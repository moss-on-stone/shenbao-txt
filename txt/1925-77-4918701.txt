# 1925 - 77 - 4918701

 

Page 1

 
 
1;第一萬八千七百零一號;中華民國十四年 西曆一千九百二十五年三月二十六號
星期四 * *   
 
 

Page 2

 
 
1;第一萬八千七百零一號;中華民國十四年 西曆一千九百二十五年三月二十六號
星期四 * *   
 
 

Page 3

 
 
1;第一萬八千七百零一號;中華民國十四年 西曆一千九百二十五年三月二十六號
星期四 * *時評 
[火車之刼運（冷）]  
此次東南東北兩次大戰以後及今日豫中戰事除人民損失外國家最大之損失厥惟火車運兵扣車不得營業一也拆路毁橋必須修理二也各車站之狼藉各車頭之損毁各列車之破壞不特一時不能營業且使一時無從恢復三也凡此損失他日無一不由國庫所出故曰國家损失之最大者 
然此火車損失之中亦足見各種軍隊紀律之良否以及主持軍隊者之能否損失少者軍紀之較良者也恢復速者軍吏之較能者也其外若不必損害而損害可以整理而不整理則直以蹂躏國家之產業爲職志其他不必論矣 
[國内專電]  
　　北京電隴海路工程司比人令全路停止通車係軍人將飯車棹椅砍作柴火頭等車臥室床板盡下琉璃全毁廚房氷箱作糞桶洛陽西兩站毁車盡扣站員被縛施以酷刑現鄭洛車由京漢所扣之車經軍人開行隴海昨日起無一車開行比公司要求依唐子先例將損失由政府提一種保證金存儲銀行并電萬國鐵道公會主持公論昨閣議後府電胡景翼速制止但事實上胡不能作主（二十五日上午十二鐘） 
　　北京電京漢路第二段内扣機車三十輛又駛兵機車十九輛該局電胡岳放還 
　　北京電昨某軍官又搗毁電車經鹿鍾麟大刀隊捕去四名（二十五日上午十二鐘） 
　　北京電安格聯函財政部聲明保息欵旣由中交兩行撥存税署應對十四年公債列整理案内（二十五日下午十鐘） 
　　北京電印刷局數家歇工查無新潮全爲食糧貴問题北大印刷部並未罷工昨各方疏通結果印刷局以生意清不能多加薪被停各報以印刷局不印要求賠償損失無結果日知黄報國風等及别種刋物屆時不能出版者二百餘種今日仍未開工工人並無組織紛向茶館休息京稍大資本印刷局並未加入（二十五日上午十二鐘） 
　　北京電與溥儀有關之某英人語予溥意赴日英游歷政府方面以非正式勸阻并告日本暫勿招待免滋世界懷疑同時派某遺老致意謂若赴日縱已心無他難保不有人借名利用爲溥氏計非得某遺老又向載澧言之載謂如優待條件回復仍可回京溥夫人曾言爲遠嫌計先赴美再轉英在瑞士休息溥妾以海船春浪大請待夏季某日人則約溥先赴富士山過夏再赴歐現仍未决（二十五日上午十二鐘） 
　　北京電滬商會電府烟酒署與英美烟商改訂地方特種捐案變值百抽七爲抽三損失甚鉅反不若汪瑞闓原議改税案擬具駁案四條請廢止新議并將當事人付懲戒府交姚國楨答覆（二十五日下午八鐘） 
　　北京電姚錫光等電段謂盧永祥又被張謇等包圍難行其志鄭謙因中俄交涉不即到任請任張宗昌督蘇閻澤溥署省長　　北京電蘇公圑李鎧等有（二十五）申刻赴府請願一抄齊燮元張謇產充蘇賑二反對盧督蘇請任張宗昌督蘇吳光新省長三反對孫虞督會辦滬埠聞該團赴奉作同樣請求張作霖允撥二百萬賑蘇派王雲溪往放對張宗昌吳光新督長相當贊成對孫虞無表示惟謂張謇老邁不必難爲他（二十五日下午八鐘） 
　　北京電孫岳電段願保護劉部軍官眷屬財產已告誡在豫軍隊勿憑意氣尋仇報復並請中央早籌鉅欵簡實業專員將潰兵流匪運邊屯墾（二十五日上午十二鐘） 
　　北京電政府對各省法團加入會議謂與條例不符允聘爲諮政贈送夫馬 
　　北京電府依胡思義請電方本仁一停工鈔票兌現應速開兑二鴉片税停征三發行流通劵百六十萬非人民能堪務中止另由財部電文羣查照（二十五日上午十二鐘） 
　　北京電日顧問町野及武官竹平有（二十五）得赴豫視察轉漢（二十五日下午八鐘） 
　　北京電有（二十五）銀公會開會改選董事長張嘉璈聯任（二十五日下午八鐘） 
　　北京電今晨美使俄使西使英日參贊等弔孫又各校各團體及報界等數十人弔孫　　北京電魯農會長戴慶霖及公團省議員等電段列舉鄭士琦龔積柄禍魯罪狀十欵請撤任查辦（二十五日下午八鐘） 
　　北京電府初擬准劉鎭華辭職因關外有言决緩發（二十五日下午八鐘） 
　　北京電奉俄會議範圍爲單純之東三省事務不及東路蒙古事王正廷須會畢返京再定中俄會議日期 
　　北京電温樹德派員向段假辭以探意旨　　北京電皖商會對酒商公會電烟酒署謂未拒絶潘堃亦無代表來京署覆深明大義取締影射（二十五日下午十鐘） 
　　北京電財部連日與滙業商電信林鑛借欵欠息另訂合同已備案卽提閣議 
　　北京電日使館息來華艦隊分三一感（二十七）赴滬二往烟台三爲大隊冬（二日）達秦皇微（五日）赴旅順（二十五日下午十鐘） 
　　北京電使團得汕頭電林虎圍潮汕經許蔣兩軍擊退林退紅嶺（二十五日上午十二鐘） 
　　天津電王揖唐昨晚由奉專車來津 
　　天津電李督有兼省長息 
　　天津電連日各團體追悼中山頗盛 
　　天津電財廳派員調查西陵地畝 
　　天津電津地審廳長更張允同 
　　天津電鄭洪年徑（二十五）來津 
　　天津電李督楊長徑早赴玉皇閣祭武廟 
　　天津電電報總局昨移法界花園站新局内 
　　天津電敬（二十四）西北邊防督辦署航空司令 
王乃模謁楊省長（以上二十五日下午二鐘） 
 
 

Page 4

 
 
1;第一萬八千七百零一號;中華民國十四年 西曆一千九百二十五年三月二十六號
星期四 * *　　奉天電楊宇霆因事不能即晋京張改派于冲漢弔中山漾（二十三）起程 
　　奉天電馮玉祥派陳仁軒解玉瓏二人來奉與張商某項軍務及募民屯墾事 
　　奉天電漾（二十三）晚軍事會議决定東三省國防軍共編十八師各師長已確定第一師長李景林第二師長張宗昌第三師長闞朝壐第四師長張學良第五師長趙恩臻第六師長郭松齡第七師長高維嶽第八師長蔡平本第九師長汲金純第十師長齊恩銘十一師長湯玉麟十二師長裴春生十三師長張九卿十四師長張作相十五師長于琛澂十六師長萬福臨十七師長吳俊陞十八師長穆春 
　　奉天電黑省長于駟興返任 
　　奉天電漾王揖唐移寓商埠孫故督花園每日到張邸討論時政（以上二十四日下午十鐘） 
　　吉林電吉編兩師張作相兼十五師長十旅于琛澂升十六師長張作相准日内由奉赴哈處理特區東鐵及改編事 
　　吉林電温樹德交還綏遼艦已駛泊營口　　吉林電奉召大連政記輪公司總理張本政股東代表王小東許力任維持售日議尙有轉圜望（以上二十五日下午五鐘） 
　　哈爾濱電靑年會定艷（二十九）追悼中山哈國民黨員弔中山謂當遵遺囑本其主義以期達目的 
　　哈爾濱電人力車夫今日集長官公署籲懇阻大汽車駛道外並攻擊倡辦人 
　　哈爾濱電　崴領李毓華將回奉報告俄情 
　　哈爾濱電王今日視察電車線路聞將次開工（以上二十五日下午二鐘） 
　　靑島電戒嚴司令王翰章由濟赴京後參謀長王瑞三代行 
　　靑島電交部令李鍾岳維持胡鴻猷到任懲辦罷工首領魯人亦催李履行條件甚急李左右爲難頗灰心 
　　靑島電此間市民公會電交部反對膠路局副胡鴻猷到任（以上二十五日下午三鐘） 
　　濟南電前東臨道尹周樹標虧欠公欵潛逃都門地方公民已來省呈控 
　　濟南電女界國民會電政府請修改國民會議條例（以上二十五日下午三鐘） 
　　漢口電自京歸來者云張學顏决不返鄂 
　　漢口電許建廷擬即返寗已派孟慕超駐鄂接洽並派楚泰艦爲鄂江八艦領旗艦 
　　漢口電國民第二軍四師旅長徐壽椿偕參議李幹清敬（二十四）由豫來鄂與蕭接洽　　漢口電贛方派諮議周鼎謙昨到鄂商要公　　漢口電蕭派蔣秉忠携禮物及洋千元赴岳祝壽浙孫代表黄元凱亦過漢往祝聞奉張派有代表確否不詳（以上二十五日下午五鐘） 
　　漢口電劉文明在長沙同趙恒惕馬濟協商勸告吳佩孚息影或出洋勿作軍事行動劉馬漾（二十三）專車自長抵岳向吳忠告吳有允意劉馬敬（二十四）午後五時專車自岳返鄂（二十五日下午五鐘） 
　　重慶電黔委員會擬發軍用票五十萬元由籌餉處財政廳共擔充基金正進行中　　重慶電楊森電江潘限二日内將重慶關督交傳常接任勿得違延干咎江準備交代　　重慶電執政府電楊森謂鹽欵分配及一切善後望與劉湘隨時協商　　重慶電劉湘約劉文輝來渝面商輝昨抵渝　　重慶電自井問題經劉湘調解已得各方同意惟部隊駐紥及鹽欵撥提分配等尙未具體解决賴心輝領銜請示中央亦無確切回覆（以上二十四日下午十鐘） 
　　長沙電各軍官擬定期追悼中山 
　　長沙電安源鑛局又發生工人索薪風潮　　長沙電　岳州歸客言吴佩孚近於岳州以下白螺磯道人磯兩處架設大砲並派多兵把守日昨又由鄂運來砲數門分置諸要隘備以自衛吳之左右擬在岳爲吳做壽吳辭（以上二十二日上午十一鐘） 
　　香港電許崇智以海籌等四艦封鎖汕港即召集要人會議决電省派飛機來汕抵制　　香港電李福林抽調各屬所部回省赴潮汕助許李本人定徑赴汕晤許商軍事 
　　香港電汕哀典籌備處議决禡（二十二）起舉哀一星期酒樓戲院一律禁營業文武軍警均臂纒黑紗 
　　香港電滇唐皓（十九）電粤胡漢民等唁孫謂此後未竟之功責在吾輩當與諸君子同心一志固結西南團體 
　　香港電譚延闓患痔瘡在頤養園醫治　　香港電李福林再辭市長 
　　香港電許軍漾（二十三）戰報接蔣師長哿（二十）由興寗報告我軍巧（十八）晚克五華後皓（十九）進攻興寗激戰一晝夜哿（二十）下午五時我軍敎導團攻入南門我許旅亦由畬坑分路向興寗進擊獲敵槍二千餘林部傷亡千餘殘部出東北門經大龍田石馬向三南退却並據土人報告林已身受重傷又張師長來報我軍禡（二十二）可佔梅縣上項消息陳炯明方面否認謂係許軍誇張使楊希閔不得不進攻東江 
　　香港電胡漢民派唐省三爲汕稽核支所長唐漾（二十三）赴汕接事爲西人所長盧列拒絶即晚汕領團函許崇智謂原任所長盧燕孫係奉京交部命令而來如無京令除以兵力外該所長不能交卸汕政府應派兵保護否則領事等將替汕政府執行此項職務（以上二十五日下午七鐘） 
　　厦門電孔昭同調任二十九混成旅長省軍第三獨立團陸殿臣由泉州調漳已經調動計新調漳兵力已兩團 
　　厦門電張毅部已陸續到平和琯溪 
　　厦門電漳州連日戒嚴檢查行旅甚嚴 
　　厦門電滬民黨代表陸爲棠敬過厦赴汕 
　　厦門電漳訊陳炯明秘乘艦赴南澳 
　　厦門電高義派代表陳某饋洪兆麟餉萬元楊漢烈派代表張冠武赴汕陳季良到厦有（二十五）午始登陸（以上二十五日下午九鐘） 
　　福州電各界定宥（二十六）日午前在南公園追悼中山學生界並决於午後爲旅大紀念游行（二十五日下午五鐘） 
　　安慶電今日各界在省議會祭孫各學校機關休假一日前往與祭（二十五日下午五鐘） 
　　蚌埠電敬（二十四）下午八鐘奉第一軍衛隊團一三兩營營長祝學文石金林均率所部先後到蚌兵站送給饅首鹹菜等兵士紛紛下車飲茶車停約二十餘分鐘即開行北上（二十五日下午五鐘） 
　　除州電敬（二十四）晚豫匪二千餘侵入徐北垞城一帶孫鎭使飛派第二軍步兵一團縣警備一營馳往蔡莊堵禦（二十五日下午九鐘） 
　　南京電盧永祥發起江蘇善後委員會議辦一切善後事項以宣撫使省長爲正副會長軍政界及各法團領袖暨特聘各屬士紳爲委員會期限兩月定四月十日在省召集　　南京電奉軍衛隊旅徑（二十五）晨由常州開回一團渡江至浦口集合北上 
　　南京電蘇省長有改任莊藴寛或言敦源消息（以上二十五日下午八鐘） 
　　揚州電淮揚水利徑（二十五）開評議會决案七請韓國鈞督辦河局（二十五日下午十一鐘） 
　　常州電張盧有（二十五）晨檢閲軍隊旋在軍司令部開軍事會議十時出席歡迎會一時啓行赴滬（二十五日下午五鐘） 
　　無錫電張宗昌偕盧小嘉惲禹九於十二點五十四分由常專車開錫一點四十七分到錫站畢旅長林知事蔣哲卿楊翰西錢孫卿陳湛如均上車謁見預在新世界設宴歡迎張軍長因要公不克久留與畢旅長等寒暄慰勉畢至二點零七分開車赴滬（二十五日下午六鐘） 
　　無錫電徑（二十五）午後張軍長過錫在車站訓話旋即開車赴滬（二十五日下午三鐘） 
　　崑山電有（二十五）日下午五鐘張宗昌過崑赴申軍政長官均到站歡迎（二十五日下午六鐘） 
特約路透電 
[北京政聞記]  
　　二十五日北京電據豫訊憨玉琨於三月十九日反攻龍門胡軍爲胡軍所敗兩軍現對峙於澠池因均缺乏子彈故不致有大戰 
　　二十五日北京電奉當局與蘇俄政府代表今日在奉開始開會將討論中東鐵路及松花江航務問題大約並將討論滿蒙界線問題 
　　二十五日北京電外傳滬寗路火車現運至津浦路應用之説聞目下似不致有此行動 
　　二十五日北京電善後會議今仍逐日開談话會政府已提出關於組織整理財政委員會解决中央政府與各省間諸問題之説帖 
[日本之普選案]  
　　二十五日東京電今日名義上爲本屆國會開會期之末日但聞或將展長會期俾政府可與上院商妥普選及改革上院諸重要問題職是之故政局更見緊張今豫算案業已解决而普選案較見重要上議院委員會已贊成對該案之數項修正文一爲任何男子藉他人生活者無選舉權一爲將居住之資格六月改爲十二月如上院通過委員會之修正文則該案須送還衆院豫料衆院將否决此項修正文果爾則該案將發生頓挫而被擱起　　二十五日東京電上院與政府商妥後今晚通過自已修正之改革上院議案上院現正討論普選問題 
　　二十五日東京電國會會期展長一日俾普選議案可得决議 
　　二十五日東京電衆院今日一致贊成昨日上院修正之預算案上院對於減少敎育費曾附以説明謂出於特殊原因非與文部大臣爲難 
　　二十五日東京電昨在上院反對普選計畫之諸議員今日侵晨其住宅均爲莠民攻擊惟受損甚微上院今非俟内務大臣保全議院尊嚴後不肯繼續討論該案 
[英議院辯論外交]  
　　二十四日倫敦電下院今日辯論外交前内務大臣漢德森稱政府現已有甚嚴重之步驟公然反對日内瓦議定書之政策而提倡恢復從前失人信用且甚危險之單獨聯盟政策云張伯倫答稱工黨政府前曾拒絶國際聯盟會所提議之互助條約以爲條約中之擔保不足使國家减少其陸軍且反使英國海軍有加增之必要但工黨政府對於日内瓦議定書則似未施以同樣之測驗法總理赫里歐與前相麥克唐納爾二人對於安全問題之見解如南北兩極之遠隔工黨政府以爲採國際保險之大統一計畫以代各個之盟約與地方契約要知外國政府則不以此爲政策彼等固不欲抛棄地方盟約且認議定書爲必須輔以特别附約之物也英帝國散處世界以海權爲立國之根據議定書對於此點殊少注意察議定書之全部條欵係專爲有陸軍國而以邊界爲慮者而設英國及其自治殖民地與印度皆不能簽定此約因政府黨此約未能增進安全或裁軍也美國雖未發表其對於此約之正式言論但以渠所知之美人與論而言美人將視此約不獨不能增和平之穏固反可引起戰爭德政府確眞摯忠貞欲得較良好之事態故英政府鄭重考慮其提議德國提議之實質即德國現準備自動的擔保其前爲和約所迫勉强承認之西疆現狀是已德國準備不以東西兩方之戰爭爲改變其和約上地位之工具不過德國尙未準備抛棄以和平方法糾正其東界之希望耳德國提議各節確爲可注意之進步故不可不審愼研究之以期查明可得何種優點而以此爲眞正安全與和平之基礎也凡英國所可參加之任何契約必須以純粹守勢爲性貭以國際聯盟會章之精神制成之並以國際聯盟會之密切同意經營之英國義務不能擴至凡各邊界英國所以拒絶議定書者此其主因今當以經濟的關係義務與友好的安排爲前導國家苟脱離其昨日空氣而注重於將來態度則即可得友誼如此辦法之要點在德國加入國際聯盟會在義務上權利上以平等地位佔行政會之一席而已苟吾人不脱離疑慮之空氣歐洲終將又有一場新戰鬥而後人之付非必要戰禍之代價者將痛詆當時執政者之不能及時設法防患未然矣英國因猶豫無定見勢力稍有喪失但此次德國提議乃一新機會也英帝國因殖民地而與歐洲相離又因英倫三島而與歐洲相連世界他國所不能爲者英帝國能爲之今東西皆有一種呼聲曰將來可不復有戰事是在英國好自爲之耳云自由黨喬治批評日内瓦議定書謂此乃爲英國而設一種圏套而以公斷爲餌政府宜在歐洲作精神之領導以植立更普及公斷條約俾可用較戰爭更有效力方法以解决國際爭端云麥克唐納爾則爲議定書辯護謂歐洲以聯盟爲安全之基礎此種備戰心理須變爲公斷思想之新習慣方爲適當如議定書實施十年定可得此結果云包爾温答稱政府現竚視有關係各方面有何接近之可能性政府冀覓取一種辦法但現可言其如何政府不問聯盟會之若何範圍亦不能言何國可加入但有一事顯然者無論此約範圍如何廣大英國决不擔任除已説明者外任何直接的或相互的擔保也英政府不欲於此方面擴其勢力但任何國家苟有可加入此包括的盟約者則英政府願歡迎之政府始終與殖民地接洽一切希望此問題將來可較簡單而可以海電與殖民地磋商之政府現請殖民地許其參與秋間國際聯盟會議之代表早日來英俾在日内瓦會議開幕以前彼此恊定在日内瓦一致之行動云 
　　二十四日倫敦電司法大臣開孚勳爵今日在上院表示意見謂日内瓦議定書已引起新攻勢及含有易啓戰爭之懲戒條件渠意外交大臣張伯倫氏所提出純粹自衛主義之地方的恊定足以代日内瓦議定書者大衆對此太不注意云 
[法參院討論預算案]  
　　二十四日巴黎電參院財政委員會今日討論預算案估計支出爲三二四九六○○○○○○佛郎收入爲三二九七六○○○○○○佛郎較諸上年國會所通過之數支出減一六四四○○○○○○佛郎收入減一二○九○○○○○○佛郎委員會否决國會所通過之新税惟將支出項大削俾出入可相稱 
[各國近事]  
　　二十四日倫敦電内務次官今日在下院答覆某議員之質問謂政府確擬批准近今之鴉片公約云 
　　二十四日海牙電第二議院今日贊成荷土和好條約及荷國與拉維亞愛沙尼亞加拿大所訂之商約 
　　二十四日莫斯科電高等法庭於研究十七小時後今日判决辛克萊公司薩哈連採油讓與權案判定合同註銷存欵二百元給還公司 
　　二十四日開羅電聞國民黨行政委員會今日議决該黨排斥下屆選舉 
　　二十四日開羅電英司令被殺案之有關係人今日又被拘獲一人衆料凡疑與此案有關者現皆已被逮 
[公電]  
　　北京通電各省衙門鈞鑒臨時執政令胡思義因公來京江西省長著李定魁暫行兼護此令内務總長龔心湛呈兼任督辦疏𤃒華陽河道工程事宜謝學霖因病懇請辭職謝學霖准免兼職此令派方履中督辦疏𤃒華陽河道工程事宜此令京敬（二十四）印 
　　彰浦來電各報館均鑒近見外間散佈傳單有假我福建漳浦旅京同鄉福建漳州旅京同鄉會及漳州全屬公民名義極口詆毀駐漳福建陸軍第一師張師長之事種種虚誣全非事實查閩南各項捐欵係由省設軍需局專辦悉照舊章飭縣徵解張師長蒞漳以來首嚴紀律民賴以安祗以我浦陳啓芳黄寳忠楊士鵬等横抱野心私通亂黨藉民團自衛之名行聚衆擾亂之實竟於十三年十二月間率衆攻佔縣城擄禁知事沿途焚掠所過爲墟設團自衛者其果如是耶張師長閉報派隊剿撫兼施殲其巨惡散其脅從地方完全收復闔邑良民始獲生全目下爲匪者畏罪遠颺被匪者流離失所是誰之過歟該匪逆跡昭著無可代諱前項傳單顯係陳黄楊數人所爲凡我浦人誓不承認誠恐諸公遠在京滬未悉内容爲其所蒙用敢奉電聲明藉分眞僞尙乞同鄉諸公一致拒絶並乞報界諸公代爲宣佈庶不至顚倒是非淆亂聽聞感何如之漳浦縣地方自治協進會會長兼公路局局長葉逢寅市攻局局長柯安邦商會會長陳朝熙農會會長施昌國敎育會會長葉尙德紳士王化宣蔡益三農林促進會會長王建猷暨紳商學農工全體仝叩删 
 
 

Page 5

 
 
1;第一萬八千七百零一號;中華民國十四年 西曆一千九百二十五年三月二十六號
星期四 * *國内要聞 
[北京通信（平）]  
　　所謂政局緩和説之内容北京政局忽而嚴重忽而緩和聞者幾不知其内幕何若實則今之段政府因人成事惟奉張之馬首是瞻俄聞奉張對於政府表示不滿則愀然以戚俄聞奉張略有諒解暫時無變置之意則色然以喜蓋奉張之於中央表面言之爲不干涉而心中則冀其唯命是聽且欲於北京多位置奉方人物有人言及奉張之不滿政府者約有數事薦鮑貴卿爲税務督辦薦莫德惠爲農商次長不成保姜登選韩麟春等爲衛戍司令爲警察總監又不成而京兆尹一席轉爲薛篤弼所得加以江蘇問題保定問題奉方所主張皆不能爽爽快快得所欲以去故其不滿段氏及段左右已非一朝夕之故特在奉張忙脚亂耳然聞段宏業吳光新之在奉固碰釘子受嘲諷而曾毓雋之見張百端游説謂執政對大帥意見始終尊重國家大事皆願就商小事末節請即原諒張意漸解比較爲有結果某要人又電楊宇霆力爲解釋王揖唐復追踪前往聞已以一切用人行政問題密與商榷張意益覺緩和故對領團談話自白冷靜態度且其赴津之議業已作罷而九門之内乃曰政局穏定矣在此政局不安定聲中忽有改組内閣之説自令觀之恐去事實尙遠奉方並無此種具體的表示然對現閣分子有所批評故吳光新首先辭職挈眷赴奉迄今猶未返京段派諸人自爲曲突徒薪之計乃有改組政府之醞釀惟其中分爲兩説其一説與設臨時參政院宣布約法一部有效頗有關連係欲於臨時參政院組織時將臨時政府制加以修改首將臨時執政之名稱改變如總統制之總統然後於各總長之上設一領袖略如袁政府時之國務卿而政府分子即由此改組一次此與段未入京前之王揖唐組閣説尙有藕斷絲連之處然其事爲緩進其二即將現閣員之一部改組就奉張所不滿者去之易以此較上能得諒解之人物據聞外交内務陸軍司法均將易人財李交葉與奉尙能融洽可以不動且以前述曾毓雋未遭斥責之故謂曾亦將入閣此亦換湯不換藥而維持段派勢力之方法王揖唐赴奉時外傳携有名單王雖否認而其對人私談亦未嘗絶對不談閣事結果如何再俟三五日當有分曉但此二種辦法中後者專對奉前者則兼對付善後會議之西南派今皆爲醞釀中問題也奉張之於國民軍究竟如何頗爲一般人所注意張宗昌南下李景林返津人於其行動上多所推測今日所可見者則張部移駐津浦線上集中徐州附近李氏對於保定積極準備接收自是實事然自知其内幕者言之謂對於河南已不至加入戰團奉張亦未必遽欲向京漢路發展緣奉張在關内之實力只爲張李二人張氏未得地盤現奉方擬以張督魯李已得直隷先謀布置其範圍内之地盤彼二人者近與豫胡已有多少諒解張在隴海東段可與胡不相侵犯李且曾對接近胡氏者言短期之内總讓胡以處置豫西之機會蓋李景林氏之於豫直並非忘情彼實望豫西事定孫岳移防而藉此收回保大故近數日來保大交代之事已有進行孫軍雖未全離保定亦漸次開拔彼之所以不袒劉𢤲意固有所在也劉𢤲於奉本有聯絡且戰事期内日藉無線電與張通問張雖未明示援助然如免去劉𢤲之職則奉張能否緘默尙不敢斷故馮胡迭電主張陜督易人而段氏遲回審顧不敢遽允固段宏業張樹元諸人爲袒劉者然亦有投鼠忌器之心耳至於府秘長梁鴻志地位摇動亦係事實許世英繼任之説日前已紛傳之但梁雖不得志於奉張而與曾毓雋關係密切曾氏不無爲之斡旋之處且梁曾任奉張秘書奉張左右亦有爲之維護者現時亦方在設法調和中非至萬不得已决不舍此鳳凰池以去此又覘政局者所應知者也（三月二十二日） 
[奉張表示態度]  
　　使館方面消息奉天張作霖曾於二十日下午一時在省長公署開茶話會招待奉天領事團席間張對各領事發表簡單談話謂外間近日雖謡諑繁興但本人則願力持冷靜之態度本人對於某方面之措施雖不能完全滿意然亦不如外傳之甚本人前曾擬赴津一行然今爲預防外間發生誤會起見已决計作罷因外間尙有揣測之辭故特將本人之眞正態度向諸君宣示以解外間疑惑云云另一報告奉張入關之説迄未實現或有認爲消息不確者實則此節乃張對於祝壽各代表所明白表示且曾言十日以内啓節可見其决非空言其後某方因恐引起時局上之誤會有電致奉方有高權之楊某託其婉勸中止適時局情形亦稍變化張一時殊無入關之需要遂信從楊某之言將入關之舉無形延期時局自茲暫趨緩和但能否一掃疑雲則無人能預言也 
[保定防務已妥洽]  
　　李景林代表之談話保定防務問題經各方調解近已日趨和緩聞最近保定孫岳軍隊除已開拔南下者外尙有一旅留駐大名亦駐孫軍一旅至李景林軍隊前擬派往保定接防之馬瑞雲部早已行抵任邱旣有一營開往猪龍河附近地方一時似尙無前進之意蓋以孫軍旣尙未完全開拔若李軍驟往接防雙方均感覺有多少之不便因之接近雙方各要人如邴某等又赴津一行申明此意而昨（二十二）日早晨六時五十分由津來京之李部旅長吳士芬在京勾留一日與各方接洽後即於昨日下午六時返津聞吳亦認此時暫無赴保之必要也李景林代表岳屹昨語人云據稱此事在交出與接收兩方早已完全諒解毫無剩餘問題李督辦所委之保定道尹李鳳暘日前雖曾一度電辭然與本事件不相干亦已經慰留大名道尹則本人（岳自稱）業已接任視事日前爲善後會議事務來京今日（二十一）仍當返任除此兩道尹外其被派接收井陘礦務局者爲楊雲峯接收保大貨捐局者爲張廷壐石家莊警察局則派有吕正朝惟保定警察廳長因其人與李督辦亦善故已加委不予撤換此外財警兩政之分機關殆已完全接收無餘惟李督軍隊則並未開赴換防蓋孫軍雖尙只有一團留駐保定而李督辦之意則必定待其將各營房完全騰出後始行派隊前往以示敬意且免兩軍萬一發生誤會而其尙留有一團之故則純係因其開赴豫南非可一時開拔完竣之故並無故意逗留之情節大約不日即可開拔完竣屆時李督辦始行派隊前往接防外間謡傳種種絶非事之眞相云云 
[善後會議近訊]  
　　容納法團要求善後會議專門委員會各省區法團代表歐陽振聲等要求加入善後會議有提案權表决權經善後會議十六日大會議决咨復執政府對於法團代表要求不表示反對故昨（二十一）日各法團代表又上書段祺瑞催促從速許可以便列席其原呈如下前同人等函請鈞座容納各法團代表加入善後會議會員一節已蒙咨交善後會議議决仰見鈞座尊重民意之至意同人無任感佩現善後會議業經表决對於法團代表加入會員并不反對仍由鈞座主持等語咨復在案似此容許法團代表加入會員與否鈞座具有全權善後會議期間爲日無多如何解决之處代乞迅速核示實爲公便段接閲後即於昨日下午四時召集趙爾巽湯漪許世英林長民屈映光陳宦及各閣員等開會討論時事段對於各代表要求認爲有容納之必要列席諸人亦各陳述意見大半同意結果對於各法團代表要求加入善後會議一項决定容納惟表表要求改正條例一項頗有困難之點須另籌辦法大約將以咨文方式叙述承諾各法團代表加入善後會議各情形至各代表之加入是否如善後會議條例所載完全取得會員之資格抑祇許各代表出席於國民會議條例之一議案因昨日討議時關防頗嚴未得確息惟據一般人推測恐祇能參加討論表决國民會議組織條例一案而已未悉確否領到一批經費善後會議自開會後各會員車馬食宿各費及秘書廳經費多係由銀行借墊連日債權方面催索甚急昨日（二十一）善後會議在財政部領到現欵十一萬元當如數償還欠欵所有秘書廳辦公各費仍候財部允許續撥之五萬元到手後方能發放甘省匯到現欵甘肅督辦陸洪濤昨有號電到京已匯善後會議經費二萬元原文如次北京財政部李總長善後會議許秘書長勛鑒毫電誦悉甘省每歲預算不敷已達三百萬元以上上年軍事驟興防務吃緊災情旣重税收又復短絀種種情形政費兵餉積欠在四個月以上實屬無法挹注惟善後會議關係國家前途至鉅旣承尊囑不得不稍盡棉薄茲勉籌現洋二萬元發交商號匯由天津鍋店街晋義西棧内同濟錢局於陰曆二月底照交特此奉復即祈屆期飭兑並發給印收爲叩陸洪濤號印 
[二十一日之執政會議]  
　　昨日（二十一）星期六執政會議外沈内龔財李法章敎王陸賈（吳光新在津）海徐（林建章因病臨時請假）農劉交鄭（葉恭綽病未痊）均列席十一時開議仍由段主席秘書長梁鴻志首先報告各項文電畢海次徐振　報告本部林總長（建章）實因病告假並無他故次農商部報告浙江省長夏超來電内稱長興煤礦公司前因江浙戰事損失五百萬要求政府完全賠償並請從速撥給以便恢復營業云云討論結果以該公司所要求賠償之損失爲數過鉅值此中央財政萬分竭蹶之時若各省援例要求殊難應付議决覆電夏省長請其由本省自行酌量籌撥次内長龔心湛報告防災委員會設立之初原因九年北五省旱災海關附捐餘數而設今該欵早經用罄而防災計晝亦多不能繼續進行不如縮小範圍減少經費以昭核實云云一致通過次敎王發言謂今日報載雲南大地震大理府全城覆没殊堪駭異不知有無官電報告梁秘書長謂執政府尙未接到正式官電議决去電查訊眞相最後議例案數起十二時三刻散會公布例案附錄於後一議决督辦疏築華陽河道工程事宜謝學霖辭職照准遺缺以方履中簡派一内務部提議京師警察廳保安警察五六兩隊經費應否准予追加預算議决准予追加一内務部提議修正全國防災委員會概算書議决照辦 
[唐趙聯治主張]  
　　西南各省代表在善後會議中提出聯治各案因近日會議中對於此案甚形冷淡故唐繼堯趙恒愓於本月二十日聯名致電善後會議主張非聯治不可其原電如次段執政善後會議諸公鈞鑒共和改建十餘年政治糾紛迄無寗晷雖致亂之道不一而政制不適國情實爲總因夫以三千萬方里之幅員益以民族之衆多形勢之禁格而欲以單一之組織施之匪惟理勢所不許並世各國亦無其例逆而行事遂令中央則集政徒有虚名地方則孤立無所維繫凌亂紛拿不可詰究實則和平之説愈甚俶擾之勢愈張統一之聲愈高崩裂之禍愈熾釀種種之惡因成今日之危局此國人所以有根本改制之喁望而西南所以倡聯治救國之主張也竊以聯治制度意美法良年來學士名流闡發已無餘藴遠參北美旣著成規近審國情尤爲適應緣其精華所萃在能適當劃分政權各如其量中央以對外總攬形成統一而無渙散之虞也方以運用自如促進民治而無束縛之弊施諸現在政局實有百利而無一害今者迭經變亂敎訓已多武力之試驗曷窮民意之趨嚮可見繼堯等熟思深慮鑒往察來竊以爲撥亂反正救亡立束縛之弊施諸現在政局實有百利而無一害今者迭經變亂敎訓已多武力之試驗曷窮民意之趨嚮可見繼堯等熟思深慮鑒往察來竊以爲撥亂反正救亡立國以求眞正和平永久統一舍聯省自治外實無第二途徑用特合電奉達即盼迅速提交善後會議並深盼會議諸公一致主張促成大計立沛德音以慰民望無任拜禱唐繼堯趙恒愓叩哿印 
[胡軍進佔陜州]  
　　劉鎭華退守靈寳并有聲言下野説劉憨自調援軍反攻以來戰鬭非常猛烈十八日下午鎭嵩軍兩旅自潼關開到陜州憨玉琨所部姜萬兩團亦自洛寗馳渡　水與劉鎭華軍隊會合北路陜軍聲勢復振奮勇進逼岳部之李王各軍復搶回隴海路西段澗河　池一帶鏖戰甚烈劉鎭華現以陜州爲第一防禦綫靈寳爲第二防禦綫潼關爲第三防禦綫頗有堅守形勢詎十九日岳維峻樊鍾秀各軍估領觀音堂後劉軍殘部紛向陜州潰敗預備集合死守以待盧氏之援而洛寗已被胡部鄧旅田旅連日包圍憨方留守洛寗之陳旅相持三日之久彈盡力竭竟於同日爲胡軍俘虜致觀音堂陜州一帶同時失陷其餘殘部均不得出山一步劉不得已退守靈寳岳遂於昨日（二十）進據陜州此役劉軍傷亡甚重胡軍奪獲大砲三尊機關槍六架長槍三千餘支岳維峻則一面飭辦善後一面飛飭各軍星夜向靈寳附近之曲舖朝舖虢略舖瑶店一帶包抄其由荆紫關竄入陜境商南之憨軍殘部一千餘人亦經駐紥龍駒寨商州一帶之胡軍姚振乾旅收撫矣另據京中某要人接第三旅旅部某人來函謂該旅全部已於日前由許昌開抵洛陽後即赴觀音堂現正向陜州前進不日即可抵陜陜州方面尙有少數劉憨殘部劉氏確於日前往山西臨行時並聲言本人即行下野所有殘軍交柴雲昇指揮又謂李虎臣旅此次作戰克復洛陽計得步槍千餘枝大砲二門合胡軍全部所得則共計步槍二萬餘支機關大砲二十餘門又聞劉鎭華敗後特遣使赴晋與閻鍚山通欵求其轉電中央代爲説項聞閻之態度本甚模稜經劉一再央求閻已電召出席善後會議代表温壽泉偕劉之代表楚緯經一同赴晋其任務即爲會商劉之地位可否維持及陜豫軍事可否斡旋聞政府態度以劉鎭華有離職出關督戰之嫌終不便爲劉左袒業與某方商議先下令令劉鎭華回防如不遵命再免劉之職至於繼任人物容詳爲考慮云云胡景翼爲謀豫西善後起見曾於前日發出布告一則囑令憨玉琨委派之各官吏趕辦交代以資結束原文如下照得憨玉琨盤踞洛陽以來凡京漢鐵路以西河洛汝陽開封三道所屬十數縣之知事局長盡被武力驅逐易以私人劉鎭華助憨爲虐棄其職守而來鞏洛督促戰事縻爛桑梓天怒人怨兵變偕逃所有豫西各屬民政財政亟須清整以期統一本督辦素崇寛大不事株連彼方官兵繳械來歸者均予免究其曾受劉憨委任之官吏職員當時或迫於威勢或礙於面情心有可原槪於寛貸惟應將經手事宜趕辦交代勿得含混一俟新委人員接收清楚即可脱離關係倘或挾印潛逃捲欵離職定行通緝究辦以申國法何去何從諒能自審云云又胡以陜軍敗退所遺武器甚多特通令收集辦法如下一由各防軍長官會同縣知事會同布告布招人民自行呈繳按照規則辦理二各地人民自行呈繳器時不追來歷應依和平對待三各地人民除民團外自存槍械自衛得由防軍知事允可給照應於一個月内造具清册連同武器一併呈繳到署五各地人民在限期内不自行呈繳嗣後發覺查明除武器充公外即應懲治 
[段對實業會議會員之談話]  
　　農商部召集各省實業廳長來京開實業行政會議已逾二十餘日會議已開十六次議决案已有百六十餘件之多尙有數十案未議將再延長會期總執政段祺瑞昨（二十二）日傳見各會員上午十時半由劉代部率領赴吉兆胡同執政府十一時執政出見首述其對於實業救國之意見主張以全國之力辦一强有力之實業銀行作開發實業之資本責成農商部迅速規畫移民實邊墾荒之便利辦法所有内地游民均當由公家酌予便宜及墾地資本勸導往西康及内外蒙古墾地兵不必裁即以其餉作墾資開往西北各邊地實行農墾更擬將雲南貴州各邊地畫爲滇邊黔邊容納各該省游民及軍隊並謂移住民不限定於近省當訓令各省長官勸導各省人民前往但須帶家眷以便永久定住其地携婦女前往者特别獎勵保護川滇黔及北部各省其已設墾務局者務責成實行辦理未設立者迅行設立總須對於墾民謀種種方便不當作歛錢入私囊之機關内地各省實業廳亦當設紹介人民往墾之機關隨時與往墾者謀便利云云劉治洲及各實業廳長及代表等均略有陳述執政謂須詳細與劉部長討論實行辦法務必要達到目的再講空談是不行的本人對於實業非常注意所以對於各位辦理實業行政之人非常歡喜今日特别約來談談對於設立實業銀行及墾荒辦法請迅速詳細討論實行辦法時已十二時劉及各實業廳長及代表等遂退出聞實業行政會議又將多延數日云 
[中英對藏交涉新辦法]  
　　外交界消息外交當局現因班禪業經抵京關於中英對藏事之交涉擬乘機商定辦法聞連日討議之結果大致决定如下一對於英國提議之西藏内政完全自主一項决定修正爲西藏内政中國政府允許其自治但須受中國駐藏長官之統轄二對於英國提議之修築藏印鐵路一項决定容納其主張但須由中英兩國合辦三對於英國提議之西藏外交完全自主一項决定修正爲西藏外交須由中國政府主持惟對英藏以前所訂條約仍繼續有效上項各欵决定後即令駐英朱兆莘代辦根據向英國政府繼續交涉 
[孫中山喪禮雜聞]  
　　定期移靈碧雲寺治喪處昨日（二十二）開會議决後公布如下孫先生靈櫬謹定於四月二日午前十一時恭送西山停厝俟紫金山墓地建築完竣再行護運恭安窀穸先生功在民國全國人士已表哀忱倘荷各界各團體惠臨哀送即盼推派代表一人於三月二十五日午後二時到中央公園行健會正廳會商一是並希先行函知本處以便籌備不勝感荷中山先生治喪處招待股啓 
　　散發特製紀念片治喪處特製紀念片已由財政部印刷局精印二十三日即可先出十萬張二十四日準在中央公園分送該項紀念片正面爲孫遺像及靑天白日與靑天白日滿地紅之國旗背面爲主義表解用三色版精印已定於本月二十四日起在中央公園隨時分送並不取貲 
　　段執政之祭文段祺瑞擬於明（二十四）日致祭聞其祭文已由秘書廳代爲擬就經段親易數處原文云烏乎玄黄慘黷川嶽茫茫羣龍戰野風起雲驤不有儁豪誰能自决烏乎先生實惟人傑旣躬其實不有其名來如龍見去若鴻冥功成不居厥志愈偉垂老兵間豈繄得已飄然北上語我以誠方期安坐共話澄清天不　遺溘然長逝不敏如余敦與圖治豪情勝槪照眼猶新盰衡世變信念前塵過𨻶不留搏沙易散永悶玄房虚瞻金范天風倉倉海水琅琅靈光爽曶奠此椒漿嗚呼尙饗 
　　馮電議鑄銅像馮玉祥篠電致督辦署參謀長劉驥主張爲孫鑄銅像於中央公園原電如下急北京督辦署劉參謀長鑒經密前臨時大總統孫中山先生手創民國厥功甚偉此次與疾入都以身殉國無論中外莫不悲悼異常將來紀念之方自當爲鑄銅像以垂永久惟鑄像地點就首都而論以中央公園爲人士時常會集之區至爲適當之地即希援參戰得勝坊及哈丁紀念碑之前例代爲建議務使偉烈元勳對峙並美以示崇拜而資觀感是爲至要祥篠 
[戊通公司宣告破產]  
　　昨日（二十二）戊通公司在江西會館開股東會到會股東計一萬七千七百八十五股半計五千二百七十二權已足法定人數股東公推陳伯耿爲主席首由董事會報告開會理由次由總經理王渭生報告歷年營業狀况及公司負債情形如何辦理應請公决當時衆股東討論僉謂公司方面因歷年賠累萬萬難支持現在唯有宣告解散並破產還債之一法但因國家航權關係非宣告解散即能了事先提出宣告破產解散案付表决無異議通過次提出解散後辦法五種一請股東接收二招商人接收三請債權者接收四請省政府接收五請中央政府接收第一辦法股東旣宣告解散當然不能接收第三辦法經債權者交通銀行聲明本行因營業範圍所限碍難接收嗣互相討論第二第四第五各辦法多數股東主張本公司股東當時入股亦有多少爲國家關係今將血本虧耗若政府或東省爲航權着想繼續辦理即吾輩虧本凈盡亦尙值得政府或東省爲航權起見似不能置之不理討論許久結果以商人接收中央政府接收地方政府接收三種由原任董事及王總經理公司債權者公同結果全權接洽辦理一致通過遂即散會 
[雲南大地震之京訊]  
　　雲南大理縣地震京中私人方面昨接大理來電據稱此次滇省地震係發生於（三月）十六晚九時其震點似起於花甸山與石門山之間鄧川縣受害亦烈西大街住户數家完全傾陷洱海陡然沸騰吼聲聞數里地震時 
 
 

Page 6

 
 
1;第一萬八千七百零一號;中華民國十四年 西曆一千九百二十五年三月二十六號
星期四 * *　在夜間居民驚惶失措哭號道側同時大火復起濃烟兇燄　漫全城所有屋房多付一炬翌日當道聞變已趕速派員齌送食物馳往救濟至損失數目尙無調查 
[鄂人反對財廳長歛財之激昂（蕭蕭）]  
　　訂印官票與發行庫券兩問題漢口通信鄂省財政廳長兼官錢局總辦楊會　向日商高昌公司所辦之崇文閣印刷館訂印官票五百萬張合同原文曾揭載前報此舉旣違反省議會議决永不增印新票之成案又不合財政部幣制局所規定之手續而以印刷大權付諸日人掌握人皆知其不可據聞楊氏於印費十二萬元可得若干回扣外於追加合同内所載尙有莫大之利益現有省議員王映森已向省署提由嚴重質問案其質問書云爲質問事據武漢各報所載一則曰湖北官錢局加印新票五百萬串以爲軍費再則曰湖北官錢局加印官票五百萬串由湖北官紙印刷局承印二百五十萬串漢口印刷局承印二百五十萬串趕緊付印不日即有新票發行三則曰湖北官錢局加印官票先印五百萬串業與日商訂立合同印刷費銀十二萬兩雙方簽字多日是湖北官錢局加印官票五百萬串將成實事彰明較著而不知湖北人民之負擔已立於萬難支持之地位前任官錢局長郭幹卿供給他方軍餉假掉舊票爲名加印新票發行數次究竟不知新票之實數多少乃棄職潛逃逍遥法外當局無人過問其交代未清亦不知憑何接收值此民窮財困之際不思開源節流以爲根本計畫祇知加印官票爲唯一無二之能事其如桑梓何且印刷權付諸外人之手將來流弊不可勝言其勢不使湖北官錢局破產不止映森等忝列議席對於增加人民負擔關係重大不敢緘默特依法提出質問咨請省署限七日内切實答覆連署者易榘省議會日前茶話會亦議决咨請省署飭令官錢局取銷前訂合同其咨文如下逕啓者本月十一日茶話會以湖北官錢局添印官票五百萬一案提出討論僉謂湖北官票充斥信用鋭减價格低落金融紊亂其影響於社會經濟之困難不堪言狀本會爲維持官票信用起見早經議决不得再行加印在案前年軍省兩署召集財政會議亦有同樣之主張是此後省庫無論如何困難决不能加印官票以爲臨時救濟之方乃近閲報載省署令准湖北官錢局添印官票五百萬張違反法案破壞金融且横式新票原由北京財政部幣制局承印尙屬有案可稽此次擬加官票聞在漢口日本人所開之崇文閣印刷館訂印票板紙色不無歧異僞造重號弊所難防則是訂印之五百萬未及齊全而僞票之流行恐不止於此數也其貽害之大可以想見况事前未依法交議手續尤爲不合應即咨請省署迅予停止印發以維原案而恤民困等語全體可决相應函請貴兼省長煩爲查照辦理并希見復爲荷此致兼署湖北省長蕭聞楊氏藉籌軍餉爲名决不肯中途抛棄此主張也楊氏歛財計畫於加印官票外同時尙舉辦金庫借券此議創自郭幹卿任内額定二百萬元以十四年田賦作抵因省議會始終不予承認進行不甚順利楊氏登台後又復舊事重提且呈淮省署以推銷庫券成績而定知事之考成並派委多人分赴各縣守提該欵因是各縣知事奉命攤派不敢不力威逼勢迫極盡羅掘之能事省議會接到各縣法團請免發行之函電日必數起特再咨省署迅予停止發行一面通電各縣法團請勿承銷該券通電原文如下湖北各縣知事縣議會參事會商會敎育會農會財產保管處敎育局勸業所保衛團均鑒前以省政府發行金庫借券曾經本會議决咨請停止發行並通電暫緩籌募在案近聞各縣屬銷此項借券頗爲紛擾已由本會再咨省署迅免發行各縣如有承銷解欵情事應由縣知事負責地方决不承認特再電達即希查照湖北省議會（三月二十一日） 
[湘西川軍問題尙難解决]  
　　熊希齡與趙恒惕往來電長沙通信熊克武統十萬之衆駐紥湘西日來收編隊伍擴張兵力近日沈鴻英部下之鄧右文部隊亦經熊氏收編爲建國聯軍桂軍第三師師長令率小部隊暫駐洪江大部隊則駐洪江下游六十里之安江及新路河一帶至熊部駐黔各軍旣已紛紛向湘西開拔唐啓虞所部洪軍亦已有一部份開入湘境實行北伐旣尙無期則熊在湘西大有久駐之勢省議員李佐周楊亮卿等旣先後提出川軍駐湘之質問及催促政府迅謀解决湘西問題專案已大足以促使政府以武力解决此問題之進步而旅京湘人熊希齡等昨又來一寒電亦係催促處理此項問題電云長沙趙省長惠鑒近接湘西各屬來電皆以沅澧所屬匪禍天災僅存孑遺加之駐地主客軍隊派餉攤捐有加無已以致田畝荒蕪井里邱墟壯者流放四方老弱轉徙溝壑若不設法挽救後顧不堪設想等情前來同人等遠客京華手無斧柯不獲爲桑梓　冠之救惟有仰懇我公設法拯救以出水火以解倒懸如何處理之處望賜電示以慰遠望無任竦企之至旅京湘西善後協會熊希齡等同叩寒趙氏頃復一電云一北京熊秉三先生兼轉湘西善後協會諸先生均鑒寒電奉悉諸公愛護鄕邦敬恭桑梓仁言摯誼悲天憫人恒惕何人能不悚懼前以時局變幻川軍假道東下聲言軍無留行不意事與願違致一時未能開拔殊出意料之外重累吾民皆恒惕一人之咎現正與客軍嚴重交涉促某出境一面飭所在駐軍靖匪安民力圖善後東隅之失俟以桑榆當竭駑駘勉承雅命諸公偉略宏抱愛鄕愛國蓋籌必多究竟湘西各屬應如何設法挽救以求善後之處尙望不惜剴切開示俾有遵循庶靖閭閻而紓積困臨風凝竚無任瞻遲復布鄙忱統希鑒諒趙恒惕叩皓印 
[李定魁兼護中之贛省長（含冰）]  
　　財廳長文羣亦將免職南昌通信贛長問題喧擾數月自胡思義被迫離職委警務處長李定魁代拆代行後似倒胡派之目的已達然而未也倒胡僅爲其第一步第二步即爲擁文（羣）乃胡氏旣倒此省長一席忽被李定魁不勞而得匪特倒胡擁文派始料所不及即旁觀者亦莫名其妙也方本仁對胡固無好感對文亦安有好感其所以引起胡文之爭者無非爲收漁翁之利耳今文之倒胡費盡九牛二虎之力處處秉承方氏意旨發行不兑現之軍用流通券一百六十萬斷絶省署經費等其手段甚辣方本仁以文服宫桑梓對於上司竟忍以此手段排去胡氏設一旦升任省長難免不得隴望蜀以施之於胡者施諸已思之寒心故毅然决然咨請以李定魁兼護並一面電京力保明令發表李氏業於十九日在省署就兼護職而文氏至此則已完全絶望矣據某方消息文氏此次不特不能高陞即其財政廳長底缺亦將動摇逐鹿者北京方面有贛籍議員郭同本城方面有江西銀行行長包發　驚與前江西實業廳長贛南道尹鄒日煃之三人中尤以鄒氏呼聲爲高並有謂内中已接洽就緒保電已經發出者此則須俟後日證明矣李定魁已於十九日就職具見上述查李爲贛之南豐人癸丑贛寗之役李烈鈞命李與陳廷勝守湖口砲臺以拒由水來攻之北軍其後李陳即將要塞讓諸李純而贛軍遂以失敗李起家行伍以之衝鋒陷陣當有餘勇可賈今以之兼護省長寗不慮其僨事顧方氏部下雖人才濟濟然在贛人中比較可靠者厥爲李氏此又方不得不任李兼護之苦衷也惟此席旣係虚懸逐鹿者則大有人在北京方面贛人中之湯漪謝遠涵徐元誥等俱在積極運動而此次列席善後會議專門委員之贛議會議長戴秉清亦思嘗鼎一衡大有不達目的不止之勢羣雄爭逐究不知鹿死孰手也（三月二十一日） 
[重修姜周專墓詳記]  
　　姜高琦血衣　葬之異議周妻黄家馥合葬皖省六二學潮先後死學生兩人傷二十五人案懸數載迄未解决姜高琦之柩葬於城北菱湖公園去歲受馬聯甲之威逼由其家屬遷回英山原籍詳情業誌報端周肇基之髮妻黄家馥女士痛夫死非命仰藥以殉似此節烈可風乃竟懾於馬聯甲淫威之下不敢有所表彰北京政變後周生之父周濓具書省敎育會姜案委員會開會討論可决并有人提議謂姜高琦之棺柩雖經取去應以姜生血衣葬於原穴以留敎育界永久紀念於是併案辦理請求王揖唐撥欵應用始而批准在敎育經費特别開支項下撥欵洋一千五百元一面開會推舉專員辦理就墓後架造瓦屋三間前面建一碑亭工程告竣據報一千五百元尙屬不敷復又批准再給洋五百元以爲葬墳之需定於本月二十一日爲舉行周肇基之妻黄家馥女士合葬并葬姜高琦血衣之期先期通知各學校前往視穸是日上午九時許各學校學生陸續整隧出城黄家馥女士之棺柩亦由家屬迎往預定十時安葬不料是日天陰届時更大雨如注直至下午雨尙未止不得已展期次日舉行在此展期中法專校長光昇提出異議謂姜高琦血衣有不能痤葬之理由兩種一血衣爲姜高琦被殺身死之一種證據此案尙未終結不能痤葬二血衣葬後則永不得見不如保存作爲永久之紀念亦有謂此案早經法庭檢驗似無再留證據之必要空棺安葬殊不足以動人感想兩方所説均有理由是以重修姜周專墓委員會特召集敎育三團體人員及各學校代表次日上午九時在省敎育會開會討論此項痤葬血衣問題多數人以光校長之主張爲是應俟第二審手續完結再行計議此時應當保存至於姜墓之中即以姜生照片及碑誌代替决定之後本擬即日舉行不料是日又復陰雨連綿各委員特再商諸周肇基之父周濓改爲再次日（二十三）清晨舉行周肇基夫妻合葬并痤姜高琦之照片碑誌所幸二十三日天放晴霽不致再行展期矣 
[粤省各界追悼孫中山情形　毅廬]  
　　會所在廣東大學各界分三日哀弔粤省當道自接中山噩耗後即由留守府組織大元帥哀典籌備處議决執行種種哀典事宜詳情已見前報昨十七日已届開始追悼之期追悼會在廣東大學校内舉行十七日爲軍政界及外賓到場追悼第二日爲農工商善各界第三日爲學界查第一日全省軍政界要人曁外交團均蒞會致祭赴會人物外賓有駐粤英國領事傑邇遜美國領事金克恩蘇俄代理領事許爾曼德副領事白仁德葡總領事何達以次爲日本領事丹麥領事荷蘭領事外艦艦長等男女外賓共三十餘人粤省軍政界要人則有胡漢民譚延　楊希　伍朝樞古應芬劉震寰許崇智代表馮次祺李福林鄧澤如吳鐵城曁軍政高級長官員司等數百人外賓來弔者均一律御大禮服臂纒黑紗到會後即由伍朝樞傳秉常等招待追悼禮場設於校内大學會議堂内門首冠以黑白紗旁有軍警站立門前懸有生花横額題曰革命之神四字場外左旁排列警察右旁分列各軍禮場内由帥府鞏衛軍保護是日哀典籌備處派出幹事員分任招待佈置各事務禮場内石柱均繞以鮮花翠葉四周滿掛各界祭文輓聯祭壇中懸中山遺像後方樹有民黨黨旗遺像下標貼中山遺囑全文像旁有輓聯文曰至大至剛自南自北克長克君乃聖乃神爲許崇智之輓語是日上午十一時舉行祭禮同時永豐兵艦在河面鳴哀砲二十一響贊禮員佈置畢分賓主依次排列本省軍政要人胡漢民伍朝樞古應芬譚延　楊希閔等居前列第二排爲外賓第三排爲各機關職員致祭禮節如下一齊集士兵列隊二肅立三奏哀樂四讀遺囑五讀祭文六俯首默哀一分鐘七三鞠躬禮八再奏哀樂九禮畢十演説是日演説者首爲胡漢民演説約分三段第一點述中山平日奪鬭之精神第二點述中山革命之歷史第三點述中山遺囑語以勉黨人繼由伍朝樞用英語對外賓演講中山革命歷史旋由英領事俄領事相繼起立略謂外人對中山之死世界人士同深哀悼顧中山雖死主義不死願今後國民黨人有以繼中山之志云云歷二句餘鐘始散會是日續到弔祭者有各區警察及城外各鄉團列隊赴會自朝至夕絡繹不絶是日中午并有飛機盤旋空中散放民黨標語之傳單第二日爲農工商善四界到會追悼之期自十八日晨起各工會工人或列隊或乘汽車紛紛前往致祭省中工廠因工人前往赴祭皆爲之歇業一天排字工人全體因赴會追悼廣州報紙受連帶關係亦停工一天是日商會發出通啓通知各商店懸黑旗誌哀商界團體到會追悼者亦不乏人廣州總工會工會聯合會工人代表會善團公所曾會銜發出傳單表示哀悼中山之意故十八日路上觸目皆是工人之赴會追悼者情形至爲擁擠十九日全省男女校學生均一致列隊赴會其踴躍情形不亞於十七十八兩日也 
[浙省自治法會議紀]  
　　浙江省自治法會議二十五日下午一時開會出席七十九人由葉煥華主席諮詢浙江省自治法草案審查報告二讀有無異議衆無異議即由朱秘書長朗讀標題邵夢冏動議總綱以前應加序言李次九云序言仍應經起草程序不能由大會加入潘上瑩云邵君動議旣無附議現可不必討論阮性存云應就草案二讀如有修正之處再照修正案二讀陸亞夫云如照原草案二讀何必經過審查應依審查報告二讀童杭時云本席主張無修正者照原草案二讀逐條討論如有修正者將原草案及審查報告合併討論王侃云二讀會祇能讀審查報告如審查報告不成立再讀原草案莫永貞報告昨天大會經過情形並表示贊成阮説嵇文請付表决主席宣告照原草案讀遇有修正之處合併討論贊成此説者請起立在席七十五人起立者五十二人多數通過第一章總綱第一條仍原案第二條依修正案删去第二項第三條第四條均仍原文馮中鈞云二讀以後章節是否可以變更葉亘東云章節於二讀後亦可變更韓賓華説明分節理由議至此休息十五分鐘繼續開議主席諮詢二讀後章節可否變更公决可以變更接讀第二章省民之權利義務第五條第六條無討論通過第七條某席主張照原案莫永貞韓賓華張廷霖主張照修正案加入省民除現行犯外非持有司法機關之逮捕證不得逮捕之表决結果照修正案加入馮中鈞主張再加或犯罪顯有可證明者童杭時主張不必加毛蒙正提出討論終局動議方欲付表决人數不足延會 
[杭州快信]  
　　此次赴京浙法團代表沈鈞業等因向善後會議力爭提案權及表决權並未簽名報到如不達完全目的决相偕返浙不願參與 
　　蘇紳張一　等十餘人前日由滬來杭寓西湖飯店謁孫督辦有所商榷定二十六日夜車返滬 
　　紳商孫玉仙翁寅初高懿臣潘赤文等今日起（二十五）在西湖虎跑寺開祈禱永久和平大會並延請高行僧道諷經七天 
　　浙軍第一師經此次整頓後内部氣象一新孫督辦昨午後二時親赴梅東高橋該師司令部檢閲一週五時許返署　 
　　浙軍第二師工兵隊奉令調回省防昨已由樊隊長督率到杭即在上倉橋原防塡駐 
　　杭縣陶知事昨分函各團體各紳商催募善後公債緣奉財廳面諭上緊籌募報解之故 
　　浙省此次籌募善後公債確成努末之勢奉委各縣提欵專員現一律加派爲勸募委員 
　　杭州電話公司昨下午開股東常會報告帳略上年營業除種種開支外純益五萬數千元每股分紅二分五釐股東張旭人提議增股二十萬元擴充營業通過並選舉董事及監察人 
　　縣議會常會照章於三月二十日召集現該會函請杭縣提前召集速將十二十三兩年度决算預算案交議　知事置諸不理一般議員頗以爲異 
[蘇省撤退奉軍詳情（漢）]  
　　蘇省此次南下之奉軍總數由張宗昌統率之第一軍共　　 
計七大旅分駐於沿滬寗路線由吳光新統率之第二軍計兩大旅現分屯於徐州吳光新北上交司令邢某管帶沿滬寗路線受戰事影響之各縣因現屆清明節近正值育　時期城鄉婦女以有軍隊駐紥不敢外出恐悞𧕜桑特分派代表來寗請求張宗撤兵現聞張氏根據奉方計畫其所定撤兵辦法將所部之七大旅留兩旅分駐於吳淞蘇州無錫常州鎭江以及江寗縣屬之秼陵關六處各駐一團（奉軍一旅三團）以控制滬寗路線其餘五旅以兩旅駐徐州以兩旅駐徐州以北自韓莊至利國驛之間以一旅駐徐州以南之臨淮關一帶至現駐徐之第二軍邢司令所部兩旅則調駐揚州並請淮揚護軍使馬玉仁將駐防揚州第三師另行調往他處騰出防地與第二軍駐紥並限定分七天之内一律撤完每日計需開拔費七萬元以七日計算共應四十九萬元當茲國庫省庫異常支絀時期無從籌此巨欵連日與盧宣撫使韓兼督辦商定辦法現在沿滬寗路駐有軍隊各縣旣欲撤退軍隊自當認籌欵項刻已商定如吳縣武進無錫丹徒丹陽宜與江陰等皆由各商會每縣認籌五萬元將來仍由國庫分期歸還張軍長現赴各地商榷一俟各縣認欵匯到即定於二十六日起開始撤兵矣 
[張宗昌過鎭常紀]  
　　鎭江通信今早九時（二十四日）張宗昌爲收束軍隊來鎭係掛花車於九時票車之後並未乘用專車先一時有俄砲車前驅入站婁師令王警廳長縣知事要塞龔師令及軍警數千人及苦兒院軍樂隊均蒞站歡迎同車有盧小嘉及張之男女公子下車後隨至商會與本地紳商及新聞記者談話摒去衛兵細問軍民長官在鎭有無違法等情記者當詢張軍長此次到鎭宗旨張答此次來鎭一爲收束軍隊二爲考察地方情形現在蘇常一帶已開始撤兵昨今兩日已開行十餘列車第一軍總數有七萬人内有一萬五千爲輸送隊現規劃以三師一旅駐滬寗線餘均集中徐州本人駐徐就四省剿匪之職今晚先至常州當再赴滬一行籌商收回奉票等事此次撤兵賴有蘇省與論之要求使蠶桑不致誤時鎭江婁師令所部軍隊全屬後方輸送性質且多新兵尙須敎綀目下擬調王棟一旅來鎭要塞掩護隊亦須收束額數並問軍警對於鎭江有無借欵等情事以後如有所需第一須電知軍師令部備案至於大局情形我軍旣順從民意撤兵浙方當亦不能違反民意與蘇異致云云記者問對於蘇省振務意見張答本省籌有二百萬惟已購成高糧恐不適南方災振耳隨由婁師令及要塞師令請張檢閲軍隊商學各界則在焦山設宴招待預計五時回常（明）另一報告張軍抵鎭下車後由駐鎭各軍隊及地方長官紳士等迎至商會當與胡健春梁稼西方鏡清盧錦泉鄧寄梅王言如等略事寒喧並謂個人主張實踐不尙空談將來必須實行裁兵中國前途方有轉機至地方軍隊原爲保衛人民安寗而設若新兵未加深造則不免與地方感情有所隔閡現部下駐滬寗路線者甚多好者人固言好即壞者人亦不敢言壞故此次南來即專爲檢閲各地駐軍以昭實在嗣後凡我軍隊以及所委官吏倘有不法之處儘可直接函陳不必浮文我必盡法懲辦至於督軍省長二職將來或行合併由省長而兼軍務抑或實行督軍制現尙未定云云嗣胡健春等即挽留盤桓金焦二山張軍長云此次實無暇及此下次可以前來游覽言畢遂乘肩輿入城至公共體育塲檢閲駐城各軍後至三十六標檢閲駐軍事畢復往象山檢閲砲台掩護隊因新編之軍操法整齊頗爲嘉許特賞該兩營兵士洋二千元復察看要塞演砲兩尊即由象山乘小輪至江口登岸仍乘肩輿赴商會辭行商會　筵堅留但軍長急欲啓行遂由苦兒院軍樂隊本城各軍隊各官長及各界要人送往車站汽笛一聲軍樂齊鳴該車即開赴常州矣（挹） 
常州通信二十四日上午七時武邑軍警商團官紳等得車站消息張軍長於六時在南京啓行約十時許可以抵常各界遂於八時許赴站歡迎十時許得鎭江長途電話知張軍長於九時抵鎭視察軍隊並經地方各界挽留擬躭擱一宵赴站歡迎者遂各散歸至下午四時許忽又得火車站消息張軍長已在鎭啓行軍警商團及姚知事惲紳禹九等均馳往車站歡迎分列於南北兩月台六時六十分俄軍鐵甲車先到掛車五六輛旋即退至站南軌道休息約停二十分鐘張軍所乘專車抵常同來者有盧少帥及蘇常金鎭守使軍警商團均學槍致敬一時軍樂齊奏姚知事及惲紳等均上車請謁先致歡迎辭次述武邑各界熱忱歡迎之情形張軍長表示謝意並謂今夜暫不下車姚知事及惲紳退出後旋與各公團集議准於二十五日上午九時在第五中學開歡迎會並聞張軍長俟歡宴後即須赴滬（微） 
[南京快信]  
　　張宗昌昨（二十三）晨傳諭副宫處預備下午離寗赴常本埠軍警長官多往下關車站候送旋因各界紛紛在寗歡宴酬酢甚忙至今（二十四）晨始行動身赴常　　駐蘇奉軍撤回消息有謂當局擬將王蔡兩旅留駐江南其他各部隊調回徐屬一帶擇要駐防 
　　韓國鈞前派代表王汝圻等赴京陳述財政計畫並疏通其他事宜現聞王等已由京來電報告接洽尙順利定日内由京南旋 
　　韓委馬玉懷充淮海水上警察隊統領王固磐充督署參議韓又派陳延謨赴揚州商借鹽餘協餉 
　　韓以暫編第四師軍餉萬急電令徐屬各縣以十四年分税收設法抵借俾濟要需 
　　南京造幣廠長已由部改委胡延禧代理 
　　賑務處委陳　坐催吳縣武進無鍚丹徒四縣忙漕帶徵附加賑捐所收之欵匯存上海鹽業銀行以便分配撥放　　財政廳奉部令五年内國公債第十八號息票以三月三十一日爲開始付息之期付息辦法仍照向章辦理當轉行各縣告周知 
　　句容各公團呈警備總司令部以帮匪復熾擬請舉辦清鄉以維治安總司令冷遹即轉請省署核示 
　　松江地方各團體電省以米貴病民請重申例禁令行海關局所實施稽查私運獎懲辦法以活民命（二十四日） 
　　奉軍開拔費已撥過十萬元現仍積極籌 
　　駐寗省防營軍隊擬開六營赴江北駐防儀徵泰縣各二營六合江都各一營該地方士紳恐將來就地籌餉赴警備總司令部要求免予派往或减少人數以免地方人士之驚疑 
　　本埠及下關浦口工商各界繼續籌備追悼孫中山者有四五起均擬四月初旬舉行 
　　上海税務所長曹元度電省該所已由張軍長委褚某辦理當即交代 
　　新簡金陵關監督兼江寗交涉員廖恩　到省多日原代理監督冒景瑋因有奥援不肯交代刻廖已仿照從前江海關辦法自刋木質關防報明部省啓用即在惠隆飯店暫行辦公 
　　韓省長新委沙田局官產處等機關會辦多人聞財部以現值財政竭蹶未可因位置冗員虚糜公帑未予承認敎育廳委楊凈山東灌區捲烟特税局長 
　　省署庶務處奉韓諭生日不受祝禮物槪璧謝如送禮金交由中交兩行轉送振務處助振以故各界預備購辦屏幛等壽禮者已一律改送現金爲襄助善舉之用（二十五日） 
地方通信 
[松江]  
　　銀貴賤之重大影響近來市上因洋價迭增一般小本經紀之人因此發生恐慌而於生活前途已受重大打擊兼之低劣銀毫又充塞市面考其原因由於不自愛之商人以每元十八角至二十角購進發兑以獲鉅利乃此項銀角上海市上已拒不收用不得已於昨日起將十一年分製造之雙銀角一律拒用以免損失惟銅元充斥之弊現尙無術挽救 
　　設立長途電話之電知浙江電政監督處爲便利商民計在松江電報局内附設長途電話局與浙西各地直接通話茲附錄浙江電政監督致松江楊知事電文如下松江楊縣長縣議會敎育會商會農會學會律師公會均鑒茲爲圖利交通而便商民起見於松江電報局内附設長途電話局與浙西各電話局直逹通話已於本月二十二日設立完備恐未周知用特電達貴縣敬希轉告各界并遇事照料至级公誼浙江電政監督處印 
　　松市董事會之談話會松江市董事會因名譽董事朱廷揚因病出缺胡常惠已任縣署一科科員錢邦泰已兼任市公所文牘究竟該三員遺缺應否選補特於二十四日下午召集談話會擬請議會解决 
 
 

Page 7

 
 
1;第一萬八千七百零一號;中華民國十四年 西曆一千九百二十五年三月二十六號
星期四 * *㳺藝叢刊 
[新片劍俠餘生記短評] [  王石農]  
　　劍俠餘生記西名Under　The　Red　Robe爲法國歷史名片以法皇路易十三之捕殺革黨作引線表出一番慷慨激昂纒綿悱惻之情史曲折離奇可泣可歌劇本旣極緊凑演員異常賣力因而愈形生色成此無上佳片其壯麗瑰偉處較循環復仇爲國犧牲等猶過之更無論彼因陋就簡之出品矣 
劇本主要之點在於布局周密曲折有致至峯極處更須着力描寫使觀者不失回味將十二分精神聚中於此點否則觀者等閒過目尙何感動力之足言耶峯極點描寫之法最好先布疑陣或故作波瀾然後自遠而近收入峯極處再用全力特寫之其功用能使觀者忽驚忽訝急欲觀下文之如何解决法如此片之俠士（勃羅鐵）因釋放革黨而獲罪而被赦而有情人終成眷屬其間大波小瀾重重疊疊猶之行羊腸九折坂上危險莫可名狀令觀者爲之揑一把汗即此一點足爲全劇提高不少價值也是片出色處爲鬥劍勃羅鐵手腕純熟擊法高明有平地鬥劍有馬上鬥劍勃羅鐵以一敵六殺其五傷其魁首魁首爲蒙面人劍法亦不弱卒爲勃羅鐵斫斷其劍迫之除去蒙面具孰知此蒙目人即路易皇之弟奥倫斯也勃羅鐵恍然知所謂革黨者實奥倫斯之羽翼也拾其斷劍而釋之去是處最有精采女伶愛爾瑪釋麗妮爲革黨之妹初尙以勃羅鐵爲同志又感其還珠之恩即有屬愛之意蓋引爲同志也後其兄被勃羅鐵所擒不禁憤慨塡胸表演甚佳愛爾瑪曾出演於婦人之仇敵聲譽甚佳今在斯片益見精采勃羅鐵之義僕爲劇中穿揷增出無數笑料令人捧腹不置劇中固不以此角爲重而觀者對之殊有特别感動此所以劇中要有穿揷人物耳是片開幕時不映演員名表將演員所飾肖像加以説明連續映之使觀者一一認識其人法頗新頴全片攝法多取近景演員多内心表演凡背景之宏偉處則取遠攝益以光線艷美非常動人法皇駕臨之宮殿極富麗堂皇即野景亦殊雄偉清秀富有美術思想也總之是片爲有價值之傑作與三劍客爲同一時代之事其精采亦正復相同凡觀過三劍客者當不以此言爲過詞也 
[大福公司發展電影業之進行]  
　　大福公司以製造中國影戲片經理外國影片及開設影戲院爲業總公司設於廣西路寗波路口現已開幕先從開設戲院入手已成立之戲院如愛多亞路三茅閣橋之大英影戲院寳興路之寳興戲院新閘橋北塊之閘北影戲院開封路之新芳影戲院皆歸該公司管理其他如西門外方浜橋新北門内及小東門内大街各處均在籌備中聞該公司所設之戲院售價均極廉以期普及如大英閘北等戲院票價祗售三角二角並有香烟附送故觀客咸樂就之營業頗發達又聞該公司總理金仲英恊理王鈍根金敦五三君正在積極進行派人至内地各處調查地方情形以便着手徧設影戲院各埠熱心影戲者紛向該公司接洽承辦有應接不暇之勢云 
[夏令配克將開音樂會] [  芳]  
　　夏令配克大戲院定於本星期日（二十九）舉行一音樂會請俄國著名音樂家雷斯季與女歌舞明星Mme　Apert.Rozanoff獻藝想届時妙曲雅奏定有一番盛况云 
[南通劇場近訊] [  綜六]  
　　南通更俗劇埸今由芙蓉草經理芙於二年前曾在通與歐陽予倩潘海秋等配角當時深得通地人七歡迎今重來獻藝通人士均欲一見爲快故日前賣座尙佳惜配角不得其人文蓉濤小孟七張德祿孟小帆等雖亦略有所長而　　倩遠不如矣近正排九美奪夫飛龍傳等以引觀衆云 
[排演漢劉邦之經過] [  百]  
　　去年法租共舞臺曾倩謝水福君擬排飛龍傳以資號召奈此議甫出而更新舞臺乃捷足先登此議遂寢至八月間乃議排演漢高祖立基四百年一劇曾在門前懸牌及各報廣告布露後因江浙戰爭遂又擱置嗣又因李吉瑞程艷秋等角遲遲南下致該劇迄未起演今春丹桂第一臺麒麟童捲土重來劉漢邦統一滅秦楚遂亦乘時而起共舞臺以其劇情與漢高祖一劇出於一途共舞臺主人以第一臺有意破壞梨園規則乃向伶界聯合會提出抗議該會遂於星期一（九日）召集會議公决由第一臺償還共舞臺所費之廣告等洋一千元而漢劉邦一劇已由第一臺排演矣 
[戲劇之感動力] [  菊屏]  
　　戲劇爲藝術之一種能使觀者怡情悦性陶養心志雖不者修身敎師之訓其徒子必欲責之遵行者而其勢力實能左右觀者之意恉使其服從而不自覺魔力之偉大誠足令人驚歎而彼修身敎師者或且不敢與之爭端風正化之功焉前清經術大家迮靑厓先生字鶴壽所箋王氏蛾術編久爲學者所推重春日里中廟社先生隨衆往觀見演草詔（崑劇草詔與京劇駡楊廣之草詔異）方正學麻衣上殿敲牙割舌備受楚毒先生觀未半忽大痛哭不可抑同人急扶之歸自是終其身不再觀劇某公壽設宴欵親朋且召菊部爲侑酒方半臺上演風波亭秦檜夫婦陰謀陷害岳家父子含冤殞命座衆觀之莫不喟然與感公尤忿忿命役拉秦檜夫婦下重樸之衆賓聞而驚起謂此乃戲耳何必爾公曰我固知其戲故僅笞之設果眞者非殺却不可矣揚洲某富翁無子祇一女愛之無殊掌上珠爲　　　入　有日矣因挈之觀劇歸而病　　床席日久益沉勢且不起追問其故則謂　日讀書以爲古人者僅可於書本中見之近隨阿父觀劇乃知古人仍在兒今願爲古人婦不願爲今人妻也翁百方　解終不悟不得已使入後臺俾悉覩扎扮之狀眞相畢陳歸乃霍然　縣某甲性豪放有任俠風偶入城觀劇適演黄金印甲　然稱快事翌晨譁傳縣官被殺並失其印閉城大索得印於甲之懹且昂然直認殺官事不稍諱飾衆問其故則慨然曰今日縣官之暴横貪酷實有甚於昨日劇中之官乃古人能殺之而今獨不能寗不爲古人齒冷故我殺之以伸我志諸君聞斯快意事不當爲我浮三大白乎吳中有皮匠某見有演掃秦者瘋僧指天劃地歷數秦檜罪皮匠初則快繼則憤突自懷中出皮刀一躍登臺砍秦檜頭滾落臺下觀衆執之猶斤斤力辯謂奸惡如檜豈此僧一駡所能抵其罪殺之所以伸公憤也戲劇感人之深於此可見故曰戲劇實有移風易俗之可能性而改變人羣志趣於無形之中焉歐美人士之重視其電影也謂能補助敎育之不及而有增進國人智識之功然以著者觀之終遜於戲劇蓋戲劇之所以有潛移默化之功者爲聲音與動作彼電影則可視而不可聽其入人之深又烏得與戲劇並論惟戲劇之所演者祗限於一戲園不能分化若他戲園而欲効之者必且另組劇班更置佈景而電影則一片旣成能　　宇傳播之速較勝戲劇耳然使各地劇塲之數等於電影之場者其傳者感化之能力又安知其不能突過電影哉 
[唱工頓宕之標準（一）] [  耳焉]  
　　僕於腔調板眼唱工之各種研究前曾一誌於本報現更舉唱工中之各種板眼頓宕唱法之一例以作標準俾學者可進得其門徑焉（二黄原板）如　林宴我本是三字隨口念出不用餘音不使腔調一窮儒三字儒字則拖長餘音太烈性三字烈字往上一頓性字往下一頓或亦有唱至性字拖長餘音使轉腔調者冒犯了老太師六字隨口念出無音無腔府門庭三字門字一頓庭字拖長餘音使轉腔調念卑人三字人字拖長餘音稍爲往下一頓結髪糟糠四字字字稍頓結髮二字往下糟字往上糠字拖長餘音稍爲往上一頓無踪影三字踪字往上一頓影字往下一頓皆須疾收棒打鴛鴦兩離分七字打字用力往上一頓輕輕跌出鴛鴦兩字鴦字拖長餘音使轉腔調於千廻百轉之中提高嗓音跌出兩離二字來運用餘音再用力出分字拖長餘音使轉腔調此爲原板之大槪至於烏盆計托兆碰碑硃砂痣等戲雖一樣爲原板句中拖音拉腔又各自不同不過原板聲調總不出此等範圍耳若拉腔之長短宕板之多寡則無一定限制惟視人嗓子之力量可也然亦不過於拉長腔以成一種油腔滑調以博一般外行者歡迎而爲内家所齒冷也慢板如天水關先帝爺三字俱宜往上提足中氣白帝城三字俱宜往下逼出聲音龍歸海境四字上兩字須往下逼下兩字須往上提以上十字字字須千廻百轉縱放得力若洪羊洞等慢板唱句之波折則又不同矣大約慢板唱法無論提高放平本音餘音總須使嗓子無牽强之聲有有餘之氣自能一字百轉餘音嫋嫋不絶如縷矣 
 
 

Page 8

 
 
1;第一萬八千七百零一號;中華民國十四年 西曆一千九百二十五年三月二十六號
星期四 * *   
 
 

Page 9

 
 
1;第一萬八千七百零一號;中華民國十四年 西曆一千九百二十五年三月二十六號
星期四 * *   
 
 

Page 10

 
 
1;第一萬八千七百零一號;中華民國十四年 西曆一千九百二十五年三月二十六號
星期四 * *地方通信二 
[崑山]  
　　警察所長互調原任前任警察所長王勁忱與丹陽警察所長趙榮賢對調以來尙未滿兩月昨聞警所又接省處來電仍將趙所長調回丹陽王所長調回崑山各歸原任 
[蘇州]  
　　駐軍撤防中之雜訊駐蘇奉軍預備撤防已迭紀前報茲悉吳縣被攤之開拔費五萬元除已籌四萬元匯解南京中國銀行外尙少一萬元省署已疊電催籌故各團體於昨日（二十五）下午又開會議擬即勉力設法籌足俾軍隊得以早日撤防張宗昌軍長本定昨日午刻蒞蘇故軍警政各官長各士紳等上午九時即赴車站歡迎但至下午二時尙未抵蘇而各界已預備在鐵路飯店宴張聞張來蘇後稍一勾留即須赴滬至於撤兵秩序先由常州實行次爲無錫再次則蘇州駐蘇之二十旅前日起已絡繹撤退至昨日止開出者已有兩營而蘇總商會敎育會農會等十餘團體以此次奉軍來蘇後紀律嚴明頗爲感謝現因撤防在即特公鑄銀盾二七座分贈張軍長董執法處長及各旅團營長以志思去 
　　冒兵行刦聞將斬决蘇鄉虎邱附近張涇橋農民周福生家於二十四日傍晚突來全身武裝之盜匪二人入内行刦所有銀洋衣物搜刦殆盡共值百餘元且將該鄉民家之男女小孩共驅一室不許行動檯上有浸好之代代花酒一瓶二盜即分而狂飲然後携贓逸去詎昨晨有人經過該處附近祠堂忽聞祠中鼾聲大作遂邀同多人入内見兩匪已將軍衣脱去與凶器同置一隅贓物亦羅列身畔乃立將捕獲喚同事主到來認明後因兩匪猶敢冐充二十八旅兵士故立送該旅執法處核辦昨日下午已盛傅須將斬决 
[無錫]  
　　變更縣儥基金之力爭無錫此次戰事自一月十六日起至二月底爲止所有各軍給養及墊借餉項共計在二十六萬餘元前經縣署呈准省署就絲繭税項下指撥二十萬元作抵至於秋間江浙戰事一役之軍事用欵早經呈准就無錫貨繭各税二成振捐悉數截留業經縣署將徵起之欵照案截留撥還嗣奉省令以此次兵災奇重急振需欵即指定將此項貨繭各税二成振捐自三月一日起撥作地方災振用欵亦已照辦詎前日兵災善後會忽奉振務處來電略謂軍事借墊用欵已指撥絲繭捐二十萬元作抵係連秋間之十萬元在内現在旣由縣署撥還應由縣核明數目通報備查其未經撥足之數即以絲繭税抵借撥還云云當經兵災善後會將電文抄送各公團昨由縣議事會縣商會縣農會縣敎育會欵產經理處商團公會四鄉公所無錫市議董兩等九公團領袖認振務處來電爲推翻縣債基金成案於債務信用關係極鉅特聯名電致振務處韓省長陳述錫邑經兩次兵災軍用墊欵爲數甚鉅前次奉准指撥之絲繭税二十萬元萬難連前次應還之十萬元併計在内并詳述此次奉籌開拔費及籌建營房費之困難情形若再前後牽混變更辦法勢必信用全失地方辦事愈難請求仍照前案分别辦理又此次奉撥之絲繭捐二十萬元財廳迄未令致絲繭捐局亦請迅飭財廳速飭該局遵撥不識振務處如何辦理也 
　　張軍長來錫閲兵宣撫第一軍軍長張宗昌定期赴常錫一帶視察兵隊駐錫三十二旅司令部已接到常州來電謂張軍長定於二十五日午間到錫縣署亦接有電訊當經旅長畢庶澄通令各團營官佐士兵及軍樂隊全部到火車站歡迎林知事及地方各公團領袖亦均到站迎迓 
　　楊壽楣等爲繭税抵借致袁觀瀾電上海申報館鑒頃致上海袁觀蘭先生電文曰上海省敎育會探投袁觀瀾先生鑒報載公養電滬借欵今日繭業會議提出條件交曾廳長核酌等語查滬借欵何以須繭業會議提出條件如指繭税作抵則無錫本年繭税已由地方公團呈省核准撥抵本地借墊軍用各欵前見報載京電無錫撤兵以繭捐爲交換條件業已分電京同鄉暨宣撫省長鄭重聲明撤兵事件關係寗滬全線何獨錫有條件錫邑近年繭市衰敗税收不旺本年兵事之後繭收尤無把握萬難再撥他用如有條件此次撤兵錫已派籌鉅欵務請除外特此聲明等語楊壽楣華堂高汝琳錢基厚陳作霖馮家麟等叩敬 
　　省令抽收鮮繭特捐無錫爲育蠶之區每歲出數甚衆此次國軍開拔所需經費甚鉅省署因公欵支絀特　 
抽收鮮繭捐以利進行茲錄訓令如下江南各縣蠶　之利歲入甚鉅現在春育屆期所有駐兵亟宜早日撤退以利蠶事茲經商請第一軍張軍長允即提前開拔此項開拔費用約計非數十萬元不足濟用值茲庫欵支絀咄嗟籌措勢出萬難查此次提前撤兵旣爲救濟蠶事起見廳需開拔費用育蠶商民自必樂於協助茲擬於本年鮮繭出售時按照售價抽收特捐一百分之一以一年爲度在商民所納無多在公家不無小補除令財政廳通飭遵照外合亟訓令該知事仰速切商繭業公所設法借墊預計繭汛不過兩月償期甚短集事較易開拔在即切勿違誤云云林知事奉令後已轉函繭業公所查照辦理矣 
[鎭江]  
　　市議會開茶話會丹徒城廂市議事會前日（二十三）下午三時在城内萬壽宫開茶話會到議員十餘人首由副議長顏承善起謂現值陽曆三月將終是春季已過本會春季常會是否應開請衆公議嗣經童湛恩等議决應行補開春季常會並議定四月十日起開會十五天當即囑令文牘陳報監督並印發布告徵集市内各界議案後又議正議長于樹森近日登報啓事内有常川駐寗就醫已辭商會會長所有鎭地無論何事自一月二十八日起概未與聞等語而對於本會則並未有所表示但常川駐寗則本會開會主席虚懸即各案署名簽字亦須有人負責究應如何辦理議决以本會名義致函于議長如何之處請即答復後又議市董事會自軍興以後即將各事停滯現在地方雖已平靜各事仍未進行董事及辦事員等亦常不在會應如何督促進行議决應請本會檢查股人員遵照規約認眞督促董會常川在會辦事時已五時許即行摇鈴散會 
[南通]  
　　各界追悼孫中山通邑各界人士於二十五日上午九時爲孫中山開追悼會地點在公共體育塲陳設樸素係于忱等事先籌備會塲輓誄之作頗多又各校學生所唱哀悼歌係徐昻徐卓合撰詞意凄惻異常 
　　加徵汽車捐修理縣道南通路工處向無的欵收入祇賴車捐濟用茲因修理全縣道路欵巨工繁且各區橋梁涵洞等等在在需欵整理大有一籌莫展之概特自四月一日起加征汽車捐規定自備汽車一律改爲月捐每輛徵銀七元營業汽車捐欵亦同如此則收入可以稍寛藉資挹注 
　　商會張會長辭職通總商會會長張　前曾任職多年本屆該會改選張氏復被舉爲正會長現已具函到會辭職託以年老事繁不能兼顧云云刻下會務待辦者甚多各會董特請張氏就職羣情一致聞可打消辭意 
[揚州]  
　　軍事誌要一憲兵司令部因奉盧宣撫使命令着派憲兵分駐揚州以資調查軍警事宜（按揚州本駐有憲兵因江浙戰事調去）即經令派第五大隊長張百順所部之中隊長倪鳳儀率士兵十三名整裝即日開來矣一駐揚州陸軍現爲淮揚護軍使所部之第六旅駐高寳之防軍爲新編一二兩混成旅茲奉軍第一軍長張效坤撤調沿滬寗路軍隊將邢旅長所部之一旅開揚駐紥並分駐高寳一帶原駐揚州之軍開回清江高寳之軍則調往寗垣此間各團體得悉前情僉以地方正告平息萬一調動又不免有拉夫騷擾種種之事發現特分電呼籲原電如下南京盧宣撫使張軍長奉天張上將鈞鑒江北各縣原有駐軍支配粗定人民頗覺相安現值農事方興正宜休養生息况淮屬及鑒阜一帶亦均安謐現有軍隊足資鎭攝應請維持原狀免生驚恐江都縣議事會參事會商會農會敎育會敬 
　　挽留中國行長淮南緝私方統領駐揚陸軍劉旅長商會朱會長以揚州中國行長葉瀛仙奉令與無錫行長對調惟葉在揚數載官商感情融洽特聯電京寗中行管理處請予免調以資熟手未識能生效力否也 
[清江]  
　　槍械機器運浦淮揚馬護軍使前因本部軍械日夥勢非自購機器修理損壞不可特派軍械處赴滬購辦機器頗多又因軍署預備自裝電燈併購電機一架均於前日（十九日）由三師砲團唐光福團長押運來浦現向軍署起運 
[南京]  
　　兑換券展期兑現之省長訓令江蘇省長公署代電第一三九號云某某縣知事覧定期兑換券已據廳呈展期六個月至十月一日起兑現完糧除通令公佈外先電告即遵照省長韓梗印 
[徐州]  
　　張統帶槍斃大批匪徒睢寗縣（徐東百七十里）境匪徒百餘人前經江蘇省警備隊第二團張子靑統帶收撫改編調赴邳屬苗兒窩地方駐紥乃匪徒等衆故智不改時出騷擾當地士紳嘖有煩言而張統帶明則置之不理暗中秘密布置前（二十日）午特借發餉爲名傳集該隊排列一處似將發表訓話者乃乘其不備將匪隊槍支突然收没由張統帶首用手槍對匪射撃於是警隊亦將機關槍開放當塲擊斃匪徒六十餘名逃走三十餘名生擒四十餘名聞者無不稱快 
　　張軍長來徐之先聲蘇皖魯三省剿匪總司令兼奉軍第一軍長張宗昌來徐駐紥早有成議昨曾運來軍馬百六十餘匹又給養三車並令警察廳代爲查看公有房屋及空閑廟基以備大軍駐紥之用刻下警廳已着手查看矣 
　　前昨兩日之車站紀事前晚（二十一日）北來專車有第二軍第五團長張明謙率領各營營長由臨城來徐又東來專車有徐海鎭守使署稽查曹文元由宿遷拿來土匪二名並獲匪槍七枝解徐究辦又西來專車有國民軍第二軍四師第八旅陣亡旅長王允中靈柩一具由豫來徐轉魯歸葬同車有阵亡王旅長之眷屬過徐赴蚌埠原籍 
[東台]  
　　縣會接開臨時會東臺縣議事會於本月二十一日午後二時接開第四次臨時會屆時到會者縣長廖楚璜議長錢峻慶議員董餘生許鴻逵吳廣鈞陶士元馮𠗕李如璧樂淦張璐汪惟寅等三十二人舉行開會各就席次坐定議長登台報告開會宗旨略謂暫行縣制規定臨時會以十日爲限上次臨時會期内離城較遠之議員因河水淺涸必須繞道來城致有五日不足法定人數未能開議後五日因鈎稽整理地方預算致將整頓工廠帶徵畝捐舉辦户籍登記余紳停修海道橋溱潼改鄉爲市忙漕司事舞弊溢徵並其他各案均未及交會議决在會同人僉以各案關係重要萬難延緩故决定今日接開臨時會俾資結束報告旣畢縣長登台致詞大致謂地方預算參會所具審查意見詳審精密煞費苦心貴會對於此項預算能在最短時間經過三讀函復到縣手續敏㨗實所欽佩惟地方之敝端在官民隔閡官廳之設施人民之好惡即希諸公指敎云云嗣因陰雨遂摇鈴散會 
[嘉興]  
　　私販劣角被拘嘉興市上劣角充斥曾經各商聯會一再集議取締方法並免除營業上窒碍起見特議定旗角及雙毫每角作錢一百二十文照舊通用以維市面現因錢業對於該項劣角竟不收受二十四日商業領袖又開會議並接奉孫督理指令准予飭縣取締故各商聯會一致决議於二十五日起對於三種劣角一致拒絶使用因之二十四晚有一般人將該項劣角向北麗橋上某錢莊掉換竟愈聚愈衆人聲嘈雜軍警前往彈壓旋即將該莊主朱某（因朱專販該項劣角者）拘獲解縣訊究該莊簿據亦帶去審查刻尙押在縣署尙未發落至該項劣角之拒絶收用除商聯會通告外並由縣佈告周知一面經縣派探在車站密查該項劣角之販人至該莊已於二十五日起暫停營業矣 
[紹興]  
　　縣署召集縣會常會紹縣公署昨分函縣議員謂案查縣自治法第十四條載縣議會之任期三年又第二十五條載縣議會分通常會與臨時會又第二十六條載通常會於每年四月一日開會又第二十五條第二項載通常會之召集須於開會期十五日以前發布之等語本年因縣議會議員任期將滿浙江省自治法尙未議定每屆辦理選舉且距通常會會期已近應否依法召集經於本月七日電請浙江省長核示遵行在案本月二十一日奉浙江省長公署訓令以本案業經電呈内務部核覆飭仍照舊維持現狀等因奉此茲特依法召集本年常會除分函外相應函達貴議員查照即希依期蒞會 
　　指令勘估冲坍塘隄紹興三江塘灣一帶塘隄邇因春雨連綿山水陡漲致將該處職攝從政等五字號土塘逐段冲坍經東區管理員陳玉巡塘員王壽朋呈報縣署現聞姜知事指令該管理員等迅即前往勘估修築經費造具預算呈候函請參會提交縣議會核辦興修 
[寗波]  
　　梅墟鎭罷市之始未鄞縣鹽梅鄉梅墟鎭警察所自擴充落成以來已有月餘惟警捐一層因商民未肯認捐迄未徵收於二十一日由該所吕警佐設法召集商民大會擬討論警捐辦法詎該鎭鉅子王麟賚邱金生二人不肯到會所以是日開會又無結果吕警佐深爲忿恨即日來函面禀杜廳長派楊督察員下鄉次日（二十二日）由吕警佐派警將王邱二人拘案即會同楊督察員坐堂訊問乃王邱二人爲梅墟鎭著名商家一時因公被逮衆商家大起恐慌即召集各商舖在蘭若寺開會公推祥豐米號協理金友根主席籌議對付方法僉以人民捐納警捐自係義務惟如此拘捕勒捐體面何在當場推代表張權甫向警所交涉要求釋放一面閉門罷市至二十三日上午九時該所吕警佐將王邱三人釋放後由二人上街勸告始行開市聞此事吕警佐業已報　而該鎭商民等亦將禀廳訴願非違到調任吕警佐目的决不承認警捐 
敎育消息 
[專電]  
　　北京電師大校長范源濂允復職部派周肇祥促速回學生代表韋靑雲赴財部請通過預算李允下星期提閣議該校學生自治會改選楊鴻烈汪震等十人（二十五日下午十鐘） 
　　安慶電華中運動會皖預賽評判長派代表汪朗溪赴寗聘定盧頌恩張信孚（二十五日下午五鐘） 
要聞 
[英國對於退還庚欵用度尙未定奪]  
　　退欵原案在衆院已經二讀　　祗説明該欵應充我國敎育及其他有益兩國之用費　　留英學界奔走呼　主張全欵辦敎育倫敦通訊庚子賠欵原額約一五○○○○○○○英鎊分三十九年交付加年息四分分潤者有英俄法美日奥等國英國項下約一七○○○○○○英鎊居全數百分之一二二五一九○二年至一九一七年我國對英已付之額合四三○○○○○英鎊左右其餘一一○○○○○○英鎊與二十三年繳付每年約四○○○○○英镑按各國中美國首先實行退還於一九○八年將庚欵半數供我國設立清華學校派生留美之用一九一七年我國加入戰團德奥項下賠欵當然取消是時英美法日以我國參戰需欵允將庚欵停付五年並未正式表示將來全數退還之意嗣後法國决議將庚欵改組中法實業銀行並振興我國敎育日本亦答應將其項下退還供在華文化事業之用美國則於一九二二年復將庚欵餘額完全退還英政府同時正式宣布退欵之决心然此四國中除美國外庚欵退還尙未現諸實行其中原因殊複雜茲專言英國庚欵停付之期限共五年以一九二二年十二月三十一日爲止該年十二月二十二日英政府正式致文外交部决將餘欵退還以作裨益兩國之用然退欵原議須經議院通過後方可施行目下退欵議案尙在英院停頓始終未通過故我國自一九二三年元月起須按月交付賠欵此欵英政府提放特帳若將來原案通過全筆將一起退還英政府旣决議退還庚欵遂於一九二三年在衆院提出議案按英國議案通過甚費時間須經三讀並上院允准然後始爲成案是年保守黨秉政提出退欵原案者亦該黨然不久議會解散原案無形打消工黨組閣重新提出議案一年之中該案通過首二兩讀而到三讀之列矣不幸英國復生政變議會重選工黨大敗因此功虧一簣退欵議案復遭蹇運後保守黨復提出新案此案與工黨原案大致相同現已經過二讀不久可望通過總而言之庚欵退還議案在英院屢次停頓至今未决者却非英政府有意延擱實因英國議院議案手績之複雜與近來政黨消長之無常目下保守黨在衆院佔有三分二之勢力最近可無政變且院中大半議員對於退還庚欵都無異議該案通過當無疑也庚欵退還旣可靠吾人所應注意者在退欵之用途現在議案曾説明該欵應充我國敎育及其他有益兩國之費用但所謂其他費用可東可西包括甚廣又原案着英政府派一委員會十人討論并决定退欵之用途以爲政府施行之標準要之該議案並未明嘹指定用途將來該欵如何處分全看此委員會份子何若倘委員會中我國代表佔大半則我國意見自有勢力否則反是惟是對於退欵用途英國意見頗不一致我國學界及與論大都贊成用退欵與敎育在英國方面政府議員及與論多主張辦敎育然商界小部份以爲英國財政困難工商挫折宜將退欵建築鐵路俾兩方　得實益按工黨原案委員十人中至少須有中國代表一人工　大勢之前此委員會已派定我國得一席其他九人有代表政府者有代表學界者有代表商界者其中代表學界者爲羅素與迪更生兩人此兩人爲英國學界泰斗對於中國文化學術均研究有素且與中國人極表同情現時政府之議案與從前無異然退欵委員會之組織則大更動前此兩國所共贊成之羅素及迪更生兩氏均被新政府開除代者何人一時未定或許乃代表資本家之人物由是觀之該委員會中學界勢力已大減將來委員會表决贊成庚欵用於敎育與否實甚疑問留英學界對於賠欵退還問題極其注意有留英學生退欵興學研究會之組織以鼓吹國内國外輿論爲且的該會辦事處設於倫敦時常開會發送傳單宣佈學界之意見日前該會鑒於最近形勢之緊要活動特甚其方針有四一主張用退欵全部辦敎育二反對宗敎敎育三主張退欵委員會中國至少須佔五席四反對羅素及迪更生兩氏之開除要求英政府復兩人前任前星期該會派代表四人赴中國使館謁朱兆莘陳明前項意見請朱代辦設法向英政府交涉朱以學生要求爲空洞難於實行謂此事米已成飯無法更改除中央政府有命令代辦無力能向英政府搞議學生四代表失望而歸翌日往見羅素商緊急辦法羅素盡力帮忙極爲懇切嗣後該四代表復往謁某報主筆蒙介紹於重要議員數人三月三日此四代表提傳單謁議員説明意見彼等均極表同情將該會提議一一採納以作翌日辯論材料三月四日退欵案在衆院二讀外交次長麥理述該案之經過並提議通過二讀麥理演説畢院中開始辯論工黨首領質問政府何故開除羅素與迪更生委員措辭甚激前烈總理麥丹諾及前外次長彭遜伯等均參與駁論麥理强詞答復理由殊不充分此外對於退欵用途各方均陳意見大都主張辦敎育以兩邦親善爲前提主張用欵辦鐵道者祗有一人辯論三句鐘之後原案通過二讀何時提出三讀殊難逆料按二讀爲議案之難關得通過二讀可算通過三讀形式上事耳英國退還庚欵是否終能以中國利益爲前提記者不敢斷言然英國議院與學界中却有一班人與中國眞正表同情莫餘雖心中未必看起中國然因英政府已應退欵總欲措置得法以買我國歡心所以彼撃對於我國與論甚惠採納據記者觀之在英國方面關於退欵用途主張辦敎育者實占多數惟現時委員會份子複雜後來如何取决殊難逆料我國輿論旣主張用於敎育應堅决發表意見如敎育會學生會報館等應傳文飛電以助鼓吹其餘我國學界泰斗在内外負盛名者亦可用個人名義提出意見查庚欵案在英國二讀時前外次曾將蔡子民先生函件對衆宣讀可見英人注意我國輿論現時二讀已過不久將三讀在此委員會未决議之時輿論急起直追必收良果外人一怕武力二怕輿論若我國堅持用於敎育委員會及英政府必委曲以求全我國敎育前途有厚望焉（三月六日） 
[廣東第九次全省運動大會紀（二）]  
　　第二日之運動次序會議籌備體育協會第一日之成績廣州特約快信今日（二十一號）爲廣東第九次全省運動大會之第二日上午天時稍好陰晴間或微雨不甚妨碍下午雨略密參觀人數視昨（二十日）尤衆約一萬五六千人學生居多市民次之上午九時開始運動直至午後六時許始止中間並無休息辦事人之精神甚爲奮發毫無倦容允爲歷次冠是日運動秩序如下（上午）一一百咪突複賽共六組二五十咪突初賽共五組三五十咪突决賽四竽高跳决賽五二百咪突初賽共二十三組六走跳高决賽七八百咪突决賽八一一零咪突高欄决賽九擲鐵餅决賽二百咪突替換跑决賽十四百咪突决賽十一足球第三第四隊初賽成績後錄塌内分派運動專號及會場日刊籌欵部紀實（一厚册）又發售成績記載錄（亦一厚册内印空格任人塡註）及比賽規則運動種類説明書等貿易場所亦增加共九家分設二十餘處小學男女生更負販周遊狀殊活潑下午廣大附小消費合作社第二販賣場附近之電線忽爾燒斷見者鳴笛告警塲内秩序稍亂多欲奔避南華與南大正比賽足球因此亦暫行停止幸消防隊馳立將線斬斷始獲安全秩序隨即復原尙不致礙及會務也今日（二十一日）運動會發出通函召集各體育機關開體育協進會籌備會議函云敬啟者現爲振發體育籌設永久辦事機關起見乘本省運動大會開會期内招集本省各體育行政及體育研究機關公私立學校暨各體育等代表於本月二十二日正午十時在廣東大學講堂開本省體育協進會籌備會議用特修函送達貴處敬祈迭派代表一人屆時蒞會共商一切幸勿吝敎無任盼禱此頌台祺廣東第九次運動大會謹　 
啟茲將第一日成績記下甲徑賽（初賽結果從略）一千五百咪突賽跑不分隊一次决賽第一名張維　（培英）時間四五二／五第二名陶佐德（廣大）第三陳學禮（南大）第四名梁應麟（香港南華）第五吳康鑑（培正）（乙）田賽一甲隊走跳高决賽第一黄培昌（培正）高度一六二米突第二梁耀才（南華）一五九米突第三汕頭角石中學一五九米突第四温耀武（南大）一五九米突二乙隊跳遠决賽第一黄道芳（南大）五米突八十分第二許耀章（南大）第三黄敏之（南華）三擲矛决賽第一梁無恙（培英）遠度三三八米突第二梁君定（培正）三一二米突第三梅佐治（培英）二九一米突第四汕頭角中二七六米突（丙）球類一男校排球初賽第一組廣大與廣中四二與一五之比廣大勝第二組培正與南華四二與十四之比培正勝二女子低網排球初賽培道與嶺嶠培道勝眞光與執信眞光勝女師與女體女師勝香山女師與培道培道勝三女子壘球初賽眞光與培正眞光勝女師與培道培道勝四女子雙人　球初賽女師與培道女師勝五足球初賽南華與嶺南戰爭極烈結果無分勝負觀者極爲贊賞（三月二十一日下午四時）（星星） 
[華北五大學英語辯論之結果]  
　　清華全勝北大全負北京五在學（師大北大燕大協和清華）之國語辯論結果已誌本月十九日本報茲悉第三屆英文辯論會業於前日（二十日）分别在各校舉行題目爲將來退還之庚子賠欵應直接全用於敎育事業辯論結果北大正反組均負清華二組俱勝師大燕大二校之正組勝而恊和之反組勝各校之優勝辯論員師大爲李澄李萬傑劉永唐燕大爲徐純英女士三等人恊和爲張茂林等三人清華爲潘廣瑍等六人此外五大學之國語競賽會及英語競賽會不久亦即次第舉行云云 
[國立東大易長風潮未已]  
　　敎部派員查東大風潮東南大學風潮擾攘數月敎長王九齡特電囑武昌敎育廳范廳長轉請該部僉事洪逵及視學王家駒（因該二員已先期在鄂查學）遄程赴寗澈底查察以息風潮 
　　胡敦復控告東大師生後之學生態度胡敦復兄弟爲三九事件特聘陳則民楊蔭杭兩律師控告東大敎授陸志韋徐則陵助敎張維健及學生翁之鑄等四人聞該校學生聞訊之餘異常憤激以三九運動出於全體公意與陸徐張翁等個人全無關係如法庭傳訊預備全體出庭云 
　　東大派代表赴京請願現胡氏在京東大校務會及學生維持委員會已派代表赴京請願冀取消馬叙倫代部時期之命令已於昨日（二十三日）首途矣 
　　不上課之東大敎授已受調解前因三九事件不上課之東大敎授八人業由該校敎授會及學生維持學校委員會調解妥治咸允即日到校上課 
[蘇平敎促進會繼續進行講習]  
　　江蘇平民敎育促進會日前開董事會議以　宣撫使新行南來對於本會情形未免隔閡且地方猶在戒嚴推廣容有不便現屆春季伊始正及時講及之時應具函申報一切俾明眞相以利進行聞已由正會長袁希濤副會長蔣維喬致函盧使及鄭戒嚴司令云（上略）茲屆春季伊始正及時講習之期雖地方之戒嚴未除而閭閻已安謐如常各省立學校均紛紛開學平民敎育自未便獨緩爰定於本月二十五日起繼續進行先就本城警察區着手推廣會垣咫尺叨庇帡幪整經餘閑幸賜敎益奉上附件用備察閲敬頌勛祺 
[江蘇省立校長將開大會]  
　　江蘇省立　年第四師范學校爲召集全體校長會議事發出通告云逕啟者本日南京六校爲捲烟税變化上海兵工廠變價歸墊敎育費及十四年度預算問題集議一敎主張召集全體會議茲訂於本月十三日上午十時在南京東門帘橋省敎育會分事務所開會事關省校前途務希撥冗出席爲盼專此順頌公安值年學校第四師範學校啟三月二十四日 
本埠 
[王九齡促沈彭年就敎廳長]  
　　新任江蘇敎育廳長沈彭年滯濡滬上尙無就職之訊茲聞敎育總長王九齡昨有電致其駐滬代表某君就近敦促沈氏速蒞寗任惟聞沈氏尙未表示云 
[縣聯會等定期開會歡迎沈彭年]  
　　江蘇縣議會聯合會昨有通告至各團體云逕啟者新任江蘇敎育廳廳長沈商耆先生道德文章夙爲鄉邦所佩刻已由京抵滬訂於本月二十九日下午一時假上海西門外斜橋體育場開茶話會敦請沈先生發表政見希派代表參與爲荷 
[上海童子軍全體敎練會議紀]  
　　上海童子軍會於前日（二十日）下午五時半在會内開本年度第一次全體敎練會議到會者姚麟書沈同一盛子道徐子盛鄭潤森汪舜孝徐誦芳陳宇澤黄樹芳邵延禧吳旭昇趙邦鑅徐相生王靜僧石季平傳典瑛張江泉兪元爵黎潮舒張訓芳潘志傑張英榖朱大昭陳炎階劉清洪等主席沈同一書記張江泉提議事件如下一推定敎練部書記全體公推張江泉君担任二變更分區制度將各團分爲東西兩區原有之東北兩區并爲東區原有之中南西三區并爲西區三推定區敎練區敎練暫由副總敎練兼任一俟區内有相當人才再行委任四裁去高級敎練部會中應行事項由總副敎練會同執行其有關各團者召集全體敎練議决之五本屆分團比賽應改良比賽方法由總副敎練執行是爲應有之舉六聘請各科專科敎練應請退任總副敎練及各團敎練擔任專科敎練以重實際七張江泉君提議會中應有定期出版物應有永久露宿地點應派員審定各種書籍應由全體敎練會名義呈請董事部執行 
附敎練部通告一本會現有團體分爲東西兩區各區所轄團體如左東區華童公學廣肇義學東吳二中招商局公學廣肇公學愛國女學格致公學中國女子體育西區南洋附屬約翰附中省立二師約翰靑年會省立師附貧兒敎養金榮義學兩江女子體育一約翰靑年會中學團敎練林澤蒼君函稱以課務繁重不克兼任辭去敎練職務該團敎練一職暫由前任副敎練吳必彰君試署並請附中總隊長駱志聖君試署副敎練一職一貧兒敎養團前任試用敎練周道南去職該團敎練一職由前任二師附屬團敎練石季平君擔任一二師附屬團敎練一職暫由王靜僧君試署並由陳宇澤郡試署該團副敎練一兩江女子體育師範團敎練陸禮華女士皮校務繁重不克兼任所有敎練一職暫由黄樹芳女士試署一敎練班隊員吳旭昇君派往東吳二中童子軍團實習副敎練一事一春假期内宜多行露宿以便從事實習切勿失此良機總敎練沈維楨謹啟三月二十五日 
[上海女校準備參加遠東運動會]  
　　上海各女子體育學校對於此次遠東運動會本欲參加昨聞江蘇敎育廳通告各校每校選出球員二人至四人聯合練習俟練有成績後再選出數人參加遠東運動會並聞各校接到通告後會有一度之接洽各校球員業已選出自本星期六日（即本月二十八日）下午二時起至四時止每逢星期六在公共運動塲聯合練習云 
[市學務科函各校經費照預算支領]  
　　上海市學務主任賈豐芸昨致市立各學校通函云逕啟者各校按月應支之欵均應查照預按月攤支現查截至本月中旬止其雜項開支一項有已透支者殊爲稽核多所不便茲特聲明自下月份起各校應領之雜項開支均照預算按月匀攤具領其已透支者下月領欵時由本科核算扣還以昭劃一而免紛岐至上年九十兩月雜項開支均減半支給（除房租地租及設在租界之校未受戰事影響者）專此函達云 
[市學務科通函各校催塡修志稿]  
　　上海市學務主任賈豐芸昨致公立各學校通告云敬啟者本邑籌備修志徵求訪稿市立學校經由敝科擬就表式並紅格紙函請查塡茲據各校先後交來擬即彙送志局爲再函請迅即查照表式塡就交下爲荷 
[南京浙江赴日考察團今晨赴日]  
　　寗京浙江赴日考察團全體團員及指導員於今日乘長崎丸出發上午六時上船八時半開駛到日本後即乘火車往東京以便於櫻花盛開時節一覩日人舉國若狂之情况至該團在日期間之行程須到東京後始能定奪云 
[日本女生視察團由滬赴杭]  
　　日本外務省對華文化事業部特派東京女高師等女校學生二十名視察中國文化狀態由團長下田文學博士等率領於前日抵滬一節已誌本報該視察團抵滬後當參觀市内各處昨晨乘車赴杭視察擬當晚回滬預定此後日程二十六日參觀滬江大學自來水公司日本小學校女學校等二十七日參觀城内二十八日參觀瑪利亞女學同文書院徐家匯天文臺等三十日先赴蘇州後至南京再經由靑島大連奉天京城釜山等處回校往返共約一月之期云 
[華爾特博士來滬演講預誌]  
環游世界之華爾特（HarryWard）敎授及其夫人已於二月二十 
八日抵京分期在國立北京大學清華學校燕京大學作有統系的學術講演其總額爲工業主義的倫理博士抵滬之期爲四月初旬將在國立自治學院及中國公學等校爲同樣之演説 
[南翔公學繼續上課]  
　　南翔鎭南翔公學屯駐奉軍情形已紀本報迄今月餘仍未開去該校校長周鼎華公全校六百餘學生一時求學無所甚爲惶急不得已一再向團營長請求遷讓以繼續上課業由郭亞　營長垂念地方敎育之重要已飭令士兵騰出校舍數　故該校自昨日起已照常授課云 
 
 

Page 11

 
 
1;第一萬八千七百零一號;中華民國十四年 西曆一千九百二十五年三月二十六號
星期四 * *   
 
 

Page 12

 
 
1;第一萬八千七百零一號;中華民國十四年 西曆一千九百二十五年三月二十六號
星期四 * *常識 
衛生 
[輕微病症之自療法] [  良]  
　　吾人患病其主要原因大都飲食無度不重衛生致使寒暖失調積食不化於是頭痛發熱大便閉塞等症隨之而生須知此等輕微病症初不必延醫診治祗須照下列之自療法酌量實行數日之後必能霍然痊愈也爰將自療法書下 
　　一節食稍覺身體不適或在精神痿疲之時即宜節食忍饑並服瀉劑以通大便俟食積去盡則身體自能健康惟忍饑時久病愈而食慾大熾此時宜格外注意切勿驟增食量損傷腸胃宜揀清潔而易於消化者食至半饑半飽爲度 
　　二運動凡患微病苟能起床者以不眠爲佳每日清晨宜至空氣新鮮之地作柔軟運動二十分鐘以能出微汗爲度（注意出汗後即宜避風）歸飲沸水一杯以清腸胃少食雜物多作運動二三日後病即痊愈以上二法予家衆人偶患微病試之莫不見效然祇可行之於輕微病症其因病勢沉重或身體損傷者則必需醫士之診治讀者愼勿誤會而自貽伊戚也（乙種酬） 
經濟 
[各界應創辦同人儲蓄之商榷] [  毅民]  
　　邇來生活程度日高個人經濟類多困難稍一不愼即難儲蓄苟遇婚喪喜事疾病意外勢必寅吃卯糧債臺高築暗中又須損失利息再欲恢復原狀戞乎其難倘一旦失業困苦之狀更難設想此種情形余意料十有七八然補救之方惟在强制儲蓄故各界應創辦同人儲蓄之不容稍緩也儲蓄之方法有二述之如次 
　　一特别儲蓄法即提儲意外收入（如花紅薪工特别酬勞等）十分之四或五强制儲蓄之 
　　二尋常儲蓄法即提儲薪工十分之一或二强制儲蓄之 
大範圍之機關即可存之本處給以略優利息以鼓勵其儲蓄之念小範圍之機關可由經理代存可靠銀行遇本人結婚或子女婚嫁父母喪妻喪及本人患重病等得提取三分之一或二分之一以救其急需本人離職或死亡則可全數提取蓋錢在手中易於用去强制儲蓄之而使其無攫取使用之希望則其心定月積日累必成巨欵後顧無憂矣各界亟應創辦余不勝企望焉（乙種酬） 
道德 
[靑年應怎樣] [  曹芝清]  
　　靑年應有出類拔萃的思想總要建設一種新事業 
　　靑年應有遠大的志趨不要被環境所束縛靑年對於自身應當存着我是社會的棟樑國家主人翁的念頭不要見了金錢便動了心 
　　靑年應當打破一切物質的牽制不爲惡習慣所同化 
　　靑年應有鎭靜勇敢中和的性質不使徧於一方 
　　靑年應當不畏難不苟安有一分力量做一分事業 
　　靑年當有明白的心地判斷時事不可隨俗浮沉 
　　靑年應有世間任何事業不越軌外者都可以做的心 
　　靑年不宜妄談國事然不可不洞悉國事靑年應有忍耐心不可以一時的不得志就想自殺 
　　靑年應當保重自已不要嬉戲的妨害事業消磨精神 
　　靑年要曉得自已的身體爲私的一分爲公的九分 
　　靑年爲事不如老成祇要存失敗就是成功之心 
　　靑年應摒除不良嗜好力圖身心的自新乙種酬 
敎育 
[三惜主義的兒童訓練] [  超]  
　　訓練兒童之方法千端萬緒在今言今急切需要者當無逾於三惜主義矣請述其概一曰惜物主義其目的有二一以養成惜物之觀念一以養成節儉之習慣能惜物者無不愛物知愛物者便能節儉社會上節儉之分子多一分物力之消耗即可减一分兒童知識幼稚往往罔知此義加以訓練是在吾人倘以姑息從事視無足重來日暴殄即基於是柏廬有言一粥一飯當思來處不易一絲一縷宜知物力維艱意在斯乎意在斯乎 
二曰惜金主義金者錢也所謂惜金主義者非令兒童視錢如命也其目的亦有二一面使之深明用錢之原則當用則用不當用則一文視如一金一面使之養成儲蓄之習慣節可省之錢錙銖以積之旣合儉德又備意外惜金惜金道在是矣 
三曰惜時主義易言之即使兒童有惜時觀念也國人之惜時觀念素稱薄弱而兒童爲尤甚今日之事往往延至明日明日之事又往往延至明日之明日明日無窮遷延之心亦無窮馴至因循玩忽而壯而老一事無成此皆不惜時之誤也兒童爲人生極重要時代種種事業均於此時基之吾人可不於此加之意哉 
讀者諸君乎試觀今日中國一般之兒童果何如者惜物之義知之乎惜金之義知之乎惜時之義知之乎不知今日之兒童即來日擔當家國大事之主人翁其善其惡與國家前途關繋彌切世之負有訓練兒童之責者曷興乎來（乙種酬） 
家政 
[組織新家庭之基本條件] [  常如]  
　　一靑年有經濟獨立之能力方可解决婚姻問題 
　　二新家庭中不論男女皆宜謀相當之職業以圖自由 
　　三房屋之裝飾與佈置宜有料學思想審美觀念注重秩序整潔以應用與衝生爲標準　　四經濟收支隨時記帳有預算與决算量入爲出從事備蓄以備不時之需 
　　五婢僕一槪廢除家事親自處理養成勤勞之習慣 
　　六日常生活無論起臥飲食有一定之時刻　　七節省無謂之浪費購備有益身心之書報雜誌增進學識 
　　八戒除無益之嗜好（烟酒賭等）提倡正當之娛樂（練習運動玩弄音樂等）（乙種酬） 
藝術 
[家庭宜提倡園藝] [  ]  
　　園藝爲家庭娛樂之一種售之於人可以獲利專備自用亦足供一家之取求久而習之旣裨益於身心更有補於家計無形之利正多尤非他種娛樂之事所能及現今歐美日本獎勵家庭園藝不遺餘力誠以一國之進化每自個人家庭窺之文化日開國運日隆其個人家庭間娛樂之具皆能應用至新之學理以發揚其高尙之思想敏妙之技術反是者每蕪穢叢雜一任自然豈獨一家之不幸亦實一國之羞也吾國對於家庭園藝素不注意寒素之家力所不及朝夕辛勤治生不暇致凡百事業皆不可爲不知家庭園藝盡人皆能需地不必過廣但室外有向陽數尺之地即足設施惟其規模雖小而栽培之普通知識則不可不先了解蓋園藝之學理論與實習不可偏廢尤以實習爲最重要學術不精固不能成事學術雖精而無實習以輔之亦屬紙上空談一臨實際即無所措手足矣園藝植物之生理與尋常植物同特其得天者寡爲敵者衆不以人力補助之則萎苦隕落十常八九故凡天時氣候土壤肥料下種移植灌漑管理保護等法必較通常作物更爲綿密周到非學理與技術並精不獲盡其能事人力勝天然後佳卉奇花名蔬珍果不難立致其趣味深長利益匪淺且清新高雅爲自然之美術尤適於婦女爲之足以助家庭之娛樂而化思想爲高尙此東西各國所以列園藝爲家政之一科也特其中花草栽培尤爲易舉（花草種子聞江蘇無錫北禪寺巷園藝研究所種類頗多價亦低廉三十種一組售一元六十種一組售兩元並有最新實驗花草栽培法附贈俾可照法試驗）苟欲從事於斯需費不多觀賞無窮隨意栽培點染景色陶情悦性事簡效速我國今日索然無味之家庭用人力以點綴而潛蘇其生趣最屬相宜（未蓋章） 
 
 

Page 13

 
 
1;第一萬八千七百零一號;中華民國十四年 西曆一千九百二十五年三月二十六號
星期四 * *本埠新聞 
[張宗昌昨日傍晚抵滬]  
　　派顧問童好古赴杭祝孫壽張宗昌軍長偕夫人親屬等曁第一軍八大處隨員秘書等五十餘人衛隊營手機關槍隊各一連於昨（二十五）下午一點零五分乘專車離常沿途如錫蘇等駐軍站略有躭擱至午後五點三刻抵北站滬上軍政界到站歡迎者如第一軍三十二旅旅長畢庶澄二十八旅旅長程國瑞清鄉軍兩團長王參謀陳交涉使王道尹李縣知事常警廳長電政孫監督電話局鮑局長上海總商會代表及公共租界西探長安姆司脱郎堯克康狄兩西探目第一軍憲兵一連清鄕軍一連警廳軍樂隊游撃隊警察隊護路隊等均排列四號月台歡迎張軍長御軍服下車後與歡迎人員略叙寒暄畢旋由程旅長等引導出大門乘坐汽車由安西探長分乘汽車引導護送至法租界霞飛路第二百六十九號私邸暫庽盧小嘉少將由寗隨同張軍長來滬 
張軍長之專車特色用滬寗路機車Ｂ８３７兩輛特别花車ＭＩ（軍長乘坐）大號花車ＰＣ１５１６兩輛頭等臥車二輛頭等客車四輛二等一輛三等四輛鐵蓬車（衛隊乘）二輛車長公事車一輛軍長專車經過各大站之時刻係下午一時零五分離常州二時零五分開無錫三時四十分開蘇州四時三十八分開崑山五時二十二分開南翔五時四十五分抵上海北站軍長經由上述駐軍各站時各該處軍政界及士紳等均上車晋謁表示歡迎軍長下車略詰軍民近况略事視察軍隊而别軍長抵滬後探悉今日爲浙督孫傳芳四一初度特備貴重禮物多種並委顧問童好古爲代表於今晨六時後乘坐專車赴杭慶祝 
遠東通訊社云第一軍軍長張宗昌於昨日（二十五）下午一時由常州乘坐專車來滬二時抵無錫在站與錫地各軍官及地方士紳略談片刻即開車赴蘇三時三十分抵蘇在蘇勾留半小時至四時零五分由蘇開來滬上崑山並不停靠至下午五時三刻車抵北站當張氏由常動身時軍事管理局即接有電報當即通知各重要機關派員到站歡迎下午四時半北站即宣告臨時戒嚴不准旅客等入内在站守衛者有第一軍憲兵一排清鄉軍二連淞滬警察二排均荷槍上刺刀氣象森嚴第五號月台旁均排列武裝兵士另有淞滬警察廳軍樂隊在月台奏樂計到站歡迎者有補充旅姚旅長上海李知事寳山溤知事滬北工巡捐局李局長烟酒公賣局吕局長等二三十人迨車抵站時軍樂洋洋兵士均舉槍致敬張氏專車用雙機頭拖共有頭二等車十餘輛張氏所坐者爲花車同行者有張夫人及其公子女公子等眷屬十餘人另有緝私蔡統領周軍事管理局長等同車來滬後歡迎者均上車與張軍長寒喧片刻張旋即下車與其夫人等同乘一汽車赴法租界私宅其隨員均住宿於大東旅社云 
[駐宜常軍隊開㧞續聞]  
　　駐宜興丁蜀山之第一軍衛隊旅業於前日由常開拔三列車北上已紀昨報昨日（二十五）自晨至暮續開三列車約計一千五百人運寗轉赴徐州聞昨深晚尙有兩列車繼續出發並聞滬寗路沿線駐軍開拔須需車五十列昨經車務處調集車輛分批載軍云 
[松滬官廳紛紛赴杭祝壽]  
　　今日爲浙江督辦孫傳芳四十一歲壽辰本埠各機關及商會均派代表持送壽禮赴杭張宗昌軍長及淞滬警察廳長常芝英各派代表持送壽軸銀杯等件於前夜（二十四）搭滬杭路夜客車至杭並聞松江第四師師長謝鴻勳及縣知事楊洪瀋均於昨日（二十五）由松乘坐專車赴杭道賀又昨由滬開杭之特别快車駛至嘉興加掛三等客車三輛均係上級軍官乘坐赴杭祝賀孫氏壽辰兩路管理局長沈叔玉偕同滬上各官場曁代表等於昨午（二十五）由北站乘坐中快車赴杭慶祝孫督理壽辰 
[電陳蘇省無力擔任撤兵費]  
　　學商公會電京蘇同鄉轉陳執政蘇屬旅滬學商公會昨電北京江蘇同鄉會請轉呈段執政聲明蘇屬不能擔任撤兵費略謂自江浙交戰以來蘇屬所受痛苦不勝枚舉迭經函陳諒邀洞鑒自聞撤兵之命方冀垂斃之民得舒殘喘不意又有勒籌撤兵費之舉滬寗路交通便利徵調輸送撥用軍輛未聞欲付現金何以欲六十萬之鉅疊經商减聞至少欲五十萬一星期内逐日照付日須七萬餘元蘇民刦後餘生何堪負此重任務請貴會迅將受困情形詳陳執政請另行設法以惠蘇民臨電不勝企禱之至 
[太倉議參兩會呼籲撤退劉河駐兵]  
　　奉軍開拔費太倉縣協籌銀二萬元業已匯解到省昨該縣議參兩會召集緊急會議討論僉以開拔費旣已協籌匯解而駐紥劉河之奉軍補充旅亦應如期撤退特電盧宣撫使韓省長及張軍長籲懇迅賜令飭該旅即日開拔茲將電稿錄下南京盧宣撫使韓省長並探投張軍長崇鑒太倉劉河兩受兵災元氣喪盡事平之後方圖休養生息乃又有奉軍補充旅屯駐致流亡人民喪足不返投資商賈觀望不前且向以漁汛爲收入大宗現值上市之期漁船因而絶跡附近居民生活無望况地非衝要民不知兵目前地方安謐尤無駐兵之必要爲特籲懇崇座顧念凋敝災區迅賜令行該旅即日開拔俾垂斃衆生獲舒喘息太倉縣議參事會叩敬 
[宣撫軍游撃隊衛兵運往南京]  
　　駐紥閘北太陽廟地方嘉郡會館内之蘇皖宣撫第一軍第三路直轄游撃隊司令程漢卿所部軍隊早經開赴金陵惟衛隊兵士一百數十名及各軍官等均駐紥在内昨日程司令傳知所部軍官兵士衛隊等將前發符號一律收回派員送往南京請軍長張效坤氏查驗俟二星期後編成正式軍隊時再由張軍長頒發符號並呈報陸軍部及宣撫使公署備案 
[駐崑奉軍梯隊奉令開㧞]  
　　遠東通訊社云駐紥崑山之奉軍梯隊方振武部下奉張宗昌令開赴徐州駐防昨（二十五）據由崑到滬者稱 
該隊現已整備開拔云 
[南北市各公團會呈盧宣撫使文]  
　　陳請以廠價撥還軍事用費上海縣商會閘北慈善團上海地方欵產經理處等昨會呈蘇皖盧宣撫使文云呈爲墊借軍事用欵協訂抵償契約謹陳經過情形仰祈鑒賜維護事竊自東南戰事爆發上海一隅不幸捲和漩渦敝會等先後爲各軍事當局籌借餉需爲數綦鉅業經商准韓兼督辦以上海兵工廠全部地產作抵將來在售價項下儘先如數加息歸還當於三月十二日由敝會等代表會同韓兼督辦代表曾財政廳長在上海總商會簽訂抵償契約一面由韓兼督辦據咨陸軍部財政部備案鈞座蒞蘇宣撫痌　在抱對於地方團體經濟之如何恢復整理當亦時在廑念之中敢請將此案顚末謹爲鈞座一陳之查此項墊借各欵包括數種大部分爲浙滬聯軍之軍需以及解散之給養小部分爲鄂軍奉軍之支應論其來源或向商家挪移或提地方公欵尙有積榖經費則係慈善性質合其銀四十七萬二千三百十二元一角而自各支付日起應計之利息尙不在内此敝會等墊借各欵之實情也其各欵用途或供討賊戡亂或資遣散軍隊在在爲國家所應擔任地方團體疊奉韓省長電令維持地方作爲正項開支敝會等不過因大局之關係允爲臨時之籌措事後自宜取償於國庫且爲浙滬聯軍所借餉需及自戰線退回閘北軍隊萬不得已收編六旅二團第一第二第三各營爲地方保衛團團丁兵民相安頗爲得力所需各欵均經何前護軍使聲明由國家認還最近復電陳中央曁鈞座在案此敝會等請將墊借各欵統歸國家歸還之理由也同時上海總商會亦有墊借各種軍用欵項先經吳陸軍總長承認由國家負擔嗣復定在上海兵工廠售價項下照撥敝會等墊借各欵事同一律而預計以將來該廠售價抵撥尙不虞不足此敝會等請將墊借各欵並在上海兵工廠售價項下歸還之根據也抑現在國帑支絀無可諱言前項墊借各欵雖爲國家所應擔任但願在最短時間所能撥付蓋敝會等借自商人勢不能久待查上海兵工廠本屬國家產業旣奉執政明令改廢轉瞬招商承買亟應同時撥還敝會等以及上海總商會墊借各欵不特挹彼注此在國庫上毫無出入而且各方一律待遇在事實上亦無界限之分此又敝會等朝夕盼望早日變價歸還實爲國家地方交受之利益也鈞座當兩度驅齊之役實總師干所有敝會等籌墊軍需借支給養就中梗槪早邀洞鑒現幸蘇局敉平敝會等職責所在不得不將以上各欵亟加清釐誠以挪自商家者旣信用攸關提自公欵者亦辦理地方事業經費之所由取給若夫積榖存欵民捐民力則爲荒政所關設法收回尤不容緩伏念國軍戰事所需應由國家償還前以蘇省實無現欵借撥曾經韓兼督辦訂立印信契約在兵工廠地產項下首先提還爲此遴派代表來寗面陳滬埠近來現狀環求鈞使察核迅賜電咨陸軍財政部立案以便早日履行收回墊欵無任感戴迫切之至謹呈蘇皖宣撫使盧（計附呈督署訂定契約一件）上海縣商會長姚曾綬閘北慈善團總董沈鏞主任王棟上海縣地方欵產經理處總董秦錫田 
[各縣兵災善後會請賠償損失]  
　　呈政府原文兵災各縣善後聯合會爲請求賠償江蘇兵災損失特推毛艾蓀蔣省　二君於日前赴京請願其請願書已於日昨脱稿快郵寄京全文如下呈爲請求籌欵賠償兵禍損失事竊維政體變更揭　民國民爲主體確定於約法第一條故民國政府之設施當然民意爲根據苟有所違反不論功罪對於主體之人民均負完全責任無可疑也江浙戰爭醞釀有時兩省人民奔走呼號以求和平者無時或息而烽火之警自去秋至今迄未少休人民生命之犧牲財產之損失不知凡幾考其致此犧牲損失者均爲國家吸收民富以豢養之軍隊夫人民願盡租税義務爲國家養兵者將以禦外也今外侮日亟低首以迎之而出死力以從事者惟茶毒人民之是務以怨報德至於如此政府寗能稍諉其責故希濤等本去秋以來被兵損失各縣人民之公意請求政府對於去秋以來人民之兵事損失一律予以賠償以實踐民爲主體之法文而爲將來施政之鑑戒查去秋兵事開始乞今受災者計嘉定寳山太倉上海崑山靑浦宜興松江金山奉賢江陰無錫武進丹陽常熟吳江吳縣丹徒等十八縣均爲江蘇財富之區所有損失大槪情形就省長公署委託東南大學敎授組織調查團到地切實調查刋有報告之嘉定寳山太倉上海崑山靑浦宜興松江金山奉賢等九縣爲去年九十月間齊夑元軍隊所蹂躪而損失者計約六千萬元有奇其次陳樂山部張允明部所蹂躪者計上海松江靑浦嘉定四縣次則江陰無錫武進丹陽丹徒常熟六縣爲本年一月間齊夑元叛軍所蹂躪又次則吳縣吳江爲秦洸部隊所騷擾此三次之災况尙未調查清楚約而計之人民損失當在五千萬元左右合計自齊燮元部隊出動以迄於今江蘇人民之有形損失必不弱於一萬萬元所有詳細清册現正分縣按月調查尙未藏事僅舉約數爲政府籌欵賠償之標準伏乞鑒察至籌欵之途權在政府希濤等曁被災十八縣人民本無越俎代籌之責惟顧邦本之古訓默念主體之地位不得不就人民希望之公點爲吾政府陳之查齊燮元爲肇禍首魁政府已有没收財產之令然未切實從事殊不足以昭示公信頗聞齊燮元在原籍寗河地方置有鉅大地產天津北京上海各銀行均有鉅大存欵其各地股份公司合資公司中均有鉅大股份在農商部主管之公司董事名簿中有可稽考應請迅令各地各機關切實調查一體没收以供賠償賑恤之用戰地人民希望有着之欵此其一被災各縣無辜被禍計算損失雖五十年不能回復而賦税之輸納如故是政府旣縱軍隊奪人民快樂之生命而更將壓迫其刧餘之生命也於理當免除之以休養民力顧被災各縣人民深加考慮以爲免除賦税病在不均擬懇仍按各年豐歉情形分别征收將被災各縣之忙漕屬於國税部者一律截留彙交省政府掌管按照受災輕重審定分率按年分賠以十年爲度此實人民之自救而非政府之殊恩也災地人民所希望有着之欵此其二交通附税權自我操海關附捐法須恊議然使政府有顧念主體人民之誠意一面將交通附税延長若干年一面切商通商各國繼續附捐使人民之生計得以稍裕則購買力加增商務因之而盛亦非絶對不可能者伏願政府切實交涉連同交通附税均以江蘇境内所得者爲限逐年交付省政府管理按率分賠以若干年爲度災地人民所希望有着之欵此其三總之此次戰爭經人民呼籲經年而不得達其目的肇禍當事者又爲政府之官吏其軍隊爲國民脂膏所蓄養則人民旣遭反噬政府不能不負賠償之責願政府重爲注意切實施行以慰民望况戰事所損害外人財產生命政府萬不能不切實賠償則本國人民之損失更不可避充分之賠償而爲少數之賑卹重外輕内國乃不國此理至明願政府參照而反省焉茲推毛祖模蔣乃曾赴京籲請伏懇鑒核施行不勝激切待命之至謹呈段執政外交部内務部財政部 
[改廠辦法之商定]  
　　議定處理廠產手續擬就招商投標簡章總商會於二十三日與陸部宋司長會商兵工廠改辦商廠辦法當時到會者有監理委員會全體言椒伯勞敬修孫梅堂董杏生聞蘭亭顧子槃徐乾麟沈爕臣陳良玉項松茂諸委員當議决如下一躉賣可改商廠之機器房地產二零賣廠外餘地及存料廢料器具等三估價全廠各件由商會請專門家估計再與監理委員會所訂價格參酌决定四各廠地基分别繪圖五將估定價目印刷分送六俟以上手續辦妥定期登報投標七委員會商會各派專門委員商議籌辦商廠事宜又宋玉珍司長昨已會同上海總商會訂定招商投標簡章十條用陸軍部滬廠監理委員會名議出面列舉脱售各貨及投標手續俾願購各商依此進行 
[兵工廠今日起開始參觀]  
　　昨爲發給入場券之第三日昨日（星期三）爲陸軍部滬廠監理委員會在湖北會館發給臨時入廠券之第三日保衛團江政鄉團長與總商會特派員孫福綦君仍親往照料并督同游巡隊分班輪流站崗維持秩序因係發券之截止期故索券較第一第二兩日爲多中國工程學會曁交通大學等均來函索券上午發出九十餘張下午發八十餘張連以前兩日所發者共計四百五十餘張今日起開始參觀 
[浙孫派員來滬押運軍用品]  
　　浙江孫傳芳派督辦公署軍務處事務員張燕棠來滬押運軍用品並由軍務處知照滬　路嘉興站將空車二十輛調往上海南站昨日（二十五）上午十時半由南站掛往日暉港站空車十輛聞係裝運軍用口等件由某方運來用小輪駁運至日暉港站裝車須在夜間八九時當可裝畢專車運杭並由路局加掛二等客車一輛係該事務員張燕棠乘坐隨車押運至杭又聞龍華站所運何物尙未裝車起運大約今日（二十六）亦可裝車出發 
[德州兵工廠總辦離滬]  
　　赴京請示遷廠辦法機件遷併德廠整頓國防業奉段執政批准在案　日前來滬邀請部委軍械司宋委員長及部屬監理員委員滬廠各主任並紳商新聞各界宣佈意見機件主遷而不主廢昨以尙有未盡事宜須請執政特於昨（二十五）日七時乘早車赴寗返德晋京并隨帶募得之滬廠失業工人多名云 
[奉張滙還法租界墊欵]  
　　此次法租界當道繳還收繳張陳兩部之軍械係奉張所得除已接收外聞此項代價（即法當道墊去之欵）計洋四萬三千元亦已由奉張匯滬交訖云 
[市政協會反對海軍司令部移滬]  
　　淞滬市政恊會昨致段執政海軍部電云北京臨時執政海軍部陸軍部均鑒上海爲通商要埠前奉執政命令永遠不得駐紥軍隊及設置何種軍事機關海軍總司令部由滬移寗瞬將三載今於廢使移廠及各項軍隊陸續撤退之際忽然遷回兵工廠内海軍總司令公署原址滬地人民萬分驚駭此端一開深恐别項軍隊援以爲例關礙治安實非淺尠且兵工廠經總商會接收保管後正在招商承領改組商業工廠若不速令退出兵工廠區域以外企業者懷有戒心誰肯以寳貴之金錢妄擲於軍事區域之内影響改廠前途不言而喩本會爲淞滬各法團代表自未便安於緘默爲地方治安計爲中央威信計爲改廠前途計對於海軍總司令部移滬一節期期以爲不可爲懇中央飭令尅日他遷不勝感盼淞滬市政協會叩有印 
[唐繼堯就副元帥職之滬聞]  
　　遠東通訊社云昨有某要人接雲南來電云唐繼堯以孫中山逝世特於三月十八日就副元帥職 
[洛陽危急之紅會來電]  
　　中國紅十字會總辦事處昨續接河南洛陽分會二十三來電洛城鏖戰已五畫夜全城被屠即在目前我民何辜羅此荼毒且各國敎民居住甚多一旦牽動外交後患何堪設想而城内軍隊均將大砲設置城上城中砲彈如雨危急萬分務望火速設法救濟停戰以救全城生命敝分會不勝引頸以待洛陽紅十字分會漾 
[吳佩孚代表抵滬]  
　　中外通信社云據可靠消息吳佩孚代表伍增有（前直魯豫巡閲使署上校副官）昨日由湘乘招商局江輪抵滬寓天津路清泰旅館日内即須赴杭祝孫傳芳籌並接洽要公 
[歸化匪徒焚刼容城峪村之電告]  
　　焚燬敎堂學校槍斃敎士一人上海泰晤士報云星期一日上海比敎會接歸化來電謂三月十三日有匪約百名攻撃内蒙天主敎民所寓之容城峪村（譯音）縱火焚燒比敎會產業敎堂學校孤兒院均付一炬並槍斃敎士一人是人姓名未詳現信必係外人匪衆焚燒後大施刦掠而去臨行並積草焚燬全村各户且棄有人頭三個人手兩隻於敎堂聞匪首爲索宇仙（譯音）此次焚掠志在仇抗華員蓋索前曾揚言如不將匪衆編爲軍隊則擬盡焚天主敎堂必至當局應允收撫而後已云按容城峪屬綏遠佈道區該區有敎士三十六人天主敎民二萬九千人 
[總商會通函各省力爭烟商聲明書]  
　　上海總商會致電段執政反對烟酒署與英美烟公司續訂聲明書四條指爲殃民誤國原文已誌本報茲悉該會以此項聲明書如果實行非特喪失内地課税之主權自絶裁厘加税之希望并且獎勵消耗無益品之推銷擴大公司扣欵之範圍於國家財政方面有百害而無一利故昨又秉此意分函全國紙烟捐局及各省省議會與省敎育會請一致力爭務達停議目的云 
[吳淞昨又徵收善後公債]  
　　吳淞警察局徵收松滬善後公債事因商會函請警廳暫緩徵收當經商埠警察局分令一二兩區署停止故該兩區巡官於二十一日午後起至二十二日午後止共收洋六百餘元已呈解埠局聽候省軍長等核示辦理詎昨日忽又接得滬警廳電話囑令徵收故該巡官等於昨午後又復向各商號收取是項公債矣 
 
 

Page 14

 
 
1;第一萬八千七百零一號;中華民國十四年 西曆一千九百二十五年三月二十六號
星期四 * *[浦東洋涇鎭商民請免收公債]  
　　浦東爛泥渡塘橋等處已實行征收松滬公債等情已誌昨報昨日該公債局又派員前往洋涇鎭收取房租各商家以上海南市閘北尙未妥洽何以先及鄉鎭况洋涇鎭商民已負擔三個月警餉大半取諸房租而房主又屬零星小户今再收取勢難負擔因環求三區二分署陳署員請爲轉達常廳長免予收取俾維生計當經陳署員允予赴廳面陳常廳長請示辦法再行定奪故昨日尙未收取云 
[淞滬特别市區域再定期開會審查]  
　　淞滬特别市審查區域問題委員會委員長姚子讓昨函致袁觀瀾許秋帆馬柳江張學濂等各委員會函云三月三十日（即陰曆三月初七日下午二時）淞滬特别市審查區域問題委員開第二次審查會務請准時駕臨上海市公所審查室是禱 
[孫中山逝世之哀悼（十）（三）]  
　　靑年會之追悼中山逝世後本埠博物院路靑年協會特通函全國各城市靑年會發起舉行追悼會原函如下敬啓者孫中山先生竟於本年三月十二日在京千古中外知者同深悼嘆追溯先生四十年來爲主義而奮鬥九死一生創造民國近年尤爲我民族爭自由與平等奮進不懈其積極貫澈之精神剛毅堅忍之心志得力於基督敎者頗多值茲國事蜩螗大棟摧折凡屬國民不特宜表哀悼之忱尤應追續未竟之緒用特發起擬於將來先生遺體殯葬南京之日全國各靑年會各在當地舉行追悼會以誌景仰諒荷尊處同情至追悼之典體秩序現正由協會同人從事預備一俟就緖即當奉政先此布達祇頒道祺中華基督敎靑年會全國協會總幹事余日章啓 
　　同濟學校之追悼會吳淞同濟醫工學校昨日開會追悼孫中山先生其校門外大路上高懸白布一長方上書追悼孫公中山大會八字頭門口紥有松柏匾對匾書天下爲公四字聯云革命尙未成功同志仍須努力其禮堂設於該校大廳樓上亦用松柏紥成横匾上書千古一人匾下懸靑天白日旗旗下供孫公遺像左右掛各學校團體所送之花圈花籃兩旁均懸挽聯團體到者有民國女校寳山縣立師範學校縣立初级中學校永安紡織股份有限公司吳淞第六小學校寳山縣立第一高小學校市立西郊小學吳淞第二小學吳淞第一小學全體學生並來賓共約二千餘人午後二時開會秩序如下一主席報告二哀樂三續遺囑四讀祭文五靜默三分鐘六對孫公遺像行三鞠躬禮七哀樂八演講九演唱孫公留聲片十散會當演講時該校學生及來賓袁叔畬等講中山先生之三民主義等聽者動容至四點餘始散 
　　商科大學之追悼霞飛路上海商科大學於昨日下午一時就校内開孫中山先生追悼大會備有孫先生遺囑數百份及國民黨對於時局宣言數百份分贈同學到會者二百餘人入門時由追悼會籌備委員分贈黑紗開會秩序一由主席劉先報告開會宗旨二開孫先生講演留音片三向遺像行三鞠躬禮四宣讀孫先生遺囑五來賓演説係葉楚傖邵仲輝二君講孫先生革命歷史以後尙有職敎員演説學生演説等節目閉會已四時餘矣 
　　各團體籌備追悼上海各公團追悼孫中山大會籌備會昨日又加入上海留日學會旅滬商帮公會等八九團體又總務委員議决因有特别問題討論原定星期日之委員大會改爲提早二天定星期五（二十七）上午九時在西門林蔭路正興里二三號該會所開全體委員會云 
[和明商會年會紀]  
　　大晚報云本埠和明商會昨日午後開常年會議由史密斯氏主席到者有庇亞斯爵士等諸人先由主席演説其詞多關中國政局如軍閥之暴行中國商標法江浙戰爭蘇州河之擁擠近今煤斤之缺乏皆經約略述及初言軍閥任意違法徵税實足妨碍商業之發達渠意段執政就職後未能實踐其種種希望善後會議雖已開會數星期顯未有甚進步殆由各省督辦均未與會之故若輩盤踞各省非經抒誠合作中國之難題斷難得切實之解决次言及蘇州河船舶之擁擠謂華商會雖有從事開浚日有進步之報告但工程進行甚緩未見有效浚浦局前願擔任此項工程惜中國當局不允其請次言及上海煤斤之缺乏謂去年秋季上海苟無大批日煤入口則必遭煤荒蓋開　公司之煤曾因東北戰爭斷絶數星期此事雖經呈請外交團注意然秦皇島來貨仍不見旺次言商會會員今共有一百三十六人去年爲一百二十五人今人數固已稍增然仍望陸續增多而達戰前之數次言及幼工委員會之報告謂本届納税外人常年會議聞將討論此項報告深望商會中各員届日悉與會贊助工部局提出之附律建議史氏後提議將會費由每年三十兩增至四十兩經衆通過旋乃舉定新董史密斯氏等十二人乃散會 
[法捕房破獲僞造鈔票機關]  
　　法總巡捕房西探勞而瞿利司偵探督察長黄金榮督察員沈德福探目徐東林副探目許福卿王德奎包探張文亮高新發謝正桃蔡運根李寳泉等於本月二十號上午偵得有人在菜市路受福里九號門牌設立私販某銀行僞鈔票機關情事當即前往該屋内當場拘獲販賣人朱新增朱孟榮兩人抄出該銀行僞鈔票二三千元之數一併帶入捕房詰據朱等供稱總機關係在南翔陳家花園内等語當由該探等復至南翔協同該處警局偵探至陳家花園内果係抄出全副銅鐵機器及製造之模型藥水印板等物甚夥悉數移回法捕房聽候詳細錄供並補購同黨到案併究 
[英公堂預審假鈔票案紀]  
　　文匯報云英警務公堂今晨預審假鈔票案原告方面由威金生律師委託哈華託公館之麥克料律師起訴被告甘維露律師延牛門摩西及葛萊慕三律師辯護原告律師訴稱本案原控甘維露藏有假鈔票但案中證據表示甘氏並將假票行使目下尙有某項證據正在原告偵查之中乃傳法捕房西探吉沃利氏上堂聲稱渠於本月二十二日星期五下午往南翔搜查住宅一所該宅坐落南翔鎭通車站之路距車站約一哩屋西式二層樓共十間尙有未完工者前臨花園乃呈當日所攝照片多幀内一幀表示屋頂懸一英國旗門首懸上海英領事署通告一英文稱該宅係英人產業警告軍民人等不得入内損害一華文稱該宅全由英人租賃餘意同並稱在宅内各室抄獲機器兩架膠棍兩根器械一箱足踏印機一架書籍若干本内含印機賬目一份照相鏡及各色油墨一箱樓下又有印架一具照相藥品數種樓上臥室内抄出印號碼器一具及空白信紙多種一部份與本埠被告公館所用者同式上端印有甘維露律師字樣一部份上端印有陳志剛律師字樣其時宅内只有園丁三人至搜查原因以法捕房先獲兩華犯供出是宅也又稱是晚十時三十分查抄被告住宅未有所獲南翔之住宅聞係陳姓產業料即與信紙上端所印之陳姓同屬一人原告律師詰稱爾知陳志剛於前兩年中擔任甘維露之繙譯乎答稱前未知今始知之詰陳今何在答稱不知法捕房正在偵緝中其拘票已由智利領事簽字詰爾知陳志剛近在會審公廨聲稱與智利領署無涉耶答未聞又稱逮甘之夜甘自請搜其辦公室因拘票未標明而止至搜查甘氏住宅者因據所拘兩華人供詞並據南翔住宅内之園丁言甘氏常往彼處故也嗣由哈華託繙譯孫姓及法捕房繙譯朱姓作證畢法捕房華探王芝貴（譯音）上堂述拘捕兩華犯情形稱本月十九日午夜在菜市街受福里九號拘獲兩人一名朱孟榮（譯音）一名朱新增（譯音）朱孟榮犯有出售假鈔票之罪逮捕時正在點數假鈔票約三百五十元皆僞造之交通五元票紙張及印刷甚劣朱擬售鈔與一江姓者其人即證人囑其託名往購者也朱供出朱新增因亦就逮嗣傳朱新增上堂供稱住萬竹路六號年四十六歲業保險掮客詰其是否認識甘維露供稱認識並當場指出甘氏又稱第一次見甘在六月前陳志剛辦公室後曾與甘陳及兩華人乘汽油船同往南翔此事約在五月前下午二時到鎭即往陳宅是晚七時在該宅晚餐陳與甘用英語談話渠在外室得聞其一部份詰爾能述當日所聞否答聞一吳姓者告陳此地絶佳詰彼曾言及何物絶佳乎答未但又聞陳告甘曰此地絶佳絶秘密君欲印鈔票乎詰尙有何語答彼言此誠絶佳然乎無兵士入宅倘吾輩在此造鈔票必須在門首貼通告懸旗爲護符當時未言及英國旗其後余乃見懸英國旗並在門首貼英領署通告又稱陳即命其廚役收拾一室備甘式居住稱甘將於每星期六及星期日到南翔朱又稱渠因陳招曾至該宅數次某次見有陳之挚友張姓者亦在末次前往係在陰曆臘尾僅見張姓一人在彼陰曆元宵在四川路甘之辦公室見甘後十日又在同地見甘甘詢曾否見陳答稱未見甘稱渠想該貨今當工竣爾明日復來此地否數日後又在蘇州路一號見甘甘囑渠翌日往因甘猶未晤陳之故隔數日渠復見甘詢已晤陳某否甘稱未能尋見但貨已送來爾欲取些否渠答不欲當時甘氏未出示其貨但後曾出示此物言至此乃指呈堂之假鈔票而言曰爾可全數取去余言否甘乃言誰欲得此者必先付價可即送往余辦公室當給收據四五日後余復往蘇州路見甘因是日朱孟榮見甘後即來約余往也甘見余即言爾來甚佳有人需購貨耶余答有敝友一人需此物甘乃上樓取一大包而下時余在大餐間甘即携入彼間置包桌上曰内約值三千元爾可全購之余稱此包太鉅過於危險不能購如許多數甘乃詢余曰爾友究需若干余稱僅數百而已甘遂給余五百元並給舊報紙一包詢余何時繳價余稱此時尙難言定俟余友送來即行奉上詰甘曾説明價目否答甘初稱九六折余商减乃稱至少八五折並包其餘數時大餐桌旁有一衣櫉甘即詢余曰置此物櫉内佳否余曰未必甚佳余下樓朱孟榮方守候於樓下即以鈔票交彼乃同出甘宅分道而去此後數日未遇迨某日午夜朱孟榮之親戚來招余往菜市街朱家稱五百元鈔票已照票額售出朱圖乾没若干遂在途中爲法探所捕帶往捕房見朱孟榮已先在至是被告律師牛門氏乃起而駁詰朱所答與前供無大出入僅詰其是否與甘不睦答稱余輩不相交談僅各點首而已等語（審問未畢） 
[三報館被控案續訊紀]  
　　公共租界工部局刑事總稽查處在會審公廨控告民國日報主筆邵力子商報主筆陳布雷中華新報主筆孫癯蝯於二月二十號登載擾亂治安文詞並不將該三報之主筆發行者印刷人名姓及住址登載報上等情昨日下午由陸仲良襄讞會同日副領事田島君升座第二刑庭研訊先由克威律師起立聲稱敝律師代表三家報館惟中華新報主筆係張近吾並非孫癯蝯現張氏本人已到堂捕房代表梅脱蘭律師聲稱當西探長煞拉文赴該報館查詢時據人稱主筆係孫癯蝯遂由煞氏上堂證明二月二十號往中華新報館詢據杭姓云孫係主筆堂上即傳該報館杭石君訊據供稱照中國習慣編輯即係主筆中華新報總主筆名張季鸞即張一葦因事赴京由其弟張近吾代理遂傳張近吾訊問據稱乃兄於去年十二月二三日往京由伊代理孫癯蝯係其兄請來帮忙專做論説不管編輯之事梅律師稱孫旣係請來帮忙當不能脱離關係敝律師意應將張孫同處被告地位堂上乃問二月二十號誰爲總主筆張答由渠爲總主筆如發生事故應負責任問官遂將孫癯蝯被控案註銷並將張近吾加入被告地位梅律師遂陳述案情謂控告三報館所登論説擾亂治安違犯出版法第十一條第二欵又控三被告違犯出版法第三條因其不將主筆等姓名住址登入報内今先審控告邵力子一案邵係民國日報主筆除控其上述兩項外並請求將其逐出租界因其住於租界與治安有礙前曾控告經判决着邵交一千元保並不准宣傳過激主義蓋租界係爲外人居住邵在租界著論擾亂治安故此種過激黨人不應使其住於租界並不應予以保護假使過激主義成功則富者將轉而爲貧二月二十號該三報論紗廠罷工事内列有數項要求此種要求非工人所要求係過激黨人激動工人之舉言詞甚烈謂東洋資本家待工人如牛馬末並謂中國將亡同胞速起自救此語乃最足激動人心者克威律師聲稱所控三案性質相同今捕房律師對於邵案格外注意竟欲將其逐出租界並提及英馬副領事所判之案查當時馬領事對於捕房請求將邵逐出租界駁回不准如捕房欲提起逐出租界一層則應於傳票内載明旣未載明此節今日祗能審傳票内所載之控案而逐出租界一層旣經馬領事判决不准今不應再提梅律師稱上次控告請將邵逐出租界公堂以其住居多年故論令交保歸正今因其猶未歸正故再提出此項請求繼由西探長煞拉文將二月二十號之民國日報商報中華新報各一份呈案禀稱往民國日報傳邵力子時調查該報館之賬簿内有數項收入之欵來歷不明嗣經查得該報館與上海大學有關捕房前在該大學抄出之俄國書籍業已奉諭充公而邵亦因其事諭令交保並禁止宣傳但上次禁止被告登載之諭發給後彼又於三月四號登大康紗廠之楊姓繙譯辭退事楊姓並非因罷工風潮被歇克威律師復向該控長問曰爾謂邵之論説有鼓動工潮擾亂治安之意所謂擾亂治安已至何種程度答幸有捕房防範否則不堪當二月十四號之間鼓動甚烈以致日人受及損傷問賬内調查究竟有無俄過激黨之津貼答無但其人欵則來路不明問爾知國民黨内部分幾派答不知問控告報館違犯第三條前曾有過幾家答以前控告報館係用違犯刑律條文問上海報館最有名者幾家答申報新聞報民國日報等問他家曾否違犯第三條答不應如此問應問調查過幾家然現在所論者爲登罷工之事不當言及其他又由繙譯經士英上堂禀明三家報紙所載文詞係渠所譯煞氏復禀稱邵在民國日報已久前曾數次控告梅脱蘭律師則以邵力子不應於禁諭之後仍登該項文詞請求將其所交保洋充公又由大康紗廠工潮停歇克威律師命邵力子站入證欄向其詰問據邵供稱浙江人本爲民國日報經理而主筆則係葉楚傖控告時葉已赴京由我代理現在葉已回滬仍爲主筆我每晚六時進館至二時始出日間擔任復旦大夏兩學校敎職罷工風潮起自二月十號至二十五號平息罷工期内我於二十四五六等日在商界總聯合會參加調和結果工人全體上工二十號我著論文一篇主張中日兩國商會出而調停工人曾寄來一信内附泣告書請求我們登載故編輯人遂爲之刋登照來稿並未加添一字我所主張之調和方法商會亦表贊成如王一亭等均由我相邀加入調和者至於罷工係何人鼓動我殊不知而其罷工原因當係待遇不好所致捕房所指賬内來歷不明之疑係國民黨之廣東總部匯來津貼之欵並無過激黨或蘇聯政府之貼欵共產主義書籍我嘗看過以現在中國不能實行此種制度故事即問曰爾適言罷工事事前不知又供某日報所載罷工内容並非眞相言詞先後予盾然則爾當知眞相邵謂因見某日報載工潮係某團體鼓動故云非眞相仍由克威律師向邵繼續詰據供稱我旣未鼓動罷工亦未有帮助其罷工之行爲而二十號以後更無擾亂治安之事所登工人泣告書完全係工人方面意思如克威律師來信能正式代表其意見者我亦爲之登載申新兩報均不登主筆姓名住址於報上即全中國報紙我亦未見其有登載者蓋照現在情形登載主筆姓名於報上主筆甚爲危險民國日報日銷九千份購閲者大槪爲學生與國民黨員工人旣無錢又不不識字焉能買報梅脱蘭律師向邵反覆駁詰所登工人泣告書内之詞句良久經邵一一解答畢田島副領事遂訊邵曰此段詞句與罷工却無甚關係頗有點仇視外人之意爾知之否邵答當有一點問爾言登報係工會送來故爲刋登問信内並無工人名字祗有圖章圖章人人可刻負責之人爲誰答我想工會當有人且中國習慣信函蓋章者多個人簽名者少問工人代表姓名爾當知悉答工人雖舉代表出來調和但其姓名已不記得問爾旣不知投稿人之姓名焉能將稿登載答曾經説過習慣以蓋章者爲多總之我是主張中日親善者之一二十號報上之論文可以槪見且登載此稿係我報告一種工人方面之事實故登出後如字林西報亦爲譯載在該報則係認民國日報所報告之一種事實日領謂字林西報係英商不在本公廨管轄範圍今所登之原稿安要邵答要閲當可以取來問爾言欵項係由粤寄來如何寄法可能證明答上海國民黨執行部可以證明且欵係從廣東銀行匯滬亦可調查審至此已六句餘鐘諭候禮拜六續訊 
[紗廠被拘工人之訊結]  
　　尙有一人患病未到餘均訊判了結日商各紗廠發生罷工風潮時捕房拘獲之工人尙有九名未曾訊結訂於昨日下午開審届期由靜安寺捕房解到王阿二宋安桂鍾寳康高永林王永祥陳紅發高仁進嚴余波八名尙有謝懷松一名則因患病入院醫治故未解案先由捕房律師梅脱蘭氏述明案情繼由西探上堂報告當時情狀謂二月十五號下午六時得豐田紗廠電話報告該廠工人罷工搗毁機器等件當於七時半前往見廠外聚集工人千餘名迨進廠内電燈已被工人熄滅拘獲第一被告其第二五六七八被告係搗毁機器者時路上所聚之工人則拾石子投入廠内該廠乃將門關閉嗣工人稍散我即出廠見尙有二三百人未散第三四被告係投石入廠者乃將其拘獲我往該廠時汽車停於極司斐爾路工人欲將車推入河内旋有日本人乘汽車經過被若輩將車喝阻並有人開槍將一日本人撃傷此外一日本人則遭若輩毆打後復被摔入河内旋經舟子拯起送往醫院隔數日而死惟兇手迄未拿獲云云各被告除高永林係荳腐店夥外餘皆係豐田廠之小工而高延斐斯律師辯護餘人槪由克威律師代表辯護質之各被告均否認熄滅電燈搗毁機器投擲石子等事經陸襄讞與日副領事田島君磋商之下以高永林旣非紗廠工人更不應揷身滋事判罰洋二百元無力改押西牢六月餘人各罰洋一百元無力各押西牢三月以儆 
[閘北各團體聯席會議紀]  
　　組織委員會督促改良水電昨日下午二時江淮同鄉會閘北商聯會上海商業維持會滬北五區商聯會滬北商業會八路商聯會寗紹台工商協會閘北一二段救火會滬北醫藥研究會江淮公所等各公團假江淮同鄉會開聯席會到者四十餘人公推成夑春主席議决案如下（甲）改良閘北水電問題一組織閘北各公團督促改良商辦水電委員會每公團推一人爲出席委員今日未到之團體亦函請加入二函詢商辦水電公司有無切實改良辦法限一星期答復三將水料送醫院化驗根據刑律妨害飲料罪起訴四在水料未改良前停付水價公决如第二項不能滿意當依第三四兩項進行一致通過（乙）討論閘北自治協進會問題由陳傑三提議閘北自治協進會籌備手續不完備選舉職員係少數人之竟見不足表示大公應函請該會并官廳取銷該會職員名義恢復籌備以期普及表决全體通過議畢散會 
[滬南烟兑業今日討論銅元暴跌案]  
　　本埠銅元暴跌每洋易錢竟逹二千三百有零滬南烟兑同業受虧非輕訂於本月二十六日（即今日）召集全體固業開緊急會議討論補救方法云 
[菜塲攤户注意劣質輔幣]  
　　請嚴懲已發覺之錢莊各路菜場攤户總聯合會以劣質輔幣報載某錢莊暗藏二三萬元之鉅竟認二千兩罰作善舉希圖了事各攤户聞之頗爲憤激特開會議議决致函錢業公會非澈底辦理不可原函照錄於下逕復者接准貴會函開祇悉一是具見關懷經濟裨益市面實匪淺鮮豈惟敝會會員等拜嘉厚惠全市商民亦深感激查昨日報載本埠新聞欄内法租界有某莊暗收劣質輔幣竟達二三萬元之鉅願自罰二千兩充作善舉云云當蒙貴會嚴拒等語一則更見大公無私去奸務盡第敝會有不能已於言者夫該某莊旣喪心病狂流毒全市黑幕已穿萬不能以模稜了事如該莊一户暗收二三萬元安見他莊不相傚尤正本清源手續至重且繁亦非旦夕所可希冀何不將該莊已發覺之大宗劣幣由貴會竭力設法銷弭杜漸防微亦所以輔官廳功令所不及至如何銷弭方法及應如何取締該莊之營業大白於全市以平羣憤而絶後患是則更殷殷期望於貴貴切實施行者也謹陳蠡見惟祈采納不勝企盼 
[尙有本埠新聞轉入後頁]  
 
 

Page 15

 
 
1;第一萬八千七百零一號;中華民國十四年 西曆一千九百二十五年三月二十六號
星期四 * *本埠新聞二 
[商帮公會臨時會計]  
　　討論洋價問題漢口路商帮公會因銅元日多洋價日長於昨日下午一時十五分在會所召集臨時職員會議到會長王雪琴評議長宋文源等十九人議决一分函總商會及錢業公會烟兑業公會請維持市價勿再任意懸掛二請江海關嚴禁銅元進口三由本會通函錢帮調查私販字號密報捕房或警廳四本帮如發現私販情事應由本帮查實後公議處分至五時十分茶點而散（函略） 
[鮑啟元對華洋電話接線問題説詞]  
　　上海電話局長鮑啓元爲磋商華洋電話接線問題曾於本月十九日假聯華總會宴客略誌前報茲將鮑君當日在席間發表之演説詞照原文錄下本日辱蒙惠臨一堂歡聚榮幸奚似啟元奉命來長上海電話局於茲二月矣自問從政雖十載而交通事項素少問津隕越之虞時深踧踖所冀竭盡鄙能無負於事凡我知好更錫匡助耳今日假濟濟一堂之會而欲與諸君子一商榷者則華洋電話接線問題是也此事交涉非一日交涉者非一人十載以來迄無效果啟何人斯詎敢必功之我成然職責所在又不容暴棄自甘或存推諉竊謂華洋接線在上海社會固有急切之需要而在上海話局尤有密切之關係以上海之商務言華洋隔絶影響至大以話局之營業言接線不成營業無望上海之大而有兩電話機關而此兩電話機關又各自爲各不相聯接交通隔閡如此寗非上海人之憾又豈非吾人之恥耶啟元希望與此問題有關係之各方面推誠相與共覩厥成上海各公共機關團體或管理民政或代表民意於公共希望之熱切當必知之諗而謀之熟望於吾人者至大督促吾人者當亦至多此吾人之大願也華洋德律風公司就營業上言接線問題之成否初無關係但公司經理人科爾氏屢次語予以公司希望早日解决之誠意大公無我良深欽佩啟元以爲此事解决若由公司與話局一本其營業之旨趣從事磋商則極簡單而易圓滿其他涉及外交或政治之問題不妨槪從末減或留待當其事者主持之電話爲一事外交又爲一事截然不容淆混此啟元除呈請交通部外尤所希望於外交當局者也啟元爲交通部上海電話局長名義爲一官自啟元視之不啻一公司之經理人此種事業純粹營業事項無論官辦商辦皆爲公共事業上海電話局上海人之電話局凡居於斯土者無論爲中國人或外國人苟有使用電話之需要即皆與電話局有密切之關係若人人視電話局爲自身有關係之機關則電話局獲助於公共者必大且多即電話局前途無量之庥啟元不敏謹代表交通部上海電話局致其區區而願諸君子辱敎焉 
[上海婦女會昨開常會]  
　　上海婦女會第三次會員常會於昨日下午四時半在南京路女子商業儲蓄銀行樓上舉行到者甚多由程婉珍女士主席請進德會西人卜明慧醫士演講女子問題大意謂女子當規勸人類不飲酒不吃烟不治遊對於童子必須盡愛護之責勿戕賊其身體云云聽者頗爲動容至六時茶點散會 
[航業雜訊]  
　　俄輪可進烟台港俄國義勇艦隊之在華航輪向來不能進烟台港近由俄大使向政府交涉經交部允可准許俄國義勇艦隊之在華航輪駛進烟台港與他國船隻一律待遇云 
　　意領事過滬赴津意大利新任駐天津總領事齊格里氏已乘該國郵船公司之波斯號輪來滬以急於北上故到申後並不稽留當即轉搭太古公司順天號輪於昨晨赴津履新 
　　漢口法領事歸國駐漢法國領事雷康米蒂Ｍr.Lecomete及其夫人因公歸國昨日業經乘輪至滬當即向本埠法輪公司購定公比納號郵船客位准今日放洋至同輪赴法者有中國留法學生黄石榖程茂蘭吳征祺及趙洪等四名 
　　政記輪停止出售烟台政記輪公司以受戰事影響營業難支遂有出售與南滿鐵道會社之説船價已議定日金三百二十萬元草合同亦經薟簽訂事爲政府所聞即由交部委員與政記主張本政接洽中止出售營業上不敷之欵由公家投資二百萬維持刻聞張已允可已告南滿將所訂草合同作廢政記輪國内航綫已經普及而外洋班今亦有新加坡輪開行此次得挽救未入日人之手聞係出由奉張之力云 
[公共公廨審訊英華街擄孩案]  
　　嘉興人劉柏春經法捕房特别機關包探張炳成吳炳泉偵悉其爲匪黨協同西探查獲解經法公堂訊得法租界並未犯案判令驅逐出境因查得劉在公共租界内犯有誘匿英華街二十九號門牌甬人裘小竹家五歲男孩新仙是以將劉移送老閘捕房解奉公共公廨諭着押候訊究在案昨晨由關正會審官會同英馬副領事升座第一刑庭研訊先由捕房代表梅脱蘭律師上堂稱被告於去年十一月十三號起至本年正月間止拐匿裘姓男孩現事主已出洋九千元將孩贖回被告經法公堂訊供移送到案如照三百七十四條刑律與治盜律法均須處以死刑等語繼由裘姓代表江一平律師到堂聲稱原告令證人毛永昌到堂證明本案經過詳情云云又據梅脱蘭律師詰據法捕房捕頭聲稱於正月二十二號早會同公共捕房探捕協往遠東旅館二百十一號房間内將被告拿獲疑與謀斃陸阿根案内有關解奉公堂訊無關係諭令逐出租界查得劉與公共租界内居户裘姓拐孩勒贖案有關錄有口供惟供單被告並未簽字遂將所錄中西文供單呈案請察又據十五號西探目依克投訴去年十一月十三號裘姓被拐小孩曾至捕房報告後由裘姓登聲明即有劉鐵民遞信囑往接洽現裘姓已出洋九千元將小孩贖回云云即據被告代表斐斯律師上堂詰據證人毛永昌供稱别號小山東在新江天輪船爲稽查裘姓是伊東家拐失孫兒後囑我轉託他人四處找尋旋由陸阿根（即裘姓傭人）來言東家被拐孫兒曾否託我尋覓我謂曾來囑我尋訪阿根去後乃由被告劉柏春到來我即託其代爲找尋越日劉來據云小孩已有下落須要洋五千元往贖據情告知東家因爲數太多不允當即回復而劉復來據云五千元數尙不夠於去年舊曆十二月二十四日約往東亞旅館内與東家同去見劉與不相識一人先在當時東家出洋九千元由我交與劉手小孩旋由劉領來是時堂上詢毛爾與劉柏春相識幾時何以知劉曉得小孩蹝跡據毛供稱與劉相識約有五年小孩被拐後先由陸阿根來問我後遇劉柏春託其留意找尋堂上核其所供與法捕房所錄供詞略有異同以毛係案中要證宣判毛與劉柏春分别押候下禯拜三再訊裘姓代表律師要求准毛交保候訊堂上未允其請 
[南市裕新煤油號被刼案續聞]  
　　南市葆泰碼頭裕新煤油號於本月二十三日（即陰曆二月二十九日）晚間八點餘鐘被盜匪六人侵入店堂攫取鈔票現洋二千五百七十一元小洋一千九百九十六角銅元二千文携贓逃散後經該號報告貼鄰第一區警署派出巡官長警追捕未獲已紀昨報茲聞此案發生後經該署米署長派巡官等前往該號勘明被刦情形並詳詢盜匪面貌服式據該號夥友稱該匪等闖人以兇械恫嚇人心無不慌張惟略記進來刦贓之兩盜年均在二十餘歲頭戴鴨舌頭帽身罩藍布短衫褲一穿黑衣身材略高軀體肥胖形似工人模樣其餘均站立店堂之外或大門之内倉惶之間難以認清等語當即回署呈復後注意偵緝逸盜務獲究懲一面由該號備具節略述明被刦鉅贓原委呈請上海縣商會轉呈淞滬警察廳長飭屬通緝云 
[悦來旅館查獲軍火案之昨聞]  
　　各鄰居請保釋館主及同賬蘇皖宣撫第一軍司令部日前派劉姓董姓兩稽查員投報南市第一區警察署稱十六舖悦來旅館有私藏軍火情事當派巡官長警前赴該館賬房内衣包中檢出三星手槍兩支子彈九粒連同館主王春榮帶署申解警廳管押候訊事後由該處鄰居向東區商聯合會投函述明是案委曲請即轉函警廳陳明原委將館主先行保回各情已兩紀前報茲聞此案發生後該管警署已將眞相調查明確鄰居方面亦將細情查明實由先一日晚間有口操直隸音之甲乙兩人投宿該館旣無棧資付給迨至次日清晨又欲向該館借小洋五角無着遂將所帶之衣包暫寄約定下午來取該館失於當場檢看以致該兩客出門後未及數分鐘即有該兩稽查員報警協同前往檢查即就包内起出手槍子彈一併帶去尙有破舊棉被一條及零星紙件等均存該旅館故各該鄰居商舖已聯絡公呈警廳請將該旅館主王春榮及司賑人徐姓准予保釋云云 
[昨日舉行合祀關岳典禮紀]  
　　昨日爲春戊合祀關岳之期向例由軍事長官主祭今因上海永不駐兵故無軍事長官主祭改由滬海道尹兼清鄕督辦王道尹主祭王道尹另有要公委淞滬警察廳廳長常之英代祭清晨七時許預祭各官先後命駕戾止略事休息即更换禮服排班致祭主祭官常警廳長陪祭官爲李知事熊警佐韓會審官通贊曹頌甫讀祭文范麟書執事黄煥雲徐靜安曹瀚亭郁子封閆蘇民閆潤民范潔田吉作民王本忠等謹敬行禮秩序頗爲肅穆云 
[浦東朱家宅之刦案]  
　　浦東沈家衖東朱家宅向開船廠之陳茂全家於前晚二時許突被盜匪十餘人撞門入内出示手槍利刃嚇禁聲張將老幼驅逐一隅用繩綑縛内有三盜關進臥室任意搜刦同時並刦鄰户嚴澄孚紀計生二户共被刦去金銀衣飾等物約值一千餘金該盜等携贓出外里許適三區警署巡邏長警經過正擬上前盤詰盜等即將笨重贓物抛棄路旁分投逸去旋經該警等檢獲棉被二條八角自鳴鐘一架衣包二個内有男女單夾衣服二十餘件帶區候主認領昨晨經陳等開單投報三區一分所請求飭緝 
[雜貨船在日暉港口被刦]  
　　船户危妙泉由滬裝載南北雜貨駛往内地前晚舟泊西鄕日暉港口十時許忽來匪船二只上有盜匪多人一擁上船嚇禁聲張當被刦去棗子紅糖柿餅各大件又大洋二元銅元二千文布衫二件事後危投報水警一區三隊加派巡船竭力往追該盜情急躍入浦中圖逃當由水警拘獲孫金友楊萬標二名餘被逸去起獲原贓於昨午一併移解地檢廳究辦危亦到廳候示 
[法租界今晨試騐警告汽聲]  
　　法租界當道以滬上時有恐慌事件發生特仿公共租界辦法擬設置警告汽聲以便將來發生重大危險事時鳴笛警告該汽聲極爲宏大界内居民咸可聞悉俾便預防聞現定今（二十六）晨七時三十分在顧家宅花園試騐昨已通告週知免滋誤會云 
[閘北米行與米店之齟齬]  
　　閘北各米行售與各米店之米其佣金向由仁榖公所議訂近來店家購米當時雖照行家定章惟行家向米店收賬時不肯照付故時有糾葛近行家以代客買賣祗取佣金今店家尅扣無利可獲再三與店家商議雙方堅持故發生停業昨日上午起停止斛米致閘北昨無米市聞現由各董調解未知今日可能照常開斛否 
[菜館業開會援助三星樓]  
　　滬南三角街三星樓徽菜館前遭徐正福硬用劣角不遂糾衆搗毁由警拘送法庭訊究在案茲悉旅滬華陽菜館業前晚假滬城公所開會討論對付辦法同業到者五十餘人公推路永江主席報告此事實情嗣經到會同業討論之下僉以該徐正福等係當地流氓三星樓被若輩搗毁以來不能開市營業若不請求官廳究懲後患堪虞且與同業營業前途大有關碍遂公决除函請徽寗旅滬同鄕會援助外一面具狀地檢廳請求秉公究辦以儆兇横而維商業云 
[香山同鄕會籌備歡迎蕭悔塵]  
　　美洲華僑籌辦香山石岐公醫院現因集得美金十餘萬元特派蕭悔塵女碩士爲總代表回國而各埠籌辦公處亦紛紛委派代表歸國蕭女士二月二十一號由三藩市首途假道檀香山暫駐二星期轉乘林肯總統輪返港不日可能到滬香山石岐總籌辦處聞訊經派方半農余樂羣兩代表來滬迎迅旅滬香山同鄕會諸執事以蕭女士此次爲慈善事業奔走爲桑梓謀幸福故决定在香山同鄕會籌備歡迎云 
[昨晨晝錦牌樓火警]  
　　昨晨七時四十分鐘滬城晝錦牌樓面北二十五號順昌帽店後披不戒於火冒穿屋頂時適北風大作火向後進焚燒靠街門面保十四號牆門間内進各住家直至九時三十分始行　熄共燬樓房十餘幢披屋數間計被災者除順昌帽店外朱連生周寳善王嘉生廉耀奎朱紫田章立珍時福蓮等七家被焚各家婦女在火場啼哭者頗多查順昌失火緣由該店所雇女傭王陳氏在廚下煮粥復出外買物以致遺火柴薪致肇此禍時適一區二分署巡長王少泉在場該店主曹順章連同王陳氏拘送警署午刻奉楊署員提案研訊被累之朱連生等七家相繼投案伸訴楊君判令退去當將順章王陳氏備文申送警廳訊辦 
[被汽車撞傷之金寳傷重斃命]  
　　新垃圾橋延慶里軋花廠股東薛春生乘坐自備八百四十六號汽車於前晚由汽車夫王子林駕駛出外行經小北門地方適該處正業里十一號鞋子作夥祁林生之學徒金寳出外買物經過竟遭該汽車撞倒碾傷由警將王拘送二區一分署訊押金寳送仁濟醫院醫治奈受傷過重於昨午斃命該警署當即將王移送地檢廳訊辦並請派員相騐 
[檢騐汽車碾斃行人案兩起併誌]  
　　汽車夫戴延廷前日在南京路開駛五千二百四十四號汽車撞倒年近四十七歲之嘉定人陳桂生碾傷要害身死當經捕房將尸舁送斐倫路騐尸所於昨午刻報請公共公廨邵襄讞與英惠副領事蒞所檢騐之下塡明尸格升座公位捕房傳同見證季榮生王阿鶴將肇禍之汽車夫帶案略詰口供一過遂判檢騐將陳桂生季係生前被汽車撞倒碾傷身死查無尸屬飭保報堂給棺收殮候尸屬認領汽車夫戴延廷候公堂訊明再核又大美烟公司汽車夫許阿濤前日下午在南京路永安公司門首駕駛三千九百四十一號汽車撞倒山東人劉興發碾傷要害斃命當經捕房將尸舁送騐尸所於昨午刻報請公共公廨邵襄讞與英惠副領事蒞所檢騐之下塡明尸格升座公位捕房傳同見證楊五毛將肇禍之汽車夫許阿濤帶案略訊口供一過遂判檢騐得劉興發委係生前衝過馬路撞入汽車前部因傷身死飭尸屬具結領尸棺殮候再訊核 
[永安樂社之一週紀念]  
　　永安公司之永安樂社係由各職員所組織日前（二十四）適逢一週紀念特假坐東武昌路西湖樓舉行慶典用電燈嵌就永安樂三字與該社紅旗輝映各項旗纖甚多西湖樓主人何子樑君另贈白雪陽春紀念慶典彩纖來賓甚衆坐爲之滿是日并排演粤劇觀客頗爲贊賞 
[閘北十一路商聯會致工巡捐局函]  
　　爲皮釘楦業捐照不一律案閘北十一路商聯會昨爲閘北皮釘楦業收捐一事致函滬北工巡捐局云啟者頃據皮釘商業公會函稱所有閘北楦頭業均經滬北工巡捐局分季領取照在案查有陳森泰嚴福泰黄並泰許順昌）等號五家去冬及今春兩季均未捐照又朱復成四方春蘇文龍等號三家未付春捐其他各楦頭店紛紛來會責問何工巡捐局函詢理由等情到會查楦頭業興照係屬責局權衡本會未便過問惟捐照應求一律不能顧此失彼有失平衡如果　免自爲商民所渴盼否則該號等漏捐營業應請加以取締實爲公便 
[恒泰昌雜貨店倒欠後之訟案]  
　　謝崇華王泮林曹鉅卿章景福等前延農復律師代表投法公堂控恒泰昌雜貨店主蔣子祥倒欠巨欵請求提蔣到案訊追判准予改提被告提到着交七千兩人銀並保在案茲由捕房將被告拘獲昨解法公堂請訊請據蔣子祥供此店共有股東六人此六股東均係商人最知交之友因見商人貧苦故此開設此店所有虧蝕應歸商人個人負擔與别股東無涉請求釋出設法理處陳讞員商人法副領事辣君判被告蔣子祥改交六千元人銀並保出外聽候派步維賢爲理賬員查明恒泰昌人欠欠人各賬報告核奪 
[聯益善會殮葬兵民]  
　　胡家木橋香烟橋路上海聯益善會據中國紅十字會傷兵第一醫院報告有董冠林汪貴思楊永福三名總醫院報告有劉欽修胡雲廣袁安咸三名廣慈醫院報告有馬如銀一名均身故在院無屬收殮又聖心醫院報告有奚心妹沈阿寳袁階彩三名工部局醫院報告有郭美王楊玉芬二名病故在院請即棺殮等情該會當飭令扛夫舁材前往分别殮葬塚地 
[燭業公所通告增價]  
　　本埠寳輝堂燭業公所昨發通告云近因洋價日增兼之原料昂貴業於二月二十五日邀集華租兩界討論議决於三月初一日起門售批發貢燭每斤增價洋二分批發一分六厘於四月初一日起燈燭每對門市售二十女（前十文）以昭劉一而顧血本特此通告云 
[糾黨圖行不法被拘]  
　　紹興人熊阿海昨早糾同華寳棠朱榮德施茂江吳阿榮沈阿才等多人在開封路圖行不法被華探目陸連奎包探尙武緝獲一併拘入匯司捕房捕頭略詰一過諭飭一併押候查明犯案解送公堂請究 
[下沙航船覆没之慘劇]  
　　浦東下沙航船姜懹生前日由申開班往下沙載勇女搭客二十八人及上海鼎隆裕元等號北貨十餘件洋貨疋頭三十餘件下午開駛至南黄浦龍華灣因帆風掉搶不愼致遭傾覆船中搭客由緝私小輪救起二十餘人現尙少女客二人内有一婦係唐合記營造場之主婦現雇船打撈願出囊格三百元惟船貨沉没浦中一無所存 
[子與後母爭產案之堂諭]  
　　傳周元前延普萊梅律師代表投法公堂控後母傳陶氏霸佔遺產一案昨經中西官商明堂諭諭日訊得此案原告之父傳阿榮故世多年所有遺產向由傳陶氏執管每月貼給原告洋四十元茲因傳陶氏於上年間停止貼給故此原告來案起訴原告雖係乃父第一管理遺產人因原告素有嗜好曾由其故父登報驅逐總之後母與嫡母均係尊親有權管理應着傳陶氏照以前辦理每月貼給原告費用洋四十元原告倘有急需當向傳陶氏商酌撥給原告所請駁回堂費公正費均在遺產項下扣付此判 
[夫控妻不給贍養費]  
　　泰縣人朱大林子前日扭其妻老朱沈氏及長媳小朱沈氏次子朱寛等至四區控稱民與妻子分居已久前親族公議給民贍養費二百元立有筆據詎所許之費分文未得今向索討不料妻喝今兒媳將民毆打請究經寗署長質訊據老朱沈氏供因夫在外姘識一婦置家用於不顧由氏撫養二子成立均已娶媳而夫時來纒擾前年經親族調處給與養老費二百元立有分居筆據今日又來滋擾受累難堪請求察核朱寛叔嫂供與母同奉判押候查明再行核辦 
[汽車撞傷行人]  
　　奉軍第一軍補充旅軍需長竺梅先昨乘汽車經過永興路將王大昌香作夥全文奎撞倒於地碾傷腿骨由崗警將汽車夫徐根和拘入四區收押候訊全送醫院療治 
[地甲吸烟斥革]  
　　滬城九舖地甲陸海林吸食洋烟置一切公務於不顧茲爲上海縣李知事訪查明榷已於昨日出示斥革永遠不准化名復充 
[女拐匪押禁三年]  
　　拐匪袁老五與粤婦陳何氏串拐新閘捕房一千四百九十一號華捕童友財之七歲女牛兒三齡男孩仁子帶往廣東價賣案發被捕解由公共公廨判决袁監禁五年期滿逐出租界陳何氏押候交孩再核在案昨晨續審據童上堂訴稱男女兩孩被拐從妻子因而發痴我爲此事現亦不願再當巡捕務求堂上嚴飭被告將兩孩交出云云質之陳何氏堅稱實不知小孩下落中西官磋商後判何氏押女所三年如能將孩交案准予酌核 
[指控糾衆行兇案註銷]  
　　住居漢口路安康里之無錫人陳根生被曹麟書指控於去年十一月二十八號下午八時在福建路廣東路轉角糾衆持鐵棍將伊毆傷經公共公廨諭令被告交一百元保候訊在案昨由關讞員會同英馬副領事提審據曹供是晚伊經過該處被告糾黨七八人執鐵棍將伊打傷質之被告供在四馬路六馬路寳善街等處開設四時新大和得和吃食店對於打架之事完全不知等語延克咸律師到堂爲其辯白中西官核供以原告所控證據不足判將案註銷 
[串搶財物押三年]  
　　潮州人陳廣順於上月二號晚糾黨持械搶刦楊樹浦蘭路緯通紗廠賬房内陳雁秋王菊人之現洋衣服案發被捕解由公共公廨押候訊究等情已詳前報昨晨提審據探目季立仁包探王桂榮上堂禀稱被告已在捕房供認糾同在逃小工陳德廣等八名住搶不諱隨將供單呈案質之被告陳廣順供此項供單係被威迫其實我對於此案並無關係等語中西官核供磋商後判陳押西牢三年期滿逐出租界 
[刃傷姘婦押三年]  
　　住居甘肅路晋舁里之無錫人華榮順因憤其姘婦劉氏另結新歡持刀將其戳傷被捕解由公共公廨押候該氏傷愈再訊已誌本報昨晨提審華劉氏到堂證明本月十八號被其姘夫刀傷三處請求訊辦中西官向華榮順質訊判押西牢三年示儆 
[私賣鴉片之科罰]  
　　廣東人曾昭在虹口天潼路三百五十六號屋内私售燈吃洋烟被該管捕房中西包探查悉前往連同煙客鄧阿大王平陳三等拘獲抄出烟具帶回捕房准烟客各存洋保出曾押至昨晨解經公共公廨中西官質訊之下判令罰洋二十元充公餘人臨訊不到保洋併予充公烟具銷燬 
[兩搶鐲犯各押半年]  
　　常州人趙雪根趙貴生前在乍浦路攫取婦人朱吳氏之金鐲被探季保林獲解公共公廨押候訊究昨由中西官將兩趙提審得實判决各押西牢半年示儆贓交原主領去 
[公共公廨訊案彙錄]  
　　昨日公共公廨訊理民事訟案併誌於下一王鳳昌訴陳漢卿欠貨洋案陳係盛杏蓀家僕役又名陳福前在派克路修德里開設文業福記印刷所向王購去紙張旋即閉歇王向索不理迨起訴後陳非但抗傳不到且假盛宅名義致函公廨聲明該印刷所非陳開設希圖抵賴茲由原告邀證到堂證明案情堂諭被告抗不到案應照原告控數計洋一百八十二元四角斷令償還並負堂費一婦人汪李氏訴其夫子由又與伊妹結婚將伊虐待請求離異案堂諭被告無從傳喚候公示申新兩報傳達限二十天投案質訊無延自悞一陳善初訴樂寅來欠貨欵案堂諭限三日自行投廨違干提解一萬鄰氏延露雪臣律師訴李老三欠房租洋案堂諭借據不能作證仰被告償還原告房租洋二百四十六元交原保並負堂費被告所請賠償損失一層駁回一日新地產公司訴金稷臣霸屋不遷案被告代表楊國福律師請求改期容呈辯訴堂諭展期七天仰被告繕具辯訴聽候察奪所欠原告正二兩個月房租洋九十五元着先繳給領提前排訊一謙誠莊訴葉成記不付票欵本利銀案堂諭改期訊一潘芳鏞訴胡懋卿擔保押欵案堂諭飭傳湖北路二十四號半鐵店主人二十七日上午九時半訊明再核一曹雲記訴孫希仁（即孫慶清）借股單押欵糾葛案堂諭本案改期與通商銀行訴曹雲記案同時審理一宋國良訴宋榮生遺產糾葛案堂諭准原告之請將民國十一年九月十三日批准禁止被告及地保兩張諭單註銷一恒豐永延台維斯律師訴任愼遠欠銀案堂諭准公示申新兩報十四天再核一陳沛華訴杜信厚墊欵糾葛案堂諭改期績訊一鴻昌首飾號訴余弼臣欠租案堂諭被告旣願將生財拍賣抵償着原告將該被告所住之屋内生財自行變賣得價歸還欠租其餘未繳之數着被告陸續設法措償毋違一大陸影片公司訴徐卓夫不交股欵案原告代表雷聲布律師聲稱本案有和解希望要求展期再訊被告代表葉少英律師表示同意堂諭准原告代表律師所請改期二星期以冀和解一孫恩義訴民益石印局榮楚臣不理押欵案堂諭准予給諭被告本案未判决以前所有押與原告之石不准移動一永昶錢莊訴陳子政案堂諭准予銷案 
[誌謝]  
　　學生聯合會之游藝會定於本月二十八（星期六）下午一時在九畝地新舞臺舉行昨承該會惠贈優待券二張又大東書局惠贈第四卷第七號半月一册又銀行週報社惠贈第三九一號銀行週報一册又商務印書館惠贈第十六卷第二號小説月報及第十三卷第十號兒童世界各一册誌此併謝 
來函 
[徐北平致淞滬警廳長函]  
　　茲致淞滬警察廳長一函錄奉原稿敬懇貴報在來件欄内披露爲盼徐北平上三月二十五日淞滬警察廳長鈞鑒念日友人來示以昨日時事新報所載警廳查禁共產黨機關新聞一則内有涉及北平語閲之不勝駭異之至事關北平行動不得不向鈞廳鄭重聲明仰求察核北平浙人也服務商界有年素以潔身自守何期世風日下人心不古挾嫌者竟以此侮蔑北平欲陷北平於罪以稱快北平在商言商何敢涉及外務此次鈞廳訓令罪及北平想保輕信謡傳所致故敢凟陳鈞廳乞賜明察予以註銷則不胜感戴之至謹此上陳徐北平三月二十五日 
[劉稻薪致警廳長函]  
　　主筆先生大鑒鄙人頃致常警察廳長一函並抄錄原稿敬求賜登來函欄内爲禱劉稻薪謹啟 
警察廳長鈞鑒敬啟者二十四日時事新報載貴廳訓令案據督察長呈稱據報上海共產黨設立機關總部云云内稱全國學生聯合會總會劉稻薪爲共產黨總秘書閲之不勝詫異竊鄙人爲廣東學生聯合會代表全國學生聯合總會第六届常務執行委員擔任編輯一職且在上海大學讀書素以求學報國爲職志不知共產黨有何機關更不知總秘書屬何職務且敢哲言鄙人確無擔任共產黨總秘書之事不知何人曉舌揑詞誣害伏思名譽爲人生第二生命鄙人實不願受莫須有之誣指也鈞座下車伊始諒必博訪周咨旌别淑慝爲特抒忱上達伏迄明察實爲至禱專此敬請鈞安劉稻薪謹上二十五日 
 
 

Page 16

 
 
1;第一萬八千七百零一號;中華民國十四年 西曆一千九百二十五年三月二十六號
星期四 * *[商業市况]  
　　北京專電（二十五日下午六鐘）前塲玖陸開盤三二九低至三二五七三收盤三二九金融現貨開盤九一六五高至九一七五收盤九一七伍年開盤八六四收盤八六七五柒長現貨開一盤七零五五後塲玖陸開盤三二八五高至三三收盤三二九二五金融現貨開盤九一七伍年開盤八六九五 
[厘價稍漲拆仍白借]  
　　昨日銀幣早市市價七錢二分四厘一毫二忽半午市稍漲價七錢二分四厘六毫二忽半比較前日收盤大起三毫七忽五杭省雖有運到而市上有僞鈔票流行以致各銀行準備較豐現洋一時難小三月底期洋早市七錢二分三厘一二五午市收盤價七錢二分三厘六二五比上日大半厘銀拆早午兩市仍懸掛白借現銀無大批用途市况依然站定 
[上海銀行國内滙兑行市報告]  
　　昨按津來電稱申匯較前略緊釐未動仍爲六錢八分四釐此間行化滙價跌去五錢計爲一千零六十一兩五錢洋滙平穏仍爲一千零零三元五角京公砝爲一千零五十三兩五錢洋爲一千零零四元五角漢電申滙再鬆市價爲九百七十二兩二錢五分跌洋例爲一千零三十兩零五錢漲起五錢洋爲一千零零一元五角亦漲五角濟南來電申匯驟跌三兩五錢計濟平每千兩合規元爲一千零四十三兩五錢洋匯内盤略軟惟昨晨申釐亦較前日爲疲故牌價仍穏計爲一千零零八元靑島烟台銀跌洋漲計膠足爲一千零六十九兩五錢烟台估爲一千零三十六兩各跌一兩靑島洋爲一千零零八九漲起二元五角烟台爲一千零十元亦漲二元云 
[神户英美洪市電訊]  
　　昨日神户匯兑市午前電日美匯兑賣價四十一元二五較上日高一二五買價四十一元三七五較上日亦高一二五日英賣價一先令八辦士六二五較上日跌○六二五買價一先令八辦士七五與上日無變動正午電日美賣價四十一元一二五較上午跌一二五買價不變仍爲四十一元三七五日英賣價一先令八辦士六八七五較午前高○六二五買價不變爲一先令八辦士七五午後來電與正午市同 
[外滙略有更動]  
　　昨日星期三各外滙除法匯東匯稍有變化外其餘仍均弗動計先令仍掛三先令零半辦士印滙爲二百零二羅比二五法滙改掛一千三百九十法郎美匯七十二元七五香匯七十四兩七五東匯五錢七分嗬滙一百八十一盾半新滙七十七兩不一刻東滙掛牌改大二五計改掛五錢七分二五云 
[先令市况穏定]  
　　昨日星期三先令掛牌仍無改動仍爲三先令零半辦士市况亦頗穏定交易亦有限計銀行賣出六月份價三先令零六二五至三先令零五六二五買進三先令零七五至三先令零六八七五後賣價爲三先令零六八七五買進係三先令零七五午後無市 
[美匯仍屬呆滯]  
　　昨日星期三美滙弗動仍掛七十二元七五市况計銀行賣出六月份價爲七十二元二五買進七十二元三七五後亦毫無上落午後無市 
[東滙初小後大]  
　　昨日星期三束匯初時掛牌計小去三七五掛牌爲五錢七分不一刻忽又大二五計掛五錢七分二五總計則僅小去一二五市况初較前日爲緊後又漸鬆計銀行賣出六月份價五錢七分至五錢六分八七五買進五錢六分八七五至五錢六分七五移時賣價又轉至五錢七分買進五錢六分八七五嗣後則漸趨鬆勢計銀行賣出六月份五錢六分八七五至五錢六分七五買進五錢六分七五至五錢六分六二五交易仍極暢旺 
[標金祇好三錢]  
　　昨日星期三倫敦大條銀報告近期縮一八七五遠期縮一二五計近期掛三十一辦士五六二五遠期掛三十一辦士四三七五晨間路透電報告美滙兑開盤大一二五收盤大半分銀價小一二五日美匯兑小二五日英小一二五五月份標金開盤二百八十兩零六錢較前日收盤好起一兩六錢其時人心頗好又因晨間日美滙兑誤傳大起二五以致買户衆多標金高至二百八十一兩二錢未幾始悉實係小去二五是以標金又小數錢價爲二百八十兩零八錢先令揭曉時初尙爲二百八十一兩二錢旋因東滙掛小三七五以致標金小至二百七十九兩八錢移時東匯忽又掛大二五所以又驟漲至二百八十一兩三錢（全市最高價）先令美匯市况平定而東滙初則尙緊標金則在二百八十一兩許後東滙略平故又小至二百七十九兩三錢未幾東滙又轉緊標金復漲至二百八十兩許嗣後東滙又鬆標金又跌至二百七十九兩二錢旋因日美大一二五而其時標金買户極盛以是遂漲至二百八十兩零四錢以後東滙市况更形趨鬆金業各號及大連帮均相繼賣出標金故人心甚挫價遂步跌至二百七十八兩七錢（全後爲二百七十九兩三錢其收盤價則仍爲二百七十九兩六錢本月份登賬價格二百七十八兩四月份二百七十九兩四月份二百八十兩補水二百七十八兩烚赤做三百三十兩二錢五分午後日美小一二五日英大零六二五先令等例無市面故標金上落不大計開盤爲二百七十九兩五錢是時賣户甚旺故小至二百七十八兩九錢後又高至二百七十九兩五錢嗣爲二百七十九兩三錢收盤補水二百七十七兩總計全市最高低相差二兩六錢其收盤較之前日收盤則僅奸三錢云 
[公債市况清淡]  
　　昨（三月二十五日）各債期貨市况續較前日峯落各方人氣益形閒散即現貨市面昨市亦殊寥寥以較前日亦遠遜之計全日期貨成交額僅九十一萬元内祗整六稍多計五十九萬五千元金融則僅二十二萬元七長尤清祗九萬五千元現貨交易合僅三十七萬一千元其中九六計三十四萬二千元整理六厘一萬三千元五年公債一萬元金融整七合祗六千元至昨市各價依然甚形平定前市各債開出甚稀價則大致較前略縮後市各債互有漲跌惟較前日僅上落一角左右結果較前日如九六續好三角金融期貨三月期續漲一角整七現貨亦較上週好起四角其他如七長近期貨回跌二角半整六現貨跌下二角整六期貨及七長金融遠期各回疲一角許細察趨勢恐一時仍無變動也茲分述如後 
　　金融公債金融現貨千元票前市不開出後市價九十二元與前日同期貨三月期價亦九十二元亦與前市同比前日回漲一角四月期（除息）八十九元四角比前市小半角較前日回跌一角 
　　整理六厘整六現貨前後市價均爲七十七元三角較前日回跌二角期貨三月期七十七元三角半較前市小五分比前日跌下一角半四月期七十八元比前市好起一角半較前日亦略跌一角 
　　七年長期七長現貨昨仍全日無市期貨三月期七十元零四角半比前市好起二角較前日跌下二角半四月期七十元零九角較前市漲一角半比前日亦回跌一角 
　　九六及其他九六現貨價三十二元六角比前市好起三角較前日續漲三角整七及五大僅於後市閒出一盤整七價八十一元五角較上週漲高四角五大與前日同價計八十八元 
[海利洋行外股市况報告]  
　　股票市面近日以橡皮爲最俏購者紛紛大有求之不得之槪昨日新加坡電告又漲半分爲六角九分七釐半倫敦爲一先令八辨四分之一故本埠市面愈見堅硬買户出價雖高而脱手者則不多也其他外股成交價格如下英工部局一九二二年七厘公債一百零五兩又一九二四年六厘一百兩公共汽車十三兩半瑞瑢平常股九兩四錢公和祥二百零三兩銀公司六月期九兩藍格志單股十一兩二錢半阿爾麥七兩九錢又六月期八兩四錢英爪華九兩七錢半康沙利特三兩六錢七分半又三兩七錢又六月期三兩八半爪華康沙十七兩可太把羅一兩一錢七分半派堂六兩色麥搿搿九錢七分半西記四月期一兩半上海克利浜九錢素孟其四兩半可太把羅一兩二錢色麥搿搿一兩生加杜利八兩三錢太拿米拉一兩零五分又六月期一兩一錢康沙利特三兩九錢橡皮五兩二錢半 
[紗花略疲]  
　　客帮因貨缺價　進意漸淡昨日星期三美棉始因利物浦電訊良好市價上漲繼因出口需要及現貨市面均不佳市勢趨疲計期貨跌八至十一磅音現貨跌十五磅音英棉期貨漲二三點現貨跌八點印棉開市時因美棉疲弱市氣不振旋因歐洲出口商轉售市况益疲計孟加拉漲二羅比奥姆辣跌四羅比白羅溪跌一羅比大阪現紗二十支藍魚及紅財神未動十六支福島及三馬漲一元本埠紗市因客帮以貨缺價昂進意甚淡漸趨平疲惟本月期紗因交割期近市價尙堅至原棉方面因碼頭日有到貨亦略見疲軟茲將期現紗花市况分列於後期紗紗布人鐘標準前市因外棉平疲現需寥寥除本月份因補空之故獨漲五錢外餘跌一錢至四錢後市因三品略疲交易清淡市價無甚上落全日共成交一萬零二百包收盤價列後三月期一七八。六０漲。六０六月期一七二。二０跌。二０四月期一七五。六０跌。一０七月期一七一。一０跌。五０五月期一七三。六０跌。一０八月期一七０。五０跌。四０現紗客帮方面成交寥寥川帮進十支金城童子軍金鷄雙喜二十支金城砲臺人鐘地球等二百包江西帮進一百包其餘牛莊烟臺蕪湖寗波廣東内地野鷄等帮共進四百餘包賣價漲跌二錢五分鴻裕紗廠開出十支寳鼎五十包佣用價一百六十五兩現貨餘牌市價列後十六支人鐘一七七。００二十支砲台一八六。００十支金鷄一六二。００十六支寳鼎一七六。五０二十支豐年一八六。五０十支童子軍一六０。七五十六支日光一七七。二五二十支水月一八四。五０十支雙喜一六０。五０十六支豐年一七八。八五二十支人鐘一八五。四０十支鴻禧一五五。００十六支丹鳳一七四。二五二十支地球一八七。００十支金城一六二。００十六支雙虎一七三。七五二十支金城一九一。五０十二支寳鼎一六六。二五十六支水月一七八。二五四十二支水月二六三。五０十二支天官一六三。二五十四支四喜一六五。五０三十二支英雄二二四。００期棉通州標準前市因外棉報跌市氣疲軟近遠期跌五分至二錢後市近期因多頭轉售續跌一錢五分至二錢遠期回漲五分全日共成交一萬三千二百擔收盤價列後三月期四二。九五跌。三五六月期四三。六０跌。一０四月期四三。三０跌。二五七月期四三。七０跌。一０五月期四三。五五跌。０五現棉公會消息碼頭到通州花一千餘包姚花到九百擔呌價與上日同廠商仍有進胃市價如左陜西花四三。００恒豐進一一八件現貨送廠姚花三九。四０永豫進二○○擔現貨棧交姚花三九。六０永豫進二○○擔現貨棧交　　 
[三品仍無變化] （二十五日大阪電） 
三品市場今晨因美印棉電均呈跌勢匯市反趨漲風人氣委靡不振交易益形清淡惟至二盤稍形穏定然仍無大起色行市亦無變化至本月期貨將於二十七日停止拍板成交額共九百十件惟賣雙方均汲汲了結是務至交割時必大形减少即行市亦必以三十五元爲中心其動摇範圍不出二三元也 
[大阪紗市閑散（二十五日大阪電）]  
　　棉紗現貨因期市不動實需不振買賣雙方益形觀望以故市况日趨閑散中等二十支三月期呌價爲三百四十八元四月期爲三百四十四元成交二百包 
鐘紡十六支現貨三二六。○○鳳凰六十支現貨六八五。○○福助二十支三月期三一四。○○ 
[大阪布市不動（二十五日大阪電）]  
　　棉布市况因實需杜絶人氣襄退行情不動 
[絲市仍衰]  
　　昨日洋莊絲市銷路仍衰因歇美各屬市面依然不振兼以日絲疲軟隠率鬆廉以致本埠各洋商需胃甚懈廠經新貨昨祗日莊抛成和合牌五十包絲價尙挺陳白廠經計惟信孚愼餘二行購去金雙鹿等牌細條份絲五十包價亦堅挺七里白經則無交易川黄絲經印莊銷胃轉暢計由三星美人等行購去沔陽過盆棉州等粗絲七十五包價頗堅穏信孚昨進金魚等牌摇經三十包價仍如舊灰絲經又無成交云 
[怡和呌莊客銷不動價格略有升降]  
　　昨日星期三輪值英商怡和洋行第一千二百八十次拍賣之期所拍者有限價與不限價二種計排列羽毛羽　嗶嘰泰西緞羽綢寗綢元絨毛布原布市布漂布等九十三件計四千一百六十二疋拍妥者七十四件計三千一百六十二疋比較上届多七件計三百疋未呌者十九件計一千疋市上客銷不動價格平穏比較前期則略有升降拍出者計（羽毛）三件共三十疋桃紅人馬减三錢大紅降五錢桃紅鵝牌亦跌一兩八錢（羽綾）三件計六十疋虎牌跌四錢五人馬亦小二錢五馬頭跌四錢五（嗶嘰）二件計六十疋馬頭跌四錢五虎圈降三錢（泰西緞）十一件計三百三十疋降者自七釐五至一分七釐五亦有漲二釐五至一分（羽綢）十五件計六百疋漲二分半至二錢内亦有跌自五分至一錢七分五（寗綢）一件計三十疋價漲一錢五（元絨）二件計四十疋二龍山漲二釐五桂子平平（毛布）四件計二百九十疋跌者自一分至二錢三分（原布）八件計四百八十疋跌者自二分至一錢一分惟藍鐘紅瓶兩牌略加一二分（市）十九件計九百四十二疋價高一分至一錢八分然亦有跌去一分至一錢六分不等云 
[期粉客銷仍淡日商續有回出]  
　　昨日粉市仍具虚漲之趨勢緣實銷與各客帮期粉進胃依然不暢日商復又期貨回出洋粉來華雖渺不可期而購者亦甚寥落市場中則成交尙稱不弱而各月市盤各有二分之漲度五月份仍未開拍上午開盤後僅大連等帮稍有購進本街現期亦有抛成而大多數均屬空盤交易故漲度均不滿一分後市價步趨堅穏惟實銷方面須俟五月份新交易開出後察看形勢再定行止耳昨日期粉收盤結果本月份價爲二兩三七七五較前日行盤價計漲一分四月份爲二兩二錢九分較漲二分二五閏四月份爲二兩零六七五較漲二分期粉成交額上午三十五萬二千包下午二十三萬八千包收市十五萬八千包共計七十四萬八千包股二十三萬八千包收市十五萬八千包共計七十四萬八千包股票成交五股價已跌至五十二兩一錢現粉出口計由華豐交裝蘇州輪船前往香港裕和牌五千包云 
 
 

Page 17

 
 
1;第一萬八千七百零一號;中華民國十四年 西曆一千九百二十五年三月二十六號
星期四 * *本埠增刊 
[先施新到美國網球拍]  
　　先施公司新二樓運動器具部新由美國名廠Wricht　Ditskn　Victor　Co　到優等網球拍多種質料堅固式樣合宜每柄售洋九元五角十五元五角至二十五元五角其餘一切用品如護下體帶護手腕護眼罩等亦運到甚多云 
[義記洋貨號紀念廉價]  
　　法大馬路大自鳴鐘西首義記洋貨號於本月初一日舉行十五週紀念廉價一月並附贈品連日購物者異常擁擠該號之各種疋頭洋貨花樣時新顏色鮮艶夥友招待周到故生涯極盛云 
[森林廠出售司的克]  
　　愛文義路戈登路口森林籐柳器廠自民國七年設廠改良籐柳器以來每年之運銷歐美各國爲數甚巨近年即國人亦趨購若鶩該廠主吳君春泉并以發展我國籐柳器爲職志故特培植專門人材發往全國各處以資互收指臂之助而與他人相競争今日社會上最盛行之司的克（手杖）即爲該廠出品中之一種吳君所出之各種籐柳器頗受中外各界之歡迎觀該廠之設備亦甚周到因此成績卓著實使我國籐柳器放一異彩云 
[信源行舉行紀念廉價]  
　　本埠開幕廉價之舉數見不鮮且多以門市爲限惟向營進出口業及批發西藥化妝品雜貨等之信源行近因自虹口遷至江西路Ａ字一號新屋正值創業十週紀念之期自前日起舉行批發廉價要埠一星期外埠三星期與普通門市廉價者逈不同前昨二日本外埠商店及旅滬客帮往購者甚形踴躍尤以藥房爲多且均以現銀交易其批發廉價各貨中如山得爾彌地每羅批洋一百三十八元山得爾亨利每羅批洋九十六元據熟於此行者謂其批價之廉實爲向所未聞云 
[偉鄧洋行添聘帮辦]  
　　黄浦灘二十四號英商偉鄧洋行專營房產道契押欵等該行除聘陳君根偉爲助理外近又新聘胡志清及程萱階兩君爲帮辦胡君係北洋法政學校畢業爲開源公司總務主任程君則係復旦大學商業管理科畢業兩君學識經驗均富將來營業發達可操左券聞該行又將添設進口一部云 
[時新昌一週紀念]  
　　南京路盆湯弄口時新昌綢緞洋貨號茲届一週紀念爲答惠顧諸君雅意故自昨日起各貨一列放縏大减價云 
[美術家之新著作]  
　　畫家張光宇張振宇二君創立東方美術公司專以研究印刷提倡美術爲職志近搜羅醉墨軒主人胡郯鄉君年來大幅名作數十種由水墨龍走獸花鳥等無不俱備即最擅盛名之猛虎圖亦有數幀該公司前印行之任伯年畫集再版業已出書不日即將與胡君畫集同時發行云 
[半月第四卷第七號出版]  
　　大東書局發行之半月雜誌爲周瘦鵑先生所主編第四卷第七號昨已出版中有極精美之銅圖多幅小説如徐卓呆之没有看見爲紀念其愛女孟素之作品語極沉痛每册仍售三角 
[天氣報告]  
　　徐家匯天文台昨日下午四時三十分氣象預報云天疊或陰或可轉晴自北緯三十度以北有北風或西北風南方微有東北風雅泊之　南有構成低壓之象又昨日下午三時前二十四小時内本埠氣温最高五六三最低四四○去年同日最高六四八最低四一六 
 
 

Page 18

 
 
1;第一萬八千七百零一號;中華民國十四年 西曆一千九百二十五年三月二十六號
星期四 * *   
 
