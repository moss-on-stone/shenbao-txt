# 1883 - 162 - 4903637

 

Page 1

 
 
[佩文韻府出售] [  點石齋主人啓]  
　　本齋所印之佩文韻府去年躉售與某客不料尙剝　百部竟延遲不出沒將倒定銀罰去此書本齋自售結帳其價仍照原定每部十六元達木箱一隻顯微鏡一面購者祈仍向申觀舘間壁申昌書畫室暨各外埠之賣申報人價買可也 
[前後漢書出售] [  點石齋主人啓]  
　　本齋右印書籍近來愈加精炒不特字畵淸楚而且墨色停勻足令聞者賞心　目以故每成一書爭相購買前印史記縮成四本點畫淸爽朗若列周　巳不經而走茲復將前後漢書縮照印出前僕書訂爲六本後漢書訂爲四本皆用堅木夾板裝訂精雅絕倫與史記大小一律以便將來念四史記陸續　成無少參差刻巳工竣定於十五日出售每部兩套收回工本洋四元五角正售處仍照曩例諸君幸卽賜顧可也 
[康熙字典出售] [  點石齋產人啓]  
　　本齋用石印照相法縮印康熙字典每部或釘成一本或釘作四左其封面均用五色綢綾而外以紅木夾版作套上鐫隸字裝潢工巧式樣玲瓏久爲藝林珍賞業經重印竣工卽日發兌價仍然舊而字之點畫墨色愈覺淸蜥勻稱欲購者祈來價買此布 
[書江右學政陳學士疏後第一]  
　　國家設學校以作人才意美法良本無施弊自以爲故事之奉行而後規矩蕩然無存人才消長之機亦每增今昔之感矣學中設官大學教諭小學訓導各視其地以爲之制而所以教士之意則一也承平日久文教流行有教諭者復設訓導有訓導者復設教諭　學兩師教術愈廣其邊僻之處或附教於府教授州學正者因陋就簡其勢不能遽壇也或沿舊制仍設一師者地方瘠苦俸糈之數已有定額不容輕攺也若江蘇蘇松等屬地方極大而亦止一師者則兩縣由一縣而分其制有未盡便者不在此例然無論一師兩師而董率士子之權初無軒輊也學師官微俸薄不能不藉諸生之修脯以養其廉入學之日奉師以贄自後常在學中月課季考量力而致脩脯焉明倫堂之廡有齋房兩行此卽諸生肄業之所學師之役門子馬夫而外有齋夫數名例有上食由縣勳支地丁正項以其在齋房給事諸生故謂之齋夫然則生員之在學肄業乃設學之本意也諸生有額廪生者額內者也歲取不足國家推恩於科舉之年復取如額于是羡餘日多又額置增生焉禀增而外統名曰附生凡此三等皆肄業之士也功令取土專尙帖括然臥碑之文各學皆備乾隆中又頒發　聖祖聖諭每學使按臨必令諸生默寫而落學講書又復兼讀臥碑其意以爲學師與諸生平日諄諄訓勉砥行礪名不僅以文章爲事也至於經史之學著遠之事隨時考究學品交修茍有明師何難造就凡學中明倫堂後巍然高矗者曰尊經閣也本以藏書供諸生之覽誦者也故實事求是則教育人才之法未嘗不備也乃自學師不得其人而諸生之視之不重諸事由是盡廢矣學師以歲科取進之人爲利藪之所在方册一張案費之多育數百金者而廪生保結亦至惟利是圖爲學師取盈亦爲自已索謝院墻出案之數日拔來報往師若弟最爲親密過此以往卽經年不必見面其甚至歲不逢考學師期滿前者去而後者來諸生并其姓名而不知者廪生如此增附可知宿科如此新進可知齋房傾圮門斗家於其中小兒啞啞婦子嘻嘻居然納租於學宮棲雞禮門之外豢　泮池之旁春秋丁際掃除　穢勉强將事樂縣爼豆大半丁役爲之而所謂諸生者苟非考一等補禀缺則自入學一謁老師之後此生永無再至之日積習旣深天下同風卽有品純學粹殷然以教育生徒爲念者而無如生徒之不可得見也統計各省之學官其上者優游娛養寄情著述藉薄俸以自給冷官待老幾不與聞世間事次則出入縣署自儕丞典交結鄉紳廣習應酬或者淸俸之微不至累於境地其下者地方訟事必干預其間託庇護生徒之名以詳革開復二事爲發財之券利無大小雖壽誕發帖一生一百文亦槪然樂受人無賢否卽衙蠧地棍但以賄來居然納之上座夫使學官而至於其次其下尙欲人之重視之哉雖然學官之賢否學使可以甄別而生徒之玩泄學官無可挽回果使在學之人顧名思義皆以學申爲肄業之地其家道殷廣者不難自備資斧若汲汲焉謀館榖業經紀者一旦在學誰則瞻之而况人數旣多大學無慮三百小亦百餘恐齋房亦不能容故變虛文爲實事誠哉其難也鄙意以爲　國家定額取士本以廪生爲正額故恩歲兩貢必挨首禀卽學使考取優拔亦廪居十九今欲振興文教必自師生相習始誠下一令凡學中廪生非報游學丁艱必令住齋肄業每旬一小課一月一大課由學師校開知縣監之再選公正有學行之紳董二人輔之酌提地方　欵爲師生束修膏火之費歲終由學彚注優劣申報學使文課之外兼講實學廣儲書籍以資其用如有虛應故事　縣官紳董皆得舉發如此則生徒中視補廪爲榮雖增附之不在齋房者亦爭自懼磨工文藝以爲進取之具矣夫至視廪生爲榮則其視教官也亦不敢輕教官不見輕放人卽亦不敢自輕師生砥礪後學觀摩豈特文風有蒸蒸日上之　哉抑　說焉人生嗜慾之端每起於無事之時今之教官如鄙人所謂其次與下者何其多也有教之名無教之事冷齋寥寂仰屋憂貧於是謀利之方工於市儈今有衆生徒環侍請業旬試而月課之則朝經暮史方肆力于學問之不遑奚事他求乎哉或曰似此整頃每學師生非歲費千金以供其束修膏火不可恐瘠苦之區亦非易辦余曰一縣之地官侵史挪陋規何止十計節上司之孝敬杜紳董之侵漁一切閒欵不能列諸銷册者略一籌措已覺裕如此固患人力之未盡而不患財力之無餘也 
[本館自已接到電音]  
　　○本舘於昨日接到在津友人專發電音到本舘有四月二十日　旨一道　　　登○四月二十日奉　旨温紹棠轉補翰林院侍讀學士汪鳴鑾稱授翰林院侍講學士欽此 
[法事臆見]  
　　○中國爲安南一事恐法人將開衅端特　簡李傳相經制兩廣雲南三省軍政并　召宿將以備于城之選調集兵艦齊赴烟台聽候調用議者紛然僉謂中法之搆兵在所不免然觀近日電報則法人擬備軍餉五百萬其郎克調兵一萬二千是皆爲從事安南東京起見初未聞有與中國爲仇之意且法國兵船在華者殊少亦未聞目前有另調兵船來華之信然助中法之好尚未顯然决裂倘　善爲措置或不難仍敦舊好也 
[兵船近聞]  
　　○十九日烟台西人來信登諸字林西字報言外海隨所有兵船皆係北洋大臣所創設將來當調至滬上其船上所用之西兵官及諸色西人設中法開釁則皆當退職云 
 
 

Page 2

 
 
[棨戟遙儲]  
　　○本埠於二十一日晚接到電音知李傅相自金陵起節昨悉是日七點鐘時舟抵鎭江停輪翌晨至江陰口閱看砲臺在任家港略作勾留是以上海道邵觀察上海縣黎明府及製造局潘蔡兩總辦并松滬捐局　辦蘇觀察等日昨均坐小火輪船至吳淞口恭迎憲節因該處亦有砲臺亦須閱看一週早九點鐘時傅相坐洵晏輪船而來卽登岸詳閱砲臺邵觀察等均在該處伺候而本埠法租界招商局金利源之王津碼頭搭盖五色彩篷懸燈結彩兩面設以扶欄并紥吹鼓亭兩座其官廳　設在招商局新建碼頭棧房本城印委各員均自昨日辰刻起在此伺候武毅右軍前營淮勇及親兵均經管帶官率領站候計黃縐大旗八面緑縀金龍大纛旗六面洋槍隊一看四十餘名蘇松太道滬軍營卽九畝地之洋槍隊百名并南門外徽州會舘駐紥之勇百餘中亦皆齊集金利源棧房內舖設行轅以便暫憩旋於午後二點鐘時遙具船頭有帥字旗迎風招颺俄而船抵招商局金利源之天津碼頭　砲三聲邵觀察等均先登岸各營兵丁排列碼頭兩傍傅相亦卽登岸又升砲三聲傅相坐元色布四人轎神采炯炯鬚已半白身穿素服頭戴大帽由浦灘向北至英租界到一馬路口折而向西遂進行轅所排之儀仗不過五梅花及吳統領之黃縐大旂八面蘇松太道滬軍營洋鎗隊與吹號者二人打鼓者四人及江南水師提右營兵丁武毅謍淮勇頂馬中軍武巡捕等皆乘馬前導文巡捕則乘轎在後文武諸印員及各局委員咸至行轅呈遞手版行轅前并有中西捕護衛至在萬安樓及金利源碼頭暫紥之武毅營淮勇則已回營矣傳相登岸時英法租界各有巡捕照料而中外商民鵠立道旁願瞻風采者蓋以億萬計而盱衡時務之輩羣料越南之事傳相胸中自必早定勝算汾陽來而回紇羅拜大范至而夏人寒心行將於今日見之矣又閱字林西字報言聞李傳相莅滬尙須俟法國寶公使海及法國新簡葛公使理古來滬晤商一切然後再定行止也 
[齋匪近聞]  
　　○金陵來信言齋匪一案連日經發審局研鞫解到之道士等尙無定讞惟江甯縣書辦王姓者聞風先過至今尚無蹝跡該書辦家在弓箭坊平日藉仙壇扶乩號召徒侶黨羽頗盛于古佛來金陵時卽下榻其處又供馬道街某公館之庖人平日常在四層樓上邀其主母披罡禮斗現亦遠颺正不知操刀七供俎食者有何法述也 
[報仇慘酷]  
　　○徐州鎭董軍門在海疆保障有年威望素著其姪有名學友者平時依帳下爲某營營官植怨樹仇在所不免前月乞假言歸行至壽州地界忽被仇人遮其馬首斫倒於地搜其行篋分而藏之跨馬將馳矣內一人恐其未殊再以刃臠而割之使之萬無生理而後去計所從親兵皆負重傷怨毒之於人甚矣哉 
[盜黨不靖]  
　　○本月初三日金陵大勝關易中和錢士店被刼經桂明府勘騐後至今尚無影響查該處上接釆石磯下接黃天蕩江面非常遼闊幸該店墻益加高門亦排以木樁又派人輪更支夜殆所謂亡羊補牢未爲晚者與又金陵儀鳳門之北岸曰浦口隸江浦縣前朝因山勢塹其一面爲城門樓櫓堞遠望歸然城內有都司一員鎭守城外爲南北商賈貿易之所向有慶軍連營十餘座刁斗森嚴爲江淮之保障近則僅存劉軍門一營專司緝捕而護行旅乃本月初九夜該營文案某公館內忽被多人明火執仗劈門而入文案某君適於是日往金陵公舘內盡屬婦女聞强暴之來早已遠避故並未見其爲何等人刻巳四出跴緝未知果能弋獲否也惟人言藉藉或稱爲游勇或稱爲流寓之北人然則該鎭旣係五方雜處自必良莠不齊保甲章程易勿以金陵爲式又惡丐在三家村兇橫無忌竟有三五成羣居然搶刼者朝陽門外二十里之許某村地當孔道衡宇相整有十餘家前日有數丐向某嫗索米踞地呌罵勢甚洶洶嫗不得已遂在里後遍喝衆人歸而逐之丐始去止於相近之敗廟內村中人初不爲意距夜間忽聚至十餘人先號于衆曰我等係報仇者不准閒人窺探否則斫其人火其屋村人在夢中驚覺蜷伏不敢上燈於是丐刼稍裕者數家並將某嫗亂毆幾致於斃至黎明方敢有啓戶出視者丐輩在敗廟內分贓後各鳥獸散地保以不得其主名亦置之不顧云 
[潯陽瑣聞]  
　　○十三日南門灣天主堂間壁怡恒隆茶棧揀茶婦女擁擠內有兩尤物年約二十左右其粧飾之艷麗宛如大堤兇女妖艷驚人見者無不目逆共持揀茶票十四張進棧只肯領毛茶八拷勻作十四拷遂持票請發十四拷之錢司發毛茶者不允且謾罵之二尤物嬌羞成怒用手中茶籖分餉各司事以收夏楚之威比棧主聞聲上樓趨前服禮並將二尤物擕至帳　歸時各給錢千文有認識者云係新　著名之二土娼也吁可畏哉○岳師門外鎭江樓畔之礮台營某棚伙夫於本月初間午炊後挑木桶往江墈行汲甫上肩時後桶忽墮該夫　用扁担撈桶桶隨激湍下流撈之不及夫忽落水不起次日將尸撈獲尸親之父母之子趕到痛哭營哨官等泒資收殮事聞于新勁營各弁亦憐憫之云死者已矣生者何依每勇捐錢六十文共湊成三十餘千給尸　領去該營弁惻隱爲懷共襄美舉可誚存沒均沾矣○十四日爲周堂吉日大雨傾盆潯城再外送往迎來　輿絡繹而賀客之衣冠濟濟皆蹀　於泥淖中行不得滑滑如聞鷓鴣之呼也○甘肅臬司曹廉訪丁艱向籍坐船於十六日抵潯文武各員均出城迎迓是日午後廉訪亦進城至各署答拜云 
[驅逐游勇示]  
　　○浙江提督軍門歐陽爲出示曉諭事照得游兵散勇到處逗遛雖其中亦有純良而日久輒多滋擾本軍門訪聞寍郡城廂內外頗有不明來歷之人流寓於此刻值軍餉支絀　陸各營有减無增更無招募之事從前裁撤本有找給口糧更無再行資遣之理日復一日旅費告竭必致流而爲匪一經獲案法所不容滋生事端亦應治罪與其以身試法不知趁早還鄉且現以湖北淸江教匪生事通行密拏尤恐案涉疑似玉石難分除飭營嚴密查拿儘法懲辦外合亟出示曉諭爲此示仰各路裁革兵勇人等一體遵照凡属流寓境內速自定計還鄉各安生業切勿心存觀望流落日深以致犯法滋事後悔無及倘敢不遵告誡任意逗適定卽由營會同府縣查明驅逐各宜凛遵毋違特示 
[鄂省官報]  
　　○四月初二日藩憲牌示武員府缺委施南府王庭楨　署保康縣委分缺先補用縣裘憲璟署理前山西藩台五大湜到省禀見兩院四月初三日藩憲示宜昌府缺委補用府周文浚署理新任署武昌府王太尊於四月初八日卯時接印另委候補州李淸華候補縣張國蘭專辦淸查黃陂縣保甲又委通判劉寶善專辦淸查孝感縣保甲押解湖南剝船委員湖南候補府莊賡良李惟丙降補知府徐澄皆次第到省赴兩院禀見 
[閩省雜聞]  
　　○福州船局之健丁營專管各廠之小工其權似重而實不重緣各廠小工每日在廠工作其或勤或惰皆經各廠員紳目擊或進或退由各廠員紳主裁也近聞進退之權操於健丁營則各廠員紳不幾同於贅旒哉○船局各輪略之駕弁及大副二副大車二車等多有烟霞之癖前年雖經黎星使通飭在案無如威令徒行於紙上呼吸不攺於舟中烟癮大者管駕大船烟癮小者管駕小船又安論才品之高下耶國家歲糜數百萬造船養船之費而船身不堅人亦無用則與無船無人何以異乎○厦門一區洋行林立民居亦繁平時多洋船往來近雖漸少而土船之泊於港中者尙覺密如櫛比也所惜者街巷泊狹舍宇囂塵卽游玩之地除山巖石洞外無可以遺興者近有榕林小築數椽古榕聳拔四面　廊樓臨其上樓旁有池緑水靑荷爲厦門消夏第一勝境園主黃姓年近古稀性頗風雅每有客至輙呼儔命侶對酒當歌以舒客子之懷而盡主人之誼此外尚有寄廬爲洪姓所築雖不及榕林之幽雅而尚足以豁眼界滌塵襟也酒樓亦無一佳者故游厦門者多有貶詞去秋新開 
 
 

Page 3

 
 
觴詠園厦門酒館當推此爲巨擘矣○興花府屬一帶驛站客寓寬敞深淨殊勝他處日之夕矣有客宿宿輒有粉白黛緑者斜抱琵琶嫣然一笑徑入客　臥房或低聲唱曲或眉語傳情種種情態誠有　於畫眉者而容子關心在往爲其牽動又遑計陌路殘花可望而不可摘哉○同安縣属之壇尾鄉有媒姓之女嫁與柯姓爲妻兩家相距不過里許陳女年僅二旬柯郎亦僅逾弱冠柯家富而陳空貧陳女于歸三載去冬己懷孕矣忽於今春三月間陳女往麟家取餻餅啖之柯郎以爲差揮之以拳適中要害胎遂受傷人卽殞命柯郎恐陳家之索命也遂請其族人赴縣先行禀明陳女服毒自盡嗣經陳女之父以毆死之詞告縣而縣已不理現聞陳女之父己赴府道轅控告不知將來如何了案也 
[城內失火]  
　　○昨晚六點鐘時城內三牌樓張家弄口某姓家不戒於火迨隣衆撲救勢巳不友時則東南風大作火遂向北燒至教堂將近處而熄約計燒去房屋數十餘幢而城中及南市各水龍雖聞警齊集無如城河浜中滴水毫無各水龍皆取水於豫園池中頗難得力後將近火之屋拆去始不致蔓延云 
[團操誌盛]  
　　○昨日西商團練兵會操奪旗已列前報奪旗云者非眞奪也但於操演時視何隊最精則以旗付之亦如奪標之義云爾昨下午三點鐘團兵四隊皆係步兵第一隊約三十餘人第二隊亦如之三四兩隊人數畧少合計約一百二十人在工部局空場會齊然後赴泥城外操演先則合操繼而分操各逞精神共奮厥武放槍五次如荼如火殊有可觀閱操者四人一爲美總領事一爲工部局董事一爲兵船上之兵官一爲前任兵頭何君理代則亦與衆同操操演旣畢列隊以侯閱操四人逐一騐視身體衣服鎗械一切詳加察看良久四人者共議謂第一隊最爲精悍合勞以旗乃告知何君理代局董持旂呈於美總領事之夫人夫人舉旂向第一隊獎勵數語更進頌詞乃以旗付之旗紅色其形則方上有靑黃西字第一隊兵頭受旗而退至六點一刻仍回　工部局何　理代與言近屇夏令將爲避暑計會操例須停止俟仲秋再行合操但此數月之中各隊須自行訓練勿使荒廢並言閱操者皆深知兵法適云四隊操練均能一律純熟實爲可喜不知諸君尚有所言否第二隊兵頭乃言現在第一隊得旗吾等理應恭賀於是皆除帽聲賀者三第一隊亦除帽聲謝者三始各散去昨日天氣晴明風和日煖故操者旣興高采烈觀者亦鼓舞歡忻也當出隊時巡捕房對面近因造屋搭有陰架工匠在上觀看以站者較多板竟倒下幸未壓傷人口有一童子在架上見所站之板將落急以手扳住上之橫木得以懸空撑定嗣經人取梯接下云 
[持刀自刎]  
　　○昨經城內西局送某姓到仁濟醫館係持菜刀自刎約割開數寸許據稱爲爭風起見顧未知確否容查明再述 
[入學定期]  
　　○上海縣黎邑尊定於本月二十七日迎送新進諸生人學肄業想屇時銀頂靑　誇示鄰里可爲宗族增光寵矣 
[軍門來滬]  
　　○江南提督李軍門乘坐輪船於前日抵滬船泊製造局碼頭軍門此來蓋因迎接李傅相云 
[乘馬被拘]  
　　○昨日三點鐘時英租界二馬路有一人乘馬疾馳突與西商所駕之馬車相撞該西商遂將乘馬之人拘入捕房正不知如何發落也 
[累及自身]  
　　○本埠張金鑑夫婦被傭人謀害經張之友人何材協同地保報官緝凶擬結所有存在何處之銀兩及張之狐子均當堂呈交本館節經照錄不謂尸親憑犯婦毛顧氏之言謂存銀不止此數竟赴臬司衙門呈控故前日下午上海縣卽飭傳何材到署交捕廳管押大約欲解蘇與毛顧民對質也但毛顧氏由伺材出百行將身首異處其銜怨亦可想而知况據前供該犯等謀死主人後當夜分贓只有赤金十條而張何又係新交平情論之其存銀當亦不過　數今乃因毛顧氏一言而累及熱心腸朋友其眞有屈難伸哉 
[冒充捕探]  
　　○前報姻緣錯悞一則後聞坤坤卽徐祥和其夥某甲卽葛德榮當徐祥和追喊時廣東老章賭台中之各賭徒聞有重酬遂欣然代追扭住帮搶之丁明和及空轎一乘交與珅坤以爲索酬地　坤坤當將空　及丁明和託人看管再擬赴縣喊控銀珠聞之卽冒充包探至徐祥和家恫喝查詢　其有違租界章程坤坤畏罪卽將丁明和交與銀珠帶入捕房而銀珠遂往鄉間仍自稱捕房包探索葛酬洋三十元葛不得巳凑洋四元而去昨日坤坤赴捕房查詢丁明和下落並無其事捕頭聞之嚴飭包探查訪兹經徐少亭查悉前情卽將銀珠拘解捕房不知如何辦理也 
[賭案轇轅]  
　　○前日平捕頭及各包探將徐阿土解至英公堂請訊據捕頭稱有三十六號西包探將虹口賭台之華字帳簿一本請騐簿上註明各捕房之辦公人等向各賭台勒索規費每人每月若干銀洋甚爲明晣又稱徐阿土可爲明証詢之徐阿土則不認知情是以送案請訊陳大守訊據徐阿土供稱實係三十六號西包探教令供認伊却不敢造謊等語太守卽着徐阿土具西包探教供甘結存案備查 
[公廨停公]  
　　○昨日陳太守以李傅相蒞滬公忙於早晨八點鐘時飭差知照各捕房停解公事一天云 
[浣溪沙閨情]  
　　○背立鞦韆整翠鬟紅霞燦爛彚羞顔推郎故意兩眉攅　金釧逗將團扇響紗裙壓着綉鞋彎海棠花下步姗姗○幾折紅攔抱曲塘翠裙香弄晚風凉閑投石子打鴛鴦花片離披沾小艇波光撩亂蕩斜陽惱他底事又雙翔○私語噥噥聽未明偷拋金剪却輕輕怪他偏又觸銀瓶粉臉半廻窺月鏡香肩斜軃倚雲屏背人潛步出花庭○星眼迷離態更憨蘭湯新溶鬢　　酥胸微露杏紅衫　玉珮乍懸翻又解金　半溜卻重　下楷偷去折宜男○蠲忿枝枝斂晚凉閑携郎手步紅窓看他雙燕宿雕梁　翡翠屏開燒鳳燭鴛鴦被掩熱雞香菱花鏡裹卸宮粧　繡帖閑拋鸞鏡傍鈿箏半闋鳳求凰無端斂袖看何郎　燕剪裁烟飛曲院鶯梭織雨度垂楊蚪簷風急珮瑯琅○闘草亭台春畫長鼠姑斜插襯新妝金　遺墮石欄旁　落日一簾閑屈戍歸來潛影隔紅窓學將鸚鵡喚檀郎○湘簟粼粼翠浪舖午眠初起碧紗廚垂楊庭院覓歡娛象管拈來　蛺蝶鸞箋裁罷詠芙蕖低　底事更躊踏○鬥莫贏來並蒂蘭一枝斜裊插鴉鬟殷勤留與粉郎看　偶折松　敲玉珮漫牽柳線綰連環盈盈笑上　眉端○一片惃忪帶宿酲梨花温潤柳花輕纖纖雙手弄朱攫　因倚香風舒玉體無端掇起緑羅襟眉尖微鬥頰渦深○花影依衣上玉除緑槐深處宿雛鳧捲來妨了繡工夫　筠管噓烟成薄霧荷盤彈水走眞珠慣將閑事引姑姑○石徑苔痕沁襪羅納凉天氣笑聲多生香肌軟　蘭和　捲幕時留歸宿燕挑燈頻拯撲光俄禪心　裹泥人多 
　　多愁多病人初稿 
 
 

Page 4

 
 
[江督轅門抄]  
　　○四月十六日南捕阮禀知奉府委赴六合查案　○十七日縣丞劉光燦奉司委解賑米辭赴皖藩轅牌示正任桃源縣許之軫請咨引　見回省自應飭回本任○十八日同知宛志逵解餉赴揚回　知縣陳維新銷邵伯厘捐差 
[浙省撫轅抄]  
　　○四月十八日嘉興府宗赴任　衢州府卸回署俱禀見禀辭　張廷梁銷新篁厘局差　海寗州李銷發審差叩辭赴任　樂淸縣林禀安叩辭赴任　府照磨程豐年禀辭回紹郡厘局差遣　○十七日温州府胡禀見辭赴任 
[蘇省撫轅抄]  
　　○四月十九日准補昭文縣黃璨謝飭知赴任　○二十日藩轅牌示照得委署丹徒縣主簿張煜城據禀因病繳札請攺委前來查有咨署斯缺之捐輸補用主簿陳裕應先飭令赴任　候補府潘學祖會設江蘇境內南路電線工竣銷差　籖掣江蘇試用知縣陳偉傑山東人禀到　咨補靖江縣黃史袁同正謝飭知咨補震澤縣平望司巡檢事○二十一日候補同知金彭辦理昭文韶塘工事竣銷差並禀知奉委赴浙刷印海塘志書　知州陶甄禀銷騐收昭文塘工回　藩轅牌示照得常州府知府英敏奉　旨開缺送部引　見遺缺查有儘先補用知府吳道中堪以委令署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百二十八號]  
[光緒九年四月十三日京報全錄]  
　　宮門抄○奉　旨五道錄前○發抄　旨四道○給事中樓　奏爲稅局需索蠹弊請　旨懲辦摺○又　奏爲丁役違例婪索據實覆陳片○又　奏爲整頓崇文門丁役勒索片○將軍崇　奏爲整頓捕務片○署直督張　奏請　旌表片○將軍崇　奏爲襲職補行引　見應請展限摺○四月十三日理藩院鑾儀衛光祿寺八旗兩翼值日無引　見○徐振等場差完竣覆　命○閻敬銘邵亨豫因伊子中貢土謝　恩○繼公假滿請　安○張佩綸謝授侍講學士　恩○錢桂森謝授少詹事　恩○劉長佑預備　召見○瑞聨續假二十日○召見軍機　劉長佑○○發抄　岑毓英等奉臨安府属納樓土官絕嗣土族仇殺擬攺土舍分管奉　旨納樓地方應徵錢糧着照所請分別豁免免祖所請土官攺爲土舍擇令分管之處着該部議奏欽此○又元江牧傳鳳颺補永昌守奉　旨吏部議奏欽此○又審明已革鹽大使于贊春失察厘局書吏舞弊案定擬奉　旨該都議奏欽此○丁寶楨奏武員月課獎賞銀數奉　旨戶部知道欽此○○刑抖掌印給事中臣樓譽普跪　奏爲特叅崇文門監督縱丁婪索請　旨懲辦並　飭申明定章以除蠹弊而安商民事竊維我　朝加惠商民崇文門稅則本有定章嘉慶五年奉　上諭上年將關稅贏餘酌加裁减原以體恤行旅加惠商民在各關監督等自應仰體朕恤商惠民之意不敢於正稅之外復有勒索擾累之事現在蘆溝橋彰儀門經管稅局人役竟有訛索過往行人飯錢等事業經分別懲治輦轂之下尙敢如此其餘各省關稅種種情獘不問可知嗣後京外各關稅局如再有訛索飯錢擾累等事不獨將所派之巡役家人等從重治罪並將各關監督一體嚴辦示懲不稍寬貸將此通諭知之欽此又道光二年奉　上諭御史許乃濟奏請嚴禁崇文門稅局需索蠹獎一摺　奏甚是各關徵稅科則責令該管官詳刊木榜豎立關口街布並令地方官將稅則刊刻頓發着該監督遵照定例於崇文門及分口巡查之蘆溝橋東埧板橋海淀等處一律添設木榜仍着順天府刊刷科則俾衆咸知並責成巡視五城御史隨史前往認眞稽察如有濫行需索擾及行旅情事卽行據實叅奏不得日久視爲具文務期革除積弊以懲關蠢而便商旅欽此聖訓煌煌何等森嚴乃近日滋弊如故行李往來不論有無貨物一槪留難勒索甚且揚言每衣箱一隻稅銀四兩商民受其荼毒敢怒而不敢言臣維國家深仁厚澤二百餘年被此等人斷傷元氣其虎狼之性兇惡之形眞堪髪指然爲虎狼者巡役而縱虎狼者監督也相應請　旨飭查將該監督及巡役等從儼懲辦並請　旨申明舊章詳刊木榜頒發稅則庶商賈咸有遵守而中飽之弊可杜矣臣爲除蠢起見是否有當伏乞　皇太后　皇上聖鑒謹奏奉　旨已錄　○○樓譽普片　再臣風聞浙江舉人趙光第本年三月初八日黎明由南西門進城突來多人攔車訛索口稱監督家人謂現定新例凡進城者皆須該舉人急欲入場給以制領數百文求免躭擱而該丁役等更肆咆哮百端恐嚇聲稱將主主鎖押遲至未刻仍給以銀錢始得放行及入內城而貢院已扃閉矣傳說之下士論洶洶咸懷不平臣伏讀同治六年　上諭候補內閣侍讀學士鍾佩賢鬍請嚴禁　崇文門稅局需索一摺朝廷培養士子體恤惟恐不周該官役竟敢違例婪索尤屬可惡着該監督等申明定例如有留難勒掅情弊卽着查明懲辦並嚴禁報効各目等因欽此又同治九年　上諭御史劉國光奏請飭嚴禁各關稅衙門留難需索等語該吏役等需索不遂任意留難致令各士子沿途節節阻滯貽誤場期殊失朝廷優待士子之意等因欽此竊思公車雲集之時該監督等宜如何嚴束丁役乃竟任意縱明因訛素而欺凌之以刻不可緩之時而猶恣意留難貽誤場期甚非所以體　聖朝養育人才之厚意也夫留難乃丁役之故智平日被其訛索者不可枚舉而士子特其一也士子之被其訛索者亦不可枚舉而貽誤場期之趙光第特其一也以悞一士子之功各而招千萬人不平之議論是違例勒掅丁役之罪小　不能仰體　聖懷以阻士氣監督之罪大臣職司糾彈旣有所聞相應請　旨一併飭查懲辮謹據實覆陳是否有當伏乞　聖鑒謹奏奉　旨已錄　○○樓譽普片　再向來稽查稅務之外另設海巡原所以杜偷漏也但海巡半出於痞棍藉端訛索無所不爲且有並非海巡冒充海巡者平日兇狠情形擾累商民肆無忌憚事前則飽其慾壑事後則無可根究皆以其眞僞不分散漫無稽之所致也欲絕其弊應請　旨飭下該衙門按名給發號衣腰牌卽書名其上設以後再有訛索准商民指名禀究則海巡之眞僞立分而訛索之弊可息矣京員人等効力　皇家不能不携帶家卷而家眷進城訊索留難之風尢甚殊非所以養存廉恥也相應請　旨飭下該衙門以後凡有京員家眷進城說明何官者立子放竹不得稍稽片刻則婦女無露面之羞而　國家之名節益重矣至鄉會士子進城如果此次嚴行整頓當不至再有勒索阻難之弊但崇文門爲　國家稅務之一豈能毫無查察應請　旨以後凡當鄉會試年分各士子進京到城呈騐文書者立時放行不准訛索分文其餘仍嚴密稽查則商民無可冒充而　國課不致减色矣謹附片具陳伏乞　聖鑒謹奏奉　旨已錄　○○崇綺等片　再奉省各府廳州縣設有捕盜營千把外委其拔補章程千總缺出由本處把總升補把總外委缺出由本處捕盜弁兵或武舉武生中擇其年力富强弓馬嫻熟者詳報拔補原以人係土著熟悉地方情形緝捕可期得力至應領俸　公費等項千總未奉部札仍食把縐錢糧每月責領八折銀八兩二錢六分四厘把總未奉部札作爲虛項外委錢糧每月實領八折銀六兩四錢外委未奉部札仍食馬兵錢糧每月實領八折銀四兩三錢二分歷辦在案惟此項營弁專用本籍每因限于方隅遂致多方遷　且領項不敷支用其不知自愛者或營及分外滋生事端雖經迭次嚴辦而弊積恐難盡除若不稍爲變通無以杜弊端而重捕務奴才等公同商醉嗣後千把外委缺出如本處未得其人卽飭營務處于練軍中揀選保送由奴才等考騐拔補總以得人爲期不必拘定本籍仍照舊章統歸該地方官節制以一事權倘練軍揀港保送各弁騐補後緝捕不能得力或有窩縱于預及滋生拘項事端卽由地方官分別禀請撒叅立子懲辦該營務處不得以保送在先意存徇庇並議酌仿練軍章程將千總一缺加兩夫兩馬計每月加銀十二两把總十四缺各加一夫兩馬計每月各加銀九兩外委二十七缺各加一夫一馬每月各加銀六兩共計每年加增銀不過三千六百兩而該營弁等卽可無虞賠累專心奉公實於捕務大有裨益至此項加增銀兩核其正餉向係由省支領者仍放捕務餉銀項下動支其由東邊道昌圖府支領者仍由各該營籌發以免紛歧奴才等爲整頓捕務起見理合附陳伏乞　聖鑒訓示謹奏軍機大臣奉　旨知道了欽此　○○張樹聲片　再據永定河道游智開禀稱前永定河候補主簿陳鳴岐之妻孫氏係山東濟寍州監生孫如鏡之女幼待父病衣不解帶父歿哀毁盡禮事母先意承志母　病割臂肉療治者三次母歿誓將身殉家人防守嚴得不死旋于歸陳氏隨夫來直卒因痛母之故鬱鬱成疾於光緒八年在直身故計存年二十五歲原籍無人呈報據同鄉官著薊州知州高建勳等呈請照案由直奏懇　旌表又現任北岸七工東安縣主簿楊兆鏞之母李氏係江蘇上元縣已故監生楊景祺之妻咸豐三年景祺在籍殉難奉　旨旌表　義該氏時年三十歲聞　後痛不欲生戚族以親老子幼咸相勸勉遂矢志守節上事舅姑曲盡孝道遺孤僅力齡教養成人迎養來直現年六歲計守節已逾三十年原籍無人呈報據同鄉官候補同知陳汝勳等呈請照案由直奏懇　旌表均由該道游智開具禀前來臣查陳孫氏割臂　親楊李氏矢志守節均屬可嘉自應照案由服官省分奏辦擬請　旨將孝女陳孫氏節婦楊李氏　勅部照例　旌表以彰風化而資觀愿除送到册結咨送禮部外理合附片具陳伏乞　聖鑒訓示謹奏車機大臣奉　旨均着准其旌着禮部知道欽此　○○奴才崇綺跪　奏爲襲職補行引　見應請展限恭摺仰祈　聖鑒事竊查　永陵正黃旗漢軍世襲四品官裕啓前於襲職時因年未及歲當經照例將襲職家譜咨送部旗承襲在案今世襲四品官裕啓身形矮小騎射未熟　時難以當差呈請展限二年學習騎射等情詳請前來奴才查裕啓無據該管恊領詳報身形矮小騎射未熟暫時難以當差擬請援案給予半俸展限二年令學習騎射俟該員年至十八歲騎射嫻熱堪以當差再行補送部旗帶領引　見理合恭摺具奏伏乞　皇太后　皇上聖鑒再副都統富陞現在告假回籍是以未經列銜合併聲明謹　奏軍機大臣奉　旨兵部知道欽此 
 
