# 1915 - 173 - 4915223

 

Page 1

 
 
   
 
 

Page 2

 
 
時評 
[中日二國之對内問題（冷）]  
　　凡國之有事於外也必先盡力其對内者蓋内旣一致而後可以對外而無失昔之所謂借外患以靖内亂之說今已非其時矣試觀各交戰國之自來反以後加入戰團之各國無一不先求國内之同意而非貿然爲之者政府與人民之間已當如是而况政府與官吏之間乎然而我觀中日二國日則實循其軌而中則不免反其道也 
　　日本首相近與元老之間互相往返交換意見聞已調和一致矣所謂循其軌也中國今日官吏之參案日出而不窮據外電各省將軍幾盡被參則豈有一人能安其心者所謂反其道也 
　　夫我之爲此言者非謂中國之官吏無可參之道也以中國官界之腐敗言盡參之豈得爲過特我所未解者官吏汚濁豈忽發於今日今日以前奈無一人參之者耶故今日之參者保無挾揣摩之心或别有用意所在耶若無之則參之者若不能免則於今日外患交迫之時而内復自擾於圖存之道非所宜也 
命令 
[六月二十八日大總統策令]  
　　内務部呈准署四川巡按使陳宦咨請任命袁恩望署理四川重慶警察廳廳長應照准此令 
[六月二十八日大總統申令]  
　　内務部呈准文官商等懲戒委員會議决浙江巡按使屈映光呈劾前桐鄉縣知事諸以仁　報逃犯並用人不當一案依照知事懲戒條例應受降職並降官處分等語諸以仁著准照所議卽行降職降官以示懲儆此令 
專電 
[北京電]  
　　王瑚蔡寳善已將京奉京張參案查覆昨政事堂交片令交能部查辦聞王蔡各上一呈王呈自稱所查僅及京奉之一部餘非能力所及最近消息交通總長似將易人袁總統徐國卿皆屬意汪大燮聞本預擬楊而楊於此時萬無出理 
[北京電]  
　　報載肅政史又參梁士詒余聞津浦案已涉及梁梁頗奔走求免 
[北京電]  
　　傳聞張弧自到京後仍寓西堂子胡同已宅自請提署派員二人稽查出入並不見客 
[北京電]  
　　龔心湛到任以不易人爲宗旨然鹽官中如文龢董士恩皆將易人 
[北京電]  
　　昨五國團往謁周總長聞係談鹽務改良費事 
[北京電]  
　　湯叡力辭生計委員會長 
[北京電]  
　　徐樹錚係屬人諷令辭職者或可無下文 
[北京電]  
　　馮國璋已到京 
譯電 
[北京電]  
　　交通總長梁敦彥因近今參案之故有辭職意大約可邀准楊士琦有繼任望（二十九日） 
[北京電]  
　　各省將軍巡按使或全被參政府已派員秘密調查（二十九日） 
戰電 
　　其一（英人路透電） 
[巴黎電]  
　　今夜公報謂前敵各處除砲轟外無其他戰事星期日晨間有法國飛行家以炸彈八枚擲擊佛里特里區沙文齊泊林飛船停置所歸途因機器有損被迫降地然仍飛抵瑞士萊恩菲爾登（二十八日） 
[巴黎電]  
　　懲戒惰兵之議案已在下議院通過凡陸軍中人取巧規避者皆須從嚴處置（二十七日） 
[羅馬電]  
　　奥國大隊援軍已到故瑪爾波其吐拉伐洛恩託爾米洛數處戰情無異於法境之壕塹戰爭（二十七日） 
[倫敦電]  
　英商船印特拉尼號（五七○六噸）由格拉斯哥開往甚特里爾在愛爾蘭海中爲魚雷擊沉船上諸人已被救起（二十八日） 
[倫敦電]  
　　昨日德潛艇一艘在愛爾蘭南面海濱郁好爾外攻擊小船有帆船一艘致被擊沉船中人已遇救（二十八日） 
[倫敦電]  
　　公報局稱英國新近遣出遠征隊以攻德屬東斐布柯巴口岸該處在維多利亞尼安撒湖之西岸爲德軍作戰之根據地頗關重要六月二十日遠征隊從湖之東北岸基蘇末乘船前進司令爲司徒爾特旅長英軍沿加其拉河而行該河穿越敵境而入布柯巴北面之維多利亞尼安撒湖英軍與敵接戰甚爲得手今已毁其砲台無線電局及許多船隻而囘英軍奪獲野戰砲一尊來復槍甚多及重要文件若干敵軍之機關槍兩架亦被英軍砲火擊毁（二十八日） 
[泊勒陀里亞電]  
　　波薩將軍在德屬西南斐洲向北前進已佔據哇爾基伐蘭戈哇堪揚得與華特堡三處與格路特方丹相距一百英里（二十八日） 
[哈爾濱電]  
　　土國會議哈里爾氏與大衛氏久留柏林今方返國道出羅京時與羅國某要津晤談良久（二十八日） 
[哈爾濱電]  
　　彼得格勒電社雅典訪員昨電稱法軍砲隊今爲阻止土軍變動陣線起見力轟土軍陣地聯軍 
 
 

Page 3

 
 
援隊抵者絡繹不絶加里波里半島之惡戰聯軍漸得利法軍猛攻之後在克里西亞至亞其巴巴陣線一方面獲戰壕數道法軍第二聯隊占據戰壕六百邁當 
　　薩洛尼加電稱達達納爾戰事自六月二十一日起復甚劇烈聯軍今距克里西亞甚近該鎭之陷落甚關重要 
羅國主戰黨擬在羅京御園開國民大會已請國民參與此會其目的乃欲强迫政府加入戰團 
羅京消息謂羅政府諸大員開會討論内外政治現狀爲時頗久上議院議長亦到會與議（二十八日） 
[倫敦電]  
　　平民議院軍火議案二讀通過代表工人協會之議員贊助此案駁斥社會黨議員斯洛登反對此案之言不遺餘力爲此案辯論中之特色（二十九日） 
[亞姆斯特丹電]  
　　德國社會黨機關伏凡爾資報登載社會黨主張和平之宣言致爲官塲封禁德公報論及此事　　會黨發表此種宣言至爲可惜外人將視此言爲德人厭　之證云（二十七日） 
[華盛頓電]  
　　國務部接柏林消息謂德國將以滿意之牒文答復美國 
[雅典電]  
　　希皇病已復原（二十八日） 
　　　其（　　德文報專電） 
[柏林電]  
　　　官中宣稱五月三十日三十一日法國飛船違背國際法擊毁土耳其亞力山特洛特及海伐二鎭之德國領事署德國爲報復土德財產接受損失起見勒令法國作蘭西安萊及洛倍二鎭各繳法郎十五萬枚伏西斯其報評論社會黨籌備媾和事宜之宣言謂德國社會黨領袖旣知英法社會黨均與政府同一意見非至完全摧毁德國决不媾和而仍希望德政府爲媾和之凖備其舉動殊不合理云維也納消息謂特萊斯特敎長已命將各敎堂可省之鐘獻諸陸軍部聽令熔製戰品德報謂奥國儲君飛蝶南及其妃之遇害已一週矣塞維亞以保護罪人之故促成世界之戰禍且幾打消今後和平事業之發展云德首相及外相之赴維也納非因政局有何變動此行乃爲四協約國竭力運動巴爾幹各國助戰故特赴奥接續討論對付問題瑞典后近歸寗時曾小憇柏林一日德后及皇族遇以隆禮瑞典后在加爾魯希宫脫險時有柏林學生千人列隊赴宫前慰驚高唱國歌后亦和之后並接見提燈會之領袖而語之曰余實表同情於德國君等可以此言宣告天下意大利將參與達達納爾戰事派亞白魯齊公爵率艦隊前往該處以代英艦隊英艦隊則將盡重要之役於他處現料意國旦夕必向土國宣戰意國各報聞此消息大爲喜悅咸信意國此舉將開東方政策之新紀元斯古太里電稱孟軍已佔據阿爾巴尼亞之基哇凡尼米杜亞港現進攻特林河之亞萊西哇伏西斯其報載有魯西台里亞號輪船之圖樣乃錄自五月十四日之工學報證明其裝有六寸口徑之砲十二尊據退役海軍大將郝夫氏聲稱其中六尊殆已移去因恐見忌旅客而妨行程餘六尊乃置隱處若非海軍中人斷難鑒及英國發行之新借欵仿德國辦法不限定數額此舉適足證明英國前行財政制度之不善新借欵聽令政府擇期贖回惟以一九四五年爲限而德國各借欵贖回之期均在十年以内新借欵以四釐半起息照原値出售是則以前發行之國債利息不得不設法增高矣且復不惜摧殘公共信用而以特别紅利鼓舞購者照此情形購者若再有所遲疑或有所非難則勢不得不用間接强逼之法而於工人領取工資之日扣取購買債劵之欵矣（二十八日） 
東方通信社電（日本人組織） 
[東京電]  
　　大隈首相歷訪各元老與其周詳謂其意見與各元老同意首相元老之間融通意見似已告一叚落惟加藤外相與元老之間隔依然而大浦内相之問題則險惡進行國民疑惑之念頗甚内閣之前途悲觀者多云（二十九日） 
[東京電]  
　　大浦内相凟職問題目焉睚在調查之際並非决不起訴此事之終結尚需時日　　東京電大隈首相今日往訪大山公爵協議要件聞係關於大山公辭任内大臣之事（二十九日） 
　　東京電大山公爵辭内大臣之任聞有以西園守侯補内大臣之說（二十九日） 
　　東京電據平沼檢事總長談謂因受前次議會採决增師案之際爲政府收買嫌疑被捕收監者爲白川友一板倉中日向輝武三代議士此案之終結尚需十餘日云（二十九日） 
　　東京電長野少佐橋本大尉割腹自戕之說公報否認其有是事（二十九日） 
　　東京電日置公使之歸國無期延期 
（二十九日） 
　　東京電中國政府命在濰縣（譯音）之日本 
人退居城外現經日本政府提出抗議請求中國政府說明其故（二十九日） 
　　東京電奉天抛擲炸彈傷害日本人之犯人中國官吏强請引渡日本領事以非檢驗終了不能引渡拒絶之（二十九日） 
　　東京電英國主張禁止與敵國人通商事曾求日本與表同意日本政府對於此事以贊成與否暫且别論惟以法制上及其他之關係頗難同意等語答之（二十九日） 
要聞一 
[美海將之談話]  
　　大陸報云美國亞細亞艦隊司令柯爾斯近已解職繼之者爲温特賀特尚未接事昨日柯氏乘薩拉託加號座艦自菲列濱抵滬小住數星期後再回美國柯抵滬後曾語客曰余不信美國將因魯西台里亞號事而與德國宣戰今此事已至外交談判之時期余意外交家定可解決之客問曰自魯西台里亞號沉失後君曾接海軍部訓令囑即凖備作戰否柯答曰無之余僅知外間曾有此謡言耳客又詢以美國忽改調回菲列濱步兵兩聯隊之軍令事柯曰此事之原因關於墨西哥而不關於德國美國本擬調遣駐紥墨西哥邊界之軍隊以瓜代菲列濱之防兵後因墨西哥亂事漸熾不得不暫留邊界原有之軍隊以資防範故菲列濱之步兵兩聯隊因以暫緩調回余聞美國海兵三千人已在墨西哥登陸以攻該處印兵此事詳情而未知悉余竊以此舉在事勢上殊非必要之行動蓋印人所騷擾者僅爲墨西哥人並未殃及美人及他國人民也且墨境乾涸美兵必須携帶食水方能深入而印人則熟悉地方情形知取水之處我勞彼逸故目下進兵墨境尤爲不智余意美國人民未必贊助美國干預墨事之問題亦不願執行收其土地保其治安之事業墨西哥城雖不出一月即可佔領但四境騷然若欲蕩平亂事恢復秩序恐非若干年不能見功也至於美國海軍一層美國鑒於歐戰之情形必迅速擴充艦隊不若從前之迂緩但海軍應擴充至若何限度海軍應若何强大則余不便明言今美人討論此事之意見紛紛不一苟國會審查委員就詢於余則余極願陳述己意以供採擇否則不願言也信任海軍能力者惟最知此中情狀之力較從前爲優如以美國海軍與他國同噸數之海軍絜長較短則美國海軍定可有所表見此乃余所敢言者也 
[俄國之軍事局勢談]  
　　華德日報曰近日俄人在加里西亞一役所犧牲者有兩大軍計若干軍團自經重創鉅敗之後旣已向東北兩方退避德將馬克遜元帥留萊姆堡於由桑姆泊進攻之倍姆埃茉莉將軍而自率其步下拉哇露斯加再進窺加米昂加一帶以分俄軍之兵力俄軍统將之中有曰伊爾滿將軍者祖籍德國今欲爲忘其德籍之故已改名伊爾馬諾夫氏伊氏统帥俄之北軍嘗戰於麥旦與路得尼克附近據守維斯土拉河與桑河會流之一隅今已越桑河與其枝流大内夫河向北與東北等方退去爾今大約在俄境駐紥雅諾夫貝爾格洛特至托馬斯曹夫一帶於是有集中於維斯土拉河與布格等地間俄國大軍之後援隊在焉惟此處之兵力究有幾何今尚難估測耳然無論如何此地俄軍必仍爲敵人之總戰鬭力可斷言也 
　　俄人之在拉哇露斯加以南迄於得尼斯特河所戰爭者僅有鐵路兩道可供撤退軍隊之需一由萊姆堡至泊狄之路線約長有九十啟羅密達而接連在俄境赴紀阜一帶之鐵路自是至距離邊境約有五十啟羅密達之杜布諾則有收容之陣地在焉杜布諾一地旣有攔路砲台爲之掩護亦有優美之行軍大路其第二線即再前進四十五啓羅密達之羅夫諾不特有鐵路銜接之點以便交通且有堅固之要塞爲之掩護今者所擊敗之俄軍必求會齊於杜布諾羅夫諾魯茲克等形成三角之間蓋魯茲克在羅夫諾之西相距六十五啟羅密達亦有要塞可守如在此集其散兵以壯其南軍防守得尼斯特戰線之聲勞則俄人尚可奮勇一戰若就林星根將軍迄今僅能運其部下數隊至得尼斯特河左岸之情形觀之是俄人已實行此計畫顧俄人此部南軍雖有哈里茲至大諾坡爾以迄於窩洛齊斯克之路線以爲退軍大路但未達邊境以前已先有大半被殲滅矣 
　　若就近兩月來之戰績统計之可謂軍事局勢已復原狀或不久且將如開戰伊始之勢焉惟嗣後兩同盟國軍是否如第一次先進攻魯布林至扣爾木一帶抑或先攻魯茲克至杜布諾一帶乃屬疑問耳苟二者必須先試行雖由拉哇露斯加至貝爾茲索加爾烏拉的米哇林斯克以迄於扣維爾等地大半無鐵路聯絡亦須强佔扣維爾全然割斷俄軍也 
　　俄之决定收拾餘燼再戰有種種事實可徵斷非空談如革去向屬反對黨藉口内政欲夫德媾和之内務總長馬克拉考夫氏此其可徵者一也現在莫斯科開辦新陸軍學校三處招考少年一千四百人三個月畢業入伍充當將校此其可徵者二也大學校之考試照舊進行以便學員至十月一日均可入伍從戰並取消各製造廠工人及工藝員司免服兵役之舊例此其可徵者三也據六月十六日路透電稱現在芒特勒阿爾將與俄政府訂約一切作戰品均在加拿大西部製造裝專備之汤船直接運往海參崴此其可徵者四也由是觀之俄國續戰之志業已决定無疑惟其戰術必將變更耳即取消攻勢而巡分防守以便耗盡德奥聯軍之兵力是也然吾德必不使其此種戰術達到目的卽就其國内之情形觀之亦終必迫其求和此可斷言無疑者也 
[南京快信]  
　　中央以全國生計委員會组織伊始亟待籌商一切電促張季直君赴京與議昨日張已由滬至寗旋乘津浦車北上 
　　寗垣各學校　擬遵照敎育部定章放暑假現已定於七月十一日實行各省立市立中小學校多已停課温習預備季考齊巡按昨特飭金陵道尹轉飭各道視學員分赴各校會同監督考試評定甲乙以憑升降 
　　財政廳現以各釐局所收數短絀征幣維難恐各政費及應解部欵不敷特飭催各釐局趕將比較解省萬勿以新舊兩不接濟藉詞推延 
　　六合縣知事唐我圻撤任委白士藝署理已誌前報現聞白君因患腿疾不願赴任陳請辭職昨又輕齊使改委候補知事鄭耀烈署理 
雜評一 
[或問（無名）]  
　　或問今日官吏之被參多矣其殆所謂官厄歟官厄中國之福也何則中國各業所以不發達者智能之士盡趨於官也智能之士盡趨於官者以用力少而得利多也用力少而得利所以多者以官可以營私舞弊也今營私舞弊者被參則利不可得而官少矣曰否子不見盗與賊乎雖有嚴刑而世界不絶况僅一參哉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[張弧在津之風波]  
　　張弧在津原於日界福島街置有大洋房一所以居其二如夫人昨得查辦之信即匿跡他往天津警廳四處偵探不知所在僅於法界之長法棧内將其行李皮箱及其子張洪義帳房司事潘春 
康二人扣留聞張氏現尚匿跡於日界之内此間有與張素識之某公聞昨已往津勸張回京自行到案或尚有挽回之餘地若必至交涉引渡則更爲不佳不知張氏果能聽信此君之勸告否至外間有謂張氏已於二十四日晚車拿解到京並有天津警察廳派警護送等語茲據詳細調查二十四日晚車張氏並未回京天津警察廳亦無派警護送之事惟聞内務當局昨有電致天津警廳謂張弧現尚有官位不宜過於苛待警廳得此電業已將扣留之張洪義及潘其康開釋又張氏之參案除交周緝之章伸和二總長查辦外聞尚命長蘆河東兩淮三鹽運使調查證據因此次參案内容欵目甚多於長蘆河東兩淮鹽務均有涉及故特命調查又聞此次彈章列名之肅政史爲方貞雲書夏某等四人所陳共十條欵其中重大欵項即爲張弧收受賄賂六十餘萬就中有一項即達十六萬京中頗傳周緝之總長已於天津鹽商方面得有張弧之證據將即和盤托出呈覆總统然又聞參案内容多係張氏當年在長蘆鹽運使任内之事中央是否有深究之意尚難遽定云 
張去職之後京津各西報頗多袒張之論調如云周總長揭參張弧最大之欵謂其收政府公欵擅借某某鹽商查此項借欵已於上年歸還且借貸時得前總長周自齊之許可因此問罪周不能不分擔責任又云果使張之罪如揭參者所言自應嚴懲但張弧未經審判且恐以後必不經審判則本報惟有按英國慣習非至張弧罪狀證實之時必信其爲無罪也此等論調頗多某西報又謂張初被命爲鹽務署長亦爲英使及五國銀行所反對因前任蔡廷幹熟嫻英語頗能與外人接洽也嗣後張弧旋有以自見遂爲外人所信任云云此則似勉勵龔署長之言不僅爲張解釋嫌疑也要之外人何愛於張推其意不過欲得一信任之人能實心整頓鹽政使鹽稅不致短絀擔保不致脫空耳若繼任者無以間執其口則責言之至其無日矣 
[夏壽康糾彈張弧原呈]  
　　張弧此次免官雖本於周學熙氏之參揭而其前固有肅政史迭次之糾彈茲得夏壽康氏彈呈原稿爲找　如次肅政史夏壽康呈總統文云爲官員藉公舞弊罔上營私據實糾彈仰祈鈞鑒事竊以國家財政艱難中外人士罔不注意於鹽務之整理良以我國人口之衆銷鹽之多整理得宜何患鉅欵之不集乃不謂主持鹽務之人卽以整理之方而經營私利以稽核之職而濫用公欵挾勢擅權不顧大局有如現任財政次長張弧者謹就壽康風聞所及爲我大總統縷晰陳之查善後借欵成立以來鹽務機關補收民國二年五月二十一日以前鹽欵及其他不歸稽核範圍之欵凡散在外省各運司局署與解交鹽務署者不下數百萬其開支用作向未用正式公文報部所有收支决算旣不歸外人稽核乂不送審計院審查其中由該員任意支用及供給他人挪借者爲數甚鉅如鹽政討論會會員景學鈐所出鹽政雜誌對於張弧無貶辭者卽挪用欵項之效也聞該員濫支挪借之欵均用他項名義彌縫此應請澈底查究者一也又查長利商號之組織所撥公欵約七八十萬元内置經理協理及辦事各員多以鹽署有職人員兼營並騖後月津貼各有四五百元不等該號以官力主辦獲利極大該員以其母舅馬衡堂總管津號聞每年盈餘總在二百萬以上而報効公家之數甚微此舉用心至巧而營利彌工雖經派有查賬員亦無從發其弊竇此應請澈底查究者又一也查鹽務署規定販鹽特許證本爲優待舊商限制營業之用乃該署已經發行者不下數千名其審查手續旣非經長蘆運司核准又非由商人直接禀請所用商人名義多係該員任意揑造以包攬轉運之利直與僞造公文書無異此應請澈底查究者又一也查稅捐關係人民負擔增加免除其權應歸於上乃該員任意專擅所有加重之稅旣不隨時呈報而私行豁免之欵亦所在多有如雲南向爲邊瘠省分本係借鹽欵以支持政費向有路股捐欵項每年約收四五十萬元聞該員豁免如此大欵事前未經呈請事後亦未上聞以致滇省軍糈緊迫仍須由中央指撥鉅欵以資協助此應請澈底查究者又一也查近年政費支絀辦公人員兼差不兼薪早有明令該員以財政次長兼鹽務署長稽核所總辦每月薪俸除由鹽署開支千元外其餘兼薪亦按月領收往來京津恣意揮霍而所定稽核所及顧問章程載明鹽務署長兼稽核所總辦以稽核所會辦兼鹽務署總辦該員與洋員互相勾結而兩處人員之彼此兼差者甚多薪水開支實爲繁濫此應請澈底查究者又一也夫鹽政之在今日以政府威權之統一與外人稽核之嚴厲舉百年來官銷之中飽商運之壟斷與夫各省加價雜捐截留之重欵一切解歸專儲新定稅率增加至三四倍以上宜其日起有功收數可增倍蓰及兩年以來比較前淸舊額無大進步是張弧之無裨於鹾政灼然可見該員初一窮宦耳自任鹽務差缺遂致巨富樗蒱一擲萬金產業已遍津滬日用應酬古玩嗜好皆稱豪華此都人士所共見共聞者以今日國勢之阽危在在需籌鉅欵以濟財用之急竊以爲主持財政必有廉潔正直之士方足以维持國本取信商民若張弧之營私舞弊豈不爲大總統知人官人之累耶壽康旣有所聞不敢緘默可否仰懇特派大員查辦之處事關鹽務理合密呈謹乞大總統鈞鑒訓示施行謹呈 
[龔心湛之鹽務一席話]  
　　昨日某君往見龔仙舟氏叩以整頓鹽務之計畫龔云欲言鹽務之整頓先知行鹽之種類行鹽之法約别爲五曰官運官銷曰官運商銷曰官督商銷曰總商曰官督民銷是也官運官運官銷者鹽之出入由官司之不假手於商賈者也官運商銷者官購鹽而貯之官棧由承銷商人向官轉購而運銷於一定引地者官督商銷者承銷商人於指定之鹽場定購若干之鹽運銷於一定引地官監督之使所購之鹽無過不及所銷之地不逾範圍者也總商人名綱首蓋即鹽商首領之義包銷包辦官不過部但有定額官惟監察之而已官督民銷者鹽場附近之地及僻遠之區人民得向官中領票售鹽官惟監察其額者也以上五法各有不同然最普者爲官督商銷若將來全國皆能使用此法於國家人民均有裨益特恐非一時所能辦到耳某君又問鹽引與鹽票以孰多爲有益於鹽稅之收入龔答曰右所述行鹽五法除官運官銷外欲業鹽者必有證劵即所謂引票也引有引地不得相侵票則反是可以任意售鹽無一定之區域引限鹽商票則無論何人皆可請領此引票相異之點也查前淸嘉慶以前引多票少嘉慶以後引少票多今則引票參半蓋各省有適於引者有適於票者其利害甚難斷定雖然現時引票參半可謂得乎其中矣某君謂國内私鹽充斥其原因何在龔云有引之鹽商必有專賣區城是謂之引地蓋卽分晝行鹽地以爲數角引地故其地域有一縣有一市者大小不等而一引地所售鹽額則視土地廣狹人口多寡爲差少者不過二三百引多則二三萬引以上鹽商旣得專賣權則酌其引地銷額以爲購鹽之數更酌其購鹽之額以爲納稅之凖至能盡鬻與否則非官所問也故引地有滯銷暢銷之别滯銷引地之鹽商不欲久作虧累則以專賣權還之政府是爲懸岸引私鹽所以日盛者皆此懸岸引爲之階也云云 
[八參議請實行憲法]  
　　政事堂八參議近頃共上一條陳於總統由林長民氏主稿此條陳係請實行立憲以定國是大致謂憲法爲國家之根本不立憲則國家政治無統系即不能至富强云云條陳上後總统極爲動容當卽親批數字深與嘉許又謂現行约法與憲法有同等效力該參議等如見現在政治有與約法抵觸者許其隨時指陳並將命參政院選舉數人即起憲草又聞政治顧問日人有賀長雄氏亦上一說帖於總統請速宣憲法並於明年年底召集國會又美國古德諾博士新返京應聘亦爲參與此事云 
[張鳳臺查辦吉省要案]  
　　參政張鳳台前赴東三省密查要案一事茲聞其所查者内有吉林巡按使孟憲彝一案最關重要吉省地處邊遠風氣樸僿孟憲彝利用此機假辦一切新政發行紙幣將近一千萬元吉省財政恐慌　陷於不可救治之地位政府得此消息由財政部撥給現洋五百餘萬作爲收回紙幣之用該省紙幣發行之時每元價格爲一千二百文至收回時每元只作八百文所扣餘欵孟憲彝並無正項開支爲時未幾又以市面金融緊急又將已收回之五百餘萬紙幣仍舊發出每元仍作一千二百文致前撥給之現洋五百餘萬歸於盧牝尤可異者該省市面銀價由巡署按時規定孟於市價規定尚未發表之先暗飭該署幕僚四出買賣市價將漲則收買以爲居奇之計將落則預先出賣以獲厚利此乃市儈奸商之行爲而孟憲彝竟視爲投機之營業剝削民膏以自肥潤雖亦時有報銷然其中不實不盡之處甚多云云聞張參政已將此等事實查明據實呈報總統矣 
[籌議中之敎育兩機關]  
　　將設軍學訓練處我國軍事敎育向由陸軍部軍學司專司其責然所講究者不過軍事上外表之儀式而眞正之軍事敎育則茫乎未之及也日昨統率辦事處呈請總統擬設軍學訓練部並附簡章數條其宗旨在研求軍事上之高尚知識與技能内容亦分砲步工輜各隊其範圍則统轄全國各等軍學校及各行伍之敎練部長一席由總統特簡軍界名人充任以重體制而專責成總統閱後深爲嘉納蒙批准照所擬辦理惟將原呈中軍學訓練部之部字親筆改爲處字不日卽公布處長之最有希望者聞係叚芝泉氏 
　　提前成立敎育廳魯巡按使蔡儒楷氏曾任敎育長對於敎育事宜極爲關心屢有條陳電呈政府先後經政府交部議行故敎部設立敎育廳由本省自籌開辦費一半之電甫發蔡氏首先承認惟部中因各省尚難一致故成立之期尚在未定之天茲又得敎部確息蔡氏昨又有條陳到部稱整頓敎育非敎育廳提前成立不能專其責成魯省擬提前設立請向財部將承認之開辦費半數先行撥交以便開辦云云聞部中尚未答復 
[交涉解决後之奉天炸彈案]  
　　化險交涉解决以後中日方面在遼東發生之事件甚多哈爾濱儲金團之血營口日人之車夫案及排貨風潮之種種傳聞記者均不願以激烈沉痛之筆紀此傷心之事蓋其中情形或受激剌過甚或日紙乘機造謡其事正難言也且東省地處特别重要而東省人性又極誠篤倘激烈之事屢屢發生亦殊非兩國邦交之福故記者對於滿蒙拓殖農墾之事關於此次中日交涉問題有所影響者極願介紹閱者以作今日亡羊補牢之計抑亦傷心也已茲者潘陽又發現炸彈之交涉案而近日日僑之行動及日紙之言論動認我國曰（排日）究竟該案之眞相如何亦難明言茲姑將近日中日各面所傳說者拉雜紀之如下 
　　據吾國方面消息謂本月十九號九鐘時省城鐘樓南大蟘 
街路東日商延壽堂藥舗忽發現炸彈轟然一聲　邇皆聞一時中日警察及看熱閙之人畢至該堂門窗玻璃一概震壞惟該堂地臨通衢堂中執事甚多且逼近警察第一區署警士巡邏嚴密卽有不逞之徒欲投炸彈亦無從下手並傳聞該堂售賣各種藥品適有某種烈性藥被該堂小孩玩耍一時暴發故有此事當時炸傷日人大小四名傷輕者二名重傷者二名均舁往日醫院調治據云尚無性命之虞 
　　據日人方面口麝謂奉天延壽堂日藥房發現炸彈之事件當夜該房主人以生意冷落閉門較早該主人正與各店夥安息之際忽聞後窗震動有聲默辨之知廚房之玻璃窗被人破壞矣該主人乃疑爲小竊於是密飭店夥起來旋伏於牀第下期有所獲不意頃刻間有極大炸彈由破壞玻璃窗飛過投入轟然一聲而該主人及店員村井篤次等四人致負重傷必爲中國人所爲事經隔隣日僑起救立時送往南滿病院醫治是夜日領署以此次日人所受重創及財產之被毁者爲害匪淺歸咎我政府保護之不力遂卽有分駐城内之日軍出動嚴行警戒又急集警官以充城内日僑之保護若有重大事件發生者然而衆聲所播則名之曰（排日舉動）云 
　　翌日奉垣之日僑在日附屬地開全體大會到會者幾日本人無人不到其演說大概謂今日奉天排日之氣燄甚爲激增城内日僑之危險尤極異常緊迫應促日當道與我政府作嚴重之交涉而已聞當日日僑所决議各端有五（一）嚴迫中政府禁止抵制日貨務使該風潮終歸熄滅否則須有相當之賠償（二）炸彈事件限數日内必將原兇犯拿獲（三）組織保衛團（四）請日政府酌派軍警加護僑民（五）公請駐奉落合總領事出席承認向中國當局開始强硬之談判並聲明將來若有此種危險情事發生當執非常手段云云按所議决之五條已見前報惟此較詳故再錄之 
　　此外有政界消息一則云警廳近日以中日交涉解决後國民對於此事殊滋憤忿當局爲預防計已從嚴取締商民法外舉動茲據報告謂有某處派員來奉鼓吹人民排斥日貨當局承外交官之咨請恐於邦交有碍故於日前出示曉諭全文照錄如下奉天省城警察廳出示曉諭事照得中日交涉前准部電業已和平解决各商民等亟應安心貿易聯絡邦交詎聞輕信謡言有抵制日貨情事殊屬誤會查交隣傳於古訓通商載在約章凡我商民各宜遵守何得妄分畛域胥動浮言年來生計艱難市面蕭索各商民正宜振刷精神研究貨品所謂商戰者乃出口貨多於入口貨之謂豈深閉固拒不相往來之謂乎蓋國勢之轉移繫於商務商民應深明大義當日以發達商務爲應盡之責任不准以抵制謬說徒資口實無補時艱倘有無知之徒藉端煽惑應即遵照大總统申令嚴拿懲辦合行出示曉諭商民一體知悉按此文曉諭之後民心已平而炸彈案乃突然發現滋可疑也 
[四屇保免知事之核准人員（十二續）]  
　　寗武將軍陸榮廷咨保行署屬官請改文職關宗驥 
雲南巡按使任可澄呈保人才　丁兆冠　蔣　谷　李卓元　許端夔　趙式銘　王延直　覃恩溥　李　銘　張　鑫　倪純仁 
前貴州巡按使戴　呈保公署屬官等員　葉春華　賀緝熙　　袁大劾　周鴻濱　何鱗雲　全煥勛　嚴保康　徐承恩董良猷　倪樹銘　金在鎔　梁時憲　顧定基貴州護軍使劉顯世呈保人才　陳廷棻　李琳 
四川成武將軍胡景伊呈保人才　徐佐隆　顔孔鑄　沈啓懋李仲通　劉　澤　　王鎭中 
前四川巡按使陳廷傑呈保緝匪出力人員　蕭從龍 
代理四川巡按使劉瑩澤呈保護匪出力人員　鄭江灝 
呈保公署秘書　秦太岳 
察哈爾都統何宗蓮呈保公署屬官　陳肅瑜　張裕淦　文焕章王瑞霖　王蔭祖 
熱河都統姜桂題咨保警察裁缺人員　葉蓁　邱永琛綏遠都統潘矩楹呈保人才　王元璐　周際唐　元　愷王文墀　孫文珠　胡懋鉞　管雲程 
靑海辦事長官廉興呈保人才　王欋 
阿爾泰辦事長官劉長炳呈保運糧出力人員　袁彥熏 
長江巡閱使張勛呈保碼山剿匪淸鄉出力人員　李經宇　潘祖樾　　孫鶴年　許汝楨　徐福海　楊治善　宫守蔭　黄承祿一　王警祿　宋立權　鄭觀光　帥　鑅　何其愼　程　　　閩楨　趙錫藩　蔣紹彝　謝　謙　高鈞劉景焯　李慶梅　許造時 
又呈保吏才　傅珍　萬弼臣　趙舉春　許嶽鍾　徐鍾慶許定基　任玉珊　邱兆焜　楊杰　趙樹南　勞道傳曹連鵬　吳慶榮　蔣化南　陶先益　程謇　姚鴻逵吳　鑂　范爕榮　李承修　楊蔭喬　張洪鈞　曹九疇胡紹猷　陳迺勳　唐豫桐　趙冠南　田晉鐸　邱兆壎余家謨　周儒彬　彭寳銘　劉鼎　尚其彬　蔣體師趙協莘　曹杰　許嵩齡 
以上共二百十三員 
地方通信 
[蘇州]  
　　縣商會地點擇定吳縣孫少川知事遵奉部飭组織縣商會於本月二十八號邀集各市鄉董事及各業領袖曁蘇州商務總會各董事假座劉家浜商會開會籌商組織方法聞縣商會之地點已擇定將海宏坊巷法政學校基址改設蓋該校原係前淸官立法政學堂當開辦時添建房屋置辦器具物件曾在藩庫領支官欵一萬數千元實爲官有之產光復後私立法政學校即設其中今該校已經停辦奉敎育部飭將房舍器具點交吳縣知事署保存刻孫知事尚未接收擬於日内前往點收後即以此房爲縣商會會所 
　　請保許世才批詞光福鄉圖董徐士靑等具禀軍法處請求保釋許世才經蘇常道尹兼軍法處長殷君批示云查許世才由前光福鄉公所禀係著名無賴曾經勾結帮匪葉阿祥肆搶擾民事定潛回復經巡警局緝獲由所報縣呈奉前都督批飭前軍政司從嚴審辦之犯斯時帮首葉阿祥等聞風潛逃懸賞緝拿久未就獲該犯恃無質證因此覊押陸軍監獄如果當時獲有一犯到案佐證該犯亦早已伏法本處長現因淸理獄囚將該犯提出親自審訊犯供狡展察言觀色决非安分之徒業經委員確查該犯雖無糾衆搶刧之事其平日爲虎作倀在所不免姑念被逮之時改革未久從寛不予深究茲據具禀請求保釋本處長閱禀後立時傳堂詳訊何以禀中列名者六人而到堂者祗三人其中尚有冒名頂替者一人本應澈究姑念愚民無知從寛申斥况許掌之許金虎二人皆懦弱鄉愚且爲許世才同族弟兄能保其不再犯事耶爾等要知昔年帮匪葉阿祥率黨數百人在光福一帶肆行搶掠擾害良民至今光福父老尤能歷歷道之恨如切齒本處長　任地方有除暴安良之責倘冒然省釋後再害地方豈非本　 
 
 

Page 7

 
 
長縱匪殃民何以對光福父老是以飭取保人不得不格外審愼該　董等禀稱與許量才素識知無通匪不妨遵照堂論另邀當地公正紳董殷實商家出具連環甘保切結再行會同來署聽候查詢明確方能保回着即知照 
[鎭江]  
　　敎育會訂期開會丹徒縣敎育會因研究社會敎育及家庭敎育並困遵章推選選舉資格調查員等一切事宜須開會討論特訂於二十八號午後二時在該會事務所召集各會員開會籌議以憑進行 
　越境出示之奇聞日昨鎭郡南馬路京畿嶺左近忽發現斗方告示一道上署句容縣知事之銜示尾填明發貼鎭江字樣探其内容係屬發還茅山印信禁止假冒之事越境出示一時見者咸詫爲奇聞但不知是否誤貼 
　　飛蝗遍野之可慮昨晚忽有飛蝗由西北而來羣集於北鄉一帶該處沿江地方蘆葦　雜飛蝗尤夥幸二十八號大雨如注飛蝗不能起翅故尚未傷及禾苗駐鎭要塞總司令龔旅長因見象山一帶近日飛蝗遍野昨特會商丹徒縣知事設法撲滅以保禾苗 
　　落地稅實行難題江蘇落地稅分局日昨發出告示略謂商貨除報子口稅及釐稅或统捐外貨物落地銷售均須報落地稅一次云云鎭江商人對於此稅頗爲恐慌日前由商會開會討論咸以此稅實行頗多窒碍如洋貨土貨收稅之率是否一律棧房在租界貨物上棧或貨不運棧隨收隨交可得謂之落地稅否買客運貨至他埠由鎭江轉運可照完落地稅否以上種種窒碍應如何解决商會總理吳澤民謂此事當查上海如何辦法鎭江應以上海爲標準云云故現正調查上海辦法再行解决 
[松江]  
　　新橋巡長被控北鄉新橋鎭人民不滿於曹巡長聯名列欵函禀李知事那警佐警局遂派三等警佐陳鑑予帶同巡士蔣林於昨晨乘車前往按欵調查聞所列十餘欵均歷年以來非法之事實有姓氏居址概可傳問陳君遂假坐關帝廟集衆探詢隨筆登記大約禀復後曹恐不能免於隨斥也 
　　調查海民槍械金山嘴一帶瀕臨海角民俗强悴多以販鹽爲生計頗藏鎗械以備應用那警佐聞報即於昨日親率巡士跟丁各一名潛往搜查矣 
　　鹽警長仍需回任漕涇鹽巡警長徐梅峰蒞職後鋭意整頓爲鹽商所倚重詎鹽捕劉司令因改編事與生意見遂委張副官　往代徐商家聞之大恐急阻徐交卸運司亦飛電挽留而徐以服從命令爲言仍即日交卸迨劉司令接運司飭知後專足促張回嘉興而徐已　然他往矣目下劉已托幕友勸徐回任運司運副復連遞公牘有不能不回之勢該營本鹽捕前營大約將脫出司令範圍專歸運司節　也 
[杭州]  
　　全浙當業公會成立浙省當業同行爲聯絡感情起見擬設立公會一節茲悉該業各經理已擇定杭城忠孝巷怡和當典基址爲設立公會地點即於昨日（二十八）下午舉行成立大會各當商到者一百數十人提議一切辦法後並公舉王湘泉爲正會長許玉農謝虎臣爲副會長吳小舫爲駐會幹事又假省議會全體攝影以作紀念業將正副會長姓名禀請使署奉准轉咨農商部備案矣 
　　師範校長預備進京全國敎育會聯合會前提議擴充師範學校一案業經敎育部湯總長採擇定於八月十日召集各省師範學校校長會議進行辦法聞浙省師範學校除嘉湖台衢嚴五屬尚未成立外第一師範學校校長經亭頤第四師範學校校長范承祜第五師範學校校長鄭彤華第七師範學校校長王葆初第十師範學校校長姜琦（新委尚未到差第十一師範學校校長馮豹女子師範學校校長鄭在常均須在省敎育會聯合會議以便聯袂進京云 
　　靑田縣又遭水災浙省靑田縣居處屬下游地勢卑下九縣之水所注焉以故頻遭水災幾於無歲無之本月二十一號大雨滂沱溪水漲過城門沿溪一帶田禾樹木及所種官發美棉概　淹没該處民食益形恐慌 
[安慶]  
　　千金關查獲烟苗寗國團防總局隊長喻國珍偵悉該邑東鄉之千金關地方有烟苗發現計一畝有奇當以該處距城較遠與潛孝毗連人民素稱强悍深恐愍不畏法故報告楊知事請加派衛隊前往恊捕現聞已將種户某及烟苗一併拿獲解縣不知如何發落也 
　　草　傳習所成績天長縣宋知事自到任後對於實業頗爲注意去年組織草帽辮傳習所招生學習一年畢業成績頗佳能將草辮製成各種草帽團屬等物均堪適用聞俟乙班畢業後即將甲班生派往各種傳習務使人人知其製法以興工業是亦挽回利權之一助也 
雜評 
[問題（默）]  
中國今日之問題多矣然問題雖多不外二義一爲隨題敷衍一爲借題發揮 
　　所謂隨題敷衍者如此次交涉了後應時勢需要之各問題紛然踵起人言軍械之不可緩於是乎議造軍械人言敎育之不可緩於是乎議興敎育人言生計之不可緩於是乎議謀生計顧問客卿條陳用新人行新政於是乎議用新人行新政苟非有眞實之心堅毅之精力以赴之皆所謂隨題敷衍也隨題敷衍之事將來終無良好之成績也 
　　所謂借題發揮者如我國提倡儲金勸用國貨日人動曰排日奉天之炸彈案眞相尚未知如何而日人即已起種種之議論此日人之借題發揮也中國之大參案陸續發現嚴厲追查未始非整頓官方之舉而論者亦謂爲借題發揮以其中别有原因也吾謂天下事祗間其實際何如耳認題果眞發揮乃應有之義不得謂之借題即或過甚亦屬無傷若認題而不了了則所謂發揮者非其枝葉卽模糊影響之詞而已結果可預料也 
是故今日之辦理大問題第一須振起全題精神而不涉敷衍第二須認明題中眞諦而不越範圍以之着手庶幾近之 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[搜查蝗蝻之周密]  
　　上海縣知事沈韞石君前奉蘇省齊巡按使通飭以江北一帶蝗蝻爲患深恐蔓延蘇屬各縣着即迅速預先搜捕以期盡絶根株等因沈君曾督同各經董等從西南鄉各處先行查勘並無蝗蝻發生現在西南各鄉雖已查竣沈君因聞南滙縣境亦有跳蝻發現該縣與本縣　違因又於前日爲始督同各科員並會同浦東各圖董至與南滙交界之處如嚴家橋龍王廟三林塘以及高陸兩行等處分投查勘亦無跳蝻孽種沈君猶恐查勘不周面諭各經董隨時督同地保詳細搜查云 
[聲訴捕盗弔贓之詳情]  
　　盗匪曹金臣王聚道（即通州阿二）姜道維陳連眼張道蘇（即蘇麻子）曾於三月十五號糾黨持械夥刦新閘派克路七百六十六號門牌許松春家値洋五千六百元之金珠鑽石衣飾鉅贓匿贓於七浦路廣東花園附近劉姓家各盗遁匿太倉嗣由盗黨張道蘇於五月二十四號自首訴知滙四捕房華探目馬阿美報告捕房禀請公共公廨備文協同包探鍾星南帶同盗黨張道蘇前往太倉將曹金臣等四人及案證王阿桂一併移提來滬並往劉姓家吊出値洋二千餘元之金珠鑽石等飾物因將知情之劉姓家傭婦姚王氏一併拘押復禀奉公堂出票將劉姓主婦劉葉氏一併傳至公堂判劉葉氏交三千元人洋並保盗匪曹金臣等分别還押候訊後四劉之用人任錫文（即任生寳）向西探祁文司行賄洋一百五十元希圖運動亦經拘解公堂訊判罰洋一百元連同行賄洋一百五十元一併充公在案前日午後由廨着保將劉葉氏交案並經滙四捕房中西探將盗匪曹金臣王聚道張連眼姜道維張道蘇及案證王阿桂與知情匿贓之傭婦姚王氏解送公堂新閘捕房中西探亦將拘獲與此案有關之盗匪顧漢明季阿三施小連等一併解案請訊先由新閘捕房中西探上堂由捕房代表牛門律師詰據禀明自拘獲顧漢明後前往海門移提同黨又被半途攔截拒捕致被擊傷帶往之探夥李兆福以及復在閘北華界拘獲季施二盗各情並經原告許松春之妻上堂供明被刦情形又據滙四捕房華探目馬阿美西探祁文司先後上堂由牛門律師詰據禀明因據張道蘇（即蘇麻子）報告故往太倉將曹金臣等拘獲以及前往劉姓家吊贓各情並稱當時由傭婦姚王氏取出鑽戒珠圈等物揀帶同前往之盗匪王聚道（即劉家已歇車夫通州阿二）聲稱所寄各贓共有三十三件不止此數故復兩次取出共計値洋二千餘元之原贓然據王聚道云尚不止此數云云旋經劉葉氏之代表律師逐層盤詰良久研訊至鐘鳴六下因時已晏關讞員與德領師君會判劉葉氏仍交三千元人洋原保餘人分别還押候再復訊核辦 
[嫌疑犯不認攔刧小輪]  
　　嫌疑盗犯田其雁有人爾其曾經糾黨在崑山縣屬菉葭滇攔刦老公茂内河輪船局順刻　輪値　一千餘元之銀洋衣物匿居新閘卡德路池浜橋地方由崑山縣偵緝隊隊長張鏡波來申偵知報告靜安寺捕房派探陳福壽及西探協同拘獲昨晨解至公共公廨先由中西探上堂禀明查獲情形並經來探張鏡波投案禀稱被告係由已獲之同黨供出求請多提歸案質之田堅不承認關讞員與美領畢君會商之下判押候崑山縣抄供備文來申再行核奪 
[救國儲金紀要]  
　　昨日之收數昨日（二十九號星期二）爲中國銀行收受儲金之第六十九日計收銀洋二千二百四十五元又爲交通銀行收受儲金之第四十三日計收銀洋五百八十元兩共收洋二千八百二十五連前共計已收銀洋六十九萬二千零四十八元銀三千五百三十兩四錢三分八釐 
　　職業停而儲金不停天成絲廠鍾淸發君昨投中國銀行儲洋十元謂天成絲廠衆友所認儲金前曾具名聲明今廠已歇業人各分散以儲金爲愛國起見不欲隨事停止仍擬各自送儲故特如數奉繳云　　儲金之存記三洋涇橋寳源坊新康昶記號儲洋五百元分作十次掣收並報告儲金團存記又電報滬局各員司所認儲金分期按繳昨儲第一期計洋三十九元已在交通銀行掣收又浙江杭縣徐念萱君儲洋五十元並開單報告合計洋一百六十七元其餘係由袁近初君函請江和輪船所提倡者昨已照儲中國銀行掣收 
　　各地儲金之通訊奉天八面城商務分會昨函儲金總所報告該地儲金分所於六月十一號成立是日由各界組織開會現正竭力提倡進行所有辦理手續缮列淸單特聞重慶商會函報自分所成立集欵僅十餘萬元現擬分投演說積極進行餘續達傳單及簡章附祈察核萬縣商會造報儲數册一份六月十號爲止共計儲金六千五百八十四元錢十三千五百文吉林商會據同賓縣儲金團於十一號聯絡各界組織分所商界踴躍輸將當集小洋一千八百元昨報儲金總所察照廈門儲金分所函報第一册計儲洋一萬一千六百零五元第二册計儲洋六千三百八十七元係五月二十至六月十二之儲數云　貴陽儲金團電告分所已於六月六號成立二十號在公園開第一次大會各界踴躍認儲其十餘萬元並有按年認儲若干及願儲至雪恥之日爲止者 
[紀啓秀女學卒業式]  
　　啓秀女學成立已有十年矣爲徐女士所建設去年新遷到北四川路寳興路之新建校舍除女學中之中學高小學及初小學三級外尚有幼稚園前日爲幼稚生之暑假休業式演劇唱歌來賓甚多昨日乃舉行女學各級之卒業式也 
　　四時開會男女來賓因天雨故約有二百餘人校董伍庭芳唐露園曹錫庚等均蒞會其外上海道尹楊少川及男女外賓二十餘人校室及女學生裝飾均極淸潔美麗開會後先由主席伍庭芳先生按程序報告（一）校歌全體學生（二）級歌中學畢業生（三）鋼琴獨奏張梅影（四）背法文唐金兆（五）雙琴合奏唐佩蘭黄瑞蓮曹淑媛陳璣　（六）讀中文論題爲孟子爲世界提倡民權之祖說朱滶（七）背法文唐金兆（八）風鋼琴合奏亞女士李佩珶（九）讀英文論吳錫慶（十）英文歌畢業生（十一）鋼琴獨奏李佩珶（十二）唱歌中學高小二級生（十三）演說个　道尹楊少川大意爲國家盛衰須視國民敎育國民敎育必以家庭敎育爲之根基家庭敎育非女學不能故女學之與國家昌盛之基也云云（十四）雙琴合奏唐金兆張梅影（十五）給畢業證書及修業證書其名如下 
　中　　　　　　　　　　　　　　　　　　高小修業生　黄瑞蓮　唐佩蘭　夏孟賢 
　　初小修業生　陸賓球　徐文笙　王安生　王安心　陳腓比　盧淑惠　貝壽林　夏素圖 
[華僑歸國營業之發達]  
　　歸國華僑陸秋泰黄少泉諸君在滬廣東路三十六號洋房辦理合資保險公司營業頗形發達現各省設立分公司已有五十餘處前日陸君回華已由新加坡領事咨請國内各當道與該華僑接洽一切現又接到雪蘭莪中華商務總會證書其文如下雪蘭莪中華商務總會發給證書事案據本會前任總理陸秋泰自滬電稱邇者游歷京滇寗滬及粤東各地隨在調查應辦實業指不勝屈近値歐戰發生僑商大受影響籬下依人羣悟非計亟宜因時利導使人人深明大義投資祖國内利競興外侮自絶不獨人民受益國家亦與有賴等語當經本會提出議案會議衆皆一致贊成因舉定陸秋泰爲本會代表俾以代表名義向祖國當事接洽徐圖集事等由議决在案茲特發給證書一紙交該代表陸秋泰收執俾資憑證而利進行此證 
[國貨維持會發刋月報]  
　　國貨維持會由伍庭芳諸君等發起成立以來已歷四載近各省各僑埠分會又議由總會發刋國貨月報以資先導昨該會已將建議書提交評議會俟通過後即當實行其辦法定爲中華國貨月報月出一册年出十二册每年報資二元每月逢十出版體例分圖畫（新出機器等樣）專件（關於製造法之說明書及條陳等類）新聞調查譯叢工藝小說（均以鼓吹國貨爲範圍不涉他事）本星期五（七月二日）議長徐春榮君擬集合各評議員在錢江會館該會事務所討論辦法云 
[酌留起卸貨物之碼頭]  
　　南市沿浦灘自大碼頭起至董家渡碼頭爲止加寛岸線放闊馬路建築輪埠業已將次開工惟該處沿浦灘一帶素爲各木行停泊木排之處若果築造輪埠則木排無處可停故由仁豐等木行二十一家要求上海鎭守使請予酌留停泊木排地點當經鄭鎭守使飭知工巡捐局及上海縣等邀集各木行代表會議妥籌辦法去後前日工巡捐局局長朱壽丞君上海縣知事沈寳昌君又邀同木行董事干城君等會議以此次工程本擬酌留官碼頭五處以便各商號裝運貨物茲又於五處之中再行指定一處專備各木行起卸木植之用所有各木行停泊木排地點以龍華嘴及浦東兩處爲宜似此公私兼顧實與各木行營業可免窒碍業於昨日將會議情形詳復鎭守使署請爲飭知各木行趕將木排遷去矣 
[偵查黨人下落]  
　　黨人張筱五（卽張龍標曾在徐寳山部下當過營長）吳祥麟（號國棟曾在湖北兵工廠當過稽查）季鳳石（即雲庭會充湖北排長）曾於上月間在湖北漢陽及安徽蕪湖運動軍警起事被官軍緝獲羽黨多名訊明懲辦張等即聞風逃遁未經弋獲由鄂省段上將軍通電緝拿在案現經長江巡閱使署駐滬偵緝員許某等查得張筱五之胞弟某在本埠車袋角某絲廠爲小工頭目張筱五等難保不逃匿弟處昨特會同上海鎭守使署巡緝員及淞滬警察廳偵緝隊前往密查以便拘究云 
[整頓驗契印花之部電]  
　　江蘇齊巡按使接准財政部宥電開驗契印花兩稅前奉大總統諭飭部列表比較嚴定勸懲並派員前往分路考查又着各省巡按使財政廳長督飭各知事奮勵進行申令後如經部員考察各省縣知事中仍有疲玩敷衍空言搪塞者除指名詳參外該巡按使財政廳長應同負責任由政事堂電傳在案近查各省月報験契怍數殊不暢旺印花收入尤少頃據江蘇調查員報告經過各處自南京以至淸江浦及徐海一帶所過城鎭商民均不貼用且不知印花爲何物與本總長上年在蘇目擊情形無殊各省恐亦同坐此弊應請再行嚴飭各縣認眞整頓令各商會實行剴切勸導商民依法貼用並責成巡警嚴行干涉如查出漏貼之簿據單票等即實行處罰之以罰欵充賞該警士等用資鼓勵庶稅收日有起色本部不日再行派員前往將驗契印花兩項密查如發現上項情事應將辦理不力之知事立時撤參以重要政除分電外希即嚴飭遵照等因現齊使已飭行財政廳轉飭上海縣署函達南北兩商會一體查照矣 
[夏令何可缺水]  
　　江蘇齊巡按使查得閘北自來水水量不足當經飭行該廠添購水糖以濟民食在案茲聞該　　　　　　　　　　　　　　　　相度地勢應如何添設水管並與某　訂購　　以便　具圖說估計價値籌欵進行故於前日由該廠邀請紳董　沈諸君討論辦法當以時交夏令居民缺水可慮無論如何總以　　舉　爲是云云 
[猪業董事思患預防]  
　　滬南薛家浜猪行業肇隆等七家商董倪熙瀛等日前具禀縣公署曁淞滬警察廳大旨謂商等所有儲猪棧房向派作坊家黄順與唐繕生等雇夥經管如棧中失少猪隻或損壞等情均歸黄等擔任賠償並定章主顧購定猪隻出棧時每猪應納費數十文後即改定出至五十隻者可納費洋一元曾經呈請給示遵守在案不料邇來該主顧等忽行違抗延不納費致累各作坊留難因之日來大起恐慌董等誠恐激生罷市風潮致碭商業進行是以急卽從中調停邀集寗蘇滬三帮同業妥勸良久始允先繳費洋領取竹籌持籌出猪以免再事效尤事遂解决惟恐不肖之徒有意逞好煽惑不得不思患預防仍請立案給示俾便相安等語聞刻已奉批俟查明核辦 
[憲兵營紀事兩則]  
　　駐滬京畿憲兵營營長張輔漢君查得南南滬杭車站係爲浙杭來滬旅客必由之道交通利便乘客較多茲因黨人復思蠢動自應派撥憲兵駐站稽查以防偷運軍火等事業於昨日飭派憲兵四名佩械馳往滬杭車站嚴密查察遇有形跡可疑之人即行盤詰携帶笨重包裹者亦須檢查以杜夾帶 
　　憲兵營各連所備之馬匹共有五十餘頭現均養於老高昌廟内兹因缺少溜馬場地故於前日籌欵購買該廟門首菜園地基一方計有二丈餘見方以備牧馬之用云 
[婦人誤認搶匪]  
　　本年正月間有寓居滬城之范柳氏行經西門外被匪攔刦金戒一只嗣後如痴如醉刻不去懐本月二十七號氏往法界鳳舞台觀劇以爲散悶不意一時神情恍惚舊病復發誤指同座觀劇之山東商人梁某爲搶刧戒指之人信口胡說並加揪扭旁人勸之不聽喚到華捕將兩造帶入捕房經捕頭詰得該氏言語不合飭探查明梁係正經商人方知錯在該氏遂備文將兩造併送上海縣公署經沈知事諭發地方警察所訊核即由該所代理司法員陸君詰訊知係該氏冒昧誤指咎有應得姑念女流從寛斥令向梁某服禮並登報抱歉以息梁某之怒氏唯唯而去 
[客商失去行李]  
　　滬南源大猪行内販客夏東才前晚至大達碼頭乘輪返里忽在中途失竊行李一件内藏現洋一百九十四元夏即訴知該猪行夥石兆廷投報第一區警察署請緝 
[究竟因何起釁]  
　　浦東洋涇鎭北首三井洋行碼頭有開餅店之徐立祥其子徐玉山向爲小工前日因事經過同伴郭金標家門前郭邀其入内賭博不遂致郭大怒糾合數人將玉山凶毆受傷當經三區二分駐傷判交伊父領回自醫郭押候查明究竟因何啓衅再行核辦 
[婦人私販烟土]  
　　專販烟土來往珠涇等處之婦人薛陸氏前日購得無印花烟土六十二包計値洋一百零五元行至南市爲警查獲即將人贓解送地方檢察廳訊辦 
[實是砌詞牽涉]  
　　張順福偕證姜金濤控高橋海福誘匿伊妻兪氏（即翠英）並牽涉沈新華沈沈氏夫婦一案前經地方檢察官訊供之下諭候傳齊人證再訊在案前日據沈新華投廳禀稱商人向在日商某行爲夥此次張順福之妻被高橋海福勾引私逃與商人夫婦毫不相干亦不知情本月初三日適逢星期商人由滬歸家半途與張相遇因向商人借洋二十元不遂即被砌詞來案朦控請求澈究午後經宗檢察官提訊之下以兪氏背夫私奔當堂申斥交伊夫領回管束張順福偕同僞證姜金濤牽涉沈新華夫婦證據全無破壞他人名譽本當深究姑念鄉愚無知從寛不究高橋海福亦姑寛不究姜金濤等着具安分切結將案註銷 
[女子投河自盡]  
　　住居小沙渡地方海門婦人姚李氏之女名羅英前晚因與其母相故口角　　近小浜内投同自盡後由家屬將屍　　　　　　　　　　　之登　　房查　送　人　　　　　　　　　　　　　因向民索錢不膀竟敢破口謾駡等情前日經李檢察官集訊一過因高成不認事無佐證判將訴案註銷 
[婦人賣媳爲娼]  
　　婦从毛尤氏於本年四月間將未婚媳毛孫氏携帶來申押入香粉弄某妓院爲娼孫氏不願於前日自投捕房請求超豁奉飭轉送濟良所暫留昨晨傳同毛尤氏一併解送公共公堂訊據毛孫氏供明前情求請超脫質之毛尤氏供詞支吾中西官判毛尤氏收押毛孫氏暫留濟良所候移提人證再訊 
[拐賣養媳之懲治]  
　　住居海口路十六號門牌之婦人潘潘氏因誘拐同居陸沈氏之養媳陸巧林串同姘夫張阿明帶往浦東祝家橋圖賣被沈氏報告捕房拘解公共公廨訊明判押候移提在案昨晨由捕將張阿明及女陸巧林一併移提來申連同潘潘氏解送公堂經中西官訊得串拐圖賣屬　判張阿明押西牢四年潘潘氏押女所一年半期滿均遞解浦東交該管警局嚴加管束女子陸巧林交原告領回 
[認領養媳之支吾]  
　　十四歲女子金媛由滙山捕房包探余炳炎在景星輪船上查見詰據聲稱父母雙亡被伊姊夫得洋八十元價賣與人擬帶往外埠等語故即帶入捕房轉送濟良所留養在案詎前日忽有住居閘北王家宅之婦人陳沈氏投所聲稱該女係伊之養媳日前同往江灣探視在滬寗火車站走失聲請給領因其所供與女不符故由該所報告捕房於昨日將氏與女併解公堂經中西官訊問沈氏供詞支離判交閘北偵探帶去候查明再核女子仍留濟良所 
[誘拐案不能證實]  
　　朱世靑借證人張齊芳在閘北檢察分庭訴周煥章誘拐伊之凝媳一袁前日經李檢察官傳到被告預訊之下因證人不能確實證明判　訴案註銷 
[是婢女而非妓女]  
　　十九歲淸江女子沈丫頭被拐來申賣入乍浦路四百五十九號　　何豊軒家爲婢詎於本月二十一號竊取其主値洋三百元之人飾等物逃出正在購買船票擬往鎭江被探查見以其並無現洋將手戴之金鑲籐鐲作抵情跡可疑因即帶入捕房轉解公共公堂訊據供稱在某粤妓院賣娼因不願逃出奉判暫留候查在案兹經捕房查明前情並吊出原贓即於昨晨傳同原告解廨經中西官訊供屬實並稱係被一素不相識之人誘引同逃判暫留濟良所候再核奪 
[江北女孩迷路]  
　　江北女孩夢兒年十齡前晚在南市董家渡迷路由警查見帶至第一區一分駐所詰據該女聲稱母爲縫紉惟住址姓氏均不能答奉飭留候召屬認領 
[竹匠作場失愼]  
　　前晚八句餘鐘寳山路自來水亭左近某竹匠作場不知因何起火經閘北各段救火會會員到場救熄昨經五區薛署長派探警調查起火情形再行核辦 
[電車賣票人舞弊]  
　　英美電車公司賣票人方葉根前日在六十七號拖車内將一分舊票售賣舞弊被查票西人麥克司（譯音）查見鳴捕拘押昨晨解至公共公廨經中西官略詰之下判押候英領堂期解訊 
[押犯挖洞圖逃]  
　　瑞鎔鐵廠西人麥茂杜控顧金道楊金桂陳紹生楊林生私開小輪至吳淞口代裝物件等情業經公共公廨訊押候查在案詎顧等在押遽於二十四號晚間挖洞圖逃被鄰號押犯嚴小福張禮臣所見密告管牢西捕查明因於昨日將顧等解案禀明前情請究並經嚴張二押犯上堂證明聶襄讞商之美領郭君判仍還押候查明另案再行核辦 
[幸有親筆賬摺]  
　　沈　　曾於前淸宣統元年間向朱姓轉包英工部局新閘淸潔　　　　　力支持　又　包於劉順寳敎至　　先年爲止已千七百元　上攫賬求追等情劉供淸潔滿期後沈將承攢掯住不還包散時每月貼沈洋一百十元照賬核算沈尚須找還商人洋一百三十元有沈觀肇賬摺並蓋沈順卿圖章可憑請察聶讞員同沈曰賬摺是否爾之親筆答稱是聶君遂斥其揑詞朦控判卽將案註銷至劉請償名譽損失一節准予另行起訴 
[審廳長赴蘇即囘]  
　　上海地方審判廳長袁麟伯因有要公於前日乘滬寗早車前住蘇垣晉謁高等廳長函陳一切昨已事畢返滬回廳視事 
[贅婿違背前議]  
　　倪桂春至法公堂控稱娶張氏爲妻已歷十載生有子　四人詎張氏於前月間私回母家昨日民人前往領人不料岳父張天寳非但不允反糾同五六人將民人毆打受傷求請驗究張氏供因丈夫時將婦人凌虐故至母家度日張天寳供民人别無兒女故招贅倪桂春爲婿立有憑據書明按月貼日用費洋六元養老送終今倪强將女兒領去民人夫婦老來無人侍奉故將女兒留在家中如倪定欲將女兒領去須將外孫一人歸民人撫養以接張姓宗祧倪均不允以致口角並無先兇之事憑據呈電倪又稱民人耕田爲生每月貼洋六元實在無此力量判張氏暫交伊父領去着倪每月酌貼洋若干元不准再將張氏凌虐覔具店舖保單　交捕房後准予將妻領回 
[經理香烟之辨正]  
　　英美烟公司遣順鼎生至法公堂控稱强盗牌三砲台等各種香烟向歸英美公司經理今有愛國晚報揑登係日本公司經理有碍營業請爲訊究愛國報經理顧孟平稱實係傳聞之誤業已更正有報可證聶讞員諭以每須當從實登載此次因已更正將案註銷 
[原告有始無終]  
　　胡德祥前至法公堂控稱有妾陳九五子被周阿毛誘拐鑒居法租界小客棧内偵知後報捕拘獲求究陳供前由人薦至胡處爲傭旋即辭歇並無嫁胡爲妾之事所呈身契實係揑造周亦不認誘拐判陳管押着胡於七天内邀同媒證到案訊明核辦在案昨已届限捕房將陳周男女二人解堂請訊原告未到陳周仍執前供聶讞員以原告逾限不到案無證據不便再懸准予開釋完案 
[被訴人交保候審]  
　　汪安慶控包祥寳抵單不贖又婦人吳黄氏控夫吳順泉行兇逼令離婚又平江旅館丁杏春控邢季良不還借洋五百元又兪長興竹行控蔡萱堯不理擔保工料洋三百餘元又趙懐仁控王敬成胡鳳岐不理欠洋昨均由公共公廨傳案判各被告分别交保候訊 
[攫取金挖耳]  
　　婦人施錢氏控流氓薛和尚在北山西路攫取金挖耳又婦人朱 
劉氏控劣孩陳阿根在南京路搶取金挖耳均經巡捕拘獲昨晨分别解至公共公廨經中西官訊明判薛押西牢三月隙送改良所押六月 
[情虚行賄]  
　甬人甘老二前晚身帶來歷不明之小土九名行經百老滙路被捕查見因其形跡慌張上前盤詰甘竟情虚行賄致被拘入捕房昨晨解至公共公廨訊據供稱此項烟土係錢姓友人托帶中西官判押候查明於下禮拜二再訊 
[閘北之烟禁]  
　　閘北檢察分庭前日起訴烟土案二起經審判分庭孫推事判决施少南帶烟具烟灰處徒刑七十天張左同面帶烟色搜查身畔並無證物從寛釋放 
[欲得奬章官銜者注意]  
　　上海縣沈知事昨出示諭云案查省頒各縣宣講章程第七條商民紳董如有捐資刋印已頒行之宣講書類由該管地方官驗明分發者准分别給奬獨力刋印一萬本以上者得請給愛國章及勳章獨力刋印十萬本以上者得請給官銜其各種團體合力刋印一萬本至十萬本者得請給奬牌匾額等語爲此出示通告商民紳董及各種團體如有捐資刋印已頒之宣講書類送陳本公署驗明分發者本知事當按照條文分别請奬以示優異特示 
[工巡捐屬批示兩則]  
　　商人黄　紳禀　　　菜　　照由批據禀已悉此案昨　 
 
 

Page 11

 
 
段不計上嗣後相隔舗屋在一百間以内不准再行添設共有禀請添設過秤之處由本總局派員查勘如無碍路政及與舊户並無關涉情事方准給照開秤舊有各户將來如有碍路政時亦得隨時令其遷移不得違抗咨復縣署查照在案外請應毋庸議仰卽知照 
　　紹帮划船代表趙士玉禀請維持由此禀悉此次推放碼頭本局另設官碼頭數處以便船隻往來起落客貨着即傳知各船户無庸過慮 
雜評三 
[沉靜（默）]  
　　近日喧傳於人口者參案而已此外則寂寂無聞焉儲金之數日少矣國貨之聲日低矣國恥國恥之印於腦中者尚有幾何乎中日新條約實行之期尚未到而我國民所受痛苦豈已遂忘之歟不然何若斯之沉靜也 
沉靜非不可也沉靜而由於精神上之衰竭復其志氣昏惰之舊狀則奚可者然我方以沉靜爲怪而日人則且疑我排日風潮愈盛日日以警告聞也 
來件 
[追悼航空學校學員吳永忠啓]  
　　竊維坐不垂堂徒生曷補勇能殉藝雖死猶雄而况國步方艱夷氛甚惡學萬人之數術究孫殯御長　而行步追列子豈科鴻毛將滿竟驚墜地之聲羊刧方臨莫　呼天之慘當亦仁人君子所傷心而屑涕者也航空學校尋常景業學員吳永忠幼承家學長入戎行相不羡乎虎頭志實存於馬革每謂頒旗贊鼓未盡韜鈐聚米量沙深資兵路遂入京師將校講習所而肄業焉慕儒將之風投壺如昨陋偏裨之識測蠡終窮思磨盾以晨興常聞鷄而夜起猶以交通之學貴有空軍飛行之才尤需實習於是考入航校於去歲十二月尋常畢業方冀懸布可登强臺直上不圓昇騰稍猛控馭偶疏遂使飛鳶站站驟墮泥中化鳥翩翩竟歸天上宛其死矣其何以堪劇憐慈親戴白少婦零靑喬木旣摧遺孤何託狐正首邱仙尉之棺將返鵑啼子夜　宏之血猶殷嗚呼哀哉欷超云亡作條者恐後林宗將葬執紼者爭前矧屬鬼雄宜爲人惜爰 
開追悼大會藉慰死事英靈所祈徐子貴臨作生芻之薦范卿無恙駕白馬而來 
　　附事略 
　　航校學員陸軍上尉吳永忠字子辰行四安徽潁縣人世家子也先世高曾以下前淸皆以科名顯幼時得力於家庭敎育居多志行純篤歷高等小學府中學畢業慨然留心時務投筆從戎入北京將校講習所民國二年復考入航校自客歲尋常畢業後飛行益奮慘於陽曆四月三十日午後四時因風失愼由空中跌下右腿左臂皆折腦胸腹部受傷尤重翌日晚二鐘溘逝亡年二十有六父兄現皆物故惟母氏七旬獨存并撫諸兄遺孤四五人妻年二十七子多韜甫六齡在禮等暫厝其柩於南苑勸忠祠定期陽曆七月二十五日午前十時至午後四時在北京安徽會館設靈追悼吾國航空方在萌芽吳君爲國捐軀海内同悲凡軍政報工商學界諸公諒蒙矜恤賜有輓歌賻奠由本會本校代交孤兒多韜存没沾感 
發起人唐任禮　徐樹錚　蔣作賓　湯化龍　江朝宗　張敬堯　姚任支　魏宗瀚　雷壽榮　崔承熾　史久光　黄慕松　謝剛哲　吳經明　伍觀淇　江壽祺　胡承祐　沈鴻烈　凌　霄　池騰霄　王時澤　張國仁　劉　光　丁文壐　陳紹武　劉器鈞　潘協同　李正鈺　陳席珍　周凝修　陳晉　　秦國鏞　王　鴞　潘世忠　厲汝燕　　萬齡　趙幹臣　營濟煦　鮑丙辰　姚錫九啓 
來函 
 [P中華國貨維持會來函 
　　敝會昨接長涇韋永記廠韋永樵函開洋貨暢行土貨濫滯近觀社會日用所必需多而且　者厥惟布疋敝鄉婦女向日所習亦惟紡織因於庚戌秋創設一人力織布廠專織斜紋布尺幅布身悉仿歐美價値較廉以是識者樂於購用三五年來頗有或效從前所用原料悉非本國所產茲特改用本廠棉紗專織二四粗布就近銷售於無錫各麵粉廠爲裝麵粉袋之用查各麵粉廠袋布大半取給於外來品物敝廠獨力經營資本短少無力擴充所賴熱心愛國諸君設法勸導如各紗廠能多出本廠棉紗織成二四粗布專供各麵粉廠之用如此一轉移間亦未始非杜塞漏扈之一道也云云望請代爲登報是所至盼 
[紹酒業來函]  
　　閱貴報所登紹酒業會議公賣問題一事其中議詞多有未洽紹酒捐稅過重舊章路莊之酒印花每張洋二角一分六出運必須雙張計洋四角三分二今新章六角一號起每壜加倍擬又加四角三分二如是兩計英洋八角六分四貨到申地落地捐又加七分計每壜二角一分核諸報上之數不符應請即爲更正是荷 
　　紹酒業公啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[血之研究譯蚊國日日新聞] [  覺迷]  
　　蚊驅麥司開多君爲彼帮著名血學博士發起萬國血學研究會研究世界人類之血液今夏麥君來華游歷各地考察吾國人士之血質乃本其心得著爲此篇題曰血之研究載在蚊國日日新聞之上其論吾國人血質之種種綦詳特譯之想閱自由談諸君所樂聞也覺迷識 
　　麥司開多博士之言曰吾蚊賴以生活者非人類之血乎然世界之大能容吾蚊立足者厥惟亞州之中華民國而已然則吾蚊因類複雜血質因之有種種之區别字嘗取各類人之血液細加研究今爲略述之如左 
　　（一）官吏之血 
　　外人稱中國曰官國官吏之多可想而知然官吏之血適合於吾蚊之食料者竟不能多得也 
　　有等官吏腹便便如大腹賈其血液恒鹹食之不堪下咽蓋彼輩爲鹽務中人平日食鹽而肥故血液乃鹹苦異常一無血之滋味有等官吏肌膚豐澤其血良鮮最合吾蚊之食蓋彼輩平日養尊處優食燕窩粥飲人參湯也然此等血液亦弗能多食多食則有一種銅臭氣觸鼻欲嘔也 
　　有等官吏瘦不盈握其血液之苦過於川連五蚊食之立斃最宜注意蓋彼輩昔爲烟界鉅子至今猶在芙蓉城中討生活也 
　　有等官吏年事正壯表面漂亮然血液淡薄無補吾蚊蓋彼輩左擁右抱妻妾衆多疲於奔命不俟吾蚊置喙早爲吸盡矣 
　　（二）普通人之血 
　　普通人之血液爲吾蚊食物之大宗然亦有不合於吾蚊之食者略言如左 
有等人之血熱度至法不均匀五分鐘之内忽而升至沸點所又落至冰點此等人之血講究衛生者不宜取食 
　　有等人之血恒冰冷吾蚊不宜取食蓋食之必成冷血動物也有等人腹大若五石瓠然其血液淡若淸水蓋此輩憤外侮之日至患鼓脹病之故也 
守財虜血液之滋味帶苦嗇妓女之血液帶臭鹹魚氣皆不宜取食 
有等人之血乾枯無味蓋此輩皆挖空心思之投稿家也 
海外奇談 
[俄羅斯之戰爭郵票] [  跫廬]  
　　俄羅斯國民現發起一種戰爭郵票專用以助出征軍士之家族 
經政府許可現已通行於全國此項郵票較尋常者稍大其形狀亦甚特别用途與尋常者相同寄信及包件等均可通用但與尋常之郵票須增賢一考　克（俄羅斯之貨幣名）以所增之資供陣亡軍士家族之用並設學校以敎養其子弟洵良法也 
[王與蘿蔔]  
　　昔法蘭西某村有一農夫種一極大之蘿蔔獻於法王王受之並賜以二百金貴族某嗜利之徒也聞之以重價購馬一匹以獻於王以爲必得大賞不料王知其意受其馬而以農夫所獻之蘿蔔賜之貴族乃懊喪不已 
[狡猾之工匠]  
　　美國紐約城中有一工匠正當修理屋頂之際不幸失足墮下將一老人壓斃老人之子控之於法庭法庭問工匠曰爾將老人壓斃爾如何償其命工匠曰余之失足亦出於無意之事今將老人壓斃余願以同樣之法以償其命令其子登屋余立其下同樣墮下將余壓斃可也法庭乃令老人之子登屋然終不肯行而工匠竟逍遥自在矣 
栩園詩選 
[梅花嶺弔古]  
　　花落復花開春風去又來紅心墳下草碧血嶺　梅老涙隨鵑化忠魂跨鶴回二分明月夜隔水笛聲哀 
[題輞川圖]  
　　披圖見輞川華子古岡邊紅葉樵人徑黄花野老船横琴眠片石瀑布挂飛泉摩詰詩中畫詩傳畫亦傳 
[姑蘇臺] [  陳琴仙女士]  
　　臺上復臺下花深啼鷓鴣千秋傷舊迹百尺弔姑蘇幽徑年年鹿寒山夜夜鳥覇圖衰歇後西子痛心無 
[西子妝臺]  
　　不見苧蘿鄉蘇台隱綠楊月明疑鏡匣雲起想衣裳桐葉沈釵井蓮花響屧廊芙蓉映秋水不及美人妝 
栩園詞選 
[祝英臺匠] [  詩圃]  
　　雨如酥風似醉花信牡丹暮草色羅裙緣徧夢中路問誰闌角聽鶯庭心放鴿背人作送春詩句日亭午還啓百福香　嬌鬟約烟縷粉媚脂嫣斜挽鳳釵股可憐豆蔲詞緘櫻桃淚落又提起那年離緒 
[綺羅香維舟野岸風雨連宵不能成寐賦此自遣]  
　　樹色迎秋烟痕送暝柳岸舟低泊篷背瀟瀟晚雨細鳴靑籮剛響斷紅葉山村又凉生白蘋溪閣想驛橋人語黄昏隔船吹笛夢初覺年時還憶舊事剪燭西窗話罷寒深羅幕因甚天涯頻負鈿盟釵约料此際蝶帳燈孤也難禁象牀衾薄聽聲聲滴在心頭酒醒情緒惡 
[浣溪紗贈秦淮某錄事]  
　　錦髻梳成貼額黄釵梁斜裊夜來香白團紗扇薄羅裳繡帶雙歧垂紫穗弓鞵一握露紅幫出羣標格趁時妝 
[又]  
宛轉芳心託綠腰木犀花底夜相邀紅牙拍板白牙簫慧絶憐卿工酒紏情深泥我困茶嬌峭凉如雨度秋宵 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第四十一章（續） 
初春之夜天微有雪理痕時方獨坐火爐之次爐火熒然蝎其面年乃轉少彼蓋方俟一友自斐鳴罕來者故不入廠頃之其友果止相坐劇談安娜侍焉秀髮瑩然自帽沿紛披其肩美艶之態正如卉之含葩被春風吹放然其眉間獨藴有愁思時欲離座起蓋女郎當妙好之年輒有一種虚榮之心存其芳臆中故一見垂老之人暮氣蒼然即不寗耐安娜嘗自語謂人之年不得過三十否則即增老態令人生厭彼於配新司且然矧新來之客其年齡又在配新司上耶則又何能耐　其父未窺已立起出理痕呼之曰安娜汝何往耶安娜譌曰密昔司好禮倍登嘗許以書假予讀故往取之耳理痕曰孺子今遠客初來汝當陪從何可自往讀書孺子何不以所作之圖畫出示客乎安娜無奈乃止其步弗行燈光寫其倩影於地蓋其長已將與配新司相等矣理痕又語其友曰司太琦吾與汝圍棋可乎棋罷則夜且深吾當送汝上事蓋司太琦是夜尚須赴白理司吐爾也司太琦頷其首曰可於是理痕起立將往臥室取棋局配新司曰主人往須携燈乎曰否外間雪止月自明也言次遂出循廻廊而行且行且望外間雪景其時寒月正破空出馬耳汶山爲夜雪所遮乃成白色如縞衣女兒嫣臥於重簾之裏色相在隱約之間理痕視頃之忽於短籬之外見一少年時方躑躅街頭如有所待重衣蔽體面目乃不可得見理痕因自思曰其人豈威廉乎胡爲屢視吾窗勿瞬旣而思之以少年而徘徊於夜色之中用賞心目亦復常事則即置之携棋而出與司太琦對奕凡三局而理痕竟連勝司太琦乃推局起與理痕爲别理痕送之至門次則見威廉方推其家之門而入理痕又自思曰幸哉其人乃爲威廉否則吾必疑有其他矣 
奇情小說 
[秘密汽車] [  東埜譯]  
　　第三章（續） 
　　滕達道這種汽車或者是戰場上運送傷死用的這圓穴中安設刀圭藥籠之屬倒也合宜勃立南道恐也不對救傷扶死最是世界上公益之事他旣發明這種仁慈惻怛的救護器儘可公之社會何爲秘而不宣你看自從茉自從密司挨周到廠參觀以從韶華荏苒至今已蟾圓一度了他們父女兩人不曾再來考查過一次式樣是否造得美觀材料是否用得堅固倒像忘記這件事似的豈不奇怪籐達道這便是他器宇寛宏之處與人家相見以誠不比慳慳小丈夫來定造一輛車子物要美價要廉時時刻刻來監察惟恐我們偷改圖樣減省工料這眞以小人之腹度君子之心了挨周不是這等人便覺可敬所幸他以至誠之心待我們我們也以至誠之心轉待他非特無減省工料偷改圖樣之事并且造得特别粗緻將來交代起來他一定滿意這是一層還有他的秘密我們也替他守住爾我之外現在還没有第三人曉得這又是一層勃立南道我不但敬重挨周人品感情也甚融洽這一月中不能他父女兩人之面自已也不知爲着何故魂夢之間戀戀不見自已竟有三秋之感呢他說到這裏見滕達坐在對面睨視他不住的冷笑一想不好露出馬脚來了便囁嚅着說道麥克（滕達小字）你留心鐘點七點半將要到了倘然延誤了辰光你的姑母公爵夫人里芙不肯饒恕我們的滕達笑道公爵夫人儘肯饒恕我們只恐大富豪的女兒獨不肯饒恕你一個人呢你道我看不出嗎這一個月以内你神思恍惚辦事不大有興致那是何故呢不是爲密司挨周在一個月前踵門請敎過一次嗎你當時把工廠中機械一件件指點他看他也把愛河情海中一條新闢的航路浩浩淼淼的引導你駛行了勃立南面色一紅道麥克你不要輕嘴薄舌的尋人家開心密司挨周天眞爛變情　未開那裏有這種心思 
 
 

Page 15

 
 
   
 
 

Page 16

 
 
   
 
 

Page 17

 
 
　　中華民國四年西曆一千九百十五年六月三十號星期三舊曆乙卯五月十八日共五張 
救國儲金 
[六月七日中國銀行收欵淸單（續）]  
　　第四百十四册一號至五十四號　　林昌兆唐俊惠一元王世楊一元　兪壽潛一元　姚蔭祖一元郭元泰胡春生一元　陳慶兆一元　宋學玉一元　沈昌猷一元　王明祥王明禎一元　吳錦堂二元　鄭逸四元　薛培良一元　張子讓一元　兪有德一元　沈錫鼎一元　邵懐秦一元　袁柏卿江康梁田華笑沈昔岳合一元　葛方懐二元戴同生一元　李天民一元　凌慶鑄一元　羅念慈一元言愼之一元　陳繼棠一元　竺傳通一元　白文興一元余伯才五元　莊漢保一元　林光瑞一元　陳啓鋆一元　陳禮方二元　薛德敏苗盛華一元　薛思仲一元　呆衡哉三元張恒道崔澄一元　王方堃一元　宋曜坤二元　山東邱縣縣立高等小學校全校員生二十一元　米昌齡魏賢英一元　孫用卿一元　杲複亭一元　韓士怡郭振華一元　孫漢靑一元義和一元　陸昌記一元　正隆二元　南生記一元　德昌一元　方榮昌一元　倪聚興一元　榮記一元　義興福記一元　炳記一元　森泰號方金泉一百元 
[第四百十五册一號至六十一號]  
　　李鏡宇一元　何龍章一元　周緒舉一元徐致良一元　陳企祥一元　沈鋆卿一元　陸宗俊一元　李文藻一元　錢宗祥一元　王煥倫一元　吳志棟一元　汪正鈺一元　包盈泰一元　陳九臯一元　潘松巖一元　郭聲洲一元　郭逢祥一元　方時喬一元　周劍膽一元　范能道二元　王蓮舫一元　吳守仁一元　鄭寳賢一元　陳炳麒五元　郭寅臯三元吳守仁一元　何靜山二元　朱俊卿一元　諱賢章三元　楊雲亭十二元　杲春勃徐子精一元　陳理彪一元　唐永春一元　吳培樂一元　魏福宜五元　沈濱秋一元　朶香池三元　吕小尼一元　志慶成記錢莊同人端節酒席節省費二十元　王紀五五元　王雅亭五元　狄麟閣十元　江蘇省立第二師範學校配減五月修膳費五十八元　同和一元　協興一元　廣協鑫一元　長興一元　陸公記一元　源興一元　陸恒記一元　陳公和一元　陸鼎盛一元　新森大一元　順豐二元　老萬隆四元　新萬隆二元　同泰和一元　義興德四元　萬昌十元　順裕二元　陸泰記五元 
[第四百十六册一號至五十八號]  
　　周曇影一元　朱明堂一元　何永枬一元　施家森一元　徐德明一元　費松生一元　顧熙一元　汪成明一元　葉有德一元　湯魯卿一元　李潤華一元　姚國樑一元　汪家謹一元　徐鍾秀一元　高懋昌葉錦源一元　羅孝同一元　陳辛儒一元　盛玉樓一元　魏延年一元　王福熾一元　干庭輝一元　瞿復旦一元　張錫光一元　關士權一元　祝士良顧開華一元　王忠孚一元　孫傑馨一元　曹國軒一元　陳伯藩一元　嚴乃舒一元　高伯勳一元　童雲六一元　殷祖寅二元　唐奶奶十元　張春榮十元　孫玉成五元　張林生二十元　唐鈞甫三十元　香雪堂十元　同裕順記一元　正美齋一元　文泰一元　黄源昌一元　榮昌二元　大三美一元　正和二元　陸生記一元　三珍齋二元　萬生一元　永源二元　老協和二元　福興一元　祥和二元　豐茂二元　永豐一元　陸慶記一元　北協記一元　德興一元 
　　六月七日共收儲金銀圓二千三百零九元銀二兩六錢九分連前五十一日共計已收儲金五十八萬零八百四十元銀二千五百四十九兩六錢八分中國銀行謹啓 
[六月八日中國銀行收欵淸單]  
　　此爲第五十二次報告　　第四百十一册三十三號至四十二號 
老九章綢莊節省端節酒費五十元張雨之五元　葉樂園五元　施譜薰五元　何瑞堂九百七十元　 
[第四百十四册五十五號至六十二號]  
　　虹口初等小學校各學生十元　張善友一元　湧錩祥五十元　吳春林五元魏永炳一元　吳和孚一元　陳爾榆十元問心堂二元 
[第四百十五册六十二號至六十六號]  
　　曹和興一元　袁錫和一百元　盛藴忠二元　嘉廣生葉一元　江海北關黄伯文二元 
[第四百十六册五十九號至六十號]  
　　夏巨川一百元　周淑英女士十元 
　　六月八日共收儲金銀圓一千三百三十一元連前五十二日共計已收儲金銀圓五十八萬二千一百七十一元銀二千五百四十九兩六錢八分　中國銀行謹啓 
[六月九日中國銀行收欵淸單]  
　　此爲第五十三次報告 
[第四百十一册四十三號至七十八號]  
　　李雲卿一元　萬昇醬園十元　順泰木行衆棧司一百元　夏成德五十元　趙子淸二元　陳榮初五元　沈炳仁三元　沈金森五元　沈廷榮二元　王炳泉一元　張仁忠二元　屠福堃二元　徐鳳洲一元　周世良一元　張和生二元　榮浩泰五元　張舜臣五元　王松喬十元　吳榮昌二十元　陸桂泉二十元　張散仙三元　李主一五元　周沈雅梅二元　吳袁默儀二元　奉賢縣立學校公積一元　王朝興十元　許孝先十元　葉寳栵十元　馮鎔十元　王文立十元　陳則董十元　韓國選二元　蔣海濤十元　韓順良五元　彭葆襄十元顧蒙吉五元 
[第四百十二册三十一號至四十八號]  
　　王國瑛女士一元　林志勝一元　黄有本一元　蔡錫祚一元　黄賢模一元　林徵耀一元　陳有全一元　陳南川一元　郭協仁一元　陳仁和一元　黄紹裘一元　郭錫琨一元　林建文一元　許曜南一元　蔡慶茂一元　韓順樂一元　沈夢麟一元　王阿旺五元 
[第四百十四册六十三號至一百號]  
　　張潮生十元　陳震暘二十元　曹蘭彬一百元　華復卿十元　曹本　十元　曹昭卿五十元　趙森茂三元　沈定福一元　沈士福一元　沈盈祥五元　沈祖福一元　沈善福二元同茂錢莊同人五十元　黄祥麟五十元　恒源錢莊節省費八元　謝仰宋二十元　陳頌燾十元　楊仲記十元　韓醉芳二十元　莫梅卿二十元　姜廷元五元　汪志敬二十元　范錦如一元　許子光二元　張炳蓀二元　何金榜一元　徐桂堂一元　宋金元一元　沈阿岳一元　王勤卿一元　包贊卿五十元　魏廷元二十五元　魏葛女士二十五元　魏彥彬四元　陳玉山二元　吳淮淸二元　陳炳煌一元　林徽祿二元 
[第四百十五册六十七號至一百號]  
　　龐性龢一元　蔣茂華一元　朱彩生一元　同春祥洋貨號節省端節酒筵費十元　順泰木行五百元　王聖紹十元　順泰木行學生七人十元　莊光表五元　陳德生五元　减水沽起善堂張五元　金願蘭女士六元　何衍森二元　梁耀輝二十元　張石君一百元　魏廷元五十元　郁均侯二十元　李珪有十元　沈志祥五元　郁爾侯二元　姚克成二元　蔡玉甫二元　許贊良二元　季藹堂一元　沈將伯二元　盛雅平二元　崔錫元二元　莫芙卿二元　陸樹奎一元　願喜子一元　裴金卿二元　陳阿倫一元　李德馨一元　朱章林一元魏彥彬四元 
[第四百十七册一號至八號]  
　　曾傳經一元　粱啓絿二元　施長芳一元　何昌基二元　林福山一元　韓聯啓二元　履豐恒一百元　蕭純卿一百元 
　　六月刀日共收儲金銀圓一千九百十九元連前共計已收儲金銀圓五十八萬四千零九十元銀二千五百四十九兩六錢八分　中國銀行謹啓 
國貨調查此欄來稿擁積容俟陸續出登 
　　愛國布袍料上海滬寗鐵路旱橋北首王家宅信通布廠取飛艇商標元色每件洋一元四角灰色每件洋一元二角現時可代竹布之需批發所上海北浙江路信通發行所 
　　陶器上海小西門外南火車站普益習藝所藝徒新製茶壺花瓶花盆酒壺杯盤碟匙等共有二十餘種式樣玲瓏售價亦廉批發行上海棋盤街華慶公司 
　　改良夏布崑山蘇興布廠彭小峰君先雇專織夏布之二人將原機研究仿照廠布織法頃已有貨樣來申各埠願銷者可直接函致上海中旺弄蘇興發行所訂定 
　　碧雲緞杭州艮山門内爕昌福杭緞莊出品花色鮮艶門面甚濶全絲織成質料耐久每尺一兩左右發行所上海抛球場恒升里爕昌福中莊 
　　薄荷錠廣東益和里新製與東洋貨無異大瓶洋三角小瓶洋一角五分批發另有折扣發行所上海五馬路廣芝館 
 
 

Page 18

 
 
   
 
