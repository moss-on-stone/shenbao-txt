# 1881 - 83 - 4902841

 

Page 1

 
 
[考試非疏通仕途之法說]  
　　各省官員無論何班何項以目前計之無不擁擠雖經疆吏有心疏通與監司等商籌善法而卒無策以處之于是於不得已之中暫爲塞源絶委之計則惟有請停分發以杜後來之人而已安徽瘠區也昨見撫臣奏請停分發矣雲南邊省也前亦有撫臣請停分發之奏矣瘠區邊省向來非人所歆羡也而今亦如此擁寨然則大省分中更覺艱於位置故統計各直省現停分發者已不下十餘處也葢自開捐以來又加平定髮捻苗回諸保案之濫仕途之寛亘古未有咸同二十年間幾於無人不官是以朝廷深知此弊决意停捐以爲自此官數固將有減無增吏治之生色不能望之於目前猶可期之於將來豈知捐例未停則捐生猶或有待今旣停止則此後無望乎捐深恐顯揚　　皆於限内赶緊赴捐如前年四五月内收捐各局竟有兩月内之銀數浮於三四年者而朝廷又允各疆臣之請停止分發各捐生隨時報捐隨時騐看以致紛紛到省多於往年轉不若不停捐例而來者猶不甚踴躍也是以仕途之擠惟此兩年中爲最雖瘠區邊省亦苦人滿督撫皆有不得已而請停分發之舉也雖然未到省者可以止之勿來已到省者不能麾之使去部中以騐看分發爲生活司官藉印結之費書吏有紙筆之需雖疆臣請停不敢議駁而年限則止準以二三年此二三年中已到省之員可勝用乎設使滿限以後　舊源源而來誰能禦之竊謂停止分發終不能疏通仕途旣不疏通仕途卽不能整頓吏治不過求目前之清靜而於事仍無濟也國家開捐納之例弊政已在昔年現雖停捐必使五十年之後捐班漸至老死而後人不擁擠此固事理之當然氣運所關將遲五十年而後太平非人力所能遂致也彼身任封圻者而欲絶塞其流汰除其冗吾恐其策之終不善也夫現在甄别之案各省皆有豈不以爲其人之不賢而後舍之然有千人候補不過十人列叅且到省數年差委皆未輪着又安識其賢否而遽有所去耶至於考試一事則更不足憑捐班之中非無優於文理之員然十之一二其餘有不識之無者矣在上者或憫窮員苦况或則有意憐才藉此一事爲名以奬賞資其旅費而已豈眞有作用哉昨述兩淮洪都轉考試鹽員情形聞者或謂都轉將有大取舍於其間而不知爲月課之濫觴也蓋月課者所以補差　之窮而因而調劑之也鹽務人員與地方不同科向無月課章程從前薪水久已停給而人多差少近又奉大憲定章凡鹽員不能借派地方差使因之有情面者并無營謀之路而苦况亦較地方人員爲甚其中固有大員子弟自携資斧爲候補旅費者輕裘肥馬傲睨同儕　究之貧而求仕者實多内則不諳文理外則不熟世情聽鼓隨班衣冠襤縷甚至有窮而死者今都轉特傳考試給以優奬未嘗不欲調劑之然如枯坐終日不能交卷之人與夫寫雲淡風輕近午天者卽非優奬所能及將予以叅革乎抑令其囘籍乎吾謂考試一法與月課同意其於各員亦不能持平盖以考爲據而考試本非捐班本分也人才之多寡由於氣運一生之窮通繫於命造此固不能强者竊謂仕途雖擁爲之上者亦惟擇我之所見爲才者而用之抑爲我之情不可郤者而徇之今日我爲長官自有我之權衡他日彼爲長官亦有彼之局面一令師師濟濟之衆各聽升沈顯晦於其中富且貴於上何恩竊而死於上亦何怨若欲設法以疏通之吾恐其終無善策也豈特月課考試之無益於事哉 
[增船近信]  
　　太古輪船公司向僅往來天津長江寍波數處而香港則未經行駛也刻聞該行擬欲添設輪船由香港至福州沿途口岸順路灣泊迤至滬似此則輪船之利又將稍奪矣 
[遣勇續聞]  
　　招商局漢廣輪船近日由山海關載兵一千餘名來滬該船因前次在津沽觸氷頗受微傷是以急於修理所載之兵卽由江靖輪船於前日早上載往漢口矣 
[串合詐銀]  
　　天津華裕銀號去年結帳計已虧空數萬金隨卽停作交易詎號中執事人竟預印匯票輾轉囑託串通一俄人一候補官兾收鉅欵彼此分潤在該執事無異監守自盜固罪不容誅所可惜者官塲中人不守鷄廉以致身敗名裂耳按該俄人卽前開裕昌洋行者平昔狎習華人熟諳華語庽津有年津人呼之爲滿先生又曰老滿曾與恒利金舖往來各有轇轕搆訟經年案尙未結其姓氏固彰彰在人耳目間華裕執事何某於歇業時預將華裕銀洋來往緊要圖章編列號數對合騎縫印成匯　六帋銀數尙未塡寫俟有機緣或需使用其多寡隨時酌書嗣出一紙書欠六萬金餘五紙尙未塡數商之於候補同知吳某吳卽相助爲理互相汲引票遂入俄人老滿之手據爲已有大約已禀明領事照會關道請按照票面銀數着華裕交出旋由關道究出實情以串通俄人一節實係吳司馬爲中閒線索爰有不直老滿者遂欲得吳而甘心故連日何吳二人上堂鐵鎖鋃鐺居然縲絏聞將收禁矣噫身爲職官而事同痞棍其尙能厠於冠裳也哉 
[買硝吞銀]  
　　天津機器東局孫某係山東濟寍州人平日謹愿有餘上游頗加信任去冬以需用硝斤發銀二千四百兩着往河東雄縣等處購硝詎去後竟杳無音信比經總辦函催禀稱隆冬冰凍河道梗塞車價昻貴轉運 
 
 

Page 2

 
 
第二章 
爲難擬侍開春然後運到嗣以需用孔亟又經總辦信着毋庸惜費卽日秤定斤兩騐明件數雇車由陸路回津而孫仍延約不返總辦尙疑爲搭配未齊初不料其成空空妙手也因復耑人催取至則硝斤無一兩而銀已全數落空勢難廻護遂回局禀明總辦亦不爲已甚但禀明爵相着其變產歸償如得銀有着落卽不經官　取幸聞孫某原籍尙有家產或可變價然局中司事俱有一官半職者竟敢妄爲若此用人者其愼之哉 
[討好見怪]  
　　浙有某太史前以丁艱回籍近日謁見德方伯其僕手持名柬向號房高呼接帖號房書吏以爲此係何地敢呼接帖遂不禁以冷語奚落之該僕大發咆哮高聲爭辯號房又不肯稍讓幾至兩相扭結幸旁觀極爲解勸接其名帖始得解散迨太史拜客回家卽將該僕送至縣署函致邑尊謂該僕妄自尊大動輒滋事望爲着實重辦邑尊接信後遂將該僕笞責百板次日邑尊謁見方伯面禀其事方伯聞而大訝以爲旣已辦矣何必禀我且此事實係我號房出言無狀今卽請貴縣代爲着力重辦以儆下次語畢卽傳諭該號房發縣取押邑尊只得唯唯告退迨囘署再三沉思頗覺兩難蓋辦之未免削上憲之色不辦又顯違上臺之命思之爛熟只得面求太史代爲調處但未知如何了結云 
[拐案屢見]  
　　杭垣邇來拐騙之事層見疉出武林門内某姓孀婦家有一子年已十歲出就外傳一日下午放學還家與同里二三童子在近處嬉戯至晚不返其母疑駭之至手擊銅盆徧歴街巷且哭且呼杳無蹤跡又上城剪刀巷有張趙兩姓同居一宅兩家各有一兒均係十歲且同在一館讀書一日舘師有事放學適值近處某廟演戯兩兒同往觀看一併失去兩家父母當晚尋覓不見至次日雇人四路敲鑼聲喚亦未有下落云又城東東嶽廟地方某姓係業絲者家有八歲一兒九歲一女十一歲一兒三人同在一處游戯齊被拐去其父母育至投池覔死幸爲衆隣救起現尙央人各處訪尋恐亦珠還難望矣說者謂杭城近到一羣客民齊魯之人居多行蹤詭秘食用奢侈斷非正道恐或有奸販拐徒混跡其中以致幼稚之屢失也 
[讒言釀命]  
　　松江府城内某姓家子今年十三歲父母爲之領一養媳年已及笄平日事姑稱順近有某童赴松應試寓居其家偶遺手帕於地見係該養媳拾去向之索還媳賴爲未取正在盤詰適爲妯娌所見遽告母謂媳與考童戯母將媳掌頰數下媳羞贫不勝密購阿芙蓉吞服及姑察知施救業已不及至晚而死女家無子嗣只此一女父母愛若掌珠因貧困無奈與人作養媳陡聞此變慘怛異常趕往婿家撫屍大慟謂將以老身殉女經親友再四調勸令媚家從豐殮媳其婿抱牌成親再延僧道超薦始得息事夫妯娌進讒小姑行譖此風到處皆然乃片語誣詆紅顏摧折口舌之爲禍烈矣 
[讞員仁惠]  
　　英租界巡捕房管押人犯甚多時有患病向由捕頭驗明送醫院診視今陳寳渠太守專延華醫戈君爲之醫治更形妥便如此矜恤押犯可謂仁惠之至矣 
[火警木成]  
　　昨英租界中巷地方某姓家門口籬笆上忽然火起煙燄驟飛不知從何引燒幸卽知覺救息得以無恙僅受　驚云　 
[風水惑人]  
　　世人惑於風水之說或停棺不葬或結訟傾家指不勝屈誠敝習也浦東三林塘地方有婦人夏趙氏於本年正月間因子死家中地窄將柩浮厝屋旁恰對同鄉人陸春華家之墓詎停厝甫二三日陸弟昆全忽然血沫滿口不省人事舉家驚惶有鄰人謂昆全向無疾病今忽如此諒是夏家柩對爾家坆墓有碍風水正在說時而陸春華亦陡然患病央人走告夏姓夏以關係甚大擔承不起立將棺柩移開另爲安厝而陸昆全當晚殞命陸之姊丈沈汝安卽請風鑑李某到夏氏舊停棺處察看李謂該處的係七殺頭上不宜停棺陸昆全之死實爲所害沉汝安便同陸春華向夏趙氏口角夏趙氏謂棺已移地尙有何碍陸沈兩人旋去却多方將其媳某氏騙至家中謂昆全之死實由爾夫厝棺所　竟將其媳鎖於屍身脚上經地保調處放回夏趙氏忿怒之至偕媳投上海縣署呌喊邑尊准詞於前日將兩造傳集經委員王别駕訊問夏趙氏供訴前情而陸春華稱起衅由昆全驟死並未將夏媳鎖於屍脚惟當時將伊捆縛是實别駕問沈汝安何以知地屬七殺答稱請風鑑李某看過故知又詢李係何名住居何處答稱李名和尙住三林塘近村南匯縣界别駕飭將陸春華暫押簽差帶同沈汝安將李和尙提到再訊夏趙氏姑媳暫退候示期投案備質 
[拐逃被控]  
　　無錫人奏阿二偕同岳母周張氏投法公廨禀稱向在滬上爲西人廚司娶同鄉周張氏之女周氏爲室住引鳳樓地方詎於上年三月間周氏同駕航船之張五福逸去我卽函知岳母囑爲訪緝經岳母尋訪至張五福家周氏果在擬欲扭回而該處人多不敵故怏怏而返我因在西人處不便他往而岳母亦於五月間患病事遂擱起兹因偵知張五福携同周氏趁王德官航船重來滬地故訴捕將張拘解惟周氏已爲張藏匿求恩訊究周張氏供詞與同問官訊之張五福不認且云前日來滬船上並無女人可傳船户王德官盤問傳到王德官供在雙浜橋開來未趁女客秦阿二復稱以上所聞係伊船上小夥所述問官卽傳該夥名阿壽者到案供我船於前月二十開來船中固只趁男客三人該女客係趁别船來此於二十三日開行並知該女客曾在家與張五福互毆故送來上海現聞寄頓虹口成衣店樓上餘不知情問官謂據阿壽所供張五福之拐逃顯然難飾着速將周氏交出尙可寛恕張仍堅執如前問官飭將張嚴禁比交云 
[加租續聞]  
　　前述長利洋行令寳善街一帶租户加租甚至各店閉門經人調處完結兹該行又欲令胡家宅一帶加租租户亦不依允由管房洋人控由領事函請英公堂傳張寳源順興順豐等舖主訊斷公堂傳集兩造洋人申訴前情並稱是月起每撞每月須加租洋一元設或不願務令遷移該舖主等同供實因邇來生意清淡租價欲減不得何能再加况是處有居家五六十户皆不願加設我等先行允給各户必來理論陳太守得供後商之賈副領事可滞免其加租管房洋人又稱我行房屋甚多盡已加租該處應得一律照加太守謂　則亦應下月 
 
 

Page 3

 
 
第三章 
起加隨諭該舖户等如不願亦可遷移何必定與爭較該户等唯唯而退 
[烟妓發堂]  
　　妓控入堂一節法公堂將沈氏并徐二沈羅氏送縣後卽經邦審委員王别駕提審各人俱執原供而問官接到公堂移文已深悉此案情節卽飭將該妓沈氏發普育堂收管徐二禀稱今沈氏發堂乞諭勿爲擇配别駕詰其何故答稱彼係我聘　官謂卽係爾妻將伊賣娼五年亦已義斷恩絶况且不實可惡之至飭將徐二及沈羅氏各責掌十下諭令赶速回籍不准逗遛設再敢滋事到案定予重辦斥之退去 
[訛傳辨正]  
　　前繙字林報言火奴魯魯島主於禮拜六在莫正按察司署内用膳兹悉實係訛傳緣英按察司自由粤回滬之後政體微有違和未便宴會故知此說之非確也用特附辨 
[徵信錄成]  
　　頃接蘇州桃花塢同人來函云啓者所有敝處自光緒五年十一月初一日起六年九月三十日止收解直賑捐欵已先造錄徵信又光緒三年經收山東留孩捐收支各欵亦已　錄徵信刷印竣工善士欲察閱者請卽函致桃花塢張君亮甫卽行寄奉再此次徵信錄每種各印五百部因經費無出不再添印如有經募善士備貲刷印者請卽函致蘇城元妙觀内得見齋書坊不誤敝處所刋山東河南山西直隸賑捐收解查放徵信錄共十本板片皆存坊中也 
[光緒七年二月初十日京報全錄]  
　　宫門抄○發抄旨四道○諭旨七道錄前○雲督劉等奏酌擬滇省鹽務先復正課緩徵雜課摺子○江督劉等奏懇仍以原請知縣調補摺○浙撫譚奏前任禮部右侍郎病故日期片○又奏調補沿河要缺知縣摺子○二月初十日兵部太常寺太僕寺八旗兩翼值日無引見○董恂由東陵回京請安○六額駙請假十日○明安請假五日○内閣奏派騐放之王大臣派出肅王潘祖蔭崇禮梅啓照○召見軍機○發抄岑毓英奏已故貴州提督趙德光請建專祠奉旨着照所請該部知道欽此○又記名總兵趙發等留黔儘先補用奉旨着照所請該部知道欽此○又已革知州郭拉豐阿等請開復奉旨該部議奏欽此○周恒祺奏機器局需用經費奉旨知道了欽此○○雲貴總督臣劉長佑雲南巡撫臣杜瑞聯跪奏爲酌擬滇省鹽務先復正課緩徵雜課恭摺覆陳仰祈聖鑒事竊臣等准户部咨議覆滇省鹽課額數並變通章程駁令查照定額寳力督徵一摺又駁查支欵清單一件光緒五年閏三月十九日具奏奉旨依議欽此欽遵咨行到滇當經轉飭遵辦玆據鹽法道鍾祖念會同布政使升泰詳稱竊查滇省自咸豐四年將額徵正溢課銀徵足照例題銷五年卽值各處匪擾未能報銷迨至省城戒嚴兩迤井廠迭遭蹂躪鹽課全無至同治十三年軍務肅清前撫臣岑毓英奏委鹽道提舉大使等官試辦三年儘徵儘解試辦期滿再行奏請定額嗣因試辦四年未著成効應徵正溢課銀雖經各前道督飭各井員實力催辦因滇省軍務甫平人民未復銷鹽未能核計暢旺四年徵收鹽課養廉雜支其銀八十一萬三千四百二十七兩零節奉部催以試辦已逾年限卽應遵照酌中定額並將造　遲延之鹽道奏叅議處當卽查試辦四年期内徵收鹽課養廉雜支等欵酌中定擬每年請以二十萬三千三百五十六兩零並將四年開除軍餉支給養廉等欵造册詳蒙具奏奉旨户部議奏欽此旋奉户部議覆以鹽課爲維正之供絲毫不容短少所請以二十萬兩作爲定額之處未便率准應令查照定額二十六萬一千六百餘兩照數徵足其養亷雜支銀十一萬二千九百餘兩亦應照額起徵以備支用等因奉駁轉飭遵照司道等遵查原奏指駁各節自應遵照辦理無如滇省兵燹年久兩迤鹽井被賊燬壞過半滷水不分商灶逃亡自試辦以來招徠新商均不諳探取之術迭經借給柴本修復井灶以爲根本督飭井員講求煎煉以便民食惟軍務初平人民未復銷鹽不能暢旺接值賓川鄧川騰越順雲臨安等處叛練士夷相繼滋事道路通塞靡常鹽無銷路卽課無來源又兼軍興之後加添鹽釐就井抽收鹽斤並未增價實興正課　異此試辦四年短徵課欵之實在情也至開除養亷雜支各欵試辦之初緝私爲首所有緝私巡費盤騐解課脚費及督撫道署帋劄引票帋價等項均係緊要養亷係不能不放之欵其餘應支各項飭俟銷鹽暢旺再行照章支領所有單開請銷各欵分計則較舊章並未核减統計則支發僅及六成寔已核减四成此試辦期内支給雜支之實在情形也且前承辦各員役或因事故去任或因疾病亡故多已更換而所支皆應得之薪工雖銷徵爲數無多而緝私盤查辦事較暢旺之時尤爲辛勞應請免其追繳以示體恤自奉部咨後遵卽督飭井員集各商剴切曉諭務將應徵正額鹽課及養亷雜支各銀兩必須按年徵足方符定章旋據各商禀稱感沐皇恩深知正課爲餉項所關商等具有天良何敢置公欵於不顧惟自試辦以來短徵額課之由實因兩迤各井迭遭匪擾廢弛年久煎銷不旺兼之軍務未能盡平人民不及昔年之半鹽務係計口授食銷鹽旣減課項自亡此一定不易之理旣奉户部奏駁商等惟有實力疏銷先將正額課銀二十六萬一千六百餘兩自光緒六年起照數認足惟煎銷暢滯靡常倘仍徵不足數查未經試辦以前係就井抽收鹽厘試辦以後前項鹽厘自應酌量删減以顧正課擬請照舊抽收如正額有虧卽在鹽厘項下撥補俾免缺額至奏銷册載豁除井課仍請免其撥補以免賠累所有養亷雜支銀兩俟銷鹽暢旺察看情形卽行次第起徵斷不敢意存觀望等情由該鹽道會同藩司具詳前來臣等覆查滇省鹽務廢弛年久整頓殊爲不易臣等到任後節經轉飭鹽道督飭各并員認眞督銷總期多收一分鹽課卽多濟一分餉需無如軍務未盡平復人民未能復舊數年來各處土匪迭經滋事雖次第勦除而商民驚惶銷鹽尤難暢旺該司道所詳委係實在情形惟有仰懇天恩俯念滇省軍務之後人民未盡復業若將正課雜支同時起徵商力實有未逮且商人挾資運鹽有利則趨無利則避若竟責令正雜併計照額全完勢必逐年賠累商情渙散課欵更形無出應請俯准先將正額鹽課自光緒六年起照數征足如有缺額卽在鹽厘項下撥補庶額課不致有虧遵照定例於次年四月奏銷其同治十三年至光緒五年所徵鹽課均係儘徵儘解支發軍餉仍歸於軍需案内核實報銷一切雜支統較舊章不及六成亦請免其追繳其自六年起應支養亷雜支等項實係不能不放之欵養亷一項查照咸豐七年部定章程核放雜支摘要支給仍統計減四成之數以節糜費其養亷雜支銀兩請俟煎銷暢旺查看情形再行量啓徵如此一轉移間正課旣不致有虧開除亦不致浮冒所有臣等酌擬滇省先復正額鹽課緩徵雜課各錄由謹合詞恭摺具陳伏乞 
 
 

Page 4

 
 
第四章 
皇太后皇上聖鑒勅部核覆施行謹奏軍機大臣奉旨户部議奏欽此○○頭品頂戴兩江總督臣劉坤一江蘇巡撫臣吳元炳跪奏爲沿河知縣員缺緊要仍懇以原請之員調補以裨地方仰祈聖鑒事竊江都縣知縣顧景濂升補邳州知州遺缺歸光緒四年十月分截缺前經請以六合縣知縣謝延庚調補接准部覆以該員實授日期在江都縣開缺之後並未捐免實授所請調補之處核與例章不符應毋庸議其江都縣知縣員缺應令另行　選等因自應遵照辦理惟奇江都縣知縣係冲煩疲難四項兼全沿河要缺例應在外揀補且係附郭首邑政務殷煩必須精明幹練之員方足以資治理前經請以六合縣知縣謝延庚調補係屬爲缺擇人玆復於通省現任候補人員内逐加遴選非現居要缺卽人地未宜實無堪以揀補之員惟查有原請調補是缺之六合縣知縣謝延庚年四十八歲浙江監生遵例報捐知縣指分江蘇並加　同知銜隨同克復漳州等處案内保以知縣歸江蘇候補班遇　先補克復鎭平嘉應各城案内保俟補缺後以同知直隸州知州仍留江蘇卽補同治六年六月奉欽派大臣驗放覆奏奉旨着照例發往欽此八月到省十一年加捐本班儘先補用試看期滿甄别堪勝煩缺之任光緒三年請補六合縣知縣十月部覆准補四年經前督臣沈葆楨以該員有志向上遇事　敏奏請記名擢用試署期滿題請實授捐免試俸歴俸在案覆查該員明白吏事熟習河工以之調補江都縣要缺知道洵堪勝任該員實　日期在江都縣　缺之第與例　有未符但人地實在相宜例得專摺請旨現已飭令抄都遵例捐免實授以符定章據藩臬兩司會詳請奏前來臣等往返函商意見相同合無仰懇天恩俯念員缺緊要一時實難其選仍以六合縣知縣謝延庚調補江都縣要缺知縣實於地方有裨如蒙俞允該員係現任知縣調補知縣銜缺相當毋庸　部引見在内一切因公處分例免核計亦無須查造叅罰謹會同漕運總督臣黎培敬合詞恭摺具奏伏乞皇太后皇上聖鑒訓示再所遺六合縣知縣缺江蘇省現有應補人員應請扣留由外請補令併聲明謹奏軍機大臣奉旨吏部議奏欽此○○譚鍾　片再前任禮部有侍郎杜聯浙江會稽縣人由翰林院編修歴擢内閣學士簡放廣東學政任滿請假回籍省募同治七年三月到籍旋遷禮部右侍郎嗣因患病奏奉諭旨准其開缺調理在案今於光緒六年九月初一日在籍病故據薪司德馨轉據會稽縣詳報前來除咨吏禮二部查照处理合附片具奏伏乞聖鑒謹奏軍機大臣奉旨知道了欽此○○頭品頂戴兩江總督臣劉坤一江蘇巡撫臣吳元炳跪奏爲揀員調補沿河要缺知縣恭摺仰祈聖鑒事竊甘泉縣知縣秦曾　於光緒六年八月初四日病故出缺例應以本日作爲開缺日期歸八月分截缺所遺甘泉縣知縣係衝煩疲難四項兼全沿河要缺例應在外揀員調補該縣爲附郭首邑水路通衢政務殷煩非精明諳練之員不足以資治理兹於通省現任簡缺知縣内逐加遴選查有如臬縣知縣劉廷鏡年三十七歲廣東南海縣舉人同治十三年甲戌科會試中式進士殿試二甲朝考一等奉旨以翰林院庶吉士用光緒二年四月散館奉旨以知縣　七月簽選江蘇如臯縣知縣八月初五日奉欽派王大臣騐放九月二十八日到省繳憑三年二月十三日到任覆查該員善理民情講求水利以之調補甘泉縣要缺知縣人地相宜洵堪勝任據藩臬兩司會詳請奏前來臣等往返函商意見相同合無仰懇天恩俯念員缺緊要補准以如臯縣知縣劉廷鏡詞補甘泉縣知縣實於地方有裨如蒙俞允該員係現任知縣調補知縣銜缺相當毋庸送引見一切因公處分亦毋庸核計謹會同漕運總督臣黎培敬令詞恭摺具奏伏乞皇太后皇上聖鑒訓示再所遺如臯縣知縣員缺江蘇現有應補人員並請扣留外補合併聲明謹奏軍機大臣奉旨吏部議奏欽此 
[光緒七年二月十一日京報全錄] 此本未完 
　　宫門抄○上諭三道錄前○内務府奏爲請旨摺子○川督丁奏請旌表夾片○又奏委署知州片○大臣載奏請銷假當差摺子○川督丁奏特叅管獄有獄各官革職議處限緝摺○又奏甄别州縣片○又奏叅革州縣各官片○江撫李奏調署知縣片○又奏甄别知縣片○二月十一日刑部都察院大理寺侍衛處值日無引見○載英謝授太常寺卿恩○張之洞謝授侍講學士恩○召見軍機○皇上明日卯正至大高殿拈香○○總管内務府謹奏爲奏聞請旨事恭照道光十年八月奉旨嗣後織造等每届一年期滿着内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起予限六十日卽令到任自到任之日起扣足在任一年由臣衙門先行奏聞請旨等因在案查杭州織造文桂由愼刑司員外郎於光緒三年九月初一日奉旨補放杭州織造該員於十一月初三日到任是年十二月在任丁親父憂該員係屬親子例應回旗穿孝臣衙門於光緒三年十二月十三日具奏奉上諭内務府奏織造丁憂可否簡放一摺文桂着回京穿孝百日服滿仍行回任杭州織造著梅啓照兼管欽此該織造文桂遵卽於光緒四年正月初八日卸任回京穿孝百日服滿於是年六月二十四日回任照案扣除五個月十六日應於光緒五年閏三月十八日係屬一年期滿臣衙門於光緒五年二月二十日具奏本日由内閣抄出奉旨杭州織造仍着文桂接管欽此自接管之日起扣至光緒六年三月十七日又届一年期滿臣衙門於光緒六年正月二十日具奏本日由内閣抄出奉旨杭州織造仍着文桂接管欽此今按接管之日起扣至光緒七年三月十七日又届一年期滿理合先期具奏可否更換之處伏候訓示遵行爲此謹奏請旨奉旨已錄○○丁寳楨片再據浦江縣知縣陸汝御内江縣知縣陸爲棻禀稱浙江嘉興縣貞女李壽姑係四川打箭爐同知李忠清之女許字前大寍縣知縣張曾彥之子歸安縣附生張德鏘爲室時年十四歲尙未迎娶詎光緒元年張德鏘病故壽姑一聞凶耗隱痛絶食經父母苦口勸導不敢重違親意長齋素服日夕誦經爲父母祈年迨光緒四年張德鏗之柩歸葬有期壽姑聞之遂絶食身故時年十八歲張曾彥重其貞烈迎柩與德鏘合葬又據署新津縣知縣孫開嘉等禀稱浙江錢塘縣現存節婦吳黃氏係國學生吳聲槐之妻甘肅會寍縣知縣吳春輝之嗣母先年吳聲槐病重氏割臂肉和藥以進轉危爲安至道光二十四年聲槐復病不起黃氏痛不欲生以翁邁子幼節哀盡孝矢志撫孤至今三十七年又據署郫縣知縣劉錫琦等禀稱順天府寄籍山東歴城縣前山西候補知府朱焜之女朱靜淑幼有至性光緒三年隨父入川因母陳氏老病臥床久治不愈女焚香告天祈以身代詎母病日漸增劇計無所施因聞割股能療親病於五年十二月初三日夜潜割臂肉和藥以進母病旋愈朱靜淑瘡痕亦卽平復親族咸欽其孝以上貞女一口孝女一口節婦一口因原籍乏人呈報經各該縣查明分造册結懇請旌表前來臣查該貞女李壽姑節婦吳黃氏孝女朱靜淑志矢金石節凛冰霜或純孝性成或至死不二同爲巾幗完人宜邀旌揚盛典合無仰懇天恩勅部旌表以勵世俗而維風化除册結咨部外謹會同學政臣陳懋侯合詞附片具奏伏乞聖鑒訓示謹奏軍機大臣奉旨均着准其旌表禮部知道欽此○○丁寳楨片再現署眉州直隷州知州賀　若調省遺缺係濵江要區管轄三縣治理匪易查有署城口廳通判事江北廳同知葆符老成穩練堪以調署據藩臬兩司會詳前來除檄飭遵照外謹會同成都將軍臣恒訓合詞附片具奏伏乞聖鑒謹奏軍機大臣奉旨知道了欽此 
[浙省撫轅事宜]  
　　二月二十五日補仙居縣程雲俶自菱湖厘局差人來省禀知藩司飭知赴任叩謝補用縣張堉禀見辭赴　興接辦厘局馬維翰　嚴　丞典史陳鍾沂平陽典史俱禀知奉藩司委署禀見叩謝熊雋禀見辭赴津局差府經歴莊鳳雲禀知厘捐局委龍山茶捐差叩謝前署長山巡檢陳偉　事回省禀到叩見○二十六日 
 
 

Page 5

 
 
府稅課大使張祥棨兼攝東陽縣氶並知署典史事回省禀到 
[蘇省撫轅事宜]  
　　二月二十七日知縣黎光旦禀知奉委赴江震公幹卽辭○二十八日知縣王芝蘭陳廷璐均禀知奉委發審局差　從九聶師賢劉振鈞均禀知換蘇差委 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
