# 1909 - 13 - 4912915

 

Page 1

 
 
   
 
 

Page 2

 
 
上諭 
　監國攝政王鈐章十二月二十一内閣奉 
上諭菩陀峪定東陵應　神路營房工程著派紹英耆齡敬謹估修欽此上諭明年三月十二日兼祧皇考德宗景皇帝梓宫奉　移山陵暫安所有應行典禮並一切事宜著各該衙門及直隸　總督敬謹預備欽此 
上諭馮汝騤奏查明江西被災各屬分别緩徵遞緩新舊錢漕等項開單　呈覽一摺江西南昌等府各屬本年春夏間雨水過多入秋以後又復　亢旱被災情形輕重不同收成均甚歉薄若將應徵新舊錢漕等項照　常徵收民力實有未逮加恩著照所請所有勘明被災新建等廳縣並　九江府同知所轄之南九二衛及勘未成災民困未蘇之南昌等縣併　安義寄莊建昌等縣均著將應徵新舊錢漕蘆課屯餘分别緩徵遞緩　以紓民力該撫即按照原單所開各廳縣村莊頃畝分數曁應緩銀米　石各數刋刻謄黄徧行曉諭務使實惠均霑母令吏胥舞弊用副朝廷　軫念民艱至意該部知道單併發欽此軍機大臣署名奕劻世續張　之洞鹿傳霖那桐 
[宫門抄]  
　　十二月二十一日召見軍機　孫中堂論說 
　近日海外之談論 
西報載十九日北京電云中政府近日發布之政策足使外人棄其信任之觀念恐滿人將組成不穩當之朝局此何說也夫自袁軍機世訊開缺而海外之議論紛起大抵模糊影響不能切中事實當袁氏之初出京也一則曰袁氏深夜微服出京將赴英國决不回河南原籍再則曰袁氏夫勢將爲中國擾亂之預兆三則曰倫敦某報預料此舉必有惡果此皆道聽途說絕無證騐之議論今日又謂中政府近日發布政策足使外人棄其信任之觀念恐滿人將組成不穩當之朝局不知何所據而云耶蓋 
 
 
 

Page 3

 
 
中。政府近日之政策猶是先帝臨朝時之政策也。所異。者惟此袁氏開。缺一事。 
夫外。人之所以注意於此者。其必有故。袁氏素與外人敦睦。外人或且疑。政府以袁氏結好外人之故故有此舉動於是。論議紛紛百端推測其實。皆。非事理之當也蓋袁氏之開缺也。其說不一。或謂攝政王素不滿意於袁氏。或謂推翻戊戍黨案之朕兆。或謂奏參結黨營私之效果。凡此。諸說。均關。於内政之紛更無與外交之遷改。萬不。致以袁氏一人去留而全翻。已。成朝局况袁氏去而繼其任者爲梁氏梁亦長於外交决不推翻袁。氏之。政策則何所。懼而謂外人棄。其信任之觀念且外人之所信任者將信。任。袁氏一人乎將信任中國之政府乎如曰信任袁氏一人則已如曰。信任。中國之政府則袁氏去而政策在也袁氏去而繼續袁氏者又大有人。在。也此固外人無所用其狐疑亦無所用其推測不特此也袁氏之於外。交其有何等之能力雖不能下確實之評判而據人之道其功者曰昔日。之。保存使舘而己即前次路事借欵亦不免稍有微功亦决不能因其有。功。於外人而卽以爲朝廷黜陟之殿最則其去也必有去之故矣即使絕。無。原因而朝廷遽加黜逐則大權亦統於朝廷外人亦决無干涉之理。然則。爲外人者不必論袁氏之開缺與否當論政府對於外交上之政策更。變。與否此一定不易之理也所更可怪者。莫如謂恐滿人組成不穩當之。朝。局一語夫滿漢之見自發布預備立憲詔旨以後漸漸消除而調和之。不意。外人反出此議論而挑兩派之激戰也蓋自攝政王監國以來素抱。調。和滿漢之主義觀其變通旗制一事己足見攝政王之用心且曾語曰。朝廷用人一秉至公初無黨派之成見則此次袁氏之去必非有滿漢之。見。存乎其間可知且袁氏漢人梁氏亦漢人也那氏雖入軍機而某邸亦。有。告退之意故袁氏開缺之舉決非爲滿漢勢力消長而然己可概見。且自。兩宫升遐少主初即位卽首頒實行立憲之詔書以兾克竟先帝九。年。實行立憲之遺志政策已定朝局依然則外人近日種種之議論大抵。多所。誤會而不能根據於事實明矣。 
總之。袁氏一人之去留雖異而國際之敦睦無殊則外人之不必驚異者。一。袁氏一人之去留全在朝廷之用舍則外人不必顧問者二故自袁氏。去。而國人始則不免驚惶繼則浮言已息矣尚安用外人之多方臆測乎。惟冀。列邦仍以袁未去時之方針以定袁氏旣去後之交涉道聽途說安。所用乎。 
專電 
　　電一（北京） 
憲政編查館通電各省撫督諮議局初選複選期限轉瞬卽屇速將現在辦理情形尅期電覆　　電二（北京） 
某御史片奏江浙漕米爲數較多若令全運恐漲價困民請飭度支部分别緩急以顧民食奉旨度支部知道　　電三（北京） 
政務處奏覆請設軍諮府摺應俟三十六鎭一律練成後再由陸軍部奏請設立 
　　電四（蕪湖） 
駐蕪英領葛君今日（二十一日）乘務克新兵艦赴皖籌商糖捐礦石等事 
緊要新聞 
　　憲政館奏設考核專科章程六條 
一於憲政編查館内設立專科考核九年限内議院未開以前京外各衙門各項應行籌備事宜曰考核專科一設總辦一人商承提調管理本科事務幫辦二人協同總辦管理本科事務正科員二人副科員八人分司本科各事務所有奏咨文牘由總辦幫辦挈同科員詳愼擬草送由提調核奪辦稿呈本館王大臣核定分别奏咨施行其館中編制統計兩局長擬均派兼專科會辦差使以收聯合統一之效一九年籌備事宜欽遵懿旨責成内外臣工每届六個月將籌辦成績臚列奏聞並咨報憲政編查館查核應自光緒三十四年八月起至十二月底止爲第一届以後每年六月底曁十二月底各爲一届限每年二月内及八月内各具奏咨報一次俟報到本館後查核所辦是否核實於每年四月内及十月内各分别殿最彙奏一次一本年應辦事宜查有尚未籌辦奏報者由館行文該管衙門咨催一次以後每年二月八月查明是年應辦事宜行文京外各衙門預行咨催一次如届限尚有未經奏報者另行專案酌量分别奏咨催辦一京外各衙門於應行籌備事宜如有逾限不辦或陽奉陰違或有名無實即由館指名據實奏叅如辦理稍有未協由館分别奏咨指令更正一以上各條外如尚有未盡事宜隨時酌定奏明辦理 
 
 

Page 4

 
 
[奏參鎭國公毓炤酒醉滋事北京]  
　　民政部據内城巡警總廳申稱九月二十七日夜間有鎭國公毓炤帶同家人數名在東直門大街地方玉慶酒店飲酒回至羊管胡同彼時其家人中有名丁兒者因醉臥倒毓炤因向彼處住户連連氏乞討凉水經連連氏之弟八十兒送出因爲時過晚八十兒出有怨言致觸毓炤之怒當向爭吵揪扭連連氏走出解勸八十兒遂乘間逃去適巡長全泰查至向問毓炤遽令從人將該巡長揪至伊府派人看守聲稱毓炤被八十兒辱詈責令將八十兒交出該巡長應允出外尋找仍不肯放旋又派人將連連氏揪扭至府一併看押經巡警錫元聞信至府探詢亦被誘入扣留始將巡長全泰釋放直至次日經該管廳區派員前往向案再三理論始將巡警錫元及連連氏放出申請核辦等情該部以鎭國公毓炤輒因酒醉乞水啓嫌私行揪人至府雖無監禁拷打情事究屬不應爲而爲爰特具奏請旨飭交宗人府議處十一月二十九日奉旨依議 
[中日電政條約簽押]  
　　字林報載二十日北京電云中日電報條約己於今日簽押該約爲保全滿洲中國電政主權而發 
[外人論中國財政紊亂情形]  
　　字林西報云倫敦泰晤士報北京訪事馬禮遜博士於十一月二十二日致電該報論中國財政其文如下近有美國遠東著名銀行代表抵京調查中國財政情形擬以債欵輸諸中國興造粤漢鐵路此爲唐紹怡使美結果之一該欵聞爲比國資本家所籌若輩雖明知此路建築權已由英國假欵中國向華興公司贖回而梁指之念仍未稍已該代表現已查得實情遄回上海深信目下輸債中國殊非安穩之道中國近今財政情形頗爲可慮其故由銀價大落幣政不善關稅短收滬漢津等各大商埠華商買賣空盤及其餘各種損失有以致之（天津領事公會及西國商會近日報告京中各公使云天津華商共欠德日各國洋行貨欵將達二百萬磅而有抵之欵僅達其半）且各省徵集現銀解付金磅賠欵爲數日增益使財政困難中政府雖與各國訂約申明改革財政而以昧於理財之道致國内幣政日就紊亂駐京各公使近曾照會外務部從速整頓幣政其無的實存欵之各銀行一律禁其發行鈔票而各省官銀行無限數之鈔票並無現銀存欵質保者亦須加以節制中國財政危象昭然若揭如欲再由英法假與五兆金磅債欵贖還京漢鐵路之佳機非急施改革當無望矣近者郵傳部以贖還該路全線英金五兆磅現尚不敷復向外國各銀行商借債洋一千四百萬圓已有成約該欵並無實産抵押蓋郵傳部初意本擬籌借七釐利息國債洋一千萬圓並允撥付該路紅利一份以示鼓勵惟此欵除郵傳部擔保外並無抵押而華民懷疑該部之念深入於心故區區徽債亦竟全歸失敗該部見國債無效故復有向外國銀行籌借之議中國濫費金錢己成通習所借外債悉擲諸虚牝如此舉動實將失外人之信任嗣後投資中國者即有政府擔保而不得管理費用實在之權勢亦將靳而不予矣 
[英美對於禁烟會之意見]  
　　字林報云十一月二十四日英國下議院集議時議員召納君起問萬國禁烟大會辦法外務部大臣葛雷答稱美政府曾將訓諭該國代表之言照會前來其欵如下（一）設法限制該國所有領土内用烟之數（二）商定善策禁止該國人民在遠東所業之鴉片貿易（三）日後在滬集會美國代表可以預備與預會之各國代表恊同宣示其本國政府將在遠東各領土内施行逐漸禁止鴉片栽種貿易吸食辦法之定見俾資中國考鏡以助中國禁絕全國烟患四（將來開會美國代表卽以該國目下現行之章程禁令宣告會中此項章程凡關於遠東鴉片出産商業銷路損害各節可於會同研究之際共抒意見討論修改至英國代表所受之訓論亦同此數欵惟其他與會各國代表所受政府之訓諭如何情形尚無所聞 
[歡迎美國禁烟代表廣東]  
　　萬國禁烟會美國代表丁家立己乘輪抵華十五日廣東戒烟總會開會歡迎先由主席宣布開會理由丁君起而演說痛陳烟毒宜萬國合力設法禁絕等語衆鼓掌致謝主席復述同人歡謝之意次警務公所劉委員起述政界致謝之意劉委員易主席均請丁君與萬國禁烟議員協助中政府實行禁令旋主席提議由總會公推丁君赴滬萬國大會時轉述本會要求三事（一）請萬國此後將凡關於鴉片條約一律作廢另訂禁烟專條（二）請英國於中致府稽查土藥之事有贊助無干涉（三）請美國政府及各團體多派大醫生來華帮助戒烟衆齊起請丁君担任丁君允諾遂茶會而散聞丁君日内卽當由粤赴滬 
[唐紹怡已定期回國]  
　　泰晤士報載二十日紐約電云中國赴美專使大臣唐紹怡業經中政府召回故己定期二十八日在紐約啟程由歐洲遄回中國 
[高提學赴粤商議路事北京]  
　　日前張相國以粤漢鐵路粤商現時招殿無多願向英國借欵其借約尚未商定特飭高凌蔚速 
 
 

Page 5

 
 
赴廣東與該路經理梁誠妥爲商酌並查看一切聞高不日卽須起程 
[西報對於津浦路工之異議]  
　　字林報載倫敦泰晤士報北京訪事馬禮遜博士電稱津浦鐵路北叚德國所築之路頗有進步因華總理凡事均任德國總工程司裁斷並恊助該德員辦理路工不遺餘力之故而南叚英國所築之路全無進步由該總理籍禁廣東前曾遊學美國於路工頗形掣肘雖該路合同載明四年竣工然據十一月十二日官塲報告觀之路綫雖己測定而鐵軌未定枕木未購土方未築知工程甚爲延緩聞英使朱邇典近曾照會中政府詰責此事嗣因中國疊遭國喪外交謁談頗爲阻礙是以未開談判云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
分類新聞 
政界 
[創設法政講習會蘇州]  
　　蘇垣長元吳敎育會職員以明年創設諮議局而初選舉日期轉瞬即届恐中下社會者流尚少法政思想未能曉然於諮議局之利益議員之可貴因特將干將坊之師範講習會（該會學員均已畢業不復招考）改設法政講習會專授法律原理地方自治制度憲法要義凡二十五歲以下文理粗通能自抄講義者皆可入會學習額設五十名該會一切會務已由楊翼之潘硯生君熱心担任再延敎員每日認眞講授以期開通民智現已籌有經費妥定章程於明年正月十五左右開辦 
[稅司請防羊子瘟症漢口]  
　　漢關道昨接稅務司函稱前有英國怡和公司之隆和輪船到口後船上有火夫一名患病身死情形可疑經本關醫員上船騐看該屍係患羊子瘟病而死嗣查得此病係由南方傳來無不先由鼠子爲之傳染現上海工部局已設法除滅此症本口不可不預爲之防亟應從速將本口碼頭及進口貨棧房之鼠早行滅絕現已函知各國租界工部局請其在於租界内設立滅鼠會惟華界亦須通力合作方無疏漏應請飭知地方官及警察局出示妥爲辦理有獲死鼠者均由會購買用火焚之云云齊照岩觀察接函後即飭夏口廳警察局洋務公所與稅司妥商設立滅鼠會辦法 
[通飭改用宣統年號蘇州]  
　　蘇撫陳中丞通札各屬云案准禮部咨奉硃筆圈出建元年號用宣統二字欽此業經通行在案所有文武各衙門文封票照以及契紙聯單各件凡刋有年號者均應改刋宣統年號自明年正月初一日起開用其各屬以前所領票照契紙聯單未經用竣者應令截至本年十二月底止分别繳銷具報查考通行各屬一體遵照 
[淮運司禀求開缺揚州]  
　　兩淮運司趙渭卿都轉近因言官屢次彈劾迭奉諭旨飭查頗萌退志爰禀懇江督奏請開缺回籍就醫並已督飭經承速將各項報銷交代册籍預爲赴辦 
[批駁惲道與民爭利之條陳廣東]  
　　日前憚道學基條陳製造官轎給發貧民收租茲聞粤督以粤省轎館多係轎夫合資置轎凡受雇扛抬者抽取轎租此係貧民自行營生向不由官干涉若置竹槓官轎由官收租名爲藉養貧民實則與民爭利猥細殊甚未免有傷政體且民間有力者始行乘轎無取竹槓之陋無力者多係步行雖有竹轎亦不乘坐徒費官本於民無益更恐滋生事端所議似屬難行業已批仰勸業巡警兩道備移該道知照矣 
[禀請設立烟膏公司浙江]  
　　平湖職商方國祥具禀邑尊請設烟膏公司每日認繳百兩銷數之捐其原賣烟膏之店願附股者聽其自便惟售士之家不得私售烟膏售膏者不得售土以清界限所有現在售膏之店飭令明年一律閉歇以一事權而定銷數已奉蘇大令批准出示曉諭矣 
軍界 
[嚴辦鎭南關叛兵砲目廣東]  
　　廣西太平思順道昨准諒山公使解回叛兵砲目龍運合一名該道即督同龍州閔丞及委員陳沛霖將該叛兵提訊據供鎭南關砲台失守之後被革黨脅他開砲反攻後又隨匪李樹培黄八何五等同至河内改名馬德良投入山大王（即越匪王提督）黨内李樹塔早被洋人拿獲解往星加坡伊因其妻陳氏與匪黨梁蘭泉帶信至邱驢託人購鎗行至中途被洋人盤獲知其居住屯梅致被圍拿解案梁蘭泉在山西太原兩處居住往來無定有某國人爲其製造機器子碼所欠者爲鎗枝耳該道以該犯充當砲目竟敢與匪叛逃實屬罪不容誅電禀粤督請即就地正法以昭炯戒 
[部員考察蘇省陸軍政務蘇州]  
　　蘇省督練公所暫編二十三混成協已經奏明在案日前陸軍部鐵尚書委派司員北洋行營營務處兼會辦編譯處郎中魏勛來蘇考察營制餉項軍裝敎練各事現已公畢起程回京 
[另刋太湖水師關防蘇州]  
　　太湖水師歐陽副戎成祥以太湖水師全軍按照陸軍部前頒巡防隊營制餉章分别改編爲蘇省太湖水師巡防隊第一二三四五營因禀請另給關防應用等情己奉蘇撫批准卽飭善後局另行刋刻關防五顆飭發該軍祗領分别啓用並令將舊用關防截角繳銷 
[檄飭籌備新軍成鎭經費廣東]  
　　粤省新軍現當續編砲工輜重各營之際所有軍具鎗砲等需用尤多而營舍服裝等件亦須先行準備以免新兵徵到臨時棘手其花生寮等處營房工程及應行添置各項軍具當飭督練公所迅行酌核開單列呈并以此欵爲數旣巨尤須速行　備隨時支發方免貽悮當飭司局將此項開辦經費四十萬兩籌備以憑餉械所分批具領 
學務 
[高等學生調部考試山東]  
　　上年高等學堂考試畢業已將功　分數表册呈送學部近聞學部來電以諸生科學卷中語多雷同擬即奏駁將各生調部考試再行核奬 
[又追學堂罰欵松江]  
　　張汝礪不繳罰欵洋三百元前經婁縣批飭檢查全案無憑核信母庸多凟在案現在天馬山培本學校董事又復具禀到縣稱敎育總會第三編所載婁縣何復書（查可卽何前憲復總會函）因特檢呈文牘求請飭提追繳云云 
[批斥學生揑控之謬妄浙江]  
　　日前金華府法政全體學生陳洪鈞等以寃遭金郡中學監督余敏時前頒貼招考單當投考錄取開堂每人付學膳雜費等洋二十元進堂詎料余敏時只爲自肥不顧士子藐視部章先擅開堂致奉批駁又諸多謊騙發回之洋又扣除一半種種謬妄余敏時宜革有六瀝情叩請追究革辦等情禀控提學司奉批禀悉查此案已據該郡士紳黄式璠等以余紳熱誠辦學反被學生吕品璜等要挾 
 
 

Page 11

 
 
多端糾搶餘洋并毆傷該校會計書記節次電禀到省該生等不知悔過猶敢來轅揑控殊屬謬妄仰金華府確切查明分别究辦又控奉增中丞批查此案前據金郡紳士黄式璠等電禀以該生吕品璜等要挾多端並毆傷會計書記叩飥懲辦等情當經本部院電飭金　府查辦在案茲據該生等禀稱余敏時扣洋不還條列多欵聯名具控核與黄紳等前電大相懸殊其中有無别情抑係該生等砌詞妄瀆應即查明以昭核實仰提學司即飭金華府迅速澈底確查秉公核辦禀復察奪 
[中學堂考試畢業浙江]  
　　杭州中學堂考試畢業已於今日出案明日舉行畢業禮茲將名單錄下最優等八名申鴻琛魯同壽周荀儒金兆梓孫士偉章守默周廷襄許爾韾優等十四名仲章培馬步靑吳才保張渠嗣錢宗浩丁兆祥戴道騮何永譽張眞康吳大昌褚祖同吳道隆王令汾嵇安中等五名史以憲史以瑨陳謙程廣蔡維藩 
[會考高等小學畢業杭州]  
　　餘杭縣令李孝先據高等小學堂堂長鮑俊造具履歷功課分數等表册詳請派員會考畢業等情具詳學轅茲經支提學批示云該校此次舉辦畢業除胡元豐俞汝翊蔡應昌杜脩仁錢鳳歧等五生確己修滿八學期其韓成康周瑞徵兩生均由他校轉入蔡孝先姚源吳紹祖沈學禮各生何以均祇四學期程度是否相合仰候札派杭屬佐治員張大猷前往會考並飭確查情形禀候核奪 
實業 
[呂大臣整頓路事之一斑南京]  
　　津浦鐵路督辦呂大臣此次南下舉行南叚開工大禮對於路工人員極爲注意先經遴派妥員秘密查察昨又飭將聲名較劣嗜好素深之柴某單某曾某等約三十餘人一律撤委以示儆戒 
[請籌高等蠶學經費浙江]  
　　支提學昨日移請藩司力籌高等蠶桑學堂經費文云前奉撫憲札以省城蠶桑學堂改辦高等預算經費飭即會同各司道局設法妥籌定議洋候奏咨立案等因查此項蠶桑學堂經費預算建築房屋添置器具約需洋二萬六千四百元又常年活支約需洋二萬四千四百八十元之鉅苟有可籌之欵允宜設法補助惟近來司庫支絀異常京恊各餉尚難措解此外辦學經費歲虧三萬餘金正苦無從挹注是項經費實難兼顧除分移運司杭巡道釐餉局會籌復辦外移會查照等因過司准此查提倡實業乃近今切要之圖蠶桑爲浙省特色現今奏奉諭旨改辦高等蠶桑學堂以期日求進步所需常年經費照該當鹽督原呈預算之數年需二萬四千四百餘元除原有萬元外應再添籌一萬五千元又應籌建築開辦費一次洋二萬六千四百元若非預爲籌定不能早日興辦惟有再行移請貴司於無可設法之中極力籌商或會同各司道局庫酌量會籌總以振興實業以圖將來利權爲要爲此合移貴司希即會同妥籌酌定的欵尅日主稿挈銜會同具詳請奏以盡公益 
[查勘烟濰鐵路地叚山東]  
　　烟濰鐵路近已派調查員二員由烟至黄查勘路綫共分五叚第一叚由烟台至福山縣第二叚由福山縣至新店第三叚由新店至五十里堡第四段由五十里堡至登州府第五段由登州至黄縣擬先築成五叚再議接續别綫 
[濰縣礦務紀聞山東]  
　　華德礦務公司在濰縣坊子所開採之煤礦每日出煤五百墩以上歷經各兵輪試騐咸謂熱力充足冠絕環球現柏林海軍部議決與該公司訂約購煤以供本國東亞艦隊之用昨又有一礦師與德人一名華人繙譯二名在城南距坊子二十餘里地方查勘礦苗携帶器具測量良久繪有詳細地圖而去或謂該礦師來自上海爲煤礦公司所聘未知確否 
[商會停止裁判漢口]  
　　漢口商務總會以年關伊邇各局署均將停止辦公爰於十九日閉會停止裁判事件俟明正十九日開會再行照常理事 
[浙路公司代修石橋浙江]  
　　清泰門外火車站相近地方向有石橋一座現因年久失修勢將坍塌日前浙路公司以此橋現爲車站往來孔道萬不能延緩不修茲經開會提議修建費約需洋二百二十餘元此係地方之事若公家無欵可撥則由公司擔任籌欵飭匠興修但不得永以爲例等情函商仁錢兩縣現李伊二大令已出示曉諭該處居民云此橋動工之際如遇往來各自小心行走不得向之阻撓並謂日後橋身設有損壞即著該里保禀縣核修 
雜記 
[戚守不遵通飭之奇聞松江]  
　　華婁兩縣近奉江督通飭趁此年歲豐稔赶緊備榖儲倉以防荒歉兩縣憲當即照會積榖董事由董事向府署領欵忽奉戚太守批駁事遂中止竟莫測其故云 
[靑浦縣禀陳拖船覆溺辦法蘇州]  
　　靑浦縣陳令定遠詳禀各憲略謂據大東輪船公司户波敬太郎函稱十一月十八日飛驊丸拖帶小航船由申至常三更時分路經四牌樓相近浦屈渡地方忽聞後船喊叫飛驊丸當即停車不料吳錫甫小航船己遭覆没適值敝局蓬來丸由申至蘇道經該處幫同救起十餘人函請派差彈壓飭屬認領等情並據地保孫吳周報十八夜三更時分有大東局輪船拖帶常熟銅港涇航船一隻行至浦屈渡口斷纜覆没除當時撈救外報請勘驗等情先後到縣據此查該處離城二十七里當即帶領刑仵前詢勘得吳淞江三江口南岸浦屈渡灣兩岸田罻錯聯崑界其轉灣處向東轉北地勢欹斜爲蘇滬往來要道飭量江面寛二十五丈水深一丈四五尺不等覆没航船側浮水面量船身長三丈四尺闊六尺勘畢訊據地保孫吳周供與報詞同據船夥王金海曹阿根沈小和尚同供伊等向幫吳錫甫搖航船由常熟同港涇南橋鎭至上海往來搭客有時附輪拖帶不止一次十八日自上海開回同港涇搭客陸姓趕回喜事大家加錢附大東公司飛驊丸小輪拖帶是夜三更時行至浦屈渡南面轉灣處忽聞所舵二司務連聲呼救伊等同船主適因掉班睡宿當即驚醒船已翻轉計搭客大小男女並伊等船夥船主共有五十二人一併　水共救起十五人時有輪船經過亦救起十餘人帶往蘇州等語當經懸立重賞設法打撈並移兼管水利葉主簿承霖督同地保人等連日撈獲屍身二十四具均經逐細騐明把舵二司 
 
 

Page 12

 
 
務亦在其内所有救起十五人當經撫卹遣回撈獲行李物件陸續由各人並屍親等連同屍身分别領回棺殮取結附卷惟船主吳錫甫屍身迄未撈獲據船夥王金海僉稱伊等與船主吳錫甫同等落水幸遇救起現在吳錫甫屍身未獲或者是夜他輪經過遇救得生亦未可知容伊等回家訪明如果未死囑令赶緊報案候訊否則俟輪船司機人到案後一奉傳喚伊等立卽投候質訊不敢遲延等供知縣伏查此次航船覆没雖云纜斷所致然查驗纜繩斷處齊如刀截佑非自行斷纜訪諸附近皆謂是夜因聞呼救當出查看其時航船已經翻轉蓋因搭客太多船勢過重且又附拖第四隻未尾轉灣時輪行迅速轉舵不及以致帶沉飭量轉灣覆没處起至西港灣停輪處止相距計四十餘丈查浦屈渡並非巨浸且是夜風平浪靜月色甚皎乃竟漫不經心溺斃至二十四名之多傷心慘目莫此爲甚一再往傳輪船司機舵工迄未到案除將船夥定金海等暫行省釋斷纜帶冋儲庫外仰求札飭上海縣就近飭傳大東輪船公司飛驊丸小輪司機舵工到案移解過縣以便訊供詳辦並求通飭各縣轉飭各輪局嗣後凡遇河港灣曲處務須停機緩駛切忽任意疾行免致肇事而重生命云云 
[新會縣禀報各鄉械閙傷損情形廣東]  
　　新會縣屬深涌應田兩村因往順德白籐鄉帮瘦被彼族鬥匪竄擾焚殺經陳令會同施參將飛往彈壓業己平靖現聞陳令禀報粤督略謂會晤順德縣厲令並趙恊戎准面交船户廖全勝一名爛背脊鎗二枝掃地光鎗五枝小鐵砲五尊火藥桶一個刀二把船二隻黄姓族一枝藤牌六面内五面書明芝山防禦字樣又與施參戎馳赴石門頭村勘得被燒瓦屋一間大小茅寮三十五間隨往深涌村查勘被焚房屋大小二十六間小祠堂三間茅寮三十六間驗得已死胡世東胡判良屍身二具復往龍田村勘得被燒房屋一間驗得已死馮亞興馮德才馮亞紀屍身三具現時寮屋被燒者一時無家可歸已飭各紳酌議賠償 
[當押業集議停止交易廣東]  
　　粤省官紙局前日出示諭令當押業購用官紙并干涉其所當雜物不准扣給九折該行不允遵辦乃發出公啓集議抵制之策并聞某董等之意見謂如不獲命卽行一律停止交易云 
國外新聞 
[美國亂黨定罪]  
　　二十日日華盛頓電云謀殺裴京大尉之馬盜六人已定死罪餘黨在外聲稱將暗刺判罪之裁判員以爲報復 
[敎堂屋面坍塌肇禍]  
　　二十日倫敦電云瑞士拉克斯地方有某敎堂坍塌屋面死者三十一人受傷者五十人 
[韓皇出巡續聞]  
　　二十日東京電云韓皇此次出巡頗有良效韓反中現多有去其頂髻者 
[意大利大地震十二誌]  
　　二十日倫敦電云本月十八日意大利議院批准地震議案擬於某某數稅增抽附稅五十分之一以五年爲限惠濟災黎其餘災區無主認領之産業即以撥賑貧窶贍養孤兒 
[美總統與國會衝突]  
　　二十日倫敦電云美總統羅斯佛與國會之衝突仍頗激烈聞國會嗣後擬嚴查羅總統簡派之人員泰晤士報同日鈕約電云美國上下議院俱擬委派專員詳查妄用密查一案以上譯字林報 
[英皇出游之先聲]  
　　二十一日柏靈電云英皇將於西五月中旬出游地中海届時將往謁意王及希王之王族大約尚擬於買瑪拉海即在艦中與土王互會 
[近東大變局七十六誌]  
　　二十一日柏靈電云奥國所陳之意見土政府深爲歡迎本星期内將有覆文大約必將承認則兩國之條約即可簽押兇加利政府將擔任賠欵之半 
[南滿鐵路公司招用華人]  
　　據大阪日報載稱南滿鐵路公司决議除該路重要職員外餘事悉招華人充當以代日人故現己有華民數百人自行投名候補職事蓋因該路前爲財政起見减少日員五百餘人之故聞該路前此所需之費其半悉用於職員辛金經此整頓可省浮費三分之一以上譯文匯報 
文苑 
　　端午帥弔安慶礮營陳管帶 
　　　哀詞 
光緒三十四年十月。余奉命閱兵太湖方遭國恤旋有皖省軍隊之變。仰賴國家威福即時奠定幸而無事方變之作也。砲隊營管帶官陳君昌　獨以一身當大難之衝。舍節不渝竟喪賊手。秉節之正死事之烈自有新軍以來。實所僅見。江寗省城軍界學界警界以君守正不阿受禍獨慘。特於十二月十二日借商園開追悼大會。可見君臣大義。無所逃於天地之間亂臣賊子。人人得誅之。忠臣義士則人人皆悲之。而亦可人人皆勉之也嗚呼鼓鼙思將　宏之血長埋衣冠招魂。先軫之元何在靈兮不昧。聽我哀詞曰 
嗚呼陳君死爲鬼雄嚴嚴天氣赫赫碎　。欲爲砥柱障瀾而東臣力已竭氣作長虹嗟彼。賊黨胡爲内訌　邪所煽狂惑相從地維天。柱屹若華嵩肆意摧裂萬鏃所攻猶之爝火。日出不紅猶之鬼魅經雷潜蹤始逃網外終。游釜中英身隕族天豈夢夢願我兵士。陳君是宗守正有吉効順無兇人誰不死。彊場爲崇祀有七典忠孝爲隆與爲狐鼠寗作沙虫。秋霜琨玉欽感皆同。惜我名將賚志長終豹皮名在馬革屍空心軫大局。慟萃爾躬傾河注海我涙無窮。 
雜錄 
　　乳兒之衛生（續） 
（二六）乳兒分娩後六月間宜每日入浴。　　　之温度以攝氏三十五度爲準入浴時間。　　以十分乃至十五分間爲度入浴時以石。　　鹼洗全身出湯時以乾手拭之且摩擦之。　　使不。罹感冒此節最宜注意。 
（二七）乳兒。之口腔過于用力拭之則有傷。　其粘膜之恐。 
（二八）欲止小兒啼哭而以哺乳器之吸口。　　納入其口是爲病毒入消化器之媒介。腸　　冐加答兒有因之而起者又置乳兒于搖。　　籃强動搖之則傷弱共神經系或且催動。　　其嘔吐。 
（二九）知小兒發育及榮養之模樣定日檢。　　查其體重此必要之事也。 
（三十）小兒病時必請醫師診察不請醫師。　　不用醫師之方法而自與乳兒以下齊則。　　陷于死亡自用之心不可有也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
官長設立 
　　江蘇蘇屬 
蘇藩日前接奉陳伯帥札飭赶速籌欵建設諮議局定於明春興工等情茲悉瑞方伯以目下諮議局分合問題尚未解決且值庫欵萬分支絀實無餘欵先行籌墊日内卽須詳請撫憲察核辦理 
士民動議調查 
　　浙江（衢州開化） 
開化縣初選舉事務所由王邑尊知照各紳士於本月十七日在明倫堂會議分東西南北中五區設事務所於縣署經費由五區暫墊洋二百五十元惟所内辦事人員不由公推未開會之先已自行認定詹性謙自認書記又代徐某認定會計伊子某認東鄉調查汪吉臣認北鄉調查詹魯山認西鄉調查余子承認　鄉調查詹紹裘宋其興凌祖康認中區調查詹榮庠夏榮三程逸雲汪登榮等皆爲管理員聞該邑士紳頗不滿意云士民實行調查 
　　浙江（杭州仁錢） 
仁錢二　派出調查員四十人先行調查城廂將次告竣各鄉區則須俟明正出發初五日錢塘調查長楊紳見心因事赴上四鄉乘便周歷該鄉各處查得該處有選舉資格者共一百三十餘人 
專件 
　　江蘇蘇屬籌辦處訂定初選舉投票所細則 
第一條初選監督劃定投票區應於每投票區適中之地設投票所一處　第二條投票所中應辦各事由初選監督督率投票管理員監察員經理第三條投票所應將初選舉人名册公布衆覽第四條投票所中各置投票簿一册第五條投票所中應分設出入綫路茲定其布置之法如下一入門處二投票人簽字領票處三寫票處（應視投票人多寡酌分數處每處置備律墨一具）四貼示章程規則處（宜設於寫票處近傍）五投票處六出門處以上各處均須粘貼字條令人注意第六條投票管理員監察員除協同經理選舉章程第八條第十條所定職掌外應分任下列各事一監視投票人簽字及發給投票紙管理員掌之二指示出入監視寫票投票及問答有關選舉各事監察員掌之第七條投票所應將下列各事貼示令投票人注意一選舉票内所書被選舉人名號應以人名册所載者爲限二被選舉人應以同廳州縣人爲限不以同投票區爲限三應錄選舉章程第五十五條全文並每項附以簡明解釋第八條投票管理員監察員按照選舉章程第八條第二項次定投票之　否收受時除投票人寫自已姓名於投票紙上及投票紙不蓋初選監督印信或所蓋印信有差誤者外不得擅行拒　（如長洲縣投票所中而投票紙上所蓋印信非長洲縣知　之印信是爲差誤亦屬不應收受）第九條投票管理員監察員派定後除疾病等萬不得已事故外不准辭退至投票日管理員監察員尤不准偶離職守第十條投票日初選監督應親蒞城内及近城之投票所監督一切事宜第十一條投票所及投票匭之鍵鑰管理員監察員應協任掌管之責第十二條凡投票人或選舉關係人及管理員監察員等如有種種違法情事但應按照下開各項罰則辦理第十三條除本細則外其他各事應遵照選舉章程第二章第五節第七節及第六章各條辦理（尚有開票所辦事細則明日續登） 
本埠新聞 
　　商務總會總恊理上滬道函（爲錢子英誣陷姚子熙事） 
本埠米業隆盛糧食店主姚君子熙素行長厚安分營生上年十二月間被浦東圖董錢瑞璸卽錢子英挾嫌誣控揑稱上年浦左開濬馬家浜鄉民聚衆暴動係由姚子熙指使等語赴縣朦請移廨提懲經同業衆商具保出外並聯名蓋章繕具公禀呈由敝會移送冰案懇予札縣摘釋諒邀洞鑒乃錢子英罔知悔悟詭謀百出近忽以請緝流氓嚴福生又名張福生爲由將姚君姓名揑詞砌入禀縣催提並敢朦禀藩憲謂姚子熙等常乘輪車往來無定以實其罪聞之深堪駭異查姚君在英租界開設隆盛米舖三十餘年一應帳務皆親自經理從未離滬即上年馬家浜肇事時姚君亦未渡浦一次不獨無從指使且並毫無聞知弟等與姚君同居商界深悉其爲人謹愼家道小康從不敢稍行非禮今錢子英意藉指控嚴福生禀内　連揑砌指稱與流氓爲伍實屬有意陷害壞人名譽弟等相交有素殊代不平夙仰明公藻鑒羣倫扶植善類爲特合詞函懇務求俯賜主持迅札南匯上海兩縣將姚子熙控案註銷摘釋並希咨請瑞方伯一體備案俾釋寃陷而保善良至紉公誼 
[萬平與張恭之歷史]  
　　留學生萬平被人指爲革黨張恭由江督札飭公共公廨派探拿獲收押捕房在案昨日復訊萬延愛禮司律師譯稱萬平實非張恭應請開釋旋又由俞寶亭投稱職員係浙江金華候補人員奉浙江無憲命令查拿張恭張係壬寅科舉人號伯荃張父名雁係廪貢職員向識其人張恭係金華土匪頭目因散放票布飭拿逃逸又據見證趙靜供稱張恭逃逸後由其妻與妹管領戲班去年亦不見蹤跡請爲察奪訊之萬供處州宣平縣溪口人曾祖萬雨祖萬全耕種度日父兄均就商業現兄在福建採辦烟葉學生留學日本大聖體育會來年畢業每年學費約六七百元由兄貼補茲因乏資回華籌措妻子袁氏在家生有二女學生實非張恭求恩代禀開釋繼又由愛律師聲稱據俞趙二人稱張恭係土匪今上憲指爲革黨似有出入請堂上察核寶讞員商之英副領事巴君判萬仍還押候詳請道憲核示 
[縣署質所之黑暗]  
　　本縣待質所押犯遣人赴道禀控看役龔明山凌虐勒索等情前晚由本縣李大令提列名具禀之張竹亭王子培陳根全　雨村蔡迪生金鳴岐朱家林張友才等審訊同供上控一事並不知悉惟小的等在所實被看役欺凌詐去洋十餘元無力者不給飲食數天質之該役龔明山將上控督撫藩臬通禀底稿呈案稱係押犯黄鴻 
 
 

Page 19

 
 
翔筆跡大令接閱内有押斃四十餘名牽涉官權情事並稱該看役每日穿着華服至各花烟館尋歡自稱大少等語大令喝將該看役重責八百板　行斥革一面諭令總頭役　耀暫行兼管另選妥役承充並將黄鴻翔戒責三百下釘鐐收禁外監聽候各憲批示再行核辦 
[部飭查禁嗎啡藥針]  
　　江督端午帥札行滬道略云准法部咨查沿海各屬之荒僻鄉鎭仍有不肖之徒與人私打嗎啡藥針情事顧見該地方官查禁不力希即飭屬嚴行查拿按律究辦至洋商藥房藥料須用嗎啡應將進口數目報由關道核准方可進口等語仰即速飭查拿勿再玩忽 
[聲明存放捐項之原因]  
　　松滬釐捐總局被元源莊倒欠存歟業已禀奉督撫批行滬道飭縣嚴追在案茲松滬總局朱觀察因聞外間傳言謂局欵私自存放非大清銀行及道庫存欵可比因續禀兩院略謂自光緒二十四年起改撥洋欵現銀成色每有叅差是以將所收捐欵陸續發莊收存於每月十五日由莊總開莊票逕解匯豐銀行查收並非挪移私存請飭道縣一體嚴追不可歧視等語端午帥以該局有經放之責仍飭趕速會商滬道辦理以重公歟 
[南洋中學第五届畢業式]  
　　前日大東門内南洋中學行第五届畢業式茲將秩序錄下（一）校董報告（二）畢業生表演（三）官長給憑（道憲委文公達先生）（四）官長訓詞（道憲委文公達先生蘇提學委姚子良先生）（五）來賓演說（李登煇先生）（六）職員演說（倪性禮王引才朱少屏諸先生）（七）畢業生答謝（八）展覽成績（九）茶點本届畢業者共十六人姓名錄下錢崇澍王元𢡟邢契萃沈琛莊俊馮敬常林鵬萬汪本全王肇新劉寗　黄照靑郭傳德金鵬鮑錫藩陳呂福陸大炤 
[禀報捉賭肇禍之撫批]  
　　本縣李大令通禀關北巡警局捉賭肇禍一案江督批詞經紀前報茲奉蘇撫批云查此案前據上海道曾同汪道具禀即經批飭酌調巡防營隊前往該處會同巡警嚴拿並令該縣將現獲之張阿全等訊明詳辦在案據禀前情仰按察司轉飭上海縣速提張阿全等訊明從嚴詳辦仍會同巡警及巡防營隊一體嚴拿此次逞兇拒捕正犯及爲首聚賭各流氓按名悉獲究報 
[巡士姦拐女子]  
　　浦東洋涇二路三區巡士汪錦堂於本月初九日誘拐該鎭銀匠店養媳及某飯店女子翠英雇船先至蘇州旣至南潯一路姦宿茲被南潯司署查悉將汪及二女拘押候究事主聞之當即禀知浦東總巡飭捕又至南潯司署提回看管候訊 
[批准格殺勿論]  
　　滬道蔡觀察詳報查明鹽捕營鎗斃胡德林王長金二命一案奉蘇撫批云此案旣據派員查明胡德林等實係販私逞兇拒捕被營勇開鎗格斃應准照律勿論惟此後應如何扼要堵緝之處仰按察司即移督辦緝捕清鄉事宜瑞藩司察酌形勢妥議詳復飭遵一面移道飭縣將驗訊情形塡格錄供通詳察辦 
[工部局勸諭畜貓]  
　　英美工部局昨發傳單略謂鼠疫最烈尤易傳染爲此勸諭界内居民每家畜貓一頭屋大者尤宜多畜 
城内 
[道批]  
　　孫思敬等禀批葆大參號陳筱　名下旣有股本六千此外尚有公積盈餘可派何以祇劃付銀五千兩候移　商務總會轉致參業董事切囑該參號務將陳筱圃應得之欵悉數劃撥備抵並移催寗紹台道飭提陳筱圃到案勒限照　著即知照葉萊仙禀批此項莊票旣由該商交與嚴葆純貼息換現自應幫同嚴姓等赴縣控追未便　身事外著即遵照閔柳亭禀批查匯票通例無論本人或隔手向收均應如期兌銀從未拘定票内抬頭之本人方能支取在出票之家旣無遺失被盜之事更不得由非執票之人關照停付迭經上海錢業公議通行由縣嘵諭在案該尚旣非執票胆敢違章止兌致遭拘押本屬咎由自取惟昨據大慶等莊續禀業經移提出票各莊主究追應否將該商暫交妥保出外仰會審官寶令斟酌辦理可也 
[縣批]  
　　　乘龍等禀批鹽邑舍利寺僧如竹携據潛匿爾等旣在原籍禀控有案現在訪知僧如竹潛逃來滬何以並未禀請鹽解縣備文移提率行來縣呈請飭提殊不可城著回原籍禀請移知來縣再奪曹金生票批此頃墳地據稱爾父在日抵押與張氐娘娘處所有墳糧向歸墳丁張作成代完現在爾父與抵主均已物故地保莫阿炳如果串朦冒贖中証陳鶴松何以輒行到場通同一氣殊爲可詫姑候飭差著令陳鶴松邀同張姓並莫阿炳三面查對清理莫阿炳身爲地保倘敢始終弊混執迷不悟定予提同串贖之原中陳鶴松嚴究不貸合源提莊等禀批前據郭才生具呈業經批飭將生財一併估計託由業董設法妥　攤還若干店東應再繳出若干邀集計議以斷葛藤禀候核奪著即遵照憑同妥議歸給毋違 
[蠻妻]  
　　笪李氏投縣控稱婦人嫁於笪耀宗生過三男三女男俱夭亡今丈夫另姘蕩婦將婦人毆打逐回母家向取用度竟不認夫婦求究訊之笪供李氐前到小的股開之同豐順絲線店滋閙以致拆股商人旋往美最時洋行爲夥亦被吵閙停歇判領回管束或給洋過度母得胡閙 
[轉醮]  
　　西北鄉地保朱殿山偕阮和　到縣禀稱和林之堂兄阿大於十一月十七日身故阿大之妻諸氏情願嫁於和林爲妻言明出洋五十元爲安葬阿大之用擇於本月念一日成親詎有謝福卿婁阿華等串出同族阮朱氏於十八日將阮諸氐搶去藏匿反控和林逼醮等事爲此投案聲明李大令諭候訊問核　 
[官事]  
　　候補鹽經歷許崇興昨日到道禀見候選縣丞魏　禀辭赴京 
南市 
[驗收漕米]  
　　浙江海運滬局總辦兼京局會辦李時泉觀察前日由省來滬昨晨牌示驗兌平湖嘉善烏程歸安長興等縣米船十四艘共兌米五千餘石 
[改良警政]  
　　總工程局警務長昨邀西南區各巡員到局會議明年整頓警務事宜 
[冒牌被控]  
　　英商祥茂洋行在公共公廨控告董家渡廣大洋貨店混售冒牌肥皂一案昨由讞員派差至工程局協探提店主王悅亭並搜出祥盛牌皂一箱半解局王供由同業禎和批來判王交保著自行投廨候示 
[分别撫卹]  
　　洞庭山碼頭甘錦記木作失愼一案昨由工程局復訊甘繳銀二百兩判被害之楊三喜葉大兩户各給恤洋四十元金慶裕給洋三十元洪順興高姓各給十元其餘充公 
[情節支離]  
　　去年十月間泰順米行夥黄東泉被沈文孫騙去鈔票五百五十元逃逸近始尋獲扭控南區解至工程局請究陳參軍以情節支離判交保限交伊兄到案訊核閘北 
[局差玩法]  
　　塘濟分防局差萬銀千在該處開設茶舘私售洋烟並聚賭抽頭茲經寶山縣胡大令訪釆飭差至巡警總局請派偵探協拿究辦 
[拿獲盜匪]  
　　寶山縣差包福許桂在胡家木橋拿獲盜匪董世鴻一名解至三路一區 
 
 

Page 20

 
 
經德正巡官訊明屬實即交原差帶回訊辦英租界 
[歲底之火]  
　　西大路十四號門牌葛初記縱火圖賠由捕房派探將葛查獲昨晨解廨　究隣居徐祥林等十餘户供葛將汽油藏於臥室放火圖賠均被殃及求究訊之葛供詞含混判葛押候會勘明白於禮拜四復訊又廣東路袁寶基鞋店前晚縱火未成由捕房將該店司帳郭行芳店夥吳道榮石炳卿馮阿美四人拘入捕房昨解公堂訊究據五十四號西探禀稱該店樓下天花板内藏有衣絮紙張及引火各物於前晚縱火　賠所保險銀計有六千兩並搜獲店主囑令司帳放火之書信一封呈請察究訊之郭等供不承認判一併押候勘明於禮拜四再行訊奪又雲南路乾亨鐘表店主張六寶因保險起火由探將張與夥周天利一併拿獲解奉公廨訊押在案昨日復訊判張罰洋三百元分給被累各家著與周一併交保開釋 
[訂期履勘]  
　　英商馬海瞿十英短交地畝昨由公堂會訊原告延愛禮司律師投稱前堂奉諭著瞿將道契呈驗今仍未交請　瞿延達商律師到案辯護判一併退去候禮拜四勘明再行訊奪 
[延不料理]  
　　楊少甫金靜生在山西路股　客棧因串吞寓客潘駿一衣飾　　發封限一月料理在案鉅延不理楚昨又提訊判金押候提楊到案再核 
[自願價賣]  
　　粤婦鄭歐陽氏因收買來歷不明之小孩周順發由探查獲解奉公廨訊押在案昨解復訊中西官以該孩父母自愿價賣判仍交鄭氏領回 
[懲辦流氓]  
　　烟妓王愛寶被流氓尖嘴小寗波即龍萬貴用刀戳傷由探將該流氓拿獲昨解公堂請究判龍押二月逐出 
[不認串拐]  
　　阮洪生控張阿福張陳氏夫婦串拐伊妻昨由公堂復訊仍不供認判押查明再訊 
[吞烟嚇詐]  
　　戴記堂控房客王周氏覇房不遷吞烟嚇詐昨經公堂訊明氏實貧苦判戴給氏洋十元勒　遷出 
美租界 
[砍斃更夫]  
　　北四川路北首横港橋畔向有水木作公所所前由各同業堆放木料支一更棚雇湘人劉桂發看守昨晨各工人見更棚門已下鍵呼劉不應當將棚門橇開見劉已被人砍斃爰即協同寳山縣頭圖地保投縣請驗旋經屍子劉鼎祥禀准免驗自行棺殮 
[因病倒斃]  
　　前晚北河南路天后宫牆脚倒斃　屍一具年約三十左右由印捕馳報捕房飭將該屍送至驗屍所飭保報知上海縣李大令蒞所相驗委係因病身死遂飭報堂棺殮發壇召認 
[作頭追欠]  
　　木作頭魏秀記被茅廷奎積欠包造市房銀六千餘兩報捕請究捕頭以事屬錢債飭赴公廨控告 
[因何被毆]  
　　錢正福與沈施氏不知有何交涉前晚將氏兇毆民即投報捕房飭查屬實候請廨出單傳訊 
法租界 
[法艦來滬]  
　　法國巡洋艦代西台號昨由長江來滬停泊浦中不日即往他埠 
[拐賣女孩]  
　　方萬坤由杭州誘拐錢福之女孩錢桂榮來申售於蘭芳里李高氏花烟間經錢福控由錢　縣將方拘案一面由錢福來滬投廨派探將鴇婦高氏及女孩一併併提案氏稱前在鎭江與方認識桂榮不知拐來求恩寛宥判桂榮交錢領回高氏罰洋二十元充公 
[未便自由]  
　　錢顧氏及子阿根控吳胡氏藏匿媳婦錢胡氏一案茲錢胡氏自行到廨訴稱因被姑凌虐不願回去求恩　斷判交錢顧氏母子領回管束不准虐待 
[無力賠償]  
　　從良妓女萬張氏控婦人胡蘭生吞没金飾經公堂判胡押候覓保在　昨原告復偕傭婦揚華氏投訴被騙情形訊之胡供由小金寶託借現已逃避婦人無力賠償求宥判押捕房四個月了事 
[分期拔還]  
　　周阿大控施新郎欠洋三十元延約不還昨經公堂提訊判先還十元餘俟明年每月拔還洋四元利息再行算給 
[資究起火]  
　　同富里日前失愼經公堂飭傳陳信鼎董德才孚通達等到案研訊互相推諉判候查勘　奪在案茲已勘驗明白復傳李陳董三人到案集訊　司馬謂本分府勘得並非由披屋起火陳供寶由灶間起火判各退去候下期定斷 
來函 
開前日貴報有仲箎崔宗俊更正一函甚爲駭異我伯仲叔季四人並無此名况半夏並非祖傳本年五月份有叔儀胸弟親筆據爲證内中詳明叔儀不得製造由長兄琴伯作証給銀百元確實可據矧復伯仲二人與季胞弟向來和好若照來函云云有碍素日友愛深情合乞更正以昭核實仲枚崔寶彜啓小說 
官場小說衣冠影（九） 
　　第二回　　出賞格克復鎭南關　　降嚴旨拿問袁宫保 
再說起任信私人濫支國帑來一班督撫大員這樣行爲的狠多不單是。袁軍門一個論起　位袁軍門的爲人來待人總算寛宏作事也還厚道。不知怎樣的一班都老爺和他不對便狠狠的參了他一下閙出這個亂。兒來儘有一班在内在外的大臣做出事情來還要比袁軍門荒唐了幾。倍却安安穩穩的没有一個人去參他獨獨的這位袁軍門運氣不好。出了這個坌兒要是拿着袁軍門的行爲舉動和那些不公不法的大臣。兩下比較起來袁軍門也就算得十分寃枉的了所以袁軍門拿問進京之。後對人說道這班叅我的都老爺平日之間也不知受了我多少的炭敬。氷敬如今却翻轉面皮和我作對起來自從道位袁軍門拿問以後。袁軍門手下的兵便散去了一半你想那班兵士。都是一班破落户的光棍出身那裏有什麽好人更兼在營裡頭混了幾年倒也懂得些兒紀律。大家到了窮困無聊的時候便都入了匪黨無惡不作起來廣西的地方。又是同法國接界的這班人在中國界内閙了事恐怕捉得認眞。便一溜烟逃出關去到了法國界内你就是明曉得這個人是個罪犯。也只好兩個眼睛看看他一根頭髮也動他不得這樣的閙了幾個月。政府裏頭的人没法便派了一位衛杭庵衛京卿出來做廣西邊防大臣。不知這位衛京卿到了廣西如何布置請看下回便知分曉。 
 
