# 1916 - 53 - 4915459

 

Page 1

 
 
   
 
 

Page 2

 
 
時評 
[大體（冷）]  
　　何謂大體人類之正義天道之自然此大體之大者也其次爲世界之大勢人事之選移亦不失爲大體之近而顯者更其次則一國之榮辱人心之向背是已爲小體中之大者而不可言大若夫少數人之泰否一時間之亨通此乃小體之小者更曷足以言大 
　　今日之中國人卑鄙齷齪有乖人類之正義至矣反乎天道之自然極矣輕舉妄動不識世界之大勢人事之變遷甚矣譸張爲幻置一國於辱而不得榮驅人民於背而不使向抑亦蔑以加矣以如是之人而責以不識大體其亦辱大體之義而傷大體二字之心矣嗚呼 
[命令]  
　　二月二十五日政事堂奉策令特晋授楊增新以動二位此令　　又令張元旭給予三等嘉禾章此令 
　　又令謝桓武周紹昌均給予三等嘉禾章楊寳森孫汝舟均給予四等嘉禾章此令 
　　又令鳥岡亮太郎給予四等嘉禾章此令 
　　又令張治垚給予四等文虎章此令 
　　又令陳誾加上大夫銜此令 
　　又令政事堂參議徐佛蘇着准免本職此令 
　　又令任命吴鼎昌爲政事堂參議此令 
　　又令任命張建功爲陸軍第二十師步兵第四十旅旅長孫積孚爲陸軍第二十師步兵第四十旅第七十九圑圑長此令 
　　又令任命劉禮權爲陸軍第十五混成旅步兵第二圑圑長此令 
　　又令金愷授爲陸軍步兵上校此令 
　　又令陸軍部奏請將羅象昭授爲陸軍憲兵中校應照准此令 
　　又令陸軍部奏請將馬鴻達授爲陸軍騎兵中校馬騰蛟授爲陸軍步兵少校梁雋冕授爲陸軍三　軍法正應照准此令 
　　又令陸軍部奏請將馬萬魁授爲陸軍步兵少校應照准此令 
　　又令陸軍部奏請捒派圑附員缺應准以口繼書充任陸軍第二十八師步兵第一百十一圑圑附此令 
　　又令新疆巡按使楊增新電奏稱省會警察廳廳長劉應福辦理不力請免本職等語劉應福著即免職此令 
　　又令新疆巡按使楊增新電奏請任命馮景　爲省會警察廳廳長應照准此令 
　　又令内務部奏准廣西巡按使王祖同咨請任命劉穗誠署廣西南寗水上警察廳警正謝啓文周耀鑾周潤崑試署廣西龍州水上警察廳警正馬展權趙雲龍試署廣西桂林水上警察廳警正應照准此令 
　　又令陜西巡按使呂調元奏請任命陳善述爲岐山縣知事易國勳爲乾縣知事李漢光爲三原縣知事劉賡年爲藍田縣知事雷天裕爲郿縣知事賀濟臣爲榆林縣知事楊楷爲南鄭縣知事曾淮爲留壩縣知事肅道爲汧陽縣知事陸煒曾爲同官縣知事葉振本爲武功縣知事培成試署商縣知事應照准此令 
　　二月二十五日政事堂奉申令滇變發生起於少數人權利之私陰蓄逆謀殘民以逞置國家於不顧各省將吏憤恨同深僉以聲罪致討爲請各路統兵大員慷慨誓師皆有滅此朝食之概各省將吏亦能綏靖地方恪盡職守倡亂黨徒志不得逞乃造作種種謠言傳播遠近希圓淆惑聽聞乘機生事或誣揑軍報謂某人被戕某地被佔或挑撥感情謂某省不安某軍不穏或印寄傳單謂銀行危險金融恐慌甚至託名通電假造文書登諸報章凡可以肆其煽惑者無所不用其極書日胥動以浮言又曰譸張爲幻此等奸人何代蔑有稍有見識者皆視爲慣技曾不措意惟恐鄕愚無知聽其實鼓信爲事實無故張皇羣情因此驚疑百業或致停滞但使無形受損即已墮其術中著各省區文武長官督飭嚴查遇有此等造謠奸徒立即拿究盡法懲治並剴切曉諭商民各安生業母得輕聽謠言自受損失以維商業而靖人心此令 
　　二月二十六日政事堂奉策令遜卜爾巴圖給予三等文虎章此令 
　　又令趙金澐給予四等文虎章此令 
　　又令趙金澐授爲陸軍步兵上校此令 
　　又令鄭孝　授爲上大夫朱家珂授爲中大夫此令 
　　又令陸軍部奏准正黄旗蒙古都統恩澤咨擬以祥隆補參領斌敬補副參領鳳連補印務章京文鑑補公中佐領請予准補等語應照准此令 
[專電]  
　　北京電元首披閱某將軍請早登極電批有罔知大體等語 
　　北京電蘇督廕昌有望 
　　北京電倪嗣冲調任江蘇軍督雷震春署安徽軍督所遺處長馬龍標有望 
　　北京電馮國璋來京之說不確 
　　北京電孫寶琦因某項要差出京 
　　北京電龍覲光昨密陳近來軍事困難情形政府擬籌議電復 
　　北京電軍事會議决定由直魯豫募兵二萬限下月底成軍派軍醫總監徐華清带醫官十餘赴前敵救護 
　　北京電統率處定土曜日開議要案㈠臨時收用路電及另組軍事郵便案㈠會同財部協議第三期前敵防餉籌辦案 
　　北京電駐京英法俄日各使照會外部定期會議聞與鹽欵有關 
　　北京電政府向美國國際投資圑借千萬以烟酒稅作抵稱不满意尙在磋商鄰邦已來質問外部昨將陸使電譯呈 
　　北京電現規定外交會議分臨時特别通常三種 
　　北京電抽調二十七師赴湘已由張作霖召各軍官來京議決調動半部 
　　北京電鹽斤加價昨開政務會議通過 
 
 
 

Page 3

 
 
　　北京電政府擬派李盛鐸赴日調查事件 
　　北京電政事堂新官制將發表施行國務卿責任制度 
　　北京電田中玉擬豔日（二十九）先赴奉直調查釐金 
　　北京電參政院昨日議案通過 
　　北京電京報因紙價騰貴月底約有六七家停版 
[譯電]  
　　北京電代行立法院應袁總統之請今日通過將未來之國民會議改爲國會國體問題日後將取决於國會（二十六日） 
[戰電]  
（英人路透電） 
　　巴黎電今日下午公報云凡爾登北面砲火稍弱夜間德軍未出攻法軍在波芒後香泊勒維勒東面高地至南哇爾萊止列陣以禦德軍法軍復發砲轟擊亞貢德軍陣地自瑪蘭柯爾起至末斯河左岸止有間斷之砲火今晚公報云凡爾登北面終日大雪該陣線雙方砲隊仍極活動末斯河東面尤甚該處戰事劇烈如故德軍以大隊進攻波瓦佛數次異常悍猛卒未獲勝且進攻伏歇叢林一次亦爲法軍所阻末斯河西面無步軍戰事法軍攻擊香巴業聖瑪里亞比南面敵軍所守之凸角而佔據之俘敵三百人法軍轟擊亞貢敵軍防禦工程甚力伏斯巨菲區伐萊有砲戰（二十五日） 
　　巴黎電德國在凡爾登北面大舉進攻四日今勢已漸弱法將並未小視德軍偉大之計畫故戒備極爲縝密德將台姆林曾簽定軍令勉勵著名善戰之第十五軍圑奮勇施擊足徴此役關係之重大尙有其他徴象表明德軍現抱急勝之望（二十五日） 
　　巴黎電今日下午公報云凡爾登北面之戰事仍在劇烈進行敵軍仍肆力進攻末斯河東面法軍之陣線最近消息云敵軍不卹犧牲屢次進撲法軍堅守陣地以抵禦之杜哇芒境之戰事亦非常猛烈法軍進至末斯河小山之下未受敵軍攻擊末斯河兩岸之砲隊回擊德軍毫不停頓（二十六日） 
　　巴黎電法報謂德軍在凡爾登之攻勢不獨爲軍事上冒險大事業且爲德人凖備兩月之炸藥大舉動凡德人所有之四十二生的開花砲及奥人所有之三十生的大砲前曾用諸塞境者今皆移至凡爾登且德皇最精之兵亦作戰於此如第十七師圑是也（二十五日） 
　　倫敦電自一九一四年九月起德軍無日不以攻破凡爾登爲目的今德儲君又肆力於此據巴黎估計其召集之兵士不下五十萬人德皇慮其蹈以前之覆轍乃派老將赫塞勒氏爲其顧問赫氏曾任美的砲台之司令故熟悉凡爾登之地勢此次新攻擊之方略以興登堡統帥俄境戰術爲藍本從白拉班須末斯至赫白巴瓦之七英里狹線上屯集兵士二十萬人二十日開始攻擊翌日以重砲猛轟法軍是晚步隊進攻但法軍以機關槍痛擊之鮮有孑遺連戰五日德軍僅得一小進步不能在各處擊破法軍陣線德軍此役以視魯斯之英軍與香巴業之法軍於進攻之第一日即破德陣而俘敵兵數千者誠可謂失敗矣（二十五日） 
　　彼得格勒電今日公報云土軍德軍在波斯大戰多次今其殘兵集於克满夏扼守山隘俄軍已奪獲比特旭克山隘且進佔蕯克恩山隘土軍紛亂向克满夏退走俄軍追擊於後獲槍枹及子彈甚夥（二十四日） 
　　彼得格勒電今日公報云高加索俄軍佔據伊爾比爾鎭且仍在歐士魯姆及克尼斯境追擊土軍波斯俄軍擊走克满夏境山間陣地之敵軍後佔據薩克恩鎭獲砲四尊德黑蘭南面之俄軍已入加山鎭里加特文斯克兩處均有劇烈之砲火黑海俄國驅逐艦在亞拉土里亞海濱擊沉帆船四艘且毁鐵路橋數座 
（二十五日） 
　　彼得格勒電高加索俄軍接續獲勝已佔據至黑海里齊口岸半路之伊斯比爾要點黑海東南濱全土已入俄軍之手（二十六日） 
　　彼得格勒電波斯俄軍已佔據德黑蘭與巴格達間隊商大路上之克满夏鎭（二十六日） 
　　丹麥京城電德皇已於星期三日晨間行抵維廉沙文閱看各軍艦且與北海參謀長會商當晚即離該處（二十六日） 
　　倫敦電奥公報云奥軍砲擊杜拉沙海港及意國軍艦（二十六日） 
　　羅馬電塞孟軍隊雖爲風雨所阻敵軍所擾今已完全退出阿爾巴尼亞敵軍損失頗多（二十六日） 
　　里斯本電德奥船隻在太格斯河被捕者共有三十六艘（二十五日） 
　　丹納利夫電德人所拘之英商船入港二十五小時後駛出口外德人以炸藥轟毁之乘小船而回（二十四日） 
　　丹納利夫電德艦摩威號最近拘獲之商船從一月十六日起至二月九日止皆被擊沈於南美海岸與飛南杜諾隆哈之間煤船柯白里安號被拘至阿瑪松江口艙中之煤悉被取出然後擊沈之佛拉芒號見摩威行近時發信號乞救德船即開砲擊沈之死水夫一人傷二人據遇難船長云摩威號載七寸砲六尊魚雷管兩具並載水雷若干噸位爲二千五百德人稱每小時能行十七海里有水兵二百五十人德艦拘捕威斯本號後即派德兵七人挾炸彈在船監督威斯本號當時裝有煤炭五千噸聞泊於聖克魯斯港内之英巡艦於威斯本號駛入後即駛出港外以待其出而捕之（二十五日） 
　　羅馬電今日意公報云各方面戰事刻爲大雨所阻（二十五日） 
　　羅馬電奥軍於意兵與阿爾巴尼亞兵退出杜拉索之後即開始攻擊其地（二十五日） 
　　倫敦電英帥海格將軍報稱英飛機以炸彈擲擊列里附近之敵軍飛船停置所安然而回英砲隊轟擊伊泊爾至公米萊運河及波桑桀東面之敵軍戰壕頗爲劇烈（二十五日） 
　　倫敦電刻有猛烈之寒風吹過英倫（二十五日） 
　　倫敦電前報名從軍之已婚壯丁聞將於七月八日一律召集入伍（二十五日） 
　　華盛頓電威爾遜總統函致民政黨參議員斯通氏表明其絕對不贊成德國潛艇政策之意大旨謂凡有剝削美人權利之處决不承認又謂苟不損失榮譽則無論如何當保全和平云（二十五日） 
[東方通信社電（日本人組織）]  
　　北京電某外國公使館接到廣東電云頃接報稱進向廣西省境之雲南軍在省境附近與前由南寗向雲南之龍覲光部下前鋒衝突龍軍爲雲南軍所敗死傷者百餘人退却（二十七日） 
　　北京電據由安南轉來雲南電云向有出發之傅之雲南護國第二軍總司令李烈鈞於本月二十口（電碼不明）日率其幹部並護衛軍五百名由雲南省出發經蒙自而向廣西方面李氏此行係往指揮前集廣南現於廣西省境開始行動之混成旅圑以對彼由廣西向雲南龍覲光之軍隊（二十七日） 
　　北京電長沙電云貴州軍於本月十四日佔領沅州十六日佔領麻陽此等諸地之佔領與佔領洪江於軍事上似與貴州軍有多大之利便云（二十七日） 
　　北京電袁總統曾遣楊士琦氏往勸叚祺瑞將軍此時出而襄理軍務二十三日即位無期延期之申令此亦一原因云（二十七日） 
　　北京電政府擬將國民會議複選當選人爲立法院議員之諮詢案提出參政院二十六日已經該院討議並即於是日議决定二十八日覆答聞代行立法院將於二十九日解散（二十七日） 
　　東京電今日對華外交同盟大會議决此次中國之動亂責在北京政府各省舉兵排袁總統潛竊帝位認爲中國國民正當之行動並發表宣言書略謂對東洋和平之確立有重大責任之我帝國須鍳中日特殊之關係認袁總統之行動爲非以袒中國四億人民之正義而期收拾大局確立東洋平和之基礎等語（二十七日） 
　　東京電外務當局者言羅連芝克號臨檢地洋丸事件其性質殊重大惟今日國際法之解釋開戰以來愈覺擴大且其事例頻繁而日英正在協同作戰期間故不提出抗議可於談笑之間和解云云（二十七日） 
　　東京電加藤海相以有日本軍艦在地中海之風說特在議會言明謂日本軍艦實無一艘游弋於新嘉坡以西並云現下有謀離間日英日俄者施其種種之陋策我政府殊爲遺憾深望一般國民切勿輕信云云（二十七日） 
　　東京電昨日議會有同志會員齋藤龍夫氏於討議人權法案之際彈劾尾崎法相惹起與黨間題之問題旋該氏脫黨遂漸鎭靜 
又政國兩黨以昨日島田議長不顧議事進行之際宣告散會遂於今日會議提出未見議長之辭職不開議事之動議終以少數否决（二十七日） 
　　濟南電山東鐵道與南满鐵道及上海間之輸送於三月一日開始連絡當地一般商民以其利便均甚歡迎將來山東省之貿易見大發展可期而待云（二十七日） 
　　濟南電山東鐵道公司對於此次前赴满洲之山東苦力特發與南满鐵道連絡之大減價劵因之經靑島赴满洲之苦力非常之盛（二十七日） 
　　東京電俄國軍需品契約訂結已調印製品之種類量數等之發表及記事尙未允許製造品之交收定以三年爲期（二十七日） 
　　東京電議會議事以明日告終不再延長日期（二十七日） 
　　東京電精養軒今日之外交同盟大會非常之盛入夜尤甚（二十七日） 
要聞一 
[湘中戰局與各省趨勢]  
　　二十五日英文京報云據各方面消息觀之共和軍與北京政府刻皆在湘省發表活動政策一則欲保守湖南一則欲　有之馬繼增之軍隊未能迅速齊集共和軍乃乘其無備避實攻虚所冋皆捷其勢頗銳始則左右夾擊　則展開左右兩翼一趨寶慶一趨辰州焉湘省北界湖北南界兩廣東界江西西界川黔全省分爲四鎭以利防務湘西鎭守使駐辰州負湘黔邊界防務之責目下適當滇黔軍進攻之衝湘南鎭守使駐衡州湘廣邊界之防務歸其督率常澧鎭守使駐常德擔任北界防務至於湘省東北一带及省垣與北軍集中點之岳州則由長岳鎭守使保護今湘東湘南兩鎭之鎭守使事宜由吴湘辰一人指揮湘省大川有三西爲沅江中爲資江東爲湘江沅江駐兵地曰常德曰辰州曰沅州湘江駐兵地曰長沙曰衡州曰永州其在資江下流者曰寳慶故全省防務歸常澧鎭守使者爲沅江上游歸湘西鎭守使者爲沅江下游歸常岳鎭守使者爲湘資兩江之上游歸湘南鎭守使者爲湘資兩江之下游各鎭軍事主要根據地爲長沙今因軍務吃緊根據地乃由長沙移至漢口矣 
　　湘境滇黔軍之行動今漸明暸以鎭遠爲根據（鎭遠距黔省東界約五十英里）共和軍由此出發取道蜀境攻陷晃州（帝制報謂晃州未爲黔軍久據實不確）同時又有一軍（其根據地不詳大約係直從貴陽來考）住於晃州西北之銅仁以規芷江原　俟芷江防兵馳援晃州時進據其地彼時芷江主軍約一旅之衆竟未往援晃州迨晃州旣陷黔陽又下銅仁方面之共和軍遂同時分攻芷江麻陽力戰而奪獲之帝制報云官軍敗績於芷江乃退守麻陽此說或非盡妄蓋目下官軍正在麻陽附近與據守麻陽之共和軍接戰也日人消息謂滇黔軍已抵辰谿此說似更翔實今日之戰地當在辰谿一带或謂戰地已在辰谿辰州之間則似不甚可恃但有一事可以確信者即滇黔軍今必已過麻陽而鳳凰廳今必已被據有是也約略計之滇黔軍刻距辰州僅一日路程此即湘省滇黔軍左翼活動之情形也滇黔軍右翼之進行發展較少黔陽旣失官軍退至東十英里之横江滇黔軍追縱而進直攻横州官軍接戰頗力伹寶慶方面未來援兵故不得不棄横江而至寶慶此後未有關於此路軍情之續報惟聞吴湘辰刻正急調軍隊赴寶慶而馬繼增亦親赴辰州大約寶慶與辰州兩方面不久當有大戰也 
　　前星期外間盛傳共和軍决議在各省取一致行動以助蜀湘之戰士當時聞之不甚了然今乃漸明其意殆即在各要省舉事以亂人心也至其目的何在不言可喻如粤蘇黨人之前仆後繼如長沙黨人之攻擊將軍府如武昌之兵變如浙省破獲私運軍火（譯者按以上數事其詳情均已見本報）雖所謀不成或傅聞失實然黨人之一致行動可取證於此矣 
　　各省黨人行此未必成功之舉動其眞意所在不難釋明蓋黨人今所欲者在於各省與中央行軍計畫有密切關係者之宣告中立耳試以湖南而言湘省之中立即生死問題苟以少數生命之犧牲换得各省之中立則黨人又何樂而不爲聞湘省紳商恐撄戰禍已設法擬佈告中立今雖未見事實然湘省黨人之志固在此也惟在浙鄂兩省中立一舉斷難實行且無意義故黨人在此兩省希圖擾亂使其自顧不暇不克分兵赴前敵助戰此謀果能實行則其效力之佳正不亞於宣佈中立今聞桂省將軍與巡按使已徇紳士之請電懇中央勿令官軍入省以保商業而安人民此種態度極爲奇異將來桂省事變之發展大可注意也 
編輯餘談 
[國會與國體（一子）]  
　　解决國體之國民代表即從國民會議當選中選出者也今以國民會議之當選人蛻化爲正式國會之當選人而使之解决國體是仍以前之解决國體者使之再解决國體也然而今後之解决國體必不同於從前之解决國體從前之解决國體曰民意贊成君憲今後之解决國體必曰民意維持共和當局知諸代表善體民意者故再使之解决國體也不然國體已决定矣决定國體之人即爲當選國會之人矣何必再將取决於國會耶 
 
 
 

Page 4

 
 
   
 
 

Page 5

 
 
   
 
 

Page 6

 
 
第六版 <　 
要聞二 
[西南戰事之京中消息]  
　　總司令之設置難設立征滇總司令本爲某要人所建議經五次會議當局者以利害攸關均不以此有成立之必要且京外各將軍如段芝貴龍濟光王占元倪嗣冲亦不贊成此議僉以總司令已無形責令曹錕擔任若再正式明任不但於軍事上諸多窒礙且似於曹氏面子上不便因此已批出暫緩實行從長計議矣惟據近日深悉政界情形者言則以爲上之所述僅爲表面上之一斑而眞正主因必别有在頃晤個中人又云政府所以不派遣總司令官者蓋有數難在一人才難總司令官統轄各路軍隊必某人之學識資望遠在各統兵官之上呼應方靈指揮調遣乃易奏敎徧查國中將官有此資格者只叚馮兩將軍而均因事不能應役相當人才旣無只好闕之委任非人恐適足僨事也二統屬難總司令官對於征滇旣負完全責任對於各路領兵將官自有充分的支配調遣權力此次征滇之官長如龍覲光陳二庵曹錕諸人皆職躋將軍總司令官而不統轄之也未免名不副實總司令官而欲統轄之也位同爵齊統屬爲難勉强爲之恐致憤事三信任難人心不齊有如其面大將在外君命不受總司令官統轄重兵勢力何等重大倘擁兵要市亦甚屬可慮有此三難故總司令官迄未派遣云云 
　　第七師之運動說政府所派征滇第二軍即前駐京師北苑之第七師自抵蜀省以來頗徴露有一種趾高氣揚態度張敬堯師長到後從嚴防範尙無意外之變茲據軍界密息該師日前甫抵重慶即有黨人欲以金錢運動使其譁變惟該師軍隊是否有受運動之事實則不之詳聞政府近曾接到此項密報擬日内即派某中將携欵入川赴該師駐紥地點宣慰並予犒賞以資穏固軍心二十四日統率辦事處頒發川南等處前敵統將電令四項字碼甚長其中最注重之一條即爲嚴防黨人運動軍隊務須特别嚴防密查云云似亦有爲而發者 
　　叙瀘間之大戰期刻據某方面消息雲南軍隊除佔據叙州者外現在納溪厚集勢力不下二萬人北軍亦在瀘水北岸增集援兵雙方均孜孜凖備戰鬭計畫不遺餘力兩軍大戰之期已相距不遠瀘州附近之隆昌富順等近亦不時有熊克武舊部之散兵出現其目的地似在助攻瀘州而北軍一方面又以天雨水漲急流進攻不易陸路滑足難行一時未能有何活動此蓋天時地利之一種問題也政府對於川中戰事已大致擬定以曹錕張敬堯等將領專事攻取前敵各事宜陳二庵將軍則專以地方防務任之以期各專責成惟陳氏前請另簡巡按使一節中央迄未物色得人茲値蜀省戰事吃緊以爲此項人才非曾任川省地方官吏實難勝任因特派某中將致意胡景伊將軍擬令胡氏擔任四川巡按使職務俾資熟手惟胡氏鑒於蜀省之現勢决意不就刻已設法堅辭矣 
　　湘鄂間之重要地據政界消息目下湘西一带軍事消息頗不甚佳其請武將軍湯鑄新巡按使沈叔詹前因麻陽永綏黔陽芷江永州各處被擾曾電請懲戒聞中央對於此事頗費斟酌日昨已擬决辦法係懲戒一節可暫行寛免仍嚴責力負維持湘中各要區之秩序並責令迅速克復被佔各處及愼籌附近各要區之防務等情然須由中央特派大員前往查辦俟陳准後即將此各辦法密電湯將軍沈巡按使查照又據某東報載稱湖南北軍分南北二路正在進軍時與南軍相遇在洪江大戰北軍失利李旅長負傷遣葉關砲二門退至寳慶方面又北軍馬師長之部下在辰州附近亦失利云云是北軍在湘西一方面尙未有一得手之處所也惟政府目下所尤顧慮者似在常德蓋由常德澧州進逼荆州則武漢大局勢可危故二十三日軍務處之軍事密議即將此方面之分段防衛上最要之計畫妥擬就緒旋由該處以密碼要電拍示於湖北王占元將軍飭其特别注意萬母疏忽 
　　某將軍之態度觀廣西陸將軍王巡按使電陳該處商會禀請中央征討滇黔不由桂省進兵以免商業或受影響各節已誌前報茲據順天時報所載則此事亦自有原因蓋此次大兵南征所過之地頗多騒擾桂省人民早有所聞故有此請再則該省久有應接滇黔待時而動之預備省内反對帝制之暗潮勢甚洶洶官軍過境必致激成事變故商會乃有此項電呈又黔省將宣布獨立之前亦請南北兩軍均不入境與桂省此電又正相似故傳聞政府對此一時頗費躊躇又聞二十四日公府内辦事室中曾召集陸國務卿阮内史長等密談良久阮内史長退出後即拍發密電兩件分致某某兩將軍略聞内容係政府日昨徴求各省將軍對於時局之意見某某兩將軍答復語頗含糊頗有模稜意故特又電徴確切之意見並着爲有責任之答復云 
[時局危難中之財政問題]  
　　公債票與銀圑　　　儲蓄票與民力 
　　二十三日天津日報載據北京電云中國政府已决定募集本年六釐速償公債二千萬元其内容爲額面百元實收九十七元每年償還二次全部償還期三年爲限以國有鐵路收入爲擔保擬於下月實行此項募債之議非始於今日惟曩時不過風說今日恐將見諸實行矣此項公債成功與否雖屬疑問然北京政府近來爲征滇軍費已有種種之計畫恐以尋常手續難得满足之結果故以速償爲名又據某消息云北京政府之財政日益缺乏其討伐軍餉有難繼續應付之勢更因滇黔兩省獨立失去大宗鹽稅因之財政上大受打擊外交圑對此已有干涉機會故日英俄法四國公使近在日本使館或英使館連日秘議且有訪問五國銀行圑之說默觀所議確爲此事不日必將發現外交上之問題目下外交圑與北京政府之關係大有注目之價値云云 
　　另一消息云近聞財政總長周學熙對於第二期有獎儲蓄票欲照第一届發行額仍定爲一千萬元惟政界某要人以本年既須發行六釐公債票曁農商部實業有獎公債共計已三千五百萬元若第二期儲蓄票復定爲一千萬元恐民間財力有限難望暢銷力持五百萬元之議故現時尙在磋商中 
[滇省内部情形之别讯]  
　　雲南宣布獨立後其内部情形各報已不時有所傅述最近英交京報載一友人私函所言滇事頗有爲中外各報所未見者特節錄之如下南洋華僑得李烈鈞爲第二軍司令及籌餉局長之信已集欵由香港陸續匯至軍餉現銀六十餘萬昨又匯到生銀十二萬餘由銀行交到中國銀行銀票數百萬元前雲南中國銀行籌備處蹇念陶奉北京總行命令燒燬尙未寳行即被滇軍政府截留發與軍士即以香港匯來之現金作兌換基金并在行軍所過各大口岸設立兌換處現昭通府（滇屬入川必由之路）兌換處已經設立人民尙樂通用軍餉一項在雲南似有所恃也聞滇隨糧附加鐵路股現存百餘萬元已由股東會决議全提充軍餉其軍械一項聞由日本新購槍枝業於前月運到足敷一師人之用即第二軍李烈鈞所用者第二軍軍餉軍械由李自籌滇祇出軍人滇兵工廠現已加班開夜工鑄造槍彈惟機器甚小每日僅能出槍二十枝彈數千顆又由外運來之軍械時常不絕製革廠日夜加工出產甚富派人赴各鄕鎭購買馬匹滇省原有之兵本爲二師第一師駐省城一带第二師駐蒙自現又陸續招兵凡經當兵退伍者即編成軍新招者正在編練擬以二師人出發以一師人鎭守滇省年來預算養兵二師現雖三師李烈鈞認一師軍餉故滇軍仍有秩序異常安靖至鹽欵之截留問題滇軍政府與洋人商議將鹽欵二百餘萬截留雲南不解中央稽核所只允照去年中央允准月撥十二萬五千餘不允現滇軍政府已派員自赴鹽地另徴云云 
[三誌鄂省南湖兵變事]  
　　鄂省南湖兵變當即擊散一節聞首倡者除鄂軍第一師馬隊外該師砲隊亦曾附和惟王將軍於事前早據密探報告鄂軍有不穏消息故連日緊急設防戒備均爲對待鄂軍計畫南湖南岸之巡司河前武建營舊址即屯有凖備赴川之第八師步隊一全圑聞留該圑在鄂原因係當道以原駐湖北之北兵某師戍此已久與當地人往來已熟恐有受黨人煽惑情事故借重新來之兵此次馬隊一起騒動巡司河之北兵已預有凖備立即渡河而北首經鄂砲隊營該營兵正起而呼噪諸官長方在調停不圖營外已被北軍重重圍繞遂不能動其起事之馬隊原以聨合砲隊爲第一要着及到炮營不遠已遇北兵彼此猛戰良久馬隊人數猶不足一營别無援應祇得潰散四路分逃嗣有十餘人奔至李家橋遇追軍復經接戰無如北軍道路不熟故多被逃脫所有砲隊之兵旣未抵抗亦未逃去當由王將軍派參謀長等赴該營查辦將全體兵士逐一研訊查出　通黨人首起附和之張某劉某等七人鎖解軍署飭發軍法處訊辦其餘則令繳械聽候發落其倡亂之馬兵捕獲正法者已有十餘人並於該營中搜得各項證據聞馬砲二營營長事前均不知情馬營營長起事時已逃走現投案收禁軍法監獄砲營營長則由將軍派員看管並聞王將軍因此變有解散第一師全師之意已電商於中央矣十九二十等日將軍屢召軍警各官長會議防務及善後辦法所有鄂軍北軍均嚴行取締不准出營一步巡緝各街巷則以軍署及北二師司令部衛隊任之各要塞砲台均由署派員監察戒嚴較前尤緊 
　　此次南湖謀變之軍隊雖屬鄂軍然聞北軍中人亦多涉嫌疑事出後各圑營軍士逃亡者甚多即號稱勁旅之某師司令部所駐之兵亦有兩排無故失蹤王將軍特派衛隊憲兵隊巡緝隊諸軍分任稽查軍人無差牌出外者無論官兵一律逮捕聞日昨巡查至閱馬廠查見馬隊逃兵一名外着常服内穿軍衣當即捕送軍法處訊辦並又在車站輪埠截獲多人現城中各要隘砲台均易新來某北軍駐守軍儲局軍械庫軍服廠陸軍工作廠官錢局陸軍監獄各重要機關晚間概禁人民在附近行走各師旅圑長警務處長毎夜巡查會哨至天明始能歸宿而警務處長並因每年春節後省垣各公私學校招生一時外縣來省投考庽居客棧之人甚夥良莠殊難分别特請巡按通諭各學校暫停招考所有各校學生之住棧者亦須由該校給證方准居住其餘謀事之人則須連環舗保否則勒令出境至民間行動稍有可疑者警察即往搜查聞昨因探報省垣忠孝門永豐巷至吃水井一带有黨人機關遂將該地交通阻禁逐户搜查見有靑年男子在家即澈查其職業國立陸軍第二預備中學校其校地設在南湖原有學生一千二百名自滇省事起該校川滇黔湘桂奥等省之學生逃亡甚多刻不過八百餘人分爲步騎砲工輜數連敎練器械極爲精良惟無子彈此次南湖兵變該校全體學生俱驚起且聞槍彈向該校舍紛飛因請出隊經該校長力阻而止現竟因此大受嫌疑王將軍業派員查辦所有各生槪不准出校又聞王將軍以此次事變城内外主客各軍咸知遵守紀律服從命令極堪嘉慰昨特派副官參謀多員分往各圑營演說於獎勵之中庽誥誡之意並點名清查人數 
　　此事當道因有對内對外種種關係力欲隠蓋最初曾飭漢口各報館諱爲匪徒施放紙砲國刧居民繼謂係砲隊要求退伍薪餉嗣有某半官報因此事外間已經鬨傳謠言甚盛乃將此事眞相約略宣布當道見之大爲不悅昨又命該報更正仍謂係匪徒圖刧無關軍隊聞交涉員照會駐漢各國領事亦如是措詞近日外人均謂川中戰事之官電不可靠今以南湖事觀之又將爲外人藉口之一證矣 
　　前日南湖之變幸在夜深城門關閉故城市毫未受擾現當局因此深重城防已於各城門加派北軍一小隊協同原有警察隊駐守稽查出入人民貨物並於各通陸路大道城門備置快砲委派總司令一員直隷軍署以便指揮省垣蛇山嶺原有砲一座每日午十二點鐘開放一響原爲各工商士人營事時刻之標凖茲因黨人圖逞恐以午砲爲號砲故於二十三日起飭令暫停開放午砲矣 
　　漢陽兵工廠爲製造軍械重地防務最爲周密聞當道恐防護該廠之軍隊爲利所勁故屢次派人以金錢僞往煽惑若其人敢於收受即被逮捕又不時將該防軍更調聞前日有湖南寳慶人劉正邦者舊曾充兵工廠書記因曠職被革投入黨中近至廠游說被該總辦劉慶恩拘送軍法處訊辦惟祇能口頭證實其罪他無證據故尙覊押未决 
　　湖北施南鶴峯咸豐各縣與四川湖南酉陽鳳凰各縣毘連茲聞各該處防務亦極吃緊王將軍已命鄖襄鎭守使兼第九師長黎天才移駐施南防範鄂邊並以援應征滇各軍聞昨又因得施南土匪騒動之電報復派軍巡二署調查偵探十員前往密查並探報川湘軍務 
[湖南通信]  
　　自黔軍侵入湘境後居民惶恐異常而此間報紙絶少紀載因之揣測之詞日多而人心日益不安此近日之現象也 
　　辰沅道所屬各縣多與黔境毗連自滇事發生黔軍刻已攻入道屬晃縣轄地當道雖擬則撫兼施然未見有何功效且聞黔軍聲勢日益浩大而龍山會同通道靖縣芷江黔陽永順乾城鳳凰瀘溪綏寗沅陵麻陽等縣素爲匪徒叢聚淵藪近有勾通黨人乘間竊發之謠故該道尹吴躍金現擬於各該縣趕辦圑練以資捍衛並於道尹公署内附設圑兵總局督飭進行矣 
　　近日省城亦迭起謠言謂有黨人將潛謀起事（按此函發時尙未有黨人襲繫軍民兩署之舉也）故軍警戒備甚嚴且恐人民驚懼復爲耀兵之舉以示兵力威厚藉圖鎭定人心十六日駐紥省垣之混成旅步馬砲各營連號稱二千六百餘人（實數未知）聨合旅次行軍自早至午環繞省城内外一周先於上午七鐘時由潘營長傳知駐省各營連在小吴門外將軍行台前坪集合乃率領全隊進興漢門經戥子橋學宮街議會後街至又一村後由又一村經將軍署小東街西長街折經司門口靑石街由理問街北向經東長街過水風井出小吴門於十二鐘仍回至將軍行台前坪由各營連長各率所部回營據稱是日作旅次行軍者惟省城軍隊之一部分其餘如模範營全營二圑二營及工程營機關鎗各連尙不在内云 
[南京快信]  
　　據聞内史監阮忠樞昨晚（二十六）來寗馮將軍派汽車至下關迎接入署 
　　馮將軍今日（二十七）電請續假二十天按據此則昨報銷假說係誤傳 
　　昨報載海容軍艦開來下關接龍裕光赴粤茲聞龍於二十四日携眷出京乘津浦車南來昨晚七時抵寗今日（二十七）即乘該艦開駛赴粤 
　　駐蘇第二師有開赴川湘消息昨朱廳長來省即爲探詢意見 
　　齊使有加會辦江蘇軍務消息不日將有命令發表 
　　中央前飭軍民兩使各遣派親信一人赴京參預特别會議當軸尙未電復昨又由政事堂來電催促聞軍署擬派陳之驥使署擬派梁玉書就近參與會議消息 
　　統率處電馮將軍會商張巡閱使籌畫江海防務 
　　本年蘇省上季行政費財部核定二百萬元 
　　省防吃緊各城門晚間提早關閉七句半鐘即禁止出入行人 
　　海州鎭守使白寳山電請來省禀謁承商一切軍民兩使以防務喫緊昨即去電阻止並令其另派親信來寗代陳以重職守 
　　海軍第二艦隊司令饒懷文由漢乘艦下駛巡視長江下游 
　　淞滬警察廳派徐輔芝押解黨人朱維漢張天榮徐幹廷等三名來寗聞已由憲兵陳司令加派憲兵八名協同轉乘津浦火車解京歸案訊辦 
　　鐵路稅捐江蘇已着手舉辦前日齊使委曹雲鵬爲徐海鐵路稅捐局長即爲江蘇創辦之第一幕現聞其餘應設之鐵路稅捐局不日亦將繼續發表 
　　省警廳長王桂林以探員趙福樊占鰲靳恩祥等在揚州丁家莊拿獲私造銀銅幣犯丁八順楊許發並私造器具等件頗爲得力詳請給獎齊使查核獎章條例以破獲私造僞幣案犯如何獎勵未經明晰規定特咨内部核辦 
　　蘇紳繆荃蓀昨接京電今晨（二十六）已回京 
地方通信 
[蘇州]  
　　禁衛軍考驗新兵駐蘇禁衛軍步兵第四圑之一二兩營兵士前因開除假退及撥充陸警憲兵致有空額尙未補足頃因中央擬將該軍調赴北京是以馮將軍特飭劉夢九圑長查明空缺若干就近募足聽候檄調劉君奉飭後即令營長東方炎孫仲堯等造具花名清册查少八十餘名即於二十六號上午在黄慶基 
 
 
 

Page 7

 
 
將報募之新兵二百餘名派圑附陳鳳潛逐一詳考取格頗　尤 
注重體格操法當場取得一百名带至圑部（　瀋署）候劉關長親自驗留八十名補額 
[鎭江]  
　　警界注意防務類紀内河水上警察趙署長以現値防務緊急之際飭令瓜洲三江營小河各水警員弁不時聨絡會哨以固防務遇有梟盜匪警尤宜合力兜捕以遏亂萌自滇事發生以來駐鎭滬寗鐵路巡警坐辦李海門深恐黨人乘車濳入内地除嚴飭所屬各警探按班跟車嚴密偵緝外特親自上車往來高資丹陽各車站查視日必數次鎭郡警察總局章兼局長以各區區長巡官内外勤務各有專司本不容輕離職守即或因公外出亦須互相替代未便同時他往且現値戒嚴期内責任攸關尤宜格外愼重特嚴飭各區區長巡官一律遵照辦理 
　　漏貼印花不得擅罰鎭江警察總局章局長近聞城内外各區所獲未貼印花之過客任意苛罰有罰至百元七八十元者旣罰之後輒入私囊並未呈報殊於裕國利民大相刺謬特飭各區嗣後查獲旅各漏貼印花者務各送局核奪不得擅自苛罰 
[揚州]  
　　請禁挖毁隄岸江邑東鄕仙六堤溜局爲保持運鹽河道而設刻該局探悉該處一带　路爲窰户偷毁頗與航路有損特禀請場運局蒯王雨局長速行禁止以保河岸而便運鹽 
　　縣署加委承審員江都縣知事署寗理刑事訴訟案件之帮審員徐雨然前因就他事辭職茲周　　知事以該縣民刑案卷甚多僅有吴次山委員一人審理時恐積壓特加委第四届錄取知事沈廷琦帮同辦理 
　　歸併台營局所江蘇台營官地局前派趙委員來揚在商圑内設立分事務所辦理調查營地事宜刻聞該局因開支經費支絀擬將該所撤銷歸入縣公署併辦藉資節省 
[無錫]  
　　駐錫憲兵調澄駐錫江蘇憲兵第十一連連長王允之近奉上遊札飭以江陰地方軍旅單弱合將所都憲兵移駐該地以資保衛王奉飭後當即赴澧相度駐紥地點俟返錫後全部即須開赴江陰駐紥 
　　考試塾師改期無錫考試塾師一事曾經前任丁知事定本月二十五六兩日舉行茲聞王知事以日内赴署報名者人數寥寥且因署中地方狹窄器具　全特出通告改期於陽曆三月十五日在連元街縣立第一高等小學校内舉行上午考試國文下午考試算術 
[杭州]  
　　新市場有組樓外樓說近聞有甬商五君子瑜周君思旦發起在新市場組織樓外樓仿照滬上新世界之規畫縮小其製已購定與武路大基地將鳩工庀材擇日興工此息如確落成後當可憑覺全湖風景也 
　　聚賭毆警案之　　紹興嘉會鄕陳家坂地方日來賭風甚盛並唱秧歌旋被就近齊賢鄕下方橋水警所聞前往捕捉乃戲子孫某以人衆手雜竟用棒擊傷水警頭部次日水警將此情形咨訴安昌警察分所邵卓如警佐飭警嚴捕聞孫某已匿避他處一時不得尋覔僅獲鄕人陳阿高等三人並將其家搗毁現該處士紳不服謂哄賭毆警罪自有在　得禍及無辜未知究竟作何了結也 
[江西]  
　　視學處行將裁撤江西視學各員組有視學處除省道視學外有總視學一員副視學二員以視學處爲總滙與省行政公署之敎育科不相聨屬此本江西一省之單獨辦法也茲悉該處近奉中央電論謂本省敎育經費不敷甚鉅亟應搏節而此項駢拇枝指之敎育機關自當裁撤以省不急之費且有省道視學一律裁撤各縣敎育責成縣知事隨時考查詳報之說伹視學處固屬可没　　　則殊不可少現總視學員宋公威已當選爲國民會議　　此項機關恐將於宋君出席議院之時隨宋君以俱去也 
[安慶]  
　　組織吏治研究所安徽李巡按使以近來皖省分發知事縣佐已達二百餘人其中於吏治一道不無學職飭單經驗缺乏之輩茲擬於本公署内組織一吏治研究所選擇知事縣佐八十人八所研究各種應用功課如法律警察敎育財政外交實業等類各員每月津貼膏火十元月終核其成績分甲乙丙丁四等如連考甲等三次者酌委差缺考丁等三次者扣發津貼現在公署業已組織就緖所長即以政務廳長兼充每月經費一千二百元在預算收支盈餘項下動支大約不日即可開辦矣 
[湖北]  
　　又拿獲黨人十二名武漢總稽查處長劉友才所部各稽查員昨在漢口拿獲黨人十二名並有　　多伴均錄曾充兵士署劉詻訊數語即派稽查員多名押解渡江交軍　局訊辦 
　　增鑄銅元之確聞自銅元減鑄以來錢價日增紙　日落小民頗受其害市上官錢局票一張僅値錢九百四五十文社會上對於官票之行使莫不呈一種障碍之意思茲經造幤廠官錢局會商維持紙幤之法聞　購買紫銅增鑄銅元預備官票開兌以昭信實刻下該廠正在招　藝徒不日開工增鑄矣 
　　新開錢店之調查漢口爲通商大埠近來生意較爲暢旺者以錢店爲第一茲復有大資本家等集本金於今年春節後新聞錢店茲將牌名調查列左保豐寳審瑞生協昶久裕璐和祥記同康鼎泰乾太永祥恒與致和甡來函 
[武穴商會來函]  
　　遷啓者頃閱貴報載救國儲金提作軍費事謂開廣濟縣武穴鎭商會已首先應聲倡議將該鎭八千餘元之收據缴官等語查武穴客歲勸辦儲金遵照總事務所章程勸儲現洋不過一千三百餘元就近解漢中國銀行領取存　當交各儲户收執正在總續勸儲因總事務所議决公佈發還武穴事務分所當即取銷並宜佈發還各緣由後交未解者各自携轉已解者各儲户均紛紛執存條向銀行取回敝會並未過問貴報久稱懲信特將以上各情聲請更正是所至禱武穴商會謹啓二月二十四日 
雜評一 
[票（默）]  
　　各國籌戰費除視民心所向外固亦重手段中國今日之當局輒曰特别手段非常手段手段誠不可不講矣然進而考其手叚之設施若何則曰票 
　　農商部旣有所謂實業公債票矣今因戰費而議發行六釐速償公債票不足又擬發行第二期有獎儲蓄票使其說而確也則實業票與公債票計已有三千五百萬合之儲蓄票一千萬則爲四千五百萬即如某要人主張力請滅其儲蓄額之半亦已達四千萬夫以如此窮乏之國民而一年之内骤加以四千萬之負擔而此外又有捐稅等他途之搜括民即與意樂輸能勝此重任而不　乎理財家之手段顧若是乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[外洋來船之預計]  
　　近自航業受歐戰影響來船日少以致舶來品無不漲價顏料五金洋紙火油等業獲利尤巨茲自航業界調查外洋開來上海之船計在途中者共有六十八艘分配如下 
　　㈠來自歐洲者共三十九艘 
　　來自英京倫敦者三十二艘陽曆二月份可到者八艘 
　　三月份可到者十八艘四月份可到者五艘五月份可到者一艘 
　　來自法國馬賽者二艘二月三月份各到一艘 
　　來自那威國克利史蒂那者四艘二月份可到一艘三月份可到一艘 
　　來自瑞典國格敦堡者一艘三月份可到 
　　㈡來自美洲者共二十八艘 
　　來自美國紐約者十五艘二月份可到七艘三月份可到六艘四月份可到二艘 
　　來自美國舊金山者五艘二月份可到一艘三月份可到一艘四月份可到一艘 
　　來自加拿大温奇華者八艘三月份可到四艘四月份可到四艘 
　　㈢來自菲律賓孟尼拉者一艘二月份可到 
[公决設立查賬處]  
　　上海總商會於二月二十六號開第四期常會因前期常會曾議於公斷處附設查帳處請處長張知笙擬議查賬處規則再行公决茲已由張處長擬就草稿當經公决通過所有試辦查帳處章程照錄於後 
　　第一章總則 
　　第一條查帳處附設於總商會 
　　第二條查帳處隷屬於公斷處由處長監察之 
　　第三條查帳之範圍以左列事件爲限（一）由本國法院及英法兩公堂委託關於商事範圍之帳件（二）由各業請求關涉商事爭議之帳件聲請淸查者（三）由各業請求證明帳據以昭信用者 
　　第四條無論官廳委託各業請求須先繳相當之查賬費方可開始審查其額數由公斷處酌核事務之繁節臨時决定 
　　第五條查賬員不支薪金即以收入之查賬費致送酬勞但須酌提辦公經費以資補助 
　　第六條查賬費内酌提經費之額數如左（一）三十元以上者應提一成（二）五十元以上者應提二成（三）百元以上者應提三成 
　　第二章查賬員之組織 
　　第七條（一）公斷處處長及評議員（二）查賬員 
　　第三章查賬員之選任 
　　第八條查賬員由處長延請或評議員之推薦 
　　第九條查賬員之額數由公斷處審察事務之繁簡經評議員同意隨時增減之 
　　第十條查賬員之資格須具備左列條件者爲合格（一）品行端方操守廉潔者（二）熟悉滬市各業情形而賬情明晰者（三）通曉新舊簿記學者（四）其職業上有餘暇不碍及查賬職務者 
　　第四章查賬員之職務 
　　第十一條查賬員承公斷處之指揮處理事務若定有期限須依限辦理如實有窒碍不及者須隨時聲明量予展緩 
　　第十二條查賬員查核賬册内如有發見涉及案外之事非核對不能證明確實時應聲請商會公斷處發給調查證書庶可實施調查手續 
　　第十三條查賬員查對賬册完竣後須具報告書及調查所得之各種證據書類於公斷處審核並署名蓋印以專責任但處長或評議員認爲有疑義時得令復查 
　　第十四條查賬員對於承查之案未經宣佈以前應守秘密附則 
　　第十五條本章程係創辦試行如有未盡妥善之處經評議員二人以上之提議或過半同意得隨時修改 
　　第十六條本章程施行程序由公斷處酌定 
[取締偵探辦法]  
　　北京統率辦事處以各省派出之偵探往往貪圖賞欵株累無辜特擬訂取締規則四條通行各省查照辦理聞本埠軍警各界亦已接奉來文茲將規則錄抄如下（一）各處委任之偵探員須具有普通偵探學術及其平日辦事確爲公正者（二）充任偵探長之人須學有經驗審愼周詳所屬各員均受探長之指揮如有報告事件須呈由探長選擇事關緊要而有價値者由探長署名蓋印轉呈方爲有效（三）報告條件須羅列事實及其確切之證據如得自海外消息先根據電報詳確與否以定報行（四）所報事實確有根據者一經防範能消危於無形者由該長官量予核賞如果好爲彰揚希圖邀功揑造妄報挾仇藉逞等情如查有實在情形除嚴重懲辦外永不錄用 
[破獲製造僞幣之機關]  
　　高昌廟二區三分駐所巡官宋玉亭訪悉天主堂街某號屋内有人僞造鉛銅等質銀圓特於前日親率長警四名密往查緝當在該屋内抄出僞造一元銀幣之白泥印模一枚分作上下二片模内鐫有總統肖像又獲四開銀角印模十數個均鐫湖北及江南省造字樣圑龍與洋文花紋字跡與官幣無異並搜獲鉛質四開僞洋二百六十二枚又八開僞洋十枚此項僞洋之表面與眞銀相仿當場捕獲陳一鳴李福淸詢知係福建人此項僞洋實由陳一鳴僞造李福淸祇代銷售前因在法租界混用察破曾經公堂辦過一年宋巡官即將所獲人犯僞洋及印模等件於昨日一併解由二區警署轉解警廳訊明懲辦 
[探報黨人之進行方針]  
　　本埠某機關昨據偵探報告謂各處黨人因滇事緊急亟謀響應發起一種黨會名曰紅星會人數甚衆其進行方針擬組織敢死隊用極猛烈之炸彈轟擊重要各機關應請密防云云故已分别咨行一體防範查緝矣 
[墳山路暗殺案四誌]  
　　住居墳山路一千三百十號門牌之施鳳池在統率辦事處所派駐滬調查員米占元處爲軍事偵探於上月二十九號被人勒斃業捕房將二房主胡桂生拘解公共公廨訊供無干開釋並詳請滬海尹通飭所屬各縣知事一體嚴緝兇犯在案茲經英美總巡麥高雲偵悉死者係被同居之姬文學謀斃查姬前充陸軍二十六師步兵一百零二團第三營十二連排長係江蘇銅山縣人出事後即挈眷潛逃惟内地官廨緝捕綦嚴該兇犯不能托足恐仍匿居公共租界故於前日飭令稽查處將該犯所攝影片刷印多張分給各捕房中西探捕一體留心偵緝母任漏網 
[希圖暗殺案預審終結]  
　　法捕房探目沈德福包探任水揚前在法新租界　格納　大　里二百七十五號門牌拘獲希圖暗殺詹大悲之孫克長（即孫友于）陸春山劉老五陳李氏等七人解經法公堂訊供等情已誌前報前日由捕房將孫等續解到廨經聶讞員會同法副領事德君升坐特别公堂因孫等三人前已訊過無容再訊向改名孫德才之姜同富詰問據供南京有前在原籍爲米店生意上年十二月問因母親來申探望姊姊未回父親命我到申迎接母親回家度歲後有朋友張姓約我至源源旅館八號房間内往宿即被包探带同陸春山到來拘獲並非伊等同黨求察陳李氏供崇明人夫故後在西新橋街德順里内爲娼上年十二月初六日在途與狎客孫姓遇見婦人向孫借錢當給婦人函信一封囑至大德里孫之家中取洋兩元爲探拘案餘事不知中西官問所遇之孫姓狎客是否即係孫友于答稱另有其人並非在案之孫友于是實吴永生供九江人前在原籍初等小學爲敎員於上年八月間携带妻兒來申謀事現住城内倒穿弄三十六號是日至源源旅館八號房内找友曾予文治疾未遇即被包探拘案與起意暗殺之聶體仁並不相識于振興供前在案下辦過有案光復時在某營當兵取銷後售賣京貨度日此次至源源旅館八號房内找尋友人楊姓致被拘案訊至此爲時已晚中西官會商之下判一併押候商明定斷 
[詹温二人暫送西牢]  
　　黨人詹大悲温楚珩被捕後迭經公共公廨王崧生襄讞會同陪審西官美博副領事預審終結判均押候會商判决惟因中西官意見不同分别電禀北京外交部及駐京公使團磋商解决以免延擱等情已屢誌本報茲悉雙方均未得北京切實電復尙難判决而新閘捕房捕頭以案懸不結久押捕房似有未便因於前日禀明麥總巡派令中西探捕將詹温二人解往西牢暫行禁錮聽候核示 
[續獲强盜同黨]  
　　法捕房前在新法租界愛多亞路二百五十五號門牌拘獲楊田順等盜匪九人抄出手鎗等械收押候究等情已誌前報現又續獲同黨周增義一名解入捕房經石總巡提同楊田順等盤問内有三人供認搶刦英界某某等户不諱石君諭令還押候詳細錄供再行解廨禀請中西官核辦 
[米業整頓行規之章程]  
　　本埠南北巿米業同行因整頓行規開會製議重訂章程曾誌前報茲覓得此項章程九條照錄於後一行家對於賣客糙白粳秈等米槪付現洋或莊票向章每石扣佣一角令仍照舊章每石扣行佣洋一角一行家對於本埠米舗糙白粳秈等米一律毎石回佣洋三分不得參差以昭劃一一米舗往來槪叨現洋如該尾找以陰曆大小月底歸淸倘有到期不結淸者應報告公所共籌對付如被欠之行隠匿不報由調查員察出公同議罰一南北兩市任用調查員二人俾得逐日稽察同行有無紊亂情弊以專責任一各米舗類多殷實今旣定以現欵交易爲凖此後無論何種支票槪不得徇情收用一各米舗設有故意行爲如負欠甲行不結旋向乙行交易雖主顧出於自由而甲行理當通知調查員報告公所集議對付一斛駁等費不論廠河各貨仍照向章外加而米客處廠貨每石扣錢八文河貨每石仍扣錢四文母許增減一本公所爲同業關體之機關業經一律註册並收儆本埠米舗各同行設金一百元代爲核總存莊生息如遇　章等情即將證金没收外停止較斛一本章出於同行全體議訂爲整頓起見如有私自紊亂及後有添做本埠米舗之行不遵此規即爲同業之公敵理當報告業董集議照罰今爲修訂伊始除具禀縣公署並南北商會分别立案外願吾同業始終不渝以臻完善而垂久遠 
[業廣公司股東會預誌] 　 
　　本埠業廣公司資本三百九十萬兩專營地產貿易現定於三月十四號午後四時半在仁記路二號本公司開股東常會所有股票自三月號至十四號止一律停止過户 
[中國靑年會之夜館]  
　　上海商界靑年不乏好學之士每於作業餘暇就夜校讀書是以夜館林立茲調查其開辦最早成績最著者實爲靑年會之商業半夜學堂特記其狀況以爲求學者告 
　　靑年會之商業半夜學堂已有十三年之歷史初創之時爲西曆一千九百零三年之秋其時設十三班學生僅一百十五名耳今則學生有五百數十名之多職員三人敎員二十九人中有九人爲美國畢業之學士碩士茲舉其姓氏如下校長美國海慕華　副校長卓鏞詩敎務長李墨亞敎員（以姓之筆畫多寡爲先後）丁文彪安瑞生古恩康史篤克吳延德李硯南林桂慶林翥靑周志漁周大綸周錫三周蒼柏周醒民金醒吾施克納姚雪岑徐寳琛陳天驥梅華銓黄嘉懋黄榮輝湯仁熙曹省之張嘉惠張德裘張子震羅琦戴繼恩嚴鳳成 
　　該校已於二十四號開課其學科有下列各項國文英文法文德文官話銀行學簿記學商業算術商業地理商法商業練習急救法縮寫打字 
[競賽籃球之結果]  
　　本埠交通部工業專門學校籃球隊前日（二十六號）與靑年會日館籃球隊競技其結果靑年會日館獲勝爲十與六之比例 
[研究單級敎授之效果]  
　　私塾改良會上年設立單級敎授講習所一年以來頗有效果本年一月初旬考試國文算學等成績共計五十餘墪與考學生六百餘人由該會董事等評定甲乙將各墪成績裝訂十六本連同各墪名册函送上海縣知事公署察閱當由沈知事捐廉二十元委托該會代辦圖書筆墨文具分發各學生以資獎勵該會董事又另備獎品於二月二十日一併發給至該會本年續辦之單級敎授講習所已請定王立才等爲敎師訂於二月二十七日開課 
[美國律師演講國内法]  
　　美國　尼干大律師日前在東吴法律學校演講其題爲國内法之本源旁聽者甚夥如美國按察使羅賓吉君尙賢堂李佳白博士均與焉其辭大略如下國内法之一名辭在古羅馬人言之其意議良狹今予所欲言者乃就近今英美法學家所認爲國内法者而言也國内法之在英美其包括甚廣舉凡非國際公法者盡是即統一國内之私法也今中國司法公署所實施之法迪爲其國内法其全權悉操諸中央政府有非各省會所得與聞者英美二國之國内法其本源各别英國國内法之本源根諸議會其權力爲萬能興廢法律一由其意得操縱國君於掌握中其於民可任意支派公認合法之規律亦得一旦改弦而更張之其所立之法通行全國而略無阻　雖可克曾宣告有云議曾所立之法如與天然之公道抵觸得歸無效然迄今未嘗實行也而美國之議院則不然其產出之法規非經行政首領之認可不得發生效力且法規有背憲法者一經國民提出或由高等法院察覺得宣布無效其政府分爲三權鼎足而立所有權限均依憲法之規定不得越雷池一步憲法所佔之位置特高雅非三權所可左右大有唯我獨尊之槪凡有乖於憲法者即不得認爲國内法蓋憲法爲量高民意表示之所在違之則不詳也至於高等法院雖得據憲法之精神以定法規之效力然亦須伏於憲法之下母得越出範園也總之國内法爲一種關乎内政的法定之規律與道德之範園有差别其在英國所謂風氣法敎會法羅馬法以及法規均統括於國内法也其在美國如憲法法規以及英國之風氣法而合於美情因而訂定者皆是合世界之法其本源之統系有五即羅馬法法系英美法系穆罕墨得法系印度法系中國法系是也今中國上下有以改良法律爲任者能就本有之法矯正而損益之期合於現世之潮流斯可矣 
[監獄出品免稅]  
　　海關施監督昨接財政廳咨開奉財政部飭准司法部咨本部咨請將清苑監獄曁各省監獄出品外運銷售豁免稅釐一案業准貴部及稅務處核復准免並分别咨行存查各在案茲據京師高等檢察廳詳送京師第二監獄所出柳條箱籐竹器木器三項請予免稅以期暢銷等情核與原案相符除批示外咨請貴部轉飭各關卡驗免放行等因本部復核與清苑監獄出品事同一律除咨復曁分行外合飭該廳遵照等因奉此除分别咨行外相應咨請貴關監督轉行一體查照 
[催繳認定稅欵]  
　　上海稅務公所吴所長近奉蘇省財政廳長飭知着將所有應徴稅項集有躉數者迅即電滙來省以便解京等因茲經吴所長查得各業認稅均有積欠大都藉口收數短絀任意延玩故已飭知各認稅機關迅將本月分應繳之稅務於月内如數清繳彙解濟用 
[查察車輛執照]  
　　工巡捐局朱局長查得本局徴收各項車捐未見起色茲當春季又値自備車輛换照之際是以移知警廳長請飭各區署轉知崗警留心查驗如有隠漏抗捐及延期不换捐照者均須扣留照章酌罰並責令補繳捐欵以充公用 
[渡船亟應取締]  
　　南市浦江八長渡渡船前經官廳嚴行取締視船隻之大小定載客之多寡乃各船家往在抗不遵守貪利多載以致每遇風浪時常傾覆茲工巡捐局長朱壽丞君以現當沿浦推放岸線建築輪埠將來往返商民必較往昔爲多若不重行取締貽害日甚爰特諭飭市舶所承辦人連錦棠分别傳諭務各依照定章不准冒險貪載並於船家納捐領照時在照上註明船之大小及能載人數一面擬再編釘船牌以便隨時查察云 
[仍須按旬造報]  
　　淞滬警察廳長徐輔洲君以所屬各區署所經辦違警事宜向章每旬列表造報以備稽考茲各署所俱有積壓殊多玩誤故已飭知各區署所警正警佐着將受理各案由先行列表依旬造報其民間認繳之罰疑亦着於月終彚解到廳如有違延定須記過云 
[松江知事來滬]  
　　松江縣知事李恩露昨乘滬杭火車來滬至軍政各機關謁見聞尙須赴寗向巡按使面陳要公云 
[兇犯免處死刑]  
　　清江匪徒丁寳洪李文龍（即李蔴子）等兩犯前因用刀戳斃婦人張大嫂又勒斃丁之姘婦丁王氏經法捕房包探先後將丁李兩犯拘解公堂訊供後轉送上海地方檢察廳迭次預審明確起訴審判廳開庭辯論終結宣判丁李兩犯各處死刑在案嗣丁李奉判不服遣人至蘇州高等廳上訴當經高等廳核准行文來滬將丁李兩犯連同案卷一併解蘇聽候訊究茲悉此案業由高等廳研訊撤消原判改判各處無期徒刑永遠監禁已於前日下午飭警將丁李兩犯押　來中到廳後林檢察長諭飭送監執行 
[鐵路用人被車碾傷]  
　　前日下午滬寗火車由南京開來上海行經車站西首旱橋下該站專司分路機關之某甲偶然疏忽不及避讓致被撞倒於軌道上碾斷左手當由站中司事將甲車送鐵路醫院療治第傷勢甚劇不識能保無虞否 
[預防傳染天花]  
　　法捕房石總巡以時交春令天花盛行須先事預防故特傳諭中西越各捕均至西醫處補種牛痘以免　案 
[盲伶自縊遇救]  
　　本埠西南鄕康衢路旁有年約四旬之人自縊圖蓋被人解卜詰其何爲渠言姓劉名筱廉原籍安慶去年三月在天津某公館唱戲獲賞百餘元爲其同夥所奪砍破頭部挖去雙目經該主人送院醫愈差伴同來上海欲轉安徽不料行李財物皆被伴者捲逃自己盲廢難見家鄕故尋短見云云當經該處居民殷鍚根带往南洋中學求校長王培蓀君給一船票使歸桑梓 
[跌斷手臂]  
　　住居嘉興路之通州人江小川前晚行走扶梯不愼失足堕地跌斷右臂由家屬送往同仁醫院求治 
[賣藝人被人痛毆]  
　　陳阿五向在寗波做傀儡戲爲業現來上海寓西華德路某號昨有同業多人至其寓處勸陳加入同行不尤口角之下將陳痛毆由二百三十八號三道華捕查見一併拘入捕房訊明核辦 
[婦人不願爲娼]  
　　清江婦人郭孫氏現年二十二歲因在原籍與伊弟媳爭吵欲至滬上尋覔其夫詎至鎭江被拐匪誘騙至滬賣入妓家逼迫爲娼該婦不願乘隙逸出前日逃至外日暉橋時在黑夜求人借宿當由鄕婦韓蔡氏憫其異鄕迷路送至高昌廟警區請爲安插昨經巡官宋玉亭將氏函送新普育堂留養候其本夫領回完聚 
[誘拐女子之懲治]  
　　無頼高有仁前因誘拐王采蘭之甥女玉紅案發經地方檢察廳研訊屬實判玉紅着王領回高則收押起訴審判廳前日由推檢各官開庭辯論判高有仁監禁三個月以儆 
[三人拐匿一女孩]  
　　清江人錢鳳來携妻錢徐氏賃屋於南市花衣街地方以兜賣洋襪爲生前日有同伴毛仲三方玉林等將錢之八歲女孩小改誘拐無蹤錢四處找尋杳無影響嗣悉毛方等將孩拐去之後藏匿丁德全家因即投報警局飭探前往將毛方丁三人連同小改一併拘獲解送警廳司法科由科員提訊之下判將小改先給乃父領回一面備文將該三犯解送地方檢察廳訊辦並着原告自投該廳候質 
[幼孩迷路]  
　　昨有年僅二三歲之小孩在途迷路啼哭經人送入美捕房暫留俟其家屬到來認領 
[破獲兩處賭場]  
　　江灣鎭張家港居民張申度家前晚糾衆聚賭被六區一分所查悉派警往拿當獲賭徒吴理生王生友關祥生徐寗金等三十餘人又小沙渡管阿福所開之茶館内前日亦糾衆賭博被四區第二駐在所查悉當場捕獲賭徒蔡鳳山劉桂林許仲慶陳小毛等五名先後解送閘北司法科分别收押聽候究辦 
[聚賭受罰]  
　　新閘重慶路二百三十二號門牌居人王寳和因違章聚賭由捕查獲於前日上午將王傅至公共公廨經中西官訊明判罰洋二十元充公賭且銷燬 
[註銷蓋戳舞弊案]  
　　元芳洋行用人陳德培控地保倪惠生蓋戳舞弊一案前日上午由公共公廨聶襄讞會同英卓副領事升坐民庭研訊原告偕代表律師上堂譯訴前情請究訊之被告亦延律師到堂辯稱被告當時照章蓋戳且經會丈局丈勘至單地是否不符所有賣地之龑某雖故其子尙存可以傅案質證中西官以此案牽涉人證均居内地而原告亦無充分理由遂判將案註銷被告開釋 
[復訊土棧受騙案]  
　　福州路和盛土棧控鎭江人吴養之在潤昌棧内將僞造之鎭江泰和莊票銀與楊佩卿等串同騙取値洋二千五百元之烟土消贓於在逃之于靜衡等情業經公共公廨將吴移提到案訊供收押候補傅人證再核在案前日午後由會審員王肇之君會同德裴副領事復訊原告偕代表律師上堂訴明前情並稱當時將票向潤昌棧賬房及該棧十二號房間寓客核對據稱到期照付是以收用訊之吴養之供不承認並延律師到堂代辯中西官以吴在押已久姑寛開釋候補傅牽涉人證再行訊核 
[呑欵並無證據]  
　　周芝亭控沈廷發馬小毛不理貨欵一案前日午後由公共公廨王襄讞會同英領卓君研訊據原告投訴去年托被告等代買烟土其欵交於李光金轉給被告詎被呑没求追訊之沈廷發供稱此事原告與李接洽與我並無關係乞鍳中西官以沈供不承認且無證據判令開釋馬阿毛臨訊不到候再傅訊 
[浦東人兌洋逃逸]  
　　本埠交通銀行前日遣人至總巡捕房報稱被住居平橋路九十六號屋内之浦東人張炳生私將該行計銀一千六百三十兩之支票一紙兌洋逃逸捕頭允即飭探查緝 
[被告交保候訊]  
　　日商平崗小太郎在公共公廨具控勵靑春不理定貨虧銀四千一百九十兩又袁少庭控黄源泰不　米洋二百九十二元又沈實源控張阿毛不理貨欵一百五十二元前日午後由廨將被告 
 
 
 

Page 11

 
 
各人傳案中西官論令分别交保候訊 
[無頼一再敲詐]  
　　住居太陽廟附近之王鳳樓日前娶妻被無頼郭德福即牛皮阿六前來滋擾詐去洋三元詎郭昨又糾同王金桂續往敲詐不遂用茶碗擲傷王鳳樓之頭部由四區崗警到來將郭等一併拘送警署押候懲辦 
[酒甏未貼印照]  
　　烟酒公賣局調查員張玉生前日查見閘北餘豐酒店酒　上未貼印照即將該店夥許月清扭控四區警署押候訊明核辦 
[翻砂作違背行規續誌]  
　　本埠銅鐵翻砂廠公所司事江林泉日前具禀四區警署控訴閘北共和路鎬昌翻砂廠主周和元違背同業規條廣收學徒至十餘人一案已誌前報茲經姜警正查得該公所成立時曾禀准道尹公署有案且周亦曾允洽簽字不應破壤行規故於前日將周傳案解經司法科預訊屬實轉解地方審判廳訊辦 
[行竊收贓並究]  
　　梁桂祥因竊取松江路二十九號門牌翁良祖衣物被探查獲於前日解至公共公廨經中西官訊供不諱判押西牢年半收贓之毛金押一月示儆 
[探嚢取物]  
　　許安慶在浙江路某號電車上摸竊金舉生袋内現洋由捕拘獲於前農解至公共公廨經中西官訊實判許押西牢兩月示儆 
[兩造各執一詞]  
　　沈海亭在地方檢察廳控曹雲根糾衆拆屋等情茲悉此案業已預審起訴審廳前日下午由審廳堵推事官會同樓檢察官開庭研訊沈訴稱近來雇匠起造平屋兩間尙未完工詎有曹雲根糾衆前來將屋拆毁因此來案起訴請求賠償損失等語質之曹雲根供稱此項基地沈海亭前曾挽中賣與民人爲業此次雖由沈備價回贖然其價尙未付清迭次向索一味遊移前日又往索取並無拆屋之事問官以兩造供詞各執判令一併退去聽候核辦 
[贈口揭曉之先聲]  
　　英大馬路中國明明眼鏡公司雙週紀念舉行贈品聞已定陰曆正月三十日下午三時假丹桂第一台當衆揭曉所有滬上各官紳均預備遣派代表或親自到場監督以示公允云 
[國貨月報第六期出版]  
　　中華國貨月報刋行以來已有半年刻第六期亦已出版該報自蘇省齊巡按使通飭各屬一體提倡各省聞風興起浙江屈巡按使前日亦通飭各屬廣爲勸閱現銷行甚廣本期除刋載全國國貨成績外又特刋農商部國貨展覧曾之獎單俾出品家有所鼓勵云 
[豆乳公司之繼起]  
　　華商富潤公司購置機器磨造豆乳已在西門外方板橋五號門牌組織成立日内即可開張聞每瓶貯濃乳一磅逐日派人分送月收一元函訂即送昨該公司已繪具商標詳請註册矣 
[介紹良醫]  
　　本館排字人許大倍前夜忽患急症腹痛如絞送往北京路紅十字會醫院求治承醫生黄子靜君爲之診治立即轉危爲安特誌於此俾忠急症者知所問津焉 
[氣候報告]  
（上海徐家滙天文臺天氣測候報告） 
　　已過者之報告二月二十六日反旋風集中於江蘇直隷四川氣壓復下降山東南有冬季信風稍北有不定之凉風 
中國天晴台灣有雨二十七日上海天多雲而有烟霧凉風漸向東面及東南面氣壓下降二十七日下午四時前二十四小時内上海氣候温度至高五四·二至低二九·三去年同日至高五○至低三九·二 
　　未來者之推測二十七日下午四時三十分豫測天氣潮濕而陰晦徴有不定之東涼風 
雜評二 
[最後之目的何如] （訥） 
　　今人所望於時局之結果有兩種心理焉一派以取消帝政爲目的一派不僅以取消爲目的以取消爲目的者取消而後即可無事也不僅以取消爲目的者則雖取消尙不能無事也然而此兩派之心理孰多敦少殊不能測蓋一般國人之反對帝政外報尙謂其悶於心而絕口不談則此種心理必更不肯輕易表示矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新十三塾師慶賀時應用之物] [  劍秋]  
　　考試塾師人半已揭曉一舉成名天下開各新貴之心花怒放不言可知吾謂　　大喜非祖上陰功積德不至此不可不　匾慶賀大打秋風謹爲代擬報單門條請　如左 
　　報單式（報單門條須仿從前舉人進士式用黄色紙） 
　　　捷報　　　　官報　 
　　貴府　　晚大老爺冬官印　烘　　　　　奉 
　　特授勳位賞給嘉禾章寳雖縣學政由堂試 
　　　取中塾師第一名塾元 
　　寳雖陜西縣名敎書俗稱吊田鷄覺迷註 
　　門條式 
　　高中墪元　　　官報巳閱 
　　請東式 
　　謹　陰曆二月三十一日懸匾潔治喜樽候 
敎　　　冬烘頓省 
　　恕邀請随带賀儀二百文席設三家村敎坊 
遺聞軼事 
[沈廷揚] [  山陽宋焜]  
　　明末崇明有沈廷揚者字百五家咨甚富偶遇洪承疇於逆旅時洪方幼相貌不凡沈以爲非常人憐其窮　万挈之歸並延洪父以課之後洪果貴感沈之德呼沈爲伯父並蔗之爲官至光祿寺卿及明鼎革後承疇甘作　臣而沈獨隻身走海藉國結援　復祖國旋　清兵所執清廷使承疇　　之降沈故作不議員吾　已盲來者爲誰洪曰小姪承疇　伯父豈忘之　沈乃大聲呼曰洪公受明朝厚恩明亡洪公早殉　矣爾何人斯欲陷我於不義乎乃揪洪衣襟大批其頰於是沈遂被害相傳沈之妾張氏收沈屍葬之虎　慮　二十年始死忠臣不　二君烈女不更二夫數百載後猶令人　風起敬使承疇苟有天良當　應　死矣或謂當沈入海時部下有敢死之士五百人及沈不屈死五百人哭聲震天地一時同殉云若然則沈固中　　史上　奇男子也而知之者甚鮮因掇拾所聞以廣其傳藉以風世云耳 
筆記 
[歲尾年頭杭州遊記（七）] [  東埜]  
　　二月三日即陰曆正月初二日黎明六點半已醒揭床帳一　玻窻上模糊一片知已霖雨終宵是日本擬游虎炮山一登兩高峯面天公不做美遺雨師阻駕遂作罷論浩然有歸志矣七點五十分起身繳尙房飯賬命菊林代携皮包相將出門八點二十分自杭州站登車前赴南星橋站訪友人王學熙未　由顧梅生君邀至蕙芳茶樓品茗俯錢塘江波澜壯闊菊林爲余言每歲八月中旬潮汐盛漲奔腾湃澎有排山倒海之勢傾城士女相率來觀亦一時　舉也余　其言爲之神往相見當年錢鏐王　越時强弩射潮其事　類迷信而後世傳爲美談非無因也下午三點二十分冒雨乘特　快車回申過臨平　時望見臨平山頂隠蔽於雲氣彌漫之中亦亟觀也是日爲元旦後一日天又陰雨車中乘客殊寥寥過　興後電燈通明二等車中惟余與一中年之西人耳其初各不相識默然對坐迨車出浙境離松江不遠西人乃就余談话間余能英語乎余答以略知一二西人微笑就余對面坐互　姓氏藉知西人美國籍名　　　　　　執敎於杭州（之江大學）數年於茲　彼間余操何業答以　在此　杭甬鐵路上爲一員司法間余常至　州乎答以不常往今茲之行其偶然耳彼又問曾至之江大學參觀否乎答以未曾田然則下次至杭請來參觀曰唯下次赴杭開宗明義第一章當即參觀貴校曰君有　人　校　乎曰有其人　　曰其名爲何　　　未能即答西人以精　之曰　　余露不信任　猜其意殆以余爲謊言之人也 
自由談之自由談 
[人謂　吾謂] [  困公]  
　　人謂中國人無决心謂中國人最有决斷心豈諸君不聞所謂承認反對贊處乎 
　　人謂中國人無　取　吾謂中國人最有進取　豈諸君不聞所謂精益求精力　振作乎 
　　人謂中國人無共同心吾謂中國人最有共同心豈諸君不聞所謂民意多數取决協力同心乎 
　　人謂中國人無自愛心吾謂中國人最有自愛心豈諸君不聞所謂愛國愛家　身愛同胞乎 
　　人謂中國人無剛勇心吾謂中國人最有剛勇心豈諸君不聞所謂鐵血主義尙武精神乎 
　　人謂中國人無忍耐心吾謂中國人最有忍耐心豈諸君不聞所謂延期乎 
　　人謂中國人無競爭心吾謂中國人最有競爭心豈諸君不聞所謂努力前程優　劣敗乎 
　　人謂中國人無自主心吾謂中國人最有自主心豈諸君不聞所謂獨立中立乎 
小說 
[我之新年] [  懸賞徴文第一名李方濙]  
　　夫我與人合函而飮並榻而臥不自此回始矣前日之夕伴我者有我母也卽如昨宵大除夕據我榻而謔浪笑傲以足加我腹上者尙有徹夜無眼之諸姊妹行也我坦然不之　而今與郎試一同夢兢兢然有若芒刺在背此其間心理上之作用郎如詰我我又將何辭以對幸郎之詞鋒忽轉笑而言曰汝尙未知我母原意汝我結婚大典卜之於去年今夕而我尼之謂婚姻之道因生育問題而起去歲余年二八汝祇十五耳斯時斯際乃身體發育之期而尙未成熟之期也我國人種之弱　在早婚我輩豈可明知而故犯之我母欲從我言則抱孫之念刻不去　欲持原議則又重違我意因之躊躇不决遺媒媪至汝家以賀年爲名試覘汝體格果如何者媒媪反而覆命謂汝方戴一紙面具醜陋如鬼怪就庭前牽一兎子燈與隣家姊妹作乙卯迎年之戲迷離撲朔觀者幾不能辨雌雄我母聞而大噱謂如此痴媳婦娶入門庭合惹親隣笑煞斯事汝忘之否乎余聞郎言至此瞑目思量往事歷歷如在目前幾欲失聲而笑而郎又續言曰設我在當日立志一如我母或少年情竇初開得婦之念急於我母之得媳則梅性易胎桐花早子汝至今夕呱呱者在抱尙容得如許羞　態耶今茲之事我母與汝母議定而後動我輩後生雖欲作梗又豈可各汝母所以　汝者若何我不得知至於我母則諄諄誨我謂今歲丙辰屬龍主娶婦者吉快婿有乘龍之象也此言思之滋可笑方今之世攀龍鱗而附鳳翼者自有人在小子何足以當之惟言跨鳳則尙有此福分我非苦苦纒汝實以汝我旣爲夫婦遂亦未能免俗耳我愛其將何以慰我（未完） 
[倈情小說紅蘩蕗别傳] [  天虚我生]  
　　第十四（續） 
　　亞猛乃沉吟曰是亦佳然安東尼能赴聖裘門乎白拉根内曰此汝可勿慮吾之所命彼從不敢違抗彼必有法得與黑司丁同往借馬也亞猛此時遂不復能言但覺紅蘩蕗多作一語則已之怍愧益深一層然其心中則又不得不服紅蘩蕗諸人當此大事乃猶措置裕如毫無張皇之態而已則僅以戔戔細故卽已驚惶失措相形之下能無赧然白拉根内見其頳而不語乃曰亞猛豈汝尙不信我乎亞猛未答白拉根内已返身指壁上地圖曰亞猛憶之薇南門卽在此間轉角晤安特魯後即今其往見黑司丁汝但在彼靜待我好音可也亞猛點首者　乃起立握其手曰白拉根内上帝福汝吾實　　汝至於無可名言白拉根内曰别矣吾願上帝福我小友母使再踏情綱言次不禁輾然而亞猛則尤慚汗無地 
 
 
 

Page 15

 
 
   
 
 

Page 16

 
 
   
 
