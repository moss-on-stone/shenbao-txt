# 1911 - 304 - 4913919

 

Page 1

 
 
   
 
 

Page 2

 
 
[閣電]  
　　北京内閣奉上諭資政院奏請速開國會以符立憲政體一揩所有議院法選舉　着迅速擬訂議决辦理選舉一俟議員選定即行召集國會欽此又奉上諭資政院奏懇准此次革命黨人按照法律改組政黨並賜擢用一摺前據該院請開黨禁業經降旨允准所有此次人黨均着准其按照法律改組政黨藉以養成人才收作國家之用欽此監國攝政王鈴章奕劻那桐徐世昌署名 
　　十五日宮門抄召見慶親王那中堂徐中堂 
[電專]  
　　京師連日得各省亂耗滿人洶懼良弼有異志今日（十六）擾攘益甚車駕出奔慶親王被拘居民遍豎白旗資政院議員不服死三人攝政王無下落 
　　京師秩序亂甚各國務大臣紛紛避難宮廷尙安按此係另一訪員所發本館接得前電後驚駭之下急電詢訪員照 
 
 
 

Page 3

 
 
譯覆文如右 
　　各皇族昨日紛紛集議恢復皇室權位之法並有人提議祖宗創業艱難二三年來盡敗壞於攝政王慶親王之手决議效霍光故事興復皇室 
　　京中亂象已成漢滿人民紛紛出京使館及各國旅館均已人滿禁衛軍一萬餘人日夕防守宮禁 
　　國民軍佔領滬埠後清政府得報大驚昨已電告江督飭令各官紳懇諮議局妥事勸解 
晉撫吳祿貞昨已遵奉清廷諭旨在娘子關向起事各軍竭誠宣撫 
　　資政院奏請速頒内帑賠償漢口人民損失並請早日停戰將此次殘酷軍官從重治罪以平民氣御史劾蔭昌此次督師操率乘謬焚屠殘酷途中且有淫掠情事萬衆灰心亟宜嚴懲以伸國法 
　　漢口洋油池被焚某國公使與外務部交涉索償三百萬攝政王聞之大怒意欲責令蔭昌賠償經慶親王力求始已 
　　袁世凱現已交卸暫緩數日即行來京 
　　直督陳夔龍電懇借帑百萬維持市面奉旨交内務府度支部從速核議 
　　今日（十六）下午蘇州六城盡閉城外車站左右滿列巨砲嚴陳以待謡傳南京派來旗兵將到蘇搦戰　　蘇城歸順後新舊各營全體降附惟江防兩營駐紥葑門一带不允歸附蘇城戒嚴此電係另一訪員所發　　崑山今晨（十六）十時宣告獨立舉方還爲民政長張棟爲總司令（以上蘇州） 
　　常州已於十五日戍刻宣告獨立（常州） 
　　杭州旗城已下乍浦亦豎立白旗嘉興聞風歸附 
(杭州) 
　　今晨（十三日）松江宣告獨立舉謝葆鈞司民政沈維賢執法錢銘銓主管財政鈕永建司令府縣均交印（松江） 
　　丹陽今日午刻宣告獨立（鎭江） 
　　袁世凱昨日下午猝遇刺客傷及部下一人世凱跳而免 
　　十二日以後北軍死守灄口不退亦不派斥候隊得探報言糧食鎗子將盡 
　　連日北軍投降國民軍者約有一千二百餘人類皆面有菜色衣褲不甚完全 
　　漢市全鎭被燬華界已去三分之二（以上漢口） 
　　濟南諮議局質問山東巡撫此次新借債是否以山東全省押與外人孫撫不答（濟南） 
[譯電]  
　　昨晨十時崑山亦爲民軍所有當即宣告裁撤鐵路釐金大約水路厘金亦在裁撤之列 
　　蘇州自程都督檢任後滿城皆掛白旗惟民間頗有以南京或鎭江來兵爲慮者税關左近密渡橋營兵約四百人皆有利械不肯服從民軍（蘇州） 
　　漢口火勢蔓延福音敎會所立之敎堂及盲啞學堂行將被燬（十五日漢口電） 
　　濟南諮議局昨開特别大會後至撫署探問政府果否將山東全省押與外人孫撫若何答覆未詳前召集之退伍兵士現皆固結不允往戰（十六日青島電） 
　　上海商會致資政院電請代表嚴懲慘殺漢口同胞之罪魁恢復抶序及撫卹受殃民人已於星期六日下午在資政院宣讀該院决議代表並請轉諭袁世凱知照 
　　唐紹怡已辭郵傳部大臣之任 
今日清廷有諭謂資政院奏請即行組織國會一揩業已批閲着各員編纂國會選舉規條及選舉國會議員後卽行組織國會 
　　資政院並奏請如革軍自成一政黨則皇上當於法前承認此黨即經批准 
　　各省諮議局要求關於國會及憲法就商之權利同盟之兵士亦顧有忿怒資政院攬權之意 
　　此間目下大局之亂爲從來所未有（十五日北京電） 
 
 

Page 4

 
 
　　江督於二日前派往鎭江之旗兵現佔據車站及附近各地民軍勸其投降皆爲拒絶聲言欲攻城云 
　　嘉興寗波均爲民军占領 
　　漢口火油池被官兵擊焚昨日某公使照會外部索償三百萬兩攝政王大怒擬抄廕昌家賠補慶親王以現在用兵際力爲求免（十五夜北京電） 
　　星期六下午中國砲艇二艘駛抵黄浦聞者驚詫三四點鐘該艇下椗浦内是夜復到兵艦二艘初疑各艦來滬係爲奪取製造局後有人登船詢問始如彼等曾泊南京因缺乏軍火煤斤特至上海製造局裝取直至抵滬始知製造局爲民軍所取無從可得軍火已失戰門能力不能離滬云 
　　杭州旗兵因增撫力勸已允投降 
　　乍浦官兵尙在抵抗現亦稍退大約即可平服 
（十六日杭州電） 
　　河南歸德府屬柘城考城有民軍事豫撫已派兵二營前往該處（十五日開封電） 
　　漢口華界全行被燬中國招商船局及日本輪船公司均已焚去 
　　官軍轟擊武内有數彈墜落租界太古公司及某某數公司堆棧均被擊毁英國砲艇亦稍受傷 
　　革軍已退守漢陽（十四日漢口電由撫湖轉） 
　　漢口大火已熄華界三分之二已成灰燼 
（十三日漢口電） 
　　廣州中國官場通告沙面領事公會謂雲南省已宣告獨立其詳情未悉西江梧州府聞亦有變廣州現仍安靜 
（十四日廣州電） 
　　杭垣城南城北之民軍於夜間一點鐘時由營内排隊入城占據各要地及撫臺衙門卽將該衙門焚燬撫臺被拘將軍聞已自盡目下旗城周圍仍在戰鬥指顧之間可以攻得兵士受傷者僅數十人已送入梅醫生醫院醫治民軍現巡邏各街道諸皆安靜外人亦均平安電報鐵路已盡入民軍之手昨夜閉城後英領事以電話通告各外人命送婦孺出境因交涉使照會英領華官已不能擔任保護彼等也 
　　續電云杭州旗城已下（十五夜杭州電） 
　　昨夜蘇州已爲民軍占領今晨程撫接都督印江蘇南部之地已全歸民軍各官員均不更動照常視事城上及城門均有重兵防守今除防兵一營外其餘各營均已降從民軍此次民軍舉事諸極安靜商店亦照舊開市十一點鐘時曾有數店欲圖閉門但仍令復開今晨各處已貼有告示命民人當保護外人及旗民人等各處均白旗飛揚商店亦有懸掛者（十五夜蘇州電） 
要聞一 
[蘇城光復記]  
　　蘇省督練公所叅議吳茂節同協統艾忠琦標統劉之潔等於十三晚聞上海失守之信即上院謁見程中丞謂目下政府已將蘇浙閩三省抵押於日本且上海已動我等何不宣布獨立現新軍界已齊心如中丞允爲蘇省都督保全蘇地人民財産不少中丞猶豫不能决遂未能卽行發表至十四日程中丞接上海軍政府來函請其共扶大局免得生靈塗炭中丞立傳司道以下各官及各统領到院商議新軍各官决計請推中丞爲都督免動干戈舊軍各官亦不置可否獨提法使兼藩司左孝同及飛划統領王矅二人之意必與革民軍一戰方可定奪程中丞以一經開戰則地方糜爛不堪設想是以决計不戰左方伯等怏怏而退迨一二句鐘又接軍政府來電催促回音程中丞復請蘇城各紳士及各官員到院開會議廳公議新軍界人仍申前請而左方伯王統領仍執前議程中丞向左藩司云爾包得定必打勝仗不擾地方否方伯等無以對而各紳等亦以中丞能保全地方人民無不歡迎中丞之竟乃决卽電復軍政府宣布獨立以期保全地方 
　　十五日黎明六句鐘民國軍數十人排隊賫送關防一顆文日中華民國軍政府蘇省都督關防進城後先至督練公所與參議吳茂節接協然後送至撫署程中丞服便衣在大堂接受是時新軍各營將弁兵士均袖繞白布排隊到院護衛且是日爲月望本各官衙參之期到院後均除去頂帽然後鳴砲接印文武各官左右站立異常威武授篆後立即出示安民衙門前巡撫部院之匾下掛白湖縐旗一面上書興漢安民四 
 
 

Page 5

 
 
字旗桿上則髙懸江蘇都督府白旗各衛隊及巡警水陸各巡防隊營兵亦均袖繞白布一道撫署頭二門均由新軍派人把守必袖有白布者可以出入 
　　左孝同心終不願是以十五日清晨未待扯旗即行上院見程中丞已授都督印撫署亦已布置完全遂在官廳内將頂帽除去而回及回署時見署前亦已髙扯白旗衛兵一律袖繞白布詢之始悉係其姪世襲侯爵左某指揮各勇丁等爲此者方伯詆有跌足痛哭而已今外間有言左於三更時自盡者有言逃往南京者尙待續綠 
　　現軍政府暫假督練公所爲機關處分四部辦事（甲）民政部擬舉張謇（乙） 
財政部擬舉應德閎（卽前以未過班道員署藩司而被議者）（丙）外交部擬舉伍秩庸（丁）司法部以現任高等審判廳丞鄭誠任之其餘地方各官現均照常任職布置并然有條不紊 
　　巡警道吳觀察先於十四日聞上海變信張皇失措深夜飭令眷屬遷避並搬運箱籠物件各區崗警咸有離心該道行署與織爲鄰某尙衣聞變大驚急由電話求撫院保衛程中丞立即札委蔣紳楙熙前往代理警道事務以免貽誤大局 
　　城自治總董劉雅賓膽小如鼷素來尸位前舉其辦理團防總董力辭不就今日聞變益避匿不出當將董事會圖章送交公所封儲説者謂劉總董與江會長可爲無獨有偶者矣 
　　各營中惟駐紥蘇州城外銅元新廠及在盤門内開元寺一带之江防陸師兩營有不願歸降之意因該兩營係向金陵借撥來蘇駐防一應餉械皆歸金陵發給一經歸降恐金陵不發月餉是以該二營營带干斌修李景福等已向程中丞商議能否按月發餉再行定奪 
　　程都督昨已飭派新軍各兵士分紥城垣之上並架車輪砲數尊以備不測又分派各營兵官將各城門守住禁止人民遷徙出城但非遷家者照常可以出入城内各街巷各店舖照常開市絶然無事地方甚爲安靜民心亦甚歡樂十五日撫轅升砲授印之時各街巷已白旗飛揚矣 
程都督視事首接青浦縣紳商公電略謂本月十四夜十時有數人自稱民軍逐出縣令民情恐慌現公推金詠榴權爲民政長俾整理秩序保衛治安懇乞暫行委任以待後命等語都督當卽日派軍赴青以免十匪搶劫致礙治安云 
　　蘇城文武各衙門及督練公所各學堂無論民立官立均已一律懸掛白旗沿路巡警局派出之站崗巡警及巡邏隊陸軍警察隊等均左手袖繞白布一道往來梭巡以保地方治安 
　　蘇垣　門天庫前電報局已由新軍派人駐局監察凡赴局發電者必由該軍隊人檢查始得譯發有違碍者一律阻止不准今日到局發電者十有三四爲其阻止 
　　安民告示文云中華民國軍政府示照得民軍起義同胞萬衆一心所至秋毫無犯莫不踴躍歡迎各省各城恢復從不妨害安寗蘇省通都大邑東吳文學著名深慮大兵雲集居民不免震驚今特剴切宣告但今　界輸誠願我親愛同胞仍各安分營生外人相處以禮一團和氣不侵旗滿視同一體抗拒乃處死刑共和政體成立大家同享太平上蓋蘇省都督關防 
　　十六日十二句鐘時城門忽閉於是民間傳言南京將有兵隊由火車運來城内外商店一律罷市而閶門外馬路上自車站起至新民橋駐有馬步砲隊約二千人并在新民橋相近架砲五六尊因此人心益復皇皇迨三點鐘　巡警力勸商店開市皆不應允而城門卒未開放大約即爲 
防止遷居嚴查出入因此傳誤且有人詢之滬寗車站中人謂本路保守中立當無運兵之事今日祇有十餘兵士搭車至鎭江恐卽因此生謡未可知也 
[漢口戰報）本館特派觀戰員來函（]  
　　初九日午刻北軍在法租界後面玉成公司前置過山砲三尊向龜山猛擊民軍并不還砲三點鐘後民軍探知北軍置砲方向始亦用大砲擊之第一砲即將玉成公司及鄰近之房屋轟去於是兩面互相轟擊砲聲震天迨五點鐘時計焼去房屋百餘幢 
　　是是兩軍槍聲甚少但聞砲聲共有五六百響可見戰情之劇 
　　是日北軍在法租界傍開砲之兵士不過七八十人另有無數 
 
 

Page 6

 
 
兵隊埋伏他處開鎗襲擊民軍而民軍僅用無數大砲在遠處猛擊故罕有中者　　及晚八點鐘民軍見北軍進迫漸近遂將軍政分府自行燒去向後而退因分府内軍火其多恐爲北軍所得也兩軍至此遂罷戰然自八點至十點鐘猶聞槍子砲子爆烈之聲租界内亦甚危險華界則火光熊熊計長十餘里照耀幾同白晝直至三點餘鐘火尙未熄於是數千餘間華屋盡成焦木矣 
　　初十日天未明兩軍即在鐵路沿線開戰北軍屢欲准逼未能得手因民軍雖係初練尙欠整齊然勇氣百倍有躍登墻屋開槍者有一手拖砲施放者至十點鐘時酣戰愈劇北軍小敗遂各收隊 
　　午後復戰北軍前隊係馮國棟所統狀甚驍勇民軍則因初六日之戰爲降官羅某所賣砲標喪失幾盡故是日礮隊大不得力大智門車站遂爲北軍前敵參謀本部所據　　武昌民軍現異常戒嚴出入各城門者非得軍政府本日特别護照不可此皆初十日午正十二時前事十一日奪回車站各情容俟續錄 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[松江宣告獨立詳情]  
　　松城紳商軍學警各界於九月十六大會於城自治所當衆推定鈕鐵生爲軍政司長謝宰平爲民政司長沈思齊爲執法司長錢選青爲財政部長以提轅爲松江軍政分府總司令處防營事務仍请余志斌參戎管理並收管第一營及衛隊餘兵劉世金收管第三營兵並請奚叔平張春椿至防營宣布德意至飛划沈管带仍請照常督隊巡緝保衛地方是日城内外遍懸白旗人民往來均用白布圍袖司令處即出令命徐君等至府署請戚守交出印信太守唯唯聽命並限三日内檢交文卷不得離署署前並派民軍保衞其華婁兩縣則仍請沈李兩令暫時辦事府印交出後由司令處轉送民政長暫時啟用惟劖去滿文一角以示光復並將白色旗幟發交飛划沈管带令即派砲艇至五厙釐卡收管一切然以防軍乏餉恐其譁潰當塲由沈思齊認二百元錢選青認二百元杜鼎梅周葵臣馮靜庵合認一千元馮君又獨認五百元楊碧池楊文石合認五百元商會認一千元准明日支給司令處擬請吳挹珊姜揆勛兩君常川駐紥爲通信機關以期消息靈通云 
[山西兵變記]  
　　太原風氣銦蔽雖有少數民軍究無勢力足以普及軍界及鄂省起事訛言四起軍心遂頗有動摇於是該省有數人乘機潛往新軍中勾結少數兵卒謂南方革命新政府已經成立北京糜爛吾山西不可不籌自立之法少數軍人遂大爲所動加以陜西隨即兵變與山西地勢毘連於是晉撫命新軍兩營開往陜邊防堵於初七晚間發給子彈糧餉定於初八日起程該兵卒得有此項軍需即勃圖起事初七日涌宵由少數兵卒申説軍中贊成者約百人不贊成者雖多數然爲少數人所刧制不敢露洩秘密故長官毫無所聞變兵數百人即於初八日晨起事鎗　四震附和者漸多蜂擁至撫署機火滿城鼎沸晉撫出而鎭壓謂爾等如欲倡亂即先將我戕殺若對於朝廷有所要求我必能出奏代求變兵見陸撫如此亦想條件不出潰散者有人四處刧掠者有人省城得未十分擾亂後變兵多數猶堅持不散各兵加入竟有千數百人之多即分出一旅乘正太火車直奔至娘子關初九日又進至石家莊並將鐵路電線各拆毁一段以防官兵之來後由石家莊鎭台派馬數十人往阻變兵懼仍退守娘子關外間謂初九日變兵由娘子關進攻石家莊者有誤實初九日由石家莊而退至娘子關也清政府聞警即電飭拆毁正太鐵路三十里以防北上當未及拆毁時該變兵已先在太原將正太鐵路工程師法人某圍住迫令轉電石家莊車務總管切不可破壤此路如有破壤定將該工程師致於死命故該黨迫令開車該車總管亦不得不聽其命令也至初十日請軍諮府遂派第一鎭赴晉辦理茲將其變兵原因詳錄於下 
　　變兵之數目此次變兵共止兩營約千人均係步隊原派定於初八日開赴潼關防堵初七日晚各發給軍裝糧餉及子彈 
　　軍心之摇動本月初一日發放兵餉時每兵應各領銀四兩二錢而該軍官長以新作之軍裝均應扣還故每兵扣銀一兩只各放三兩二錢於是全軍（共兩標爲一混成協）大噪要求免扣其勢洶洶該長官無法遂照數補發其事始寢然自後軍心摇　　言　　　　　　　　兵警之　　該處兵本地人以山東直隸河南人爲最多平日軍律甚寛兵士於妓室烟館不時滋事屢爲該地巡警所拘送至軍營懲治故對於巡警衛恨入骨又太原守城之兵均係該處駐防新軍時於夜閭爬入城内屢被守城之防兵捕獲送營治罪以此尤仇視駐防故兵變後即行登城轟擊滿營以洩積恨 
　　起事之情形該處之新軍已於數日前調去三營至潼關計砲隊一營馬隊二營初八日再續調步兵二營起事者即此二營步隊於初八日黎明卽蜂擁入城開鎗轟擊守城兵俱紛紛潰散變兵遂登城羣向滿營縱擊城外變兵即將電線砍斷并拆毁鐵路數里而陸撫亦遂爲所殺矣 
[陜西兵變記]  
　　西安省城兵變之始聲勢頗大查該省中兵卒土匪極多而河南大俠魁目王天縱近又密派羽黨赴陜鼓動故陜兵興大刀哥老會極爲聨絡始意原欲北上繼因官兵前勦變兵即擬由潼關竄往河南故西安省城未甚糜爛陜撫錢能訓當兵變時雖已濳逃並未出城聞現在已仍回省城至於電線聞亦未拆斷惟錢撫昨日尙無　至京恐省城當已失守矣 
 
 

Page 11

 
 
[安慶兵變三誌]  
　　安慶兵變迭誌本報茲又探悉確情補述如下駐紥集賢關外之六十二標於初十日下午點鐘即欲整隊攻城經三營前隊隊官謝某從中阻止竟被該隊排長張某用槍將謝某擊死兵士始紛紛向標本部搶取子彈因奪子彈又擊死正目一名至夜分遂整隊向北城攻擊並邀集五里廟之六十一標以及砲營輜重工程等營馬營與巡防亦有預聞其事者據北城居民言該軍約有四千餘人從十點鐘起至天明始止城内外槍　彈雨莫辨爲何軍所發十一日晨該兵始整隊升白色旗向西而去想已投効於武昌政府矣 
　　軍民之死傷當未起事之先即謡傳有革黨派來代表二十人暗爲運動初九日朱撫閉城大索發現軍政府皖省司令部鈐章及起事時戳傷督隊官郭某又敎練官何某從營房樓上跌下跌斷一腿馬營前砍死民人一名馬營後草堆當晚卽被火燒六十二標營房曁北城外協司令部營房（輜重工程駐紥所）並皆化爲灰燼云 
　　土匪之搶奪當兵變時五城緊閉城外兆豐鼎盛等油坊米舖竟被當地痞棍刦掠一空幸未傷人省城附近村莊均被刧掠蓋以戎馬倉皇亦無暇計及於此 
　　警道之膽怯巡警道全觀察興出入衙署皆改乘藍呢四人　輿輿前衞隊不著巡警號衣卽燈籠亦改懸五福燈籠以避人耳目又　道署消防隊以兩湖人居多數全觀察不無戒心特禀明朱撫給資遣散於十二日下午已派偵探隊隊官周鼎狎至江干登輪北上云 
店舖之開市變兵逃散後城内外市舖已照常交易巡警道復出示諭令各安生業毌得自擾惟城門自上午八句鐘開放下午四句鐘關閉以便輪運柴水入城行人只准出不准入盤查尤嚴凡城内街道均係江防營兵間以衞隊巡防日夜巡邏而夜間尙加以三司兩道府縣各員親自梭巡澈夜不息倘遇形跡河疑或手無燈籠者皆須細詰來歷以防奸宄 
　　電線之修葺通京電綫已於日前爲變兵砍毁初經電報局趙總辦奉飭督工趕修完竣照常通電所有朱撫前電軍諮府兵變情形令已得复略謂亂軍倘經擊散卽可毌庸補徵并將現存各兵一一查點陸續資遺回籍以免煩擾而安民心 
　　日艦之禮炮十三日有日本某兵艦停泊安慶據該艦長來辕面陳十三日係該國天皇天長節理　　　　　砲致敬敏　　　　　　　　　驚懼朱中　　　　　阻祇得允許特即傳知諮議局商會分别轉告商民週知以免驚巽 
[粤東漸露危象]  
　　粤東近日漸形紛擾茲特彙誌如下初十早有一西莊少婦往搭香港日船共携大小箱槓𠲵袋十� 
三件因人多擁擠失去首飾箱一個聞值萬餘金是時尙未開行即已醒覺然亦徒呼荷荷而已又各處賭徒乘機擺設賭具不少計三府前元錫巷口有牛牌骰砵五當賭徒麕聚崗警不敢干涉又連日在西濠口一带被匪徒搶奪搭早渡之行李者不計其數最慘者初九早有一少婦背負一孩手持包袱被匪夾硬搶之隨即追至竹橋脚匪以刀仔擊破頭顱大哭不止又前兩天有肇省某早渡駛至太平河清被匪因打行水槍傷搭客二人現時以棉胎濕水遮護舵工方敢行船又地方審判廰以看守所被押人衆察其罪輕即行保釋已於日昨釋放數十人之多查得前天民報之編輯人黄平亦已開釋又初九日因閉城以致城内柴米魚菜一是三起其價街上無一肩挑小販城内各當押店一律閉門暫停交易貧民苦甚終日飲泣者不知凡幾又新城之當押店平時當一兩者現僅當五錢其十兩以上及寄當者均不當不連日有當無贖幾於涸鮒也又西猪欄各欄口買賣俱用現銀雖停抽猪屠兩捐計現在市上豕肉價值仍未平减又素波巷之同慶屠捐公司前日已將門口之門聨及所貼之牌招全行撕盡又各衙署局所防衞最嚴槍隊最多者首推督署提署鎭統行臺次則左右都統衙門藩署軍械局子藥庫造幣廠督練公所等處最爲寛恕者莫如廣州府署自頭門以至大堂絶無一兵一勇守衞志守洵足㜶美嚴升守也至制台前一带　日行人甚稀多繞道而行萬不得已必經此處無不慄慄危懼設使左顧右盻停足觀望必遭呵𠮟兵勇之威眞� 
可畏也 
[閩諮議局討論維持治安辦法]  
　　川鄂事起風鶴之警傳人福州人民紛紛遷徙市面異常恐慌諮議局　本月初十日上午邀請會議廳行政委員并局中議員辦事員商議維持治安妙法一研究旗界人民遷徙之原因羣謂外間謡言駐防處所有種種設備各處儲藏火藥悉數移入旗界并裝設大砲安置地雷等居民莫測用意所在致生疑慮 
 
 

Page 12

 
 
此着應請將軍明白宣示有無是事以安民心二仿照從前辦法由各居民設立聯甲以圖日相扞衛省城曁各府州縣同時設立費輕易舉自可見之實行三請督院通飭各屬赶辦團練經費由各士紳擔認籌集辦法略與浙江同聯甲團練相資爲用大局始可安全當經公衆贊成即日籌辦復於下午二時邀集紳商各界及城鎭議事會議長等商辦團練均表同情并議由局電内閣及資政院轉商度支部撥欵數十萬兩以維市面云 
各埠通信 
[東三省]  
　　雙城開辦輕便鐵道 
雙城府輕便鐵路代表蔣清芬等赴哈向俄公署交涉當經俄公署詳查情形與華俄商業兩有裨益允准輕便鐵路插入租界與東清鐵軌相銜彼此商定立約簽押而代表諸君相偕回雙借商務公曾於初二日開全體大會是日各界麕集與會榮少農太守當衆宣言日雙城輕便鐵路事日前次帥道經雙城時亦曾諄諄面囑頗極注意伹事之臧否全頼股本之踴躍而今條約旣定望認股本者務於九月十五日以前凑齊勿稭參差致誤事機云 
陜西 
[楊令縱役殃民]  
　　麟遊縣知縣楊廷輔自去年八月蒞任後終日吸煙於一切政事毫不過問委任官親瞿某（舅老爺）藺某（太太之舅）並其子大少春間禁煙時伊等串通差役李克仁等日游田間訛許民財施賄多者則留其烟苗施賄少者則去其烟苗故種烟之户怨聲載道後經自治公所紳士王施濟等查悉該縣南去城二十里之安寺莊有農民張千娃等數家正在地敗剖煙漿問其爲何違禁種焑據張某等云有瞿某等爲之保險彼等已各出保險　烟土三十兩錢十七吊又付孝克仁烟土五十兩云云王紳聞之大怒面禀楊令請速追究而楊令反一味袒護貴斥王紳多事玉紳又住各鄉詳細調查始得瞿某得賄有一千三百餘吊之多遂將此情形上泉於　翔府而楊令從中運動竟批令鳳翔縣彭令訊究楊令又恐澈底追究與彼官親　役等不便乃票傅行賄花户五十餘人到縣面　王紳控爾等行賄違禁種烟按例行賄與受賄同科爾等趕緊具未行賄種煙甘結免受拖累張千娃等到府堂訊時竟自招認確行賄一百七十四文彭令念與楊令同寅不便深追推於差役李克仁身上限日將錢如數吐出而瞿某竟逍遥法外無事矣王紳以此事太不公平已聯名具禀上控矣 
廣東 
[紅十字會赴鄂之踴躍]  
　　粤東紅十字會發起趕赴戰地救傷黎季裴先墊銀一萬兩在港託趙學逢担任購藥物醫界人紛紛報名担任醫生則有曹鼎鐘賀小齋湯秉忠伍漢持黄乃仁劉熾元羅葆元勞偉光李君濂劉唐封李春泉余啓明高雲渠李川如譚惠生女看護則有黄金佩洗佩貞陳樸貞古兆華練愛羣李同文其餘認捐者亦甚形踴躍云 
[鳳山靈柩回籍]  
　　鳳山身後經派員在八旗曾館辦理一切喪事昨陶委員永成赴財政公所先領銀一千五百兩俾支辦喪费如不敷用再行具領茲間已將靈柩於十一日落船運回原籍安葬矣 
[會籌平糶辦法]  
　　粤東總商會分致自治研究社九善堂院函云本年九月初八日接准勸業道照曾督院扎行省垣自入秋以來米價日漸翔貴亟應赶辦平糶以濟民食現由本督院先捐亷銀五千兩以爲之倡並扎藩司提撥公欵扎道照曾聯絡紳商刻日籌欵舉辦等由並准函開遵扎曾同藩司提法司議定仍照令春辦法在於善堂附設平糶公所調查食民户日給票自向米埠减價購買所有擔認調查義務各員似應酌給夫馬擬請邀集各社團曾議從速定期開辦等語當經敝總商會於初十日邀請貴社貴善堂院惠臨協同敝會商董集議咸以近日省城米價尙昂且值地方多事之際辦理平糶以顧民食最爲善舉亦屬當務之急况蒙督憲先行捐廉提倡又札藩司　撥公欵仰見大憲體恤民艱至意凡我各界團體皆應合力籌欵担任義務以濟民食而保公安惟是辦理平糶事體甚繁調查貧民户口尤需時日轉瞬時近歲幕各行商業事務繁多實恐未能兼顧用特專函奉商尙祈諸公髙明酌議合力維持會同妥籌辦理以成善舉而維大局是所至禱廣州商務總曾同人謹啓 
直隸 
[籌議維持市面辦法]  
　　初九日勸業道因天津道縣在商會籌商维持市面辦法決定由官家發欵二百萬兩交保商銀行並由該行出用銀條百萬兩合計三百萬兩以資維持市面此項銀條由交涉司向各國領事商准各國銀行認爲通行紙幣至本埠税釐關卡此項銀條亦一律收用觀此則本埠商務不難轉機矣 
[白大將軍招認]  
　　察哈爾於初六日下午由口外解到工巡總局之重犯白大將軍（即白寛合子）當日經　恩兩會辦審訉該犯供招重案列下搶馬兩案搶當舖一案路刦商民二案遇官兵交仗兩次打死巡警亦某同夥之人供出同夥二二一名該犯被獲之時在哈拉山溝地方（新和應地面）白犯之姑母家拿獲該犯見巡警園困知道寡不抵重因自用六輪搶打傷未致傷命李巡官長貴闖進屋内將犯擒獲搜出快槍一桿隨带彈五排當日一并交局尙未知何定罪 
山東 
[馬隊尙有紀歴]  
　　東關馬隊奉差赴萊陽一带彈壓土匪該官带蔡子文出身行伍營中一切利弊無不迵悉此次带隊赴東尤覺老成持重所到之處諄諄告誡安撫居民無爲匪惑擾害治安兵士之出外交易者密使人偵探有無强買等弊凡經過之地尙無怨聲云 
[洋薯豐歉之理由]  
　　即墨土産以洋薯爲多當初秋時霍雨淋漓農民皆蹙頞相告　豐年減色及中秋節後雲收雨散天晴日麗田著繁茂霜降節後計陵地每畝能得二千四百觔較去秋反多得二三百觔下地每畝自得一千六七百觔比陵地猶少得五六百觔竟成一反比例其中自有實理可驗陵地沙地適中水下流遇潦不爲害且適宜下地黏土廣厚水難洩遇潦則不適宜且受害豐减原因即此意也研究農學務宜留意焉 
福建 
[百忙中之保存國貨會]  
　　閩垣保存國貨公曾日前假座大廟山去毒社内午後二時開會　體職員均赴席各界蒞曾者亦多茲將所籌進行辦法及其議決情由略紀如下（一）經濟問題决議本會與農工商各界均有密切之關係擬由本會函請農工商各會分籌經費並各贊業公司承認月捐及本會正副會長擔任常費至於入會者亦須隨意捐助一面並函請陳弢　林惠亭兩君共同補助（一）請議定日期再於城内並橋南各開大會一次以期鼓吹發達决議城内擬定本月念四日假作府學明倫堂特開大會其橋南則擬借舍人廟内惟日期不能預定當於下月第一星期日開常會時再酌（一）議定宣講部辦法决議每月定宣講二次其日期及宣講部細則應由該部幹事邀集宣講員開會議定（一）　定本會人員徽章决議由會製備紅紙長箋書保存國貨字樣凡入會人員門首均應黏貼此箋以資觀感（一）請調查員詳細切實調查我國所有創造及仿製諸商品並其商標隨時報告到會以便愛國同志購取（决議應由調查部照辦至全體會員亦須共同擔任補助義務以上各條議畢散會已五時矣 
[維持市面之文告]  
　　閩督松爲剴切曉諭事照得近聞上海銀根奇緊牽動各處市面福建亦受影響現在督飭司道會商本省紳商各界擬定切實維持之法分爲三項第一由鹽庫關務處借撥現銀鉅欵一面會商大清銀行妥籌協濟其欵準明後日即儘數撥交商會以資周轉第二官紳商各界平日存商生息大宗欵項於維持市面期内暫緩提回第三各錢商銀行照常往來勿得停止支出合行出示曉諭爲此示仰商民人第一體遵照如有匪徒藉端生事一經查獲定即盡法懲辦决不寛貨初二日給 
揚州 
[團練局成立]  
　　揚紳徐兆裕等前在務本堂集議聯袂禀請增都轉及各行政官招募團練招得團練四百人曾誌本報茲已劃分區域各設局所由調查所得該團練中之程度最優者爲舊時營勇次則瓦木匠之失業者其次則爲無藉游民藉此可得棲身之所云 
[民團提燈游行]  
　　連日各區民團漸次成立各區各段自日落後即排隊提燈巡行街市燈籠店及燭肆利市三倍各區又互相巡行約至九句鐘後分途散隊其巡行時婦女孩稚隨　爭觀如褰曾然亦可謂苦中作樂矣 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[本埠特别紀事]  
　　昨日下午在城内海防廳署關大會公議善後當由大衆公推陳英士君爲上海臨時都督軍政民政槪歸統轄並舉李爕和鈕鐵生等十人爲參謀陳君係浙江湖州籍係敢死隊領隊與高子白君（高君係陸軍士官畢曾在雲南統带新軍）同爲先進攻製造局者髙君回杭州參謀軍事　　閘北民政長已公推虞洽卿君 
閘北巡警大半告奮勇從征現閘北地面已另調商團彈壓巡邏 
　　軍政府以軍隊同胞左臂所繞白巾均無記識議於本日起白巾上一律用印以資辨認而免混雜 
　　上海爲民軍恢復後苛政各貨物落地籌防等捐槪行豁免百貨已漸漸平價商民莫不呼歡慶賀 
　　上午由水巡隊小輪在南市載來日本裝商團一隊奉司令部派往滬寗車站以資保衞又司令部派員在各車站建立招軍旗號招募敢死隊一百名以能熟悉太倉形勢者爲合格預備調用 
　　上海政分府檄鎭江文鎭江爲長江第三門户金焦圌象屹然峙立實天然之形勝通商之要津也自鄂省倡舉義旗而各省響應惟我江南尙屬寂然實深愧恧令我江東革命軍於十三日舉義於上海不數時之久而大局底定克復製造同佔領吳淞砲台及火藥庫士民歡呼聞風降順是長江第一門户已爲我軍所有也而江陰亦同日響應據守砲台是長江第二門户亦爲我軍所有也鎭江雖據形勝亦不難即日攻取然本軍政府以鎭江文物敦厚熱心義士復漢健兒當不乏人平昔駐防胡虜二百六十年來我鎭同胞久受其害食用錢糧均我鎭同胞生養之着用衣物亦我鎭同胞供給之彼滿人尙不知感猶百端陵暴欺吾漢人實屬罪無可恕理難復忍本軍政府擬上溯長江恢復江寗而鎭江適當其衝我鎭忠義豪傑之士均應乘時奮興共伸天討誅鋤胡虜之惡政府建立共和之新國家今特飛檄通告檄到之日其卽樹民國之旗組敢死之隊規復南洋重光北固凡我商民俱各安商業保護租界至駐防旗兵有竭誠歸順者本軍政府以人道爲懷槪免其死倘有敢抗義軍爲虎作倀者殺無赦此檄　　上海軍政分府檄浙江福建文中華民國軍政府起義於武昌天　雲集嚮應而我江浙之間不有義旗之舉實我江東同胞之羞而滿淸政府今尤罪大惡極倒行逆施將我浙閩蘇三省土地私押於外人我三省人民寗可復因循坐視以自陷於再亡之慘境以是有軍政分府起光復之旅於上海與滿清不共戴天浙閩皆我兄弟而同利害用特通檄知之曷各共抒義憤早日恢復城池共興北伐之師以討滿清二百六十年來滑夏之罪而復我民族素賦之光榮此檄　　美領事嚴守中立業已承認昨日忽接公文一件署名三江都督大元帥薛森字樣下鈐兩江師範學堂兵式體敎員圖章美領事閲之深爲錯愕昨已移行本城民政部長李平書君詳查答復矣 
　　滬道劉襄孫自上海城被民軍光復即逃居滬北洋務局茲悉該局保護衞隊業已撤去另派印捕看守局前惟懸浚浦善後養工局字樣聞劉道仍居局内或謂已往杭州另有機會 
　　魚雷艇湖鵬於前日來滬停泊浦江現已投順軍政府由民政部長派員管理 
　　浦東各地官吏紛紛逃避梟匪乘機槍刦該處紳董求救於軍政府故於昨夕由李倬雲君带兵乘輪前往彈壓 
　　昨日公廨會審事宜已由前讞員關綗之接辦惟卷宗文贖内容極形紛雜且有連年罰款繳款爲數甚鉅均由寳子觀呑没關太守已諭令書吏詳列清單禀候核辦 
前日夜半時民國軍敢死隊數十人排隊至滬城西門外直逹龍華港火藥廠前面停泊防護之魚雷艦附近向空放槍一排該艦即擎白旗降順民軍一躍上船命軍士開往製造局門前停泊該船有大砲二尊軍士三十人敢死隊今晨將前赴松江 
星期六日下午由南京開來上海之砲艇兩艘運送艇一艘魚雷艇一艘均由漢口逃回於本日本午十點鐘軍政分府派員赴各艇勸降不出五分鐘時各艇皆撤龍旗改懸白旗艇上各兵皆互相握手歡呼致賀 
本埠民政長官已舉定李紳平書民軍軍政及各商團現已舉定李蔭石君主任李君名顯謩上海閔行鎭人係陸軍學堂出身曾統带馬隊營 
 
 

Page 19

 
 
本埠新聞 
[城内種種]  
　　軍政府示一本日來此投効諸君請先報名註册待額滿後再當出示考驗體格分隊開操應給餉銀即於成隊之日頒發 
　　軍政府示二自今日起凡有志投誠者上午請至製造局下午至海防廳報名注册 
　　民國軍政分府辦事處昨日收到桂杏坪義士助法國麫包二百磅又魏乙青義士助麫包一百磅又周秉吉義士助餉洋七十五元均已貼示縣署照牆 
　　新充之敢死團王炳因勒詐犯令拘押候查已由伊父保釋昨爲軍政府查悉以有壞民軍法令仍着伊父交出嚴辦 
　　昨日下午有服侍田令内眷之僕婦三人手持救火聯合會名片到署據稱欲取自已名下衣被物件總管沈君意欲放其進取有數人出而阻止謂佔得以來未奉軍政府命令無論何人絲毫不能擅動沈君恐拂同僚之意當用電話向聯合會會長毛君子建婉詞謝絶民政部長李平書君以縣署重地不可無人主持擬於昨日派人代理現因蘇撫程中丞已接大都督印信宣布獨立自應靜候商委以昭愼重故尙未派定刻下署前投軍効力者有數千人極爲擁擠惟以軍政之事城内統歸海防廳衙署辦理故一律退回不收 
　　昨午後有男女西人四位又女校華敎員一人先後乘車晉署遊歷一週民軍舉手爲禮由招待員導引遊觀該西人等見秩序井然贊嘆不已 
　　劉道台致函民政長官李平書請將署内堆存箱籠木器雜物飭代檢放一處（道縣署内存物早已標封）以便派人來取李紳已經允許昨日午餐時分有本城自治議員郁某混入署内甫將抽屜拖出欲取未取之際被民軍（從漢口來者）瞥見以箱上封條已經扯破鎖亦扭落知郁一人所爲大干民軍法律立時將郁拖出署外欲照軍律正法幸本地商團中人皆係熟識代向民軍緩頰謂此係本城段董請稍留面子民軍始縱使逃去亦云險矣 
　　救火聯合會昨日接到軍政府頒來白旗一面即時豎立門前並置有格林巨礮一尊 
　　前晚軍政府接一路三區報告謂有松江營兵數百人駐札西門内外聲稱特來降附云云民軍恐其變詐密派全體商團澈夜梭巡并令城門於十句鐘關閉一時商民居户人等誤傅旗兵來攻非常驚慌嗣經細探知該降兵均未携带槍械民心卽安 
　　昨午民軍偕同商團擁至提右營先放排槍一排然後入署囑其除住宅外另讓出房屋數間作爲辦事及棲息之所旋經一一允從故無他變當時左右鄰近一聞槍聲無不驚慌失措幸經救火會急派司員唐君阻止開槍並向商民述明事由始各釋然 
　　軍政分府辦事處卽設縣署舊有差役約束甚嚴昨日午後有管押 
所之管門役杭阿三擅自將物搬出經駐守總管沈君查知擬將杭照軍法處治旋經其母並三班卯首求恩并保以後不敢再犯因嚴加申斥革去卯名又有看門顧榮榮亦被累及被革卯名一併叱釋� 
滬城道署内有護隊八十名管带帮带各一員每月薪餉約領銀四百餘兩今由民軍焚燬之後該護隊遂即投誠聞民軍已允全數收錄所有該隊員弁薪餉亦經民軍先給本月分下半月俟月終再給下月全數薪糧各弁薪水較前豐厚計管带月支八十兩帮带六十兩隊勇每月各支洋十六元故該弁兵非常傾服 
　　道署書吏差役已由民軍招降所有關道兩科各欵案卷於昨日由城自治公所發貼封條一併封鎖俟大局稍定着再照常辦公城内提右營參將署已經搗毁楊伯衡亦早他往該要昨爲昨爲上海商團聯合會改爲事務所並經懸挂商團聯合曾事務所之牌 
城内參署西之清皇宮昨由民軍隊員商團各友排隊進内先放洋鎗一排繼將清帝牌位燬去並將所設各物略爲搗毁聞擬改設民軍辦事之處云 
[南市種種]  
　　自治公所警務處條　　　　自十三日戒嚴以來各區長警於上差前四點鐘駐局聽候調遣早已飭遵在案今著每日每名自十三日起津貼飯食洋入分民團亦照此辦理 
　　自治公所警務長布告照得此次民團舉義各區長警由本警務長加派特差分投彈壓者實屬異常勞苦已飭各區巡員將加派特差巡士號數姓名先行注册以便彙給倘有遺漏許名長警自行呈訴各宜知悉 
　　南市自治公所之裁判所現因宣布獨立故該所裁判員及所丁人等自即日起改用便衣不戴大帽以符宗旨 
　　軍政府自民軍獲勝後即有某女士至司令部助銀五百元又李君送隠名氏助銀四百元又浙江旅滬學會寗波同鄉會各助麫包數千件又廣東女士德綿堂至城内二區見該區崗巡彈壓認眞而謁區官張祝蓀助緞旗一面粗細點五大箱可見民軍到處歡迎卽巾幗亦欒輸餉饟也 
　　自治公所及東南西各區已定昨日升懸民軍國旗所有駐所董事莫子經業經截去髪辫以資表率南市貨捐局苛虐勒捐病商病民早已怨聲載道自經民國軍政府收回地方之後一應捐税均已蠲免商民等如出水火而登袵席貨捐局員司各人業由民政長諭飭驅逐不意昨日南馬頭南卡仍有向各鄉民之花衣船勒收捐款情事故由民政部長派軍前往將該卡捐册等項一律收回所有附設自治公所内之房捐局亦已撤去 
[閘北種種]  
　　閘北軍政分府總機關部昨日出有招軍榜示報名應募者已有數百人一經編練成隊陸續派往南 
 
 

Page 20

 
 
北兩市各要隘駐守昨晚又由陸君編成敢死隊四十名聽候調派閘北商團前日向司令部領到洋槍子彈因不敷分派昨日又往南市製造局請領新式鎗二百支配齊子彈故各會友已一律荷槍出巡 
　　軍政分府總機關部昨出牌示一道略云現將駐守總機關之民軍暫編爲五排巡警第一排長曹玉璋第二排長李振球第三排長陳厚寛第四排長姚瑞亭第五排長楊希雲以四排分段站崗其第五排爲巡邏云 
　　閘北軍政分府之總機關即係巡警總局舊址現已舉定黄君志民爲臨時局長行政總局長舉蕭君鳳祥專司地方一切行政事宜 
巡警總局長昨出牌示云上海現經光復一切均經佈置惟閘北巡警轄境遼闊所有各分局區隊皆經歸順照常辦事惟總局各員意見不一稍有走散本局長任事伊始自當收聚人才以收集思廣益之效前在總局各員皆我漢人同胞如有願爲襄助應各悉泯嫌疑惠然來歸各執其事本局長實深企望 
　　黄局長示諭局門云上海一隅爲水陸四逹之區五方雜處良莠不齊往往有素不謀面之人逕行到局請謁其中熱心志士誠不乏人而奸細作僞亦不能不防嗣後無論何人凡無本軍政府印布記識者一概不許自由出入如有賓客及伻使人等必須詳細詢明來歷由門崗引至號房通報經本局長許可始行分别延請入内如有不服盤查私混出入卽行拿究不貸司令部示適間有竊賊數名已由差遣隊員茅德林割耳四名殺斃二名以昭炯戒所有商民正當人等勿得妄滋謡言以惑人聽並須各安執業倘大竊小偷乘間竊發者以此爲例其各凛遵 
[生榮死哀之會員]  
　　上海民軍此次起義全係商團與敢死團之力成立十三日第二次越牆進攻製造局商團公會中陳亡二人榮九松君係無錫人令春入商團有志勤操勇敢萬分常以軍事爲已任前夕戰死昨晨舉柩回籍全埠商團整隊倒槍執旌以送會長葉紳惠鈞率引會員在上海醫院内榮君靈前當衆哭日此次起義居民毫不受損榮君之死死於國家死於社會竟在戰塲而死我團對於此亦無愧矣惟我團體少一人材而今而後患難良多我同胞則少一榮君奮力出戰矣葉君哭慟幾倒數百會員號泣響應聞者均涙流如雨尙有張沛如君本滬南商業體操會員畢業後入商團公會十四黎明時攻製造局奮不顧身中彈陳亡亦定於今日下午二時在大東門外大街義興絲線店宅第出殰云 
[革命聲中之民團]  
　　城南守望團成立民軍政府現正注重防務城南各志士深恐土匪乘間滋事爰組識守望團以爲保護地方之計茲於十五日在大王廟開成立大會募捐開辦各紳商踴躍捐輸當即訂定章程推舉職員並召集團集四十名以青龍禪院爲防所書夜出巡今將所舉義務職員列左 
　　團長張子雍副團長顧平甫幹事員朱笙緱葉晴峯陸秋塘陳載卿潘旭昇顧翕問干紀周會計員唐貫三黄幼田書記員黄俊伯顧霖周糾察員錢芝庭訓練員葉惠之祝星槎張金昆監巡員葉潤之葉聘侯朱愼餘朱耀先 
　　義務民團開辦吳淞路底乃華洋交界要地茲有徐字君組織民團六十人以居住附近有家室有开 
事業者爲合格以保安中外人民生命财産爲目的發起之時簽名入團者已逹半數并有中國製帽公司區麟生君當塲慨助全團操帽又有張餘三及某君擔認操練敎員及備置大號水龍報名入團者尙絡繹不絶 
[劉道不忘税銀]  
　　江海關所征税銀向由税務司按日解交大清裕豐兩銀行兑收彙總解道茲因民軍政府已將道署焚燬大事未定劉道擬將此項税銀暫歸税司存儲已函請江海關税司將每日所收各税勿交銀行一槩存諸海關應俟大事稍定再行歸還道庫 
　　劉道覥然札委會審官 
　　公共公堂正會審官寳子觀及德帮審均係旗人前日因劉道屢傳未到尤兼辦事不妥故於昨日改委關烱之接辦一面循例照會租界領袖領事薜君查照 
[招商局仍揷龍旗]  
　　昨日午後六時民國軍二人至金利源招關局詰問仍揷龍旗是何 
意見經該局執事答以此處分局一切均候四馬路總局總辦命令方能照辦且向例每逢禮拜揷龍旗餘者均懸商旗貴軍若欲敝局换揷白旗須請與總辦接洽云云聞民軍二人已向總局交涉 
[製造局附近之虚驚]  
　　水提薩鎭冰任上游被民軍轟傷之兵艦二艘泊於製造局前面擬入塢修埋附近商民人等誤爲攻擊局所慌駭異常紛紛用電話向救火聯合城自治所探問旋經查悉上情知爲修理而來並不戰鬥人心始定 
[派員對付粤勇]  
　　江灣鎭三路五區警局前日已懸白旗各巡警亦一律歸順詎該處東嶽廟内駐有粤省來兵二百名（係岑雲階所調）未表同情稍起齟齬刻經三路區長龔肇煊報告司令部立即派員前往相機對付 
[醫院救傷之熱心]  
　　十三日午后取死團攻製造局曾傷數人即用車載往上海醫院救治該院自發起赤十字會後即爲赤十字會醫院門前升掛赤十字旗十四日午前三時起　軍及敢死醫再攻製造局傷者又數十人亦多載往該院院中醫士及學生看護人等皆竭力救療十五日攻火樂局又傷數人亦載在該院計前後三十餘人因傷死者三人其餘或已治愈出院或尙在院中聞該院中醫士及看護人多半派往漢口故甚形忙碌各處男女志士紛紛願爲助理院中醫士擇其深知醫術者留之院中昏係担任義務不支薪水 
 
 

Page 21

 
 
[敢死團之勇敢]  
　　敢死團日前第一次攻製造局共約百人因有敢死性質故並不備带記號十分踴躍捨不顧身有團員姜君悞被炸彈擊中左腕并擊中右手小指傷勢頗重同時悞傷者共七人死一人現已在醫院調治第二次曾同一路一區警察同攻始行克復現姜君等七人雖在病中仍欲爲同胞光復舊都寗牲犧此身云 
[民軍防守之嚴密]  
　　滬南製造局及龍華子藥廠均由民軍收回飭令各工匠照常工作等情已誌本報茲於昨日午後民軍突聞清軍現調奇兵營各兵擬往爭奪是以民軍立即傳諭各隊員速將局内栅門關閉並將四面緊要之處派隊防守一面知照各商團會友𨑙速前往保護霎時城内南市各商團均奮勇異常出發前往 
[軍政府飭查兇犯案卷]  
　　中華民國軍政分府自佔領縣署後除將徐促魯眞修和尙張毛毛三兇犯斬决外昨晚七點鐘時忽又發出命令飭令書吏檢呈戳斃華捕毛久康案内之兇犯陳阿四朱永貴二名案卷呈核並傳僧子手伺候查此二犯迭經縣訉供認不諱屢經英領事催請處决未奉部復故未行刑現想軍政府必當將此二犯處决以快人心 
[跑馬廳之熱閙]  
　　民國軍得據上海後南北兩市安靜如常兼有外埠避難人衆北市更爲熱閙以故昨日旅滬西商賽馬時賽馬塲四圍觀着之人較前益形擁擠 
[郝逹仁之蹤跡]  
　　閘北四路三區分局區長郝逹仁前日閘北民軍起事時郝見大勢已變欲擬電稿飛禀警道當經民軍入内查見以其反對將郝押候軍政處發落詎前户被郝逃至租界爲戈登路捕房拘獲捕頭詢悉前情即用電話禀請麥代總巡核示旋奉麥君諭令開檡現郝不知何往矣 
[戴嘉寳釋出復回]  
　　去年正元等三莊倒閉案内之股東經理戴嘉寳何兆政戚雅芳田龍章何繼云陸逹生等由廨押追迄將一載毫無眉目前曾百計求保由廨詳請道憲轉禀蘇撫以若輩虧欠華洋各商巨欵竟至數百萬牽動滬市全局斷難寛貸批斥押候嚴追在案茲適鄂亂事起上海亦爲民軍恢復戴等又極力運動某幕友求保寳讞員亦趁此機會一律成全均於前日午後先後保釋詎爲英領所知大爲抗議照會詰問昨由經辦差役將戴追回旋復經人保出餘人均未追到聞亦須着保交案聽候會訉核奪 
[英租界]  
　　賽馬誌○昨爲旅滬西商秋季賽馬之第一日計賽九次第一次十六馬紅衣白帽白馬洋人老林子勝第二次十三馬湖色衣帽黄馬强生代麥生西人勝第三次十一馬黄衣白帽白馬西人小白格爾勝第四次六馬湖色衣帽白馬强生代麥生西人勝第五次十一馬白衣紅帽白馬强生代麥生西人勝第六次十馬湖色衣帽强生代麥生西人勝第七次八馬黑衣帽黑馬又强生代麥生西人勝第作次十一馬湖色衣帽白馬又强生代麥生勝第九次十馬黑衣帽白馬須全隆洋行勝 
　　妻病神經○虹口元芳路八十八號居户馮阿才控妻王氏用刀圖害等情昨由捕房將氏拘解公堂請究據見証張王氏投訴馮妻素有神經病並非有意圖害訊之馮妻語無倫次王裏讞會商英康副領事以馮妻是否患有瘋病着送同仁醫院驗明再核 
　　串拐二姑娘○吳云岐劉阿三因串拐青江人李裕長之妻二姑娘來减價賣與某鄉前日李來滬偵悉報捕將二人究獲昨解公堂訊供一過判仍押候將李妻交案再核 
　　錢債紏葛○李繪香控張仁卿騙取值洋九十元之白綢並價洋一百五十元不還等情昨由捕房嗣張獲解公堂訊係錢債紏葛判張交保案歸晚堂訊理 
　　竊脚踏車○胡生芳因竊某西人值洋七十元之脚踏車由探查獲解公堂請究　判押候查明禮拜三訊核 
　　重入西牢○遇犯王少卿宋小應子均因復來租界由探查獲昨將兩人併解公堂訊明奉判王押西牢一年午宁押半年期滿仍均逐出租界 
　　釋放維祥濤○截髪西裝之少年羅祥濤因身带手槍闖至滬寗鐵路車站電報房内意欲拍發電報因站長見其形跡可疑報由匯四捕房派警將羅至浦房留候商明工部局西董再核在案昨經各西董商明卽將羅釋放矣 
　　携鎗違章○民國軍羅漢斌前日由滬南軍政處領得手鎗一支欲回閘北防守道經公共租界被四百七十二號印捕查見以其带有軍械將羅带入捕房昨解公堂經王襄钀會同英康副領事訊知違章屬實判將手鎗充公 
[美租界]  
　　自縊斃命○停泊揚子路碼頭之某商輪内昨午有形似小工之某甲不知有何寃抑在艙内自縊斃命當報捕房車送驗屍所看 
[地保查明收殮免驗]  
　　乘醉閙事○前晚有某國艦兵二名乘醉 
在西華德路將四十三號皮鞋店玻璃窗　碎並傷店主侯某頭面由一百八十三號西探獲逐捕房解送領事著　辦又某洋人亦在蓬路鲍姓牛肉莊内乘醉胡閙奪取　上小刀向人恐嚇被捕拘送捕房押辦 
　　髪　私逃　住兆豐路一百廿四號之王清生昨報捕房云髮妻傳氏私逃出外四募無者捕頭允爲查緝 
　　洋人欠租○何葉氏昨扭黑種洋人至捕房控被拖欠房租搬物圖逃捕頭諭氏赴該管頒事暑控追 
[法租界]  
　　太覺𣗥手○顧采卿王否林用污工因學徒某甲時有偷竊情事相約將甲捉佳用小刀割去一耳憤尤未洩復撳住將脚筯挑断鄰人聞知駭極立即報知捕房拘獲將甲送醫院醫治候體示核辦昨日禮拜一係公室訊案之期頒事暑仍照當開訊　司馬曾同白副頒事命提顧王至案研訊屬實判各押西牢五年以殘忍者懲 
　　積欠房租○王阿桂因欠房租數月計洋三十元零四角由收租人火茂昌控奉公堂飭探傳訊王供所欠是實務求寛限司馬判限七天交人銀兩保料理 
　　拍賣抵債○西人矮才舍何龍虧欠法商梅倫房金洋若干不還遮即逃避外洋經梅具控公堂奉飭將屋中器具拍賣抵債後並備案存查 
上閒談 
　　嗚呼盛哉。此次國民軍之光復上海也。使千萬商家之生命財産。絲毫無動搖。詎非大幸顧國民軍旣有以保全商民之生命財産。我商民應如何歡欣鼓舞以贊助之。贊助之道籌餉其首要也。敬告商民助餉。助餉毌落人後 
 
 
 

Page 22

 
 
   
 
 

Page 23

 
 
   
 
 

Page 24

 
 
自由談 
[徵文告白]  
　　海内文家如有以詩詞歌曲遺聞軼事以及游戲恢諧之作惠寄本館最爲歡迎即請開明住址以便隨時通惟原稿恕不奉還 
游戲文章 
[氷雪終局記（愛）]  
　　冬日嚴寒。朔風陡起。沼澤之水。漸結層氷。水被遮掩。乃在下作詬誶聲日。汝有何德。何敢髙踞我上。使施壓力。繼而自作嘆聲日。吾本屬自由身。令忽居人下。不知何日復能出人頭地也。氷答駡日。汝隨波逐流。甘居下流。乃品之最卑污者也。汝不見吾明若鏡。潔如玉。有君子之譽。得廉吏之稱。以此爲汝之代表。豈有辱於汝乎。水至此悶極矣。嗚咽不能成　。須臾。天忽下雪鋪滿氷上。氷責之日。汝何太不知禮。何突然冠我曹輩乎。雪日。吁奇哉。汝賴我之寒威。始能制水。以吾天上神仙。領袖汝等。豈尙不適當乎。氷無語可答。梅花俯視氷水。從旁冷笑日。汝等同種相殘。故雪得乘間。下施壓力。奴𫖚汝等。雪日。汝欲多言。吾當壓倒汝也。梅日。汝等不受吾言。必有同歸。於盡之一日雪日。吾寗碎吾身。决不願舍去專制之壓力。梅日。忠言逆耳。吾當靜觀汝之終局可也。雪日。汝試待之俄來一羣頑童。擲雪溜氷爲戲。雪旣凌亂無序。氷亦破裂欲解。哀求頑童。不能已。梅兒之笑日。何如然尙非盡頭處也。次日太陽出。氷融雪消。惟留一泓清水而已噫。觀於氷雪水。吾甚有感於今日之時勢也。 
[捐局五更調（薪）]  
　　一更一點月升東。捐局正威風呀呀的會。各貨要充公。總辦看見眼晴紅。要討功。底下人呀。委員手襄空。呀呀的會弗得弗通同 
　　二更二點月正明。算賬實在兇呀呀的會。龍洋弗通行。英洋七錢二分定。永弗更。各商界呀。無路可謀生。呀呀的會有寃無處嗚 
　　三更三點月正清。多是鴉片精呀呀的會。苛勒不肯輕。民脂民膏收得盈。囊内盛。各師爺呀。好像餓畜牲。呀呀的會無人敢去爭 
　　四更四點月正西。商人苦凄凄呀呀的會。大家革命起。會辦坐辦先逃去。勿希奇。轎班人呀。嚇得雙脚飛。呀呀的會越看越有趣 
　　五更五點月已沉。民軍已抵臨呀呀的會。義旗如叢。林各項苛捐一律停。護商民。捐局人呀。個個黑良心。呀呀的會要都命歸陰 
尊聞閣詞選 
[勸辦團練詩（侍仙）]  
　　爲驅異族竸張弧。事與中原逐鹿殊。戒爾扞报勤守望。安吾牲命忍須臾。試看大譯龍吟合。莫信華亭鶴唳孤。鄭重故鄉諸父老。家居且食四肋鱸 
[南軍在滬獲勝喜賦兩截（侍仙）]  
　　沈沈地軸潛龍蟄。蕩蕩天門駿馬來。搏兔未煩獅子力。已敎失著若驚雷 
　　發揚兵氣在民心。何用紛紛襲與侵。自是義師隨所指。風雲𠮟咤孰� 
能禁 
心直口快 
[奇字半打（愛）]  
　　武漢戰爭。長江水師提督。實爲主重之人。今竟無所聞見。且不見有革職明文奇 
　　湖廣總督。自瑞澂逃後。簡袁世凱簡魏光壽。今又簡王士珍。一女三夫。竟無一個着落奇 
　　資政院議員。爲代表與讑之人。今竟貪食果餌。甘爲政府作走狗。而忘自身爲何如人奇 
　　蔭鎭氷。統带師船。今竟敗於無一水兵之漢軍。進退不得。坐困長江毫。無主張奇 
以數百人而攻上海製造局。計費時一日夜之久。并得吳淞砲合龍華火藥厰。祗傷十餘人奇 
　　民軍起事祗半月。而得大省十餘名城巨鎭數十。除武漢大戰外。餘皆兵不血刃奇 
見見聞聞 
[新騙術刦財新法（立三）]  
　　世道崎嶇。人心險詐。鬼蜮技倆。愈出愈奇。越郡某街。一日有少婦携一衣包出城。至中途。遇一人迎面來。突前批其顂。厲聲日。若不顧家中事。乃效無恥淫婦私奔耶。奪其手中包。憤憤而去。婦被責又失物茫然不知所措。伏道左泣。旁人羣謂日。夫命不可違。汝被夫青。汝歸可也。婦拭涙日。余與彼男子。未一谋面。陌路相逢。奈何遽稱吾夫衆始恍然。亟起追之。已查如黄鶴矣 
 
 

Page 25

 
 
[戲汶（吳下健兒）]  
　　捉放曹。一名中牟縣。又名陳宮計漢獻帝時。董卓專權。謀篡漢室。廷臣側目。不敢攖其鋒。徒作楚囚對泣。曹操請王允。假以七星寳刀。刺死董卓。以安漢室。王慨許之。操藏刀入府。卓方酣睡。正欲拔刀。而卓已醒。急問操來此何爲。操託言購得寳刀。獻於丞相。卓受之不疑後卓備述其故於壻李儒。李謂明係謀刺不成。託言獻刀。卓怒。大索曹操。而操已遁。乃行文各處。圖形嚴索。操逃至河南中牟縣。爲關吏所得。解至縣令陳宮處。操見宮以言激之。勸其解組歸里。號召豪傑。同舉義師。共扶漢室。宮從之。遂棄城同走。路遇呂伯奢。操之父執也留住二人。宿於莊上。沽酒欵待。以盡地主这誼。寒暄略叙。匆促出門。操甚不安。又聞内室磨刀霍霍。操本多疑。值此風鶴驚心之際。更增疑寶。遂仗劍入室。遍殺莊丁。宮止之不及。至厨下。見一豕方縛於地。宮深責操作事孟浪。誤殺多人。操謂事已誤。請速行避禍。行未數武。遇呂回。操又殺之。宮憐其死之寃。不覺哭之慟。謂丈夫作事。一誤豈容再誤。操謂。大丈夫作事。寗我負天下人。毌使天下人負我。操雖負心然勢成騎虎。進一步則生。退一步則死。英雄作事。不得不然也。宮與操宿客邸後。留書責其不義。不别而行。操遂回鄉里。招募義兵。以圖董卓。後雖襲董之故智。挾天子以令諸侯。此時操實忠於漢室也 
小説 
[短篇滑稽先知人（嘉定二我）]  
　　諸葛亮未卜先知。周瑜一見而知之。曹操過後方知。二我受敎於。先知人而知之 
　　語云。先知覺後知 
　　先知人變易白黑。顚倒是非 
　　先知人六根清凈。七情無慾 
　　先知人日。此生之果。即前世之因此生之因。即來世之果。此生之父母兄弟爲余受累。安知前世來世余之爲父母兄弟受累亦同。也故先知人無父母兄弟之罣礙 
　　先知人日。千金之子。餘百金而自貧。編氓之家。得十金而自富。得志爲英雄豪傑。失時爲無名划冦。昔日座上客。今乃階下囚。故先知人無貧富貴賤之眼界 
　　先知人能知過去未來之生死。當日。天地一蜉蝣。百年一日暮。前世之故我。我知之。後世之未來我。我亦知之 
先知人能如一切之好惡。當日夷光西施非天下之至艷者。特爲傳聞者。因其艷而艷之。無鹽嫫母非天下之至醜者。特爲傳聞者。因其醜而醜。之萬物必自定其妍媸。豈可聽人之好惡 
　　一日。先知人聚其徒。算命人。拆字人。相面人。起課人於一堂。談先知術 
算命人日。蝦主荒。蟹主亂。今歲蝦多蟹多。我先知大江南北。先有水荒。後有兵亂 
　　拆字人日。革命軍之起。以白巾爲號。白字加一。百也。百數也。减一是九十九。應了燒餅歌上手執綱刀九十九之一語矣 
　　相面人日。黎元洪係白虎星臨凡黄興係武曲星臨凡。袁世凱係齊天大聖臨凡。瑞澂係土行孫轉世張彪係張天師轉世 
起課人日。掃帚星出現。必主刀兵四起。洪秀全起事。之前夜夜有掃帚星。今時黎元洪起事。又騐矣 
　　先知人日。汝等之先知術。實青出於藍。快去行道於世。現今正在多事之秋。勿失去時機 
　　此時。二我聞之。喜極往訪。先知人先知人見二我徐徐言日。君非來訪余者歟。二我日然！ 
　　先知人又日。君非來求先知術者歟。二我百然！ 
　　先知人又日。君之名非二我歟二我日然！ 
　　行知人又日。君之産非。嘉定歟二我日然！ 
　　先知人又日。君額有汗鞋有泥此來徒步否。二我日然！ 
　　先知人又日。君掌有墨痕袖有墨瀋。日來多弄筆否。二我日然！ 
　　先知人又日。四肢能自動。五觀能自運。是爲君之自由主權否。二我日然！ 
　　先知人又日。一日三餐。夜來一惚是爲君之應盡義務否二我日然！ 
　　先知人語未畢。二我瞿然謝日。先生之先知術。久聞大名。今日始得拜識。願受敎 
　　由是。二我朝夕待。先知人 
　　先知人數折辱之。二我無愧色 
先知人陰使人詬於途。二我走避去 
　　先知人乃日。儒子可敎也 
　　是時。先知人出書一卷。以授。二我研究 
　　百日。二我盡得其傳。遂歸 
　　由是。二我以。先知刋於。自出談上 
　　奇哉。先知人斯人不出。其如蒼生何 
　　二我擲筆三嘆。讀者願學先知術快從。先知人游 
　　斯人掉三寸⾆以成先知人。二我持一管筆以着先知人。讀者放二隻眼以閲先知人 
 
 

Page 26

 
 
   
 
 

Page 27

 
 
   
 
 

Page 28

 
 
   
 
