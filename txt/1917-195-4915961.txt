# 1917 - 195 - 4915961

 

Page 1

 
 
   
 
 

Page 2

 
 
時評 
[滇川與粤桂（冷）]  
　　北京之戰事巳了而地方之戰事又兆其端豈中國將永無寗日耶天心之未厭亂歟人心未厭亂歟我又烏得而知之也 
滇川之戰即在目前矣觀其宣言而可知也粤桂戰機亦將繼起矣觀乎兩方面之舉動而可知也雖然中國之戰豈眞有戰之價値可言流連困頓所苦者我局外之人民耳試觀復辟一役戰而死傷者不及百人而我民所受之損失不知其若干也戰勝則得權戰敗則失勢勝敗者之權勢惟藉我民膏血以易之他無所有也 
[命令]  
　　七月二十日大總統令任命蒲殿俊爲内務次長此令 
又令農商次長文羣呈請辭職文羣准免本職此令 
又令任命江天鐸爲農商次長此令 
又令福建督軍兼署省長李厚基電厦門道道尹江守珍因病辭職江守珍准免本職此令 
又令任命汪守坻署福建厦門道道尹此令 
又令外交總長汪大爕呈特派江蘇交涉員朱兆莘辦理交涉不甚得力請予免職等語朱兆莘著即免職此令 
又令任命薩福楙爲外交部特派江蘇交涉員此令 
又令財政總長梁啓超呈東三省鹽運使陳世華現已解任查辦請免去本職等語陳世華著即免職此令 
又令任命金鼎勲署東三省鹽運使此令 
[專電]  
　　北京電靳雲鵬今晨赴寗名爲迎馮實帶有重要使命前去協商聞即第一次國議中所定應付南方策略（二十一日下午一鐘） 
北京電舊國會國議决定不恢復巳由内財兩部將欠發歲費旅費籌給以示結束 
（二十一日下午一鐘） 
北京電靳雲鵬今日未出京其行期約在二十三日赴寗之任務（一）迎馮北上（二）與馮商國會問題及一切來京手續 
（二十一日上午十一鐘） 
北京電此次討逆費聞梁士詒曾供給現欵一百六十萬元研究會主張先與討論會合并再與交通系連合（二十一日上午十一鐘） 
北京電劉冠雄赴滬聞爲緩和海軍之反對故劉近巳有來京就任消息（二十一日下午一鐘） 
北京電馮北上擬帶一師一旅爲護衞又願以李純爲蘇督一說曹錕調蘇段芝貴督直 
（二十一日下午一鐘） 
北京電中行總裁爭者甚多昨又有籍忠寅可得說梁欲自兼煙酒督辦（二十一日上午一鐘） 
北京電聞王占元閻錫山田中玉主恢復國會（二十一日上午十一鐘） 
北京電宣戰　下星期提出閣議彼時馮未北上則議决後電馮裁可即行公布與外交團仍依原議繼續協商 
（二十一日上午十一鐘） 
北京電政府决定主張召集臨時參議院其職權即議定國會組織法從此産出國會内容實在貫澈其一院制之主張 
（二十一日上午十一鐘） 
北京電有賀博士昨回國段派員送津（二十一日上午十一鐘） 
北京電川事益棘决用兵力往平（二十一日下午一鐘） 
北京電蒙藏院貢總裁將予免職處分（二十一日下午一鐘） 
北京電進步黨復活戴馮段爲魁（二十一日下午一鐘） 
北京電陸部决定雷馮兩犯歸軍事裁判張逆移解法部發大理院依法辦理（二十一日下午一鐘） 
北京電頃有辫兵與土匪三名向妓寮詐財經偵緝隊拿獲縛赴八埠游街示衆（二十一日下午一鐘） 
杭州電剌趙嫌疑犯陳鳳昌委分水警佐（二十一日下午七鐘） 
東京電昨年由日本貸出之英國大藏證劵一億元以本月二十五日爲償還期現經日英兩國當局協議延期一年本利率爲六釐現改五釐 
[外電]  
　　北京電蜀事消息雖甚簡略然時局之嚴重亦可由此知之聞戴戡退住簡州劉存厚佔據省城而政務廳長黄大暹巳被蜀人暗殺戰爭因何發生今尙未知惟據最近消息蜀軍攻擊黔軍圍困黔軍於成都城内黔軍力戰十日後始退走又有一重要消息謂滇黔軍刻方向成都進發以報黔軍敗績之仇調停無效惡戰難免（二十日） 
廣州電孫中山主張以廣州爲中國臨時都城請總統國會及海軍來粤組織共和政府督軍省長等刻正討論此項主張省議會又决定出師北伐國民黨重要領袖多已抵省連日開非正式之會議粤人亟盼馮代總統速召集舊國會組織共和内閣以免南北分裂南北皆有弱點粤人共承認之萬不得巳則粤人惟有贊成組織南方政府耳粤人甚願黎總統復職連日開歡迎會招待孫中山（十九日） 
北京電北京英文日報著論駁斥國民黨之宣言略謂苟無國民黨之行爲則中國早巳對德宣戰國民黨始則贊助段總理與德絶交繼則不信任之始則通過段任總理兼陸軍總長之同意案並贊成段所提出之各議案繼則對段熊度倐然一變前後逈異索解無從此中原因未欲置論惟願世人注意之國民黨領袖之最著聞於時者多爲少年自信聰明不致爲人傀儡自信力能左右國民黨實則徒爲國民黨所左右耳國民黨可謂爲飯碗黨惟黨中亦有少數誠篤之士其靈魂在飯碗主義以上者吾人甚望其舍此他適國民黨所推之人物如伍廷芳唐紹儀温宗堯岑春煊等皆爲前清官僚與段祺瑞無異今獨謂段祺瑞曾爲前清官僚故其訓練經驗未能使中國成共和國家云云吾未見其適當也以有此訓練經驗之前清官僚而與署名於宣言書其平均年齡不及三旬平均經驗不及一月者相較吾知國人必知於何取擇矣云云（二十日）以上路透電 
北京電北京日報云馮代總統要求如可隨帶軍士兩萬並以李純督蘇方可來京 
（二十一日） 
北京電北洋派擬以曹錕督蘇段芝貴督直（二十一日） 
北京電順天日報載某要員宣言據云段總理 
 
 

Page 3

 
 
對德宣戰之政策不待馮國璋來京即須實行段現與馮電商此事不日即將在國院提出此案（二十一日） 
北京電各省督軍除滇督唐繼堯外多數反對恢復舊國會但主張以各省代表組織臨時議會修正國會選舉法及憲法 
（二十一日）以上德文電 
北京電法蘭西公使今日午前訪黎總統於法蘭西醫院探聽黎氏今後之方針黎云余早巳無與聞政治之意不必俟馮國璋之來京卽擬赴津並希望游歷瑞西祈將此意傳知段總理云云（二十一日） 
漢口電王督軍十九日通電馮代總統段總理及各省督軍並各政黨等略謂此次之復辟係乘政界黨爭虚而入今後務當無分黨派共同一致維持民國如舊國會旣無再行召集之必要宜速召集新國會云云（二十一日） 
漢口電旅漢蜀人二百餘人十九日齊集武昌四川會館開會電呈馮代總統段總理請速處分劉存厚克復成都救四川人民於禍亂之中云云（二十一日）以上東方通信社電 
[戰電]  
倫敦電今晚海格將軍報稱敵軍今晨復在洛巴齊持南面藉猛烈砲火之掩護進攻英軍陣線入戰壕一小段即被英軍回攻逐出昨夜敵軍在歇里細西面襲擊甚猛且助以砲隊卒未於一處進至英軍陣線（十九日） 
巴黎電今晚公報云松末河與愛恩河問砲隊甚爲活動德軍復進攻摩蘭沙土文山仍未得利敵軍猛轟甚久在自克拉盎勒東北至赫特比斯東面一帶攻擊法軍陣線且以第五師禁衞軍於數地點密集猛撲在兩翼者完全失敗　在中央進至法軍前鋒陣線數段即爲法軍回攻所阻受創甚重（十九日） 
雅典電英政府照會希政府謂將撤退薩沙斯島之英軍協約國政府照會希政府謂將於數日内交還希臘之輕艦隊（十九日） 
俄京電近兩日内之騷亂死傷者共約五百人昨日銀行與商店大半閉門電車亦未開行惟大局已有進步極端派之計畫乃在拘捕臨時政府各員使擊國庫與私家銀行今遭失敗行將紛紛逃亡陸軍當道巳拘捕擾亂和平之人哥塞克兵出巡後人心大慰（十八目） 
俄京電烏克蘭之兵五千人佔據基夫兵工廠因當道應付迅速現巳棄之當地治安業巳恢復（十九日） 
俄京電司法總長貝里文查夫氏業巳辭職（十九日） 
[公電]  
　　唐繼堯通電副總統段總司令陸巡閱使各省督軍省長省議會岑西林孫中山唐少川先生各報館均鑒前接戴兼督電告劉存厚叛受僞職圍攻成都曾經通電奉聞一面令　滇軍設法援救頃復據川中探電戴兼督已出省城生死不明等　聞之不勝痛憤夫戴兼督係民國任命之長官擁護共和之要人値此國勢杌隉之際劉存厚苟無貳志應如何同心協力以救國家縱有私怨亦當捐閱牆之忿　　侮之謀乃前則竊據兵柄抗不交代第二師長職務及至復　成爲事實僞　發表竟爾稱兵圍省逼攻督署是其　心權利陰受僞職反抗民國官吏叛逆之罪已屬百喙莫辯繼堯夙志救國以共和爲第二生命有叛國者即視爲生命之敵矧滇川　齒　係密切拯溺救焚尤屬　無旁貸刻即躬率三軍弔民伐罪凡我同志　祈一致主持俾克早靖逆氛共維大局豈惟滇黔川數省之幸民國前途庶其有豸唐繼堯叩　 
張開儒通電各督軍省長各報館全國父老子弟均鑒支電諒逹張勲叛國宣統復辟大總統有　塵之耗百政已無從出亟宜招集兩院議員來粤開非常緊急會議迅速在廣州組織　任内閣内政外交始有統系并組織最高等之統一軍事機關推舉討逆軍大元帥暫執行最高權俟大難削平再聽國會處分始能根本解决一勞永逸說者謂黎大總統旣遷於日本使館首都旣經陷落馮督軍國璋當然以副總統資格依法繼承大總統此大謬不然也夫馮國璋之副總統資格早已喪失國人甯不知之馮國璋於民國五年販賣烟土違犯公法事實暗然鐵案如山以副總統而爲㚥商漁利違犯公法之行爲遺羞民國玷辱約法莫此爲甚此馮國璋之副總統資格應喪失者一巨㚥梁啓超慫恿叚祺瑞與德絶交全國一致反對乃馮國璋因外交問題發生欲乘機取利對於黎總統則竭力反對與德宣戰對於段祺瑞則又竭力贊成與德宣戰詭譎㚥詐挑撥府院圖一己之私利擲國家於孤注苟可以取大總統而代之雖亡國滅種在所不惜忍心害理毫無愛國念種之義豺猥　性盜賊其行何足以爲國家元首此馮國璋之副總統資格應喪失者二本年四月督軍團會盟徐州意在顚覆共和其地距南京不過咫尺之間馮國璋不惟不加干涉反陰爲主謀及　楊稱兵一在蘇之左一在蘇之右叛逆出其肘腋佯若不知盧永祥獨立於滬滬蘇要衝也非得馮氏認可盧之兵力敢與爲敵乎李厚基背叛於閩閩蘇之背也蛎受馮氏暗中指揮李之昏懦敢犯此大不韙乎是馮之左右前後皆叛逆也馮居叛逆之中乃馮不惟不加征討反宣告中外擴張逆燄以　大利是叛徒之動作明明受馮氏之指揮馮氏旣爲離叛之禍首是巳自滅其約法上應有之資格此馮氏之副總統資格應喪失者三羣逆率其醜類北犯京華威逼大總統解散國會以斬斷民國命脈馮氏亦竭力贊成以實行破壞約法約法旣經馮氏助逆破壞則馮氏之副總統巳無所附　此馮氏之副總統資格應喪失者四張勲帶兵入京志在復辟　人不知大總統爲叛徒所困因無力阻止馮氏兵權在握行動自由不聞有所聲討以協助大總統除此叛逆則其處心積慮在使張勲逼迫黄陂退位清室復辟伊好借根據約法繼承大總統征討叛逆爲　以遂其六慾不知約法旣經馮氏破壞於前斯時更有何法律可以依據此馮氏之副總統資格應喪失者五准此五大理由是吾國早已無副總統矣且　氏於一月以前亦自辭副總統矣法律事實馮氏皆不得爲副總統更何有於繼承假使曩日有擁護約法之副總統以輔助大總統懲辦作㚥犯科者則逆徒又何敢背叛民國大總統更何致受逼國是民國有此副總統即是民國之大仇吾民若再認大仇爲國家元首則共和之亡可立而待也總不馮氏行爲陰謀險狠鮮廉寡恥旣自喪失其副總統之資格吾民斷不能承認其代行大總統職權也故開儒主張招集兩院議員來粤開緊急會議組織責任内閣並組織高級統一軍事機關推舉討逆大元帥暫執行最高權俟大難削平海宇澄清再由國會處置以圖一勞永逸之計如蒙贊同卽希會銜通電全國一致主張並望薄海豪傑連袂來粤組織政府維斯國脈臨電聲　竚候明敎滇軍第三師長張開　叩　 
要聞一 
[北京特别通信（九十五）（飄萍）]  
　　（七月十九日） 
段内閣之新希望 
馮總統之北上期 
叚内閣閣員全體發表而後除　軍劉冠雄不就司法林長民未來之外自兼之陸軍與汪大燮之外交前兩日旣已視事昨日下午一時則財政梁啟超内務湯化龍農商張國淦及蟬聯回任之敎育范源濂同時均已到部段内閣便算成立回想前此國會未散内閣閣員須經國會同意致外交一席半年不能産出者其難易遲速爲何如耶此吾人不能不因之生感者也段内閣成立之手續是否適法南方議員之宣言是否偏於理論而遠於事實是皆另一問題讓諸政治法律家之判斷愚以記者之職務應爲說明之點則段内閣成立以後政治上有無希望而已所謂希望約分兩種一爲消極的即當此政變迭起之餘段内閣崛起其間能否以種種方法平定之使亂事不至於復作一爲積極的即自有段内閣以後中國政治是否有轉機改進之日關於前者以此間情形觀察之則數日來之形勢尙覺順適而無礙且有幾分可以樂觀之處試從財政之一點言之自國變發生而後中央政費岌岌不可終日各省之解欵於中央尤視爲絶對可以無有之舉苟與外人磋商則遷延時日用盡方法尙覺毫無結果此種内外不忠實不信任之表徵直足以致中央政府之死命此爲一月以來至昨日止之情形伹自段内閣成立於此一端稍有轉機今日四國銀行團確已將鹽稅餘欵三百萬交於政府而各省如浙江福建吉林奉天以及其他之七八省亦均有小小賀敬昨日一日巳收到六十餘萬倘自此源源而來政府能覺悟於整理財政爲目前唯一切要之務量入爲出以少蘇國家之困乃不失爲可以樂觀之一至於南部之未一致議員之多憤慨尤宜開誠布公疎通而緩和之以今日言要未達於絶望之域其職責則平日倡言調和痛惡挑撥之梁任公諸人應負之矣此其一（國家財政少數學者曾會倡爲量出爲入之學說此固從謀國家之發達進步上言之我國今日在短時期以内則財政愈收縮愈好政費愈減少愈好也） 
至言未來之希望究竟段内閣成立而後政治是否可望其改進是屬於尙未發生之事不在新聞記者筆墨範圍以内本可不記但今日愚曾一晤靳君雲鵬頗多代表段總理今後方針之談話蓋靳君爲北洋派健將與此次段君之事業尤有重要關係且曩日王君聘卿曾爲愚言北洋派青年之中主張以北洋派爲全國勢力之中心以執政治上之牛耳者實惟靳君一人應爲新聞記者所注意也靳君之言曰矈日以來討逆之舉方始告終收束軍隊亦漸就緒然須知今日爲中華民國建設開始之時中華民國之生死存亡即在此一役之能順利進行與否卜之就中有希望之一點則自有此次國變發生吾人賴全國之多數一致羣起以撲滅之凡陳舊腐敗之物乃自是　知其不能存立於中華民國之政治界中障礙旣去則有爲之人才即可依其能力以競進段内閣决取開放主義使全國人可以活動於政治軌道之中且希望其與世界競爭勿徒競爭於至小範圍之一國以内故余（靳君）意國中所謂黨派所謂南北能一意對外則自皆不成問題而可有實現合商團結之一日且叚總理曾預定三十年之計畫約分爲三時期第一時期即在鞏固國家自衞之能力舉凡軍隊警察兩方面竭力整頓使足以自保一國之安寗而不生其他變故第二時期卽在充實國家之力量舉凡實業交通國家眞實力量所在務使充分發達以厚國家之根本第三時期則運用上之二者卽希望與東西列國等量齊觀競爭於世界舞臺之上段總理欲實行此種計畫先在排除一切障礙現在國亂勘定第一障碍已去民黨方面眞有愛國心與任事能力者務必竭誠與之提携故現巳擬派人員疎通一切苟其不允則責任即在彼而不在此段君對於政治已具有莫大决心必達所抱之目的而後已云云記者泠然聘之其言如是其理論是否適當且是否與所行者相符評判之權讓諸讀者 
記者且問靳君政府近有派赴南京歡迎馮代總統之說馮君果何時可以來京乎靳君答曰馮大總統屢有電來彼處料理收束之務須一星期左右可以竣事故余（靳君俟此間遣回軍隊之事一一終了過兩三日準即赴寗商如何來京之手續大約馮總統北上之期當在半月前後靳君且約赴寗之日當以電話通知也各報記馮君來京之事各不一致故爲記眞確情形於此餘俟續記 
[内閣人物與梁啓超談話]  
　　閣員未完全發表以前曾有進步黨黨員不入閣之說於是内閣問題一時頗呈傾側之象乃未及數日閣員竟完全發表進步黨員居其大半前後異致在局外人頗難明其眞相嗣經探悉進步黨黨員本係主張政黨内閣奈本黨中人才不甚完備如外交交通等部進步黨中無一相當之人而司法敎育前又有引用民黨人物之議似此混合辦法與進步黨黨見不甚脗合故梁湯諸人皆擬引退嗣經决議閣員中决不插入民黨一人而外交之汪大燮交通之曹汝霖雖非進步系中人物其政見頗能與進步系相合以此頗得進步系之滿意梁湯諸人遂一齊登台傳聞此次組閣所以不插入民黨中人物者非有他意一因比年以來民黨與他黨合組内閣其結果往往不良此次段總理鑒於前車故不肯以閣員爲雙方敷衍之計二因事肥在津組織國務院辦事處時旅津名流多半係進步系中人倉卒延攬自不得不就朝夕相過從者請其臂助爾時民黨中之有聲有色者類多僑居上海津　路間交通隔絶南方　人問訊多不相通當此戎馬倥偬之日　　可以從容開閣延賓之時所以民黨中人竟不得參與天津討逆之大計而報德酬功亦遂不得不　進步系暫在政治舞臺上一顯其手腕茲聞南方各省以此次組織閣員偏於一方殊不滿意兩廣雲貴至今未來賀電合肥覩此情形以爲大局甫經再　意見萬不可生昨請梁任公擔任疏通陸幹卿及雲貴等省聞任公巳致電相商矣但效果如何尙難必耳某日報記者訪新財政總長梁啟超於財政部梁得意滿面　　而談令人傾聽其所談略云馮代總統殆每日均有電至京莫不表示入京之之意十八日來電尤明言擬於一禮拜内乘車北上然大約須俟徐州之鎭定始行出發現徐州旣經漸次鎭定則晋京之事實爲期當不遠矣外間紛傳馮氏無入京之意全係　揣之辭毫無根據黎元洪氏巳表示絶對不復任之意大總統當然爲馮國璋至入京之際除偕同隨員護衞外决不帶兵致生誤會關於國會召集有三種主張（一）舊國會復活論（二）臨時參議院設置論（三）議員改選論政府於此三種中究竟採用何種當徵集各方意見再行審愼决行擬於二十日頃通電各方叩詢主張對德宣戰爲現政府認爲必要無庸置論惟此事爲外交上之重大事件擬於馮氏入京之先即行協議疎通南方之意志决非困難問題現陸榮廷旣與段總理握手凡事商諸陸氏即　於疏通清室優待條件改正問題於各方面均有重大關係不許獨斷專行俟新國會召集後當諮詢决行新司法總長林長民氏現尙在南京大約係與馮氏偕來中交兩銀行之整理爲現下之急務關於此問題當從事討議至償還各國之借欵固當力求財源惟中國自身羅掘巳窮結局不能不依賴外國之援助云云 
[國會問題將取决閣議]  
　　英文京報云昨日外間紛紛傳說又謂舊國會可以復活臨時參議院之說將無形打消並謂段總理之意又巳活動可以恢復舊國會及探其内容則聞前晚馮總統實有一電來京電文大概先述各方面對於國會之主張及西南各省請恢復舊國會之說後幅則謂此等議論亦以頗有理由非　研究之價値囑段總理熟加討論另一方面　　又謂馮總統一時尙未必來京而其緩來之　理　　因有人主張組織臨時參議院而西南各省則主張恢復舊國會此一問題爲今日第一要政非先求各方面意見統一有一定之辦法不　輕易就任致自陷於困難地位合此兩說則恢復舊國會之議雖非發動於馮公而馮公意中之以此舉爲然可以概見政府對於此事目前尙無確定辦法聞段君之意將於國務會議取决之又一報告云召集國會問題爲目前之急務昨據國務院某秘書云段總理對於恢復舊國會及召集新國會之兩層辦法毫無成見　俟國務會議開會後首先將此項問題公同解决再行徵求各省意見以昭愼重云 
[馮代總統籌備北上]  
　　馮副總統自代行大總統職務後北上之期遂喧騰衆口有謂定期二十三者有謂一星期後者茲得確切消息昨經公府會議决定月之二十六日實行啓節各處課長均隨從入京各課員則酌量携帶三四人或五六人等至軍務課長熊炳琦則留寗辦公所有督軍一席已與段總理商榷决定以李純調任喧傳段芝貴或王占元督蘇實屬不確至李純未到任前仍由省長齊耀琳暫代發表日期總在入京以後近日軍署對於督軍移交一事極其忙碌昨日大生紙號代印封條上書江蘇督軍月日封字樣統計一千六百張亦可見移交之一斑矣署中所有衞隊計二千名共四營並不悉數扈從除一二兩營扈從北上外餘二營暫留此間俟北上後再行來電調遣届時護送者爲軍警兩界江寗鎭守使王廷楨省警廳長王桂林昨已議定預備送至徐州一面酌派軍警沿途保護至地方公會仇繼恒江寗商會蘇錫岱均有開會歡送之說 
[南京快信]  
　　段總理前日電馮代總統促薩鎭氷入京有事面詢茲聞薩因徵恙尙未痊愈昨巳乘艦赴滬就醫馮代總統昨派師景雲張調辰先行入京接洽聞師巳定爲侍從武官長張爲全國軍需總監 
聞段芝貴已出京南下明日即可抵寗 
林長民昨由寗北上就司法總長職 
齊兼督軍委朱熙爲蘇常戒嚴司令官管雲臣爲通海戒嚴司令官盧永祥爲松滬戒嚴司令官馬玉仁爲清淮戒嚴同令官 
連日軍署開軍事會議甚爲忙碌警廳昨亦召各區署長到廳會議省防警戒極嚴 
連日仍加緊戒嚴聞因駐滬偵探有緊急報告聞張勲所印之乘車免票取消後現倪嗣冲又印一種乘車免票 
倪嗣冲由蚌來電定昨日午前十時乘車赴徐檢閱軍隊 
利濟兵艦扣留後倪嗣冲以軍事需用電請撥歸安徽調用馮代總統批歸倪督軍調遣 
馮代總統接江西李純督軍電贛軍第六師自皓日（十九）起陸續來寗塡防當飭副官處軍需課迅覔宿營地點 
直省會議長邊守靖前日來寗謁馮代總統昨日午車巳回津 
新任兩淮運使張季煜定二十四日赴揚　事 
財廳前委赴各縣籌借漕糧委員近日多紛紛回省銷差 
昨軍法處又在南門外鎗斃匪犯八名 
浙軍潘支隊長擬明日撤回防浙 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國務會議與軍事結束]  
　　昨日（十八）上午段總理特在國務院召集軍政兩界重要人物協議一切由叚總理自爲主席至正午方散聞其内容第一爲結束軍事問題蓋此次用兵會攻京師者雖以近畿及直隸之軍爲多但如東南諸省其軍隊亦早經出動今幸大局敉平不可不有一結束也其二爲搜索張康諸犯及交涉引渡問題張勲仍在荷蘭使館前雖有潛逃之說然昨日某國公使曾以此質之荷蘭公使荷使答稱仍在館内則潛逃之說自係讹傳康有爲在美國使館萬繩栻等本在法國醫院及黄陂第二次走避法醫院萬等乃移居法國兵營外交汪總長就職時卽首先交涉引渡昨日會議後又分别派人向美荷法諸使館磋商日内汪當再親往談判微聞引渡一着終恐不易辦到或僅由各使負責從此不令諸逆再爲政治上之活動而已至馮德麟雷震春張鎭芳三人則現在仍由陸軍部衞隊看管不日即當執付所司分别嚴懲也 
國務院日來忙碌巳極每日各省來電多至百餘起均係商詢大計接洽要政者遂定今日開第一次國務會議所有未到京之國務員分别急電往催現交通曹總長敎育范總長已於昨日先後由津來京惟司法林總長現方南下恭迎馮總統北上海軍總長劉子英則已决計不就故仍留津未來其餘在京各總長今日悉當與會云 
段總理對於各路進兵原定之計畫本擬一俟大亂戡定立即撤回原防以維各地之治安秩序數日以來詢謀僉同業已實行撤回之計畫據車站之所調查前日一日五小時以内竟開車至十九次之多確查實數則第三師曹銀之軍隊一師一旅已完全撤回第十一十二等師則仍回至南苑京畿第一混成旅張錫元所統者則撤回通州京畿第十六混成旅馮玉祥所統者則撤回仍駐豐台郎坊現惟第八師軍隊尙有一小部分猶未運完實因火車不敷應用而現在京師之軍隊巳比從前爲少同時各路軍隊之司令在國務院東花園開會其重要之事以軍隊業巳全數撤回總司令部亦應裁撤並取消各路司令名義昨日均已决定 
[旅津議員之恢復國會主張]  
　　國會問題各方面所持意見互有歧異即政府方面現在以種種困難亦未得有具體辦法近日盛傳召集各省代表將毅然行之但其間障碍重重恐一時未必卽能實現也聞政學會平社等所屬之國會議員在津者曾迭次協議刻聞對於國會問題已有所决定探其内容係主張以有條件的恢復舊國會大致須聲明召集舊國會限制專議憲法及修改國會組織法兩事旣畢即宣告閉會聞業經决定推政學會之楊永泰爲代表赴滬與國民系疏通推平社之王紹鏊赴寗與馮代總統接洽並連日與陸建章在津協　將請陸氏向段總理陳述分頭接洽果能成功則公請兩廣巡閱使陸榮廷正式向政府請求採納刻進行甚力但是否能貫澈到底亦自難知耳又聞旅津國會議員前經開會公議在津設立通信處以資聯絡昨又在神户館開會討論時局善後辦法聞决定與在上海之議員等相呼應主張在八月一日以前齊集上海商定地點定期自行集會昨日開會聞研究會無一人到會討論會至者亦極少其著名激烈分子均巳赴滬即有在津者亦嫌此等人主張太和平不願贊助是以在津議員奔走活動者以曩時中立派議員爲最有力不日將有一種宣言書發表 
[引渡張勲與處置張雷馮等]  
　　關於張勲引渡問題協約國方面以其住於德國兵營不妨引渡惟各公使後又研究此事以爲張若果引渡則開引渡政治犯之先例將來如再有政治犯即不能不引渡是破壞保護政治犯之成規並聞外交部司員中對於此事亦正在研究中自連日傳有張勲逃亡之說各界極爲驚心前日午後外交總長汪大燮特赴荷蘭使館與荷使談議此事略謂張勲現居於德國兵營内目下各方面人物往來恐與外間私通消息該兵營旣在貴公使管轄以内務乞嚴重監視勿使其再企圖危險陰謀爲要又聞協約國各公使頗注意於張勲所釋放德俘四十名之行動一方面對我政府提出交涉責問張勲釋放德俘之如何處分現政府巳聯合協約各使館與荷使交涉張勲引渡一節能實行辦到亦未可知據外交界某君言按諸國際公法甲國之國事犯逃至乙國境内乙國原有保護其生命之責若以此論今日之張勲姑不問其是否爲國事犯而東交民巷之外國使館界仍在中國境内不能以逃入外國境界相提並論也 
張鎭芳雷震春馮德麟等奉令交法庭訊辦後聞將由總檢察廳向大理院提起公訴前日有人詢問此事雷馮係軍官普通法院不能管轄應開軍事裁判答之者曰睵 
業經明令褫職則巳無軍籍與普通人民無異故應由大理院審理聞段總理以三逆旣頒令交法庭依法嚴懲應即日審訊定讞已特致電天津迅速派員押解馮德麟來京歸案訊辦又聞馮德麟之入京尙在張勲到京之初同行者有張汲兩旅長迨戰事起汲先回奉而馮張則被捕焉奉天張督軍作霖得電後曾致電特保並召集軍事會議合兩鎭守使二十七八師全體軍官名義拍電保全馮張兩氏謂其居京適當事變脅迫實非本心總司令部得電後卽將張仙濤旅長釋放馮氏則以各方注意一時未敢釋放隨後張作霖又電請段總理令馮回防亦未見覆電張乃於十五日特派馬凱趙鵠齋兩參謀一同來京與段總理磋商無論如何爲難務須關照奉省商民將馮釋放令其回任惟現已奉令嚴懲與雷張同交法庭段氏似亦未能擅行處置又聞徐世昌入京後雷張馮均曾託人挽其代爲說情未識徐氏能爲盡力否也 
[曹縣失守始末紀（懷瑾）]  
　　山東曹州匪患爲來已久至本年春間旱魃爲虐赤地千里貧民之桀黠者無以爲生則相率爲盜而匪勢乃益蔓延不可收拾本月十一號匪首毛思忠張克敬糾聚悍匪千餘乘昏夜之間空陷曹縣將城内官商居民搜括一空飽掠而去大致情形已見前報該縣向爲富庶之區城内有警備隊有保衞團東關駐有防軍二百餘人惟以變起倉猝一切防禦未及籌備匪等已突如其來故任其蹂躪而莫能與抗茲有從曹縣至者述及當時匪徒殺戮之慘劫奪之酷眞有令人髮指者　筆述之以見魯省匪患之一斑 
曹縣一邑在濟寗道屬中以殷富著名久爲匪徒所垂涎惟該縣之一般商家及稍有資財者散處四鄉自衞甚嚴一處有警他處均聞　戒備且軍隊趕至截捕兜剿往往得不償失毛匪老巢本在單縣東境並碭山沛縣之交與曹相距百有餘里此次欲爲一網打盡之計乃於日前令小股悍匪於單曹之交界處及曹縣之東西兩鄉架人勒贖刦財越貨等案層見迭出多方滋擾於是擁有資本之家見地方秩序日非遂紛紛遷避城内尋安樂窩其不移居者亦無不將貴重物品寄頓城中蓋將以保險也而不知正中若輩之計匪徒調查明確乃大舉入寇城陷之日子女玉帛予取予携向之遷徙寄居乃不爲匪黨之滙兌處鉅野縣境居曹之東偏一月以前忽傳有毛匪將大舉攻鉅野之說道路喧傳衆口一致鎭守使方玉普聞報乃駐節鉅境鎭壓十餘日消息杳然以爲前之傳說係謠言也不料毛匪以全力西上俾精華之區頓成瓦礫之場聲東擊西匪之計亦狡矣哉該縣城破係在本月十一號之夜三時是時全城居户方在酣睡中乃忽爾聞有匪警忽爾城破火光撩亂槍聲徧城廂毛匪則高踞縣署之大堂分布爪牙按户搜索閉門家中坐禍從天上來一般人民驚惶無措究莫知匪等之所從來及事後調查乃知毛匪於十日之前其心腹羽翼已潛伏城中待　而勲且多爲縣署之捕役等類及至事變發生知事廖鈞方議守禦而已四門洞開莫可如何廖遂倉皇逃遁東關防營被匪以大隊團團圍住管帶某率隊迎戰被匪擊斃兵士十餘名棚頭四名遂亦閉守壘門終不敢出毛匪入城之後即於各街巷口密佈崗位無論老幼婦女不准一人走漏更以悍匪五百餘名以清查户口之法按户刦掠紳商人民無一倖免目前財産損失不可知但擄去之人口據所知者已有八十餘名之多縣公署之科員錄事運鹽局之員司則幾全部被擄無一能逃 
尤堪憐者邑紳徐繼孺前清曾服官豫鄂各省歷任繁劇著有政聲及罷職歸家閉户讀書不聞世事者若干年月前因地方匪患日益蔓延乃聯合士紳創辦保衞團爲維持公安之計此次城破廖知事逃匿徐紳乃率衆巷戰卒以衆寡不敵蒼顔白髮斃命於匪彈之下其二子亦被掠居室則被匪焚燬又聞匪等掠去人口日久不回贖則以火葬之法了之或斷其手足抉其耳目棄諸道路間令其自斃慘酷情形唐之朱粲明之張獻忠不是過也 
毛匪去後殘破之城始漸漸恢復秩序方鎭守使並派重兵駐縣以資防禦惟賊去關門此等辦法究復於事奚補故旅濟曹州士紳現均籲懇督軍速派精兵前往痛予剿除爲一勞永逸之計但不知能達到此目的否耳 
[復辟失敗後之荆州旗人]  
　　湖北辛亥首義荆州駐防旗營並未頑强抵抗共和告成黎總統在鄂督任内以旗丁餉糈停止生計告竭特撥給鉅資分别遣送各縣安置敎以農業工藝俾自謀生以免聚集一隅致生他變無如定章未盡妥善辦理又不得其人不免敷衍從事以致遣者自遣留民仍留其狡　者領資而盤踞如故或去而復返故四年夏秋間袁氏帝制自爲時代又有第二次籌辦荆旗生計處之設立雖以無欵未見有何措施然旗民迭蒙振撫亦尙相安無事此次復辟變起彼旗族中人竟欲乘機而動散在各縣之壯丁紛紛歸荊（據探報此中實有人主持）擬揭竿起事幸鄂軍第一師長石星川督同地方文武極力鎭攝設法防維並派軍警扼要稽查堵截不准旗丁入城亂謀得以不逞近日共和復活惟此遺孽不爲善法處置終屬國家之患昨王督軍特令行石師長會同地方官按照從前遣散章程斟酌修改速將在荆無業旗民按籍驅散以遏肇亂之機又聞石師長部下有旗籍兵士一千五百餘名現已禀由王督軍批准一律退伍各給個半月恩餉俾另謀生計此項旗兵多已更換漢姓作爲荆州人入伍其招致之由係奮威將軍丁槐在荆州鎭守使任内値贛甯變作湖北陷入四面楚歌之境所有鄂軍各師旅迭起告變黄陂在鄂亦不敢用時前第八師團長劉鐵招納散兵亡命數千由沙洋起事直撲荆州丁槐僅有兵三營不敷防布乃臨時招募旗丁數百名將劉擊退於是荆旗遂開爲民國服兵役義務之端迨後石星川駐荆編制鄂軍第一師前將軍段芝貴不敢盡用鄂人因令將丁槐所招旗兵編入並增招一營是以有一千五百餘人之多豢養數載迄無異志詎此次復辟信來旗兵等志得意滿呈露一種不明瞭之態度石師長深恐其勾結旗民滋事是以力主解散現須與無業旗民一律遣送各縣又荆旗紳首如喜源（前任湖北襄陽道）琨源（前熱河都統）鐵忠（前清湖北兵備處總辦現任京師鑲白旗都統）於復辟醖釀時亦曾出力報効實現後又復謝恩請安彈冠相慶茲者張逆失敗彼輩皆膽落魂銷相率潛逃回荆聞王督軍爲安彼輩反側起見以此次復辟係張康爲禍首段總理曾命不許株連特令江陵等縣知事妥爲保護勿許歧視大約仍可以此爲安樂窩矣 
[出師聲中之湘聞]  
　　滇督唐繼堯對於馮段擬設臨時參議院之舉極端反對特電請譚督一致主持譚督亦以此項參議院與袁氏時代爲政府黨所設之參政院無殊斷難承認况段總理旣已復職如不令國會復活殊不足以昭公允而息紛爭故除電復唐公表示贊成外並電請馮段兩公務速召集舊國會以定國是而全大局 
譚兼督以此次討逆一切計畫均須與馮代總統籌商昨又特派軍法課一等課員鄡盛禧赴寗接洽巳於前夕首途並聞馮河間因新政府成立軍政繁賾需費甚鉅特通電各省將應解中央之欵務解至寗以濟要需將來大局底定准作正式報銷并請譚公勉爲其難量予協解云云譚督以湘中解欵移作北伐軍費無力協解已電復馮公矣段祺瑞昨亦以國務總理名義來電謂吳光新軍隊駐在岳州月需餉銀十萬元在大局尙未底定以前中央無欵滙用故特擬令湘鄂兩省每月擔借五萬元以濟急需以國事底定回復原狀之日爲止此項借欵即在應解中央專欵内扣還但湘省奇窮未審譚公如何應付也 
省議會因截留京欵一事如無總管之機關則各機關擅自處分無濟於公特請省長責令一律繳存湖南銀行保管以昭愼重譚公當將現在實行截管辦法答復該會查照（一）在省各機關一律派員監視並無聽其處分之事（二）省外各機關駐在地有銀行者即照會中辦法責令毎十日繳存銀行一次無銀行者責令縣知事監察嚴禁動用省議會又以國變未平人心不定軍隊離防極爲危險特咨請督軍維持日昨譚兼督函復省議會云准貴會函開大局飄搖人心浮動各屬駐防軍隊務令仍駐原地勿使擅離庶免匪徒乘機滋擾以保地方治安等情業經令飭各鎭守使各守備隊司令官與各軍事機關一體遵照轉令駐防軍隊勿離防地是爲至要相應函復貴會請煩查照 
[徐海兵變之刼灰]  
　　字林報十三日海州通訊云海州一城自其幅員與形勢言之雖全邑皆毁亦無足爲關係國家之大事雖然吾人觀於昨晚亂事而可知危機四伏隨時隨地皆可爆發若海州之亂不過爲其一證耳昨夜亂事之所可異者在於事前絶無所聞從前亂事將作之前必有謠言山雨欲來風已滿樓事後追溯前謠往往符合此固久居内地之人所常知者此次變亂則不然在二十四小時之前固未嘗有人料及亂事縱有慮及者亦僅蓄慮於心吾知其未嘗對人言也長老會敎堂設於西門外河旁敎會中人於十二日夜間甫經就枕後卽聞城内槍聲倐作未幾槍聲愈猛幾遍全城　見數處火光熊熊一望而知情勢之吃緊少頃槍聲大作逼近西門敎會幼孩乃從睡夢中喚醒隨同婦女及敎會學校之女學生齊集於距城較遠之場地以防意外迨天旣破曉槍聲始息亂事原因說者不一須詳細調查後始可知其眞相也又十四日通訊云作亂搶物之眞因今尙聚訟紛紜莫衷一是據兵士言近來遣散之游勇開始掠搶而駐軍一部份從而和之此說未確未可盡信實則亂事始於駐軍不過非一體叛變耳有一部份確曾與聞變亂惟此部份究居多數抑係少數則無從知之吾人所可確言者當亂作時西關有兵一小隊約持鎗十五枝實能盡其保衞地方之責該隊長見城内鎗聲作後城門洞開行刦者携贓而出遂卽率其所部排立於第一十字街口距西門約五十碼不許人出 
 
 

Page 7

 
 
入有一外人出外察視該隊長語之曰余不知城内何事但在深夜好人必不出入言畢聞街中有聲輒舉搶轟繫頗能命中計斃搶物者數人傷一人並生擒若干城内騎兵司令因不允兵士發給槍械之要求以致頭受刀傷又其部下一兵腹受重傷或謂亂事之起由於欠餉此實不成問題蓋兵士之餉銀早巳發清矣茲有兩說似頗近情一謂白寳山統領離此數星期此間未有力能駕駛兵士之人故兵士乘機掠搶以償其發横財之素願一謂張勲事敗其所統各營終不免於淘汰兵士知之乃起意掠搶俾可飽載而歸一般輿論多以後一說爲然今亂事甫定而喜造謠者又復信口開河謂東海縣知事邀集軍界首領來署詢以和平之代價軍界得現資三千元後卽簽字擔保安寗於是知事乃大張曉諭佈告邑人謂夜間盜匪攻城已爲兵士奮勇擊退嗣後無慮危險云云 
大陸報十六日徐州通訊云此間並未續起騷亂商店陸續開市稍事營業聞上星期四日從事焚掠之辫兵與土匪聯合後已刦掠距徐二三十英里之村鎭多處日來盛傳若輩將回擾徐城云辫兵刧掠時平民有附和其中者已由當道拘獲數人處以死刑而罪惡重大之亂兵則未聞當道設法緝捕以正典刑且有於刦後仍歸營内隨同未變之兵以領當道發下之賞銀者誠可異也當騷亂發作之夜東門外馬兵一團曾請城上守兵啓門納之守兵不允馬兵謂奉大帥電命入城保護其公署且繳械以示誠意是時又有馬兵若干自遠馳至守兵見勢不佳繳還軍械卒不之納馬隊之目的非在保護張勲之公署殆欲借保護之名以施刦掠耳蓋衆信署中必存有現欵數千元也張勲眷屬多仍留此張勲北上至少曾携妻二人今日謠傳遣散之辫兵行將由京抵此人心復爲震動寗軍現駐火車站與辫兵甚不相投今日下午通津浦路火車站之東門忽緊閉守以重兵據謂北方之兵業已開抵大約乃自京運來遣散之辫兵也若輩由北軍押送至魯蘇交界之韓莊而止徐城之兵刻正準備離境至往何處則無人知之星期四夜之騷亂有赴豫辦糧之某日人亦在火車站被刦聞失金二萬餘元云 
[江北最近之兩害]  
　　辫兵與土匪 
江北徐海兩屬完全在辫子軍勢力範圍當道遲徊審愼遂致徐州東海兩處辫軍先後譁變人民之生命財産遭其損害者何可勝計自茲以降凡駐有辫子軍之地方靡不惴惴焉若大禍之將臨泗陽宿遷等縣均有由地方擔任餉項之舉幸無變動而距宿遷八十里之姚灣鎭於前日被駐防辫兵搶掠一空與此間電報不能直達者數日七月十八日復得板浦消息離該處四十里之楊圩亦於七月十七日夜辫兵譁變復四出搶刦該處爲産鹽之區商賈雲集損失之數當不在少也 
淮陰各鄉匪勢猖獗爲近年來所未有推原其故固由於軍隊之撤防而淮陰知事以殘病之身膺繁劇之任捕務廢弛亦屬無可諱言卽以保衞團一項而論湖灘各鎭徒有其名無一團丁自將經費吞没者比比皆是匪之乘虚而入有由來矣此次張家圩之被搶風傳巳久官若紳毫無戒備迨事實發見（匪僅數十人）後始爲亡羊補牢之計警備隊長王振鵬率隊四十人馳往第一混成旅亦派兵兩連由袁營長携帶大砲前往會剿匪即退至距該處二十里之泗陽黄家圩依然嘯聚不散王隊長亦卽率隊進攻相持數小時聞匪首王西毛已經擊斃當場拿獲三人官軍傷排長趙得勝及警兵五人另有兵二人因傷重身死匪自被攻其勢甚餒所有前次被架之蔣某朱某張姓兩婦均已逃師若再進剿一二日當不難肅清也 
[杭垣防亂與皖省烟禁]  
　　字林報二十日杭州通訊云在寗被獲暗殺趙禪之嫌疑犯今已解到鞫訊一遍未有犯罪確證刻仍繫諸獄中頃中上江人二名寓於山上某廟懷帶謀浙文件已被逮捕北門附近昨有形跡可疑者二人亦被拘捕而置諸獄警察得密報謂有圖謀起事者若干人從上海來住於西雲山廟現與杭州黨人會議警察聞報即往掩捕但至其地則知人巳渡河他適矣昨日午車到杭有一客形色可疑偵察即尾隨其後在南門外向之詰問當場搜獲手鎗兩枝目下地方尙安各事如恒但治國者爲君主歟抑總統歟似無人知之也 
字林報安徽通訊云張勲去矣深望執政者勿再有烟霞癖之人厠身政界以貽中國之羞彼等自已吸烟焉能禁人不吸烟自己犯法焉能禁人不犯法以彼等臨民上則鴉片禁令斷難實行蓋被懲罰者將指而謂之曰爾自己固亦購烟而吸之彼等受窘勢必輕縱烟犯也此輩鴉片官僚雖途人之至賤者亦得隨時指摘之今日者正中國宜即肅清鴉片官僚之時矣再大半鴉片皆由滬寗車運至南京復由輪船轉佈沿江各處若在滬寜車嚴密搜查似與禁烟要不無裨益也 
[黄錫麟鎗斃後全紹戒嚴]  
　　謀浙黨人黄錫麟在紹被獲已於二十日在省鎗斃茲聞黄係由上海而往者其被獲尙在月之初間同行者有馬子希均奉機關部張天幕之命而往其目的在運動軍隊適爲駐紹陸軍第六團團長所偵悉致被拿獲訊供後轉解到省又經軍署訊供一過遂於二十日在陸軍監獄中執行死刑惟與黄同被拿獲者尙有馬松喜一人人鞫訊之後迄無口供後知爲誤拿實與黄無關係昨已准其取保釋放楊督軍以第六團屬第二師故頃已指令該師師長頒發賞洋五百元令分給兵士并轉令飭查軍事長官以便保奬楊氏防備黨人之嚴重於此可見一斑矣茲錄其布告與頒賞令文如下浙江督軍署布告云案照獲犯黄錫麟一名於本月初旬由上海亂黨機關派令赴紹密謀不軌經駐紹陸軍第六團團長偵悉拿獲呈經師部轉解到署茲經飭訊明確該犯黄錫麟係受通緝未獲之亂黨張天幕指使隨同黨徒馬子希到紹意圖運動軍隊約期起事供認不諱現値戒嚴時期謠諑紛起如此有意擾害地方殊屬罪無可逭應卽按照陸軍刑事條例第三十一條判處死刑於本月二十日在省垣陸軍監獄署内依法執行鎗斃以昭炯戒而保治安合行示仰軍民人等一體知照云云楊督軍昨又指令第二師師長張載陽云呈及附件均悉此案業經飭課訊明黄錫麟供認密謀不軌不諱按律判處死刑於本月二十日在省垣陸軍監獄署内執行鎗斃馬松喜一名訊無關係應予取保省釋此次該團長拿獲要犯防患未然殊堪嘉許所有在事出力士兵應予賞洋五百元仰卽來署具領轉發妥爲配給以示鼓勵至各官長等應由該師長查明員數一併呈候彚案保奬發去布告三百張並即轉發該團長在紹屬一帶地方分别張貼以昭炯戒仍行飭緝案内未獲各犯務獲解究云黨人謀浙旣於紹有所破獲於是楊督軍特電飭紹興衞戍司令部盛團長將紹興全縣定爲戒嚴區域並任盛團長爲戒嚴司令官盛團長接電後業於前日起宣布戒嚴其布告文云現値時局多故宣告戒嚴實行合將戒嚴條法明白曉諭爾民各處旅館試寓母得容留匪人戲園立即停演社戲一律宜禁不許燃放花砲禁止野獵鎗聲不許夜深游行嚴禁賽會迎神茶坊酒肆食攤不許開至夜深統限夜間十鐘一律安然睡寢本部派有巡察輪流日夜梭巡不准造謠生事各自安分營生嚴禁集會結社從嚴取締新聞如犯以上條法立即嚴辦重懲合行出示布告爾等其各凛遵 
又聞盛團長以紹興近來有外籍退伍兵士逗遛紹城日見其多故於十七日又出示布告限令於十八日一律出境其布告文云紹興縣籍退伍兵士人數本少乃近日查得籍隸他縣退伍之士兵逗遛紹城者日見其多殊堪駭詫查退伍士兵均各身受敎育服務有年遵章退伍歸叙家庭田園之樂且爲宗族交遊之光各有故業各安本分保全榮譽尊重身分方不愧爲軍人資格乃竟逗遛異鄉流蕩忘返舍原有正業而勿爲棄父母妻子於不顧不明一身之利害蔑棄個人之私德生計全無勢必流入匪類一旦身罹法網追悔無及豈不可惜本司令官身爲軍人爲體念爾等起見爲此特行出示布告剴切曉諭凡屬退伍軍人勿得再行逗遛紹城限本月十八日一律出境各回原籍自營生業限滿之後如仍有逗遛者一經查獲即以違抗命令論定即從嚴懲辦各旅館以及各客棧試庽等處如尙有窩留退伍士兵者應即一併科罪本司令官言出法隨决不姑容寛貸云云 
[杭州快信]  
　　槍斃之黄錫麟係武備學堂畢業生曾充第二師司務長同時被獲馬松喜訊係無辜已飭釋放 
退役軍官葉騰寓許衙巷自申旅館改稱學界跡涉嫌疑被警廳拘捕押拘留所候訊 
趙參謀長被戕後中央特照中將陣亡例賜卹現由國務院段總理派鄭大爲陸軍部派王鏡銓來杭致祭并贈總統賻儀二千金段總理賻儀三千金 
趙禪事略由督軍派員主稿洋洋數千言准追悼開會時派員宣讀 
南京獲解來杭之剌趙嫌疑犯陳鳳昌昨由警廳送法院訊辦拒不收受覆令移送軍法課 
省會各署警佐自二十一日起仿巡邏一隊辦法親率長警晝夜輪班梭巡 
温州樂清著匪趙得元係周永廣餘黨經軍隊拿獲解省昨由高　廟開庭訊判處决死刑 
北京自復辟後大理院及總檢察廳機關停滯迄巳兩旬昨甫致電到浙照舊進行高等審檢兩廳已飭將上告案件彚總申送 
司法機關布告自七月一日起至八月末日止下午停止辦公現仍遵照部章辦理並未撤銷 
齊省長准期二十四日將辦公室遷移至本署後面財政廳大廳 
地方通信 
[松江]  
　　軍界近事松江防守司令對於松滬盧護軍使所頒之戒嚴條例七則奉行維謹於往來郵件檢查尤見認眞逐日派員會同縣委警員前往郵局逐件拆驗後方許分寄又新自南京調松之步兵第十四團自浙督署趙參謀長被剌後已奉命調駐浙垣現第四師所屬之工兵第四連又奉命調防已有一排於二十號早車運赴浙省餘一排俟翌日續往又松江防軍統隸陸軍第四師向無陸軍警察營現兼領第四師長楊善德正令所屬各團營遴選合格士兵每營十名預備編練陸軍警察一營以符軍制 
學務消息縣立第一女子高小自由縣委任聶姚紫蓉女士爲校長後巳由女士向舊校長章以藺女士接收聶女士所辦之私立聶氏女校亦由女士於昨午（十九）邀集各界士紳在猪行街本校舉行第一次畢業式又松江第二學區因學務廢弛此次縣視學倪伯英前往視察後引咎自責並向縣署檢舉已經縣知事將該區之國民校長二人各罰俸金六元並將學委盛元音罰俸半月又莘莊鎭縣立第六高小校長查爾特自任校長後數鬧笑話地方人士大爲不滿有擬推翻之說 
實業談片縣署實業科主任莊仲清今歲擬劃欵二百元購買桑秧於冬季飭令各鄉領種以資提倡縣農會長吳步蟾亦擬劃出四十元於該會後方曠地購植桑秧又該會因房屋漸見圯毁呈請縣署撥欵修葺已於昨日由縣委任莊仲清到會驗勘屬實准予撥欵興修又近日縣立平民習藝所所出之絲光布成績極佳大受社會歡迎故營業極見發達至襪廠營業去歲以來雖甚興旺惟因感受各種影響又因棉價盛漲營業漸見呆滯 
焚燬烟土縣署於本年四月起至六月底止所獲烟土尙未焚機計各犯罰欵共洋四百八十元因盡屬貧民無力遵繳俱請易以監禁今縣中爲結束月報計擬將此項烟土當衆焚燬昨呈奉省長委任五庫稅務所喻所長就近監視刻已布告周知准本月二十一日午刻在縣署大堂當衆焚燒以昭大信 
[南通]  
　　挽留客軍駐通蘇軍混成旅前奉電令調回蘇恒正擬出發間忽掘港辫兵譁變地方防務加緊鎭縣兩署特公電省垣挽留已奉飭准暫將該旅馬步砲隊留駐由顔營長節制 
封閉僻港張水警分署長深恐匪徒在僻港偷運軍火特派巡官孫梓航將小李港褲子港王港一律封閉並將各港逐日情形呈報以昭愼重 
[鎭江]  
　　城外火警十九號夜四時城外大閘口左近福生祥雜貨店内忽然失愼一時火勢猛烈不可嚮邇旋經城内外各坊洋水龍聞警紛紛馳至吸水灌救丹徒縣倪知事曁十九師警察各員弁亦率兵警到場彈壓至六時火始熄滅計延鄰右二妙堂筆店合順鮮貨行等十七家各店貨物悉付一炬損失約二萬餘金聞福生祥曾在某保險公司保有火險銀甚巨現該公司已派人調查起火情形以明眞相 
[安慶]  
　　皖軍爲辫軍所攻張逆之軍隊性極野蠻形如匪類爲國人所共知此次倪嗣冲派馬少甫赴皖南各屬招撫該軍詎駐當塗縣軍隊不獨不受宣撫且反開鎗攻擊馬統領所派之軍死傷三十餘人現由馬電請倪氏核辦聞倪已飭李良臣派兵會同馬統領以武裝勒令該軍繳械遣散如再違抗卽以匪治罪决不寛宥安徽督軍署刻正從新改組分軍務軍法軍需軍醫四科其關於軍事往來文件倪氏已電傳各軍暫以安武軍司令關防代之 
[杭州]  
　　段總理派員到杭軍署昨接京電略謂國務院段總理特派鄭大爲會同陸軍部專員王鏡銓因公蒞浙等語聞楊督軍昨已派本署副官張鏡如妥爲招待鄭王二君准於今日（二十一）下午乘坐特别車到杭 
[江西]  
　　贛督署發現槍斃人命案續紀贛省第六師騎兵第六團第一營第一第二兩連向駐督軍公署轅門内西邊擔任東西轅門守衞職務其第一連連長王忠袋平日待兵士頗能恩威並用乃於十五夜兩句鐘本連正目劉子莊忽持馬鎗擊傷王連長腹部是時門外副兵孔祥林聞聲入視方欲上前捕拿忽一鎗子飛來洞穿孔之胸部當即倒地斃命劉見孔已倒斃竟持槍出西轅門向鳳凰坡一帶逃走營長李鳳鳴聞報回營立即遣派本部軍隊分途捕缉兇手第一連二排排長李有桂率隊追至江東廟斜對過之許家巷地方見劉兇正在爬上城牆隨後呼喚劉兇情知不免懼罪以槍自擊登時身死經李排長驗明屍身確係逞兇正犯劉子莊並在身畔搜得餘剩子彈三顆馬鎗一桿刺刀一把解請李營長核辦至王連長被擊受傷後尙有餘息旋派人送往醫院依治詎抬至學院前氣息已絶遂由李營長命令將王連長及副兵孔祥林屍身抬往司道前關帝廟殯殮除由李督軍捐廉賞恤棺木及殯殮費用外並擬爲王連長照陸軍上尉陣亡例請恤孔祥林照中士陣亡例請恤當鎗聲突起時値深夜事出倉卒又届戒嚴期内聞者莫不驚駭督軍公署全體衞兵防有意外一齊裝鎗實彈特備戒嚴値日副官秦錫爵探得實情立即入内報告李督軍并用電話通告戒嚴司令部警務處省長公署及各旅團營當時李督軍何參謀長率領軍署全體官兵親至二堂看視並由李督軍發口頭命令懸賞格銀洋五百元緝拿兇手旋代理戒嚴司令官張中和及第六師師部軍官警務處警備隊統領騎兵第一營營長均先後齊至轅門内察看情形各街巷重要地方均派兵把守警察則三崗併爲一崗以厚勢力卽休息巡警亦皆起而爲武裝之戒備直至天明始止聞其原因係由第一連内有一部分兵士要求王連長准其搶刦洗馬池翠花街一帶王不允並謂如再有此不法要求卽禀請督軍核辦正目劉子莊實爲主謀因未遂其所欲銜恨於王故加以傷害云云又有一說謂劉子莊向患神經病不時發作前經送往軍醫院治愈始行回連服務是夜舊病復發昏迷之中隨取馬鎗玩弄手觸鎗機誤傷王連長腹部及其懼罪逃走之時沿途尙大聲喊呌若不自知其巳傷人命者其瘋癲之狀殊爲可怖云 
[北京]  
　　北京大學未受戰事損失十二日共和軍與逆軍劇戰於北京東華門北河沿及景山一帶北京大學適當其衝該校職員等爲維持校務起見不避艱險居於校中督飭校役將所有特品移存於鎗彈所弗能及之處以故全校以内職員學生以及一切物品均未波及聞大學書籍儀器等項所値不下數十萬元今賴保全亦不幸中之一幸事也 
雜評一 
[浙江之黨案（一子）]  
　　政治上之勢力决非一黨所張佔盡者也勢力不能爲一黨佔盡則必有容納異黨竟見之度量而後相推相挽納政治於軌道之中從未有置他派之勢力於不問而能安然無事者也 
各國之政治家固有倖乘一時之機會取得國政而運用其樞機左手擁議院之多數右手制天下之大權攬轡顧盼誠足自豪然其繼也鞭撻未終而騅已不逝他人且起　代之矣此其故何也一黨之獨斷結果必生專制專制必起革命况乎所謂一黨者本未有雄厚之勢力而他黨又未必如摧枯拉朽之易與然則執政者安可不稍出其尊重敵黨之誠心以共圖收束也耶 
今日北京方面巳以反對無礙進行要求可置不理等詞露其蔑視他黨之意而民黨方面除兩粤之有所布置外則正潛播其革命種子如浙江黄錫麟之黨案實爲從前革命時代之流行物而今乃又復發現此則吾人聞而寒心不能不爲當道進一忠告者也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總統印信送往南京]  
　　丁槐將軍因不肯交出總統印信經公廨傳解松滬護軍使署核辦已誌昨報茲悉此案自經公廨解送軍署後卽由盧護軍使親向丁將軍詢問不肯交印之理由丁答並無他故因未奉黎總統親筆來函理宜保管一再詰問迄無他語盧護軍使除將丁氏拘留署中外一面派本署張副官長將印五顆於昨日附乘滬寗火車賫送南京呈請馮總統驗收核辦 
[更調交涉員之探索]  
　　日昨本埠各報紀上海外交部特派員有更調薩福懋繼任之說茲悉朱交涉員於數日前曾接到京信云有調任之事昨日農商部又有電來徵朱同意謂部中缺乏深通洋文人員相需甚殷擬調至部中任用云云以此觀之則前項消息醖釀固非一日也 
[軍隊劃定滬杭路線之防務]  
　　滬杭路線地跨蘇浙兩省自滬以達楓涇歸蘇省管轄其中大小橋梁計有五十餘座其河港寛闊之二十九號三十號三十一號三十四號等四橋曾經盧護軍使令由十五團二營之第五連撥兵二排分别駐防在案茲因浙省謠言蠭起宣布戒嚴故由楊督軍電致盧護軍使請於滬杭路線之蘇省界内令飭附近各軍隊時派軍士嚴加梭巡以資保護現經盧護軍使劃定自本埠南車站至外日暉港爲止每日責成三十八團所部三營派兵輪流往巡自日暉港以西經新龍華至莘庄一帶歸砲兵十團所部之第一營派兵分段梭巡自莘庄經松江至楓涇歸十五團所部三營撥兵分段巡查至楓涇鎭以西之路線地屬浙省應由浙省軍隊擔任防範業於前日公令各團營遵照辦理矣 
[縣知事函催籌借冬漕]  
　　上海縣知事前奉財政廳長令飭查照上年成案向紳富預借本年冬漕三成業已函致各市鄉經董及南北商會請爲查照辦理在案後經總商會開會决議擔任允借二萬元縣商會擔任借一萬元並有南巿紳富嚴某亦擬照上届借辦法商借一萬元其餘之欵由各巿鄉經董向各富户籌勸分任借欵二萬元合成六萬元在案茲聞沈知事業已函催各該經董迅將擔任籌借實數趕緊辦妥務於本月杪繳縣由縣簽給收據俾可先行扣取七個月息欵如逾本月杪之期則僅能扣六個月息希將情形提前函復以便據情詳報查攷云 
[重慶商會致旅滬四川同鄉電]  
　　江湘浦王石林楊滄伯先生並轉同鄉諸公鑒蓉禍再發慘不堪言滇黔均派重兵入川唐督且聲言北伐順平川亂渝中表面平靜人心異常恐慌目前要務莫急於雙方停戰阻止客軍曁軍民兩政有所主持同人等已電政府要求諸公愛護桑梓具有同情望即聯合督促政府即日明令解决若再遲回必難收拾恐諸公亦無家可歸矣迫切泣陳盼卽電復梁正林朱之洪向藩文光漢蒙裁成汪德薰温仁椿趙城璧等叩號商會代印 
[再誌油豆餅業抛盤之虧累]  
　　油豆餅業因向日商抛賣大連黄豆近價飛漲大受虧累致釀成閉巿風潮現由進田洋行出爲排解等情已誌昨報茲悉本埠各行家昨日又接大連來電謂此事現經進田洋行居間與華日各商商議數次惟日商不肯減讓要求每貨一車須先交銀二百兩然後再聽進田洋行調處照數補足進田主張華商抛貨照現價每擔應認虧洋兩元現酌中辦理卽以本月一號至十四號之逐日盤價最低者爲五元二角擬卽以此爲結算之準標華日各商俱以吃虧太鉅不肯允從滬地同業如何辦理請爲詳示以便一致進行云云本埠同業各行家客人接到此電卽開會議僉謂此項期貨均係每擔三元九角抛出今若以五元二角結算每擔尙相差一元三角吃虧太鉅勢難擔認多數主張非在五元以内不願結算當即電復大連華商仍請進田設法排解再行折減惟昨日開盤八月分期貨之價又增起四分九月分亦漲二分此後勝負實難逆料也 
[星期六之金融調查]  
　　昨係星期六調查各銀行曁各錢莊之存數列下麥加利存銀二百三十四萬洋一百七十一萬大條四十三條滙豐存銀四百三十五萬洋三百三十萬大條一千二百九十八條德華存銀九十萬洋四十萬正金存銀一百七十五萬洋三十萬道勝存銀一百四十五萬洋四十九萬通商存銀三十萬洋四十萬東方存銀一百零九萬洋十二萬花旗存銀九十四萬洋一百十三萬華比存銀三十六萬洋三十八萬和蘭存銀三十五萬洋一百二十五萬中國存銀一百二十一萬洋二百七十六萬台灣存銀九十九萬洋八十三萬住友存銀十一萬洋三萬各錢莊存銀一百零五萬洋二百六十五萬交通存銀十五萬洋九十八萬有利存銀二十五萬洋十萬中法存銀四十七萬洋四十萬總計存銀一千八百零六萬洋一千七百二十三萬大條銀一千三百四十一條較上星期六（十四號）少存銀三十二萬洋十二萬大條銀則多存八百十條至墨洋與龍洋均小半釐銀拆無甚上落先令其縮一辦士二五大條縮一辦士零六二五 
[法界電氣爐焚燬煙土]  
　　法租界總巡捕房迭據各探捕等在各碼頭及私販私藏之家查獲大小煙土灰膏等積數甚巨昨日上午由總巡施美德君飭將烟土在棧提出騐明標記連同上年貯存之數共有八千餘斤午後一時半施君命將烟土裝車送赴盧家灣電氣廠偕同華譯員曹君乘坐汽車前往諭令小工等將土悉置火爐内監視銷燬 
[水警會勦帮匪]  
　　江蘇水警第二廳趙廳長接浙省水警總廳函略謂近有帮匪胡學成趙老窩子等糾合各處土匪私備槍械三四十桿配有子彈以船爲家潛匿江浙交界之河道遇有商船經過該帮匪等輙行開槍攔刦船户財物實爲航路巨患若非會同查剿勢必此拿彼竄因此函請飭由蘇浙毗連之水警派船設法搜捕以靖匪氛等因昨經趙廳長飭水警第一專署轉令第一分署撥調師船十艘迅往毗連浙境之石湖蕩等處會同浙省水警嚴密剿捕 
[艾家弄刦案六誌]  
　　艾家弄陳哲甫家於十四號晚被盜刦去飾箱一只旋經淞滬警察廳偵探覔線在滬杭火車站緝獲從盜兩名並原贓空鐵箱一隻解由二區署飭傳事主陳曾氏指認等情已紀前報茲悉昨日午後經該區警正余炳文傳到事主陳曾氏即提兩盜略詰供多抵賴余警正諭令陳曾氏指認該氏以所獲之箱確是原物惟盜匪面貌因當時天色已晚且因聞警心慌實難記臆余警正以原贓已獲不難研求是以判令還押原告退去候解警廳訊核正擬備文間適奉徐廳長諭飭迅解總廳核辦故余君重復飭警傳到事主陳曾氏於午後三時將所獲甲乙兩盜連同贓物派警押解總廳司法科訊辦 
[浚烳局查勘木行停排地位]  
　　南巿各木行前由浚浦避取締停泊木排經雙方屢次磋商規定嗣後起貨紮排須在離岸六丈以内曾由該局在董家渡迤南釘立樣樁以示限制各情迭紀前報茲聞各木行木植船連日運貨到滬者共有二十餘艘經浚浦局派人前往調查各該行起貨停排地位不能一律仍有在六丈以外泊排者前日下午由工程司率同小工前往查勘一周如遇逾越範圍者當將纜繩砍斷故各木商不免又受損失矣 
[變更年度之統計]  
　　滬寗鐵路管理局奉交通部令開本部編制四政統計本擬以會計年度爲準前已將劃定年度辦法令行遵照在案惟查數年年度迭更參錯糾紛實於比較平均失所依據現在憲法尙未告成年度尙未確演與其强爲遷就窒礙良多母甯按照年分較爲劃一應仍以一月一日至十二月末日爲一年分所有該局應塡表格已送至二年六月三十日止仰卽將七月一日至十二月末日應塡表格迅速塡送以憑彚爲二年分統計一面仍將三年至五年各年分徵集表按年繼續造送并將興革紀要附表呈部母延爲要此令 
[聯運時刻應同時改訂]  
　　滬寗滬杭甬鐵路管理局奉交通部令開查國有鐵路第四次聯運會議記事錄第十七議决案所載關於印刷鐵路通行指南一案業經本部核准令行各該路查照並飭由京奉鐵路辦理編緝事宜各在案茲據京奉路局呈稱竊查編訂聯運各路旅行指南所由各路改定之行車時刻表應同時宣布否則恐因日期之故難免不臨時更改致須重印本路行車時刻表每年於五月一日改訂與日俄兩國鐵路同時發表擬請通令各路將嗣後改訂行車時刻表之期均倣照本路辦理以昭齊一等語到部查聯運各路改訂行車時刻未能同時辦理誠於編纂旅行指南殊多困難而於各路列車開到時刻亦慮不能銜接自應與京奉鐵路同時改訂較爲妥善該路所陳各節尙屬可行仰即轉令車務處嗣後改訂行車時刻逕與京奉鐵路先行接洽務期聯運各路行車時刻同時改訂俾資銜接而免參差除分令外此令 
[緝私巡艦查緝鹽梟]  
　　兩浙緝私第二營魏營長查悉川沙沿海灘一帶近有大帮鹽梟衞全山等私購岱山鹽斤偷運至該處海灘起岸越過欽公塘轉裝民船由内河駛入黄浦江赴松屬各鄉私售每一私鹽船隻必有臬匪十數人携械護送自應會同外海緝私第一營調撥廣艇駛往川沙海灘駐泊以便易於查緝除令由第一連張連長派撥巡船速赴欽公塘以西之内河各要港駐巡外並於前日移文緝私第一營請派廣艇前往川沙沿海灘嚴密巡緝 
[各學校消息彚誌]  
　　第一高等小學上海縣立第一高等小學定於八月十二日卽陰曆六月二十五日舉行校友會業經議决於開會前二星期組織一俱樂部規定辦法分函各校友知照其辦法如左（一）日期陰曆六月十一日起六月二十四日止（二）時間上午八時起下午六時止（三）種類（甲）書報部（乙）音樂部（丙）游藝部（丁）販賣部以上各種應用器具由各校友於初五日前擔任收集送交周靜波收（四）不收雜費惟校友在校用膳者須備資知照販賣部代辦爲便利外埠校友起見凡到會者得留宿本校不取宿費膳費及臥具一概自備 
梅溪學校梅溪學校現因校舍不敷在西側添建校舍數幢將次完工聞定於暑假開學後創設營業所一處專集學生所製各種學堂用品供人購取並令學生實地練習藉重職業 
振新小學前日（二十日）上午九時派克路振新國民學校行第三次畢業禮各界來賓甚衆開會秩序列下（一）振鈴開會（二）全體向國徽行三鞠躬禮（三）全體學生奏琴唱歡迎歌及校歌（四）主任徐望先報告歷年略况（五）學生試演成績（六）來賓演說（七）職員演說（八）給憑發奬（九）主任訓詞（十）學生向來賓行二鞠躬禮（十）（一）師生行分别禮（十）（二）同學行分别禮（十）（三）全體學生奏琴唱謝賓歌（十）（四）禮成閉會聞此届畢業者二人王乃仁俞士英 
務競女學閘北三畏里務競女校係蔡君雲卿所辦自由陸希英女士主敎後成績尤佳今於七月二十日行暑假休業禮來賓無不贊賞 
[川沙縣知事詳報戒嚴後狀况]  
　　川沙縣章知事自蘇省宣布戒嚴後已按照條例實行稽查巡邏並由警佐張筱漁親自督率長警查察此外關於司法清道公共衞生諸端均力加整頓昨將以上情形分詳省道各署察照 
[運輸公會爭掃地脚之措詞]  
　　鐵路運輸公會因與仁榖志成兩公所爭掃滬寗火車麥根路货棧地脚一事昨又致函該兩公所云接奉尊函以敝會所擬規則於貴帮主權大有妨碍决難承認等因敝會查照舊章貨物鬆包漏出地脚仍應掃清倒在包内以免客貨損失向來地脚旣由貴公所掃取而損害賠償則由各轉運公司承認揆諸事理殊欠公平各公司對於客貨旣負完全責任掃取地脚仍由客商自取不過藉補賠償卽係各轉運公司之範圍斷非他人所能爭執想貴公所乃代客賣買機關對於客商不負何等義務自無主權之可言權利與義務互相對待天下斷無長享權利不盡義務之理敝會旣經成立由各公司代表再三集議欲保全客貨損失自應由敝會派人往麥站照料鬆包等事各公司亦可少受賠累且掃清地脚卽以抵補客貨并無一毫權利之私想存於其間也貴公所主持公道當亦共表同情 
[棉紗貿易之近况]  
　　棉紗自日商陸續搜羅以來價値騰漲昨日（星期六）某某等行又向内外東方等紗廠收買二十支水月十六支文明鐵毛等一千餘包水月每大包價銀二百二十五兩文明一百八十兩至一百八十五兩鐵毛一百六十五兩至一百七十兩又某紗廠開出人鐘（小包）二三百包價一百六十五兩日商某洋行向同業收進十六支紅團龍一百餘包價一百八十兩據該業中人云以前所收之貨並非銷於本國實係印度與某洋商等向該國預定各種布疋爲數甚鉅故駐滬日商尙欲搜羅因此昨日纱價又漲銀五兩至十兩公會售價亦無一定惟内地與各客帮交易仍不見起色蓋因成本太大買者皆巳停止也 
[鐵路旱橋月終工竣]  
　　本埠南火車站之旱橋曾由新任路局長飭由工程處重建在案茲悉該旱橋之橋樁現已改建鋼質材料橋面仍用木質甚爲堅固現正日夜趕築約在本月終工竣 
[香店不遵縣諭]  
　　滬城杜家灣慶雲齋香店主李少琴因串通把作陳三郎違背香業工帮行規由工帮瞽目各工人等舉楊俊效等爲代表控經上海縣署將李陳傳案訊明諭飭等遵諭入行如違干咎在案茲悉李少琴等並不遵諭一味抗延故經楊俊效等又投縣公署具禀請將該香店封閉前日經沈知事批示照准於昨午飭派吏警會同淞滬二區二分駐所巡警前往杜家灣將慶雲齋店中工匠夥友一律逐出將店封閉不料吏警去後至下署李少琴復將該店牌門除下仍照常營業又在中間上海縣公午封條下黏貼寃陷二大字下註告白一大方各原告覩此情形经李擅自開封又投該公署具禀請示矣 
[運貨碼頭宜用看守捕]  
　　南巿米麥雜糧行號每在租界輪埠洋棧起運貨物時被該處流丐偷竊經該業仁榖堂董事張樂君等函致滬商旅華維持會轉呈朱交涉員向領事團商議請飭捕房保衞茲該會接朱交涉員復函云前准來函並米業仁榖公所節略一扣以米業行號在輪埠駁運貨物每有流丐强硬刦竊囑向領團交涉飭捕保護等因當經派員與捕房接洽去後現據該員報稱此事刻接捕房副總巡函稱准七月三號來函當經細查順泰碼頭偷米之事一由於該碼頭係私産巡捕不能前往施行職務一由於該碼頭所有看守人僅係看守貨物一由於該碼頭小竊大半均乘船而逃其救濟之方法鄙人以爲該碼頭業主應向捕房僱用看守由捕房監督而運貨人亦須要求實行此事按照敝處調查所得此種有碍治安之事確係實在情形應即着手辦理也等語報請核奪等情相應函達貴會即希轉知米業公所查照爲荷 
[縱火圖賠之控訴]  
　　公共租界廣東路四百七十七號門牌萬茂刷染店近向某公司保有火險銀五百兩詎於前晚夜半將浸透火油之木板從披屋板翌縫中　入毘連之海口路二十五六號門牌鶴年長壽器店内縱火希圖賠償險銀當被該壽器店夥王四明瞥目喚同友人張阿友張小金許根春帮同撲滅立即報由老閘捕房派令中西包探前往將該刷染店内之潮州人陳錫榮常熟人曹永金連同浸透火油之木板帶入捕房押至昨晨解送公共公廨請究先由中西包探上堂禀明前情並將油浸木板呈案請察訊之鄭曹兩人延律師到堂聲稱本律師甫經被告延爲代表案情尙未研究請爲展期研訊經俞襄讞商之義副領事羅君判鄭曹兩被告押候下禮拜六研訊 
[緝獲戳斃彩雲姐之兇手]  
　　寗波婦人唐嚴氏即彩雲姐日前被黄忠鰲指爲勾引伊妻作不端之事用刀戳傷要害身死黄即逃逸由地檢廳委檢察官詣驗明確候緝兇究辦在案前晚九時尸父嚴慶遠投一區警署報稱兇手黄忠鰲匿居十六舖禎祥碼頭等語即由王巡官率巡長顧恩祥巡警閻振清前往查拿將黄緝獲解署後問明行兇不諱當飭押解警廳轉送地檢廳歸案訊辦 
[法庭研訊重婚上訴案]  
　　婦人龔邢氏偕母邢戴氏在蘇州吳縣公署控伊夫龔吟梅（即震澤鎭商董）在施家村地方與朱氏（卽朱二小姐）重婚向論被虐又將衣飾取去等情經吳縣署判龔朱各監禁三個月龔等不服投上海地方廳上訴尙朱預審龔使人至該廳趙刑庭長寓所行賄爲趙君檢舉移請檢察廳將龔預審明確起訴審廳判龔行賄罪處徒刑四個月所有上訴一案再候審訊各情迭詳前報前日午後經該廳端堵許三推事官會同劉檢察官等公開合議庭辯論先據龔邢氏訴稱嫁龔爲室已有多年夫婦素稱和睦不料丈夫近與朱氏往來親密去年九月二十七日公然在震澤鎭附近施家村施阿二房屋内重行結婚置婦人於不顧當時婦人告知母親邢戴氏屢向我夫理說非但不睬反被虐待且將氏之衣飾盡行取去所以心不甘服控於吳縣公署訊明判處我夫與朱氏各徒刑三個月詎伊等又來上訴求察訊之邢戴氏供詞略同又據證人俞啓生供稱龔邢氏是我内姪女龔吟梅與朱氏重婚以前民人已有所聞先期告知邢戴氏等迨至去年九月二十七日吟梅所訂重婚吉期前往觀看果見吟梅與朱氏結婚之後在客堂中雙待新郎新娘是時民人立告該處十七圖地保張小弟轉告巡警協同往拘入門由雙方親友出爲勸阻是實張小弟 
 
 

Page 11

 
 
供詞與俞略同問官謂張小弟曰此案本廳訪悉爾從中得賄洋十元且到龔吟梅處吃喜酒是否屬實張稱不敢得賄龔　婚時民人曾送禮洋一元至於吃酒一說伊等乃大户人家小民豈能輕入所以不去求察又據龔吟梅供稱與朱氏姘識後納爲妾並無重婚情事至於施阿二家實係爲我做壽此次因不肖親友從中播弄致我妻聽信讒言赴吳縣控訴質之朱氏亦供認與龔姘識又據施阿二施漁洲陸林梅等各證人上堂供稱龔吟梅在施家村施阿二家做壽實在去年九月二十七日朱氏已於去年五月初旬嫁與龔吟梅爲妾是實問官得供一再駁詰兩造各執如前問官會商之下判兩造各證人先行各具供結呈案備查復據兩造律師出庭互相辯論良久問官判龔吟梅還押龔邢氏並各證人退去候再復審核辦 
[擅自啓封之聲辯]  
虹口麥克脫路二百十一號門牌婦人陸奚氏之住屋因案被會審公堂給諭發封後詎氏擅自啓封被包探徐申慶查見將氏拘解公共公廨訊判交保在案昨日復訊氏延海德禮律師到堂辯稱被告之屋奉諭發封後被賊挖洞入内竊物經隣人通知被告前往察看並非擅自啓封請爲鑒核中西官判將案註銷陸奚氏開釋 
[兩婦交保候訊]  
婦人錢朱氏因被其夫錢興蘭在虹口捕房指控私取値洋二千餘元之衣飾潛逃昨由華探目劉森堂將錢朱氏及牽涉之婦人張周氏一併拘解公共公廨經王襄讞會同日副領事林君略訊一過以朱氏尙有沈廷芳控追名譽損失及不還大菜價洋案因即會判朱周兩氏均交人洋並保候訊 
[互扭釀命之結果]  
　　泥匠唐金甫於本月十一號午後與同伴李齊生因取泥口角在未完工之洋臺上爭毆詎李失足跌下傷重殞命唐亦受傷甚重由捕查見報告老閘捕房飭探將受傷人送請醫院醫治李尸車入驗尸所報請公共公廨中西官驗明諭着地保棺殮候唐傷愈再核茲悉唐之傷勢已愈昨由捕房將唐扭至未竣工之洋臺兇毆失足墮地因傷斃命等語譸之唐供與見證略同中西官以旣據見證到堂證明判卽將案註銷唐金甫開釋 
[民立路倒斃男屍]  
　　閘北民立路上昨晨倒斃年約二十餘歲之無名男子身穿白布衫褲赤脚着鞋形似工人模樣身旁置有棉被一條由四區二分所崗警查見歸報趙署員着十一圖地保赴地檢廳報請檢驗再行核辦 
 [P拐逃案解送警廳> 
　　某書局印刷工人劉坤泉之妻强氏被板木店主楊久章之子文奎拐逃由劉控經四區警署將楊久章轉送司法科判久章交保限將其子交案已誌前報茲悉此案因文奎避匿無蹤故久章逾限不能交出昨由段科員判解淞滬警察廳核辦 
[酗酒滋事之澈究]  
　　淞滬警察廳司法科自據二區二分署解到酗酒滋事之王阿三一名即經劉科長提訊王稱實因酒醉所致請求從寛劉科長以王不應昏夜滋事並事關放火拒捕未便從輕發落判王還押俟禀明徐廳長核辦 
[茶館不捐執照]  
　　顧根弟近存　州路六百四十號門牌屋内開設茶館不捐工部局執照被二百四十六號三道頭華捕查悉以其違章歸禀捕頭請廨出單傳顧到案訊罰 
[容留患疫小孩之科罰]  
　　英美工部局衞生處西人指控新閘威海衞路九十四號門牌居人方寅福容留患有時疫之小孩俞富順匿不報告免難傳染等情昨由捕房將方傳至公共公廨請究先由衞生處西人上堂訴明前情訊之方供俞孩係屬親戚偶患痧症業已送回其家中西官以家有患疫之人不應匿報判方罰洋十元充公以儆 
[此間樂不思蜀]  
　　東有恒路某洋人家女傭江北女子裘巧雲早經其母裘楊氏許與同鄉人某姓家爲媳現因婚期在卽前日氏由籍來滬邀同錢明珠唐高氏唐王氏等前往領女詎巧雲不願回籍成婚旋由西女東以其母糾衆行兇等詞控由捕房飭探將一干人證帶入捕房分别拘留昨解公共公廨請究原告西婦偕巧雲上堂證明被毆情形被告裘楊氏偕證投案訴明前情求請准予將女領回訊之錢明珠等亦不認行兇中日官以錢不應插身多事判押西牢兩月裘楊氏押兩禮拜高王兩氏從寛開釋至於婚事着裘楊氏邀同巧雲之未婚夫來案另行起訴 
[皮匠調戲女子]  
　　江北女子崔小妹在閘北某絲厰做工前日傍晚放工歸家被皮匠蔣玉卿攔路調戲該女即鳴崗警將蔣拘入四區警署控請究辦當經姚警正質訊蔣供曾與該女姘識近來女忽視同陌路今日途遇向論致被誣指調戲云云姚君判兩造供詞各執押候查明核辦 
[刑事改爲民事]  
　　賈恒九在公共公廨控徐復生私用賬洋三百餘元由廨將徐傳訊收押在案昨晨復訊原告投訴前情訊之被告不認私用中西官判將刑事案註銷着原告另行具禀歸民事案起訴 
[保人索償損失]  
　　中華商業公司前延逖百克律師爲代表投法公堂控元泰成蔴袋號股東兼經理吳槐卿不出定貨後由股東龔春榮等托王少堂向該公司擔保限期出清仍不往出奉堂諭將貨拍賣虧損銀七千五百兩着保人王少堂賠繳在案龔飭傳避匿今始提到王少堂延賚美律師代表控稱龔春榮托王向該公司擔保時言明到期准往出貨决不累及王信以爲眞故代擔保不料受龔之愚現請堂上着將龔應償該公司虧損銀七千五百兩繳出再着償還王少堂損失銀二千兩龔亦延愛倫律師到案聲稱案内情形尙未審查明白請堂上改期再訊中西讞員判龔還押准予訂期訊斷 
[不能限期交人]  
　　愛衆聯保壽險公司倒閉後有駐蘇保險　客顧玉麟等十七人同投法公堂具控後由包探韓邦達將該公司協理鍾安樵提案訊押諭着公證人將帳查明實虧九萬餘兩判將顧玉麟等控案候下堂諭定斷鍾交保出外限尋經理趙詠邭黄尊三等到案候訊在案昨鍾延穆安素律師到堂聲稱公正人所算之賬敝律師尙未審查堂諭限期尋交趙詠郇等惟趙等究匿何處尙須四出偵尋堂上所限之期太促請求寛限尋交中西讞員准如所請 
[查明購地起訴之誤會]  
　　某敎堂延律師投法公堂控稱堂中前向陸坤榮購得坐落二十四保二十四圖内則田一畝四分有另建造房屋因單遺失故繳價升科詎少去地五分七釐又契上載明以小浜爲界今被張孟氏將浜佔去以致陰溝不能出水請向陸坤榮追償損失銀一千兩該圖地保陸培生亦須連帶負責求請訊斷陸培生稱升科時並非地保經手故該地是否缺少不得而知判令查明再核在案現向某局查明少地之事實有誤會之處遂判將案註銷 
[運米缺少一石]  
　　婦人羅嚴氏在閘北夏家弄開設米店昨扭小車夫袁嘉福至四區警署控稱前日傍晚雇袁運送白米檢點之下少去一石應請究追當經將袁轉解司法科叚科員質訊一過判移地方檢察廳核辦 
[過犯摸竊鈔票]  
　　過犯孫士連前日在吳淞路摸竊潘阿太袋内鈔票洋十元圖逃被捕查獲人贓昨解公共公廨經中西官訊供屬實判孫押西牢九月期滿逐出租界 
[銀樓夥到堂作證]  
　　甬人高永林因與王阿四紀連生將僞造之某銀行十元鈔票至南京路費文元銀樓兌換飾物並乘間行竊値洋九元之金戒一枚圖逃當被店夥王福和察悉鳴捕將高等三人一併拘解公共公廨訊供收押在案昨晨復訊據中西包探上堂禀明前情並將僞鈔票及在高等身畔搜出僞小洋數十角呈案請察並據該銀樓夥王福和投案證明被告等混用僞鈔票並串竊金戒各節中西官向被告三人略詰一過判仍一併帶回捕房候查明再訊 
[用人承認竊洋]  
　　某洋人投法公堂控稱侍者周阿生於日前乘商人出外之時潛入房内竊取鈔票洋五元而逸事隔三天始回商人處向伊詢問言語支吾故此送案請究詰之周阿生供認竊洋不諱判押十天以儆 
[謝劵]  
　　昨承振預公司勸業場以觀覽劵二十紙見貽書此誌謝 
中華業敎育社通訊 
[中國救濟婦孺會之概况]  
　　中國救濟婦孺會之留養院設於寳山縣江灣鎭即玉佛寺舊址也該會同人鑒於婦孺之被人誘拐而至流離失所者爲人道上最痛心之事因創斯　除有家可送招領資遣外其餘悉留養於院中該會會長爲朱葆三君副會長爲王一亭君常年需費三萬金概恃會員籌集曁好善諸君所樂助成立至今已越六年救濟婦孺達千人以上留養者現有男孩二百七十餘人婦女一百三十四人分爲内外兩院各設一監院以管理之附設小學延請男女敎習分别敎授現有男敎室三女敎室二每日除受課外令其兼習工藝男子之工藝則有籐器科粘土工科西樂科而以西樂科之成績爲最著奏樂之技頗爲西人所讚許每出營業一次多者可得百圓至少亦需三十五圓全年收入可得三四千圓其學成出爲敎習者聞已不少院中曠地甚多暇則令學生蒔花兼飼養鷄鴨豬羊凡可以生利者正擬逐漸推廣也女子之工藝則有縫紉紡織院中留養婦孺之衣履均由縫紉科手製記者至該院參觀時見一室中有縫衣製履者剪尺紛陳操作甚勤此四百餘人之衣履設非由縫紉科自製其所費寗可計耶紡織科分紡紗織布及織毛巾三種毛巾銷路甚暢亦爲該院收入之一宗近以花邊爲社會所需要因令一部分之婦女編織花邊勤於工作者酌給工資以奬勵之此所以無敢怠也該院有男女病室延請西醫駐院診治留養婦孺有年齡較大者男子則爲之分送各商店各工廠令其自謀生計女子則爲之擇配遣嫁其報告書之序言有謂飮之食之敎之誨之疾病而醫藥之男女而婚嫁之可謂事事能實行矣 
來函 
[唐浩鎭來函]  
　　逕啓者近日滬上各報登載印壐一節查閱内容於此事原委殊不明瞭竊鄙人係任公府秘書兼輯瑞事管理印信前當種辟變起黄陂倉皇出走之後鄙人因聞逆黨有入府搜索印信銷毁之說危懼萬分卽約同丁將軍槐將壐印五顆冒險護出帶至天津鄙人當時以此項重器帶在身旁恐有危險因丁君原有眷屬在津即交其代爲收茂并取有收條嗣鄙人與丁商議擬俟大局稍定即　回北京而交黄陂而丁意則欲送寗交馮代總統彼此意見相左鄙人遂回京面謁黄陂請示當奉面諭送京卽復往天津而丁已携同眷屬及壐印來滬鄙人旋即趕至滬上面謁盧護軍使得悉寒日黄陂已電令丁槐將印信卽日送京交段總理轉呈總統迨鄙人尋至丁庽商請卽日一同起程送京不料其中稍有波折稽延數日現已懇請盧護軍使轉商英領飭捕邀同丁君將壐印五顆送交護軍使署暫存不日卽當由鄙人賣回北京復命茲因各報登載情形未明眞相合亟函述卽祈登入來函欄内以昭核實專肅順頌著祺唐浩鎭啓七月二十一日 
雜評二 
[朱交涉員免職（步陶）]  
　　朱交涉員今又明令免職矣計此數月中護軍使則楊去盧來道尹則　去王來今交涉員又有朱去薩來之變更滬地官場亦多故矣 
楊盧之更迭爲浙省政潮之感招可勿多論徐爲民黨知名人物朱爲舊國會議員其來去似均於部長不無幾分關係中國官場凡値一部長官去職時其所汲引之人員必隨而變動習慣蓋然也今者朱隨伍免其殆猶之前此徐繼孫去與以官言官最近數月來滬地外交界尙無若何重要事故發生無已其爲伍前外長到滬日之通告文電乎然而時過境遷伍君且自儕於平民其於伍君所囑託以代交文件之交涉員又何與焉然則今此朱君之去職自當别有其政治因果之所在已 
嗚呼昔也對德問題吃緊而朱君蒞止今也對德問題復起而朱君又以退休未知朱君所持政見與中央最近外交方鍼究竟有無異同也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談人名射覆（五）] [  非我]  
　　苞桑（懸露格）栩園花草（捲簾格）天芳王猛逸虎國母天父禮法義律泥　芝芳消閒瘦逸文人天眞山巖樵谷麾下雲林清道秀山大寳（正格）道三虚心（反格）碧波法人律西油草桐廬禮生服諸苦人悲世老婦饕丐庶正臣朔玉容振華羅蘭秋夢明宫天白 
[自由談人名瘦詞（一）] [  楊介清]  
　　五聲八音栩 
白浪千花帆一葉孤舟 
商律金聲 
讓畔而耕良農 
隱語逸虎 
凌霄一羽毛雲鶴 
雙雙瓦雀翼翼 
碧眼兒坐領江東小翠 
家庭常識 
　　眞珠漂白法眞珠爲鈣化合物所合成對於各種漂白劑皆有害惟　酸鈉則無害考舊眞珠表面附着之黄色物爲手指之汗脂在空氣中酸化所成法以眞珠浸於三％（百分之三）之　酸鈉（硼砂Borax,Na2B4O7）液中數時間後取出以羢布或小軟毛刷擦刷之如未純白則再如法駪之至純白爲度水洗之（注意）擦刷之時不可用力太猛否則眞珠有破裂之虞[  善寳]  
冰荳腐荳腐惟冬天氷之今有一法冬夏可用當購荳腐時囑其切塊較大（約十文切二塊）取水與荳腐同入鍋煑之水之分量以荳腐不露出水面爲宜然後擲食鹽一匙於水中同煑待水沸後十五分鐘之久取出浸於冷水中不久即成再加别種食料同煑其味頗美惟荳腐須購嫩否則粗而無味[  石孚生]  
葷素鷄豆腐皮三四十張以凉水浸軟再以高麗巾或粗葛布包裹紥緊置沸水中煑之三十分鐘後取出俟冷去裹切成小方塊以鷄湯香　蝦子筍片燒之紅白任便味鮮美 
鴨蛋豆腐取未挑皮之豆腐稍榨其水與鹹鴨蛋同置一處放蔴油醬油鹽蝦子攪匀味清冽 
藏火腿置火腿於鹹乾菜中可免生蟲且可使乾菜味美如已生蟲可以蔴油灌塗之[  魏罄凡] 不受酬 
集益錄 
　　答第三十八問肥皂之製造與良窳非鄙人所知至於肥皂用之黄色色料謹杼所聞以答肥皂所用之黄色色料如鉻黄姜黄比克林酸阿拉明等其中鉻黄爲鑛物性顔料姜黄爲植物性染料餘則爲人造色素鉻黄姜黄製造甚易述之於下至於人造色素則非大資本不行 
鉻黄製法以醋酸鉛百分紅礬二十五至三十分兩者溶於多量水中（水多則液稀液稀則沉　細）以後者徐徐加於前者之中則生黄色沉澱靜置之去其上部清液將沉澱充分洗凈後以適當温度乾燥之卽得 
姜黄我國盛産之價格亦廉坊問所售者爲姜黄粉卽以此粉浸於酒精與以脫之混合液中則黄色素浸出即可使用 
比克林酸（Pjcrloacid）採石炭酸（Carbolieacjd）爲原料將此放於濃硫酸中使成sulphoDjs酸類嗣後漸次加入濃硝酸使sulpbonjo酸之一部分或全部與Njtro羣置換即見比克林酸結晶析出也其化學反應如下 
比克林酸爲爆藥之一種容易爆發宜留意焉 
阿拉明（Auramjne）將MicklersKetone乾燥磠砂（鹽化　）及無水鹽化亞鉛粉末各一千瓦放入附有攪拌機之鐵釜内隨時攪拌加熱至攝氏表二百度經一點半乃至二小時後取其少許投入沸湯中試之如能溶解卽變化已完於是取出粉碎之加入冷水俾反應中所起之鹽酸完全溶去方可加水四百立特熱至攝氏五十度内外所有色素溶於液中濾去其不溶解物（由製造時起副反應生成者）將食鹽加入此濾液中行鹽析法即見色素析出 
右述數種色料不過略舉其要者述之而已其中鉻黄如遇硫化水素則漸次變黑且因肥皂中之剩餘阿爾卡里有傾於橙黄色之弊故下等肥皂用之至於洗衣服等可不至於有染色之憾其他諸染料色甚鮮明且無變色之患惟浣絲毛織物時恐有着色之病[  一立]  
附更正再答三十一問内（　養）誤（銅養）合更正 
長篇小說 
[寫情小說柳暗花明錄] [  常覺小蝶天虚我生合譯]  
　　第二十三章（三） 
羅倫就車召蘇惠恩共乘徐行默然有間曰蘇君此事尙宜深秘對於紅瑤村尤以不言爲佳蘇惠恩曰諾惟今行止若何南斐之役當不往矣羅倫微點其首曰吾今思海濱小住藉自攝養唯此番勞汝中心滋歉尤願汝釋其前恡蘇惠恩笑曰此何言哉若言勞則亦吾業使然將來自有賬單向汝索酬母望得便宜也羅倫因亦破愁一笑至旅舍蘇惠恩自辭去是晚羅倫卽於海濱覓得村舍蟄居一月屏心以養其志不與人交游亦不作書與人其從前鬱鬱之愁懷正如春風吹雲漸漸消歸無有而已槁之情苗亦遂如經春雨蓬勃怒發不可自遏必欲更往紅瑤村一見其心坎中供養之人縱不能見薏德但得與薏德比鄰而居於意亦爲美滿其心念如此遂亦不能再耐一日微雨初霽風日高爽羅倫已提其行篋獨坐火車之中前途愈近則其心躍亦愈甚車抵站已在夜中秋月沁人如水千林葉落靜氣迎人羅倫縱目四望不禁長嘆嗟乎今始近快樂之鄉矣此來至驟邸中未嘗前知亦無人相迓羅倫乃自提行篋獨步上坡覺雖在秋夜而萬物皆有歡容不似去時之蕭索信步所涉已抵歧路一往爵邸一即抵牧師之家乃不禁躊躇念將取道何適仰視月光方照山腰爛如積雪遙見疎林籬落之間露出燈光一點則知薏德尙未寢也乃不期而前今夜欲面薏德勢雖不可但得一望其窗樓或燈邊倩影亦足慰其多時之渴望時巳步至園次此地卽羅倫行時立馬回望之地紅樓一角方全浸於月光之中紅燈隱隱透出疎簾之背羅倫寸心飛越已入樓中失聲呼曰薏德吾愛吾親愛之妻其聲至低乃有一人似應其聲踏林烟而出衣裳窸窣似月中之仙則薏德也薏德本低首而行不見羅倫聞聲仰視則二人皆大愕薏德芳容失色如見鬼物羅倫則喜心翻倒已抱其纎腰呼曰吾愛薏德初如入夢一任羅倫之温存旣忽　然一驚力以手推羅倫之臂以出懷抱失聲呼曰天乎此何事者汝來遲矣汝來遲矣（第二十三章完） 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之絲茶]  
　　絲業議規（見本報癸酉年五月初一日） 
竊以作事貴乎圖成出言恥其不逮茲於本月二十八日同人齊集會館所有議定章程開列於後 
計開 
一此次集議俟洋商允許現銀纔可發樣交易 
一絲經過磅後當時結賬交銀如時候局促凖次日收楚該行藉詞延挨經手人即行知張會館將原貨提回通知各棧日後一概不與交易 
一經售絲經每逢禮拜六概不過磅如經手人隱瞒察出重罰該洋行或强自過磅照延挨付銀例一概不與交易 
一代洋商至内地抄辦絲經如在未議之先某棧接手某行若干即爲聲明自本月二十八日爲始且緩招接待巿上現銀交易通行然後再爲經辦 
一經手寄番絲經與售貨一例收現 
一如有背議私自賒與洋商一經察出照價銀議罰十之二成經手與客人對認其欵暫存會館以備善舉費用舉發者即以所罰之二成内提小二成酬勞 
一自議定之後如有背章等情董事與司月照議示罰一概不得徇情 
一如有風聞某棧與某洋商背章交易卽行通知會館派司月提該棧並該絲客賬簿及往來錢莊簿查究根柢以昭核實同治十二年四月二十八日上海絲業公會　 
尊聞閣筆記 
[費烈婦（見本報癸酉年閏六月十九日）]  
　　烈婦武進費氏善見之女歸同邑趙子培趙爲毗陵望族子培少喪父母繼從父殁無子子培兼嗣焉常囊筆遊吳越間得貲以養慈母成婚後烈婦事姑曲盡孝謹晝夜剌繡以助薪米子培得無内顧憂烈婦有族兄名仲箎者與子培爲從姑表弟豺聲蠭目膂力過人由是横行里中犯不規者屢矣因往來外家卽私其隣婦久之醜聲彰無可洩忿遂遷怒於妹疑妹洩其事持挺相尋令跪以受鞭提其耳嚙其面面上痕多滿隣婦乘釁亦大加辱詈烈婦旣無由置辨種哽咽不敢出聲嘗謂吾受兄侮猶可顧爲名門士族之人而受淫婦之辱尙何生爲第念夫在外姑在堂身與姑互相倚身死無人事姑矣吾不忍以一朝之忿累吾夫重傷吾姑也由是心雖悲不形於色逾數日子培由浙歸家中秘其事恐激怒致禍也烈婦亦絶不語子培窺有憂色及棒痕固詰之終不言仲箎聞子培歸挾利刃而往脅之曰洩吾事者汝婦張吾事者實汝也今吾將立殺汝烈婦遽奪持其刀跪哭曰寗殺我彼兩世一身未有子嗣今死若宗祧何子培倉皇逸出仲箎益憤憤縱刀毁室中物殆盡以刀柄擊烈婦曰喚汝夫至卽貸汝烈婦噤不能言且擊且嗓血流滿面有窺之者但呼傳語彼母歸嬰其鋒也漏三下仲箎復跨刀蹤跡之室中人見事益急皆屏息不敢出黎明不見烈婦隣嫗曰時四鼓聞門外似有泣聲不辨其是人是鬼也始知其赴河身死嗚呼婦死烈矣或曰其時婦苟不死子培或潛匿得免今兄繫獄夫含悲曷若不死之愈耶以是愚烈婦嗚呼斯言也决天下後世忠烈之防而有志之士爲之搤腕欷泣下而不能止也自古忠臣烈婦遭罹百端至捐軀命而不悔其心固有所大不忍也人情莫親於夫莫難於死而危急存亡之時求其夫之得生不知死之可　此其義　出於天性有不能少緩者又　計成敗利害部今夫人安樂相與共患難不相救者多矣即或奮袂以起不旋踵而巽懦觀望　蹙不敢前者則計較利害之念沮之也而謂烈婦然乎哉余與子培交有年其罹禍時距成婚甫三月耳今悲烈婦之死傷子培之遇不禁重欷累　述其事以俟有道之採擇焉（　） 
神話 
[一筆虎（見本報壬申年八月十四日）]  
　　寗波來有王姓者家小豐方謀遷居適束鄰有曠宅王廉其値遂僦居之王素嗜古玩多蓄名人山水字畫時値端陽故廂懸郭宗儀所書一筆虎字幅一夜王輾轉未寐忽聞堂上隱隱有聲如追逐搏擊狀繼聞大吼一聲宛如虎嘯王急起燭之但見堂上有一似狗而黑　逐一黄獸逃屋上黑者轉至側廂陡然不見但見所懸之一筆虎垂下尺餘别無所異王私忖曰母乃一筆虎之所爲乎或謂之曰此屋之所以廉其値者以素有怪耳居之者往往人口不安然此後殊無他異越兩月餘又夜聞虎嘯聲繼聞有狂呼之聲一王急呼家人視之但見一人臥廳上昏迷不醒逾時乃蘇詢其來由知爲梁上君子也王詰之偷兒乃云余登堂入室時見壁廂中檯上跳下一似狗非狗而黑者咆哮奔踴作吞噬狀余奔逃無路不覺大呼以致傾跌昏迷王素慷慨賞以錢千文揮之去轉閱虎字則又垂下尺餘王至是乃向家人曰前之逐狐妖者此一筆虎也今之捉偷兒者亦此一筆虎也於是更鍾愛之懸於中堂朝夕供奉視爲至寳云郭宗儀者或云字少泉嘉郡寒士也曾遊滬傭書善一筆虎或有悉其生平者云郭素崇佛敎每書虎字齋戒默念大悲咒畢然後迅筆疾書是以郭虎之名噪大江南北然此與道家符咒驅邪略等殊不可解也（1） 
[雜錄]  
　　治痢驗方徐亦安君來函云先慈以患痢棄養抱恨終天後僕又患痢甚危得友人贈與九籠薑略服少許即便霍然因其奇效訪得製法製以施送無論何種痢疾雖日夜至百十徧以及百藥不效諸醫束手奄然待斃者無不藥到病除起死回生且愈後絶無流弊勿因其收效太速又慮釀爲他症也僕當年本吸食鴉片故每逢煑烟時必購老薑數斤以製此藥（烟煑薑後於烟無損吸食亦如常僕食製薑之烟十餘年並無燥火之病今又戒斷十餘年毫無流弊）十餘年來治愈之人當以百計其中親見垂斃而獲生者四五人求索者甚多往往涕泣而來隔二三日見之已欣然道謝矣且有孕婦二人已足月而患痢醫云攻止兩難頗爲棘手試服此薑病旣愈而生産亦安其後僕雖戒烟而所製薑餘存尙多迨辛亥被搶併衣物蕩然矣寄居海上無力購貴價土以製薑素願成虚萬分抱憾近禁烟期届鴉片烟愈難得此薑將無製時此病亦終無良藥矣嗟恨何極今幸貴報徵集良方用敢縷告如有慈善家集資於善堂等處製送此薑功德無量或勸諸官廳凡查獲私土可以先製此薑俟薑製成後再將烟膏抛棄旣化無用爲有用且堪濟世救人不勝盼禱之至附方如左 
九籠薑製法老生薑數斤（二三斤至十餘斤不拘視烟土多寡烟鍋大小而定烟土以大土爲上廣土雲土次之西土又次之）洗去泥不去皮整塊用線穿起（如慮其烟汁不能透入用竹籖戳數孔亦可）俟煎鴉片烟時（煑土過籠之後以水貯鍋中收膏時）置鍋中煑之約一二刻鐘至烟欲起膏時（蓋水已熬少將近綢厚煑烟者謂之來膏）取出懸於簷下可避雨而無風日處乾之再俟煎鴉片烟時如前法煑之再懸於簷下曝之如是者九次則薑巳堅結成黑色矣曝透收藏遇有患痢者以數釐（三五釐至六七釐隨症之輕重用之最好先少服俟有效再服加多爲妥蓋其中雖有鴉片然在一分之内亦無妨事不過多服則心中小有嘈雜耳惟索有烟癖者須酌加小兒孕婦均宜從輕勿求速效爲要）嚼而吞下以開水送之或用一蓋碗用開水冲泡（如泡茶然）俟能入口時連渣服下服後卽覺腹中徽響卽已愈矣或再瀉一二次而愈如仍未愈時是病重而服藥少再進服一次（或酌量加服一二釐）至三次無不愈者奇效異常萬勿疑阻（1） 
 
 

Page 18

 
 
   
 
