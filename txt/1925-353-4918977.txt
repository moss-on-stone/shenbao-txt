# 1925 - 353 - 4918977

 

Page 1

 
 
1;第一萬八千九百七十七號;中華民國十四年
西曆一千九百二十五年十二月二十七號 星期日 * *   
 
 

Page 2

 
 
1;第一萬八千九百七十七號;中華民國十四年
西曆一千九百二十五年十二月二十七號 星期日 * *   
 
 

Page 3

 
 
1;第一萬八千九百七十七號;中華民國十四年
西曆一千九百二十五年十二月二十七號 星期日 * *時評 
[今後（冷）]  
　　因種種之感觸受種種之經騐今後我國民致力之點當若何此不可不深思而長計者也 
國民中之軍閥其實亦國民也非國以外人之也因種種之經騐受種種之感觸今後致力之點何在又烏可不深思而長計 
國民中之政黨與派别尤國民中有智識者也其受種種之經騐與感觸其知覺應捷於其他之國民今後致力之點更奈何不深思而長計 
第一目的簡先求國家與民族之存在第二出誠心第三培實力蓋目的簡而細故不爭全國自易一致各出誠心則無疑慮而自身之相爭相鬥可免培實力則精神與主義始有所附屬未來之大難正多非可以空言盛氣所能克勝也 
[國内專電一]  
　　北京孫岳督直兼省長鄧寳珊爲帮辦令下（二十六日上午一鐘） 
吉林奉電郭夫婦被擒後張恐有失昨晚卽於新民附近大達房地方槍决並謂用人失當擾及東省是余之過事後當傾家撫恤 
 
 

Page 4

 
 
1;第一萬八千九百七十七號;中華民國十四年
西曆一千九百二十五年十二月二十七號
星期日 * *現奉軍擬進守榆關聞饒漢祥亦被獲（二十五日下午九鐘） 
天津李景林確已避入日界本宅將僱外輪出津李派官僚外稱四凶十惡者均已避入租界四凶卽李書鳳李夢庚張仁樂郝鵬四人十惡爲楊雲峯等（二十五日下午五鐘） 
天津李景林部下敬（二十四）在英界引弧宅集合李有徑（二十五）晨偕李爽愷李書鳳等數十人乘十二號日兵艦赴魯説（二十四日下午四鐘） 
天津西北騎兵第四旅今晨到津 
天津馮軍前敵司令李鳴鐘敬（二十四）午後三時到津所部到約三旅一面佔領督署省署警廳及各要隘一面追擊街市潰兵各街稍被搶掠流彈斃居民數人八善堂及商會代表請馮軍維治安後秩序稍復日界仍戒備李軍被繳械者約兩萬人有三萬人沿津浦路南行意在衝到魯省（二十四日下午四鐘） 
天津直李第二師一旅長宋健五在楊柳靑失敗自戕（二十四日下午四鐘） 
天津敬（二十四）晚續到馮軍五旅徑（二十五）南行追擊潰兵（二十五日下午四鐘） 
天津國民一二軍均到津一軍駐河北司令部設大經路中州會館二軍駐河南司令部設大胡同督查處舊址昨晚張之江鹿鍾麟彭世銘均有安民佈告人心漸安定今日各街商舖已開市惟省署前之金鋼橋仍不許通行各街市國民軍佈崗守衛極爲嚴密並有馬隊梭巡（二十五日下午六鐘） 
天津張之江李鳴鐘均於昨晚先後到津李軍敗兵昨在津被國軍繳械收容者約二三千餘均潰散估衣街等處敗兵稍有搶掠幸馮軍早到未受大損害（二十五日） 
天津孫岳之直督鄧寳珊之帮辦聞已確定惟省長屬之一軍人選現尙未確定有張之江爲直長説（二十五日下午五鐘） 
天津京津間火間今晨已通並售客票天津津士紳現組織天津地方善後維持會辦理善後維持地方設縣敎育會内昨已成立推舉嚴範孫等理事十一人分總務交際兩股 
天津今晨洋價由每元三百三十枚跌至二百九十六枚（以上二十五日下午五鐘） 
天津總商會急籌鉅欵辦理善後京津客車徑起各開一次（二十五日下午四鐘） 
青島海琛海圻華甲三艦已裝足煤水待命出發赴奉（二十六日下午五鐘） 
漢口警廳奉總部令函各報謂報載長江内部破裂係奸人揑造挑撥（二十五日） 
鄭州魯事岳意將李紀才召回後另作計議並令田玉潔留守魯南 
鄭州樊鍾秀率部萬餘自由攻晋晋閻以爲二軍所令電詰岳岳覆係建國豫軍行動與國軍無關閻即下令痛擊昨岳得晋電謂樊部祇餘二千餘人向豫逃退鄭州李虎臣部在陜共有十旅已開一部分赴直助戰 
鄭州某要人言此次直魯戰事豫省二軍並未開拔吳氏窺豫計畫恐難得手此間檢電極嚴（以上二十三日下午五鐘） 
徐州國民二軍旅長馬登瀛由寗運來步槍子彈十萬發過徐赴棗莊 
徐州宥（二十六）午陳儀召徐屬各縣知事會議（以上二十六日下午七鐘） 
[國内專電二]  
　　香港宥（二十六）港華商總會開會舉李右泉馬叙朝羅文錦李星襄陳殿臣陳碧泉蔡少桓江貽蓀李耀堂謝樹棠爲負責代表日間上省商解决工潮條件省方昨派宋子文抵港聞工潮條件已商妥六七成港方代表上省祇討論賠償工人損失一條已定舊曆年内準可解决 
香港林俊廷派黄參謀來粤謁汪精衛商投誠（以上二十六日下午八鐘） 
廣州廣九鐵路工人因控告之工程師梁永槐復職議决有（二十五）起罷工對付 
廣州沙面洋商有兩星期後復業消息 
廣州沙面法租界巡捕昨已缷除武裝廣州蔣中正尙無返省確期 
廣州粤漢車梗（二十三）下午八時由韶關開過江村站附近遇匪三十餘人裁刦搭客被擄十餘人財物被刦一空貨車幸免遭刦（以上二十四日下午十鐘） 
廈門張毅出巡長泰於徑（二十五）返漳州張擬合孔昭同援楊漢烈解决陳國輝廈門許卓然徑（二十五）自汕頭赴廣州 
廈門厦舖賈捐局宥（二十六）日召各行商議來年徵捐辦法各陳意見但到者甚少（以上二十六日下午九鐘） 
福州省槪算議會主丁糧附加及年節關借欵取消加釐照原加减半並許必要時發行臨時公債六十萬元尙在與財廳磋商中（二十六日下午五鐘） 
長沙趙日内將有重要通電發表聞係對於日本進兵奉天及西北與蘇俄締結密約之警耗反對假借外力斷送國權並主張救國方針舍聯治莫屬 
長沙第十八團唐尙所部漾（二十三）有一部抵省鞏固省防 
長沙中行借欵年關第一期七十萬將由沈副行長帶湘 
長沙趙定敬（二十四）檢閲三師第六旅在省部隊及十一旅新兵營 
長沙鄒序彬將改編部隊實行整軍案 
長沙唐生智電告抵永州 
長沙葉開鑫唐生智電趙三師派孫碩人四師派林振濤爲軍需委員會委員 
長沙湘中省道修築辦法計路長約二千六百里分三期修築五年完工修路費用每年約需一百六十萬元分别由田賦釐雜鹽各税加收附股及五金礦募股每整股爲五十元中分十零股息年六釐設監督總理各（以上二十四日上午十鐘） 
長沙財政司長張開連漾（二十三）出席議會答覆質問各案（一）提徵田賦案貴會通過附帶四項條件其中除十四年七月一日以後提欵准予扣抵一條因有特别苦衷改爲本年十二月底以前提欵者一律流抵（二）軍人提欵案日前因賀師長以年關雙通提借政府已去電制止並通電各軍一月份軍費定本月二十五在省署發給現欵嚴禁就地籌撥此事政府可負責不致再有提借事（三）雜税發包案前曾派員赴各縣考查均已由各局長發包與其爲局長中飽不若明令發包且可月少局費萬元月增税收入萬一舉數善終結各議員仍主張對於（一）提借列抵辦法事前未交議認爲不合（二）軍人提欵要政府切實負責否則通電各縣拒絶提借（三）維税不能發包（四）以布蠲免災區田賦最後財張謂貴會與政府本屬一致希予諒解（二十四日上午十鐘） 
蕪湖王普今日乘安豐輪赴寗 
蕪湖新任蕪湖關監督兼交涉員何炳麟今午接事（以上二十六日下午八鐘） 
靑島商民以保安隊駐青以來極資維護擬改組商團可永久留青但將來薪餉與以前欠餉尙須考慮 
靑島趙藍田接路局長任後赴濟接洽要務今日返靑（以上二十六日下午五鐘） 
哈爾濱英領費理伯回國柏達删日接事哈爾濱安達招新兵七十五名送奉吳俊陞命梁泮旅駐安達戒嚴期内集會歸司令部核定（以上十六日下午三鐘） 
哈爾濱長官公署今日遷秦家崗明早受各界賀午後各界公宴張長官 
哈爾濱總商會籌辦全國商聯會哈事務所 
哈爾濱領團今晚宴華官 
哈爾濱聞東鐵停發各機關明年免票 
哈爾濱哈市公議會改選以舊章不適聞須俟改正章程再選（以上十九日下午六鐘） 
特約路透電 
[關於中國之外電]  
　　二十六日天津電國民軍在總車站與河北境内劇戰後奪據天津直軍三千拒戰半小時退出車站國民軍先鋒隊沿大街奔行槍彈亂飛李景林於國民軍從事車站出發時即出署入日租界繼聞李率殘兵三列車沿津浦路赴魯省二十四日晨全部直軍經過天津挾有各種槍砲租界由義勇隊與聯軍防衛保護華人電氣廠之意人回擊兵士殺死二人兵士未有强欲入租界者二十四日晚國民軍完全據有天津先鋒隊向西追擊直軍今晨甚安靖防衛隊漸撤京津火車將復通 
二十五日東京電陸軍省鑒於天津新局面準備派兵兩大隊往津但刻未切實决定 
二十六日東京電今日報紙謂滿洲大局現已解决但不甚美滿某報謂日政府若在郭松齡離山海關之前予以警告則郭張間之戰事可以阻免云時事新聞稱戰爭乃張作霖行政不善所致張宜改此政策而與北京合作否則第二郭松齡將起於後云又某報稱張作霖與馮玉祥恐將接戰日本宜即設法勸止之云 
二十六日東京電外務省未正式宣佈郭松齡被殺之消息但發言人今日稱奉天領事已奉訓令向張作霖爲郭松齡乞命張已允派員赴新民屯傳令勿加殺害但顯已太晚矣聞日本現勸張作霖寛赦郭部下將士郭兵多已投張某日報訪員在新民屯失蹤日本已要求張調查張允照辦外務省對於滿洲事件之轉變極爲悲觀但仍聲明日本始終中立一般輿情以爲時局暫定但以馮張間將有戰事爲慮 
二十五日東京電外務省發言人今日稱張作霖縱戰勝然在敵軍來攻之可能性未消滅以前未許復入奉天外務省覺時局尙未定日人所以許郭松齡軍隊佔據牛莊與錦州者因該兩處未有奉軍且因未有在該兩處作戰之危險也云 
二十五日東京電日報論郭軍之失敗有三原因（一）郭軍彈藥浪費以致缺乏（二）奉軍側擊（三）吳俊陞騎隊運用得宜郭松齡二十四日午後喬裝苦力奔遼陽爲奉軍隊兵所追獲據奉天消息郭被解至奉天昨夜十時槍斃其妻亦被殺陸軍省已證實郭松齡被捕之説但未能證實槍斃之報告 
二十六日東京電奉天官場消息日兵可令已取消六哩區域内不許有華兵蹤跡之令因時局現可許取消此禁令也 
二十六日東京電大藏省大臣因經費起見今日嚴重主張撤回奉天軍隊其結果爲陸軍省聲明决計年内撤回高麗派出之兵其他軍隊則稍緩亦即調回海軍省稱驅逐艦鈴木號已被遣往秦皇島保護日僑因李景林敗兵現退向該處也外務省稱張作霖尙未入奉天但料其即將要求入城復行使管理權如無續戰危險日本始可允之云 
二十六日香港電華人約三百人今晨赴廣州擬疏通恢復廣州與香港間之友好關係 
[印度國民大會]  
　　二十四日康披爾電印度國民大會定十二月二十六日舉行由納都夫人主席納都夫人今日由孟買抵此羣衆歡呼迎之領袖諸人照大會之規定悉穿手織布之衣惟手織布雖經甘地提倡迄未見通用也提交大會之議案有（一）英帝國外之自主（二）排斥英貨（三）解散自主黨以便大會自己施行衆所贊同之行政會計畫以上完全離英獨立與排斥英貨兩層能否得多數人之贊助尙屬可疑現有兩處自主黨領袖率其黨人來此擬與尼魯氏辯論將自主黨政策自由阻撓改爲相應的合作此外尙有一特點爲印度共産黨之會議 
二十五日康坡爾電印度自主黨行政會今日討論提交明日全國大會之議案後通過尼魯氏之建議内稱議會屢次要求憲法改良將各部行政之責任除外交與軍政暫時保留外一律移歸議會如政府對此不予以滿意之答覆議員除設法阻免缺席之宣佈外不得出席於議會又决定如果發生上述情事則自主黨特别委員應召集全印度大會委員會以草擬大會與自主機關所應辦各事之程序 
[法特休戰説]  
　　二十四日巴黎電貝魯特消息特魯斯與法當道已締結休戰之約無如大馬斯克要人往見阿特拉施氏告以續戰無益之結果新任高等委員郁文納釋放政治犯二十四日巴黎電法當道與特魯斯締結休戰約之説恐尙未成事實法外部並未接到證實消息 
二十四日巴黎電貝特魯電稱法特休戰説不確 
[里孚人之渙散]  
　　二十四日巴黎電費土電稱里孚人團體繼續有迅速渙散之象現森納柴族已全部投降此族據有維加流域不獨爲最重要部落之一即其所佔地勢亦可使法人有軍事上甚大利益奥胡立德族亦降又據維桑消息尙有兩部落已叛離阿白杜爾克林並拘禁或殺死阿氏所派之官吏 
[日本舉行國會開會式]  
　　二十六日東京電攝政太子今晨正式舉行國會第五十一届集會之開會禮國會將於星期一日休會至一月二十一日 
[英國對於戰時敵人商船之地位]  
　　二十四日倫敦電外相張伯倫於十二月十八日通告駐外英代表言及戰事發作時敵人商船之地位謂一九零七年十月十八日在海牙締結之第六公約其目的在統一交戰國待遇外國口岸内敵人商船之行爲查上次大戰中敵人商船之在外國口岸者悉爲該有關係國所没收此種舉動與一九零七年海牙出席諸國之態度及公約之條文難以調合英政府因樞密會之决議未採行同樣舉動再查簽約國之未能推准此約者計有十七國德俄雖批准之但附有重要保留而美國則並未簽字故此約之目的顯已完全未達到云 
[美孚與太平洋油公司合併]  
　　二十五日紐約電加立福尼州美孚油公司與太平洋油公司已合併但須交股東議准此兩公司資産共值四萬五千萬元 
[公電一]  
　　北京通電各省衙門均鑒臨時執政令參謀本部呈請將京畿警衞總司令部參謀長王承燮免去本職王承燮准免燮准免本職此令任命吳錫祺爲京畿警衞總司令部參謀長此令京養（二十二）印 
杭州省敎育會電申報轉北京馮督辦南京孫總司令廣州國民政府武昌蕭督辦並各省軍民兩長各法團各報館均鑒日本無故出兵入奉助亂不特蔑視我國主權且恐破壞東亞和平本會除聯合各界一致抗爭外請速協力對外限日撤兵不勝盼禱浙江省敎育會敬 
 
 

Page 5

 
 
1;第一萬八千九百七十七號;中華民國十四年
西曆一千九百二十五年十二月二十七號 星期日 * *公電二 
　　兗州來電各報館均鑒一養日總指揮田維勤令陳王等師集中曲阜袁家聲旅田玉潔師集中大汶口李凌霄馬吉第等旅由寗陽張萬信紀元束段國璋閻曰仁各旅由東平新泰等地分道前進會師濟南二省垣各界因張在德州勢盡援絶公推袁致和王旅長爲臨時保安司令各城門均架大砲拒絶張宗昌一面電請田氏來省主持一切三田維勤號日佈告兗濟各縣商民疾苦商界照常營業學校一律上課潰兵游勇嚴查重懲一時羣情大慰四民悦服 
國内要聞 
[郭松齡槍斃後之奉訊]  
　　郭松齡槍斃之慘狀林長民確亦被槍斃郭松齡屍骸已運奉將以郭首級祭姜登選張作霖聞信大樂日本撤廢警備區域東方社二十五日奉天電云張作霖語東方通信社記者曰因郭松齡背叛事件之解决東三首得免赤化與馬賊跳梁之患余覺此事之愉快無可比喻言及郭松齡槍斃之事張氏爲之黯然閉目沈思半晌而言曰郭被余之憤激不平之部下所殺害與林長民之死相同可謂罪惡之結果但余對於此不勝感慨其餘郭氏之部下余擬槪不追究云云 
二十四日夜槍斃之郭松齡林長民二人之屍骸已用軍用摩托軍護送來奉天 
兹悉郭松齡逮捕時之情形如左郭氏於二十三日在巨流河河畔之戰鬭知已無可挽回乃偕其夫人及從者於砲彈之間逃至日本領事館後又向九堡子（譯音）方面奔逃被追蹤而至之黑龍江軍從野菜倉庫中拖出先砍斷其兩足夫婦同遭槍斃其屍骸由憲兵護送至奉天受張氏之檢驗擬將其首級供諸姜登選（即被郭殺害者）之靈前以慰姜氏於九原 
電通社二十五日奉天電云郭松齡反戈不及一月於二十三日巨流河最後之一戰竟一敗塗地不可收拾繼知大勢已去即與夫人衞兵逃至日本領事館後復他逃以途中危險即潛匿菜倉内忽被黑龍江騎兵發見先將其兩脚切斷然後與其夫人一同槍斃屍首由憲兵隊携往奉天於是山海關北鎭方面之郭軍陸續投降張作霖在奉聞郭松齡被捕之耗即召幕僚大官共舉祝杯續電云叛將郭松齡使其夫人斷髮男裝載之於車己則扮裝苦工力圖逃走途中匿菜倉内忽被奉兵槍殺目下屍體已運至奉天兩足切斷首則懸諸街市觀者塞途其願問林長民亦已被捕槍斃 
二十六日奉天電云張作霖派參謀處長赴吉田奉天日總領事處聲明殺郭松齡並非受己命令而爲者要求諒解 
二十六日大連電云關東軍司令官以奉天大戰告一結束特發聲明書云從前發表之滿鐵沿線警備區域即時撤廢 
二十六日東京電云陸軍省公表前因奉天戰事所派遣之朝鮮部隊步兵二營砲兵二連均限於年内撤回原駐地點由第十二師所派遣之部隊亦限於新正内撤回内地 
阿合參謀總長今日午前十一時半赴東宫請裁可撤回由朝鮮派赴南滿之步兵一個大隊砲兵二個中隊事即電訓關東軍司令官照辦 
[奉郭軍最後决戰前之情勢]  
　　奉天通信自十六日以來張郭兩軍並無劇烈戰事蓋奉方原取守勢利在郭軍之緩進以便得手設防至郭軍非不欲長驅大進直搗潛陽而行軍異常濡滯者一因郭軍現時不滿五萬人國民軍因受直軍之重大打擊自顧不暇已無餘力作郭軍後援而郭軍僅以此數於前後左右均須顧忌不敢放膽進攻二因奉軍退一地必將鐵路緊要處拆毁（如鐵橋等）郭爲行軍之便利又必俟鐵道修復方能前進三因郭軍給養無來源近日頗有乏食之歎現雖派出多員分赴就近各縣迫索而徵集頗費時日以故進軍不能神速然近日前鋒已入馬三家子距奉不及百里故奉方形勢仍然吃緊兹再將雙方情形分析述之（一）張作霖亟欲親征就刻下奉方軍隊實數言之已在十萬以上力倍於郭似不難守而節節退却者一因新舊兩派軍官意見不恊二因各部士卒多無鬭志故張擬親自出馬藉以振作士氣並新製大　數面以壯軍容十六日召集各團體首領入府告誡謂本人不日馳赴前線督戰汝等母謂我託故逃走現時我已下一决心即戰至一兵不存我亦不逃退至吉黑兩省徐圖恢復誓必除此逆賊爲止云云嗣因張作相吳俊陞王永江楊宇霆等竭力勸阻謂大帥離奉人心更起惶駭殊與治安有碍且前方並不十分緊急在防各將儘足禦敵萬不可以千金之軀深入險地而張之内眷勸阻尤力張始允姑看前方形勢倘加緊急仍須親自出馬（二）瓦斯砲運赴前線張對郭恨之剌骨誓必設法誅滅而後已故已將瓦斯砲數十尊運送前線預備危急時應用此項毒瓦斯砲於去年下半年有俄人某在兵工廠化驗廠所造内中毒質較輕謂人迷倒後逾時尙可復醒是否屬實非局外人所知（三）郭軍占領營口情形當汲金純由錦州潰敗時恐郭軍逼迫乃將溝帮子營口間之鐵道拆毁數段及郭軍進占溝帮子即派人趕將鐵道修復令馬忠誠旅長丁喜九參謀長及外交主任齊世英率第五十九團砲兵兩連騎兵一連及紅十字隊一連乘火車向營口出發當軍隊出動之前郭即致電遼瀋道尹佟兆元（道署在營口）謂本部軍隊現已出發來營請即迎接入城毋庸驚擾佟接電大駭罔知所措以張現正力謀敵抗迎之則爲叛而郭軍來者不善拒之又不敢乃招集各團體首領到署開緊急會議均以兹事體大不敢主張電張請示亦復無及忽憶及鮑英麟統兵在此負防禦之責亟以電話邀之此時鮑尙在夢中到署佟以郭電示之鮑大懼良久曰此爲予之責任當率兵拒之怱怱去久之無音佟派人探察則鮑已潛遁部下軍隊亦四散鮑英麟者乃鮑貴卿之子而張氏之壻也現任營口水軍練兵營營長郭難發留軍千人在營防守以公子身分安敢禦敵不遁奚待佟聞報惶駭萬狀不得已就商於英日兩國駐營領事對於郭軍如何而可務請設法保護俾免危險於是英領布萊斯杜氏日領棚谷氏一同渡河赴河北站訪郭軍長官提出下列之要求（一）爲避免英日兩國僑營商民之危害請貴部軍隊勿入滿鐵附屬三十基米範圍内（二）爲保全營口商埠之秩序請貴軍勿入營口街市（三）爲避免營口戰禍起鑡請貴軍勿渡過遼河郭外交員齊世英答稱本部軍隊到營在此按兵不即渡河佔據營口街市者一爲便利國際之接洽二爲補充一切軍需所提要求之條件當然允諾且本部軍隊所到之處秋毫無犯請轉諭中外商民一律照常營業勿庸驚擾英日領事回復於佟佟大喜一面與張氏來電報告郭軍抵營情形並謂當郭軍甫抵營時職即率領警察扣留船隻在河口竭力把守敵軍見我防備周密形勢嚴重不敢進窺乃停於河北站惟警兵力單萬難久守務請火速派遣援軍以免疏虞云云一面擬具維持營口治安條件仍求英日兩領事携遞郭軍要求承諾（一）不得解除維持治安之警察武裝（二）不得對商民有煩苛之需索（三）須保全各機關首領之體面（四）大部軍隊不得移駐河南（五）地方秩序須照舊維持不得濫發命令（六）原道尹仍有辦理行政事宜之主權（七）不得在營口作積極之軍事行動均經郭軍允許並有英日兩國領事擔保十六日又有郭軍兩團開到營口復由營口派出軍隊約一團餘經牛家屯向奉天進發奉張聞之大駡而手下又無得力軍隊可派徒深焦灼聞十三日午後曾派某部軍隊向營出發抵禦統領何人刻尙未詳（四）郭松齡致各法團電郭以奉天指日可下特致電奉天各團體宣布政見以安人心（一）嚴禁士兵有不法行爲（一）極力保護中外商民（一）中國交通邊業東三省商業公濟平市錢號吉林永衡黑龍江廣信等各銀行號之紙幣以前所發行流通於市面者仍可照常行使不加限制（一）維持三省各法團各機關之現狀（一）保護官有私有之一切房屋財産此電到後頗有對郭表示同情者此外郭并有一敬告東三省父老書歷數張之失德并標舉本人事定之後治奉方針十項（五）張作霖對東三省之通電蓋因郭松齡之宣言書而發其原文如下東三省各道尹各知事各團體父老子弟各報館同鑒作霖德薄能鮮受地方父老之託謬承疆寄自辛亥迄今已十五年矣雖幸閭井又安四民樂業較之各省變亂相尋差稱寧謐而盜匪未能悉戢任使未盡得人民生之疾苦未盡撫循地方之事業未能備舉按之職責所在已屬内疚於心猶復欲以一隅之力出而齊天下之艱利則歸人謗則歸己嚴守干政之戒而不能免政府之猜疑本無權利之心而不能弭各方之疑忌虫之生木實先腐兵弗戢火將自焚以致禍變起於蕭牆叛賊資爲口實咎實在我夫復何辭作霖爲世道人心計不能不正亂黨賊子之誅爲東省安全計不能不定毖後懲前之策自今以往悟武力之非知民治之要誓當悉改舊觀與民更始以休養生息爲根本以保境安民爲主張縮武備以省財力之耗講屯墾以謀實邊之策防全融之紊亂則竭力以爲幣價之維持杜赤化之侵陵則注意於經濟之發展實行民治以謀文化之設施嚴飭軍紀以求閭里之安寗近法東隣師資非遠冀竭綿薄之誠稍效桑榆之補叛軍一定即日實行后土皇天共聞斯語謹布悃忱以告邦人張作霖銑印（十二月十九日） 
[京津戰事中之外人抗議]  
　　使團領袖公使荷使歐登科氏十八日代表關係各國公使特致公函於外交部略謂（本公使於月之十六日奉到貴部公函稱准馮督辦函稱敝軍對於由京關津揭揚外國旗之汽車二輛因在交戰期間故始開槍等因相應函致貴使即希轉達各國公使爲盼等因本公使當將尊意已轉達各國公使但各國公使亦非吝警告其國人出入交戰地帶之危險然根據辛丑條約咸主張應速恢復京津鐵路及陸交通是盼故北京應使國際列車迅速開始其職務勿再妨碍平和且中立之外人俾得遂行其職務今使團及外人間斷絶外交的郵務的交通業已十日是以要求應採最良手段俾勿再受其影響爲荷一電通社消息本月十二日駐軍爲修理日軍軍用電線計曾派工兵軍曹難波繙譯日高技手猪上三名前赴楊村附近視察電線狀况爲國民軍所捕難波氏迄今行踪不明日使芳澤得訊後立對警衞司令鹿鍾麟及外交部提出嚴重抗議要求立予釋放但至今仍未解决日使現更向馮玉祥提出抗議一方並極力設法以求該問題得速解决但難波之行踪卒未判悉當日充通信班長之野添大尉於聞知三名被捕消息時即向國民軍前敵司令要求釋放而前爲救護國際列車事前往楊村之公使館繙譯原田亦作同樣的要求均被拒絶現日本方面仍在嚴重交涉中但據國民軍方面之辯明則請（因彼等在楊村附近名爲修理電線實有通敵之嫌故命部下捕拿但所捕僅其中一充當繙譯之中國少年餘均逃匿不知所往）云云 
[樊鍾秀攻晋受挫]  
　　　錫山近因樊鍾秀軍進據遼州一帶已派重軍分途堵擊前日京中某要人復接到閻氏及山西督辦公署篠電各一通謂攻警軍隊已於十六十七兩日先後擊潰該電分錄如次（一）昨日我軍三路圍剿敵人激戰竟日斃匪無數敵勢不支紛紛向東潰退人數約四千餘至拐兒鎭適遇我伏兵斷其後路隨即擊斃一千餘名餘匪狼狽東竄現正在追擊中一兩日内當可告肅淸也特電知山篠（十七）印（二）本日大部分敗匪被我軍跟追至許村一帶又遇我伏兵斷後截擊死傷枕藉餘匪沿山四散棄置槍械物品無算我軍現正分途搜捕據俘虜供樊鍾秀於昨日急行東逃第一路司令李善林受重傷衞隊司令樊鍾華受迫擊砲傷第二路司令雄桂蘭第四路司令趙天靑均潛逃無踪特電知山西督辦公署參謀處篠（十七日）印 
某軍事機關昨亦接閻錫山來電報告已派兵夾攻樊鍾秀樊不支向後退却該電原文如下一建國豫軍司令樊鍾秀率領所部軍隊約二萬餘人由河南武安縣進攻山西遼縣之峻極關錫山爲明瞭眞相維持和平起見急令駐在該處之晋軍後退以防誤會而便疏解同時派本署副官赴河南晋謁岳督辦西峯兄請求制止樊軍行動復被扣留迫不獲已當令平定長治各處晋軍向樊師前後施行夾攻樊軍不支向後退却謹此電聞閻錫山叩皓） 
山西省局自入軍事狀態後閻錫山與太原衞戍司令孔繁茂商議當委南桂馨張建昌馬駿楊中科李德懋榮鴻臚路福保等七人爲太原衞戍副司令官并令南等即日就職在第二師部組織司令部以維治安正太鐵路各站近貼有閻錫山告示略謂（魚（六日）日樊鍾秀自稱建國豫軍總司令率匪攻遼邊峻極關我守兵一排爲避免戰事計令退附里之下莊乃彼復進攻并繞我後路因馮玉祥督辦迭次來電必能制止伊等動作故一面電詢馮督辦一面令我軍退六十里至拐兒灣禦敵該匪隨即來攻我軍四連以手擲彈應戰傷亡兵一千餘名匪乃退下莊頃准馮督辦來電内開陽電奉悉不勝駭異已飛電岳督辦查明制止弟（指閻）方亦須對之布以相當兵力此等舉動對貴省爲擾亂地方對岳督辦爲不從命令如有妄動盼痛剿之言出至誠請予採納等語又據栗（和順）知事電稱敵人所到之處無不放火掠搶本督近已派軍前往痛剿不日即可肅淸仰商民人等各安生業）聞省城方面近日戒備亦十分嚴重閻錫山以軍事期内深恐奸宄混跡擾亂治安特飭令衞戍憲兵兩司令部及警廳人員日夜在各街道嚴密查察每晚由衞戍司令部編列口令至下午十時後街道往來行人須對口號如有跡涉嫌疑者即帶區審訊各城門關閉時間較平日提前一時戲院妓寮營業亦一律限至下午十時爲限閻又特通令各縣各在本月以内成立民軍營以保衞本縣治安省軍則一致對外所有民軍營槍械准由軍械庫領取在民軍營未成立以前先由各縣警佐督率人員聯防會哨一面復由警廳派員分赴各縣切實調查以重防務 
至樊鍾秀攻晋之動機據國民軍駐京某要人所談則純出於樊氏之自動某要人云樊鍾秀年來在豫處心積慮欲圖發展前經胡景翼委以國民二軍第六師師長但樊迄未受命仍以建國豫軍總司令名義號召收編潰軍土匪實力在二萬餘人今春助胡擊憨大賣力氣原想圖陜結果未有所獲頗爲憤憤故胡景翼逝世樊曾有電保孫岳督豫自是岳樊之間因有隔閡嗣後亦漸諒解此次豫軍討奉樊忽大告奮勇願効前驅故岳畀以一路司令由湯陰進取大名不意樊入直後逼留邯鄲石家莊一帶不再遂進後岳又電令進攻德州其時樊已潛率所部分兩路入晋一路由武安取遼縣一路由石家莊進襲娘子關其出兵均在深夜不由火車輸送故外間雖有豫軍圖晋之説但未證實其爲何部且當局亦曾否認樊軍行抵娘子關附近十餘里之由中即進止前進於侵晨直入娘子關該處曾有普軍兩營駐防驟不及備全部均被繳械此信傳出豫岳始知樊已入晋當以豫晋原有妥協之約萬不可背疉電令樊撤退其時遼州方面亦已交綏樊以勢成騎虎有進無退並將留直豫境内之預備隊全數調赴晋境東西兩路均已關火日昨馮玉祥有電制止亦歸無效現在樊氏如無援助晋軍實力尙足敵之有餘樊軍因子彈不多但以智取不以力戰雙方目下正相持於平定遼州兩處連日尙無激烈戰事又開事前駐守遼縣者爲第十旅第二十團許晟　所部守遼邊峻極關者爲許團第二營王天村所部當樊入關之際王營長尙在酣睡中故樊乘其不備而長趨直入迨入遼境後許團駐拐兒鎭之第一第三兩營皆不戰而退當商師率師趕到後有一營之衆集中待命詢其不戰之故衆皆無詞以對遂將營長一人連長四人就地正法懸首示衆而兵士則繳械遺散許團長則已不知下落大約爲樊部擄去又有連長二人率衆三百餘於十四日逃至榆次亦被第六旅楊心如收集已奉令將連長斬首兵士悉數遣散 
[北京國民黨發表宣言]  
　　開除共産派黨籍原因國民黨中央執行委員會昨以第四次全體會議名義在京發表告國民書一通原文極長大意謂（孫先生逝世以後加入中國國民黨的共産黨分子專意爲共産主義發揮事事效忠於蘇俄不但將中國國民黨的三民主義放在腦後反利用中國國民黨的招牌來宣傳他的共産主義務使中國國民黨與共産黨閙成一個皂白不分並且欲把中國國民黨也變爲蘇俄的附屬團體這國民唯一屬望的中國國民黨如果也同中國共産黨和軍閥一樣成爲外國支配中國的工具則中華民族的危亡豈不更加幾百倍的可慮因此中國國民黨中央執行委員會第四次全體會議斷然决議取消共産派人在中國國民黨的黨籍即是使中國國民黨自身取得自由的地位奮勇來做國民革命的先驅亦即是完全爲求我們國家在國際的自由我們國民在政治上的自由我們民族能獨立發展的自由起見現在國民中個人或團體反對共産黨的固然也不少中國國民黨對於此點却有極分明的界限界限爲何就是中國國民黨是要領導國民從事國民革命工作以圖建設完全獨立自由的新中國國家凡屬眞正爲全民衆謀利益的中國國民黨皆誠懇的歡迎引爲同志反是即一切軍閥化官僚化政客化的個人或團體絶對不能夠因其也曾反對共産黨的緣故即許其從新隱混在中國國民黨中間這個理由正爲共産派的急性病和他們的緩性病一是使國家粉碎一是利國家腐爛於我民族都不利益的中國國民黨有此决定纔能夠依全民衆的利益次第實施其一切主張我們是近的口號如下（一）打倒一切帝國主義（二）剷除一切軍閥（三）人民集會結社言論出版一切自由（四）不斷的改善農工生活（五）建設國民政府其辦法又須由民衆自己的團體不受侵犯不受指使不被利用以光明純潔的行動選出代表第一步組織國民會議預備會議第二步由預備會議産生國民會議第三步由國民會議建設國民政府依孫先生遺授給我們全國國民的建國大綱進行） 
[公債局換發債票展期]  
　　内國公債局爲整六整七金融等換發債票原展期限扣至本年十二月間行將滿期而持劵人未經換領者尙不乏其人兹爲顧全持票人權利起見仍照原展期限再行展限以便持劵人換領昨已發出通告如下（一）查整理金融公債萬元票掉換千元票原展期四個月現已滿期惟查該項債票尙有餘額未經換發兹爲顧全持票人利益起見特再展期四個月扣至十五年四月十五日截止凡持有金融公債萬元票願換千元票者務於十五年四月十五日以前持向本局換領新票過期不再換發其有不願換者聽（二）查元年公債換發整理公債六釐債票原展六個月期限現已滿期惟查該項債票尙有餘額未經換發兹爲顧全持票人權利起見特再展期六個月扣至十五年六月三十日截止凡持有元年公債在本局公布整理號碼之内願換新票者務於十五年六月三十日以前持向本局換領新票以憑支取本息（三）查八年公債換發整理公債七釐債票原展六個月期限現已滿期惟查該項債票尙有餘額未經換發兹爲願全持票人權利起見特再展期五個月扣至十五年五月三十一日截止凡持有八年公債在本局公布整理號碼之内願換新票者務於十五年五月三十一日以前持向本局換領新票以憑支取本息 
[奉郭對峙中之哈爾濱（特）]  
　　哈爾濱特約快函奉天軍中之郭松齡變異後東三省一時騷動此爲當然之事然東省特區重要之中心點哈爾濱地方雖經宣佈戒嚴然實與戰事無甚關係一因哈埠距奉尙遠奉天有事除金融稍感影響外尙不致有直接之影響二因東省特别區跨及吉黑兩省關於此種軍事問題向例由吉黑兩省政府解决特區政府不爲充分的主張三因沿東省鐵路一帶外僑雜處政權雖經收回情狀無異商埠緣此三點奉郭之爭謂與哈埠無大關係亦無不可且哈埠之重要官吏一爲東省鐵路護路軍總司令一爲行政長官一爲東省鐵路督辦夫鐵路督辦純粹鐵路方面之官吏與内政不涉現任督辦劉尙淸氏向在金融方面與政治絶少關係也護路總司令雖屬吉林軍務督辦兼攝而事實上現由濱江鎭守使張煥相氏代理張並兼行政長官故特區軍政兩權集於張氏一身近則更兼戒嚴司令部司令其改權之統一不待復贅張氏近與領事團及中外新聞記者與當地商民隨時接洽且將保衞地面之宗旨宣布故特區之治安當無憂慮惟自奉郭戰事發生得要事務事實上不免停頓凡可緩辦之政事大都緩辦中商業 
 
 

Page 6

 
 
1;第一萬八千九百七十七號;中華民國十四年
西曆一千九百二十五年十二月二十七號
星期日 * *方面亦均觀望不前（金融不免受其影響耳（十二月十九日） 
[吉敦路借欵簽訂之經過]  
　　總額日金一千萬元日來吉敦路借欵喧傳一時顧實際如何究不易即下斷語兹據來京之吉長路重要職員某君談話謂此事最初之醖釀及最後之成立始終均魏某一人所主動緣魏自民九葉恭绰初長交通時即任吉長要職時逾五載得以安於其位者即因葉之間接爲彼夤緣對於奉張時有物質上之報效故雖在東省獨立期間亦竟屹然未動迨上年葉再登台魏更大肆活動比以擴展吉長線直達吉屬敦化縣之計畫（約長五百華里）一方向葉鄭及奉天所設之交通委員會建議一方即逕與大連南滿鐵道會社接洽百計進行期在必辦所以然者蓋不特借欵成立居間有所弋獲且合同一簽便可先商墊欵分事報効而結果則望升督辦兼領兩路局長之好夢亦必立告圓成名利雙收無逾此者顧以對方條件過苛致僕僕京奉道上歷時數閲月卒未如願以償會江浙軍興奉方需欵孔亟魏知時機已至乃飛電邀葉到奉力促其成果不信宿而此約竟正式簽訂維時代表政府方面者爲葉魏及東三省交涉署長三人日人方面有南滿會社代表曁駐奉日本赤塜總領事兩氏地址則在奉天交涉署内此十月中旬間事也該合同訂借債額爲日金一千萬元而簽字後當付墊欵數目則載在另一議定書内内容異常秘密條件亦極其苛酷惟正式合同則在簽字之先魏曾用油印分發該路各處課簽註純取公開研究之態度蓋一則當日旣在奉張勢力範圍下固絶無秘密之必要一則不可告人之隱俱在另一議定書内第爲防止吉林省議會及公民之反對計關防不得不嚴密耳當時旣簽訂後魏某即於翌日親　合同到京接洽一切旋復遄返長春以兼任吉敦路工程局長名義調派吉長各處課人員分别從事籌備並在吉林設立該路辦事處庀材鳩工日不暇給云 
[東路老少溝站之匪訊]  
　　擊斃兵士二名搶去槍三桿哈爾濱華東通訊社云東省鐵路哈長車於本月十三日早二時二十分自長開哈十次小票車由老少溝站開行後至二時三十分忽有不知姓名一人至路警值日室問賣大洋否欲調換買票路警答無大洋而該匪忽拿出手槍對路警施放鐵路長警均行臥地該匪開槍後即時外出此時候車室尙有二匪亦連放數槍致將該站護路軍十八旅十九團一營二排接車兵王樹黄鴻德二名擊斃並搶去大蓋槍三桿路警還擊數槍均未命中該匪遂遠颺無蹤該管派出所吳巡官當飭長警在管界加設崗位以資警衞並呈報特警處通令各警署一體嚴防務將該匪等弋獲嚴處以伸法紀而維治安 
[鄭州二三軍因爭車頭激戰]  
　　鄭州通信鄭州車站自時局不靖以來大小車頭幾爲軍人扣盡京漢隴海兩路客車雖每日開行一次但祇有車站調車所用之極小車頭勉强拖行行車時刻毫無一定以致坐守車站之乘客終日未得上車者往往有之然各軍所扣之車頭並非出於軍務緊急運輸奇繁因在鄭各軍餉項久未到手以故得此軍用緊急之名目大扣車頭包運商貨分肥運費昨日（二十二）下午二時國民第二軍二師軍人見由南開來一車頭欲上前截扣詎已被國民第三軍留鄭兵士所得乃向交涉并謂二軍有正式軍用三軍不應出攘奪之手段碍妨軍務且鄭州爲國民二軍範圍車頭車輛當然有優先扣留之權三軍兵士則謂車頭車輛爲國家所有之物二軍能扣三軍豈不能扣何况汝有軍用吾等亦正爲軍用而扣如此爭少者有時兩不相下旣而二軍兵士抽出盒子砲勢將用武三軍兵士見勢已岌立即提出同樣之盒子砲先發制人砰然一響二軍爭辯之兵洞胸倒地車旁一排長猛聞槍聲舉目回顧見同營兵士被三軍擊斃乃亦袖出手槍趨前開擊一彈飛出由三軍兵士之額際飛過膚雖擦破僅受微傷三軍兵士順手將盒子砲還發一響該排長亦腹穿身死在站二軍數十人尋聲蜂擁而至三軍知難逃避疾將車頭開動向北飛駛幸此時軌道上並無車輛阻止否則危險更不堪設想二軍數十人因追趕車頭不及遂各用盒子砲描正車頭連開五六響子彈均從車頭鋼板激射四飛此時警備司令部之偵緝隊已聞聲趕至追問原由二軍略答數語後即行折回車站北面意將尋覔在鄭國民第三軍從事報復警備司令楊瑞軒恐事情閙大影響治安急出調停遂得暫時停止武力詳報三軍懲辦當肇事時鄭州各商店比聞槍聲勃發爭相閉門銀行錢莊及較大之店號均下鐵栅落鎖停業至六時以後各警崗增加武裝警察四人復有巡街軍隊往來俊查通宵達旦未曾稍息其特别戒嚴之情狀實爲鄭縣久未經見此亦汴省軍隊之怪劇也（十二月二十三日） 
[吳佩孚代表柴勤唐抵濟]  
　　南北兩路戰事雜聞一濟南通信日前赴漢口接洽吳佩孚張宗昌之子豐樂於二十日返濟已詳昨函今日聞與張豐樂同來者尙有吳佩孚代表前山東鹽運司柴勤唐氏只以柴行踪秘密故當時未有知者柴下車後即下榻於濟南道院與張宗昌接洽之程度如何外間雖尙未得悉然柴爲膠縣人前以郭緒棟介紹於吳佩孚得任山東鹽運司極得吳氏之信任此次來濟代表吳氏其任務之重要自不待言矣援直軍總指揮徐源泉昨電張宗昌報告十九日率部抵滄州滄州泰安間客車仍照常通行南路省軍與豫軍仍在大汶口南驛間相持未發生衝突今日有由德州來者所談省軍與豫軍在德州鏖戰事甚詳謂守德州者省軍第一百三十六旅旅長吳杰部一營豫軍弓富魁部一旅猛攻五日始下程國瑞督師克復德州時利用新投效之土匪若干人搶掠極慘酷又據肥城基督敎會某君云省軍克復肥城後居民逃避一空城内只餘敎會職員二人全城門窗幾無一不被破壞受禍之慘爲從來所未有焉 
[畢張尹互鬨之結果]  
　　靑島通信畢庶澄與張懷斌尹德由等互鬨在諸城混戰數場後張懷斌即行電報張宗昌申述苦衷張宗昌曾覆以一電文云（特急諸城張護軍使憲臣兄鑒成密歌亥電計達頃接支電離防就醫至深慨念我兄老成持重淡泊明志亮節苦衷實深欽佩弟戎馬半生飽嘗憂患今則世界潮流愈趨愈下社會狀况愈趨愈惡蒿目時艱灰心已極此刻薄責在身未可遽退但期戰事早息大局稍平即當立卸兩肩還我初服報載畢司令通電是否爲其所發抑係有人僞造此間未接原電已飭詳查聲復此次初因誤會逼起糾紛實非意想所及尙賴我兄深明義理不至爲外方所竊笑剿匪布防馳驅勞苦務望先到省垣暫圖靜養兼得覿面把臂傾談肺腑畢司令閲歷尙淺鹵莽未免皆弟調度不善之咎切盼到省暢聚妥定辦法沿途乘車等項如需有人照料即派員馳往俾備奔走沂莒防務勞兄佈置妥恊殊慰遠懷仍請轉告王代旅長妥爲辦理倘有所需即可來領至畢司令所扣符副官及隨從兵馬已電飭查明趕速放還得復再達張宗昌魚印）而畢庶澄則以膠東一帶戒嚴司令名義發出訓令云照得靑島戒嚴司令尹德山因久離職守呈請取消業已行知在案頃據探報該部餘黨尙有多人在境内盤踞行踪詭秘兹爲維持安寗防杜奸人起見合行令仰該廳派人嚴密偵查如尹部餘黨在境内有軌外動作立即呈報以憑查考此令畢氏又傳知各機關云（照得本司令爲膠東一帶總司令所有膠東軍民兩政均歸節制業經呈報及分行各在案惟查靑島爲吾魯省之門户華洋並處商賈輻輳值此軍事期間負有地方之責者自應勤謹從事以盡厥職乃戒嚴司令尹德山久離職守置地方治安於不顧本司令職責所在業經呈請將靑島戒嚴司令尹德山明令取消所有靑埠嗣後關於戒嚴事宜統歸膠東一帶戒嚴總司令部辦理除分行外合行令仰即便遵照）現在諸城尹德山部已經畢庶澄派兵前往迫令改編該部共計三營第一營營長周天錫爲鄭士琦舊部第二營營長温樹勳爲前海軍司令温樹德之弟均屬靑島保安隊所改編所有槍械均爲日人離靑島時移交者畢現將第一二兩營編入海軍陸戰隊第三營則編入第五軍第一梯隊中均已運回靑島兵營分駐至於張懷斌所部在烟臺方面者共有兩營均被畢部繳械遣散在諸城沂州莒縣方面者共有四營自張懷斌告退後暫由第一團長王福有代爲旅長經張宗昌派預備軍長王翰鳴前往改編矣至於畢尹張互鬨之起因實由魯張旣委張懷斌爲膠澳護軍使又任尹德山爲靑島戒嚴司令更調畢庶澄爲膠東海陸防守司令在畢以爲海陸防守司令當然包括一切軍隊均在彼統率之下在張則以膠澳護軍使例以他省當然獨尊而尹則以與魯張爲舊友旣膺靑島戒嚴司令之名義祇能聽從張宗昌命令不肯服從於畢於是小小靑島遂起管轄權之互鬨尹張不敵出走諸城戰爭之後雙方損兵不少高密膠州一帶人民被禍亦重昨畢司令已將靑島湖南路尹德山之公館没收改爲第五軍司令部諜報處已由周寄湄處長遷入辦公矣 
[豫匪軍仍踞亳州惟已被皖軍包圍]  
　　滁州通信皖軍第一旅司令部前（二十）日移駐滁州城内之豐山書院愚素與該旅部人員有舊今（二十五）日走謁見有該旅第二團團長張世賢自亳來電報告情形内云豫匪司令孫殿英駐城内姜家公館率四千餘人一律快槍在城將人民婦女搜集三四千人禁於濟良所大院内種種虐待不可以言喻婦女不堪其辱多有投井或懸樑自盡者十九日圍城各旅擬下總攻擊砲將數發匪在城内斬百姓二三百人迫挾基督敎商務會及各機關出爲要求軍隊勿發砲二十二日復令扒城襲擊匪在城上每名匪徒監視百姓五六人以碎磚石子下擊並由城牆中間距地約四五尺許穿槍洞以守二十三日匪由北門開城外揷即被機關槍擊斃三百餘名匪復退入城中距城北約三十餘里之某鎭有匪約千餘名欲爲援應亦被擊退現在北門至東門一帶由職團各營擔任東門至南門一帶由皖軍第四旅長高世讀率路樹先林鳳翔之各營擔任由南門繞西門至北門一帶由皖軍第五旅長華䥧章率該旅第一團長賈承波第二團長張拱辰等擔任終日圍困云云據此可知亳州之確未克復也（十二月二十五日） 
[蕪湖快信]  
　　王普因部署所部軍隊編師及駐防與籌備就任後各項要務尙未妥帖現已决定延至十五年元旦日就職第三旅補充團二三兩營新兵及機關槍連二十四日午分乘小輪兩艘及拖船四隻運往當塗駐紥 
蕪湖爲米糧聚會之區米價之漲落足爲全省米糧多寡之表證本年本已荒多熟少近以米商紛紛運赴漢口一帶銷售致米價飛漲前官廳曾出示每石以十元爲限今已溢出二元有奇居民叫苦連天將來殘冬荒春勢必益見增漲蕪湖各界已有起而爲平價運動對於有名無實之民食維持會頗多責難 
河南開封太康縣旱荒有難民男女約八百餘人二十四日逃荒到蕪船皆泊於臨江灘下上午十一時突有三百餘人擁至總商會堅索食米三十石旋警廳縣署得訊派隊馳至彈壓結果給錢四十千由官廳押令出境實業廳長陳光譜二十四日自安慶來蕪謁見王普報告本省實業近况 
[皖垣對日出兵之市民大會]  
　　國民黨市黨部發起遊行演説之激昻本月二十五日爲再造共和紀念日又爲西人耶穌聖誕節安慶國民黨市黨部先期發起是日開市民大會乃於前一日晚間忽傳皖垣各敎會學校學生有全體出校之説又有謂明日之市民大會專爲反對基督敎而設者全城各學校本擬全體加入作大規模之遊行惟多數主張此項市民大會不能以反對基督敎爲前提是以届時各校到者不多其實此會乃爲日本派兵奉天而發非有他也二十四日在省敎育會開預備會公推法專校長光明甫爲遊行總指揮二十五日晨九時許各界至公共體育塲人數約在兩千人以上以學生佔多數當推法專敎員許炳松爲臨時主席許君即宣布請大衆三呼（中華民國萬歲）衆人三呼畢繼靜默向國旗行三鞠躬禮禮畢許君乃演説略云今日大會乃反對日本帝國主義侵入我國奉天不得已而作此示威運動吾人應於今日始爲救國之先導希望明日後日從此做下去説畢即出隊上街遊行前導大旗爲（安慶市民示威遊行）等字後隨千餘入人各手執小旗一面上書（反對日本進行滿洲）（打倒帝國主義）（打倒基督敎收回敎育權）各種字樣出公共體育場經過同仁醫院三步兩橋二郎巷出大南門進西門上司下坡走三四牌樓由省敎育會門首至北門散會沿途所散傳單宣言不計其數并隨行演説大呼（反對日本進兵滿洲）等口號歷時至五句鐘之久各區警署均出全隊保護各敎會學校門首保護尤爲周密所幸秩序井然尙未發生何種問題其他如一中一女師等校因恐此次爲人利用預備改期集合遊行作示威之運動矣 
[南潯鐵路之危險]  
　　第十四次股東大會二次未開成之内幕南昌通訊南潯鐵路長不過二百四十里而所負日本東亞興業會社長知借欵已達千萬以上每年息金計洋七十七萬分上下兩期交付該項息金截至本年底止共欠四期計洋一百五十四萬按照借欵合同如潯路積欠息金至四期該會社即可管理潯路又合同載明民國十五年應還本一百萬逾期不交該社亦可管路當此千鈞一髮之秋而潯路營業自潯陽道尹鄒日煃奉委兼代總理後之反愈趨愈下現在營業收入平均每日不過一千餘元以之維持現狀尙虞不足遑有餘力還此鉅額債欵該社日人因此特别注意近來催索息金之函電幾如雪片飛來並時派代表來潯向鄒面索鄒以代理期間本人不願肩此重任遂商得方本仁之同意定期十二月十九日在南昌開第十四次股東大會一面選舉正式總理一面籌商還債辦法吾人之意以爲届時股東諸君必有一番偉劃碩謀挽救潯路孰知竟因二三人之競爭總理又演出宣告延期開會之怪劇矣 
南潯鐵路第十四交之股東大會原係根據前任總理胡思義辭職而召集當去年十二月間方本仁舉兵反蔡成勳之際北京政府爲順從民意主張贛人治贛起見特任胡思義爲江西省長胡以政務叢脞勢難兼顧路事比向董事局聲明辭職經一度之會議通過後遂公推傳國俊以協理資格攝行總理職權斯時因軍閥政客忙於攘奪地盤競爭位置無暇計及潯路故傳國俊之攝行總理職權得以暢行無阻且傳氏又爲本省財政界之老手對於聚歛之術頗爲諳熟故亦能博得某軍閥之歡心此傅之所以在任四月始終無梗之情形也迄至本年四月間有交通部僉事贛人趙世暄者前曾一總潯路深知個中三昧經政學系政客之介紹與其軍閥頗有聯絡亟思登臺一顯身手當由三面預定傅爲總理趙爲協理此議旣决遂定期五月某日開股東大會補選正式總理不料距開會之前一日傅國俊遽變原議秘密援助江西銀行行長包發鸞之弟包金波組織恊理某軍閥聞訊極爲震怒遂漏夜飭軍警知照董事局謂戒嚴時代停止一切集結社該局見情形陡變只得宣告延期而官廳對傅之情感則因此大减矣傅本兼任官辦之贛省銀行行長嗣因某項僅欵不能如官廳意又開罪於財政廳長文羣於是不特行長一職因此撤任即攝行總理職權亦一筆勾銷當由方本仁李定魁會銜委任鄒日煃兼代總理惟潯路係純粹商辦質性以商辦之鐵路總理竟出之於官廳之委任就法律言殊覺毫無根據故鄒氏亟欲經過一渡機械式的股東大會之選舉方得謂名正言順不生反響此所以定期十二月十九日開股東大選改選總理之所由來也但選舉必憑股權潯路商股約有四百餘萬如有半數以上股權即可當選爲總理該項股權以傅國俊掌握爲多約有八十餘萬傅因形格勢禁不敢再作馮婦遂宣佈願得二萬元之代價以所有股權讓渡鄒爲熱心總理者之一與傅磋商至再以租價太昻毫無結果迄至改選之前五天忽又有前組織國民會議代表尙未開票之鈕傳善異軍突起加入競選竟以二萬五千元將傳之票完全租去此外又在九江以重價租有股票四十餘萬號稱可以左右潯路之三轉運公司亦表示爲鈕幫忙鄒氏自知股權不敵鈕遠甚遂聯絡政學系政客陳某設法打銷改選當由陳等以該路股東名義呈控鈕傅賄選情形於方本仁並請停止開會靜候澈查方氏據此比於十八日訓令實業廳飭董事局暫緩開股東大會一面由實業廳修改潯路選舉章程經此一番佈鄒之兼代總理無形中又可延長若干歲月矣但鈕亦豬人中之健者聞訊後已懇某總司令來電關説未悉當道將何以對付之也（十二月二十二日） 
[廣州反段運動之大巡行（毅廬）]  
　　東較塲開會與巡行情形大會席上議决之各要案廣州各界近因北京上海等處發起反段運動昨亦由農工兵學各界發起在廣州舉行援助京滬反段運動大巡行會場設於東較場先數日已籌備完妥定二十日上午十時開會會場設立演講臺三座成三角形農工演講臺向北西隅爲商學演講臺東隅爲軍政演講臺全場入口處懸有横布額大書（反段祺瑞示威大運動）字樣場内四處均遍樹小幟書有（打倒賣國的段政府一（打倒一切反革命努力）（援助各地革命運動）等標語是日十時以前農工商學軍政各界均紛紛列隊齊集會場十時開會農工臺由李森主席軍政臺爲周逸羣主席商學臺爲沈寳月主席各主席同時登臺就席宣布開會理由略謂今日爲反段示威運動目的在打倒段政府北京市民日前爲首次之熱烈示威運動滬上次之現在我廣東民衆當起而與京滬民衆聯合一致打倒賣國政府以鞏固民衆革命之基礎使省港罷工得最後之勝利同時使政府出兵北伐掃蕩一切反革命勢力建立統一全國之政府云云後由主席將是提出各種議案經大衆通過遂散會預備列隊巡行斯時萬衆歡呼其口號爲（打倒賣國政府）（援助各地革命運動）（廢除不平等條約）等等巡行民衆不下十萬人尤以工人軍隊爲最多學界次之巡行路徑由惠愛路出永漢路沿長堤入太平路至西瓜園散隊附錄是日議决各議案如下（對北方倒段運動之議决案）廣東根深蒂固的軍閥在最短時期中已被廣東革命與代表足衆的政府所剷除有精兵數十萬并有强大帝國主義爲後援助的張作霖未經攻擊而一敗塗地這正證明軍閥崩潰之速度日加而不能再延殘喘五卅運動以來民衆反帝國主義運動日益高漲雖有軍閥之摧殘與反革命勢力之破壞中傷仍日漲不已近日在北京上海等處民衆又有大活動之勃起蓋民衆爲發展其革命勢力起見及與帝國主義直接衝突起見已急於奪取政權使人民各種自由得保障使革命的戰線能一致使指揮反帝國主義運動能統一廣東人民旣已握得政權以剷除廣東省内的反革命努力應與全國民衆聯合一致以打倒段政府及一切反革命勢力并建立一保障人民自由與帝國主義奮鬭之全國統一的政府（對馮玉祥及國民軍之議决案）際此統治軍閥失勢人民正在努力爭奪政權時國民軍之態度有舉足重輕之勢是以本大會議决通電馮玉祥與國民軍請其表明態度决定爲人民之武力以助人民奪得政權抑决定再蹈奉張之覆轍仍扶持段政府而使軍閥勢力重新凝固（擁護罷工工人與香港交涉之議决案）省港二十萬罷工工人此次爲中國民族的自由而奮鬭忍饑耐凍堅持至六個月之久爲中國革命史上所未聞見之犧牲與毅力此次罷工非特對香港帝國主義給以絶大打擊而爭回中國八十五年前之尊榮并已帮助革命政府完成其掃滅反革命勢力與鞏固廣東革命基礎之功業現在香港方面要與罷工人解决罷工見以我全省人民應一致擁護工人之要求務求達到勝利爲止不可護我爲革命爲民族辛苦奮鬭犧牲之二十萬同胞單獨吃虧也（十二月二十夜） 
 
 

Page 7

 
 
1;第一萬八千九百七十七號;中華民國十四年
西曆一千九百二十五年十二月二十七號 星期日 * *   
 
 

Page 8

 
 
1;第一萬八千九百七十七號;中華民國十四年
西曆一千九百二十五年十二月二十七號 星期日 * *   
 
 

Page 9

 
 
1;第一萬八千九百七十七號;中華民國十四年
西曆一千九百二十五年十二月二十七號 星期日 * *國内要聞二 
[浙自治法定期公布]  
　　浙江省自治法原擬由省法會議咨送省長公布現查浙江省自治程序法及浙江省自治法會議組織法對於公布手續均無明文規定若由省長公布恐外間引起誤會於本省自治前途或有窒碍業經官民兩方本合作精神協商一過援照九九省憲成例由省自治法會議自行公布至各種附屬法俟一律議决後咨送省長公布如是辦理庶於自治事業得以順利進行聞公布日期定於十五年元旦其公布形式如何尙未决定夏省長經褚輔成讌請後已表示根本贊成但須與各行政官作一度之協商耳 
[陳調元結束戰時軍費]  
　　此次東南戰起陳調元以蘇軍總司令名義向財務機關先後提取軍費共銀九十四萬八千二百二十八元現陳氏已由孫馨遠氏改任皖軍總司令對於經手蘇省軍事用欵亟應結束曰昨陳特來寗晋謁孫氏商承皖省軍務並將此次戰時所向各機關提取欵項開具收支清册公表作一結束兹將其支出欵項披露如下（一）第四師第十師薪餉尾欵三千二百八十元（十月十一月兩師薪餉六十萬餘元其整數六十萬係由兩淮鹽餘項下發給尾欵由司令部補清如上數）（二）第一師十月份四萬元（白寳由第一師薪餉有自向海屬就近提取其向蘇軍司令部具領者如上數）（三）第八軍軍事費六萬三千七百元（軍事費即戰時給養及運輸購置川資郵電等欵另有細數）（四）第九軍軍事費二十萬零二千五百五十九元（第九軍爲鄭俊彦第十師由寗開拔至清江轉戰十餘日所用臨時戰費）（五）第一師軍事費二萬四千元（白師軍事費欵項甚多其在蘇軍司令部所領者如上數）（六）烏衣戰後卹金及養傷費二萬四千三百六十元（第四師駐烏衣兵隊截獲由寗退徐之奉軍）（七）遣散奉軍川資旅費一萬六千四百二十元（即烏衣潰軍）（八）前後方醫院九千元（有醫院報銷）（九）清江犒賞及解散奉軍五萬六千四百九十元（另有細數）（十）給養費九萬九千八百零四元（第四師開赴前敵逐日給養另有細賬）（十一）醫藥費一萬八千零九十四元（有醫院報銷）（十二）購置軍用物品六萬七千三百五十二元（另有商店單據）（十三）修理槍砲機械一萬二千元（付機器廠（十四）結束清江第二暫編旅一萬元（十五）臨時各機關薪餉十二萬三百六十二元（戰時暫設兵站留守等機關）（十六）本省各機關十一月份薪餉六萬九千二百零四元（有各機關領欵憑單）（十七）本省各機關預支薪餉一萬八千一百九十元（計海軍僅一萬元第三旅張中立借五千元江寗鎭守使借三千八百零九元保安隊第二團一千一百九十元）（十八）冬季服裝十五萬元（購置服裝共十九萬五千二百八十八元已付十五萬元尙欠商店四萬五千二百八十八元）以上共支九十九萬四千九百十八元收支兩抵不敷銀四萬六千六百九十元 
[蘇省長令禁各縣藉災募捐]  
　　江蘇省長通令淮陰泗陽沭陽東海宿遷碣山灌雲銅山蕭縣邳縣睢寗各縣知事文云案照此次軍興江北淮徐海各縣受災最慘加之本年年歲復值歉收益使無辜小民難安恒業本省長抵任之始首以籌欵賑濟爲急務是以借撥鉅欵延請江蘇防災會馮會長主持辦理急振此外如設立粥廠籌備耕牛農具以及明年春振應當如何籌備方能安集災民免其離散本省長在任一日總當盡吾心力次第設施惟此次振濟欵項完全由省中通盤籌畫斷不敢有稍稍派捐之舉各災區慈善團體及地方官紳因憫念情殷原不妨就地勸捐補其不足但慮辦理不善流弊易滋恐徒博恤災之美名而生擾民之實禍自應嚴切禁止以恤民艱除分行外合亟令仰該知事即便遵照文到後立即通告周知設有已經勸募者務從嚴取消切實禁止仍將遵辦情形詳細呈報其有實係慈善富紳自願出資施粥或施放衣被以濟貧民仍當聽其自便不加禁阻並俟事竣後由該縣查明依例請奬並即知照均毌違延切切此令 
[杭州快信]  
　　新任聯軍砲兵旅長張國威現委岑振南接充湖州留守司令部司令官岑於前日到湖接替 
聯軍第五軍長周鳳歧呈請委任楊銘恩充十團六連連長趙承英充候差員已奉照准加委即日到差 
第五軍長周鳳歧二十四日下午由無錫專輪抵湖勾留數小時即鼓輪轉回長興原籍軍界消息周擬來杭一行 
中華國民製糖公司由江海關請給運單運銷精糖來浙經嘉興寗波各處以未奉通令免職放行均被扣留現該公司已推勞念祖嚴直方到杭請夏省長俯念商艱再飭財廳通令所屬一體驗放並電嘉寗各處先將扣貨放運 
杭商採辦台米現有萬泰行辦到一千四百八十包由海門　　運滬轉車輸拱昨（二十五）日即報由省委查驗專員戚孔懷會同總商會派員潘燮卿馳赴拱宸橋驗照查點今日尙有續到 
杭州旱烟爆工因生活日高入不敷出由羅寳莊等發起要求加薪業在新市塲湖山共一茶樓召集同業工人會議一律罷工以待解决昨宓大昌老益茂等全體烟號（共十七家）已擬每日加工資二分（月加六角）呈請警廳轉諭工人照常工作 
第十一期浙江游民甲種債劵今日（二十六）在城站第一臺開籖因外埠信用未著行銷較滯有剩劵八百五十號當衆提珠如法開籖頭奬五千八百零四號係城站裕豐票號售出 
[南京快信]  
　　南京各界因反對日本出兵南滿二十六日上午十時在公共體育場開市民大會到者數千人當發通電表示散會後又游行示威沿途有軍警防獲 
江北防區問題昨淮揚士紳十餘人聯袂謁孫擬留馬玉仁部隊仍駐原防聞孫答以淮泗高寳防境令由鄭俊彦部接替係一種軍事上之便利計畫並非對馬有何問題又聞孫以鹽阜一帶海灘大可屯墾擬將馬部第三師調往配駐漸期化兵爲農 
兩淮稽核所華洋員各一人及兩淮鹽運使丁乃場因蘇省截留鹽税事在寗接洽辦法昨日孫陳分上下午各在本署設宴招待軍政各機關長官均陪席 
孫昨（二十五）日上午親往本城各師旅部訓話並至陸軍醫院慰問兵士 
陳調元在臚政牌樓舊第四師司令部内設安徽總司令部駐寗辦事處 
警務處長王桂林因病辭職軍省兩署均指令慰留徐果人昨日下午至省署謁陳商省議會開會事 
南京紅卍字分會前在戰綫收容魯籍難民百餘人現由該會公推葉楚良等由寗運送至滬取海道轉送回籍地方通信 
[蘇州]  
　　太虚在報恩北寺講經蘇州政法紳商學各界在報恩北寺組織務伽經講社敦請世界佛敎聯合會會長太虚法師爲講師每日下午四時講至七時聽者八九百人以敎育司法兩界信徒尤爲踴躍並聞該寺全體僧人曁各界領袖力請充任方丈之職伊允須待考慮 
發生連刦傷人案閭門外留園後面韓橋頭地方貧民陸天貴家於昨日（二十六）上午六時許突來身穿制服手持七首之匪徒一名入内行刦當刦得小洋六角并將事主陸天貴腹都猛戮一刀而逸及警察到來匪已遠颺陸天貴則倒臥在地流血甚多遂將陸送往省立醫院救治據醫生云創口有七八分深不致有性命危險並悉該匪於二十五日晚間在十三間地方亦連刦貧户六七家惟損失甚微共計不滿十元故當時並未報官現在警廳查悉已飭令偵探隊及各區嚴緝矣 
市民要求開放城門蘇城新闢之金平兩門僅金門於去夏有一度之開放平門則因城濠河上橋樑未築不能開放現在城北一帶商民以平門應築橋樑早有貝潤生君允予捐資興建惟因造橋材料均須由城内運至城外故必平門先行開放後始能動工一俟該僑落成一部份旅客均可由平門直達車站城北市面亦可因而發達故特要求城北公社函請警廳先將平門開放二十五日下午城北公社特開會集議此事議决函請警廳即將平門開放一面要求貝潤生君將該橋即行動工建築昨日（二十六）已備函送達警廳警廳據函後以現在時局業已平定自應照准惟開放之後須設置城門警衞所關於警額及經尚須妥籌辦法始可照准至於金門該處城内外市民亦要求開放但該處城垣及城門均已損壞估計修理費需三百元左右已有人擔任籌募一俟此欵募集修理完竣即可開放 
[常熟]  
　　吳市鄉年步橋之盜案本邑吳市鄉年步橋陸信成家於本月二十三日傍晚突有盜匪二十餘人手持槍械先將陸之門首把特始侵入内房當時事主等均被捆縛旋分途行刧翻箱倒篋搶去現洋等約四百元在搶刧中有人馳往駐防高浦之水警隊報告迨警隊得報趕至而盜匪早已携贓遠颺時有鄰人某腿部被匪之槍彈所擊傷勢甚重兹悉事主已呈報縣署請予查緝 
縣署滙解省欵二萬元縣署近奉財政廳電令派籌洋三萬元限於本月二十五日以前解省應用昨悉此欵業經縣署向商業銀行借到二萬元以忙漕作抵由兩櫃督徵員簽押擔保當於二十四日匯解寗垣金庫 
[無錫]  
　　車站軍事盤查所撤銷本邑車站自軍興之後由水警第二區署委派巡官高懷良等率警會同商埠警察在站盤查往來旅客以維治安近水警區長薛海亭以大局已見平靖無盤查所之必要特於昨日將該盤查所撤銷高巡官調回區署服務現車站方而有商埠警察兩名會同路警維持一切 
懷下市之盜刦槍械案縣屬懷下市羊尖鎭附近惠家塘地方前日晚間七時餘忽由常熟縣界竄來盜船三艘有盜匪二三十人　擁上岸各盜均持大號電筒先至保衞團次至駐防該處之水巡船上以檢查槍械爲名刦去毛瑟槍四枝當即連刦該處居民三家（有某姓小孩不知因何觸盜匪之　將其擲於井中幸係棉衣服罣在井磚上未曾墮下嗣經其父母提救）總計損失約一百餘元鄉民爲不欲多事故未報縣又澄錫交界之吳家壩地方）鄉民吳文階吳順康家前日亦遭盜刦損失約三千元左右並灼傷文階之妻乳頭及下部等處衆盜向邑境馬鎭鄉而去並聞此項盜匪頗類搶刦本邑懷上市黄土塘之匪衆可見匪勢倡獗之二現奚 
縣署辦理烟案新章無錫烟土充斥私販私售各户到處皆是而不尙吏警反藉是爲生財之道難迭經人民控告奉未能澈底根究縣知事楊天驥以考成所關未能默爾而息特委王崇茂爲烟賭稽查員初擬嚴厲進行詎積弊旣深且搜查之權又爲警所所把持近楊知事深感事權不能統一之苦又恐以後遇事掣肘遂與警察所長宋鎭濤切實磋商以烟土屬於刑事不在違警範圍之内特商定於十五年一月一日起烟土案之搜查票歸縣公署發出惟届時須會同警區執行以期互相雜繫不致偏枯 
米市低回原因無錫自新榖登塲以後米價反逐步騰貴白米漲至每石十二元看高糙更須十一元三角推其原因一由於産地收成歉薄來源稀少存底空　一由於私運出口者絡繹不絶奸商復團稽居奇居民以食米飛翔莫不大起恐慌邑紳唐文治及縣議會議長浦斯湧等均先後電請聯軍孫總司令曁陳省長等嚴禁私運并平定米價至前昨兩日米市忽賤去四角高白米降至十一元五角其低回原因有三（一）奸商鑒於私運出口一事各地反對極烈刻已縮手停辦（一）津浦路通車運逐漸回復來源有活動希望（一）上海到有大批暹米可以接濟 
[鎭江]  
　　警廳長召集各署隊長會議鎭江警察廳馬廳長於昨日（二十五）上午十一時召集各署隊長會議兹將其議决各案訪錄於下（一）冬令各崗警制服刻已由廳籌欵辦齊准於元旦日一律穿著（二）十一月份薪餉現已籌有的欵惟官長按七折發長警按九折發不日即行發給（三）駐鎭第六混成旅擬於元旦日舉行龍燈以示與民同業之意託由各區向各衣舖借集各種彩衣爲裝飾之用（四）警廳擬於元旦日舉行游藝大會以售票之欵補助警餉及購米平價等用議至十二時始行散會 
榮昌火柴廠之盈餘鎭埠熒昌火柴廠自許厚生廠長接辦以來對於推銷及改良不遺餘力故鎭埠市面難以今年爲最壞該廠盈餘則以今年爲最佳現已結算清楚共盈餘有十五萬餘元 
第三師營底過鎭解寗浙軍第三師第十三團第一二三三營軍隊前日已奉令開拔赴寗惟該團團長及衞隊原駐吳興尙未離境兹因前隊赴寗已佈置妥協故特將該團營底及軍官家屬等等分載軍事專車十一輛於昨（二十五）夜十時許由滬過鎭車停片刻即時開往南京 
[揚州]  
　　四知事先後晋省寳應謝知事高郵江知事泰縣龍知事均於二十四日下午來揚轉乘汽車往鎭假道赴寗列席二十六日蘇省之加賦會議江都趙知事亦於前日（二十五日）上午乘車前往 
盧紹劉奉電往寗江蘇陳省長二十四日電召士紳盧紹劉磋商省政盧氏除復電趨謁外旋於是日前往矣 
加委揚關監督揚由關監督徐維新係前徐省長與陳調元會委兹悉孫總司令以徐尙能整理税政特加委該監督蟬聯斯職偵探獲解盜犯東鄉野田莊張有祥被刦一案現經坊保田耀協同偵探黄浩等在北荀村捕獲盜犯許金寳張木匠張瓦匠三名解縣鞫訉供認聽從張二張五一子行刦不諱均係張石匠之弟已押令着交歸案亂辦矣 
[南通]  
　　派探查緝刦案盜犯縣署近接籌防會張會長函因據施建勛函陳加謂海門東四區西北鄉與南通餘東區接壤該處刦案迭起民家於上月底被刦刦去銀洋貨物估計共值三千五百餘元並兇傷民父民叔及鄰佑三人刦後携贓向餘東區逸去除報請通海鎭署曁海門縣署查緝外懇請轉達官廳派探密拿等情查通屬餘東塲一帶良莠不齊有盜匪窟宅爲害人言鑿鑿似此地方治安緊要關鍵若不及時設法究緝恐將有不可收拾之一日應請貴署按照淸鄉成案密飭警探購線偵查務得確實地址及眞正贓盜按名緝捕一經研訉情節重大者即祈按照懲治盜匪法條例立予慾辦俾昭炯戒云云縣署昨已派遣警探訪緝奚 
契税抵還借欵辦示通邑盧知事於今春奉省令撥發江隂駐軍給養費及七十六旅二月軍餉曾向商界借銀一萬二千元到期無欵措還議定以微起契税抵撥自十一月份實行兹悉縣署查核上月共收買典契税一千二百餘元昨已併解總商會先還此數餘俟陸續淸償 
[六合]  
　　電准浙軍暫駐防剿竹鎭自被土匪焚刦後人民驚惶萬狀紛紛遷避不敢回家其少數在竹之人民入夜時則露宿於外慘痛狀况實難言喻自浙軍十一團第七連湯連長（成）率隊抵竹人心稍安嗣聞該軍不日仍須開撥惶懼更甚乃請縣知事董永成電懇孫總司令准予湯連留竹防剿以靖地方兹奉聯軍孫總司令覆電云轉六合董知事鑒皓電悉已令周司令轉飭該連長暫駐六合以便剿防矣特覆孫傳芳養竹民接奉覆電如慶更生 
土匪竄擾雷官集二十日晝間距雷官集二三里之某村突到土匪數十人由此經過勒令鄉人燒茶煮飯並禁聲張事爲鄰村農民探悉驚嚇異常報告董事鳴鑼喝衆包圍土匪而匪在屋内鑿洞無數並聲言我們被官軍擊散走此經過斷不騷擾請放一條生路讓我們過去鄉民圍困該匪不敢進逼旋即派人飛報縣署請調警隊往剿及至警隊開到而匪已他去矣 
[淸江]  
　　江北軍事與善後自楊鎭東旅駐紥揚州原駐第三師第六旅旅部遂移至清江現在該師駐揚軍隊尙有補充旅第一團程雲飛部其第一營駐揚州新城營長戴鎭珍其第二營駐興化營長王學餘其第三營駐邵伯營長劉兆璧至於團部則設揚州城内之萬壽寺（二）北京銀行團談丹崖等頃電清江紅十字會謂江北急賑該團曾代墊海關附加洋三萬七千五百元即自滙浦濟用等因兹紅會中人已在清江與其他慈善團體從事組織特種機關預備欵到發放（三）江蘇防災會兼辦理淮隂兵災義賑局從今日（二十三日）起開始在城内陳家大院發放災賑欵洋災户共分皿艮共從言五等記皿等大口二元小口一元餘則以次加倍至於今發放災區則爲丁集王營徐溜五里莊楊莊西壩袁集小營八處 
水門船橋失事本埠小水門外船橋二十三日午前因有三師差船西駛開橋放渡一時橋上人多如　不無擁擠迨及搭橋之際行人爭渡致將橋欄抗折紛紛墮入水内幸賴雙橋巷濟生分會派人趕往護救共計撈起二人餘人自行出險惟有老嫗二人不知姓氏慘遭滅頂濟生會中職員王石浦等除將救起數人帶入會中另給乾衣更換外一面仍派水手在河打撈死屍 
[徐州]  
　　炸彈運赴前方本日（二十四日）上午六時有豫軍第四師差遣張德修帶兵六名由開封運來炸彈三千枚乘車來徐改乘津浦第八次加車前赴兗州 
[嘉興]  
　　縣知事出巡之要旨嘉興縣知事危道豐以冬防期内所屬各鄉有窩賭容留匪類情事爰於前日起出發各屬梭巡俾清盜源現悉二十六日赴王店區巡視故該區士紳已準備在站歡迎其出巡要旨已由危知事到區宣告周知（一）嚴拿游民匪類（二）嚴拿痞棍賭徒（三）嚴禁鄉村茶館（四）嚴催積欠錢糧 
鍾埭區發生盜刧案嘉興縣屬鍾埭區胥六下一圩莊浜里吳光耀家於前日夜半時分突來盜匪二十餘人均手執快槍火把打門而進翻箱倒篋任意刦掠約二小時始各嘯而逸事後檢點失物計共刧去現洋八十五元小洋一百二十角飾物衣服等一百餘件現由事主開單報請縣署飭屬嚴缉務祈從速破案按法嚴懲以寒匪膽 
[平湖]  
　　知事蒞平消息平湖縣知事張鵬前因新昌署缺未曾交代由省委周鐵英代理在案張知事現已交代完畢不日來平約於陽曆元旦即須接事其一部份人員刻已到平 
朱團長赴乍浦乍浦電話第一旅第一團朱團長於二十五日蒞乍視察防務下午即離乍浦 
[紹興]  
　　各團體爭主權之運動紹興敎職員聯合會函各法團各機關云頃據報載日本進兵滿洲實屬妨碍領土主權凡我國民同深憤慨應如何抗爭之處非羣策羣力不可現由敝會發起定於本月二十七日下午一時假試弄縣敎育會團全紹各公團聯席會議務希貴處推舉代表出席與議除公舉代表潘文源阮仲霖馬鶴卿李士銘四君趨前面洽外特此函達 
來函 
[江蘇省長公署來函]  
　　逕啟者頃閲十二月二十五日貴報本埠新聞　登有省委調查税收機關一則内稱米署特派黄秘書等分赴滬海道屬認眞調查黄等已认昨午來滬等語查本署並未派員調查税收黄秘書等亦無赴滬情事顯係傳聞錯誤應請貴報更正以免混淆是所至企此致申報館江蘇省長公署啟十二月二十四日 
 
 

Page 10

 
 
1;第一萬八千九百七十七號;中華民國十四年
西曆一千九百二十五年十二月二十七號 星期日 * *敎育消息 
[專電]  
　　廣州廣東第十届運動大會定明年三月五日舉行 
廣州留粤廣大敎授二十餘人昨發表取銷辭職宣言（以上二十三日下午十鐘） 
要聞 
[皖省敎育會停費改選之執行問題]  
　　原具呈人請求執行王敎廳長含糊答復皖省敎育會今年改選因内部競爭發生風潮遷延數月未能解决迨至日前始經敎育廳轉請部示前奉部令飭即停發該會經費并令停止行使職權從速辦理改選俾會務不致長久停頓請情已誌前報昨日原具呈人方面推舉代表四人往謁敎育廳長王家駒詢問對於今後之省敎育會如何辦法各代表陳述意見計分數項（一）經費問題該會旣奉部令停發自應遵照辦理該會經費係分經常與補助兩種經常係洲租收入向山該會直接收取補助費係由官廳發給應自何時起停發聞貴廳上敎部呈文中有云請自該會委員任期届滿時即行停發等語按該會委員之任期十三年四月即届期滿年來所領經費是否追繳再該會今年應收洲租希望由廳趕即派員收取妥爲保管否則仍聽該會會計往收貴廳不能不負責任（二）該會旣奉部令停止行使職權自應由廳派員前往點收接管應俟負賁有人再行移交（三）改選問題所有一切召集手續雖不能完全由敎廳辦理亦應由廳主持速將部令公布俾敎育界人士着手進行云云各代表説畢王家駒頗現躊躇之態度良久始答稱部令業已轉行省敎育會遵照辦理矣諸君謂上敎部呈文有云各委員任期滿時停發經費并無此語説至此該代表等又復詢問究竟自何時起停發經費王家駒答云自本年起以後停發其餘各項要求則一槪含糊其詞該代表等不得已遂退出王家駒於各代表去後即請省敎育會各舊委員到廳計議一切現各舊委員之在省者祗有竇延年李盛豫周世筠等三人周雖委員之一王召未往僅寳李兩人一係通俗圖書館長一係該廳第三科科長帶有屬員性質自然一呼即至惟行踪其秘如何計議無從探悉聞原具呈人楊仲明等日内將有大規模之集合前赴敎廳正式詢間（十二月二十五日） 
[女大與女師大爭潮未已]  
　　女大後援會招待新聞界昨（十八）日午後三時國立女子大學後援會在女大風雨操塲（即敎育部考塲）招待新聞記者首由後援會公推王桐齡爲主席報告敎育界同人所以組織女大後援會之趣旨大意謂對於女大女師大雙方均無所偏袒即對於兩校當事人均係朋友亦無感情上之作用完全以第三者之資格出而維持公道自女大被佔後女大學生被壓迫情形輿論界諸公想都明瞭今日所以請諸公到此者係本會對於諸公具有二種希望其一希望輿論界主持公道其二希望輿論界對於被壓迫之女大學生予以公理之援助至此次女大被壓迫之詳細情形當請女大敎職員及學生代表報告云云旋即由女大敎務長蕭純錦報告其要點凡六（一）報告女大被佔前後經過（二）説明女大學生與女師大學生之不能合作有過去歷史上之原因（三）對於女師大誣衊蕭某雇用流氓一節説明毫無其事並證明當日在塲情形（四）説明本校敎職員對於女師大之恢復極表贊同絲毫無惡感之可言（五）説明敎育不可憑藉政潮勢力或行使卑劣手段利用學生鼓盪風潮（六）敎職員現仍行使職務者係應學生之請求不過稍盡維持之責任確非利用學生以圖戀棧云云其次由學生代表沈季欽報告次由學生家長吳祜貞深述自女大學生被迫出校至借定敎部東院爲校址其經過情形曁家長會組織之經過又由萬里鳴報告最近女師大將實行驅逐住校生出校由學生家長會向其交涉之經過説畢即由范師竹代表新聞界發言主持公正而散 
法大拒絶女大借校女大自閣議通過繼續開辦後即到處設法另覓校址近見法大新收回之參議院右側編譯館地址尙屬可以借用故一方以私人疏通一方以公函請求繼因法大學生反對甚烈而於事實上法大亦覺難借出故十九日特正式覆函婉辭謝絶云兹錄原函如下逕啟者來函擬借用敝校校舍等因查敝校校舍極爲狹隘不數應用現雖將參求兩院舊址收回作爲分院然内部殘破刻正從事修理尙未畢事一時實無相當餘告可借有方雅命良用歡仄云云 
[國立師大發生驅逐敎職員風潮]  
　　敎務長查良釗已提出辭職書日前北京國立師範大學英語系一部分學生反對該系主任鮑明鈐上呈該校評議會要求辭退鮑氏該校當局對之頗感困難反對鮑氏者謂鮑任用私人兼課太多妨碍校務但他一部份學生則謂鮑氏自就主任以來溺職之事固多但其成績如英語多加入北京各大學之辯語會演説會等項活動頗有相當成績即使鮑氏應當驅逐應由英語學生開會决定不能由少數人擅自呈請學校當局撤換秘密進行遂對於驅鮑運動頗持冷靜態度在此驅鮑運動中昨（十九日）又有一部分學生發表宣言推倒該校敎務長查良釗其反對理由謂查氏把持校務驅查係擁鮑者所爲蓋欲藉此一閙以减殺驅鮑空氣此一因也又某派欲攫得師大久矣運動驅查爲其著手之第一步此因一因也惟大多數學生對驅查運動均持靜點態度以爲此時驅查影響該校過巨且無理由至查氏本人則自接得此項消息即繕就辭職函遞交該校校長張貽惠兹將查函錄後汝涵校長大鑒敬啟者釗歸國以本即服務本校十二年春當第一届評議會維持校務之時承評議會與敎務會舉同人委託勉任敎務長之職義之所在未獲固辭十三年初范靜生先生來長斯校曾屢請另委賢能繼長敎務乃復未蒙允許去秋范校長辭職校務無人負責復隨評議會同人之後維持經年今夏任滿之時曾　向評議會懇辭敎務長職務迄未獲評議决之案固猶在也釗來較四載值此時會毫無建樹實多疚心雖朝久隨百餘同事之後努力期實現八百同學所同具之目的建設一爲國家敎育前驅之師範大學而阨於時會限於才識豈敢言功今不幸不見諒於一計分同學揆諸敎育者貴已恕物之度黑白混淆之時雅不願斤斤致辯亟欲乘機引退以遂初衷近日京内各校每因一人之去留引起全校騷動繼而政潮混入衝激横潰學校因之瓦解不可收拾而敎育精言亦掃地無餘釗目擊心傷恒自警傷我校有校長與諸同事恊力維持諒不致蹈此覆轍然一星之火可以燎原釗個人之利害所關甚微安忍一己之去留而摇動學校之根本釗曩日之所以屢求去而迄未去者貨有所稗益於學校耳倘一人去而學校安則釗又何樂而不爲釗今熟審時機願以一去報學校乞准即日辭去敎務長職務俾學校轉危爲安不勝迫切專此顧頌敎祉查良釗謹啟十四年十二月十九日 
[全國國語運動籌備昨訊]  
　　鼓浪嶼鼓浪嶼陳邦英何長源在厦鼓一帶推行國語敎育不遺餘力現爲　應全國國語運動大會起見特聯絡該地各學校各團體各報館戲院等商議具體辦法進行一切 
蕪湖全國國語運動大會蕪湖籌備會於日前發出三大徵求（一）關於國語的游藝例如歌劇表情唱歌化裝演説個人五分鐘演講（題目自由擬定）以及旗語琴語手語等凡是能用國語表演或能表明國語功用的一律歡迎貴校的學生擬由何人擔任何種游藝及表演約占若干時間請即開明遞下以便編入游藝程序中並請於每日課後多加練習以期純熱（二）關於國語的作品貴校的學生平時所作的國語文及關於國語的美術品請酌量選擇幾篇或幾種早日送來俾可陳列展覽而資觀摩（三）關於自左至右（後排）葉雅谷（指導）張信孚（體育主任）張頤年（幹事）（第三排）袁義生譚仲約翟遲生（第二排）朱華喻任聲陳充恩郭祖懋姜本信（前排）徐紹武丁作新吳連生（隊長）湯文耀江之鴻張遠北 
[本届華東各大學體育會足球錦標金陵大學球隊]  
　　國語的撰述貴校的敎職員先生們對於國語敎育都是很有研究的凡有欲發表的文章（最好用語體）無論關於敎學方面或是國語本身的問題都可儘量介紹登入國語特刋中（皖工兩報）含有宣傳性的格外歡迎以上三種均以十二月三十日下午四句鐘爲徵求截止期爲日無多希速見復 
南通南通兩師範附屬小學聯合會近因全國國語運動大會定期一月一日起實行關於本縣進行事宜亟應先期籌議以便分投接洽爰由該聯合會通函敎育界及新聞界人員於二十六日下午三時在敎育會開籌備會議 
[江蘇敎費管理處十一月份報告]  
　　江蘇十四年十一月國省兩税收支實况已由江蘇敎育經費管理處編就如次（甲）國税（一）舊存三萬九千八百八十六元六角七分（一）新收六萬一千四百四十六元一角一分計屠税三萬四千八百零三元三角二分牙税二萬六千六百四十二元七角九分（一）支出六萬七千五百六十五元零八分計國校及各機關經費六萬五千八百四十元二角一分牙税奬金及銀行運費一千七百二十四元八角七分（一）實存三萬三千七百六十七元七角（乙）省税（一）舊存三萬六千六百三十二元五角七分九釐計漕附税三百四十一元四角二分三釐特税三萬六千二百九十一元一角五分六釐（一）新收二萬九千二百六十九元五角四分九釐計漕附一千二百元特税三千九百七十六元九角六分九釐借欵二萬四千元罰金九十二元五角八分（一）支出五萬九千六百五十二元九角一分二釐計省校及各敎育機關經費四萬八千七百三十元零四角五分一釐發還各區保證金及超解税欵五千六百八十五元六角八分一釐還借欵及利息並銀行運費五千二百三十六元七角八分（一）實存六千二百四十九元二角一分六釐 
本埠 
[中華籃球會球隊昨日比賽紀]  
　　上海中華籃球聯合會昨晚在中華籃球房舉行比賽者共有二組第一組持志大學與曁南大學第二組甲子與中國公學兹將比賽情形錄後 
（一）持志勝曁南五時持志與曁南二隊隊員均齊裁判員張國勲君警笛一鳴二隊叩開始迎戰持志右鋒談達　中鋒歐陽旭輝籃球界中之明星手法純熟傳擲神妙其左鋒馬大勛亦屬　者曁南内衞陳進和黄懋任亦能應付裕如但持志内衞李祖祺倪光祖攻守咸能故時而全軍齊出使人猝不及防乃得乘隙獲球故在初起八分時持志已得十分而曁南僅有張璞擲入二分以後五分　持志仍占勝勢其左鋒馬大勛退出由陳明翹代之曁南内衞黄懋任則以違例出塲由張鍾墜代職至十三分時曁南中鋒蔡應運左右鋒　裕張璞聯絡一致聲氣相應遂連獲三球但未幾持志又獲二隊上半時二十四奥八之比持志勝下半時曁南球員槪不更動持志議李倪三君仍居原職中鋒倪孝同及左鋒陳明翹僅在塲十分後則由歐陽旭輝陳華駱繼之斯時二隊相爭之劇烈較上半時尤甚蓋曁南力謀恢復前鋒後衞已頓改舊態進退有序攻守順利故能與精練優美之持志隊員對手相抗當時分數忽上忽下難分前後下半時持志雖仍占勝利但僅多二分爲十五與十三之比二隊比賽結果三十九與二十一之比持志勝持志人才特多又勤於練習故成績斐然本届奪標聲中該隊亦爲羣衆默許之一曁南昨雖失利但其勇敢耐戰精神飽滿亦至足讚美也 
持志（總計三十九分）曁南（總計二十一分） 
談達鏵右鋒十五分張璞右鋒八分 
馬大勛左鋒一分曹裕左鋒四分 
陳明翹左鋒三分蔡應遠中鋒九分 
歐陽旭輝中鋒十八分陳進和右衞○分 
倪孝同中鋒二分黄懋任左衞○分 
李祖祺右衞○分張鐘靈左衞○分 
倪光祖左衞○分 
（二）甲子勝中國公學六時本爲第二組甲子與中國公學之比賽但届時中國公學人數未齊乃由裁判員蔣湘靑君宣佈中國公學當作棄權論按章結果爲二與另之比甲子勝 
[今日三育與樂羣競賽足球]  
　　下午三點一刻在中華棒球塲 
　　中華足球會其他球隊亦有比賽 
上海中華足球聯合會甲乙兩組開賽以來已二閲月乙組第一第二兩組優勝者爲曁南與徐匯二隊將於來年元旦舉行决賽以定錦標至甲组方面錦標誰屬當難判分全視今日三育與樂羣比賽之結果何如方有眉目苟三育勝則三育即得本届之錦標苟樂羣勝而將來三育戰勝曁南則樂羣與三育之分數相等當須作最後之决賽若樂羣勝而三育敗於曁南或與曁南戰成和局則樂羣得本届之錦標倘三育與樂羣不分勝負而三育戰勝曁南或與曁南成和局則三育仍爲錦標因其分數多於樂羣也萬一樂羣與三育不分勝負且將來三育敗於曁南則樂羣三育南洋各得十一分成三角式之局面此三除須再行比賽决分優劣總之按現有之成績論當以三育之機會爲最好樂羣次之此外南洋亦尙有一線希望然勝負難測未可輕易預料究竟錦標誰屬當視各隊健兒之奮鬥及命運何如耳今日之比賽爲本年度聯合會中最重要之一幕雙方好手全體登塲樂羣之李茂冲丁人夔二人亦加入作戰勢均力敵之兩大强隊無不各抱其自信能力氣昻昻雄糾糾操必勝之决心現已雙方同意公請沈嗣良君執行裁判任務球塲秩序已商請南洋大學派得力童子軍二十人到塲維持又本日南洋與持志二大學之甲組比賽改於一點一刻在棒球塲舉行同濟與嶺南之甲組比賽則改於三點一刻在中華足球塲舉行各隊均須凖時出席過時十分鐘不到者即作失敗聞今日如天陰微雨仍當舉行若遇大雨則延期比賽云兹將本日甲乙各組比賽列表於後 
與賽隊名組别時間球塲 
南洋與持志甲組一點一刻中華棒球塲 
三育與樂羣甲組三點一刻中華棒球塲 
同濟與嶺南甲組三點一刻中華足球塲 
樂羣與復旦乙組一點一刻中華足球塲郵政與體育塲乙組三點公共體育塲 
[江蘇童子軍聯會今日開董事會]  
　　江蘇童子軍聯合會本日上午十時開董事常會待議事件如下一董事汪濤君來函陳述整理發給敎練員證書辦法一上海童子軍會來函請給副敎練員沈葆昌及余超等證書一章駿君報告調查丹陽童子軍敎練員夏志義君於戰時熱心救護事業屬員一崑山童子軍聯合會來函請給副敎練員沈瑞良證書 
[東南商大之主任問題]  
　　眞如國立曁南大學商科主任潘序倫博士對於現兼東南商大主任一職自明年二月一日起决計辭去而致專力於曁南現已向東大校長蔣竹莊表示此意并薦現任復旦商科主任李權時博士自代聞已徵得蔣校長及李氏雙方同意矣又聞潘氏對於所兼東南商大主任本月份半薪八十元悉數捐入曁商圖書館俾充添購書籍云 
[郭任遠博士不日將赴潮州]  
復旦大學副校長郭任遠博士自美返國後迄未回籍兹决擬於本届學期終了時遄返原籍潮州一行此行任務除調查調本革命軍至潮後之現狀及訪問親友外聞尙振從事清理家産其夫人亦同行云 
[洋畫家將開聯合展覽會]  
　　洋畫家劉海粟李毅士王濟遠汪亞塵李超士陳宏丁悚張辰伯俞寄凡等十七人將於陽曆十五年元旦日起在愛多亞路三洋涇橋之安樂宫舉行聯合度覽會七日陳列各作家出品共有油畫水彩畫色粉畫一百二十件日内該曾正在編製出品目錄分發各界並柬請各國駐滬領事到會參觀表揚我國之新藝錄分發各界並柬請各國駐滬領事到會參觀表揚我國之新藝術引起國際上之法意陶冶人類進於李善之境届時開幕定有一潘盛况也 
 
 

Page 11

 
 
1;第一萬八千九百七十七號;中華民國十四年
西曆一千九百二十五年十二月二十七號 星期日 * *自由談 
[青年之發明] [  坤]  
　　巴金哥十八歲時發明亞尼林染料 
馬羅可尼二十一歲時 
發明無線電信 
革拉哈慕塔羅二十三歲時發明電話機爲青年者可以興矣 
三言兩語[  鵑]  
　　郭松齡千里行軍冒著風雪長驅直前單靠自己一身並無後援姑不論他的人格他的主義如何而他的勇氣他的膽力却是狠可驚的了看他揭藥討奉以來著著進逼差不多已到了最後的目的地誰知平地一聲雷竟致一敗塗地連性命都不保眞是爲山九仭功虧一簣豈不可惜像他這樣的人才倘能潛心調練留作將來觀外之用定有可觀叵耐竟生生的摧折咧有人説他這回在突然間一敗塗地也許是爲的禦外罷 
[餐櫻廡漫筆] [  葱風]  
　　陳蒙盦與兄質盦（運闓原名彬一字伯懌）競爽詞壇有二難之目晉江丁眄庭（成勳一字欽堯）所著切夢刀質盦題詞調减字浣溪沙云武庫靑霜試及鋒頓敎殘醉失惺忪趾離退舍脱光雄（趾離夢神名見致虚閣雜俎脱光刀神名見齊太公兵法）蝶栩定應迴夜枕鯨鏗須不待晨鐘邯鄂歸騎莫從容質盦樂道好靜書法尤工得晋帖神髓不輕爲人作也 
明歌者張麗人墓志宏光元年刻石在廣東白雲山黎節愍（遂球）撰文見蓮須閣集鈕玉樹撰傳見觚賸麗人名二喬麗質貞操卓越千古武進趙叔雍尊嶽有詞題此志拓本調月下笛云石以文貞花侔質麗豔塵千古披蒼蘚遥憶三城舊眉嫵　籨璧月成雙影早慧業人天徹悟儘梅坳春寂能消鐵石廣平一賦芳緒蓮香句更綵筆鐫茹百花深護棠梨怨雨杜鵑猶作吳語白雲已分紅桑後算那日薶香有土撫斷碣義熙年栗里閒情幾許 
六研齋筆記云西蜀道士張素卿因孟昶生日進八仙圖八仙者李耳容成董仲舒張道陵嚴君平李八百范長壽葛永璝也此與世俗所傳八仙不同居易錄云此條出黄休復茅亭客話 
高梧嘗見告謂常州有何君克明者能懲鬼凡一切邪崇均聽其禁勒而何初不能自見鬼形以治病者但由病者口中申述詳盡謂所見爲金甲神背有丁甲值日者嚴衞之故不得逞但有受法而已崇作何至即股慄求恕或縱或懲無不如意重者且斬之邪鬼謂一斬非五百年不能復鬼再求輪迴俟之無日言次泫然其斬鬼但具一饅首令斬則鬼已呈附飭人劈之爲二而崇絶蓋於相術中稱劍牙言出即法隨無得少忤也何嘗扶亂叩前世事則曰雷部上將握法權者不幸少謫落耳故所治必效余或未敢深信而高梧謂曾目擊其事故又不能遽謂之傳疑 
[譚夢] [  雛鶴]  
　　夢爲人睡時神經間所發現之幻象人因不明其理亳而以占休咎我國如此歐美亦復如此然狂妄之譚載之簡册深中人心不可究詰也莊子謂至人無夢蓋大抵至極之人思想純正心地光明腦府靈台一絲不紊貼然入睡夢亦無由作矣諺有（日有所思夜有所夢）非無謂也然亦有不思而夢夢境離奇非思想閥所常有者而似可驚似可喜又非世間所恒有迨夢醒更殘幻境已杳然猶摩挲睡眼似疑其尙在夢耶之感此種夢境似艱於言特一究之則亦平淡無奇無非由於不自知之思潮所衝擊而起也昔巴黎有一婦人初未受高深敎育一日忽發囈語居然能操巴比侖語言羣驚其遇魅（如此等事在我國亦常見之）嗣一偵之則知婦幼時曾與敎士同居習聞敎士諷誦經言長乃漸漸消忘然其藴於腦角深處固未全泯一旦觸之灑灑初不自覺而夢亦如是也余友陳君言無思必無夢有夢必有思男子無夢臨褥女子無夢生髭是可證也惟有時所夢兩足騰空往還翩　有時舉足艱難困憊萬狀據云用腦之人常有御風而行之夢兩足交叉每現難行之象未知確否則難言矣且大抵人之所夢與其環境有絶大之關係所夢不良淚透衾枕而乍醒餘悲猶哽咽不能作一語此種苦痛不但無形間戕賊身心亦爲不祥之預兆也憶三年前余妹病篤余忽夢妹墮崖而死余挽救無策撫崖而作悲啼迨醒雖知是夢心頭猶爲酸楚果也不十二小時驚人之噩耗至矣至今思之猶有餘痛又如某書中載有倫敦有一女名亞麗者常夢涉池游泳詎不數日而各報載女溺斃之驚耗矣以此證之則夢兆之説亦非狂妄總之人生本一大夢而所夢又爲夢中之幻夢所處不良又所夢不良眞人生之大痛苦也已偶有所觸聊誌數語不知讀者以爲然否 
[脰懸瑣聞] [  殺羽自蘇州寄]  
　　蘇州蕭家巷濟泰典當的刼犯張德林周仁生二人給偵探隊捕獲之後社會上頓添了不少新聞蘇州的長官因着詷戒盜風起見實行殺鷄給瑚猻看的手段把這兩個犯人照去年奉軍對待蘇軍的手段在閶門外横馬路上把前清斬頭的刑律從事處决殺脱那天起先聽得傳説在北局裏行刑特地犧牲了午餐的時間前往參觀預備一擴眼界那知撲了個空眼界旣没有擴肚裏的回蟲却興風作浪的大閙起來祗得枵腹着垂頭喪氣的歸庽到了下午因與兩個友人到元妙觀去遊玩走出了宫巷見觀前街上人頭擠擠我當那輩人立在那裏瞧盛出殯了但我那兩個友人却不似我的近視眼早瞧見那兩個犯人的頭顱懸在正山門的簷溜下了當他們告訴了我殺羽就抬起我那雙退化的雙眼竭力擠進人叢抬眼瞧望才見那山門上邊兩旁的角上懸着兩個鐵絲的鳥籠裏面盛着兩個紅紅的頭顱像霧裏看花般的總算稍擴了我的眼界但那時的遊人太多殺羽因懷着點心問題祗得竭力擠進了元妙觀才能解去了人圍一個朋友就向我道現在民國剪去了辫髮所以斬首的時候旣要先把絡子絡了頭那懸掛的首級也須請他住居鐵籠裡子這正是民國史上特開的新刑比較前清扯着辫子的行爲眞覺特别改良了我道這種刑法雖然有警戒一些僉壬和開擴蘇州城的眼福祗這種揚湯止沸的極刑在這經濟窘困生活壓迫的時代一班失業的人却决不會坐以待斃就不挺而走險的這般警戒盜賊也不是根本解决的方法我的朋友聽了忙道你又要嘮嘮叨叨發什麽牢騷了這兩個頭旣給萬人瞻仰了他們眞可算得大出其風頭還要你下什麽批評呢 
[耶誕節之迷信] [  履冰]  
　　十二月二十五日爲耶穌誕生之期每歲斯時賀柬往還禮物酬酢蓋均以點綴此年終佳節也西人素號文明然關於聖誕節之迷信亦頗不少兹節舉之藉見一斑 
愛爾蘭人喜於聖誕節前一夕薙髮意其能祓除不祥 
英俗於聖誕節夜産子適遇敎堂鐘鳴則斯孩長成必聰慧多佳運 
在肯勃倫ＣＵＭＢＣＲＬＡＮＤ地方其山居人民均於聖誕節日從事狩獵達暮始返烹調以爲食謂所獲禽獸乃受耶穌之恩賜云 
巴黎兒童苟於聖誕節毁其所得之恩物其父母之爲之鬱鬱不歡 
西班牙人謂聖誕節晨首到之賀片其發寄者定卜則年康寗多福（譯小雜誌） 
[（秋扇怨）外記] [  吳明霞]  
　　友聯影片公司之哀情劇（秋扇怨）方攝製工竣於中央大戲院試映之日朋輩邀予往觀之入場時曼陀之光舜卿已先予至殷殷招予同坐而劇中正映演至陳淑貞與吳毅並駕齊驅於郊外作馳馬之戲飾淑貞者爲徐琴芳女士恣態婀娜而不失爲俠女身分飾毅者爲林雪懷君狀英俊少年維妙維肖與琴芳合演相得益彰胡蝶女士飾沈麗瓊悲啼婉轉能將棄婦幽怨之情曲曲傳出此 
[誘惑（四二）] [  天笑]  
　　那個小尼姑也不知道是什麽事情却見楊七姑背後還有一個年輕男子更有轎夫等等人聲嘈雜不知有什麽大事來了嚇得山門也没有關好氣急敗壞的跑進來向着老住持了因説道師父不好了外面來了許多人男的女的還有許多轎夫了因心裏想這一定是沈家的老爺太太來尋他的小姐來了我早知道有這一着所以沈小姐要求出家我極力的勸慰他他一回兒又説要坐關幸虧不曾答應他萬一落了髮坐了關雖則他口口聲聲説是自願的在他們俗家人眼睛裏看起來總説是我們出家人引誘他的此刻敎他在這庵裏靜住幾天旣没有落髮又没有坐關這是不妨事的他們不要他住在庵裏好好兒一位小姐仍舊讓他領了回去就是咯老尼一面在這裏想楊七姑和秦敬亭見那尼姑開了門慌慌張張的進去了也不答應他沈小姐在這裏也不告訴他沈小姐不在這裏秦敬亭向楊七姑道怎麽樣到底在這裏不在這裏呢楊七姑道他説到這個庵裏來的　秦敬亭道也許已經剪了頭髮當了尼姑不再稱他爲沈小姐的了這便怎麽好楊七姑笑道你急什麽現在不當尼姑的剪了頭髮的也很多這有什麽關係只要他肯不出家跟了你走有頭髮没頭髮都不相干難道剪了頭髮你就不愛他了嗎現在我們便闖進去使他一個猝不及避那時楊七姑和秦敬亭便直進室中老住持了因以爲是沈家老爺太太來了剛要出來迎接却見對面來的是一雙青年男女而且素來並未見過的不覺怔了一怔便問道咦你們是那裏來的呀楊七姑道我們是來尋沈小姐的聽説沈小姐住在這庵裏呀了因道你們和沈小姐有什麽關係楊七姑道你告訴他我姓楊喚做楊七姑他自然知道正在説話之間沈慧英聽得外面人聲嘈雜便從自己房裏探出個頭來瞧却被楊七姑瞥見便喚道沈小姐我來尋你來了沈慧英自然認得楊七姑就是在華洋旅館勸化他一切的人便道咦楊家阿姐你怎麽果然會尋到這裏來的呀沈慧英妙目一朘却見還有一位小夥子站了他背後他暗暗想楊七姑怎麽把一位少年男子也引領到尼姑庵裏來怕的老尼姑了因心中不樂意呀 
 
 

Page 12

 
 
1;第一萬八千九百七十七號;中華民國十四年
西曆一千九百二十五年十二月二十七號 星期日 * * 
[雪夜（下）] [  張耀華]  
　　我想到這裏忽聽得一聲（冷得來）眼前站着個小阿媛一雙手執了絨帽子一隻手放在口邊呼呼的呵着熱氣兩頰凍得赤赤的含笑無語我忙站起來問伊道（你回來了嗎）伊點點頭我執着伊的手兩眼釘着伊又問道（外面冷得很嗎）小阿媛又點點頭笑道（你好還没有回去我是拚着命趕回來的生怕你已經走了）他一壁説一壁把件緋色的斗篷卸了下來我順手倒了一杯茶放在伊唇邊伊迎着脖子喝了一口氣就喝乾了我道（喝着茶覺得暖些嗎）伊説（謝謝你暖的多了外邊是眞冷我那裏願意出去呢）我聽着覺得有無限的感慨 
伊過去把斗篷帽子掛好了在鏡前把頭髮抹了幾抹便過來坐了脱那雙亮晃晃的漆皮套鞋換一雙絨繩鞋我看伊還穿着薄薄的白色絲襪我説（這樣冷的天你爲什麽還穿着這樣薄的絲襪）伊摇摇頭説（我本來不喜歡穿這種絲襪你瞧我脚後骨上生了凍瘃了）説著給我看我看伊脚後上眞的凸起了一大塊便問他可曾爛伊説不曾我説（這樣我明天給你去買瓶藥來不過你仍舊要穿絲襪那是醫不好的）小阿媛聽了兩個眼圈一紅好像要哭出來似的半嚮嗚咽道（姆媽要叫我穿啊） 
衣服又是短又是小臂膊露出一段凍得像煨熟藕一般我説（這又何苦呢）伊説（不要説起了他們非但不肯把大的衣裳給我穿並且還不許我多穿衣服你瞧這一件皮衣裏面祗有一件絨繩馬甲子説什麽多穿了衣服是不好看的）我聽了低頭嘆息倡門之冬何堪設想 
我坐着黄包車歸來的時節那車布上面露出了一大段雪花一片一片的飄到我臉上來我又想到倡門裏人的人物有幾個眞像雪白的雪花在黑暗的空中飄舞着人們不管他是白是黑祗現在電光斜邊纔曉得這是白的啊黄包車一路向前的時節我不禁唱着幼時節在學堂學會的雪中行軍歌但是我現在的生活與幼時節怎樣叫我自己也難以分判啊 
右稿資料係取之於我友Ｌ君者際此將届隆冬時節倡門中或有所警惕乎一嘆稿成於甲子冬日乙丑十月改作著者識 
劇寓意高尙攝製完美中文説明殊淸雋可誦惜英文字句多不可解者宜改正之劇中穿揷童子軍一幕使人明童子軍本義勇以服務社會之意法至善也 
劇終經理陳鏗然君以車載客至大西洋餐社濟濟一堂極言笑之歡酒半瘦鵑顧謂予曰君嗜冰奇冷耶予曰嗜之曰如是與君共盡一盞予立應曰佳遂呼侍者進與鵑共啖爲樂吾友歸燕與予比肩坐伺予他顧以有隙可乘遽竊啖一匙迨予覺察責之曰君苟嗜此可呼侍者進盍爲偷食耶燕知理屈遂服罪而予則因之少啖一匙可愛之物彌覺心痛也後燕謂予隂分一匙與彼不亦厚誣予哉 
游藝消息 
　　開映（人面桃花）喧傳一時之新華影片公司新片（人面桃花）攝竣已久惟所拍底片竟有三萬餘尺再三選擇剪接多時業已全部告竣計剪成八本益覺緊凑異常該公司爲愼重起見特於昨晚六時起在大西洋菜館試片特東請新聞界電影界名人批評指示今日起即在虬江路上海大戲院日夜開映云[  寳]  
崑劇傳習所消息蘇州崑劇傳習所來滬借座笑舞台開演以來名譽甚佳前日業已期滿惟爲時甚暫未及排演之戲尙多本埠曲界疊請該所展期因商准徐園主人於初十日起在該園再行開演日戲數天問路斬娥撞鐘分宫等新戲均於今日開演交通方面則十路公共汽車可直達徐園門口尤爲便利云[  人言]  
（好寡婦）開始攝製中華第一影片公司自成立以來内外部組織均已就緒（好寡婦）一片外景業已開攝内景亦正連夜趕製劇中主角特聘王漢倫女士擔任王女士素擅悲劇今演此片必有可觀云 
兩新片定期在奥迪安開映大亞公司之（疑雲）一片日前曾試映於奥迪大戲院成績甚佳業已定於二十九日起在該院公映又顧肯夫導演之（公平門）亦定於陽曆一月五號起在該院連映三天云[  潛鷗]  
明星之乒乓球會明星影片公司職演員共有二百餘人平時間無正當之娱樂器具兹經劇務部周履安君發起組織乒乓球會男女職演員紛紛加入爲會員昨開成立大會推舉張敏吾君爲會長耐梅織雲二女士爲幹事復全體攝影一幀一誌紀念并聞將繼續擴充添備各項娱樂器具成立一大規模之游藝部云[  青]  
 
 

Page 13

 
 
1;第一萬八千九百七十七號;中華民國十四年
西曆一千九百二十五年十二月二十七號 星期日 * *本埠新聞 
[今日開市民大會]  
　　公共體育場如不能開會則改地舉行各團體之上海反對日本出兵滿洲大會定於今日下午一時在公共體育場舉行惟關於地點問題昨日下午二時由籌備處特派馬超俊赴警察廳商請准許在體育塲舉行尙未有結果聞警廳方面以此事關係重大其宗旨雖頗贊成但因前奉孫總司令命令嚴禁一切開會舉動故明日之市民大會若非得孫總司令電允後官廳决不保護至籌備處方面昨日已將一切手續預備完竣並推定總指揮總幹事及各部幹事又擬定口號爲打倒帝國主義侵略對日經濟絶交取消一切不平等條約等如明日公共體育場拒絶開會則由臨時總指揮更改地點所有大會職員先於今早九時開預備會 
[軍警對市民大會之防範]  
　　反對日本出兵市民大會定於今日下午一時在西門公共體育場舉行軍警當局已下令先爲防範未悉能安然開會否兹將軍警當局預防情形錄下 
戒嚴司令部昨據淞滬戒嚴司令部副官長趙子才君談及上海市民爲日本出兵召集市民大會一事嚴司令本不欲十分干涉然以孫總司令疊次囑令禁止聚衆開會故此項會議在未得孫總司令許可以前决不能任其舉行祗有屬令軍警設法制止以重上峯命令而保地方治安云云 
又訊淞滬戒嚴司令部王雅之據報本埠市民大會籌備處爲日本出兵滿洲事擬於今日假西門公共體育場（或在江灣吳淞）開市民大會云云除今行警廳曁保衞隊等嚴密防範設法禁止外昨晚特命路局備車四輛即晚停留麥根路車站以備届時酌派軍隊開駛專軍馳赴會場彈壓勿使市民集衆開會而保公安 
淞滬警察廳淞滬警察廳長嚴春陽以近來工潮疊起迄未停止今日又開市民大會深恐激生事端除通令各區嚴行防範外昨特嚴飭偵緝隊選派得力偵探分段查察如有工人學生聚衆開會散發傳單等情立即會同崗警勸阻解散 
閘北保衞團閘北保衞團王尹兩團總因今日爲星期日上海市民大會有假南市公共體育場於下午二時集會之事閘北曠地甚多誠恐亦有類此行動昨特傳令遊巡步隊騎巡隊探訪隊於今日分往青雲路止園路潭子灣鐵路北等各空地嚴加防範傳知各支團長於本管地段加設崗位並飭目丁嚴密梭巡以防莠民乘機擾亂治安對於商市薈萃之區如恒豐路大統路寳山路第一帶注意保護免有妨害秩序事故發生 
[各團體反對日本出兵之昨聞]  
　　各團體對日本出兵連日開會討論通電反對均已迭誌前報昨日之發電反對者則有對日外交市民大會中國國民黨婦女同志會上海孫文主義學會復旦東吳持志分會上海南方大學全體學生靑年恊助社上海總部漢口路商界聯合會上海新聞大學東三省同鄉會等發表宣言者則有中國國民黨婦女同志會措辭均極沈痛 
[各團體聯合會對時局會議]  
　　中華民國各團體聯合會議於昨日下午四時舉行常務會議到代表三十餘人童理璋主席報告日兵進據奉天形勢嚴重吾人應本國民天職妥謀挽救並喚起全國民衆一致努力次吳公望主張通電全國軍人督促政府作强硬之抗議並備實力爲後盾顧二泉主張請國民軍首領馮玉祥及五省聯軍總司令孫傳芳討伐張作霖汪雪琴主張忠告張作霖自動下野以謝國人朱潤斌主張致電蘇聯大使請尊重中國主權勿增兵北滿主席付表决通過周劍寒提議切實進行對日經濟絶交案公决（一）請全國公團作大規模之宣傳（二）請全國學校出發演講喚起民衆注意周欽相提議加入市民大會案决通告各團體自由加入童應時提議元旦舉行全體同樂大會决推舉籌備員籌備後由主席報告來往函電末全體赴迎芳照相館攝影而散 
[日領事解釋出兵理由]  
　　駐滬日本總領事矢田七太郎爲解釋該國出兵滿洲之理由特派副領事長岡半六前往上海對日外交市民大會面晤一切然因事前並未通知故該會未及預備致無正式人員接洽長岡亦祇有將所帶宣言留下兹照錄其原文如次（日本出兵之理由）東三省張郭之間發生戰事以後駐剳該省之日本軍隊依照旣定之方針嚴守絶對不干涉之態度惟爲保護僑民及擁護日本之權利利益備盡警備上最善之努力此中情節爲世人所共知者　因在日軍警備區域接近之地方張郭兩軍决戰之期已甚切迫且其戰線漸已擴大自營以上至奉天鐵嶺一帶廣大之地城業成戰圖蔓延之區形勢逐見嚴重白川關東軍司令官曾向兩軍發出警告尊重日本所處之特殊地位雖經雙方分别了解然預料激戰之餘或形勢之所趨難免潰走逐北一切混亂狀態實現之虞甚恐鐵路附屬地内連帶發生擾亂秩序之危險殊堪憂慮按我國採用徵兵制度人所共知者也而駐剳東三省之日軍曾於本年十一月中旬將二年期滿之兵士遣送回籍以致欠缺原定額數然政府爲避免各方悮會起見此項當然應行之補充亦暫緩實行乃以最近遂有上述危險逼迫之情勢日本政府於此不得不從速補充兵力以期警備之完全而維秩序之安寗職此之故乃定就近由朝鮮先派步兵二營野砲隊二連共約一千名爲應急必需之補充同時由日本内地久留米（地名）之第十二師團撥調步兵四營騎兵野砲山砲各一連無線電信隊一隊（此係由東京開拔）共約二千五百名前往東省實補空額並定一俟該部隊開到後即將朝鮮所派之一千名調回原防面由久留米撥調之先發隊已於二十一日到奉該朝鮮軍隊瓜代之期當在指顧間矣日本此次派兵之眞相一如上述而補充人員實數不過二千五百名其目的亦不外乎對於僑民生命財産以及日本權利利益萬一之危險有所防範並無其他意圖日本政府之眞意旣然如此絶對不干涉嚴守中立之態度仍行堅持始終不渝則對張郭兩軍何致有所偏袒當可曉然矣至京津方面依照北淸事變終未議定條欵所駐剳天津之列國軍隊數目美有九百名英則六百七十名義法兩國名有若干日本不過三百五十名比較英美相懸已甚此次日本添調二百名總計兵力全數共五百五十名亦係考慮保護僑民之生命財産補充者俟時局穩定時當再撤退自不待言也（十二月二十三日） 
[滬津京間電報已通]  
　　上海至天津至北京間電報交通以京津間發生戰事致有阻礙昨晚據交通機關消息北方戰事結束上海至天津線已修復即京津陸線亦可準於今日通報電局方面已在機上測試大約至遲至明晨即可完全通達 
[嵇翥靑與章太炎論赤化]  
　　章太炎與羅運炎辯論馮玉祥赤化事曾見前報昨有嵇翥青致章氏書云太炎先生有道久違雅敎時切懷思昨閲報章見先生攻計馮玉祥之電文及答復羅君運炎之函知先生之痛恨亦化也深關心國事也切謹陳管見祈爲指敎查赤化二字之來源由蘇俄共産軍人之赤幟共産主義爲一問題蘇俄之共産政策又一問題而中國之聯俄也又爲一問題不能因俄人之共産主義爲新帝國主義之化裝即謂共産主義無討論之價值不能因俄人施行新帝國主義於中國即不應與俄人有所往來更不能因人與俄人有所往來即謂爲之赤化至報紙所刋訂立之條件在先生據以爲眞在羅君認以爲僞眞也僞也姑且不論設若報紙宣傳先生與某國訂某某條件先生認以爲眞耶認以爲僞耶若然則自入民國以來十四年中報紙所載不曰先生得某某若子金即曰先生受某某之大惠然耶否耶古之君子其責已也重以周其責人也輕以約先生講求國學燭照古今己所不欲勿施於人决不至不欲他人之加諸我者而反以加諸人也君子愛人以德小人愛人以姑息翥靑敬仰先生如愛古物保存所之秦磚漢瓦深不願先生於垂暮之年以不欲人之加諸己者而加諸人也馮氏是否赤化翥靑非其黨羽不甘爲其辯護然每欲一履張垣實地考察赤化之眞象夏間之張口見馮氏之訓練軍隊敎化人民皆秉中國古代之哲學爲至訓即其深信之耶穌亦不過聊採其自由平等博愛之大義爲人道主義之助耳若謂與俄人共事爲赤化則俄國軍政不乏外國人參與其事亦可謂英化法化日化華化矣馮氏之軍隊中實有俄人任訓練着中少將制服聽馮氏之指揮在翥靑觀之亦不過等於袁世凱小站練兵時一切兵書皆由日人多貨先爲校訂克虜伯廠槍砲之流入中國時凡擦拭操練皆由德人敎授爲一例耳若與廣東之汪精衞等奉鮑羅庭等於太上皇帝一切軍民庶政悉秉命而行之有如安南皇帝之對梅蘭總督然不可以道里喻矣先生謂馮玉祥左右之人多濡染赤化者不知先生究何所指黄郛徐謙李烈鈞鈕永建張之江李鳴鐘等爲赤化耶馮氏之槍購自俄國即使事果屬實馮氏亦不過以俄政府等於販槍之商人耳有何足異先生又謂馮氏與汪蔣契合即爲赤化翥青以爲汪蔣除推尊鮑羅廷外别無對不起國人之事若能翻然覺悟逐去鮑氏中國前途繫賴實多翥青在張垣時目繫孫哲生君與馮氏有所磋商未聞汪蔣有所往來今孫哲生君對待汪蔣爲若何態度先生諒亦明知至汪蔣因保釋熊克武事推之張垣不知是否爲保狀上之批詞深願先生於查閲而後以電板公佈使人深信之此次北京騷動焚燬報館搗燬居室鹿鍾麟事前未能防範事後實有戒嚴馮氏電令鹿氏嚴加制止如違則按擾害治安罪以懲之以及集合結祖准許自由如因集合結社而侵犯人之身體財産則有民國之法律在之談話報章所載彰彰可考至謂赤化不除中國土地必歸外人管領此乃萬金不易之論爲打倒帝國主義起見必先打倒俄國之赤化欲打倒俄國之赤化决不可憑一己之意氣載報紙之新聞爲攻擊他人之根據先生在昔曾反對吳佩孚後因赴漢一游頓變初志今吳佩孚招赤化元勳陳獨秀入漢矣先生將何以對之耶凌君子黄曰國民黨謂馮氏以鼓吹將來必因此而損失共産黨借馮氏爲階梯將來必因此而顚仆馮氏自有其主張也以翥靑個人之觀察馮氏實一主張國家社會主義之人材先生如至張垣一觀當信余言之不謬至馮氏將來對於中國政治之處置以及爲人之如何是另一問題非不才如我所能預料矣肅此護上 
[江浙縣聯會致浙江各法團電]  
　　通知籌備慶祝省自治法告成江浙兩省縣議會聯會昨致浙江省議會等各法團電云浙江省議會浙江省自治法會議浙江省敎育會浙江省農會杭州寗波總商會浙江律師公會浙江七十五縣縣議會縣參事會縣敎育會縣農會縣商會曁各公團各報館公鑒浙江省自治法即日告成凡吾法團亟應籌備慶祝共促施行一方合電省行政長官俯順輿情將大法即日公布以便依照程序着手實施臨電無任盼切江浙兩省縣議會聯合會叩宥印 
[市上發現浙造十年劣銀幣]  
　　據兑換業語人云現市有民國十年浙江省造袁世凱人頭劣銀幣銀色成分祗一錢餘金融界發覺後甚爲注意現正在密偵來源 
[籌抽牲口捐之會議]  
　　决由各業自行會議後答復昨日下午四時南北兩商會曁閘北商會爲警廳籌徵牲口捐事續邀各業代表會商辦法到商會會長虞洽卿（徐可陞代）姚紫若王彬彦警廳代表嚴述齋劉春圃關致和肉業張葆坤楊維友榮銀和等猪業陳良玉忻文堯張季堂沈雲蓀等牛羊肉同業公會陳廣海等二十餘人由姚會長主席報告警察餉原由省庫指撥奈以本省迭遭變故省庫竭蹶自去年至今毫無着落不得已向地方籌借勉力維持爲數頗鉅已屬借無可借而時届冬令警察棉衣旣未上身積欠警餉又達三月值此地方多故冬防吃緊之時維持治安端賴警察亦難任其枵腹從公警廳擬籌牲口捐藉資補助明知值此商業凋敝之秋驟增負擔亦多困難特以三千警士無衣無餉不爲設法亦屬非是度貴業諸君對於此中困難知之有素爲地方治安計當爲勉力維持云云報告畢肉業張寳坤起謂我肉業居百行之未大都夫妻店每日售猪一頭半頭藉營微利苟且度日即有較爲殷實之舖以全上海計不足三十家聞警廳擬徵每頭一元斷難負擔所謂抽之吃户則零散買賣必受影饗云云次劉春圃起謂鄙人等代表警廳爲諸君一言警廳爲地方治安機關嚴廳長係親民之長官對於民生疾苦洞如燭照此次籌增牲口捐直接雖爲飢寒交迫之警察計間接即所以維護地方貴業值此多事之秋果多困難而省庫空虚呼籲無靈實陷於無可奈何之境地不爲籌餉勢所不能不得已始爲此舉肉業店舖雖多數設在租界而牲口來源則自華界謂與華界警察絶無關係則或未必惟廳長不願貿然從事即所以顧念商艱免除隔膜總期商業無礙警餉有着至於徵數多寡及徵收芳法均有洽商餘地今日到會諸君均係各業中堅平時旣熱心公益於此警餉爲難周題必能顧全大局樂爲輸將敢請明敎云云肉業揚維友起謂肉業困難情形誠如張君申述警察爲公衆維持治安警餉爲難當然由公衆維持若偏徵一業竊期期以爲不可敝意擬請姚會長按照入會各業帮公平分派最爲妥善况鄙人等旣非肉業領袖不敢代表全體輕加否諾次陳廣海報告牛羊肉反對理由並面遞意見書與嚴述齋復經劉嚴兩君曁姚會長等再三勸導結果各業代表允徵民業意見一星期内答復而散兹錄牛羊肉同業公會意見書如下 
逕啓者貴廳擬徵牲口檢查捐以充警餉一節敝業同人大不以爲然誠以同一牛羊迭抽捐税營兹業者確已能力弗勝同一牛也敎育有捐振災之税加以原有落地屠宰之兩税則以一牛而税及西重矣同人正苦其苛詎知貴廳猶以爲未足今有擬加牲口檢查捐聞矣敝業同人雖欲勉强負徵則又恐妨礙及營業故請貴廳另圖别欵以免偏枯也今以敝業同人不能應捐之苦衷略陳於後（并派代表陳廣海張文鰲金立生蔡堂發四人趨前面説一切并以附及）（一）警餉偏徵牲口捐殊欠公允蓋警察非專爲牲口而特設也（二）警務關於地方治安自應在警察地方加徵若干方爲平允誠以維持地方洽安者爲警察則當地居民應有負擔增加警餉之義務豈宜加重牲口捐以責成營牲口之人而獨負其責乎（三）牛羊猪隻由外埠經過淞滬地方即運入租界宰殺者居大多數牲口抵埠藉警察維護之時甚暫而地方居民受警察之保護是永久者今獨加重牲口捐衡以義務與權利之公率是誠輕重顚倒矣况牲口抵滬時即已供納落地捐更無獨加牲口捐之理由矣（四）牛羊同業中人多在租界營業而兼居住租界者十居八九今加重牲口捐是使租界之住民加重内地額外之負擔亦無情理之尤者因敝同業已供納屠宰捐於租界當局矣（五）羊隻運來上海祗供納落地捐一角今貴廳竟擬加捐六角是已超越五倍之上矣則羊之税率亦甚非平允（六）牛羊同業往昔所納之牲口落地税係由省議會議决再由省長核准施行今貴廳旣加鉅大之税率旣拂民情且無省議會之議决及省長之批准斯亦斷難貿然增捐也（七（今次省長指令籌措警餉未嘗指及專向牲口徵收而獨加重牛羊業之負擔况此係零碎徵收殊有偏枯之弊何如統籌全局期歸劃一俾易收效之爲易乎以上所陳伏祈鑒諒苦衷體恤商艱無任感荷之至謹呈淞滬警察廳長嚴 
[催繳本年度漕糧]  
　　上海縣公署昨通令各屬對於本年度漕糧着於夏曆十二月十五日以前須完全繳淸以便轉解省庫 
[總商會報存俄鈔結束]  
　　總商會報存俄鈔已由職員朱君分别種類結算淸楚共計三萬萬八千五百七十四萬七千一百二十一元八角昨已電報財部其電錄後北京財政部鈞鑒前奉佳電囑轉知各商民積存俄鈔查明數目種類列表附樣報部等因即經本會分别轉知登報通告並由會電請展限三星期各在案兹據各該商民報告前來計老帖一三四七八四九九二元大帖二零一五八萬元二百五十元等新帖四七五二七九九元西伯利亞政府發行一二零七一八八元小帖二九三八八二元特種式樣三八五三元公債票三四九二一六元理合先行電報詳表樣本續寄上海總商會叩宥　 
[浚浦局否認交還寳山敎育局隱沙]  
　　致交涉署函浚浦總局致函汪蘇特派交涉公署略謂接奉十一月二十六日大函關於寳山敎育局呈請交還隱沙蘆草一案查此事敝局已於八月八日致貴署函中申明矣惟該局對於此中情形尙未明瞭按光緒三十一年訂立章程所載河岸地段前如因浚浦工程增加淤灘應允儘該河崖業主受賣且前清瑞道亦定有本局會丈此項灘地辦法是以黄浦新漲灘地之經此項正式升科者本局案卷中俱有紀錄至於上述一部分隱沙經本局撥付鉅欵在該處所築凹提之效力漲出水面而在大潮時仍隱水面之下是以該沙屬於本局所管轄也該面積從未會丈升科本局升科案卷中並未有該沙升科之記錄至於敎育局之爲該河岸業主亦從未知悉况本局在該處工程未竣爲治河及港務之需尙須時時進行工程故該局所要求該處任何面積本局未能承認也合行奉復即希察照 
[浙軍十二團營底昨運滬轉寗]  
　　駐紥湖州之浙軍第三師周鳳岐所部第十二團各營業由湖州自水道裝交民船陸續運至拱宸橋登岸再乘滬杭路火車先後分三批專車來滬運寗等情迭誌本報兹悉昨日（二十六）由湖州續運到拱宸橋該團各營營底及軍用品馬匹等並軍官兵士百餘人當經拱宸站備掛廂車十五輛牲口車六輛頭二等客車一輛共二十二輛即於昨日（二十六）正午十二時零二分由拱宸橋專車來滬下午七時三十四分抵麥根路車站十時十九分由原專車運往南京 
[司令部領到新年犒品]  
　　淞滬戒嚴司令部軍需處處長張品三於前日（二十五）由徐州第四師領到謝師長之新年犒品除賞銀外尙有白麵五十六袋將於日内發給 
[孫令取消漁業保衞團説]  
　　江蘇漁業保衞團前奉蘇軍陳總司令批准正在着手開辦規定分區收取漁税兹昨探聞此項漁業保衞團孫總司令未予贊同聞已有令飭取消之説 
[各保衞團消息]  
　　南市保衞團上海南市保衞團昨開團部會議議决各區團員自十五年一月二日起舉辦冬防分段巡邏每日下午七時至十一時止每區一排輪值周而復始設考勤薄以服務四時者爲一分命令各區駐防所轉知各團員一體遵照又議决敦請瞿直夫醫士爲本國軍醫 
閘北保衞團上寳兩縣閘北保衞國昨訓令各支團隊云案據第一支團報稱職團團員汪炳文報渠在閘北國慶路三十九號開設汪炳記布廠在十一月二十日晨由浙江南　南栅人名曹榮生騙去廠布十一疋線呢六疋羅緞一疋直　呢五疋共計實洋一百五十餘元一去無踪爲此請求行文協緝如有知風報信賞洋十元如人贓並獲賞洋二十元貯欵以待並抄明曹榮生形貌年歲計身材瘦長面有細麻腰部稍尖説話口音重疊年三十三歲等因據此亟應抄錄理由函請總部備案行文協缉等情據此除分行外合行令仰各該支團隊一體協緝務獲解究 
又該團昨通函各支團云逕啟者奉團總諭以中華民國十五年一月一日上午九時本團及各支團官佐一律制服齊集團本部舉行慶祝元旦典禮其第七支團及各鄰區支團隊就該地舉行慶祝毌庸來團等因奉此相應函達即希查照爲荷 
閔行鄉保衞團閔行鎭保衞團團總顧文郁自該鎭罷市風潮平息後對於防務非常注意上午分班操演每晚提早出防除由各團長督率團丁分路出巡外所有各街道水陸要口以及滬閔車站沿捕一帶均有站崗團丁輪班守望直至天明始各調回並由顧團總飭派稽查員抽查崗位報告出勸狀况 
 
 

Page 14

 
 
1;第一萬八千九百七十七號;中華民國十四年
西曆一千九百二十五年十二月二十七號
星期日 * *塘灣鄉保衞團塘灣鄉何家渡地方西接閔行南臨黄浦適當上南奉三縣交界之區五方雜處時有匪徒出没現届冬令宵小潛興防範尤爲吃緊曾經該鄉七圖圖董何謙函請塘灣鄉保衞團設立何家渡派出所以資防範昨日該團總彭召棠准予撥派武裝團丁前往設立一面由何董趕招義務團員即日擇定房屋籌備進行一面由彭團總備文呈縣 
[各團體消息併誌]  
　　淞滬糧食會淞滬維持全國糧食會昨日下午在淸和坊開全體委員會議到葉汲三王少琴係靜川張晋卿三十餘人公推孫鏡湖主席報告自米價增漲以來本會已致上寳兩縣當局公函請出示限制平價業蒙張知事查照成案辦理以維持民食旋提議各案如下（一）由米商蔣榮夫報告暹米待春正方能運到所有無錫常熟一帶稍見　跌每石十一元二角（二）閘北張三橋基地建倉前委　心源工程師監理現鳩工費已向各慈善家磋商（三）日本出兵滿洲事本會可備函致　本駐滬領事探詢眞相再行討論議畢至四時散會 
淸淮兵災救濟會淸淮兵災救濟會發起游藝會其緣起略云淸淮素稱　瘠今年又遭水旱民生凋敝流亡載道秋間率軍入境長驅淸淮江浙聯軍紛至援救是以大軍雲集鐵騎密布供應糧秣拉用夫役蓋藏爲之空虚生活益以缺乏而奉軍由徐海至淸淮者所經市鎭搶掠一空沿途村落搜括罄盡牛馬車輛咸被徵發婦孺老弱悉遭蹂躪商賈歇業農工逃亡遍地哀鴻飢寒交迫呼號慘痛之聲耳不忍聞流離失所之狀目不忍睹同人等傷心慘劇無力博施兹定於一月二日下午六時假小西門陸家浜職工敎育館開游藝大會藉籌賑欵救濟災黎尙希仁人君子慷慨解囊踴躍購券（下略） 
勸用國貨會上海各團體勸用國貨會昨日下午二時在南車站路文安里會所開臨時會議到者三十餘人由錢申之主席報告開會宗旨畢首由樂樹滋報告赴甬勸用國貨之經過情形并謂甬商對於各種劣貨莫不隨時關心以盡個人愛國之天職衆聞言鼓掌聊表敬意議畢遂振鈴散會 
[國貨商場消息]  
　　南京路上海商場南京路石路口上海商場自開辦以來迄已數月此次冬秀减價顧客擁擠幾有應接不暇之勢聞該商場尙有多種精美國貨尅日運場兼價出售兹因減價轉瞬即將期滿爲優待顧客以資普及起見擬再續行展期二星期 
小東門第一商場小東門南市第一國貨商場自籌備以來業經月餘此次工廠之加入者以綢綾布疋爲大宗其他俱係日用物品佔多數尙有未加入工廠已由經協理陳翊庭陸星莊向各大廠接洽兹錄致各工廠厚函如下逕啓者本商場業已大加裝修三層樓另闢遊藝場藉廣營業此次組織尤爲完備内容部署大加刷新即設立地點水陸交通較稱便利各工廠之加入者已有多家惟尙有寛廠地位留以待來者櫃檯橱窗均現成裝就均聽貴廠任意陳列約在夏曆本月二十邊可以開幕惟事前布置殊難再緩爲此專函請貴廠迅予加入免致向隅 
[國貨會爲閩商呼籲]  
　　中華國貨維持會前接厦門酒運公會灰代電請電懇海軍楊總司令曁閩厦警備司令部俯恤商艱撤消烟酒特税以蘇商困兹聞該會昨特電閩呼籲特錄於下福州海軍楊總司令厦門閩厦警備司令部鈞鑒頃據厦門酒運公會灰代電開（從略）等因到會據此伏查閩省商民久苦兵革財力早枯祗以生活所繫不得不忍痛營運藉以餬口其遇可哀其情堪憫而如該公會所云則該業負擔之重已屬萬分何堪再加特税是不啻趨之死地果爾則不但特税何來即固有之税項不亦將同歸於盡乎敝會爲税收國貨事迫切電懇鈞座鈞部體恤商艱保留民命迅將烟酒特税處即行撤消藉蘇商困而維國貨實深啣感之至中華國貨維持會叩徑 
[改良旱烟公司消息]  
　　中國旱烟改良會發起人袁景芸等組織之改良旱烟公司所出改良旱烟推銷長江各埠頗多聞該公司現已添招揚子江及東三省各埠經理以資擴充 
[各國烟公司運烟内地之手續]  
　　必須先到捲烟税局領取運單上寳區捲菸營業特税征收局爲運單問題連日派檢查在南市黄浦灘各輪埠碼頭查獲英美意各國烟公司無運單裝往内地之大宗捲菸頗多當時均被扣留解赴大南門慶成里局所候核聞各菸公司僉以此項捲菸早有二五税繳納不認運單運送紛紛向各該國駐滬領事要求轉向江蘇駐滬交涉員交涉經由許交涉員往返函商現將被扣原烟如數發還惟税局方面以運單奉省處總局規定必須遵行此次將大宗捲烟發還乃係通融辦法並函請交涉公署轉知各駐滬領事迅令各烟公司以後運往内地捲烟必須先到税局報明領取運單（此項運單並不收費）方准放行俾便稽考而杜偷漏 
[各商聯會消息併誌]  
　　唐家灣商聯會城西唐家灣九　商店於去年　起組織唐家灣九路商界聯合會現已籌備就緒并於昨日下午三時假座西門公共體有塲之健身房開成立大會到會者有會長方伯琴副會長徐子賢及各會員來賓二百餘人由方會長主席開會之秩序如下（一）振鈴開會（二）奉樂（三）全體會員向國旗行三鞠躬禮（四）會長人席（五會長與會員行相見禮（六）會長報告經過情形（七）會長致詞（八）奏樂（九）來賓演説另有歡迎名譽會批秩序如下（一）奏樂（二）代表引名譽會長尹邨未君入席（三）全體會員起立歡迎并行一鞠躬（四）奏樂（五）讀歡迎詞（六）代表送贈品紀念（七）奏樂（八）攝影四時散會 
廣西三路商聯會本埠廣西貴州勞合三路商聯會昨日下午三時在會所召集全體委員開緊急會議到吕玉書等四十餘人由謝惠庭主席報告日昨來會報告廣西路一帶市房加租各情者有隆泰昌萬茂彭發記永泰昌美時新泰昌和大祿萬豐金美泰義興萬盛祥興昌祥消閒别墅夏德記聚昇昌協興德順祥華康三十餘商號呼籲本會援助因廣西路市房什九爲哈同洋行所有昨日忽接該經租處加租通告内述自小花園沿馬路至三馬路止前定每贛月租六十五元者月加二十元三馬路起至大馬路民興里口止本年春季甫由每幢月租五十二元加至七十七元者現又須每幢月加十元各居户商號接得是項通告惶緊異常惟當此兵戈饑饉之餘營業凋敝之秋驟在重加租金商民實有破産之憂公决（一）迅推代表向房主聲訴商困時艱一切苦衷不堪加租情形（二）調查賃租户口預備萬一再作計較（三）詳細具一公函由本會長謝惠廷派員起草經衆通過議畢散會 
山東路商聯會山東路商界聯合會近因該處房屋翻造各商店頗受損失現特函請工部避總巡張森請求免捐一季原函如下謹啟者兹據山東路廣東路蕪湖路一帶各商號來會聲稱該處新建房屋係於十二月十七號起租（即隂曆十一月初一日）陽曆年關將届春季捐即在目前十餘天之冬季房捐請求轉請工部局轄免以示體恤商艱至於春捐一到照章遵繳等語用特據情奉懇務希體恤商艱准予豁免無任感禱此請公共租界工部局張森先生台鑒山東路商界聯合會會長錢龍章 
法租界商聯會法租界商業聯合會昨致法總巡費沃禮君函云逕啟者頃接小東門敝會會員方九霞銀樓等衆商號聯名蓋章公函該處係華法出入要道自本埠江浙發生糾紛後貴捕房爲居民安全計在各要區特裝鐵絲網以資防衞商民非常感激現在時局已定該鐵絲網見報載已有數處拆除而小東門一部份亦望即予撤除以利行商而免影響等情來會爲特將情轉達務請俯准施行毌任感紉 
[漕河涇鄉議會開冬季常會]  
　　漕河涇鄉議事會依照市鄉制第四十條之規定召開冬季常會昨日下午二時正式開會各議員之到會者爲金承烈第十餘人先由主席宣布議案依照議事日程逐案討論後發交各股審查員分别審查云 
[閘北市議員請整飭市公所]  
　　閘北市議員李廣珍昨函議長徐春榮請整飭市公所辦事章程略謂市公所前爲滬北工巡捐局内部所有職員多至一百七十餘人而其實心辦事者祇有三十餘人其餘均屬掛名領薪如此糜費公欵殊非自治前途之福現值改組伊始尤宜加以整頓 
[閘北市議會索取經常費]  
　　閘北市議事會創辦以來一切經費均由閘北　善團暫爲籌措前月（十一月）十一日閘北市政局業由董事事會接收改爲市公所市議會議長徐春榮前日特函該所先索經常費一千元以應開支惟該所總務科王科長以經費支絀尙未允付 
[閘北市公所標賣人力車無效]  
　　均未及定章價值閘北市公所前查獲僞造華界執照人力車三十三輛内有英照會八輛由該所充公標賣前次定最低價八百元届時無人投標昨日（二十六）復行招標定最低價四百元至下午四時開標計王鴻記標價三百零五元金炳文標價二百八十元該所以未及定章價值未子標取當將保證金各一百元退還 
[兩同鄉會消息]  
　　兩湖同鄉會開歡迎會昨日午後二時兩湖同鄉會因會員加入踴躍及正會長就職等事特假楊樹浦恒豐紗廠影戲場開歡迎會到會員千餘人公推吳注東臨時主席報告開會宗旨及致歡迎詞歡迎正會長聶潞生君就職聶君致詞謂鄙人對於同鄉公益向願盡力此次兩湖同鄉會成立盛舉尤所贊同惟兹事體大能力薄弱恐難勝任一再辭謝堅不就職後經全體會員議决票選聶君得最多數即推定代表六人代達意旨請勿固辭次歡迎新會員與舊會員對行一鞠躬禮次補選職員三十餘人最後討論會務進行全體拍照散會時已六時半矣 
奉化同鄉會徵求揭曉奉化同鄉會前日假座消閒别墅舉行第一次揭曉到會者計有何紹裕江良通何耿星王才運金華龍鄔志豪等數十人推總隊長鄔志豪主席先由主席發言次報告此次徵求狀况嗣討論會議最後揭曉聞是夕缴分數者頗見踴躍第一次總數已過六百分以上想以後成績當更有可觀也 
[外人在華界開設戲園之禁止]  
　　閘北虬江路二百三十六號前由巴西商人温加登開設戲園兼業菜館刻聞該商轉租與日商大和接辦開演戲劇但該處地屬華界照章開設戲園必經警廳調查無礙發給執照方准營業今該商未經許可與向章不符已由淞滬警廳飭令該管區署照章禁止以符定章 
[昨又有大批淸江難民來滬]  
　　淸江浦自兵災後賑濟一節雖經各方援助究屬杯水車薪難民之衣食住一無所有值兹天寒地凍之際困苦萬狀昨自淸江浦乘輪來滬逃難者計男婦三百餘人在虹口一帶就食 
[淮安平橋組織紅會]  
　　中國紅十字會總辦事處接淮安平橋鎭吳範民來函云頃本　函并各附件均照收悉平橋鎭紳商請求籌設分會一事荷蒙通融允准感何可言查該鎭屬淮安縣所管爲南北通衢衝要巨鎭與淮安河下鎭同一情形現當戰事方殷之際實有組織分會之必要除已遵章籌備積極進行外特先函復 
[劉宗紀過滬赴杭]  
　　聯軍總司令部參謀長劉宗紀前以解欵赴寗浙督署由總參議楊邦藩主持兹悉劉氏業奉孫總司令命於昨日過滬赴杭 
[臧致平來滬]  
　　中國新聞社云臧致平暫居天津近受國民軍方面某項任務臧氏於昨午抵滬聞將傳赴南京與孫傳芳有所接洽 
[鄧如琢派員來滬]  
　　贛皖聯軍總指揮鄧如琢特派執法官殷耀亭來滬聞係採辦軍事用品 
[鄧本殷代表林繩武之談話]  
　　遠東通訊社云鄧本殷派林繩武代表抵滬接洽海軍開往瓊崖恊助防守消息已誌昨報昨（二十六日）下午記者晤林氏於南京路某旅社據其口述情形現照錄如下鄧本殷所部確已退出高州現固守雷州瓊崖以前攻高州之黨軍係湘桂軍與陳銘樞所部雷州前曾被包圍一次鄧部已放海溪旋因湘桂軍撤退廣州對付右派雷州因得無恙鄧爲固守瓊崖起見曾與海軍接洽請其協助海面防務現海軍總司令杜錫珪曾允許派江元通濟兩軍艦開往瓊崖江元已由厦門起椗通濟則准於今晨（二十七日）開駛至戰事發生時可增派兵艦六艘一切用煤需費皆由當地代籌現海口已設有無線電台一座約二三星期内可竣工該無線電台可通厦門有事時可通消息至於現駐瓊崖之軍隊共編三師云 
[日本法學博士來滬]  
　　日本法學博士增島六一郎爲該國英法學界之泰斗將於明日（二十八）乘俄后號輪船抵滬擬寓上海俱樂部該氏在九江路三號設有增島法律事務所定於來年一月十日起在該所爲人辦理一切法律事務云 
[關於新龍華子午線之兩函]  
　　仲錫麟張道藩上姚總董函本月二十一日申報第四張本埠新聞來函欄内載有一則悉爲唐君辨明而正混言惟其中事實多有牽涉一區晚等實難緘默竊李君潤菴雖故渠之親筆日記尙在且同測者並非李君一人晚等忝屬組員之列有同測關係若不將事實聲明旣負李君並亦自欺今晚等特聲明者有二（一）查上年七月七日上午二時與二區共測新龍華子午線後即連日選點測角十四日搬住華涇從未有釘定北點之舉其所以未釘者因一區之經緯儀祗有二十秒之讀數不若二區所用者能讀一秒之精確故從二區測定其方位角今有李君日記可查並詢明兩區有關係之員丁可也（二）查新龍華之子午線爲一二兩區公共起點之基線故有公共會測之手續應有共同負責之公理李君署名負責者當然爲一區負責焉能兼負二區之責理所然也乃二區竟自行否認釘定北點在先又脱離共同負責於後似太偏倚豈得謂平晚等與二區原無成見素所親善相待兹因牽涉不得不愼重聲明懇將原函轉登報端 
姚總董復仲張兩君函敬復者接誦來函並抄李君日記四紙具見兩君不負死友不肯自欺之道德甚佩甚佩來書謂一二兩區共同會測子午線應有共同負責之公理語甚正當但唐君談話述及誤讀分度一節本未指明李君並無脱離共同負責之用意特鄙人根據旬報表而有素體帶病精神不佳之意想耳來書又根據李君親筆日記及一二兩區所用儀器之疎密以證鄙人根據旬報之誤鄙人亦可服從總之鄙人原函係深惡謡惑伎倆辭而關之所謂豈好辯哉不得已也至於唐君談話一節不過附帶而及已自聲明無關宏恉今兩君不憚斤斤詳辯深合孔子弗明弗措之義且大足表現責任心之豐富鄙人不勝忻慰除抄函送報外專泐奉復敬頌冬祺文枬啓二十五日 
[滄州飯店之西人自戕案]  
　　昨晨在公濟醫院斃命二十四日晚八時五十五分靜安寺捕房接電話云有某西人在靜安寺路二三二號之滄州飯店内用手槍自殺當經該捕房捕頭福賚及西探等趕往調查悉西人名鮑　解向在九江路十四號某公司充當司賬員住滄州飯店第七十五號房間倒臥門内地板上前額約在右眼之上一寸被槍彈羣入據云自殺時其妻亦在房内二人適進晚餐不知因何致發生此慘　所開之槍係惠勃賚司各脱牌子三二徑自動手槍子彈管内尙有六彈未經因　其自擊之一彈由前額擊進腦後穿出復擊房内牆上開槍後尙未氣絶後送往公濟醫院因傷過重於二十五日晨二時斃命 
文滙報云臺惟洋行會計員英人卜惠爾氏於耶誕夜八九時之間在滄州别墅房間内自戕其時卜氏方與妻進餐因故不慊於侍僕於憤怒之餘忽離座向抽屜内取出手槍向額際開放子彈由右眼上端寸許入腦穿後腦而出嵌入壁内别墅經理聞訊立即報捕延醫迨醫生至卜猶未斃命乃急送公濟醫院延至晨間三時氣絶今（二十六）日上午由英按署檢驗例審後即行棺殮據云卜氏平日向無神經病惟歐戰時在美索伯太米亞久曝烈日中腦經不無受傷云 
[婦人自縊身死之報騐]  
　　吉一圖保李順寳昨午投地檢廳報稱老靶子路新馬路仁元里五號居户殳施氏於今晨七時許不知因何自縊身死當經查得死者今年三十歲湖州人屍夫殳伯榮現在蘇州醬園内營業其姑殳沈氏於黎明即出外探親未歸家有二子現在肄業校中查明無誤理合請求相騐等情當奉委派楊檢察官等於午後前往檢騐　 
[滬寗車碾斃鄉人]  
　　昨日（二十六）由寗來滬第二十二次特别快車行經將近下蜀車站之第二百六十五公里間適一鄉人在軌道上行走一時不及避讓致被機頭碾斃下蜀車站站長得報後即着路警及地保先行棺殮候查明屍屬再核又淞滬客車第五十九次來滬時有一苦力頑孩年八歲在天通菴附近之第二號栅門處游玩被機頭（ＣＨ）所撞面部受傷甚重現已由北站稽查員設法送往仁濟醫院求治 
[地檢廳昨日開訊鄧案]  
　　鄧小泉被綁案内被告雷應春等曾奉地檢廳訊押候辦在案兹悉該廳張檢察官爲偵察實在情形起見特於昨日飭警傳同法捕房原辦中西包探等到廳提同在押之雷應春唐錦單長生王德興等開庭質審一過諭該探等回去供職被告押候再審並又因鄧小泉等現已搬遷所在不明昨日特飭法警朱萬沅前往查傳鄧及吳廣德等仰於本月二十八日到廳候訊又以本案情節較重恐有湮没證據之虞是以命令看守所禁止被告之家屬接見以昭鄭重 
[徽寗路刦盜傷人案續聞]  
　　昨報紀大南門外徽寗路大順烟紙店盜刦未成槍傷那阿桂等即經該管長警追獲盜匪王玉林連同手槍押送二區二分署申解警廳訉辦一則茲悉此案業奉嚴廳長諭發司法科詳爲鞫訉前日下午奉劉科長飭傳大順店主陳龍生到案研訉先據陳龍生訴稱開設烟紙店生理昨晚（二十四號）七時五十分鐘民正在門口收市突有盜匪一人（指王玉林）挨門欲入口稱購買香烟民見其竟欲走入欋内始知有異迨民上前將其抱住詎該盜已在袋中取出手槍作欲擊狀民見而駭極不敢鬆手與彼揪扭一團倒跌地上其時民妻父吳根福出而帮助詎遭該盜開槍擊傷小腿旋被其挣脱向東逃逸幸未被刦請察刑殿海訴稱鹽城人經放黄包車苦度民之養媳阿桂今年十四歲於去年八月間過門童養昨晚因門外人聲嘈雜出外觀看遭盜槍傷小腹即送新普育堂醫治惟兩處傷口仍在流血據醫云血如不止恐難活命等語質之該盜供河南人前充兵士因事斥革逗留在滬邇因飢寒交迫挺而走險官問爾共開幾槍供共開七槍因子彈已罄否則追我之巡警亦難保全問官得供判令釘鐐收押陳龍生邢殿海等着退去候示 
[公共租界刦案併誌]  
　　漢口睡前晚八句半鐘公共租界漢口路五十九號六十號門牌小老九章綢緞店突有盜匪三名　進店堂兩詎各出手槍操江北口音向店夥人等嚇禁聲張當將賬檯上大小銀洋二十五元刦取而逸並未鳴槍嗣經事主投該管捕房報請查緝 
又訉二十三日晚八時半有盜一名至漢口路五十九六十號門牌某綢莊聲稱欲購買黑緞子正在察看緞料復來三盜各出手槍嚇禁店夥七人聲張一盜走至賬檯邊由抽屜内刦去大洋二元雙角六枚購緞之盜則將緞一捲携去各盜得贓紛紛出門逃逸當時未報捕房俟至翌日下午六時四十分始由店主顧某投老巡捕房報告呈請查緝 
山海關路前晚七時新閘山海關路六百零三號門牌泰仁麵粉店突被盜匪四名侵入袖出手槍嚇禁聲張將鈔票現洋五十餘元搶刦逃逸並未開槍嗣經該管捕房得報即派中西包探馳往詳查一過以憑偵緝 
新閘路前晚七句半鐘新閘路一千二百九十三號門牌某襪店亦被盜匪三名侵入出槍恐嚇當被搶取襪三雙馬夾一件銀洋六元而逸後經事主投該管捕房報請查緝 
[商號請警防盜]  
　　南市葆泰碼頭裕新煤油號曾於本年陰曆二月間被盜侵入攫去現洋鈔票二千數百元報請該管一區總署及警廳飭緝至今迄未破獲不料陰曆十月二十九日傍晚時又來匪徒六七人内有三人進内探望俄即用彼中口號始行散去該號因恐該匪等再來肆擾特函報東區商業聯合會請即轉函一區警署署長傳諭是處崗警須於每日傍晚結賬時在附近周圍地點注意巡察以資維護 
[偵探宋鳳鳴詐欺取財之控究]  
　　淞滬警察廳偵緝隊偵探宋鳳鳴近因僞造該廳偵探執照向王幹楨朦混得價謂可投充現被王察知以宋詐欺取財等詞具控該廳業奉嚴廳長核准並查得宋尙有種種劣跡立即傳案飭令管押昨已牌示招告一面通知原告人投案對質 
[婦人夾帶烟土無票乘車之拘獲]  
　　滬杭甬鐵路上海南站昨日（二十六）下午一時二十分正在預備下午一時四十分由滬開杭之八號中快車忽有口操北音之年約三十餘歲婦人一名來站乘車至松江該婦並不購票直往月台登車當被站上收票員阻止向伊索票騐軋據該婦云往返乘車向不買票並僞稱係松江第二師某營軍有眷屬當時收票員向伊理論果係軍官各屬無軍人同行者應當買票方能上車雙方爭論許久嗣由憲兵前盤詰該婦一見憲兵形色愴慌言語支吾當由該憲兵在該婦身旁抄出烟土四小包約五六兩當將人贓一併扣留解交西門二區警察署收訉聞該婦至警察署又在汗衫内抄獲烟土兩小包 
尙有本埠新聞轉入後頁 
 
 

Page 15

 
 
1;第一萬八千九百七十七號;中華民國十四年
西曆一千九百二十五年十二月二十七號 星期日 * *本埠新聞二 
[戒嚴通行證作廢]  
　　淞滬戒嚴司令部公告云啓者前經本司令部發給各機關及各商民之戒嚴通行證計有數千餘張現查滬地夜間通行無阻該項證書應予一槪作廢免滋流弊除分令及布告外合再登報聲明特佈 
[商人聯呈請保被誣店主]  
　　閘北商會轉函司令部請查閘北商會昨函戒嚴司令部云敬啓者頃接裕大棉花號王士伯函稱隣村沈家巷地方公益染坊於舊曆十月二十九日午後有引翔港地痞沈發發唐金卿陳恒龍等串同不識姓名多人擁至該坊櫃内攫去鈔洋數百元（其細數緣歸祝張松經管故旁人無由知悉）心猶未足復將公益坊主祝張松扭登汽車揚長而去意圖重索不果沈發發等遂將自己所帶之手槍遽而誣陷祝張松私藏飾詞朦送淞滬城戒嚴司令部拘押迄今已將旬日該鄉商號聞悉之下深爲駭異緣祝之爲人平素確係端正隣里咸知近以勤儉起家稍有積蓄遂爲若輩所同覬觎遽遭不測商家均爲寒心因連同復長順等十四家商號蓋章具呈淞滬戒嚴司令部伏祈貴會代表轉呈俾祝張松得蒙省釋該地痞得伏嚴懲除暴安良胥於是賴等情並送來復長順等十四家連名蓋章公呈一紙到會查滬上五方雜處地痞流氓較他處爲多栽贓誣陷等事時有所聞司令駐滬月餘明察秋毫若輩似乎已稍知歛跡乃不敢侈行於滬埠而譸張爲幻於鄉間所稱如果非虚實爲地方之患還祈鈞部委派幹員下鄉偵查以明眞相 
[父控子女不受管束]  
　　常州人吳紹光前日扭其子吳維忠女薔實至五區控稱因伊子女在滬求學不料近與一般不安分學生工黨爲伍因特來滬喚伊等回籍詎竟不受管束請究經劉署長質訉解科判押二天交其父領回管束 
[滬寗快車損壞機件]  
　　昨日（二十六日）由寗來滬第十六次中快車行至常州車站機頭（Ｃ１８）上汽管忽然爆裂後由站長設法將停在該處之候用機頭拖帶來滬故抵滬時已慢去一時餘矣 
[滬杭路上行貨車暫停]  
　　昨日（二十六）滬杭路因近來三師軍隊調防用去機車甚多以致將第二十五次之上行貨車暫行停開 
[拆讓所佔之吳淞江岸]  
　　滬西蒲淞市北新涇居民唐翰臣將二十八保三圖沿吳淞江岸私自駁佔十餘丈擬築埠頭阻礙交通事爲市議員蔣俊廉周書田得悉通知三圖地保趙臺香立着唐翰臣務於舊曆十一月十五日前一律拆讓否則即行法辦昨日已將河道開復原狀矣 
[邢家木橋烟紙店火警]  
　　閘北邢家木橋某烟紙店於前晚九時許忽然起火由各段救火會到塲救熄計燬平房兩間昨經五區二分所宋署員派警查傳起火人到案再行究辦 
[竹笆起火之查究]  
　　昨日黎明四時許浦東楊家宅揚州婦人陳薛氏住户竹笆下忽然起火當經游巡第三隊長警巡邏經逼急鳴警笛召集附近居民恊同撲滅幸未成災事後經該隊長趙年修正起火四週檢查得火油紙卷一東頗爲疑實即將陳薛氏帶隊於昨函解三區警署押候查明核辦 
[張家弄之小火警]  
　住居南倉街張家弄某號門牌放租黄包車之江北婦人徐吳氏家昨日下午四點餘鐘時不知如何遺火頃刻濃烟密佈幾致成災當經隣居得悉帮同撲滅迨董家渡消防隊立驅邦浦馳往施救時早已烟消火滅僅焚去床帳被褥等物餘未殃及後由崗警將該氏拘入該管一區一分所留候照章處罰 
[木作場火案注銷]  
　　法新租界奥禮和路王慶記木作塲於前日不戒於火當由救火會到塲救熄於昨日將王傳至法公堂請究詰之被告供是晚作塲内究係回何起火不得而知中西官判將案注銷 
[昨日之軍事運輸]  
　　聯軍運輸課昨奉浙江督辦公署副官處向滬杭路城站索掛廂車二輛裝運軍火及軍用品兩車遂於下午二時附掛於由杭開滬之七號中快車來滬至麥根路轉運南京又第二師砲兵第二團團部於昨日（二十六）上午九時四十分由城站掛廂車兩輛裝載軍用品二車附掛於由杭開滬之五號慢車運至嘉善站解下當由駐紥嘉善之砲兵營派兵士到站搬運至營部云 
[華民學校請開懇親會照准]  
　　淞滬戒嚴司令部昨批華民學校校長朱昌禮呈爲具報學校開懇親會仰祈鑒核由呈悉旣據呈稱開懇親會爲辦理敎育應有之舉是可准予施行惟届期開會不得另有宣傳仰即遵照此批 
[耶誕日之車夫會]  
　　上海車夫福音會本支兩堂自二十號起逐日開堂佈道發給禮物每次不下三千包耶穌誕日上午舉行典禮座爲之滿禮畢各餉以壽　頗爲特色晚上特别聚會尤爲擁擠堂不能容將堂畔之弄作臨時會塲人數之多殊爲向所未有 
[革警滋事之拘究]  
　　昨日午後四點餘鐘時有住居十六舖業興里　鷄鴨之江北人顧貴保奔赴董家渡天主堂保衞團報告稱有形似革警多人無端至陸家浜三角街地方鷄攤上藉故索詐請爲援救等情該團據報立即派撥便衣團員數人乘汽車馳往查察果有多數人在塲爭閙該團員等因其聲勢洶湧狀頗兇横當由朱志寛團員即用所佩之手槍示威旋由崗警聞悉到來查詢始將革警候占元一名拘獲連伺顧及朱團員一併帶入一區一分駐所出潘署員預審之下顧稱因妻子私行出外突遭侯等糾集多人到來强欲詐洋十五元不得已報由保衞團請爲救護等語詰之侯供不承認朱亦否認以手槍示威當以事關糾衆詐擾飭將一干人連同由警起獲之手槍一支申解警廳司法科訉究併聞該團部又續獲侯之同黨兩名解由該團部暫留候函送併案亂究 
[冒探索詐押一月]  
　　無賴項章元於前日至法租界太古碼頭冒充包探向旅客夏奇峰攔住搜查希圖索詐當由事主察破鳴捕將項帶入捕房解送法公堂請究先由原告投訴被項冒　拆梢情形詰之被告項章元供實係原告與民人有仇故被誣指餘供支吾中西官判以證明屬實豈容抵賴着押西牢一個月以儆 
[民生債劵今日開奘]  
　　上海普濟民生工廠所發行之債劵此次自發行以來定於今日下午二時在白克路總辦事處開奬昨日遍請各商界聯合會及各團體等請推代表前往監視開筒云 
[小長城烟之暢銷]  
　　南洋烟草公司出品長城牌香烟久爲嗜吸者所稱許自特製小包長城平價發售以還銷路視前益廣以該烟係用上等烟葉所製烟味之佳膾炙人口且每包只售銅元九枚洵足當價簾物美之譽該公司刻因原有五工廠製造不及已囑浦東新工廠加工趕製矣 
[華商烟廠工會元旦開成立會]  
　　中國華商烟廠工會爲聯絡工人感情增長工人智識起見自六月間開始籌備經數月之久至今方告成立現訂新曆元旦下午一時開成立大會昨已柬邀各界觀禮矣 
[佛敎居士林設立分林]  
　　海寗路錫金公所内世界佛敎居士林現因本埠林友日漸增多惟住居距林較遠各居士於昨期六及星期日到林聽經念佛往返不便故特設立第一分林暫假法租界嵩山路仁和里九號爲臨時林所今日成立自後每逢星期六及星期日下午二時念佛三時講經並恭請慈筏法師主任講席各界善信均可就近前往隨善云 
[汽車撞傷行人]  
　　昨日上午一時半二千七百八十九號汽車駛經福州路撞倒行人某甲不省人事當由老巡捕房二百七十八號印捕押令汽車載送受傷人往仁濟醫院治聞生命甚危 
[分貼宣傳廣告之拘究]  
　　前日有小工張四曹永慶二人在五區二分所境内貼一種宣傳廣告山岡警查見帶所經宋署員訉問之下據供此項廣告係學生雇貼餘不知情宋以君以廣告措詞激烈有妨治安將張曹二人解送司法科訉辦昨奉寳科員判解本廳核理 
[扭控逃妻供詞各執]  
　　鹽城人周龍文前日扭其妻周鄒氏及姘夫柏華英至四區二分所控解民妻於去年三月間潛逃今在治下裕通路草屋内尋獲請究經劉署員質訉之下柏供鄒氏係原告價賣與民爲室得洋四十元立有華據今欲向民敲詐不遂誣訴姦拐等情鄒氏供與柏同奉判解科押候查辦 
[老白渡碼頭男屍騐係病死]  
　　二十四保二十三圖地保楊寳寳昨午投地檢廳報稱浦東老白渡碼頭洋棧左近昨日倒斃無名男子一名奉三區一分署令飭查無家屬請求相騐奉委張檢察官等渡浦蒞塲騐明死者年約四十歲左右身穿布棉襖褲形似苦力模樣委係病死塡格拍照判由堂收殮發封厝壇候領 
[粤女自投濟良所]  
　　女子楊彩英廣東香山人年十六歲前在原籍被匪誘拐來滬兹以無處棲身前日自投濟良所乞予收容經所董通知老閘捕房轉禀公共公廨着該所暫行留養 
[痧痘天花之流行]  
　　東南通信社云本埠日來因天氣和煖痧痘天花等症俱有流行日人間亦有傳染者如北四川路克明路　壽里一號日人佐藤定雄因此死亡又海能路大安里一號日人眞田力次郎亦患此症已進工部局醫院調治 
[私設烟榻之判罰]  
　　許銀紀陳阿四王金林胡永生等邇在法租界私設烟榻容人在内吃烟事爲捕頭查知於前晚帶同包探等至該處抄出烟具帶入捕房昨日傳至法公堂奉訉屬實判各罰洋五十元充公烟具没收 
[私售洋烟之拘究]  
　　李吉生在武定路一千一百九十一號屋内私售燈吃洋烟被戈登路捕房中西包探查悉昨日往將李及烟客沈蘭生劉立三汪紹祖錢阿大等拘獲連同烟具帶回捕房除李收押外餘人准各交保候示 
[旅館違章之訊罰]  
　　山西路新鹿鳴旅館福州路潤華旅館福建路通利公客棧均因不將寓客姓名詳細登記而通利公益設置鴉片烟具供給寓客開燈私吃洋烟前晚經老閘捕房中西捕頭查見以其違章即據情禀請公共公廨出單將該旅館主高福初朱兆祥李植丁等到案訉罰 
[私帶烟土之拘究]  
　　崇明人沈繼郎前日因私帶鴉片烟土行經天潼路被一千零七十四號華捕與一百七十八號西捕查悉以其違章將沈連同烟土拘入捕房捕頭諭飭押候解送公堂請究 
[具結領回盜屋家具]  
　　新閘路一千零五十四號半門路前因匿居盜匪被捕查獲後以該屋内一切器具無人收管故爲車入捕房暫代保存兹有該屋之二房東金玉坡具呈公共公廨聲明所有器具槪係渠物請求發還業奉核准着金具五百元結將所存物件領去 
[私用賬欵之拘獲]  
　　紹興人徐友仙在香港中華工業分廠充當司賬近因私用賬欵二千二百八十三元七角七分潛逃來滬經該廠通知上海總廠轉報捕房查緝前日被包探馮春福協同三十八號西探將徐拿獲帶入靜安寺捕房收押候解公共公廨訉辦 
[提究騙案關係人]  
　　住居新重慶路崇業里七百五十號門牌之徐桂祥係徐克培在寳山縣知事署控告景告昌等串騙貨物潛逃案内之關係人經該縣備文派探來滬投請新閘捕房協提由捕頭派探居阿福將徐逮捕准其交一各元保候公共公廨頂審核奪 
[誌謝]  
　　昨承有文商業公司惠贈十五年日曆二組謝謝 
 
 

Page 16

 
 
1;第一萬八千九百七十七號;中華民國十四年
西曆一千九百二十五年十二月二十七號 星期日 * *商業市况 
[釐疲拆堅]  
　　昨日洋厘市况略見回軟午前價爲七錢二分一厘七毫五較前日小一二五午後續跌改爲七錢二分一厘半結果回小三亳七忽五銀拆市况見堅早午兩市均爲一錢六分較上日回大八分江南廣角小洋均與前日相同銅元小二千文改掛三百四十二千文衣牌亦回小十六文掛二千四百六十七文角坯小一文價一百九十八文惟貼水勿動仍爲四十九文 
[國内匯兑市况]  
　　上海銀行十二月二十六日國内滙兑行市報告云今日天津依然無電漢口洋例又漲五錢洋滙京津漢大致不動惟長沙烟台忽趨高各漲五元厦門跌二元其餘不動兹將各埠賣價列下漢洋例爲一千零三十四兩七錢五分洋滙京爲一千零十三元津爲一千零零八元漢爲一千零零一元烟台爲一千零二十二元蕪湖爲一千零零二元安慶爲一千零零四元大通爲一千零零六元蚌埠爲一千零零五元臨淮爲一千零零六元九江爲一千零零三元長沙爲一千零零六元厦門爲一千零十八元汕頭爲一千零二十元 
[公債略漲市况仍淸]  
　　昨（二十六日）各債現貨市况寥落如前期貨祇九六交易較旺金融整六續益淸寂七長則全日無市計全日期貨成交額一百二十六萬五千元中九六公債七十六萬五千元整理六釐三十五萬五千元金融公債十四萬五千元現貨交易合僅三萬一千元内整理六釐二萬六千元九六公債五千元至昨市各債市價其趨勢均尙穩定金融整六約上落四角左右惟九六承前日漲勢昨日前市曾續漲頗速惟後市復轉趨平定較前市稍見回疲精果比前日整六現貨及九六期貨各續漲七角餘整六期貨一二月份亦漲高五六角其他僅上落一二角許兹分述如後 
金融公債金融現貨續無市期貨十二月期九址三元六角比前市好一角較前日回漲二角一月期祗前市成交一盤價九十三元九角比前日續小一角二月期未開出 
整理六釐整六現貨八十一元二角比前市漲高六角半較前日續漲七角期貨十二月期惟前市成交一盤價八十元零四角半較前日跌下一角半一月期八十一元八角比前市漲高五角半較前日續漲六角二月期八十二元五角較前市好起三角比前日漲高半元 
九六公債九六現貨僅前市稍有交易價四十九元較前日不動期貨十二月期四十八元五角比前市小二角較前日續漲七角一月期前市會漲至五十元零九角後市收盤爲四十九元一角較前市跌下九角比前日續漲七角半 
[紗花略漲]  
　　期貨因現銷暢達趨堅現紗成交一千八百包賣價上漲昨日星期六世界三大棉市均因聖誕節停市未有市况大阪現紗二十支藍魚漲二元二十支紅財神漲五元十六支福島未動十六支三馬跌一元本埠紗花因外棉無市三品上漲同時紗花現銷均極旺盛市氣稍振略有趨堅之勢兹將期現紗花市况分列於後 
期紗紗布人鐘標準前市因三品堅昻市氣稍振除本月期跌三錢外餘月漲二錢至七錢後市因現需暢達老空頭獲利了結各月均漲四錢至六錢全日共成交一萬七千五百包收盤價列左 
十二月期一四四·七○漲·一○三月期一四八·三○漲·八○ 
一月期一四六·三○·七○四月期一四八·五○一·一○ 
二月期一四七·五○一·○○五月期一四八·五○一·二○ 
現紗客帮方面川帮進二十支寳鼎寳彝天女二百五十包汕頭帮進二十支立馬十六支藍鳳十二支孔雀十支帆船雙喜金鷄等牌四百包廣帮進十二支富貴大發鴻禧一百五十包江西帮進十六支文明二十支水月十二支大發一百包其餘威海衛寗波野鷄内地長沙等帮共進二三百包賣價漲五錢左右惟粗紗間有跌一兩者廠家未有開出各牌市價列左 
十六支雙象一四八·○○十六支豐年一五三·七五二十支天女一五六·○○ 
十六支水月一四九·五○二十支立馬一六三·三五二十支水月一五九·五○ 
十六支藍鳳一五○·五○二支寳鼎一五四·○○十支金鷄一三八·○○ 
十六支日光一四九·五○二十支寳彝一五五·○○十支雙喜一三八·五○ 
十六支丹鳳一四五·七五二十支豐年一六一·五○十二支大發一四一·二五 
十支支大發一四六·七五二十支雲鵬一五四·○○十二支鴻禧一四三·七五 
期棉通州標準前市因標紗堅穩買氣較盛近月跌一錢至一錢五分遠月漲一錢至一錢五分後市因散户空頭陸續了結各月均漲一錢至二錢五分全日共成交三萬九千五百担收盤價列左 
十二月期三一·三○未動三月期三二·八五漲·二五 
一月期三一·九○漲·一○四月期三二·八五·二○ 
二月期三二·五○·一五五月期三二·八五·二五 
現棉公會消息陜西花到六七百包姚花到八百包通州花到四百包 
陜西花三二·○○裕豐進三七五件送廠 
陜西花三一·二五恒豐進一○○件送廠 
陜西花二○·七五日信進一○○件棧交 
陜西花三二·○○東華進四○○件送廠 
陜西花三二·○○裕豐進四○○件送廠 
陜西花三一·七五恒豐進一○○件送廠 
通州花三二·四○申豐進一二○包棧交 
[三品市况（二十六日大阪電）]  
　　三匯市場近因股市錫　　五　　三　一　落　内外需要遂呈盛况今晨行情果有起色近期漲起五六元乃至七八元不等收盤雖因獲利轉賣種形停頓然人氣仍　前途看漲 
續電云三品期市固以種種原因頓呈堅勢而現貨市塲批發處雖以前此停止進貨最近發生反動係爲公司交易暢達所促進連日進意極濃一方面公司帮雖前此廉價尙能賺三十元其後雖減至二十元仍陸續寳出今行情旣漲獲利更大故東洋紡居日本紡等已將二月期貨賣盡金魚二十支三月期貨價爲二百八十三元二流公司亦賣出大半批發處存底頓形豐富來春行市必發生大變化 
[大阪紗市安定（二十六日大阪電）]  
　　棉紗現貨昨今兩日均係解約交易今晨人氣安定中等二十支一月期呌價爲二百八十四元 
扇面十六支現貨二七五·○○ 
雙鹿十支現貨二五五·○○ 
雙鹿八支現貨二五三·○○ 
攝津十四支現貨二七八·○○ 
[大阪布市淸淡（二十六日大阪電）]  
　　棉布現貨輪出方面買氣雖未衰微然仍持高價警戒態度交易無多行情則趨漲風二幅布漲起二角三幅布漲起三角其他各貨亦漲起一角梅二幅一月期價爲十七元九角略成交 
[横濱絲市堅强（二十六日横濱電）]  
　　生絲現貨買方大户雖持高價警戒態度然日本生絲原九十三號等本日仍買進特殊品不少市况仍呈堅勢 
[期粉依然堅漲]  
　　現粉北帮發動期粉躉户續購昨日期粉交易雖無甚發展面行市則依然上漲緣京津交通已恢復戰前存粉將次售罄昨來電滬莊囑購現粉轉道運津奈現粉滬棧存儲有限昨計津帮進兵船牌萬餘包價二兩四錢一分半又綠麥根五千包價二兩三錢九分半是以現期行情激漲其餘期粉因各月份行情相差甚微套色轉淡惟躉户續有囤積粉價亦好上午開盤後期粉交易寥落本月份津帮略有辦進正月份散多頭頗有售出市價堅疲不一收盤價本月份爲二兩三錢九分二厘五十二月份收盤未開二盤價爲二兩三錢九分二厘五正月份爲二兩四錢二月份二兩四錢七厘五均祗二厘半之上落午後開盤後客胃轉暢躉户續辦粉價堅漲收盤結果本月份價爲二兩四錢一分較前日收盤價計漲二分十二月份亦爲二兩四錢一分較漲一分七五正月份爲二兩四錢一分二厘五較漲一分二月份爲二兩四錢二分較漲分半期粉成交額上午八萬六千包下午十四萬四千包收市十三萬一千包共祗三十六萬一千包期粉交易之淸減實爲今歲所罕見云 
[封關期内糖市淸淡]  
　　昨日糖市荷蘭旣無到電而外滙又因封關無市故極爲淸淡劃盤呌價木底爲六兩一錢正月份六兩四錢二月份六兩三錢七分五但成交甚鮮進出兩方均有觀望態度須待開關之後方有交易行售各價雖仍有揭佈但客帮亦無問訉兹錄如下 
東三二五五·九○東四二五六·二○廿四號粗砂白六·一○ 
三温半六·○○四温半六·三○二十號中砂白五·五○ 
三七五六·○○五燥荷白六·一五十八號中砂白五·四五 
四温六·一○ 
[煤市交淸價穩]  
　　昨日星期六行市交易仍淡加之天時又暖煤店門市生意驟形寂寞惟輪船與廠家方面尙有採購但總成交數只六千餘噸比較前數日減少三分之二惟價依然堅固煤屑統貨等煤鮮有跌盤 
[五金出口不暢]  
　　昨日因仍在封關期内故出口貨之交割與批定者依然未有增加希望惟誝開之價因到源關係稍有進退爲數甚微故於大局上不致發生若何影響因此市塲大勢難得有特殊之消息可供報告云 
[關於茶税展期之文電]  
　　我國出洋茶葉免税減厘一案日前曾由茶商姚毅全電呈許駿人氏請求繼續免徵兹覓得許氏覆電照錄於下上海路莊公磅事務所轉呈姚宗復先生鑒電敬悉茶業衰落關係民生自鉅請求延展出洋茶葉免税減厘期間洵爲維持國外貿易切要之圖英亦籌議及此兹奉電囑益當竭力進行以副雅意許世英銑印 
 
 

Page 17

 
 
1;第一萬八千九百七十七號;中華民國十四年
西曆一千九百二十五年十二月二十七號 星期日 * *本埠增刋侯　 
[可怕的數目]  
　　商界普通所用之十三位算盤若從個位按予遞加將全盤上下如數加滿以後秒鐘加三子計算須一七六一六五五年四十日五時二分三五秒始能畢事（嚴金農） 
團體消息 
[國民大學學生會改組]  
　　國民大學學生會於十二月二十三日重行改組舉執行委員二十一人當選定文書股王力易國杞交際股梁棟張漢軍庶務股石灼華會計股廖上璠出版股劉節田靖編輯股黄俊周玉麟通信股許寅徐偉平民敎育股李仲融錢亞新衞生股旦如古漢忠游藝股方聞王孝達圖書股錢鎛工商股吳純丁國萃等 
[醫訊]  
　　祖傳儒醫盧秀山君精研醫理於婦科兒科眼科喉科外科及跌打等症頗有心得診所設本埠北四川路川公路三義里三百五十九號求治者日多 
[婚禮紀]  
　　蔣君可白於本月二十三日在虹口本宅與音樂家黄映紅女士行結婚禮申朱湘公君證婚男儐相張永樂君女儐相彭荷芳女士來賓五百餘人頗爲熱閙約一星期後即將往蘇州作蜜月旅行云 
[景林堂慶祝耶誕紀]  
　　本埠崑山路景林堂前日下午三時在該堂對面之東吳二中禮堂内舉行慶祝耶誕會到者頗衆會場先期由東吳二中及景林夜校學生裝飾旗幟飛揚松柏交翠頗爲動目由江長川主席其秩序爲（一）唱詩祈禱（二）演説（三）背誦英文聖誕故事（四）英文雙簧（五）國樂（六）拳術（七）滑稽催眠術（八）聖誕老人等五時散會 
商塲消息 
[先達絲毛紡織廠之擴充]  
　　先達絲毛紡織廠由顧九如君發起籌備迄今已兩載餘所出之純毛寛緊條子駱駝絨較之舶來品有過無不及質地堅韌價亦較廉各界購辦求過於供聞該廠刻下日夜趕製以應需要現并擴充範圍添配製造各種織綢緞花絲葛物華葛等機器云 
[一中公司特價八折]  
　　三茅閣橋棋盤街一中公司發行自織劉海牌線毛絲襪工良料堅染色精美現聞每逢星期日特價八折出售一天以期普及舉凡冬令用品悉行减估門市甚形擁擠云 
[國貨合作商店新添物品]  
　　南京路國貨合作商店自擴充以來營業日益發達商品亦日見增多現冠帽部添售冠華之瓜皮小帽及童帽針織部忝售床毯檯毯衣邊部添售鯨魚牌絲圍巾絲袴帶呢羢部添售狐圍巾呢大衣女帽等二樓銅器部添售冬令器皿如湯婆子暖爐暖鍋等百貨部添售陶磁器皿香品部添售飛輪牌各種牙刷綢布部添綢毛葛絲布近日營業驟增數倍聞該店冬令減價展期二十四天陰曆本月二十四日截止云 
出版界消息 
[德文月刋出版]  
　　吳淞同濟大學德文敎授所編輯之德文月刋爲國内學習德文者之課外良師現已出至第二卷第四期本期内有德國衞禮賢敎授關於五卅事件之論文一篇（中國之自由戰爭）德譯儒林外史第一回（王冕的少年時代）時事新聞十餘則讀之可以學得許多報章上常見的名詞會話一欄係講德人用餐時之禮節此外尙有論文小説童話戲劇詩歌文法等等封面爲少女彈琴頗爲美麗該刋每册大洋二角金年一元五角可直接向吳淞同濟大學德文月刋社定購棋盤街民智書局及麥根路崇德醫科大學羅其屏君處亦有代售云 
[聯藝週刋出版消息]  
　　聯藝週刋創刋號已定於本月二十七日出版圖畫如情天刦照片及揷畫等論文如中國影戲的趨勢及京劇京胡研究譚小説有可憐的美及往事詩歌有吳淞觀濤及夜半的鐘聲每週出版一册售銅元五枚發行處在北四川路克明路順大里四十五號及兩京路有美堂云 
[靑年會日記簿出版]  
　　四川路靑年會新刋民國十五年口記簿一小册適合各界隨身携帶該會除分贈會員外廉價出售連日購者極衆而尤以靑年學子爲多數 
[美報出版]  
　　圖畫週刋美報第一期决定月之二十三日出版共印二萬張由老北門内穿心街該報館發行叉該報館特聘陳金鎔律師爲常年法律顧問云 
[短篇小説集出版]  
　　崑山花園五號靑年友報社編輯之（短篇小説集）第二集現已出版共有二十餘篇其中創作者爲多數每册收大洋一角五分寄費外加又靑年友報每月出一册全年價洋六角郵費在内云 
[畫報贈送賀年片]  
　　南京路二十號中國攝影學會畫報第十九期已於昨日出版内容豐富有林澤蒼所攝之上海（雪夜）（人面桃花）之一幕及約翰攝影研究會比賽作品等該館爲優待定户起見贈送聯益最新出版之電影女明星賀年片凡定閲一年者得免費入中國攝影學會并贈（攝影記者證）（商店折扣）之優待劵及（會員證）再附贈聯益女明星賀年片二十四張（值洋五角并附信封）即定閲四個月者亦贈明星賀年片六張又該報於元旦號封面預留空白處以便塡寫賀年者之姓名以代賀年片尤爲特色若附郵票四分并附朋友之姓名可以直接代寄 
電影界消息 
[將有美術巨片在滬開映]  
　　ＴＨＥＰＨＡＮＴＯＭＯＦＴＨＥＯＰＥＲＡ爲寰球一九二五年最大美術影片全片大部分以彩色製成即一縷之微亦復分别顔色绚麗豪華得未曾有中文譯名爲一歌場魅影）主演者爲郎却乃ＬＡＮＣＨＡＮＹ曼麗菲爾賓ＭＡＲＹＰＨＩＬＢＩＮ與惱門凱蘭ＮＯＲＭＡＮＫＥＲＲＹ三大明星其餘演員共五千餘人片中所用舞女爲數亦達數百聞將在滬開映云 
[記（孤雛悲聲）]  
　　南星影片公司出品（孤雛悲聲）初演於維多利亞大戲院賣座頗不惡外國士紳婦孺佔席可十分之二三足見此片號召之力亦不小聞多爲聞童伶項煢煢之藝術而來者蓋外人成見素以爲華人不能表演今聞有童子善演悲哀悽惻之劇情因來一觀究竟也以記者所見此劇描寫人生在社會生活等環境之奮鬭之極眞者結構亦稱嚴密劇情剪裁亦得法而有味然設無主角謝采貞女士與童伶項煢煢等表演之細膩則此劇必至索然寡味矣朱其麗描寫慈母之心理亦極摯誠光線雖有數幕着色太濃因而模糊然大體則軟硬均適度中英文説明間有誤寫與錯字大純小紙足與性質近似之（醉鄉遺恨）媲美也（愛雲） 
[（好寡婦）開始攝製]  
　　中華第一影片公司自成立以來内外部組織均已就緒（好寡婦）一片外景業已開攝内景亦正連夜趕製劇中主角特聘王漢倫女士擔任 
[記（疑雲）試映]  
　　奥迪安戲院開幕未久已著盛名惟從未演中國之影片日昨大亞影片公司假該院試演（疑雲）新片並訂自二十九號起開演三日夜之約是爲該院開演中國影片之起點余爲好奇之心所驅使亟往觀之首先感覺者即爲光線淸晰無糢糊不明之弊旁座歐西觀客亦皆嘖嘖稱讚之片中國文辽幕言簡意賅筆劃亦極淸楚英文字幕文筆尤佳蓋妙在淺顯通俗稍具英文程度者皆能一目了然也此片情節緊凑哀艶動人久觀亦不生厭飾柏玉霜之女主角過俊達演時處處皆能顯出玉霜高尙之人格當夫疑雲湧起楚歌四面之時尤能表出進退維谷之苦况以故觀者極表同情飾李氏之梁夢痕女士周旋進退皆極自然其狀妒婦之潑辣尤合身分飾杜志芳之鄭逸生是一斵輸老手聞其拍戲初未十分練習蓋爲一天分最高之人以故演來悲壯淋漓發揮盡致兩次入夢之表情尤爲難能可貴惟當得玉霜絶命書時未作驚駭之狀態實屬美中不足飾林漢强之孫梅軒頗擅内心表演斥學童時之放大頭部表情非老手辦不到也又飾杜母之黄周氏以爲四周疑雲所包圍遂鄙玉霜爲不足齒之蕩婦當面斥時表情活現一怒字勸慰其子時則活現一愛字宜嗔宜喜此之謂矣統觀該劇跡近於平淡實則嚼欖同甘正多佳味惟是投水一幕了無精采實爲瑜中之瑕然固不足爲初次出品之大亞公司責也（劉豁公） 
飲食談 
[瓜譜菊屏]  
　　瓜居園蔬四類之一風味之佳允稱雋品惜種類不多又皆春植霜降之後瓠茄絶跡因食期之促至不能與豆菜爭長顧吾人對之正因其不易常獲而愈覺其爲可珍也是篇首列瓜次瓠次茄而殿以木果若專供生食者非蔬譜所宜及已 
瓜類（黄瓜）長尺許莖一二寸周身有剌嫰時亦可生食老則皮色轉黄佐暇或肉丸炒食味奪珍羞（二）冬瓜爲瓜類之巨擘一枚之重數十斤其形橢圓其色淡綠逢霜皮上發生白粉善藏者可逾冬勿壞（三）絲瓜似黄瓜而長初秋煮湯殊佳老則其肉變爲筋絡可入藥治痰（四）嫰瓜有靑黑白及花皮多種生食嫰不留齒可炒可醬並可鹽醃以糖醋拌食（五）老生瓜嫰瓜之别種堅硬而淡爲諸瓜之殿醬園内所售醬瓜均屬此物取其汁少不易敗醬也（六）番瓜又名南瓜其大亞於冬瓜形有扁長之殊實則一種色黄味甘醫家謂其性等人參云（七）西瓜是爲果類本不宜錄惟其皮可以醬食故附於瓜類之末（八）苦瓜俗稱錦荔枝形如橄欖而大皮似荔壳而粗嫰時色靑可煑食老則黄而自裂中有瓤色紅如血可生食味不甚甘此物原非瓜屬因無同類故亦附此 
瓠類（一）瓠　又名葫蘆狀似絲瓜色淡綠以火腿淸燉爲湯鮮潔深無倫别有二種一長而細腰一扁圓如杮俱名藥瓢祗供淸玩不可爲蔬（二）扁蒲其狀如杮大者一枚重十餘斤宜炒食（三）提蒲長圓如瓜而無稜食法同扁蒲爲湯亦良瓠類旣老壳堅如木農家啓其頂爲盤盒樸雅可愛 
茄類（一）茄子又名洛酥其本如小樹實橢圓皮作靑紫色去皮煑食味冠諸蔬一種細長拳曲者味亦佳惟不能去皮（二）辣茄俗稱辣焦繁葉業枝其實嫰時色靑老則轉紅卒辣剌舌不可單食但爲餚饌點綴或製爲醬湘鄂人好之甚幾每餐不可或缺 
木果類（一）栗子大者名魁栗專供庖廚之需（二）白果即銀杏之實用同栗子因屬烹飪所須故附於篇末俾成食果一譜之全壁焉 
[粤人之食品劉自强]  
　　諺云（食在廣州）是則粤僑菜品或有一二可供談助者試觀虹口武昌路崇明路一帶粤人開設之餐館酒肆幾觸目皆是每届華燈乍上時各餐館酒肆則皆座客常滿樽酒不空斯亦可覘粤人喜飲啫食之一斑 
粤人食品幾無奇不有蛇狸貓鼠狗魚由瑞等均視爲珍品顧嗜蛇者尤衆據餐蛇云烹蛇以愈毒愈佳若金脚帶金錢豹過樹雄等是烹時配以肥雞鮑魚木耳等品故益覺鮮美聞其效能袪風補血云若以蛇與雞同烹則名龍鳳會亦名龍鳳配蛇與貓同烹則名龍虎鬥他若山瑞狗魚菓子狸鹹田鼠等亦均爲粤人之所視爲珍品而嗜食者 
粤僑酒肆若四馬路之杏花樓南京路之東亞大東二酒樓北四川路之會元樓粤商樓其最著者也會元粤商樓座極廣且交通利便故粤人之設喜慶筵席類多就此杏花大東東亞三處營業則以外省人爲盛此緣地址關係往歲武昌路中新開之安樂園酒家陳設極其華麗輝煌稍具粤垣酒肆雛形在滬埠粤僑酒肆中可稱巨擘餘如崇明路之陶陶味雅冠珍等亦有幾分號召羣衆之能力至若　食粥品之宵夜館則如過江之鯽紀不勝紀矣 
粤人菜品取名頗爲奇特如雞片嫰菜同炒則名（鳳穿竹林）蟹膏嫰菜同炒則名（碧玉珊瑚）淸燉鴿蛋則名（七星伴月）種種奇名不勝枚舉是亦足資議助者也 
粤酒肆每届冬令有所謂邊爐菜者係以小銅鍋置小炭爐上中置沸湯自取配菜就湯中煑熟而食者所備配菜爲鮮蝦生蟾蛋子嫰鷄片腰子魷魚魚膾等物聚朋三五隨煑隨食寒冬食品中之最有興趣者也 
武昌路有小酒肆名章記著名之小酌店也該肆廚子爲粤人勞某家廚所烹菜品如（菊花魚膾）（奶油扒鴨）（雞絲膾翅）（鮑脯）等俱極可口且取值亦極低廉故該肆容積雖小而營業之盛在宵夜館中固足自雄也 
粤人烹菜同一物品而可烹作十數味者如味雅之牛肉最爲膾炙人口該肆所烹牛肉有茄汁咭汁靑荳堆鹽蠔油菜花架厘等美味各不相同觀此可知粤人研求食品之有素矣 
粤僑家常菜品最便利者莫如燒味燒味種類亦夥若火肉火鴨火腸排骨乳猪而孔猪尤佳乳猪係擇肥嫰之小豕用火拷熟食時其皮鬆脆其肉柔滑爲下酒妙物然苟拷之不得其法則又難於下箸也 
[粤人之食品（二）觀熾]  
　　粤友麥君日昨爲余爰述彼省人士奇嗜數則頗覺有趣特記之如下 
（一）狗肉每值夏至好事者擇肥穉的小黑犬宰殺後切成方塊如香　麻菇荳腐皮等燴之其味可口有過於豚肉牛肉者俗傳黑犬最爲滋補故宰烹多取黑犬粤諺有云（夏至狗無處躲）於此可見粤人嗜狗一斑矣 
拍拉蒙名片慈祥果報爲七十歲老明星勞勃脱所主演奥迪安於二十五日起開映 
慈祥果報中之一幕 
（二）貓肉食貓多在秋冬之季因食之最能暖身惟宰殺甚爲慘酷宰屠之法以肥大之貓活裏之草袋内投諸水中使溺殺之然後去毛頭臓腑和各種藥品燉之或燴之以香簟紅棗等其加以蛇肉鷄肉燴者曰龍虎會（三）鼠肉非家中之鼠乃田鼠也每當秋收之季出入田畝竊食田畝之稻故甚爲肥大農夫獲之售諸市中每頭約值六七角其烹食之法或燴或風腦用以佐酒别具風味 
（四）魚生每年到七八月時候市售魚生店先後開張魚生是用鱓魚一名鯢魚做者刮去麟挖去臓腑起骨洗淨用快刀刮成厚二分許之薄片再用蘿蔔切做細絲且和各種菓品如文旦橙檸等沃上醬油熟花生油搗而食之入口冰融甘味勝過常品 
（五）蛇肉夏月捕蛇者捕得後去齒上市售買有濕毒之人食之可愈照俗説此是以毒攻毒之方法此種理由到底可信不可信在下不敢斷烹食之法先將蛇的燴鱗脱下刮去骨骼和鷄肉或同貓肉藥品等燉之或和之以香蕈棗子等　有（龍鳳會）（龍虎會）之名稱 
[説牡蠣厚生]  
　　牡蠣本是秦人的名稱普通人都喚做蠔本草圖經上説牡蠣附石而生磈礧相連如房初生止如拳石四面漸長一二丈者嶄宕如山俗呼蠔山那每一房内都有肉一塊大的和馬蹄相等小的也有人的指頭大當潮水來時蠔殻盡張遇小蟲墮入就合而取食海邊的人要捉牡蠣都鑿洞於淺海旁用火逼他就能得到許多的牡蠣了 
牡蠣是軟體動物右殻小而薄左榖大而凸外面磈礧不平腹緣屈折作波狀有粗大的葉片可以剥脱顔色淡黄内面滑白没有脚也没脚絲祗用左榖附着在宕石上生活最喜歡在乾潮綫以内的淺海内居住 
 
 

Page 18

 
 
1;第一萬八千九百七十七號;中華民國十四年
西曆一千九百二十五年十二月二十七號 星期日 * *[冬季新裝束]  
　　以淡黄色緞製外衣上繡黑色文鳥邊綠白皮　宴會時着之極爲華貴世侯 
牡蠣的生殖不同産卵期也不一定大約普通的在三月和六月間每産一次都在百萬以上産在歐洲的是雌雄同體産在美國的就異體了至於産出的卵也不徑直的出水必定先留貯在母體的外套膜内用粘液色爲黄色的軟塊及發育後就離母體浮在海面上這時已有了兩塊小殻不過肉體尙在外邊上有無數的織毛能夠供自由游泳之用假如遇到别樣動物毛即脱去成長也很速一月後就和豆彷彿五六月就有七八分經過一年也就有一寸八九分了但是牡蠣産生雖快萬一得不到適宜的地方也會死的所以各國都有養牡蠣的方法 
[養牡蠣法]  
　　牡蠣旣是海産當中貴品口味又很肥美在饕餮客固然是要多多益善就是像我們這干人時常的拿來喫喫倒也不錩所以日本有養蠣的方法什麽呌蠣篊昵就是先在外海用周四五寸長三四尺的竹子把尖梢揷到土内若是在春天揷下去到仲秋抽取許多的蠣就附着在竹子上面然後移到稍淺的地方像栽稻苗那樣一根一根的重栽這栽的地方叫做塒場第二年初秋拿竹棒將竹上附着的活下攪和敎他不要粘合如能再移到稍深地方更好到第三年就可以放到泥田内秋天就能上市了 
我國也有石蠔與竹蠔二法飼養他在海邊泥土適宜的地方以岩石造成蠣塘潮漲時蠣隨潮來潮去時蠣都附着在岩石上了不過建蠣塘期間以七八月間爲最好岩石距離約一尺左右這就是石壕法若是拿周圍二寸長二尺餘的竹竿割去兩端深入約一尺許把牡蠣的殻厚和殻薄的分别夾入竹間或穿孔放進依此做成若干桿然後揷入泥土潤處隔三寸就能揷一根過了一個月牡蠣就漸漸的大了等候有豆子那樣的時候就運到有潮的近海處揷至泥中四五月後牡蠣就肥大密着在竹上你就看不淸竹竿的原形了我國販海貨的諸位朋友何不試一試呢 
[金華火腿贊侯]  
　　金華爲舊府所屬有八縣即蘭谿金華東陽義烏永康浦江湯溪武義每縣俱産火腿不過産額有多少醃法有精良而已八縣中以蘭谿所産爲最多故有（金華火腿蘭谿出）之俗言餘如金華義烏亦不少東陽次之浦江湯溪武義更次之東陽所出之腿風味别具形式考究果駕諸縣之上惜交通不便産額有限不若蘭谿及金華所出之物美價廉産額富足無供求不及之弊且近來醃腿各家俱能以營業關係力求上進故銷額之暢旺可謂與時俱進遠非他縣所及至於火腿之冠以金華名實爲舊府制所關然欲其統一名目計便於買者呼喚計不若仍用金華南腿爲妥當以其金華屬縣所産之南方腿也（别北腿而言）况金華南腿中尙有種種名目可别如金華南腿蘭谿茶腿東陽蔣腿竹葉熏腿等惟買者揀一所欲牌號之爲便多矣 
選購火腿實爲欲嘗精美火腿者不可不知也况貨品之高下雖限牌號等級然購者能精於揀選往往於下乘貨物中能得極廉極美之火腿否則雖購上乘所得而時或相反蓋好惡參差不齊也愚意採其較便之法莫若向店夥取竹扞（腿店悉備（扞入腿之中部及油頭等處出而嗅之如果佳者扞上留有香味否則特殊之味當爲君所悉焉 
腿之種類甚多産地亦殊有高出金腿者姑依次略書於後 
（一）雲南腿産於雲南宣威等處 
（二）竹葉腿即竹葉徚腿松陽等處有之 
（三）金華南腿東陽蔣腿蘭谿茶腿味蘭腿魁寗腿産地詳前 
（四）北腿實腿氣腿産於泰興如臯江北一帶 
雜俎 
[談海上絲廠業葉心佛]  
　　全滬絲廠凡六十有餘以曹家渡信昌爲規模最大久餘等次之然内部規則均屬大同小異約分七部爲車間絲間毛繭間刮繭間拆吐間秤繭間帪務庶務等部車間即繅絲所用之車也通馬達可以自行轉動絲繅於木片之上每一部車有一鍋内注沸水繭經沸水泡過繅時不致脆斷多者每間四百部每三十部設一管車司此職者祇能明繅絲手續方法身體健壯即可任事薪水較别業爲佳然每日有十小時之工作五時起身至下午六時始止中膳休息一時終日蹀躞於車間之内不得一坐故其得高俸也宜矣爲管車大抵於女工中有一情人在焉最可憐者莫如打盆女工（即將繭子打軟）蓋繅絲女工均由打盆出身偶有小錯即詈駡交加其甚者或如惡姑之待養媳且工資最低每日祇二角四分三餐自備天明五時到廠至晚六時始歸廠中最高階級爲經理次爲總管車再次爲管車 
絲間之工作爲看絲即將劣絲及糙絲剔出之謂也絞絲及包絲此均絲間女工爲之此女工則大易於車間之女工風姿楚楚衣履入時每日工作祗四五小時而工資反比繅絲者增一倍此種女工大抵由廠東所介紹者也絲絞後即由絲間老大秤稱輕重由絲間職員按號抄錄以核算各女工繅折之多寡而定賞罰絲包後如早已成交則即解往洋行如達昌洋行信孚洋行怡和洋行籃綠璧洋行等均經營此項事業若外洋進胃甚濃則絲廠中加夜工趕繅有深夜解往洋行者以恐天明不及裝入輪船又遲一日有虧一日之拆息也如洋行中見有條份粗細如十三十五（１３１６）條份而察出十二或十六七分條份或糙絲太多（即看絲不精細所致）即令其退回名曰退絲 
毛繭者即繭廠中解來之混雜繭子令女工分别預號頭號二號三號四種設一職員監管之刮繭即將繭子外層之繭刮去亦設一人管之其繭衣則售諸絲號别有所用拆吐者即蠶蛾外人之一層薄衣爲車間中所不能繅出者則携至此間由女工拆出之但多斷頭而極粗糙名曰長吐祇供棉綢府綢之用其蠶蛾則售諸蠶蛾廠所得之資至年底全體職員分派名曰蠶蛾錢一年總數多至七八百少亦二三百 
今年上海一埠輸往歐美各國者較去年增加一倍有餘此可喜之好消息也我國所産品質最佳之生絲實爲全世界生絲之最佳者惜國人少研究競爭精神故近年來日本所輸往歐美者其額遠超我國此則冀一般業絲廠者所當認爲痛心疾首者也 
虹口天同路有一絲廠職工義務學校由虹口一帶絲廠游日戲一日　 
集資而成學費及書籍均由校中供給凡女工之子女及親戚均可入學其造福於平民匪淺該校校長徐君伯蟾因鑒於繅絲方法改進頗緩及廠中職員公餘後無娱樂場所特發起一俱樂部於校中討論研究不遺餘力尙望滬上各絲廠有同樣之組織極力改良整頓俾我國將來執此業之牛耳也 
 
 

Page 19

 
 
1;第一萬八千九百七十七號;中華民國十四年
西曆一千九百二十五年十二月二十七號 星期日 * *藝術界 
[翁元春繪畫展覽會元旦開幕]  
　　女畫家翁元春係翁德備之妹秉性幽嫻酷好西洋畫油繪其近年之作品屢爲藝林所稱賞所籌備之個人展覽會已有半載兹準於新曆一月一日至三日假虹口北四川路横浜橋堍中央大會堂藏書樓舉行個人洋畫展覽會三天先期邀請藝術界名人及敎育各界人士參觀會場上備有精美之目錄以應觀者之需要 
[觀詩人游地獄後] [  蓮心]  
　　關於詩人游地獄的種種考證本事啊傳説啊都在本刋説得乾乾净净了剩下没有説得到的只有神曲在思想史上的情勢和詩人游地獄的批評著者是信批評是研究智者的愚人的所以從不寫批評也不多讀批評但以影戲不是獨立的單出馬的藝術加之這影戲涉及中世的名著看了過後心裏有的不妨寫出來省得悶着若讀者不當他是批評當是閒話也没有不可以的 
　　美人芳草芬芳悱惻是屈子離騷的最高點神曲的最高點在那裏呢我們先看出神曲的最高點就好轉去看詩人游地獄要明白神曲的最高點必須先明瞭明瞭意大利當時紛擾的歷史在但丁做弗勞倫斯執政官前約二百年的中間該處就是政潮的中樞君子和蓺民紛爭得十分劇烈赤鬚帝（ＢＥＲＢＯＲＲＡＳＳＡ）朝敎黨和帝黨的爭端更是厲害到了一二八二年（蓺民政府）出現七蓺民團及十二小蓺各選首領出來執政首領八人各任二人但丁以醫藥業被舉這時候國内常使政象不寗靜的政黨要算白黨（ＢＩＡＮＣＨＩ）和黑黨（ＮＥＲＩ）黑黨傾向敎黨白黨則高唱民權但丁執政心存邦國不論是親串是豪强不論黑黨白黨擾亂政局的盡加斥逐到他缷任出使羅馬未及歸國就招擅權的黑黨的放逐活佛披髮行吟的屈大夫的故事我們又翻開宗敎史來看看在但丁的時候敎會眞是黑暗到了極度這也就是威丁堡怪僧倡宗敎改革的根源這時羅馬敎廷開始宣布舉行猷孛賚（ＧＩＵＢＢＩＬＥＯ）典禮（義爲禧年經典謂之遍野吹羊角號衆贖罪之期）謂在這年的元旦日衆往朝彼得大寺可免一切罪愆乘這機會市商廟况均收大利實在是敎廷歛財的好法子因此在波尼法爵第八（ＢＯＮＩＱＡＣＩＯＹ）還定五十年一禧年後來改爲三十三年更後來改爲二十五年了俟後更有分派各敎寺擔消贖罪卷的事件説向敎皇買了贖罪卷金錢鏗然一聲投入神匮人生罪愆皆可獲免　　神曲的最高點在那裏呢看了上面簡單的述叙瞭然當時宗敎政治之紛亂也略可知道一些了更有但丁（地獄曲一）中寫出的豹獅和牝狼都是些隱喻豹人多以爲喻的政黨間的姤爭獅人多以爲喻的是（華洛亞沙爾）（ＣＨＡＲＬＥＳＤＯＵＡＬＯＩＳ）沙爾謀立爲神聖皇帝希求波尼法爵第八助己因而引黑黨亂弗勞倫斯但丁遂被逐的牝狼人謂喻羅馬相傳埃那亞後裔亞姆留斯（ＡＭＵＬＩＮＳ）謀簒大賽以己女西爾維亞（ＲＨＡＣＳＹＬＶＩＡ）司神燔 
 
 

Page 20

 
 
1;第一萬八千九百七十七號;中華民國十四年
西曆一千九百二十五年十二月二十七號 星期日 * *作侯母靈泣　 
神燔燃神前守以潔身的處女但西爾維亞却懷孕誕子照律賜西爾維亞死嬰兒抛在野地裡但有狼來母哺他後來到底登了王位這是意大利城徽作狼乳二兒象的緣故這些地方更能完全看出詩人的寄意神曲的最高點了神曲是對中世紀人物史事發的諷喻的詩篇是隱寓詩人的生之歷程丨而顯出閃爍的新生的光的文藝復興雖是從君士但丁陷落開始動機是要溯到但丁的時代這是一般文明史家承認的事實 
　　我們轉來看詩人遊地獄的最高點在那裡統述起來不過勸善一個頭腦給錢財浸蝕成大腹狀態的富豪不能助友不能憐人不能對妻兒有愛在一本神曲引起的幻象裡自己悔悟過來我承認詩人的最高點借在這丨勸善丨上頭成了低義的了（經驗哲學）在美國會成（變形經驗哲學）生出功利的（實驗主義）撒克遜人天生的利功思想不會給過大西洋的子孫遺忘結果閃爍新生的光的最高點在這影戲裡移到别一方面去來兩個比較起來後者不是低多了嗎 
　　題旨上看年地也覺得他太欠統一爲了這一點弄得就是我們領略出來的藝術味也成了嚼蠟我們瞑思神曲的題旨想必通場成一種夢幻的詩美談純粹的恐怖的幽林詩人傳出淑女的音訊但是冥夜之子撑舵的開隆（ＣＡＲＯＮ）等是從這種加進社會的勸善題旨弄來不統一豈不像淸凉的泉水加入工廠的炭屑由鑑賞上我們得個敎訓知道一個創作裡有兩個題旨很難達完好藝術的曉地近人郭沫若的聶　就是個顯例聶政是遊俠風的男子他輕身去暗殺爲知遇的朋友死時毁去面容爲怕聶嫈認出自己的弱弟因而悲痛或者死殉這也夠是一個題旨了可冩出極浪漫情趣的武士行爲但郭先生放進（安那其斯姆）的台詞説出許多爲平民和反國畳的言論有了這最聰頴的哲學的題旨遊俠的題旨破壞了多少了聶政不專爲朋友爲愛姊而爲無治主義式的流血英雄了這就是有兩個題旨的缺陷我看詩人遊地獄同樣是這題旨不統一造成個缺陷 
　　最後我不能禁説兩句話這裡我一方評看我一方終領佩外國銀幕藝術家一個影片到底説得上是他們的心血看他們的歷史影片像劍底鶯聲勃拉特船長等等社會影片像雪下孤雛等那部不是文學的考古學的史學的結晶就是這詩人遊地獄除脚本根本的設計上和我意見不同外到底還不失是苦心經營的藝作反觀吾國倒算是令人流愧汗了我希望海上諸君子起來急起直追 
（好可怕的影） 
 
