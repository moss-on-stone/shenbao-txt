# 1902 - 351 - 4910663

 

Page 1

 
 
[新印大字本正續資治通鑑并通鑑幷通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至　國朝鎭洋畢秋帆尙書所撰續編爲卷二百二十語皆簡要事必詳明合之洓水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請即臨購閲可也此啓 
[閲報紀典史作賊事慨而論之]  
　　嘗思朝廷設官分職凡以爲民也内自臺閣卿貳以迄部屬外自封疆司道以迄佐雜何一不當有愛民之心何一不當任治民之責卽未必皆存愛民之心未必皆能勤民之事而聲名之所繫體統之所關至卑之官尙不無稍存愛惜且王法森嚴不能寛假間有不惜聲名不顧體統者而旣得患失之心則自不能免旣患失之則王法自不敢違既不敢違卽無愛民之心斷不顯然而爲害民之事是則官之賢否雖不一而官之體統則不肯攺移者也乃不謂竟有不顧體統甘犯王章公然作賊如湖北候補典史董忠杰者玷辱官方莫此爲甚已日前武昌訪事友人來函云董忠杰號春山纔於去歲報捐遇缺先典史聽鼓鄂垣人皆不知其爲穿窬老手也忽於某日在高家巷某宦家肆其故技警察哨弁王某見而驚喊董卽開放手槍中王手腕王忍痛上房追緝既而警察勇聞聲齊至將屋圍住董身負重物不能脫身致被擒獲解至警察局旋經武昌府梁集菴太守嚴加訊鞫釘鐐收禁其妻弟胡祥林僕人王升暫押候審翌日又拘犯妻胡氏妾梁氏研究二氏將董犯夜間踰墻出外竊物情形和盤托出十四夜覆審董犯忽盡翻前供加以嚴刑噤無一言以故尙未定讞然思旣獲到案贓證顯然妻妾又和盤托出卽極熬刑翻供豈尙能妄思漏網耶嗚呼盜賊之流人咸深惡而痛疾之而自古以來未嘗絶跡者則以出没無常偵緝良非易易也乃賊而爲官旣爲官而仍作賊則令人不能不念及捐納一途階之厲矣傳曰惟名與器不可以假人上之視名器何等鄭重童生考試之時須廪保具結果係身家淸白並無刑傷過犯方准與試故正途之中雖未必悉出人才而盜賊則斷難倖進保舉一途雖不無情面然大吏卽以寛監爲心亦決無　及盜賊者是盜賊之可以爲官謂非捐納之害耶或曰捐納一途朝廷非不知其有弊故必由同鄉官出結方准引見騐看不知朝廷立法雖善而同鄉官之查察甚難合一省或千餘或數百州縣安能縣縣有人爲京官卽或與捐納之人同邑而鄉里之誼旣踈又安得悉其根底故部中但以一結爲憑而不知殊不能盡憑也自捐納一開雜流並進其中固不乏賢豪而齷齪卑鄙身家不清之人得以握符南面者亦所在皆有卽不爲盜爲賊而仕途冗雜吏治不肅非若輩害之耶董犯因急於求利以致破獲使冉稽遲補缺署事得公利而忘私利又誰得而知其爲賊哉或又曰子言捐納之害至於如此子亦知正途及保舉中貪黷無厭者其禍更烈於董犯所謂不操戈矛之大盜子又何說以解之則正告之曰余今就事言事不能不歸咎於捐納固不敢謂捐納之外皆屬清廉惟捐納中更難考核耳方今捐納已停官方自可漸肅數年以後當更廓然一清惟願不再開捐則從此仕途中庶不致有如董犯其人者不特仕途之幸亦民生之幸也 
[本館接奉電音]  
　　昨日之晚京師飛電傳來諭旨一道敬謹登○十一月二十二日内閣抄軍機大臣面奉諭旨所有二十四二十五日進内奏事當差之王公文武大小官員均著穿蟒袍欽此 
　　宮門抄○十一月十二日戶部正藍旗値日無引見鹿傳霖請假十日壽耆乎琦各請假十日掌儀司奏十五日祭奉先殿載　行禮召見軍機及那桐内奏事處傳十三日祭景山關帝廟遣載澤拈香同日祭 
[壽皇殿遣溥倫行禮欽此]  
　　十三日禮部宗人府欽天監廂藍旗値日無引見阿克丹假滿請安裕德 
請假五日召見軍機及阿克丹 
[詳述危國情形]  
　　日本某日報云危地馬拉民主國時局忽又幡然一變矣英德聨軍已與之見仗矣危之軍艦已被擊而沈之矣日來英德兩軍聨合益爲鞏固法人亦四次嚴詞要挾危之政府遂釀成重大事機而大伯里壐天德培内是賢辣氏益執抝不堪誓死與各國抗拒攷危國於西歴一千八百三十年得脫西班牙覊絆自立於阿美利加洲迨一千八百四十六年及一千八百六十年國中兩次亂作侵及鄰國邊境致鄰人嘖有煩言目今全國人民分爲二黨紛紛擾擾爭執政權以致國勢衰頽不能振作國中土產以咖啡爲大宗其運赴外邦者歲得五萬二千墩此外如糖如煤以及零星貨物不過五六種而止以最近海關税册計之歲入約三千五百萬歲出約四千五百萬相懸至一千萬之多通國鐵道及海灣刻方併力經營遂使國債日漸加重彈丸蕞爾其何以堪此次如各國列欵索償無非又貸國債以付耳其兵制得常備陸軍三十大隊都九千餘名海軍祗輪船三號砲艇二三艘日來總統已徴集國人以充卒伍凡國中男子十八歲以上四十五歲以下共六萬名左右胥今荷戟從戎其寄居危境之人計英國六千一百九十餘名口意國三千一百餘名口法國二千五百餘名口德國一千餘名口全國壤地約五十九萬三千九百四十三平方英里人民二百三十二萬三千五百二十七名口假令此後兵連禍結累月窮年不知將何術以饜外人之欲此誠各國所宜注意者耳 
[合資開礦]  
　　日本某日報云東歴十二月十四日得京師來電譯悉中俄兩國議定合籌經費開采奉天省蓋平海城岫巖寛甸四處礦產禀由奉天將軍增軍帥商諸外務部外務部准之大約明年卽可從事　鍤矣 
[暹法約成]  
　　前者暹法政府所訂條約法人多不滿於意堅請議院廢棄云云已登前報兹者日本某日報登 
 
 

Page 2

 
 
有法京巴黎斯來電云此約已由兩國朝廷鈐印大旨暹政府遵法人之意研求衛生事宜設立　菌學會暹國諸學校所需敎習禮延法之績學士尤當各處樹林歸法人培護由暹京濱角以抵西貢每月兩次派郵船往還　　 
[詔停國會]  
　　日本第十七次開議政院儀文前已譯登於報茲閱日本某日報云東歴十二月十六日上議院中政黨諸人正在議論行政事宜雄辯高談不可一世忽報日皇詔下諸人咸肅然起立隨由議長琅琅宣誦曰朕依帝國憲法第七條著於十二月十六日迄二十日暫停會議五日欽此時方午後四下鐘越四十分惟聞議塲中齊呼萬歲之聲移時卽紛紛散去 
[蒙王與會]  
　　蒙古諸部落僻居徼外鮮與外人通兹閱日本勸業博覽會報章悉蒙古喀喇沁王刻以世傳珍秘浼天津日領事送入會中亦足見風氣漸開不似從前之深閉固拒矣計入會之品有商祖乙鼎商子癸父鼎商册鼎商父乙觚周文王鼎周伯彝周乙爵周辛爵周酉爵以及錢笵之類都古銅器三十件懷素書心經宋徽宗畫白鷹元趙子昂畫胡騎出獵圖趙子昂畫泥金屏十八幀馬圖畫純皇帝巡辛灤　　 
陽圖華蕘畫白描羅漢趙仲穆畫八駿圖錢舜筆畫渭濱訪賢圖唐伯虎畫松下清談圖唐伯虎畫蜀棧行旅圖唐伯虎畫南村訪隠圖文徴明畫歲朝圖董其昌畫溪山夏雨圖沈石田畫山靜日長圖沈石田畫十二勝境圖藍田叔畫關山秋霽圖仇十洲畫松下煎茶圖惲壽平畫輕百戟荷圖金冬心畫五祖達摩面壁圖戴醕士畵溪山浴雨圖錢維城畫六橋清曉圖以及不知名之花鳥册苗民圖歴朝帝王宸翰之類都古書畫三十件叧古玉二十件秦漢磚瓦二十件各式骨董二十件云皆大清列祖列宗御賜之物以故會事旣畢仍須由日領事交還蓋寳若球圖不欲使長留海外也 
[湖廣總督張香濤宮保奏陳查閱信陽州鐵路片]  
　　再蘆漢鐵路現已由漢口造至河南信陽州地方於本年夏間開車近日行李商貨 
往來絡繹該鐵路公司洋總管屢請臣前往查閱查此項鐵路係臣創設興辦之事現將離鄂赴江自應親往一閱以究利弊兹於九月十七日辰刻自漢口乘火車啓行申刻馳抵信陽州十八日由信陽乘原車駛回計自漢至信陽州共四百三十餘里中間所有道路橋梁工程俱極堅實宏壯車站各房一律完整沿途商民欣悅爭謀造房開店鋪設行棧山鄉瘠壤頓有興旺氣象於民間生計裨益甚多地方農工亦極安謐湖北所派鐵路兩營沿途按叚分紥恪遵規矩彈壓認眞照常操練洋工司甚爲許可臣回至漢口後順道查勘法國新拓租界界址德國近年新開租界及通火車車站之枝路並查勘比利時日本兩國現議未定之租界並會晤各國領事商酌一切是晚即渡江返省理合附片具奏伏乞聖鑒謹奏奉硃批知道了欽此 
[署兩江總督張香濤宮保奏查明故督子嗣摺]  
　　太子少保頭品頂戴署理兩江總督湖廣總督臣張之洞跪奏爲遵旨查明故督 
臣子嗣恭摺具陳仰祈聖鑒事竊照前督臣劉坤一因病出缺仰蒙慈恩賜卹飾終之典備極優渥並飭臣查明該故督子孫迅速具奏等因仰見朝廷篤念勳耆有加無已之至意凡在臣工莫不同聲欽感臣查該故督臣劉坤一起家軍旅蒙穆宗毅皇帝特逹之知摧任封圻歴膺重寄先後垂四十年居宫廉靜寛厚不求赫赫之名而身際艱危維持大局毅然擔當從不稍事推諉忠愛之忱老而彌篤每論及時事敬念聖恩未嘗不撫膺流涕近年以來臣與之共事深知其忠定明决能斷大事有古名臣風範老成遽謝悼惜實深該故督臣治家最嚴伊子劉能紀係花翎二品銜候選道隨侍在署讀書勵品恂恂儒生絶無紈袴之習孫四人思銓一品廕生思錡候選同知思鏐思鈐均幼應如何加恩之處出自鴻慈所有查明故督臣子嗣緣由謹繕摺具陳伏乞皇太后皇上聖鑒訓示謹奏奉硃批另有旨欽此 
[調勇守隘]  
　　廣州訪事人云日前廣西巡撫王芍棠中丞電致粤東特調總辦欽廉防務之潘觀察培楷督率部下各營前赴南寗剿匪 
督憲德靜山制軍以欽廉防務亦關緊要札飭李芷香直刺速將分紥新會香山番禺各要隘之卓勇調回馳赴欽廉以資防守 
[增兵赴桐]  
　　杭州采訪友人云邇者浙江嚴州府屬桐廬縣民教不和幾成巨禍旋復與分水亂黨聨爲一氣斬木揭竿兼之票匪游兵 
乘機竊發殺人越貨勢甚猖狂省中大憲前已兩次檄調大軍馳往彈壓兹者護理巡撫誠果泉中丞復札飭候補府黃崎靑太守書霖帶領省防小遂前左右三營星夜赴桐相機行事其前調各勇亦歸太守節制以一事權幷委候補同知周少軒司馬爲營務處太守已於本月十九日督隊開差矣 
[廣東番禺縣錢明府所定團練章程]  
　　一團練即古之民兵散則爲民聚則成團實爲保衛閭閻之良法縣屬各鄉均應一律舉辦不得　 
藉端推諉違者提究一團練以鄉村烟戶之多寡定團丁之多寡大率三　抽一擇其年力精壯十五歲以上五十歲以下者充之以十人爲一牌設一牌長於團丁中擇幹練者爲之五牌爲一團設團正副各一擇生監之勤幹有爲者充之大鄉或十數團中鄉或四五團小鄉或一二團其畸零不成村落者則附於鄰近鄉團之末仍每鄉設一團總統帶各團一切事宜槪歸現設各局會同各鄉紳耆妥籌辦理辦成後卽造具團丁花名清册送縣聽候點騐一團内製辦軍火器械旗幟號衣竹帽燈籠一切費用應歸各鄉自籌或捐自殷戶或捐自各姓公欵就其力所能者酌量捐助毋得强行科派亦不准違抗阻撓致干查究一團練首重巡緝每夜應以一牌之人支更巡哨按照牌數挨次輪流以均勞逸每名應各給予點心油燭等費銀一角遇有盜警則全團均須會合截拿仍由團正副先給每名竹籌一枝賊去之後當塲交團正副點騐如有臨期不到驅卽予議罰一外盜之覬覦必由内匪之勾引盤詰姦宄嚴查窩家最爲要務應由團總督同團正副隨時稽察如有面生形迹可疑之人即行逐或送縣究辦並須選派熟悉道路之人隨時分投查探如有匪徒在某處窩聚立卽報知團總團正副帶同團丁往拿一面傳報别團抽撥團丁協助或力有不敵則報知附近營汛協同圍捕不得觀望遷延一每鄉應於村頭村尾扼要處所各設望樓一所置備銅鑼一面夜間派撥團丁勤加瞭望如遇匪警嗚鑼爲號各團丁齊出兠拿别鄉望樓以次傳鑼頃刻之間數十鄉村聞風響應或迎頭截拿或跟踵尾追匪黨雖多而强無難就獲治盜之法莫過於此是在各鄉紳耆實心辦理必能有益切勿以老生常談視之一如遇賊匪搶劫拒捕被團丁當塲格殺者照律弗論拿獲解官究辦者酌給花紅或被賊拒捕致有傷亡應由該鄉籌欵給卹酌予醫費並照章由縣禀局請卹其有被刦已成追獲原贓者應如何給賞由紳耆自行酌定以上各條簡便易行各鄉務當實力舉辦其餘未盡事宜或現議章程尙須變通均由該紳耆等各就地方情形叅酌辦理以歸盡善 
[取齊有日]  
　　杭州采訪友人云浙江杭州府宗子材太守奉上憲飭赴新城查案於本月二十日回轅旋接奉提督學政來文著於本月 
 
 

Page 3

 
 
二十八日取齊府屬各州縣童生舉行科試因飭書吏繕札通行所屬各州縣及各學遵照辦理一面申詳將軍運司傳諭旗籍商籍各童聽候示期考試 
[刑人於市]  
　　杭州采訪友人云本月十八日浙江撫轅奉到刑部釘封文內開武康縣盜犯魯亞焦一名例應處斬等因護理巡撫誠果　　 
泉中丞查得該犯寄禁仁和縣獄因卽札飭臬司湍靜臣廉訪轉札仁和縣署未幾縣主蕭藴齋明府升坐大堂飭卽將犯提出騐明年貎箕斗略駁詰數言叱令如法綑綁會同城汛李千戎押赴清波門外法塲處斬然後入城銷差 
[武林瑞雪]  
　　杭州采訪友人云本月十七日風雨交作天氣嚴寒午後雪花亂飛碎瓊遍地傍晚雪愈大鴛鴦瓦上一白如銀入夜西風怒號痴雲掃凈次晨一輪紅日高掛銅鉦惟寒氣逼人依舊風銛於刃無衣無褐者不禁瑟縮如螿耳 
[浙省官塲紀事]  
　　杭州訪事人云四川副典試兪太史陛雲爲德淸兪蔭甫太史之文孫撤闈後請假回籍省親本月十八日秉節來杭就西湖小曲園小駐○前者紹興協守備陳守戎清萊經上憲調署杭州協城守都司遺缺委補用都司張都戎祖恩接署兹守戎已回本任都戎遂於本月十七日交卸回省垣○誠果泉中丞護理浙江撫篆時本擬委臬司湍靜臣廉訪升署藩篆適因廉訪患病甚劇是以攺委兩浙運司黄幼農都轉兼理刻聞廉訪已日漸告瘳矣 
[上海縣署瑣案]  
　　前有邵渭生者控陳丫頭掯贖田單等情縣主汪瑤庭大令訊取口供將陳收押兹又飭提案中牽涉之華毛毛到案前晚升堂質訊華供邵於光緖二十三年將田單兩紙向小的抵借洋銀十元後小的因有急用向卲言明倩張發寶介紹轉抵與陳旣而陳又轉抵與王順發王又轉抵與徐馬氏聞據上由陳出名計一紙抵洋銀二百五十元業已贖出一紙抵洋銀三百五十元迄今未贖陳供小的初將田單押於王處計洋銀三十八元後王冐小的之名向徐馬氏抵押巨欵小的實未知悉刻下王已病故小的無力料理叩求明鑒大令著華覓人保出傳諭邵帮同陳措銀取贖陳還押所中○大令訪悉二十七保十二圖义袋角有棍徒聚賭情事因傳地保徐子良吳裕堂譚岐芳研訊徐禀稱小的於去年充當地保圖內有向充巡丁之江北人趙明得租賃洋商房屋開設茶寮時有茶客抺牌消遣迨今年三月小的交替後一切事情均不干涉吳禀稱小的於前年充保今兹之事槪不與聞譚禀稱小的現充地保趙在租界中開設茶寮小的時見有人團坐抺牌屢次喝止堅不依從求鑒大令飭速交趙到案究懲○九月某日鄉人奚阿元投縣訴稱小的突被族姪東林毆傷旣而浦東巡防局員某君拘獲東林及帮兇人駱長生楊阿華解送至縣前晚大令升堂研訊駱供阿元無子應由東林立嗣今阿元贅陳景全在家以壻爲子東林忿不能平於九月某日糴米五斗雇小的與楊扛送回家旋至阿元家索取前借之洋銀十元被陳霸阻以致互閙小的與楊聞而往勸東林已將阿元用繩綑縛小的並不帮毆求恩寛宥大令飭交人保釋 
[滬南瑣語]  
　　馬路工程局總辦翁子文太守查得浦江所泊　艒船鱗次櫛比汚穢不堪因傳諭管帮人一律驅逐不料若輩皆抗不遵斷擁擠如前爰於前日傳帮頭王德旺朱殿梁至案予限五日一併倂逐去違則重懲○昨日二十三鋪地甲錢德查見萬裕馬頭附近有一無名男子倒斃路隅身旁遺有小零丁上書康江海醫生等字遂報請同仁輔元堂給棺收殮 
[南市捕房紀事]  
　　前晚邵仲梅尤仁生相約至南巿恒生馬頭聚和館果腹各以洋銀一元給値倉卒間被潘氓陸銀和陸福生攫去因向館主甘炳祥理論未幾館主將二陸尋獲交六十六巡街捕帶至捕房捕頭令一倂押候轉解馬路工程局禀請總辦翁子文太守訊究○前晚施長林至生義馬頭順昌飯館果腹不知因何與浦阿全起爭端浦驀持菜刀旋斫肩背等處隨飛步奔逃昨日施投報捕房捕頭遣人將浦拘獲押候解送工程局禀請訊究 
[英美租界公堂瑣案] 　 
　　包探趙銀河解徐安生朱惠通到案禀稱伊等設局諉賭致邵松松輸去洋銀三百元旣而察出破綻向之理論朱認賠若干卲以爲未足報由小的拘請訊追襄讞委員魏蒓塢大令商之英總領事署迪繙譯官飭將徐朱管押限七日內繳洋銀二百四十元然後從嚴核辦起案之洋銀六十元給邵領去○包探張天林解沈芝田到案禀稱裘卿生以沈持銅質僞洋銀一元强兌銅錢報由小的拘請訊究沈供小的在某營統領李大人麾下當差洋銀向張姓借來並不知其銅質大令判責五百板押捕房六個月期滿遞解回籍○包探顧阿六解江河流丐盛阿毛到案禀稱此人喬裝女子塗脂抺粉手持胡琴沿路演唱花鼓戯故由小的送請究懲大令判責二百板遞解回籍○包探竇如海解張琴芳到案禀稱伊在老閘橋左近蘇州河中撈獲女帽一頂上嵌珠寶查係戴生昌所沈某小輪船上漂失之物故由小的送請究追張供此物由家居黄渡塘灣之小金寶撈獲叩求明察大令飭押候移提小金寶訊明核奪○包探李星福解鄭阿中到案禀稱伊至王順所開土店購取小土三枚囑送至某洋貨店半途攫之而逸當塲追獲扭交小的送請訊懲大令判責五百板押捕房三月 
[法租界捕房瑣案]  
　　周子善因欠夏少堂之銀九百餘兩被控到案前讞員杜枝園大令迭次訊供案尙未結旣而周誣指當道得賄包庇經讞員孫建臣大令判罰銀五百兩以儆迄今案懸日久周一再求恩大令判减罰洋銀三百元昨日其妻某氏呈繳洋銀二百元大令著赶緊繳足始准交人保去○黄埔輪船主失去各物將細崽孔樹生送案請追大令訊取口供飭押候嚴比昨日命提復訊孔供小的實未行竊可否交人帶出向主人懇求大令著仍還押寄信回家從速淸理○漳州輪船副買辦沈裕章前因失去綢綾一件値銀四百兩被控到案經大令訊供押追昨日沈妻某氏偕親串某甲蒲伏案下求將丈夫交保出外向物主懇情大令謂須邀誠實可靠之人具狀到來方准交保○偷兒余仁甫顧振聲均由包探解奉大令訊供著將余枷號二禮拜期滿責釋顧責五百板卽行釋去○偷兒陳阿二李阿榮均由包探解奉大令訊供著枷號半個月期滿責釋 
[美租界捕房紀事]  
　　前晚七點鐘時美國某兵艦水手某甲至裹虹口有恒路八百五十四號門牌某粤人所開　院中宿娼不知緣何與娼起釁突出手槍向之恐嚇娼駭極赴訴捕房捕頭令五十四號西包探帶同華包探顧福其前往將手槍奪下甲見勢不佳掣取木器亂擲意欲脫逃致中西二包探均受重傷旋仍奮力將甲拘回捕頭令押候轉解該管領事署禀請懲辦○昨晨本邑人毛榮生雇坐小車馳至外虹口百老匯路突與某甲所曳東洋車磕觸以致跌仆於地碾斷臂骨旋由六百三十九號巡街捕帶入捕房捕頭令送同仁醫院求治甲事出無心從寛釋去○前晚小竊林阿祥潛入楊樹浦路某姓家竊取衣服數件甫經携出卽被某號華捕拘入捕房捕頭令押候解送公堂禀請讞員張柄樞司馬訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英租界捕房紀事]  
　　著名賭棍孫馥庭與何松林盧崑山周署等人專以翻天印之術誘取人財邇更私造捐照騙人受其害者不知凡幾有米占元者曾以孫何設局騙去巨欵控諸英美租界公堂讞員張柄樞司馬將何拘案移送上海　署究懲孫聞風避匿事隔多日以爲無人發覺遂又於前日至租界中招摇包探石錦榮見之協同廨差拘入捕房捕頭令押候解送公堂禀請司馬訊究○前者奇新報妄登某妓之事窮形盡相穢褻不堪經捕頭拘解公堂司馬判罰洋銀四百元以儆旣而館主江宏濟卽江民康以此則新聞由維新學堂蔡鵬程繕送邱怡生李福林轉送至館被罰鉅欵心有不甘爰於日前𤁋忱具禀公堂請提邱李訊究司馬准之立卽簽差協同包探張寳成將邱拘獲帶入捕房押候解送公堂訊究 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十八年十一月初六日京報全錄]  
　　宮門抄諭旨均已錄前○楚督張奏書院院長品節可風懇恩獎勵摺○又奏援案請獎隨辦洋務人員片○又奏書院監督分教勤苦數年卓著成效懇恩優獎摺○又奏知府調回鄂省委充學堂監督片○出使大臣許奏調員差遣片 
　　太子少保頭品頂戴湖廣總督臣張之洞頭品頂戴湖北巡撫臣端方跪奏爲湖北書院院長品節可風懇恩獎勵以端教化恭摺仰祈聖鑒事竊惟朝廷設立學校愼選師儒所以培飬士風修明學術湖北地方居畏江之上游天下之中樞形勢雄偉人文秀蔚其間圭璧之彥舟楫之才必有先逹爲之津梁名師之模楷故能養成楨幹炳耀膠痒臣等先後來治此邦間俗思賢時加采訪亟欲表章師範乘示方來兹查有興國州處士疉山書院院長萬斛泉曾於咸豐九年經前撫臣胡林翼等專疏奏稱萬斛泉結茅山中讀書講道賊至時正襟端坐賊不敢近自相引去仰蒙文宗顯皇帝賞給頂戴光緖九年前督臣涂宗瀛又專疏保奏仰蒙皇上賞給國子監博士　是其學行端純一鄉感化曾荷先朝之寵賫復承聖主之恩言公論久昭士林翕服臣等聞萬斛泉今年已九十有三精神强健尙能日課諸生議論則正而不偏教思則老而彌篤及其門者類皆廉隅自勵不入公門以胡林翼所舉之耆儒至今猶可謂楚國之蘭基人間之星鳳矣又查御史銜蒙泉書院院長吳兆泰居心温厚持論正直主講省城經書院有年無論國事寤寐不忘江湖有魏闕之思松柏存歲寒之節前學臣王同愈重其爲人疏稱其課士盡心成效卓著仰蒙賞還原銜吳兆泰感激涕零益　淬厲今年甫五十若聽其優游講舍不能効力國家實爲可惜倘蒙起用必不孤恩以吳兆泰立朝有節居鄉有教求之今日蓋不甚多近來風氣大開學堂廣設通知時務之士講求變法之時果能有辨邪正明義利者維繫其間收益更爲閎遠臣等區區之愚實在於此合無仰懇天恩將國子監學政學錄銜萬斛泉一員賞給五品卿銜或國子監司業銜御史吳兆泰一員可否飭令送部引見優加錄用出自逾格鴻施臣等爲表章師儒整頓士習起見謹合詞奏請伏乞皇太后皇上聖鑒謹奏奉硃批萬斛泉著賞給五品卿銜吳兆泰著毋庸議欽此 
張之洞等片再竊查南北洋成案隨辦洋務人員三年奏獎一次近時山東省奏請彚獎洋務人員亦經奉旨允行各在案鄂省商埠久開惟從前交涉尙簡辦理較易故未敢將承辦洋務之員率請獎叙自近年創興鐵路武漢爲南北樞軸長江商務　闢已駸駸直逹上游於是天下大勢日漸趨重於鄂中各國之賓從絡繹電牘紛紜幾於日不暇給而鄂省洋務之煩重亦遂不下於南北兩洋迨至　年拳匪事起畿疆告警全局爲之震動臣之洞等幸秉聖謨保疆定約其事甫經就緖而富有票匪輙乘機煽亂黨與徧布長江巢穴潛藏租界維時事幾倉猝瞬息變更當經督率在事各員密籌妥辦均尙克殫心力不負委任嗣又因湘省教案　見節經　派熟諳條約之員與各國領事教士等一倂磋磨分别議結其時西北鄰近各省凡商埠未開之處遇有交涉事　均歸漢口各國領事兼管責言日至往復籌商以及平時之函電　馳無　以鄂省爲驛騎於是鄂中洋務且不免有兼顧鄰省之勞臣等核計近十年中變故旣多情形迥非昔比所有隨辦洋務各員均屬始終勤奮著有微勞合無仰懇天恩准予援照南北洋成案將歴年隨辦洋務各員倂案　尤奏獎並請此後每届三年照　請獎一次以示鼓勵　蒙兪允應俟命下之日再由臣等開單奏請獎叙斷不敢稍涉冒濫謹合詞附片具陳伏乞聖鑒訓示謹奏奉硃批著照所請該部知道欽此太子少保頭品頂戴湖廣總督臣張之洞頭品頂戴湖北巡撫臣端方跪奏爲兩湖書院監督分教勤苦數年卓著成效懇恩優奬以勵作育之功恭摺仰祈聖鑒事竊維敬教勸學二者相資古來興國者欲圖自强　端必基於此近者屢奉諭旨令各省建立學堂海内聞風相告此誠文教昌明人才蔚起之會也查湖北省城兩湖書院係臣之洞到湖廣時所創建其規模較各書院爲最大初時有齋課而無堂課有月課而無日課設立前數年諸生學業文藝雖已斐然可觀惟是世變孔亟道術宏深不通博則無以開心知不專精則無以得實用於是恪遵光緒二十四年九月三十日懿旨酌改章程區　門目於經史二者之外立天文輿地兵法算學　門又於　法一門分爲三子目一兵法史略學專講歴朝史事之言兵者一兵法測繪學專講測量圖畫理法以爲行軍之用者一兵法製造學專講化學有關製造槍砲火藥之法者凡八門每月延聘分教一人以監督董率之又立行檢一門監督司之每日早午兩堂分班講授每月總計分數及行檢有無過失第其高下嚴其去取又以文土多弱習武可以自强於院後闢操塲所派武備　堂優等學生及營中武弁每日傍晚時體　法行軍步法操槍法乘騎法使之文武會通冀復古制而監督分教督率經營於其間自朝至暮無時不與學生　左右風雨與偕甘苦共嘗闔院師生無一人不勤無一日不勞者此卽仿東西各國學堂之意爲之以故學生一百數十人皆能恪守院規　辭煩苦數年以來成村甚衆臣端方奉命撫鄂屢到講堂考察功課見其整齊勤密文武兼資他年院中人材必有出而匡濟時艱酬答國恩之一日今年鄉試臣端方正充監臨官榜發　優等學生中式至三十名其交　多能發抒忠君愛國之忱溥通古今中外之故目前兩湖書院改爲兩湖大學堂院中儲養有素取材甚便且自願遵奉新章不以爲難不以爲苦是該監督分教等積年講解化導之功不可沒也竊思教育旣有成效所有監督分教各員似應優予奬　方足以勸將來謹開列清單恭呈御覽合無仰懇天恩俯准照擬給奬以勸師範而廣成材實於今日學堂要政不無裨益臣等謹合詞具陳伏乞皇太后皇上聖鑒謹奏奉硃批該部核議具奏單併發此謹將兩湖書院監督分教各員酌擬奬　開列淸單恭呈御覽覽督内閣中書銜直隷霸州訓導紀鉅維又學淵雅品行方嚴課事盡心終身不懈擬請旨以内閣中書用經學分教廣東順德縣廪貢生馬貞榆研精左氏之學人品端篤守正不　擬請旨賞給國子監學正銜史略學分教江南江浦縣訓導陳慶年史事博洽經世之才擬請旨賞給内閣中書銜天文學分教布政司理問銜江蘇南匯縣附貢賈文浩家學專門殫心訓課擬請旨以教職選用輿地學分教五品銜分省　用知縣鄒代鈞曾到歐洲遊歴熟知險要博學通才擬請旨仍以知縣儘先選用算學分教通判職銜湯金鑄有學有法啓迪擅長兵法測繪學分教通判職銜羅照滄思密學精成就甚衆以上二員均擬請旨以通判選用奉硃批覽欽此 
張之洞片再臣前因鄂省興辦武學委用　員查有鹽運使銜補用道湖北候補知府黃以霖前經出使日本國大臣李盛鐸奏調出洋派充駐紥日本神户領事官於外洋學校兵制素切究心均知體要臣於本年春間電商接任使臣蔡鈞調回鄂省委充武普通中學堂監督該員係奏調出洋未及期滿三年調回原省當差理合附片聲明伏乞聖腎謹奏奉硃批該部知道欽此 
許玨片再臣前奏調人員摺内兵部主事楊楫兹據呈稱現充督辦津榆鐵路大臣文案刻値　内外鐵路正在接收必資熟手經理稽核急切　能交替懇緩數月　程等情自應准如所請惟是到洋之始布置一切頭緒較繁需員差遣查有保升直隷州知州江蘇補用知縣陳德　久歴外洋熟嫻公事堪以續調前往除札飭遵照隨同放洋並咨呈外務部外理合附片陳明伏乞聖鑒謹奏奉硃批外務部知道欽此 
 
