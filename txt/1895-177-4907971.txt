# 1895 - 177 - 4907971

 

Page 1

 
 
[續解振銀] [  申報館協振所]  
　　北省奇災爲亘古未有析骸易子慘不忍言本館承諸善士慷慨解囊不厭發棠之請兹又以規元一　　　同絲業　館解往災區散給飢黎以資果腹所惜災區甚廣災况過深杯水車薪萬難濟事望擴善與人同之量不分畛域樂助多金庶幾溝壑餘生不致湯難續命望雲九叩無任心馳敬請台安伏維德鑒 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[閱本報記粤東禁賭事推廣言之]  
　　連日報載廣東巡撫馬玉山中丞嚴頒賭禁將城廂各賭館一律發封一事不禁喟然而歎曰有是哉中丞之除惡務　何竟若是之雷厲風行哉夫賭博害人甚於盜賊傾家蕩產時有所聞是以律有專條其罪不容或赦恭讀大清律例凡賭博不分兵民俱枷號兩個月杖一百偶然會聚開塲窩賭及存留之人抽頭無多者各枷號三個月杖一百官員有犯革職枷責不准折贖若旁人出首或賭博中人出首者自首人免罪仍將在塲財物之半給自首人充賞一半入官凡以馬吊混江賭財物者照此治罪凡壓寳誘賭者將開賭及同賭之人俱照賭博例治罪如藏匿賭具者照販賣爲從律治罪若於未獲之先本犯自首准其免罪地方保甲知而不首報者杖一百受財者計贜作枉法從重論罪止杖一百流三千里律法森嚴讀之幾不寒而栗矣顧粤東之賭其傷風敗俗實有異乎尋常者除闈姓已准抽厘助餉暫不示禁外有所謂翻攤之館終年出入多至千百萬金開賭之人大抵皆本地土豪雄資坐擁恃其勢力結納官塲官塲中不肖人員貪受陋規略不禁阻甚且各營統帥賄賂公行名爲藉此辦公實則全把己槖坐令若輩明目張膽顧忌全無上自　戚巨商下迄販夫牧竪無不陰人其彀耗喪巨資誠可謂絶大一銷金之鍋陷人之阱矣更有所謂女館者由本地老　婆之類賃屋偏僻處陳設精雅飲饌豐腴招集繡闥嬌娃勾闌妙妓履舄交錯以角輸赢不特喪其資財典及　珥甚且借　蒱之窟爲雲雨之塲待月迎風斬踰閑檢此種穢蹟幾同滬上臺基試問嫉惡如仇之中丞有不執法如山務使棍荄盡絶者哉雖然各省之以賭誘財以賭壤事者夫豈少也哉少年浪子每喜評花醉月飛觴其樂何極三蕉旣罄團坐掽和艶妓滿前俊婢侍側斯時也魂輸色授一擲千金傾其腰纒略無吝色絶不計父母之倚閭而望妻子之寂守孤燈惟是意氣自豪揮金如土乃未及數載而家貲蕩盡衣食艱難至此而再欲求艶妓之曲意承迎俊婢之盡情媚悅不可得矣此其賭之害一牌九司務練就活手獵取人財或爲翻天印或爲倒脫鞾欲輸則輸欲赢則赢手敏心靈發無不中見有童獃無識富有腰纒者卽百計千方與之來往其始惟酒食徵逐務博其歡旣而僞訂金蘭益形親睦久之而誘入花天酒地以蕩其心迨至陣設迷魂層層布置然後誘令入局手談以遣良宵初時必令其赢得若十便不疑其有他意乃未幾而忽然大敗遂偪令傾囊以獻不足則更立票約期雖事發到官猶得逞其刁狡之口才甘受官刑堅不吐實而依人作嫁者失此巨欵愧無以對主人投河自盡者有之呑烟畢命者有之此其賭之害二更有鄉曲無賴糾合外來賭徒藉廟會爲名徵召梨園登臺演劇憯賃得僻靜之屋卜畫卜夜大開賭場吏役紳者廣行納賄地方官雖欲明查暗訪苦於耳目俱蒙若輩遂得膽大包天不知顧忌輸赢之巨動至千金泊乎廟會旣闌戲亦停止而開賭者之囊槖已無不充盈與賭者之家私已因之凈盡矣此其賭之害三然以上各賭惟富而揮霍者方得墮其術中若夫貧苦小民日博百文錢妻子難圖一飽衣衫藍縷四壁蕭然安所得千百餘資以逞一時之豪舉則又有小賭焉或設賭扁或擺賭檯爲紅黑籌爲廿一門雖囊内祗數十文亦可入局猜壓而彼設賭者皆異常狡惡務令有輸無赢以致肩挑背負之流終日奔波博得些微工值當夫黄昏飯罷稍息勞筋花骨頭恣意輕狂引人入勝遂至日間所獲付之一擲而無餘饔飱不暇謀妻孥不遑顧馴且廢時失業流入卑田院中吳市吹簫命難存活此其賭之害四噫人孰不惜其貲財人孰不顧其家室乃爲迷龍神所崇以致如此下塲賭之害人不更甚於不操矛之大盜哉安得二十　行省之内上自封疆大吏下迄地方有司盡以中丞之心爲心務絶賭風不留餘孽庶若輩無所施其伎俪而下民得兹福庇無不頂禮終身矣海曲書生　翹　 
[譯西字報紀臺嶠確音]  
　　西歴本月二十八號香港西字報云臺南並無電報英國輪船名待而司者由臺南於禮拜日開至香港詢以臺灣事並無所聞西人之在臺地各處者皆有兵保護停泊海口之各國兵船均預備砲械戒嚴以待上禮拜之夕見日本兵船六艘向媽宫進發 
[西鄰貸欵]  
　　西字報云俄國爲中國借銀作爲賠償兵費尙未妥洽現由德華銀行主倡首糾合德國各銀行籌集英金一千五百萬磅願借與中國德華銀行主己泛舟北上商議此事矣○又日本東京日日新聞云聞俄國以英金一千七百萬磅貸與中國其實由俄人轉貸於英之倫敦及德之柏林中國貸此巨金蓋已受俄人之覊絆矣 
[珠江畫舫]  
　　粤東訪事人云城廂内外大小賭博已一律禁絶風行　厲弊絶風清賭匪無以謀生不免迫而爲盜故近日各處搶掠頻聞有甲乙等數人衣服翩翩在下陳塘樂瓊林酒樓宴飲燈紅酒緑采烈興高飲畢而歸時已深夜行至迪隆里忽來匪　多人向之截搶上下衣服被剥去甲等再三乞憐請勿奪其褲俾免貽羞匪見其褲亦係綺羅不忍割愛遂易以已之破褲甲等無可奈何待呼荷荷而已乘興而來敗興而返其斯之謂乎人見匪等如此猖　皆相戒不能夜行明月初升街道卽形寂靜凡酒樓娼館生意亦大爲减色不復如從前之熱鬧云○南海鹽步鄉距省有一海之遥鄉人以爲僻處偏喁非官府耳目所能及遂開設白鴿票賭廠明目張膽顧忌毫無遠近嗜賭之徒趨之如　事爲縣憲訪聞立飭兵差馳往查禁詎鄉人不惟不遵禁令且與兵差爲難兵差寡不敵衆被其打斃一人傷者無數不得已回省據實禀覆縣憲大發雷霆再調營勇往捕務將賭匪兇徒悉數獲案盡法懲治以爲兇頑者戒○近日天氣寒煖不時陰晴無定居人感之最易生疾初染疾者先於身上起一惡核旋卽寒熱頻發醫治梢遲卽登鬼錄與上年所染之疫症無異各善堂贈醫每日多至數百人如入山陰道上應接不假彼衛生者可不加意謹慎哉○廣濟　院開辦以 
 
 

Page 2

 
 
來實心行善贈醫施藥相輔而行惟施藥一層必察其人果係貧乏無力購買者方肯給發所以杜貪求而示限制也有某甲到院求診診畢復請給樂院中人見其一派斯文衣裳楚楚绝不類頒困一流遂婉詷却之甲竟大肆咆哮恃蠻强索院中人再三開導甲仍滋鬧不休是時門外聚觀者百十成羣路爲之塞見甲如此無理皆代抱不平或奉以老拳或加以惡語甲知衆怒難犯始不敢爭抱頭鼠竄而去語曰善門難開觀此益信○三水縣屬之西南埠居西北兩江之下游日前兩江水源同時盛漲一日之内水漲三丈有奇廬舍田園均遭淹没居民遷避不及多有隨波逐流爲河伯招去者現在廣肇兩府近海各縣均有其魚之嘆田禾盡爲冲去農民終歳勤勞收成無望亦可哀矣省城西南兩闗街道每日潮漲之時亦有水淹及行人往來均須歌揭厲之章云 
[撤勇旋里]  
　　客有自鐵甕城邉貽書相告者據言刻下和局己成所有各防營新招之勇理宜裁撤由統領給發川資令共回籍各還鄉里自安生業上月二十七日南琛兵艦由滬開行裝載三江潰兵散勇千餘名於二十九日破曉時駛抵京口在東碼頭下碇統領新湘等營陳軍門深恐人多易於滋事特委各營官前往照料並查有兵丁數十名均籍隸鎭江午刻各勇紛紛登岸分道回里其餘名勇仍乘兵艦於是日傍晚載赴他處給資分遣當兵艦抵鎭時有潰勇數名口操合肥音乘間登岸不願附輪回籍說者謂此輩性喜游蕩一旦飄泊他鄉旣無親戚故舊之周旋又無妻子室家之可戀况留營之時尙不敢十分放縱若一無管束不幾如脫韁之馬出籠之鳥一縱而不可收拾者哉若腰纒告罄小則流爲竊賊大則變爲宼盜後患何窮有保民之責者當於輪船入口時商請管駕官嚴禁勇丁上岸免致逗留中道貽害地方一舉而數善備闗繫正非淺尠也 
[武林火警]  
　　杭友信云近日天時亢旱酷熱異常各物燥烈最宜防者莫如火患上月下旬失慎者約有數處惟廿九日羊巿街焚去草舍二間餘未成災方謂民居聞之當格外加意以防禍於未然也乃本月朔日下午五點鐘時警鉦亂鳴出門探望知爲三橋址地方火警赶卽往視但見烈熠騰空　力甚猛祝融氏御之而行東馳西騁任意摽掠此處地近藩署後面經歴司張叅軍督率洋龍飛奔前來少頃義龍咸集各署洋龍亦至極力施救火勢甚熾非蹄涔勺水所能奏效約焚兩點鐘之久始息計焚去樓屋四十餘間東至三橋河口西至機神廟墻垣爲止内有某公館自恃墻高可以無恐並未遷移詎料後面柴房火忽穿入延及正廳上下人等一時手忙脚亂不知所措舍命奔出所有一切物件盡付一炬大可惜也其起火之家係高元和雜貨鋪緣樓上寓一外客午後出門不知如何遺火或云烟燈未息延燒蚊帳或云水烟灰吹入草屨中此皆揣測之詞究無以考其實也又聞被焚之某公館上月下旬廚下失火穿入屋頂爲鄰人望見急爲喊呌始得救息乃未及旬日仍遭此禍豈大數之不能逃歟抑人事之有未盡歟 
[盼澤仍殷]  
　　杭省自五月以來雨澤稀少龍塍萬頃枯燥異常秧苗難下鄉民望澤孔殷雖日以拮橰從事而烈日騰空轉瞬卽涸老於農事者云若再十日不雨則今年禾稻不能下種必成奇荒矣本月初一日鄉人咸集府署　香跪求呈告旱荒陳太守以好言相慰隨飭兩縣禁止屠宰設壇求雨次日午後陰雲四合未幾雨師稅駕沾濡未徧旋被清風吹散晚間天氣漸凉人眈早寢而枕畔時聞淅瀝聲初三日早密雲不雨午後忍雨忽霽終莫慰三農之望是以屠禁未開求雨如故所冀蒼蒼者天深憫農夫之苦疉沛甘霖以蘇民困則幸甚矣 
[浙省官塲雜誌]  
　　初一日例應撫憲親詣至聖廟行香現因廖穀帥政體違和特委杭府陳六笙太守恭代○各縣應解上年地丁銀兩均限於奏銷以前解清現在未解清者尙有數縣復由藩憲委員嚴催惟海寍州欠解較多特委候補同知陳恩漙前往鎖提庫書來省押追○部選錢塘縣丞孫二尹丕籍隸山西於上月廿四日領憑到浙卽赴撫署呈繳文憑現奉藩憲聶仲芳方伯飭知赴任二尹卽至各大憲衙門禀謝隨給紅諭擇於初七日接鈐任事 
[蘇臺仕牌]  
　　准調蘇州府知府桂太守中行現已升任遺缺經藩憲鄧方伯於本月初五日牌示卽以現署斯缺之常州府知府桐太守澤調補○署常州府事徐州府知府詹太守鴻謨奉江藩憲飭赴徐州府本任所遺常州府缺初五日經鄧方伯牌示以候補知府譚太守泰來署理○婁縣知縣張大令紹文現屆十年俸滿已奉大部調取引見所遺員缺經藩憲鄧方伯委候補知縣林大令鈞澤署理於初五日懸牌○正任鎭洋縣吳大令鏡沅前年因代理之郭少泉明府炯被門丁等誣痴綑縛一案大令亦被牽涉在省候訊嗣經前臬憲陳舫仙廉訪訊結將在事人犯分别擬罪而大令迄今尙未回任兹經藩憲鄧小赤方伯飭大令回鎭洋縣本任已於本月初四日牌示 
[訟棍惡噬]  
　　常熟縣朱大令秉成訪知常熟縣貢生邵恩照不安本分專以包攬詞訟掯霸錢糧爲務特於某日訪　到案提訊之下邵供稱安分讀書並無劣跡大令訊以某某等案是否汝唆使包攬邵自以爲憑據全無竟敢出言挺撞大令怒飭責手心二十下押入待質公所旋經人具保釋出邵因此懷恨到處造言生事專揭大令知處信口推黄全無顧忌大令早有所聞邇來常熟巿上忽有照相片多張上有大令小像污以風情任意裝點初尙絶無僅有繼乃遍處流播嗣竟傳至省垣大令取閱之下不覺怒髮衝冠謂何物孺子竟敢戲弄官塲耶遂來省詣撫轅將細情面禀奎中丞中丞卽委臬司黄廉訪訪拿邵恩照詳細研究廉訪奉委之下立飭竇奠高明府鎭山往常熟查訪虚實并提邵恩照訊辦明府奉委星夜啓行迨至則邵已聞風避匿明府訪查數日卽將邵之胞弟邵某拘解回省收所將所訪確實情形詳細詣轅禀陳藉以銷差廉訪另委劉司馬樹仁於本月初四日午前升堂提訊邵供稱胞兄恩照因事外出至其包攬詞訟等事並無實據爲弟者亦不敢誣指縣主之照相片實不知由何處傳來胞兄素不諳照相之法亦不能堅指其所爲也司馬得供飭發待質公所管押俟獲到邵恩照再行訊核司馬退堂後卽將所供禀知廉訪廉訪轉禀中丞聞中丞謂此事非將邵恩照拘到不能水落石出然此等事風化攸闗斷不能含糊過去當再委員訪提務獲訊究廉訪曰諾 
[委署有人]  
　　淮南監掣府施司馬禀報丁艱由運憲江都轉檄飭南批騐廳陳殿香鹺尹先行護理等情疉經登紀兹聞都轉以南掣事繁責　擬將現署泰壩之林叔園分轉鍾崍調署昨奉准督鹽憲批回當於月朔牌示轅門一面檄飭遵照至所遺泰壩一缺尙不識何人接署也 
[演劇慶壽]  
　　上月二十八日爲寗波府錢甘卿太守五十設帨之辰太守先一日往普陀進香是晚召梨園子弟在内署唱戲慶壽同寅屬僚以及闔郡紳士皆紛紛往賀輿馬喧闐頗形熱閙甘九至初一等日又傳班演戲大開筵宴以仲酬謝二 
[九派江聲]  
　　宋頌臣軍門聲平湖南長沙人奉兩江制府張香帥檄署理九江總鎭印務於五月廿八日午刻附江裕輪船抵潯標下各營將弁兵丁俱列隊至江于迎接當於次晨坐官舫赴南昌謁見德大中丞後再行擇吉履任○總辦湖口厘局聮敷青太守震於初二日接辦局事○督辦江西准鹽總局江蘇候補道范季遠觀察札委江蘇候補府經歴劉寳臣叅軍維善辦理九江鹽棧事務亦於初二日接辦○特授興國州朱菊坻　史熙曾奉檄履任於上月廿二日接印任事○夏至前數日天氣異常炎熱寒暑表升至百度天久不雨　澤孔殷署德化縣彭星階明府齋戒沐浴在縣城隍廟設壇求雨出示禁屠三日自五月廿八起至三十日止行香叩禱○江省委員解到首級一顆到潯經德化縣彭明府騐明飭差懸掛西闗外路口旋飭發往犯事之廻風磯地方示衆查該犯張姓係謀財害命之案犯云 
[賢守宣猷]  
　　特授九江府尹西庚太守序長下車伊始卽孜孜求治舉凡一切興利除害之事莫不次第舉行兹復出示一通其言曰爲 
 
 

Page 3

 
 
嚴禁窩娼窩賭以靖地方而維風化事照得本府蒞任伊始卽經訪聞潯郡地方有外來無籍匪徒設計引誘良家子弟非開塲聚賭卽蓄妓賣姦愚昧者聽其哄騙傾家蕩產固所不辭習藝署被其勾留卽抛業荒工亦所不顧况賭博爲盜賊之源姦淫伏殺身之禍非獨有傷風化抑且重犯科條然此輩非有窩户不能托足除飭縣并保甲委員嚴行驅逐查拿外合行出示嚴禁爲此示仰闔屬軍民人等知悉爾等務須各安恒業謹慎自持倘有素犯嫖賭者亦宜痛改前非保惜身家性命勿再墮其術中以致傾家蕩產玷辱門楣至於窩娼窩賭之户尤當洗心革面改過自新所有外來匪徒亦卽赶緊自行出境不得逗遛致干嚴辦該地保房主人等若不上緊驅逐仍前窩留容隠定卽一併拿究并將房屋照例入宫本府執法如山勿謂言之不預也各宜凛遵毋違特示 
[上海官塲紀事]  
　　上海縣黄大令探悉署理江蘇臬司黄幼農廉訪因有要公行將蒞滬特飭辦差丁役在觀音閣碼頭預備郊迎○直隸候補道譚子雲觀察文煥由天津南下道出滬江昨日命駕入城赴各當道處拜會至縣署時黄大令迎入花廳茗談片刻○前福建連城縣知縣楊華笙明府淑仁由金陵來滬假寓縣署西街聚興客棧昨日命駕赴各衙門投刺與黄大令晤談良久然後興辭○淮安闗監督常榷憲恩因公來滬假鼎陞棧爲行轅道縣名官俱往拜謁昨晨榷憲命駕入城赴各衙門謝步駕臨縣署時黄大令飭丁擋駕 
[新派譯員]  
　　德領事署繙譯現由德國上憲特派單維廉君接辦仍由佛君襄理基事因於昨晨同佛君到廨拜會宋莘樂通刺因病未告痊故由新任提調鄭瀚生大令代見傾談之下歡洽逾恒卽早堂會訊事務亦由大令訊判 
[樹折人傷]  
　　虹口迤北江灣鎭每屆端陽向有競渡之舉今者月華再耀節序重逢個中人餘興未闌自月朔起復赛五日哄動遠近觀者紛至鎭東有地名三華陽口者本水陸孔道游人麕集其間爭開眼界岸有柳樹一株老幹迎風枯枝咽雨猱升其上者不下十餘輩忽聞哈喇一聲樹忽倒折樹上人從空墮下在下者讓避不遑互相碰撞迭有損傷中有三五人傷稍重可謂樂極生悲矣 
[病夫自縊]  
　　有名阿金者不詳其姓家於本城金家牌樓向習玉工邇者患病在牀無人顧問焭焭孑立形影自憐因思　况蕭條不如一死之爲愈遂於前晚自解褲帶飲泣雉經迨昨日經人察知告諸同業中人集資悺殮殊可哀已 
[幸免燎原]  
　　外虹口老街第九十二號門牌伍同興醃臘店於前晚遺火帳桌下寂無知者直至東方將曙比隣麫筋作見屋内濃烟密布正欲上熾急呼衆人救熄祗焚帳檯一隻餘皆無恙星火燎原可不戒哉 
[放白鴿]  
　　沈某卜居裹虹口作寓公己有年矣去夏六月間向閶闔城邉訪尋隹麗旋娶劉氏女爲妾年纔瓜破態比花嬌其母常往來其家初以爲人情之常不虞有他異也不料前日母女串同捲其所有逃逸計金銀首飾衣服等物所值甚鉅沈卽控諸捕房捕頭准詞已諭令各包探查訪矣 
[戤牌訊結]  
　　前報紀奥商禪臣洋行查得豫興東洋莊所售之灰象牌五包自來火影戤奥商牌號曾由奥領事西博德照會前來傳同豫興號主吳竹崖胡問之下宋通刺飭令現存之貨暫行停售再行妥商昨又將吳傳案經鄭瀚生大令與佛繙譯會同復訊佛君問曰前供曾付日本自來火廠中定銀七十餘兩可有憑據吳供稱有定票爲憑現在該處坐莊處如要可以函追呈案日前號中存有樣貨十餘箱現在怡和公司輪船進口又裝到一百餘箱大令問爾店目下共定多少答共有五百大箱中西官互商之下謂已定者現姑准售賣惟售完五百箱之後卽不得再行售豐著令具結吳稱小的等安分營生並無違犯之事何故具結目下售賣象牌自來火者亦有多家卽德商某洋行亦有售賣者中國人亦不爲少如獨禁豫興一家恐亦無補於事最妙者須與廠中商妥中西官謂别家售賣不干爾店之事現姑免具切結惟已定五百箱售完卽不得再售吳竹崖乃遵諭而退 
[諭候批示]  
　　許錫晉虧欠王金城代售紫草銀兩以致控諸上海縣署前經帮審委縣夏芝蓀明府研訊因帳目繁雜令兩造自行算理禀覆候核昨日黄大令公出回署王竚候大堂攔輿遞禀太令曰本縣飭爾等算理明白再行禀候核奪何又來此瀆陳土稱許情虚圖賴夏大老爺斷令算帳迄今日久並未算清大令令退候批示 
[騙子逞刁]  
　　湖北人黄杓前者冒稱某省主考王星使電致厦門黄軍門處騙得銀五百兩匯來上河由人和衣莊殷姓經付旣而軍門查知有誑騙情事傳電到申詢問人和莊主立卽尋黄盤問解送英公堂宋通刺移送上海縣署事爲江海闗道劉觀察所聞諭令嚴行訊究黄大令研訊良久無人作証以致狡展不承大令飭收待質所候詢明人和衣莊經付之殷某再行核斷此已紀諸報章前日飭差從待質所提黄至案間曰爾之細情均已詢明殷姓據稱爾自稱王主考向黄軍門處借銀軍門囑向人和衣莊支取莊夥向爾盤詰爾逐一說明是以當塲付爾洋銀五百圓爾親書收條爲據其時僅有爾一人前往並無第二姓王者爾究竟如何知黄軍門開設人和衣莊與王主考素相往來以致冒名誑騙供稱職員與黄軍門同宗前曾許過差使是以得知其事至向人和衣莊騙取洋銀並非職員所爲實另有一王姓其時欲往松江謁見譚軍門因囑職員代取此人在戲園中萍水相逢刻下已不知去向矣大令叱曰爾自稱由文生充國史館謄錄本縣則祗知爾是拐匪人試問萍水相逢之人爾肯代伊支取洋銀代出收據乎况人和衣莊上人但見爾一人前往並未見有第二姓王者本縣格外施恩未曾責爾爾因之有意逞刁東拉西扯乎遂喝令從重掌頰黄叩求恩典大令曰令殷姓稱將爾行李中衣服銀洋一併收回共計值銀二百餘兩尙有一百七十餘兩可從速措還黄支吾以對惟稱無力大令飭押候再行訊比 
[法界公堂瑣案]  
　　太古棧堆貨小工張阿能之子阿寳糾同傅阿四竊取棧中所存寗綢衣料經經巡街捕拘入捕房前日鄭大令升堂訊究著押候吊齊贜物再行判斷昨日太古西人某甲偕管棧人某乙上堂向巴君伸訴前情包探稟稱除續吊到各贜外尙少衣料六件請向阿寳研詰大令飭將各贜逐一點明給失主領去餘贜存案候核德昌昌大各質鋪遣夥内丁等人投案聲請給還質本大令諭令靜待追給旋問阿寳曰質本何在供稱小的已用完矣問阿能曰爾子竊物質錢爾思如何歸還質本供稱兒子不務正業早已驅逐出外小的餬口艱難何能代還質本問爾子向操何業供稱兒子向在寍波富木匠大令與巴君會商再四著將阿能押候交人保出阿寳枷號二月期滿笞責三百板傅阿四枷號一月期滿笞責二百板○日前曹俊賢屢向洪阿銀滋擾經洪之主人谢阿奎扭送捕房大令訊供之下曹自稱由武生保至把總在堂吵閙不伏大令著押候吊照再核昨日洪投案訴稱曹時來滋擾求恩究辦曹呈到監照一紙太令閱視係趙晉元所捐問爾是何名字供稱武生末弁官名趙愷上海縣署有案可查洪母與末弁姘識後洪兄弟皆由末弁爲之完姻洪稱實無此事曹向在父親處爲夥母親素以貞節自持何堪受此污衊大令謂曹曰爾與洪有賓主之誼不應向之滋擾曹供稱洪處尙存洋銀六十圓係歷年辛俸問有憑據否供稱父子之間安用憑據大令謂爾與洪係賓主何能稱爲父子曹供稱當時末弁將房屋變賣給洪開店現在店已閉歇洪弟兄喪盡良心求恩斷給養老之費大令謂索欠無憑當以滋擾論况該店旣稱洪信泰顯見與爾無干著押候具改過切結不准再至洪處滋擾○蘇玉興控王惟元欠銀一案迭紀報章昨日蘇又投案訴請嚴追大令問張青元曰洋銀二百圓究在爾處何得云無青元供稱當時在某烟館言明出立票據並無現洋銀如是虚言自甘重辦王子恒甫供稱實有現洋銀二百圓在青元處大令問交付洋銀時有人目是否恒甫之弟洪如答稱此項洋銀生宏　烟館田父親親手交代蘇亦在塲 
 
 

Page 4

 
 
蘇稱親見交納青元呶呶爭辯大令問爾交還洋銀時有人目見否供稱由胞弟親手交還胞弟現在外間候示大令命傅案研問供稱小的名信昌係青元之弟此項洋銀於上月禮拜六交還王洪如供稱青元欲令父親先交洋銀二百圓然後代措二百圓大令問信昌曰洋銀交與誰手供稱父與性元之姪恒甫供稱父親並無姪子青元怒目圓睜與恒甫在堂爭閙大令謂公堂之上豈容如此著押候懲辦又謂恒甫曰爾父欠銀終須了結不得避匿在外著速歸來清理遂將恒甫還押洪如卽行釋出諭令赶緊清理信昌著邀同收取洋銀之人於下期投案候核○土桂山偕夥吳慶林遞禀聲稱張春榮糾衆行兇將吳擊墮護城河兹將張扭案請究張供稱小的在某軋花廠做工是日與吳口角爭毆小的亦被毆擊包探禀稱張實糾同氓流十餘人將吳擊墮河内大令著押候笞責二百板○孫小郎訴稱小的行經十六鋪被張闗桃竊去羽縀衣料一件幸經巡捕帮同追獲解案請懲包探禀稱是處時有人竊物張供稱小的向當小工不敢行竊大令著押候枷號一月期滿笞責二百板○沈川林　妻葛氏訴稱陳介舟將妻賣與小的爲室小的出身價洋銀六十圓立有契據及收清後又立收據今欲來家滋擾是以扭案請懲陳供稱小的先收四十圓繼又收十圓沈欲小的出立收清據小的允之沈依然不肯找付大令問交付洋銀時有人過手否答稱老閘大橋左近人某甲過付大令著將陳押候沈邀到見証人核斷○包探禀稱顧阿三在行駛寗波之某輪船上竊取單被一條當塲拿獲將贜給還失主兹特解顧請辦顧供稱小的前在碼頭上竊過鋪蓋及洋傘大令著押候笞責一百板○王嘉仁控虞生瑞欠牛價洋銀一百四十餘圓大令迭次訊供著邀到中人復核昨日王偕中人鮑阿生投案訴稱虞已願將宰牛器具變賣歸還其妻不允是以來案禀陳虞供稱小的情願賣物歸還大令又問尙欠去洋銀如何設法供稱求恩寛限陸續撥還大令飭探帶同虞至家將器具交與中人變賣候禀覆核奪○烟娼王陳氏犯事到案大令飭送城内普育堂醫病留養待家屬具領 
[宏慈濟急]  
　　劍秋仁翁交來顧林氏求病愈孫杏蔭氏因病許愿合助賑洋一百元培桂軒助賑洋一百元金科大善士助錢一百八十千文　雨居士爲妻病愈完愿助洋三十元先後祗領仰蒙仁人善信救蒼生而發慈悲當此災情較重籌歀萬難功德尤勝尋常萬萬吉人天佑定徵福壽康疆敬爇心香登報叩謝[  上海六馬路仁齊善堂籌赈公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探陳阿九禀稱吳子亭王成　均係賈鴻　絲行夥計日前遺吳持洋一百三十四元一角寄往蘇州不　臭與王成蘭串同逃往蘇州花用今得拘獲向查洋元尙少四十餘元爲此解案請判賈鴻發投案申訴前情請爲究追吳子　供一時糊塗至作此不竭之事所少之洋業已用去實在無力繳案王成蘭供曾分用洋二十元現已措還鄭大令得供之下以吳子亭不　　託　洋　交　　　押一　月王成　交捕房管押半個月以儆○陳包探又解售　春宫　册之陸子山至索禀稱陸以手摺上畫就之春　在　　　　有　　令拘案請究陸子山供蘇州人因讀書不成學爲　事生涯　　　口維艱不得已而略繪　　數　以　得資果腹大令以　　　　　　　　　　　　判令枷號三天以昭炯戒春畫撕毁○包探秦少卿禀稱徐億和慣於混用銅洋昨　仁泰質鋪贖衣始用好洋　卽　入　洋　　　　　王子卿識破喚捕往拘送案請懲質鋪夥王子卿悛案申訴情由徐德和供銅洋亦係悮行收下吃虧不起故欲混用並無愤用　　　　　　　　和管押五天銅洋銷毁○包探沈金隆拘解竊取唐竹亭家烟　一枝之外阿福到案請判大令訊得朱阿福行　　　　　　　　　　　　　葉氏在趙春春家傭工有金戒指二枚金耳　一隻安放衣服中現忽不見疑係借住趙家之　相相李榮榮二人所　　　　　　　　　　往查無據將譚李二人解請訊究魏葉氏投案求請究追譚相相李榮榮則堅不承認并　　被誣指求恩釋放大令以　　　　　　　　　　人交保候查○倪包探又解竊賊王福寳禀稱此人在戲園内竊取伶人王喜　之綢洋傘一　報捕後在虹口拘　　　　　　　　　　　　王　寳認竊不諱大令以事屬細微判將王福　管押五天○廿一號西捕禀稱車夫邱惟川拉車不慎將坐車之洋人　　　　　　　　　此拘案請究大令略詰數語斥釋○九十號印捕拘解徐華廷王掌實陸雨山等到案禀稱伊等均在虹口賭臺望風拉　　　　　　　　　　　不敢在　臺拉客實被悮拘大令判將徐華廷等三人各枷七天○包探黄四福禀稱夏開浩吳奚生二人以　改之鈔　　永昌祥衣　　用察出後經小的拘獲送究永昌祥遺夥投案申訴情由夏吳二人同供鈔票並非自己塗改實是店中悮行收用故商　用去大　以夏吳二人不　有意混用塗改之鈔票判將夏管押一禮拜吳管押三天○二百六十九號華捕拘解在途拉客之野雞妓女花小　　　　判花供　州人　　不敢再犯矣大令飭令赶緊回籍○包探孔阿才禀稱陸根福　取陳王氏家水烟袋布衣各一件報捕後經小的拘獲人　送究陳王　投家請失領贜陸根福認竊不諱大令判管押十四天贜還失主○王明　前晚在公陽里張倪氏所開妓院内作挾邪游旋因　　伺　略不當意卽　院中雜物打毁一空報捕後經包探顧阿六將王拘獲昨晨解案張倪氏投案申訴前情王明輝供實因飲酒過醉所致大令判令王明輝罰洋旦十元以廿元賠償毁物以二元充公 
[美捕房紀事]  
　　美界崇明路第一百二十九號某姓屋内前晚存偷兒越後垣而入直至内室竊取洋銀三十餘元小洋七十餘角昨長　告捕房捕頭遺包探倪順泉往勘許　查緝○寍波人唐阿福前晚在江灣鎭大寺前某姓家竊得衣服一包水烟　一枝卽奔租界意欲付質行至北河南路曉旭已升遇包探竇如海盤詰至再知爲偷兒因卽拿解捕房訊知在新閘相近亦犯竊案命押候查明送辦○張和尙爲犯竊已遞解三次此次又從江北來滬欲理舊業前晚在裹虹口經包探范進才拘送捕房捕頭略問情由命押候查明曾否犯竊再行核辦 
 
 
 

Page 10

 
 
   
 
