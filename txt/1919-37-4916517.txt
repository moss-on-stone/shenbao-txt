# 1919 - 37 - 4916517

 

Page 1

 
 
   
 
 

Page 2

 
 
   
 
 

Page 3

 
 
時評 
[因人（冷）]  
　處於今日公理得伸之時代凡爲國家者當揮發其各有之本能不可因人而餒亦不可因人而壯蓋因人者即足以減削其本能之謂也 
夫公理之爲物也不能增亦不能減故藉公理爲保障者亦不能有所增減於其間古人有言柔亦不茹剛亦不吐此正保守公理之名言也循名赴實謹慎將事公理必將與爾以福焉 
[命令]  
　　二月十一日大總統令財政總長龔心湛呈宜昌闗監督馬宙伯請免本職馬宙伯准免本職此令 
又令調任易廼謙爲宜昌闗監督此令 
又令調任馮國勳爲河東鹽運使此令 
又令任命吳用威爲福建鹽運使此令 
又令江蘇省長齊耀琳呈考核各屬縣知事政績分别舉劾等語調署江寗縣正任吳縣知事孫錫祺愛民勤政爲守均優仍交國務院以簡任職存記上海縣知事沈寶昌精明幹練學裕才優調署丹陽縣正任漣水縣知事郭曾基年力富强洞逹治體均給予四等寳光嘉禾章署東臺縣知事彭世祺闗心民瘼樸實耐勞給予四等嘉禾章松江縣知事李恩露績著保民才堪應變署吳江縣知事李世由操履謹飭吏事精勤署豐縣知事章維鈞有勉知兵心精力果署邳縣知事李廷琳治匪安民老成練逹均給予五等嘉禾章前署蕭縣知事甘常慤禦匪不力貽誤地方前署江都縣知事趙邦彥迎合勢紳玩視命令均著交文官高等懲戒委員會依法懲戒並交内務部查照此令 
又令周士傑給予三等文虎章高鶴態寳箴普錕均給予四等文虎章此令 
又令傅宗耀給予四等寳光嘉禾章此令 
又令劉鏡清給予四等嘉禾章此令 
又令李國猷晋給四等嘉禾章此令 
二月十二日大總統令特任沈銘昌爲山東省長此令 
又令王乃賓加陸軍少將銜此令 
又令廉孝先授爲陸軍步兵上校此令 
又令陸軍總長靳雲鵬呈請授沈恩錫爲陸軍步兵中校張平爲陸軍騎兵少校並加中校銜張光榮爲陸軍步兵少校歐海林加陸軍步兵少校銜馬汝泉授爲陸軍二等軍需正均照准此令 
又令楊彭齡王樹本均給予四等嘉禾章此令 
又令郭連峯王銀朋路德煇均給予四等文虎章此令 
又令王之泰何心貞均晋給四等文虎章此令 
[專電]  
　　北京電參衆兩院合組國際同盟協會成立事務由文書庶務兩科分任頃發巴黎三電（一）推陸顧王爲本會代表（一）致陸轉告美總統懇其贊助（一）囑顧王對某國交涉堅持到底又電各省區長官一致協助又電各省法定團體速組分會 
（十二日下午九鐘） 
　　北京電美使館得華盛頓電遵照威總統宣言十四條實行協助中國並囑轉告中政府凡闗國際交涉勿庸自餒 
（十二日下午七鐘） 
　　北京電徐樹錚頃謁日使談甚久内容未詳（十二日下午七鐘） 
　　北京電王正廷專電報告闗於中日新交涉眞相文長二千餘言内容極爲機要未便宣布 
（十二日下午三鐘） 
　　北京電中央對於閩陜辦法五條日内卽有實行宣布之說 
（十三日下午五鐘） 
　　北京電蘇省公民電稱此次粤省要求中央購米五十萬石運粤平糶實係影射出口接濟某國請注意（十三日下午五鐘） 
　　北京電新國會補索六個月歳費共需八十萬元部無以應龔約兩院議員在太平湖茶話報告財政困難要請諸君原亮（十二日下午三鐘） 
　　北京電參陸處對撤防問題决分五項辦理一三湘各軍一福建援軍一卾西防軍一陜西援軍一贛南客軍定與南軍同時撤退（十二日下午三鐘） 
　　北京電龔財長謁徐請實行减政主義裁併駢枝機闗願自財部始徐曰甚善但予意莫如去一團兵可養無數書生總得大處落墨多事之秋宜少更張（十二日下午三鐘） 
　　北京電明日京報界補行紀念停報一天（十二日下午三鐘） 
　　北京電農部又仿新華票式發行惠民有奬劵（十二日下午三鐘） 
　　北京電周學熙奉令督辦棉業局以衰病難任艱鉅呈請收回成命批令力任其難勿得固辭（十二日下午七鐘） 
　　北京電本日閣議修正八年短期公債條例債額四千萬元八年三月一日起息每年二月二十八日八月三十一日付息九年八月起至十三年二月止每年還本二次以鹽餘擔保 
（十三日下午五鐘） 
　　北京電庫倫都護使加中將銜副使加少將銜（十三日下午五鐘） 
　　北京電開復前四川財廳長劉瑩澤褫職處分（十三日下午五鐘） 
　　香港電省議會通告軍政府否認郭椿森爲和會粤代表另舉胡漢民代之（十三日下午二鐘） 
　　香港電國會將通電全國建議（一）取消二十一欵條約（二）於巴黎和會宣布有損東亞和平之各條約（三）集合國民一致贊助巴黎和會中國代表 
（十三日下午二鐘） 
[各通信社電]  
　　北京電闗於遣還敵僑問題中指定無須遣還之敵僑事件特於昨日開敵僑委員會會議之結果定於今日上午十一時開協商國公使會議俟正式决定後再付委員會會議委員會擬於明日與中國方面交　（十三日） 
　　北京電陸軍部直轄之軍官敎育補助團將於十五日成立團長爲余晋和總敎官及敎官中有日人十餘名其目的在選拔各軍下級軍官授以新式速成敎育與國防軍無直接闗係（十三日） 
　　北京電前日曹錕電政府云據前敵諸將報告謂湘省南部日來大雪士卒窮乏請督促南北代表速成和議（十三日） 
　　漢口電居住漢口之德奥人現定本月二十日先行遣送至滬遣送敵僑事務局漢口分局督辦吳仲賢曾於十日召集德奥人發給護照現在漢口之德奥人合計來自豫贛湘各處者共逹四百名以上 
（十三日） 
　　東京電頃已公示朝　李太王殿下國葬禮定於三月三日在朝鮮京城及東京舉行（十三日） 
　　東京電巴黎來電云日本媾和委員珍田駐英大使宣言曰日本政府及在巴黎在北京之日本代表均未曾恫嚇中國政府或中國代表亦未嘗欲妨害中國欲於媾和會議保持獨立之舉亦未提及欲交換如囗囗囗囗囗囗（此處電文不明）之文書對於此項極危險之虚報余雖已嚴加詰責然尙覺其不足且不見有何種之理由足以令人想像中國政府對於亟欲希望中日兩國將來友誼的提携之日本之政策出於非友誼的態度或出於反對吾人並未有何等恫嚇中國之行爲雖接得非公式之報告云此種對於日本之反抗的態度在巴黎之中國媾和委員應當負其責任然余不信中國外交總長當由北京赴巴黎盡力於中日兩國友誼的提携者今日忽然一變其態度也云云 
（十三日） 
　　東京電日本外務省公表云巴黎最高軍事會議於八日由美總統提議如左之决議案（第一）因有鑒於軍事性質輕微之問題日有所發生且目加重要之度特使有經騐於此種問題之聮合各國之文官方面代表人研究解决是等問題之方法例如財政食料封鎖船舶及原料問題等（第二）爲研究上述問題起見在巴黎設最高經濟會議在休戰期内由此最高經濟會議代現存之各團體及諸會議最高經濟會議以由各利害闗係國所派出之五名以下之代表組織之（第三）由各政府派出文官代表二名加入現存國際永久休戰委員會此項文官代表須與聮合國指揮官協議並得對於最高經濟會議爲直接報告 
（十二日）以上東方通訊社電 
　　東京電山縣公爵先染流行性感冒復併發肺炎病勢頗險今日日皇遣侍醫赴小田原視疾 
　　東京電日本大阪商船公司之爪哇加爾加答航路此番更添配江蘇九浙江丸二隻以備戰後之競爭日本郵船會社之歐洲航路由今至七月之客位巳悉皆先訂定現每次啓輪艙位皆滿亦有購頭等船票而坐三等艙者（十三日） 
　　東京電日俄實業會社茲决定增資本一百萬元爲一千萬元前大藏次官巿來巳彥氏將爲社長 
（十三日）以上共同通信社電 
　　南京電朱啓鈐專員回京商解决陜事辦法俟得覆即赴滬開議 
　　南京電有人說朱啓鈐以南代表秘書廳羅致舊議員數十人軍政府又續派軍事委員多人來滬協贊和事似北代表機闗内亦可組織附屬團體朱答以此番開誠布信委曲圖成决不取對峙的行爲或反因語雜人多易致僨事 
　　北京電財部電倪嗣冲承認安武軍輸送隊遣散經費歸部撥還 
　　北京電中央以和議期内接到態克武自爲川督消息昨據電朱啓鈐向南代表詢問 
　　北京電陜戰迄今未止雙方互相誥責是非不明政府擬通電雙方停止軍事行動勿再誤會靜俟派員劃界 
　　北京電遣送敵僑事擬由滬上各領事協助外部昨已照請各駐使轉電各領（以上十二日） 
　　北京電院電朱啓鈐政府與西南各督并無私訂條件所有各事均俟此次議席解决望轉唐代表 
　　北京電院電李純盧永祥趕將會場修繕務儘二十前開會（以上十三日） 
　　香港電舊會對於王正廷擬發電嘉勉昨已在兩院聮合會議决 
　　香港電軍事委員會鈕永建等十五人擬日内赴滬爲各代表後盾（以上十二日） 
　　蚌埠電由湘贛撤回之安武軍陸續抵此現已將輸卒八千餘人一律遣散倪督恐此項裁兵逗留生事特飭各營加派軍官分别遣送出境（十三日） 
以上中孚通訊社電 
[公電]  
　　華僑平和期成會通電北京大總統國務院廣州軍政府諸總裁各省平和期成會商會敎育會各報館華僑各團體鈞鑒南北政爭擾攘經年人民痛苦已極華僑渴望和平組織團體襄贊和議協助善後上海法界霞飛路一百六十三號華僑平和期成會正副會長李登輝朱遐九謝碧田曁同人等叩 
　　北京國際聮盟同志會通電申報時事新報時報新聞報中華新報神州日報救國日報民國日報均鑒本會於十二日開會到者千餘人議决九條一本會贊成國際聮盟並盡力促進其成立二本會贊成中國加入國際聮盟三國際聮盟之組織凡聮盟各國應按其土地人口及商務之比較派出相當代表四聮盟各國應減少軍備五聮盟各國遇有爭執應受仲裁裁判如不遵守裁判聮盟總機闗通知聮盟各國各定執行方法六聮盟各國應設立國際法院遇有不願受仲裁裁判之爭執由該法院審理之其判决執行與前條同七國際法應編成法典每若干年得酌議修改八聮盟各國互保國家獨立及領土之完全九條約應由聮盟總機闗批准以上九條已電巴黎顧專使及梁任公先生請設法於和會中主張并鼓吹公論國際聮盟同志會文 
 
 

Page 4

 
 
   
 
 

Page 5

 
 
   
 
 

Page 6

 
 
[法國無線電]  
　　十三日北京電聞有人在此散佈謡言闗於法國在和會所持對於中日交涉問題之政治上態度茲從有責任方面探悉此項謡言全無根據蓋廢除秘密外交法國共爲贊成云 
路透電 
[各國近事彚電]  
　　十日巴黎電目下與法國最有闗係之問題非國際同盟乃展長休戰條約條件法國各報皆注重協約國於德國仍有兵數百萬人之際迅速解除動員之危險英人之論點爲展長之休戰條約與和約必以首先廢除强迫兵役使歐洲脫離黷武主義爲主要目的廢除强迫兵役德國須先行之今議强令德國將軍隊减至將來和平之地步俾協約國得以迅速解除動員美人主張目下可聽令德國隨意處置其人力祗須令其交出軍事顧問所以爲必要之德國戰品一部分美國之意見協約國仍須依守休戰原約之條件勿可加入新要求擴張條約之根據法英官員之意見德國今雖尙有執戈者三百萬人不復有戰禍復燃之虞惟此輩能守紀律興否殊爲可疑法國各報則不信德國已至不能有爲之地位觀於韋瑪德國國會之語調足徵七千萬德人仍欲重圖破毁法國故不可不豫防云 
　　十日紐約電法國國務總理克勒滿沙氏語共同新聞巴黎訪員謂法國實業恢復不易而德國各廠已準備工作又謂德國兵債幾全屬於内國法國則募之於國外須按期繳付本利爲數甚巨加以英國已陸續解除動員俄國仍紛亂不靖是皆有利於德國之事故法國對於國際同盟不得不謹慎從事索求鞏固之擔保克勒滿沙氏並承認威爾遜總統闗於此事曾予法國以誠切之保證 
　　十日西特爾電大罷工之舉已正式取銷有外人五十四名因運動罷工已被解往紐約俾驅逐回國　　十日紐約電建築業揚言罷工並未實行 
　　十日華盛頓電參議院復否認合衆憲法加入女子參政權之修正文 
　　十一日倫敦電政府答覆礦工聮合會要求之文已於今日發表覆文闗於每日工作六小時一節謂政府贊成工人改善生活狀况之志願但爲統籌全局計必須顧及一般工業現局所受之影響故建議組織有力之代表會礦工亦得參與之相與研究此事及下列各節（一）出產之費用與煤斤之分配（二）售價及餘利（三） 
煤礦應否仍照現狀或會同管理或收爲國有問題闗於增薪一節政府願除戰時酬金外每日增一先令其餘要求則擬移交上述之代表會解决 
　　十一日倫敦電陸軍少將特倫恰已任爲航空參謀總長陸軍少將薩克斯巳任爲民事航空事務督辦陸軍少將愛林頓已認爲製造與研究航空事務督辦　　十日希爾新福電某俄報謂莫斯科已完全毁於過激黨之手該城較彼得格勒受害尤重商店均已閉門巿檯均已除去商民大半逃亡已無商業之足云富人之未及逃脫者拘禁獄中以待死刑今每日必處决多人云 
[英皇國會之演說]  
　　十一日倫敦電國會開幕英皇致詞先述德國專制與歐洲自由之奮鬭其結果爲德國之失敗與新紀元之降臨繼謂今爲收穫勝利結果保障世界和平起見不可不維持充分軍隊其辦法即將交國會核議又言及巴黎和會謂協約國討論各事和好無問媾和草約不久可謂簽定國際同盟主義已由和會採納殊可欣喜唯循此進行始可弭人類之戰禍旋言及威爾遜總統游英一事謂威總統所受之歡迎出於交誼愈密之至忱將來英美定可保此交誼聮合行事嗣言内政謂近數月來戰時内閣繼續集議未嘗稍息凡闗於戰事及外事之擘畫因自治藩邦與印度大員之贊助得以愈覺完固各藩邦與印度在戰中之犠牲已換得世界會議中之位置而巴黎和會亦承認共出席與議之權利此乃余所視爲滿意者也調查印度憲法上改革事件之委員會想不久將呈送報告書俾闗於此事之議案得以於國會開議時提交國會愛爾蘭事大可繫念但望事勢早日起色庶此難題得有耐久之解决戰費與建設費尙須籌措望國會有以規畫之國民受此戰爭之經騐促起其改革社會秩序之希望宜有迅速遠大之行爲以副其望自闗戰以來各政黨各階級屏除意見固結團體同赴大事不恤犠牲戰功之成實此是賴今消毁於戰事者迄未修復如欲整理所受之損失造成更好之英國則吾人尤當繼續表示此精神吾人當協力清除民間疾苦減少游民供給較優之房屋改良國民之衛生增高民間幸福之程度云云英皇至是乃宣布設立衛生部交通部之議案及增設房屋與履行政府對於工業聮合會各種允許之辦法此外尙有他種建議如阻止外來貨品減價競爭與增多農工業出產以及鼓勵農學開墾荒地添置森林等事亦由英皇宣布 
要聞 
[中日新交涉之移轉]  
　　中日新交涉現已停頓日使館方面似須得其政府訓令再定進止中國本不欲言故無他進行惟山東省敎育會等又來電請嚴辭拒絶外交委員則於十日下午一時晋謁東海詳陳山東膠濟高徐鐵道之密約内容至四時始出府 
朱桂莘電稱已與唐總代表會銜致電各國政府將南北和議進行實在情形詳細通告並致電巴黎各國列席代表承認陸顧王確爲中國完全之代表請勿輕信浮言朱總代表又來電言外交事件西南代表意見一致唐少川請中央對於外交主持須參酌西南意見爲一致對外之表示中央因此將中日新交涉始末情形於日内電告朱氏以釋疑慮又各省軍民長官對於中日新交涉致電中央者頗多一致主張請政府堅持鎭靜態度並電告陸顧王三使云 
美使署無線電接舊金山轉來巴黎八日電云中國和議代表已得北京通告謂日本有警告闗於中國代表在和議會極力爭論之事顧博士與其他代表對於此等通告頗表駭異又云中國之事於一小時半之通告後在美英法意日五大强國代表會議之時爽直陳述嗣因議場某代表提議中國宜將中日所訂之各密約統行提出又宣言中國準備承認國際協會對於此事之判斷陸氏由法京來電謂巴黎會議席上中國委員發言甚爲自由所有依法提出各案均得協約各國之贊助云云 
外人方面消息十日午後錢總理電致巴黎中國議和專使謂中國專使自有全權凡闗於中國利益該專使等可以便宜行事一聽彼等自酌對於專使之行爲並無何等限制聞此電稿曾經總統同意然後拍發聞中國專使嘗備有各種中日條約提出於平和議會旣有錢總理一電又得總統及内閣協助則他日平和會議繼續討論中國問題中國位置益鞏固無疑又據華盛頓電謂中國議和專使在平和議會正式運動廢除蘭辛石井之協約云云 
外交界消息巴黎會議新組織之審查會極有勢力各國不平等之密約多已提出審查十日顧維鈞公使來電係請示中國之外交密約應否提出審查以便併案討論又一訊云國際聮盟問題爲和會中重要問題之一自美總統正式提出後即付審查討論此審查會由二十四國代表公同組織此二十四國中英法美意日五國各出代表二人其餘十九國會合出代表五人共十五人爲審查員中國專使顧維鈞被舉爲十五審查員之一其第五項即爲禁訂秘密條約云 
唐在禮前電政府以協約國闗於要求德奥賠欵擬提前在和平會提議解决我國事同一律其向德奥應要求之賠欵數目及事實理山請將各項文件憑證迅即開示以使轉交陸專使携會與議政府已從事召集外交農商參戰華僑事務等各機闗分途搜集陸子欣專使頃來急電請中央迅將我國對德奥中立時期絶交時期宣戰時期全國所受損失數目從詳電告以便提出大會 
據東京電云日本代表牧野男爵已奉諭令宣布其未經揭露之中日條約然據最近消息駐京日使昨已函致陳代理總長請通飭各報不得據傳聞懸揣記載陳代總長因此特面商錢總理目下尙未答覆 
字林報十一日北京電云北京人士對於日人約束中國巴黎代表之謀現抱兩種觀念悲觀者以爲國務院已屈從日本志願允發表山東鐵路合同雖得日本同意以披露一九一五年合同爲交換辦法然此合同早經披露何待今日是政府意在欺罔衆人而自詡其交涉之成功也且軍人所支配之内閣今猶存在旣足證明確得日本私人方面之財力尤足起政府難保不收用參戰處借而未繳一千七百萬元餘欵之隠憂樂觀者則以爲總統堅立不動已電致巴黎代表予以全權囑勿服從日人計畫矣牧野男爵允披露密約之消息頗引起北京之注意都人不信各種密約能一律發表蓋中有數約爲中國黷武派所不敢發表者縱有發表亦不過含有商業性質之契約藉以抵制衆人主張發表之要求耳 
[捷克斯拉夫之新國交]  
　　捷克斯拉夫族本處於奥境波希米亞爲時頗久因此次戰爭之動機該族遂崛起而獨立而同情於聮合軍迭在俄國戰線及西部戰場樹立多大之勳功轉戰於西比利亞而盡力於過激派之掃蕩世人常稱揚爲聮合軍之健者遂得列强有同情之承認而至成立一國名爲捷克民國爾來該民國着着鞏固其國家之基礎同時復力謀國内之整理加之一方在世界各地設立捷克國之代表機闗以圖辦理闗於該國及該國民之事務而謀僑民之福利現日本東京方面承認應許該國公使駐節上海某公司經理石奪利奇嘉氏隠然爲該國總領事曩日已有事務之發見惟無公式之通知各國亦自無從承認現聞捷克國已派陸軍中校米羅呢斯帶同委員陸軍上蔚谷枚來華預備呈遞國書與中國訂約通好先託法國駐京公使介紹至米谷二氏已行抵哈爾濱由濱江道尹傳疆接見電逹吉林省長轉電中央請示矣 
[軍人消息之種種]  
　　總統擬設收束軍事委員會聘請軍界元老會商收束軍隊善後事宜馮河問王聘卿段合肥均被聘王聘卿現已抵京 
福建全省清鄉督辦薩鎭冰前兩日單銜來電密告陳炯明對於議和意見尙未一致請准隻身赴漳州面謁等語政府未准所請故去電阻止該省省長因汪聲玲力辭尙未確定李厚基忽又來電請政府從緩昨日國務院電復李督略謂閩省另簡省長主座確有此意惟熟悉閩事者均視爲畏途尙未得人執事熱心國事仍希維持現狀云云李又來電以閩省戰事巳停地方上一切善後事宜擬設專局辦理並請飭撥給鉅欵以充善後經費聞政府對於設局一事令無庸議至請撥經費一層准交財政内務兩部核議酌辦 
李蘇督電轉呈與唐繼堯往來電文據唐氏來電略謂湘西卾西陜西南軍將士名單分别開列至滇黔川内地不再另開惟陜西情形複雜應請仍照前議辦法迅派張紹曾前往辦理閩粤問題當與西林其負責任開議期迫請速示復云云李督復唐電略謂尊電已轉呈中央陜西派員一節俟張君同意後當可即日發表熊克武自胡卾公前往疏通後曾有電逹政府昨國務院復熊一電略謂我公渴望和平表示誠意欽佩良深業經電令劉督鍾師長一律撤退原駐地點不得逾越川境一步靜候解决至劃界分防一節俟雙方互商妥協當即宣布實行李秀督具擬簡捷辦法五條業經各方一致贊同不日當通電宣告 
政府前日得探報謂鶴峯方面之柏文蔚張學濟部下又秘密圖大舉卾督亦有電告急故國務院於昨日特電上海南方總代表唐紹儀氏質問謂前據廣州軍政府勘電巳表示贊成令黎天才等所部退出卾西靜候解决現在會議將開柏張等何得更啓釁端務請仍照前議辦理又據王卾督最近電稱朱廷燦旅長曾經與王天縱等會商劃界事宜迄未實行因是宜昌附近及秭巴一帶各軍均有疑慮擬請由中央迅即派員先行赴卾西宣慰以定軍心 
政府電示闗於三湘撤兵四種限制辦法（一）不准各軍擾害地方（此件責成各軍官另訂辦法决不專尙虚文）（一）已定應撤軍隊不得藉口延宕（一）改編軍隊不得在前次作戰之地實行（一）善後手續另有專章所有雙方軍官不准稍涉干預 
奉軍第二十七師師長孫列臣奉督署顧問劉恩鴻均於十日上午分謁錢總理及段督辦報告日前回省與張巡閱使商定奉軍陸續出闗辦法惟援陜援閩之奉軍目下應否撤退之處請由中央規定其積欠軍費仍請飭部迅速償還以免軍心摇動 
援粤總司令部已奉明令取消前方軍隊現將責成張宗昌旅長辦理收束闗於援粤軍事件則責成前總司令張懷芝與曹經略使協同商酌辦理十日特派參議陸榮棨前赴保定與曹使面商一切 
在此劃界停戰聲中獨有國防軍一方面則絶對與此背道而馳段合肥近三五日來迭與總統晤面外表雖云磋商大局實則段氏業將維持國防軍問題請准暫不更動無論何方面反對均置不理並聞合肥已以個人名義分逹該軍師旅團長令其安心進行不可因他方面之要求遂自行摇動又聞參戰處日本借欵二千萬元軍械墊欵及交付現欵巳收一千五百萬均有段督辦收據 
[院頒敵產管理費規則]  
　　十日國務院以院令第二號公布敵國人民財產管理費用支付規則如下（第一條）左列各欵費用應依管理條例第七條由該原主擔負（一）管理條例第五條之訴訟費用（二）管理條例第六條之清理及破產費用（三）管理條例施行細則第一條之查點及封存費（四）管理條例施行細則第三條第一項第一欵之封存或看守費用第二欵之移置或委託保管費用第三欵之拍賣費用第四欵之存儲銀行費用及第五欵之訴訟費用（五）管理條例施行細則第四條之保險費用（六）管理條例施行細則第五條之看守費用（七）管理條例施行細則第六條及第九條之接收費用（八）本規則第七條之拍賣費用（第二條）除前條規定外因管理敵國人民財產而生之費用非經管理敵國人民財產事務局核准不得由該原主之財產中支付但其他法令别有規定者不在此限（第三條）管理敵國人民財產應隨時注意使以少額之費用得行最當之管理（第四條）管理費用經該原主預行交納者即由所交納之欵項中支付（第五條原主未經預交費用者由左列欵項中支村（一）該原主存留欵項或該管官廳代爲收受之欵項（二）變賣該原主財產所得之欵項（第六條）管理費用依前二條規定無可開支者得由該管官廳墊付（第七條）該管官廳墊付管理費用以逾該原主總財產價額二分之一時得將該財產之全部或一部拍賣充償管理費用前項拍賣應請由司法官廳辦理（第八條）該管官廳墊付之費用應由該財產原主或有權承受之人償還該管官廳闗於墊付之費用有留置該財產之權（第九條）闗於數人之財產支付共同管理費用者應由各該原主或有權承受之人按照財產價額比例分擔 
[海州外人之開礦權]  
　　字林報四日海州通訊云云歳報紙曾載有日人在海州所得重要礦權之消息當時民情震怒幕中人侙乃否認此說然人不爲所愚起初當軸擬發表此事之詳情嗣以衆情激昻故未公佈但聞諸可恃方面之當地官場曾接奉闗於日人開礦事之公文今者事實之進行已證明去歳消息完全確實其稍異者惟礦產地點所在耳今知礦產距城約五英里按海州在山之北山東西約五英里南北約二英里高度約一千四百英尺山南另有一山高約四百尺與此山平行中有山谷租隔谷闊約數百碼今興工開掘之礦地即在此谷位於南山之北坡稍一注目即可知此礦開採尙在試探階級先從平地開掘狹溝數條透入南山試沿溝行未幾即逹二十英尺之深處見各種礦鐵纍纍皆是礦鐵取出後詳分其等級而堆積之計所得者以優等居多察礦產之面積殊不寛大至多不足一百英畝聞毘連地點礦產尤富想取得開礦權利者定有密約以擴張其礦地否則不足一百英畝之礦產僅足供一時之利益耳第無論讓與權之範圍若何欲發逹之則必費鉅欵而後可無論此間是否設立治爐抑或將鑛鐵運裝他處然一短鐵路實爲不可少之具蓋礦產距最近水道約三英里今惟小舟可通若停泊海船之地則在十英里外也自前礦鐵由小車推出裝入小舟云 
[青島最近觀察談]  
　　青島爲北方門户魯省咽喉其物產之豐富交通之便利駸駸乎有超越各通商口岸之勢自前年日德戰後德人所苦心經營之實業與其他一切權利盡讓渡於日本三數年來該國人士不惜竭其全副精神經之營之以爲亞東之新領土今顧王二使忽於巴黎和會有提出應交還中國之說宜乎其國政府震驚而欲出其外交手段以阻遏也記者嘗於客歳作一度之旅行細察其民情風俗與商業狀况茲將所聞見者略述如左日人商業於青島競爭最烈大有得步進步一日千里之勢他國商人以形格勢禁均望塵莫及瞠乎其後至中國商人以地理上之闗係得於此處稍延殘喘逐什一之利然非土貨交易所即爲代銷東洋雜貨之小商舖較之昔年德人管領時已不及百分之一二 
自歐洲戰起道路阻梗各項舶來品莫不飛漲日人乃乘此時機在青島設立製酒廠取本地原料製爲各種酒類以免運輸之勞統計七年度一歳之銷數竟逹二三百萬元中國酒商對之不能無愧色矣 
博山玻璃廠本爲華人合資創設者以成本鉅而貨色低不能與舶來品敵故銷數滯碍經費支絀屢起屢仆自日人兼領青島乃被收買玻璃瓶價忽大漲特漲該廠大獲其利說者謂該商人殆有天幸余謂該廠之獲利雖時爲之然出品良而售價廉成本輕而銷行廣實獲利之大助力非可盡委之天運也 
豆油一項爲該處交易之大宗由此處裝運出口直輸入美國惟吾國人好做賣空買空之生意日人乃利用此心理以操縱其巿價去秋此項貨物出口忽現停滯之象於是巿價大跌殷實商户之因以傾家蕩產者不可勝數其龔斷手段亦猶去年大連之車豆案然華商之受累者竟不知爲何種原因嗚呼中國商人無世界商業眼光宜乎到處失敗也 
李村一隅山明水秀沃野千里無崇山峻嶺之險故日人對之經營亦頗不遺餘力村中近有日人設立之勸業場一所專製造日用器械如柳籠書箱及其他粗細工作開辦之初祗由該國政府資助五千金不及數年成效卓著今運銷京津各處莫不利巿十倍已自五千金而增至二十餘萬金矣其規模之宏大爲吾國各廠冠於此亦可見其職業敎育之發逹 
鐵路沿線擄人勒贖與打家刦舍之盜案日必發生數起因一越鐵路界線即爲彼國治權吾國人非領有捉人照會無捕捉之權夫追盜而再領照耗時三四點鐘或五六點鐘盜非死人早已鴻飛冥冥逍遥快樂於巢窟中矣記者往遊時目賭盜案二次一爲二十四日雜貨商蕭姓家蕭住譚家坊之車站迤北地方是日午後一時許突有盜匪二十餘人持械闖入刦去現洋二百餘元盜匪向鐵路方面而逃事後官廳雖照例行文查緝然毫無效力不過徒苦錄事者多寫幾張文書告示耳一爲二十五日上午除刦去現洋數百元外並擄去婦女一人兵警兜拿竟敢開槍拒捕並割斷電線以阻交通由是以觀盜匪猖獗正如水銀潑地無孔不入矣青島港外小島羅列口門逼窄礁石極多往來帆船偶一不慎非受礁石危險即發生兩船衝突之事記者在島時適有開赴上海之某汽船行至馬蹄礁燈臺附近時有大窪村之船夫薛陳二名駕駛舢板船滿載砂石向小港前進兩未及避致相衝撞舢板立卽覆没陳姓船夫亦遭淹斃事後日本憲兵隊馳赴出事地點詳細調查以雙方皆無過失毫無闗於刑事上之處分遂酌量情形令該船長出洋二十元以爲陳姓船夫喪葬之費嗚呼吾憶辛亥之役民軍誤傷口婦一狗其代價竟至七十兩今此船夫一命之值祗及彼狗五分之一華人生命乃竟如此其賤亦可嘆矣 
[張勳遷出使館]  
　　張紹軒蒙東海特赦後因在京蟄居無聊乃擬移往天津或上海地方寄居惟因東海執意挽留勸其在京寓居故未成行昨聞東海派人在安定門内交道口南菊兒胡同賃妥住宅一所（係清相榮祿舊邸）以便張氏住居聞張勳見東海如此優待已擬定十一日由荷蘭使館遷至新宅日内復將其家眷由津接回京内以便團聚 
[天津雜訊]  
　　北京日使要求外交部一事津埠除學界已發電抗議外其餘如工商各界亦連日會集籌議對待方法并擬通電全國聲述日使要求情形請求一致行動 
直隸管理敵僑人民財產事務分局昨發通告云本局現於二月二日成立以天津河北月緯路直隸交涉公署爲辦公處以特别第一區德華學校爲敵僑報告處所有往來公文函電希即查照遞送直隸交涉公署爲荷特此通告 
主持國際稅法平等會舉定曾施二君爲赴歐代表昨特函致直隸商會聮合會云奉電敬悉敝會公舉施君肇曾曾君榮永爲赴歐代表特此奉逹 
直隸省長前據天津總商會呈稱平糶虧欵米商無力攤賠請准核銷等情昨經批示俟據情飭令財政廳查核辦理 
[闗於南北和議之粤訊]  
　　曾其衡赴滬之行踪曾其衡君自被命爲上海和議代表後旋即返桂向陸武鳴承商一切歳杪抵省復與各方面交換意見接洽停妥始於四日赴港聞曾之友人如覃超龔政歐陽榮之李茂之湯斐予吳滌宣盧典學梁桂山陳紹虞諸君皆玉港歡送曾所乘之郵船中國號已於昨午鼓輪赴滬而送者亦均於昨晚返省矣據某君所述曾在港時有人詢以曷獨遲遲我行曾應之曰目前陜西問題尙未完全解决和議前途障礙孔多即早日赴滬亦不過於會議未開始前往返空走於滬寗而已於大局究有何益云云 
　　唐總代表不贊成加派代表軍政府因閩卾兩省請加派議和代表即電唐總代表請其酌奪並向北方提議茲聞軍府已接唐代表覆電頗不贊成加派代表電文大意略謂現無理由向北方提議云云故此問題已作罷論矣 
　　黔督反對國會爲和議主體貴陽來電云國會議决欲爲和議主體對於議和代表及議和條件均由國會主持顯世之愚期期以爲不可查西南興師護法原以約法被人毁壞不得已而以干戈相見欲使約法效力完全恢復然後國會得以照約法行使職權今和議雖甫萌芽其結果如何尙難預料約法效力尙未恢復若竟以國會當和議之衝代表條件均由國會通過設將來和議不成立須再戰試問能否亦以國會當戰事之衝對於戰事之一切計劃亦須由國會通過乎且自興師以來戰爭經年何以又不必經國會通過乎此不惟於事實絶不可行即於法理亦不能通過也况南北議和與約法上之所謂媾和不同彼乃國際戰爭兩國原屬對等故以國會主張和議不失爲國與國之地位今南北雙方同屬一國國會乃全國之最高機闗竟降而與北方立於對等地位主張一和議何異以偏安自居實與西南護法之主旨大相刺謬不啻國會自損尊嚴也管見西南旣因護法而起在法律效力尙未恢復以前一切責任全在西南各省戰爭事宜自應純由軍府主張否則稍失機宜法律効力旣難恢復國會電碼不明）赤掌主張何事且各省之利害得失恐國會亦無從知悉稍有遺誤何以補救殊尖吾輩擁護法律愛護國會之初心矣諸公卓見以爲何如對於大會此種議决應如何辦理即乞公酌並乞惠示劉顯世沁印　　馮自由電告策進會成立廣州參衆兩院軍政府諸大總裁北京新聞編譯社轉徐菊人先生上海中華國民策進永久和平會劉艮老轉唐少川朱桂莘及南北分代表諸君各省督軍省長省議會敎育會商會各報館各團體均鑒本會於本年一月晦日成立宗旨在圖謀全體同胞眞正幸福主張合法永久和平此物此志諒表同情謹電奉聞佇候明敎廣東中華國民策進永久和平會會長馮自由副會長譚民三張秋白曁全體會員同叩世印 
　　林葆懌就職與議和闗係軍政府致北京電云錢幹丞先生鑒諫電誦悉悅公督閩明令早頒因彼謙抑爲懷不肯遽然就職嗣因奉軍入閩該省士民疑懼萬分環懇就任悅公難却桑梓之情始在粤就此兼職且悅公身任總裁責任重大較之劉存厚之在陜稱川督軍張瀾之在京稱川省長不可同年而語况福建一省大半屬於西南範圍撫治軍民宜有專職所謂積極籌 
 
 

Page 7

 
 
備力促進行者係備其職分内應備之事行其職分内應盡之職耳現旣雙方議定劃分界線各守防地境内各軍焉能漫無統率西南以信義爲重自無冒昧進兵之理茲和議代表業已首途一俟閩陜卾西問題解决即可開議岑春煊伍廷芳唐繼堯陸榮廷唐紹儀孫文印 
[廣東之省長問題（平）]  
　　昨日舊省會議員聮請國會議員讌叙席問討論粤省要務由鄒魯提議省會前通過胡漢民爲廣東省長現應敦促胡君就任請一致主張云云廣東省長問題靜寂久矣今以任期屆滿之舊省會動議重提前案其有效力與否姑勿置論第足以喚起人之未來省長觀念亦最可玩味之事也今省長翟汪以武人主持民政本不合法軍府任命亦不過假爲過渡嗣以李耀漢之抗命各要人之調停爲保持軍府威信卒由李氏退出而翟遂任爲省長經此一番波折翟之地位乃不易動摇惟南北統一後此省長一席果將誰屬據一般人推測以李耀漢占大多數蓋李本與中央相往還投閒置散雅非所欲將來和局旣成縱不能畀以督軍亦必使回省長本任以爲報酬李氏亦視此席爲彼囊中物久矣然有嶄然露頭角與李爭衡而爲勁敵者則財政廳長楊永泰氏是也楊爲岑西林之重要人物本欲使之長粤徒以任免大吏闗係重要且爲肇軍勢力範圍勢不能輕易更動然將來實行地方制度省長必由民選於是由省長問題而牽動省會問題此吾粤第二届議員選舉所由競爭甚烈也旋慶系與高州系各思伸其勢力於省會以爲選舉省長地步就新省會現勢而論則楊氏大有捷足先得之概蓋未來之省會議長大約屬於林正煊爲多林於去年覆選前卽先行辭去番禺縣知事財政廳長兩職旋卽由高州區選出查林於高雷八屬方面頗占勢力又東江惠屬議員多半係由高審長徐傅霖所組織徐與楊氏素聮絡故亦可爲林臂助加以楊氏財雄力厚廣屬議員多爲所吸收故林必可得議長而楊之省長遂穏如泰山矣民黨中人知其然遂欲推翻新省會以抵制之近日國會屢屢提議取消粤選舉案舊省會尙依然開會鄒魯則更欲於此短期内由舊省會援照前案推舉胡漢民廣屬人亦多望此舉之能成功緣省長民選則必於省會占大勢力地方方有希望歷屆議會議長廣屬人無一次競爭不失敗前清諮議局時正議長爲易學清廣屬人副議長盧乃謹廣屬人臨時省會正議長爲黄錫銓梅縣人副議長宋以梅廣州人第一屆正式議長謝已原梅縣人副議長陸孟飛羅曉峯均肇人觀此則其失敗之往事可想推其故因廣屬人素不聮絡選區内人數雖多而勢同散沙外屬人不然局面小則聮絡易一有人出而提挈衆咸歸之故廣屬人與之相遇無不失敗也今新省會旣爲高州系佔優勝正議長一職廣屬人勢必無望即省長競爭亦當與之俱敗故不如由舊省會及早提出之爲愈也究之此鹿孰得試拭目以覘其後 
[廣東之財政問題]  
　　兩項外償之内容近來省中所喧傳之借欵兩宗一爲高等師範學校借欵一爲電車路借欵今特調查眞相如下（一）高等師範借欵自去年以來各軍隊駐紥所在即自收稅項以充軍實内旣有高陽軍務外又興援湘之師各處均擴張軍隊財政收入旣少於前而軍費增加數倍僅支軍費猶屬不結因之各項行政費類多積欠面敎育行政又爲政治家所最忽視於是敎育費之積欠更多留學生經費半年未滙高等師範學校從七月積欠至今年一月一錢未發其他各學校亦皆欠二三月不等舊歳年終幾至全體停辦財政廳無法乃將高等師範校舍爲抵押指定鴻德公司收入爲償還向臺行借得日金十萬元以二萬數千元滙留學生經費撥三萬二千元於高師作爲七八九十四個月額支其餘則分派各小學其借欵全由財廳主持經手傳說謂高師校長金曾澄所借者非也（二）電車路借欵則並無其事外傳以新巿電車路押借二百萬其實所謂新巿電車路者今尙在規畫中路尙未有誰肯抵押惟查悉另有一宗借債即舊歳底地方實業行長吕渭英以公債票作抵向滙豐借十萬元是也此欵是何用途尙未查得據該行人言第知爲某署所借者 
　　八釐公債與軍餉莫督軍現以此次發行維持紙幣八釐短期公債專以吸收大元紙幣務使流通之額減少庶價格之恢復可期並以中國銀行爲收欵總機闗所有各分經售處報解債欵一律交由該行悉數存儲不再發出業經飭擬條例分行在案茲據財政廳呈稱五年公債欵爲瓊崖督辦礦務處潮梅籌餉局曁各軍事機闗向就近縣分截留抵撥餉項者甚多現在發行八釐短期公債係用以維持紙幣與五年公債准本省截留爲善後之用者性質逈不相同若相率援例辦理則紙幣價格規復無期而公債信用益加隳落應請通令各軍事機闗對於此次八釐短期公債欵無論軍餉如何緊急一概不得移撥俾得實力進行庶不負鈞署提倡維持之至意等情當以八釐公債專爲吸收大元紙幣自不能截作軍餉昨已令覆該廳並分令各軍事機闗一體遵照矣 
　　財政處改爲財政部一月三十日攻務會議咨財政部文云爲咨筣事案准貴部長建議案開謹案軍政府組織大綱原有財政部嗣因財政部未成立暫設財政處辦理籌欵事宜而廷芳兼理財政部長此不過一時權宜之計現查財政處所辦理及計劃進行之事如闗於稅捐公債籌歀等件無一非由財政部辦理且非財政部之職權名義不能執行今循名核實似宜將財政處條例取消遵照軍政府組織大綱改設財政部一轉移間手續簡易而名實亦可相符爲此謹將改財政處爲財政部緣由提出議案謹候公决等因業經議决照辦相應咨請查照施行仍將改處爲部成立日期咨復備案此咨現聞財政處已經改爲財政部該處門前扁額亦經更換矣 
[長沙通信]  
　　去歳湖南商業自春間被軍隊搶刦以後卽已零落異常其後雖稍稍復原然以湖南銀行票幣逐漸低落之故致獲利者絶少昨經詳細調查除綢業錢業南貨洋貨各業多有赢餘外其餘無不虧折卽有不虧營業亦甚平淡其虧折最鉅者厥爲典商因典商出入均係票幣卽如正二月間台票價格每串尙可值銅元三十餘枚其後愈跌愈低至臘月底則每串僅值銅元三枚矣似此一出一入虧折竟至十倍有奇於是各處典肆一律停當專候贖取如票幣終無起色或本年竟不再當亦未可知次之如鑛商亦多虧累因自歐戰停止錢價卽陡然低落而鑛商之經營銻鑛及囤買銻砂者約及十之七八聞虧折之數有一家貼至數十萬或百萬者可謂巨矣至目下巿面情形（二月六日）開張者僅十之一蓋以紙票太低恐再遭虧折也 
湘城各商户以湖南銀行舊票不能通行新票價格又復愈趨愈下深恐受其影響再行虧折因此不約而同迄今尙停止營業張督對此昨特提交政治會議飭令妥籌辦法聞會議數小時迄無良方惟决定先由警廳勸令各商户從速開巿再議維持新舊票幣各方法湘省設立善後籌備處一節現張督又擬改訂辦法蓋以善後事宜範圍極廣非審慎辦理不足以期周密擬卽添設督辦一職自行兼任處長則改稱會辦仍以徐清泰充任昨已電呈中央請予核示一俟核准卽當正式發表 
湖南和平期成會去歳曾開選舉代表大會公推沈克剛陶懋颐爲該會代表赴寗參預和議並公推該會幹事朱章楊榮二人隨同前往以資參贊頃聞該會以各省所派代表有多至四五人者因决議將朱楊兩氏亦改作代表至所需旅費雖已由淮商公所及各公共團體擔任籌助然開會時期之長短究不可料則旅費一項自不得不稍爲寛籌因擬將商會所得之刦品價賣洋一千餘元撥充代表旅費昨已具呈督軍請予核准湘議會及省敎育會總商會所應派之參預和會代表除省令已推定彭兆瑛敎育會已推定胡元倓外總商會至日昨始公舉陳國鈞充任此外尙須加派二人聞已公推石蓉青王聘青魏振邦蕭萊生等六人任其互選二人隨同前往刻下尙在互相推讓一俟决定後卽將會同彭胡諸氏首途赴寗 
湘議會此次改選以各代辦區域弊端百出曾經張督將代辦各屬初選案併予撤銷改歸各該縣自辦已通令遵照在案現聞湘南各屬於接到此令後多未舉行蓋南方對於此次省會初選極不滿意謂張督並未按照法定手續認眞辦理殊非重視民意之道因主張於和議告成後再從新依法選舉以免有違法嫌疑惟湘西各屬則多巳遵照辦理聞目下正在調查選民人數 
[皖省近事]  
　　前援粤駐赣樟樹鎭安武軍現由第一路分統史俊玉统率次第開拔返省共五營分駐省垣東闗外及集賢闗等處 
粤省現派員來皖擬在蕪湖採辦米糧五萬石運粤以濟民食業經中央核准概免稅釐昨由護省長李維源電令蕪闗騐明確實查照放行另一消息則云粤省前請在皖省各處購米五十萬石由中央電皖查照旋經省公署核允五萬石發給護照只准在蕪湖一埠購辦乃文電甫發而粤委業經購足五萬石並欲多購重申前請現省公署仍持前議不允任其多購 
無爲縣知事陸士奎浮收勒費被該邑公民駱超禀控經龔前省長撤任查辦在案茲又有邾子温等逕赴省署控訴復經李護省長飭令新任李知事澈底查明禀覆以憑核奪 
舊曆正月十三日爲督軍倪嗣冲壽辰省城自省長以下各機闗首領均往蚌祝嘏 
[江蘇籌設農場之省令]  
　　蘇省長通令各縣知事云振興實業爲方今切要之圖而改良農事增進農產尤爲實業之母蘇省壤地肥饒物產豐富向稱農業發逹之區而江北連年告歉彌望荒蕪江南晚稻多年蟲傷棉花亦鮮進步究心農學者常欲就新譯述之物理學地質學以及作物之栽培方法廣爲演講冀老農之從事於改良而立說愈多成效卒鮮非盡農家之守舊也彼亦自有其習慣法傳之先疇所謂少而習焉不見異物而遷焉且以終歳之勤動謀八口之饔飱少有失敗凍餒隨之其不能信從學說舉十畝之產爲孤注之擲又焉足怪然則欲爲農家之導師莫如普設農場實地敎演又必以經濟的主義比較農田多收赢利乃能發生其歆羨之心而轉相傳習現在歐戰告終全世界目的注於農戰我大總統迭頒明令以改良農產爲本計又有棉業局之設置簡員督辦所以昭示吾民共謀樂利用意至爲深遠蘇省沃土之民若入於惰遊或狃於習慣恐將有越爼代謀以奪桑棉之業握衣被之權者及今圖之亦有司之因勢利導耳茲由本公署擬訂模範農場辦法用費不多組織簡易仰該縣知事於令文到日立即籌辦成立不得延誤本年種植時期每縣農場最少以五所爲限其能竭力倡導多設若干所者酌予奬勵所需經費據實業視察員報告各縣已經籌定實業經費尙未指定用途者居其多數今創設農場化導農民以期全省農業之進化實爲當務之急應將前項經費先儘籌辦農場之用况農場經費臨時祗需洋六百元常年祇需三百六十元即原籌經費已有用途亦不難另行籌措應即切實興辦尅日呈報實業廳各道尹應同負督促停行之責本省長將以各縣農產之優良考牧民之成绩倘有視爲具文延不舉辦當予以嚴峻之懲戒勿謂言之不預也此令計抄籌設農場辦法（一）各縣應設農場五所以上是項農場期於改良種植增進農產以經濟的主義化導農民使之傳習故每縣應設五所以上自縣治郭外以及四鄉酌量支配各縣知事有能竭力提倡增設若干所者酌與奬勵（一）農場每所以田地二十畝爲率農場規畫在精不在多每所有田二十畝一農夫足以管理若係水田一耕牛可資灌漑至農忙之際自可另雇短工以補助之（一）各縣設農場主任一人主持全縣農場事務由縣知事酌保具有農事學識或經騐者二人呈由實業廳轉呈省長公署選任之（一）農場之地址由縣知事依左列各項酌量撥用（甲）官荒（乙）公產（丙）租地（一）每縣各農場經費總額分經常臨時兩種（經常費）主任月薪二十元至三十元假定每年支三百六十元（臨時費）農場開辦費每縣至多不得過六百元是項開辦費專爲置備各項農具或構草舍或置耕牛而設至雇工施肥各項費用應於農場收入項下抵支（一）農場種植之農產由主任因地制宜不拘一類但以每畝增收赢利爲目的如黄河廢堤試種木棉巳有成績而海岸養淡之沙地亦宜種棉即蘇松各屬厥土塗泥向種粳稻者但能設法冰墾粘土亦能鬆泮即可兼種木棉他如晚稻之改種早赤以避螟害荒坵之種漆桑柞或雜糧以廣副產種棉之改爲點播並施肥摘頭以期暢茂惟在有司悉心研究以時樹藝但須比較左近農田有赢利而無損害庶傳習日廣可冀全省農業之進化（一）農場之播種及收穫應由任按季報告並將標本呈騐一面由實業視察員會同縣知事實地考察果有成绩除農產赢利全行給予外並由省公署核明分數酌予奬勵其荒蕪不治者量與處分即農場小有損失不得向公家開支 
[南京快信]  
　　朱總代表實尙未赴滬外傳十一日晚車携眷赴滬說不確 
南北代表意見極融洽李督昨電中央對和議前途頗樂觀 
南方反對國防軍聞北政府對此尙無切實辦法 
聞南代表催促開會甚急北代表因陜事及國防軍爲開議之闢頭問題故連日與政府密電往返磋商辦法南代表對陜事頗激憤聞北軍不停戰和議必難開朱總代表前日有電致段祺瑞勸辭參戰督辦尙未接到復電 
北代表將於今日全行由滬來寗伴同朱總代表赴滬惟現有展期二十日開會之說 
齊鎭守使昨晚在秦淮河畔花舫中宴朱總代表至晚十二時始散 
卾督王占元湘督張敬堯均復電李督贊同閩陜卾西辦法五條並稱已轉令遵照 
南代表曾彥電告准明日早車來寗謁李督有所接洽熊秉三日前電告准十四日抵寗昨續來電云因事須二十日後始克南下 
李督跌傷已愈惟連日仍不見客公牘照常批閱 
政務廳長蔡寳善昨已回寗聞米糧弛禁事在必行一說省議會能速通過即定三月一號實行弛禁 
浙省長齊耀珊今晨過寗轉車回杭 
馮國勳任命河東運使准今日下午乘車北上 
新任皖省長吕調元財廳長胡思義均准今日由蚌乘車來寗 
廖宇春擬日内北上赴黑龍江敎育廳長任 
[杭州快信]  
　　財政次長李思浩請假南旋回慈谿原籍省親此間當道已紛派委員赴滬迎謁 
遠思永氏本定今日（十二）起程北上昨午忽接龔財政長第三次催電即乘午後快車首途各同僚齊赴城站握别臨行各贈六寸照片一紙 
司法部訓令於潛等屬四十三縣管獄員成績尙佳准一律改爲署理 
杭縣律師公會今日（十二）午後三時開評議會 
台州海盜兩雙半黨羽張小妹等伏法後夥同撑舵出洋行刦之梁俊貴現由寗台何鎭守使判處徒刑十二年已呈報督署查照（以上十二日） 
得寗訊齊省長准十四晚由寗乘花車赴滬十五乘早車回杭 
此間政界盛傳齊耀珊氏有調長蘇省之說 
童葆暄昨呈報停戰後厦門防務近狀詞極冗長 
閘口統捐局長金鴻翔奉令署理湯谿知事另調威坪統捐局長吳啓璋充閘口局長遞遺威坪局長以道尹朱國楨接充昨午後已分别發表 
新任蔣運使前日二次赴滬昨乘晚車旋省武康知事張光第今日公畢返署 
全省縣視學會議原定本月十三日因各縣報到人員未逹半數經敎育廳展緩至明日（十五）在省敎育會舉行現因雨雪交加繼續到省者復寥寥無幾恐一時仍難逹圓滿目的 
各縣裁撤臨時警察係經省議會决定公布實行現查每多藉口冬防要求展緩省署昨已駁覆不准 
高地審檢四廳廳長因查近來闗防廢弛昨特召集全體職員會議慎重辦法（以上十三日） 
地方通信 
[蘇州]  
　　省議員爲米禁之公函省議員孔昭晉等近致函省長云前接日人角田他十郎爲請開米禁寄來函件又續接催復明信片一紙查蘇省米禁早經省會議决又荷釣座公布旣非少數人所能私自主張尤無他國人民與本國人民直接交涉之理爲特將函件四份郵呈核收轉發計每份信二紙請願書一本意見一紙來信封一個空白索復原信封一個明信片一紙内維樹芳一份遺失信封一個明信片一紙合併陳明 
　　米價漸漲蘇城米巿自得弛禁消息後各商均從事囤積加之新正來貨稀少故前昨兩日糙粳頓漲三角左右矣 
　　新任陳巿董辭職新任巿董陳公孟近致函縣公署略謂前奉公函以公益所董事辭職委令會同貝紳理泰陸紳清翰接辦該所董事事宜日昨復奉台翰催令會同貝紳等迅速接辦等因竊以地方義務自不容有所推諉第旣有貝紳主持其事可無須更効駑駘濫南郭之竿旣所深恥伴中書之食又豈其宜且不日即有違行所有公益所董事實屬未能擔任爲合具函請辭云云温知事己函復挽留至貝君等亦尙未接事　　齊溪巿民公社之選舉齊溪巿民公社及商團第十一部所有各職員任期已滿現定於本月十二十三兩日投票選舉元宵日開匭昨己通知各國社員一體知照矣 
[鎭江]  
　　金陵大學支會成立金陵大學同學會鎭江支部於十日午後在新馬路華美醫院開成立大會共到會員數十人公推華美醫院院長周復之爲臨時主席報告開會宗旨并公决推舉職員如下正會長郭禮徵副會長沈君議書記江銑岑童賡伯中西文牘劉靖失會計周復之李耀東庶務繆耀初馬桂高調查卞文鑑童隆山陳屏孫卓寳章等該支會宗旨悉照南京本部規定六則由各會員議决共同進行（一）聮絡同學感情（二）輔助母校進行（三）提倡慈善事業（四）增進社會道德（五）普及國民敎育（六）研究科學知識會所設在華美醫院以資便利下次會議定於陽曆三月二日午後三時舉行並聞預於本月十六日午後六時假座南馬路南徐學校校長劉君住宅開第一次職員討論會 
　　米價忽又增漲鎭郡米商因聞弛禁消息囤積居奇米價已日見增漲並聞鎭屬各縣省議員紛紛電寗呈請齊省長從速召集省議會解决此項問題 
　　調查存米續聞李齊兩長委派楊元溥爲鎭屬丹陽金壇溧陽揚中四縣調查存米委員業於日昨乘車過鎭先至揚中謁見該縣知事會同縣委員實行調查次往陽壇溧三縣然後回省稟復核奪 
　　戊午洋貨業之盈餘去歳業東洋廣貨各莊號於年終結東雖虧蝕稀少盈餘居多然核比前年稍覺欠佳茲將獲有盈餘者略紀如下協隆四千元裕昌三千元源昌二千元復泰祥二千元新泰恒二千元順源祥一千元 
　　中日新交涉之與論鎭江商會爲外交事致北京電云北京分呈大總統國務總理鈞鑒中日問題闗係甚鉅日使干涉我國專使發言務乞拒絶堅持到底鎭江商會叩蒸 
[松江]  
　　請展冬漕限期已准縣署於十一日致函去臘領銜電省請願展緩冬漕逾限加價日期之雷繼興君云奉財政廳快郵代電開儉電悉該縣士紳陳請展緩冬漕逾限加價日期本廳爲體恤民艱慎重稅欵起見是以仿照金山辦法初限展緩二十天即在續限内縮除二十天仍電令該知事查議復奪如果該縣情形與金邑稍異該知事儘可聲明理由呈請核辦並非逕飭該縣强爲從同來電仍係援照金山縣辦法自應准如所擬辦理仰即遵照等因奉此查此案前於一月二十八日奉財政廳快郵代電内開據松金青三縣公民雷奮耿道冲沈維賢閔瓛錢銘銓耿葆煃朱世瑾章紀綱葉理封沈明　周作孚戴克寛李維翰鄭伯藏朱昌黄端履仲晋安森棟仲振朱泳楊了公陳銘桂姚洪德杜昶王廷黻鄭錫汾瞿秉常朱昌楣潘玉振錢潤澤朱銘訓陳貽芬楊廷秀等電稱今歳農田入秋苦螟經冬苦雨田租緩納金融阻滯年闗將届巿面驟形恐慌請援民國元年例准將松金青三縣漕糧征收期限展緩一月以蘇民困等情到廳查忙漕罰金新章分限遞加較前已屬從寛本未便再予變通昨據金山縣來電代陳民隠請將漕糧初限展緩二十天即在續限内縮除二十天業經通融核准在案據電前情但使初績兩限互爲仲縮於法定期限並無出入亦可援照金山辦法仰該知事查議復奪等因奉經敝知事以各绅電陳各節本屬實情擬請援照金山縣辦法將本屆漕糧初限展緩二十天以二月二十日爲滿限之期即在續限内縮除二十天除俟奉到核准覆電即行布告並轉知外所有查議辦法是否有當迄速示遵等情即日快郵電復在案茲奉前因除布告周知外相應函知貴紳查照並希轉知聮名各紳是荷 
[無錫]  
　　委員調查存米之詳報省署前因調查各縣現存米數及巿價農商情况特委前武進縣知事蘇耀宗（孟賓）到常州宜興曁錫邑調查先期令行縣署於蘇委員到時由縣知事會同詳查限日依照應查各項列表電復茲蘇委員已於七日到錫寓居啓泰棧當與楊知事會商後即由楊知事函請商會查復刻已據商會復到上年小麥收成尙豐米只中稔冬間因雨雪連綿農家不能磨龔故出貨稀少年終存米反不若小麥之多又因陳穀銷路疲滯致金融阻塞等情楊知事據覆後已於十一日詳覆省署略謂現存米稻較諸上月呈報之數各少十萬石左右近日上海車運尙多故巿面亦非常活動米價亦遂漸提漲而無錫原係聚米之區巿面之漲落須視來源及銷路爲標準云云聞蘇委員已擬於十二日轉往武進宜興兩縣調查 
[金山]  
　　商會贊成蘇米弛禁江蘇金山縣張堰鎭商會致南京電云南京李督軍齊省長鈞鑒比來穀賤傷農已成事實去　雨水過多鄉農不能礱穀稻積於塲大半尙未成米新春天晴米正可源源而來此時及早弛禁則餘米可普價而沽利益均在鄉農潤澤等深恐遷延時日仍歸弛禁則農夫餘米早經脫手而利益轉在他人爲此迫求督軍省長迅予弛禁俾維貧農生計至紉公誼金山縣張堰鎭商會會長錢潤澤副會長曹邦　叩眞 
[杭州]  
　　金融之會議日前杭縣金融評議會會長景知事曁各會員等開金融評議會决定先由錢業會議後再行研究錢業同行即於前日（十一）下午在本公所會議公决毫息存欠相離二毫支票提前一日付賬（例如三十日票即付二十九日賬期限至多三十日較去年減十日惟掉期一項有主張開一角者有主張開一角二分者尙未决定須重行討論聞議决事項交由宓廷芳君送呈金融評議會通過後付印 
[安慶]  
　　盜匪槍斃皖北盜風素熾每屆冬令各縣搶刧之案日必數起曾經倪督令飭安武軍扼要駐防乃鳳陽縣境内於客臘忽有著匪唐巴根子糾合黨羽數百人在焉田烳地方大肆搶刦並刀傷事主明火執仗毫無顧忌經鳳陽陶知　拿獲　　劉　孜等六人俱各訊供屬實又聞駐紥合肥之安　軍第六路二營管帶王承祿拿獲搶刧番邱縣民人趙其昌　之盜匪王恕家等多人亦各認供不諱經各縣知事先後呈報省署律按照懲治盜匪法處以死刑 
[天津]  
　　財政廳大騙案直隸財政廳科長陳大炘虧欵案詳情　下民國六年十二月間財政廳科長陳大炘以本廳有大借欵之消息一時未能成立該科長不知因何需欵甚急商之於張效曾欲以十八萬元之公債票押借欵項俟大借欵成立再爲回贖此亦一時挪移之計當將公債票並保據一紙（該保據文義係公債期滿向財政部支欵如財政部不肯承認由直隸財政廳擔保照付並蓋有印信爲憑）交由張效曾轉煩陳鴻年介紹向袁公子借若干萬元此欵歸何用途尙不得知半年有餘迄未發覺後又有財政廳人員與陳鴻年閒談陳鴻年不知就讓詳述此事張效曾聞風先颺比廳長查明詢問科長據云曾將公債票交張效曾押借欵項所借之欵伊並未分用旋張效曾亦由上海來函公債票交與陳鴻年欵項尙未借妥應向陳鴻年討回各等語財政廳遂將陳鴻年逮送警察廳轉送法庭供出前情因而連同就捕將來如何判斷尙在偵查期間不能預料云 
雜評一 
[蘇省會之臨時會（默）]  
　　鹽觔加價皖省會所議决者也今因欲轉圜而議開臨時會米禁出口蘇省會所議决者也今因欲疏通而亦召集臨時會此二事之遥遥相對兩省人士羣注目於其會議之結果而此二會之價值如何輿論之從違如何即在此一轉移間而已 
皖鹽且緩論吾論蘇米自糧食研究會發起後全省人士研究此事之文電陳於當局發表於報　亦旣盈寸而積尺矣其闗係吾蘇利害之鉅概可想見議員諸君苟稍留心於民生者必巳研究有素今日開會正宜一本其研究之所得而剴切敷陳之勿如往例借此一問題爲兩黨爭意見之利器亦勿借此一問題爲自己謀私利之機會苟能通盤熟計全局之利害仲蘇人一分正確之主張卽爲議員自身盡一分之責任此則省議會諸公所不可不知者也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南北和會近訊]  
　　朱桂莘仍未抵滬 
　　上海平和通信社消息云平和會議規則經唐總代表簽字後由北代表汪有齡君回寗携陳朱總代表現汪已來滬會議規則已經朱總代表正式簽字茲將規則全文探錄於左第一條會議時雙方總代表及各代表列席第二條會議時由雙方總代表發言第三條議題由雙方總代表協定第四條議題旣經開議總代表認爲應開準備會或審查會者由雙方總代表各指定代表若干人聮合行之準備會或審查會擬議事件仍由總代表取决第五條會議時由雙方總代表各派秘書二人記錄並會同整理保管記錄文件第六條會議未决事件及準備會或審查會擬議事件雙方代表及秘書均負完全秘密責任第七條會議時不許旁聽第八條本規則由雙方總代表簽定施行 
朱總代表因陜事久不解决恐無辭以對南方來滬之期延未决定唐總代表除已兩電徐東海催速停戰外認爲和議亦須速决今午南代表會議後已電請朱總代表來滬唐總代表並於今晚（十三）派汪精衛廬信兩君乘夜車赴寗歡迎 
又聞北方代表定於十六日回寗迎接朱總代表偕同來滬北代表方樞已由寗赴京專爲疏通陜事 
唐總代表已電軍政府及西南各省報告各代表於東日就職並申叙和議經過各情形 
南北和會議場已定前德國總會因修理尙須時日故稍延遲現北方代表擬在該處劃出一部分以備住居至南代表辦公處則移設愚園 
另一消息北總代表朱啓鈐本定今晚偕吳鼎昌等來滬惟因議場地點借用德國總會一節始於昨晚接到部電照准籌備各員本擬今日午後兩時接收嗣又因手續上尙須磋商故今日未能實行交接接收後布置一切至少須俟三數日始獲就緒現由籌備員將上項情形電寗報告朱總代表故行期尙須略緩 
旅滬國會議員李爲綸等昨致南總代表唐少川函云閱報知議員通訊處有推舉代表參預和議之事甚堪駭異通訊處本非何種機闗並無意思可言何以得推代表爲綸等同是議員未便承認尤恐一般社會不能辨别觀聽爲之淆惑特此具函聲明尙祈垂察爲荷李爲綸陳國壐婁鴻聲高家驥王源瀚沈鈞儒同啓 
[政府密示中日新交涉眞相]  
　　本埠某機闗近接國務院通電云中密此次歐洲會議因青島問題我國顧公使在會要求直接歸還中國持論圓滿歐美均甚贊許日使小幡昨至外部抗辯謂顧使口論口激此後態度宜稍注意至外間各報所載未免言之過甚且日使亦要求將濟順高徐鐵路合同提出大會我國主張同時將二十一條密約一併提出已將與日使接洽情形電知陸使囑其相機提出便宜辦理總之此事闗係我國前途至鉅政府抱定方針决不爲浮言所動近來與論頗爲激昻深恐不明眞相轉多誤會特將詳細情形電逹希於會晤各方時酌量披露以祛羣疑是爲至禱院蒸印 
[省教育會請審慎鐵路借約]  
　　江蘇省敎育會電北京政府云北京大總統國務院鈞鑒報載高徐各路將訂正約現值歐會公開舊約正在宣布新約豈宜續訂請審慎江蘇省敎育會文 
[紐約滙水低落之外訊]  
　　運美水脚亦減 
　　大陸報云目下進出口貿易甚少現銀之需求爲之缺乏致昨日上海至紐約之匯兌減去兩元收盤時爲一百十四（即規銀百兩合美金一百十四元）水脚亦復減小昨日太平洋航路運往美國西部海濱各港之水脚每噸有定價美金十元者而運載之貨物仍無多日内香港大會之上海支部將宣布運美水脚減至每噸美金二十元目下每噸爲三十元乃兩星期左右前所定者該會之定章花旗輪船公司興昌輪船公司中國郵船公司東洋汽船會社日本郵船會社大阪商船會社皆將遵行一俟大會中多數航務公司通過後即將宣布或謂一二日内可以决之水脚雖減而出口之貨仍屬寥寥據銀行家聲稱出口貿易之活動將令匯兌漲高近者入口貨甚少上海商家不需現歀而出口貨更不足與之相抵昨日匯兌之低落職是故也至於將否續落抑將漲高銀行家不敢豫言昨日某銀行家云紐約匯兌大約將定於一百十五元内外之數磅音上海美國商家現皆殷待美國需貨者復向中國辦貨各商行之與美國有闗係者皆準備經營豫期停戰後可有之巨額貿易 
[旅滬閩人討論閩局善後]  
　　昨日（十三）午後三時福建旅滬同鄉會在四馬路三山會館開會討論闗於閩省善後事宜到會者五六十人首由主席魏瀚君報告開會情形嗣經黄展雲林學衡史家麟陳承澤諸君先後發言詳加討論約兩小時左右結果决定上書南北議和總代表並推定幹事分謁兩總代表聞其大旨係陳述闗於福建先决問題至意見書業於當場通過不日即可呈遞 
[基督敎徒對和會之請願]  
　　上海基督敎和平祈禱會周世光等四千五百餘人以國内和平會議開幕在即於國計民生敎育宗敎社會實業一切事闗重要擬具條陳請願南北和會特派俞國楨周世光馮釗光三牧師爲責呈代表該代表等已於今日晋遞朱唐總代表付議並由書啓員龐子賢君分寄全國敎務機闗各領袖繼續上書分途進行一面聮合同志專爲和會公開祈禱以迓神庥 
[闗於遣送敵僑之消息]  
　　遣送敵僑事務局督辦盧護軍使以陽曆三月一號爲第一批遣送敵僑回國由滬起程之期現居上海之敵僑均應於第一批内先送回國茲查外日暉橋收容所内監視之德奥兩國敵僑原有六十餘名除據報因病送往醫院調治外現下該收容所究有敵僑若干應於第一批遣送昨特令飭該所長迅即知照各敵僑預備起程一面即將所中監視各敵僑姓名年歳國藉彚造清册送局核辦 
　　松滬護軍使署布告云照得遣送敵僑業奉國務院議定依據處置敵國人民條規第三條認爲必須令其出境茲因出境後回國之便利已雇定船隻停泊上海仰該敵僑等預備一切限於二十八日以前向遣送敵僑事務局或滬南辦事處滬北辦事處投報以便將來會同上船勿得自誤特開列各條件通知遵照此布（一）遣送敵僑事務局設在靜安寺路一百二十二號滬南辦事處設在小南門第一區救火會内滬北辦事處設在北河南路升順里滬杭鐵路局内（二）自用物品得携帶回國但應將行李件數開報每人行李不得過三百五十磅（三）傢具等物得自行變價（四）未能攜帶回國各財產應開單送請保管（五）如確有疾病不能出境應於三日内向事務局聲明派醫診斷倘查得虚報疾病得處罰之（六）如有必須聲請事件須於五日内提出（七）左列各敵國人民得免其出境但須報明事務局查核）甲）年在六十歳以上者（其年齡以簽紀表册爲據）（乙）確有疾病經事務局派醫士證明者（丙）醫士）但特别注意者不在此例）（丁）和館所留之帮助料理事務者（戊）協約國公使爲之擔保者 
　　遣送敵僑事務局昨已令南北辦事處各辦事員准時到處俾各敵僑到處投報其報到手續計分兩種（一）係情願回國之簽字單應令投報人簽字爲準（二）係已經聲明之免遣敵僑到處投報亦令簽明年歳籍貫原因得以免遣將來俾可彚核人數以資配船 
　　遣送敵僑事務局會辦蔡廷幹昨與稅司晤商以各該敵僑回國除政府供給川資外每人須帶數百元零用洋元稅司謂每人出境按照闗章祇能帶現洋三百元之譜不得多帶闗係現銀出口碍及巿面如敵僑欲帶銀回國祗准匯兌 
　　江蘇特派交涉員陳貽範滬海道尹王賡廷昨會銜布告云本年二月六日奉大總統指令國務總理錢能訓呈請派陳貽範爲江蘇管理敵國人民財產事務分局局長王賡廷爲副局長應照准此令等因凡各項人民如有欵項欲向住居江蘇省之敵國人民索償或由上項敵國人民管有之財產取償者務須於本年二月二十日或是日以前親至靜安寺路一百二十二號本局呈報備查切切是日以後該項呈訴不能收受此布　　小西門外車站路普益習藝所業已改爲遣送德奥敵僑事務所收容所至普益所中之員司工作以及工匠人等令由該所主任張逸槎一併遷讓在該所斜對面（係慈善團同仁輔元堂之產）新造平屋十餘間昨巳飭匠至該所妥爲佈置並添裝電燈自來水等定於今日（十四日）遷入辦公 
　　浦東陸家嘴春江碼頭德商舢板總會於對德宣戰時即經政府没收派警看守惟有德僑男女老幼十一名迄今尙居留在内該管淞滬警察第三區署長曾承奎以現當辦理遣送敵僑回國時期昨特傳諭管守各警對於該敵僑等舉動亟應注意不得任其將行李等物隨便搬運又敵僑德人史退來年四十歳昨由靜安寺五十五號遷至浦東春江碼頭一號當將遷移日期及行李件數報明三區警署核奪 
[道敎育行政會議紀事]  
　　滬海遁屬敎育行政會議昨假西門外公共體育場舉行春季會議十二縣之敎育行政人員蒞會者計三十餘人如余芷江李頌唐張澤銘徐竹平嚴子嘉王叔明朱伯華何子文倪伯英顧稼軒秦自芳徐耐冰賈叔香等皆預其列開會後公推余芷江李頌唐爲正副主席茲將提議各案照錄如次（一）提議縣視學俸費改由縣行政費内支給各縣以經費支絀多不贊成究竟作何解决案（提議人沈崇基）議定此案緩議（二）提議各縣私塾敎員文理不通或借端歛錢擬請從嚴取締案）提議人李宗鄴）議定私塾敎師文理不通冒用學校名稱甚至學費之外巧立名目借端歛錢非嚴重取締不足以整飭學風應由本會呈請道尹通令屬縣轉飭縣視學及勸學員學務委員隨時調查遇有此等私塾敎師呈縣勒令停閉以重敎育（三）提議道屬各縣已經檢定小學助敎員現任正敎員者可否暫代正敎員職務案（提議人張本載）議定上海縣已經檢定之高小國民學校助敎員現任各級主任者曾由縣呈敎育廳核准得暫代正敎員之職各縣似可仍照辦理（四）提議道屬各縣敎育經費不敷擬由各縣勸學所仿照上海成案每畝帶徵四分學費呈請辦理案（提議人顧葆康）議定上海縣勸學所請帶徵每畝四分學費案業由縣呈省公署曁財政敎育二廳核准舉辦在案道屬其他各縣敎育經費不敷似可由各縣勸學所察酌情形仿照上海成案呈縣通呈辦理（五）提議會章第三項會員應删除敎育欵產處總董加入勸學所長及勸學員案（提議人余沅）議定照章修改（六）提議組織道屬行政人員參觀團案（提議人余沅）議定遵照上屆議案辦理地點浙江省期限四月中旬往返以十日爲限人數各縣自行酌定祗少須有一人旅費由各縣自籌公費支給之 
[縣商會將開年會]  
　　南巿縣商會每届歳首例開年會一次俾將上屆經過各事並該會一切收支報告各業代表查照今届巳訂十九日即星期三午後三時開年會現已預發通知書請各該代表屆時蒞會 
[工部局定期選舉議董]  
　　文匯報云公共租界工部局下屆議董候選名單已於十三日午後四時截止計願被選爲議董者共十二人内有美人二日人一餘爲英人定於二十日與二十一日爲選舉日期從此十二人内選出九人爲下屆議董 
[外洋輪船先後抵滬]  
　　浦東藍烟囱公司碼頭前日由美來滬之克利散司商輪抵埠後適值南北統一紀念封闗休息之期例不上貨而該輪主因恐續到各輪相繼抵埠對於缷貨更受擁擠故商之該碼頭大班於連夜用三班小工趕緊將貨清缷畢卽駛離碼頭以俟他輪下椗聞該公司得電於十七八號又有派里司阿他里司兩輪由英屬轉新加坡來滬故該碼頭大班西人已將沿浦棧貨移併後棧前棧預備來輪缷貨昨紅烟囱碼頭亦由外洋到埠一輪起貨甚形忙碌 
[警廳在津添招新警]  
　　淞滬警察廳所屬六區及各分所並游巡保安等隊所需巡官長警隊士約有四五千名前經該廳徐廳長派員前往京津一帶挑選各長警來滬分發各區所隊當差號曰模範警察現在歷時旣久該長警中因事斥革及因病請假者爲數不少因此缺額頗多各區所隊不敷差遣近經徐廳長函致天津警察廳仍在津再選警士二百名現已招足電復日前特派顔委員乘輪赴津率帶該警士來申以便分派各區所隊承值差遣 
[徐警廳長循例禁賭]  
　　淞滬警察廳長徐輔洲近訪悉每屆陰曆歳首常有一種游民賃得深堂密室聚衆局賭輸赢頗鉅若不嚴厲查拿誠恐貽禍至烈除面令所屬各區署所隊警正警佐隊長等一體注意查禁外並嚴諭本廳公役偵探等不得扶同徇隠或附入局賭倘敢故違查出定予究革不貸 
[南車站查烟加嚴]  
　　南火車站近日旅客携帶烟土私往松江楓涇嘉善嘉興硤石等處販售者甚夥現經該站巡警偵悉各旅客夾帶烟土多置洋鐵食物罐内或暗儲於糖包以内弊端百出防不勝防報由警局奉令嚴密搜查故昨日爲始凡旅客携有包物者到站後應由駐站軍警逐件揭開檢查以示周密 
[饒子和訪問藍建樞]  
　　南方所派議和代表饒子和（海軍界）蒞滬後住居英租界重慶路本寓饒君因有要公於昨日前往高昌廟海軍司令公署拜會當經藍總司令延入客廳晤談良久始興辭而返 
[利綏建安兩艦之新調遣]  
　　海軍藍總司令昨調駐泊江陰之利綏砲艦開赴武昌填防所有駐泊江寗之建安軍艦飭令開回上海停泊龍華本港聽候調遣 
[日華紗廠罷工未息]  
　　浦東陸家嘴日華紗廠因從本年起改革廠務以亨司計算工資女工反對致釀罷工風潮已四誌本報茲悉該廠新老兩工場女工共計三千餘人此次同盟罷工後各女工日惟奔走呼號冀逹恢復舊章目的其中有生活稍低之女王平日所入旣微一旦輟業度日尤艱其情至苦而該廠亦以連日輟工營業頗蒙影響故於昨日派人四出招尋女工頭目（俗稱挪碼文）欲令勸導女工入廠工作豈知各頭目皆恐結怨女工故相率遠避脫離罷工之闗係是以昨日仍不能開工聞該廠已聲言各女工如堅持不肯上工即將另招女工維持廠務 
[花邊公會之兩通告]  
　　浦東花邊公會會長謝酉山陶少棠昨日發出緊要通告兩則如下（其一）歐戰和平會議有期各業損失理應向德賠償吾國絲茶損失已報商部花邊一項亦屬損失之一現擬统計花邊損失應將貴廠損失若干告明本會以便彚呈商部事闗公利切勿遲延（其二）花邊自美禁後營業有一落千丈之勢而同業中之損失不問可知仍照常收發者良以花邊爲婦女生計所係雖目前有碍血本尙冀挽回其日後花邊起色之時現悉美國限令取消銷路定當漸有起色惟是一般無識之徒見利忘害破壞大局凡吾同業亟宜討論善後方法實爲至要爰定於本月十六日一時仍在陸行本會開會討論對内對外兩種進行事宜事闗公私兩利保全吾業主權屈時希請駕臨爲要 
[輪船茶房被控謀命之鉅案]  
　　江北如臯人鄭惠庭偕證鄧子成許大臣延代表律師在美捕房指控停泊怡和碼頭之德和輪船茶房朱阿福於本月八號在通州口岸德和輪船上將伊弟鄭堯庭推入長江身死等情捕頭因此事案闗謀命立飭包探薛正昌侯松山與西探目利扶司前往將朱拘入捕房昨晨傳同原告人證及該輪買辦吳日葵將朱解送公共公堂請訊首據原告代表律師上堂陳述案情繼由西探目利扶司禀稱本案據原告見證鄧子成聲稱伊隨同伊主鄭堯庭携帶行李三件於本月八號在通州口岸搭乘德和輪船來滬伊主及行李先行上船伊亦相繼登輪迨伊上船之際目覩被告朱阿福曾將一人推入長江惟當時距離稍遠視線不明被推之人面貌故未認清亦不知係其主人以爲事不干己遂亦不以爲意及至遍覓其主不得祇見行李在艙情急向朱詢問朱稱稍遲即來鄧聞語復至統艙等處找尋無着迨至原處詎行李巳失所在復向被告追問豈知被告心懷不良將伊引至輪傍鐵欄邊欲圖將伊推入江中及至大聲呼救始行釋手並將行李交出云云惟該見證鄧子成當時並未將此情形告知船主與買辦祇向同船之同鄉人等聲訴其事並疑被朱推入江中之人即係其主鄭堯庭故翌日輪船抵滬將情訴由鄭兄鄭惠庭延代表律師報告捕房將被告拘案查鄧之主人鄭堯庭是否身死現無確據可以證明但鄭係由通來滬之人即有意外之事或改乘他輪迄已多日亦應追隨來滬乃至今杳無信息大約其人已死况此事發生之前尙有兩人於九江漢口之間忽失踪跡（查尙有馮泰興賬房何子軒於去年十二月二十三日亦乘德和輪船赴漢口分號迄無踪跡）其情殊堪研究該輪係英商怡和公司之產然此事與英商方面並無何種闗係云云李襄讞得禀商之美思副領事判朱押候英領堂期解究 
[研訊連刦四户之盜案]  
　　盜匪沈連甫沈衡山因與已獲之同黨許芝卿周四泉盛江郎等先後持械糾黨夥刦周廉甫楊國襄等四户衣飾鉅贜並拒捕開槍彈傷范林郎鄔安平等分贜偕同姘婦沈孫氏逃匿蘇州經周等供出前情由探目馬阿美禀請公廨備文帶同周四泉前往蘇州投請該管警區派探協往將兩沈與氏一併拿獲移提來滬昨解公共公堂請究經李襄讞與美領思君訊據中西探上堂禀明前情因判兩沈與氏分别押候禮拜六日領事堂期併案訊究 
[齊浙長今日過滬]  
　　滬海道尹王賡廷昨接浙江齊耀珊省長由南京來電准於十三夜車赴滬十四晨可到等語王道尹巳轉函淞滬警察廳派隊迎護另一消息浙江省長齊　珊回浙過滬一節昨報所載係出誤傳據本埠官廳確信齊省長十一日由津起程十三日方能到寗與李齊兩長會晤擬勾留一日十四日火車來滬轉赴杭垣回任本埠各官廳已預備迎迓矣 
[忙漕收數之起色]  
　　本邑漕銀全額計共二十二萬餘兩向於年底收至七八成居多去歳經沈知事查核總數已徵起二十萬左右統扯足敷九成實爲數年來所未有餘飭第二科將前向錢典等商借冬漕銀七萬餘兩如數扣還清償外並將徵收應解之欵彚總即日呈解財政廳核收 
[公賣局長之交替]  
　　新任江蘇第二區烟酒公賣分局長劉贊宸（際仕）業已來滬於前日（十一）到差視事羅代局長當將一切卷宗移交接管劉局長昨日除令知所屬烟酒兩業各分棧主任外並詣各商董及各機闗接洽一切 
[甬人電請保護浙洋木商]  
　　寗波旅滬同鄉會致杭州楊督軍電云據木商公所報告接福州號客電稱源利等木船於客臘二十九日在閩轄羅浮洋面遇盜被刦源利出海中彈斃命餘船回避小城曾由滬商會電逹蒙准飭鎭海來廳長派兵輪捕救惟商船畏盜現值木船大批裝貨待運之際留閩者不敢來浙在浙者不敢赴閩商貨停頓請電懇督軍會商閩督迅卽由浙特派兵輪赴閩隨船保護以利遄行而免危險等情海盜猖獗商船被害於前應請保護於後乞准予施行寗波旅滬同鄉會張美翊錢廷爵方舜年叩文（致福州電同）楊浙督復電云寗波旅滬同鄉會張會長並轉錢方先生鑒文電悉已飭鎭海來廳長良會同閩省水警迅速捕救以維商業特復善德元 
[各學校消息彚誌]  
　　本埠新聞路東上海英文學院本年力謀擴充除改訂課程推擴學額舊有敎員擇尤留任外又新聘英法文及數學敎員蘭白民君（美國波士頓大學學士）英文及簿記敎員白林君（美國康奈爾大學學士）英德文及理化敎員希乃德（美國康奈爾大學卒業）英文及數學敎員陳永垣君（南洋公學正科畢業）國文敎員陳逸　（前浙江旅滬中學主任）聞該院日夜校定於本月二十日開學 
　　閘北三畏里務競女學校自陸布英女士主任後就學者　多本學期仍延吳春波兼理敎務現定十七日開校 
　　閘北滿洲路三畏里中西商務學校本學期擴充學額仍延聘吳樹周何培元君主任校課聞定十七日開學 
　　新閘山海闗路濟美里大華女學已於昨日（十二日）行開校禮因外埠寄宿生尙未到齊定於二十二日正式開課聞該校創辦人爲普及敎育起見有分設第二校之議一俟擇定校所即可開始招生 
　　閘北公益西首德生里民智學校入春以來新生報名頗多現已超過定額四十餘名以是該校校長張羽嗚君添加學額力圖擴充日來敎職各員籌備推廣異常忙碌聞定十七日開學舉行始業禮式 
　　馬霍路蘆花蕩育成小學校已於昨日開學定本月十七日上課 
　　大南門外中華路民立中學爲　筠尙所創辦現分正預兩科共有學生七百餘人聞定十六七兩日午後招攷新生插班十九開課 
　　西門外學宫路口私立上海女子中學王蘇本嵒女士爲校長現有女生一百餘人定二十授課 
　　西門外黄家闕路縣立第二女子中學兼高小學校（即務本）曾公冶爲校長有兩科女生四百人現定十六十七兩日上午招考新生十八開學 
　　上海巿立倉基國民學校校舍賃期己滿現特遷至道前街藥局衖餘慶里内自十二日起每日上午招考插班生定於二十日照常授課 
　　北京路中國紅十字會對門之培基兩等小學於昨日舉行開學禮並於晚間附設英文夜館延滬江大學陸叔歧爲主任 
[新心學校新屋落成]  
　　閘北濟良總所開辦之新心學校常容三百名之多頗有人滿之患前由已故西董費太太等籌欵添建新屋禮拜堂一所業已工竣定於今日（十四）三時行落成禮經所長傳女士通束中西士女及敎會同志學生家屬等屆時蒞堂參觀禮式閘此項屋宇將開設鄰近貧民義學以惠寒畯 
[華絲運美已抵紐約]  
　　文滙報云一月十八日日本皇后號郵船由滬運美之絲已於二月十日安抵紐約 
[縣署查詢中日貿易博覽會]  
　　上海縣公署昨致南北兩商會函云奉道尹公署令開奉省長公署訓令據中日貿易博覽會總裁山科言綏顧問海園篤彥函稱（中略）鄙人素以提倡兩國親善爲目的特令神户日華新報催開中日貿易博覽會於上海英界三馬路天外天舊址并聘日本大學畢業商業學士王蔭藩爲本會理事長及前清南洋勸業會工藝館主任沈敬思中校爲上海籌備處主任准於陽曆四月二十日開會至六月二十日閉會所有出品重要機闗已定大阪貿易同志會北支那輪出同業會大阪輪出同盟會及神户日支實業協會以及全國各鐵工所出品面以各種機器爲主體以各項商品爲叅考品已得五百餘家殊甚踴躍深堪嘉尙届時鄙人亦當親蒞會塲總裁會務現在籌備期間可否由貴省長通知上海各屬知事及各機闗與王沈兩君隨時接洽并乞開會之時派員監視以重會務而敦邦交事闗公益務乞許可等語據此除函致駐寗日總領事外合令該道尹即便調查酌核辦理等因奉此合特令仰該知事即便查酌通知辦理等因奉此事闗陳列研究商品該籌備處設於何所爲特函詢見復爲荷 
[中華皮鞋公司之發展]  
　　大馬路泥城橋中華皮鞋公司自設立至今巳有三載初因製造方面不熟致出品之成本高昻銷路窒礙頗遭失敗至去年上春經理人余華龍君悉心研究頗獲門徑并照美國寄來大宗新式樣本依法仿製價值亦較舶來品廉營業遂日有起色近聞該公司因歐戰已停預料今年度之營業必更發展擬將大馬路之發行所大加擴充一俟三月一號股東會通過即行進行此亦我國實業界之好消息也 
[憲兵營照料租界義勇隊野操]  
　　公共工部局義勇隊定於十五號下午二點五十分時整隊在梵皇渡附近鄉間演習野操曾經函由軍署照准現聞盧護軍使除令知警廳曉諭居民以免誤會外昨特令飭憲兵營張營長届時選派憲兵馳往照料以昭慎重 
[滬杭車招包大菜]  
　　滬杭鐵路大菜車向歸四馬路一枝香大菜館以順利公司名義向該路承攬包辦除押櫃金外每月繳納鐵路包費洋八百元該公司所訂合同己經三載目下將届期滿由該路管理局局長任小山君另行招商投標承辦此項投標信件遞至局長辦公處自即日起至本月二十八日截止即行開標於本年四月一日起包辦三年爲期以標銀最多數者接充辦理並須預繳現銀或公債票三千元存　鐵路爲擔保之需 
[黄包車公司何須道署保護]  
　　滬海道公署昨批奚應川呈爲所慮破壞公益事業請求訓令 
 
 

Page 11

 
 
縣警切實保護由云皇悉該商組繼黄包車公司旣巳呈縣給示有案卽果有人無端阻　應再向該管官署請求出示保護母庸率凟此批 
[孔傭毒斃幼孩之嫌疑]  
　　安微人經仲濤經叔偉昆季向來同居滬南高昌廟左近桂墅里一號叔偉生有一女現僅三月於舊曆去年十二月二十五日憑西門外陳福祥荐頭店荐得二十九歳揚州婦人劉陸氏到家爲乳慵每月工資洋五元滬上俗例假如雙方合意必須先付工資三個月以故當時巳經照例付訖今年正月十一日經叔偉因事前赴奉天不料劉陸氏頓懷不良於前夜（十二日夜）九時許私購紅頭火柴數匣喂給該孩呑服該孩服後毒發狂哭孩母異之前往察看但見該孩口吐紅燐且有一種硫横氣味令人難聞並在乳傭臥床上檢出紅燐甚多知係被毒救治無及遂由經仲濤喚到存頭陳福祥連同該乳傭劉陸氏鳴警拘送二區警署昨晨移送地方廳請辦經仲濤亦到廳具禀請求相騐牛後熊檢察官提案預審之下判劉陸氏收押陳福祥交保聽候前往騐明再行核辦 
[自縊屍棺准予認領]  
　　二十五保十二圖地保前在地方廳禀報機廠街久記木行後面坑厠上有一無名男子自縊而死並無家屬請騐當經派員騐明由堂收殮屍旁遺有皮夾一只帶回存庫候屬認領在案昨午忽據李勝華投地檢廳稟稱湖南人現在滬上陸軍營中充當一等目兵伊姪孫李仙亭在原籍亦當兵士因犯事被革遂來滬上至伊處躭擱謀事未成連日費用出伊供給所有皮來亦是伊物日前出外一去不回嗣查見報載機廠街坑厠中有人縊死所開服式與仙亭相符足見其謀就未成出此下策目兵旣經證明爲此來案請求將屍棺給領云云林廳長准如所請着具結送查將棺給領 
[馬車撞傷行人]  
　　新閘路永茂花廠執事許松濤昨夜行經二馬路遭某號馬車撞跌受傷當由老閘捕房九百四十三號華捕瞥見雇車將許送投醫院醫治一面將肇事車夫帶入捕房稟候捕頭發落 
[錢債案和平解决兩起]  
　　大昌洋行前延巴和律師爲代表投法公堂控徐慶臻虧欠該行貨欵洋八千元向索置之不理求請傳案訊追等語經中西官核准昨日傳訊原告律師聲稱被告聞控巳托人向原告和平解决將洋如數還清請核判准予注銷又法商永興洋行延巴仁律師代表投法公廨控某絲廠經理宗東僧股東韓柱臣定貨不交求追等情傳訊之下奉判候展期訂訊在案昨又傳訊先據原告律師聲稱此案被告巳向原告方面和平解决求請堂上銷案中西官判准如所請將案注銷 
[法租界查獲私賣燈吸]  
　　法租界小東門捕房捕頭日前偵得徐鐲生家私設烟榻容留外人燈吃有違禁令前晚帶同包探及喑差捕數名前往該處抄出烟槍烟具等物帶入捕房諭令交保候訊在案昨日傳至法公堂請究先據捕頭上堂稟明前情詰之徐供認私賣燈吃不諱中西官判徐罰洋三十元充公因具銷燬 
[堂兄弟分產涉訟]  
　　徐東生徐蘭洲徐英洲堂兄弟三人前因分產糾葛涉訟法公堂奉判着各將方單據呈案候核在案昨又傳訊徐東生稱民人兄弟三人共有方單四紙求請准予公分等語徐蘭洲稱民人等三人祗有方單三紙内有一百三十五號一畝半之地產實係父親遺下之產早巳分房過割並非公共之產請核徐英洲稱民人等應分田單祇有三紙尙有一畝半之方單一紙實係蘭洲己產是實中西官判訊得一畝半之方單實係蘭洲個人之產仍歸蘭洲受業尙有方單三紙候函致會丈局估價聽候移覆到案再行核斷 
[搶土案誤指被罰]  
　　奥國人白拉石拿維去前延麥美律師代表投法公堂控鄭洽記土棧主鄭幹卿誣指爲盜請追名譽損失銀五千兩奉判候傳見證到案再核在案昨又傳訊先據見證翁錦源稱商人向在飛星汽車行執業前有趙世貴至商人處稱鄭洽記搶土案聞懸有一千元之賞格伊有眼線能指拘搶土之洋人等語故由商人領趙等至鄭洽記土棧接洽商人並未見過洋人照片是實繼由原被律師互相辯論良久中西官判以鄭不應誣指爲盜着赔償原告損失銀五百兩據被告稱係受林春生等之愚一節着另行起訴 
[跑待私用賬疑被控]  
　　寗波源源金箔莊經理王客備在虹口捕房指控跑街夥沈時馨於一月十二號起至二十八號止私收客賬洋二千一百元潛行來滬由探沈阿炳將沈拘解公堂訊判押候原告檢同賬據來滬再核在案昨晨又由捕房將沈解廨復訊據原告王客備投訴被告私用賬欵情形質之被告供因歷年兒女婚嫁虧空千餘元有之其餘之賬尙未收齊現願先措繳洋一千元等語中西官得供判沈押候兩禮拜内將洋繳案再核 
[送信人竊取支單之懲辦]  
　　商務印書館送信人馮雲標因於去年十二月二十五號至一月二十九號兩次竊取滙豐花旗兩銀行之支單兩紙計洋三百三十九元六角二分冒簽該書館用人名字分向該兩銀行冒領被控總巡捕房飭探殷玉鼎拘獲連同支單於昨解送公堂請究即據原告商務書館代表郁厚培上堂訴明被竊支單情形並延律師到堂求究繼據花旗銀行夥劉榮生證明被告持單前來冒領銀洋當經察破報捕拘究質之馮供詞支吾王襄讞得供商之美丁副領事以爲冒　屬實判押西牢一年半以儆 
[小浦東引渡警廳歸案]  
　　流氓陸阿才（即小浦東）因於去冬在城内九畝地會康里攫取某氏之珠花一朶案發逃匿租界與過犯汪阿六在新閘路徘徊被包探魏金福查獲解由公堂訊明判汪押西牢一年半期滿逐出租界陸押候警察廳帶同見證到廨再核在案昨由捕房將陸解廨據警察廳偵探王慎卿投案稟明前情要求將被告引渡歸　中西官得稟判陸阿才准交來探帶回歸案訊奪 
[鞋店經理監守自盜]  
　　南京路六十號門牌美華鞋店主張品璋在總巡捕房指控經理忻蓮生於二月六號以前陸續竊取值洋九百二十元之元緞十四疋質洋花用昨晨由探將忻連同吊出之原贜解送公堂謂究據原告張品璋投稱此事現由被告之保人到來調停因念其十餘年之經理故不欲深究請求將案註銷中西官得供以旣據原告請求註銷應予照准判令被告開釋 
[過犯又犯搶案]  
　　匪類王子祥前晚在西藏路新世界游戲塲附近攫取行路婦人顧石氏之包金挖耳一支圖逃被探汪開富追獲拘入捕房昨解公堂請究經中西官訊實以王係過犯判押西牢一年半期滿逐出租界 
[茶館主抽頭聚賭]  
　　新閘大通路一百四十四號門牌茶館店主粤人馬保岩因容　茶客叙賭抽頭漁利　新閘捕房副捕頭查見以其違章將賭具帶入捕房稟請公廨出單於昨將馬傳至公堂經中西官訊明判罰洋十元充公賭具銷燬 
[雜貨店私售烟膏]  
　　陳德生王福生因在北浙江路二百九十六號門牌屋内開設德泰雜貨爲名私售烟膏被匯司捕房捕頭查悉派探前往將陳王兩人拘獲抄出烟膏兩缸一併帶入捕房昨解公堂請究經中西官訊供明確以被告不應破壞烟禁判陳押西牢四月王押三月以儆烟膏銷燬 
[攫取金飾判押一月]  
　　匪徒陳大隆前日在漢壁禮路攫取行路婦人衛陳氏之金挖耳一支圖逃被捕帮同追獲抄出原贜昨解公堂請究經中西官訊賞姑念初犯從寛判押西牢一月以儆贜給原告領去 
[崗警截獲偷牛賊]  
　　積竊李福卿前晚在江灣鄉間某姓牛棚内偷竊耕牛一頭欲圖來滬變賣當被六區一分所崗警在途截獲解案經米署員訊問李供認行竊昨解司法科押候傳到失主再核 
[小販私售鹽斤]  
　　小販馬秋人昨在某　購得私鹽十包攬携至閘北銷售當被五區警在實山路口查獲將人證併解警署轉解司法科經段科員訊實判罰洋十元私鹽没收 
[西人指控被毆]  
　　甬人邵元發范苗水昨在北四川路虬江路附近將某酒排間西人行兇毆傷經該西人嗚由六十四號印捕將邵范兩人一併拘入捕房捕頭諭着押候原告傷愈解究 
[竊烟葉當場發覺]  
　　無賴張二因在虹口元芳路塌車上行竊南洋烟草公司之烟葉一札被車夫趙生醫見扭交包探張金實帶入捕房押候解究 
[謝贈]  
　　昨承商務印書館惠贈婦女雜誌第二號一册又該館附設之函授學社英文科惠贈成功鐵證第一輯一册又西門斜橋惠中學校開三十週紀念會惠贈入塲劵五紙留雲高等小學舉行校舍落成禮惠贈入塲護兩紙併此誌謝 
來件 
[費承祿致糧食研究會書]  
　　數月以來蘇米弛禁之議聚訟紛紜莫衷一是士大夫奔走號呼期期以爲不可熱心弛禁者　必逹其目的甚至痛詆封禁之害抑若持之有故言之成理者幸粗伊通省長以民生爲重力持正義然部長主持於上米商運動於下我儕小民處此一髮千鈞之秋不得不爲呼　以奠大　之幸免也我　省自　辛亥大災民不聊生光復以來兵匪水旱連年不絶近三年問江南北發生　　五穀歡收海歳至少有一千萬石以上幸不開漿米價每升平均尙有八十至九十文不等全省苦力之民約佔十分之六七以每日所赢之利如　養三四口恒慮其不給而無業遊民不與也設不幸米禁一開每石十元可立而待試間苦力小民何以爲繼此　諸古訓察諸現情不能　禁者一也我蘇地介江淮五方雜處軍警林立飢民滿地人口與物產是否能支配適合尙無精確之統計苦力及老　者受米　影　因而瘦斃姑無論矣彼軍警餉額向以銀計未必能因米貴而加發餉銀如軍警所給之　不足以供三　其患可立而待軍人雖不能干添政治然軍　問題與治安有密切　係凡　軍警長官能赍此重在乎此對於軍警糧食之不能弛禁者又一也德意志戰爭四　一放塗地考其軍勢並無重大變遷東西兩戰綫之車跌尙有九百餘萬何以有無條件之降服者糧食盡也俄之内亂大部　於舤不得食之勢慟界以至無法紀無政府人民遭亘古未有之慘　小之則東　米荒　　以東亞最有名之察力警尙不能　持其秩序甚至内　推　波　未巳此民食同題如是之大且重也我　之勢阽危内爭未巳　小民得依附者幸　此未盛之糧食耳此　諸世界前車不能弛禁者又一也全圖之産米區域曰川曰湘曰赣曰皖曰蘇以幅員論蘇最小以人口論蘇最多夫救災恤鄰仁入之德也爲鄰交計爲國際計有萬不得巳者應以五省平均支配不能以非蘇人主張蘇米之出口蘇民亦中華民國之一也蘇人受米費之影響不幸而暴動而　愛川湘贛皖能爲後盾之保障乎抑作壁上　乎我蘇賦稅之重甲於全國小民所以負此絶大之義務者以冀安寗耳而執政諸公反以蘇民爲善鄰之具持似是而非之論塗飾我民我蘇民何罪受此異樣之待遇者此我蘇省不能畢獨弛禁者又一也米糧非絶對可以封禁者也欲覘存米之多寡須視新舊交替時之領值如至夏秋之間青黄不濟米價仍有减無增新穀登塲　值驟跌此時酌議弛禁若干時懸一最高米價至即封禁爰以秋期弛禁利在農問接及於各業春期弛禁利在米商團户其害及於貧民一出一入利害懸殊雖五尺之童能知之設今日而言弛禁正利商貧民之時也奈何爲區區之米商計而不爲于百萬小民計耶此按諸時令而不能弛　者又一也主張弛禁者僅曰現銀流人金融活動然今日則米在商手所得大利僅屬於少數之米商圃户窮而無告之農民不得與也惟其少數人受利現銀支配於社會最不平則富者愈富貧者愈貧共結果雖不致暴動譁變直接增社會之奢侈間接及於社會各業之衰落故今日而言弛禁有百害而無一利也 
[陳廷鏞致糧食研究會書]  
　　昨見族滬一份子質問二十四欵問後興廷鏞個人意見有相同處不揣寡識妄擬解剖數條但其第一至第十三係預算方式曾憶民國初元沈馬兩公爲都督府民政司時代爲蘇米輸出國外事電召滬寗蘇錫潤五商會米業二黄會議延鏞由敝公所派爲出席代表中一人會識時沈公云人口與產銷可用預算式示米究餘若干廷鏞答曰米糧預算極准假如蘇省人口爲三千萬每年每人食漕斛三石即一省巳喬九千萬石而糧食中以米爲最費品除粟麥豆外如苞米山薯芋頭等等無慮數千種（查考授時通考便知）能爲代食品故極有伸縮力假如因米貴每人每年（用他種代食）少食米一斗合之即爲三百萬石糧食一品有如流水有去即有來區區商販數十萬一二百萬石則要執政者節宣有定無　民食也問曰輸往日本可否答曰須回去開會公决再陳問曰究能定輸出數目否曰往年漕運百萬石均由錫地承辦輸出儘可先定此數日後看情再說故議輸出國境數爲百萬石特捐每石洋一元（後因價不合未買行）國内流通概免牧捐限制價目滬代表云以每石八元爲限價過八元即停止輸出以上情形有案可稽（十）（四）利益作何用途當時雖因忽忽未及　决但總以此捐抽之農民應即支配與農政有　係事項（十）（五）（十）（六）兩項　照計學以食爲本位解剖之廷鏞素來深信之衣住兩項除未加人工之土地外均　糧食爲　　必果影　及於數年之後無遠大　光者未知而巳二十年前米價最賤各項工作工價亦最賤可證也（十）（七）貴會成立　與日人運動輸出在於一時無怪不知内幕者疑我也但米糧　出　境不在通商範國以内歷次條約均有專條載明如果輸出　境　由我蘇省全體民人操其主動權抑或受人　動輸出後非成約章即成例案是廷鏞極端反對者如去年春間部派秦君調查因見或係被動或含政治作用廷飾曾上反對輸出之書原稿并附（十）（八）未竟目光太近竊思滬上米糧供求可謂大宗巿上如果供者多十萬石價目自然逐跌求者多十萬石價目自然逐貴影　所至不但可及全省竟可及至食米各省而比之蘇省全年食米九千萬石則九百分之一也何足論哉故壟斷之說在一鄉一區可言也而一省一邑則難言矣何况食米之區有十餘省之多人口居四百兆半數有餘證之日本區域較我食米各省小數倍政治權力之大何止數倍全國人民日言調節效騐未易見也即如我國官畀有利之事不聞人之唾罵恐欲壟斷米價無此能力也何况商人何况商界中之一部份之米商（十九至二十一）先决問題目今多數人民是否屬之農民如果屬之農民農利則購買力强小工小商均無不利所不利者出口之工業是巳試問我蘇省凡工業所成之貨能立於國際競爭者幾種較之農民孰爲多數孰爲少數即問之質問者無煩言可定矣至於農之大小實難分别推質問之意以收租與田傭爲分别大小之界限如近數年麥　昻貴農民獲利較厚則肥料人工因而加多因之產額大增歐戰前小麥所成之　粉向爲輸入品近年竟爲輸出品國家收回金錢何止數千萬元目今國内各埠之過粉小麥尙然湧塞可爲農利產旺之明證而收租者所收有限額共利均歸田傭米何異乎麥（二）（十）（二）應以供求實例解剖我蘇省之於食米如水之居於江口江口水小江上自能源源而來况且米有精粗社會有等級皖米來蘇求售乃係必經路程向例如此不必順盧（二）（十）（三）禁還政策在於海道須用輪運者才有效力至於内地無高山大河粗阻壤地如犬牙非生長其地者難分彼我官界禁策即先失其效用况且廷鏞主張輸出國境應由我操主權如果皖贛歉收蘇省即能停止輸出（二）（十）（四）旅滬一份子廷鏞之意極願貴會邀彼共同研究因彼紛心解禁問題由日人主動彼知白粳爲蘇松常舊三府屬特産品格與日本米相近而浙省嘉興米亦須經由蘇省方能出口湖南米與蘭貫米相近日人可向他處要求者也故知旅滬一份子亦今有心人也以上各項約略相答至於詳細情形且待春間踵會詳閱各項調查表及他人意見　再上總之米禁問題闗係重大研究不可範於本省本年目下歐戰及内爭均接近和平貴會能於研究至農利產多成爲輸出國境之要品　自我操逹此目的是責會諸君之賜反之一不謹慎經食輸出國境成爲約章或例寨他日有不能不允彼接濟者則　　有彼宰割由人我民國我江蘇省之楮　責會亦　　其責也（下略） 
[來函]  
　　十二日貴報本埠新聞　之（匪徒　船　刦棉花）一則中載有匪徒於新正初八日在龍華南持械　刦松江客商謝寳奎之棉花數石并鳴槍示威水警聞警注救不及等語今經查明并無其事自係訪稿之誤責任敎　未便含糊用特馳書希爲揭載以正聽聞是所至禱並頌撰祺駐高昌廟江蘇水警二廳第一區第三隊啓二月十三日 
雜評二 
[速朱桂莘來滬（庸）]  
　　南北和平會議不特國民之屬望有如望歳卽友邦亦闗注綦切希望我統一之早現其開幕之不可再緩實爲時勢所當然而亦國人所公認乃會議規則雙方旣皆已同意會議場所亦業經决定而北方之總代表方尙淹滯寗垣日傳其來而未至夫會議之開幕必待兩方代表同集一地之後今北總代表來滬且尙未有期又安望開幕之能旦暮實現曠時廢日實爲吾人所大惑縱陜閩問題等等尙未得圓滿之解决然亦正有待於兩方之晤言一堂推誠商榷以解免種種之困難朱桂莘之遲遲我行斯眞求其故而不得者也 
當會議地點未定之際北方日盼南方代表之至寗而唐氏堅决不往今會議地點旣决以後南方切望北方代表之蒞滬而朱氏亦從容未來南北兩總代表之出處又何其鄭重而濡滯若是耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（十一）] [  一之]  
　　今日二月十四正美國（情聖節）之良辰予述彼邦婦女類别 
旣竟復連類而及與婦女界極有闗係之情聖節想爲讀者諸君所樂聞也美　一年之内節期甚多而每年之二月十四實爲獻歳以來之第一佳節正如我國舊曆未更之時新正元旦後四旬有餘即有二月十二之花朝也我國舊曆之花朝在騷人詞客之眼光中固足藉以遣興陶情而在尋常家庭兒女子之點綴則更有紙剪小小紅旗飄揚於閒庭深院間者此與大西洋岸新大陸之風習頗有間相映合者矣蓋在美國每一佳節必有其特殊之色彩深印人人之心目中設譬以喻如愛蘭節尙（綠）則在三月十七日之設置無往而不蒼翠欲滴如情聖節尙紅則在二月十四日之酬贈無往而不明霞燦燭如堆錦與我國閑庭深院間花旛之顔色東西兩半球大足遥相輝映也 
美民富觀察力而尤富美術上之感想故不獨能文之士足以委婉流麗之筆曲寫宇宙間諸情態即圖畫上之功能亦大足以補其文字上之所不足如代表（情聖節）之圖標即一紅色之心紅色之在美國表示戀愛者也而美國稱意中人之代名詞即以（甜心）Ｓweetheart二字呼之他若慈母之於親生兒凡其心之所深愛者亦得加以（甜心）之號甜心之謂蓋猶我國俗語之所謂（心肝）也惟我華民心性喜模稜而不喜準確喜含混而不喜明爽喜浮泛而不喜着實又每爲形式所拘牽寗於黑幕中肆無忌憚而不敢以至性至情稍爲眞切之呈露故文字上僅至手足骨肉心腹而止察其意義仍屬泛指而非專屬於一的也 
昔某公常語及此予謂此僅不同之端之一耳蓋就我國文字上之習慣而言種種名詞往往以複疊者爲允洽如明明天也而異其名曰穹蒼明明地也而復稱之曰壞土此猶手足骨肉心腹等不能以一物一字胲之也我國三代後名學久失傳重詞華而輕意義誠爲我華學者無可諱飾之通弊矣 
美俗尊重個人問意志之自由傷風敗俗之舉固非潔身自好者所樂爲即如術誘勢迫等情苟遽施諸男女之間必大爲社會所不許惟其素相知心情投意合者尙不乏乘此愛情神聖之良會佳期而以書柬禮物相投贈也情聖節最普通之禮物即係彩繪精印之賀片其形式與他令節相同特其畫材與題句每不得不因時而異其最粗者乃爲德國製品之（切紙堆錦花座）其法係以摩紙切成飛童仙使嘉禽繁卉户牖　檻車船水陸諸形而各施以極鮮艶之色彩金絲細縷貫其中而層次膠合其下疊之祇一薄片郵　可以及遽若經展置則各圖形層次相映儼然天造地設之花山也美俗遇情聖節各大城之分部大店（如上海之先施永安乃即分部大店之雛形也）心形紙片連繫若貫埰縱横繚繞於仰牆問者一經電燈光彩之鄒映益覺喜氣迎人不啻我國之洞房花獨中矣惟此景年年一度人人可得而遇之也擬以洞房燭影或爲過當之論記者每在異邦覩此燈景輒不覺而追念兒時所見火樹銀花之上元燈夜此則頗若清明冬至東西兩大洲之佳節以時期論往往不相上下也惟在今歳竟於舊曆元宵之前一日過此愛情神聖之佳節更因天上人間燈月雙圓之會令人想見美國賀束中飛仙繫彩繩挾甜心而上九天之狀况云乃爲詩曰　苗種種茁心田牽着游絲上九天難得人間雙十四華燈紅處月旋圓（今歳二月十四夏正亦十四陰陽凌合似亦不可多得也） 
老申報 
[論英國近造火炮]  
　　（見光緒元年九月初二日） 
　　前接英國來函云在五列士地方造一純鋼大砲將次告成此砲身長英尺二十七尺大六尺計重八十一噸裝藥三百磅彈重一千三百二十磅力能穿洞二十寸厚之鐵板眞可謂宇宙間之第一巨砲矣其造法係用純鋼一大條費價銀六千兩買得將此鋼條中鑿成孔以爲砲膛孔鑿成後如一大鐵管又將此管燒紅趁熱用熟鐵條周圍纒繞於鋼管之外以期鋼管鐵條合而爲一繞妥之後復如前法再將鐵條加繞一層然後再開引門至開門處或在旁或在後來信尙未言明俟造成後方能知其詳細茲不過言其大略而己嗟乎造如此之巨砲用如此之大彈亦無怪鐵甲船之不足侍也但以愚意度之若此等砲祗宜置之於海濱砲台之上以爲防守之用使火輪風帆鐵甲等船遇之未有不立成　粉者若用爲攻戰之具則戰船必須大力方足以載之也前日本館所列英士之信力勸中國不必注意於買造鐵甲船者想係見現在本國造此巨炮且見本國上下議院新議改造各種巨炮深知鐵甲船費多而用少故始爲此忠告之言也 
　　巫峽（古蹟圖十一） 
　　昔楚襄王夢朝雲暮雨殆即在此 
常識 
[簡易療病法] [  墨子]  
　　痔瘡諺云十人九痔可見患此症者之多矣發劇時往往使人行動不克自由大便後成血淋尤形污穢百方求治鮮有奏效不知患者能每日在早六時前即行起身運動刻許若練習柔軟體操或我國素有之北派八段錦尤妙行後飲清水或開水兩盃然後大便如是按日規定行之久而不懈則痔可勿藥而愈矣 
傷風人皆視此疾爲稍受感冒不足爲患最易經忽孰意結果危險過於他症人覺鼻孔閉塞問有噴嚔則須終日　衾而臥至全體温喛病勢全去爲止如易患者可每日晨起將鼻垢洗淨用温水加鹽少許嗅入鼻管數次自可預防巳患者亦能治愈其效頗大 
火傷以鹽水透濕棉花敷於傷處以清潔布帶裹之復將布帶上割開一孔以鹽水漸漸灌入惟敷後不可有何動作觸及傷處此法旣易止痛又速生肉芽誠良方也 
頭痛勞心家多用腦力常易頭痛可用淡　水洗髮治之但洗後務須乾透切勿吹風 
小說 
[名家寫情小說神聖之愛情（二）] [  胡寄慶陳旡我同譯]  
　　第一章　兄妹 
　　一千七百二十六年有瑙門產之法蘭西少年名杜爾携其儷不遠萬里至此荒島墾植爲生杜爾往馬逹加斯加購買奴僕其地癘疫盛行杜爾染疫歸遂死時夫人遺腹將產遽成寡鵠又復生計蕭條孑然一身在此迢迢之異鄉所與共患難者惟一黑婢而巳杜爾夫人厭倦塵事遂卜居萬山中率黑婢躬耕自給初夫人本世家女惟夫人婚時戚族相率厭杜爾貧并薄視夫人與夫人斷絶久矣故夫人乃愈凄寂只來此深山無人處以送餘生然上帝憐其寂寞錫以良友此樂非黄金所能買也蓋一年前先有少婦居此自稱馬格蘭德馬氏生長於勃立坦尼一樸　農家女也少有所戀而誤用其情葉砧無良中途棄之馬氏遂挈其幼子潛居避世亦以畏世人指摘也 
馬格蘭德卜居適與杜爾夫人爲鄰夫人知馬格爾德避地於此亦必抱隠憂者微叩之馬氏亦若知夫人隠衷遂各訴所苦無少諱杜爾夫人攬馬氏頸而泣曰上帝憐我默佑我過夫人邂逅之情深逾骨肉世未有遇我厚如夫人者也先是余（老者自稱）夙與馬格蘭德相諗蓋余居山陽與馬氏相去纔二里有奇時相往還當其子受洗禮時余爲之命名曰保羅旣而杜爾夫人產一女余與馬氏爲行洗禮命名曰佛及尼又後余復造一草　馬氏之黑奴多明哥力爲余助時杜爾夫人之黑婢曰曼利與多明哥年相若遂嫁焉此一奴一婢各謁誠事其主人有田有圃有雞有山羊有楊柳可織器兩家奴婢盡力農事主人日用無所缺且田園生活兩家相同也馬格蘭德與杜爾夫人過從極密於是保羅與佛及尼或易乳而哺或易床而眠杜爾夫人嘗曰彼二人可云各有兩母而吾輩亦各有兩兒也是時馬格蘭德與杜爾夫人巳有言兩兒長大宜爲夫婦兩兒雖稚而親愛之情己無以復加佛及尼苟有不適保羅即哇然而啼佛及尼亦若知其意不欲傷保羅之心則强笑慰之初能學步畫則相携同游夜則相將同眠二人相稱曰兄與妹稍長佛及尼方受家庭敎育保羅則至田間助多明哥耕作功課旣畢彼此贊勉以親吻表示誠懇之意終日依依不忍遠離一日余見佛及尼自園角來時適　雨不及避佛及尼覆其裳於頭上爲雨蓋余固不知保羅同在雨蓋也旣近始得見之幼年可寳之韶光匆匆過去絶未嘗受學校有秩序之敎育即讀書習字之課亦至十歳外始肄業焉此區區一島之外不知有何天地二人心窩中但知相愛并愛其母無用之書無謂之古訓均未嘗夢見兩家什物若公產然不知取與爲何事飲食自然省儉不必有奢侈之戒事無不可相告更未知欺僞爲何物也二人敬天之思想即根據於孝思與愛情祈禱之所即阿母膝下也佛及尼年十二秀麗若天人髮如黄金縷目澄作蔚藍色唇若珊珊言時口角常有笑容然靜默時又甚沈穆又若有幽怨之態保羅長女一歳巳如成人軀比佛及尼高面亦比佛及尼爲黄褐鼻準亦　睛烏而有光彩復有茸茸之睫毛蔽之乃覺温柔非然即呈武夫狀矣杜爾夫人見女長成輒喟然嘆曰家貧吾死汝將安依耶初杜爾夫人有　氏居巴黎夫人嫁時嬸氏頗鄙薄之故夫人亦負氣不與往還比及夫死又產一雛今昔情形已不相侔乃通函告以瑣屑之事然書數去卒未得一復音夫人念此辄潜然泣涕馬格蘭德慰之曰嗟夫吾姊吾人一日未被上帝棄去一日不須求助於戚族也是時佛及尼見母戚戚即吻其母以博老母歡保羅聞言大憤張拳欲爲夫人復仇多明哥與曼利聞言皆爲之感泣杜爾夫人覩此翻覺可慰悲懷稍釋而愁烟涙雨己爲愛之日光　散一室樂融融矣 
[自由談之自由談] [  不冷]  
　　昨日爲前次南北統一紀念日適值今日南北和議將開之時是又將南北統一矣夫南北統一中國之幸也若因爲中國之幸之故而時時南北統一焉則豈中國之幸哉 
 
 

Page 15

 
 
   
 
 

Page 16

 
 
   
 
