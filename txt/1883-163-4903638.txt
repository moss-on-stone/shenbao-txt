# 1883 - 163 - 4903638

 

Page 1

 
 
[例文韻府出售]  
　　本齋所印之佩文韻府去年躉售與某客不　尚剩　部竟延遲不出故將例定銀罰去此書歸本齋自售結帳其價仍照　　　　　　　隻顯微鏡一面購者祈仍向申報舘間壁申昌書畫室暨各外埠之賣申報人價買可也 
[前後漢書出售] [  點石齋主人啓]  
　　本齋石印書籍近來愈加精妙不特字畵淸楚而且墨色停勻足令圖者賞心悞目以設每成一書爭相購買前印史記續成四本點畫淸爽　若歿　　巳不脛而走茲復將前後漢書縮照印出前漢書訂爲六本後漢書訂爲四本首用堅木夾板裝訂精雅絕倫與史記大小一律以便將來念四史　　　成無少參差刻巳工竣定於十五日出售每部兩套收回工本洋四元五角正售處仍照　例諸君幸卽賜顧可也 
[四書味根錄出售] [  點石齋主人啓]  
　　石印縮本書籍創自本齋近復精益求精每一書出購者爭先恐後四書味根錄一書向無善本本齋特倩名手抄寫梭讎遵照相石印法原書十六册　成兩本易繁就簡旣便舟車而字劃淸楚又復逐句加圈雖龍鍾短視一目瞭如較諸行稠字密注目熟視而難公行句者有霄壞之別現巳印訂成書統雪於華商荷記准於四月十三日出書每部實價洋一元五角仍由上海申報舘間壁申昌書畵室發售外埠在發賣申報處並申地各書坊後馬路乾記衖蔣向泰綢莊分銷 
[越南世爲中國藩服論]  
　　越南古越裳國唐虞之世疆域南暨於海則其地列在南服可知周成王時局召夾輔寰宇淸平越裳來貢白雉重九譯而至其使臣曰吾國海不揚波已三年矣意者中國有聖人乎遂來貢是爲越南入貢中國之始厥後周轍旣東王室衰微平桓以降儕於列國威烈以降比於附庸諸侯驕恣七雄並峙大統幾無所歸而越南遂淪於死外戰國時楚地南連百粵越粵同音譯言歧而字別實同種類其地濵海居百粵之南故曰越南秦旣滅楚盡收百粵之地越南同時內屬因而郡縣之置日南交趾林邑象郡等九郡秦末海內鼎沸綱紀蕩然南海尉趙佗擁衆自立帝其國中孝惠時屢爲邊患寇掠長沙南境長沙王苦之訴諸朝孝文皇帝賜以璽書敷布誠信宣示威德佗遂去帝號奉表稱臣不卽稱南粵國王而日蠻夷大老夫長非倨慢也實媿不敢當謙讓未遑其忠順之忱老而彌篤深居宴處坐猶不敢北向洵可謂敬之至矣後入爲郡至東漢末中國黃巾肇亂日尋干戈士大夫之避兵轉徒入交廣者實繁有徒時荊州牧漢宗室劉表據有江漢控制南交先主定荊州南交　焉繼爲孫吳所攘奪資其財賦以致富强而其長官將吏類皆中原望族延及東晉六朝之際衣冠禮樂固彬彬矣唐代世爲郡縣五代時赤縣裂爲七國三鎭此志伊吳民十國春秋所由作也南漢雖一取交州得而復失其境內遂有自立者宋藝祖以王斧畫天南界曰此外非吾有安望南越終宋之世惟册陳氏爲安南國王而巳元明復內晨爲郡縣置宣撫叅政指揮等官有明中葉以不靖之故命尚書黃福爲宣撫詞賴以安堵者四十年迨黃福歸而復叛柳昇敗而罷討莫氏黎氏悉爲明藩我大淸龍飛遼陽奄有中土濵海諸國罔不臣服　安二國雖屢勤我師及其悔罪輸誠皆赦其旣往許以自新阮氏代興傳國長世奉正朔貢方物請復故號爲越南許之今之越南國王阮福時每通貢奉表詞氣尤爲恭順雖曰事大之禮分所當然亦我中朝加意懷柔如海之涵如天之覆大度包荒扶傾振弱有以致其傾向之忱也自道咸以來海禁大開萬國通市英旣築埠於　甸諸海疆法人踵而效之使使越南叩關請市兩不相下法遂臨之以兵於是有九龍江之役時惟中國同治紀元次年和議成法人索償軍費質其嘉定等三省之地設總督於錫根亦名西貢譯音之訛也按越南通國分省三十有三每省幅員約中國之一郡云省乎光緒紀元越南所許之軍費四百萬已逐期償竟執成言以索地法人頓寒前盟且作得隴望蜀之計東京之筦更欲爲越人掌之越人畏法之强俯首聽命而心弗善也時相齟齬致有今日之事我中國置越南於度外殊失上國之體阻法人之大計又失隣國之歡周旋其際亦甚爲難矣然吾謂法人指越南非中朝屬國以爲不應過問者卽前年取吐逆斯恫喝十耳其之故智今又移而用諸越南中國耳越南國勢孱弱固與吐逆斯相伯仲而我中國豈土耳其之比哉姑舍勢而言理黜力而原情天下其謂何吾恐泰西諸國固不以法人爲是卽法國人士諳公法持公論者亦未嘗不以此舉爲非近聞法執政沮撓中國之言曰越南果係中朝屬國何以九龍江之役未聞遺一介之使以致辭乎噫斯言也强詞奪理如謂中國爲疎忽取有之初不必曲爲之諱倘據此以飾越南非我館人之屬且預伏取越南地步我中國有詞矣越南與中朝有君臣之分義均父子瞻依顧復者孩提之子成童授室者丈夫之子不得謂孩提者子丈夫者非子也我中國撫字有仁深冀越南能於自立故於彼國內外諸務不甚預聞非至顚連傾覆屢瀕於危不必援亦無庸援也若至危至急從而援之則不啻拯子之溺觀於去年朝鮮之役槪可知矣朝鮮我屬也越南亦我之屬也豈同事異情而歧視之哉 
[諭旨恭錄]  
　　○四月十六日奉　上諭給事中國秀等奏遵保會同獲盜出力之紳董等一摺着該部議奏欽此同日奉　上諭通政使司通政使永順奏因病懇請開缺一摺永順着准其開缺欽此 
[外洋消息]  
　　○前晚英公司輪船來滬帶來外國新聞紙云何蘭國皇暨皇后皆在英國中國欽使曾襲侯親往謁見又言法國現發兵船兩艘一名林司一名費班並有水師一隊均泒使東來云又言法國公使寶君與中國議安南一事法國外務大臣殊爲不然以爲寶公使不應認安南爲中國藩屬且不應自專理當先發電音禀候裁奪蓋寶公使與中國所議各節擬定後由法公司輪船寄至法國適法國更調廷臣之時故新任外務大臣見之大爲不悅卽有召回寶公使之命也 
[電音譯登]  
　　○本月念一日倫敦發來電音登諸字林西字報言英國泰晤士大新聞舘得有電信云中法兩國大有兵戎相見之勢此說想卽由中國而去也 
[茶陰行程]  
　　○聞天祥洋行載茶之斯得林蓋斯德里輪船已于昨日下午一點鐘時駛至新加坡而怡和洋行之格林阿格爾船于是日兩點半鐘駛到該處遲速之不同如此 
[般烏近信]  
　　○管理般鳥公司事務滕君前在伊盧浦勒地方嗣經回國近復至該處該處所居華人愈見增多 
 
 

Page 2

 
 
滕君到彼箏人等皆踴躍歡迎極其禮敬摘樹葉勻鋪地上以代地毯以五色彩旗裝成旗門導滕君經行其處并以吉語相與祝頌蓋荒陬之禮固不得議其簡陋卽此已爲極誠盡敬矣 
[譯西報論法事]  
　　○二十二日字林西字報載有論中法交涉之事其大畧言中國現命李傳相來滬辦理安南一事滬上遂爲要津傳相之來乃有廷寄令與南洋大臣會商現在傳相於前日蒞滬則辦理安南卽以是日爲始將來傅相則率兵而南南洋爲之接應現在戰與不戰尙在未定卽戰事岌岌其勢已至九分尙可易戰而和此時安南己爲法人布置完密李傅相之兵船亦已預備將調至滬上法國新簡公使葛君理古來滬時諒當晤商一切法國之欲得安南匪一朝一夕之故其起意已在十年之前此十年中法人之蓄心愈蓄愈熾惟寶公使在華之時法國外務大臣尙未甚甘心於安南故寶公使得與中國商議此事近法國大臣更調以致寶公使所議不成此亦非寶公使之咎盖實有兩難之勢無所適從目下新公使葛君必遵新任外務大臣之意旨其心自是奮發果敢來滬之後晤見李傅相及中國各兵船苟其無所畏懼則亦未必肯降心相從數日以肖論者或言中國有弭兵之意甘讓法人暫出一頭地然畢竟爭與讓二者孰善則其權操之中國外人不能逆億如中國發兵南下華人亦間有析然者然一經搆兵則他人又將乘隙以撓之如俄國日本葡萄牙等國亦恐有議其後者卽上匪亦安保無內訌之事法國新聞紙則每言必須多發兵至安南力爲據守皆有欲戰之意且言東京之人咸望法人來相保護也西報所論大畧如此其中亦有未盡的確之處姑譯之以徵西人之意見而已 
[越南郵報]  
　　○昨輪船由西貢抵港擕有東京郵筒言越南朝廷以法人肆其憑陵適氛日熾亦欲悉索敝賦與法人從事於疆場以决勝負再作良圖而黑旗劉義則更懷憤激　義同仇振作士氣誓殲勁敵已選精兵數千屯於懷德府屬並聨合黃旗以助聲援月之初二日有檄文佈告東京居民兼馳交法軍約初六日會戰於懷德府某處其畧謂雄威大將軍兼三省提督劉爲約期開仗事查得爾法寇雄踞歐洲虎視海宇奮其詐謀逞其兇暴無土地不垂貪涎無財賄不思恣噬以傳教爲兆民之蟊蠢以通商爲各國之鯨　窮凶極惡恃勢宣淫神人之所共憤天地之所不容猶復乘間抵隙謀併越南藉通好之名倡背盟之議以愚天下以逞雄心奪邑攻城戕官奪稅使無辜蒼赤途肝腦於郊原縱狡點黨徒肆毒逋於遠邇書其罪則罄南山之竹而難窮念其恥則决西江之水而難滌本將軍奉詞討罪師出有名誓率三軍殲爾醜類本欲飇舉星馳雷矗電掣直搗兎穴痛殄狐羣大快人心聿彰天討第念河內亦國家之故壤商旅皆安分之良民不忍城郭作邱墟老稚罹鋒鏑爲此佈告俾得週知檄到之日爾注寇旣形跋扈自恃豪雄其率爾羊犬之羣以當我熊態之旅約於旬內共决雌雄擬以懷德府空曠之地爲本將軍建績之場倘知螳臂不可以當車狐喙徒足以膏斧思延殘喘以保餘生卽當自斬爾等頭目首級詣轅獻納屏匿爾窟穴退還我城池本將軍體上天好生之德承國家息事之心必不殺降以鳴得意倘遲疑不凍食懶爲懷一旦兵臨禍將不測嗟嗟當見機而効順勿恃頑以受誅爾其深思毋貽後悔檄到其各傳知切切按此檄出自本港西字報中姑譯其意以供衆覽至於其事是否確實詞句是否舛訛則難臆斷也惟聞越廷亦命黃經畧統有越兵三萬分守各險要以觀動靜現黑旗之黨在南甸一帶沿海濵築有砲臺儼如棋布星羅以防法國船艘往來游奕每於夜候則燃砲吶喊爲疑兵之計使法軍不能安寢又南甸近有時症流行法軍染病頗多帶兵員弁疑黑旂置毒於水泉不敢吸飲每日用輪船馳出大河載水以供土馬此言若確則兩軍相持而利鈍已判然也若中國不能爲之調停則兵連禍結夫豈仁人所忍言哉說是循環報 
[上江縣試彚記]  
　　○上元江寍兩縣奉到黃大宗師牌示以按臨在卽飭其擇日縣試遂於本月初九日上元在上江考棚江寍在下江考棚同期扃試計上元童生二百四十餘人江寗童生二百二十餘人點名時頗有爭先恐後及藉故喧　者是日上江已冠首題　毋自欺也　未冠首題勿欺也　二題　故曰徒善不足以爲政　兩句　詩題　四月淸和雨作晴得晴字　江甯巳冠首題　子曰繪事後素曰禮後乎　二題能治其國家誰敢侮之　未冠首題　則以學文　二題　修其孝弟忠信　詩題　旣雨晴亦佳得佳字　並示明十三日遵新例試孝經性理論一場諸童中如有不到論場者雖有佳文亦不錄取云四覆已畢五花榜發士雖有恥居王後忝在盧前者此不過文人積習終未聞有冠履倒置之弊亦未見有狗尾續貂之譏聞江寍縣有某童以已之名次如浪泊中飛鳶跍跕欲墮故於三覆之日夾一紅軍帖于卷內大約謂家訓甚嚴如不得終試勢將困於夏楚之下乞恩成全等語閱文者惡其違式欲　棄之徐視其文則又淸順不在淘汰之列姑綴之榜尾覆終不失爲孟之反之殿然設非此一紙書安知不可拔幟先登耶吾願有上進心者宜先抑倖進心也又江寍有考未冠者係某碩腹賈子自以爲總角結束繊俏　以動人愛惜當經邑尊訓飭因記袁簡齊先生自言應童試時年頗髫稚家貧韋布但潔時有與同試者年相若著艷服更繫紅褌宗師怒而呵之後此人竟以佻蕩潦倒終生然則爲父母者當以司馬公之獨簪一花爲之　上元縣有某童頗稱敏捷晡後兩藝已脫稿矣抱膝長吟自以爲不作第二人想偶因小解離案其稿忽被風吹落地上爲隔號之某童拾得該童正苦屬思不就俯仰難容得此稿便如顔魯公一筆書筆不停綴文不加點失稿者不得已敷衍出場迨揭案則失稿者巳無望得稿者却高高在上以此歎造化幻弄之奇又兩縣扣考者共有五人兩人漏寫題目三人則未完卷云 
[白門近事]  
　　○牛市之支應所卽從前之軍需局也近日局中堆積帳棚竹桿等件甚夥聞係給新募營頭之用新營旣募便可騰出老營以爲經畧護衛云○傳聞左侯相前日爲安南事意在力存弱小疏陳大旨謂未可以不戰示弱且懸不次之賞設無勇之罰以勵將士正不知樞密諸公意見若何也○南門外城河近因山洪陡漲勢頗洶湧有小舟逆溯岸側人見其欲渡對岸也亟止之持篙者不應乃甫至中流卽被洪刷橫舵不能支立卽覆溺舟子隨洪湧至某船尾急以竿援之得不斃然巳如偃鼠之飲河早已滿腹矣○上年議添一火藥局製造棉花火藥當經總辦孫仲山觀察禀調楊和齋太守爲提調大守在福建火藥局有年精於西法現在屋宇次第告竣不日定可興辦也○金陵各城門向由城守專司莞鑰又有文武委員盤查出入歷年尚無貽誤兹聞左侯相擬於各門添委文武各一員此說得諸傳述尙示見諸施行也○雨多麥壞米價驟漲約計每石漲至三四百文柴亦驟貴自食其力者何堪當此珠米桂薪之日也○靑溪自桃葉渡至望仙橋一帶夾岸垂楊宛然入畫鏡波水懢紅墜不飛臨水之居洵樂矣而狎水之患亦不可不慮前日笪市橋某宅有小孩持竿打鴨蹣跚岸側錦頭翠翅者亦與之上不若不畏其棒喝者乃未幾而孩忽失脚入水無人知覺經行人爲之呼救家中始悉倉皇撈起則巳斃矣吾願傍水人家幸勿遺象罔求珠之憾也 
[蘇垣火警]  
　　○二十二日下午四點鐘蘇垣桃花塢小日　橋後面失火搶救不及頓成燎原其前街均係鬧市設或成炎不堪設想故有紛紛搬動者有某醬園離火發處尤近驚懼特甚幸各路水能咸來灌救僅焚上下樓房兩間不致延燒隣右云 
[禾郡取齊]  
　　○兩浙督學部院祁子禾宗師刻已牌行嘉興府属定於本月二十四日取齊歲試闔郡文武生童故辦考人等及應試士子均已租賃寓所磨礪以須矣 
 
 

Page 3

 
 
[江水大長]  
　　○皖垣自立夏後江水日長現已長上岸沿瀕江各洲及四鄉低田皆遭淹沒菜麥收成更歉向年夏初菜油價約减平時二十餘文一斤今則油價尙未跌落皆由菜子受水浸故也 
[炸紀聞]  
　　○有天無日之事何地無之特限於見聞故未知之耳煤鐵乃天地自然之利不謂無天無日之事卽出其中泚筆紀之亦採風之一助也門頭溝爲昌平州屬在京西北七十里房山縣爲順天府屬在京西南百三十里上下數百里煤　之數千百計而要以房山門頭溝兩處爲最多門頭溝之煤由陸路上京房山則由琉璃河下衛津人用草作炊惟冬季需煤籠火京人則無論冬夏秋爨需之其用較津爲夥常年於五月初一日閉　八月十五或九月初一日開　老　之深十里八里或十餘里新　則一二里三四里不等　之工作無畫夜路多曲折可以通人其窄者首頂一燈蛇行而過雖白畫亦黑暗如漆兩手工作不便携燈故承之於首云近者每日往返約七八次遠者僅三兩次　門置大秤一架其觔兩至少加二加三每次出煤秤明之後不能一律罰以至少之數核算已云刻矣而支錢極難食用又甚貴廚房食物肉麫雖備惟食在腹裹記在帳上窮年累月不得淸還終身遂無出　之日鄉人知其弊病視爲畏途僅有傭作管工若挖煤駛煤無有俯就者於是沒法向蘆溝橋良鄉涿州大橋九省通衢各大道誘人工作遇有山左右鄉人入京覓食北人謂之鄉下腦袋者叩其去向彼以實對卽稱某處做工需人若干工旣不重價又不輕來去可以自由願甘薦引倘不審度一入彀中無論到溝卽至半途已難自主或有反悔沿途供給加倍索償且節節育人或挽或推必使到工而後已到則牛馬其人生受鞭笞　委溝壑從開　起　關　止不可勝計工雖日假而帳却難淸非奄奄一息者决不肯放之生還再見天日蘆溝橋二府昌平州大興宛平房山等縣於開　之日稍有花費各給例示一張且左袒　主禁人滋事而於民生利弊絕不問及也管工者謂之押駁子工人反噬謂之炸　　中向有開山之斧博浪之椎以備工作工人不勝其苦則袒臂一呼同人響應一齊起事炸出　門逢人便砍因而走脫在在多有房山各屬炸　之事現已有二起矣是與粵東之賣猪仔者無甚差別特彼需遠出重洋此則不離中土耳困獸猶鬥而况人乎該處逼近京師乃有此事官憲何漫無覺察盛曰自有斡旋法在又非局外人所得而知也 
[咄咄怪事]  
　　○漢口長盛街之廣大雜貨店主人楊某籍　江南其屋墻壁頗堅固前昨兩年該處兩　回祿四鄰俱付一炬而楊之店星巋然獨存詎本年四月初四日以來無端烟燄起於紙梱或平白火妁燭芯或先見後樓火起正將撲息而前樓又火十二日天井內之木堆火勢忽熾幾不可救似此者計己七八次雖未成災而防禦亦殊嫌疲憊現聞其街隣令之延僧禮醮顧未知有濟否也 
[簪裾雲集]  
　　○李傅相於前日三點鐘時進　轅後本埠文武各官咸遞手版均未傳見昨晨各官復集轅門傳相先傳見各道員晤談片刻次傳廳縣兩班各官進見畢時已十點鐘英國正副領事暨英水師提督繙譯等官均穿公服乘馬車來轅拜會傅相謂見約談一點鐘時領事等始辭出而新關稅務司則尙未謁見其餘各西官聞當訂期再行相見傳相於下午四點鐘時出轅至英國威奇能兵船回拜英水師提督晤談片刻傅相登岸該兵船鳴砲三聲又於桅上高懸中國龍旂以送憲節而伸敬意該兵船等卽駛往鎭江云 
[西人嫁女]  
　　○昨日十二點鐘本埠英巡捕房總　平君福之女出閣之期新婿爲大禮拜堂之牧師克魯甫司在堂行合　禮西樂競奏琴韵嘹喨新人白衣衣細如榖大有雲想衣裳之度頭上胸前皆綴以花手中亦拈花牧師則黑衣胸前亦綴以花禮成之後雙雙同車前往丈人峯賀客繁盛馬車停歇幾滿而英界會審委員陳太守亦往道賀從此一雙兩好定卜百年偕老一路榮華到白頭請以此言爲祝詞可乎 
[登岸失箱]  
　　○前晚英公司輪船抵滬之時先用小火輪將信件客人載之進口有某客在公司碼頭檢點行李忽少箱子一只隨卽訴之捕房請爲查緝據稱箱內物件約值洋三百元未知能緝獲否也 
[機船靈捷]  
　　○吳淞挖泥之安定機船近復在彼運機挖掘聞較前愈加靈便想用之旣熱必將更有可觀也 
[鐵棧案結]  
　　○前報載鐵棧控案一節兹悉英刑司已於禮拜一訊斷據生源則須令申隆償銀四百二十兩申隆則僅肯償銀八十四兩刑司準情酌理以爲生源因申隆臨期不能付貨在上海四路收取鐵條欲以踐買主之約而彼時鐵貨正缺以致兩誤曲實在於申隆判令申隆照數償還銀四百二十兩至生源云尙有息銀自三月十二日算起計利一分二厘申隆則止肯八厘刑司許以八厘結算其訟費仍由申隆繳案 
[失女續聞]  
　　○昨晚城內張家弄口失火業已列報兹悉起火之家係紙店朝西門面因該店小孩患病遂囑學徒爲之前藥詎學徒貪與別徒遊戲不復顧及藥爐之火以致火延積薪勢不可遏兩面對燒南首之火則東自正祥裕零剪店起西自洪裕順起北首之火則東至福音　書堂大門而止西至花爆店而止約計燒去樓房一百幢云 
[修理橋梁]  
　　○英美租界各橋近已一律修理木板坦然而如砥堊漆煥然而一新馬兒慢慢車兒快快不致欲渡無梁矣 
[停公續述]  
　　○英法會審委員陳翁兩太守昨在傅相行轅同候故囑捕房停解公事一日統歸今晨解訊云 
[松滬捐厘總巡示]  
　　○白貨抽厘助餉報國卽以衛民　現在軍事雖竣　各路防務方殷　難遽與民休息　全在辦理公平　惟是行之日久不免弊竇叢生　船戶包攬漁利　勾通不肖司巡　貨色將細作粗　擔脚以重報輕　年節陋規成例　順便託帶爲名　更有隨船攫取　無非捐丙涵情　收數挪前作後　大頭小尾隨心　種種弊端不一　捐數有絀無盈　本府奉文巡察　定有畫一章程　凡爾商販船戶　務賞一體遵循　尤望司巡人等　奉公潔已淸勤　如有藉端需索　許卽據實呈明　倘再執迷不悟　察出與受同懲愼毋以身試法　本府令出惟行 
[禁勿滋擾善堂示]  
　　○欽加同知銜江蘇松江府上海縣正堂黎爲給示諭禁事據職員江振恒俞純鏞張承濟鄭家鼎禀稱在法租界大馬路創立惜之會兼收淫書淫書名　同善普元局迄今兩載悉稱妥善現增義塾並冬給衣米夏施醫藥延請內外科凡有貧病之家聽其來局診視照方給藥所有修膳及一切經費均由職等籌備如有樂愿輸捐亦聽其便故邀集好善諸人籌資增設各項善舉並用司事經理每交夏令開診施給醫藥人必雜沓且恐棍徒滋擾叩求示禁等情到縣據此除批示外合行給示諭禁爲此示仰諸色人等知悉自示之後如有無知之徒到同善普元局藉端滋擾許卽指名禀究决不寬貸各宜凛遵毋違特示 
[詭計畢露]  
　　○昨報賭案轇輾一節兹得其詳盖三十六號西包探取到虹口之老台新台及其餘小賭台逐月開銷之陋規簿二本其中皆捕房衙署辦公人之姓名交與工部局董義記洋行東義記行東卽備函附薄交與平總捕頭捕頭見簿已舊而字蹟甚新顯係僞造圖害他人者隨傳問三十六號捕簿從何來答稱　華人張阿海從賭處竊來交我　有華捕徐阿土可爲見詎等語平總巡捕頭當卽傳徐間明西包探唆使串供各節詳細　供又帶徐至英會審公廨陳太守先在花廳問捕頭捕頭禀訴前因并呈供單徐供爲一百四十七號華捕西歷五月二十五日午前十一點鐘時有三十六號西句探沙順麥格喚我同張阿海到義記東處併要我說現有巡捕房裹人在賭場所取陋規之簿據是素識之 
 
 

Page 4

 
 
張阿海偷來交與我我卽轉交與沙順麥格者云云然我與張阿海素不相識當時原同沙順麥格及張阿海到過義記行東處後來伊再要我到總巡捕頭處再做見証我言此等烏有之事若信口胡說恐被平總巡捕頭查出眞情沙順麥格說爾從前未有生意我卽荐爾做巡捕現在我有事爾不能推却况平總巡捕頭要辭差回國我可接做頭目爾且放心等語以前伊喚我到義記時先見伊在房裹親手交付張阿海洋三元伊又將虹口之簿據囑　在伊房裹看過此在二禮拜前之事也後來又有蕪湖路之賭簿一本亦在伊房裹看過伊問我簿上姓名都是巡捕房裹當差人否我曾答以不甚識字伊又說只要查看簿內有無阿根方智慧王三之名字我曾答以有此三人名字伊又因實在送賭簿與伊之二人不知名姓囑我再邀二人硬做見証應給多少洋錢伊肯照給我因無處邀人卽拒絕之伊又囑我俟領事官審問之時要照伊口供不可變攺以後伊可格外照應倘敢攺供伊要用手槍擊死我尙有許多說話記不淸楚義記行東是工部局董事今由平總巡捕頭令我到案照供是實陳太守飭徐具西包探教供結徐則仍由捕頭帶去聞此事尙須澈究也 
[花烟漸少]  
　　○本埠花烟館奉憲飭屬查禁昨悉法界新街上之各花烟館經房東回絕弄口築有籬笆其東西弄內亦有數家閉歇想英界三馬路等處行當一律遵禁也 
[更正]  
　　○四月二十一日報登常熟盜案一則兹接慶盛號來信謂並未被刼想係船戶之訛傳合亟更正 
[奉題杜邠農刺史獨立蒼茫圖小影]  
　　○蒼蒼者天高無倫茫茫者海廣無垠渺然中處乃有我不過恒河一沙慶搔首四顧曠無侶但見日月馳雙輪伯樂以外鮮知已鍾期而後無解人上書祇作賈生哭獨醒惟與屈子親孰意天壤有同調翛然亦寄物外身相君之面甘拜倒丹靑善畫蓋有神一空倚傍絕塵佫不向世路涉荊榛自昔曾懷燈淸志慨從帷幄抒經綸莫罷露布走殺賊用雖未竟氣已伸千軍橫掃展夙抱萬言挾策待上陳　江寄跡暇無事但於筆墨見本眞興酣落筆駭流俗十指拂拂都生春寸紙尺幅世無偶得之如獲席上珍今年元旦第二日與君相見在春申等身著作慨相示行糧萬斛饋我貧繼出此軸索予咏披圖再拜避逡巡碩黃一卷題已遍珠玉羅列驚炳麟固辭不獲勉應命莫嗤妄效西施顰 
　　古越高昌寒食生拜手 
[高瑾徵字琴舫四川成都人少失怙恃長習申韓年未三十遽以貧死余東歸得耗雪涕無從錄其少作數首是亦吉光片羽也]  
　　○擬蓮浦謠槳聲款乃鴛鴦啼水光落溶蘼蕪齊金　玉釧何所豔家在蓮塘西復西舟分芙蕖舟拍岸鬢影荷香兩相亂郎心如珠珠不圓妾意如絲絲難斷○有所喜有所喜朝雲遺我以雙鯉更折芳郊蘭與芷羅巾三尺親手裁低廻似露繊繊指中織團扇之悲詩下書同心言生死生死可渝字不磨兩情相照如秋水蜃樓夜幻駕玉梁飛上鴛鴦彈緑綺風　促絃和難成東風吹作落花蕊○卽景　盤髻曉梳頭鐪　細欲流捲簾聞燕語小步見花籌盡日臨窓坐閒時對鏡羞春風吹不去一種歛蛾愁○登樓日暮登樓望烟村暗靄中野雲藏古寺衰草戰山風石抱寒流　人爭夕照紅鄉關何處是風影樹迷濛○春行　子規聲裹檢行裝匹馬蕭蕭道路長十里春雲田舍景一犁新雨豆花香飛塵上樹驚眠鳥柳影扶人繞女牆不是少年偏愛客江山原可助文章 
　　蜀西樵也謹錄 
[蘇藴玉字蓉濵四川華陽人附學生余爲梓其遺詩十之二兹錄格詩一首以見槪] [  蜀西樵也謹錄]  
[正月二十六日雪中同月村飲酒作]  
　　○雪趁東風下碧天東風特地作周旋正逢寒士搜詩料恰好隣人送酒錢眼底頓成銀世界甕頭狂煞醉神仙騎驢記得嘉陵道此境分明隔四年 
[王麟書字昭如華陽縣人雲南布政司經歷金堂曾汝材室梓有昭如子詩鈔]  
　　推說昭如余女弟性純孝識大義文字一過目輒不忘歲癸酉適壻子健侍宦京邸乙亥歸甯返南昌道經鄱陽湖舟覆獨不死先大夫謂其得大學定字工夫丁丑竟死都下春秋二十有六遺二予己卯孟春余于都門刊其詩後坿詞賦兹錄數首見槪　○秋思　隔簾風嫋嫋吹瘦一庭草天涯客未歸又見梧桐老搔首望飛鴻祗盼書來早空堂聲寂寞落葉無人埽　丹楓落野岸秋光冷河漢雙雙紫燕歸點點流螢亂忽聞　杵聲頓增覊旅歎故寄故園書幾回屈指算○和昔人愛月夜眠遲韻良宵寂寂輕衫卸慕籟無聲人靜夜玉鏡高縣霄漢間淸光透入　窗罅月移花影上欄干皎皎靑天風景寒露冷眠還且住猶然緩步下階看○卽事　愁懷訴與燕鶯知得意誰憐失意時零落親朋勞遠夢凄凉風景託新詩心思鄉國歸何日話到家庭不可醫幾度登樓搔首望雲山烟樹轉迷離○感轅　窗前風動緑芳菲小鳥翩躚繞樹飛身在長安何所得心隨明月　西歸劇憐浮世如春夢孰解名流出布衣人事悠悠塵擾擾輸他鷗鷺獨忘機○次大兄種花詞韻　夢中足可寄年華一枕南柯日半斜睡去還尋莊子蝶迷人春色總因花百花落盡感天涯世味年來薄似紗畢竟芳辰容易過不如歸去種桑麻○除夕　爆竹聲潛夜靜時貧家風味少人知一腔熱血揮何地嘔出心肝合祭詩○鈔琴譜口占又藉琴書破寂寥　支弱體坐深宵望雲一曲思親譜明月當窓手自鈔 
　　蜀西樵也錄 
[呼桐祝君工琴操善鐵筆劍書囊而外雅無長物處繁華之地能以淡泊自甘者曾有幾人因成俚句以誌幸遇同調并希諸大吟壇哂政]  
　　○簞瓢陋巷自優游曠達應推第一流山水之間從所好琴書以外復何求慣搜秦漢鐫金石懶替兒孫作馬牛吹聚萍蹤非偶爾論心頻上酒家樓 
　　遂生張兆熊待定草 
[蘇省撫轅抄]  
　　○四月二十二日主簿祝衍　禀知奉首府委赴長洲會放孤貧口糧差　從九黃鈺禀知車委蠡口厘卡差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百念九號]  
[光緒九年四月十四日京報全錄]  
　　宮門抄○諭旨二道錄前○記名御史吳　奏爲敬陳管見摺○川督丁　奏爲審明因瘋砍斃祖父重犯按例定擬摺○都統文　奏懇　恩開缺摺○四月十四日吏部翰林院侍衛處值日無引　見○梁燿樞謝授司經局洗馬　恩○湖北按察使黃彭年到京請　安○奎明續假十日○掌儀司奏十七日祭　奉先殿劻貝勒行禮○侍衛處奏泒保和殿監試之大臣　派出頭班劻貝勒雙齡希隆阿富林布慶生二班漪貝勒色楞額溥霖文啓德亨○召見軍機　黃彭年　○○記名御史四品銜禮部主客司掌印郎中臣吳峋跪　奏爲疏濬黃河敬陳管見仰祈　聖鑒事二月二十一日恭閱邸抄奉　上諭前據游百川奏查看黃河酌擬辦法繪圖呈覽游百川陳士杰奏查明黃河下游情形各一摺當經諭令再行通盤籌畫會同熟商妥議詳細具奏兹據奏稱擬亟築縷隄藉資保障開徒駭馬頰河以分水勢並擬開小淸河及遙隄窒碍難行各摺片着戶部工部速議具奏等因欽此仰見　皇太后　皇上軫念民生愼重河防之至意凡薄海臣民同深欽感臣竊以爲方今河患宜杜治河之流弊仿治河之成規必帑不虛糜河無旁溢庶爲經久至計臣籍　山東海豐縣謹就見聞所及不揣冒昧條悉縷陳以備芻擇謹按漢書演洫志長安張戎言水性就下行疾則自利除成空而稍深河水重濁號爲一石水而六斗泥今民引河溉田故使河流遲淤而稍淺雨多水暴至則溢決是束水攻沙之法始自西漢欽惟　國朝治河方畧疉蒙我　聖祖仁皇帝親臨閱視指授河臣累修大工生民利賴恭查乾隆二十三年江南河道總督白鍾山奏報徐城黃河刷深尺寸河底連暢情形欽奉　上諭益當堅守束水刷沙之策不可爲保隄放水之庸計以顧目前而貽遠憂也又乾隆三十九年欽奉　上諭倘引河一開黃水經流勢順或遇夏秋盛漲湍急遄流吸動大溜難於遏抑濵河民田廬舍恐不能無冲突之虞是其利小而患大不可不愼之於始等因鈇此　聖訓煌煌允爲萬世法守今河入牧蠣嘴已二十九年並無支流分洩尚復淤墊日高若再開引河水勢散漫更難望其疏刷黃河不性中洪大溜從未分流此處遄行他處立成壅阻而擬開之引河上接黃河下抵海口均有二三百里卽使喝力疏瀹諒難寬深水過沙停徒事勞費又慮經流勢順設或人力難施以致奪溜則將來挽復牧蠣故道非數百萬帑金不能蕆事馬頰小有漫溢則慶雲鹽山諸縣恐被其累如水勢大至則天津爲衆水所歸形如釜底大溜北趨近畿受害而河海兩運亦恐窒碍於大局深有關係臣考河流自周定王五年宿胥口決以至西漢末皆由天津入海東漢以至宋初皆由利津入海宋景佑以後導河入淮以至國朝皆由江蘇之安東入海咸豐五年銅瓦廂决口又由利津入海今利津海口又非暢駛矣夫北流而塡淤攺爲南行則南行而壅滯勢將北徒今卽不能導之使南而可導之使北哉臣愚以爲北岸之徒駭馬頰二河但可總宜停輟如必需開挑旣與慶雲等縣接壤亦廳由直隸地方官詳細查看方爲有備無患可否請　旨飭下直　總督派員前往徒駭馬頰上下游編行履勘如開挑後津南數縣及天津海口確無妨碍奏明始可動工夫北岸果建遙隄尙多保障今所恃者一線縷隄現在海豐境內漫水四溢獨馬頰乾涸今乃開工引水北行漸近　京師甚爲非計且所謂不致有奪溜之虞者恃閘　而已以黃水之澎湃噴激冲崖觸隄豈閘板所能抵禦竊爲畿輔危之臣所謂杜治河之流弊者此也今日之何必以大開海口爲第一要義恭查嘉慶十五年欽奉　上諭黃水下游日臻淤墊甚至海口限塞尾閭不通經朕力持定見將海口挑挖深通堵塞馬港旁趨之路現在河水滔滔東注更無壅遏之虞導因欽此誠以尾閭宣洩不通上游潰決立見今牧蠣嘴舊河口出路倍窄河底更淺自當設法變通陳士杰旣查出利津之南北嶺决口距海不過四五十里由此開入較爲捷便且場竈本已漫淹村莊無多雖百姓搶築隄埝該巡撫亦明知工鉅地險難保無虞乃游百川陳士杰覆奏旣稱便捷不爲無益又謂刷有河槽方可定　游移不决恐艱收效伏願竊皇太后　皇上力持定見　飭下該侍郎等卽就南北嶺决口導使入海實爲正辦臣考歷來河工多於冬令集事今旣查得海口消落之時水行歸槽便與岸平疏濬自易得力應於伏秋各汛加意防護仍俟冬令興工又海口宜築長隄從前雲梯關外淤沙曾著成效如慮上游盛漲難容再將縷隄加高培厚河身逢灣取直逼溜愈緊日刷日深不致漲漫明臣潘季馴卽堅守　法道光年間舉人包世臣所議對頭斜壩亦應試辦凡此詳見治河諸書足資考鏡帷費款較多然與其逐年開挑引河何如將海口河身長堤　壩分項分年帶修於河防實有裨益宋臣文彥博省力役以足財用之對　禦批責其不權輕重是可鑒也至混江龍鐵　子向用　合龍歸槽之後隨溜新沙可資鼓盪若治年久河淤則宋人鐵　木把　御批所弔許臣所謂仿治河之戚規者此也臣檮昧寡識原不足仰贊　高深而縷縷愚誠處以事關大局必當愼益加愼不敢安於緘默據實瀝陳可否飭下戶部工部一併議奏之處出自　聖裁臣不勝惶懼屏營之至謹奏奉　旨已錄　○○太子少保頭品頂戴四川總督臣丁寶楨跪　奏爲審明因瘋砍斃祖父重犯提訊供吐明蜥按捐定擬恭摺具奏仰祈　聖鑒事竊據署犍爲縣知縣孫秉璋詳報縣民任停佐因瘋砍傷伊祖父任尙會越日身死並砍傷伊毋任楊氏平復復審供吐明晰一案臣以案關逆倫情罪重大批飭該縣押解犯証卷宗來省發委會同審辦去後兹據署成都府知府黃毓恩督同讞局委員暨該縣孫秉　提集犯証研訊明確按例定擬詳由按察司張凱嵩審辦前來臣督同司道親加復鞫　任停佐藉　該縣任尙會係任停佐祖父　楊氏係任停佐之母任停佐之父任正元于同治三年病故任楊氏守節已十九年　正發任正楊氏故夫堂弟住居　遠任停佐平日孝順並無過犯光緒六年任停佐忽患瘋病時發時愈　楊氏同家族約隣本欲報官任尙會愛孫情切因其並未滋事不願具報亦不准鎖錮隨時延醫調治至八年七月二十日上午任停佐瘋病復發手執菜刀在院跳舞任尚會聲喊　前奪刀被任停佐砍傷偏右左手腕任楊氏聞喊攏救亦被任停佐砍傷右下眼胞相連右腮脥任楊氏將刀奪落任停佐仍自跳舞任楊氏向任尙會問明情由將　尙會扶進房內並將任停佐另房關禁欲授族隣報案任尙會不准任楊氏報官並稱傷輕易痊任楊氏如敢自報卽是不孝任楊氏延醫與任尙會調治不愈至二十二日下午任尙會因傷殞命任楊氏投同家族約鄰攏看將任停佐捆縛首報並經巡役訪聞禀經該縣前詣勘騐提驗任停佐目瞪神昏語無倫次確係　瘋形狀監禁撥醫　痊訉供禀詳批飭該縣押解犯証卷宗來省發委會同審辦兹據該府委等訊明定擬由司招解前來臣復督同司道提同犯証親訊據供前情不諱詰無裝點揑飾及起衅別故案無遁師查律載孫毆祖父殺者凌遲處死又例載孫毆祖父之案無論是否因瘋悉照本律問擬於審明後恭請　王命若距省在三百里以外卽在省垣正法仍將首級解回犯事地方梟示又瘋病之人其親屬隣佑容隱不報不行看守致殺他人者照知人謀害　人不卽阻當首報律杖一百各等語此案案任停佐因瘋持刀砍傷伊祖父任向會身死並砍傷伊母任楊氏平復到案時騐係瘋迷復審供吐明晰雖由瘋發無知實屬行同梟獍自應律問擬任停佐除砍伊母任楊氏平復輕罪不議外合依孫毆祖父殺者凌遲處死律擬凌遲處死該縣距省在三百里以外臣于審明後恭請　王命撽委按察司張嵩凱督標中軍副將琦明將該犯任停佐卽在省垣凌遲處死傳首犯事地方梟示以昭炯戒族証任正發任正泰約鄰袁林盛趙成林均合依瘋病之人其親屬鄰佑容隱不報不行看守致殺他人不卽阻當首報律杖一百例擬杖一百折責發落犯母任楊氏於伊子患瘋初未報官鎖錮迨砍傷任尙會之時未能卽時具報均係迫於翁命尚無不合應免置議無干省擇屍棺飭理兇刀解騐案結銷毁除將全案併招咨部外所有審擬緣由理合恭摺具奏伏乞　皇太后　皇上聖鑒勅部核覆施行謹奏軍機大臣奉　旨刑部　奏欽此　○○奴才文緒跪　奏爲舊患肝疾復犯甚重難以支持深恐有悞地方籲懇　天思俯准奴才開缺回旗調理恭摺仰祈　聖鑒事竊奴才前在直津軍營積受潮濕肝氣下注染患中脘痞痛之症彼時醫治雖愈根蒂未除有時觸犯投藥卽愈以及屢出東邊各差尙皆耐勞去年蒙　恩署理將軍值操練兵整飭地方公事紛繫奴才性又褊急天氣又寒以致舊患中脘跳痛之症日漸復作　投藥餌終未十分脫體因地方緊要未敢請假力疾支持開春以來肝木司令中痞跳較前加劇上衝心膈串痛難忍夜不成寐飲食减少精漸疲憊據醫家診視云肝氣乘胃皆由心氣過耗年屆六旬急切不能見效非安心靜養難望速痊等語奴才伏思江省操兵禦防整飭地方在在緊要現在病勢糾綿不愈倘有貽悞厥罪滋深心急病劇焦灼萬分惟有籲懇　天恩俯准奴才開缺回旗調理如叨　慈蔭卽早就痊敬當泥首宮門求　賞差使斷不敢稍躭安逸有負　生成所有奴才病勢復犯甚重恐誤地方懇請開缺回旗調理緣由理合恭摺具奏伏乞　皇太后　皇上聖鑒不勝悚惶待　命之至謹奏軍機大臣奉　旨着賞假兩月調理毋庸開缺欽此 
 
