# 1903 - 276 - 4910947

 

Page 1

 
 
[古今圖書集成增價出售] [  圖書集成局啓]  
　　本本所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之此佈 
[新印歴代史事政治論] [  點石齋啓]  
　　是書集古今論史之作多至五百種如王夫之讀通鑑論沙張白讀史大略之類悉數採人無一遺漏其中更有不經見之書如明刻干　行讀史漫錄王榖讀史管見魏　史論尤侗看鑑偶評夏之蓉讀史提要等類不下數百種一一搜錄并各爲之標題以時代編次史書中可命之題無一不備購此一種可免别購他書讀者觸類旁通自有左右逢源之樂凡三百零八卷訂二十八本欲購者請至上洋三馬路申報館申昌書室及各書坊均有代售 
[論變法不探其本之弊]  
　　數十年來慷慨憂時之士忿中國亦情之不諳也内治之不修也人才之多汨没也地利之多遺棄也武備之多廢弛也地方之多擾亂也商務之多疲弱也工業之多　敗也莫不　眉攘臂而言曰欲救中國非變法不可變法者蓋去我國向來之積習采各國已行之良法舍其舊謀其新藉以挽貧弱而進之富强也始則少年尙氣者昌言之繼也老成謹愿者亦附和焉初則閭巷不得志之士痛陳之終則在朝之公卿大夫亦心允焉情之所激勢之所趨一若所慮者沿習旣久未能憣然一變耳苟一旦發奮有爲事事以更新爲尙以中國土地之大人民之衆物産之豐固不難轉貧弱爲富强於五洲萬國中獨樹一幟旣而我皇太后皇上俯采羣議毅然舉行維新詔書相繼頒布當夫綸音初降中國人士固鼓舞而歡欣外洋各邦亦宣揚而稱頌莫不謂中國轉弱爲强在旦暮間矣乃久而久之規模則無一不備效騐則無一可期噫吁嘻異哉是豈中國之果不足與有爲哉今試言乎外交從前交涉事件皆歸總理衙門堂司各官悉係兼差宜乎精神之不能貫法自仿外洋成法設立外部定有專員升遷則從優俸薪則從厚亦不可謂不鄭重矣然試問外交各事何者宜嚴行駁詰何者宜可與熟商國體則何以能尊邦交則何以能固較之前此總署所辦各事其果能有所利益乎試言乎内治從前論中國官常之積弊每謂内而各部則有胥吏把持外而府廳州縣則有門丁蒙蔽倘一旦設法裁撤吏治必能攺觀乃自前歲陳大京兆奏請删攺例章裁去書吏今粤督岑制軍在川省時又令所屬將門丁革除易以委員辦理公事并欲請各省一律仿行宜乎　　　條政治　蒸蒸日上　　　　又　有　　　小各衙門果能狐　一空不復如前此之弊竇叢生肆無　　乎有以知其必不然矣試言乎人才中國求才之法向皆以考試時文試帖爲尙言者咸謂其汨没性靈不能通　時務於是特旨　更科舉試之論策以覘其才各者又仿照泰東四規則廣設學堂以搜羅俊彦方以爲魁偉絶特之士可以接踵而興矣乃所取論策名雖殊乎八股八韻而揣摩格局勦襲陳言入彀者未必皆眞才被遺者未必皆下士至若學堂所謂提調教習監起居與各國之名目無不同也擊鐘鼓而上堂逢星期而放假與各國之規模無不似也然一驗所學果有能通製造者乎無有也果有能精格致者乎無有也徒使年少好事者昌言自由平權以自鳴得志得才若此　謂之何則試言乎地利中國物産可謂富矣西北則宜菽麥東南則宜稻梁平原則則可植桑麻山嶺則可栽樹木地不愛寳何在非生人日用所需而各省所蘊礦産尤富厚豐饒取不盡而用不竭可特患在上者提倡無人故大造精英不能悉行發洩耳乃歴歲以來各省皆設農桑之局導民講求樹藝以濬利源而開礦一事尤明詔屢頒諄諄勸諭富强所積似能漸發精華然物價則日見其昂金銀則日形其乏上下交困莫展一籌名雖整頓物産其果能如各國之地無遣利乎此論未畢明日續登 
[諭旨恭錄]  
　　八月初六日奉旨刑部主事著周金渾補授吏部司務著趙國璠補授雲南麗江府通判著李祖祜補授浙江慶元縣知縣著湯贊清補授直隷柏鄉縣知縣著莊清吉補授廣東和平縣知縣著鄧曾護補授雲南通海縣知縣著謝馨補授廣西天河縣知縣著戴展誠補授陜西　陰縣知縣著崔肇琳補授浙江瑞安縣知縣著張學智補授廣東饒平縣知縣著龍朝翊補授雲南建水縣知縣者伍毓崧補授浙江龍泉縣知縣著陳海梅補授山東博山縣知縣著盛津頤補授陜西清澗縣知縣著張冲霄補授截取舉人馮卓英著以知縣用黄中瓚著以知縣用崔釗著以知縣用譚子榖著以知縣用俸滿教職李圻著以知縣用刑部筆帖式著崇啓補授翰林院筆帖式著存志補授太常寺筆帖式著崇連補授截取監察御史張元奇大理寺寺丞趙增恪俱照例用保送直隷州知州户部主事張有探著交部記名以直隷州知州用俸滿南城兵馬司副指揮高儀廷著照例升用年滿直隷總督衙門筆帖式明恩著發往原省照例用盛京兵部本處主事著德陞補授内閣中書著保貴補授擬補國子監助教錫麟綏遠城將軍衙門筆帖式滿廉荆州將軍衙門筆帖式金鑑俱准其補授保舉山東候補通判朱北崙直隷候補知縣蘇鼎銘山東候補知縣姚廷薰俱照例用開復前户部員外郎王育桐著准其開復原官照例用開復前山東候補知縣涂紹光著准其開復原官仍留原省補用開復前江西清江縣知縣顧家相著准其開復原官升階原銜照例用欽此同日奉諭旨本日引見之明保奏留北洋差委道張錫鑾山東補用道楊晟廣東候補道秦炳直廣西候補道陳昭常著於初八初九十一十二日預備召見欽此 
[本館接奉電音]  
　　昨日午前京師飛電傳來上諭一道敬謹譯登○八月十八日内閣抄奉上諭貴州咸寗鎭總兵員缺著楊昌魁補授欽此 
[因時制宜]  
　　節過中秋凉風薦爽昨接京師友人專電云皇上現已換穿夾袍褂宫廷順時布政合 
 
 

Page 2

 
 
四海之官紳士庶當無不欽遵也 
[電傳癸卯恩科山東鄉試頭三塲題]  
　　首場題司馬遷述儒林不取游夏文學著循吏不言冉季政事至於貨殖爲傳獨以予貢居列論漢昭帝詔問賢良文學民間疾苦論李德裕張居正相業孰優論沈括上使契丹圖論遼金元開國兵力論二塲民生在羣羣則必爭英儒斯賓塞爾力倡羣學其言兵戰可以合羣合羣而民業進又謂樂戰之國羣業必愈益敗其旨歸究安在策西國計學家論生利三物曰地曰力曰母財中國則母財日匱路礦諸務多集股於外商而失業貧民反傭力於他國應如何通籌全局固邦本而挽利權策東西刑律輕重不同日本攺訂律例遂收回治外法權今欲更定人民交涉各條專理通商口岸則内治未免兩歧若概從變革於國俗民情是否推行無礙策自立約傳教以來教案日多愚民倚入教爲護符奸民或假仇教以煽惑西人至譏中國爲無教化之國然彼國之讀儒書者嘗謂五百年後孔教將徧行全球是今日之患仍在吾教之不修而非彼教之能爲害欲經正而民興其道奚由策自環球交通防陸變爲防海近則海軍散去砲臺撤毁軍港租借海上門户旣已洞開且沿邊各國鐵路直達内地蒙古藏衛交迫强鄰大陸藩籬尤難足恃欲兼籌海陸之防有何良策三場蓋均無貧和無寡安無傾義知恥近乎勇義凡學官先事士先志義 
[法派戰船]  
　　南洋新加坡實得力太晤士報登有英京倫敦來電云日前法國派出戰船兩艘刻已駛往太平洋至事出何因來電尙未詳及 
[法籌築路]  
　　天津直報云法人現擬自天津海河沿起興築鐵路通至東局以便載運軍裝刻已資商關内外鐵路督辦大臣能否允從尙未得悉 
[增兵保商]  
　　法京巴黎來簡云法廷刻經定議加派軍艦前往中國以保旅華法商觀外人之保商人餘力不遺如此而我國仍度外置之然則商戰之勝負何如可以預决矣吁 
[印酋依俄]  
　　印度某報云近有印邊麻勞芝士丹部落酋長八人同赴亞士加末訴之俄廷略謂刻下英國欲削去各部落自主之權尚求大國力爲保護云云按俄人聳動印人叛英早已密爲佈置今諸土酋之所爲殆亦俄人陰爲指使歟不可得而知已 
[亂黨大言]  
　　歐洲來簡云刻有馬西多尼亞亂黨首領向人自誇其勢力謂現在我輩所儲炸藥不知凡幾若歐洲各大國不力迫土國使之遵照前約政令一新則我輩必將境内各大市廛概用炸藥毁爲瓦礫云 
[求庇于法]  
　　南洋新加坡叻報云近有寄居碩籠莪華商數人同入法籍其意以爲旣隷於法將來言歸故土法領事自必竭力爲之保護非如英國領事之不甚注意於入籍華人也按昔年新加坡　報曾登倫敦理藩院來文略謂凡華人入籍憑照批明其人若回中國卽歸華官管轄等情蓋以攺隷英籍之華人其間良莠不齊往往恃有護符因而生事英政府深知其弊故不勞力爲保護至於華人之入法籍者向本無多法人志在招徠固應力爲之庇云 
[私而忘公]  
　　德京柏林來簡云刻有軍士數名因得賄賂私將德國秘製陸軍炸砲之法洩與法國致被國家查悉下獄候懲按德法本世仇之國互相窺伺均有乘機修怨之心德軍此舉可謂私而忘公矣 
[商部奏請調人員以資任使摺]  
　　奏爲請調人員以資任使恭摺仰祈聖鑒事光緒二十九年七月十六日内閣奉上諭現在振興商務應行設立商部衙門應辦一切事宜著該部尙書等妥議具奏等因欽此伏查臣部創設伊始諸務殷繁所有建置衙門籌議章程一切事宜求其悉臻妥協斷以用人爲第一要義而商務爲早財樞紐利權所係弊竇易乘非得才具優長操守廉潔之員不足以資得力兹查有國子監司業徐世昌兵部卽補郎中員外郎紹英禮部遇缺卽補主事柏鋭刑部主事卓孝復刑部候補主事陸大坊分省補用知府工部主事沈瑶慶候選郎中李維格内閣卽補侍讀顧彦龍記名道陶大均候選道吳桐林湖北候補道張誠湖北候補道毛祖謨直隷候補知府時寶璋候選知府伍光建分發江蘇補用知縣祝瀛元江蘇候補知縣高而謙遇缺卽選知縣力鈞江蘇試用縣丞吳兆鑑以上各員或諳達時務或熟習商情其平日操履均爲臣等所稔知擬卽請旨交臣部差遣委用藉資任使如蒙俞允卽由臣部行知吏部及各衙門各該省督撫一體遵照至此後分司設缺及如何酌量補用之處容俟臣部擬定章程卽行奏明辦理所有請調人員緣由理合恭摺具陳伏乞皇太后皇上聖鑒訓示謹奏 
[晉興鐵路]  
　　聞之山西太原友人云正太鐵路現將開辦所延洋工程司業已抵晉惟事屬創始風氣未開自平定以至太原計程二百餘里河流縈繞山石峻峋村落市廛地多平衍勘路購地視直隷易於爲功撫憲體察情形籌思再四遇有畸零墓廬一律給價飭遷倘實有窒礙難行亦必俯從民便若俟洋工程司勘定後另議繞道以避旣費唇舌又須時日稽延不如先派人員會同總辦鐵路委員詳細稽查繪圖呈請核定查有山西候補道志觀察森志趣端方才長守潔先後經直督奏調辦理洋務因委令督同督辦所委人員及沿路州縣官妥爲辦理上月某日已具摺奏聞矣 
[會營捕梟]  
　　蘇詶訪事人云近日長洲縣境滸墅關鎭有大股梟匪開設賭塲鎭董某某諸君患之相約詣縣署禀請飭差驅逐縣主蘇靜菴大令移文飛划左營管帶徐游戎請飭快划領哨李獻廷都戎帶領划船十號恊同通班差捕於本月十四日馳往掩捕 
[粤省戮囚]  
　　廣州嶺海報云月之初三日番禺縣吕明府飭役赴獄提出禀奉大憲批飭就地正法之盜犯何成林亞德曾亞錦梁亞兆葉亞炳黄亞壬李波娣胡亞康林亞珠張弄華簡亞燿葉潤游葉亞康黄亞祥顔亞朱等十五名騐明正身會同營員押赴市曹處决是日南海縣王明府亦奉大憲札行由獄提出營務處發下收禁之要犯要鬍子李亞牛李亞煥麥亞榮徐篆朝周亞林等六名綁赴法塲斬首梟示有知者謂李鬍子一犯卽日前惠州所獲匪僧營務處再三訊鞫直認富有票匪副龍頭自入獄至受刑祗兩日耳 
[捉刀被獲]  
　　杭州訪事人云本届浙江鄉試湖州府歸安縣舉人費某應某生之雇頂名入塲頭塲人無知者二塲甫進號同邑某甲瞥見挾令爲其捉刀費允之旣而乙丙丁戊四人先後聞知咸向要挾費允每人各作二藝至十三日五人咸向索取策稿費無以應因作二藝分繕五紙贈之五人不知其詐取稿照繕繳卷而出比到寓彼此取稿互視乃知已蹈雷同之弊因此大爲忿恨羣欲得費而甘心至三塲點名諸生在二門口分路伺察直至將次封門始見費趨入至公堂側夾道底號所有考具已先倩人布置整齊卷亦早已有人代接因默識其處絶不聲張封 
 
 

Page 3

 
 
門後邀集數十人曳出號中大呼捉獲槍替一名禀請監臨嚴辦一時隨聲附和者不下數百人監臨提調監試各官聞聲而出中丞意欲曲全其事將費帶入略詰數語費稱入塲送考因門已封欲出不得並非爲人槍替中丞哂之曰爾係舉人當知功令卽係送考亦不能直入二門隨命武弁小心看管聽候發縣訊懲並諭諸生各歸號所不得在此胡閙諸生不允一擁而進聲稱頂名入塲須請按照軍法從事中丞因遣提調時觀察爲言排解謂本年恭逢萬壽恩科卽至罪無可原尙當赦宥况未審明情節何得逕請施刑諸生愈憤怒逼令費供認頂替情事費含糊應之中丞隨牌示云所拿槍替之人候發縣嚴訊從重治罪爾諸生速卽歸號毋再喧譁致蹈閙考之罪衆心愈爲不平堅請中丞再易牌示并將費當堂重責一時愈聚愈衆鼎沸聲喧中丞無奈命監試將費重責手心十下荷以巨校發明遠樓下示衆並另頒牌示云舉人費某混冒入塲希圖槍替先行斥革候電奏嚴辦衆心始服紛紛散去及費押至明遠樓時觀者甚衆有戟指而辱罵者有舉棍痛毆者巡綽官恐釀事故禀請中丞攺發至公堂右偏 
[浙撫將臨]  
　　杭州訪事人云新任浙江巡撫聶仲芳中丞由皖起節繞道滬江仁和錢塘兩縣主特派家丁赴滬請示中丞諭以本月十六日三點鐘時起程十七日抵杭十八日辰刻進署并請護撫翁筱山中丞不必出城遠迓俟十八日在署中晤談旋復傳諭各營弁兵無庸排隊鳴槍志敬體恤屬僚可謂無微不至矣 
[都門紀略]  
　　京師友人來函云崇文門監督定例一年任滿每於八月初三日爲瓜代之期凡遇交接之時自七月二十五日起至八月初二日止所有課税均可减半完納今届監督奉旨接任一切仍循舊例然此數日内來貨山積幾於應接不遑近日門禁甚嚴外來官員雖道府以上亦必將行李嚴搜誠不知是何用意也○月初某日順天府出示曉諭曰爲嚴禁高擡物價事照得京師米麫食物柴炭價值雖隨時漲落要亦不堪懸殊乃近聞各行户竟敢囤積糧米居奇漲價肆意勒掯最爲惡習除訪拿外合行出示嚴禁爲此示仰京城各行户店鋪人等知悉自示之後凡糧食米麫各物務須交易公平弗得高擡價值如敢故違定行拿究不貸各宜凛遵特示○禮部鑄印局奉旨鑄造商務部銀印一顆計重五十兩業向户部將銀領出大約不日卽可鑄成矣○近日大更嚴防康黨恐有混蹟京師煽惑勾結情事故於五城地面設立公局由城憲派令司坊各官稽查客店廟宇不准容留來歴不明之人 
[津門紀略]  
　　天津友人來函云河北關上大寺廟設立蒙養學堂日前大吏飭王君香久及宋君某勘丈地址摹繪成圖以便蓋造講堂齋舍聞堂中擬分設六齋每齋定額二十名○鹽坨俄租界所用民房民地尙未頒發價銀某日辦理租界事務之錢紹雲觀察傳知地户不日前往領價孰意届時又復推延云須候督署發出云○商務局擬借當行公所辦公而公所房屋自庚子亂後迄今尙未修葺繕完商董卞寗王么諸君聲請稍緩須臾以故日來仍以豫章公所爲辦公之地 
[飭查寺院]  
　　日前蘇松太兵備道袁海觀觀察札委江蘇候補縣丞朱筱雲二尹稽查本邑城廂内外各寺院有無容留匪人情事二尹奉諭後卽於昨日傳同各叚地甲赴各寺院遍查諭令住持開具清單呈候彚造總册禀覆道轅 
[英界火警]  
　　昨晚八點餘鐘英租界浙江路某鹹貨店不戒於火警鐘旣鳴各救火會西人急驅皮帶車及救火器具馳至極力灌澆得卽熄滅至因何起火及焚燬若干房屋幾幢俟明日探明再錄 
[美界火警]  
　　前晚十二點鐘時美租界北四川路第四十二號門牌王瑞和所開復興木器店中人遺火木花未及覺察逾時濃烟羃　火燄上騰店中各夥汲水狂澆始得熄滅祗焚去樓板一方及救火會各西人聞有警鐘急驅英美二租界皮帶車往救業已烟消火滅遂分道馳歸 
[上海縣署瑣案]  
　　縣署迤南新福興棺木店主王晉章串同朱闌亭逼令寡婦龔奚氏再醮不遂相與兇毆經二鋪地甲禀報巡防西局局員某君一併解送至縣前晚縣主汪瑶庭大令升堂訊究龔奚氏供小婦人家在浦東南匯縣境張江栅鎮丈夫於本年三月某日病故隨被同鄉人朱蘭亭誘逼再醮小婦人心有不願携帶一五齡幼子來城傭於時公館六月二十八日行經縣橋南首新福興棺木店門前被王朱曳入關閉室中先將小婦人之子賣去復逼令小婦人再醮小婦人堅不允從致被毆傷幸得乘隙逃出訴知地甲報局移案王供奚氏之父奚老六前曾帶氏來寓小的店中越數月始去後又來稱伊女在鄉私逃託小的留心查訪六月二十八日氏行經門外小的因暫行留住知照妻兄朱蘭亭來滬勸氏歸家並無逼醮行兇情事朱供龔奚氏係小的内姪婦餘語與王相同大令申斥數語飭將氏暫交官媒看管著王朱速交奚老六到案質訊明白然後核斷○捕役徐文拘獲小竊劉文明搜出牙骨摺扇一柄竹牌十餘副解縣請究大令向之研訊劉供小的係南通州人年甫十六上月二十六日由原籍來滬在新北門内五老峯茶肆附近王德盛竹牌店習業師父終日毒毆不堪其苦遂於本月十五日黎明時竊取摺扇竹牌擬質取錢文作爲盤川仍歸原籍不料被捕所獲叩乞施恩大令將摺扇賞給徐捕劉責一百板收押候傳店主王某到案訊核竹牌暫存 
[上海巡局紀事]  
　　前日英租界包探趙銀河拘獲行竊寳隆洋行洋紗之賊犯某甲盤詰之下知原贜售與南市鹽馬頭楊小狗因於昨日帶至十六鋪巡防北局禀請局員陳二尹派捕前往起獲連楊解送英美租界公堂禀請讞員孫建臣直刺訊究○法租界某包探拘獲賊犯某乙詰之認竊某姓家油漆等物售與南市錢來順因於昨日投十六鋪巡防北局禀請局員陳二尹派捕起獲原贜連錢帶回法界捕房押候解送公堂禀請讞員魏蒓塢大令訊究○前日宰猪作夥陳長根陳長福向長順肉莊夥錢金福索欠扭毆致錢身受微傷控十六鋪巡防南局局員賈參軍研訊之下二陳自願爲錢醫傷遂各責五十板交人保出 
[馬路工程局紀事]  
　　前日法界某宰猪作屠夫某甲驅豕過馬路被巡街捕拘入捕房旣而甲倩人訴知法界捕頭捕頭隨詣南市捕房請將甲帶回復於昨日偕法界工董局某西人至捕房請弛驅豕之禁捕頭據情禀明馬路工程局總辦翁子文太守太守不允法界捕頭謂若是則須禀請法總領事函商○南市捕房各華捕所穿號衣油靴破舊不堪由捕頭禀諸馬路工程局總辦翁子文太守太守著於昨日呈繳局中聽候騐明以便禀請蘇松太兵備道袁海觀觀察籌欵另製衣靴更換○日前木工包建隆投馬路工程局呈控鄭忠藩胡小卿承辦木料一百餘株延不交出請追所付洋銀五十元規銀三十兩等情總辦翁子文太守倩襄讞委員黄衡堂二尹研訊斷令吳胡於三日内交到轉辦之應芝蘭以憑訊究昨命帶案復訊著吳應一人繳還洋銀給包具領 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　八月初四日兵部太僕寺廂藍旗值日無引見莊王謝補進王六班恩許澤新謝署祭洒恩雲南知府朱占科謝恩朱侯奏報致祭明陵起程日期睿王請假五日富侯續假十五日召見軍機○初五日刑部都察院大理寺八旗兩翼值日侍衛處引見十五員吏部四十六員理藩院六員廂黄滿七員那桐謝署對引大臣恩朱占科預備召見劉永亨各請假十日崇文門呈進銀魚刑部　派覆核朝審之大臣派出孫中堂敬中堂那桐陳邦瑞特圖愼戴鴻慈裕德陸潤岸張翼清銳召見軍機及朱占科皇上於明日卿初二刻升中和殿看版畢還海辦事召見大臣 
[儲憲履新]  
　　江西訪事人云新授督糧道錫觀察恩由京南下於八月初三日馳抵省垣次日卽奉撫憲夏菽軒中丞飭赴新任觀察奉檄後已於本月初五日接篆視事矣 
[諸令得人]  
　　紹興訪事人云浙江諸曁縣屬民風素稱强悍睚眦小怨動輙集衆鬭毆卽民教齟齬之端亦時有所見幸斯土者每目爲難治以致沈葉李等各大令相繼獲咎以去自張穉厚大令蒞任後設局勸導惕以利害故能民心感化教案不興日前某教士以賠欵未清頗有異議大令酌量補給始得默然無言是亦可見縣令之貴乎得人也 
[賢侯有後]  
　　紹興訪事友人云浙江餘姚縣李心源大令思敬係廣州駐防漢軍其嗣君柳溪太史名家駒者兼精四文奉派大學堂　調去歲曾典試浙江今復承恩命簡放福建主考上月望日道出之江旣而又拜湖北提督學政之命一時　僚紳士咸詣縣署道賀如儀 
[捕蟀釀命]  
　　沙市訪事人云鬭蟋蟀之風此間頗盛好事者每雇人至上鄉南湖等處尋覓秋蟲與人角勝日前甲乙丙三人結伴至南湖欲覓一無敵將軍搜掘再三捐及禾稻適爲田主某嫗所見喝阻不依口角之餘一失手將嫗推仆田中年老衰頽遽爾暈絶鄰舍知悉立卽獲住甲乙擬欲報官嗣經人排解再三以孔方兄了其事 
[英美租界公堂瑣案]  
　　惡鴇包王氏卽包陳氏串同包光濤包光和將其女小蘭子押與鴇兒李魏氏處得洋銀一百元旣而包鴇忽指李鴇誘女　報捕房捕頭派包探趙銀河將李鴇及所私浪子鍾德方一併解公堂讞員孫建臣直刺研訊之下李鴇供稱小蘭子實由包陳氏串同包光濤等轉押與小婦人收去洋銀一百元立有契據呈請察核小蘭子供身價洋銀被母親與兄長收去直刺商之英總領事署繙譯官迪比南君飭將小蘭子發濟良所留養李鴇押候交人保出責令將中証各人交案包鴇叱退○西婦某氏家細崽王阿四串同成金龍竊取金器報由包探張才實解案直刺訊取口供押令照賠昨日張探解請復訊王堅稱無力賠償尙求恩斷直刺判各責三查板收禁西獄一年○某洋人家細崽王梅生圖竊值洋銀一千三百六十九元之金磅鈔票報經包探趙銀河拘獲解請直刺訊供昨日復訊判責五百板收禁西獄三年○甘梅林私向詹阿海收取蛋捐報由包探倪順泉獲案直刺飭暫行管押昨日倪探解請復訊詹供甘來收捐時小的已付洋銀兩元二角彼堅欲三元是以報捕拘案直刺判令將甘枷一月收禁西獄半年旋有法租界西探投案禀稱甘在法界亦有私收捐欵情事請准帶回解案訊辦言舉將牌票呈請察騐直刺准之諭以訊明後仍須送回辦理○有石中堂者設肆租界中日前其夥李桂生私取洋銀若干至某處賭博被石查悉報由包探竇如海　案請辦直刺判責四百板○積賊張阿寶掩入葉阿同家行竊衣服水烟袋等物報由包探倪順泉獲案請辦直刺判責五百板收禁西獄一年贜給失主具領○瑞安輪船失去猪　買辦凌晨蓀疑水手黄小虎所竊送押捕房解經直刺訊供諭候查明核辦昨日凌投案訴稱此次所失是否係黄所竊殊難指實今聞黄在押所揚言欲與爲難請交妥人具保方可開釋直刺將黄甲斥一番著押候交保出外不准向凌滋擾如違連保人提案究辦○五月某日倪尙龍被流氓楊福龍攫去金戒指銀對時表及洋銀若干因卽投報捕房昨經包探石金榮將楊拘案請訊楊供小的自安本分不敢爲非突被悮拘尙求明察直刺以倪所控情節殊多不實不盡著押候查明再核○王根龍行竊會通駁船上銅屑報由水巡捕黄鶴林獲案直刺著押候補提同黨訊核昨日黄捕續獲史義元倪根福解案請訊直刺訊得倪實不與聞立予省釋王責三百板枷號一月期滿之後收押捕房二月史押二月免予枷責○潘阿儀乘醉毆傷左利明頭顱報由包探徐阿華獲案請懲直刺判責三百板枷號一月○偷兒顧錫卿掩入何祥生家竊取衣服烟袋報由包探趙銀河獲案請懲直刺判責三百板押捕房三月 
[法租界公堂瑣案]  
　　龔桂春訴稱小的家住西鄉徐家匯生有一子年甫六齡本月初八日被匪徒劉義明誘拐來滬藏匿孫李氏家兹由小的尋獲扭送捕房旣蒙捕頭解案請卽讥懲孫李氏供丈夫在某戲園執役此孩係劉所寄劉供係金扣廷囑寄據稱是伊外甥大令飭孫李氏交原保人保去劉覓的實人保出限三日内將金交案延干嚴比○林金生訴稱七月二十九日有山雪堂者向小的索借洋銀十元至本月十六日又來索借小的不允致被擊破頭顱兹由巡捕拘案請卽訊懲山供並無其事實因賭錢起釁林不過略受微傷而已大令判罰山洋銀十元林三元一併麾之使出○李訟林訴稱小的在宰牛公司司事偷兒徐阿三將窓上玻璃擊碎伸手入内竊去衣服二件報捕查獲請卽訊懲徐供認不諱大令判責二百板○吳雪寶設攤　買舊貨有錢五羊者將白漆一桶售與吳處被包探查獲解案請訊大令飭將錢交人保出取具攺過切結吳亦交保○上月二十八日之夜小東門外大德生土棧被火延燒左右鄰家事後捕頭查悉曾保火險銀四千兩因將棧主郭濟舟拘案請訊郭供當晚不在棧中實由夥計無心失火大令判罰銀三百兩○本月初七夜公館馬路普安里元記桂圓棧不戒於火延燒比鄰同昌祥協和大等店捕頭查頭各家均保火險因將元記主人陳桂廷拘入捕房交人保出外昨日傳同被災各户送案請訊陳供曾保火險銀三千兩大令　罰銀二百五十兩○本月十六夜月蝕時租界居民各放鞭爆以示救護之意捕頭以其有違租界章程將某某等三十七人解案請判大令著各罰洋銀一元 
[法租界捕房紀事]  
　　湖北武昌人劉應章年甫十七父名春山在滬法租界中開設土棧本月初八日由原籍來滬尋父迷失歸途徘徊道左幸爲巡街捕所見帶回羅家灣新巡捕房捕頭命留候家屬前來認領 
[美租界捕房紀事]  
　　昨晨積竊李阿成潛入寄居篷路之某甬人家行竊衣服携至某押鋪求質適爲包探倪順泉所見帶入捕房捕頭令押候轉解公堂禀請讞員孫建臣直刺訊辦○前晚偷兒徐阿章潛入寄居北河南路之某粤人家竊取衣物正欲携之而遁不虞爲包探倪順泉年見連贜解入捕房捕頭令候解送公堂禀請懲究 
 
 

Page 10

 
 
   
 
 

Page 11

 
 
   
 
 

Page 12

 
 
分大租銀二千二百七十二兩五錢八分六釐四毫全行　免以示體恤而廣皇仁出自鴻慈逾格除咨部查照外所有三岔口二十六年分地租被水被兵佃民苦累未便再令帶筱　由理合恭摺具陳伏乞皇太后皇上聖鑒訓示謹奏奉硃批著照所請户部知道鈆此 
[大臣裕奏爲循例揀補俗官頗員缺摺二十六日]  
　　奴才裕　跪奏爲循例揀補管理番兵生息銀兩俗官頗　員缺恭摺具奏仰祈聖鑒事竊奴才接准達賴喇嘛咨開轉據　布倫等禀稱管理　兵生息銀兩俗官四品頗琫汪堆奪吉病故遺缺照例揀選應陞番目擬定正陪懇請揀補具奏前來奴才查騐得擬正五品　拉營官奪吉結布人尙廉明辦公勤謹堪以補放俗官頗　員缺除照例繕發執照飭令任事外所有循例揀補管理番兵生息銀兩俗官頗　員缺緣由理合恭摺具奏伏乞皇太后皇上聖鑒訓示謹奏奉硃批知道了欽此 
[山東巡撫周奏報山東省光緒二十三年分民運灶課錢糧收支數目摺二十七日]  
　　頭品頂戴兵部尙書銜山東巡撫臣周馥跪奏爲山東省光緒二十三年分民運灶課錢糧收支數目遵章攺題爲奏恭摺仰祈聖鑒事竊查山東額徵商灶正雜鹽課等項錢糧除有商州縣應完課欵銀兩遵照先課後鹽章程分别徵收另案造報外其無商民運票價向係攤入地畝徵解民佃鹽課歴隨民糧地丁一律催徵應仍照案奏銷以符定制查光緒二十三年灶課等項錢糧舊管無項新收銀一萬八千八百六十二兩一錢二釐開除銀一萬八千八百六十二兩一錢二釐實在無項又應徵耗羡銀兩　管無項新收銀二百八兩三錢四分六釐開除銀二百八兩三錢四分六釐實在無項據鹽運使英瑞造具册結詳請奏咨前來臣覆查無異除將册結咨送部科查照外所有光緒二十三年分民運灶課錢糧收支數目理合遵章攺題爲奏恭摺具陳伏乞皇太后皇上聖鑒勅部查核施行謹奏奉硃批户部知道欽此 
[山東巡撫周奏爲添設銅元局挽回圓法片二十七日]  
　　周馥片○再臣伏讀光緒二十七年十二月十二四日上諭近來各省制錢缺少不敷周轉前經福建廣東兩省鑄造銅圓輪廓精良通行市肆民圓稱便近日江蘇仿照辦理亦極便利并可杜私鑄私銷之弊著沿江沿海各督撫籌欵仿辦等因欽此欽遵在案臣查山東地居沿海制錢日短銀價日低商務不興民生坐困近年工振等事皆須現錢應付待用尤切亟須設法補救本年夏間經臣咨商直隷　臣由北洋鑄圓局匀撥銅圓數百萬枚來東現已暢行民間稱便惟是天津至山東水陸運費太鉅且匀撥無多難以遍行通省現督飭商務同司道設法籌畫就山東原有機器局内附設銅圓局略添機器仿照北洋銅圓模式攺鑄山東字樣加工鼓鑄以救錢荒而蘇民困謹附片具陳伏乞聖鑒謹奏奉硃批户部知道欽此 
[山東巡撫周奏報伏汛期内黄河險工搶護平穏情形摺二十七日]  
頭品頂戴兵部尙書銜山東巡撫臣周馥跪奏爲伏汛期内黄河險工搶護平穏恭摺仰祈聖鑒事竊照山東黄河前因伏汛盛漲下游南岸利津縣境寍海莊隄工漫口經臣將疏防文武員弁奏叅在案查寗海莊地近南隄工尾而全河兩岸千餘里防守不容稍懈臣疉次電稱自閏五月中旬至六月初八日沁河及萬錦灘先後共長水一丈九尺又有甘肅靑銅峽水長十字之電月餘以來長多落少幾至通工無處不險無法可搶告急之文絡繹於道其嚴重者如土游雙合嶺高寨等處掃叚蟄陷中游胡家岸李上台　匠莊掃壩蟄走數座至十餘座下游綦家夾河莊科言家集均走失掃叚甚至刷坍隄身二十三十丈唐家大溜下挫掃叚屢蟄屢走勢尤危險添做大壩及大小掃共二十四座至莊掃壩走失十餘座坍堤一百餘丈其狹處僅剩寛數尺乃倚堤加帮後戧以戧爲隄卞莊奇險形勢屢變被刷隄身一百餘丈隄頂坍盡補築後戧復被衝刷殆盡幾至漫溢土料俱不應手就近買拆民房取土拔取沿沿隄數里靑高梁並砍伐遠近柳枝拚力搶救始得轉危爲安據工游總辦道員張性康中游總辦道員丁達意等屢次電禀到臣臣往來督率親見下遊工長危險復添調臬司尙其亨駐工督飭搶護並調道員竇延馨知府何澍等分投照料幸在工員弁近隄各州縣督飭民夫不分風雨晝夜踴躍用命伏汛期内各工均經搶護平穏堪以仰慰寡厪此後秋汛方長臣仍嚴飭在工各員竭力防守力保完善不准稍涉疏懈以仰副聖主愼重河工之至意所有伏汛期内搶護險工平穏緣由理合恭摺具奏伏乞皇太后皇上聖鑒訓示謹奏奉硃批知道了欽此 
[熱河都統松奏揀員試署口外知要缺摺二十八日]  
奴才松壽跪奏爲揀員試署口外知縣要缺以資治理恭摺仰祈聖鑒事竊查赤峯縣知縣繆桂榮現經保歸道員開缺所遺赤峯縣知縣一缺另行揀員請補查奏定章程内開平泉建昌朝陽赤峯四州縣缺出先於　平豐寍二縣揀調如二員内實無合例堪補之員先儘口外揀發及勞績保留熱河補用人員内曾經委署地方並無貽誤者酌量題署等語查赤峯一缺管理翁牛特等九旗蒙漢　處地方遼闊政務殷繁爲口外繁缺州縣中最要之區且現直整頓庶務裁撤哈達司員一切蒙民交涉均歸該縣兼理事通判一手經理非精明幹練熟悉情形之員難以勝任其應調之濼平縣尙未准補有人應調之豐寗縣亦未到任自應遵章在於熱河曾經委署地方並無貽誤之勞績保留曁由省咨調奏留補用候補各員内揀選請補查有准補朝陽縣知縣張錫鴻年四干六歲係山東濟南府歴城縣人由廪貢生中式光緒十五年已丑恩科本省鄉試舉人應光緒二十一年乙未科會試中式貢士殿試　甲問同進士出身朝考三等引殛奉旨以知縣卽用欽此簽分直隷領照到省於二十二年丁母憂回籍守制扣至二十四年十月服滿起復在本省請咨到省二十六年咨調熱河候補因道路阻梗於二十七年十二月初四日到郡二十八年三月　　任都　色楞額奏請留熱補用四月初四日奉硃批吏部知道欽此旋委署赤峯縣知縣於六月十五日到任十二月 
 
