# 1889 - 344 - 4905986

 

Page 1

 
 
[本館經辦江浙賑捐啓] [  申報館謹啓]  
　　霪霖匝月江浙兩省紛紛報災困苦情形不堪言狀而浙省爲尤甚本舘現擬經收捐欵先其所急一俟集有成數擇要往賑四方仁人君子屬　　浙兩省歴年辦賑之勤勞捐助之踴躍而此時灾近剥盧當必有惻然動念者請卽將捐欵送交本舘掣奉收條隨時登報以昭信實一面棠解　愿妥爲散放早辦一日多活數命不勝盼滕之至 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祗以卷帙繁重加以去年釘匠忙迫異常致第三批出書之期稍遲然至臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔曰連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先覩爲快者幸卽早日至申報館掛號可也如至全書印成購辦者不照預定之例須再行定價今印有樣張欲觀向申報館領看此布 
[申江居不易說] 　　 
　　昔人謂長安居大不易謂其服食起居無一不奢華浮靡也愚則以爲今日之申江較古昔長安實無以異長安惟冠葢紛繁輿馬顯赫一居其地自不便過於寒酸是以相習成風不得不稍稍易儉爲侈耳若申江之習尚則更有欲侈而不得侈卽欲儉而無可儉者當夫一枝未得籬下依人目覩夫車馬僕從之喧闐飲食衣服之華美斯時未嘗不私心艶羡然尚不敢偶效其尤及乎時會適逢一朝得志月得數十金數百金之出息手頭頓覺寛舒於是居則矮屋一椽以爲不適於用也必也高堂大厦净几明窓食則粗爄三餐以爲不適於口也必也羊羹鴨臛象白猩脣衣則敝裘一襲以爲不適於體也必也吳綾蜀錦越紵齊紈初時日用起居事事力求美好雖漸流於奢侈尚無入不敷出之形久之而酒緑燈紅徵歌選色艶妓列於側狡童伺於旁一笑千金盡情揮霍其有癖嗜摴　之戯者則更傾囊一擲如土揮金喝雉呼盧夜以繼日此其時雖家資累萬亦不難頃刻而空况其所入雖豐究屬爲人作嫁遲之又久有不金玉其外敗絮其中者乎然此皆局面　綽進欵大有可觀者也至於依人爲夥月俸僅得數千文無酬應之紛紜無居處之安適無燕朋狎友之徵逐嬉游樸素自甘安分守已宜若可以量入爲出支絀無虞矣殊不知一家數口待哺嗷嗷蔬菜米鹽無一不貴半椽之屋　價數金卽使縮食節衣務爲儉嗇猶且艱辛萬狀幾如俗語所謂寅年吃空卯年糧苟稍一寛焉有不如無本之泉涸可立待者哉更有筆耕墨耨苦守硯田平時藉教讀爲生每歲脩羊瘦無可說遥望申江輒爲太息曰我安得有人援引庶幾春煖硯田乎一旦關書忽至重聘徵求或掌校讐或司筆札以視寒氈坐困日尋冷板凳生涯者枯菀情形頓分霄壤乃昔之布衣凋敝者今則羅綺　身昔之半菽啼飢者今則膏粱適口昔之徒行數十里者今且出則車馬在門薪水之資以供用度而不足而又寒微朋友孤苦　鄰稱貸頻仍望門而至應則苦不能給不應則怨讟　興而又宿負纍纍至此皆來偪索醫瘡　肉有苦難言反不如死守囊螢時猶落得坐享安閒粥飯噫申江之敏華若徵申江之艱難竟若此而謂果易居乎不易居乎然則尚有良法乎曰有則有之恐未之能行也大凡人之用以禦貧者惟勤儉二字勤則所入常有餘儉則所出無不足嘗見有裋褐不完之子日出而作日久而息窮一足一手之烈日惟趁得百文錢而辛苦半生竟亦有能置田買宅者原其所以致此之故别無他術惟是所入者多得一文是一文汗流氣　不惜也所出者省得一文是一文敝衣惡食不顧也年深月久積寸累銖安得不馴至小康永保弗替乎獨至申江則必不能行此人縱克勤克儉耐苦耐勞欲求多得一文錢何處可以尋覓而一遇親朋之至在他處殺雞爲黍已極豐腴申江則一上酒樓已費三四五元不等一入戲館亦需洋蚨一元半元卽啜茗至省事也而他處之每盌十文八文者此間亦需四十五十苟於區區而悉不酬應則人且詈爲吝嗇指爲寡情謂彼已日上蒸蒸不似從前仰面求人之候以致目空一切不復識舊日親朋矣然則勤烏從勤儉烏從儉亦惟及早抽身遠去不復眷戀於申江以自墮惡趣而已曰敢問申江必若何而可居曰有二等人焉一則逹官貴人豪商鉅賈擁資千百萬不愁金穴之傾一則土棍游匪日以訛詐拆梢爲事擇肥而噬魚肉良民身無半文家無一畝日事游湯專以圖吃白食爲生舍此二等之人而欲於申江謀棲身豈非如揠苗助長之宋人終必無益而有害哉於是乎作申江居不易說 
[本舘接奉電音]  
　　昨由京友電傳上諭一道敬謹譯登○十一月二十二日奉上諭李鴻章奏提督積勞傷發在營病故臚陳戰績請旨優卹一摺直隸提督李長樂前在軍營轉戰江蘇福建河南山東直隸等省所向克捷卓著戰功擢授湖北提督調任湖南直隸提督整頓操防訓練營伍均能稱職兹聞溘逝悼惜殊深李長　着照提督軍營積勞病故例從優議卹生前戰功事蹟着付國史館立傳並加恩予謚原籍及立功省分准其建立專祠伊子李承謙着俟及歲時帶領引見該衙門知道欽此 
[帝京紀事]  
　　皇太后現駐西苑皇上皇后五日一往請安惟近來天氣嚴寒皇太后擬於十二月初七日還大内儲秀宫度歲明春二月仍駐蹕南海○廂藍满印務叅領等以本旗摺房印務筆帖式福厚病故所遺之缺應於本署摺印房馬檔房派差房俸餉房來文汲桶等處委用筆帖式中考取正陪咨送吏部考試取中等情禀請本管都統恩露圃相國定期考取當經恩相國諭於本月十三日本閣入值内大臣班卽於是日在内大臣值班處考試聞入考之委用筆帖式計共二十有三人○本年考試現任筆帖式與候補譯漢官已將欽派閲卷等官綴錄前報兹聞經欽派閲卷大臣松壽泉等三憲命題扄試考現任以漢文命題試以满洲繙譯一道考譯漢官亦然計各衙門現任筆帖式考列一等之戶部筆帖式堃厚等十名考列二等之翰林院筆帖式線文藻等六十名考列等之欽天監筆帖 
 
 

Page 2

 
 
式吉成等一百名内務府現任筆帖式考列一等之總管内務府筆帖式錫蔭等五名考列二等之總管内務府筆帖式文利等十五名考列三等之圓明園筆帖式崇勳等三十名取中候補譯漢官廂白满繙譯生聨治等四十名已將取中各試卷咨送吏部榜示矣○鎭守吉林等處將軍長爲咨行事吉林寍古塔城出有廂藍旗防禦一缺揀得花翎佐領銜儘先卽補防禦領催雙德伊拉拉氏年五十歲食俸餉二十三年出征二次堪以擬正驍騎校勝林鳥札拉氏年五十歳食俸餉三十五年堪以擬陪相應咨行都城廂監旗都統查核以憑帶領引見○初九晩初更時西直門内曹老公觀後有某甲負薰魚肉櫃巷巷呌賣該處住戶稀少一片瓦礫突有乙丙丁三人出其不意將甲楸倒在地先以土塞其口遂將肉櫃及錢全行搶去向南飛奔迨甲將土啐扒出乙丙丁已杳無蹤影所失櫃貨約值京蚨六十緍甲赴正黄蒙六甲官廳呈報步軍校以好言慰勸許以赶爲查緝派步甲二名將甲伴送回家輦轂之下竟敢攔路搶奪是眞愍不畏法矣○蘇杭兩織造委解大内所需各色絨線絲斤等項分裝八十餘箱每箱以黄紙裱糊上黏印花封條於十二日抬入西華門至總管内務府堂上交納經堂司員騐明批單箱隻數目相符禀明各堂憲諭飭廣儲司内縀庫收存聽候内廷傳用○宗人府爲咨覆事准廂藍旗護軍統領咨稱本旗副護軍叅領齡山陞補護軍叅領遺缺咨取本府保送人員入揀等因查有輔國將軍載國奉國將軍增榮二員係廂藍旗宗室堪以保送入放副護軍叅領理合開具出身履歴黏單咨覆貫護軍統領查照辦理○禮部祠祭司漢掌印徐鑄菴副郎家鼎現擢山西道監察御史所遺祠祭司漢掌印一缺聞擬將花翎四品銜儀制司員外郎詹茀亭副郎鴻謨點充○總管内務府各堂憲於十二晨在内務府堂上會同内總管挑騐敬事房所收各府呈交内監當擇其面貌端正心性靈敏年在十八歲以下者三十人送交内廷分派各他坦學習當差其餘各内監仍由敬事房帶回交給各府當差○明年修建方位不宜葢正而太和門工程緊要未便延緩經欽派承修大臣援照修建南海成案擬於今歲先在太和昭德貞度三門正中支竪架木先將金梁懸上以便木植到齊時建立經額相國等奏准由欽天監擇於十一月十二日午時上梁咨明欽派工程處十二日額筱珊相國李蘭蓀宗伯趨詣午門内率監督監修各員均於十二點鐘焚香行禮縣上金梁 
[挑取謄錄]  
　　吏部爲出示曉諭事所有本年己丑恩科順天鄉試挑取謄錄一百六十名准至公堂咨送薦卷到部當經拆封榜示在案惟查此次所挑謄錄除劉嵩年等一百四十二名俱係生監令其於每月初一日漢員取具同鄉六品以上京官印結满洲蒙古漢軍人員取具佐領圖結赴部騐到俟各館咨取時挨次傳補外至卷面内開鴻臚寺序班馬調玉王崇燕王錫鴻兵部候補主事徐慤立戶部七品小京官凌福添刑部七品小京官張履喆刑部候補主事劉光炘兵部七品小京官梁旭培工部候補員外郎鄭興樑刑部候補主事邵棒年戶部候補主事丁　安王育樑工部額外郎中周學熙刑部候補主事于崇慶中書科中書朱黻刑部候補主事方作孚戶部學習主事李鳴鵬工部七品小京官張潤等十八員應將謄錄照例查銷此外如有候補候選已經分發行走人員而卷面未經書寫者卽將該謄錄等取具同鄉京官印結並佐領圖結赴部呈明以憑核辦勿違可也 
[金陵錢市]  
　　金陵錢市自上月杪胡義隆京縀帳房忽而倒閉其被累最鉅者莫如新橋之公大公大與胡往來有年凡胡所匯之票行使滬上者皆公大爲之先容前後計爲胡墊欠銀七千餘兩胡拔往報來局面闊綽竟自忘其爲虚空架子上月下旬有五百兩之票由滬上打回頃刻間至再至三公大見勢不佳急向胡謀所以繫鈴解鈴之法胡早虚懷若谷全恃公大爲之粧點羽毛豐满不料竟窮於酬應益覺無辭可對公大東回店後卽商令來日姑停市一天以待胡下落詎胡家有機多張畜機匠甚夥平時皆用公大錢票給發工食是日衆機匠均在某茶肆過朝有一人以五百文錢票向公大取錢會帳櫃上不知何人不言何故但拒以不發二字由是衆匠聞之謂公大已閉門不待茶罷各持一票蜂擁而至霎時不期而集者數百人見公大果未開門遂爭毆其闌不由分說人内各自動手時公大尚存錢一千數百串被衆人一搶而盡後至者遂搶其床被帳絮最後並不知果有錢票與否而其如鷹之掠如猿之攫則并器皿小件亦同歸於無有矣公益者公大之分鋪也拔茅彚茹同時又波及震易億大兩家此皆閙市上之卓卓有聲者此風一傳凡用鈔者無不首鼠兩端羣以持票取錢爭先爲快市上幾如海嘯鰲翻因是支而不支自行輟業者又數家越日梧桐樹之老裕昌膺福街之益泰水西門之永泰仍有藉票滋閙者幸該店存錢尚多五百者卽給以錢五百一千者卽給以英洋一圓得洋之人又反覆爭洋之眞僞斷斷不已事爲江寗縣所聞知滋事之輩必非正經生意中人乃立揭示通衢謂再有持票瞻敢搶店者照例治罪此示一出人心始定現聞倒閉之六七家惟公大錢票用至六千餘串其餘則各二千三千不等當此天寒歲暮食力之人持此一二紙廢而不廢之錢票不能當如珠之米如桂之薪未免　父母官輿前大聲疾呼以訴其寃故公大雖控胡義隆而公大東亦已管押前日過堂陸大令面諭限一月内令將所空錢票之六千餘串一律繳清以便發給有票之家倘敢延玩少一千卽打爾一千本縣就將爾打死包管辦得出門爾自火速料理可也刻下胡義隆正在屏當家産有知其事者謂該帳房不過四萬金家事而扯到八九萬門面就使不折不耗亦難支此聲東擊西之長局市面經此震懾各錢業力自持盈保泰往來者均由外埠調來鉅款實其囊槖俾團面翁可以深信不疑卽挹彼註兹之家亦必效檀道濟唱籌量沙之法令人見其朱提满笏白鏹盈箱約計銀滯不流者己十有餘日櫃上除現銀交兌外十金以上彼此俱不通融詢之則曰有出無入不得不爲根本計也市面如此則内地之虚空可知矣然則欲使銀根之不緊有心人當何法以挽之 
[難民益衆]  
　　金陵爲五方薈翠之區無業流民望十里荷花三秋桂子以爲六朝勝地正我輩挂許由之瓢托優曇之鉢者爲日計不足月計有餘之樂士此金陵冬賑之舉所以獨甲於天下也自前數年以北人歸北南人歸南委員截其往來之津隘究竟國以民爲本民以食爲天截者旣不能視其轉於溝壑來者自不患阻其迹於山溪是截者自截而來者自來今歲偏災之廣溢於聲教雖各省均有官賑義賑而米析荳分何以飽嗷嗷於恒河沙數故沿江千餘里咸惑於寗飲建業水不食武昌魚之諺早已扶老携幼捆載而來久冬後長千水西支席爲廬者無慮數萬月初開辦挨次查驗上自官員下至丁役無不筋疲力竭而後至求補之鳩鵠又日有數千將來人數總不下十一二萬上月宫太保發銀十萬兩委員赴江西采辦積榖而江榖因之日騰其價但此項積榖係預備來年之用非補助今歲之不足也然則此十餘萬之仰食於江南者果何以鼓其腹而饇其孔耶是在實心於人飢已飢之仁人君子矣 
[禾中小誌]  
　　二品銜候補道鄒觀祭仁溥劉大令頌年由省至禾暫駐精嚴寺旋往各署拜客聞觀察係奉撫憲委辦賑務尚須下鄉查勘云○平湖縣押解閙荒之彭阿倍馬八荳腐阿六錢小毛等四名來禾請宗太守親提訊鞫訊畢發嘉秀兩縣暫禁未知如何辦理 
[邦溝霜葉]  
　　揚州新城某氏婦年雖老大性頗風流一榻烟霞引人入勝門則半開半掩人則半濁半清日前不知何故忽與打銅巷内某銅店之子口角童子無知肆口謾駡婦因當街受辱差忿難堪立卽回家潛吞阿芙蓉膏奔赴該店拚命行至店門毒發踣地該店赶卽延請某善士灌救據稱服烟過多且係和酒吞下實難救治及上燈時一縷遊魂　歸黄壤有人出爲調處不知能否了結說者　此婦平日弄月嘲風不以爲恥今乃因童子謔駡竟以性命爲殉此殆佛氏所謂夙孽歟○邗上近來拐風又熾十七日早教塲内同時失去兩孩一係十歲一十一歲至 
 
 

Page 3

 
 
今尚無影響是晩又聞地藏庵前某宅八歲子在門前嬉戯不知去向十人晌午洗馬橋街又有鳴鉦尋孩者詢之乃瓊花館巷内某姓七歲女孩小名扣子轉瞬失去何拐匪之多耶家有孩提者尚其愼諸○揚城街道皆鋪石板其下卽是地溝各店傾潑汚穢卽由地下流行不致蔓延街道本月十七晩灣子街某酒店前街石縫内忽有黑水汨汨上泛俄頃間門前積水成渠臭不可耐一時行人皆掩鼻而觀詫爲怪事約半時許始止 
[峯泖寒信]  
　　七寶蒲葦蕩爲婁縣上海交界之區其地寛闊而長周圍有數萬畝之大年久淤塞水淺可杭本年夏秋之交婁邑圖董駱某等集議開濬禀請張小芸邑尊出示曉諭每田一畆捐錢八十文設局造册陸續征收嗣因霪雨爲災收成歉薄遂擬緩至明年商辦所有捐欵之未收者暫行停止已收者存典生息云○某甲向西門外沈姓顔料店購硝五斤至附近倪姓油蔴鋪購取他物不意硝包穿破散落櫃上汛弁郁某見之以其私藏禁物飭勇帶回禀訴曾遊戎備文移縣想販賣軍火律有明條一經官憲研求恐甲與沈均不能脱然無累也而郁弁之勤愼辦公有足多已○本月十八日八點鐘時中叅府曁左前城守各遊戎先後赴四營堂校塲校閲馬步隊及正副兩營新兵鎗礮之聲隆隆不絶至午後事竣始各列隊而回 
[江右米貴]  
　　本年江右下游各屬均被水災米榖價值頓昻商人多來會城販買致會城米價亦因之而昻自上月以來每石米已漲五百文復有金陵委員候補同知劉卓式通判朱佐廷俞鳳琴羅允猷劉晋祺候補縣周士榖等來江採買賑榖數十萬石一時商人爭向上游各屬販買雖上游瑞袁臨吉撫建各屬頗稱豐稔然以銷路太暢價亦有漲無跌貧民多受其累恐明年青黄不接之時更有米珠薪桂之歎也 
[議籌賑撫]  
　　江右自湖口以上縱横二百餘里八月漲水至十月間尚未消退田疇室廬皆在水中禾稻荳蔴收成無望當九月之季兩廣總督李筱荃制軍道出其間親見被水情形惻然憫之晉省晤各大憲議壽賑撫未知各大憲如何辦理也 
[衣鉢傳家]  
　　本科江右解元聶君謙吉其尊人明景孝廉爲庚午解元一門兩世冠冕羣英信盛事也人皆羡其家學相承淵源有自而不知其祖德留貽食報正未有艾先是聶姓屢世寒微自某祖好行其德老而彌篤至其尊人始奮志詩書以第一人獲雋今聶君克繼前型門庭益大其硃除卷房師主考各有評語外德曉峯中丞龍芝生宗師李藝淵郡伯皆親加評隲期以遠到龍宗師批云昔宣城吳仕期上江陵書謂寗爲天下第一品人毋爲天下第一品官余亦願生毋沾沾以此自足則所造更未可量矣勸免諄諄尤爲士林傳誦 
[東瀛孝子]  
　　日本風俗不重生男重生女大都因女子能養其親雖至貧無立椎之地尚能自賣其身以養其家不若男子一爲無賴反欲累及其親故歴來載於稗官野史者孝女多而孝子少兹有天草郡富岡町漁婦森出衣西之螟蛉子仁本郎者平日善承色笑宗族鄉黨咸以孝子譽之近來老母忽　重病家甚貧仁太郎以所得工資敦請各處醫生診治晝夜侍奉湯藥衣不解帶毫無倦容且時於無人處求天默佑一日母已氣絶仁太郎泣血哀喚有頃母東復甦於是臥龍城下人咸謂孝感動天孝子之譽益著勸善堂主人特陳其略囑鎭西日報館紀之以風世云 
[騙子就獲]  
　　著名騙子朱東生前在法界彩視街姻妓沈蘭寳處住宿數天哄妓同至小東門内生和綢縀店拐騙綢縀中途兎脱等情屢列前報前日下午葛同轉莅下海浦紡織局發落枷犯時據三十四鋪訊捕阿囝禀稱聞朱東生避匿浦東洋涇鎭地方請飭差往提同轉卽飭會捕局　勇等立往該處將朱拿獲當卽解至法捕房管押候解公堂訊辦 
[傳諭捕役]  
　　前日裴邑尊傳各捕役到案諭以時值嚴冬爾等務須小心查緝毋使宵小横行十五鋪汛捕尚無人充當爾等可選妥當之人保送騐充毋得玩延各捕役遵諭而退 
[縣案彚錄]  
　　前日姜春泉扭控喬秀英王虎金誘匿髮妻叩求究追晩堂經裴邑尊質訊姜稱小的在大東門外賣糖度日家住恒生碼頭小的每日出外營生至晩回家我妻忽於十四日出外不歸四處找尋毫無蹤跡訪問鄰居方知喬每日來家與妻親暱此次定被誘匿昨日喬倩王來探聽小的作何舉動小的當將王扭住復將喬尋見一併送案叩求究辦喬稱小的向業成衣與姜妻認識並無别情此番姜妻出外小的並不知悉叩求明鑒土稱小的以薙髮爲生喬是否誘匿姜妻小的並無于涉邑尊飭將喬答責六十板與王一併管押聽候覆訊○陳蔣氏控夫叔陳汝寅掯覇家産一案迭紀遂報前晩裴邑尊飭傳陳汝壽到案諭令將家産作十股均分汝壽稱不敢作主容與兄等商酌邑尊限於三日内禀覆○朱阿金因向張松泉滋詐逮案訊責枷號前日經裴邑尊升堂訊究朱一再求恩并稱嗣後决不再萌故智邑尊飭開枷交保釋放○恒豐錢庄夥周錦堂扭單幼山投縣控稱李星源虧欠庄銀八百餘兩係單担保今李逃避無蹤是以將單扭案叩求究辦裴邑尊升堂訊供之下着單將李尋交到案以憑訊辦○龔煥榮喊控胡喜春因加歎不遂胆敢糾同張錦賢張福堂衞錦山朱阿裕沈丫頭王瑞昌等硬拉耕牛强搬什物叩求提究裴邑尊訊供後立出堂單提被控各人到案訊辦 
[英廨瑣聞]  
　　昨晨由二百零九號華捕送到病丐葉湘玉蔡太守以棲流公所人多地少實不能容改發施粥廠安置○孩子宋阿標迷失路途由華捕帶至捕房捕頭命送英公廨旋經孩父宋阿小得信投案認領值日差據情禀明蔡太守問明該孩的係宋阿小之子當卽准其領去○扛棒頭魏鑑堂覓保具呈控被戴玉峯吞沒銀兩蔡太守飭候批示在案昨由魏扭戴至公廨聲稱恐戴逃逸爲此扭案值日差禀明蔡太守飭魏交保戴則暫押候訊 
[法捕房瑣事]  
　　包探在新北門外丹桂樓茶舘内見流氓三人自稱探夥向人索詐得洋五元當卽拘作解至捕房管押候禮拜二送公廨訊究○某甲扭江北小工乙丙二人至捕房訴稱家有八歲之孩失去數日請人四處找尋昨在八仙橋附近乙丙家尋見向領被阻爲此扭案備捕頭着將乙丙二人管押候解公堂訊究小孩交甲領去○某中掮鋪盖一個經過法界適有華捕見其衣裳長碎恐係竊來向前詰問其人神色驚惶經捕將　盖開視内有白皮統子一件旋卽拘至捕房備捕頭詢問之下據云確係己物捕頭着甲出外找尋保人方准領物 
[上海文報局蘇賑收解處起解第二批賑默啓]  
　　謹啓者敝處自解出蘇賑第一批後疉接蘇垣各路來函謂人欵並絀須速添邀查賑紳士前來辦理等云兹同人敦請到劉蘭階明經錢以湘上舍並延熟手司事方伯寅郭逹夫許道良蔡少齋周文易席梓儀劉秉禮祝蓉卿郭敬齋洪仁甫金國瑞邢省三徐屺孫諸君於廿一日趁船赴蘇查放江震太湖等處災區敝處隨解第二批賑欵規銀一萬二千兩藥丸兩箱一包治病符二千道新棉衣五十件交劉錢二翁帶往散給此批内計　業公所規銀三千兩正氣丸兩箱仁濟堂規銀二千兩靈符二千道高易公所規銀一千五百兩申報公所規銀一千兩新棉衣五十件聖散子藥六百　文報公所規銀四千五百兩再敝處前解絲業公所新棉衣二萬件因嚴佑翁人手未到現已改解震澤鎭廣善堂由錢君硯觀察會同吳費兩紳歸江震兩縣匀撥散放含併聲明 
[上海文報局浙振收解處起解浙振飯乾鍋焦等雜糧啓]  
　　謹啓者敝處自解出東振第五單飯乾後接盛杏翁觀察　函謂東省内地封河陸運不便請撥解浙振等云兹乘聥路善士本埠分所歴次交來保安堂飯乾五十九袋白米一袋介順號飯乾十九袋錫金公所飯乾十四今 
 
 

Page 4

 
 
袋保嬰局飯乾袋蘇垣安節局飯乾原來十袋改作七袋元麥廿袋麫乾一袋鎭江電報局飯乾原來二十四件改作十二袋朱涇林叔　翁原來飯乾六包改作三袋蕪湖梁述之飯乾原來一百四十七簍改作一百三十袋白米二十一包改作十袋復昌恒飯乾原來一箱改作兩袋以上共二百八十袋於二十日由江天輪船裝甬轉運紹郡等邑散放承招商局捐免水脚合併聲明 
[接錄錢塘陳寳渠太守八十徵壽節略]  
　　於時海内銷兵防務遂撤美國人白齊文者嘗代華爾領常勝軍通賊遺孽在閩倡亂官軍擒獲解滬道溺浙之蘭溪縣美人疑我殺之而僞云溺者責難莫釋君奉檄偕美官往以蘭溪非通商口岸挈屍棺至寍波會美國駐寍領事剖棺檢騐昭示明信遠人帖然六年夏奉布政使丁公日昌檄署松海防同知故事未引見人員不得補　署事君則未嘗赴部又以知縣權同知丁公葢破格待之也七年夏上海英國租界新設會審公廨以君承其職初君立會防時西人與華人訟由西官所設巡捕房拘送英領事府與君會審定讞至是訟益衆西官以會審者非專司不辦廼商請總理各國事務衙門奏設是廨廨非實缺然如官署式通商大臣湘鄉曾文正公頒發鈐記畀君任事君一切創始程墨陵雜日坐堂皇鞠治自朝至晡無少暇中西商民風氣未治事事如鑿枘之不相入西律又與中國殊非通法外意遠人不服然君不解泰西語言文字獨以精誠與西人相周浹行之日久疑者少信殆者少安華民感悦而西人亦雅重君　所與會審者英國領事而外獨法國自有租界其領事不與君會他若有租界而故與英合之美國與無租界之奥國俄國德國意大利比利時丹國瑞典日斯巴尼亞蒲萄牙荷蘭巴西秘魯日本諸國並附於英英及美奥領事分日詣訊有常期其他領事遇事則至無常期其未通商無領事之國之民有犯者亦於君受裁焉蘇松太道綜上海之洋務非絶艱鉅事君未嘗以聞一切冶理泰西名王王子文武官游中華過滬悉交君君賓接宏納名聞海外十一年夏秘魯人誘販華民出洋傭工凌虐無生理道經日本日本留之寓書我國大府遣君赴日本時通商雖二十餘年罪官猶未有至外國者重洋險惡人或疑難瑟縮尼君行君不辦嚴隻身附輪舟徑抵日本國都見其外務大臣副島種臣種臣謂君曰我國自通中國後唐太宗時有奉使者兩國擀釁不生而還明太祖時有奉使者我國先得諜言不令上岸不許守口員弁通報今君至吾郊迎七十里派四品五品六品七品官供張欵遇見君如見天使也留君於延寮館張飲十日盡將誘販諸民俾君挈回凡生還者二百八十餘人越數載副島種臣來中國貽君擗窠書四幀其文曰氓之有需不能無訟陳君理刑中外咸頌曩時秘人掠賣編氓吾實出之陳君生之陳君奉國忠藎在射陳君行事公幹奏功吾與陳君各異國地雖則曰異交誼不二其爲遠人所誠服如此四明公所者甬人之會舘也地當法國租界十三年夏法人將闢馬路以公所礙道給重值使之遷甬民不許將毁之民乃大閧俄頃聚萬人將縱火毁洋樓會日暮釁起倉猝城中消息猶隔君聞警獨亟奔赴徒步申勸於衆曰是非曲直自有在我當立禀觀繁大人處分之若不得官而妄動則曲在爾毋自取戾又喻法人曰衆怒難犯民所以未敢遽逞者畏官法耳今官法窮矣雖欲右袒其可得乎於是衆稍斂遂趨向蘇松太道沈公秉成公亦已聞信部署得君曰狀夤夜飭上海縣葉君廷眷帶兵彈壓平明沈公親詣領事府曉以利害聽留公所地勿復毁與法領事會銜出示安衆不一日解散安集按堵如故人皆頌沈公之公敏然當起事危難之際微君不分畛域而趨之禍發幾不可挽矣[  此稿未完]  
[珍物助賑]  
　　昨承廖君光輝以小中堂畫幅一幀七言楹聨一副扣帶玉一塊交本舘協賑所變價充賑日來天氣嚴寒災民待振孔亟廖君慨鄭珍物藉助振需實堪欽敬合綴數語以待賞音 
[蘇省撫轅抄]  
　　十三日周玉鴻由金陵來禀奉江寗藩憲委解續撥京餉來蘇直州同俞蔚文禀知奉飭分寗差委○十四日歸部前先候補府經歴蔡常慶禀辭赴廣東○十五日同知銜試用通判蕭堃三引見回省○十六日卽用縣朱秉成禀知奉委解海運輕賫差蘇升紀禀辭赴海運津局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　通判翁寳仁起　來江主簿吳熾生按草　化　補用府采　樑委　吳城分局候補府陳鼎新禀謝過鄭工新班遇缺前先補用行知署廬陵縣蕭雲經卸爭清埋交代回省縣丞章葆和侵查章門保中唐壽彭接查傯外保甲插肇程委解鹽餉往金陵補用府　　長總查七門城内保甲都　督楊際澐卸事清理代代回署補用　馮學禮修理文昌　劉能繼聞訃丁父憂縣丞程炳焜過鄭工班補用道庫楊衡田委辦石鎭街釐卡准補寗部州吏目沈泰　赴新　 
[邗上官塲紀事]  
　　十六日安徽候補知縣沈大令繼妥委解京餉起程十七日夏鹾尉鉞解海分　餉來翁鹺尹慶麟起復回淮十八日湖北周守戎玉堂解鹽課銀抵揚赴連轅禀到 
[崑新兩巴求賑書]  
　　啓者我崑新兩邑地土瘠溥又最低洼極勿水淹　來無全熟之歲每出一畝卽使豐收亦只米一石有零農人除還柤籽及工本　用僅餘數斗之糧仰擊俯育靡不賴　王婦女或紡紗或接穄以補所不　今秋值此水災田中粒米無收而村落乂都成澤國農也無粟女也無布情景之苦古不勝言刻辛大氣久　祭水不見退豆麥等難於補種時已冬令嚴寒迫近凍餒交至鳩形父　鵠面妻兒甑破蓬飛愁腸萬轉仰冡皇上皇太后恩卹發江蘇賑銀十萬兩憶萬哀鴻固己歡聲雷動吳但是災區窵遠　日正長卽此崑新兩邑災民飢口嗷嗷　從此可以無虞其然豈其然乎比來以水災登報者屢　募賑册子乞附報草分送者亦恒不勝屈但　見不鮮或等諸　　常談漫不加祭何哉竇在災祲之廣杯水車薪難於爲力使然也噫惻隱之心何人蔑　聚沙成塔集腋成裘爲目前計　籲求好善君子始終不吝施于而已作善降祥夫道不爽勿責廣絮還祈垂鑒此啓[  崑新兩邑求賑水災啓]  
[雪龕書潤助賑]  
　　堂區每字半元過大另議堂幅四尺半九五尺八角六尺元半屏條减半楹聨四五尺半元六尺八角八尺元半琴聨三角楷書倍之紈摺扇楷書半元女油扇兩元經收處城内四牌坊寳順堂書坊廟東土雙成烟筒店壞外東横盤街馬泰記土行 
[已丑秋買舟遊歴南洋諸島由暹羅至新嘉坡勾留十日興衞君鑄生格遇承以詩扇見論怱怱不暇答和昨抵申江依韻作二律寄贈並 
[祈炎洲冷宦惺噩生兩吟長同政]  
　　瀟灑丰姿迥出塵老來逸氣尚難馴乘槎逕去窮銀漢挂席曾經傍玉輪天下滔滔拚作客眼中落落屬何人論詩共對滄溟闊萬里鴻泥亦夙因漂零海上老馮唐掉首臨風鬢髮蒼奇思尚如雲變滅亮懷堪與自徜徉但知身外文章重未覺人圓歳月忙荒嶠　今多韻事求書　愛米顚狂[  晩霞生出嵩岳稿]  
[奉贈廬山舊隱王君省齋卽希指正]  
　　省識廬山隱齋頭景一新性情耽雅趣豪爽見天眞趨步追前輩君爲王紫詮先生高足吟哦柴此身會當同把盞好共鬥精神[  新安善夢生周聘三稿於仙蜨留香舘]  
[和苕北花隱原韵錄呈桂師教正并求筆削登報]  
　　那堪回負憶從前一别無端已半年有病不禁風料峭多愁怕對月轉圓夢驚鶼鰈心先碎繡到鴛鴦怨莫塡却嘆離多偏會少何時同醉夕陽天[  公陽里張小紅就正稿]  
[月泉將赴閩嶠因仿人臨别贈言之意率成俚餞之]  
　　同是琴飄劍泊人旅懷柱觸恨難伸而今挂席三山去雲樹凄迷倍愴神 
秋雲世態本悠悠秦越偏同共濟舟安得他時私願遂笙歌隊裏兩身抽[  幽栖仙侣補枝學吟草]  
[上海北市絲業會舘籌賑公所施少欽經收山東浙江賑捐九月初一至初四日第二千二百十八至廿一次清單]  
　　金陵崇仁堂募第十五次汪篤翁募思補過生由巨康莊來洋一百人合規元七十四兩二錢楊自銘堂由丁新記來六十元金陵莊椿山募何江堂助湖州由文報局來洋三十元寗波費公堂保合家大小平安十元沈華山十元漢記保平安六元鎭海税關宋寶章還願再求恙速愈六元宜昌東湖縣署鄭壽丞五元太倉王希鎭求病卽全五元乾泰士號五元鄞江司署徐愭氏銀四兩七錢裕記求子寒熱速愈四元　求妻諸病速全四元李誠甫三元盛源莊二元蘇州孫雨生募王善士二元廬江陳殿元助棉衣一元保平安一元張慶昇求病速愈銅洋五元以上初一日○邵小榮求諸病速全四季平安三十元東臺許陳氏求保夫疾速全曹寶銀廿兩周嘉言求妻病速愈廿元敬心子求母咳病速愈十元定海趙潤卿求病愈十元福記病愈完願十元市記爲子病愈完願二元太倉汗曾昌曾武求父病速愈五元庫門徐氏五元朱門高氏求病速愈五元范本安求身熱退凉三元常熱顧保彝賓興移助三元吳德爵求病愈二元李漢忠二元太倉　植三爲母還願二元無錫顧萬昌顧沛然告然泰然仭千四戶各一元顧子才大乳頭媽各二元同善氏一元陳止翁由寶順莊來爛板洋二元吳松張慕留募不留名助湖州洋十元無名氏助棉衣十元隱姓氏懷古堂席各二元仁德堂張思恩堂張敬　堂姚九思堂山裕德堂吳五戶各一元仁壽堂顧存義堂繆各錢五百十文共十一戶合洋三十元以上初二日○杭城聚仙閣吳因伯募楊家賢爲妻車氏血崩求速全洋一百元浙江布庫大使程國嘉求妾沈氏痢疾速愈由晋和莊來一百元在姓堂代募棉衣由寶和莊來五十元又古歛欒記五元鄭存仁助湖州五十元蘇城潘資一募心泉求舊症不發五十元常熟　恆和吳伯棠求父心病速愈三十元眞州杠思齋由恊源莊來廿元杭省梅道人病愈還願由豐泰莊來十二元周道生求病愈十元閩省吳記由源豐潤來十元祟川無名氏由南通州寄來十元海晏輪船中秋節費移助十元陸道善求父病速愈十元楊州榮記鳴記十元周樂善堂由漢鎭文國華寄北京船來九八五平它紋十兩朱涵如求妻病如愈四元不肖子爲先公廿周忌敬助四　顧毓卿求嚴親病愈四元登延年氏三元鎭江單善修三元蘇城金鼎一元揚州阜成典金燦致一元安定氏一元泰州延陵不留名棉衣欵一元浙紹鑑湖沈門王氏求咳嗽速愈由江西寄來一元蘇城夢每皮銅洋二元愛吾盧銅洋一元江西南昌縣寄來沈幼　林傑臣各爛板二元范鏡川羅小園怡怡堂鐘琢齋楊瀛仙五戶各爛板一元福建吳蘭力續募無名氏求平安想子氏求早得佳兒凡事順利各爛板十元從二山人求助爛板二元六十老人求延年益壽爛板一元以上初三日○總理海防營務處朱洋一百　常州董恩溥保佑母康健合家平安五元朱涇高平如　鄭徐氏求病速愈三元南橋戴烈一元秀水望益居士爲長子濟鹿求病速全由平望史寄來對開一元　杭無力子銅洋二元胡紹庭先生來漢鎭敦實堂募尚友堂洋例紋十兩零四錢一分林勉齋錢五千文合洋例文三兩三錢　分荆門温水書屋常九八五平文廿兩申一錢二分藜照堂移燄口費洋例文六兩共四戶合洋例文三十九兩八錢八分九七申規元四十一兩一錢一分蘇城華天益王半痴同募八月下旬桶捐錢一百廿二文集成方三百文舒沛之莊葉氏陸是宿朱陸氏願兒女安善四戶各二百文楊宇一百文吳濯記綢莊不留名十元共八戶合洋十一元錢三百零　文寗波鼎崇興望雲生募旭記麗記補過子三戶各蘭板四元疏蘭軒集德號各二元合芳聨隆號　興永興恊成金秋合發義合泰聨記眞記和利知鬼軒十二戶各一元顺興金聨慶各蘭板對開一元共十九戶合欄板大洋廿八元對開二元驉初四日 
[上海虹口元潛善堂施粥捐欵第四次清單]  
　　楊芳梅翁經募陳源盛洋廿元陳廣昌洋十二元恊興號洋十元廣昌崑　八元思艱室洋五元同善堂聚安德茂三戶各洋四元廣源利蕭怡和福泰三戶各洋二張則記林相軒苑氏劉氏四　各洋一元吳傑臣經募陳江氏洋廿四元楊慶聨堂楊經記二戶各洋十元余思衍堂洋五元松隱子洋四元韋昆池洋二元○以上共收洋一百三十二元又王克明助白米十石報菴助英十二月份吕宋票一條合併聲明 
 
 
 
] 

Page 10

 
 
   
 
 

Page 11

 
 
[光緒十五年十一月十二日京報全錄] 　 
　　宫門抄○諭旨一道錄前○發抄硃批五道○御史牟奏州縣捕役豢賊殃民請飭嚴禁摺○又奏飭州縣講求緝捕片○將軍長奏營弁賄縱金匪挖金請先行革職審辦摺○粤督督張奏奬布照磨片○豫撫倪奏據情代奏摺○又奏揀員調署知縣片○又奏命婦奏請建坊片○粤督張奏提督請給官銜封典片○又奏道員飭回本任片○十一月十二日吏部翰林院正紅旗值日吏部引見六十二名侍衞處一名正藍蒙二名圓明園六名○克王等因伊子賞翎縀謝恩○海緒因伊子補員外郎謝 
恩○孫詒經由東陵回京請安○燕起烈謝授甘肅甘州府知府恩○禮王請假五日○奎潤請假十日○掌儀司奏十五日祭奉先殿慶王行禮○召見軍機燕起烈麟書海緒皇上明日卯初二刻至壽皇殿行禮○發抄李鴻章奏候選道陳金鍾捐賑建坊奉硃批着照所請禮部知道欽此○又毅軍長夫口糧准其支銷奉硃批着照所請戶部知道欽此○又應徵舊欠錢糧完欠數目奉硃批戶部知道單併發欽此○又省城四關設廠放米奉硃批戶部知道欽此又永定河道萬培因飭赴新任奏　硃批知道了欽此○○掌浙江道監察御史臣牟蔭喬跪奏爲州縣捕役豢賊殃民請飭嚴禁以遏盜源而靖閭閻仰祈聖鑒事竊維各州縣捕役　設所以緝拿盜賊乃近來捕役名爲拿賊而實則豢賊者比比然也當賊之初犯捕役輙非刑拷掠所竊贓物若不知誤　捕役每任意訛詐且唆使誣扳良懦藉逞魚肉之私欲壑旣盈始行送案其黠悍者捕役復陰爲保護預備異日爪牙　之捕與賊親賊與捕習凡賊所未能之伎倆捕役更皆有以教之迨賊將開釋捕役暗向賊議定每月給錢若干謂之兌規矩以後無論如何倫竊永不拘拿故桁楊一脱畫夜肆行而賊從此愈明目張胆毫無顧忌矣夫賊之畏役甚於畏官捕役旣明明包庇賊又何憚而不恣其攘奪哉亦有迫於饑寒不必甘心爲匪一經懲創亟思煎洗自新而捕役之逼取規矩如故力無以應只得仍蹈前轍雖欲不爲賊而不能也在被竊之家捕役奉差勘驗入門便索差飯臨行復索差價其後並索購覓眼線資事主所費已多而贓賊迄無所　　於勒索不遂反將事主妄行拘押則又作奸藐法之尤者以故民間被竊隱忍而不肯呈報者往往有之况慣賊無不與捕役潜通聲氣偶遇　明州縣一聞緝拿卽送信令其遠颺若州縣不肖者大半徇庇蠧役明知故縱此所以盜賊熾而小民之受害無窮也臣生長鄉隅深悉此弊一邑如是他邑可知一省如是他省可知擬請飭下各省督撫轉飭各州縣嚴禁捕役豢賊惡習庶盜源可以漸戢閭閻亦得稍安矣是否有當伏乞皇上聖鑒謹奏奉旨已錄○○御史牟蔭喬片再州縣爲親民之官緝捕其要務也近日州縣於緝捕一事多不講求民間報竊或遲至十數日或遲至數十日始飭捕勘騐並有終不勘騐者事主呈催往往反被責押至於搶刦重案又每向事主多方抑勒令其攺重爲輕以規避處分玩視民瘼莫此爲甚又何望其除暴安良乎因思州縣於盜案固有查叅例限似竊案亦宜嚴定章程擬請飭下各省督撫令各州縣每屆三個月將所屬報竊若干案並已破未破若干案申報該管上司年饗卽以緝捕之勤惰爲州縣之考成勤則記功惰則記過庶能幹者愈以奮　茸者知所懲而於吏治亦不無裨益也附片具陳伏乞聖鑒謹奏奉旨已錄○○奴才長順卓凌阿跪奏爲營弁受賄縱令金匪偷挖金砂請旨先行革職歸案訊辦緣由恭摺仰祈聖鑒事竊准三姓副都統文格咨稱案據靖邊統領副都統銜護軍叅領文元在東山金塲拿獲金匪劉萬金一名解送來案　據劉萬金供認於光緒十四年七月間伊起意與逸犯張麻子二人邀得不識姓名金夫三名在東山金塲偷挖金砂間有隊官莫爾賡阿帶隊入山搜查伊向同溝挖金人等商允共湊金砂六兩送父該隊隊官弁勝玉等收受聽嘱容隱並未禁阻等情不諱質之防禦兼雲騎尉委叅領莫爾賡阿雲騎尉委叅領勝玉披甲委防禦賡音圖披甲委饒騎校玉海等恃符狡展堅不承認前情請先行奏叅以便歸案訊辦等因准此奴才等查該員等奏派帶隊搜查金塲並不實力奉行輒敢收受金砂縱令偷挖實屬有玷官常相應請旨將防禦兼雲騎尉委叅領莫爾賡阿雲騎尉委叅領勝玉均先行革職披甲委防禦賡音圖披甲委饒騎校玉海均撤去隊差以便提同劉萬金嚴訊確情按例擬辦除咨報兵刑二部查照外所有營弁賄縱金匪挖金請先行革職審辦緣由理合恭摺具奏伏乞皇上聖鑒謹奏請旨奏硃批着照所請該部知道欽此○○張之洞片再臣前次奏保添設粤東西兩省電綫出力人員内有候選布照磨鈕世俊請免補本班以知縣不論雙單月儘先選用奉旨着照所請分别奬勵該衙門知道單併發欽此嗣准吏部咨查奏定章程軍營中攻克地池斬擒要逆勞績　准越級保升今該員所請非應升之階核與奏定章程不符應令另核奏明請奬等因於光緒十五年三月初一日奏奉 
諭旨咨行到粤當卽恭錄咨行欽遵辦理兹據廣東海防善後局司道飭據兩廣電報局委員候選知府沈嵩齡核明照章改奬詳請覆奏前來臣覆核無異合無仰懇天恩將候選布照磨鈕世俊准其免選本班以縣丞不論雙單月儘先選用以示鼓勵出自鴻慈謹附片覆陳伏乞聖鑒謹奏奉硃批吏部議奏欽此○○河南巡撫臣倪文蔚跪奏爲據情代奏恭摺仰祈聖鑒事竊准調補山西巡撫臣衞榮光咨稱准咨代奏懇恩開缺一摺奉硃批衞榮光着再賞假兩個月毋庸開缺欽此荷天恩之逾格彌感悚以莫名伏念續假以來满望調理稍痊卽便登程北上無如多方醫治迄無大效雖精力較前稍勝而步履仍復維艱據醫者云此由肘血過虧脾胃虚弱自非寛以時日安心調理未易復元再四思維不敢以病軀戀棧惟有籲懇天恩俯准開缺俾得悉心調理寔出 
高厚鴻慈將來醫治稍痊卽當泥首宫門求賞差使斷不敵稍耽安逸自外生成咨請代奏等情前來理合據情代奏伏乞皇上聖鑒訓示謹奏奉硃批另有旨欽此○○倪文蔚片再陽武縣知縣　逢源現經調省所遺篆務應卽揀員調署查有沈邱縣知縣汪慶長辦事詳愼堪以調署該員任内並無盜刼已起四叅徵收錢糧有關降調處分據藩臬兩司會詳來除批飭遵照外相應附片陳明伏乞聖鑒謹奏奉硃批吏部知道欽此○○倪文蔚片再據鄭工善後局司道會詳稱前年冬間各州縣派辦稭料正值嚴寒風饕雪虐牲畜沿途倒斃車戶裹足不前寗陵縣知縣錢繩祖禀承母訓捐助車價並捐補折耗料價銀一千二百餘兩以紓民力是以該縣辦料著有成效實屬深明大義核其銀數與建坊之例有盈無絀請將錢繩祖之母任氏奉請建坊以昭激勸等情前來臣覆查無異合無仰懇天恩准將一品命婦錢任氏在於本省浙江仁和縣地方照例自行建坊給予樂善好施字樣以旌善行謹會同河東河道總督臣吳大澂附片具陳伏乞聖鑒訓示謹奏奉硃批着照所請禮部知道欽此○○張之洞片再准督辦欽廉防務雲南提督馮子材函稱本年欽奉兩次恭上慈禧端佑康頤昭豫莊誠壽恭欽献皇太后徽號恩詔内外文武各官悉照現在職銜給予封典等因欽此伏念子材猥以菲材謬膺專閫南關之役渥荷恩施賞加太子少保銜並先後議叙加九級異數殊榮捐糜莫報溯查咸豐九年奉命督辦鎭江軍務曾由提督銜甘肅西寍鎭總兵請給三代一品封典同治元年在廣西提督任内恭遇覃恩復給本身妻室並封伯父胞兄一品封典兹復恭逢慶典禮成聖恩渥沛擬由太子少保銜懇恩賞給封典但未悉應當如何辦理等情詢商前來臣查馮子材仕歴三朝身經百戰近年平定瓊州黎客各匪督辦欽廉防務邊圉晏然勳勤卓著兹逢慶典推恩該提督應得本任一品封典前已迭蒙恩給現在擬由太子少保銜懇請賞給封典自與恩詔條欵相符竊查該提督之意甚以叨加文銜爲榮惟太子少保係文階正二品若給予二品封典該提督久已迭叨提督一品之封似有參差若仍按武職一品請封又未足以彰恩賞宫銜之榮遇此事外省查無成案臣實未敢擅擬其應如何賞給封典以示恩眷而勵勳勞之處伏候聖裁出自逾　　鴻施謹附片具陳伏乞聖鑒謹奏奉硃批該部議奏欽此○○張之洞片再雷瓊道朱采本年因公進省偶感風寒觸發在瓊積受瘴病請假兩月在省醫調當飭委候補道顧元勳暫行代理均經奏明在案嗣據該道朱采調理就痊禀請銷假經臣以瓊州改設練軍籌辦炮台工程招商開礦伐木諸務事體繁重文牘難詳暫留該道在省面商籌辦兼令會辦營務處現在諸事均已定議應卽飭回本任迅速舉辦除分檄飭遵外謹附片陳明再廣東總督係臣本任毋庸會銜合併聲明伏祈　聖鑒謹奏奉硃批吏部知道欽此 
 [ 
 
 

Page 12

 
 
[光緒十五年十一月十三日京報全錄] 　　 
　　宫門抄○諭旨　道錄前○發抄　硃批四道○大臣興等奏援案請撥粥廠賑米摺○將軍祥等奏蒙員患病給假調理摺○鄂撫奎奏接署知縣片○新撫魏奏委署知縣片○楚督裕奏揀補副將要缺摺○粤督張奏派員查辦猺匪展接電線添募營勇各緣由片○十一月十三日戶部通政司詹事府廂白旗值日無引見○銘公服满請安○信侯續假十五日○召見軍機皇上明日午初進南海至皇太后前請安畢仍由舊路還宫○發抄魏光意奏審明迪化縣客民吕振林搶奪陳萬發養女案定擬奉硃批刑部速議具奏欽此○曾國基奏籌欵委員採買米石辦理賑糶奉硃批着照所請該部知道欽此○張曜奏各屬舊案交代請免造册奉硃批着照所請戶部知道欽此○又章　縣堤埝漫溢道員李希杰奏叅摘頂已屬情法至當並請俟河道廳汛設定以後再照河工議處奉硃批該部議奏欽此○○臣興亷臣游百川臣潘祖蔭臣高萬鵬跪奏爲援案請撥粥廠賑米以恤貧民恭摺仰祈聖鑒事竊照通州地方每年冬間王恕園等處設廠放粥歴蒙恩賞賑米分撥各廠煮粥散放欽遵辦理在案兹據通州知州漲洮灃詳稱通州爲水陸衝衢當此災歉之餘本地貧民及外來在通壩沿河一帶謀生者不少迨至冬令實乏生計擬請援照成案奏撥賑米八百石分給各粥廠妥爲煮放以濟民艱等情前來臣等伏查該州所稱本境係水陸通衢外來貧民謀生者衆現屆隆冬餬口維艱向係實在情形合無仰懇天恩賞給粟米八百石卽由通倉支給應飭該州分撥各廠煮粥施放以廣皇仁至應需柴薪人工等項仿照向章由各廠紳董自行核辦所有臣等援案　撥粥廠賑米緣由謹合詞恭摺具奏伏乞皇上聖鑒再臣潘祖蔭現在入闈臣高萬鵬現在請假俱未克呈遞繕牌合併陳明謹奏奉旨已錄○○奴才祥麟奴才車林多爾濟跪奏爲蒙員患病照章派員查騐屬實給假調理恭摺仰祈聖鑒事竊據三音詁彦部落盟長王特固斯　齊爾呈報前據本盟王車林多爾濟呈稱素患腰痛加以嘔吐神迷等証雖經醫治難期速痊誠恐有誤要差懇祈照章給假調理等情正在辦理間接惟理藩院札開奉旨以車林多爾濟補授何貝欽此等因當卽檄飭新授何貝王車林多爾濟迅速力疾任事叩謝天恩等情去後旋據該何貝王呈稱竊職世蒙 
皇恩涓埃未報今復荷隆施補授本盟何貝重任自應竭盡愚誠以圖報效無如卑職病勢沉重實難力疾任事呈請照章派員查騐給假調理如准所請所有札薩克印務派委本旗營旗章京台吉逹什多爾濟署理等情轉請查辦前來當卽照章派委筆帖式崇肇前往查騐屬實取結禀覆前來奴才等伏查該新授何貝王患病現經派員查騐屬實自應照章給假兩月令其調理其札薩克印務卽照所請派委管旗章京台吉逹什爾濟署理除將取到印結存案備查並核覆遵照外　合恭摺具奏伏乞皇上聖鑒謹奏奉硃批着照所請該衙門知道欽此○○奎斌片再漢川縣知縣陳豪因病請假所遺該縣印務當經飭委本任鍾祥縣知縣黄世崇代理在案兹查黄世崇到任以來於地方事宜辦理悉臻妥善應卽飭委接署據布政使蒯德標按察使覺羅成允會詳前來除檄飭遵照外謹會同督臣裕祿附片具陳伏乞聖鑒謹奏奉硃批吏部知道欽此○○魏光燾片再代理迪化府知府潘時策交卸代理遺缺查有吐魯番同知黄丙焜才具練逹爲守兼優堪以委署據兼理新　布政使兼按察使銜鎭迪道恩綸具詳前來除由臣批飭給委外謹會同陜甘總督臣楊昌濬附片具奏伏乞聖鑒謹奏奉硃批吏部知道欽此○○頭品頂戴新授盛京將軍湖廣總督臣裕祿跪奏爲揀員升補副將要缺以實營伍恭摺仰祈聖鑒事竊准兵部咨湖南永順協副將汪　順病故遺缺係陸路題調之缺應令迅揀合例人員升調等因移咨到臣查例載各省題調之缺儘先現任人員題請調補如無合例堪調者准於現任應升人員内揀選保題升用等語臣於湖南省現任各營副將内詳加遴選除沅州靖州永綏各協副將俱係題調要缺衡州協副將馬朝龍例應廻避本省寳慶協副將詹定邦甫經給咨赴部引見尚未受劄均不合例外其餘長沙常德乾州各協副將或缺居緊要或人地不宜實無堪調之員自應照例在於現任叅將應陞人員内揀員陞補查有湖南提標中軍叅將紀文鑑年五十五歲廂紅旗漢軍紀彬佐領下人由筆帖式補放鑾儀衞整儀尉轉陞雲麾使光緒三年補授湖北荆州城守營叅將十年經前署督臣卞寳第奏請與例應廻避本省湖南提禁中軍叅將田宗營兩相調補祗領劄付於十一年十二月十七日到提標中軍叅將調任十二年副將列等案内保列一等該員年强才練營務熟悉以之升補斯缺洵堪勝任且歴俸已满二年核與陞補之例相符合無仰懇天恩俯准以湖南提標中軍叅將紀文鑑調補永順協副將實於邊防營務有裨如蒙俞允俟部覆至日給咨送部引見以符定制除飭取該員履歴咨部外謹會同新授雲貴總督湖南巡撫臣王文韶署湖南提督臣周瑞龍恭摺具陳伏乞皇上聖鑒訓示再所遺湖南提禁中軍叅將員缺係陸路題補之缺湖南省現有應補人員容臣另行揀員請補合併陳明謹奏奉硃批兵部議奏欽此○○張之洞片再廣東連山廳猺排踞王嶺之脊界連粤湘桂三省深山重谷羣猺恃險負固屢作不靖自道光十二年剿辦以後漸就安戢近二十年其堧悍之猺排故態復萌每每出巢刦擄焚殺民村亦遂紏衆互相報復讐隙日深滋曼日廣良民被其擾害不得安居歴年文武均以拘拿購捕空談敷衍了事兵差人等俱無敢入猺山傳人緝犯者地處山僻距省遥遠地方多不據實禀報省城無憑核辦以致肆無忌憚愈逞兇殘本年正二月間迭據連州直隷州知州朱璟署連山綏猺廳同知輔良三江協副將宋福慶禀報連山軍寮火燒等猺排與梅村上坪村民衆尋釁紏黨至菜園壩火鋪麾一帶焚掠砲斃民人迭經派撥兵勇查拿該排猺愍不畏法恃衆抗拒屢出肆擾該文武會禀請派兵勇查辦前來黨經檄飭署南韶連道林賀峒抽調兵勇三百餘名馳往連山督飭地方文武將歴年　猺擀釁之案澈底查辦安撫良猺嚴緝奸民其三稔惡之猺排相機懲辦以消亂萌旋據該道林賀峒查明自光緒元年迄今民猺積案六十七起猺控者僅止二起餘皆自逞强横肆行報復其兇惡最著之猺排爲殺人坪打鐵冲黄瓜冲三排自來未經懲創而火燒寨新寨耳環冲等處寔爲黄瓜冲等排出入門戶該處屢酿巨案此次飭令交兇屢杭不遵當經該道調派兵勇進火燒寨等處圍捕該猺先已逃匿各軍進燬其巢搜獲殲斃悍猺數名而著名之皮道二油里唐三諸兇均在逃未獲殺人坪打鐵冲黄瓜冲三排仍負固不服申爐坑上蒂源久暗三排仍復抗傳不到藐法情形極爲頑悍可惡臣維民猺相攻爲害無所底止必須將猺寨民寨積年兇悍滋事之匪分别拿獲懲辦始足以弭後患而示持平惟猺人負山爲固伺便出擾民人恨之切齒若不先將猺排各匪搜　懲辦只辦民寨之匪則民人不服然非懾以兵威則猺人斷不能　匪聽命此時若不早辦以後釀成巨患必致重煩兵力復經遴員候補通判鄭敬善署理綏猺同知就地募土勇五百名隨同林賀峒籌曾並飭將電線由英德縣展接至連州以速軍報正在布置之際林賀峒適以丁憂離粤現廣東道員中無委辦之員兹查有廣西丁憂候補道前南寗府知府何照然果毅有爲曉暢兵事上年冬　經前撫臣沈秉成派辦慶遠府土族匪徒黄國經等滋辣一案擒渠散脅辦理迅速尤見才識查猺排境接廣西事關兩省前經電商前廣西撫臣高崇基札調該道來東督辦連州猺排事宜辦有連州連山兩屬文武及三江協弁兵並歸該道何照然節制以一事權飭郎添募親兵一百名馳往連州連山等處體察情形妥爲辦理並調廣西分防平樂府之時將梁效賢率領部勇一營前赴猺山西面賀縣一帶堵遏以資協助現議辦理之法惟在分别良莠宣諭良猺勿得黨庇助惡其不法猺冲則分路扼要築卡斷其鹽布木植貿易以圍之焚山開路兵勇步步進紥擇其猺排中腹心之地　　紥營數月以後該猺必然窮蹙自當縛献兇渠一切咸受約束一面嚴飭民寨勒交兇匪將歴年民猺互控刼擄之案澈底清厘其往來猺山搆釁滋事之奸民尤須捕獲懲辦以期永息釁端再將築碉留勇移官增汛各事宜詳　籌辦以期經久綏安所有派員查辦　匪展接電線添募營勇及續調道員赴連澈辦各緣由理合附片具陳再廣東巡撫係臣兼署毋庸會銜合併聲明伏乞聖鑒謹奏奉硃批知道了欽此 
 [ 
 
