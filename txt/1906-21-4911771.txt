# 1906 - 21 - 4911771

 

Page 1

 
 
[電傳諭旨]  
　　十二月念五日奉上諭學部左侍郎熙瑛由翰林院升卿弍迭掌文衡克勤厥職前因患疾請假調理茲聞溘逝軫惜殊深加恩著照侍郎例賜卹任内一切處分悉予開復應得　典該衙門查例具奏欽此同日奉 
　　旨光祿寺卿著管廷鶚補授欽此　同日奉上諭那桐著賞國史館總裁欽此　同日奉上諭世續著稽查欽奉上諭事件處欽此　同日奉 
　上諭錫良奏特參庸劣不職文武各員一摺四川署酉陽州知州綿州直隷州知州余維口政治懈弛不勝煩劇巴縣知縣傅口齡才具竭蹶難勝煩要東鄉縣知縣鄒放敷衍塞責毫無實跡射洪縣知縣蔣熊公事隔膜爲人欺朦西充縣知縣郭長年辦事顢頇毫無振作鹽源縣知縣王春澤胆怯才庸不勝邊要均著開缺另補卽用知縣土曜南遇事退縮不知奮勉鄭揆一才具昏庸難膺民社惟文理尚優著以敎職歸部銓選温江縣知縣鄧爾棨縱勇誣良治獄草率榮經縣知縣松濤才識庸闇辦事糊塗委管棨木縣糧務候補知縣謝文藻冒銷弊混利令智昏試用鹽大使陳禮抽釐舞弊均著卽行革職卸管裏塘糧務試用通判余應詔遇事張皇幾悞大局前署廣元縣典史彭述詐贜濫索試用典史任廷璠膽大妄爲邱恩霈隱匿口贓均着革職永不叙用署酉陽州州判試用府經歷劉同方縱口釀命著革職歸案審辦前裏寺守備補用遊擊張世宗聞風擅退罔顧軍律酉陽營遊擊陳飛鵬性情昏暴舉止乖張靖遠營遊擊橋占淸貪口狡玩不恤兵士候補千總李宗笏狡詐貪婪行爲鄙劣着一併革職張世彥情節較重並著發往軍台効力贖罪以示懲儆餘著照所議辦理該部知道欽此 
　　電傳宫門抄○十二月念五日召見軍機廉興 
[乙巳週年中國大事記其四冬季]  
十月二日　鄂督張改辦統捐江蘇京官奏請挽回　　　路外部准開海州商埠 
四日　美國兵槍傷安慶民婦 
六日　唐紹儀會辦京漢鐵路 
七日　廣東連州戕害姜敎士五人 
八日　日本派小村壽太郎爲議約全權大臣 
十二日　唐紹儀會同盛宣懐騐收京漢鐵路工程俄使要求改正恰克圖條約 
十三日　以慶王那桐瞿鴻機袁世凱趙爾冀爲東三省　約大臣俄人在伊犂新疆等處分設道勝銀行支店美使爲連州敎案要索賠償 
十五日　魯撫楊與德國膠州總督議定掾兵條約 
 
 
 

Page 2

 
 
十七日　東三省照嘗設郵政局 
十八日　商部奏定鐵路軌道 
十九日　派義使許珏爲義國賽會監督 
二十日　日使小村壽太郎覲見　兩宫 
廿一日　改派唐紹儀爲滬寗鐵路督辦 
廿二日　唐紹儀署外部右侍郎伍廷芳調署刑部右侍郎胡燔芬調署工部右侍郎中日兩議約全權大臣開正式會見禮 
廿三日　派唐紹儀爲會議滿洲條約大臣 
廿四日　上諭鑄造一兩銀幣定爲本位 
廿五日　日使提出東三省條約十二條　海參威俄兵擾亂政府派商船保護華民 
廿六日　以陸徵祥爲荷蘭公使兩國全權大臣開第二次會議 
廿八日　兩國全權大臣開第三次會議户部奏准上海開弛米禁 
三十日　上諭着派政務處王大臣設立考察政治館 
十一月一日　馬玉崑率兵分駐古北口及庫倫等處 
二日　派肅親王往内外蒙古整頓兵制財政 
三日　商部奏定礦務局章程振貝子奏請改革官制德國膠督己訂定高密縣撤兵章程 
六日　政府擬定公使品級直督袁奏請開弛圍塲舊禁膠州德國稅關歸併中國海關之約在京畫押 
十日　駐京俄使允賠海參威華商損失 
十一日　鐵良補授户部尚書松壽補授兵部尚書柯逢時補授户部右侍郎上諭設立學部以榮慶爲尚書熙瑛爲左侍郎嚴修爲右侍郎國子監着歸併學部 
十二日　上海會審公堂西捕辱官日本留學生因取締規則全體停課 
十三日　福建林爾嘉認捐五百萬金創辦勸業銀行 
十四日　正太汴洛道淸各鐵路歸併京漢辦理 
十五日　考察政治大臣端方戴鴻慈由秦皇島抵吳淞又澤公尚其亨李盛鐸由京起程 
十六日　學部議設四司商部電致滬道公堂一案宜照約辦理 
十八日　留日學生電請政府要求速改取締規則 
二十二日　上海罷市西國團練兵水師兵出巡 
二十四日　滬道袁親至各馬路勸令開市外部電飭浙撫彈壓湖州梟匪 
二十六日　江督周奉電旨赴上海中日滿洲條約兩國全權大臣畫押 
二十七日　上海會審公堂開訊 
二十八日　上海公堂全案移至北京外部與英使直接交涉 
十二月一日　開放滿洲商埠十六處粤督岑籌廣九鐵路 
三日　外部照會俄使請撤哈爾賓等處俄兵 
五日　江督周電商修改上海會審章程 
七日　接收膠州海關 
九日　外部電來三省各將軍查明俄國現在情形爲中俄議約之豫備 
十日　漢沽鐵橋開車 
十一日　端方補授閩浙總督督龐鴻書補授湖南巡撫 
十二日　呂海實補授兵部尚書陸潤庠補授工部尚書陸寳恩補授都察院左都御史 
十三日　那桐授大學士榮慶授恊辦大學士張仁黼授兵部左侍郎吳　江　軍電請外部拒絶俄國要求鐵路礦產旗 
十四日　張亨嘉補授都察院右都御史 
十五日　中日滿洲條約　皇上在懋勤殿用寳徐世昌鐵良補授軍機大臣 
十六日　開放濟南維縣周村三處商埠袁世凱鐵良議决試辦鴉片專賣法世續授東閣大學士那欄授體仁閣大學士 
十八日　張行志補授陜甘固原提督 
廿一日　澤公尚其亨李盛鐸由上海起程留日學生一律上課 
廿二日　論袁世凱毋庸開辦兼差 
[招募華工開鑿運河]  
　　二十四日倫敦路透電云美國筦理開鑿巴拿馬運河之總工程師宣言云此河工程祇可招募華工課字林報 
[電告南非洲禁止華工事北京]  
　　南非洲領事劉玉麟電禀外部畧謂英議院倡議禁華工入南非洲之事英殖民大臣及南非礦務總監工員均不以爲然已電禀英政府請勿主持禁華工商往南非洲云（閏） 
[袁督位置歸國留學生天津]  
　　袁督夙注重敎育此次以畱日學生因誤會日本文部省令不乏内渡之人特出示諭令留學日本内渡各生無論官費私費於到津後卽赴學務處報各註明官費自費何年月日入校曾習何科卽由學務處註册將該生等分别附入北洋師範學堂或議立遊學預備科或撥入北洋大學堂高等學堂工業農業學堂視其所學程度酌量分配以免前功盡棄云（閏） 
[嚴侍郎奏請蒙小學緩課四書京師]  
　　學部嚴範孫侍郎奏稱四子書文義精深非蒙小學生所能領會請於小學功課内節去四書另添他項適用科學以免有名無實（陽） 
[改貢院爲支那師範學堂武昌]  
　　鄂省創設支那師範學堂係以天干編數現己借地先開甲乙丙戊等堂惟將來十堂齊開箸錄生徒不下千餘名非有極大之區不能容此多士刻下張宫保命將貢院改造十郡師範總學堂己委高澤畬太守凌霹估工監修並飭先繪圖樣呈覽（文） 
[新疆奏設學堂新疆]  
　　新疆設立行省已二十年雖經歴任撫臣於南北各城鄉廣建義學省會外邑分立書院而學務迄未見振興邇由署新疆巡撫吳中丞就現有書院酌量改設學堂敎習暫緩延聘西人卽於蘭州學堂内選聘算學輿地體操之員來新漢文敎習俟開辦時再於候補中擇品行端正學問淹通者充當至泰西語言文字以英語爲重德語法語次之前撫臣陶模於省城奏設俄文學館聘京師同文館學生辦理繙譯兼充敎習並委漢文敎習一員挑選學徒以八十名爲定額分立課程頗有進步現擬歸并學堂仍課俄文再聘精通英德法各國語言文字者以補其所未儻所選學生分内班外班暫以八十人爲定額客籍約選十之二三另設初級師範學堂令年長者肄習以備他日小學堂敎習之用再於堂内設一蒙養學堂令幼童自七歲至十四歲者入堂肄業俟畢業後可選入備齋（露） 
[南潯鐵路借定鉅欵江西]  
　　南潯鐵路計長三百里需欵三百萬兩迭經招股迄無成議前由撫憲胡中丞委江文兩觀察親往揚州敦勸江西鹽商蕭雲浦周扶九兩封翁放借一百萬 
 
 

Page 3

 
 
　　兩週年七釐行息指定鹽斤加價欵内抵押淸還並由出洋考察政 
治大臣李木齋星使侍讀學士蔡和甫閣學由滬傳電至贛請總辦李薌垣方伯赴滬面商并傳電至揚請蕭周兩封翁赴滬面訂一切茲聞業己借定一百萬兩准於明春兌欵興工或謂又招定司徒某股銀百萬包修百里未知確否（信） 
[廣九鐵路堅持自辦北京]  
　　廣九鐵路英人要求代築日前政府得粤督電云英公司代理人羅士來省議廣九路事意欲代築當告以九龍租界以内之路旣由英政府修造其廣州省城至九龍華界之路亦應由粤自行籌欵辦理路權各有專主彼此兩不相涉英商代築一層請作罷論俟將來彼此路工告成再商接軌辦法至怡和前派工程師測勘該路所用薪費若干由粤歸還惟工程師所具該路圖說應行交出倘英使向部提議祈堅持握定自辦宗旨云云（來） 
　　按昨報譯字林報登英使力爭粤漢路約卽係此事惟誤廣九爲粤漢故附正於此 
[續誌廣東官商會議路欵之衝突廣州]  
　　廣東官商會議路欵之衝突己略誌昨報茲悉十八日委辦鐵路司道各員詣廣濟醫院會集衆紳商磋商籌欵興辦鐵路各行商均反對加抽七成台砲經費之說辯駁良久座中有商董某私謂官塲辦事向失信用如前日運動會且閙此怪像况籌欵辦路其事更爲重大乎不意有某觀察頗通粤語遽拍案怒叱曰今日委辦鐵路各員多有擔任義務不受薪金者何得如此云云各商不服咸謂今日集議係由官請到會乃欲横加壓制如此野蠻誠何以堪於是衆情洶洶勢將鬨堂隨有起爲調處者衆商已紛紛散去無從排解矣寒 
[組織開通航路事宜湖南]  
　　常德府酉港地方爲湘省西路商務繁盛之地惜港路太淺不特輪船不能通行卽民船稍大者亦難直抵埠岸前經郡紳李致楨劉棣蔚等集議開通以闢航路而拓商務先擬籌集鉅欵興工開挖俟工竣後再由各輪船民船分别按貨抽捐以資彌補建議經年尚未就緒聞現在組織將成已由李紳於初四日附聚興小火輪船晉省謁見大憲禀商一切辦法矣（初） 
[奏天警務之一斑盛京]  
　　奉天學務處禀報趙留守畧謂警務學堂第一班各學生程度尚未深造是以僅給修業文憑畱堂學習以觀後效由職處刷印修業憑照蓋用關防於十一月二十日由職道穀孫前赴警務學堂按照造送名册逐名點驗計上取中取下取一百十六名發給憑照一百十六張不取者十八名自母庸給予憑照理合造具淸册呈請察核經趙留守批云候飭警察總局知照繳册存抄發（雨） 
[奏請改土歸流廣東]  
　　粤督奏廣西土司各官多不知遵照新章認眞敎導以致土民頑梗性成動輒滋事擬請將土司各缺一律改流以期各土民訓練成軍以資保衛摺已交議未知果能照准否（閏） 
[會議催辦商標辦商標註册北京]  
　　前各國公使照會外務部請將商標註册章程速卽照覆以便頒發遵守母再遲緩昨日該部大臣與某國公使會議此公使會議此事已擬咨催商部赶速辦理矣（官） 
[商部劄發乙字本密碼電報北京]  
　　商部以重要各事須加嚴密特編訂密碼電報通頒各省商務議員及各埠商會總恊理應用凡商界緊要事宜或須逕電商部核奪或各省各埠彼此商榷概可通用部頒電碼譯發以免洩漏此項密碼電本定名爲乙字本俾有區别云（可） 
[工部擬嚴催各省報銷淸册京師]  
　　工部陸大司空到任後整頓一切公事頗爲認眞並查核前經咨催各省報銷迄今尚未造册送部因商之各堂擬嚴催各省將軍督撫查照前案所有核銷城垣局廠軍火物料等項報銷其年分太久之案從寛免造細册其近年由本部核銷之件已經咨明立案者速爲造報其經本部駁查各案亦卽聲覆如再逾限定必奏請分别議處以淸案牘（龍） 
[内摺仍不發抄之原因京師]  
　　向來内閣每日收到之摺片惟外摺發鈔内摺悉秘不宣（凡各省督撫將軍之摺爲外摺京中各衙門之摺爲内摺）今年因有人向軍機王大臣建議謂内摺有關繫政治者甚多除應秘密外餘應宣布以供考求然近來於内摺逐日所奉硃批雖一律發抄而奏摺則仍多秘密甚至有與外交毫無關涉之事亦不宣布或謂如吏部之補缺處分户部之報銷等事多有不可使外人得知者且軍機章京六部中人如一律宣示於本衙門同事多有不便故仍設法擱起云（月） 
[兵工廠改用日本顧問官及匠目湖北]  
　　湖北兵工廠向用德國匠師製造槍砲近年當道方針漸改延用日本顧問官二員又匠目十五員刻己陸續到廠聞顧問官按月薪銀五百元匠目一二百元不等（字） 
[奏派陳京堂會辦交付賠款事宜北京]  
　　近聞户部奏派上海銀行總辦陳宗嬀京堂會同上海道辦理交付賠欵事宜己蒙允准（盈） 
[奉天將軍奏准設立銀行京師]  
　　奏天將軍趙留守日前有摺到京請在奉天設立銀行以爭先著而保利權（指中日議約日人擬設銀行於奉天等處而言）業經允准聞留守擬訂該銀行辦法務求資本充富以備將來開放通商之處一律分設支店（盈） 
[奏發福州商會關防福建]  
　　昨日商部奏請發給福州商務總會關防奉旨依議（日） 
[鄂垣重修馬路武昌]  
　　督憲張香濤宫保因省垣馬 
 
 

Page 4

 
 
路修築殊不合法擬從明歲正月起一律改良限三月竣事另在上海購東洋車六百輛招人承領以便馳行於馬路中（民） 
[駐紥神户領事長福上商部書（爲籌抵制日本棉紗精糖火柴事）]  
　　竊維日俄之和局旣成東亞之商務復振日本爲亞洲工業最盛之國而又適與地大物博之中國爲鄰吸其原料而製造之復出而售諸其市因勢利導其進步之速固無足深怪然彼之所得卽我之所失也若不亟籌抵制之方漏巵日甚一日試徵諸本年秋季神户中國進出口貨之總額可見一斑矣查我國進口貨之大宗以棉花爲首屈一指然其數每不足以與出口棉紗之價値相抵卽以是季而論相去已有百五十萬元之多除人工運費約占三分之一外則我以固有之利一轉手而讓諸他人者已不下百萬元矣近聞滬上殷商有創設一紡績棉紗大公司之議若能辦理得法出品精良亦未始非挽回利權之一道蓋我製成之貨自有内地鎖塲但能廉其稅率妥加保護則無患其不足以與日紗爭勝也日本精糖會社之設亦仿此意故開辦僅祇數載遂將怡和太古兩家每年進口一百餘萬金之精糖一掃而空之今且綽有餘裕已兆輸出之機於我國雖是季出口所値者不過區區數千元然以日本之毅力精心而又有台灣靑糖爲挹注之資逆料數年之後日本之精糖將又爲出口之一大宗矣東三省土腴地廣倘能考求土宜植以甘蔗菜菔之種借用牛馬之力取其汁以製糖集其滓以飼之費廉則事易舉以粤省淡水海陸豐各屬地方之小亦能采用此法自不難仿而行之以啓莫大利源於中土之上腴所望我國人母畏難母苟安致落日人之後耳火柴爲出口之大宗自我國爕昌公司崛起於漢口製出之貨爲長江一帶日本品銷路之勁敵日人相顧失色乃倡議聨合一大度力司以爲抵制之策度力者合數公司蔌數十同業之財產資本而成之極大公司也近日神户北海道等地方各火柴廠均已派代表人前往東京提議於農商務省無論政府能否准其專利志在必成聞其所集資本金定爲六百萬元報效政府之欵第一年全數寛免第二年完納半數第三年以後始照數完納另有禁止製造劣貨之議以保全通行商標之名譽事關商務競爭想日政府當樂於贊成但未知我爕昌公司聞之亦思有以抵制之否滿洲森林大木所在皆有製造柴枝之原料不患其無加以邊地工價之廉遠在日工之下倘能於奉天境内開一火柴製造廠略仿日本政府烟草專賣之法斟酌行之旣可爲貧民開衣食之源又能爲國家增加歲入一大進款利國便民莫逾於此矣(顚) 
[商部王參議致上海道函(爲詢帋稅事)]  
　　在香港時有大成造帋公司禀求核減帋稅兾與洋帋一律查原禀所稱洋關稅則紙貨有每担征稅三錢者有估價値百抽五者又德國日本所出機器帋運入中國各口岸均按每担納正稅三錢而上海土造如倫章華章二廠所出之帋則報納正稅每担四錢各等語未知是否屬實敬煩台端轉詢稅司將德國日本運來紙貨收稅若干本埠倫章華章所出紙貨收稅若干開一詳細淸單見示以憑核辦實深盻切(顚) 
[上海道覆商部王參議函(爲查明紙稅事)]  
　　查德國日本來紙收稅若干本埠倫章華章收稅若干當經函請新關稅司查復茲接好稅務司復函按照新訂稅則凡磨過印字帋每担征稅七錢或値百抽五聽商自便未磨印字帋每担征稅三錢寫字帋每担征稅一兩二錢他類帋每担均按値百抽五倫章等廠之帋當時本擬援作舊章之次等帋每担征稅四錢嗣因西歷一千九百另二年卽華光緒二十八年八月間中英新訂之續議通商行船條約所載中國裁撤厘捐之第八節旋於二十九年十二月間奉到總稅務司扎奉外務部札開現在新約尚未舉行所有各省機器廠貨如報出口以及分運内地各處暫照値百抽五完一正稅准其沿途概免重征飭卽一體遵照辦理等因本關遵卽分别函致出示照辦是以倫章等廠所造帋章凡運出口或八内地至今仍照値百抽五完一正稅之後給予運憑不再重征若由香港運來廠帋如入内地除照章完納正稅外復収一半稅因香港應作外洋論等語用特奉復卽祈察照(顚) 
[派兵彈壓韓境]  
　　二十四日東京電云日韓各大臣因韓國沿海一帶時有刦掠之亂刻己由韓京添派警兵前往彈壓 
[駐韓總監起程]  
　　二十四日東京電云日本派往韓國筦理韓事總監之隨員人等定於十二月二十六日起程前往 
[法新總統定期授職]  
　　二十四日倫敦路透電云得官塲傳言法國新舉總統弗利勒君定於西歷二月二十號授職 
[英皇子將抵亞洲]  
　　二十四日倫敦路透電云英國派往日本齎送徽章之康諾脫皇子埃塞已抵蘇彝士運河 
[德外部大臣卒]  
　　二十四日倫敦電云德外務部大臣克力蜀芬伯爵刻已去世譯字林報 
[己選議員人數]  
　　二十五日倫敦路透電云自普通選舉開始迄今己選得議員二百八十一人計自由黨得一百七十八人聨合黨得七十六人工黨得二十七人自由黨勝九十人 
[法新總統之智識]  
　　二十五日倫敦路透電云法國新舉總統弗利勒君富於自治力性好謙遜而無自用之意譽之者皆以第二魯勃脫稱之譯文匯報 
[誌謝天足足女學堂贈絹製花草]  
　　天足足會女學堂所製各種紙絹花草惟妙惟肖直可亂眞供之案頭能令四時皆春百卉無色手術之美眞堪方駕針神昨承以折枝牡丹紫藤蠟梅諸品惠贈爲誌數語藉謝雅貺(容) 
[謝贈通學報]  
　　昨承東吳范君褘任君廷旭以所撰通學報第一册媵函見贈是報上層分英文漢文算學歷史地理理化六科下層分社論譯譚外論智囊雜俎小說時事新聞來函餘錄等資料旣富選擇頗精有益學界殊不淺也(顚) 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[商部奏職官辦事朦混藉端招摇請旨懲辦以肅商政摺]  
奏爲職官辦事朦混藉端招摇請旨懲辦以肅商政恭摺仰祈聖鑒事竊於光緒三十一年十一月二十八日由内閣抄出吉林將軍達桂等附奏記名副都統卽補參領瑞徵辦理吉林工藝廠虚糜浮冒一片奉硃批該衙門知道欽此查原奏内開吉林前因開辦工藝廠經前將軍長順委派瑞徵前往粤滬等處集股曾附片具奏在案嗣該員來禀欲謀爲議員署將軍富順因其股欵曾否招妥未據禀　不卽咨派是以前准商部電詢議員之事富順曾以似無把握之言咨覆迨奴才達桂接任後據該員面禀己在本省就地招股建造工局房屋並擬造廠屋等語詎該員事事蹈空並無切實辦法所蓋局房規模狹隘而所謂廠屋則全屬子虚迭經奴才飭令將所招股分若干支用若干逐一聲明以憑核辦去後詎該員輙欲赴滬催股並因奉到商部咨吉轉發批駁之禀更深悻悻遽將關防呈繳潜自出省去後遞到淸單三件諸多含混而虧空已有銀二千數百兩其中虚糜洋冒不問可知該廠雖無官欵惟旣係招商公司集股自有定章不應雜亂如此該員擅自遠離殊屬荒謬相應請旨飭下商部並正黄旗滿洲部統如果該參領瑞徵到京飭其迅速回吉淸釐等語查該員瑞徵前於光緒三十年二月間曾在臣部條陳東三省鹽務當經批飭就近呈明地方官核辦嗣於是年十二月間該員復具禀臣部並稱蒙吉林將軍咨請派充商務議員於十月二十六日由京赴吉任差等語查臣部商務議員係奏明由各省將軍營撫遴員咨部酌核給劄派委該員瑞徵臣部並未接准吉林將軍咨請劄派議員之案接閱來禀深爲詫異當經電詢吉林將軍究竟曾否咨請劄派去後旋准覆稱前當該叅領瑞徵由京投効來吉經前將軍長順附片奏派總辦工藝廠事務並無議員字樣該員現雖回吉究竟集股多少未據禀報似無把握等語臣部當卽嚴詞批斥乃該員嘵瀆不已本年四月間復將辦理工藝廠情形禀陳臣部並請奏咨立案臣等察其情節支離當經批駁著不准行並申飭一切公牘自應禀候吉林將軍核奪咨部辦理一面將迭次駁斥各節先後咨明吉林將軍查照轉飭各在案現在振興商務招商集股信用攸 
關豈容不肖官員任意妄爲毫無顧忌該員瑞徵前自擅稱臣部商務議員臣等卽知其不實不盡特以未得確據未便遽予參處兹據吉林將軍達桂等所奏該員招股建廠及製造貨物各節全屬子虚兼復冒支欵項核其情事實屬有意朦混若不嚴予懲辦實與臣等提倡商業實事求是之意大相刺謬且於嗣後招商等事尤多阻碍相應請旨將花翎副都統銜記名副都統卽補叅領瑞徵先行革職由正黄旗滿洲都統嚴密查拿押解回吉以憑究辦所有職官辦事朦混藉端招摇請旨懲辦緣由理合恭摺具陳伏乞皇太后皇一聖鑒訓示謹奏奉旨已錄(露) 
[札飭差輪應用煤油仍遵重定章程江寗]  
　　江南籌防局前以各差輪應用煤油重定章程據各管帶等聨名禀復卽經批駁於本年十月底通行遵照在案所有十一月分起出差行駛領銷煤油仍遵重定章程核實開報除飭劉縣丞觀文稽核各差輪需用煤油以資核實并分行外刻已札飭各管帶遵照辦理矣(懐) 
[松江府報融齋師範學堂用欵數目及敎習學生姓名蘇州]  
　　松江府田太守奉上憲札飭將郡城融齋師範學堂脩葺房屋備辦書籍等各欵及敎習學生等姓名藉貫開册具報等因太守遵卽趕造淸册附禀遞報計脩葺齋舍添建操塲等費錢一百六千四百元十三文又洋八百七十五元置備書籍器具連開辦雜用各項計錢八十千一百六十六文又洋九百五十六元六角五分統由精舍慶届盈餘項下挹注並未另行捐募至開學後支用各欵歸入常年經費再行報銷該學堂敎習學生等姓名開列如下監督一員陳憲章字菊生華亭恩貢敎習四員顧忠宣張爔棠李聨璂梅堅糜務一員唐賡颺書記二員尹良史字明甫袁超英字培基專管全學課程及往來文牘經理三員楊兆椿沈葵吳前楣正學生朱肇璋吳玉良周紹軒朱霖周孝思潘鎭金章張兆珣傅萼賢陳公瑶張聨鈺楊前烈朱履祥陳經徐正權葉珍葉錫榮沈俊金象春唐祖烈附額生潘雨昌朱國良胡鵬胡德章許應鑾丁文煦唐長年袁林姜詒孫唐祖堯沈志同孫景康朱國祥倪翔鶴褚國章陸邦彥陳昌琳姚章張鼎徐彭祖以上附額學生内除犯規斥退唐祖堯褚國章及有事告退胡德章陸邦彥袁林業由備取生婁縣監生惠廷璜姜世駿宋龍章程增祐提補歸入新班肄業以上各生均係廪貢附監(愛) 
[捐務减色漢口]  
　　本年下載之米無多米捐亦因之減色至牛皮捐係商家承辦收數亦不暢旺聞開正有改歸官辦之說(民) 
[松郡學務松江]  
　　松郡議設學務公所以握學界大綱日前由陳菊生明經就融齋大廳對中演說聞者一例贊成昨日又有學界中人借座崇文蒙學堂集衆互議以冀公所速成云○華亭縣趙豹文大令議定明春就崇眞基址另設高等小學堂婁縣屈大令聞之亦擬於西門外大寺中另設一所以便各蒙學就近申送(風) 
[願學堂改爲中學堂京師]  
　　正陽門内西城根官立之願學堂原設有八齋生徒功課多未進益昨經學部各堂擬定改爲中學堂添建學舍分作十齋加廣學額卽將本堂學生量爲甄别以定去留不敷者再行出示招考並延敎習十員授以經書策論天文輿地歷史算法測繪體操普通科學並舉定榮慶陸潤庠爲總理明春二月初四開辦(官) 
[變通酒捐章程揚州]  
　　江甘酒捐每斤抽收四文不給捐票復向造酒燒鍋各户接缸抽捐以致酒業閉市抗不遵檄昨將章程變通於十八日開局以酒一百五十觔作爲一擔捐錢四百文捐票照給燒鍋重復之捐仍不能免(學) 
[川銀到漢漢口]  
　　本年四川商務頗有進步入冬後重慶諸埠現銀源源到漢市面賴以接濟其湘汴諸省所到現銀亦多(民) 
[松守新猷松江]  
　　新任松江府戚或淮太守下車之後除循例閱視城池點騐吏役外卽於宅門内二堂上置兩木箱一收一發代書亦不考選惟發帖硃諭云每件詞訟准收紙筆費五百文續呈則減取三百文其餘不准分文婪索(鳳) 
[内廷擬設電燈京師]  
　　内廷傳出消息謂自車站彈炸之後宫禁異常戒嚴每於夜晚掩門後派員挨查公所班房及各處他坦日昨両宫議及宫中院落曲折甚多恐其不能週察擬於寢宫外大小處所一律燃用電燈以期光曜通宵無微不露俾不至奸匪溷跡云(龍) 
[張宫保不尤屋價作抵官欵漢口]  
　　某俄國銀行買辦積欠官欵爲數約五萬兩自願以房屋抵償了事現張宫保照會俄領事轉飭該商自行變價作抵如有不敷須仍補足以重官欵(民) 
[紀漢口後街路工情形漢口]  
　　漢口花樓後街一帶道路腐敗行人苦之該處紳士遂籌欵興修計估工程銀二萬四千兩開二半年有餘僅修花樓後街一條其餘各巷尚未開工(民) 
 
 

Page 10

 
 
[漢口後湖堤工至明年夏季騐收湖北]  
　　漢口後湖堤工築費甚鉅及該提建築之原委歷詳本報鄂督嚴限秋季告成總辦桑鐵珊觀察勉力遵辦幸己竣工入冬後屢次禀請騐收以便銷差詎料督憲批示須展至明年六月夏汛時全堤工程無恙方准騐收如稍出險仍惟承修委員是問云云（乃） 
[甘泉山離奇命案揚州]  
　　鄉民周萬元在甘泉山開設烟館有積竊張永良者時往吸烟乘隙與周妻有姦周知而不問惟坐分贓財而已嗣以張爲虎字營哨官捉送甘署收禁其黨王裕保等八人疑係周向某哨官露風遂約往周處吸烟伺隙將周殺害分尸爲八各携一段而去妻不救亦不避迨周萬兄之父回家查知始行鳴報緝兇妻亦直供不諱因獲幇兇一人訊明收禁（皇） 
[委員重建官房藉廣街道武昌]  
　　武昌省城街道逼窄房屋破壞昨聞擬將不合衛生之房屋及街道一律分别價購翻造洋房業已委張賡揚程頌萬馮啟鈞太守等七人經辦矣（有） 
[咨飭嚴查窰户北京]  
　　昨日商部堂憲議及直隷各州縣多有私開窑户攘奪利權實爲商業之害曾經咨飭查禁無如日久生懈應卽再行咨照直督飭屬舉行出示禁止非領有官票者不准私自開辦並擬飭派專員稽察以免牽混（龍） 
[驅逐門丁漢口]  
　　江漢關道繼蓮溪觀察訪聞禮智　署門丁徐某有詐贓情事業已牌示飭曹蘭舫二尹迅將門丁驅逐不准逗畱（民） 
[蘇州]  
　　常備第三營兵勇彭玉生向與馬路巡捕楊秀臣之妻有私日前楊秀臣病故其妻汪氏隨彭逃至上海經楊弟盡臣報經馬路工程委員洪大令移請常備營飭派胡哨弁將彭及汪氏一併追回解送吳縣究辦○蘇州府許太守奉文整頓監獄卽委長洲縣會同府知事戴爾恒前詣勘明監内號舍均有地板各房屋尚稱寛廣似可無須改建惟號内板鋪較低恐受潮濕擬加高一尺女監房屋四面悉係墻垣不通空氣似應改良將前面之墻改用木栅外加遮板以時啓閉所有號内鋪板一律加高已飭匠估計禀請臬憲撥欵興工矣（榮） 
[江南籌防局與上海瑞生洋行訂立合同]  
　　江督前諭飭籌防局訂購德國廠所造火藥庫用之避電針風扇現已訂金合同照錄於左 
　　一議定避電針七十六具連同電線電表回電板試電箱鑲配箾子鈎子接頭鐵管等件又人力風扇四十二座連同摇機鑲配螻絲拴等件以及由外洋裝箱上船來滬水脚保險各等費一切在内共計實價規銀七千兩後經再三情讓又减去二百兩實規銀六千八百兩所有通行之九五扣並一切浮費均已革除凈盡將來交貨亦無絲毫騐規等費 
　　一議定以上訂購電針風扇各件自立合同之日起限三個月至四個月之内一律運抵上海交收淸楚不得遲延短少如逾期四個月未能運到或參差不齊卽應譜罰至貨到時應由籌防局備給進口免稅專單 
　　一所有避電針風扇電線電表電箱及一切鑲配各件約明均係最新之式照單配製如有尺寸不符件數短少或以舊作新等情聽憑籌防局退換補足不得另加價費至後列淸單係瑞生洋行工程師按照避電針七十六具電扇四十二座估計應用鑲配各件内如電線如不敷用另行按碼加價風扇鐵皮管並未估計外所有配件如有不敷即須補足亦不得另加價費 
　　一電針風扇共計實價規銀六千八百兩議定訂合同之日即付定銀三分之一計規銀二千二百六十六兩六錢六分六釐六毫貨到上海時電告籌防局即　員到灑騐收後再付價銀三分之一計規銀二千二百六十六兩六錢六分六釐六毫其餘應俟裝本齊全試騐不錯後一律找付淸楚倘或試騐不鑲未能合用或責令賠修或繳價退還不得異說 
　　一貨到騐收之後議定由瑞生專派　悉電針風扇工程師一人帶同機器匠一人小工一人並工作應用器具前往南京代爲裝配所有來往川資薪水工費火食雜用一切在内以一個月計應給規銀四百兩不在正價之内如不及一月或過於一月則按日扣算增減此外應添工匠帮同工作以及應用瓦匠木匠開牆復井等項工費料件均係另行開鎖與瑞生行無涉 
　　一以上各欵經籌防局委員在滬呈明督憲准照辦理即日照繕中西文合同兩分各執一分存照（同） 
[滬城官事]  
　　滬南總工程局正裁判官孫耳山明府昨詣道轅謝委公廨代審差並奉松府戚太守委赴川沙查閱河工差○候補道羅觀察忠堯浦東總巡局謝明府鈞因公到道拜會禀見（近） 
[浙藩辭行]  
　　新任浙江藩司寳薌石方伯芬昨詣道縣各署辭行定於卽晚解纜赴省有二十七日履新之說（近） 
[邑宰尚未病痊]  
　　上海縣汪大令昨因身體仍未告痊飭丁到道再假二天（近） 
[札委暫兼襄讞]  
　　公共公廨襄讞委員金鞏伯大令因事禀請道憲袁觀察給假十天所有襄讞一差奉觀察札委南市總工程局正裁判官孫耳三大令暫爲兼理（見） 
[委給餉欵]  
　　製造局之砲隊營及巡警處昨届發餉之期由總辦魏觀察委支應處委員翟佩鐸二尹到營會同張炳齋守戎點名給發並至巡警處將該兵罰欵項下餘剩之欵分别給賞外每隊又給度歲洋兩元諭令下准新歲賭博及酗酒等事各兵領餉遵諭而散（欣） 
[匪徒縱火]  
　　前晚二點半鐘美租界梧州路寳昌押店被匪徒將火油燒灌門牕縱火由二百二十三號捕巡所見赶卽撲滅喚同店主投報捕房捕頭詢得該押未保火險飭包探嚴拿縱火匪徒務獲送辦（古） 
[騐屍續志]  
　　昨報紀縣尊汪大令委水利廳孫少尹至風水廟驗屍一則兹悉少尹飭仵騐得該屍鼻面均爲人用刀削去委係遭兇謀斃除當時收殮緝兇外昨至縣署禀請核示（近） 
[函請派員代讞]  
　　昨爲法廨堂期讞員陳楚生大令奉淞滬釐捐局督辦陳觀察委解餉銀赴蘇未回捕房以積案太多故由蘇繙譯函致關道袁觀察派委暫代候至午後二點鐘未見駕臨仍將各案人犯帶回捕房再核（居） 
[預申賭禁]  
　　靜安寺捕房查得每屇新正蘇州河草鞋浜等處各茶館容留賭徒擺設賭檯漁利時有打架爭鬥情事深恐匪棍乘間釀禍昨特諭飭包探陳雲忠等傳諭各茶館主如有前項情事定當提案嚴辦（見） 
[淹斃報殮]  
　　昨有年約五十餘歲之男屍淹斃閘北小河浜中身穿元布棉袍藍布馬甲元布緊身棉襖白布衫褲元布鞋白襪由該處十一圖地保查無屍屬報由善堂收殮標記待認（見） 
[法界小火]  
　　法界吉祥街某浴堂前晚二點鐘因度歲酬神然放爆竹火星墜入比鄰義和銀樓晒台霎時火起焚去晒台一座卽經救火會救息餘未殃及（居） 
 
 

Page 11

 
 
[總工程局瑣案]  
　　朱義弟九月内購得浙江頭彩副票一帋向老北門通有利票店收洋一千五百八十元該店主李正財於九扣外並索酬勞致少付洋三百八十元屢催不給昨將李扭局具控由孫明府提訊朱供此洋願充善舉須求照數嚴追李供當時朱借與友人洋五十元尚有三百三十元明府判限李兩天交案充公○李廉湘控成衣匠周福生於上月間冒名至同茂皮貨店以灰鼠狐皮統七件請究周供當在城内計洋一百三十元已將當票由郵政局寄與該店夥王繼平質之王供並未必到明府判周責手心五百下押候飭探吊贓○前包工程局船捐之吳炳衡等被收捐人譚桂香等六人扭控延不拆結股帳昨由明府復訊司帳張慶元供實因開辦時費用甚巨以致虧本明府判張繳洋二百元吳亦繳二百元給譚等六人具領完案○生泰關貨行夥莊少卿扭船户陳和尚控雇裝荳油攙水舞弊虧價銀十五兩請追陳供有兩簍被潮水打濕副裁判官陳二尹判賠洋十元（欣） 
[覆訊逼娼案]  
　　徐石氏延律師高易控被翁姑及姑母史徐逼娼一案前日午後關司馬會同英副領事復訊原告徐石氏供自嫁徐姓初尚和好詎夫徐錦堂不務正業演唱灘簧且帶易子至家姑母史徐氏令小婦人至茶館啜茗誘客逼勒賣娼婦人不願致被兇毆故由父親報捕控究氏翁徐惠吉延律師哈華托將石氏所供逐句駁詰一過堂上傳訊徐惠吉及其妻徐金氏同供因媳石氏不安室時至法界所租小房子内向阻被誣且遭牽累史徐氏叩求明察兩律師在堂爭辨良久中西官判一併退去候禮拜一上午判發堂諭（見） 
[英美公廨早堂案]  
　　孟阿根沈阿根因洋東宅内演唱影戲需用芭蕉葉托嚴兆堂購買詎嚴與妻掩入麥邊洋人宅内剪竊四十五張每張售錢十文經洋東查悉報探獲究讞員關司馬商之英副領事判嚴押捕房両月示儆孟沈開釋○高和尚被洋東積欠洋十餘元向索不付卽行外出洋東以抛工爲由報捕解究中西官判將工洋罰去開釋○庖丁華大法因劉萬卿積欠飯食工洋向索吵閙被華將劉之什物玻璃窻打毁報捕解究司馬判押捕房七天○許和尚王狗大藉端將韋廷方兇毆受傷報捕解究判各押捕房五天○李亮丞控荐頭金朱氏荐傭人阿金竊洋逃逸由保人綽號麻皮阿三尋獲得賄洋六十元等情經關司馬訊飭補提阿三在案昨由包探將金朱氏解究氏供阿三將阿金軌至茶會得賄洋五十元小婦人出洋十元是實司馬判仍還押飭拿阿三訊奪○黄樹聲控三和公司黄有貴圖賴貨銀更被包車夫陸阿福兇毆一案昨解復訊見証吳德喜供是日原告將黄有貴拿獲以被陸阿福扭毆以致脫逃是實司馬以陸不安本分惟念己押六天判具安分結開釋○楊榮生朱保山串竊絨毯念八條由探獲案判押候吊贓再訊○榮豐外國成衣號李三才與嚴承之因許柏甫送衣糾葛被李將許扭毆並將髮辮拖下一團由捕拿獲解究司馬以李嚴行兇屬實判押捕房　禮　再罰洋三元給原告養傷○張妙生掩入新閘某興内竊物扭交包探解究判押候吊贓訊奪（見） 
[法租界捕房事]  
　　永興皮鞋店夥陶秀堂竊店中皮鞋四雙皮衣一件店主查悉扭訴捕房奉飭押候解堂訊辦○新租界黄河路蘇寳生成衣店有主顧托做之皮襖一件被山東流氓二人入内刦去追拿未獲投報捕房捕頭飭探嚴行查緝○王守闌徐章二人以未經公司蓋印之羊肉入市混售爲捕查獲拘送捕房　候堂期解訊（居） 
[美租界捕房事]  
　　楊安堂在西華德路施放花砲爲捕巡見拘究經楊存洋五元保釋○桑士友至百老匯路某號洋房向出店馬雪堂收買洋瓶失洋二元疑馬所竊扭八捕房捕頭詢無贓証斥出不准○陳阿四張金福在西華得路互毆由捕拘入捕房因係錢債斥出○朱阿仁闖入西華得路陳友其家圖竊被陳撞見扭入捕房押候解辦（古） 
[上寳義務善會經收崇寳川南沿海水災急賑第十七批淸單]  
　　恆豐木行助銅洋五元二角恆記助舊棉衣一伯件自來水公司交來同春福洋棧經募陳桂記助洋念元無名氏助洋十九元陳潤三無名氏以上各助洋十元無名氏助銅洋二元英洋二元無名氏汝玉霖朱甫登以上各助洋二元葉永甫段湘濤蔡寳書史金生無民氏胡阿南唐金田錢松林劉壽生姚來全丁星根兪孝仙盧熾南金思忠陳忠裕無民氏以上各助洋一元姚慶安助小洋五角以上十六日起廿三日止共收英洋八十三元小洋五角又銅洋七元二角又舊棉衣一伯件 
來函 
[投函振武宗社者鑒]  
　　本社開辦以來不過三月藏各埠投函報名者絡繹不絶已得二千餘人人之欲善誰不如我曷勝欽感現在各報館收歇年假本書記亦有年務所有報名台銜准明歲正月十一日起再行報告此佈[  書記員范麟會啓]  
　 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
　　宫門抄十月二十四日禮部太常寺正紅旗値日無引見浙江布政使寳棻到京請安紹英錫明各假滿請安成章續假十日召見軍機紹英寳棻 
[吏部奏爲遵旨議奏事内閣抄出署理両江總督周馥奏兩淮分司大使補缺章程擬請量予變通摺]  
　　吏部謹奏爲遵旨議奏事内閣抄出署理兩江總督周馥奏両淮分司大使補缺章程擬請量予變通一摺光緒三十一年七月十六日奉硃批吏部議奏欽此欽遵抄出到部原奏内稱兩淮所屬運判三缺鹽場大使二十三缺任重事繁與州縣同遇有缺出皆係按照例章循資序補即或人地不宜亦不免通融遷就殊非實事求是鼓勵人才之道擬請將兩淮所屬通州泰州海州三運判並各場大使遇有缺出仍先查明定例應補何項到班須在該班内名次在先之員認眞揀選如應補之員人地實不相宜卽於本班名次在後各員中擇其才堪勝任者出具切實考語奏明請補等因臣等查該署督所奏自因爲地擇其人地相宜者分别奏咨請補俾收得人之效又原奏内稱兩淮分司大使缺出向無以實缺人員調補及彼此互相對調惟同一實缺一繁一簡人地或未相宜一爲轉移則各得其所擬請嗣後大使缺出應歸銓選員缺仍照舊章理外若分司大使同歸外補之缺實缺人員内有堪以調補者准其聲明請調所遺之缺卽照新章辦理如同一缺而人才旣有短長缺分亦有繁簡以才長者調繁才短者調簡等因查定例州縣佐雜不得無故調署如有必須調者州縣與佐雜分計每年各不得逾十分之一等語該署督奏請遺缺准其調補及繁簡互相對調之處亦係爲愼重鹽務起見應卽照准惟應比照調署之例不得逾額庶於變通之中仍寓限制之意其各處批騐所大使亦卽照此辦理如蒙兪允俟命下之日臣部通行各省一體遵照所有臣等遵旨議奏緣由伏乞皇太后皇上聖鑒謹奏奉旨依議欽此 
　　宫門鈔十月二十五日兵部太僕寺鑲白旗値日無引見興伯假滿請安額勒春請假十日莊王續假五日禮王續假十日崧蕃續假十五日召見軍機景厚 
[吏部奏查勞績章程鹽官員不准保薦地方正印官階片]  
　　吏部片再查勞績章程鹽務官員不准保荐地方正印官階又查品級考内開鹽運同應升知府運判應升知州鹽大使經歷等官應升知縣近年各省保案鹽務官員請保前項官階者每案多則十數人少亦數人不等往返駁查徒多周折莫若明定章程以杜取巧擬請嗣後鹽務各官保加地方官階不論正印佐貳均飭令補交分發指省銀兩己經補缺之員於分發指省兩項外仍交離任銀兩己經到省之員於分發指省兩項外仍令交離省銀兩候選之員仍查照向章補繳三班銀兩均俟銀兩繳淸後方准作爲到省按班補用是否有當恭候命下之日知照户部一體遵行謹附片具陳伏乞聖鑒謹奏 
[吏部奏請俟運副運判缺出各積各缺一候補一委用一捐納三項挨次補用毋庸分爲兩班片]  
　　吏部片再查定例各省鹽運司運副運判俱係在外題補之缺各缺分爲兩班以一缺按一應補一委用一捐納三班輪流補用以一缺照籌餉例補用捐納人員等語臣等查内外選補章程均係用新例捐納四人舊例捐納一人再用各項班次一人惟運副運判兩項籌餉捐納人員獨占一班與現行章程未爲符合擬請俟後運副運判缺出各積各缺按一候補一委用一捐納三項挨次補用週而復始毋庸分爲兩班其應先用之各本班及應插用之分缺先分缺間人員仍照辦理至應補一項應與地方官員一律辦理如此量爲更定則舊例新章均無窒礙矣謹附片具陳伏乞聖鑒謹奏光緒三十一年八月二十八日奉旨依議欽此宫門抄十月二十六日刑部都察院大理寺鑲紅旗値日無引見召見軍機那中堂 
[商部奏爲福建紳士籌築本省鐵路援案公舉大員總理呈請奏咨立案摺]  
　　商部謹奏爲福建紳士籌築本省鐵路援案公舉大員總理呈請奏咨立案恭摺仰祈聖鑒事竊臣於光緒三十一年七月間按據福建通省京官光祿寺卿張亨嘉四品京堂鄭叔忱翰林院編修林開謩等内閣中書楊廷璣等外務部郎中傳嘉年吏部主事陳應濤等户部員外郎李毓棻等禮部員外郎林灝深等兵部員外郎魏秀琦等刑部主事鄧心蕃等工部郎中許檉藩等呈稱竊維閩省地僻民稠生產鬱積全賴轉輸利便以發山澤之所藏以補耕作之不足近年以來奸商匀引外人動指數府之礦地歸其專辦坐使利權日失夫礦與路本相輔而行欲杜盗礦之陰謀莫若自行籌欵建築鐵路上爲國家挽久遠之利權下爲紳民免身家之遺累惟是籌辦伊始責重事煩非有信望夙孚鄉閭推重之員不克勝任查有降五級調用前内閣學士兼禮部侍郎銜陳寳琛家世通顯學粹品端家居二十年措辦學務商務具見成效凡閩省之經商於東南洋各島家擁厚資者平昔均服其爲人若聞該紳總理鐵路事宜必能感奮輸誠力顧梓桑之公益其於籌集股款一事决無阻碍厦門爲通商口岸擬先行籌築爲幹路之首叚再行陸續接連期與廣東江西浙江路綫交通以廣商利現在各省先後公舉總理自行籌築均奉旨允准在案今福建事同一律應請據情代奏請旨定奪各等語臣等竊維福建一省與各國通商最早土產沃饒外人垂涎尤甚往昔風氣未聞士民惑於風水之說恒不免故步自封今該員紳士張亨嘉等眷顧鄉閭力圖挽救呈請自辦鐵路臣等覆查該省路綫不特與江西廣東浙江等處壤地交接商運必多裨益且於該省礦產亦可藉路綫以謀自保洵屬深有關繫其公舉降五級調用前内閣學士兼禮部侍郎銜陳寳琛總理該省鐵路查該員歸田以後頗能潛心實業旣據該省紳士等合詞呈請前來可否仰懇天恩俯念路政商權事關緊要准將降五級調用内閣學士兼禮部侍郎銜陳寳琛派令總理該省鐵路事宜所有專集華欵及勘路購地興工各要端均責成該紳等妥速籌辦禀呈臣部詳核奏明切實辦理以一事權並遵照臣部奏定章程辦理三年後果有成效仍援照江西等省核實奏明酌予奬勵如曠久無功亦卽由臣部奏撤差使以重路務除由該紳等擬具詳細章程繪圖貼說呈部再行奏明外所有福建紳士籌辦全省鐵路並請派員總理先行立案緣收理合恭摺其陳伏乞皇太后皇上聖腎謹奏光緒三十一年八月二 
 
 

Page 16

 
 
十七日奉旨依議欽此 
[外城工巡局等奏爲淸查外城鋪户各規費化私爲公酌定捐輸委派正紳殷商勸辦以期經久而杜侵欺摺]  
　　外城工巡局等奏爲淸查外城鋪户各規費化私爲公酌定捐輸委派正紳殷商勸辦以期經久而杜侵欺恭摺仰祈聖鑒事竊查東西各國凡遇辦理地方公益之事應需欵項無不取之地方故近今數十年來各國政治之精密人民之安全罔不惟警察是賴而國民亦踴躍輸將惟恐或後誠以地方公欵爲地方公用也中國上海等埠通商較早一切修路養捕等費固無不取給於捐卽天津保定等處經直隷督臣袁世凱講求巡警路工稽查保衛諸政業己次第舉行成效大著其籌欵之法亦以房鋪車輛等捐爲大宗光緒二十七年侍郎胡燏棻籌議京城創設工巡經慶親王奕劻等會同議覆曁肅親王善奏陳辦理情形各摺皆於車輛各捐曾經籌及迭奉諭旨尤准本年七月初五日臣等奉命管理外城工巡事宜百端待理需欵尤殷查外城各鋪户曁茶爐酒食各市以及戲館妓寮向俱有常供之陋規悉以飽吏胥之慾壑而地方棍徒藉端訛索所在多有爲害尤不可勝窮茲由臣等遴派妥員督飭巡捕隨時嚴密稽查無使不肖之徒再滋擾累並飭會同公正紳商仿照東西各國津滬各處成法分别各鋪户等次酌量勸捐計以向日私相授受之欵納作捐項必已綽有餘裕則收之歸公而非苛派卽取之於民而亦樂從各項車捐亦卽分别辦理所收之欵卽以爲擴充警政及歲修街道之用所有淸查外城鋪户各規費化私爲公酌定捐輸委派正紳殷商勸辦緣由理合恭摺具陳伏乞皇太后皇上聖鑒謹奏奉旨知道了欽此 
　　宫門抄十月二十七日工部鴻臚寺正藍旗値日無引見澤公等出使外洋請訓葵公請假十日意公續假十日召見軍機澤公等 
[刑部奏爲審訊潛入太和殿人犯實係患瘋一時不能取供謹據原奏按律先行定擬摺]  
　　刑部謹奏爲審訊潛入太和殿人犯實係患瘋一時不能取供謹據原奏按律先行定擬恭摺仰祈聖鑒事准景運門値班大臣奏拿獲潛入太和殿人犯請旨交部嚴行審辦一摺光緒三十一年七月初九日奉旨依議欽此當經該大臣抄錄原奏連人犯賈萬海一併咨送到部臣等督飭司員提訊該犯賈萬海目瞪神呆言語糊塗似有瘋疾之狀據醫官結稱病係肝火挾痰之症以致神志驚惶語無倫次當卽飭令醫治復查閱該大臣原奏内稱本月初八日據値班正白旗司鑰長護軍參領松全値班續辦事章京正紅旗護軍叅領魁聯等禀稱據中左門値班章京暫委章京繼山中右門値班章京空銜花翎護軍校隆海後左門値班章京空銜花翎護軍校阿克當阿後右門値班章京副護軍叅領勝祿等呈稱該四門接班後會同稽查三大殿見太和殿西稍間東窻櫺有脫卸情形且聞殿内兼有人聲等因當卽會同總管内務府大臣率司鑰長松全並三大殿値年員外郎毓祥等開啓太和殿槅扇見有一人在殿内跳舞當卽拿獲並在該犯腰間搜出帶鞘短刀一把小玉石桌洋火柴銅元錢物等因臣等伏查宫殿森嚴之地該犯胆敢腰帶刃物潛行走入情罪綦重自應迅速嚴訊按律懲辦復督飭司員提訊賈萬海言語仍前糊塗瘋病迄未少愈一時不能取供惟係奉旨交部審辦之案未便久懸該犯係經該大臣等督同弁兵在太和殿内拿獲証據確鑿應卽據該大臣原奏先行定擬查律載不係宿衛應値合帶兵仗之人但持寸刃入宫殿門内者絞監候等語此案賈萬海因患瘋迷病症輒携帶短刀等物誤入禁門潛入太和殿内雖由瘋發無知亦應按律問擬賈萬海合依不係宿衛應直合帶兵仗之人但持寸刃入宫殿門内者絞律擬絞監候仍照例鎖錮監禁俟瘋病痊愈再行取供會訊歸入朝審辦理至各門値班弁兵失察職名因該犯患瘋未能供明何日由何門誤入應由該管大臣自行查明覈辦所有臣等先行定擬緣由謹恭摺具奏請旨光緒三十一年八月初九日奏奉旨依議欽此 
　　宫門抄十月二十八日内務府國子監鑲藍旗値日無引見太常寺奏派揀選官缺派出壽耆綿文崇壽掌儀司奏初一日祭奉先殿倫貝子行禮召見軍機 
[廣西巡撫李奏爲據藩司詳稱應解前項賠欵銀兩當經移商派辦政事處電致滬局息借商欵照數撥解片]  
　　李經羲片再廣西省派解新定賠欵銀三十萬兩每年匀作十二次先期解交滬道彚解茲查光緒三十一年六月分應解賠欵本息並加關平共銀二萬五千四百一十兩七錢五分飭司如期籌解去後據藩司詳稱應解前項賠欵銀兩庫藏奇絀無可籌措當經移商派辦政事處電致滬局息借商欵照數撥解詳請奏報前來除咨兩江總督臣轉飭上海道兌收彚付並咨外務部户部查照外理合附片陳明伏乞聖鑒謹奏奉硃批該部知道欽此 
[外城工巡局等奏爲外城改設捕亟須發給軍裝等項擬請飭部撥欵分别擇要購置摺]  
　　外城工巡局等奏爲外城改設巡捕亟須發給軍裝等項擬請飭部撥欵分别擇要購置恭摺仰祈聖鑒事竊維保衛地方警察最爲要政京師外城地面五方雜處流品本極不齊舉凡保商衛民詰姦禁暴皆爲巡捕應盡之責臣等奉命辦理外城巡警業己改練勇爲巡捕分叚扼要駐守晝夜梭巡不容稍懈惟旣設巡捕則軍裝槍械均不可缺除快槍一項京師無從選購且亦無此欵項己由臣等電商湖廣總督臣張之洞請其協濟快槍八百桿將次運到並先由内城工巡總局咨借小手鎗六十桿暫資應用外至巡捕現設一五百名所需軍衣夏令單衣雨衣冬及皮衣毯衣春和紅靑布衣褲曁草帽雨帽暖帽毯帽布靴皮靴油靴皮帶以及警備捕繩記事簿等項皆爲巡捕人人必需之物均須籌備發給惟現在部欵不甚充裕但使需用之項稍可從緩自必力求節省臣等公司籌畫擬將雨衣雨褲雨帽毯衣毯帽五項暫行減半製備各製七百五十件通融使用其餘衣帽等件皆須人給一套必不可少仍應按一千五百分製備發給綜計各物實價共需銀一萬八千一百零二兩三錢實已減無可减合無仰懇天恩俯念外城初辦巡警需用軍裝等項實關緊要飭下户部照數發給以便擇要購置實於警政大有裨益所有外城工巡局請款分别 
 
