# 1903 - 38 - 4910709

 

Page 1

 
 
[本日附送中西合璧月分牌[  申報館主人啓]  
　　鳳歴新頒鴻鈞乍轉鶯啼燕語春意盎然本館循照向章印成中西合璧月分牌五色相宣花紋細旣堪展玩又便查附於今日報章分贈閲報諸君子如有遺未送到者請索之送報人可也特布數行順頌春祺百益 
[華亭沈思齊大令皇朝政典類纂序并附例言]  
　　將稽二千年之典章政治於其粲然者歴史是已然其爲學也博而寡要勞而少功故孔子曰夏禮吾能言之杞不足　也殷禮吾能言之宋不足徵也吾學周禮今用之吾從周孔子作春秋將從事百二十國寳書先治魯一十二公之世紀何者騐諸行事則所傅聞世不如所見所聞世之深切著明也故於堯舜曰袓述文武曰憲章身爲本朝之　紳服習一王之憲典天職所當治分内所當盡者然也夫以上聖之學必詳近略遠先務爲急然則政學之要領著作之规梟毖可識已聖清稽古右文制作美備伏讀歴朝聖訓諭旨及欽定政書會典三通之屬有約有詳都數千卷煥乎書契以來未之有也幸際修明之世不能仰贊聖德神功記誦於萬一而徒譏論秦漢之得失羣摭班范之華藻是之謂不知務昔杜佑君卿氏撰通典二百卷所載唐開元禮蓋四十卷馬端臨文獻通考多識宋四朝要典爲史志所未及表章本朝不當爾耶若宋人張和卿之皇朝事類樞在明人徐學聚之明朝典彚並分類薈撮積卷數百彼其體裁微爲煩瑣然方聞雅故崖略備具斯亦可謂勤矣國朝政學專門之書莫盛於長沙王氏東華續錄其編年紀事蓋通鑑長編之體至於事類之原委典例之條目或從略焉若王文勤慶雲石渠餘紀綜聖訓實錄會典諸書而撮其要至精矣然其詳不得聞也呫畢小儒豈足語於朝章國故顧嘗竊以爲不逹方今之情勢不明當王之典則雖高論匡　猶牆面也且以累朝聖政載之官書者閎逹如此中興以來内政外交因時立憲見之邸鈔奏議者詳洽如彼比而錄之以資服習以通時用不　於向之勞且博者乎故編類羣書釐訂節目折衷於我師德化李木齋先生草創體例商正於我友山陰湯子壽潛依類輯纂分屬之我友婁張子士希許子毓麟奉賢荘子禮柔臨賀梁子琨海鹽任子壽彭吳張子茂炯會稽金子石德化馮子忠婁錢子浩吳子葆誠桐廬袁子梁肅榮　從姪和敬和懋凡爲五百卷二十二門百三十二子目編訂之恉具於例言 
[例言附]  
一輯書之志以本朝制作崇閎欽定政書卷册極博將討津源苦無涯涘故或横　前史而不詳巸朝文獻刳心問學而不瞭政憲原流非有鈎元提要之編安免　壇索塗之患伏見政學家綜輯官書釐訂要略者吳氏吾學錄張氏會典簡明錄王氏石渠餘紀而外罕有專家然此數書資尋誦則省勞稽端委則太簡竊不自揆輙藉羣力廣衷諸書區分事類敷采要典非敢謬附前賢　以自裨彊記略蔬誼例用質宏通一是輯以會典事例皇朝三通爲主兹策府之神皋奥區也猶有未盡凡記言稽之歴朝聖訓諭旨以補其闕凡記事叅之欽定專門諸書以會其通又如五部則例刑部彚案條理微密乃會典事例之長編並稽合同異博綜約采冀竭小儒雕鐫之力稍窺當代箸作之林 
一皇朝三通訖於乾隆五十年會典訖於嘉慶二十四年今更歴四朝徽猷鉅典益用明備續修典例未奉頒行謹薈蕞四朝聖訓諭旨王氏續東華錄旁及邸鈔奏案各部通行私家雅記條分件系賡續於後厪明張弛之迹深滋寡陋之懼續典奉行尙蘄　益一杜佑通典馬端臨通考於記事之外兼載論議皇朝通考亦摘采章疏惟不及私家緒論耳夫顯庸創制端非率然而定診之奏議絜之載記然後乃知聖君賢相碩畫之宏國計民生系賴之遠謹就國初以來諸名臣奏牘及私家箸述總集别集政書地志傳記之屬擇言尤雅依類編輯附於各條之下道咸以後採輯尤博以憲典闕如資爲掌故閲時愈近彌有裨於政理也 
一分類隷事首定門目兹編所輯半皆欽定官書旣不敢就舊目以增删亦何能出私心以撰述竊惟杜氏鄭氏馬氏之書皆通載古今之雅故而杜書於有唐典制尤詳然則纂輯成憲網羅見聞以颺本朝之盛美者瞻言先哲具有成規是輯旣傅述政典敢竊取杜氏原目推之時政離析附益爲總目二十二分門百三十二仍釐訂條類别爲子目系於每卷目錄之下俾一覧而得其綱領焉一輯采諸書其犖犖大者會典事例凡九百二十卷聖訓諭旨皇朝三通則例彚案東華續錄各數百卷自餘專門諸書及奏議政紀集部之屬都凡八百三十有二種蒐訪雖勤掛漏是懼然而積卷累萬結帙數千將以甄綜條貫不免向若興歎爰自戊戌阵夏始訂同志分輯事類綴爲長編朅逾再禩積數百朿塵俗塡臆未能點檢幸丑之季徵集社友續加購訂或芟薙其繁重或曾益其未備門目累有更革年次務令詮貫又閲半歲厓略乃定削簡倉卒瑕類孔多明逹君子幸賜繩錯 
[附編訂略例]  
一是輯但從删節無敢增易其有異同折衷於一謹贅按語仍於各條下注明原書以憑　證一官書正文槪用平寫奏議公牘則降一格私家記述又降一格此竊取馬氏通考之例一昭代典章理當跳行擡寫惟卷帙頗繁旣病虚占篇幅抄訂棊促且難顯若畫一兹用王氏東華錄例凡遇擡寫槪空一格以泯叅差 
一奏議稽合年次糸於官書之後自當具官書名用符體制其部院衙門奏案則但書領衡私家記述亦並具名 
 
 
] 

Page 2

 
 
[電傅宮門抄]  
　　昨日午後二下鐘時京師友人專電告知本館云正月十六日皇上召見軍機大臣及玉崑是日並無明發上諭 
[危事漸平]  
　　德京栢林來電云頃間歐洲聨盟諸大國與危地馬拉大伯里璽天德議定一切繕成條約頗能如願以償大約封閉海口之船卽當撤去時局可望漸底和平矣或曰此議實德國主之旣而英京倫敦又飛電報稱日來危國革命黨忽地死灰復然政府急調大軍嚴行阻壓 
[英爵宣言]  
　　英京倫敦來信云某日英國外務部侍郎苦辣痕薄痕子爵答某議員之問大旨謂中英所訂通商條約已於去年九月五號由政府鈐印隨卽移書各國詢以一千九百零一年與中國改定之航海約章各國是否意見相同或另須商議 
[俄波訂約]  
　　德京栢林來電云俄國與波斯所訂通商條約已於某日由兩國朝廷鈐以御璽互換施行説者謂此約一成波人榷税利權從此日漸退讓矣 
[中俄糾葛]  
　　日本某日報云近日俄欲人在靑泥窪設立海關以榷貨税中國嚴加拒絶而俄人已雀備一切事宜大約日後當在俄租界邊上設關不侵中國應征之税中國當亦不復阻之也 
[法增軍費]  
　　法京巴黎斯來電云西歴二月某號法國下議院諸議員豫議將陸軍糧食改而精良約須較去年增法銀名撥勿郎克者二十六萬枚 
[華商赴德]  
　　日本某日報譯登德京栢林來信云近有華商六人由俄國滑路痕至德意志東境其二暫留境上四人則取道西行携有中國所產茶葉及各種佳磁自言有人在上海開設公司販運土產至歐洲各大城市求售兹先來此體察情形其人能操英德法三國方言目下擬度地建置貨棧以便日後由西伯利亞鐵路轉運貨物赴歐 
[日使責言]  
　　高麗政府禁用日本第一銀行所出楮幣前已兩志報端兹閲日本某日報云頃得漢城來電悉東歴二月五日日本代理公使萩原君向韓廷詰責聲色頗嚴大旨謂貴政府顯悖使臣與國務大臣所訂通商條約嚴禁敝邦鈔票流行市中以致敝邦所設第一銀行利權多所　失請將開采礦山及内地行船增設德律風電語黄海忠淸平安三道捕魚之利給子敝邦以資彌補尙未識韓廷何以答之或曰此事當俟林公使抵韓覲見韓王時面奏其中曲折也 
[僞鈔又見]  
　　日本大阪匪人僞造中國通行之楮幣事敗被獲得逭册章本館前已譯登於報兹得流寓日本東京友人手畢云邇者日人金川貞藏村越幸重僞造俄國銀行鈔票事經敗露被警　拘押署中旋卽解歸東京裁判所俄人聞有是事聲請嚴懲檢事官津久君遂設法偵查務窮底藴恐若輩雖欲設詞狡辯終難任其法外逍遙也 
[學校宏開]  
　　昨有客自日本横濱倩歸鴻傳語云近由衆華商集貲在横濱創設中華學校以經史子集及泰東西新政新藝啓迪我華佳子弟新正初十日開學之期我中國留日學生總監督汪伯唐京卿命駕遙臨登壇宣講勉以忠君愛國切勿悞入奇衺反覆開陳頗極詳盡蓋以邇年有自稱革命黨中人就中華會館開設大同學校專以排滿自由諸謬説句誘董蒙甚且當衆宣言訕及慈聖是以華商中之富　知禮者醵金爲此以正之也 
[護理山西巡撫趙大中丞奏請展緩鄉試摺片]  
　　護理山西巡撫布政使奴才趙爾巽跪奏爲察看晉省應行癸卯科鄉試事多窒礙擬請展緩以恤寒畯而宏造就恭摺具陳仰祈聖鑒事竊奴才伏讀歴奉上諭飭令京外振興學校作育人材頃又恭閲電鈔諭旨令以後庶吉士等分别皆入大學堂仰見朝廷敦崇實學濯磨多士至意凡在臣庶欽佩同深惟查晉省鄉試前因教案議停奉准於西安舉辦光緒二十八年補行庚子辛丑恩正兩科二十九年又届鄉試奴才推原聖主培植才俊之意與晉省士子實在情形及在省官紳所讑則有宜展緩者數端敬爲我皇太后皇上披瀝陳之晉省士習文風尙稱樸厚自國初以來講求實學上資器使下型鄉校者本不乏人近年兵歉頻仍習尙稍異又距江海僻遠風氣甫開中外情形類多隔閡父兄之授受師友之淵源向多以舉業爲先講時務者原稱罕覯本科改試策論兼校中西各學多非晉士所素習風聞闈中遴擇已頗爲難加以補行兩科名額又廣學業稍優者多已獲售若明歲復舉鄉試則栽培不預搜取過勤充數濫竽必將不免伏維掄才大典原期登崇才俊非徒誘以榮名倘能遲至丙午再行蓄艾有功採蘭自易較之借　鄉試取才之寛隘旣殊擇中之難易亦判此宜緩者一也太原在晉省之中南北各屬過里適均赴試者無偏遠偏近之患本年借闈陜省省北各屬近者兼旬遠者逾月寒士無力不赴者多或一郡而僅數人或一縣而無一應試者是以向來應試者有五六千人本屇只二千餘人甚至冐犯炎暑牽觸疾疹踣仆中道往往有之查三年大比條例之繁重關防之謹密原取悉登珊網冀免遺珠若幸際開科而使半省人士多抱向隅之憾累年攻苦未獲觀光裏糧無資投筆而歎旣非設科勸學之意又非深體寒畯之方朝廷深仁斷不忍出此宜緩者二也晉省現設大學堂及西學專齋歲糜欵項在千萬上下凡肄業學生皆由各屬再試三試而來所聚爲三晉之良則所學必期探中西之奥今歲學生應試往往假逾三月塲前以恐遲而急赴塲後以歸省而誤時且有迄今未歸者若明歲復開鄉闈則未有半年又須應試功課旣難一律學業何由大成凡中學各教習及英美儒士之在西齋者皆謂功效難收啓迪有礙異口同聲莫如展緩一科則沈潛者旣可專精僥倖者亦息冀望人材之至學術之隆可預决矣此宜緩者三也奴才維學校重於三代以前科舉重於隋唐而後東西各國之造士又皆有學堂而無科舉時會所迫今古異宜科舉與學堂斷難並行不悖晉省又以借闈陜省窒礙殊多似以展至丙午補行較爲得宜奴才與學臣劉嘉琛曁司道在省官紳籌度再三皆謂明歲開試利少害多當復發策博問通省士子主停緩者計居七八此足見理勢所限人心皆同奴才忝攝疆符旣任教育晉士之權不敢不統籌兼顧以期興學掄才均有裨益合無仰懇天恩俯准將晉省癸卯科鄉試展至下屇丙午科一併舉行出自逾格鴻施所有察看晉省應行癸卯鄉試諸多窒礙擬請展緩以恤寒畯而宏造就各綠由謹會同山西學政臣劉嘉琛恭摺具陳伏乞皇太后皇上聖鑒訓示謹奏奉硃批政務處會同禮部議奏片併發欽此再現在學校尙未徧立或疑鄉試暫緩必至學堂額滿不能廣收恐有遺才之嘆其實不然晉省各府廳州縣經升任撫臣岑春煊曁奴才先後檄飭設立中小學堂現據陸續禀報各就地方情形籌欵開辦惟風氣不開人數過少規模未能大備若暫緩鄉試則士子各入本邑學堂肄業聚則見多分則見少斷無不容之慮且查各國學校有官立有公立有私立晉省各學皆係官立而公立私立 
 
 

Page 3

 
 
者無聞良以科舉尙存士子舍難而就易願挾策以應塲屋不願捐欵以辦學堂人情大抵如此若暫緩鄉試爭趨入學必有出資合力興辦學堂者大可助官力之不足不出數年鄉校林立矣是以奴才懇請展緩明年鄉試實有萬不得已之苦衷所陳窒礙三端尤以關係學堂一端爲最要否則士無固志學無定程成就必不能宏推廣必不能速殊非國家興學育才之本意若部議以爲事關典禮未便叅差則尙有變通之一章擬請將明年晉省鄉試中額暫闕二三成留待下届大學堂及西學專齋畢業之時再行補足庶幾在堂各生咸專心向學並可嚴定限不准無故告假以杜趨避似於鼓勵學校之方稍有裨益理合附片具陳伏乞聖鑒訓示謹奏奉硃批覧欽此 
[粤東獲匪記餘]  
　　粤東逆黨陰圖戕官圍城一事前已迭紀報端兹閲香港循環日報云當逆謀未露之前有李太守準者訪知逆黨在香港私購軍械卽電屬友人密加查訪旋又訪明若輩訂期元旦起事因禀請督憲德制軍藩憲丁方伯轉飭水陸官軍嚴行戒備所有兵輪船皆爐火通紅豫備行駛未幾復接港中電報悉亂黨改期除夕起事於是電請駐港英官急派人四出拘拿以防變亂所獲諸人中有數名平日頗有體面搜出黄旗數面大書反淸復漢字樣隨又邏獲一信係洪全褔致梁慕光者略言將有銀數千匯交彼處冼子銘者於去臘二十九日就獲先是某營統帶楊君植生偕德國領事及布士兠行主至其昌街某店欲帶冼往南海縣署洗持槍在手堅不肯行迨領事及行主允爲保護始放下入中之槍各乘肩輿而去旣至南海卽鎖繫獄中後搜出各贓訊之稱係某某等商人寄存可將其人名字指出至省城所獲逆匪先後解案者多至二三十名連日南海縣裴大令徹夜熬訊所供頗爲秘密聞之署中人謂爲首者實著名巨匪區新劉大嬸招集逆黨數千人約期作亂現在區劉二匪已不知所这矣 
[營勇互鬥]  
　　香港循環日報云元旦廣州西關袓廟徵優演戲觀者甚多値事人請設戌沙基之捷这字營勇丁爲之彈壓忽有宻勇某甲者躡梯登戲臺捷勇見而喝阻以致互相口角喧擾移時甲隨回本營糾合同伍飛馳而至持械復仇事爲什長所知立卽將甲阻止未幾仍冋尋釁鏖戰之下各有所傷翌晶値事人函知哨官陳和守戎轉向營官禀訴營官隨發出令箭一枝諭以如有出外滋生事端者按照軍法從事一時赳赳桓桓之士始安靖台常 
[二分明月]  
　　揚州訪事友人云十二圩爲淮南塲鹽薈萃之所關係極爲緊要所有鹽總棧一差已於客臘之杪經署兩江總督兼鹽政大臣張香濤宮保遴委蒯觀察光典接辦矣○去歲之冬各鄉苦旱至臘月二十八日之晨滕六君始命駕而來屑王磋　漫天亂灑比至下午更扯絮搓綿花大如掌上燈後始止約得雪三寸有奇○三義閣左近茅檐櫛比類皆貧苦小民新正初二日午初某姓家忽以失火報各善堂水龍咸風馳電掣而來取水撲滅左右鄰雖受虚驚尙獲無恙 
[上海官塲紀事]  
　　昨日寳山縣王緯辰大令因公來滬趨詣道轅謁見蘇松太兵備道袁海觀觀察旋至上海縣署投刺縣主汪瑤庭大令延入花廳茗談良久而别○昨晨蘇松鎮總兵陳印波鎮軍乘砲艇來滬午前命駕詣文武各衙門拜賀年禧至縣署時縣主汪大令飭丁擋駕○昨日駐紥黄渡之某防營管帶林建侯都戎命駕詣道轅謁見道憲袁觀察旋赴各署拜會如儀○昨日午前前江南機器製造局總辦潘芸蓀觀察命駕詣道轅拜賀道憲袁海觀觀察年禧觀察殷勤延入暢談良久始辭别○昨日本邑浦東保甲總巡謝岳松明府乘某輪船赴金陵叩賀督憲張香濤宮保年禧 
[星軺來滬]  
　　簡駐法國大臣裕詪朗西星使瓜期已及挈同濟眷由法京巴黎斯赴馬舍海口附某公司輪船東來昨日行抵滬江卽由法界浦濱乘馬車至天后宮側出使行轅暫駐行旌以便擇日入京覆命上海縣汪瑤庭大令以下文武官員均詣碼頭迎迓法界捕房特派探捕若干名分投照料 
[榷憲行期]  
　　蘇松太兵備道兼江南海關監督袁海觀觀察定於新正十九日開篆後乘舟赴蘇垣拜賀江蘇撫憲恩藝棠大中丞及藩臬各大憲处禧道轅公事紛仍回滬之期當不遠也 
[催辦秋審]  
　　昨日上海縣汪瑤庭大令奉到江蘇臬司效述堂廉訪札文内開今年秋審須提前舉行著將新舊各案人犯逐一造具清册繕備公文約於三月内派令文武員弁解犯到省等因刻已飭令刑書遵照辦理矣 
[普通開學]  
　　本邑敬業書院自改爲官設普通學堂後一切由上縣主汪瑤庭大令及教諭邱贊思廣文主持今日爲新歲開學之期董事某君先於昨日禀知大令請届時會同廣文蒞學點名以昭鄭重 
[邑宰騐屍]  
　　昨晨包探金立生投英美租界會審公堂禀稱前者龜奴李茂生將妓女葛愛媛痛加凌虐解奉張大老爺訊明判責五百板枷號一月期滿之後押禁捕房三月愛媛則伴送仁濟醫館醫治今已因傷斃命故由小的投案禀陳襄讞委員魏蒓塢大令以案關人命不容草率判毖商之英總領事署繙譯官迪比南君飭將原卷移送上海縣署核辦迨午後縣主汪瑤庭大令帶同刑件官媒公役鳴騶蒞仁濟醫館三圖地保曹褔卿禀稱此案肇在二圖非小的所應管理二圖地保陸耕珊禀稱李龜在治下六馬路褔臨里第二石連門内開設花烟館將愛媛時加凌虐苦楚不堪前日經包探沈阿炳查知拘解公堂張大老爺判責五百板枷號一月發押捕房三月愛媛則先於本月初九日送醫無奈已受重傷旋卽斃命現在鳿母已逃叩求明鑒李龜供小的向駕無錫快船與在逃鳿兒潘褔寳姘識愛媛經人賣至小的處已閲一年今者褔寳因懼罪逃赴蘇州甘露鎭家中小的不敢凌虐愛媛兩足係自行抓破求賜恩寛大令飭仵役協轴官媒如法細騐旋唱報死者兩足受傷腐爛餘無傷痕大令飭地保迅卽棺殮寄厝李龜交沈探帶回捕房押候解送公堂俟魏大令訊明然後送縣核辦 
[分設痘局]  
　　復恩堂施種牛痘歴年已久現因遷居靑雲里第八弄底照常施種惟地嫌偏僻問津較難爰借本堂爲分局請李慧川先生種痘先生向在三元宮設局施種今因彼處借設學堂是以徇復恩堂同人之請到此分種且願自備痘漿不取分文仁心仁術復恩堂與李先生有焉擇吉正月二十日開局如有欲種牛痘者每日自十二點鐘至兩點鐘時來堂可也禮拜日停種上海虹口元濟善堂董事謹啓 
[及時種德]  
　　謹啓者昨奉到張玉森觀察二七寳銀三千兩申規銀三千二百念兩五錢指助盧州春賑蘇州恒竽銀樓經募楊伯庚祝梁氏貝端禮筀瓶户助山東賑捐洋二丰念五元壽康老人施醫藥洋一百元唐仲賢助施粥洋一百元葉玉筠爲次子病愈還愿助施粥洋一百元平江不題名爲保兒媳病愈助規銀五百兩値此新正燈光燦爛仰蒙諸大善士鉅欵遙頒所謂及時種德不惟所求如願引見德門褔報未可限量謹請登報藉資觀感上海六馬路仁濟善堂董事嚴信厚楊廷果陳作霖朱偑珍焦發昱施則敬劉芬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[捕頭被控]  
　　本月初八日黄昏時有吳順褔者雇某姓划船運炭一袋至南市董家渡起岸馬路工程局十五號三晝華捕王春臣見其手中並未持燈欵係竊贓向之盤詰吳支吾以對因卽拘入捕房未幾央人向捕頭轉圜賄以洋銀六元得卽開釋前日忽投馬路工程局控稱小的家住董家渡素習翻沙偶向浦東其昌棧購得零星木炭載之回滬忽被巡捕拘住寃遭管押併索去洋銀六元由二十三鋪地甲夥葉瑞香付與局差轉給捕頭始得釋出等情總辦翁子文太守怒謂捕房爲詰奸禁暴而設似此賄賂公行尙復成何政體立飭傳集案中人倩襄讞委員黄衡堂二尹研訊吳歴訴前情並將購炭發票呈請察核王供本月初八夜小的見吳負炭而行向問來歴吳不服將小的號衣撕毁爲此拘交捕頭管押求恩明鑒二尹叱令退去聽候查明實在情由並傳葉瑞香質訊核辦 
[南市捕房紀事]  
　　前晚有宋張氏者躑躅王家馬頭忽聳身躍入浦江六號巡街捕見之急喚人援起帶入捕房捕頭詰問情由訴稱家住浴堂橋左近與姑口角寃枊難伸故欲投水自盡捕頭令押候解送馬路工程局禀請總辦翁了文太守訊究○船户王雲坤向陳明奎訛詐不遂輙將伊所駕划船奪去陳以不能甘投訴捕房捕頭遣水巡捕將王拘獲押候轉解工程局禀請訊究 
[英美租界公堂瑣案]  
　　包探孫阿星陳洪德同禀稱陳國昌前因騙取車夫錢文由某包探拿獲解奉張大老爺責手心二百下荷校一月兹又在虹口冐充包探向顧陳氏朱阿鳳每人勒索洋銀二元報由小的等人解案請究襄讞委員魏蒓塢大令判笞責三百板荷校二月期滿之後押捕房一年○包探顧阿六解陸嘉泉到案禀稱此人向董劉氏騙取洋銀一百四十九元報由小的拘案請追大令飭押候過堂復訊○包探張全林解兪金其到案禀稱此人在徐利明店内爲夥乘間竊取洋銀二百六十餘元購買對時表等物報由小的拘送請究大令判笞責四百板荷校一月期滿之後押捕房一年○探陳雲　忠解汪倪氏蔣楊氏至案禀稱二婦拐賣徐萬東之女金翠報由小的拘獲自願於兩日内將金翠交到故特解請核示大令飭發押官媒處著交金翠訊奪○旬探錢榮堂解嚴華生張阿三到案禀稱伊等二人串竊陳寶生家油衣油布等物報由小的拘案請究大令判各責三百板 
[法租界捕房紀事]  
　　某號西捕雇用甲乙丙三人爲細崽前日失去銀壳對時表一枚疑若輩所竊一併拘送捕房捕頭詰問之下均不承認因命押候查明然後解送公堂禀請讞員孫建臣大令訊核○小東門外某花烟館烟妓沿途拉客巡街捕喝阻不理反敢冋之辱駡因卽拘送捕房捕頭令押候傳到龜子酌量罰鍰○偷兒某甲在某處竊得船上所用之帆持至某押鋪質錢適爲包探所見拘入捕房捕頭令押候解送公堂禀請讞員孫建臣大令訊究 
[美租捕房紀事]  
　　積竊金阿法前因事發拘押捕房旋忽患病捕頭令人送往同仁醫院醫治延至昨晨斃命地保查無屍屬因報諸某善堂給棺收殮○昨日午前有肅阿二者不知在何處竊得皮鞋等物行經西華德路爲包探朱桂生所見拘入捕房捕頭令押候轉解公堂禀請讞員張柄樞司馬訊辦○前日流氓陳阿才向南潯路　兒朱阿鳳索詐洋銀若干朱　報捕房昨日捕頭令包探陳洪德拘獲押候轉送公堂禀請懲辦 
[金陵官報]  
　　光緒二十九年正月元旦日文武各官均禀賀知府王仁東謝委署通州直隷州並銷輪船支應所差初二日高等學堂　　　　　捕道朱禀知上年十二廿九日接收馬路工程兼警察事宜於本年正月初四日開局收捐知州汪喬年辭赴通州公幹初三日句容縣王樹鼎到初四日商務局劉禀拓到師範　堂　　差到防知府湯手允南路凌培北路謝委保甲稽查差委署沛縣芳鎭辭赴任院下文巡捕鄒健鵬叩謝留院當差巡檢殷廷植奉府委代理江南司叩謝從九屠則鏡到省初五日　臺李糧道胡巡檢徐營務處陸師學堂兪銀圓局志商務局劉候補道楊覲圭均禀　本日　辦三江事務處湖口掣騐候補道賴到湖北川　督銷保商局候補道孫廷林到者將何心川辭赴滬初六日高等學堂敎習繆辭行卽選通判騎都尉呂美璟由京承裴回前江蘇通判劉人僑由京回初七日江南提臺李軍門蘇松太道袁樹勛均到見　　盛字營班廣盛統領南字營陳東緆均奉調來甯淮中營守備諶自元叩謝存記初八日英國領事偉　頌德國領事　特蘭美國領事馬敦日本國領事天野恭太郎金陵開税局司安格聨均會候補道陶森甲交缷隄工局回謝委徐州湖灘局作務局汪播譯萸琮温秉忠均見軍械所周禀知今日開庫候補道李維翰由京回知府徐乃昌禀知同總分朁並陸師學堂學生赴日本考察汉湯孚充南路凌培北路禀知到保甲稽查差又姚繩武謝委工程局提調知州　頣慶辭委東路保甲總巡差 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年十二月十四三十五日京報全錄]  
　　宮門抄諭旨均已錄前○山東學政使尹奏爲優生謀關節鑽營舞弊大員私函請託廉隅不謹據實糾參摺○直隷骢督袁奏百明光緒二十八年上忙錢糧已完分數摺○又奏永定河兩　搶護安瀾摺○豫撫張奏爲豫省民氣　舒請再展辦振捐一年摺山東學政臣尹銘綬跪栓爲優生謀通關節鑽營舞弊大員私函請託廉隅不謹據實糾參恭摺仰祈聖鑒事竊臣於光緒二十六年正月初九日蒙恩簡放山東學政並蒙召見兩次諭以嚴密關防認真考試聖訓煌煌銘心刻骨臣到任後嚴剔弊竇勞怨不辭夙夜戰兢探恐弗盡厥職辛丑年七月補考庚子優貢忽有高唐州優廪生郝袓修持協辦大學士禮部尙書徐郙私函干謁臣觀其來函注鄣優字是希圖得優之實據又白摺一開以爲關節當將該生屏之門外飭巡捕官驅逐郝袓修知事經發覺恐被斥革卽行捐貢出學今年鄉試臣入　監臨力除積弊該生臨塲作壁上觀於十月間捐銀二萬兩以助河工要需是時臣已出省巡撫臣周馥不知其人底細爲之請獎舉人是郝袓修家擁鉅貲爲山左之富豪於考優不能函通乃捐銀助工以售舉人尙書臣徐郙職掌春官兼居協揆竟爲私函請託成何事體至所欲不遂將臣考選庚子優貢第一名湻于鴻恩議駮並將臣交部議處援嘉慶四年議江西學政李潢光緒九年議江蘇學政黄體芳之例查李潢以未報之優生得優黄體芳以添報之優生得優至臣所考選之涫于鴻恩係臣歲試所舉優生學問淵搏品行端方業經　奏報在案並已造册報部與未報添報者不同若以爲本屇優生不能充上届優貢然則今年補行庆子鄉試辛丑壬寅这廪附不能中庚子舉人耶其議例兩歧顛倒是非不辨而知有辛丑秋欽奉　○諭旨永遠停捐郝袓修於今年捐銀二萬兩仍請獎給舉人禮部何以不議是令積學老生某受屈　巨貲富豪濫登賢書也旣不示信於天下亦且見笑於外洋目今時局艱危需才孔亟迭奉上諭開辦學堂並舉行經濟特科内外臣工允宜實心任事破除情面仰體聖主求賢若渴激勵君材之至意臣賦性愚戆罔知圓通惟思得一搏古通今之彥以鼓舞多士衿式膠庠倘有濫取優貢考試不嚴請治臣罪至如獎給舉人廪貢生郝袓修謀通關節鑽營舞弊實爲士林敗類相應請旨將郝袓修舉人郎中斥革其所捐工振銀二萬兩業由巡撫臣周馥奏報卽令罰充山東學堂公欵以重名器而振土氣恊辦大學士禮部尙書臣徐郙私函請託廉隅不謹何以表率百僚應如佑議處或勒令休致仰祈乾綱獨斷以肅官箴除將原函咨呈軍機處外謹實糾叅繕摺瀝陳伏乞皇太后皇上聖鑒訓示謹奏奉硃批另有旨欽此 
太子少保北洋大臣直隷總督臣袁世凱跪奏爲查明直屬光緒二十八年上忙錢糧已完分數恭摺仰祈聖鑒事竊百各省徵收錢糧應按上下忙造册具奏咸豐二年户部議准嗣後應徵上下忙錢糧豐年以額徵數目爲准蠲緩之年以應徵數目爲准責成藩司督催又准部議辦理上下忙應將留支銀兩與起運到司作十分計算完報又光緒二十三年經部議准各省上下年忙錢糧自本年爲始更定九分完報上忙勿爲四分下忙勿爲五分等因光緒二十七年應辦二十六年上下忙忙册二十八年應辦二十七年上下忙忙册前因司署案卷無存各屬完欠數目無憑考核且豁緩頻仍或應豁而已輸原官或應緩而先期完納遞流抵沐紛繁不克依限造送經臣奏請將應造二十六七兩年錢糧各册一併展緩免抑例限其二十八年以後各屬徵錢糧仍遵例限辦理欽奉收硃批允准在案兹據署藩司周浩詳稱光緒二十八年約征地糧正銀二百四十　萬五千　百九十四兩零内起運正銀一百八十九萬七千三百一十九兩零支正銀五十二萬七千九百七十五兩零又應征起運　　項下耗銀二十四萬一千　百三十八兩零又除折正銀一萬五千四百四十四兩零改折耗銀一千五百四十四兩零留支銀項下耗銀五萬六千兩零已徵完正銀七十七萬六百四十七兩零内起運正銀五十七萬八千六百六十四兩零留支正銀一十九萬一千九百八十三兩零又起運項下耗銀七萬四千四百五十三兩零留支項下耗銀一萬九千七十五兩零查光緒二十八年約徵十分起運留支地糧正耗共銀二百七十三萬九千六　十三兩零上忙勿爲四分應完銀一百九萬五千八百四十五兩零今已完銀八十六萬四千一百七十五兩零核計在三分以上其未　銀兩統統歸下忙核計造報並聲明司中案據無存各屬額徵數目憑稽考廔次駮查有稽時日是以詳辦稍遲等情前來臣覆核無異除將年欵淸册咨部外理合恭摺具陳伏乞皇太后皇上聖鑒飭查照謹奏奉硃批户部知道欽此太子少保北洋大臣直隷總督臣袁世凱跪奏爲永定河兩届搶護安瀾遵章酌保出力文武員弁彚開淸單恭摺抑祈聖鑒事竊查永定河光緒二十七八兩年凌伏秋三汛搶護安瀾歴經隨時專摺奏報並於二十八年安瀾摺内聲明請將防汛人員照章擇尤酌請獎叙在案查前經吏部議覆永定河常年防汛如遇兩届安瀾無歲修各工准其酌保廳汛十二員兵部議覆永定河　届安瀾准按照尋常勞績酌保武職數員各等因遵照在案兹據永定河道衛杰照章將防汛出力文武員弁開單禀請分别奏咨給獎前來臣查永定河兩隄純沙中洪淤墊每屇汛期常虞潰漫光緖二十七八兩年均經該河道督同在工文武員弁履危蹈險設法搶辦獲保安瀾沿河州縣得免昏墊之苦所有防汛人員不無微勞遵照部章酌保廳汛二十員又武職六員均按照尋常勞績請獎彚繕清單恭呈御覽合無仰懇天恩俯准照擬給獎以示鼓勵其出力稍次各員應由臣給子外獎除武職千總各項照章咨部註册並飭取履歴送部外理合恭摺具奏伏乞皇太后皇上聖鑒訓示謹奏奉硃批該部議奏單併發欽此 
河南巡撫兼管河工事務臣張人駿跪奏爲豫省開辦賑捐兩届期滿連年災歉以後民氣禾舒請仍展辦一年以資接濟恭摺仰祈聖鑒事竊查光緒二十四年間豫省各屬收成歉薄災區甚廣經前護撫臣景星奏奉諭旨倡辦振捐兩年自二十五年四月開辦起截至二十七年四月兩年期滿前撫臣松壽以民困未蘇振欵難繼復經專摺陳請再展辦一年欽奉硃批允准在案查此項請展振捐現己一年屇滿自應如期停止惟豫省連遭歉歲户鮮蓋藏本年甫有轉機收成得稱中稔而閭閻元氣未復民力仍形拮据亦間有水旱偏災察看情形尙須量加調劑者本省新添賠欵以及開辦學堂順天借閻鄉試需欵浩繁司庫設法挪墊羅掘一空實無餘項可以撥濟賑欵处來捐輸雖成弩末而涓滴之助究屬不無小補擬再展辦振捐一年以資接濟等情據布政使延祉詳請具奏前來臣伏查豫省當積年災歉以後民生凋敝尙未一律復元庫帑支絀異常若將捐項依限停止周爲難實不足以資補助合無仰懇天恩准將豫省振捐再行展辦一年俾得稍資挹注如蒙兪允當飭司道照加成部章另刊實收分發勸辦合併陳明所有豫省民氣未舒請再展辦振捐一年緣由謹恭摺具陳伏乞皇太后皇上聖鑒訓示謹奏奉硃批户部知道欽此 
 
