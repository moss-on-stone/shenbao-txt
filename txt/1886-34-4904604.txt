# 1886 - 34 - 4904604

 

Page 1

 
 
[分送中西月分牌] [  本館主人啓]  
　　春盤荐罷鳳琯新更本館循例印成中西月分牌定於本月初八日隨報分送無論本埠外一律不取分文倘或漏木送來請向賣報人索補可也肅此預布祇頌新禧諸維雅照不備 
[六十六號畫報出售] [  申報舘主人啓]  
　　顔君永京出其遊歴海外各國名勝畫片爲影戲以助賑觀者趾錯於門而未經寓目者不知凡幾本齋特倩吳君友如一手繪成十六福俾留此雪泥鴻爪與海内君子同觀焉又敬送着色一家春圖一幅係田君子琳所繪妍麗異常可裱立軸附訂畫報之首畫譜暫爲停送後附淞隠漫錄圖說一則准於新正初六日出售此佈　 
[論滬江洋藥不通浙界]  
　　有無名子投函於本舘曰申江開捐洋藥以來前時毎箱捐庫平銀廿兩甬江則毎箱捐司馬平銀三十四兩光緒五年之前滬地官貨運入浙江地界均得以一律消售通行無礙自五年起甬江有某孝廉設局包辦因捐數不旺力圖報効起見始於嘉湖等處設立洋藥局嚴密稽查倘察出係在申運往　貨輕則將土充公重則充公之後尙須罰銀八百兩自有此舉而商情受累者殊非淺鮮行鋪虧耗者不勝指屈在彼窮民竭數十洋之資本或托信局或托船戸携至申地購貨二三件往返不過五六日購到之後在門前零剪或自行煎膏售賣則一家數口可以無凍餒之憂自嘉湖開局以來而若輩無可謀食幾無聊生之日去歲十一月間有某號商來申辦　貨數件運至浙地羣無賴之徒數充洋藥局　私巡丁口稱捉獲私土混搶飛跑而去該商欲報官請究奈以貨物辦自滬地無法可施不敢聲張以此論之商將畔求利遇此劫耗無可告訴是眞所謂有寃莫白者矣而甯土銷安徽之徽州府屬江西之廣信府屬福建之建陽府屬歴有年所從未聞如該處有禁銷售甯土之說亦並不見如何科罰之示諭若直隷山東江蘇安徽江西兩湖廣東福　各省毗連地界則彼此均無分疆域惟聽商便可見王道坦平原不必過分畛域何以嘉湖兩府禁銷滬土毎箱科以罰　八百兩之奇例實爲聞所未聞推原其由緣司其事者倚官法以爲龍斷之計自去年四月朔起照部章各省　藥毎箱捐銀八十六兩一例遵行落地捐各處免征以杜畸輕畸重之弊商人知隨在皆需此數則江浙不妨流通况兩湖制車曾行咨江西通行各卡如已捐八十六兩之洋藥過卡不得阻止任憑放行獨江浙之情形○大與各省不同雖　滬局業經捐過八十六兩而運入浙界一經查出立卽拿獲充公每箱重罰銀八百兩夫江蘇洋樂局爲國家所設所江洋樂局亦係國家所設江蘇之捐歸之國家浙江之捐亦歸之國家同一國家之所設同一國庫之所收何界限之過分一至於此彼經營之人貪圖路近免擔風火之憂是亦常情稍弛其禁則亦便商之一法也以上來函所言如此竊按洋樂一捐自夫歲孟夏增捐至八十六兩之後各處收捐大有蒸蒸日上之勢雖前數月或有得信預購藉以免捐漁利者然數月之後則舊貨銷盡新貨不能免捐故各局收捐至是而大爲生色然照來函所云則江蘇已捐之土販至嘉湖一經查出卽須重罰於商情不無虧苦第以所聞於浙友者徵之則函内所言似仍有不免於偏者盖滬地已捐之土未嘗不可販浙界不過到境之後卽須向浙江洋藥局報捐毎箱計定章二十五兩旣經報捐卽爲官土可在浙省　處銷售蓋彼省之貨運至此省則必須有此省之分運單而後可以流通所謂查出而罰鍰至八百兩者大約未經向浙江洋樂局取有分運單而自以爲在滬地捐過八十六兩卽爲官土者也竊嘗慳夫中國私鹽之禁最爲嚴緊楚鄂歲銷淮鹽若干有定額也歲食川鹽若干無逾限也夫同是中國版圖同是中國人民同是中國出産同在中國食用又何必過分伋此嚴私鹽之禁以至私梟愈聚愈衆故嘗著爲論說以爲欲除私梟必使天下無私鹽而後可此言也曾無人焉聽之今私土之禁又甚於私鹽吾恐捉之愈嚴捕之愈密則販私者愈衆將來恐亦有如私鹽之結隊横行者故僕於初議加稅時卽有蒭蕘之獻謂不如統歸洋關而盡去内地私土之禁然亦知坐而言者决不能起而行乃至私土之禁分疆畫界至於如此江浙毗連而竟絲毫不能假借尙復成何政體也哉雖然如果能盡去私土之禁則彼過分畛域者自覺可鄙如其不能則亦不得專責浙江之苛何則蓋設有嘉湖已捐之土而運至蘇境爲江蘇洋藥局巡丁所見亦必指爲私土而取以充公淮無此八百兩之罰鍰定例焉耳且各省分運單必不容無則又何能以一偏之見自謂持平之論也乎嗟夫利之所在趨之若聲其畛域之所以過分者亦利在則然也耳於彼乎又何尤 
[本舘接奉電音]  
　　昨日下午本館在京訪事人由電飛傳正月初四五日上諭一道敬謹譯登○正月初四五日奉上諭朕於二月二十七日恭奉慈禧端佑康頤昭豫莊誠皇太后啓鑾三月初二日祇謁東陵是日節届清明恭詣普祥峪定東陵敷士禮隆恩殿行大饗禮並恭謁惠陵禮成後於初七日還宫所有應行興禮並一切事宜着各該衙門照例敬謹須備欽此 
[帝城攬勝]  
　　客冬京師來信云歲事將終銀價驟貶十日之間毎兩减去四分之一順天府提責銀市經紀嚴諭禁阻行情始能稍定○臘月十一日某甲乘馬至禁城東華門外丁字街懷中藏有油紙夾偶然墮地被乙拾去甲回首見之急下馬楸住揮手中鞭擊之乙潛啓紙夾見錢票纍纍乃撕而碎之納入口中復回身奪甲之鞭回擊甲首甲鼻破血流滿襟紅染乙復踢以足甲受傷仆不能起乙遂解甲馬鞍負之而去移時甲起見乙已去遠乃蹲伏道旁亂罵自言夾中京蚨四千緍將待往銀市易銀一旦被人攫去情何以堪旁觀者見甲貎似粮行中人聆其語則山東登州人也○冬日天氣和暖河凍不堅臘月初十日一外官乘二套騾車由通入京行至雙橋履冰而渡不料車至河心河氷頓裂車騾人物齊入水中幸兩岸人來拯救得免於死○某甲借宿前門外蔣家胡同松江會館去臘初六日因事出外留僕守門至薄暮突來一少年人口操南音衣服華麗問主人在否僕答以他出其人自言姓趙爾主約我今日相會何竟自食其言乎僕聞言讓之入坐隨至廚下烹茶比茶熟其人又言尙有他事不能久待爾主歸來卽赴楊梅竹斜街萬　居飯舘面談可也言畢留一名片怱怱而去比中返僕述所言甲以素不識其人甚爲錯愕卽乘車赴萬福居旣至並無超 
 
 

Page 2

 
 
姓其人悵然而返然亦不甚介意次晨開篋取銀則所貯洋銀百餘元早已化翼飛去始知其爲妙手空空兒閱數日僕至鮮魚口天全茶社遇見其人楸而鳴諸官搜得身邊藏有鑰匙百餘枚遂送至步軍統領衙門訊究○崇文門外迤東花兒市毎逢初四十四二十四士商雲集百貨駢闐俗謂之花市集臘月初四日某麵食灘前忽來十餘齡之幼童六人各持錢數枚爭買蒸食灘主令其少待内一童子忿甚將物亂抛攤夥阻之不能怒批童頰他童見之一齊動手駡打不堪某甲見而排解童卽遷怒于甲揮以老拳内一童係宗室某乙之子潜返其家訴諸具父乙聞之貿貿然邀集數人各持器械將攤上鍋竃盃盤盡行搗碎復楸攤夥五六人至東城司署經司官痛笞收禁攤夥惶急浼人說合刻尙未能了結也 
[星使赴俄]  
　　吳清卿星使奉　旨往俄羅斯查勘事宜於去年十二月初四日首途俟入都　陛見後卽須起節向吉林遄發矣 
[學政行期]  
　　高麗電局總辦佘澂甫觀察工竣回津早經登報現經穆春巖大臣咨請李傅相籌欵遴員馳往東三省勘設電綫目奉天至吉林琿春甯古塔三姓黑龍江齊齊哈爾周圍五千餘里務使節節貫通以便飛報防邊事務傅相以觀察於設電事宜素所熟悉遂檄令前往勘設並飭星速興工大約柏子香中觀察卽需前往矣 
[學政行期]  
　　安徽學政貴午橋文宗牌示正月二十八日在太平府起馬先試寍國府次試徽州府次試池州府然後過江考安慶府由安慶回考太平府卽於太歇伏現在甯郡吳太守已將六屬文童試畢其武童則須俟燈節後始行接試也 
[火患捃紀]  
　　去臘初六日清晨天津東門外周家坑周姓家忽報走水其家係四合套房當起火時風伯揚威其勢不可嚮邇急將正房及南房各三間拆開火路始得免於延燒隣有娶親者彩輿到門正在火勢炎炎之際因將新婦送回母家以俟另涓吉日亦一異聞也○羊城來簡云客歲十二月十二日晚霜柝初敲嚴寒砭骨忽聞城隍廟前泰豐烟店不戒於火鑼警喧傳水龍奔赴幸爲時尙早人未安眠一經吸水澆噴回祿神卽退避三舍事後查得僅燬房屋一間亦云幸矣○臘杪某日温州東門外春和槽坊後某甲家忽兆焚如延及瓦屋十餘椽悉付楚人一炬該坊後樓亦經然着幸酒匠衆多兼之緊對大江取水甚便得不爲祝融氏所收拾云○楚人之落拓江湖者多就金陵督轅左近隙地上管一枝棲一幢兩進三間五間不必惟隣是卜夫亦曰聊借此以蔽風雨耳臘月二十六日晚更盡蝦蟆東方漸白忽太平橋珍珠橋小營三處同時火起皆因風墻高峻兼之孤峙空中故洽比無池魚之殃及火後來觀者多謂此火係匪人所種云 
[寍郡試題]  
　　甯國府吳太守扃試六屬文童於客冬封印日發正案所有正場題附登於後宣城揖所與立南陵子路拱而立寗國三十而立通塲次題所謂立之斯立詩題賦得門外白袍如鵠立得袍字涇縣子曰席也皆坐未冠席不正不坐 
旌德子路會晳出有公西華侍坐未冠居必遷坐太平孔子與之坐未冠幸而得之坐通塲次題有欲爲五留行者坐詩題賦得無事此靜坐得無字 
[括蒼山色]  
　　永嘉西柟溪從前派有楚軍左右旗駐劄近經裁散槍匪遂敢四出騷擾各當道調派練軍前往駐守而該匪槍劫拔人之案依然層疉如山並聞該匪多半係兩旂游勇甚矣招勇易撤勇難斯言信不誣也○永嘉之四十六都大嶴毗連西枏兩溪前因吕姓與周姓衅起爭山各雇土匪械門兩造各有死傷並燒去房屋數十椽雖經報縣請勘而官已數易案懸數年鷸蚌紛爭終未了結去年周邑尊蒞任後首將此案傳提研訊連問十餘次始經定讞兩造沐邑尊之德意遂於去冬十二月二十日邀集紳耆恭送萬民傘德政牌匾沿途鼓吹聲喧衣冠濟楚傅頌憲德幾於有口皆碑云○李伯質太守蒞任以來培植寒儒不遺餘力兩書院除正課外復選擇高才生十八人另立文社名爲小課毎課太守必親自評定甲乙逐加删改與考諸生大獲其益去年鄉闈獲雋之吕文溪出太守門下刻小課已有一年各門人恭送匾額二方一懸府署一懸中山書院並德玫牌兩對匾書扶樹文教四字想太守環栽桃李當亦顧而樂之已○東門外自設漿烟捐局後各肩販之赴局報捐者寥寥無幾查漿烟雖稱台産而瑞平兩邑之種植者亦復不少毎值花開鶯粟幾于滿縣皆春故該局又於小南門外設立分捐公所以斷瑞平漿烟來路然温郡四通八逹漏巵依舊良多該局遂復大張告示略謂如有路遇各客漿烟查無本局捐票者卽行扭送來局所有罰欵錢文以一半歸局公用一半賞給拿獲之人云云一日第一橋等處游手好閒之徒四五人途遇台人肩挑漿烟九罐詢知並未報捐遂扭送捐局當時除報正捐之外罰洋二十四元有零各游手以爲照示可得洋蚨十二元而該局僅給大錢六千文以致大失所望不免退有後言云 
[丁沽新說]  
　　嘉平初十日武備學堂總辦楊貽芳觀察帶同各學生往親兵營中看演馬砲隊打靶先是營官王少卿都戎督同四哨加意操演俾免生疎届時用馬拖四磅行砲兩磅過山砲共十六尊赴窪試放試畢都戎分派四哨留衆學生午膳至未初始次第辭回○前紀津勝營遣勇滋事轟斃七人云云兹悉當時實斃二十餘人營官○被傷旋愈餉銀被搶後當卽繳回惟陳軍門光旦所部某營安靜無譁盖軍門除發三關餉外復墊發千金與各健兒清釐債項淪肌浹髓懷德畏威故不敢乘機滋擾也現該欵由統領曹軍門克忠發還並厚贈贐儀俾壯行色並聞李傅相亦優加奬勵云○德人穆麟德前任高麗二品官嗣以辦理外務倒行逆施遂被高王放斥李傅相不念舊惡曲子包容留在天津武備學堂充當教習其薪水格外從優想穆君當必竭力圖報也 
[京江雙鯉]  
　　京口之西地名高資圩有何姓者娶妻祝氏不安於室與隣圩王姓有染何早已知之因自顧力單未敢遽發其覆近約其　 
密友數人破扉直入滿望將姦夫淫婦執而送官孰知王身藏利刃見何隻身向前舉刀直刺股際何受傷甚重立卽倒地王正待兎脫而何友數人一擁上前將王擒獲送縣請辦談者謂何姓如有不測則王姓自必罪上加罪也○躉船之旁設有網絡以備不虞誠善法也日前北京輪船抵埠適當天霽雪消道途泥濘時又昏暮各人未暇計及爭先上岸忽見一客從空墮下水聲澎然急令水手舉網並不見人諒已從伍大夫遊矣彼閨中小兒女暗卜歸期金錢頻擲一旦聞此噩耗其將何以爲情 
[文星指粤]  
　　新任廣東學政胡筱泉文宗於臘月初九日抵省卽在皇華館小駐襜帷十四日葉文宗委廣州府教諭曁本署巡捕恭齎關防文案卷箱送至行轅交代胡文宗恭設香案望闕謝恩當卽接篆任事在省各員親來道賀大有旌旗夾道車馬如雲之勢葉文宗交卸後親往各處辭行涓吉十九日附輪回籍 
[嶺南梅訊]  
　　客臘十一日有要犯三名押赴市曹正法四營將官及南番兩邑尊均往監視行刑聞該犯係海盜云○有匪徒十餘人持械往三水縣屬某鄉肆行劫掠一夜劫十二家慾壑旣盈始揚長而去該鄉紳耆報縣請緝并上禀督轅張香濤制軍隨札飭鄧協戎帶同兵勇馳往履勘○增步海口地極荒僻盜賊毎於此潛蹤來　客商時受其害倪豹臣中丞擬於此處建一砲臺以資守禦○臘月某日有一人年僅弱冠衣裳楚楚行至大南門口忽然倒地撫之氣已絶矣隨由地保報知親屬備棺成殮○旗兵某甲當差有年月得口粮銀數兩藉以仰事俯育去冬某日練習騎射跌傷左足統領見其氣體柔弱遂汰其籍甲無業謀生服藥自盡一病纏身英雄氣短殊可惜也○臘杪朱市消流極暢價值日增計上等者毎洋一元得米三十斤次者四十斤橾斯業者無不利市三倍○臬憲于廉訪發出封條數十張派委各員將城廂賭館一律封禁 
 
 

Page 3

 
 
[秦淮春鯉]  
　　出使英俄大臣劉星使於去臘封印前節蒞金陵假安徽會舘爲行轅省城中之以僚屬見者以鄉戚誼見者咸遜謝不納隨續調楊太守爲隨員方廣文爲文案大約須俟東風解凍時方始束裝啟節現星使已回貴池原籍皇華載道告墓而行古今通義也○調補上元縣趙明府有新春履新之信故官塲紛紛傅說謂現署縣事之桂大令交缷後須於邗上分一枝香云○江藩梁檀圃方伯在任有年早已俸滿皆經歴任制府爲之奏留現在得之官塲云今春二三月必當入覲天顔云○城北妙相庵爲陶文毅公琴樽遺迹春花秋月如見其人主丈席者非仙露明珠方兹朗潤松風水月比其清華者不足以當雅地盖非三家村之萬緣庵比也近有好事者繫情風雅將振而興之因是該住持負蒲圑膜手將清凈獅子座讓與來者想從此笠屐雲游踏破鐵鞋無覓處矣臘月廿五夜小沙彌恐瓶鉢無依亦卽捲單而去○城内自添設冬防以來從無殺越人於貨者惟宵小依舊蛇行蝝伏伺隙而動豈旅獒所謂夙夜罔或不勤不矜細行者與 
[關防告示]  
　　欽命翰林院編修國史館恊修上書房行走湖北提督學院張爲剴切曉諭事照得本院恭承簡命視學此邦履任以來氷競自矢延請幕友必擇品端學邃之人胥吏家丁不稍寛假總期風清弊絶遴選眞才以仲副朝廷諄諄訓勉至意惟是本院籍隷中州距此邦不遠而武漢黄德等郡尤與豫境毗連且漢口樊城老河口等處地屬通衢豫人貿易往來者絡繹不絶良　難齊誠恐不肖匪徒或冐充親戚或僞作本家或揑造私書或假傳關節或溷跡商旅各棧或潛隨按臨各棚遇事生風招摇撞騙在潔已自好者揆之以理斷不受其蠱惑萬一有愚昧生童不知自愛兾圖徽倖悞被欺朦自罹法網深堪痛惜本院祗遵聖訓嚴密關防所有族隣戚友均係在家安業並無一人隨任來鄂倘有前項匪徒冒稱親友指宫撞騙無論何項人等許卽隨時扭東由地方官按律懲治决不姑容除札飭十府一州轉飭各州縣派役隨時嚴密查拿究辦外合行剴切曉諭爲此示仰生童軍民人等一體遵母違特示 
[邗江官報]  
　　去臘二十日裕司馬恒奉運轅委解京餉徐觀察兆英由鄂省回二十一日從九劉二尹盤銘解湖南餉來二十二日南掣卓司馬景洵禀辭回署經知大巡二十員均委押運北鹽差 
[謀財害命]  
　　去臘八日北通州迤東小屯庄外里許有二人斃於道在遍體刃傷赤條條一絲不掛報經州尊相騐飭捕緝查後由屍親來認始知死者係兄弟二人同入州城索取白鏹數兩歸來時已昏黑途遇强人驀被刼財害命云云想天網恢恢疎而不漏兇惡輩斷不能法外逍遥也 
[鄂渚官報]  
　　去冬十一月二十五日候補同知史悠慶謝外奬記功三次候補縣汪瑞曾奉委收撫轅呈詞差署沔陽州同葉雲鑑見辭赴任候補縣史賡雲謝提前揀委優奬一次候補直隷州伍佩欽解津欵銀兩自滬回省侯補通判廣隆解六批京餉回省二十六日候補府吉爾哈春奉委辦武穴厘局候補縣余受祺奉委辦蔡店厘局胡金鏜奉委辦黄花澇厘局朱有寛奉委辦沙市藥土局稅務二十七日廻避浙江改發湖北試用同知劉度來省禀到同日藩憲牌示沔陽州准補之陸佑勤沔陽州准補之程鑫俱飭赴任二十八日候補縣鄧焯英奉漢陽荆州兩府委會勘沔陽州潰口王培厚奉委往潜江縣會勘隄工趙五星奉武昌府委會勘武昌江夏等縣湖案候補同知章嘉謀謝拔委州縣一次候補通判程懋昭謝儘先揀委一次二十九日荆宜施道張荆州府恒委辦府河口厘局候補巡檢江屬藻俱赴任十二月初一日候補典史嚴鎭解文武鄉試錄晉京候補從九曾傳祿奉藩憲委會漢川縣督辦隄務初二日候補通判李華傑謝儘先前拔委州縣一次藩憲牌示房縣缺委補用同知唐貞吉南漳縣缺委卽補縣王培厚俱署理初六日本任歸州沈雲駿大計卓異俸滿引見回省候補易學灝奉調出使美日秘三國委員自宜昌厘局回省次日啓行 
[施惠及人]  
　　去年法捕房石欄傾圮壓傷捐照會之車戸十人内有徐財南者傷勢頗重其時法醫生適在工部局卽子施治後送仁濟醫院等情曾列前報當時法通事陳君念被傷者均係貧苦之人不無可憫因與醫生曁法捕頭商酌醫生允俟痊愈時酌量撫卹去歲之杪受傷者先後出院陳君再伸前議醫生與捕頭等商之工部局董在公項内提出洋一百七十五元視傷勢之輕重量爲分派聞徐財南得洋四十五元餘洋散給九人尙有未往具領者則將洋暫存捕房俟其來領亦以見陳君之施惠及人也 
[恃衆逞凶]  
　　前晚十點餘鐘小東門捕房落班華捕行至裕興街忽與一潮州人相碰其人有同伴二三人不知作何生理相碰之下遽將該捕辱罵且欲贈以老拳該捕旣不敢敵又不能遁正在爲難適包探夥等到此帮同拘獲一人管押捕房以俟解案請辦　 
[送土得釋]  
　　去臘底法捕拘獲送土人朱德并川土四十件一併送入捕房經翁太守研詰之下據朱稱甯波人與平安里某土行中出店相識江永輪船從漢口到滬運來川土四十件該出店因事無暇囑我送往洋藥局盖印被捕捉來等語翁太守旋接洋藥局函稱此土却曾掛號因將朱德釋放土暫留捕房 
[行劫未成]  
　　法租界吉祥街南口某舊貨店主於前晚赴浴堂洗澡祗有司帳者一人在店中結算帳目突來游勇模樣者四人携石灰包向帳檯亂擲司帳者見此情形大聲呼喊近處各人聞聲齊集該匪不敢相抗望東逃遁新北門吊橋一帶向有東洋車停歇礙路近經翁太守商之法捕房日夜派捕梭巡該匪逃過此處被二號巡捕欄截獲住一人匪黨尙欲肆刼而後面追者亦至始抱頭竄去當經該華捕將拘住者送入捕房管押以待解案 
[滬北詹言]  
　　正月初四日俗傳謂財神誕辰老閘錢業公所雇天仙部伶人登臺演戲各司董咸衣冠楚楚親詣拈香捕房更派西捕照料閒人俾免滋事○去冬有丐子拾取蒲包内自來火梗所用藥料一時火勢飛騰焚傷幼孩二口等事前已錄入報端兹悉一孩係唐掌生遍體烙傷醫治無效旋卽斃於醫院之中遂報知捕房傳三圖地保錢金和查得唐年十八歲浦東人向在鐘表店習業後經停歇遊蕩無歸家中尙有父親當卽遣人前往報知唐父則稱兒子游手好閒屢衷不改前已驅逐出門刻下無力備棺成殮該保因報由保安善堂棺殮發壇標記其另一孩爲唐阿大耕田爲業想當無性命之虞也○昨晨捕房送失路小孩兩口至英界會審公堂值日差詰得一孩葉三和年十三歲本邑南碼頭人父親爲船上水手一孩張金寶年十一歲西門外人問其如何走失皆支吾不言當卽告知門丁交差收管俟本官回署過堂發落○會德豐洋行寫字西人雇張小毛爲庖人先付工資洋兩元詎張竟不别而行該西人大怒立卽報捕查拿昨由英包探陳阿九將張尋獲帶至捕房管押 
[冒勇捉賭]  
　　前晚本城老北門内穿心街左近某姓家抽頭聚賭至夜半正在呼盧喝雉采烈興高突有地棍十餘人冒充某局勇丁破扉直入大呼捉賭徒間聲驚逸所遺檯面銀洋盡被棍徒掠去事後賭徒知係假冒急卽四面兠尋然已杳無蹤跡矣 
[瘋人慘斃]  
　　昨報列中途跌斃一則兹悉路斃者係南翔人徐姓年四十七歲向患瘋癲時發時愈事經潘茂生象牙店主報知地保查明情節次日由其親族備棺收殮 
[上海文報局籌賑叢譚五十七]  
　　正月初五日接揚州公所電云十批五千十一批一萬均初九起解等因知敝所及與昌棧高易行上年十二月下浣合解山東賑銀承揚州糧臺卽賜代解曷勝感荷○江甯賑事自承鎭江賑局張廉泉諸君力承以工代賑其事始定現接廉翁電 
 
 

Page 4

 
 
云初六赴甯并接來函知侯敬文先生及同事十餘人已分赴江甯上元句容溧水高淳分投辦理值此官賑普放之後慄本兼籌張君惠我梓桑至無限量敬代災民叩謝○上海江甯七邑公所委代經必賑欵現已收集千金惟因指捐查賑故尙留以有待能否摘給無告之民以遂捐戸之意願與甯郡諸賢緩約商之○靖江江隂兩邑及毗連如臯通州冬賑已承張雪堂先生辦竣計放大小口二萬六千一百餘口共賑銀二千五百兩洋二千五百元棉衣七千件訖因於大除夕將京都分撥沙洲銀内續交張君銀一千五百兩以備春賑 
[大除夕接潘君振聲山東來函]  
　　秋坪竹坪心如先生大人閣下昨接李維之先生來函知尊處復解銀五千兩曷勝欽佩少翁丕翁功翁席不暇暖始將濟陽查完青城亦將告竣章邱一半尙在水中無從查放必須明正方可舉辦齊東因大水所圍不能出入子英兄處年内亦未能舉辦連淹數載顆粒無收灾情頗重兩局原不分畛域也今與少蘭諸兄相商擬於明正接辦至高苑博興兩邑形如釜底春賑亦不可緩現存欵項辦齊東則有餘辦高博則不足弟因塲前必須習靜一月擬將濟賑畢後辦清報銷後交與少蘭丕之諸兄接辦來春續欵望卽寄交諸兄是所拜禱肅泐布臆敬請德安潘民表頓首 
附啓者除夕接到前函後又奉夾電云明正擬先辦齊東次辦高苑博興災重來欵如何等因當卽電復云十二月解第十一批五千兩小除夕解一萬兩均由揚州糧臺正月初九解上佑翁另解二萬七千兩正月底可到等語現約補放冬賑欵項可免缺乏惟嚴佑翁前往春賑尙無欵項起解用特奉布卽請各省大善士台鑒并賀新禧上海四馬路文報局協賑公所王松森任錫汾丁漢雲謝家福等叩啓 
[壽筵助賑]  
　　少欽大善士先生大人如晤頃接兒子槐序寄到祝敬洋一百元弟思友親稱觴縻費而無實惠緣請申報館將百元轉寄大善士速寄山東災區助賑轉祝我子孫諸事順遂福祿日增以遂舐犢之情或不爲大善士所竊笑也再槐序係津海關委員直隷救命捐渠已竭力是以旁及山東耳[  乙亥十二月二十一日七十老人江清驥親筆]  
附啟者頃接申報館交到江筱雲觀察手札並賑欵百元捧誦之餘敬悉近届七旬榮慶令郎槐序先生遠寄鷹蚨爲堂上普祝戎頤筱翁卽以移助山東災黎受惠無窮仰見秉嚴訓以行仁定卜椿庭壽耇體慈懷而布德用徵蘭玉齊輝慰彼鴻嗷銘兹駿惠代伸謝悃恭頌壽祺上海北市絲業會舘籌賑公所愚弟施善昌少欽氏謹復 
[恭賀各埠衆善長新禧恕不另函]  
　　敬啓者善昌襄籌賑務三載於兹幸蒙四方善士一視同仁慷慨樂輸藉貲運濟集欵致成億兆全活得徧埏垓惟是災沴旣多周轉匪易雖不辭夫勞瘁實難免於愆尤或登報之稍遲或復書之疎略咎誠難逭過亦由滋尙祈垂諒苦衷鑒原逾格是則私心所竊禱耳兹際韶回鳳琯運轉鴻鈞衆善長懋介蕃釐情殷獻頌鯫生徒勞薪軸緘賀難周惟有翹望五雲虔申三祝而已更有請者屢接山東來信賑務勉支殘歲未起瘡痍今春無以爲生仍塡溝壑敢乞衆大善士矜全終始接續解輸俾九仞爲山不虚一簣萬家生佛頌徧羣黎謹代災庶呼籲禱求之至敬請台安恭賀新禧光緒十有二年歲在柔兆閹茂陬月吉日上海北市絲業會舘籌賑公所教弟施善昌頓首謹啓 
[春茗移賑]  
　　元芳洋行公記節省春茗席金洋二十元又許願戒烟人洋四元囑彚解山東春賑同人等拜受之下實深感戴現在方籌春賑如叨春雨宏施惟祝春祉吉羊春祺福鹿駿業與春雷遍振鴻財比春浪掀翻伏願各行舖號及有心世道者請將春茗春筵移來春賑俾災民共沐春膏自必春禧萬福也用登報牘藕表謝忱[  李朝覲秋坪氏謹誌]  
[敬谢嘉貺]  
　　臣氏大藥房昨以華文中英月份牌兩紙見惠其式與去歲無異而鮮艶過之懸之座隅不但便于稽查時日而且藥名羅列一覽了然按圖索驥尤不慮回春無術仁心仁術兩兼之矣拜嘉之下爰書數語以鳴謝悃 
[高昌寒食生招飲醉歸偶吟]  
　　相聚豈無因欣看景物新有詩兼有酒良友集良辰雪壓梅花冷爐圍錦幔春醉歸天地小眉月快隨身小慺主人拜手 
[江督轅門少]  
　　十二月十八日選用通判曹驤上海來卽辭○十九日知府嚴錫康辭奉江藩司委解餉回蘇○二十日藩轅牌示海州州同趙汝驥期滿遺缺查有試用縣丞陳金錫堪以署理○廿一日江西知縣慶錫庚禀辭○廿二日藩轅牌示沛縣唐紫封因病請假遺缺查有候補知縣陸秉森署理○廿三日從九陳賢由江寗查放卹米回均銷差○廿四日候補道林瑞枝蘇州回並禀謝派寗差委○廿五日同知李開諸禀知奉司委解京木赴京辭通判崔炳榮禀知知縣周麓于十七日寅時病故○廿六日署海州州同陳金錫謝委藩轅牌示邳州學正曹煜期滿遺缺以訓導馬錦繁句容縣訓導葉珂病故繳委遺缺以敎職徐嘉清河縣訓導蔣世璪丁憂缺以敎諭高崇文均署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路高易公舘協籌兩廣山東沙洲賑捐所經收十二月十七至廿五等日賑欵清單]  
　　十七日盧潤生翁交來河南楊定吉翁募一百八十四號册林京牧堂銀五十兩喬建堂銀一十兩黄鼎甫銀六兩六錢李小舟銀四兩衆善士謝香圃江漢南開歸道庫科四戸各銀二兩林介之銀一兩一錢林得月江同茂李金珊郭藍田信誠隆五戸各銀六錢楊定吉洋四員以上十五戸共洋四元銀八十二兩八錢申規元八十八兩一錢八分五厘裕通恆葉子晉翁募八百九十九號册鹺記北號洋三十元且圖餘生洋十元嘉蔭堂全子薌二戸各銀四元陳紹元二元以十五戸洋五十元○無名氏銅洋一元○十八日全亨號麥卓然用錢移賑銀五兩○十九日漢口茶業公所交到廣甲源募一千三百六十四號册孔煜文洋一元八角吕中山凌始條無名氏伍翰琴吳浩川穗豐泰六戸各洋一元宋瑞棠二元補過軒七角張悔軒中元以上十戸洋十一元○無名氏洋二角○二十日陳實生翁募一千四百十二　册陳保東洋二十元錢潤之顧宇意鄭小甫張平叔朱夔卿陳節生閩商鋪朱良祐八戸各洋二元朱雲坡高鏞陸愼菴王齊川張瑞林李生春樊瑞三七戸各一元樂善堂錢一千四百文李小山周仲宇何小雲三戸各錢一千葉雪生徐玉泉合助錢一千文以上口一戸計洋四十三元錢五千四百文伸洋五元其洋四十八元○二十一日寶屏二家募財字第一號册譚氏洋一角錢二百文鄭氏盧氏吳氏三戸各二角以上四戸洋七角錢二百文○東昇隆裒三百五十九號册不書名洋二元陳恊豐同裕昌王奕峰沈順記民記五戸各洋一元和興裕泰裕查大和萬興一嵩泉恆泰義記大盛公昇十戸各中　以上十六戸洋十二元○吳補前氏洋一元○廿二日顔永京吳虹玉翁共集影戲洋二百七十九元三角○文報局移來助賑物件作彩　鄒千張實收到銀五百七十　○廿三日自來水公司交來罰顔連福移助洋一元○江緯齋指助山東二元○日四日一勺水主人洋四十元○泰吕里捐桶錢一千零三十五文六鋪捐桶錢八　五文○廿五日無名氏洋一角○廣東香邑晋陽氏還願花洋三十元○以上統共收洋一千零二十九元四角規元九十三兩一錢八分五厘花洋二十元錢一千三口二十文銅洋一元 
[上海北市絲業會館核奬□賑公所施少欽經收山東賑捐十二月二十三四五六日第九百零四五六七次清單]  
　　善鄉居求産平安洋二十五元秦懋齋爲得子取名有 
均求保根基穏固洋二十元張大有號洋八元長洲曹華工求病愈洋五元順　無名氏洋四元蘭溪無名廿求病愈洋三元皈依道人解厄消災由寗波正大局來洋二元梁顧氏求病愈　月助半元今以十一十二兩月續助洋一元昭文自樂山人由常熟錢錫之交致大局來洋一元警安氏由盛澤伶仁和號交永泰豐局來洋一元浙紹無名氏洋四元彭禮銘省筆墨資由杭州固積善堂寄恊興局來洋一元○愼裕號折棉衣資二百十六件合來洋一百零八元又折棉衣資八十四件合來洋四十二元兩共一百五十元由王栽　兄交來○蘇州潘仲溪先生第二十三次經募吳趙氏求舊病全愈洋三十五元潘榮元求早得科名洋五元成德洋五元家慶人安洋五元四珌共五十元由全盛局來以上二十三日○益記洋貨號節移年酒資洋一十元蘇城景仁呇王求母四委平安增福增壽洋十元憂居　跡生五旬初度膝下五齡兒積餅餌資移助代祝洋十元古蕭祝六九求子由杭州恆豐順號交正和局來洋十元蘭溪無名氏病愈續助洋三元○歸安丁益眉書潤移助洋一元錢五百四十文守仁子洋一元二戸由蘇閶福來康號交老正大局來不留名人求子燮敏　風速愈永不一再發洋三十元産女平安人洋一元二戸由詹德善士寄周福日生局來○漢口敦實善堂來三泰和經募昌字一萬一千二百二十七號册敬善堂楊洋六元三泰和四元義盛錢店洋一元三戸共十一元○懷甯縣署來屈蔭堂募　字四子九百六十一號册豫簪堂本洋十二元陳　卿羅逸仙二戸各本洋三元黄講之本洋二元四戸共本洋二十元以上一十四日○朱餘庵求母曹氏病速　由杭州恊興局來洋二十元錢塘劫餘知安人洋十元又銅洋二元生産得女大小平安人由蘇州俞寄寶順局來洋十元乍浦解開奇以銀鐲時辰表彩物變價助賑洋八元鍾蓮舫爲次子求病俞洋六元鹽官補過子趲移元旦敬神香燭資洋一元同春號洋二元○浙省恊募粤西賑捐公所乘六批募靜應子洋四元天佑民洋三元敦厚堂敦睦堂二戸各二元馬蓉初范易氏沈嘉樂堂積善堂固張泉孫清來堂九思堂劉耕堂芝蘭書屋九戸各一元韓梓亭陸鏡蓉二戸各洋五角成大莊到洋一元彭新畬糙銅洋一元又銅小洋一元楊希曾銀餅一錢二分一本堂王錢一千文許熊祥錢五百五十文竹石軒程仁壽堂二戸各四百文樹德堂二百文無名氏三戸各二百文又無名氏十二戸各一百文瞿學普一百文共錢四千四百五十文合洋四元又併桶錢四十三文統共計洋廿五元對洋一元銅洋一元銅小洋一元銀二錢二分錢四十三文以上廿五日○青浦旅人求竊速愈由南翔吳庾樓交全盛局來洋十二元玉峯山彭儔道人五十初度移贈壽儀由晉生庄來洋十元貽德于求男得男酬愿洋十元陳德一保母平安由蘇州寶順局來洋十元王棟王楨王榕三善士因父痰喘就痊洋十元木愼修堂洋五元定海不書名求病愈保平安洋三元黄尤氏爲女引寶時恙求卽痊洋一元○金匱學殷第二十九次募昌字一千二百廿九號册無名氏無名氏二珌各洋一元桂蔭軒無名氏無名氏三戸各對開一元共五戸合來洋二元足封一元虚對二元由蘇州通裕局來以上廿六日 
[上海北市絲業會舘核奬籌賑公所施少欽經收山東賑捐十二月廿七八九三十日第九百零八十一次清單]  
　　甬夢氏病愈酬愿續助十元張陳氏求平安速産曰元葉滋茂二元葉二小姐一元葉三四小姐合一元許蘭谷香愿移助一元以上廿七日○壽頤草堂由北市恆豫莊來二百元戴維梓爲五兒病求愈由南通州康發祥興來二十元吟芳廬藩望長子改過十八元蔡午亭移藥資求病愈十元大日暉橋施本洋十元四明雲隠山樵畫潤二元高郵衆姓由政大源局來一元錢一百五十文東土散人平望京記畫潤錢三百三十八文以　上八日○榮陽氏祈佑　男勤讀聰明四季　康家務如意十元怡蘭書屋求早得蘭孫凡事順遂五元方行素居二元正心堂二元張南山虚對一元石壽生保母康健四角以上廿九日○涇縣古涨隠名氏由蕪湖招商局王紀堂翁經手交江永船來四百元鎭江隠名居士病愈完愿由益記洋貨號來五十元太倉無名氏由永義昶局來十二元永安街義昌懋號十元長樂園洗心泉顔玉樓樂也樓華艶樓也是樓各書館第三次月捐十二月分洋八元錢八百六十三文吳興不留名省通年日用由杭永利局來六元錢塘學姚募山隂不留名保兄病速痊又保家店平安二戸各五元愛雲室主人爲兒病愈完愿並求全痊二元金廣仁求産平安二元慕善氏二元楚北余渭春由瑞生泰號來二元無名氏求父母長壽一元無名氏不遇火燭一元以上三十日 
 
 
 

Page 10

 
 
[袁江官報]  
　　去年十一月十八日候選主事張兆楨自京來浦回揚州籍廿一日侯補同知周起魁自安東交卸篆務來浦仍回道府發審事件差廿八日勷辦江北河運侯補知縣李德培自汜水來浦謁見漕憲廿九日漕轅牌示安徽鳳陽衛繁缺以江西袁州衛守備額勒金調補十二月初九日候補知縣任治自海州卸篆回浦仍辦道府發審事件候補知縣戴德明奉道憲委辦理道府發審事件 
[假賊]  
　　甯波某縫工在王家墩某富家縫紉衣服一日下午詭稱腹痛辭歇而去某家上下人等均不介意晚膳後某之婦同一女傭登樓欲睡忽聞床上淅瀝有聲初疑鼠子嚙物也繼聽其聲甚厲秉燭視之先見旱烟筒一枝始知非鼠于是大呼工人畢集曳而出之卽日間詭稱腹痛之某縫匠也油酥餅尙在口邊問其何故到此俯首不答衆人疑其竊物則珠寳首飾均在床頭妙手空空兒安能廉介如是然又不能澈底根究但今寫一服據縱之而去次日某縫工忽糾集男女麕至某家反稱誣良作竊勒寫服據大肆吵閙某恐鼓鐘於宫聲聞於外只得擲還服據且許給洋若干元以謝其罪縫匠始去夫縫匠非賊也而入此室處則某家不能不目之爲賊即縫匠亦不能不自居於賊然而竟謂之賊不可也不謂之賊亦不可也故標其目曰假賊 
[騙術敗露]  
　　騙亦多術矣惟其愈出愈幻愈變愈奇故能使人墮其彀中而不覺若抄龔舊文屢踏故轍未有不立見敗露者揚州人某甲素無賴一日至綦叢林謂僧曰今晚某宅欲放瑜伽焰口特來相招望早來也隨將死者及子孫名號留下令書懴疏怱怱遂去及傍晚時僧卽囑廟祝先將經擔挑往廟祝至其處不辨門戸方徬徨聞忽見門内有童子走出見而嬉笑曰噫和尙來矣廟祝卽詢此是某宅否答曰然遂昂然挑入比至廳内則主人高坐於上瞥見經擔駭問曰此何爲者廟祝以情告主人拍案大怒曰我家安然無事念經奚爲且吾上有老親何得以此不祥之物遽入人家隨喝人將廟祝捆縛先交地保此時甲與童子皆不知去向廟祝自知理屈再四哀求主人色稍霽曰旣如此將經担留下速歸喚秃驢來與汝無涉廟祝抱頭鼠竄而去回訴一切僧大駭旣思担内法器所值甚鉅不得已登門謝罪隨有人出爲調處令僧掛紅服禮外仍出折席儀若干始得了事蓋主人卽甲之同夥也似此串同訛詐聞已數次前日甲又令同夥至舊城某寺依計而行詎該寺僧不甚恐懼甲勢成騎虎當將僧送至僧網司處該司不知是計以屈在該僧卽飭大財神廟之老僧出爲調處老僧素耳甲名嗣訪悉係甲所爲不勝忿忿立至保甲總巡局内申訴串詐等情局員隨卽差提一面飭將經担押令挑回該廟逐細查點所有袈裟等物已爲甲質於長生庫而甲已畏罪潜逃不知去向矣 
[蕩子傾家]  
　　秦八老者居於甯波小校塲素工心計銖積寸累寖成小康於是多放重利盤剥小民里中人雖羡其富而未嘗不鄙其人今夏秦暴卒停屍室中爲犬所噬身首異處遠近聞者皆以爲不義之報其長子相繼殁僅存次子某揮霍成性視黄白物不甚愛惜日與紈袴子弟徵逐於花柳之塲一日至著名娼婦阿四家雛鬟小妓羅列滿前某皆不當意而獨戀戀於阿四阿四雖年老然頗高自位置某許以重金阿四始降心相從某於枕邊私語時密訂偕老之約且言某已賃屋某日遷居阿四方信以爲眞而不料竟成畫餅也一去十餘日黄鶴杳然青鳥不至阿四始知受誑卽率蝦兵蟹將麕至某家問其背約之罪某不敢出面託其友代爲調處許出英洋四百餘元始得了事嗟乎父則取之盡錙銖子則用之如泥沙勢必盡喪其貲而後已世之刻薄成家者觀此可以爲鑒 
[冷語冰人]  
　　對雪圍爐雅事也淺斟低唱豓事也掃雪烹茶韵事也兼而有之其惟丁字簾前消魂畫舫乎近有楚人某僑居金陵在温柔鄉品評風月已非一朝與某姝有割臂之盟姝父兄爲所給嘗怪姝不知爲紅拂妓之識李靖酒冷燈殘毎曲意爲補缺陷而姝殊落落也前日微雪後客忽倚蘭橈招姝同賞雪姝畏寒不願往其父兄强負之行旣入船並　他客姝父兄乘間爲客述近况姝亦言債臺十級猶恐不深意似需客之援手也者客不懌漫應曰持筆硯來　書數語令赴某處取錢若干千旣至閽者述主人命使閉門毋納其价去者歸不敢以實吉客又令詣某處則相拒更甚於前姝知客已爲人　唾業入以冷語時客已被酒　借酒勢踰舷而遁乃舉手推其座杯盤盡覆纔起身姝遽挈其袂曰今日已矣可恨　當初耳何忍爲是惡作劇也遂擠之榻上謂之曰爾與我同是天涯淪落人兩肩荷一口趨承俯仰無非爲家中白髮紅顔不可少此陌錢斗米耳我觀上焉者坐而享其豐次焉者行而食　力最下則我輩皮肉牛涯舐人之餘榮辱雖不同而逐什一以養其室家則同也爾試思自某日以來計夜度之數當與尤九消寒圖相將所得資當幾何而我從不以阿堵物敗人清興者以君風雅士妝臺審識亦足破岑寂今卽日暮途窮當把兒女心腸從容推抱豈可攘臂下車易風流爲强暴言至此適有乞兒在岸側遥與某舟相誚讓謂三年前乃公亦曾據此座指殘羹冷炙驕門外漢天道無常忽則易人緑頭巾誰是世襲罔替者姝卽拍客頂笑曰爾聆此現身說法乎此小事我自爲之他日愼毋貽姊妹以笑柄也客以被聒已久酒亦遂醒急向裙邊屈膝感激無地潸然泣下而姝已回頭一笑揚長上岸矣次日有同行年少聞其事無不掩口而笑 
[歲暮詠懷]  
　　凛凛歲一暮萬物皆閉藏雉蜃亦變化此理本彰彰雨露無偏澤湛恩何汪洋吾生獨不然默默一無長無長能幾時念此心彷徨彷徨苦結轖涕涙濕衣裳閒居豈我志白日去堂堂坐令　髮變能不心悲傷凍雲薄霄漢寒光入戸牗嫦娥渺中天延頸屢回首明月幾能時賞心空自負辰衣聊躑躅凄風穿我肘覊雌獨號寒企足苦相守迷鳥懷故林哀鳴失其偶感物慼不淺憂憤積盈斗徘徊北堂上顧影有所思所思一何篤苦心祗自知良反適我廬見眷云何之言我少有志期我大有爲豈意十年　顚倒竟相隨鯫生跪自陳嗚咽不勝悲德凉福難載命蹇運多奇惟有誠心意守分以待時昔年十五六天下遭横潰奉母避宼氛負米更勞耐幸覩漢官儀還家喜夢寐太虚召歸神哀哀失兹愛哭母旣未遑伊人忽見背浮家張志和未免伯道嘅上負父母恩下荷親朋愾後事知如何耿耿志尙在海上種榆山人悅彭氏甫稿 
[旅窓則事七絶十首前因鹿夢今憶鴻泥懷人託賦書以自娛]  
　　春雪桃花兩自忙世途頃刻便炎凉入宫莫艶傾城貎試問相官那樣妝女床山下盡鴛儔紅葉曾教作蹇修同此圑蠻天上　清輝强　照高慺嬌紅姹紫萼　叢賽過梅妃寵愛中生怕夜來風雨惡故移花本近簾攏崔徽珍重卷中陪錦瑟華年去弗迥　蝶不知春是夢萬花深處作亭臺翠鳳離披畵不成舊恩山重一身輕雲軿天際無消息欲情紅鸞代寄聲愁來杏頰或蒸霞身在　臺尙憶　草道駐顔留獺髓等閒開落碧桃花繡出鶼鶼並命禽無端磨蝎苦相侵天教國色才難比福慧難兼特費心來自珠宫兠率天鳥聲花影誤嬋娟牽牛夫　輕離别索聘還須二萬錢一番對鏡一徘徊腸比江流日九廻莫漫若蘭誇錦巧天上更有巧難猜偶調金粉寫華年畵出芙蓉百倍妍我觸青山　情事琵琶曾聽　條絃[  鑑湖徐文瀚秋以氏稿]  
[望江南爲青前日日紅作卽請夢畹太痴政和]  
　　日日紅顯影宛驚鴻嬌態恰如秦弄玉芳姿常映海棠紅來自廣寒宫日日紅弱燕無迴風解唱清平高　調紅么曰紵食天工一笑兩　融日日紅哀鴈唳長空儂願爲卿脂粉使休教子夜泣東風珍重玉玲瓏小藍田懴情侍者畢玉洲倚聲 
[上海四馬路浦文報局内協賑公所經收賑捐十二日下旬清單]  
　　廿八日寗波利生帳房卓學川翁交來嚴子香先生募源記英洋四十元晉源三十五元源號廿元萃利坤源茂源聚源四戸各十元茂生五元又交來鄭碧山善士募黄幼臣安樂橋人地蘭陵聁名氏三戸各十元馬小舟金容齋楊直臣三戸各六戸張杰臣五元自愧生二元鄭伯雅鄭仲季張千棣張朝禮張廷勳黎鴻星陸鶴玻七戸答一元吳朝亮梁炳忠無名氏三戸各五角○催單南匯義生蘭唐雨臯翁募吕晝卿一元徐南屏銅洋一元甌郡玉環廳署募壽萱堂五元　無過堂二元　春軒主培蘭堂兩戸各爐坯洋二元南岳樵子西湖漁叟保平安子蒔竹齊無名氏五戸各爐坯洋一元誠濟村農銅洋二元漢口張寅賓翁募敬愼堂十元無名氏知非子二戸各一元吳朗珊翁募如春永福大興正大隆昌祥興志祥義成義泰興泰十戸答錢一千文合收洋例銀六兩四錢有心無力者六元○銳册温州新關汪蓮緣翁募台州江下埠分關四元金裕泰錢五百文金萬和金順泰金萬順金同泰金治順金阜康王源昌楊氷順楊順發陳星初陳合興詹順發常春十三戸各四百文陳元記啓承堂九思堂三戸各銅洋二元金長順陳世錡無店號求吉慶人四戸各銅洋一元合收英洋九元銅洋十元○脩　居士二元徐馥珊善士八百文恆豫莊交來壽頤草堂英洋二百元○本日共敢英洋四百四十元銅洋十三元爐坯洋九元洋例銀六兩四錢小洋五角錢八百文補登寗波利生帳房卓學川翁于八月初二日江天輪船帶來英洋一百元各戸清單統帶紅單師船兼惠濟輪船鄭碧　三十元　鏡堂十元譚喜亭譚興臣張莘圃三戸各六元陳炳書鄭清泉邱子　郭美齋張錦川羅鍾階六珌各五元張偉臣楊銘石詹成泰三戸各二元鄭白人鄭□屏鄭清苦鄧玉亭鍾炳□羅從秋六戶各一元特此聲明 
[上海四馬路浦灘文報局内恊賑公所經收賑捐十二月下旬清單]  
　　念七日銳册浙江藩憲許發到衢州府止堂劉募英洋一百十二元龍游縣正堂吳募二十二元錢五百文○招商鎭局施子翁交來鄒殿書經募申單九十六號九三八平銀二十四兩英洋二元九五錢五十一千五百文八十四號九五錢五千五百文八十號足錢三千九百文張松壽經募一百號足錢一千文九五錢十三千二百文八十九號九五錢十千文六十九號九五錢二千文六十六號九五錢四千五百文八十五號九五錢二千文八十八號九五錢二千文七十五號九五錢五千九百文七十六號九五錢二千文七十八號九五錢五千文七十九號九五錢二千六百文八十二號九五錢一千二百文九十四號九五錢十二千文九十九號足錢二千五百文鄔心齋經募九十五號英洋一元九八錢十六千文八十一號英洋三元九八錢十四千文八十三號足錢二千八百文九十八號足錢八千文六十五號九五錢六千四百文七十七號九五錢二千文八十六號九五錢二千文共合省平銀一百三十七兩一錢四分實收規元一百四十六兩九錢一分○南匯倪隠之善士銅洋二元南匯西門桐橋東首赤松舊友神前還愿一元方人也産育平安二元○本日共收英洋一百三十七元銅洋二元規元一百四十六兩九錢一分錢五百文 
 
