# 1908 - 333 - 4912880

 

Page 1

 
 
   
 
 

Page 2

 
 
[上諭]  
　　十一月十五日奉 
　　上諭内閣各部院衙門會同議上大行皇帝尊諡日景皇帝廟號日德宗上配列聖同爲百世不祧之廟欽念大行皇帝執中御宇運啟維新秉哲綏猷恩周無外合環瀛而共戴實巍蕩以難名今廷臣所議詳愼公允於大行皇帝愛民敷治之宏謨洵屬符合深協朕懐此天下萬世之公論而非朕一人哀慕尊崇之私願亦非臣下揄掦頌美之諛詞也謹據所奏恭上尊諡廟號所有應行典禮該部敬稽成例以聞欽此 
　　上諭前奉大行太皇太后懿旨命攝政王監國所有應行禮節著内閣各部院會議具奏欽此事隔多日尙未覆奏著各該衙門妥速定議毌再延緩欽此 
[交旨]  
　　十月初七日軍機大臣欽奉 
　　諭旨大行皇帝梓宮奉移觀德殿暫安著原派恭代奠酒之貝子溥倫等四人輪班敬謹行禮欽此同日交恭辦喪禮王大臣恭親王等本日會奏初九日皇上登極請照舊章停止舉哀一日摺奉 
　　旨知道了欽此同日交恭辦喪禮王大臣禮親王等本日會奏初九日皇上登極請照舊章停止舉哀一日摺奉 
　　旨知道了欽此同日交禮部本日貴部奏初九日皇上登極請照舊章停上舉哀一日摺奉 
　　旨知道了欽此 
[論說]  
 
 
 

Page 3

 
 
[論近今敎育之大弊（劉永昌來稿）]  
　　今之朝野上下。莫不知敎育爲人民之第二生命。汲汲焉注意於敎育。以爲中國之强。當在敎育大興之日。而强中國之人才。則非此受敎育之學生莫屬。希望之殷。上下固有同一之目的也。乃何以數年來學校雖日見增多。而學生則日形減少。内地學校竟有不滿十數人者。而私塾學生。則反有增而無減。其勢且將勃興而不可遏也。且從前學校雖少。猶有一種蓬勃之生氣。今則精神已失。徒具形式而已。嗚呼。此非敎育之道。施之於他國。則足以養成其一種特色之國民。而施之於吾國。即不能收其效果也。特今之所謂敎育家者。誤認敎育之目的。繆施敎育之方法。以至。得此惡果也。吾請言今之敎育之弊。 
　　敎育之宗旨。首當養成學生服從之性。能於學校中爲服從規則之學生。他日乃能爲服從法律之國民。故學校之規則最宜注意者也。乃有一二認眞辦學之士。抱定嚴重主義。以爲進行之方法。凡規則所應守者必强今學生實行之。而已亦能恪守規則。不軼於範圍之外。學生苦爲規則所束縳。不能任性自由。於是相率以壓制之名爲口頭禪。偶有風波。而一般無意識之社會。又不能曲諒其苦哀。動加以辦理不善之名。以此滿腔𤍽� 
血者。其𤍽度亦不能不爲之驟低也。而一般衣食主義患得患失之流。知實行管理之徒足以業怨而無功也。乃相率變其面目。純以柔媚手叚對付學生。仰承學生之意旨。惟恐不周。籠絡學生之方法。惟恐不當。課堂之規則。漫不注意。學生有破壞規則者。亦視若無覩也。但求與我不衝突足已。膳堂之供應。偶不隹。則學生相率不舉箸。必令廚役撤換。而敎員亦附和其間。曰是與衞生有礙。誠不可不換。蓋惟恐一失學生之歡。其位即不能固。故專以感情敎育爲聯絡學生之計。自感情敎育流行於今之學界。凡非抱同一之主義。而欲嚴以規則繩學生者。則學生必苦其獨嚴。羣起而攻之。以全班退學相脅。而眞能執行規則者。至此而亦不能相容矣。爲學生者知敎員之去留。惟吾輩可以操縱之。於是囂張益甚。非分之要求。亦且悍然爲之矣。嗚呼。敎育之所以可貴者。貴其能陶融性質。增長智識也。今乃。養成其一種驕縱悖戾之性。質以之處家庭。則家庭不相宜。以之處社會。則社會不能容。則父兄亦何樂使子弟受此感情敎育耶。此敎育之弊一也。 
　　各國學制。莫不注重小學誠以小學者爲養正之始基。造端不謹。未有能善其後者也。乃吾國人之辦學性質。好務虚名。不求實際。初等小學。以爲規模太狹。不足以容我廻翔也。相率爭辦。高等小學。不得已而求其次。亦必加以兩等之名。蓋非是則以爲名望不稱。體面攸關也。因此而完全之初等小學。恒不數覯。學童之年齡幼稚。者每苦無相等之校可入。旣入學校之兒童。其父兄又有躐等之心。纔入初等小學。一二年。距畢業之期尙遠。其父兄以爲下如高等小學程度之高。可以冀其速成也。於是相率去初等小學而入高等小學矣。入高等小學一二年。又生艷羡中學之心。於是又去高等小學而入中學矣。計其由初等由高等而入中學。盤旋數年。迄未有一校畢業者。學校中因學生之來去無常。亦無畢業之可辦。卽辦畢業。其數。亦若晨星之可指也。學生之躐等以進者。國家旣無强制之明文。學校中又不能彼此相約。不納半途輟之學生。以至至學生之出此入彼者。所在而有。學制。之紊亂。尙可問耶。嗚呼。行遠者必自邇。登高者必自卑。不循敎育之階級者。其如欲速不達何。此敎育之弊二也。 
　　外國之敎育。所以能普及者。以其敎員之俸金甚微。開辦一校。無須多金。且多單級敎授。一校中祗有一二人擔任敎課。其所收學生之費。則又甚約。日本尋常小學。每月僅收學費二角半。赤貧者且免焉。而一切圖書鉛筆石版。皆由校中按時給與。此所以及歲之學童。無不入學者也。吾國則辦一初等小學。非三四敎員不可。僅此敎員俸金一項之開支。已成鉅欵其他無論矣。所收學生之費。除學費膳費外。則操衣操帽有費。書籍紙筆有費一初等小學之學生每年已需二三十元中人之産猶能勉力籌措若勞動之工人。耕作之農家。何能有此餘力。而使其子弟入學耶。循此不變。吾恐中國之敎育。永無普及之日。且使校中之敎育。果足以博社會之信用也。則爲子弟。增長學問計。努力。籌欵猶樂爲之。試問今日之敎員。果能博社會之信用否耶。校中之敎員。曠課時有所聞。每於紅日高升已届上課之時。學生齊集滿堂。而敎員猶晏起未至也。甚有託故請假。終日在外逍遙者。而學生之在堂喧譁不問也。其平日所授之課。第照敎課書順讀一過並不研究兒童之心理。果能領會與否以至學生聽講終日。茫然不解其義。偶經父兄之提問。則瞠目無以對一言嗚呼。今之所謂敎育者如是。亦何怪社會之不能信用也。此敎育之弊三也。 
　　以上三者。不過舉其犖犖大端而已。其餘之不合敎育原理者。且不可枚舉。無怪學校之學生日減。而私塾之學生日增也。乃今之言敎育　不揣其本而。齊其末動曰改良私塾。嗚呼改良私塾。誠是矣。何如改良學校之爲。愈平。僕非好爲。極端之說。敢與改良私。塾者挑戰。蓋凡事必先求其本。 
 
 

Page 4

 
 
辦學者苟能實心實力事事愜人之意滿人之望則私塾不淘汰而自然淘汰矣學生亦何患其不多學務亦何患其不發達耶 
專電 
[電一（北京）]  
　　監國攝政王禮制本擬昨日入奏嗣因添改至今日始議定畫稿將原稿改去大半所添各條大略如左　　攝政王生辰及元旦升文華殿受賀 
　　攝政王於禁城内興建偏宮居住 
　　攝政王帽用東珠服用入團龍禁城値班官兵均歸攝政王總統 
　　攝政王除代皇召見外無論何人有無要事均不得私謁 
　　攝政王於東煖閣辦事時樞臣入内賜坐三品以上各官亦坐四品以下立見 
[電二（北京）]  
　　查勘陵寢大臣倫貝子陳璧被御史參刻後攝政王諭速前往故已於昨日啓程 
[電三（北京）]  
　　東南各省電告政府同時得海外悖逆書函意圖煽亂請飭各省一體嚴查銷燬禁止傳播 
[電四（北京）]  
　　東督徐奏奉省擬設農政廳以興地利隸屬勸業道設六七八九品農官以有農科實業畢業生程度者爲合格宗室覺羅滿蒙及本省士紳候補官員於農學有經驗者均得選補著有勞績者升勸業道科員等官俟有成效再行推廣江吉兩省森林礦務已設學堂現並一併查察應否分設專員再行奏請定奪旨交農工商部議奏 
　　更正昨報第五電寗藩樊增祥誤爲樊恭喣 
緊要新聞 
[續紀新皇登極禮節北京]  
　　初九日皇上登極頒詔禮節已詳十三日本報茲悉是日午時皇上出乾清宮内左門乘轎（轎用黄雲緞轎蓋孔雀翖式内用貂皮坐褥）經内總管張太監服待引至太和殿御座攝政王在臺上扶坐即皇帝位殿外慶王禮王恭王等各按次序站於兩旁侍衞官排班站立殿下文武各官皆按品級站班行禮其鑾儀衞官校皆執御仗黄盖鹵簿於殿上下兩旁陳列俟鳴賛鞭各官皆跪拜行禮是日捧寳者爲東閣那中堂導引者爲閣學麒德墨麒兩員捧詔者爲閣學毓隆 
　　初九日登極内閣奏定賀表兩道（一）係子臣表由皇上出名率領臣工恭賀皇太后表文（一）係王公百官恭賀皇上登極表文均已敬謹進呈御覽 
　　恩詔二十四道蓋用御寳後即飭各部分頒計陸軍部寄二十二省二十二道又外務部寄出使各國大臣十道理藩部寄西北二路將軍二道 
　　禮部恭撰登極祇告祭文共七道（一）係祭告天壇文（二）係祭告地壇文（三）係祭告社稷壇文（四）係祭告太廟文（五）係祭先師孔子廟文（六）係祭告大行皇帝文（七）係祭告大行太皇太后文 
　　初九日皇太后在儀鑾殿受賀宗入府咨傳在京各王公福晋命婦等進内行禮如有事故須前期呈報過府以憑轉行掌儀司繕摺入奏 
[奏准銀銅幣改鑄宣統年號北京]  
　　日前内閣具奏 
　　云伏查同治十三年十二月二十六日大學士李鴻章等奏准鼓鑄錢文應遵用光緖通寳字樣移交户工二部在案嗣鑄造銀幣銅幣制錢均遵用光緖年號今恭遇皇上御極改元宣統應自明年正月爲始各局鼓鑄銀幣銅幣制錢均遵用宣統年號其呈進銀銅各幣及制錢樣式之處統由該部辦理伏候命下行文度支部照例遵行十一月初七日奉旨依議 
[兩江恭賀登極電南京]  
　　江督端制軍會同蘇皖贛三省撫藩學臬曁各提鎭致軍機處請代奏電云竊奉電傳諭旨於十一月初九日午時舉行登極頒詔鉅典等因欽此伏讀之下歡忭莫名欽惟我皇上聰明天亶仁孝性成寅紹丕基纘登大寳承兩聖之付託措四海於又安匕鬯無驚梯航遠附際茲憲政維新之日正値聖人首出之時仰窺善繼善述之精心益欽丕顯丕承之盛治普天戴德薄海歸誠瞻望闕廷 
 
 

Page 5

 
 
不勝舞蹈慶賀之至謹請代奏 
[京歸近事]  
　　兩宮升遐十五日内不遞封奏大學堂監督劉廷琛違例奏事已奉旨申斥茲悉初七日爲開始遞封之期是日外務部遞封奏二件係關於外交事項聞尙留中 
　　勅封達賴喇嘛之文名曰勅諭現已繕就初八日請旨蓋用御寳聞勅諭用滿漢蒙古唐古忒四種文字已敬謹預備册封 
　　聞喇嘛印務處請禮部鑄造達賴喇嘛活佛敕封佛號銀印一顆其文爲滿蒙西番三體應由禮部擬篆模式進呈奏請相符再行鑄造 
　　初五日閱操大臣蔭侍郎由皖回京初七日請安並將給成太湖秋操南北軍陳圖及對戰拍照進呈御覽 
　　攝政王諭派芬車督查各禁門護軍官兵按册詳查如有不到者一律參辦並在各禁門張貼示諭嚴密搜查 
　　滿文宣統年號由内廷譯成德洪額多羅字様以後書寫滿文宣統年號均照此式昨已由禮部内閣通電各省 
[國恤彙紀二十]  
　　禮部奏大行皇帝初祭大祭禮事宜禮部具奏云十一月十二日卯時大行皇帝几筵前行初祭禮讀文致祭用楮繪引旛一首金銀錁二十萬五千錠紙錢十四萬五千張五色紙五萬張畫緞一萬端連飯桌八十一張饊食九槽燒黄酒四十一瓶羊二十七隻法駕鹵簿全設衆皆齊集紙錁堆於燎池焚化祭文由翰林院撰擬祭文内恭書御名所有桌張羊酒坫桌臺盞燎床鋪袱蓋袱凉棚等項交與各該衙門敬謹豫備次日繹祭用金銀錁二萬錠紙錢一萬張連飯桌十一張燒黄酒五瓶羊五隻遣官行禮禮部内務府堂官率屬將事其果桌豫先送入安設之處交與領待衞内大臣派出領班侍衞帶領入内其十九日行大祭禮次日繹祭並與初祭次日繹祭禮同爲此謹奏初七日奉旨知道了 
　　理藩部電告停止朝宴日昨理藩部壽尙書面禀攝政王以年終各蒙古王公均應來朝進獻貢物照例除夕進内筵宴正月十五日在保和殿搶宴現値國喪大故理應不受貢獻尤不能再行筵宴請示辦法攝政王亦以國服未除萬無受貢之理應速電告各蒙古王公三年之内勿庸來朝進獻貢物聞昨日壽尙書已遵命電告矣攝政王并傳諭理藩部禮部内務府等衙門云所有預備蒙古王公筵宴一切事宜如密虎麻虎十斧十老讚讀奏樂以及應預備之筵宴等事宜均一律停免 
　　禮部擬化御用皇舆禮部内務府擬將大行兩宮生前御用皇輿七乘恭查例案應分期焚化第一期應於初祭大祭焚化三乘第二期應於滿月焚化二乘第三期應於百日焚化二乘聞内務府已將應焚皇輿移於兩梓宮前預備焚化 
　　内務府進設紙質桌張初九日早八點餘内務府大臣帶領匠役等人將紙質桌張十餘檯上陳五色畫緞尺頭覆以黄綾火袱由東華門抬入内廷寗壽宮聞係陳於大行太皇太后梓宮前以備初祭焚化之用 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[皖省兵變後之防務]  
　　皖撫通飭各屬文照得十月廿七日欽奉電傳上諭（見前報）查皖省叛兵滋事當時即經擊散現雖首逆稽誅餘匪北竄而大兵圍捕指日即可殲除省城内外人心俱已大定居民亦安堵如常本月初九日爲我皇上登極之期薄海臣民同深慶慰惟是長江一帶伏莽素多查有亡命之徒以及逋逃餘孽乘機狂吠布散謠言藉以誘我愚民逞其狡計自應欽遵上諭嚴密查拿以除隠患除恭錄上諭出示曉諭並懸賞格拿獲前項匪犯一名訊實賞銀五百兩窩留庇護知情徇縱查出與匪同罪外合就通飭各屬爲此札仰該各屬即便欽遵轉飭所屬認眞查拿究辦毋稍疎縱 
　　皖撫分札各營文照得叛兵北竄當經委派田鎭中玉督同江北會操軍隊跟蹝追勦在案現查浦口程軍門派出江軍營隊已在廬州一帶鄂軍王協統所派營隊已在廬州一帶鄂軍王恊統所派營隊亦經分紮舒城縣六安州等處以及皖北巡防隊馬步各營應悉暫歸田鎭調遣以一事權除分别咨行外合亟札飭該各營隊即便遵照務須聯絡一氣認眞會勦以期盡數殱除而弭隱患稍毋延誤 
[西報譯要]  
　　德相論德日協約文滙報載十四日柏靈電云德國首相蒲羅親王在議院宣稱美日協約内容已由兩國政府通告德政府該約於開放門户維持現有之狀及保持中國完全各事深合德國遠東政策之意故德國深爲贊成該約旣結而遠東和平之發達又增一新保障矣近日各報皆謂德國孤立遠東獨在各國協約之外又謂德國不日將與日本締結同式條約云云創此言者殆忘德國一千九百年與英締藉協約之時日本亦致文承認故德國於遠東問題已早與日本結約矣蓋德國之政策頗簡單明白曰維持自有之利益曰忠待聯盟國曰維持和平各事業 
　　孫逸仙近日之行縱文滙報載大阪新聞云中國革命黨首領孫逸仙現居暹京城曼谷 
　　俄國經營海軍口岸文滙報載海參威消息云俄政府决議撥欵十五兆羅卜經營尼科來伊佛斯克作爲俄國海軍口岸現已定期明春開工按尼科來伊佛斯克爲西伯利亞大城在黑龍江上流入海之處 
分類新聞政界 
[閩督奏陳整頓關務情形福建]  
　　閩督松壽奏云閩關洋稅爲福州厦門三都各口向歸稅務司徵收委員自徵者僅泉州銅山涵江三口常稅而已但關務夙稱弊藪即就洋稅言之從前委辦各員開銷浩大其間所報書役名數不無浮冒厦關批解稅銀每年報銷解費五六千兩其實由號滙省毫無滙費福州口屬之林浦驗卡辦事無人尤同虚設均予分别裁減以上三項可節糜費一萬一千餘兩又福厦二口官銀號先經前任將軍派委江蘇候補知府陸宗游辦理年支工伙銀一萬三千兩該銀號於應解之欵非壓存生息卽任意侵挪業於上年澈查嚴追一面收回官辦改名關務分局委員辦理向有出息全數充公每年約共九千餘兩其常關所應釐剔者一曰裁撤稅行查南台關安向設兩處稅行代收常關稅銀原屬便商之舉惟前係諭飭商人承辦利歸中飽因飭改稅務分局委員設櫃收銀凡該行向收例費酌提歸公約可歲入銀五千兩一曰改辦傾鎔各關批解常稅向以所收番銀自行傾鎔足色紋銀上兌需費甚鉅現飭各關即以原銀解省由關務處核實辦理亦餘出銀萬餘兩一曰提解雜欵從前泉涵銅各口多係轅館包辦委員坐收其利其浮收之欵名目繁多大都視爲應出之資當令現辦各員逐加體察凡十分苛細酌予減除餘飭一體歸公名曰雜欵核計各口全年收數當有十萬三千餘兩但泉涵銅所屬散口共有二十餘處地方遼闊需費浩繁而年支工食等項除扣平扣成外它支無多向恃陋規彌補現旣掃數解繳而辦公之費亦不得不令據實開支應飭即在雜欵項下扣解至奴才前奏所謂和盤托出者係洋常兩關規費如貼水盈餘滙費盈餘以及罰欵小平餘等項向爲將軍衙門所恃以挹注者年約五萬九千餘兩槪行化私爲公他如諭禮掛諭貼貢各欵監督取諸委員委員卽索諸商販跡同剝削應即革除總期稅務商情兩有禆益此皆奴才受事後悉心規畫之情形 
[湖南勸業巡警兩道之廉俸長沙]  
　　湘撫岑堯帥具奏湖南巡警勸業兩道廉俸擬援照奏裁粮道員缺廉俸銀數每年各額支養廉四千兩俸銀一百零五兩養廉在耗羡項下動支俸銀在司庫地丁项下開支均以到任日起支至兩道公费側比照提學司支八千兩酌減定數每年各支六千兩由釐金項下發給俾得分設各科選派員紳分任其事以資佐理已奉旨允准由并支部咨行湖廣總督湖南巡撫核辦矣 
[縣令互相推諉浙江]  
　　　現署山陰縣李令集甫前因與紳學界意見不洽已奉上台札飭他調並委前長興縣丁令惟晋接署嗣因丁令被控撤委復奉改委彭令循堯接署而彭令因山邑年須賠累不肯到任惟李令奉飭他調迄已數月尙無接替之人前已禀請藩司札催彭令赶速赴任現聞彭令已禀復藩轅謂患病未愈請寛緩日期免予赶赴新任李令聞彭令尙在諉延復於日昨具禀藩轅云賠累過鉅病勢日加請飭新任即速赴任等語未識顔方伯作爲批示也 
[交涉]  
 
 

Page 11

 
 
[佛山輪船命案續誌廣東]  
　　香港佛山夜輪洋人踢斃搭客何某情形已誌昨報茲悉初七日午刻洋務局員薛永年高府尊南海縣張令曁廣協水陸警官西關汛皆至該輪先由洋關西醫生等牙科醫生馮爵臣反覆驗視驗畢茲無他語旋由自治赤十兩會會員向各官請示辦法並請將西醫所驗當堂宣布官謂據西醫驗得此人係有心疾並非踢斃衆皆不服謂諸人目覩踢斃何得謂無傷無何有小船一艘泊於該輪之側預備將屍抬下衆益譁舉代表向南海縣令請示張令詢以若何辦法代表謂西醫所驗係有心疾難以憑信若如此草草了事恐激成暴動當請公祖親自驗視以作憑證至該兇犯應請立即禀詳督院照會領事按律懲辦張令一一承認衆怒始息張令旋飭將屍抬上碼頭衆皆不願張令乃親率工匠將屍扛出放之碼頭有西兵數人執鎗隨上重由赤十字會及仵作人等會騐確係靴尖傷各列驗單存據是時衆議沸騰議將屍暫停碼頭張令又問諸代表此屍作何安置代表與衆再三商議决定將棺厝諸高崗並飭差棚遮蓋張令亦皆允從衆乃散時已四下鐘矣 
　　初九日復由英領傳集一千人證會訊供詞參差不一審畢領事云此係葡人本不應我理不過因佛山係英商船且接奥督照會故此一爲查問并不是審訊且據醫生所云我不敢遽謂此人確係有罪此後有事應歸葡官辦理即問太古大班云我交回此人與你你能擔保隨時交出否曰可遂退各界以楊和隹馮少圃等四君與該屍身素不相識仗義指證特約於初十日齊集自治會拍照以伸景慕是午各界到者途爲之塞 
[東督派員調查吉黑交涉奉天]  
　　東督徐菊帥以吉江兩省各要務皆須調查確切方可興辦特派奉天交涉司祁聽軒僉事前往調查各項交涉曁關於兩省要政一俟查明禀覆便可决議興辦 
[籌設安東營口審判廳奉天]  
　　東督以安東營口兩埠華洋交涉事繁非設立審判廳不足以固法權而清訟端特札提法司吳司使迅速於兩處籌辦審判㕔聞不日即可開辦 
軍界 
[張統制閱操二誌杭州]  
　　張懷芝欽使於初十日到杭十二晨入城拜會各憲定期十二日檢閱兩標新軍經楊協統傳令全軍連夜預備至四句鐘率隊赴操塲排列是晨七句鐘張統制帶隨員四人及迎護衞隊蒞止楊協統報告全軍人數凡管帶官至排長均由統制親自點騐其四營目兵以下當派隨員賴王等四君分頭點驗畢傳令首閱兵式操單人敎練小排敎練大排敎練等操畢排列將台張統制訓勉有加全軍行舉手禮十二時散隊聞十三日分時檢閱各營隊内務及陸軍小學砲工學堂等處 
[札飭選送陸軍速成學生浙江]  
　　浙撫現接陸軍部咨以據陸軍速成學堂禀考收各省旗學生本年照章續收惟房屋不敷建造需時應略事變通明年畢業及派送出洋缺額共約四百人續收學生以此額爲準擬咨行各省選擇普通學已全者送考俾一到堂即歸軍事班肄業不得以陸軍小學堂學生送考酌定簡明表格呈部咨行各省於明年正月底將應送學生按表考選派員逕送保定陸軍速成學堂候考計黏單浙江應選送學生十五名等因經增中丞查所定表格程度較高浙江武備學堂停辦已久小學堂又在限制之内其弁目學兵等程度又恐未能盡合已札仰提學司飭知各府挑選程度相當之學生限明年二月内送由學司按格考取六十名連同試卷學術程度表送由本部院親加復試擇優錄送 
[副將罪名業已奏定蘇州]  
　　已革副將劉洪順縱令屬弁拿無辜鎗斃人命一案經蘇撫會同江督按例擬罪恭摺具奏茲聞差弁已賫回原摺奉硃批著照所請故刻已由陳中丞移會藩司一體轉行欽遵矣學務 
[體育會開會紀事蘇州]  
　　蘇商體育會十三日在雲錦公所開職員會是日由會長宜告一年已届例應另舉次報告二（甲）（經清困難）按會内常年經費僅有商籌撥之六百元職員補助費八十餘元每年敎員薪水事務所經費及各項開支約需八百數十元宜如何撙節籌措（乙）（添招操員）按老班操員給憑後到會操者寥寥新班操員每期亦未能全到即實到亦不過二三十人宜如何添招嗣由幹事書記部呈意見書一清釐名册二稽核鎗械三鄭重厚呢操衣四操員給憑當經各職員會議良久遂由魏敎習旭東首先慨允自明年起願盡半義務補助會内經費於是接議鼓號敎習已請二年明年停止又議添招操員須由本會人介紹入商會店舗保證舊班操員年假給二年力學證書新班則擇其及格者給力學證書均皆認可至選舉會長公議展至明年舉行 
[敎育會開職員會議續誌蘇州]  
　　長元吳敎育會昨因本會會員勸學所董事陸君基陳君師龍發起開辦各學堂成績品展覧會一事特定於十三日開職員會議各情已紀本報茲悉是日將會長曁職員等議定會所設在公立中學校内現於十二月初一日起收各校成蹟品至二十日止各生入會展覧時期定於正月初五日起至十三日止係男校學生入會展覧十三至十五日止係女校學生入會展覧至會内辦事各員業已公同認寰男招待員吳君卓人蔣君季和陳君師龍陳君和卿胡君友白女招持員振華校長王謝長達及各女校長敎習佈置員章君伯英陸君雨安祝君秉網收件員馬君望溪後遂提議本届敎育會正副會長選舉日期經衆定議展至明年元宵後舉行展鑒會章程明日續登 
[法政學員嚮學之毅力浙江]  
　　浙江法政學堂講習科學生要求延長學年改作别科增中丞極力嘉許派員調查學員等情已誌前報茲悉吳會辦於此事大爲反對於初九日慶賀嗣皇帝登極禮畢傳集全班學生袖出憲諭函面大書專呈吳大人下具撫院文案縅内有條件四欵並言此項條件來自撫院與諸君延長學期之說毫無利益不如取銷之爲是各學員相顧默然欵信參半特由學生楊拱笏等四十七人具禀撫憲略謂生等於九月間聯名公懇援照江蘇法政速成科一年生請改别科之例准予延長一學年作爲别科業由學憲轉詳在案嗣蒙恩准諭令諸生簽名確定志願遵於本月初七日塡寫願書先後計五十一人次日 
 
 

Page 12

 
 
復奉憲署文案緘知本堂由會辦吳守轉示諸生凡延長者須取足六十人始准成立一班又准京師法政學堂章程每月須繳學費三元其決志延長者此届槪作爲學期試驗不給文憑至獎勵之有無由學部核定等因惟生等出自寒微旅省兩年已非易事况新班别科均無學費而獨取盈於延長諸生是前者向隅後來居上生等不無偏枯之感矣雖本堂經費竭蹶然有校外生講義費爲補助就中支動千元抵充此項應繳學費如蒙矜許措辦亦正不難又學堂名額遵查學部定章每班限制五十人以上現簽名者已届五十人於部章本無出入生等現距本堂停課之期僅袛二日試期促迫事未確定深恐一再遲延有碍功課不得已逕此越瀆相應環求恩施免繳學費就塡寫願書之四十七人咨部立案改作别科俾得專一學修無任頂焚戴德之至 
實業 
[修築馬路之計畫長沙]  
　　湘省西門外至北門外因長沙自闢商埠以該處劃作租界所有沿河一帶亟須塡築駁岸興修馬路早經工程清丈局勘定地址現已尅期開工昨由長沙關監督朱觀察察看工程擬將所派員司酌加薪水據情詳禀湘撫略云竊照長沙西北門外應行續辦駁岸馬路各項工程遵奉部飭覆估頃據工程局員禀稱業已詳細估勘惟估册字數太多約需半月方可繕齊呈齊轉詳憲台察核職道查現在各水歸槽擬從平浪宮以下刻日動工所有應辦事宜責成頗重工程局原有員司前經詳定常年經費甚屬微薄近來百物昂貴不足以資辦公應請將該局正辦委員每月加給薪水夫馬銀五十兩碁　餘員勇役暫加數名其薪水工食及局中雜用等項亦暫從省加給將來如有不敷仍當體察情形酌量詳請增加統歸入續辦工程局用項下實用實銷又工程委員測勘駁岸馬路界内向有義山二處荒塜纍纍附近居民竊恐有所震驚行將不利爰商之工程局求築短墻圍繞日昨詳奉撫帥諭云用短墻圍繞固無不可惟旣修馬路將來仍恐踐踏且該處又在開埠界内日後起造房屋仍難保守擬另購矌野之處妥善遷移庶保永久而惠枯骨已飭工程局會縣示諭矣 
[組織農務總會鎭江]  
　　鎭郡各屬荒山隙地所在皆有現在本城紳董特組織農務總會講求開墾之法以盡地利並傳知丹陽金壇溧陽三縣一併設立分會以資聯絡刻已妥擬章程禀由地方官詳請農工商部立案不日即可成立 
雜記 
[拿獲藏鎗重犯天津]  
　　本月初四日晚天津南北叚巡警恊力在總督衙門後邊王久成觀察家内搜獲快鎗六十五箱每箱藏匿一百五十支當將王觀察久成拘獲連同軍鎗一併呈禀總督辦理 
[巡警道詳禀佛山鄉民閙情形廣東]  
　　佛山鄉民因警局將妖僧解省致釀拆毁警局暴動各情迭紀前報現巡警道詳督院云據佛山巡警正局巡視官華令藺申稱據禀第一分局巡官宋達朝禀稱十月三十日據十隊巡士在永安街巡查見一僧人倉皇奔走跟隨多人沿街擁塞故將該僧轉解正局該員提訊只合掌念佛絕無一語查該僧在佛山菜地沙一帶蠱惑愚民逗留二十餘日傳稱能以法術治病凡該僧身上一絲一縷或沙土一撮病者服之均極靈驗種種異端煸惑不堪枚舉男女成羣圍集祈禱者數千計又有好事者用竹搭蓋分爲内外該僧盤踞中央每日各鄉男女施送米石不下四五石當經函請佛山文武嚴行驅逐誠恐日久逗留爲害不淺故將該僧獲到肩牌示衆以期破其迷惑乃鄉人後在門前設案祈禱更有跪道阻行者理合將該僧中解審訊等情據此即飭委提訊詰問何處籍貫是何姓名盤問再三仍是合掌念佛並無一语正擬後訊核辦間忽於初四早接得佛山祥丞等江電内稱佛鎭民人因申解僧人聚衆將巡警一局瓦面墻壁打破並毁爛衣物該丞等彈壓解散並接華令支電内稱昨午兩點鐘忽來大隊鄉人半持器械擁至一局拆毁尙未散盡各等語查該僧左涎惑人本干例禁竟日聚集千人非特男女混集易滋事端而且粤省人情浮動相率謠傳愈聚愈衆設有匪徒混跡其間從中煽惑其患有不堪設想者該正局將該僧拿獲解省原屬正辦乃該處愚民竟敢聚衆擁入一局拆毁房屋實屬愍不畏法除由職道先行派員馳往查勘一面將該僧札發南海縣訊辦外理合將情形具呈伏乞憲台察核 
[呈驗新棉衣被南昌]  
　　贛省進賢門外養濟院中年老殘廢者百有餘人現届冬令經大吏諭飭工藝廠委員代製棉被七十餘付棉襖一百二十件棉袴一百十八條經承辦工藝所委員鄒書樵許吉初辦齊呈騐以便放給 
文苑 
[哭海州丁嚮卿同年（慵父）]  
　　欲哭已無淚。天涯失故人。十年不相見。此信殆非眞。雲樹緲何極。文章空有神百千心事。在。留我滯江濱。（嚮公和我舊作曾有浩浩江流日夜東百千心事恨無窮句）實至名應附。才高數每奇。劉蕡下第。伯道況無兒。戚戚安堪語。蒼蒼我欲疑。飄零舊時侣。誰撰太邱碑。 
紀事 
[女妬七續]  
　　伯爵憤恨欲狂。無所發洩。疾驅車而歸。及門。詢門者曰夫人歸乎。曰歸矣。伯爵盛氣直入。及房。見夫人屏息兀坐。手仍持鎗。惶恐殊甚。倒退數步。莫敢入。 
　　夫人霽其顔色曰。君母恐。我不更與君有此决裂之舉動。頃者鞭箠偶。揚傷及貴友。鹵莽。之愆。尙乞恕宥。伯爵怒目疾視答曰。夫人所爲。使我尙有何面目見巴黎人士。若人不幾笑我爲蠢物乎。 
　　夫人莞爾而笑曰。是誠然矣。假令他人處我之地位。人人能堪此乎。則人亦將誹笑我爲蠢物。是君使我爲巴黎人士之笑談物者。已閱數星期。我令君爲巴黎人士之笑談物者。尙未逮一日。而君已盛怒若此。此豈事理之平乎。今日是舉亦。僅報君恩於萬一耳。 
　　伯爵見夫人和顔怡色。侃侃而談。乃亦和其顔色曰。汝於稠人通衢中辱我。衆咸注目。爾亦詎得謂無羞乎。夫人曰。君與彼婦徜徉於稠人通衢中。君旣不知自羞。彼婦亦不知自羞。我爲君之婦。與君同乘。乃是正理。試問此。舉爲我之所羞乎。抑君與彼婦之所羞乎。 
　　伯爵開夫人趣語。乃答曰。巴黎人士。爲余所爲者。車載斗量。不可勝數。不聞有若夫人之凶惡暴戾舉動。余亦不過趨慕時流而已。與夫人何傷而乃如此。得乎過甚。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　山東 
　　籌辦處查照定章各省定額以外駐防應設專額以學額分配自一名至三名已詳請撫院咨照青州都統德州守尉核辦籌辦處以選舉事宜須各省同時舉辦已將東省期限清單分移各省籌辦處以便彼此互商又籌辦處附設之演講所業於初一日將諮議局章程演講錄講畢因人數太多改於十二日借師範學堂先行考驗文字已由籌辦處諭知聽講各員茲將示諭錄左 
　　爲示諭事照得演講所卽日講畢聽講各員應於初十十一日休息並預備温習功課於十二日上午八點鐘齊集師範學堂聽候總辦提學使羅考試到塲之時仍各携聽講旁聽各劵驗劵分别給卷毋庸點名各員應自帶筆墨不得携帶别項書籍及所有講義進塲以後各自檢閱卷面坐位分别入座並於卷面各自塡寫姓名籍貫年歲出身及保證人姓名切勿遺漏約於午後一點鐘交卷另有考規黏貼試所應各遵照毋違 
[士民實行調查]  
　　江蘇蘇屬（常州武陽） 
　　武陽調查選舉事務所調查城鄉各人名已將竣事城廂前令商界續行補簽四鄉則將合格現年保正一侓人册約計兩縣達八千餘人昨將人名册在事務所張貼限兩日内准人將不合格者告發惟告發者必同保證人到所簽字以便呈由初選監督評判其合選舉資格而遺未入册者亦即到所補簽以免遺漏 
　　江蘇寗屬（揚州江甘） 
　　江蘇揚州府江甘兩縣諮議務所現已從事調查復恐四鄉調查員紳有延悞情事爰特選派孔小山君爲總調查馳往四鄉催促各員紳從速調查 
[士民動議調查]  
　　浙江（寗波奉化） 
奉邑舉辦諮議局選舉調查事宜已於初九日在明倫堂集議茲將議决事件列下一籌撥開辦經費先從育嬰堂借用銀五百元以後設法籌還二分配調查人員先由各鄉董事各舉每員應給夫馬費銀十元如鄉董另延别人調查其責任則仍惟鄉董是問三擇定事務所基地總事務所在縣署内分辦處附設鄉約總局内四公舉坐辦書記坐辦員舉定劉紹琮月脩二十元書記員舉定江起鵬月脩十五元 
　　又（金華） 
金華駐府諮議局籌辦處參議黃志璠君以籌辦選舉非先明解法理茫無措手因請本府嵩子山太守先設研究所公推中學堂敎員青田劉祝羣君爲宣講長講明諮議局原理解釋一切籌辦章程現劉君允於每日課餘到所宣講 
　　又（嘉興平湖） 
　　平湖縣蘇令錦霞會同計兆麟葛嗣彤湯廷榮江文榖等四紳發起傳知紳商學界云啟者錦霞奉到府憲札開轉奉撫憲札開設立諮議局飭各屬分設調查事務所現定本月初八日一點鐘借明倫堂開會集議調查選舉事宜届時務祈紳商學界諸君子賁臨共襄盛舉不勝盼禱按該傳單後附列贊成人二十一人姓氏從略 
　　另一來函云開會之日甫經振鈴入座風潮即起有要求派充調查員者有索取選舉權者始則互相詰難繼竟聲色俱厲自下午一時至四時紳士各執意見爭諭不休臨時議長與糾儀員均無法阻止不發一言蘇令不得已親上講台急爲排解諭以凡事總可通融辦理不必互相衝突兩造怒猶未已乃由大令親自鳴鈴散會故此次開會全無結果云 
　　安徽（太平蕪湖） 
蕪湖士紳以選舉一事不容再緩禀請從速舉辦茲奉初選監督照會各紳云查蕪湖通商大埠地方遼廓烟户稠繁耳目苟稍有未周遺漏即在所不免如欲實事求是自須就地借材素讅貴紳等才識優長熱心公益允以調查一職分任而責之合將該所擬定調查易知曁諮議局章程選舉人名册一併照送爲此照會貴紳等請煩查照希即赶緊切實調查遵章註册此事關係地方公共權利幸勿漏延致誤期限 
本埠新聞 
[緝拿安慶兵變首要]  
　　安徽砲兵隊官熊成基謀叛逃逸迄未就獲茲江督端午帥恐其潜逃來滬懸賞五千金札行滬道轉飭公共公廨寶讞員照會捕房總巡諭飭中西包探一體密拿務獲解究 
[釐局被欠鉅欵之關繫]  
　　松滬釐捐局被元源錢莊倒欠公欵禀請蘇撫嚴飭追繳奉批略云該局經收捐項爲抵解洋欵之用較别項公欵尤爲緊要乃竟被元源錢莊倒欠規銀六萬八千五百餘兩之鉅經理不愼咎無可辭仰候飛札上海道速提元源莊主及經理趙松坪到案首先勒限追比歸欵該局並即就近會商上海道上緊嚴追不得置身事外 
[潤成號與元源莊之糾葛]  
　　　滬道蔡觀察訪悉天津潤成號欠上海元源莊銀七萬四千兩該號有米一萬包存在天津老順記棧房因即電請津海關道將米查封茲津關道查得潤成所存老順記米包已於五月間移抵大慶元銀號押欵由大慶元將米售出現在僅剩六百餘包且因有糾葛未便查封昨已電復滬道飭傳潤成號林俊耀等訊明移覆再行核辦 
[傳訊元源錢莊股東]  
　　元源錢莊股東沙漫洲緝私委員候補知府劉貽愼前日到滬已紀本報昨由滬道蔡觀察在署傳見詢問一切 
[晋益升倒欠巨欵之牽累]  
　　晋益升票號倒欠巨欵案内牽涉之 
 
 

Page 19

 
 
　　徐亨之由滬道蔡觀察札飭公共公廨飭差協探於昨日將徐傳案經襄讞李司馬與美副領事會訊徐延某律師到案代辯中西官以華人訟案毋庸律師到堂判徐押候晚堂訊奪 
[商務總會覆贛撫電（爲九江車站購地）]  
　　儉電卽轉勉卿昨據復稱當時購九江地基本爲建設工塲倉棧恢擴營業起見現爲鐵路公益情願讓購車站地叚萬一並非路用係别人藉路議買仍不允從等語此稿即漢口三菱總辦三宅川雲外代擬是葉商顧全大局業自轉圜謹復奉慰 
[騙取運動費之結果]  
　　著名地販陸道生騙取淫婦王周氏運動費一案業由公共公堂訊明屬實判陸將所騙洋三千元繳案另罰一千元限一月料理家務逐出租界在案茲届期滿由總巡捕房將陸攝影存查押送起程詎陸至火車站時即投虹口捕房禀求寛限擬俟明年出境捕頭不准立即添派包探押逐出境 
[女學生暫寄濟良所]  
　　湖北女子文恢權前年帶洋二百元來滬肄業某校茲因學費用罄至浦東親戚處告貸未遇回至滬北英租界黃浦路踽踽獨行由巡捕帶入捕房諭飭暫寄濟良所候核 
[浙省選送書籍圖畫]  
　　上海中美換書局前由美國寄來書籍圖畫十七箱經滬道禀知江督分咨各省將新出書籍酌量發局以便互換在案茲浙撫增中丞已飭官書局提調劉太守擇定浙江通志等書十七種浙江海塘等圖四種裝箱運滬已於昨日送交中美換書局檢收矣 
[害人害已]  
　　王順玉前因誤指張學濟爲革黨張濟由閘北巡警局總辦汪觀察判押三年在案茲王妻黃氏禀求保釋當奉批示云查氏夫王順玉前因誤拿張學濟指爲張濟一案奉兩江督憲批飭拘押本局三年現甫數月何得砌詞妄求保釋所請應不准行并斥 
[更正]  
　　報載大清銀行捐助徽州灾民棉衣褲十萬件茲據皖南徽州勸賑公所函告謂該銀行並無施送衣褲之事合行更正 
城内 
[職官負欠]  
　　本縣李大令昨奉滬道札文略謂本道詳復監生王福齋禀控職官孫鴻猷欠欵一案奉撫憲批據詳已悉孫令欠欵旣經繳存重慶商會自應飭令該監生赴川具領等因仰即傳諭遵照昨李大令已飭聽事前往傳知矣 
[賭徒交保]  
　　滬軍營偵探張炳榮高世玉等前晚查至曹家渡錢家宅地方見有賭徒多人在錢大毛家聚賭當即拘獲錢大毛馬根年朱阿棠馬仁發等四名送交曹家渡巡局解縣訊究旋由某洋商及盛宦飭丁持片到縣稱錢等皆係園丁保出候訊大令准之 
[監守自盜]  
　　縣橋東首裱畫店主鎭江人趙瑞鴻前月回籍將店務托夥許玉林管理前日返滬查得失去衣物等件約値洋四十餘元向之盤問許稱不知昨日趙見許有當票一張確係失贜因將許扯至一路巡局收押候訊 
[一路巡局批詞]  
　　孀婦莊宋氏禀批查該孀婦禀控李谷臣欠租覇房請飭遷讓屢經批飭在案茲復以此房業經出賣石姓言定出屋交價非勒令速即搬遷必致别生紏葛該氏孀居寡弱實有爲難仰候再飭該租户另行覓屋遷讓免致纏訟不休倘再故違立將原案一併送縣訊究職員李樹同禀批此案前據莊宋氏禀控該職掯租不付情願將未付租金讓免懇請飭遷等情前來當經批飭地甲勒遷在案嗣據該職訴稱此房係職胞姊莊李氏所租及詳查租據租摺確均係李谷臣出名復經批斥無論其爲何人所租均應照付租金如不付租即行搬房毋得再事違延致貽訟累在案茲該職以百元期票繳請給領無如莊宋氏屢次具禀請飭遷讓實因該聯租開香作之房業經出賣石姓定期出屋交價各租户亦均一律搬遷惟該職誼屬姻戚反不見諒查其情詞該職似難强租著將期票發還具領儘可將此項租金另行租賃别開香作倘再固執已見惟有送縣訊辦恐該職亦無法再行相强也 
[官事]  
　　糖捐局總辦姚炳熊候補同知樊炳煦候補縣丞潘家馴昨日到道禀見三路三區副巡官李震東調辦本城一路一區副巡官差昨日到道謝委 
南市 
 [P搶匪何多 
　　已革總工程局巡士蔴皮桂生即許炳生前晚紏黨搶得票洋八十餘元被南區巡士查悉連同黨羽五人一併拘住解至總工程局訽悉尙有窩贓人證遂飭偵探前往分别拘究 
[限制請假]  
　　南區警務員以冬防吃緊昨諭各巡士無事不得托故請假以重防務 
[巡士舉手]  
　　南區各巡士昨奉警務處條諭自即日起改行舉手禮制 
[更正]  
　　十四日報載錢莊追欠一節茲悉羅錦楓實被住居西門之葉惠生扭控非由同餘錢莊控告合行更正 
英租界 
[命案]  
　　偷鷄橋附近德仁里居民陸民老三之養媳巧蓮年十七歲上月初一日由同居婦人麻皮阿姐薦至絲廠做工月底巧蓮領有工洋麻皮阿姐即向索酬無着乃紏合隣人福生之妻與女阿大金妹等將巧蓮毆傷陸至捕房控告未蒙准理詎延至前日巧蓮竟因傷斃命陸復投報捕房飭探將屍車送虹口斐倫路驗屍所飭保報縣相驗前日下午李大令蒞所相驗委係因傷身死遂飭差探查拿各兇手到案訊究 
[火警]  
　　前晚一點餘鐘北京路振裕絲廠後面起火焚燬樓屋四五間 
[小火]  
　　前晚十點餘鐘新閘路仁濟里吳恂卿家披屋内起火幸即救息事後捕房查悉吳向三井洋行保有火險銀五百兩爰即請廨出單傳訊又昨晚六點鐘三馬路李德興銅匠店後樓起火旋即救息房屋未燬 
[研訊火案]  
　　湖北路朝日東洋牙粉店前日失火已紀昨報昨晨由探將該號夥俞伯君俞釗生查獲傳同鄰証宴華樓漢記薙髪店久康協和兩烟紙店總會夥朱松山鴇婦牛皮大阿姐等一併解廨請訊各隣人均供由朝日東洋店樓下起火訊之兩俞供不知情旋由該店經理張金文店主朱國樑投稱是晚居住家内不知如何起火求察西探馬克濤禀稱該店向華通萬豐兩行各保火險銀一千兩但店中並無存貨情實可疑判朱張交保兩俞還押候下午會勘明白再訊 
[鑽戒紏葛]  
　　新閘押店夥龎林生因收押陳阿紀所槍朱阿四之鑽戒昨晨由探傳至公廨請訊龎延某律師譯稱此戒由朱陳二人一同付質不知伊等尙有紏葛請察朱供鑽戒實係已物被陳取去陳之祖父亦深悉此事判候陳祖到案再訊 
[妓院違章]  
　　清和坊二弄妓女瀟湘館因容留幼女榮阿鳳由探查獲送至濟良所於昨晨解廨訊究阿鳳供至妓院索欠並不爲娼旋由女之父母投稱向開興發客棧囑女至瀟湘館妓女處索洋求恩給領判女父榮仁寳覓保將女領回以後不准再入妓院一面飭探往傳該院鴇婦到案訊究 
[拐賣女孩]  
　　婦人金春英控許錦標拐賣甥女由探解廨訊明屬實判許押一月 
[拐匿女孩]  
　　江北婦人張陳氏控濮張氏拐匿九歲女孩昨由包探將張氏查獲解廨訊究供不承認判押候交出女孩再核 
[是否誣控]  
　　阮供生控王阿洪誘匿伊妻李氏昨由公堂復訊王仍不認判押候查明於禮拜四再訊 
[借洋誣控]  
　　王阿昌控沈東生即化子東 
 
 

Page 20

 
 
生借洋不遂反被誣控一案昨晨由廨會訊王延聖文律師譯訴王向爲輪船生意素來安分詎有沈東生向正借洋不遂即揑詞誣控查沈素行不端有告化子東生之稱况沈向王借洋不遂圖搶有見証到堂可証請爲訊究質之沈供詞含糊判候禮拜六早堂復訊核斷 
[竊案彙誌]  
　　石小玉小子周小光子顧連生等三人在怡和碼頭吉和輪船上串竊泰西緞由探拿獲解廨訊究三人均不供認判押候下禮拜二再訊陳政悅竊世和洋行煤炭判押候傳集人証再訊積竊顧金生逐出復來判押西牢半年逐出周阿大竊公平洋行木料判押三月逐出 
法租界 
[淫棍宜懲]  
　　曹河涇鄉人喬阿毛之妻張氏與夫口角潜逃來滬被崇明人范家忠誘至家内姦宿翌晨將氏販賣適爲喬之友人偵知回鄕密告由喬親自來申向范理論反被兇毆喬憤憤不平報知捕房昨將范及二房東黄某一併拘入黃稱見范同婦女來家住宿一宵餘事不知范供詞含糊遂飭收押黃交保出外聽候公堂傳訊 
[購貨紏葛]  
　　日商植木洋行控湖南坐莊客商粟彦田購買紙貨計付支票洋二百元到期不付等情由廨飭探將粟拘入捕房據稱前將該行提單前往出貨未著故將票銀扣留捕頭諭飭管押候解公堂訊斷 
[車夫行竊]  
　　包車夫尤六川竊家主衣包一件持赴押店求質由探查獲解入捕房押候堂期解訊一面派探往傳失主先行領贓 
[敎堂獲賊]  
　　王裕森混入天主堂内圖竊被司閽人覺察拘人捕房押候究辦 
美租界 
[因傷斃命]  
　　聘白爾五十九號電車在百老匯路將老者徐軒臣即徐千臣撞傷左足已紀昨報茲悉徐由捕房送入醫院後未幾即因傷身死當經西醫報知捕房將屍送至驗屍所飭保報縣請驗 
[印人肇禍]  
　　前日有小工宋阿四等多人至公平路碼頭駁船上裝蛋看船印人疑係竊取向該小工等喝阻彼此用武宋即堕入浦江尸身漂失旋由巡捕將該印人拘入捕房押候查辦 
[情急圖盡]  
　　石惠法昨在百老匯路調戲石阿尺之妻適被阿尺撞見伊妻情急呑烟圖盡當經設法灌救得保無恙事後由阿尺報知捕房請爲究辦 
[棧房失火]  
　　昨晨四鋪東有恒路德興火腿棧起火焚燬平房二間 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
[神户通信]  
　　皇上登極行禮十一月初七日中國領事館接胡欽使轉外部電開皇上於本月初九日登極該領事率同館員商董等拜牌行禮當日升旗半天至禮畢時仍下半旗現由領事館遍諭商界知悉届時來館行禮 
　　本願寺僧吊唁紀略日本京都本願寺住持僧爲明治天皇之近支其權力頗大緣聞兩宮升遐遂於十一月初五日下午二點鐘赴神户中華會舘行吊唁禮乘雙馬車至會館先有兵庫縣知事及警察官等到塲伺候清國領事率同繙譯僑商人等穿白布袍恭迓僧在兩宮位前上香誦經半時始散當時日人聚觀擁擠異常以本願寺主持爾弔唁他國皇帝實以此次爲創例云 
　　僑商愛國之一斑明治天皇閱海軍於神户埠當時市情熱閙華商等亦置酒宴客不料適接丙宮升遐警電當由領事諭知各商遵制成服勿再往觀海軍演習以免遺笑日人當時華僑均在家成服並無一人違抗青黑帽結鞭線等類消售一空 
　　調查户口之嚴密日本自戰勝俄國後國用不足於是抽稅繁重民間嘖有煩言幸敎育普及不致暴動上月天皇閱海軍演習於神户埠先期清查户口嚴密異常神户全市經一月始竣蓋恐匪黨混迹生事也此次章炳麟氏之民報取締亦慮本國人民爲革命論說所惑且藉以見好中國耳 
　　調查僑民家屋之預備清國領事館近接神户市長函稱現因改正家屋稅之預備所有外國人在居留地以外自已管業或居住这房屋其搆造之種類坪數與用法如何以及房租之多少均須於十五日内調查清楚但恐派員查間之時有不肯實告者相應商請豫告貴國商人知悉以免臨時誤會拒絕等情現已由領事出示曉諭僑商矣 
國外新聞 
[近東大變局五十四誌]  
　　十四日倫敦電云據土京君士坦丁電稱土爾其抵制奥貨風潮現已蔓延全國惟士麥拿一城尙未響應十五日倫敦電云近東時局外象頗爲不隹抵制奥貨之風潮仍未稍息各國反抗亦日見增多土奥兩國雖俱不認備戰之說然皆從事防禦意俄締約雖無明文聞已結成專約互保巴爾幹半島利益俄國對於此舉異常歡迎奥國聞之則暗爲驚妬十四日柏林電云俄國財政大臣戈柯齊首相斯托賓爾對於巴爾幹問題因迫於内政現皆承認奥國舉動俄國外務部大臣伊斯華克宣言如奥國不允服從則俄英法三國聯盟與該國關係非細德奥兩國皆謂此言意在恐嚇意政府則已宣言並未與俄締結專約法政府今亦宣稱俄國巴爾幹政策未得其詳 
[伊籐王之言論]  
　　十二日東京電云日本駐韓統監大臣伊籐王近與某客接談謂韓國暴動今已漸平至外間謠傳日政府將撤退駐韓大隊及大臣位置均有更動之說全屬子虚 
[法國海軍少將革職]  
　　十四日倫敦電云法國地中海艦隊司令官海軍少將桀米萊氏因洩漏軍情業已革職 
[英皇政躬不豫]  
　　十四日倫敦電云英皇現患寒疾並微帶風濕 
[摩王承認約欵]  
　　十四日倫敦電云慕連海飛業已答覆法國公牘除有細事數欵未遵外餘均照認 
[俄政府籌借臣債]  
　　十四日倫敦電云俄國議院預算表業已批准籌借債欵千五百萬磅以作償還公債及彌補一千九百零九年預算缺乏之需 
[德議院討論軍務]  
　　十四日倫敦電云德國議院討論預算案事宜皆注重海陸軍務問題中央黨力請將添造戰艦之舉暫緩施行國民自由黨則反對甚力謂英國上議院議員勞勃君所述德國軍力可以侵入英土之言僅爲幻想不能據以爲實並有謂奥國爲德國忠誠之聯盟國德國未便與疏者此說大受羣衆歡迎 
[新加坡鴉片入口日增]  
　　初九日新加坡電云本島各省裝軍入口之鴉片已倍過平時鴉片市價前每箱僅七百五十元今已漲至一千二百元以上譯字林報 
[美國沉船彙誌]  
　　十四日紐約電云新貝特福汽船在勃閘灣爲某汽船撞沉輔助運送艦英基號前在斯賓特爾觸礁沉沒今已撈起 
[民主黨推舉議院領袖]  
　　十四日紐約電云民主黨國會議員已推密蘇里省該黨會員克拉克君爲該黨今届下議院領袖以上譯泰晤士報 
[泊萊圭暴動已靖]  
　　十四日柏林電云奥國泊萊圭暴動現已平靖以上譯文滙報 
小說 
[探險實事北京巴黎間競車日記（三）]  
　　餐畢。乘車過橋。經過上餘級。其險不可言狀。余等本擬就宿南口。因大雨之後。道路積水若池沼。且多小石。恐有傾覆之虞。不敢遽行。無何時已入夜。黑暗莫辨。余等只得寢于車中以二人輪流持械防盜。是夜竟能安然無事。曩者常聞中國北方多盜。今乃幸獲無事意。者近時辦理。警察之效力耶。抑因鉄道交通。盜無所容耶。請質之政治家。 
　　十一號五時啟行。一至南口已出矣有法兵數人齊罐詰五百枚。已先余等而至。因知余等皮車尙在後。遂俟於此。皆駐使之賜也。罐皆中國所製。沿途用之甚便。味極可口。中國庖人之。美信然。 
 
 

Page 27

 
 
南口地極野鄙。道路尤泥淖不堪。其臭無比。蓋已偱長城外而行矣。此城在世界爲最大最古之建築。占時中國以之防禦邊患。其在今日。蓋不能禦一四寸之砲也。是夜宿八逹嶺。土人家中相待頗殷。其室以土圍築。有窗而無玻璃。其高不及三米逹。 
　　十二號黎明道途。經十餘里。至岔道（Ｔｃｌｔｓａｏ）余等皮車。應穿城而過。不意城門之中。除門限外。尙有石。高尺許。不知何所取義。而門又極狹。僅容一車非去此石。不能過也。 
　　余等與該地知縣没議。以重金募土人去此石。皮車始得入城。其時已午後矣。出城門亦然。仍以前法去之。余等出城後。努力前進。而路多小石。殊足阻興。道中時見駱駝。背有雙峯鼻爲繩所嚙破流血被地。狀頗慘惻。并有無數小駱駝。隨之而行。 
　　是夜宿懐來縣。居民爭出觀。並無畏懼之意。余等以糖果給小兒。彼亦欣然領受。縣官于縣署中。欵余等夜膳。并點放烟火技藝之巧。亦不减於巴黎也。聞此地爲庚子年中國皇太后皇帝駐蹕之處。居民文化程度。似較岔道略高。 
　　十三號七時啟行。縣官率幼子與余同乘四十餘里。至一驛亭。欵余等以早膳。然後長揖而。去余等亦效而揖之。不握手。沿途黄沙莽莽。隨風撲面。余等。眼爲沙迷。莫辯前途之路徑。緩轡徐行。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
