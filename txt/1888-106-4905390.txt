# 1888 - 106 - 4905390

 

Page 1

 
 
[硃批雍正上諭速購告白] [  點石齋謹啓]  
　　是書硃墨顯明裝璜精整發兌已久售出實已不少世有心嚮往之者乎速問清遠里新泰絲棧或三馬路申昌書畫室與本帳房購取遲則恐將不及也價洋四十元分釘六十本外加文木箱子一雙此佈 
[音註小倉山房尺牘出售] [  申報舘主人啓]  
　　隨園太史才名满天下等身著作久已流布瀛寰尺牘一書雖係信手應酬之作而亦滔滔清辯意義翻新中間論政論文諸篇洋洋千餘言尤能發前人所未發山陰胡又廬先生恐其引用典故非後生小子所能一覽而知因爲句櫛字梳逐加註釋至于審音辨字精切確當更足使識者一目了然誠太史之功臣後學之津逮也兹用新樣鉛字印成分釘四本定價每部洋兩角賜顧者請至本外埠各申昌及各處售申報人購取可也 
[重印增廣策學總纂大成出書告白後附全蜀水利攷] [  點石齋代啓]  
　　是編係德化蔡　菴先生　輯於十三經二十二史策案纂要全壁正續編修鳳樓諸書收括無遺餘如經解三通困學日知經義述聞曁各名人經解史論則取其精要者採之計不下有百數十種其賅博淹貫視繁簡兩家殆十百千餘矣學者各置一編廣覽博觀而詳說之橐筆文塲十事對九有餘裕焉聞見齋主人延請名宿悉心校勘曾經印行早邀士林賞購已罄矣爰特重印刻巳出書字蹟尤清裝訂六本外用綾套每部計碼洋一元六角請向申昌掃葉山房江左書林及各書坊均有售焉如欲躉購者則請移玉至邑廟豫園翼化堂善書坊内聞見齋主議值價當格外從亷 
[彗星攷] 　 
　　前日報登邇來每晩四點鐘時東南角上現一彗星天文臺西士測之謂此後行過太陽度則黄昏後其光卽見有客見之就賓紅閣外史而問焉曰敢問彗字何義也今之現此星吉凶焉在外史曰予未習天文安敢以臆見對惟記禮記言國中以策彗卹勿驅塵不出軌註彗帚也爾雅彗星爲欃槍蓋彗星之形其光蓮勃而綿長有似乎驅塵之帚故談天者卽以彗名之乎又攷前漢文帝紀有長星出於東方文穎註曰彗孛長三星其形象小異孛星光芒短其光四出蓬勃彗星光芒長毿毿然如掃帚長星光芒有一直指或十丈或三丈二丈無常今之放光者形雖似直指而自下望之長不及丈外愈至尾其光愈微薄而希疏蓋雖略似長星其實則可决其爲彗也特是彗之見於史册者幾於罄南山之竹書不勝書獨通志載高貴鄉公正光二年春正月彗星見於吳楚分西北竟天齊和帝中興元年彗星竟天是則變異之尤爲古今所不常見者至欲問吉凶則據星經曰光芒偏指曰彗四出曰孛皆五行非常惡氣之所生其色各隨五行之所化主大兵亂孛尤甚於彗旄頭星亦彗屬凡妖星各以其所分野而占之由是以觀其爲有凶而無吉可知顧古今言天者周髀宣夜諸家詳則詳矣究不若泰西人可以預算而得泰西人論彗星不在恒星之列然先期可以懸揣並非倐然而現形則其無　吉凶亦已顯而易見矣子何必執古時術士占騐之說强分休咎以致淆惑人心乎客曰泰西人之說若何外史曰泰西人謂行星與彗星共謂之太陽所統屬行星冋太陽旋繞彗星亦繞太陽而行人目視之略同尋常之星惟其尾如掃帚形以遠鏡窺之則爲最輕薄之質能在光芒中微見其本星後之星其尾　稀尾後所有之别星　爲　見行動與行星不同常望各方向行入天空處每若干時仍反而繞太陽行忽復往天空處一千八百三十五年有天文士名好里者測一彗星約七十六年繞太陽一次又有名因格者測一彗星不满四年卽已繞行一次一千八百五十八年有天文士名多拿底者測一彗星約二千年近太陽行一周總而言之其軌道椭圓而長來去不定忽然而來巡行一過忽然而去莫知所之有數十年一見者有數百年一見者有千餘年一見者來時常以頭向日及至日邊尾光大而長離日漸遠則光漸小盖其借日之光以爲光固已顯而易見或謂彗星所行之道與行星相背行星左旋彗星獨右旋此則不經之言無足與談天學者近或有人疑彗星之來或數日而去或數月而去來去旣無一定豈卽天之所以示咎徵歟不知天文家固早已言之詳矣中國康熙二十一年泰西見一彗星測其軌道七十五年一週後至乾隆二十四年果見道光十五年果又見每見必三月之久軌道約遠于唹呢嗱士星兩倍餘統計彗星之數甚多古今來所曾見者約共八百有奇俱倩畫工繪圖以便再見時可以按圖而攷夫旣有形象可求隱現又有定侯而尚何休咎之有哉且中國之言災祥不第彗星已也爲星隕爲石言爲山崩爲雨雹或非時而生瓜果或禽獸而作人言志五行者故作神奇以爲皆有關于國運至於日食月食天子尤必側身修行各官署且素服救護伐鼓鳴金西人以爲天運之常屆時自必交蝕預期推測累黍無差卽中國亦未嘗不知之而仍必爲之救護者意者古禮相沿不容遽廢亦猶告朔之有餼羊然則苟明天文者豈不知彗星之依時必現而又何必互相詫異妄測具爲兵災水災哉惟泰西之說亦有一無稽可笑其惑更甚於華人者凡見彗星之時多有人恐其與地毬相遇或不遇其星體而遇其尾則熱氣所聚與地之空氣合其性甚暴驀然發一大轟不免令地毬粉碎卽不轟裂而人一觸其惡氣亦必受毒而亡或謂彗星之行迫日而過旣受日之毒氣甚烈使與地毬猝近則不帶日火燒燬亦必吸引海水泛濫致全地頃刻陸沈以致昔年西報載西國現一彗星天文家　其將與地毬逼近愚者遂終日痛哭流涕寢饋不安更有先期自盡者噫吁嘻祀人之憂一何愚甚揣其意蓋泥於地毬與日月五星皆爲行星之一彗星之行運亦與行星相同故不免愈測愈迷轉多疑妄若執中國天圓地方之說反無若此之笑談矣抑有說者方今聖天子修德於上宵旰勤勞更得聖母以教育提撕昭垂懿範薄海内外無不熙熙然共慶昇平卽直東豫諸省偶有水災而發帑蠲租仁恩汪濊隷其宇下者罔弗順帝則而不識不知我輩卽不必篤信西人言亦鳥得謬講吉凶反致多所惶惑哉客曰誠哉是言子能筆諸簡端以息顓蒙之妄說乎外史曰此日報館之專責也遂援筆作彗星攷 
[本舘奉電音]  
　　昨接京友發來電音有本月十一日上諭一道敬謹譯登○三月十一日奉上諭啓秀奏假期屆满病難速痊懇請開缺回旗一摺盛京戶部侍郎啓秀着准其開缺欽此 
[上苑春風]  
　　兵部咨行各處謂多羅順承郡王門上現出長史一缺例應咨取各項人員務於十日内保送過部以憑訂期揀選○傳聞近有廷臣密上封章以四月初十日皇上恭奉皇太后駐蹕西苑乞恩收回成命以昭愼重又謂懿旨擬於蠶池口教堂西側建修府第一所以備醇邸居住遇有軍國緊要事宜得以隨時召詢醇邸再 
 
 

Page 2

 
 
三力辭云云此皆得之傅言未諗確否○御前大臣慶邸等交諭乾清内左内右三門值班侍衞等嗣後如遇皇上臨幸各處於出宫時務須認眞巡察如非應行執事人員均宜逐出景運隆宗二門外卽掩門扇以昭嚴肅倘再似此湛沓定行叅辦不貸盖因上月二十九日上　先廣　見後左門内竟有閒人詢及御前大臣是以有此交諭也○上駟院因查各圈騾頭老朽者甚多乃於二月二十問咨行戶部轉飭左右兩翼迅卽挑選口青脿壯騾頭十匹限十日全數交納以便排演馴熟俾供上乘戶部早已轉咨兩翼遵照矣○安徽撫憲入奏因查蕪湖關先後兩次動用應解出使經費銀兩無欵歸還奏請恩准免子補解聞此奏已奉旨交戶部核議矣○前門外草廠十巷有某甲者素行無賴其所居之室係賃自傅姓者傅家只一十齡之子餘皆女流甲以其可欺也恒不按月交租會傅之親戚朱姓詢悉其情深惡甲之所爲向甲立索房租甲以朱爲多事相對辱駡朱忿不可遏各揮老拳爭毆多時甲以拳擊落朱牙三枚朱以足踢傷甲之左目旋經行人勸解兩人各赴南城坊控告聞塘憲以甲覇佔産業行同棍徒令坊官收禁勒限交租以儆玩泄 
[大錢流通]  
　　昨報紀戶部堂官因京師市面當十大錢仍未流通奏請於鄭工捐項搭收當十大錢一成兹聞此章一出自三月初一日起銀價立减市面不復挑剔錢文而米麫諸物亦爲之落價然則斯舉也其有裨於國計民生豈淺鮮哉 
[津沽雜誌]  
　　山東登萊青道盛杏蓀觀察於月初到津謁見傅相面禀要公仍在招商局暫駐襜帷○署理通永鎭唐沅圃軍門仁廉於光緒十一年渥承恩命簡放廣東陸路提督時軍門駐節北塘統領一帶防營操練認眞方資熟手未遑履任現在已逾三載斯缺未　久懸所有防營已由新任鎭憲吳總戎育仁接統軍門交卸完竣于月初到津在河東么家店暫作行臺擬謁見傅相後入都請訓然後赴粤履新○郡城東門外天后宫棟字輝煌頗壯觀眺相傅三月廿三日爲天后誕辰津人預於十六十八二十等日恭迎神駕出巡謂之皇會其華麗爲諸會之冠然經費不貲滋事亦所難免去歲地方官有鑒前車出示禁止以免肇釁現在又屆會期廟祝與首事正在躍躍欲試天津府汪子常太守深惡作爲無益害有益仍諭天津縣孫筱萍大令出示禁止不日張貼通衢今年皇會又當中止矣○江浙沙船於前月廿七八日到津經列前報現在分泊上下木次聴候開艙而水手人等躑躅市廛茶肆烟間生意頓有起色且設賭抽頭者更覺其門如市重洋跋涉所獲幾何何堪以有限之資付之一擲吁可慨已○河東石某氏與陳某氏同居陳母女兩人貞靜自持而石每播弄是非顚倒黑白月前陳女投親串家信宿石加以誣衊陳女不勝愧忿遂於月初服洋烟畢命婦有長舌維厲之階其信然歟 
[龜兹春浪]  
　　前湖廣總督李小荃制軍由珂里抵蕪湖小駐介弟稚荃觀察府第官紳皆設筵欵待詩筒酒琖往還無虚日旋於本月初五清晨登舟帶以小火輪至白門小住然後北上覲光臨行文武各員次第至長亭遠送制軍一概謝之○蕪湖縣新進生員定期本月初六日迎送入學是日諸生衣頂煌煌齊集縣署午後錢明府升座諸生謁見畢明府升輿送至學宫謁聖復詣明倫堂謁學師禮畢明府與李蘇兩廣文入座觀劇優伶演奎星點斗等戯明府旋辭别諸生亦相繼散歸○長江水師提督李與吾軍門於正月出洋巡察閩浙海防並校閲南洋各兵輪事畢入揚子江泝流而上查閲水師江防事宜蕪湖營陳月樵遊戎接奉排單每日督率弁兵認眞操演並在江口預備接官亭恭候憲旌蒞止○北門外天壽菴老尼發願立　自乙酉三月初三日起迄今已閲三年本月初三日爲圓满之期其徒預請諸檀越至菴護法并延數僧誦經禮佛旋將封條揭去扶尼出關尼匍匐至大殿前叅拜諸佛衆尼皆膜拜　之時則善男子善女人咸以爆竹志賀菴以外萬響齊發幾於烟霧迷天於時或布金錢或施幡盖或則擲金錢如雨以結善緣尼一一收之合十誦南無阿彌陀佛不置○近來有一種江湖婦女以醫卜星相爲業談天說地哄誘愚人小則騙取錢文大則導爲邪僻或云此黨非止婦女亦有男子溷跡其中白畫潛蹤夜則會聚行蹤詭秘莫可名言噫是豈會匪之黨類歟何官斯土者絶不一爲查察也 
[問俗亭問俗記]  
　　前月之杪松江西馬橋附近某明經家孫輩戲放紙鳶入晩餘興未闌復以長繩繫燈二三十盞隨風而上燭龍燄熾翔舞半空遠近人家無不出門仰視適楊邑尊升堂遥見飭差拘二人去旋有富家子自恃魯仲連之能掉三寸舌入而爲之解紛邑尊謂本城火患殷鑒非遥况火藥局卽在東南隅設或風狂線斷燈落其間當有不堪設想者爰卽出示嚴禁俾防患於未然云○郡城迎賽花燈興高采烈本月初一晩有鄉女隻身返家幾被强暴所汚邑尊聞悉諭令城廂内外地保傅諭居民毋得深夜出燈以致匪徒混雜○城守營曾游戎訪得城廂内外烟寮林立深夜開燈宵小之徒輙於此中留宿爰帶兵弁逐夜稽查凡藉阿芙蓉爲生涯者殊覺畏首畏尾或思賄囑僕從希圖蒙蔽而遊戎心清於水查緝加嚴一晩有武孝廉適在某花烟館吞雲吐霧經遊戎察出罰跪街心 
[憲示照錄]  
　　欽加二品頂戴三品銜署理江南鹽法道分巡江寍兼管水利事務江蘇遇缺前先題補道一等軍功隨帶加三級劉爲出示嚴禁事照得婦女入廟燒香本干例禁而僧尼不安本分法戒尤嚴查金陵庵院僧尼動行引誘良家婦女借皈依爲名出入無忌竟罔知有疑似之嫌甚至尼姑容留婦女在庵住宿以及招僧晝夜經懴曁尼姑出殯僧人公送等事本道久綜保甲洞悉隱情前因通濟門外茶舘内有戒僧與婦女同桌抺牌立子訓責當卽一體出示諭禁在案現因日久玩生故態復萌大爲世道人心之害不得不再行曉諭爾等須知婦女以貞靜爲主儒門規矩何等森嚴倘屬縉紳閥閲之裔更宜恪遵家訓何得妄信邪說謂人生富貴子息必須崇奉釋教方可倖獲况晨鐘暮鼓拜懴諷經皆僧尼靜脩之事婦女切不可踰閑輕往自墜家聲貽人指摘至尼姑因看破塵緣始藉焚修習靜自應閉門清净六根乃近來查得該尼庵招集僧侣做圓满功德無分晝夜因此閨秀之希慕慈航者多聨袂其中目賭僧尼混雜試問平時男女尚宜有别豈托足空桑反可不分畛域此皆爲釋迦氏之罪人詎世俗相習成風殊不爲怪無論大族小戶一坐蒲團卽可因尼及僧彼此互認爲佛門弟子卽下至兒女亦多認僧尼爲乾爹阿嬭種種惡習貽害無窮爲家長者良由濡染旣深竟坐視其痴迷而不之禁尤可惡者上年某姓孀婦因被尼哄騙在庵住宿羞忿自盡又某大姓以佞佛聽其嫠女與僧尼相習致有醜聲因致女於死又南門外有殺和尚者因非本夫反受其累又上元鄉鎭有殺奸自首者所殺之奸夫卽城内某寺之收租僧此歴歴在人耳目最堪痛恨者更有年輕僧人募化盞飯月米屋大者尚有人爲之接引貧苦小家眠食起居只得一二間矮屋僧人入募婦女見其慈悲膜拜但知結緣罔顧禮義迨至廉恥道喪未始不由於此本道有整飭地方之責稔知風俗人心實壞於僧尼之蠱惑誘引因歴舉往事確証輿諭不得不社漸防微嚴切曉諭爲此示仰爾僧尼人等知悉自示之後不准婦女入廟燒香不准僧人在尼庵晝夜諷經公送尼殯所有盞飯月米只准令齋工在門口托鉢聽候施捨不得擅入人家並不准混收寄名徒弟尼姑不准容留婦女在庵住宿青年尼姑亦不得抛頭露面沿街行走以上各事倘有不遵一經查察得實除飭縣照例嚴拿究辦外毋論僧尼一概勒令還俗廟字充公作爲義學公所若婦女不遵並傅飭夫男家長問以治家不嚴之罪本道爲扶正抑邪起見不惜苦口危言警悟僧俗爾等務宜速改前愆僧尼則早臻正覺婦女則安守室家是所厚望倘仍執迷不悟拿辦到案爾時噬臍莫及毋謂言之不早也凛之愼之切切特示　光緒十四年二月二十日示 
[陜省官報]  
　　二月初一日高陵縣厲回任同知唐沛霖回籍守制未入王啓憲病故初二日白水縣顧元亨臨潼分縣沈鼎臣隴州吏目鄭榮披俱上任初三日潼關廳繆鍾洛卸事回調署富平縣田運昌由葭州卸事進省初四日知縣李士珍往咸陽查差徭初六日藩台懸牌吏目三 
 
 

Page 3

 
 
傅霈和署佛坪廳巡檢事新選同官典史高福磬着到新任初九日藩台懸牌准補蒲城典史徐應澄着到新任知縣張桐蔭主簿許虎炳俱委解京餉赴京知縣彭洵起服禀到典史愈國良上任十三日藩台懸牌候補倉大使張華署倉大使事同官典史高福磬上任十六日坐補安康縣湯銘新謝行知富平縣田運昌上任 
[鄂垣官報]  
　　二月二十七日保康縣陳樹菱見辭海防試用府經廳姜本仁奉部照在京捐局遵新例捐過鄭工本班儘先補用赴兩院禀知二十八日黄廷松赴兩院銷應山縣提案差候補縣趙毓楠禀見自黄梅縣勘修堤工回省大挑縣王如松自成　縣催提　　　根　　　憲牌示光化縣典史員缺飭新選之金倬雲赴任二十九日吳本仁奉藩憲善後局會委領解豫賑滇餉銀二萬兩赴兩院東知專辦樊口厘局候補府李謙禀見銷會同　騐湖南解直隸糧剥船差辭回局三月初一日候補同知高成烈奉藩憲行知兼　雲騎尉　職赴兩院禀知委辦麻城准鹽分銷局候補縣王錫韓赴兩院禀辭候補縣楊湘雲自京引見回省並銷解白蠟差准補大冶縣道士洑巡檢伍紹美奉　後局委赴上海採訪　價赴兩院禀知辭 
[蘭若春深]  
　　蘇州城南某　若爲城東某名刹之下院其住持僧某托鉢募化竭數十載之心力寺内房屋逐漸增添畫棟珠簾極飛雲捲雨之妙護法者喜其地方清靜往往在寺作佛事以是經懴之多殆無虚日住持亦因是致富焉寺旁有屋三椽與寺相毗連亦住持之産賃與某婦居住婦本不安於室醜聲早已四佈近則公然作臺基一任怨女痴男盡情歡會由是人言藉藉以爲該婦與住持僧亦有染且該婦之房有門通寺内多於夜半無人時暗去明來與老僧同榻叅歡喜禪然事涉曖昧究不知其確否或曰住持似宜避嫌將此屋收入寺内或者人言其稍息乎 
[歐洲近事]  
　　東報載三月十八號巴黎來電法國大統領父上院議員喀魯諾君病故又十六號倫敦來電俄國皇太子與德國皇女結婚此電中俄京銀行中逹至英京如果屬實兩國益覺親睦矣又四月三號電逹長崎云法國下院于憲法改正事件關係急進黨忽生異議首相欺藍魯意見不合卽擬辭職 
[查勘尼庵]  
　　前日午後王鴈臣司馬赴洋涇鎭查勘斗姆閣尼菴見菴中有南向房屋十餘掾除佛像外别無違禁之物隨飭該圖地保將菴照管所有病尼飭差帶回縣署 
[滬濵雜]  
　　盆湯弄　頭下賈舶商䑸甚爲熱閙兩岸店舖密若長林現英工部局董公議在是處建造橋梁已在外洋購辦鐵料俟由輪船運至卽當雇匠興工矣○前日上燈時哄傳盆湯弄口有一馬車撞倒婦人以致傷斃急往查之見此婦被撞受驚呆如木偶巡街捕至將馬夫拘入捕房婦自願回家不欲向公庭蒲伏捕頭以婦旣未受傷遂從寛宥將馬夫釋出諭令嗣後當謹愼駕車免于咎戾○李秋坪太守因病逝世於昨日午刻舉襄路經英大馬路迤西至廣肇山莊儀仗鮮明見者稱羡捕房派中西捕沿途照料以免事端 
[西人下獄]  
　　恒興西國成衣鋪包車夫錢利坤至怡和碼頭挑水被酒醉西人台而夫以手鎗擊傷左臂由捕拿獲西人解送刑司訊究云云俱詳前報嗣錢在醫院由西醫敷以藥餌又將彈子取出可保無性命之憂矣刑司訊供後將該西人下諸牢獄俟錢及証人顔春煦到案再行覆訊科罪 
[上海縣署瑣案]  
　　前報列求領屍棺一節前日江灣某圖地保張浩天挈同屍叔黄老隷屍兄茂榮等人具詞呈案帮審委員陳伯葵明府庭訊之下茂榮稱胞兄毛觀於去年七月因痧倒斃高家行周姓田中當經蒯大老爺臨騐發壇召認時小的在寗波餬口至歲杪回來誤聽人言是以赴府上控合應投案具領屍棺明府着具結領棺並飭地保具結○錢省庵扭周晉川投縣訴稱被欠銀百餘兩叩求追給裴邑尊庭訊之下將周發押待質公所候追○拐犯徐隆海施　耕蔣顧氏等由裴邑尊飭釘脚鐐押令游行已詳前報昨經原差地甲帶往十六廿三等鋪游行觀者甚衆牌上大書照得誘拐婦女例禁何等森嚴許姓養媳被拐輾轉寄匿圖賣獲案訊供屬實業經分别重責應先遊街示衆再行從嚴核辦 
[法界捕房瑣案]  
　　　　昨晨王鴈臣司馬臨捕房時嚴麗堂到案求保陳新甫司馬飭傳陳父永寍問洋可帶來否稱一時實難湊足求將兒子保出司馬謂此非欠帳可比爾子出外亦須好爲管束陳稱小的前往估參胡開甫並不同去司馬謂本委曾當堂諭伊前往伊自知將　參抵押是以乘間逸去今已由包探偕張子佩前去估定但張並不欲參着爾自行售去至英公堂控牌九司務騙錢由爾子爲原告爾亦可前往請追陳復請將兒子保出司馬謂所少之洋八十二元何日繳到陳求限月底繳洋司馬准如所請謂爾當具立限狀到期繳洋不可失信嗣後當與新甫無于陳唯唯遵照司馬謂英公堂早有移文今當送爾前往質訊隨着會捕局差孫晉發將陳送至英公堂○大成昌烟店范竹和控稱店夥錢寳林放出帳洋一百五十一元錢一千八百文與崇明乾泰昌烟店查乾泰昌由錢與裘合開實係串通吞沒司馬將錢傳訊錢一味逞蠻反稱范亦虧店主之洋司馬謂爾不必管别人之帳祗須將自己所放錢洋收繳諭畢着找妥人人洋並保○謝副捕頭稱現在枷犯往往將枷口刨大意欲脱逃事經二十八號華捕目見此等枷前由工部局添製二十具共費洋七十餘元曾幾何時竟被毁壞司馬着將巡捕目見之趙阿炳帶案嚴加申斥 
[上海陳家木橋電報總局豫皖賑處接任畹香先生皖北來信]  
　　杏蓀竹坪少欽蕃甫詠南心如蓮珊綏之仁兄諸着　大人閣下月之十二日奉復一椷計日當可邀鑒頃由省局遞到十七日公函得悉貴局又撥濟銀一萬四千兩除劃還廉佩翁前借豫賑銀四千兩外實解銀一萬兩前來祇聆之下仰見諸君子胞與爲懷推仁彌廣斯民昏墊之患一日不除仁人飢溺之憂亦一日不釋下風敬仰尤爲感莫能名此間應賑七州縣日來正在示期散放大小戶口計數在四十五萬内外約三月初旬可期一律竣事其以工代賑各屬亦均分别辦理此外如繕城培隍㴭河挑壩脩築隄墩置造船筏等事凡爲水來之計力所能至者　正次第料理惟慮黄水大來仍於大局無甚裨益故一切經費目前雖勉可敷用不得不預爲籌備以資緩急近接豫省信决口雖正在上緊堵築然伏汛前能否合龍殊無把握倘横流再至則災廣用繁事變之來　有不能逆料者亟當綢繆未雨庶免臨事倉惶惟有仰求諸君子始終扶持源源接濟俾得及時布置不致貽誤於斯民大局幸甚弟亦幸甚臨穎無任感禱之至來函已轉遞中牟請嶼浩兩兄分致矣專復敬請善安伏乞均鑒不具[  愚小弟仕蘭生頓首二月廿八日]  
[勸讀書人助賑說]  
　　昔人謂有功夫讀書便是造化吾謂有機會行善亦是造化近今助賑固讀書人行善之一大機會也秦郵張秋岩先生澍霖見鏡齋籌勸賑捐因除書潤助賑外復往淮北廣爲勤募集資甚夥未幾遂登乙酉賢書同時又有王曉春明經寅炳先助皖賑後助東賑其文郎一名錫三一名錫川於黄宗師科試時同掇芹香兩君勇於爲善一則獲報於已身一則食報於後嗣助賑之有裨於功名洵不誣已徧觀天下讀書之士其早掇巍科者固不乏人未必非祖父栽培所致其有錦繡才華孫山屢落者未必非自已未種善根我朝崇尚儒術童試三歲兩舉今年又屆戊子正科十八行省典試使者持節四出爲國求賢所願海内窮經之士以二君爲左券仿而行之災黎被澤上格蒼穹轉瞬攀丹桂而啖紅綾此固籌賑同人所拭目以俟者也[  秦郵丁鏡齋稿]  
傅 
 
 

Page 4

 
 
[春筵移賑]  
　　夫方春敞讌以酒娱賓八珍羅邭令之廚一席抵中人之産雖相沿俗習藉聨親舊之情而值此時艱盍作轉移之計昨承源生洋布寳號憫念災區將春筵資規銀一百兩移助豫賑交由敝所掣收彚解節口腹之旨甘旣全物命拯瘡痍之疾苦宜迓天庥想樂善心同在朋好必多許洽願聞風踵起凡賓筵皆可類推[  上海三馬路與昌恊賑公所竹坪陳煦元謹識]  
[輓李秋坪太守聨]  
　　天道竟難論聽噩耗無端豈惟感德災民四海同傾知已淚公年胡不永幸善人有後定卜克家令子九原休系託孤心鄉愚弟王壽華劍雲○籌賑訐同心記頻年稠疉魚書杯水車薪常抱愧歸眞驚霎眼歎此日倉皇鶴耗汴南皖北共吞聲治晩生太倉繆朝芬季豐○偉績著賢聲允宜中外交推豈僅春申事業浮生如幻夢縱使士商共企空存長吉儀型愚弟徐傅隆吉雲 
[江督轅門抄]  
　　二月二十八日揚州府陳辭赴任知州楊增芳由蘇分寗○二十九日藩轅牌示高郵訓導周圭病故遺缺以試用訓導丁元偉署理○三月初一日王豫熙禀知贑檢交代清楚 
 [ 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賑所雜言]  
　　蘭谿陸芙嶺先生鏡蓉隷書繪事兼擅十長俯念災區甚廣願以潤資移助賑捐計紈扇摺扇各五十伴每件取洋二角琴條二十條每條取洋四角隷書花鳥一律由大吉廬五聲堂蕙風閣收發○月之初三日爲許春榮封翁哲嗣滋泉世兄合卺之期諸親友饋以賀儀理合肆筵伸謝因念災區待賑特裁筵費洋五十元移作振捐請列報章以供衆覽上海北市絲業會館籍賑公所愚弗少欽施善昌謹誌 
[春遊有作]  
　　桃花灼灼草萋萋信步郊原聽鳥啼勝境引人忘路遠夕陽已過板橋西堤邊楊柳又依依半綰離情半掩扉爲囑行人休折取要留他日染新衣○春泳晴暖風天流光憶去年桃花開陌上竹葉醉尊前嚦嚦意聲碎翩翩蝶彭穿韶華容易老觸景恨纏綿如此好春光繁華暗自傷燕飛營壘急鳩拂護巢忙芳草臨風醉叢闌撲鼻　銜　傾斗酒痛飲到斜陽○寒食感懷大好頭顱緑鬢侵年華逝水愧青衿幾人意氣聨同調舉世交游少賞音舞劍中宵頻痛飲聽琴良夜發狂吟一身多病光陰擲釋氏銷磨語悟深鶴沙斗酒聽鸝生郁周張文彬未是草 
[醉墨生約遊龍華是日被他事所繫不獲趨陪步韻却之卽希醉墨洎諸大吟壇鑒正并乞高昌寒食生吟長削正]  
　　年年三月客龍華聞道相招酒已賒俗累分明營壘燕難禁笑口小桃花岸畔桃花夾柳栽何須尋景到天台風光一路知多少待誦君詩去復來秀峯弟陳彦待删草 
[上海北市絲業會舘籌賑公所施少欽經收河南皖北賑捐丁亥十二月初八九日第一千六百零四五次清單]  
　　江蘇無名氏五元廣東陳永楊花洋二元楊州浣花仙史　梅山樵不書名三戶各一元吟香舘主一角益記洋貲號來傑佐士十二元立談　移針炙病資二元蘇州劉大雅四元勉善居士一元問心齋五角菜郡同人因得田開小彩由泰亨源來一元夏日記還愿一元杭州馮慶安由恆豫莊來二元隱名氏求妻暗疾平安四元同心堂募戴蘭記劉楊記各一元汪源記宋　記各五角柳藹記求病卽愈由元昇行來三　婺庽清德堂　四元葉滋茂售箔灰資移助拾二元　泰莊來無名氏不列名王連三鐵腸石心人四戶各一元無名氏保平安由范黼庭兄來一元蘇州迫租局衆紳售賑捐票由楊韶和翁來二十五元王店無名氏三元屠鎭孫椒圃悮買山地被告賴親友調停愿助二十元渤海氏四元○海鹽吳炘甫　　善居兩元偶然子有心無力人各對開一元隱名氏九角○衆善堂九五四錢四千繩武堂足一千泉源堂四伯文共三　合洋五元内銅一元○老成信號來關東錦泉美福源盛陳溥老爺三戶各東錢十吊鮑季平之北人各三吊錦州電局張四共六戶合規元四兩四錢二分○高郵丁鏡齋募唐鳳熙堂洋一元王海平不留名各錢二百又吳杞臯募文輝師伯文蕪名氏七十李二房三十五房廿又庽臨澤魯臨生募馮子倫無名氏各四伯　宅平安文輝師各三百照記二百零四劉其祥王天保李慶餘康吕卿綉章李光裕吕宋藩郁李氏張廷佐吳有成聚樂舘張贊臣劉又安十三戶各二百不留名一伯五十錢選青一百零二繆張氏一百零一高尚忠李慶平張維叙沈振邦馬文百張蔡氏合氏王象臣孔昭榮嚴榮劉及人臧靖邦王友松桂邦涉登發李永麟張子明悌弟陸健卿毛富林吕玉興韋振先賈手合氏張子良高雲記復茂李彩亭蔚增挂魯以記柳佩蘭雲溪醉仙劉勳源育初樂山桃紫書康德潼三十七戶各一百無名氏七十李二房五房合五十共六十七戶合十九元○范黼庭兄來陳廷槐募陳玉書保母親福壽平安三元程少亭一元張日昇七角世德堂鄰閣堂强春林章石琴薛雲浦朱治成有心無力子全始終八日各五角凌志善三角關　海錢三百張海潮廣綠司袁張源三戶各一百推本客徐一伯共十五戶合洋十元○松江朱仲美募候崇讓十元聽月九元靜記一元共三戶合洋廿元内銅一元以上初八日○唐福皆兄交來江蘇顔榮琯爲生孫强月移親友贈儀洋五元南匯顧源廣募黄晩香爲母求去病延年四元會稽杜子酒善士爲父母七旬冥壽懺資移助由愼餘莊來一百元無錫五歲童齡張菊生節押歲爲祖母五旬壽祈保安康一元不留名求種痘平安十元無錫蓉湖主人奉母遣命節喪費移助以資冥福并求合家平安由森泰蓉米行來二伯元嶺南延陵氏因次女天花求輔危爲安先助由　棧來廿元蘇州老人和震記募保安堂求身體强健由惠泰莊廿元通州求母結愈一元皖城周孝友堂由安孚莊來三十元貽謀子三益堂各二元丹陽夏絢甫朱麗堂四元○元豐潤號來守拙子錢二千王葉氏婆媳四千周於氏范致和堂各一千不留名五千章少坤袁朱氏陳爾常陸明勳四戶各二伯陸沈氏陸小手金世理三戶各一百共十二戶合規元八兩錢二分○栻善士爲母病祈福十元積善堂薛敦聚堂陳合二元○恊興棧來金溪胡鄭氏錢四百崇川漢臯氏黄孝思堂吳止記三戶各二百葉子來齋一伯六十通州奎聚堂一伯四十無名氏一百共七戶令一元錢三百六十八○閔垣徐藜青募不書名洋三元東海邸肖宕各一元五角何必留名徐爐純李修仁守拙子力不從心子陳鳳孫不書名七各一元鏡機子五不知名錢六百共十二戶由代募人補足光英十四元○輪船支應局募昔子洋一元三角寡過未能齋三角能天主二角無名氏寡德堂各一角五戶合二元○太倉歗漚主人募錢亮甘洋二元武安記一元四角　玉山房倩記各一元　花館翠竹山房愛日山房　花書屋周衡士英記子月室七戶各三角漚記薇花舘拈夾室玉杯齋王醉仙王洗桐奎記飛花舘八戶各二角修竹盧蒼記捐記瑶記曉記招凉軒婉記七戶各一角無名字二戶各一百文共廿日洋十元○東塘市恊豐號募徐沈氏水源厚記惟記契蓮註禮思耕七戶各洋二角徐招小姐志記共九戶合一元六角○太倉程善昌募萬隆典求保福元成典求保平安萬泰典三戶各洋五元隱名氏二戶各一元不書名二戶各一元○廈門徐玉田洋六元又同陽綿力生募楊本譚泰順號綿力生楊允修四戶各二元馬媽拖張素娘楊一建林香記馬省吾和義當楊水盆印朗山榻愛娘馬蔭堂楊鶴齡十二戶各一元馬待舉一點子林有容馬式文利南廠忠孝振孝興八戶各五角共廿五戶合洋三十元○大通鎰豐募豫豐徐恆大各洋五角無名角震太啓發各錢三百文共五戶合一元八角○恊源庄來經手堂各一元王錦豐孔慕文閹敎軒烟波客四戶各一千文順昌八百文馮源順五百文共八戶合七元○德泰莊來汪楨記梁記洋二元　崙仙凌畬各一元不名氏錢一半文愿满記植德書屋各六百文超蔭記步蟾氏聞書閣節省茶資不留名陳鳳記無名氏六戶各五百文無力子四百文無名氏留餘書屋無名氏三戶各三百文杯水軒無名氏無名氏三　各二百文有心無力人一百文共廿戶合十一元○嘉善莫正興募莫仁德孫撰記各一元徐森和五角范恩永二角徐佑記傅二太太各錢二伯陳合盛曾大太太范慶記汪祥順唐永茂凌炳辱六戶各一百共十二戶合三元錢七百○楊州寶訓堂主人募詒燕堂洋一元錢四百易安堂五柳堂斜崙堂　逹堂　錫三鐘余記戶各二百委瑞芝郭老太許瑞老大許瑞雲三戶各三百韓養田張星台合五百寶訓堂二百七十五共十二戶舍四元○南匯衛左泉金雨梧安貧子募孫雅今衡佐泉張寶田馬華四戶各五角楊宏農七角張拱垣一元徐夢花陳恊茂范義田陳煥春沈恆茂衞少甫愭秋濤朱穎岩蔣維德徐君龔聚興十一戶各二角朱韻蘭四角康耕讀錢三百許　新石春圃各二百不留名青雲居各一百共廿三戶合洋七元錢二伯零六少微氏銅洋一元以上初九日 
 [ 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十四年三月初五日京報全錄] 　　 
　　宫門抄○諭旨二道錄前○發抄硃批四道○　督譚奏微臣兩目失明病勢日劇萬難任事籲懇天恩俯准開缺回籍摺○將軍杜等奏練軍欵項懇恩免議追賠以示體恤摺○大臣謙奏銀礦課銀現議由直隸派辦礦務道員措繳應請飭部立案摺○大臣謙奏委試署知縣摺○三月初五日禮部宗人府欽天監正黄旗值日無引見○廣東道華祝三謝恩○福善黨吉新吳澍霖周天霖張士瑛各預備召見○齡公請假一個月○　貝勒續假十日○禮部奏請換戴凉帽日期奉旨着於本月十六日○順天府奏京師得雨四寸有餘○召見軍機華祝三黨吉新福善周天霖○發抄倪文蔚奏災賑用繁請分别截留劃撥奉硃批戶部速議具奏欽此○又請以偃師令吕烈駿調補洛陽令奉硃批吏部議奏欽此○霨奏遵義守余上華調署銅仁守奉硃批吏部知道欽此○又銅仁守王憲曾請開缺歸道員候補奉硃批吏部議奏欽此○○頭品頂戴陜甘總督臣譚鍾麟跪奏爲微臣兩目失明病勢日劇萬難任事籲懇天恩俯准開缺囘籍並請簡放賢員以重職守恭摺仰祈聖鑒事竊臣前因目疾陳請開缺屢荷聖恩賞假調理去歲復蒙賞賜上方珍藥並欽奉硃諭加意調攝臣自顧菲材渥叨恩　敢不勉竭駑駘以圖報稱嗣是内外兼治日點撥雲散三次並服滋陰養肝之劑而病係内障雲翳不消右目早已失明左目近亦障蔽入春後肝氣又作觸發怔忡舊證夜不成眠口枯舌强語言蹇澀心愈急而目愈昏咫尺不辨路途舉動須人牽引官民莫不見而憐之國之大事在祀與戎今祀典常恐愆儀校閲不能遠視尸位曠職負疚滋深當兹時勢艱難偏災疉見宵旰方切憂勤臣下敢自暇逸况臣受恩深重忝守邊疆但能勉强支持此身豈復顧惜無如愆尤叢積天奪之明竟不得稍效涓埃酬高厚於萬一此臣所日夕焦思仰屋切歎而不能自已者也伏冀聖慈鑒臣愚衷俯准開缺所有陜甘總督篆務迅簡賢員接替以固邊圉臣不勝迫切屏營待命之至現在伊犁將軍色楞額計已抵任新省防營補發欠餉改支坐糧業經辦理就緒撫臣劉錦棠去冬偶患風疾聞臘底春初漸就平復關内外安謐如常合併陳明伏乞皇太后皇上聖鑒訓示謹奏奉硃批另有旨欽此○○奴才杜嘎爾車林多爾濟祥麟跪奏爲前經放過蒙古練軍欵項懇恩免議追賠以示體恤恭摺具奏仰祈聖鑒事竊查前於光緒六年間欽奉諭旨籌備邊防調練三音諾彦蒙古官兵二千餘員名奏定向章每月由部撥銀七千兩至光緒七年三月底寛給一個月口分遣撤回旗共領過銀八萬四千兩十年十二月造册送部核銷銀八萬八千一兩二錢零餘銀三千九百十八兩七錢零聲明於軍需項下動支嗣經戶部議覆准銷銀七萬五千五百九十三兩一錢移留工部銷銀四百二十兩删撥行查銀四千六十八兩一錢零復經奴才等按欵稽核僅只追賠銀一百四十九兩三錢零其餘聲覆細數奏請入銷復經部議又准銷銀一千六十五兩八錢零下餘銀二千八百五十二兩零於原奏立案不符仍令着追歸欵等語奴才等復查議調練軍前經將軍公春福於庫倫科布多二處酌擬奏定餉章無非大概其中難免稍有不盡之處且用軍支欵必須隨時隨事酌量情形辦理若令比照庫倫科布多銷案核辦實係兩歧兹查議駁單開一統領每月心紅不敷共請添支銀五十五兩又調閲合操每次備賞羊茶價銀五百兩三次需銀一千五百兩又冬三个月援案在於雜支欵内放過蒙古官兵燒烤柴薪銀一千二百九十七兩九錢二分以上三項議令追繳二千八百五十二兩九錢二分奴才等再四籌商不惟兵撤已久事屬隔年若遵部議追繳實無體恤蒙古時艱惟有仰懇天恩俯准飭部仍照原册免議追繳可否之處出自逾格鴻慈如蒙俞允俾得積案早清所有請免追賠放欵緣由理合恭摺具奏伏乞皇太后皇上聖鑒訓示遵行謹奏奉硃批着照所請戶部知道欽此 
○○奴才宗室謙禧跪奏爲土槽子遍山綫兩礦課銀現議由直隸派辦礦務道員措繳應請飭部立案恭摺具陳仰祈聖鑒事竊查熱河土槽子遍山綫兩處銀礦自咸豐三年八月曁十一年正月經前任都統毓書春佑先後奏准開採土槽子定章由都統派員督徵課銀按月呈交都統衙門存儲遍山綫定章由熱河道派員徵收課銀按月解交熱河道庫存儲均係候部撥用歴年遵照辦理近年各礦銀苗不旺徵課亦减前因商人李文耀賠累私自回籍措資不返經保充之直隸候補道朱其詔禀請勒限催追由奴才於十二年十二月附片奏明嗣因限满未回經直隸督臣李鴻章雇來外洋礦師卽飭該道朱其詔帶往各礦查勘當經咨會據該道朱其詔具禀各礦鉛多銀少土法不能取鉛因而賠累所出青鉛可令製造槍礮彈子及配鑄制錢之用惟須叅用西法另購鎔鉛鑪方能鉛銀並取舊礦積水深至百尺非起乾不能細視現擬就近由平泉礦中起水鍋鑪機器運往起水一面仍用土法擇淺處之沙綫逐日開採以顧國課一俟水乾由該礦師勘明估定成本再行妥議章程奏明辦理商人李文耀旣限满未回應由該道朱其詔兼辦畫清界限自光緒十三年四月初一日起兩礦工作及按月應完國課並委員薪水由朱其詔籌辦其是年三月底以前公私欠欵歸李文耀承認所有兩山之督辦徵收委員悉由該道朱其詔會商熱河道曁理刑司揀員札派等情咨會嗣因該道朱其詔久不到礦回課懸虚節次咨催冀得確實以憑奏報兹於本年二月初十日據該道朱其詔來見面稟情詞與咨文相符並將兩礦課銀自光緒十三年四月起至十二月止按月補解前來奴才查礦務爲當務之急課銀亦國帑攸關旣准直隸督臣咨明礦師查勘各礦鉛銀並有卽飭該道朱其詔起水詳騐仍用土法取辦兼顧國課兩有所裨奴才近在熱河自應會督辦理所有兩礦課銀自光緒十三年四月起歸該道朱其詔按月呈繳之處應請旨飭部立案如有拖欠卽向該道追賠以免推諉至該道朱其詔承辦兩山礦務究竟能否成效統俟水乾勘估沙綫厚淺能否敷本禀明另行會同直隸督臣商核奏辦外所有土槽子遍山綫兩礦現議由直隸派辦礦務道員措繳應請飭部立案緣由理合恭摺具陳伏乞皇太后皇上聖鑒謹奏奉硃批該部知道欽此○○奴才宗室謙禧跪奏爲要缺知縣試署一年期满遵照定章擬請實授恭摺具奏仰祈聖鑒事竊查前因朝陽縣缺出經奴才會同　隷督臣李鴻章以揀發知州李鴻猷試署聲明俟該員一年期满果能辦理裕如再請實授等因具奏由吏部議准覆奏奉旨　議欽此當經轉行遵照在案兹據試署朝陽陽縣知縣李鴻猷詳報該員自光緒十三年三月初六日接印試署之日起連閏扣至十四年二月初六日試署一年期满遵具履歴清册詳經承德府知府廷杰加考轉由熱河道德克精額加考詳請具奏前來奴才查該員李鴻猷現年三十七歲係四川省叙州府富順縣人由廩生考取同治十二年癸酉科拔貢十三年朝考後遵籌餉例報捐儘先選用内閣中書光緒五年三月由儘先中書捐升分缺先知州歸部選用六年六月到部註册投供候選光緒九年十二月經前任都統繼格奏請揀發光緒十年二月十五日欽派大臣揀選二十日欽派王大臣騐放二十一日硃筆圈出李鴻猷着以知州發往熱河差遣委用欽此三月二十一日領照二十九日到郡九月二十五日委署圍塲糧捕同知十一年二月十五日交卸七月二十八日派理刑司帮辦十二年十二月奏請試署斯缺因八年六月在京會同左營員弁拿獲斬梟盜犯王侉仔等四名案内奏保隨帶加三級十三年閏四月二十五日經吏部議准覆奏奉 
旨依議欽此計自光緒十三年三月初六日接印試署之日起連閏扣至十四年二月初六日試署一年期满該員才具開展辦事精詳試署朝陽縣缺满一年於地方公事均能辦理裕如以之實授洵堪勝任與定章亦屬相符謹會同大學士直隸督臣李鴻章合詞恭摺具奏伏乞皇太后皇上聖鑒謹奏奉硃批吏部議奏欽此 
 
