# 1893 - 144 - 4907220

 

Page 1

 
 
[預定六科準繩書禀出售] [  圖書集成局啓]  
　　前明王肯堂先生以名進士精軒歧之學探幽索隠矹矹窮年所箸有六科準繩一書多至一百二十卷可謂　醫學之大成矣兹由公記售本局印行字取夫新紙從其白校　裝釘一律精詳俾杏林橘井中人奉爲模楷預寂者每部洋銀四元五角購票時先收兩元俟本年六月出書再找兩元五角取書一部諸君子有欲窺醫林秘帙者請移玉　臨申報舘帳房可也如子成書後始來購取價值當再釐定特此布陳惟冀雅鹽 
[新印各書籍發售] [  圖書集成局啓]  
欽定二二史全書實洋五十六元○欽定四史書實洋四元○隨園三十種實洋五元○刑案匯覽實洋七元○九朝東華錄實洋元元○咸豐朝東華錄碼洋二元五角○左文襄公奏疏碼洋四元○繪圖三圖演義碼洋二元○駁案彚編碼洋二元○明季禆史碼洋七角○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙安典碼洋二元五角○花月痕碼洋七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請移玉申報館帳房可也此佈 
[說教]  
　　偶閱某邑志中有一則云近有所謂喫長素者奉大被教教主名阿太浙省無賴子也所至男女跪拜爭供獻有被大如一室夜則男女共被謂之傳教最傷風化及官司究訪又逸往他處不覺喟然而歎日天下之教術亦不一矣教之邪正誠不可同日語矣吾夫子以文行忠信教人中庸首章亦謂修道之謂教此其大中至正千古炳若日星自楊墨之教興爲我爲人分門别户當時己有辭而闢之者然猶未爲害於天下也有唐佛教盛行以天子之尊膜拜焚香奉迎佛骨天下靡然向化家梵筴而户鐘魚沈迷其中幾不復知人修身齊家之事於是昌黎韓公上表請斥大聲疾呼雖至謫貶潮陽而其教亦爲之稍息洎近代而諸教愈盛敎法亦愈近支離我朝白蓮教煽禍於蜀中豆馬紙人演成幻術殺戮之慘書不勝書山東王倫以清水教惑人卒致釀成巨患其法以清水給人飮謂飲此則膽力愈壯可以陷陣衝鋒實則以狂藥入水中令飲者發狂冐死卒之幾費廟堂籌畫始得戡平噫教之爲患固若此之靡窮哉粤匪起自金田村其始有奸民朱九濤創爲上帝會邪教後又改名添弟會旣而推洪秀全爲教主揭竿起事各省蔓延費千百萬軍糧委億萬人性命驛騷十餘載始慶蕩平今者四海一家幾不知有兵革事民安樂利吏盡恬熙一若寰海承平斷不致有蕭牆之患者而不知各處奸民濳伏往往以邪教惑人雖目前並無反側之形而未雨綢繆臨民者其可一日忘禍患乎大被教者盛行於歇浦以東各鄕鎭入其教者始惟愚夫愚婦茹素唪經久之而有外路教頭潛來煽惑製成大被令人夜宿其内喃喃念阿彌陀佛不去口亦有爲人上疏拜表禮懴誦經效僧道之作佛事者其人不肯自居爲入教人或問其事業則以喫素人對之無識之流謂僧道不能戒酒除輩不若喫素人之身心清潔於是爭相延致追薦先人甚至士大夫家亦有被其所愚信入骨髓者昔年新興顧竹城大令宰某邑曾出示諭禁搜其巢穴一掃而空教頭懼罪遠颺得逃法綢意以爲此風或可稍息矣乃邇來日久法弛教黨愈多竟敢出入於世族大家毫無顧忌有不第如邑志所言者其人雖愚戇無知蠢如鹿豕然以男女而同覆一被淫穢之事安保其不由此而興而謂地方官可不懲之於豫哉且教之不以大被名而其迹類於大被者烏可勝道有所謂果子教者每當教中人聚會則惟啖各種山果以充飢有所謂糍圑教者則室中設一大鍋以油炸糍圑隨念咒隨取食而黨羽則莫盛於北方之在理教在理教由直隷以迄遼瀋各處皆有稽其數何止數十萬人其人不飲酒不吸烟人有以烟酒敬之者則對以有門檻在門檻者教中隠語猶言禁今也每年四月某日則羣上祖師墳祖師者何相傳爲某處妖民事發梟　者届期不遠數千里無男無女奔走偕來露宿荒郊徹夜諷誦有人欲入其教者必向教主悔罪誠求痛哭流涕教主數其罪狀拒而不收必俟其人哀懇再三始收之門下招入密室授以眞言眞言非他卽南無阿彌陀佛六字而必故爲愼重今日授南字明日授無字歴數日授畢而其人乃揚揚得意日我今日巳爲善人矣己爲信人矣他時陽壽旣終當由祖師超登極樂世界矣其愚如此其妄如此官斯土者每謂此輩渾渾噩噩知識全無任其自生自滅於天壤間何足顧慮殊不知黨類旣衆羽翼己成他日者一發難收安知不蹈粤宼之覆轍則及此晏安無事安可不先事豫防律載師巫假降邪神書符咒水扶鸞禱聖自號端公太保師婆及妄稱彌勒佛白蓮社明尊教白雲宗等會一應左道異端之術或隠藏圖像燒香集衆夜聚曉散佯修善事煽惑人民爲首者絞監候爲從者各杖一百流三千里今在理教之上祖師墳大被教之羣入被内　經卽夜聚曉散煽惑人民也喫素人之爲人家超薦祖先效僧道之所爲卽佯修善事也王章具在烏得或逃况加以聚衆數千萬人蔓延數省律以煌煌憲典其能免身首異處之刑乎奈何人皆信而奉之奈何官吏竟不拘而懲之嗚呼噫嘻 
[諭旨恭錄]  
　　四月初五日奉旨吏部稽勲司主事著崔澄寰補授内閣典籍著查恩綏補授大理寺左評事著朱莘生補授貴州銅仁府知府著韓文彬補授江西臨江府樟樹鎭通判著龔宗海補授福建安溪縣知縣著戚揚補授山東昌樂縣知縣著程豐厚補授直隷龍門縣知縣著林仰崧補授廣西博白縣知縣著吳國梁補授直隷鹽山縣知縣著銘彝補授廣東英德縣知縣著凌文焕補授福建永定縣知縣著曹學禮補授福建古田縣知縣著汪育暘補授俸滿教職王維新著以教識用都察院筆帖式著廣潤補授起居注筆帖式著全裕補授國子監司業著鮑臨補授山東道監察御史著胡蕙馨補授户部漢軍堂主事著劉維灝補授工部漢軍堂主事著松林補授盛京户部司庫著德昇補授盛京刑部司庫著保清補授四川總督衙門筆帖式著祥泰補授奉天康平縣知縣著陳善寳補授廣西太平府萬承土州州同著陶鴻鈞補授黑龍江呼蘭廳巡檢著陳瀛補授雲南邱北縣典史著趙慶和補授保舉奉天候補道現任錦州府知府希賢河南補用知州何金聲山東補用知縣祝從恩　照例用明保前湖南零陵縣知縣李尚卿著以知縣儘先卽補欽此 
[詳紀皖土攺章事]  
　　安徽土藥攺由藩司總其成而以南北兩局攺爲提調總卡添設文案報銷等委員以資賛勷並設分卡多處嚴絶漏私本月朔日己一律遵照新章通行各州縣各厘卡嗣後無論南北城鄕市鎭售土店铺均須納費請單然後開設其單一年一换凡屬買賣均須投行不得如前此之隨處可以交易其在産土之區商賈麕集採辦應完稅厘概由行户開具土數赴卡報呈遵章完納如行户情願包繳月稅亦准就近與委員斟酌妥　　盖責成行户俾稅務有以提綱挈領也至産土之各州縣每年鶯粟著花時預由提調委員會同各地方官按畝履勘注册勾稽將 
 
 

Page 2

 
 
每畝應收土漿幾何核定稅項有幾俾屆時征槯先有成竹在胸商家運資購貨以及囤户乘時堆積設卡處所卽須投卡納稅無卡之處則投州縣衙門報納其銀按季彚解總局准提一成爲酬勞倘有走私偷漏經沿途厘卡查獲或州縣訪知者除將貨全數充公外再按應完數目加罰三倍此項罰欵以二成歸公餘皆作用以獎有功者倘地頭越路未完運至厘卡亦准照章納稅仿州縣衙門一體辦理總期有地皆網無隙可逃庶正稅蒸蒸日上至前報紀皖北提調總卡及各分卡駐紥處所現聞又續有更張提調移駐潁州府屬之蒙城縣兼管渦陽鳳臺二縣土稅其餘分卡共有六處一阜陽兼頴上委試用巡檢顧巡宰昱辦理一太和兼毫州委陸巡宰畇辦理一宿州委藩經許經廰葆翰辦理一泗州兼靈璧委劉巡宰景珍辦理一臨淮關委現任臨淮鎭巡檢張巡宰楨桂代辦一廬州委府經陳經廳寳辦理此外提調總卡所委執事各員計文案兼執销委補用州同楊司馬承叔大票委試用縣丞任二尹塏稽核委試用府經彭經廳誠孫銀錢所委試用州同蔡司馬光熒至於憲定章程每一分卡准兼設巡卡二所派用司事一名巡丁二名在卡巡堵以免奸商繞越各分卡現己額定兼二巡卡每年准以紋銀一千兩開支分卡外之巡卡應俟提調前往察勘地勢擇要安設再或常年設立或仿皖南茶卡每年四月佈設迨至秋深卽行收去說者謂皖省土樂經此一番整頓庶奸商無從偷漏正稅生出多多矣皖南雖不産土而銷售甚巨同此辦法原藩憲之所以實事求是若此者因皖南北統共每年只徴二三萬金而開銷須用至三分之二迨解至藩轅爲數巳屬無幾誠恐日趨日下或將不敷開支是以邁往無前力矯積弊又聞土稅向章原定每百斤皖北抽取出口正稅三十兩皖南落地稅二十兩比因消塲不旺且係薄漿是以變通辦理皖北每二百斤折作一百斤完稅皖南按百斤抽銀五兩六錢可見整頓之中仍寓體恤商家之意焉所有告示照錄左方頭品頂戴督辦皖南北土樂總局江南安徽等處承宣布政使司布政使德爲出示曉諭事照得土樂稅厘爲海軍衙門餉項所需關繫重要本司奉委總理責任匪輕卷查原設南北兩局近年所收土樂稅厘報解無多屢經户部咨令實力稽徴若不設法整頓必干部詰現經攺設南北兩總卡各派提調一員酌設分卡遴員委辦認眞稽徴並通飭中路南北各貨卡曁州縣衙門一體稽徴以期周密均分别土藥行釐落地土稅各照向章抽收其由産土之區購買起運應先請領運單完納行釐卽時加貼印花塡給印票經過沿途關卡一律騐放概不重徴運抵銷售之處卽在該處繳銷運單完納落地稅厘凡應完稅厘銀兩統歸各土行開具土數赴卡呈報遵章完納查有隠匿走私除烟土充公再照應完稅厘加罰三倍並將該行一併議罰立行封閉無論買賣均應投行交易不准私買私賣違者卽照走私議罰囤户串引私販許行户指名禀究開行之户向係領單承充仍照向章承繳單費一年一换如有無單私開查出勒閉此次定章旣將應完土藥稅厘責成行户自應廣招殷實之户開設多行以期擴充市面凡在産士處所及銷土地方或抽有土行或向無土行由州縣衙門總分各卡遍諭廣招俾巨商小販隨處有行可投各行承攬客貨務以公正爲主毋得尅扣虧短自誤生理産户出售土藥不得攙和假土貽害客商庶土藥從此盛行而於稅厘收數可望起色合亟出示曉諭爲此示仰行户商民一體知悉其各凛遵毋違特示光緒十九年四月初一日 
[拐風未戢]  
　　金陵拿獲男婦拐匪十餘名口禁諸狴犴己紀報章乃王法雖嚴而奸謀未息化日光天之下依舊公然肆惡略不潛蹤是　所謂冥頑不化者歟四月初六日某姓家六歲男孩嬉戲門前瞥眼間忽去如黄鶴鳴鑼徧覓蹤跡杳然門西一女孩年十一齡某日提竹　 
中思繞膝之歡襟上洒倚門之涙傷心慘目有如是耶安得賢有司痛懲己獲奸民嚴緝漏網餘孽使閭閻稍稍安枕無憂乎 
[捕蝗續述]  
　　金陵訪事人云江寗府屬蝻子萌生前報己紀其大略近聞江寗縣南鄕遺孽較他處尤多日前藍雲峯大令禀命上游躬往履勘請紳董會商掩捕之法俾得醜類盡徐旋議得每村派差投數名及公正董事一二人督率村民捕捉每户抽丁一人每丁日交蝻子一斤有不足數者責令次日補足倘遲延不補或懶惰不交罰如例胥徒有意吹毛借此爲需索之地亦加等治罪現己出示曉諭矣據鄕人云日内蝻子大纔如蠅遇浮土輙鑽入必俟黎明時露水未乾無力蠕動急用竹帚擊斃然後俯而拾之云 
[重興戲館]  
　　粤垣西關廣慶戲園前因資本虧折暫停歌舞現有富商某甲願出股本重興舊業但以輸餉過多恐難獲利遂具禀善後局憲求將餉項酌减未知局憲能批准否如蒙恩准則端陽前後卽可開臺演唱矣 
[秋賦先聲]  
　　本屆癸己恩科鄕試廣東諸大憲擬在禺山關帝廟設立科塲公所札委廣州糧捕府陸司馬維褀總理各務○廣州貢院中號舍墻垣多有坍塌滲漏者兹經大憲派委某員督同工匠次第興修經之營之氣象更形巍焕矣 
[穗石官塲紀事]  
　　署廣東番禺縣李子華明府之第三公子文定候補府王子展太守之嬌女筮期三月二十八日在署成婚佳人繡鳳快婿乘龍美滿姻缘一時無兩矣○署廣西右江鎭總兵張總戎春發交卸篆務來省禀見李制軍制軍見其年富力强正堪造就遂札令仍回右江鎭署總戎隨於三月二十七日起程○善後局提調候補府方柳橋太守奉委署理潮州府知府員缺所遺提調一差遴委候補府夏子新太守獻銘接辦○候補道林航西觀察賀峒爲文忠公之文孫前曾署理南韶連道印務旋以讀禮去官月前服闋回省向各憲轅禀到○甘竹緝私局務委候補鹽知事李鹺尹積棻接辦觀音閣緝私局務委候補鹽巡檢王少尹師俊接辦○藩轅牌示高州府通判缺委准補廣州府通判劉傳霖署理 
[械鬥詳述]  
　　廣東新會潮連鄕陳盧二姓械鬥前己迭紀報章兹悉此鄕四面環水陳姓向分三處日芝山日巷頭日大崗芝山族衆約三四百人僕户鄭謝兩姓數亦如之族中大紳富户皆居省垣此次肇釁之由因三月二十八日鄕内洪聖廟演劇有盧姓在塲擺設骰攤陳姓數人持僞銀往博因而爭閙陳姓毁其博具致被盧姓刃斃一人有陳紳之姪陳甲鳴鑼招集百餘的携帶軍器擁至盧姓西亨坊尋仇報復瀕去坊内遽兆火災燒去屋宇五椽坊人失去各物值銀千餘兩盧姓卽糾合千餘人赴鬥陳姓亦邀合外海江尾古鎭會城飛鵝嶺各同宗及禾崗容姓共二千餘人現兩造皆己禀官業經官兵彈壓當禍端初起附近之宋馬李等姓同遭刼掠此誠无妄災也又聞鄕中陳區潘三族田土稀少族人多出外營生者盧姓則人多務農俗樂戰鬥李朱何梁馬宋孫等小姓洽比其鄰恒虞掣肘梁太史鼎芬藉隷此鄕以此邦之人不可與處遂爲喬木之遷梁族貧不能徙者祇三五人兹亦不敢鬱鬱久居遷住區姓坊内以避其鋒然墳塋祠宇未能遽徙多被盧族據爲巳有此次始則刃斃　姓一人繼又斫斃三人且受傷者不可勝數有文人歐陽氏因探親路經其地亦遭慘斃於是各姓大爲不平區姓紳耆尤形憤激集議爲鳴鼓之攻陳姓恐遭荼毒遷居省垣者邇日己絡繹不絶矣 
[閩督慮囚]  
　閩浙總督譚制軍牌示三月二十九日率同司道舉行秋審大典是日制軍升坐大堂署藩司張笏臣方伯署臬司陳展堂廉訪鹽法道兼署糧道龍仁陔觀察分坐兩旁各委員按照執事隨班鵠侍隨飭將各犯按起鎖帶上堂跪共年貌籍貫案由各賞笠帛等物審畢制軍退堂司道各員亦各鳴騶而返是役也人犯多至三十餘起說者咸謂爲歴來所未有云 
[謀命續述]  
　　前報紀閩垣某甲被某乙刧殺一案兹悉甲姓葉字金滿建安縣人五年前在浦城縣署爲跟丁乙卽嚴海在捕署掌烹飪之役素與葉相識伐而主人卸篆葉亦回家嚴係福州陽岐鄕人同時遄返與舊日親鄰共話田園之樂嗣以囊槖無多未能家食遂托人薦至中 
 
 

Page 3

 
 
亭街大同油燭烟行仍爲廚役適枼己覓枝棲帶有洋銀二百餘元爲帶肚行至南臺與嚴邂逅相遇人室小憇備述别來情狀嚴知其腰纒充裕意存刧取是晚調羹旣罷卽邀葉至鑄鼎街酒肆開樽暢飲興酣耳熱誘使嫖賭葉峻詞推絶嚴知計不行乃謬謂日夜漏己二下矣且於何處棲身我家離此不遠如不嫌湫隘陳蕃之榻當爲徐孺下也葉信之相將俱去行至上浦頭地方暝色蒼茫四無人跡嚴突出利刃猛斫數下刧其銀物而去葉受傷後昏暈倒地良久始蘇大聲呼救鄕人聞之鳴鑼集衆以門板舁葉至海防廳署次晨赴閩縣請騐邑尊騐明受傷屬實著自行　治一面籖差拘嚴業己遠颺該行密遣夥伴百餘人四處偵察越數日在連江賭塲中將嚴拘獲嚴供與葉向有仇隙乘醉刧殺並未取銀邑尊喝責五百下收押尚未定讞葉受傷極重行主人惻然憐之出貲延醫調治近日創痕己合諒可無性命之虞也 
[星使啓行]  
　　出使美日秘欽差楊子通京卿將次啓行爲前報所己紀兹聞京卿己於前晚十二點鐘時乘怡和行之太和輪船赴金陵謁見劉峴帥面商要公 
[遄回故國]  
　　駐滬英副領事佩君福來升任他去己列報章兹悉佩君交卸後尙須遄回故國恭候朝命接副領事之任者爲薩君允格 
[擇吉接鈐]  
　　上海縣水利廳經大憲委林紹衣少尹接署定於四月十八日接鈐視事 
[挑泥折臂]  
　　前日有忠字營勇丁某甲挑取城内高阜之泥由城頭步下偶一失足跕跕然若飛鳶之墮以致身受重傷旋經各勇向近處人家借得牌門舁回醫治有見者謂一臂巳斷恐難免性命之虞也 
[捕房捉賭]  
　　虹口文昌閣地方賭徒聚衆拒捕毆傷華捕三名由包探陸阿祥等擒獲爲首毆捕之賭魁安清道友顧雙喜卽富雙喜拘押捕房前報己紀其詳昨日黎副捕頭向富雙喜根究餘黨富供稱新老賭檯共有十餘起積年著名賭棍有錦堂鍾福南瞿姓父子廣帮等數十人捕頭得供後卽於下午一點鐘時令華捕十名不穿號褂至賭檯左右守候黎捕頭親督中西包探六名西捕一名乘坐小舟由沈家灣繞道上岸四面兠拿當將毆捕之鍾福南李太梁阿廣何阿生等拘獲並起出賭具送入捕房錦堂及瞿姓父子等則己聞風逃避矣 
[縫工誘拐]  
　　法界菜市街永興里擺裁縫攤之某甲於去年十一月間將舟山人某乙之婦拐至蘇州乙四出尋訪杳無蹤跡至本年三月間訪有端倪遂泛棹闔閭城畔尋見某甲詢問婦之所在甲言己病死乙遂扭甲回申與之一分曲直後經人調處令甲出洋六十元乙不允被丙丁戊己等諸流氓軋至八仙橋不知何以了此一重公案也 
[欠銀被逮]  
　　德和祥恒裕等靛靑號五家至法公堂控義源靛靑行經手人程品三俞殿卿欠銀三千餘兩葛同轉准詞飭王郁二包探往拘旋由包探至得善里將程品三提到管押捕房候解公堂訊究 
[攫釧被拘]  
　　姜阿寳者游手好閒前日大搖大擺至虹口新蘇路天生銀樓欲購銀釧二副店夥置諸櫃上令其揀選姜乘間攫取飛奔而逸店夥大聲呼喊被巡街華捕攔住去路拘入捕房候解公堂請究 
[詳紀拐妻謀命案]  
　　捕夥吳妙林與八仙橋西鄕人阮阿狗之妻張阿眞姘識嗣又串令阿二德彪阿毛三蟻媒將阿眞售入三馬路富春里野鷄娼院得受身價洋銀六十元旣而將阿狗誘出蹤影全無經其母徐氏控諸八仙橋巡防局局員趙司馬飭捕役大阿連即魏德將吳拘案又至英公廨請蔡太守照會捕房將張氏卽阿眞並三蟻媒拘至局中嚴訊不承移送上海縣署黄大令著押候　明再核其詳曾載報章兹悉黄大令以此案情節重大連日明查暗訪知外間人言藉藉咸謂阮阿狗被吳妙林糾黨謀斃大令遂於前晚二鼓時升坐花廳隔别研訊先提四圖地保陳炳華研訊陳供阮徐氏住在小的圖内耕種度日吳妙林住在十圖現爲捕夥阮阿狗之妻張氏被吳誘賣經伊姑阮徐氏投局控告拘獲送案阿狗於三月十八晚被吳唤出至今尙無下落大令問爾知阿狗被吳藏在何處答稱外間嘖有煩言小的難以指實問爾知阿狗是生是死答不知大令傳阮除氏至案供年六十八歲現住西門外八仙橋夫己逝世共生三子次子己出嗣三子名阿狗今年三十四歲在家務農前年憑媒聘定張氏爲媳於去年五月廿八日完婣至今年正月初五日忽失張氏所在四處尋緝毫無蹤迹至正月廿六日由伊母族送來至廿七日張氏忽又不見小婦人與子阿狗各處尋緝無著至三月十八日晚有與兒子素識之吳妙林來唤兒子出外問有何事據云與爾講話兒子出外後一去不返小婦人因此情急投局喊控蒙局員將媳婦及吳等拘送案下兒子仍無下落叩求訊究阮小海投案訴稱係本邑人今年廿六歲住打鐵浜阮徐氏係小的叔母小的現在四明公所執業堂弟阿狗被吳妙林唤出迄今尚未歸家不知生死大令問阮徐氏日吳唤爾子出外大於何時供在三月十八晚二鼓時問唤爾子出外作何勾當供當時祗聞阿狗爾到來我與爾講一句話大令又問張氏於正月初五日逃逸後由何人送來供廿六日由張氏母族送來大令命退下提阮張氏至案研詰供稱今年廿歲母家姓張父親名耀忠母親姓吳小婦人於去年五月廿八日嫁阮阿狗爲室大令謂日爾旣嫁阮阿狗爲室不應私逃供並未私逃實往母家賀年於是月廿六日經母親送往夫家大令問日旣到夫家何以次日又逃供廿七日並非逃逸實往法馬路取襪縫紉不料行至玉露春茶肆前與吳妙林相遇問爾與吳如何認識供吳家中與小婦人母家爲鄰是以認識問爾與伊可有私情供並無私情謂爾在巡防局業己供明此時何　抵賴須從實供來免受刑責張氏供寳有私情問於何時起供於去年二月間來往五月廿八日嫁往夫家又問爾在夫家吳曾來否供不來問是日爾在途與吳相遇以後如何供吳妙林糾合多人欲向小婦人拆梢軋至滿庭芳街小徽所開新悅來客棧内禁閉空房加以扃鎖又問將爾閉在空房以後如何供連日欲回家中被吳霸阻不放延至三月二十五日領至三馬路富春里賣娼吳取洋而去至廿八日始由包探局差前來解至局中轉送案下小婦人聞婆婆言丈夫被吳唤出至今無蹤叩求伸冤大令問爾與吳往來爾願意否供雖與吳私識不願隨伊因伊家有妻室故也問吳妙林將爾押在花烟館爲娼伊取去洋銀多少供三十五元又問爾夫被吳藏在何處供不知小婦人實因年輕受伊愚弄現己知悔大令謂本縣深知爾年輕受愚不欲加罪於爾惟爾失究被吳等如何播弄爾將實情供明本縣當爲爾夫伸冤阮張氏供吳妙林等如何商議實未知悉大令日本縣以爾年幼好言開導爾竟不知好歹如再支吾當命差役取鐵練籐條伺候阮張氏供吳萌惡念將小婦小變賣再將丈夫誘出至伊等如何播弄實在不知大令謂日吳旣與爾姘識伊所作之事豈有不向爾告知之理阮張氏稱伊等在客棧中將小婦人領出言往三馬路薦與人家帮傭迫進門後始悉是花烟館大令日爾不必狡展本縣不問爾别事祗問爾夫被吳如何處置該氏堅稱不知大令拍案大怒喝跪大練良久仍無確供著責籐條至一百七十下始供一日吳妙林由棧中領至不識招牌之某茶館啜茗小婦人在旁獨坐吳向同黨日如將此婦賣在上海日後伊夫必來纒擾如賣往别處諸多不便不如將伊夫阿狗處死衆人日可伊等議畢而散吳遂向花烟館鴇婦詭稱係花燭夫妻將我押洋日後並無枝節大令日押洋之事我巳知之現祗問爾夫被吳等如何處死屍身藏在何處阮張氏供吳等聚議時或云一拳打死或去一脚踼死不知屍身何在大令命將阮張氏帶往後面提曹德　研詰供稱係揚州人今年三十四歲在三馬路開設花烟館三月廿五日有馬榮昌卽阿二言明該氏來歴甚　押洋三十五元至廿八日由包探前來將該氏拘去小的始知有異找尋馬阿二同至公堂轉投巡訪局解送憲案小的與吳向不查識此次實無别情大令日爾若僞作不知本　卽傳阮張氏至案與爾質對曹供可大令命阮張氏至案問此人爾可認識供認識問可知伊何名供名德標　伊作何事是否開設花烟館共不 
 
 

Page 4

 
 
知伊作何業惟小婦人至花烟館時由伊薦去大令謂曹日爾與吳相識否供實不相識大　著掌頰五十下鞭背三百下始供與吳爲友大令問阮阿狗被　等藏匿何處曹一味含糊大令提馬阿二研訊供稱小的向來安分此次實被誤拘大令復提阮張氏至案問日吳等商議謀斃爾夫時曹與馬在塲否供曹馬均在塲大令命阮張氏觀看是曹德標馬阿二否該氏供稱是大令問日是晚唤爾夫出外時共有幾人供聞婆婆言三四人大令謂馬日該氏己一一供明爾等不必抵賴馬供小的係幫兇正兇是吳大令提吳研訊吳供稱係本地人今年二十四歲素業耕種現充捕夥小的與阮張氏雖然相識並無私情大令謂阮張氏曹德標馬阿二均己供明爾若不供可取大刑伺候究竟爾將阮阿狗如何唤出何人同謀何處動手屍身藏在何處吳堅執不知大令著掌頰二百下又責籐條至四百下吳始供正月杪小的先將阮張氏藏在新悅來客棧恐伊夫阿狗前來滋擾小的遂糾合曹馬及莊金堂獨眼阿六及堂弟吳桂華等於三月十八日晚間九點鐘時同至阮家向阿狗日爾妻現在南鐵廠地方將次趁舟逃逸我來通報爾若速往尙可拘回遲則不及矣阿狗信以爲眞出門同行至楊微橋普濟菴左近適過小的家門首吳桂華私謂小的日此時不動手更待何時遂由桂華拳打一下適中阿狗胸前登時倒地次由莊金堂足踢腰肋衆人亦紛紛毆擊聞路上有人行至小的卽奔至墳上看望當由馬阿二解下　　一條套在頸項由諸人將伊勒斃旋在小的屋旁祖墳下掘成一穴將屍埋好始各散去次日諸人向小的索酬每名須洋五元小的無以應之將阮張氏押在三馬路花烟館内得洋三十五元分酬各人至二十八日阮張氏之姑阮徐氏投局喊控旋將小的等及張氏拘解到案此係實情當動手時阿狗身畔有錢二百經小的取出與諸人出外洗浴餘錢各食炒麫始將二百文用盡大令得供飭將阮張氏交官媒收管吳等分别收所一面飭差補提人証遂卽退堂時己天明該差奉諭後立帶夥役前往將吳桂華並莊金堂獨眼阿六三人拘獲解案該差於昨日清晨復至西門外普濟菴前預備屍塲大令先至道轅禀明一切亭午時帶同仵作書差人等命駕出城臨塲盯詭廿五保九圖地保王順章投案訴稱埋屍之處不在小的圖内原差將屍母阮徐氏抱呈阮小海及阮張氏吳妙林等解案大令問吳日屍在何處吳指稱此是我家祖墳屍身卽在其旁大令飭小工將泥扒鬆約離五六尺將屍起出仵作檢騐良久喝報騐得該屍胸前右肋各受拳足傷一處受傷後復勒頸項身死大令親視無悞遂令阮徐氏姑媳認明是否阮阿狗阮徐氏稱是大充　卽棺殮一面將吳妙林及阮張氏一併帶回遂排導回署時已四點鐘矣當騐屍時觀者人海人山擁擠異常似此案情眞忍心害理之尤者今幸供訨確鑿屍身己獲想賢大令必當照例擬辦爲死者一雪沈冤也 
[募藥救災]  
　　流離飢餓之餘一遇炎天易於染疫若不先爲布置病來倉猝能無掣肘之虞乎伏祈各處仁人好行其德量力修合樂散從速頒下以便寄往災區俾困苦餘生同躋壽域引領仁風不勝翹企至頻年萬承志寳堂全亨寳號樂助藥丸活人無算迄今猶嘖嘖稱羡轉瞬間需用孔亟想樂善不倦者必先安排鑪鼎以鍊成九轉之丹焉[  上海北市絲業會館業會館賑公所施善昌謹誌]  
[鉅欵助賑]  
　　苦心居士憫山西災歉竟以人肉爲糧樂助鷹銀五百圓蘇兹涸鮒煞費苦心矣其眞好行陰德哉上海北市絲業會館籌賑公所施善昌謹誌 
[急濟垂危]  
　　謹啓者敝堂接奉南瑞兵輪葉鶴　大善士率領全船衆善士合助山西賑洋一百元又奉王蓉卿翁交來逹順坊大善士天佑免災樂助洋一百元又奉三山何大善士服符完愿樂助洋二十元又羡魚居士大善士祈妻病愈樂助洋二十元統入山西急賑先後祗領仰見大善士一路福星率貔貅而徧德萬家生佛俾鴻雁其來蘇固宜獲佑平安喜占勿樂更願聞風興起善廣同緣盼殷時兩之施　效下風之拜[  上海六馬路仁濟善堂籌賑公所施善昌等謹誌]  
[申報舘協賑所經收順直山東河南山西賑捐第九次清單三月廿一日至三月三十日止]  
　　三月廿一日無名氏洋八元蘇州全盛局來隠名氏内子分娩幸叨母子平安洋五元蘇州恊源局來筆耕主人洋四元金勉痴潤資洋三角○廿二日無名氏洋一元金勉痴潤資洋一角○廿三日江西全泰盛來　陽王晋侯洋四元○廿四日永義昶來無名氏銅洋一元蘇州全盛局來朱沈氏洋三十元○廿五日隠名氏求孕婦平安洋五十元勉力子求二小兒西學精深三小兒詩文日進四五小兒讀書聰　洋廿元偉傑居士祈消災厄洋四元金免痴潤資洋一角○廿六日程翼之洋一元王玉峰洋一元一角依人夥末入洋二元補過子洋五十元無力鄕人洋九元又花旗洋一元無名氏洋二元○廿七日虞脩蕉四十歲始得一子承諸親友隆儀移助賑洋三十元虞耕山去年小兒雲孫成婚承諸親隆儀移助賑洋四十元履泰洋行帳房抄票元十兩曾立廷洋一元廣合利開張承賜隆儀理因筵席移賑捐匯理抄票洋十元森昌局來各善氏洋二元花洋一元○廿八日寄鷗内史洋二元求勉齋洋二元修竹軒虚對一元太和堂洋廿元○廿九日無名氏銅　一元無名氏求病愈洋一元于德興求合家平字洋二元○三十日全盛局來年生志士洋四元無力子求病速愈洋四元無名氏洋七元潤興永號洋五十元黄增延求保康寗洋一百元黄增福求保康寗洋五十元務滋堂洋一元以上總共收洋五百二十五元六角抄票元十兩花洋二元銅洋二元虚對洋一元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩中盛會]  
　　福州東關外七里許有東嶽廟金碧樓臺去天尺五鄕民於神誕日拈香膜拜並召梨園子弟登臺演唱嶽后之神供奉於大廟之側閩中人奉爲鼻祖每遇誕日相率入廟飲讌各司其事裙釵風流一時傳爲佳話三月二十四日出巡南臺一帶次日遊歴城中各處不由逹明里經過因此處有古樹一株前此嶽神擡過時樹枝忽然垂下將神冠拽上衆以爲侮神以後巡遊皆不在此經過無稽讕語不妨一笑置之此二日中都人士夾道縱觀燕外風清鶯邊雲聚凡平昔許願者此時披枷帶鎖執香隨駕不下千百人所至之處排設香几焚化紙帛幾如山積媚神之術可謂無微不至矣 
[匪徒行刧]  
　　福建南臺海防廳署斜對面明記藥材店開設有年生涯不惡本月初四晚鼉鼓四報突有匪徒二十餘人手執刀矛而往以引火物焚其屋簷迨至火勢炎炎卽高呼日失火矣失火矣店夥聞聲而起登樓撲救匪徒遂破扉而入肆意剽掠各夥捨命攔阻比鄰咸出而拘捕正喧嚷間廳署護勇列隊而至四面兠拿匪徒見勢不佳始呼嘯而去明記隔壁天香堂香店亦被闖門搶刧刻聞地方官己懸賞購拿然竊恐官樣文章未必果有實際也 
[潯江官事]  
　　九江府崇濟川太守調署饒州府於本月初三日起程前道有禮部祠祭司郎中會同四譯館禮部郎中鴻矑寺少卿銜賞戴花翎欽加三品銜特授九江府正堂調署饒州府正堂等銜牌十數對繼以萬民傘六柄德政牌二十餘面紳商士庶沿途祖饒者多至二十餘起同城文武各員弁俱至江于祖道○關道誠果泉觀察於本月初三日考試濂溪書院肄業生童○原任長江水師湖口總鎭丁燕山鎭軍仙逝後靈柩用長龍船載回湖南益陽縣原籍安葬有杉板船十艘護送初三日申刻行抵九江標下員弁勇丁均往江于伺候 
[京口官塲紀事]  
　　本月初四日爲鎭江關道黄組絡觀察壽辰其長公子由浙省言旋舞彩承歡捧觴上壽召梨園子弟登臺演劇在城文武各員均往祝嘏觀察飭家丁擋駕其餽送禮物及壽屏錦幛者亦槪知璧謝○督辦皖南茶厘總局于觀察厚培由皖起節乘坐頭號官舫於初四日午後三點鐘抵鎭舟泊皇華亭碼頭其時鎭城各官均往迎接觀察乘輿登岸赴各衙門拜客旋回舟次於次日清晨解維向姑蘇進發○鎭江府王可莊太守前赴金陵謁見劉制軍兹於本月初五日乘坐官舫以先鋒輪船拖帶於下午駛抵鎭江丹徒縣王大令及署中差役人等先在義渡碼頭伺候太守旋乘四人大轎排齊儀仗迤邐進城回署 
[南市散珠]  
　　本邑南市倉基弄順茂質鋪於日前移往陸家浜擇吉開市突有江湖流丐持破爛不堪之衣一件欲質洋銀一枚鋪夥不依丐卽以惡言相向鋪夥怒甚欲將丐捆送巡防局請懲丐攘臂而前與之毆鬥地甲聞聲馳至喝令丐不許動手旋向鋪夥再三婉勸給以靑蚨三百翼丐始悻悻而去○江北人某甲小車夫也日前曾貸同鄕鄧皮匠錢六百文迄未有償昨日驅車至陸家浜與同業乙丙等七八人班荆話舊鄧貿貿然至向索舊欠嘖有煩言乙聞而不服大言日殺人償命欠債還錢暫緩數天終有著落絮絮叨叨胡爲者鄧亦不肯相讓以致揮拳互擊後經丙丁等從中解勸令甲於三日内歸還鄧始束手而退○前日有某甲者衣履翩翩裝作貴介模樣向南市倪振記購定手巾二百匹折而至劉德和鞋鋪購定釘鞋一百雙議旣成皆令送至集水街某廣東糖菓店交貨之後告以明日來此取錢送貨者坦然不疑唯唯而去昨日同往收取則店己雙扉緊閉瞰之闃其無人訪諸鄰近人家均言於昨晚遷物下划船午刻掉往他處矣嘻神龍見首不見尾騙術亦狡矣哉雖然滬上之衣履翩翩裝作貴介模樣者迹其行騙大率類此以之責甲我知甲必不任受咎日此事豈自隗始○划船婦引弟貌僅中人兩足如鯿魚偏喜抺粉塗脂裝作妖嬈之態日藉小舅媽勾引游蜂浪蝶殢雨尤雲穢跡昭彰幾令人聞而作惡前日爲其夫倪小弟所責婦非但不知引咎反將倪怒詈申申倪思旣巳曳尾泥塗何致更受牀頭人之氣遂於晚間自縊身死昨日草草備棺成殮厝諸荒效蓋以倪門祚衰微並無戚族故得行所無事莫敢誰何也 
[賭犯起解]  
　　潘太觀卽潘稻齋投英公堂控陳小漁等設局誘賭蔡太守訊明情節分别懲辦罰鍰此己列諸前報矣兹悉小漁及陳子範二人己將判罰之銀措繳央人保釋江康甫無力遵繳洋銀仍在押所王子元王三麻子卽王景星原斷遞解回籍業己簽定差役將子元解往寍波鄞縣景星解往紹興上虞縣請原籍地方官嚴加管束 
[上海縣署瑣案]  
　　鄕人汪瑞生控李東生折梢搬物前日帮審委員葉臨恭司馬升堂提訊汪訴稱小的載棉花子來申求售忽有李東生自稱船埠夥向小的勒索陋規小的不依致被將櫓及衣服攫去向索不還叩求追究司馬問差役日李可曾提到差役禀稱小的將李拘獲後交與地保吳桂仁被吳縱去今日派夥往傳詎李早蓄陰謀將門緊閉喝令黨羽將吳保並小的之夥捆縛用鐵尺亂毆以致二人身上受傷幸鄰人奔告八仙橋巡防局經局員趙大老爺飭勇救出重圍備函解案吳保供稱小的向充四圖地保前往傳李竟被捆縛兇毆致差夥與小的各受鐵尺傷現在李扣留局中求大老爺往提歸案司馬略騐傷痕以李兇毆可惡諭候提案懲辦○前者馮陸氏控同鄕人王烏利纒擾不休黄愛棠大令將王提案訊明管押候備文提解回籍近據看役禀稱王在押患病前日葉司馬升堂提訊王供稱小的患病多時叩求恩宥司馬著具呈攺過切結王稱小的願具司馬判令交茶業公所資遣回籍○前報紀劉蓬山投英公堂控詹濟堂侵吞銀兩七百餘兩由蔡太守送縣請黄大令訊供收所押交日前葉司馬升堂提訊詹供稱小的現願覔保料理司馬問保人是誰供稱現在案下傳問可也司馬著卽傳至供稱小的姓王在三牌樓開設新衣店今願保詹出外清理司馬飭具保狀將詹保出速卽清理延干未便兩造唯唯而退 
[英界公堂紀事]  
　　顧雲祥偕妻楊氏扭張錦川謝焕文至公堂訴稱家有客棧生財租與張用由謝保租立有租契載明一年爲期迄今尚未到期而張己積欠三月屋租被屋主將門封釘生財亦封在其内向追不理無奈投案請追蔡太守未及訊供卽有人出爲調停具保而出○姚永正以陳公壽强借錢文任情滋擾訴諸一百九十四號華捕由捕拘至捕房移送公廨蔡太守庭訊之下陳供稱小的惟向之商借而己不敢滋擾太守着具不再往擾之切結然後釋歸○有謝寳卿者在大馬路保安司徒廟前萬源昌洋廣貨店開設迄今祗十餘日昨忽關閉共欠同業萬順震記升茂慶昌順鴻昌廣昌順聚泰昌德泰利興順德泰來廣永和及楊祥記玻璃店共銀一千六七百兩之譜由萬順執事人陳少谷會同震記等家執事人扭謝至公堂控訴蔡太守飭將謝押候原告明白具呈以便訊供追繳○包探陳阿九巡至某處見一姑蘇女子迷失路途因帶至捕房移送公廨差役問其姓氏里居惟言今年十四歲餘則一味含糊遂禀知蔡太守俟查明有無家屬再行核不 
[法捕房瑣事]  
　　法馬路開聚順飯館之阿正昨投捕房訴稱有彈黄花衣作學徒滿師來店飲宴初僅十餘人後增至數十人共計酒飯錢七千餘文不名一錢閧然而散將末後二人拘住送請追究捕頭著押候訊辦○小東門外東山同樂樓茶館於前晚八點鐘時突來福建人數十名與兵船水手啜茗許理店主恐釀事端持工部局捐票投報捕房控訴若輩恐被巡捕所拘各將茶錢付訖擁至恊成祥吸講烟後不知所終 
[臺疆官報]  
　　三月二十日湯紹斌禀辭電報局總辦林清漪稽查腦灶事務徐愼思王文灝滬尾配運范菊生均禀見吳永宗由閩載木料禀到缷署南投分縣吳炳輝禀到　轅牌示淡水縣學宋及鋒署事期滿遺缺以訓導王春華委署特示○廿一日　臺出拜林帮辦壽誕候選通判陶在興禀呈履歴禀到吳永宗禀辭畢松林禀到從九古承瀾禀辭内渡○廿二日臺灣道顧拜會張焕綸傳見謝謙禀到胡宗彦禀辭陳懋元程揚烈以景福均禀見畢松林禀辭開基隆○廿三日包容傳見姚近范禀知人善後局○廿四日臺灣道顧拜會管帶定海有營鄧裕香禀見○廿五日藩臺上院前署淡水縣孫傳袞滬尾海關委員邵文彬均禀見本任彰化縣羅東之禀由彰回北袁殿魁禀卸帶定海右營候補知縣由京回繳照○廿六日藩臺上院並拜客臺北府管磺腦局總辦程森通志局總篡王國瑞王甲榮孫傳袞均禀見包容謝委臺南支應局提調差游擊蔡國華謝委隘勇右營差蔡其華禀辭回基劉威禀銷勘估艋營演武廳工程差前廣東同知張振鐸禀赴中路措資○廿七日橋工委員張家德傳見汪準禀辭赴中路吳永宗禀到○廿八日安炳耀禀銷差靖海輪船管駕吳永宗禀辭開閩陳錫釐禀赴宜措資○廿九日闕○三十日守備宋尚傑謝委定海鎭右營巡查差○四月初一日倪贊元巡撿葉唐封禀赴臺南○初二日闕○初三日廣東試用鹽大使章寳璐禀到 
[卾垣官報]  
　　三月十八日藩司王赴兩院見題補榖城縣新海防　缺先補用縣章冕禀謝臬司陳署糧進凌鹽道瞿候補道恭候補道曹候補道陳候補道彭武昌府李漢陽府逢武同知長候補同知黄秩柄武通判恆候補通判林源江夏縣諸漢陽縣薛大挑縣徐躍鯉錢錦渠候補縣張肇　俱赴撫院見候補府丁柔克奉委辦安陸府船厘事務候補縣駱文彩奉委辦漢口厘局俱赴兩院禀謝孔繼鎡委辦漢府屬保甲局禀見知新選安陸府同知盛勛來省又石廷鑾自圻水縣會勘案並提京控人證回並奉藩憲委専辦交代局禀知赴兩院禀到候補典史周學　奉臬憲委秋審西轅門巡風差禀知署理黄岡縣縣丞事鄭應昌禀辭並銷右零前鋪差撫轅牌示本月二十日换載涼帽○十九日漢陽鎭高自田鎭　洲巴河一帶閱操回湖南候補縣朱滋樹服闋來鄂候補縣湛福春自招賢里保甲局回禀謝給予記大功二次儘先委署一次任彤光自武昌咸寗浦圻三縣催倒馬空曠銀兩回省赴兩院禀到漢黄德道惲進見新選安陸府同知盛勛候補同知榕盛各赴兩院請假五日卽用縣陳間請假三日藩轅牌示荆門州建陽巡檢員缺飭准補之張暻赴任隨州合河店巡檢委試用巡檢劉名良署理○二十日管帶楚功輪船候補副將馬鴻圖自湘回省禀到候補道沈保祥遵例在新海防届過班以道員留省儘先補用赴兩院禀知孝亷方正知縣徐冠瀛禀見赴兩院謝委署應山縣事候補縣李奎度奉委秋番放賞差候補巡檢馮億奉臬憲委查白沙洲鋪差撫轅牌示本月二十四日審錄秋審人犯二十一日帮辦漢口釐務候補縣駱文彩禀知停局鐵政局坐辦知府朱滋譯於十五日赴兩院禀知進局候補縣歐陽柄榮奉委赴興國大治勘鉛　煤務禀謝 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖十九年四月初五日京報全錄]  
　　宫門抄○諭旨一道錄前○滇撫譚奏請免嵩明等四州縣被災田糧摺○粤督李等奏籌解十九年分京餉及内務府經費第一批盬課銀兩委員起程日期摺○直督李奏請准貢生爲其故母建坊片○粤督李等奏委解第一批癸己年籌備餉需銀兩片○直督李奏籌撥賑撫銀兩片○又奏請准己故總兵鄭國謨附祀鄭國魁専祠並勅部議卹片○又奏請准道員黄嶲翰爲其母自行建坊片○護桂撫黄奏委署左江道員缺片○四月初五日户部通政使詹事府正白旗值日無引見○瀅貝勒等各謝署缺恩○繼公續假十日○椿壽請假十日○奕年續假五日○召見軍機崇禮張蔭桓○○頭品頂戴雲南巡撫臣譚鈞培跪奏爲請免嵩明等四州縣被災田糧恭摺仰祈聖竊事竊查上年六月嵩明等州縣連日大雨河海猛漲並蛟水暴發先後淹没田畝衝倒房屋溺斃人口前經臣會同督臣將大慨情形恭摺馳奏仰蒙天恩賞准勅部撥欵賑撫臣於據報時先飭司道分别籌款委員並責成該管道府督飭印委各員妥爲撫恤設法修築河隄一面確查被災田糧應蠲應緩造册詳辦在案兹據布政使史念祖會同糧儲道英奎詳稱署嵩明州知州桂林會同委員補用同知謝兆恒署宜良縣知縣陳慶禧會同委員請補祿勸縣知縣葉滋署建水縣知縣林濟勲會同委員補用鹽提舉苑寳麟署順寍縣知縣黄炳南會同委員卸署雲州知州葉浚雲各將務明被災田畝等則花户姓名請免條糧等項造册出結經該管道府核明層遞加結會詳請奏前來臣查嵩明州屬共初災田二百二十六頃五畝七厘應征秋糧米一千一百六十二石七斗二升一合四勺條丁公件奏平火耗糧羡等銀一千四百兩一分一厘宜良縣屬共被災田五十頃十九畝三分九厘應征秋糧米一百八十五石一斗七升四勺條丁折色公件奏平火耗糧羡等銀二百七十八兩七錢一分一釐建水縣屬共被災田一十七頃八十三畝九分五釐應征秋糧米七十四石一斗六升三合二勺條丁公件奏平火耗糧羡等銀一百一十三兩五分五毫九絲八忽順寗縣屬共被災田四頃八十六畝三分五釐應征秋糧米一十三石一斗四升五合條丁公件奏平火耗糧羡等銀二十兩三錢一分七釐均被災較重若仍照常征收民力實有未逮合無仰懇天恩俯念民情困苦將光緒十八年分應征前項銀米一併豁免以舒民困除册結分送部科外所有請免嵩明等四州縣水災田糧緣由謹會同雲貴總督臣王文韶恭摺具陳伏乞皇上聖鑒訓示謹奏奉硃批著照所請户部知道欽此○○頭品頂戴兩廣總督臣李瀚章頭品頂戴廣東巡撫臣剛毅跪奏爲籌解光緒十九年分京餉及内務府經費第一批鹽課銀兩謹將匯兌商名銀數及委員起程日期恭摺奏報仰祈聖鑒事竊照承准軍機大臣字寄光緒十八年十月二十九日奉上諭户部奏豫撥來年京餉一摺擬在地丁鹽課等欵内指撥銀七百萬兩著於來年分批赶解另片奏光緒十九年内務府經費擬撥廣東鹽課銀五萬兩務於來年開印後陸續徑解内務府交納等因欽此并清單一紙内開擬撥光緒十九年分京餉廣東鹽課銀二十萬兩又内務府經費鹽課銀五萬兩此欵應以二萬五千兩批解部庫歸墊以二萬五千兩徑解内務府應用等因當經恭錄轉行欽遵籌解在案惟查粤東運庫向於應解京餉難籌現銀解部歴係奏請交商匯兌應仍循照辦理兹據兩廣鹽運使英啓詳稱在於光绪十八年分鹽課項内籌銀五萬兩并隨解一五加平飯食銀一千五百兩作爲本年奉撥第一批京餉又在鹽課項内籌銀二萬兩遵照文行以一萬兩批解部庫歸墊以一萬兩徑解内務府應用各照章隨解平餘擡費等銀三百三十兩作爲本年奉撥第一批内務府經費合共銀七萬二千一百六十兩飭交殷實商號百川通新泰厚日昇昌協同慶蔚長厚承領匯兌入京遴委候補知府聨興候補廣盈庫大使周繼仁領齎匯單又批於本年二月初三日起程附搭輪船進京照章支取足色紋銀赴户部内務府投納詳請具奏前來臣等覆核無異除分咨户部内務府外理合恭摺具陳伏祈皇上聖鑒謹奏奉硃批該衙門知道欽此○○李鴻章片再保安州貢生司雲龍因該州書院經費不足遵其己故生母王氏繼母李氏遺命捐入水地七十八畝契價銀五百九十八兩八錢又另捐銀四百一十兩統計庫平銀一千八兩八錢洵屬善承先志嘉惠士林核其銀數與建坊定例相符據書院董事劉縉等禀州由司具詳前來應請旨俯准司雲龍爲其巳故生母王氏繼母李氏在於原籍自行建坊給予樂善好施字樣以示旌獎理合附片具陳伏乞聖鑒訓示謹奏奉硃批着照所　禮部知道欽此○○李瀚章等片再前准户部咨奏撥癸己年籌備餉需一摺單開廣東省銀二十萬兩等因當經行司籌解在案兹據廣東布政使覺羅成允詳稱此項餉需關繫緊要自應赶緊籌解兹在於藩庫各欵内籌措銀五萬兩作爲癸己年籌備餉需第一批照案發交商號日昇昌百川通蔚泰厚蔚長厚新泰厚匯兌至京遴委候補知府聨興候補知縣李九波領齎匯單於光緒十九年二月初三日起程由海道進京支取銀兩赴部投納等情詳請奏咨前來臣等覆核無異除飭將此項應解銀兩趕緊陸續籌解並咨明户部外謹合詞附片具陳伏乞聖鑒謹奏奉硃批户部知道欽此○○李鴻章片再上年直屬被水災區辦理冬賑春撫及以工代撫需費浩繁除由籌賑局籌欵撥用外並在於藩庫地糧項下動支銀十萬兩分撥應用據潘司裕長詳報前來理合附片具陳伏乞聖鑒敕部查照謹奏奉硃批户部知道欽此○○李鴻章片再准江西撫臣德馨咨稱記名總兵袁州協副將鄭國謨於咸豐十年投効江南巳故記名提督鄭國魁良勝營剿辦粤匪同治元年臣赴滬督師將良勝營改爲撫標魁字營旋委帶水師後營隨同克復太倉崑山吳江嘉興堂州各城其間如元年解北新涇之圍二年剿同里鎭伊山橋之賊三年剿平望之賊解常昭之圍並以力戰若聞而於元年八月扼守四江口被賊大股圍攻拒戰十五晝夜二年八月進攻蘇州疉破寳帶橋五龍橋蠡口黄埭滸墅關等處賊壘裹創進戰奮死不顧尤爲一時所推粤匪肅清調剿捻逆轉戰東豫各省積功遞保蒙恩以總兵記名簡放旋以兩次身受重傷奏免騎射後經前大學士兩江督臣曾國藩以久歴戎行戰功卓著保奏借補徽州營叅將調補饒州營叅將江西撫標中軍叅將升補饒州營副將歴屆軍政屢列一等保薦卓著上年萍鄕縣會匪倡亂創辦圑練籌備防守野行露宿積受塞溼觸發舊傷於十月二十四日在營病殁查鄭國魁前於光緖十四年在署天津鎭總兵任内病故曾經奏請優卹又於十六年據江蘇紳士請在蘇州捐建専祠均經奏奉諭旨允准在案鄭國謨同時立功積勞病殁擬援案請卹並附祀鄭國魁専祠等情咨請具奏前來臣查鄭國謨於同治元年卽隷臣軍隨同己故提督鄭國魁轉戰東南疉克堅城戰功卓著四江口一役以兩營扼紥要衝當十數萬猛撲之賊四面環攻晝夜接戰堅守十五日以待援師内外合擊遂成大捷自是浙西之賊不敢東窺松滬軍聲之振實始於此次年進規蘇州連破婁門一帶賊壘以斷常州無錫援賊而鄭國魁先以兩營入城收降實爲戡定全吳之本此兩役當時並號爲奇功臣於鄭國魁請卹及請建専祠奏内疉經縷晰陳明鄭國謨爲鄭國魁所部著名驍將無役不從四江口之戰婁門之戰並能以少擊衆堅拒猛進奮不顧身再受重傷幾瀕於危忠勇之性有足多者歴任營伍著有名績率以剿辦會匪在營積勞觸發舊傷遽至不起追念前功實難泯没合無籲懇天恩俯准將己故記名總兵鄭國謨附祀鄭國魁蘇州専祠並照軍營立功後積勞病故例議卹以彰藎績出自逾格慈旋理合附片陳請伏乞聖鑒訓示謹奏奉硃批著照所請禮部知道欽此○○李鴻章片再天津縣人二品頂戴特用道黄嶲翰因上年天津水災貧民禦寒無具遵其母一品命婦黄王氏之命購置棉衣一千套捐助賑需聲明不敢邀獎等情由籌賑局司道具詳前來臣查該員之母前於光緖十五年在山東浙江賑捐案内各捐銀一千兩經臣兩次奏准建坊在案此次因桑梓被災復捐助棉衣褲一千套洵屬樂善不倦未便没其好義之枕所捐棉衣褲合銀千兩仍與建坊定例相符合無仰懇天恩俯准黄嶲翰爲其母黄王氏在於原籍地方自行總建一坊給子樂善好施字様以示旌獎理合附片具陳伏乞聖鑒訓示謹奏奉硃批着照所請禮部知道欽此　○○黄槐森片再廣西左江道李岷琛現報丁母憂所遺道篆應即委員接署查有候補道劉亮沅精明幹練才識宏通堪以委令前赴署理除檄飭遵照並循例恭疏題報外左江道係衝繁難請旨要缺應請簡員補授以重職守理合會同兩廣總督臣李瀚章附片具奏伏乞聖鑒謹奏奉硃批另有旨欽此 
 
 

Page 14

 
 
[光緖十九年四月初六日京報全錄]  
　　宫門抄○諭旨四道錄前○湘撫吳奏考察屬員賢否分别舉劾摺○又奏請准糧儲道給假開缺回籍修墓片○又奏調署湘潭縣員缺片○護桂撫黄奏揀補苗疆要缺知縣摺○又奏甄别知縣通判片○又奏知府過班給咨引見緣由片○又奏委署泗城府員缺片○又奏爲提撥司庫各欵銀數片○四月初六日禮部宗人府欽天監正紅旗值日無引見○澍貝勒定公成公各假滿請安○鮑臨謝授司業恩○奉天知府希賢謝恩○貴州知府韓文彬謝恩○瀅貝勒澤公各請假五日○謙光續假五日○召見軍機希賢韓文彬○閱卷大臣派出張中堂崑岡徐郙陳學棻皇上明日辦事後至頤和園皇太后前請安畢還宫○○頭品頂戴湖南巡撫臣吳大澂跪奏爲考察屬員賢否分别舉劾以昭勸懲而裨治理恭摺仰祈聖鑒事臣竊維牧令之賢否與民生之休戚相關地方有司不能體恤民艱大半爲門丁書差所蒙蔽下情不能上逹民受其困而官不知此官民隔膜之病吏治之一大弊也然直道自在人心輿情之向背公是公非民間確有定論臣於校閱營伍之餘接見屬寮隨時訓勉或頒手諭剴切告誠總期人人以愛民爲心庶幾事事可得人而理其才識之短長政治之得失證以士民之好惡亦可得其大槪查有請補醴陵縣現署武陵縣知縣董耀焜篤實勤明才優識練洞悉民隠寛而有制歴署要缺士民翕然稱之桃源縣知縣余良棟才具開展勤敏精詳經理書院善堂措置裕如不假公以濟私不違道以干譽署沅陵縣知縣吕汝鈞通逹治體歴練甚深整頓錢糧事宜剔除積弊官紳協力實惠及民以上三員皆可備循吏之選擬請諭旨嘉獎俾知奮勉不致始終易轍於治理不無裨益又查得永定縣知縣奎英聽斷粗率逞性用刑信任門丁不能約束以致衆怨沸騰沅陵縣縣丞謝有壬擅受呈詞輿情不洽代理芷江縣典史試用從九品吕麟昌縱役殃民不知檢束黔陽縣石橋司巡檢陳國珍遇事生風聲名狼藉均經先後撤任由該管道府及藩臬兩司禀揭前來相應請旨將永定縣知縣奎英沅陵縣縣丞謝有壬試用從九品吕麟昌石橋司巡檢陳國珍一并革職以肅官方臣爲旌别淑慝整頓吏治起見是否有當謹繕摺具奏伏乞皇上聖鑒訓示謹奏奉硃批另有旨欽此○○吳大澂片再據湖南糧儲道吕世田禀稱籍隷江西清江縣由刑部主事以知府攺發湖南補授永順府知府調補長沙府知府升補糧儲道服官湘省己歴三十年先人廬墓久未拜掃近接家信去冬雨雪過多祖塋不無坍塌瞻望松楸彌深懸耿禀懇奏請給假並開糧儲道本缺回籍修墓等情前來臣查該糧儲道歴任以來公事尚無貽誤兹據請假修墓並無經手未完事件及藉詞規避情事擬應奏懇天恩准予給假開缺回籍修墓一俟事竣再行請咨赴部除咨部查照並委員接署外理合附片具陳伏乞聖鑒再所遺糧儲道員缺湘省現有應補人員應請扣留外補合併陳明謹奏奉硃批吏部知道欽此○○吳大澂片再署湘潭縣知縣陳寳樹丁母憂遺缺應行揀員接署查有現署漵浦縣知縣本任善化縣知縣孫儒卿才明守潔辦事實心堪以調署據藩司何樞臬司王廉會詳前來除批飭遵照外謹會同湖廣總督臣張之洞附片具陳伏乞聖鑒謹奏奉硃批吏部知道欽此○○護理廣西巡撫布政使臣黄槐森跪奏爲苗疆要缺知縣需員籲懇天恩俯准揀員調補以資治理恭摺抑祈聖鑒事竊照懐遠縣知縣曲福綬告假開缺回籍修墓於光緖十八年十一月十四日奉旨應以奉旨後第五日行文按廣西照限一百日减半計算扣至十九年正月初九日作爲開缺日期應歸正月三十日截缺所遺員缺係苗疆衝繁在外揀選調補五年俸滿再立限三年分别考覈題請優叙之缺該縣民苗雜處與黔省古州湖南綏寍通道苗地相連水陸分歧一切撫禦巡防整飭化導均關緊要非熟習明幹歴練通逹之才難期勝任臣與藩臬兩司再三遴選查候補知縣班内曾任實缺應升知縣無人其曾任知縣及卽用進士雖有應補之員而於此等苗疆緊要之缺均屬人地未宜爲缺擇人未敢稍涉遷就伏查定例調補州縣以上官員必須歴俸三年以上方准揀選調補選授之員以到任之日起扣至具題到部之日計算己滿三年者議准又員缺緊要人地實在相需而所保之員與例稍有未符者亦必將該員不合例之處詳細聲明専摺具奏等因兹於内地知縣逐加遴選查有北流縣知縣姚長齡年五十一歳安徽桐城縣人由監生遵例報捐巡檢指分直隷北河候補同治三年十月到工因剿辦梟匪出力保俟補缺後以縣丞用復遵例報捐免補本班以縣丞歸儘先班補用又因隨辦河堤出力保俟補缺後以知縣用報捐免補本班以知縣歸候補班補用並加同知銜光緒二年四月蒙欽派王大臣騐放領照到省因在練餉局出力保歸候補班前先補用題補東光縣知縣六年六月到任是年隨辦孝貞顯皇后永遠奉安大差因在事出力保獎加二級九年大計保荐卓異十年調補静海縣知縣十一年調補天津縣知縣十二月至任十二年請咨引見二月初五日經欽派王大臣騐放准其卓異加一級仍回任候升十三年在任丁父憂十五年服滿起復選授北流縣知縣放十六年六月十七日到任該員練逹精明有爲有守歴膺繁劇措置裕如循聲卓著以之調補懷遠縣知縣員缺實於地方有裨惟查懷遠縣開缺之時該員歴俸未滿三年與例稍有未符但人地實在相需例得専摺奏請查曲福綬前由永淳縣知縣請調懷遠縣亦係歴俸未滿奉部覆准調補在案應請援照辦理據署藩司胡燏棻署臬司張人駿會詳前來相應仰懇天恩俯念員缺緊要人地相需准以北流縣知縣姚長齡調補懷遠縣知縣於苗疆要區可收得人之效如蒙俞允該員係現任知縣請調知縣銜缺相當毋庸送部引見至所遺北流縣知縣員缺係内地腹俸選缺廣西現有應補人員應請扣留在外俟接准部覆再行遴員請補該員任内並無降罰住俸停升等案亦無己經咨叅未准部覆事件合併陳明謹會同兩廣總督臣李瀚章恭摺具奏伏乞皇上聖鹽勅部覆覈施行謹奏奉硃批吏部議奏欽此○○黄槐森片再前准部咨道府州縣無論何項勞績保舉歸入候補班人員令該督撫卽以此項人員到省之日起子限一年詳加察看奏明分别繁簡補用又同知通判等官試用期滿詳加甄别具奏等因在案兹查前先補用知縣胡壽昌試用通判陳宗韓均己試看一年期滿據署藩臬兩司出具考語詳請留省補用前來臣查前先補用知縣胡壽昌年富才明辦事詳愼堪勝繁缺知縣之任試有通判陳宗韓居心誠樸任事勤能堪以通判補用均請留於廣西遇有缺出照例按班補月除將各該員履歴送部外理合會同兩廣總督臣李瀚章附片陳明伏乞聖鑒訓示謹奏奉硃批吏部知道欽此○○黄槐森片再二品頂戴補用道泗城府知府黄仁濟於勸辦蠶桑案内經前撫臣馬丕瑤保奏請開缺以道員用送部引見奉部覆准在案查該員歴署桂林平樂思恩等府知府於光緒十四年前撫臣沈秉成以該員處處用心實事求是爲勤能卓著之員奏奉諭旨嘉獎十五年前撫臣馬丕瑤以該員事理明通心精力果奏奉諭旨嘉獎兹因辦理蠶桑出力開缺過道員班禀請給咨赴部引見等情前來臣查該員幹練精明才長心細辦事切實卓著勤能除給咨送部外謹會同兩廣督臣李瀚章附片具陳伏乞聖鑒謹奏奉硃批吏部知道欽此○○黄槐森片再泗城府知府黄仁濟開缺以道員用查該府地處邊徼幅𢄙遼闊兵燹之後伏莽未清一切整飭撫綏緝捕巡防在在均關緊要非熟悉邊情幹練有爲之員弗克勝任查有候補班前補用知府張璧封精明幹練洞逹機宜實堪勝任専摺請補在案據署藩臬兩司會詳請飭張璧封先赴署理以重職守等情前來除檄飭遵照外理合循例附片陳明伏乞聖鑒謹奏奉硃批吏部知道欽此○○黄槐森片再廣西連年外籌邊防内清伏莽一切糧餉軍火皆關緊要隨時酌提庫欵以應急需而免貽誤歴年提撥濟用均俟積有成數再由藩司詳奏以免瑣屑迭經前撫臣奏明在案兹光绪十八年臣在藩司任内經前撫臣督同陸續提用司庫正雜錢銀等欵銀二萬九千八百六十三兩五錢二毫八絲三忽四微又截存武職留半養廉銀八千九百九十三兩二錢二分一厘又武職减成養廉銀一千五百九十三兩七錢七分四釐統共銀四萬二百五十兩四錢九分五厘二毫八絲三忽四微先後解赴軍營接濟先因零星動撥事涉煩瑣未經隨時奏報兹據署藩司胡燏棻查明具詳前來除飭造清册送部外理合附片具陳伏乞聖鑒勅部查照謹奏奉硃批户部知道欽此 
 
