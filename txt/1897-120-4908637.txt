# 1934 - 120 - 4908637

 

Page 1

 
 
[王氏潛齋醫書五種○脉學四種] [  圖書集成局代啓]  
　　海寗王孟英先生所著濳齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論　議縷晰條分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄上海三洋經橋緯文閣發售 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方書　列治法斧藻羣言足稱黄岐之功臣靑嚢之盛業　醫學人門之階梯刋印世板久燬析失今覔得善本詳加校訂紙張潔白裝訂二十本定價洋每　四元今已出書欲樹醫林之　者請向各書坊購取此佈 
[變通試士之法議]  
　　或有問於執筆人者曰今歲値大比之年聞朝廷已可臣工之請於各省鄉試第三塲策以時務西學上以是求卽下以是應固當世之所急而攺頭易面花樣翻新又爲中國士子之長技行見家晁賈而户董劉矣特不知五策皆如是乎抑如孟子之於武成取二三策而已乎倘問及西國語言文字與算學士子多半未嘗熟習非可以空言敷衍也則奈何刻下時務西學諸書坊間不少售者顧多專門家言否則具體而微遠近應試士子欲得揣摩善本足以舉時務西學而擷其菁華者尚未聞有是書也則奈何又聞北來友人傳言將來頭二塲之制亦須更攺謂仍命四子五經題而文則盡去八股舊套儘　援古證今暢言事理殆如宋人講義之體而參以論說者未知此說確否執筆人正告之曰鄉會試三塲之尚策問也原欲試士子以經濟之學儲爲實用也由此等而上之殿試專用策朝考兼用論疏可知取士之意所重者原在此不在彼士旣宜重實學則時務本應講求而自强爲今日之要圖西學實自强之原本揆諸因時制宜之道固當如是惟是士不知古何以通今經史之學似不可　　　以外三題問及外洋輿地兵制刑律格致化學郵政鐵路商務之類總之不離乎時務西學者近是至於語言文字乃舌人專家之技似可無庸問及且我國家之制固有淸書在也前朝翰苑課程以此爲重然先逹如袁隨園尚以國語未嫺而攺縣令可知士皆有志人各有能難以相强故二百五十年來鄉會塲中命題從未有以淸書試漢人者今若試及西文西語似有未便况西文旁行斜上與算草列式均難施諸卷格倘再經謄錄豈能免毫釐千里之訛卽試官閱卷亦非皆精於此道者由此觀之西國語言文字與算　俱可無虞　及倘需　及則本届考試試差與外省聘調簾官時必有早爲計及者至於時務策料今科不憂無成書特患無善本大約工於心計之坊賈必已從事於此然校讐豈能無訛亥豕魯魚在所難免有志之士尚宜於塲前多購各種名人著述悉心簡閱倘全未經困而臨塲專恃兎園册子鮮有不誤事者譬諸貧兒暴富筦鑰册籍皆所不習金玉錦繡不知所藏紿以贋鼎亦不能辨眞僞此在經史諸學無不皆然而况於素未講求之時務西學乎若夫八股舊套誠回弗泥而欲盡變其格以講義論說之體試士則將自鄉會試始乎自學院歲科試始乎自有司試童子始乎内外試官皆由八股出身或竟有不知講義論說爲何等體裁者若概令以之閱卷必形扞格竊意欲變文體宜自試官始先於翰林院中課試講義論說其有專工八股試帖而外此一無所能者概可束之高閣然後取其可用者以與於考試試差之列若部員京堂等有從政之職卽不便專責以衡文之任但以此區其用舍可耳如此則會試及順天鄉試之總裁主考同考官以及各省學臣無有弗勝任者又命各省大吏於正途出身之現任候補牧令月課以講義論說及考取簾官又加愼焉其有府廳州縣官之非正途出身者如舉行童子試必禀請上憲委一正途人員代之閱卷其他校官有課士之責亦宜以此甄别之一面則飭各處書院概以講義論說課士庶幾士風丕變不患其所習非所用矣客曰子言良是曷弗卽弁諸報端俾當軸者作芻蕘之采乎執筆人曰果爾則蒙之說猶有進未完 
[希敗述聞]  
　　本月初二日倫敦來電云希臘國兵士之扼守比格帝雅及佛賴司帝奴者皆被土耳其人所敗一退至捱爾得一退至武羅希京百姓心中惶急棼亂異常某日王族某公爵之夫人步入醫院中一觀受傷之兵士及出百姓從而鼓譟之目下英外部大臣擬邀集各國大員赴法京商議此事 
[譯西報論商務]  
　　中西報云中國稅關每年印成水路商務册觀其所載知安南東京商務與他處殊異也中國稅關一立於廣西之龍州一立於雲南之蒙自龍州爲逹諒山之地蒙自由紅河逹老撾龍州一路商務未甚興旺在一千八百九十三年時出入貨可値十七萬九千佛郎次年可値一兆二十萬佛郎至一千八百九十五年只三十六萬五千佛郎稅關監督某謂此處商務之所以减色者因夏日龍州河水常涸致阻往來故也又云若非將諒山鐵路連入中國境或東京攺訂稅則則此處商務將來未見能大興法國所立之稅則華人畏其太重故彼等願經其本國舊路不願經此捷近之路至雲南一面恐商務日勝一千八百九十五年各商貨可値十兆佛郎較諸上期計每百佛郎加増三 
十之數由是觀之以東京地里言亦可知中國南省之要路而明整頓商務之道矣一則必須攺輕稅則勿使土人畏而不前一則迅速溶紅河以入雲南最近之路今法國費若千金修諒山鐵路而於紅河工程用欵如是之少殊爲可惜諒山鐵路固爲用兵而設爲保護東京之用然雲南人衆物博工藝極富以商務論其地又較廣東省爲緊要也說見海防法字報 
[慮囚鉅典]  
　　姑蘇采訪友人云孟夏之月哉生魄撫轅舉行秋審鉅典蓋愼刑也是日黎明各官齊集轅門轅以内鳴砲奏樂趙展如中丞盛服而出升坐大堂飭戈什哈二人恭舁奉旨秋審黄牌居中供奉兩司叅見畢按序而坐其餘奉差各官各司其事護衛親兵則列隊墀下肅靜無譁理刑廳齎呈秋審花名册中丞披閱開點差役曳各犯由東角門入計共四十餘起中丞一一點騐然後由西角門曳之而出有晶頂花翎者每名口給以靑蚨二百翼曁饅首　袋蒲席蕉扇事畢鳴砲封門 
[僞謀敗露]  
　　京師訪事友人函云已革武舉李福明京東某邑人數年前因在京師私設機器磨坊奉旨斥革遞籍管束今正潛來都城在恭邸輿前呈請集股興修京西鐵路恭邸批斥不准並飭軍務處將李交順天府遞籍嚴管李利令志昏復來都揑稱鐵路總辦盛杏蓀京卿發給委札刋刻蘆漢鐵路章程若干條裝釘成册分送與人并囑相識者輾轉傳送意圖詐騙集股適有某甲者素與某太監相識遂將章程送付一本某太監係供奉内廷差使者傳播 
 
 

Page 2

 
 
其事於皇太后前諭令將稿本呈閱并降懿旨詢其事於恭邸恭邸察知虚僞乃派步軍統領衙門訪拿招搖撞騙之人獲而訊之則卽正月間攔輿遞呈之李某也并由李寓中抄出集股帳簿一本上註某某經手集股若干某某入股分若干計百餘人皆李素識者雖諸人同謀與否尚未確知而李旣奉旨交刑部嚴訊恐諸人不免受累矣 
[大閱外篇]  
　　江蘇巡撫趙展如中丞奉旨舉行蒐軍典禮前已備記報端兹接松江采記友人手椾云當展帥閱視駐松各營旣畢將啓行時突有已撤汛弁陳某控現任郡城東門外汛弁楊某擅責平民欺噬良懦又左營已革馬兵鞠某控百總王某爲友人代扣米錢尋以有事致誤班期遽遭斥革另有崑山縣人朱偉卿者控稱岳母在時有銀數百兩命與僚婿某甲妻弟某乙均分及殁甲竟串乙圖呑旣而乙作先發制人之計赴澱山司署禀訴司員某二尹斷給番蚨二十翼心有不甘叩求判决展帥皆發交府署看管陳蓉曙太守一併轉飭華亭縣暫發待質公所越四日提朱研訊情由并責其越控之罪隨發回靑浦訊理鞠由華亭縣趙大令提訊各情暫行釋出俟申請撫轅定奪陳係婁縣人氏太守遂發交夏大令訊鞫洎中丞秉節出西關復有紳士夏中翰等五六人具呈公禀略稱婁治石家嫭鄉民把持租米已七八年於兹不知展帥將若何措理也 
[示禁龍船]  
　　端陽龍船卽古之競渡也荆楚歲時記曰競渡俗謂是弔屈原而越地相傳起於越王句踐則此風由來古矣然爭端每由時而起去年粤東番禺縣境運湖汀根兩鄉因划賽龍船釀成械鬥以致多人迄今尚覊押在官兹番禺縣裴明府預爲出示禁止曰爲出示嚴禁事照得粤省民氣鴟張恃强而好動無往不欲鬥勝而習俗相沿有戲卽近於鬥者莫如賽龍船一事每年夏初有等無賴後生專藉龍船名目招集羣小聨會各鄉搭蓋篷寮開鍋造飯在會之鄉歛錢題捐多寡均有定數是蜂屯蟻聚全由各後生主持父兄耆老明知滋事受累貽害無窮亦無如之何每一龍船下河卽有無數小舟無數匪類藏帶鎗砲引前尾後彼此一言不合倉猝便鬥鬥之不勝還鄉再鬥并邀集在會各鄉從而助之以相報復是以每年五月以後鬥案層出無不爲龍船而起雖經出示嚴禁無如愚民玩法視等具文此風未息溯查去年蓮湖與汀根械鬥蓮湖卽係暗聨龍船會内之廿四小鄉以與汀根爲敵曾經本縣將蓮湖所置龍船起出焚燬船澳塡平攺爲水步並將爲首滋事之高亞洪等四名拿獲懲辦至今未釋諒各鄉亦必有所聞現在轉瞬節近端陽若不先事嚴禁預爲告誡則臨時雖文告頻頒差勇紛出而言者諄諄聽者藐藐仍是有名無實自應設法認眞查辦以杜禍萌除札各巡司曁照諭各局紳一體查禁外合亟示禁爲此示諭各鄉紳耆人等知悉爾等須知會賽龍船實爲縣屬惡習嗣後務須各事約束子弟不准新造龍船鼓衆駛閙其舊有龍船幾隻應卽一律交出以憑拆毁攺造倘爲首主謀之人抗不交出本縣定卽會營并移調安勇親往查起　面將龍船會内首事及聨成會鄉之著名各匪懸紅按名嚴拿重懲决不姑寛該紳耆如果扶同徇隱亦屬咎有應得此係禀明各大憲通飭嚴禁之案事在必行萬勿視爲具文致干罪戾勿謂言之不先也各宜凛遵毋違特示 
[杭垣火警]  
　　杭州采訪友人云三月二十九日天乍明時忽有鳴鉦而周呼者曰織造馬弄有火災書尚衣聞之立傳本署洋龍往救省中文武官吏及保甲各局委員亦飛駛而來指揮各義集水龍分投灌救移時卽熄僅焚去陳姓家房屋三椽 
[毁體修容]  
　　中西報云世間最苦者莫如婦女凡一笑一嚬皆欲取悅於男子故不惜殘肢體以爲容如中國女子之裹足西國女子之束腰此二者人所共知而各國女子之修飾趨時更有奇奇怪怪者如英法女子塗面用龍腦按龍腦一物塗之面色轉白然後以胭脂水抺兩腮及眼眶色艷如薔微含露朱乾然龍腦能耗腦氣傷目力女子以色之故不顧其害也又用别拉動拉毒藥注於眼内則銀海生光秋波欲活然注多則瞽其目女子亦不顧其害也法國巴黎府某外科以爲老婦修容起家家資巨萬其法在老婦耳際割開將皮切去一條然後將面皮綳緊密線縫之則面上縐紋悉平宛如妙齡女子老婦至此祗有忍痛而已嘻異哉 
[丁沽魚素]  
　　天津訪事友人函云三河頭線河等十一村民月前曾投振局禀請發振未邀允許其批示云該村等甫經委員查明户口携欵散放何得又來乞撫無厭之求實屬冒昧來禀旣　各該村莊連年被災毫無收成斷無束手坐困之理天壤間生計隨地皆有要在人自爲之所謂民生在勤人定自可勝天况賑撫本係救急之舉若竟恃此爲生卽使倖獲邀准過此又何以爲繼本局因該村等受災可憫特爲明白批示所請再籌撫恤之處萬難照准仰卽回村善自爲計毋得多瀆此批○順天府府尹胡芸楣大京兆請訓出都於上月廿一日下午抵津是日督憲率屬下文武各官均至茶座跪請聖安憲節暫駐於鐵路公司内公事已畢卽於廿五日回京覆命○升授福建按察使李勉林廉訪興銳於上月十二日交卸運篆廿六日起程北上入都引見○候補道孫觀察鍾祥奉督辦鐵路盛京卿札委赴蘆保二處勘估工程已由省抵津聞日内卽起節前往矣○府試在邇所有貢院應需一切已由工房照例開單禀請預備邑尊飭三班頭役將需用各物均於上月廿六日完備矣○月前府縣値差傳諭皇會會首人等云現奉上憲札飭轉諭皇會首事人等赶將神駕接請回廟不准再行出會致釀禍端並諭自今爲始每年會期不許出巡永著爲令○望海寺後劉某勒斃出嗣之子禀縣相騐各節已紀前報兹聞當相騐時傳訊鄰佑有無别情均供不知底藴遂將屍父劉某帶署覆訊諭謂爾子旣已出繼外姓爲子縱有不肖亦係離宗爾雖生父未免非是遂交二快班管押聽候覆訊 
[上海官場紀事]  
　　正任松江府恩詩農太守陛見出京由天津乘某輪船南下前日行抵滬上換乘官舫帶以小火輪船赴省垣謁見各人憲然後回松江府本任昨日上海縣黄大令及各官咸至北市觀音閣碼頭恭送○前日江海關道劉康侯觀察設筵新閘洋務處柬邀在滬各國領事官赴宴上海縣黄大令及英界讞員屠興之别駕咸在座比及客散已夕照銜山矣 
[俄員將至]  
　　去歲俄皇行加冕大禮時中朝特簡李傳相前往舊京木斯哥慶賀兹者俄廷以禮無不答專使異姓王爵二人來華報謁并携盛儀以表敬忱月前乘德國公司某輪船就道日内大約可抵申江矣總理各國事務衙門聞之飭知招商局預備兩輪船俟到時送之此上 
[英使來申]  
　　英國駐華欽使麥君襥被出京游歴南省近日游倦而返於三月三十日行至滬上暫駐英總領事官衙是晚衙中遍綴明燈設筵以饗大約明日將乘輪船北上矣 
[更調局員]  
　　日昨本埠官塲傳述謂關道憲劉康侯觀察將城廂内外各巡防局員彼此更調西門外巡防局蔡雲卿二尹另有差委所有巡局一差委鄭厚餘二尹接辦新閘巡局藍茂如二尹調至本城南局新閘巡局一差委張杏農二尹接辦本城中局委黄二尹永璣接辦北局孫梅溪二尹暫行撤差候委局務則委楊樹浦巡防局員王大令壽華接辦楊樹浦巡局一差委曹二尹維善接辦十六鋪中局一差委蔡二尹鏡瑩接辦虹口巡局委李二尹暢榮接辦十六鋪北局委楊二尹建增接辦祝翼雲二尹暫行撤差候委龍華巡局一差委高昌廟巡局員魯介彭二尹兼理王二尹桂仙暫行撤差十六鋪中局李蘭史二尹亦暫行撤差候委惟尚未見明文也 
[春賽二志]  
　　昨爲寓滬西人賽馬之第二日晨起卽雨絲風片惱亂情懷閨中人薰罷羅衣遲回未換惟低誦稽首慈雲休做雨阿儂心事要天晴之句深盼碧翁翁召回屏翳命黄人捧雙珥而出普照大千俾車駕六萌仍得芳尋紫陌乃日已過午而鴛鴦瓦上時聞淅𤁋之聲憑眺樓頭惟見烟柳數行愁眉深鎖絶似米家潑墨畫惜無遠山如黛點綴其間於是賽者雖意興飛揚而觀者未免如星稀曙後矣是日共賽十次首 
 
 

Page 3

 
 
次賽二十四馬道而四第一二次賽十一馬恊隆洋行非輪第一三次賽十五馬麥加利第一四次賽九馬又道而四第一五次賽十馬沙遜洋行經理匯票西人第一六次賽十一馬又匯票西人第一七次賽八馬又麥加利第一八次賽九馬順全隆第一九次賽十二馬又道而四第一十次賽十一馬又麥加利第一 
[舊案上控]  
　　前者本邑南市姜衍澤藥店主姜汀生有珠花等件被堂弟姜雨芝串同潘品耕私自取出售與陸元泰珠寳店後由英界包探黄四福查獲起出原贓送至公堂訊究汀生聞原贓已被陸元泰掉換不肯到案具領别駕以汀生與雨芝係屬兄弟總以速了爲是卽將原物發還陸元泰限一年内如汀生尚不來領始准變賣日前汀生忽具詞投道轅上控劉康侯觀察准詞札查原案屠别駕已將照案錄詳矣 
[輕生遇救]  
　　前日下午有一寗波婦人在楊樹浦橋附近躍入江中以圖畢命爲巡防局甲乙二勇丁所見急卽撈救得登彼岸詢其姓氏住址及畢命之由初不肯語繼但云現居近處因夫異常兇横動遭毆打自念生不逢辰遇人如此故不如一死以了此惡姻緣之爲愈勇慰以好語送之回家 
[上海縣署瑣案]  
　　廣東人布升初有墳地一方在美界匯業公所之後與陸道生之地接壤嗣陸將地價賣與德國商人丈量之下照單欠缺陸遂將布地估及布之守墳人出而阻止陸非但不依反糾合近村鄉民將看墳人綑綁毆打正在爲難之際被虹口包探石金榮訪悉據情訴知捕頭協同三十三號西捕前往拘獲行兇人三名轉送英界公廨由屠興之别駕會同德領事升堂訊問飭將兇手三人懲辦布則交保出外並諭令以後不准再向陸姓纏擾布以墳墓被掘並將看役等私行吊打心有不甘遂於日前偕舊地主婦陳鄭氏及被毆之守墳人張阿四丁阿福投縣控告前晚黄愛棠大令升座訊鞫張阿四供年四十歲江北某縣人在布升初處看管墳墓每月得工洋六元墳在舊時鐵路匯業公所後面墳之南北兩面係陳姓墳基前月十九日晚突來多人掘毁布家之墳向之攔阻反被吊打現在尚有傷痕求騐請究丁阿福供與張略同陳鄭氏供年四十有七兒子德興今年十五丈夫去世已有九年光緖十六年間曾將遺田價賣與布姓得洋一百六十元地之南北兩處係小婦人家祖墳此次被陸道生建造房房估及墳基並將祖墳掘去求請究辦布升初供廣東香山縣人年六十有四光緖十六年出洋銀一百六十元買陳鄭氏之地營造墳基用張有四等看守此次被隣地主陸道生在墳旁建造房屋欲將墳基掘去張等向阻反被吊打實屬目無法紀求請訊辦大令飭仵作騐傷報稱並無傷痕察核所呈契據亦有不合因飭暫行看管候核○前日江南製造局礟隊營勇丁某甲持信函至督標奇兵營投遞不知何故與營勇口角以致拳足交加甲力絀計窮奔回本營訴諸管帶管令赴縣署擊鼓鳴寃黄大令告以事涉軍營未便傳訊甲堅不肯退大令始收受呈詞諭候核奪 
[上海巡局瑣紀]  
　　某晚突有妙手空空兒入本城西門内二十二鋪吳繒隆香鋪竊去衣物鋪主吳某投巡防總局請緝鍾受百明府限令汛捕阿大於三日内務獲究辦迄今仍未破獲而數日以來二十鋪二十二鋪又　出竊案四起失主均赴巡防局控請訪緝矣○邑廟豫園各茶肆前經水利廳孫少尹嚴禁婦女品茗所以杜漸防微也邇來日久玩生風生兩腋之餘時見有掠鬢簪花者蓮步輕移扶婢姗姗而至眉梢眼角春意撩人巡防東局委員陳二尹訪悉情形以地甲陽奉陰違大爲忿怒諭令速向各書場茶肆傳語以後不准容婦女入肆及彈唱淫詞如敢故違懲儆不貸○前晚南市施家弄人汪錫村由租界中乘車而返比至大東門外大碼頭左近引鳳閣茶館前挑水夫趙和尚與一不知姓名之小流氓不約而同疾趨過其側汪被撞顚仆悞入水缸時小流氓已不知所之乃扭趙赴十六鋪巡防中局請究局員李蘭史二尹悉心研詰汪訴稱生員係本邑人晚間乘車回行經茶肆前趙迎面而來驀然一揰致生員從車中跌出失去洋銀八圓趙供稱小的浙江寗波府屬鎭海縣人在治下引鳳閣當挑水夫是晚小流氓撞翻汪先生所坐之車懼罪逃逸汪先生悞認小的所撞以致苦被株連二尹叱令從重笞責二百板復加研詰仍執前供二尹乃謂汪生曰爾所失之洋銀究被誰人取去答稱諒係旁人所拾今生員願請免追矣二尹遂著趙具呈攺過切結交茶館主周德培保釋○十六鋪巡防南局委員鍾偉臣二尹自奉保甲總巡兼淸道委員鍾受百明府諭飭後卽傳令打掃夫役將所轄街道打掃一淸旋查得土阜十餘處穢物積如山打掃夫人數不多勢難一律剷除凈盡爰於前日另雇南通州屬某邑人孫福自小九華起至小石橋止將土阜迅卽挑除 
[法界公堂瑣案]  
　　新任法繙譯官何瑟江姆君由駐京法欽使派至滬上辦公昨禮拜二堂期會同讞員鄭景溪大令訊判各案○大昌洋行西人手持新聞報一紙訴稱有告白一節任意污衊請爲查究因將報紙交總巡捕頭克賴美轉遞鄭大令閱視之下西人又呈信函底稿等件稱曾向新聞報館查問據云由羅店寄來原稿尚在大令謂告白上　無名字究係何人囑登應向新聞報館根究西人乃唯唯而退○小東門戲館街鴇婦林沈氏禀稱流氓徐三林托名四十九號華捕欲訛詐洋銀五元小婦人給以兩元據稱巡捕不允因此邀同此捕來案備質徐供稱前日在花烟館門首經過突被烟妓拉入後至捕房控訴被罰洋銀二元林沈氏供此是前事徐自投捕房控告害人經捕頭訊係誣說罰洋二元後於上月廿六日邀同黨羽冒名巡捕至小婦人處詐擾無奈將衣服質洋二元與之大令與何君會商之下以徐三林不應冒名拆梢實屬不安本分著押候查明從嚴懲辦○鴻利火油公司股東陳仰軒宋春元顧壽臣俞洽卿投案禀稱張福堂圖賴股本奉諭赶緊淸理詎料一味延宕爲此投案請追張福堂供稱蒙准交保已倩公正人胡長林等與陳等會商並請王益甫帮同料理此事小的爲王所愚代王出面致被拖累大令謂合同上並無代王出面字樣爾甚能飾詞推諉張求准交保出外理處大令著具限結准予交保限兩禮拜内理楚不得任意玩延致于追比○孀婦顧趙氏上期遞禀公堂控邵天保欠洋三百元圖賴不還求爲追給鄭大令准詞飭探提邵避匿不見將其子邵寳林拘入捕房昨日堂期解案請訊顧趙氏伸訴前情邵寳林供借洋屬實惟此係小的之父代錢姓作中錢姓現在外間候示錢少坡投案禀稱光緖二十年托邵代借洋三百元按月交還利息邇因被人牽累求恩寛限利錢付至去所六月爲止待至下半年折償顧趙氏稱小婦人夫故無依藉此活命按月取利一分七厘大令謂孀婦之錢不能折償著與邵寳林一併押候交保限於一月内歸還延干追比○馬子根張阿福同訴稱小的等在治下五鳳樓當茶博士丁和尚曾在門外餅攤上執役今已歇去前晚撬門面入毁衣箱之蓋竊去衣服若干令已搜出原贓詰之云是周祥榮所竊因此將丁周一并扭入捕房捕頭令包探解案請訊丁供稱各贓係周竊小的實不相干周供稱小的並非竊衣實遭誣指鄭大令謂丁曰贓在爾處查出尚欲圖賴害人乎馬張呈遞失單請追未繳之贓大令著將丁押候嚴比周交交保出○陳家榮訴稱小的在治下西新橋順德里某米店爲夥前晚十點鐘時與弟陳甲同行突被游勇姚榮强奪金約指當塲扭獲送入捕房捕頭令値班捕搜其身畔並無原贓復至原處尋求始得尋獲令已解案請卽訊懲姚供稱小的係湖北某處人在滬軍營左哨八隊當勇是晚告假而出送友登栽小火輪船至蕪湖並未攫物大令謂時已深夜安有輪船開往顯見妄供著押候查明嚴辦○楊九如訴稱小的在招商局當糧米工頭無賴張阿四屢向各小工訛詐某日適爲委員何老爺所見飭小的拘拿致被張撕破衣服今特送案請懲張供稱小的浼楊舉薦作小工楊不允以致口角扭毆小的亦被衆小工所擊大令判令押候枷號一禮拜期滿後復笞責一百板諭令楊亦不得恃衆凌人致干究辦○包探禀稱某日偷兒張大竊取某姓家馬蹄鐵數十斤經招商局某號巡丁拘獲扭入捕房兹者捕頭令送案請訊張供稱此項馬蹄鐵小的在公和祥碼頭拾來招商局所雇印度人禀稱伊實竊自新豐輪船上大令判令押候笞　 
 
 

Page 4

 
 
二百板贓給還失主○包探禀稱陸阿桂竊取某姓家烟煤數十斤經某號巡捕拘入捕房捕頭令送案請訊陸供稱小的在某處碼頭上拾取遺煤不敢行竊大令判令押候笞責五十板○某烟館主錢阿康訴稱賊犯李阿才至小的處開燈吸烟乘人未及隄防竊去烟槍一枝質得洋銀一圓今已由包探解請訊懲故小的特來備質李供稱錢將　槍交與小的令代爲付質大令判令押候笞責五十板并將烟槍贖還○包探禀稱眼綫周高琪前因緝獲竊賊恐遭不測求准留滬當差大老爺已俯允所請不圖伊賊心未攺近又至招商局新裕輪船擊碎玻璃窓圖竊經茶房拘獲送入捕房捕頭令解案請訊周供稱小的上船巡緝見艙門虚掩故代爲關上不料竟被悞疑大令申斥一番從寛開釋 
[美界捕房紀事]  
　　鄉婦張陳氏在西華德路第一千四百九十四號門牌宋姓家爲傭乘主人不備竊去金戒指銀飾等物前日查悉後告知捕房捕頭飭包探洪阿寳將氏拘至押候解送英界公堂訊核○御者邵仁發昨在北河南路裝配馬車有違定章經五百十一號華捕拘入捕房押候核辦○前日傍晚西人某甲乘脚踏車飛行至西華德路悞將某姓薙髪匠之小孩撞仆於在以致暈絶經一百五十三號華捕送至捕房捕頭飭捕送同仁醫院救治及至醫院孩已蘇甦旋經其害屬投院領回○西穿虹浜第七號洋房細崽某甲前晚忽與傭婦某氏口角不休經洋東將兩造一併扭送捕房捕頭以各有不合申斥數語釋之使出○偷兒王阿林在楊樹浦第四百八十八號門牌某姓家竊得衣服棉被等物負至虹口意欲求售經竇如海洪阿寳二包探緝獲解入捕房押候送廨訊究○江北某邑人葛阿大以販賣小猪爲業卜居虹口沈家灣軋花廠附近撫某姓女郎爲童養媳女年已十七生性粗笨不能得乃翁歡因是鞭撻無虚日呼號之聲不啻宰豕鄰右恐被虐斃好言規勸葛指爲多事出言挺撞衆鄰以其太不近情於前晚投訴捕房請爲查察 
[行仁有術]  
　　盛揆臣善士因新得麟兒將湯餅筵資移助賑欵洋一百元又傅毓秀善士因六旬壽誕將謝筵資移助洋五十元陳松柏善士三旬初度祈消災解厄洋四十元從善堂佑安氏洪陸氏各洋三十元肖琴氏爲第五子病愈完願洋六十元諸君子心存利濟念繫災荒减膳撤羞不侈華堂燕樂歔枯吹朽頗教中澤鮒蘇具此推解之懐定獲吉祥之慶雲天在望忭頌彌殷祗領之餘謹此誌謝上海六馬路仁濟善堂籌賑公所制施則敬等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　昨日禮拜二公堂各案應由英署繙譯衛理君蒞廨會判因衛君另有要公不及到廨故所有捕房案牘槪由屠與之别駕獨判○陸阿弟陸繼福毛和尚三人携帶女孩秦貞其同住客棧包探黄四福見其形跡可欵向之盤詰知從蘇州拐來解案請訊秦貞其供年十歲無錫人隨父親至蘇觀三月二十八日節會父親於人叢中失散正在問信路遇陸阿弟陸繼福二人據言可以送回無錫因卽隨之而行不料被帶至此别駕問毛和尚當時亦在否答稱並無其人至滬始見二陸同供與秦父相識故欲送回其女實因尚有要事是以繞道至此被包探查獲求爲明察毛和尚供本地人與二陸同居客棧實未同拐求鑒别駕以此事尚須澈底根究著押候過堂復訊○竊賊孔阿戇不知在何處竊得布衣兩件被倪得子竊去售與田永春經包探孔阿才查明起到原贓送案請究孔供布衣兩件在鄉間竊得倪供認行竊孔衣惟不知亦係竊來田永春供與倪素識實不知是賊贓故敢收買别駕以三人均有不合著各押三天以儆○包探趙銀河禀稱車夫王阿二昨與唐雨田在途口角被唐打傷頭頂拘入捕房唐以洋十元保去今未來案故祗將王送案請訊王供稱無端被唐打傷求爲恩斷别駕以唐旣未到案卽將保洋充公王傷甚輕叱之使退○縫工顧蘭生向在萬和衣莊包製衣服私將雪靑紡綢湖色春紗等衣料二十九件質洋七十三元三角避匿不見報捕後經包探沈金隆緝獲起到原贓送請究辦萬和衣莊夥投案供稱縫工顧蘭生包製各衣不料被其私質洋銀今旣獲案求爲給領顧供蘇州人與萬和製衣已歴多年近因虧空洋銀無術彌補故將衣料暫質自知不合現願出外料理某質鋪夥供此係夥伴作弊求追質本萬各夥則堅不肯認别駕謂此案係萬和所託非人咎亦難辭不能與竊盜案件一槪而論自應將質本歸還惟不起利遂著萬和與顧各認一半限於一月内繳案○積竊周少生專在人叢中竊人之物昨日又在望平街肆其故技得洋二元經包探秦少卿查獲送案請究禀稱失主何人尚未查悉周少生供鎭江人行竊該死叩求恩典别駕判責五十板管押二十一天遞解回籍○三百十三號華捕拘解在路擺設賭攤之林阿如到案禀請訊判别　略詰之下判押三天賭具存候燬銷 
　 
 
 

Page 10

 
 
   
 
