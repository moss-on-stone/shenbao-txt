# 1907 - 12 - 4912119

 

Page 1

 
 
   
 
 

Page 2

 
 
[本館經收寗淮徐海各屬水災急振淸單]  
　　二十五日瑞氏洋五元圓融道人洋五元老惇泰銅洋十九元銅小洋二角勤業堂銅洋六元杭省保善典同人俸資洋五十元小洋十角又朱琴鶴君筵資移助洋二十元萬生無力子洋四元西塲鎭李硯濃君代募洋八元小洋二十角二十六日土錢記洋十元施記銅洋四元銅小洋十角正隆祥銅洋十九元銅小洋二百二十八角翁九甫君經募思補子洋一元二十七日周錫鍰求合家平安洋三元張先生小洋二角銅洋一元吳積善堂洋一元新安宣善閣節費移助洋二十四元三官瑞兒求關煞開通洋二元蘇城隱名氏洋二元共收洋一百三十五元小洋三十二角銅洋四十九元銅小洋二百四十角 
[論中國君權與學説之關係（天）]  
　　思想者。學術之母也。學術者。政治之母也。有思想然後有學術。有學術然後有政治。泰西自十六七世紀以來。由君主專制政體。一變而爲民主或君民共主。雖甴國民有高尙性質之故。要其始皆由一二碩儒。倡公理。明人權之所致。吾嘗。謂東西之學術。愈演而愈上故政。體日即於文明。中國之學術。愈推而愈下。故專制日趨於極點政治。與學術之關係。如影之隨形。如母之於子。二者不可須臾離也。是故。欲言吾國之學術。當先言吾國之政體。 
　　吾國史書。託始於黃帝。黃帝之世。實神權時代也。酋長時代也。自黃帝迄唐虞。貴族政體時代也。自唐虞曁三代。大封諸候。君權漸重然中央政府。不過拱手受成實地方分權時代也。至秦始皇起。由地方。分權時代。一變而爲中央集權時代。漢禩代興。遂以天下爲一姓之私產。以君主一人。而兼有立法司法行政三大權。要而言之。秦漢以。前。爲君。權有限之時代。秦漢以後。爲君權無限之時代而有限無限。之分别。則皆以學術爲其間一大關鍵。請上下千古而縱論之。 
　　三代之時。去神權時代未遠。上而元后。下而羣黎。莫不有敬天畏天之想。有聖人作。卽稱天以治之。以天爲限制君權之第　目。的天之。權寄於君。而民之意又通於天。君爲天之代表。天爲民之代表。故曰天視自我民視。天聽自我民聽。又曰以元統天。以天統君。由是觀之。則君主必間接以受百姓之裁判也明矣。此實由三代以迄春秋。所公共之意見也。自春秋迄戰國。時局生一波瀾。而學説亦放一異彩。當時學派並興者多。而勢力最盛者。有四大派。一曰儒家。儒家以孔孟爲大師。孔子生春秋時貴族專制。故不得不譏世卿以尊君權。孟子生戰國時。霸君擅專七雄兼併。往往逞一人之欲。戰伐頻年。赤地。千里。故不得不伸民權。以抑君權。此因時立言之微旨也。孟子七篇。多以發揮民權爲宗旨。曰得乎邱民爲天子。曰與民同樂。曰民爲貴。君爲輕。在在以君爲客觀。而以民爲主觀。此儒家限制君權之説也。一曰道家。道家始於黃帝。至莊列而大昌。莊之言曰。堯以天下讓許由。許由不受。舜以天下讓善卷。善卷不受以天下讓石户之農。石户之農不受。列之言曰。尹氏趨者。夢爲國君。醒而復役於人。推其意。直欲以萬乘爲桎梏。視君位爲贅疣反復言之不能徧舉。此道家限。制君權之説也。一曰墨家墨家。尙兼愛主平等好任俠。通聲氣以匹。夫之賤。而上千帝王。權勞愈高者。則疾之愈甚。讀墨子一書。在在以。表章此義爲主。此墨家限制君權之説也。一曰法家。法家尊君權。主干涉。雖與三者　同利於專制。然其。學派。以行法爲主。以得君爲　。以法爲國家之主體。讀管子七主七臣篇。及商君書修權篇。乃知法。家位法於君之上。欲君臣上下。無不受治於法。以君主爲統君機關。非以三大權歸一人也。其派與伯倫知理法人説正。同此法家　制。君權之説也。吾上所陳四派职此。是以終戰國之世。雖以七雄之力。而一處士能挫其鋒。淸議存於庶人。選舉出於鄉里。皆諸家之學説。爲之也。（未完） 
[專電一北京]  
　　奉旨緩運江蘇新漕江督蘇撫會奏請於江蘇新漕内暫緩起運十五萬石以資接濟現已奉旨兪允著俟明年新米上市仍即如數補運母誤正供欽此 
[專電二沙長]  
　　留學生革命正法撫標右營拿獲革命會黨劉道一係留東學生由臬司督訊不諱現已正法（對） 
　　按此事己見本報十八日專電此蓋係另一訪員所發 
[電諭魯撫會同汴軍合力捕匪北京]  
　　日前軍機處電傳諭旨云河南巡撫張人駿電奏悉據稱曹州匪徒擾入河南邊境肆掠現飭歸德鎭藍斯明帶兵扼要防勦等語著卽嚴飭該軍認眞防緝母任蔓延曹州匪黨橫行日久尙未撲滅實爲地方之害著楊士驤懍遵前旨赶緊督飭各軍迅速剿辦母再因循貽誤並著會同河南防軍合力圍捕殲除首要務盡根株仍各將匪勢軍情隨時奏報欽此（賴） 
[電陳山西福公司礦務之糾葛北京]  
　　晋撫恩中丞近接外部來電飭將福公司所訂鎔化廠合同一事統由商務局磋磨商議現己據情電復到京畧謂福公司礦務合同原係商務局紳商與之商訂該公司應議事務自應與該局接洽現正商辦尙未就緒其續訂之鎔化廠四條係由盛大臣自與訂定該局紳商並不承認奉電後屢與熟商均以礦事正在磋議應請從緩爲詞請卽轉覆唐侍郎知照云云（塲） 
[電商鄂督議贖京漢鐵路北京]  
　　郵傳部各堂會議以鐵路旣爲本部專屬當統籌全局以定辦法京漢鐵路爲全國之大幹線北通關内外南接粤漢西接川漢道淸正太萍醴等皆 
 
 

Page 3

 
 
節節與之聯屬若不贖回自管其中必多隔閡且他路亦將爲所牽掣該路本以十年贖還爲期若能早日淸還卽可早日自管因擬决計籌贖回之法日前有專電至鄂商之張香帥懇其籌畵一切原文甚長聞鄂督一時尙難遽覆云（日） 
[請裁新疆巡撫北京]  
　　傳聞伊犂將軍近有電致政府籌議邊防事宜並請裁撤新疆巡撫一缺即以伊犂將軍行巡撫事以期事權歸一政府以目下外官官制尙未開議且新省地方遼闊一將軍恐不足以統轄已電覆緩議（吕） 
[外務部要聞]  
　　新撫電詢法人無禮辦法。新疆巡撫因法人持槍强迫借銀電致袁宫保云接哈密廳電禀初十日該廳偕同巴里坤易鎭哈密回王齊集城外官廳送客忽法游歷高克立手持洋砲闖人官廳勢甚兇惡聲稱定要借銀二百兩大車一輛晉省無則拚命回王易鎭見此情形恐釀不測遂各助銀九十兩該廳助銀二十兩並備大車一輛始允於十四日起程來省等語該游歷高克立種種舉動顯背約章今復持鎗拚命勒借銀兩實屬不法已極除電飭沿途官吏加意防範免滋别故外該遊歷到省如再有不法舉動魁惟有多派兵弁軟爲覊禁不令出外滋事釀禍仍不准稍有凌虐靜候台覆照辦特此電陳並祈轉飭津關知照速議爲禱 
　　伊犂將軍電商收歸哈户。伊犂馬將軍致外部電略云據伊塔道慶秀呈准俄領事官照開所有俄屬哈薩爾回民塔蘭奇等私自逃往中國喀什噶爾伊犂塔爾巴哈台等處者現經本國官員奏奉諭旨由俄國户口册内銷除應歸中國屬下茲查有哈薩克一千七百二十八丁口回民二百零三丁口塔蘭奇四千零五十三丁口除造户口册不日照送外先行照會等情轉報前來查此項哈薩回多係來中國耕牧現因淸查飭令收回俄遂有送歸中國之請除電商長庚聯魁辦理外應否准其收歸中藉以資專管可代奏請旨乞酌奪示遵 
　　湘撫電商開埠浚湖湖南巡撫致外部電略謂常德開設通商塲爲湖南西路商務總匯之區惟洞庭湖水挾泥沙日漸淤墊一交冬季民船尙虞阻淺商輪更不能行於湘省東西路商務及各關税課均有關繫必須詳加測勘擇要設立樁標以爲各船引港針路查通商各口岸凡有水淺之處設立警船鐙塔浮樁均由各關税務司經理洞庭湖應設引港樁標擬請劄行總税司電飭岳州等税務司趁此冬令水涸派埋船廳詳加測量估計繪圖呈復辦理恐此時不赶緊自行籌辦外人將希圖從中干預云云（閏） 
　　電告粤督派定南寗税司粤督周玉帥現准外務部電開上月二十一日電悉南寗商埠旣報工竣現准税務處咨並己電飭梧州關税司斯泰老前往暫署該關税司應即准於十一月十七日開關本部亦即通行照會各使希查照同日又准税務處電開上月二十一日電悉南寗開關期迫己由本處札委總税司電飭梧州關税司斯泰老前往暫理一切卽暫署該關税司以便刻期開關一俟遴選有人再行派往接辦希轉飭該關道遵照各等因隨分行各屬及電飭關道一體知照矣（出） 
[度支部要聞]  
　　各省餉銀擬改由户部銀行匯兑各省領餉解餉向均派員到京專任其事道途轉折頗多糜費昨聞度支部議以後此項餉銀擬一律改由户部銀行匯兑以期簡易（吕） 
　　提欵官收銻礦廣西巡撫日前奏請將南太鎭各府銻產由賠欵項下提銀十萬兩派官收買已交度支部議奏部意以提欵一節明年勿誤將賠欵誤解始允提用云（閏） 
　　新任尙書示諭度支部尙書溥頲到京請安召見後即於本日辰刻到任諭知司務廳傳飭北擋房三庫及各司院一體謁見應由司務廳起挨次呈遞事宜官銜單不得一併投遞爲此特諭（閏） 
　　指駁北洋報銷度支部近接到北洋報銷各數目淸册頗多指駁發回另行造報云（日）　 
[陸軍部要聞]  
　　哈副使到京陸軍部擬訂章程關係重要所以催電東省查辦大臣隨員軍令司副使哈漢章先行回京該員十九日己經回京 
　　派員調查各省軍事陸軍部昨委哈漢章良弼等八員分往直隷兩江兩廣河南等省調查軍事不日即可起程 
　　黑龍江領照購械黑龍將軍昨派委候補府經歷范金聲來京赴陸軍部請執照以便赴津購定新式快鎗一千支昨己承領（日） 
[晉撫恩覆編制館議改外省官制電]  
　　釐定官制王大臣鈞電敬悉釐定各省官制參酌古今中外而歸於至當敬佩遠謀惟細繹電文謹抒管見尙有應考究者府州縣爲行政機關分曹佐理就晋省論添員需八百餘人不惟薪費無著槪由揀派一時安得如許賢能且偏瘠之區實業未興擬爲變通先從繁庶地方辦起其餘或兼攝或緩置統視各屬情形酌量增減卽參仿漢唐自辟曹掾之制令其各舉所知不論外省本省擇賢而任如有疏失歸咎原舉之官晉省本有鄉社董事名目擬卽就此基礎推行議董各會但宜明定權限母令民氣囂張至省城院司各官照第一層辦法通隔閡省文牘實與立憲國制相近擬卽統照鈞旨辦理惟將來處分功過若照一稿同畫論人人均有責成恐不勝其煩不如以重要事件彼此會商同畫一稿其餘仍由專司官自行主持事後錄稿送呈存案核與鈞署奏改京師官制分之則爲各部合之則爲政府意相符合惟將來推行次序端緒紛繁應如何斟酌至當有利無弊之處不厭詳求容另函呈候鈞裁再求指示壽咸（呂） 
[日本擬代平揚子江匪亂]  
　　二十六日東京電云近有確實消息傳至東京謂揚子江匪徒其勢將蔓延各地日員之辦理中國事者咸謂宜乘此時彼等未爲廣東革命黨所用之 
 
 

Page 4

 
 
先速勦平之譯字林報 
[周督通飭嚴查匪黨廣東]  
　　督院現接兩江總督電開初七日據樞電奉旨岑春蓂電奏悉據稱該匪即竄平江並黨王勝隱伏長江一帶到處勾結注重長沙等語著端方張之洞岑春煊等嚴飭各軍扼要防堵赶緊合方兜剿迅速殲除母任蔓延竄擾至爲切要並著會商沿江沿海各省督撫務將遵匪各黨隨時防範嚴密查拿以靖地方而消隱患欽此祈卽密飭隨時嚴密查拿逆匪各黨務獲懲辦各省有匪黨確耗並希電示等因周督准電後卽通飭六巡道水陸分鎭不隸鎭轉各協營本標中軍各陸提標中軍水陸各營統帶分别督飭遵照會同隨時防範嚴密查拿逆匪各黨務獲懲辦如探有匪黨確耗即行禀報（暑） 
[警廳對於禁烟辦法北京]  
　　外城總廳于十六日召集各廳區所有人員開議禁烟各辦法擬定兩問題（一）爲限定臘月初一日起禁止酒館娼寮設置烟具明年四月禁止開設烟館（一）爲仿照日本台灣禁烟辦法詳定烟膏專賣規則著各區各抒已見條陳妥當無弊之辦法呈由分廳彙繳總廳以憑核辦云（日） 
[咨會粤督遵辦小輪起卸煤滓章程廣東]  
　　昨農工商部因禁阻内河行輪沿途傾棄煤滓一事備文咨會粤督略謂江蘇等處内河行駛小輪船沿途傾棄煤滓淤塞河道有害農田水利前據該省在京紳士翰林院侍講學士惲毓鼎等呈請禁阻歷經本部咨照兩江總督轉飭各該關道會商税務司妥籌辦法在案茲據兩江總督覆稱據蘇松太道瑞徵禀稱竊照内河小輪傾棄煤滓辦法一案前奉商部咨行華洋各輪同時開辦方無流弊飭道會商妥辦旋奉憲台札鎭江關道禀擬四條頗有見地飭卽彙議詳辦等因並蒙抄摺到道致關轉飭理船廳核議並轉商各總領事一體飭遵在案現由新關税務司好博遜商由領袖總領事曁各總領事擬定暫行試辦章程五條先於本年二月二十四日試辦三月再行察看照錄章程曁專辦蘇杭滬各小輪船起卸煤灰之合同各一件送請查照核辦並淸摺到本大臣據此應准如所禀辦理相應抄摺咨明貴部請煩查照核准通行前來查近今風氣日開商務流通各省大小輪船來往日多傾棄煤滓塡淤水道有害農田水利查閲該道與税司議定起卸煤滓章程並該民人承辦起卸煤渣合同尙屬周妥除由本部核准咨復飭行遵照辦理外所有各省内河通行小輪並長江及鄱陽洞庭洪澤各湖與海輪近口一百里以内皆可設法一律仿照興辦相應刷印博税司擬定華洋小輪船試辦傾卸煤滓章程及專辦蘇杭滬各小輪船起卸煤灰合同各一件咨明貴督查照酌核各地方情形飭屬遵辦可也（出） 
[學部奏管理留日學生章程并設副監督摺]  
　　奏爲游學日本人數衆多酌擬章程請設專員管理恭摺仰祈聖鑒事竊維游學一途所以考求外國學術關係至爲重要派遣之先固當從嚴考騐出洋之後亦宜設法稽查本年七月初七日臣部奏准嗣後京外派遣學生無論私費官費者皆應考驗性行純謹具有中學堂畢業程度通習外國文字能直入高等專門學堂者始予給咨其習法政師範速成者嗣後槪不咨送非由各部暨各省將軍督撫給咨者出使大臣槪不送學旣經咨給而本人請改速成者槪不准行業經咨行各省在案似己不至有濫派之患惟旣經出洋諸生稽查之法尙未劃一章程現在出洋游學者以日本爲最多極應先行設法管理查日本各種學校完備者固居多數而專爲中國學生設立之學校學科參差辦法遷就者亦所不免此學校之宜指定者也求學之道宜恒宜實游學日本各生以無人稽查之故所入之校視如傳舍認定學科意爲遷移甚或但往應考而平日潛行回國借抄講義而本人並不上堂此功課之宜查察者也學生旣多性行不一年輕子弟見異思遷僑寓他邦家敎不及其以行檢不修貽笑外人者時有所聞此品行之宜匡正者也各省所發學費向無定數多少懸殊或因補額而時起紛爭或因求多而互相藉口經理旣多不便濫費亦所不免此學費之宜釐定者也有此數端管理事宜至爲繁雜而各省所派監督不相聯合辦法參差似非特設員額不足以專責成非一其事權不足以資約束臣等再三酌議擬就出使日本大臣署内設管理游學日本學生監督處設總監督一員由出使日本大臣兼任設副總監督一員由臣部會商出使日本大臣奏派其應有分課辦事及分校監察等員槪由總監督委派各省原派監督一律撤回其各省原派監督經費各額原數照舊匯解作爲該處辦公經費似此辦理各省經費無所增而事權劃一管理較爲切實臣等與出使大臣楊樞往復商酌意見相同謹擬具管理游學日本學生章程恭呈御覽如蒙兪允卽由臣部咨行出使大臣曁各直省督撫辦理所有游學日本人數衆多酌擬章程設員管理緣由謹恭摺具陳伏乞皇太后皇上聖鑒謹奏（盈） 
[美兵赴日消息]  
　　廿六日東京電云近聞有日本人二千餘名在墨西哥登岸往抵美國又謂有日本兵五百名己至火奴魯（布哇島首府） 
[英國將開議院]  
　　廿六日倫敦電云英王將於西二月十二號行開議院禮 
[印度政府禁止印人往美]  
　　舊金山電云印度政府於印人遷美一事已加限制 
[法國幣制改良]  
　　廿六日柏林電云法國政府已經廢去向來幣制上所刻之典文譯字林報 
[西班牙艦隊往摩洛哥]  
　　巴黎電云西班牙水師提督摩爾達率艦隊由開敵持（西班牙州）起程往潭其亞 
[俄將被戕]  
　　二十七日倫敦電云俄國陸軍大佐奥特立愛甫即牢次警局長昨日在街道被人槍斃彼處巡兵施放亂槍以致傷及路人凶手得以逃脱前謀殺拍夫洛甫之凶手己經審訊後縊死矣 
[新波斯王即位]  
　　廿六日柏林電云新波斯王將于西歷二月號行即位禮 
[摩洛哥叛黨騷擾]  
　　廿六日柏林電云叛黨魯式列在摩洛哥騷擾郵政 
[德國願與日美和好]  
　　廿六日柏林電云紐約報章謂德美應聯盟其主並非與德報表同情不過欲以抵制日本但德國政府與人民之意見願與日美俱和好聯合無軒輊於其間也譯文匯報 
 
 

Page 5

 
 
　　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[補錄江督奏練成等九鎭陸軍摺]  
　　奏爲江南徵兵編練陸軍第九鎭所有成鎭日期並各項辦法恭摺具陳仰祈聖鑒事竊照江南籌辦徵兵先練一鎭並照章設立鎭統以專責成由臣揀員委充經臣於上年先後奏明在案嗣於上年十一月間承准練兵處王大臣咨開本處會同兵部具奏議復署江督周奏裁併防營籌辦徵兵先練一鎭一摺内開該省擬練一鎭尙未奏蒙簡派大臣考驗碍難飭定鎭協名次擬名爲暫編南洋陸軍第九鎭步隊名爲暫編第十七十八等協第三十三三十四三十五三十六等標馬砲工程輜重各隊俟補足後名爲暫練馬隊砲隊第九標工程隊輜重隊第九營統制以下關防皆刋暫充字樣其餘要塞四標旣擬令分守要隘與現編留防步馬等隊皆有防守緝捕之責自不能專意訓練擬令一律改爲巡防隊免與陸軍相混等語於十一月初三日具奏本日奉旨依議欽此欽遵咨行到臣仰見朝廷綜核名實修明武備之至意曷勝欽佩伏查臣先經編定之第一標屢加删汰更由江寗鎭江兩府屬勸徵年體資學合於兵格之士補集入伍暫編爲三十一標其原編之第二標與第三標汰弱留强歸併合一卽暫編爲三十四標另由寗鎭常揚各屬徵集新兵暫編爲三十五標以舊有之第五標駐屯江陰者簡存精鋭並以寗鎭常揚徵兵補充遺額暫編爲三十六標此編練一鎭之步隊各標情形也以外尙有舊存之第六標已經删汰凈盡舊存之第四標第七標第八標均遵照練兵處議奏一律改爲巡防隊令其分守要塞專任防守緝捕之責其編制餉項一切容另奏明辦理全鎭中應另有馬隊砲隊各一標工程隊輜重隊各一營軍樂一隊現俱用徵兵先後編立惟因馬砲工輜均係專門學術南洋招用在日本留學之士曾經研究此項學科者每項僅得一二人各標營須用將校甚多不敷分布當卽飭由督練公所鎭道先行設立馬砲工輜各項速成學堂招集各省武備畢業之士授以專科學術更由新徵兵士中挑選文理通順資質敏捷者送入學堂授以專門應用之淺近學術儘數月之久將各項功課敎授完畢其武備畢業之士卽派入各標營備充將校兵士則派充弁目隨後各速成學堂一律停辦現在此項學生業經分派入營以便敎授而各處徵兵麕集按營數人數分别支配大致均己就緒間有因資體不合隨時革退亦卽就近徵補以免入伍過遲難於訓練此編練一鎭之馬砲工輜各標營情形也從前招勇募兵專尙膂力而市并游惰卽不免濫竽充數江南此次分區徵集經官紳實力勸導頗有縉紳世族及庠序文學之士投袂偕來願盡報國之義務因之委任將校頗難其人有兵未徵齊先委定員弁爲敎育準備且派往徵兵者有編成營隊有因員弁管理　善旋即撤換者有因他處需員爲移緩就急之計暫行改調者蓋事勢因挫折而屢變人才因精選而逾難現在全鎭成立所有步隊第三十三三十四兩標歸第十七協三十五三十六兩標歸第十八協其馬砲工輜及軍樂隊各統帶官均由臣分别札委鎭統徐紹楨才識明練籌畫精密創辦各事深資得力經臣飭其督率各員切實講求無任懈弛自鎭統以下關防皆遵照刋刻暫充字樣全鎭官長下自司務長上至管帶標統協統皆以武備學生分任俾敎練易於著手此全鎭人員編制之大略也（未完） 
[大理院考錄事北京]  
　　大理院於二十日在象坊橋法律學堂内考試錄事沈家本親蒞點名　應考者約有三百餘名作論二篇滿三百字者始爲完卷題一係法者天下之儀論一係雋不疑行經論折獄（閏） 
[恰克圖税項解庫北京]  
　　恰克圖買賣城新設徵税委員緒斌會同管理恰克圖商民理事司員存福徵收入境磚茶六千六百六十八箱計徵收錢三十八萬零七十六文又收雜規税項錢十五萬九千三百十二文除開支津貼薪丄外統共易銀一千四百三十三兩零七分二釐二毫己如數解交庫倫辦事大臣衙門存儲（閏） 
[貢衣解京北京]  
　　浙江省派委楊君押解龍衣貢品一百六十五箱來津於二十日由津乘早車晉京投交矣（閏） 
[六鎭預備年考北京]  
　　南苑六鎭各協標營隊每屇年終大考一次以别優劣本年自秋操後各營功課非常忙迫聞將於本月底臘月初考試步馬砲工輜各科故近日功課較前尤爲認眞（閏） 
[驗視兵舍北京]  
　　南苑六鎭此次兵房按照新式修造整肅可觀内容潔凈陳設莊嚴一掃從前之軍人腐敗氣味聞將於本月二十六二十七两日派員騐視所有各營中軍帳講武堂及各隊官長兵房均以次驗視故近日各營隊爭相整齊云（閏） 
[挑選兵弁入學北京]  
　　日前那相國傳諭五營两翼速爲興辦兵學現五營應挑人學之兵弁己於十八日在步軍　領衙門點名所有五營兩翼應行挑入之兵弁一律造册於明春卽行入學云（閏） 
[警察學堂先行開課寗波]  
　　提標警察學堂前由浙提吕道生軍門禀准上峯以左營敎塲變價藉充建造校舍經費現已糾工在小敎塲開工築造約明年三四月間可以告竣現軍門委提標前營遊擊楊文舉後營遊擊穆同春爲該學堂監督提標中軍張連勝爲總理城守營劉瀛洲中營守備楊志鴻爲庶務長暫借中軍署爲校舍先行開課額收學生四十名俟學堂落成後再行招足定額一百四十名云（易） 
[警察局擬行取締妓女規則漢口]  
　　漢口妓捐一項每年可得銀二萬元此欵向劃歸警察局經費現警察總辦周嵩甫太守以二等妓捐每户月僅一元收費太輕擬再增加並由警局延請醫士仿津京各埠辦法每星期輪流檢查以免傳染瘡毒昨巳會同江漢關道桑觀察禀明鄂督俟奉批准卽可實行（衣） 
[今日尙有本埠及各省新聞均列入第三張閲者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[綢董請給鈴記湖州]  
　　湖郡棧縐二業互控經年邇奉部飭曾楊二觀察前往理妥訂定章程了結後公舉李紳松筠爲總董現已開辦禀奉府尊詳請商務局給發鈴記以資信守當奉照准（的） 
[水電公司定期開會漢口]  
　　漢口租界電燈公司己由普爾賚洋行於十一月初一日開辦現華界水電公司經理人朱偉臣亦擬將華界電燈趕緊開辦定於十二月初十日在茶業公所開會集議辦法並選舉總副理及董事查帳人决計於來春開辦（人） 
[批飭提辦阻撓鄉約寗波]  
　　奉化縣裹松林等各村莊近由廩貢生杜源濬籌辦鄉約禁止賭博被田仁土率黨阻撓己禀縣請究詎有繆紳赴縣代表縣令遂不深究前日杜又赴道署禀控當奉喩觀察批示云籌辦鄉約首先禁賭乃田仁土以不利於己率黨干涉肆行阻撓旣經禀縣而該縣並不提究但憑繆其昌一面空言遂置之不問見好邑紳貽誤大局尙可謂關心民事耶仰寗波府卽飭奉化縣勒提田仁土到案訊明確情從重嚴辦一面令該生等赶將裏松林等村地方鄉約妥爲籌辦（攸） 
[皖藩詳請奬勵捐賑安慶]  
　　皖藩近據懷寗縣紳土山西河東道陳際唐函稱竊聞南省自入夏以來霪雨爲灾皖北山洪奔注淮渦沙頴諸河盛漲無從宣洩五泗宿靈各屬被灾尤重哀鴻遍野餓莩載道南望家園倍深憫惻茲遵先人遺嘱特捐銀一千兩賑濟灾區等語刻己詳請撫憲入奏將該道員陳際唐之已故父一品封陳華從故母一品命婦娻周氏准其在於原籍懷寕縣自行建坊職給予樂善好施字樣以示鼓勵（多） 
[押送飢民出境鎭江]  
　　鎭江新到飢民四五百名經過西門街任便搶取燒餅牛肉充食警勇彈壓不及宗大令立卽飭雇民舟押送出境以免肇事（皆） 
[飢民互相衝突揚州]  
　　本月十九二十等日揚郡續到北路飢民均聚於南門城外不知因何事故與前到留養飢民各出利器互相格鬭地方官深恐醸禍赶調新字營勇及巡警勇丁彈壓居民乃安（引） 
[訪拿巨棍擾民嚴州]  
　　分水縣屬之白歲坊鎭有武生何祖倫前因種種不法迭被呈控田前縣主詳革懲責并以其同族之何昌根發交遷善所永禁在案茲奉臬憲訪聞何祖倫仍然到處詐擾毫無顧忌特密飭嚴州府查拿務獲解省按律治罪以除民害（的） 
[責斥拿獲劫匪董保揚州]  
　　甘泉縣北鄉楊家廟地方董事趙姓與該處地保將身懷利刃攔路劫搶之匪人捉獲報縣震大令重責地保多事並嚴斥趙董保董無奈改報江都衙門袁大令訊實將匪收押（引） 
[僞油害人松江]  
　　松江西門外西灘洽記油坊近將花核油於夜深人靜時重加熬煉入市混售附近居民以其有碍衛生向之詰問該坊恃强不服及訴之商會董事林錫田謂此係彼等利權未便過問同人憤其有意袒護刻已禀請地方官查究矣（顚） 
[沙船被輪船碰沉吳淞]  
　　二十五日午後三點鐘有金協順沙船滿裝貨物駛至吳淞大關碼頭對江淺處忽有塘沾輪船迎面而來沙船勢難避讓當被撞穿一洞頓時沉没所裝生油一千一百籠胡桃百餘件耿餅念餘件花生蝦米及各項雜貨等約値三萬餘金漂流殆盡幸由他船救護未傷入命新關理船廳駕小輪幫同照料將沙船拖至灘邊船主汪某以受損過鉅幾致忩不欲生（川） 
[上海官事]  
　　甲辰翰林熊秉三由日本回○江西候補道梁榮翰昨日到道拜會○江蘇候補道岑春蔭昨日到道辭行赴湘○救生局委員候補通判陶鳳威禀辭委赴吳淞估勘蘇捕左營砲艇差○主簿邱慶騌由蘇回禀知藩憲牌示委署靑浦縣主簿○工巡局提調候補知府李厚礽禀銷病假（宜） 
[道批照錄]  
　　經傅氏禀批案經汪前縣訊斷業經吳榮泰遵結詎容反悔仰上海縣王令催令赶緊領欵遵照前斷辦理母得違抗千究差夥范連生如敢從中唆使一併查明革究具報○潘耕山禀批控竊有無憑証公堂如保訊斷來禀各情是否屬實仰法租界會審委員陳令卽行查明切究具報○鄭祥麟禀批案經袁前升憲飭縣淸理據禀一面之詞礙難憑信仰上海縣核案查明究報○陳升禀批此案譚翌宸梁鴻渠旣經控提交保調處應著保人催令檢出簿據查算明確早日理結如敢不遵准卽解送廣州南海縣歸案訊辦仰會審委員關守核案飭遵（宜） 
[押鋪函詢吊贓章程]  
　　本埠租界内各小押鋪所收竊贜經包探拘獲竊賊後往各鋪吊贓捕頭給有簽字憑條各押方許照吊此常例也近因有等包探並無捕頭憑條往各押鋪吊贜致常有齟齬之事日前各鋪公同延請律師函詢捕房捕頭著將包探姓氏開明以便查核（孝） 
[續誌禀請查辦勒捐]  
　　貨捐局巡丁向北河南路美德葡洋商猪鬃棧勒捐不遂强攫十二包由該洋商禀請領事照會滬道查辦各情已詳昨報昨日該鬃棧比隣咪吔洋棧適將樟腦十餘箱出棧巡丁等又疑係猪鬃扣住雇車運往局中棧司等向之理論反被兇毆嗣後爲咪吔洋東所知往局理論並將各箱啟驗實係樟腦該丁等始知理屈而該洋東定欲索償銀三百兩不知如何了結（似） 
[查究起火]  
　　昨早一點五十五分鐘時公共公租界新　路第二百五十五號門牌裕昌烟間火警焚去樓房兩幢并毁壞兩幢天明六點鐘新閘路西首廣肇山莊對過第一千四百三十六號門牌木工張裕祥家又兆焚如延燒間壁昇和銀樓共燬房屋兩幢昨晨捕房特飭包探李星福徐阿華等將起火之家拘入捕房如查有弊竇定當嚴行懲辦（力） 
[紗廠失愼]  
　　昨晨七時美租界楊樹浦集成紗廠揀花間失愼當由浦中海琛兵輪管帶督率艦兵數十人上岸灌救　救火會西人亦馳車往救始熄計燬該廠平屋九間及花衣三千餘斤（倒） 
[匪人劫物]  
　　前晚九點鐘英租界大馬路聯和外國首飾店股東江姓乘東洋車至北京路担文公館左近突來流氓五人手持利刃嚇止東洋車將江拖下手上已經勒碎即剝取所穿之白羔皮 
 
 

Page 18

 
 
馬褂黑羊皮袍子海處絨背心縐紗帶搜其身畔江以帋一捲謂係銀票一併與之若輩始一閧而散江當即奔告捕房捕頭飭探趙銀灌嚴緝（力） 
[押犯圖逃]  
　　改過局寄押上海縣自新所之着名流氓花似錦談步金向欣士嚴老六等多人前日由花起意將押所地板掘開挖成地洞希圖逃逸幸卽覺察禀由王大令親往察閲屬實命將花等提案判花談向三犯各責五百板嚴因患病免責談向二犯釘鐐收監花嚴二犯仍送押自新所再辦（宜） 
[會訊定貨不出案]  
　　英租界增裕麵粉公司在公共公廨控周子琦定貨不出一案中西官於九月間會訊判結各情均詳本報昨日原告高易律師復投公廨聲稱此案自斷結後周仍不出貨故請追究被告周子琦稱自九月間訊結後卽請俟律師函致英領事允先出麵粉二千擔詎時越一月餘始接回信准爲出貨但此時已經封河因此擱起讞員關太守商之英巴副領事謂原告之意現在貨旣不出著其先將貨銀付給周不允付銀太守與巴君互商良久判周交保赶緊出貨周隨以爹瑪買辦王錫華保單保去（力） 
[總工程局紀事]  
　　怡和洋棧西人因棧中時常失竊煤鐵各料皆由南碼頭福泰小貨行收買查福泰由霍永義即小山東及牛皮朋康即王朋庚在浦江中派喚賣酒醸爲名專事收贓因函致滬道請爲查辦道　瑞觀察據情飭知總工程局以探提到王玉海供稱在大坂公司爲紅棒夫判押限初一日交到小山東復訊○滬道札飭總工程局查拿迭次向敎習張國傑訛詐之流氓曾經先後拘獲多名收押在案茲又續獲馮海榮一名訊供之下供與葉錦亭並不相識判押候傳到原告質訊再核○新大元油蔴店夥陶似卿扭鞠廷齋至南區控被欠担保貨銀四十一两解案奉判交保限初五日先還二十两餘限年底歸楚○瞿榮貴掩入鐵錨弄魏阿傑家竊棉被一條當塲扭獲判責三百下押十四天（尺） 
[公共公廨早堂案]  
　　俄婦退牌控侍者王明木行竊食物由捕房將王傳案訊之王供在洋婦處只有二十四天伊欲圖賴工錢寃誣行竊昨早小的預至捕房控告請問捕頭便知包探錢榮堂禀稱確有是事讞員關太守商之巴君判該婦所控無憑將案註銷王當堂開釋○包探張才寳拘糾人聚賭之陳老和到案請究判從寛罰洋五圓○對買賊陳友成李阿桂同至曹嘉林處購箱籠爲由乘間竊取水烟袋外國皮尺等物爲曹察破扭交包探錢榮堂解辦太守判李發押西牢六月陳押一月贓交失主○桑綏初控單財發朱順發誘奸妻子桑單氏逃逸寗波等情關太守准詞飭差李元至寗波將單財發朱順發桑單氏三名口提滬昨早解案太守判押候過堂訊奪○徐順永控莫茂卿担保愼泰恆銀款不理等情昨由包探姜長明傳案判交保過堂訊奪○余金華盜賣傳錦山磚貨控廨求究昨奉太守將余提案判押候過堂復訊○戚蘭谷被人控告欠款奉關太守屢傳不到昨由包探禀復太守判改傳爲提○前者華洋各商控李毓華欠銀等情奉提到案判交保繳洋開釋在案昨由各商具禀稱李欵均己料理淸楚請卽銷案太守准之○前日吳阿才控陸桃桃行兇刦洋等情昨奉復訊判押滿三月開釋○戴年餘周恊堂串同尤衣本王金淸誘拐奚阿六之四歲女孩報捕解訊押限七天交人在案茲己逾限於昨日解究太守判戴周各發押西率两年尤王各押西牢一年零六月○黃近祥係松江徵兵因竊取同伴陳益岩周阿紅呢絨袍子由捕解究判押二月○丁才生盜賣洋人脚踏車由捕傳究判賠洋廿六元如無力賠償押六禮拜○祝阿松騙周薛氏洋一百元解捕解追昨巳照繳判從寛開釋（力） 
[公共公廨晚堂案]  
　　錢乃常控沈煥章呑没股本並借去金飾不還等　前晚堂奉襄讞孫耳三明府提訊錢供被呑股木洋二十餘元尚有金飾各物求　　之沈供謂係胞弟所借明府判押候傳到人証再訊○徐松林控姚性海竊取方單不還亦奉明府提訊判姚給洋二百元完案○劉肇基控姚雁題結欠貨銀亦奉明府　訊判交保理楚（力） 
[法租界公堂案]  
　　馬夫張阿二前日强闖入東魯會館看戲爲三十號　捕解案請究官判押半月○陳天水因欠戎懷書宣聚興烟葉及米欵被控管押昨　陳妻投求交保旋有李天生投廨禀稱陳天水擔保李春林賒去布疋至今不面情同串騙今悉天水押在案下故投請附追保單呈電官得供命追去候下期解堂訊核○鐘阿新深夜在洋涇浜橋面與人吵閙三十九號華捕向之喝阻即奔過英界肆日擬駡旋被英捕獲交解訊官判押捕房七天○婦人張列氏黃陳氏前由周榮生控其　欠行兇奉判押候查究昨又提訊官詰知周係放印錢大干例禁姑准兩氏交保再核○戴阿來失竊絨快靴十餘雙在施瑞成舊貨店查見原贓報捕將店主施祥生解訊官判交保限三天將皮匠交案己經吊到靴六雙先給失主具領○王子云顧兆祥控王海波在天津佛照樓揑信冐領箱洋一案昨又傳訊官詰以所領之箱旣稱付質著將當票呈驗供票在天津遂判交原保限半月將票呈核（臨） 
[美租界捕房事]  
　　流氓周雲福大喜子昨在北蘇州路向沈阿良拆梢不遂行兇由五百八十二號捕拘入周等堅求免究始得釋出○積竊某甲竊得絨布一疋途遇二百九十九號捕盤詰支吾甲即將贓抛入某小烟間而逸該捕緊追未獲回至烟間擬將原贓送存捕房詎己被烟間主沈金雲呑没當即報知捕頭飭探宋掌桂將沈拘入捕房押候送辦○王阿根在伯頓路弄内行走五百八十二號捕以其形跡可疑當即拘入押究（似） 
 
 
