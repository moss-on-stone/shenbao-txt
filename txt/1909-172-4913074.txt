# 1909 - 172 - 4913074

 

Page 1

 
 
   
 
 

Page 2

 
 
上諭 
　　監國攝政王鈐章五月十一日奉 
上諭直隸總督兼北洋大臣著端方調補迅速來京陛見未到任以前著那桐署理欽此 
　　上諭兩江總督兼南洋大臣着張人駿調補迅赴新任母庸來　　京請訓未到任以前着樊增祥暫行護理欽此 
　　上諭兩廣總督着袁樹勛署理迅速赴行母庸來京請訓未到任以前著胡湘林暫行護理欽此 
　　上諭山東巡撫著孫寳琦署理欽此 
　　上該那桐現派署直隸總督外務部會辦大臣著世續署理　　欽此軍機大臣署名奕劻世續張之洞鹿傅霖那桐 
宫門抄四月十一日召見軍機連魁榮銓錫麟繼銘文蔭壽啓貴崇 
交旨 
　　五月初四日軍機大臣欽奉　　諭旨本日吏部帶領引見之曾蔭椿著以員外郎分部補用欽此　又奉 
諭旨本日吏部帶領引見之己革廣東合浦縣知縣鄒蘭生着准其開復原官欽此又奏 
諭旨本日引見未到之六法開缺前湖南平江縣知縣何莘耕着吏部照例辦理欽此又奏旨龐鴻書電奏試署貴州勸業道王玉麟前次電碼誤作廣字請更正等語着照所請吏部知道欽此 
[五月初五日軍機大臣欽奉]  
　　諭旨此次查驗詢問保薦人才著仍派那桐梁敦彦瑞良嚴修俞廉三欽此又奉諭旨李殿林奏驗收度支部内倉並唐古忒學等項工程一摺知道了欽此又奉 
 
 
 

Page 3

 
 
　　諭旨都察院代奏翰林院檢計范桂執等以己故知府凌松林兩世循良一門忠孝臚陳事實請宣付史館立傅是祠列入祀與呈一件著禮部議奏欽此又奉 
諭旨都察院代奏湖北舉人曹林條陳學務弊竇呈一件著學部知道欽此 
[五月初六日軍機大臣欽奉]  
　　諭旨那彦圖等奏軍政職任官員驗完竣一摺著依議該部知道單五件併發欽此論説 
[駁外務部致豫撫電文東吴（再續）]  
　　原電云本部己計窮力竭應由尊處熟權得失輕重妥籌了事辦法駁之曰外部此數語係跟上面關繫貴治利害而來其意以爲汴省之利害其責任應由汴撫當之與我外部無責焉而猶恐汴撫或有推諉則以計窮力竭爲辭猶恐汴撫不敢擔任則以速籌了事爲勸猶恐汴撫不肯速了則以得失輕重爲戒若告之曰本部非不欲爲外省助力無如交涉困難莫能措手己處進退兩窮之勢然亦并非因其難而諉責於人本部今日所求者了事而己如有了事辦法本部無論如何决不加以詰責如不速籌了結則包賣成約之失猶不如償欵之失之大今日俯允要求之害猶不如將來變本加厲之害之重以本國人待本國人而亦多恫嚇之語以本國人辦本國事而徧多欺罔之談在外部意中非以爲如此做法既逃外人之責言又免人民之詰難乃一舉而兩得者乎獨不知外部爲全國之代表處交涉之中堅無論利害屬於全省即僅僅關繫一州一縣者外部亦當力任之無論利害不止屬於汴省即僅僅關繫土窰生計者外部亦當主持之今以保障國權之人先爲敷衍圖了之計設外省督撫其畏事亦與外部同其巧辯亦與外部同其漠視國事亦與外部同遇交涉無不曰計窮力竭遇困難無不曰妥籌了事則外人之要求尚有不遂我民之生計尚有留存者乎然而外部以爲交步固己了結矣 
[原電云幸勿恊力堅持]  
　　駁之曰異哉我讀外部電文至此結尾一語不覺啞然笑又色然憤也外部享何等之俸給處何等之地位對於國家受何等之委託對於人民負何等之責任而竟公然出此一語雖共不顧人民不顧國家己成心理上之習慣獨不一顧職任至是乎夫外部必使國家權利己失者能恢復未失者能保全方得謂之盡職故外省官民或有權力不足不能自保權利者外部必恊助之力扶之以與外人相持其或外人未能就範則即以人民堅持不能强抑等語爲應付之材料各國辦理交涉大抵如是蓋人民固以外部爲奥援外部亦以人民爲後盾互相扶助則交涉自不至失敗今外部獨電勸汴撫幸勿恊力堅持是明明不願人民堅持也是明明私幸人民無力堅持故不願汴撫爲之恊助也是明明自謂不願恊助故亦諄囑汴撫勿爲恊助使人民無力堅持則此事或可遷就了結也不知人民遇有交涉所以極力堅持者正爲恊助督撫恊助外部推其極皆恊助國家也外部不明此義反視之如人民之私事以爲督撫之電請外部之談判皆爲恊助人民之事故不但不願自爲恊助并囑汴撫勿爲恊助我眞不知外部之心肝若何生也我聞各國對於本境之交涉往往諉爲人民意見所左右對於領土之交涉往往諉爲屬地政府所主張而外部則暗中堅持之蓋外部爲代表國民之人國民既經不允外部亦祇可代表其不允而己不能强加抑制者也此眞應付他人之絶妙好辭也我外部苟用此法與外人相磋磨何至有計窮力竭之事即萬不幸而計窮力竭亦當鑒我人民堅持弗懈之熱忱極力挽助之設法維持之以稍作人民之氣乃今外部不惟不自歉其計窮力竭反希冀人民之亦計窮力竭而不願汴撫之恊助則外部之心可誅也 
　　就觀以上各節詞句間之謬误殆指不勝屈更統全文觀之約可分爲三節前節極言堅持之害次節言不必堅持亦有兩全之法末節勸其萬勿堅持而其要指不外諉責汴撫自求了事而己故其自解則曰本部計窮力竭其對汴撫則曰關繫貴治利害夫貴治二字係屬謙敬之辭與貴國貴處相同彷彿立於對待之客位不屬外部範圍之内則汴撫將無可推辭且即欲推辭外部己自謂計窮力竭則亦不肯任受矣此我所謂外部諸公善於自處者也惟計窮力竭必幾經困難而始見今自汴省同鄉公呈之後曾聞外農兩部與英使開過嚴切之談判否未嘗開過嚴切之談判未嘗身入困難之境界而即自謂計窮力竭則外部之力量之計劃己可想見非他人能窮之竭之乃外部之自窮竭也嗚呼以交涉之事而外部先自窮自竭則天下事尚可爲乎（完） 
專電 
[電一（北京）]  
　　直督楊蓮帥出缺後樞臣請於鐵良錫良端方三人中擇一調補攝政王謂北洋關繫重要非端不辦遂降旨 
[電二（北京）]  
　　攝政王面諭樞臣南洋事繁任重應飭張人駿迅速赴任先與端方接洽 
[電三（北京）]  
　　南洋大臣一缺樞臣請以川督趙爾巽調補攝政王以川省防務緊要未便易人故簡張人駿 
[電四（北京）]  
 
 

Page 4

 
 
　　政府以南洋事繁任重端午帥交卸需時而直藩崔永安護理督篆恐難勝任因請攝政王先以恊揆那桐暫署北洋 
[電五（北京）]  
　　外部咨覆俄廓使海叅威東方語言學堂俄學生請參觀大學己經學部允准 
[電六（東京）]  
　　振貝子偕隨員抵長崎日人歡迎頗盛貝子等並不勾留 
[電七（東京）]  
　　日本新聞表吊意於直督日楊蓮帥之薨去是清國之損失也 
[電八（東京）]  
　　伊藤氏定七月一日由大磯起程赴韓國將訪晤韓皇 
[電九（東京）]  
　　東京政府所立各中學校外國語學校及大倉喜八郎等現己準備接待俄國學生之觀光圑該學生等現正在京都大阪受學界之歡迎 
[公電（九江）]  
　　各報館國民恊會江西同鄉會暨周邱二代表鑒廉函悉余案自聘律師速控何可觀望以免人心懸懸願進行勿懈速電復吴寄廬陳梓卿代表商工界九百六十二人泣軫 
緊要新聞 
[度支部請頒印花票北京]  
　　試辦印花税一事曾於光緒三十三年八月由度支部奏請仿照各國舉行奉旨允准旋於九月初五日奉諭旨國家歲入洋土兩藥税釐爲數甚鉅均關要需現既嚴行禁斷自應預籌的欵以資抵補前據度支部具奏研究印花税辦法當經允准惟烟害必宜速禁抵欵必宜速籌著度支部詳細調查東西各國成法迅速研究漸次推廣期於可行限兩個月内條列辦法章程奏明辦理勿得稍涉延宕欽此該部即於十一月初四日酌擬税則十五條辦事章程十二條奏奉允准通行各在案並即派員往美國定製印花票紙現己陸續由美國運到故近日又奉諭旨籌欵抵補洋土藥税自應多方籌集迅速舉行該部堂憲乃一再籌商以爲自庚子賠欵加以新練陸軍各省欵項業經竭蹶不遑此時再事搜羅實恐難於湊集惟印花税一事前奏章程先從寛簡入手但使經理得法逐漸推行誠爲有利無弊自應及時試辦以貲抵補擬即分别省分大小頒發印花票令各省一律舉辦爰於閏二月中奏請飭下各督撫轉飭藩司及地方官妥愼經理並謂洋士兩藥税釐向皆分撥各省濟用各該督撫亦應遵旨力籌抵補良策庶不至瞻顧進欵稍涉因循云云當己奉旨照辦矣 
　　度支部又議覆前皖撫馮煦及御史石鏡潢奏印花税恐多窒碍驟難舉行摺云臣等伏查臣部前奏章程地均寛簡入手疏節闊目但求略植初基以養成人民貼用印花習慣該撫原奏稱現定部章所税專在證據故爲避重就輕之司將來漸密百貨之外加印花者又當接踵而起等語似爲過慮該御史原奏稱長江運　須税十餘次再加印花税恐多重複之弊等語似尚未悉印花辦法及臣部奏定章程均應母庸置議總之徒法不能自行得人方可爲理應仍請旨飭下各督撫轉飭藩司地方官按照奏定章程妥愼試辦不得稍涉抑勒以期無失朝廷體恤商民之至意 
[汪大爕運動之末策北京] 　　 
　　汪大變因湯總理堅欲告退鄉中父老又紛紛函電交馳頗不自安遂擬奏請開缺曾陳情於某相其意欲一面自請開缺朝廷温諭挽留並代爲剖辯某相答以恐辦不到並勸其不如不退爲妙變遂改爲暫不告退（以上情己略見前報）而將借欵全案逐節辯明刋豋報紙聞中央大同報未允照豋旋以特别運動法懇北京口口口報館豋録該館雖説明照來件登載而外人己早知底藴矣 
[沈俞兩大臣注意法律上之習慣北京] 　 
　　日前　　　　　　　　　　　　　　　　　 
沈俞兩大臣與軍機各堂商議修訂法律事宜大旨謂人類通行之習慣各因其地苟反而行之則必爲人所擯斥而不相容故各地方之習慣亦有强制力含其中者國家法律亦承認之或採之爲成文法然所謂習慣有一般習慣與局地習慣之不同一般習慣可行于國内之一般局地習慣只行于國内之一部國家當交通機關未發逹時代往往局地習慣多於一船習慣我國現時修訂法律似宜承認局地的採爲成文法庶得因應而便實行俟各省一律交通法律逐漸改良然後注意一般習慣于修訂法律甚爲便利云云 
[直紳對於李德順近聞北京]  
　　直隸紳商學界因李德順吞欵賣站開會驅逐各節迭誌本報慈聞吕孫兩大臣爲調停計己派孫觀察鍾祥張直刺廣建會同紳士王觀察賢賓甯太守世福王大令邵廉胡孝廉玉孫等重勘路站以求至當而孚衆望而直紳等仍以趙家場界在西河御河之間貨物運輸水陸皆便且與京奉鐵路呼吸相通以之建設津站最爲適宜擬即備具圖説呈候督辦通商大臣核定又聞李德順在吕孫兩大臣處辭差不准後各紳商益覺不平代表谷太史芝瑞等定於日内晉京面謁同鄉京官痛陳一切并擬進謁郵部尚書 
　　直隸全省紳民反對李德順事會議數次圑體甚堅除舉定谷瑞芝李 
 
 

Page 5

 
 
　　長生温子英孫鴻伊劉孟揚等五君爲代表外又舉閻鳳閣李家楨齊樹楷王用熊李金藻紀聨榮孫鳳藻李鎭桐潘智遠王松樵解元浉曹振綱王伯辰劉恩渠顧文翰諸君爲事務員復由事務員内公推閻鳳閣爲事務長李家楨爲副事務長齊樹楷王用熊李金藻爲起草員每日到會研求對付之策 
[皖豫争礦案之近狀北京]  
　　昨日北京某報館記者訪凱約翰於六國飯店據凱云銅官山代表均非安徽人吾惟知與貴國外務部交涉隨出其現在所擬草約稱係外務部顧問官英人赫黎亞所訂中有三條云（一）銅官山礦地易買爲租（一）改原定六年期限爲三十年（一）先交五十萬磅爲租權買入金并云此約擬即日要求外務部簽押又聞外務部與英使提議中英礦案交涉己有了結之議其辦法係銅官礦約聲明作廢礦山歸中國收回自辦英商凱约翰所虧資本如數償給嗣後該礦如欲貸欵時須與英銀公司商借大概如此詳情再探 
　　初三日豫省旅京同鄉京官在中州會館集議争礦籌欵辦法議定派人前往南洋新加坡一帶招募華僑股欵並一面電告在各省同鄉盡力籌欵入股以固利權 
升允拒振之電報　　 
　　前甘督升允致上海甘肅籌振公所電云甘省旱災僅十餘州縣己蒙天恩賞撥庫幣又承各省恊助約有十五六萬之譜可爲現時振濟需如日内得有透雨能種秋禾則誠如天之福設以振餘移作别用尤辜大義士之盛心倘届時必須重煩藎盡即當電乞鄰輝允叩謝 
　　附甘肅籌振公所來函升允此電與其電奏及乞各省援助電不合處甚多即以此電而論被災十餘州縣而有欵十五六萬一縣僅攤萬金其能足乎其尤奇者謂如日内得有透雨云云藉詞以拒義振尤爲可惡夫使日内不得透雨彼時乞援豈能及乎本所現擬請海上熱心輔助者推舉一人並由本所專派一人同往災區以便調查散放不敢辜負仁人義士之熱心也 
西報譯要 
　　安奉鐵路問題擱起字林報載初十日東京電云中日兩國前在奉天開議重建安奉鐵路事宜現復擱起 
　　振貝子赴日行蹤又載同日東京電大振貝子昨晨己抵下關現向東京進發 
京師近事 
　　政府對於廢止釐金一事早經籌措謂中央集權之確立實以釐金廢止爲第一要義去冬曾向駐京各使開始會議并飭令唐少川直接開議此後各國貨品輸入但科以相當附加税不再徵收釐金惟各國政府對於此問題則謂要求解决須先將商標保護法之制定權量權衡之統一貨幣制度之一致實行後方能决定否則此事尚費躊躇云 
　　松花江自黑龍江之呼蘭府東下而至吉林臨江州與俄壤地相接江流曲折數百里之遥漁業最著瀕江士民以魚爲糧前漁業公司特派李培芝等六員調查沿江宜漁之處乃於四月二十六日俄人忽出而干涉所有三姓城至臨江州一帶截止漁業公司專員測勘江勢採擇興辦漁業之區經該員等屢次交涉不聽現己電請錫清帥設法抵制 
　　西藏帮辦大臣温宗堯日前將該大臣抵藏蒞任後辦理藏事情形奏陳略謂自入藏後各處藏民頗爲安静所有開通藏地風氣一節以先設藏文學堂教育藏民普通知識爲要素該學堂開辦事宜需疑甚鉅擬借用寺廟充作學堂以撙經費現在己與喇嘛商議允准不日即可成立至練兵設銀行等新政一時尚難舉辦俟藏民風氣稍開再當次第舉行　　 
　　日前黔撫龐渠帥電致外務部云黔省礦脈綿亘平遠縣霧山之雲母礦印江縣獅毛山之銀礦磨嶺之鐵礦曾與法人立約早己逾期作廢今法人仍欲重申前議續訂約章請外務部與法公使交涉刻梁尚書己電復該撫力拒法人續訂約章開闢礦産並希獎勵地方速爲設法辦 
　　學部咨飭督學局云查提倡女學爲當局之要務京師雖有女學數處半皆公立者應由局速行籌設女子小學堂數處務於暑假前後開辦 
　　廷試游學行引見後凡用部曹者均奉旨着按照所學科目分部兹聞該遊學生等去歲在學部考試時各報三門科學將來即於三門之内簽一門分部 
　　京師譯學館乙級生期攷例在二八月間舉行現九學期己經期滿九月間即行華畢業該堂監督邵恒濬君因第十學期期攷若在八月學生過於勞苦故提至暑假前開學後即可預備畢業刻己定於本月十一日攷試試畢即行放假 
　　萬國銀行初四日開幕此行設於東交民巷奥國公使署内係聨合各國專司理借欵與中國之事 
　　日昨吏部咨行各衙門文云恭辦喪禮之大學士世續恊辦大學士鹿傅霖因留京辦事未派恭送亦均著賞加三級禮部民政部堂官除溥民業經賞加三級外其禮部侍郎景厚郭曾炘民政部尚書肅親王善耆侍郎烏珍林紹年及承辦喪禮之内務府堂司各官員暨禮部民政部司官辦理一切悉臻妥恊俱各賞加二級 
 
 

Page 6

 
 
[官紳必需新文牘再版廣告七月增價幸速來購]  
是書去冬初版二千部未及半載如數售罄茲因各處訂購者尚紛紛不絶故特聘通人重加修訂再版已經出書分裝二十册定價洋四元本局爲擴充公益起見仍照前例减收半價大洋二元如裝布函三套加洋二角外埠加郵費洋四角以六月底爲限七月初一起照定價四元算諸公欲得此書幸勿失機會也外埠發行所保定天津（北京）官書局（長沙）鴻文書局（漢口）昌明公司中國圖書公司（杭州）德記書莊紹興墨潤堂吉林官書局奉天圖書館（山東）官書局（烟臺）誠文信（河南）茹古山房（廣東）兩廣官書局（南京）南洋官書局（上海）特約發行所中國圖書公司總批發所南洋官書局啓 
[昭代名人尺牘出版廣告]  
本局精印昭代名人尺牘現已全部印成毎部實洋四元躉批另議以答諸君雅意本局爲禆益學界起見非從漁利是以印精紙良講究格外一切文附小傳兩册尤爲特色與市間所售逈然不同諒海內諸君子有目共賞無待贅述也分售處棋盤街商務印書館南洋官書局小說社廣益書局集成公司文瑞樓文明書局江左書局世界社集古齋普及書局●望平街中外日報舘外埠分售處北京琉璃廠書業公司廣東雙門底上街時新書局漢口鮑家巷廣益書局蘇州閶門綠蔭堂觀前振新書局總發行所上海後馬路仁美里鴻文恆記書局 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊新聞 
[長元吴通籌學欵問題（續）]  
　　長元吴三邑文生柳宗棠俞武功王澄莊鴻書袁培基陳祖基張郁文俞武章朱鋆馮澤涵再上蘇提學禀生等前爲通籌教育普及禀請澈查公欵補助鄉學保存的本蒙批照會蔣吴二紳將如何更定名稱注重普及教育城鄉兼顧以實行推廣小學之初意並保存的本以策久遠之處由該紳董會同禀中所稱各議董秉公集議覆候察核等因仰見大公祖注重小學維持公欵俯采芻蕘集思廣益之至意捧誦之下欽感莫名生等理應静候蔣吴二紳會同議董公同集議覆候核辦何待續陳惟聞蔣吴二紳曾於閏二月二十日邀集各議董公議一次當時各議董有因事不克到者有意見未合者未能即時公同議决因有緩期再議之説嗣亦未聞續議方謂蔣吴二紳公正明逹懔遵部章必籌盡善各議董大都鉅紳熱心公益亦萬無徇情取巧緘口不言之理度以事關重要必應審愼周詳方可議覆遲遲不决殆由于此乃忽於三月中旬申報新聞報載有長元吴學務總滙處呈覆稿文其中屢言與議董公同議决顯與事實不合兹就報载呈稿中所列三端準之憲批有名正言順無待遲疑者有酌盈劑虚急宜補救者分條列説謹爲大公祖縷晣陳之一更定名稱必應遵章也據前長元吴學務公所第二期報告有公呈撫憲請改長元吴學務公所爲長元吴學務總滙處免與提學使署相混於九月二十五日奉批如呈立案云云嗣後由前升憲周查照定章以另立名目恐礙部章詳奉前升撫憲陳批示將長元吴學務公所改爲勸學所以昭劃一等因照會彭紳等在案何以歷期報告並未提及並未聞激議董議覆則此事不獨生等未知即號稱議董恐亦未必人人皆知故生等前禀但就事理而論謂不應多此駢枝及奉鈞批姑悉學務總匯處之名稱早經飭改隐蔽至今尚於覆呈内堅言名稱無碍又言未克遷就殊不知於部章之外另立名目終非所宜覆呈既稱凡教育會勸學所需用之欵源源接濟曷嘗畛域稍分可見學務總匯處雖欲離教育會勸學所而獨立究不能置教育會勸學所於不問則曷不名副其實竟改爲勸學所安在其未克遷就耶覆呈又稱田租房租典息等項有與藩署直接者有與府縣行文者未便以勸學所之範圍强爲析置其意蓋謂勸學所三邑各設一總董各兼縣視學員若令經理地方大宗公欵勢必分而難合似可於勸學所三總董之外另設經理勸學所公欵绅董正副二員所有公欵照章應供勸學所之用將現有之學務總滙處更名長元吴勸學所公欵收支處如此則名正而義洽查教育會應與勸學所聨絡一氣此項公欵既歸正副經董管理其支配應用隨時會同教育會全體會員公同妥議方無專恣之嫌是名稱之必應更正有斷然者覆呈乃謂弗尚紛更誤矣此生等所謂無待遲疑者一也（未完） 
[浙撫代浙紳請建三忠祠北京]  
　　浙撫增中丞奏稱竊據在籍紳士朱祖謀陸元鼎濮子潼湯壽潜龐元濟張元濟劉錦藻楊晨潘鴻陸廷黻盛炳緯沈衛邵章孫智孫廷翰吴震春丁立誠高雲麟姚漢章鄭志虔胡煥張蔭椿徐宗源沈鈞儒葉景萊楊復褚成博王慶甲王鈺孫林丙修顧文藻許台身章廷綸陳豪王廷揚顧浩陳教第陳逹常楊振鎬朱丙炎周慶雲金承樸聨名呈稱本年三月二十日内閣奉上諭朕恭讀光緒二十六年二十七年迭諭旨（己録前報）欽此伏念故兵部尚書徐用儀吏部右侍郎許景澄太常寺卿袁昶同隸浙籍志節凛然褒榮己錫自朝廷矜式宜垂於鄉里矧值末流澆靡時局艱難尤在立名教之大防俾共識人臣之正軌兹既銜恩泉壤固宜致敬梓桑揆諸古者没祭於社之文實出義不容己用特公同籲請擬於省城西湖地方建設專祠等情環懇請奏前來奴才查己故兵部尚書徐用儀等學識袁大志慮忠純當羣言淆亂之時定百折不撓之氣直言讜論洵足昭示來兹亮節孤忠允宜特隆典禮蓋聖恩既予謚表章而臣節益聞風興感該紳等敬恭桑梓重文章氣節之存景仰風徽冀俎豆韾香之報聨名呈請同出至誠合無仰懇天恩俯念己故兵部尚書徐用儀吏部侍郎許景澄太常寺卿袁昶忠藎可嘉准於杭州西湖地方建設專祠以表忠貞而昭激勸五月初五日奉硃批該紳等捐建該部知道 
[新撫瑞莘帥復蘇紳電蘇州]  
　　商會轉潘尤蔣吴吴王張倪諸君公鑒承電賀感愧交集北十二日赴甯謁午帥籌商地方應辦之事回滬後即當來蘇接篆新政推行當竭心力尚祈劻助俾無隕越尤所私企澂蒸告 
分類新聞 
[政界]  
[警道嚴定開會限制江西]  
　　贛省巡警道張玉叔觀察以學界遇事動輙開會籌議抵制日前巡警北局楊大令亦因責打違警投考學生居然宣布傅單開會籌議經林貽書學使會同巡警道派員調息始寢其 
 
 

Page 11

 
 
　　事現警道擬將開會風氣嚴定限制詳明撫院以後無拘各界開會須前三日報道認可准行以憑派員彈壓而示限制 
[贛省設立高等審判廳之籌畫江西]  
　　贛省大吏籌設高等審判廳一事本擬以九江鎭行台爲地址後因勘得該處地址不寛不敷建造之用現議將按司獄衙門勘量横有三十餘丈深有十餘丈且該署又係閑曹亦不覊禁罪犯附近臬署堪爲建造審判廳之用不日即可委員勘估繪圖核行 
[研究自治之一班揚州]  
　　揚屬邵伯鎭自治宣講所係由甘邑當選人張君鶴第提倡特於五月五日開第一次成立會紳商學界到會者五百八十餘人來賓濟濟秩序謹嚴頗極一時之盛未開會以前曾邀集公正紳商會議兩次公决暫假商會爲宣講所取其適中也現當開辦伊始各講員須先互相研究然後再行漸次推廣故擔任宣講時間暫定一四七日云 
交涉 
[淄川洋人不規則之行爲山東]  
　　淄川縣民孫元厚向在河窪莊旁設立香磨四月二十一日早晨有馬莊礦務公司德人三名在伊磨南用炸藥轟魚致將石堰轟塌一叚孫元厚向前理論該洋人竟致用武手持鎗杆毆傷孫元厚昏暈倒地凶暴情形令人髮指有詳該洋人跟僕塲目睹可證經孫元厚之予孫覃魯赴礦務分局喊禀當由委員馬叅軍函縣騐明傷痕並禀请飭勸業道核辦 
[籌議釐定粤桂滇三道界址廣東]  
　　陸軍部以桂粤滇三省邊界均與越境接連而區域之廣尤以滇桂爲最查桂邊向以邊關滇邊向界河道爲界惟自甲申而後界限久未清釐以致日前亦有官弁離越界限滋生交涉之事且值此匪黨猖獗營隊林立而越邊又加增兵隊之際尤應詳細妥定以免悮會應一面由該督撫將該管界址及交界之限分晣查明通飭文武一體查照以免悮會一面由部與該使妥議釐定以重界務刻己咨粤查照 
軍界 
[查無革黨製械廠廣東]  
　　湖南岑撫前因緝獲革黨何用九搜出書據飄布及供出革黨人數甚夥並稱有同黨陳大富等廿餘人現匿連州台家洞地方設有鐵廠製造槍械碼子各件曾經運出數千交各黨運往應用故特由岑撫密電粤督查辦兹統帶吴宗禹日前奉電會同連州蔣牧不動聲色馳往該處查辦詎四處均無鐵廠無從拿緝業己據情禀覆督院電咨岑撫查照 
學務 
[八旗實行强迫教育鎭江]  
　　變通旗制處以刻值變通旗制預備立憲之時尤以教育普及爲入手之策現己决議嚴定章程實行强迫教育以期各旗子弟具有普通智識而爲實行立憲之預備因特通飭各省駐防一體遵照昨京口副統奎統奎統制己奉文遵照矣 
[南昌教育普及辦法江西]  
　　南昌縣鄭覲侯大令出示曉諭興學辦法略稱案奉上憲通飭城鎭市鄉等處應各興辦族學以收教育曾及之效而立地方自治之基查南昌市鎭共三十五處之多居民鄉村共二百零九處之廣而成立族學不過十餘所亟應責成各處紳董族長迅速興辦不舉辦者即罪其族長學齡兒童不入學者即罪其父兄並酌定條規如後（一限期）自出示之日起限一月内各鎭市鄉村將籌辦方法來縣報告（一學區）凡族大者自一區以至數區不等族小者聨合他族共爲一區（一學區）凡各族祠宇均有公費各村又有迎神演戲賽會建醮各費一律提撥（一罰章）示期一月内將辦法報告如有逾限不辦不報者罰錢四十千文族學成立如有兒童不入學者將其父兄處以（三千） 
文以上至一百千文）罰金以家之貧富爲斷祠宇公費如不肯提撥者即令其族長照數認罰如族丁阻止准其族長禀究迎神演戲賽會逋醮各費如有不肯提撥者除另拘案究懲外仍照數充罰以上罰欵均撥爲學堂之用 
實業 
[電飭速辦出品恊會南昌]  
　　江督致電贛撫云南昌撫台鑒接傅道巧電悉貴省物品總會煩我公主持傅道籌辦業己成立感慰實深九贛出品恊會景萍瓷煤出品恊會仍希鼎力提倡轉飭速辦並飭傅道知照爲荷 
[籌議糖捐落地税問題安徽]  
　　蕪湖商會爲請緩辦糖捐事禀皖撫電云糖捐一案落地捐二錢雖勉力承認而辦法仍多窒碍己於本月初旬禀陳在案蒙憲批仰牙釐局迅速核明詳復飭遵又奉督帥候即咨請皖撫核飭牙釐局查明妥議詳復飭遵各等因今牙釐局雖奉此次憲批尚未詳復而蕪湖糖捐局竟先出示開辦羣商疑懼伏乞大帥迅飭牙釐局妥議詳復并電飭蕪湖糖捐局暫緩開辦以順商情而免窒礙 
[曉諭機工不准停工蘇州]  
　　蘇垣紗緞機匠聚衆要求工價一事昨爲長元吴三縣訪悉特出示曉諭略謂機匠聚衆罷工迭經示禁拿辦有案近聞省城機匠又藉口銅元紛議加價要挾情事難保無業遊民從而附和希圖擾害良善除訪查密拿外爾等務各安分營生母聽匪徒煽惑致罹法網如敢故違定行提案照例嚴辦 
雜記 
[朱觀察亦有人紀念者蘇州] 　　 
　　己故淮揚海道朱觀察業於日昨 
出殯儀仗甚盛路祭紛紛執紼相送者甚衆其靈柩暫行寄厝婁門昌善局回吉即至曹家巷新宅内惟是日適逹大雨天不做美耳又觀察督辦牙釐局時前後幾二十餘年宦蘇己三十餘載故蘇省候補官員或爲觀察之親戚或爲觀察之私人及門弟子甚衆其平時受觀察之私恩者往往爲其偵探故巢穴甚固信息較靈其辦理捐務精而且刻商界恨如切齒近有候補官吏連日聚議談論咸歎息蘇省失此能幹之大吏頗爲 
 
 

Page 12

 
 
　　可惜甚且有放聲流涕者蓋觀察在蘇情形既熟例案素諳且心思機械日出百變凡遇有鋒厲之撫藩到任一時候補官吏往往慫恿觀察出而應付滔滔辯論力與之抗撫藩卒亦莫可如何云 
[皖省經濟之一斑安慶]  
　　皖省陸軍小學堂開辦之始所需經費係由籌議公所在於賠欵案内抽收米釐盈餘項下按月撥接接濟現該公所所收米捐虧短甚鉅該所無從籌撥該堂四五兩月分總兩以至差役薪工均未發放迭經該堂汪總辦瑩詳請籌欵接濟無如飭司議覆萬無可籌聞節前己由該堂收支員向裕皖官錢局暫借銀五千兩以濟眉急説著謂恐將來不免半途停辦之虞云巡警道卞觀察近以警費支絀迭次詳請撫憲飭司撥欵濟用現己將及三月所有公所各科員及各區區官弁記等之薪金均未發放一時各該員有典衣者有質哭者頗爲愁困先是各區之路燈概由巡警担任近因無欵接濟飭各區官會同當地紳商妥籌各補月捐數百文數十文不等以爲路燈之需經紳等遵允挨户寫捐總十區計算捐數除去路燈費開支尚有盈餘卞道擬欲再向商民每月加捐若干以充巡警衣履等費一時商民聞之僉以無厭之求均起而力拒云 
[浙江各處水患情形浙江]  
　　浙江自三月初旬以後雨水稀少大有旱乾之象及自四月十七日起連日大雨省城内地勢較低處如運司河下鬭富三橋金剛寺巷學官巷等處均成澤國時漲時退上江等處山水暴漲江水泛濫船隻己爲之停行錢塘江面浮屍飄泊有如鳧鴨屋材噐具隨流而下水深溜急各船户亦束手坐視不敢撈取各處田畝之己種者大半均被冲没未種者更無從下手至於坍墻倒屋之事更不一而足紹興諸暨縣地勢頗低前月二十四日大水情形己誌本報二十四以後時有大雨水未稍退并且加盛即如地勢較高之王家井一帶亦均淹没房屋而田地更無論矣前月初旬米價每石四元七八角現己漲至六元四五角兹悉蕭太守致省城各紳乞賑書云諸暨自前月十九連日大雨洎二十五而河堤被决一片汪洋早禾無望豋舟者自城堞下小民蕩柝離居並有淹斃人口情事房屋倒坍不計其數市面亦停弟三十日冒大雨渡江一面勘江海各塘一面派委前往該邑查勘昨據楊令禀報詳細情形即息借莊欵二千元發縣以工代賑惟是被災甚廣杯水車薪現正設法宣導堵塞决口救災如救火特專人飛告務乞鼎力援助錢塘縣瓶窰鎭東瀕苕溪月初溪水汪洋暴漲五六尺居民房屋全行淹没最深者幾及樓板淺者亦一二尺其未被波及者闔鎭之内僅極高處四五十家各商號閉門樓居停止交易行人來往即在街上行舟聞該鎭每歷數年必遭一次鎭之對岸即苕溪之東險塘高峙水與塘平大有潰决之勢該處紳民集衆搶護塘得無恙惟下游有折陷之處共約四十餘丈初四五日水漸退入湖郡不意初七日以後水又加漲云 
清談 
[楊士驤一]  
　　方在監辦憲政之際而節中人老之以患病聞者六人各省督撫之以患病聞者四人輕者愈重者死今直督楊蓮帥己繼蘇撫陳伯帥而死矣 
　　蘇省籌辦諮議局最先議員己如期選定而輔佐江督督率有方之蘇撫且死直隸籌辦城鎭鄉地方自治獨早省城及商者四人輕權有時而督進而張助則議員不妨自督自判廳亦最先開辦而從容展布先天下而籌辦之直督且死嗚呼死者己矣北洋爲首要之區一切新政俱應爲各省模範是所望於繼直督之任者 
楊士驤二 
　　蘇撫死未旬日也而直督楊蓮帥又逝矣官界誠多故哉 
　　蘇撫何如人直督何如人蓋棺己有定論且不嘵舌則試論繼任之蘇撫與繼任之直督繼任之蘇撫即前任之蘇藩也其在任時以辦理清鄉著前任之蘇潘即再前任之上海道也其在任時以辦理外交著是由而道而臬而藩不數年間而擢至巡撫其稍有不滿於人意者惟此主張徵銀解銀一事 
繼直督之任者現尚未有人或曰魯撫袁海帥也或曰川督趙次帥也而本館所得消息則以江督調補而先由那相署理然未有明文難以臆斷未知其與從容展布之楊蓮帥優劣如何記者將拭目觀之 
解其不可解不解其可解 
　　論者欲誤會逕誤會耳欲强誣逕强誣耳欲充其心目中之政黨逕充其心目中之政黨耳何必曰反對諮議局研究會 
　　論者曰（不知國民者何人非議員者又何人而又强爲之區分也）推論者之意必謂非議員即國民國民有參預政事之權則無論議員非議員苟爲國民苟爲研究會皆可加入不必辦研究會之性質混合研究而己在此其説或亦有特别之見解然記者所謂非議員對於加入混合議員非議員之諮議局研究會會員而言所謂國民係指非魯員之一般本省人民而言若謂不當强分則凡屬本省人民無所謂選民無所謂居民并無所謂議員與非議員皆可直接行使其參政權有時而督進而張助則議員不妨自督自進自張自助有時而諮議局開會則非議員皆可各預各到各議各決何也同爲國民不當區分也此實論者之卓見而横五洲亘萬國乃有此特别之國民參政權記者識陋誠百思而不解 
　　論者又日（不知所謂輿論者竟獨發於議員之一部我國民非惟無參預政事之權并無參預輿論之權矣是則可謂重視議員者矣推論者之意必謂在一研究會而非議員北此區區者不得混合其間則主張者輕視非議員己甚而非議員太苦遂以峭刻輕挑之筆發爲聳動國民之詞借大帽以壓人而行且自遁磊落丈夫似當不屑要新研究會章程脱稿於複選舉以前其時議員未經舉定故不論將來是否被選皆可爲會員又其第一條以聨絡全省紳民研究關於諮議局之職任權限以爲輔助議員之機關爲宗旨是當時　定明明爲輔助機關即第六條職權所謂預備議案者乃一般紳民所應預備若至議員既定之後則就諸案論議員有議員圑體之預備一般紳民有一般紳民圑體之預備質言之即議員應設一研究會一般紳民另應設一研究會一爲代表意思計一爲輔助議員計相資相助殊塗同歸以各謀地方之幸福記者之希望在此乃前日開會到會者咸注重於預備議案既以預備議案爲前提則核與當時所定之意程情勢己異似宜重行規定以明本會之宗旨俾議員不致自立於輔助之地位非議員不致縮小其應得之權限而另定一混合研究之章程斯爲合宜今既不另定則輔助歟預備歟性質複雜無論議員地位未宜即非議員亦未便驟與何也章程爲意思之標準章程離奇則意思礙難表見也論者不主議嗣非議員之各設研究會而第以不入貌合神離性質複雜之研究會謂爲無與參預輿論之權一若全省止許設一會而不容有非議員純粹之研究會者記者識陋又百思而不解未完 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉開票]  
　　浙江（嚴州建德） 
建德初選當選人七名何錦霞四十八票宋品芳三十八票方型三十三票包汝濟六十二票畢錦元五十六票蔡汝榕五十六票鄭帶四十一票　　又（衢州常山） 
　　衢屬常山縣初選當選人名票數前載略有不符兹再補録初選當選四人再選當選五人共九十足額徐式圭六十二聶日培四十二徐國霖四十一何生謙三十四胡寳琛一百二十三余夢齡八十五徐廷熊八十四徐丙夑七十一詹鳳藻五十四候補當選三人王用予五十一徐用壽四十四徐希俊三十四 
　　湖南（長洲湘潭） 
湖潭縣分配當選人四十一名核計投票人總數三千五百八十名每選舉人八十六名得選出當選人一名以得數之半爲當選票額每名須有四十三票方得當選計開實在投票人數第一區四百八十名第二區一百九十一名第三區四百零八名第四區一百六十名第五區五百四十六名第六區三百七十九名第七區二百七十七名第八區一百八十七名第九區五百零四名第十區四百八十九名統計三千五百八十名己由王令榜示又示云三初選區於四月二十四日在城内思敬堂會同管得監察各員紳舉行開票除當選人唐業洵等共二十名外尚不足額人數二十一名應再行尅日分區投票以足定額計開（票數略）唐業洵王木鏊易湘清黃湘隆何抒藻曹作弼宋增馨余澤腹彭鶴年翁壽籛徐承基楊宗壤唐炳煥張人鏡王兆璜王家梓周揚鷹郭文勲周翼崧易沛霖又示云本初選區此次開票其不足定額之二十一名例應遵章將次多數姓名加倍開列榜示各投票區再行選舉以足定額爾原投票人等務各遵照後開次多數被選舉人四十二名内補選足額不得出此範圍以符定章計開共四十二名（姓名略）票數四十票起十五票止 
　　貴州（安平） 
安平開票曾誌本報除羅朱陳三君外尚應出初選當選人六名己由傅基虞大令照會管理監察各員召集有選舉權者在中區另行投票滿額者爲黃桂森孫錫璋劉在全趙怡李緝熙徐執中 
[官長設立]  
　　江西萍鄉贛省籌辦處於五月初三日致萍鄉縣司選員李任庚函云頃奉撫憲函諭司選員李任庚至萍鄉縣始欲假寓縣署繼索事務所備四人大轎拜客此等舉動眞堪恥笑查司選員名單該生係高等學堂卒業當亦志趣高尚何竟思想庸陋如此應由處耑函嚴行申斥等因查此次所派司選員均係以本地方之人辦本地方之事原冀屏除習氣奮够從公該員萍鄉人也對於官長及地方父老紳士自宜恭敬盡禮和平襄辦若因司選之歧輙以委員自命殊非礪行之道亦非本處所望於該員也 
　　宜春南昌諮議局憲鑒宜春五月初一日投票初五日開票善禄禀　　贛縣南昌諮議局憲鑒據章程初選被選作爲無效有更章否乞電復贛縣良禀贛縣汪令電悉教員初選被選有效己詳初選告示諮議局江印 
[預備舉行複選舉]  
　　浙江（杭州） 
　　浙省複選舉投票在六月初一日期限甚促所有複選投票事宜己由杭府複選監督卓太尊商定借用中學堂校舍爲複選投票所取其地成省城中央且彼時暑假該校舍均空曠可用云 
本埠新聞 
[江蘇教育總會開會報告辭]  
　　初十日江蘇教育總會開談話會紀事己録昨報兹將楊月如俞子夷周介藩三君報告攷察單級教授之心得録左 
　　報告辭一（楊君述單級教育之概要） 
保恒等由本會委赴日本調查單級小學自愧學識淺陋兢兢焉懼不克負荷東渡之先三人集滬研究一月抵東後叅觀各學校之實地教授間訪彼邦教育家晣疑問難歷時三月理論與事實互相印證略窺其組織法之内容覺吾國研究單級教育實爲目前切要之圖葢單級教授與普及教育極有關係東西各國之所以能教育普及實由鄉村之多設單級小學今略述單级編制之利點如下凡義務教育之旨趣與其使少數兒童受完全教育母甯使多數兒童受國民必須之教育而籌設學校宜顧及國家財政與人民生計吾國上下交困今日興學伊始經費己多竭蹶將來實行强迫教育設校愈多費用愈大籌措愈難若編制單級則設校雖多而地方之擔賆教育費不至甚重此單級之利於地方者也學校之任用教員與其濫而多母甯精而寡單級學校可淘汰庸弱之輩而以所省之費分潤得力教員使安其職務高其品位如是則教員之心力專一而學校事業可以漸次發逹此單級之利於學校者也或疑單級學校以一教師兼任全校事務爲教師者母乃太苦不知單級教師形骸雖似勞苦而精神則快樂多多矣上無校長先輩之掣肘下無同僚後進之傾軋獨斷獨行自由不覊既足以實騐教育之理想又足以磨練自己之人格西暫有言曰單級堂校者養成眞正教師之高等師範學校也且校内生徒率爲上著一地方之教育權盡在掌握之中種瓜得瓜種豆得豆與人爲善其樂無極此單級之利於教師者也或疑單級學校授課太少妨礙兒童之智育不知此即單級學校之特長葢今之教育大抵有偏重智識及但知注入不顧融化之弊若單级學校則智識不患其偏重而教授之際更利用兒童自動課業以互相補助自無不融化之弊且校内教師祇有一人師弟之間情誼深而親炙久訓育之功更非多級學校所可比此單級之利於兒童者也以上四端皆就單級學校大體言之吾蘇省地勢 
 
 

Page 19

 
 
　　平坦鄉僻之地村落疎散兒童通學不便生徒寡少編制單級最爲相宜各府廳州縣之任教育者苟能研究而倡導之實與教育前途大有裨益至於單級教授之方法非數言所能盡且在東京時編有單級教授法一書將由本會印行不復贅述 
[劃分自治區域之周折]  
　　總工程局禀陳滬道略云辦理城廂自治必先劃定區域上海城北即是租界若但以城爲限而置租界於不顧是棄我之土地人民也而欲連合租界則非我權力之所能及董等曾邀集地方各董公同集議咸以我之行政權雖不能逹於租界而選舉區守不可不連租界在内今閘北爲租界所間隔宜以閘北地方合作城廂區域以爲包含租界之計又江境廟區與城外西南區按壤而斜橋以西之路權亦有不我屬者該區各董亦願與城廂相合以期聨絡此次選舉即以閘北及江境廟各區合爲城廂區域如蒙准行應懇憲台申明以上理由移請巡警總局查照實深感禱 
[預備護送使節]  
　　赴美專使唐少川星使擬於日内乘坐新濟輪船赴津滬道蔡觀察擬派滬軍營鎗隊四十名護送上輪惟弁勇攜帶鎗械經過租界照章應由領事發給執照方無阻礙兹聞觀察己商准法總領事巨君塡給執照送道轉給矣 
[禁閉烟館之紀念]  
　　今日爲上海城廂内外禁烟館之第三周年南市商圑公會各會員議在商務分會特開大會以誌紀念 
[源發米店兩次遇盜]  
　　浦東二十四保七圖楊師橋鎭源發米店於上月二十七夜被盜二十餘人撞門入内將事主陳端岩之子蘭生拒傷至今尚未全愈詎前晚九點鐘又來盜匪二三二人明火執仗將該店工人沈衡山用蔴繩縛住手足禁勿聲張陳蘭生聞之立即逃出後門報知附近防營出隊追捕追至周家渡口始將盜匪擒獲一名帶回營中聽候解縣蘭生回店後逐一檢查計共失去銀洋二十一元銅元數十千衣服百餘件昨又偕該圖地保到縣報請勘緝矣 
 [P招摇撞騙之總辦 
　　蘇婦徐陳氏迭控王益齋冒充江西鐵路總辦以荐伊子生意爲由騙去洋二千元昨晨由探將王提獲解至公共公堂請爲究辦氏供王自稱江西鐵路公司總辦兒子永康由伊薦爲司賬每月薪水洋八十元詎在王處二月無事可做所有洋銀二千元係於光緒三十二年八月二十九日取去是年歲底王稱入都賀年一去不回今始濳回上海經婦人訪知下落控奉提案務求究追訊之王供昔年曾爲江西鐵路公司驻滬代表氏子係由趙姓荐至公司所借銀洋當時立有契據並非誘騙求察判王還押候原告於禮拜三將借據呈案再核 
[續請頒發烟照]  
　　本縣田大令奉蘇省禁烟總局頒發吸烟牌照一萬六千二百張當即送至拒烟會請爲發給該會董事以上届設局報明有瘾之人共有二萬二千零二十八名除去續報戒斷及出門病亡者約計不敷五千餘張業己禀知縣令詳續發矣 
[商務分會選舉議員]  
　　南市商務分會今届第四次選舉議員昨己分佈傅單令各業如式塡定限本月十四日以前一律投筒再行定期揭曉聞每業至多以舉出三人爲限 
 [P欠繳牙税之護符 
　　徐源順張顧氏均在租界内開設柴行因欠繳牙税昨由上海縣差蔣升將徐與氏一併移傅到廨讞員寳大令以案關税務擬即送縣訊追而英副領事布君以租界向無牙税不允送縣判徐與氏一併開釋縣差留廨候函致上海縣再核 
[頒發官印紙張]  
　　南洋印刷廠官印紙張紅白禀帖正副狀及命盜案正副狀保狀又民間所用之合同借票婚帖等格式現奉頒發到縣昨由田大令移送總工程局照式行用 
[商圑公會選舉職員]  
　　南市商圑公會應舉新職員己於初十日舉定（司令長）邵馥初（總司令）江榮儕（中隊長）朱少沂（叅謀長）蘇筠尚（叅謀員）蔣伯雲黃襄君倪筱園周采臣（執法長）邵馥初（執法）鄭品南陶叔言（書記長）蔣伯雲（書記）陳顯庭葉景樵（幹事長）黃林福（幹事）邵芸卿包榮堂姜楚三孫守伯沈子卿郁仲榴 
[奥國捐募海軍經費]  
　　駐滬奥國領事昨奉政府諭令分發傅單向寓滬奥商募捐海軍經費爲購造軍艦之用 
[美領定期回國]  
　　駐滬美領事韋爾德君因事請假回國定於禮拜六乘美國郵船起程 
[城内]  
　　姘婦作崇○張德炳之妻王氏去年與夫反目於七月間私投濟良所九月間由所函送城内一路巡警分局判送普育堂留養在案前日該氏具禀據稱現己知過情願回家但丈夫聽信姘婦之言求請將夫傅案限將姘婦斷絶免再唆弄等情游正巡官准即飭傅張德炳到案限於三日内斷絶姘婦領妻完聚 
　　懲辦竊賊○巡士劉得標查獲積竊黃金玉解至一路巡局訊究判曹三百板枷號三天發犯事處示衆期滿送改過局収押五月　　道批三則○李秋泉禀批如果張耀增判押時確有挽入出理再行核奪之諭則現在事己理了由原告禀請保釋自可核情照准何以捕房措不遵案訊釋仰公共租界會審官迅即查案會商領事飭遵至該廨判押捕房人犯前被改押西牢曾經批飭力争在案何以現仍一任擅押不照判諭辦理并即據理切實理論具報均母延違陳炳生禀批陳阿小因案判押係在本届恩赦准免之列業據上海縣彚案通詳批候憲示遵于矣者即知照章文藻禀批來禀所叙情由核與前禀忽出兩岐應著遵照前批將實情逕赴寳邑呈明母得多瀆抄黏附 
　　一路巡局批詞○商民汪顺興等禀批查德隆膏店主許竹平不僅収賣賊贓實有中竊事情碍難姑寛所請保釋之處着不准行民人唐曉峰禀批據禀少子守梅濫食洋烟屬向大次雨子滋擾又復拆賣門窻雜物一經訓斥即聲言放火殺人因其曾充探夥横行無狀該民年老無可如何懇謂飭提究辦等情前來仰候指提嚴辦以重倫理面端風化醫生許藹春禀批所禀是否屬實仰候飭提鴻雲堂扇子店主詹祥隆及尤承烈魏元林等一併到案質訊以憑核辦職員沈宗約等禀批禀己悉查衛姓坑廁現由地方紳董勸允給還地價洋五十元由本局於罰欵項下如數拔給飭令即行塡除該地歸公母庸再請押拆仰即遵照職員朱澄昱禀批據禀徐厚齋欠租不付懇請究追等情前來仰候飭甲前往開導如數付給否則提案究追押遷不貸 
　　官事○巡防步隊管帶吴保恕昨日到道禀知於初六日交卸海防同知查燕緒禀知赴大羊山會哨二路三區副巡官南洋巡警畢業生鄒高岱禀謝調辦四路三區副巡官差 
 
 

Page 20

 
 
[南市]  
　　淫伶姦拐○住居南碼頭之石匠張和尚患病臥牀其妻張氏私與伶人李生貴同至小東門外遠來小客棧姦宿李擬拐至鎭江適被和尚之友崔光耀撞見扭至南區解送工程局經陳副裁判傅同張和尚訊明情由判李戒責三百下發押改過局三月張氏戒責一百五十下交本夫領回管束 
　　敗家之子○浦東人李新貴年僅弱冠不務正業與西門外昌壽里陳顧氏之女私識迄己四載兹李在家中竊取伊母之珠簪珠騎心等物被顧氏女匿去向討不還致李情急投報某包探請爲追究該探見甚狀類不端詰知前在久大莊竊取鈔票一百五十元又竊成大衣莊綢衣十件羅漱石家洋五十元胡粟香處洋三十四因俱有戚誼匀未追究當即將李解至工程局訊供不諱判留候其母到案領回管束一面飭提顧氏女到案追交贓物 
　　不應推諉○鼎茂小錢莊執事李善甫控正和莊夥劉子橋代愼興絲線號主徐端正將田單抵去銀四百兩延不贖還一案昨劉將徐尋獲扭交工程局請追徐供與朱道廣合開愼興店業朱供己於去年拆股劉呈出徐朱將原籍田房推抵草稿陳副裁判以徐朱兩人中應推諉判交的保赶緊贖出劉仍幫同料理 
　　凌虐學徒○廣東小孩王阿飛在虹口北四川路逢德里方阿帆之皮鞋店内習業被虐逃出在南市迷路當由巡士帶　工程局留候其師認領 
[閘北]  
　　裁撤巡長○四路一區週番巡長劉澍虧負公私各欵洋三百餘元濳逃無蹤昨由蕭巡官牌示飭將週番巡長一缺裁撤另以巡士高人駿選充週番巡警着於訊案時在堂録供以備查考 
　　釁起閲竊○王開軒王開漢兄弟二人前日争論互毆開漠之子鳳生幫同行兇以致開軒傷及頭額旋即扭至四路一區喊控經蕭正巡官提訊判開軒自行醫傷開漠還押限交其子鳳生核辦 
　　情節可疑○泰源永銀爐失竊失銀一案昨由四路一區肅正巡官提該爐管作周元增到案研究據供是日有王如生亦曾來過出事之後小的將伊看守在家一晝夜後被逃遁四尋無著巡官以周不將王如生父案私自看管復被逃去情甚可疑判周還押限五天交玉如生到案覆訊澈究如違比追 
[英租界]  
　　是否串騙○掮客華逹榮騙取裘雲記膠布二箱賣於茂裕號主徐荷生得銀三百十兩逃逸由探將其妻王氏解廨収押在案昨由捕房將徐及轉買之謙益祥賈桂順祥裕公郭平候一併傅至公堂請究原告投稱所有膠布二箱計銀四百十兩由華逹榮取去賣於徐等祇售銀三百十兩似係串騙求究徐等延律師到堂代辯判賈郭交保華與王氏還押帶回捕房交四百十兩人銀並保候補提人誣再訊 
　　藉端騙洋○徐紀林控唐東蘭藉包索欠欵爲由騙去洋一百元昨日由廨復訊判唐限押七天繳洋如違究辦 
　　華捕兇惡○吴阿三等因與李阿金打架昨晨由廨訊明判吴等各押三天詎楊樹浦捕房四百八十一號華捕將吴上銬時因吴伸手稍遲猛力掌頰襄讞王大令以該捕在堂打人寳屬藐視官長立命該捕到案查明號數着於禮拜三到案聽候訊辦 
　　家庭變故○老婦張氏控子張海生與媳林氏違忤一案昨由捕房將張海子夫婦解廨海生供母親聽兄唆使來案控告小的夫婦並不違忤求察判押候伊兄到案訊核　　繳還身價○張慶祥誘拐粤婦王阿月之買女阿寳賣於奚楊氏爲媳由探查獲解奉公堂判令押交身價洋一百十元在案昨日復訊張繳洋八十六元判女交氏具結領回不准虐待其洋暫存户部銀行爲阿寳存儲生息他人不得坛取張押滿二月再行開釋　　能否管束○胡武氏控被夫嫂胡張氏刀傷腿際一案昨經公堂復訊中西官以武氏傷巳全愈判張氏交保具安分切結交其夫胡阿三領回管束 
　　男女無恥○王紀良控無錫婦人高巧雲捲逃一案昨由捕房解廨訊究王供向與高婦姘識現該婦又與吴恊熙私識將物藏匿吴又冐充該婦之舅父恐嚇圖吞求究高巧雲供前在小東門内洗衣度日王在小東門外新寄園烟間爲司賬被伊外誘成姦初居客棧後在南市大東門賃屋居住嗣王因生意停歇烘騙婦人至無錫營業將氏之衣箱等物悉數搬往他處向索不還求追訊之吴供詞含糊中西官以男女均屬無恥判即將案注銷物存捕房准各搬取己物 
　　不願爲娼○雉妓竺姜氏不願爲娼奔至濟良年昨晨解廨請訊判交其夫竺義和具結領回以後不准賣娼 
　　揑帳騙銀○西洋某商人控王霞同峰揑帳騙銀昨經公堂傅案判王交保候訂期會訊　　醉漢負氣○陳順富前晚酒醉在途胡閙由捕拘入捕房嗣因被因押各犯任情欺侮陳與争鬭將門擊破旋即存洋保出昨晨由探解廨訊究判陳賠償修門費洋五元另再罰洋一元充公 
　　欠租収押○新沙遜洋行控馬良功欠租不付昨晨由探將馬及保租之徐虎臣一併解廨押候禮拜三訊追 
[美租界] 　　 
　　西人滋擾○百老匯路九百五十七號雜貨店前晚來一酒醉西人任情滋擾擊碎玻璃窻旋即鳴捕拘獲解入捕房押候究辦 
　　女孩被拐○茂海路侯步坤家前晚被匪拐去八歲女孩一口昨報捕房請爲查追 
　　貧病交迫○馮阿貴貧而且病倒臥路上由捕車入捕房飭送公廨請爲安插 
　　攫取衣包○昨有匪徒二人在百老匯路攫取王阿浩衣包逃遁由王報捕派探查緝 [L法租界> 
　　無力罰洋○松鶴樓茶館主董阿慶前因違禁開唱寜波花鼓戲由廨判罰洋三百元押限措繳在案昨日覆訊因董無力遵罰判改押捕房二月完案 
　　跡近謊騙○販緞商人徐金生前被同春和帽子店股東桂元良賖去貨欵洋三百二十一元五角未幾店即倒閉人亦避匿迄今己閲半年始於前日拘獲解廨請究桂供係是店夥並無股本東家李元昌不知匿居何地徐之貨欵當時並不經手求宥徐供貨由桂來賖去實屬有意謊騙求究判桂収押候查明核辦 
　　無端辱罵○某氏婦被復奏馬車行小馬夫傅阿桃無端辱罵控奉公堂將傅拘案中西官以傅年輕無知從寛判押捕房三天　　是否幫工○楊紀氏于去年十二月間逃出始於前日由氏兄紀雙喜在徐家匯某剃頭店内尋見即同氏姑楊蔣氏將紀氏及店夥許了頭一併扭送捕房解廨訊究氏供因被虐逃出在子香剃頭店内幫工質之許供小的至該店甫近一月紀氏己先在店不知詳情判氏収押許交保邊到店主再行訊斷　　緝獲搶匪○徐阿毛在南市攫取丁子垣家小孩金手鐲逃避法界昨被工程局偵探王泉恊同法界包探緝獲解廨請究判交王探帶回歸案訊辦 
　　包探獲賊○金榮生在浦東行竊麻頭一綑董棣元在浦東行竊鐵鑿等件俱由法界包探緝獲解廨請究判一併押送浦東巡警局懲辦 
賑務 
　　盛宫保致蘭州毛護督電宣懷叩賀兼圻大喜奉兩陽電知四萬兩己匯到承示辦法嚴擇員紳先從災重處入手公爲此事昕夕不遑國以民爲一嘗見州縣諱災非先辦蠲緩不能辦振弟官直束親查災振方知　　 
官查官辦均不可靠如糧貴尤非運糧平糶不可救急尤非粥廠不可甘雖貧瘠公來其蘇務望放手爲之天不負公也頃將尊電出示同人又公集銀六萬兩即日電匯如公有切實電來當可再圖接濟公事忙須派一友專司發電甘既電奏能否援照各省奏奬乞示宣卦 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
-小説 
[俠情小説卿小傅（一名像片案）]  
　㷳𡨨著（三十七） 
　　第二十三章縵卿身事之變狀 
漫眞既不得縵卿之確耗。無聊特甚固。不能至招商局一探其蹤。尤未便赴張家詢其究竟。况其間之組織。張氏亦未必深悉。而魚氏更無由一面也。 
　　是日清晨漫眞尚未睡起。忽燕山公之家僕以書至急視之。乃燕昨夜所　　 
書。意甚切迫。系速其促往。者漫乃呼其家僕來前。略詰以連日縵卿狀。况其僕詞甚含糊。似謂縵己屬招商局之牛氏。者漫聞之駭怪。乃急曰爾歸報主人。謂我立即來也。 
　　漫起而盥漱訖。即怱怱出門。既至江西會館。燕即迎謂曰。漫公來何暮耶。亦知縵卿己屬牛禾匀否。漫當聞燕僕之。詞初猶疑其誤會。及聞燕語。殊出意外。腦經幾爲之震撼。急强制之。而言曰。歸牛氏亦甚當。特未知其以何因原也。燕曰。公請安坐。俟老夫詳述之。復怒而言曰。魚氏子我必不恕之。漫問何謂。燕曰縵卿當日之計劃。公所知也。全由魚氏子爲主動。舉凡一切之必不可少之資。及與張素雲交涉之耗。費均魚一人擔荷代爲假貸。及縵卿既匿招商局即。遣女奴往覓魚首。索與張氏退約之金蓋張氏原約謂有何人先議離異者。罰銀幣二百。現欲由我往與張氏燬其約。而與以罰金之半數。乃女奴返白。謂魚氏忽變其初志。所有前之擔荷。概悔不任并索前爲縵卿所貸之首飾金。縵乍聞之。涕不可仰。伏地乞我爲援老夫聞之。亦頗震怒。以爲魚既負約。則縵卿之種種預備概歸無着。是其遑急。固不得不爾。惟我既怒魚之負心。使縵此時進退無據。更責其既作此等極有關系之舉動。而於經濟上不預籌確寔。令爲之運動之人。至無可措手。而又欲罷不能彼時轉疑縵卿虚誑欲使老夫獨肩其任耳。繼乃一再窮詰。始得其實。不獨非縵卿所及知。亦且非縵鄉所及料也。語至此燕大嗽不己。其家僕以茗進燕飲之倚榻少息。 
國外新聞 
[駐美日使壯次回國]  
　　初九日東京電云駐美日本大使高平男爵已經准假回國大約將開去此缺 
[駐日美使定期回國]  
　　初九日東京電云駐日美國大使奥平君定期明日由横濱啓程回國擬於西十月間回日 
[德加茶葉咖啡税] 　　 
　　初九日倫敦電云德國議院己將茶葉咖啡新税批准實行生咖啡每百基洛增税八十馬克烘過之咖啡及咖啡末每百基洛增税八十馬克茶葉每百基洛增税一百馬克 
[德國政局近象]  
　　初九日倫敦電云德相蒲羅親王己赴基爾陛見德皇奏報政務據外間傅稱德相並不辭職内閣亦不解散惟首相將行其俟時政策德國柯爾里斯克報評論大局謂適生以卑污德意志帝國目下全國報章皆要求訴請國家抵拒保守黨及中央黨之專權 
[德皇接見俄議員]  
　　初十日倫敦云英皇接見遊英俄國議員時宣稱彼於俄國議院之行事頗爲關心並望能至俄一遊云 
[英國將設無線電]  
　　初十日倫敦電云摩肯利君在帝國報章公會演説聲稱本年西八月間彼擬遍設無線電報局以便聨絡英國各處之交通並擬大減報費 
[英國國防疏忽]  
　　初十日倫敦電云帝國報章大會末次集議時海軍大將貝里斯福演説謂各政事家每臨會議發言頗爲懇切愼重而所以能如此者蓋知國家平日並未能防備急禍耳各殖民地紛貢奪雷諾脱式戰艦一事可以詰責政府疏忽防務 
[波斯民氣之强梗]  
　　初九日栢靈電云波斯京城德里蘭排俄風潮日益激烈街衢之間有張貼要求與外人開戰者 
[美國將徵油税]  
　　初九日鈕約電云美國國會擬徵收油税 
[日本會員演説]  
　　初九日鈕約電云美國西脱爾博覽會日本委員阪井君在舊金山演説謂日本現己從事裁减軍備移民問題現亦妥定蓋日本現正需用各工振興内國利源故日工不必求食外國也 
[德相决意辭職]  
　　十一日倫敦電云據半官消息傅稱德相蒲羅親王奏請德皇准其開缺惟德皇須俟首相所定之財政工業改革問題解决或議有頭緒可得聨邦政府之允准始允首相解綬據外間傅稱蒲羅親王决意於財政改革議案通過後即行辭職 
 
 
 

Page 27

 
 
   
 
 

Page 28

 
 
   
 
