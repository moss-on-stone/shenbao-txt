# 1888 - 63 - 4905347

 

Page 1

 
 
[新印曾文正公書札出售] [  申報館啓]  
　　曾文正公勛業文章彪炳寰宇觥觥大集久付棗梨本舘前將向未刋出之家書一種印行海内鴻儒爭先購致兹又經景賢書屋覓得公之書札以新鑄鉛字印成中皆致名公鉅卿之函或講戎機或闡理學或詳漕政或考鹺綱要皆確切精詳原原本本而校對之心細印釘之工良尤爲有美　臻衆目共賞計二十七卷都二千八百四十一首又續鈔六卷都二百九十二首現已出售每部分裝二十本價洋一元六角諸君子有先覩爲快者至本埠申昌書畫室各書坊及外埠各申昌購取可也如欲躉購則請至本舘帳房面議 
[硃批雍正上諭全書印成發兌告白] [  點石齋主人謹啓]  
　　憲皇帝御極十三載手批章奏無閒宵旰天縱之明如日月天威之赫如雷霆而極之勵精圖治之心則本天心之仁愛一天道之裁成庶物而已兹本齋知是書之有功世教也從事於此書者數十人歲紀一周始獲告蕆其初每過一關必校兩次層層遞進校益嚴密及至書成復又通讀遇有出入重印而止其所以不告勞不辭費者蓋以聖人經世之謨與臣下効忠之悃俾世之讀是書者無官無商無士民聞風興起皆油然生忠君愛國之心焉分裝六十册外加文木箱子定價四十元准於本月十五日由本齋帳房三馬路申昌書畫室淸遠里新泰絲棧發兌至於紙張之潔白字跡之湛精猶爲此書餘事有目共賞不　自也已此佈 
[新印尺牘初桄出售] [  申報舘主人啓]  
　　尺牘初桄一書門分類别縷析條分初學旣便於取資成才亦易於翻閱本舘特用新鉛字排印眉目淸晰校對精詳准於卽日出書每部四本價洋二角半售處仍照曩例 
[論人當擇交散財]  
　　今人處世動言廣結交游厚積財貨交游廣則聲氣通名譽盛貨財積則享奉優揮霍慣不知廣交多悔多藏厚亡此中盈虚消息之理固有斷然不爽者今有人焉問其年甫逾弱冠而擁數十萬之鉅貲席豐履厚深居簡出自幼至長身不離保姆之手足不越里巷之間於世路之崎嶇人情之險惡懵然無知也與人酬應問答亦不解作寒暄語平居所好亦惟是鬥蟋蟀蓄鵪鶉喜物玩購骨董聊以自娛而已固宜若與人無患與世無爭也而抑知有不然者或揣其原謂由於不能擇交之故也彼第知富者宜與富者交少者宜與少者交意趣相同則宜交嗜好相若則宜交而不知其間賢愚善惡尤宜辨也或曰交有不待乎擇者禮有之曰方以類聚物以群分易有之曰同聲相應同氣相求是則交游一道似若沆瀣一氣之相流通有不期然而然莫之致而致者初不關乎擇也顧據管見言之擇之一字斷不可廢與其交而後擇不如擇而後交擇而後交則情深交而後擇則怨積又交友往來與其密也不如疏君子之交淡以成小人之交甘以敗此千古不易之定論也然燕朋暱友每不能守此戒平居酒食相徵逐意氣相推許一若刎頸自甘傾囊亦願一旦不必臨利害遇事變小有齟齬便思磨牙而吮血此交道之最下者也請爲臚列交之名目曰市井交酒肉交勢利交貧賤交富貴交其最上者曰文字交道義交患難交惟在人之自爲耳要之朋友居五倫之一人生斷不可無切磋學問砥礪文章朂勉德業維持氣節皆賴朋友之箴規誘掖卽如聲名之振播薦剡之聯翩適館授餐推衣解食何一不賴友朋之左右推挽也哉一人之心思才力必不能及一人之智慮謀畫必不能周所以裁成輔相者必賴乎友故君子之處世也擇交卽所以全交晏平仲善與人交久而敬之或亦有傾蓋如故白頭如新者交友而能始終持之以禮安有凶終而隙末者哉若如宋華弱之少相狎長相謗則未有不及於難者也或曰如君之言交游之宜擇固已至於財者我之所固有或積自祖宗或聚於當躬或由銖積寸累而來或由茹苦含辛而得我有之而我自守之亦何預人事亦何必散之於人哉不知財者怨之府也象有齒以焚其身賄也况乎貨悖而入者亦悖而出高明之家鬼瞰其室今世之坐擁貲財者或其福命不足以鎭壓必至濳生事端出於尋常意料之外身當其境者不知而居乎局外者代爲寒心使其能積而又能散以財徧行善事廣積陰功安知不可默挽天心濳消戾氣是則散財者所以禳災而納福也其機之速捷於影響且也一族之中其富而有財者不過一家苟其族大人衆必多貧窶之人或有裋褐不完而饘粥不繼者率皆仰望於一家則散之尤宜亟當由親以及疏由近以及遠斯則惠無不周而澤無不徧聞有一富室焉族人咸向之索錢以活命詰旦門開乞貲者扶老携幼魚貫而進布坐於堂前階下至晚司事者以畫义分錢或百或數十纍纍堆積一隅衆往取之哄然散去如是者日以爲常然非持久之道也莫如仿范文正公義莊之法以贍族中請官立案以垂永久凡在族人值冠婚喪祭之事酌量給予更設義塾以教子弟已入庠者給以膏火俾壹志讀書毋分其心每歲田産所贏銀錢分存各莊鋪行息凡族中之士農工賈艱于餬口者許給貲本俾各事其業毋舍而嬉庶養生送死皆有所資不至日來需索此恒業也亦久計也誠能如是一旦外侮忽來族中人有不出而扞禦者哉昔石崇謂害己者曰奴輩利吾財耳對曰何不散之於人害何從生惜乎世多守錢虜不能及早從此言也今鄭州决口汴省水灾亟矣哀鴻嗷於中澤日塡溝壑使拯之稍緩須臾何堪設想堵塞决口刻下尚未動工無料無工倍形棘手一籌莫展焦灼萬分設使春漲發時黄水横流而下淮揚兩府甚爲可虞吾吳之民其能安枕乎嗚呼江浙兩省不乏富民誠能慨然出十萬金以助鄭工再出十萬金以救災黎普濟無數生靈功德無量死者旣可資冥福生者亦可延壽齡求嗣者自可轉女而爲男以延一脉盍卽起而爲之哉是所望也 
[德皇事略]  
　　德皇薨逝情由已詳昨報兹得外洋電報皇實薨於二十七日卽西歴九號淸晨八下鐘時按皇名威靈第一一千七百九十七年三月二十二號誕生幼而岐嶷穎悟過人入塾讀書日數行下十有七歲卽統雄師與法皇拿破崙第一交戰至一千八百四十八年德人叛亂國中騷擾不寗皇遂蒙塵暫居英國其時皇兄名某者登大寳掌國維亂平不久卽旋德至一千八百五十七年皇兄弗豫不能視朝一切國政皆委之於皇一千八百六十一年正月二號皇兄不祿皇遂禪統至是年十月十八號行加冕之禮皇英明粗銳迥異尋常施措有方國中大治一千八百六十二年九月二十二號簡俾思麥克爲首相俾君思深慮遠風度端凝輔翼朝廷兢兢業業又得毛奇以爲之將安内攘外益著奇勛歐洲各邦咸以德爲首屈一指每有大事必推皇主牛耳盟駸駸乎國富兵强超出五大洲列邦之上矣一千 
 
 

Page 2

 
 
八百六十五年與奥爭丹墨國地遂與鏖兵大勝奥師奏凱而返一千八百七十年與法皇拿破崙第三戰虜其君削其地法幾不國致爲城下之盟皇之戰功蓋與日星同炳焉今兹薨逝計享年九十一歲據高位享大年成盛業苟非出乎其類拔乎其萃者而能若此乎無識者流方謂德皇一薨實關係歐洲之大局然旣有俾思麥克爲輔弼又得毛奇以運籌帷幄折衝疆場雖有强隣烏能窺伺嗚呼德皇雖死蓋猶不死已聞德太子先以養疴在外德皇病作電返回伯靈都城大約繼統有日本埠各國領事者聞此噩耗均下半旗以誌哀悼云 
[續述罷市情形]  
　　新加坡西官因禁華人沿路設攤以致流氓肇事初據香港西字報譯登二十五日報章洎二十八日又接叻報所述較詳因再照登報牘至事在何日依然語焉不詳兹又悉本月十一日店鋪一律閉門路上行人紛紛擾擾鐘鳴十一下第一號捕房三百八十八號穆拉油巡捕巡緝馬交街驅逐閒人激成衆怒投以瓦石頭顱頓爲之破鮮血淋淋然回至捕房控訴午後二下鐘時捕頭蘭樂見民情洶湧恐有他虞函致升旗山統帶官請撥精兵一百名分立各西商鋪門前爲之護衛至三下鐘後漆木街一帶人山人海益復擠擁喧譁道路幾爲之塞二十四號穆拉油巡捕持棒赶散閒人人皆不服與之爲難該捕見寡不敵衆急燃洋槍禁嚇之槍中實以細鐵沙砉然一聲散落如雨有潮州人吳瑞添者站立泗隆號前胸際受傷血如泉湧昏仆于地氣息奄奄四十七號英捕見其傷勢非輕幾將殞命卽舁至施排埔國家醫院求醫然雖有刀圭終難奪命延至是夜鐘鳴二下早已魂赴重泉矣是時長泰街亦驛騷特甚吆喝聲遠聞數里巡捕燃槍以擊傷一閩人當經送入醫院調敷然已擊中要害之區深恐死生未卜云粤人某甲者一身作客四海萍飄覊旅天南貧無聊賴六點鐘時偶經牛車水街亦被巡捕所擊事後由友扶歸寓所而阮囊如洗無力延醫輾轉于空牀敝絮中呻吟聲不絶如縷誠可哀已傍晚一西水手彳亍於牛車水街驀被途人截住七手八脚意欲奮毆適有數巡捕到來高舉洋槍猛向途人亂擊水手乃得突圍而出狼狽回船有數童子年甫十一二齡放學歸來聯袂嬉戯偶聞警起相約登跨街樓縱觀巡捕見之扭而痛抶童子不敢與較痛哭歸家迨六下鐘時密副捕頭戎裝而出乘馬梭巡行至牛車水街適有閒人桀石投娼寮中卽燃空槍數聲以爲之警諸人恐遭擊及頃刻間四散無蹤斯時各娼寮深恐打鴨驚鴛一律將重門深鎖昔之鶯花庭院風月樓臺至此皆聲息杳然無復花枝拂面矣門前所黏條紙被人揭毁無遺其有懸褂金漆招牌者則盡摘下携去巡捕查察至此拘獲八人餘黨始胡哨一聲各鳥獸散捕頭蘭樂以衆怒難犯通飭各捕但可手持鎗械分往熱閙之處彈壓游人不准再事燃轟致滋事故亦不必動輙將人拿下送押捕房斯亦寛猛互施之道也有一阿刺伯人因事出門由丹戎巴葛回來道出牛車水街吉寗廟前陡遇二匪徒口操閩音飛步上前扭住毆擊阿刺伯人無計可施抱頭哀懇匪人乃攫其身佩之表奮足奔逃事爲穆拉没人所見代抱不平卽赴捕房報案十六號英巡捕適奉差而出剛至門外撞見二匪人遂尾而追之拘拿送案此十一日實在情形也逮十二日淸晨各行鋪有開門貿易者有依舊閉户者有英兵船二艘停泊丹戎巴葛海面鐘嗚六下有二水手登岸閒遊途人見而遷怒順手拾石塊投之水手懼奔入附近吉靈人店鋪以避兇鋒途人惡店鋪之袒水手也紛紛將石塊抛擲店中什物毁壞一空左右隣家亦有被池魚殃及者是時丹戎巴葛一帶猶擾亂沸騰匪人見店之啓門者卽相率向之滋閙甚或摔毁物件搶刼金貲一婦小立門前竟被匪人掠去華人某甲坐馬車至丹戎巴葛道經吉寍街被吉寍人攔截將車踹壞幸車中人不予計較未被傷夷是日工部局已出示准人在騎樓下設攤惟中間留出三英尺地以便人行而匪徒以示上未鈐官符未能准信猶不許開市騷擾頻仍後經施制軍率同先鋒叅贊等官及蘭捕頭乘馬車出巡匪徒遂舍而之他麕至鄉間作亂茅檐蔀屋喧嚷虺頽雞犬且爲之不寍民人更無論已其被巡捕擊傷之吳瑞添斃命醫院後卽於是日二點鐘時由第一號捕房總捕波打請騐屍書記官李宗祜延華人數名能諳英語者偕赴屍塲剖騐計在座者爲李白萬容正吉林福興林源先葉安泰及騐屍官馬君總捕波打四十七號英捕廿四號穆拉油捕尚有陪騐官數員騐得被彈擊傷五處肩上三傷頸際一傷致命則在肋下一傷騐畢官判以死者被逐不從是以燃鎗致斃咎由自取於人無尤遂照例塡格存查將屍棺殮所有匪徒之被拘者卽於是日定罪計罪重者共十三人槪用藤條笞脊三十下監禁一年先行提出四名押至府署前行刑以爲之儆餘則均在獄内行刑說者謂此等罪犯果係無賴藉端滋事者固不乏人而事後所拘或不免無辜被累每有無識之輩因事出門一見巡捕拘人無不狂奔亂竄巡捕悞以爲畏罪圖遁一并拘回所望賢長官訊鞫之餘細心抉擇則公侯萬代食報豈有涯哉再查肇事之由緣華人識英文者少新章初定華人未得盡知一旦卒焉舉行人皆茫無頭緒以致譁然鼓噪肇此禍端刻接檳榔嶼來書言該處叅政司欲將新章翻譯中國及吉靈穆拉油各文通行曉諭俾衆咸知庶免此律舉行民情摇動云 
[津門雜誌]  
　　津郡下婁庄有王某者開設火麵雜貨鋪克勤克儉遂稱小康娶妻靳氏相敬如賓惟丈人峯一貧如洗妻偶欲歸家王輙阻止氏思三從之義夫與父並重烏得以倡隨之樂忘鞠育之恩因此常與夫口角向所謂佳耦者今則變而爲怨耦竟於日前雉經而死聞者悲之○客歲辦理鄭工賑天津銀根甚旺而錢項甚覺不支錢業中人一時不能周轉相繼倒閉幾如銅山西傾洛鐘東應然其間亦有借倒閉以爲牟利之計者河東行宮廟前有天泰承錢局係黑心劉三所開顧名思義其人已不言而喻年前曾出紅帖四千吊到處分用以津俗凡遇元旦叩喜等事皆用紅帖也劉出帖後至新正初旬遽爾荒閉其爲意圖吞没毫無疑義此外若宮北新順單街興聚兩店倒閉後均被無賴將什物搶掠一空獨城内永順米局東門内日興昌小洋貨街德恩義侯家後立盛等數家儲錢甚多未經擠倒長袖善舞多財善賈於此益信○福建之興泉延建浙江之温處嚴衢民風强悍每有械鬥爲事及至釀成人命則價買一人爲抵名曰幸白鴨天津雖地近畿輔而械鬥之風則與閩浙無異日前辛庄堤頭二處混混各率黨羽樹幟於兩庄之間布列陣伍竹竿不足繼之以秫稭石砲不足繼之以磚瓦此進彼退左宜右有忽而如長蛇忽而如鸛鵝自朝至於日中仄相與對敵不分勝負作壁上觀者人山人海喝好之聲河冰幾爲之裂事爲天津道縣所聞胡觀察遂同宮大令携帶兵役分途搜緝兩造聞信各鳥獸散有竄伏炕洞中者獲到小劉二一名卽年前甫經道憲開釋之犯帶署研訊該犯年甫及冠居然熬刑繼令跪練始供爲張二所邀餘不知情道憲飭令管押俟獲到張二再辦至宮大令所獲四人尚未訊究次日又赴辛庄堤頭查拿刀棍有孫四者已自行投到矣 
[覆舟類誌]  
　　立春以來雨雪過多皖省徽寍各屬尤甚山水暴發一瀉千里舟楫之失事者往往而有二十日午後上卡之下有柴船一艘正在中流偶不經心忽被山水沖覆附近諸划船均來施救始將舟子二人救起所有柴薪則泛泛水中不可收拾矣又廿一日辰刻西門外石橋港對面有口操南音之飢民因爭上渡船失足落水竟占滅頂其時波流甚急打撈尸身竟無着落豈不慘哉 
[總鎭回轅]  
　　皖南總鎭崔鎭軍念修前由蕪湖晉省兹於廿三日言旋經過蕪湖所屬員弁咸赴江干迎接於翌晨解維由内河進發 
[甬江又火]  
　　廿六夜四鼓時寍波江東百丈街大戴弄口朝西門面外科店起火於時風助火威火乘風勢各處水龍及洋龍聞警馳至見火勢甚熾四路延燒弄中路甚窄狹不能併力合救加以風從北來火向南去朝北街屋火已逼近弄中雖有水龍施救猝難撲滅只得退出公墻下竭力澆灌朝南門面之街屋得保無恙而朝北門面之街屋幸東首大茂磨坊拆斷火道火勢稍殺於是弄底之路始通新河頭半弄亦將火道拆斷祝融氏始歛威而退約焚一點鐘時共燬去樓房四十餘間云 
 
 

Page 3

 
 
[輪船抵津]  
　　滬上各輪船開赴天津已列前報兹接電報言怡和洋行之高陞輪船已於廿七日早十點鐘時行抵大沽在諸船中最爲先到云 
[預備迎接]  
　　昨日上海縣接到臬憲陳少希廉訪得金陵發來電音言當於今日抵滬裴邑尊卽飭值日差到金利源碼頭預備迎接 
[集董議事]  
　　上海縣裴邑尊於昨午後敦請本城及鄉鎭各董事入署議事一議凡有節烈婦女必須隨時具報一議錢漕事宜一議開濬吳淞港經費 
[告示照錄]  
　　英會審員蔡太守擬禁婦女燒香及入烟館吸烟已列前報兹悉太守又將告示底稿移請上海縣法租界一體禁止所有告示照錄如左欽加知府銜補用直隷州辦理英美租界會審事務卽補分府蔡爲剴切諭禁事照得婦人入廟燒香本干例禁男女行道有别著於禮經誠以正俗以風化爲先女德以廉恥爲重人之異于禽獸無非禮義維持從無蕩檢踰閑如近日婦女之甚者上海租界地方生齒日衆風氣日靡寺皖本屬無多乃有外來僧道輒賃一廛供奉偶像託名某氏下院兾以炫人耳目俗稱佛店其陋可知訪聞常有婦女前往燒香甚至隨衆羅拜僧俗混雜哄動一堂又查烟館時有婦女開燈吸烟男女相對一榻横陳任人指目豪不知羞初尚僅有流妓繼竟漸及良家皆由耳儒目染習俗移人世道若此良可嘅然本分府痛恨頽風亟圖挽救現已嚴飭差役協同探捕認眞查拿第以相沿已久不忍不教而誅合先剴切曉諭爲此示仰租界居民人等知悉爾等須知翁姑父母活佛卽在家中奚必求神寺院夫妻子女天倫自有樂境何須出外嬉游自示之後毋許婦女再到佛店燒香並赴烟館吸烟儻敢不遵除將違禁婦女懲辦外並提該夫男到案一體究治本分府言出法隨絶無寛假其各恪守閨訓勉爲貞良有厚望焉凛之愼之切切特示 
[縣案彚錄]  
　　老閘北林姓小孩命案前晚經裴邑尊庭訊屍父林萬銀屍母閔氏同稱祗此一子務求昭雪錢大稱林友三委係病斃蒙恩臨騐明確林姓尚敢糾纒不休叩求究辦錢三與大姪子同求寛宥邑尊將屍親再三開導并賞給洋十元着卽領棺可籍毋再逗遛胡閙錢大供詞倔强着枷號老北門示衆知悔釋放錢三并大姪子發押待質所着將小尾子交案核辦○姑蘇女僕吳銀大被同鄉人應春榮李阿春在洋涇浜硬軋下船爲巡捕所見拉入捕房解由英公堂移送縣署由帮審委員陳伯葵明府訊押在案前晚經裴邑尊覆訊應稱銀大係小的之妾去年潛來滬地到妓館做大姐今始尋見央李等勸令回家李阿春供小的由應喚令帮忙並無别故銀大稱十七歲時被應硬搶到家成親逼令爲妾殊有不願來滬帮傭今有祖母來欲領小婦人回家其祖母吳氏稱銀大乃小婦人之孫女叩求給領邑尊問阿春曰應與吳氏可是姘頭供稱並非姘頭吳氏實係應妾邑尊謂旣是妾必有婚據爾須實供阿春供詞支吾邑尊喝令笞責一百板同應一併遞加長洲縣原籍吳氏銀大并發官媒　管候核○去年有吳淞人施金才扭控沈靜齋藏匿胞妹施六妹一案兹悉六妹已爲金才尋見交案於前晚經裴邑尊庭訊飭將六妹交其姑錢王氏領回管束施斥退○前有犯事遞籍之劉三解至無錫境差役一時疎忽被劉脫逃兹因劉潜至滬上在法租界被包探所見收押捕房解經法公堂訊供送縣前晚經裴邑尊庭訊以劉胆大妄爲當堂釘鐐暫發待質所押候核辦 
[仙禽戀舊]  
　　昨報列放鶴一則兹聞此鶴豢養已十餘年當日飛至新北門外某板棧立於板堆上隨爲棧中人所獲送至萃秀堂仍納籠中給以酬送洋一元當時飛去暫脫樊籠此日歸來仍依池沼使蘇内翰見之不必復作招鶴之歌矣 
[妓傭爭扭]  
　　英租界兆榮里内開妓院之蘇鄉人名阿德負欠男女各傭人銀洋私自逃遁已列昨報兹悉該妓院中有借房間之妓女張瑞卿見院主已遁隨另租房屋搬移時爲傭人所阻該妓以院中事與傭人何干豈容霸阻遂各扭至捕房捕頭訊明阿德負欠與妓不涉一併斥退及出外傭人又扭妓至捕房捕頭怒將傭人等管押俟解公堂訊理 
[英廨停訊]  
　　英會審員蔡二源太守昨晨因有要公會晤德國駐滬領事遂飭捕房停解一日公事今日又逢禮拜所有公事統歸明日解候發落 
[施種牛痘]  
　　新閘西首之棲流公所擇於二月初一日起延醫開種牛痘俾有小孩之家皆可襁負而至此誠能以保赤爲心者矣 
[烟店被封]  
　　慈溪縣人趙明山曾在英租界興讓街及二馬路開設萬生和義生和等烟店因虧欠倒閉避匿不出兩處店業無人經管已由德興泰烟行等十户聯名遞禀投英會審公廨控各被趙虧欠若干開單呈閱并請將萬生和義生和兩店發封再請緝趙究追蔡太守已允先將兩店發封矣 
[法界公堂瑣案]  
　　鹽城人曹五竊取崇明吳淞等處衣物被包探緝獲經王司馬訊供吊贓傳同王鬍子質訊云云已列前報兹包探吊起原贓解赴公堂王司馬問曹五吊到之杏黄縐紗手帕兩條花布小田褂一件元色縐紗褲帶腰帶各一條藍布褲一條花布包袱一條何處竊來答稱在吳淞鎭後街不知姓名人家因天晚見其門開挨進竊來至崇明地方竊取廿五千文在虹口賭臺輸去質之王鬍子供稱開烟間度日司馬問認識曹五否答稱素不相識司馬謂旣不相識何以招留伊住廿餘天窩賊分贓已可槪見况小烟間無非容留竊賊商之祁繙譯官判將曹五責一百板察辦王鬍子窩留賊匪本應重辦姑念無知從寛罰洋四元撥充公費以爲窩留竊賊者儆各贓存捕房待領○前報紀滿竺橋某石作學徒宋阿土被師責逃路遇揚州人馬國梁領回意圖售賣經包探緝獲解經王司馬飭傳伊師具領管束並着包探將陳如寳傳案質訊一節昨據包探禀稱奉諭往小南門外大街徧詢開烟間之陳如寳並無此人及詰阿土亦不能指實何處因將馬國梁等帶案請訊質之馬國梁供詞狡賴該包探又禀聞阿土之母現在三馬路某轎店樓上與姘夫同住而伊師又不肯收受請爲核奪司馬以國梁售賣阿土之心顯而易見阿土之不安于業亦不問可知判將馬國梁押候究辦諭該包探帶同宋阿土詢交伊母收領倘再不受禀候核辦○包探在城河浜緝獲質衣之賊解案據該賊王阿金供嘉興人在滬失業昨日見有松江開來泊在河浜之某船進艙竊得元布女夾袄男馬甲女洋布掛各一件銀鈕扣三粒質票一張係女棉綢夾褲計七百文司馬郚檢閱無訛包探又禀船已開行未有失主報緝司馬以阿金行竊行船實屬可惡判責一百板再核贓存捕房待領○開烟間之蘇婦陶倪氏於十九日赴捕房報稱本日夜間失去烟鎗一枝天平内法碼夏布帳一頂請緝昨據包探將人贓解案陶倪氏供訴前情並呈騐天平架箱質之竊賊劉小敖供在該氏家吸烟熟識夜間借宿伊家十九日乘間竊取帳子法碼烟鎗一枝在虹口翁阿升處吸烟無錢將烟鎗法碼作抵帳子已質被伊友將票買去給我錢一百四十文質之翁阿升供廣東人開烟間度日二十一日劉小敖來吸烟無錢欲將帳子質票作抵我知伊竊來不肯作抵經我之友林阿望買去請追烟錢質之林阿望供在阿升處游玩聞伊將票押烟故出錢一百四十文購買取贖出洋二元利六十文尚在虹口未曾帶案阿升又供呈案之鎗是已物陶倪氏供是失物爭執不休司馬問劉小敖烟鎗究是何人之物答稱却是該氏之物司馬以翁朦混可惡飭將翁與劉押候林阿望將帳子交案再行核辦呈到烟鎗一枝旣係倪氏之贓着卽領去並諭候林將帳交案明早給領該氏叩謝而退○昨報載包探在西洋涇浜打狗橋等處拘獲賭徒一案昨經解訊蔡阿松陳三喜朱得茂楊阿大王阿四馮阿狗等或認賭或稱路過包探禀此種人或在打狗橋或在西洋涇浜王阿四前曾爲賭塲望風被拘甫於十三日放出所有洋一元係朱得茂之物 
 
 

Page 4

 
 
錢八百係陳三喜之物司馬判王阿四枷號十天馮阿狗管押五天陳三喜等各枷號五天蔡阿松旣未與賭從寛保釋洋錢充公賭具銷燬○去歲有開林記木行之管事王裕廷控木匠鄒阿保欠洋八十元經公堂斷令鄒按月拔還洋十元鄒押至去歲杪交保昨日王裕廷又將鄒扭案請追王司馬命管押追繳延則帶比 
[上海陳家木橋電報總局豫皖賑捐處廿六廿七日事略]  
　　兩廣電局沈小翁電十一至二十共收賑銀一百六十二兩另○揚州協賑公所分設於左衛街元亨利多子街復茂恒兩錢莊代收轉解歴有年所今元亨利更換福和祥字號仍開設原處會同復茂恒勸辦賑務深恐繳捐善士無從投交特此聲明○包漢卿先生交來寳應通源莊募各善士英洋八十六元錢一百文○東台縣署眞州未遂子募英洋一百十四元四角由揚州電局盛我翁寄來礮車鎭汪恒順號第三批無錫知仁莊二十八批與昌賑所來第七批規銀三千兩卽日彚總起解以備春賑之用 
[聞災勸募惠澤頻來]  
　　鄭州之待賑亟矣有時筮仕他邦而能爲之竭力勸募以援餘生於呼吸者横濵理事府羅少耕太守其有焉接其惠函係第四號渥承俯募第三批豫皖賑捐西善士大日本米兒西文新報館經理人比勒善士交來東京西善士樂助河南黄河决口水災賑捐洋二百元又有仙臺西善士樂助洋四十三元由本埠源記寳號匯到英洋二百四十三元照數檢明當卽備函伸覆塡奉收單撫灾况以躊躇春來尤亟適集資而彚解恩逮不忘拯恤頻加仰春臺其頌德流離攸賴胥澤國兮騰歡中外推心用特奉揚仁風以誌銘感微和所扇不妨與晉袁宏同年而語焉兹先登列中外報章代災户叩謝扶持云[  上海北市絲業會館籌賑公所治愚弟少欽施善昌謹誌]  
[浙省撫轅抄]  
　　正月十九日彭寶謙禀見辭赴工○二十日署蕭山縣宋熾曾禀奉藩司委署蕭山縣事禀見叩謝並銷督審差○廿一日仁錢二縣禀知續軍古于二十日未刻過嘉興俟頭接差回再行將禀○廿二日縣丞秦覲榮交缷餘杭縣丞回省禀到典吏嚴汝淸禀知藩司飭知請補新城縣典史禀謝○二十三日將軍古差弁請安謝步吳鴻寳禀知臬司委讞局督審差叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海陳家木橋電報總局豫皖賑所經收宜昌電局一二三批捐欵細數]  
　　謝侣松先生經募宜鎭中衡府蒯楊聚六二户各宜平銀二十兩宜昌關稅務司孟宜平銀四十兩宜鎭前營遊府松宜平銀十兩黄萱福堂黄德順督辦川鹽如厘局江蘇補用道黄宜昌該鎭羅四户各一百千文專辦宜昌稅厘局湖北卽補府蔣七十千宜昌英領事　陸十千和興玉大生厚廣生同恆茂祥四户各五十千宜昌鹽捕府謝宜昌淸軍府劉二户各四十千黄集義堂吉誠昇泰昌恆福興隆德豐裕五户各三十千黄褀英氏宜昌　商局吳恆益公義泰恆復盛正德生義太古行公泰行八户各二十千通裕祥興順義二户各助三十聶九愚宜昌關帮辦韓二户各十五千宜昌關文案辛宜昌關騐貨林博裕吳崇德堂巴東縣捕廳揮四户各十千顧規吾過之齋八千查恩甲五千謙益堂四千劉季簪銀七兩王鳳記銀十七兩六錢五分以上共計庫平銀一千兩宜平銀一百十四兩六錢五分○歸州沈長陽縣龔東湖縣斯三户各五十千巴東縣唐四十千曹耀卿弇山七齡童子荷同二户各二十千陳善夫十五千南沱司魏十二千後營遊府劉張雨田東湖縣捕廳張田芸樵施留餘公安縣李野山關巡檢許七户各十千童調山王試臣劉潤庵童朗斬無名氏龍綬臣姚香山張遵五八户各五千歸州州右堂程四千後營千總王顧麗泉陳雲波汪和坪邵　川吳鹿苹王叙期李雨巖八户各三千陳家政席珍三千文陳兆記蔡吉祥王卓夫劉裕哉錢仲香袁秋屏李小石周紫卿朱元錢季彩珊十户各二千查偉　馬心如朱修甫朱佩亭王　三徐體之胡平甫章子寅胡介人徐汝莊陳子均李禹門易堯臣十三户各一千陳慶增張燕峰何韻泉周鐵琴戴棟林姚竹　吳銘亭徐靜安王寅齋龔煦亭胡麟生胡景溪　習吉盛曉亭四户各五百張有鰲銀五兩以上共計宜平銀五兩大錢四百三十　千○王錫蕃黄永元二户各二千文王福堂譚肇敦湯樵廕劉菽甫松濤山舘劉汝臣黄永仁黄永昌黄孫氏順蓀拾户各一千譚陳氏譚炳和易鄧氏易宜官四户各五百○以上共計錢十六千○吳鶴生彭講臣二户各二千韓衡湘何號仙萬稚村濮炳然何道生余禹門鄒　亭　德甫朱海平西卡瞿逹夫吳禧之十二户各一千洪勉齋傳卓齋毁子實趙題甫彭榮皆倪正夫黄品三張鏡蓉八户各二千馮介潘孝舉臣麗泉良澄友亷無名氏柳永新無名氏　榮業羅發華十户各一千以上共計拾九千文○以上統共合計捐規元一千二百八十四兩一錢五分於九月十六第一批收劉規元五百兩十七十九第二批收到規元五百兩十一月初二第三批收劉規元五百兩三批共收規元一千五百兩除捐外透交規元二百十五兩八錢五分俟下批捐欵除算合併聲明 
 
 
 

Page 10

 
 
[臑癰漸痊欹枕賦此]  
　　錦衾獨抱冷於霜此味偏從病裏嘗愛我良朋盟坦白活人丹藥勝岐黄痛深輾轉呼慈母骨瘦支持怯妙香倘道三公由折臂嗟予舞袖太郎當[  東吳再刼生草]  
[壽芝生仁兄同轉世大人四旬大慶]  
　　春好江南此祝延雲璈齊奏會羣仙碧桃和露非凡種玉樹臨風盡少年書讀活人醫國手曲能顧誤相夫憐椎敲願附吟詩社香火三生可有緣麈談乍接足心傾去去吳江舊耳名探秘酉山從削竹論交申浦許班荆鄭卿縞帶多聲氣范叔綈袍見性情莫訝滄桑常變幻籌添海屋慶長生歸來一曲倩誰聽自笑炊粱夢未醒欲訪天台斯采藥相逢地主慰飄萍囊中未處言難白壁上咸觀眼轉靑願祝君家無量壽當天長曜少微星眉宇都教識紫芝東陽韻事更堪思燈邊夜色金錢買柱底年華錦瑟知說劍頻來三俠客題襟無礙十香詞月圓花好人長壽此福修成又幾時[  戊子元宵後二日世小弟嚴春陽頓首拜草]  
[元旦試筆]  
　　年年作客申江地驀見桃符又一年漫道淸貧仍似昔敢云壯志勝從前椿庭喜共春光茂茅屋欣逢紫氣光欲市屠蘇供暢飲囊中猶剩賣詩錢誰家爆竹好風傳轉瞬南天斗柄旋萬里乾坤迎瑞氣半生歲月等流泉撫心枉自悔前日得意還須趁少年鄧禹封侯時廿四古人豈覓着鞭先[  戊子元旦惜花外史煜廷氏一脫稿]  
[哭執友北濠居士賦此誌奠]  
　　壯年僕僕苦長征賓主交深早著名一齋老伯籍隷湖郡北門外濠上備　北濠居士圖章曾赴烏魯木齊賓主情深不辭艱苦戚族流離尋樂土資財接濟出孤城我湖遭髮逆竄擾時其親族之避難來滬者無不賙恤沿門籲訴頻分惠處世和平最近情庭訓諄諄栽植厚定占後起迭蜚英[  霅溪愚姪趙炳藜揮淚稿]  
[上海北市六馬路仁濟堂正月拾八九日經收咸有一德册一文愿施藥善捐淸單]  
　　林次記謝姓無名氏沈阿海四户各捐洋二角鍾雲記捐洋一角無名氏振大兩户各捐洋一元劉姓單香室李小娘三户各捐錢一百文李藹堂捐洋二元一角蔣善士捐錢四百李桂名捐洋五元蔡鶴記張小記程翰記三户各捎錢一千另八拾汪淸記吳子記朱康記程杏記四户各捐錢三百六拾餘記捐錢七百廿無捐洋一元衡芳閣主人捐洋三角隱名氏捐洋二元鄭敬業堂徐已瞻無名氏杜壽記無名氏姚鄉人六户各捐洋一元蔣莘儒朱偉記張子祥許友庭　敬初五户各捐洋五角無名氏三拾位共捐洋九元共收洋三拾元八角錢六千一百文 
[上海北市絲業會舘籌賑公所施少欽經收山東順直河南賑捐十月三十日第一千五百六十七次淸單]  
　　孫少蘭洋一元吳氏二元胡王氏二元江右陳裕後堂二七寳銀七十兩由謙和祥庄合來規元七十五兩○寓六安州典無名募思義堂本洋二元恆隆油坊楊輔臣本洋一元庚興行無名各五角汪漢川錢四百從心堂樂善堂向善堂退思堂補過堂勉力齋六人各一百從權堂無名從心堂自願堂正修堂五户各四十共十七户合本洋六元○南京海昌絲寓募周通源周愼林陳幼泉黄松泉龔錦山諸小雲六人各洋五角周福記四角王錫毫無名各三角共九户合洋四元○樓東恆農氏求一家三口免染時疫等症先助洋五元又爲包姪燮銘患喉痛沙子等症求速愈五元由太倉亨記號寄來○江右西山樵子募樂善堂壽萱室主悞芝室主毓秀山房慶春山舘紹香室公助張淑堂無名湛河氏九户各一洋掃塵居士三元靜悞齋秀瑩室夏芙卿楊氏四户各五角共十四户由　泰厚號合來洋十四元○河南捐平望有心無力人二洋鎭江陶鳴保因祖　耳聾求佑復聰六元楓溪黄靜安由正大號寄來一元蘇省積功堂茶帮同業公助一百元杭州蔡堂孫祈室人懷孕生産大小平安一元十二齡童子蔡坤培祈外祖母舊恙全去精神照常續助一元正心堂由侯裕昌來二百元古杭亷靑室主求保室人病體全痊家門平安二十元○籌募河南賑捐處交來鐘鼎銘恩册花甲生墨家堂各錢一千文補不足子七百八十孫公舘五百東海浮生修經軒主集福居士明月前身四户各四百通州孫伯彦孫洪年各三百文如雪餐冰之室拖貞居士無葢精舍孫恩標孫恩照五户各二百陳培德堂味露室混屯天民輯侯氏獻南居士賈克昌賈浜珠桂香秀閣八户各一百文共二十三户合洋七元○廣東潮郡懷義堂同人募同仁堂規銀七十兩頴州主人八兩五錢鄧啓合隱名武陵氏永仁里四户各七兩共六户計規銀一百零六兩五錢由陳儀泉先生交來○命玉章隱名俞性蓮三户各一元朱蔚靑二元汪貢甫孫紹慶戴幹臣胡煥章四户各五角程天記　角九户由運昌號交來○古歙樂記求先父母冥福洋十元又爲精力十元由謙和祥交來○海昌和濟典募同人堂蘇三賢堂張豐芭堂不書名四户各一洋謝厚卿金效順堂胡存仁堂吳純卿汪樹氏愼修堂程禮門宋光盛嘉樂堂九户各五角徵遠堂金毓芬汪馨遠蔣金宏邵蔭書存誠堂金六户各四角程四謂堂碧累汝南晚宜堂程三户各三角張錦軒徐述生染雲書屋李勛甫愼徽堂朱方子谿戴咸繢汪德靜江廷瑞無名涵春堂席愼餘堂吳壽花堂韓有餘堂無名氏韓振林十六户各二角共三十八户合洋十五元○處州厦門河厘局募無掛礙居士洋十八員包吳氏十元仁山一元包不足五角雨祁氏劍臣氏各四角斐齋氏韻生氏每二角劉田氏春　氏俊卿氏三户每一角共十一户由蘭谿晋昌錢莊寄記恆利局來洋三十員 
[上海北市絲業會舘籌賑公所施少欽經收山東順直河南皖北賑捐十一月初一日第一千五百六十八次淸單]  
　　陳仲夔洋五元黎以炤以輝以銘以旺玉寳懋昭合三資金陵徐家彬求父身體康健續助四十元杭州公利信局求保合局人平安生意順遂三元培定學前賜詩堂節省會席費移助四元永泰棧一角杭省慈雲普利會内同人售錠灰元移助九元常熟無名氏十元隆記一元常州無名氏一元順泰祥號因開市承各寳號惠賜隆儀本擬酬謝兹以筵資移助代諸公造福卅元黄榮寳求咳嗽速愈二元湖慈　門丁氏求病速愈卅元永記號四元周廷章二元中和堂二元樂眞堂二元九江華林堂鈴記二元京口張愼德堂二元浙寗蛟川芸街氏銅洋六元無名氏由施幼琴交來銅洋七元　沙藍護臣募自助錢二百文藍緯才顧昌桂朱麗記字號三户各二百趙錫杳蔚配高莊雪春無名氏四户各一伯藍褒輔一百共九户合洋一員錢二百六十東山補過齋募來記時記鶴記傳記責記五户各洋一元○漂陽福泰漆號募鄭嘉猷洋四元吳海氏五角吳鄭氏二角吳毛氏三角○黎里鎭湘湖氏錢八百十三菊記七百十五求父親病愈五百十五求合宅如意五百愼記二百六十良記肯記各二百德堂除灾必　三户各一百有心無力五十求闔宅平安洋五角共十二户合洋四元○都昌衆號洋三拾元萬順永十元劉經邦十元三户由怡順昌報關行來○姑蘇消寒同人洋三元又募致人錢五百文口不知心子三百對百予潘漫琴各二百潘門徐氏永成雙不求富貴萬石氏壽益圖六户各一百心不如口子一百九十懼内子極苦氏素貪氏無名氏待雨子五户各十元共十七户合來洋五元○四安何萬隆募仁昌衆友錢四百七十一栗子三百三十吳侯五百十欽福守二百三十孔炳卿二百吳春洲丁祿吳錫球三户各一百八户合洋二元○嘉興四樂居趙募積善堂式好孔吉甫順知三戴子封鴛水釣徒六户各洋二角五角四樂居錢二百十五誠之二百錢辛叔一百九户合洋二元○蔣明若洋六元悅來瑞一元戴炳如張春堂陸鉄岩張祥甫候台甫不名六户各五角共八户合洋十元由愼裕糖行來○安徽巢縣金琴溪募張宮保第洋二元又　元棣花舘主一元李靜菴陳培德堂夏寅彪有心無力成册人四户各五角馮潤之四角四本堂三角一分二厘半張德盛四咸堂存心堂三户各三角馬永泰李兩槐堂陳三羹堂盛義堂陳文範堂崔居近堂六户各二角聯之舘一角五分姜渭水堂一角李長鋪孔現立陸寳善三户各錢二百文吳明友周宏起陳學勤劉坤發四户各一百五十陳德貴陳廣興趙雲鵬王伏道饒春林劉炳春周道修周太應杜水才王榮化　户各一百共三十七户合來洋十三元内有銅洋一元○蕪湖大成祥敬畏齋募吉祥洋六元敬畏齋五元求平氏三員汪金二元汪禹臣竟永旺各一元王字鄉五仍王佐之二角祥記錢七百李錢氏五百張永維二百共十一户合洋二十元○劉李氏洋二十元齋珍女史十元冷香女史二元劉莊氏一元四户由廣泰豐交來○揚州公廨胡募不留名耕餘書屋各錢五百不留名一百李心齋陸柳村各一百五户合洋一元錢三百六十○河南捐南翔隱名氏洋二元張陶氏求病速愈四元誠大東洋莊十元嚴逸瀾五元徐敦采爲子爾鈺病重詐刻鼉書移助今已漸愈元愿十三員梁溪朱維恆爲次子應花平安完完愿二員庽海寗沈五房知非子鑲金滕鋼一雙計重八錢售見洋二十四員○楊思敬堂九九三平它銀一百兩義興行錢五千由漢口源裕莊記立大莊合來規元一百零七兩七錢九分○餘崇川留主人募章侣人祈父母康健洋五員純義堂張立成丁永淸京口式訓堂姚劉傳經堂古瀛樹德堂無名氏七户各一員濟成氏六角不書名魚躍繼先朱仁在堂尹友苓約思堂曹秀子蘊山京口王鑑秋江都耕讚堂八户各五角鄭順盛三角馨山氏一角焦葉山房錢六百一經堂張竹亭陳寳甫三户各四百張魯芹尹步康王廣之劉漢章尹瑞堂龔義盛朱平章七户各二百共三十户由丁裕太記太古昌棧來洋二十員○鑑湖自鏡軒主人由福建興郡齋寄來爛板洋五員○高郵丁鏡齋募合眷三口求平安洋四員王本胡求眷口平安四員朱本王求平安二員節婦吳本李王完璧歸趙子各一元孝不留名甚水道人體手三户各錢一千無名氏愛莫能爲各五伯玉記募四百楊陳吳三百桶内零碎二百九十四邦記二百晴記一百共十五户合洋十五員○衆興鎭裕泰庄各洋二十員懋泰大成祥中興隆鼎泰四户各五員洪泰無名氏張成泰無名氏四户各二員楊正大利昌崔謙裕不留名王萬盛恆泰員項華之無名氏退省氏選春氏蘇南容守拙子煜堂生世德堂務滋堂育之氏十六户各一員共廿六户由恊源莊合來八十四員○林泉裕洋四員馬金成楊世翼楊世遠三户各二員由瑞祥號交來○張子聲無名氏松銀十兩潤德堂張洋十員恆盛帽帽鋪聚和錢鋪信利永雜貨鋪三户各三員永順米局劉小亭頴川堂三户各二元周周月庄嘉德堂增利義雜貨鋪王樹萱彭蔭廷李用卿李采芳七户各一員又顧夢臣募文修堂洋一百員敬義堂天昌仁各十員義誠堂五員賢堂四員潤德堂二員又金潤圃沈琢如募謙益堂洋五十二員豫記四十員宼雨江五員又李穉安募松茂堂謙益堂塵安堂　户各洋十員琴潤堂謙恆堂各三元紫榮堂敬業堂各二元共三十一户由巨興隆號交來松銀十兩洋三百元 
[上海北市絲業會舘籌賑公所施少欽經收山東順直河南皖北賑捐十一月初二日第一千五百六十九次淸單]  
　　月湖隱名爲曾孫病求全愈補酬前愿由恊源莊交來洋一百元嘉定錢錫鸞求妻浦氏産前産後身體康健二元無力人十元廣東黄圻堂爲内子病求保平安十元桐蔭書屋二十元石門善長典勉力代募祈保平安十元　河朱元德爲女久病求保速愈四元郁門沈氏病全完愿求保全愈　元休寗韓養齋一元南橋頴川氏一元王繼祥虚對開一元○常熟有心無力人寄來琴室主募堅石山人錢二百廿文福星人二百十邵琴齋誦棠氏偉聊氏王十升晏士氏李勿藥程季恆陳松濤周震聲九户各二百文奎林氏裕卿陳爾橋楊莘生任敬修徐士麟盧質人錢叔倫八户各一百共十九户合洋三元○泰州海陵戈鋤經堂募報恩堂求保先父夏長林先母張氏資冥福洋五元頴川堂求妻病愈一元王培之張炎齋各錢四百鋤月堂主人三百六十四醉白堂共墨　房松石堂姜捷三季紹靑五户各二百汪子南一百七十六李壽卿一百五十李位三李仲興李南生德泰積善堂魯麗泉史慕安實遂堂唐潤亭袁述亭趙少琴紹山氏史蘭莊史澤臣史子猷沈琴軒沈質甫十七户各一百李遂生五十共三十户合洋十元○運成昌募棣華書屋洋一元范瑞記何懷記孫升記三户各二角顧孫記王蓉記陸潤初朱阿狗四户各一一又王李氏求病愈一元王阮一元共十户合洋四元○寗奉慈鹽　安徽王潤田募張大興王益萬各洋五元邵允大沈肖瑚施懷昌張金聲王渭仙張德興屠和豐楊豐記八户各洋角元袁炳方六角葉春泉胡啓嵐王瑞源三户各五角岑金泉無名各四角王蘭生林惟榮無名三户各三角杜子榮夏錫堂陸潘氏金煥章董固菴五户各二角陸復來蘇敍堂高洋氏許　記許喜菴子軒氏許之潮許之氏家旬氏德齋氏許旬記羲菴氏拾二户各一角共三拾六户合洋二十四元正○太古昌棧募不書名洋三元無名氏二元正滴翠齋知不足齋三樂書屋知昧居知足齋五户各一元正○硤石管趾仁募輝萼堂洋一元望孫齋角錢一簡齋錢石如養和屋錢武卿淸風室錢　　六户各錢五百文金石音沈炳樵各三百金健周嚴梅坪各二百文致和堂順意室各　百文共十四户合洋五元一角錢一百廿文○范楊氏規元三十二兩七錢五分楊潤生洋四元楊艾珍義珍各二元由廣和糖行交來○浙湖埭溪分司署募繆山氏洋五元内有銅洋一元姚春衫三元樂陶南山各二元樂安氏衛維翰各一元沈菱舟錢二百文○河南賑湯松巖善士因年已四十喜得佳元蒙諸公惠賜隆儀及自已折筵資移助由源記東　號交來洋五百元王承榮祈病痊由仁濟堂交來規元五十兩徐星槎善士經募京平足紋一百兩　兒規元一百零二兩一錢八分四厘四明陳榮生爲前月生子荷友賜儀移賑由王松浪來洋二元徽州無名氏求瘋病速愈二元蘇州無名氏救病速愈二元梁秋貴爛板洋二元求子二元求子病見愈人英洋十元無名氏五元浙西集衆善堂四十元黄　縣潘家意爲患略血咳嗽失音等症求速愈五十元天南遯叟爲孫從璆出痘平安完愿十元○西塘李雲樵募敎忠堂洋一元安徽乏力子錢三百二十文方積慶堂三百汪寳善堂四百李昌壽一百　十李吉甫李榮昌薛少江褚勤齋錢恊順高錦文朱益亭姚文玉任芝卿葉萬昌蔡元昌合昌徐廣源葉秋橋張承德徐秋齋唐褉興蘭記盛芷香十九户各一百共廿四户合洋四元○富陽裘探山募章凝候二元同泰無名氏耐臣氏三户各洋一元宋又香曹室樸菴元興餘德堂許賛君行素居沈七户各五角梅山氏二角沈錦張光照吳之譽三户各一角共十五户合洋九元○慶泰號募淸籟閣許祝嵩甫各洋二元吳世臨徐萄記李芸記吳　餘堂四户各一元朱門董氏不留名各五角八户合洋六元○孔慶　由恊源庄來洋五十元 
 
