# 1914 - 510 - 4914993

 

Page 1

 
 
   
 
 

Page 2

 
 
時評 
[習慣性（冷）]  
　　方歐洲大戰之發端也人僉以為兵禍一起幾於人盡無以為生矣及其繼也人僉以為兵禍一延長世界之事更紛亂而不可收拾矣然我則以為兵禍愈久則人之習慣性愈習慣而世界之秩序且得恢復也 
　　夫我所謂恢復者非謂其能如平時也謂其能愈於初戰之時也蓋人之突然遇變故雖非身受者亦且驚駭故歐戰之初世人無不震動焉久而久之震恐漸去而無關戰事之事業漸漸其恢復事業漸恢復而人心亦漸安此人心之所以能漸安者我即謂其習慣也 
　　夫人既有是習慣性我人當利用此習慣性以求百事之進行則戰事雖久而於戰地外所損實有限也 
[命令]  
　　十一月一日大總統策令張文生白寶山均給予二等嘉禾章李慶璋給予三等嘉禾章此令 
　　又令汪鳳瀛給予三等嘉禾章此令 
　　又令殷恭先尹占魁車慶雲均給予三等文虎章此令 
　　又令陳介徐仁鏡均給予四等嘉禾章此令 
　　又令奉天巡按使張元奇陜西巡按使呂調元湖北巡按使叚書雲京兆尹沈金鑑均特別委任監督各該管地方財政事宜此令 
　　又令任命林寶懌為第一艦隊司令饒懷文為練習艦隊司令此令 
　　又令財政部呈准奉天巡按使張元奇電稱奉天財政廳廳長張耀廷因病辭職張耀廷准免本職此令 
　　又令任命董元亮為奉天財政廳廳長此令 
　　又令任命羅國瑞為交通部技監此令 
　　又令交通部呈稱僉事丁志蘭黃嵩齡方仁元鄭洪年現充鐵路各差請免去僉事本職等語應照准此令 
　　又令　交通部呈請任命袁齡為司長洗應動郭則洵胡先春楊奎關柏斌陳斯銳馬文蔚為僉事華南在任傳榜劉景山張鑄為技正應照准此令 
　　又令　參謀本部呈稱雲南陸軍第二師參謀長盧啓泰另有差委請免本職等語盧啓泰准免本職此令 
　　又令　參謀本部呈請任命庾恩陽為開武將軍行署參謀長王兆翔為雲南陸軍第二師參謀長路孝忱為雲南陸軍第一師參謀長應照准此令 
　　又令　司法部呈請任命勞恭震署湖南高等檢察廳檢察官張天宋署湖南常德地方檢察廳檢察長張啓鴻署湖北武昌地方審判廳推事吳名歆署湖北夏口地方審判廳推事余其貞徐炳成署福建高等審判廳推事陳伊炯張秉慈盧壽增署福建閩侯地方審判廳推事應照准此令 
　　又令　司法部呈請任命張珩署河南高等審判廳推事錢光模署吉林吉林地方審判廳推事王銘鼎暑吉林長春地方審判廳推事雷侯龍暑黑龍江龍江地方審判廳廳長葉在聃劉以茀均署山東高等審判廳推事龔謙義署山東濟南地方審判廳推事周鋆署山東福山地方審判廳推事李煜俊署河南開封地方檢察廳檢察官應照准此令 
　　又令　陸軍部呈請將徐淮海各屬剿匪出力之黃占葉劉文瑞均授為陸軍步兵中校薛懋魁韓子凌均授為陸軍步兵少校殷家昌加陸軍步兵少校銜應照准此令 
　　又令　蒙藏院呈核准伊克昭盟鄂爾多斯扎薩克貝勒阿拉擔鄂齊齊等咨擬以沙布隆格里克扎木散補靜覺寺達喇嘛沙布隆哈巴布扎木蘇補慧林寺達喇嘛請予准補等語應均照准此令 
　　十一月一日大總統申令據廣西巡按使張鳴岐呈稱已撤署左縣知事呂端燕貪婪不法逞暴殃民請交付懲戒等語知事身任地方廳如何勤政愛民潔身自好乃該知事於趙成德夥刦私土一案竟敢率警藉端抄掠事後復諱飾袒蔽實屬異常荒謬已撤署左縣知事呂端燕着交文官高等懲戒委員會從嚴議處餘如所擬辦理并交內務部查照此令 
[戰事要電]  
　　其一　（本館特電） 
　　北京電　初一日本海軍公報載稱三十一早日海軍率第二戰隊仍照前日與英艦砲擊諸砲台及附近海岸地带至晚絕無損害敵炮台多如沈默惟灰泉角及臺西鎭兩砲台猛射日陸軍陣地灰泉角砲台尤能終日應戰日艦接近時則力稍遠則擊其陸軍據觀測射彈之命中於小站山砲壘及站山等者最多破壞敵之防禦工事甚大本早大港附近火起油槽爆發黑烟障天薄暮小站山亦發火遠照海上德之奇格爾型砲艦三十日被海軍重砲隊砲擊失一烟突後今朝港內已不見蹤跡云云 
　　北京電據日人電稱第一次總攻擊之結果三十一步隊佔四方村至辛家荘一帶一日日軍重以砲隊開始攻擊彈中青島煤油存藏所烟火彌漫目標不定因中止砲擊是日日軍佔據重要地點又稱火歇後日軍現再開始攻擊青島之背面頗烈云云 
　　其二　（英人路透電） 
　　彼得格勒電土耳其內閣總理致電俄國外相表示因俄國艦隊開釁致兩國友好邦交决裂之歉忱謂土政府對於該問題自應有適當之解决且将設法防堵日後有此種舉動土政府决議禁止艦隊駛入黑海且望俄國艦隊亦勿在土國海濱附近游弋深信俄國對於此事必能顧全兩國利益而如土耳其之持和平熊度云云俄外相接土國內閣總理電文後即照會駐俄土使謂俄国正式不承認俄艦隊先啓釁端又謂今已太遲不能有所磋商但若土國立即驅除海陸軍之德員始可談判以使俄國海濱受詭譎攻擊之害者為之滿意云土使之宣言未能裨益時局故星期一日土使可收到出境護照　　　（三日） 
[亞姆斯特丹電]  
　　據柏林消息英法大使昨晚已離君士坦丁（二日） 
[倫敦電]  
　　土國大使今日辭別英外相葛雷其啓程時英政府將照前待德奧大使之禮待之（二日） 
[倫敦電]  
　　路透電社得悉土耳其內閣總理已向三協約國提出近今黑海事變之道歉文路透電社由外交界探悉土國之道歉文必須聲明擔保賠償土國開戰舉動之損失三協約國始能滿意法國亦發表關於土國事變之宣言書與英國發表者大致相同據北斐消息該處回民皆知土政府之過而不贊成土人輕率之舉　　　（二日） 
[彼得格勒電]  
　　俄國外相聞星期日土政府之覆文後已聲明俄國不能滿意且令以出境護照授予駐俄土國代理大使該使已率隨員於今日離俄　　（二日） 
[哈爾濱電]  
　　十月二十七日路透特別電紀伊泊爾戰情謂英　抵禦德軍二十五萬歷五日之久英軍接續於彈雨之中以短兵衝鋒後得援軍之力擊退德軍十五英里交綏之際德軍曾由旁路襲擊英軍俘蘇格蘭聯隊兵一隊英軍乃迎擊敵軍佔據敵軍之地位救出被俘之兵印兵已在拉巴洛出戰當德軍猛撲戰濠時幸賴後備之印兵奮力抵禦且以短兵相搏乃得逐走德軍保住地位　　　（二日） 
[巴黎電]  
　　今日下午法政府發布公報如下敵軍昨日仍在法境內取攻勢兩處激烈不相上下尤以狄克斯末特與里斯河間為最我軍有進攻者有迎擊者已在全線稍得進步惟末西恩村之一部分已為敵佔德軍奮力圖攻亞拉外郊且進擊列盎及開斯洛瓦均未得利我軍已於台格爾森林之北特拉西勒伐爾一方面愛恩河　岸台格爾與蘇瓦松之間各地點稍得進步德軍且在伐伊萊之上進攻佔守右岸之我軍夜間復攻歇曼台達姆高地均失敗而退敵軍重砲隊復活動於萊姆亞貢與末斯河之間末斯河高地惟亦無其效果敵軍曾向洛摩尼前進偵察經我軍擊退我軍曾在伏斯巨得有進步除奮回控制柯爾特聖馬利之高地外且佔得班特薩之敵軍地位此卽敵軍砲轟聖狄愛之處也　　　　（二日） 
[巴黎電]  
　　今夜十一時公報謂北海與瓦斯河之間今日德軍進攻之力較諸昨日為弱法軍在此境狄克斯末特之南及其呂凡爾之南已得進步並保守各處地位德軍在不拉容蘭萊與伐伊萊中間境內取猛烈之攻勢但已完全失敗　　　（二日） 
[北京電]  
　　英外交部三日來電如下據當道估計德國本年收成須少小麥二百萬噸大麥三百萬噸坎拿大第二批急備軍報名者頗為踴躍西部各省開來之兵已聚集文尼配受最後之訓練（三日） 
[北京電]  
　　俄使署接二日俄京官報謂東普魯斯戰地俄軍在佛拉狄斯拉伏夫大路上擊敗德軍並將德軍驅出洛英敦森林東邊俄軍已向萊格勒湖之北進行俄軍在維斯土拉河之西者刻在哇巴土夫境內進行無阻奧軍大隊擬拒俄軍但被擊退奧軍自維斯土拉河南岸退至哇巴土夫加該處在桑河左岸乃奧國在加里西亞之要塞也俄軍衝擊尼斯古村交戰頗為激烈他處未有戰情　　（三日） 
[倫敦電]  
　　據伯拉（巴西之海口）勞伊特保險公司來電德國巡洋艦加爾斯魯希號所拘之汽船凡狄克號赫斯達洛號格蘭登號其船員已由德國汽船載至此間登岸公報局宣稱海軍大將桀里柯因巴台堡親王告　海軍第一司令之職特代表海軍艦隊致電該親王表示歉忱　（二日） 
[紐約電]  
　　蒙其斯特康麥斯號輪船在愛爾蘭左近觸水雷沉沒凡狄克號及赫斯達洛號兩艘為德艦加爾斯魯希號擊沉（此乃揚子保險公司接到之電報按蒙其斯特康麥斯號商船五三六三噸一八九九年造成凡狄克號商船一 
 
 
 

Page 3

 
 
　　○三二八噸一九一一年造成赫斯達洛號商船二七五二噸一九○二年造成（二日） 
　　北京電　英外交部於十月三十一日來電如下　德國各報謂英國所拘之國民有一大部分乃德人之入英籍者此說絕對不確又謂英人虐待鈕白萊之俘虜今該處營中之俘虜一千二百人已證明德報所載乃無根之詞英國巡洋艦維里萊白爾今復終日在比軍左翼助戰輔以砲船及小軍艦隊此為海軍轟擊敗軍第十四日也巴黎小報載有德國參謀部命令證實法軍飛船及炮隊之功績並謂德軍死亡之衆實因不能隱處法軍砲隊不能見之地德軍焚毀比國各村鎭謂因比民抗拒之故然查德國各報曾載有社說大讚匈牙利鄉民抵禦俄軍之前進其意報今轉載德奧國各大報紀載此事之新聞且謂俄軍佔據地方時並未懲罰村民此實大異德軍之行為　（二日） 
　　其三　（德人德文報專電） 
　　柏林電　德國外交部宣布公報 
如下 
　　一日德軍大本營報告敵軍曾在尼曷濮爾附近决壩致伊塞爾河及伊泊爾運河同時氾濫德國軍作戰頗受窒碍然德軍仍在伊泊爾附近得有佳美之進步至少曾獲俘虜六百人及英軍之炮數尊德軍戰於列里之西者亦得佔土地德軍在伐伊萊所俘之敵兵迄今共有一千五百人土爾與凡爾登之間目下僅有小戰德軍昨與俄軍戰於東北戰地今尚未分勝負　（二日） 
　　柏林電　法國北部前敵之戰情此間人士以為德軍極佔優勢昨日大本營報告謂法軍曾在蘇瓦松附近為德軍逐過愛恩河戰事已延及凡爾登之西面此實近今最佳之消息據前敵來函紀尼曷濮爾與伊泊爾間之戰情殆可謂開戰以來最激烈之一役德軍屢次夜攻奪路南進兩方面死亡頗衆波蘭� 
兩軍仍未接戰據特別訪員報告加里西亞之戰事將分勝負又據克拉河消息俄軍已退過桑河棄離里柴桀斯克奧軍曾由該處追擊俄軍二十基羅邁當據奧國公報宣稱加里西亞中部之奧軍今仍固守所奪特加東北之各地位且在尼斯柯附近擊退進攻之俄軍俘敵多人白柯維拉及加里西亞邊界附近古蒂之北有俄兵一隊受挫而退西班牙京城某報載稱斐洲亞爾其里亞現頗不靖土人不肯從軍且殺死法國警察土耳其艦隊轟毀俄國軍艦兩艘運船十九艘油池數所且轟擊哇特薩及西巴斯托帕爾兩口岸柏林聞之異常興奮布加利亞半官報載稱布土邦交頗好兩國均以一九一二年一九一三年前事為鑒布王秘書已赴君士坦丁與土國領袖政治家會商一切駐意布國公使曾語謁客謂布加利亞與土耳其交誼親密布國今惟圖抗拒塞希兩國此說已由意國某報所載布京消息徵實德政府在法國龍維及白里萊兩礦區組織民政處其坑道共値法郞二百二十五兆枚據某德報載俄京消息俄國衛生應用之物如裹傷布等類缺乏甚多有醫院數所血漬滿地儼如宰牲處德國銀行總理哈凡斯坦於德政府備戰之際部署財政事事得當巳由巴恩大學授以名譽博士之銜英法俘虜在大姆斯台特營中互相詬詆故須將英人移拘他營陸軍大佐葛雷亦在其內　　（二日） 
　　北京電　中政府命馮國璋照處置德國魚雷艇S九十號將士之辦法拘留英國砲船台爾號及維特瓊號之將士以示公允　　北京電　駐英美俄三國華使電請政府與各國磋商日後媾和會開議時當許中國有參議山東問題之權袁總統大約日後將簡陸徵祥代表中國參與此會　　（二日） 
　　北京電　袁總統現與外交總長孫寶琦研究青島失陷後所將發生之諸問題　（二日） 
[特約路透電]  
　　廣州電本月一日為投標承辦賭捐之期竟無一人投標此間一星期內發見炸彈案四次共傷十六人死二十六人　　（二日） 
　　北京電　昨夜天津附近大風雨格慈里哇號汽船曳錨吹擱砂洲受損而沉船體已在水中船中之人皆集於船首甲板現有二汽船泊於其旁　　（二日） 
譯電 
　　北京電　日本已在濟南開辦鐵路學校以三個月畢業後派至膠濟鐵路辦事（三日）　　北京電　徐世昌曾告孫寶琦謂孫如辭職彼不允之　　　（三日） 
　　北京電　據伍連德博士報告哈爾濱附近現起疫症吉林當道已奉命設法豫防　　（三日） 
專電 
　　北京電　財政部騐明殖邊銀行股金已逾法定數當以部令准其正式開幕 
東方通信社電　（日本人組織） 
　　東京電　日軍偵悉青島防備狀况甚為明瞭大略如次德軍以由海泊河口至東南海岸之線為第一防禦線此線之砲壘為海泊河口及海岸（沿廖州灣）炮壘臺東鎭炮壘臺東鎭東中央砲壘以至湛山小湛山及東南海岸（西大洋）之諸砲壘皆經確實連絡其第二防禦即永久砲台在距第一防禦線約四千米突之所其砲台為莫爾德絡炮台比斯麥克砲台南北伊爾基斯之諸砲台伊爾基斯岬炮台灰泉角砲臺會姓岬炮臺及臺西鎭砲臺此即德軍開戰之始準備鐵條網地雷鹿柴塹壕等所有最新式之防禦也現日軍除砲擊諸壘外並籌善法以破此防禦　　（三日） 
　　東京電　今晨接戰地來電云攻圍青島日軍現已着着佔有地步兩軍炮戰仍極激烈（三日） 
　　濟南電　山東靳將軍每遇山東鐵道沿線之日本守備兵與地方官民之間發生事件縱屬細微亦必報告中央請示辦理茲袁大總統特電飭靳將軍略謂細微之事亦必請示辦理未免煩瑣嗣後遇有細微問題務當體察世界之大局中日兩国之關係妥筹辦法獨斷解决不必請示中央云云（三日） 
　　東京電　青島德軍之大砲計有重砲一百十尊野戰重砲八十尊由軍艦取上之小口徑砲二十尊（三日） 
　　東京電　東京俄國大使館公布云俄在日本發行短期公債之說事實無根又俄在日本購買軍需品之欵在倫敦交付　（三日） 
要聞一 
[兵戰與商戰]  
　　字林報云歐洲大局軍力戰爭之外尚有商務戰爭前者人所共知而後者今方肇始亦不可不察也德國海洋商務業巳全失不無莫大影響惟其內國市場尚覺平靜即邊陲之地略受驚擾不久亦已恢復舊觀德國壯丁皆已從軍外國商場多不能通德之產品當然大減吾人且不論其軍事上之地位如何僅就商業而言德人自此一蹶恐難復起即謂其完全失敗亦無不可第據可靠消息德人絕糧之患距今似尚甚遠也 
　　英與德較當處優勝地位海洋商業中立市場豈惟貿易如故且凡德之所失者英人均可設法充補其缺至於內國商務照常進行更無論矣英倫商會已盡種種義務協助商界英之製造家乘機販利此正其時惟德艦嘉斯魯與埃姆登現尚放行海面或相為擾不久歸捕之後不列巓之商務可以高枕無憂矣 
　　英人所當格外注意者遠東之中尤以中國市場為重務須設法推擴商業以繼德人華德通商實在情形惜無統計表可稽亦屬不幸之事海關雖有報告詳載數目究亦未可為用如據民國二年海關報告載稱華德貿易價値總計四千五百三十二萬七千六百二十七兩內計由德輸入者二千八百三十萬二千四百零三兩輸出於德者一千七百零二萬三千二百二十四兩惟德國貿易總數當不止此例如香港雖為英國商埠而輸進輸出中一部分原為德國商務又如華比交易總數列為三千二百三十七萬七千二百三十六兩不知盎凡爾向為德國商務出入之機關是華比總計之內一大部份又屬華德貿易華荷總計列為一千萬零十一萬六千兩有奇其中亦不無德貨此外尚有粗製英貨如照相架之類送往德國潤色即由德國運華指為德貨者其德貨由英而來者亦多指為英貨是欲確定華德通商之數不亦難乎 
　　中國輸出類皆生貨德之所取者其重要為棉荳牛皮及麥類等中國皮革英人此時當能利用即其他項原料品輸入德國者亦可代為收羅所可異者中國輸出各貨除茶絲外向歸德商行家經理英國資本家不免時作向隅之嘆今者得此機會亟起直追豈容當面錯過耶德之製造品輸入中國者如屬工程及電氣所用之器具英國現時似可先行製造運來中國以承其乏德人默察華人之特質投其所好無往不利英人似不可聽貨流行漫不經意擇其可仿者而製造之銷售中國正亦易事惟糖與染色非英所能可不勉强英貨往往請託德商行家銷售於中國而德貨託銷於英商之手者幾無一二是又不可不注意也 
[南京快信]  
　　此次肅政史王瑚南下專為考查中海關釐局收數情形業經商准齊使將大勝關下關大河口上新河泗源溝荷花池六關釐稅增加三成臨時比較　　司法部派林竹勳來寗籌設模範監獄　　昨日江蘇各學校關聯合運動會參觀者約萬餘人 
　　許鼎霖昨由京來寗聞為勸募賑捐事 
雜評一 
[戰事盲談（五十八）（無名）]  
　　土耳其旣入戰局矣今又道歉以出戰局協約國初不願土耳其之入戰局也今以土國之道歉為不滿意而使土耳其不能復出戰局天下事之不可知有如是耶雖土國之道歉其本心果欲出戰局否耶此則非我輩局外所能知矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[奧國責在為德之楯甲]  
　　德文報載十月一日德國佛集實報之紀事云有奧國史學大家顯理名富禮得容氏所著加里西亞省與今戰局之關係一篇首諭加里西亞省地勢之重要次述維也納德人拒敵異族之戰史與其歷次戰事之結果終以現時之戰况為結論頗有見解爰譯於下以供眾覧多腦河東濱之地當今時局　為德意志國民之楯甲者以奧匈國軍人不僅以其肉體遮斷赴奧京維也納與匈牙利京布達坡斯特之大路且亦須遮斷赴德國白理斯洛與柏林之通衢也方今戰局若論戰略上之大計畫則德奧兩國各有一責德之責在派遣大軍愈速愈妙以殱滅法軍為主而奧匈大軍則責在阻遏力大絕倫之俄軍使其志不得逞於德奧為最關重要故今奧軍之戰略不得不分途而行即或如在克拉斯尼科與扣馬路夫等地者先派大軍攻入俄境迎擊敵軍抑或如在黎姆堡者藉防禦之戰爭以阻俄人是也然奧軍之取守勢者宜俟德國之武裝一經籌畫完備用之不竭即當改守為攻殲滅東方之敵也近來奧國正按此計實行其責而十三世紀當蒙古族人佔領匈牙利時菲勒得力公爵旣知堵截惟殺戮是尚之敵以防其侵入德國嗣後土耳其兵臨維也納城下時其勢之猛尤不可遏然亦卒為大薩佛野之之軍所破洎夫今日阻遏敵人則不僅因由北海至阿的利亞海有同一語言之關係乃兩國人必須和衷共濟以保其故鄉與文化故多腦河流域之君主國以三百萬能征慣戰之士敵俄人七百萬之衆雖較勢弱亦所不憚蓋非如此不足以圖存也况有興丹堡將軍大敗敵人一部之舉亦足以樹聲威於異域乎據柏林軍事週報所載興丹堡將軍一役殲滅敵軍步兵十九師之衆是俄帝所徵舉國大軍方戰有月餘即被興丹堡將軍滅有五分之一矣 
　　奧軍之抵抗力亦殊有功效先是在俄之波蘭連戰連捷大勝兩次嗣在黎姆堡防禦大戰力拒敵人而今又在山河流域之後大舉進攻卒使俄人屢戰屢北勞而無功足可謂悉如所願矣俄人伊瓦腦夫將軍牽領百萬大軍自在格洛代克湖大戰以來已十有四日未佔片土今其軍隊雖可向山河流域進行而攻擊之舉則尚需時日也 
　　太今奧匈之師雖尚有至大至艱之事在後而雄圖豪舉則已有之吾人所佔一部若就目前情勢論旣有根據可持亦有砲台可守然此亦屬軍隊獨有可賴之防禦也　吾人精神之協和充滿宇內尤可持以自豪焉俄國砲隊屢聞人言甚佳惟有俄國馬隊刻尚未齊備耳然奧軍步兵據屢次戰報言亦為衆所推許絕無異詞者也茲有受傷之軍官語余謂奧匈軍士之戰興勃勃殊難遏止茍非有白刃相搏之戰在前則不能撤隊故敵人之數雖恒有數倍於我之時亦不難取勝蓋奧國種族繁雜當此時機多爭先恐後以示其忠勇無匹也現在山河流域內之戰事尚未至决勝負之期若就沿山河而立之普慈米斯爾要寨論則由此至德之白禮斯洛實較赴奧之維也納為近故奧國軍隊若不以肉體為堤以阻傾覆大禍之洪水則石雷吉省一望無際之平壤恐為分割東普魯斯之禍首也 
　　當今戰局急需為奧國以鐵血而戰之士庶戰勝俄國大軍五分之四然東歐之命軍則非有强勝多力之前驅由加里西亞省攻入俄國長驅東下不可也德奧當道諒已胸有成竹不待人言但此次非在學校考試邊省防守之問題所可同日而語乃須多有奧匈大軍包圍加里西亞省內之俄國主軍也然德奧統帥之運籌帷幄亦誠多有出人意外者如前有觀戰員正期望開進之際而決定勝負之命令已實行將半於是吾人可以深信德奧大軍終必全勝斷然無疑矣 
[俄報對於日本之評論]  
　　字林報近得哈爾濱訪函云外間傳聞日本且將推擴其海陸軍之行動於歐洲又言此種舉動恐與美日邦交或有妨礙惟俄國政府機關報名維司匿克者登有論說一篇專評俄國得此消息極為注意略言假定日本决計作此舉動似非越出情理之外蓋日本旣為交戰國中之一擴充其交戰之區域及軍事之範圍茍其所好曷嘗不可至於美國地位對於此次歐戰除商業上受有莫大影響外其他當然無甚關係美人因此極欲戰事早日了結自不待言惟使日本加入歐洲戰場美人損失必不加多是美國又何必妨害美日邦交耶如日本果作此舉歐洲戰局非惟不至因以延長且必較早收朿似可預言也 
　　近日俄皇傳諭各青年軍官派赴戰地者其文業已電播全國足供研究前此之時俄皇對於軍官之態度每有軍事均以為國為王奮勇以戰為訓且囑其率領各軍務獲勝仗惟此次旨意乃竞勸戒少年軍官倘非必要切勿冒險輕生等語蓋近來戰事俄軍軍官勇敢非常往往臨陳不避身先士卒而亡洵可嘆羨因此軍官損失為數不尠雖由副官暫行兼理究竟難免缺乏之虞且聞現時軍官服飾除肩線有別外其餘槪與兵士號衣相同然陳亡者猶不稍減云 
魯事拾聞 
[軍事與人民]  
　　日前外交部提出抗議於駐京之日　公使極辦其駐紥山東日本軍官之行為為不法並要求從此　後倘我國人民誤犯日軍之規則必須將該犯解送濟南法廳會同濟南法廳之長官按律懲戒則懲戒之手續亦必依據我國之法律習慣云云聞該公使之答復已承認我國要求之辦法並飭令駐紥山東之日本軍官遵照矣 
[軍事與鐵路]  
　　據濰縣通信云日內聞有在濰縣之日本軍隊函請駐縣中國軍隊某師長談話某師長不果往遣參謀長前赴該隊代為接洽該隊首領要求將膠濟鐵路附近二百邁當以內之地為軍用區域某師長以未奉中央命令郤之按日使先後與我國外交部文件均聲明日軍此次佔領膠濟鐵路係戰事上之不得已萬不能波及於鐵路範圍之外此種要求或係日軍隊之獨自行動或係傳開之誤均未可知 
　　日人現已决定在博山開鑛自本月二十八日起膠濟火車仍逐日開行但因濰縣鐵路橋梁尚未修竣故搭客在中途須另行換車然後可達其所至之地售賣車票限制極嚴非得日軍官之憑照不能買票至英法各洋行已得日軍官允許准其在膠濟路轉運貨物 
[張炳華索賄賣缺案紀聞]  
　　前甘肅民政長張炳華索賄賣缺一案正在奉令拿辦之際外間紛紛議論謂張炳華或竟潛逃亦未可知聞京師地方審判廳昨接　蘭地方審判廳電稱前甘肅民政長張炳華索賄賣缺一案偵悉張炳華業已潛逃請通知各機關嚴緝務獲解甘歸案訊辦云云昨又得政界中消息張炳華有電到京係言十月某日准可由甘起程到京對質以辯是非惟此電上書總統國務院法院鑒下書張炳華艷叩等字樣此電會送交參政院一份聞參政院中人拆閱皆閧然大笑謂國務院早已取消何以不知政事堂而猶稱國務院張炳華雖遠居邊疆不諳京內情形然身為大吏何至荒謬如此此電是否出於本人或係他人偽造皆未可知然亦賊案中之一笑柄矣 
[陳繩被害案審訊終結詳情] 　　（續昨） 
　　審判長當又呌董珍上堂問道本案在第一審據任順具的結說董升呌他去呌董三來宅老三說我就來越二三日一黑早董升又呌任順在草屋子裏拿出自行車一輛開側門令任順送至伊家交董三手董珍答在地方廳我跟任順同堂我問過他我家在甚麽地方他說不認得他旣說不認得我家怎麽會找我呢審判長又問道那麽送自行車不是交在你手嗎董珍道他不認識我家怎麽會送車况且有甚麽眞實的憑據就是有證人怎麽不呌他跟我同堂這案您要是維持地方廳的原判您就把我們哥倆個鎗排了罷又問你在車站上是被探訪局辦住的那是怎麽回事答應上交通部調查去我是在那裏當差因為我哥哥遭這樣的官司我工夫顯短人家把我辭了我那天是回家去吡審判長當問律師鄧爾班道對於董珍一部分有何意見鄧爾班道任順在第一審的供頗難憑信綠任順因見井內現出東西他就逃跑了即此足證任順最有嫌疑至於給董珍送車一節尤不能信因為任順並不認識董珍云云審判長又問檢察官對辯護人之辯論如何檢察官馬以德當謂任順在第一審之供為本案最有力量之要證緣其逃跑後係在江蘇緝獲到京由警察廳解交地方廳者想此間必無串供情弊此外復有證人黃象𣝢供稱董珍於某日一黑早被人呌走此足證明其有帮兇嫌疑如無眞確證據萬難將第一審之判文推倒云云鄧爾班又謂本辯護人辯論之理由係根據貴廳親自調查出來任順任二看見井裏有一個大包袱他們才私自逃跑顯然是畏罪而逃否則何不對於陳璧報告竞跑的是幹甚麼總之任二任順住在花園離陳繩住所甚近於殺人事不能諉為不知加以畏罪逃走於此案不無重大嫌疑任順供董升令其呌董珍到陳宅顯係影射誣攀為卸罪地步即使讓一步說果有其事旣不能證明董珍果到陳宅即不可推測定罪再者陳繩之自行車是否被竊不能證明即使果如任順所供確交董珍亦係陳繩被害數日後失去者亦只搆成竊盜共犯罪不能遽指為殺人况此案情形離奇之極宜由根本上推求云云辯論畢審判長又向檢察官問道對於辯護人之理由上如何檢察官仍謂任順在第一審之供不能推倒等語審判長又向董珍道你有甚麼話說董珍答道您想任順是陳宅一個做小工的陳宅底下人是多的能夠由宅裏推出這輛車來嗎即使宅裏人看不見那麼他那個樣兒推着一輛自行車走在街上巡警就不盤問盤問嗎請您就給我們一個眞實的證據您要沒有眞實的證據那麼您就呌我們屈死嗎再者黃象樸說我們在屋裏刨坑怎麼地面上跟探訪局都沒查出坑的痕跡我就是求您的恩典罷審判長當令其退下　　　（未完） 
[孔敎會提議修明禮樂]  
　　此屆曲阜開孔敎全體大會北京孔敎總會特派代理主任幹事李時品前往籌辦一切比抵曲阜見聖廟舊有禮樂器諸多殘缺舞生歌工亦少諳習惄焉心傷乃於開會時提出修明禮樂議案當衆表决全體一致贊成聞　請願於政府茲將李君提議演詞　略錄后端木子曰見其禮而知其政聞其樂而知其德是禮樂之有關於道德政治如此其密且大也魯為秉禮之國太史公適魯賞贊仲尼廟堂車服禮器自漢章帝以迄明清累頒尊罍鼎鉶更有興重華美之觀樂則春秋之際得猶備六代宮懸八佾則用於劉宋登歌則製自隋文凡一朝創業之始無不於此加之意焉禮明樂備蓋亦及二千年矣歲月遷流並多變故禮崩樂壞自所難免時品此次詣闕里謁聖得見廟庭禮器尚存樂器樂舞殘缺殊甚長此因陋就簡何以隆聖地而觀萬國且使人失其陶淑觀感之資於人心風俗關係匪輕良可憂也察其未能整頓之由實以經費不充之故會議修明禮樂則禮樂器之修理增製樂舞生之召集敎練需費甚鉅衍　公雖有祭田僅足供林廟歲祭之用若就數百年來殘敝之禮樂而大加修整非國力不舉夫孔敎為吾國文明所萃聚禮樂又為孔敎之菁華於廢墜之餘為整頓之計此正我國民開國所當有事諸公同為國人同為孔敎中人即同有昌明孔敎發揚國光之責竊願諸公合詞請於政府籌撥經費修整曲阜聖廟禮樂由國家派員專任其事或即委之衍聖公如蒙政府允准同人當竭知能以資獻替而速成功茲事為國家精神榮譽之所寄勞費當所不辭是否有當伏請公决云云 
[軍官學校畢業訓詞]  
　　此次保定軍官學校舉行第一期畢業總統特遣廕昌往致訓辭餘如黎副總統陸軍總長該校校長曲同豐等均有訓詞又有武德社之祝詞及該校學生答詞頗極一時之盛茲錄總統訓詞如下　今日為諸生畢業之期本大元帥特遣侍從武官長陸軍上將蔭昌赴校舉行畢業典禮並進諸生而敎之曰軍人以服從命令護國衛民為主務然欲達此主務必於平日鍜練心神增長學識方能臨危不亂應變有方諸生平日在校得師長之薰陶與夫一己之砥礪得有今日之成績是本大元帥所為眷顧國軍欣然以喜者然而軍事學術日新月異為國效忠為民服務責任至重諸生今日畢業特其發軔之始名譽事業來日方長要知國家之隆替視乎軍備軍備之良窳視乎將校將校不良雖糜費鉅億養兵百萬何裨實際語曰三軍易得一將難求旨哉斯言此本大元帥不得不更進而切望於諸生之朝夕惕勵益進所學以為他日効命疆場宣勞國家之備者况當此國事艱危正吾人臥薪嘗膽之日作新士氣場厲軍威樹家國之于城壯同人之袍澤願諸生其其勉之 
[贛江新潮流]  
　　戚巡按使由內務司長升任以來將近一年尚未入覲而地方近月發生緊要事件為數甚多戚使即擬入京面呈一切曾有電致京請覲現聞總統覆電謂地方重要從緩入覲　　江西財政廳長王純奉中央財政部電召入京商議要公所有廳務已委科長吳忠誥暫行代理現王廳長因一切公務部署清楚准於十一月二號由贛起程乘輪北上開隨行者為巡按使公署財政處主任汪皓財政廳清理科科長尹光勳二人均係戚巡按使特保第三届核准免考知事藉以赴部聽候傳詢再行領憑回贛 
　　江西軍事裁判所為特設審辦黨人之機關成立以來將近一年所有承審案件均已分別擬定罪名由李將軍戚巡按使會銜呈請中央核批執行至於該所機關即於十月底停廢所有該所審判長趙毓奎現經李將軍調充署內參議官以免閒散 
　　贛北鎭守使馬繼增駐紥潯陽仍兼陸軍第六師師長之職前聞中央有電來調該師兵隊改駐近京地點現經李將軍以贛地緊要所有兵隊布置甫經妥當特邀准免調以故外間不知內容仍有第六師開拔之傳說也 
[川省各界之募債熱]  
　　一政界　川省自開募公債後各縣紛紛來電開江縣應募五千元業已凑足額數定期陽歷十月二十日起解交渝支金庫墊江所認於齊日籌墊足額元日全數解省冕寗派募八百元允先電解永江集紳勸墊共得銀一萬一千元已於寒日解渝交　川源收解宜賓共認八百元已解梁山募足一萬元定月內起解蒲江應募三千元擬於月內悉數墊解嘉定所認亦已全數起解 
（二）警界　省會警廳通令廳內外各區職員長警等略云照得認募內國公債一事昨經本廳電詢財政政廳據稱現奉中央來電所有每百元扣銀六元在第一期繳欵者又扣加獎一年利息均照原章辦理外其應扣預付一年利息一條現已變通改為在十月五日以前交欵者預付本年十冬臘三個月利銀在十月十五日以前交欵者預付十月下半月半個月又冬臘兩個月利息如在十月三十日以前交欵者只付冬臘兩個月利息不日即有正式公文來廳等語核其所稱警廳職員認募公債照本月二十日前後交欵計算只能扣本年冬臘預付兩月利息則百元應當繳銀八十七元較之前日所議不無出入惟旣係奉有中央來電自應遵照辦理合行飭仰一體遵照再前次議决認募內國公債係請財政廳照數代覓銀元交納惟為數過多現恐財政廳不便　認故改由個人自覓合並飭知云云 
[浙垣近事紀]  
　　鉛畫偽鈔之破獲　前杭州昇昌裕錢荘由紹興某綢荘解來鉛畫浙江興業銀行五十元偽鈔票一紙即被察出退還茲悉是項鉛畫鈔票係寗波人張菊和紹興人陳阿華合股偽造有一元五元五十元三種專向市場購買金飾綢緞布疋等貴重物品現値紹防衛戌森嚴已被軍警察破當將該二犯拿獲並鉛畫器具多件一併押解縣署歸案訊辦一面電詳到省矣　　裘案訊辦之近情　許長三趙次勝賄縱裘美根一案趙解浙之後即自投案奉諭發押頗蒙優待本月一號上午單傳審訊趙供現任廣西平樂縣知事賄縱之說初不承認經問官　以公牘具在所報病狀及病斃情形歷歷如繪何能强辯趙始語窮入後牽涉多人即退庭二號下午三時聞朱軍督親自提訊到案者僅許趙二人本擬傳原告張濟演對質不知因何中止至裘美根聞已委陸軍少將朱壽同為審判長陳光熺為審判官即日帶同人證一併赴滬訊讞推其原因大約以裘黨羽衆多解杭恐有不便云 
地方通信 
[蘇州]  
　　游藝會記事蘇州胥門江蘇省立第二女師範附屬小學於� 
本月一日下午開游藝會男女來賓約在千人以外會場布置整潔招待周到學校圍菊千餘盆尤為可觀表演各科純由學生自然發表脱絕向來器械之氣餘與小家庭一劇荘譜　出頗切女子敎育散會時已近萬家燈火矣 
[松江]  
　　實業鎖記　北門內泰和襪廠雖組立未久而所出之貨顏色華潔線質細韌實在他廠之上故外埠定購者紛至沓來廠中工夥殊有不睱應給之勢聞各股東現擬逐漸開拓以供社會之需 
 
 
 

Page 7

 
 
要土布性質耐久惟不及洋布之花色繁多致利益久被佔奪今松城習蘇所等處均仿製甬布花樣顏色推陳出新價格又廉於洋布過半人民購用者頗多故甬布消路逐日見推廣各洋布店受此打擊生涯日淡 
　　米機碾斃學徒　機器碾米其效力較人工倍蓰而危險亦甚日前南門外恒義碾米廠學徒周士林晚膳畢後不知如何逕入機器房時工匠出外加油廠夥尚在吃飯忽聞機房有聲甚慘急急趨進施救從機上將徒援下已遍體鱗傷一臂軋斷血激如矢廠主用電話向察院弄松江醫院求救醫生王君立即携械奔往已不及　治該廠東夥以該徒死狀甚慘願補給百金以助棺殮詎屍屬陳屍機房不肯收殮致臭氣四遠鄰有責詞廠主乃禀請警局及縣署派警押殮 
　　法警拘人肇禍西鄉黃　　顧掌生為債　被控判决後並不履行由原訴人催拘縣署乃派法警黃正元駐往詎顧避而不面王遂拘其母互扭之下傷及嫗之頭部激怒鄉衆阻王不准回城事經周縣長聞知立派他警馳往該處查明核辦 
[鎭江]  
　　派兵駐防要隘鎭江旗鎭守使以時將冬合鎭屬高資龍潭各要隘均為盜匪出沒之所特撥派步兵二連前往駐紥以資鎭懾 
　　反對公債者解蘇核辦江北掦屬高郵地方孔憲如長學廣虛福鴻膚咸智趙維幹等五人均因反對勸募公債致釀成種種風潮故該縣知事將孔等五名一併廨蘇於昨晚過鎭當即改乘夜車至省廳候高等審判廳開庭核辦 
[掦州]  
　　派員查禁烟苗謝苞定知事以今春縣屬各處發見私種烟苗田地甚多現雖飭行各鄉董事禁止鄉農不得再行栽插惟恐有頑梗之　仍然偷種故於上月三十日特委任呂君鳳書為各鄉查禁烟　委員飭其迅往各鄉實行偵查遇有違令私種之戶即行指交該管警區解縣廠究以杜私種 
　　清鄉閣收取鎗械淮掦道陳道尹奉飭來掦處理緊要內政並順便遣散清鄉團另組警備隊事務已誌前報茲悉吳局長次畢接閱謝知事轉奉隨道尹飭知即轉行清鄉團戴隊長收取軍裝戴隊長當即飛飭駐紥鄉間各隊調集城內萬春寺前昨兩日業已來齊經戴君傳諭解散原因並說明另組警備隊之不能稍緩情形隨按名將前給林明敦鎗逐一收回連同未用子彈送交吳局長轉送縣署點收 
[南京]  
　　財政廳實行改組財政廳蔣廳長現遵照部章實行減政特於本月一日將科中人員重行改併除田賦科倪科長係保送免考知事辭職晉京騐看外並裁去科員三人錄士六人 
　　新知事將赴任　新委上海縣沈知事寶昌前奉齊巡按使委赴蘇滬等處密查崇明南關等處案件茲已調查竣事聲敘種種理由禀請銷差并謝委署知事之缺聞沈擬於日內由寗携同　眷赴滬履新 
[湖北]  
　　陸軍小學之停辦　鄂省陸軍小學校開辦業經七載計已畢業兩届現又　畢業之期已由校長周君錚禀准段將軍派負會同考試諸生皆勤奮求學程度俱有可觀昨已考試完畢定於下月升入預備中學校肄業至該小學因經費難籌不能續辦已奉陸軍部電令飭暫停止不再招生而一班管敎員三年之辛勤究未可沒段將軍特調取該校校長周錚敎務長朱維濤敎習黃嗣其方作舟姚汝說等十餘人履歷到署按名加駐考語咨部分別給獎 
　　美人歡迎華商團　漢口美國商團刻接舊金山來電華盛頓政府特令各埠關卡優待中國商團及出品至巴拿馬萬國大賽會赴賽者并派得力軍隊從俄西亞尼　及南美洲沿途保護美國商民對於中國赴賽商團感情甚厚據云巴拿車之賽會使美利堅民國商團能與亞洲中華民國商團連合成為世界上之大共和商務威爾遜總統現并下令全國人民歡迎中國商民 
[山東]  
　　短期紙幣又將發行　財政廳長以山東入秋以來天災人禍相信而至財政較往日尤為困難前曾發特別紙幣到期兌現藉資周轉尚無流幣本年仍擬繼續發行以資通融名為山東金庫證券總額四十萬元為限票分二三十三種以四個月為期發行兌現各手續統由金庫辦理業由廳長商妥並詳請巡按使通行各屬遵照 
　　即　造就東文人才　即　縣　　公斷因日軍在即言語不通有碍交際擬聘請通東文者充當敎員廣招少年子弟每月納學費一元學習日文每日午前九鐘至十一鐘為限業已假城裏鴨綠池北岸龍王廟為校舍定九日二日開班授課 
[廣東]  
　　關於黨案之文電巡按使據統領徐連勝飛報云念三日據偵探密報匪首黃佳李維朱洪三名率帶亂匪二百餘名由博羅屬橫何地方竄過龍門會合舉事等語查統領所部高明陽春軍隊刻下尚未調齊防雖空虛懇即轉上將軍速派濟軍二營即日到增以便率帶前往搜捕并請迅電惠州隆督辦速撥得力軍隊堵截橫河公荘平　三處以防竄逸云 
　　當道後新安來電云上將軍巡按使道尹鎭守使進步黨支部報界鑒本黨辦事員會傳治文為任誎日謁沙田委員師雲鵬被湯知事扣留禁獄不布理由絕無訊問聞有人以亂黨捏控居心險狠乞電飭交保俯賜維持新安分部長陳景瀚暨全體黨員叩敬雜評二 
[修明禮樂說　（步陶）]  
　　鄭魯為二千年文物之邦而禮樂殘敝至如李代表戾曲阜時之所見惄焉傷之為之提出議案以議修明宜矣顧夫禮也者履也舉凡事物之期諸實踐而為人類當然之節次者皆禮之精蘊也樂也者和也天地位而萬物育舉古今中外凡合於時勢之要求而為人類精神上愉快之所發掦者皆樂之導源也善體此旨而發皇之匪微德日之爭可以息東西歐之戰機可以敉即世界大同之庥歷亦不能越此戔戔二小字之範圍一步以我言直合人類　自請願於各個人之方寸地無須經費無須手續而精神一至金石為開其有裨於世界之文明進化當更不少然而我觀李氏此番所提之案一則曰車服禮器再則曰尊罍鼎鉶三則曰六代宮懸而總之曰禮器尚存樂器樂舞殘缺殊甚云云然則李氏之所謂禮樂特器焉耳於國家精神且復云何我嘗聞之孔子矣禮云禮云玉帛云乎哉樂云樂云鐘鼓云乎哉提案者而誠服膺孔敎歟竊願於器之一字外更進而有所修明之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[清史館搜羅藝文志材料]  
　　滬海道尹奉巡按使飭云准清史館咨開本館現修藝文志公議决定沿元明前史之例斷代為書惟是有清定鼎二百六十年名儒輩出著作等身亟應廣為搜採以資登錄面免掛漏餘登報通告外相應咨請貴巡按使轉飭各道縣知事查明境內通儒碩彥從前著作無論已刋未刋開具書目清册並將著書人姓名籍貫履歷各具小傳務於三個月內　送到館以憑採擇登錄等因到署為此飭仰該道尹飭屬遵照上開事項從連辦理依限詳報以憑轉咨 
[法總巡對於暗殺案之注意]  
　　法代總巡石維也君以十月八號法界後新街精益里青浦醫生陳蓉舫被人暗殺二十一號法界黃浦灘太古碼頭金　輪船上發現分屍六段之慘殺案本月一號新租界太平橋塊空地上又發現砍傷女屍故此非常注意陳蓉舫案雖拘獲家丁董紹桂及帮兇卜阿奎等尚未訊結其餘兩案尚未破獲深恐日久兇徒遠逸故傳諭各探捕從速四出嚴密查緝務獲究懲至日前在女尸身旁檢獲之兇刀及洋鐵小刀現均帶回捕房以資研究 
[復訊暗殺許老么案]  
　　　　　　　　秘密信之披露 
　　　　　　　　　中西官之磋商 
　　長江積匪許老么（即許炳富）被同黨張春山與在逃之袁東毛田王才喜吳三哥劉福子袁動堂等用繩勒斃裹屍鋪蓋內棄諸浦灘業經捕房將張春山並嫌疑人汪漢卿李雲卿汪妻汪黃氏及見證婦人張王氏女子張香珍袁東之傭婦魏郭氏一併解送公共公廨迭經中西官訊明以汪李二人雖與此案無關然均非善獨判併送上海縣知事署轉遞湖北原籍汪黃氏等婦女四口一併開釋張春山已供認帮兇屬實諭着押侯核辦在案茲悉捕房前日又在愛文義 
路勝業里張之同黨家內搜出密信一封係由東京神田寄滬面書余養之君升啓內云同生先生大鑒弟已安抵東京神田岑李二公是否亦在日本現尚未悉所有圖章容俟刻就郵奉彭梁二君擔任鄂事與海上未知如何便乞通信為盼三先生四先生與熊梁二君均此下具保仙字樣捕頭以此函關係黨案諭令留存昨晨即將該函與張春山解廨復訊先由中西包探禀明前情並將信函呈案請為核辦王襄讞以張謀斃同黨擬即解送鎭守使署按例懲治而美領詹君則以張祇認帮兇須提同黨到案質明然後引渡遂退入領事憇息所會商良久重復升座磋商仍未解决王君以公廨無判决五年以上罪犯之權即援筆判令押侯核辦而詹君則於西文解單簽判張春山永禁西牢判畢諭令捕房照斷執行 
[又一嚴防黨人之通飭]  
　　聞本埠當道近奉上峯通飭略謂案准統率辦事處西開據探報亂黨現在𪊽集上海密謀三次革命兩星期前遣出黨徒甚夥分頭出發幸經蘇浙等處破獲不少惟該黨逆謀仍未稍懈探得近曾發信往外洋支部報告速選幹練同黨隨帶資本以便開張資本開張均該黨隱語等情本處當即電致上海鎭守使加意防範並呈奉大總統令應由該管將軍巡按使趕飭地方軍警妥籌防查毋稍疏懈等因相應函達查照等因准此除分飭外仰即遵照辦理云云 
[皖省迎提黨人]  
　　淞滬警察廳前在滬南望江第一樓茶館緝獲黨人張開臣祁坤山兩名押侯訊辦曾誌前報茲悉該張祁等曾紏黨一百餘人在安徽圖謀起事未成前經皖省緝獲同黨馬月樵等訊據供出張祁二人於事敗後逃回上海當由倪將軍派探賫文來滬查緝得在望江第一樓茶館會同淞滬警察廳偵緝隊士一併捕獲寄押廳署禀候倪將軍來文移提在案今徐廳長因皖省委員業已抵滬遂於前晚十時將張祁二人發交來員加派偵緝隊士協同押送至法租界金利源碼頭附搭江新商輪管押赴皖歸案訊辦 
[廣潮同鄉之慈善事業]  
　　寓滬廣潮同鄉在小南門內也是園後面組織惜字社成立後會經開會籌議進行方法茲於昨日下午一時續行會議由林煜華報告該社應辦慈善事業大旨以滬地大南門外向有之積骨塔原係堆積孩屍而設數年前該塔拆除凡有嬰孩之夭亡率多拋棄荒僻甚至狗彘嚙食見者傷慘且與衛生亦多關係本社為持重道德起見未便忍視請諸君亟籌進行方法次由劉仁秋劉仰山陳集甫翁泮然林可人等互相討論議决簡章一擬函請旅滬各同鄉大慈善家為董事俾得主任一切贊助進行二常年製材施捨三雇役收拾野露孩屍備棺殮埋四社員須分別認盡義務同願留心惜字等善舉　又次李祥麟郭關龍等各致詞贊成末由來寶葛敬業君演說略謂棄屍不顧忍心違理絕無人道主義茍不籌善後方法則穢氣四佈恐釀疫病實非吾人之幸福諸君進取道德熱心慈善深為欽佩至五時散會 
[敎育演講會紀略]  
　　十一月一日晚七時滬南改良學塾集益社在水神閣開第一次敎育演講會首由顧旭侯君報告敎育演講之必要及利益次請省立第二師範學校舍監姚玉生君演講大旨謂現今國家財政竭蹶欲寬籌敎育經費擴充小學勢所不能籌補救之方莫如改良私塾於是詳述改良私塾之種種辦法次請沈志青君演講小學校之今昔觀分小學校之沿革概要學級之編制單級敎授之原理管訓之神髓及小學敎師之覺悟講畢復分贈其所著之簡要單級敎授法末由袁頌豐君分贈商務印書館之特價書摺及各種單級敎科書之贈書劵然後散會 
[賞菊場中之宣講]  
　　南市大南門外中道橋南貧民學校由穆杼齋顧翕周諸君等所組織開辦以來已屆六載該校曾於辛亥秋由主任敎員袁君頌豐發起學生自治會每逢課餘之暇學生研究各種科學或園藝中培植各種花卉今年該會曾種菊數百株諸色美麗芳艷可愛茲訂於本月六七二日每日上午九時起至下午五時止開賞菊展覽會任人游覽不取劵資並於七日午後二時請通俗宣講社諸講員蒞會宣講及該會各生演唱各種歌詞以娛游興云 
[青年會之幻術影戲]  
　　中國青年會今晚請美國幻術家強生變演戲法並演影戲（第五本法國著名偵探裘武偵緝劇賊案）此影戲前已演過四本離奇變幻層出不窮觀者咸以未窺全豹為憾今續演此戲而又有與衆不同之戲法想往觀者必較前尤盛也 
[臧旅長整頓軍紀]  
　　步兵第七旅旅長臧和齋君前日飭傳十三團周團長孝騫暨第一營魏營長　和第二營代理營長王克悌第三營高營長全忠等到旅誥誡一切略謂整頓軍紀自係軍隊之急務此後除由本旅長每於晝夜親自查察該團營長等是否切實督率外並派營長一員輪流為十三團之値日官盡間由團値日官督令訓練所部三營兵士早晚兩操並使各兵士通曉臨陣鎗術擊刺各法以及各項體操猶須在講堂之上講解一切學科俾得精通智育德育暨歐戰時代之中立條約均能豁然於胸中並令查察製造局內外之崗兵一切軍紀及各該營內外正目兵士一切勤務衛生倘有查出不合者立即糾正其夜間之團値日官專司查察製造局內外各處所站崗兵是否精神振作並於荒野處所嚴查有無匪類匿跡並須在製造局四週暗查舖戶居民有無窩頓不正行為之流遇有行人尤應詰詢蹤跡務使防範周密為是至於每營亦須輪派連長一員在營候令稽查各連長之辦公處應派排長一員在連聽候連長指揮晝夜更班嚴愼巡查俾使正目士兵無一時之茍且云云 
[海容軍艦由粵來滬]  
　　海容軍艦前經海軍總司令李鼎新君派赴粵海廣州等處巡防曾誌前報茲悉該軍艦長現因另有要公須向李總司令面禀一切故於昨午開駛來滬現在製造局前下椗云 
[警察敎練所考騐完竣]  
　　本邑地方警察敎練所現届第二班第二學期修業考試前經景警務長商同學監暨各敎員定於前月二十九日起三十一日止按日分科考騐並詳由縣知事派委第一科長黃允之到所監視現已考騐完竣塡給合格各生證書聽候派區服務 
[董署長深惡匪徒]  
　　第一區警察署董署長查得沿浦各處碼頭時有匪徒流氓託迹每乘各商輪搭客上落施其攫　手段惟若輩黨徒頗衆破獲非易即偶有一二拘獲亦祇暫押數小時即須照章解送警廳司法科預審如事屬細微即予省釋若輩遂更無顧忌乃邇來愈出愈多殊為行旅之患而本區署則向無拘留之權殊難處治故特禀明徐廳長請為擴充拘留之權嗣後將獲到之攫竊零星贓證之案犯拘押一月業奉核准即日實行聞該署擬每日援派便衣警察數名專司緝捕俾易獲破云 
[讞員體恤當事人]  
　　法租界公廨向章凡原告呈遞禀詞後由華官帶回閱看准駁與否皆有批示交與探目收執原告如欲取批須向收執人領取現聶讞員以探目時常出外巡緝盜竊等案如原告來取時探自已奉差外出即難領取殊非體恤之道故特另定章程以後發出之批示交於公堂繙譯收執存留大自鳴鐘捕房公堂寫字間內遞禀之人直接向該處領取現已實行矣 
[法官申斥淫婦]  
　　住居小南門內藥局弄口范洪成之妻范趙氏與漆匠楊金生犯姦為范撞見將姦夫淫婦雙雙拘獲鳴警送區轉解地方廳請辦曾經檢察官預審屬實諭飭分別收押聽候起訴訊判在案昨日午後由端木棻推車官會同樓檢察官公開審理命提楊金生范趙氏至案研詰據楊供稱與范趙氏犯姦二次是實范趙氏供年四十三歲生有兒子三人大兒現年十九餘供支吾問官曰兩年已半老大兒將可娶妻爾竟不顧丈夫兒子之顏面與人犯姦實屬無恥且預審時爾夫一再請求將爾重辦則爾平日之行為已可概見遂諭辯論終結當庭宣判以楊金生和誘已遂罪當然成立科以五等有期徒刑監禁四個月范趙氏監禁二個月判畢仍命還押聽侯執行 
[姘夫無良]  
　　婦人沈王氏前與陳小來姘識被陳押入妓院為娼近又託蟻媒童先來說合賣與華義富為室議定洋六十元先付二十元過門後經該氏向華述明被押被賣情形故前日陳向華收取找價四十元時被華扭入五區警署控告冒認親屬捏造婚書計圖詐騙等情當送檢察分庭預訊一過判解地方廳按律懲辦 
[是否有夫之婦]  
　　東有恒路一千一百九十四號竹器店主王某娶石氏婦為媳昨日忽有陳大等多人至該店指認石氏係其友之逃妻互起衝突由捕一併拘送捕房聽侯訽究 
[夫婦關係之辯論]  
　　粵人姚東鄉（即姚棟材）控伊妻姚陳氏（即陳阿蘇）與張仁山通姦捲逃而粵婦陳阿蘇（即姚陳氏）則不認正式結婚並以原告朦報捕房擅搬衣物等詞延請律師互控前日午後由公共公廨俞代襄讞與美領傳君升座復訊原先由代表律師上堂請究旋據被告律師辯稱被告陳氏本係妓女與姚並未正式結婚且查民律一三三八條結婚無父母允許及一三四一條當事人無結婚之意均作無效則姚與陳氏旣非正式結婚即無夫婦名義云云並經陳氏之母陳高氏上堂證明中西官研訊良久復經兩造律師辯論至鐘鳴六下判退候會商堂諭宣佈飭遵 
[二男姦拐二女]  
　　蕭道生洪金生串同姦拐策有恒路八百八十八號居人江枝家女子江林弟及江同居人卜紀明之女卜二姑娘並暖使竊取値洋二千三百元之衣飾逃匿新記浜路嗣被美捕房中西官包探查獲吊出原贓昨將男女四人併解公共公堂請究先由江卜二原告上堂禀稱衣飾缺少尚多求請嚴究並由兩女訴明被誘屬實訊之蕭洪二從供詞狡賴聶襄讞商之美領詹君判兩女先交其父母領回蕭洪二人還押候禮拜四復訊核辦 
[妒婦忿極而死]  
　　向在燕子路某洋人家為西崽之柯某家居愛文義路三百十一號門牌柯與蕩婦某氏交好近被其妻蕭氏得悉前日紏人前往捉姦反遭凌辱蕭氏忿無可泄回家後即自縊覔死迨家人覺察解救已經氣絕當即報請捕房轉禀公共公廨中西官蒞騐旋復由屍親禀求免騐准予自行棺殮候再核奪 
[婢女被虐潛逃]  
　　女子嚴炳根自幼　入西門外打鐵浜袁姓家為婢近被其主母多方虐待前晚私逃出外在南市董家渡經崗警查見帶至一分署詰得年十五歲係徽州人面部確有傷痕飭送新普育堂留養並即牌示候召屬人認領 
[召認鎭江小孩]  
　　鎭江男孩張小和尚年十歲與其弟張大福子年八歲被人拐帶來申住居滬北福州路前晚逃至南市由十一崗警察帶至一分署飭送新普育堂留養即行牌示召屬認領 
[漆匠跌斃]  
　　浦東人毛阿大向為漆匠昨至法租界西城浜工部棧房左近油漆房屋正在登高工作之際偶一不愼失足墜地跌傷內部當由巡捕查見車送捕房轉送醫院救治不及而斃旋由漆作主偕死者胞弟投捕房禀稱自己跌斃與人無尤情願自行扛回棺殮捕頭准之 
[保護電車工程之請求]  
　　華法電車軌道鋪設工程已將及半昨華經理陸伯鴻君致函警廳云敝公司與法租界電車公司組織民國路電車路線訂立合同呈請兩界行政官廳核准保護在案現在兩公司工程已將及半所有立杆裝軌正在進行詎連日有人將軌道上螺絲釘私行偷竊殊於工程有碍應請迅飭該管區署轉飭各崗巡隨時保護等語現徐廳長已轉飭照辦矣 
[盜匪歸案訊辦]  
　　行刧浦東搖船灣張惠洲家之盜犯陸金林等多名曾由警察事務所偵探拿獲解送鎭守使署訊辦嗣又由該探等在公共租界續獲是案盜犯顧順生一名由警務長派員將顧提訊判令收押將訊供情形禀明洪知事請示辦理在案茲悉洪知事已諭飭景警務長備齊公文定於四號即今日）將顧順生一犯押解鎭守使署併案訊辦矣 
[警署移提匪徒]  
　　匪徒王四元楊玉祥於上月間在閘北華界談家橋地方糾黨夥刧鄉民姚林福等衣物携贓逃入租界被探查獲解送公共公堂訊據王等供稱係在華界竊來且不肯供明事主姓名判各押一月贓存捕房候認在案茲因其同黨為良臣許千里艾其鑑等已經閘北警署拘獲訊明王楊二人在押捕房故於前日知照經辦此案之包探周小弟禀明捕頭並經事主認明原贓昨將王楊兩匪解廨請示並由五區分署派偵探投案禀明前情聲請提回中西官會商之下判將王楊兩匪交來探帶回如訊無關係仍着送回公廨訊辦 
[攫取花衣]  
　　四區四分署前日移送張南慶控沈金榮陳海耕等訛詐不遂攫去花衣二百餘斤一案至檢察分庭押候預訊核辦 
[鎭守使署批示二則]  
　　公民徐聯芳禀為伊母徐洪氏之鈔票及金銀飾物被盜匪浦耕寶等搶刧一空請飭提滬究辦由批　禀悉查不屬懲治盜匪條例之尋常盜犯應歸司法官廳審辦不在軍法管轄之內茲閱來禀該民家被盜行刧雖未執持鎗械惟據稱有放火情事究竟是否屬實姑候函詢地方檢察廳查明見復再行核辦此批 
　　公民潘宗岳禀為伊弟潘宗江被人誣陷致遭冤押奉賢縣署請求昭雪由批據禀已悉查爾弟潘宗江因犯何案拘押奉賢縣署未據詳報有案無從核辦仰即逕投奉賢縣禀訴可也 
[掮客挾欵潛逃]  
　　萬裕碼頭穗豐米店執事奚醴堂昨至第一分署控稱有掮客秦玉祺於上月三十一日在外收得賬洋四千餘元私逃無蹤查秦之住處向在公共租界清河坊西弄對面永祥豐作鋪店內往尋未遇除報該管捕房請緝究追外請為一體派警協緝等情該署員准如所請業已派令警探四出偵緝矣 
[不出定貨之對質]  
　　英商中和洋行因元和號主謝芝元定貨不出具控公共公廨請追虧損銀兩前日午後由聶襄讞與英領康君會訊先由原告西人借買辦宋祺生上堂請追被告延律師到堂代辯並稱前項貨物被告並未定過實係原告式拉夫隱戲被告牌號所定並託被告夥友徐承釗代銷故此項定貨被告不能承認且定單上未經被告蓋章簽字請察訊據原告式拉夫唐禾薌供稱此貨係由被告夥友徐永釗到行與前大班勞勃生面定所有定單送交被告之後因諉稱號主不在故未蓋章然送定單簿上已蓋有被告圖章當時如果被告不認何以不將定單退還中西官研訊良久判被告交原保候再復訊核奪 
[父債子還]  
　　振昌盛洋貨號控嚴福海不理其故父欠銀一千三百元一案昨由公共公廨復訊原告延律師上堂代表請追訊之嚴供稱故父生前在原告號內為經理是否虧欠不得而知至故父僅遺値洋一百餘元之衣服別無長物中西官會商之下判嚴交其洋東簽字保出限半年分還原告洋二百五十元完案 
[彼此均願丈量]  
　　張仁英與朱瑞泰朱應剛因佔地糾葛在公共公廨互相控告業經分別傳案諭令交保在案昨日上午由關讞員會同英領卓君研訊兩造均延律師到堂代辯均愿派員丈量中西官亦以此事非丈量不能明白判押候函致會丈局俟復到再核 
[惡丐毆傷小販]  
　　周金生以收買洋瓶為業昨日經過蓬路不知因何被惡丐毆傷面部血流如注由捕併送捕房轉送同仁院醫治再核 
[日人酗酒滋事]  
　　前晚有日本人某甲在西華得路乘醉胡鬧並持兇器向行人恐嚇經巡街捕查見恐釀禍端拘入捕房押候解送日領事署訊辦 
[違犯烟禁彙誌]  
　　閘北檢察分庭前日起訴之烟土犯業經審判分庭孫推事分別判决顏阿三帶土一兩罰洋三元趙洪帶土二兩罰洋十八元倪六川帶土九兩半罰洋六十元陳國棟帶土十四兩罰洋五十五元李幼琴帶土皮二錢罰洋二元徐和生帶烟泡五錢罰洋三元焦瑞香帶烟灰土皮一兩罰洋一元五角倪阿臣帶烟一兩罰洋二元吳雲田帶土四兩半罰洋三十元王阿生帶藥草十二包金懷升帶丸藥一匣藥草十九小包斥釋免罰 
　　前日五區警署及第二分署又查獲烟土犯李玉彩王阿二張緒錦王金林廷章倪升仁倪玉廷王正清劉春林王成興陳立金蔣成生譚正清魏根祥朱義祿陳阿大張福堂吳永福葉懷甫周阿三袁西鏡儲仲仁陳九星陸三保唐厚甫等二十五名抄出膏土藥丸嗎啡共百餘兩併移檢察分庭預訊還押聽候起訴判决 
[公共公堂瑣案]  
　　王家祥控徐鴻記不理墊付遷費洋四百元昨由捕房將徐傳案請示判交保候訊 
　　劉金和控袁清儀張二生前日糾人在虹口漢璧禮路一千一百零一號門牌茶館內將其兇毆受傷等情昨由捕房將袁張二人拘解公堂經俞代襄讞會同美韋副領事略訊一過判仍還押候原告傷愈於下禮拜二再行訊核 
　　同仁醫院出店周毛大前日竊取雜物被同伴陸金龍等所見訴由醫生報捕將周拘押昨解公堂訊明以周不應貪小判押兩禮拜以儆 
　　王連生姚金生圖竊甘肅路童阿文家衣物被捕查獲昨將二人併解公堂訊知均係過犯判王押西牢一年姚押九月期滿均逐出租界又劉金玉前晚至北山西路李子元家圖竊亦被巡捕拘獲昨晨解案訊實判押西牢半年期滿逐出租界 
　　流氓瞿阿二在途攫取沈王氏鍍金挖耳由捕追獲昨解公堂訊供不諱判押兩月以儆　　英美電車公司賣票人葉昭君控宋樹仁竊取電車箱內銅元又陳阿寶深夜在馬路游行均經包探查獲昨解公堂分別訊明二宋陳各押兩月以後如再犯案定須逐出租界 
[謝劵]  
　　上海市立江境小學校定於八日午後開運動會昨承惠贈入場劵一紙舊此誌謝 
雜評三 
[通儒碩彥（訥）]  
　　吾見大吏之通飭不外辦捐稅也催解欵也緝盜匪也捕黨人也重中立也類皆政務中極繁冗之事而今忽有一極風雅之通飭 
　　所謂風雅之通飭云何即搜羅通儒碩意之著作名姓以備清史館修藝文志材料是也江蘇號稱文物之邦前清二百六十年間豈無著作等身之儒隱沒而不彰者然以搜羅之責委諸政務繁冗之縣知事恐未必有從容採訪之餘睱也曷不委託於敎育機關 
[補錄命令]  
　　十月三十一日大總統策令黃恩錫給予三等嘉禾章此令　　又令　謝保生給予四等文虎章此令 
　　又令任命顧鰲兼任籌辦立法院事務局局長此令 
　　又令　據兼署奉天巡按使張錫鑒呈稱政務廳廳長任毓麟因病辭職等語任毓麟准免三職此令 
　　又令　奉天巡按使張元奇保薦政務廳廳長人員呈請任命等語應准以史紀常為奉天巡按使署政務廳廳長此令　　又令　敎育部呈請將秘書劉文炳叙列五等等語應照准此令 
　　又令司法部呈請任命潘元諒為直隸天津監獄典獄長李藩為奉天瀋陽監獄典獄長魯士貞為山東歷城監獄典獄長應照准此令 
　　又令　陸軍部呈請將王人沛加陸軍步兵中校銜陳文德授為陸軍步兵少校薛振邦加陸軍步兵少校銜應照准此令 
　　又令陸軍部呈請將南灣戰役出力之李基然授為陸軍步兵少校陳富元劉同春朱增均授為陸軍二等軍需正崔宗瀛楊從政張樹森張蘭生王壽崇張紹卿謝寶翰均授為陸軍三等軍需正趙寶箴授為陸軍一等軍醫正陳浚昌黃翼卿均授為陸軍二等軍醫正鄭天才婁毓棻均授為陸軍三等軍醫正應照准此令 
　　又令　陸軍部呈核准鑲黃旗護軍統領卓浚阿咨擬以文景補護軍參領請予准補等語應照准此令 
　　又令　據京兆尹沈金鑑呈稱武清縣監犯脫逃請將知事照章交付懲戒等語知事係有獄之官監犯脫逃殊屬異常疏忽雖據稱先期公出然兩次勒緝未獲職守所在咎實難辭沈口仍著交文官高等懲戒委員會議處仍飭嚴緝逸犯務獲究辦餘如所擬辦理並交內務司法兩部查照此令 
　　又令　蒙藏院呈准察哈爾都統何宗蓮咨稱開復東蘇昵特左旗親王瑪克蘇為扎普辦理旗務地方安謐擬請將該旗扎薩克原職一併開復等語瑪克蘇爾扎普應准開復該旗扎薩克原職其未到任之署扎薩克那遜阿爾畢吉呼著開去署缺另候任用餘如所擬辦理此令 
　　十月三十日大總統策令　任命張敬堯暫行兼代陸軍第七師步兵第十三旅旅長吳新田為步兵第十四旅旅長此令 
　　又令　陸軍部呈請任命魏明山為陸軍第七師步兵第十三旅第二十五團團長夏文榮為第二十六團團長李長明為步兵第十四旅第十七團團長劉寶善為第二十八團團長應照准此令 
　　又令農商部呈請任命夏循　為參事張英緒為僉事應照准此令 
　　又令司法部呈據安徽高等審判廳長龍靈詳據該廳書記官長李杜因事辭職李杜准免本職此令 
　　又令司江部呈請任命董國楨為安徽高等審判廳書記官長應照准此令 
 
 
 

Page 11

 
 
　　又令　陸軍部呈據咸武將軍電稱行署軍務課課長李寶楚因病辭職等語李寶楚准免本職此令　　又令　陸軍部呈請任命趙景清為咸武將軍行署軍務課課長應照准此令 
　　又令　陸軍部呈請將李遺運授為陸軍步兵上校周維剛加陸軍輻重兵上校銜馬炳坤崔炳星吉　傳邱玉崑賈春澤孔慶超授為陸軍步兵中校鄭繼嶧授為陸軍礮兵中校祝泳生加陸軍工兵中校銜王書新李國棟喬紫珊張錚張綱胡廣楊立烺虞維　　復恩李儀吉高維獄楊世源靳鳳洲吳長安授為陸軍步兵少校杜之瑞周克寬丁子勤加陸軍步兵少校銜楊尚奇王冠動授為陸軍騎兵少校張繼動授為陸軍工兵少校鄭坦授為陸軍　重兵少校應照准此令 
　　又令　陸軍部呈請將李維典授為陸軍步兵中校李士　趙從楷授為陸軍步兵少校張作棟加陸軍步兵少校銜應照准此令 
補錄二十二日大總統策令　阮宗桓給予三等文虎章此 
　　又令　李炳之給予四等嘉禾章此令 
　　又令　陸軍部呈請任命黃振魁為陸軍第八師步兵第十一旅第二十二團團長吳恒舜為第十二旅第二十三團團長宮邦峰為第十二旅第二十四團團長應照准此令 
　　又令　陸軍部呈請將劉弼良授為陸軍步兵上校趙澤亭加陸軍騎兵中校銜戴延續加陸軍砲兵中校銜崔霈授為陸軍砲兵少校並加陸軍砲兵中校銜王鴻加陸軍步兵少校銜王玉魁加陸軍工兵少校銜應照准此令 
　　據　二十日大總統策令　內務部呈請將僉事嚴啓豐王大亨王慶康　顯曾祥壽延齡均進敘四等等語應照准此令 
　　又令　參謀本部呈請任命劉汝賢為淮揚鎭守使署參謀長趙福海署陸軍第十九師參謀長應照准此令 
　　又令　據廣西巡按使張鳴岐呈請任命審察及格分發廣西之知事劉家正試署馬平縣知事應照准此令 
　　又令廣西巡按使張鳴岐呈請任命試驗及格分發廣西之知事羅黼國試署養利縣知事應照准此令 
　　又令　司法部呈河商高等檢察廳書記官長王家三因事辭職等語王家三准免本職此令 
　　又令　司法部呈請任命徐本森為吉林高等檢察廳書記官長丁元魯為河南高等檢察廳書記官長郭炳炎為江蘇高等檢察廳書記官長劉用琛為安徽高等檢察廳書記官長吳之愷為廣東高等審判廳書記官長應照准此令 
　　又令　據護理密雲副都統穆騰額呈稱正藍旗滿洲防禦承錫因病詳請辭職應照准此令 
　　又令　蒙藏院呈核准扎薩克親王咨請以占巴勒多爾濟補咸安寺達喇麻丹賢佐特彩補妙覺寺達喇麻晋巴扎木蘇補咸佑寺達喇麻噶勒藏雅木丞勒補佑安寺達喇麻請予准補等語應均照准此令 
來函 
[下關商埠商會來函]  
　　敬啓者案照敬會經放本埠恤欵自陰歷七月二十九日開始辦理逐日按照等級妥為敵放至八月底手續漸已完全本應通告截止旋因埠商半多移居他處一時未及週知致使向隅敝會有所不忍故又延長時日以陽歷十月底為截止時期現已期滿未領之戶亦復寥寥自應通告截止一面彚送總册報請恤欵事務所照案核銷如尚有漏未請領之家以陽歷十一月底為止仍可持劵到會查對底册相符並有確實保證者仍可由會代請事務所如數核發務乞貴館登列來函一門俾衆週知以示大公而免遺漏 
[恒源花廠來函]  
　　敬啓者上月三十一號下午六時半敝廠司賬劉君由浦西回廠道經銀　圈被持刀匪徒十餘人以手掩口揪在地下將身畔銀洋三百餘元悉數刧去本月二號經淞滬警察廳浦江水巡隊偵獲是案夥匪三人供認不諱又在法租界拘獲一人現下緝拿首黨餘匪在案貴報所載在浦江中遇盜地點實有錯悮敢乞登入來函一門以昭核實 
 
 
 

Page 12

 
 
   
 
 

Page 13

 
 
自由談 
游戲文章 
[致上海老牌子老店老班書] [  不才]  
　　某老班老先生閣下向聞　貴老牌子老店綽號老上海獨撑老門面無論老少上門均以老面孔相向也久矣不才初猶老大疑之以為嘗聞老商家言愈老愈和氣此富商家老秘决不意　貴老牌子老店則大不然不才之傭僕老李僕婦老三從來為購物老主顧乃往往老早出去等得老久回來均謂老夥計尤其可　一味老頭老腦把人家老實奚落或者斥以不應倚老賣老彼反老火直胃幾欲老拳奉敬老李老三都沒奈何老大沒趣而回不才之老弟聞之不信老不死敢如此胡為因偕鄰人老八親往試騐先向購老山檀降三斤老牌官燕一斤後又欲購新會老陳皮十兩適老夥計不在店中而小夥計也公然老三老四倒說要依老價目增加二成老弟不允說我多年老上海號不肯自命老滑頭也不甘作老冤桶你奠不是老花了眼小夥計老羞變怒見面皮一老轉身去接他的老生意置老弟及老八不理老弟至此雖欲向老班理論總打不倒他的老牌子忽然有一老人走來勸老弟切勿動怒他們這種老樣子老了幾十年來賣生盡讓他一個老譬如做官的遇着老虎班走江湖的賣着老鼠藥你老看破一些也罷老人語時老八過來相呼意思是老相好旁邊還有一個半老佳人也對老八賠着笑臉轉晴小夥計取出老陳貨來情願照老價目高抬幾成老八見之暗招老弟速去不必在此空做老　給人家傳為老笑柄老弟氣得要死只得偕老八過老閘橋向百老匯路而歸私問老人何人老八言係老大房的老班半老佳人何人老八言係老寶記的老班娘娘他們老店對老店故而互相賣老我們老他不過只得打定老主意老着面皮走了老弟歎一口氣便把情節告知老兄不才曉得上海老店甚多向有把老牌子欺壓實客的舉動但沒有當過這老滋味一天從老鳳祥訪問金價回來經過貴老牌子老店忽然想起老弟的事情因想乘便一瞻貴老店的排場仰見老牌子高懸心中老大吃驚渾如老婆子見了老菩薩我老不及他老只因心中橫着老字便也老老實實進門瞥面就見老夥計向外看着滿面的老氣橫秋不才伹說得要購老。。。。老夥計已老着喉嚨嚷道本店貨物都是老到的不是老牌子不賣不必更說什麼老牌新牌不才被他這一老直老得目瞪口呆老實說不出話來老夥計見予囁嚅不語便老眼一突老手一壓道快去快去你想老子門前來弄花斧麼要不是呌巡捕帶你老巡捕房去問問我這老口口好惹不好惹不才聽這老糊塗說的話竞當人是蘇老碼子真是　　老字無理可喻了不才也不與老夥計辨論獨自步出老店門適遇一位三道老巡捕便告以老夥計欺侮的老話老巡捕乃招老夥計詰責一番不料老夥計見了外國老巡捕老氣都消歸爪哇國裏去了不才恨此老夥計借老店欺人又有老於媚外之惡態實為老大帝國之恥辱且堂堂老牌子老店向為上海老商人所共仰安可以此等老橫風氣增長老奸巨猾之惡名竊恐老店商業前途因此有老而速死之一日老班其知之而故縱耶抑老耄而不及察耶幸勿終老自誤藉頌　老安不一　不才再拜（四） 
[戲代蘇州某警廳長某某致烟台某警廳長某某書] [  梅郎]  
　　某某先生足下弟之眷戀蘇妓雙珠也批把門巷車馬常臨酒綠燈紅大開筵宴中風白板起碼百元倚翠偎紅風流自賞手舞足蹈南面不殊良以為廳長者位高而多金勢大而威遠及時行樂古人稱為曠達長官狎妓人民不敢問津疇昔之夜弟偕某某兩廳長同顧雙珠寓所旣醉以酒又碰以和而不識趣之某科員不自量其官　職小以不得染指於禁樹遂借職權以吃醋弟何人斯而甘屈服當賞以巨　之掌示以廳長之威彼乃騷氣未聞立即抱頭鼠竄大丈夫得志之時固應爾爾足下亦廳長也足下之戀孫紅葵猶弟之戀蘇雙珠也個中一塊肉自宜為足下之禁樹多大劉紳而敢妄希染指藐視官長已屬不法乃染指之不已而尤敢凶毆之車夫之　　而且大力而且猛非若孫紅葵粉裝玉琢肥白香嫩之小拳輕輕數下越打越有趣者比也車夫之足矣而長大非若孫紅葵之足香而瘦小加之肩背適當無一處不鬆爽矣駭痛之汗其較風流汗多乎否乎夫以堂堂廳長而不能據一妓女為已有已足令人齒冷况紳士得而批𢬤之車夫得而拳之乎當劉紳之排闥直入也足下猶據床理鬚意氣自若及劉紳與車夫手掌拳足之交下也足下伹曰你打你打又被劉紳扭至警署也竟狼狽若落水之狗落坑之雞毫無廳長聲勢廳長威嚴足下曾無狎妓之本領何為而　　為廳長如足下者誠廳長中之茸塌羞我廳長界甚矣不特此也影響所及於弟之狎妓前途亦且大有關礙人知廳長者車夫得而拳足之則上於車夫者無論矣即等於車夫下於車夫者亦孰不可恃其孔武有力而橫施毒打於廳長耶如是則弟之巨靈掌亦將失其效用而昔日所假之虎威亦成為紙糊矣弟既不能如足下之知難辭職或絕跡於雙珠之門而又不能不畏拳足之忽來以致溫柔鄉內纔人夢而警呼車夫一若夜啼小兒之懼張　者此則不能不歸咎於足下之畏　無能遺禍不淺也足下休矣異日者我輩廳長中有嘗足下所　之滋味者當惟足下是怨足下其愼之（四） 
筆記 
[錢基博記岳鄂王精忠柏石]  
　　嗚呼天下事精誠所至而金石可開豚魚能格往往有不可以理曉者杭州精忠柏亦其一焉柏乃岳鄂王飛手栽於其室者也王生長河北用兵能以寡擊眾戰無不克宋高宗賜之旌嘗御書精忠二字人遂字其樹曰精忠柏云方其奉詔班師也功墮十年獄成三字天下冤之及孝宗嗣位下詔雪其　乃因王建忠祐廟祀之廟頃浙江按察舊署也中有亭額其上曰流芳明王之身死而名稱沒世也夫富貴老壽之徒生赫赫可灼手熱而死則冺沒焉者何可勝道孰與王之義聲泣萬姓英名垂伯禩易世而下輒令人衹徊景慕而不能自己已哉是王雖死而仍不死也相傳茲亭即風波亭舊址王實死焉故額亭曰流芳亭畔有古柏一即所云精忠柏是也高二十尺許圍四尺有奇莖葉彫剥已久然殘幹聳峙亘七百年猶存嗚呼杭州古臨安地宋故南都也山水佳秀為天下最惜無甚大雄偉之觀侯官林畏廬氏賞游覽其地兩致慨於南宋之不振有自謂觀其寓麗柔媚若甚宜於裙屐維綺之游觀不意茲幹獨鐵骨　　　植其地盤薄霄淺逾久而不改猶有河朔間俊䯜庫雲氣象雖謂王之精爽實式憑依焉可也或曰王自傷忠不見宥攀柏號泣遂枯死然莫知其遂化石也下逮寰清之季有崔磐石者時浙江按察司使也當觴飮實僚於樹下見其文理縷直與术似而扣之鏗然作聲清越不類木曰異哉是乃化為石乎人爭擊取之殘石碎為六片片長尺有奇徙置西子湖畔岳王墓圍以鐵闌某年三月予季舅寄舫老人有西子湖之游憑弔王墓倖獲斷片二歸以片石貽予父予父甚寶異之鑿檀木為座拱立几上高不滿三寸許而甚傾欹頂面略似三角形勢陂陀不平左隆右卑削成銳角其左壁嶄絕不可徑色皚白如籠霜雪上廣而下銳小懸崖若崩後壁則石致蒼黑不似左璧下上　　若頦頷斷　勢欲相戴甚斬斬也予覩其意氣端重凛乎若不可狎倪猶庶幾想見王當日提兵十萬時中三軍而處尊其瞻視不覺望之儼然焉老人孫姓例得書於是予父撰之銘而命予小子記之銘曰此是古臨安岳王宅之柏岳王精忠結成石孫老手持歸贈我我置案頭珍拱壁猶想見　弘血碧睢陽毅魄 
小說 
[滑稽小說魔玉（十一續）] [  卓呆]  
十二 
　　校長先生臉上一回青一回紅額上露出筋來說道你不留神些是沒有好處的說時再環視周圍一回說道待我用一點腦力想起來定有處置你的法子你靜待着罷頑公暗道他的語氣無禮極了此時火車開駛正急隆隆作響談話暫息乘客都有疲勞之狀生徒等見今天高定一瘋瘋癲癲戲弄校長倒也有趣恨不得呌他多說幾句但是頑公實不願與一班少年作伴不料驟然間頑公又生出第二件事情來了什麼事呢頑公的鼻中忽然覺得有一陣香蕉糖香味頑公嗅着就不能忍耐頑公生平最恨的是便所所洒臭藥水之氣味與香蕉糖之氣味他就把鼻子用力一嗅宛如獵犬尋覔禽獸探索這氣味的根原恰巧自己對面坐着的莫希達低着頭避着校長之眼在那裏偷吃香蕉糖他旁邊坐的韓剛也嚼着炒蠶豆與他爭勝頑公見了這副光景不禁勃然大怒說道校長先生你難道獎勵生徒做那妨礙公眾事情麼校長答　為有這種事究竟你什麼意思頑公道倘若是當他　用倒也罷了校長道我問你什麼意思你怎麼不　頑公指着莫希達這你看那個孩子他吃着香蕉糖我的鼻子聞不慣呢校長即向莫希達說當眞麼莫希達嚇得爾頰通紅急急嚥了下去說道牙子有些痛所以吃了一點兒校長怒道既是牙子痛怎麼可以吃這種東西本校的規則是向來禁止雜食的快些拿出來莫希達沒法只得在懷中取出一個紙包交與校長校長即向窗外一拋頑公又道那邊　一個孩子吃着炒蠶豆咧還有一點學生的態度麼頑公指着韓剛校長便喝令韓剛取出炒蠶豆一包拋棄窗外罵道都是沒有規矩的東西再向頑公道定一幸虧你說了否則就要損壞學校體面你竟有道德的勇氣我很佩服頑公正想說先生何必客氣不料話未出口忽然咬喲一聲一手摸着骽上呌道校長先生這一個野蠻人踢我一脚我與那些野蠻人却一向並無冤仇頑公說時指着一個呌馬慕德的生徒校長怫然道馬慕德你無故踢人現出　馬的本性來了麼動物學中你總習過的後足最健的就是袋鼠歸校之時罰你站立二小時非使你足部麻木不可此時三個人六隻眼晴惡狠狠的注射在頑公頭上都有復仇之意頑公一點也不留意校長讚了他幾句他便安然　事不知不覺火車已抵上海車站 
文字因緣 
[題酒丐三借廬勝稿] [  莘野情農]  
　　詩律長城墳坫雄相逢一笑酒杯空醉鄉鄉落乾坤小自是當年陸放翁 
　　　戰年年弄酒兵仰天長嘯挾風鳴詩成不用人爭　山岳聞聲神鬼驚 
　　一經落筆成千古覆頌他年未思處何必勞勞揮玉尺珊瑚鐵綱拾遺珠 
　　高手應敎借六朝馬融玉笛子淵　狂吟　醉母相笑自古詩賜把酒澆 
[謹步酒丐先生三借廬謄稿元韻] [  鷓鴣詩裔投稿]  
　　名垂宇宙到千年著作林中醉酒仙若使自稱名義是丐何風雅有吟編 
　　戚時常作不平吟流水高　孰賞音順　荆州身價重茫茫世路任浮沈 
[三借廬勝稿題辭　嗣寄浪淘沙] [  拙公]  
　　杯酒滌胸樣寄慨懷深飄零身世任凈沈劉杜風流猶未艾今古同飲　瘦鶴稳棲林澹泊明心興來痛飲復狂吟醉裏文章奇崛處暨立千尋 
[奉題三借廬賸稿即步酒丐先生原韻] [  雪音]  
　　幻夢蜉蝣幾許年放懷詩酒即神仙借廬天地暫行樂風去無蹤謄此編 
　　夕陽未下且狂吟覺樹孤高絕世音吟到癈時還痛飲烟霞過眼世浮沈 
　　謝贈　禮拜六日競社假民嗚社演僑民淚新劇承贈入坐劵四紙謝謝 
　　介紹新著江都李涵秋君著廣陵潮說部騷壞騰譽一時知名士多為序跋茲其初裳已由國學書室出版感承惠贈專此誌謝井為介紹讀者 
 
 
 

Page 14

 
 
   
 
