# 1888 - 76 - 4905360

 

Page 1

 
 
[附送勸振歌] [  本館附識]  
　　兹由陳與昌棧交來募勸河南振捐解囊歌一萬數千扣託本館於今日隨報分送豫皖需振孔急務望諸大善士迅速解　以救倒懸　切盼切 
[新印曾文正公書札出等] [  申報館啓]  
　　曾文正公勛業文章彪炳寰宇　觥大集久付棗梨本舘前將向未刋出之家書一　印行海内鴻　爭先購致兹又經景賢書愚覓　公之　札以新　鉛字印成中皆致名公　卿之函或講戎機或　理學或詳漕政或考議綱要皆確切精詳原原本本而校對之心細印釘之工良尤爲有　　臻衆目共賞計二十七　都二千八百四十一首又續鈔六卷都二百九十二首現巳出售每部分裝二十本價洋一元六角諸君子有先覩爲快者至本埠申昌書畫室各書坊及外埠各申昌購取可也如欲　購則請至本舘帳房面議 
[書李秋坪太守事略]  
　　列傳之例必其人功名德業卓著人寰生榮死哀大臣爲之奏請奉特旨將其人生平事蹟宣付史館爲之立傳此定例也然自來國史有傳者不知其若而人而耳熟能詳者則亦不過寥寥無幾大都載在口碑者婦孺咸知其名否則非讀史者不知卽讀史者亦仍知如不知也粤東李秋抨太守其官則太守也其人則經營也例不能入史館之傳而其名則婦孺咸知之不特兩廣直順山東安徽河南等處災民之被其惠者知之卽旁觀逖聽亦罔不頌其德不止此其所以爲口碑者何如哉若太守者卽不爲之傳而亦足以千古矣雖然僕與太守素好也素好者而死誠不能不悽然有所感則當悲從中來之時回憶其平時所爲歷歷如在目前其有未盡知者又有其同鄕諸巨公爲余手摹而口道之得以盡其狀盖太守之德卽諸同鄕亦切不能忘嘖嘖勿去口者也然則僕能嘿爾息哉太守少時卽有大志而一以仁厚爲念平日性豪爽與人交必以誠飲酒能盡數斗而意態益温雅無呌囂亂性之候其所養者深也今年四十有二歲忽於二月初七日得噩耗不勝驚詫繼而詢諸同人乃知其病由於積勞去冬己患咯血赴揚州就醫養疴仍未就痊而力疾從公于辦理賑務尤復不遺餘力至今年二月朔又以外感之乘遂傷於寒服西醫之藥卒亦不效嗚呼能不悲哉有一子年甫十齡頗峥嶸露頭角可謂善人有後將來之所以光前而裕後者正未有艾而太守則竟死矣迹太守生平其足以令人欽佩者不可以更僕數就余所知者則大要有數端然不過十中之一二不足以盡太守之賢而欲知太守之賢者卽於此數端中觀之已可見其崖略也當太守居鄉之時孝思所曁深維乎木之有本水之有源以爲祖宗雖遠祭祀不可不誠苟際春露秋霜而祭饗竟無其地於心殊有不安於是捐資起造祖祠以妥先靈而明祭法此其孝思之所推曁者爲何如也所居之村有不利於風水之處村中人無力修築太守則爲之出資以修築之夫青烏之說本不足據然鄕愚無知往往深信不疑凡有所爲苟不順遂轍歸咎於風水而不肯返躬自勵太守知其然也爲之修之則彼等無　藉口不得不自勵自奮其所慮之深所行之正又如此至於道塗有不平者則不惜工本砌而平之橋梁有不治者不憚勤苦修而治之務期化荆棘爲坦途而後巳而親族中之待其舉火者又不乏人皆一一適其願以去此其居鄕之可傳者也至寓居海上則又以孳孳好善爲事太守兼通西國語言文字與西人交最廣西人於虹口設立同仁醫院以施診貧病諸人太守則出巨資以爲之創此仁術之見端也滬北有靜安寺僧人梵唄其中爲多年古刹兵燹之後傾圯無遺太守念古蹟之不可湮沒林泉藉可點綴於焉捐資倡議修建殿宇悉復舊規至今遊人之驅馬悠悠乘車轆轆而過其地者莫不稱太守之名勿衰其尤足令人欽佩無已者則爲辦賑一節自兩廣水災顧全桑梓倡捐籌募不辭况瘁卒能籌集巨資源源濟解俾故鄕老幼幸獲生全斯其爲澤者大矣俄而直順山東又報災祲太守復以餘力兼濟東直陸續籌募勸則不憚苦口募則悉本精心事事躬親責無旁貸其心力已交瘁矣至去秋鄭州决口旁及皖省豫皖兩省災黎又皆嗷嗷待哺太守惻然動念復奮不顧身以辦豫皖賑捐蓋辦賑至此時已成强弩之末集資殊不易易雖以太守之心精力果亦幾幾乎將爲無米之炊由是事務愈繁焦慮愈甚籌畫愈難用心愈苦而太守之疾作矣力疾尚欲從公而太守之疾乃益不可爲矣詎不大可傷哉聞自太守之逝同人恐辦賑無人不免半途而廢有負太守之初願乃公推陳詠南司馬以爲之接辦陳君本係創辦之人局費大半由其捐助義聲仁聞遐播人間今以接辦太守之事自足以取信於人捐務當不至驟形减色然以太守之好行其德而天獨不予以壽不令人疑天道之憒憒耶顧太守雖死而其名永垂不朽則雖死猶生也而况階前蘭玉英英露爽方興未艾尤足爲太守慰然則太守其不死矣乎 
[諭旨恭錄]  
二月初三日太常寺題二月二十二日祭歷代帝王廟奉旨遣魁斌行禮兩廡遣景善續昌文興豐列各分献欽此同日又題二月二十九日祭先農璮奉旨朕親詣行禮欽此○初四日奉上諭此次京察一等圈出人員着各該堂官再行出具切實考語交吏部帶領引見圈出之滿洲蒙古中書筆帖式等官着歸入理事同知通判内遇有缺出與舊記名人員一體帶領引見漢軍漢人着交部以撫民同知通判等官分别選用起居注主事恩彦太常寺寺丞兼賛禮郎慶連光祿寺署丞祥蔭署正陳開蕃侍衛處主事色普肯唐古忒學司業奎鳳順天府治中查光泰宗人府委署主事宗室恩綸禮部主事職銜彦忠翰林院典簿徴厚通政使司知事蔡殿森太常寺賛禮郎鄂羅清阿德鳳典簿陳春山國子監助教成慶李湛典簿麟瑞鴻臚寺鳴贊覺羅寛裕侍衛處主事多祥鑾儀衛鳴贊鞭官覺羅廣福欽天監春官正郭照奎博士恒安俱着交部照例以應陞之缺陞用其内閣侍讀隆文等二百八十一員俱着准其一等加一級欽此○初五日奉上諭慶裕等奏神靈顯應請頒匾額並加封號一摺奉天錦縣大凌河西龍王神廟夙著靈應上年夏間隂雨連綿河水驟漲田禾被淹經該處民人虔申祈禱漫水平落年榖有秋實深寅感着南書房翰林恭書匾額一方交慶裕等祗領飭屬敬謹懸掛以答神庥至所請敕加封號之處著禮部議奏欽此 
[本館接奉電音]  
昨接京友發來電音有本月初十日上諭一道敬謹譯登○二月初十日奉上諭甘肅鞏昌府知府員缺着丁振鐸補授欽此 
 
 

Page 2

 
 
[龍池柳色]  
山東撫憲張朗齋中丞查得東海關稅課去年以來頗形减色其應解十三年分京餉銀五萬兩除改撥東省賑務銀二千餘兩外尚需解銀四萬餘兩目下實難簷措乃於正月中旬奏請俟稅課稍旺卽行補解至該關道有逾限未解之咎懇請飭部免其交議聞此奏巳交戸部核議未知能否准行○京師瑞勝和班素唱秦腔班主人以近來觀者寥寥曾凂人於各處邀請名優正月二十澗由天津邀到唱老生某甲以期一曲登塲萬人聳聽甲亦居然自高聲價於未登塲之先向主人索押包銀二百兩自言月内每日觀劇者若不滿千人除將押包銀原璧歸趙　且須認罰巨金主人聞之樂甚遂擬於廿二日在肉巿廣和戲樓演海潮珠一齣先期在各巷黏貼紅條至廿二曰觀劇者相率而來倍於往日甲裝扮崔子登臺鑼聲鏜鏜鼓聲鼕鼕而甲竟痴立如木偶默默無一語觀者無不捧腹大笑班主人忿極當於臺上將甲　回諸伶亦怒羣向甲當面搶白甲羞愧難容狼狽而遁始則誇耀太過繼且底藴畢呈美人聲價名士文章想亦不過如是耳○前門外楊梅竹斜街有御夫張姓者嗜酒成癖每飲必醉每醉必凌虐其妻子正月中旬其妻以受屈難堪潛以阿芙蓉膏與其十二齡之女及未及十齡之兩子相與吞服幸爲隣人察知當以穢物灌救婦與兩子皆得轉危爲安而其女則香魂渺渺竟返重泉經親串遞呈攔騐北城司官遂未深究○京師各木廠以近年木匠紛紛增漲工價乃於正月廿八日齊集前門外孝順胡同燕喜堂飯莊公議章程擬以每一工以制錢合算作爲五百文然較之於昔每一工制錢四百文則已加增一百文若按近年每一工當十大錢三千文合之制錢則减少一百文詎諸木匠是日適在東大巿浙慈會館祀神一聞此信齊抱不平赶至飯莊尋釁是時飯莊門前有中東坊署差役甚多乃各木廠預作准備以防意外者諸役遥見諸匠蜂擁而至約有四五百人始則以官勢恫喝旣遂以善言開導諸匠不服各抓街頭之泥向諸役抛擲擲諸役因見人數太衆無從阻攔狼逃去於是諸匠將飯莊前後門打開一擁而入撻駡並加而各木廠主人亂藏亂避受傷者頗多其爲會首者劉王李三人幸王李二人早已越墻遠遁未被所傷劉被諸匠揪於街頭百般毆辱並將衣袴撕碎不能遮體是時觀者如堵無不悚然驚懼旋經諸匠復將劉扭向南行未知如何了結○客歲總署擬在廣西龍州設立洋關征收稅課名曰鎭南關歸太平歸順道管理經會同戸部奏明在案刻聞廣西撫憲將該關每月所需經費查明至省之數每月需銀六百五十兩若遇閏月亦須加增將所查之數報部查核聞戸部不日會商總署也○正月二十七日午後永定門内大街已閉之茶社失愼前後房八楹盡付一炬左右鄰只受虚驚幸未延及傳聞茶社關閉多年向來夜間有人看守白晝則扃戸而已是日看房者炊餅供食食畢扃戸他出而遣火未熄遂兆焚如疎忽之咎固難辭也 
[憲旌北上]  
昨由官塲中得有電信稱前兩湖總督李小帥擇於十九日由合肥到蕪湖然後換乘輪船入都云 
[潯陽風災]  
初六日午刻東風陡起走石飛砂江中波浪掀天岸上林木怒號屋宇震撼有聲潯城内外吹坍茅房不少二套口官牌夾小池口等處吹壞船隻無算九江招商太古怡和碼頭邊所泊巴斗船等均撞成虀粉一時沿河一帶號哭之聲慘不忍聞有葉篤勝大鹽船一艘由北岸開至龍開河口遭風沉溺幸潯陽義渡船開出兩隻乘風破浪極力救起該鹽船水手八人其餘眷屬老幼五人水手三人俱與波臣爲伍亦云慘矣又北岸黄梅縣興修江堤帑錢二千貫該縣帳友民壯雇興國扁船由武穴裝載行至九江對岸亦遭風撞破船底錢卽落水勢將傾覆幸經四號義渡船望見揚帆赶上先將人口救過渡船次將帑錢如數撈起只少六千文隨將人錢送至小池口水師汛船該縣帳友感該船救援得慶再生賞給水手錢二千文飭回南局銷差由是南北兩岸鬨傳義渡救生得法行旅實惠均沾口碑載道云 
[蓬瀛春色]  
華歷二月初五日上丁各處有聖廟者當行釋菜之禮長崎楊理事于初四夜會同本署僚友及諸紳商在廣東會所演習禮儀因此次執事多係生手演至兩次而止次日本擬黎明行禮適狂風大雨不能出門至鐘鳴七下執事者始集天已放晴乃得從容將事九點鐘時禮畢各退祭費及祭器等均由商人經管彬彬乎殊可觀也○日本自設郵便局凡公私信札均可按日遞到無論大小商家遇三菱公司船期卽紛紛持函投遞大抵以爲可靠也不料日久弊生年來自上海寄至長崎神戸横濱等信往往差誤神濱之信誤投長崎卽可發還尚不僨事若崎信誤投他埠須擱一禮拜方能發回其間或有貨物或有要事相商及匯票等信設被誤投有壞大局殊非淺鮮上年華商義記號見貨物在囤船苦無來信提單去取今歲上海德成仁於新正十四日裝貨寄長崎信成號其信單亦被局中誤遞神戸直至廿四日始交到如此類者屢有所聞所望局長悉心整頓囑各司事不得任意亂投方爲公便否則郵政日壞於該公司未必無礙也○日本各埠所居失業華商往往以糾股花會爲生涯横濱爲多神戸次之人則以廣帮爲多長崎向有此種名目理事禁之而不能絕去冬楊星垣太守來駐長崎出示嚴禁諭有房屋之家不得租與賭博違者發封入官業此者因是稍覺掣肘及新正漸有人借西人之屋廣開花會繼起者又有一家一時男女老幼朝說夢夜求籤哄動遠近嗣爲楊太守所聞卽飭捕訪拿無如爲首之甲乙二人慣施狡計西捉則東開日在酒肆晚改菴堂巡捕無從下手於是太守大怒親自探訪一日突見多人聚於大浦洋房内乘其不備突然掩入衆人紛紛逃避聞楊太守必欲得甲乙而重辦想賭風可以稍息矣○日本有一種紙牌以十二月花名爲戒婦女玩此者尤多近來明目張膽肩挑喊賣者有之設在店肆及勸工塲出標發售者有之牌有匣刊明何人何年出板無錢輸贏卽當街亦可戲弄初一日華商泰記號有客所僱倭女三名藉此消遣並無一錢惟以菓餅爲孤注隔壁爲警察署巡捕在窓外瞥見潜赴理事署約同華捕闖入該處將三女捉去内一女有小孩吃乳被捉甚覺受虧管押捕房三日經東繙譯官羅君寳森說情保出據云結案時尚須帶去也 
[九江雜誌]  
曹朗川太守秉濬由省抵潯已列前報兹聞太守於初一日卯時接印視事前任崔蘭嶼太守湘卽於是日交缷府篆○前報九江關道李亦青觀察乘輪往金陵賀年並商要公兹聞觀察於初一日由金陵搭北京輪船回潯屬下各員恭懇如禮○去年九江茶士兩帮商董於茶土兩項抽取厘銀禀明鎭道府縣各官創造義渡救生大船四號以便行人遠近無不稱便此已見諸前報本月初一日突有小池口民渡夫糾同男婦老幼入城聲稱義渡船奪其渡客生意誓不干休共入道轅砌詞朦控希圖挾制現聞鎭道府縣各官一面妥議義渡章規一面擬將挾制之人懲辦一二庶可始終成全義舉○西關外一帶江堤雖經洋商修築堅固無如灘深岸高過其地者大有臨深履薄之懼初三日有涇縣人某甲蹀躞洋街偶不經心忽然失足跌落江堤下立卽斃命血肉狼藉不堪寓目此誠意外之災也 
[寗郡辨志文會丁亥冬季課案]  
漢學超等八名陳慶年吳廷採秦在鎔潘錫麟汪開祉范章吳痒逵胡友芸○宋學超等十名黄家辰吳廷採王亨彦童景熙范麟沈重光許克勤范彭壽毛震鄭鍾祥特等七名李志芹張濟榮繆永祺李永康謝純德吳華榮○史學超等六名朱逢甲陳漢章楊魯曾鄒宸笙汪開祉盛鍾璆特等六名竺塵祥屠承恩吳廷採周保障秦在鎔竺士康○天算超等七名盧雲鵬程之驥郎贊袞王瑩邵仁榕沈春元曹辛特等六名沈金滻費德宗陳光榮王振麟范猷銘徐行悌○輿地超等十名陳漢章金承熙許克勤朱逢甲許文蔚汪開祉孫貽榖范章華彦鈺盛鍾璆特等十名楊魯曾陳廷揚胡聿華吳廷採葛士濬秦在鎔吳壽萱竺麐祥鄒福偉戴羲○詞章超等六名鄒宸笙周以成萬人傑華秉鈞潘鴻王士駿特等七名王繼本向藜青施昌熾張景翰郭謙益郭宗瀚胡友芸 
[輪船工竣]  
招商局豐順輪船向開天津素稱堅固快便嗣因入塢修理頭班未曾開津聞刻巳一律修換完竣添設新式機爐較前更 
 
 

Page 3

 
 
爲便捷准定於二月十四日開放烟臺天津其船中買辦蘇君葆生頗稱幹練待人接物一切周到想至時搭客定必爭先恐後該船之獲利定可預卜也 
[朱蘭異種]  
花備五色者甚罕朱蘭舊有其說特未之見也近日城中太慶坊朱誦芬仙史家蒔一盆蘭忽開朱色者三朶色極鮮妍此誠異種也豈有佳祥先爲之兆歟或謂以此朱蘭入蘭花會中定當首屈一指惜其開太早會尚未有期也 
[失愼卽熄]  
前夜三點鐘時捕房鳴鐘報警查知英租界西棋盤街失愼英法美三罪各洋龍及捕房藥水龍均往灌救其時巳由該處巡捕帮同取自來水將火救息矣事後查得起火之處係西金隆里之門樓此樓係營門人所居不知如何遣火延燒板壁冐穿屋頂幸卽撲滅祗焚去樓面云 
[刃傷請騐]  
前晚有河南人陶玉山行經新閘西首突遭湖南人鍾王陳等五六人行兇割去右耳并刃傷額角兩肩又被攫去洋兩元錢一千五百文昨日黎明時經陶之同鄕人將陶抬赴上海縣請騐裴邑尊騐明傷痕飭將陶先送仁濟醫館敷治一面立飭捕役帶領捕夥緝拿兇手以便懲辦 
[各受重傷]  
昨日傍晚有浦東陳家巷地保徐竹峯周如松將受傷人吳如林周四海周海榮抬縣請騐裴邑尊升坐大堂卽飭仵作將吳周傷處詳細檢騐旋據騐明喝報吳兩臂刃傷數處四海頭有木棒傷手有刃傷海榮腿上鎗傷數處並有手鎗轟擊傷尚有鉛子三粒陷入皮肉未經箝出邑尊將吳周一一覆騐但見血跡模糊飭將三人送普育堂醫治旋訊該保等曰吳周因何起釁以致各受重傷該保等稱吳周因有夙忿突於昨晚各紏數十人械鬥小的等喝阻不住叩求明鑒邑尊飭令該保等將有何夙忿并起釁情形詳細禀明候核 
[縣案彚錄]  
前日有浦東高家行人陳榮甫朱永華控稱朱倩陳拜懺有黄掌掌者言朱姓乃我之主顧陳不應擅自攬做因比口角所有懺牌鐘磬等件悉遭打毁又將物件勒交地保王鶴年叩求提究裴邑尊立出堂單於昨晨請何委員帶領差役到鄕查察并提王等到案訊辦○前日有張坤華喊稱前娶趙關福之女爲媳未經過門卽聞趙氏不守閨箴并聞伊父將女另許與楊寳林爲室小的乃於日前草草行親迎禮纔隔數日趙竟夤夜糾人候小的等睡熟時突然破門而入將趙氏搶去藏匿楊處叩求究辦裴邑尊着候訊供核辦○前日有王省齋向顧阿狗索取欠欵口角爭毆互扭至該處廿三七鋪巡防局喊控經局員張紫來明府訊供送縣斐邑尊於晚堂訊究王稱顧欠小的錢四百五十千有房屋抵押前因顧欲取贖房屋歸錢三百七十千尚虧七十千向索一味恃蠻叩求究追顧稱小的將房産抵與王姓借錢三百千以租抵息豈知取贖時伊旣欲加利錢七十千又要加裝修錢八十千將原劵勒住定要照數歸遠小的欲取契劵不得不順彼之意當卽付錢三百八十千尚有七十千被伊勒寫筆據今日伊又要强索小的一時無力伊卽毆打該鋪地甲所供略同邑尊以王旣加利息又加裝修費刻剥情形巳可概見該甲不能理處亦難辭咎飭將地甲笞責一百板着顧措錢十千歸王將契據收回兩造均交該甲帶去如王不肯完結該甲可傳同中証到案集訊 
[英界公堂嗩案]  
劉阿大周文茂等稱各失竊衣物由捕拘獲人贓今請給領該竊犯朱阿大俯首求恩蔡太守隨判朱阿大管押一月贓交各失主分别認領○二百七十九號華捕稱昨見張阿全持鷄二隻形跡可疑拘案請究張阿全供江灣人鷄在叔父家竊來蔡太守判張阿全管押三天以示薄懲鷄俟失主認領○陳阿毛稱在揚武兵輪當水手昨日持洋買物被人攫取奔逃當卽追赶雖將具人獲住洋被抛去交捕送案　追洋元王阿四供廣東香山縣人向在洋行生理不敢攫洋諒被錯認蔡太守飭將王阿四押候函致廣肇公所請董事查問其人素來安分否覆候核辦云○公和祥管碼頭西人惠鐵稱江夫吳雙林派扛洋布混入扛鉛人中行竊鉛條獲住人贓交捕送案吳雙林供爲扛夫昨扛洋布貪小拾鉛原是不合蔡太守判吳雙林管押七天贓交西人領去○華捕稱蘇鄕婦人王徐氏由姑勒令回鄕不依口角爲此拘案現在已願從姑回去其姑某氏上堂乞恩免究蔡太守隨飭值日差押令該氏同姑下蘇州航船 
[法捕房瑣案]  
前報列溧水人竇恒祺在趙李氏烟館爲買青菓爭論打斷脚骨一節昨晨王鴈臣司馬莅捕房時復行研詰據竇供醫生囑我不可透風故將布裹在傷處現雖略痊尚艱步履司馬謂究被何人用何物毆打致骨折斷答稱夜間八九點鐘時被打人已昏暈不知何人動手亦不知用何物據醫生說用棍擊斷其起釁緣由爲我到烟館尋人索逋及入内不見其人正思退出開店娘娘業已開燈答以不會吸烟伊云不吸爲何進來遂致口角先掌我一下在後喊人來打司馬詰趙李氏如何打起爾丈夫今日來否答稱丈夫未到打架之事伊實不知司馬謂將人打得如此利害豈能諉爲不知着先將趙李氏責頰一百下罰賠出竇在醫院飯食錢四十天計錢二千八百文再罰洋十元給竇爲養傷費俟繳到再釋○會捕局線勇陳柱荃汪福山查到白螞蟻一節詳列昨報昨晨土司馬提趙彩珠研問據供鎭江人正月間父之友人周大蓬領我到上海在虹口租房爲打翻周之洋烟伊將烟鎗擊我我驚極從扶梯上跌下傷脚初八日陳老太婆領我到葉秋江家祗住一夜王司馬謂諒爾被周大蓬拐誘到滬意圖賣脫彩珠稱並非誘引實爲父親趙帮才同母打架母親逃出我尋母來滬父親所知道司馬謂爾父决不將爾託不相識人領到上海着提葉秋江研問葉供住蘭芳里對面家有老妻及壻初八日有陳阿春之母領女來說要看脚將女寄在我家女之父今日可以來滬司馬謂爾且將陳老太婆邀來再核着仍分别還押○如臯人陳有樹控同鄕人慣爲蟻媒之鍾漢文將烟妓金林荐至家中取去帶擋洋二十五元索謝儀二十元不允鍾又將妓引出在十六鋪中被流氓扭送巡防局一案昨日覆訊據陳供家住鐵馬路去年開花烟館共有兩人由鍾荐來一名金林一名金寳金林做四十九天金寳二十餘天金寳取去洋三十元另有五元給鍾筆據在家内鍾漢文供住打狗橋前開烟間現己停歇王司馬謂爾專靠人吃飯荐一人可得中金若干金寳之洋何人取去答稱伊丈夫去世取洋買棺木我薦兩人未得分文詰其金林冋在答稱到十六鋪被流氓軋住送局現己發堂司馬斷將鍾笞二百板還押限三日後繳洋二十五元充公陳着退去○前報列換糖擔陳阿福引誘八歲男孩欲往虹口一節昨日法包控江德林將孩父孫厚才及該孩孫太和并住彩視街之親戚土朱氏傳到王司馬着將陳阿福提出詰問孫王等小孩如何被誘王朱氏稱我是孩之舅母孩家住十六鋪鐵錨弄小孩由南來北　換糖者誘到虹口在途被人看破鳴捕送來詰之陳阿福仍照昨供司馬著將陳阿福重責二百板開釋孫王等領孩退去○前報列有安徽人潘四發卽胡錦標在彩視街小飯館吃飯肇釁戮傷三號華捕及廚司一節當時胡己逃去在後拘到天津人沈光浩卽沈小和曾據沈供在棋盤街開鞋子店昨據張某投案具保司馬准其保出如在後查出沈實有分卽當交案張遵照保沈○前報屢登胡開甫陳新甫一案昨晨胡投案遞禀司馬問帳司算清胡答稱陳新甫於二百十六元一項不肯認今又查出一戸被陳收去洋五十三元總算伊應交洋七百三十三元所有密采里存單因所借之銀未曾到手尚須從緩存單是翁鶴年抵與正祥一綢莊張子佩處押銀五百兩現在陳新甫一意要吞沒我銀故私下並未賭博王司馬提陳新甫到案詰其如何料理陳稱並無虧空存單是翁鶴年抵銀買火油與我不涉司馬謂爾等前是好友今自去算帳且待算清卽當釋放○法捕在永安街口見有一起人打架當將四人拘進經捕頭研問據受傷者兩人稱是海關緝私巡丁爲到太古行上海輪船上查緝後該船水手懷恨將我打傷捕頭察得二人果己受傷卽行釋放將打架之兩人押候解訊 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十四年二月初三日京報全錄]  
　　宫門抄○諭旨四道錄前○發抄旨五道○鴻臚卿鄧奏病仍未痊懇請開缺摺○滇撫譚奏叅庸省各員摺○又奏保知府等員片○東撫張奏皖撫等捐賑懇恩議叙片○又奏知縣等降補休革片○又奏知州等到省限滿甄别片○新撫劉奏調補要缺道員摺○又奏邊防案内請奬各員查明聲覆片○滇撫譚奏委署通判等缺片○二月初三日兵部太常寺太僕寺廂黄旗值日吏部引見五十五名○德隆嵩山各假滿請安○豫王續假二十日○大額駙恩慶各請假十日○長春續假十日○兵部奏派管理馬館派出師曾○正黄蒙奏派署備查壇廟派出連慶○召見軍機文秀致麟嵩申承翰○發抄衛榮光奏解南洋經費奉硃批該衙門知道欽此○又解北洋經費奉硃批戸部知道欽此○又糧道世春赴任奉硃批吏部知道欽此○又五十一次殉難官紳懇恩旌卹奉硃批唐湘遠等均着照例分别旌卹該部知道單併發欽此○又委署州縣各缺奉硃批吏部知道欽此○○鴻臚寺卿臣鄧承脩跪奏爲微臣病仍未愈叩懇天恩准予開缺仰祈聖鑒事竊臣前因久病懇請開缺聖慈特賜優容賞假一月仰荷恩施皆踰分願現假期屇滿臣左臂敷藥筋絡稍舒轉動尚如常日惟交春後肝氣益發痰濕上蒸徹夜不寐遇事輙忘較前更甚皆由氣血虧損非藥力所能速效伏念臣服官廿載本圖報稱未嘗以引退爲高幸際聖明何忍以矯情自晦弟以微臣衰病之軀膺總署煩劇之任心餘力絀進退悚惶若借養疴以尸官必致瞀昏而偾事惟有叩懇天成俯念臣疾久未痊特垂憫惻准其開缺回籍調理庶臣以枯朽之餘獲矜全於末路糜捐無地猶永戴乎鴻施臣不勝感荷迫切待命之至伏乞皇太后皇上聖鑒謹奏奉旨己錄○○頭品頂戴雲南巡撫臣譚鈞培跪奏爲特叅庸劣不職各員以警官邪而肅吏治恭摺仰祈聖鑒事竊維圖治之要察吏爲先府廳州縣各官必須爲守兼優方期克臻上理臣莅滇半年於所屬各員留心考察核其政迹證以平日聲名其有勤幹廉明盡心民事者自應隨時奬勵其闒茸無能不堪造就者未便稍事姑容兹查有昭通府知府高梧雙目失明缷署祿勸縣知縣丁憂候補同知蕭宗瑀信任家丁揑飾案情缷署他郎通判試用同知恩綸操守不謹物議沸騰試用知縣馮發揚行同無賴平彝縣知縣劉樹勲往性妄爲缷署路南州知州候補知縣汪志元昏憒糊塗缷署定遠縣寧洱縣知縣張鐸性情鹵莽動事刑求缷署楚雄縣候補知縣吳鎣委靡徇延難期振作試用知縣再謙辦事荒唐雲龍井鹽大使王席珍居心狡詐弊混多端署付官村縣丞候補州判常保彝貪利取巧以上不職各員相應請旨將高梧勒令休致蕭宗瑀係進土出身文理尚優改就教職俟服滿後歸部銓選其恩綸馮發揚劉樹勲汪志元張鐸吳鎣再謙王席珍常保彝九員一併革職以示懲儆此外如尚有未能周知之員容臣續行查明叅辦所有特叅庸劣不職各員緣由謹會同雲貴總督臣岑毓英恭摺具陳伏乞皇太后皇上聖鑒訓示謹奏奉硃批另有旨欽此○○譚鈞培片再吏治民生遞相維繫地方官果能講求教養獘革利興而編戸窮檐未有不被其澤者滇省地處邊遠民氣彫殘綏撫羣黎需材尤亟臣於披閱公牘接見屬員靡不隨時留心以期得人而治兹查有署永昌府候補知府鄒馨蘭才品兼優卓然自樹前署永昌昭通等府吏畏民懷署昭通府試用知府劉春霖風骨肅凝氣識深遠前署廣南府任内遺愛在民候補知府蔡信義才識宏通綜核精密辦理營務諸臻妥協署安平同知龍陵同知覃克振胆識過人風力遒勁邊防得此均未易才署大關同知試用同知龍文才具優長盡心民事前署龍陵任内卓著循聲署石屏州候補知縣王培心諳練稳成不動聲色殲除積年巨匪署南安州補用知縣陳清昌守潔才優政平訟理興廢舉墜不遺餘力署昆明縣試用知縣樂理塋年壯才明辦事敏練前署永善廣通等縣輿論翕然署恩安縣候補知縣韓再蘭沈毅有爲心精力果臨機應變成竹在胸堪勝艱鉅之任署羅次縣候補知縣賈汝讓勵精圖治潔己愛民勸墾荒田已著成效以上十員均經認眞考察洵爲滇省出色之員擬懇聖慈俯賜嘉勉俾各該員有所觀感益自奮興於吏治民生實有裨補臣爲鼓勵人材起見是否有當謹會同雲貴總督臣岑毓英附片具陳伏乞聖鑒訓示謹奏奉硃批另有旨欽此○○張曜片再安徽撫臣陳彝前因山東頻遭水患災民蕩析離居督同所屬捐集庫平銀五千兩解交助賑當經臣飭局分撥散放災黎受益非淺查所解銀兩内該撫臣陳彝自捐銀五百兩前鳳穎六泗道現任順天府府尹臣高萬鵬捐銀一千兩均稱不敢仰邀奬叙臣未便壅於上聞可否仰懇天恩飭部議叙之處恭候聖裁謹附片具陳伏乞聖鑒訓示謹奏奉硃批陳彝高萬鵬均着交部議叙欽此○○張曜片再臣於所屬各員留心察看凡係庸劣不職之員自應隨時糾劾兹查有清平縣知縣楊思贊才具平庸難膺民社膠州學正孔繼餬年逾八旬精力衰頽咨補長清縣典史劉蓬居前在武定府當差行止不端聲名甚劣相應請旨將清平縣知縣楊思贊以縣丞降補膠州學正孔繼餬勒令休致咨補長清縣典史劉蓬居卽行革職以肅官方謹阿片具奏伏乞聖鑒訓示再所遺清平縣知縣員缺東省現有應補人員應請扣留外補合併陳明謹奏奉硃批楊思贊着以縣丞降補孔繼餬着勒令休致劉蓬居着卽行革職餘依議該部知道欽此○○張曜片再勞績保舉人員應於到省予限一年察看甄别兹查有候補直隸州知州許桂芬候補知縣張祖悅均係勞績保舉到省己滿一年例應甄别據藩臬兩司會詳前來臣詳加察看許桂芬樸誠稳練才具有爲張祖悅年力正壯才具明練均堪以本班補用除履歷清册咨部查照外謹附片具陳伏乞聖鑒謹奏奉硃批吏部知道欽此 
○○尚書銜降一級留任甘肅新疆巡撫二等男臣劉錦棠跪奏爲邊疆要缺道員請旨互相調補以重地方恭摺仰祈聖鑒事竊查新疆新設喀什噶爾道係冲繁疲難最要缺臣前以黄光逹請補其阿克蘇道係冲繁疲三項要缺臣前以袁堯齡請補均經先後奏准部覆在案本年春間署阿克蘇道雷聲遠因病請假臣當檄調黄光逹接署阿克蘇道遞遺之喀什噶爾道缺卽以袁堯齡前往署理復經附片陳明在案查喀什噶爾道轄境遼闊兼辦通商事務袁堯齡履任後實心經理於地方要務措置悉恊機宜調補斯缺成效可覩阿克蘇道撫馭蒙部彈壓布魯特黄光逹籌辦一切諸臻妥洽回蒙信服儥情翕然以之調補實堪勝任可否仰懇天恩俯念人地各有攸宜准以袁堯齡調補喀什噶爾道黄光逹調補阿克蘇道無彼此更替之煩於地方均有裨益應否如斯伏候聖裁謹會同陜甘總督臣譚鍾麟恭摺具陳伏乞皇上聖鑒訓示謹奏奉硃批吏部議奏欽此○○尚書銜降一級留任甘肅新疆巡撫二等男臣劉錦棠跪奏爲新疆六載邊防案内部議應行駁正人員遵旨另核請奬查明聲覆並更正銜名改奬各員繕具清單恭摺仰祈聖鑒事竊臣於光緒十一年五月二十四日准史部咨新疆六載邊防請奬一摺所有勞績保舉核與例章不符應行駁正人員於光緒十一年五月初四日具奏奉旨依議欽此等因知照前來比經欽遵移行原保各軍查明具覆業將覆到之向文清等二十八員於光緒十二年十一月初三日具奏在案兹復陸續查明譚上珍等九員或另核請奬或更正底銜或改請奬叙謹繕清單恭呈御覽合無仰懇天恩俯准飭部分别註册以示鼓勵出自鴻慈除未經查覆各員仍俟到日再行另案辦理外是否有當理合恭摺具奏伏乞皇太后皇上聖鑒訓示謹奏奉硃批該部議奏單併發欽此○○譚鈞培片再署他郎通判張舒翰調省遺缺查有實缺通判尹元亮應飭回任又署尋甸州知州個舊同知萬春永善縣知縣安寳宸均奉文調取引見所遺尋甸州知州缺查有候補同知王國仁篤實稳練堪以署理又永善縣知縣缺查有候補知縣熙珍明幹有爲堪以署理又浪穹縣知縣陳文錦調省遺缺查有候補知州李光舒勤愼安詳堪以署理據藩臬兩司先後會詳前來除分檄飭遵外謹會同雲貴總督臣岑毓英附片具陳伏乞聖鑒謹奏奉硃批吏部知道欽此 
 
 

Page 10

 
 
[光緒十四年二月初四日京報全錄]  
　　舒宫門抄○諭旨五道錄前○直督李奏奉天運米豆各員擇尤酌奬片○又奏奬京城電報局員弁片○又奏知府俸滿俟經手事竣赴部引見片○又奏冀縣孀婦遵故夫遺命捐賑照例旌奬片○又奏奉賢職員遵故母遺命捐賑照例給奬片○陜撫葉彚奏京控各案片○晋撫剛奏同知俸滿循案暫行停選片○陜督譚奏揀員借補副將摺○東撫張奏堵築朱河圈各員分别給奬片○陜撫葉奏部選知縣暫行留省學習片○將軍恭奏黑龍江拿獲盜犯彚案具報摺○二月初四日刑部都察院大理寺正黄旗值日吏部引見六十五名○連慶謝署備查壇廟恩○吉恒續假五日○掌儀司奏初七日祭奉先殿謨貝子行禮○召見軍機薛允升奕年容貴師曾○皇上明日卯正升中和殿看版○○李鴻章片再奉天米豆本年改由天津道雇備輪船代運自奉省催提起剥過解裝袋儲棧及管押輪船分批在事各員往返重洋妥速運竣米豆一律乾潔遠勝從前實屬辦理得法認眞出力擬請擇尤酌奬十員直奉各保一半奏奉諭旨允准咨行欽遵在案兹據天津道奉錦山海關道等擇尤開保前來臣等覆核無異謹繕清單恭呈御覽仰懇天思俯准照擬給奬以示鼓勵再天津道胡燏棻以津寗兩縣民船承運米豆賠累難支創議改雇輪船代運籌畫周至不憚煩勞今己著有成效洵能體恤民隠有裨正供擬請勅部從優議敘除直省各員履歷送部其奉省各員履歷由該省另行開送外理合會同盛京將軍臣慶裕奉天府尹臣裕長附片具陳伏乞聖鑒訓示謹奏奉硃批吏部議奏單併發欽此○○李鴻章片再京城電報局自光緒十年七月經總理衙門奏設由步軍統領酌派武弁督同旗營各兵分叚巡護迄今己屆三年沿途桿綫均未損壞傳遞要報從無阻滯洵能勤愼出力據總辦電報事務道員盛宣懷詳請照章給奬咨准總理衙門以所屬旗勞員弁遇有各項外差向准各處給奬請由臣核辦前來除當差未滿三年及己病故無庸議並應給五品頂戴　三弁應給記名把總拔補者一弁咨由步軍統領衙門註冊外所有正藍旗蒙古步軍校逹洪阿左營左安汎五品頂戴候補千總劉祥瑞等二員均請賞換四品頂戴俾資鼓勵理合附片具陳伏乞聖鑒飭下該衙門查照謹奏奉硃批着照所請該衙門知道欽此○○李鴻章片再准吏部咨永平府知府福謙歷俸已滿六年應給咨赴部引見等因查本年永屬被水災歉者計有灤州盧龍遷安撫寗昌黎樂亭六州縣賑務繁重均令該府認眞督率現在冬撫甫竣轉瞬青黄不接又須辦春撫且有應修城閘各工福謙熟悉情形措置妥協能任勞怨未便更易生手應請俟經手要務完竣再行給咨赴部理合附片具陳伏乞聖鑒飭部查照謹奏奉硃批着照所請吏部知道欽此○○李鴻章片再據冀州知州吳汝綸禀稱該州孀婦周班氏以鄭州河決災區較廣遵故夫周夢華遺命捐助河南安徽賑需銀一千兩交籌賑局兌收各半分解該氏家僅中人之産概捐千金濟賑實屬深明大義誠心爲善請建坊前來應請 
旨俯准周夢華周班氏照例自行建坊給子樂善好施字樣以示旌奬除分咨河南安徽撫臣外理合附片具陳伏乞聖鑒訓示謹奏奉硃批着照所請禮部知道欽此○○李鴻章片再據籌賑局司道詳稱江蘇奉賢人職員阮維藩文生阮維和遵其故母二品命婦阮孫氏遺命捐助直賑棉衣一千件照章合銀一千兩洵屬克己救災善承先志與建坊定例相符具詳前來相應請旨俯准阮維藩爲其故母二品命婦阮孫氏在於原籍自行建坊給予樂善好施字樣以示旌奬理合附片具陳伏乞聖鑒訓示謹奏奉硃批着照所請禮部知道欽此○○葉伯英片再京控案件例應半年彚奏一次竊查漢隂廳民人吳正勲遣抱吳學懋京控劉大華等硬行主婚以致伊伯吳元俊身死不明一案因案内要証未到難以定讞又南鄭縣客民楊天申京控何懷月等覇吞鋪産等情一案因係錢債細故札行漢中府提訊又安康縣民人李興邦京控李安邦等覇産害命等情一案現正集訊尚未審定以上三案均經臣奏明飭催辦理兹查自本年七月初一日起至十二月底止並未發有京控案件當此彚奏屆期據藩臬兩司會詳前來臣覆核無異除仍嚴催未結各案守提人語訊明擬辦外理合附片具陳伏乞聖鑒謹奏奉硃批刑部知道欽此○○山西巡撫臣剛毅跪奏爲理事同知歷俸期滿循照成案懇恩勅部暫行停選仰祈聖鑒事竊照朔平府理事同知景斌現年四十七歲正黄旗滿洲常海佐領下人由都察院筆帖式京察一等奉旨記名以理事同知通判用光緒六年奉旨補授山西朔平府理事同知七年四月二十九日到任前因三年俸滿經前署撫臣奎斌　案奏請留任暫行停選經部覆准在案迄今又屇三年期滿應卽候部推升該員經管駐防滿營事務所有催徴米豆支發兵糈及一切應辦事宜胥能實心經理兵民翕服洵爲得力之員似未便遽易生手據藩臬兩司詳請循案奏留前來臣查該同知景斌才具練逹辦事認眞任事以來經理右衛駐防各事均能措置裕如現又歷俸三年核與留任成案相符合無仰懇天恩勅　循案將朔平府理事同知景斌暫行留選仍留本任三年以資熟手是否有當理合繕摺具陳伏乞 
皇太后皇上聖鑒謹奏奉硃批吏部議奏欽此○○頭品頂戴陜甘總督臣譚鍾麟跪奏爲揀員借補副將要缺以裨營伍恭摺仰祈聖鑒事竊照凉州鎭屬永昌協副將員缺前經臣請以記名提督唐鳳輝借補嗣准兵部議覆該員並未保留甘肅核與定章不符應另揀合例人員請補等因咨行前來臣查永昌協副將員缺地處邊要亟應另行揀員請補以資整頓兹查有頭品頂戴遇缺題奏提督格洪額巴圖魯蘭州城守營叅將田連考忠勇樸實營務講求以之借補永昌協副將員缺洵堪勝任合無仰懇天恩俯念員缺緊要准以田連考借補永昌協　將以期得力如蒙俞允應請飭部先給署劄俟防務一律告竣卽行給咨赴部引見以符定制除履歷清册送部外所遺蘭州城守營叅將員缺現有應補人員容臣另揀請補謹曾同甘肅提督臣周逹武合詞恭摺具奏伏乞 
皇太后皇上聖鑒訓示謹奏奉硃批兵部議奏欽此○○張曜片再齊河縣屬朱河圈一口毗連趙莊原擬留爲分水入徒駭之計自夏及秋並未刷成河漕水從漫地東流村　多被浸淹勢雞留以分水且全行淤墊若專以人力挑控需欵過鉅查自魚水以下卽係大清河向由山泉各水藉以冲刷第恐清水勞流水能不將朱河圈一口亟爲堵築當派道員張上逹督率員弁勇夫於九月初九日開工十月二十三日堵合該處口門内外水深成潭仍須加用料物勇夫併力合作現在加寛培土各工業己一律完竣所有在事出力之留東補用叅將夏錫純留東遊擊陸崑均請賞加副將銜儘先都司朱洪升李連秀均請以遊擊留東補用都司銜守備彭全福請以都司留東補用總兵銜留東副將張永洪署齊河縣知縣曹和浚前因漫口摘去頂戴該二員於修築工程頗知奮勉均擬請賞還頂戴出自鴻施謹附片具奏伏乞聖鑒訓示謹奏奉硃批該部議奏欽此○○葉伯英片再部選人員領憑到省或留省察看或派委各項差使例應奏咨兹查新選洛川縣知縣楊鼎昌於光緒十三年五月分選授今職領憑起程因沿途阻雨患病耽延十月初一日到省初四日具報繳憑例應飭赴新任惟查洛川縣地處北邊兵累而後地廣人稀招墾撫綏及辦理善後各事宜在在均關緊要非諳練民情之員難期勝任該員甫經抵陜地方情形未能熟悉自應暫行留省學習如能稱職冉飭赴任據藩臬兩司會詳前來臣覆核無異相應奏明請旨勅部立案謹附片具陳伏乞聖鑒訓示謹奏奉硃批吏部知道欽此○○奴才恭鏜托克湍跪奏爲黑龍江省陸續拿獲盜犯照章就地正法年終彚案具報恭摺抑祈聖鑒事竊查黑龍江省所屬呼蘭等處四至遼闊向有游盜出沒滋擾飭派文武各官隨時搜捕如果獲犯實係情罪重大遵照刑部奏定章程卽行就地正法歸年終彚案具報歷經奏明辦理在案兹查呼蘭副都統倭克津泰呼蘭理事同知璧良綏化廰理事通判毓衡等先後咨詳光緒十三年正月以來陸續拿獲盜犯王永訕等三十二名或騎馬持械肆行刦掠或戕殺事主抗拒官兵均屬情眞罪當法難稍逭當於訊明錄供後隨時照章就地斬梟以示大法其有在逃餘孽仍飭各該文武一體設法嚴拿務絕根株以清盜藪除將各盜犯供招清册咨送刑部查核外所有黑龍江省陸續拿獲盜犯照章就地正法年終彚案具報各緣由理合恭摺馳陳伏乞皇太后皇上聖鑒謹奏奉硃批刑部知道欽此 
 
 

Page 11

 
 
蕭鑑堂先生僑寓四馬路西楊柳樓臺側以所著天　新韵惠示逆旅子見而怪之曰書何圈之多也笑應之曰書徽妙在圈也因題二絕於簡端並告世之識圈與不識圈者○欲識西文求捷逕須從天籟得眞詮任他變碼諸般法難出先生此一編實籍虚傳掌法新連圈圈裏暗通神若教付與圓圓唱壓倒旗亭畫壁人[  江右兩呆山人謝朝恩甫草]  
[輓李秋坪太守]  
甫逾强仕遽赴修文迹公行藏可以富可以貴可以長生祗因義粟調量神疲力瘁遂致返魂乏術搔首問天遥想中澤哀鴻無論爲豫爲皖爲燕爲齊當莫不哭聲載路交訂十年别成千古憑我臆見必得祿必得名必得上壽猶憶酒兵决賭色舞眉飛而今覓醉何從傷心酧地差幸階前雛鳳定卜克歧克嶷克明克類又奚難食報他時[  愚弟王恩溥拜撰]  
[上海北巿絲業會舘籌賑公所施少欽經收山東順直河南皖北賑捐丁刻十一月十五日第一千五百八十二次清單]  
吕子翁仁恕堂錢一千文項靈官洋十元項林官一元李紫宣一元寗吕芷薌十二元鎭海縣署邵孝懷二十元浙寗大有豐三元松江張俊求妻病愈並子長成十元松江可繼堂陸一元嘉定馮子明一元無名氏四元平湖同裕錢店通濟生店代募公捐六元南潯費由貫記交來二元紹城姚光榮求孫天花平安三十九元又銅洋一元吳海十元蛟鎭銅洋一元南沙安貧子銀匣一只兌見洋二元金記一元朱曾氏一百元鄞邑周仍善求保合家平妥三元周桂泰求保病全愈二元慈邑林長源求保妻胎孕平安二元仁懷芳由方錦黼來十元方子勤七元代父勉力入六元金一泉五元永一氏五元景甫四元全記三元常州映山堂求病速愈并祈合宅平安助棉衣欵由本埠仁大當來五十元黄成章一元李克修爲新添子節省湯餅資由鎭江聚盛清記來十元虞山讀報人節省由常熟歸寄來十元湖北羊山舘求親安健安健人節减移助足紋三兩嘉興隠名氏四十元蒲溪沈經募由陳玉麟來十元普記錢五百五十文無名氏由丹徒署方培卿寄來二元鎭江德泰鴻記銅洋四元鎭江綿力子碎銀六錢二分五兌錢七百五十文蘇州香灣居士金募八戸五元朱涇萬鼎順募織簾居士錢二百廿文邱明山二百文姚硯田何翰卿梅禮和王劉之陳春岩吳少安六戸各一百文共八戸合洋一元平湖大順錩募王古槐五角王藻記三角王登記朱旌各善二角無各二角無名氏陸姓謝少記胡松記曹福記楊振記李和記楊二官八戸各一角共十二戸合洋二元○嘉定勸募公所募求可堂洋二元錢七百文童笙南經募一千二百樂善子七百臥雲仙舘三百唐疑壽沈萬祥張敏卿三戸各一百共七戸合洋五元錢九十五文○安豐培德堂二十元留餘堂十元壽萱氏十元立本堂六元由恊源莊來○晋甡莊來劉世彬一元陳勤記錢六百無名氏五百熊裕椿號四百余炳順戸二百文共五戸合洋二元錢五百七十二文○源豐潤來果恕子求平安各三百有心無力勉氏力不從心無名氏四戸各二百不留名一百共七戸合二七　一兩合來規元一兩洋一角○周裕大來樂善室錢二十千心愿氏四千姚珊洲德本堂悔遲句曲朱再四戸各洋一元德豐坊仝人無名氏錢九百五十文叢士選進記信記裕泰四戸各四百張祖誥王書清無名氏三戸各二百文共十四戸合洋三十元五角○公大棧來江右楊勉皆求家宅平安五元趁便船二元六角大家平安維求無悔吾心舘齋過年求不負於友求免禍免災求好人相逢悔不如人心力不足我盡我心幸居樂士求减烟癮求心定神安求政性情不留名不敢言捐不敢稱自愧子贖平日之過聊盡心仝事平安内外和樂勉力子問心子求無病靠天吃飯一省居稍補不足原求平安欲求寡過求一路平安聊表寸心無力子合家歡求寡過思補過隠名氏三十七戸各二角楊賓記錢一千文宗燮記五百無名氏二戸各四百文王匯記保記佑記楊維記彩記瑶記平記棣香萱齡九戸各三百無名氏五戸各三百楊裕記淡記紫記炳祥和記珍記六戸各二百無名氏十一戸各二百無名氏一百共七十五戸合　廿五元○恊源莊來無名氏一元兩梅書屋六角中隠居士唐載陽叢桂書屋郭少脩各五角退思主人四角共七戸合洋四元○蘇州鶴年長衆友錢一千六百又募正元舘四日懷德堂三百三十楊二林韓轉萬瑞各三百文陳松山一百共六戸合洋三元○蘇州息廬女求健人各一元隠名居安室各二角生生舘甡鹿舘春生舘均金舘四戸各一角茶節麵節果節采節四戸各半角共十二戸合洋三元○蘇閶徐源茂錢七百又募陳順興吳少卿徐振記三戸各二百馬記一百廿戴少岩談松亭邵松林華少聯榮吉卿任記六戸各一百文共十一戸合洋兩元○全亨洋貨號來楊大吉一元黄小齋五角沈譜韵二角○通州狼山鎭署募李列記一元有名氏一百六十金泉永興吳容記岩陞陳義記五戸各二百文無名氏四百李松茂敬紀堂懷德堂萬隆宋寳卿顧瀛州何清字劉錫川王林記榮記義昌十一戸各一百恒盛周樂善永記福記桂記源茂六戸各五十文無名氏八戸各一百無名氏三戸各五十共三十六戸合洋四元錢八百十八○章練塘陳誦笙寄來有心無方人募不留名慶記各二角享記景福各一角五分了心愿聽香鳳記三戸各一角共七戸合洋一元○朱涇大成號募凌氏有心無力氏各三百頴川氏五百有林氏洛陽氏平陽氏汪氏洛陽氏胡氏七戸各二百金氏仲氏吳氏三戸各一百董氏一百無名氏二千五十共十五戸合洋五元○鎭江裕康泰記洋行募周霆伯五百二十周植庵三百東魯堂無名氏各二百張伯文百川堂胡各一百裕康洋行六百四十共七戸合洋二元○泗涇裕康募黄朗山三百黄孚吉棉薄子各二百無力氏徐蔭庭各一百力不從心一百十五共戸合洋一元○杮葉山房棉衣捐洋十元程春生爲兄病愈完愿十元包姓病愈完愿一元陳氏節醫藥資求病速愈四元趙德大各友三元五角崑山增益堂錢四百○常熟乾泰恒號寄來不宣氏募張朗峰錢積省人各二百惜隂生祥記婁東居士三戸各一百味記念記韻記桂記裕記五戸各一百無名士八十共十一戸合洋一元○汪蟾記募力不從心人洋一元汪添丁五角董杰夫無力人各四角石芝庵余伯堂各一角共六戸合二元五角 
[上海四馬路高易公舘籌振所李秋經收河南皖北十二月十九至廿七等日第三十二次清振欵清單]  
十九日元芳洋行節省春筵移賑洋二伯元○泰茂帳房十元○ 
陳恒和等錢四百文○長興徐子鈞翁募爨下生一元孝友堂修竹山房各半元清華書屋錢三百文無名氏鴻印舘主子贍各二百徐惠瑛一伯文共來洋三元○瑞雲書屋二元○沈紹生六百文單軼羣四百五十文合洋一元○裕春莊隠香居各三元遂記庄樸淳軒各二元○廣東愛育善堂第十四批洋二千元七二伸○河南氏求母子病愈洋十元○汪子久方子涵各六元王哲甫隠名氏各二元○樹德堂二元○憎眞空裕堂報親氏各二元無名氏董炳南僧頂慧養心軒一心氏各一元曹劉氏九百六十無名氏明鏡氏各五百黄鈞和堂八百文僧六齋僧崇源迎元氏了願氏各四百八十南榮無名僧永隆程君佐僧六根馨吾氏慚愧氏陳萬青釋各愚馬炳遂說方各四百文單孫氏三百六十孫蘭溪等三　合來洋二十元另錢七伯七十○○廿一日澳門鏡湖醫院第二批規元一百零七兩五錢○蔣讀記伍鏡各四百六雅記徐君記費贅記張少記各三百合來洋二元○大德恒號交來京都復生號募山西祁縣喬晉懷祁公平銀八十四兩九錢三分伸規元九十一兩七錢三分○○廿二日皖湖童子劉家憲家愈洋二元○周興甫半元○香港何崑山翁寄來星架波陳金鐘翁募洋七百元七二伸規元五百零四兩○杭省臬署王愛堂翁募徐大成等十七戸洋三元○○廿三日香港何崑山翁寄來會安吳伯翁募祥字冊東安號洋二十元益昌隆洋五元黎仁生二元共洋廿七元又救灾圖說軍梁直諒銀七兩二錢和昌源生發祥李藹樓各一兩四錢四分鍾寳珊葉秉彝季仲齋鄧曉東趙烟堂各錢二分無名氏七戸五錢七分六厘無名氏信暴堂各一錢八分敬記一錢四分四厘合來規元十六兩二錢○安翁一元孔守記洽各半元○鄭何氏銅洋二元○○廿四日榮順昌等廿戸洋三元○○廿五日同心隠名無名氏合助三元○知非子無補灾各一元蛟川南陽氏五元○清淮李瑞麟翁募李春林唐易之黄欽庭仲子揚松樹堂各洋四元廖彭李洋三元黄蕭曹孫二元共洋廿五元○皖江金琴谿翁募丁五果堂本洋二元盛澤恩盛培恩朱德泰不留名各半元楊献善無名氏二戸各本洋四角曹綏之張湧泉宣守謙金法奎各本洋三角陳炳章劉梅門余星輝徐林軒柳堂劉占長張蘭溪湯俊臣金蘭軒鄒永福湯遷之李成林王恒昌各本洋二角陸保和一角四分步茂林許渭淇李壽臣汪子宣張杯清各本洋一角馬朝士七分共捐英洋一元本洋八元七角一分換英洋十元零一分二厘○大通同孚一元五角俞紹景一元王信茂盂恒泰孟元和韋同義信泰各半元共洋六元○賴承德堂花洋十元○王乾正順記一元○○廿六無名氏○公信洋行交來朱慶元慶倫慶常慶亷慶孫慶揚慶恩奕聯各洋一元共洋八元寄草堂閑存堂無名氏二戸各半元○○廿七日漢口茶業公所寄來河南冊同樂氏洋四十元汪君宰病愈還愿愈銀二十兩伸規元廿兩零三錢八分八厘○揚州繆莘浦翁募祥冊務敏堂錢二十千又來涵齋無名氏二戸各不留名二戸各洋一元不留名江秉忠各二千文無名氏一千無名氏六百程南川無名氏二戸和復興張薦馨王開先各五百文重光居士四百程江海無名氏豫豐無名氏各三百開保安不留名無名氏四戸各二百程影袁貴弟各一百共洋五元錢三十一千九百文伸洋十九元○王羅子洋二元○恊同慶寳號交來祥字冊武賛卿洋十二元廖功甫文靜侯鄭以丹各洋一員共洋十五元伸規元十兩五錢○廣東愛育善堂第十五批洋二千元七二伸規元一千四百四十兩○○以上九日統共收規元三千六百三十零三錢一分八厘英洋四百五十三兩六錢二分花洋二元銅洋二元錢一千一百七十文 
 
 
 

Page 12

 
 
   
 
