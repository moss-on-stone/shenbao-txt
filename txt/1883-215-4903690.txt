# 1883 - 215 - 4903690

 

Page 1

 
 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧說訪求近已購得紙色光潔並無缺張脫卷以此照印不特字跡一律易以動止并可省許多抄寫工貲一俟股分招齊卽可開印現在巳將書樣攺作直行紙張加寬字樣放大而股銀仍每股一百五十詞按三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彙成一編以爲藝林之大豐五易寒署始藏事進呈　乙覽　賜名古今圖書集成仍　命儒臣重加該校越十餘年未就雍正時復　詔虞山蔣文肅廷鐌督在事諸臣成之凡爲目四十爲卷一萬爲冊五千二十爲函五百三十二上自歷象下至方與以及明偷博物理學經濟摩不具備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者價此數十部茲已事隔百餘年剝蝕消沈流傳漸少若再越效世恐祇存其名而盡歸磨滅豈非一大憾事哉因思本齋現有昭相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次牧解照數掣發收據俟三年完工每股取書一部本齋除照股外誓不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下發潢當格外精雅外以文木爲箱侯發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現已印出之樣張一紙隨收軍附閱將來此書開印版口之大小悉照此原槎紙其字巳較點石齋所印之康照字興放入蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悮也按列印此書工本頗多近數百年內恐未必有大力者重刊則今之所印者數傳須必當視爲珍帙故海內藏書家苟欲爲鄴架曹倉增色伏祈早來入股爲盼再本齋靳印各書均選用極品之墨字跡能歷久不磨雖越千百年而墨色仍如初印外洋亦有古時石印書畫流傳今取閱之從無漶漫澌滅等弊盖石印書籍與照相理同面事異其中工料大相逕庭故照相年久或有落色而石印書籍則可無此處也綱恐諸君不察用特附及　　 
[重印多寶船小題文出售] [  點右齋主啓]  
　　本齊去年所印之多寶船時文爲六合棠悉數書去早經銷罄因囑本齋重印刻已竣工惟所印無多欲買者須早賜屬至書價及出售處於報後另登告白茲不鬢及 
[涇縣客民滋事說]  
　　前日報載涇縣人致書本館云云其搆釁之始末情形則與去年冬季嘉興土客相殘一事大略相同而據涇信所言彼客民僅以朱姓失和之故遂燬其祠宇戕其稚弱更以剿滅朱民爲詞約集隣境客豪傳檄遠近尅期舉事明目張胆　刃充途主弱賓強視嘉郡爲萬甚幸觀察使者調度有方倍道疾馳駐軍涇縣宣寍兩邑俟亦皆陳兵境上其黨各鳥勦散隨獲首事者數人械緊之至蕪湖道轅訊辦途中屢有謀刼者自以衆寡不敵逡巡遁去噫何物客民悍不畏死旣學抗拒於前復欲劫奪於後殊可謂目無法紀者矣來書又謂現在稽查客數按給川資遽回原籍辦理甚爲得法惟人數太多且隱匿者難以搜羅必須別籌善策方無後患讀竟不禁爲之　然嘆曰爲斯言者其知道乎所謂必須別籌善策方無後患云者深明措置客民僅子資遣回籌不足以了是事也天下事察住知來原始要終不惟客民爲然也而措置客民又何莫不然吾以爲措置非難而難於不得其道其道安在盍就昔之何以召客民與夫客民之何以應召而至試熟思之乎來書有言宣南甯三邑經喪亂之後土著稀少同治初創議令楚南北之人挈室來佃此士趾踵相接蔽江而至於是有客民之號鴻乎客民所墾之因固荊榛之所充塞豺狼之所咆嗥也居民十室九空無所謂雞犬相聞烟火相望也村舍邱墟頹垣斷井無所謂崇墉比櫛也彼客民者率妻子負耒耜剪荊榛驅豺狼誅茅而居闢草而耕當斯時也旣無土著安有客民容民之稱胡爲乎來哉蓋自承平日久昔之少壯散而之四方者斬次歸鄕里其有田產者或契券猶存可以指索或契券雖失而取具紳耆切結亦能補稅新契而復故業此端一開振以爲請者實繁有徒所在業主卽本支告絕其遠宗疎族亦克承領或劃客民之半或斷價拾還遂成士客相參之勢兩不相下積不相能釁隙相尋竟成水火　讓者曰客民暴橫如此處之之策惟有南人歸南北人歸北資遠之歸耳問將安歸曰歸諸鄕里噫客民尚有鄕里之可歸耶使果有可歸又何必棄琦墓背桑梓去父母之邦合已之田而耘人之田耶且客民自應募而來墾問荒壤沾體軍足手胼足胝朝夕於斯者二十年矣所以勤勤懇力而忘勞者非爲他人計實爲一已計也不僅爲一已計直將爲子孫計也今旣變瘠土爲腴田矣將盡逐而去之去此安歸乎鵲巢鳩占蜜熟蜂飛有心人安忍出此來書所請必須別籌良策方無後患者卽是此意然良策亦甚難籌矣推原其故良由主客相疑相畏舉步胥觸荊棘盃弓影過事相猜而客民爲尤甚昔綠侯周勃罷政居絳守令旣過境官吏有就見者勃必介胄持兵而出葢防其逮已也客民惴惴之心亦若是而巳爲今之計良有司宜多方勵導袪其相疑相畏之見更擇客民中之廉能有幹略而爲衆姓所推服者爲鄕正爲里長售恒誡飭而約束之間或以事與土著相齟齬悉歸正長爲之排釋設若情事重大卽由鄕正呈報地方官判斷如是則械門之風於焉可息久之而主容之見亦漸相忘矣 
[諭旨恭錄]  
　　○六月十一日奉　旨稽查正黃旗蒙古旗務着瑞霖去欽此 
[電間彙錄]  
　　○本月十五日倫敦發來電間登諸晉源報云埃及京城之霍亂疫　現在益復加厲每日死者蛟前更多云又言法國駐英公並刻下政體違和告病辭職法廷另簡華廷頓前住英國以代期任云 
[早稻豐收]  
　　○皖垣各籌以客冬種菜麥時已受凍傷今春又雨水過多收成頗覺歉薄以致糧食陡長現幸早禾暢茂各鄕於月半左右計可一律收割較往年豐收數倍是以民皆歎忭也 
[撾出宮報]  
　　○藩兩牌示准補恫城縣馬踏石巡檢錢善昌現奉部覆准補應卽飭赴新任霍山縣典史缺委侯補巡檢耿或珍石廉縣典史缺委候補巡檢白恩來均署　懹肅三　司缺委候補巡檢鄒錫紳署理當塗縣丞缺委試用州同文郅隆署　鳳臺縣闕曠巡檢許增福現奉部覆准補應卽飭赴新任新簡湖北勢督程軍門文炳日前晉省拜 
 
 

Page 2

 
 
會各憲旋卽赴任云 
[東籲瑣誌]  
　　○上月十六日柟溪廊下地方朱某與族人因買一床起釁遂相關毆砍死二人傷數人於十八日報縣石邑尊適於是日往相渴四十六都檢騐別案死屍故朱某卽行折回在途兜請相騐石邑尊將兩處屍首騐畢于二十夜五鼓時返署按榕溪風俗　稱強悍往往因口角細故動輙械鬥官斯土者半爲若輩供奔走而已矣○新任永嘉捕糧廳世君印德終十七日接印任事○二十日下午五點鐘時烈風倐起霹靂交加人雨如注旋聞山角門城樓初雷擊倒矣是日登選坊趙家頭門聞亦遭雷擊次日復開南塘籠方橋河內浮起一屍身穿苧衫至今無人承認聞前日雷雨時此人適過橋因被狂風吹落河中也○近日温郡城內瘟疫盛行送船之事鑼鼓之聲無夜蔑有醫生道士愈覺冗忙至於倉橋倉後等處之棺材店每日趕造尚屬不敷售賣何蒼蒼者之不愛吾民也○温郡歲試前奉祁學憲札開四月十一日縣考五月十一日府考嗣經各縣詳請展期在案玆聞永嘉縣石邑尊出示定於六月初六日取齋十一日開考云○寍波毆陽軍門因查閱海口採辦樹木於二十三日抵溫其行臺卽在鎭憲署須俟樹木購好方可旋署云○十八日傍晚時府頭門新衣店失愼幸其時未及上燈而隔壁各鞋舖夥友衆多羣相藩救得卽撲滅不然禍烈矣○前報王阿光之船將魚販王巖順碰落水中王阿光畏罪投水一案兩造均已結息次日曾在沼頭地方撈獲一屍惟阿光之屍四處撈尋寂無下落詎知二十四日卽在雙門外浮起兩屍一係王阿光一屍尚無認主經地保出爲募貲方行殯殮云○方木郎之第三子乃其中之巨望也二十七日該賊路經鐵并欄口其身上所穿之輩爲右營稿房朱某所認當卽扭住而痛毆之賊遂昏絕於地當經該處居人逼朱某送官究治不能私行毆打朱某乃將賊送捕請辦然捕署一切開銷聞已花費不少矣○信和街周順泰染坊前被賊將店門撬開幸卽知覺檢查各飭推櫃奉外之靛靑業已竊去一簍但靛靑乃水濕之物一經搬動卽有水跡其時周某遂視水點一路尋到古壚巷鍍阿狗門首阿狗係充捕快役名趙標周某遂投地保偕往取贓阿狗自知敗露當卽認賠而因循未果周某曾稟捕請追無如帋上空談無濟於事惟捕役原爲緝城而設今旣通賊窩賊贓又何怪郡城之中盜賊充斥也有督捕之責者豈可任役窩賊而爲閭凈之害也乎○永嘉三十三都葛某向在本處是張南北羅貨店日前被竊呈縣請追在案葛某卽在四處查緝贓賊復有同村余某亦因家內失竊在外查尋遂查得開口巖寺某僧通賊窩誠卽邀保奉衆至該寺搜出贓物數件賊亦被獲其時余某並將寺內衣物器皿搜搬罄盡當經隣保理處遂着僧賊寫立懇免字據事遂寢葛某聞此事亦至寺內尋贓非特不見一物卽僧人亦作黃鶴飛去矣惟壁上掛燭簽一把葛認是原贓遂携回稟繳捕署在案後捕役往查其事而余某同潘某等竟敢奪票辱差並赴府署呈控反誣捕差需索等情但余某當贓賊兩獲之時並不送官究辦擅自分贓縱賊玆復辱差奪票揑情上控此眞頑梗之民矣 
[閩中消息]  
　　○哥老會向惟三楚及江浙有之營弁營兵之入此會者不可勝計近聞閩粵營伍人多以哥老會爲藏身之窟陽則宮兵陰則賊黨心懷叵測在上者無由而知卽地方官紳亦知之而不敢密報但此種邪匪蔓延已廣密結腹心兵卽賊而賊卽兵一旦舉動難分玉石有地方之責者盍早爲之所毋使滋蔓乎○廈門天氣自五月十六日至二十四日災熱非常寒暑針已升至九十九度二十四夜三鼓後風雨狂作二十五二十六兩日簷溜交加陰晴不定寒暑針遂退至八十五度二十七日仍大雨時行正所謂黃梅時節家家雨也二十八日自實主辰雨聲震屋午後溝澮皆盈二十九清晨雖霽色畧開尚有雨意也○福州船政局添製第五號鐵脅船於四月十一日安上龍骨雖料件未齊不能尅期　造然各廠已紛紛募添工匠矣至代南洋製造之兩號快船其料件聞均購之外洋須俟洋廠寄料到工方能量材運斤從容舉辦也○閩省下游各郡縣及佐貳各署均設有挂名差役及挂名書辦多則百餘名少亦二三十名卽捕巡各署其挂名者至少亦有十餘名夘册則姓名具存點卯則人多缺額若持票下鄕恐哧勤索則結黨成羣甚于猛庭縣差不如府差之橫惡府差又不如道差之強梁小民遇有詞訟多至破家亡身者綿郡縣中挂客差役害之也○馮學憲於三月初十日出棚先考興化府四月杪考畢卽巡按泉州五月初六日開考本月初一日發落初三日由泉郡起馬初六日抵漳州聞學憲最惡吸食鴉片烟之人見士子面帶烟誛氣及形容枯杭骨瘦如柴者多不招覆並飭各學教官留心查察生童有無嗜好及嗜好之深淺以憑考錄卽此已見學憲之認眞整頓土風矣○閩省電報總辦盛觀察近准浙閩粵電報總局來函知浙省已由杭州開工計期六七月間可迤遇　閩故日來估工購料日夕不遑又傳示陸銘各營弁認眞看守一俟此項工程告竣每汎每月給子藱炷二十兩以酬其勞倘安南軍事竟成尚有酌給獎叙之處故各汛聞之無不喜出望外以期早日完竣也 
[拐匪就獲]  
　　○天津紫竹林天和茶樓初六日五點餘鐘有一人高坐論茗識者謂是人姓郭名三家住南門內向在縣署二班當差人見其連朝啜茗心頗疑之然亦不便詢其縱跡是日七夜巳盡兩腋生風而捕應親督弓兵帶同保甲局勇紫竹林地保忽忽上樓縛之而去查知郭係姦拐因事敗露連日到紫竹林爲避地計乃卒以就擒可見作奸犯科終不能逃法綱也 
[上海求志書院癸未夏報題目]  
　　○經學題　巽而耳止聰明解　物至知知解　磬階閒縮奮解　辟歷也解○史學題　黃覇爲丞相功名損于治郡論　漢王商邑居辨　管蔡皆非周公兄說　孔廟唐貞觀入祀諸儒議○掌故題　中西字母說　漢制六馬攷　海防工程軒古農經文○算學題　句股形有可化作另形之句股令兩形之句弦和與弦和較俱同而句股弦不同法視句股較小於股弦較者則以兩較相减半之爲差以差減句爲句以差加弦爲弦以倍差加股爲股又法以弦較較爲另形之股以半句弦較爲另形之股弦較依句股術求得句弦亦得若句股較大於股弦較而不大於三倍股弦較者則仍以兩較相减半之爲硑以差加句爲句以差减弦爲弦以倍差減股爲股或用又法仍以弦較較爲另形之股以半句弦較爲另形之股弦較亦得　如所知句股無句股較小於股弦較者則以法造之任取一數爲前數又任取大於前數小於倍前數者爲後數乃以前數自之倍之爲甲前數乘後數倍之爲乙後數自之爲丙乃以甲乙相加乙丙相加爲一句一股甲乙丙相加爲絃　又所知句股無句股較小於三倍股弦較者亦以法造之任取一數爲前敵又任取大於倍前數小於倍前數加前數五分之四者爲後數仍以前數自之倍之爲甲前數乘後數倍之爲乙釜數自之爲丙如前相加得句股弦試證其理○與地題　三毫孤尹考　魯僖反須名諭集有四月吳松好詩戯效其體　要筍贈荅　勴橘楊梅贈答　以上二題用盧仝竹石贈答體 
[包探案續述]  
　　○曹錫榮押解進城之後前日工部局董事稟請總領事會議總領事乃邀集各國領事公同商議總領事進城與道憲面談一切道憲答以此事須用文書往來總領事回署後卽備文書致道轅畧言公堂會審章程內曾有各國所用之人倘有犯案須由會審員照會該　領事方可傳人今曹錫榮一案撫無照會咎在會審員道憲亦行文答之畧言命案重情凶手要犯非公堂所能禁押送之入城並無不合今曹錫榮在縣署一俟縣令由省回任自當知照領事官工部局秉公研訊倘局董必欽保此人須寫一憑據言明臨審解案由領事簽名方准取保 
 
 

Page 3

 
 
是以局董當卽寫據領事簽名至晚九點鐘平總巡約巡捕十五名在工部局會齊平總巡親至美總領事處取文書九點半光景遂率巡捕等坐東洋車南行至小東鬥法捕房取齊令巡捕五人先行平總巡等隨後繼進皆帶有手鎗及刀命一華人人爲之引路前赴道轅乃其人誤引至縣署旣至始知其誤又折而之道署其時隨而觀者愈聚愈衆比至道署約有二百餘人陳寶渠太守亦至總巡持文書進謁道憲各巡捕並隨同往觀之西人皆不得入亦無坐處鵠立以俟口則渴甚因以烟餉道轅之兵向之索飲兵取水一器以奉之衆人急欲取飲有一巡捕止之曰恐水中置有毒藥可令該兵先飲數口以釋欵抱兵乃先飲然後衆人分飲之蓋不啻瓊槳玉液矣待至一點餘鐘平總巡始出言道憲面諭本欲將曹錫榮交爾等帶去但聞外間傳說尸親等巳預備人衆守在城門口每門的有百許人若一出去恐被搶奪轉滋事端况邑令明日可以回滬不如俟其來而派差押送訂期審訊方無貽誤於是衆人皆隨平總巡以出道憲命一兵送之出城將抵城闉捕等各有戒心乃出城時見門口並無在彼守候之人但見守城兵弁數人及十餘丐者縱橫酣臥而巳陳太守亦同時出城此前晚巡捕進城謁見道憲之情形也至以後若何有聞再錄 
[供詞吻合]  
　　○昨報列查究凶手一節昨日翁太守臨法捕房時受傷人由仁濟醫館投案據周福稱在縣署蔣大老爺處作家丁禮拜六晚八點餘鐘在天成昌弄內尋訪胡姓友人未遇向其家人小語旋卽出外被穿黑衣有髭鬚之外國人用巨石打傷頭額以致滿身血污趙少是稱從七寶鎭到滬欲往租界觀燈行至三洋涇橋見有鬚之外國人將刀砍來躱選不及以致受傷杜阿彪稱做藥材生意於禮拜六八點鐘後遇外國人於法馬路水菓店門口不問情由將刀肅戳致傷龐厚田稱在石路衣莊生意因至法界看燈甫過三洋涇橋遇穿黑衣有鬚之外國人抽刀相砍致受重傷等語翁太守逐爲詰詢大畧四人均言於八點餘鐘被黑衣有鬚之外國人砍傷云云太守着四人仍回醫院於今晨投法公堂候示 
[肩販求恩]  
　　○大馬路菜攤一事屢列於報作日午後行販二百餘人各執香齊聚於道署西轅門口其時邵觀察因出城拜客兩點半鐘回署各行販環跪求恩中有年長者遞呈公稟略言石路地方狹窄欲在望平街等盧擺攤云云邵觀察就輿中將詞閱竟面諭各人再候三日當有定見云 
[醜態畢露]  
　　○昨報列竊賊朱蘭亭供出居於寶仁里之四阿姐開設台基一節翁太守立飭法包探帶朱前往將所謂四阿姐者及一少年女子一併拘入捕房分別管押昨晨弱太守臨捕房時提出女子詰訊據供姓朱名來寶十九歲母族姓高太守詰其前次發堂後如何保出由何人到善堂擔保答稱係朱阿根到堂保出太守謂前次到案爾稱並無丈夫今忽有阿根寶係何人答稱係妓院烏師朱榮康之妓習扇店生意太守謂爾前次又言有寍波人包爾等事小小年紀竟不學好今在朱艾氏家作何勾當伊家可是開設臺基有何人出入從直供明尚可從寬釋汝朱秀寶不肯實供稱朱蘭亭欲騙我出外囑我不可與朱艾氏說知太守喝責始供認在朱艾氏處進出男子則兩粵人不知我姓女子則由城內出來者太守又詢小嫏嬛內汝去過否答稱曾去過一次係王家娘租屋一幢亦有男女來在然不知其細太守又詢善堂中伺時保出答稱在去年六月間詢至是時己將近十點鐘故朱艾氏不及傳訊當歸今日公堂冉訊云 
[建橋修路]  
　　○老閘大橋北旂昌繅絲棧東首向有木板橋以通往來年久傾圯現經該棧東夥創議捐資重建木喬兩旁護以攔杆以防傾跌且該棧門前至大橋相近之路現亦一律修整矣 
[醫館續聞]  
　　○前報醫館宏開一則茲　前日下午中西各紳商之往賀者事馬幾滿戶外英會審員陳太守亦命駕而來見各病房甚屬精潔太守大加贊賞門前有建豎各國旂號復有招商局送龍旗一面楹聯一副以慶落成巡捕頭亦帶巡捕六名以資雖壓云 
[寓客病亡]  
　　○前晚七點餘鐘時法西捕阿林巡緝至西興聖街見小客寓中扶一病人出外旋卽倒地巡捕見之卽雇東洋車將病人送至大自鳴鐘捕房則己氣絕迨十點鐘後巡捕頭由也處回而法包探等巳查明死者係寍波人向做掮客近來落魄有親串某居新橋南首延籌菴對門弄內旋往關照願爲收殮無如時將夜深而屍身不能擱於捕房又不能抬回所居之處是以皮捕頭着將該屍暫置於同仁輔元分局門口以待翌日收殮昨日午前卽經其親串買棺安殮按租界之小客寓往往見病客垂危棄之於途曾經英法兩以堂嚴懲在案今乃復有此事可謂怙惡不悛矣 
[傳相贈額]  
　　○本埠大英醫院有戒烟藥粉分舖開設虹口其粉素稱靈騐此次李傳相在滬特書刀圭神騐四字匾額以贈之昨該院主携以見示銀鈎鐵畫神采奕然是亦可見傳相之關心民瘼有能除其痼疾者宜乎其見褒也 
[滋事屢見]  
　　○英租界野鷄橋地方有溧水人某中所開之老虎灶前夜十點鐘時不知何故被乙糾人毀壤雜物而去甲又糾衆向南追至寶　街東首向北而去昨日在前十點鐘時英租界胡家宅地方有多人在小茶舘扭一寍人某甲出坭城傳聞甲係牌九司務賭騙鄕人某乙之洋故被拖去索還銀洋此二事皆在租界而不聞解案究辦抑獨何歟 
[英界公堂瑣案]  
　　○老沙遜言行西人稱躉船上所用之工人關紀生竊取大工二件賣與公昌泰土行計得洋二十三元八角一分報由捕房查明吊贓今將賜及收贓之公昌泰夥關阿桂送案請辦關紀生供與劉協修之子劉亞渭同竊大土賣得價洋現在劉已避匿關阿桂供實不知是竊贓是以誤買劉協修稟稱子名亞渭近與關紀生爲件現因船上失土由船主報捕查關詎關向我兒附耳低言兒卽選匿他處關則將竊土之事推陷我兒請爲嚴究陳太守商之司剛領事判關紀生管押二月關阿桂罰洋十元贓交失主領去劉則自行尋子○包探徐少亭稱昨同包探趙金富緝獲竊犯鄭阿士搜出許多押票吊閱贓衣共値錢九十餘千文查係王氏鄭阿得何文友等三家之竊贓今已傳同各失主到案請辦王氏等阿得何文友等同稱失竊衣物報由包探緝獲人贓求請給領該竊犯鄭阿土供甯人行竊該死祇求施恩陳太守判鄭阿士管押三月報滿　藉贓交失主分別認領○　梅卸稱兒天泰棧失竊夏衣六件報由捕房緝獲金福堂起到贓衣三件尚少三件今蒙送案珳究捕稟獲金獲起到潘姓失贓外尚有銀器六件現無失主應贓金供實竊潘衣四件除起三件外尚有夏長衫一件押錢千文票已失去無從吊贓至銀管銀氣通　六件係竊花烟館妓金寶之物視巳不知妓居何處陳太守判金　押二　衣交掃領銀器六件存堂侯失主認領 
[馬湘伯自新角回贈子紙此結謝]  
　　○玉版金光名夙著揮灑烟雲若神助昔聞削竹成赫號今見翦髪爲箋素體精質厚製特工馬君携自渤海東鎖余十樣拜君賜陸離五色迷雙蟬晴窓無事坐禪榻低試新螺塗滿幅染翰助子修鳳樓策動看汝標麟閣馬君矯矯人中豪塞　　請凌時髦前年神山有仙吏嗣鮮小試疱丁刀難弟難兄並心許君家昆莩雲霄侶三年兩次見粵中奇功乃復遭蜚語中朝威力宣藩封浹有勘亂擒元凶年來此事差快意彼忌彼忌刻者眞凡庸　君偏衣海外錦崇銜特賜亞一品王官忽爾爲陪臣今日還鄕且共飲平生好友兼好奇得君住紙贈君詩願將我詩寫萬紙　憑傳入高勾麗 
　　天南遯叟王韜未定草 
 
 

Page 4

 
 
[清夏分詠]  
　　○卽棧　一夜東思亂絮飛絲絲新綠綰芳匪勞他幾許鶯梭職擊住春光不放歸○答錢　滿地靑蒼喜　知不須尅借買山費建飭存兩苔旗長正是貧兒學富時○麥流　黃雲千疉覆東皋椎兩　晴尢須號不是南風來隴誰知平地有波倘○秧會　萬頃芒田插已全新陜出水綠芊芊兒童錯認金針樣幾度勞將柳線穿 
　　癸未六月上浣飯夥山椎初稿 
[畫船舊隱介二仰山人郵詩訂交字因緣結之千里快何如之賦贈一律卽次二十述懷首章原韵繕請政是]  
　　○彩雲一朵落撙前　得清才屬少年兩地湖山供嘯傲千秋文字地因綠聯吟媿我居人後攬勝輸鹿棟足先　力功名酬壯歲莫教風味戀寒鈺 
　　飯顆山樵初稿 
[和管秋初見懷之作卽請指政]  
　　○著作擅長才江山眼界間異章天外覓好句夢中來結客思投轄懷人獨舉杯雨聲聽斷續時節又黃梅 
　　飯顆山樵初稿 
[醉花陰媚川逸史以贈程寶仙校書西絕句出示爲塡此解卽步李請照原韻]  
　　○煮茗焚香消永畫簾押垂銀獸好夢不曾圖　旎風倩消息眉悄處　酒闌燈炧人婦後淚滴盈初袖幽思倩誰傳悄隨羅裙覺着腰見瘦 
　　鐵沙奏綠主人學塡 
[來信照登]  
　　○絲業會館執事先生閣下敬啓者震澤告災諸夫　士解囊由豈館代收彙解具見澤被災黎欽佩之至弟患沈疴已歷八載時發時愈總未脫體情願將醫藥之資移賑默禱灶神其時適値舊恙復發一念之誠甫禱卽覺稍减影響之說益增恐懼特呈英洋十元敢祈查收俟有成數華解費神感甚再此項拜祈任入申報藉資勸募足矣可要庸挈給收條也又懇卽請籌安不一 
　　吳中問心子頓啓六月十五日 
[江會轅門抄]  
　　○六月初八日潘轅牌示本司倉大使缺以縣丞翁延年署理　○初九日巡撫趙熙由蘇公寧　○初十日徒轅牌示江寗司巡檢缺以從九余天福　山陽縣幾也缺以康大使翁炳榮均譽理　○十一日王觀熙奉委修理下江考梱 
[浙省撫轅抄]  
　　○六月十一日署太平縣焦景昌　知藩司稟見叩謝　桐鄕縣金稟崯叩辭赴任　候補縣顧德恆稟見叩辭管解北洋經費赴津　署富陽縣丞理仕　　　　任　巡推轅元總稟知　飭咨補長嗣巡檢吼謝　○十二日興史程建章稟知軍裝局委赴滬公辭吼辭 
[蘇省撫轅抄]  
　　○六月十五日候補縣　恆稟知奉委赴太倉禦河七了等口查案卽辭　李扣稟奉委赴無錫句容並江北公幹回　○十六日蘇總捕同知徐稟知　札遵辦保甲重程六錄　役　同知局文羅稟辭回松池厘局　金彭刷印浙江海塘志書回趙差並奉委赴太倉海塘工程鄭卽辭　沈鳳韶稟銷發審局差卽辭赴松滬厘局差委　候補縣辦補京知由鎭江會勘地界回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[日本雜聞]  
　　○日本原擬督設郵遞局七十處以通全國信息兹四經賀不足故先設二十七處其餘應設之處聞限於九月問一律照辦又本年議設電信分局七處仙廣線路一千二百里現憶動工門辦矣○日本政府前與各國議換條約之明欲加之時欲加增關稅問各　皆未允准印英京某祈聞紙館又載其事云英廷意欲日本將國內繳幣遂行宗稅則允准加增關稅條欵也○日本新設之共同運輸公司前向神戶工作分局定造輪船一隻業於本月初五日告竣詻名曰志摩九從日有工部卿佐木曁電線鐵道等局總辦並地方神商二百餘人臨沿騐排下水成行銀解靈捷該船機器雖已完備惟　面客房尚未裝配大約本月間一律完工卽可攬載出洋矣○日皇近內右大臣岩倉羅病甚危深系厪　日遺御醫前往診視並命內閣逐日將該大臣病狀奏聞乃於初五日日皇新臨右大臣宅內閣病該大臣卽扶掖而出　　君恩幸連日病勢稍减可占勿藥也○戶部卿松方義正由東京起程沿途察看商務情形及各銀銅煤等礦盛裏抵崎陵卽赴各煤礦踏看并温勉各商業勤愼貿易由是可見日廷留心商務也○英國巴公使轉任中國接其後任者一時傳說不一茲　確信知爲佛浪克它有牙授此職按佛君係某侯爵第四公子在外年久閱歷己深於外交事務尤爲熟悉克稱其選現年四十九歲矣○朝鮮釜山自前去兩年日本商人在該港出入貨物比較以示貿易之盛衰計前年由日本運去之貨値日本金七十八萬四千餘元去年一百十萬有奇超出二十萬餘元由該港運來日本貨物前年一百十五萬七千餘元去年則一百十萬五千餘元較之前年减少五萬餘元其運去之貨產於日本者不過十八萬元光景其餘皆係洋貨可見朝鮮銷洋貨多於日本也○日本對馬島孤懸海中近接朝鮮釜山港而歸長崎縣派官經理民事未免有鞭長莫及之虞是以日廷特于該島設立分縣以資治理現已新授小野二由長崎帶同屬官十餘員巡查二十五名乘千年九輪船前往開辦矣○大北電線局巡視線路輪船於初九日由上海關來長崎赶裝煤炭食物卽行解纜出洋安置上海長崎海參威三處之間副線并由西彼杵郡添設陸地電線二條以達長崎○長崎稅關所徵西六月稅　統共六千三白零六元九角三分內計收出口稅角四千七百餘元入口稅一千六百餘元又出入船隻計進口者三十六艘出口者三十一艘○西京有吉存衛門者去歲因犯謀殺之案當經西就府理刑宮定以絞罪該犯以爲科罪太重不服判斷遠人上控迭經該瑤刑官具情申辯在案此次司法鄕細核案由實無可以曲宥之處捐將原稟捲稟擲還抒令就西京府監獄署處决並派理宮河恒氏臨場監絞云 
[治霍亂煖暗膏方]  
　　○嘗聞冬施姜湯夏施凉茶盖亦因時制宜之善舉也今春陰雨連綿燠寒無入夏後赤帝又大肆炎威於是署熱與寒濕之氣持結而爲疫庽人若觸感襲入三陰而成堆亂上吐下瀉冷汗口喝四股厥冷脈伏羅凹體弱者朝發夕死卽強壯者亦不過週時之久初起速救或可挽回遲則不及矣且此症最忌米粒茶水等諸欽食因愈飲則愈吐愈吐則津液愈虧津液愈虧則愈渴津液一虧勢必不治家嚴目覩傷心因思得一急救之法製成附桂暖臍膏遇犯此病而求診者先與膏藥使巾臍問以止吐瀉試之頗見功效但患滬城地廣人多憑僕一處總屬有限因將此方錄出望貴舘世爲登報俾勸申地醫士及諸善長多備此膏廣爲施送救命最速功莫大焉安南桂一斤附子一斤用麻油三斤紗緯丹一斤煎成膏貼時再加藥末　當門子一錢梅片一錢公丁香三錢白胡椒三錢倭硫黃三錢猺桂心三錢共爲細末每膏約用一分孕婦忌貼凡此症初起宜用開冷水各一鍾對合緩緩飲之切忌米湯茶湯如轉盤者欲謂吊脚痧取辣料草一握煎水頻措手足兩灣如腹痛者用鹽炒熱布包熨於臍腹郎止 
　　吟舫氏蔣節謹錄 
[崇喜雨行]  
　　○山鄕憂雨星十日不雨民氣短山靈鞭龍飛上天頃刻溝澮盡盈滿早禾抽穟稻欲成晚禾未插水不爭豈爲惰豐解煩渴打窻破屋無留行邑居未識村居處終歲何曾米上番今朝點滴皆黃金亟督童孫種藷藇藷藇熟民食足不願堆盤壓梁肉君不見東北之水上平陸鎭民抱樹吞聲哭　藉藇浴呼薯蕷經署雨下種乃茂崇邑山民以之爲歲計焉 
　　蜀西椎也初稿 
 
 

Page 12

 
 
[京報第四百八十一號]  
[光緒九年六月初八日京報全錄]  
　　宮門抄○諭旨七道錄前○發抄　旨四道○黔撫林　奏審明議擬摺○又　奏請　飭部查核廻避條例摺○護豫撫覺羅　奏照章辦理報銷避務並刊用關防片○湘撫卞　奏請　飭立專案片○又　奏請　旌表摺○陜督譯　奏守備內病出缺片○六月初八日刑部鄕際院大理寺正黃旂値日無引　見○崇禮假滿請　安並謝通政使　恩○保定城守尉奎恒請　訓○雲南叅將王銓義謝　恩○安　按察使孫鳳辦請　訓並請假一月○咨莊預備召　見○召見軍機　啓莊　孫鳳翔　奎恒○皇上明日卯正至　奉先殿　壽皇殿行體　○發抄　曾國荃等奏請將欠解交代之己故番禺令朱昌言等革載勒追奉　旨着照所請該部知道欽此○又高廉通英廉　疾增異請開缺員缺請簡奉　旨知道了欽此○譚鍾麟奏卽用令張光烈期滿甄別奉　旨史部知道欽此○又莊浪茶馬同知吳福鍾調　靈慶同知奉　旨吏部議奏欽此○○頭品頂戴貴州巡撫臣林擊元跪　奏再案查留黔補用叅將慶再福前在下江營遊擊任內與診營守備蘇必昌左哨千總田興俟左哨二司把總胡　新互稟尅扣糧餉擅離職守各等情經古州鎭總兵江忠朝將該員弁等徹任親提查訊該署遊擊廖再福侵蝕兵糧四十餘分確鑿有據該守備蘇必昌等訊係赴鎭稟訴事出有因並非　離職守由鎭咨經前撫臣岑毓英會同本任督臣劉長佑前提臣張文德奏叅革訊光緒六年八月二十六日軍機大臣奉　旨廖再福着卽革職嚴訊按律懲辦該部知道欽此欽遵行司檄提人卷來省飭發貴陽府審辦去後兹據該府汪元慶以該革員廖再福已於光緒六年十二月二十日在貴州省寓病故查騐屬實復傳該革員家屬聽審適廖再福之妻曹氏前往雲南探視今始回省傳提到案審明議擬由按察使易佩紳核明轉詳前來廷覆加查核絲廖再福籍隸江西貴溪縣由武童從軍出力歷保叅將留黔光緒五年委署下江營遊擊該營存兵二百五十五名均係足額並未知少查兵丁每名每月大建應支鹽菜銀一兩內扣朋銀三分搭錢八文二毫小連應支鹽茶銀力錢六分六厘六毫六絲六忽內扣朋銀三分搭錢七文九毫六年四月廖再福領獲五年冬季分一大建兩小建兵餉到營將兵丁劉集賢等四十四名餉銀未經發給劉集　等各向守備蘇必昌左哨千總田興俊把總胡澤新等索要蘇必昌等因稟謁廖再福未見復被各兵催討一時情急先筆赴鎭呈訉廖再福聞知亦卽以蘇必昌等擅離職守稟揭查叅經古州鎭總兵江忠朝將該員等撤任訊明廖再福侵蝕兵糧有據蘇必昌等因公赴訴並非檀離職守咨由前撫臣岑毓英會同奏叅奉　旨革訊行司備提至省發交貴陽府審辦兹據該府汪元慶以廖再福業經病故查騐属實傳提廖再福之妻曹氏到案訊明議擬由臬司易偑紳核明轉詳到臣臣查此案已革叅將廖再福前在下江營遊擊任內將兵丁劉集賢等兵餉四十四分冒支入已討銀一百一十四兩零按照冒支軍糧入已律計贓准竊盜論竊盜贓一百一十兩罪應擬流業已在省病故應與赴訴有因並無不合之守備蘇必昌等均毋庸議其短發各兵銀兩據廖曹氏供稱實係赤貧無力呈繳應免着追是否允協除咨部查照外所有審明議擬緣由謹會同署雲貴總督臣岑毓英合詞附片具陳伏乞　聖鑒訓示謹　奏軍機大臣奉　旨刑部知道欽此　○○頭品頂戴貴州巡撫臣林輩元跪　奏再臣接臣弟紅西南安府知府林載亨函稱貴州貴陽府知府汪元慶本籍江西饒州府樂平縣之視旋將元慶之第四女媒字載亨之次子林澤爲婚等情臣查汪元慶現在貴州與臣同官而例載又祇育本身兒女姻親應行廻避別無胞兄弟兒女姻親廻避明文似亦因其親漸遠也然是否別有明條抑應廻避之處臣愚無知可否仰懇　天恩飭部查示遵行不勝感悚謹附片陳奏伏乞　聖鑒訓示謹　奏軍機大臣奉　旨吏部議奏欽此　○○成孚片　再豫省自咸豐初年髪捻各匪相繼滋據先經設局辦理防堵事宜旋因支應征勦各路官兵事務紛繁奏設爲軍需局由司道總理局務督同委員辦理軍需事宜又因報銷緊要續設報銷局曁糧臺分派委員各司其事俾有專實而免稽延歷經奏咨任案現惟戶部咨行議奉軍壽善後報銷內外辦法章程內開軍需與善後應分爲二端現在新疆甫定營勇未盡遺撤各省協餉仍前按濟應令截至光緒八年十二月底止用欵作軍需報銷九年正月以後用欵作爲善後報銷此外各省軍務早平自應統歸書後報銷毋庸仍前軍需名目等因當經檄行欽遵去後玆據該司道等詳稱嗣後凡有應辦軍需事宜以及收發餉項查造報銷一切案欵自慶遵照定章自九年正月以後作爲善後報銷統歸一局會同糧臺分晰辦理並刊就河南善後報銷總局篆文開防一顆於四月二十日開用其舊用河南軍需總為開防卽日鐫銷等情請奏前來奴才覆查無異除分咨查照外理合附片具陳伏乞　聖鑒謹　奏軍機大臣奉　旨知道了欽此　○○卞寶第片　再江蘇揚州府育嬰堂創自順治年間應康熙以迄道光歲費二萬四五千兩皆由鹽商捐助逮咸豐三年以後迭遭兵燹此事遂廢同治八年前江督巨曾國潘飭令運司復行興辦由塲商按引捐資四十文交在繼紳士董理只因經費不足末能廣爲收養以致遺孩滿路或勢棄溝渠犬彘傷殘不堪聞見卽收養堂中亦苦號舍無多乳婦又少一人兼乳三四嬰孩存活者百無八九臣告養回籍與糾董商酌試行自乳代乳之法自乳者月助錢一千二百文以一年爲滿代乳者月給錢八百文在外寄養以三年爲滿每要發給四季衣褲並按月查騐三次分別肥瘠酌子賞罰由此存活者多經費日鉅湘鄂西皖及食票運商見事歸實濟莫不樂善好施於同治十三年在兩江總督衙門聯名具廩情願按引捐錢二十六文解交運庫發堂濟用世已行二十年活嬰無算不獨淮南好義無不樂從卽淮北各商亦歲有津貼惟錢存運庫運司主之誠恐挪移別用則無首乳養溺來必多可否仰懇　天恩飭下兩江總督轉飭運可將塲運各商捐助育嬰經費立爲專案不准挪移寢蝕以垂久遠而保嬰命謹附片陳懇伏乞　聖鑒訓示謹　奏軍機大臣奉　旨着該撫咨行兩江總督轉飭該運司將商捐育要經費立爲專案不准挪移侵蝕以垂久遠欽此　○○湖南巡撫臣卞實第跪　奏爲紳士樂善好施籲懇　天恩准于　旌表以昭敷勸事竊照湖南素有溺女惡習戕害生命歲難枚數臣到任後出示剴切勸導並飭各屬舉辦救嬰成法集資收養如能倡捐鉅欵准其照章請獎藉費檄勸玆查有常甯賅在籍紳士兵部候補郎中唐敏眞湖北候被知縣李澤芳各捐田二百畝倡辦育嬰闔邑卽因之興起集成臣欵救活嬰命甚多查核所捐田畝契償各値制錢五千餘串折銀均在三千兩以上又長沙縣已故監生二品封職常協生平勇於爲善遺命其子前湖北補明同知常麟候選同知常立成侯選通判常桂馥光祿寺署正銜常桂馨其孫主事銜常恩鑾等共捐田二石二斗歲額租榖六十右契價銀九百餘兩又捐銀一百兩綜計一千餘兩作爲育嬰經費又善化縣紳士遇缺儘先題奏提督張捷書將自置田畆十石計價銀一千三百餘兩捐作育嬰經費並另揖田十三石價銀一千九百九十兩每歲收榖一百三十石分給本族貪老無依及祠宇祭掃之用由各該地方官取造册結呈請　旌表前來伏查定例紳民因地方善華捐銀五千兩以上者請　旨建坊給與樂善好施字樣等語今常寍縣紳士兵部候祇郎中唐敏眞湖北候補知縣李澤芳長沙縣已故監生二品封職常協善化縣遇缺儘先題奏提督張捷書或首倡義舉或遺命子孫各捐田奉作爲救嬰之用計銀均在千兩以上洵属心存惻隱好善可風所捐田畆已據呈出契據由地方官查騐相符相應彙案　奉懇　恩施俯准照例建坊結與樂善好施字樣以示　旌獎而資觀感除將各册結咨部外理合恭摺具陳伏乞　皇太后　皇上聖鑒施行謹　奏軍機大臣奉　旨著照所請該部知道欽此　○○譚鍾購片　再據陜西河州鎭總兵沈玉遂呈書鎭標右管守備將復興得忠勞疾詞治不愈於光緒九年四月十一日在是右營遊擊任內病故當卽委員查騐属實取具醫生並委員承查印甘各結呈帮核辦前來臣覆查　寔所遺守備員缺另行揀員請補所有該故員原　礼付俟查取至日同印結另文送部外理合片陳明伏乞　聖鑒訓示謹　奏軍機大臣奉　旨知道了欽此 
 
