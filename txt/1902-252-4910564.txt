# 1902 - 252 - 4910564

 

Page 1

 
 
[新印各書籍發售]  
[圖書集成局啓]  
　　十朝東華録實價洋十元○綱鑑易知録白紙價洋一元五角竹紙一元二角○潘頤福咸豐朝東華録實洋一元三角○王益吾咸豐朝東華績録實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書盋洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃録盋洋六角○康熙字典碼洋二元八角○三家醫案碼洋三角○醫醕賸義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大清會興碼洋一元六角○六科準繩六套實洋六元○醫門法律硫洋一元○諸君次購者請移玉至三馬路申昌書畫室或申報舘帳房可也此佈 
[與或人論吕盛兩大臣所訂商税約竟]  
　　議約非難與强盛於我之國議約則難議約於和好時非難於戰敗之後議約則難中外通商垂六十餘年議訂約章己數十次其中最難措手者有三一爲湘鄉襲侯改訂伊犂之約一爲合肥傅相議訂馬關之約一爲慶邸與傅相議訂京師之約伊犂一地當時崇大臣己割畀俄人襲侯欲向争回措詞自不易易然在左相國戰勝之後兵威所至先聲猶足奪人以故迭經設法磋磨俄人尚不致十分堅執馬關之役我既喪師失地曰益趾高氣揚然有俄法德默伺其旁日人猶不敢犯衆怒而以與我抗獨至拳匪之亂合東西八大國敵愾同仇勢若連雞萬難解散而又師曲在我幾於無可置辭頼慶邸德足服列邦傅相又柱石功高震耀寰海故始雖似十分决裂卒仍使金甌無缺主權得操此其孤詣苦心誠有非淺見之夫所能窺測其萬一者至此次吕盛二公商訂通商之約則殊覺難之又難矣攷東西洋各邦凡國與國通商必以兩無所損爲宗旨獨中國則始悮於　外情而任彼禁索繼悮於無兵力而不敢抗衡卒乃以屢敗之餘不得不唯唯聽從甘心受侮歴數十載约愈訂而虧愈甚幾不知平等二字爲何義而一任强敵之誅求二公出全力以挽回之雖漏巵仍無可彌縫而禁莫啡增關税修律例以收治外法權凡昔之袞袞羣公所屢争而百不得一者二公乃幾經争辯得一一列入約中此在和好時己不克左劵是操而當一敗塗地之餘卒能如願以償載在盟府此其豐功偉績夫豈尋常周旋壇坫者所得並駕齊驅哉或曰莫啡禁矣然難保奸商不先期存積以待善賈而沽税則增矣然僅足抵所裁之釐未必國庫因之而裕治外法權可握矣然必所修律例果能饜外人之心外人始允棄其法權而遵守中朝規制竊恐空言徒托尚未必實效可期而日後内河行輪公司與股種種自有之權利先己損失良多誠何益之有哉則　之曰是不必慮子所言者利而己矣二公則獨以國家體面爲重國家既得體面則强鄰自不敢輕覻而主權可以獨尊矧行輪而内地工人咸得藉以覓食客公司准外人入股而路礦諸事得以愈推愈廣不致促促於一隅亦未必皆不利於中國耶或又曰目今大患有二一在以華人而冐爲洋商船則掛洋旗也鋪則稱洋行也入内地購土貨則遇卡免釐僞爲運至外洋銷售也但雇一洋人出面官吏即莫敢誰何而各種獘端無一不因之而起一則以華人而隸入洋籍或稱生長澳門或稱生長新加坡或生長西貢或稱生長葛留吧或稱生長臺灣諸郡邑棄其宗甘國受制於外人雖各國入籍章程必憑證鑿然始能允准然安知不有譸張爲幻者僞爲憑證以遂陰謀馴致恃洋人爲護身符華官遂多所掣肘甚且畏之如虎事事曲從而若輩之計乃得逞矣此凡二者華人固疾之己甚即洋人之公正者亦未必悦之吕盛二公曷弗於議約之時將情告之英員永除此例而僅齗齗争未必可得之利益詎非忘實患而駕虚名歟則應之曰子猶未見約中有治外法權一語乎今者律己改矣轉瞬可告成矣届時外人苟以爲妥洽而棄其治外法權則凡寄居我國之外人且將恪守範圍而罔敢逾越彼冐爲洋商者更何所利而改入洋籍者我仍有權轄制而護符更無所用之子姑静以俟之可也或乃恍然大悟不復有後言 
[本館接奉電音]  
　　昨日午前九下鐘時京師飛電傅來上諭五道旨一道敬謹譯登○八月十一日内閣抄奉上諭奎俊奉特叅庸劣知縣等語四川試用知縣鍾如琦行爲卑污有玷官箴著革職永不叙用前署新都縣試用知縣陸邦炯貪酷性成聲名狼藉奉節縣知縣林清照任性妄爲不知自愛均著即行革職雲陽縣知縣徐鍾祐才欠明通難勝繁劇著開缺另補餘著照所議辦理該部知道欽此同日奉上諭文治奏病難速愈懇請開缺一摺文治著准其開去廣東學政差使欽此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨總管内務府大臣繼禄文廉均著加恩在西苑門内騎馬欽此同日奉旨這所叅疏防監禁重犯多名之熱河承德府司獄孫彭灝著即革職拿問交色楞額按律懲辦有獄官承德府知府延譽者交部先行照例議處仍勒令將逸犯郭進學等嚴拿務獲倘限滿無獲再行叅辦餘著照所議辦理該部知道欽此同日奉上諭袁世凱凱整頓吏治請將各項陋規一律酌改公費一摺國家設官分職原期大法小廉潔己奉公乃該管上司收受陋規視爲故常無怪吏治日形頽壞兹袁世凱奏請將舊有規費責令和盤托出化私爲公酌給公費實爲整頓官方起見此等風氣各省皆然著各督撫仿照直隸奉定章程將各項陋規一律裁革仍酌定公費以資辦公務期弊絶風清認眞考察屬員俾吏治蒸蒸日上用副朝廷實事求是之至意欽此同日奉上諭前據御史關榕祚奏職官串謀行竊請飭拿辦一摺當經諭令該城御史查明辦理兹據昌等奏稱盧禹塗呈控岳維章乘機偷竊一案業經咨送刑部核辦其案内牽涉之王維舉一員查訪其蹤跡聲名尚非惡劣該御史所叅虚禹塗換照詐取多金因領照之楊昌翰業經物故無從質訊自應取保開釋等語言官職司糾彈所陳必有關國計民生方爲不負言責關榕祚以同鄉瑣屑私情並無憑據之案率行瀆奏實屬不知大體著傅旨申斥此 
[貝子東游記三]  
　　日本京某日報云中國也使倫敦致賀英皇加冕之振貝子於東歴九月一日税駕東京 
 
 

Page 2

 
 
日廷禮遇甚優一切俱詳前報既而貝子豫定於九日午前出游情曉日本外事課次長山内君赴精養軒行邸伺候九下鐘許導赴上野火車站越二十分時展軨效駕迤邐詣日光山日本華頂宫博恭王梨本宫守正王宫内大臣田中君文部大臣菊池君海軍軍令部長仍東君皇后宫大夫香川君宫内次官花房君式部次長户田君外務總務長官珍田君東京府知事千家君警視總監大浦君神奈川縣書記官李家君代理東京市長松田君助役浦田君憲兵隊長林君中國駐日大臣蔡和甫星使京師太學堂總教習吴摯甫京卿及節轅衆叅隨中國留學生數十名次第赴火車站恭送隨由華頂宫及内大臣秘書官在途中作伴午後二下鐘越三十五分時戾止經日本式部官西鄉君内大臣秘書官日高君偕游諸名勝旋投金谷花鐵而止宿越二日上午十一下鐘時折回四下鐘時抵上野火車站仍就精養斬小憩征驂十二日凌晨六下鐘越二十分時命駕詣新橋乘火車至西京游覽聞尚須漫游大阪奈良廣島山品各地然後華 
[美興商業]  
　　日本某報云頃得项京倫敦來電悉美國製造家某某諸君定於西歴十一月十五號由希耶托路港乘啞立岳痕輪船游歴俄羅斯中國日本吕宋某海峽印度息利希耶司阿非利加洲南部新金山火奴魯魯各地閲六月始折回蓋擬携各種新法製成之貨前往陳設以冀推廣商途也 
[避火遭淹]  
　　西印度火山爆裂前己詳列報章兹日本某日報云頃得英京倫敦來電悉西歴九月四號彼處磨路氣尼之苦島麥路奴及路其賢一火山同時烈燄飛揚漫天匝地民人紛紛避赴哑路海口及獨港夫辣痕司港不料甫至島之迤東一英里許舟忽遇風而覆咸溺斃於洪濤浩淼之中纔脱火災即罹水厄誠可憐己 
[漁舟失事]  
　　日本東京某日報云日政府頃准琉球沖繩縣知事某君文開東歴九月五日有漁舟五百號由縣境東岸聨檣入海張網捕魚雲水蒼茫杳無蹤蹟因雇令商輪船名神奈川丸者設法偵探旋偵悉各舟駛至某處皆己遇風失事祗救回漁人十六名海上風波洵可畏哉 
[三續京師管學大臣張冶秋閣學遵旨擬訂創設大學堂章程]  
　　第二節高等學堂課程分年表政科第一年學科階級 
倫理註考求三代漢唐以來諸賢名理宋元明國朝學案暨外國名人言行務以周知實踐爲歸經學註書詩論語孝經孟子自漢以來注家大義諸子註儒家法家兵家詞章註中國詞章流别算學註代數級數對數三角中外史學註中外史制度異同中外輿地註外國歐美非洲各境羣島各境外國文註講讀文法繙譯作文物理註聲光熱力名學註大意體操註兵式政科第二年學科階級倫理註同上學年經學註二禮爾雅自漢以來注家大意諸子註雜家術數家道家詞章註同上學年算學註解析機何三角中外史學註中外治亂得失中外輿地譶地質學大概外國文註同上學年物理註同上學年名學註同上學年注學註通諭　理財學註通論體操註兵式政科第三年學科階級倫理註同上學年經學註春秋三傅周易自漢以來注家大義諸子註考諸子名理派别詞章註同上學年算學註曲線中外史學註中外治亂得失商業史中外輿地註地文學大概外國文註同上年學　物理註實騐名學註演譯法學註同上學年理財學註同上學年體操註兵式 
[北洋大臣袁慰帥創設保定警務學堂章程]  
　　第一節直隸警察事務先自省城試辦以期漸次推廣學堂實爲全省警務始基先以保屬所募巡兵充作學兵分班習練第二節學堂首貴崇實掃除積習只設提調一員以資佐理所有監督院長諸名目概不設立學堂諸務均由總兼理第三節募訂教習四員一警務總教習一帮教習一口授警察法教習一操法教習又選派洋文繙譯一員第四節凡警務官長必須學堂出身今於學堂中分設官學講堂講求官長應知要義以速造就而資委派每日由總辦督率一律肄習限三個月畢業然後分别派委第五節官學生不論文武不論班次凡有年力富强文理通順之員願入學者到局報名查得合格後准試習七日再行登册一經登册非畢業不准告退如有大事或有病酌量給假第六節學堂經費額支項下提調一員月支薪水銀三十兩總教習一員朋支薪水銀二百兩帮教習一員月支薪水銀一百兩操法教習洋員一員月支薪水銀一百兩口授警察法教習一員月支薪水銀五十兩洋文繙譯一員月支薪水銀四十兩官學生額設三十員每員月支火食銀八兩第七節活支項下製買警察各書租賃房屋添置木器筆墨纸硯功課本功課牌修理房屋等費隨時禀請支領第八節學堂功課時刻夏季六點鐘寫警察法九點鐘口授警察法十點鐘學操十一點鐘温習十二點鐘午飯一點鐘休息二點鐘講警察法四點鐘温習六點鐘晚飯冬季七點鐘學操九點鐘寫警察法十一點鐘午飯一點鐘講警察法三點鐘温習五點鐘晚飯春秋晝夜均長每日必須有十點鐘功課第九節巡兵四百二十名分爲五班每班挑取領班一名各立功課簿一本每七日由領班彚呈總辦考騐一次分别優劣取入初等科再遞入中等高等 
[辰匪己平]  
　　客有自湖南至漢口者語本館訪事友人云前者辰州府屬土匪披猖戕害教士現由大憲調撥雄師前往鵰剿若輩知勢不能敵逃逸無蹤刻下地方己一律安謐矣 
[委辦圍差]  
　　武昌訪事友人云本届湖北秋闈内外簾差均經委定日前藩司瞿賡甫方伯復咨請候補道秦郭二觀察在龍門點名翁觀察中路點名沈太守東路點名劉太守西路點名楊大令東路帮點吕司馬西路帮點馬錢二大令點名處彈壓沈大令任叅軍充監試隨員廖大令羅二尹在栅欄口照料燈旗趙二尹劉少尉監發試卷魏庫使管水何水尉至公堂巡綽任庫使鼎梅管旗匀於上月二十一日赴督撫兩轅禀知 
[鄂習方言]  
　　漢口訪事友人云鄒中當道振興學校規畫周詳除大小中學堂業己開辦外近又增設方言堂委黃少尉振桂經理其事亦當今急務也 
[獲梟紀詳]  
　　巨梟孔老窩子獲諸華亭縣境曹涇鎭前報己略紀情形昨得本館派赴松江采訪友人手函云孔平日率其醜類專以販私開賭爲生蘇松近水各鄉鎭中均有若輩羽黨稍怫其意即以白刃尋仇今春忽悔禍投誠經皖撫聶仲芳大中丞飭充領哨邏緝私梟詎料狼子野心又在某處釀禍懼罪而遞仍返巢湖近見風浪己平濳蹤東下飛揚跋扈更甚於前鹽捕前營管帶孔子元游戎聞之密飭部下各哨弁留心偵緝上月晦日偵知孔在曹涇鎭土棍二老大家抹牌爲戲游戎遂率衆掩至分守屋之前後隻身入内奮力扼日兩臂孔以事起倉卒且羽翼星散遂俯首就禽游戎飭勇牽曳回營加上鐐銬禁諸密室以便備文解赴省垣或謂當游戎獲孔時深恐中途或有變故遂將兩　敲折此則道 
 
 

Page 3

 
 
　途説未敢信以爲眞也 
[盗劫當鋪]  
　　蘇州訪事人云上月下旬某夜無錫縣治某當鋪突有緑林豪客數十人用巨石擊破大門蜂擁而入支更夫某甲與之格鬥身受重傷鋪中人遂不敢與校任若輩搜掠一空事後查檢所失約值萬餘金當即開單赴無錫縣署報案縣主某大令履勘屬實飭捕嚴加貨緝並移文各營縣一體恊拿 
[襄流爲患]  
　　漢口訪事友人云今夏襄流平緩沔陽漢川天門鍾祥潛江等縣低窪之處農民及時播種秋收可望豐盈不意上月下旬襄水暴漲民舟之因而傾覆者時有所聞淹斃人丁數亦不少漢陽内地潰决二堤萬頃良田盡成澤國殊可憐也 
[漢皋火警]  
　　漢口訪事友人云本月初二日之夜九點鐘時江蘇會館對門某姓家忽被匪人縱火幸即汲水以救得免殃及池魚越夕新碼頭正街祥發廣貨店復肇火灾經各水龍馳往救援左右鄰得保無恙同時梭子街興太厚洋線號又報火起幸得立時撲滅然己一夕數驚矣 
[軍門返旌]  
　　日前江南提督李壽亭軍門來滬就醫小駐泥在外北洋務局嗣以調補廣東巡撫李勉林中丞將就局中駐節因遷至英界仁濟醫館附近某宦家小作勾留即返茸城節署 
[故紳歸親]  
　　原任甘肅平涼府知府賈跂芸太守籍隸滬江以乙榜起家服官隴右前年殁於任所兹由嗣君扶柩回籍前日舟抵滬上下碇南市大馬頭旋排導大東門筮期昨日受弔一時素服往奠者頗不乏人 
[續請病假]  
　　本邑南市馬路工程局總辦翁子文太守前因政體違和遣丁赴蘇松太兵備道轅禀請袁海觀觀察給假三日昨己期滿病仍未痊因復禀請假展假三天以資調攝 
[押交無賴]  
　　前者上海縣典史趙敬臣少尉訪悉無頼陳丫頭冐稱捕夥向各當鋪恣情訛詐因即飭差提訊供稱事由同名同姓之某甲所爲遂交十六鋪地甲裘鎭保出責令將甲尋交迄今置若罔聞少尉爰飭裘甲交陳比追裘甲玩延不理少尉怒甚特於昨日飭拘到案押令勒限尋交 
[賽馬先聲]  
　　寓滬各西商定於華歴九月初五初六初七三日即西歴十月六號七號八號舉行秋賽馬之戲刻己照章豫備一切事宜矣 
[上海縣署瑣案]  
　　通州人單鴻飛扭張王氏至十六鋪巡防中局控其交結拐匪誘賣女孩由局員某君轉解到縣前晚縣主汪瑶庭大令升堂訊究單供女兒翠連年己二十有二去歲四月某日被人誘去遍訪無蹤至今年六月中旬始接女兒來信知被張王氏賣入滬上花烟館爲娼因即附舟來滬尋獲張王氏向之盤詰語言支吾是以扭控巡防局今既送案求即究追翠連供去年四月二十日因事至姑母家中途被寄父俞紹敖騙令登舟二十四日到滬寄養老曰渡小烟館内旋由烟館主婦張王氏賣與鴇兒金二姐所開花烟館逼勒爲娼初時矢志不願嗣被張王氏與金二姐百般毒虐不得己而曲從六月某日暗地寄信父親今幸父親來此尋見張王錉務乞究懲張王氏供小婦人在治下開烟館翠連由俞領來寄養後經董姓賣與花烟館金姓鴇兒大令將翠連交單具結領回張王氏交人保出候補提案中人訊明重辦○太古洋行主在浦東陸家渡永遠租得某姓地起造洋棧欲將義渡遷至迤南義渡頭目張阿海起而阻撓將竹笆拆毁洋人遂禀請領事照會蘇松太兵備道憲袁海觀觀察札縣拘張訊辦鎖繫石墩發犯事處示衆兹己期滿前晚大令飭差帶案略訊口供發押改過所半載○丁周氏控劉逹夫積欠會欵大令提劉詰訊劉供小的在治下并設長順嫁妝店前有友人浼小的向丁周氏借洋銀一百五十元去年十二月還過九十元祗欠六十元至於小的所欠丁周氏會欵五百餘元有周四堂欠小的之五百餘元作抵丁周氏供周四堂之欵小婦人並未收到分文務求追究大令飭差帶同原被告往周四堂處對明禀復核奪 
[上海巡局紀事]  
　　崇明人沈丁氏扭奚川川至十六鋪巡防南局請追所欠洋銀局員賈叅軍研訊之下著奚給還洋銀五元具結而退○船户張四海承裝餘大行米若干石中途盜賣七石被行中執事人彭某查知扭控十六鋪巡防中局局員黃衡堂二尹訊明口供斷賠洋銀五十五元交人保出限期繳清 
[分發人員騐看名單]  
　　新海防例掣籖分發郎中范家駒廣東李福海海順天唐春毓直隸陳今炤湖南朱恩元安徽員外郎花翎四品銜奎濂正白滿洲主事李鼎芬廣東林天位廣東龍鵬益廣東陳今錫湖南王棨湖南聶樹芳江西中書科中書萬悦孔山東閣中書傅景俞江西馬士杰江蘇太常寺典薄顧侣基江蘇部寺司務黎光筠四川捐資保奏掣籖分發道奚育仁四川新海防例掣籖分發道李璜湖南新海防例指省分發道花翎陳智偉廣西四川周光棨湖南江西劉安濤浙江江蘇劉泰臨四川貴州馬驥元湖南湖北夏時濟湖南江蘇劉經繹江西河南知府范軾湖北江西金土彦江蘇江西蘇錫爵安徽山東馬錫俊江蘇直隸姚繩武浙江江蘇花翎李昌洵湖南湖北同知鄭兆年順天雲南史濟義江蘇山西花翎三品銜瑞安鑲藍奉天直隸州知州歐蘭芷慶東廣西黃清芬湖北江蘇沈良楫浙江山西陣馨德四川雲南知州徐大章湖北陜西兼襲雲騎尉竇懋森安徽江蘇通判史鼎順天江西王常珍安徽江西羅時卿貴州雲南俞銓浙江雲南趙宗海順在廣東吴祖悌浙江貴州知縣鄺國光廣東四川潘泰亨廣東廣西徐文傑順天四川武登携直隸山東曾能交廣東廣西胡遠横廣東廣西顔紹澤廣東西川梁昌山西四川陳毓沂山西河南姚銘閣湖南湖北陳善濬湖南廣西寥振聲湖南四川羅毅威湖南四川李家楨湖南江西張柄湖南湖北謝痊湖南湖北周家衡湖北江西傅覺爾安徽陳崇禮湖南江蘇鮑同祖江蘇直隸傅丹江西雲南汪元秉安徽湖北劉憲邦雲南貴州唐萬青雲南貴州黃占吉安徽江西徐炳林貴州四川倪樹勳貴州四川兼襲雲騎尉洪熙江蘇河北張覲宸江蘇江西王衍曾安徽江西董照青安徽河南史家掞安徽河南史家湛安徽山東程宗洛浙江江蘇楊章四川江蘇阮開銓陜西四川譚日森浙江湖北吴涵浙江江西張鑑淵四川甘肅陳繼曾浙江廣東郭維楷四川湖北曾慶人四川貴州孫賢濟浙江直隸王志祥江蘇直隸陳鏡心江蘇直隸張植山西直隸劉景福陜西四川劉文增直隸四川范煃順天四川房振奎直隸山東柳鏊安徽廣東葉在琯福建廣東孫士鼎浙江廣東馮汝梅廣東江西兼襲雲騎尉金炳南浙江福建高肇康順天江西張文焯四川雲南馮步衢浙江江蘇金駿猷安徽江蘇陶瑞徵安徽江蘇丁嘉璠浙江山西張長祐江蘇湖北毛淦浙江江西孫侍芳安徽浙江金秉燀江蘇浙江沈潮雲順天甘肅歐陽霖湖南四川 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界晚堂瑣案]  
　　邑人唐錦芳唐松華唐松泉唐克昌唐孫氏唐陸氏同投公廨控唐大中唐大明唐掌福盜賣祖遺地等情讞員張柄樞司馬准詞飭提一干人於前晚升堂研訊錦芳諸人同供小的等與大中等爲同祖弟兄祖父遺有地一畝數分經親族公派各得三分之一不料大中等三人所得者由地保陸松泉在契上蓋戮永遠租與洋商叩求究斷大中供地係小的所應得曾請會丈局勘騐並未將伊等毗連之地混售與人陸保禀稱大中租出之地先經小的查明始敢蓋戮叩求披閲地圖司馬閲得各人所得之地圖中甚爲明晰諭以爾等一脉相傅不可各存意見錦芳既係族長姑將大中交伊保出妥爲理處禀覆核銷并飭陸保帮同理勸○某號巡捕送老嫗任趙氏至公堂禀請妥爲安插司馬向之詰訊任趙氏供小婦人年八十有三家在浙之紹興兒子阿五向當電線工匠今從原籍求來此不知兒子所在在路上徘徊以致捕送案司馬飭役持名片送至棲流女所暫留俟家屬往領 
[英租界捕房紀事]  
　　偷兒沈阿三掩入雲南路姚阿四家竊取翡翠首飾被包探沈阿炳拘獲帶入捕房捕頭令押候解送公堂禀辭讞員張柄樞司馬究辦○楊阿根者不知何許人昨在福州路中胡閙被巡街捕拘入捕房捕頭令押乞丐牢片時以儆○流妓金小紅王鄧氏在福州路中拉客被巡街捕拘入捕房捕頭令轉送公堂禀請押候訊罰○前日北海路倒斃一無名男子由巡街捕回報捕房捕頭令包探張寳成前往查明著地保報堂棺殮 
[法租界捕房紀事]  
　　增大洋行失去茶葉一箱報捕查緝昨日包探將賊犯汪小惠陳國泰二人緝獲詰知原贓銷於英界某茶葉店遂帶回捕房告知一切捕頭向之究問汪陳認竊不諱因命押候吊到原贓然後解請讞員杜枝園大令究辦○朱阿弟行竊某姓家拷綢衫褲一套携至某押店質錢適爲包探所見將人贓送入捕房捕頭命押候解送公堂禀請訊究○輪船積竊某甲行竊某客所帶洋傘衣服之類拐之登岸適爲包探所見拘入捕房捕頭令押候解送公堂禀請訊治○前日夜深時寍波人某姓在途中躑躅被包探拘入捕房搜其身畔藏有當票十餘紙捕頭向之究問乙稱向爲銀匠所質者均係自己衣服因命押候查明然後解送公堂禀請核辦 
[美租界捕房紀事]  
　　昨晨妙手空空兒張阿三潛至外虹口靖遠街第三十三號門牌粤人某姓家竊得衣服若干件携之而出適爲包探錢榮堂所見連贓帶入捕房捕頭令押候轉解公堂禀請讞員張柄樞司馬訊讞○昨日偷兒王阿二混入公和祥碼頭某號棧中行竊後經包探錢榮堂拘獲解入捕房捕頭令押候解送公堂禀請懲辦○昨晨偷兒林阿福混入公和祥碼頭棧内竊取所儲舊鐵甫出門即爲包探錢榮堂所見連贓解入捕房捕頭令押候轉解公堂禀請究辦○前日百老匯路某衣莊忽失去皮衣一襲所值不貲報捕後經包探沈阿岳至某當鋪查獲帶回捕房捕頭令存候拘獲竊賊然後解送公堂禀請核辦○日前日本三井洋行執事人雇某某等姓駁船運煤若干墩中途被竊二十餘墩報捕後捕頭令包探倪順泉將駁船户拘獲押候解送公堂禀請懲辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年七月二十八日京報全録]  
　　宫門抄諭旨均録前○直隸總督袁擬訂直隸小學堂並師範學堂暫行章程 
第十三節各齋學生官給飯資零費畢業以後自應立定限期聽學校司調遣除派充教習一年外第二齋生加限一年第三齋生加限二年第四齋生加限三年限内或令在本學分班教授或派充他學堂教習均由學校司臨時酌宜辦理限滿以後欲應他處學堂聘請著聽如欲回堂肄業則由本堂總辦教習考騐編入各齋其第四齋之畢業生編入高等師範學堂倘有品端學優限内勤勞奉公者再由學校司督辦派員考騐另給憑照詳請總督酌加獎勵第十四節本學堂立功過簿除總辦監督外教習共立一簿總辦掌之齋長司事各立一簿監督掌之學生分立若干簿教習齋長分掌之所記功過均由總辦按季具報學校司督辦並具報普通教育處存查第十五節本學堂所有圖書儀器均由學校司普通教育處移送本堂總辦轉交司事收藏各種　章由總辦選擇購備發交各齋學生次第傅閲甘結式某府某州縣人某姓名如係紳宦應具職銜爲出具甘結事依奉直隸師範學堂考選學生今有親孫親子胞弟胞姪某名年若干在家讀書若干年係口齒清白體質强健並無不端行止及一切嗜好情願報名投考如蒙考收入學肄業自應遵照定章辦理儻有不遵章程所載畢業限期託故出學暨不守條規不遵約束致被學堂擯逐或私自逃逸等情應核其到堂日期按每月五兩計算如數賠繳學堂經費不得短少惟因遭故患病查明給假或因資性太拙中學堂斥退者不在此例所具甘結是實計開三代光緒某年某月某日某姓名保狀式具保狀八某姓名爲出具保狀事依奉直隸師範學堂考選學生今有某人之親孫親子胞弟胞姪某姓名年若干歲實係口齒清白體質强健在家讀書若干年並無不端行止及一切嗜好由某人報名投考如蒙考取入學肄業自應遵照定章辦理某人情願具保儻有不遵章程所載畢業限期託故出學暨不守條規不遵約束致被學堂擯逐或私自逃逸等情核其到堂日期按每月五兩計算如數賠繳學堂經費如某人抗不遵繳或繳不足數即由具保人代賠惟因遭故患病給假或因資性太拙斥退者不在此例所具保狀是實光緒某年某月某日某姓名第二章學堂課程第一節師範學堂課程第一第二齋分九科一經學二文學三教育學四史學五地學六算學七格致學八農學九體操第三第四齋加公法學財政學二科入學之初均習初級由淺及深循序漸進概舉大綱列表於後其逐日詳細課程應候開辦時由教習商同總辦釐定牌示第二節學生肄業每日在講堂限六點鐘體璪限一點鐘目課或晝或夜以晷刻之長短定之限三點鐘其起止時刻應由教習商同總辦按照節氣榜示第三節教習授課講解貴於精詳試騐必求實在講解之書次日須由學生答問試騐之理次日須由學生演説每月由總辦撥給學生日記簿各一本令記載講義引申新理逐日送呈教習核閲第四節本學堂考核功課應用積分法每月由總辦發給教習功課簿點名薄各一本逐日將學生功課分數暨到堂與否分别塡註月終評定甲乙呈由總辦稽核榜示並具報學校司普通教育處存查第一齋課程半年肄業經學四書五經温習講解文學策論教育學教育汛論史學中外史略地學地學總論中外地理大要算學筆算整數小數分數加減乘除珠算加減乘除格致學博物大要植物動物農學農事大要體操普通第三齋課程一年畢業經學四書五經温習講解文學策論教育學教育汎論史學中外史略地學地學總論中外地理大要算學筆算整數分數小數加減乘除比例百分開平方開立方珠算加減乘除格致學博物大要植物鑛物動物全體理化大要農學農事大要體操普通第三齋課程二年畢業第一年經學四書五經温習講解文學策論教育學教育汛論公法學萬國公法史學中外史略地學地學總論中外地理大要算學筆算整數分數小數加减乘除比例百分開平方開立方珠算加減乘除格致學博物大要植物動物鍍物全體理化大要農學農學大要體操普通第三齋課程第二年經學四書五經温習講解文學策論教育學教授法公法學萬國公法史學中外史略地學中外地理大要地文學算學代數珠算熟習格致學植物學動物學物理學化學農學農事大要農業理財論體操普通第四齋課程三年畢業第一年經學四書五經温習講解文學策論教育學教育汎論教授法公法學萬國公法史學中國史略東洋各國新史地學地學總論中國地理算學筆算整數分數小數加減乘除比例百分開平方開立方珠算加減乘除薄記法格致學植物學動物學鑛物學全體學農學農事汎論體操普通第四齋課程第二年經學四書五經温習講解文學經義策論教育學教授法心理學公法學萬國公法財政學財政汎論史學西洋各國新史近世外交史地學外國地理算學代數珠算熟習格致學物理學化學農學農事條論體操普通第四齋課程第三年經學四書五經温習講解文學經義策論教育學教育制度學校管理法財政學財政汎論史學近世外交史地學外國地理地文學算學代數幾何平積珠算熟習格致學物理學化學農學農事條論農業理財論體操兵式第三章學堂條規第一節本學堂恭祀至聖先師孔子每月朔望由中教習率領學生齊班行禮並由中教習宣講聖諭廣訓一條諸生環立敬聽畢嚮教習三揖諸生各相嚮一揖禮成退班第二節恭逢皇太后萬壽皇上萬壽皇后千秋節由總辦率同學中各員生齊班北響行禮第三節每年開學放學曰及恭逢至聖先師孔子誕曰忌日春秋二季上丁日由中教習率領學生齋班行禮第四節恭逢皇太后萬壽皇上萬壽皇后千秋節各停課一日至聖先師孔子誕日忌日各停課一日端午中秋節各停課一日房虚星昴日期各停課一日此外遇有他事須行停課應先期由總辦禀知學校司核准遵行第五節每年於正月開印日入學小屠節放學給暑假立秋節後六日入學封印日入學給年假第六節本學堂監督教習齋長司事若有要事請假須具假單聲明限期候總辦覈准派員權攝逾限不回按日照扣薪水逾限在一個月以外即將員額開除第七節本學堂學生無故不准請假偶有疾病當禀明總辦驗明飭齋長發給假單移至養病房由官醫妥爲診洽某有病重願回家調理者應由官醫報明總辦給假病痊回學肄業如有緊要大故應由其父兄家屬具函陳明經總辦核准飭男齋長發給假單註明限期學逾限者應否再行收録候總辦查明逾限緣由分别酌核辦理第八節本學堂寢興食息均有定候届時嗚鐘爲號夏季早五點半鐘上下人等概晨興早中晚膳以午前七點半鐘午後二十點半鐘及七點鐘爲率晚九點半鐘一律止燈就寢冬季早六點鐘晨興早中晚膳以午前七點鐘午後十二點半鐘及六點半鐘爲率晚十點鐘一律止燈就寢第九節學生見本堂總辦監督教習齋長均應執弟子禮見司事各員均應以賓朋相待者夫役夫等不服學生使喚應將事之原委詳告齋長酌辦不得私行責斥第十節學生入講堂應按現次徐行其講堂坐次均由教習派定不得陵亂教習授課宜肅静敬聽不得吃談烟笑教習如有問難宜肅立敬對儉無更端然後就坐不得促執拗卿業既畢應即按班徐退各歸各齋不得彼此往來聚燄此摺未畢 
 
