# 1902 - 164 - 4910476

 

Page 1

 
 
[勸募江皖等處急振] [  本館恊振所啓]  
　　去年江西各屬始則洪水成災繼又旱魃爲虐高原下隰顆粒無收千萬哀鴻嗷嗷待哺雖蒙深宮軫念頒給帑金大憲推恩發施米石無奈災區甚廣普救爲難垂斃飢黎朝不保暮而皖省之和州無爲州含山縣等濱江各處亦因圩堤潰决室廬甡畜均漂没於洪濤巨浪中告振之書急如星火若不綢繆未雨曷以延旦夕之餘生伏求四方大善士救人救澈或傾囊以佽助或量力以佈施庶敝振所得以接濟源源百萬窮黎或不至盡塡溝壑作善降祥之說古有明徵他日福佑之來當可爲諸善士操劵卜也肅此禱求諸維德鑒 
[續三通因重校未竣暫緩出書啓] [  圖書集成局謹白]  
　　本局前據浙局本九通用新鑄大號鉛字重行排印其皇朝三通已於正月告竣續三通正三通本定於四月六月出書嗣因細審浙刻校對未精頗多舛誤爰延名宿前赴西湖就文瀾閣殿板九通詳加讐校惟以卷帙繁多不敢草率從事以是略稽時日致出書未能如期此蓋本局愼益加愼之心諒爲海内士林所垂鑒也此啓 
[再續陜撫升竹帥擬訂大學堂詳細章程]  
　　第十一條教習常年督課各有專責不宜時常請假致誤課程卽有緊要事故亦須告知總教習轉告總辦代爲詳請並聲明假限以便另派教習代爲督課假限屆滿卽行回堂逾限不回束修照扣如在兩月以外不能久俟卽當辭退另延第十二條學堂立功過簿三本除總教習總辦外各教習各學生共列一簿提調委員共列一簿各司事夫役共列一簿各教習各學生功過總教習主之各委員各夫役功過總辦主之分别詳記以便酌量去留有所依據學堂經費第一條學堂經費原議常年額支銀二萬兩核計尚屬不敷應俟臨時酌增本年於額支二萬兩外另籌銀二萬兩爲創辦一切之用此後如有增置房舍書籍圖畫儀器等類不在額支之例者隨時由總辦禀明巡撫核定籌欵其常年經費分四季赴藩庫具領第二條學堂禮延總教習一人每年束修銀二千四百兩洋教習一人每年束修銀二千四百兩教習四人每年束修銀一百四十兩派委總辦一員每年薪水銀九百六十兩提調一員每年薪水銀七百二十兩文案攸支各一員每年薪水銀共九百六十兩帮文案收支各一員每年薪水銀共五百七十六兩齋長四人每年津貼銀各九十六兩司事二人每年工食共銀一百九十二兩學生二百名每年約需火食銀六千六百兩膏火每年共銀二千二百兩書役齋夫等項執事約三十餘人每年共約工食銀一千三百兩左右紙張筆墨等項每年約銀四百兩油燭茶水等費每年約銀六百兩以上共约計銀二萬六千兩之譜加給筆札及月課季課獎賞曁遇聞加增尚不在此數第三條學堂經費如束脩膏火薪水工食以及日用火食筆墨紙張等項雜項均屬額支所有一切詳細數目應由總辦提調於開學前切實估計分造清册呈請立案其常年活支之欵如購置書籍儀器家具以及藥房工房化學格物各種材料並修葺房舍等項詳細數目雖難預估亦應將籌辦大槪情形分别繕具清單隨案聲明候奪第四條學堂常年額支經費應由總辦督同提調各員撙節開支核實造報收支委員於每年六月十二月將出入數目清結兩次分造四柱清册連同原簿呈由總辦提調核查公同派員覆查一次詳對各項憑單領狀發票收條有無訛誤查勘明晣再行呈報如有贏餘儘數另儲留備活支撥用第五條學堂經費歸總辦綜理大綱並設收支所遴派得力委員專司收發銀錢仍由總辦提調隨時認眞核定併具支欵憑單彚存提調處以備核對售貨之家數無鉅細皆令出具發票二紙計明銀錢數目一存收支處一存提調處收支處不見憑單不准擅發分釐其各項憑單領狀發票收條均由總辦提調簽字後仍交收支處彚存備查 
[本館接奉電音]  
　　昨日午前十下鐘越二十分時京師飛電傳來上諭一道旨一道敬謹譯登○五月十二日内閣抄奉上諭前因京師入夏以來雨澤稀少朕親詣大高殿拈香並派貝子溥倫等分詣時應宮等處拈香仰荷昊慈眷佑迭沛甘霖朕心實深寅咸允宜敬謹報謝用答天庥朕於本月十五日親詣大高殿拈香時應宮著仍派貝子溥倫昭顯廟宣仁廟著仍派鎭國公載洵凝和廟著仍派輔國公載濤同于是日分詣報謝所冀頻邀鴻貺甘㴻應時以慰農望欽此同日奉旨福建正考官著載昌去副考官著吳蔭培去欽此 
[電傳宮門抄]  
　　昨日午後一下鐘時京師友人專電告知本館云五月十一日皇上召見軍機大臣及朱福銑是日並無明發上諭至晚間八點半鐘時又接續電云十三日皇上召見軍機大臣及世續席淦 
[星使過津]  
　　天津直報云欽命前往東三省查辦事件大臣裕星使德事畢後由山海關乘火車抵塘沽小駐一宵卽於本月初六日清晨入京覆命 
[俄藩赴榆]  
　　俄國耋親王入京覲見前已紀諸報端兹閱天津直報云親王於本月初六日清晨由京乘八十二號火車至津稍停一刻卽開往榆關一時駐津各大員咸赴車站迎送 
[潍路告成]  
　　天津直報譯登西歴六月二號山東潍縣來電云德人營造山東鐵路其第一次火車已於一號之晚駛行車中坐客甚多皆鐵路總辦所延請者是日天氣頗隹膠督亦乘此抵高密旣至德國戍卒列隊以迎膠督旋卽折回青島而令中軍官陪諸客赴潍當火車由安樂起程後所歴各站皆有華官照料沿途更護以華兵一千六百名由潍至青州刻下亦已興工將來須綿長二百五十機魯米特屈指西歴本年臘尾當可告厥成功矣 
[體恤民艱]  
　　南昌訪事友人云江西開辦房捐各憲體恤民艱免抽住屋四月下浣已將册籍造齊俟通省核 
 
 

Page 2

 
 
見數日若干再定或抽一成或抽二成蓋不欲爲厲民之事也 
[嚴緝妖人]  
　　南昌訪事友人云近日江西萍鄕縣時有外來匪類誘取小孩採生折割以致鄕間失孩之事層疉如山縣主顧　堂明府憂之立卽懸賞緝捕一面嚴查保甲并刊刷簡明韻示發貼街頭其詞曰照得妖匪誘害幼童採生折割極惡窮兇地方保甲設法尋蹤倘敢拒捕羣起而攻格殺弗論生擒有功獲案嚴辦賞格從豐合行示諭一體遵從嚴查密捕共息邪風 
[蘇州院試二志]  
　　江蘇提督學政李蔭墀大宗師按試蘇郡已登昨日報章兹又得姑蘇訪事友人續函知本月十一日宗師考試合屬生員經史時務西學算學經解題未詳史學題三國志帝魏宼蜀論西學題普王啡哩特威廉第三恢復疆土其道何由策時務題泰西各國通商海口何國最得其要害策書何秋濤朔方備乘後算學題倍句弦較股弦較相乘積開平方所得爲何數試依句股之理解之設如甲乙兩數甲立方根與甲乙較平方根相乘問平方得數加乙又以七乘甲乙較平方根加之又倍之開平方得數與半甲乙較等只六甲乙和九百六十問甲乙各幾何今有句積以股弦和除之得數加股弦和又以句乘之减三十六開平方得數加句减八又問半方得數加句减一又問平方得數三之以减弦和和中四又以平方開之得數加五與句等只云弦和和一百八十尺求股弦和若干十二日科試各學生員府學四書義題諸侯之寶三土地人民政事義長洲一遊一豫爲諸侯度義元和爲天下得人者謂之仁義吳縣從許子之道相率而爲僞者也惡能治國家義吳江吾聞其以堯舜之道要湯未聞以割烹也義震澤惠而不知爲政義常熟惟大人爲能格君心之非義昭文王如用予則豈徒齊民安天下之民舉安義崑山顔淵曰舜何人也予何人也有爲者亦若是義新陽仲子惡能廉義通塲經義題故聖王修義之柄禮之序以治人情義 
[獎勵能員]  
　　杭州訪事友人云管理遷善所委員祁樾門大令自上年三月到差後實心任事懲勸兼施臬司湍靜臣廉訪嘉之特予記功一次留辦半年 
[撥勇修堤]  
　　鎭江訪事友人云去夏洪水爲災自七濠至沙頭一帶沿江隄岸衝塌殆盡殊於農田水利有關近經南洋續備新湘全軍統領陳宇山軍門禀准兩江總督劉峴莊宮太保撥出所部勇丁修培鞏固已於上月十一日開工矣 
[蘇省决囚]  
　　蘇州訪事友人云本月初十日江蘇臬憲效述堂廉訪接奉刑部釘封公文遵卽札飭長洲縣蘇大令由府縣各獄提出盜犯九名會同營官押赴北寺太校塲處决 
[蘇垣盜案]  
　　姑蘇訪事友人云本月十一日午前十下鐘時婁門内某禪院突來强盜百餘人率同盜婦數口各執器械蜂擁入門住持僧濳由後戶繞至大街鳴鑼呼救是處爲機匠薈萃之所聞警信立卽四面兠圍得以拘獲甲乙丙三盜解赴元和縣署請懲旋在甲身畔搜出紙摺一扣所列盜黨名姓多至三百餘人想不難按圖索驥也 
[漢皋命案]  
　　漢口訪事友人云本月初旬某日興隆街某茶肆主某甲忽與茶客某乙紛爭恃具膂力過人揮拳猛擊乙不能敵大受傷夷旋卽殞命報經夏口廳同知馮少竹司馬臨塲相騐將甲帶回懲辦彼好勇鬥很者其亦鑒諸 
[小星殉主]  
　　烟臺訪事友人云原任四川提督武衛軍統領宋忠勤公薨逝後其第二如夫人某氏年甫三十左右盡哀盡禮人無間言迨靈輀回籍時向夫人及公子慰藉有加隨卽呑金以殉似此從容盡節視死如歸地下有知亦當忻慰矣 
[蜀産石油]  
　　重慶訪事人云蜀中山川雄秀礦産甚多而石油井尤星羅棋布計産油之處有三一富順縣二巴縣三篷溪縣富順屬自流井鹽多油少且不甚佳巴縣各山早經有人開采其井深約五十丈油黑而臭性不甚烈如桐油然蓬溪現開數井深約十餘丈油白性烈見火卽然洵天然之利也 
[川土歉收]  
　　重慶訪事人云今年川中土藥收成祇十分之二緣去冬大雪鶯粟凍損所含漿汁無多目下土價陡昻較前幾加一倍惟貴州所産頗慶豐穰因是粤鄂諸商人均紛紛入黔購取 
[新絲到漢]  
　　漢口訪事友人云日來湖北仙桃鎮及沔陽河溶等處所産新絲已陸續轉運到漢每兩成本約需錢三百餘文惟來源不甚暢旺恐將來巿價定必日有所增也 
[子茶入巿]  
　　漢口訪事友人云自兩湖及祁寗頭茶贸易旣畢業此者卽相率購辦子茶以與西人爭什一之利大約頭批到埠卽在指顧間矣 
[茶船比較表]  
　　漢口訪事人云光緒二十七年外洋第一運茶輪船於四月十七九日到漢二十七日開行第二運茶輪船於四月二十六日到漢五月初五日開行第三運茶輪船於五月初五日到漢十三日開行第四運茶輪船於五月一十四日到漢六月初二日開行第五運茶輪船於六月十一日到漢二十二日開行本年則第一船定於四月十八日到漢五月初二日開行第二船定於五月初二日到漢十一日開行第三船定於五月十四日到漢二十二日開行第四船定於六月二十三日到漢七月初五日開行以後第五六七船日期尚未計定也 
[浙省官塲紀事]  
　　杭州訪事友人云部選浙江奉化縣王大令汝賢由京領憑來省本月初七日赴各大憲衙門禀到旋就磚瓦弄口孫宅安頓行裝翌日飭丁赴各轅請感冐假三日○署杭州協鎮郭恊戎榮桂接篆後於本月初六日傳集兵丁按册點卯并查騐軍械馬匹事畢卽示期初十日在羅木營閱操○管理水星閣火藥局委員毛二尹鴻皋現屇期滿由防軍局憲札委候補驛丞姚未入文炳接辦已於本月初六日到局視事矣 
[鄂省官塲紀事]  
　　漢口訪事友人云署夏口廳同知馮少竹司馬兼辦緝捕事宜日昃不遑恐滋叢脞爰禀請上憲檄委胡鶴年司馬協同辦理以資臂助○新授湖南衡永郴桂道譚芝耘觀察小駐鄂垣部署一切近已事竣定於本月十二日起程○本月初八日湖北藩司瞿賡甫方伯牌示鶴峯州知州員缺詳請以補用知州查雙綏奏署黄州府經歴事務詳委以試用縣丞車善呈署理○陳二尹汝霖奉上憲委辦江夏南路清丈事宜本月初八日趨詣督撫轅禀辭然後到差視事 
[京中人語]  
　　聞之京師友人云保甲巡防原爲弭盜詰奸艮法乃近來地方官每視爲具文雖有章程亦與弁髦無異現經步軍統領五 
 
 

Page 3

 
 
城司坊順天府分飭所屬認眞辦理期於行之有效毋得故事虚行○彰儀門内牛街朝陽門外下坡皆回人羣聚處也前年拳亂之時二處禮拜寺中人辦理地方事宜悉臻妥恊刻經慶王賞給匾額各一方令回衆懸掛寺中以資感觀○近來京城内外搶刼之案層見迭出小民幾不能安枕而眠現經步軍統領順天府以及五城司坊各飭所屬一體嚴密查拿倘再疏虞卽將該管文武人員嚴叅不貸 
[蕺山消夏]  
　　紹興訪事人云此間水陸各防營改習洋操頗能純熟兹者時屇炎夏操演暫　浙江撫憲任筱沅大中丞特委候補府顔榖生太守鍾㑺前來會同府協統領各官校其優劣○前者職商蔣信福禀諸憲轅請准資購小輪船往返寗杭等處先就龞子亹外測明礁石以免阻滯之虞隨於五月初旬由紹郡開赴甬上僅准載客未能運貨一俟稍有成效然後推而廣之○各縣應徵江忙條銀迭經地方官出示催繳無如居民性成玩泄未能踴躍輸將刻由藩憲誠果泉方伯委左大令元鼎來越催提想不能再行遲緩矣 
[平價售米示]  
　　近日滬上米價飛翔人心惶惶幾難安堵上海縣汪瑶庭大令惄焉憂之特於昨日出示曉諭略謂蘇省去年秋收歉薄以致日來米價昂貴每石售至洋銀八元以外爲歴來所未有現蒙商務大臣盛道憲袁咨詳督撫憲奏留漕米二十萬石定於五月十三日發坊碓白本擬遍發城廂内外各善堂設局平糶因思滬地人民及工匠衆多勢必擁擠滋事今定發各行平價出售應照巿價每石减三角該米店等各向商務公所領米須覓同業具保　價一日一繳如有短少惟保人是問各米棧米店自有之米分上中下三等每石亦减三角一面由該公所懸牌俾衆週知該米店不准私攙次米及高擡米價如敢故違一經察出定提訊究 
[議平米價]  
　　前日蘇松太兵備道袁海觀觀察上海縣汪瑶庭大令會同商務公所首董嚴筱舫觀察邀集米業董事及司年司月各行主互商平减米價之法隨議定每石減去洋銀三角計南洋高白破礱米每石洋銀八圓四角常熟高廪米八圓二角常熟高白破礱米價同中等白米由七圓九角至七圓七角外洋秈米由七圓二角至六圓五角聞當道之意尚須逐日酌减以裕民食而靖民心免致一飽難謀迫而爲糾衆攫食之事至所借漕米十五萬石刻已碾熟一千餘石飭各樂店繳價領售每石收回洋銀七圓五角 
[致祭關帝]  
　　昨爲致祭關聖之期清晨蘇松太兵備道袁海觀觀察提右營參將廖楚材叅戎松海防同知劉乙笙司馬上海縣知縣汪瑶庭大令以及守備程厚菴守戎城汛周鑑之千戎次第詣西門内關帝廟拈香致祭 
[雙鳧同集]  
　　昨日太倉州知州蔣羹臣直刺南匯縣知縣汪蘅舫大令先後來滬趨詣蘇松太兵備道轅禀見道憲袁海觀觀察面陳一切公務 
[弑母案發二誌]  
　　弑母案發已紀前日報章兹悉上海縣主汪瑶庭大令奉蘇松太兵備道憲袁海觀觀察之諭查得是案出在縣治西南鄕梅家弄之北二十六保二十三圖爰派差役馳往查訪實情並帶地保張春山來案訊詰傅聞逆子某甲刻已避匿無蹤然似此梟獍之徒終不能幸逃法網也 
[ 獄犯病危]  
　　上海縣獄所收要犯吳阿榮猝患時症勢已垂危禁卒見之卽於昨日禀明縣主汪瑶庭大令大令立飭官醫生入獄醫治母任疏虞 
[大令騐屍]  
　　南巿生義馬頭新泰木行之側向有隙地堆積木植平時將板斜擱俾掮木工人歴級而上不意前日深夜有一年約三十左右之人自縊於板上昨晨行中人見之急告知木商董事干蘭屏偕十六鋪地甲投報上海縣署縣主汪瑶庭大令諭令預備屍塲聽候親臨相騐隨於午後帶同刑仵書役命駕遥臨旣升座地甲裘鎭卽跪白前情並稱死者並無家屬在申已由小的查詢確鑿大令命將屍身解下飭仵役如法騐視報稱委係自經並無别故大令遂吏飭塡明屍格命地甲赴善堂領棺收殮舁厝義阡 
[不准泊船]  
　　南巿馬路工程局總辦翁子文太守見萬聚馬頭浦中小船鱗萃有碍貨船往來爰飭水巡捕前往驅逐並出示曉諭俾衆周知 
[選充捕頭]  
　　日前南巿馬路工程局總辦翁子文太守招募印捕派往各馬路巡察並擬選一能諳各國語言者充三晝捕頭昨已選定前在英界捕房當差之倍拉生遂卽給諭承充月給薪水洋銀五十六元 
[追思慘禍]  
　　法蘭四所屬西印度某島有一火山忽於前月某日崩烈傷斃人民數萬警信傳來寓滬法國官商深爲悼惜定於前日在新北門外聖若瑟堂舉行追思典禮 
[築路先聲]  
　　由英界老閘橋南岸迤西直逹浙江路大橋卽俗呼爲垃圾橋者向未開通馬路致被各木行石作佔取沿河隙地將貨積存近經工部局打樣人逐一丈量繪圖貼說旋於昨日派包探張寶成及一百四十號三畫西捕分投傳諭限期將木石遷移蓋欲築路以通車馬也 
[英美租界晚堂瑣案]  
　　烟鴇徐王氏王周氏控陳阿福騙去洋銀前經讞員張柄樞司馬略訊情由諭令暫行管押在案前晚升堂覆訊徐鴇供稱陳前將某妓押與小婦人取去洋銀二十五元未及旬日轉押與王周氏所開花烟館所取洋銀一如前數迨閱半月妓卽逃逸無蹤爲此扭案請究王鴇所供大略相同陳供此妓逃往何處小的實不知情司馬判責五百板押候交人保釋○前者巡捕送裘阿三張顧氏張阿毛姜顧氏至公廨司馬向之研訊裘供小的於今年正月出洋時娶再醮婦張氏爲室至二月十七日乘機逃逸前日午後表弟張阿毛遇諸提籃橋左近新申里迨小的至氏卽逃入張顧氏姜顧氏家搜尋不見求向究追張所供與裘相同張顧氏供小婦人與姜張氏同居裘係何人素不相識前日贸然入室尋妻小婦人茫無頭緒尚求鑒察司馬著一併開釋不予深求 
[跋後樂堂文鈔續編]  
　　鹽城陳惕菴孝廉余素耳其名而未之識歲已亥孝廉刻其所箸後樂堂集行於世介友人以一册示余受而讀之憂深而思遠詞危而意苦俯仰時會慨乎言之蓋不徒經經緯史閎議碩論以雄於文鳴也今距孝廉刊文之日方二載餘而國步日艱世變益棘孝廉憂時感事復裒其文若干篇刊爲續集余更讀之見其指陳時弊感激論天下事皆有關於安危之大計者而其詞危意苦則視前集益甚嗟乎言者心聲文章之事關乎世變之遷流世之覽是編者因其文而知所感相與側身嘗膽亟謀所以挽救之方則此日之欷歔泣涕而爲變徵之音者安知異日不絃歌式化而譜雅頌之聲耶斯[  國家之福而孝廉先憂後樂之心不亦於此可慰也夫青浦金詠榴拜書]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日姚春榮扭趙其敖至縣控被牽牛賴欠等情前晚縣主汪瑶庭大令升堂訊究姚供小的與趙同村本年二月二十六日趙因賽會倩小的代賒酒席共錢十七千文後祇還洋銀十二元餘被延欠屢索不還今反糾同流氓江灣阿炳將小的耕牛一頭牽去是以控請訊追趙供稱二月某日村人公議在某廟賽會由小的爲首姚係小的寄父故浼伊代賒酒席等物曾還過洋銀十四元餘欠無幾不意姚忽將會中逍遥傘持去但此傘由顧阿炳在江灣借來故將姚之耕牛牽回作抵叩求明鑒大令飭交人保出將傘　回耕牛還姚收領○高昌廟巡防局員某君送彭國安到縣函開十二圖文姓成衣店容留來歴不明之人當派地保汛捕往查見彭國安越窓圖逃是以送請究治云云大令研訊之下彭供稱小的前在某處營中當勇裁撤來滬暫寓成衣店擬再投營並未犯事大令飭押候再訊○前日英美租界公廨讞員張柄樞司馬移送被拐來滬之女子金杏寶金小妹到縣大令詰係太倉人因卽派差解回原籍請州尊蔣羹臣直刺傳家屬具領○昨日法界公廨讞員杜枝園大令移送誘拐小孩六口之匪犯劉泰生到縣大令飭卽收入自新所聽候究懲○山東人羅伯田與李祖四因姦起釁被李刀傷四處血液淋漓旋經人扭李至縣署訴請訊懲大令准之飭差小心看管聽候嚴鞫 
[上海巡局紀事]  
　　日前無賴兪川川徐友根在南馬頭設攤誘賭汛捕唐坤向之訛詐不遂所俗恣行恫嚇兪徐忿不能平濳直二十三七鋪巡防局控訴局員姚二尹研訊之下以唐身充捕役不應向人索詐飭責二百板兪責一百板徐掌頰五十下○小販周桃桃賃居張姓家邇者積欠租金屢索不付被張訴請叚董奚某函致二十三七鋪巡防局局員姚二尹允卽究追 
[英美租界公堂瑣案]  
　　怡和繅絲廠某洋人延律師高易控船戶吳照富竊去蠶繭四百零七十斤値洋銀五百元讞員張柄樞司馬會同英總領事署繙譯迪君研訊將吳押候函請上海縣派差竊探至離滬四十餘里之犯事處向地保問明原委然後核辦昨日包探張天林解吳到案禀稱小的協同縣差查問地保據言本月初一日聞人傳說有一江北船所裝蠶繭被人行竊因卽下鄕查察無奈船已并行至吳稱被盜一節實無其事吳供小的願將船拍賣以償求免責押高律師堅請重辦司馬商之迪君判將船拍蕒除抵還贓欵外餘給吳收去并責三百板荷校二月期滿再押捕房二年○西人鉛門前控蘇桂榮冐名購米司馬諭候查明核辦昨由某包探將蘇解案禀稱鉛門所控實非虚語蘇供小的自知不合尚乞恩寛司馬判枷半個月○包探倪順泉解沈竹笙沈茂林沈仲進沈阿春到案禀稱彼等與西洋人麥吐記士互毆小的見之詢知由强佔地基起釁是以解請訊供麥吐記士投案申訴前情四沈同供里内有祖遺地一丈四尺今被西洋人佔去三尺有奇向之理論反被扭住拳足交加迨喚令巡捕到來彼復將捕毆擊司馬訊得曲在西洋人著將四沈一併省釋所有毆擊及佔地之事一槪不予深求○輪船積賊王桂庭行竊某客所携皮袍一襲被某包探查獲解案王俯首求恩司馬判責三百板遞解鎭江原籍贓待失主具領○積賊曾少山佯墮僞金荷花瓣於地乘秦蘭生俯拾時攫取洋銀七元而逸報經某包探查獲解案司馬判責五百板遞解回籍僞飾鎔毁○周仁林與周劉氏在途毆擊經包探方長華解案請究周供小的在浦東開整容店前年八月浼姊丈善鐘向棲流女所領妓女金小玉卽劉氏爲室嗣忽逃出與浦東流氓張士良私識今已七閱月前日遇諸馬路中堅不肯歸致相爭閙劉氏供小婦人嫁周後周不顧家用是以悻悻出門今願隨回叩求恩宥司馬著交周領回管束○包探方長華解積竊余金寶到案稟稱此人前因犯案遞籍今復來此圖竊是以解請究懲司馬判責五百板押捕房一年期滿仍予遞籍○小利胡典奎竊取林杏春家綢褲一條經包探顧阿六查獲解案司馬判責二百板贓給林領去 
[法租界捕房瑣案]  
　　錢毛毛前控錢和尚陳秋生訛詐洋銀八元讞員杜枝園大令研訊之下錢和尚陳秋生同供小的等並不訛詐實向索取賭帳洋銀三元五角大令判各笞二百板昨日命提覆訊錢毛毛叩首求恩大令著罰洋銀五元錢和尚陳秋生各笞責一百板○藍學桂前控張坤茂吳王氏串拐女孩吳王氏供孩交湯明德領法請向湯追昨日大令命提復訊湯供小的禁押捕房無能爲力求恩交保出外勒限尋交大令准之○漆工何世標張全元陳順生李啓發前因停工聚衆向作主勒加工資在租界中閙事被巡街捕拘解公堂大令判各枷號半個月昨已期滿命帶案疎枷各責五百板取具改過切結不准滋生事端○偷兒王根寶丁大毛梁阿木均經包探解案大令著責王二百板丁梁各責一百板 
[美租界捕房紀事]  
　　前晚某西人行經乍浦路突被無賴小金官攫取草帽飛奔而逸適爲包探劉阿炳所見連贓帶入捕房捕頭令押候轉解公堂禀請讞員張柄樞司馬訊辦○昨晨跑灘賊張阿桂混入蘇州河中某姓駁船上竊得麻繩數條携至某押鋪質錢適爲包探倪順泉所見連贓帶入捕房捕頭信押候解送公堂禀請懲辦○昨日亭午時某號華捕見街上有一無名男屍因卽投報捕房捕頭令地保查明如無屍屬在申當爲之備棺收殮 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
