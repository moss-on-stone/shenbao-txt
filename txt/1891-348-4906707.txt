# 1891 - 348 - 4906707

 

Page 1

 
 
[新印續小五義出售] [  申報館啓]  
　　本舘前印小五義一書早己不歴而走賽宇夏行兹又覓得報小五義以新鉛字拂印公諸同好是編所叙忠義俠烈之事大都司驚可愕可泣可歌飯罷茶餘一編展對足以排悶遣愁好買異書者自必以先覩爲煩也卷誤之繁過於初集共計一百二十四回訂成十本己於六月二十一日出書定價每部碼洋五角五分請向申報舘申昌書室外埠申昌及經售申報人購閲可也此佈 
[籌振餘談]  
　　日前本報紀日本地震成災後長崎好善者赁得極大戯館演影戯以集振捐觀者塞途日得戯資以二千元計又俄羅斯飢荒迭告民不聊生本邑各西人於十五日晚上在法工部局跳舞令觀者各輸銀物除費用外悉數寄往俄邦俾飢饉餘生得資補救江夏生聞而善之曰嘻何東西人之好善急公竟若是之無微不至哉夫日本自地震之後日皇及皇太后皇后皆己賜以巨欵拯彼飢民而各處官紳亦無不腰纏慨解不吝輸將特以變起蒼黃災區遼闊千萬無食無衣之衆尚不能遍飫仁漿當此雪地冰天流離轉徙興言及此夫亦大可憐矣至於俄羅斯災况若何猶未詳悉惟是地方雖大人民素稀一至年穀不登恐懸磬興嗟亦不免憂深稿餓想俄皇既覽臣下之奏自必散財發粟普濟羣生而地至數萬里而遥縱有湛恩一時實難遍及振之振之其能免乎且夫我中國籌振於今日其勢亦甚難矣從前晉豫奇災屢呼庚癸斯時市面生涯正旺振欵尚覺易籌數十萬金一呼即至用能使鳩形鵠面者不致轉於溝壑白骨盈途今者 
災及齊燕尚未告止而安徽各州縣又以旱潦成災在地方官之諱飾爲心者固不足論而賢有司慈祥愷惻爲民請命大聲疾呼登之報章奇慘萬狀所苦市面漸形竭蹶振欵頗覺零星勸者己吉敝唇焦而助者雖勉竭阮囊亦苦車薪杯水嗟乎嗟乎何災况如此之深振捐如此之寡豈天心猶未誨禍耶抑民人多行不義故令其顚沛流離耶有於無可設法之中勉爲設法者謂滬上醫士身價甚高每號請封非洋蚨一翼不可今當勸其酌助以贖草菅人命之愆或曰滬北佛店如林煽誘愚民無惡不作今當録其貲産盡助振捐或又曰妓館爲䧟人之火坑當勒令按月捐助若干不容短缺有忠厚者出焉謂以上皆近於苛斂似非行善之道不若勸令四馬路各茶館烟室茶則每碗加錢二三文烟則每盒加錢一二十文積少成多亦可以活災區黎庶余曰此皆非善法也宜倣長崎及本邑各西人之法訂期演戯邀客往觀觀者必出資一元半元以襄善舉擇定某處公所或花園月演三屬　零各戯園輪流承值演以白晝至傍晚而止若是則既不碍戯園之生意而得資不少於災民實獲益良多夫亦何憚而不爲耶且此事非剙自長崎及寓滬西人也昔年漢口己先行之漢口善堂中每次演戲則印成戲票售與樂善之家所得戲資寄來滬上某振所其清帳之登諸申報者綜計亦覺可觀夫漢口雖亦通商終不及上海之繁盛而亦能急公好義借游觀以救災黎豈上海繁富冠於通商各埠頭而此舉竟不能就耶或更爲之献計謂曷弗勸各戲園每人戲價加收洋一角或五分庶事不煩勞而數亦更巨則應之曰是不能在揮霍性成者多出百文數十文斷無吝色至於應酬朋友敷衍親鄰飽飯黃昏聽歌菊部向之出洋二角者忽令其出三角向之出洋三角者忽令其出洋四角或亦於心不願未免裹足不前是則有妨戲館之生涯戲館中誰肯應允故余以爲不若演於白日庶幾兩無所妨也雖然余何能爲余烏敢干預籌振之事亦惟筆之於報以告當世大人先生而己矣於是乎作籌振餘談 
[本舘接奉電音]  
　　昨由京友電傅上諭一道敬謹譯登○十一月二十日奉上諭祥煜等奏前熱河都統 
德福因病出缺一摺奎斌未到任以前熱河都統著熱河道廷雍暫行護理欽此 
[福報譯登]  
　　福州西字報云有向業種茶之人二名度地以種　棨倘土性合宜則擬易種茶而爲種烟恐榕樹陰中又不免妖花遍布矣吁○又云近有人製爲士布髣髴如外洋原布每疋闊一尺五寸長二丈二尺約售錢四百文其機以木製成每架約需洋五元有貧不能購者可向製機匠賃用現在男女數千人通力合作而購者甚衆尚覺不敷云 
[揚州火警]  
　　揚州轅門橋街巨鋪如林金碧輝煌無異五都之市本月十五日下午五點鐘時章開泰顧繡領帽鋪後進忽肇火災遠立凝望幾疑霞起赤城耳際惟聞喧擾之聲有若千軍萬馬既而警鑼四出飛報街頭叅府署離此非遥甚爲危險牛叅戎徒步而出督率弁勇救援許太守及江甘兩邑尊保甲文武各員亦陸續臨塲分投彈壓盖新盛街某銀號係官銀爐兩淮解部鹽課暨商捐等銀有須鎔鑄者皆存贮其間相距僅咫尺故各官不得不鄭重將之也閲時太守見火勢頗猖狂因飭文武官員保護銀號左右并飭營兵巡勇驅逐閒人讓出水道俾各水夫肩水趨救先是各善堂水龍飛奔而至皆麕聚街心既苦水不得進又因人衆擁擠施展不開一經太守部署水龍始得各盡所長奮勇澆灌但見濃烟紫焰中萬道銀河從空倒瀉祝融氏勢不能敵遂捲斾遄回然起火家店鋪作坊及後進貨棧毗連後進之某某各店厨房皆己化爲烏有矣有知者謂七八年前此街嘗連遭火災三次每次皆一炬無遺今兹僅燬數家尚屬萬幸然通街雖未受祖龍之虐而喪資實己不少約略估計不下數萬金盖由轅門橋起直至南牌樓各店鑒及前車無不預爲遷避碰損者被攫者遺失者不計其數某古玩店某廣貨店某磁器鐘表店架上各貨完好者不及十之二三其他如當街列售之各古玩磁器大都因搬運不及爲救火者絆倒無一瓦全者據云每攤資本數百金千餘金不等吁謂非旡妄之災乎是日上燈後各官尚未回轅仍督率勇丁澆救餘火云 
[花雨岡品泉記]  
　　金陵來信云督標中營恊鎭王鎭戎署理壽春總鎭遺缺委城守恊劉鎭戎兼署鎭戎以世職一項支領俸銀者江安蘇三屬約三百餘員亦有病故多時匿不禀報及就事離省不在標下者兼之名次在後或竟超前冒領以致諸多浮濫國帑虚糜候補人員無從俟補因於本月十四日諭令各世職整肅衣冠當堂謁見比對底册年貌無訛始將俸銀給本人領回其因故不來或有參差不符之處概行停止俟查清後再行補發是日竟有數十人未經領去者○本月十四晚九點鐘時忽見城東隅火光燭天熊熊可畏警鑼報處水龍急奔赴救援轉瞬間寂然無聲 
 
 

Page 2

 
 
盖祝融氏乘興而來己敗臖而返矣事後訪聞失事者係石橋某染坊僅焚瓦屋半椽云○江西副主試余壽平太史撤闈後請假旋珂鄉道出白下假館原任河南巡撫倪豹岑中丞家時買舟於桃葉渡頭時沽酒於杏花村裏玉壺覓醉畫舫聨吟裙屐翩翩仍是書生本色見者不知其爲逹官貴人焉甫留十日又作壯遊明月當頭時即己束裝就道云○有一老翁口操浙音携十八九歲少女風饕霧鬢綽約多姿後隨一粗漢一肩行李小憇道旁似覓枝棲而未得者既而賃屋狀元境門署夢花女史字館壁間懸自書楹帖腕力稍弱而秀骨姗姗的是閨中本色印章篆籧園女弟子五字眞耶僞耶不得而知也 
[潯陽紀事]  
　　九江江北與湖北之黃梅縣接壤前月德化縣羅少垣大令辦理保甲稽查匪類置旗編號羅羅清疏兹黃梅縣梅次山大令冠林亦認眞辦理於縣屬清江鎭小池口一帶清查造册飭立十家牌長懸旗鳴鐸更設警鑼昕夕梭巡與潯城爲犄角之勢云○九江前營遊府黃游戎後營遊府邱游戎管帶選鋒新勁兩營范遊戎每日督率守備及千把外委哨弁兵丁赴教塲操習至十點鐘稍憩午後又操直至下午四點鐘時纔收隊○本月十二日下午五點鐘時福和輪船下水既傍馬頭即有一少年携帶一幼婦上船河快見二人僅有一小包袱情甚可疑盤問之餘果係拐帶據稱姓湯江北人是叔嫂遂禀知縣署傅本夫到案核奪○今冬天氣和煖瑶花異卉不待光風吹拂而己吐秀揚芬使李三郎見之不必臨軒擊鼓矣九江對岸桑落鄉張村有桃樹數株今春己開花結實今復於隆冬時候灼灼其華鮮紅燦爛掩映籬落間恍若三春時節冬行春令亦可見氣候之不正矣○前報紀潯城各紙號之信貨船裝載銀錢糧食雜貨行至龍坪下首遭風沈溺云云兹悉船上共有四人當失事時幸經鹽船瞥見飛棹往救奮勇直前將四人救起然四人腹己膨脝僅存微息舁至船上灌以薑湯温以綿絮烘以炭火逾時始蘇船主慟哭曰船上尚有元寳一隻銅錢數十串雜貨等項約錢六七百串西門外鄭鼎懋號十居七八今遭此難有何面目復見江東父老且船己付諸東流凡事都歸烏有生不如死船夥竭力解勸謂爾有小兒女七人家中大小十數口將賴誰人撫養各船聞而心酸又放小划同往撈摸貨物百不獲一僅將元寳一隻撈起送還鄭德懋店并往各號泣訴情形鄭鼎懋店主於事後遣人前去將壞船撈起以船上諸人流離可憫賞給油薪柴米行李衣服用好言撫慰并邀同周國珍李同泰鄭德懋陳鼎新各號各助錢三串兩串不等囑令回家將船修整依舊往來載貨意外之事本非恒情所可料今則噢咻而煦嫗之不如此舟子將有失所之慮矣○九江西門外五里官簰夾地方向有小港爲各船聚泊之所三老長年在此攬載客貨每不免任意訛索結黨横行尤爲行旅之害日前有某紳携眷來此雇船大受苛辱爲德化縣羅大令所聞立拘舟子二人到案各責六百板枷號示衆并出示曉諭嚴禁横行勒索以靖河道而安行旅若明府者可謂明察秋毫無微不至矣 
[彛陵瑣録]  
　　有某甲駕五舨船一艘私載棉花多包行至平善壩地方被洋關查貨西人查出將棉花充公拍賣並將該船鋸爲兩截放在宜關河下示衆以儆將來○江通輪船由宜往漢貨物雖少而搭客甚多德興來宜所載貨物有一千餘包○招商太古兩家在重慶開設棧號均有掛旗船隻往來惟怡和公司尚未開辦近日聞怡和亦欲往重慶開設棧號並雇掛旗船隻往來云○宜昌德税司係法國人在宜辦事有年頗洽輿情上月廿六日卸事坐德興輪船往漢並欲回國一行中西人士祖餞臨歧咸有依依不捨之意○宜昌鹽局總辦　觀察於上月廿八日晚間乘江通輪船抵宜文武各官均赴江干迎迓一時河下礮聲岸上槍聲幾如雷震觀察不日即當進局視事云○吴觀察廷華前次晋省蒙大憲委辦鎗砲局務回宜後不數日患病仙逝聞者同深悼惜因觀察往年委署宜昌府篆興利除弊勒石府署至今猶繫人思其來宜創辦土樂局辦事勤能恩威並至宜都人士之久而弗諼也○宜昌鎭前日委申衡鄧游戎看揀把總缺在校塲試以馬槍有某外委於馬上放三鎗偶爾疎虞致火藥轟發焚傷頰下血湧如注赶緊回寓醫治未知即能痊愈否也○宜昌自舉辦保甲後地方紳士實力奉行每夜輪派鋪户居民各出一人在外巡察某夜因某家不肯出人帮巡衆紳士禀明地方官將該房東送縣懲責並令某家服禮諭以嗣後不得再誤輪派以重防務○七月杪匪徒滋閙地方官下令嚴緝有某甲父子自往鎭轅禀報認識某乙實係當日滋閙首犯現己逃往四川願作眼線往拿鎭軍信之即派兵弁與某甲同往川中不料乙己如黃鶴凌空未能弋獲兵弁遂悵然而回舟至新灘左右被浪冲翻兵弁皆得遇救惟某甲父子己占滅頂之凶矣○近日江水大退天氣寒甚初二夜朔風怒號繼之以雪曉起推窗但見峰巒遠近一白如銀郭家圖畫又添一幅粉本矣○湖廣總督張香帥派裕觀察庚來宜辦理閙教案勾留數月拿獲匪犯多名訊得確供觀察遂於前日乘輪回省 
[六橋風信]  
　　浙江省防統領劉總戎祥勝駐紥城廂每於暇日調集楚軍操演陣法以路旁閒人鵠立觀望深恐刀槍矢石誤有損傷故特出示曉諭徧貼通衢其略曰各營兵勇本無操演地方或就屯紥之處揀擇隙地教習洋鎗刀棍之屬就近居民往往聞聲而來羣聚如堵不知操演塲中盡是凶器刀矛劍戟尚易留心趨避而鎗砲打響雖無鉛彈藥中不免誤有沙子石屑中入人身即有性命之憂至於打靶本用鉛子更覺可危可懼爲此出示仰諸色人等知悉自示之後須知演習處與校塲無異不準閒人聚集倘仍蹈故轍延頸瞭望致有擊斃等情乃係咎由自取與本營兵勇無涉○原任山東巡撫張朗齋中丞仙逝後其瀛眷扶柩回籍己於初十日午刻行抵武林門下碼頭暫駐靈幃擇日入城開吊 
[天津近事]  
　　販私食私均干厲禁故商人於城鄉市鎭設鹽巡立鹽卡稽察殊嚴然不失之細即過於苛往往大帮鹽販置若罔聞而於小民夾帶顆粒之私轉求全責備無怪乎民不堪命而嘖有煩言也彭寳和者天津楊柳青人向以操舟爲業今歲之秋曾載豫河鹽一次船家向於坨地購鹽謂之食鹽每包重四五百斤除調和五味供船上兩餐外須夾帶掃艙鹽一二十斤以付村中東西兩店巡役俾免吹求餘則東夥瓜分示無偏倚然挈鹽上岸仍須廻避人之耳目不得逕情直遂彭船於十月下浣回村分派餘鹽有船夥某甲者於日間挈之登岸爲鹽巡所見叩問何來甲以來自彭船對鹽巡遂押回船上搜之不獲以爲事己瓦解冰消矣閲數日又翻前案巡差卡弁蜂擁而來時船泊東擺渡口只某乙一人在船看守諸人驀以黑索相加是處距彭家只數武彭妾年未三旬齒牙犀利一聞是信即持并州利剪刀奔至鹽店作女嬃之詈卡弁以勢成騎虎一併綑縳來津行至大染莊令舟子停橈蓋欲使村人見之出爲調處也不料村人咸謂此係何等大事竟至罪及妻孥一律袖手旁觀置之不理舟遂開去後亦不知所終○第十叚守望局員朱筱村少尉將紫竹林娼寮一律驅逐惟鴇婦金玉恃其屋主聲勢依然𧰟幟高張少尉聞之於十月廿九夜督率兵丁地保出其不意突向掩捕一時邯鄲挾瑟娼各隨有情人如叚干木之逾垣以避是屋分兩院前院闃其無人少尉步至後院有妓喜蓮暨渾名大白鴫者海棠花睡尚未醒遂獲送總局轉解道轅發縣本月初一日縣尊訊問之餘喜蓮不認爲娼批其頰仍不認大白鴨則供稱張李氏又曰夫壻姓劉甫責二十下即將賣娼暨鴇婦姓名和盤托出官遂發官媒鎖押聽候傅金玉到案懲處 
[淮壖瑣誌]  
　　前欠翁邑尊出示禁止市儈抬高米價近日各鋪户囤積者衆小民待價者亦多遂仍蒸蒸日上現在米價每石較前增加二百文云○初四日己刻河北水渡口某姓失愼焚去草屋兩間救火者尚未馳至而祝融氏返駕矣○初一日天氣暴暖清晨大霧迷漫咫尺莫辨俄而細雨霽霂朔風漸緊入夜繼以微雪瓦屋間積分許初三日遂見堅冰羊裘爲之不暖初四日天晴而寒冷如故○泰和巷某姓家於上月廿九夜失竊衣服首飾不下二百金探視賊蹤乃係逾垣以入穴窓下墻而進房門堂門大門洞開遺布一方上有燒痕迄今此案尚未破獲也○新授山西按察使張漢仙廉訪向本僑寓淮郡現自廣西任所過准於上月二十二日抵第淮郡各官特招伶工設盛饌以宴廉訪尚須小駐行旌 
 
 

Page 3

 
 
方赴山右新任云○新授福建布政使潘彬卿方伯於上月二十八日自都抵浦旋即登舟南下○管帶直隸督標水師砲艇徐耀廷副戎現己題補太湖水師左營副將所遺之差由李爵帥委候補都司徐献廷接帶○接省垣信淮安府張太尊調署徐州府事淮安府篆委何人接署尚未得有消息也○湖北正主考劉正卿星使於上月二十九日由湖北抵浦回都覆命○保甲委員查緝各處甚爲嚴緊某日在外查夜見北門後街某烟館草市口後街某烟館息燈過遲遂將該烟館封閉查明房屋是否己産再行酌量辦理○大橋口西後街某姓家於初五夜間被賊踰墻而入竊去首飾衣服值價數十金業己報案飭捕跴緝矣○初三日二更板閘南岸某姓家失愼共計焚去四家皆草屋也○安瀾戲園自遠香減價後生意鋭減迨遠香添雇新脚色後更覺支持不住遂亦分别减價終難勢均力敵不得不偃旗息鼓聞後起者尚不乏人故梨園子弟尚未風流雲散也○會辦清淮善後總局督辦蕩務局汪觀察冰臣於初十日戌刻在寓仙逝噩耗遥傅當不勝華屋山邱之感矣○前任廣西按察使秦文伯廉訪告歸後優游林下人皆歎爲神仙中人十一日丑刻遽赴玉樓之召老成典型渺焉難　淮壖士庶頗覺異音同嘆也○徐州土價目下每兩陡長五十文一則由於潮氣漸收一則由於存貨漸少也 
[袁江官報]  
　　候補衛守備馬文炳於初一日赴漕轅叩謝委署武昌左衛印務臨清衛守備王華清於初六日赴漕轅叩謝飭知回任分發南河試用同知孫石城於十二日赴漕轅禀知到工户部主事張紫亭主政於十五日自安徽來浦赴都候選訓導楊士驄奉漕憲委院署文案差事候補知縣徐福增奉漕憲委辦子嬰閘厘捐候補鹽經歴王驛柳奉漕憲委辦六叚保甲候補同知沈耀奉道憲委發審差事 
[金陵官報]  
　　十一月十五日候補道曾廣照吴炳祥鍾啓祥本任徽甯道成章辭即選道曾内熙陳宗濂首府李兩首縣知府羅章謝委軍械所提調差江南機器局運解鋼條委員侯選直隸州王世綬通判唐錫齡劉人僑二位謝委江北漕糧押運差朱瑞知縣陳守晸周瑞麟但祖翼四位均禀知明日開廠放粥各位見候補道穆克登布同知朱其煌通判鍾楠知縣陳維新均禀知明日開廠放粥提督蔣良眷銷管帶老湘左營差長江岳州鎭標中營五隊外委汪慶福到分省補用通判王鼎第回湖南從九王恩惠赴滬均辭福安輪船楊恩慶水雷輪船馬超羣均由江西拖積穀回十六日奏調江南差委前江蘇常鎭通海兵備道新授浙江温處道楊儒到由京來總辦金陵城外保甲局候補道羅廷玉提督彭煥章轅下先鋒官記名總兵錢永勝謝委管帶新湘左營江南機器局運解鋼條委員候選直隸州王世綬江西候補通判賀運隆均見候選道張丙炎分省補用知縣劉祺暉由太湖來均到副將鄧啓發謝委帮帶親軍正右營從九陶鵾奉委雨花臺粥廠差鈞和輪船孫紹到由江西拖積穀回十七日總辦大通督銷候補道丁葆元到知縣李文耀銷軍械所提調差江蘇試用從九劉朝陽到由蘇分甯補昨日候補道蔡鈞到見由福建回知府羅章禀知今日到軍械所提調差通判許炳常李覲霖均禀知今日開廠放粥河南府經歴茹恩霖到由河南來領捐照 
[資遣游勇]  
　　游勇逗遛最易滋事閩督卞頌臣制軍特籌欵項派委袁恊戎鴻盛押解游勇回湘妥爲安置當由恊戎取回湘撫咨文遄回閩省於日前親詣督轅禀明一切 
[連日火災]  
　　月之十五夜甯波藥行街後河某姓不戒於火頓即烟焰騰空赤熛怒煽更夫見即鳴鑼報警幸水龍赶即赴救立時撲滅僅焚小屋二椽又十六夜二更時江北岸桃花渡頭天復拆兌店又火幸本街天一水龍首先到塲且爲時尚早人多未睡同爲搶救祝融氏不敢肆虐歛威而退僅焚去店面兩半間然左右街鄰己受驚不淺矣 
[吴農話雨]  
　　江南提督譚青崖軍門於本月十二日至蘇州泊舟胥門外大碼頭鄧方伯陳廉訪景儲憲魁太守以及大小文武各官均詣河干恭迓○長元吴崑新常昭江震九邑縣試文童前奉學憲示期舉行己於本月初四日一律報竣兹魁太守定於二十日舉行府試先期札飭所屬并出示曉諭日前童子軍己源源而來矣 
[鐡算盤]  
　　有匪黨至本邑下海浦軋花局後某荳腐店購荳腐衣十張店主某甲以店中祗有七張入内補取三張如數交訖匪黨復乞取香茗一盃飲之而去臨去適店夥某乙自外回向甲曰此等人莫非鐡算盤之流耶甲不信入房查檢則箱内所儲洋銀十八元八開小洋銀三十枚金耳墜二雙銀臂釧一雙均己不翼而飛矣 
[禀追士欵]  
　
畢松培等在法公廨具控開設祥和仁烟間之劉文蘭虧欠甚多被土客李愼之唆使閉逃一案疉詳前報昨晨朱明府蒞八仙橋捕房畢松培邀同債户王明高蔡良興等投案禀追前欵旋有土行夥蔣春及福記等亦投案遞呈禀詞訴稱劉文蘭欠士欵兩宗立有洋銀二十元及銀八兩之期票求請追究明府問劉文蘭避匿多日爾等何不及早控告將禀詞擲還蔣等一再求恩始准將期票存案明府著將烟間主李愼之堂倌朱阿金逮案包探禀奉諭飭查朱阿金所藏物件己將銅盒烟燈等件檢出惓烟槍數枝己被朱阿金寄藏别處請訊明著落可同阿金之子前往檢取明府向朱詰問朱供烟槍寄在城中花草浜地方明府諭令朱子赶緊檢到烟槍方可將阿金釋放復問朱阿金曰李愼之究屬是否土客劉文蘭究竟欠伊土欵否朱供王明高初與劉文蘭合夥開設祥和仁烟間於九月間租定房屋劉携土三包來熬成烟膏擇於十月初三日開張届期劉忽將牌子除下改爲初八日開張繼又改於十一日開張又携土四包來二十四五兩日雇清音一班大擂大唱其時店中共有烟膏四缸翌晚失去一缸大約係劉文蘭取去以後劉又將熬膏之紫銅鍋及烟槍等取去店亦將歇王明高將股份分開立有店中期票方遇捕房中包飯之畢松培商量四五天唆使劉文蘭避匿伊與王明高即可出塲具控希圖將祥和仁生財變賣得價公攤明府問王明高究竟如何王稱劉文蘭祗欠小的會欵洋數十元　期票洋六十　係畢松培具控之欵朱阿金稱若説會欵劉文蘭本係首會王明高乃係會總早經得會將洋收去今首會己避匿王所得之洋理應全數交出以償公款明府謂此案待劉文蘭到案不難水落石出李愼之所控士洋亦須劉到案方可追究飭令諸人退去静候核辦 
[大令省囚]  
　　節届長至例有省獄釋囚之舉代理法界讞員朱明府特於昨晨九點鐘蒞八仙橋捕房命將枷押人犯一併提案逐一唱名見情節稍輕者酌量開釋以示體恤今將各案臚列於下○俞阿狗龎阿寳韓丹林因在鄭家木橋賭博九月二十六日經巡街捕拿獲訊究之下判各責一百板枷號兩個月期滿責放昨晨將三人帶案以枷期將滿著各責一百板一併釋放又九月初四日城内徐新寳扭送竊犯金文德九月廿九日蘇州人徐明照控將妻徐吴氏誘逃之華少卿十月初四日恒升義等十八家京貨鋪控翁榮茂京貨店夥張幹甫十月初六日黃春遠控圖吞潘黃氏寄存首飾之汪秀寳汪張氏張樹金汪福來等又十月十六日包探獲串騙黃巖女子許阿鳳托爔棍毛桂松變賣案内之朱老五張國良又十月二十七日唐錢氏爲方單軫頼控押之宋朝春十一月初一日竊昇平里魏沈氏家自鳴鐘之邵二寳十一月十二日王順泰木器店廣順生蔴袋店等具控串竊物件之劉阿登吴阿福王阿生十一月初三日包探所獲積竊潘桂林十一月十七日捕拘賭徒李桂生又王綏芝控欠貨銀一百九十九兩之俞漢臣十一月十九日畢松培等控祥和仁烟間堂倌朱阿金以上枷犯十名押犯八名尚未滿期著一併還押 
[上海縣署瑣案]  
　　朱吴氏訴稱丈夫己故去臘顧木生央中向小婦人借去錢三百千言明今春歸還届期向索本利俱無是以哲求提究袁海觀大令訊問之下顧稱小的向朱吴氏借錢無力歸還祗有房屋一所計大小十五間坐落西門内大街光緒十三年由潘菊順蔣渭仁爲 
 
 

Page 4

 
 
中抵與金興三計錢六百五十千至十四年又加五十千共抵錢七百千現在若照市價絶賣值錢一千三百千願即將此抵欠大令准之將金及原中潘蔣傅到前晚升堂集訊朱吴氏及顧各訴前情汕蔣同訴稱此事曾經理勸令金再找四百千無如金新喪其父力有不逮須至十九年秋方有錢可找朱吴氏堅欲於是年二月收錢以致作爲罷論金供稱小的係本邑人光緒十三年顧將房屋一所共十五間央中向父親抵借錢七百千據上書明十年爲期届時或贖或賣再行定議自借迄今祗四年有餘况父親初故未便轉運致遭波累大令向金一再開導謂朱吴氏現向顧索錢甚急顧祗有此房惟有向爾情商而己本縣衡情酌斷令爾再找錢五百千於明年二八兩月歸清並著顧具屋己絶賣永不再生枝卻之結備查如何兩造均遵斷而退○陳立生在英公廨控成蒂仁欠錢宋二尹訊供之後程夢蘭投案將成保出日前又有沈貴豐投縣控稱曾爲陳墊付小工洋銀四百餘元屢索不還叩求提究袁大令備文至英公廨移提前日二尹將陳程送縣晚堂集訊沈訴稱陳開設同興小工行專攬咨洋行扛挑事務小的在陳處爲夥迭次墊付洋銀四百元有奇陳方抱病倩表弟李書堂扶掖上堂不能取供吴培生投案代供稱沈之墊欵書被成欠程供稱現在某洋行經收房租與成爲友成管押公堂由小的往保現在成己往廣東措貲求寛限二十日可到案大令准之令程具限狀呈案並著交人保出吴亦交的實保人陳暫在署前客寓中醫治并叱令沈退下候成到案再訊○左楨呈控生記綫店主局玉林結欠往來銀一千六百餘兩前晚袁大令提訊之下左訴稱與周往來由周子清擔保周供稱欠銀是實叩求寛限料理大令判令將周收所候傅予清再訊 
[英廨瑣紀] 　　 
　　女孩費阿狗踽踽獨行不諳路徑由三百三十九號華捕帶至捕房移送英公廨請爲安插當由其母費鄧氏前來認領值日差禀明代理讞員宋二尹准將女孩交該氏領去○畢金生控被范忠元借洋出立票據向索不還與之理論争閙間被將票據扯毁求請提究代理讞員宋二尹准詞飭差提范忠元到案范不認借洋畢金生又稱原中徐江海現雖病故其妻徐王氏亦知借洋之事二尹飭候傅該氏到案再行覆訊○曹林氏控被曹發茂擊傷頭顱宋二尹驗明該氏受傷屬實飭候著提曹發茂質訊己列前報兹悉己經原差提曹發茂到案二尹飭候訊供核斷○林祥及林蕭氏控馮遠圖吞租資宋二尹飭差傅馮遠到案押候訊供核斷 
[正名]  
　　昨報上海縣案中有牽涉同興西式帳簿店之語兹悉實係東興與同興無涉盖訪事者之筆悮也 
[福緣善慶]  
　　謹啓者敝堂接奉杭垣朱彤伯大善士五十壽辰同人慶祝誼不容辭移助賑捐以爲諸親友造福並一百十三份姓名另列清單計批見規銀十一兩七錢五分五厘英洋二十元對開洋二十元一并照收彚解山東又奉江北糖雜貨衆商大善士節省年例酬神戲資移助敝堂施粥由袁惠孚仁翁交來洋四十一元五角先後祗領欽佩莫名頌萬家之生研福壽攸同慰衆口之調飢功德無量從此鶴籌永衍天降之祥定徵鴻業日新神歆其德乞登報牘以誌善緣[  上海六馬路仁濟善堂事董事施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇省官報]  
　　十一日常熟縣周相輔禀到主簿高靄堂禀謝奉委上段水巡即日到差上游釐局司事候補典史謝本偉專人來省禀謝昭文塘工案内蒙給外奬十二日藩轅牌示照得無錫縣縣丞馬永釗署事期滿遺缺查有分缺間用縣丞何霽光堪以委署江南提督譚到蘇同知章乃縉禀辭回滬周懋鎬禀銷西路總巡差通判郭廷沛禀到西路總巡差留川補用知縣黃景芬辭行常熟縣周相輔禀辭正任武進縣吴炳禀知交代算結回知縣范樹恒由安東鹽城二縣會審案件回並謝委長洲縣帮審差蔣德修由甯解案來陸釗由甯來禀謝委署安東縣事即辭巡檢張廷璪禀知到婁門水關盤查差胡澄江禀知奉府委代理長洲縣典史事縣丞張續璿禀知到城外二叚水巡差道庫潘應溥禀謝委署震澤縣震澤司巡檢事十三日知縣華德森禀德辭管解京餉赴都巡檢姚師釗禀謝奉委葑門旱關盤查差龔應圖銷婁門水關盤查差羅鏜由滬回省十四日知縣王椿蔭禀知奉委發審局差並辭赴金山催繳欠欵何錫之禀知奉委發審局差王寀武陽丹靖等縣屈泰清宜荆江陰等縣均禀知奉委催提漕項差即辭十五日知縣黃璨禀謝上年保甲案内蒙記功二次准補溧陽縣縣丞凌松年禀知奉委稽查楓橋漕船差縣丞丁曰楝銷解淮餉差張毓華常熟昭文二縣巡檢羅鏜長洲上海南匯三縣均禀知奉委催提漕項差即辭十六日候選同知王彭年湖北人由浙來赴京縣丞張嶽煇禀辭赴甯見制憲正任平望司巡檢俞龍盤禀知奉府委吴縣比租差即辭主簿李渤巡檢郭增李盖邦均銷蘇城河工差 
 
 
