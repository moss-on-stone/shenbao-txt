# 1920 - 65 - 4916902

 

Page 1

 
 
   
 
 

Page 2

 
 
   
 
 

Page 3

 
 
時評 
[李朱出京（默）]  
　　由請假而辭職由辭職而出京是出京者絶對無挽回之最後表示也然而證諸往事必出京而後始有挽回凡要人之憤然出京者不數曰無不安然以回惟於京津間須經多人之奔走往返勸慰者若干次商榷條件者若干次而後乃於言語間先露動意而後乃偕調停之使欣然返京前例固如是即與李朱爲敵之靳氏亦嘗一度出京矣令之李朱豈眞能出京者哉仍不過借以要挾而并希望挽留以全其體面之一法也然而李朱襲用此策恐以不免失敗耳 
 
 

Page 4

 
 
   
 
 

Page 5

 
 
   
 
 

Page 6

 
 
命令 
　　三月十日大總统令應振復加陸軍少將銜冉繁敏授爲陸軍砲兵上校並加陸軍少將銜此令 
又令内務總長田文烈呈准川邊鎭守使陳遐齡咨請任命韓光鈞爲康定縣知事應照准此令 
又令張九卿給予二等寳光嘉禾章此令 
又令德木楚克棟嚕布給予二等大綬嘉禾章此令 
又令董元亮給予二等大綬嘉禾章此令 
又令樊耀南給予三等嘉禾章此令 
又令彭望恩晋給三等嘉禾章此令 
三月十一日大總統令訥靑額晋封輔國公育勒濟勒晋封鎭國公此令 
又令王念鏗授爲海軍輪機上校此令 
又令海軍總長薩鎭冰呈請授林高升許秉賢鄭衡林希曾陳穆經爲海軍少校賴永福爲海軍軍需少監均照准此今 
又令陸軍總長靳雲鵬呈准吉林省長徐鼐霖咨請以鍾壽穆德順陞補協領景英常惠陞補佐領均照准此令又令吳篔孫給予三等寳光嘉禾章此令 
又令祁重善晉給三等嘉禾章孫世俊劉葆瑞鍾汝廉均晉給四等嘉禾章此令 
專電 
北京電安系三總長辭呈雖經前晚退回然辭意迄未取消今日辭呈再上李朱並聯袂出京徐態度仍冷靜（十二日下午二鐘） 
北京電辭職三總長希望用明令慰留而徐靳均不見許昨夜曾宅會議結果决計拆台（十二日下午三鐘） 
北京電閣潮愈演愈烈雙方均負氣不下靳已表示無論安系如何壓迫必不言去昨閣議散後親赴府報告一面挽各部次長力爲帮忙對主管事件照常進行在提出辭職之三閣員亦决心不辭惟以不出席閣議不到部畫稿爲消極抵制徐則認爲段派内鬨祇有聽其自然（十二日下午三鐘） 
北京電安系三長提辭呈後對部務仍照常畫閱態度消極現仍脅陳籙誘薩鎭冰同辭靳昨赴段邸報告後段遣人詢三長辭職眞意　　　　（十二日下午三鐘） 
北京電安系初拉内田同辭不理現又運動海薩許以兼代總揆要求相機辭職薩然表示仍出席閣議（十二日下午三鐘） 
北京電某方說徐另組内閣並擔保必通過周樹模惟要求内財交陸四部必該派人又張國淦須外放不令在周側徐拒絶 
（十二日下午三鐘） 
北京電長江某督請先以毅力解散安福派某可設法使南方取消政學會雙方旣無黨人和局自可告成（十一日下午二鐘） 
北京電閩案有定下星期在京開議訊日本方面現催松岡速來京（十二日下午三鐘） 
北京電政府密令漢兵工廠供給張敬堯快槍五千枝（十二日下午三鐘） 
北京電參陸處决議豫省移動各軍歸防客軍分别撤去剿匪事由趙督負責陜省奉軍及劉存厚兩師應各歸原防由許蘭洲調停陳劉之爭（十二日下午三鐘） 
北京電交部報告趙倜部下某旅長勒調車輛事趙蒸日復電已飭該旅查復並照部章辦理 
（十二日下午三鐘） 
北京電唐天喜電奉派來豫與趙督及諸將接洽並布德意均甚感動文日入都復命（十二日下午三鐘） 
北京電潘國綱電欠餉迭電請示未復浙亦無欵劃撥致有絶糧之歎請迅撥餉費否則無法維持 
（十一日下午二鐘） 
北京電暹邏國主將來華外部預備招待（十二日下午三鐘） 
北京電部復顔使對德通商暫從緩議（十二日下午三鐘） 
北京電滿站電伊埠上烏金斯克被激黨佔領後謝軍勢不支有逃入滿站消息謝氏母妻已由滿站轉赴長春赤塔（十一日下午二鐘）北京電滿站萬司令電謝迭敗東退有擬逃入滿站說業巳聲明如果謝軍退入俄境當解除武裝（十一日下午二鐘） 
北京電赤塔電俄屬臥龍園民變初由謝軍往剿嗣被激黨攻擊謝軍死傷甚多（十一日下午二鐘） 
北京電孫寳琦辭經濟局總裁照准以郭則澐兼代徐意此缺留待任公（十二日下午三鐘） 
香港電始興楊益謙魯子材電巳撤防莫派參謀見楊魯回報巳願改編服莫命令三水張懷信败走北竄聞願和新興陽日起劇戰 
多李耀漢舊部肇慶戒嚴 
（十二日下午三鐘） 
香港電岑覆李烈鈞電祗望早日回省共圖大計無具體辦法（十二日下午三鐘） 
香港電靳雲鵬有電來粤請和滇軍（十二日下午三鐘） 
各通信社電 
廣州電莫督突然令緝李烈鈞黨數十人有議員覃超郭同王有蘭等在内巳被捕者皆處死刑粤局恐成鉅變 
廣州電此間時局紛擾望和頗切國會議員王鴻龐景定成等五十餘人又提建議案請軍府電促唐總代表迅速開議（以上十二日）以上聯合通信社電北京電豫督電報王省長十日接篆視事北京電昨閣議後靳見東海報告曾李朱三長仍缺席决定再行疏通並責成各該次長部務照常進行北京電岑西林續電張敬堯以白鉛煉廠向美借欵已訂合同西南萬難承認請發電阻止 
北京電院致張敬堯電水口銀砂礦借欵白鉛煉廠借欵希一併查明速復 
北京電熊克武電否認通南巴三縣種烟勒捐事 
北京電魯案劉顯世張敬堯復電均主張付國際聯盟會公判 
北京電院致豫督電绥靖地方至慰悠悠之口不足憑信希鎭攝用副厚望 
北京電院致衍聖公府電天降石麟聖人復起承 
襲一案即日明令公布（以上十二日） 
　以上中華通訊社電 
北京電此間謡傳駐閩海軍被誘附南院部均否認北京電朱曾李今日仍未出席閣議照開祗决徐世章浦信鐵路督辦一案（以上十一日） 
北京電段托吳笈孫覆徐决維持靳閣外傳周樹模組閣薩鎭冰代揆均非眞相 
北京電段諭徐樹錚告朱曾等顧大局勿爭意氣北京電閩案因日外交當局之更動日使又復擱置陳籙昨催詢小幡允先作非正式談判 
北京電參陸處電孫烈臣速解除謝米諾夫部武裝如不遵即武力對付 
北京電外界消息俄新黨正式通牒日本要求撤兵北京電趙倜虞電專爲闢謡院復悠悠之口不必介意聞趙將另有通電表明心跡 
北京電屈映光與周福岐衝突事徐囑周自齊調解靳慮不便已自任調停 
北京電熊希齡來京聞因湘張借欵辦礦特來阻止北京電安迪生被拘後現托某要人說項願將帳據交出核算（以上十二日）以上中孚通迅社電 
世界路透電 
[高等議會經濟宣言書之内容]  
九日倫敦電高等議會於三月八日贊成之世界經濟狀况宣言書如下高等議會審愼研究此重要問題之各現象後議决下例之條陳以期改善歐洲目下之經濟窘狀㈠全世界和平狀態之儘速恢復實爲至重要之舉今爲達此目的起見當施行下列數事（甲）東歐全部之和平及平時之經濟關係應儘速恢復（乙）各處陸軍應減至承平時之數額軍備應限制於至小之度而與國家安寗相稱並應請國際聯盟會儘速考慮關於此項問題之條陳（丙）田戰爭結果新建或擴大之各國應即恢復充分與友好之共同行動並協商無限制交易物品俾歐洲經濟生活必要之統一免爲人造之經濟畛域所損害㈡今匪特各國政府卽各出産家亦應立即注重履行可使和平實業充分復原之各計畫鼓勵工人改良出産力求機械與運輸之進步排除如囤積居奇類之害羣各事㈢各政府應即考慮方法以遏制奢華節省金錢之必要警告其國民俾後數年内必要用品求供相差之缺數得以補足㈣宜早設法修復財政信用鞏固幣制其法如下（甲）各政府用度應量入爲出（乙）加徵所必要之捐稅（丙）勸國民出其儲蓄之欵購買債券以供政府清理短期債務（丁）立即限制及逐漸減少流行之紙幣㈤原料供給爲恢復實業之必要應設法使目下不能在世界巿場購買原料之各國能賖買物品各國如實行上述之改革則不難達此目的㈥大會承認各協約國繼續共同行動及消除交易必要物品一切障礙之必要協約國關於必要原料之供給及分配仍將會同協商以期早日恢復平時之狀况㈦大會曾審愼注重遭兵燹之土地尤以法國北部爲最此項土地急宜修復舊觀則始能重定歐洲經濟之平衡恢復平時商業之狀况此舉需費甚巨顯不能就常年入稅撥付且不能俟收到德國賠欵後再興工程故大會承認此舉所需巨欵應募債得之而以和約中規定之賠欵爲抵大會所擬施於新借欵之限制並不施於應此浩大用途之借欵㈧大會議定德國應付之賠欵應即規定總數此與德國及收受賠欵者兩有便利至於許德國募外債問題將移賠償委員會核奪 
七日巴黎電法國政府關於高等議會經濟宣言書一事已以訓令致駐倫敦法國代表謂法國不能承認隱然修改凡爾塞和約或減小賠償委員會之權力故宣言書原文業經修改 
[英政府决議占據君士坦丁]  
六日倫敦電每日電聞載稱政府决議命海陸軍占據君士坦丁並請法意政府參與此舉預料兩政府必允協助開目下能調之軍爲數甚巨據官中備稱英軍駐於土境附近者爲數甚衆故不必派軍由英倫赴君士坦丁協約國致土政府之牒文巳於今日發出牒文條件未經發表聞頗嚴峻如有必要尙將施行嚴厲行動 
路透電社喀爾喀特訪員電稱回敎總主敎大會通過决議案主張上最後書於印度總督及英皇聲明如不尊重回敎徒對土耳其之意嚮則擬與英政府斷絶關係又通過决議案促請回敎徒抵制英貨 
[德政府對協約國之新要求]  
八日巴黎電巴黎新聞柏林訪員電稱德政府現擬以經濟牒文致協約國要求於本年秋初之前至少須以馬克四萬兆枚貸與德國並修改來因佔領區域之治制德政府宣稱如上西萊西亞公民大會投票之結果不主加入德國則德國將被逼停止以煤供給法國牒文中又稱協約國如不承認此項要求之正當則德國將宣布破産 
[英國工業聯合會特别大會之關係]  
九日倫敦電工業聯合會别大會定三月十一日開會此爲勞工運動歷史上最重大之舉該大會將解决應否及如何迫令政府贊成礦産國有問題其所主之辦法有二將擇一行之㈠全國罷工㈡施行强有力之政治鼓吹故大會將取舍於革命及合憲行動二者之間衆意大會中贊成與反對之數將各居一半惟有七十萬票權之礦工將堅主直接行動 
[勞兵政府取銷地方勞兵會]  
十日倫敦電英國工黨領袖斯諾登氏在工報之中發表一文謂勞兵政府巳被迫取消地方勞兵會取銷之命令中承認地方勞兵會不能維持治安釀成重大騷亂且使工人與實業爲之墮落斯諾登氏謂彼欲效尤俄 
國治制者可以此爲鑒 
[瑞葡内閣辭職]  
七日瑞典京城電瑞典内閣業已辭詳情未悉 
六日西班牙京城電維哥消息葡國當道又依從罷工路工之要求鐵路與郵務均巳恢復原狀據葡國最近消息内閣因國會反對開罷工之人故已辭職民主黨薛爾伐氏乃組織新内閣依從工人要求罷工風潮即止 
[英美海軍之爭衡]  
七日倫敦電華盛頓電稱英國運輸大臣吉特士爵士（前海軍大臣）曾謂英國於建造軍艦一事不欲超軼美國今據海軍總長台尼爾氏宣稱彼信此言非屬正式英政府現正鼓勵其殖民地建造軍艦又稱即美國加入國際聯盟亦須有能與任何各國爭衡之海軍設不加入則須有駕乎各國之上之海軍 
[英法運金赴美與滙率之關係]  
六日華盛頓電預料英法軍金七千萬鎊至美之計畫卽將正式宣布故匯率高漲收盤時爲三·七○前二十四小時内漲十三仙有奇 
[英國注重振興棉業]  
十日倫敦電英相喬治已允接見棉業代表團政府前允於後五年内每年津貼英金一千萬鎊以供振興全國棉業之用今代表圑將請增多此數 
[中美新聞社電]  
十二日巴黎電此間消息聯合國各大使已奉命通告威爾遜總統最高會議對於彼等之問題已經决議據報紙載已經報告君士坦丁又有報告謂意大利對於土耳其問題將與協約一致 
十二日倫敦電今日此間傳說在君士坦丁之聯合國軍隊·與土耳其軍隊發生衡突惟陸軍與海軍兩部均未接報告疑爲不確又據海電證實阿美尼亞人被殺一萬八千人 
十二日華盛頓電威爾遜總統覆參議員赫志柯克氏書謂彼所聞之一切保留條件無非打消聯盟約章第十條之效力然第十條爲世界之新主義若無此條則世界和平無安全之根據國際聯盟不過一紙具文而已又云第十條之作用爲否認美國與各國之不正當野心目下即吾人最信任之國中亦未嘗消滅武力主義及帝 
國政策吾人苟不大膽加入聯盟亦宜力謀有體面的退出云 
十二日華盛頓電據國務院接報告美國公民柯可蘭氏於二月二十八日被墨西哥人暗殺身死柯氏在太平洋岸附近爲某礦監督據墨西哥人言彼係爲一被遣之書記由背後用槍擊死其屍身運至卡來度埋葬柯氏於戰時曾在軍中服務 
[太平洋路透電]  
十二日海參崴電哇克化資克無線電臺接伊爾庫資克無線電報云勞兵政府外交員發出電文如下避與日人衝突勞兵政府願與日本等國媾和望以下開之牒文致美日及其他協約國代表所云媾和牒文並未收到州議會前致牒捷克代表質問日兵之臨西比利亞是否輔助捷克兵之退走今據捷克代表傑薩博士覆稱吾人自與勞兵會談判後退走之困難業巳消除謝米諾夫前曾命日兵炸毁後貝加爾鐵路之山洞與橋梁以阻吾軍退走但日兵仍抒誠保衛該路君等在遠東所予吾人之利便無任感激今日海參崴俄人慶祝俄國革命紀念 
十一日東京電今晨横濱到有美國絲商若干人以祁萊氏爲領袖下船之際曾受育蠶會會員誠摰之歡迎星期二日將啓程赴華 
華十二日漢城電飛機一架已於今晨十一時五十分飛抵此間 
十二日香港電汽船康滿登特美傑斯號在香港東面擱淺現有拖船前往援助 
國外要聞 
[美洲印度人之現狀]  
　　中美新聞社華盛頓通信云美洲印度人現有漸漸復興之勢人數日衆文化亦日高據美國印度人事務專員西爾斯氏之報告美洲印度人决無滅種之慮且復活之進行甚速一千八百九十年間美洲印度人口除阿拉斯加外共二十三萬人現已增至卅五萬人印度人所占之地共六千萬哀克約當紐約一州之二倍地上木料一項值三六三·○○○·○○○金元印度人全部財産計有七萬萬金元現在每年收入共有五千四百萬金元印度人之職業大多爲戶外者如農人漁人養牛羊者種樹木者等所墾之地共有七十萬哀克擁有馬骡牛各十七萬六千頭羊一百二十三萬頭所有牲口之價值二十年來已增六倍現共四千八百萬元其農田收成每年值一千一百萬元印度人之地主每年從白種佃戶收五百萬元美政府曾與印度人訂約每年給與賠欵七十萬元印度人中有若干種較他種更富如沃塞其種人去年所得油及煤氣之租金共一千萬元其在加州之一種印度人則全年僅得四萬八千元現在印人中之成人有五萬六千已能自食其力戰時印度人投資於自由公債二千五百萬元平均人佔七十五元在軍隊中服務之印度人共一萬餘人海軍中二千人其中頗有卓著功绩者印度兒童共八萬四千現入學堂者有六萬一千人印人能英語者有十二萬人有選舉權者共二萬六千人印度家屬住於普通屋内者共五萬四千其中一夫多妻者祇有二百三十六家云 
國内要聞 
[靳閣暗潮正烈]  
　　朱曾李聯合提出辭呈 
　　北京内閣風潮愈趨愈緊李思浩曾毓雋朱深之辭職呈文均於昨早（十日）正式提出李並於前夜赴津表示堅决之意聞東海業將辭呈退還一面派吳秘書長到府學胡同請段氏出爲轉圜靳昨亦親到段宅請示辦法結果如何殊難逆料茲述其内幕情形如下先是曾朱兩人於前日（九日）上午十一時赴公府向東海親遞辭呈東海照例慰留並云諸君須體翼卿苦衷大家勿以意氣用事朱曾同聲種靳總理爲人過於執拗共事實難不如另找合手替代東海笑而慰之遂將原呈交還曾朱退出之後即往國務院適值閣議初散曾朱復向靳氏表示辭意靳謂之曰雲鵬受職伊始即與諸君聲明本人向在軍旅於政治上素欠接洽重以才疎性直全仗諸君協力帮忙當時諸君無不滿口答應今國步艱難諸君驟然相率引去雲鵬個人固不足惜其如國事何諸君與雲鵬相交有素縱有爲難之處亦可逕說雲鵬爲人素無偏頗但有利於國雖犧牲一身亦所不惜語至此曾猶述辭意不休最後靳復語之曰雲沛你好 
 
 

Page 7

 
 
　　意思麽曾至此辭呈亦拿不出來遂出院而去靳當於午後往謁段氏報告與曾　所談經過情形段頗勸慰謂翼卿你必顧慮一切幹下去就是蓋段對於曾朱等之堅持亦有不滿之意又此次朱等辭呈係三人聯名其意以爲三人聯在一起可免上留一去二·或去一留二 
之當蓋如財長一席潘復張弧二人均具有總長希望張一鵬之於司法歷練亦深萬一竟爲政府照准以次長代理部務則金庫落於他人之手黨費之來源與選舉之作用盡將失却故其藉辭職爲要挾之計畫亦頗費躊躇原擬於靳氏銷假之日即行提出嗣因有人主張以靳之背後有曹張爲援助非將全體閣員實行拉去不易拆台但閣員中以田隡兩氏資望爲最重其素性之倔强亦盡人皆知頗不易於遊說於是某君自告奮勇往東單二條田氏私宅冀進說辭惟田氏早窺其來意當先壓住謂鄙人年老力衰今實無意宦途惟以元首交誼之殷且以翼卿爲人忠厚當此國事緊急之時不得不帮忙至欲我跟人瞎來實辦不到某君見勢不妙當即退出至薩氏爲人拘謹祇知奉　守職按時辦事此外一概不管故更無進言餘地因之李曾朱三人不得不自行嘗試此提出辭職之情形也至今日（十一）閣議是否尙無問題當視昨晚曾宅之决議如何方能决定其三人聯名原呈措詞如下呈爲供職無狀懇卽立予罷斥以避賢路事竊思浩深毓雋同日奉命分掌各部事務原冀同心同德共竭愚忱上酬知遇之深恩藉補時艱於萬一無如才力竭蹶叢脞時虞數月以來雖具殫精竭力之私巳露掣襟見肘之勢似此供職無狀自應立請罷斥退避賢路理合合詞呈請鑒核施行謹呈財政總長李思浩司法總長朱深交通總長曾毓雋中華民國九年三月十日 
此次靳閣風潮原由安福掀起但安福方面亦自有說昨日該派公言報載有經過情形云内閣暗潮外間言者各殊其實靳閣先曾託吳自棠氏以接洽裁兵名義遣其游說各省暗爲靳氏疏通勸進之電紛至於是靳閣登場當卽以河南省長一席許吳以爲酬報嗣又擬以吳督豫實係履行條件不但安福分子未曾代吳進言卽合肥亦無迫靳任吳督豫之舉純係靳對吳之交涉與第三人絶不相干也先是靳恐不易登台曾託吳轉請曾雲沛爲向安福俱樂部疏通安福部諸人以靳亦同屬段系當然無不贊成之理迨靳登台首先提出周自齊財政以與安福部宣戰吳氏則以靳雖賣安福决不敢賣我是以仍爲竭力調停冀可通過張夏之農敎兩部是吳氏之援靳可謂無微不至矣不意靳對吳又欲以豫督相報然其中仍有内幕中之内幕則靳之畀吳以督軍一席不僅爲吳氏計也其最親近之某某等皆以擁靳登台不甘久屈居師長地位而欲分督軍之臠不過以吳氏地位最高勢力最大固先爲吳謀得豫督然後再將夾袋中人物陸續安置某也江西某也陜西庶可皆各如其願以償矣於是始之以山東督軍爲嘗試之手段主張以示威於各省用田而使人不疑所謂項莊舞劍其用意固有所在不僅山東一省已也迨靳氏决計更易趙督時曾以用吳代趙向合肥商量合肥頗不以爲然蓋以雖屬停戰期間究不能不有最後之預備吳若赴豫則所部亦必須移防而鄂西舊時之防線塡補爲難不如留吳一活動軍隊以爲湘鄂之策應而靳則力陳吳氏督豫之無礙前防且云自棠到豫學生可以另撥軍隊同往不致牽動前線防軍請勿爲慮云云一面又勸吳氏從速預備起行吳氏尚謙讓未遑謂你我弟兄共事日長大哥又何必如是亟亟爲謀耶靳氏當時拿起筆墨爲吳氏親自籌畫謂應當與河南原有軍隊如何接洽鄂西所部軍隊應如何調回如何布置一一皆親筆書於紙上囑吳氏照辦並謂總統方面我巳說好奉直方面我巳通知明日卽發命令吳氏見此美意豈有薄督軍不爲之理初不料國務會議後靳持河南督軍省長兩道空白命令同田内長進府而總統則深知河南情形恐吳氏到豫勢將引起反動反誤地方當向靳云南北之爭未　　宜再起北方之自爭可先將省長提前發表督軍問題當從緩議靳見總統不肯蓋印碰此一大釘子又覺對不起吳自棠因當面辭職總統云你辭職另是一事總要將河南省長事辦了再說靳遂署名於省長命令怏怏而去歸而呈請辭職之文達於府中此靳氏辭職之原因也至曾朱李之不出席閣議原因則以靳氏旣不能維持其信用䩄顔共事甚屬無謂故有辭職之舉靳若無悔悟則曾等斷不肯取消辭意云安福派對於閣潮所解辯者如是究竟内幕之眞相如何明眼人當亦早已 
窺破矣 
[吳師撤防問題未解决]  
　　駐衡吳師撤防問題關係前線重要政府極爲審愼業 
有電致曹錕轉飭吳師聽候命令施行茲聞曹特爲此事前日派本署秘書王毓芝於晚車來京昨（十日）早八時進見東海陳述吳師汲汲求退情形並開始撤防應行布置各節東海以尚有待商之點於昨日下午並派府中諮議郭葆昌隨同王秘書赴保見曹詳商一切又聞張敬堯方面知吳師撤防一事曹錕亦持之甚堅昨特電達政府瀝陳湘防關係大局目前吳師尙未遽撤而謡諑已生人心浮動若一旦實行則大局不堪設想務懇中央加以維持切勸曹使轉慰前方勉終初志以維全局其詞甚爲哀迫據外間揣測張氏對於吳部撤防初本有允諾之意繼聞某方面有以吳光新軍隊塡駐湘南之說深恐吳光新更實逼處此故變計堅留吳佩孚云 
又據京津泰晤士報云吳師撤防問題由於謀撤豫督而起此問題之變化有足述者㈠政府方面當局以吳佩孚决計統兵北返湘防緊要日昨特邀軍界各要人開會詳加討論聞巳决定兩項接防辦法其一電令張敬堯速爲協籌接防事宜其二如張之軍隊不敷分佈則先由湘東湘西軍隊撥調㈡張敬堯方面張以吳師撤防之故連日調兵請械狀極恐慌影響時局正非淺鮮又分飭湘中各將領協力防範託保全地方治安之名以行其預備作戰之實㈢唐天喜方面八省同盟魯雖不在其内而唐曩時與趙周人有密切關係聞趙將撤換即請回防其意原在援趙與吳佩孚取同一態度政府窺知其隱用以毒攻毒之計允其所請仍派唐赴豫疏通許以將來豫省會辦軍務之職唐爲之動遂藉剿辦豫魯交界土匪之名義率旅防豫實以監視趙氏並防止成愼等部與吳佩孚軍隊會合之危機此項密策被趙偵知趙憤唐之爲政府用也故日前又致電政府謂唐使銜命南下無任歡迎俟其抵汴當與特别接洽云云玩特别二字語意極爲驕蹇故唐現雖到豫而趙氏對之非常戒備唐與吳均當日請撤防以援趙者今唐旣爲趙所忌則趙所希望爲外援者自不得不屬意於吳之返直也綜上以觀則吳師撤防之關係不爲不大矣抑尤有最令人注目者則長江三督軍昨日（十日）專電政府略云吳佩孚駐湘以來甚爲出力兵士亦異常勞苦此次懇請撤防係由餉械欠缺如中央俯念兵士苦情迅發大宗餉械則該師亦可暫緩撤防等語政府得電後益惶恐無措蓋該電之要點在於迅發餉械又申之曰大宗餉械則其藉撤防爲要挾也明甚且此言不出於吳並不出於曹氏而獨出於三督是三督與吳氏之關係極爲密切也又明甚當此同盟聲浪甚高之際皖之視直不啻眼中釘今復以大宗餉械四字爲要求杯影弓蛇皖派將更增無數猜忌况趙倜曹錕陳光遠連均有電反對魯案直接交涉則八省同盟之態度不更昭然若揭乎又聞政府以豫省暗潮甚烈特於昨日派鞏縣兵工廠廠長蔣廷梓中將赴豫調查一切以便處置復派員赴保定磋商吳師撤防事宜蓋經三督來電受一絶大打擊之後手忙脚亂無時不注意趙倜與吳佩孚兩人矣 
[五百萬鎊借欵之美訊]  
　　中美新聞社一月三十日華盛頓通信云現因中國政府需欵甚急美英日法四國之外交代表巳奉命與北京外交部談判由銀行團貸與五百萬鎊之急欵一宗按中國前因度支竭蹶久巳商請銀團借欵因美日二國對於日本加入銀團之條件爭持不决日政府所要求之特别權利爲美國務院所拒絶以至借欵之事遷延至借欵之事遷延至數月之久今四國所允許之五百萬鎊係代爲一種過渡借欵暫應中政府之急徐圖將各國在銀團中之地位磋商就緒據東京及華盛頓兩方消息日美兩國之允許此項借欵兩方之要求均不因而妨礙據云美英日法四國政府僉以必須迅以經濟助力給予中國以保其行政及經濟上之鞏固目下之借欵不過暫時應急無補於中國之全部需要有人云美日兩國對於南滿東蒙加入所謂重造的大借欵之範圍内一問題旣無同意之望則此後所謂應急之借欵殆將接續發生多起近來美國政府爲一事實大受其窘緣紐約太平洋拓殖公司近曾與中政府訂約貸與二千五百萬元先付五百五十萬元此項借欵美國務院從未允准先是芝家哥銀行得國務院之許可與中政府談判借欵一宗事已垂成中政府忽欲將條件更改事遂中阻於是拓殖公司起而代之至此次之應急借欵係英國政府最先提議其致華盛頓之公文曾使此間官員信英國於同時提議美國應至少暫時承認日本之保留條件然此層實係錯誤英政府已明白表示蓋日本之保留條件須暫時擱起而美國對於此等條件熊度亦不因會同英法日合貸一臨時借欵於中國而受影響也此次應急借欵之合同將規定由外人監督借欵用途并將某種用途特别指定其中有裁汰冗兵一條又規定以借欵之一部撥付南方據云此條於南北調和極有效力云 
[裁釐加稅之對外聲明]  
　　政府對於裁釐加稅之事現正積極推行據聞當局意見如果各國肯允改定物價釐訂稅則加徵至值百抽一二五則决不直接或間接徵收釐金業由外交部於上月二十七日照覆公使團爲對外一種聲明其照會全文如下外交次長代理部務陳爲照會事查釐金一項中國政府久思改革祗以事關國家歲入而各省政費亦强半取資於是非得確實抵補自未便毅然裁革上年五月間接准曾經派員簽字於新修進口稅則之各關係國駐京公使照稱中國内地課稅之事與華洋貿易之發達頗有阻碍甚盼設法消除等因又接准英國駐京公使本年一月二十二日照稱近時各埠英國商會在滬開聯合會時曾經主張施行光緒二十八年商約第八欵所載各節不過以爲在應允加增進口稅以前各締約國必須向中政府取得妥協之保障以免將來施行其他何項直接或間接向貨物抽收内地稅之辦法并提醒現在各方面所殷盼中國政治之統一自係畫一抽稅之前提缘無政治之統一則抽稅亦難於統一等因至爲感佩查裁釐加稅一事現正由各主管機關妥行核議辦法將來實行裁釐加稅之時决不至向已完增加進口稅之外國貨物直接或間接在内地重徵釐稅此可預爲聲明者又英國公使照會所稱欲圖抽稅之統一須先謀政治之統一云云至理名言尤爲可佩惟現在中國政治情形内部措施容有未能强同之處但對外問題向來一致况裁釐加稅係國家大計中國政府深信南北各省必能一致辦理此又可預爲聲明者又中國政府於增收進口稅後旣將應行裁撤之釐金悉予廢除細核實在情形所增者尙不足以償所裁之損失自不得不預籌彌補之方因查上年修改海關進口稅則所用貨價標準亦有在歐戰期内者在當日各關係國公使曾允於戰爭告終兩年後再行修改是以中國政府現正籌議加稅裁釐辦法一俟實行時尙須請由各關係國先將稅則修正以符切實之數而得彌補之欵此節仍望貴國政府查照前議辦理至纫睦誼相應將中國政府於加稅裁 
釐一事决定積極進行情形照會貴公使查照并請轉達貴政府爲荷 
[經濟調查局會議之第一幕]  
　　經濟調查局成立以來内部暗潮尙未消滅然會議則巳舉行一次隔昨（九日）該局開第一次會議到者有郭則澐曾宗鑒等十五人首由郭主席報告開會宗旨當卽討論孫寳琦辭職問題結果仍派員切實挽留此外並又議决各問題如左（一）地點平政院主張將該院移到翰林院衙門舊址其平政院現在地點挪出爲經濟調查局辦公地點惟須津貼移挪費一萬元並留肅政廳一部分爲懲戒委員會辦公處所决定應請部秘書長與　院長接洽最好各津貼五千元仍以翰林院衙門借撥本局爲目的（二）通告通告本局定於三月一日成立辦公地點暫時仍在天安門内所有投遞公函文件請逕達該處（三）關防由本局函院秘書廳請印鑄局趕造經濟調查局關防一顆總裁副總裁小官印兩方在未領到關防以前仍暫用舊關防（四）更正規則經濟調查局更正規則卽用暫代總裁名義容呈總理更正之（五）經濟調查局辦事規則草案每科各置事務員四人照原草案通過（六）經濟調查會辦事規則仍由史參議等三人擬稿咨呈總理核閱（七）編制預算本局預算每月原領七萬元决定將此欵由全國烟酒事務署每月如數撥交應用擬將此種情形編一說帖提出國會議决並定禮拜四下午四時在會商量預算並約潘繼五石曼如二人到會商量辦法在二月以前預算由國務院第五科編製三月以後由本局第三科辦理負完全責任將來各委員發薪時即由會計員認眞辦理如有糾葛者由會計員商承專任委員證明之（八）接收調查會文卷本局成立伊始應由經濟調查局派員到國務院第一科接收文書並當派員到國務院第五科接收會計 
[張國淦關於漢口商塲之談話]  
張國淦督辦漢口商場鄂省一部分人頗持懷疑態度昨有某君訪張於京寓據其所談如下某君問外間盛傳借欵合同條件苛嚴將不免受制外人究竟此項合同可否给閱一遍張答合同有可宣布者有不能宣布者若將合同給看則完全宣布矣某君問何以不能宣布張答云在鄙人未嘗視爲必不可宣布不過關於合同内容之某項政府有不可宣布之授意某君云請述其可以宣布者張答此點可分五項說明㈠歷史㈡欵額及利息㈢抵押品㈣拘束力㈤今後之計畫原漢口商場之開辦係因項城時代英國以浦口商場乃借法欵所開辦遂援例要求以擴張其在揚子江一帶經濟上之勢力項城以急欲稱帝以故方求其援助遂允之當時英公使朱邇典一再與項城商榷認僅以五釐之利息向英國三茂爾公司借欵一千萬元其抵押品即以該商場所辦之新企業（如電車等）爲擔保如聘用總工程師一人須得該國公司之同意所用一切之材料如中國告乏時須儘先購買英國者自履行契約二年後如不發行公債則取消其契約當時政府派楊度督辦其事該欵僅交三萬元而洪憲帝制事起遂停頓至今此次鄙人承乏亦即賡續前約並不别訂合同而外間誤會則有三端　㈠向來借欵多有回扣因之亦疑及鄙人㈡外間以政府旣不欲宣佈此種難免有損失主權之處㈢個人感情上之作用鄙人對於第㈠之疑竇將來擬請省議會及商會等團體隨時派員察查對於第㈡旣不敢輕易宣佈以違政府之命惟秉我良心上之主張以維繫桑梓且其條件之拘束力亦固不爲嚴苛也對於第㈢則除巳電復武漢商會解釋無不顧全桑梓外餘惟任人揣測他日不難自見無庸相與多辯至若舉辦計畫有與前楊晳子所計畫者不同之點則楊係先從舊街衢入手吾則擬先新後舊蓋舊街衢人烟已密欲其驟然改觀實有礙難若先由新街衢入手則居住舊街衢者可漸移滿然後再將舊街衢而一新之某君最後又問其赴任日期張答俟朱公使由英來電報告撥欵手續後卽行赴漢大約不出一月也 
[紀河南國民大會詳情]  
　　山東問題與河南督長問題 
　　河南國民對於北京政府種種舉動大不滿意特於昨日開公民大會討論對付方法到會者不下數萬人早九鐘開會推定主席趙君萬川報告開會宗旨謂今天是河南第五次國民大會有兩個問題要同大家商榷㈠就是反對直接交涉因爲靑島問題至今尙未解决北京當局决意直接交涉我豫人不可不有一種根本辦法㈡就是要更動河南的長官換來吳光新王印川兩氏這個關係就是我們河南切膚之痛云云續由祁君大朋演說略謂兄弟到河南的意思欲作一個詳細報告山東問題北京政府主張直接交涉就是要將日本奪取山東主權再寫一個承認字給他你說應該不應該不呢此次北京要把趙倜撤換以吳王繼任即是安福部預備的一個計劃假若我們不起來抵抗就要感受無人道的痛苦所以我們父老兄弟姊妹必得提携帮助打破軍閥的勢力云云續由李君宗鄴演說最沉痛語如山東得失就是中國存亡問題直接交涉與否就是山東存亡關頭云云所主張理由甚多不及備錄續由魏連銘張振文邱星柜王伯英徐仲迪李道源蕭鍾美梁冠文等諸人及秦步姒祁從堯二女士相繼演說無不激昂慷慨預備演說人員甚多因時問有限無法延長後由趙君萬川提出六條當場表决㈠嚴厲反對魯案直接交涉㈡討伐賣國賊㈢釋放京津被捕學生㈣拒絶王印川吳光新㈤河南省長由河南人民共選㈥關於福州事件照前次國民大會表决八條辦理並决定北京政府萬一以武力對待河南公民罷學罷工罷巿罷稅閉會後選出代表八人及公民數萬人赴督署請願將公民議决條件通電全國巳得當道允許隨又赴省議會請願因時巳近晚不能召集議員經駐會人員承認翌日召集請派代表蒞會然後始行退出河南人心之憤慨巳可概見矣趙督據公民請願情形即致電王印川婉爲勸阻其文如下北京前鐵廠王省長月波鑒省垣各界本日開公民大會對於吾弟表示極端反對情形異常激烈旋卽蜂擁來署要求雷阻經兄婉詞勸解始允暫退現正從各方面設法疏通一俟接洽就緒再爲奉聞趙倜叩蕭 
[紀濟南各國聯合會大會詳情]  
　　魯人對當局之最後表示 
山東省議會爲抗爭直接交涉要求駁回通牒於前日發出知單召集農工商學各界人士於十日齊集省議會開聯合大會是日午後二時許王洪一議長及各議員各界人士六七百人先後齊集首由王議長報告開會宗旨大致謂山東問題前旣因政府與日人方面締結種種密約致使我國專使在巴黎和會席上對於中國應有權利不能自由主張由今思之憤恨方深日者外交問題益漸逼緊據迭次傳來惡耗直接交涉一事日本政府與我國政府間實已在醖釀預備之中此刻政府當局對於赴京代表祗有含糊模稜一味敷衍設一旦措手不及竟成事實則大錯鑄成恐罄全國之力亦無轉圜方法此際我各界同胞各宜竭其全力注意此事若政府果能早將通牒駁回轉變趨向悉如吾民所盼望者循規以行則固吾民所深願否則必出以嚴厲决絶之手段相對待而更謀所以相當自衛之法切不可再如前次之因循姑息致陷山東於萬刼不復之地也云云王議長言畢全場人士俱表同情遂决定先用聯合會全體名義致電中央大意即限期令政府速駁回日本通牒從此開誠布公俯順輿情以從事於外交之商榷否則從茲罷工輟學停交賦稅與政府宣告脫離關係又决定明日（十一日）下午一鐘仍聚集本會先選派二百餘人分赴百零七縣召集大會協電力爭嗣後再由省議會推出十人各界每團體推出二人共數十人進謁督軍省長表示魯民誓死對外之决心同時並將是日拍發中央之電文呈交督軍名長請其按照電文大意聯銜致電政府代達魯民堅决之意嚮該電文中並須請其附注「若政府不即駁回通牒打消直接交涉山東地方秩序恐將難保爾時軍民長官亦不能負責」等字樣擬妥之後亦須交代表等過目然後拍發設如軍民兩長對此有所瞻循亦如政府以模稜手段敷衍吾民只好不待政府答復卽按照吾民所議决者預備進行第不知該省當局亦有所動心否耳諸事决定後復有前派赴北京湖北歸來之代表辛莊諸君登臺報告各該省對於魯案之協力一致情形一時聞者俱甚欣悅時至　鐘乃暫散會休息 
[蘇實業會議消息]  
　　蘇省舉行第一次實業行政會議業經實業廳擬訂章程呈奉省長核准并定期四月一日就省城通俗敎育館召集開會各節業紀前報茲聞該廳已設立事務所將關於會議一切事宜派員先行籌備所有各縣派定到會人員巳行文通知限於三月三十一日以前來所報到擬提議案并應於三月二十日以前一律送所以憑先期付印編列議事日程該廳訓令稱此次會議係爲振興本省實業而設凡經議决各案皆期見諸實行各縣應各就會議章程第一條規定本屆會議最注重之棉桑林三項中之若干項或其他與該縣相宜之事開具以前成績并現擬推廣計畫繕就清摺兩份交由來會人員於報到時呈遞其預定開會程序爲第一日行開會式第二第三第四等日討論議案第五日（即四月五日清明節）隨同省長行植樹典禮第六第七兩日由議長副議長分次接見各縣到會人員討論進行辦法星期并不休息以蘄卽省時日 
[南京快信]  
省議會臨時會有定五月一日召集說議員過半數請求召集開會之咨文不日即送達省署轉咨内務部核示李督病愈昨已見客齊省長自昨日起亦巳見客内務部特派警政司長周鴻熙南下調查警政昨日抵甯住交通旅館 
北京交行總管理處委黃啓勳充南京副行長 
援贛蘇軍楊春普電告准月内由贛拔隊回蘇 
軍署參謀長何恩溥昨由京返寗 
昨日吳光新續派秘書長李祖祺來寗謁見李督有所接洽旋卽乘晚車赴滬 
　　新國會議員張宣周維蕃李棠生黃家璘盧植瑞劉淦陳懋鼎譚瑞霖趙心德均由滬來寗轉車北上 
睢寗縣知事呈軍民兩署先後拿獲鄰境盜匪劉四韓俊傑韓俊美三名供認刦擄不諱兩長復電依法處以死刑在事出力清鄉調查員李銓等應准給奬以示鼓勵仰候彚案辦理 
[尙有要聞二及地方通信轉入後页]  
雜評一 
[汴魯兩大會（訥）]  
　　河南之國民大會與濟南之各界大會皆爲外交問題而發也惟河南之會兼爲更易督長問題其事雖僅開係一省然於汴人之利害安危亦甚迫切故不得不力謀應付至山東人之對於山東問題利害安危之關係當然更爲迫切其皇然若將不可終日而必竭全力以抵抗之者又勢所必然者也汴魯人之兩大會皆以切膚關係憤激不可遏抑之情狀巳顯然表示於外然而北京當局對此一則因牽動及於内閣而正苦無法收拾一則因爲勢利所誘迫已隳入牢籠而不悟至對於國民之奔走呼號則無論若何悲憤彼固不暇問而亦不願聞也嗚呼國人其奈此昏昏之當局何哉與其希望昏昏之當局無寗起而自救之爲愈耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[九大公團之緊要通電]  
　　　　阻止安福借債與運動選舉 
　　江蘇省敎育會等九大公團昨發通電云各報館轉各省省議會商會農會敎育會各團體公鑒近日中外人士喧傳安福部又在東京與日本訂借五千萬巨欵以京漢鐵路作抵復據各報載該部分派黨員輦金密赴各省向各團體運動以謀操縱下届選舉等情查金錢運動選舉本應受刑事制裁無論是否安福黨員有此行爲均爲與論所唾棄若更密借外債以爲運動之有非獨直接犯法抑亦間接賣國苟有人心不應出此用是特舉所聞敬告各團體除請一致所對訂借日欵外此後如有以金錢秘密運動選舉者應卽扭交法庭請是公訴以符法治之精神而固共和之基礎惟希公鑒江蘇省敎育會·上海縣商會·上海縣敎育會·寰球中國學生會·中華職業敎育社·上海歐美同學會·華僑聯合會·基督敎救國會·上海救火聯合會文 
[星期六俱樂部開會紀事]  
　　本埠星期六俱樂部昨日午後一時在甯波路卡爾登飯店開會中外各界人士到者甚衆如湯姆斯·雷文生·余日章·王正廷·郭秉文黃任之·索克思·費吳生·許建屏·陳漢明·夏奇峯·許樹屏·唐露園·駱維廉·郭閔疇·任 
筱珊·周錫三·麥達生等會餐後由主席湯姆斯君致開會詞雷文生君起而演說題爲『民治政體之要素』略謂各種政體雖有異同要以適合民性者爲佳如民治政體卽有兩種要素其一人民能卓然自立則一切權利罔不歸之其二分子堅實團體必隨之發達故能立斯民者其國家之隆盛可操左劵斯二者實不易之理也此種情神要素苟獲全備並保存之則可使英美與其他各國咸得古雅典人智慧之遺風而食其福如英國五十年來之進步是其例也誠以一國政府之舉動必能滿足人民之渴望而後可人民之參預政事亦所必需但人人出而參預勢有未便故一種完全鞏固之民治政府實不可少云云次由余日章演說『中國靑年會二十五年來之進步』先懸各種圖表隨講隨畫詳細說明二十五年來靑年會之人數·欵項·建築·出版品及其他各項之增進發達情形歷述各項數目如數家珍絲毫不爽每至說明某一項發達狀况之後全場輒拍掌歡忭不已蓋當西曆一八九五年創辦中國靑年會時會旣寥寥可數欵項尤無把握且無建築之會場少印行之書籍其他各項物事均微末艱難時虞不濟嗣經大衆熱心有志之士竭力提護遂得令會員及歲入欵項增至若干倍建築之會場印行之書籍亦見銳增其他各項無不駸駸日長及至現時氣象較之昔日誠不可以道里計矣余君出其手稿演說標題爲『靑年會之旨趣』謂有七端㈠靑年會顧名思義可知其對於一般靑年特别注意故欲培植其基礎使克有自立之能力㈡養成靑年之完全人格俾無缺憾且使各靑年均能同有進益㈢靑年會不徒尙空談學說務期造就人才供實在之需要因可愛可貴之靑年前途浩浩若任其沾染惡習而墮落誠足痛歎也㈣靑年會爲有機物且有染惡習而墮落誠足痛歎也㈣靑年會爲有生機物且有權力此會於西曆一八四四年創辦於倫敦迄今發達情形駸駸未艾非有生機與權力曷克臻此㈤靑年會不分敎派與國際任何靑年可以加入但知同父上帝環球一家而已㈥靑年會爲最良之學校·且爲平民主義之産生地使靑年咸具博愛等良好性質並有勤於服務之習慣㈦靑年會爲神聖之集會故非爲靑年會實爲基督靑年會人多致疑於此甚至有供給此會種種代價以請犧牲其基督事業者殊不知此會對於此事有最可貴之價值也余君又謂靑年會第八次全國大會將於四月一日在天津舉行山黎前總統主席及北美靑年協會副總幹事巴樂滿天津南開大學校長張伯苓請名人演說同時舉行靑年會二十五週年祝典務望今日到會諸君届時往與該會云云二時散會 
[最近到滬金銀之細數]  
　　昌興公司之俄皇后號船從紐約儎來美金大條銀美銀洋等甚夥曾誌昨報茲將華洋各銀行所到細數詳錄於後匯豐銀行大條銀四百五十九條花旗銀行美銀洋一百萬元大條銀七十六條又一百七十三條（係原船轉裝往香港）道勝銀行大條銀一百零一條友華銀行大條銀一百條又美銀洋一百萬元滙興銀行美銀洋一百萬元華商上海銀行大條銀八十一條共美銀洋三百萬元大條銀八百十七條約共銀二百八十五萬七千兩又太平洋船某某號亦儎來花旗銀行美金一百五十萬元運通銀行美金二百二十二萬五千元和囒銀行美金一百五十萬元滙與銀行美金五萬元匯豐銀行條銀一千一百十一條道勝銀行大條銀二百四十五條友華銀行大條銀一百二十二條麥加利大條銀一百九十八條有利銀行大條銀一百八十四條住友銀行大條銀一百十六條又某某二銀行大條銀三百八十九條華商中孚銀行美金洋十萬元共到美金洋五百三十七萬五千元大條銀二千三百六十五條約共銀六百十二萬七千五百兩又太古船從香港儎來本埠匯美金二十五萬元約值銀十七萬五千兩以上統共值銀九百十五萬九千五百兩惟其中美金洋由各金號預開與廣帮者約者六七成烚赤銷場亦更踴躍是以昨日午後價又漲至一百八十兩恒孚寳成慶和永豐餘泰亨源大豐永等銀樓道飾每兩又漲洋一元 
[工部局去年土木工程之報告]  
　　工部局土木工程科主任發表常年報告内有關於公共工程者節譯於下重建四川路與河南路蘇州河橋之計畫刻巳擬就今年内可望開工蘇州河各木質橋梁因車輛行人往來甚多故難歷久且嫌太狹逐日有二三次之擁擠而河南路與四川路兩橋尤當首先注意時常修理頗覺困難且與行人不便故擬此後新橋應有一百或一百二十英尺之鐵質中架徑兩旁撑以鋼骨水泥之横架放寛馬路展長新路之工程去年舉行不少其最可注意者爲靜安寺路與愚園路二條今已成直達極司非路之大道上海巿面日盛頗有人以路不敷用相訾議者對於中段尤甚足見放寛馬路爲不可少之舉但放寛道路固屬要圖然仍非根本上補救法蓋上海缺乏大規模足敷今日與將來需用如人身動脈之良好路制也上海亟須有幹路一條自東租西而不碍及中段惜此舉實施將涉及地基之收用而此地基非工部局行政範圍所能及也各貨棧上貨卸貨車停路旁碍及行人苟棧主能設法使貨車直入棧内裝卸似與路政不無裨益上海發展迅速地方不大地價又高加以當地官憲人多關係互殊凡此種種皆足增路政問題之困難如謂將來能有爲上海利益所必需之一致進行則惟大拘樂觀者始能信之去年春季陰雨日多而人工亦復大缺然瀝靑水泥路續築成二哩五九共得四哩六三此種路最耐用其最可滿意惟塌車小車常行之處則似未能歷若干年之久雖塌車小車領照者有增無減第馬達載重車漸見通行將來或可使以人力拖曳行走不快之車終歸淘汰之列瀝靑水泥路所可反對者在陰天與乾冷時之濘滑此後當設法減輕其滑性天氣酷熱時熱氣易被吸收此亦瀝靑水泥路之異點工部局屢擬調查熱閙馬路中行人車輛逐日往來之數但終未能得其確數曾就自南京路與黃浦灘交接點起一英里之四分三之圈徑調查得下列之結果計步行人十四萬五千五百人人力車六萬六千一百輛馬車三千二百輛汽車五千一百輛馬達載重車八百七十輛脚踏車二千六百輛牲畜三百六十頭塌車三千五百輛小車七千七百輛電車一千五百六十輛上表僅指由各方面而來之一路數目若在此一英里之四分三之圈徑内人數車數則未計算在内但凡經過此圈徑者當然算入各路電車皆甚擁塞足見電車現制尙不敷需用似宜添築車路以分行人之擁擠勞工問題之惱人去年最甚不獨間有罷工與衆情不寗情事且工人大缺工程因以停滯此間向賴廉工供給之多鮮有用代人力之機械者而此機械亦非一時所能覓得查以人力拖人載貨者其數甚衆華人每十人中約有一人從事於拉車曳物之工作而每一苦力之拖曳力每日不足一囒三英里若以代人力之機器爲之則勞動者可供他途之用矣上海建築章程易於遵行産生有知建築章程關係頗應遵行者然亦有産主不願工部局修改其圖樣視爲侵犯其權利者甚有得高級官憲之援助者工程打樣員要亦不能無過彼等似不知建築章程有益於彼等之關係工部局極力欲使打樣員註册庶無資格者不致會圖送局要求給照築屋而使工部局監察工程者代其督工也至於有資格打樣員售其圖稿而不擔任督工之行爲亦極爲工部局所不許戲館客棧等之建築常被修改往往出路堵塞樓梯拆去致遇火警等事釀成慘禍試夜遊某某場所見衆人之叢集設想遇有火警其擾攘將何如欲移之出外將有何等因難是以産主與打樣員定與工部局遇事接洽一致辦理去年造屋執照發出之數較前年稍增而房屋之價值約六百萬兩則遠出胶年之下其價值之增多大半因新屋宏大且更華麗之故去年下半年租界中各處同時造屋者平均有三百四十五所此爲前所未有之紀錄但將來或將有過之而無不及也去年領照築造之洋多係産主自任其租於人者僅十五所此亦可爲注意之一事租界外馬路上之建築則未有稽攻去年請領建築大工廠之執照者共二十八起凡火患時工人逃生之問題皆詳爲考慮惟苟無有秩序之檢查則恐工廠執事者疏忽不愼辜負工部局考慮之意一旦火警致出路閉塞樓梯有阻而肇禍耳工部局曾偶爾往查果見有出路與樓梯爲貨物堆阻之處幸無意外事得以無恙此一九一八年土木工程師告所以有認眞宗視工廠之主張也 
[十六舖外馬路亟須修築]  
　　滬南十六舖外灘馬路年久失修路面高低不平行人車馬頗感不便且近來春雨連綿積水不能流通亦有數處現由該處各商號聯合函請滬南工巡捐局姚局長飭撥工匠趕緊興修聞姚局長以局中公欵支絀所有路政事宜早經列入議案决定辦法分爲緩急兩種該處馬路原定緩修一此已緩無可緩故巳飭知該局工程科勘明興修云 
[關於維持民食之兩消息]  
沈知事之注意本埠米價迭見飛漲現每石巳至八元七八角雖經上海縣沈知事知照米業董趕緊通知同業不得私行抬價並阻止出口仍無效果茲沈知事對於此事大爲注意以滬上爲華洋互巿之區人民雜沓若米價有增無減恐於貧民生計大有妨碍後患何堪是以擬定先行平價辦法函致商會設法維持一面嚴查私運出口並將滬上所存米糧每日銷數若干及現存之貨若干每日運到者若干責成該業商董按旬造報然後申詳省公署嚴行取締私運以維民食 
十人圑之檢查救國十人團所組織之米糧檢查所現巳成立分設各緊要地點開始進行乃近日北巿各米行向某洋商承接打包大批出口以致米價跌後又復回漲該所現受外間詰責謂其辦事之遲延是以於昨日在事務所推定調查員四人分投出發實力進行 
[上海巿調查戶口之結束]  
　　上海巿調查戶口事宜經各圖董從事調查費時二月有餘現已辦理結束由上海巿經董呈報縣署轉呈在案計上海巿共隸圖二十九個内二十五保三圖·二十七保三圖·五圖·六圖·七圖·九圖·南十二圖等回完全屬租界其餘各圖除劃入租界居戶未查外刻下均已調查告竣計全巿戶數五萬一千五十一戶門牌三萬五千二百四十四號男丁十五萬一千三百七十三人女口八萬八千五百三十人並聞上海巿主任調查員陸崧侯將各圖調查草册檢閱後其中間有脫漏差誤者現擬續派調查員補查更正一俟告竣另造補遺册呈送縣署備案云 
[近曰之流行病]  
　　近日天氣寒暖不時致發生一種流行病初起鼻塞·喉啞·咳嗆稍一不愼轉而加劇聞醫者云係天氣關係 
俟和暖即可稍止云 
[醫院報告去歲車傷求治人數]  
　　仁濟醫院第七十三次年會所發一千九百十九年之英文報告册記錄一年中患疾求治人數綦詳茲譯錄去歲車輛受傷之人數如下電車男二百三十八人女二十汽車男二百四十八女三十八馬車男二十六女八塌車男六十四女七人力車男二十五女二十八 
[恒心團之評議員談話]  
　　昨日下午七時救國恒心團之評議員特在該團事務所開談話會比时該團評議員全體到會公推趙南公主席陳如翔記錄首由陳如翔報告前日·（十日）與會情形次提議對於山東直接交涉事應討論聯絡各方團體籌劃挽救方法討論許久多數解决分二種㈠吾國之勞働國民日漸自覺吾人應聯絡若輩以挽回此等失敗交涉㈡吾人對於國家所負之義務對於此等交涉亦應警告若輩最後應以何種方法挽回之以上二種多數贊成定於禮拜日（陽曆十四日）再開大會共同研究陳如翔又提議下次游行演講事多數議决下禮拜一（十五）出發演講錢立琳提議應要求各游戲塲影戲場等處本團可派同志入場演講應先派代表前往接洽當時公推鄭鷓鴣·陶樂勤·趙南公·錢立琳爲代表趙南公又提議恒報事多數通過提前出版又提議事務所應減少房租以及會中應添一辦事人專辦本團以内各項事宜均一律通過散會時巳十時矣 
[楊樹浦路工商聯合會之發起]  
　　楊樹浦路工商鄭世察等近來發起楊樹浦工商聯合會昨日分發油印通啓云竊維工精製造商通有無整頓改良天演常例然而國家存亡匹夫有責我工商亦與有憂也際此魯閩問題甚關大局政府延宕早以爲愚民長技殊屬可憤可痛全國人民協力挽救惟我滬東工商未見有切實之表示敝人等自舊歲五四以來迄今日無安枕北庭與日人暗中訂約趨重直接交涉反怪我人民愛國肆行酷烈手段如捕代表毆學生等事昭昭在人耳目但國民奔走呼號於前者今何坐視無覩豈我工商人民祗圖目前娱樂僅顧一家安寗不思亡國之恥辱耶諸公須知中華民國乃我多數人民之國今少數官僚違背人民公意人民有切膚之災纍卵之危豈可作壁上觀乎敝人等深有憂之謹告滬東工商結集團體一致奮起挽此危局工商幸甚全體增幸甚本星期下午二鐘假滬東公社爲聚集之地址務望屆時蒞臨不勝盼企發起人鄭世察·錢振亞·丁左卿·松春園·丁朝奎·李國瑞姚鴻德·協盛號侯子誠·趙韞山源茂號·陸梅和·振茂當·周彼得·周心傳·馮趾麟·余 
仰聖·虞兆芳·余復生·潘東林·　 
[今晚靑年會徵求會二次揭曉]  
　　靑年會本屆徵求大會開幕以來各隊隊員興高采烈 
該會門首懸有徵求大會大旗一面中畫紅三角形標幟横列「一中國之曙光」五字藍地白字頗壯觀瞻其事務所中自南至北懸有軍艦模形十具以分數之多寡定先後大堂外高懸「造就人格之大運動」八大字復由海軍署借得鋼製小兵艦一艘陳列中間頗爲特色且足鼓勵隊員之豪興聞今晚八時開第二次同樂大會并揭曉各隊分數業由會員科主任徐君可陞柬邀各隊員及新舊會員到會其秩序爲總隊長王正廷君演說各隊報告分數體育科試演拳術少年宣講團音樂社奏樂菲列賓名音樂家鋼琴獨奏想屆時到會者必較尋常爲多也 
[東陸銀行開幕記]  
　　南京路抛球場西首東陸銀行於昨日開幕各界人士前往道賀者絡繹不絶該行總行設在北京收足資本一百二十萬開辦不過年餘獲利達三十餘萬乃力圖發展於去年秋間决議提撥現欵五十萬設分行於上海擇南京路之中心自行建築三合土洋房一座計高四層一月前方始竣工一切施設悉仿西式門之右側有客室一間係供來行交易者休憇之所入内經理室在焉二樓前部爲會議室後部爲行員之餐室三層因趕於開張尙未分間裝飾現時設有餐台多張欵待來賓四樓後部計屋三間前爲屋頂花園樓上下滿掛賀聯祝詞統計有三千之多上午八時開巿收入各類存欵頗多該行營業注重商業匯兌而於各種儲蓄致意尤力聞 
該行行長爲寗波旅滬同鄉會坐辦方椒伯云 
[友華銀行銀巿報告]  
　　中美新聞社譯友華銀行十二日報告云昨日倫敦銀價 
又大跌此間開巿時金鎊電匯價七先令三便士金元價一百三十七元後亦大跌終日商人之買進金子者頗多華人抛盤者紛紛將金鎊售出否則巿而將更軟弱大約華人售出金鎊共有六七十萬價目七先令一便士至二便士銀行均樂購進午後巿面又復鬆動據紐約消息該處銀價在三月九號爲一元六角八分但無購者倫敦紐約問滙價爲三元七角五分預料此間巿價或將再跌云 
[紗廠聨合會致蘇省長官電]  
　　　　請保護無錫申新第三紗廠 
　　本埠申新紗廠自去年收買恒昌源紗廠改爲申新第二廠現又在無錫西門外五洞橋地方先後購買地七十餘畝定購英美兩國機錠五萬枚織布機五百部創辦申新第三廠刻正在建築進行中乃於三月九日有蔣哲卿率領丁錫培等二百餘人踴至該廠建築地面搗毁建築駁岸等物覇阻工作當經該廠報由縣公署派警彈壓蔣等藐抗不遵昨本埠華商紗廠聯合會聞訊後特電江蘇督軍省長等請飭查保護茲錄該會電文於下南京督軍省長實業廳長鈞鑒據上海申新紗廠略稱在無錫西門外分設第三廠業經呈准農商部立案飭縣保護在案現正建築廠屋突於三月九號有蔣哲卿率領無賴丁錫培等多至二百餘人手持鐵器木棍其勢洶洶擁至建築場所任意拆毁建築物覇阻工作等情實屬擾亂治安阻碍實業應請飭縣查拿首要從嚴懲辦以維地方而保商業無任禱叩華商紗廠聯合會叩文 
[美國新船將開行來滬]  
　　大陸報云美國郵務部又以新造貨船一艘名東商號派與花旗郵船公司此船定三月二十五日由舊金山開出約五月一日可到滬載重一萬二千九百九十五噸行駛甚速每小時能行十三海里此後將往來於舊金山馬尼刺香港之間云 
[寗波路發生殺人越貨案]  
　　昨晚九時許有年約三旬之某甲行經公共租界寗波路顧家弄突被暴徒數人攔住去路剝刦身上所穿花緞灰鼠皮袍馬褂甲狂喊救命一匪袖出手槍猛擊彈中甲之腦部受傷倒地立時殞命迨寗波路浙江路口之一千零三十七號站崗巡捕聞警趕來追捕匪等紛紛棄贓脫逃未獲一人該捕遂將贓帶回捕房禀報捕頭辛克來氏立飭包探沈阿岳管家餘往將甲屍車送虹口斐倫路驗屍所候「今日」報請公共公廨中西官相驗一面由捕頭禀請代理總巡張生君通飭各捕房中西探捕一體跴緝兇盜務獲解究 
[圖刦案彈傷同黨之結果]  
　　楊桂江·李裕餘·張和尙·去冬隨同匪人鄭大寳·摇船老五·摇船阿二等往楊樹浦某輪船碼頭圖刦外來私土未成返至北四川路虬江橋茶館楊取出手槍子彈不愼觸機槍發彈穿楊手射入李腹由鄭將李送請同仁醫院醫治事聞於楊樹浦捕房派探季立仁·協同西探鄧往拿鄭等脫逃祇將張獲解公共公廨訊係過犯判押西牢李仍留院療治嗣由特别機關華探王長根蘇長生西探麥克納司·在西門華界緝獲楊埜桂江移至案諭令押候與李併案解究等情迭誌本報昨晨捕房提同在押西牢之張和尙將楊李二人解至第二刑庭經張襄讞會同英包副領事訊據中西包探上堂禀明查獲各被告情形並據張和尙供稱前往圖刦烟土之日係楊囑伊喚李隨鄭等同去聞該項烟土係由吳淞進口但未刦得故返至虬江橋茶館楊將子彈取出不知如何彈穿楊手入李腹部等語又據李裕餘供稱因楊以母病邀我至伊家陪夜途經虬江橋不知何來子彈射入肚復當時倒地暈去不省人事其時天尙未明路上行人稀少手槍不知何人所開等語又據楊桂江供稱李旣應邀陪夜惟伊天明須往廠工作故至五句餘鐘時我送伊往楊樹浦途經虬江橋忽一槍彈飛來從我左手射入李腹李卽倒地我亦驚慌故其時路上是否巳有行人未曾留意等語並延律師代爲辯護終結問官除命將張帶監仍照原斷執行外楊李二人判各交三百元人洋舖保三年内不得再犯刑事 
[圖刦匪徒之定罪]  
　　盜匪何小老漢（卽李三）糾合同黨張銀大韓三等各執兇刀木棍在西鄉陳家橋圖刦未成由地方巡警拘送地方審檢廳審訊辯論終結聽候宣判等情已誌本報昨日午後該廳堵陳楊許推檢各官開庭飭提在案之何張韓三犯至案略詰之下當庭宣判何小老漢係屬過犯前犯竊盜罪監禁三年六個月在監脫逃此次圖刦未成實爲三罪俱發應從重懲處判處一等有期徒刑監禁十二年又犯賭博罪罰洋五元張銀大韓三各處三等有期徒刑監禁四年十一個月張又犯賭博罪亦着罰洋五元分别示儆判畢飭令還押候上訴期滿送監執行 
[塘灣刦案盜匪將解軍署懲辦]  
　　搶刦塘灣鄉民丁竟成家案内之盜犯曾由水警第一區 
沈區長飭探拿獲張文炳·周正明·李克有三名解由駐 
滬之第三隊訊據供認糾夥搶刦不諱業經轉送上海縣警察所歸案訊辦一面再緝逸盜等情二誌本報茲悉警察所歸案訊辦一面再緝逸盜等情二誌本報茲悉縣警察所昨將該三盜飭司法員陸雲來研訊周本二人均經供認聽從在逃之高達邀往塘灣丁姓家由後門打入持械恐嚇强刦得贓俵分各自逃散不諱惟張文炳供僅在盜船看守並未同往事前亦不知情云云現陸司法員以案關七人上盜並猶執持兇械按照懲治盜匪法應歸軍法懲辦故擬備文詳解松滬護軍使署從重訊辦云 
[護軍使署槍斃盜犯四名]  
　　松滬護軍使署於昨日下午二時槍决盜犯四名茲錄布告於下爲布告事案據奉賢縣知事呈解夥衆持槍侵入商船搶刦朱樹堂李賢勛等銀洋之盜犯陳蘭亭·楊小悌·龍蘭生·龍友生·龍永生五名到署發交軍法課傳集人證詳加研訊除龍永生一名訊無夥刦供證應發回該縣交保省釋外訊據事主朱樹堂指認該犯陳蘭亭確爲夥衆侵入伊船搶刦銀洋之盜李賢勛指認楊小悌確爲夥衆攔入伊船綑縛行强之盜并據同稱民國六年舊曆十月初七日（即伊等商船被刦之先三日）龍蘭生曾到朱樹堂家而見其妻又在奉賢縣南橋等處探詢朱姓僱船出賣花衣何日可以回來事後聞知顯見龍蘭生弟兄與伊等被刦之案有關等語訊據陳蘭亭楊小悌同供民國六年舊曆十月間朱樹堂船被刦一案確伊等所爲先由在逃之同黨及現獲之龍蘭生起意同謀探明朱姓出賣花衣船回來日期然後分别糾約伊等與龍友生及在逃之同黨多人携帶洋槍手槍各一支於初十日乘船到奉賢城東王家汕車官河内守候時巳黃昏看見朱姓船隻摇來船頭放有鹽籃即喝令停船冐稱查拿私鹽率衆持槍跳船去嚇禁聲張并川麻繩將事主等一齊綑起撳在船内搶得銀洋兩袋不知細數大家仍回原船開行伊等各分得洋七十元即在清村港在近上岸携贓逃逸餘人將船摇往金家洋而去又據龍蘭生供認攔刦朱 
 
 

Page 11

 
 
第三張 
　　樹堂花衣船銀洋一案確係伊起意同謀先由伊於行刦前三日即民國六年十月初七日前往朱家及頭橋茶館等處探聽朱樹堂乘船出賣花衣三日内可以回來遂商由在逃之同黨糾約伊弟龍友生陳蘭亭楊小悌等多人携帶槍械乘船到王家官河守候實行搶刦事後由同黨分給伊贓洋七十元并將洋槍一支送交伊家收藏旋經取去此次伊等所做之案伊弟龍永生實未與聞質之龍友生據供夥同陳蘭亭楊小悌及在逃之同黨分携槍械乘船在王家官河守候攔入朱樹堂花衣船行刦得贓伊分得洋七十元伊兄龍蘭主事先同謀并未上盜事後分得贓洋七十元伊弟龍永生實不知情各等語細核各犯供悉相符合查該犯陳蘭亭·楊小悌·龍友生·三名夥衆持槍侵入商船行刦得贓已搆成刑律第三百七十三條第一二兩欵之罪龍蘭生一名事先同謀事後分贓按照大理院復河南高等審廳統字四一一號公函内解釋應以共同正犯論亦搆成刑律第三百七十三條第一二兩欵之罪供　確鑿法無可貸自應按照懲治盜匪法第二條之規定 
卽將陳蘭亭·楊小悌·龍友生·等四名一併判處死刑以昭炯戒除飭提該犯陳蘭亭·楊小悌·龍友生·龍蘭生等四名騐明正身押赴行刑場依照軍法執行槍决外爲此布告軍民人等一體知 
悉此布 
[大沽路命案之昨訊]  
　　姚苗福等被控案註銷 
　　新閘大沽路西園茶館主姚苗福·及楊金寳·倪大明均 
經該管捕房查其與住居法租界聖母院路九十九號門牌以種花園爲業之錢堯茂於上月十二號被人在西園茶館毆傷斃命一案有關拘解公共公堂諭楊倪收押姚存銀三千兩作保嗣姚無此巨欵亦着收押候查明訊究等情迭誌本報昨日午後陪審官義副領事蒞廨會同張襄讞升座第一刑庭命捕房傳齊人證將三被告提案研訊先由捕房代表律師起向中西包探分别詰據禀明係根據先獲之楊金寳在捕房所供故將姚苗福拘獲云云次由尸屬代表律師起向尸妻錢蔣氏詰據訴稱是日丈夫出外時言向姚苗福索討賣地之欵詎至傍晚乘黃包車而歸由西園堂倌護送扶掖下車夫言爲苗福毆傷我乃將其送往捕房轉送醫院夫仍言爲苗福毆傷不治而死再次由普愛堂司事孫麟書及張順祥上堂證明向錢購地價洋二千四百元付交姚朝貴即由姚朝貴投稱我收欵後偕死者及其弟至西園茶館代其還去各債外餘者交死者弟兄領去因所還各債係我代借故須經手清楚云云被告姚苗福之律師起稱尸妻今次所供與當時在騐尸場之供詞多不符合而捕房之言又係傳聞所得皆不能證實被告爲指使此案之人應請將姚控案註銷堂上以姚尙未就鞫該律師乃合姚站入證攔向其詰據供稱我除開茶館外並在梅白格路五百八十二號門牌爲庖丁是晚六句鐘歸去聞堂倌言錢堯茂被人毆打事隔數天我在姚順卿家晚膳捕房包探將我喚入捕房至一小房間内問供我不承認我開茶館二十年祗爲售賣鴉片容人賭博傾倒垃圾三事被公堂傳案共奉判罰洋二十六元云云又由楊金寳上堂經捕房律師詰問楊不認捕房所錄之供詞至此姚之律師又起稱如此不特姚之控案應請註銷卽各被告似亦可一併釋於問官核供磋商之下判曰註銷 
[指控覇阻漆匠停工之訊問]  
　　甬人杜方林·王奎榮·因自稱四明汽馬車漆業同議勝會代表至公共租界新閘派克路益昌製造汽車廠以該廠漆匠王如金·沈阿福·尙未入會覇阻停工經該廠報請新閘捕房派令中西包探往將杜方兩人獲解公共公堂禀經中西官諭令被告各交一百元人洋並保候英領堂期解訊等情巳誌昨報昨值英領堂期由捕將杜王兩人及續獲之鄔阿蘭併解公堂請究卽據捕房刑事科代表高易帮辦律師上堂譯訴前情並據龍飛馬車行代表哈華托帮辦律師投訴被告等聚衆覇阻漆匠停工損害原告營業請爲訊究而益昌製造廠亦延律師到堂陳述案情請究訊之杜方林由其代表律師聲稱被告所控吳成德一案與本案有連帶關係該案巳奉訂期係由英包副領事陪審候被告控吳成德案訊結後再審本案云云李襄讞核供商之英領卓君判被告各交一百元人洋並保候展期七天集訊王奎榮當因無保收押判畢復經堂上宣諭云被告等保出後不得至原告處吵閙並不得聚衆覇阻停工擾亂治安須靜候訊奪否則加保候示 
[學校消息彚紀]  
四明第一義務學校四明第一義務學校爲該同鄉長生會所發起商准四明公所董事即假該公所前殿兩廊爲校舍延聘校長布置周妥擇於夏曆正月二十日開校是日辰刻校董洪賢鈁馮欽珊陳良玉蔡文秀與徐輔卿代表朱相順費延芳代表顧錦華曁全體會友先後到校首由學生向校長校董及發起諸君行鞠躬禮當經主席洪賢訪請陳良玉代爲報告本會熱心辦校緣起並謂旅滬甬人濟濟有衆其間尤以工業居多寒畯子弟不乏頴秀可造之才坐令失學殊爲可惜本會同人有鑒於此集議創辦是校惟限於經費暫以六十名爲額俟辦有成效再議興建校舍推廣學額所願各界同鄉匡所不逮隨時指示由第一而第二第三接踵而起云云旋由王瑞龍羅三桂相繼演說略謂本會發起是校會長洪君煞費苦心始得成立自登報廣告招生後不敷日即巳滿額足見同鄉子弟待學甚殷也並勉諸生勤學向上庶幾有造末由校長致訓辭禮成而散 
學生會第一義務學校大南門西白漾弄上海學生聯合會所設之第一義務國民學校係裴國雄主任巳於上月二十八日開學聞學生一年級甲乙二組己有一百零二人二三四年級則有一百人於定額巳逾出二人 
民生女學法租界貝勒路民生女學近年對於教務改革不遺餘力本學期又聘復且犬學文學士陳子俊清心女學畢業生前中西女塾音樂敎員張冠英女士上海學生聯合會第一義務學校校長斐國雄東吳第二中學畢業生顧肯夫分任敎職該巳於十一日開課美術科·高等科·幼稚科各級及初等一二四級尙有餘額惟三年級現已額滿 
景林學校該校原設於虹口虬江橋以學生來校者衆於舊曆年底遷於崑山路定額五十名豈知於十六日開學時巳逾額十餘名且報名者仍源源而來故由該校主任吳立羣商請董事部暫將敎室門窗推出以設座位下學期擬另建校舍設額八十名又聞該校附屬之通俗夜校定於夏曆二月初一日開學現在報名者已有四十左右 
[省敎育會圖畫手工展覽會之籌備]  
　　江蘇省敎育會於去年全體職員會議决在寒假期内舉行圖畫手工展覽會嗣因徵集歐美成績參考品尙未寄到所以經幹事員會議决展期至今年暑假時舉行並推定莊百俞·楊衛玉·及中華職業學校主任顧蔭亭省立第三師範校長賈季英·浦東中學校長朱叔源·省立第一商業校長黃乃穆·爲委員上海美術學校校長劉海粟·爲委員會主任共同籌備聞將不日開會籌議徵集辦法及開會日期該會此次舉行展覽會之宗旨爲改革全省小學藝術敎科之入手方法俾知如何成績即知如何敎授而示以如何研究云 
[四年公債第四號息票行將期滿]  
　　上海縣公署昨接財政聽訓令云案奉財政部訓令内開案查内國公債經理規則第十三條載公債發息之期持票人如不將息票依期支取此項過期息票得自到期付息之日起至滿三年以内續行支取過三年後則作爲無效等語現查四年内國公債第四號息票係由民國六年四月十二日起開始付息扣至本年四月十二日期滿凡持有四年内國公債第四號息票限於本年四月十二日以前持向各經理付息機關領取息銀過期作廢不再支付除登報通告并通行各經理機關外合行令仰該廳迅速通令所屬各經理分機關一體遵照辦理并將本年四月十二日以前收回之第四號息票近省限於本年六月三十日以前遠省限於七月三十一日以前悉數彚解本部核銷以資完結至要等因奉此合行令仰迅將前項第四號息票止付日期先行出示布告俾衆周知以免自誤 
[函請理追無錫米行欠欵]  
　　上海機器碾米公所因無錫恒興盛米行倒閉與同業三泰碾米廠有機工糾葛昨特函致上海總商會請核咨無錫商會理追原函如下敬啓者據敝同業三泰廠函稱茲因無錫恒興盛倒閉該行曾於上年八月間有陸續運申託碾之米六車至十一月二十二日截止結欠洋三百十九元八角零七釐押滙之數相差雖不過鉅該行幾次調欵敝行以旣是暫挪情難過却嗣後屢次催過而該行均以統結爲誘詞迨至米賬完結之日當即開具細賬寄錫催索前欠該行來信亦經承認欠欵囑敝處赴錫面結當時正值歲闌事務忙迫未暇前往該行之欠欵早應匯付來申不應如此宕延爲含糊之口頭語不料該行於十二月二十日倒閉　逃　事出意外但該行東顧建章係有財産之人將來債權方面必有處分辦法用特具函懇爲轉請上海總商會據情移咨無錫商會核准備案迅予理追傳知該行股東顧建章到會飭令如數清還無任公感等情前來敝公所查各同業對於内地行家凡有委託碾米往往因賬欵延欠致生糾葛今恒興盛所欠三泰之欵爲數雖屬無多乃事前多方推宕事後復又潛逃似此玩延殊與敝業前途大有關碍據稱前情相應備函奉達希乞貴總商會鑒察迅賜轉咨辦理至紉公便 
[行人猝斃]  
　　前日清晨有年約四旬左右頭戴小帽身穿花緞羊皮馬褂舊線春皮袍足著絨履形似經濟中人之男子行經北山西路滬寗火車站附近忽然倒地不起經該處弄内之司開華捕斃見上前扶持詎巳氣絶因即奔告該管滙司捕房捕頭飭探陸連奎將尸舁入斐倫路騐己尸所因查無尸屬遂報請工部局西醫騐得死者係屬急病猝斃並無别故即飭二圖地保報堂棺殮厝壇候認 
[張阿華妾投繯殞命四誌]  
　　浦東爛泥渡已死張阿華之妾潘氏在家自縊身死經地方檢察廳派員騐明棺殮旋有死者之姪女任潘氏以張潘氏身死不明當將棺木封條毁壞經三區警署將任潘氏等一千人拘送檢廳諭令分别收押候究各情迭紀前報茲悉此案於前日午後由檢察官提審之下牽涉張阿華之弟張諸炳·張揚炳·並親戚小和尙·顧金燦等多人當由梅廳長諭候飭傳訊核嗣據張諸炳等　廳稟稱·民等與故兄分炊以來巳有十一年所有兄之一切事情民等多不干預此次張潘氏之死實與民等無涉至小和尙顧金　等更屬無關查任潘氏與大小潘王氏等實因藉尸訛詐不遂揑詞誣告且有訟棍從中播弄應請從嚴澈究以明虚實云云現在梅廳長以此案兩造各執一是亟應查明以憑辦理故昨巳派員帶同法警前往實地詳查矣 
[施材會收殮屍身]  
　　虹口梧州路上海聯益施材會昨日得哈同花園報告謂華界王家宅福仁里内有病殁男屍一具無力棺殮請爲施材瘞埋云云該會據報後當給物字號木櫬一具以資棺殮 
[碾斃救火會員撫卹五十元]  
　　法租界霞飛路救火會會員陳錫祥前因出外救火致被機器皮帶車碾斃曾誌前報昨由死者之父陳大生投法公廨控司機人羅三司機不愼致將伊子碾斃請求伸雪詰之羅三供是晚民人在前面司機實不見如何碾斃其時火車尙未也門實死者自不經心證人蘇阿水王連生同稱死者由民人等在車内拖出亦未目見碾斃情形中西官判着羅三償還撫卹費洋五十元完案 
[跳電車跌傷彚誌]  
　　昨日上午某號電車駛過浙江路有搭客上海人陳木金未及車停遽即跳下跌傷首臂等處當經老閘捕房一千一百三十八號華捕到來抄錄電車號數雇人力車送受傷人往醫院醫治一面歸報捕頭候示又有某號電車於昨日午後駛經浦灘有搭客南京人洪老九中途貿然躍下跌傷腿足倒仆於地即由老巡捕房一百二十號巡捕到來爲之雇車送投醫院求治又有寗波人李阿烏昨日下午五時許附搭某號電車行抵南京路車尙未停急欲下車致傾跌於地左足爲車輪碾傷骨肉都碎血流如注由老閘捕房三百五十二號印度捕瞥見當即前來另雇車送往醫院醫治一面抄錄電車號數呈報捕頭查核 
[截獲冒牌棉紗之和解]  
　　東方紗廠經理西人台阿夫偵悉有人將冐牌棉紗裝運他埠混售漁利報請戈登路捕房偕同西捕阿達墨在西蘇州河迤西吳淞江截獲值價萬元之前項棉紗二百四十包起存捕房即延代表律師據情稟明公共公廨諭飭候核在案昨晨復由東方紗廠代表高易帮辦律師上堂譯稱此項冒牌棉紗係雷祥記在太倉地方買來運滬後由湯漢記代寄麥根路貨棧而後至新閘路某印刷店刷印原告商標二千張粘貼包外運往外埠消售嗣經原告　悉將貨起存捕房後由棉紗公所董事吳麟書向原告商勸並願擔保而該紗主亦延代表律師曾至敝律師寫字聞該紗主據實說明冒牌情形並由棉紗公所董事出立保單原告允願和解應請將前項棉紗發還云云並由該紗主之代表律師到堂略述兩造接洽和解理由李襄讞核供商之英卓副領事諭候核示 
[指控搶刦現洋之聲辯]  
　　寓居福建路六十九號門牌某客棧内之浙江人梅雪葵與范　揚指控汪仁信·張林生·先後在福建路弄内搶刦去現洋鈔票二十餘元等情昨由老閘捕房包探陳桂卿將被告兩人拘解公共公堂請究先由梅范兩原告上堂稟明前情並延律師到堂代表又據梅稱當時尙有時表一隻被汪等强迫押與某押店業巳吊至公堂云云訊之被告等供稱此事實因在三馬路大雅旅館賭博原告梅姓偷牌當被捉住由頭家勸令暫散翌日再談故發生此案實遭誣控等語中西官核供以被告所供是否實在判均押候查明展期七天再訊 
[譚春生失踪案又訊一次]  
　　譚嚴氏前投法公堂控永新毛巾店鄧維新私行吊打伊子譚春生致伊子逃逸失踪請求訊究一案昨又傳訊先據保人周仲芬代表律師稱周因有病未到繼據原告律師稱被告於上年十月底將春生在伊店内四層樓上吊打當有店夥及被告之姪鄧祥生至薦保人吳文剛處報告後吳即至被告店中阻止始行止打今吳在案可證詰之吳稱是晚由鄧祥生到來稱春生吊在四層樓上被鄧維新將柴爿毆打當據鄧稱因被舞弊毆打商人言旣被舞弊有理可論母庸毆打至此鄧始將春生放下鄧祥生稱商人並未到過薦保人處原告譚嚴氏稱婦人向在原籍家中於上年十一月間保人周仲芬來言兒子舞弊之事故即偕周來申至被告店中即據兒子春生稱被鄧毆傷後於初十回籍證人沈葆忠稱與鄧素識上年十一月初五日商人至興聖街購物行經鄧之門前見有多人在内我即入内鄧定欲將春生送案追欠後經商人勸解故將春生交與保人等領去是實何雲卿稱商人亦與鄧相識於上年十二月十四日在公共租界長樂茶肆内瞥見譚春生與某甲啜茗是實中西官判退去候提譚春生到案再行核辦 
[公廨各民事案改期審訊]  
　　昨晨公共公廨第三公堂排審俄國婦人奥　柯而得沙夫訴無領事管束西婦樊勒美奚墊借等欵及首飾押去延不贖還一案又第四公堂排審永康公司訴新業公司不理欠銀一千一百八十餘兩又鼎甡莊訴壽南堂莊押欵不理又楊璧卿訴馬子光不理欠洋三百零七元又包國香訴王瑞卿不理車租等欵二百七十餘元石增祥訴唐仲箎不還借洋又顧金土訴賈金林不還借洋又徐源泰訴嚴仁德不理賬欵又元益印刷所訴李梓靑不理賬欵又王增芳請求派員清理增美木行賬目等九案均因陪審俄麥美丁兩副領事屆時未到故各案一律改期 
[汽車夫違章科罰]  
　　汽車夫徐開仁前日在靜安寺路開駛一千零七十一號汽車不照 
工部局定章經八十六號印捕查見向阻不聽當被抄明號碼回訴捕房昨晨由捕將徐傳至公共公堂經中西官訊明違章屬實 
判徐罰洋二十五元充公以儆 
[婦人被誣之氣憤]  
住在浦東爛泥渡老街之時悅來近疑其妻潘氏有不正常行爲向之究詰該氏氣忿交加昨晨自將菜刀砍傷頭顱受傷流血由警到來將該氏夫婦連同菜刀一柄解入三區警署轉送地檢廳訊辦 
[誌謝]  
　　昨承商務印書贈第十七卷第四號東方雜誌十一卷二號小說月報 
各一册書此謹謝 
來函 
[穆安素律師來函]  
　　啓者今晨貴報所登陸錫侯控鄭志鋆案應請更正如下英副領事並未將牌票或控案取銷又未諭將案和解等情但祗諭令將所存保洋發還因被告係英商所用之人牌票應歸伊簽字云穆安素律師啓三月十一號 
來件 
[黃佐廷謝昌熙兩先生追悼大會啟事]  
　　黃佐廷博士曾畢業於美國佛及尼亞大學生平篤守基督聖敎抱濟世救人之心待人接物一本至誠故無論識與不識皆知黃 
先生之爲人本會之創辦也黃先生爲發起人之一經營擘畫煞費苦心任本會會長多年於會務尤多出力此外歷任山西大學編譯滬寗路局秘書無不恪恭將事嗣奉政府任命爲美國留學生監督留學界深企其人感情融洽不料前年十二月間與其同事謝昌熙先生同時遭人謀害驚耗傳來咸深惋惜按謝昌熙先生亦曾爲本會中學校敎員熱心任事不減黃君今茲兩君靈柩巳由美抵申定期安葬爰定於三月十三號星期六下午三時就本會殉道堂爲黃謝兩先生開追悼大會敦請朱葆元收師演述二君歷史王正廷先生演說以表哀忱用特佈達凡景仰兩君及與兩君有舊者幸早蒞止共申哀悼實所企盻　上海基督敎靑年會董事部同人謹告 
雜評二 
[米價豈空言可平耶（庸）]  
　　我國官場於維持米價問題向有流行之口頭禪一曰禁止囤積一曰不准抬價此等陳腐之辦法在昔閉鎖時代交通阻塞甲地與乙地不相往來或可行之而有效今則交通便利物價之漲落全在供求相應舉否而消息盈虚之間尤非一地所能爲力米糧亦百貨之一苟使供給匱乏不足應巿場所需要其價當然湧貴大勢所趨又豈官場文告之力所能於物價供求原則之外强迫而限制之耶 
　　乃不謂上海政界猶迷信此等舊習竟以平價兩字爲應付此次米價飛漲之方䇿不知米價之漲一由輸出之過多一由來源之稀少以上海戶口之衆食指之繁受此兩種影響供求之間相懸過甚其價又安得而不昂當局不於私運出口盡力查禁而但以責令米商平價爲盡維持之能事抑知上海之米旣非上海所自産試問各帮米船果能耗其血本運米來滬以賤價出售乎此等關心民食誠不如其巳也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
社談 
[重洋咨訪記〔十〕〔六〕] [  （本報特派員）中一]  
㈣置舄ShcesForShine 
穿堂燈映房攏靜屢舄交陳亦耐看想見凌波微步句深宵吹夢到危欄 
　夜間乘客歸寢各置革履門外以待船役拂拭於電電燈掩映中偶一見之穿堂側衖中不啻男女鞋陳列會也楊妃之艶洛妃之仙不知視此又當何如 
㈤門鈎Door-book 
咫尺璇閨戶半扃芳風微動暗通靈驚心明月窗前雨幾度勞人夢裏聽 
　　海船中頭等艙各室緊要僅隔一門夜睡每慮空氣過濁易致眩暈恒開其半以鈎連之防船向左右側時動盪有聲也對門兩室同時半開恍若呼吸相通但船窗外浪聲水聲雖在月白風清之夜亦拂拂如雨下雖有呼吸聲不易相聞也 
㈥曉浴Bath　 
浴罷蘭湯態更憨嫣然一笑海天藍逢人低說朝來好回首風情總不堪 
舟中曉起甚樂出浴每在上午五時半至七時浴罷剛天明水天相映作微藍色曉日未昇彷佛雲英未嫁時清光照人美妙不可言狀向例男子遇婦人應和顔說『朝來 
好』Gcodmoining　似於禮貌上爲周至也若遇令媛中相識者先以『朝來好』一語低聲爲禮則又知己者之賞音不能與尋常一概論矣 
所述諸作皆記實也年來憂患之餘更不能綿綿作此語因卽就本屆渡航中尋常所經見之事略分先後以次採錄以對讀者諸君子與未經赴美諸游侶貢其一得之愚焉（此 
節待續） 
雜談 
[歌場新語〔下〕] [  瘦鵑]  
　　吾衣飾旣肖婦人矣又念婦人之行步及姿容亦不可不學自習久之而一步一履終覺不肖婦人於是每見中年婦或妙齡女郎恒潛躡其後默察其舉足之狀而效爲之有時爲若輩所覺每大怒相呵斥吾不與辯亟引身遁去如是久久而婦人各種行步之態吾皆得之揣摹弗遺餘力苟得一新步態則必於鏡前朝夕研練焉行步旣肖則復研究婦人之姿容時入品茗之肆啜茗以窺女客注意其歡樂悲苦之容色默識於心歸復對鏡自修至於逼肖而後已 
吾欲一試吾技遂時以盛妝過餐館作媚態以逕引少年一日膽愈壯擇一座近一少年而坐少年引目睞吾亟作態以　之俟其再睞則展輔作微笑故墮一手囊於地少年拾之起舉以奉吾吾曼聲以謝繼曰斯物良累墜然吾輩女子出閨門又在在需之耳少年悅吾媚相與傾談吾之聲吐竟亦　　女子未爲所覺餐巳同出少年伴吾至於一街車之次吾攬裳登車而中心頗惴惴蓋恐裳下之雙巨脛爲彼所見耳顧彼竟未見忽擁吾於臂間問再見之期吾以明晚對當此時也乃知吾今後可以演影戲矣 
　　吾仍欲試吾技翌晚竟如約往少年大悅立與吾相擁抱而一舉臂間大禍驟發則將吾之假髮撼落矣少年見狀容色立慘白巳忽轉爲深絳大怒而起曰爾賊吾當招警察至吾亟止之出一上品雪茄爲敬曰老友勿爾吾固業優此事猶演影戲耳其人遂大笑旋作深談歡同莫逆今則彼已爲吾生平第一至友矣 
吾未娶室亦不思娶苟有婦者彼端居亦將如吾演劇時之作華妝時時一易則吾將奈何一九一七年間第以衣計巳耗吾七百金鎊毛皮之飾物十二組尙不在其列外此履襪之製所耗亦巨合計殆不下二千五百金鎊而首飾猶不計也試思吾如娶婦則耗資必倍此故吾終不思娶但與吾父母同居足矣 
　　按哀爾汀奇氏來滬匝月寓理查旅館頗慕吾中國人之生活因倩人題一中國名字曰丁九齡有美國某文家爲編一中國歌劇曰「歌女與麻雀」或將歸國演唱云 
藝術談 
[戲法羼談] [  天亶]  
魔術之名昉自外洋而日本之松旭齋班尤爲滬人士所盡知癸丑年隸天蟾舞臺之天勝娘曾隸大世界之天左往隸新世界之天一據云皆係此道卓卓者吾國人士大都厭故喜新魔術之初來海上傾城士女趨之若狂其實中國之戲法以手術爲君所謂舶來游藝則以藥術爲君惟鉛絲上踏自由車則無眞實功夫不能其餘均非學不到之事亡友錢君香如專心於是者年餘參以平素有得之科學智識當其未亡之前一二年滬上人士幾無不知有清客串魔術錢君香如其人惜天不假年戊午首夏遽歸道山否則執中國魔術界之牛耳舍香如其誰 
方今海上以魔術號召人者厥有二人一隸新世界之莫悟奇一隸先施公司之胡壽慶據傳胡與莫爲密友松江籍有心人也昔隨莫往來江浙間凡莫所演諸技悉心探其奥竅久而盡得莫所能者胡莫不能今則分庭抗禮居然與莫各立門戶矣莫之藝術未可厚非且孶孶好學若有外來魔術雖售價昂貴莫挪衣博當必往觀之天分亦極高一二次一見即能洞明其幽秘今日得立足海上非偶然也惜其出身寒　胸無點　在台上捧託之語直不堪一聽故具此絶　不能壓倒餘子也 
新聞拾遺 
　　三手之怪婢友人陸小澐家中有婢女名芸香本揚州産來時年祗七齡而性極靈敏善解人意惟背間有肉塊墳起若拳初爲其係駝峯亦不之異現年已及　舉止忽大異於前稍拂其意輒惡聲相報且操作時背上亦蠕蠕而動終不疑其有他昨婢因誤碎磁瓶陸怒擊其背突見婢背上大動不已陸大異呼家人褫衣騐之見背間肉塊皮巳裂有一紅色小手生焉五指俱全爪長數寸皆蜷若鈎互指爲怪陸懼不敢留急以三十金鬻去云[  嘯梅]  
神童常州屬卜弋橋繆某之子年僅五齡天資頴慧秉性活潑乃父乘新年餘暇敎以詩詞該神童清朗諷　日讀半頁毫無一誤復能背講見者均稱之爲神童云[  憶英]  
閙壽堂女郎顯身手山西路富室龔某者昨爲其五秩大慶門前綵牌樓高紥來賓車水馬龍頗極一時之盛入晚壽筵大張電燈照耀如同白晝賓客猜拳行令正吃得興高采烈詎中有醉漢何某因酒醉駡座適同座有秦小三者起而干涉初尙互詈繼用武力解决壽堂上登時碗碟紛飛秩序大亂秦何則扭成一團來賓苦勸不釋咸束手作壁上觀龔亦遑急無計正難解間而龔有愛女年已及　孔武有力曾入某學校肄業素嫻擊技斯時柳眉倒豎疾趨而出至何秦前突伸雙臂力格何秦皆仰跌於地來賓咋舌不止一面將秦何扶起二人尙欲攢毆女挺身大聲曰有敢打者請試吾拳言巳忿忿作色何秦皆面面相覷懼不敢動一場武劇乃從此告終一時莫不嘆女之勇龔亦喜形於色至魚更三躍賓主始盡歡而散[  嘯槑]  
鷄生黑卵之奇異蘇城閶門内倉橋浜向業機匠之程雲生家蓄有兩鷄一公一母公鷄蓄之巳久惟母鷄係去秋由旅居毘陵之至戚所贈是鷄全身羽翼均深黃色長頸高足體格魁偉鳴時聲較他鷄爲巨權之重五斤半蓄之數月旣無他異亦鮮生育忽於前日産一巨卵式較常卵倍之固無足奇所奇者卵色深黑而有光澤僅兩端有數白點是鷄産此卵後亦未再育奇哉鷄育黑卵實所罕聞今目擊情眞爰誌數言以供當世生理學家之研究[  逸情]  
莫明其妙之對聯常州舊俗每值歲首各鄉均演戲敬神昨日余偕友人赴鄉觀劇道經湖塘橋見該處天地廟兩楹之對聯頗堪發噱特錄之以供諸君之一粲「天可必乎人可必乎中華民國九年正月六日又可必乎要之天與人歸世代昌明徐總統地無恙也歲無恙也定安西鄉三都二圖百姓亦無恙也由此地肥歲稔輪莊敬祀鮑大王」如此莫明其妙之佳聯實不知出自那位鄉先生之妙筆也[  憶英]  
商界之庚申紀念今年爲庚申歲適爲六十年前洪楊亂華之紀念常州人士之殉難者不在少數茲得商界某巨子消息擬於四月間捐集鉅欵舉行種種紀念云[  憶英]  
小說 
[短篇憾小說無謂之情書（續）] [  古蓮心譯]  
　　是晚彼向儂求婚儂僞爲頭痛卽使之行且允以明日回答彼　　　　微笑　知必　成事者彼之微　愈使　增恨無窮矣儂乃靜坐不動俟　門有聲知渠已去即一躍而起幾同　發急遽披衣趨向君所儂固知儂見汝不過求汝代爲設法而　知君之答語必　儂適彼蓋以汝之所人每星期不過十五元必無挽回之力儂旣知郎必勸儂嫁彼而必欲聆汝云云者因仍有一線之望或汝終難捨儂則儂雖與郎相守陋屋之中自炊而食亦勝於偈彼毫不相愛者萬萬也設郎當日以此見告者儂將欽遵不巳以儂愛汝極甚也其所以不能自决而就决郎君者徒以當時吾母爲債所迫哀苦萬分不能不爲之設想彼梨　君者富逾二百萬儂知彼屬意於儂因儂與之引手者彼必震慄不巳儂曾有意以身嘗試惟當彼伸臂欲相抱時儂實不知應如何應付耳噫此情此景固足使婦人戰慄况彼婦所愛者另有意中人耶儂之不喜此事已不待言實則稍一念及心膽爲之俱裂然彼夕儂並不一語及之惟問曰儂可偶彼乎一語而已郎須知之儂當時救 
[凡爾賽宮中之亞波祿池]  
　　母心急故汝雖極能聽受吾言志趨日高他日必有出人頭地之時惟恨當時除愛情以外並無他物足以佈施而吾母則債臺巳逾五萬斯時窘狀已如涸轍之魚焉能久待除將儂出售外豈有他法是晚郎勸儂適彼時儂默視郎言見郎出此可怖之言泰然若不動於中者殊爲詫怪儂於是允彼以婚約適彼之時震驚不巳彼或受儂如恒人之所謂愛彼嘗稱儂美麗無匹一似儂身爲磁石彼爲重鐵暛乎吾愛儂雖適彼已六更寒暑而恨彼之心未嘗一日减也儂雖恨彼惟彼固屬吾之人郎曾謂儂之天性每護吾所有者彼爲吾有或天職所當盡使儂不得不如是耶 
[自由談之自由談] [  不冷]  
調停與議和調停與議和二而一者也調停即簡單之議和議和即擴大之調停也試觀今日南北兩方所謂調停之事不可計數則其内部之議和無暇安暇議南北之和哉 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　老申報 
國内舊聞 
[中國治軍之一斑]  
[兵船試水（壬申四月十五日）]  
　　十八日機器局火輪戰舶告成落水演試此船有二千七百噸安放火器機輪置砲二十六門二十四門彈重四十磅兩門彈重九十磅船料堅實工作靈巧一點鐘可行三十六里 
[購辦軍械（同年四月二十四日）]  
　　瑞中堂使人往普國購買大砲十尊安置於砲臺鎭守澳門海口又買英國新出洋槍亦爲鎭守地方所用云 
[加廣軍火局（同年四月二十八日）]  
　　天津函謂直隸李節相擬將天津軍火局加廣以應各路防剿軍需調前任上海砲局總管西人麥以利轉補天津局總管即前西人美道士所任之缺也麥以利携眷赴任李相己與立約以四年爲期按邊陲雖漸肅清而雲貴陜甘諸回逆仍根株未盡非大申天討餘孽終貽後患故上諭各路統兵大員督飭所部乘勝進剿務使餘逆盡殄節相於此所爲兢兢於軍火也 
[西來大砲水雷（同年六月十二日）]  
　　前到英船一隻載有大砲十餘門砲名格兒嘔聞係我國所購欲置之天津大沽口砲臺云又有水底雷十個亦將載往天津昨又到一船載有後膛之小砲十餘位亦天津節相之所購也 
[中國新製大砲船（同年六月十三日）]  
　　中國新創大砲舶一艘名曰大安瀾現已抵穂城海面矣此船由福州砲局創造内軍裝槍砲等物亦皆由該局製造其舟師及水軍概用華人該舟師之長曾西學於英國深諳船海事務中國之仿造西舶者頗推此爲壯觀也 
[購置大砲（同年六月二十日）]  
　　天津信云由大沽入京之官道已塡築完善輪舶名山西者載到由普國購買之大砲六門經李節相看騐矣 
[天津新到水雷及大砲]  
　　　（同年七月十二日） 
　　天津信云李節相前所購買普國大砲及水雷砲業經試用極爲快捷又買槍名吉靈者不可勝數此槍一次能放一十餘響每面尼可然燒六次其最捷者則一面尼施放彈子二百顆今已安置於大沽砲臺以爲禦敵之用矣另細銅砲數尊爲行營衝鋒陷陣之用 
[天津西字日報（同年月初十日）]  
　　天津西報云前者大沽口多設砲臺鑄造兵器晝夜不絶并屯兵數萬整頓隊伍軍法嚴明若臨大敵然以今度之殆皆因日本之事致有此舉動也又曰吾西人今得明二事焉一則中國與日本蓋幾有相見以干戈之勢二則知西使覲見之役皆成於東臣瑣意西馬之力也此皆西友揣測之詞因譯之 
[山東將設製造廠（同年月十六日）]  
　　西字日報云山東省内現擬設立一製造廠與上海之炮局相類昨廣東巳有委員數人來滬係東撫所傳者不日前往東省議辦矣又聞該廠之設大抵將設在燕台也 
[福州船政局奬勵學習駛船者九人]  
[（同年七月十二日）香港中外新聞]  
　　前福州船政局招羅俊秀學習駛船與選人局者三十餘人香港七人與焉學習有年於航海一道雖未入室然巳升堂矣其敎師見該俊秀學業有成不可無以鼓勸禀請船政局沈大臣核騐選拔九人奬以五品外海水師軍功牌各一面其中三名係福州本籍餘六人均出於香港與選之七人也皆廣東籍一葉富一張成一黎本一呂漢一李田一林國祥此次奬勵除給功牌外另發出小砲船二艘使四人爲之駕領其正曰管駕官即西舶之所謂舟師也其副者曰大副即西舶之所謂火長也管駕官每月銀一百兩大副每月銀四十兩駕領兩砲舶者爲張成黎本呂漢李田其餘葉富林國祥兩人爲敎習所賞將禀請另發更大之砲船使駕領焉 
[大輪船工將告竣]  
　　　　　　（同年九月二十八日） 
　　本埠砲局所造最大兵船較現泊局前之大船愈大聞將告竣十一月中可上水也該造工皆係華人並不假手西工又聞在西國已購買最大極精之砲多尊將置諸二船馳赴津門請李節相親自查閱云 
國外舊聞 
[日本冶度信息]  
　　　　　（同治十一年五月初八日） 
　　日本信息云月初七日普魯士欽差大臣叩見日本國王王以優禮待之賜之右坐叙談至一點半鐘有奇客廳陳列奇巧古玩異物内有一銀鑄孔雀翎毛畢具眞如生成極其細緻可觀初八日英國署理欽差大臣叩見日本王辭行不日旋旌英國矣冶度京城前遭回祿屋宇傾頽今國家陸續修建請西人司理其事效西人法則分上中下四等第一等有樓二層二三等同式不過稍間耳第四等無樓今起街路之廣比諸從前更多其通衢大道闊九十尺兩傍路每邊十八尺横街闊六十尺兩傍每邊十五尺其次者四十八尺兩傍每十二尺本港皇后大道是二十餘尺日本街路之闊較勝於香港更成石路所以利便行人者殊深所建屋宇朝廷捐本成之住屋人可與皇家買價銀每年陸續交還視所費之多少每銀一百交四十元以交楚爲度如有未清者納回些少利息此亦善法也且又議起鐵橋兩山相對在空中横過可以往來其爲用甚巨但現在鐵價高昂竊恐未能遽成耳茲所起之屋卽在遭冋祿地異日者不難滿城依此法則而大興土木矣日本國之爲民策畫者誠殷可謂有志於振興也哉（以上二條錄香港華字日報） 
文藝 
[春生齋主人十春詞（癸酉四月十三日）]  
　　探春 
　　流光似水太怱怱臘盡春回一瞬中漫訝詩情無着處畫樓西去板橋東 
　　夢春 
　　鎭日東風引睡魔濃雲團住海棠窠鶯啼燕語關何事喚醒人問春夢婆 
　　冶春 
　　柳陌花街逐隊游衣香人　任勾留鞭絲一指怱怱去十里珠簾盡上鈎 
　　　行春 
平疇入望草芋綿拄笏優游郭外天惠澤如春春似海無人不道使君賢 
　　　吟春 
自擘吟箋坐綠苔自拈班管逞新裁須知柳暗花明處不是丹靑寫得來 
　　　買春 
千金裘作十千沽花不空開月不孤試向枝頭聽好鳥聲聲亦是喚提壺 
　　　醉春 
斗酒雙柑任所之人生行樂莫愆期消愁賴有杯中物一醉花前百不知　　　藏春 
惟有吟魂最易消何堪月夕更花朝思量莫放春歸去金屋深深貯阿嬌 
　　　閏春 
九九圖消絶妙詞三三節過浴蘭時東皇解識騷人意展得春光讓賦詩 
　　　留春 
東皇已展春三月（本年閏三月）人意終嫌序必遷同把新詩向天乞願花常好月常圓 
軼聞 
[失子遇騙案（同治十二年六月十八日）]  
　　租界會審公廨後街有吳人周姓寡婦僑居一子年巳十八因生性痴呆尙未婚娶亦無生業今年二月十一日清晨無故出外一去不回乃母託人各處探訪毫無踪跡三月間忽有松江人自稱姓朱名阿米者持送書信一封稱是太倉岳王寺住持老僧囑其探投聲言伊子於三月初投奔岳王寺情願出家披剃因老僧盤問知有生母在滬不肯收留令其回家不肯動身所穿衣服典賣巳盡是以老僧託其帶信知照携帶盤川衣服同往認領等語拆閱信字相同在周寡婦喜出望外善爲欵待來人一面措借洋錢十元携帶更換衣服隨卽僱船偕同來人前往船抵南翔朱阿米糾合周婦上岸喫茶而包裹洋錢則令船家看守豈知上岸之後朱阿米乘間稱要吸食鴉片周婦守諸茶館因許久不來只得獨自回船查問詎知包裹洋銀巳被朱阿米誑稱另搭别船先巳携逃周婦知是受愚甚欲投河自盡爲船家勸慰折回報捕訪緝朱阿米亦無影響直至前日周婦周伊寄母入城遇諸三牌樓途次扭住騙令出城料理送交原報之巡捕於前十五日禀解會審公堂經陳司馬提案驗明假信訊悉前情質之朱阿米則將前項情節諉諸在逃之測字蘇州人誘其所爲陳公因據巡捕搜出其身藏典押各票皆係周婦被誑原贓明知狡辯立予重責押追誑去之洋銀十元並令其交出周子再行從嚴發落再有凑巧者該周婦扭送巡捕房時另外搜出首飾匣一隻内儲銀首飾珠翠約可值銀十餘兩詢係東門外莊姓寡婦家竊得巳由巡捕房將莊婦傳案訊明伊夫在日爲十六舖副甲夫故曾經僱用其燒飯致被乘間來家竊去等語質認不諱查點失贓無缺當予給領陳公爲該犯二罪並發例得從重科斷併歸誑騙重案核究云夫此兩案也在周婦因失子而受騙犯雖扭獲尙屬人財兩失乃莊婦反得以乍失乍得全贓返璧是即所謂有幸面有不幸也將來朱阿米之定斷諒不從輕其所稱測字者本屬虚假可母論及惟失贓與伊子下落想亦在於子虚烏有中矣應俟結案再行探報以快人心可耳 
 
 

Page 19

 
 
   
 
 

Page 20

 
 
   
 
