# 1887 - 25 - 4904953

 

Page 1

 
 
[本日隨報分送月分牌] [  申報館主人啓]  
　　本館所印中西合璧月分牌定於今日隨報分送除報價外不取分文倘或漏未送呈請向派報人索取可也肅此奉告順頌諸祺 
[縮印精楷六朝文絜] [  點石齋主人啓]  
　　是書海昌許珊林璉先生評選手寫付梓字體仿歐陽率更精妙絶倫今覓得原本縮印與眞蹟絲毫不爽賞鑒家謝以先覩爲快也書訂二本收回工料洋七角寄售南北申昌各書坊蘇申掃葉山房杭修本堂躉售另議 
[錢法論]  
　　有客語於賓江閣主人曰滬北錢色之佳可謂極矣然錢市之弊亦莫此爲甚市中出入統用制錢不特　眼小錢莫能攙雜卽銅色稍紅錢質稍薄者亦不能在市上通行求之中國十八省中其錢色蓋首屈一指焉而不知奸商猾　　藉以罔利營私其店舖之大者出入统用九八串或九七串目下以洋銀易錢名爲一千零三十文實不過一千而止　積月累其受虧已屬不貲然猶曰出入相符未可深爲詬病也所最爲深惡而痛絶者則莫有甚於小錢莊開設不須資本但賃得店面一椽收取學徒二三輩卽可以學徒之押櫃轉運不窮平居以洋銀易錢每元必照衣牌减小十文　其折扣則曰九八也實則祗九三九四甚至有以八開洋兌錢零用者倉猝之際竟以八十當百文客或當塲盤數彼旣　可引咎則必以學徒悞數爲辭尋常大字號大行棧每遇客至必和顔欵接温藹可親彬然秩然無敢或忤蓋欲客之照顧不得不極意恭維也獨小錢莊則不然凡遇有人上櫃波則盛氣以臨之厲聲以應之客或稍與計較彼非加以惡聲惡色卽佛袖而去不與成交彼豈眞欲裝出大架子有意開罪於人哉實懼欵接旣勤客旣可當時　掇暗中虧串不得下爲之補償故爲此倨傲情形使人不能饒舌耳且彼何嘗欲錢色之好實見虧串甚多每百必短不盈握故格外挑取厚重者以冀掩人之目由是以觀其可惡孰甚於此哉向嘗聞友言淸晨持洋一元向小錢莊易錢旋復易小洋旋復易錢自朝至暮循環無已數十易之後所餘者惟空空兩手而已初以爲此特讆言烏足深信一日至徐家匯訪友歸日之夕矣以八開洋一枚向法馬路某小錢莊易錢一百零二文以百文給車値車夫盤數旣畢索加二十三文予以言明百文對車夫曰實祗七十七文君如不信請試數之予乃就身畔取錢照數補給始以爲車夫乘人怱促有意逞　繼而恍然大悟曰有是哉是直以八十文僞充一百而復扣去串底三文也由斯道也每百虧二十三文每千竟虧至二百三十文民祗須四次易錢一洋卽可告罄復何待自朝至暮易至十數次耶此雖明爲貿易實則與盗竊之攫物娼妓之騙財將毋同苟得每日兌換五六洋開銷已綽乎餘裕經營之善莫善乎此而又本無貲本無竊盗之虞虧耗之患何怪洋塲十里内日增月盛愈開愈多每越數家必有一小錢莊介乎其際也主人曰子言小錢莊之弊固爲切中事情然深贊滬北錢色之佳亦知錢色固不宜不佳錢色更不宜過佳乎攷錢法之壞其原皆由於私鑄充斥彼爲私鑄者豈能擁銅山之富得以取之無盡用之不窮亦惟卽制錢銷燬以大鑄小耳彼毁一制錢可鑄小錢四五枚卽曰爐火有資工匠有資而所贏尚有倍蓰故不憚王章不顧性命千方百計伺隙爲之耳誠使制錢不甚厚重一經改鑄無利可圖人孰無心何肯犯身首異處之刑作此勾當哉查國朝定制每錢一文重一錢二分至一錢四分康熙二十四年管理錢法侍郎佛倫等奏請改爲每文重一錢至四十一年復改爲重一錢四分乃不數十年而重一錢四分者已不數數見謂非奸賈私銷而何善夫鄉先達喬敬亭中丞曰鑄錢之制每文宜重一錢庶行之可久遠而無弊但貴輪廓周正字跡明顯而不必計分兩之重輕蓋每錢重一錢則每千重六斤四兩較定制可省銅三斤有奇私銷者旣無所獲利其弊可不禁而自除又咸豐朝固始祝大司空亦曾上疏言錢法謂但當計鼓鑄之精不精不必論分兩之重不重蓋分兩不過重則私銷者不能獲利决不冐死爲之鼓鑄精則成之維艱雖欲私鑄而有所不能奸人自無從舞弊此誠老成擘畫之至善者也愚以爲　今日而　絶私銷私鑄之弊則莫如用泰西機器鑄錢機器所鑄之錢大抵能紋理分明不稍漫漶大小輕重無或稍歧奸民欲以爐火仿爲萬萬不能近似如欲向泰西潛購機器則旣無鑄錢局中照會西國斷不令購歸卽購歸矣而裝運必須輪舶往來必越關津烏能掩飾欺蒙不爲人所查悉其不能私鑄也明矣如欲私銷則分量旣不過重不可用以鑄小錢使改而鑄器物則値千錢之器物需錢斷不止千文人更何樂折閱錢文而爲此作奸犯科之事乎因論小錢莊之積弊而縱言及之當亦講求圜法者所不以爲謬也至顧復初所謂有道之世錢俱不甚相遠至末世奸佞之朝則重逾常格有明萬慶之間其錢特重者是時方事元昊而乏軍需因用張奎范張之說鑄大錢與小錢並用漸至盗鑄數起公私爲害宋時熙甯之錢過重由于安石紹聖之錢過重由於卞惇其說雖可自圓究不離乎附會穿鑿存而不論可也 
[諭旨恭錄]  
　　十二月十八日奉上諭前因京師入冬以來得雪稀少朕親詣大高殿拈香並派惇祝王奕　等分詣時應宫等處拈香同申祈禱昨已得沛祥霙郊原滋潤仰荷昊慈垂佑寅感實深允宜敬謹報謝用答天庥本月十九日朕親詣大高殿拈香時應宫着仍派惇親王奕誴昭顯廟着仍派貝勒載漪宣仁廟着仍派貝勒載瀅凝和廟着仍派貝勒載澍同於是日分詣拈香仍冀仰邀鴻貺渥澤頻施以慰農望欽此同日太常題正月十三日祭祈穀壇看視牲隻奉旨遣本格視牲延煦看牲欽此同日又題二月初三日祭文昌帝君廟奉旨遣晋祺行禮後殿遣克們泰行禮欽此同日又題二月初六日祭先醫廟奉旨遣敬信行禮兩廡遣周之楨莊守和各分獻欽此同日又題二月初九日祭先師孔子廟奉旨遣恩承行禮兩廡遣翰林官二員各分獻崇聖祠遣盛昱行禮欽此同日又題二月初十日祭社稷壇奉旨朕親詣行禮欽此同日又題同日祭昆明湖龍神祠奉旨遣師曾行禮欽此同日又題同日祭惠濟祠河神廟奉旨遣巴克坦布行禮欽此又題二月十二日祭文昌帝君廟奉旨朕親詣行禮後殿遣豐烈行禮欽此同日又題二月十三日祭關聖帝君廟奉旨朕親詣行禮後殿遣克們泰行禮欽此○十九日奉上諭李秉衡奏革員虧欠交代請拿問監追查抄一摺廣西已革通判邵文楨前署興安 
 
 

Page 2

 
 
縣知縣任内欠解徵存錢糧銀米等項爲數甚鉅迭經嚴催仍不解繳實屬任意玩延邵文楨着卽拿問交李秉衡提司經手丁書人等嚴加審訊究明是侵是挪按律懲辦並由該護撫咨明該革員原籍查封家產備抵以重庫欵欽此○二十二十一日奉旨這所叅疎防監犯被刦脫逃之管獄官雲南宣威縣吏目顧民碞着卽革職拿問交岑毓英提同刑禁人等研訊有無鬆刑賄縱情弊按律懲辦有獄官署宣威縣知縣李光舒着先行交部議處仍勒限將逸犯浦小潰馬尚萬嚴拿務獲倘限滿無獲卽行叅辦餘着照所議辦理該部知道欽此同日太常寺題正月初一日元旦祭太廟後殿奉旨遣載勛行禮欽此同日又題正月初八日孟春時享太廟奉旨朕親詣行禮東廡遣錫光西廡遣廷楨各分獻欽此同日又題同日祭太歲壇奉旨遣魁斌行禮兩廡遣豐烈克們泰各分獻欽此同日又題正月十三日祭祈穀壇奉旨朕親詣行禮欽此 
[本館接奉電音]  
　　昨接在京訪事人所發專電有本月初六七日上諭一道敬謹譯登○正月初六七日奉上諭前據御史方汝紹奏叅浙江道員馬駟良總辦綱鹽局務貪縱營私各欵當經諭令衛榮光提案澈查叅辦兹據查明奏稱所叅該道與徽商蘇寳善何萬裕互相勾結重斤越銷抬價抗課等弊及歌酒賭博因案得贓各節均查無其事惟以監司大員自詣商人私寓實屬不知遠嫌請交部察議等語浙江候補道馬駟良着加部察議欽此 
[東甌瑣誌]  
　　温州百里坊陳昌記火爆店之夥友某甲同一學徒於去臘十八夜在店後屋内烘焙火藥不知如何遺火以致火藥猝發屋瓦齊飛甲與學徒不及逃出遂遭祖龍之虐迨店内各夥友聞聲往救則見　窓墻壁都化飛灰僅剩屋柱數椽而已甲與徒仰臥地上肢體殘毁面目模糊令人不能辨認惟口中尚有奄奄一息當卽延醫救治據醫生云兩人受傷過重雖扁鵲再生亦不能爲力矣聞其徒年僅十六越宿卽斃甲亦於二十日魂歸泉壤矣哀哉○永嘉柟溪　林埠地方葉昌高與同村某甲口角起釁遂各糾衆械鬥某甲曾將葉昌高之子毆死燒屍滅　葉昌高赴縣報案當經前任周邑尊帶同堂招刑仵人等前往以新漆桌老醋條炭等物檢騐屍身詎仵作等將地以條炭燒紅數次而漆桌之上杳無形跡嗣某中於去臘十五日病故甲之眷屬將屍負至葉家並紏多人將葉家搗搶罄盡於是兩造復行赴縣一則禀請騐屍一則呈控搬搶幸恩邑尊早悉其情遂將請騐之屍親先行管押餘俟飭差查明禀覆○永嘉縣差役某甲性情兇悍素有忤逆之名其父遂於去臘十八日赴縣請辦當經恩邑尊升坐大堂訊悉虐父各情卽將甲笞責一千六百板旋經其母與母舅當堂再四懇求恩邑尊諭令其母舅畫押具保嗣後再有忤逆等情定以站籠從事彼人面獸心者亦可稍知儆懼矣○永嘉三十八都中堂地方胡某與同族某甲以微故口角各糾洋槍土匪互相爭鬥兩造各有損傷廿一日胡某赴縣呈報並捆送搶匪兩名當經恩邑尊略爲訊問先將兩槍匪分押班房餘俟開篆後再行飭差拘辦○樂淸縣各紳士邀集十餘人赴道府鎭各衙門聨各呈控樂淸營秦協戎苛派尅扣各等情傳聞列有十數欵惟未奉憲批未知所控之確實否也○温郡自去秋至冬旱魃爲虐雨澤愆期各鄉所種春花均形枯槁十二月廿一日起迭降甘霖荳麥菜等無不盎然有生氣農民莫不額首稱慶 
[嚴拿匪犯]  
　　招商甌局與廣祥茂被各流氓毁搶罄盡一切詳細情形早已錄登前報兹聞温處道苑觀察已奉省憲回文内開限以半月將首要各犯拏案懲辦並將賑飢各米照數備齊解往廣東云云苑觀察卽面諭恩邑尊飭差速將各犯獲案以憑訊供詳辦恩邑尊奉諭之下立傳高元袁彩等總役八名限以廿八日飭將各犯獲案如再遲延定將各差役送道嚴辦兹聞各總役於去臘二十四日拿獲沿途呌喊罷市流氓一名送縣管押以候訊問 
[譯東洋朝日報]  
　　全國裁判所官吏應升用判事者　十人定於正月七號在大坂始審裁判所及治安裁判所由署長大島氏命題考試律法以定去取○大坂府擬新築大監獄一所計經費二十四萬元該經費例由地方人民攤派于是開府會公議議畢令當府書記官今井氏典獄官攖井氏進京向政府懇求先墊此欵容後陸續捐出歸還政府不許只允别賜補助金六萬元定於明治二十年照付餘十八萬元仍責該府自行籌辦當府又定於正月十號開會聚合紳民公議擔任此欵○市面均無起色按生意以米商爲大宗然亦不能有利益如深川町米倉及龜島町米倉共屯現米九十萬八千二百石之多而外鄉尚有陸續運來者故米價日漸低落○各行股分票於十二月二十八號一律調查惟内地鐵道會社股票每股價漲三元以上凡股票有政府保證者價皆昻貴幾分如民間私立股票價悉低落○河内小輪船生意極佳因其神速而價廉如東京至横須賀以中國里計之四十二里搭客每人一百文至横濱四十八里每人百三十文○百行减色惟宦途最利故新橋柳橋女校書今年新正又增二十餘人皆磨爪欲捕大鯰魚日本稱校書爲猫官爲鯰因鯰有鬚象官耳○去臘三十一號常州水户裏信願寺町失愼延燒十一街水户街市二去其八電信局亦被焚○條約改正會議業已五六月矣各國公使皆函商本國首先允准者惟貌列顚獨逸兩國而已其餘米俄英佛諸大國從違皆未有端倪云○上下京區長遍諭居民各守攝生法飮食起居均宜淸潔恐去歲虎拉刺疫症復燃○去年神户縣應大行改革廢去衛生課實有不便今年擬再設此課復用舊員云○去臘一月之内神户入口米穀十九萬五千六百七十四俵雜糧三萬一千八百八十三俵合計二十萬零七千五百五十七俵按二俵半乃日本一石也○郵便局小匯票新定之例自三元以下至一百文爲止皆可匯寄○大扳梅田電信分局去臘一月之内統計發信六千九十八通來信四千四百七十六通中間各處接續之信十四萬六千九百四十八通總計十五萬七千五百二十二通 
[瀛眷抵皖]  
　　皖撫陳六舟大中丞灜眷於去臘廿六日十一點鐘抵皖垣東閏外官碼頭於時文武各官紛紛迎迓騶從如雲水陸軍兵列隊江干儀容肅穆戈戟森嚴旋聞砲聲隆隆不絶於耳時以署中一切尚未措備中丞命於次日迎眷進署首縣范映泉大令卽飭差役妥爲照料及十七日淸晨水陸軍兵仍齊集官碼頭預備迎接官眷登岸九點鐘時中丞之夫人乘坐八人緑呢大轎前有護衛親兵數十名後有護勇由官碼頭進東閂由小拐角頭天后宫錢家牌樓繞三牌樓過中軍府迤邐而至撫署旋聞轅閂升砲三響隨卽大開中閂進暖閣二堂後降轎文武各官咸至院呈遞手版禀安禀賀 
[九江近事]  
　　洋藥入口經某大憲議改由海關捐稅並征各省之設局捐厘者至此可概行裁撤九江厘稅各局及商董所設洋藥公所已于去年臘月二十八日一律停止矣○廣濟人某甲夫耕婦織安分營生田家之樂樂陶陶斷非揷脚紅塵者所能夢見近其妻忽逃至九江與洋行夥某乙私識鶼鶼比翼幾欲以野鶩作家鷄未及浹旬有人作多魚之漏甲遂糾人尋至奸夫淫婦卽遁至比鄰甲守候　時聲稱欲報官提究鄰人無奈將甲妻交出乙卽乘間脫逃甲亦不予深求携妻而返蓋雖戴上一頂緑頭巾而軟玉温香依然在抱甲固無所不利宜其默爾無言也○新壩某姓嫗龍鍾老邁困苦可憐積得靑蚨一千頭貸與某甲去臘某夜索取携歸行至張鼓巷中突來一漢子雄健軒昻無異執銅琵琶鐵綽板唱大江東去者舉掌推嫗仆地將錢攫取飛步脫逃嫗跟追不及垂首喪氣而歸亦可憐也哉 
[丙戌年十二月二十四日龔觀察龍門書院甄别課案]  
　　超等姚文枬　朱逢甲　葛士濬　沈祥龍　朱樹新　汪人驥　王廷樑　袁康　張堅　姚元鈺　特等　李廷楨　邵曾鑑　蘇紹柄　倪澐　沈葵　陸世淮　蘇紹基　李鍾珏　潘炳辰　黄晋　沈恩孚　趙 
 
 

Page 3

 
 
履編　一等　范寳和　張剛　蔡福　　馮純壽　顧忠宣　鮑德祥　楊德鑅　兪錫瑞　衛家鉁　姚文倬　嚴家駿　陳輔國　秦贊堯　臧　麒　汪錫增　朱昌鼎　沈祥鳳　鄧宗勳　侯鎭藩　王鳳儀　陳世垣　王汝舟　楊德炳　凌貞鏞　曹基鏡　王廷材　錢國鑅　陳昌陛　黄繼香　陳昌　　　其　　童汝福　朱維璋　陸琨　王觀國　朱詒泰　朱樹滋　汪錫昌　黄裳　王賡颺　唐樹滋　周行芳　林曾賚　陳玉　　黄　恭　　　　楊振錄　顔惟淸　艾承禧　華賡熙　趙賢書　沈功章　朱昌泰　方文杰　周邦喜　黄觀保　朱作霖　徐頌增　黄方鴻　李鴻　　項文瑞　朱培頤　徐福璋　沈光琮　朱作梅　王仁業　張其琪　黄報廷　王豐鎬　崔文瀾　李玉如　錢鍾齡　李祖壽 
[　洋藥新章告示]  
　欽加二品頂戴監督江南海關分巡蘇松太兵備道並管銅務加一級紀錄十次龔爲曉諭事光緒十二年十二月二十一日奉總理各關事務衙門札光緒十二年十二月初十日本衙門會同户部具奏洋檕稅厘併征由各關與稅司合力開辦等因一摺本日奉旨依議欽此相應刷印原奏恭錄諭會札閱欽遵辦理並奉抄奏内開洋藥進口按照新章封存海關准設具有保結之棧　躉船等處必　每箱向海關完納正稅三十兩並納　金八十兩後始准搬出拆改包裝請領運貨憑單運往内地如貨包於運往内地之際未經拆開曁包　之海關印封記號碼　均未　損私改　無　再完稅捐等語又奉南北洋通商大臣曁蘇撫憲轉准總署來電洋藥稅厘並征現定新正初入爲厘捐截止之期初九起一律　洋關辦理各　因到道奉此除分别移行一體遵辦外合亟出示曉諭爲此示仰各洋藥行棧船户及商販人等一體遵照毋違特示○欽加二品頂戴　督江南海關分巡蘇松太兵備道兼管銅務加一級紀錄十次龔爲出示曉諭事照得洋藥稅厘併征開辦日期前奉各大憲行知業　會　稅　　查照新章辦理並照會各國領事飭商遵照在案兹查洋藥一項從前設局征收厘金凡華商購辦　須先赴局報　然後憑單向躉船　貸完納關稅由局黏貼印花而洋商提貨先完關稅提入棧内俟有華商向買再行赴局報捐黏貼印花辦法本屬兩歧　在旣奉定期由關厘稅並征自應劃淸起次以免獘混合先出示曉諭爲此示仰華洋行棧各商一體知悉自本年正月初九日卽西歷二月一號起無論華洋各商提取洋藥必須一律稅厘併繳方准搬出爾等如有已經完過稅厘已貼印花尚未銷售之貨某行某棧現在實存若干務於三日内開明棧號箱數淸單報局呈關以憑稽核所有應領分運憑單初九日以前赴局初九以後赴關分别請給以淸界限其已提棧完稅未經完厘之貨某行某棧現在實存若干亦卽赴關報明統限於本年六月十一日爲止將貨如數陸續補捐遂仵加貼印花以憑運銷倘敢由此棧移至彼棧或售出於人隱匿不報希圖漏捐一經查出每百觔加完厘金銀三百兩若在六月十一日以後查獲驗無印花卽以販私論照章充公此係奉旨特飭之件令出維行其各凛遵毋稍違延切切特示光緒十三年正月初四日示 
[上海求志書院丙戌冬季題目]  
　　經學題　同人曰解曲禮曰解放勳曰解且諺曰解○史學題唐百官階職勳爵攷宋貼職攷賈生三表五餌論書李習之平賦書後○掌故題布魯特哈薩克源流攷新疆南北路兵制攷國子監石經跋圖理琛異域錄跋康熙間使俄羅斯紀行之書四庫亦收○算學題設有數始於一繼以卯繼以卯之三角平垜及立垜以及諸乘垜積合之爲同高三角諸乘垜之和欲求此和數法命底層積之指數爲寅以寅加一爲高以卯爲積之指數依指數求其三角垜積卽得若有數始於一繼以卯爲高繼以高遞减一之三角諸乘垜之和至高减盡而止法以二屢自再乘至卯方卽得試證之原有正負立方式欲求第三項爲空法以地加卯代其原式中之天得地元式以地元式第二項之數自乘以三因第三項之數減之開平方得或正或負之數各以原式第二項之數反其號以加之復三約之副以此兩數各代地元式中之卯則得兩個地元立方式俱空第三項試演其法設有截積上下爲諸等邊之面二面平行上下邊數亦同上邊小於下邊有上邊乙下邊甲有高求截積重心别得截積爲尖錐内減去虚積之餘法以截積爲一率虚積爲二率虚積重心距錐積　心爲三率求得截積重心距錐積重心爲四率以減錐積重心距底面心得截積重心距底面心其式爲甲乙二　相加復加甲乙相乘四因之爲法甲畀加二個甲乙相乘復加三個乙畀以高乘之爲實比例之法不必先求上下面積可以字代之知後必消去故也且不必定用截積與虚積爲一二率可用其同比例者爲之試演細章前題乙若幾等於甲則法實之式漸等於二分高之一乙若幾等於無則其式漸等於四分高之一設乙與甲比若十三之平方根减一與六比則式等於八分高之三若乙等於半甲則式等於二十八分高之十一設截積欹斜其乙等於半甲乃將截積底面爲平圓面求得圓徑視上面心欹出底面心垂線之數須在圓徑加十一分圓徑之三内方可若乙等於甲或等於無則欹出之數斷不宜在圓徑或倍圓徑之外否則截積必致傾頽試證其說○輿地題大河遷徙沿革考漢書地理志所舉禹貢山水名有不盡合者試一一言之書江統徙戎論後問近日報所載東國鑿井之法是否卽美國斯加格城自流井之制其法可行於中土否○詞章題汐賦以海濤早潮晚汐爲韻　打冰　掃雪　囤粟　窖花　以上四題各七律一首　松竹梅相贈答詩　用香山池鶴贈答體　東坡生日作水調歌頭壽之用東坡快哉亭作原韻 
[船已出塢]  
　　撞沈萬年靑兵船之英公司船你包而入塢騐得船首略有小損等情已列前報兹悉該公司船止損船首銅皮業經修理完竣駛行出塢矣 
[教士戴德]  
　　欽命總理江南天主教事務諦𢜬府主教倪爲曉諭事恭照明年正月十五日皇上舉行親政大典嗣後躬裁庶務總理萬幾敬維上主降休誕生皇帝冲齡踐阼寅紹丕基聿自臨御以來欽承皇太后懿謨典學日進兹逢親政伊始共仰大皇帝仁化功業維新朝野交歡中西同慶在教信人久蒙覆幬保護眷顧逾常理應頌祝罄誠以申愛戴本主教謹於是日恭行禱禮特諭所屬全省信人是日各赴本會堂中虔祈天主祐我大皇帝聖躬康泰福祚綿長永隆郅治之庥共享昇平之祜并諭爾等各相勸勉謹守教規盡爲善信庶在教之衆無一非盛世良民弗負天主寵照進教宏恩正所以仰答熙朝涵陶厚澤也朂哉信友特諭光緒十二年十二月初一日給 
[軍門蒞滬]  
　　江南提督譚靑崖軍門於昨晨抵埠乘坐緑呢大轎赴道轅拜賀新禧憲舟暫泊小東門大碼頭聞擬往金陵謁見制憲面談公事並賀新禧又北洋水師統領丁禹廷軍門亦於前日至道署賀年軍門乘緑呢轎穿黄縀褂頗形威武也 
[方伯來滬]  
　　昨報憲節將臨一節昨日午後三點鐘時白雲兵輪船抵埠江寗藩憲許仙屏方伯偕同江安粮道馬觀察金陵洋務總局憲劉觀察均乘此船而至上海廳縣及法會審員翁子文太守等齊在碼頭迎迓呈遞手版方伯逐一接見後三憲均乘緑呢大轎先後進城拜客白雲兵輪卽泊新開河橋堍聞許方伯定於今日換船赴蘇賀歲云 
[滬城瑣語]  
　　本邑華某向充縣署門丁有子年逾弱冠游手好閒恃勢作威屢經犯事上年由華鎖禁在家飮之食之不能越木栅一步 
 
 

Page 4

 
 
至前日乘父不在私自逸出竊取銀蚨數翼意欲脱逃華知之忿不可遏以麻索勒其頸將置之死地隣人不忍急爲解救已氣息奄然一絲將絶矣○去冬川沙某氏婦私逃來滬由姑尋得扭送縣署請懲後氏自願從姑旋里姑遂投案請銷以上各情已登本報不料該氏回家依舊不安於室至臘月二十九日翩然而去遠引無蹤自以爲入山之深入林之密不能動弋人之慕矣其姑忿甚謂留此失節婦敗壞家聲誓必入地升天求歸處治因復來滬上四出找尋前日遇諸西門内曹家橋研究之下悉爲泥水匠某甲所誘當卽派人看守知照地甲到來迨地甲至而甲乙遠颺氏姑莫可如何祗押令該氏回里該氏尚多方倔强抵死不回姑怒喚人將氏捆縛如執豕然任其呌號擁之而去 
[僞洋案發]  
　　去臘之杪有某縣差役由金陵押解販賣銅洋人犯四名至道轅龔觀察披閱來文内開已經訊明四犯供販銅洋二百元均在上海三馬路某錢莊購取因飭發交上海縣辦理前日莫邑尊升堂研鞫據陸小谷土阿大周阿金吳金全四犯同供犯等皆隷金遺縣籍銅洋由無錫陸續收買邑尊謂爾等已在金陵供明由上海三馬路購來何忽又稱購自無錫再三盤詰四犯堅執如前惟稱初次違犯叩求施恩邑尊着押候禀明道憲再行核辦 
[巡丁獲私]  
　　本埠洋藥局巡丁姚某於前日在西北鄉萬航渡獲到大土二十四隻販私者三人詢其此項私土係運往鄉鎭銷售者當將士解送局中其販私人則交該處地保轉解新閘巡防局候訊 
[政簡刑淸]  
　　法捕房近無緊要事件惟法包探所獲之小竊四人暫押捕房解案 
[屍身未到]  
　　萬年靑兵輪失事所有落海屍身業經派人往吳淞打撈昨日下午四點餘鐘尚未載到滬上陳君竹坪遣人往天后宫知照遇救之各人如欲回里可先向領船票或欲認領屍身者或再守候亦可 
[英界公堂瑣案]  
　　英公堂於昨日開訊所有各案臚列如左○麥總巡捕頭稱住虹口地方之徐浩咸與妻口角竟持木桶擲破妻之頭顱傷重身死爲此派捕拘徐送案徐浩咸供寗波人我妻實是病斃並非毆傷致死蔡太守商之賈副領事以事關人命飭將徐浩咸押候備文送縣辦理○包探唐靑山稱有妓女謝月卿因欲從良被陳江氏孫得福毆打報捕拘案後旋卽理說明白孫得福陳江氏同供現已調停妥當乞恩免究蔡太守謂旣自行調停姑准免究○何李氏稱住香粉衖前夜七點鐘時出外買滚水突被隣近木匠店内之張錦堂將嘴撳住拔去銀簪奔逃我旋呼喊追赶將張扭獲交捕張錦堂供並未攫簪蔡太守判將張押候查明核辦○包探費東生稱張阿桂將妻之頭顱打傷送至醫院據言須兩禮拜方可全愈且查得張阿桂窮極無聊與妻住客寓常將妻毆打張供妻向我言欲出外帮傭尚無地方前日在洪裕盛烟舘見妻與陳阿方吸烟不顧羞恥因此打伊洪裕盛堂倌稱陳阿方來吸烟趁張打妻之時陳卽取烟筒出外束家要我賠洋四元陳阿方供張妻託我爲伊兒子荐生理與之略談並未取過烟筒蔡太守隨飭將張押俟其妻投案再訊着陳阿方賠償烟筒○孫昌裕稱遣小孩到岳三林處買牛肉岳欺小孩給肉太少我向理論被王阿亭助岳將我毆打致傷頭面報捕拘岳王二人送案岳三林供另有人來買牛肉忽有孫昌能來爭多少以其事不干已致與口角不敢行凶王阿亭供伊等爭執我祗解勸蔡太守騐得孫昌裕受傷屬實隨判岳三林王阿亭各罰洋兩元給孫養傷完結○包探唐靑山顧阿六同稱開益豫土行之郭朝咸住會香里内報失衣師等件共値洋三百餘元嗣往查得賊所掘之洞在貼鄰朱庸山家穿過朱家之前後門並無損傷郭家之前後門亦無破壞痕跡至第二日同西包探再往查察見朱家後門有二孔顯係新鑿者爲此將朱帶至捕房在後朱之母及姊等反至郭家尋釁甚爲吵閘由華捕印捕拘婦人四名到捕房問明内有二人是解勸者立時開釋今將朱及母姊送案义查壁洞之旁遺斧一柄似用此開洞者間壁卽朱之臥房如果有外賊入内朱豈不聞况無外賊行竊形跡斧呈案郭遣家人等上堂申訴失竊並遭朱之母姊等掌頰朱惠山供乍浦人向爲豆麥行夥現無生理郭家失竊之事我不知情惟據管巷門之人言總門之鎖被人扭落其母朱氏其姊沙朱氏同供因朱惠山被押故向郭家理論不敢吵鬧且我家已被徧搜毫無贓物乞爲申寃蔡太守謂疑竊本無贓據亦非郭家控朱係由捕房查勘情形懐疑及朱將朱送押今姑飭捕役趙金協同包探再往細查禀候核辦朱惠山暫押朱氏朱沙氏均着具結不得再往郭家尋釁○包探戴金寳稱妓院傭人錢阿二昨夜弄牌突有名嘉奎者進去攫取金戒指奔逃錢方追赶突有葉錦堂將錢阻住致　嘉奎脫逃由我查得嘉奎與葉實是同黨故將葉解案錢阿二申訴前因葉錦堂堅不承認通同攫物蔡太守隨飭將葉錦堂押令交出嘉奎再訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年十二月十八日京報全錄]  
　　宫門抄○諭旨十道錄前○發抄旨三道○分缺單○豫學政華奏報歲試汝許鄭開各屬情形摺子○疆撫劉奏請開復降級知府片○江撫德奏爲江西省舉行計典懇請展限摺○陜督譚奏爲委署知州片○又奏爲委署道員片○江撫德奏報燒造瓷　並呈黄册片○將軍錫奏留驍騎校差遣片○將軍沙奏爲緑營新到换防官兵收伍日期摺○十二月十八日户部通政司詹事府値日無引見○慶福承蔭各假滿請安○安徽按察使張岳年到京請安○記名副都統富凌阿桂祥各謝恩○王廉謝授安徽鳳頴六泗道恩○福中堂錫珍各請假五日○宜麟吳壽齡各預備召見○順天府奏京師得雪五寸有餘○召見軍機宜麟吳壽齡王廉張岳年○皇上明日辦事用膳後至北海永安寺等處拈香○發抄慶裕奏毆傷莊頭之牧長革訊奉旨德祥卽關德祥着先行革職歸案審訊欽此○毓秀奏請將欠欵之已故防禦銘恩之家屬交盛京刑部限追奉旨卽着該將軍將該故員家屬送交盛京刑部勒限追繳如再不交卽行從嚴懲辦以重庫欵餘依議該部知道欽此○恭鏜奏製造火藥等項銀數奉旨該部知道欽此○光緒十二年十二月分缺單員外刑部山東胡泰福升小京官翰林院孔目曾士剛改教同知浙江杭州趙凌漢調知縣江西奉新將誠修墓山東博興王振祿丁四川南部曾述之近吏目雲南路南陳肇英逾限典史湖北遠安　燮炩近雲南平彝張瀛近貴州安化鄧賢南升○○河南學政臣華金壽跪奏爲恭報微臣歲試汝許鄭開各屬情形仰祈聖鑒事竊臣於六月十九日謹將考過彰衛懐陜河五屬情形恭摺奏報在案奉旨知道了欽此嗣因省南驛路微有積潦遲至八月十一日出省按試汝州次許州次鄭州分棚次卽回省接試開封於十一月二十五日竣事各學文武生童取錄如額臣每至一棚仍前嚴密關防秉公校閱正塲及提覆覆試皆終日在堂　時稽查不敢稍涉疏懈塲中尚無槍冐傳遞等弊主童亦皆一律安靜恪守塲規文風則汝屬以伊陽爲優　州次之許屬以郾城爲優襄城次之鄭棚則榮陽氾水爲優密縣次之省棚則杞縣爲優尉氏次之祥符尤爲出色餘亦不乏淸甬可造之才武童人數以許州開封爲出衆騎射步箭以及技勇則各屬均有可觀臣于下學講書及奬賞發落之時文則勉以讀書植品武則朂以有勇知方以冀仰副珵天子振興學校之至意再臣經過地方西成豐稔民氣綏安九月間秋雨頻沾地脈含潤麥苗盈野一望蔶葱糧價平滅堪慰宸厪合併陳明所有微臣續考汝許鄭開四考棚情形理合恭摺具奏伏乞皇太后皇上聖鑒謹奏軍機大臣奉旨知道了欽此○○劉錦棠片再三品銜降四級調用陜西候補知府前署西安府知府鄭子兆因在署西安府任内勘轉醴泉縣相元杰一案經部議以降四級調用光緒十年八月二十二日臣於遵保各軍六載邊防出力員弁並各項差使出力人員案内具奏以該員歷充西征糧臺提調籌辦　裝餉需卓著勤勞請開復降調處分經部議稱該員降調係於光緒十年閏五月二十七日議奏其獲咎後並未續有勞績所有臚列該員從前勞績請開復降調分之處未便遽予核准應　庸議等因於光緒十一年三月初日具奏奉旨依議欽此欽遵咨行在案惟查該員於光緒十年閏五月降調後台務殷煩未便遽易生手仍令　員充當提調歷次籌　鉤　及軍裝軍火不遺餘力至次年三月底撤台後所有後路轉解未盡餉精軍各事宜復責成該員一手徑理於十月完竣始終勤愼從無貽悞實屬獲咎後續有勞績若不量予奬勵未免向隅且該員前在西安府署任聲名甚好若竟聽其論抑亦覺可惜合無仰懇天恩仍飭部　該員鄭子兆開復降四級調用處分以知府歸　省補用之處出自逾格鴻慈除咨部外謹會同陜甘總督臣譚鍾麟附片具陳伏乞聖鑒訓示謹奏軍機大臣奉旨覽欽此○○頭品頂戴江西巡撫臣德馨跪奏爲江西省舉行計典懇請展限以照愼重恭摺仰祈聖鑒事竊照光緒十二年十二月屆應舉行大計已准部咨業經　司查辦三載考績黜陟攸開必須考察周詳舉劾確當始足以昭公允而示勸懲臣查定例各省大計藩司到任未及三月如前官尚未核定准其具詳督撫奏請展限三個月又六法　員除奏明展限省分外其餘均應封印以前具題各等語兹藩司李嘉樂於光緒十二年十月二十日到任距請題之期未滿三月於通省所屬各員賢否及才識之優劣辦事之勤惰尚未周知自未便草率從事據該潘司李嘉樂循例詳請奏展前來合無仰懇天恩俯准將江西省本年十二月計典展至光緒十三年開印後舉行俾該藩司李嘉樂得以從容密訪盡心考察秉公核實舉劾以仰副聖士澄叙官方之至意至各屬内如有庸劣不職員仍當隨時叅辦不敢稍事姑容所有本年大計應請展限查辦緣由臣謹會同兩江總督臣曾國荃合詞恭摺具奏伏乞皇太后皇上聖鑒訓示謹奏軍機大臣奉旨着照所請該部知道欽此○○譚鍾麟片再署肅州直隷州知州彭紹豐調省遺缺查有候補班前遇缺卽補同知余甫勳堪以委署又署岷州知州宋芬調省遺缺查有試用通判陳誾堪以委署據藩臬兩司會詳前來除檄飭分别給咨外理合附片陳明伏乞聖鑒謹奏軍機大臣奉旨吏部知道欽此○○譚鍾麟片再寗夏道福裕現已奉旨署理西寗辦事大臣所遺員缺應卽委員接署查有候補道徐錫祺堪以委署除檄飭遵照外理合附片具陳伏乞聖鑒謹奏軍機大臣奉旨吏部知道欽此○○德馨片再據九江關監督李希運詳稱每年九江關燒造大運琢圓瓷器及傳辦各項磁器向係繕造件數黄册恭呈御覽兹查光緒十二年分燒造大運共計上色琢器八十件上色圓器一告一百四十件又恭逢懿旨傳用上色細彩花盆四百二十二件並奉旨賞　瓶盤各琢圓上色瓷器一千二百件以及内廷需用黄磁緑龍盌等共上色二千件業經委員附搭輪船由海運京解交磁庫騐收以期妥速查本年共支給物料工價等項銀二萬千四百八十七兩八厘五毫七絲三微除將本年例支窰工銀一萬兩全　支給外計不敷銀一萬一千四百八十七兩八厘五毫十絲三微當查光緒八年分窰工項下剩存銀二十七兩七錢八分六厘二絲七忽二微亦全數支給外仍不敷銀一萬一千四百五十九兩二錢九分九厘九毫四絲三忽一微循照舊　在於盈餘項下支發除造具工料給册送呈内務府核銷外繕造各項瓷器名目件數　册詳請代奏前來臣覆核無異理合附片陳明並將黄册一本敬呈御覽伏乞聖鑒謹奏軍機大臣奉昆該衙門知道册併發欽此○○錫綸片再行營委員正白旗滿洲集庠佐領下先换頂戴儘先補用佐領驍騎校　縉於光緒八年由塔爾巴哈台派赴江西催領軍餉差竣旋營適値蒙古台站疲累行走維艱會經奴才咨會經部旋遣撤就近回神機營當差彼時核員行抵歸化城尚未奉到遣撤公文經綏遠城將軍克蒙額傳給烏拉仍由台站行走於上年四月到營仍令照舊供差分咨部旗知照在案迨奴才奉命署理伊犂將軍又將該員帶赴伊犁俾資差遣前據兵部來咨　書縉係已經遣撤之員留營供差碍難照准催令回旗等因知照前來伏查奴才前次遣撤該員回籍原以新餉改歸甘肅統收分解塔城事簡人浮無所差遣及履　伊犂局面較大事務較煩需員較塔城稍多該佐領書縉明白穩練辦事勤能一切均稱得力現在經理事件未便遽易生手相應籬懇天恩俯准將先換頂戴儘先補用佐領驍騎校書縉暫留伊犁供差一俟經手事件辦理完竣卽行飭令回旂是否有當理合附片具陳伏乞聖鑒訓示謹奏軍機大臣奉旨着照所請該部知道欽此○○奴才沙克都林札布額爾慶額跪奏爲緑營新到換防官兵收伍日期並應撤回營官兵照案由台行走以示體恤恭摺具奏仰祈聖鑒事竊查山西大同鎭派來換防把總一員馬步兵八名日於本年七月初一日到防當卽點騐收伍分派各差所有應行回營把總一員時因辦理屯務未竣暫行留科其應回馬步兵八名照案飭由軍台行走前已咨行查照在案兹查直隷宣化鎭派來換防叅將一員千總二員把總五員經制外委一員馬步兵一百四名均於本年九月底先後到科奴才等卽於十月初一日親臨教場閱看技藝點騐軍械尚屬整齊足數飭卽收伍分派屯田等差至應行回營官兵　前撤大同鎭馬步兵八名外應撤大同鎭把總一員宣化鎭官兵一百十三員名自應一律飭歸原營惟内有在差之兵二十六名或辦理屯　未竣或差遣内地未歸擬俟差竣再行截廿銀糧陸續撥回查此次官兵　年每遇供　皆由軍台行走歷經辦理在案此次仍　歷辦成案飭由台站分起回營以示體恤擬自十一月初二日起間日由　起程除分咨外謹將緑營新到换防官兵收伍日期並應回官兵照案由台行走各緣由理合恭摺具奏伏乞皇太后皇上聖鑒謹奏軍機大臣奉旨知道了欽此 
 
 

Page 10

 
 
[光緒十二年十二月十九日京報全錄]  
　　宫門抄○諭旨一道錄前○發抄旨九道○大臣額等奏爲請旨交部議處摺○大臣榮等奏爲保留總管摺○東撫張奏爲辦理河工並合龍日期摺○湘撫卞奏爲籌解京餉片○將軍謙奏爲委署知縣片○十二月十九日禮部宗人府欽天監値日無引見○惇王等謝賞福壽字恩○記名副都統德英阿每德各謝恩○謨貝子續假五日○豫王恩全各請假五日○長善請假卜日○値年旗奏派查成之大臣派出長順○召見軍機○皇上明日辦事後至北海○發抄譚鍾麟奏秦州營守備凌繼翰升署潼關協都　奉旨兵部議奏欽此○又總兵張永貴保單誤寫張玉貴請飭更正奉旨兵部知道欽此○又川楚陜三省會哨情形奉旨知道了欽此○又題奏提督蕭得龍　莊浪協奉旨兵部知道欽此○　陜甘二省武職查無舉劾大員奉旨兵部知道欽此○剛毅奏永和令馬監調洪洞令奉旨吏部議奏欽此○又代州等處紳民捐助順直賑欵數目奉旨户部知道欽此○又請將經徵地丁　石叅後續完之前任蒲縣今楊漢章免議奉旨着照所請該部知道欽此○又暫革故牧李德埏虧欵着落家屬完繳奉旨着照所請該部知道欽此○○經筵講官學士管理兵部事務臣額勒和布等謹奏爲請旨交部議處事查臣部中樞政考　載在外文職道員以上在任在差病故靈　回籍者准其給予勘合如將不應給驛之人濫給勘合照例議處等語官員眷屬並無給予勘合明文兹據山西巡撫剛毅咨稱前署貴州巡撫李用淸之妻在任所病故於光緒十一年二月初七日出署貴州臬司填給勘合將靈柩送回山西平定州原籍所領勘合咨部查銷等因前來臣等查前署貴州巡撫李用淸之妻靈柩回籍該省臬司並不遵照定例擅自發給勘合且查所填勘合又係道光年間頒發之件並將道光年號簽改光緒二字雖據前署撫手記夫馬舟車悉係自備祗憑知照前途等語究屬違例監用相應請旨飭下貴州巡撫查取臬司職名並將前署貴州巡撫現署陜西藩司李用淸交部照例議處並由臣部咨行經過沿途各督撫查明有無應付夫馬船隻之處咨報到日再由臣部核辦所有查明濫用勘合緣由理合恭摺具奏伏乞聖鑒訓示遵行謹奏奉旨已錄○○奴才榮毓溥芸懐塔布跪奏爲保留總管恭摺奏聞仰祈聖鑒事竊查各陵總管五年期滿例應咨部引見惟陵寢重地總管有督率官兵巡守之責每屆期滿查其平日當差勤愼管轄嚴明者歷經奏請留任今泰陵總管慶秀呈稱於光緒八年正月間曾經奏請留任五年自是年四月起連閏扣至十三年三月又届期滿應行前期三個月咨報部旗等情前來奴才等查總管慶秀自莅任以來於陵寢一切差使均能奮勉矢愼矢勤約束兵丁亦屬嚴明謹援案奏請仰懇天恩俯准將泰陵總管慶秀　行留任五年以資熟手如蒙兪允俟命下之日由奴才等照例咨行兵部註册理合恭摺具奏伏乞皇太后皇上聖鑒訓示遵行謹奏軍機大臣奉旨着照所請該部知道欽此○○頭品頂戴山東巡機臣竭曜跪奏爲堵築惠民縣姚家口進占後辦理情形並合龍日期恭摺馳陳仰祈聖鑒事竊臣前將籌辦惠民縣姚家口進占情形具奏在案伏查該處口門遏於坐灣勢成入袖先經前臬司潘駿文於迤上勘明估挑寛深引河並於　岸建築挑水壩以　溜勢人壩定爲正壩寛八丈邊壩寛五丈以期力量　厚臣查騐下游挑挖淤灘工程於初六日行抵姚家口工次查工料各事均輕潘駿文布置周妥工部主事梁廷棟檐核正雒料物並壩頭工程十二日以後東西兩壩相繼進占口門收窄水勢漸次淘深　身先後見蟄當趕緊加廂追壓重土穩　前進仍將挑水壩陸續接長捍禦果能得力天氣多値晴明又以節逾大雪河水漸消不致狂淘陡蟄然已迭見危險幸經前臬司潘駿文統帶河成等營膠州協副將馮義德督率在工文武員弁　東河督臣成孚所派弁兵無不踴躍奮發畫夜工作至二十三日兩壩門占均成臣復飭加意盤做十分堅實先期一日啓放引河大溜奔騰下注極爲得勢二十五日卽行掛攬合龍兩壩柴土蜂擁並進喝一晝夜之力將正邊兩壩合龍占進追壓到底一面填築土櫃跟澆後戧于二十八日申刻業已閉氣現在加廂壓土工程猶須赶辦臣並飭將善後事宜詳審布置伏查此處堵口自興辦以至進占僅四十餘日自進占至合龍詳二十餘日成功之速爲近年所未有臣因天氣已寒二十一日河内業已消凌恐再遲一經土凍則堵事皆形棘手是以潘駿文督率在工各員漏夜趲辦以期及時竣事自開工以後金龍四大王黄大王柳將軍先後化身到工此皆仰賴聖主洪福神祗効靈諸臻平順均　早日合龍臣慶幸之餘倍深激惕在工文武員弁於危險之際皆能奮不顧身齊心努力惟有仰懇天恩准照異常勞績給奬所尤爲出力之候補同知李士鏞知府用東河候補同知康奉藹均請免補同知以知府補用並賞加三品銜補用提督記名總兵膠州協副將馮義德請勅部從優議敘鹽運使銜道員用署武定府候補知府胡鳴泰道員用候補知府郭鑑襄均請免補知府以道員補用三品銜候補知府戴杰請俟補缺後以道員用試用知縣陳春淸東河試用通判趙學海均請歸候補班儘先補用候補　縣李庭芳請賞戴藍翎候補知縣吳義焙俟補缺後以知州用先換頂戴卽用知縣顧紹成請俟補缺　以直隷州知州用先換頂戴知縣用候補府經歷汪廷駿候補縣丞趙曾毅知縣用候補縣丞吳恩濤劉繼晨均請免補本班以知縣補用前署　民縣候補知縣沈世銓請開復摘頂處分同知銜署惠民縣候補知縣蕭啓祥請俟補缺後以直隷州知州用署濵州試用知縣高靖鎭請免補本班以知縣補用候補道趙國華請賞加鹽運使銜　司銜河南下南協備安國　請以　司在任候補並賞加擊銜藍翎四品頂戴封邱下汛千總張敬修請以守備在任候補並賞換花翎都司銜黄　協備杜長春　品銜　封汛協備花林芳均請以都司在任候補並賞戴藍翎五品銜藍翎中牟下汛把總徐進德請賞　花翎　加　構銜都司銜武陟汎分防姬　五品銜　留汛分防朱彥均請免補把總以千總盡先　用朱彥並賞加四品頂戴守備銜鄭下汛千總劉尚義五品銜鄭上汛把總邵玉蘭五品銜陽武汎分防姜魁元六品頂戴祥符下汛外委安玉璋六品頂戴祥陳汛額外外委朱明文署中牟下汛把總額外外委吳淸臣均請賞　藍翎吳淸臣並以把總儘先補用總兵銜補用副將景天榜請勅部議叙藍翎已革儘先副將陳春發郭升堂均請開復革職處分儘先擊馮友久請以叅將留東　用儘先辦擊楊洪發請以叅將儘先補用儘先遊擊王祺華請以遊擊留東儘先補用遊擊銜留東儘先都司陳錦章儘先都司杜榮福均請以遊擊儘先補用楊洪發等四員並請賞加副將銜世襲雲騎尉馮振鑫華以衛守備不論雙單月遇　選用儘先千總徐得當陳謨江請以守備儘先　用其餘出力員弁擇尤彚案請奬除將用過工需銀兩核實照例造報並將請奬員弁履歷彚册咨部外所有堵築惠民縣姚家口合龍口期並請奬尤爲出惫人員緣由理合恭摺附驛馳陳伏乞皇太后皇上聖鑒訓示謹奏奉旨口錄○○卞寳第片再昨准户部咨奏撥山東省籌辦黄河各工經費並令各省抵補京餉等銀一摺光緒十二年九月二十八日奏本日奉旨依議欽此單開山東截留地丁鹽　關稅等項下京餉共銀三十一萬五千兩部庫用欵大开支絀查各糧道自變通河運及改辦折徵後從前所徵漕雜各欵多未裁减應令各粮道　眞淸厘各項無益之費提欵解部抵補山東截留京餉之數酌撥湖南粮道銀四萬兩不得於漕折漕　各欵内自行抵解限於年底解淸等因咨行到臣當經轉飭遵照　後兹據署糧儲　吳錦章會同　政使孫翼謀詳稱遵查道庫每年徵收漕雜等欵均係實徵實解分欵奏銷刊入春秋撥册報部此外並無無益之　可裁前奉部咨指撥排造剝　等欵所有庫存漕雜等項銀兩悉數移解藩庫　俟本年提欵續解合計尚有敷除此欵及　准動用之漕折漕項外實無别欵可籌而京餉關係綦　部　嚴緊亟宜設法騰挪先其所急因查南折驢脚兩項向係支給各營兵味及苗疆屯防費　旨銀兩均經湊解甘滇等省協餉作正開銷現旣雜無欵可籌　暫在南驢項　借撥銀四萬兩解京抵補山東截留京餉　　軍　　漕雜等銀陸續歸還以淸數日遵照部限應於年内解淸惟甫經奉文已値歲暮委員風雪載途年内萬難赶到而部　　革　奉旨謹擬從權發交蔚泰厚商號匯解限年内赴部投交以期迅速等情詳請奏咨前來除咨户部查照外謹附　　　五十員　○召見奏軍機大臣奉旨户部知道欽此○○謙禧片再朝陽縣縣富賚現丁父憂前據詳報已經奴才　富　河桂　各　恩○開缺所有縣篆自應委員前往署理以重職守查　揀發知州李楓林心地樸實辦事勤能堪以委　日期　○十二月十八日户部　飭知照外理合附片具奏伏乞聖鑒謹奉軍機大臣奉旨吏部知道欽此 
 
