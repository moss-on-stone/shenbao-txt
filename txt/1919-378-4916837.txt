# 1919 - 378 - 4916837

 

Page 1

 
 
   
 
 

Page 2

 
 
   
 
 

Page 3

 
 
時評 
[八年與九年（冷）]  
　　所謂民國八年與民國九年者不過一日之隔耳此乃時序之運行與人事初無關係也蓋人之心理人之知識以及人之精神與能力决不能以歷此一日之故而大有所改變也 
然而人每過一年必有一年之希望者以爲舊年之不幸可與舊年同去新年之幸福將與新年俱來此其希望雖不能必逹然而舊年之不幸已與舊年同去無疑也何也以去者不復返將來之事將來人自爲之也 
命令 
[十二月二十八日大總統令]  
　　張志潭徐恩元均給予一等大綬嘉禾章曹秉章給予二等大綬嘉禾章此令 
又令曾彝進給予二等大綬寳光嘉禾章張海若袁良涂鳳書均給予二等寳光嘉禾章此令 
又令錢錦孫給予二等大綬寳光嘉禾章此令 
又令國會議决民國八年度預算本大總統依約法第二十二條公布之此令 
又令國會議决民國八年度路電郵航四政特别會計預算本大總統依約法第二十二條公布之此令 
又令古者歲會月要所以昭示公信近代立憲政治整理財政尤重預算制用之道罔不由此前經編制八年度總預算案提交國會茲准議决咨覆前來除歲入項下不敷數目前已另行咨逹國會追加公債六百萬元以資救濟而期適合外所有議决之民國八年度總預算案業經公布施行自此次公布之後各該主管官長當知國家財用胥由人民負擔能節一分虚糜卽可培一分元氣一切歲入歲出均須遵照議定數目核實收支不得稍涉浮濫用副國家節用恤民之至意將此通令知之此令 
十二月二十九日大總統令國務院存記羅揚烈著交財政部酌量任用此令 
又令前代理大總統馮國璋久掌戎韜勳隆望重辛亥之役贊助共和疆寄迭　又安大局迨以副總統代理大總統職務適値南北糾紛之際苦心規畫昕夕賢勞退任以來仍資匡贊方冀修齡克享同覩平成天不　遺悲深薄海彌留之頃猶以時局危迫促進統一爲言愛國之忱溢谥詞表本大總統睠懹疇昔愴悼尤殷所有飾終與禮著由國務院從優擬議用符崇德報功之至意此令 
專電一 
[北京電]  
　　日使答覆福州交涉須請命彼政府未奉訓令前决難定期談判（二十九日下午三鐘） 
[北京電]  
　　日本要求閩案未開議前兩方暫不宣布内容（三十日下午二鐘） 
[北京電]  
　　吳佩孚續電爭閩案應援南京鄭家屯成案辦理（三十日下午四鐘） 
[北京電]  
　　李厚基電閩省無閙餉事省垣及上游各軍均安謐 
[北京電]  
　　教職員代表見靳派曾彝進代見要求五欵（一）去傳（二）嗣後教長須有教育經騐（三）定教育基金（四）籌教育的費（五）薪水補發現洋今午靳遣曾答復所商各欵表同情惟要求爲一事上課爲一事請先上課再商要求條欵未上課前無論何欵不能商（二十九日下午二鐘） 
[北京電]  
　　皖女學案國院不主再查總統非澈查不可現靳勉從徐意擬派蘇齊耀琳查辦（二十九日下午三鐘） 
[北京電]  
　　和會無開議確訊軍府致京電詞氣較前轉强（二十九日下午二鐘） 
[北京電]  
　　湘代表今午赴國院見靳要求撤張（三十日下午二鐘） 
[北京電]  
　　旅京湘人昨開援湘大會决推熊希齡范源濓郭宗熙帶男女代表謁府院請明令斥懲湘督 
[北京電]  
　　巴黎電美上院外交會提出與德復和案表示威總統不能讓步卽由上院宣布單獨與行復和英法希望速了現正與美代表商辦法（三十日下午二鐘） 
[北京電]  
　　國院通電各省飭照河間喪禮所定八條辦法實行京中各官署及各公使署一律揭半旗 
[北京電]  
　　馮飾終禮如袁 
[北京電]  
　　馮河間夜半病逝京邸閣員均往唁徐亦派代表致弔國院現商飾終禮節一面參照袁逝時儀制一面詢美國前總統羅斯福逝時美政府及人民有何舉動 
[北京電]  
　　馮今晚大殮喪禮昨夜議妥一大總統親往致祭二明令布告全國三各官署軍營學校自二十九起下半旗三日四陸海軍致相當敬禮由部酌定五在京官員分班往祭六通知外團以私禮往弔七出殯日各官署分送並下半旗八府院外内陸海部各派二員赴馮宅治喪（三十日下午三鐘） 
[北京電]  
　　馮遺命通電各省文長千餘言本和平主旨希望國内早統一徐派徐邦傑袁乃寬辦馮喪務直系要求待馮以國葬禮徐許可外部照會外團報馮喪明日下半旗（二十九日下午八鐘） 
[北京電]  
　　舊銀團借欵除俄加美漸有成議額二千四百萬鹽餘擔保 
[北京電]  
　　靳語人預定施政計畫爲各方牽掣無從發展祇能力維現狀（三十日下午三鐘） 
[北京電]  
　　王士珍由正定起程今明到京（三十日下午三鐘） 
[北京電]  
　　徐樹錚有一月十日由庫還京息（三十日下午三鐘） 
[北京電]  
　　駐日公使决以胡維德調任（三十日下午三鐘） 
[北京電]  
　　京中行長談荔孫查辦案牽涉免職以警廳長常耀奎調任亦安系條件之一行内外輿論大譁（二十九日下午七鐘） 
[北京電]  
　　田中玉電二十八抵濟與張督談甚洽二十九接印 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
[北京電]  
　　錢錦孫將調幣制帮辦俾潘復到任（二十九日下午三鐘） 
[北京電]  
　　徐語靳欲調皖呂調元必先罷警廳長（二十九日下午三鐘） 
[北京電]  
　　墨西哥北域添設領事護僑商（二十九日下午三鐘） 
[北京電]  
　　鮑貴卿電謝米諾夫通電受沃政府令爲遠東總司令 
[北京電]  
　　張樹元因軍費案調京昨電國院請派大員來東澈查 
[北京電]  
　　孫烈臣電呼倫撤治代表成德等抵江候張使代表到卽開議（三十日下午四鐘） 
 [P北京電> 
　　哈埠電俄伊政府不支過激軍進逼距葛氏最近處楊增新電俄新黨調馬步二千赴帖列克及蕯瑪爾土耳其人及俄回纒哈隨戰（二十九日下午四鐘） 
[香港電]  
　　陳炯前方聲濤兩軍衝突方敗林葆懌請查辦（三十日下午二鐘） 
[香港電]  
　　軍府擬黃埔開埠由軍府前築二百尺闊馬路逹黃埔對海新洲（三十日下午二鐘） 
各通信社電 
[北京電]  
　　靳决電復七總裁謂中央極力謀和認定王總代爲收拾和局之一人 
[北京電]  
　　王鴻年等電會查交涉彼方動須請示進行綏滯故尚無結果 
[北京電]  
　　潘復假滿後决就財次長任錢錦孫有調幣制副總裁消息 
[北京電]  
　　馮河間昨晚病故國務院已向内部調查飾終典禮（以上二十九日） 
[北京電]  
　　日使復外部撤軍艦及正式交涉日期均未奉政府訓令未便擅定 
[北京電]  
　　將以魏宸組繼任外交次長陳籙改任駐法公使消息 
[北京電]  
　　湘督以南紗廠抵借日欵經外農部拒駁（以上三十日）以上中華通訊社電 
[北京電]  
　　河間二十八夜十一時逝世遺書和平統一身 
未及見死有遺憾希望總統一力主持今午由王克敏送府 
[北京電]  
　　徐聞河間逝世極感傷擬親自往唁照項城例治喪（以上二十九日） 
[北京電]  
　　仲裁和議發起人前因馮病擬推黃陂爲領袖聞黃陂以不願聞世事謝絶 
[北京電]  
　　中外查辦案提案人催促甚切馮耿光現已準備辭職 
[北京電]  
　　閩案調查已竣日使謂未奉訓令不能定開議期意在延綏政府主俟王沈回即議 
[北京電]  
　　調查閩案之王沈兩委員將回京並聞岡田日委亦偕來 
[北京電]  
　　徐樹錚來電感（二十七）日已抵庫倫 
[北京電]  
　　外蒙官制案已擬定日内卽交閣議 
[北京電]  
　　魯督更動後此間忽有湘閩兩督更動之說詢諸府院要人俱云不確 
[北京電]  
　　預算昨已公布命令各官署遵照議定數目核實收支不得浮濫 
[北京電]  
　　教職員罷課將以政府給發現金學界不干預用人權調停完結 
[北京電]  
　　當局聞延吉韓人受俄激黨之煽動電吉督嚴密防範以免日人藉口（以上二十日） 
[香港電]  
　　陳炯明派人到港與桂委晤後復隨向肇慶迎謁陸榮廷據傳與和局有　（三十日）以上中孚通信社電 
里昂無線電（路透電社） 
[二十九日巴黎電]  
　　小巴黎人報載稱德國所將答覆協約國最近牒文之公文其大旨可就德國德意志報等所載之論文推測得之今預料德國將請（一）由和會秘書長杜太斯太氏前面許德國總代表勒思勒氏協約國俟德國代表團簽定議定書後將減少要求德國交出之船港材料一節應於簽字之前以文字徵實之（二）如有必要時可以德國各廠之製造品代船港材料之一部分 
[二十八日羅馬電]  
　　意相尼蒂氏今日接見法國大使巴萊爾氏 
[二十八日羅馬電]  
　　愛卜逹報載稱意相與法大使談話甚久時局之障礙四以大減意外相謝洛嘉氏大約於明日赴巴黎 
[二十九日巴黎電]  
　　加倫須爾蕯盎勒消息稱蕯盎勒河之水已淹及白萊塞加倫萊斯全境加倫至里昂一段之河流已不能航行今水勢每小時仍漲高二生的邁當 
[二十八日維也納電]  
　　據某日報載稱奥國國務員萊恩志氏俟過新年後即將赴巴黎俾親理以奥國烟草專賣權抵押與協約國之談判聞協約國貸與奥國之借欵第一批 
將先付一百五十至二百兆佛郎 
[二十八日維也納電]  
　　耶穌誕日節期内奥國載客火車停止駛行以節省煤斤節期之後復可開行惟快車須停駛至一月一日各輪船因大雪之故亦均覊留於伏拉爾堡與台羅爾二濱故奥法間之郵務現完全停頓 
[二十九日巴黎電]  
　　法國軍法次長與英國法律官近今在倫敦會商後英法兩國對於審訊敵國戰事罪犯一舉意見大相接近今已開出名單並商定要求引渡之辦法英國已從法國之請將德前皇太子列入刦殺犯名單其未議妥之一二事將於下月英法總揆在巴黎會議時提交核奪 
[二十九日巴黎電]  
　　協約國最高司令之代表及德國軍事代表今日午後會商運輸協約國軍隊至舉行公民大會 
區域之辦法處置舉行公民大會區域行政事務諸問題之協約國委員團亦於今日午後四時開會由勒朗將軍主席該團已擬定與德國委員團談判之日程 
[二十九日巴黎電]  
　　高等議會今晨開會由康本氏主席因克勒滿沙氏須參與内閣會議也高等議會討論小羅的各省之時局議决電賀比塞將軍監理德兵退出波羅的省已告功成福煦上將亦與會若干時 
[二十九日巴黎電]  
　　今日内閣會議由法總統主席贊成財政總長克洛士氏之借欵條陳即將提交衆院核奪 
[二十九日巴黎電]  
　　法國實業善後總長洛歇氏下星期將止比京與比國經濟大臣討論法政府因比國卜里拉巨礦所供之０煤斤其質太劣决議禁止礦質運入比國問題 
[二十九日巴黎電]  
　　法政府現議徵收新稅 
[二十九日巴黎電]  
　　克勒滿沙氏赴凡爾州以度新年克氏曾任該省參議員十六年今將通告選區不願再受選舉克氏定一月三日回巴黎 
世界路透電 
[二十八日倫敦電]  
　　最近過激黨公報稱台尼金將軍已失烏克蘭之門户法斯土夫鐵路交點並克里門楚斯拉維安斯克魯干斯克鎭魯干斯克鎭旣失台尼金將軍似不復能完全占有杜尼資煤區此爲俄國煤斤主夢之源過激黨今正缺乏燃料如得占有之其利甚巨 
[二十八日倫敦電]  
　　每日郵報開羅訪員電稱曾謁見愛蘭堡將軍據稱埃及時局大有進步米勒貴族之委員團必可解决種種問題而使埃及人享其福利愛蘭堡將軍又稱委員團擬博徵輿情埃及之不靖乃受戰爭之影響世界各處今多有之不足爲異有責任之埃及人今皆願輔助英人發展埃及云 
[二十九日倫敦電]  
　泰晤士報　　訪員電稱土馬斯克來電謂阿剌伯義勇隊與法兵在巴爾比克大戰雙方死傷甚衆 
[二十八日華盛頓電]  
　　工業大會會長發表防杜勞工爭端之試騐計畫俾於最後議决之前徵求輿論其意擬設立全國工業裁判所及地方調查所而於停工之前查明爭端設法調停彼等之决議其效力同於雙方所訂之商業合同惟工人仍有最後罷工之權 
[二十四日華盛頓電]  
　　威爾遜總統定於十二月二十八日生辰設筵宴客按總統現年六十三 
[二十四日華盛頓電]  
　　國務院稱日本與美國對於西比利亞問題並未締結新約日本近因過激黨東漸甚速向美國提議協約辦法今談判尚在進行中海參崴日本官辦新聞社十二月十八日所稱日美已議定在西比利亞聯合行動之共同辦法一語據華盛頓政界意見此係指數月前所定關於美日軍隊联護鐵路區域之合同而言聞日本之意以爲過激黨東下後西比利亞時局爲之一變凡前參與西比利亞軍事行動之國其關係宜重行整理之日本爲此已向美政府討論又聞日人以據守其現有路線阻遏過激黨爲其職務如遇必要時則大增西比利亞兵力以逹其目的 
太平洋路透電 
[三十日北京電]  
　　英政府通告中政府以印度帝國勳章贈與新疆督軍及喀什噶爾道尹以嘉其戰時轼績北京得此消息大爲滿意視爲中亞中英交誼友好之徵 
[二十九日東京電]  
　　帝國旅館附屋忽肇焚如於半小時内全付一炬各旅客僅以身免損失之數約値日洋二十五萬元 
[國外要聞]  
[美國人之排日運動]  
　　中美新聞社西雅圖通信云近日此間忽有一種反對日本人之行動進行頗速日人於一切營業及利益無不銳意攫取不少退讓其他美國城市中未嘗無日人未嘗不牟利而未有如在西雅圖之甚者他處日人率以務農爲事顧於美國之西北方則務農而外兼營城中百業其他美國城市皆當以西雅圖爲鑒而知所戒備也西雅圖所有事業日人之進取極猛在在足使美人色沮間有多種營業日人已安然占得勝利矣美人有鑒於此今遂設法爲抵制之舉其所根據者爲日人所營各業茲羅列於下（一）日人在西雅圖附近擁有良田數百畝（二）日人在西雅圖所設旅館計凡二百十五所美人所設亦不過二百八十一所（三）日人在西雅圖能操縱肉市及其他市場零售躉賣均極活動（四）日人在西雅圖設有東方營業公司意在扶助一般零賣貨物之商店而與美國商人相競爭（五）日人在西雅圖設有雜貨肆一百三十六所（六）日人在西雅圖設有理髮店二十餘所染坊骨董肆汽車行汽車修理行各多所影戲院十所衣肆靴肆各二十餘所鮮菓攤雪茄攤小飯店彈子房各十餘所（七）日人在西雅圖設有進出口公司數所（八）日人在西雅圖附近之塔古麥設有旅館及下宿五十六所他種營業亦頗獲利（九）日人在塔古麥附近之浦葉路流域擁有膏腴之地二萬二千畝（十）日人以園地菜蔬運入塔克麥者每百分中占七十五分（十一）日人在西雅圖附近之白河流域所設牛乳房每百分中占八十五分所有地産每百分中亦占八十五分觀乎以上所記亦足覘日人在西雅圖之勢力矣不特此也西雅圖附近之奥勃良鎭中當一九○九年時兒童之入校讀書者白人占一百人日人僅占一人今則白人四十五人而日人亦占四十人矣日人所設工廠中工人每日工作十五小時至十八小時至於生殖之速勝於美人五倍兒童旣生長其地即不啻爲美國國民能擁田地造屋宇尚有一事日人於工業工占得勝利者則日人生活程度極低工人爲長時間之工作而所索工資甚微此於經濟方面日人已較白人爲靈動也今美人有鑒於此思抵制此可怖之勢力有營業俱樂部者方與雜貨商會及退伍軍人等相結合致力於抵制日人之行動其最着力者在連絡國家律師及本地律師等促政府修改外國僑民入居國内之法律予以嚴格之限制西雅圖之日人已紛紛討論其事似頗畏慮外此尚有烏立岡州及加立芬尼亞州亦有抵制日人之舉大勢所趨恐太平洋沿岸諸州將合力爲此此灼然可見者也今西雅圖已有抵制日貨之提議先從旅館入手將日人所設旅館一一登諸報紙暗勸美人不復入宿其爲美國人所設者則於窗中標以金葉之招牌書明本館爲美國人主有云 
國内要聞 
[山東問題之外訊]  
　　美人主張重擬和約中美新聞社云上海中國公布部昨接紐約華爾扣君十一月二十四日所發來函述和約事承該部見示照譯如下此間目前情形頗爲特殊並無從事運動之需要或機會和約似已被確實推翻反對方而近來所注意者雖在約中條件之（非美國的）性質然最先引起公衆之敵視者實爲不公正之山東條件參院議員遂加以審查今顯然已收反對之功效矣吾人苟謂美國與論完全贊助中國人民實非過甚其詞惟吾所特欲報告閣下并使華人皆知者卽美人目下一般心理主張將和約重新擬訂而昨今兩日從歐洲來之海電尤以從巴黎及倫敦拍出者爲著已承認和約必須重擬以符合美國人之意見和約旣須重擬不公正之山東條件决無再列入之理茲有一事實足爲全局之關鍵者即德國委員在巴黎勾留已兩星期力請簽訂附約將和約付諸實行今忽於上星期五日夜間雜巴黎並不宣告且並未簽字於任何條約亦不表示須再回巴黎與否望寄語華人對於此事必須堅持到底無論他人對於山東問題之行動如何祗須中國人不將該省讓棄則最後之眞勝利必屬諸華人也 
[北京通信（折矩）]  
　　教員罷工風潮之最近趨勢政府方面之調停教育方針確定之動機教職員與教育當局之衝突在一星期以前所聞見者皆教職員之若何主張其重心全在教職員方面今則以教職員與教育部無可交涉而解决之權全在政府當局其重心又移於政府方面矣 
傳嶽棻之不辭職已成確定之形勢當然對於政府亦有自固位置之運動然據國務院教育部兩方所傳出則仍趨重於調停吾輩之所注意即當在如何調停之法顧距今三日以前頗有兩方各趨極端之現象教職員旣决計非撤傳不可而政府又非維持傳氏不可故在星期二日（二十三日）靳氏謁段段謂教員如此胡閙何以爲人師表料可以做教員者必不止這幾個人應令教育部趕緊預備教員愈多愈妙而傳嶽棻之側則亦有人慫恿請發一嚴重之宣言表示對於教職員之自行停職决無挽留之意然靳氏左右竭力抽靳陳說謂此事斷行不通教員非常難請而專門以上尤爲缺乏故靳氏對段雖當面允許亦退有後言而勸傳者之極力主張亦以部中有人反對無可表見然當時又一轉爲法律解决之說係出朱深之議謂對於教職員應依據法律嚴重取締之靳氏語人亦謂我决不願用行政上之權力以處分此事但恐至無可解决之時亦不免出此一途然爲靳謀者又謂教員辭館無法律可以取締且並不滋事更非行政處分所能施而教員生活之困難又爲政府當局所當埀念之處故此兩次無可調停各走極端之現象到近日已漸從挽回着想而又出以調停矣 
顧調停之事自靳氏出面以後已於十九日二十二日約校長兩次談話校長轉逹各教員對人問題之主張以爲非此不辦且云（諒傳君素行高潔决不戀棧以貽誤教育之前途）而二十二日之談話則各校長表示不再與聞靳氏亦謂當　　人接洽故二十四五間即有派吳炳湘爲調人之說夫政府所以用吳者以今年以來之學潮處處皆有吳氏而吳氏善於自處至今仍不爲學界所疾視或可利用其靈敏之手腕以解决此案也吳氏於二十六日曾訪蔡元培一次其所述之意見則謂新國會之不肯閉會即專待教農兩長之補提政府終亦不得不補提兩長似對人問題可俟補提總長之日爲自然之解决請轉告各教員勿持之過急云云然教員方面則並不信此說謂補提與否爲組閣問題而去傳一層則爲教育根本着想愈快愈妙不可俟閣員之補提政府欲位置傳氏儘可調一他項位置云云故吳氏之調停今亦未有結果而昨日教職員四十七人赴國務院謁靳靳令曾彝進代見教員方面由馬叙倫代表發言叙述與傳衝突之經過及將來之希望而曾氏以傳氏自已取消謂陳大齊無知識之說代傳廻護又於教員之措詞所謂現已决計脫離教員生涯而又不能不計及教育前途者謂爲自已矛盾兩方互相駁辨歷兩小時之久亦卒無結果故迄今日止調停二字亦但屬空言並無辦法也至所謂家長聯合會者則不過一二人之散布傳單可作滑稽的事實觀與本問題實無何等關係焉 
此風潮中含有兩問題一爲迫傳去職屬於治標一爲教育基金之籌畫屬於治本某校長對於治本問題曾與人間談及之謂此事却不錯如能逹目的庶不負此次之犠牲而政府方面則亦有表同情於此說者聞前日張志潭與靳談及謂對於教育界之最近風潮不　就事排解而當從根本上解决蓋今日教育界之人心非常浮動者實以種種切切政府對於教育無充分重視之表示且不能爲之主持以致人心恐慌生出許多疑問而風潮逐以迭起欲求以後風潮之不再見則國家旣不能不要教育卽不能不對教育有重視之表示其重視之法雖基金之籌定非短時間之所能亦應由當局通電教育界負重望有經騐之各要人或招集至京開一會議而徵集其教育計畫之意見於若干年内應辦到若何程度需欵幾何卽籌一的欵無論如何困難而此欵不可不確定且不可别有挪移並於議定以後　方針之宣布庶教育界不生恐慌而風潮可息云云張氏在靳左右爲最有計畫之人靳氏聞此長篇議論亦表示容納聞星期六日靳氏入府已向徐陳說究竟如何雖不可知然果以張氏之議論付之實行亦確係根本解决之方法也 
至現在形勢以正在年假期内似尚有調停之時間然依照學校規程一月五日各小學即須開學中學以上之假期至六七日亦届滿七日以後各校當陸續開課苟此一星期内不能解决則届開學之日不能上課恐不免又生枝節此京中朝野人士所以爲隱憂者也 
[京校教職員罷課風潮未解决]  
　　京内各校教職員聯盟罷課風潮爲期已久雖在年假期内轉瞬即須開學能否上課毫無把握政府急欲調停了事曾請警察總監吳鏡潭出爲調人仍無頭緒在政府一方面曾直接間接對於教職員罷課團一再聲明謂對人問題極易解决現在兩院尚未閉會農教兩長不日即將提出教育部旣有總長則教育當局當然變動而教職員則疑政府未必有去傳之誠意不肯上當聲明非先將傳嶽棻以明令免職斷不上課又聞某要人昨晨以教員罷課特訪蔡子民氏言國會尚未閉會政府方擬補提教農兩長傳次之去爲當然事請轉勸教職員其所希望之事定可辦到不必罷課云云據某方面言此次教職員罷課風潮段氏頗主張法律解决政府方面以爲苟能疏通有望仍不肯採此决絶主張因之决定挽出在野有資望者從事調停並已擬定嚴範孫范靜生等若干人託其向學界疏通取委婉的手續以便政府與學界體面兩全聞傳嶽棻本人亦已有不願再幹之意曾表示希望於來正開課以前轉調他職安福則主張若去傳而由該系提出教長候補人則對傳亦不甚愛惜云 
自所謂學生家長聯合會發表宣言之後各界甚爲注目據教職員聯合會方面消息該會並未接有家長聯合會之正式函件聞列名發起人之鍾某本前清宗室數年前亦曾濫竽學界慣用手段與教育界搗亂前京師學務局局長彦　前教育部總長范靜生均當其衝凡從事北京教育事業者類能言之民國五六年間鍾啓等曾集資發刋一教育界即爲專事反對前教育當局而設目下鍾啓在寳熙宅教讀傳嶽棻本前清學部總務司一郎官最爲寳某所信任今寳某之子志某新調教育部秘書處辦事是即傳所以酬寳也傳自惹起教職員之不信任本已陷於進退維谷之勢鍾啓之發起該會其爲誰授意不言而喻自表面上觀察家長聯合會之崛起一似抱有維持教育恢復學校原狀之熱忱實則内幕頗多疑點也 
[英報評論烟酒借欵]  
　　字林報二十四日北京通訊云太平洋興業公司近日所辦之借債貿易並不發逹美政府不贊成之聞有加以壓力不使繼續進行之說債額原爲美金三千萬元已繳五百萬元以清付芝加哥商業銀行之債務合同原定生星期交美金一百萬元至一千萬元爲止其餘二千萬元則俟日後討論再行交付今據記者所聞每星期繳欵迄未實行故北京政府至今尚未收到現資也就美政府而言其所以反對此宗借欵者以其妨碍新銀行團計畫之故蓋組織新銀行團乃美國對華政策彰明較著之特點美政府復主張於新銀行團未成立以前以提議已久之英金五百萬鎊借欵由美英法日暫貸與中國惜日本從中作梗提出協約國萬難承認之條件致此事停滯今華盛頓倫敦巴黎與東京之間如何談判傳言不一聞日本要求之範圍現已縮至東内蒙與南滿兩處又聞英法對於東内蒙尚持異議惟願與日本討論南滿不列入新銀行團範圍事至於美國則以爲凡屬中國土地皆不能視爲例外否則反背各國所承認之對華政策且亦非日本與外人條約中所稱開放門户均等機會之意英法於此當然表同情於美國蓋美國今所擁護之主義即英法向來之主張也今英法如果有承認南滿日本權利之意則不過念及日本戰中之功耳再英法所願給與日本之權利以廣義言之於已無損若中國關於南滿事應否得人之顧念則另屬一問題 
再就美國債欵言之尚有其他可反對之點其擔保品爲烟酒專賣權由美人整理之如英人之管理鹽稅然第鹽稅之得有成效實有特别原因蓋五大國政府悉與善後大借欵有關中國如有阻難則外交責言立至猶憶丁恩志不得行時英俄駐使即入見袁世凱要求履行關於鹽稅之借欵條件袁卒從之丁恩得以進行無阻而有今日之成績目前政府實在收入大半得諸鹽稅當深感昔日列强干涉之力矣是以鹽稅之得有今日第一由列强之干涉第二由管理之得人若美人之襄助整頓烟酒稅則與鹽稅情形完全不同試伸言之第一無國際後援僅恃向來友愛於中國而尊重中國主權一使署之扶助想丁嘉立博士未必肯嚴詞向總統要求厲徵烟酒稅以保護小小借欵况烟酒兩物在美國視爲毒品方取締之不睱如丁博士果有嚴重之要求則在華美國教士且將起面抗議矣中國官吏無論何處皆以破壤外人監督爲能事察諸往事即可知之後援旣弱阻力又强整頓之說殆難實現第二列强不獨不援助之且將反對之法人因烟酒稅與有關係已正式提出抗議謂如需整頓應聘法人爲之日人曾擬借債以烟酒稅爲抵而視烟酒稅爲其囊中物者亦必設法破壤之試問他日美人能在滿洲山東福建日人口中徵收其稅乎記者知其不能也第三美國欲覔一能稱其職者將有才難之歎其人必具有行政經驗與熟悉東方情形之資格者方可在華美人固不乏暢曉中國事情熟悉中國語言之士第其人之能力率爲宜於理 
 
 

Page 7

 
 
想而不敵於實踐且美國不辦此事則已辦則必求貫澈成功如半途失敗則適破壤中國須藉外力整頓其事之學說耳是以美政府想必有鑒於此而知爲外人與美人之聲望起見非至已得適當人材並得列强同意願爲贊助之時此事不宜承辦也 
尚有一事爲吾人不可不注意者則美借欵條件中國非常吃虧甚於向借欵是已兩年國債劵九一實收利息六釐換言之即投資者兩年得利百分之二十一或每年得利百分之十半昔年倫敦借欵發行中國債劵債額一百八十萬鎊十年取贖年利八釐實收九九僅百分之八一之利耳與此相差遠矣况倫敦借欵僅憑一紙空文而此項美借欵則有外人管理下之烟酒專賣稅爲擔保乎向私人團體貸債銷耗旣大而結果又難得良善如日前之芝加哥銀行借欵與今日之太平洋公司借欵卽其明證中國於此當知向國際大團體能予以最優條件能履行其義務且能助中國行事者借債之利益矣幸美國願以鉅資投諸中國如美國所擬關於新銀行團之計畫果能實現於今日則不獨外人爲之欣幸即日人之明白事理者亦當爲之欣然也 
[統一全國銀幣之動機]  
　　連日京中各報登載政府採納英使朱爾典之條陳撤廢銀兩改鑄銀元各節茲據某方面消息先是英商會召集中外各銀行家領袖會議中國幣制大致均以中國幣制向無統系遂致金融界日形紊亂今宜請求中政府先廢除銀兩制 
使之窒碍遂提議改革計畫陳請於駐京英使署轉向我外部開始商議以期實施駐京英使朱爾典據英商會前項之提議遂向外交部陳述應行改廢銀兩爲銀元之意見並另有牒文一件内謂中國輔幣價値低落係受鈔票信用薄弱之影響銀兩較鈔票爲可恃實以元寳爲中堅苟未光有絶對可恃銀元以爲代替則此中堅之元寳斷難撤除今中政府如肯採納英銀行家與各商家之意見有整頓幣制之决心則設立滬廠開鑄銀元實爲要圖蓋上海爲外銀入華主要之口岸如此辦理不使中政府多所糜費僅出鼓鑄費卽足敷各種開銷至於銀元通行與否繋於信用故新立造幣廠宜由中政府直接管轄輔以外人庶可造成與外國銀元同等之信用云云自英使有此提議後公府財政委員會乃提出討論該會委員長周自齊亦以實行全國通用銀幣爲經濟上之要圖並擬採納英商在滬設立造幣廠之議日昨已將該會主張詳陳政府業經國務院函交財部幣制局會商辦理聞幣制局已開始討論此案應先如何整頓如何改革先行擬訂其體辦法以便着手施行擬即派員先赴甯滬商議移設管轄各事一面遴選專才堪膺監造技師之任者並擬聘請外國人藉備諮詢刻正壽畫一切 
[年關中之財政問題]  
　　年關將届政府迫於各種開銷需欵孔殷故連日極务籌畫此事茲將所得消息錄誌如下 
　　鹽餘與單獨借欵據財界消息本年年關軍政各費支出預額總計約近千萬元必須設法籌措方可渡過現在堪資挹注者除前此外交團允撥關餘外不敷之欵猶將半數迄今籌畫無着所有烟酒借欵曁周自齊磋議之五百萬元小借欵遲至現在皆無付欵確期日昨財政當局曾有準備向外交團提取鹽餘之說欵額爲三百萬兩左右倘能允爲照撥則年關即可維持不然惟有單獨接洽小借欵之墊付 
　　關餘允撥之聲明政府前以海關稅欵除備還債賠各欵外餘存甚多而年關在邇需用浩繁特由外交當局照會公使團領袖英國朱公使擬請提用規元三百四十萬兩茲政府接朱使覆函謂中國擬提關稅餘欵各國均已允許惟須聲明以四十萬撥充公使經費等語大約不日即可提出 
　　共同投資尚有待政府爲救濟目前財政頗有希望銀行團借欵成立之意銀團方面日前已有非正式之接洽對於中國請求借欵一節多少可以辦到若干某代表主張先爲五百萬元之譚判已電倫敦請示辦法聞此五百萬元卽爲大借欵之墊欵四國將歡迎美國加入但美代表態度尚未明瞭故此問題一時尚難成爲事實 
[中國之實業談（野雲）]  
　　棉業界消息大小兩公司之組織吾國紡織事業年來大有進步頃聞又有實成第三紡織公司行將出現其規模之宏計畫之遠尤爲棉業界所僅有該公司發起人爲劉柏森氏所以名寳成第三者因劉氏所手創之公司成立者已有其二茲特順次而稱以第三焉劉氏此次創設第三公司預定資本總額上海規元銀一百二十萬兩分爲一萬二千股每股一百兩由劉氏自任總額一半即六十萬兩餘一半尚須添招其營業爲紡紗織布兩項先購置紗錠二萬五千錘已向美商愼昌洋行訂購機器言明儘民國九年十一月以前先運一半到廠其餘儘十年三月交齊總公司設在上海事務所及工廠均設在天津現已計畫建築工廠應用房屋預定在民國九年内裝機開工招股章程不日發布在北京政界中人願意投資者頗多據聞成數已有三十餘萬云 
北方京兆直隷一帶近來講求棉業之人頗衆且多係曾習專門農業之士在直隷正定縣宜棉之地到處皆是現聞有嚴錢諸人集資萬元在該處購田四百畝組成規模極小之公局專植棉花耕種施肥一依新法預計每畝可獲凈利二十元現已開始組織矣此等小規模之農業如能施行有效一般農民定可感發興起其力當尤在試騐場上也 
[京華短簡]  
　　福州事件自肇事以來已届一月有半政府以正在調查故談判毫未進行此案本極簡單調查並不費時而王鴻年等抵閩後亦將二十日以常理測之應已有確實詳細報告到京何以未聞政府對日開始談判殊爲可怪昨據某方面消息外交部中人以茲案重大擬俟明春陸總長回京後再行交涉未知確否 
軍民分治本東海素日之主張亦靳翼青平日所深表同情者故自靳氏登囊以來外間盛傳某處將添設省長某處督軍力保繼任省長人物然醖釀多日至今尚未實現刻風聞山東之屈映光將調浙江浙江之齊耀珊則調江蘇江蘇之齊耀琳則轉河南至山東省長一缺則屬意未到任之財政次長潘復其餘若安徽之聶憲藩江西之丁乃揚均在擬議中因聶之發表須視呂之進退爲轉移丁則不肯捨長蘆運使優缺而又因贛省之反對恐尚有變局又福建省長有許世英之說 
幣制局試辦期限年内届滿聞該局已呈准將試辦期限推展至明年四月其原因有二（一）開辦以來總裁數易所有應行籌備各事致難如期告竣不得不再假時日以爲趕辦之地（一）幣制借欵迄未磋商就緒一切進行事項無從着手尤不能延長期限待欵舉行又該局經費因開辦伊始附設部内每月僅由財部撥給七千元迨本年二月另設局署並調用部員二十餘人開支浩大原定之數目不敷用計自上年十月開辦起至本年六月底止共支出九萬七千四百四十七元零一分六釐現經該局呈請政府准將此後經費比照上列數目按月撥給一萬零八百餘元以資辦公 
旅京各界人士對於張敬堯禍湘前有熊秉三之電揭後有范靜生之呈劾近日有湖南各界請願團及學生請願團之大活動聞旅京該省人士擬趁此時機爲一種共同的表示特由旅京湖南公會召集一旅京湖南各界聯合會卽於二十八日正午十二時起在爛縵胡同湖南會館舉行旅京旅津各要人及各界男女人士均允到會又聞張敬堯撤換問題政府方面刻確在醖釀之中不久即可决定吳光新正運動此席甚爲緊急大約湘督一席將屬之吳氏但湘人則未必歡迎也 
[湘中教育界雜訊]  
　　此次湘省全體學生因焚燬日貨發生風潮竟至一體罷學卽旅湘外人所經營之湘雅雅禮及青年中學三校亦復一致行動昨該三校管教員以多數青年學子長此廢時輟學實於將來學業上大有妨害亟應聯合救濟已在雅禮大學校會議此事除致函通知各學生家庭外並訂定取締罷課辦法茲錄青年中學致各家庭函如下敬啓者此次省城各學校因焚燬日貨事發生罷課之舉敝校學生因大勢所趨竟一致捲入旋渦同人無法遏止乃令學生歸空暫住數日以資和緩當已專函通告諒邀察閱惟本校承家庭所託負有保育之責事前旣不能消弭事過又無法善後致令學生荒廢光陰有負父老雅屬殊深慚愧亟應設法藉資補救查本校寒假向照陰曆舉行茲特聯合湘雅雅禮兩校變通辦理自本月八日起至三十一日止作爲陽曆寒假准於九年一月二日實行開課並縮短陰曆年假日期將所缺之課如數補竣卽請飭令子第趕於期前到校上課免荒學業又陰曆年假爲期短促遠道諸生勢難回家度歲所有下學期學膳等費應請先期籌備一併帶來以免臨時多所周折特此通告即希台察 
湘省各校教職員向無團體自本年因薪水數月未發多數主張罷課故曾爲一度之團結旋以薪金略爲取得遂又雲散風流邇來學潮益形澎漲故各教職員又擬聯合以便應付潮流聞擬以討論教育爲名卽定名爲湖南教育討論會並將發布一種宣言成立之期當在一星期以内 
公立法政學校校長徐光模湖南教育界中多不滿意其爲人不過具有一種特别本領能約束學生故兩次學潮該校均未捲入旋渦甚爲政府所器重昨該校長忽以八大理由呈請辭職詞意間大有恃功而驕之意張見之亦有謂然特令逐條駁斥謂當學生風潮發動之初卽有人報告指該校長爲暗幕中强有力之主動人物茲又揚已訐人藉辭職爲要挾之意殆欲於波平浪靜之際借一事以别起風波未又謂本兼省長生平最惡刁狡旣已察破隱衷豈能曲予寬貸公立法政專門學校校長徐光模着卽日撤差聽候查辦俟查有鼓煽學生風潮證據即交法庭治以教唆之罪云云此亦可謂自作自受矣 
湘省教育會自經陳潤霖携帶印信卷宗出走張敬堯飭令改選並委湘江道尹王丙坤爲籌備長　湘人一致反對最近國民大會籌備會尚請張收回改選成命及至所預定之選舉投票日期（即十五日）竟未舉行人遂欵爲暫行從緩矣不謂昨日忽由籌備長王丙坤通知各會員及各縣代表於二十五日在省教育會投票選舉會長幹事云云張之悍然不顧輿論於此可見并聞正會長之當選者非符某即葉某云 
湘省各校校長日昨由第一女師職員何衢等爲皖蠶桑女校事件邀集會議討論辦法决定分電各方請澈底查究（一）致北京云大總統鑒京女高師皖學生函稱安武軍圍姦女生逼斃多命慘無人道中外同憤倪督狡詞袒辯究難掩飾請澈查懲辦以保人權而肅國紀（二）致安慶云省議會教育會鑒據北京女子高師及貴省學生函稱安武軍人圍姦女生逼斃多命當經劉校長投訴省署此種禽獸行爲實爲中外所共憤倪督浩電轉謂奸人汚衊個中眞相究難掩飾貴會爲全省民意機關保障人權自有職責竟乃默不一言殊難索解請明宣告藉資聲討 
湘省國民大會已開兩次籌備會並定二十八日開正式大會除赴省署請願外並將遊街演講刻正預備旗幟等件以便届時應用茲聞國貨維持會忽奉省署通知謂國民大會雖可准其設立而關於種種妨害秩序之舉動當此戒嚴之際應即嚴行禁止云云因國民大會係國貨維持會所發起故省署向國貨會通知也 
[湘米暫不弛禁]  
　　湘米弛禁喧傳已久今則因反對者多仍未逹到目的省公署已指令財政廳飭暫不開關原令如下呈悉所稱困難各節亦係實情惟湘省近年迭經兵燹辦理平耀公私儲積早已一空本年雖獲中稔而各縣採買塡倉需殺尤夥揆以餘一餘三之義實無充羡之可言若徒取快一時侈言開禁至來春青黃不接勢必又有米荒之虞况此次運赴京津港澳米石爲數已逹一百餘萬之多所有米價當然流在民間自可借資活潑姑候前項米石運竣届時再行察酌情形辦理本省長熟思審慮目下仍以不開米禁爲宜仰隨時令飭各釐卡嚴稽偷漏母得由釐丁勾結奸商藉圖營私　公病民徒滋中飽是所至要 
又　北京消息駐京英使前因湘省有運米出境情事特函外交部要求取消該省米禁并准英商按約運米出口現經外部照覆否認略謂查此次湘米外運係分二項（一）接濟香港澳門坎拿大等處僑民食米因英葡公使及坎拿大領事以僑民乏食先後請求在蘇皖購米接濟因蘇皖不敷撥濟商由湘省撥濟港澳十五萬石坎拿大一萬石作爲特准各該處僑食之用此項米石旣出自英葡公使請求所定給照收費自不受條約之拘束且並無來照所稱數目之多（一）運銷京津之米八十四萬石原屬漕米在中英續訂通商條例載明軍米酒米不在禁運之列以上二項米石雖由湘省分運并無弛禁且施行之辦法亦無違背條約之處如准如貴使所請取消禁令勢必任華洋商人自由販運倘該省輸出過多於地方民食恐不無妨碍擬仍維待禁令云云此亦湘米暫不弛禁之一原因也 
[鄂學生之代表會議]  
　　提前放假之反抗武漢各學校學生之愛國運動官廳自取嚴重干涉後又恐别生枝節故有提前放假之議學生方面以於學業有碍頗表示不滿意昨二十五日武昌各校學生代表約有三十餘人搭楚德小輪於上午十時許過江到租界會議内容極爲秘密據聞此次會議大意以學生上季提前放假已犠牲許多寳貴光陰此次吾鄂當道又欲提前放候我輩絶對不能承認但各同學際此塞冬如因考試已畢自然請假國籍亦事勢所以至者我等各同人當必急組勸告隊勸各同學勿得提前放假犠牲最可愛惜之光陰再蹈前次之覆轍也衆贊成又謂學生聯合會從前最有名譽的山西閣督軍貴州劉督軍亦嘗通電贊許我輩當竭力維持與各省同一保存勿令當道輕言解散衆贊成又謂我輩爲寳貴光陰起見如當道必欲提前放假時則我輩對付方法或先向教育廳請給轉學證次則通電中外揭破吾鄂當道摧殘教育之情形衆贊成又謂我輩刻下雖停止演講停止公開會務然對於閩案政府與日交涉如不得圓滿結查時我輩仍當演講抵制日貨雖粉肌碎身亦所弗惜衆贊成鼓掌聲如雷動公同討論至四點鐘之久始宣告散會又聞武漢學生聯合會進行中止阻力橫生不啻第二次挫折代表邱致澤等以學生於今日已瀕於阽危地位特提議選派代表八人分赴京滬向各界申述經過情形以期援助其赴滬四人已乘華大輪下駛至赴京四人則亦於二十六日乘車北上矣露天演講已爲官廳絶對的禁止昨各代表在文華協進會集議仍就原有時間在各校開演講會人數不過百人且女師範星期演講業已開幕自當援以爲例已由各代表各向該管教員請求承認不卜能如願以償否也 
[皖省近事]  
　　二十五日爲雲南舉義紀念省學生聯合會是日分佈各處講演並製麵饅上刻母忘國恥及其他警語沿途分散藉以喚醒同胞勿忘國恥之意 
省垣女子蠶桑師範講習所事已由各界紛電各省代爲剖白昨該所將各機關調查經過情形及該所歷來狀况詳細編錄刋印成本分寄各處以明眞相 
省議會本届常會期届滿近已將議决及未决各議案分别結束擬於三十一日舉行閉幕 
久大精鹽公司上年在皖設立分銷處茲聞某方面以其精鹽不應行銷内地昨特將該分銷處封閉現該公司已向鹽政署嚴重交涉矣 
省城警察南署昨在該署管轄境内破獲私鑄銅元機關一所當將該犯張永興解送法庭嚴懲矣 
[杭州快信]  
　　九年元旦此間學生聯合會擬舉行提燈會現已籌備一切連日省議會開議俱因人數不足延會今日上午建議股尚稱有重要事件開審查會下午開議籌設浙江外海漁業局等案二十起惟各議員大半旋里恐不免又成畫餅 
各業代表請維錢市釐貼後省議員許祖謙以來書稱杭垣現洋異常缺乏究竟中國銀行存放欵項備現若干該行鈔票發行至三　百萬之多能否預備若干現洋使各業不至停頓現水不得不革除市面不得不維持等語向省署提出質問迄今尚未置復 
錢業董事宓廷芳等奉到杭縣曁省會警廳訓令邀集各業會議取消釐貼昨在錢業會館開會集議以此案係各業在總商會議决要求錢業實行應請函知該會集商覆議司法機關自九年一月一日起停止辦公三天并於元旦在高等審檢兩廳舉行團拜大開宴會 
調署蘭谿知事洪錫範現仍留鎭海本任新委鎭海知事　任職金眞誠昨奉令調署武義縣缺 
任用知事楊士　李炎奉錢塘沈道尹委襄校選送自治學員試卷昨已評定甲乙呈請覆核卽日發表 
地方通信 
[松江]  
　　茶客無端跌斃二十九日午前有松隱人某甲偕同家屬至華樓茶叙正當鹽洗之際忽然仰跌地上比及拖起業已氣絶聞某甲因父子不睦由親友勸令來松游散突遭客死誠所不料云 
　　松滬比賽足球公共體育場各會員函約上海體育場球員於本月二十八日來松比賽足球届期上海球員來二十餘人該場各會員轉以大風未息温度驟降之故無人到塲延至午後二時始勉强凑全人數入塲比賽結果上海勝二球至松江球員所以失敗之故一因人數不全一緣地處下風所致現聞兩處球員餘勇可賈尚擬訂期重賽 
[蘇州]  
　　院投與校役賽球天賜莊博習醫院院役與東吳大學枃役於星期四（二十五號）在東吳比賽足球一時四十分雙方球員入塲參觀者約有三百餘人由公正人銀笛一吹即行開戰博習院役先取攻勢越五分鐘博習勝一球後又連勝三球上半時終結休息十分鐘重賽東吳校役大取攻勢爲不吳連勝三球總結查四與三之比較勝利遂屬博習云 
　　警廳取締船雙夜行警察廳崔廳長訓令水巡隊長略云案照民船夜間懸燈奉部定章取締並經由廳訂定民船違警罰金章程於四年十一月間先後飭遵在案查近來般隻夜間行駛未能悉懸標燈珠屬日久玩生現届冬防緊要極應東申前令除布告曁令行外合行令仰遵照從嚴取締勿任玩違 
　　女子職業中學成立蘇州胥門内通和坊江蘇女子職業中學校現已組織完全各科教員皆爲專家校長爲朱周權女士富有新思潮校董領袖朱琛甫君對於該校提創甚力主校務者爲楊衛玉君辦理女學夙著成績現定陽曆一月十八日上午在上海西門外江蘇省教育會南京大石橋高等師範附屬蘇州通和坊本校招考試騐國文算術兩項學膳宿費每半年共銀二十七元女學生從此又多一升學之途矣 
　　美術展覽之籌備蘇州第二届美術展覽會現已定於九年一月一日開會陳列品分國粹畫油色畫氣色畫樊斯丹耳畫溶液畫鋼筆畫鉛畫炭畫膽畫漆畫焦畫照相着色畫剌　畫等各種畫件無論個人著作學校成績臨摹或非摹均可隨時送交舊皇宮籌備處加入賽會聞各處名畫家送到之件已有數百幅之多開會時諒有一番熱閙 
[鎭江]  
　　運到電燈新機大照電燈公司近以用户發逹原有機器不甚適用特在上海愼昌洋行機器廠訂購大號推平新式機器一部業於日昨由火車裝運到鎭矣 
　　協緝鄰縣盜犯丹徒縣鄰境岡塘村居民陳廣聚家於前夜突來盜匪多人明火執仗衝門而入該事主與子正良驚起喊警均被拒傷匪遂翻箱倒篋飽掠而逸當經開具失單報請句容縣知事勘緝迄未破獲茲丹徒縣張知事奉金陵俞道尹通令協緝務獲解究云 
[嘉定]  
　　縣教育會電南京省長教育廳長鈞鑑本會呈請查辦勸學所長顧瑞一案證以省視學視察報告省教育會調查報告劣跡昭著無可諱飾委員劉潛來查本會函請公開以明眞相詎投郵拒絶　然竟去今見劉委報告偏徇一面之詞悉予洗刷甚至如冒塡履歷虚開决算諱無可諱者亦以免議了之而二高之學生且稱道其竭力招募尤足駭笑似此崇獎奸回蔑棄公道教良前途夫復何望誰無子弟寗不寒心本會臨時大會以四十人對於一人之决議主張電呈抗議務懇再選賢員來縣會同本會澈查迫切待命嘉定縣教育會　南京省長教育廳長鈞鑒本會奉省長五○五八號訓令特開大會宣布出席會員異常憤慨僉謂本會改訂新章係大會公决而省令援引於前取銷於後舊職員之辭退新職員之選出亦由大會公决而省令自由進退之違反公意蹂𨈆决權共和政治不宜有此議决一致誓不奉令如必以官權壓迫解散惟命特此電陳嘉定縣教育會　 
[杭州]  
　　浙省農會到美國上議院電美國上議院議員諸公左右敝國青島問題日人不顧公理妄思侵估五四以後國人奔走呼號羣情憤激乃承貴院主持公道特將此案保留使彼懹抱野心之東方德意志　所逞其凶熖東亞和平得以維持於不敝畢國人民同深感激敝會謹以最誠懇最純潔之摯意代表全浙農民致謝貴院並祝健康浙江省農會勘叩印 
[嘉興]  
　　鄉民閙荒案近聞嘉興新睦區西北一帶鄉民於二十七日聚集二千餘人赴縣要求官廳出示豁免租米由軍警到塲彈壓並拘獲七人衆始星散等情已誌報端事後縣署以鄉民來縣閙荒必有唆使之人旋查悉係沈少湖朱廷僞阿龍等主動當即飭警拘拿懲處一面示諭鄉民安分守已如係全白之田准其免納租米次者亦可滅折惟不能聚衆抗納各業户亦宜啓發天良酌量收取亦不得故事苛求至於戒嚴司令部以時値冬防鄉民聚衆閙荒恐有匪徒乘間擾亂治安情事亦於日昨出示佈告略謂人民如有不得已事故儘可推舉代表向各該管官廳申訴不准聚衆滋擾致妨治安違者依據戒嚴條例分别懲處云云 
　　王江涇設立追租分處嘉興北鄉王江涇一帶鄉民有抗納租米情事該區業户盛邦釆屠善常等以糧從租出擬照去歲成案於該鎭設立一追租分處公推自治委員吳寳桂爲主任業將辦理情形呈縣核示並請派委主持一切定於一月十五日成立 
[安慶]  
　　省長問題安徽省公署衛　與警察衝突一案現雖調停妥洽然已變爲省長去位問題矣緣皖分南北兩派未幾果有鹽斤加價之難題使呂首當其衝呂對於此案本爲反對黨今不得不陷入漩渦正在爲難之際適有兵警衝突之案故呂當與警務處長辯論時即謂此是兄弟去皖之好機會其意可見旋即一再電京辭職均爲靳氏電阻倪氏方面聞此消息已密保多人而以聶維城段書雲等呼聲最高省垣各界則紛電北京堅請挽留學界即其一也原電云閱報載省長有辭職消息聽聞之下殊深駭異呂省長向爲皖氏愛戴乞慰留皖民幸甚安徽學界幸甚云云惟聞呂已令其隨從先將笨重家具送回太湖原籍以示决心據政界傳聞聶即前清提督聶功廷之子皖北人與倪氏有舊段隷屬江蘇與倪無甚感情又據某派謂欲謀皖省軍民兩長意見融洽舍淮泗道尹李維源外别無相當者總之爲人擇地與皖民均無關也 
　　皖公民電訐劉道章申報館鑒頃致北京大總統一電文曰北京大總統靳總理段督辦各總長參衆兩院各報館轉安徽諸同鄉均鑒警務處長劉道章聞將免職派警官持無字白禀逼迫商民蓋章運動學界簽名並串通公益維持會僞造學商名義通電希圖保留有電稿戳記可憑謹聞安徽公民林心庵等三百人叩特聞 
來函 
[湖北老河口各界聯合會來函]  
　　上海申報館鑒此次僑閩日人無故槍殺我學商軍警同胞事後又擅調兵艦强行登岸是其不以平等國待我而以亡國相待也凡　國民同深憤激此間已於二十八日在本鎭中火星廟邀集商工學教各團體開各界聯合會成立會男女到者五千餘人講演閩案情形及將來亡國之慘狀秩序井然有泣下者並議繼續抵制永久不懈除函福建上海天津各總商聯合會外特懇貴報館主持公道無任禱盼專此佈逹即頌日祉湖北老河口各界聯合會啟 
雜評一 
[民國八年之新生物（默）]  
　　民國八年之新生物卽國民之自動是也國民自動之精神倡於學生界發於五四運動濔漫於各省各種之學潮奔騰澎湃合全國之青年而趨於一致大有不可遏抑之勢此種現象爲中國從古以來所未有也今後學生界能善保此自動之精神而善用之則將來旋乾轉坤之事業未始不基乎此然僅此學生界之能自動而其他各界漠然無動如故則學生亦不能獨力擔任此救國之責故由此學生界自動之精神發揮而光大之是所望於九年之中華民國 
雖然吾僅從樂觀言之若此自動之精神不善保不善用所生之種種學潮能發而不能收則亦吾之所憂也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[民國八年上海大事紀（五）]  
　　十月一日（舊曆已未八月初八日）唐少川辭總代表職派員賫送印信赴粤同復舊鐘點米價漲至十元二角小木匠罷工要求加價 
二日公共公廨副會審官陸仲良蒞新得上海請願代表在京被捕電 
四日各界因請願代表被捕又在公共體育場開大會散會後推代表四十三人往謁代理護軍使王如見北四川路商界聯合會成立 
十日各界在公共體育場慶祝雙十節日間游行晚間舉行提燈會各學校停課各商店休業盛况爲八年來所未有東北城商業聯合會成立 
十一日在潼路商界聯合會成立救火聯合會因無錫兵士剌傷救火會員多人致函慰問楊樹浦三新紗廠及上海第二紗廠工人求加工資罷工 
十二日嘉興路梧州路商界聯合會成立 
十三日學生聯合會因雙十節天津巡警槍傷學生多人拍電請撤楊以德豫園商業聯合會成立夜福佑路盧家弄大火燬房屋數十間 
十四日海關焚燬近三月緝獲私土 
十五日各界在一品香歡迎斐列賓參院議長奥思梅那護軍使署槍斃盜犯李　福盛江郎童文惠陸金章劉阿桑潘振生陳阿三陸阿二 
十七日八大團體電請禁運米出洋護軍使署槍斃盜犯王老三陳源海沈運甫許小金俞友開朱阿四郁阿二 
十八日漆匠罷工要求加價國民教育促進團中等以上學校代有在青年會開第一次大會 
十九日王揖唐所住之哈同花園發現炸彈 
二十一日鋸木工匠罷工向作主要求加工價夜朱根寳在林蔭路被匪戳傷刦去衣料 
二十二日五馬路商界聯合會成立 
二十三日海寗路高宅得前外部次長高而謙在京病斃消息得舊金山運貨工人罷工訊 
二十四日四馬路商界聯合會成立漆匠上工 
二十六日各路商界總聯合會成立南帮船户張桂生張紹寳孫阿土楊老貴四米船在澱山河被刦軍警往捕該匪等拒捕槍傷軍警二人 
二十七日新任美總領事克銀漢君抵滬十八大團體在總商會開會迎送新舊美總領事并送卸任美總領蕯門斯君銀盾 
二十九日護軍使署槍决盜犯陳炳路寳金 
三十一日漢口路商界聯合會成立 
　　十一月 
一日（舊曆已未九月初九日）意國飛行家十七人抵滬美總領事蕯門斯卸任赴澳上海地方檢廳焚燬本年一月起八月止没收之烟土烟具 
二日滬北五區商業聯合會成立 
四日英公使朱邇典由京抵滬 
五日英商會聯合會在英按察署開會凡四日公共租界取銷敵僑驗照蒙古章嘉活佛抵滬 
十日十五大團體假前德國總會歡迎英公使朱邇典全國各界聯合會成立 
十一日旅滬湖南學生會成立 
十二日日本德川公爵抵滬閘北商業公會成立 
十三日福建路商界聯合會成立破獲閘北輪盤賭窟約翰大學開四十週年紀念會 
十六日唐家弄商界聯合會成立 
十七日日人由本殺妻孥自戕 
十八日得福州日槍傷軍警學生消息得粤警廳長拘捕學生報館主筆消息 
二十日七大團體電北政府請與日本交涉閩案電南政府請撤警長魏邦平滬杭路夜貨車在硤石出軌 
二十一日銀拆漲至七錢六分六釐滬杭路搖車在筧橋附近被車頭撞出軌外斃電務工頭一名 
二十三日各界爲閩事在公共體育場開大會議决八條縣教育行政人員開會凡兩日西華德路商界聯合會成立飾金價每兩跌至二十一元 
二十四日縣商會副會長蘇筠　病故護軍使署槍决盜匪毛小福尤桂生 
二十五日歐美考察教育團袁觀瀾等十二人乘中國號出發得重慶警察撃傷學生電 
二十六日蕯鎭冰由閩北上過滬 
二十七日公共租界特别巡捕隊解散淞滬警察游行竹匠與剪刀工人均因要求加價罷工 
二十八日意飛機在滬陳覽兩日 
二十九日旅滬福建學生會成立烟台海軍學生八十一人離校抵滬 
三十日美參院通過歐州和約山東保留案本埠各大團體致電駐京美使道謝 
十二月一日全國各界聯合會發宣告和吰邦文公共租界各路華人商店遞呈要求市民權圖記於文涉員法租界商業聯合會成立新世界游戲場停止營業武昌路商界聯合會成立 
二日　上海學生因福建日人戳傷巡警學生在公共體育場開大會主張抵制日貨會畢游行調查各商店日貨至該場焚燬北城工商聯合會成立捷克司令蓋逹抵滬 
三日本埠學生因福建事停課演講凡四日午刻大霧 
四日福建路豐溙洋貨店被刦槍傷店夥汪懦齋李永林韓商山巡捕王得標該捕開槍還撃斃盜匪王立本又拿獲王立生一名後李永林韓商山均因傷斃命 
六日殖邊京行協理劉聚卿來滬爲殖邊滬行債權人義國人派拉尼禀請公共公廨逮案 
八日北京日使署參贊官西田耕一赴閩過滬廣西路商界聯合會成立 
十日工部局議董日人伊吹山逝世 
十四日各團體得湘學生電張敬堯派軍警圍縳學生於八日起全體散學 
十五日上海市開始調查户口倫敦電匯每兩規銀長至七先令十辦士 
十六日土山灣孤兒院被燬 
十八日意飛行家在江灣試演飛機得港電船員全體罷工 
十九日河南義賑會成立 
二十日新開河基地控案經西買法國高等裁判官判法公董局賠償地價 
二十一日旅滬福建各界聯合會成立 
二十二日得港電船員罷工風潮終止夜吉祥街順源烟紙店被搶盜匪開槍流彈撃傷浦東人顧春雲腿部當場獲盜匪王錫壽事後又獲張丕清張關州兩名 
二十三日捷克兵一千九百人回歐過滬中城商業聯合會成立 
 
二十五日法總領事韋禮德請假回國 
二十六日晨大霧滬寗滬杭兩路貨車在太陽廟互撞殖邊滬行生財拍賣完竣行屋經業主收回形式完全消滅護軍使署槍斃盜犯陳楚卿張慶郎袁大沈大郎 
二十七日各團體開反對烟酒借欵會議夜大風 
二十九日得馮河間在津病逝消息虹口北江西路桃源坊鄧宇炳家失愼焚斃婦孺三命 
[各界慶賀元旦預誌]  
　　明日爲民國九年元旦又爲中華民國南京政府成立紀念日上海縣沈知事上海地方審檢兩廳張梅兩廳長及軍警各機關等均於昨日發出牌示定於九年一月一日起至三日止停止辦公三天仰所屬員役吏警及訴訟人等一體遵照届時各公署官廳均懸燈結彩以誌慶賀上海總商會南市縣商會昨日預行知照各業領袖以陽曆民國九年元旦各大商舖工廠均須懸旗慶祝並休息一天聞中西各銀行及各大錢莊均停止營業一天各大醫院亦定於是日停視門診一天先施公司特聘請育童學校學生前往表演各種技能以娛衆夥友 
[預紀青年會除夕新年之盛會]  
　　青年會交際科昨發通告云民國八年中我國外交失敗内訌疉興兵災水患相逼而來誠可謂國家多事之秋矣本會爰定除夕即禮拜三晚八時敦請江蘇教育總會副會長黃任之博士蒞會演說（民國八年之回顧及九年之希望） 
精切言論藥吾同人各界人士幸各早臨爲荷云云又該會爲提倡陽曆新年起見特柬邀各會員於元旦午前十時至十二時到會舉行新年團賀會除在各廳預備茗點外健身房中復有武術專家試演猴拳以及各種武術午後一時半又有中學校學生慶祝大會有唱歌演說雙簧灘簧音樂新劇等均係本校學生扮演晚間八時復有童子部同樂會成訂秩序亦頗優美各界士女均可前往此外尚有三號星期六晚八時之新年大同樂會其間最特色者爲新到美國亞西亞兵艦海軍軍樂隊全體奏樂及榕廬總會福建音樂均爲滬人士所僅見者新年樂事無過於斯届時之熱閙必甚於往日也 
[寰球學生會之新年會預誌（三）]  
　　廣東義領演說丹德學說九年元旦譞球中國學生會假前德國總會舉行新年大宴會有周森友博士湯靄琳楊雪珍諸女士唱歌已兩誌本報茲悉義國駐粤總領事佛弼執禮君適由粤來滬預備歸國由唐少川君介紹於是日到該會演說佛氏精研義國最著名學（丹德）ＤＯＮＬＯ之學說（丹氏生於一二六五年殁於一三二一年其時適値義國内亂最劇之時全國幾分爲無數小邦丹德有憫於此頗倡統一之說曾從政數年嗣因所如不合奔走四方著有（神曲）一書將生平所抱之主張及對於當時感想假設寓言以警當世）届時當必有名言至理足供吾人之研究聞演說時并以影燈牌說明之并聞是晚尚有活動影戲演各糼穉園游戲女青年　體操等影片欲加入宴會者可向靜安寺路五十一號該會所購劵定位售劵期至今晚爲止云 
[商界改用陽曆結賑之主張]  
　　陳曉嵐致錢業公會函云會長先生閣下謹啓者自民國肇造改用陽曆已及八載商界結賑因習慣相沿一時未能改變苟於事實上無礙固不必徒尚形式然當初改陽曆之時商界不改尚無窒礙近則各機關各銀行等均已實行以陽曆結帳而上海爲通商大埠華洋交易繁盛西人均用陽曆我華商對於洋商在陽曆年關亦一结束之期於是我錢業因陰陽曆關係近數年來首當其衝每逢陽曆年關銀根必異常緊迫不獨同業深感痛苦卽各業亦受影響若長此不改勢必年甚一年金融界常多危害倘能改用陽曆結賑俾華洋一律在各商旣受計算之便而同業得無受擠之虞而對於國家各機關會計年度亦可適合以表示我人民傾向共和之精神實爲一舉而數善備焉今届陽曆除舊之期用敢不揣鄙陋貢其一得之愚務祈俯賜採擇召集同業會議决定自民國九年一月爲始改用陽曆結賑以尊重我錢業爲各業樞紐首先改革以資表率俾以後不至每年受無端之擠軋大局幸甚同業幸甚 
[軍隊年關休息期内之防範]  
　　步兵第十六團團長王鳴珂以本團管轄區域内係軍廠及船塢料物存儲重要之處防務巡查均關緊要故所部各營軍隊年關放假祗三日僅許在營休息不准出營游玩而三日之内恐有不法匪徒乘此年假期間假冒軍人名義在市上熱閙地點藉端騷擾情事自應嚴防故於今日（三十一日（起至一月二日止派令官長一員每日帶兵四名前往華界熱閙處所及各游戲場戲圍等處嚴予查察以杜滋擾 
[商會對催促修改章程之同意]  
　　本埠租界華商要求修改租界現行章程爲日已久領團方面尚無若何之表示前日各馬路商界總聯合會曾有函致總商會已誌前報昨日總商會复　會云逕復者接讀大函以修正租界章程一事久無切實答復復經議决於章程未得滿意修正之前停納捐稅請會轉致各業并抄示致交涉署函稿一紙本會以此案事涉外交貴會已函請交涉署照轉領團辦法甚爲正當修正章程提交領團已將匝月應有切實答復長此遷延亦屬非計本會現經加函催請交涉署切詢領團對於修正章程作何辦理請其即日詳確表示圓滿辦法以慰衆情相應函復即請台治云 
[學生總會致各校教職員函]  
　　各校教職員諸先生公鑒敬啓者教育關係國本而今日全國之教育現象（中與致各地學生會函同已見二十九日本報從略）勢非至全國教育破産不止夫教育界之事固教職員與學生共同之事也教育之現象旣已百孔千瘡當不獨爲吾儕學生所痛心抑亦詣先生所扼腕不置者故今日北京教職員之所要求者决非北京一隅之事而實全國教育界之事亦决非維持目前一時之計而實謀永久保障教育之策凡服　於教育界者固人同此心心同此理而斷不能以隔岸觀火了之敝會以爲今日之計宜從速聯合全國教育界爲一强有力之總組織以保障教育爲入手辦法以發展教育爲永久目的教育前途庶幾有豸如先生等早已有聯合會矣則速起而爲一致之主張如其未也則速謀所以聯絡進行一以爲北京教職員之後援一以自盡其教育家之責任想先生等服務於神聖之教育界者有年素以作育青年爲已任當不忍見全國教育界之分崩離析而不思所以自决也用敢不揣冒昧抄奉北京教職員聯合會養電之五條辦法務希共同主張俾逹目的國家前途有利賴焉（辦法見前報略） 
[全國各界聯合會消息]  
　　致南北兩當局電（銜略）徐樹錘擅權鬻國罪惡昭彰全國人民恨之刺骨報載彼近復聯同丁士源輩假借籌邊名義壟斷京漢京庫兩路美其名曰合併與延展而實則又向日本押借三千萬元此等行爲甯知國法乃當局不但不與懲辦反予殊榮獎勵賣國大乖民意敢請立與懲辦以保國權倘任其一意孤行國人當誓死反對全國各界聯合會十二月三十日（又致各地各團體函請一致電拒詞同略 
　　致各學生會函敬啓者當局殘暴媚外鬻權民不能堪乃有（五四）之運動幸人民有澈底之覺悟應潮流之趨同組織永久團結機關各地學生聯合會或商界聯合會次第觀成進而更有各地各界聯合會之組織而倡導組織者又多爲我學界同人也茲届寒假各地同學同籍者必多敢請貴會通知各同學一致擔任組織桑梓各界聯合會事宜以收全國一致之效是荷全國各界聯合會啓十二月三十日 
[關於閩案之兩官電]  
　　松滬護軍使署近接中央政府電令略謂各省對於福州交涉莫不來電要求嚴向日本方面力爭以保主權等情但政府始終抱定抗議該項交涉之眞意而免發生誤會尤可證明中央對於外交並未放棄責任希將此意向各界說明以免再發生衝突云云又聞該署接陸軍部電大致謂閩案發生以來各界相繼來電措詞異常憤激皆有力持至嚴重交涉之主張茲爲防止中日交涉擴大起見除電各省軍民長官宜持鎭靜態度幸勿拍發激烈之電報外特電希轉爲曉諭各社會團體一體知照云云 
[法公董局議董之選舉期]  
　　法領署布告法租界公董局議董選舉之期爲一月十五日此次須選出五人（均外人）因現在議董之辭職者二人任期已滿者三人槪須另舉也投票時間自午前十時起至午後四時止 
 [P規復地方自治之部令> 
　　内務部爲規復地方自治業已决定各自治機關限期成立曾經分行各省知照在案茲聞本埠行政機關奉到齊省長令准内務部咨規復地方自治機關限期成立之辦法如下（一）京兆自治機關統限九年九月成立（二）各省自治機關限定民國九年十二月以前一律成立（三）各縣自治機關限民國十年六月以前一律成立 
[電局收發歐電之通告]  
　　大東電報局稱發往意國之電報惟著名商行與銀行始許用密碼且遇意國當道索閱時須將密碼本呈騐其他電信必用明淺之意法英葡西班牙日本或德國文字許用註册之住址無須發電人簽字但發送意國之電信遞到與否電局槪不負責由意國轉往德國之電信亦可收發但須用上述諸國之明文而電局亦不負准時遞到之責由倫敦轉往德國之電信可用密碼但若投遞遲緩電局不負責云又大東大北兩電局稱發往歐洲之尋常電信每字現收費九角此後將減至七角五分而由歐洲轉往美國之電信每字將減少四角 
[江浙絲綢機織聯合會之呼籲]  
　　江浙絲綢機織聯合會爲浙江省議會廢止限制繭行條例一案及絲織原料告罄　户恐慌等事特於昨晚開緊急會議各屬絲綢業派代表到會者如杭州湖州南京鎭江丹陽蘇州盛澤等共約五十餘人首由汪星一報告開會宗旨報告畢王介安報告赴浙請願情形繼即公决公電浙江省議會浙江省長今將致省議會電錄下杭州省議會鑒江浙兩省以絲綢緞爲大宗實業工商千百萬賴以生活歷來蠶棄産絲均供織綢之用自有繭行發生吸收原料出洋遂致原料時虞不繼幸政界商會注重實業規定五十里得設繭行一家之條例以防原料任意出洋而保數千年絲織實業歷來相安不意民國四年被貴議會議决推翻五十里原案開放至二十里一行從此釀成目前兩省産綢各處之絲荒現象日惡目下有機而無原料江浙各處機匠近皆紛紛停工莫不呌苦連天險象畢露不識貴議會有所聞否若不急圖善後明年機户愈停愈多工人生計旣絶勢必挺而走險實業推翻不足惜試問汪浙兩省之治安與國計民生將如之何貴議會諸公素以國計民生爲重定能洞悉眞相何能更議開放繭行自殺實業旣允維持原案三年於前而更提議十五里之開放於後敝會爲兩省絲織總會深知工商實業首要原料現下恐慌已逹極點故非逹五十里限制原案不能維持現狀謹代千里百萬工人力爭生計務請將該議案取消迅即咨請省公署仍照五十里原案限制謹電江浙絲綢機織聯合會叩 
[中華工業協會月會紀事]  
　　昨日中華工業協會開第十次月會并歡迎劉紹禹夏奇峯曾唯一黃介民等入會及補選各科職員首由黃鼎奇報告開會秩序復由曹亞伯演說略謂工爲立國之要素我國向分士農工商爲四民但四民均可以工目之不過有用腦力之工及用腕力之工耳本會不含政治臭味祇圖對於我工界從根本上實力進行俾逐漸推廣結成一最堅之團體則此佔全世界四分之一民族庶幾不致受外人侵凌也云云繼由夏奇峯演講於歐戰中在法華工情形并組織華工協會及華工聯合會等次劉紹禹相繼演講并　發曹亞伯所演講工之意義黃介民亦有意見發表分聯絡國内工界領袖及海外勞工團體未由會計張漢農報告本月帳目迨散會已四鐘矣 
[滬西商界聯合會開會紀]  
　　滬西商界聯合會於星期（二十八日）下午一時開全體議會由正會長金省三首述開會宗旨繼報告前日赴總會列席所有提議各事如陽曆元旦我商界應首先提倡蓋民國成立改定正朔於今八載迄未遵從旣由總會通告本會各員當首先遵行並應轉致本會所轄七路中大小各商店一體休業懸旗誌慶爲要當推定顔芹香至公共體育場慶賀次提議徽章或照總會所議定之式様或别出心裁請表决多數贊成卽照總會所定通過次副評議長傳子遠起立云本會會董嗣後至總會列席及對外一切事務必須請格外熱心不可推諉庶於會務方有進行衆贊成主席補送會計員吳錫山證書吳君係全體公推繼辭職徐君之任者遂又籌議義務學校進行辦法由副評議長傳子遠云義務學校各路已紛紛成立本會校址旣蒙勵羣公學校長吳英山允借教務又蒙吳右雲擔任贊助不難即日成立惟商店事繁 
遂公决下午八時至九時時已鐘鳴五下遂搖鈴散會 
[最近進口日貨表（上海學生聯合會調查科稿）]  
　　本科李　眉在三林　山碼頭查得日貨列表於下買號號主地名船名來埠物名件數價値東林顧海珍三洋涇橋南首竹島丸神户磁板五十打九十五元又又又又又又又又震泰張杳　法界德銘里八幡丸大　線五擔八十斤四百元又又又又又　　　　百廿元又又又春日丸又大盛公桂生法界首善里竹島丸　又又又若浦丸又銅燈頭五打又又又又又鏡子三十六打一百四十四元又又又又又又九十六打一百十八元又又又又又面盆九十打三百六十元 
本科張半痕在三大滙山碼頭查得日貨列表於下買號號主地名船名來埠物名件數價値東林顧海珍三洋涇橋南首竹島丸神户磁板四十打七十五元又又又春日丸大阪皂紙一千三百打八十元又又又又又洋傘三十打二百五十元又又又又又又三十打二百五十元震泰張杏卿法租界德銘里阿阪丸大阪扎脚一千四百八十打九百六十元大盛公桂生法租界首善里若浦丸大阪疳積糖一百五十打一百八十元又又又又又烟嘴三百二十打一百六十元又又又又又絨毯十條二百元 
[銀根復緊之原因]  
　　本埠銀根緊迫已久嗣有外洋到來現銀現洋接濟銀拆洋釐漸漸見鬆乃前昨兩日忽然復漲洋釐漲至七錢三分五銀拆亦漲至七錢探其原因緣北省急需現銀裝去現洋一百萬元又遇陽曆年終各商所需甚巨之故 
[内河米船被水阻斷]  
　　近來兩日滬地狂風大作寒氣砭骨内地小港河道大都結永蘇州同里青浦角里各處河港均已水斷來往船隻梗塞兩日故昨日内港船隻全無抵埠各米船在途水凍後紛紛遣人來滬　告貨客俟水融解方可開駛來滬云 
[交涉員宴請中外官紳預紀]  
　　江蘇特派交涉員楊小川蒞任以來對於中外官紳感情融洽茲聞楊交涉員定明年一月六日在署設筵宴請中外官紳業已遍發柬帖矣 
[調查户口限期展緩十日]  
上海縣各市鄉調查户口一事原定二十日爲期嗣因本埠户口繁多調查頗爲困難恐於所定期間不及竣事茲經各區調查員呈請縣知事展期已經沈知事核准展限十日以完手續 
[水利畝捐征而不解之清理]  
　　上海縣沈知事昨奉財政廳第三九四九號訓令云本年十二月十九日奉省長訓令内開各縣征解二分畝捐一欵原案本應解庫嗣雖經省紳先後截留興辦地方水利然規定每積至五百元之數即應解交江蘇銀行分報廳局非呈明本省長不得動支遇有前後任交替應以現銀移交不准列 
 
 

Page 11

 
 
入交代算不得挪作别用其吳縣等縣因修𣿼淞泖等河及� 
寳山塘工另有按照忙漕帶征水利經費及塘工專欵名目雖異性質實同質言之皆畝捐也是以前訂保管方法一併取締在内歷經申明定章令行遵辦在案各該經征知事對於前項征收之欵宜如何實力奉行使欵集而事舉乃不謂開辦以來收效甚尠有視爲地方閒欵不關考成者有託爲因公動支遂歸消耗者總不外以征而不解爲目的迢至交卸滿篇混賑浮費移交後任接收後任亦知今日之現任卽將來之前任利用其故習以爲將來本任仿行之張本故在往明知顯違省令而故受之以上所言情形雖未必盡皆如是然要之征欵不解屢煩催提幾成積習現在江南北水利要工層見迭出國家旣無補助之力省庫復無挹注之方此等固有工欵必須從頭清理俾杜侵佔而副名實應卽自九年一月一日起仿照省欵旬報辦法一律按旬儘數解報茲擬訂開辦規則及各項表式通令遵行其截至八年十二月底止各該縣究共存欠若干并經另訂表式隨案發塡以憑考核各該知事等自經此次整理之後亟應振刷精神各將所征之欵按照規定規則及附發清單依限解交各金庫兌收一面查照表式及參酌塡表方法曁假定表式按旬造報果能從此革新自可免究旣往倘再仍前玩忽决不姑寬將來其或有意舛錯致往返徒費駁詰希冀藉此拖宕者定卽從嚴懲處以示儆戒母謂寬典可倖邀也合亟令仰該廳長立卽轉令一體遵照切切此令計發規則等因奉此除分令外合亟令仰遵辦母稍玩延切切此令 
[滬南工巡捐局紀事三則]  
　　車照將改名稱滬南工巡捐局姚局長前據學界團體函　請將前發東洋車捐照改換名稱以符抵制本旨等情當卽知照稅務處定期陽曆新年爲始更名人力車捐照嗣因民國九年一月份之各項車照俱已印就一時不及改換故已訂期二月份爲始准行改定人力車名稱云 
　　分送春季車照滬南工巡捐局姚石蓀局長查照本埠各機關各局所及領事團交涉公署英法租界會審公廨讞員等所用馬車汽車包車等捐照向例由局分送茲届民國九年其春季捐照應當掉換以憑查騐已知照本局稅務處將前項車輛執照分别塡就飭丁分送各該機關請爲換用 
　　催繳各項捐稅滬南工巡捐局姚局長因現届八年歲暮所有本局各項捐稅應行清釐結束故已分飭各認稅商人迅將應繳捐稅從速呈繳來局以憑彙總詳報上級長官將欵項撥歸公用所有各鄉航船鮮船等例於年底換照繳費今届已預發布告限期各該船户照章報名換照並繳納照費茲已逾期未據一律掉換是以令本局市舶所辦事人趕緊催令各船户遵章來局納費換照母再抗延致干查罰 
[藥業夥友加薪問題尚未解决]  
　　本埠藥業夥友要求各店主加薪一事業經迭次會議迄未解决昨日各店主特請陳良玉爲代表調停此事允於明年始加薪兩月而各夥友要求今年亦須照加故仍全體反對集衆會議如各店主延不照加各夥友祇可全體休業當即要求陳代表代爲轉致各店主迅速答復以便解决云 
[車木匠加工價之磋商]  
　　本埠車木葫蘆店各夥友要求店主增加工資已誌前報昨日該業各店主與各夥友在大東門外天福茶樓會議兩方討論之下各店主應允照向例工資錢碼改作洋碼計已申加三成而各夥友公同研究以雖承店主之情仍不敷開支再求增加各店主回絶不允以故仍未解决 
[續訊商務書館中華書局訟案]  
　　本埠中華書局因將日本人之實業雜誌内所載支那問題一篇繙譯華文標名日本人之支那問題發售經商務印書館閱悉書中備述商務印書館附有日股以其有意引起國人仇視破壤營業損害名譽延律師控於公共公廨請追損失銀一萬兩業已將被告書局經理陸費伯鴻傳案兩次集訊等情嘗紀本報昨日上午九時半俞襄讞會同英卓副領事升座第四民庭續訊原告代表律師起稱原告口供前次尚未訊畢本須接間因原告方面見證均係來自遠方已候有三星期之久故請求先將見證訊問俾免彼等久待堂上允許該律師遂令見證原告廣東分館經理梁寶田福州分館經理陳允中天津分館經理劉姓湖南常德分館司賑楊姓先後至案逐一詰問一過各人供畢各將所持之書與報並傳單分别呈案請察旋由被告律師向以上四人盤駁一過堂上宣諭退庭改期續訊 
[殖邊債案改期再審]  
　　已經消滅之上海殖邊銀行債權人義商派拉尼前因北京殖邊總行協理劉聚卿（即冲石又名葱石）來滬乃延律師具訴公共公廨控劉不理殖邊欠伊洋七萬元當由廨飭探將被告逮案管押一宵保出同京等情均誌本報茲悉此案訂於昨日下午由陸襄讞與義副領事羅斯在第一公堂集訊届期領事另有要公未到故由檢察處通知原告律師本案改期再審矣 
[奉化警探指提刦案關係人]  
　　浙江奉化縣警探李慶才前日奉該縣知事發給公文來滬投暫移虹口捕房之偵探特别機關報告有徐本茂於十一月十六號在奉化轄境顔頭石門地方糾黨持械夥刦該處居民毛開林家値價千元贜物並犯掳人勒贖等案逃匿上海請爲協緝等情當由華探目張芝卿西探目壳羅香華探張炳成在西華德路一千四百十五號門牌茶館内將徐查獲帶同收押昨晨解送公共公堂首由西探目禀明查獲情形次由來探李慶才上堂證明被告在籍犯案行爲將公函一件呈案請求照章引渡質之徐本茂供稱前隨唐某在廣東今年來滬爲漆匠傭於南京路順泰七月間家内子病歇業歸視並無搶刦掳人等事陸襄讞核供商之美約副領事以案旣出内地判徐押候備文交來探帶去歸案訊辦如果訊無犯法行爲仍請送回本廨發落 
[虹口火警續誌]  
　　虹口北江西路桃源坊某姓家於前晨兩句餘鐘起火焚斃男女三命業由捕房將屍檢出候禀公廨中西官蒞驗等情略誌昨報茲悉起火者係一百六十三號門牌向在江海關爲寫字之鄧宇炳家曾在　泰公司保有火險銀一千五百兩比鄰一百六十四號係鄧之同族寡婦鄧蔣氏所居當火熾時該氏從睡夢中驚醒驟覩火光猛烈知其所生之九歲男孩阿樓七齡女孩阿紅不及逃出遂突入火中找尋竟致葬身火窟前日午後將屍檢出已焦頭爛額慘不忍覩阿樓阿紅係被烟薰斃並未灼傷故所穿之絨線衫褲毫未損傷惟而目皮色已被烟薰黃昨由其戚聲請捕房轉禀公廨中西官准予免驗具結領屍棺殮矣至於一百六十五號門牌祇焚去樓面一百六十二號則並未殃及略受水漬而已 
[湖北義賑會消息]  
　　夏口縣查災施振報告書（被災狀况）本年夏秋之交京由鍾祥堤潰襄水奔流灌入夏口境域田禾廬舍多被淹没第五區榻兒頭夾洲子第九區柏泉駐龍岡等處地勢低窪受災尤重當堤垸潰决時居民咸以大水旣至驚走逃生無暇顧及資産牲畜穀米皆隨波逐流以去田經久淹不能耕種平日窮困之民以拾檢田間遺穀爲生者頓失倚賴茅屋復被水冲棲身無所流離轉徙備極艱苦其散走他方存没不明者不計其數水退後農人擇可耕之用播種蕎麥期得小補然收成有限食少人多仍無救目前危急冬令日寒子遺求衣求食待賑如農望歲穀源兆桐到鄂就近馳赴各鄉親查災况首施賑焉（施賑情形）十一月十日晤該縣侯知事索閱被淹地圖詢明各鄉區域即先赴第七區新溝設辦賑處督查户員三人分赴溳口磯頭灣周家坮文家坮張家坮李家坮明家坮水口胡家坮矮台嘌康家坮宋家坮苗兒湖吳家垸高家坮蔡家灣等處親查極貧發給振票二十日查竣發放並令查户員再往他區履查以期迅速次日陡起大風飛沙蒙目對視迷離災民麕集爭先領賑早間幸警備隊及水警在塲維持秩序有康家垸胡姓嫗八旬孤老領得衣食無力負歸爲之遣人護送越二日事竣趕赴第八區舵落口設辦賑處凡第五區榻兒頭夾洲子第六區姑嫂樹舒家會第八區長豐垸長樂垸第九區柏泉駐龍崗等處賑户到此領振初擬在九區茅　集設一辦振處俾領賑人往返便利嗣因運輸爲難中止故查户遠至四十里以外二十七日發放時値大雪一口夜天氣寒冷道路泥濘遠近災黎相率扶携而來其得米得衣者皆欣然色喜其得米未得衣乾復紛紛請益奈賑物分配已定欲加不能婉告以義振之後將有官振須知安分習勤不至當憂凍餒同日復有附近窮婦百餘人踵門求食又酌給衣米以拯其急並有少數賑户遠道來遲不能折回由警察所長預備宿處次晨遣歸發放三日始克　事計在各鄉查放兩旬餘發注二千石棉衣一千七百件共振三千餘户所有轉運衣米事宜係縣署王科長春霖隨時商承勞君用宏妥連辦理不辭勞瘁新溝平縣佐震舵落口張所長亦鷄對於賑務襄助均極辛勤三君熱誠殊可感也 
[養正學校懇親會預紀]  
　　本城北張家弄養正學校學生自治會定於陽曆年假期内一日二日舉行懇親會上午展覽成績下午表演學藝現已將入塲劵順序單分送學生家屬及本地教育行政人員又本年度上海縣屬童子軍分團比賽該校童子軍各項成績總平均列在第三一日上午尚須至公共體育塲領獎因之學生益覺與高釆烈 
[江灣教育會救火會開會併紀]  
　　昨日（二十八日）下午時江灣鄉教育會召集各校職員提議民國九年元旦慶祝事宜到者二十餘人議决辦法如下（一）行紀念式（聯合各校行之地點在本鎭縣立第三高等小學校）（二）娛樂（紀念式畢後開音樂會下午職員聚餐）（三）運動會（地點第三高小操場）（四）童子軍會操同日上午十時江灣救火會開議董部冬季常會議董出席者八人由會長蔡香蓀主席提議要案十餘件其重要者爲放寬街道及改良操法二案散會已三句鐘矣 
[神州醫藥會選舉紀]  
　　神州醫藥總會成立已八年前日在牯嶺路會内開選舉會醫藥兩界及各處代表到者甚衆二時開會首由主席朱少坡報告會事之經過次松江代表查貢夫海門代表張始生宜與代表史仲友及會員包識生韓孝先沈葆聯相繼演說次投票選舉評議畢散會昨日復由評議部選舉正副會長朱少坡當選爲正會長徐小圃吳菊舫當選爲醫界副會長葛吉卿韓孝先當選爲藥界副會長 
[少年宣講團消息]  
　　少年宣講團總部前日（二十八日）舉行第五十一週游宪宣講派王維民嚴立順等於午後往閘北宣講假新閘橋塊某茶坊開講（人民 
須具自治能力）（救國不尚空言）（虎頭蛇尾爲敗事之因）　題聽者百餘人並附行勸世歌調以娛樂講畢復舉行露天學校照章授課學童十八人至下午六時始散聞該　近因天氣嚴寒赴鄉宣講於講員及聽者多有不便故鄉村宣講暫停數次云又該圍附設之公衆閱報社成立至今適届半載成績尚佳茲得該社報告每月閱報人數如下七月份七百七十三人八月份一千零二十八人九月份一千三百四十五人十月份一千二百三十六人十一月份一千二百十三人十二月份一千四百七十四人以上共計六月七千零六十八人 
[代護軍使犒賞憲兵]  
　　代理松滬何護軍使以現駐本埠南北二處之憲兵第九第十連各士兵辦理勤務頗爲得力輔助軍警尤爲周密茲届陽曆年終應予犒賞爰特各給猪肉五十斤業於昨日令發吳朱二連長飭即分賞各憲兵以示鼓勵 
[高昌廟方面之稽查印稅]  
　　淞滬警廳焦督察員奉令調查商舖印花稅昨日午後三點時親至高昌廟會同巡官李錫恩督警分往各商舖檢查各種賑簿皆有印花粘貼立即回廳禀復 
[印花稅暫停檢查]  
　　冬季檢查印花稅事宜已由淞滬警察廳曁上海縣公署分别委派稽查員會同第一區警署羅巡官帶同長警遂户檢查將查出違法各商舖之契約簿據分别帶署照章飭令繳呈罰金後補貼在案茲因陽曆歲暮及九年份新年均應休息是以昨日爲始暫停檢查數天後再行繼續進行所有前日查獲之楊豐懋南貨店立昌仁綢莊元升潤裕泰藥材行等四户均各繳呈罰金洋五元將簿據分别領出後照章加貼或補貼足數 
[汽車碾傷漆匠殞命之結果]  
　　汽車夫董阿弟於本月十九號在滬西麥根路開駛汽車不愼將行人孫鳳懹撞倒碾傷當送醫院醫治延至前日因傷身死由院知照捕房將尸舁入婓倫路騐尸所報請公共公廨俞襄讞會同英卓副領事於前日午後蒞廨檢騐得孫鳳懹生前委係被汽車撞倒碾傷肚腹身死無訛塡明尸格即升座公案據尸兄孫鳳蓮投訴伊弟同爲漆匠今慘遭碾斃要求伸雪訊之董阿弟供稱車主住居橫浜橋克明路一百二十一號門牌當時照章開車實係死者自不經心等語中西官核供遂於中西騐訊單上分别簽判云騐訊得已死孫鳳懹委係行路自不小心被汽車撞倒受傷醫浥無效自應母庸置議屍准其兄孫鳳蓮具結領回棺殮着汽車夫董阿弟給無恤洋七十元此論 
[兩船相撞]  
　　船户陳槐廣昨日駕舟駛經蘇州河適有馬阿大金大全亦駕舟迎面而來雙方不及避讓互相碰撞陳船受損漏水投報四區四分所將馬金二人一併拘案經李警佐訊問一遇解送司法科核辦 
[撈獲落水麵粉之研訊]  
　　碼頭小工張木林張妙根張生張榮生江阿二等於前日午後大風時在浦東其昌棧浦邊撈獲落水麵粉七十八包並油布蓬一張當即扛至岸上堆積居民某姓家内意圖售賣均分不料被人密報三區巡邏長警將張等五人連同麵粉併解至署得經曾署長研訊之定判該小工等暫行保釋麵粉存候查明核辦 
[應瑞艦調駐厦門巡緝]  
　　海軍練習艦隊所轄之應瑞練習艦前經藍總司令派駐福建馬江茲因海籌軍艦由崴開回奉派到閩椗泊馬江而厦門一帶需艦弋巡經練習艦隊兼第一艦隊司令蔣拯電請海軍總司令將應瑞練艦調派到厦協同弋巡業經藍總司令呈奉海軍部核准於本月二十五日飭令應瑞軍艦開駐到厦協同巡緝矣 
[提訊僞銀騙洋案]  
　　婦人張王氏前因串同甲乙兩人以僞銀子向柳泳根串騙得洋六百元嗣經原告報告捕房飭探楊振富高阿大將王氏及某客棧主楊園庭兩人帶入捕房解經法公堂被告楊園庭延律師代辯判候再核在案昨又提訊先據捕頭上堂禀稱查得被告楊園庭前因犯案曾奉堂諭將楊之客棧執照吊消現楊非但串騙銀洋且私設客棧請爲核奪詰之楊否認私開客棧及串騙之事又據捕頭禀稱現有與楊同押之徐福生王春　兩犯目見楊向王氏聲稱不可吐實今將兩犯帶堂請訊徐王兩犯同稱民人等於日前與楊等同押在公堂後而押所内見楊向王氏稱爾切不可吐實如爾被押期滿出外至我處酬爾洋二百元當時王氏回稱此事由爾唆使豈有不將實情吐出之理楊又稱若爾定將實情吐出我無法祗請律師辯護等語質之張王氏供楊實向我言及前項言詞無訛楊稱民人未言此種言詞實被誣樊請求明察並由律師代辯稱請求堂上准予被告交保出外候核云云中西議員會判着王氏與楊交五百元人銀並保出外聽候復訊核奪 
[被拐常州女子業已交案]  
　　常州人錢寳田於十一月十二號在原籍將高鶴年九歲女阿菊略誘來滬串同閘北寳山路宜品里二百五十五號鬥牌内之顧根生價賣與北山西路德安里潮州人黃協　家得洋四十元經高債知控由該管官廳將錢拘押並移文淞滬警廳除飭警探將顧查獲訊押外復報請滙司捕房中西探將黃協虞之妾張氏拘解公共公堂訊悉阿菊已被黃妻帶往潮州因論張氏退去電催將女交案再訊已記本報昨晨黃協虞與張氏　阿菊到案並延律師上堂請追身價中西官核供判張氏無干開釋黃協虞交二百元人洋舖保暫將女領去候下禮拜四原告到堂再訊 
[尋獲逃妻之糾葛]  
　　海門人陳寳順家住北山西路其妻黃氏於五年前背夫沈逸當時陳各處找尋並報告官廳迄今尚無踪跡前日陳因事經過北四川路胡阿福門前忽見該氏在内當向認領胡出而阻止聲言我娶該氏時曾出身價洋八址元當時由該氏父黃學明立據身價亦由其父取去等語陳寳順不服扭控警署交保出外限交黃學明到案再核在案前日陳將黃扭交到署備文函送地方廳昨日午後經檢察宙預審一過判將胡阿福黃學明陳黃氏分别收押陳寳順退去限次日來案再審 
[巡長緝獲搶匪]  
　　通州人葛尚義於本月二十四號雇沙船一艘來滬裝運屍棺停泊浦東隆茂棧浦邊是夜九時許突來口操江北音之盜匪四人一擁登船手持利刃嚇禁聲張當被搜刦去大洋三十一元皮馬褂一件老布作裙一條携贜呼嘯而去事後由葛開具失單投報三區警署請求飭緝贜盗現經該署巡長孫起升在爛泥渡緝獲是案搶匪陳桂生沈根寳二名並吊獲原贜皮馬褂一件於昨停到事主葛尚義連同陳沈二人併解警署司法科轉送地方廳下午經檢察官預審一過判陳沈二人分别收押原贜給失主具領聽候訊究 
[糾黨攫煤之攔獲]  
　　匪徒郭小懹子糾同在逃之四人至虹口港内麥佳生之煤炭駁船上將船户俞東來關閉艙内攫煤一籮圖遁經來歸舟暼見大聲喊捕由探周耀廷與一千零十九號華捕聞警趕至帮同將郭攔獲帶入捕房禀明捕頭押候解廨訊究 
[白茅沙中段南沿移設警船浮]  
　　各口巡工司額昨出曉諭云本巡工司查江海關稅務司所屬界内白茅沙中叚南沿地方移設警船浮一個合將其情形度勢聞列於左計開一長江鎭洋縣白茅沙中叚南沿曾設紅色警船浮一個現由原處移向西南英海里百分之十五之處安設自浮視崇明島圓安沙角　　北十一度半東相距英海里五里又百分之六十五各處船隻務宜留心詳記以免疎虞 
[錢庠元交保候訊]  
　　葛月庭在公共公廨刑事科呈訴已閉新世界游戲場經　　庠元侵佔押櫃洋五千元違犯三百九十一條新刑律等情由廨准飭捕房於昨將錢庠元傳至公堂被告延律師到堂代表聲請展期中西官判錢交保候訊 
[科罰大批賭徒]  
　　老閘捕房捕頭前晚得悉有人在公共租界撫湖路十六號屋内聚衆賭博率同中西探捕協往拿獲賭徒王金生張違臣李子雲錢福祥沈瑞芳陳瑞生范金生金土坤褚寳生徐進生等五十一人連同賭具一併帶入捕房詢係王金生爲首着王管押餘人各存洋二十元保出昨經公共公廨傳訊即據中西探捕一堂訴明前情經關讞員得禀商之美工副領事以王聚賭違章屬實判罰洋五十元其餘到案者罰洋五元不到者保洋充公賭具銷燬 
[巡官查獲私賣燈吃]  
　　客民張老五近在浦東爛泥渡怡和里口租賃房屋私售燈吃事爲三區巡官李鶴鳴得悉於前晚入内抄出烟具多件張老五事前聞風逃逸當將吃客徐照林張小罷徐阿毛等拘解至署於昨轉解警廳司法科訊究 
[巡長查獲烟土]  
　　昨日南市第一區警察署巡長路壽卿在十六舖寗紹碼頭地方巡察時適甬興輪船由福州載客來滬各客登岸之際有形似乞丐之某甲手携麵粉袋一只登岸當向查詢所携何物甲情急棄物奔逃從法租界逸去迨將袋查着内有烟土七斤半當即帶回署中呈明趙署長飭將證物申送警廳司法科請爲核示 
[秘密賣烟押兩月]  
　　揚州人郭春池在新閘路一千一百四十九號屋内秘密賣煙被該管捕房一百零九號西探得悉前日帶同華探協往將郭查獲抄出鴉片烟兩小缸一併帶入捕房昨解公共公廨經中西官訊實判郭押西牢兩月烟膏焚焚燬 
[三德公司發行之補品]  
　　三德公司發明之天然滋補壯身汁發行未久銷行已廣際此冬令如需滋補身體者盍試購服之經理處虹口中虹橋東順泰當 
[誌謝]  
　　昨承商務印書館贈第二百二十一期英語週刋一册謝謝 
來函 
[江蘇省農會致江蘇省教育會函]  
　　會長先生偉鑒久仰道範企慕殊深敬啓者敝會頃接一農校長就職通告係爲盛君建勛實甚驚異綠盛與敝會有財政不清關係由敝會職員徐　何潤二君於本月二十六日往校質問未有圓滿答覆正擬開會討論旋見報職貴會覆該校教員及學生一函可知公道自在人心是非不遺　獨該校長任該校教職有年何至同事教員不能信任學生不生感情此中情形已可想見而敝會財政細微盛又非總務職員且有種種　賣一旦身任校長該校財政不啻十倍於敝會豈不貽財政極大之危險乎農校爲學農兩界機關何等重大貴會爲全省教育代表應請密查取締敝會綿力薄弱影響所及實難緘默是以不揣冒昧函逹貴會務望毅力進行以輔不及爲盼肅此祗頌公綏江蘇省農會啓十二月二十八日 
[南京學生聯事會致江蘇省教育會函]  
　　江蘇省教育會鑒教育何如事安福派何如人以安福派而操教育權其必摧殘舌本遺毒青年無疑况我蘇教育界自光筣以來耗多數教育家之心血歷若干歲月之經營始克有此莊嚴燦爛之成績在省長官宜如何愛護之培植之俾得逐漸發展以逹教育最後之目的乃者近日江蘇教育廳竟委任安福派之盛建勛爲省立第一農業校長聞命之餘不勝　駭不惟爲一校之青年悲而爲吾蘇全省教育悲且又爲全國之教育悲也蓋拔茅連茹嘗以類集今有一盛某在江蘇教育界則相吸相引千百之盛某來江蘇矣江蘇教育界盡盛某則必又相吸引而如盛某者徧全國矣有一盛某僅害一校猶易除也至於徧蘇省徧全國其爲害寗可言哉撲星星之火可免燎原之憂是以報紙騰護羣情大憤而長官置若罔聞未嘗收回成命盛某　不爲恥乃竟悍然履新是　與蘇教育界爲仇而冒與論所不韙也且盛某入校即與該校舊教員安福派之曾濟寬私相結納多方彌縫不知盛某之爲安福派已得各方之確　罪固不容宥百曾濟寬者即前次通電反對和平聯合會解散安福部之一人也其惡昭彰斑斑可攷而盛與曾交歡其爲回類更無疑矣夫安福派盤踞要津虎狼感𦦨炙手可熱萬衆側目莫敢誰何方幸神聖之教育界未墮其　中不謂吾蘇而竟先有其人也是不惟吾蘇教育界之大恥亦全國各界所當羞也貴會爲全國教育界之領袖而爲吾蘇青年造福不淺盛某之去留實爲吾蘇教育界存亡之關鍵而影響於全國者至大不得不懇請貴會仗義直言逕電官廳立除曾盛廟清教育江蘇幸甚全國幸甚臨穎神馳佇聞明教專此順頌公　南京學生聯合會啓 
[曾濟寬來函]  
　　逕啓者閱貴報十二月二十六日登載南京嚴校安福部之搗亂一則殊深駭異此中不情不實除業已刋登告白聲明外竊鄙人供職農校四載有餘素未掛名一黨一籍在校同人及學生莫不知之今次盛建勛氏奉委長農枃鄙人迄未表示贊成然亦未隨二三運動校長失敗之人散布流言破壤農校何云搗亂至謂與盛某勾結四出運動爲盛氏辯護云云有何根據又稱鄙人與彭解謝石欽通電反對全國和平聯合會請解散安福俱樂部案云云尤屬無稽究竟　通電何年何月何日發自何處登載何報鄙人從未閱過又該電是否經本人同意有何確　證據可憑謝石欽彭解旣因爲通欵於安福而除名鄙人若與聞其事和平聯合會何以迄今無正式函件質問鄙人自本年三月後 
迄未出席該會有簽到簿可稽况該會數月以來甲乙兩派互相搗亂鄙人從來未置一辭惟十二月七日京師總商會代表安迪生等宣言書揭露於時事新報後鄙人隨即投函該報揭破各言種種黑幕已見十二月十一日該報第三張鄙人絶非安福系人不言可知至謂證據確　有案可稽究竟是何證據是何案件又有何人可與鄙人對質應請即行明白披露以明眞相而何全教育界名譽不勝切盼之至曾　寛十二月二十八日 
[學生聯合會總會來函]  
　　二十七日烟酒聯合會國貨維持會工商研究會三會爲反對烟酒借欵事函約各團體開會商議敝會曾派華君振聲到會華君是日因事早退除贊成反對烟酒借欵外其餘表决事項槪未與聞至於拍發之函電非特事前未經敝會理事長閱過即華君亦未見及乃該會經將敝會列入宣諸報端事後始派人交來原稿囑爲蓋章敝會對於該電主張雖屬贊同而爲愼防假借起見不得不照章拒絶除函覆該會外特此聲明敬乞登入貴報來函欄内以昭眞相是爲至感中華民國學生聯合會總會啓 
[鼎泰承泰新來函]  
　　敬啓者竊我糖業自五四運動發生抵制問題後即經姚君紫若邀集同業於舊曆四月十四日就點春堂開全體大會當塲調查同業存貨及定貨兩共有三十餘萬件之數僉以存貨攸關血本定貨於信用上恐生交涉公决准其從速售清或由同業互爲划銷自本日開會期起以後實行抵制隻包不得再定違則處罰全體簽字蓋章爲證并由司年將各行存額登册備查嗣又一再續開會議公舉調查員逐日分赴各行詳查銷數以杜朦混而徵實在一切手續早披露於各日報久邀公鑒詎閱十一月初二日貴報新聞欄内登有糖業之抵制大會查是日敝業並未開會又初三日報載糖業最近所購之束糖一則内謂該業董所設之二行亦買進多包云按姚君確係小行股東小行自四月十四日同業開會議决後隻包未定有賑據可證儘請各界公推代表來行查閱并可密訪同業如搜得小行違章證據查實願　公判處罰至敝東姚君首先提倡開會抵制當時曾力誠小行等遵守議案先樹模範又因商界業董無强制同業營業之能力故每於開會時必而諭婉諷力勸各本良心上着想苦口婆必涙隨聲下曾有學生團代表到塲旁聽聞姚君演說肅然致敬至若姚君之於社會熱心公益久承各界所共認無待　言小行等决不至喪心病狂反負姚君始終緊持之美意觀聽淆亂可爲寒心事關小行名譽且於姚君聲　有重大關係貴報素主公道爰陳　未請登入來函門藉呈公鑒鼎泰承泰　同　 
[墨業公所致上海學生聯合會函]  
　　學生聯合會偉鑒賜書謂敝業用日本墨　　　　　　敝業墨烟非但不是日本之貨更未聞有　　　　查明白登報更正庶足以服人心而全貴會聲譽幸　　　　請公安 
雜評一 
[不幸之八年（庸）]  
　　民國八年實一至不幸之年也試也上海言之關於時局則和會再停恢復無術迄今仍在不生　死之中關於商市則郠銀匱乏金融枯滯百業皆呈蕭　　　且也學潮之汹湧延及工商其驚天動地之表示爲疇昔所未有就其發揚蹈厲言之一掃國民醉生夢死之劣性固可欣喜自其所犠牲者言之輟學停業學商工界之損失甚鉅亦未嘗不可謂悲觀故曰民國八年實　至不幸之年也今此不幸之年已於今日過去未知來者果有幸運乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由談三字皆用當代名人字跡每星期調換一次今日係張叔通先生手書 
風俗談 
[俄國婦女（二）] [  陳三無譯]  
　　女皇彼得大帝力謀革新下令婦女須從事於社會生活衣服亦須依法蘭西式並於宮中時設筵宴客任何人俱可入座帝乃作劇談狂笑以鼓興致皇后係民家女性情活潑一與帝同當帝在戰場指揮時后亦多與焉平時居宮中亦劬勞終日無或寗息帝崩后繼其位此實爲俄國創舉迨後彼得大帝之長兄女亦曾御臨九五特庸碌無長不能留事實於歷史中耳繼其後者大帝之公主意里撒伯頗有父風及凱撒令第二女皇即位俄國之狀况乃一大變皇聰頴過人學術精深並長外交當時全歐各國幾無不在皇威力之下皇又以雄厚之兵力爲俄國擴張疆士暇時則集多數之美術建築軍事音樂社會學家於宮中沉寂幾睡之皇宮頓變爲繁華燦爛之天界並設工廠興實業營建築關公園造城池定法律爲俄國開一嚴整之新氣象設大學一所模規宏大至今猶爲俄國首屈一指並成立美術學院内容幾爲全歐冠國中碩學通儒無貴無賤皇俱選擇而羅致於朝但能爲國家增幸福或有犯及至尊天威者皇亦置不措意綜皇之一生戰爭旅行宴會與良友並皆爲數其夥皇之治略偉績亦十倍於常人刷除俄國舊日之腐敗現象進而與列强爭衡皇之才能實堪欽佩皇宴駕後百數十年人有旅行於俄國者猶聞人民津津稱道皇之英名者莫斯科與聖彼得堡得皇之遺澤最深人民更不敢忘於一千七百九十六年皇崩俄國得皇之慘淡經營始稍呈生氣婦女被皇之改革影響亦不似舊日之頑固矣 
雜談 
[名花萎地記（下）] [  瘦鵑]  
　　梅葉林之慘劇懸爲歐洲皇室中至大之疑案者垂二十年太子之生死迄亦莫明眞相拉立斯克伯爵夫人者巴佛利邦勒特維親王女也與佛西拉男爵夫人爲閨中膩友平昔過從綦密亦識羅道爾夫太子據伯爵夫人言太子本已娶比利時之施底芬尼公主顧以情勿屬恒邑邑無歡後即邂逅佛西拉男爵夫人於吾處心驚其艶情乃一往而深伯爵夫人所言僅如此至男爵夫人死事則亦不之知也太子與男爵夫人私合舍生一子外是否有女初無明確之左證特以愛爾瑪身世觀之則甚相類聞愛爾瑪當六齡時由一波蘭牧師携往美國云爲一貴家所託將授以高等教育因納之一修道院女校中悄然自去居數載始返國其祖國爲奥大利仰爲波蘭亦無有人知之者 
愛爾瑪年十四復至美國時有人供以厚資恣其揮霍顧不知其人爲誰而彼波蘭牧師亦矢踪無可究詰愛爾瑪則僑居紐約與其女友輩同處旣及　玉姿明艶如春葩之燦發尋遇一坎那大富人曰海納司傾心一見遂結鴛盟後忽有違言離婚於紐傑賽生有一子愛爾瑪頗愛之今年已十三歲方就學於英國云 
愛爾瑪旣去箝束遂投身於倫敦西部交際社會中廣結友朋芳名藉甚性嗜博一擲千金無吝色尤喜修飾服御富　如孔雀所居在公爵街時開宴會及跳舞之會炫其豪富一時大家士女及海陸軍中人歸之如水有言倫敦交際場花魁者無不嘖嘖稱愛爾瑪施汀夫人也 
愛爾瑪年二十有九姚冶無雙卷髮如蠆起伏若雲紋明眸尤奇秀色澤變幻無定有如山色當凝睇遠注時則作夢夢之狀美乃無藝當大戰中愛爾瑪游紐約與美人名安特魯司者値偶爾把臂遂萌情芽旣結婚相愛益摰詎爲時未久而鴛鴦又分飛矣歸倫敦後復出入交際場中揮金如土自奉益豪侈蘇格蘭場及美國偵探部疑爲德人間諜　其行動顧無左證則亦聽之一二年前與倫敦一名流暱旣訂婚矣尋復離析愛爾瑪心灰意懶謀自殺不成謀赴美國又不果索居經年卒以自殺死原由何在尚未可知蘇格蘭場方從事剌探云 
　　更正前日小說雜談（十七）第四十行第二十二字（傾）係（抑）字之誤又第五十八行第二十字（客）係（容）字之誤又第六十一行第十二字（雲）係（夢）字之誤又第六十四行第八字（間）係（閒）字之誤又第八十八行第十五字（潮）係朝字之誤又第一百○三行第五字（夫）係（天）字之誤合亟更正 
 
[世界運動之七（英國）　競舟]  
　　船面甚廣船身浮出水面甚高船之中央並有一極長之梯板一千八百三十年梯板始廢除一千八百四十六年船之外部始用圓形之滑車一千八百五十六年奇斯德競舟俱樂部造一無龍骨之小艇大改良競舟之船式一千八百七十三年鄂斯福大學與圜橋大學競漕艇中始改用滑座因改用滑座故船身推進之法亦與前大異 
劇談 
[仙韶寸知錄] [  天亶]  
　　讀二十六號本報優優君之（嘯廬雜譚）不禁歡同雀躍蒙引不才爲同調實屬惶愧往者雖曾寖淫斯道而苦於天賦啞嗓僅能旁聽而難實驗韓世昌南來聚薈精神往觀者五次誠如優優君所云高腔式的崑劇不足以饜吾輩之所欲（按友人際安曾爲余言吳中有陳萬里君能文章善崑劇亦吾南社社友其串掃秦之瘋僧名重一時現爲北京大學校醫昔亦署名優優未稔與爲嘯　雜譚之優優君是一是二） 
楊小樓之武生　今日皮黃中足當獨一無二四字然而小樓之行也李連仲遲　亭范寳亭傳小山等必與之偕此次小樓二次出台於天蟾因經濟問題甘依徊於三麻子林樹森　間論者惜之余叔岩之鬚生老譚以後一人此次赴漢猶携錢金福王長林二人爲輔且乘梅蘭芳　雲甫等在漢之際翩然蒞至演解寳收威也則以錢金福爲周德威張榮奎爲程敬思姜妙香爲大太保慈瑞全爲老軍姚玉芙爲大夫人梅蘭芳爲二夫人演打魚殺家也梅蘭芳爲蕭桂英錢金福爲倪榮許德義爲李俊王長林爲教師自然余之李克用蕭恩更覺出色楊余之戲猶藉於配角何况生旦丑凈無一不重之崑戲豈一人所可支持耶此所以韓世昌此行僅拉紹興班中之馬金鳳陳榮會等爲配我爲之深歎失計也崑戲的化妝的確不十分研究從前竟有一嘴鬍鬚之丑角還在那裹串荆釵記内的張姑娘似乎過分不過講究之處很多未可一槪抺煞譬如游殿内之張生裝束上有一種征塵滿袖之表示受吐内之秦種有一種婢學夫人之表示（張生頭巾挽結腰束絲縧亦挽結所以表示行裝甫卸也秦種載鴨尾巾衣藍褶子而趿舊鞋所以表示經紀人偶然游窰子也）諸如此類書不勝書有志振興崑劇者擇其善者而從之擇不善者而去之斯爲適中之道 
新聞拾遺 
　　産婆兒戲人命 
　　蘇州吉利巷王某之妻前日因臨盆難産特呼張産婆收生孰知該産婆到後卽用刀鈎等物伸入小腹内致將小孩頭皮戳破而産婦之小腸亦被破傷一時血流如注立卽暈去該家人見勢不佳即將産婆捉住聞欲送檢廳懲辦未知若何了結也噫[  智]  
　　白晝見鬼 
　　嘉興有商人葛某年逾大衍而不修邊幅酷好笑謔其同居羅某年與相若而性情亦相若居恒互謔以爲樂相得不啻手足也去歲羅以某事被誣自經死羅妻舉家他徙葛抑鬰無聊頗念亡友一日旁午葛正在書室披閱書報暼覩一人自門𨻶入諦視之則羅某也笑容可掬無異生時葛知爲鬼撫儿叱之詎鬼毫不畏懼竟直前與葛戲並戲撃其背葛頓覺痛不可忍驚而大號家人聞聲奔集問故葛舉以告莫不咋舌未幾葛竟以發背死鬼戲能致人於死誠奇聞也[  泉石]  
　　西湖發現野獸之傳聞 
　　杭州西湖裏龍井獅子峯一帶崇山峻嶺地廣人稀近來忽有猛獸出現每届黃昏時候有形似虎豹或狗熊者四出覔食初則豕鷄等物被其呑食近則人類亦被噬傷居住該處人民頗形恐慌事爲該管巡邏第二分隊趙隊長訪悉當於前日起每晚親率長警前往捕捉迄未擒獲而人民則日受虚驚云 
　　冰人權且充新娘 
　　浦左洋涇鎭之凌家弄鄉民凌輝輝家徒四壁祇有祖墓基地二畝餘今春適逢其會得將墳基賣得現梢銀二午千餘金（俗稱以田地售與洋商而得善價者謂之賣現梢）一時頓成小康該處鄉人見凌驟獲多金莫不埀涎欲滴覬觎橫生内有甲乙二婦者因即共籌一策設計行騙議成甲婦遂赴凌處誑稱欲代其子作伐而凌年將花甲正思含飴弄孫以娛晚年乃欣然應之後未數日竟奉厥功當以甲婦爲男媒乙婦爲女媒並經議定茶禮洋一百二十元門包洋四十元首飾則金銀各半（卽俗稱半金六禮也）允治之下立即擇吉行聘及文定時所有凌　送去各種禮物均爲甲乙二婦所受蓋即前所議定之計也彼時凌實毫無所聞迨至昨日完婚時二冰人知難搪塞遂潛匿不而惟凌家尚興高彩烈賀客盈門清晨卽循例飭人往請冰人突見洞門緊閉閱寂無人使者返報凌方大驚立派　騎四出設法探訪乃於三井棧旁之小茶館中將二冰人尋獲當即扭至凌家詰責之下知已受愚凌因憤無可洩强將二冰人權充新娘與其子結婚云[  頑尼]  
　　未婚婦殉節慘聞 
　　杭州吳某肄業於北京大學未婚妻王氏蹴居吳門今歲署假吳某患瘵不起婦家秘不敢洩卒以小婢饒舌致露其情女大慟欲歸守制母不許忽奪剪直剌其喉一縷香魂隨其失同赴離恨天矣當時即電聞夫家不數日得復中述一事最爲悲奇即同日同時某櫬首濺血斑斑拭不可去終莫測其故意者其凄靈不昧望帝魂歸而故以其慘狀示於人耶頻伽共命血鵑啼紅嗚呼烈矣[  智]  
　　膳堂常帶胡椒香 
　　蘇州某學校學生因天氣寒冷飯菜不熱故各備胡椒一包至飯餐時糝入菜中且以開水冲和（開水本備爲學生泡飯之用）於是椒香勃勃令人爽口發熱亦趣聞也[  智]  
[南洋滬江比賽足球紀 
　　本埠南洋公學及滬江大學於昨日下午二時許在滬江球場比賽足球當時觀者如堵但因風雨交作故二方球員未以全力攻戰停戰時已鐘鳴四下矣其結果爲七與三之比南洋勝滬江四球云[  重]  
小說 
[黨爭（七）] [  無我]  
　　已而曰我知之矣此針之留存於屍者蓋欲牽涉我於案中也聶曰否不然君昨晚曾見此針乎倘瀾曰否爾時彼方欹身臥榻之上而加以室中不甚光明且有衣服掩蔽之也聶曰君去室後不聞有何聲息耶倘瀾曰不聞苟聞之則旋身返矣聶曰君等旣經營鑛務其事究竟若何倘瀾曰是皆呼茄脫一人主持余竊料其終能成功蓋彼藏圖甚秘密雖余竭力欲得其所在彼終不肯稍露蹤跡噫今人死圖亡無復有人知其藏匿之所矣言次騐屍官亦至擬使倘瀾往警署作證人聶遂移去屍面之假鬚假髮察其手掌則儼然一工人也騐屍官見聶勘出假裝情形因笑謂之曰君之慧眼誠銳利而高妙矣隣地被殺之人今亦已察出其非眞面目也想此間誠有不可思議之奇事矣聶止之曰余願君勿以此事掛諸唇齒蓋事關重要以勿宣布爲宜騐屍官曰但知此事者僅君之夥伴一人耳余與彼偕往陳屍所始得見其爲假裝也余未嘗向外人一言僅於此一述於君耳聶遂以獎勵之言稱道其精密不置於是加意勘察屍面詳錄其感觸之處於日記瞥見其右耳旁之髮根有一粗器撃傷之痕似全愈未久者聶忽悟及其人若曾覿面惟倉卒間不憶其於何時何地見之已而騐屍官俱去獨留聶於室中聶復退入閑室重察其足印並量度其尺幅乃知其人必傀偉而足趾絶大其靴則破殘已甚右足缺釘三枚察其移動之恒狀知其人性燥切於是徘徊室中瞥見火爐架上有名刺一紙係下百老路之商人也遂納入衣袋先是聶於屍身已得一名剌至此卽並藏之想或可藉之爲引線以求被殺者之端倪抑或被殺者即此名刺上之商人亦未可知則呼茄脫之有此名剌决非無因於是復費一句鐘之久詳察細勘然後返家見溪克若守待已久形容愀然因詢之曰案情若何溪克蹙眉曰命運乖謬聶曰爾潛躡之人被遁耶溪克曰然不特此也彼黨人甚多如虎附翼矣 
[自由談之自由談] [  不冷]  
馮死北方每稱馮段今馮矣而段獨存段亦自思當與馮何如乎古人云一死一生乃見交情今當云一存一故應當覺悟 
 
 
] 

Page 15

 
 
   
 
 

Page 16

 
 
   
 
