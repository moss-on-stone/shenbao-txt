# 1885 - 159 - 4904371

 

Page 1

 
 
[四十一號畫報出售] [  申報舘主人謹啓]  
　　前美總統格蘭脫中外咸知爲賢主兹從西友處得其小像倩名手照繒成圖列入此次四十一號畵報以供諸君觀覽其畵諸兩圖均係沙君山春繪筆致輕倩栩栩欲活畵報仍然九圖淮於三十六日出舊後仍附淞隠漫錄一則閱者鑒之此佈 
[皇清經解石印精本出書] [  點石齋主人啓]  
皇清經解全書爲儀徴阮文逹相國選刻解經各家書於學海堂計一千四百卷通志堂後又一鉅觀也咸豐丁巳燬於兵庚申善化勞文毅　督雨　　列之　續刻八卷共訂成三百六十册卷帙繁重繙閱較難携帶舟車尤多不便本齋不惜重價購得阮文違初卬善本付諸照相石印又取勞文　　刻八卷補抄附入共計七十四家得書一百九十種訂爲二十四閒分爲四函其原刻間有舛訛處敦請諸名宿精細核校附錄卷末凡三閱寒暑兩　成今於五月初二日出書定價每部十五元正海内經生知經解爲必俻之書而苦無至精至簡之袖珍本今本齋不計貲本程工則精益求精缩印　簡而又簡居則易於繙閱行則便於取携於重規疊矩之中得挈領提綱之妙以此問世更無並駕齊驅者矣好古家宜各置一編以俻稽考惟本　　印無多恐不敷海内士林　取譬如逐鹿捷足者得尙其先覩爲快乎現巳躉數售出欲購者請至上洋新北門外新昌泰行法大馬路南申昌號　　六堂書坊面訂可也此 
[兵船宜出洋歴練說]  
　　溯白同治以來購造兵輪教練駕弁迄今己二十年去歲馬江先事之前綜計南北洋閩粤海口所駐泊自造及購之外洋之船撥歸海防之用者葢不下三四十艘以中國北自旅順南至瓊崖沿海萬三千里之長口岸纷出港　歧通止此三四十艘者何足以　布置周密僅僅自守猶懼疎防况與敵相遇於海中面謂可以肆應乎哉但綜覽今天下之大勢無論歐洲亞洲亦無一旦啓釁能驅數百號鐵甲鋼皮船周環我萬餘里每口而保圍之乾歐洲勢成外國英獨長駕遠馭闢土海外設戍納稅致富且强然其國中所屯駐曁通商各埠統轄各地之資爲保衛者台之亦不過數白餘船其次各國雖威名聲望能與英将而船數且不如英之多法爲霸國續武窮兵用兵於多尼思埃及馬逹加斯加以與同洲諸强國爭其屬地其於越南更有逆測中國之終於相讓者故敢無端稱兵利寳貨而奪土地然自前年滬議不合明明與中國失和添兵筆餉惟日不足而據其所稱兵船之來華及在東京者馬江詐勝之先則自二等鐵甲至平常載兵船而止合有二十一艘厥後　意圍臺窺伺江浙續調之兵用船載至因而分布海面查船掠貨然亦無出三十艘之外至於亞洲惟日與俄能爲中國之敵俄西阻黑海東苦氷洋輪帆之利本不及他國若日本自銳意仿西法以來所置船艦不爲不多然有事之際徒耶以耀外觀甚至并商家任載之船而亦陳兵海上以示威武雖多至五七十艘而其間六半皆祗湊數而己著名堅利之船仍不多覯也以中國海口之長兵船之少蓋幸無一國傾其國中所有之船能布長圍以困我者故船雖見少而猶不必以少爲憂所患者駕船無人有船而不能用耳吾見有兵輪各省分如直山東江南浙江福建廣東湖北江西平日一船之餉大於一營駕弁起居豪侈揮霍緑營陸路之兵側目而視以爲彼等皆奇才異能議洋文通洋務練洋陣内地有事吾儕任之外洋有警諸公當之兩不相謀而彼獨蒙優禮厚養者則緑營陸路之所能爲人之所同而兵輪駕弁之所能爲若人所獨羡之而不能妒之慕之而不敢效之者也然而省探官報時時標駕弁之名不過曰某船某管駕送某大人回某處而己或曰迎某大人而己此平日駕弁之所長也洎乎去年法人犯我海口則合天下軍民人等無不屬耳目於諸船謂其所以見長者豈徒督撫監司諸大憲抵任回籍避程限之勞而趣江海之便哉乃一觀於馬江再觀於石浦然後知其所長者仍不免於燬燼鑿沈噫此豈駕弁之過哉惟其於迎送大憲之外無所事事故致此耳夫迎送大憲亦詎不足以資諳練增閱歴哉自同治季年始派使臣出洋駐紥旣而各國之與我通商者無不派使臣以往各國之　名通商大埠凡别國設領事等官者我亦由使臣簡派隨員保護商旅而通兩國之情中外一家於斯爲盛而所缺者置官未嘗設戍我有兵船不令出洋并使臣往來尙須附搭各國兵船及公司船耳嘗聞外國兵船駕弁謂之船主其稱名與商家火船同而船主之職實兼兵頭則非商船所能其人知兵而又熟於天文地理之學國中海道口岸一切事官固臻練習而奉派戍守屬地與各國通商口岸保護己國之人凡所經過之處形勢險夷港汊大小海水深淺碓石有無與夫甲兵之際若者可進若者可守若者可扼險若者可屯軍一一考證於書而默識於心務使實有所得而不負此一行卽如法人之來遊弋海中操縱自如固在我之境内而我之兵船上人反不能深悉其故可知矣竊謂自後使臣出洋卽乘己國兵船俾駕弁藉以歴練且不特出洋如南北洋閩粤沿海萬餘里中亦宜更相抽調使之隋處究心不至泊浙知浙泊閩知閩比及有事止堪枯守而不能調動也然尤要者在乎駕弁之得人船中多置古今中外圖書選擇明敏通洽之士以爲教授以司繙譯彼駕弁而由學堂出身固非蠢然武夫嚴其功課不使時居岸上專其心志不使沾染嗜好鎗礮水雷勤於操演風潮礁石精於則驗而又屢使出洋以覘他國之水師以習四洲之海道此固不拘武弁可以參用文人不循資格可以特擢後進者也然而難之又難莫如統率兵船之大帥僂數諸公孰是克膺其任者 
[本舘接奉電音]  
　　昨日下午京師訪事人專電飛傳四月二十九三十兩日諭旨四道敬謹譯登○四月二十九日軍機大臣面奉諭旨漕運總督崧駿着於月初五月初四日伺候召見欽此同日内奏事口傳奉旨　於明日往大西天闡福寺極樂世界萬佛樓拈香均着裏邊伺候欽此○三十日奉上諭沈鎔經着調　廣東布政使雲南布政使着龎際雲調補欽此同日奉上諭卞寳第等奏故員績學敦行懇准宣付史舘立傳一摺己故湖北鄖縣知縣桂文燦同治年間進呈所著經學諸書奉旨留覽特予褒嘉嗣應詔陳言亦多可採其潛心經術講求實學足爲士林矜式着准其宣付史舘列入儒林以爲研經者勸該衙門知道欽此 
[詳述畫諾情形]  
　　中法和　己由霓報譯登兹又訪得畫押時詳細情形爰再照登如左據云四月二十七日三點鐘之前闔城道府𠫇縣及護衛之提鎭叅遊冠盖縱横車騎絡繹齊至紫竹林水師營務處鵠立以須至三點半鐘李傅相偕錫鄧二星使排齊全副執事呵殿而來傅相更有小隊親兵前後簇擁時營務處己預備西樂憲駕到門樂聲大作抵𠫇事亦然少選差弁持傅相及星使名片赴法領事公館邀請法使巴特納繙譯微席業領事林椿等隨有緑藍 
 
 

Page 2

 
 
等輿七乘魚貫而來西樂烏烏然與迎傅相無異更　砲九門以示敬意時萬民瞻仰各國聚觀漢家官儀罔不欽企約炊許各自畫押門外又升炮數門法領事署卽懸法國旗幟是晚傅相筵宴中西各屋使地方各官咸與焉翌日法使回席恭請傅相星使及各官亦莫不竭誠盡　不留芥蒂云 
[孤拔病終]  
　　昨得西人來信云法水師提督孤拔于上月二十九日晚十下鐘時殁于澎湖舟次計抱病終並無多日云按孤拔于馬江之役己謡傳其中炮而亡嗣後出没于槍林炮雨之中依舊驍雄兇悍乃此次甫成和議遽隕將星想法廷聞之當爲惋惜不置己 
[英相解組]  
　　前報載英國相臣杞公等紛紛告退兹聞英皇己准杞公解組其以何人代之刻下尙未知也 
[津沽近信]  
　　北塘去天津一百十里去軍糧城五十里軍粮城係北塘腰站徐健農軍門統領馬步四營駐紥於此八年分建議協同護衛營統領黄麗川軍門開河一道軍民便之現因淤塞復飭馬步四營分叚疏通鳩工己經匝月大約半月後可以告成矣軍粮城係淡水而北塘則鹹水不可食所用淡水均從蘆臺載來購水一担約需東錢百文若俟防務稍鬆於沿塘數十里派勇開河仿軍糧城之法亦何致水貴如脂開該處紳者巳禀請李傅相援辦矣○前山東藩司署理山東　撫李宋臣中丞元華於四月十八日疾終津寓按中丞以軍功起家部下走卒現當統領者不知凡幾中丞於東撫任内被議現充北洋翼長尙未開復原官十八日請客早餐酒未數巡中丞便覺頭暈草草興辭至十二點鐘倚枕而逝春秋己六十七云○四月廿四日北塘演放地雷石破天驚雷轟電掣雖與水雷異其用而其爲利器則一也○蝗虫俗名螞蚱近日天久不雨滋生遍野現只跳躍尙未高飛若再不雨恐不免蝗災矣蒼蒼者何不速降膏雨耶 
[皖省雜聞]  
　　皖撫盧中丞前派營務處吳崇菴鎭軍採辦木料紥成木簰放至攔江磯以爲堵禦之計現因防　己鬆將木簰發歸兩營砲臺收管其繩索錨鍊等件則運至演武𠫊軍裝所收存○淮北牙釐總局前歸鳳頴六泗道兼辦自任畹香被議後盧中丞卽委候補道劉作　總辦該局事務前往鳳陽設局 
[犯婦就刑]  
　　鑲白旗滿洲慶姓婦謀害親夫一案前己列入報章兹聞是案經刑部司員審實後于四月二十三日過堂　供一十四日恭請王命將該女犯押赴齊化門外三道口凌遲處死先是八點鐘時刑部將該女犯母女二人由獄中提出裝置無圍車内褾明斬條謢　衙役前導爲劊子手後擁爲監斬官共車六輛道經西四牌　穿後門出齊化門一路遲遲而行至法塲時己交午正監斬官升　逢帳劊子手扭犯就刑第一二刀去其兩乳第三刀去其胸口之皮鈎出惡心挑　首上遥示監斬官旣而向臍腹一劃卽時肝腸迸出第四五刀去　兩手第六七刀去其兩腿至第八刀而頭落地矣劊子手卽持該犯之頭直趨篷帳繳令該犯自臨刑至氣絶而不改色口不出　當　兩乳旣去猶且旁視未幾移去婦屍卽刑其女時女己埀頭喪氣面色灰敗引　　刑時略一瞪目迨割兩乳大喊兩聲涙如斷線洎心口一刀　氣己告絶爰割其首以畢乃事是口觀者約以千計擁擠不堪路爲之塞適有日本國人二名乘馬至此擠跌于地幸爲該處守俻瞭見卽飭護兵往前彈壓驅散閑人撫日人而謂之曰君等如欲一擴眼界乎卽請升帳以觀如便道過此則請乘馬速行免爲衆人凌侮日人拱手笑謝而去說者謂該處守俻真能仰體皇上柔遠之意也查旗犯就刑一切事務應歸本旗佐領辦理卽戮犯一節亦應佐領是任奈佐領不善操刀不得不聘請刑部劊子手以代其勞計酬京錢二千吊綁犯木樁一根計費五百吊車資每輛二十吊押犯各役每名一百吊及一切零星雜費合計不下五百餘金皆由該旗佐領等官籌欵賠墊故其初曾欲藉端規避經刑部駁斥不准始不得己而承辦云聞該女犯之夫向在旗下充當護軍月食兵糧四兩家在沙窩門外離城數里之遥年在四十許女犯體極癡肥與甲乙丙三　丁有染己歴年所未幾女年漸長知識亦開甲乙丙遂肆其勾引幾于三馬同槽但女己許字城内某姓擇于三月中行合巹禮甲乙丙　亟商通女母于某日夜　以鐵條鐵筷毆夫致傷女更以斧劈父之腦始一命嗚呼迨大明卽以明火行刼刃傷事主報官迨案發甲乙丙早聞風遠颺母女口供極形狡展據婦供是日其夫于五更出門赴德勝門外會操　午未見歸家傍晚足音仍杏然始　門就寢正欲深入甜鄉忽聞叩門聲甚急亟起啓視黑暗之中見二人扶夫而至稱在道中見爾夫倒地受傷詢其何故如此則謂因酒醉過度車中跌下被輪碾傷以致不能行走可否仰懇伴送歸家予等憐之允其所請一路扶持而來言畢徑去時小婦人亦不辨伴送者爲何人惟致聲道謝而己撫摩之下覺我夫手指甚冷亟喚我女然火以照則己口不能言氣將垂絶當晚多方救治業己無及延至天明卽行斃命小婦人等手足無措鄰人其囑以明火報官遂卽一一遵辦而不料反爲其陷害至此也女供亦與母同問官飭用桚指數次口供依然如故幸衆証鑿鑿奸夫先後就獲該母女始照真情供出案無遁飾奸夫係民人同日戮于菜巿口 
[遠江雜錄]  
　　豐濟倉創於張清帥經營伊始尙未　擴規模兹聞吳健帥慨挹廉泉善爲之繼購屋以改倉厫購田以爲經計其款己得七八千串大約可綽綽有餘矣○夫歲南中絲價太廉今歲新蠶旣出販繭者皆裹足不前淮民育蠶日多晚蠶收成稍旺但僅恃數家絲線店爲銷塲以致其價日跌每斤較去歲少青　一二十文云○張漢仙觀察侍養太夫人問寢視膳孝道無虧隣里皆嘖啨稱之季春月圓之夕太夫人遽返瑶池觀察哭之慟一切喪禮竭誠盡哀至上月十五日扶柩安葬先辦設尊漕憲以下皆躬赴山陽弔唁生榮死哀我得爲太夫人頌之○耍倉龍某丐向某店乞一文錢　頭見而逐之丐不服與之互毆各有傷損丐頭見旁觀有助一臂者扭以白官官飭兩施板責○李次青廉訪宏文遠識冠絶一時昔年在雲南按察使任解組後優游詩酒嘯傲林泉後生小子仰之如泰山北斗今年忽作出山計上月二十日自省中駕火舟抵浦旋卽由旱道赴都 
[蠶婦可憫]  
　　漢皋洋街一帶各洋行園囿甚多所栽菓木花草密於星點而樹桑亦不少今年育嬰堂内諸婦女欲覓養蠶之利於是訪求佳種采彼女桑輕寒輕煖之天乍起乍眠之候不知幾費勤勞至四月初旬馬頭娘己軋軋抽絲一轉眼間金菓玉棗纍纍滿筐乃倩一鄉人爲之繅絲有數婦相謂曰此事甚易何必借助他人乃辭鄉人而倩木工赶造絲車遷延數日則阿堵物早己破壁飛去諸婦舉以示人悔恨欲絶嗚呼天下之自作聰明不顧利害者大抵如斯豈獨諸婦爲然哉 
[牛中瑣綴]  
　　關道廣觀察蒞任以來將東西兩海關稅務竭力整頓稅餉大增關上貼有示條謂凡有報錯者初二次從寛不究至三次則照例罰二十倍其餘漏稅偷匿概按二十倍科罰云○營口市面昔賴沙寗船以興故設三江會館積欸甚鉅皆由沙寗兩帮船中抽捐積聚創始其事者爲許君晉齋然事權則歸甯人經手每年夏季演戲清客中元更設焰口盂蘭新正則有燈巿皆由甯人專主積欸存甯號中昔年董其事者爲姚君煥章姚因辦湄雲兵輪文案去年因事告辭現在想須另舉矣 
[温州近聞]  
　　永甯殿巷某甲貧而病其子年十四尙無生業甲計每日呌賣蠶荳三升可獲利六七十文遂將所穿短夾袄質錢二百餘文糴荳六升遺子呌賣兩日共得升斗之資以爲餬口之計無如甲子初次經營未得個中奥妙荳雖賣盡而獲利僅二十餘文甲以子必將錢藏 
 
 

Page 3

 
 
匿否則購買食物遂將其子痛毆子含冤莫白　夜竟服阿芙蓉膏而死吁亦慘矣○李太尊限葬停棺屢登前報日前查至東門外見有停棺十餘具内有一具業己朽爛查係薙　　劉阿釧之父停頓十餘年一經扛擡遂致不可收拾李太尊聞之遂將劉阿釧提案笞責五百板負枷遍游四門並再出示以爲停棺不葬者戒○温郡各當舖洋銀進出每元必抬價四五十文錢每百必短少三四文上月十六日流氓某甲在小南門内善賚當鋪因錢短少與櫃夥滋閙竟以太石打進櫃内致傷櫃夥眼角當卽赴縣請究其時周邑尊正在訪拿地棍立飭値日差恊保往拿該流氓早作黄鶴飛地矣邑尊乃將地保答六百板○隔江厲某與李某因爭塗田紏衆鬥毆厲姓受傷七人李姓受傷二人各赴縣請騐周邑尊親坐人堂將各人騐畢遂給傷藥數包並諭先行回家醫治俟傷痊後再行提訊○永嘉縣嶁輯之邑尊凡興利除弊之事莫不次第舉行如訪拿訟棍張某等數人及密緝痞棍禁除賭塲等事早己膾炙人口兹又查知小南城下向有寳塲遂於四月二十三日乘小轎帶同親兵差役往拿卽獲賭犯四人各責小板二百枷號示衆○温郡各尼菴甲於他處其芳名最著者富推泗永堂之阿花顯雲道後觀音庵之巖姆大姆等近　周邑尊辦事嚴厲各尼均有畏心逃避鄉間菴中所剩者不過一二老尼姑而己○今年生意清淡異常銀錢十分艱澁各當道目睹情形遂將賽會競渡等事槪行停止亦黜華崇實之道也○將烟正値收成頗稱豐稔惟因洋藥加稅價必昻貴故福建商人均至永嘉之西柟溪瑞安之馬　樂清之大荆等處坐收　土連日漿烟無論新陳價忽加漲矣○食鹽自捐厘後各處均可販運向來閩鹽不能抵甌今則連檣而至雙門鹽局每於報捐觔數不能稍减故各鹽船均至他處售銷現在洪司事禀請總局常太尊於靈昆地方添設鹽厘捐局以杜偷漏業己轉詳省憲未識邀允否 
[烟臺雜錄]  
　　煙臺自二次祈雨後於上月十七夜果沛甘霖徹曉始止縱覽郊原欣欣然頗有生意二十日道憲赴九龍潭牛香以謝神貺○比月以來銀價逐漸加長買貨各家按期付銀似有賠累之勢○東省安設電　己將電杆一律竪起○中法議和以後防範更屬嚴密大憲設立巡查局派委員弁晝夜巡緝以備不虞○日前有二人操異鄉口音效蘆中人在吳巿吹蕭故事詢之則云向登州軍籍近因裁撤以致飄泊無歸聞者憐之○養馬島某姓被刼一案業由該地方官將盜緝獲矣○某武弁不知何事與周二尹在𠫇堂上齦齬二尹列欸禀明道憲當飭福山縣訊問並行文至該營查核未悉如何辦理○日本領事東君因公回國所有任内一切事宜於二十六日移交繙譯官上君接管 
[淞口瑣錄]  
　　前報淞鎭各紳擬修泰興菴橋兹聞各店户所捐　有成數幸統領恪靖巡緝水師黄景山軍門慨捐青蚨二百串從此橋工當易舉辦軍門此舉勝造浮圖七級矣○督轅後營某哨官於前晚三鼓被偷兒竊取物件及聞聲起捕賊己携贓遠遁現在四處訪緝未悉能破案否○昨午一點鐘法兵船一艘與美兵船一艘同時進口金甌兵船升旗迎之 
[法廨懸旗]  
　　去年中法有事所有旅居中國各海口之法人盡歸俄國保護是以上海法總領事分廨及各捕房一律政懸俄國旗幟法公堂亦歸俄領事管理現在中法和約業經書押自應規復舊制昨晨七點餘鐘時法公廨門大開法巡捕頭備德祿戴銀線冠穿銀　衣帶同三道頭捕一律佩刀率西捕二十二名各執洋鎗站立公廨門首法總領事葛君則　金線冠穿金線衣副領事亦銀綫衣冠帶同大寫洋人及辦公各西人先至俄而法工部局各董事教中各神甫新聞紙館訪事人相繼而至花園亭子内設西樂一部在滬法人聞風齊至幾空冀北之羣少頃俄國聶總領事高駕馬車得得而來法總領事及副領事倒屣相迎握手爲禮至八點鐘時西樂迭奏三道頭率西捕於旗桿上先升俄國大旗迎風飛舞有若九霄之雲法領事脫帽向俄領事謝甘保護之惠法副領事及衆法人亦各脫帽和之越刻西樂又奏三道捕將旗收下遂升法國旗幟法總領事葛君手執西文一紙對衆朗誦大意謂法國與中國重敦和好永泯猜嫌此後租界各事仍照前章辦理等語衆法人脫帽靜聽無敢譁者誦畢俄領事等齊向法領事致賀法領事遜謝不遑復邀俄領事等至月臺小憩以小點及香餅酒欵待盡歡而散其法馬路密采里西國飯館曁某西　京貨店亦於門首懸挂法旗是日本擬請兵船進口於升旗時放砲誌慶乃直至午後四點半鐘始有法兵船一艘進口泊於法租界對面放砲多門該船兵官拜會法領事卽由領事照會道憲并聞法廨因孤拔病斃卽於昨午下半旗以誌哀悼云 
[循例祭神]  
　　粮米己裝行將出海前日上午江蘇督粮道王觀察會同蘇松太道邵觀察海防分府劉司馬上海縣莫邑尊城守營朱千戎及解粮各委員赴邑廟豫園恭祭海神各員次第行三跪九叩首禮禮生宣讀祭文祭畢又至城隍神前拈香然後排導出城至鐵路大橋天后官致祭然後命駕而返 
[佳節水嬉]  
　　端陽在濔榴紅艾緑風景一新本邑西北鄉連接寳山之江灣眞如南翔等鎭鄉民於明日爲始均賽龍船以相娱樂滬上人之好游者莫不掎裳聯袂乘興住觀而細而雨如絲未免溼人衣袂反不若我輩以筆墨爲游戲者晝静垂尤有得意疾書之樂也 
[滬上里言]  
　　裏　口一帶之賭攤幾致星羅棋布前日由捕房密派中西捕往拘詎到處有人望風暗號一聲賭客莫不下鄉奔散以致徒勞往返並未拘獲一人云○前日傍晚時有女　二人扶幼妓至四馬路閬苑第一樓門口向甯人某甲索夜合資該妓舌劍唇槍犀利無匹甲旣不能以粲花舌說退淫魔又不能以蒙古兒調停其專低頭不語羞恧萬方妓逼之益急甲請勿再多言明日定當理楚妓不允拉甲至家未知如何了結噫黄金胡窟平時同鄧氏之豪糽粉無情末路作楚囚之態烟花迷戀未有不若是下塲者請鑒前車免貽後悔 
[醬園被擾]  
　　前日午後謡傳南巿廿三鋪地方萬增醬園將所存各貨跌價售人一時提缾負担前往購物者實繁有徒該園諸夥見而駭甚詢諸衆人始悉其故夥以我店並無此事答之衆人不信至初更時擾攘紛更竟欲乘間肇事幸廿三鋪巡防局局員飭勇了數名前往彈壓其事始息然該園受累情形己覺不堪言狀矣 
[收帳被毆]  
　　前日午後有紙店夥某甲赴内舊教塲某紙紥店收帳與店主某乙爭價以致口角互毆乙妻聞之出爲帮助抓破甲之頭顱衣服亦被撕碎甲見衆寡不敵回告東人東人聞而不平欲扭乙赴巡防局鳴寃乙自知理屈央該處地甲出爲調停自愿賠償衣服並置偉香燭服禮事遂寢息 
[在押脫逃]  
　　前報登奚衛氏控陳錦榮等搶醮一案縣中訊得此案由唐茂珍暗中唆使遂飭差提唐看管候究前日該帶唐至署西同豐客棧住宿偶不小心致唐逃去差等追尋無着遂據情禀訴莫邑尊邑尊提訊之餘該差禀稱小的奉諭押唐住宿同豐棧中今晨唐稱忽欲大便因領至該棧後屋出恭小的在外守候查該棧並無後門不知因何兎脫求恩寛宥邑尊飭責六十板並着赶緊尋緝延于嚴比 
[捉賭未獲]  
　　法包探嚴頌眉偵知法馬路安樂里十三號門牌屋内有人聚賭卽於前晚報知捕頭前往捉賭及抵其處見大門緊閉呼之不應破扉而入不見一人諒己聞風颺夫乃僅將賭　等物携歸捕房 
[正訛]  
昨報列新恒茂烟館竊案其竊賊實係張阿福堂倌則錢金寳也合亟更止以釋羣疑 
[次韵奉和珠海釣徒見贈二律卽呈高昌寒食生教正]  
　　尋芳難忘舊相陪深淺交情問酒杯落魄江湖誰道故側身天地自憐才歸來 
 
 

Page 4

 
 
應覺吟懷健塵世幾曾笑口開太息相思千里隔何時携手鳳凰臺少年應憶氣揚揚風月勾留不减狂行樂一身饒艶福交遊四海盡名塲纒頭十萬金虚擲訂約三生願未償此口風流雲散後那堪重　舊歌郎[  三十六江外史求是草]  
[奉和李芉仙吟伯偕諸詞客雅集味蓴園原玉二律卽希霧裏看花客高昌寒食生誨政]  
　　無雙勝迹起涒灘綺閣清流許靜觀草長玉 
階游屐滑花開金谷酒杯寛溯泂池沼烟波闊高下樓臺錦肅攅别有扶疏幾竿竹每逢佳日報平安慢托蒓鱸起鄉思木華曾產太平園清河世澤人多仰京兆風流今尚存客雅不妨天作幕酒狂那顧婦無褌名流幾輩題佳旬誤認江南黄葉村[  西湖花隠詞人楊季長就正草]  
[蘇省撫轅抄]  
　　二十九日藩轅　示照得昭文縣白茆司巡檢葉景雲病重請假人逾限期應卽照章委員署理今查有試用府照磨　汝漣堪以署理候補同知土用龢候補縣吳其芳徐景寅縣丞梁玢馮詠芝均禀辭赴海運津局差徐揚祖禀辭解淮餉赴揚州撫憲衛示於五月初一日爲始免掛 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[萑苻不靖]  
　　客有　賈宛陵山中者　及寗廣建各屬　僻之處類多楚北人逃荒至此借耕田爲名暗中吃齋拜會結黨爲匪其地與浙之孝豐泗安毗連約　客民共萬餘人各鄉鎭搶刼之案時有所聞緝捕雖嚴實難破獲卽外方商旅中途遇刼及黑店謀財之事亦時有之四月十六夜廣德州喊内有　徒二百餘人明火執仗四出搶刼事　鳴鑼傳警經各憲督同兵勇合力拘拿該竟敢放鎗拒敵致傷兵丁及事主數十人掳刼十餘家呼嘯而遁現當道己禀詳上憲並請皖南總鎭派重兵前往駐守緝拿矣噫光天化日竟成棘地荆天有緝捕之可者果何以翦强梁而安行旅耶 
[拐風又熾]  
　　皖南某甲由　功得官保留兩江督褾差遺家住聚寳門内膝下一女年甫六齡掌上明珠不足喻其愛好一日午後偶赴門外遊戲甲妻急出找尋則己同奔月結璘毫無蹤跡現每日偵騎四出竟如大海撈針甲妻痛不欲生屢擬投繯自盡甲無奈在各街遍黏招帖如有知風報信及收留送還者皆許重謝不知海闊天空　否珠還合浦也 
[鳬舄將臨]  
　　沬陽縣海州管轄地近海濵民俗强悍缺分又極清苦非精明幹練操守意絜之員萬萬不能勝任前任王明府因年力就衰陳請開缺輪應候補正班張金門明府擬　明府前曾歴署洞山豐縣鹽城興化等缺政聲卓著小民皆懷德畏威而於江北情形尤極熟悉沐民何幸得此神君行見雙旌按部甘雨隨車定　竹馬兒童歎迎道左也 
[要缺得人]  
　　清河縣淮安府下南北通衢輻員　廣向爲中繁疲難四字兼全之沿河要缺非得精明幹練之員不足以資治理前任王顯之明府升補邳州卽以奉准部覆之日作爲開缺日期由外揀員請補現聞江藩梁檀圃方伯擬以趙小舫明府受璋請補比缺明府籍隸直中式丙子進士分發江南歴次分校秋闈文名籍甚前科李傅相之公子伯行孝廉昆仲皆出其門下一時稱爲佳話現辦六合捐釐上極爲器重今得榮涖花封有所藉手當可展其抱負行見召父杜母之歌又當頌滿於袁公浦上矣 
[甲蘅華館詩錄中萍鄉文樹臣韻賦呈紫詮老伯大今壇正]  
　　負笈閒來滬瀆遊爲貧丐食我心　風塵寥落媿彈鋏山斗尊嚴望借　 
籌棘地難行偏作客荆州己識抵封侯多情父執欣相遇樗　還期刮目收烟霞文史著風流倦客歸來漸白頭虎繡千言傅遯窟鵬摶萬里歴歐洲豪華盛業前生得卓犖雄名徧地留藐昧弓旌常却聘安身甕牖樂無求[  蛟門晚學姪少復姚景䕫拜稿]  
天南遯叟大雅迭上吟箋未承芳訊允題賤照期久要下　載賡騷亶重寄庶缶鳴而鐘辱錦製以珠投曷勝企予望之馳懷輞水如 
[或不我屑以請語君山]  
　　袁絲一紙馳譽想望經時契合徐夜月琴尊同緩帶春風鱗翼迭傳書　槃南浦詩盟盛游釣東郊雪鬢疏不道瑶華頻引領爾音金玉渺愁予[  天壤杮叟韻生徐維城瀆草]  
[江秋珊仁兄詩家枉出囊資附刻拙詩於西泠吟社第三集中愧不敢當率成奉寄]  
　　一卷雪泥尋往迹諸公湖海張雄軍游鱗忽漫隨龍戯野鶩深漸入鳳羣濫厠卷中愁望望　驤江上詫云云焚雕木除名氏稽首誠惶拜紫雲[  天壤柿叟徐雄城拜稿]  
閱申報知倉山舊主于上己日招集滬上羣賢于味蒓芋老首唱諸君和之高昌寒食生作序一再擁鼻不啻諸仙奏琴海上天風吹到 
[遥移我情輒二律錄寄諸大詩人同正]  
　　踞獄目曾天下小窺園心更泰西馳斬新光景眞畸會自古樓臺無比奇不比華胥嬉夢蝶遥疑貝闕入探驪沈思獨往凥輪躍勝侣渾如步　隨世棘升沈常格變園亭創造亦殊倫蛟宫蜃閣超海鳩杖魚軒溯奉親三鳥具徴衆仙會萬花併作一家春　瀛願祝如池水終古瀾安清且淪[  天壤柿叟徐維城未定草]  
[次芋老游味蒓園原韵載呈斧削]  
　　高　門臨沙石灘遥門韶序得奇觀亭林萬卉海飛遠胡越一家天覆寛攬勝樂羣共心賞望衡異地獨眉攢何應鳩占華風掃暫喜蛟濳大宇安昔修蘭饍娱親第今詠葩經樂彼園福地洞天仙境别酒龍詩虎我思存觴流曲水花張幕賦誦阿房蝨處褌一笑予懷輸海闊唱喁夫子合稱村 
[客星吟一首錄奉天南遯叟倉山舊主霧裏看花客高昌寒食生諸詩家莞正]  
　　風露凄清一客星烟雲萬狀逐年經偉人忠孝心傾赤大地游行眼愧青好色不淫從少日愛才如命到頽齡江花邱錦猶文采明盛無裨祇涕零[  天壤柿叟鐵蘭徐維城艸]  
 
 

Page 10

 
 
   
 
 

Page 11

 
 
[光緒十一年四月二十五日京報全錄]  
　　宫門抄○諭旨三道錄前○發抄旨五道○選單○大臣明奏武職大員姓氏無着瀝陳詳情緣由摺○大臣清等奏聲明續估工程並原估有敷情形摺○大臣杜等奏循例請復行給假摺○楚督卞奏總兵飭回本任片○陜督譚奏請斥革守備審辦片○四月二十五日工部鴻臚寺正白旗値日侍衛處引見三十三名○山西布政使高崇基到京請安並謝賞頭品頂戴恩○内閣奏派騐放之大臣派出靈中堂景善敬信許應騤○召見軍機高崇基○皇上明日邜正至崇雅殿看侍衛箭○發抄李秉衡奏在營接署撫篆謝恩奉旨知道了欽此○又撫署事件仍委藩司代印代行奉旨知道了欽此○又請將仰藥殉節之陣亡記名提督楊玉科之妻牛氏旌表奉旨楊牛氏着准其旌表禮部知道欽此○張兆棟奏崇安令胡炳升等署沙縣等令奉旨吏部知道欽此○盧士杰奏採辦野术呈進奉旨知道了欽此○光緒十一年四月分選單主事禮部主客司黄桂丹甲署正光祿寺良　署楊通監小京官内閣典籍薛浚甲知縣甘肅保水范連鸞廕生直州判陜西鄜州陳昌期拔府經安徽鳳陽屠霖供事縣丞江西安仁戴穗孫優巡檢江西大庾傅儀監湖南祁陽楊毓𨹚監典史河南南召張青榕福建南平史致恩安徽蒙城俞壽俱監貴州安平李振武供事○○奴才明春跪奏爲武職大員姓氏無著瀝陳詳請籲懇天恩事竊查記名提督志　前經奴才具奏該員本姓楊氏回匪叛亂裹至甘肅地方被健軍營弁慶興救出收爲義子取名志勝得保今職因本生父母兄弟均殉於難請改名楊志勝奉旨兵部知　欽此雄兵部咨稱志勝係軍功出身照章請旨更正復經奴才瀝陳籲懇並請以後不得缓以爲例部臣聲明慶興係　旗分取具該佐領圖片及該員詳細出身履歴一併咨部當卽轉飭遵照去後嗣據該提督志勝禀稱同治二年陜西隴州回逆叛亂守年甫十二歲被賊據去　年健銳軍在凉州地方與賊打仗經慶興從賊中救出收爲義子取名志勝旋投健銳軍効力隨隊打仗當時軍需旁午慶興說是伊犁駐防並未言及是何旗佐慶興旋故於凉州地方提督深感慶興救命撫養之恩無可報答又不知本籍家中人等存亡下落此以前未敢率請復姓更名情形也今奉前因遵卽多方設法徧加訪查無如伊犁名城於同治三年失守滿營官兵全家殉難者十之八九現存人内並無慶興親族亦不知慶興是何旗人實屬無從取具佐領圖片等因奴才覆查委係實情又經　明奏請兹准兵部抄錄議駁原奏知照前來伏思志勝改爲楊志勝一案旣經部臣議駁再三年不當仍事瀆請惟查漢員冒入旂籍例禁綦嚴志勝旣經禀明籍隷隴州本姓楊氏自禾便聽其仍如旗員命名不繫姓氏以致漫無區别且查中樞政考内開緑營武職宫員更名者令各該督撫查明該員任内有無奉旨不准保升及曾經獲咎不准捐復並奉特旨永不叙用事故　各聲明如無前項事故仍照例准其更改至漢員武職有出繼外姓後因繼父生有子嗣及遠祖曾經過繼子孫呈請復姓歸宗者亦照更名之例聲名有無前項事故及拖欠錢糧規避門户逃脫丁差等事取具該管上司及原籍地方官印結並兩姓族隣甘結報部又　部通行章程復姓更名職分較　之提鎭名官由督撫大臣專摺奏明其並無實缺人員在軍營者取具該管官印甘各結在籍者取具地方官族隣甘結報部又光緒二年六月兵部奏停復姓歸宗章程内聲明武職保案繁多流品混雜或弟充兄職成子冒父官等因各在案惟義子不　例章之列至部議飭取該旗佐領圖片原爲杜弊起見而伊犁失守多年恢復以後歸來無多訪查不知實非掩飾竊思志勝自投營以迄得保今職始終末離健銳軍確無以上各項情弊自應照在營人員定章取具該管印甘各結並造具販歴送部外合無仰懇天恩俯念志勝係因旗員收爲義子與他項出繼歸宗者不同准其改爲楊志勝仍歸陜西隴州民籍以免牽混之處恭候訅示遵　奴才未敢擅便所有武職大員姓氏無著瀝陳詳情緣由理合恭摺具奏伏乞皇太后皇上聖鑒謹奏軍機大臣奉旨着照所請兵部知道欽此○○奴才清安額爾慶額跪奏爲據實聲明續估工程並原估不敷銀兩情形請旨飭部核銷拔領以清商墊而照核寔恭摺縷陳仰祈聖鑒事竊奴才接准户部來咨内開本部具奏議覆科布多叅贊大臣清安等奏科城修理城垣等工完竣照例造册報銷續修各工不敷銀兩仍由部庫請領等因一摺光緒十年十月初一日奉旨該部議奏欽此齊光緒八年該大臣估修請欵摺内聲稱城垣倉庫監獄年久失修傾圯日甚情形較重萬難從緩估需工料實銀五千五百兩請由部庫撥給臣部查核情形關係要工該處無欵可籌是以奏准照數議給在案今據該大臣奏稱修理城垣各工原領銀兩不敷應用並續修先農壇等工應需工料銀兩仍由部庫請領等因查前欠估工原奏並未聲明先農壇應修檢查檔案亦無續估案據當此庫款奇絀工程尙擬分别停减請由部撥續估不敷銀兩應毋庸議等因奉旨依議欽此欽遵抄錄原奏行知到科奴才等接誦之餘不勝惶恐伏查光緒七年秋間緣科城地屬邊陲城垣倉庫監獄等項工程年久失修萬難停緩當卽派員撙節估計約需工科銀五千五百兩科城無款可籌專　奏明請撥部欵等因經户部議覆准由部庫如數撥給派員請領興修嗣於八年冬暮該委員等始將工程銀　解領到科平兌存庫九年春融招集夫匠購料興修自勘估延至興工事隔兩年各處己估工程歴被風雨吹淋情形迭出或城垣續行坍塌或房屋頭停落架木料全行　朽木石不堪抵用者十有五六然旣經領欵興修勢難中止實有不得不一律修整者此原估工料不敷之實在情形也至續估工程並未奏咨立案一節查前於修理城垣等工將次完竣之際復據承修委員等禀稱先農壇載在祀典祭禮攸關允宜修整現在各座房屋頭停脫落墻垣臌裂大門歪閃若不及早興修將來年復一年必致全行倒塌如從新建蓋需費更鉅實係萬難停緩之工呈請續估興修當經奴才等親往查勘所報各節均係實在情形且邊地情形較内地有異購料艱難雇覓夫匠亦非易易就此動工之際自可稍節經費以免日久傾圯批飭撙節續估修整以重祀典其續估不敷銀兩暫由舖商借墊俟全工告竣援照前項工程之案奏請找領此續估工程未能奏咨立案之實在情形也今户部以原估未叙續估無案軍儲奇絀碍難照准等語伏思奴才等受恩深重當此庫欵支絀節流裕餉之時豈敢糜費無如邉地情形勢报必然且請找領銀二千三百餘兩並非專指續估先農壇之欵而原估續出情形不敷之項亦在其内兹前接吏部知照奴才己蒙簡命補授京職亟應赴京任事俟新任到科交卸在邇舖商屢索墊欵不容刻緩奴才午夜籌思萬分焦灼不得己暫由庫存台費項下挪借銀二千三百六十八兩二錢飭交該商承領以清墊欵一面嚴飭承修各員赶緊將原估續修各工用逈工料銀兩照例造具詳細清册取具保固印結咨送工部核　以重欵項　昭核實相應請旨飭下新任叅賛大臣奴才沙克都林札布應修工程咨報工部核銷錢粮　知照科城卽將續修不敷工程銀兩由台費項下開除報部查核以清欵目是否有當謹恭摺具陳伏乞皇太后皇上聖鑒訓示遵行謹奏軍機大臣奉旨該部知道欽此○○奴才杜嘠爾車林多爾濟恒明跪奏爲蒙員思病循例按新章復行給假令　赶緊調理恭摺具奏仰祈聖鑒事竊據三音諾彥部盟長古克吉特多爾濟呈報本盟貝了銜札　克輔　公額爾奇木吉爾噶朗因舊患腰骽抽痛步履維難近又加以嘔吐心迷等症漸漸增重雖經延醫調治總未見效實難力疾辦公呈請照章給假兩個月等情當經奴才等照章給假奏蒙聖鑒召案兹據該盟長呈稱本　貝子銜札薩克輔國公額奇木吉爾噶　假限己滿病仍未痊呈請照意再行給假四个月俾　調理等　呈報前來奴才等伏查該札薩克輔國公假限己滿病仍未痊自應按照新章再和給假四個月令其調理除檄覆遵照外　合恭摺具奏伏乞皇太后皇上聖鑒謹奏　機大臣奉旨知道了欽此○○卞寳第片再湖南永州鎭總兵瘳長明前奉諭旨　兵前州廣西助剿當經臣飭令交卸起程所遺總兵篆務請以記名提督謝晉鈞署　附片奏明並據該總兵廖長明呈報交缷鎭篆在案兹准兩廣督臣張之洞電開頃接總署來電三月十二日奉旨據張之洞電稱桂防所調周家盛六營請飭回湘廖長明龔繼昌各軍毋庸起程等語均依議行著張之洞卞寶第龐際雲李秉衡轉飭遵照欽此欽遵移咨到臣查永州鎭總兵廖長明旣經奉旨毋庸起程自應飭回本任以重職守除檄飭遵照外謹曾同署湖南巡撫臣龐際雲署湖南提臣　勝附片具陳伏乞聖鑒謹奏軍機大臣奉旨知道了欽此○譚鍾麟片再據肅州鎭總兵鄭金華安肅道葉毓桐呈稱據肅州紳民禀挖補用守備前署千總史久毓有通匪情事提訊史久毓堅不承認嗣據　台縣拿獲匯黨張錦供稱親見匪首莫松林張炳山賀桂年住在史久毓處有同謀滋事之語而史久毓恃符狡展呈請先行叅革再用刑訊前來臣查史久毓以職官通匪罪不容誅業經批飭解省嚴訊相應請旨將守備史久毓先行斥革如訊明通匪属實卽行正法以肅典章謹附片陳明伏乞聖鑒訓示謹奏軍機大臣奉旨史久毓着先行革職嚴訊究辦該部知道欽此 
 
 

Page 12

 
 
[光緒十一年四月念六日京報全錄]  
　　宫門抄○上諭一道錄前○旨一道○教職單○大　紹奏查明各員交部議處片○楚督卞等奏請掦卹摺○將軍慶奏委調署知州片○四月二十六日内務府國子監正紅値日侍衛處引見三十名○惇王等謝賞紗葛恩○寳昌假滿請安○掌儀司奏二十九日祭奉先殿惇王行禮○召見軍機皇上明日卯正至崇雅殿看侍衛箭○太常寺題五月十三日祭關聖帝君廟奉旨遣隆勤行禮後殿遣文興行禮欽此○光緒十一年四月分教職單教受山東萊州張景鎬青州禀陜西同州殷允中西安舉正　順天寳坻封延慶冀州不蘇　亭張維崧鎭江山西應州馬相時解州　州劉子俊分州安邑黄維墀平定保德州張鍾岳平定陜西吳保雷豐西安湖北歸州　德馨漢陽石首祁　　漢陽雲南　甯州　浩然廣南俱舉訓導順天房日華　天津奉天懷德田振泗順天河南濟源陳鶴齡開封陜西定邊謝仁懷興安浙江松陽應瑞臺州新昌鍾序彩嘉興廣東乳源韓文業肇慶俱挨直隷柏郎郝鳳樓定州邯鄲邢濟民永平甯津鄭聚奎順天江蘇沛縣俞崧齡鎭江河南新安閻冠卿歸德俱舉山東定淘丁汝茞沂州優 
復諭山西繁峙干溥淵蒲州河南羅　徐葆初光州浙江泰順程煥然金華俱舉河南葉縣李孔修開封拔四川綏寗　道榮重慶副閬中閔遵泗成都恩長甯李鍾白重慶拔官賓姚紹虞龍安生員雲南祿豐紀長清徴江禀河南閿鄉李光華衛輝禀復訓順天文安吳培源定州拔直隷天津　先愼順天　束鹿　作霖定州副趙州馬振苦順天河南　甯虎載陽開封雲南安甯劉湘源臨安俱挨甯州曹安國澂江廪○○紹祺片再奉旨交出暫署山西巡墲奎斌摺片各一件查原奏内因上默特逹垃特互爭地界一案特叅綏溒城將軍克蒙額等辦理未能公允等語奴才正摺内己將該將軍等所斷情形詳細陳明是否公允自難逃聖鑒之中原奏又稱近年以來黄河南歨將逹拉特牧地一叚圈入河北要知今日圈入河北之地卽當年黄河北移涸在河南之地也原摺又云乾隆年間上默特地畝塌入河内另籌地畝撥還該旗七默特卽不得謂之失業一節此係援引錯誤查吃隆四十年黄河北移冲廢之地内有宫糧地三百餘頃此項糧地租銀　薩拉齊𠫊徴收以充綏遠城兵米之用糧地旣廢每年租銀虧至八百餘兩故當年綏遠城將軍奏請撥補糧地以足兵食其地仍用土默特界内黑龍貴等山溝地三塊撥補所以有日後如果塌地涸後仍作土默特牧廠之語焉有土默特因河移失地該將軍奏請以官地補還之理是此案之底藴該署撫尙未深知所云塌地僅六十餘頃之數亦與原案大相懸殊摺内又云副都統奎英　涉偏袒一節查將軍副都統所斷原案將福徴寺香火地以南週圍約二三十里地一塊斷歸逹拉特實係士默特界内之地不過欲息爭端遷就逹拉特之意若云偏袒土默特實係傳聞之訛一面之詞不足爲據者也至所云抗不交兇一節兩旗因地界不清互相爭鬥各有受傷之惟逹拉特傷斃命者一人當時各在薩拉齊𠫊報案拘集兩造均有供詞逹拉特指永德公一名爲正兇當羣毆之際據供百餘人正兇是否其人尙未敢遽定今該犯潛逃歸化城副都統己將該管官勒限嚴咨部叅辦該旂理比案尙屬依例而行並無不合此暫署山西巡撫奎斌正摺奏各節逐欵詳細查明或援案錯悮或一面之詞皆屬見聞不確之語相應請旨無庸置議該署撫片陳土默特蒙員廢弛旗務苦累兵丁副都統奎在任最久不免見好屬員該旂公費各項爲數甚鉅一一清厘胥歸核實等語奴才詳查原叅各節首以各項公欵藉詞開銷爲重當卽提取該衙門案卷並傳集兵户印司庫叅領等逐欵詳查反覆究問如原摺内云該旗例定於春秋二季調蒙兵一千名操演一月每日給盤費銀五分共需銀三千兩今則每季調兵數十名操演三五日一節查同治二年四月間經前任綏遠城將軍等因黄河渡口亟應嚴密巡防由土默特壯丁内挑選一百名佐領驍騎校各二員前往黄河渡口一帶駐紥是以將歸化關所提操演土默特兵丁盤費銀三千兩改充巡邏壯丁盤費等因奏明奉旨允准在案嗣於同治八年間復經前任綏遠震將軍定安奏明將前派壯丁等悉數撤回歸化城作爲防兵亦在案奴才調取練兵名册每月領結均係實放實銷毫無尅扣此欵己奏改十餘年之久今昔情形不同應請毋庸置議至所指四千兩公費四千六百餘兩生息皆係奏明正欵每歲報部核銷並查出理藩院則例所載土默特支用款目細爲核對無不相符再查該旗銀庫放欵底簿又屬歴歴可考的非藉名開銷實爲有據其一千五百兩榖價係預備每屇三年採買食榖之需亦歸正欵報銷其另欵榖價一項查歸化𠫊採辦兵米榖價有欠發之欵積年旣久欠至八千二百八十四兩之多當經奏明分十年匀撥清欵歲還銀八百二十八兩四錢由歸綏道提取照數撥還歸化𠫊調取歸化𠫊案卷查明實無朦獘至各項地銀並房基地基歲共得銀二千兩有奇而房基一項歇業者甚多收項减去十之七八此皆歸入四千兩公費正欵每年報銷有案至煤窰一項歲得稅錢一千五百吊零專俻補俢軍械獎賞官兵以及遠差盤費之需每年專案造册送銷所有放欵皆有隨時支領甘結可憑以上查係每年皆歸户部核准之件勢　虚揑者也至若副都統奎英在任最久不免見好屬員一節奴才此次杳辦之件調取該副都統衙門案卷最多逐件檢查考其素日所辦之事尙屬井井並無錯失見好屬員者原摺内並未指出實事奴才亦無從查究至土默特蒙兵因苦係屬實在情該土默特叅領等雖未能設法整頓然辦理旗務皆率由舊章歴有年所體察情形尙不至於廢弛原摺内所云春秋二季攆歛差錢遇輪查户口時科派尤甚各節當向該叅領等查訊據稱並無其事復傳各佐領下領催等嚴訊始行供出輪查户口時應用履歴牌予並紙筆盤費等項向無公欵領催等亦無力賠墊皆由各丁白出錢或一二千或二三千不等實非侵吞入己至兵丁應當各項差使若春秋更替時如有不能　身充當者每季該兵丁出錢八百文由領催雇人代當領催亦不能入己訊及當初撥放户口地畝數日並無每户撥地四頃之案其絶户地畝各佐領下實有纷户其空出地畝向係本族人等收管並不報官等語似此項絶户地畝旣不報官則該管官何得從而乾没惟各佐領下領催等於户品攆斂差錢雖爲辦公起見難保無藉端勒派情事該叅領等未能查出認眞辦理實屬咎無可辭相應請旨將土默特叅領音德布等十二員一併交部議處以儆將來所有杳明原叅各欵謹附片具奏伏乞聖鑒謹奏奉旨己錄○○頭品頂戴署湖廣總督湖南巡撫臣卞寳第長江水師提督臣李成謀跪奏爲記名簡放提督因公積勞病故懇恩賜卹恭摺具陳仰祈聖鑒事竊湖北管帶楚軍水師健捷營記名遇缺簡放提督左光培湖南湘陰縣人由武童　効水師打仗奮勇經前大學士臣曾國藩前撫臣胡林翼嚴樹森前督臣官文李鴻章前陜甘督臣楊岳斌大學士臣左宗棠等先後拔之行間授以偏裨率領水師轉戰東南咸豐四年克復湖北之田家鎭首先殺賊燒毁賊船嗣復肅清沿江地面屢獲勝仗六年攻克漢陽府城七年賊竄黄州府屬　三台河孫家嘴等處該員講求戰守迭挫賊鋒十年奉調歸併安慶前敵克復皖省之樅陽僞城及踏平殷家匯池州城外賊巢並攻破　磯賊壘十一年奉調上援克復糊北黄州府縣城池盡殲賊衆尤爲出力嗣仍奏調赴皖克復巢縣含山和州三城並攻奪銅城閘雍家鎭裕溪口梁山沿江四要隘同治五年十月復調鄂防剿値捻匪大股竄入迭次猛戰並克復雲夢天門等縣城池歴由軍功薦擢今職蒙賞給倭什洪額勇號該員身經百戰奪隘攻堅雖炮彈如林無不激勵士卒鼓撓前進卽屢受重傷不甘退縮忠勇之氣冠絶等倫凡此戰功多係臣成謀督帶水師時所目擊光緒八年左宗棠前在兩江總督任内遵保水師人才並舉海防任使各員一摺曾以左光培器宇宏逹胆識兼優具奏上年夏間鄂省奏明籌辦江防於田家鎭建築炮臺臣寳第因左光培在鄂有年黄州一帶尤其立功之所地形極爲熟悉派令相度地勢督修南北兩岸砲臺四座炎天酷日之中奔走督率無日或懈以致感受暑熱染患　疾醫治不愈於十五月十六日身故臣等查左光培從前戰功卓著迭受重傷兹因督修砲臺冒暑致疾身故實屬始終勤勞王事合無仰懇天恩俯准將記名提督左光培照軍營病故例賜卹以酬勲勩而慰忠魂出自逾格鴻施謹合詞恭摺具陳伏乞皇太后皇上聖鑒訓示謹奏軍機大臣奉旨左光培着照軍營病故例議卹該部知道欽此○○慶裕等片再署岫岩知州張雲蕃因病出缺所遺岫岩州一缺查有現署鐵嶺縣知縣許之履振作有爲堪以調署所遺鐵嶺縣一缺查有委用知縣李應紫老成端謹堪以接署除分檄飭遵外理合附片具陳伏乞聖鑒謹奏軍機大臣奉旨吏部知道欽此 
 
