# 1895 - 120 - 4907914

 

Page 1

 
 
[新印各書籍售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○賀治新售　洋一元五角○潘　　　豐朝東華錄實不一元三角○王益　咸豐朝束華　錄實洋二元五角○左文襄公奏疏碼洋四元○　記三國演義碼洋一元五角○駁案彚　碼洋二元○明季稗史碼洋七角○明孝南北略碼洋一元二角○欽定六都處分則例碼洋一元二角○福註洗寃錄碼洋六角○康煕字典碼洋二元五角○三家醫案碼洋三角○　　　義碼洋三角○臨證指南碼洋一元五角○花月痕碼洋四角○徐茂客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門　律碼洋一元○醒世　緣碼洋一元四角○繪芳錄碼洋一元二角諸君欲購者請移玉申報館帳房可也此佈 
[聞泰西婦設天足會感而書此]  
　　閲四月初一日本報載泰西婦女設天足會一車其大略謂西人　中國婦人自幼裹足矯揉造作漸失天眞因聨合同志諸人設會勸人勿裹足也是日午後鐘嗚四下會中人咸集於圓明園路博物院廣筵列坐各述見聞到者約共百餘人　闥嬌花娃團錦簇脂柔粉　　惑極妍　屐臼弓　從無一　如蓮　者演說之際更繪成圖畫以贈同人直至日下崦崦始大第散去子閲至此不禁感慨係之大考西人之來華也几有善舉無不與聞或捐金錢或費心力其登諸日報與傅請衆口者昭昭在人耳目惟有　華婦女裹足之苦西人亦明知之而莫能救之此何也已裹之足雖伶仃弱小舉少艱　而骨骱已傷斷難使之復原也未裹足之女雖天然完好而裹與不裹實由其駍主之上中人家之女至五六歲時未有不裹足者實緣其母自已原是裹足先時歴盡艱苦已安之若命至是習焉想忘以爲不如是則必爲夫家詬病也習俗相沿牢不可破彼西人者安能壏俎而代謀哉然而惻隱者人之心也是非者亦人之心也人之有四體官骸也各適其用一有殘缺則全身爲之不適獨奈何使閨中弱質不縛其行動之肢體改其形狀令其不得舒展而步履維艱天下酷虐之事孰有甚於是者乎世閒最不平之事又孰有大於此者乎西人本惻隱之仁以行其是非之智於無可設法之中而創設一法焉則是會之所由起也考其命名之意蓋以爲人之生也身心性命莫不由於天之賦畀卽以手足論粗細長短大小務使其相稱便用以盡夫造物之能足而裹之使小則不稱其身有違夫造物之意而决不爲天心之所許反是以思則不裹足之婦女天然完好端合其固有之良名曰天足實欲警惕人心而使之悔悟也是會初起同志者已有百餘人之多浸假而寛以歲月傳布歐洲則泰西各國婦女覩此會中刊印之圖說京必有聞風興起相助爲理者蓋充其爲善之量必欲收羣策羣力之效而令中華婦女盡革此裹瞳之惡習也吾又聞會中近有徵文之舉其小啓載於本報告白中命其題曰纒足考其徵文之意蓋欲知此事之源流并悉其所以盛行之故而有心世道之人曾經設法勸改之否會中得諸文士之論說可以覘人心之向背並可知勸戒之難易焉則此一舉也必有益於會中諸善士無疑也顧或者以爲泰西本無纒足之風雖在中華亦必各安其素斷不致見中華女子之裙下纎細臨風綽約而相率效之至於中華婦女不出閨門者居多且與歡洲婦女絶少往來雖有會中人諄諄告誡亦何從而知之則此會之設不幾枉費苦心歟此眞知其一不在其二之言也足之事本婦女之所爲而其初莫不有指使之人卽如道山新聞謂李後主令宫嬪窅娘以帛繞脚公纎小作新月狀由是人皆傚之卽以一端而論已可知裹足一事雖行於婦女而其初意實不起於婦女也世風日下冶容誨淫彼好奇者豈獨李後主一人哉此等極有關係之事固不得謂於男子絶無十預也然則此會之設凡裹足之家無論爲丈夫爲婦女皆當聞此而並有戒心庶半一人信從可以勸諭百人百人信從可以傳及千人推而至於萬人及億兆人亦不爲難吾知西人此舉必大有造於中華也特行之以漸斷非旦夕可期耳抑又聞之今世俗之訂婚姻者往旆於媒妁之前詢問女足之大小如何而定婚姻之成否至於德言容工四者之盡合與否則多不甚措意也風俗之變意鑡之繆至於如此豈非憾事且女子在五六歲時智識未開天機洋溢正可導以正路示以準繩訓迪則者格言教化則有禮義使其他日事舅姑得歡心佐丈夫理家政戚黨無閒言稱爲賢婦爲父母增光爲鄉里矜式豈非至善之事乎今惟以足之瘦削爭勝於時果何爲者夫當其裹時痛入骨髓形神苦楚坐臥不安飲食無味欲行而不得欲立而不能身體日以弱興致日以靡疾病叢生因此夭折者亦或有之其幸而長成者又復體弱不耐勞苦所育子女禀其母之氣醴頗難堅壯其害有不可勝言者非細故也且平民之娶婦助夫成家也一切操勞之事當與夫共之不能憚勞而坐食也今除鍼綉之事外多半能言而不能行是與殘疾者相去無幾矣夫人有殘疾人皆憐恤之不暇獨奈何艱苦如裹足而世人竟習以爲常乎西人寓華已久深知此爲風俗之一大弊故亟思設會以救之吾知中華不乏有識之士亦必有著爲論說挽此頽風與西人相爲表裹者使千餘年之惡習阄有改革之一日豈非宇宙間之快事哉憤懣之餘書此以當左劵 
[本館接奉電音]  
　　昨日上午京師飛電傳來上諭五道敬謹譯登○四月初四日奉上諭王文韶奏查明北洋海軍失事情形據實奏叅開單呈覽一摺所有暫革守備林國祥副將銜葉祖珪邱寳仁都司李知游擊林頴周都司林文敵黄鳴球守備陳鎭培千總潘北培游擊羊秉樞吕文經都司何品璋游擊李鼎新候選道馬俊恒牛旭炳山東候補嚴道洪著一併先行革職聽候查辦餘著照所議辦理該部知道欽此同日奉上諭國子監祭酒薩廉奏衛守備千總兩項選補遲滯請將實缺人員俸滿資深變通酌揀一摺著兵部議奏欽此同日奉上諭刑部奏革員莊佈夷解送到京請旨辦理一摺蔣希夷應得罪名卽著刑部遵照前旨嚴行審訊按例定擬人奏欽此○初六日奉上諭兵部等奏遵議失守蓋平等處及營口等處各員處分各摺盛京將軍裕祿著照部議每案降二級留任副都統濟祿著照部議降二級留任升任奉天府府尹奉錦山海道善聨署營口海防同知試用同知褘樹聲均著改爲革職留任該部知道欽此同日奉上諭翰林院待講樊恭煦奏請開缺養親一摺樊恭煦著准其開缺回籍養親欽此 
[和約鈐寳]  
　　昨日北京來電云中國與日本所立和約中國大皇帝已鈐用御寳美員福司透君已出京南下馳赴天津當未鈐御寳之前有臺灣官紳多人共詣都門上書闕下備陳食毛踐土具有天良不願將土地讓與日人願與之戮力苦戰背城借一以洩敷天之憤如聖意視臺灣不甚重則可贈與歐洲諸國斷不可讓與日人觀此可見臺民之氣奮風雲誠貫金石矣日人聞之亦當爲之氣奪 
[俄船出口]  
　　昨日長崎來電云泊在長崎之俄國各兵船皆接俄國所寄公文囑令出口方可　閲蓋以其中 
 
 

Page 2

 
 
有機密關繫也今俄船已出口矣 
[奥意聨盟]  
　　外洋來電云奥意兩國亦與俄羅斯聨爲一氣惟兩國並不出塲所有交涉之事一任俄國舉辦按俄國本與德法二國結爲奥援今又益以奥意兩國聲勢相倚自胡睥睨東方之概區區日本若能見機而作降心相從大局或倖免决裂不然以數國强盛之師搗屢戰疲殘之衆誠何異以山壓卵以湯沃雪哉 
[撫憲回轅]  
　　浙江撫憲廖榖似中丞於三月廿六日出轅一路查閲海塘點騐工程旋往乍浦巡視砲臺校閲營伍蓋因和議甫成深恐各軍疏於操防故也本月初一日由乍登舟回省用飛雲小火輪拖帶嘉興電報局飛電至省云憲駕今日申刻過禾約初二日午前可抵馬頭次早文武各官均至下馬頭官廳恭候省防統領兩協鎭均帶隊出城候接憲駕時方午正遥聞輪舟放氣之聲卽遣人探望但見飛雲輪舟拖帶大船三號破浪而來轉瞬之間卽已抵埠各兵士燃砲伸敬文武官員站立兩旁恭迓中丞登岸後纛官廳與各官相見略坐片刻隨排導入城比及進署已交未刻也 
[越郡捐數]  
　　浙不候補縣秦大令耀硅前奉廖中丞札委赴越勸辦業捐刻已回省銷差聞紹興闔府所捐共計有洋銀六萬元錢曲線酒烟五業居其大半其餘各業不過十分之三四也 
[安慶火災]  
　　月之初三日十點鐘忽然警鑼亂敲人聲鼎沸探知西關外火起濃烟滿天烈燄飛騰各叚水龍星馳往救約一點鐘之久祝融氏始得返駕被災者二十餘户事後往視見火塲在鴨兒塘地方起火之家係張姓擺魚攤者不知因何失眞該處離城里許小户居多男子皆貿易於市火起時適狂風大作婦女袛能逃命衣物盡付　灰一路號哭之聲實有不忍聞者矣 
[震驚百里]  
　　鄂省下游武昌縣所屬七磯湖有胡姓居焉以務農爲事犁烟鋤雨不憚辛勞不失爲鄉里善人三朋十八日烈風淫雨阿香乘興而來霹靂一聲將田婦老幼共七人震斃良久雨霽雷亦收聲居鄰遥見胡門外有數人蹲伏泥中連袂往視始知胡闔室皆被雷火灼傷目瞪口呆半日不語居鄰焚香代禱扶入室中始能方語然面目焦黑幾同魑魅談者謂其有負心事然耶否耶安得呼蒼蒼者而一問之 
[江河並漲]  
　　漢江之水一自岷峨發源一自瀟湘分派匯入洞庭東流至鄂襄江之水來自漢中由漢出口與江水並流而逝每届春夏之交洪流淜湃舟行者咸有戒心三月望襄水連發數次幸江水稍落尚無大碍連日江水漸漲一尺有奇益以河流暴漲勢若建領異常湍急往來雲水鄉中者頗有臨深履薄之虞不似昔日之中流自在擊楫高歌矣今春曾得大雪論者咸謂有大水之象若果如此則兩岸沙渚闰疇種植菜麥其能無浸灌之虞耶 
[鍾阜摭談]  
　　金陵武定橋屠户張益興開設肉店多年三月初三日午前十點鐘時有某甲者割肉一斤給錢八十文店夥某乙見錢多薄板砂壳請甲他處照顧詎知觸甲之怒突將櫃上肉抛擲街房時值春雨初晴泥濘滿地肉遭汚穢無可售錢乙遂恨恨於心奮然躍出甲卽趁勢揪住胸臆舉拳欲毆適店主人回來知甲係某衙門中人挺身爲这排解不期六觀不服均曰官家示禁小錢業已有案汝乃在官人役安得知法犯法莫若扭赴衙中憑官判斷甲知衆怒難犯急向四方作揖持肉而歸○江寗縣南鄉谷里村農人張某之女自幼許字鄰村王姓之次子無如王家道貧寒無力行聘遷延日久致崋摽梅至去冬主姓之長子病故張悞以爲卽婿也遂將女改字佘氏子擇吉三月十七日出閣王姓知覺訴諸紳耆地保與張理論聲言張女所字者係次子並非長男今張愛富嫌貧故令女琵琶别抱紳耆等未能與之分决恐不能免雀鼠之爭也○城北吳煥章家頗小康父早殁賴其母辛苦持家吳性喜書畫兼愛交游月前在得月臺茶肆見有趙又伯者以指畫山水一幅求售大爲驚異邀至家中欵待如賓請畫中堂條幅先是有某客來寗采辦貢縀將元絲銀洋錠寄存吳信手放帳桌上趙見之卽乘機竊取不别而行迨吳查知已追尋無著矣○聚寳門外五貴橋小家女朱氏年甫及笄藉浣衣餬口雨花臺營勇某甲窺女頗有姿色由往閒談意合情投如膠似膝三月初四日清曉忽隨勇脫逃行至下關勇頓起不良心騙其所帶零星飄然竟去女待至夕陽西下而伊人不至方知薄情郎眞狠心人不覺放聲大吳適女父回自江北遇女於途詢悉情由携之而返○本月初四日有李公子者偕三五友人至雨花臺作踏青游日暮方回路經朱雀橋酒肆入座暢飲至初蛚始散公子趁其酒興欲往釣魚巷某妓家行經信府河雇一黑驢揚鞭飛駛剛過貢院忽然冷風撲面毛骨凍然酒湧上來顚翻於地脚夫隨急爲攙起則已四肢不動口發哼聲幸其友袁公子到來就東牌樓雇夫用門板舁回評事街李公館樂極生悲此之謂歟○前者某大憲政體違和延某醫診治而愈大憲親書匾額旌之一時哄動多人咸謂此醫果有妙手回春之術甚至患疾者雖距城數十里亦必來求方脉一若眞有換骨金丹也者常年車馬盈門絡繹不絶客歲秋闈時某武生因病請診初開温藥繼投凉藥致武生胡亂服下一命嗚呼猶幸此醫存惻隱之心解囊以備棺木而求醫者乃由是漸稀矣此醫自知大名已損遷居小巷以避筀鄰議論然終不免胸中鬱悶以致忽發瘋狂有人過其門首者見其披髮露體足穿草屨手執藥書一本大呼奉旨行醫信口喃喃误無倫次殊可憐也○分府巷黄氏婦年已知命貧苦無依日前染疾在牀姪孫某甲饋以公雞一翼氏卽倩人宰而烹之適比鄰陳老三失去一雞疑甲所竊乃登氏門而詬詈氏羞忿交加疾益增劇遂乘夜处縊幸同居人聞信代爲灌救始免入枉死城中翌日往告甲家甲誓不干休欲扭陳至保甲局聲訴嗣經地保出爲勸阻令陳以番佛二尊給氏作養病費始了其事 
[浙省决囚]  
　　浙省撫署中於前月三十日奉到刑部釘封文書二件一係鄞縣匪犯陳阿隣戴春生二名例應處斬一係犯婦史王氏因謀斃親夫命案例應凌遲因廖中丞公出未回暫緩施行至初三日中丞特札仁錢二縣會同監斬是日辰刻卽由雨監中將人犯帶出挪赴市曹其犯婦一名年約二十左右面無血色垂涙不言兩匪犯毫無畏懼猶向禁役人等大索酒貪斬訖後兩邑尊循例先至土榖祠拈香然後入署排衙 
[裁勇近聞]  
　　浙撫憲廖榖帥巡視海塘順道至乍澉校閲營伍已列前報蓋恐和議初成各營有所鬆懈故也兹悉榖帥至仁乍時將乍澉兩處防軍調齊會澡其有投藝生疏陣法未合者概行裁汰計撤去者約有十成之二分别給資遣散以節經费由縣丞張二尹善友辦理其餘八成類皆精銳可用并飭統領楊副戎嚴加操演以期有備無患語云兵貴精不貴多果能精益求精自能以一當百何必以多爲貴乎中丞此舉蓋深得用兵之法而兼寓節省之意焉 
[案慶試事]  
　　府尊曾怡莊太守自三月十七日起至四月初二日將六屬文童正塲次第考畢於四月初四日招覆桐潛太三縣文童初　　　　 
六日懷宿望三縣文童初覆初九日六縣文童同塲再覆○府尊牌示諭六縣文童知悉頃奉學憲傳諭准於四月初九日由池郡起馬按臨省垣爲日甚迫所有府試自應赶辦减考一塲以期迅速本府兹於初四日招覆後將四月初九日之二覆改爲終覆以便學憲按臨進院開考庶免倉猝所有諸生文卷本府　前細心校閲斷不遺棄眞才盡爾所長毋負子望特諭○補錄府試望江正塲題贓首題誰譽如有所譽者至史之闕文也次題仁者如射詩題春靄輕颸入夏初得輕字桐潛太三縣初次招覆題桐城夫豈不義潛山非徒無益太湖苟爲不熟 
 
 

Page 3

 
 
[甌茶消息]  
　　温州訪事人云甌山產茶之區因仲春雨雪過甚茶芽被壓尚未發苞加以倭事未定銀根漸緊茶商進山者尚屬寥寥茶山中人以本年郡城添設裕春萬昌茶棧兩所轉有奇貨可居之意故各茶商益形束手往年紅茶約有五六千箱今年竟不及半所幸清明節後天氣放晴頗與紅茶相宜行見旗鎗怒發色香味三者俱佳雖箱額未能增多而貨身較之客歲當更上一層矣○清明已過茶市方興郡城之裕成日盛新裕春萬昌各棧俱未動手而平陽裝運之茶箱茶簍已源源而來此次普濟輪船裝五千餘件出口雖山價尚昻而操苦荈業者無不踴躍從事想因去年獲利故也 
[衙蠧舞文]  
　　温郡地丁前經周受三觀察裁革浮費酌减徴數初無串費名目奈永邑櫃書慾壑難塡舞文棄法朦蔽琴堂浮冐肥已每户串費需索五六十至七八十文不等積習相沿弊益深而害益烈兹值宗湘文觀察勵精圖治以興利除弊爲已任業經永塲五都生員孫惠荆等聨名呈求指弊請革沐批准予究革合邑衿耆莫不額手稱頌忽有敗類甲乙丙丁四人受櫃賄囑赴道具呈宗觀察雖未俯准然以民情岐異邀該地王紳玉如酌减串錢議定每户取錢二十文其洋價壓捺九七折收諸弊端均飭一律革除仰見子惠窮黎之意無如蠧書慣於舞文復將每户二十文更爲每户銀米各取錢二十文朦聳沈大令給發印諭張貼櫃所輿情大爲不服現已將印諭揭去復擬合詞上控未知當軸者如何辦理也 
[控禀賣地]  
　　前報匡廬頂上有荒山一片被土人盜賣與西商起造房屋士民不服議論紛紛緣匡廬爲東南靈秀之所萃係江西一省關鍵九南二府龍脉是以紳士等赴道府縣具控經誠觀察飭委德化縣彭星階明府往勘兹悉所賣之地係古牛嶺仰天坪女兒城明太祖大小校塲等處盜賣者係劣紳萬和賡萬啓勳胡昌鷟胡昌喜輩書立契約得錢分肥已將和賡之子及啓勳等拘縣訊究發交管押昨日西商擬興土木爲衆人阻止誠觀察又委文報局委員王涵之明府會同彭明府辦理俟有端倪再行續錄 
[瀛眷來滬]  
　　前報紀松江府恩詩農太守將次蒞滬上海縣黄大令派飭辦差丁役在碼頭伺候一則兹探悉來者係恩太守之夫人於昨日乘坐大號官舫揚帆抵滬舟泊滬北天后宫碼頭 
[綰符在卽]  
　　前保甲總巡翁笠漁明府前奉兩江督憲張香帥飭江寍藩司瑞茀侯方伯懸牌委署江寍縣缺業於初五日交缷總巡事務本定於初八日赴金陵謝委刻因縣署發審經訊之案數起未結尚須明府親提覆訊是以改期定於十二日就道 
[禮無不答]  
　　日前比國新任駐滬領事費利耶君偕奥國領事夏士君帶同繙譯鄭君瀚生進城赴道縣衙門拜會已綴前報兹悉上海縣黄大令定於今日前往答拜 
[捐議將成]  
　　昨報紀本縣黄大令設席籌捐一則昨日午刻蔡二源大令宋莘樂通刺葛蕃甫大令施少欽封翁之公子子英直刺嚴筱航觀察葉澄衷都轉徐子靖觀察朱森庭明府竇奠高明府鄭讓卿大令以及各董黄蔣張諸君依次而至黄大令延入花廳設筵欵待酬酢之間彼此互商妥議均各踴躍從公談論良久直至日將西墜時始得撤席而散章程如何俟探明續錄至房捐一事前報亦已紀之兹聞本城各董事再四熟商城中居民頗多拮据貧迫無聊者籌捐甚非易事商之黄大令先將租界開辦姑俟租界辦畢再爲商辦現聞租界中業經開捐矣 
[高人出殯]  
　　昨日下午二點鐘有高麗人李姓殁於柔遠所殯殮後寄厝誼園行經法大馬路前導有銘旌亭一座銜牌數對上書欽加三品銜折衝將軍行龍驤衛副護軍等各銜柩用大紅灑金繡花縀罩舁以十六人高人之執紼而送者或乘馬車或坐肩輿約有二三十人迤邐往西過八仙橋詣誼園安厝 
[船沈遇救]  
　　前日下午有駁船三隻裝載垃圾駛至虹口瓊記碼頭因風浪猛大一船獨不能支漸漸沈没舟子高呼救援幸有某小輪船聞聲馳至拖往蘇州河浜始得出險惟所裝穢物並應用等件盡付東流 
[琴堂冰案]  
　　前日有單連生扭控孫胡氏到上海縣喊禀請訊值日差詢問之下聲稱孫胡氏盤踞滋擾等情受累不堪不得已扭送案下請乞訊究　差當卽據情入禀内署黄大令飭暫看管聽候提訊核斷○昨報紀楊榮榮一女兩字一則楊妻某氏昨晨投上海縣喊控伸寃值日差盤問情由訴稱沈炳發爭娶伊女夤夜糾人毁門而入肆行强刦以致氏被毆傷來案求請騐傷提案究辦語言含糊值日差禀知黄大令亦飭看管俟帶案騐明傷痕核辦 
[馬車撞孩]  
　　昨晨十點鐘有兩輪空車一輛由英大馬路飛駛向東行經會審署前忽將小菜塲之賣菜鄉孩撞倒在地馬夫並不回顧竟加鞭疾駛意圖逃逸幸經一百三十六號華捕飛步追獲拘入捕房一面將孩舁送仁濟醫院醫治聞孩之傷勢尚不十分沈重想今日須解公堂請究也 
[英界公堂瑣案]  
　　三百四十號華捕拘解李阿三至案禀稱此人於昨晚掩入龍飛馬房竊取稻草適爲看更之印度人所見指交小的爲此解請訊究龍飛洋東偕看更之印人投案申訴前情並請將李枷示以昭炯戒李阿三供本地人貪小自知不合叩求恩典通刺商之薩副領事著將李阿三枷號竟日交巡捕房帶往示衆○包探孔阿才禀稱積竊蔡和尚屢經懲辦今又竊取陳米堂之綢布衣十餘件及零星什物爲數甚多經小的緝獲人贓送究陳米堂投案申訴被竊各情並請領贓蔡和尚供原籍揚州曾經犯贓二次現已知過决不再作三隻手生涯通刺以蔡和尚屢犯竊案未便姑容判令笞責一百板押候遞解回籍○四百十八號華捕拘解王阿福蔡阿金到案禀稱此二人昨至王萬興酒店沽飲醉後竟將該店之玻璃窓打破爲此解請訊究王萬興投案申訴前情王蔡同供實因飲酒過醉以致悞毁該店之物現在情願賠償求從恩典通刺著令王蔡二人合賠王萬興洋二角外再罰洋五角○包探顧阿六拘解串竊高金得布衣三件之朱阿大王阿得二人到廨請判高金得投案申訴前情並請領贓朱王同供本地人行竊求恩通刺判將朱阿大王阿得各責一百板贓還失主○包探竇如海禀稱朱陽虎在洋人未立登處種花日前竊取洋東之茅草車一輛寄在同業陳瑞生處前因陳未到案定於今日復訊今陳瑞生已由小的傳到故請訊究未立登投案申稱家中時常失物件並不疑及自已用人所竊今剪草之鐡車已經查獲别物不知是否亦係伊竊朱陽虎供實是借來一用惟未與洋東言明却是小的疎忽處陳瑞生供因不知贓物是以受寄通刺以朱陽虎行竊情眞判交巡捕房管押一個月陳瑞生不應受寄來歴不明之物判罰洋二元○四百四十八號華捕解獲阿金到廨禀稱此人昨至董阿四所開小烟館内吸烟因惠鈔角口致將董阿四之頭顱打破是以拿解請判董阿四投案申訴前情嚴阿金供雖與董阿四爭執然頭顱係伊自已磕碰所致實非小的所毆通刺又問董阿四曰爾旣受傷曾否至醫院醫治答稱曾往看治據言傷勢約須一禮拜可愈並無大碍通刺遂判罰嚴阿金洋一元給董阿四爲養傷費 
[法捕房瑣紀]  
　　昨禮拜五鄭大令蒞八仙橋捕房會同謝副捕頭發落各案命提積竊王阿二照原斷笞責一百板申斥一番從寛開釋○吳阿二又名鐡尺阿二於本月初四日糾同流氓將顧紀生之女拉住不肯放行爲法包探拘獲解經鄭大令訊供押候研究羽黨昨命提案再三詰問依舊狡展大令命先行重責二百板押候復訊○王福生竊取三德里報關行麻袋十隻報捕後經法包探查獲解案鄭大令着先行枷號一個月期滿責釋○嚴寳生在市上混用銅洋爲法包探拘獲解請鄭大令訊供着先行枷號一個月期滿責釋○又提彭益祥控徐小弟撬門行 
 
 

Page 4

 
 
竊一案着照原斷笞責一百板從寛斥釋○陳寳生竊取銅杓等物在途行走爲法包探拘獲解經鄭大令訊供着照原斷笞責一百板釋出○陳妙金手持衣包躑躅中途爲法包探拘獲解經鄭大令訊供認竊不諱着照原斷掌頰八十下勒令回籍不准逗留○陳少卿在寳興里行竊爲法包探拘獲解經葛同轉訊供責懲還押昨已滿期鄭大令飭帶案開釋○嘉興幼孩劉生福隨其叔來滬中途走失經巡街捕領入捕房解經葛同轉訊問暫留捕房待其家屬具領此上月事也昨日鄭大令蒞捕房發落命提劉生福到案問明住址飭探領至嘉興航船着船主送回交其家屬收領給以小洋五角作爲川資○虹口雕花作主杜阿林之徒爲其師戒責逃至法界迷失路途爲巡街捕帶入捕房捕頭詢悉情由飭探遂回交該作主收領○偷兒某甲於黎明時在醬園弄口角竹竿挑竊晒衣此卽俗所謂跑早清又謂之　天鳥爲巡街捕瞥見拘入捕房捕頭着押候堂期解請問官訊究 
[美捕房瑣紀]  
　　山東人某甲似顚非顚似醉非昨日午前十一下鐘在美界西華德路華記路相近隨處滋擾途遇行人卽揮拳亂擊繼而闖入望月樓茶肆内奪取切菜刀一柄欲肆不法後經三百九十二號華捕至拿送捕房禀明情節捕頭詢悉原由立命該捕卽解至英公堂請辦○前晚有某西人乘坐東洋車行至百老匯路禮拜堂左近一躍下車給車資不敷車夫與之齟齬西人突伸老拳奉敬以致擊破頭顱血流不止車夫誓不甘休扭入捕房控告捕頭判西人出小洋三角給車夫醫傷從寛一併斥釋○江北人流氓江順桂盤踞鐡馬路一帶横行不法已經巡街捕拘送英公廨究辦矣奈若輩不法之徒雖稍加懲儆而潑膽尤大每見巡街捕卽肆辱詈前晚遇某號華捕無故詈駡捕謂與爾風馬牛何故相犯江欲與爲難捕怒甚拘入捕房據情禀陳捕頭命覊押覔保旋經伯頓路正興酒館主投案求保捕頭允准諭謂出外妥爲勸戒如若再犯拘爾並究遂將江交酒店主領出○本邑人某甲以小本營生前晚至吳淞路第七十八號門牌新順興糟　筋店食鈔二十文出小洋一角抵押約翌晨贖取至昨晨給錢取贖店主謂其擊損碗盞理應賠償照扣無餘甲謂並無其事何得誣我於是爭執不已扭至捕房控訴捕頭判店主不合旣損碗盞當晚何以弗言必待今日齟齬姑念事起細微寛宥免究令給還所質了事 
[善願宏敷]  
　　本館協振所昨接溧陽退思齋主人來函云貴館三月廿九日報内所登乞賑來書閲之傷心慘目兹再助賑捐洋二百元敬乞代爲速寄云云天下之足以廣積隂功者無過於助振退思齋主人存惻隱之心普祥和之澤仁漿義粟源源而來誠不愧爲萬家生佛吾知畿輔飢民得此甘雨和風涵濡嘘拂未有不生機立暢者旣掣收條復誌數言於報牘以誌欽遲 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界晚堂瑣案]  
　　著名無賴老江北卽顧松泉綽號鎗花馬夫曾向沈陳氏拆梢經巡捕房解送公堂會訊宋通刺提訊情由已許前報前晚通刺升堂覆訊陳氏供小婦人家在蘇州卜居治下有年曾雇吳顧氏爲梳頭傭兹因顧氏作事不愼業已辭歇工資亦已付清詎顧氏情性刁狡見氏女流可欺暗使其姘夫顧松泉糾集羽黨多人突將氏硬行拉　某茶肆强行索詐當氏因畏其人衆兇猛不敢與較無奈將皮衣一件質洋七元與之乃顧等尚不遂慾壑須勒索若干幸傍人極力解勸始行分肥散去氏因恐其日後復來索詐不得已投訴捕房拘解后下今奉復訊乞求訊究吳顧氏供蘇州人婦人向以帮傭餬口曾在陳氏處爲傭現已歇出小婦人並未唆使姘夫顧松泉向陳氏拆梢情事實遭誣指伏求恩典顧供小的向在四馬路某馬車行司執鞭之役實因陳氏該欠小的馬車價洋八元已收過洋一元尚欠洋七元屢索無還日前小的復向索討該氏自愿將皮衣質洋付還其實小的並無糾黨拆梢情事今奉復訊伏求開恩通刺以訊得陳氏所控女傭吳顧氏唆使姘夫顧松泉糾黨拆梢屬實判將顧氏掌頰一百五十下仍交官媒候備文遞解蘇州請該管地方官查交其家屬收管不得復任來滬顧松泉重笞一百五百板交的實人來案具保安分營生不得再犯前事陳氏唯唯叩首而退○前由捕房解送鴇婦洪氏控王阿夫誘拐其買女崔阿珠潛逃一案前晚由宋通刺升堂提訊洪氏供稱小婦人係江北人現在治下開設花烟館前憑天津人許四說合薦烟妓崔氏卽阿珠在氏處爲夥當出帶擋洋一百五十元詎未及數月卽被王阿夫哄騙潛逃旋經氏四處找尋昨日適在江北航船尋見阿珠及拐匪王阿夫與之理論反敢逞兇爲此投報捕房解送案下乞求訊究崔阿珠供年十九歲係崇明人幼年早喪父母小婦人於十四歲被歹人誘拐來滬賣與鴇婦巧仙家爲娼嗣經巧仙托蟻媒許四抵押與龜鴇洪氏爲夥實收帶擋洋一百元詎洪氏兇悍性成因氏不慣迎新送舊時將小婦人毒毆苦不堪言小婦人志切從良已久奈無人顧問此次適有熟客王阿夫清願娶氏爲室小婦人是以跟隨阿夫回海門原籍適在航船上被鴇婦等尋見鳴捕解送案下今奉提訊尚乞施仁超離苦海王供海門入實因該妓願隨小的爲室故同回海門廳原籍其實並無誘拐潛逃情事通刺得供判將洪氏交保崔氏王阿夫仍分别還押候再復訊核奪 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
