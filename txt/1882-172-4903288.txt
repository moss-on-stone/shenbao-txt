# 1882 - 172 - 4903288

 

Page 1

 
 
[論張侍奏叅臺諫革員事]  
　　　垣者朝廷之耳目長官者士庶所觀型責在紏繩身爲坊表固不容以濫竽充數致貽玷于仕籍也然使無人焉明揭而力彈之將犯者猶得爲戀棧之謀鑒者未識爲覆車之戒則仍不足清仕途而端風氣閱邸抄有署日講起居注官翰林院侍講張公佩綸奏叅給事中師長灼及其子刑部候補主事師岱一摺信如原奏所云於紀綱風尚均有裨益也竊念師君父子一則官居給事一則信列秋曹重膺恩遇允宜整躬率物效藎貢誠以期仰答高深於萬一乃師岱竟敢於輦轂之下横行洩忿以縉紳而效棍匪之所爲是不特敗壞官常并不若安分小民猶知守法耳所行如是爲之父者卽不能若石碏之爲純臣一伸大義亦當嚴加訓斥自行檢舉雷霆雨露聽之九重猶不失爲晚蓋乃互相掩護私爾忘公經人紏劾幸邀寛典師長灼僅子議處師岱僅子褫職天高地厚可謂極矣宜如何感激愧奮訓勉其子痛攺前失力報殊恩則雖義方之教已失於前而桑隅之收差堪自解不料衰頽昏憒一任其子怙惡不悛使旁觀者欲緘其口而不得此所謂孽由自作者歟按都門俗尚奢靡教坊鱗次若櫻桃斜街王廣福斜街等處尤爲淵藪貴介子弟類多徵逐其間且復自誇閥閱各鬥聲華一若狎邪游本爲若輩特設以消遣者曩曾客居長安一二友人於月夕花晨或相邀一過僕亦以北地胭脂未曾縱覽殆與南朝金粉風趣攸殊故亦欣然樂往及觀其情狀則固駭然却走謂都門爲法度嚴明之地番役林立何其徵歌選舞竟可以明目張胆而爲之反不若外省州縣猶知顧忌也爲之舌撟不下者數日友人以僕少見多怪因從血揶揄之且曰子第見此而已相疑駭是何異井蛙隘天蜀犬吠日乎夫北里遊嬉尚不過陶情作樂巨公之子固有與番役結盟優伶換帖者都中謂之脫灑若以子之迂見論之又謂天下所必無矣其時僕頗以爲妄疑其言之過甚今觀槢中所陳古銘猷一案始知此等作爲蓋誠理所必無而爲事之實有者也古銘猷雖爲寒士然固儼然一孝廉公也國家愛惜土子凡士人之犯罪者須詳革衣頂方准用弄毆辱斯文律有明條卽在各省土棍匪徒横行不法而於衣冠中人猶不敢肆行無忌前者某省曾有某孝廉因錢糧牽涉爲差役所扭其後紳衿輩齊動公憤聯名呈詞官爲提差責革從嚴懲辦而後已而况番役係專爲緝捕賊盜而設無事平民尚且不宜妄拿矧其爲舉人乎師岱身爲六品京宫因睚眦小怨竟敢紏合若輩狐假虎威毆辱斯文藐視律法一至於此就情節而論某尚有牽涉之嫌古則竟災生意外就受屈而論某則僅被扭交古則痛遭私虐同一孝廉而古之含冤不啻倍蓰矣然得張公之一奏覺光化之下不容豺虎縱横士氣爲之一伸匪類爲之歛跡其有功於世道人心實非淺鮮張公之風骨如此異日出膺疆寄入贊樞機當必有大可觀者至原摺中立意能兒其遠大措詞務盡其精嚴極疏奏之能事然詞章小道尚不足爲公美也 
[本館自已接到電音]  
　　本館於昨日接到在津友人專發電音到本館有五月初九日諭旨一道敬謹譯登○初九日奉旨翰林院侍講員缺着擬正之鳳鳴補授吏科工科給事中員缺着鄧承修鄭溥元補授湖廣道監察御史員缺着隆標補授欽此 
[外洋茶信]  
　　本館西友接到外洋電信言英國巨艦斯德林葢斯德里所裝往英國之茶刻已消去其半除費用一切開除而外尚有微利可沾其價則高低不等而就中二十二兩之貨則消塲略好而獲利亦略厚惟有安化茶則每磅須折耗二辨士云　 
[港事節錄]  
　　香港西字報言香港有小輪船往來載客頗爲稱　然船身不甚大則載客亦不宜多乃本月初三日有一小輪船載華人至一百四十名之多又有一西人一巡捕而船上水手等尚不在此數是日天氣亦不甚佳設再遇風濤則該船當不堪設想矣該船上人亦自知載客過多有違定例故將窻關閉不以示人然此等掩耳盜鈴之事人命攸關抑何不知戒懼也所願有心民事者設法查察嚴禁則行旅受惠矣又言香港有西人戒酒會亦與上海相似會館内西人聚居初二日有某西人晚間有事他出未歸次早會館中之侍者送茶至該西人房内見其衣箱等物已遭割破其要緊票據等則置之床上侍者乃報明舘主某西人亦聞信趕回細加查檢有三百餘洋之票置諸襪中則已不見於是鳴捕請緝然尚未克查獲也 
[閩臬晉京]  
　　閩臬張蓉軒廉訪去秋由台灣道升授斯缺旋因委署藩篆故去冬未經引見現以沈品蓮方伯已赴新任張廉訪卽於三月二十七日交缷復因翁鹽道署理臬篆一事延至五月初一日始乘康濟商輪動身由申換輪北上云 
[賞假調理]  
　　福州船政大臣黎星使于三月間曾奏請開缺治病兹聞摺差於四月念二日遞到批廻奉上諭黎兆棠着賞假一個月調理母庸開缺欽此但聞星使病勢實在有增無减故一概工程俱交許總監工辦理云 
[發瘋自焚]  
　　閩省南台之福興洋行内有管倉粤人莫姓於四月二十五夜睡夢中忽見有尖嘴紅面之長鬚人來喚遂昏不知人自以白紙裁作碎條點火放褲内將兩褲脚捆紫兩足交加不逾時週身皮焦肉爛狂言自醫兩腿均不能動各夥伴聞知奔救見其如此情形相與詫異而莫知其由現在生死難卜惟延醫調治聽其自然而已 
[松郡雜誌]  
　　左侯相蒞松時有某姓攔輿遞禀聞爲西門外盜葬事當卽飭府嚴辦云○松郡演劇久已無聞兹當大閱後諸武弁集資演戲敬酬武聖聞於初十日開演云○東門内有張姓素惑佛教生有一女年已及笄自云能見鬼神妄談休咎家中設佛座外繫黄桌圍供奉大仙大佛等名目喃喃之聲通宵達旦凡愚夫愚婦輩罔不趨之若鶩現爲楊邑侯聞知卽行出牌提究矣 
[捉姦釀命]  
　　捉姦捉雙雖殺死無罪此惟本夫則然若親屬卽有應捉不應捉者所以杜挾嫌訛詐之弊非如亂臣賊子人人得而誅之也前月十九日天津南門内東馬道相騐一屍死者一四十許之婦寡居已十餘年矣夫家姓氏姑從闕畧母族則孫姓住南門外兩家相隔僅一城闉或謂婦不能貞曾與同居某少年有染然床第之言不踰閾大 
 
 

Page 2

 
 
抵揣度之詞耳兹婦已移居與一賣糕之于姓合住于好捕風捉影人云亦云遂起念捉姦事之確否初未細察而尋瑕抵隙舞懈可乘一日見少年在坐時方初鼓並未雙棲亟率黨與劈空而來爲掩執計婦有恃不恐反唇相稽謂華堂欵客與密室調情天淵相判佳客明明在坐詎得以莫須有者污人閨閫耶一片聲喧勢將用武于知難而退而孫氏同胞兩弟誼切令原已聞風而來同爲禦侮諺云相打無好手相駡無好口當争鬥時于數婦之隠慝歴歴如見婦至此遂有死之氣無生之心而兩弟謂姊守節十餘年何堪遭此誣衊請姊自裁一雪此恥婦謂死固不難但須弟爲我報仇弟謂區區之心正爲此耳否則豈無手足情哉婦籌死法弟於衾底出洋藥一盒付之婦不便遲疑一仰而盡移時氣絶少年返家亦自仰藥或于伯輿爲情而死抑或恐于連均無從擬議幸爲家人趕救得生婦死之後其弟報案籲懇伸冤官以事係誣姦釀命出差提于於十九日鎖赴屍塲對簿于始後悔無及厥後如何判斷容俟續登 
[行竊奇技]  
　　揚州新城北柳巷有天壽𤲅尼院也後有餘屋八九間賃與孝廉某君安住眷屬屋後卽文風河前月念四夜半孝廉家忽然被盜所失衣物約值二三百金天明始覺然賊並未撬門亦未穿穴急報保甲局及地保察勘惟見圍牆上有孔如錢大並有足印層累而上不測端倪一局勇在旁恍然曰此賊殆壽州人該處賊慣用此器名爲石見愁長約七八寸粗如兩指其頭鋭其尾平如鏟純金煉成鑽石如粉遇高大牆垣第以此從事足躡其二手握其二鑿空而猱卄雖峻宇崇墉不須顧慮孝廉聞之卽據情稟官力求追獲重辦爲本城杜患云 
[土豪分界] 　 
　　　蘇垣城廂内外恃强訛索之端層見迭出上月下旬有城内某甲向城外某書庽索酬節規甲固在城内素以鯨吞蠶食横霸稱雄者詎是日某書寓見甲至密令人去喚城外土豪某乙來兾激保護乙率帶多人摩拳攘臂欲與甲鬥甲見來勢不佳遂向乙大言曰某固非畏鬥者君如好闘請以二十七日下午爲期在觀中茶肆一决雌雄乙允之至期乙邀同城外逐臭夫曁賣菜傭百餘人分批入城散佈觀中各茶棚預將蛋殻實以石灰令人各懷一枚如鬥而不勝可擲此以眯敵目安排旣定乙趨至甲處邀與茗話甲知勢在騎虎而一時號召不靈遂靦顔向乙乞情乙以甲旣自知屈服一諾而散且議定自是分界畫疆城内外各不相侵焉 
[訪查冒名招摇示]  
　　　欽加同知銜署理漢陽縣事准補保康縣正堂加三級紀錄十次陳爲訪聞事照得本縣蒞任斯土已及半載事無鉅細悉出親裁旣請託之絶跡復氷清而自矢凡兹在署幕友官親要皆砥礪廉隅相信有素僕從家丁莫不遇事防閑約束綦嚴諒亦吾民在所共見共聞者也兹訪聞有徐子修者詐稱本縣同鄉䏣敢盤踞漢口喁事招摇指官撞騙誠恐無知愚民受其蠱惑墮入術中情殊可憫除飭差密拿外合亟出示曉諭爲此示仰漢鎭諸色人等一體知悉爾等務各安守本分勉爲良民愼勿聽信浮言受人愚弄妄事鑽管自罹法綱其各凛遵毋違特示 
[製造機器]  
　　浦東陸家嘴祥生船廠現在製造一挖泥機器聞爲濬挖運河之用云 
[放礮餘聞]  
　　昨報所述源發土船補放十二點鐘之砲一節源發係怡和洋行之船聞定於每禮拜一十二點鐘放礮俾本埠居人得以對准鐘表雖一禮拜僅此一日然較之寂然無聲則殊覺稍便維願事出有恒勿再半途而廢則受惠多多矣昨見大馬路美記鐘表行閂前擬裝一大鐘以便行人共見勿悮晷刻是亦方便之事也 
[擬試電燈]  
　　前報述本埠電燈公司請於工部局擬在公家花園之亭上試燃電燈兹悉亭上之燈業在動工其燈鐵絲爲胎而外罩玻璃並聞招商局碼頭曁禮查客寓及大馬路美記鐘表行西首皆須各裝一燈大約下禮拜可以試燃矣 
[行船新示]  
　　補用府特用直隸州調補江蘇松江府上海縣正堂莫爲出示曉諭事奉關道憲札開本年二月二十七日奉南洋通商大臣左札開光緒八年二月初八日准兵部火票遞到總理各國事務衙門咨文光緒八年正月初六日准貴大臣咨開英國新定行船防碰章程中　 
國海船不難照行惟中國沿海遼闊商漁各船恐一時未能遍悉定章以致碰撞失事仍當量情酌辦等因並將該道所擬專章一本咨請核示前來查所擬章程均尚周妥惟牽涉輪船並有賠償審斷各項章程自應知照英國威大臣以免事後争論除照錄該開道所擬章程照會威大臣外相應抄錄照會原文咨復貴大臣查照可也二月初十又准總理衙門來咨光緒八年二月初二日准和國費公使照請將中國行船定章移交以便行知本國傳知各船主此後與中國船隻相遇亦可預知中國之船如何趨避等因前來除由本衙門將　大臣前次咨送蘇松太道所擬内港行船五項章程錄送和國費公使查照外相應咨行查照可也各等因本爵閣督大臣准此查英德新定行船章程及劉前大臣核定該道所擬之内港江河各船行停免碰專章一併刊刷成本分移各關轉發中國兵商各輪船一本遵守並將中國所定專章曉諭内港各華船周知仍將刊成此項章程刻日呈送一百本以便轉咨各省照辦合行抄黏札關遵照分别辦理等因到關奉此遵將奉行英德二國新定行船免碰章程及劉前督憲核定中國内港江河各船行停免碰等五項專章一併飭匠刊刷總釘成本除印就一百本呈送南洋通商大臣分咨各省照辦並移行外合將章程札到該發札縣卽便查照將中國所定專章曉諭内港各華船周知毋違等因到縣奉此合行出示曉諭爲此示仰内港各華船卽便遵照　　 
毋違特示光緒八年五月初六日示 
[登船行竊]  
　　前禮拜六夜間新南陞輪船將開往燕臺天津搭客均已齊集忽於三點鐘將啓輪之際復有兩客上船旋卽登岸船上諸客見其空身而來携帶皮箱一隻脚籃一隻而去甚爲疑惑各相查檢行李及至失主知覺往追則賊已不知去向僅將彼所同來一客扭獲送交虹口捕房報明箱内有皮袍馬褂長衫等件失主因爲時已促怱怱登舟往天津去矣捕頭見所獲之賊身穿線縐馬褂長衫狀類衣冠中人訊之不認惟云携箱籃之人則知其住於老北門外客機内現經西包探帶同跴緝矣 
[小工行兇]  
　　本埠董家渡對岸浦東船塢内之各小工係由虹口老船塢内分撥而往該小工等人數旣多未免良莠不齊月前有某小工等偷塢内銅件更夫某甲見之責其不可詎某懷恨糾合數人卽於是夜將更夫攅毆致傷而逸當卽報知虹口捕房由捕頭稟知大英公館函請上海縣查緝行兇之人兹悉仍由受傷更夫邀領該處地保往高橋指拿某小工於昨日解至虹口捕房暫押今日當解公堂訊辦矣 
[索費申飭]  
　　工部局管理街道洋人好司赴英界會審署稱垃圾夫王阿三陸阿寳洪桂林等於端午節向店舖索取節規查工部局雇用之人皆給工資豈容在外需索而被索之家並未投控請爲申飭陳太守謂王阿三等違規索費本當懲辦姑念窮苦從寛寡罪如再有前項情事定爲嚴究王等叩謝而退 
[因瘋敺母]  
　　浦東鄉婦張李氏投英界會審署訴稱現年七旬家甚貧苦帮傭餬口子張阿泉忽患瘋症時到我主家吵閙略加申斥竟欲毆我爲此交捕送請判押一月張阿泉供並無毆母之事母旣如是稟訴卽作如是可也請押我一月何不押至年終陳太守以張阿泉因瘋毆母從寛准該氏所請判押一月云 
 
 

Page 3

 
 
[馬夫受傷]  
　　英界會審公堂據華捕稟稱馬夫李德才在泥城外溜馬詎有鄉人當路擲沙袋致馬不能前進馬夫囑令暫停不依反被毆傷當獲倪阿保及啞子二名送請究辦李供與同并稱被倪毆打致頭顱右脚受傷請騐倪惟求恩恕啞子目瞪口呆不能吐供陳太守驗得李受傷屬實况抛擲沙袋最易生事隨判倪阿保荷枷一月以儆啞子從寛開釋李德才着投醫院醫治 
[扛夫行竊]  
　　豐裕洋行司帳人趙福紀投英界公堂稱前夜因後門已開由巡街捕見之進來關照當查得失去大小銀洋總計三十八元二角錢二千文自鳴鐘一架細察情形斷非外人能入而行中人均係規矩疑是扛挑夫混進行竊就招夫頭復看賊蹤經其查獲扛夫李阿毛盤詰得銀洋寄存在施永和酒店裏往取祗存二十六元自鳴鐘典押得洋二元報捕吊到原贓尚少洋十二元二角大錢二千文今由捕房將人贓送案請辦李阿毛供是寍波人行竊屬實餘洋已經用完只求施恩押舗夥請追押本陳太守隨判李阿毛發捕房管押二月至押舗係竊贓無償起案之銀洋自鳴鐘交趙領去 
[死灰復燃]  
　　小東門城内北首沿城脚之某姓烏木作於前夜將已熄火炭放在竹籃裏詎火未盡滅經風復燃延燒板璧幾致冒穿屋頂幸諸隣帮同灌救不致成災事聞於松海防劉司馬以該作不知慎防火燭傳喚小甲着令遷移等因該作主再四苦求聲稱嗣後當格外小心司馬始准免遷然諸鄰已被驚不淺矣 
[售田涉訟]  
　　陳瑞邦投英界公堂控稱曾在大橋北首二十五保頭圖地方憑中租得鄉民奚毛毛奚長春奚全坤陳林寳陳炳春之田畝起造公盛冰廠約計用去工料洋三千五百餘元連存本共約四千餘元深恐奚等將是田價賣與人則冰廠必將移拆受累故向各户言明期限立有合同限内不得賣田違議則罰償洋四千元前經備案今知奚等將田出賣爲特粘呈合同請究陳太守准詞拘提奚等到案訊理旋據奚等聯名具訴聲稱將田租與陳瑞邦胡瀛芳起造冰廠當時果係立限限内不得將田更動奈因急需曾知照於陳請其價買陳一口回絶不得已將田出售與胡瀛芳求請傳胡訊問便知實在等供太守隨飭傳胡姓候質詎胡屢傳未到昨晨始行投質陳瑞邦及奚毛毛等亦皆投案陳則申訴前因并呈各户租契及造冰廠所用去銀洋帳目請斷胡稱奉傳因病來遲然不知陳因何故控告致蒙傳及太守卽將陳姓控案與奚等訴詞各情諭明胡供公盛冰廠係我與陳等股開至買奚毛毛等田地奚等曾先關照陳姓欲賣因陳回絶故將田地價賣與我並無不合至我亦有合同租契及賣契一併呈閱陳又稱胡雖冰廠有分然其只十股之一我等共有九股太守鑒閱　造呈詞及各呈之據情節殊費週折隨諭陳胡等俟本分府細閱呈詞再行核奪着限下禮拜一投案候示云 
[續懷人詩]  
　　徵雲閣朝雲海外肯從行桃葉江頭自送迎絶代蛾眉知已少千秋怨煞鹿蕉生○湘碧樓萬花叢裏識娉婷親把狂名記畫屏錦瑟十年彈怨調一雙慧眼爲誰青○青溪小妹别後相思付碧簫夢中尋覔太無聊絲絲楊柳濛濛月知住青溪苐幾橋○雙胡蝶館主人卅六鴛鴦樓侍者鳳子翩翩隔畫墻雙飛雙宿似鴛鴦眉山約翠東風笑盡登樓學媚粧○玉宇瓊樓仙子綺麗争憐郭芍藥纎柔無過鄭櫻桃緑窓破例摇湘管寵爾新詩想九霄 
東風庭院梨花落盡瑣　兀坐宵長寡寐天涯朋好相思不見吮豪寄憶輙復成詠得長律五章并附寄渠儂一首視硯有餘墨再攄綺抱得續詩五絶句擲筆燈縮欲死窓外風聲柝聲攪愁腸一寸寸斷吁 
[長律二章寄懷賦秋生卽請正和]  
　　風月前生杜牧之江湖落魄鬢成絲雌雄劍氣驚風雨宛轉簫聲感别離硯北一篇游俠傳江南三月冶春詞才人例受瑶京謪鳳泊鸞飄聚海湄落落天涯幾客星梅邊鄭重歲寒盟英雄好色春同病馬矟清譚氣不平何處青山埋駿骨今生碧海悔多情明時總少封侯分早向東皇乞愛卿[  江上悔遲生客鄂渚草]  
　　鄂城客舍遣懷用前寄懷演夢生韵錄寄黄山滌道人茂苑賦秋生滁上散花禪同和正○黄塵席帽損年華浪迹眞成不繫槎荆楚山河春寂寂瀟湘風雨夜沙沙青猶如此城頭柳紅不分明陌上花無限大江東去感懶聽鐵板與銅琶東風流水去悠悠蕭寺傷春病未休梅子時光禁冷暖　花身世慣沉浮閉關頌酒銷英氣呵壁箋天寄古愁綺語懴餘參慧業一鐙勤向梵干脩儒冠一誤幾千春歴落嶔崎可笑人豈有饑鵷矜腐鼠第逢蒼鴈憶頳鱗情還多累誰相諒恩未全酬頗患貧棖觸少年豪縱氣倚天長劍濯磨頻虎豹天關隔遞迢年時人事總寥寥塵中狹想千秋短空裏情絲萬丈飄駿馬應圖皮儘相蛾眉見妬骨能銷倡樓風月僧樓雨百感茫茫集此宵壬午立夏前三日江上悔遲生草 
[上海沈寓經收四月下旬五月上旬救命墩捐第五單]  
　　念三日吴興叔子祈妻病愈四元念六日放心齋念四元念九日姚濬常病愈捐洋十元仁記一元錢昕翁募守字五十三號册張爕堂七元林鶴庭李招姐葛慎記王銀珠四户各捐四元周巧林沈芝齋無名氏三户各二元無名人一元三十日蓬萊使者十元五月初一日企記四十八元内有次洋一元樂善人獲彩捐十元初二日湯梯雲祈次兒病愈四十八元初三日瑯琊日念四元初四孫雲舫太守洋四十八元初五日古賡堂曹二元初七日顧友來無名氏二元錢餘慶病愈五元初十日朱榮棣産安愿五元以上兩旬共收洋二伯七十一元五月初一日湖郡鹽釐局鄒指交常熟災區賑欵洋五十五元桐鄉沈穀成啓 
[浙省撫轅抄]  
　　五月初三日通判沈藻烈禀見辭赴湖南查硝差縣丞王祖誥銷催安吉交代差 
[蘇省撫轅抄]  
　　五月初七日刑部員外郎王國楨辭行赴都通判黄承乙禀知奉蘇松太道札飭留滬差委縣丞許寳綸服滿回省禀到未入畢蘭銷河工差○初八日知縣吳成　知奉委管解京餉差陳汝欽奉飭留蘇差委布庫章有慶鎮江緝捕回前平望司暴式昭禀辭扶櫬回籍桂連玾禀知咨送松滬局差委辭○初九日刑部員外郎王國楨辭行赴都候補縣王廷魁禀知奉江藩憲飭知請補沐陽縣缺 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年五月初三日京報全錄]  
　　　門抄○發抄晉四道○上諭一道錄前○粤督張等奏爲遵旨查明據實覆奏摺子○廣西撫慶奏調署知縣片○閩　岑奏調委署通判片○大臣載等奏爲奏聞摺子○五月初三日兵部太常寺太僕寺八旗兩翼值日無引見○瀅貝勒謝充族長恩○太常寺奏泒昌西陵行禮派出豫王○召見軍機○發抄譚鍾麟奏甘省八年秋審人犯請飭部核覆奉旨刑部議奏欽此○又新任學臣陸廷黻到甘委員齎送關防就在涇州接任奉旨知道了欽此○張樹聲奏東海關八十六結收支稅數奉晉該衙門知道單併發欽此○又四年海運出力之石景山同知竇延馨等攺獎奉旨吏部議奏欽此○○調署直隸總督兩　總督臣張樹聲兼署兩廣總督廣東巡撫臣裕寛跪奏爲遵旨查明知縣被叅各欵恭摺據寔覆奏仰祈聖鑒事臣承准軍機大臣字寄光緒七年九月二十五日奉上諭有人奏調署廣東順德縣知縣馮泰松庇護賭匪諱盜尤工其在番禺縣任内各鄉局正呈控賭匪勾結差役陳姓聚賭又瓊州府教授陸萬培家被刦指控生員林姓庇匪生員李姓行船被刦始則延擱不詳繼則埠報獲犯順德縣屬霍姓水利一案業輕委員等履勘完結該員到任後遽行翻案以致輿論沸騰請旨查辦等語着張樹聲裕寛確切查明據實具奏毋稍徇隠等因欽此遵旨寄信前來當經恭錄轉行欽遵查照並飭藩臬二司遴員前往調核案據逐一確查去後兹據廣東布政使姚覲元按察使龔易圖會詳稱飭據委員補用知府夏獻銘具禀遵查原叅馮泰松在番禹縣任内各鄉局正聯名呈控賭匪勾結差役陳姓聚賭以致附近搶案迭山經前撫臣委員督拆賭廠並兩次批飭提差緝匪一併革審該令並不革究遽稱訊明禀請銷案其實原告並未質訊一節卷查本案先據番禺縣屬鄉董馮選等以梁正業等串同縣役陳釗在土華鄉庇匪搭廠賣　誘賭等情聯名呈控維時該署縣馮泰松適在隣鄉辦案卽經會同署廣州協副將黄龍韜督帶兵役就近馳往該鄉將賭廠戲棚概行拆毁飭拘賭匪逃匿無蹤提訊差役陳釗堅稱並無庇賭情事先行革役一面勒令該鄉族老迅將賭匪設法綑送並取具切實甘結責成隨時認眞查禁嗣據馮選等先後赴院司各衙門上控札委前任徐聞縣知縣叚維新赴鄉查辦勘明該處賭廠戲棚先經該署縣馮泰松拆毆凈盡會縣禀覆一面由縣會　勒比兵役嚴行跴緝並嚴勒矜耆梁朝英等將梁正業等交案訊究日久未據獲送當將獲案先行詳銷聲明縣差陳釗業已革役應俟拘獲梁正業等到案再行提同質訊分别辦理在案是縣役陳釗被控庇賭業經該署縣馮泰松提案訊明斥革並無不行革訊情事原叅所稱原告並未質訊一語訊據馮泰松聲稱當日馮選等因事到縣會將控賭情由向其查詢因係局紳未便與差役對質是以未經當堂提質查覆馮選等於光緒七年三月初三日赴督轅呈控詞内曾有十二月十五日謁見縣主字樣其爲馮選等曾經到縣實有可據至該縣搶刼案件均經隨時詳報訪查附近地方亦無搶案迭出之事又原叅現任瓊州府教授陸萬培家被刦指控生員林姓庇匪經督撫臣批飭詳革勒交該令遽稱業經訊結自撰兩逪供詞禀請銷案其實陸萬培並未到省一節查舉人陸萬培家於同治七年九月初二日夜被劫一案先經該前署縣楊先榮據報會營勘訊通詳先後獲犯林猪仔林亞堅等多名訊據供認夥同未獲之林金幅等行刼得贓不諱當將林猪仔錄供解審批飭就地正法林亞堅等各於取供及解審後在監病故嗣陸萬培因逸犯林金幅久未弋獲卽以生員林達芳庇匪不交等詞控奉批行詳革勒交轉行遵照嗣據該前署縣楊先榮查明生員林達芳入學年分通詳褫革勒限交匪林達芳於奉革後亦經籌備花紅洋銀一千兩購覔眼線廣爲緝捕各前縣正署迭更均未將林金幅獲案先後缷事馮泰松抵任照案嚴緝勒交亦未弋獲馮泰松以此案事閱十餘年官經六七任已獲之盜犯林猪仔林亞堅等業經就地正法及在監病斃節林金幅日久在逃亦據革生林達芳備具花紅懸賞購緝似未便因犯獲無期致令延訟滋累先將控案詳請註銷批司核明犯未報獲不准銷案仍飭勒緝林金愊務獲究辦檢查原詳並無撰叙兩造供詞亦無訊結字樣惟當時陸萬培並未到案該縣詳内則有陸萬培並無異詞一語詢之馮泰松據稱陸萬培委未到省實因詳銷控案並非别有情弊查陸萬　被刦之案四叅早已　滿馮泰松並無接緝處分本無所用其規避乃因詳銷控案陸萬培並未到省率稱訊無異詞辦理似有不合又原叅生員李姓行船被刼報案延擱不詳經督撫臣責以諱盜則稱獲犯鍾姓二人因原告關傳不到一人在押病故一人保釋其實均無其人一節查本案先據增城縣生員李挻珍等以伊等於光緒五年七月二十四日携同子姪前往祭掃祖墓行至番禺縣屬員岡河面被匪行刼拒傷等情赴縣呈控卽經該縣營勘驗緝究李挺珍旋復分詞上控迭奉批行飭緝嗣據該縣以獲犯鍾亞平鍾亞杞二名訊據該縣供稱李姓拜山向有糕餅散給墳蹸此次李姓人等不照向章分給向索爭閙攫取祭餘彼此互毆受傷容或有之所控搶劫實無其事飭傳看墳人何盡質訊供亦相同復傳李挺珍久未到案禀請將控案先行註銷查核縣卷鍾亞平等迭次研訊堅供並無拒捕情事業於光緒五年十月十二日先後交保病故委係確有其人所禀尚非欺飾又原叅順德縣屬霍姓水利一案迭控經年屢經督撫臣委員會同前縣令局紳反覆履勘然後斷結批飭銷案適該令調署縣事不遵批示遽行翻案以致輿論沸騰一節查本案先據職員何成杰等以霍亞廉等擅攺官道開涌通海並據職員霍德昭等以伊子等因涌水各涸艱於汲食迫將涌　鍫通以便灌汲各等情由縣赴省互相控訴當奉札委候補同知晏賜書等會同該前署縣張琮前詣勘訊斷令霍姓將現開　涌仍舊填塞另行攺開一涌取兩造遵結稟請將案註銷嗣因何騰蛟等赴省續控復經委員候補知縣王寳銘會縣諭紳查覆因原斷攺開涌道三處何姓有田阻隔以致霍姓繞越填攺與原斷界址不符禀奉批飭諭催約紳理處勸令何姓將田讓出霍姓照依原斷界址攺開涌道兩造各存意見上控不休批行覆訊馮泰松以霍姓照斷攺開旣有何姓田畆阻隔飭令易換田畝何姓又不應允酌議以霍姓地三座在東西涌尾者易換何姓相間之田俾霍姓得以照斷攺開何姓亦得開涌通流如果不遵則令霍姓將原開之涌塞回不准輕舉妄動是易換田畝之議係爲遵照原斷起見並非有意圖翻祭訪輿論亦無抑勒情弊惟指定東西涌尾令何姓一體開涌與原斷稍有未符此案現已批府提審應由廣州府訊明斷結等情由司核覆詳讀具奏前來臣等覆查該員馮泰松被叅各欵現經委員逐一查明内李姓行船被刦一案訊因口角争閙起衅所獲鍾姓二犯委係確有其人順德縣屬霍姓水利一案該員係照原斷通融酌斷並非有意圖翻其番禺縣屬土華鄉梁姓匪徒串差聚賭一案雖已將賭廠戲棚概行拆毁並將被控差役斥革失察之咎究屬難辭瓊州府教授陸萬培被劫一案該員到任已在四叅限外並無接緝處分無所用其規避其詳銷控案雖無撰造口供情事惟陸萬培並未到省原詳率稱並無異詞辦理究有不合相應請旨將署廣東順德縣事補用知縣馮泰松交部議處以示懲儆所有查明知縣被叅各　謹合詞恭摺覆奏伏乞皇太后皇上聖鑒訓示謹 
奏軍機大臣奉旨馮泰松着交部議處餘依議欽此○○慶裕片再署靈川縣知縣任玉森調省差遣所遺員缺查有准補懷集縣知縣陳善寶才具明白堪以調署據藩臬兩司會詳前來除檄飭遵照外謹附片陳明伏乞聖鑒謹奏軍機大臣奉旨知道了欽此○○岑艈英片再署延平府上洋通判劉顯儀署事期滿遺缺應卽委員接署以專責成查有蚶江通判羅遠山辦事勤謹任内並無承緝盜案將屇四叅限滿以及經徵錢糧有關降調處分堪以調署所遺蚶江通判員缺查有補用通判高企辛堪以委署據署藩司張夢元署臬司葉永元會詳前來除　飭遵照並咨部外臣等謹附片具陳伏乞聖鑒謹奏軍機大臣奉旨知道了欽此○○奴才載燦載卓紹褀跪奏爲員外郎三年期滿循例題銷試俸恭摺奏聞仰祈聖鑒事竊據昌陵工部員外郎長　呈稱正白旂滿州善懋佐領下人由監生捐納筆帖式加捐主事光緒三年加捐員外郎選用五年四月補授昌陵工部員外郎六月初七日到住連閏扣至本年五月初七日試俸三年期滿又據慕東陵工部員外郎兼世襲六品官倭　武呈稱係鑲黄旂滿州維英佐領下人由監生承　六品官光緒四年報捐員外郎選用五年六月補授慕東陵工部員外郎六月二十七日到任連閏扣至本年五月二十七日試俸三年期滿各等情具呈前來查例載滿州人員由各項捐納升用者亦照議叙人員之例試俸三年准其調升等語今該員等俱三年期滿均與調升之例相符應請題銷試俸歸部銓選理合循例奏聞伏乞皇太后皇上聖鑒俟命下之日奴才等咨行吏部照例辦理謹奏軍機大臣奉旨知道了欽此 
 
