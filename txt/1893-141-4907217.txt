# 1893 - 141 - 4907217

 

Page 1

 
 
[預定六科準繩書票出售] [  圖書集成局啓]  
　　前明王肯堂先生以名進士精軒歧之學探幽索隠矹矹窮年所箸有六科準繩一書多至一百二十卷可謂集醫學之大成矣茲由公記倩本局印行字取夫新紙從其白校讎裝釘一律精詳俾杏林橘井中人奉爲模楷預定者每部洋銀四元五角購票時先收兩元俟本年六月出書再找兩元五角取書一部諸君子有欲窺醫林秘帙者請移玉惠臨申報　帪房可也如于成書後始來購取價值常再釐定特此布陳惟冀雅鹽 
[重印醒睡錄告成] [  申報館主人啓]  
　　是書爲南陽布衣鄧渭卿先生所著計爲卷者十爲帙者六雖係小說家言而于標新領異之中寓勸善懲　之　誠有如蘇長公所謂嬉笑怒駡皆成文章者數年前本館曾印以行世甫更寒署篋笥已空茲以問價者多重付手民排印校　裝釘遠勝於前刻已告　每部碼洋三角五分正諸君子茶餘酒後欲遣睡魔請移玉惠臨携歸展玩可也售處仍在上海三馬路申報館帪房及各處申昌書室寄售甲報處 
[閱申報紀英人格琳瑯事綴之以論]  
　　英人格琳瑯賃得大昌洋行游船邀同海關西人亞力山打德國失業水手格靈允格出吳淞口擬取道東洋過太平洋以赴美國芝加高博覽會甫至口外格靈允格卽墮海身亡及格琳瑯乘舟返申經德總領事拘拿訊鞫其中讞語本報已詳細譯登矣或日此瘋子也游船僅一葉耳駛行歇浦之中一遇颶風尚苦蕩搖顚簸倘欲至長崎埠則一過銅沙洋面卽水如潑墨波浪滔天能容數白墩之公司船猶不免於震動由是而至太平洋更茫無涯涘祗見水與天連鰲呿穌翻白日無色回謂游船所能來往乎謂之瘋子誰日不宜獨我則以爲不然使格琳瑯而果瘋則亞力山打及格靈九格鳥得樂從使亞力山打及格靈允格而果樂從則必三人皆瘋而後司天下豈有三瘋人而恰聚於一處者卽使聚於一處而大昌中人見其瘋狀可掬豈肯令其賃船我故日不得謂爲瘋子也或日是實騙子彼蓋以釘馬脚鐵爲行業者終年錘冶所入幾何故思向大昌騙取一船并賖欠食用諸物亞力山打及格靈允格蓋皆墮其計中而不悟耳我則以此說爲亦未允當格琳瑯而果爲騙子則騙得游船及食用諸物之後儘可售錢以入私囊然後匿蹟潛蹤暫時度日何必再糾合亞力山打及格靈允格何必再出吳淞口而肇禍端且既肇禍端矣何必仍返申江致被拘拿而遭訊究天下騙子衆矣騙術亦日出而不窮矣曾是愚魯如斯者而謂能行其欺騙之計乎我是以知其必不然然則格琳瑯果何如人日是愚人也是莽漢也何以知其愚且莽日西人思路往往與華人絶不相同華人諸事按部隨班不敢越出範圍之外西人則每喜功好大凡人所望而却步震懾不敢爲者獨毅然爲之以顯神通之大彼蓋見芝加高博覽會爲四百年來所僅見而太平洋又風浪險惡人皆視爲畏途輪舶飛行猶或不免於失事人誰敢輕身以試如詩所謂一葦杭之者我苟能視性命如鴻毛履　窟蜃啻無殊平地則他日得至會所人無不詫以爲奇從此名望日隆事業日富舍其本務得　於巨賈豪商名利兼收在此一舉恰又遇愚而無識之亞力山打及格靈允格於是志同道合輕涉波濤意以爲能到則開千古未有之奇不能到則亦惟葬身魚腹觀其所供謂當立致巨富否則寍蹈東海以死則其志趣亦可想而知矣然則何爲而必易名攺姓冐爲某　館訪事人向大昌賃取游船兼賒食用各物日格琳瑯固以釘馬脚鐵爲行業者也其業如此其貧亦可概見貿貿然向之賃船賒物人誰信之故必冐爲報館中人以售其計彼蓋見報館有紀事之責常年派人四出采風故信口妄言使人不之疑慮也我獨惜捕房何以不加管押而任其畏罪遠　也夫前者大昌洋人請爲管押捕頭辭以不能者亦謂口供尙未訊明猶未知其有罪無罪耳乃領事既推鞫矣格琳瑯既直任不辭矣則格靈允格之死雖非由格琳瑯所致而其釀爲命案則固已百喙難辭矣人命關天烏容草率且格靈允格固水手也既爲水手何以格琳瑯尙謂其彚船所供既已支離死者又不能聲訴則安知非被格琳瑯謀斃安知非謀斃而棄屍海中我意中西律法雖不同而律意則應無差别自宜嚴加銷錮以俟訊出眞情然後可權其重輕鑄成鐵案乃何以領事一訊之後卽令帶回捕房而捕頭法外施仁縱之使出以致附船往香港得爲漏　之魚雖今日電報飛傅易於追捕然前既冐爲某報館訪事者今至香港安知其不再易名攺姓如張祿之人秦乎且安知其指東話西並不附船至香港乎况格琳瑯籍雖不隷乎德而已死之格靈允格則德人也他日德總領事提人覆訊捕房將何以應之乎雨窓多　聊就管見直陳意者捕房自有一定章程格琳瑯所犯案情固不在管押之例乎則非我之所知已 
[量裁食指]  
　　天律訪事人云大沽船塢開銷一切事事從豐等恃各輪船入塢興修並修理駁船公司小輪鐵駁等船以爲挹彼注茲之計現在駁船公司已自設機器廠且復攬修中國各船奪我利權頗難支拄富道因擬將塢中員紳工匠分撥大半往旅順船塢以免人浮於事之虞大約日内卽當舉辦矣 
[晉民訴苦]  
　　山西大同府屬暨關外七州縣慘被奇災下民困苦除官賑義賑外復由住籍紳士户部郎中李正郎士銘昆玉就天津設局勸捐籌集銀十萬兩親自携往災區施賑其銀由長盧鹽商認捐五萬兩正郎及張紳鴻翰各捐一萬兩尙餘三萬兩由集腋而成不足則由正　等湊墊齊全前已禀明李傅相准於事竣後按照順值賑捐章程核給奬叙並將帶同司事携銀起程日期具報在案先是傅相接晉撫張中丞告災乞　各書卽飭長盧鹽運使司季士周都轉津海關道盛杏蓀觀察力籌鉅欵委派南紳　民表值刺等馳往勘災散放隨由潘李各紳勘明函告略稱張家口所屬各地災况極重二道河張皋豐鎭則尤慘不忍言各村莊　毁住房有過半者有片瓦不存者充飢之　以糠秕爲上草根樹皮次之甚至拾取牛馬糞研成細未攙以蕎麥花貼作餑餑夾人肉而食者道上死人往往被人臠割皮肉無存年輕婦女姿色絶佳者每口祗售錢數千文至三十以上十五以下者往往餓踣路隅無人過問亦有合家餓臭能起同臥一炕或炕上半係生人半屬死屍者倢慘情形楮墨難罄籌賑局司道以災區過廣災象過重雖經官紳分批起解銀米往陽高豐鎭寍遠歸化薩拉齊一帶會同印委各員認眞賑撫但待賑災民多至百數十萬口斷非前欵所能全活爰援照光緒三年晉振成米擬在山西會館設立公所邀集西帮各商勸令輸將以成善舉札飭天津府縣會同候補府張戟門太守總理其事彼晉省不乏殷商富實能不情關桑梓踴躍輪將耶 
[厦雉俎]  
　　閩省裁汰勇丁後遊勇之流寓於客館内者每多肇釁情事上月十七日三仙館客機有同安恊鎭謝鎭戎烟眷擬赴汀州探視小作句留不料有橾楚音者數人闖入房中多方維唣經客館主上樓力勸始各散去入夜又絀十數人來欲與爲難幸石蟳司巡檢近在和鳳宮邊當卽派人前往彈壓游勇始鳥獸散○漳泉兩府人之在新嘉 
 
 

Page 2

 
 
坡檳榔嶼兩埠貿易謀生者不下數萬人現擬於四月初八日在檳榔嶼舉行賽會特遣某甲來厦門雇貧民女童及土娼雛妓十數人搭歴實穆輪船前往檳埠以備擡擱中扮演戲齣擱旦之選聞每人除盤川不計外給予銀洋四百元業聘七八人附舟而往矣然稍有艷名者卽允以千元亦無有愿乘長風破萬里浪者○富賈黄金朝開設呂宋郊錢莊匯票號貲本十數萬以子光義爲號中管事月前光義忽作狎邪遊眷一妓名陳琴娘意洽情投盟山誓海纒頭之費陸續用去一千四百餘元嗣爲父金朝查知押令偕廳差赴琴娘家中索還夜度資琴娘畏懼廳差聲勢當卽繳還銀洋五百元金朝少之旋向分司署中禀控拘琴娘至案鞭責籐條一百下發官媒看管光義則薄責二十板以儆將來○厦門貿易向分各途各郊如上海寍波天津烟臺午莊各埠往來配運貨物行號名爲北郊新嘉坡檳榔嶼呂宋西責等處名爲洋郊採辦綢綾布疋呢羽棉紗洋咈者名爲疋頭郊售紙張者爲紙郊售樂材者爲藥郊售磁器者爲碗郊本地商船載貨名爲泉郊去臺灣者名臺灣郊往還省中者名福州郊售茶葉者稱爲茶郊共計十途各郊簽舉一號爲爐主輪流值年經營本途生理交關各事並聘一能說官話者爲出官各途爐主每於三月廿三聖母誕日更换替接疋郊瑞隆號爲疋頭棉紗巨璧每年貨件進口者何止萬件惟與洋行貼隣内有門户可通漏私之事難於破獲日前爲稅厘司事查獲倫報棉紗罰銀一百兩嗣又被局勇拘獲走漏洋布兩件局憲以其積慣偷漏禀明道憲吊查帪簿擬罰全年應完厘金十分之二核約一千數百元云 
[雷峯夕照]  
　　杭垣府試初覆兼考性理論二覆兼考孝經論各童往往携卷出塲遲至一二日由書斗彚集呈繳誠陋習也茲富陽縣某童初覆未曾錄取有意把持約衆將性理論遲延不繳四月朔陳六笙太守懸牌曉諭其略日考試爲掄才大典初二覆兼考性理孝經言官奏請聖語煌煌俱爲成案可稽杭屬携卷出塲補繳爲習俗相沿未便更攺富陽學無知之徒無名招覆竟敢約衆不繳抗違功令實深詫異茲復定期補繳倘敢故違卽詳請撫學二憲是否應行送考飭遵外飭富陽儒學廪保傅諭各童知悉毋自貽悮○初三日午後有囚車三輛解差六七人其行如飛由東河起岸解送杭州府署分寄仁和錢塘兩縣獄中首先一犯年約四十餘面目黧黑身穿天藍綿襖銷釘車中第二犯年五十餘面色蒼老髮已斑日銷索琅璫依然顧盼自若毫無驚懼狀未一犯年僅二十左右面白身長精神强悍眉目中有猙　之態有知者謂係長興縣盜犯簽押後解省過堂也○歸安縣某甲娶妻某氏已閱二十餘年子女均已長成今春二月間氏忽與某乙結露水綠將家中　軟物件席捲而遁至三月初旬中尋至杭垣始知蹤跡卽傅地保將氏拘獲氏仍多方避匿不肯與藁砧同歸故里聞甲已呈控仁和縣署矣 
[漏捐被獲]  
　　三月廿九日晨杭垣有某甲雇無錫抉船一艘懸挂旗燈大書欽命分巡兵備道字樣僞爲顯者由菜市橋河揚帆出艮山門至北新關釐卡巡勇見船身吃水頗深異血呼之船户日大人往某處公幹不顧而去巡勇遂告知司事乘船往追及兩船相並急躍入艙中則見板箱數隻内皆綢縀於是將船扣留卡前照例議罰聞甲係綢莊夥友復進城告知莊主未識能轉圜否 
[反目自殉]  
　　杭垣某甲其先世以製扇爲事銖積寸累居然小康至甲信奉緇流凡有香會無役不與無業游民知其可欺籍進香爲名使甲爲領袖一切費用皆取之於甲甲亦奉行不倦田產大半變賣母及妻屢相勸解中終不悟三月間適　小和山聖帝會中齋戒沐浴將妻衣飾持至長生庫中典洋十元以作香榰等費妻初不允互相爭閙然亦無可如何俟甲去後既悔且恨密夻紫霞膏及毒發覺悶痛難忍復躍入井中至簿暮隣人某乙汲水見有浮屍呼人救起則已香消玉碎知爲甲妻往告其家甲母日彼初吞烟時吾疑其誑俄而不見其人疑往親串家聨情話以遣悶耳不料竟投井自殉言畢放聲大哭若不欲復生人世者經旁人再三相勸從豐棺殮以盡姑媳之情倩人告中而甲置若罔聞諺云若要惡心人念佛塲中尋觀於中而益信 
[統領易人]  
　　金陵老湘營統領王蒓農觀察病故後所遺營務由上憲另委凌問樵觀察蔭庭瓜代觀察遂詹吉三月二十一日到差是日先赴督轅禀明其事旋卽遄回公館少焉營哨各官登門謁見脚靴手版碌碌崇朝 
[吳市簫聲]  
　　蕩口人戴姓婦年當花信伉儷間素稱和洽月前偶因簿物細故致占脫幅之爻婦遂含忿來蘇爲人作嫁其夫偵騎四出有謂由護龍街王薦頭薦往他處者遂於初一二等日糾集多人至王處吵閙王嫗一味推却毫無著實現聞戴擬具禀赴縣署控告不知此事究竟如何○本月初一日辰刻有年逾而立之某甲行至道前街順興衣莊門首忽爾倒地口吐日沬尿糞直流旁人詢其居　則口　不能言旋有識之者日此木瀆人金某也急爲之何挑痧近挑治一面飭人赶報其家富經某衣莊　墊相草舁金其上直至下午家人始至舁以登舟然仍人事不知奄奄一息不知抵里後能否轉機也○署宜興縣鐘溪司巡檢丁少尹瑞麟現經上憲調省所遺員缺於本月初一日藩憲牌示以候補縣丞李二尹鏡涵酌委署理 
[蘇垣决犯]  
　　本月初四日辰刻蘇省接到刑部釘封文書遂於司縣各監提出盜犯五名解至長洲縣署王大令升坐大堂飭令如法綑绑當卽會同營官帶兵二哨押赴北寺大校塲俄聞　砲數聲五犯已身首異處迨大令拈查回者時已正午矣 
[畫工鹵莽]  
　　畫工陳臬向住蘇城吳蓮墅巷調粉弄脂頗工塗澤上月下旬由上海寄到扇面一百張陳親自檢收翌日由原局寄到洋蚨二翼適陳因事出外由具妻收取越日局夥某甲向陳索取　貲陳答以並無洋銀收到且言向缺扇面一張因此兩相口角甲厲聲　駡陳大怒疾趨而出糾約多人將甲亂　致所帶信件悉數遺失中以寡不敵衆狠狽而歸習日邀集同業一百二十人擁至陳處聲稱甲已被毆傷且有大憲緊要公文被爾毆失須原璧歸趙方可無事一言未了卽將陳擁至某茶寮評理陳至此遂如楚重瞳之困在垓卜雖有拔山扛鼎之勇至此亦無所施幸有魯仲連其人竭力排解許以所失信件當央人至各處懇　不干甲事並延傷科爲甲療治一面令陳備香燭鞭爆登門狠禮其事始寢 
[養馬被笞]  
　　吳中少年子弟每喜　駿馬揮玉鞭往來留園　墅等處以是養馬者日多一日有馬斯海者購得良馬五匹日往北局留園等處招人騎坐得　頗巨本月初牽馬出閶門行至穿珠巷　長洲縣王大令呵殿而來見之不覺大發雷霆飭差將人馬一併拘獲解回縣署晚間大令升坐花廳該差將馬解案大令謂日汝不見煌煌告示耶竟敢養得如許好馬藐視禁令莫此爲甚喝令拖下重賢二千板發刑房看管馬五匹悉數充公一面出示通街如育公事騎馬須戴大帽營中則概穿　衣如無此等服色立卽拿辦自此麋臺鹿苑間馬羣當爲之一空 
[蟲遺火]  
　　蘇州閶門外治坊洪地鄰曠野居民皆結草爲廬藉資棲息本月初四夜有某姓嫗高臥帳中苦被　蟲騒擾遂取洋油燈捕捉偶不經心將燈潑翻頃刻延燒嫗大聲呼救幸爲時尙早隣人皆　就寢聞聲畢集得卽應手而滅僅焚去　屋一椽云 
[移文吊贓]  
　　常熟城内楊紳家於上月某夜被賊踰垣入室撬開箱簏竊去綢縐衣服四十六件又金銀首飾數事習日楊赴當熟縣署報案該賊自　物後卽赴胥門内侍祺巷裕原當鋪質洋銀二百三十餘元旋回常熟在離城十餘里之某　將質券遺落　左當　　人某甲拾取倩人閱　知係楊紳先贓卽投楊處告以前情楊卽繕禀附呈縣署邑尊立飭差捕赴蘇吊贓初二日下午差捕等行抵姑蘇會同地甲赴吳縣署投文想該當鋪不免一番周折也 
 
 

Page 3

 
 
[丁簾花影]  
　　楊中鄧乙俱楚北人僑寓金陵設小肆以餬其口某日相約至北門橋索欠隨入某廣貨店購取洋燈等物言明價目解腰纒洋銀畀之店夥　敠再三知是外銀而内銅者又因楚語咻咻疑其慣以贋鼎行使遂窮加究詰且云當捆送保甲局照匪徒例重懲楊鄧不　謂爾何所見而指我等爲匪必指出眞憑方　　罪不爾當興間罪之師正喧　　適附近卡房某武弁經此聞聲停趾細詢綠由旋將楊鄧交卡勇帶回初意不過略詰數言卽行開梓也乃楊囂囂然日乃公非專用假洋銀者請看腰間纍纍者非皆巍然不動尊乎爾何兩目青盲見爾看朱成碧也武弁持與某錢鋪估騐則三十圓中銅質者　三四耳以後如何容俟續綠○城北東獄會業已紀其大略情形矣按東獄會有二一在城北一在城外城外例於三月二十八日神誕後始招人夫飾羽葆舁神像徧歴通衢鼓樂喧闐香烟縹緲如是　三日傾城士女逐隊閒遊誠足以銷荀令之魂回周郎之顧也二十九日雨師　駕風伯楊威水瀉檐牙涓涓不　會中人紛然而散擬俟天氣晴朗冉定迎賽之期我知緑鬢女　烏衣子弟必竸蓺心香一瓣碧翁翁使祝巽二嘘成噫氣吹散萬片痴雲也 
[甬試告竣]  
　　浙江學政陳大宗師考試寗郡已於初四日蕆事卽於是日起馬按臨紹郡寗城文武各官皆至西門外郵亭恭送 
[星使欵賓]  
　　楊子通京鄕拜　使美　秘大臣之命秉節蒞滬筮日出洋昨日上午十一點鐘時德稅務司投刺請見午後鐘鳴兩下接見美國署理總領事易孟士暨美良兵船　統帶越二刻又接見日欺巴尼亞總領事余裲禘繙譯官魏聖趣至三點鐘時奥斯地理雅總領事夏士入謁 
[桂撫來申]  
　　廣西巡撫張丹叔中丞出都南下將次來申已紀前報茲悉中丞由天津乘坐招商局之海晏輪船於昨晨八下鐘時抵　停泊金利源碼頭關道憲聶觀察提右營廖叅戎松海防劉司馬上海縣黄大令及其餘印委各員均至舟次呈遞手版中丞接見後卽坐緑呢大轎登岸由浦濵往北入法馬路迤邐至英租界洋涇　長發客棧暫駐行旌 
[迎娶有期]  
　　松海防劉乙笙司馬之猶子聘定英租界六馬路登瀛里陳宦之女公子爲室諏吉本月十二日迎娶想届時百兩盈門親朋交賀可作簪纓佳話也 
[剷平土阜]  
　　本邑城廂内外土阜纍纍居民每以穢物傾其　以致愈積愈高幾若危峯峻嶺　由各董禀諸縣署擬鳩工一律剷除黄大令深以爲然函請忠信營统領楊鏡崖滬軍營統領蕭雲卿兩軍門酌撥勇丁爲之挑去兩軍門允之遂先由小南門内從事役夫蝟集畚挶如雲其泥由雉堞上挑連出城用船駁往他處 
[續訊水手刃斃華人案]  
　　德國水手酗酒刃傷楊阿林等嗣因楊阿林傷重斃命由上海縣黄大令會同英廨讞員蔡太守道署繙譯徐司馬及德國勒副領事騐訊各情均已詳列前報昨日午前九點鐘時大令命駕至駐德領事署徐司馬亦接踵而來延張筱軒别駕爲譯員會同施總領事依次升堂先提甲乙丙丁戊已庚七水手研鞫甲供稱是日適逢禮拜清晨六點二刻約乙丙丁戊已登岸乘東洋車至法租界洋涇浜第十六號門牌某西人所設酒肆沽飲飲畢至某處廣東娼院尋歡下午五點鐘後又至法界某酒肆轟飲及八點鐘時倩酒肆中人代雇東洋車六輛返吳淞口言明每輛洋銀三角行至鐵馬路馬車行前車夫皆不肯前往向索車資答以議定至吳淞今既不行可隨我等至吳淞取值車夫將我等扭住堅欲索資以致互相口角既而華人愈聚愈多至有白餘人之譜勢欲兇毆我等見勢不佳向北奔避車夫從後追來將磗石亂擲我等遂分道而行車夫窮追不捨無奈拔佩刀恐嚇領事將刀細　見刀柄上有十字記號知係俄國之刀問當時被追何不逃往營中而竟將刀亂刺供稱是處並無營盤問爾共傷幾人刀如何　法供稱右手持刀柄在前鋒在後問司曾刺人供稱未刺惟奔至某處似有一人在刀上擦過謂然則楊阿林果被爾所傷矣以後如何供稱以後逃至江灣被鄕人圍住大呼捉拿正在危急時適同船水手某庚乘車而至同奔至河善廟被營勇拿獲旋將乙研訊乙供稱我有一刀因年老力衰留此無用故借與内爲防身之用餘供與相同其時已鐘鳴十二下大令至同仁醫院覆騐受傷人下午二點鐘時又至德署領事命提内訊究所供與甲乙從同并稱其時手無寸鐵而華人追赶甚急是以借乙刀作護身符奔至江灣似覺刺傷一人又訊丁戊已三人供詞無所出入庚則供稱是晚六點鐘時工畢閒遊九點鐘時雇車回吳淞口行至江灣左近見華人許多將甲乙等圍住高呌殺外國人領事謂既有華人與西人爲難爾不應插身入内供稱欲前則被人攔阻欲退則無路可投無奈助之揮刃領事謂爾等將華人刺傷身死人命攸關此時不能回船可各將行李搬來待本領事審明曲直然後解送爾等回國請刑司照例治罪訊至此别駕將讞詞一一譯成華語告知大令隨相約退堂時已鐘鳴六下矣大令遂鳴騶言旋别駕亦乘轎遄回臨别時訂於下禮拜一再行詳訊至見證人陳沛沛受傷車夫潘慶紀雖經英包探秦少鄕唐寳榮江阿三帶至案下尚未訊及水手中有一名訊不干涉業已開釋並悉該水手等係德國公司船名柏羅森者所雇並非兵船水手云 
[拐孩案發]  
　　有閩中陳姓客由天津乘某輪船到滬假宿法租界新開河畔福森機棧前月之杪有一安徽婦挈五齡孩子求售蓋知陳方抱鄧攸之感必購作螟蛉也陳見孩目秀眉清許給洋銀三十五元既而恐有别情猶豫未决婦偵知其意倩兩炒麫店主作保山陳遂與之立據成交將孩收領詎此孩由婦誘得今其生母查知實迹投上海縣控追黄大令准詞照會法公堂請移提歸案葛同轉因命某包探協同縣役提候解送入城 
[作僞縶]  
　　某氏婦年約廿餘齡専以僞銀飾向各押鋪質錢以售其詐虹口老街某質鋪受其愚者屢矣前日又持手釧一雙偕一老嫗付質鋪夥洞燭其僞一并用麻絙縶縛言欲解送捕房嫗冉四乞憐鋪中人憐其老而釋去婦呼號如斬豕圍而觀者密若堵牆鋪中人恐肇禍端遂亦縱之使出婦雖免於縲　然花容旖旎頓變而爲雲鬢逢鬆矣書此以爲作僞者戒 
[南市雜言]  
　　前晚三鼓後有一老嫗獨坐南市王家碼頭某木行所堆木料上有划船上水手某甲過此見其如痴如醉帪　　之因問日爾係女流何月黑更深株守於此豈不畏多露之嫌乎嫗云我家在楊樹浦欲覓傭工之所苦無門徑可尋是以孤孤悽悽坐以待旦耳甲日寒舍離此不遠嬷嬷如不嫌簡陋何弗下榻一宵嫗信以爲眞隨之而去適爲木行出店人某乙所見以甲必非善類恐嫗受騙親送至十六鋪爲之　車送回若乙者亦有心人哉○王家碼頭花衣街有車寓焉車夫八九輩藍縷如乞丐日在小南門外城根驅車趁錢晚則就寓申引類呼朋作摴蒱之戲前晚正在推牌九有甲乙二捕夥破扉直入拘獲推莊之阿狗及寓主張小山等人連賭具錢文携之而去言欲送往巡防局訊懲後經人從中轉圜各車夫湊出洋銀若干賄之甲乙遂無言而出 
[縣訊小輪船案]  
　　去年十二月十五日吳縣差役在境内拿獲載貨之慈航時川兩小輪船經吳縣凌大令查明該輪由申開往遂於是月二十七日備文飭差將慈航之　子壽　阿順時川之王毛發共三人押解來滬赴道轅禀明聶觀察飭發上海縣訊供核辦前晚原差將人証解案大令於二鼓時升坐花廳研訊敖子壽訴稱職員係湖南人慈航小輪主唐姓此船於去冬買來職員在船爲司帪此船出洋一千一百元購買繼加修費洋二百元去臘有曾老爺雇往蘇省於十三日開行十四日抵蘇十五日本應開船適遇大雪攺於十六日回申不料被吳縣差役拘 
 
 

Page 4

 
 
拿遂將職等轉送案下大令間日爾船究竟裝貨否如已裝貨當從直供明不可含糊　堅稱並不裝貨司請查訪大令問日船照何在供稱在　阿順處大令提陸至案供稱係寍波人在慈航爲耆舵船照呈閱大令閱畢著退去提王毛發至案問係何處人在時川作何事船主爲誰向泊何處王供稱係寳山人今年四十歳在時小船上爲舵工船主係杭州裕源銀號此船來往蘇杭如到申地停泊滬北天后宮碼頭大令問日此船造自何處出銀幾何爾在時川爲夥共有幾年答稱皮船於五年前在虹口順和廠造成共出紋銀一千二百兩小的在該船爲夥已有五六年大令又問去冬爾船由杭往蘇抑係由申前往船中裝載何物何時被拘答稱去臘十二日由石門縣劉少爺雇往蘇省就醫於十四日抵蘇停泊閶門外十五日忽被拘去轉送案下大令問日爾船究竟載貨否答稱實未載貨問船照何在供稱小輪船照向有定章如逢開船赴關具領回申之後投關交納大老爺欲取小的可卽取來大令謂此事如照例辦理應全船充公現在從寛判罰亦須罰銀六百兩明日爾將船照赶緊交案候本縣禀明道憲再行核辦 
[讞員請假]  
　　英廨讞員蔡二源太守因政體違和於昨日起請假二日照會英美等國領事並飭知各捕房停解各案所有應辦事窒統歸明日發落 
[喜筵移賑]  
　　鄞縣馬靜夫善長爲猶子娶媳承諸友惠賜隆儀本應設筵酬謝今因山西被災甚慘遂以筵資洋二十元助賑交本館恊振所彚解災區山西此次災狀傷心慘自爲他處所未有大君子節宴賓欵客之資作濟困扶危之舉卽爲諸親友代裁善果廣種福田誠一舉而數善備焉者積善之家必有餘慶古人豈欺我哉除掣奉收條謹紀崖略以誌弗諼 
[救命功德]  
　　謹啓者敝堂接奉無名氏大善士爲亡室期年水陸醮金移資冥福樂助振洋五百元又奉福裕南　行交來夏門瑞祥　十一户大善士共助洋一百五十二元又奉三十九歲隠名氏大善士求生貴子并闔家平安樂助洋一百元均歸山西急振目下晋災萬分吃　鴻嗷殆遍　涸未蘇草根樹皮剥食供盡奄然殘喘待解倒懸大善士沛時雨之施造蒼生之福吉邀天佑德合神欽福壽多男定如操劵匄登　章叩頌鴻慈[  上海六馬路仁濟善堂籌振公所施善等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[店主捲逃]  
　　福建人某甲在十六鋪橋南恊興街口開設協利京廣貨店因所入不敷所出難以支持見于前晚席捲各物乘機逃遁各　主　信前來檢點遺下之物所值無幾惟有徒呼荷荷而已 
[臺基破獲]  
　　蕩婦大阿姐不知其姓氏夙與浪子某甲私識賃居虹口武昌路本願三里第一石庫門内引誘良家婦女與游蜂浪蠂作雲雨之塲蓋亦臺基之流亞也菜某乙者家居裹虹口其妻阿大芳年二九婉麗苗條與小工黑皮阿三有私生恐家中人有屬耳於垣者遂借大阿姐家爲神女襄王之會風聲漸播乙亦久有所聞深恨一頂緑頭巾將鬚眉壓倒前晚訪知阿大又與黑皮阿三續舊好躡蹤而至雙雙於被底拽出連大阿姐送入美捕房值班三道頭西捕著一并解送英公堂請究 
[淞濵雜綴]  
　　劉圈仔强阿和均係江北人前日在大關碼頭唤陳王氏之划船渡浦見氏稍有姿色卽與之調戲氏申申怒詈劉强遽以老拳相贈氏翁陳阿高見而大怒將劉强扭至十六鋪中局請訊李蘭史二尹訊詰之下以劉强行凶可惡判各責一百板交保該氏給陳具領○滬南王家碼頭天源米機前日午後忽有江北人王二王三攘臂偕來拍凳敲檯向行夥借錢驅之不去由該機報知地甲爲之排解令天源給錢八百文二人始　悻而去 
[縣案彚錄]  
　　韓金標王亭餘施金標劉三及王任氏等由捕房查知形迹可疑恐有誘拐情事遂將諸人拘送英公堂轉送到縣已見報章前晚由帮審委員葉司馬研訊韓金標供係江北人向在治下作小本經紀生一女由王任氏爲媒許字虹口中虹橋地方某姓家爲媳女兒今在王任氏家不料捕房疑小的等串拐遂被拘送公堂轉解案下王任氏供與韓同鄕伊女由小婦人爲媒並非誘拐小婦人向來安分以女紅度日王劉施同供小的等與此事無干惟與韓認識實被捕房悮拘司馬訊明王劉施三人確無干涉著分别具結當堂開釋韓金標據稱將女字人碍難憑信著收所王任氏交官媒聽候函致英公堂查明核辦○湯生泉具控捕夥朱阿秋拆梢黄大令准詞提案於前晚請葉司馬研訊湯訴稱係本邑人家住西北鄕缸橋地方向以耕田餬口家有寡媳近因不能守節再醮與人忽有捕夥朱阿秋前來欲令我給錢方肯干休不得已來案具控地保姚信鄕供湯媳再醮朱確曾拆悄朱供當差勤愼不敢拆梢司馬謂朱日爾既無此事能具結否供願具結司馬著朱具結呈案始准開釋湯所控無憑斥退不理○應四炳呈控楊泰記號主楊葆鏞不付銀兩一案前晚經葉司馬升堂集訊楊遣司帪傅春山至案訴稱主人有事未能來案查應向僞本作頭主人造房曾囑伊包造嗣因作事不妥卽行辭歇另雇他人接做不料應挾怨誣控其實應祇有尾找洋七十餘元如應索取隨時可付司馬問日帪據帶來否答稱未帶應訴稱爲木作頭代人承造房屋楊泰記雇小的造房除收過外尙欠洋七百餘元當向楊葆　收取一味支吾爲此來案具控司馬問可有帪據答稱無司馬日既無証據難以追究應一再苦求司馬著差恊同兩造往閱帪目禀候再訊 
[英廨瑣案]  
　　吳咸根卜居虹口地方以妻吳詹氏不守婦道常至朱張氏家與宋阿寳有私前晚去尋見爭閙之下報知二百七十九號華捕將吳詹氏朱張氏宋阿寳一併帶至捕房吳咸根訴明前情吳詹氏言時被丈夫毆打前曾投河覓死由巡捕援救解送公堂傅夫具領今患目疾至醫生處求治適醫生無暇遂至朱張氏家暫坐並無别故朱張氏言與吳詹氏認識伊來閒話則有之宋阿寳言在朱張氏家閒玩被伊誣指奸情捕頭命飭移送英公廨蔡太守飭令管押候訊○昨有謝阿寳陳福元楊文福李福雲李四福張嘉有吳小福陸雲卿等八人困臥街衢形容憔悴經巡街捕舁至捕房移送英公廨蔡太守飭發棲流公所醫餋俟病痊再籌安插 
[法界公堂瑣案]  
　　大昌洋行某西人因失船中物件將守船之杜桂全解送捕房請究葛同轉飭提訊問以証人未到諭令俟下期核奪此已略紀報端矣昨日証人陳三順徐祖來奉傅到案先由陳供稱小的係船上庖丁間徐司何職供稱小的係船上舵上問知失物之事否徐供稱上禮拜二有不知姓名之洋人向小的雇船往吳淞口閱一禮拜方回小的對以不能専主偕二洋人往行中雇定每日洋銀五元二洋人卽自行駕駛由浦東往西下午四點鐘時行至高橋暫歇明日行至蕰藻浜傍新關　船停泊二洋人隨登岸臨行以信二封給小的言一封收銀一百廿兩一封購買諸物及小的回申向行主說明行主命小的將船駛回洎復往蕰藻浜船已不見閱時尋獲則由杜看守至失物之事實所不知同轉喝令跪在一旁命　杜訊供杜供稱上禮拜六晚間二洋人雇小的守船問雇爾之人可相識否供稱並不相識且船上别無他人洋人登岸時有報時鐘一枚交與小的云值銀數十兩須小心看管小的因於晚膳時將鐘帶回家内以待歸還至翌日十點二刻時二洋人尙未回來小的因持信至上海大昌洋行突被小主人毆撃後幸一年老西人阻止將小的拘送捕房同轉謂爾供詞閃爍顯有别情既是洋人之鐘爲何藏在家内諒所藏者不止一物不妨從直供明供稱小的實未私藏别物訊至此大昌洋人將失單呈與魯繙譯官同轉遂冉三商議諭令陳徐靜候行内以待核奪陳徐唯唯而退同轉又命包探王榮培帶副役至此船停泊處詳細查明禀覆杜仍還押所○紫來街隆太嫁妝店主陳新岐訴稱漆工王三順私收所放之帪并將店中紅木茶几質錢齎呈富票求卽究追葛同轉問王日爾所收洋銀現在何處供稱小的收得洋銀後偕店主往虹口賭博業已輪宗矣同轉謂爾既在店中爲工匠冨勤髤塗之業不應擅自收取洋銀現在擬若何料理供稱小的願每月拔還洋銀兩元同轉限半月内將所收洋銀四十餘元並當本四千二百八十文一并還清不得延宕陳稱王尙有工錢三千五百文未經除去同轉謂本公堂事務冗煩無暇爲爾細查帪目爾可邀同薦保人商量○包探郁庭湘禀稱湖北人王六三在某碼頭竊米經失主扭送捕房今特解案請究王供稱小的閒行碼頭上不敢竊米尙乞施恩曷同轉謂碼頭上人千人萬何不指他人而獨指爾行竊今姑念爾初犯略予從寛以後再蹈前愆定當重責王乃泥首致謝而退○包探孫錦榮禀稱昨晚十一點鐘時董阿海藏匿空房中圖竊經小的拿獲搜其身畔有釘一枚今特解案請究董供稱小的不敢行竊大老爺子以自新之路則感激終身矣葛同轉著押候究辦○陳殿卿控王大林欠銀一案前已屢紀報端昨日葛同轉飭提至案謂陳日本委屢次諭令對帳估價何以延至於今陳　稱王並非貧　實屬故意逞刁前者曾致小的一函言鄕間有貨若干值洋銀四百餘元之譜同轉謂　信何不齎呈本委屢飭包探爲爾等清理此事爾等何置若　聞難道公堂上専理爾一冡之事乎今可赶緊理明檢呈信件候下期核奪 
[鄂垣官報]  
　　三月廿二日候補道沈委辦安陸府船釐局署理應山事徐冠瀛見辭本任崇陽縣鄭敦祜卸事奉調回省石廷鑾禀知進交代局胡豫煇奉鹽道委赴揚州一帶催運楚岸淮船隻來漢候補縣宋桂罄孫長焯俱解頭　京餉見辭歐陽炳榮奉督憲委赴興國大治查　　煤礦務二十四日大挑縣孔繼　奉漢陽府委　郡保甲委辦安陸府船釐局候補府丁柔克禀辭赴局候補主簿范炯奉委稽查漢鎭新河坊差並兼辦山東捐差禀知候補縣丞鄧光績由湘解順直捐銀來省禀到二十七日候補道沈奉憲台委赴北洋公　大挑縣劉震嶽奉臬司委赴大治守提京控人證卷宗差候補縣黄延松奉委解甘肅恊餉二十八日湛福春赴招賢里保甲局候補道李由京回省並銷北洋公幹差藩憲牌示董安縣黄陂站巡檢員缺詳請以海防新班儘先補用巡檢汪寳琛咨補咸豐縣張家坪巡檢事務詳委請補斯缺之遇缺先補用巡檢胡長治先行署理廿九日専辦鸚鵡竹木厘局候補同知吳國傑奉憲台札委留辦並計大功一次候補縣袁鏞禀見奉准記大功二次揀委州縣繁要缺一次候補縣陳澍霖禀見謝本班儘先行知准補荊門州建陽巡檢張暻禀謝飭知候補州判傅德潤卸辦長江埠厘局回省記大功一次候補典史　炳揇調查漢陽門差藩憲牌示宜昌府同知印務詳委新選安陸府同知盛勛調署三十口大挑縣皮坤奉藩臬憲委武昌府讞局帮審案件候補縣陳澍霖奉藩憲行知獎給本班儘先委辦宜昌川鹽局收支卽用縣回長　解餉來省 
[福州官報]  
　　三月十六日署布政司張銷假兼署糧道龍禀銷正誼書院點名差福寗府嚴良勳禀到知府張僖禀明委正誼書院監場收卷差知府邱瑞錦銷假同知黄運昭禀明奉安長樂縣公幹通判范倬由湯嶺厘局到禀見同知陳　知縣郭師濂陳世　本任仙遊縣　煒堂俱禀見布照磨陳壽恆縣丞李照俱禀明接辦藩署文案巡檢石桂　禀銷藩署文案辭赴江口　厘分局調署西河關大使鍾國華卸事本任惠安塲調署西河掣騐關張世　任事典史王承祖禀謝起服到省飭知縣丞李斯盛禀明奉鹽道委散給閩邑　貧口糧差縣丞王國璋禀謝藩司月課　列超等漳州鎭侯海澄恊余署湄州營遊撃趙成美俱禀見新授督左恊亷禀見禀謝飭知　新輪船都司楊永年由海壇巡洋回禀到靖海輪船千總林丞謨由　北回禀到卽辭赴臺北十八日文武各官俱禀祝壽辰知府張　禀銷正誼書院監塲收卷差禀明奉委辦善後局提調前臺灣鹿港同知蔡嘉榖自江西起服禀到並投江西撫憲公文通判呂保孫請假二天通判邱晉溓鹽塲邱晉豐俱銷假知縣廿時暄自蕭田差次回禀到知縣章文綬禀明奉委讞局帮審並書局校刋知縣傅　　展假三天知縣李溥霖自丹洋茶稅廠禀到知縣高士俊自北嶺茶稅廠禀到知縣彭光湛展假一天　甯縣蔡永見禀到知縣張正清自長門公幹來省禀到按照　王鍾椿自京起服來閩禀到卽請假鹽塲楊希　禀明委辦高灘關務典史顾鳳圖請假三天鹽塲羅世馨卸辦官運海溪局禀辭赴泰寗官運務局巡檢沈承熺銷假從九品雷日禧禀謝委辦井樓門盤查巡檢彭源深禀銷藩署文案差禀辭赴白石稅厘公卡按照磨王鍾椿自京起服來閩禀到卽請假福寗鎭曹建寗鎭奉延平恊賴長福恊洪船政福靖前營總鎭潘彭定太管帶建威右營親軍叅將余宏亮興化恊張泰和崖石砲臺龍自　凱字前營副將　天印卸帶建威右營委帶長勝中營叅將劉維興閩安南北岸砲臺副將李　來福字左營總鎭徐萬福凱左總鎭曹發怡凱後副將姜河清霆　前營廖得勝　鰍砲臺總鎭郝長慶俱禀到督左恊亷禀任事署督左恊長卸事牌示據福建按察司詳解前來光緒十九年分秋審各人犯定於本月二十九日已刻率同司道審錄本月二十日换戴凉帽所屬文武各官一體遵照 
[北鐵馬路廣堂經到諸大善士樂助施醫給藥集福捐數第八次清單開登]  
　　敦厚堂李助花洋一元陳耦琴助洋八角奉天海城縣署助洋十元成豐唐門憑氏忠姓圓唐妙全唐妙豪唐妙　唐妙富　妙寳合助九角王晉候助洋一元順成局手銅洋一元不書名助洋十元蔡星橋助洋三元長白山人梅道人　　山人助洋一元三角八分張茂奎助洋四角無名氏助洋一元積厚堂助洋二元無名氏助洋二元朱餘庵存厚堂古　怡學堂葉裘是草堂合助洋五元無名氏助洋三元陳宅助洋七元三角三分陳春　　　一元四角三分九又一元四角三分九以上共收洋五十一元六角九分　銅洋一元 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年四月初三日京報全錄]  
宮門抄○晉撫張奏叅革總查沿河厘卡之知府故違定章營私舞弊摺○又奏甄别知縣片○又奏調署知縣片○又奏循例請動科塲經費摺○皖撫沈奏請准已故提督奎光附　英翰頴州府城専祠片○四月初三日理藩院鑾儀衛光祿寺廂　　值日無引見○廣西道瑞霖謝恩○容山請假十日○侍衛處奏派保和殿監試派出頭班廉貝　澤公志鈞賡音布伊立布二班倫貝子明安玉書伊勒洪阿文樸○召見軍機瑞霖○○頭品頂戴山西巡撫臣張煦跪奏爲特叅總查沿河厘卡之知府故違定章營私舞弊請旨革職示懲恭摺仰祈聖鑒事竊查晉省地僻山多並無水陸衝途惟沿河一帶尚多商賈往來向設十卡爲榷厘最要之處第河流千里渡口林立山徑分歧奸商趨避繞越在所不免委員恐收數短絀不敷比較往往以减讓爲招徠雖經隨時查出懲創而積習相沿總難盡革光緒十八年調任撫臣奎俊重加整頓更定章程因候補知府王兆槐條說十卡利弊尚屬詳悉卽委該員總查十卡又以軍渡一卡地居十卡之中係上下游關銉並俯准該員以總查兼籌餉局提調専辦軍渡厘卡之請倚任不可謂不専事權不可謂不重該員如果廉謹率屬恪守定章何患厘務不漸有起色乃臣抵任後卽訪聞該卡弊端百出物議沸騰當札委候補道陳占鰲前往沿河一帶嚴密核查去後旋據該道陳占　查明回省禀覆並呈出照錄王兆槐禀前署藩司張汝梅夾單回信暨未編號數未蓋關防釐票等件臣逐加披閱參之所聞不爲無因又據王兆槐禀陳所辦厘務情形請派員接替等情一併札交藩司會同籌餉局司道秉公核議詳覆茲據布政使胡聘之會同籌餉局司道詳稱逐加查核王兆槐所禀磧口委員王承勳派役赴軍渡招徠販藥馬客一節查上年十月據王兆槐單禀有增盛泰販土樂行道由磧口納稅每大箱止准一百一十斤每驢馱止准足稱六十斤等語旋據　口委員禀覆此起係宏盛公增盛泰等六家所販共計一千八百四十斤遵章收稅銀五百五十三兩係由正路到磧並非招徠减讓磧卡收數實因軍渡堵截招徠以致短絀該兩卡所稱减價招徠雖各執一辭而磧卡所報征收宏盛公等稅數尚屬相符惟王兆槐職司總查如果分卡有違章减讓等弊卽應據實禀揭不應事後以初犯攺過等詞容忍市恩未免有負委任又委員陳占鰲所查王兆槐派家丁司事等住裴家川雜　口稽查帶收私鹽馬匹等稅給有　票上蓋總查圖章過客不願幾滋事端始行撤回一節查王兆槐派人四出分查亦止　家川　峪口兩處尚可謂稽查繞漏事屬因公惟門票飭禁已久輒擅自私用僅蓋圖章已與定章不合至蒙鹽尚不准行至磧口以下更不應私抽調查該卡連月報局貨册未據開報卽始而派人繼而撤回亦未禀局有案又所查軍卡給商執照有不列號數不蓋關防者據商人呈　不列號之票六張一節查客商由陜西苗家坪渡河若赴磧口斷無先至軍又令往薜村納厘給票之理其爲招至已可概見惟既已完釐卽應塡號給票若如該員所稱俟將票根繳總局時補塡第尾聨既裁給商人則騎縫紙質不全從何塡　且號數可以補塡則銀數何難隨意開列其不蓋關防猶弊之顯見者也督飭局員將此項未編號之票查對所繳串根無一相符自係匿未申繳又所查汾州寗鄕永寗及附近薜村之枊林鎭各士店過載店均稱土客過軍渡卡每馱索吃土數兩减讓之多寡視餽送之多寡爲衡一節查上年更章整頓之初首禁减讓固難保各卡盡能湔除錮習第因顧比較而减讓與圖索餽送而减讓究有公私之别實屬隨廢成規殊出意外又所查馬客過渡總兵每馬按土八十斤收厘銀六兩並通行各卡一律照辦所過軍渡磧口之馬客均由寍鄕繞越恃無盛查處所一節查十口抽收釐稅本無馬客一宗上年八月前署藩司據該員夾單禀稱常年馬客由晉販賣雜貨春往甘凉秋冬買馬運土折回該員親查北川後到卡面求報稅者已有數起卽允准每馬不得過八十斤納稅六七兩等語該署司函覆其中要嚴爲分晰不可有礙新章該員卽欲開辦亦當専案禀局聽候批示方成公事乃竟據以通行各卡該員自謂巡北川後已諭准納稅是其增抽在前單禀在後徒以聞省局委員密查始爲此一禀掩飾之計等因詳覆前來臣查該員王兆槐以知府大員膺總查重任又兼辦軍渡大卡宜如何潔已奉公以爲各卡倡率乃竟任意妄爲違章罔利間因月報不敷比較總局批飭卽藉病爲詞禀請委員接替以要挾爲彌縫又且工掩覆上年該卡九月分比較短至二千數百兩經籌餉局詳請暫停委署一次並委員前往密查十二月分該員卽報抽銀四千六百餘兩本年正月又復短至一千九百餘兩迨經臣委員往查二月分又報抽銀二千九百餘兩具見張弛在手多少任情尤屬欲蓋彌彰卽其每馱土藥索贈吃土數兩已屬行爲貪鄙不堪表率既經委查得實未便稍事姑容相應請旨將候補知府王兆槐卽行革職以爲營私舞弊者戒除飭司將沿河十卡總查卽行裁撤另行委員接辦軍渡卡厘務並就歴定章程參酌損益妥設定章力求整頓外所有查明總查委員違章舞弊各綠由理合恭摺具陳伏乞皇上聖鑒訓示謹奏奉硃批著照所請該部知道欽此○○張煦片再前准部咨道府州縣無論何項勞績保歸候補人員以到省之日起　限一年詳加察看出具切實考語分别補用等因歴經遵辦在案茲候補班前先補用知縣郭之樞試看一年期满由　臬兩司出具考語詳請甄别具奏前來臣查該員郭之樞年强才　考以律例尚知大意堪以知縣本班留省照例補用除將覆歴清册咨送吏部查照外謹附片具陳伏乞聖鑒訓示謹奏奉硃批更部知道欽此○○張煦片再署榆次縣知縣趙之　調省差委遺缺查有臨晉縣知縣鄭景福堪以調者遞　臨晉縣知縣一缺查有署陵川縣事本任榆次縣知縣雷棣榮堪以調署其陵川縣知縣篆務查有靈石縣知縣祝裕堪以調署據藩臬兩司會詳前來除檄飭遵照外理合附片具陳伏乞聖鑒謹奏奉硃批吏部知道欽此○○頭品頂戴山西巡撫臣張煦跪奏爲請動科塲　費循例恭摺奏祈聖鑒事竊臣接准禮部咨欽奉上諭明歲恭逢慈　端佑康頣昭豫莊誠壽恭欽獻皇太后六旬萬壽著於先緒十九年舉行恩科鄕試等因欽此咨行到臣遵查山西省需用文塲經費及應給正副考官路費銀兩應卽照例預期籌備茲據藩司胡聘之詳稱查晉省額定經費銀四千二百五十八兩零本年恭遇恩科所需經費請循照向例將應　正項在於光緒十八年稅契盈餘銀内動銀二千一百五十八兩零其不敷銀二千一百兩並正副考官路費均請在於十八年耗羡銀内動給應俟事竣將用過銀兩暨有可以節省以及應行折成减平並報撥之處遵照新章分别辦理等情具詳請奏前來臣覆加查核尚與定例相　應請照數動支事竣　實造册報銷除咨户部外理合循例恭摺具奏伏乞皇上聖鑒謹奏奉硃批户部知道欽此○○沈秉成片再據布政使德壽詳据頴州府詳據阜陽縣詳据紳士甯大經等禀稱已故遇缺題奏提督奎光係蒙古正紅旗人由火器營護軍於咸豐年間從征江南剿辦髮逆轉戰至皖嗣調赴甘肅堵剿回匪同治五年復經前撫臣英翰奏調來皖帶兵　賊卓著戰功洊保遇缺題奏提督賞給博奇巴圖魯名號光緒七年在頴州防營因積勞受傷病故經升任撫臣裕祿奏奉諭旨從優議卹聖恩　沛已極寵榮該故提督智謀勇力超出顔行戰輒先登功在數省而其在皖遺烈於頴州爲尤多方英翰調來帶隊之時正值捻匪　張竄　頴州西北一帶郡城岌岌可危該故提督會合諸軍　撃使遁廓清淮北頴郡轉危爲安旋隨英翰移軍山東江蘇等省會　巨捻任柱張總愚等一律蕩平軍務肅　統領山字勇營重駐頴州該處爲淮西要地逆捻故巢其時要匪雖已殲除餘黨尙有未盡該故提督率同士卒實力巡防疉獲巨盜游　分别解訊嚴懲前後十有餘年閭閻賴以安謐至其紀律嚴肅毫不擾民凡地方善後事宜及遇災荒賑務輒復倡捐興辦澤被羣黎　今耆老謳思感其遺愛擬援已故督徐登善黄文誥附祀成案請附祀潁州府城英翰等祠以伸報　等情禀由該縣　府轉詳該司覈議具詳請奏前來臣查該故提督奎光爲前撫臣英翰得力部將隨同立功其在頴州始則力戰郤　保守城　　則駐軍設坊復除　莽歴年較久勞績最多紳士等據實臚陳事皆　　而其援　龥請亦出於愛戴之誠合無仰懇天恩俯准　故遇　題奏提督奎光附　翰頴州府城専祠以彰憲績而順輿　　自　　慈逾格謹附片陳請伏乞聖鑒訓示謹奏奉硃批著　　　禮部知道欽此 
 
 

Page 14

 
 
[光緒十九年四月初四日京報全錄]  
　　宮門抄○諭旨二道錄前○閩督譚奏總兵丁憂出缺請旨簡放　○晉撫張奏請將　常盜　攺題爲奏摺○閩督譚奏海疆差遣需人留員補及摺○粵督李等奏籌解固本京餉片○又奏　　本年旗　加餉頭批銀數起桂日期　○江　劉奏江北漕糧　辦河運兌竣開行日期摺○直督李奏東海關續征洋稅收支並舊　實存各數目　○四月初四日吏部翰林院正黄旗值日吏部引見六十二名理藩院四名欽天監四名厢黄满七名廂　满八名正紅满八名廂　　四名○恩　　　阿海　各假满請安○又治請假十日○恩公續假五日○貴恒續假一個月○兵部奏派恭送　　派出　年　深花尚阿文瑞耆　海緒○召見軍幾徐及儀克　泰○○頭品頂戴閩浙總督臣譚鍾麟跪奏爲總兵丁憂出缺循例由　奏聞請旨簡放以重職守事竊本年三月初六日據本任福　臺灣澎湖鎭總兵吳宏洛禀稱　母孔氏於光緒十九年二月十八日在安徽合肥縣原籍病故該員在藉丁憂禀請開缺守制前來查總兵吳宏洛前因母老告餋　臺　撫臣邵友　會摺奏請賞假六個月回籍省親欽奉恩旨允准並經前兼署督臣希元將澎湖鎭總兵篆務奏委記名總兵王芝生接署前統領宏字全　　因吳宏洛假期届满母病未痊禀經臣等據情奏請續假三個月在案茲據報丁　除具題外所有澎湖鎭總兵員缺緊要應請旨迅縣簡放以重職守謹會同福建臺　巡撫臣邵友濂合詞恭摺具陳伏乞皇上聖鑒謹奏奉旨已錄○○頭口頂戴山西巡撫臣張煦跪奏爲晉省尋常盜案請攺題爲奏以期迅速恭　仰祈聖鑒事竊查晉省民情良懦在昔外匪不入本少盜　　之案迨同治年　沿河設防　次募勇遣勇始有游匪乘問刦掠又自丁　薦　户口大减村落多虚　年招雇外省客民種地墾　　至沓來其中良　混雜由是刦案繁多雖歴經前撫臣疉飭各屬嚴密巡防並力行保甲以資捍衛無如種地客民所在多有匪徒混跡農商防不易防迄今盜　猶歸臣　安良必先除暴於上年冬問抵任後卽飭文武員弁一體認眞講求捕務　嚴禁州縣各官諱盜明示賞罰期於有案必破書法懲創藉弛盜患溯查光緒七年奉准刑部通行章程内開各省實係土匪馬賊會匪游勇案情重大之犯均暫准就地正法隨時具奏錄供咨部其餘 
持械强刦兇暴衆著者暫准酌量情形比照土匪馬賊游勇一律就地止法奉部議奏覆准歴　遵辦在案惟尋當盜案於獲犯訊供後仍照例解勘具題必須經年累月方能接准部覆誠以刑部爲天下刑名　匯案　紛繁核覆繕寫校對勢不能不輾轉需時因息此等兇悍盜匪久覊囹圄不僅疏脫堪虞且每多　斃監獄致稽顯戮殊不足以示懲　前在陜西巡撫任内曾將陜西尋常盜案奏奉諭旨允准攺題爲奏至今遵行山西與陜西連界盜患情形相同臣與司道悉心商酌擬請嗣後晉省盜案除紏移持械强刦兇暴衆著者仍照奏定章程就地正法歸於年終彚奏外其餘尋常盜犯應請仿照陜西辦法攺題爲奏由臣提訊後専摺奏明請旨　部隨案議覆以期迅速庶隨審隨辦俾盜賊知所儆懼望風歛勤於地方不無裨益俟數年後盜風梢息　　奏　仍復舊例辦理臣爲因時制宜綏靖地方起見所有尋常盜案請攺題爲奏以期迅速綠由是否有當理合専摺具奏伏乞皇上聖鑒訓示謹奏奉硃批刑部知道欽此○○頭品頂戴閩浙總督臣譚鍾麟跪奏爲海疆差遣需員懇恩留閩浙台灣補用以備任使恭摺仰祈聖鑒事竊准浙江提督臣憑南斌台灣巡撫臣邵友濂先後咨開查有提督銜陜甘補用總兵彭清和湖南長沙縣人由武童隨軍轉戰江浙閩粵陜甘等省樍功遞保今職光緒十七年赴浙投効又記名總兵陳永隆湖南善化縣人由武童隨軍轉戰楚皖甘肅台灣等省遞保今職光緒十年隨營赴臺又花翎儘先補用都司滕國鳳貴州松桃廳人由武童隨軍轉戰楚皖等省遞保今職光緒六年赴台投効又花翎儘先卽補守備王祥　江西樂安縣人由水勇隨軍赴甘肅剿匪積功遞保今職光緒十年來閩投効該員等現在閩浙台灣差委於地方風土情形均稱熟悉咨商閩浙台灣補用等情臣查核相符合無仰懇天恩俯准將總兵彭清和陳永隆以原官攺留閩浙補用都司滕　鳳留於台灣補用守備王祥麟留於閩浙水師補用除飭取履歴咨部外謹恭摺具陳伏乞皇上聖鑒訓示謹奏奉硃批著照所請兵部知道欽此○○李瀚章等片再案照同治五年奉工　直隷固本餉項前經諭令廣東按月解銀一萬兩著仍照原定數目攺解部庫交納等因欽此茲據廣東布政使覺羅成允詳　光緒十九年應解固本餉銀一十二萬兩先向商號日昇昌百川通　泰厚蔚長厚新泰厚訂借銀三萬兩作爲光緒十九年正月至三月固本兵餉仍交該商號等匯兌至京俟籌存欵項再行歸還　委候補知府聨興候選知縣李元波領齎文批於光緒十九年二月初三日起程由海道進京支取　兩赴部投納等情詳請奏咨前來臣等覆核無異除咨部外謹合　附片具陳伏祈聖鑒謹奏奉硃批户部知道欽此○○頭品頂戴兩廣總督臣李瀚章頭品頂戴廣東巡撫臣剛毅跪奏爲籌解本年旗營加餉第一批銀數委員起程日期恭摺具陳仰祈聖鑒事竊照光緒十一年八月二十二日欽奉慈禧端佑康頤昭豫莊誠皇太后懿旨今欲酌加旗營餉需惟有將各省營勇裁减浮濫每省每年各裁節銀二三十萬分批解部以决加餉練兵之用等因欽此當卽恭錄分行司局欽遵籌解茲據廣東布政使覺羅成允詳稱光緒十九年分應解各項旗營加餉銀十萬兩擬在司庫各欵内先行籌措銀二萬兩作爲第一批交商號日昇昌百川通蔚泰厚蔚長厚新泰厚匯兌赴京飭委候補知府　興候補知縣李九波領齎文批於光緒十九年二月初三日起程由海道進京支取銀兩赴部交納等情奏咨前來臣等覆核無異除飭將本年應解銀兩赶緊陸續籌解暨咨明户部外謹合詞恭摺具陳伏祈皇上聖鑒謹奏奉硃批户部知道欽此○○頤品頂戴兩江總督臣劉坤一跪奏爲江北漕糧仍辦河運謹將兌竣開行日期恭摺馳陳仰祈聖鑒事竊江寍淮安楊州徐州通州五府用屬光緒十八年分冬漕選照部議仍行河運派委候補知縣汪鵬翥在寳應汜水等處設局提前赶辦業將籌議章程會奏在案茲據江安糧道馬恩培詳稱本　江北漕糧起運正米及涂州府屬粟米攺辦大米共一十一萬九十三石二斗七升四合二勺備　七　餘　七千七百六石五斗二升九合二勺共計米一十一萬七千七百九十九石八斗三合四勺内除鎭江府屬丹徒丹陽二縣被旱虞災欽奉恩旨截留江北河運漕米五萬石賑濟外實該起運正餘米六萬七千七百九十九石八斗三合四勺船户四升食耗米二千七百一十一石九斗九升二合一勺以上共米七萬五百一十一石七斗九升五合五勺分派委員雇齊船隻自上年十二月十八日開兌飭令各委員陸續運赴寳應汜水等處水次隨騐隨收因本　起運米數較少分爲五起於三月初六日由水次開行北上詳請具奏前來臣查河運　雇船爲首要近因運道節節淺阻渡黄八衛毫無把握各船户躭延賠累率皆裹足不前況本届江蘇漕米仍舊分辦河　需船較多一時招集尤非易易垷經該糧道督飭委員分投勸集優給雇值並揀選舊船添雇新船助運始得次第開行辦理尚屬妥速此後過閘渡黄各事宜除飭該糧道按程前進相機赶辦毋任稍延外所有江北漕糧兌竣開行日期謹會同漕運總督臣松椿江蘇巡撫臣奎後恭摺由驛馳陳伏乞皇上聖鑒謹奏奉硃批户部知道欽此欽差大臣大學士直隷總督一等伯臣李鴻章跪奏爲東海關續征第一百三十結洋稅收支並舊管實存各數目繕單恭摺仰祈聖鑒事　東海關徴收洋稅截　光緒十八年十一月十三日第一百二十九結止業經具奏在案茲據署東海關道李　榮詳稱自光緒十八年十一月十四日起至十九年二月十四日止按英國三個月一結係第一百三十結期满許徴收進出口各稅及船鈔銀六萬三千三百六十八兩三分二厘經該道督飭稅務司暨委員檢齊册檔查照紅簿逐　核　數目相符一切支　各欵共銀十萬七千二百十二兩四錢二厘九毫五絲七忽三微連前結舊管共實存銀十四萬一百七十九兩一錢七厘七毫五絲七微已於二月以後分别解支潑用除俟分造册呈報外所有東海關經徴第一百三十結期　　稅收支並舊管實存各數目開單詳請具奏前來臣覆核無異理合繕具清單會同山東巡撫臣福潤恭摺具奏伏乞皇上聖鑒謹奏奉硃批該衙門知道單併發欽此 
 
