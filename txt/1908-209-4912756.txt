# 1908 - 209 - 4912756

 

Page 1

 
 
   
 
 

Page 2

 
 
   
 
 

Page 3

 
 
[宮門抄]  
　　七月初八日召見軍機陳驤李毓臧 
論說 
[電政局白]  
　　奉　郵傳部艶電爲電飭遵行事照得電政爲交通機關係屬於商民者事小關係於國家者事大故各國電報皆爲國權所獨有不得只視爲商人營業之資是中國電報改歸官辦自是正當辦法加以調查各處電報綫路之敗壞價目之昻貴實爲全球所無中外官商士庶常有違言亟應力加整頓以利交通惟是整頓之法展修線路則費增核减報費則利少費增款從何出本部上顧國體下恤商情當經給回收贖價每日元定爲一百七十元之值利息在内另給優待費十元與原奏酌中作價實屬相符該商等亦當共喻如有願交票領價者限内准其如數照給其或狃於常見觀望厚利亦仍准其照常支息必須遵守本部奏案實力整頓共任盈絀以後或經費日繁利息銳减以及票值因之不同不得復有後言勿謂前言之不預也爲此電飭電到該局仰即刋刻報告俾衆週知至收贖期限辦法據該　呈稱股商散處外埠未能徧知慮有向隅亦尚實情爲此特予寬限如確係外埠華僑股票者准以七月底截止限内准一律如數給發已領息者照數扣回其非確係外埠華僑而逾七月初十之限交票與確係外埠華僑而逾七月底之限交票者仍遵照奏案不給優待費祗准照一七之數發給仍扣回利息如數另行期限以示限制所有本届官息餘利務於七月初一日發領以符定章仰迅通飭漢口廣州香港天津上海北京各局遵照辦理切速勿延郵傳部艶 
[電政局告白]  
　　奉　郵傳部勘電現據該局呈送二十六届賬略核計所開條目與上届辦法尚屬一律惟折舊一節相沿五届因循未辦雖據稱水線電話等足以相抵究非實在數目但線路緜長非一時所能辦到亦是實情亟應趕緊勘估務於二十七届帳略刋布以昭各股東之信其分派各股官息十元餘利六元核計數目尚屬實在仰即刋登報告俾衆週知務照向章到局領息並循舊例將帳略交各股東親自檢閱以示徵信勿違切切特諭 
[電政局緊要告白]  
　　收贖電股每股定實價一百七十元加優待十元原定六月底爲限茲迭奉　郵傳部電札内地各股准其展至七月初十截止外埠各股限七月底截止逾限不給優待等因除將電札刋登外特再擇要登報務望各股東迅速繳股領價勿再觀望自誤至盼 
[登報聲明]  
　　鄙人因須挈眷返蘇所有滬上友人囑代介紹以及轉保之籤字單統於本月十五日爲止槪作廢紙特登時申两報藉爲函告　楊印記告白 
[海州海豐麫粉公司添機續股廣告]  
　　本公司前年開機即遇江北水災支持一年深虞虧折幸上年豐收自五月接收新麥至年底結帳除彌補以前損失尚盈官利餘利一分八釐此實地利優勝使然現在向來食麫省分如山東直隸奉天等處均稱本廠麵粉色味性質與衆不同銷路日廣定貨日多每苦無以應付因集在滬股東董事公議加添機器千袋續添股本規銀十萬兩先儘老股東添入有老股二股准添一股或讓給親友添入亦可統限於七月二十以前交足股銀掣給股票息摺倘老股逾期不交股銀方准附入新股但新股亦須於限内先行卦號以便限滿後查照所　股數知照繳銀俾與老股一例享同等之利益上海南市鹽碼頭海豐麫粉公司帳房謹啓 
[集成圖書公司念四史出版廣告　　本公司所售第二批二十四史預約券現十五史己先印竣書以副購閱諸君先覩爲快之意九史准八月初一律告成購有二十四史豫約券者請向各經售處領書可也 
[永年人壽保險公司佈告]  
　　啓者凡在本公司保壽諸君自保之後如有遷移住處者必須知照本公司爲要或請駕臨五馬路第十三號本總公司寫字房内自行知照或函示現在遷居之詳細地方均可此佈 
[恒豐洋行經理麵粉機噐售各色油墨]  
　　本行經理美國最著名白奶利廠麵粉機器出粉最佳成效卓著每日出粉自四百包至四千包均可隨時開賬克期到貨並經售銅板石印鉛印各種五彩油墨價亷物美如蒙各省紳商賜顧請至棋盤街泗涇路十二號本行面議可也 
[德裕當滿衣出售]  
　　本當所滿綢縐棉夾衣服甚多各色羅紡紗衣山積定價克己照碼劃一兼售大小龍旗如蒙　紳商惠顧請駕臨三洋涇橋南首本當石庫門内便是　德裕當白 
[信成銀行添集股份廣告]  
　　本銀行現因擴充分行經股東特别廣議决添集股本五十萬元並預定推廣股額五十萬元併前合計資本二百萬元先行禀部公議此次添集股份五十萬元每股仍以洋五十元爲額分二期繳納每期各繳廿五元先儘老股自日起限三個月爲滿不足另招新股本年五月朔起至七月底止爲第一次認股繳銀之期明年三月底止爲第二次續繳股銀之期凡執有本行舊股者務各於第一次限期内按照每股繳銀廿五元携同本銀行息摺赴上海本總行查騐照認設於第一期内將股銀如數繳足本行即填給股票所有嬴餘一律派而新股亦可先行卦號惟須每股各繳洋銀五元由本行暫給收照俟期滿核有遺額即將已掛號之新股補受併補繳洋廿元如無餘額可附核其掛號銀數日期按照本行活期儲蓄存息給還本利特此佈告　　　　　　　　 
[致富錦囊再版廣告]  
　　是書萃泰西諸富豪之精論名言彙爲一册其於實業界發達之原因及生平經驗之事實靡不樸實說理切近易行有志企業者作爲座右銘也可作爲指南針也亦可初版出書早已膾炙人口原書售罄無遺茲重付手民以廣流傳每册價洋二角　總發行所上海棋盤街集成圖書公司啓 
[華安人壽保險有限公司苐一期發息並續收股銀填換股票廣告]  
　　本公司自上年七月間開辦承　諸同胞惠顧頗見踴躍而尤爲南洋各華僑所歡迎現已逐漸推廣如南洋各島以及本國通商各埠曁各内地均設立分公司生意亦蒸蒸日上計年内承保總數已及百萬之譜初創如斯將來日益發達當可預計前因南洋分公司爭欲附股以期利益均沾當經各董公議每股先收二两者一律加收三两改作五兩一股官利周年一分以厚資本而孚衆望早經登報布告惟查　各股東未繳加股銀两者爲數尚多茲届周年第一次結賬發息請　附股諸君速持原股收條至本公司面議按數加繳預先掛號以便次第照填股票並定七月初一日爲始請來領息換票幸弗延誤爲盼專此廣告維祈　公鑒總董朱葆三總理沈仲禮仝啓]  
 
 

Page 4

 
 
[諮議局章程評議（還）]  
　　各省諮議局章程奏定。矣我人民之觀念何如。 
　　主開國會。者當年限請示。代表畢集之時。而忽有此李代桃僵之諮議局。吾知其漠。然而不之顧。 
　　主辦自治者。當地方機關。視宜設備之際。而忽覩此非驢不馬之諮議局章程。吾知。其蹙。然而引爲憂。 
　　芸芸者衆。蚩蚩者氓。習處。於專制政。體之下。晏然不識叅政權爲何物者當某。大臣升轉某主。政革職。朝旨隠示之日。而忽聞此叅預。政事之諮議局議員。吾又知。其忻。然而幸獲。有被。選舉之資格。　 
　　吾以爲忻然者無論矣。蹙然者殊勿庸也何則處此外患内憂迫不及待之際。人民旣知叅政爲必要。政府旣以輿論爲難違。則與其倚重諮議局。僅爲一省輿論之匯歸。而規畫止限于一部。孰若先開民議院付諸。人民共同之挽救。而利害統籌夫國家。此種正確之理由。苟主開國會者。堅持勿懈。則最短之國。會年限。終必得請。而地。方議會制度。如所謂諮議局章程者。以國。會立法上之協贊。議員大多數之研究。而編纂改正於國會旣開以。後期亦非甚遠者。然則今上之諮議局章程。善歟。否歟眞可漠。然而不必顧。 
　　雖然。此十二章六十二條之諮議局章程者。萃憲政館資政院之王大臣。集東西洋法學家之留學生。而幾經討論。幾經搜羅。久而後定者也。處高明之地位。竭畢。生之見解。成鴻愽之鉅篇。使不爲之研究其得失。則立法者將自信爲因時制宜。折衷至當。雖有國會。速開之。請願。彼將謂燦然者。己足爲人民叅政之資。雖國會之性質。明知非地方議會之比。彼又且自顧其編纂之勞。自愛其立法之善。樂觀章程之。施行。不顧緩急之倒置。而陽以倡諮議局之較急。即隠以阻民議院之速開。其關係。頗不細。也果爾則試討論其章程。 
　　雖然。諮議局之章程。隨諮議局之性質之根據之地位而規定者也。政府而能辦别其性質。證明其根據。確定其地位歟。章程容有失當之點。而大。體無傷。匡救而改正之。猶反手也。（按局章第六十二條本章程得隨時提議增沫添删改）政府而誤認其性質。游移其根據。朦混其地位歟。雖有極完備之章程。極剖析之疏證。而本質己壞。膚鞟徒存。全部之規定。適成爲無價値之章程。而議員縱有提議改正之權。無從着手也。是故性質也。根據也。地位也。之三者。討論章程之前提也。欲討論其章程。試先爲前提之討論。 
　　其一諮議局之性質諮議局者。搆成全省意思。代表自治機關。而今之諮議局者。誤以地方議會之最高機關。而認爲地方政府之補助機關也。何則諮議局旣以指陳通省利病爲宗旨。又以督撫駐地爲塲所。玩通省二字與其塲所之所在地。則其性質。儼猶日本之府縣會。所謂最高。之地。方議會是也。然各國之地方團體。莫不受國家之監督監督。之理由云。何即原。奏所。謂無妨於國家統一之大權者是。國家之監。督云何。即地方團體。直接或間接受中央政府。（内務大臣）之監督者是。例如日本之内務大臣。有監督府縣行政之權。至若府縣會之解散。屬於内務大臣之職權。而府縣知事不與焉。蓋一以保行政之統一。一以防地方行政長官之濫用威權。而一又使地方議會。實行其監察地方行政之權也。今也舉諮議局監督之權。解散之權一任諸督撫之專政。而政府不顧問。其稍能顧問者。僅僅爲中央議事機關並。無實權之資政院。資政院之對於督撫也。旣無統屬之關系。自不得在監督之列。然則督撫者。上不受中央政府之監督。下足以解散地方之議會。語其結果。不啻裂大一統之中國。而擁立二十二省至尊。無上之君主。而所謂諮議局者不過承督撫之意旨。備自由之采擇。其性質僅足爲督撫之。補助機關而己。統一。大權之謂何。而督撫專擅顧如此。監察行政之謂何。而諮議。局無與於地方最高之意思機關又如。此所謂誤認其性質者此也。（未完） 
專電 
[電一（北京）]  
　　要求國會政府不以爲然都察院又擬緩遞請願書 
[電二（北京）]  
　　御史張世培奏都察院官制缺畧請飭增訂奉旨政務處議奏 
[電三（北京）]  
　　御史俾壽奏請將各部員缺破除滿漢樞府甚以爲然請旨交政務處議奏 
　　又奏請派滿漢大員子弟出洋學習工藝農業奉旨學商郵三部議奏 
[電四（北京）]  
 
 

Page 5

 
 
兩宮恩賞岑春煊暑藥普洱茶 
緊要新聞 
[樞部奏覆條陳滇政之内容北京]  
　　軍機處會同外務部度支部陸軍部農工商部郵傳部議覆補用道崔祥奎條陳滇政一摺己於上月杪出奏奉旨依議欽此當由軍機大臣咨行雲貴總督查照辦理原摺略云前准軍機處抄交陸軍部代遞補用道崔祥奎條陳滇省要政奉旨着軍機大臣會同外務度支陸軍農工商郵傳部迅即妥議具奏欽此仰見朝廷軫念南服之至意欽佩莫名詳查原呈有爲滇省已行者有急宜按照原呈試辦者有爲原呈所無急須推行者謹逐條爲我皇太后皇上縷晰陳之原呈革命黨以越爲巢穴屢擾邊土法亦餌而利用之必貽大患應嚴加防備一節外務部查革黨以孫汶爲首向以香港河口爲巢穴餉械充足足爲邊患前經行部照會法使代爲驅逐適孫汶以港督頒諭不准逗留率領黨首十餘人濳來河口旋得法使巴思德覆稱己於河口密獲押送新嘉坡並頒諭此後不得再進越界惟英律逆犯安分居住無驅逐之條現尙在新嘉坡埠當與商訂查禁逆犯專條及滇省事起錫良電稱恐有革黨暗中資助復經切實照會法使協力維持當時得覆援引前逐孫逆爲協助之証並云本國有增兵遏亂之美意中國無擇善歸睦之實心豈願再展美情云云旋値巴龍鎗斃法員之案起正在查辦交涉極形棘手總之孫逆黨羽衆多右軍山之役雖曾殺斃百餘人即無人暗助亦足擾我邊圉惟有飭下雲貴總督廣儲邊才整頓武備隨時防維至關於越界一面之事臣部自當切商法使辦理縱無論其如何處心積慮以表面言之彼固不能不表公共治安矣原呈又稱將蒙自道移駐河口另於蒙自增設大員設副領事於騰越及專辦交涉之員一節查蒙自設關道領事河口設關道領事以下之官載在約章今率行改易法必持約以爭徒多口舌且騰越之員遠受轄於蒙自大員亦多不便應請均毋庸議惟蒙自華洋雜處交涉日繁應請飭下該督遴選熟悉法文諳練交涉大員常駐蒙自專任交涉即河口一處居民漸多洋商日衆時有應辦案件應改派州縣以上品秩較崇之員駐紥河口以資撫綏原呈赶緊操練陸軍二鎭一節陸軍部度支部會查前練兵處奏定滇省應於五年内練成二鎭正與原呈相脗合現在善後關係緊要擬請飭下該督迅速練成一鎭所需開辦經費約一百萬兩由度支部在解存備撥陸軍部添練第二鎭軍裝欵内照撥並擬先撥四十萬兩其常年餉需約計一百四十餘萬除將該省裁節各餉抵付外不敷之欵由度支部照撥並擬先撥一百萬兩至統制一人由部遴選奏派駐紮處所由部會商定奪成鎭後擇其尤爲出力者奏請從優獎勵並附設隨營學堂以備二鎭取材第一鎭練有就緒仍赶籌第二鎭蓋非此無以爲防邊之策所有鐵路巡防各營應律裁撤原呈整頓鹽務多開子井一節農工商部查滇省鹽出自井此後能否添設子井由該督隨時體察辦理原呈將取贖滇越鐵路之欵修築騰越及開礦振興實業各節郵傳部會同農工商部查滇越鐵路路長欵巨取贖不易不若先修騰越鐵路兩害之中冀可除去其一第騰越僅若干里且屬内地難期交通盡利騰緬鐵路關繫最鉅擬請飭下該督按照三十二年前督臣丁振鐸奏定成案迅速籌辦至滇蜀一路正在籌辦應飭該督會商郵傳部妥速辦理以上各辦法臣等公同商榷意見相同孫逆擾我邊圉幾至一波未平一波復起惟有儲才整武以爲之備且方今大勢爭之以口舌所得甚細必須整軍經武方能消患無形應飭該督赶速練成一鎭欵由部撥鐵路爲行軍所必須若待籌集取贖滇越鐵路之欵始行修築騰越徒車遲延且我有實力不贖路亦何害我無實力即贖路亦難相安應飭該督隨時督飭籌辦至鐵路礦務二者本相爲表裏者也諳練礦務者閩粤人居多滇疆僻處聞之裹足應將奏定爵賞章程略事變通優給獎勵並予以特别權利如官地不　租數年不納稅之類並簡放勸業道隨時提倡假茲善後之名而圖實邊之策明知度支乏匱然不得不統籌並顧苟能辦理得法當不致虚擲巨欵實西南大局安危所繫不獨奠一省苞桑已也是否有當伏乞聖鑒再此摺由軍機大臣主稿會同外務部等辦理合并聲明 
[豫紳呈遞國會請願書北京]  
　　河南省國會請願代表人在籍翰林院編修蔣艮昨赴都察院呈遞請開國會書經該院御史趙炳麟接見略謂本院决爲代奏惟須俟各省禀呈集有多數再行奏請其効力必鉅若僅一二省恐未必遽收速效云云蔣太史答云各省國會代表均已陸續抵京惟望從速代奏 
[京師近事]  
[軍機處嚴防洩漏]  
　　軍機處現因會議各項要政關繫至重必須嚴密防範以免洩漏近已諭知章京人員此後未到傳領之時不准擅入値房並嚴禁各衙門官員及本處供事蘇拉人等亦不得站立窻外等處伺候以防竊聽 
 
 

Page 6

 
 
[度支部草訂預算大略]  
　　會議政務處前接度支部交到財政事宜二册聞其内容一係度支部草核實行新官制之預算全省經費數目一係就目下各省度支欵目盈絀統計聞入不敷支省分係奉吉黑魯秦蜀滇黔等八九省爲數甚鉅合而計之每省約一百數十萬兩之譜統核盈餘各省每省亦有一百萬有奇 
[部查黃白兩金礦質]  
　　農工商产部近因整頓各省礦務時時考察各項礦質近又以詳查黃白兩金礦質通咨各省略謂現由官商所開各礦其礦產内是否有黃白二金礦產又所探各礦質雖無黃白兩項金礦而其礦質内是否含有黃金白金以及寳銀寶石各礦質其所含之質每原礦砂一噸應含金寳若干合計每日應採原礦砂若干其所含之金質共得幾許一一詳切確查據實按表列報以備查核 
　　今日因告白過多尙有緊要新聞接入第二張 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[廣東風災]  
[張督札文]  
　　粤督張安帥札行藩司廣府略謂據廣州電報局周道炳蔚東電禀稱省城颶風爲災船隻傾覆不計其數慘不可言電報電話均多斷阻職局亦墻倒屋破俟風　即行赶修等情本部堂查本月初一日寅刻颶風大作直至午刻始行稍息正在飭查河面船隻情形茲據電禀前情深堪憫念應速由局派員馳在查明省河一帶船隻覆沒若干有無溺斃人口立即禀覆如須施放急賑汛即由局撥欵散放一面飭令府縣查明城廂内外房屋有無倒塌人口有無損傷各鄉田禾曾否收割完竣有無　災刻日禀報並電飭省外附近各縣一體查明有無被風情形電禀察核事關民瘼勿稍稽延 
[公所議案]  
　　初二日救灾公所開特别會集議風灾到者東華醫院九善堂商等百餘人公推主席陳大尊一宣佈初一日沿河查賑詳情二宣佈小輪各義務員帶同映相帥仵工棺木等分路沿河檢拾浮屍三宣佈受灾蛋民四宣佈檢得浮屍多少提議事項一已沈船隻應酌量補助其未沈己爛者亦在受灾之列應如何分别補助二賑濟省地風灾公己亦經兼辦刻聞香港同時被灾俟查確情形應否兼辦 
[船隻調查]  
　　救灾公所初一日雇海馬榮業榮遠同豐小輪四艘分東西南中四路沿路查振東至獵德西至坭城南至車尾砲台中在省河一帶所見沉沒大小船隻（如花舫沙艇盤艇紫洞艇河頭船鹽船等類）并小輪等共五　餘艘其未沉沒而己撞爛者不計其數沿岸大小棚廠樓房等亦多傾塌當即分别賑給餅干雜糧以救眉急又英亨輪船是晚由港往省行至大　關前突然沉下搭客約三百六十人救生者僅十二人船主大副與伙長各西人皆無音耗 
[撈屍紀數]  
　　初二日晨救灾公所特派義務員親駕馬寳輪船在省河大沙頭一帶撈取浮屍計共獲屍身十八具男共十人女共八人内有穿巡警號衣者三人七點鐘後尙見河面有屍身數具陸續浮出惜無拖船裝載不能撈起據各義務員所調查此次大沙頭處船數十艘白蜆壳對面沈大船兩艘其餘海珠至黃沙一帶覆船多少尙無確數云 
[物件損害]  
　　省城十五甫逢源一帶海水激入深至尺許省垣屋宇被塌者數十家各衙署大樹多半拔起以撫署將軍署爲甚而將軍衙門旂杆拔去一枝府署二門坍塌城隍廟後樓傾圮壓斃司祝一名玄妙觀附近之牌坊折下一石大約城内受害之重以小北一帶爲最城墻上之電桿多己倒壓其餘城廂内外之電話電燈電線亦斷去大半據粤省老人言同治元年七月初一日風灾損害甚鉅今年風災亦起於七月初一日是可異矣 
[香港風災]  
　　六月廿九日香港得小呂宋電報謂颶風向西而行下午天文台高懸風號報颶風距港二百英里之外傍晚改懸黑號蓋指颶風己在港界三百英里之内入夜後天文台及船政廳等處又改掛綠紅線燈三枝以示颶風將至是時小艇渡船已多聞信躱避十一點連放風砲五響人咸知颶風之將至不及十分但聞怒號之聲與屋瓦破裂玻璃傾跌之聲相應街上電線摧毁電燈燬滅至一點三刻風勢最猛兩點半鐘風勢漸殺大雨繼下天明後杳悉海面船隻之擱淺遭險者輪船貨艇各數十艘沿海旁一帶計貨艇毁壞者約三十艘小輪或沈或傷者十餘艘渡船沈擱者十三艘有又聞差輪一艘廿九晚由大埔來港船中有差弁二名華人十六名至今不知去向新安輪船在西巿碼頭灣泊亦被沈沒輪船碼頭亦被損壞屋字騎樓倒塌者計有多處 
[西報譯要]  
[浦信路權又將去矣]  
　　字林西報北京訪函云據外務部消息駐京英使朱爾典目下正與慶親王袁世凱議訂新約以浦信鐵路歸英人建築按此路爲一千八百九十八年許與中英公司五路之一聞所議新約與津浦蘇杭甬大旨相同目下交涉頗爲和洽日後議結兩方面必能滿意 
[粤漢簡派督辦之影響]  
　　又函云粤漢鐵路督辦張之洞現與粤鄂湘三省代表函電交馳籌商集資速建該路否則此路將由政府收回以官欵建築其意即籌借洋債也四川江蘇江西各省亦經政府電促從速籌欵振興路政若再延緩亦將簡派督辦大臣强迫行事此次政府簡張爲粤漢鐵路督辦者實欲激勵各省人士從速注意路下也現張之洞擬於本年秋季赴粤鄂湘三省查閱路政惟張爲軍機處緊要人物不知慈宮能否准其離京并聞川漢鐵路亦將簡派督辦或即張氏或另簡他員尙在未定 
[福島少將襄辦秋操事宜]  
　　又函云日本福島少將抵京後中政府以其歷在振武學校訓練中國陸軍學生勞績可嘉特賞雙龍寶星一枚現少將己於二十二日由京漢鐵路前赴漢口陸軍部以江鄂兩省陸軍秋間將在安徽會操届時仍照前例分請各國派員臨閱故請福島少將與 
 
 

Page 11

 
 
江鄂兩督會商佈置事宜大約少將須俟事畢方可由滬回東至神户川崎船廠代表現己回國究竟曾否向陸軍部承造戰艦外間仍無所知 
[美政府歡迎唐紹儀又函云唐紹儀於二十七日赴津謁見楊蓮帥會商要政日内即須回京駐美伍公使近日電告外部謂美政府聞簡派唐撫赴美之信頗爲歡迎唐撫啟程之期現尙未定 
[東京法兵捕殺匪黨]  
　　又載初七日倫敦電云有法兵一隊在東京追逐中國匪黨不意爲伏兵襲擊殺死隊長及陸軍中尉各一人惟半月以來匪黨爲法兵殺斃者亦有一百四十九名被擒者一百十七名 
[俄國建造黑龍江防艦]  
　　泰晤士報云海參威電稱今夏俄國在黑龍江斯托的斯克附近船廠建造淺水砲艦三艘與現泊黑龍江之防守艦同一式樣每艦裝快砲八尊查西六月間由歐洲俄境至該船廠作工之工人有八百名之多 
[土爾其組織新内閣]  
　　文匯報載初七日栢林電云土爾其已按照憲章組織有責任之内閣外務部大臣爲土非克兵部大臣里若仍居原任並於内閣中增設商部大臣又電云土爾其各處兵隊現已舉行誓守 
[立憲義務之禮] 又電云亚得里亚那堡靑年黨從前曾有排王之舉今亦宣言情願效忠王事 
[香港總督詆議等烟]  
　　又載初八日倫敦電云前任香港總督勃萊克近有長書評論該處禁閉烟館事宜内謂政府不先於該處查明實情遽欲實行此事殊乖事理九廣鐵路需欵甚巨而復失鴉片之入稅必至受累不淺云 
分類新聞 
政界 
[奏革僞造捐照之知州湖北]  
[鄂督陳小帥片奏云捐升知州湖北試用州吏目李杰上年冬間被北洋法政學堂學生周雅圭控其僞造捐照詐騙銀兩經前督臣趙爾巽批飭武昌府提案質究乃李杰日久潛匿延不到案其爲畏罪規避情節顯然查該員李杰年二十九歲係河南淮寗縣監生湖北試用州吏目捐升知州仍指原省尙未赴部驗放現旣被控濳逃若不先行參革緝拿究懲不足以重名器而儆詐僞據布政使李岷琛轉詳請奏前來臣覆核無異相應請旨將捐升知州湖北試用州吏目李杰即行革職一面由臣分咨該員原籍及各直省督撫臣飭屬通緝解鄂歸案審辦六月二十二日奉硃批著照所請 
[汴省災情紀聞河南]  
　　汴省自五月十二日起時有大雨民房塌坍不計其數開封歸德南陽陳州汝州光州各屬同受水災穎州尤甚礭山鐵路冲壞二百餘里迄未修竣而黃河以北三府仍乾旱無雨農田枯涸其災情亦頗可憫云 
[松府電詳請釋無辜松江]  
　　金山松隠鎭留學生陳陶怡在滬被捕一事經江蘇敎育總會曁松紳先後函電江督代爲剖白近又有華婁金靑四縣紳士朱秉彝等聯名五十餘人禀准府尊戚太守電詳江督端午帥請查明省釋大約可望保全矣 
[護撫定期接印安慶]  
　　護理皖撫繼蓮溪方伯頃有電到皖定於本月望前由寗起程擬於十五日接篆視事 
交涉 
[敎堂購地又起紏葛蘇州]  
　　蘇鄉獅子山耶穌敎堂近在是處購得基地一方擬作該敎中人義塚之用惟附近鄉民向將牛年等類什該地上放牧該堂買得此地後敎士海仕君即令地甲隨時驅逐如敢不依准將牲畜牽至堂中候核前日有湖南客民渾號大老板者又牽耕牛在該地上嚙草地甲驅之不服因將牛牽入堂中時適海君避暑他往當由司事飭人將牛看管大老板憤極來城投吳縣署控告王竹坡大令立提該地甲笞責二百下限即日交還原牛該地甲受笞回鄉遂哭訴於司事之前聞該司事己電促海君回蘇交涉矣 
[洋務局員抛棄主權之公憤福州]  
　　福州各社會公禀上憲云具公禀福州商務總會代表人李馥南等爲擅打抛權證據確鑿僉懇嚴辦伸公理肅官方事竊南等爲地方治安起見昨因疊接倉前鄉紳耆摺略獲悉日商三五公司擅動私刑打華民余永淦而洋務分局委員高慶銓始則延訊繼復抛權任三至公司用片吊回致淦被拘毒毆經英醫生連呢驗傷簽字爲憑並閩邑主驗傷謄格在案等情南等忝爲商會各社代表僉禀督憲蒙批札飭洋務總局查明確情據實辦理詳復核奪等語仰見帥意在於重國體正外交伏以日商擅用私刑藐我國權若非嚴行交涉則愈開蔑視之心高委員抛棄主權動及公憤若非嚴加撤叅則益滋激怨之患無己僉籲大公祖大人澈底查究詳請督憲分别懲辦以保國權而伸民氣全閩幸甚頌德切禀 
軍界 
[隨營警察學堂之效果安慶]  
　　江督端午帥前飭皖省綠營援照江陰營辦法一律設立隨營警察學堂在案旋經撫標左右兩營公立學堂自上年冬開辦至今已及六月現該堂總辦曹鳳儀叅戎等照章詳請馮中丞派委巡警道觀蒞該堂考驗以定優劣 
[江北練兵之先聲鎭江]  
　　江北初設提督時北洋曾撥新兵第十三協以隸屬之按照奏定章程江北須練兵一鎭經費由部撥銀七十萬南洋籌備三十萬揚州運司籌備二十萬現正籌議其事大約秋操後即可開練 
學務 
 
 
] ] 

Page 12

 
 
[圖書館預備開辦奉天]  
　　奉省圖書館洋式樓房己將落成該館總理陳澍藩部郎以邊塞風氣初開敎育猶在幼稚時代乃由滬上各書林廣購善本照買價發售所有運費槪由公家補助業已呈蒙上台批准茲聞該所預備開辦全館職員人等異常忙碌 
[隠珠學堂之成績長沙]  
　　長沙縣東北鄉淸泰都民立隠珠中學堂自開辦迄今已歷十學期所有學科課程悉遵奏定章程辦理曾由黃紳鍈等禀請前升撫院趙批准立案現届五年修業期滿由該堂堂長陳紳保彝禀請學司派員前往督同該校敎員按日分門試驗學生程度多能及格旋將試卷送呈學司核准於日前舉行畢業禮式 
[專輪迎接襄校人員浙江]  
　　浙省派赴歐美留學生定期初八日起借杭府中學堂分日考驗已誌前報茲已由浙江旅滬學會延聘熟諳科學者五人來浙辦理襄校事宜業已呈明支提學准由杭專放火輪一艘赴滬迎接定於初七日到杭所有襄校各員均暫借杭府中學堂校舍居住 
實業 
[嚴禁鄉民阻礙車路南京]  
　　委辦滬寗鐵路事宜鍾觀察近以鄉民在軌道内行走及當車擊石一案禀請江督分飭嚴禁當奉端午帥批示查前因龍潭地方有傳姓之子小墜子在鐵路軌道行走火車馳至避讓不及致被撞斃當飭裕寗官銀錢局撥給洋二百元以資撫卹並以火車逐日往來經過沿途各站皆有一定時刻附近居民均應知曉每届火車將到即須遠離免遭不測業經通飭道府轉飭鐵路經過各屬一體遵照出示曉諭在案據禀前情候再分行各道府轉飭各州縣撰擬白話告示徧行張貼俾衆周知免罹危險至稱火車駛近各車站常有人擊石毁壞車上玻璃甚至擊傷搭客行人殊屬不法若不嚴行禁止何足以案軌路而保行旅併候飭由各該州縣一體出示嚴禁茲將前次札稿隨抄批發仰即遵照 
[蠶桑公社之改造長沙]  
　　湘省北門外蠶桑公社今年有留東學生某某等租賃該社房屋作爲養蠶室旋因蠶種過多桑葉不足而房舍又不甚合式以致無利可圖現値蠶事旣畢遂將房屋大加修改並添造多間以便改良而期推廣又該社曾出鈔票百餘萬串之多現因房屋旣己出租而該處又距省城太遠兌票之人恒苦不便遂就北城附近搆造房屋數間以爲發兌票錢之地 
雜記 
[鄉民反對淸丈事之集議鎭江]  
　　鎭郡四鄉頃聞藩憲已派委員張令榮萬實行淸丈深恐擾累日　紛紛邀集各圖集議凡年少氣盛之人則謂宜以死力抵拒而耆老與區圖甲長則謂宜姑待其試辦一二處再作計較 
[江督電奏請假南京]  
　　江督端午帥少孤賴伯母禹巴特太夫人撫養成立故迎養在署事之如母七月初五日未時太夫人因病仙逝午帥哀慟異常即晚酉時親視含殮當即電奏請假以便擇日成服 
[禀請派兵嚴拿花會寗波]  
　　奉寗交界之區花會本盛今春縣屬忠義鄉之吳家埠松林鄉之下陳村連山鄉之樓巖村以及城内東門南門曁大橋鎭等處皆有花會航船往來雖經王令訪拿責枷而正筒師公然在童公嶺一帶開設又有栅墟嶺上汛弁俞某爲之庇護鄉民受害甚多現由鄉約局董往查行實立即聯禀道署請咨提憲先將栅墟嶺之管帶撤換面並飭寗奉兩縣派撥兵役赶緊嚴密會拿聞喻觀察己據情咨請提憲分札寗海奉化兩縣會同嚴緝 
淸談 
[遊花園之拉雜談（二）]  
　　不收婦女游資之廣告 
　　今年滬上之夜巿大盛。寄園新園麗園之外。又有羣園之開設。連日羣園登有廣告。不取婦女幼童游資。夫幼童不收遊資。固自有說。至婦女不收游資。則其用意不堪設想。該園欲。以婦女爲遊客之餌。故不惜捐此遊資以廣招徠。而滬上遊園之婦女將盡爲該園之商標。一如外國衣店之衣楦然。豈不可怪。記者所以默默不言者。將藉以觀滬上婦女之人格。果有甘心爲該園之餌者否耳。今日該園忽將廣告。除去婦女不取游資數。字則其用意之所在。益令人莫測。豈以滬上之婦女。已窺破該園之用意。往遊者少。故該園知其計之不售而改爲一律收資耶。是　怙過。抑該園已微聞滬人之指摘。恐爲衆論所不容。故陽以取消不收之名。而陰仍實行不收之廣告。以爲濛混之計耶。是爲文過。否則該園一息之天良未滅不忍以滬上之婦女。爲遊客之餌而自願改正之耶。是謂改過怙過歟。文過歟。改過歟。還以質之該園之主人。 
[新水滸]  
　　王婆道呸人家老娘難道沒有到花園裏去。玩耍的麽。我老娘本不配着同你這猴子精一塊兒去玩。省你少了許多風光。說畢回轉身體就走。王英一手就拽住笑道。我不過玩話兒。休得認眞。你知道我滬上不熟。悉你處處放刁。王婆道。放刁什麽。你不熟悉。必定尙有熟悉的人同你去。你少風光。必定尙有不少風光的人同你。去我恐你少了你的風光。不同你去。反敎我放刁。正是奇事。王英道。不要說了。同我去喚乘馬車罷。於時四人重走到四馬路。敎了乘馬車。四人一齊登上。一路車水馬龍。絡釋不絶有一男一女同坐的。有一老一小同坐的。有同是男的。有同是女的。四人正看得　興。適有一乘車子。坐的六七十歲一位老太太。旁邊一個小後生。王婆道。你看這個小後生。倒不怕少風光。同著老娘齊去。王英道。如再饒舌。請吃我的老拳。正取笑間。車子已到園門。四人下了車子。時僅十二點鐘。天色尙早。園中游客。亦未稠密。四人各自擇了坐地。王英道。我聽見人家說新園好看。好看什麽。花也沒有。祗有幾顆蔓草。園也沒有。祗有一片荒地。老三你說小花園沒有花園。這裏有什麽花園。朱三正欲回答。外邊又來了一個美貎婦人。年約二十餘歲。裝束得。十分時樣。身上穿的是外國紗單衫。裏面襯著的一領粉紅的汗衫。胸前係的是一個茉莉花球。頭上披絲覆額。後面梳的是烏光的滑一購風凉散髻。走進草棚。先的溜溜把两只眼精四面打一個照會。然後將後面衣服一　飆的坐下。堂倌見了。即笑嘻嘻泡茶過去。問了一聲今日好早。那女的亦並不回答便問道。今日王老四阿曾來過。說畢两只眼精又的溜溜看了一周。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[各省關報解京餉淸單]  
　　山東地丁銀四十五萬兩鹽課加價二十一萬兩　東海關常洋兩稅三萬兩均全數劃撥北洋陸軍餉銀之用鳳陽關常稅三萬兩解淸以上四欵已解淸 
　　津海關洋稅六萬兩已解四萬兩四川鹽釐津貼共四十二萬兩已解二十二萬湖南地丁銀二十五萬兩已解十三萬河南地丁銀二十萬兩劃撥陸軍月餉銀十二萬又解五萬長蘆鹽課加價共三十萬兩已解十七萬五千以上五欵報解過半 
　　廣東鹽課二十萬兩已解十萬兩浙鹽課鹽釐二十二萬兩已解十一萬湖南釐金五萬兩已解二萬五千安徽地丁銀二十萬兩已解十萬安徽釐金十萬兩已解五萬以上五欵報解及半 
　　江西地丁銀三十九萬兩已解十萬兩淮鹽課鹽厘四十五萬兩已解二十一萬粤海關洋稅盈餘共十六萬兩已解四萬山西地丁銀五十萬兩劃撥綏遠城旗丁生計銀十萬兩又解十萬湖北地丁銀四十五萬兩已解二十萬又釐金十二萬兩已解三萬又鹽釐十一萬兩己解四萬江漢關洋稅十五萬錢己解五萬蕪湖關常洋兩稅共十萬兩已解四萬江蘇地丁銀十五萬兩已解五萬江海關常洋兩稅共二十八萬兩已解十萬廣東地丁銀十萬兩已解二萬又釐金十萬兩已解二萬福建鹽課十五萬兩已解五萬湖南鹽釐十四萬兩已解二萬五千重慶關洋稅十二萬兩己解四萬浙江地丁銀四十萬兩己解十五萬九洋關常洋兩稅共二十萬兩己解四萬太平關常稅五萬兩己解一萬以上十九欵報解均不及半 
　　天津關常稅四萬兩江西釐金十萬兩鎭江關洋稅十六萬兩揚州關常稅三萬兩閩海關洋稅二十一萬兩浙海關常洋兩稅共八萬兩浙江釐金六萬兩福建茶稅稅釐二十萬兩江蘇釐金二十二萬兩淮安關常稅二萬兩贛關常稅二萬兩江海關代征贛關絲繭稅銀二萬兩以上十二欵均未報解 
　　綜計本年原撥續撥京餉共銀八百萬兩截至五月底止尙有未解四百七十四萬五千兩由度支部奏准統限年内解淸 
本埠新聞 
[江督重申烟禁]  
　　江督端午帥札行滬道略謂查寗蘇兩屬各州縣烟館曾於上年六月底一律禁閉然其中難保無奸胥劣紳把持隠匿情事應再重申禁令責成各地方官嚴行查禁如有書差董保人等得規包批一併究懲限文到一月内由各該州縣出具實力禁絶烟館切結禀候派員密查倘或地方官奉行不力定即嚴叅等語茲蔡觀察己轉札蘇松太三屬凛遵速辦 
[上使起程赴京]  
　　上國欽使阿利君駐滬多日昨乘盛京輪船赴京滬上回敎紳商及體操會學生咸至太古碼頭送行 
[再請派撥師船停泊海口]  
　　南匯縣王大令前因匯角海灘屢有擱淺商船被搶情事禀陳滬　轉商蘇松鎭派撥師船駛往駐防未蒙允准茲王大令以該處海灘雖淺若能於港口外停泊亦足鎭壓日夏秋之間時有暴風商船尤易擱淺爰又禀　滬道轉咨蘇松鎭迅予派撥　船一二號駛往防堵 
[札飭驗放蘆鹽]  
　　浙撫馮中丞札行滬道謂浙省鹽斤缺乏奏准借運蘆鹽濟用業己派員赴領一俟委員運滬禀請驗放即轉致新關稅司免稅放行等語昨蔡觀察己函　稅司查照矣 
[定期提訊僞造鈔票案犯]  
　　僞造日本正金銀行鈔票案内之周秋堂姚金桂陸德昌等三犯迭經本縣李大令研訊均供聽從在逃之陸仲甫起意僞造茲禀奉滬道批示定於十三日親提復訊再行詳辦 
[南匯縣派差緝兇]  
　　南匯人丁亭州被周浦流氓楊阿三用刀戳斃楊偕幫凶邱天林李阿連逃避來申匿居租界茲由該縣王大令訪聞派差王慶來滬禀請上海縣移文總工程局曁英法兩公廨一體協緝解回嚴辦 
[官物不得免稅]  
　　稅務處札行滬道略云現查各海關月報仍有官物免稅一項爲數甚巨茲定於七月初一日起凡有官用料物報關除奏奉准予免稅外其餘一律征稅不得徇情豁免 
[天津會館請究地保]  
　　徐家匯左近天津會館門首向有魚池前日有王金發等多人前往捕魚互相爭閙該會館管門人等出爲喝阻反被毆傷當即拘住王金發一名交與該處地保張福生送往徐家匯巡局請究詎被張得賄釋放該會館董事聞之爰函禀滬道飭縣澈究昨李大令己飭差往傳矣 
[電燈分廠落成]  
　　内地電燈公司因城内添配電燈機力不足又在西門外斜橋地方設立電燈分廠業已工竣定於初十日行落成禮 
城内 
[衣莊倒欠]  
　　濟鴻衣莊例欠莊欵控奉本縣李大令提股東郭才生等訊究聚生錢莊請追銀一千餘兩合源提莊請追銀一千四百五十兩又借洋六百元晉泰提莊請追洋五百零五元虞德記綢莊請追洋二百七十餘元皮貨莊請追銀一百零八兩旋有張駿騏投稱濟鴻資本小的初有一股計洋五百元後因虧本歸併於郭馬伊莘供亦有一股三十二年年底濟鴻倩小的向聚生莊保借銀兩除還尙欠洋二千餘元茲查濟鴻尙有存貨値洋二千餘元應令變價攤償郭供馬有資本八股小的與包姓各一股一切由馬經手有時倩小的代庖馬押收郭交鑒求判保速邀衣業董事將底貨售賣攤還不敷再由馬等淸理 
[緝拿流氓]  
　　本縣李大令訪聞著名流氓一根槍祥其石鐵墩雙喜大頭和尙癩痢阿根等十餘人倚仗汎捕玉噐洪福之勢在西門城内滋事拆稍現該汎捕已經斥革各流氓仍未解散時有冐捕抄贓誣陷良民私刑弔打情事昨特飭差嚴密查拿務獲解究 
[賴債逞兇]  
　　傳春泉控夏廷　借洋不還反被紏衆逞兇由西四區解至一路巡局訊究傳供夏於去年八月借去洋一百元按月二分起息至今本利無着反被誘至城外兇毆求究訊之夏不認行兇判送縣究辦 
[隣人公憤]  
　　東街華春山成衣店前晚潑 
 
 

Page 19

 
 
翻火油燈幾肇焚如幸由衆隣幇同救熄詎華非但不知感激反將衆隣辱罵茲被衆鄰扭至東區轉解一路巡局訊究判罰洋八元充救火聯合會修建鐘樓用費 
[扭控女婿]  
　　南京人解槐根之妻戴氏與夫口角逃回上海母家解追蹤來滬將妻兇毆由妻母戴應氏扭至一路一區巡局喊控諭令靜候訊究 
[限期理欠]  
　　謝立隆烟店主謝鍾岳前借馬文衡洋一千二百元除還尙欠七百元控縣訊追判謝交保限一月内理還 
[募化被拘]  
　　高昌廟巡局函解謊稱造廟持簿寫捐之僧人妙鑑方十二圖舊保張惠忠到縣訊無勒捐情事判該僧交張保釋再犯并究 
[召認屍棺]  
　　本縣李大令昨出示諭云據地保孫福興禀稱杉板廠怡和洋行空地上有受傷無名男屍一具年約五十餘歲身穿藍布衫袴當即准詞蒞驗受傷屬實由堂棺殮標封發壇聽候尸屬認領爾等如有親屬人等久出不歸速即投案認明領回安葬 
[官事]  
　　候補道庫大使楊祖武昨日到道禀見會丈局委員候選知府劉濟淸禀知赴奉天公幹提右營參將楊金濤由松回滬試用縣丞高瑜禀知由日本回滬糖捐局總辦姚炳熊禀銷病假 
南巿 
[驅逐搶匪]  
　　沈雪堂（又名唐麻子）搶取鄉婦顧陳氏等鹽斤由苗神甫函請工程局重辦又據南滙航船户周木生禀被搶去洋傘昨經陳參軍提訊戒責二百下拍照逐出 
[捕房弔贓]  
　　法捕房拘獲長江積竊趙阿大吳大十子两名昨日派探帶至工程局請爲派探至各押店弔贓 
[妻子受累]  
　　日商興隆洋行執事劉錫榮用空洋二百四十元逃逸由該行將保人汪潤甫拘押英廨在案昨汪母甘氏將劉妻周氏扭至工程局判押候英廨移提歸案訊究 
[詐擾宜懲]  
　　箍桶匠　阿蓮至朱春和家詐擾搬物由南區解至工程局判高戒責二百下押交搬取各物再核 
[女子迷路]  
　　迷路女子小孃由巡士帶至工程局據稱父名阿根家住電燈廠旁判飭探尋父家屬收領 
閘北 
[騎巡隊巡弁獲罪]  
　　閘北騎巡隊巡弁郝得勝在外招摇被人告發昨由汪總辦提案親責軍棍送請上海縣監禁一年 
[快馬車肇禍續聞]  
　　林記馬車行車夫嚴　和駕車至閘北杉板廠新園經過新閘橋比加鞭疾馳撞壞是處轉角牆脚並踏壞東洋車撞傷站崗巡士嚴即逃逸匿居租界茲經巡警總局函致公廨將嚴移提到案判罰洋一百六十元押候繳洋釋放 
英租界 
[探夥索詐]  
　　流氓徐金千現在新閘捕房某包探處爲夥前日見有男屍一具倒斃於成都路居民方金昌家門首徐即誣方謀斃軋至馬立師路西園茶會串令同黨勒詐洋一百七十元徐尙不滿意復向方索詐探夥酬勞洋若干元經方母張氏投訴新閘捕房飭將徐拿獲昨解公堂請究方金昌與母張氏偕見証金榮春趙炳泉姚壽堂並西園茶館値堂人王阿三等投案請究訊之徐一味狡賴判押候查明究辦 
[拐案定斷]  
　　楊　浦鄉人趙長長控叔祖母趙瞿氏與鄰婦周張氏串將伊妹價賣於粤婦麥苗氏得價洋八十元昨由公堂復訊屬實判趙瞿氏押女所三月　繳身繳洋八十元如無力繳洋加押三月周張氏押二月 
[不認紏搶]  
　　流氓梅阿妹蘇小毛吳阿金周劉根陸小狗紏黨多人搶取同升泰貨船一案昨由公堂復訊仍不供認判押候提集同黨於下禮拜二再訊 
[收買賊贓]  
　　三太駁船公司控姚竹林收買失竊荳油由探將姚及姚妻孫氏查獲昨解公堂請究判姚送上海縣押一月孫氏從寛斥釋 
[婦人行兇]  
　　虹口水菓店主婦陸王氏控被張王氏無端行兇昨由公堂復訊屬實判張王氏押女所三月 
[作頭負欠]  
　　合盛磚灰行主程伯筠控木作頭顧根記不付貨洋前晚由廨提訊程供被欠貨洋一千二百餘元求追質之顧根記供所包工程共有四人計分十二股小的祗得三股求察判押候傳集人証再訊 
[吞沒資本]  
　　秦大昌控經理强耀庭串吞資本匿不交張前晚由公堂提訊秦供向開萬順南貨店嗣與强合開萬祥新店當出資本洋一千六百元詎開設未久即行閉歇所有資本悉被吞沒訊之强供詞推諉判交保料理 
[累及保人]  
　　美商協美洋行控徐榮甫担保支票銀两不付昨由差探將徐傳至公廨判交保訂期會訊 
[人銀並保]  
　　春和祥經理謝仲甫控陳心齋欠洋不還前晚由公堂提訊謝供被陳欠洋一百十四元屢索無著訊之陳供此洋係朱姓所欠求察判交一百十四元　銀並保限兩禮拜淸理 
[押追欠欵]  
　　德豐衣莊經理金鳳高控楊芝軒虧空張洋一千五百餘元前晚由廨提訊楊求寛限料理判押限追繳 
[請假避暑]  
　　英總巡卜羅斯昨赴日本避暑約一月返滬一應事件暫由管理西牢捕頭麥　云代辦又福州路總巡捕房捕頭麥突生亦於昨日請假一月赴贛省莫干山避暑遺差由麥　來突暫代遞遺靜安寺捕房捕頭一差由總巡捕房十號副捕頭代理 
[公堂瑣案]  
　　黃雲卿控華源隆成衣店主華芝亭抵單不贖昨由差探將華傳案判交差候訊嚴法郎竊祥太木行木植押两月收贓之施祺峯押一月王小來竊王紀生衣服押二月逐出陸阿虎竊王森記車子押一月西崽黃阿富竊洋東手槍押二禮拜林寳玉等五雉妓在途拉客各罰洋五元 
美租界 
[仰給於妻]  
　　西華得路美華里某姓家傭婦張沈氏昨由伊夫阿金向氏索取工洋被某持棍毆擊張即投訴捕房飭赴公廨具控 
[碍及道路]  
　　吳淞路陳裕紳水菓行將西瓜堆置街道巡捕囑令移進不允遂即禀知捕頭飭探赴廨請單傳訊 
[賭徒互毆]  
　　錢福生張阿生在西華得路因賭互毆由捕拘入捕房押候究辦 
[人贜並獲]  
　　長江積竊余得寳張二等四人在某輪船竊取洋銀三十元由探拘獲人贓解入捕房押候解訊 
法租界 
[獎勵包探]  
　　女伶白蘭花被朱阿三陳東方等搶刦鉅贓並鎗斃鄰人錢筠蘭一案迭紀前報茲捕房麥總　以此案係由包探陶金標王金榮購線緝獲特於昨日賞給洋一百元以資鼓勵 
[失火即熄]  
　　二洋涇橋堍法商萬爾農所開之亚巨師西國旅館於昨晨十一點鐘失火幸即撲滅僅毁去凉栅一角 
[控追逃妻]  
　　周連生扭妻母蔡錢氏至廨控稱上月初五娶蔡女爲妻至十三日蔡來領回翌日往領不見後得悉妻在伶人葉鳳　家小的往尋詎又避匿是以報捕一併解究葉供蔡女來租房屋餘事不知判葉與蔡錢氏一併交保限四天交人 
[展限償欠]  
　　張永英前控掮客周坤泉虧欠皮貨銀一千五百餘两經公堂判令交保償還洋一千三百元在案茲因逾期不理又著保人將周交案諭再展限十天理楚如違押追 
[貼還傷費]  
　　坭水匠陳阿心陳阿大在鴻源里口被賣水菓之張永和阮桂卿紏黨毆傷由捕送往醫院醫治一面將張阮二人解廨請究判各罰洋五元償還傷費了案 
國外新聞 
[荷委齟齬日甚]  
　　初七日華盛頓電云委内瑞拉萊格拉口岸不肯以荷蘭郵件交還荷國巡洋艦其爾特倫故各砲臺皆在預備事 
 
 

Page 20

 
 
[韓國日報又被勒停]  
　　初七日東京電云高麗某日本報因激動情輿反對統監大臣示諭高麗日本巿政局長選舉事宜　經官府勒令暫停發行 
[土國銀行接濟政府]  
　　初七日倫敦電云土爾其銀現投巨資接濟政府要需因目下舉債未妥按照立憲制度須經國會批准也 
[巴黎印刷工人罷工]  
　　初七日倫敦電云巴黎印刷業工人自昨晚起罷工二十四小時今日巴黎各報大半不能發行以上譯字林報 
[天雨馬毛]  
　　緬甸仰光一帶近於大雨之時飛落馬毛甚　其色爲白黑棕色三種長自一寸至二尺不等大約海中有船裝載此物爲飛水吸起云譯泰晤士報 
[巴黎工人罷工無效]  
　　初八日倫敦電云昨日巴黎城中安靖如常印刷工人罷工之示皆不注意初八日栢林電云巴黎印刷工人雖同盟罷工而巴黎晨報仍不停止發行 
[美總統電賀古巴選舉]  
　　初七日栢靈電云美總統羅斯佛電賀古巴選舉告成謂此舉可爲能立自治政府之信証 
[德英兩皇之會晤]  
　　初七日栢林電云德國外務部大臣斯柯恩將隨德皇同赴拂里特利蓄夫與英皇會晤 
[各國不容波斯革命黨]  
　　初七日栢林電云波京德黑蘭各國公使不允波斯革命黨以使署爲避罪之地 
[荷京商會公禀荷后]  
　　初七日栢林電云亚摩斯德爾登（荷蘭京城）商務總會代表古拉柯各商行公禀荷后謂總統開斯屈洛恣睢失衆率意阻撓荷國航事應速向問罪云以上譯文匯報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
章程 
[南洋商業學堂員講習所章程]  
[第一章總綱]  
第一條本所以養成商業學堂及商業補習學堂之敎員爲目的 
第二條本所修學年限爲兩年 
第三條本所定額爲六十名 
第四條本所設敎員若干員所有管理員即以本堂管理員兼充 
[第二章學科課程]  
第五條學科課程表如左 
學年學科　　第一學年　　第二學年　 
修　身　　　一　　　　　一 
商業作文　　一　　　　　一 
商業算術　　二　　　　　二 
商業地理　　二　　　　　一 
商業歷史　　一　　　　　二 
簿　記　　　六　　　　　三 
商　品　　　二　　　　　二 
理財學　　　二　　　　　二 
商業學　　　七　　　　　二 
商　法　　　　　　　　　四 
商業實踐　　　　　　　　五 
英　語　　　五　　　　　四 
敎育學　　　一　　　　　　 
敎授法　　　　　　　　　一 
體　操　　　二　　　　　三 
合計　　　　三　　三　　三　　三 
[第三章學年學期假期]  
第六條學年自八月起至次年七月止學年分二學期半年爲一學期 
第七條每年休假日如下 
年假二十日 
暑假小暑前十日起立秋後十日止 
節假端午中秋各一日 
星期假每月之房虚星昴日 
紀念假萬壽節至聖誕本堂創立日 
[第四章入學在學退學]  
第八條入學在每學年之始 
第九條師範學堂中學堂中等商業學堂之畢業生或中小學堂之敎員身體强健品行善良願爲敎員者試驗或依其他之選拔方法而合格者許其入學 
第十條入學考試之科目如下一國文一算學算術代數幾何一地理内外國一歷史内外國一圖書自在畫用器畫 
一理科一博物一英語 
第十一條依第十條應入學攷試者按照第一號及第二號書式塡寫履歷書及入學願書呈送本堂 
第十二條凡己錄取者應於入學堂以前偕同保証人二人按照第三號書式塡寫誓書呈送本堂並繳上學期費 
第十三條保証人須在二十歲以上於學生之身分一切可以擔保而列身於政商學界素有聲望者 
第十四條學生若抛荒學業不修品行或有病難望成業者令其退學入學願書（第一號書式）（竹紙三裁） 
某人之弟子或某人年歲茲願入 
貴堂商業敎員講習所肄業考試後倘蒙錄取入學所有堂中一切章程均願遵守爲此出具願書是實某省某府某縣人 
光緒　年　月　日具願書人某　印住 
江南商務總局總辦南洋高等商業學堂監督電 
學業履歷書（第二號書式）（竹紙三裁） 
　　何年月日人何地（公立）（官立）（私立）學堂何學科何等級修業或全學科畢業或從何人習何學若干年用何書 
光緒　年　月　日某　 
[誓書]  
　　某年　歲旣蒙錄取人商業敎員講習所肄業所有心中一切規則均願遵守專心學業爲此出具誓書是實 
光緒　年　月　日某　印 
父或兄　職業 
　　某今旣蒙　貴堂取入商業敎員講習所肄業在學中所有一切規則無不遵守如有遺誤惟保証人是問 
光緒　年　月　日籍貫職業保証人某住印籍貫職業保証人某住印 
江南商務總局總辦南洋　等商業學堂監督電 
[第五章攷試及畢業]  
　　第十五條攷試分學期攷試及學年攷試畢業攷試三種學期攷試於每學年第一學期之未就其所習之學科舉行之學年攷試就其學年所習之學科於學年之末舉行之畢業攷試於第二學年之末就其學年所習之學科舉行之 
　　第十六條攷試之成績依各學科之優劣别爲最優等優等中等下等四等 
　　第十七條學年攷試以行中等以上者爲及格　 
　　第十八條商業作文英語體操得以平常之成績代學期攷試之成績商業實踐得以平常之成績代學期學年攷試之成績 
　　第十九條未應學期攷試者不得應學年攷試但如得監督准考　　應學年之考試 
　　第二十條未應學年攷試者如第一學期應試者審查其未考　　　情及平常之成績准其補攷 
　　凡補考者必須於攷試未完之日以内申明 
　　第二十一條第二學年之攷試及格授以畢業文憑畢業之　　　　兩年攷試之成績以其優劣定之 
[第六章學膳費]  
　　第二十二條學費每月一元五角膳費每月一元五角均於每學　　始繳納但每日只一餐 
 
 

Page 27

 
 
   
 
 

Page 28

 
 
   
 
