# 1910 - 156 - 4913415

 

Page 1

 
 
   
 
 

Page 2

 
 
[上諭]  
　　監國攝政王鈐章五月初七日内閣奉 
　　上諭湖北布政使著王乃徵補授欽此 
　　上諭順天府府尹著丁乃揚補授欽此 
　　上諭廣東廉州府知府員缺著長潤補授欽此　軍機大臣署名奕劻世續鹿傳霖假那桐吳郁生 
　　宮門抄　五月初七日　召見軍機　馬吉樟　現換麻地紗袍褂 
 
 
 

Page 3

 
 
[交旨]  
　　五月初二日軍機大臣欽奉 
　　諭旨貝勒載洵等奏崇陵現修工程情形一摺知道了欽此 
諭說 
[小學敎育之評讑（樊）]  
　　第一節　近今敎育界之狀况 
　　比者吾國學校林立。若以敎育發達之國衡之。雖未足語此。而第即此十年前後相爲比例。則固不可謂不盛矣。雖然。敎育云者。非貴乎有其名。貴乎有其實也。以余輩所目擊所耳聞者。綜而按之。則吾國今日之敎育。殆無一不與茲例相犯也。 
　　就其形式言之。今日官立公立各小學校。殆未有不首先謀建造洋式樓房者。夫以現時地方財政之艱難。敎育費之負擔。又非彼上下社會所願。謀興學者又奚必着意於此。徒糜金錢。徒炫外觀之舉。致使用非所急。轉生他種之困難。矧小學本以平屋爲宜。樓居原非得已。糜有限之金錢。而勉爲不合敎育之建築。余輩眞未。解其。意恉果何在也。 
　　今之學生。亦甚可憐矣。納學費。耗光陰。敝精力。敎育上之利益。固不見也。而爲校長爲敎員者。且欲利用之以自益。生日也則令學生排隊往賀。丁憂也則令學生排隊往弔。遠行也則令學生開送别會。或排隊送之。官長之往來。皆須學生送迎之。即無事之時。每有整隊出街。喇叭在前。龍旗在右。敎習押隊。偕學生遊行於市中以壯觀瞻。此皆余輩常見之事也。夫以。至寳貴之靑年。至寳貴之時間。彼敎育者曾不一顧惜之。特欲以學生爲傀儡。爲機械斯誠何心哉。 
　　若夫精神敎育。尤不可問。自學部重考試。於是敎育上之問題。悉成爲考試問題。有月考。有季考。有年考。其考試之前。必停講數日。爲温習之預備考試之後。敎員又須校閱試卷。評定分數。核計塡寫。勞精疲神。成蹟發表之後。學生得上第者狂喜經旬。置下第者懊喪累日。夫一年之中。除署假年假及星期休課萬壽聖誕等日休課外。其餘光陰。纔幾何矣。以此考前之停講。考後之閱卷。（閱卷雖並未停講然敎員之精神學生之精神均去其半矣）上第者得意之日。下第者懊喪之時。（此雖照舊上課而精神亦各减其半）計其所耗之精神。所費之時間。當占四分之一。又豈知學校考試之本恉。並非第學生之高下。實敎習目試其技之優劣。以期便於施敎也。故其分數。萬不能示之學生。以動其種種之感情。且平時講授之餘。倘能勤其考問。則學生學業之優劣。敎員當已知之。何必舉行月考季考年考徒費時間。以妨學業而碍衞生也哉（未完） 
來稿 
[國會代表第二次請願書稿]  
　　按此稿已經繕正本月初二日各代表孫洪伊等在崑新館公閱諒無删改之處故亟發表 
　　竊上年冬間。某等伏闕上書。籲請速開國。會蒙温旨慰諭敦勉。跪讀之下。感激涕零。某等同具天良。苟時勢尙可支持救國尙有他策。亦安忍　陳於君父之前。致重貽宵旰之累。惟是細繹朝旨。於憲政期於必立國會期在必開。其所以審愼圖維者。實因籌備之未完全。國民程度之未劃一。且謂資政院可爲國會之基礎故仍期以九年。然某等之所以謂國會不可不即開者。亦正因籌備之不完全。國民程度之不齊一。資政院之性質。尙未明瞭耳。今謹將其理由。爲我皇上縷陳之。一日欲憲政籌備之完。全不可不即開國會也。夫有國會然後可以舉行憲政。無國會則所。謂籌備皆空言。此言驟聞之。似近於激。然證以近兩年來之政治。實不爲。誣内而各部。外而各省。其籌備憲政。大率眞誠之意少。敷衍之意多。觀其報告。燦若春華。按其實際。渺如風影。兩年之情形如此。推之九年可知。所以然者。因無國會以立於其旁。則人民與官僚聲氣隔閡。其始也。則行政官不能借重全國人之研究。以决定其施政方針。其繼也。則因無國會以編訂法律法規。一切政治無所遵守。其終也。因無國會以爲法律上之糾。問則行政官所負之責任。究屬有名而無實。有始而無終。夫朝廷之所以三令五申。督促籌備憲政者。豈非出於治國安民之至誠。若如今日官僚之奉行不力。則國家因籌備憲政。而較之前日財力更困。元氣更傷。是吾國日日言籌備。而憲政之利未收。害己先著也。且考各國憲政之成立。惟英國由於自然之發達。其餘各國。大率模倣英國。並無所謂籌備之時期。而不聞各國以此致敗者。良由立憲制度。首重機關完備。去其一而取其一。則運用。不靈。反以取禍。惟模倣其全體。則有百利而無一害。人之幾經參酌而後得者。而吾。國可以頃刻吸收之。稍涉游移。即危國本。夫吾國今日爲憲政萌芽時代。即令國會組織。未盡適宜。亦屬應有之情實。而國會一日不成立。即籌備一日不完全此必然之勢。然則吾國惟其欲籌備憲政。亦當速開。國會也。（未完） 
專電 
[電一（北京）]  
　　日人開放旅順爲通商口岸聞已照會外部定陽曆六月十五號（本月初九）實行 
[電二北京]  
 
 

Page 4

 
 
　　署外部鄒尙書連日與俄使磋議交涉聞尙和平可望逐案解决 
[電三北京]  
　　楊度因主張借欵造路開罪同鄕擬再刋一通告書與湘人辯論現已脫稿較前尤强硬 
[電四（北京）]  
　　攝政王爲皇上典學事昨諭某大臣先飭輿地專家繪一中國輿地簡明新圖進呈御覧 
[電五北京]  
　　江蘇某京官發起擬具公呈力爭浙鹽改售洋碼事各京官均不贊成 
[電六（東京）]  
　　革黨孫逸仙潛至日本之說業已盛傳惟日本當局者則謂未發見其來日之形跡 
[電七（東京）]  
　　華盛頓電稱日本伏見若宮博恭王在美國各地頗受歐迎王赴美國上議院之時得特例席坐在上議院議長之右側 
緊要新聞一 
[郵尙磋商魯境路綫詳聞北京]  
　　郵傳部徐中堂前因親勘津浦路綫特由津赴魯刻已回京聞其所勘之路線并不僅關於津浦一線蓋自議定海州開埠之後海開鐵路勢在必修然欲海州開封相接連必經徐州故中國議自徐州經沂州而接連烟濰路線則由開封起行可以直達烟台并銜接津浦路線以貫連黃河揚子江兩流域之交通惟德以以此路一成則由開封直達煙台將來烟台之商務必致妨礙靑島之進步因此德人極端反對屢次抗議并藉口某項條約五年之内附近靑島一帶如修築鐵路必與德人商議云云今德人并要求自附近靑島之高密經沂州直達徐州以爲膠濟鐵路之支線此次徐中堂到東磋商九日迄未决議更以烟濰鐵路雖有轉機而股欵未能集齊海開鐵路雖有存欵尙未開工此項路綫關係甚大擬日内仍與駐京德使交涉 
[中俄議定滿洲里勘界辦法京]  
　　黑龍江省瀘濱府屬滿洲里一帶中俄境界因兩國官吏互相爭執電請外部與俄使磋商一節迭誌前報嗣經外部與俄使妥商數次聞已定議兩國連接之界線長亘六百英里加以地勢紆徐曲折難遽下手故定議將該線地叚劃割爲數十叚先自第一叚起由兩國派員各就地測繪然後彼此對比據理按狀决定界線如此陸續進行挨次至數十叚全線即可劃淸無所爭執業已由中俄當局札飭該處兩國官吏均各簡派委員從速辦理以解糾紛 
[又有指摘資政院者北京]  
　　聞日昨有某台諫密上封事一道探其内容係痛詆資政院於應籌各事殊多缺略所訂各件亦欠美備况該院爲將來上下議院之基礎關係異常重要應如何悉心規畫俾增完善方不致於憲政前途有礙摺内指陳各事均有確證聞此摺業交該院總裁倫貝子閱看 
[内外蒙古准設假定議員北京]  
　　前月理藩部接到蒙古各王公公呈請就各部中挑選讀書識字程度較高者作爲假定議員設局研究地方應行籌辦各事俟一二年後風氣漸開再行舉行投票選舉設立諮議局等語該部壽尙書以各該王公所呈係實屬情惟事關憲政須會商政務處憲政館王大臣公同决定上月二十九日各王大臣在政務處會議時均以該五公所擬辦法爲然所有内外蒙古假定議員准其暫行設立諮議局亦准其暫緩舉辦 
[濤貝勒之思患預防北京]  
　　日前濤貝勒自德京柏林電致軍機處謂現値南洋賽會各國兵艦競赴長江而天災流行謠言四起深恐匪人竄入其中濳滋煽動應請旨飭下南洋大臣調派各營妥爲布置以爲思患預防之計聞當日軍機處即有廷寄與張人駿飭其加意鎭壓並將現時地方情形詳細電奏 
[禁烟請從下等社會入手北京]  
　　初一日林炳章呈遞封摺一件畧謂自奉旨禁烟以來官吏之沾染嗜好者縱參劾不多尙爲月有其事至若下等社會之吸食者則官吏竟置之不問以至生計日促甚或流爲盜賊相應請旨飭下禁烟大臣即時從下等社會下手加意整頓庶有效果云云摺上著禁烟大臣知道 
[交通銀行開股東會紀事北京]  
　　初一日交通銀行借地湖廣會館開第一次股東大會郵部尙書徐協揆及左右侍郎皆蒞股東到者約千人是日徐尙書勗辭甚長不能備錄其總理開會詞略謂本行開設垂及兩載開辦時商股未集僅以官股先行開設京師總行並分設津滬漢粤四行自去夏結帳各行漸獲盈餘商股因以踴躍乃始添設張家口營口開封星嘉坡香港等處分行分莊而奉天長春濟南江寗各處亦即次第開辦冀資聯絡惟各處商務情形不同開始之時尙無把握故以香港奉天長春等處均暫作爲分莊即張營寗豫濟各分行亦酌加試辦字樣以爲酌量進止之地又本部堂憲爲鼓舞商情起見令將郵部官股自宣統元年至三年内但計官息不分紅利本行仰體盛意特將開行以來所有贏餘悉歸商股均分故計利較形優厚云云茲將當時報告帳目錄下自宣統元年正月起至年底止除去各項開銷及股本官 
 
 

Page 5

 
 
利　京師總行凈餘利七萬一千六百三十九兩四錢二分一釐天津分行凈餘利二萬六千六百六十三兩六錢七分上海分行凈餘利七萬四千八百四十七兩零一分六厘漢口分行淨餘利八萬五千五百九十八兩二錢四分廣東分行淨餘利九萬三千三百二十八兩三錢四分五釐營口試辦分行自宣統元年九月十二日起至年底止淨餘利一萬零四百二十八兩五錢三分河南試辦分行自宣統元年十月初三日起至年底止淨餘利八千七百十七兩八錢二分張家口試辦分行自宣統元年八月十三日起至年底止淨餘利四千零七十二兩一錢八分統共八行盈餘庫平銀三十七萬五千二百九十五兩二錢二分二釐除各行所留尾數及備抵共銀一萬一千二百九十五兩二錢二分二釐歸入下届結算外所有淨餘三十六萬四千兩遵照續定章程先提一成公積二成分給各行經副理曁各行人等花紅股東淨得七成計庫平足銀二十二萬九千三百二十兩又光緒三十四年商股收數有限京津滬漢粤五行全賴官欵維持而此年五行所獲盈餘除開支花紅外淨餘三萬七千九百七十九兩二錢五分六釐亦一并歸入商股分派即以交股之遲早按期算給統共攤派計商股六萬股每股連長年六釐官息合週年二分零零四絲共派分庫平足銀二十六萬七千一百五十一兩九錢零八釐尙餘庫平足銀一百四十七兩三錢四分八釐暫存總行歸下届結算 
[名義上尙非高麗台灣可比北京]  
　　月前本報登載英日商品展覧會日人將滿洲物産與台灣高麗物産同處陳列等情茲聞我國政府業向日本政府詰問此事日本外務部答以須向陳列委員理論及中國要求日本陳列委員撤去滿洲陳列品則答又稱未接東京訓示無以應命且謂該陳列品係南滿鐵路界内之物産所以陳列於此並無意於觸傷貴國感情云云故此事仍毫無眉目 
[學部奏請實業敎育注重英文北京]  
　　學部具奏畧云實業敎育科别繁多考日本學堂辦法其高等以上之學堂所用課本及參考書籍均係西文原書故能力造精微現在各處學堂習用譯本旣失科學这精神其採用外國文課本者又屬此法而彼德此英而彼日將來學生畢業循序遞升以各府州之中等實業學生滙於一省之高等實業學堂以各省之高等實業學生滙於大學堂之農工商各科所習文字截然不同必致無以爲敎查奏定學堂章程實業學堂外國文功課一項高等農業學堂於豫科載明英語願入農學科者兼習德語高等工業學堂於普通科載明英語高等商船學堂載明英語通學俄法德日本朝鮮語兼習其一而高等商業學堂及中等初等各實業學堂應習何國語文未經訂明竊查各國語言文字以英國語文最爲通行英文科學書籍入中國者亦最多各等農工商實業學堂所有外國語文功課擬一律定爲英國語文其應行兼習他國語者仍照章兼習其原定課程無外國語文功課者擬一律加入外國文一門其以外國語文列爲便宜加設之科目才擬一律改爲必修科以便各學堂有所遵守嗣後各省開設高等實業學堂及現設高等實業學堂續招學生其關繫實業之學科擬飭一律用英文課本畢業後送京覆試用英文考試似此明訂辦法庶學生於英國文字均知切實研究於各種實業科學得以力求精邃抑臣等更有請者奏定學堂章程各種實業學堂課程均經聲明各種學科聽各省酌量設置不必全備講堂課目及每日敎授時刻由學堂臨時酌定其時興學伊始各項章程本係麤舉大綱現在中小學堂章程均經分别奏改似應將實業學堂章程及時修訂以便通行惟實業分農工商三種性質各有不同旣須體察本國情形並當調查各國敎法擬由臣等督飭司員並遴選富有學問經騐之人將農工商三種實業學堂課程詳綱討論分别修改每成一種即行奏請欽定頒行四月二十六日奉旨依議 
[果足弭川漢之浮言乎四川]  
　　川督趙制軍奏川省川漢鐵路自歸商辦後節據公司等公舉學部左丞喬樹枬爲駐京總理學部郎中曾培爲駐省總理丁憂在籍郵傳部參議李稷勳爲駐宜總理均經先後奏明派充在案惟查川路開辦以來攻擊之風幾成積習未開工則責以不能開工旣開工則復多方責難種種浮言當事者竟無一而可旣足以搖惑羣情卽深恐妨礙路事其原因由於内外隔絶情誼蔽塞商榷不便所致現在宜昌業已動工如駐宜總理之工鉅事繁滬漢存欵之存放籌撥槪皆關係重大有非函電所能盡者必須兩總理面商公布庶路事得以進步而羣情亦可相孚再四思維惟有令駐京總理喬樹枬遇有難於解决者隨時出京查勘共相規畫好在京宜一路輪軌相通計程不過四五日較之自川至宜實多便捷惟喬樹枬係學部人員於隨時在部陳明外應懇免其請假請訓以期迅速奉咮批該部知道 
西報譯要 
[印度土商反對鴉片專賣]  
　　字林報載初六日倫敦電云廣東省實行鴉片專賣一事英政府及印政府因其有違約章現正互行電商對付辦法孟買土商宣稱目下事勢異常緊急印度商業勢將大受其累各商現受損失頗巨故已敦促政府俟爭回條約權利後再行交易 
[濤貝勒旅德近况]  
　　又載初五日柏靈電云中國考察陸軍大臣已在栢靈斯班杜漢哇佛巴斯丹各處游閱軍務各部及著名槍砲各廠並在 
 
 

Page 6

 
 
各地參閱兵操 
[京師近事]  
　　度支部奏據造幣總廠署監督内閣學士兼侍郎銜瑞豐等將鑄成各種銀幣具呈送部臣等復加考核分量成色均與則例相符雕刻花紋尙屬精緻除仍飭該署監督等督率員司工匠尅日鼓鑄並將各種銅幣成色分量擬定開鑄外謹將新鑄各種銀幣裝盛二匣恭呈御覧至各處分廠應用新幣祖模業經總廠一律雕刻其各分廠總辦一俟該署監督遴選妥員呈部核准奏派後即行分往各處及早開鑄以資民用 
　　鹿芝軒相國病勢漸次增劇監國攝政王日前曾親詣相國府第慰問翌日皇太后特召監國進内垂詢鹿相病狀監國以實對太后聞之憂形於色即日遣内監前往傳旨慰問相國伏枕涕泣不止 
　　湘路拒欵代表粟勘時曾繼輝等死爭借欵一事迭誌前報茲聞上月二十九日已奉郵部公事謂旣有的欵應即無庸借債准予完全商辦湘鄂旅京人士聞之歡聲雷動該代表等即於初一日乘京漢火車返湘兩湖京官胡陳諸君及紳商學各界計五十餘人齊赴西車站送行 
　　駐京各使館接到自稱革黨之匿名信件後聞各王公大臣府第亦陸續接有此項信件其中語多不經决爲匪黨造作現民政部步軍統領順天府各衙門已嚴密查拿此等造謠之人以免煽動鼓惑并聞日來肅邸朗貝勒王京兆連日會商辦法并函致徐協揆請特飭郵電各局遇有此項形迹可疑函件加意物色云 
　軍諮處覆核紅十字會盛會長奏陳辦理紅十字會摺其在頗有更正如改設總會於北京請飭各督撫創設醫學所及看護婦飬成所於各直省記章由部頒發並請選派學生附入陸軍醫學堂肄業皆與原奏大相逕庭已具奏奉旨依議 
　　憲政編查館按照原定辦法新内官制修訂後須將草議全案頒發各省督撫詳細參核以昭愼重茲經各館員核議此項新制雖已將次脫稿惟按應行頒布之期延悞已久若再頒行各省非數月後不能報齊則延悞益甚已决定將前議取銷併不頒行各省俟參核完善即行奏請頒行 
　　郵部上月二十九日呈遞封奏一件係陳調查津浦北叚情形及山東路礦中德交涉各事聞關於路礦交涉各條已由軍機處片交外部辦理 
　　資政院總裁一席樞府已擬定公舉陸鳳石相國尙有恊理二席聞江榮寳曹汝霖均有希望 
　　農工商部札飭各省勸業道畧謂振興實業爲現在開闢利源之要端惟事極繁難非專由官力所能辦理應即遵照部章在所屬各府州縣選舉勸業員紳以便襄賛一切並即將選定各員之詳細資格履歷開列淸册覆部存查 
時評 
[其一]  
　　湘亂竭全省官民之力。以幸底敉平。乃不月餘而湘潭之匪徒又閙事。 
　　夫湘省承大亂之餘。人心未定。又値米糧缺乏。市面恐慌。匪徒俟隙而動。其易於滋事也。亦固其所。然湘民。元氣未復。倘再任其蔓延。不即設法消弭。吾恐大局糜爛。即在目前。哀哀湘民。死無所矣。 
　　楊撫已實授。非若署理之傳舍可比者。宜求其本原之地而消弭之。毌徒恃派兵剿辦之一法。 
[其二]  
　　凡一。公共圑體之成立。必以化除私見爲要素。若私見未除。雖欲强合。而不能 
　　於同圑體之中。彼立一幟。我亦立一幟。針鋒相對。以相號召。名　　義非不正大。然窺其用意。則未免爲。識者所笑。 
　　迨至爲人揭破其隱。乃於是翻然變計。急欲調和兩方面。倡合併共圖發達之議。斯則記者所甚樂贊成者也。 
　　然旣已。倡議合併。而彼猶日。合併甚樂贊成。某則不可不拒。此亦日。合併甚樂賛成。某則不可不拒。某與某互相拒。而合併之議敗。矣夫旣拒之。又欲併之。夫旣併之。又欲拒之天下事之可。笑。孰有甚於是耶。 
　　余故日。私見不除。雖欲强合而不能。 
[其三]  
　　度支训如以鹽商一旦停運國課無着。人民淡食爲慮也。則鹽商無論何等要求。皆當俯首聽命矣。區區改售洋碼。又安得謂爲。浙商之過舉。蓋不聽命。則國庫立窮。蘇民立死。我蘇民何幸得此顧全國課民命之浙商而僅僅以洋碼爲請也。 
　　度支部如以蘇人之抗爭。爲小民計較輜銖。妄發議論也。則試問小民勤勞手足。日進幾何。非若度支部堂官。之日進萬金。嬮酒肉衣錦綉。坐玉堂。不輜銖之是較而誰較者。况此次哀求收回成。命實迫於民窮財盡之不得已。而較此輜銖。立言未賞不。正當。又安得謂之妄發議論耶。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鹽政處堅拒蘇人之請蘇州]  
　　浙鹽奏改洋碼經蘇五屬商會紳内一再力爭由蘇商會領銜據情直達督撫憲曁度支部鹽政處察核茲奉鹽政處復電其文甚長足供衆覧合行亟錄如下蘇州商會巧電及呈均悉浙鹽改售洋碼此事係因維持鹽務保全國課而起緣近年銅元充斥銀價飛漲浙商繳課部章以錢一千六百文合銀一兩而現時每兩兌錢一千九百文或二千文每兩虧錢三四百文其赴塲購鹽係用銀元每元塲價作錢一千文售諸民間須售錢一千三百餘文得換洋一元商人每元又須虧錢三百餘文以每年十五萬引計共虧銀六七十萬元包引賠課尙不在内浙商歷年積虧爲數甚鉅浙撫知之故上年有改售洋碼之請然猶令商人於改用洋碼後報効銀六十萬元作爲塘工經費度支部恐其加價病民特由部另撥塘工經費毌庸商人報効即令節省棧用以彌補虧耗將改用洋碼之案奏明議駁所以爲恤民計也自此案奏駁以後浙商迭次呈禀瀝陳虧累困苦情形至以停運爲請夫引鹽一經停運則百數十萬之課餉將歸無着數十州縣之人民將盡淡食而商家之破産市面之震動更不待言矣本大臣總持鹽政商民一視同仁旣不忍以恤民者因而病商又不忍以恤商者轉而病民一再籌維始不得已飭據前署浙運司核議酌减售價改用洋碼詳經本大臣批飭食鹽減價六文醬鹽減價三文一律准改洋碼並會同浙撫具奏奉旨允准所謂酌改售價改用洋碼者例如原售錢碼每斤五十八文今則减去六文而改售洋碼五分二厘茲據該商會原呈乃云蘇城食鹽照新章減去六文實錢五十二文合洋三分九釐四毫者未免悞會若如所云則未减六文商人尙慮虧倒减去六文虧倒更迫何必多此一番周折以重滋因累耶此事理之極易明者也且减價售洋之議亦不自前署浙運司始當浙省議改洋碼之初曾與蘇省協商其時蘇省瑞升藩司主以銀爲本位每觔核减二文一體改售浙撫因江浙貿易惟用錢洋兩種忽改銀盤諸多未便故以改用洋碼入告是同一改用洋碼照浙撫原議逕改洋碼者應售洋五分八釐卽照蘇藩原議核减二文亦應售洋五分六釐今本大臣酌中定議食鹽減去六文則原售五十八文者應售洋五分二釐以現在洋價計之視原價五十八文固屬增加而視浙省原議應售五分八釐蘇省原議應售五分六厘者固已減少即以醬鹽視食鹽少減三文亦以鹽爲民生日用所必需無論貧富均須購食若食醬則多係有力之家故醬坊進鹽價即稍貴而仍　間接以加於食醬之人也兼籌並顧此中頗費苦心總之本大臣監督鹽政首以體恤民艱爲宗旨如非浙商虧累已達極點斷不准其輕加鹽價以罔民而取利卽虧累已極尙有他法以紓商因亦斷不妨率易洋碼致滋民累乃財政之困難如此商業之虧累如彼爲國課計爲商本計百計思維别無良策萬不得已而有准其改用洋碼之議而猶令將原售鹽價酌量核減實於保商之中仍寓恤民之意論者不察乃謂之括民益商謂之朝三暮四是皆未深悉浙西鹽務實在危迫情形及此案原委曲折故於當局苦衷未加體諒也現在改章伊始小民計較錙銖妄生議論事屬常情無足深怪惟賴地方官紳剴切勸諭實力維持以期商民安業弭患無形耳况計本營利商業之常該商會有保商之責鹽務亦營業之一端尤望該商會將浙西鹽務實在危迫情形及此案原委曲折逐層解釋明白勸導使百姓曉然於此次之改售洋碼實出於萬不得已與尋常鹽斤加價不同庶鹽業不致虧倒國課得以保全本大臣實嘉賴之督辦鹽政處勘印 
　　蘇州商會接電後先行電禀農工商部察核茲將電文錄下北京農工商部堂憲鈞鑒浙鹽奏改洋碼奉札謹悉鹽政處前經蘇五屬商會電禀公呈瀝呈窒礙昨奉勘電注重恤商谥原奏减價便民似有未安飭令商會勸導等因按銅元充斥不自今始新奉旨照市通行浙運司在浙言浙核定鹽價照原價錢洋合算骤增洋八厘四毫加價十成之二若不稍予變通徒令商會勸導實非空言所能息事食鹽漲價過鉅關係蘇五屬農工商全體懇求鈞部據情切商鹽政處妥籌善法示遵不勝惶盻蘇商會尤先甲吳理杲同叩東 
[直隷補充諮議局議員天津]  
　　順直諮議局議員順天府屬之陳樹楷李搢榮保定府屬之齊樹楷李榘吳德鎭河間府屬之劉春霖籍忠寅天津府屬之胡家祺冀州屬之于邦華等九名已被選爲資政院議員照章不得兼充諮議局議員所遺額缺業由直督札飭各該複選監督將複選候補當選人名次表之列前者補充現經順天府尹將應補議員姓名開列清單申覆直督順天府屬應補議員侯體綱昌平州附生徐壽仁文安縣廩生保定府屬應補議員蘇毓琦淸苑縣拔貢劉駿書安肅縣廩生梁庭華安州舉人河間府屬應補議員張榮堂吳橋縣附生馮　景州附生天津府屬應補議員賈恩紱鹽山縣舉人冀州屬應補議員崔元輔南宮縣附生陳制軍據申後已箚行諮議局查照矣 
東京通信 
[日報評論中國之陸軍]  
　　陽歷六月五日東京大和新闻云清國軍諮處盛唱擴張陸軍之議吾聞之熟矣往年陸軍部决議全國設四十六鎭分配水陸邊要之地點而以一部分駐紥内外蒙古立議已久然自招募兵丁入隊後旋即紛紛退營又加以長官尅扣故師圑創設之時與今日兵數相較無有减去七八分各中隊無有一完全者故知軍諮處之目的 
 
 

Page 11

 
 
到底不能達也 
[大倉氏之滿洲談]  
　　日本第一財産大倉喜八郎氏赴滿洲考察等情詳紀各報茲悉陽歷五月三十日夜已回神户日本大阪每日新聞揭載滿洲談一則亟譯錄於下一爲不可不注意日淸合同事業余觀滿洲地方非盡力運動日本大資本家踴躍渡淸决不能得殖民政策之好果惟大資本家赴滿而存經濟的經營之心决無趣味自以與支那人合營共同事業爲最上策至各種小工之技自推淸人爲善我日人固不可及故小事業可不必注意敢二爲德國經營満洲之精神滿洲爲列强所注目者固不待言而余所最感服者爲德商若輩經營滿洲首在密派視察員深入内地詳細調查其土地之狀態因時度勢隨機行事從其所調宜者以定方針所尤可驚服者其調查員能食支那人同一之食物而隨身所帶者僅携天幕一個堅志强氣以達其目的地而我日人之所謂視察員則大異於是一言以斷之日德人有殖民之精神而已近來德貨流行輸入滿洲内地者甚多雖些細如婦人著夜亦無不歐迎德貨也 
分類新聞政界 
[札催各屬兵米彙造奏銷杭州]  
　　浙藩署本届奏銷現已將次造竣惟各屬應解兵米尤爲奏銷重要一項刻不容緩日昨顔方伯查得紹屬上虞縣尙未解淸特專札嚴催略謂該縣年征餘剩兵米折價銀兩紹例須趕於三月内批解全完茲查宣統二年應解前項米折已逾四月尙未解到殊屬遷延現當淸釐財政之際急待解收撥濟萬不容緩本應委提姑從寛先行專札飭提該縣應立將本年兵米折銀尅日掃數解淸不得仍前匿留致干提參 
[浙撫奏禁各省彩票輸入杭州]  
　　浙撫增中丞奏彩票一項浙省向不發行而各省之輸入者浙爲獨多睃削民生敗壞風氣流弊不可勝言上年諮議局開會時議定禁止彩票規則法案當以禁止之權初不在浙又各省發行之始本係奏准流通須俟奏明後咨照各省督撫臣商定禁銷之法始能公布施行答覆諮議局在案伏念彩票實卽賭博誘民以賭政體已乖雖各省彩票於財政颇有關係然在浙言浙利害所關不容緘默如蒙天恩俯允臣卽咨照各省將各種彩票停止來浙以順輿情而符議案奉硃批著照所請 
[贛省憲政籌備處最近議案一斑江西]  
　　贛撫馮中丞汝騤於四月二十五日督同司道各官赴憲政籌備處提議事件五則當以时間匆促多未議决茲將議案探錄於下一提議籌定各屬初等實業學堂藝徒學堂實業補習普通學堂辦法一案一提議稅務總局呈請内地米穀免稅期滿應否展限一案一續議玉山已裁之東津橋新勝街兩子口復設查驗所一案一提議江道呈請省城開倉平糶一案一提議紳請派員採買米石運赴災區籌辦賑糶一案另附議朱道禀皖鎭之米均已遵照扣留惟天時已　霉變堪虞擬請飭由九江商會購買一條 
[湯溪新政參議員舉定杭州]  
　　金華湯溪縣僻處山叢地方徧瘠 
風氣異常閉塞一切新政大率因陋就簡疊經上峯嚴札催辦並飭遴選公正士紳延爲參議俾官民聯絡力籌興辦在案日前該縣談長康大令具詳藩轅以該邑新政參議員業已舉定惟地方瘠僻公欵難籌員紳勢難枵腹從公茲查有鹽店向例致送縣中規費擬即移充薪水請予立案等情本日奉方伯批該縣延員參議一切新政所需薪水查有鹽商年節規費洋二百元以資挹注似屬可行惟欵關鹽務仰即補禀運司核示遵行 
[派員接署學篆武昌]  
　　湖北學司高凌霨現署藩篆學司一缺由鹽法道馬吉樟署理茲馬署司已奉旨擢授湖北臯司特于謝恩摺内請旨陛見奉原批允准昨瑞制軍特札派候補道李孺接署學司俾馬署司得以早日束裝北上 
軍界 
[鎭司令處嚴申門禁武昌]  
　　鄂軍第八鎭統制張彪以鎭司令處爲全鎭軍政之樞紐關係重要向來特派守衞目兵按叚輪流戍守本爲防範防碍軍紀風紀等事起見乃近聞每有人不服盤查任便出進甚至痞棍朦混入内乘隙攫竊物件其故皆由各官佐之雇役雜役人等爲數太多品類不齊所致亟應嚴申禁令特飭中軍官製就號牌無論何處夫役各給一面分别註明以憑辦别嗣後如遇有身無號牌及形跡可疑之人准該衞兵隨時盤詰拘留禀辦至外賓拜會須問明拜會何人由衞舍長派兵伴往並註明出入時刻如會夫役人等者則一槪不准放入以免閑人混進昨已通傳各協標營隊官佐一體遵守矣 
[鎭防奉飭嚴密鎭江]  
　　鎭道劉襄孫觀察日前接江督張制軍電以長江一帶伏莾滋多南洋勸業會現已開會誠恐匪徒乘間蠢動飭令嚴密防守等因觀察奉電後即飭駐鎭巡防各營官一體派兵專在城厢各要隘無論晝夜認眞巡邏以靖匪蹤一面商請京口副都統奎促連統制添派旗兵若干名分駐各城門專司查奸宄一至晚間九點鐘即行關閉不准無故擅自開放以重防務 
[電局總辦充軍諮通信員江西]  
　　軍諮處現以贛省地方吡連粤閩浙湘匪徒亂事時有所聞非派幹員駐贛調查不足以靈消息特派南昌電報局總辦沈小沂觀察兆祉爲通信員專報贛省地方一切要政以便隨時察辦月支薪費銀一百兩 
[派員測繪秋操地圖江西]  
　　贛省陸軍業經編練混成一協本年應行預備秋操所有演習之準備首在計畫地點偵察形勢方能次第布置查九南交界之建昌德安二縣地勢平衍堪爲技隊演習之所現經兵備處總辦張觀察季煜回明撫院札委調派股委員丁縉測繪股委員郭治植協部同委參軍官歐陽武一標敎練官余鶴松馬隊管帶方先亮等分往該處測量地勢偵察情形繪成精細界圖以爲秋操軍用地之預備 
學務 
[視學員不學至此耶湖北]  
　　湖北興國州視學員皮某性嗜嫖博月入薪資不足供揮霍則向各鄉學堂勒索規費稍不遂欲即揑詞朦報將管敎各員撤職且該視學識字無多往來書札輙寫别字如寫永遠爲尹遠苛索爲課索預白爲頌白塾師爲熟師等時常貽人笑柄現該州學 
 
 

Page 12

 
 
務總董秦學賢等已將其劣跡條列赴督學兩署具控隨奉馬學吏批准將其撤調回省查看矣 
[禀辦綱業學堂杭州]  
　　寗温台各屬地居海濱土民以捕魚爲營業數十年來牢守成法迷信神權以致漁業日就萎靡現經寗紳忻祖光等聯名具呈撫憲請仿照台網格式俾利捕魚並創辦綱業學堂以爲改良漁業之預備昨奉增中丞批云改良漁網於水産原有關係所稱台州之綱精密而短捕魚極爲便利擬即聘請台州女綱師敎導沿海婦女學習織造經費由該紳等籌墊用意尙是惟綱業學堂之名是否妥當仰提學司核明詳辦 
[釐卡陋規撥充學費之批查杭州]  
　　嚴屬遂安縣土産以茶木爲大宗特設龍山茶釐局現辦該卡委員前因抑勒洋價迭經紳民控究近該縣勸學所成立分區辦學需欵浩繁該所總董余紳汝漢查得該卡陋規年有數千金之巨擬請澈查歸公撥濟學費當經具禀藩學各憲日昨奉顔方伯批謂龍山茶釐委員陋規每年確有若干所請撥充勸學所經費能否照辦仰嚴州府確切調查妥議通詳察奪 
實業 
[探礦執照准予展限浙江]  
　　浙江勸業道董元亮觀察於初四日具詳農工商部畧云據職商徐寳慶等禀該商等於上年籌集資本禀辦杭屬昌化縣朱穴莊（土名銀子灣）銻礦迭蒙派員覆查别無窒碍遵章於閏二月二十五日詳奉農工商部核准頒發探礦執照現已一年期滿雖苗質漸已發露尙未能實地開採職等固不願縻費鉅欵又不敢半途廢棄爲敢環請憲核准照礦務專章第二十五欵展限六個月一俟稍有成績再請換給開礦執照等情署道伏查該職商禀辦昌化銻礦曾發給浙字第二號勘照現届期滿惟百礦章第二十五條内載如因要事准其展限六個月應請展至宣統二年八月二十五日爲止一俟探勘完竣再由署道飭令換給開照以利礦務而恤商艱 
[北洋實業研究會成立天津]  
　　津紳李鎭桐等組織北洋實業研究會擬具章程日前具禀農工商部略云北洋爲實業匯萃之區工塲學堂漸次舉辦惟研究各種科學多未切實考求以致坐失權利職等擬在天津地方組織實業醋究會約集各項實業職員按期到會研究科學推闡新理以圖進步如有創製新奇及改良製造確有把握者遇有集股困難及資本不繼等事經本會開會研究考騐合格均得設法提倡贊助以促其成立而輔其進行辦理實業之華僑及内地之各實業家儘可互相聯絡共謀進行呈請批准立案並咨直督部堂飭屬保護等語業已奉部批准矣 
雜記 
[浙紳公請查辦善堂積弊浙江]  
　　浙省十一府紳士湯鼎烜等六十三人具禀浙撫略謂錢江義渡溺斃多人一案蒙憲臺酌示辦法并飭杭州府廣招各府紳商會議改良實深欽感伏查錢江義渡關係生命失事之後宜如何廣徵意見痛除積弊乃紳等迭見報章所載關於義渡各節有不能不私心竊慮者報載善堂總紳孫楊兩人於前月二十一日在同善堂開會擬有辦法八條其一條云義渡局不辦輪渡如有人自備資本另設輪渡公司者聽夫該局舊法之不足恃旣有此不幸之男女老弱數十人供其嘗試乃於官民提出改良之方法又若無待諮詢豈該紳等於輪渡之弊害有所眞知灼見而確然斷定之耶果確見其有害則毅然辭而闢之即有人另設公司亦應在阻止之列何以同此輪渡令該局出經費則靳之有他人備資本則聽之以各府人民生命關係之大事而該紳所爭者不在方法之適宜不適宜而在局欵之動用不動用此其不可解者一也前次名日開會其實紳商到者僅十四人各府绅土絶不招致夫謂多數人之見識議論不如少數答之正當現今世界當無此違反眞理之謬論該紳等乃諱莫如深儘與其素所周旋之少數人聚議而不願他人之與聞且憲札所云廣招各府紳商定期開會集議者該紳等將遂以此會當之耶抑尙有待耶若以此會當之則必認到會之十有四人爲各府紳商之代表無論各府不能承認卽到會諸紳亦自不能承認也第一次之會旣等於無效而第二次之會又延不舉行瞻顧徬徨命意何在此其不可解者又一也紳等於該局腐敗情形久有所聞人言嘖嘖謂在事各紳以善堂爲利藪等人命於鴻毛紳等爲愼重生命起見請將該局弊混各情迅即派員查辦一面催速集議辦法實爲公便 
[議員被控應歸法庭審判安徽]  
　　憲政編查館日前咨行皖撫云 
各省選舉議員往往有不孚衆望被控禀訐致滋糾葛嗣後如有此等事件應歸法庭審判諮議局不得牽涉以杜侵越等因朱中丞准咨後卽分行臬司及諮議局等遵照 
短篇小說 
[小獅記（奇）（一）]  
　　濟南鄉民王成。所蓄一犬。拳毛豐鼻。靈彗解人意名之日小獅。稱其狀也。王素業種芋。每負担入城。則小獅輒從。或先。之或後之。未嘗湏臾離。王每就市中飲食。則分其餘以餉小獅。相習殆如家人。 
　　王有父。年垂半百。猶勤於田事。婦方少艾。雖村居顧亦好妝飾。頰脂而壓粉。窺鏡自鑒。每以爲嬙施當日。不是過也。王以賣芋。故恆不時歸。歸或一宿則又他往。婦弗以爲善。空房弔影。獨夜悉更。如是者習爲常態。 
　　王有佃日金五。孑然一身。恃備力以自給。王以已屢旅行。父老不能力穡。乃招金治芋金由是遂主王家。朝夕與婦相面。村俗鮮禮防。久之竟與婦私。鴇合狐綏。相處蓋得甚。 
　　無何王自外歸。窺牀下。得男子履。審爲金五物叱問婦。婦無以對。王怒日。吾今且暫貸汝。待自徐氏歸。當取汝命。母怖也。徐蓋王之比隣。是日以其新寗家。招之往飮。王故言此耳。 
探險錄 
[西部蒙古游歷談（十九）]  
　　二十三霍波爾驛越沙喇烏蘇烏拉山。又攀濟爾噶朗圖達巴嶺。旁有沙喇烏蘇河。其直如綫。霍波爾平原。在期腋下。渺茫坂路。沿斜線急行。而入於霍波爾平原。沙喇烏蘇河畔。有霍波爾驛。驛長迎接余等殷勤周到。設宴欵待。以慰旅愁驛長語云。霍波爾驛。在政治上佔據要隘。東接鐵德達王旗。西界卽塞諾公部。故民間迭起風。波且云華商訂購土貨其價極廉。如蒙人不至勒索不止。豈文明國商法所宜爾哉。蒙人憎。惡華商甚深。故比年以來。華商之來霍驛辦貨者足迹已斷。面俄商之來霍者。年多一年。該處貨物結實。品質良好。價値又廉。此蒙人之特色也。余思蒙人對於華人感情。如秦越之不相容而俄人之有識者。則竭力查考蒙地情形。講求實地的對蒙商務政策。將來之効果可知矣。覺醒哉俄國政府。勉哉俄商諸君。 
　　二十四布木巴驛沙喇鳥蘇河。溪谷。風景絶佳。且古代紀念物甚多惟憾斷礎湮滅。不可記錄。余等拍照數張。留爲該地紀念而巳。沙喇鳥蘇溪谷。迂廻曲折。山勢崢　。道路極陡。車行極危險。至布木巴驛。布驛乃山間一小站耳。行半日至溪開處。見巴彦海爾罕山峙立。景色攀化。可觀也。 
　　二十五哈布塔噶烏蘭驛沙喇烏蘇河左岸。爲哈布塔噶烏蘭驛。有郵政局員。管掌庫倫烏里雅蘇台間郵政。右岸爲哈布塔噶山。有温泉。泉質含鐵性。堪療疾病。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[學部奏議覆浙撫奏變通部章准予私立學堂專習法政摺]  
　　奏爲遵旨議奏恭摺仰祈聖鑒事内閣鈔出浙江巡撫增韞奏變通部章准予私立學堂專習法政一摺宣統元年十二月二十七日奉原批學部妥議具奏欽此欽遵鈔交到部查原奏内稱查管學大臣奏定學堂章程學務綱要内載私學堂禁專習政治法津一條其時尙在預備立憲以前又切望士子壹意科學戒實虚崇防患未然在立法之初何嘗不斟酌盡善具有苦心惟政體旣更時勢亦異因時制宜殆不可緩請旨飭部將前定學務綱要禁止私立學堂專習法政一條全行删去並由部通行各省准予私立法政學堂一切敎授設備及用人管理諸事仍歸提學司嚴行監督畢業後一體給奬各等語臣等竊維國家設學所以造就通才應時致用立憲政體旣已確定即敎育之方嚮亦宜與時爲變通查學務綱要係訂於光緒二十九年其時尙在籌備立憲以前新學初興人心浮動故奏章特設私學堂禁專習政治法律一條立法具有深意然又有參考西國政治律法宜看全文一條内稱政法一科惟大學堂有之高等學堂豫備入大學政法科者習之此乃成材入仕之人豈可不知政法果使全國皆知有政治知有法律决不至荒謬悖誕等語是立法之時固未嘗不以法政知識爲重第以政法學科屬諸高等專門而非普通學所有事徵諸外國學制本無不合臣部於光緖三十二年間奏定法政學堂章程通行各省首於京師創立法政學堂一所以樹風聲比年以來各省業經一律興辦自奉明詔宣布籌備立憲並刋布欽定籌備立憲事宜淸單各省諮議局旣於上年成立京師資政院亦於今年召集而各級審判廳各級地方自治亦皆次第施行所有議員自治職員審判官吏非有法政之素飬不足以趨赴事機需才旣衆自宜廣加培成以資任使若專恃官立學堂爲途未免稍狹該撫所奏變通部章准予私立學堂專習政治法律一節應即照准查光緒二十九年管學大臣奏重訂學堂章程妥籌辦法摺内聲稱所有一切章程將來如有應行變通增損之處其大者仍當奏明辦理小者由管學大臣審定後通行各省照改等語是立法之初已爲將來修改之地擬請嗣後准予各省私立學堂專習法政以廣敎育而重憲政惟查日本私立大學講求法政皆在東西二京蓋都會文明之地通儒碩學薈萃其中傳習旣易於取材課程自較爲完備而近隷政府監督之下便於稽察糾正更無曲學爭鳴生心害政之虞今特師其意所有各省私立法政專門學堂應在省會地方經費充裕課程完備者方准呈請設立其各科課程學生入學程度均按照官立法政學堂本科章程辦理並暫准其附設别科惟不得專設别科趨於簡易以滋速成之弊此外如已設自治講習所之類皆不得冒稱法政學堂以杜混淆至原奏所稱畢業後一體給獎一節查日本官立大學法政科畢業學生應文官考試免受第一次試驗而私立各大學則否蓋官立私立之别其待遇微有不同本年爲憲政編查館奏颁文官考試任用章程之期此項畢糳學生應如何位置之處應由該館詳細規定辦理抑臣等更有陳者各國法政之學派别不同各有統系必折衷於一是始可以杜歧趨而崇政體故學術之年宗必求與政治相應我國各項法規多取則於日本而日本實導源於德國德國法學之統系與英法諸國統系絶不相容日本先採法國派後乃悉棄之而改用德國派蓋君主立憲政體之國一切法制必擇其與國體相宜者然後施行無扞格之弊此則講法政學者所必應共喩者也臣部現儗咨取法政法律兩學堂各科講義愼選妥員審定刊行以資研究而端趨向庶於制宜通變之中仍寓畫一整齊之意又　奏所稱一切學堂敎授設備歸提學司嚴行監督之處應由臣部擬訂監督私立各學堂章程另摺奏明辦理所有遵議　奏緣由謹繕摺具陳伏乞皇上聖鑒謹奏宣統二年四月二十六日奉旨依議欽此 
各省籌辦地方自治 
[江蘇（上海）]  
　　上海城自治公所夏季議事會自五月十一日起每日以午後四時二刻至七時二刻爲會議時間各議員應於先一時到會該議會共分三次第一次第一日宣布董事會報告事件並議董事會報告事件又議董事會交議各案之應否提議第二日公决議員建議各案之應否提議第二次第一日討論董事會交議各案第二日再討論議員建議各案第三次即將交議全案公同决議昨已將開會細章分佈各議員查照矣本埠新聞 
[申明調查户口之淺言]  
　　江督張制軍以各屬調查户口時起風潮都因鄉愚未明底蘊所致爰出白話告示分發各屬張貼其文如下照得調查户口係奉旨飭辦之事專爲保衞百姓起見從前辦保甲查門牌與此相仿不過門牌久成具文現在旣要調查不得不認眞辦理卽如查問年歲又問一家男幾口女幾口本是從前查門牌的舊法凡鄉間讀書年長之人必是知道的朝廷與地方官要保護這地方先要曉得這地方有多少人口也是一定的道理旣不是爲抽丁更不是爲抽捐大衆都可放必不料江蘇各州縣近日有人亂造謠言說調查户口八字是要攝人靈魂此種荒唐奇怪的話爾等何以公然相信無論八字呌人知道也决不會送命况且調查户口祇問年歲决不問八字至於鐵路打椿要用靈魂更是荒唐絶倫的話可憐爾等不讀書不識字以致受人之愚大抵造謠言的都是匪人原想趁此閙事搶刧得財爾等跟着胡閙等到拿人問罪悔之晚矣本部堂深憫爾等愚昧無知誤信謠言反致身家不保是以諄諄告誡不憚苦口爾等此後須要安分守法聽憑調查纔無禍患此次各屬所用調查員多本縣本鄉明白之人由地方官發給費用斷不擾累民間如有跟隨人役或有需索以及冒充調查員想來需索的爾等儘可赴縣伸訴或通知公正紳及本地讀書人必能爲爾等理直 
 
 

Page 19

 
 
如爾等平空滋閙無故犯法便怨不得地方官了凛遵特示 
[香港審訊拐案消息]  
　　滬道蔡觀察昨接譯員安德仁君來函畧謂自奉委帶同計阿來到香港與撫順輪船買辦李裕妙及拐匪趙福耕質訊拐案奈李請有律師四人爲之辯護因此訊過數十堂尙未了結今約定本月初五日卽禮拜六覆訊如可斷結當卽啓行返滬否則須至十五日左右始可完結云 
[嚴禁客棧容留烟客]  
　　總巡捕房探目李星福與八十二號西探查悉大安永安長春中和興隆等各客棧及金隆街六十一號某姓家均有容留外人開燈吸烟並聚賭歛錢情事總巡卜羅斯君以該棧等均係初犯從寛免究昨又諭飭李探傳諭界内大小各客棧務於西歷七月一號起一體遵章不再容留烟客如違查出重究 
[僞造高麗參]  
　　南市晉昌參行主袁子惠去年囑令伊甥宋宏元携銀四千兩赴高麗買參業已裝來二百七十一封分售同黹德順德昌同吉祥等旋經各號察知貨係僞造送至參業公所向袁理論現已將宋追回查知確在遼東僞造騙售並被中途盜買餘貨二十餘包因即扭送工程局請爲究辦宋供事前詢據舅父函覆謂能行銷是以將貨裝來旋由德順等執事李顔標等呈上貨樣謂究僞騙判宋交妥保限交銀四千兩並將僞造之鍋爐器皿一併呈騐以憑察究 
城内 
[遇人不淑]  
　　高涥縣人邢金山契同伊妻邢朱氏來申借住小東門内大生弄　棍趙某家由趙之同黨朱五氏劉吳氏圖將朱氏價賣茲被東區查獲一併解至一路巡局審訊邢金山供年三十三歲朱氏係小的之妻朱王氏係妻之叔母前月偕同親戚劉吳氏朱王氏及妻來申因貧難度日擬將妻子售賣求鑒邢朱氏供丈夫騙氏到申不知其心懷叵測訊之趙供邢等賣妻小的毫不知情判邢金山戒責四百板趙從寛交保斥釋朱氏准交伊夫具結領回 
[權宜之計]  
　　本縣田大令近患目疾停訊多天昨特商請英廨襄讞德明府到縣代訊 
[官事]  
　　四川補用道石德芬江蘇試用縣丞完太璞辦理津浦鐵路南段總收支即補知縣顔廷楨咋均到道拜會禀見 
南市 
[作頭負欠]  
　　磚灰業協和泰永木業駿昌愼泰米業正隆等同在總工程局控告木作頭馮桂卿於去年承造孤兒院房屋時拖欠貨銀共計四千餘兩延不理處該院造價已陸續給領僅剩千餘兩之譜求請究追等情昨經陳裁判提訊馮供工程未竣是以尙未付楚判馮交保赶緊分别理處 
[交保理處]  
　　鼎泰仁草貨店主張子餘昨至總工程局禀稱去年在竹行碼頭開設和泰衣莊被經手馬木生拖欠貨洋三百餘元除將會欵劃抵外尙欠二百八十元求追訊之馬供商人被　客張松堂欠去洋一百二十元已將此欵劃歸店内收取由吳子蕃担保按月拔付洋十元詎張僅付十元餘不照付因亦將張扭案請爲追究判馬張分别交保赶緊歸還 
[親戚滋擾]  
　　行仁弄豐昌報關行執事徐芝濤昨將親戚孫阿順扭至工和局控被强借不遂毁壞門窻又將穢物擲進門内求請嚴究判孫戒責二百下飭徐給洋一元派探押令回籍 
閘北 
[揑詞朦報]  
　　車庽主朱福卿昨至閘北巡警總局報稱局中所給之車照均被捕房剥去請爲核示旋經警法科長聶司馬派　捕隊官周二尹前往調查始知朱之車照因車身破壞故被扣留卽由孫正裁判提朱研訊以其揑情朦報判令枷號七天以示懲儆 
[因病保釋]  
　　寳山縣吉九二圖地保夥馬禮生因向土渣膏作主蔡忠才誑騙捐照費洋一百零五元經警局孫裁判訊實判發三路分局枷示一月在案茲悉馬因患病已由蕭正巡官諭令保釋矣 
[女孩待認]  
　　前日有年約十歲左石之某姓女孩身穿藍布衫褲在川虹路迷路啼哭由四路二區巡士帶局移送一區禀奉黃正巡官諭送棲流所留候家屬認領 
英租界 
[恐非冒認]  
　　江北人王榮星冒認周連生爲孫周與理論王卽吞烟圖盡當由巡捕查見帶入捕房設法救愈昨送公堂請訊周供與王並不相識交親周樹堂因事外出詎王冒認小的爲孫吞烟圖害求究訊之王供連和實係孫兒因其不認小的爲祖父是以怨憤圖盡判王開釋周交保候其父到案於禮拜五質明再核 
[挺押不理]  
　　陳有福欠英商恆安公司保險費銀一百六十兩挺押不繳昨由捕房將陳解廨請爲復訊判仍還押候照原斷繳洋如違重辦 
[小孩迷路]  
　　男孩楊阿金蔡永興女孩蔣阿二均因不辨路徑由捕一併帶入捕房昨送公堂請訊楊孩供稱東溝人年十二歲在滬學習坭水匠已出外二天蔡孩供在城内學習銅作蔣孩供稱因在馬路游玩不記歸途判楊孩送棲流所留候認領蔡孩派差送交其師領回管束蔣孩交其祖母蔣談氏當堂領回 
[塌車肇禍]  
　　塌車夫杜成來因拖車不愼將羅赤來撞倒跌傷由捕將杜拘入捕房昨解公堂請究判杜押候羅傷愈再行解究 
[註銷控案]  
　　英商　立司控張鴻大不照合同做工等情昨日由探將張傳至公堂訊無證據判令將案註銷 
[是否匪類]  
　　王金生深夜在途行走巡捕以其形跡可疑拘入捕房昨解公堂訊究王供並不爲匪判押候查明再訊 
[不成夫婦]  
　　王陳氏控夫王錦春竊取衣物昨由捕房將王拘解公堂訊係夫婦口角爭執遂判將案註銷 
[指鹿爲馬]  
　　柯貞賢控常州婦人許蔡氏誣姦伊女庚妹希圖索詐一案昨日由廨提訊氏供婦人並不姓許實係談蔡氏柯姓一案均不知悉判押候美領堂期再行解訊 
[合開花會]  
　　粤婦陳阿姣與無賴李阿元合開花會聚衆賭博由探一併查獲昨解公堂訊明判氏押女所三天李押十天抄獲之銅元小洋一併元充公 
[流氓宜懲]  
　　流氓戴雙喜持刀圖戳匯山捕房一千零十八號暗差華捕當由一百四十五號　捕帮同拘入捕房昨解公堂訊實判押西牢半年期滿遂出租界 
[夫婦離異]  
　　陸長庚控妻陸銀珍捲物私逃與人姦宿等情由探將氏查獲昨解公堂請究中西官因陸自愿離異判氏發棲流所擇配 
[騙子同黨]  
　　兪順利控王阿四私刋圓章冒騙油漆案内之同黨王阿金昨由包探拘解公堂押候吊齊贓物於下禮拜四訊辦 
[故違禁令]  
　　袁陳氏陸阿狗均因在家私售燈吃被探查獲昨解公堂請究判分别各押一禮拜烟具銷　 
[漆匠跌斃]  
　　漆匠孫榮生前日午後在外大橋上面油漆鐵欄因自不謹愼失足墮下傷及後腦當由巡捕車送仁濟醫院醫治無效昨晨斃命旋由看守華捕報知捕房著保報縣請驗 
美租界 
[索欠被毆]  
　　李　東昨至捕房報告家住武昌路六百四十四號門牌隣人方某欠洋五十餘元屢討不還反被兇毆捕頭以案關錢債飭赴公堂控告 
[車夫受虧]  
　　東洋車夫　惠溪昨至捕房控稱有一法國兵丁雇車坐至蓬路西酒店内候久不出向索車資被店主某西人以棒擊傷面目請爲究辦捕頭命送同仁醫院醫治再行飭探查辦 
[印人滋閙]  
　　甲乙丙三個人前晚乘醉在 
 
 

Page 20

 
 
靶子路橫行滋閙並將行人陳　輝扭住蜂毆由五百三十二　巡捕一併拘入捕房經捕頭詢知甲充某号印捕候禀總巡嚴辦 
[各有不合]  
　　鴻順牛乳棚所豢之牛昨在北四川路草地上放靑咬損某日人所栽之樹該日人將牛擊傷致起衝突由捕一併拘入捕房捕頭以兩造各有不合分别斥釋 
法租界 
[截獲小孩]  
　　廣東婦人馮洪氏楊陳氏由漢口帶領十二歲男孩桂生十四歲男孩桂福及另一不知姓名之小孩乘輪來滬易輪赴粤旋爲包探查見遂將兩婦三孩及另一十五歲之女子陳福佑一併拘入捕房轉解公堂請究洪氏供夫故廿餘年向爲傭工桂生孫在漢口出錢十二千買爲孫兒桂福係代姪見出錢十四千文買來另有一孩係楊陳氏所買陳福佑供自幼五六歲時賣於馮嫗餘供含糊聶司馬以所供諸多不實判一併暫押捕房候移送漢口夏口廳就近　辦 
[懲辦馬夫]  
　　馬夫陳阿　駕車疾馳撞傷多人曾由伊主郭澹常送廨請辦巳紀前報昨日提案復訊中西官以陳任情妄爲不顧人命判枷一月押捕房六月 
●●●● 
[失孩者鑒]  
　　八歲小孩陳金生身穿黑布夾兩花藍布褲前日迷路由捕送入捕房解廨請示判送善　留候家屬認領又有十歲男孩奚和尙亦因迷路送廨據稍係紹興人家有父母父名乾昌母沈氏惟住處不能記憶判暫留捕房待領 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[民政部酌擬巡警道屬官任用章程]  
　　第一條本章程所稱巡警道屬官指左列各員而言　一本道警務公所科長副科長及科員　二各廳州縣警務長及各分區區官 
　　第二條巡警道屬官以考試合格者分别奏咨補用 
　　第三條巡警道屬官考試分爲二種如左　一高等考試　二區官考試 
　　第四條有左列資格之一才得應高等考試　一在高等巡警或法政法律學堂三年以上畢業得有文憑者　二曾辦警務著有成績三年以上者　其在京師法科大學法政學堂正科或高等巡警學堂正科畢業或在外國法政大學或法政專門學堂畢業經學部考試給予出身者得免其考試視與高等考試合格者同 
　　第五條高等考試應行試騐科目如左　一憲法綱要　二大淸違警律　三法學通論　四警察學　五奏定各種警察章程　六地方自治章程及選舉章程　七各國户籍法大意　八統計學　前項第一至第四欵爲主要科目應全行試騐第五至第八欵爲揀擇科目得由應試者任擇其一二先期報明　主要科目分數有不及格者餘科分數雖多不得錄取 
　　第六條高等考試由巡警道主試詳請督撫派員監試並遴派深通中外法學者敎員爲襄校 
　　第七條應高等考試合格者由巡警道按照成績及原有这階出身詳請督撫分别派署科長副科長或廳州縣警務長俟一年期滿再由巡警道出具切實考語詳請督撫奏補並將履歷咨行民政部存案若合格人員逾定額時由巡警道按照前項規定詳請督撫分别以科員或警務長記名俟有缺出再行派署 
　　第八條科長副科長科員及警務長奏補後仍留原官原銜每届三年由巡警道查騐該員辦事成績出具切實考語詳請督撫奏請分别升黜並咨行民政部存案其有辦事實在不能得力者由巡警道隨時詳請督撫撤換另補分别奏咨辦理 
　　第九條有左列資格之一者得應區官考試　一在高等巡警學堂附設簡易科或中學堂以上畢業得有文憑者　二照各省巡警學堂章程第二十條規定經派充巡長在任一年以上者 
　　第十條區官考試應行試騐科目如左　一本國法制大意　二大淸違警律　三警察要旨 
　　第十一條區官考試由巡警道率同各科長或派員會同警務長舉行之 
　　第十二條區官考試合格者得由巡警道按照考試成績及原有官階出身分别派署區这滿一年後果係稱職再行補實均由巡警道詳請督撫辦理並將履歷咨送民政部存案　若合格人員逾定額時應以區官記名俟缺出候傳　區官補缺後仍留原官原銜每届三年甄别一次其辦事實在不能得力者由巡警道隨時詳請督撫撤換 
　　第十三條本章程以奏定頒行文到之日爲施行之期嗣後如有應行變通之處隨時酌量增改具奏其旋行細則由巡警道酌訂詳請督撫核定咨部辦理 
小說 
[中國偵探小說繡衣盜（十七）]  
　　第五回　　論鐐風陸雄受賞　　聞獄氣逃犯遭擒 
　　馬尙書道。昨天的這件事情。你旣然看出我身上的憑據。搜捕賊盜。是捕役的責成。你本來應該如此。算不得什麽罪。但是你不該在家裡頭私設刑具。擅用非刑。就是公堂之上。也不能輕用非刑。何况你不過一個捕役。那裡好這般混閙。如今要賞還你賞。要罰還你罰。你在家裡頭私用刑具。拷訊犯人。這就是大大的不應。須要好好的辦你一下。以儆後來的人。說着。不由分說。叫烏大老爺帶他出去。重打六十大板。不許徇情。這六十下大板。只把個陸雄打得皮肉碎裂。鮮血橫飛。打完放起。仍舊帶到馬尙書面前跪下。恰好一百兩銀子取了來。烏大老爺便交給陸雄。叫他謝了馬尙書的賞賜。陸雄又叩了幾個頭。一蹻一拐的拿着一百兩銀子。走出衙門。看官。你道這個陸雄。是個何等樣人。爲什麽竟有這般眼力。原來這個陸雄。本來原是個游手好閒的無賴。從小兒不肯歸正。只同着一班本地的靑皮。天天同在一處嫖賭吃喝。不多時早把家裡的幾個錢。都用得乾乾淨淨。用掉了錢。没奈何。便同着那班光棍。在外面無事生非。嚇騙訛詐。無所不爲。有一天。陸雄正一個人在茶館裡頭吃茶。忽然看見一個三十多歲的人。走將進來。身上的衣服。穿得十分華麗。却生得儀容出衆。氣槪非常。走進來四面一看。揀了一張棹子坐下。就這一會兒的工夫。只見外面又走進一個人來。頭上戴着一頂紅纓大帽。白鬚白髪。闊面長身。走進來在方才那個人的左首。也揀一張棹子坐下。目不轉睛的看著方才進來。的那一個人看了一回。驀地裡立起身來。走到那個人的面前。伸過手去。在他肩頭上輕輕的揑了一把。那個人吃了一嚇。連忙口中咕嚕了幾句。不知道說的什麽話兒。陸雄狠留心的。在旁聽著。一個字都聽不出來。只見那老頭兒。沈下臉來。口中也咕嚕了幾句。那個人疾忙立起來。打了一拱。在腰裡掏。了一回。不知掏出來的什麽東西。塞在那老頭兒手内。那老頭兒仰起了一張臉。不住的搖頭。那個人又掏出一件東西來。恭恭敬敬的獻上去。那老頭兒接過來看了一看。微微的點一點頭。把手往外一指。那個人連忙往外便走。 
 
 

Page 27

 
 
國外新聞 
[哈埠美人繳付市政捐]  
　　初五日栢靈電云據聖彼得堡新聞代理報稱哈爾濱美國領事已接政府訓令著轉飭美國旅哈僑民繳付市政捐 
[法國沉艇撈起]  
　　初五日柏靈電云法國沉没之海底濳行艇泊呂維哇斯號黹經撈起拖入旱船塢修理 
[布君擬遊巴黎]  
　　初五日柏靈電云布爾茄里亞國君將於本月二十三號正式出游巴黎 
[居留島問題近聞]  
　　初五倫敦電云斯米爾拉官塲已竭力禁止抵制希臘航輪之舉並陳列軍隊藉以鎭壓各國領事昨復公具末次照會致與居留島政府内稱設該政府不許回敎議員參與國會政務則各國將以活潑之舉動對付此事云據維也納消息土爾其某報倡議將居留島問題移交海牙公斷裁判所公斷 
[英國屬地大員更調]  
　　初五日倫敦電云印度總督已簡哈定君補授聞哈定君將賞貴族銜據台萊乞洛里克爾報載稱康諾脫公爵之簡坎拿大總督哈定君之簡印度總督均從先皇之志 
[英國政界近聞]  
　　初五日倫敦電云政界息爭之局業已顯著首相愛斯奎士君及反對黨領袖貝爾福君於大會之前將有正式會商之舉自由黨之多數對於此種結果仍主悲觀國民黨則頗懐疑慮 
[芬蘭政權被剥]  
　　初五日倫敦電云俄國國會已將芬蘭政府議案第三次宣讀通過贊成者一百六十四人反對者二十三人當時辯論頗烈該議案多以芬蘭政權屬於俄國立法部 
[羅斯佛倦游回國]  
　　初五日倫敦電云羅斯佛君已率眷屬由沙斯阿姆登啓程回國當時送行者極形熱誠 
[萬國汽車賽駛會先聲]  
　　初六日倫敦電云德國擬於一九一一年舉行萬國汽車賽駛會亨利親王現已預備角勝紀念品英德兩國届時將各遴派與賽員五十名英國汽車家聞此消息頗爲奮興（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
