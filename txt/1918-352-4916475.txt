# 1918 - 352 - 4916475

 

Page 1

 
 
   
 
 

Page 2

 
 
時評 
[地點尙未解决（冷）]  
　　北方之代表已將南來而不知議和之地點尙未解决也試觀錢唐之電方且以地點之爭并代表而有遲疑之意矣 
　　蓋世間事往往有我甚視爲平常者人實視爲重要焉其始以我視爲平常遂度人之必能從我然其後又以人視爲重要我又不敢輕以從人不然在寧在滬旣無大别北方亦何必固强南方以所難哉 
[命令]  
　　十二月十九日大總統令陸軍總長段芝貴呈請任命王鼎爲蘇常鎭守使署副官長咸頣爲江蘇陸軍第二師步兵第七團團附丁承福爲步兵第六團第一營營長兪全材爲第三營營長王耀杓爲步兵第三旅少校副官均照准此令 
　　十二月二十四日大總統令都護使駐紥庫倫辦事大員陳毅呈請任命桑寳爲一等秘書應照准此令 
　　又令蒙藏院總裁貢桑諾爾布呈請以朝克巴逹喇烏補喀喇沁右旗協理應照准此令 
　　又令侯毓汶常運衡均給予三等嘉禾章趙樹勳高在田左鴻啓戴棣齡王兆元李斌煜王新銘張文郁均給予四等嘉禾章此令 
　　又令李名山黃維淸均給予三等文虎章王若儼左起慶趙寳箴鄭文祺均給予四等文虎章此令 
　　又令劉安泩晉給四等嘉禾章此令 
[專電]  
　　北京電南方十代表迄未派出中央代表則已决定先行南下准二十九日下午三時出京三十一夜十二時由津赴寗已由部飭局備車國員訂二十七午在居仁堂公餞東海定二十八午在懷仁堂餞别（二十五日下午二鐘） 
　　北京電十代表昨約研系七號俱樂部代表徵集意見研究系主和議公開七號俱樂部主分别辦理一地方自治收束軍隊二閩粤問題不能讓步三國會憲法問題决於省商會代表之多數民意（二十五日下午一鐘） 
　　北京電熊蔡擬偕朱總代表赴寗組織國民大會以第三者地位擔任仲裁（二十五日下午一鐘） 
　　北京電梁士詒商准元首南下助朱斡旋和議（二十五日下午一鐘） 
　　北京電各方主張陜閩先停戰速開會議再劃淸陜閩正當兵隊與土匪設法善後政府允停戰惟段派尙持不能棄兩省之說（二十四日下午八鐘） 
　　北京電各省撤兵經費國議决定百八十萬（二十五日下午一鐘） 
　　北京電報載府秘長語人擬將停戰後南軍所侵地點列表通告全國（二十五日下午一鐘） 
　　北京電府諭財陸兩部迅將用兵以來軍費總額分别已支未支提交財政委員會再付南京會議（二十五日下午一鐘） 
　　北京電二次勸告再提出說聞將實行（二十四日下午八鐘） 
　　北京電國員同意案衆院定明日投票現因接洽未協尙須延期（二十五日下午一鐘） 
　　北京電京外官吏年終大批給勳案已由國議交局核辦（二十五日下午一鐘） 
　　北京電駐法胡使電告世界和會開會期在明年二月舉行（二十五日下午一鐘） 
　　北京電鍾體道電漢城被圍已十餘日敵軍日增民心驚惶懇乞迅催援軍前進稍遲不堪設想（二十四日下午三鐘） 
　　北京電吳光新現定銑日起先撤界嶺兩團退駐荆州俟輸送畢續將火峯等處一旅撤至沙市荆州各縣至該處沿江一帶防務已由王鄂督派隊接防（二十四日下午三鐘） 
　　北京電張敬堯電所部餉項積欠四月值此年關伊邇區區二十萬實難分配懇再迅撥鉅欵（二十四日下午三鐘） 
[路透電]  
　　亞姆斯特丹電勞兵會大會中愛倍爾氏與巴士氏激烈辯論之際有柏林防兵三十人闖入會場要求即行討論組織高等兵會問題該會成後凡屬軍隊皆當服從之大會議長宣稱未便即行討論於是場中秩序乃亂里特波氏主張即行討論多數社會黨堅稱不可且欲退出會場羣衆喧譁益甚哈斯氏勸衆鎭靜卒乃於擾攘之中延會而散（十八日） 
　　倫敦電德國極端分子勢力漸大且得軍中逃兵數千人之援助殊足爲有秩序政府之大害伏瓦資報承認大局危急蓋有條理之工人今無法管理危險之極端派出該報建議國會如不能免暴民示威滋擾則不得不於加塞爾．倫堡．佛蘭克福三地之中擇一召集俾可案頓辦事歐士白格氏巳設一國際同盟會社據發起者聲稱國際同盟而無德國列入則不能持久云陸軍總長施巨將軍謂彼之辭職乃因軍官常受侮辱之故例如陸軍總長所委波特丹司令到任之時竟爲自稱司令之該地勞兵會兵士一人所阻遂不能就職洛加爾安才桀報載稱克虜伯砲廠將用以經營紡織業（十八日） 
　　亞姆斯特丹電柏林消息勞兵會大會巳通過决議案聲明享有高等統治權惟立法與行政權巳移交國民委員會以待國會召集續定制度並派員組織一特别勞兵會管理日耳曼與普魯士内閣有黜陟國民委員之權每一内閣中位置多數社會黨與獨立黨黨員兩人（十九日） 
　　亞姆斯特丹電柏林勞兵會大會通過决議案主張解除反對革命黨之武裝取消各項勳章貴爵建議由兵士推舉軍官此項决議與其他决議證明過激黨分子力量之大實較柏林政府以前發表之公文所表示者爲甚惟此次勞兵會大會議事顯屬紊亂無序且多忿激之爭論現信施特滿氏所主持之社會黨機關條理井然必能使召集國會之議得以通過（十九日） 
　　丹京電柏林消息波蘭政府發表命令定期一月二十六日舉行國會選舉普魯士東部各省亦在選區之列德國各報嚴詞抗議謂波蘭人圖佔德國土地（十八日） 
　　亞姆斯特丹電柯洛恩報載稱蘇格蘭兵三千人佔據普魯士之索林琴鎭協約國已通告勞兵會謂彼等如妨礙市長之措施則須逐出境外並禁彼等散播傳單或以他法希圖煽惑協約軍兵士歐士白格氏正式報告外交部協約國皆不承認勞兵會（二十日） 
　　亞姆斯特丹電維也納消息下院各黨提出追究戰爭中統將籌畫無方以召敗績議案而尤注重今秋奥軍潰敗一役（十九日） 
　　西班牙京城電德國大使與隨員已接受出境護照（二十日） 
　　丹京電柏林消息哈勒將軍所統之波蘭兵五萬人巳在西普魯士首府丹齊登陸大約此乃指在法組織之波蘭陸軍（二十日） 
　　倫敦電俄國革命政府第一任内閣總理里伏夫氏現居倫敦各報載稱新國會召集時必將提及政府對俄政策問題（十九日） 
　　倫敦電米勒貴族論戰事之函已爲各報評論之問題每日電聞之意政府宜以在俄作戰之行動與目的通告全國當較米勒貴族所述者更爲詳盡而於受協約國保護之俄國執政諸員是否多屬舊朝之黨與一節尤當注重每日新聞歡迎米勒貴族之函謂此爲政府願與公衆討論出兵俄國之第一表示英國人民不願犧牲其子之生命於冒險政策泰晤士報與每日郵報均切實宣稱非俟俄國恢復有秩序之政府歐洲之和局難以有望（十九日） 
　　倫敦電維爾森爵士於勞合特公司與海軍部發表之世界船舶說帖中證明不出數月船舶之供給於商業以應需求者可較戰前供給需要爲大運費將低至不及戰前運費一倍之率（二十日） 
　　倫敦電各報復引人注意協約國出兵俄國問題而尤注重波羅的諸省之現局蓋該處過激軍現正侵逼里伏尼亞之伐爾克鐡路交點彼等已在佛里特里區斯登渡杜拉河向愛沙尼亞之米托進發愛沙尼亞兵力單薄不能拒過激軍之前進波羅的諸省之德兵目下正在退走愛倍爾氏在柏林勞兵會大會宣稱政府現在盡力保護德國東部諸省以防匪黨刦掠每日紀聞特别訪員謂俄人之傾嚮過激主義亦由爲饑所迫蓋糧食供給今全由過激黨管理若不從而附和即有餓斃之虞此過激黨大軍所以得數千軍官之贊助也外間所傳過激黨大軍有三百萬人之說實屬不確據最可靠之估計共僅十八萬人散在俄國四境惟此後或將從事擴張軍額以圖攻入歐洲他部傳播過激主義云（十八日） 
 
 

Page 3

 
 
[法國無線電]  
　　里昻電瑞士巴斯勒消息弗郎克福脫那里森報載稱收没普魯士王室之財産現巳逹九百兆馬克 
　　里昻電法總統接見恩托尼斯加氏恩氏呈遽被任爲駐法羅馬尼亞特派全權大使之國書 
　　里昻電塞爾維亞京城消息塞國攝政王赴巴黎遊歷之舉因該攝政王之申請其初僅展緩數日現將緩至下月攝政王擬待慶祝塞國新年後於正月十五日以後由塞京起程抵巴黎時當在正月下半月云 
　　里昻電巴黎市議會代表偕同商會代表及博士院會員數人應美資市政廳之招參預聖誕節將於星期三日前往美資代表等參預午夜大敎堂之祭禮後將赴勞蘭式之聖誕夜餐會翌日午刻市政廳設有盛筵美資城代表及勞蘭少女將遊行練兵場繼則巴黎代表將花圈置於墓所晚間商人設筵欵待代表市政廳開有兒童蹈舞會於是聖誕節乃告終（二十四日） 
　　里昻電意王致電法總統感謝彼赴巴黎遊歷時之不能遺忘並希望法意兩國在文化之域始終親密合力進行法總統普恩賚以法國及巴黎之名義致謝意王並稱絶不能忘勇武君主之來遊云云 
　　里昻電梅爾朋消息法國委員團以巴將軍爲領袖將於十二月二十五日離去梅爾朋前往新西蘭 
　　里昻電二十四日巴黎倫敦間滙兌率英金一鎊合二十六佛郎法國公債劵市價如下三釐公債六十一佛郎五五一九一七年法國四釐公債七十一佛郎○五一九一八年四釐自由公債七十一佛郎七○五釐自由公債八十八佛郎二○（二十四日） 
[美國無線電]  
　　華盛頓電自歐洲駛回之美軍艦定於今日淸晨九時行過自由神像而抵紐約（二十四日） 
　　華盛頓電輪運部通告此後商船水手仍用普通人員惟運兵船則用水兵云（二十四日） 
　　華盛頓電航務局長通告云明年必將召集二十萬水兵以繼現時巳解職者（二十四日） 
　　華盛頓電美國紅十字會會員至星期六晚共得一千二百萬尙有二日可以徵集云（二十四日） 
　　紐約電美國紫銅出口公會將利用惠伯爾律實行推張國外貿易云（二十四日） 
　　新倫敦電海軍新式船鷙鷹號三艘已落成不日即行開至中國云（二十四日） 
　　舊金山電中國新任駐比公使朱魏宗氏巳抵此間借書記七人將取道紐約前往不魯塞爾（比京） 
　　舊金山電中國郵船公司董事福永氏年五十歲在此間華人中頗著名星期六夜忽被狙擊身死兇手在逃（二十四日） 
[各通信社電]  
　　哈爾濱電霍爾瓦特將軍今日接哇姆斯克來電云二十二日夜間距哇姆斯克六俄里之庫爾摩細拉有工人一隊來此與兵士若干人協同攻擊監獄解除衛兵之武裝釋出獄囚二百人内有過激黨及國會議員數小時後騷亂即經鎭壓平靜叛徒就逮者若干人餘巳解散哇姆斯克之防兵從事恢復秩序甚爲勇敢（二十三日） 
　　哈爾濱電路透電社得確實消息擲擊謝米諾夫將軍之炸彈且傷及法軍司令部之塞國陸軍隨員克里斯蒂區少佐據官場消息柯爾却克海軍大將與法國諧南將軍對於西比利亞陣線總指揮問題之各點絶對同意（十八日）以上路透電 
　　北京電北京議和各代表就於南北妥協問題連日與各政黨團體交換意見安福派主張前次宣言之四條欵研究派主張縮短和平會議時期梁士詒派主張法理與事實同時解决新舊國會同時消滅另行召集新國會討論派無具體之主張所可注意者除安福派外皆一致運動欲排除安福派之主張（二十五日） 
　　廣東電參議院議員居正等九十餘名於二十三日聯名致公電於日英美法意五國議會聲明感謝勸告平和之友誼陳說南北兩面之是非曲直並宣言北方於發表停戰令之後對於閩陜兩省用非法之手段及南方爲保障永久和平起見在舊約法舊國會未恢復之前必當排萬難以前進希冀貫徹初願之苦衷 
　　廣東電昨日閩陜鄂湘四省議員及軍事代表等五十餘人開特别會議組織四省聯合會决議每省選出代表二人向外交團軍政府北方及各省發表聲明曰如北方不停止四省出兵之舉决不議和 
　　廣東電軍政府各總裁聯名致公電於徐世昌反覆駁斥閩陜出兵之不法且謂宜從速停止軍事行動將前敵軍隊停留於現在防地託各地駐在之外國領事監視保障以离違法又聲明以唐紹儀爲南方議和總代表現留上海待陜閩鄂三省出兵問題完全解决之後再行着手議和如北方仍不改變攻擊方針則當聽國民與友邦之公論之判斷云云（二十四日） 
　　廣東電最近議員之中有人以軍政府對於派遣歐洲媾和特使問題及南北議和問題等屢次置議會之决議於不顧擬提出不信任案然另一方面則以爲此際有如此之舉動深恐招南方不統一之譏故竭力調停勸阻提出不信任案若有力者能占多數則此舉可不至於實現因此各總裁於本日特親臨省議會所開之談話會以期疏通意見（二十四日） 
　　廣東電汪兆銘徐紹楨等發起之世界平和協進會已成立已决議會章十條（二十四日） 
　　奉天電張作霖與孟恩遠自去年以來頗有意見日前張作霖在北京時竭力與孟恩遠疏通意見近又於孟恩遠回吉林路過奉天時格外優待歡迎現在兩人意見巳完全疏通言歸於好（二十五日） 
　　東京電據報告云歐洲媾和預備會議將於明年一月五六日前後在巴黎開會（二十五日） 
　　東京電前次日本派往意國之飛行將校儀俄中尉在意國陸軍飛行場從空際墜落慘死（二十五日） 
　　東京電日本政府此次擬定之高等專門敎育機關擴張案其預算總數共四千四百萬元分六年間辦理其創設學校在大正八年中之本預算須創設四校同年之追加預算須創設二十九校此外又擬創設單科大學六校其辦法即將現有之東京高等商業學校升級改爲商科大學將金澤千葉岡山長崎新瀉五醫學專門學校升級改爲醫科大學又擬於北海道大學設置工科東北大學設置法科京都大學設置農科九州大學設置法科（二十五日） 
　　東京電資本一千萬元之滿蒙毛織物股份公司本日在東京成立（二十五日） 
　　東京電日本政府對於米價持平方法現正從增加生産及撙節消耗兩方面着手研究一俟二十四日内閣會議將關於促進糧食進口之政策决定後不日即將公布實行至撙節消耗之政策將從明春起實行　　東京電現因西園寺公望侯爵已奉前往歐洲之命故於首相官邸内添設媾和事務所將從本月二十六日起開始辦法（二十四日） 
　　東京電日本第四十一次帝國議會於今日成立日皇已下諭旨定於二十七日臨幸議會行開院禮 
　　東京電居住神戶華人王景芝（譯音）巳入日本國籍（二十五日） 
　　東京電中日紡績公司花紅已决定三成半（二十五日） 
以上東方通信社電 
　　東京電日本陸軍所延聘之法國航空敎習六十人至本月杪當能抵日又另購傳書鳩一百數十隻 
　　東京電日本起反對擁護國體運動 
　　東京電日本今年度之貿易額輸出大約十九億三千萬圓輸入大約十六億九千萬圓 
　　東京電日本近海航路運資爾後愈益暴跌門司橫賓跌爲七圓尙有低跌之狀 
　　東京電日政府爲解决米問題看破損失决廢去五百萬石進口雜穀之進口稅（以上二十五日） 
以上共同通信社電 
　　北京電政府承認譚浩明派張其鍠于右任派党仲昭爲代表向李蘇督陳述意見備提出於南京會議　　北京電王士珍不欲對於和議參以意見聲言俟十代表南下後始赴京（二十四日） 
　　北京電靳雲鵬以陸部原有兩次長擬保丁錦升陸次并切留張士鈺（二十四日） 
　　北京電交部電張作霖詳釋京奉收現理由請轉向商民解釋以平爭執（二十四日） 
　　北京電李厚基電稱閩省宜回復分治原狀并極願許世英復任省長（二十四日） 
　　北京電東海因外省遇事電陳耗費本甚昨通電各省非緊要事件不得用電（二十四日） 
　　北京電西南巳承認盧占魁郭堅樊老二爲匪惟力爲于右任辯護中央仍勸于離陜俾便痛剿尅期肅淸頃分電熊李向西南勸告（二十五日） 
　　北京電李純因西南欲與總統直接通電力辭傳逹函電任務東海以近來各事均李接洽忽易辦法反多隔閡已電李遵照（二十五日） 
　　北京電東海擬實行軍區計畫分全國爲九區軍區長直轄師旅長現交參陸處會議督軍制或將廢除（二十四日） 
　　北京電周予覺有電到京聞於熊克武方面疏通巳得要領（二十五日） 
　　北京電當局電王鐡珊囑請陸武鳴對於和局一力主持勿爲衆議所撓致生枝節（二十五日） 
　　福州電王永泉一旅經李厚基電准留福協助防務（二十四日） 
　　南昌電大庾嶺撤防粤贛交通恢復（二十四日） 
　　湖北電佔據温江之靖國軍司令丁厚堂曁旅長方斌日前均爲熊克武槍斃所部即時潰變温江糜爛（二十五日）以上中孚通訊社電 
[公電]  
 
　　錢能訓致唐紹儀電唐少川先生鑒奉誦致元首電敬悉近今傾嚮和平南北巳趨一致前電商洽實本至誠非有文飾茲更何敢以文字駁難致有愈趨愈遠者惟來電旣有懷疑敢就來喻各端略申明之上海雖同屬國圭惟租界非完全法權所及即非解决内政所宜若謂超出雙方勢力範圍則類此正多豈惟上海民意公理隨在可徵至云託庇竊所不解警蹕森嚴語皆懸揣李督夙秉和平主義自能力予維持與壬子情事逈殊不足慮也閩陜向歸中央指揮旣云伏莽竊發則非無圭匪可知剿匪淸鄉皆以人民呼籲迫不容已但分良莠何論强弱至閩陜各軍向知紀律謂爲驕兵悍卒踴躪閩陜斷非事實閩事曲直公論難逃但使陳炯明所部停止進攻則一切可從容商定陜省匪患不自今始且非少數之私言今謂有護法軍隊則將領何人駐紥何地成軍何日餉械何出編制及紀律何若均所願　果係正式編練恪守戎紀之南軍則雙方劃定暫駐地域尙無不可但軍無南北皆以保民凡土匪擾民分當剿戮至以保民者擾民軍法具在南北當無異致也總之會議解决乃爲根本計一事一電往復磋商辯論反成枝節之爭此間停戰退兵以及電派遣代表不憚力効前驅是否推誠當爲國人所諒主座與公至交迭電聞已裁覆能訓責任所在亦遂未能緘默此間代表各員不日南下尊處想已派定務望早日見示定期集議俾覩厥成餘由李督秀山接洽至南方通電已由部飭局注意勿擱並聞能訓禡 
　　唐紹儀致徐世昌電北京徐東海先生鑒幹臣禡電指陳一切排難解紛良所紉佩顧和議遲未開始者地點問題相持不下實爲其主因竊以甯滬旣同屬江蘇區域之内則在滬正所以尊重李督篤愛和平之本旨而一爲輿論之中樞一爲軍事之腹地亦惟在滬始可超出雙方軍人勢力之範圍且在滬開議係經政務會議一致議决者其本於西南全體之意思可知至南來軍隊蹂躪閭閻邦人呼籲無可爲諱最近龍軍過魯譁變尤其明徵近畿且然矧在閩陜以福建而論淸鄉督辦早已派遣奉軍入閩實在南方承認和議後此又中外所共曉此次進兵閩陜藉詞剿匪揆之事理豈得謂平儀以個人交誼與我公電商一切今來電由幹臣代答並聲明餘由李督居間接洽云云雙方主持有人調停有人接洽有人和平之局自可計日而成儀本海上間散徒以吾人民苦兵燹久誠未忍漠視又與公至交遂忘其出位之譏憫世之懷與公同之然深唯愚誠不足以感人祗祝國是早定他日野服黄冠與我公桑麻話舊儀不禁拭目以俟之矣弟紹儀叩敬 
　　戴季陶對日本朝野之通電東京原總理大臣床次内務大臣野田遞信大臣西原寺侯爵犬養毅先生頭山滿先生寺尾博士藤村男爵鑒閱本日報載東京通信社東京電貴國政府部内盛唱一種議論即主張各國抛棄其在中國之各特殊地位如日本之在滿洲靑島福建英國之在揚子江沿岸法國之在南部其所占之特殊地位皆應抛棄而還諸中國云云此實由貴國所傳來之消息中最足令吾人歡迎者也若果能成爲事實則此舉必爲兩國永久親善之最大動力可無疑也數十年來中國參加世界文明之機會殆爲列强在中國設定勢力範圍之運動阻碍罄盡換言之列强勢力範圍之設定者即爲列强之政治的經濟的軍國主義政策之表示耳苟列强能撤廢此阻碍中國文明發展之最大障壁是使東西兩洋之列國國民其生活及理想皆趨於一致實促進世界普遍文明及永久平和之最善的方策也今日中國國民對於日本所懷抱之疑念巳逹絶頂而此疑念之所以發生者實日本根據軍國主義而定對華政策之結果耳貴國倘能乘今日世界改造之空前機會立於世界正義之上抛棄以前一切根據軍國主義而行之對華政策不復使其殘骸得以存留且對於列强主張同時抛棄此種政策則不特橫互於兩國國民間之疑雲得以盡行掃除兩國國民理想及生活之一致實可由之而致吾東方民族對於世界文明之貢獻正未有巳甚願此新聞電報之非虚傳也謹表敬意於閣下之前且祝閣下之勢力及健康　傳賢 
要聞一 
[北代表南下前之接洽]  
 
　　朱桂莘日前來京後在中央公園邀集各代表開談話會决定訂期與各政團及政府方面接洽當由該代表等函知各團體自行推舉人員聞各政團中如安福俱樂部推定之代表爲王揖唐田應璜王印川梁鴻志等四人研究會推定者爲黄羣籍忠寅梁善濟林長民等四人又七號俱樂部派定梁士詒周自齊等五人和平期成會派定熊希齡蔡元培二人其餘各團體亦均將代表推定接洽日期即自本日（二十三日）起至二十五日止分三日與各政團商酌意見俟接洽妥善後即订於二十六二十七分謁當局會譚一切二十八日即同各代表整裝出京先到天津小住然後南下赴寗專候西南各代表到齊即行開議前日關於代表先行一節政府並巳有電知會李督代爲預備宿舍派員照料一切至會議地點名稱南方一派雖來電堅持但昨日蘇督來電則謂西南巳有允可政府决定之說惟所謂政府之名稱及陜閩等問題實爲最難解决之點恐終不免爲進行和議之阻力也又赴密籌備會議委員施愚日前感冒風寒未能南行現在病巳痊可遂於昨日下午四時半乘快車赴津與某方面接洽後即赴南京籌備一切 
[若即若離之和議消息]  
 
　　近日南北議和經過情形北京政府業以非正式之方法披露大槪茲據政界消息政府最近感於南北和議之遷延及二次勸告之風說擬發布一種對外聲明内容大致謂中國政府力謀和議之速成而和局至今日猶未能實現誠爲缺憾但和局之不成約有三因一爲會議名稱問題二爲會議地點問題三爲陜閩問題名稱問題政府欲名爲善後會議西南必欲名爲和平會議若取折衷辦法隨會議之地點而命名此問題甚易解决地點一事政府主張在寗西南主張在滬此問題似雙方皆無十分成見亦易解决惟至陜閩問題中央用兵剿匪西南必目爲討南政府謀開善後會議本圖息事寗人若因此而置匪亂於不顧甚違息事甯人之本旨西南因政府剿匪反行進兵亦若别有用意此爲和議停頓之眞相云云聞此種聲明確將發布至發布之方法則一方令外交部知會駐京各國公使一方電令駐外各使轉逹各國政府此種聲明其作用所在不難一望而知惟何時發布則尙未確定 
　　國内平和會議之延擱以地點問題名稱問題閩陜問題南北意見相左致一切不能進行茲聞李秀由督軍日來極力疏通略能見效昨李督轉來岑電不特名稱無問題即地點亦不反對南京又唐少川昨來一電對於陜閩問題主張會議後再行解决請政府方面先停止一切作戰舉動措詞較前平和府院昨日已即覆電贊成會議後由會中解决陜閩問題惟閩省可以停止一切進兵計畫而陜則土匪滋擾實應分别辦理云云但北方對陜事旣尙堅持不知南方再肯讓步否耳 
　　錢總理昨午十一時赴衍慶樓謁見東海密談關於和議各代表南下手續問題聞東海交諭錢君應與朱總代表商議以免意見隔閡談畢錢君又將新閣員名單及擬定各部次長名單（次長中無一更動者）呈請核閱又聞錢氏以南北會議南方代表現祇派出總代表唐少川一人其餘各代表尙未選出致令開會日期不能確定昨日與當局接洽後即以個人名義致電岑西林請速選定各代表見覆以利進行 
[組織中之新内閣]  
 
　　錢幹丞巳正式就職其就職通電昨已略誌大意聞其原文如下（致十七省電）能訓暫攝中樞瞬逾兩月折薪負荷無裨艱屯本日復奉特任爲國務總理仔肩益重詎所敢承勉竭輇庸以待來哲此後經畫要計端賴内外相維幸以夙昔相期之雅隨時匡救俾無隕越實爲至跂（致西南電）本日奉令特任爲國務總理能訓遵巳繼續就職能訓前於兼代期内秉承元首意旨奉以周旋幸蒙諸公睠懷大局示我周行此後職任愈專益覺責無旁貸惟有殫竭能力愼體主座息事寗人之意披瀝相見以期促進和平所望諸公益策進行早謀解决豈惟能訓一人之幸民國前途實嘉賴之掬誠相告佇聞德音 
　　錢幹丞就職後現在着手組閣聞閣員同意案確巳於二十二日上午九時送交新衆院其咨文云爲咨明事查國務總理錢能訓現經就職其餘各閣員自應分别選任俾圖政策之進行茲擬任命陸徵祥爲外交總長龔心湛爲財政總長靳雲鵬爲陸軍總長劉冠雄爲海軍總長朱深爲司法總長傳增湘爲敎育總長田文烈爲農商總長曹汝霖爲交通總長其内務總長一職現尙無適當人員即由該總理錢能訓兼任特按照約法第三十四條應咨請貴院同意并希見復云云現該院定於星期四日（二十六）開會投票大約全體可望通過惟財政次長一席正在农鹿某派决定推薦方樞巳至安徽與龔心湛接洽如方樞任次長則以張弧專辦鹽務署事而李思浩則管理僑工局事務 
　　銓叙局局長郭則　氏現已由政府决定實授國務院秘書長今明日可見明令惟郭曾兼任文官甄用委員會委員長是一身而兼三職現聞郭以秘書長責任綦重非辭去一職勢難并顧昨巳呈請將銓叙局局長本缺開去另行簡人 
[京華短簡]  
 
　　中交兩行紙幣迄不兌現票價日落久爲社會所詬病近聞中國銀行又擬於原出之紙幣外别開生面發行一種新幣劵行使各方一律照現發兌巳呈明財政部業經核准於陽曆新年後開始發行 
　　上月份鹽稅餘欵業由財政當局向銀行團交涉將所存二百萬元交付政府分發各處應用聞除此二百萬外尙有一百萬財部曾擬隨後要求提撥爲償還本届六年公債之用不意外部得此消息以財部拖欠該部駐外各使館經費數逾百萬迭催未撥乃即以該部名義向銀行團交涉並經銀行團允諾由某處匯往駐美顧公使補還從前未發之項及至事後外部始以一紙公文咨行財部劃抵財部對此意殊憤激除即復函外部索討外並已呈請府院主持 
　　劉存厚鍾體道與管金聚近來意見愈深政府去電調停未收若何效果昨聞政府巳有密電致陜西省長劉鎭華命其帶兵查辦 
　　西南擬派伍朝樞王寵惠二氏出席歐洲和會要求北京當局介紹伍朝樞君先日已請某國領事轉電北京探詢意旨昨復自發一電致當局大意謂軍政府會議决定派朝樞以全權先赴上海磋商列席世界和會事宜曾電請東海派員來滬當荷贊同謹此奉聞 
　　日本新任公使小幡氏於昨日上午十點二十分抵京赴站歡迎者除各國公使日本全使署人員外中國方面有曹汝霖陸宗輿王克敏谷鍾秀及中外軍隊不少聞當日下午分謁各當道並至外交部預商覲見日期 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京之外交講演會] 蔡元培梁啓超演說 
　　昨日下午三時戰後外交研究會及國民外交後援會假湖廣會館開外交講演大會各界人士到會者頗形踴躍首由蔡孑民演說多從敎育方面對於歐洲平和大會之關係立論次由梁任公演說大意略分三層一曰破除勢力範圍勢力範圍者係各國在中國各自畫定區域認爲其勢力所及此在我國固困於此等形勢之下而列國亦不免緣此而發生衝突最近世界亂源恒起於近東遠東兩問題今此歐戰即起於近東問題此後或將移而至遠東故此等形勢若不破除或且有第二次之世界大戰發生吾人此等主張實不僅爲本國謀私利抑亦於世界謀安寗二曰撤銷領事裁判權領事裁判權之應行撤銷巳爲人所公認但吾國要須先有準備一者製成完全之法興二者爲内地雜居之預備此二者準備完成始可實行鄙意最好定一年限分年籌備屆期實行則列國亦必允吾所請矣三曰改正關稅吾國關稅首應行改正者如從前與各國所訂條約爲值百抽五又馬凱條約爲值百抽一二．五然百物一律絶無區别改正之目的在應分别其性質有應輕減者如機器之類雖免稅亦可有應增重者如烟草等嗜好品雖值百抽二十三十亦不爲過更有一言當爲列國聲明者即吾國改正關稅决不採保護主義仍與各國自由貿易云云最後又謂各國無不注意國民外交其政府之外交政策恒依以爲轉移吾國夙無所謂國民外交一方固由當局之不知注重一方亦由我國民未造成此等勢力此後應當切實研究並造成此等勢力以與各國國民爲國民的外交是則吾人所應努力者也 
　　另一消息昨日（二十一）國民外交後援會及戰後外交研究會在虎坊橋湖廣會館開外交講演大會到會者二百三十餘人首由蔡孑民登台演說大略謂吾國外交失敢大都由於國民敎育程度太低舉措失當以致惹起交涉釀成失敗之結果此次世界和平會議吾國歷來外交上失敗事件如領事裁判權關稅等等均將提出議案待公平之解决此外尙有庚子賠欵亦當要求援美國先例退還吾國惟不可專作留學經費應作爲興辦吾國一切敎育之用云云次梁任公演說大致係從關稅平等及領事裁判權問題著想略謂關稅之不平等及領事裁判權問題看似與歐洲平和大會並無關係實則欲根本解决世界擾亂之原因當令中國在國際間獲得平等之地位不但爲中國人謀幸福亦實爲全世界人類圖安康之唯一要旨惟此次向平和會議提出議案所請各事務須詳細聲明附有條件類如領事裁判權之收回須聲明吾國司法如何改良關稅之改正必須聲明係爲合理的科學的改正并非藉爲戰爭之武器以免外人誤會云云五時散會 
[劉崇傑回國後之談話]  
　　外部參事劉崇傑月初隨同陸子欣赴日頃巳回國北京新聞編譯社某君特往訪問據劉氏所談如下此次陸總長赴東途中即抱微恙抵東後延醫診視漸見瘥愈曾與内田外相會晤兩次關於外交問題彼此交換意見極爲融洽祇以赴美船期逼促未能與各方多所周旋日本朝野亦尙諒解並無何種誤會陸氏十日啓程赴美余送至橫濱卽自折回本可早日歸國因余在東多年彼邦朝野交識頗多彼此來往不免稍稽時日余非外交當局彼此交談當然只限於私人談話之範圍至外間所傳中日間靑島問題如何决定云云以余所見不過一種推測余此次留東深有感者則日本思想界變遷進步之速國人猶以數年前眼光觀察日本則誠大謬歐戰以來日本實業勃興國富驟漲然大戰結束之後經濟界反動日見如工廠停辦工人失業各地頻有所聞循此以往必成社會上之大問題彼邦有識之士目下正籌補救之法復次歐戰中醖釀之民本主義潮流目前澎湃瞪國小學兒童至被感化此種新潮流應如何善導彼邦朝野煞費苦心又日人一部分前此不無崇拜德國軍國主義之傾嚮經此番歐戰敎訓此等信念漸次薄弱現正力求擺脫軍人亦知大勢所趨無可抗逆雅不欲獨倡高調深望我國朝野借以爲鑒急起直追勿與世界潮流背道而馳也小幡新任日使此次與余同行至奉天滯留一夜本日可抵北京小幡氏在華歷任要職熟審中國情形今茲蒞任必更能爲中日親善之助日本朝野近來研究中國問題巳去輕浮之習漸趨於着實方面我國亦宜仿此對於外事務當冷靜觀察勿憑意氣之私至報界紀載外事尤望愼重日前中外報紙盛傳余在西京受驚及陸總長遺失外交重要文書等事實屬不確報界以訛傳訛殊覺遺憾中日一衣帶水尙不免時有誤傳外交之難於此可見矣云云 
[北京天文機之歷史]  
　　北次世界講和條件中有將德國於一千九百年團匪事件時奪取之中國天文機歸還中國之議日本大阪朝日新聞載文學博士内藤湖南君之談話云天文機之名稱不若謂爲天文觀測機之較爲適當中國之天文圖始於元朝由亞拉比亞輸入當時亞拉比亞之天文學非常發逹尤以耶律楚材及郭守敬二人研究最深北京之天文機即爲郭守敬所製作歷代相傳實爲中國天文學史之至寳至前淸康熙時有西人南懷仁者更新製天文機一架置諸天文台以郭氏所製者設置於旁三者俱以靑銅製成非僅爲天文學之至寳且爲美術工藝中之極品團匪之際德國奪取其一現尙藏諸柏林前淸醇親王爲謝罪使時出使德國曾要求歸還後恐德有無理要求故未成議今乘大勝之餘要求歸還實爲國際合法的處分而中國亦得以雪國恥云云 
[中東路與謝霍之内訌]  
　　據某機關消息劉鏡人公使昨自海參崴來電呈報與俄新政府交涉中東鐡路所積各種侵害我國主權之案俄新政府巳完全允許將霍爾瓦特所施行之各種違背中東路約之舉動一律取銷以尊重中國主權俄國舊派健將謝米諾夫與霍爾瓦特在西比利衝突情形吉督孟曙村昨日有電報告頗爲詳盡略謂謝氏自恃在滿成功極思攫得總司令一職乃總裁霍爾瓦特竟以此席畀諸布列士果夫謝氏不平殊甚迨移离貝加爾之後其部下復與阿穆省行政官署發生衝突意見益深遂致演成獨立之事實霍氏得信之後通飭中東沿線各路局不准裝運謝之軍需物品並不得接濟餉糈不意謝竟率衆至滿站稅關强行提去羗帖三百六十餘萬元金圓一百六十餘萬元霍氏恚甚决計討伐以提督克林爲司令大軍已至博克圖而謝氏方面亦准備迎敵雙方正在爭持中適法國紥寗將軍出爲調停對於謝氏爲種種之勸告現謝已聲明情願取消獨立服從總裁之命令並允將駐貝軍隊移交新任倭少將接管惟須俟霍氏畀以切實保障曁相當位置後方肯交割日來正在磋商辦理當可告一段落矣 
[東京通信] 范源濂之美國敎育譚阪谷氏之就職顧問說 
　　范源濂氏新自新大陸反故國途經東京小作勾留今日北上矣同歸者有嚴範蓀張百齡及孫君范氏在美考察敎育有年頗有心得余昨晤范氏以其即須北上乃請以所談者略述一二以告國人其言曰余在美國所見所聞欲言者至多其物質上文明固不待言如交通之便利機械之應用無論矣以余之感想其精神上之發逹亦殊可驚在國内往往以爲美國僅優長於物質乃細察之固不盡然推源其故體育上之發逹實爲東洋人所驚即日本體育上已較中國爲優而豈能與彼美較蓋據一般而言其婦人女子之體育已勝於我國之男子其勞働操作之能力誠不可及中國學生學術上之俊秀者殊不乏人如敎室中研究學理中國學生恒爲彼所稱許而遇有工作之事則遠不及焉其故何在即體育之不講究耳美人幾無人不能擊球幾無人不能泅泳即乘舟歸來時舟中設有帆布製水泳池雖在嚴寒天氣中男女之游泳其中甚夥也以其體育發逹故得貫注其精神而思想之活潑綿密亦寓其中更如美國人之美術思想發逹其物質上之處處以優美爲尙養成其高尙之精神其學生幾無不能畫公園中之寫景者而以女子爲尤多此次赴歐戰之美兵在戰線上所繪之畫特開陳列大會雖其中精粗不同而美術之發逹於此亦可窺見一斑矣美國圖書館之發逹亦爲東洋所罕覯其最小者藏書亦有三四十萬册各學校亦莫不設有圖書館搜羅之宏富誠屬可驚曾參觀一神學校其收藏神學一門之書計有十七萬種其一般管理圖書館者至少須有Ｍ．Ａ學位蓋新書出版必得先覩而後綴其大要編入目錄以供衆覽即此次美兵出征隊中均附設圖書館自軍官至下士雖在戰壕亦幾手不釋卷而所閱之書都係於戰爭者也非小說類也其敎育設備之完美無論矣即其特别之處有不能不使吾人驚奇者如某校中敎授不健全兒童食事旣畢令其安睡有時振鈴喚起敎授學科其敎授低能或白痴之兒童不以年歲之長幼爲别學校由統計所得結果兒童身體之發育官覺之敏鈍如何製有表格入學兒童以此爲準雖三四十歲人亦有與七八歲兒童同一敎室者騐其程度亦殊相等諸如此類不勝枚舉美國中學爲止往往爲義務敎育而其寄宿舍之設備往往較其固有家庭完美者何以美國義務敎育如此發逹則因其富豪甚多苟有設立學校之事其捐欵立時招集殊無吝色其富豪資産家之熱心於敎育誠可驚嘆此其一斑而巳抑亦足爲我國人之參考焉云云 
　　我國聘阪谷芳郎氏爲財政顧問一事云歲早已紛傳惟未實現而巳其實阪谷氏去秋游華時已經允諾後因南北紛爭未易就緖一時中止近則北京政府因急於整理財政復與阪谷氏磋商巳經决定受聘不日來華蒞任矣據阪谷氏自言去歲游華時中國狀態紛亂未能如意今則南北和平有望林前公使曾屢爲介紹意見一切均如余（阪谷自謂）所希望故已允諾本擬年内啓程而議會開會在即或有要務亦未可知故出發期當在來春從來中國之聘請顧問有名無實而余殊不願爲其一種之裝飾品徒壯觀瞻是以余之條件第一須着手者以幣制改革爲逹到金本位目的之準備改革中央銀行整理現行貨幣數年後旣有成效則中日貿易之盛自可斷言惟此事着手須有適當之人材而此人材非僅日本人而巳必求四國團中之援助也財政整理弊制改革以後之事中國人亦堪勝任故余之眞意苟能如願以成則即辭退顧問之職也 
[和平會議之南方内幕（平）] 北方要人紛紛南下 
　　南北和議醖釀已久以名目之爭執地點之商榷悠悠忽忽以至今日近復因閩陜戰務相持不决集議究在何時誠可爲太息者也現北方巳派朱啓鈐爲議和總代表其餘代表亦巳擬定獨南方總代表雖巳定唐少川氏然尙未發表此國人所注意者此次和議關係民國前途至鉅總代表領袖全權不能不出以愼重前日陸榮廷推舉岑西林擔負此任岑即通電力辭表明其不能離粤之眞因並以此席推讓唐氏唐與國民黨接近亦爲北方人所推許最爲適當之人物但昨日國會提議和平會議總代表須得國會同意今不過私人推舉和眞意而進行若是遲滯殊令人不可捉摸茲從各方面觀察則知所謂南北對等會議不過爲軍政府一方之主張而其他各方面意見不一尙須從事疏通蓋各省各軍不相統一意見紛歧故和議總代表遲遲未能舉定職此之故南北當局均恐和議開始一切政治法律問題不免有所爭執將來會議終結各方面倘未盡滿意又將引起無限之糾紛故京政府先派員與各方面接洽磋商妥協然後開會表决之此徐氏最近之政策亦爲南方所贊同者也觀於京華要人紛紛抵粤足見一斑茲將各要人行蹤探述如下（一）關冕鈞林紹斐自抵粤後即遄赴邕垣寄寓軍署聞陸榮廷巳由武鳴來邕親與面商一切督軍譚浩明亦由龍州返署與之會晤經雙方協商巳得有具體辦法關林二氏昨以任務巳畢亟須回京覆命巳乘廣遠電輪兼程東下俟抵梧州即轉搭商船赴港然後北上（二）王芝祥自京銜命南下巳於十六日抵粤當即親至軍政府及軍民兩署接洽一切王氏此次戾止係北京和平期成會所特派其最要之目的則在徵集各鉅公對於時局之意見並與廣東和平會聯爲一氣現廣東和平期成會會長陳其瑗以王君南來對於和議問題大有關係昨擬聯合總商會各商董開會歡迎俾便促進和局但王君現須赴桂一行有所磋商（三）海軍司令李鼎新十七日忽由港抵粤住在海軍俱樂部内海軍要人設筵爲之洗塵席中多談論和平問題及閩省内部之事據李氏言此行純爲個人行動實則第一艦隊南來護法贊助西南不少此次和議海軍方面未聞有何表示李氏必奉有密命於海軍有所活動可想而知觀此則南北和會仍須疏通一切然後舉行可知所謂正月一日開會之說恐未能實現也 
[王芝祥到粤後之談話]  
　　此次王芝祥到粤後即往拜見各當道又赴沙面會晤各領事據其談話云此次南來純爲聯絡各省和平期成會及商會聯合以爲促進和平之助昨日下午王氏與郭議員人漳同赴粤省和平期成會接洽是日在席者有該會正副會長商會正副會長敎育會副會長等席間所談無非促進平和之議論聞王將於今夕下輪赴邕會晤武鳴須兩星期乃能返粤又據報界公會通啓云北京和平期成會爲促進和平事特派王芝祥來粤與各方接洽業於本月十七日抵省庽西濠酒店適和平期成會職員於十八日開例會王聞信即於是日二時許偕議員郭人漳蒞會王演說謂弟本北人此番南來竟蒙優待足見我輩南北一家原無軒輊此後關於和平事項定當勉力共策進行至廣東和平期成會幾經艱難方得成立深佩毅力即北京和平期成會之成立爲武力派所反對亦屬幾經困苦第我輩作事初非自營私利若論衣食我輩何嘗不足自給不過和平無望則流離顚沛者奚可勝數又胡由有休養生息之日是以和平期成會之設將來南北和議時則期成會所處之地位無論鼓吹或監督均無不可又謂曩在北京開會之際蔡元培演說略謂此次南北爭持無異兄弟爭對聯兄得對頭弟得對尾各自持歸同是不能懸掛卒得仲裁說合於是對聯乃有重新張掛之日今和平會即仲裁人亦即掛畫人但使好好造去中華民國招牌自能掛出是和平之議有何不可王復將今日情形致電北京和平期成會並殷殷約陳副會長爲和平期成會南方代表將來一同赴滬陳君謂旣承相邀本會自必贊成但此非個人之事而代表亦不必限定一人此時實不敢貿然答應須俟開會舉出後方能作準談論許多乃興辭而去 
[軍府與舊國會之消息] 陜閩問題與代表 
　　前日東方通信社北京電曾載北庭對於西南七總裁詰問陜西福建軍事行動一事之答覆略謂陜西方面著匪騷擾故由中央派遣軍隊討伐與西南無涉不能遽行停止軍事行動福建方面亦因後方土匪紛起故特派遣一旅從事討伐與前線無關係云云當時在粤一般人士咸以北庭方提議和平或不致有此電文乃昨聞軍府方面確巳接有錢能訓此項來電對於閩秦護法軍隊均以土匪二字一槪抹煞堅持不能停止軍事行動並謂如果因此阻礙和議亦祇好付諸公論云云軍府因此特决定今日（十九號）開緊急會議討論此事是日各部總裁多出席决定電覆質問究竟是否不欲言和詞亦嚴厲和議恐將因此頓挫矣 
　　十七日衆議院開臨時會討論馬驤孫鐘褚輔成提出之和平會議派遣代表條例案未得結果後吳褚兩議長定期今日（十九）十時在南關二馬路褚寓開茶話會繼續商議此事又有衆議員唐寳鍔提出對於馬驤等選派代表條例之修正案云第一條修正和平會議由軍府選派總代表一人參贊若干人但不得以國會議員兼任第二條原文總代表下加之選派三字第四條修正參贊贊襄總代表受其監督第六條原文延聘參贊修正爲聘委委員（理由）按通例雙方議和只認總代表一人爲當談判之形式非人數之表决辛亥即此辦法本席曾爲議和參隨之一人時雙方人員除總代表一人外於會議形式毫無關係編制各不相同今次上海和平會議軍政府主張仿辛亥成例用意深遠國會不妨採用何必於總代表之外再設多數代表爲對等之人數就彼方之編制（一）不合立法體裁（二）有以雙方人數爲列席表决之嫌（三）會議由總代表一人主辦無再用代表名稱之必要（四）無以專總代表之責成（五）同居代表之名總代表僅爲領袖無監督之權原案種種窒礙故將代表改爲參贊歸總代表監督以符第四條之名實選派機關卽用軍政府名義無需他種名稱之必要惟國會議員不得兼任總代表及參贊使立法與行政各盡其職免滋物議其餘修正條文自明無待解釋云云究竟主用何人之案須待下會方能取决又衆議院於通過胡祖舜等提出（陜閩湘西鄂西未一律停戰前不能先派代表）之决議案後即咨請參議院開會討論參議院亦定今日開會討論衆議院咨參議院文如下本月十七日本院開緊急會議胡議員祖舜臨時提出咨請軍政府於湘西閩陜鄂等處未一律停戰以前不得先派和議代表之動議經衆討論大多數可决查國會組織法第十三條之規定民國議會之議定以兩院之一致成之相應移付貴院一致議决可也 
[粤省會初選之違法]  
　　廣東省會議員羅迺勤爲辦理第二屆選舉事提出質問翟省長書云爲質問呈案查貴省長辦理省議會議員之選舉變更法定日期固屬未合即籌備手續亦多不完全按省議會議員選舉法第二十七條宣示選舉人名册以二十日爲限如本人以爲錯誤遺漏得於宣示期内取具證憑呈請初選監督更正前項呈請更正初選監督應自收呈之日起三十日以内判定之不服者得呈請總監督其判定期間同等語所以保護人民選舉權何等鄭重依法計日即如南海番禺最接近總監督之初選舉區無須舟車往返躭延時日若有呈請初選監督判定無須再呈總監督時至速亦須宣示後二十日始克確定選民册離省較遠各區應須五六十日之久乃能經更正判定之手續而確定迺勤目擊南海番禺初選區本月十四日始行宣示若依法定手續應至明年一月四日以後該區選册方能確定刻下尙在宣示期内何以不依法定期間稍予選民更正錯漏之餘晷選册尙未確定何能急急於宣示之次日即行初選投票法律等於弁髦選舉事同兒戲烏庸諱言况一區議員之名額依法須合全省各區選民之總數以爲分配方昭公允按第三十一條之規定條文甚爲詳明故必俟各區選舉人名册均依法宣示有呈請更正者則更正之有不服初選監督之判定而再呈請總監督者則判定之自不能不予選民以延長之期間俾交通不便之各區共奔赴法定日期選册一律確定然後分配初選當選人名額依法自宣示至初選之日計七個月方能辦理完全南海番禺首善之區今日宣示明日投票雖有錯漏更正無從蹂躪民權莫此爲甚衆人屬目之地尙敢公然違法如此遑論僻遠之區即選舉人名册尙未確定何以貿貿然遽行初選置選舉法於不顧選出議員安得有法定資格以代表民意本席疑惑滋甚未諳總監督是否察及謹依省議會暫行法第十九條提出質問請於三日内明白答復提出者羅迺勤連署人王家灝蔡純選宋以梅楊文光譚兆萱譚紹芬詹樹聲陳瓊坡余國輝盧煌 
　　番禺第一區公民公啓云茲查番禺第一選舉區榜列諸姓名顚倒混亂有南關而列入老城有同一處地方而故意劃分别處者有將榜倒粘者有粘列於坑渠泥濘之處而沾汚穢不堪入目者與南海選舉榜淸楚詳明差天壞矣謂非有心作弊而何且番禺學宮儘多地方必於三賢祠狹隘之區以致擁擠不堪以番禺第一區占十餘萬人每日投票有限而以三日截止之其不得投票者不知凡幾辦事如此未免腐敗公民目擊破綻知其内容必有弊竇也 
　　大埔來電云翟省長國會鄒魯鑒大埔選民調查本十餘萬額王前知事任意删減經力爭允照報旋因埔陷事中止頃閱揭示選民榜知僅報四萬選權無故被削民情憤激乞飭縣緩選補查以重民權大埔紳商學界代表李景崧叩眞 
　　新昌來電云軍政府省長鈞鑒選舉票并無發給填投乞澈究開平第八區公民李鳳穉逹堂千餘人叩又來電云省長報界公會公鑒開平第四區選舉調查員司徒鵬秋等串同舞弊剝奪公權請迅電飭縣吊核嚴辦以重選政爲幸開平公民司徒漢等叩 
[湘省之撤防消息]  
　　西南所派議和代表十人譚組庵其一也譚氏所代表者爲湘南將領方面聞於應行提議各事業巳與程潛趙恒惕諸人商酌妥貼惟尙有應與直軍吳師長酌議之件因於日昨親赴衡陽與吳氏會晤俟所事完畢再由衡陽啓行赴滬會同唐少川氏前往甯垣 
　　施從濱所部之魯軍第一師前已編成兩獨立旅分駐湘東昨聞魯督張樹元氏以該省匪氛現尙熾烈原有各軍不敷調遣擬即將兩旅撤回以資淸剿湘督張敬堯氏以湘東地方甚關重要魯軍旣將撤退自應另行派兵接防爰令駐在湘潭等處之湖南陸軍第一混成旅即速開赴株醴駐紥俟魯軍實行撤退即開往填駐以資防守 
　　直軍師長吳子玉氏前以南北問題旣將和平解决則援粤總副司令各職應即消除曾專電中央請將其所領之副司令職取消以示停戰之誠意現經中央電覆照准並以吳氏爲收束軍隊委員就近辦理一切 
　　參陸處頃分電張勳臣吳子玉稱所有撤兵換防及一應善後事項均着會同辦理並飭張督先期遴委幹員分止撤防軍隊所須經過各地方妥爲照料以維秩序直軍之分駐湘南各處者除第三師外尙有第一第二第三二混成旅目下撤防在即直軍有須暫爲留駐者有須即行撤回者如何支配巳由曹經略特派參謀長潘丹亭氏來湘會同張吳量爲酌宣並聞潘氏業巳出發同行者尙有前任湘省警廳長張竹橋等數人 
　　駐在寳慶東坪等處之南軍於南北頒布停戰令後曾乘隙向北軍攻擊當經張督電逹中央請示辦法旋由中央轉電軍政府請爲禁制免妨和議進行刻聞軍政府已决委譚月波爲撤防監視司令以便隨時禁止南軍之自由行動 
　　北軍撤防後將决計一面委員淸查戶口一面練編警察鄉團但舉辦此等事宜需費頗巨湘省各屬旣多數不能就地籌欵勢必由省政府補助惟當此公帑奇絀時若何措辦亟應早爲商定以便分别舉行昨已由張氏命令財政廳籌劃矣 
[鄂議長暗潮續紀]  
　　湖北省議會互選議長之前一部分議員組織廣益俱樂部於馬王廟成立未久又有一部分議員組織議員俱樂部於雙柏廟兩部人數各得省會議員之半同爲俱樂部同爲省會議員所組織又同爲互選正副議長而設其不免於衝突者情也亦勢也至本月初間兩部競爭日益劇烈適王督自京歸議員部推舉王映森李繼膺等八人謁見王督言議會互選議長純係議會内部事請王督置不過問王督云議會互選議長我本不欲過問但議長總須得三分二以上議員之認可方好越日李繼膺又以互選議長萬難得三分二以上認可之情形並請解釋理由函陳王督未得覆及十四日舉行互選時李繼膺陳時等以王督三分二以上認可之說未得解釋乃提議須得三分二以上之出席方能投票全體表决無異議是日出席者百零三人正議長屈佩蘭得五十七票當選十六日互選副議長出席人數只六十七人葉蘭彬陳士英等竭力主張投票屈議長還席發言阻止李繼膺亦據理力爭葉等不待議長可决即自行投票劉楫李德寅均當選爲副議長議員俱樂部以葉等違反本會議决案有失議會尊嚴巳擬赴京向平政院起訴茲錄王映森等致王督軍一書如下督軍兼省長大鑒敬啓者日前映森等晋謁督軍語及敝會互選議長事恭聆面示有云選舉正副議長不惟須得過半數之同意並須得三分二以上議員之認可方好次日復收繼膺遵照大諭函述議長當選難得三分二以上議員認可之理由無非爲愼重互選起見越日敝會開茶話會討論互選會出席人數僉謂國家法令與議會先例原不一致應由敝會先行公决以杜爭議當經敝會同人全體公决互選會出席人數應以三分二以上之人數出席爲是周議員之瀚所持理由尤爲確當月之十四號敝會開互選議長會復由陳議員時等提議前回茶話會所公决之出席人數一案究竟有無異議應開正式會再行公决以昭鄭重當由敝會前臨時主席劉議員洪烈宣告有無異議是日到會 
 
 

Page 7

 
 
同人巳逹百零三人無一人持異議議長當選是否能得三分二以上議員之認可固屬疑問然互選議長會出席人數必須得三分二以上則督軍與敝會全體同人同一心理毫無疑義也不料昨日敝會開副議長互選會未到三分二以上議員之出席人數竟有最少數議員橫施强暴刼持議長不守議場之秩序不聽議長之命令不顧公决之議案脅迫羣衆强行互選當經斷膺據法力爭極欲宣布督軍前日互選議長須得三分二以上議員認可之口頭命令而又苦敝會不似前淸諮議局法文上無行政長官之監督礙難以行政長官口頭命令壓迫同人只得含忍終會聽其橫行此敝會同人本身違法問題將來自可由敝會依法解决無俟凟陳但敝會同人雖有敢悍然主張違反敝會自身之議决案究無一人敢悍然不服從督軍之命令議員違反自身議决案此例斷不許開假如督軍將來有提交敝會之案議員今日可决明日否决議案無確定之效力尙復成何事體擬請於敝會同人謁見督軍之時除映森等巳聞訓示不計外督軍可再將互選議長須得三分二以上議員認可之理由一一面諭俾敝會全體同人知悉使敝會不再發生違反議决案之事實於立法行政兩有裨益則敝會感戴我督軍嘉惠於無窮矣謹此以陳肅候鈞安省議員王映森周海門張瑞基杜瑞濤李繼膺王邦銓劉寳杏黃元同上按該部議員雖尙在反對而議會則固巳於二十日開幕矣 
[贛商會反對印花續聞]  
　　江西印花稅分處長姚深勒用發單及賬單事商民大起反對總商會恐政府終爲姚處長所朦特將法律事實詳細續呈國務院及財農兩部軍民兩長請取消此項政策（原呈甚長從略）該會自將呈文發出後又檢具原文一份函寄旅京贛籍國會議員並各省及本省各機關請予協助其文如下敬啓者江西印花稅處姚深朦准財政部勒用發單及年節賬單一案迭經敝會文電詳呈據理依法向部力爭諒蒙洞悉乃頃奉省長函抄部電仍須實行各業商民異常憤激君情恐慌除由敝會極力勸導維持市面之秩序外用再採集各商民之意見根據法律詳陳事實具呈軍民長官並向中央政府請求收回成命以保我商民開具發單之自由及書信討賬之自由免致騷擾藉恤商艱茲將呈文原稿分函全國俾衆週知並體念商民困苦力予協助爲禱 
[梁任公蒞寗之消息]  
　　李督自接東海先派施愚來寗籌備會務電後即派參謀曲嚴副官郭鳳藻二人赴京歡迎昨日上午六時津浦車南下郭副官偕施代表來寗下午六時半梁任公亦蒞止是日上午九時軍署先接天津來電報告梁巳南下李督即派副官陳禹言過江迎迓聞梁隨行者有張嘉森劉崇傑蔣方震三人均寓華洋旅館李督晚間在署設備西餐邀請梁施二氏晚餐席間對於時局當有一番宏論也 
[南京快信]  
　　閩陜事李督亦主暫時劃分南北防軍區域兩不侵犯俟和平會議解决 
　　林紹斐關冕鈞巳由南寗回廣州李督昨去電促回寗　　李督派朱參議赴滬與唐少川有所接洽 
　　李督令副官處預備本署西花園招待梁任公 
　　施愚王克敏均巳出京今明日可抵寗 
　　李督暫賃華洋旅館爲北代表招待所 
　　李督囑于右任代表党仲昭速回陜疏解陜事 
　　開赴魯協助剿匪之盧團長電告艶日拔隊開回蘇防 
　　楊春普電告禡日抵南昌即赴吉安籌備撤防事宜 
　　張宗昌昨又來急電催餉 
　　李督以冬防吃緊昨調淮揚馬鎭守使所部一團開駐秣陵關 
　　徐州鎭守使張文生電告查有衛隊排長于長發團防隊官馮祖雲敎練員石海靑等通匪接濟軍械現已聞風遠颺軍署昨特飛電通緝 
　　今日爲雲南起義紀念日各機關各學校均放假一日新年軍事機關自二十六日起放假十日各營士兵停操二十日 
　　郵務管理局昨發通告凡寄往西安府迤西各地方及甘肅新疆兩省之包裹自今日起一律暫停收寄 
　　旬日以來雨雪連綿窮民叫苦省城紳商擬請齊省長籌辦冬賑 
[杭州快信]  
　　今日爲雲南起義紀念日各機關學校俱高懸國旗循例休假惟省議會因閉會期促照常開議報載續又延會三日之說探係不確 
　　西湖文瀾閣改修王文成公祠前經省議會通過允撥公欵一千元現經承辦孫紳鏘迭次招工估計至少需銀二千四百餘元已由杭縣知事會同工程局開具圖樣書表呈奉省署咨行省議會公决 
　　甌海黃道尹會同温州交涉員呈報軍民兩署日本商輪航安丸中途遭風飄入温洋擱淺經外海水警第九隊長兪應堯竭力救護出險不無微勞足錄請予奬勵駐甬日領事亦函逹謝忱 
　　新昌知事金城遂昌知事程蔭穀松陽知事錢世昌慶元知事江宗濂龍泉知事王施海等二十一員辦理七年度上半年命盜等案深資得力經高審廳呈請核奬昨奉省令各予飭記大功一次 
　　紹蕭塘工有奬義劵第二期開彩期近已將結束現又頒發第三期奬劵財政張廳長以時值隂曆年關格外體恤凡承銷二百張以上者准分兩期繳價五百張以上者准分三期繳價 
　　嘉湖鎭守使王桂林昨辭行回防同日浙江緝私統領米占元亦由浙西一帶巡視公畢旋省 
　　海門公娼案經齊省長飭查後業據臨海知事呈覆到省以縣署無案可稽昨又由警務處令行甯波警廳尅速查明確情具報 
地方通信 
[蘇州]  
　　派輪巡湖水警二廳趙會鵬廳長近以太湖一帶有梟匪聚賭刦掠情事特於前日派靖平仁勇兩兵艦駛往游弋以資保護 
　　縣教育會之美術展覽會蘇城教育會自朱葆齡被選爲會長後對於會務積極進行不遺餘力近又遍發通知徵集各種圖畫及家藏名畫定於一月一日起舉行美術展覽會一星期所有陳列各件均不加評語聽人展覽以資提倡 
　　高小聯合學藝會縣立各高等小學校及乙種商業學校女子高小學校於前日在教育會議决各校三年生於本月三十日會齊謝衙前第三高小學校舉行學藝會分國文英文算術三科自上午九時起至下午四時止 
　　糖價驟昻此間沙糖一物市價日增據該業中人云中國閩廣自産之貨味甜價貴故銷路全恃洋糖近因美國有向英日購買百萬噸之說以致積存者咸居爲奇貨而來價每擔已漲至七兩五六錢故零買亦日增不巳 
[松江]  
　　奉賢商會反對省議員加費奉賢城市商會來函云申報館轉省議會諸先生鈞鑒諸公爲全省代表宜如何爲全省謀公益張四維造幸福何利令智昏爭加公費挾不出席不足法定人數之伎倆致重大案件强半擱置重違民意受各界吐駡遺臭萬年竊爲諸公不取務祈情夜捫心採納忠言取消前議全省之幸實諸公之幸也奉賢公民韓祥麟王關齊李家聲朱新華羅義金炎賡黃雄裴長庚葉聲翔王家駿等同叩 
　　酌提中資之變通財政部新定官中章程第十六條開官中所得中資應提繳十分之二撥充地方教育經費惟本邑向來由中證所得中資總數内提繳十分之二作爲教育經費較之新定章程收入較多本邑李知事恐遵行新章後教育費驟然短少爰即開具本縣單行細則分呈省署及教育財政各廳請照向例徵提藉維現狀業已奉到指令准予變通遂由縣署於本日令行二十四市鄉自治委員八區學務專員及各官中等四十二人一體遵辦矣 
　　提倡藝桑縣公署於今春撥欵採購桑秧萬株轉令各市鄉自治委員縣農會長等勸令人民領種現巳將屆一年由縣飭令各該員前往各鄉查察桑苗生活狀况限於一月内將桑秧長度枯槁株數等列表呈閱又今春所購之桑秧萬株因報領逾額以致不敷分發明春擬增加購額以期普及亦已由縣分令市鄉委員縣農會長等遵即廣爲勸導並將承領人姓氏株數造具淸册於本月内呈縣核辦 
　　屠稅投標之經過本縣屠宰稅因新舊認商互爭包辦由財政廳委令秋勘委員程鵬舉於二十四日在縣署内舉行投標是日除縣長省委偕同監臨外另由縣長委令勸學所長張彬士到場監察肉商應標者計有舊商浦春帆新商張春霖宋梅初等三人惟浦春帆因積欠教育附稅甚鉅由縣將存案之保證金一千五百元没收劃抵並不許該商參與投標故是日祗有張春霖等兩標揭曉後宋標開一萬八千八百四十元張標開一萬五千五十元縣長以宋商標數過鉅恐係舊商化名蒙投當晚即傳該商進縣詢問又聞是晚縣署派人持浦春帆存作保證金之松江銀行支票赴該行領提現金時已被浦商先往掛失致未領出云 
[鎭江]  
　　勘烟委員回省省委方悅魯日前赴鎭屬各縣履勘有無私種烟苗情事已誌前報茲悉該委員已將徒陽壇溧揚五縣地方查勘完畢確無佈種烟苗毒品日昨由揚中旋鎭今午趁滬寗車回省銷差 
　　大風覆舟昨晚（即二十三日）本埠東風大作江干船隻頗有走錨失事者有王姓雜貨船由鎭開往十二圩詎至三江口被浪擊沉貨物均漂去又由儀徵來鎭之米船張成二姓亦在小河江面遭風傾覆幸人口未傷云 
　　調查絲綢損失鎭郡絲綢業自歐戰起事後銷貨僅及内地不能連輸外洋營業有限損失甚鉅刻悉城内各絲行綢莊於日昨接到上海絲業會館來函調查損失數目故該業同人巳定二十五日集議一切以便據實報告 
[揚州]  
　　鎭守使統領同來海州鎭守使白寳山由京南下至寗謁見李督回防道出鎭江時適新任兩淮緝私何希古統領亦在鎭江遂相約同乘江運衛民兩官輪於二十三日下午二時許抵揚何入南河下行轅白則庽新勝街中被旅館九號房間聞白在此小作勾留即須遄返海州防次 
[南京]  
　　高師之職員運動南京高等師範學校職員學生對於體育非常注重學生方面屢與寗垣各校賽球競技頗多發表成續之機會而職員方面此次又聯合高師附中附小三部職員於本月十四日下午在該校西操塲開職員運動會是日天氣晴和與賽各員皆興高采烈運動種類凡十有六目（一）割黍（二）拔河（三）推鉛球（團體）（四）原地遠跳（團體）（五）五十碼賽跑（六）百碼賽跑（七）遠跳（八）百二十碼低欄（九）四百四十碼競走（十）高跳（十一）二百二十碼賽跑（十二）撑竿高跳（十三）四百四十碼賽跑（十四）推鉛球（十五）越野賽跑（十六）八百八十碼賽跑依次逐項比賽自一時起至五時竣事與賽職員計佔全數百分之八十九有奇形式精神兩臻完美結果以邵仲衡潘蟄虹胡潤德沈濟華四君成績最優方運動開始時曁南學校及河海工程學校職員到場參觀加入來賓運動者頗不乏人評議員黄任之校長郭秉文兩君百碼賽跑後又繼以越野賽跑直逹北極閣之巓熱心提倡足資觀感其尤可注意者該校職員中有李虎臣君年六十有六猶精神瞿鑠加入四百四十碼競走逾五旬之王燕卿君到競走第三觀者皆鼓掌歡迎聞該校此後將本其提倡體育之熱心更圖與寗垣各校職員聯合運動以期是舉之普及而有以促進健康云 
[安慶]  
　　籌劃遣散輸送隊經費駐贛前敵總司令皖南鎭守使馬聯甲己率所屬各路營隊退駐樟樹鎭其輸送隊日内即開回安慶分别遣散此項軍餉所需頗多已屬金融機關速籌三十萬元惟省庫空虚無欵可撥軍需處陳美齋處長擬親赴蕪湖向交通銀行提撥來省已於二十二日乘輪赴蕪矣 
　　通令不得濫加選舉經費龔省長以各縣知事多有借選舉經費不敷爲名另起附加捐欵昨通令六十縣略云辦理選舉所需經費向係按照各縣缺級分别支配由國地兩項經費開支各該初選監督自應按照額定數目撙節匀配支用以符原案乃查各縣竟有借選舉不敷爲名另起附加捐當此民生凋敝之秋力謀培養尙虞不暇若復任意增加擔貧民力何堪合亟通令嚴禁以後凡關於選舉各事該知事應就額定經費匀節支用不得濫加附稅 
[杭州]  
　　省議會議事記二十四日下午二時省議會振鈴開會後因檢點在席人數尙不足法定數目延長十分鐘仍未足數任鳳岡問議長今日報到人數若干由秘書長答云報到者九十三人任議員云報到者有九十三人之多而出席者不過七十人殊屬取巧嗣後請議長愼加注意且須將今日報到未出席議員按名指出作爲缺席論王廉云本會腐敗情形非此一端以本席所知黄議員崇威巳經早回台州原籍蔣議員玉麟又多日未曾到會而報到簿上仍舊有此二公姓名未知是何緣故議長云任議員所主張似難辦到現在距離閉會日期己近暫行通融過去下届當然愼加察核王議員提出一節大約係辦事人弄錯幸勿見疑云云其時出席人數巳足政務委員亦有二人出席周議長遂將本日議事日程報告大會畢並諮詢二十五日係雲南起義紀念日省内外各機關學校均停止辦公放假一天本會應否休會一天衆以本會閉幕在即未議要案尙多可以不必祝紹箕動議請變更議事日程先議经七案衆贊成遂開議第七案審查報告咨請承認七年度警察經費預算案討論結果將財政審查報告原文加添總說明並將極題改正爲中華民國七年度浙江省各縣警察經費修正預算案付三讀會通過後正在預備回復日程開議第一案出席議員忽然紛紛離席以致人數不足遂宣告延會時三句四十分　　水利會長赴蘇會議蘇省泖湖太湖爲浙西下游尾閭宣洩之所失於疏浚淤塞不堪現經江蘇水利協會集議從事開浚電請浙西水利議事會派員赴寗協議辦法業經齊省長令准派該會會長張立君與會張會長奉令後准二十五日束裝首途會務由李副會長代理 
[寗波]  
　　瘋漢奪踞車頭之續聞甬曹車站莽夫奪開機車擊傷火夫徐來發等一案茲復探得此人係徐州人氏四年前曾充杭嘉段道班近聞曹娥至紹興一段開工在即結伴來曹擬至工程處投効不意事屬訛傳同伴渙散遂至流落爲丐數日前曾向火夫徐來發乞食來發憫之給予銅元六枚而去後復見其目瞪口呆㑌儴道左不料其竟演此惡劇也其人壯碩多力擊倒來發之後以右手撥機開車左手持鐡鍫抵抗十餘人不能近身幸汽壓尙低火力未足車行甚緩詎站約四里爲司機向旺等所開小機車追及火夫張志元復從煤台躍上煤水車撥閉汽門車遂停止莽夫見衆寡不敵即從車窗撲出跌傷頭部方被擒住於一四　　車解至寧波警局一面由張巡官電滬請示辦法昨得局長復電謂私開機車復擊傷路工情罪甚重當移送地方廳辦理所有徐來發等六人已經鐡路李醫官診騐均可無性命之虞 
雜評一 
[陜閩停戰（默）]  
　　中國事之所以多者非事之多也一事必分數次爲之往復曲折而結果仍不外是此事之所以覺其多而糾紛所以無巳也 
　　旣允頒停戰令矣則全部停戰可也乃必劃陜閩於停戰區域之外爭至今日仍不能堅持其主張仍將先令陜閩停戰以待解决於會議則又何必多此數日之爭以延擱和議之進行耶然而此種無謂之爭持不僅陜閩問題而巳地點名稱何獨不然將來議和時若不出以直截了當之手段而亦事事以此種狀態出之和議將何日能成耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[主張國際稅法平等會正式大會紀]  
　　主張國際稅法平等會於昨日下午三時半假愛而近路紗業公所開正式大會到者爲張季直朱葆三沈聯芳劉柏森聞蘭亭陳良玉張樂君陳潤夫聶雲臺金伯平江少峰徐申如穆藕初謝蘅牕顧馨一宋漢章顧棣三項如松陳光甫史量才錢新之朱少屏榮宗敬葉鴻英王一亭朱吟江戈公振徐維榮龐竹卿張叔良徐靜仁孟蒓蓀田時霖陳廷銳吳寄塵等約二百餘人茲紀其開會情形於下會長張季直先生主席副會長沈聯芳先生報告經過情形略謂本會自十二月一日預備會决定會名推定章程緣起起草員五日成立會通過章程緣起並舉定職員函電各省總商會及本埠各商業團體代表迄今不足三星期而各總商會先後函電贊成者巳有二十八處各分商會亦有數十處各業團體領袖加入者有二百餘人各省議會來電贊成者亦有十餘處總計巳得十八省區之贊同全國一致之心理巳可槪見今日正式大會討論進行辦法務請各抒高見貫澈主張是爲至要次張會長宣布意見略謂以前在京與陸子欣等發起國際學會本爲討論國際之利害稅則即其一端現因美總統之主張公道吾國人民當參戰之後幸獲和平希望公道之得伸吾人有控訴之餘地惟鄙人主張希望不可太奢要知吾國自處之地位此次據個人意見提出四條請衆公决（一）物價當依近日委員會所定爲目前之根據（二）稅率當依巳定之商約實行值百抽十二五而國内亦照約裁釐（三）修改方法不與條約爲同物且除去條約拘束性質（四）但求國内國外平等决不採保護稅方針且不取極端國定但求與各國自由對等協定世界各國本無極端國定稅也又據張菊生君意見提向大會謂吾國要求有利之事於外國須知權利與義務相對美國節食濟歐而我國不弛米禁報載英領要求而我政界未允此亦必有爲難之處鄙人之意宜自己迅將存米之數查明定一弛禁標準應請諸公研究辦法又據沈信卿君言約章有米禁旣開如須再禁必於五星期前知照此層頗有妨碍必須聲明不受拘束方顧民食又麵粉出口甚滯而請開米禁此又何故應請諸公討論是否歐洲必須接濟而弛禁後實能接濟則我輩當請之政界務逹濟歐本旨云云次沈副會長代朱副會長宣布意見裁釐加稅一事政府許我商人而卒反汗民國初元本謂决定裁釐並謂釐金每年不過四千萬元當時政府與商民議定辦烟酒稅印花稅以爲抵補旣辦之後貨物稅如故且祇有加徵之趨向又近日因切實值百抽五委員會巳定物價表可每年加收八百萬元此亦當减輕土貨稅作一抵補之數而亦未必可望現張會長已宣布意見須請政府表示裁釐且須與各國平等各國平等即是照各國减輕出口稅是也又美總統此次赴歐所帶隨員商界極多日本亦然在滬日商亦多有赴歐者即代表僑滬商人之意我國專使隨員皆政府所派政界中人未必知我商人甘苦應否由我商人請明白商務之人前往請衆公决次劉柏生君報告在京情形略謂農商總長及北京商會極注意本會之事非常熱心部增派員三人赴歐商會則致電全國又見總統總統亦極贊成諭樹森謂此係國民外交輿論可爲政府後盾回時請全體竭力進行外交委員會中亦極贊成對於專使所發訓令當以此爲首先注重條件按中國之協定稅實係他定稅張會長所謂協定者須對等協定我會所求不過平等非極端國定之謂極端國定乃對無約國之辦法也如焚土一事從前以此得罪英國今英國巳勸我禁烟可見公理終有大明之日我國所受條約上縛朿之稅則當然同時解除要求但能合公理不必慮外人之不贊成也此事周緝之等皆謂宜南北一致進行至發電一層須對各國打公電另打美總統一電發電須直接打不必由政府轉聞漢口擬舉一代表京津亦舉一代表上海應舉代表二人協同進行次鄒靜齋君演說主張純粹國定不取平等協定之說次劉柏生報告表决事件（一）打電（二）舉代表全體舉手贊成次聞榮章君提議舉會長爲赴歐代表張會長起言非不願游歷各國但恐不能即行劉柏生言張會長旣肯出洋請爲四萬萬人犧牲提前動身沈副會長言張會長能去爲極鄭重之事學界已舉黄任之先生與余日章先生日章先生我會可請其贊助張會長又言能有他人最好劉柏生先生何如衆謂柏生先生亦可去但領袖必須張會長畢雲程君等亦贊成張會長之行張會長又有謙詞衆勸張會長爲對内對外計從衆推舉次沈副會長言此次爲國民外交代表與政界絶無關係非張會長不能勝任應請决定張會長謂須再自己商量方能確答請稍待次鄒靜齋言將國定協定表决贊成國定者請起立多數起立次劉柏生代金伯平言應請政府先表示裁釐加稅之决心衆皆贊成再議進行辦法議至此已過五鐘遂攝影散會 
[保護梁任公之省電]  
　　淞滬徐警廳長昨接南京軍民兩長電云頃准國務院電咨略謂梁任公先生即日出京由滬赴歐希即飭屬妥爲保護等情特電該廳長俟任公先生到站時希派警保護云云徐廳長昨巳派警備隊士十名預備在站迎迓 
[再誌德華淸理員問題]  
　　大陸報云中國銀行行長宋漢章君告退上海德華銀行淸理員之職已由北京德華銀行總淸理處允准魯加斯君亦由總淸理處調回故上海淸理處今日無一主任之員外間傳稱滙豐銀行史提芬君將補魯加斯君之缺惟據史君聲稱北京並未委以此任又聞財政部今正在商議另委淸理員並以華員一人副之宋君之辭職早爲人所料及當其在職時並未受領每月應得之俸金二百元 
[辭退德華淸理員控案之判詞]  
　　義國人珈司勃羅派司利在公共公廨控德華銀行淸理處無故辭退其淸理員職務請追佣金酬勞及損失等銀一案訊供詳情迭誌本報前日午後爲公廨宣佈堂諭之期兩造代表律師均到堂候示至二時半經兪襄讞會同義羅副領事升座第四民庭核案會商之下援律判曰本案據財政部中央德華銀行淸理處分設之上海淸理處淸理員珈司勃羅派司利聲請該員以上海淸理分處之淸理欵内應收按層給予之勞金並稱此事由中央淸理處王前處長口頭契約面許等情本公堂查核淸理員請求勞金旣由王前處長面允應於已收到之欵内按數給予百分之四其餘淸理之欵項尙無確實數目未便照准惟其淸理各案均巳移交上海淸理分處之代表律師是淸理之手續巳盡酌核情形應判給銀五萬兩仍照德華銀行淸理處章程第十八條一併在該銀行收欵項下開支判畢原告代表高易律師請求執行堂諭並再請追損失又稱本案係屬請求性質並無原被告名義如該淸理處反對須將判决之銀繳存公堂再訊云云即據淸理處代表穆安素律師起而抗稱本案敝律師定須上控又能證明堂諭之誤會未奉到政府命令以前不敢遵斷應付該請求人之欵項等語中西官得供復又磋商之下判曰義商珈司勃羅派司利請求執行堂諭着將德華銀行收欵項内應付請求人之勞金從速繳存公堂再核又判該義商以無辜被辭請求賠償損失一層此屬中央淸理處應有權衡本公堂無權管理應即註銷此判 
[處置存土之外論]  
　　字林報社論題爲中國之耶穌聖誕禮物略曰著名滿洲防疫會會長伍連德醫士數日前行抵上海籌備焚土事宜印土旣須付諸一炬遂有特别製窰之舉伍醫士曾於十一月間函致北京導報對焚土事有所陳述今伍醫士來滬之職務殆由此而發生也伍醫士函中之言曰余於焚土事略有經騐敢謂尋常焚法不獨困難且易受欺積許多柴油而焚之檢視烟土固巳焦枯但焦枯者僅在土之外層至於大部份内層則未嘗稍動焉蓋土之爲物其性黏不易燃如欲完全燬之則必另製一窰或用電氣爐能發極大熱力較尋常爐窰爲甚者始能有效若以尋常法焚之或投諸江中則監視者方去而幕後之人已設法取其未燬者售以圖利矣伍醫士又曰吸烟有百害而無一益然以鴉片爲藥品則極有價值鴉片功能頗大就其顯著者言之有止痛減咳引睡療痔之力今數種貴重藥品因歐戰而缺乏如鴉片即其一種余意中政府與其將一千二百箱印土付諸一炬無寗送與紅十字會以供世界醫院療病所需之爲愈也此舉固須若干年始克辦成但可爲世界省下二千萬元鉅欵云云伍醫士此篇主意重在後段以爲鴉片不應焚燬但宜贈與各國紅十字會惜中政府僅採用其前段議論而不注意其後段意思吾知伍連德醫士對其今日在滬之職務當爲之怏怏不樂也伍醫士之議在外人報紙處於間接受惠之地位者極力提倡似非所宜第吾人於此究屬中立希望永不取用鴉片藥品旣無烟癮又不想藉此發財不妨勸告中政府於最後五分鐘重行研究處置烟土之問題夫造窰之費固屬無多較諸土價其數微甚然亦何必多此一番經費乎鴉片不善用之誠爲毒物善用之則成良藥中政府又何必暴棄天物燬此醫藥上所視爲必需且極可珍貴之品乎中政府苟以焚土爲表示其誠意禁烟之法則送與紅十字會不獨可證明中政府禁烟之誠意且有甚大之裨益焉時哉時哉此誠中國以耶穌聖誕禮物贈與各協約國而得世界感謝之機會也 
[廣濟船主之紀事文]  
　　字林報云本埠招商局以廣濟船主台維思氏十二月十九日在温州海關職員前所繕之紀事文一份送至字林報其文曰十二月十八晚八時至八時半余方坐艙面聞喧噥聲由城東沿江岸而來余初以爲火把會也繼見衆人止於招商局旋向廣濟碼頭衝下余亟問何故始知其爲普濟遇難家人擬來焚船余即派人往局其人歸稱局中無人此時碼頭上衆人巳取火油三四箱向船傾潑余立於艙面高聲使其退去詎衆人取火油潑余及總機師以爲答覆至是余知事勢漸爲嚴重衆人且高呼於十分鐘内放火焚船時無警察可求其保護輪船余不得不有所作爲余遂取余獵槍裝彈實之未幾衆人中有一人取火把在碼頭上浸油放火余乃向衆人頭頂之上開放一槍以期嚇退衆人衆有奔逃者亦有仍潑油於船者余遂再放一槍衆奔離碼頭而入船局從事搗毁逾片時後一水夫告余以局中僅有暴民二十三人因是余令船老大傳諭水手各執竹竿總機師亦命三機師傳集火夫及侍者執竿往局驅散衆人當此時際船中未見有買辦所管之人余與總機師率水夫等往救船局方過碼頭時余向船局開放一槍藉以嚇退衆人衆見余所率水夫等持竿而前遂奔走但在已經在局放火之後當由水夫等將火撲熄余在大門又向門頭開槍一響以速衆人之奔走亂時無負責任之人爲余所可請求保護者迨衆退後一小時事巳平靖始有警察到場保護輪船與船局余在亂中共放四彈 
[雲南起義紀念之舉動]  
　　昨爲雲南起義共和復活之紀念日本埠公私立各學校均放假一天並懸國旗以示紀念各機關亦均懸旗各大商店間有懸旗者 
　　上海地方審判檢察兩廳陸林兩廳長均發出牌示停止辦公一天所有民刑訴訟各當事人已定期審訊之案先期不及通知紛紛到廳得悉停辦公事均徒勞往返 
　　法租界打鐡浜中華同義義務學校昨日開紀念大會校外高懸國旗禮堂陳設一新首由校長陸胡雄飛演說略謂今日爲蔡松坡起義之紀念日即袁世凱帝制末日之紀念復出蔡松坡及袁世凱之像指示學生以作英雄奸雄之比較演說畢又放爆竹誌慶學生亦開紀念演說會會畢在校飲用茶點并放假半日以誌紀念 
[耶穌誕辰之禮節]  
　　昨日爲耶穌誕辰俗呼外國冬至法國官紳商民及在敎華人等於黎明時均詣法租界新北門外天主堂隨同神父舉行彌撒禮法捕房以届時勢必車馬擁擠特派各探捕前往該堂左右妥爲照料法公廨應訊各案經中西讞員諭令停訊一期法工部局及各捕房各職員亦均停辦公務 
　　前晚夜半十二時南市董家渡天主堂舉行彌撒禮頗爲熱鬧第一區一分駐所王琴軒署員特派長警在彼保護至兩時後始行返署昨日淸晨八時及下午三時復行聖誕大瞻禮 
　　法租界布莊街民國路轉角孫女士設立之進德女學校及幼稚園内各學生於昨日下午三時由孫校長及鄔張祝徐翁各女敎員率領至該校毘連之浸會堂内舉行慶祝聖誕禮節先由男敎員王君將禮節逐一向來賓說明然後開會（一）高等三四年級生唱詩（二）鄔牧師祈禱（三）日光會各生唱詩（四）高等一二年級生唱詩（五）初等一年級生唱詩（六）初等四年級生唱詩（七）演貧兒要故事慶祝聖誕（八）初等二三年級生持松柏執洋燭演疊活樹故事（九）全體學生合唱校歌（十）祈禱散會 
[歡送安立德君續誌]  
　　美國駐京公使館商務參贊安立德君爲修改吾國稅則事來滬數月刻因公畢返京本埠駐華美國商會留美學生會美國大學俱樂部加利福尼俱樂部上海總商會上海靑年會江蘇省敎育會建設會中華職業敎育社寰球中國學生會等十大團體訂於本星期六（即二十八日）正午十二時一刻在寗波路四號卡爾登西餐館設宴歡送略載昨報茲悉此項請帖自前日發出後昨日已有多人函托留座惟該餐館地位不廣如尙未定座者再遲恐將無餘座云 
[商團華隊會長之通告]  
　　萬國商團華隊公會會長虞和德特别通告云民國八年一月一號下午七時正上海萬國義勇軍代表隊友本公會全體慶賀本隊爲於七年十二月十五日在虹口靶子場萬國之中競賽射擊所得英國團練得勝銀杯於擬在總商會公宴並舉行中華隊優勝禮節本會長及各會員公請本隊得杯代表員常備隊正備隊壛着軍服後備預備隊須用便衣此事關於本隊榮譽務請同襄盛舉 
[日商營業之最近觀]  
　　歐戰未停以前協約國各屬地需用之品多由日本供給所以日商之營業連年異常發逹迨雙方停戰後日商頓受打擊即如華棉一項在今秋新花將産時駐滬各日商之預訂華棉者數逹三四十萬擔均限陽曆年内陸續交貨價自三十二兩至三十九兩其中通州花太倉花北市火機花南北本花等業已裝赴東洋者約有半數嗣因歐洲停戰該國原料積存豐富此項棉花遂由各日商轉售與滬上各紗廠價自二十七至二十九兩但進出價格懸殊難免虧耗尙有舊鍋鐡等料日商於九十月間亦訂購不少目下歐戰已停無必要之需况近日英美貨之進口巳漸加增華商之向歐美各洋行定貨者絡繹不絶故日貨之存積已影響於金融方面前日（二十四號）本埠鎊價未有變更而日本匯水巳改小二五計每日幣一百元可結規銀四十二兩五錢云 
[運大倒閉後業已改組]  
　　公共租界北河南路同康莊福建路運大國記莊因有連帶關係同時擱淺倒閉詳情巳迭誌本報茲悉該兩莊雖有連帶關係然各有經理故倒閉後據云所有人欠欠人之欵各歸各理而運大收閉至翌日忽即改組萃和義記錢莊業已開市貿易矣 
[擬議中之兩大公司]  
　　南京路先施永安兩大公司開幕以來營業頗爲發逹蓋資本雄厚定價劃一以是旅滬客帮咸皆信賴該處一帶洋貨女飾西裝呢絨各店咸皆受其影響茲聞現有何某等籌集鉅資組織大公司一所巳在南京路中段商議租赁地址預備建造又武進某富紳亦擬創立大公司聞在勞合路轉角處明年正月間當有兩大公司之名義宣布云 
[白蠟價格漸跌]  
　　川省特産之白蠟本埠各行家向有預寫期貨是以外行囤買者頗有其人本年上春時川省軍事正亟來源阻塞貨價步步增漲每擔升至一百二十兩以外一般有手貨者無不利市三倍邇者戰事漸平運貨巳通來源不虞竭蹶洋商方面亦不活動各囤戶覩此現象且銀根奇緊不得不認虧售去以是此一星期間市面頓見疲軟每擔巳回至一百兩左右較最高之價巳跌去二十兩之譜 
[杭路運煤與鴨之車費]  
　　滬杭甬鐡路車務總管昨通告全路各站長文略云關於裝運商煤凡由閘口車站運到上海南站及日暉港每車運費洋十五元又裝運鴨由麥根路至龍華及上海南站每車運費洋六元自即日起實行仰各查照云 
[華商電氣公司之改善]  
　　華商電氣公司對於電燈事宜漸次整頓以謀盡善現以所用之直流電不甚合宜將改用交流電巳在外洋購辦儲積電氣之方棚及總電線開培而（譯音）等類巳將此種材料陸續運滬定於年内開工沿途裝置蓄電器方棚並換裝電線一俟裝備妥洽其電燈即無忽明忽滅之弊病電車上之電力亦較往昔爲平匀現方由工程司將城内外各處道路規畫一切 
[浦東通行電車之懷疑]  
　　浦東華商電車公司招卟股本一千萬元舉定日商某洋行買辦程某爲總理擬自滬南董家渡起至川沙止鋪設軌道通行業已禀請軍民兩長曁交通部立案並向求新廠訂造車輛一俟奉部批允即可興工建築惟當地紳商以該公司招股如此迅速恐有外商股份在内且以電車通行與欽公塘一帶諸多窒礙故電部反對巳委張某來滬現寓湖北路某旅館内連日從事密查上項事宜以憑復部核奪云 
[閘北亦擬創辦電車]  
　　閘北華界自淸季闢作商場建築馬路迄今十餘年來市面日見繁盛大小商舖絲紗軋花等廠大半建設於該處故有某君發起創辦閘北華间電車公司一切章程擬仿南市華商電車公司辦理一俟商明集股辦法即須禀請立案開辦 
[工巡捐南局明日開會]  
　　滬南工巡捐局長姚石蓀定於本月二十七號（即隂曆十一月二十五日）午後兩時開會籌議該局進行要務預函局中名譽各董事屆時一體蒞臨藉以商榷 
[兵工廠近事兩則]  
　　兵工廠謝廠長近接陸軍部電令略謂各省戰事業巳停止嗣後各局軍隊無論何處請領軍械彈藥非奉陸軍部核准不得擅自撥給以重軍械而資稽考等因謝廠長當即遵照辦理矣又該廠謝廠長以年終巳届所有本年度經常臨時兩項開支亟應造報已飭令會計課趕速彙核總數以憑呈報陸軍部參陸處備考聞本年度除經常費按照部核定額開支外其臨時製造費（戰事額外添造）亦逹二百萬左右云 
[依周塘末段路工展限]  
　　自楊樹浦至張華浜之依周塘馬路曾經盧護軍使撥兵建築竣工惟張華浜至吳淞一段因浦灘沿邊建有火車鐡廠不能直逹淞鎭另在軌道之西闢築支路一段長約四里餘後由盧護軍使改派暫編補充第一團第三營撥兵二百名前往工作原限三個月工竣詎自開工以來天雨連綿兵士不能工作所限三個月將次屆滿故該路總監工王委員昨將續築依周塘末段工程因天雨延悮期限須請展緩一個月等情呈報盧護軍使核示矣 
[砲兵營房暫停建造]  
　　龍華操場内前由松滬護軍使署測勘擬建砲兵第十團第二營營房一所共一百八十餘間業已繪圖預備雇匠建造茲因軍署庫欵支絀又值天雨不能工作故盧護軍使决定俟明年正月間請有欵項再行建築 
[海軍司令之徵拔人才]  
　　海軍司令公署昨令各艦隊文云查本年官佐升轉向係按照歷資參以成績秉公遴選以昭愼重蓋不循資格則躐等堪虞不稽成績則賢能觖望二者兼權乃無偏倚乃近來每有缺出該長官多以本艦人員遞升爲請固知所請之員原因成績優美且爲耳目所及足收指臂之助何可厚非但本總司令負全軍升降之責若不兼籌並顧不足以昭公允而服人心本總司令任事以來對於各艦人員雖經留心考察仍恐未周嗣後遇有才能出衆勞績卓著者准予隨時試考呈請本隊司令核轉分别存記遇有相當員缺即行分别提前拔補以示鼓勵若至本艦缺出時方予呈請旣慮蔽賢於前又滋流弊於後且滯該員升補前程亦不足以收激勸其本署派補之人如果成績不佳准予到差三個月後據實呈揭立予撤換勿稍瞻徇致誤艦務本總司令有厚望焉除分行外合亟令仰該艦長遵照此令 
 [P浙督派員晋謁護軍使> 
　　浙江楊督軍派安副官長來滬蝁謁盧護軍使對於沿海江防界限問題有所接洽聞此事尙須開軍事會議解决云 
[包探練習槍法]  
　　公共捕房總巡麥高雲君以時屆隆冬宵小最易竊發包探每晚身帶手槍出勤巡邏遇有盜刦拒捕勢必開 
 
 

Page 11

 
 
繪還擊故槍法務須嫻熟困特諭飭戈登路敎練所四十四號捕頭於昨日起傳齊各捕房華探目率同各包探每日上午九時起至十二時下午二時至四時止在所挨次練習槍法以資臨時防禦 
[虹口搜檢行人]  
　　哈爾濱捕房捕頭麥搿利搿以時届隆冬宵小易於竊發且本捕房轄境地處偏僻不得不嚴加防範因於前晚督率中西印探捕分班按段搜檢行人如有身畔携帶違禁品物即行拘究 
[實業餘欵不用别用]  
　　沈知事昨接實業廳訓令云案據臨時實業視察員吳淸望報稱興辦實業爲地方最要之政現時雖未能積極擴充亟應設法籌集力圖推廣所有各縣規定之經費自應專欵存儲不得移作别用每年辦理决算後如有餘存之欵即作聚積金以備興辦實業之用嗣後每届年度終了即將積存數目專案呈報以前餘存欵項應請令縣遵照專欵存儲查案呈報以立推廣之基礎等情除批示外令仰遵照云云 
[做燈籠工人議定加價]  
　　南北市燈籠同業各工人圖加工資罷工南市各店巳允照加北市尙未定議等情曾紀前報茲悉北市裕順等各店因現屆年關正在上市之時未便久停致誤生意爰於昨日邀集各店主在王家碼頭同行處會議由顧炳魁與雙方疏通暫允照加一成半至明年元宵燈節爲止以後再行提議雙方已允洽矣 
[新年停止辦公之省電]  
　　交涉公署昨接南京軍民兩長電云頃接國務院電今屆陽曆元旦循例停止辦公三天除分電各省遵照外特電希即轉飭所屬一體遵照等因除分行外電仰該交涉員查照云 
[海關新年休假之牌示]  
　　江海關威稅務司懸出牌示云民國八年一月一二三等日係陽曆新年本關給假三天照例停辦公事爲此飭華洋商人一體知照特此牌示 
[上海女子中學元日開展覽會]  
　　西門外南城根學宮路口私立上海女子中學校定於八年一月元旦舉行成績展覽會陳列諸生書畫與女紅剌繡等各種成績品兼徵求學界人士書畫陳列經該校主任王蘇本楠印就入場劵千張每劵定價一元編列號數分致各界代售所收劵資即充校中經費凡持劵入覽者抽籤贈以陳列品想屆時往觀者必有一番熱鬧也 
[鄒靜齋辭策進永久和平會副會長]  
　　中華國民策進永久和平會副會長一席前日開會時公推鄒靜齋君充任都君當即堅辭未邀衆允昨鄒君復致函與該會正會長及發起諸人力辭原函錄下艮生曁諸位先生鑒昨日大會又承諸公謬許推維良爲副席當時碍於衆議只得聲明暫時擔任惟維良德薄能鮮商事紛忙且公益事務巳經擔任多種精力時間皆不能繼責會爲永久和平而設責任重大維　若承受虚名而事實上又難以盡力濫等充數轉負諸公付託之燕忱尙望曲予體諒另舉賢能則公私均受益無旣矣 
[渤良安華僑商會新舉之職員]  
　　上海總商會昨接渤良安華僑商務總會函告該會第九届選舉之會長會蕭除分别呈報外交農商各部外函送查照計開會長楊明簡副會長葉潤池特别會董王東溪王皆能坐辦王金波財政鄭建中會董陳仁義楊容吳春波陳祐章楊純美朱卓美鄭長角林彤赤郭忠太鄭淇澳吳永源楊和泰陳自得蔡漢淇李玉潤吳嬰吳榮宗嚴繼陳金平黄勃嚴蓮他藍自楊長安楊榮稗黄燮興蔣漳揚鄭易科甘田劉源發梁文渠許文瑞楊鴻雁賴水令李金輝張潛香楊茂杞紀三練魏江龍陳登閣葉木生陳矮黄則燧鄭香火藍秋四陳逢吉江以奎陳五常楊澤瑚 
[中華測繪公會一週紀念]  
　　昨日爲中華測繪公會一週紀念之期借哈同花園天演界舉行紀念會到者百餘人由吳衡之主席報告次行三鞠躬紀念禮後由沈仲禮姬覺彌等相繼演說語多勉勵次攝影乃散會昨已萬家燈火矣 
[復旦商業研究會之歡送會]  
　　滬西復旦大學商科學生所組織之商業研究會於二十一號午後三時開本學期大會餞别該會顧問大學講師香山林齊恩博士蓋博士平日對於教務會務均極熱心此次受香港先施公司之聘任重要職務指日首途同學依依惜别故開會歡送當時演辭極長其最重要者即爲商業道德一語次商科講師何華德博士及同學均有演辭至五時攝影後閉會 
[學生會歡迎新會員預誌]  
　　寰球中國學生會第八次徵求大會屢誌本報茲悉該會訂於陽曆明年一月一號開歡迎新會員會有名人演說並有中西音樂及各種游藝助興云 
[奉賢組織通俗夜學校]  
　　浦東奉賢城内區立第一國民學校附設通俗夜學校已誌前報現悉該校各職員均盡義務惟金年燈油茶水書籍等費預算須六十餘元刻由該校長朱醒華呈請縣署轉令勸學所照撥大約明年正月中旬即可開課云 
[照錄商團華隊司令之命令]  
　　商團華隊司令正隊長葛第四百五號隊令云本隊正備隊員教員習員爲第二次練射小槍靶日期西曆十二月三十號（即星期一日）練射時刻上午六時三十分正便服在議事廳候令教者教員陸葆泉陳景塘教員孫子臯王維藩習員趙懷炳射者三十七員又西曆一月三號（即星期五日）上午六時三十分正便服在議事廳練射小槍靶教者教員陸葆泉陳景塘教員崇棣華何鹿山屠開泰習員包安甫射者三十七員又第四百六號命令云本隊正備隊第十一次（隊操）日期西曆十二月三十一號（即星期二日）排隊時刻上午七點正服裝小帽操練軍服齊集地點在南京路議事廳隊操全隊教員全備隊員又一月四號（即星期六日）上午七時便服爲正備預備號鼓習練教員郝伯陽君又一月四號上午七時正各隊員須用腰帶皮鞋在議事廳操演全隊教員陳景塘君又第四百七號隊令云本隊正備隊第二次特演射擊日期西歴一月二號（即星期四日）時刻上午七時正便服在議事廳爲常備正備預備特演射擊英教員羅司全隊教員隊員又一月四日星期六早晨六時三十分正爲教員習員第二次特射課候令地點在射擊塲特射教員陸葆泉 
[烟草商人之熱心公益]  
　　南洋兄弟烟草公司主簡照南簡玉堦對於地方公益慈善事業向具熱心近以本埠所築依周塘馬路直遠吳淞外臨黄浦江一經築成於全滬商務糧有關係特捐助銀五千元交滬北工巡捐局收用期使該路早日竣工云 
[冬季檢查印花稅續誌]  
　　印花稅大檢查己於前日開始實行先從南市第一區轄境之十六舖毛家衖一帶着手檢查己查獲商號多家當將違法漏貼及貼不足數之簿據摺子等帶回存候飭傳酌罰已紀昨報昨日巳由泰源小錢莊赴署請領賬簿一册趙署長飭繳罰金五元其餘尙未請領經趙署長規定辦法予限三天内着查獲違法簿據各店商投署具領隨繳罰金並悉昨日又在境内查出違法簿據十餘本一併帶回存候核罰 
[通緝用欵潛逃之司賬]  
　　公共租界總巡巡捕房總稽查處昨飭中西探將通緝單持赴華界淞滬警察廳曁南市第一區警察署請爲派警協助緝拿其通緝單云爲緝拿事照得徐子紹一名蘇州洞庭山人業收賑之職年二十四歲身高五尺八寸身重約一百十磅面圓中等身材面容淸秀鼻闊面帶扁厚嘴唇前住上海城内縣前街曾在四川路某號内當收賬之職有一年零三個月之久爲因私用其主賬洋計三千零五十八元六角忽於西曆一千九百十八年十二月九號逃匿無蹤業由會審公廨出票拘拿在案因此合行通緝仰諸色人等一體知悉如有知其下落者請即報告總巡捕房總巡可也 
[稽查醃魚船夾帶私鹽]  
　　蘇屬緝私第二營薛營長以外海進口之醃魚船隻來滬每於額外多裝鹽斤在滬私銷自應嚴爲查緝除令飭所屬各隊長加如查禁外昨又飭派稽查二員馳往南市大關碼頭一帶魚船停泊之處檢查所裝鹽斤是否照章如多　者傾入浦江並將船戶拘解罰辦云 
[選擇華捕升充包探]  
　　法捕房施總巡以總捕房遷入新租界薛華立路後公務殷繁且錢債民事等案均歸公堂寫字間捕頭飭探傳提原有包探不敷差遣故在各華捕中選擇年力强壯熟悉捕務者若干名升充包探一俟選定即行給照分發各捕房帮同辦公 
[偵緝命案兇手]  
　　法新租界徐家匯路於本月十八號黎明時發現一絲不掛年約三十餘歲之男屍一具當即車至同仁輔元堂騐屍所報經中西讞員蒞所騐得委係生前腦部被擊受傷致命身死由堂棺殮緝兇至今尙未弋獲法捕頭以事關命案深恐兇手日久遠颺故傳諭各探捕四出查緝從速獲案訊究 
[女孩跌斃]  
　　寓居新閘路某號門牌爲古董業之福建人謝宏楨有十歲女兒巧娥於昨日下午失路自晒臺上跌下腦壳碎損漿髓迸流祗存一息當由謝妻趕即車送仁濟醫院救治奈受傷過重在余即行斃命祗得將屍重復車返備棺收殮 
[蔣氏爭産案解蘇審訊]  
　　滬城季家弄婦人蔣沈氏蔣陳氏等因爭産涉訟一案已由上海地方審判廳判决蔣沈氏不服提出理由上訴高等審判廳經高審廳長林少旭令飭上海地方檢察廳長林仲立傳提一千人證解蘇審訊林廳長泰文後飭派法警將蔣沈氏蔣陳氏蔣氏親屬等一干人證並牽涉各員先後傳齊於前日備文申解蘇州高等廳林高審廳長諭發交吳縣公署温知事訊明詳報核辦 
[收贓行賄之解究]  
　　一區一分所訪悉福佑路八十八號同福源蔴油店主江隂人王榮生近來專收贓物爰於昨午由巡官施學年巡長王之佐率同各長警等前往搜查當場起獲賊贓如海參白糖紅糖胡桃黑棗等物甚多王榮生急向施巡官等懇求並賄給洋十元巡官大怒飭將各贓裝載四車連王及賄洋併解到廳王淸和警佐訊供一過於下午飭將人贓賄洋申送警察廳訊究 
[史慶榮尋獲失女]  
　　無錫人史慶榮向在津浦火車充當茶房其女阿大年十八歲於本年二月十一日忽失所在史各處找尋無着近有人通信謂阿大被拐至滬上等語史遂來申借住下海浦友人處前日經過本城舊教塲八一八號門牌康龍生所開康龍記鞋店門口見阿大在内當即尋獲知爲康姦佔遂鳴警拘送一區二分所由王警佐提訊康稱小民因妻故乏人出洋六七十元憑鎭江人蔣才富談黄氏爲媒娶該女爲室蔣等現住虹橋附近可以指拿等語王警佐遂派警押康同往將蔣及談黃氏併拘到署詰訊一過備文飭警將康龍生蔣才寓談黃氏史阿大等移送地方檢察廳訊辦史慶榮着自行投質 
[妓女發濟良所留養]  
　　北海路二百六十三號門牌某花烟間内十九歲妓女劉仁寳因被惡鴇虐待受苦不堪逃出投入濟良所求請超豁前日由所董西女士送公共公廨經中西官詰悉前情判劉仁寳發濟良所留養 
[聚賭撲克之科罰]  
　　甬人蔡茂記沈庭發王寳生諸仁林胡蘭生馮阿慶朱興芝吳鳳元王阿福馮如生等在愛多亞路一百三十號門牌某木器店樓上聚賭撲克被總巡捕房中西探查獲當將蔡等速同賭具一併帶入捕房存洋保出前日由公共公廨傳訊即據中西探上堂禀明前情質之蔡茂記等延律師到堂　護中西官得供以蔡等不應違章判各罰洋五元充公賭具銷燬 
[淞滬警察廳批示五則]  
　　金望德批呈悉此單現奉護軍使訓令本廳派員到地詳查據德人拍魯司聲稱現共實存鐡桶一千六百二十只與來呈所稱一千八百只計差一百八十只仰該商即日來廳證明數目聽候核辦毋延此批 
　　錢國卿批呈悉查爾弟錢國生之寡媳嚴氏柏舟矢志情殊堪嘉該民憫其伶仃按月貼補飯食深得維護孤嫠之意如果爾弟聽人唆使迫令該氏再醮是豈尙有人心准即備案並候行區隨時保護可也此批 
　　嚴招全批據呈已悉查原媒周氏旣有給洋二十元即可將爾妻朱氏交還之語顯見跡涉嫌疑事涉於刑事問題仰即逕赴檢察廳起訴拘究可也此批 
　　吳渭逹批據呈黄洪源拐騙爾妻周氏捲物潛逃各節已悉准予備案並候諭飭警探隨時查緝可也此批 
　　上海粤僑商業聯合會長陳元批如呈准予備案仍候護軍使批示遵行此批章程存 
[滬南工巡捐局批未照錄]  
　　滬南工巡捐局批張榮泉等呈建笆碍路梫佔坟地由云呈悉查本局前發給該校竹笆執照業經批明如日後沿浜笑路或地方居戶出入不便仍須拆讓等語在案據呈前情已函請淸心學校留出地方居戶出入之路並將圈入之坟地依界拆讓以便交通而免爭執矣仰即知照此批 
[誌謝]  
　　商務印書館教育雜誌第十卷第十二號現巳出版其中要目爲和平後之教育國民體育不振之故職業教育之商榷戰後之教育等等昨承昨惠贈一册書此誌謝 
雜評二 
[廣濟船之徐案（庸）]  
　　廣濟船之徐翰靑一案招商局與温州同鄉消息互歧究竟實情如何今尙未能懸斷惟發難者旣爲普濟被難家屬則顯含有感情之作用與尋常暴動事件性質固殊以上年普濟失事言之招商局即有應負責任而事原出於不料搭客生命財産之喪失究非招商局加害所致被難家屬縱中於一時之哀痛而怨憤溢於常軌亦何至銜不共戴天之仇橫决而求一逞但當時徐之指揮暴動固有釀成危險之處而制止其行爲是否舍格殺外别無保護廣濟之道換言之即殺徐者是否於正當防衛中行使其必要之手腕今爲善後計吾人更望浙當局之持平辦理也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒評 
[隂雨] [  不名]  
　　一月以來天時一晴十雨爲近年來所罕有於農業之有害無論矣即其景象亦覺蕭條豈天人之間果有消息之相通耶抑世事多變人對之故覺益其黯淡無光也 
老申報 
[覆述西員被戕事（見光緖元年二月初二日）]  
　　昨報錄探路之西人爲土人戕害一事茲聞西人因馬加利被殺各懷不平謂馬君未起程之前早得兩邊路照何爲彼處土人復敢加害耶又傳得馬君同衆人探路不過欲急看莫美之城故較衆先行而土人見其祗有一人遂戮之而將其頭梟示於城上是以西報論此事曰馬君平日爲人極其聰明藹然可親又膽量極大當其向年在臺灣時見有一船被狂風所吹勢將傾覆雖詎岸不遠而無人敢爲往救馬君獨慨然前去遞結一繩而入遂得以救回故英國聞其事特賜一牌以旌其勇敢乃現在被殺恐英人之意或將發兵以查辦也但此與中國似不相干涉蓋馬君瀕行時曾由華官給發路照令沿途地方官妥爲照料則茲雖出事亦究由彼處之土人耳又昨閱西報英國拿僕克侯爵巳發兵前往該處云 
新拾遺 
[海國誌略] [  少蓮]  
　　語云秀才不出門便知天下勢博學審問正未可以譏儒生也爰搜集舊聞摭譯殘篇逸學校教科以外而能使有志四方者讀之先輪廓大勢於胸中異日者或無枯守之誚歟雖身未蒞乎其方亦可以作臥游觀乎記者識 
　　直布羅陀ＧＩＢＲＡＬＴＡＹ直布羅陀位北緯三十六度七分西經五度二十一分人口平民一萬九千人軍兵六千距英京倫敦一千三百零九里（英里）前英某爵佐治魯克曾於一千七百零四年七月二十四日率英艦隊取諸西班牙者及一千七百七十九年七月十一日西班牙法蘭西合力進攻幾破黄龍迄一千七百八十三年三月十二英皇乃遣總督伊里諾西皇亦命總司令葛瑞蘭衷心媾和雙方簽字於中立地（地名後詳）焉該直布羅陀遂歸英有由是合衆王國之國徽飛翔島上而開釁之日乃定名曰直不羅陀大困厄誌不忘也該半島沿岸悉築鞏固砲壘金城湯池不將爲斯半島詠耶長約三英里最寛度一里之三分一朔南東三面峍崖陟直耽耽駭人唯西面市會在焉闖　通衢名勝棋布誠天府之邦歟北部隔土峽接近大陸曰中立地即一千七百八十三年三月十二英西簽字地也北部多山尤險特有陟絶至一千四百尺者南部接近斐洲有山曰阿婆最高峯二千八百尺謂之曰礪山帶河誰曰不宜 
　　城分南北二區商賈輻輳於北部有平行馬路二曰華特堡街曰愛利斯街城背則屋宇櫛比悉覆以瓦紳衿富貴稅駕於斯西北隅有摩利宮殿美輪美奐如魯　光之巋然獨存者界南北二區者有阿拉美大校軍塲及公圍風帆沙鳥盡漁鄉焉 
　　歐羅巴燈塔阿拉美大花園昔革奴車站城砦塞砲塵市漁莊有機緣者不可不一參觀之顧汽船椗此未久名勝要塞無得而觀亦未能盡准觀覽也 
新智識 
[人類毛髮學（一）] [  呆正未艾譯]  
　　文明進步科學昌明前人之未發者大加研究其逹於精微也可知矣上至化學工業之進步其速力眞足令人驚駭下至毛髮之學問居然亦有顧問洵千古之奇聞也亦科學中之别開生而者也日本理學士橋爪郁君積數十年之功夫費數十年之精力居然得有發表茲第一章巳行刊出余見之而奇爰譯之恭獻於諸君但橋君之發表祗有一章故余所譯亦祗一章俟橋君陸續發表余亦當陸續譯出登諸申報决不至中途間斷未了其事此鄙人譯斯文之微衷也 
　　第一頭髮頭髮之疎密 
　　毛髮之多少由民族之不同而有幾何之差異依大槪而論之白色人種毛爲最多黑色人種爲最少而黄色人種適居兩者之中（但亞依喏濠州土人等則屬之例外）據拉克氏之記載謂全體之生毛蒙古種最爲微少南歐人種爲最强然反之以頭髮比則蒙古人種爲最强云日本人頭髮之疎密據日本渡邊氏之檢查以八十八名之學生所檢得之成蹟如下所示 
密生者七二名八一．八％ 
中間階級者一一名一二．五％ 
疎生者五名五．七％ 
益智新畫[  仲衡] （蕉扇）（像占） 
雜錄 
[世界小新聞] [  箴]  
　　○奇異新彈今秋法軍取攻勢時曾用一種新彈頗得其力發明之者爲英國布金漢希爾小村之時計匠聞乃偶爾觸機覺悟者搆製旣成呈諸英國當道久無消息於是該匠乃託人呈諸法政府即經採用不意竟能收殺敵致果之效 
　　○西王起居西班牙王亞爾方索方當壯年宵旰勤政有足 
　　多者每晨九時起身與眷屬共餐後即與大臣評論國政批閱公文歴一小時之久繼乃召見謁客而來者絡繹不絶下午三時進午餐以半小時爲限繼復以半小時瀏覽各報於是乃略事休息入晚輙與秘書盤桓偶涉足劇場或作手談繼乃退入私室晨間三時王所居之東方宮窗次猶露燈光蓋王方埋首於癖愛之學藝及吸捲烟不已也 
　　○演說價值俄國革命政府内閣總理克倫斯基氏失勢後過激黨捕之甚亟克氏匿居鄉間數月留髮易裝且有友人賜以護照乃得由俄逃抵英倫近者美國某劇場主人邀之赴美演說初十次每次允酬美金洋一千五百元後三十次每次允酬七百五十元克氏未示可否惟英政府頗不願克氏作此行云 
　　○美兵逹運法俗凡年老不能任事時輒以其所經營之商業傳與其子如無子或子死戰役則傳業與婿此次歐戰法之少年殞命疆塲者甚衆法人之有女待嫁者或欲得人以支持門戶者皆願得靑年美兵爲婿故美兵在法旣得艶婦復得資産者實繁有徒此叢於戰後大約將不復歸國云 
　　○電燈捕魚意大利電學家近發明以電燈捕魚術法以有力之電燈沉諸水底魚見亮光紛集周圍捕之甚易而小艇亦藉此光力得於黑夜航行爲利甚大 
[寒星試劍室閒話] [  劍萍]  
　　英國約翰生咏女德三章一時傳誦其一曰温存柔順藹閫閨習禮明詩敬日躋最鄙自矜還自傲鶯鶯燕燕慣嬌啼其二曰水沈一縷抱冰心脈脈無言契女箴自有貞筠含美箭干霄日麗倚霜材其三曰紉織天孫雲錦裳短檠冷燄紡絲長雄心爭比聞雞舞豈爲風流淡晚妝 
　　英國近代詩豪登尼遜氏初治詞章之學時即酷嗜美麗之物其近居有林綠樹千百飛鳥爭鳴又有淺溪一灣羣牛伏臥其中波光輝映喘聲斷續登氏之樂陶陶焉嘗賦成即景一首曰綠是苔痕靑是草舞風柳枝已漸老葦聲簌簌如浪推長堤回響驚魚藻羣花一白浮銀光中有荒溪復野塘淙淙汩汩何曾見伊誰奏樂聲悠揚頗淸新可誦 
[鬼談四則] [  少癡]  
　　友叔陳君以病聽鼓邗江一日至戚家酒醉歸來方入門見一巨人當戶而立高逾丈友叔見之叱其讓路巨人不答友叔怒遽前與搏巨人欲逃友叔追之至轉角執之復返敲門家人起視曰今日捉得好物歸速出燈觀其異衆前燭之則手抱一木片也友叔知遇鬼舁入火内焚之尙聞有哀聲喞喞不止 
　　予幼時膽最小一夜往外祖父家行經太平巷見厠内有蔴面人探首出望余見之大驚飛行而返是後夜間遂不敢出 
　　友沈君一夕由城買醉歸至都天廟是時也小雨霢霂微聞啾啾聲心知有異然欲退不能欲前又懼正猶豫間覺有汚泥迎而擲來大駭力尋出路不得竟逹旦昏倒於地次晨家人因夜不歸大異之遍尋至該地見彼滿面濘泥僅存呼　僱人抬歸用湯灌之始得蘇醒 
　　鹽城建陽鎭有一方塘相傳其中有人溺死時出索一日傍晚有一鄉農臨流濯足覺有一手毛毿毿然力持其脛某知爲溺鬼乃曰水頗淸潔容我脫衣而浴語　手忽鬆去鄉農乃得脫險 
小說 
[短篇允矣] [  張勵成]  
　　一日爲聖誕之夕勞伯脫循例往范爾蒙特家宴座上無他客惟范之妹伊范林耳勞本爲交際場中能手出言每傾倒四座滔滔不絶今日則不然目視承塵仰首若有所思其頰則忽紅忽白似心中有不可告人之言者伊范林知之則故作笑語以逗之蓋其天眞爛漫不欲示人以寂寂也 
　　席終勞伯脫無聊甚游於屋後小園突遇伊范林於亭畔自思此係畢生惟一之機會不如率直言之然一轉念間若卒遭白眼者則一生之希望盡絶不如緩言之爲得斯時心中兩念一起一落交戰片時而徼幸心勝然尤未敢出諸口也乃期期曰密司誠天上之安琪兒∶∶以下尙欲有言忽面紅耳赤跼蹐不安旣而心稍定乃續曰余愛∶∶言出復止心臟跳動陟急蓋斯時之勞伯脫不啻入皇宮而最尊嚴之專制魔王維恐斯言一出天顔而勃然怒者則其心不足碎矣然伊范林頗不以爲忤夷聲問曰汝愛誰勞伯脫聞言心花怒放宛若聞上帝綸音從天而下從此可出地獄而入天堂者急答曰余愛∶∶余愛汝余愛∶∶密司∶∶願密司恕余唐突∶∶余之愛密司實爲最高潔無上之愛情∶∶究竟∶∶密司愛我否耶言至此身忽大顫幾至撲地幸亭柱堅否則亭敬矣伊范林睹此笑幾失聲徐徐曰儂允汝矣儂實愛汝 
　　一點鐘之後街頭有一少年面有喜色且行且歌如攖狂疾者則伊范林之未皆夫勞伯脫是 
[自由談之自由談] [  蠖時]  
　　和議聲高剿匪音疾曰兵曰匪各執其詞總不過小百姓災星未滿耳蓋匪字乃匸非合成本具三不通而一通之式故僅可說一方話若將匸拿去則南北俱非何匪之有 
 
 
 

Page 15

 
 
   
 
 

Page 16

 
 
   
 
