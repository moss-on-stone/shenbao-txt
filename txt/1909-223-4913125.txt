# 1909 - 223 - 4913125

 

Page 1

 
 
   
 
 

Page 2

 
 
　　上諭 
　　 
[監國攝政王鈐章] 七月初三日內閣奉上諭錢錫寶著賞給頭等侍衛作爲駐藏叅贊欽此上諭山西大同府知府員缺著李德炳補授欽此軍機大臣署名奕劻世　續張之洞假鹿傳霖那桐　　 
[交旨]  
　　六月二十七日　軍機大臣欽奉諭旨御史饒芝祥奏孝廉方正選舉冒濫請定章程一摺著該部議奏欽此　又奉諭旨御史麥秩嚴奏改良監獄亟宜整飭一摺著法部議奏欽此 
 
 
 

Page 3

 
 
　　六月二十八日　軍機大臣欽奉諭旨　孝欽顯皇後兒筵前行中元禮由　監國攝政王代詣行禮欽此論說 
　　 
[論科舉餘毒急宜剷除] （墨）鳴呼。科舉之種毒於人甚矣哉。蛇蝎之毒。毒人之身。尚可設法以醫治之。科舉之母。毒人之心。受其病者竟至於不可療。毒一邑。毒一方。猶可言也。胥十八行省之廣。而士夫之貴。一一中科舉之毒。是人皆享其菑而樂其殃也。以今日預備立憲之中國。而猶行此暗中摸索之考試。蓋格於當日定議。而爲朝廷不甚惜之舉動。夫人而知之矣。乃莘莘士子。舉國若狂。以多年無數之墨汗。久不能發洩。於是手考卷。臨策。若有機一失而不可復得。時一去而不能再來之勢。即平日置身於新學界者。亦一旦移植於舊文壇。萃冠帶之倫。鬭囊中之智。則其炎炎之熱血。都消磨於千百年舊事業之中。我不知其爲國乎。爲民乎。果爲國爲民也。則今日預備立憲時代。各項新政之需人才者甚衆。不必藉區區優拔之名號。而展布之方法。不患有所阻撓。不然者。其流毒何堪設想耶。茲姑勿論其結果何如。但觀於此次蘇省考試優拔之情狀。而知其害之顯而易見者已有三。一曰壤心術。　考試之事。本有定額。人才雖衆。斷不能兼蓄而並收。於是冀倖之心。變而爲忌嫉。至忌嫉生而醜態無所不至。聞人之得病也。則私衷竊喜。聞人之扣考也。則自負益堅。聞人之有嗜好癖也。則互相攻訏而不辭。天下最害人之物。莫若鷹鸇虎豹。然未聞有自傷同類。者若同類可傷。是鷹鸇虎豹之不若矣。此科舉之壤人心術者一也。一曰錮智慧。　自古愚人之術。莫科舉若。上以此愚人。而人不自知其愚。反詡詡然鳴於人曰。我輩進身有路矣。欣欣然量其可得。竊竊然慮其或失。患得患失之心。憧擾不已。於是喃喃口祝。似菩薩亦可顯靈。戚戚心寒。見卜筮何妨占課。求名求利之念切。如醉如痴之狀。乃不知不覺而生。一言語必求吉利。一動靜恍得佳兆。向之所詆爲迷信而不屑爲者。至此則無不躬自蹈之矣。此科學之錮人智慧者二也。一曰耗財用。　財用之匱乏。上下同嗟。今日有益國民之舉動。待需更廣。平日錙銖必吝者。至考試則一擲百金。或數十金。以平日艱難贏得之錢。輕擲諸無用之地。筆墨之費。輙逾數元。房飯之需。動增敷倍。學房之婪索。書斗之要求。均一一受其欺。而不暇與之辨論。若謂一朝入選。可有萬利之望。不知未入選者失利尚小。倖入選者。所失更無涯。涘試問千百人所擲之金。就使一一博得貢乾。果能補益於社會否。不能則縻費何。爲此科舉之耗人財用者三也。就此三害。而權其輕重。後此一者。不過關係個人。前此兩大害。胚胎於個人。而影響及於社會。及於國家。蓋當科名碩果。千鈞一髪之際。而應試之士。俱爲守舊中人。則其智慧若何。心術若何。可置諸不論不議之列。以若輩俱奄奄垂盡之老生。不過博疛銜以榮身。初無與憲政前途之關係。而我所大惑不解者。歷年自詡爲新學之士。其目光心力。若欲舉舊學之蠧天下而弱中國者。摧陷而廓清之。故持論發議之間。常有令人不可響邇之勢。乃一旦智慧錮。心術壞。雖大衆不甚愛惜之科舉。而便於蠅營狗荀亦甘之如飴。悍虎負嵎。馮婦心喜。雖烈日肆威而不願。雖通人潮訕而不辭。試窮具意之所至。萬一科舉可復。三年試於鄉。三年試於都。而彼痛詆頑固滿口熱血之學子。亦將欣然就道。奔走於舊日功名。陽爲拒之。而陰爲迎這。此有志之士。所爲撫劍流涕。而莫可如何者也。天下有善因。乃獲善果。以受科舉之餘毒或。或與最可寶貴之憲政。將來因果相生。前途尚可問乎。　　 
[專電]  
○電一（北京）電諭成都將軍馬亮藏僧集衆要挾撤去趙爾豐有意阻撓本應重辦姑念愚蒙不予深究着馬亮善爲勸諭竭力解散母任滋事○電二（北京）朱恩黻奉查各省軍械局廠擬有辦法呈部惟以事繁責重懇陸軍部奏請簡員幫辦陸部已允代奏○電三（北京）東督錫吉撫陳會奏吉省要政繁興請設行政會議處奉旨該部議奏○電四（北京）吉撫陳昭常奏請　覲見奉　諭盡心職守不必來京○電五（東京）韓國陸軍學堂。已經停辦。韓國政府選出優等學生四十七名。於西九月中送入日本陸軍中央幼年學校○電六（東京）日本實業家。四十八名。西八月十九日坐（米爾所多）輪船離橫濱赴美國。緊要新聞一 
　　 
[恭修實錄館派定人員] 北京　　○上月二十六日爲 
 
 

Page 4

 
 
德宗景皇帝實錄開館。之期是日吳綱齊李星吾兩提調奉到監修正副總裁諭飭熊方遂伍銓萃着派充漢文總纂官。錢駿祥程棫林着充漢文帮總纂官。宗室長紹王同愈左霈田智枚蔭桓王會釐劉嘉琛高本端余炳文喻長霖李端綮袁勵準楊兆麟商衍鎏朱汝珍王壽彭顧瑗郭立山章梫林世燾著派充漢文纂修官。張啟藩夏啟瑜謝崇基藍鈺何作猷黃彥鴻謝緒璠袁嘉榖尹慶舉王蘭庭王大鈞史寶安水祖培朱國楨胡駿黎湛枝李湛田陳雲誥張書雲舒偉俊著派充漢文協修官。聞此項派定官員本月卽由總裁大臣具奏　　 
[御史集議參劾疆臣類誌] 北京　　○聞各台諫以此次安徽兵變攻城不過數小時。而原奏有運械籌餉等字樣。未免過於鋪張且所保文武員弁。至一二百人之多。更有人在北京并未身歷其事亦豋薦牘殊屬冒濫況事前既失　防範幸而敉平亦該文武官員應盡之職務何功可錄首犯熊成基。至今漏綱。該省大吏竟靦顏濫保。以朝廷之名噐爲市恩之具實屬不成事體擬聯名具摺糾叅。以爲疆臣不知自愛者戒　又聞某侍御建議前叅廣西臬司王芝祥右江道沈秉炎右江鎭李國治。確係破壞憲政。濫殺無辜嗜煙溺賭。聲名惡劣。皆有証據。此次粵督張人駿以交卸在卽未能認眞查辦遂由桂撫張鳴岐主稿覆奏。狥私袒護。洗刷淨。盡擬於日內具摺糾叅。請交新任粵督破除情面澈底清查。以爲疆臣查案不實者戒　　 
[御前會議東省交涉紀聞] 北京　　○那中堂以東省交涉急迫近與各王大臣商議擬請攝政王御文華殿。召集樞部諸臣及政務處資政院各大臣。開臨時御前會議。聞各大臣表同情者頗居多數日內即見實行那中堂上月回京攝政王垂詢北洋近事甚切。最後提及皖豫兩省礦案及現在最關緊要之東省交。涉異常憂。急特諭那中堂迅速會同樞部諸臣。妥籌對待之策。務須統籌大局辦保主權云云故中堂日來在內廷外部兩處會議極爲忙碌。亦極爲秘密傳聞某國政府取積極侵略主義已派遣軍隊駐紮口口江畔數約八千之多。其命意或注意我國或預防他國均不得而知惟錫督前日有要電到京。謂某國已派。軍艦多膄前來意在激戰。云云其事之急迫可知傳聞或不虛也東督錫清帥現已半月假滿聞不久擬即入京陛見。面陳東省情形并與諸大臣會議對付辦法　　 
[福公司案將遷就了結] 北京　　○福公司交涉將結已紀昨報專電現聞政府以汴撫吳中丞當訂約時亦含糊認可。及至事機既迫復反對此約因於日前傳。　旨申飭聞有既不能辦理於前。復不能調停於後等語。並聞外務部。對於此案。已與英人議妥。於原約無甚改正惟售煤一條。則限以自百噸上始准在河南銷售云。　　 
[中日俄交涉分別議結] 北京　　○中日中俄懸議未詰各案前由外部議結草約早經妥定旋以那相出差尚未入奏現那相已經回京外部各堂督率員司將議結各案草約分別妥繕。日內進呈欽覽奏請降。旨以便與各該國駐京公使簽押　又聞梁崧山尚書前蒙召見奏陳議結交涉各案并請飭下陶大均施肇基兩員俟協議差竣。卽著各回本任供職。　　 
[東督會奏變通旗制辦法] 北京　　○東督錫良奉撫程德全以變通旗制定限八年爲期甚迫奏請將八旗官缺暫仍舊制。唯嗣後出缺概行停補。一面仍爲另籌酌改外官對品調用。暨送習法政等辦法。既以廣其出身之道亦不阻其上進之階應請飭交變通旗制處核議飭遵吉林黑龍江兩省事同一律。並應照辦。以免參差六月二十六日奉硃批變通旗制處議奏又以上年屢奉　諭旨變通旗制推廣生計尤注重於實業教育惟事關久遠自非先籌的欵不足以備應用前經責成旗務司先從清查欵項革除積弊入手卽以旗署原有之欵還作籌辦旗務之用。旋據該司切實鈎稽先後籌出公私欵項計已收者共得實銀。十萬餘兩。每年增收者亦得實銀十萬餘兩。其中半係正欵半係雜欵分別提撥作爲推廣教育振興實業之費。同日奉硃批該部知道　　 
[民部泒員密查各省民政事宜] 北京　○民政部議定派員考查各省民政事宜現已擬就章程六條前日由丞參廳會議決。定日內卽可具摺入奏。聞此次所派各員薪俸極優一切路費雜項統由部發并不限定省分由各該員自行商定分道前往秘密調查凡關於民政各項事宜悉在調查之列。不專注重警察一事云　　 
[電請量移災民開辦新疆墾務] 北京　○伊犁將軍電致政府新疆一帶土地遼闊人烟稀少擬請招集甘肅省災區貧民設法移送天山南北兩路及伊犁塔爾巴哈臺等處。從事開墾每名給田三十畝。外給耕牛農具種子以資耕種聞已電覆允准樞臣又以西北要政首重墾務擬先設墾務大臣。并派襄理各員。卽由政務處咨會農工商部遴選幹員奏請簡放　　 
[陸軍部議覆製造諸工量予實職] 北京　○陸軍部議奏云本年閏一月二十六日軍機大臣欽奉諭旨御史石長信奏請製造諸工量予實職一摺著該部議奏欽此查西洋各國軍械製造局廠內首領以次各官多與我國副協都統叅領軍校諸秩相埒東瀛規仿泰西其兵工兵器各廠自廠長以次亦均以將佐尉充之其騎砲輜重各兵 
 
 

Page 5

 
 
工長以外又有技師技手並准士官下士判任文官等各分階級按次遞升是前日之工即異日之官前日之微曹卽異日之顯秩與我國尚技賤車則民興藝之說亦相脗合而要皆本自兵工學堂或別項陸軍學堂出身始從未有僅屬工人徑授諸職。我國製造軍械設立學堂較少。尚鮮成材。將來造就有成自應仿照各國成規於各局廠內分設工官以供驅策且上年臣部奏定陸軍各學堂學生畢業考試出身授官摺內業經聲明凡屬軍醫馬醫經理測繪及各級學堂考試辦法容由臣部隨時詳擬陸續具奏是此後兵工學堂學生考試授官等項亦賅括在內。應即查照原奏接次辦理。並非該御史所稱小京官一項所能包舉。至未設學堂以前各局廠取用本國各工匠雖不能科學完全亦未必無專精一藝並能通曉各國語言及本理明白者原亟應精拔其尤。俾授一職得與士齒。以示招賢自隗之意。惟從前各局廠情勢渙散最難總核工匠中即有長才亦未必眞知灼見現在業經奏請簡派大員前往各省局廠攷察。擬俟該員周歷完竣考察明確如實有工藝最優者即商明臣部暫行叅仿日本技師技手名目或各兵工長及准士官。下士判任文官各等級量予實職。由臣等酌核分別具奏請旨遵行六月十九日奉　旨依議　　 
[京師近事]  
　京師大學堂爲張文達公伯熙在美國定鑄銅像現聞已經鑄成由。美運送來京　度支部清理財政處總辦晏安瀾以各省監理官遇有疑義等事應向度支部請示辦法已經知照在案惟該監理官如有酌量變通辦理事宜。亦應咨照到部。以憑考核日前禀請澤尚書通飭遵照　度支部澤尚書劃定之九分田房契稅現經議定此項銀兩應歸作國課正欵。以便抵補土藥稅捐。各省督撫不得撥作他項開銷　日前度支部值日。澤紹陳三尚侍均蒙召見。聞是日奏對計有兩事一某省監理官。現被言官叅劾。一係海軍需欵部難籌措。　留東畢業生現充度支部庫藏司主事周宏業日前上書澤尚書請將通國銅幣。一律收回改鑄制錢。以防流弊未悉能否邀准　聞攝政王以邊防日緊如東省蒙古青海西藏雲南閩粵。等處當此整頓軍務之時應將各處邊防劃一整頓。以資操縱。并擬欽簡大員巡閱一周。以便設法布置固我疆圉　陸軍部電致湘撫略云前經咨請揀派兵丁分赴電局學習電報電話一事查營兵學習電報原注重於沿途發電之用若派在該省電報局學習殊多窒碍應即選擇精幹兵丁。前往北洋電信隊學習。以資造就　大學預備科卒業。考試突起風潮已紀本報現經學部設法提升最優等若干。人惟提升者多係原列中等。其列優等者反多向隅聞該部意見以中等距最優等階級較遠優等最優等則祇差一級故有此等辦法　貽榖一案近日風傳將次入奏其實不確該犯員於案內緊要情節。仍無確供。日前法部又飭承審員嚴諭貽榖呈遞確實親供。聞係摘出威逼人命一條令其祥呈顚末其吞欵舞弊等情則已有證據矣　東三省墾務關係重要政府以程雪帥。在江有年現值奉撫議裁擬簡派雪帥督辦東三省墾務。日內可見明文　日前有江蘇留日海軍學生四人特往洵貝勒府第謁見面陳海軍要政。并歷舉各國海軍情形。極蒙貝勒贊隨偕各生同往本府西花園共攝一影。以表紀念。　外務部昨接豫撫來電河南交涉局總辦許葆連。因修武縣礦務一案。豫紳甚不滿意。楊敬宸與福公司訂礦約時亦牽及該道現已將許道撤差。所有本省交涉局差務派候補道胡鼎彝總理　憲政館以外間傳言一致羣稱該館極形腐敗刻已擬定新章凡館員每月到館不及十次者一概不給薪水。以冀振刷精神力加整頓想該館經此一番訓試館員到館每月或逾十次。云　大學堂監督劉廷琛因親老多病刻已決計乞休。內閣現奉大學士諭交所有案牘摺稿。等件概不假手供事均交侍讀中書。等官親自繕辦。且於稿末簽名如有宣洩定惟該員是問此亦嚴防洩漏。之一端　美國駐京公使將次更替前由美外部照會外部改克浪氏接任使事現聞外部已議定承認日內將照會美國駐京使署矣　六月二十六日爲實錄館開館。之期總裁蒞館者爲世。中堂溥陸。兩尚書瑞郭兩侍郎麒王兩閣學恩統制等五提調長榮長恩錫多六收掌及各衙門咨送之纂修等共二百餘員。齊集行開館禮禮畢由各提調帶領纂修各員謁見總裁如禮　學部近日異常忙碌七月。間考試派美留學生八月上旬。考試經科大學下旬。考試留學畢業生譯學館乙級。卒業原擬八月刻因日無暇暑擬改在九月。上旬舉行　海軍辦事署。業已成立。所有謄錄一項不久招攷。惟須擅長書法確有職官且必須有正當引進之人以昭愼重故外不易問津　松黑兩江航路。自徐世昌督東時爲開通航路起見設立郵船公司。備置大小船隻六七其總辦率皆道台。一切辦法不免官塲習氣。徐離東時本提及擴充後經該公司通盤籌畫若決計擴充每年須加經費銀四萬兩。新任錫督頗不謂然。現已咨達郵傳部。但該咨覆若何尚未決議 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
　　緊要新聞二 
　　 
[學部請獎大學堂學生畢業] 北京　　○學部奏云竊查京師大學堂。於光緒三十年十一月招預備科及優級師範科學生各一班分類講授上年十二月據大學堂總監督劉廷琛咨呈稱自預備師範兩科開學以來截至本年冬底止已屆四年期滿自應准其畢業等因當經臣部於上年十二月初八日至十四等日就該學堂按照所授課程分日考試又有因事未經與試之學生七名於本年閏二月廿二至廿七等日在臣部分塲補行考試均由臣等督率司員將各科試卷詳細校閱評定分數計預備科學生取列最優等八名。優等廿二名。中等九十五名。下等及主課無分者八名。師範科學生取列最優等廿三名。優等七十七名。中等一百零三名。下等及主課無分者三名。查奏定大學堂預備科獎勵章程。內開考列最優等者作爲舉人。內以內閣中書儘先補用外以知州分省儘先補用考列優等者作爲舉人。內以中書科中書儘先補用外以知縣分省儘先補用考列中等者作爲舉人。內以部司務補用外以通判分省補用又光緒三十三年臣部具奏詳擬師範獎勵義務章程內開優級師範學堂畢業考列最優等者作爲師範科舉人。以內閣中書儘先補用並加五品銜考列優等者作爲師範科舉人。以中書科中書儘先補用均令充當中學堂初級師範學堂正教員俟義務五年期滿各以應升之階分別京外分部分省遇缺即補考列中等者作爲師範科舉人。以各部司務補用令充中學堂初級師範學堂正教員俟義務五年期滿以應升之階分別京外分部分省儘先補用又考列最優等優等中等之畢業生原有官職不願就畢業獎勵者准其呈明以原官原班用各等語此次該大學堂預備師範兩科畢業各生臣等悉心考核成績尚優所有預備科取列最優等之周昌壽等八名。優等之葉秉良等廿二名。中等之吳友蘧等九十五名。師範科取列最優等之許維翰等廿三名優等之裴學會等七十七名。中等之葆謙等一百三名。自應准其畢業照章請獎其預備科取列下等之趙乾年一名主課無分之裘傑伍大年黃恩培莊澤容江義均陳价藩劉澐等七名師範科取列下等之陸大中一名主課無分之陳錫疇范期梁等二名均應照章補習一年再行考試又預備科學生崔廣鈞徐惕祥吳肇麟等三名師範科學生朱峻嶒楊士京鄭萬瞻施文堯楊湛霖周錫齡吳奎璧袁世霖周明珂鄒學伊鍾頌良謝延昌馬其則崔學枋湯葆元常堉蕙黃必芳葉浩章朱崇理周瑞琦等二十名現在丁憂期內此次所得獎勵均應俟服闋之後再行發給憑照以符定章六月十八日奉　旨依議　　 
[湘路總理電覆辦路情形] 長沙　　○湖南鐵路總理余堯衢叅。議覆浙江同鄉諸君電云杭州李幼梅觀察鑒電悉鄙人連年公私屯蹇先後在公司甫及一年招集現存實股垂八十萬。購入成交從洙至長地百十餘里去冬在省城北門外首段開工現已塡築棧廠路線縱橫面積已十餘里。規模甚爲宏敞刻又開辦洙昭。遠近入股無日無之即浙省官塲同鄉亦有股欵商會股東亦來公司換股票約十三萬元無論公司暨商會所招從無一人退股。雙新籌獲口捐租股歲入兩大宗長沙善化湘潭早已分別設立購地工程等處。漢陽鐵廠鋼軌辰靖苗崗枕木唐山啟新洋灰悉已訂購。規模實已成立除購地築路外股欵絲毫未動皆存報明之官商各局號總協理從未在公司開支薪水夫馬分文無一乾脩浮費在事各友。薪水率不過。月支一二三十元一應薪夫經費亦不在股欵開支。官紳士商咸稱爲最爲核實之公司有目共見逐事皆可調查此非可緣飾爲也不過以督辦大臣正在規畫粵漢川漢全局尚未宣示辦法公司自未便遽行大舉尊電謂鄙人蒞事未築寸路股東解體羣情觀望等語此乃近月來滬上各報所豋之風說公司成績具在從來不與置辯不謂公爲浙中湘人領袖乃亦不加考究亦率據以馳電若再不一爲聲明此則眞可淆惑觀聽有關公司名譽矣來電又謂致召外債尤爲詫異督辦大臣爲湘鄂之粵漢川漢全線及收回前次合興之金元小票起見商借外債以期欵多工速何以來電獨責湘路公司況鄂境現在亦祇。甫籌購地並未開工何以湘路已購已開獨應備加指摘。明明一如日方中之公司似不應以同人而信蜚語以適中其破壞之計至借債一層公司暨鄉人會屢請於督辦大臣必如尋常市廛通假一般於路權路利用人查帳毫無干涉並求宣示合同旋奉回電有云用人之權絲毫未損中國之利絲毫未失且優於津浦合同者四事事關兩省督辦大臣通籌全局諸君獨指目公司殊非平允若夫鄙人被舉始於江臬任內屢經緘電堅辭奉諱後辭之尤力迄不得請勞苦至不可狀輙自訾省殊屬無謂非擺脫斯役無一而可正不勞諸君之鰓鰓代籌也此電並請鈔送成李唐傳暨同鄉諸君同閱鄙人素以守默爲主義不喜表暴尤恥爭名以後無論何處似此緘電仍不敢答免貽褊淺之誚謹並預陳余肇康叩效　　 
[西報譯要]  
○吉寬路債合同定期簽押　字林報載初二日東京電云吉寬鐵路借欵最後之合同。明日將在天津簽押○奉天商會嘉待日人　又據初二日東京電云奉天中國商會。定於明日宴待日本總領事。及著名各商以冀聯絡中日商業上之友誼。○俄人對於安奉問題之態度　二十六日舊金山電云據聖彼德堡電稱俄京人士。承認安奉鐵路之舉惟政界之中頗滋疑懼。外間並有日本擬在圖門江口設立航務局。以與吉林鐵路相接之說。俄人聞之。更爲驚懼聲稱日本此舉實將違背撲資茅條約云○大隈伯對於安奉鐵路之意見　日本某報載大隈伯對於安奉鐵路問題頗不爲然。其言曰該問題自一千九百零五年北京條約簽押後日政府漠然置之達三年今忽雷厲風行實行改築誠不測其意之所在夫北京條結局之時滿洲日軍猶不撤退中國感日之心固未忘也設於此時改築則該問題。即可迎刃而解。乃不出此而遷延三年之久。復欲 
 
 

Page 11

 
 
爲桑榆之收政府辦理此事不特疏忽過甚。而其對付中國之手段亦太輕視矣。故非理之。態度政府實無可推諉國家辦理國際交涉不顧公理祇用強權固不知世界尚有輿論也。今不待中國之承認擅入其領土恣所欲爲。雖曰藉條約權利之力。而日本侮。弱之罪之無。可辭幸此事並不與他國相干日本固無庸謀之於他國英爲日之同盟國政府必然盡禮與商而他國亦無辭可以干涉惟他國可以利用今日之機會。復倡黃禍之說。倘合中國同拒日本。實爲意中之事。故日本輕意造端以使他國乘機而入實非計之得也。中國前途我人殊難逆料惟就目下進行之事觀之。其局面將成列強公同管轄之國。日本設爲輿論仇視則將爲各國擯出公司之列而孑然獨處彼仇視日本之各國其妬忌其悮會無不可以引起反對輿論而不利於日本。故在事之員辦理此事萬不可稍加忽略而於中日交涉各難題亦不可不設法使歸於和平調停也分類新聞 
政界 
　　 
[咨禁強勸僑民捐輪] 廣東　　○胡護督准外務部咨開前准軍機處抄交出使和國大臣陸徵祥奏陳和屬華僑情形奉硃批外務部知道欽遵到部查原片內稱官紳往南洋勸捐所得無幾徒啟僑民輕視祖國之心實堪痛恨經前商務大臣楊士琦奏請禁止在案臣聞近二年來以學堂爲名往勸捐輸者仍不能免或至濫發獎牌委託僑居彼埠熟人代爲勸辦凡捐和銀二十元以上者概給六品功牌似此名目用意雖與往昔勸捐情形微有不同而其所得不償所失要無或異可否請旨飭下部臣疆臣再申嚴禁無論何項名目概不准僑民捐輸在奉公派往之員尤不應有挾冊題捐情事即招股興辦實業凡屬公家者亦不准派員前往勸招俟異時信用稍孕再行酌辦若認捐認股出於僑民自願固不在禁止之例聞彼處輿情每疑南蒞官員無非歛錢起見甚至和人引爲譏諷激我僑民如第一次海容海圻二艦南巡和文日報繪一華官圖形左執龍旗右持食鉢侮辱至斯可勝慨歎等諸本部查勸捐冒濫不足取信僑民自應一律嚴禁以杜弊混至實係招股興實業以及辦公私兩益之事自當別論惟須聽其自願不得稍涉抑勒方足以順僑情相應咨行貴督部堂查照分別核辦　　 
[贛撫面諭委員帮辦調查] 南昌　　○江西雩都縣調查戶口鄉愚糾衆燬壞調查洪紳家產以致各存戒心推諉不辦昨經該縣王大令電禀請委司選員黃鎰帮同赴鄉週歷演說俾易調查等情當經籌辦處會辦吳觀察慶燾巡警道電飭該縣傳委黃紳帮同辦理以期以方安靜而免貽誤　　 
[勒限追繳縣令欠欵] 蘇州　　○蘇撫瑞中丞據現任溧陽縣張令镕萬禀稱前任錢令國選征存未解正雜各欵開摺呈請察核當以查閱來摺錢令征存庫欵爲數至鉅挪延不解其意何居日昨特批仰蘇藩司核清摺開各欵勒令刻日掃數解清一面將此案交代會同監盤現任訂期集算依限造冊結報勿任延宕　又前署吳縣金元烺因征存庫欵久延不解經司詳請叅革勒追在案茲悉撫憲昨奉部催以爲時已久現尚未據解到殊屬藐玩應仍飭令勒限完繳趕緊報部查核如逾限不完即行查抄備抵以重庫欵等因茲經瑞中丞札飭左方伯轉飭蘇府行知該家屬遵照軍界 
　　 
[禀控甌江水師之腐敗] 杭州　　○溫州甌江水師本爲沿海要鎭前經該屬士紳以管帶彭在中髦年多病營務廢弛請予查辦撤換等情禀由撫憲核准札飭溫處道秉公查復其時適新舊交替黃前道又因會商交涉來省是案遂至擱置日前永嘉縣士紳武舉金殿魁等復又聯名具控撫轅指斥該營種種腐敗缺額僅及十之六七捕盜賊尚不足而擾民則有餘環請迅速委查撤換以重要鎭各節茲奉增中丞批據禀該郡甌江水師管帶彭在中衰老多病巡防不力前經郡紳禀呈已札溫處道查復核奪現尚未據復到斷難聽信一面之詞遽行撤換除批示外昨已專札新任郭道迅卽據實查復以憑核辦　　 
[陸軍畢業生派充義務教員] 長沙　　○湘省派赴日本留學陸軍各生現已畢業陸續回籍其從前到省者已經遵照部章派入常備新軍委充義務教員每名按月酌給津貼洋五十元以安各生之心免致往赴他省有違定章日昨復有留東陸軍畢業生十四名由部考試發回湘省亦經送人常備軍充當義務教員照給津貼茲將各生姓名錄下　楊源濬　童錫梁　齊　琳　吳友松　袁華選　危道豐　陳　強　李致梁　王隆中　李　任　張翼鵬　蔣國經　仇　亮　袁宗翰學務 
　　 
[仁錢各小學堂展覽會開幕] 杭州　　○仁錢兩縣城鄉各小學堂聯合展覽會於初一日上午八時假木塲巷兩縣勸學所開幕與會各校計杭州仁和錢塘三高等小學鹺務正蒙高初正蒙兩等杭州府官立木業公益臨平等兩等小學初等如浙西公立小學江干小學履泰小學輔仁小學綢業觀成堂小學幼幼小學僧立國民小學八旗第一小學等八所共計十八校其成績以課本圖畫爲最佳每日開會兩次陳列至初七閉會一切陳設招待頗極一時之盛　　 
[各校定期開學] 松江　　○松郡各學堂以暑假滿紛紛定期開學最早爲振德所改之崇眞已於初二開學華婁高等初十懷新初八崇文初十清華女校十六府中校十八其餘亦均在此數日內　　 
[私塾改良會設立研究所] 杭州　　○仁錢私塾改良會附設會員研究所爲各會員研究改良教授之法業由會長王孟豪君發起特請勸學所總董聘延經學國文算術體操教員各一員俾各會員研究各科以具單級教授完全之資格庶幾將來小學廣設不患難得師資云 
 
 

Page 12

 
 
實業 
　　 
[派委調查官錢分局賑目] 安徽　　○皖省裕皖官錢局總管事吳樂甫（混名老虎）前以私設分局刋刻戳記侵吞欵項朦報利息經該局提調英華禀陳藩司派員往查究辦茲聞沈方伯已札委按照磨祝震鈞前赴蕪湖屯溪調查兩分局賬目矣　　 
[各埠糧豆出口之狀況] 東三省　　○寗古塔三井洋行前在塔城購買元豆價值因而大漲該日人現又來塔購買元豆五千石均由船載運鐵嶺河改由火車運至長春以便轉運回國　營口海船糧店專任上海牛艚等糧船代客買賣糧石近日遼水暴漲上河水流通暢是以糧船湧到皆滿戰糧荳而糧店生意頗臻忙碌云　大連埠頭自四月起徵收風船出入稅費小戎克因之漸次減少現在繋泊者多係二百石至一百石之大戎克專運高梁紅糧包米小米等等雜榖輸往萊州府山海關虎頭窪安東縣貔子窩羊角溝威海衛等處計每日出港平均四五號故近日雜糧市價又漸昇騰且自去冬起外國人採辦大豆以歐州爲最夥德國雖有購買尚屬不多此外無聞焉昨有愛塞爾號法輪一艘入港專裝大豆計七千噸查係某日商代爲經理迄今方來裝運者販路之廣日盛一日將來豆價必繼長增高可預卜矣雜記 
　　 
[直隸近事三則]  
天津諮議局籌辦處建築本局先聘德工程師一員嗣恐爲其所制復請前督憲派饒觀察監督一切不意德員在在與饒道爲難刻下該局司道已會商數次尚無對付之策津浦鐵路四省公司公舉總查賬員張仲卿太史稽查北段帳目計自開辦以來已用八百萬鑫按該局開辦年餘除勘定路線外別無施設而費將千萬誠古今中外一大奇聞也前北洋法政學堂監督黎伯顏吞欵鉅萬託同黨某京堂說項含糊了結等情已誌本報茲聞直隸學界紳士擬援李德順革職之例公請督學兩憲秉公辦理以儆效尤　　 
[長興災後困苦情形] 浙江　　○湖屬被炎以鳥程長興爲最迭經院司派委馳查嗣經夏太守電禀以該縣災情較重補救爲難請撥欵赶辦平糶以救目前日前該邑紳民蔣價等聯名禀陳災民困苦人心惶惶環請迅予賑撫以拯民命各節已奉增帥批示以該縣災情前經夏守電禀請欵赶辦平糶並經本部院彙案奏報據禀前情仍候縣委復到再行察核辦理同時又據武生王萬興等禀究禍首本日亦奉批謂長興此次抖埂倒缺淹沒田禾實由客民陳景元不遵舊章失修所致已屬不合自應責令賠修乃該客民不惟不知引咎復敢揑詞朦控裝米出境尤屬非是現既將米船扣留由府飭縣查辦該生等聽候府批靜候判斷至被災情形已行司委查仍俟縣委復到再行核辦刻聞前昨兩日又有附貢除翰章等耆民都德章等接續赴院禀報災重民困等情詞尚未悉如何批答最可恨者省委出發業已兼旬迄今尚無一字上復云　　 
[莠民乘水搶刦彙誌] 湖南　　○南洲廳一帶前因被水成災匪徒乘風搶刦六月初十日該廳小北洲地方突有匪徒二三百人於是日午刻擁入湯紳凱吾家兇毀門窗意圖搶刦財物斫傷湯紳之子俊卿倒地比經駐紮該處之飛輪水師前營第十六號哨弁寧紹祁率勇前往彈壓該匪黨竟敢毆勇行強宋哨官見勢甚兇橫當塲拿獲匪黨陳貴生湯迪才等七名解送南洲聽收押候辦　安鄉縣夾洲地方某日傍晚時匪徒百餘人駕小划數十隻明火執械見該處之東興保安等四垸尚未潰決遂名持兇械鋤鍫掘隄灌垸意圖乘風搶刦該處居民見匪徒甚衆於是奔走呼號懇請駐紮防營派勇往救當經選鋒水師左營立派艘板前往察看果見匪划麕集勢甚披猖比即督勇捕拿匪等竟敢拒捕糾同各小划蟻附舢板刦奪軍械幸其時團丁垸民均已環集喊殺連天匪知不敵始飛奔散去時評 
　　 
[蘇省議提釐卡中飽]  
厘卡爲官吏之財源。寶商民之大蠹。今不能如商民之意而裁厘卡。擬分官吏之利而提中飽。化無用爲有用。亦執政者之苦心也。顧其辦法有甚難者。厘卡中飽。大者數萬金。小亦數千金。一視官之班次大小以爲差。然其實數。非其妻妾子女。莫之能知。大都擬議而已。今議提取中飽。將使自言其實數乎。抑逐處逐日派人查察而。始得其實數乎。衡情察理。二者均不可得。則惟有強定額數之一法。某卡可得若干萬。　提若干。某卡可得若干千。應提若干然果如是則中飽化爲公項。此後辦厘卡者。益可敲骨擊髄。魚肉民。且囂囂然曰此上憲辦理新政之要需也。於我無私焉。爾商民又鳥敢抗。哀我窮黎。且騷然莫聊其生矣。我謂與其存中飽之名而得其半。不如去中飽之實而取其全。所謂中飽者。仍公項也。非額外多征。即串漏少報。必有此二弊而中飽乃豐。今宜增其俸給。厚其津貼。更大張曉諭。明訪暗查。如有再犯以上二弊者。許人告發查實加十倍議罰。仍加等論罪。如是則中飽之名。可承永消滅而辦理新政之費。亦永永不窮。鳴呼。即以名義論。豈有可以中飽而辦新政者哉。風俗小說 
　　 
[新嫁娘] （續）（朗）其言曰。某姓女素抱不嫁主義。自許婚某姓。即鬰鬰不樂。其父其母其姊其嫂。常勸慰之。女默然也。吉期將屆。嫁事一切。女親手自造。色洋洋如平時。有時喜笑。迥異尋常。家人謂其忘素志也。皆大慰。及期。喜樂入門。花轎進內。賀喜者踵至。家人爲女妝飾。女則大怒。椎胸頓足。拍桌擊碗。繼之以哭。蓬頭散髪。奇狀難堪。母勸之不應。姊與嫂勸之。謂汝等願嫁則嫁之。吾不願也。勸之者無如何。如是者良久良久。月下老人。以吉時將過。促之行。（說不盡心中無限苦。）女卒不願。經無數宗族親戚之請。始草草妝。勉強上轎。而器聲猶未已。至於沿途尚痛哭不止。途人聞之。亦幾爲之灑涕。喜嬪重言曰。我爲之擔心事。結　之時。猶覺勉強。及晚。勸之臥。不肯。強而後可。方以爲有奇劇也。久之寂然。一日...兩日...三日。均無恙。我辭主人歸。彌月。奉其母太太命。迎之歸。則又不肯歸。大有樂不思蜀之概。盖天婦間好合如鼓瑟琴。余終不明其故。逑畢大笑。記者曰。此新嫁娘。眞奇絕。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　 
[各省籌辦諮議局]  
　　複選舉開票　湖南長沙府複選舉於六月二十六日開票凡票數同者以抽籤定其先後計當選議員三十一名　劉忠訓　羅亮傑　羅傑　黃自元　王章永劉潤珩　李恆澤　劉本鍾　郭景鏊　譚兆元　劉國泰　丁蕃綬周廣詢　丁鳴盛　劉佐璇　易宗義　危耀垣　陳炳煥　陳文瑋粟勘時　易宗夔　陳晉　　左學謙　龍　璋　譚延闓　周喣埏程希洛　黎尚雯　劉善渥　湯魯璠　鄭業澍　候補當選八名　曹作弼　賀景章　周翼嵩　黃瑛　宋增馨　楊德鄰　俞蕃同　童光業衡州府複選監督祿太守電禀籌辦處稱初次選得議員向燊劉獻典呂鼎元會熙蕭瘏祥周人建六名並候補冷楚英許鎭嶽兩名再選得趙壬滙一名另冊專齊常德府複選監督戚太守電禀籌辦處稱複選遵限投票照章開票足額謹先電聞後另申報辰州府複選監督景太守電禀籌辦處稱二十二日開票鄒士楨得八票張文卿鍾聲鴻馮士倜均六票馮錫仁五票鍾聲鴻被得四票之滕鳳藻訟其在外彼此相約互舉經訊屬實應作無效以馮錫仁當選滕鍾兩人並罰停選舉權是否有當請示遵永州府複選監督德太守電禀籌辦處稱永州複選區遵章於六月二十一日投票二十二開票滿票額複選當選人六名係零陵二人道州二人寗遠一人江華一人二十三二次投票二十四開票滿票額候補當選人四人係零陵二人祁陽二人另文呈報靖州複選監督羅直牧電禀籌辦處稱靖屬複選當選議員楊本沼儲世鏡候補議員周祥濱初次投票當選不足額二次就得票較多者缺額加倍再投是否有當乞電示　江西瑞州府於六月二十一日投票二十二日開票　議員四名傳壽康鄒浚沅嚴祖光黎思位　候補二名姚賡榮彭依言南康府於六月二十一日投票二十二日開票　議員三名秦鏡中黃蘭芳蔡允升　　 
[選舉訴訟]  
　湖南湘省近日禀控初選當選人之案不一而足尤以長沙縣爲多日前籌辦處批某職員一禀云查定章選舉無效應以判定確實爲斷凡呈控應自選舉之日起三十日以內爲限茲據禀某紳等運動當選如果確有憑証應於限內赴該管衙門呈控今逾限已久輒因無稽風說聯名禀請將該當選人除名殊屬無此辦法惟控關選政虛實均應澈究仰長沙府確切查明照章判定具復核奪本埠新聞 
　　 
[農工商部催取陳列品物]  
　　○上海總商會接農工商部札云准本部勸工陳列所咨稱查此次重建勸工陳列所調取各省陳列物品自上年九月本部具奏奉　旨通行後迭經函電催詢各省寄到之物尚屬無多此次復經本部行文調取除各省將軍督撫陸續解到者本所加意保護外他如各處公司局廠如有寄售寄贈寄陳之件本所均爲特別保護當不致再有意外之虞此次陳列所移建於空曠之地並不逼近市　空氣自易流通物品亦易保險該公司局廠如運送陳列品到京時本部並爲咨行崇文門稅務衙門查與該公司局廠來文數目相符立時免稅放行以免留難且查本所章程總綱第五條內載本所每年彙集各處工藝出品分別等第加擬評語呈請本部查與奏定獎給商動商牌章程相符者或奏獎以一二三四五等之商動或酌獎以七八九品之獎牌各等語皆所以提倡獎勵俾工業日益發達擬請箚知各省商會再將此意明白宣示俾各處公司局廠曉然周知庶幾各處寄送物品者或不生觀望之心而本所冀可收參考之效等因前來查本部此次重建勸工陳列所前此迭經箚飭該商會隨時調取最優物品陸續解送並先後箚發表格章程各在案茲復准該所咨稱前因合行箚飭該商會遵照　　 
[電請昭雪長興寃獄]  
　　○寗人鄭麒剛旅居浙江長興縣向來安分　緣對鄰劉雲輝發狂自戕長興縣文令誤聽人言將鄭提去濫刑逼供先上天平架等種種極刑鄭不肯認文令又新孰刑杖亂鞭鄭死而復甦者數次事爲旅湖寗紹同鄉聞悉大動公憤一面公禀湖府一面派人來滬開會集議對付虞洽卿觀察深恐激成事端暫行勸阻一面分電浙撫湖府請爲麒剛雪寃以平衆憤茲將原電錄下杭州撫憲鈞鑒甬人鄭麒剛在長興縣被劉姓命案無辜牽涉該縣文令親自動手濫刑逼供旅湖寗紹同鄉大動公憤已公禀夏守一面派人來滬開會職道恐滋事端暫時勸阻即電請夏守查辦務懇憲台電飭夏守從速提府秉公澈究以重民命而息衆怒是否請示遵行職道虞和德叩湖州夏太尊鑒函悉感謝長興縣文令親自動手濫刑逼供無怪旅湖寗紹同鄉大動公憤務懇執事從速提府秉公澈究以重民命而息衆怒除電禀撫憲外特奉聞和德叩江　　 
[郵部遣派學生赴英]  
　　○南洋高等學堂鐵路班畢業生潘善文高恒懦胡士熙吳思遠等四名現奉郵部飭赴英國留學故由該學堂唐藍督咨請滬道核給護照並請英總領事轉致英政府妥爲保護　　 
[願應赴美學士考試者注意]  
　　○本城勸學所發出佈告略謂派遣 
 
 

Page 19

 
 
游學生赴美一案現奉部電今年專取第一格學生七月二十日在京攷試所考中西學程度一經義二中國歷史三中國地理四英文詞章英文論說五古今歷史希獵或羅馬或英或美六淺近德文或法文並能與英文當面互譯七算學高等代數平面幾何立體幾何平面三角八初級物理如報考專門科學者其史學祇須英兼美或希獵或羅馬算學加對數物理化學均須有二年程度如有合格願赴者務於七月十五日以前到京報到仍先開具姓名年籍三代於七月初五日以前送至敝所彙報詳咨特此佈告　　 
[六營船移泊浦東]  
　　○吳淞常關前面一帶水道因有外海六營各艇船聚泊有碍騐艙會經稅司移由滬道轉請蘇狼福三鎭飭令移開在案茲悉該三鎭移復滬道以各艇船離岸太遠遇事呼應不靈惟係公益所在勢難並願因特飭令該六營各艇船員弁以後由洋回淞艇船務各遵照一律移泊北嘴港對岸不得仍泊關前以免碰撞　　 
[輔元堂擴張厲壇]  
　　○本城小南門內白糧倉舊有基地除劃撥羣學會操塲及救火聯合會建造鐘樓外其餘會奉道憲飭撥同仁輔元堂收管抵作厲壇之用現由該堂董事查丈尚多餘地四畝五分三釐一毫業經豎石收管一面繪圖送請上海縣立案　　 
[十二紀寗紹人之團體]  
　　○滬上呢絨洋衣業會經邀集同業公議客貨均准搭裝寗紹輪船凡現在各店各作塲夥友之無力者均由各該店暨各該作塲自行津貼其已入同行一時失業無力盡義務者可持洋二角向英界何瑞豐榮昌祥購票美界向協興許倫記購票法界向魏元泰購票不敷之數均由北長生公所津貼現將議定簡章刋發傳單俾衆週知又南北市信局亦由全盛局發起邀集決議凡各局往來滬甬押班逢寗紹班期准歸寗紹船裝運其同業中如未備船票者可向南北市全盛局購買轉給各該局夥友以便搭趁均已簽允蓋章爲憑又聞柴炭業亦已邀齊同行議定貨客准裝搭寗紹船所需津貼概由同義善會撥補以資持久　　 
[民呼日報館訟案七誌]  
　　○民呼日報主筆于右任被控一案迭次會訊各情已詳前報昨午二時半奉寶讞員與英副領事布辣德君會同復訊先由被告所延之德雷司幫辦莫肅律師上堂譯稱籌振公所之賬實有不符有入賬而未豋報者或有已豋報而未入賬者皆係司賬員係學界中人未明賬情所致且排字人亦有訛排之處查有捐洋一百零二元已經豋報尚未入賬又江北志傑子助洋一百元賬已收入而報上未豋均司賬人不小心之故並查五月十九日春桂戲園之欵報上亦已登出而簿內則未列入究其原因實因春桂當日所收戲資若乾民呼報即照豋若干但至今洋未交齊通盤核計短解振欵約四五千元之譜現愿如數繳案惟籌振公所派員解甘之振銀一萬兩是否解到寶讞員答稱滬道接得甘督電諭銀已收到暫存蔚豐厚號內莫律師又稱此案自始至終並無原告到堂究援何國法律且被告已押兩禮拜之久請爲交保候示寶讞員卽與英布副領事磋商良久答稱今日道憲連接甘督兩電轉飭本分府詳細查核若以草率辦理必受上憲責備姑候飭傳春桂戲園主訊問所有經辦振欵各人着於明日到廨詳細查對簿冊並將律師聲辯情形彙錄禀請道憲核奪如于無不是之處即可開釋諭畢判于仍帶回捕房候再訊核　　 
[中日醫學校擴張]  
　　○本埠英界愛文義路中日醫學校係浙紹陳君漠翹出資倡辦已屆二載前次預科畢業成績頗優現該校添設本科擴充校舍續招新生定於七月二十開學并附設醫院送診以資學生練習業於朋朔開診矣　　 
[謝贈]  
　　○鎭海組織軔初義務學堂經費不敷議於七月初六七八三夜借徐家匯路留園延請著名女優演劇三天所得之資悉數助作該○ 
學堂經費蒙贈入塲券兩紙書此鳴謝　　 
[城內]  
　調查警察○浙撫增固帥派委浙江巡警總局總稽查候補直隸州知州程松山到申查看各處舉辦巡警昨日偕同本縣巡警議員查看城內各街道站崗巡警並局中所定現行章程及一切巡警訊判巡士起居住宿清道路燈事宜自清晨至午後方止　嚴比差役○龔琴孫私造田單串通地保蓋戳售與洋商會經縣尊田大令飭差戴陞王福將各圖蓋戳地保及龔提訊王福因提龔琴孫被法捕房拽爲違章將王福與龔管押捕房在案所有各圖地保至今未獲昨田大令傳戴陞到安訊比戴叩求寬限大令姑念苦求判限五天速將知情私通之各地保解訊如違嚴比　道批○黃宗琦禀批前禀批縣密切查辦迄未復到茲閱來禀是該梟販等非但不稍歛跡反敢紏衆尋仇苦非縣差庇匪縱奸何致猖獗至是應責成該縣嚴查認眞分別究辦以靖地方如因查辦不力竟如原禀所慮出有事故定惟該縣是問仰寶山縣胡令遵照辦理並將遵辦情形先行具復察奪　徐炳生禀批黃源興承裝該行鹹魚如果中途被盜搶失理應報官勘驗該船戶不知出此即使遇盜屬實亦難辭賠償之賫乃該船既被管扣該船戶尚不思赶緊設法理償殊屬不合姑着再行找尋理論倘仍彼此推諉即由該經理禀明駐泊馬橋船弁將船放滬就近禀局訊理可也　竊一○扒竊巢長松前日在邑廟花園行竊韋連生之香籃覺察狂追至三牌樓被站崗巡士攔獲解送一路巡局判責三百板押候查辦喊給韋具結收領　竊二○邑廟花園洋翠店前日有王錦秀到店買物扒竊周阿二混在櫃邊將王之手巾包內銅元三百枚竊去當場拘獲解送一路巡局責三百板枷七天發犯事地方示衆　竊三○住居石皮弄石潤泉前晚瞥見朱連生跳屋入內希圖行竊當被獲住解至一路巡局身畔抄出洋二元八角一併呈案朱一味圖賴判責三百板押候查明再究　竊四○昨日黎明老北門內北區站崗見有鮑存德背負包袱內有女皮襖男皮領衣四件在途行走形狀慌張拘住轉解一略巡局提訊鮑供向住白衣菴街做舊貨生意衣服係自己之物並不犯竊判交地甲保出查明是否已物禀復候核　官事○辦理鎭江關稽查官兵輪船局丁憂江蘇候補蘇通判王嘉熙昨到道禀辭回湘　浙江巡警總局總稽查候補直隸州知州程立亦禀見　　 
[南市]  
　痴婦可憐入醫院○虹橋附近錫箔店主王少卿妻單氏年僅二十九歲被王棄妻娶妾致該氏氣憤成痴在各處狂走任意滋擾昨在大碼頭見有滬北醫生丁甘仁所歇之馬車乘隙步進強欲疾馳由馬夫喚同崗巡帶至工程局當值處命送上海醫院療治　小官倒運失行囊○江蘇候補主簿朱鐘璫五朋間來申會住美界湖興客棧該棧忽因窩盜案發並欠房租致被查封後由房主將生財連其行李一併拍賣近悉該棧主朱 
 
 

Page 20

 
 
嵩　又在南市開設天發棧因遣家丁朱升控由工程局提到朱研訊判限三天尋獲行李所在備價取贖否則賠償　西瓜片零賣難容○昨日總工程局出示略謂近來病多霍亂皆由過食生冷物所致查各水菓攤將西瓜切片零賣洒以生水蠅集其上尤爲不潔食之極易致病茲特出示諭禁各水菓攤不得將西瓜切片零賣如敢不遵定行拘究　茶館主抽頭　責○西區查獲肇周路小茶肆主陳毛郎因容留挑糞夫終日聚賭抽頭連其　譚氏一併解至工程局孫裁判訊明該氏不法判戒責一百下陳責五十下具結斥釋　　 
[閘北]  
　攫藉○藉船戶孫四大咋在义袋角上貨被江北流氓唐圃高多人紛紛攫食販戶周小弟與唐爭執互相扭毆唐受徽傷其母唐龔氏遂投四路四區喊控錢副巡官特派長警將孫四大周小弟周金才等十七人拘解一區昨經黃正巡官飭保延醫驗得唐受傷尚輕將一干人提案質訊判孫與二周暫行還押餘人交保候查明實在再行核奪　吞衣○住居川虹路之丁大生前扭李金光至四路二區控被吞沒所寄之衣服蕭副巡官諭李賠洋五元出外自行理處在案嗣因延不清理昨日丁又扭李到局移解一區黃正巡官訊叨判限三天清還違干提究　巡警總局批詞○唐阿羣禀批據禀唐阿四欠洋拋工等情固屬非是惟龔阿關用唐阿四爲夥係有荐保而來與挖工串賴有別何能并請提訊禀詞語多架飾毫無憑証顯有不實不盡所請碍難准行　　 
[英租界]  
　深夜在途潘羅氏吃盡辛苦○雉妓潘羅氏深夜在途拉客傳案請究判氏罰洋三元充公繳釋　韓押道契莊盟史費煞心　○許連生控莊盟史轉押道契避匿一案昨晚提訊許供前因急用將浦東住屋之道契挽中抵於莊盟史計銀二千兩詎莊將契轉押與英商泰利洋行銀四千三百兩其　商人因事在漢口後因該洋行以莊到期不贖意欲拍賣經祖母知情即并湊洋五百七十元交中轉商泰利緩期當時莊非但不睬竟避匿不面商人返申後即具禀控究務求嚴現莊供詞含混官以莊係屬欺騙判押候清理違干未便　陳松茂延宕欠洋○陳傳奎控陳麬茂不還欠銀二百六十兩一案昨奉提訊屬實判陳松茂交保限十日先繳銀一百三十兩餘着分期拔付如違傳案訊追　張文淵經理失職○莊仁清控已閉福源莊經理張文淵不理存銀二子兩昨又提訊官以此案枝節甚多非朱森泰到堂未能訊斷判張與關涉之曹朗岩均交原保候移商會詢明再核並補傳人証到案再訊　設騙術葉胡發鉅財○利源通號控葉偉屏胡卓平串騙洋五萬八千元一案昨奉復訊以前下堂諭將裕戾興之股份單交案因仍未交到判胡交原保葉因無保諭仍還押候訊　販蘭子徐吳貪小利○蘭業公所控徐大金吳啓賓忻桂金在杭紹一帶收得賊贓蘭子運滬圖銷一案昨奉復訊徐等延律師上當辯護判徐交一千元人洋並保吳忻均交原保候兩禮拜再訊　張洽先愧對亡兄○張吳氏控夫弟張浴先　吞遺產等情昨晨由探將張傳至公堂請訊判令過堂訊核　張永春控告劣子○周老虎周裕生因串令張永春之子竊取田　圖賣被張偵知是控公廨一併傳案請究判均交保候下禮拜一訊奪　匿姪女諸福郎花言七語○寡婦諸俞氏控夫弟諸福郎與孟阿金串匿伊女朋囡一案昨奉會訊諸福郎供俞氏係兄續娶兄死後氏將兄前妻所生之月囡凌虐女即逃至舅父孟阿金家內由小的與孟商明通知俞氏將女配與張姓爲室已於今年閏二月出嫁並非留匿孟與月囡供與諸相同官以原告所控不實判令將案註銷　騙頭髮王子興異想天開○薛根全控王于興串騙頭髪價洋一千五百元一案昨又解究判仍還押候下禮拜一訊核　做巡捕結煞對頭○老閘捕房九百八十六號華捕王中山控王阿桂李福郎無端行兇被毆受傷等情昨晨解究判一併帶回捕房存洋暫保候禮拜五訊核　開烟間無惡不作○廣西路寶和里小憇室煙間聚賭由控查獲將該煙間主王阿大傳案請究判王罰洋五元充公繳擇又甘書路周元吉烟間無照賣烟亦傳案請究官判罰洋五元烟具銷燬　小流氓賊心難改○過犯張根桂張根榮因圖竊黃坤記之衣物拿獲解訊不諱判各押西牢一年又過犯陳阿六王阿榮逐出租界復來判陳押一年王押九月期滿均逐出租界　無賴子大胆如天○錢建侯控王寶才乘火攫衣一案昨奉訊實判王先行枷示七天期滿再押兩月　爭好漢毆傷盧友善○張愛生因將盧友善毆傷被控捕房存洋十元保出昨奉傳訊張不到案判將保洋十元充公內提六元給原告醫傷　起黑心拆捎唐元龍○管德卿王阿二因向唐元龍拆捎被控捕房於昨解究判管王各押一禮拜　傷馬如何可駕○馬夫五阿三因將傷馬駕車由　查見拘入捕房經官驗明馬實有傷判送醫院醫治晉王償還醫費如無力即將馬充公　生絲竟欲去偷○葉慶控崔仁貴林崔氏竊取生絲一疋訊供不認判瞿與氏一併分別還押候下禮拜一訊核　不還押櫃洋一千元○周仲甫等控已閉東清輪船公司股東方光清羅子培張文治不還押櫃一千餘元一案昨晚復訊判方等一併押限一月清理如違解至公堂核辦　　 
[美租界]  
　因何再來○俄人李都克因案遞解回國昨又潛來被西探獲解俄署請核　因何未載○老街路張小元華記路朱熏祥兩客棧因未載庽客姓名籍員年齡職業昨被華探張榮生查悉歸禀捕頭請廨傳罰　索撫恤○陳應氏之兄應阿榮前在駁船巨汪桂生處爲夥嗣因落河身死由汪棺殮昨氏向索撫恤洋一百元汪不允扭控捕房飭投公廨禀控　疑賊贓○楊阿多昨携桂　一只被捕查見欵爲贜物拘押候查　　 
[法租界]  
　牛奶　專攙清水○工部局術生處西人在新租界俊和元記兩半奶棚內查出售賣牛乳均攙有清水於術生大有妨害禀請公堂飭傳棚主魏錫潦陳福元到廨訊究以該牛棚前會罰過判交保查辦　牛肉莊多方作獘○工部局宰牲所定章凡牛肉莊所售賣之牛肉俱用頭等之貨故宰牲所盖印亦分次第標識茲宰牲所查得老北門大街鴻記牛肉莊有蓋次印之牛肉混售禀知公堂將店主唐永泉傳訊判罰洋兩元　王毛弟硬佔菜場○沈王氏因有事回甬將菜場攤基託沈阿生照管後有王毛弟因西人查看損照將毛攤之捐照借去搪賽詎事後非惟捐照不還反將攤基便佔故王即函致沈王氏來申具控公堂傳訊判王毛弟罰洋五元沈阿生罰洋兩元　鄔順金不認店客○洋行街源茂棧前日將垂斃客人遣司扛出棄在途中後由一百七十五號捕巡見報由捕房將病人送堂昨日飭傳店主鄔順金店司王文元至廨請訊鄔供並不在店判　罰洋十元王押十四天　開烟間未頜執照○潮州人蔡台裕所開之煙間未頜執照致被查察西人查知報捕將蔡傳廨請訊蔡供店是租下執照雖未領月捐每月照付求察判限至本月底將店閉不准再開遼干　究 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
　　 
[奏准商辦江浙鐵路兩公司連帶連輸合同]  
第一節江浙鐵路公司爲滬杭接軌公訂運輸合同下列各欵兩公司公　同遵守第二節所有客票貨物等級信號標識表簿等式樣色別須預爲商定製　備以便一律又運轉表須兩公司協定第三節兩公司列車彼此通行兩界惟機車在楓涇對換第四節客貨一切運費兩公司各乍規定其直達兩界者按彼此規定之　價照加第五節車票用兩聯式各至本線末站截去一聯連送統知書統用四聯　式車票及通知書各由本線自備發交所屬各站出售不再更換第六節兩公司逐日將上日之客貨各欵彼此按照應得之數分配結算　互相報告各派收支員照數收清不得延次第七節甲路裝載貨物未收運費應載明于通知書報告乙路代收仍按　期結算照第六節辦理第八節甲車行駛乙路因乙路出有事故或員役疎忽損及甲車及一切　損失悉由乙路賠償倘甲路客貨中暗裝禁物險貨因而損及乙車則　一切損失悉由甲路賠償但遇天災非人力所能抗抵者不在此例第九節使用車輛如有損傷應由使用者修理完固交還其修理期臨時　酌定逾期照二十二節辦理倘損傷之原因在出發線發生者須於檢　騐時簽字爲憑即由本線自行修理或本線出給修理費由使用線代　修亦可第十節兩公司各派檢車員在兩綫交界站會同檢騐往來車輛檢騐後　互相簽字于聯單之檢車證並紀錄其往來之輛數以便計算留車費　不論何路車輛俱由所在綫擔任保固整理之責如加油灑掃等事應　由所在綫之員役認眞經理第十一節兩公司之車隊除騐票員旗鈎夫加油夫各及本界爲止外各　派車守員隨車通行兩界照料他綫發出之貨物行李押歸本綫分別　點交着站之站員收清第十二節職員免票各以本綫爲限惟兩公司有互相寄贈者不在此列第十三節每列車所持行李車至少二輛以便本綫他綫之貨物行李分　別裝載第十四節凡有關連帶連輸之帳單簿據彼此隨時派員查閱第十五節凡已經規定之件如須改章應會商允洽方可施行第十六節客貨運費及一切入欵彼此算至釐爲止釐位以下不計第十七節通常車票期限　二百里未滿　　　　　　　限當日　二百里以上四百里未滿　　限二日第十八節往復車票無論頭二三等每日約行出售照規定之價九折通　用期限照通常加倍第十九節兩公司自用材料所收運費照八折計算第二十節需用專車時各照本線定章收費其逾界之客車另出所在線　認繳借車費照二十一節辦理第二十一節兩公司應各按照本路之線長短預備各種車輛掛用應掛　若干輛由兩公司營業所長隨時酌定彼此不收車租如遇特別事故　所掛各種車輛有不敷用時可向他線借用借用費如下　客車長五十尺至六十尺以內　一等四元　二等三元三角　三等　二元七角　公事車照三十尺二等客車計算行李車每日每十嚬一元二角貨車　每五輛每日五角無蓋者四角第二十二節借用車輛如逾定期不送還本線者照第二十五節留車章　程辦理第二十三節客貨車往復期間規定如下　客車　二百里以內　限一日　四百里以內　限二日　貨車　一百里以內　限一日　二百里以內　限二日　三百里以　內　限三日　四百里以內　限四日第二十四節本線客貨車留置他線不能如期往復應由他線算結留車　費第二十五節留車費每日每輛規定如下　第一日　客車長五十尺至六十尺以內　一等八元　二等六元七　角　三等五元三角　三十尺至四十尺以內　一等五元六角　二　等四元七角　三等三元八角　二十尺至二十五尺以內　一等四　元　二等三元三角　三等二元七角　第二日　客車長五十尺至六十尺以內　一等十二元　二等十元　零五分　三等七元九角五分　三十尺至四十尺以內　一等八元　四角　二等七元零五分　三等五元七角　三十尺至廿五尺以內　一等六元　二等四元九角五分　三等四元零五分　二日以後照此遞加　公事車照三十尺二等客車計算行李車第一日三元六角第二日五　元四角　貨車第五嚬第一日有蓋五角無蓋四角第二日七角半六角二日以　後均照此遞加第二十六節以上規定期限凡逾六點鐘即作一日算不滿六點鐘作半　日算第二十七節車守員役隨列車入他線應受他線站長之指揮第二十八節車守員役隨車至他線如爲運輸需用物品或需他站員役　之贊助他線站長應如其所請而力助之其物價工資由他線站長報　告該員役所屬之公司照算小說 
　　 
[美人虹] [  英勞敦斯著] 瘦狷譯意（三十六）賽倫曰。今日主外出後。吾檢笥中舊衣。拈針縫紉。甫畢。春意惱人。朦朧睡去。夢回時。鳥語在窗。夕陽西墜矢。急趨候吾主。則王尚未返。仰視時計鐘。 
 
 

Page 27

 
 
爲時已晏。忽思及數日前。吾之弱妹。會約吾歸家。今當電覆行期。因至村中發電。略爾遲延。天已錯暮。歸至屋旁。瞥覩伴雪先生從內出。主倚門送之。吾乃走匿林中。懼深夜遠出。爲姑娘所呵也。詎姑娘闔門已久。伴雪尚遲遲其行。時引領回望樓際。見纖影着窗。益凝睇不瞬。喃喃曰。是必彼美之室。玉人風度。卽亭亭倩影。亦足魂銷。吾殊不忍遽離此也。言至此。掩口胡盧不置。愛蘭曰。痴娓子。胡狂笑若此。試更言以後何如。賽倫曰。以後彼躑道旁。久久不去。迨室中燈影遠移。始彳亍以去。吾俟其遠離後。乃返。吾主乎。伴雪先生。愛主若此。一片痴情。殆將發癲。不識姑娘聞之。其感情又奚若者。愛蘭聞賽倫言。其中若何愉快。讀書諸君。想能懸揣得之。無俟著書者辭費。要之情絲一樓。足縛萬魔。矧愛蘭以垂老之秋娘。遇少艾之伴雪。其摯愛殆更有勝人數倍者耶。此時危坐椅中。已將睡魔驅至五雲天外。更命賽倫爲預備明晨之粧飾品。賽倫奉命惟謹。且時時以伴雪若何愛汝之語告愛蘭。迨蓮漏頻移。乃始輟作。賽倫入已室時。秋波撲朔。倦極思眠。顧犁渦雙頰。尚暈桃花。且笑且語曰。夜深憊矣。然使吾所遇之人。悉如是女之易欺。則設計牢籠。縱長夜失眠。吾固樂爲之不疲。　　 
[第十七章]  
葛蘭崖於清晨朝餐後。謂雅麗芙曰。美景不常。良辰難再。吾將出外訪友。并至城中一遊。設有人來訪者。其爲我善謝之。言已遂去。雅麗芙獨坐室中。手書一卷讀之。書中所載之事。殊無濃厚之趣味。又情。絲萬丈。雲集心頭。忽而喜。忽而悲。幻想所至。書墮足下而不覺。俄頃意有所觸。探首仰矚窗外。忽見一馬車止於門外。急啟門迎車中人。握手爲禮。笑曰。今曰西北風緊。吹將來也。蓋車中人非他。即愛蘭侍婢賽倫耳。賽倫曰。吾更粧矣。君乃仍能識余。雅麗芙曰。劍氣珠光挹。人眉宇君。即襤褸爲貧家婦。吾亦一見即諗。語時。已至樓中。雅麗芙屬速易粧。且曰。檐鵲噪晨。厥兆驗矣。惜葛蘭崖他出。不能觀此嘉客。賽倫曰。葛蘭崖出耶曰然。吾獨居岑寂。君來正可伴我作竟日談。且共候葛蘭崖歸也。語至此。賽倫易粧竟矣。去其藍色之眼鏡。籠衣於架。置髪於几。另服適體之長衣。則亭亭玉立。風度嫣然。依然昔日之梅黛嶺耳。國外新聞 
　　 
[南斐議案第二次宣讀]  
　　○初二日倫敦電云南斐洲各邦聯合議案已在英下議院第二次宣讀通過全體一致並無異見下議院兩面各領袖亦均竭力贊成至議院投票權及議員資格種色之分別業經商妥此種分別詢爲缺點然亦迫不得已之舉也　　 
[孔戈前途之可望]  
　　○初二日倫敦電云比利時愛爾培脫親王游歷孔戈屬地回京據稱孔戈之近狀殊非意料所及該地與開始經營之士實有無窮之利源設比國能從實際上增進土人之德性則孔戈之前途必有大望　　 
[英海軍員之自負]  
　　○初二日倫敦電云海軍大將貝萊斯福致書報館內稱內閣所派之調查海軍委員其報告各節不能出乎彼所陳述臣外並深讚前此所陳改革八策之妥善如畫一海軍制度統一指揮之權及組織海軍叅謀部等事皆在此內該員復謂新式巡洋艦及滅魚雷艇之缺乏實爲海軍之危舉至外間詆其建言並非忠於國家或詆其有溺職等情該員均不承認　　 
[英員辭職已確]  
　　○初二日倫敦電云康諾脫公爵辭去選擢部大之之職雖無明文惟近日所刋之最近陸軍名冊訪員之名於選擢部內並未列入可見其辭職已確　　 
[駐美日使演說]  
　　○初二日紐約電云駐美日本大使高平小五郎近在西脫爾演說謂將輔助日政府修訂商約　　 
[美國民政黨近舉]  
　　○初二日鈕約電云民政黨克納扶倫地方之羽翼從事明年鈕約選舉之預備以圖恢復該黨之聲望　　 
[居留島問題續聞]  
　　○初二日倫敦電云居留島京城電稱該島之新政府於昨日發誓矢忠希王接任理事　初二日柏靈電云英法意俄四國政府已敦促希臘政府謹愼答覆土爾其之公文　初三日倫敦電云斯米那路透訪事電稱土爾其艦隊共軍艦十二艘聞已開赴居留島附近卡配沙斯島土爾其人民現已從事抵制希貨　　 
[英國暗殺犯正法]  
　　○初三日倫敦電云月前在倫敦皇家學會鎗斃利記醫生及威立中尉之印度學生馬達昨日在配湯維獄正法　　 
[英國殖民地拒日之謠傳]  
　　○初三日倫敦電云路透電稱得有消息外間所傳澳洲及坎拿大兩殖民地代表在帝國防務大會合謀海軍政務以拒日本之說實屬不確夫日本爲英之同盟國英之殖民地固無庸以日之侵略爲虞且此說匪特無稽更有損於二國之邦交云 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
