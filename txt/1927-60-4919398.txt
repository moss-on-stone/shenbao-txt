# 1927 - 60 - 4919398

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[氣與力（冷）]  
　　氣由力而生者也故力大者氣亦壯然有時氣亦能助力故行兵之中有朝氣暮氣之說然無論氣與力之交相爲助而用氣必在有力之後力有餘而用氣則氣足爲力助力不足而用氣一旦失效非但氣不足助力并足以減削其力是故力不足時當固守其氣使不妄動雖有挑者而勿應雖有激者而勿怒一旦力足則用其力於易勝之地使之氣盛氣盛然後與力始有互助之功而所向無阻也故用兵之道失其力害尙小失其氣害乃大保其力固不易保其氣則更難爲事亦然若屢用其氣於力弱之時此必竭之道也 
本館要電 
[奉軍佔領中牟縣城]  
　　目的在攻榮澤 
　　奉飛機擲炸彈 
　　（北京）　奉軍宣稱、十三日佔領中牟縣城、 
　　（北京）　官息、奉第十軍趙鳴皋富雙英兩旅、用民船輸送渡河、鄒作華之輕砲十門到隴海線、韓莊之應振復與武漢卿騎團、對中牟靳軍攻擊、十一夜澈夜砲聲、十二晨奉軍東漳之隊、對陽橋進攻、洪崗郜汝廉旅攻中牟側、奉軍目的在進攻惠濟橋榮澤、又中路奉軍、圖砲火掩護修橋奉軍工兵隊、迫近南岸、十二晨奉軍飛機隊到靳陣地、擲炸彈十餘、將榮澤車站炸毁等語、查韓莊在開封西南三十里、距中牟二十五里、東漳鎭靠黃河岸、距中牟二十五里、陽橋鎭在東漳正西二十五里、亦靠黄河南岸、洪崗在東漳以南、（十四日下午九鐘） 
　　（北京）　奉軍及英人方面均稱、奉軍已佔領中牟車站、豫軍在中牟城、今日奉軍兩旅已到開封正北之張家莊河岸、陸續向南岸開進、中路詹店各軍、陸續向正東轉進、亦擬於張家莊陳橋間渡河、奉軍赴河南者已有五萬餘人、渡河者萬餘、（十四日） 
　　（天津）　近三日、奉飛機向鄭州投炸彈百餘枚、因飛翔太高未中要隘（十三日下午四鐘） 
　　（奉天）　北京電話、于珍電告、已於十二日渡河、奉軍十三日佔領中牟車站、前鋒抵北河鎭、距鄭州數十里、黄河鐵橋南岸豫軍、完全退出、（十四日下午十鐘） 
　　（奉天）　鎭威軍第三四方面軍團長元（十三）電報告、文日佔領中牟、向鄭州進攻、略謂頃接第十軍于軍長戴副軍長文亥電稱、我第二十三旅協同第四十五旅及騎兵旅、于眞日開始攻擊中牟之敵、已於文晚確實將中牟佔領、敵衆潰散、虜獲甚多、各該旅刻正向鄭州進追中、計此役當面之敵爲第四·第六·第二十四·二十七及隊號未明者數師、當眞日初接觸時、我軍原祗一旅之衆、敵方已屢現動搖之狀、洎後協力猛攻、敵遂鼠竄而逃、其人心渙散士氣頽喪、不值一戰、可想而知等語、除飭仍再竭力蕩追、以期即日會師鄭州外、謹先馳聞、餘容續報、張學良韓麟春元酉印、（十四日下午十鐘） 
　　（天津）　奉魯軍全部九十兩日開赴前線、于珍已入開封、定十三日向鄭下攻擊令、 
　　（天津）　豫戰形勢趨重東路、奉軍以中西路渡河不易、改由東路渡河、截至十一日止、已達六旅、集中開封、分兩路進取、一由中牟西上、進攻鄭州、一由朱仙鎭直趨偃城、兩軍主力接觸、當在朱仙鎭中牟一帶、（十三日下午四鐘） 
　　（北京）　奉軍十一軍趙恩臻部已到黄河北岸温縣、擬渡河至氾水、以抄鄭州西背、聞吳部駐氾水有一旅、（十四日下午九鐘） 
　　（天津）　傳吳佩孚準備退居洛陽、豫中軍事交靳雲鶚主持、但豫將領内訌甚烈、有反靳醖釀、（十三日下午四鐘） 
　　（漢口）　靳雲鶚令右翼閻曰仁部攻韓莊、左翼高汝桐部攻中牟、十二日拂曉、高部與奉第十軍四旅激戰竟日、復佔中牟車站、（十三日下午五鐘） 
　　（天津）　奉軍向京奉路局借道木萬根、十日裝兩列車赴新鄉、修理鐵道、（十三日） 
　　（北京）　今日奉軍械員劉書文、押步槍彈百八十萬粒赴衛輝、唐榴押汽車一批赴豫、又京畿憲兵下士王育芳、由保押來槍彈二十二箱、預備轉魯、（十四日下午九鐘） 
[江南形勢漸趨緊張]  
　　秣陵關附近有激戰 
　　吳江兩軍大戰在即 
　　魯軍增兵開赴宜興 
　　（南京）　秣陵關附近、昨晚有激戰（十二日） 
　　（蘇州）　吳江方面戰事、直至今晨（十四）始暫息、直魯軍在蘇城盤門設第三道防線、市面仍照常交易、（十四日下午二鐘） 
　　（蘇州）　吳江方面、黨聯兩軍防綫未動、但形勢嚴重、大戰爆發在即、（十四日下午十二鐘） 
　　（蘇州）　常之英旅、今日一部開往同里、 
　　（蘇州）　駐蘇各軍、今日將救護器具運往吳江應用、（十四日下午十二鐘） 
　　（蘇州）　吳光新定今晚來蘇（十四日下午五鐘） 
　　（蘇州）　魯軍第三團長、今日上午十時赴横涇查防、下午八時回蘇、（十四日下午十二鐘） 
　　（蘇州）　今日有魯軍第五軍王棟部一旅、乘車開常州、將步行赴宜興（十四日） 
　　（蘇州）　吳江與各處交通、業已斷絕、吳江市公所因商店無貨可售、請縣署轉請十三旅旅部發給通行證、俾航船辦貨、 
　　（蘇州）　蘇州紅十字會派員赴吳江、辦理救護事宜、並組織特别救護隊、今日上午十一時赴吳江救護難民、（十四日下午十二鐘） 
　　（蘇州）　蘇州米麵粉柴煤炭、甚缺乏、明日（十五）上午十時、行政長官與各公團領袖、在東吳旅館會商赴各處購運辦法、 
　　（蘇州）　閶門外各商店、因拒絕軍用票、十之八停業、行政長官及各公團領袖、今日、 
上午十時在東吳旅館開會、議决一律不用軍用票、商店明日可開市、（十四日） 
　　（無錫）　憲兵混成團譚某、因錫地無空輪向紅卍字會商借一隻、赴江陰運兵、又囑軍隊招待處購備傘七百柄、草鞋一千雙、乘載民船一隻、明日開往蘇州、轉吳江前線、（十四日下午九鐘） 
[皖北黨軍有抵合肥說]  
　　定遠附近尙無南軍 
　　（漢口）　軍訊、李宗仁率第七軍抵合肥、皖軍劉旅進壽縣、（十三日下午五鐘） 
　　（北京）　使團息、定遠附近尙無南軍、南軍王力尙在合肥陳調元部之後、當塗及東西梁山魯軍亦不多、（十四日下午三鐘） 
　　（漢口）　張發奎有升任第十一軍軍長說、黨軍總部直轄警衛軍、聞將擴編爲十二軍、（十三日下午五鐘） 
　　（北京）　電局息、昨夕起、蚌埠以南電報發生阻碍、大約天氣不好之故、電報由水綫可轉、（十四日下午九鐘） 
[魯張仍在徐州]  
　　皖事由許琨負責 
　　（濟南）　十一日張在徐州閱兵、南京决由直褚坐鎭、皖事許琨負責、（十二日下午二鐘） 
　　（濟南）　督戰第五隊司令于英熙、六隊司令王榮勳、十一隊司令吳金聲、各帶隊員二百餘人、由濟赴蚌轉前綫督戰、（十二日） 
　　（天津）　奉張十二日接魯張電告、本人回蚌、調度後防、前線軍事順利、希望京漢奉軍同時進展、（十三日下午四鐘） 
　　（北京）　王琦今到京、不日赴魯、（十四日） 
　　（北京）　張敬堯南下、向張宗昌請纓、願率部爲入皖嚮導、（十四日下午九鐘） 
　　（北京）　今日莫德惠由奉到京拜壽、又張宗昌派副官長李文澂、褚玉璞派參謀長張寔五到京、見張作霖、報告蘇皖防務並祝壽、（十四日下午三鐘） 
　　（濟南）　十一日晚軍械員孫楫林押步槍迫擊砲彈各四十萬發、迫擊砲四十尊、由德州過濟赴徐、（十二日下午二鐘） 
　　（濟南）　今早迫擊砲第二團參謀袁崇俊、帶一營、畢庶澄部第二團長羅崇樹帶本團、均由濟赴浦口、（十二日下午二鐘） 
[直魯軍將組護路隊]  
　　何海鳴到常州 
　　（無錫）　直魯聯軍運輸總司令韓文友、今日（十四）下午二時過錫、據云、曾奉張效帥令、在上海組織運輸司令部、並須組織護路隊五千人、半着制服、半着便衣、均携帶手槍、（十四日下午九鐘） 
　　（南京）　直魯軍運輸總指揮韓文友、偕副司令李登科、率手槍隊一連、今晨八時二十分專車赴滬、（十四日下午一鐘） 
　　（常州）　直魯軍宣傳隊隊長何海鳴、率宣傳員三十餘名、今日下午五時由鎭來常、住中和旅館、（十四日下午六鐘） 
　　（蘇州）　今日南翔客車下午七時到蘇、須明晨六時開往南京、（十四日下午十二鐘） 
　　（蘇州）　眞茹路軌今日下午五時修復、明日可通車、（十四日下午七鐘） 
　　（無錫）　滬寗長途電話、今日下午三時後祗能通至渣滓、（十四日下午五鐘） 
[渡江而北之聯軍]  
　　（揚州）　十三日、十三團由楊開泗陽、二師騎兵團由滬開到、（十三日下午四鐘） 
　　（松江）　聯軍第八師營底今午十二時半開滬、轉鎭江、（十四日下午五鐘） 
　　（北京）　外訊、孫傳芳尙在寗、候二五稅借欵成立後、再赴淸江、（十四日下午九鐘） 
[吉黑軍將入關駐石家莊]  
　　晉閻不願開罪任何方面 
　　（天津）　吉黑兩省將派兵入關、駐石家莊、策應前方、（十三日下午四鐘） 
　　（北京）　關外將有兩旅入關駐近畿、又熱河察哈爾决增加兵力、佈置防務、至榆關附近、將由吉林軍駐守、（十四日下午三鐘） 
　　（天津）　太原歸客言、閻志在保晋、不開罪任何方面、（十三日下午四鐘） 
　　（北京）　京綏路爲大雨所阻、昨停車、 
　　（北京）　昨綏遠副官郝富松押前國民軍傷兵五百餘來京遣散、（十四日下午四鐘） 
　　（北京）　報載張家口、昨晨突來土匪百餘、對商民略有徵發、奉軍得訊、派大隊趕到擊散、（十四日下午九鐘） 
[國民黨决議之兩要案]  
　　領導機關統一案 
　　軍委會組織大綱 
　　（漢口）　中央執委會議决領導機關統一案要點、（一）全國代表大會爲最高權力機關、每年召集一次、（二）全國代表大會閉會期中、中央執行委員會三月召集全體會議一次、行使最高權、（三）在中央執行委員開全體會議之前後期間、互選常務委員、九名、組織常務委員會、對於黨務政治軍事行使最終議决權、直接處理之、黨務以外之事、交付國民政府執行、（四）中央執行委員會之下、設政治委員會軍事委員會等、 
　　（漢口）　中央議决軍事委員會組織大綱、要點爲（一）軍事委員會、從高級軍官中選出九名至十三名、並從不在軍職之中央執行委員及候補委員中選出六名、共同組織之、（二）在戰時、中央執行委員會得從軍委會會員中指定總司令、（三）總司令·前敵指揮·軍長等職、槪由軍委會提出於中央執行委員會任命之、（四）軍事委員會得設立革命軍事裁判所、（十二日上午十鐘） 
[外顧談修約會議情形]  
　　多數友邦承認修約爲必要 
　　（北京）　十四日外顧在部接見外記者二十餘人、談各修約會議情形、謂近來多數友邦、已承認舊約有修改之必要、惟少數友邦尙有以中國時局不定、宜緩行修約者、殆未深悉中國内情、蓋修約乃全民之意、政局縱變、民意依舊、現中比新約重要問題漸已諒解、不久告成、津比界委員會已會議一次、現在進行、中日約已議過八次、原則均已討論、彼此隣誼素篤、凡重要問題、均以友誼精神磋商、甚可樂觀、中越修約、不甚重要、然大體亦已議就、現法使專候巴黎訓令續議、中英談判、中政府主張由英提案範圍再進一步、法權與英租界兩聯合委員會、雙方已派定委員、即將開議、中西修約、西政府已同意不久開幕等語、（十四日下午十一鐘） 
　　（天津）比國無誠意交還津租界、外交部十二日催金問泗速來津交涉、（十三日） 
　　（北京）　十四日外部接直省長函復日本難波軍官被殺案、是否屬實、本署無案可稽、（十四日下午十一鐘） 
　　（北京）　上海大韓僑民團電外部、吉省拘捕韓民晏彰昊等、係由日方誣指赤化、要求引渡、懇予矜全、（十四日下午十一鐘） 
　　（北京）　十四日波蘭彬代表呈慕錫吉總統國書副本、（十四日下午十一鐘） 
[二五稅各省截留]  
　　（北京）　政府商張作霖、斡旋各省附稅解京、張意、由財部稅務處及保管會逕行催促、某保管委員建議、由張所轄各省先行解京、以資提倡、張謂然、（十四日下午九鐘） 
　　（北京）　使團鑒於近來各省對二五稅現狀、已知中央不能保管、亦想不出救濟辦法、均懷悲觀、（十四日下午九鐘） 
[中山逝世紀念之餘音]  
　　新加坡華僑被擊死傷 
　　（北京）　中山二週忌日、新嘉坡華僑開紀念會、被英捕干涉、彼此衝突、英捕開槍、華僑死六人、傷十餘、政府已接歐陽總領事報告、（十四日下午十一鐘） 
　　（福州）　閩各界爲孫中山逝世二週紀念、十一日宣講、十二日在西公園公祭、到萬餘人、十三日游行、並舉行游藝會（十四日） 
　　（重慶）　總理逝世兩週年紀念會、今午在文廟開會、到者萬人、省黨部及劉湘演說、均極沉痛、（十一日下午三鐘） 
　　（香港）　汕各界十二日休業、在中山路農會開中山逝世紀念會、到者數萬人、 
　　（香港）　佛山輪船風潮平息、十五日復開行、所貼標語、僅爲港警撕去二張、餘仍貼出、（十四日下午九鐘） 
[川省近聞]  
　　（成都）　鄧錫侯前日在軍部召集官佐、開一軍事會議、將部隊改編爲六路司令、餘編混成旅、（五日下午四鐘） 
　　（成都）　省中三黨部與鄧十八軍部議定、十四日在中山公園開軍民聯歡會、（五日） 
　　（重慶）　劉湘以各軍在渝收護商費、名目過多、特設一護商各費統收處、以便商民、又設各種稅收總稽察處、以除積弊、其處長昨均就職、（十二日下午三鐘） 
[滇軍事變之報告]  
　　（香港）　桂六旅長韋雲崧、五日電告滇事變、係革命政府派陳星垣來滇運動龍胡所致、廣南唐繼禹部何世雄旅、歸編李竹卿部、現鎭邊安靜如常、（十四日下午九鐘） 
 
 

Page 5

 
 
本館專電 
　　（北京）　膠路撞車、段長蔣之鼎、副處長錢宗淵、免職查辦、（十四日下午三鐘） 
　　（北京）　財部函奉軍三四軍團、請飭平谷等十三縣駐軍、一體協助特種物品用戶捐之進行、（十四日下午九鐘） 
　　（北京）　國務院駐紥之奉軍第四十八團、昨奉令開衛輝、國務院防務、由三四方面衛隊、及迫擊砲隊接防、（十四日下午九鐘） 
　　（天津）　督察處添募二三兩隊手槍兵、 
　　（天津）　津租界搶案時出、十二日午日警捕在日界興張里、捕獲匪犯十餘名、（十三日下午四鐘） 
　　（青島）　膠澳總辦趙琪、發起難民救濟游藝大會、籌欵賑濟來靑難民（十四日下午六鐘） 
　　（青島）　交通次長鄭洪年十四日乘西京丸赴滬、（十四日下午六鐘） 
　　（青島）　林省長派王春田代表來靑、慰問膠路撞車受傷難民、（十四日下午六鐘） 
　　（青島）　靑島地方銀行十二日開選舉董事會、舉出隋石卿爲總理、並聘高恩洪爲顧問、（十四日下午六鐘） 
　　（成都）　富順自流井馬路、本月一日已開工、成都簡州馬路現改測路線（五日） 
　　（廈門）　市黨部籌備舉行三一八京慘案紀念、（十四日下午十鐘） 
各社電訊 
[民黨中央大會與武漢近狀]  
　　路透社十二日漢口電　今晚漢口國民通信社發表消息如下、此間重要黨員不承認近數日所傳國民黨内部衝突之說、負責方面宣佈中央執行委員會已鞏固黨權、昨日會議已有極重要之决議、重設軍事委員會、管轄軍務、黨會中現所討論者、當局外訊現所推測者、多集中於廢除上屆所採臨時緊急方法及恢復尋常黨組織之必要、當北伐開始時、戰情緊急、致暫停軍事委員會、而置行軍管轄權於蔣介石之手、此種方法、當然使大權集中於蔣、現戰事仍在進行中、但政府地點移至武漢、自當依據鞏固黨權之永遠基礎、重行改組、是以本局中央執行委員會緊要動作之一、即恢復黨之常狀與黨之尋常行政機關、譚延闓徐謙等要人之說、政界咸否認之、此數要人現固一致扶助國民黨也、本屆會議已暢論黨之問題、自由發表不同的意見、但在討論之後、各委員卒有完全之同意、軍事不因黨問題之討論而稍受影響、軍事現仍積極進行、頗爲順利、星期四日此間學生軍與勞工代表稍有衝突、本地報紙紀載失實、遇事張皇、而本埠訪員亦認爲有重大政治關係、其實此事並非重大、全無若何關係、出事後、當道從事調查、勸散羣衆、飭令學生軍將被拘者釋放、是晚學生軍且向工會道歉焉、昨日會議已選出政治委員會新委員、本屆會議大約星期二日可閉會、 
　　東方社十一日漢口電　十日午後、在新市場總理紀念堂開宣傳員大會之際、中央軍事政治學校武漢分校之一部分學生、大叫「打殺共產黨」有人手出手槍、威嚇宣傳員、一時秩序混亂、經軍警糾察隊彈壓、始漸得無事、被逮捕之所謂反革命分子、十一日在武漢執行槍决 
　　電通社十二日漢口電　宣傳員大會在漢口新市場總理紀念室開會之際、忽有中央軍事政治學校武漢分校學生之一部、走入會場、大呼打倒共產黨、並以手槍威嚇宣傳員、一時秩序稍亂、幸有軍警糾察隊趕到、雙方勸解、始得無事、前在武昌捕獲之反革命分子四人、已於十一日槍决、 
　　國聞社九日漢口電　武漢市民反英委員會、因報載蔣在南昌演講、有漢口聯席會議與西山會議同樣非法等語、三月九日電蔣質問、是否報章誤載、或爲宵小包圍、抑或對孫政策根本改變、請明白答復、 
　　國聞社十日漢口電　政府擬令徐謙即赴歐美調查司法、 
　　國聞社十三日漢口電　武漢新聞記者聯合會元（十三）開籌備會、當推審查及籌備委員各五人、定號（二十）在血花世界開成立會、並定各報號（二十）停刋、 
　　東方社十三日漢口電　十二日有暴民之一團、襲擊在鐵路界外之日人住宅、搗毁儲雜物之小屋、今日有洋務公會員約一百名、包圍日本總領事館、欲强制拉出不出游街之總領事館之使用人、由日本總領事向外交部交涉、旋即解散、此間工會不良工人等之横暴、近日愈形猖獗、不獨外僑深感不安、即有心之華人亦爲之　蹙 
[聯盟鴉片委員會之報告]  
　　目下有大宗麻醉藥品寄華 
　　路透社十三日倫敦電　三月十一日國際聯盟行政會所採納之國際聯盟鴉片委員會之報告、已表明藥品買賣之眞相、内謂有數國政府現正竭力改善管理藥品制、出入口執照制、行者漸多、遇特殊之案、匪特懲犯罪者、且即設法補救制度之缺點、惟目下之地位仍令人失望而甚不滿意、印度高根之違法買賣、視法定人口之額多至四十倍、遠東中東及美國查獲之鴉片與其他藥品、爲數甚巨、中國所產之鴉片、實大有碍於鄰國、例如香港某公司以私販中國鴉片爲務、每月交易多至英金四萬鎊、開魯警長報告稱、埃及人染鴉片等藥品之癖者日多、開魯每星期輒拘獲六十人左右、丹京爲自由口岸私運者多由此運違禁藥品至歐洲外之各國、且以此地爲轉運之便利中心點、國際聯盟秘書處已奉命進言於丹政府、德國警署近曾查獲國際私運團、其交易之巨、駭人聽聞、定單多來自遠東、而多取道丹京運出、俟警署續有查見、當可知其私運方法及貨之來源、馬爾康爵士建議請委員會調查製造及分配藥品之各國政府已施及所能施之稽查藥品銷售辦法、俾保其僅供給法許之人、此議已由行政會採納、爵士謂藥品之來源、罕有消息可得、今急宜與製造家或巨額之人口人開始調查、逐步進行、至得其秘密而後已云、 
　　路透社十二日倫敦電　柴里亞克氏昨日提出國際聯盟鴉片委員會之報告時、謂目下顯有大批麻醉藥品由私販源源郵寄中國、行政會當考慮此事云、 
[漢英界今日改特别區]  
　　路透社十四日上海消息　頃接漢口九日發來但被扣留之電信一通、内稱現充國民黨武漢市政科主任黄昌榖（？）將被任爲英租界之第一任督辦、英租界定三月十五日改爲特别行政區域、昨夜有兵士在各租界附近之路中横掛旗幟、上書英人私助張宗昌、捕殺黨人字樣、此項旗幟由政治科署名、 
[大英烟公司工人謀管理漢工廠]  
　　路透社十日漢口電　大英烟公司之工人屢稱、如公司不復業、工人將接辦漢口與界口烟廠、今此種威嚇之言似將見諸事實、今晨電氣間工人入漢口工廠開動鍋爐、但汽笛雖鳴、工人未來、僅機匠到場耳、後在工會集議籌資開廠辦法、並舉出幹事二十四人·定明日再開會 
　　路透社十一日漢口電　大英烟公司工人集議、决定展緩五日再定辦法、俾新舉出之幹事得以擬定管理工廠之計畫、 
[新加坡華人游行之慘劇]  
　　市民社十三日新加坡電　今日本埠華僑舉行中山逝世二週紀念、集合一千餘人、正擬遊行、警捕實彈放槍阻止、當場死六人、傷十一人、商人工人俱有、 
　　市民社十四日香港電　廣州黨部及省政府已得新加坡十二日慘殺華人消息、傳聞死傷二十餘人、當局與各民衆團體大憤、謂爲第二之五卅案、今日各團體聯合急電、漢口中央黨部、要求立即提出嚴重抗議、 
　　路透社十三日新加坡電　華人夜校學生舉行追悼孫中山紀念會、結隊游行、交通爲之阻塞、歐人警長一與警士二、因羣衆擁擠、設法驅散、乃被衆毆辱、不得不用警棍、羣衆後擬衝入警署、警長一人頭部受傷頗重、至是警察開槍兩次、華人死六人、傷十一人、 
[法日要人對華事之觀察]  
　　法總理詆中國不統一 
　　日外相謂交還租界時機未熟 
　　路透社十三日日内瓦電　法總理白里安前聯盟行政會開會後、向外人新聞記者言及中國事、謂國際聯盟會僅可辦理其可接受之問題、中國現不統一、能向聯盟會請願者、誰乎、有何條件乎、但如時事變化可使聯盟會辦理中國事、則在原則上聯盟會非絕對不能辦理之云、 
　　路透社十二日東京電　外相今日在下院答議員之問、謂日本目前不欲將其租界交還中國、因日本未認交還租界之時機會已成熟也、外相又稱、日本若自請調和南北、未必有補於事云、陸軍省大臣亦被詰問、答稱日本現尙未見派兵赴滬之必要、但國會若准撥必要經費、政府擬增加北華駐兵四百人、 
[顧維鈞關於修約之談話]  
　　謂要求修約乃全國之事 
　　對比日法英談判之近况 
　　路透社十四日北京電　顧維鈞今晨語、外國新聞家、謂往日外人所享特别權利之制、今中華全國引以爲憾、中政府覺各條約應　速修正、往年渠嘗屢言中外關係應以平等及任敬爲基礎、今中政府擬修正各條約、袪除片面及不公允各點、各國前嘗宣布條約有修正之必要、但藉口中國今未統一、故不欲即以新約代舊約、且恐目下修正、若政府改變、則將有否認新約之虞、實則此種恐慌、毫無理由、要求修正、乃全國之事、不限於任何黨派、故取銷片面的條欵、必爲全國所承認、今外人皆斥華人排外、實則不然、華人所反對者、僅爲外人所享之特别權利、華人對外人在華有益民衆之經營、非不念之、外人所予中國以資本機器及其他助力、非不感之、渠料條約修正後、必入一眞正友誼及互相裨益之新時代、中比談判、現依相互平等並尊重土地主權之基礎進行、彼此於甚重要之問題已有諒解、不日當可有滿意之結局、中日條約談判已開會八次、所討論之問題、多關於普通原則、兩國唇齒相依、交誼密切、故所發生之諸問題、現正以友好之精神研究之、兩國意見日漸接近、最近一次會議、渠曾提出切實建議、現日使芳澤正在考慮之、關於法屬印度支那之談判、今亦在順利進行中、議妥之事頗多、法使現候巴黎之訓令、以便繼續進行、至於中英談判、渠對於一月間英國提出之建議、曾與英使交換意見、中國願英政府就更廣大之範圍作修約談判、以代迹近枝葉之磋商、惟中國承認英國秉善意精神提出建議、且視爲善意之表示、渠已允組織共同委員會辦理收回英租界事、並研究取銷一部分英人司法權、今於此類事將交換意見、俾訂切實恊定、美國關於修正條約之態度、今尙未如他國之明瞭、顧氏結語曰、各項談判今進行頗順利、中國殊不欲以此件事提交國際聯盟、 
　　國聞社十四日北京電　寒（十四）午顧在部接見外報記者、言修約係應國民願望、根據國際慣例、改訂互相平等新約、華人非排外、但望有以適應其願望、現與比日法英等國商談、均漸著成績、比約重要問題均諒解、正草擬新約、不久可成、日約與芳澤會議八次、因係近隣、彼此均以友誼商榷、重要問題、甚有進展、法約、法使正待巴黎訓令到後再談、相當期内可望成功、中央談判、中國方面希望在英案範圍更進一步、但英係善意、中國亦本此精神商談、接收英租界法權、雙方均已派委員、即交換意見、西班牙修約、不久將開、中比租界委員會、已開過一次、現已進行、 
[劉文島陳銘樞赴廬山]  
　　陳調元抵潯擬赴南昌 
　　東方社十二日九江電　逃出漢口之劉文島陳銘樞、現歸廬山、陳調元昨抵此、擬赴南昌、 
　　國聞社十日漢口電　劉文島赴俄考察政治、 
　　國聞社十日漢口電　陳銘樞擬赴滬就醫、 
　　東方社十二日九江電　山本條太郎一行十日往南昌、謁見蔣介石、大受歡迎、聞山本氏與蔣談數刻鐘、 
[賀耀祖率部過蕪東下]  
　　三艦山下游開抵九江 
　　電通社十二日蕪湖電　陳調元部約三團、已渡抵蕪湖對岸、昨日前進至約六哩下流、賀耀祖率所部二團、十一日經此間東下、六安魯軍之安徽第二旅長、十日通電、就南軍第五師長、 
　　東方社十一日蕪湖電　陳調元之軍隊約三團渡至蕪湖對岸、昨日向下流約六英里前進、賀耀祖率兵二團、十一日經此東下、安徽第二旅長十日發出通電、就南軍第五師長、 
　　東方社十三日九江電　楚有·楚同·楚謙從下流抵潯、或謂以上三艦已附南方、 
　　新魯社十二日濟南電　張來電言、江南戰事已委褚負全責孫駐寗、程駐徐、專對皖、本人往來策應、王恩桂爲直魯砲兵監、設監部於浦口、 
　　國聞社十四日北京電　軍息、東路奉軍文（十二）午抵中牟車站後、續向前猛攻、寒（十四）已佔領中牟縣城 
[滬寗一帶之防範]  
　　新魯社十四日南京電　東南大學浴室旁發現炸彈、今晨派憲兵前往檢查、搜獲電報一紙、逮捕學生三人、 
　　新魯社十四日南京電　滬寗路南翔段路軌毁壞、查係被黨人持手槍、迫令路工將螺絲釘拆卸、致由滬開出之機車一輛、客車兩輛出軌、現趕築一便道、客車仍可通行、一面將路軌修復、 
　　新魯社十四日南京電　第八軍密探隊在蘇緝獲黨諜李子山一名、供認携有黨軍使命不諱、經電報張督行署、復准就地正法、 
　　新魯社十二日南京電　連日孫褚召紳商至署茶會、詢維持市面辦法甚詳、今午又集銀界、向籌軍費、尙無結果、褚部來寗、帶有直隸省銀行鈔票、軍需處昨撥中交兩行洋五萬元代爲兌現、直魯聯軍因浙閩蘇皖贛聯軍聯合作戰、統一指揮起見、組織總指揮機關、改爲安國軍聯軍總司令部、 
[日海軍節省經費]  
　　路透社十二日東京電　海軍省大臣在下院稱、因華會公約之結果、共節省五萬七千五百萬元、除以三萬七千五百萬元爲裁撤恩給金及折除舊艦等經費外、凈省二萬萬元、 
[英飛艇加入遠東飛行]  
　　路透社十三日倫敦電　飛船六艘、各裝四百五十匹馬力引擎者、將加入遠東之飛行、此項飛行經費、已列入航空預算案、飛行沿海程序、日後將留於新加坡、俾會同澳洲飛機合組一飛行隊、 
[日本九州北部大雪]  
　　東方社十四日東京電　九州北部至關西關東、十二日夜來降大雪、電報電話損壞甚多、消息傳遞大受障碍 
公電 
　　北京通電　各省衙門均鑒、大總統令、國務院攝行、本年三月二十五日舉行關岳廟春丁祀典、派陸軍總長張景惠恭代行禮、著内務部敬謹預備、此令、督辦黑龍江軍務善後事宜吳俊陞呈、綏海鎭守使中將銜陸軍少將石得山、立功塞漠、息志戎行、臚陳事實、懇請贈卹等語、石得山著追贈陸軍中將、交陸軍部照中將陣亡例從優議卹、並將生平事蹟、宣付國史立傳、用彰勞勩、此令、海軍總長杜錫珪呈、海軍上校江中淸、歷充烟台海軍學校敎官校長、先後二十餘年、因公積勞病故、擬請贈卹等語、江中淸著追贈海軍少將、並由海軍部照少將例議卹、用彰勞勩、此令、京文（十二）印、 
　　鎭江來電　各報館轉各分會鑒、覃日總會改選童仁甫先生當選爲正會長、特達、世界道德會附設紅卍字會叩、 
國内要聞 
[奉軍仍積極謀分路渡河]  
　　吳軍將領集中鄭州　奉軍主將集中新鄉 
　　九日京訊、據某方消息、黄河北岸奉軍、七日已頒發攻擊令、東路應增福旅、在陽武堤用民船過河、當晚抵下汛者約有兩團、七時駐陽橋集之靳軍秦德純師、因奉軍侵入哨線、雙方曾起衝突、當晚奉軍集中東漳、與郜汝廉旅聯絡、對洪崗陽橋一帶靳軍取扼守勢、西路武陟陳琛所部四十六旅、因民船多被靳軍扣留集於南岸、故用浮橋渡河、然以水勢過急、無法前進、刻全部仍扼守北岸、中路于珍所部趙鳴臯劉輔庭兩旅、在黄河鐵橋左右支搭浮橋、七日午後三時、于珍胡毓坤等、親至北岸指揮各軍前進、對方突發砲彈截阻、北岸砲隊第九團、即以四十生的砲火返射、南岸靳軍稍退、胡毓坤急令衝鋒隊在鐵橋上衝攻、卒以對方防禦甚密、致未能即時進展、八日晨、中路奉軍、將再實行衝鋒、鄒作華亦於七夜至北岸指揮砲隊、與步隊聯絡渡河、惟據另訊、河北奉軍積極開始渡河後、王維城部三千餘人、在下汛方面掘挖戰壕、嗣又退出下汛、奉軍遂决定中右兩路渡河、先由工兵藉黄河橋勢、添搭浮橋、並就路軌上舖設浮橋、截至六日晚止、已經完成三分之二、爲圖便利迅速計、砲兵及馬隊仍將由衛輝渡河、榮臻部則已由陽武用民船渡河、五千餘人均在堤裡頭集中、榮本人則赴南岸指揮、奉軍大部渡過黄河後、即直衝京漢線、于珍軍部及于氏本人、亦於五日進抵北岸、督率一部分輕便隊、渡鐵軌浮橋前進、中左兩路同時對靳軍猛攻、又某軍事機關消息、奉軍自七日開始總攻擊後、確有進展、昨日京中各軍事機關、接有軍團部行營通報、大意謂我軍自開始總攻擊後、大有進展、七日之内可抵鄭州云云、 
　　另訊、吳佩孚曾一度離鄭赴鞏縣、命王爲蔚爲鄭州留守司令、現吳已自鞏回鄭、王爲蔚張治公王維城高汝桐等、皆在鄭州、靳雲鶚則往來鄭州信陽間、一切軍事佈置、仍以鄭州爲大本營、號令悉仍吳名義、靳不在鄭州、高汝桐爲靳事實上之代表、而樊鍾秀亦有代表在鄭、綜觀豫中形勢、益甚複雜、吳佩孚對諸將有所提議、近來絕鮮持異、彼此頗能相安、吳已不作消極態度、其夫人等全家眷屬、已於上月底移往漢口、因吳在漢本有住宅、而吳夫人住慣漢口、益以豫中烽火相望、終非樂土、因商准吳氏、暫離鄭州、張景惠吳俊陞張作相等、聯銜致一江電與吳佩孚、說明奉軍不得不入豫之苦衷一節、業誌前報、兹由某方探悉、吳氏接電後、即於翌日電覆張等、但内容如何措詞、尙未探悉、 
 
 

Page 6

 
 
自奉軍入豫後、其間經過約分三期、第一期、奉魯軍同時進發、純取急進、第二期、因魯軍廻師蘇皖略形停頓、第三期、奉軍增兵南下、積極渡河、即目下之形况也、奉幹部鑒於蘇皖形勢之嚴重、僉認奉軍有從速解决豫局之必要、特下最後决心、調集奉方精銳南下、現張學良韓麟春于珍等重要將領、已悉集新鄉、三四方面軍團總部、亦有即移新鄉之議、張韓等非俟豫戰告一段落、暫不返京、七日張召集前方重要將領榮臻于珍及各旅長談話、商量前進事宜、並慰勞各軍隊、一說張氏現仍駐在衛輝調度一切、 
　　八日京訊、吳佩孚自奉軍實行準備渡河後、因本人眞確意旨、非電報所能聲述明瞭、特於三日派前京漢路警備總司令張殿如由鄭州啓行轉道隴海路津浦路北上、已於昨晨（七日）一時抵京、張來京之任務、係代表吳佩孚向張作霖報告豫南内部情形、及吳氏始終願與奉方合作到底之誠意、並願對豫省軍事澈底的整理、以貫澈合作初旨、張殿如昨日來京後、曾迭次與各關係方面接洽、俾貫澈合作精神、其辦法擬從讓道入手、一面請奉軍暫緩前進、使吳得於相當時間以内、整頓内部、使歸一致、一面則由吳方指定必經途徑、讓奉軍繼續前進、馳赴豫南、分道攻鄂、 
[皖局又有變動]  
　　倒陳運動之突起　陳部軍隊被繳械 
　　安慶十日通信、陳調元與王普、此次歸附黨軍、同時受職、陳任三十七軍長、王任二十七軍長、并且陳親詣蕪湖、與王接洽、以表面觀察、似甚沆瀣一氣、詎意瞬息萬變、竟有此次王之倒陳行動、陳爲皖總司令、除第六師之基本軍外、尙有舊安武之皖軍第一旅、原旅長乃倪丹忱之姪朝榮、陳易之、以其戚楊世榮（直隸人）接充、安慶戒嚴之際、楊由蚌率旅至省、任安慶衛戍司令兼職、迨本月一號前後、陳之軍隊、紛紛向蕪廬等處開拔、復補開皖軍第一旅之兵隊二團、省垣方面、僅留一團、曁衛隊二連、仍令楊世榮坐鎭、陳則赴蕪前線、以禦奉軍、先是聞蕪方派人來省說楊、謂不如將安慶讓出、交付黨軍、是爲上策、楊未之允、其後楊之部下第一團長蔡文彬、（頴上人係安武舊屬）又與由蕪來之吳某秘議數次、以陳非皖人、近復撤換第一四五旅旅長、可爲寒心、不如先發、於是蔡吳議定、召集各營連排長會議、除有曲馮兩營長康團附否認外、餘各下級官弁、一致贊同、遂於九號暴發矣、先於八號夜間、派兵將東門外百子橋法政校所駐第六師之砲兵連、曁江蘇會館所駐之衛隊團步兵連、四面包圍、黎明即放槍示威、悉令繳械、事畢、蔡團長復率百人、逕至衛戍司令部、將旅長楊世榮縛獲、初欲加以斬决、吳某止之、遂押赴某艦中、不知何往、旋令兵隊、又將曲馮兩營長康團附一併逮捕、釘鐐送交陸軍監獄收禁、嗣復派兵至各旅館、搜捕串匿者、一律押令出境、旋見兵弁人等、有徒手者、有荷行李者、啣接出城、狀極狼狽、而是時蔡團長之佈告發表、略謂楊世榮陽奉三民主義、陰則勾結魯軍、奉令逮捕、聽候查辦云云、蔡現已升國民軍第二十七軍第一師第一旅長、保持秩序、擔負全責、是日即將旅部、設於衛戍司令部内、總司令部電報局、均已派人把守、尙有省署衛隊營、亦恊助維持、故地方雖覺驚恐、尙無紛擾、是日省黨部、仍照常開會、籌備游行、 
　　至陳調元氏、一說已在蕪被留、一說明日將返省、均在不可知之列、惟皖軍第四旅劉鳳圖部、亦被駐六安之第二旅長馬祥斌、壓迫繳械、聞因劉爲陳之親信故、王普原任國民軍第二十七軍長、現奉國民政府命令、將原統之第三旅、擴充爲師、即以劉鳳圖部塡補、該師名第五師、直接國民政府中央部云云、將來尙未知有何舉動也 
[張宗昌抵徐] 直魯軍尙紛紛南下 
　　徐州十日快信、魯張月前南下赴寗、迄已多日、嗣直褚亦由徐南下、佈置戰事、當此戎馬倥偬之際、褚母尹太夫人、於明日祝壽、天津濟寗徐州三處、同時舉行、褚氏本有屆時返徐致祝消息、現聞前方戰事、頗爲緊張、褚須親自指揮、不克遄返、乃於今日（十日）由褚之第四如夫人由寗乘直隸號鐵甲車回徐、代爲祝頌、徐埠各機關、雖亦紛紛送禮、惟總部設備、則殊形簡單、今早此間接有魯張由寗北返抵徐暫駐、爲褚母祝壽之訊、下午各軍官如第三軍長程國瑞等、均到站迎迓、沿途由警察憲兵直褚衛隊、加派崗位、地方長官許知事劉警廳長、亦均到站、張氏之專車、於下午一時五十分由蚌埠開出、其壓道之泰山號鐵甲車、於午後二時三十分、駛抵徐站、衛隊車一列、於三時二十分到徐、專車則於五時四十分、始行進站、各軍官登車謁見之後、張即下車、赴東門内花園飯店暫駐、俾便赴褚行轅祝壽、明日即將北返、回濟視察後方、 
　　駐徐直魯軍之南調、迭紀前報、現在徐源泉部之第六軍第二十三師、除六十三旅倪占奎部、二十三旅金廣印部、騎兵團王殿忠部、業已悉數南下、其第五十五旅丁來源部、今日（十日）亦完全裝車、開駛南下、衛隊團劉冠香部、今日亦南開凈盡、入豫之六軍三十五師、今日亦已實行南調、師長孫殿英、昨晚即由豫率衛隊過徐南下、其參謀長倪占梅、今晨率第一旅張遜廷部之第二團第一營機關槍連、　徐南下、車站之上、兵車停靠、竟無隙地、復有由直魯兩省南下之各軍部伍、全道兵車擁擠、上行客車、已兩日（八日九日）未到、七八九十次慢車、則久已停開矣、 
　　濟南九日通信、直魯軍督戰第一隊司令王壽峯、二隊司令佟國安、三隊司令靳寳森、四隊司令詹桂鐸、奉張宗昌電令、於今日午後一點、由濟專車赴浦口、轉滬寗前線督戰、每隊隊員二百餘人、共不足千人、駐濟南六十七師張克瑤部、亦奉電令日内全部南下、飛豹隊飛機、業已全部南開徐州南京、謝玉田部二十五師一百五十五旅第九團團長黄邦祥、今日帶本團步兵、及騎兵一連、由天津過濟赴徐、 
　　八日通信、張宗昌以蘇皖吃緊、褚玉璞已南下督師、徐州屏蔽魯南、不可無大將坐鎭、特急電第一路總指揮兼第三軍長程國瑞率部赴徐、鞏固省防、程部吳杰何長保兩旅、已開抵徐州碭山各地、程亦於今日午後一點、帶衛隊一連、專車赴徐、佈置軍隊、連日過濟南下兵車、仍絡繹不絕、今早八點、有鎭威第七方面軍暫編第二師第一旅長于士敏、帶步兵一團、騎兵三連、由石家莊過濟赴徐州、下午兩點、泰山號鐵甲車、開往蚌埠、下午五點、直隸航空監督袁振銘、帶隊員工匠目兵一百五十餘名、飛機六架、由天津過濟赴蚌埠、昨日過濟南下者爲第七方面軍第二師參謀唐澤霖、帶迫擊砲一營、該師一旅團附孫偉先帶步兵二營、迫擊砲機關槍各一連、均開徐州、駐平原畢庶澄部一百四十旅參謀許祖植帶步兵手槍隊混合一團、同旅第二團附杜瀛洲、帶兩營均過濟開往浦口、 
[南京快信]  
　　褚玉璞委旅長張殿臣爲南京衛戍司令、十二日接事、 
　　當塗采石方面、消息沉悶、大約戰事尙未劇烈、惟距防線較近各鄉鎭中產以上之民戶、扶老携幼、來城避難者、絡繹不絕、 
　　寗垣公私團體及各界士紳、擬組織地方維持會、維持地方公安、籌備救濟事務、定十三日午後假貢院開聯合會議、從速進行、 
　　直魯聯軍已到寗之四個督戰隊、即分赴松江吳江宜興當塗各路督戰、 
　　聯軍後方總醫院、因戰事範圍擴大、擬添設分院、從事擴充、正尋覔地址、 
　　孫殿英到寗、與褚商酌部隊南下開拔地點、即回津浦路調度、 
　　褚玉璞部新編之第十五軍、已開拔南下、接應對皖軍事、直魯聯軍六十五師、開抵浦口、即調赴前線、 
　　温樹德在寗設江防司令部、不日成立、 
　　本城私立成美正誼安徽公學體育師範各校長、聯袂謁徐省長、請轉商軍事當局、免予駐兵、 
　　張宗昌委三十五師長孫魁元升任第十四軍長、孫昨率衛隊一營、由蚌埠來寗、 
　　第五軍二十師四十旅第五十團長王鳳彥、率帶全團、由蚌埠開抵浦口、 
　　第五軍十一師長潘鴻鈞、帶騎兵兩營、衛隊一連、昨晚九時由濟南到浦、 
　　省立一女師範學校、組設紅十字會第一婦孺收容所、並在中正街該校附屬小學、細柳巷該校附屬幼穉師範、各設收容分所一處、 
　　直魯聯軍總參議師景雲、昨就浦口商埠督辦職、聞師隨張宗昌往徐未回、特先行通告就職、 
　　駐紥交通旅館第四軍三十一旅長朱玉賢、奉令開往秣陵關小丹陽一帶、昨率衛隊一營、向南門外出發、 
　　第八軍三十二師一百四十旅長賀文良、昨帶手槍隊手提機關槍隊武術隊担架隊等各一隊、由寗開往蘇州駐防、（十三日） 
[鎭揚軍事要訊]  
　　孫聯軍已陸續運揚、昨今兩日汽車碼頭尙存砲彈數千箱、明日可以運畢、至南京砲二團砲彈、已由寗運鎭、尙未運揚、 
　　寗總部所有辦公用具、今日業由車裝鎭、向運輸處索夫役四百人、明早卸下轉揚、 
　　直隸省銀行鈔票、商會暫行代兌、但所收鈔票、寄向何處兌現、尙無辦法、 
　　段承澤允明日將汽車輪渡先行放回、維持交通、紅十字分會在城内外已設婦孺收容所三十六處、規定簡章、祇供給床板及飯食兩餐、 
　　江中泊有英美日兵艦三艘、外人婦孺、暫住荷花塘美孚亞細亞油棧、必要時可隨時登船、 
　　今日南京總部復委潘矩楹來鎭、組織警備司令部、已借定石浮橋下煤鐵公所新屋辦公、 
　　鎭江各公團辦公處、改名丹徒縣公署鎭江警察廳臨時輸送接洽處、由縣廳委水陸總巡楊珥珊爲主任、自明日起由萬全樓遷至水陸總巡局辦公（以上十二日鎭江） 
　　盧香亭來揚後、即將由南開來盧本人所兼之第二師·白寳山之第五師·馮紹閔之第七師·劉士林之第十三師·吳觀樂之第六混成旅·分别開駐淮揚十三縣、而盧之本人、有即日趕赴淸江一行之說、至原駐在揚張國威所部之第十二混成旅、僅抽一團開赴興化、餘則仍駐揚州 
　　盧香亭氏此次駐節揚城、帶來衛隊四百餘名、（按盧之衛隊即杭州警察）除駐左衛街民房外、特派一百名、分駐鎭揚長途汽車公司之揚站六圩站施家橋站、名爲保護交通、實則布防防務也、 
　　駐揚陸軍第六旅第五二團部、昨（十日）已分派士兵至郵電兩局檢查、對於武漢各處尤爲注重、 
　　陸軍第十三師劉俊卿所部之四九團五十團、在揚分駐五師八中兩校三日、已於今日（十一）黎明徒步開往邵伯取道運河長隄、前往邳縣睢寗、 
　　陸軍第二師輜重營、計有一營之衆、由鎭來揚、暫駐南河下湖北會館、待命前進、（以上十一日揚州） 
[常錫蘇軍訊]  
　　直魯軍一百零七旅旅長常之英、升任第三軍副軍長、率領所部赴滬、其留錫駐防太湖之九十一團、亦已奉令隨同赴滬、團長姜子漢業已從事凖備、惟湖防重要、已由張總司令派定第十軍杜鳳舉所部來錫、向太湖各要隘塡防、現姜團已整裝待發、俟杜部一到、即開拔赴滬、 
　　第八軍軍長畢庶澄、原定十日來錫視察湖防、昨日（十二）縣公署接滬電、謂畢軍長因滬防重要、一時尙難分身、須展緩到錫、臨時改由現駐太湖之姜子漢團長、偕同侯警佐商團楊公會長等乘坐該輪、駛往太湖各要隘視察一周、 
　　駐錫直魯軍九十一團第三營步兵一連及機關槍一連、前奉常之英旅長命令、馳赴江陰要塞、防守砲台、兹該營營長楊錫盛、奉常旅長電令、飭將該兩連士兵調回無錫、仍駐華藏寺、候令隨同全團士兵赴滬、楊營長奉電、已向軍事招待處代雇到民船五艘、由瑞順小輪拖帶赴澄、將該兩連士兵由澄開回、轉赴華藏寺駐防、 
　　直魯聯軍第一百四十旅旅長賀文良、奉令率部駐防蘇州、其第一團團長杜瀛洲、率領全團士兵、在寗乘車二十八輛、於昨日下午過錫赴蘇、賀旅長則於晚間率同全團士兵過錫、開赴蘇垣、計乘車二十六輛、隨帶軍用品及馬匹甚多、 
　　直魯第六軍徐源泉所部、奉令開赴松滬前綫、昨日午後、由參議李信孚率同衛隊團先行赴滬、過錫時在站小憇、聞徐軍長現尙在寗、須三日後方能到滬、旁晚該軍之參謀副官等各人員、及手槍隊乘車七輛、由寗過錫赴滬、車内有戰馬數十匹、及多數軍用品、 
　　常旅旅司令部、日前先後拿獲逃兵鄭耀武·杜金海·黄慶傑·汪雲山·徐克勝·等五名、并在徐之身畔搜出子彈四排、當經解送縣署、昨由陳承審員審訊、均供認在安徽第六師當兵、因公出外訪拿逃兵被捕云云、諭令一併收押、聽候發落、 
　　直魯第八軍第一混成團團長聶天賓、昨派副官譚世勳來錫、分向縣公署及軍事招待處、徵發輪船三艘、民船十艘、限今日（十三）赴蘇、備載軍用品至吳江前綫、 
　　聯軍段承澤旅、由蘇過錫時、其乘坐之翊麾艦、因輪機損壞、留錫修理、經直魯軍水上游擊隊第二支隊司令師景山撥歸該隊應用、現該艦業已修理完工、昨晚師司令特派司令部副官長展國慶由滬來錫騐收、并委現任縣水警巡官之湯斌忠、爲翊麾艦艦長、（以上十二日無錫） 
　　前膠東海防司令温樹德、此次隨同直魯軍南下、經張總司令派令偕同常之英及吳光新氏同車赴蘇、寓鐵路飯店十五號、即日召集駐蘇直魯水陸各將領、開軍事會議、凡連長以上各軍官皆列席、約三小時之久始散、温氏以吳江係屬水鄉、防務吃緊、特調多數大號民船、齊集備用、並議决即日組織聯合辦事處推定上官旅長爲主任、分科辦事、 
　　直魯軍第六軍軍長徐源泉、奉令率部調防上海、其衛隊參謀副官等、已於前日乘專車赴滬、昨日該軍副官長白某奉徐軍長急電、並遞傳緊急命令、白副官長奉電、隨帶大令一枝、立即乘坐專車赴寗、且先期電知各站、凡專車過境、一槪不准停留、 
　　直魯聯軍第十軍軍長杜鳳舉、所部已開抵寗垣、奉令調防蘇錫、兹杜軍長爲視察防務起見、特帶衛隊數十人、於昨日下午專車赴蘇、（以上十四日無錫） 
　　據輪局方面所得宜長消息、謂宜長一帶、連日並未發生劇烈戰事、十二日上午、有自宜興來常者、謂聯軍在蘭山嘴一帶布防、黨軍則在夾浦附近、雙方步哨間有接觸、並未正式開火、 
　　直魯聯軍第五軍王棟部第三旅、奉令開拔來常、十二日先派屠副官由寗抵常、至縣署接洽駐兵營房、軍隊日内開拔、 
　　直魯聯軍第六軍二十師四十三旅、奉總司令命令開拔赴常、該旅先派趙副官於十二日抵常、擬在縣直街華商旅館設立旅部、軍隊營房再行擇定、 
　　駐常水警第十隊吳隊長、奉令將護路巡船調回歸隊、聽候調遣、至於代募護路水巡、則給資遣散、吳隊長已遵將旗幟符號等件送縣、並索領薪餉、以便遣散、 
　　縣署以日内有大批直魯軍開到、需用船隻甚多、十二日特派法警崔順楊順等多名、赴鄉封僱、（以上十二日常州） 
　　蘇常一帶警備兼戒嚴司令、來常設立司令部、派副官索匯東來常接洽、司令官潘矩楹、字丹亭、山東濟寗人、副司令翟殿令、字懋亭、山東無棣人、直魯軍總司令部參贊、俟司令部地點確定、兩司令即來常辦公、 
　　鄭俊彥部獨立團、現駐大南門外淸凉寺、已奉令開拔、十三日特致函軍事交際處、索取給養、以便開拔、 
　　直魯聯軍第五軍王棟部、奉令開拔來常、轉赴宜溧前線、屠副官已會同縣署、擇定駐兵地點、計昇平旅館爲四十四旅旅部、惠民旅館爲二十師給養處、西郊大旅社爲一四三團團部、游藝場江都會館爲一二三營營部、華商旅館爲四十三旅旅部、源興客棧爲課報處、毛家祠爲第五師督戰隊、楊宗祠爲五師衛隊營營部、振華中華通商等旅館、則爲五師一百三十一團一二三營營部、大成旅館爲第五軍副司令部、惲家祠爲二十師工兵連連部、縣學内爲一百三十一團團部、吳宗祠内爲醫務所、土地廟及小菜場爲馬號、中和旅館爲宣講第一大部司令部、 
　　直魯軍宣傳隊部長何海鳴、定於十四日由寗來常宣講、各士紳預備設筵歡迎、 
　　直魯軍一零七旅九十一團第六營六連連長陸文康、奉令率部駐防雪堰橋、以該鎭爲太湖口要道、遂實行將該口封鎖、禁止船隻往來、該處稅務分卡主任薛伯勤、以有礙稅收、特報告所長王君宣、王已面請姜團長轉知陸連長、准許商船通行、（以上十四日常州） 
　　直魯軍一百四十旅旅長賀文良、十一日由寗率帶衛隊一營、乘車十五輛、於下午七點十分抵蘇、賀旅長現駐東吳旅社、又該旅第二團團長杜瀛洲、十一日由寗率同全團軍隊、乘兵車二十四輛、於下午五時抵蘇、杜團長下車、駐惠中旅社、軍隊未下車、 
　　直魯第六軍徐源泉所部之軍隊、昨聞有於日内分批開抵蘇地及各地消息、 
　　前日抵蘇之一百六十五旅旅長趙亨寳、曁第一混成團長聶天賓、第三混成團長栗振魯、十一日晨、率兵二名、入籍俄兵官長二十餘名、乘輪船三艘、拖民船一艘、由南新橋啓椗、赴吳江視察防線、即須返蘇、 
　　蘇屬尹山鄉與吳江縣境交界、十一日由駐蘇直魯軍一百六十五旅第二團派兵二連、由蘇乘小輪一艘拖民船二艘、自南新橋啓椗、開赴尹山佈防、 
　　直魯軍總部工兵總監宋寳善來蘇、已於十一日在蘇州飯店、設立辦公處、 
　　駐蘇直魯軍第三混成團一部、本設楓橋砲隊營、現爲辦事便利起見、已於十一日將團司令部移設於閶門外潮州會館内辦公、（以上十二日蘇州） 
[寗波快信]  
　　今日爲孫中山二週紀念日、市黨部等於下午一時在小校場遊行紀念大會、到場人數甚衆、各業工人均休業、商店亦有休業、行散會後并即遊行、正午市黨部借某紗廠放汽笛、寗波全體黨員靜默三分鐘誌哀、今晚并有提燈大會、 
　　十七軍特務營某目兵、今午在某處肇禍、被羣衆綁至寗台温防守司令部、不意方至司令部門前、忽來武裝同營兵士十餘人、將該兵奪去、并向空開槍示威、不知如何解决、 
　　十七軍警備司令閻福慶、於十一日晨赴杭、是日下午四時、新寗海輪運到十九軍新兵二百餘人、駐紥江東七塔寺、 
　　寗波全體警察、於十一日下午在後樂園開警察恊會成立會、到二百餘人、現并向上級提出要求加薪條件、 
　　昨日各業成立工會者、有書業·漆業·綢布業·烏木烟桿業·市脚夫等、（十二日） 
[閩黨軍出發赴浙之準備]  
　　限本月二十日内爲全數最後出動期 
　　福州五日通訊、東路軍總指揮何應欽入駐杭州後、即電調留閩後方隊伍、迅由海道赴寗波、同時蔣介石總司令、並有來電催令在閩國民革命軍、全數開赴浙省塡防、近總部復接前方交通處電、謂何總指揮已率馮軼裴曹萬順兩軍由杭出發、特令第三路指揮兼新編第一軍軍長譚曙卿、獨立第四師師長張貞、尅日動員入浙云云、譚氏奉電後、即令新編軍第一師長吳威·第二師長郭鳳鳴、將部隊集中省垣候命、查吳部四團均已調省、其第一團尤賜福部、現駐西公園、二團高爲國部、現駐老米倉、三團王肅平部、現駐學院裡、補充團陳烈臣部、現駐烏石山師範學校、尙有留守興化仙游之營底輜重、日内亦可開拔來省、譚氏爲便於檢閱該師訓練起見、本月四日下午、復令吳師長將分駐西南兩城外之軍隊、開入城内、分駐東湖一帶、原駐該處之十七軍特務營、曁政治部人員、則於是日午前開到台江、轉上海輪向温州出發、唯第二師郭鳳鳴所部、多半駐防沙縣永安等處、已由譚氏去電調省、並令獨立第一師第二旅旅長盧興榮、率隊前往接防、至獨立第四師師長張貞、除令駐省楊逢年尤開運兩團、準備開拔外、復電調駐紥同安之補充團葉定國所部、開來福州、會同出發、現據葉氏覆電、以轄境匪氛熾動、必須留隊鎭懾、而沿途輸送、尤感困難、張氏已仍電葉團防守同安、决先督率在省各團營開赴前綫、張併在省黨部紀念週報告、一切手續、如能備齊、一星期内即可離閩云云、又留防閩北光澤浦城之贛軍賴世璜餘部、業已就近先行赴浙、第三路指揮部昨據政務委員會轉來光澤浦城兩縣來電、以地方兵力單薄、治安亟待維持、請派兵助防、譚曙卿軍長已電飭駐防建邵之何麓崑司令、遴派得力部隊分赴接防、但據外交機關消息、蔣介石最近又有來電、以第四師旣經調浙、新編軍應即留閩訓練、暫緩出動、軍界中人則謂、中止出發者係指新編第一軍未經訓練之小部分隊伍而言、如成旅以上素有戰鬥力者、仍須赴浙塡防、並限本月二十號以内、爲閩省各軍全數出動之最後期間、省防交由閩厦海軍警備司令陳季良派遣陸戰隊接管、凡各軍官佐兼政財兩機關要務人員、二十號以内、亦須隨軍首途、屆時有無變更、則未可知矣、 
[俄船被拘案俄使提出抗議]  
　　要求放行并釋乘客 
　　鮑羅庭夫人解濟後之待遇 
　　九日京訊、關於俄國輪船在寗被拘一案、蘇俄大使館業於五日向北京外交部提出抗議、照會原文略謂、據本大使所接報告、謂蘇俄商船潘美連尼那號、開往漢口運茶時、曾於二月二十八日、爲屬於張宗昌之白俄衛隊扣留、此等白俄衛隊將船徵發運兵及運械、同時並將船上職員乘客並外交信使等扣留、至今尙無下落、蘇俄共和國大使、以此事違背世界公法、向外交部提出强硬之抗議、本大使並要求下令、立刻將該船員乘客等釋放、並凖其開往預定目的地、本大使更不得不使中國政府、對於此事所危及之蘇俄生命財產、負完全責任、且若有生命之傷害或財產之損失、中國政府將負其咎、同時本大使將所有扣船以後所發生之損失、如延誤航期等、保留向中國政府要求賠償之權、北京一九二七年三月五日、八日濟南通訊、黨軍顧問鮑羅庭夫人、及戈雷必爾·謝爾·克來爾三俄人、日昨由第二方面軍團稽查官孫堯臣自南京解送到濟、下車後轉乘汽車逕赴鐵路賓館、派保安第一大隊隊長王謁春看守、内外戒備極嚴、昨（七日）晚、戒嚴司令袁致和偕其夫人、在戒嚴司令部設筵爲之洗塵、請交涉署長徐東藩夫婦及柴勤唐等作陪、鮑妻年三十餘、曾游學美國、操英語極流利、當向徐東藩假書籍多本、並請當局准其自由通信、逐日照送英文報一份、業經照允、今午憲兵司令田友與袁徐二氏、伴游大明湖、午後五時始返、擬定明日往游趵突泉及千佛山等各名勝、刻下已在商埠魏家莊覓定洋式樓房一座、擬明後日遷至該處、聞鮑羅庭曾充駐奉代表、辦理奉俄恊約時、與奉方各要人發生友誼關係、張宗昌在寗與鮑妻相晤時、即以好言相慰、臨行親送渡江、當時分電代理省長林憲祖、及參謀長金壽良戒嚴司令袁致和等、令其優予招待、想不至有意外阨難、惟偕來之三俄人、尙不知爲俄方何許人、亦未聞與黨軍有若何關係也、 
[唐繼堯發表辭職電]  
　　滇局變動後、胡龍等諸鎭守使、對唐尙無甚惡感、故省政府改組、仍推唐爲總裁、惟唐經此打擊、不願再事戀棧、兹錄唐氏漾電原文如下、「省政府改組大綱、繼堯極表贊同、已於漾電奉復、查大綱内載省政府應設總裁一人、爲全省行政首長、此後刷新政治、自應推舉賢能、繼堯從政十餘年、因國家多故、日不暇給、愧無以福利人民、且積勞日久、身體多病、亦亟冀省政有所付託、得以稍息仔肩、前接微電、對於繼堯始終愛護、而省議會文日通電、又有推爲總裁之言、撫躬循省、實非所安、當此銳意改革羣情望治之時、誠不願以此病軀、久膺重任、故特掬誠奉告、關於軍民大政、希迅另推替人、俾繼堯得從容引退、藉資休養、即諸君愛我之誠、實無以逾此、特電佈臆、希鑒並復、繼堯漾印、 
[膠濟路在滄口撞車慘劇]  
　　撞死四十餘人傷八九十人 
　　濟南九日通信、八日晚十點、膠濟路由濟南早九點開靑島之小六次客車、與由濟南正午十二點開靑島之四次客車、在滄口四方間相撞、六次車上撞死三十餘人、受重傷者六十餘人、均爲本省南部災民、由靑島轉往東三省逃難者、兹探得此事原委如下、近來因赴東三省災民過多、膠濟路遂由濟南加開小六次客車一次、專載災民赴靑島、該車大槪無日不甚擁擠、車行略慢、是日又逢西來兵車、悞點至二鐘之久、同日正午十二點、由濟南開靑島之四次客車、交通次長鄭洪年南滿鐵路駐京辦公處長日人金井、及膠濟路車務副處長錢宗淵、均在車内、錢宗淵向鄭金二人盛稱膠濟路車不誤點、爲現下全國各路之冠、而是日適逢兵車西來、該車甫過濰縣、即誤點二小時之久、自濰以東、已無兵車、司機者遂加滿速度、電掣風馳、至滄口站時、小六次車甫行開出、錢即向站長要牌開車、該站長李彥林、以滄口四方、相距甚近、四次開出後、或者六次即已到站、遂放錢車東行、實則四方站并未放出路牌也、詎六次車由滄口開出後、行駛甚緩、四次車則速度過大、車行不二三里、遂霹靂一聲、兩車相撞、此三十餘名災民、不幸皆作異鄉之鬼矣、聞六次車共壞十餘輛之多、四次車車頭、亦已損壞、 
　　十日續信、據今日調查、十日晚膠濟路在滄口撞車慘案、當場死三十一人、截至九日晚又死十五六人、其他焦頭爛額、生命不保者尙有八九十人、分住四方靑島兩地病院之中、受禍之慘、爲中國自有鐵路以來所未有、是日被撞之小六次車、由濟南開出時、掛守車一輛·三等車四輛·貨車七輛·機車一輛、守車在後、與守車前之兩輛三等車、均被碰碎、但守車共有四人、以其在後、早望見四次車東來、均由窗跳下、幸免於難、第八軍招兵委員在守車前之第一輛車中、亦罹於難、四次車機車亦被毁、損失約值十五六萬元、其肇禍原因、爲四次車到滄口站時、小六次甫經開出、車務處長錢宗淵即大駡該站長李衍林、交通次長鄭洪年在四次車上、爲何不將小六次扣住、先放四次、遂大呼速拿路牌、李衍林計算時間、小六次或者已到四方車站、遂將路牌箱箍開、將路牌取出、交與四次開車、詎意是時小六次以車頭損壞、在四方站西半里停車、四次車馬力過足、一時停車不及、遂不幸演出空前撞車大慘劇矣、代理省長林憲祖得電後、極爲震怒、派軍事調查處派員前經調查眞相、以便對死者加以撫恤、生者嚴行懲罰、該路局長趙藍田以事關重大、九日晚已乘車來濟請罪、聞林憲祖已電請張宗昌、撤懲趙氏及錢守淵李衍林等、但李已畏罪潛逃矣、 
地方通信 
[松江]  
　　軍警督察處之安民布告　松江軍警督察處周奇楣處長、於昨（十三）發出布告云、照得時局俶擾、軍事緊張、本處長籍隸本省、兹奉安國軍直魯聯軍第五路總指揮畢委任以蘇人資格服務、松江不啻桑梓之鄉、應負治安之責、軍紀嚴申約束、警務尤盡維持、水陸交通、自應力任保護、商家貿易、務須切實公平、凡爾商民人等、應各安居樂業、勿相驚疑、倘有不肖軍警及地痞游民、妄事招搖、藉端滋擾、本處長執法如山、令出法隨、决不姑寬云云、 
　　各法團請委張知事　松江各法團於十二日分電軍民當局、請准委張思永爲松江縣知事、電文如下、南京徐省長鈞鑒、松江張知事思永、係奉畢軍長諭令推任、自蒸日就職後、軍民融洽、地方安謐、懇賜加委、以重職守、並飭盧知事暫緩來松、免滋紛擾、除將詳情另呈外、謹先電達、松江縣議農商敎育會叩、文、其致上海畢軍長電與上略同、又致省長文云、爲呈請暫委張知事代理松江縣篆、以維地方事、緣議長等於前張知事出走後、地方主持無人、暫請柏代警佐維持、當經據情電達、佳日奉滬海道尹傅電、張知事已准辭職、令議長等維持、旋奉畢軍長令開、令地方公推一人、主管縣務、正於傅道尹電令相同、當於柏代警佐力辭不就、遂公推前上海縣知事張思永承乏、曾電呈鈞座在案、同日奉電另委、業已組織就緒、在議長等祇以地方治安所係、一致公推、張知事以桑梓關懷、出任艱鉅、視事以來、差幸軍民融洽、於恢復交通驅逐游勇、懲辦匪類、整飭庶政、均在積極進行、值兹地方多事之秋、以地方人辦地方事宜、凡百措施、可無扞格、更不如張前知事臨難苟免也、用佈下情、謹懇鈞座俯如所請、暫委張知事爲代理松江縣知事、地方幸甚、 
　　定期集議籌解糧秣辦法　松江縣知事奉畢軍長訓令轉各公團文云、案奉安國軍聯軍總司令部訓令第一號内開、爲令飭事、現在魯聯軍陸續集中蘇皖、軍用糧秣、最關重要、仰即迅速籌備、先行墊辦、以便就地應用、一俟軍事結束、定當撥欵歸墊、而沿津浦滬寗路以及長江兩岸所屬、尤爲緊要、除飭兵站總監部遴派委員、逕赴各縣坐收外、爲此仰各該縣對於指定軍用糧秣、務宜積極籌備、以便應用而利軍機、事關全軍軍食、勿得貽誤、致干未便、切切此令等因、查此、事關軍事供應、萬難延誤干咎、要則第六項、旣載有各軍駐防之縣區、應由縣知事督率紳董設軍事招待處、專事發放徵發物品事宜、其一切應行手續、由各該地方官紳負責等語、自應召集各公團籌商妥善方法、以利進行、兹准於三月十七日下午二時、假縣商會討論辦法、是爲至要、 
[揚州]  
　　主軍駐紥地之調查　揚州方面、除客軍過境、稍事駐紥即行開拔外、主軍爲第六混成旅、現在由寗開來者、計砲兵連駐舊城都廟、軍法處軍械處駐徐家祠、司令都設運署内、馬號設石塔寺、第五十一團第一營駐古觀音寺、五十二團第二營駐禹王宮、第三營駐公園、第五十二團第一營第三連駐縣學宮、第一營第四連駐節孝祠、 
　　鄭部陳團開澄布防　陸軍第十師鄭俊彥部在淸江浦留守之陣團第一營及新兵一連、於十日下午、由招商局恒通小輪拖運渡江、轉赴江陰布防、 
　　各路交通漸謀恢復　揚州自大批軍隊過境、退歸江北各縣休養以來、大小船隻盡供軍用、致上而淸淮、下而揚鎭、交通頓形斷絕、兹盧香亭總監有鑒於此、特商同邑紳朱幹臣與鎭江小輪公會、將各輪公司舊有輪班、尅日恢復、無論行軍若何重要、絕不封差、其預訂計劃、由鎭江至仙女廟、留兩輪往還、由鎭江至淸江浦、留四輪往來、揚鎭亦留兩輪行駛、似此則交通恢復、爲日將不遠、並悉汽車公司亦已訂十二日照常通行、 
　　淮揚道尹赴寗公幹　淮揚道尹于書雲、現以某項政務、碍難自主、爰於昨日（十一）在淸江浦僱用蕪湖專輪、南下赴寗、謁見省峯請示、於十二日上午七時過揚、小駐行旌、即行鼓輪下駛、 
　　續獲庚大刦案盜犯　邵伯鎭庚大錢莊被刦巨欵、經縣署警隊排長薛長茂等、在缺口城外、拿獲盜犯陳三等五名、由陳供出同夥多名、復經探警按圖搜索、續在安樂巷王姓家捕到陳兆紅·侯三·唐成海等十餘人、並在窩巢搜出手槍三支、及在二郎廟地方捕獲盜犯汪世明·王世卿·曹登瀛三名、一併解縣訊究矣、 
 
 

Page 7

 
 
地方通信二 
[蘇州]  
　　魯省鈔票携寗兌現　直魯軍來蘇後、即有山東省銀行鈔票、在市上行使、現由商會將各店收下之山東鈔票彙齊後、於前日派職員汪志本携往南京、向下關該分行兌現、共携去山東省銀行鈔票五千四百元、濟南省銀行鈔票一千元、當時該分行對於票面上印有江蘇字樣之鈔票、即十足照數兌現、濟南票則略須貼水、故汪君未兌、當於前晚九時返蘇、據云、山東省銀行南京分行、開設於下關勸業銀行原址、門口揭有標示、謂無論軍民人等、持該行鈔票者、均可兌現云、 
　　南京紅卍會分設辦事處　世界紅卍會南京分會、因戰線逼近吳江、故特在蘇州組織辦事處、已於十一日下午二時、在濂溪坊一百三十一號内正式成立、各界應邀到會者、警廳代表丁錫豐、紅十字會代表蔣毓泉、士紳錢强齋·龐復庭·許博明·及前任蘇常道尹蔡師愚、醫生林蘇民·余生佳·楊濟之等、無錫紅卍分會職員華藝珊·蔣漢卿等、共六十餘人、開會後、先由主席報告在蘇設立之宗旨與任務、應需先設總務·交際·會計·儲計·等各股、推定蘇警廳長李樹珊爲總務股主任、兼儲計股主任、錢强齋爲交際股主任、龐復庭爲會計股主任、繼即開職員會、以儲計股須分辦理救護隊及收容所等各項、乃决定先設收容所四處、治療醫院城内外各設一處、城外由蘇民醫院担任、城内由持德醫院担任、所有到會之林蘇民余生佳楊濟之等、均担任該會治療醫生、一面即從事徵求會員、積極進行、 
　　新委知事尙未到任　新任吳縣知事姚紹枝、本有十一日來蘇接篆之說、因之張知事早命各科將一應文卷辦桔、預備交卸、乃至是日、姚知事旣未蒞臨、亦并無一人至縣接洽、一說大約係舊歷十一日、非陽歷十一日云、 
　　緝私第六營長蒞蘇　前駐蘇緝私第六營長周克讓、現任直魯軍總部輕便炸彈隊隊長、於十日八時許由寗到蘇、寓蘇州飯店、聞周君此次來蘇、乃係召集舊部、約一二日即須返寗、 
　　二月份警餉已照發　各公法團因二月份警餉待發、受縣署委託、向銀錢業借欵、錢業已於十日將欵解交商會、銀行業亦於十一日上午將欵送會、并由各公法團將借據簽定、交與銀錢兩業收執、一面通知警廳、李廳長當派會計課職員劉志泉、率同保安隊士赴商會領取、携回警廳後、即將二月份餉銀發交各區隊矣、 
[無錫]  
　　鄉區發起組織團防　無錫商團公會長楊翰西·總務幹事馮雲初等、因時局嚴重、謠言肆起、地方防務、極關重要、城區有軍警商團及游巡隊等數千百人、足敷維持、惟鄉區甚爲可慮、特於前日召集鄉區各支隊長敎練開聯席會議、議决注意鄉區治安、並認眞操練、入晚須一律出防、楊馮兩君因鄉區商團、祇有數百、且散處各鄉、防務方面、尤嫌單薄、特商諸縣知事張修府函請各市鄉董事轉飭各圖董、勸令各鄉民從速組織團防、採用聯防辦法、以便遇警恊力出發、而免匪徒匿跡、張知事以此事輕而易舉、且有益地方、故業已致函各市鄉董事查照辦理矣、 
　　蠶業指導所决定合作　錫邑絲廠業、前以中國合衆蠶桑改良會來錫、組織蠶業指導所、商榷合作問題、因條件未能妥洽、爰經開會議决、公推薛壽萱等五人爲代表、連袂赴滬、與改良會董協商修改、兹聞改良會方面、近因育蠶時期、轉瞬即屆、合作問題、亟應解决、爰特自願表示讓步、將條件修改妥洽、交由該會職員葛運成於前日携帶來錫、與絲廠業接洽、各絲廠以改良會方面能表示讓步、自應予以承認、遂於昨（十二）晚在大新樓召集各絲廠代表、將改良會條件考量後、即席簽訂合同、葛已返滬復命矣、 
　　軍用車輛電禁扣用　錫站運輸處主任李繼舜奉張總司令電令、以滬寗路綫運輸事項、已派副司令李登科·周至誠·負責辦理、如遇軍隊需用車輛、可逕向李周兩司令或駐站運輸主任接洽、不得逕向路局索車、致滋紛擾、更不得自由扣車、及妨碍種種交通事項、 
　　徵發麵粉暫行記賬　縣知事張修府、以錫地駐軍日多、徵發各種給養、萬難片延、爰規定凡關於軍用物品、均實行徵發、以濟急需、昨特公函麵粉公會董事蔡川、榮德生、高映川、以後如遇給養需用麵粉、應就九豐·茂新·泰隆·長豐·四麵粉廠平均徵發、價欵則暫行記賬、俟籌得相當欵項、隨時結算淸撥、 
[常州]  
　　完納畝稅之觀望　武邑開徵冬　、並奉令帶徵畝稅兩角、現在財廳派員守提、而糧戶則觀望不前、最近由各市鄉董四出勸告完納、以應軍需、士紳馮曉靑伍琢初趙頌平等此次赴寗、係陳述常地近狀、並徵收冬漕及畝稅情形、糧戶經一再勸告、當可踴躍完納矣、 
　　金寶鈞代理知事　武邑岑知事奉令去職、另委馮成署理、馮尙未到任、而岑知事即將印信等件、交由承審員金寶鈞保管、離職而去、省署已核准、暫由金寶鈞代行縣篆、金定十三日布告就職、至於岑知事置地方於不顧、實屬擅離職守、應即停委二年、以示懲儆、代行之承審員、設有貽誤、仍惟該知事是問、 
[常熟]  
　　莊知事到常接篆　十一日下午二時、莊知事炎自蘇來常、當日寓於城内大新旅社、隨從人員、多屬前次任事時舊部、如周愼之·談振華·曁衛隊長莊凱等、兹於十二日午刻正式接篆、而顧前知事雖奉令調任靑浦、現時仍寓本邑、暫不赴任、擬呈省請委代理、俟時局救平、即行前往接事、 
　　縣署會議籌解軍餉　鄭俊彥部張副官來常提欵四萬元一節、顧知事與張副官再四磋商、勉允籌欵二萬元、一面與張分電司令部請示、本月八日、縣署接奉第二方面軍總司令復電、略謂敝軍一月份餉、尙未關放、前方催迫、急如星火、務望縣長遵照財廳通知書、從速先行借墊、即交張副官鴻賓帶回、以應急需云云、顧知事正籌措中、詎於十日晚張副官又接奉總司令部催欵急電、當夜晤見顧知事並出示電文、顧即分邀士紳到署集議、未得結果、迨十二日莊知事接篆後、即於是晚下午七時、再邀張副官曁士紳等到署會議籌解方法、 
[興化]  
　　商定駐軍數目　陸軍第十二混成旅軍隊開來興化駐紥一節、葉知事已奉到電知、屬爲預備兵舍、惟興地狹小、不敷供給大軍、適商會長郭叔英·敎育局長石金聲等、均因事在揚、遂電兩君就近謁張旅長、報告一切、（十二旅係由揚調往）聞已經張旅長允許、先開兩營來興、 
敎育消息要聞 
[厦大學潮完全結束（蜀生）]  
　　學生正式表示同意調停條件 
　　十一日厦門通信、厦門大學風潮經厦門市黨部籌備處與海軍警備司令部參謀長林國賡出任調停、以四條件解决、經學校當局認可、各節經見前函、當時學生方面對調停解决條件、尙無表示、直至九日學生驅劉執行委員會始函覆市黨部、表示同意、停止工作函云、敬覆者、此次敝會受全體同學委託、執行驅逐破壞學校及反革命派劉樹杞、（中略）得貴處會同林參謀長出任調停、何幸如之、所開四條、一·厦大實行黨化、二·擔保劉氏不再至厦大任職、三·學校當局承認開除羅揚才等十九名無效、收回成命、四·學校聲明停辦國學研究院、與學潮無關、敝會雖明知此實頭痛醫頭、脚痛醫脚之法、然屈於盛意、不得不勉於從同、除通知全體同學、並徵求意見外、敝會即當停止工作、以副尊命、此致中國國民黨厦門市黨部籌備處、厦大驅劉執行委員會、該委員會即將情形函告同學、八日晚開會議决、推洪守忠周元吉二人向學校當局請速開課、一場學潮至是始告完全結束云、 
[陳嘉庚堅决停辦集美]  
　　厦門集美學校風潮、經蔡元培在厦調停、本有解决勢、嗣以陳嘉庚堅持須開除主動此次風潮學生、致無結果、蔡去後、更形停頓、陳覆厦鼓各紳調停電謂、政府不諒、干我用人、議决停辦、同時學校方面佈告、本季除小學幼稚園外、均停止招生、亦不宣布開學、最近該校學生會電陳催促、陳於九日復電云、集美學生會鑒、來電悉、余非不欲遷就、念厦集屢次罷課、無理要挾、出反任意、太自簡便、旣蔑校規、不顧損失、害馬蝥賊、傍觀無責、棄靑年求學時期、阻華僑内向誅奚、余苦心積慮、爲集善後計、别無良策、唯有靜待時機、重開未遲、故停請轉他校是荷、觀是陳之停辦該校、已具决心矣、該校學生現請學聯會援助交涉、未職能奏效否也、 
[魯敎育界力爭敎育基金]  
　　濟南八日通信、全省各校長爲索薪及力爭敎育基金問題、今日又假城褱第一師範學校開會、議决全體赴省署、呈遞手摺、力爭照撥敎育基金、不達目的、决定全體辭職、下午二點赴省署、代理省長林憲祖未見、各校長將名片及手摺留下、又赴財廳、廳長杜尙亦未見、議决明日起仍繼續開會請願、以敎育基金撥出之月爲止 
[蘇省三師之窘狀]  
　　無錫蘇省立第三師範校長陳谷岑、前因時局緊張交通阻滯、爰特通告各學生家屬、展緩二星期開學、現已經屆滿、但時局仍未平靖、且省費支絀、毫無接濟、故難開學、陳校長以長此展緩、殊與學生學業有關、不得已於十三日起先行招集後三一級、提前往附小實習、所有開學後、應支膳費、則暫就該級畢業時應還保證金内先行抵用云、 
[蘇省四中章校長呈請辭職]  
　　太倉蘇省四中校長章欽亮向省長辭職、呈文云、呈爲懇請准予辭職事、竊欽亮猥以菲才、謬承斯校、十有五年、前以任重才輇、一再懇請解職、迄未奉准、去歲寒假前、適值前省長請假時期、又以體弱難勝重任、呈請敎育廳長准予辭職、迅聘賢才、來校接替、亦未邀准、近以時事多艱、維持益難爲力、交通阻滯、經濟困難、開學無期、點金乏術、長此因循坐誤、實同尸位素餐、兼之欽亮氣體素虧、精神不振、肝經獨旺、濁陽上擾、夫淸陽胃納、不和益氣、每苦其損氣、際此風雨飄颻之會、斷非孱弱如欽亮者所可爲功、爲再具文、呈請省長俯鑒下忱、准予辭職、另聘賢能、來校接替、俾欽亮得早卸仔肩、籌備結束、藉資調治、無任屏營待命之至、除另文呈請敎育廳長外、伏乞省長鑒准施行、 
本埠 
[克伯屈博士今日公開演講]  
　　下午三時...寗波同鄉會 
　　克伯屈博士、於十日抵滬、迭誌前報、於今日下午三時、在西藏路寗波同鄉會、舉行公開演講、題爲（Ｅdncation　for　Changing　Civization）、現已由招待委員會通函各校、邀請敎職員學生出席聽講、並聞本埠各大學爲便利學生到會起見、特准各生是日下午缺席云、再克博士於公開演講之外、並作一有系統之演講、共分四次講畢、（日期見前報）其總題目爲中國可採用之敎育原理（ＳomeＰrincilles　in　Education　That　China　Maywse）、其大意在貢獻其個人學術上研究之所得、以資國人之採擇、此項演講均在博物院路二十號第二樓會堂舉行、由凌氷博士翻譯、凡願參與此項演講者、均可按期出席、對於從前在哥倫比亞大學師範院同學、尤爲歡迎、 
　　昨日靑年協會之招待　昨日博物院路靑年恊會在會所五樓招待克氏、十一時許該會中西會員二十餘人預在會場鵠候、繼克士偕該會會長余日章博士總幹事劉湛恩博士至、全體歡迎入座畢、主席余日章即爲介紹克氏生平及到華動機與到華後情形及靑年協會之意義與最近之工作、克氏即席演說、洋洋萬言、雋諧雜陳、演說畢、并請各會員自由發問討論、十二時半散會、全體馳赴銀行公會公宴、克氏對該會頗多勗詞、謂在今日之中國靑年會益當奮發精神進行、該會所預定之四項工作、實爲根本救國云云、 
　　克氏演說詞　克氏首述其畢生敎育之宗旨、（一）在鞏固世界文化之基礎、（二）在發見能達此目的之敎育方法、繼即謂中國各種問題之解决、實與世界各國有關、中國敎育問題解决、亦足應響於全世界、故中西文化有速謀融合之必要、予在哥倫比亞大學任敎、四方來學者達五十九國、而中國學生尤較他國爲多、滿坐敎室前列兩行、故予甚願來華對中國有所貢獻、此次由印度至中國、隨時留意中國之問題、并研究中國之時局、且隨時宣示美國　願以公正之態度對華、曩予對中國之態度、不甚明瞭、但深信治國之原理必一、能行於美者、亦必能行於中國、方才主席報告靑年恊會將提倡之、（一）人格脩養、（二）公民敎育、（三）國際親善、（四）增進團契四項、敢略抒鄙見國際親善乃予夙所主張、予爲太平洋討論會會員之一、甚願研究各國待中國不平等之處、尤注意於美國對中國有何種不平等之待遇、中國靑年對外人之感想何如、此種感觸由報紙形成乎、抑由留學生之口述而反應者、予甚欲知之、蓋此問題、與國際親善、至有關係也、至脩養人格在能力行、說而不行、實無裨益、公民敎育亦然、蓋凡事行較知尤爲較要、事有不知亦能行者、有必知而後能行者、但能成功之事必可練習、練習必臻成功、方有意義、知而不能運用、是謂不知、必也知之而能應用之、方謂眞知、不特公民敎育、應注意此點、即靑年協會、任何工作、亦必須有是項精神也、至如何實行如何應用、則應時制宜、不能有一定之方案、從前敎育家、每令學生讀死書、遇事每以敎師之思想爲中心、而忽略學生、内心之啓展與應用練習之機會、此實大謬也、時克氏請會員發詞、某君乃以「中國學者」向謂「知易行難」、現中山先生謂「行易知難」、其說孰是致詢、克氏答謂、「知」「行」乃互成因果、「知」多則「行」亦多、「行」多則「知」亦增、由知而行、由行而知、人類學識乃臻於高明之域、其間實無所云其難易也、末述其在土耳其與印度之感想、略謂土國現雖萬象更新成績可觀、惟一切興革、均集中於墨塔法康一身有領袖人才而乏優秀羣衆之爲後盾、前途殊難樂觀、印度之過去、實太守舊、好尙淸淡、目下表面似與中國同呈翻新之象、然考實際、則實行精神、實爲缺乏、每多顚倒沈淪於立想冥索之中、敎育尙不知注重科學之應用、而徒事研究原理、甚類從前巴古之敎育、如甘地之主張不合作主義、亦即不尙實際之表徵、故去光明之日尙遠也、中國則由年來之新覺悟、富積極進取之精神與建設之能力、前途未可限量、實固有的國魂興勃之徵象、非印度所可同日而語也、 
　　本星期六晚公宴　本埠敎育界、擬於本星期六公宴克博士、兹錄招待委員會公函及辦法於後、敬啓者美國哥侖比亞大學敎育哲學系主任敎授克伯屈博士、此次應全國敎育界之聘、來華講學、已於昨日到滬、同人等擬約集本埠敎育同志、公宴博士、特定辦法數條於後、務乞遣派代表參與盛會、並希將代表人數及姓名、於本星期五以前（即十八日）通知商科大學程穉秋先生爲感、此請台安、招待克伯屈博士委員會謹啓、（附公宴辦法）（一）時間、本月十九號（星期六）晚六時、（二）地點、西藏路一品香、（三）代表、各團體至少請派代表三人、（四）用費、每代表應出兩元、（五）會序、主席袁觀瀾先生演說、李登輝先生、克伯屈先生、 
[科學名詞審查會執行部常會記]  
　　科學名詞審查會、於前日下午三時舉行執行部常會、列席者五人、議决如下、（一）高一簣君復函大會委托摘錄藥理名詞審查本内之總論名詞、現將業經化學組審定之無機化學藥品名、一併採入、如不以爲然、當重行選摘議贊同此、項辦法、即請人錄出、再托高君持無機化學藥品名加一符號（二）報告病理各論名詞第二册及外科學名詞審查一本、已於本年一月份發各處徵集意見、（三）報告算學應用名詞審查、本已印送上海銀行公會及上海會計師公會徵集意見、 
[職敎社催詢協作籌設補習校]  
　　中華職業敎育社、昨致淞滬區内工商團體、催詢恊作籌設補習學校函云、本社鑒於歐美名邦工商業之發達猛進、完全由於各業辦理補習敎育訓練適用人才有以致之、因於去秋先試辦工廠補習敎育、半年來積極進行、深得各界贊助、尙有成效、本社最近公認商店補習敎育、亦應早爲勸導舉辦、上月會函請貴會恊助提倡、多日未蒙賜後、或遭郵遞遺失、未達左右、用再函陳、是否可行、尙祈示復、日内已有南陽橋商界聯合會上海織襪友誼會等、先後集會、籌商設立補習學校辦法、本會亦樂願恊助一切、想貴會占商業領袖之一、當不讓其他團體獨美於前焉云云、 
[提倡籌設補習敎育印刷品内容]  
　　中華職業敎育社對於工商補習敎育、現正積極提倡、除聯絡各工商團體、請協作籌設補習學校外、並印有宣傳品一種、便於各團體提倡之用品、採錄其内容如次（一）什麽是職業補習敎育、補習敎育是使已得職業的工徒夥友有識字讀書的機會、補充職業上應用的知識、充分發展他能力間接可以發展工商業、（二）補習敎育的利益、（甲）對於（甲）廠主店主方面·（一）改進工徒夥友的技能、增加工作效率、（二）提商工徒夥友的知識、使其辦事靈敏、（三）促進工徒夥友的道德、使其服務勤愼、（乙）對於工徒夥友方面、（一）年長失學的工徒夥友有識字讀書的機會、（二）未受工商業訓練的工徒夥友、得受職業常識（三）、增高上進能力、可以出人頭地、 
[天馬會籌備八屆美術展覽會]  
　　天馬會歷年在滬舉行美術展覽會、迄已七次、去秋該會責任會員江小鶼君、田法歸國、曾介紹留法畫家常玉高樂宜文學家邵洵美等入會、對於會務、力求擴展、兹於前昨二日、迭經在靜安寺路一百二十四號王濟遠洋畫展覽會中開責任會員會議及第八屆展覽會委員會議、列席者有責任會員丁悚·劉海粟·高劍父·江小鷸·汪亞塵·張辰伯·王濟遠·唐吉生（代）楊淸磬（代）等、議决本屆畫展積極籌備組織展覽會委員會、加推邵洵美·滕固爲委員、决定在夏曆三月初五日開會、即日徵集外界出品、以本埠西門林蔭路十九號藝苑爲收件處、徵集期以陽曆三月三十一日爲限、徵集種類分（一）中國畫、（二）西洋畫、（三）雕塑、（四）攝影四部、所有出品、取公開態度、不以會員爲限、出品之形狀、裱裝不拘格式、惟出品須以創作爲原則、并聞該會印有展覽會規程、以備出品入函索、事務所即設於西門林蔭路十九號藝苑云、 
[中華職業學校之平民敎育]  
　　南市第一平民學校　中華職業學校職業市所辦之南市第一平民學校、已訂定孫傳印錢崇德爲校長、入學者五十餘人、現正編訂敎材及分班試騐、大約下星期開課、 
　　工商補習夜校　該校爲推行補習敎育起見、特辦工商補習夜校專收附近工廠工人商店夥友及工徒學徒到校、授以國文英文珠算常識等科、主任黄望平、敎員張亞明等、敎授極爲熱心、故雖值戒嚴期内、來校學生亦有三十餘人、一俟時局稍定、擬再　招擴充、爲兩敎室云、 
體育 
[昨晚東吳籃球隊敗於樂華]  
　　三十六與三十二之比　今晨返蘇 
　　打敗匹剌勃之東吳籃球隊、昨晚六時、在中華籃球房、與譽滿申江之樂華隊、劇戰一場、初見樂華占勢、繼爲東吳超出、終仍爲樂華得利、勝負命運、乃决於最後二分鐘之際、可謂盡球賽之奇觀焉、 
　　賽時已屆、裁判員舒敬甫君、高鳴警笛、雙方張弩拔劍、一觸即發、樂華奪球先攻、未利、球趨樂華、亦遭阻住、又向東吳、屢見投籃、均未命中、如是者四分鐘、樂華張則倣、乘對方内部空虛、一投成功、開二隊獲分之先聲、東吳二三傳遞、轉入右鋒李友珍之手、亦獲一球、樂華内衛之抵抗、極形强健、於是前鋒得盡量發展、一時左右發展、非常聯絡、樂華經十五分鐘之血戰、造成十三對四之局面、東吳不得不宣告休戰、整理陣綫、果而球勢漸轉、着着進迫、上半時終了、結果爲十七與十四之比、樂華占先、下半時開始、東吳李友珍雙手擲中一球、此後又如駕輕就熟路、接連獲分、超過樂華、觀衆驚心動魄、橋舌不下、五分鐘後、分數片上、東吳反以二十五與十七之比居上、樂華處此垂敗之際、人人怒髮冲冠、精神倍增、内衛倪光祖尤勇武英匹、而前鋒又指臂相連、爲時無多、分數又見接近、最後之五分鐘已屆、局勢益形緊張、蓋勝負之數、將由兹判决、無奈天不佑客軍、乃爲倪光祖投中一球、余志忠又獲二球、比賽結果、爲三十六與三十二之比、樂華勝、 
　　東吳籃球隊蒞滬後、先後共有二次比賽、一勝一敗、表演成績、極有精彩、凡見之者、莫不加以讚許也、今晨該隊、將由敎練員許民輝君領率返蘇云、 
　　樂華（三十六分） 
　　姓名　職位　擲中　罰中　犯規　得分 
　　余志忠　右鋒　六次　五次　一次　十七分 
　　張則倣　左鋒　二次　Ｏ次　二次　四分 
　　歐陽旭輝　中鋒　三次　Ｏ次　一次　六分 
　　沈昆南　右衛　二次　Ｏ次　二次　四分 
　　倪光祖　左衛　二次　一次　Ｏ次　五分 
　　東吳（三十二分） 
　　李友珍　右鋒　六次　三次　一次　十五分 
　　俞杰　左鋒　二次　Ｏ次　Ｏ次　四分 
　　彭文餘　中鋒　二次　Ｏ次　一次　四分 
　　高尙英　中鋒　一次　一次　Ｏ次　三分 
　　張守義　右衛　二次　一次　四次　五分 
　　李傳勝　右衛　Ｏ次　Ｏ次　一次　Ｏ分 
　　王守芳　左衛　Ｏ次　一次　一次　一分 
　　總計 
　　上半時　樂華　十七分　東吳　十四分 
　　下半時　樂華　十九分　東吳　十八分 
　　擲中　樂華　十五次　東吳　十三次 
　　罰中　樂華　六次　東吳　六次 
　　犯規　樂華　六次　東吳　八次 
　　裁判員　舒敬甫　記分員吳邦偉　計時員梁官松 
[本星期中華籃球房之三大比賽]  
　　第一屆上海公開籃球錦標比賽、瞬將舉行、各勁旅均相約作友誼比賽、以資練習準備、祗悉中華籃球房中、本星期内將有三組友誼大競鬬、其秩序探錄於后、 
　　日期　曜日　時間　與賽隊名 
　　三月十七日　星期四　晚七時　持志大學與美國公學 
　　三月十七日　星期四　晚八時　復旦大學與麥令斯 
　　三月十八日　星期五　晚七時　曁南大學與匹剌勃 
[公開籃球錦標賽明晚截止報名]  
　　第一屆上海公開籃球錦標比賽、定於昨晚五時、截止報名、已加入者、有麥令斯·匹剌勃·曁南大學等隊、他如樂華·滬江·靑年會·約翰·美國公學·等隊、協進會頗望均能與賽、以成盛舉、其名單及入會費二元、可面交委員張國勳·徐振東·葛雷博士三人·或掛號寄中華郵政信箱一千三百十一號轉、西入金斯勃爲奬勵各隊興趣精神起見、特製贈大銀杯一只、該杯現陳列於南京路天天公司、示衆參觀云、 
[鳴喈籃球隊昨勝澄衷]  
　　二十四與十六之比......籃球聯會丙組賽一幕 
　　鳴喈與澄衷二籃球隊、昨晚五時、在中華籃球房行中華籃球聯合會丙組奪標比賽、上半時雙方勢均力敵、鳴喈以十二對十占優、第二時間、鳴喈攻打益烈、又得十二分、而澄衷祇得六分、合計爲二十四與十六之比、勝利屬諸鳴喈、裁判員蔣湘靑、 
[麥令斯籃球隊戰勝曁南]  
　　六十一與十之比 
　　麥令斯籃球隊、技術深造、球員身體魁偉、昨又約曁南學校、假中華籃球房作第二次友誼比賽、七時開始、成績益見進步、曁南雖稱驕健、終覺不敵、結果爲六十一與十之比、麥令斯勝、裁判員舒敬甫、 
[江南各中學籃球聯賽星期四開始]  
　　本屆僅有五隊加入......在蘇州東吳舉行 
　　江南各中學籃球聯合錦標比賽由蘇州東吳大學體育主任聶憲氏發起、主辦以來、已有多年、歷屆成績、斐然可觀、且每屆年會、請各地籃球專家、到會演講、灌輸籃球智識、誠盛舉也、本屆受時局影響、交通阻碍、加入者僅五隊、且多屬蘇州本地球隊、然聶憲氏决計照常進行、絕不以此减其精神、而致停頓、據可靠消息、現已定於三月十七日至十九日、即本星期四至星期六、仍在東吳大學舉行云、 
 
 

Page 8

 
 
   
 
 

Page 9

 
 
本埠新聞 
[滬海軍之形勢觀]  
　　附南說之由來　日内海軍盛傳有附南之說、而各方又難於切實調查其眞况、以致言人人殊、實則此事之原委、已復甚長、惟目下截至今日、尙未正式有何表示、至所懸靑天白日旗、則固海軍所習用、渤海艦隊亦同樣懸掛、並非特殊之現象、惟黨軍之得福建、藉助於海軍者實多、林知淵等曾預其事、旣而黨方以勢力擴張、而獨乏海軍、頗感不便、因即囑在滬方接洽一切、而北方之接洽海軍、則以過於深信杜錫珪統率之權力、即由杜派二人來謀進行、惟杜方之人、並未與滬上艦隊長官攄述一切、因之仍復隔膜、且並與滬方海軍略生異議、而黨方之駐滬接洽者、初以不易接洽、亦僅虛與委蛇、旣而總部遂别以人至、會同辦理、且願供給餉糈、同時海軍中下級官佐頭腦較新者、以鑑於海軍之腐敗、别有海軍靑年團之組織、且刋有定期出版物一種曰探海燈、凡所表示、該書中刋載甚多、且靑年團曾經二次印行宣言書、第一次惟以整頓軍事自决政策、不爲軍閥之附庸國人所唾棄等爲宗旨、第二次則竟公然宣言附南矣、惟上級仕官向取穩健態度、一時亦難予遽决、在陽曆二月初時、接洽已較切近、惟時魯軍方有渡江之議、一部分艦隊遂擬議即行駛往南京鎭江、阻止過江之軍隊、且逕行警告魯軍、同時以實力單薄、又特電調閩陸戰隊來滬、爲之聲援、林知淵亦嘗一度來滬、然以煤欵接濟及其他諸問題、遂爾少有遷延、旣贛方總部又有調艦至九江候命之說、而第二艦隊預計以楚謙等六艘及辰宿列張四魚雷泊寗之事、遂以中變、惟陳紹寬以第二艦隊司令率楚艦等數艘、分日駛往上江而已、至此間則又凖備、俟第二艦隊駛過寗垣時、宣布附南、卒又因事中梗、總之上級者力爲穩健、而靑年團愈有迫不及待之勢、迨建康輕舉發砲、響應未週、一時轉成僵局、渤海艦隊又有南下之議、因之滬上各艦、多駛出吳淞、列陣以待、一方以拒渤海一方以防自身之危險、此後雖與本地當局仍有洽議、已成敷衍之局、而陳紹寬返抵吳淞、於協商一切之外、尤力主堅拒、渤海艦隊、卒以中止、不即南下、高昌廟司令部因並遷徙一空、陳紹寬復率楚有楚同楚謙駛赴上游、而此間之情形、於此自可按索而得之矣、至於日前畢庶澄曾改編一部分駐滬之陸戰隊、則以陸戰隊當時多在魯招募、其隨艦北往者、早已提升至團營長、而此間之隊伍、仍少升遷、不免相形見絀、故畢來遂願受改編、且聞改編之後、即已提升其一爲營長矣、 
　　甘泉艦昨在南黄浦被扣　滬南製造局浦面、停泊建威·建中·永安·江鯤·等四淺水兵艦、楊總司令以其太舊、决議棄置不用、僅將各該艦水兵等、調往他艦服務、艦則仍停泊該處浦面、昨日（十四）上午十一時、忽有甘泉運送艦、由淞駛至滬南製造局浦面、擬將該四艦拖往吳淞、被現駐高昌廟海軍司令部查悉、立即下令、將甘泉艦扣留、候陳請畢軍長核示遵行、 
　　現有實力之調查　日來本埠盛傳上海海軍、已於本月十二日附南、確實與否、日内自有明白之表示、惟楊樹莊所轄之軍艦、究有若干、實力如何、頗爲社會人士所注意、本報記者竭力從各方調查、兹悉楊總司令部下共有大小軍艦四十四艘、編爲三隊、第一艦隊司令陳季良、統率海籌等十四艦、第二艦隊司令陳紹寬、統率楚同等二十七艦、練習艦隊司令李景曦、（現已辭職、遺缺由陳訓泳繼任）、統率應瑞等三艦、兹將各艦之艦名艦長機輪長、以及排水量與吸水量、列表如下、 
　　隊别　艦名　正副艦長姓名　機輪長姓名　排水量與吸水量 
　　練習應瑞　薩福疇　任光海　黄恭威　二八ＯＯ噸　一五呎 
　　通濟　任光宇　邱世忠　李孟衍　一二ＯＯ噸　一八呎 
　　艦隊靖安　佘振興　吳紳禮　黄輝如　三六ＯＯ噸　一七呎 
[第一艦隊]  
　　海容　王壽廷　鄧則勳　張紱　二八ＯＯ噸　一八呎 
　　海籌　陳訓泳　陳秉淸　黄錦垣　二八ＯＯ噸　一八呎 
　　永績　高憲申　戴熙經　鄭華鍾　九五Ｏ噸　一一呎 
　　永建　陳永欽　杜功新　郎昌熾　九五Ｏ噸　一一呎 
　　聯鯨　林鏡寰　何天宇　朱葆靑　六ＯＯ噸　八呎 
　　豫章　嚴以莊　缺　缺　六ＯＯ噸　八呎 
　　建康　楊樹翰　王鈞　陳居敬　六ＯＯ噸　八呎 
　　普安　李孟斌　周希文　林桂吉　四五ＯＯ噸　三一呎 
　　華安　賈　勤　湯寶璜　陳繼明　七六ＯＯ噸　二四呎 
　　定安　周思賢　林爲楨　戴桐樵　一九ＯＯ噸　一一呎 
　　海鳧　李葆祁　任世茂　林杰　一二Ｏ噸　六呎 
　　海鷗　沈彝　鄭能苞　岑楨　一二Ｏ噸　六呎 
　　海鴻　鄭體慈　王得利　鄭樹興　一二Ｏ噸　六呎 
　　海鵠　盧慕賢　董大孟　周廷鳳　一二Ｏ噸　六呎 
[第二艦隊]  
　　建威　薩夷　陳紹基　葉宜彬　一一ＯＯ噸　一二呎 
　　建安　杜宗凱　盧承祥　謝浩恩　一一ＯＯ噸　一二呎 
　　江元　歐陽勣　李孟元　劉先　八五Ｏ噸　九呎 
　　江利　彭瀛　周文炳　陳昇揚　八五Ｏ噸　九呎 
　　江貞　陳宏泰　張天輝　唐荔生　八五Ｏ噸　九呎 
　　楚泰　俞俊傑　張仁民　葉心衡　九ＯＯ噸　九呎 
　　楚同　李世甲　蔣元福　　文慰　九ＯＯ噸　九呎 
　　楚有　林元銓　周憲章　熊紹弼　九ＯＯ噸　九呎 
　　楚謙　楊慶貞　陳承輝　陳鴻藩　九ＯＯ噸　九呎 
　　楚觀　嚴壽華　齊粹英　沈辰熙　九ＯＯ噸　九呎 
　　江犀　羅致通　吳際賢　林哲臣　三ＯＯ噸　四呎 
　　江鯤　陳天經　甘禮經　薛元燊　三ＯＯ噸　四呎 
　　　宸　高憲聆　林恭蔚　劉武　三四Ｏ噸　四呎 
　　永安　王濟業　霍若霖　翟宗藩　二四Ｏ噸　四呎 
　　建中　陳祖祺　吳宗藩　楊崇燮　二四Ｏ噸　四呎 
　　湖鵬　張兆宣　林康藩　張文註　一五Ｏ噸　九呎 
　　湖鶚　史國賢　孟慕莊　陳培康　一五Ｏ噸　九呎 
　　湖鷹　楊雋聲　高鵬舉　蔣邦楨　一五Ｏ噸　九呎 
　　湖隼　陸傑　王經　伍善烺　一五Ｏ噸　九呎 
　　辰字　俞俊傑　賈珂　王弼　一八Ｏ噸　九·五呎 
　　宿字　黄忠璟　徐秉鈞　程鵬　一八Ｏ噸　九·五呎 
　　列字　曾冠流　高澍　楊友豪　一五Ｏ噸　九呎 
　　張字　孫維城　唐虞　陳塗秋　一五Ｏ噸　九呎 
　　甘泉　王崇毅　陳賢　蘇鏡湖　二ＯＯ噸　七呎 
　　利通　周翰勳　貝時賡　李永珍　二ＯＯ噸　七呎 
　　福淸　葉葆駿　缺　缺　一二Ｏ噸　六呎 
　　福鼎　舒傳談　缺　缺　一二Ｏ噸　六呎 
　　以上各艦、内有江鯤·永安·建中·建威·等四艦、因機輪損壞、尙停泊高昌廟、作爲廢艦、其餘四十艘、除海籌應瑞等十三艦、集中吳淞口三夾水外、其他各艦、均分布於長江各處及閩浙海口、因各艦日有調動游弋、故停泊地點、無從調查云、 
　　租界當局之調查　公共租界當道、對於駐滬海軍態度、甚爲注意、昨已派員至高昌廟海軍司令部、詳查現下楊總司令統率之軍艦共有幾艘、開駐淞口者幾艘等項、當經該部員、告以楊總司令統率之艦、共計十九艘、現駐吳淞口、計有十二艘、停泊南市製造局浦面尙有五艘云、 
[吳光新昨日赴蘇] 常之英有同車離滬訊 
　　新任淞滬商埠督辦吳光新、因有要公、於昨日（十四）下午七時零七分由龍華乘專車至麥根路、隨即轉往蘇州、一說第一百零七旅長常之英、亦附乘該車前往、 
[畢庶澄設立政務處]  
　　安國軍直魯聯軍第五路總指揮第八軍軍長畢庶澄、近因滬上政務甚繁、特設政務處專司其事、其辦公處業已擇定閘北四區總署内成立、昨已開始辦公、政務處長馬芹甫、亦已到差、該處現暫設三科、（一）總務、（一）財政、（一）外交、科長及辦事人員、昨已奉委到差、 
[何應欽對上海租界外人態度]  
　　據某方消息、何應欽昨致函東路軍外交顧問某君、略謂、本軍外交方針、悉遵照蔣總司令宣言、以爲凖繩、再擇其大者條臚如次、（一）望外人切踐嚴守中立之宣言、（二）不以武力收回租界、（三）保護外人之生命財產學校敎堂醫院等、（四）我軍作戰時、所有外國軍隊巡捕等、望勿越界、以免誤會、（五）我軍作戰、以不擾亂外人租界及安寗爲原則、但不幸流彈落入租界時、請租界當局原諒云云、 
[租界防範增嚴]  
　　檢視華兵入境　公共租界與閘北華租交界地點、自聯軍第九師撤防後、現駐閘北直魯軍、對於地方治安、雖負責防衛、惟各華租界交通要道口、尙未派隊出防、故租界方面、於昨日起除舢舨橋新閘橋等地、前因阻止華兵武裝過境、已分别派英兵六人、輪班駐防外、其沿北站界路一帶、如北浙江路·克能海路·及北河南路口·等、亦均派有英兵駐防、並加派華捕二人立守、凡軍士入境、須略加檢視、騐無武器、方始放行、 
　　檢查車輛行李　昨日上午、有英兵印兵及中西探捕多人、在北浙江路愛而近路口檢查行李、當十時許、有四七七九號汽車一輛、上載手提箱及籐箱數件、行經該地、當被搜查、並即將車開至匯司捕房云、 
[昨日之軍事消息]  
　　渤海艦隊已設立辦事處　閘北直魯軍第五路司令部内、已設置渤海艦隊辦事處、其主任官長爲海軍參謀長田炳章·海軍副官長王俊宗·海軍輪機長任治龍·海軍軍需長于寳增·交際處長周渭南等、 
　　駐淞海防軍裝置探海燈　直魯聯軍第八軍駐淞海防軍第一團昨爲淞口防務重要、特由滬購辦大號探海燈一具、用民船運載到淞起岸、即在淞招雇夫役、搬往吳淞砲臺灣裝置、以備夜間查察海面之用、 
　　海防衛隊營分六區招兵　海軍司令部衛隊長韋鍾秀、奉畢軍長命令、將衛隊擴充成營、名曰海軍海防衛隊第二營、即以韋隊長升任營長、韋已派員四出、添招新兵、以資改編各情、已誌昨報、兹悉前項招兵處、計分六區、一區爲毛忠闤、二區爲馬良才、三區劉長富、四區桓關林、五區郁占和、六區閻振淸等、爲招兵主任、截至昨日止、共已招得二百八十餘名、各區招得新兵、先給符號、然後送至海軍司令部、聽候編練、 
　　魯軍二團三營開白雲觀駐防　直魯聯軍第三十混成旅第二團第三營、奉令開駐滬西公共體育場、昨日該營梁營長、特令第六連全連兵士、開往西門外白雲觀駐防 
　　第九師昨均離滬　駐滬第九師李寳章部奉令由滬撤回通州原防、業已由滬陸續開拔、分批裝輪運往通州、兹悉昨日停靠高昌廟江邊碼頭之三北公司寗興·甬興·及鳳浦·新升大·四輪所裝第九師三十二團二·三·兩營及營底軍用品並司令部器具等件、於昨日上午九時始行離滬、駛往通州、 
　　第八師營底等昨運鎭江　聯軍第八師孟昭月部、前由松江開拔至鎭江休養、兹悉昨日（十四）該師留守松江之營底及看守營底之步兵四十餘名、由松江站裝廂車一輛、於昨日正午十二時由松江裝運來滬、由麥根路轉運鎭江、 
[北站設立稽查分處]  
　　直魯第八軍以日來謠言孔多、特組織安國軍直魯聯軍總執法處駐站稽查分處於北車站酒吧間、以便就近檢查往來行旅、并悉該分處業於昨日成立、開始辦公、 
[軍法處改歸安國軍節制]  
　　五省聯軍總司令部駐滬軍法處、向歸南京聯軍總部節制、兹聞安國軍當局、以淞滬軍事有統一之必要、擬將該軍法處改歸安國軍副司令之說、現因該處處長温應星、因公出差、無從接洽、惟司令部方面、昨已派汪崇度前往接收、 
[常之英昨訪警廳僚屬]  
　　直魯軍第一百零七旅旅長常之英、以前任淞滬警察廳長時、與僚屬感情極洽、原定十一日上午十一時至廳、與同僚聚譚、嗣以公務冗忙、未克如願、兹因奉令即日開拔蘇州塡防、特於昨日下午四時三十分、乘汽車至廳、先訪劉廳長、劉氏因公外出、常氏即步至各科處、與舊屬暢叙别忱、至六時始返閘北嘉郡會館旅部、 
[滬寗路昨已直達通車]  
　　前晚滬寗路眞茹南翔站間出險事、所有詳情、已兩誌本報、兹悉該段被毁車軌及枕木等、業於昨日由該路工程司率領工匠、重將吊車運出、於淸晨八時零五分、開往該處、設法更換、當於下午四時五十五分完全修復、損壞機車Ｃ１７號、亦即吊起納入軌道、拖運來滬、轉送吳淞工廠修理、其餘未曾吊起之四十噸篷車一輛、及四等客車一輛、現均暫置道旁、再行設法運滬、故昨日由寗來滬之二十號下行特别快車、已能直達通車、乘客亦無須在該處步行換車云、所有昨日該路上下客車、除七號車十五號車及二十號車外、其餘均一槪暫停、惟自今日·（十五日）起、當可照常開行、並悉該路局現已限定各機車上司機人、於天晚後其速率每點鐘不得過十公里云、 
[司徒錫交卸路局長之知照]  
　　滬寗杭甬車務處、於昨日分發各站通告云、爲通告事、案奉司徒錫代理局長本月十二日通告内開、案奉交通部令開、局長任傳榜呈請辭職照准、温應星任爲滬寗滬杭甬兩路代理局長、温應星未到任以前、派陸軍少將周至誠代理兩路局長等因、奉此、錫經於即日將局長職務代任局長交與周少將接收、合行通告、仰知照等因、奉此、合行通知、仰各員司一體知照等云云、 
[市民會執行委員首次開會記]  
　　日前由上海臨時市民代表大會選出之執行委員三十一人、昨日午後五時許、召集第一次會議、到者王曉籟·王根英·章郁庵·王亞璋·陸文韶·羅亦農·徐緯·程祝蓀·楊端六·陳家謨·朱英如·顧順章·汪壽華·林鈞·王延松·丁曉先·劉榮繭·王承緯·朱慰椿·孟心史·陳芝壽等、推林鈞爲主席、劉榮繭紀錄、（一）討論分配職務、議决、公推常務委員五人、主持進行、會務分五股、一·秘書、二·宣傳、三·組織、四·財政、五·市政、由常務委員分别主理、各委亦分股帮同辦理、推舉結果、林鈞·孟心史·汪壽華·王曉籟·陸文韶·爲常務委員、林鈞主理秘書、孟心史主理宣傳、汪壽華主理組織、陸文韶主理市政、其餘各委員分配如次、丁曉先劉榮繭爲秘書委員、徐緯章郁庵謝福生天荆王漢良陳嘉謨林鈞爲宣傳股委員、羅亦農王延松侯紹裘朱慰椿顧順璋朱英如王根英爲組織股委員、顧馨一楊端六虞洽卿陳芝壽鈕永建王景雲王延松爲財政股委員、程祝蓀鄭毓秀汪企張王亞璋王承緯丁曉先羅亦農爲市政股委員、（二）起草佈告民衆書、公推汪壽華丁曉先王曉籟爲起草員、（三）準備政治行動、公决、一·集合全市民、於適當時間、爲堅强一致之表示、貫澈民治精神、二·積極籌備第二次市民大會、產生正式市民政府、（四）起草上海市民總要求者、推汪壽華章郁庵王承緯朱英如王曉籟王延松陳芝壽陳祝生朱慰椿劉榮繭徐緯丁曉先等十二人爲起草員、限十九日將工商學各界及自由職業之希望條件、彙集成稿、爲將來布施興革之標準、（五）議决各委員應與各團體發生密切關係、掃除以前民衆與代議士隔閡之流弊、（六）議决常務會議每日一次、全體委員會議每星期一次、遇有緊急事故、得由常務委員隨時召全體執行委員會議、（七）議决本會經費暫由財政委員借墊、（八）一致議决挽留謝福生之辭職、 
[謝福生辭上海市民執行委員]  
　　公論報主筆謝福生、前被當局逮捕、旋即釋放、上海臨時特别市民代表大會選舉執行委員、謝君亦在被選之列、謝君夫人謝劉氏、以謝君拘押月餘、因之罹病、現正請醫診治、醫囑靜養、不勝任務、昨特代函該會、辭去執行委員矣、兹錄其原函如次、閱報載貴會於本月十二日、召集會議、推舉執行委員、氏夫福生、亦謬在推舉之列、閱悉之下、曷勝惶恐、竊思氏夫駘駑下才、長乏鄉曲之譽、筆墨餬口、向無補於時艱、年來寄跡滬江、徒爲家中八口之計、乃時運多蹇、不幸而觸當局者戒、絏縲橫加、身繫囹圄、囚囹圄之中、受鐵窗之苦、氏夫體質素弱、因致罹病、幸蒙親友之營救、當局之諒解、准予暫復自由、出外調治、經醫診視、屬須靜養、或可復元、伏思貴會受全市民之託付、其任務何等重大、以氏夫憂患餘生、心神已非、而欲使之負遠任大、將何以副全市民之期望、故與其有誤於將來、曷若愼重於事先、用函懇貴會、另推賢能、毋誤大事、氏夫正在壯年、報國之日方長、會晤有期、再思圖報、如蒙准予所請、無任感幸之至、 
[徐知事催繳畝捐之布告]  
　　上海縣知事公署昨發布告文云、爲布告事、案奉聯軍總司令省長虞電内開、案查特借畝稅、欵關緊要、期限嚴切、該縣雖據集數報解、而核計應收數目、短少甚鉅、值此軍務倥偬、需餉萬急、詎容稍涉延緩、除分電嚴催並飭廳外、合特電催、仰即遵照會委、上緊催集躉數、限文到十日内交庫、倘收欵無多、即責由該知事先行籌墊、務須依期繳納、經此次電催以後、倘再因循、則是有心玩忽貽誤、從嚴撤懲、决不寬貸、仍將解欵日期、先行分電報查等因、奉此、查此項畝捐、專備討赤軍用、現在軍需萬急、自應嚴切催收、奉電前因、除催繳外、合行布告周知、須知維持軍用、即所以保全身家、各業戶務即遵照、即日按數繳納、是爲至要、切切此布、 
[縣公署昨日會議軍糧辦法]  
　　上海縣知事徐韋曼、現奉安國軍聯軍總司令訓令、採辦軍糧、飭令趕速籌備採辦等情、徐知事當於昨日下午三時、召集各法團曁各鄉董等到署會商辦法、到會者爲縣商會會長顧馨一·會董王一亭·閘北商會代表尹邨夫·米業嘉榖堂董事奚賡虞·南帮米業公所董事葉惠鈞·蒲淞市鄉董顧孝淸·王吉甫·法華鄉董楊鴻鈞·漕河涇鄉董楊福元·楊思鄉董穆恕再·三林鄉董趙訒之·滬紳姚子讓·陸崧侯·陸錦麟·敎育局長李頌唐·等十餘人、惟總商會·銀錢公會·均無人到會、當由徐知事主席、報告開會宗旨、略謂、滬地軍隊雲集、採辦給養、非常困難、現在又奉安國軍聯軍總司令訓令、採辦軍糧一萬二千石、爲數甚巨、所有本公署徵收之忙漕稅欵、省廳一再嚴催、業已儘數解淸、應辦給養、實在無欵可支、爲此邀請諸君到署、會商辦法、鄙意以額定之一萬二千石、假定價洋二十萬元之數、如何籌措、請爲討論、正在討論間、各處軍隊催糧之信、紛至沓來、而第八軍軍需處長婁子雲、亦到縣催糧、當時在席各董、僉以自去年至今、借漕借稅、已有多次、前欠未還、現值民窮商困之時、如此巨欵、無法籌借、當由徐知事向在席各董再三勸導、請各顧念地方大局爲重、勉爲設法、經衆議决、請徐知事移緩就急、將前奉省令以忙銀作抵、向各商會攤借之 
 
 

Page 10

 
 
五百元、由縣公署分函南北兩商會先行墊解、以備採辦軍糧之用、如有不足、再行設法、議畢散會、已五時三十分矣、 
[寳山知事商議採辦軍米]  
　　尙無具體辦法 
　　寳山縣代理知事陳文鈞、因江蘇各縣奉命採辦軍米、寳山亦被列入大縣之數、須供給軍米一萬二千石或麵粉四萬八千包、合計須洋十四五萬元、但寳山經濟、本已竭蹶萬分、故特於昨日（十四日）上午十一時在上海閘北天　里召集該縣十五市鄉各法團開聯席會議、共商應付、惟尙未有具體辦法、 
[各界對於魯鈔庫劵借欵之注意]  
　　總商會徵求開會日期　上海總商會昨日分函縣商會與閘北商會、徵求開會日期、文曰、敝會前接捲菸同業公會來函、以魯軍在滬行使山東省銀行鈔票、同業收拒兩難、請設法維持、又奉安國軍總司令來文、以軍事需費、發行庫劵一千萬元、以江海關二五附稅作抵償還、派曲卓新朱有濟二代表與各該會接洽等情、經於本月十二日敝會開第六期會董常會時、提出討論、僉以此事關係上海商業金融、至爲重大、自應邀集上海縣商會與閘北商會會長會董、開聯席會議、公同討論、用特錄案奉達、如荷贊同、請即見復、并將會議日期、一併由貴會酌訂示知、以憑照發通告云云、 
　　商總會函詢辦法　總商會昨接各馬路商界總聯合會來函、請注意千萬元庫劵、文曰、報載軍事當局、有在滬發行庫劵一千萬元之說、此舉如成爲事實、則影響於商業金融、甚爲重大、貴會對於此案、如何辦理、乞隨時示知、利害所關、當誓爲後盾云云、總商會當經復函云、逕啓者、本月十四日接展大函、具悉一是、查發行庫劵一案、敝會以此事於商業金融、至有關係、擬邀集上海縣商會曁上寳兩縣閘北商會訂期開聯席會議、共同討論、現正以此議函致該兩會、徵其同意、旣承關懷函詢、合先奉告、即請亮察是荷、此致上海各路商界總聯合會、 
　　國民黨之通函　國民黨上海特别市黨部、爲五百萬元借欵事、昨致函銀行公會及中交兩行、請爲堅决拒絕、函中大意、喩以利害及見機從善云云、而中央政治會議上海分會、亦爲此事再致銀行界函、略謂、請貴行轉告各分行、一致拒絕云云、 
[各團體電賀國民政府遷鄂]  
　　商務印書館總務處同人會　武漢國民黨中央執行委員會曁國民政府均鑒、馬電傳來、欣悉國民政府遷都鄂省、風聲所播、萬衆驩騰、武漢處全國中心、爲辛亥革命發軔之地、根本旣固、指揮彌捷、行見革命勢力、一日千里、全國統一、指日可待、敝會謹代表全體會員、特電馳賀、藉申景仰、商務印書館總務處同人會、 
　　新滇社　中央執行委員會曁國民政府鈞鑒、頃讀馬電、敬悉我政府爲穩固革命基礎、統一指揮起見、已於馬日遷鄂、開始辦公、音信傳來、曷勝歡忭、革命成功、將從兹始、謹此電賀、聊表熱情、新滇社上海支部叩、 
　　旅滬嶺南茶點工業會　中國國民黨中央執行委員曁國民政府鈞鑒、敬啓者、特電傳來、欣悉國民政府遷建武昌、經已開始辦公、敝會同人、不勝欣慰、良以武漢地居中樞、領遵民衆、易求普遍、革命事業、速求進步、得聞之下、無任歡騰、特電敬賀、並表擁護之忱、專此敬頌鈞安、駐滬嶺南茶點工業會叩、 
　　醬業職工會　武漢國民黨中央執行委員會曁國民政府鈞鑒、欣聞政府北遷、羣情雀躍、鄂省地居天下之中、爲全國樞紐、今設首都於此、從此力圖進展、爲民衆革命努力、當可指揮自如、謹電賀馳、 
　　烟兌業職工會　武漢國民黨中央執行委員會曁國民政府鈞鑒、諸公秉承先總理遺志、繼續努力、不數月間、奄有中國之半、政府設鄂、羣情歡戴、此後努力發展、爲國民革命奮鬥、期達最後目的、固意中事、特電奉賀、即希鑒察、 
[各界救護消息]  
　　紅十字會　中國紅十字會總辦事處、爲救濟松江難民事、昨已接有直魯聯軍總指揮部畢庶澄之護照、及聯軍第五方面軍周蔭人之護照各一件、當即選派救護隊員四人、均兼諳軍事學者、携帶餅乾餱糧、及藥品等物、准於今日（十五）晨六時、乘内河招商輪局之恒吉小輪、加掛公司船一艘、前往松江、預定晚間返滬、救來婦孺、送至中國濟生會、在海寗路錫金公所中所設之白十字第三收容所、業已接洽妥協、照該會預定計劃、如松江難民擁擠、明日尙須再往、否則即轉赴朱家角一帶救濟、一二日内、如滬寗車仍不開、即赴蘇州一帶救濟、并聞該會本擬將船放至宜興一帶、奈該地河道太淺、而恒吉輪須涉水五尺、且别無較小輪船可租、故難以如願、 
　　靑暘紅分會　靑暘紅十字分會、成立於甲子年齊盧之役、兹以滬寗一帶、形勢又見緊張、江陰無錫均宜有所預備、該會駐滬辦事處、特於日前召集會議、决定在無錫·江陰·靑暘·三處、請定辦事主任、無錫爲吳步洲·陸君明·江陰爲朱祥甫、靑暘爲王可型·沈晋卿·沈步升、並擬定在無錫設立收容所四處、（一）四段救火會、（二）西區市民公社、（三）惠山大陸生藥局、（四）接官亭弄蔡氏書塾、並擬設立治療所、至江陰靑暘兩地、則於必要時、亦擇地開辦收容所及治療所云、 
　　洞庭同鄉會　洞庭西山旅滬同鄉會會長金煜·徐炎·昨致函直魯第八軍長畢庶澄·請發給護照、載運米糧、以濟民食、並飭駐防軍警、一體保護、原函云、軍長崇鑒、謹肅者、竊敝鄉吳縣洞庭西山、孤懸太湖、非舟莫渡、物產尠少、地方瘠苦、平時糧食、全賴蘇城接濟、當兹軍興之際、湖防戒嚴、胥口封鎖、糧運斷絕、時艱年荒、民鮮蓋藏、掘鼠羅雀、待救情殷、煜等經商滬上、心懸桑梓、赴難有志、分痛無方、素仰軍長經武整暇、覆物仁慈、爲特將敝鄉絕糧情形、具函懇請鑒核、代祈俯念敝鄉四萬餘口、斷炊待斃、刻不容緩、恩施格外、迅賜頒給護照四紙、以便發交妥當民船、馳赴胥口、載運糧食、並祈令飭駐防軍警、查騐放行、以濟民食、而安人心、不勝戴德之至、 
　　湖州旅滬同鄉　本埠自嘉湖一帶内河小輪停航以來、一般由内地遷避來滬之商民、其中稍有資財者、尙可合資租賃一屋、暫行棲止、惟貧苦小民、類多負販來滬、寄寓小客棧、兹因交通阻斷、川資亦罄、欲歸不得、欲留無資、勢將流落滬地、前日由旅滬南潯商方寳珊、將若輩五十餘人、介紹至湖州旅滬同鄉邵如馨君處商定、除欲回籍者、分别資助搭乘甬輪轉道杭紹回里外、其中携有家屬及婦孺輩、則送至臨時設立之避難寄宿所暫爲安揷、聞邵君現以鑒於湖屬吳興·長興·德淸·安吉·武康·等處、滯跡滬埠之貧苦同鄉、爲數甚衆、刻已决定在北京路貴州路口富潤里七百二十二號、設立問詢處、以便相機恊助云、 
[太平旅滬同鄉會開會紀]  
　　國聞通信社云、太平旅滬同鄉會、爲該縣慘遭劉寳題部下刦掠、災情奇重、特於前日召集臨時緊急會議、到同鄉二百餘人、陳會長主席、由書記宣讀各處函電畢、主席報告、全縣數百村、慘被劉部洗刦、十室九空、而尤以甘棠·焦村·爲最慘酷、縱火焚屋、死傷甚衆、災民無衣無食、深堪慘痛、應請籌議救濟辦法、並有被刦同鄉崔劍秋脫險到滬、蒞會詳述、言時聲淚俱下、全場憤慨、當場議决五項、（一）尅日組織太平縣兵災救濟會、向各方募捐、並向濟生會白十字會商洽救濟事宜、當由到會同鄉認捐甚巨、（二）電軍事當局、懇請嚴厲查辦、（三）公函安徽徵寗兩同鄉會、請予實力援助、（四）通電各外埠同鄉會聯合救濟、（五）公推代表四人回里慰問、並着手調查、議畢散會、已深夜矣、又太平來電云、太平旅滬同鄉會轉各報館鈞鑒、本月號日、我邑突到陸軍第十五師劉寳題部王旅宮羅兩團、蜂擁來城、即將城門緊閉、大肆刦掠、槍聲隆隆、彈如雨下、數縣數百村洗刦凈盡、姦淫綁票、無所不爲、搶刦至三日三夜、鬼哭神號、誠爲空前之浩刦、除電當局外、特電哀告、伏懇大開慈悲、賜予救濟、拯此刦後遺黎、謹九頓首以請、涕泣陳詞、伏維矜鑒、太平縣敎育會·財政局·勸學所·商會·農會·同叩勘、又來函云、太平縣居黄山之麓、地瘠民貧、自去年軍興以來、軍隊陸續過境、供應浩繁、糧盡財竭、民力已窮、今正十九日、突然由徽州開到劉寳題部王旅宮羅兩團、蜂擁來城、沿途經過郭村·綖村·打鼓嶺·均遭搶刦、至焦村·溪下街市、無不搜擄、燒去大源油榨一所、至章村新村、無一倖免、至甘棠更大肆刦掠、槍聲隆隆、彈如雨下、婦孺駭逃、死傷甚夥、焚燒焦德隆房屋數棟、火光燭天、哭聲震地、至城内即將城門緊閉、鳴槍示威、分隊搶刦、霎時人心驚慌、逃避無門、紛亂不可名狀、歡迎招待人員、及紳商居民、大半被綁、逼問藏金、勒令贖票、仍不滿其慾望、復分隊出城、四出刦掠、東至水東園·許家墈·項村·孫村、南至蔴村·西至峴村·華表里·紫家冲·牛舖壠·山後·泉水坑·李家崗·曹家塢·臧里·劉村、北至牛婆坑·三門·小河裏·等各鄉村鎭、盡遭搶刦、槍殺人命、飽掠回城、在城中甘棠等處連刦三日三夜之久、始揚長而去、未克帶去之物件、盡被打毁、巨細靡遺、損失不可勝算、慘不忍聞、誠空前之大浩刦也、 
[日貨船與加后輪互撞]  
　　日貨船受損甚重 
　　文匯報云、今（十四）晨九時許、日商山下汽船會社之貨船Ｊinsho丸、駛至浦江、至陳家嘴附近、適與進口之加拿大皇后輪船相撞、日貨輪裝貨一千噸、内有鋼鐵五百噸、棉子四千包、糖八百包、其碰撞原因未詳、但下午二時專家調查、日輪右舷受損甚重、機器房附近撞成巨洞、加后號則損傷輕微、今該貨輪已不能行駛、當相撞之後、機器房瞬即作爆裂聲、似係鍋爐爆裂、有火夫兩人俱受重傷、當即由小輪駁載來滬、送往北四川路口醫院救治、聞當時總機師亦在機器房内、幸未受傷、刻該日輪已浮泊浦江第三第四浮筒間淺灘、靠上海一邊、大晚報云、被撞日船之二等機師、現仍不知下落、恐已在機器室溺斃、 
[閘北商會會董臨時會紀]  
　　上寳兩縣閘北商會、於昨日下午三時餘開會董臨時會、列席會董陶子敢·顧竹軒·范和笙·朱兆圻·蔣石稚·錢梅生·趙鏡若·陸景文·韋伯成·奚少峯·劉凎泉·陸端甫·李廣珍等、副會長王彬彥主席、文牘王佐丞紀錄、主席報告議案、（一）討論聯軍總司令部令知發行一千萬元庫券案、（二）提議閘北商界紛紛函詢山東省銀行鈔票及軍用票案、（三）上海縣來函、預備徵發軍用糧秣一萬二千石案、以上三案、除軍用票迭經畢軍長·常副軍長·聲明並未帶有、可知照商界勿用外、其山東省銀行鈔票兌現及發行一千萬元庫券、本日接總商會函知、召集三商會聯席會討論、並請本會定期、以憑召集等因、請討論、經衆洽議良久、范和笙主張山東省銀行鈔票兌現、及一千萬庫券發行、連同上海縣徵發糧秣三案、統由三商會聯席會、共商解决、復函請總商會逕行訂期、從速召集、公决通過、（四）直魯第一軍副軍司令部函委本會代借木器並裝設電燈案、主席報告該軍需用急緊、電燈業由閘北水電公司裝置、其應用木器、爲數尙少、公議可予暫借、（五）開收會費案、議决凡屬本會會員、一律開收、其已繳籌備費者、容緩再還、（六）范和笙提議保護米·柴·菜三項船隻案、公議事關日用需要、函請軍事當局通飭所屬、嚴加保護、不得封用、議至六時散會、 
[時人行踪錄]  
　　韓文友季登科　直魯聯軍運輸總司令兼前敵總指揮韓文友（益三）、偕同運輸副司令李登科（士奎）、携同手槍衛隊一連、於昨日上午八時二十分、由寗開出、業於傍晚六時三十分抵滬、聞韓氏今日將赴松江一行、李則預備昨晚返寗、 
　　陳天駿　中國駐墨西哥使館秘書陳天駿近因事回國、業於日前抵東京、當託日本法公使電致交涉公署、關於陳秘書所帶行李等件、望轉知海關照外交官出洋例免騐放行、昨陳秘書已乘東洋丸來滬、即日抵埠、交署已派員知照海關、屆時並派員前往照料云、 
　　蔡廷幹　前稅務督辦蔡廷幹、現由北京南來、於昨日抵滬、聞擬暫寓滬上、 
　　郭振才　豫東鎭守使兼第一師長郭振才、於前日由徐州來滬、住愛文義路、昨日乘輪赴津、至京謁秦張、並請求接濟餉械、所有該鎭署事件、委參謀長鄒律代理云、 
[海員公會加薪運動]  
　　本埠海員工會通過加薪議决案條件八項、已見前報、兹悉該會已正式具函向中外各輪公司要求承認、兹將其原函照錄如下、逕啓者、敝會近據各輪船工友之報告、略謂、近來生活程度日高、百物騰貴、所得工資、不足以資仰事俯蓄、一也、自前年五卅爲愛國運動而罷工以來、至今尙未復工者達千餘人、困難情形、殊難言喩、二也、世界日趨文明進步、勞工待遇、應日有改良、而我中國海員、則常過其黑暗之生活、外國船員壓迫我中國海員如故、衛生之不改良如故、疾病傷亡、一無保障亦如故、三也、海員工作、本屬至苦、生火行工友、每有因勞作過度、跳海而死者、然我海員工作時間、尙無規定、四也、包工制度、百病叢生、然此制度、在中國從航業者尙守之不變、以致每一海員、工頭落船操業、須用至千元或二千元之賄買費者、因此工頭不能不取償於工人、平常公司所發出之薪金、被其尅扣（因欲賠償賄買費）、工人有得不到其半者、以上五項、俱我海員刺心之痛、因此環請敝會即日向公司提出要求、設法解除、念我海員自一九二二年因大罷工而得加薪以來、至今已閱五年矣、此五年來之物價遞高、生活困難、不可言喩、而五年來之工資、有絕未加增者、有照原有工資減低者、（如太古怡和兩公司、自前年五卅罷工後、減低工資二成）、我海員處此、何足以維持生活、至於五卅罷工海員、乃屬於愛國舉動、固應使之復工也、減少工作時間、改良待遇一層、爲有識之廠家所公認、包工制乃一種黑暗制度、實因立即廢除、因此特由敝會提出總要求八項、槪請各輪船公司加以承認、久仰先生熟悉工艱、諒必體察一切、倘能依此解决、則不特我海員工友之幸、亦航業前途之大福利也、兹將總要求六項列如下、（一）恢復五卅罷工失業海員工作、（二）加增工資、十元以下者加四成、十一元至二十元者加三成、二十一元至三十元者加二成、三十一元至四十元者加一成半、四十一元以上者一律加一成、（三）今後公司方面所雇用中國海員、須用中華海員工會會員、並由海員工會介紹及簽訂合同、（四）規定八小時工作、有特别工作時、另加工資、（五）不得無故開除工人、開除工人須得工會同意、（六）規定因工作而死傷之撫卹金、（七）工人患病時、由公司負責醫治、工資照發、（八）不准外國船員打駡中國海員、以上八項、皆公允切實之至、如蒙採納、即希答覆、不勝企盼、中華海員工業聯合總會上海分會啓、三月十四日云云、 
[兩路罷工工人之會議]  
　　昨日上午九時、滬寗鐵路總工會舉行罷工委員會、到全體委員十六人、由曹某主席、議决、（一）由會員分頭向各車站工友接洽、（二）職員方面來函、願共同合作、議决派員接洽促其實現云、又下午二時舉行羣衆大會、到六百餘人、罷工委員會報告與各方面接洽情形、一致主張堅持罷工、並組織慰勞隊、以示軍工合作、 
[華商電氣工會所提之條件]  
　　華商電氣公司工會爲改良生活起見、特向公司提出要求條件十六條、兹錄如下、經理先生台鑒、本會爲改良工人生活起見、一致議决向公司要求十六條件、希即容納爲荷、條件如左、（一）工會有代表工人之權、開除工人、須得工會同意、並優待工會職員、（二）開除朱周陸三人、（三）工資一律增加二成、（四）工作時間一律八小時、（五）内外平等分派花紅、（六）工作滿五年者、應由公司給退休金一年、滿十年者給二年半、無論由公司辭退或自退、均須照本人工資、按幾年幾月算給、（七）星期日各時節及紀念日、應停工一日、否則發雙工資、（八）取消苛刻罰欵、改良一切待遇、（九）工人生病、雙方指定醫院醫治、醫藥等費、由公司負擔、並由公司酌給補助金、（十）號衣一年發三季、一律中山裝、（十一）立角嘴由年老開車買票充任、不另用靑年童工、（十二）司機遇有不測之事、公司應負責保護、油衣每年每人發一件、（十三）機務工人、恢復每月賞工四工、（十四）公司須建造工人住宿房屋、務於一年内完竣、（十五）公司應撥房屋爲工會辦公室、（十六）二月十九號至二十二號四天工資照給、汪裕先顧夢屏二人恢復工作、華商電氣公司工會啓、 
[郵務公會消息]  
　　上海郵務公會昨日發表會務消息兩則如次、「營救消息現已聘請朱樹楨大律師於審訊時出庭、爲被捕人員辯護、上海總工會及中國濟難會、均允予以經濟上之援助、一會務消息」（一）會所已租定某處繼續辦公、每日上午八時至下午十時爲各分部幹事接洽時間、（二）組織部决定於本月十六日起開始會員登記、信差由巡差負責辦理、限本月十八日結束、郵務生等各項職工、由各分部幹事負責、限本月二十日結束、（三）宣傳部現定每日印行臨時會務消息日刋一種、專載營救與會務消息及會員特别捐報告、（四）三月份會費、各分部幹事向有未繳淸者、現已函催、着即繳淸、 
[新緝私統領就職後所聞]  
　　查報所屬船隻月餉　新任蘇屬緝私統領師景山、昨日通令所屬各營内開、爲令知事、本年三月九日、奉聯效兩帥命令第五四號内開、兹委任師景山爲蘇五屬緝私統領、除分行外、合行令委仰即遵照到差具報、此令等因、奉此、本統領遵於本月十二日到差任事、惟刻下統領關防、尙未接准何前統領移交前來、現暫借用直魯聯軍水面游擊司令印信、以資辦公、除呈報並分行外、合行令仰該營轉飭所屬一體遵照、所有該營船隻曁槍彈服裝、按月薪餉數目、以及官兵花名巡船所駐地點、尅日造册送核、 
　　委定統部官員　蘇屬緝私統部官長職員、昨經師統領分别委定、兹錄於下、軍需長師銘、軍需沈植三、文牘長姚亦生、副官長陳安貴、副官謝鈞·穆占梅·張鑫濤·張瑞雲·諮議陶椿庭等、均已到差辦事矣、 
[官紳歡迎華主敎朱西滿紀]  
　　前（十三）日上海各官紳在西鄉西滙公學開會、歡迎華主敎朱西滿、是日到者、有法·比·義·西·葡·等國領事、並滬海道道尹江蘇特派交涉員·曁虞洽卿·顧馨一·馬湘伯·陸伯鴻·沈叔眉·與校友會·公敎進行會·各會員等約四百人、淸晨八時、朱主敎在該處大堂内行唱經大禮與彌撒禮、九時半歡迎者用早膳、十時半校友會會員即開慶祝會、由莊允升·周伯昌宣讀頌詞、朱主敎有極長之訓話及演說、叙述朝見敎皇朝拜各處古蹟情形、十二時舉行聚餐會、均用西餐、席間由陸伯鴻代表上海敎友進頌詞、以朱主敎爲上海第二徐光啓立論、顧馨一代表上海紳商進頌詞、略謂朱主敎爲上海紳士志堯先生之介弟、上海人士、與志堯先生向來共同辦事、秦仰其爲人純正、熱心地方公益、今伊弟季球得升主敎、無任歡迎等等、沈叔眉演述敎皇對於中國主敎如何鄭重、親自祝聖、我國人士應如何贊助此第一任中國主敎等等、張司鐸伯都演述中國主敎產生、是中國天主敎成立、嗣後中國官紳當視天主敎爲本國產、維持保護、各竭其力云云、馬湘伯演述中國天主敎之歷史甚詳、末說中國自有主敎、不能自稱洋敎、語極透貼、許交涉員演說、我是江蘇人、中國人、現任上海官吏、代表三種人祝頌朱主敎、並述其在浙江時所辦交涉、悉是敎案、現有中國主敎產出、可無此項交涉、豈非中國之大幸、法領事演說、大旨謂中國自有主敎、不啻以法國保護之天主敎歸還中國、其語極爲誠懇、徐匯公學姚校長耶穌會山會長、均有極長之演說、内有一語說中國因有國籍主敎、乃與各國平等、此語備受聞者讚頌、末由朱主敎答詞、先用法語、次華語、以受敎皇委任主敎位尊任重、須由中國官紳扶助、末以遊歷法國時中國駐法陳公使謂中國自有主敎、中國國際、加高一等、是中國之榮幸、鄙人當第一任主敎、更覺爲難、請中國人士竭力帮忙云云、席散攝影、已三時一刻矣、 
　　尙有本埠新聞轉入後頁 
 
 

Page 11

 
 
本埠新聞二 
[發米各駁船議决恢復公所]  
　　發米各駁船、以連日駁船被封去者、有二十餘號之多、夥友被拉者、亦有多人、昨日、各領袖召集各船戶在一枝春會議、當由各領帮報告、日前被封去之各船、現已請各行家轉請商會陳請當道、將封去各船放回、並請以後對於米船免封、至公所分發旗號、有半數未曾領着、刻正添辦、以後可安心駁運、所有丁根生等船内米糧、再三調查、竟無消息、頗爲奇異、惟同業前組織之發米駁船公所、後因經費支絀停頓、值此危急之時、必須有公所辦理一切、方有頭緒、經衆磋議之下、即日恢復公所、規章仍仿照以前辦法、經費一層、再行召集全體、討論辦法云、 
[閘北書記公會昨開籌備會]  
　　上寶兩縣閘北商會·滬北米業聯合會·上寶兩縣保衛團第一團·滬北商學會·集義善會·閘北慈善團·等現任書記姜懷素·王佐丞·周欽勛·楊翼臣·王慕韓·王欽廉·吳復初·熊振聲·等、發起組織閘北書記公會、於昨日下午四時、假閘北慈善團開第一次籌備會、到者二十餘人、公推吳復初爲臨時主席、紀錄王欽廉、當由主席吳復初起謂、同人等現本團結精神、共謀兩利起見、特組是會、且同人等所任職業、原爲智識階級份子、更應實行互助主義、以盡天職、再同人等所受一應待遇、本甚菲薄、月入約在二十金左右、處此生活程度日高之時、實有難於支持之勢、若不急起互謀、不足圖存云云、衆鼓掌、繼宣讀草章十四條、逐條詳加討論、主席付表决通過、兹將該會草章、照錄如下、「上寶兩縣閘北書記公會簡章」第一條、名稱、本會定名上寶兩縣閘北書記公會、簡稱閘北書記公會、第二條、宗旨、本會本團結互助精神、交換知識、共謀職務前途進展爲宗旨、第三條、會所、本會會所暫借閘北大統路慈善團内、第四條、資格、本會會員資格、以在各機關團體公司商號充任書記·或文牘·文書·司書·及一切服勞正當筆札職務者爲限、其有左列事實之一者、不得加入爲會員、（一）品行不端者、（二）曾受刑事徒刑以上處分者、（三）患精神病者、第五條、入會、凡具第四條資格加入本會爲會員者、須有本會會員二人以上介紹、並塡具入會志願書、經審查確實後、方予發給會員證、第六條、組織、本會採用委員制、設委員長一人、常務委員二人、委員六人、分任文書·審查·交際·會計·庶務·等職、第七條、選舉、前條委員、由全體會員互選之、當選委員長及常務委員、由當選委員互選之、第八條、任期、各委員以一年爲任期、連選得連任、以三任爲限、第九條、會費、本會會費如後、（甲）入會費一元、（乙）經常費每月四角、（丙）臨時費公議籌集之、第十條、義務、本會會員有介紹會員遵章繳費、恪守議决及會務上一切服勞之義務、第十一條、權利、本會會員均有選舉及被選舉權、並得享後列各項利益、（一）無故失業、舉目無親、或因疾病、以致失業者、經本會調查確實、得受相當援助與酌量救濟之、（二）無辜被人壓迫或遭傾軋者、經本會調查確實、得受援助交涉、或委託法律顧問保障之、第十二條、出會、本會會員有後列事實之一者、得令其出會、（一）違背本會定章不守規則者、（二）凡入會後有非法行爲、經人告發調查確實者、（三）接連三個月不繳會費者、第十三條、會期、每年春秋兩季開全體大會各一次、（以二八月舉行之）每月開常會兩次、（以第一星期及第三星期日舉行之）遇有緊急事故發生或經會員五人以上請求、得由委員長召集全體會員會或委員會、第十四條、附則、本簡章經成立會通過施行、如有未盡事宜、得於全體大會提出修正之、 
[淞滬敎養院籌備會紀]  
　　淞滬殘廢乞丐游民敎養院、於昨日下午三時、開籌備會、到者二十餘人、公推楊仲言主席、（一）金拜仁報告、現在院中經費、異常困難、應急籌維持方法、（一）報告上次議决徵求維持會員、所有手續、不日將籌備齊全、應先推舉隊長、以利進行、當舉定杜月笙·鄔志豪·鮑仲言·張子廉·范和笙·徐春榮·王彬彥·周麟峯·蔡治君·潘冬林·陸葆蓀·顧竹軒·王茂卿·宋鎭洋·陳翊庭·金式如·王漢禮·封伯成·許廷佐·諸同生·尹村夫·徐幼棠·張効良·康金寶·何紹庭·陳維翰·虞洽卿·陸端甫·李廣珍·徐芹香·趙錦堦等爲徵求隊隊長、（一）提議收養院民簡章十六條、逐條討論、表决通過、（一）榮昌火柴公司虹口發盒所主任吳仲甫函請在院内附設糊盒工廠、公决應即復函承認通過、繼議其他各案而散、 
[法公廨訊結傳單案兩起]  
　　四人各押七天　曹梅興·陸紀林·芮鴻福·姚敖齊·等四人、於前日在法新租界徐家匯路百代公司門前散發有碍治安之傳單、適爲西捕查見、以被告等有違定章、當將曹等及傳單、一併帶入捕房、昨解法公廨請訊、先由捕頭禀明前情、詰之曹等同供、民人等均在百代公司爲工人、是日放工出外、忽有一身穿西裝之某甲、將此項傳單給與民人等、爲時未久、即被西捕拘獲、惟民等目不識丁、實不知有碍治安之事、捕頭又稱、當拘獲時、西捕目見被告等在該處散發、請核、聶讞員商之法領事德君、判着被告各押七天以儆、抄案之傳單銷毁、 
　　五人控案註銷　張寄文于大公陳斌于柏壽于誠等、於前日在法新租界莫利愛路附近、身藏傳單、爲探查知、以彼告等有違定章、一併帶入捕房、昨解法公堂請究、先由政事部西探目上堂、禀明前情、並將傳單呈鑒請核、被告等延吳凱聲律師代辯稱、被告等是日至該處觀看孫中山二週紀念、此項傳單、乃係藏在身畔、並無散發、旣無散發、即不能認爲違章、應請將案註銷、中西官以察閱傳單上言詞、並無妨碍治安行爲、遂判將案註銷 
[會計師公會聚餐會記]  
　　本月十三日午刻、本埠會計師公會全體會員、在大馬路新新公司　　、開聚餐大會、席間由潘序倫起立報告、略謂現在吾國農商部·司法部·外交部·雖疊次發佈通令、禁阻本國商民及公司、委　外國會計師代爲會計上之審核·證明·鑑定·及淸理等事、以保國家主權、而符世界法例、但本國商民、尙有未悉此項法令、仍舊委托外國會計師辦理與法律上有關係之會計事項者、不獨有損國權、亦且自失法律上之效力、本公會對於會計事務、公的方面、固有維護國權及指導商人之責、私的方面、亦不應聽任外國會計師、在業務上作此不正當之競爭、應請公議辦法云云、當由徐永祚·俞希稷·沈越聲·江萬平·陳日平等、逐點討論、最後由潘序倫提議、請本埠會計師公會、即日分呈南北兩政府·農商部·司法部·外交部·及最高法院、通令所屬商事機關、及司法衙門、依照各國通例、明白申告、凡本國商民公司、委托外國會計師辦理會計事務者、其查核·證明·鑑定·及淸算之結果、在本國無法律上之效力、以保國權、而免誤會、當由全體通過、請會計師公會理事會照辦、 
[内河小輪組織公會]  
　　本埠行駛蘇錫湖州常熟靑浦各處之小輪、自經戰事發生後、本地軍警、因奉令封雇輪船、運輸軍隊、乃聞風停航、均停泊盆湯弄沿蘇州河一帶、所受損失、殆難數計、本埠内河招商裕靑珠安等各輪船公司有鑒於此、因於昨日邀同各公司經理、討論恢復交通便利旅客辦法、當經决定組織内河小輪公會、擬向直魯軍司令部領取航行護照、並推人與官商合組之航業協會磋商一切、該會現設事務所於惠中旅社三百六十六號、以資辦公云、 
[法租界格洛克路前晚之刦案]  
　　法租界格洛克路歸安里第六十二號門牌、在某洋行爲打樣之孫關鈺家、於昨（十四號）晚八時、突來盜匪四名、敲門入内、袖出手槍恐嚇、先至孫之房内行刧、後復又至樓上孫之女婿向在惠中旅館爲茶房之孟愛生房内翻箱倒篋、當被刧去金鐲五付、金鎖片等金飾及現洋一千六百元、又常州武進縣田單八紙、除田單外、共值洋四千五百餘元、携贓呼嘯而逸、後由事主開單報告嵩山路、飭探汪治浩前往查勘一週、回禀捕頭、諭令務獲該匪等到案究辦 
[敎會狀訴銀行公會賠償損失]  
　　西班牙敎會望德堂狀訴中國銀行公會賠償損失一案、原告以有見證英人勃羅克即須離滬、請求先行傳訊、昨晨、臨時法院開庭、首由原告代理律師陳述案情、謂本案係控被告賠償損失、因被告上海銀行公會在香港路建造會所房屋、所施工程、影響隔壁原告之屋、以致該屋西面磚牆傾斜龜裂、原告當時反對、嗣被告之律師來函、允爲修理、後竟不果、業由原告自行雇工修理、計修費一萬二千兩、應請斷令賠償云云、並由見證新瑞和洋行打樣英人勃羅克投案譯稱、一九二五年四月間、原告律師請我往香港路察看一號房屋、見該屋西面磚牆已斜、並有裂痕、屋内扶梯樓板門窗、均更變原狀、此項損害、實係被告在隔壁建築房屋、受其工程影響所致無疑等語、復由馮推事曁被告代理律師向該證人詰問一過、結果、候被告具呈答辯後、再行定期審理、 
[五洲輪在寗波海口遇盜情形]  
　　温州建安輪船公司之五洲輪船、於上月二十七日、由温州開往寗波、行駛至寗波海口牛鼻山地方、突遇盜匪乘大號民船兩艘趕來、該股匪首李世隆、率衆蜂擁、登入五洲輪船、均佩武裝實彈、壓迫該輪隨其行駛、於二十八日黎明開駛、至當夜九時、到匪竄斗門海山邊、匪衆當將該輪乘客携帶之箱籠物件、及各客人身穿衣服、並所載運之貨物、搜羅一空、該輪賬房某君被匪架進匪窟、預　勒贖、并不准該輪開走、一般乘客均被軟禁、因身無禦寒之衣、狼狽不堪、嗣經乘客中軍人留光宇·彭夢麟等·并另一客人章以銓、係崇明大生工廠技師、遂與匪首李某婉言相商、請將該輪及架去之賬房客人等放回、以全人道、與該匪首要求至再、乃得其許可、於本月一日正午十二時始行脫險、此次該輪損失甚鉅、乘客以脫險時、紛向該輪交涉、有主張駛回温州者、有主張駛至寗波者、又與輪上發生衝突、乘客中馬瑞良·彭夢麟·蔡嶧琴·等十餘人、均受微傷、業分送温州各醫院就醫、現該股匪約五百餘人、被某方招撫、匪首李某爲營長、已移駐台州海門之說云、 
[寡婦請領被竊欵項照准]  
　　住居法新租界望志路永吉里内第十一號門牌之寡婦林傅氏、於前日至法捕房報稱、婦人丈夫亡故、爲日未久、詎料夫弟林維谷·林維容·兩人心起不良、私自串通、使女竊取鐵箱鑰匙、將鐵箱内之先施永安兩公司存摺及現洋共計七千五百元、如數取去、當至兩公司内將銀提出後、又以六千元存至四明銀行、請求提究外、准予將此欵止付、給氏具領等語、捕頭得供、立即禀明公堂、通知四明銀行、將欵扣留、於昨日將人證傳至法公堂請訊、先由林傅氏禀明前情、並稱丈夫遺有孤兒數口、全靠此欵過活、請求准予將欵給氏具領云云、繼由見證高和尙稱、民人向在通商汽車公司爲車夫、前由林維谷兄弟兩人來雇民人公司中之汽車、先至先施·永安·兩公司、目見取得欵項、後又至四明銀行存儲是實、又據四明銀行職員童雪印稱、是日實有人到來存洋六千元、係六個月期、惟書陳大榮戶名、並非林姓戶名、恐係化名等語、聶讞員商之法副領事德君、判准予撥給諭單、着四明銀行將此欵交林傅氏領去再核、 
[攔路剥衣之盜風日熾]  
　　（一）住居北成都路五百七十號門牌之華漢陽、前晚八時、行經大沽路、被三盜攔住、兩盜各執手槍、嚇禁聲張、將華之皮袍一件時表兩只、搶刦而逸、昨晨華投老閘捕房報請查緝、（二）住居孟納拉路九福里十二號門牌之林某、於前晚十時半由外歸家、行至九福里弄内、被四盜攔住、兩盜各執手槍、嚇禁聲張、將林之大衣一件、狐皮袍一件、元色緞馬褂一件剥刦、並搜索其身畔鈔洋、臨逃開放手槍一響、林更不敢追趕、懊喪歸家、至昨晨始投新閘捕房報告、謂受損失三百餘元、請爲查緝、（三）祥興洋廣貨號、前日派友奚林生王某兩人、至閔行收取賬欵、行至將近閔行吳家村、突來口操北音匪徒多名、將奚王兩人攔住搜抄、被刧去十餘元、並將兩人所穿之袍子馬褂剥去一哄而逸、兩友當即返申、幸賬欵未收、所搶去之洋及衣服、損失尙不甚鉅、 
[工人馮寶如被仇殺續聞]  
　　滬西麥根路日商内外棉第九紗廠織布間工頭馮寶如（即陳在仁）、前日下午五時、在麥根路七百六十四號門牌浴堂内洗澡、被人開槍擊斃兇手逃逸等情、已誌昨報、兹悉死者僅二十九歲、滬地並無家屬、僅一戚、名盧耀林、在申做工、當兇手混入浴堂、陳正沐浴、赤身露體、被擊七槍、計傷頭部·肩部·各一處、胸部三處、腹部二處、皆屬致命、頓時身死、在數日之前、陳本已接有恫嚇信一封、信尾有此請冥安、附上冥用盒子砲一桿字樣、足見該兇手已早具殺陳之决心矣、其屍體業於昨日下午二時半、由該管戈登路捕房禀請臨時法院委派駱崇泰推事、帶同書記官諸二宜蒞所、騐明飭令盧耀林領埋、並着捕房查緝兇手、務獲送院訊辦、 
[朱阿杜被汽車碾傷身死之相騐]  
　　工部局工程處汽車夫馬阿林、於本月十一號上午八時半、開駛汽車、經過白利南路、將某姓家庖丁五十一歲之朱阿杜撞倒碾傷、由捕查見、送往海格路紅十字會醫院醫治、延至次晨因傷身死、該管靜安寺捕房派探將屍舁入斐倫路騐屍所、昨日下午二時半、禀由臨時法院駱推事、帶同書記官諸二宜蒞所騐明、諭令屍妻朱陳氏領埋、汽車夫馬阿林開車傷人、着交保證金一百元候訊、 
[小工在電梯上自縊身死]  
　　西蘇州路福新麵粉廠小工揚州人沈世坤、年四十九歲、前日上午二時半、尙在廠内工作、乃隔一刻鐘、同廠小工夏和寶·朱阿四·忽瞥見沈已用皮帶自縊於廠内之電梯上、兩足懸空、急爲解救、然已氣絕、報由該管普陀路捕房、派探將屍舁入虹口斐倫路騐屍所、昨日午後、禀請臨時法院駱推事帶同書記官諸二宜蒞所、騐明沈世坤委係自縊身死、諭令屍妻沈王氏領屍埋葬、 
[大沽路刦案盜匪之緝獲]  
　　昨報誌大沽路一千一百七十五號門牌某姓家被盜侵入搶刦衣飾一案、查事主係婦人楊華氏、業於當日破案、緣上星期六午後三時、該氏家被六盜闖進、搶刦飾物、臨逃開放手槍一響去後、事主即遣人跟蹤、旋見各盜逃入湖北路二百九十六號門牌新蘇旅館第五號房間、因即投老閘捕房報告、捕頭即派西探長康仇率偵探員武裝馳往、拿獲王志根·陳春金·殷有·王長林·陸寶初·吳阿三·張玉才·沈義明·陳阿品·陳小碗子·劉桂生等十一名、嗣又有趙阿九·陳小五子·兩名、亦至該旅館、又被拿獲、一併帶回捕房、傳到事主及其家傭婦證明前列六名、均係在場行刧者、昨解臨時法院、由西探長禀明查獲情形、請求展期、以便偵查、質之各被告供、係往新蘇旅館五號房間賭博、否認搶刧、就中之吳阿三延律師辯護、季推事諭令被告還押、移送刑庭定期審理、 
[殺妻俄人俟騐病後再核]  
　　住居法新租界福履理路第五號門牌之俄人把帶寶夫、向業雜貨生意、於本月八號下午一時、不知因何、至廚房内突持菜刀、將其妻胸猛刺身死、後由捕房將把拘獲、帶入捕房、昨解法公堂請究、先由捕頭禀明前情、並將兇刀呈鑒、被告由斐斯到案代辯稱、此案被告是否有病、應請堂上派醫查騐等語、中西官會判准予撥醫騐明被告有無病症、再行核辦、 
[籌集翻造邑廟廊房經費之會議]  
　　邑廟董事會、因翻造中廳廊房等處、曾發出通告、召集三巡會會首、於十三日午後開會、計到會首一百餘人、董事會所提議、謂建　　　　四字龍、　各　　　入　籌　間計　五百　、於是邑廟可煥然一新、當由各會首互議、以會首有六七十人、值此時局不靖、經濟恐慌、恐難認此鉅欵、容俟互相商酌、或分攤或募捐、總可有一辦法、以期一氣呵成云、又董事會以頭門至二門各攤戶、延不繳租、當由該會發出通告、寬限三天、以本月十三日爲止、如再觀望不來繳租、即予照章取消攤基地位、兹悉各攤戶以董事會正欲將攤基減去百分之四十、設再觀望、不免取消、乃於昨晚一律照章繳租領照云、 
[美海軍上士蒙泰格屍身已撈獲]  
　　文匯報云、美海軍上士蒙泰格氏之屍身、昨日已由水巡在黄浦撈獲、今已載往美艦嘉蒙脫號、 
[菜子船掉頭不愼傾覆] 溺斃三命 
　　仁泰裕雜糧號、在平湖收辦菜子一千石、雇邢金山·王二官·兩船載運來申、解交日商某洋行定貨、邢·王·兩船開駛來申、由該號派學徒押運、前日駛至南黄浦龍華浦面、邢船因掉頭不愼、忽遭傾覆、王船見狀、當即援救、乃邢船已漸漸沉下、邢與夥友六人、當場救起四人、尙有押船該號學徒趙春年及兩夥友均遭滅頂、昨日王船開申報告仁泰裕、即雇船用滚鈎機器設法打撈沉船及趙等三人屍身、撈費需八百金云、 
[交通銀行通告吳副理就職]  
　　交通銀行昨日分函本埠各商會、通告吳副理已來滬就任、略云、前奉敝總管理處函開、派本處稽核股領股吳興基接充滬行副理等因、兹吳副理已於本月十日到滬就職、除呈報並分函外、特此函達、即希台洽、 
[兩迷路女孩候領]  
　　西門外　園路第四派出所三十九崗警關作文、昨日在差、查見迷路女孩一口、送至二區總署、訊據供名王龍、年十二歲、住水木公所附近、諭候留署召領、 
　　女孩王阿根、年十歲、身穿元色布破棉襖、綠條子布棉袴、頭梳辮子、紅絨線紥根、在法租界地方迷路、爲捕查見、帶入捕房、昨送法公堂請示、詰之該孩供、在江北原籍、被匪拐來上海等語、判送堂留養、候家屬認領、 
[誣控案押候定期再訊]  
　　前晚九時半、有俄人布齊克利夫·瓦地克夫·道婁包夫·老布頓·等、在滬西靜安寺路與汽車夫海門人黄阿根、因行路口角、嗣黄投靜安寺捕房報告、被該俄人搶刦衣服等情、經捕頭派探張安才查非事實、以黄不應誣指、將黄拘押、昨晨解送臨時法院請究、據布齊克利夫供稱、住居赫德路五十八號、昨晚與瓦地克夫等在靜安寺路散步、被告開駛汽車、從後面駛來、因未避讓、致起口角、被告執鐵梗在手、似欲用武、我等遂即走散、並未搶其衣服云云、而其餘俄人亦到庭作證、所供與布齊克利夫相似、質之黄阿根供稱、當時我駕汽車、經過靜安寺路、被俄人五六名在前面攔住、向之理論、該俄人等遂將衣服剥去、嗣我大吹警笛、若輩即將衣服抛棄而去等語、駱崇泰推事得供、諭被告還押、定期再訊、 
[行兇拘禁十五日]  
　　郵政局郵差李文德、前日在華德路一千另三十四號門牌友人陳朝甫家内午膳、因飲酒突持菜刀、將陳妻徐氏砍傷、被陳報由該管捕房派探吳長愷將李逮捕、昨解臨時法院、經駱推事訊得李文德犯輕微傷害人罪成立、判處拘役十五日示儆、兇刀没收、 
[汽車撞壞櫃檯]  
　　前日有汽車夫田芝廷、駕車過閘北大統路、偶不經心、撞壞某雜貨店之櫃檯、由店夥魏家貞鳴警、將田拘入四區、經劉署長訊明、判賠修費洋十五元以儆、 
來函 
[上海銀行公會來函]  
　　逕啟者、本月十二日貴報本埠新聞内、載銀錢兩業、爲討論籌募庫券事、在敝公會召集銀錢兩業全體聯席會議、商榷辦法云云按是日下午、係經募通泰鹽墾五公司債票銀團、假敝會議事廳開團員會、此外並無其他會議、相應奉達、即祈刋入來件欄内、以符事實、此致申報館、上海銀行公會啟、三月十四日、 
[復旦大學來函]  
　　敬啓者、項閱貴報本埠新聞徐家匯前晚之槍聲一節、内載防守司令部派遣俄兵四十餘名、携帶機關槍一架、開駐海格路復旦大學、以資鎭懾云云、殊屬失實、查敝校自上月二十五日開校迄今、並無任何軍隊來校駐紥、現在敝校照常上課、學生安心誦讀、貴報云云、深恐輾轉訛傳、致惹起學生家屬之恐慌、用特函請貴報更正、以明眞相、實紉公誼、此致申報館主筆室、復旦大學中學部三月十四日、 
[永安紗廠來函]  
　　逕啟者、前昨兩日、貴報登載之永安紗廠罷工新聞、及永安紗廠工會來函、内述各節、多與事實不符、查敝廠日前因有少數工人、（約二三十人）擾亂廠内秩序、割毁皮帶機件、敝廠爲維護營業起見、不得不將肇事者按章開除、故此次之發生罷工、實係少數被開除之工人從中煽惑、實則大多數工人、均願照常開工、誠恐外間不察、或致誤傳、爲特專函奉達、務希賜予更正爲荷、此致申報館編輯部、永安紗廠謹啟、 
公布欄 
[上海地方審判廳]  
　　民庭判决　一件判决馬秀生與趙峯樓等債務　訟一案（主文）趙崇樓應還馬　生大洋九十五元小洋十角如趙崇樓無力　償兩崔保廣代還訟費由趙崇樓負擔十分之五崔保廣負擔十分之一▲一件判决朱三　與鄭六　借欵迷訟一案（主文）原告之訴訟斥本案應移　　　租界臨時法院審判▲一件判决蔣陳氏與蔣　亭遷櫃涉訟上訴一案（主文）上訴駁斥第一審訴訟費　　　　人負擔▲一件判决　　　　本　　　　　　　一案（主文）李鑑淸應償　順康板本行　　洋二千零五十二元零三分三厘　由原告具領原告對於蔣廣有之請求駁斥訴訟費用由李鑑淸負擔▲一件判决周勒　與陳醒　租金迷訟上訴一案（主文）上訴駁斥 
　　批示　一件錢朱氏狀請回復原狀由狀悉查該氏非本案當事人所請回復原狀之處與法不合着　庸議此批▲一件張義大請領銀元由狀悉　　本月十八日上午十時　　具領此批▲一件馮日堂聲請執行由狀悉　傳案訓明核辦此批▲一件　福堂等請領銀元由狀悉仰予本月十八日上午十時來　聽候訊明核辦此批▲一件徐新甫聲請執行由狀悉查本案原卷尙未　還所請暫從　議此批▲一件王金桂聲請執行由狀悉　續傳　追此批▲一件陸守　聲請强制執行由狀悉候查明核辦此批▲一件　國正請查明訊究由狀悉所請於法不合碍難照准此批▲一件徐學明請飭傳訊明由狀悉仰遵照和　内容將小旺子交還穆志英收領所請願毋庸議此批▲一件凌玉鑫聲請執行由狀悉候飭傳訊追此批▲一件時事新報館代表施延齡聲請執行由狀悉候飭傳訊追此批 
　　刑庭判决　一件判决沈木根詐財一案（主文）沈木根共同詐財未遂一罪處拘役十五日陶樹根無罪訴訟費用歸沈木根負擔▲一件判决華成林竊盜一案（主文）華成林竊盜二罪各處拘役三十日定執行拘役四十日未决期内覊押日　以二日抵拘役一日▲一件判决楊身康竊盜一案（主文）楊身康竊盜一罪處拘役二十日未决期内覊押日數以二日抵拘役一日▲一件判决吳顧氏竊盜一案（主文）吳顧氏竊盜一罪處五等有期徒刑三月未决期内覊押日數以二日抵徒刑一日吳顧氏應返還范顧氏大洋六十九元金戒一只包金押　一套▲一件判决韓三明侵占及厲恒昌附帶民訴一案（主文）韓二旺連續侵占一罪處四等有期徒刑一年未决期内覊押日數以二日抵徒刑一日扣押　成　存賬簿内關於僞造部分没收附帶民事訴訟移送民庭審判　以上三月十四日 
[上海地方檢察廳]  
　　批示　王章生狀悉查吳阿　旣　聲明上訴所請代予易科罰金應毋庸議此批　以上三月十二日 
 
 

Page 12

 
 
自由談 
[小說家之奇癖] [  絜]  
　　文人奇癖。有不可思議者。聞某文豪輒以一手搓汗垢如丸。轉弄弗已。文思迺汨汨而來。此與美國某文豪之作文時。必直泥人于案頭。同爲文　之佳話矣。頃讀曩年一半月一某君調法蘭西小說家路痕麥祁氏。愛百合花。其小說中十九述百合花之艶事。此又如瘦鵑君之與紫羅蘭矣。何小說家之多奇癖也。 
[花國志遊] [  吳眞奇]  
　　花花世界之中。有花國焉。芬芳馥郁。温黁　馞。偶入其境。心迷神醉。往往留連不忍去。二月十二日。花國舉行國慶紀念。予應花孃之寵召。乘花車。渡花舫。而登花界。時春光和煦。暄麗爛縵。花孃御金縷衣。曳銀絲裙。笑靨相迎。俄聞鳴砲三響。鼓樂齊奏。嬌聲歡呼。猶如鶯啼林間。繡帕亂舞。恍似蝶飛花叢。予亦不及一一答禮。略事寒暄。旋入汽車。並花孃而坐。車行過處。香花夾道。少焉。抵萬花宮。稍事休憇。花娘即導予謁宮主。宮主面南坐。戴金冠。服綘袍。左右宮女。皆披綠紗。其富麗華貴。誠不愧一國之主。顧宮主雖尊嚴而不威。答禮一如賓客。且欵欵下詢。狀至殷勤。俄頃。拜辭下殿。隨花娘至百花樓。侍女進茗點。羅列殆滿。芬菲觸鼻。五色迷目。花娘一一相敬。且謂予解釋曰。此者爲綠梅球。製法頗煩。先取綠梅釀汁。和以花露。封入瓷瓿。葬泥中凡三年。然後調入糯粉。摶成球形。以水蒸氣熟之。食之齒頰留芳。餘味津津。又曰。彼者名共和糕。專敬貴國賓客。紅色者玫瑰。黄色者木犀。白色者荷花。而藍黑二色。爲敝國特種之牡丹。予遍嘗各色。靡不芳菲適口。花娘又舉杯進茗。曰。試品之。其味若何。予從之。因異乎尋常也。正疑思問。而花娘續其伶俐之辭曰。此茗爲花露茶。飲之解十日渴。蓋露水泡茶花而煮之。且露水之中。和有茉莉之精。薔薇之液。菡蓞之露。梨花之汁。茶花之内。雜有菊花之瓣。臘梅之蕚。蓮子之心。酴醿之蕊。故其味甘。逈異凡品。言次。侍女掀帘。報大會將啓。請出席參觀。花娘遂導予入花廳。宮主躬延登台。傍花娘。坐宮主右。其左。皆花國一時名流。輪視四周。遍紥花卉。千紅萬紫。香溢滿座。俄焉。金鐘報時。大會開幕。會衆各佩紅旛。魚貫而入。口唱花國之歌。音調婉轉。無激昻之氣。歌畢。向國旗致敬。行鞠躬禮凡四。旗中繪大紅牡丹一。蓋花國之國徽也。禮畢。宮主花孃相繼演說。予亦略致頌詞。不二小時。大會宣告閉幕。羣衆起立。高呼花國萬歲。宮主萬歲。中華萬歲。（彼邦重友誼。於我中華。感情尤切。故進詞以頌。）予鞠躬道謝。是日。大開瓊筵。上下交歡。宮主特備官席。躬自陪飲。席間承花娘之介紹。得識財政總長金錢花。敎育總長繡球花。勞農部部長牽牛花。航空隊隊長凌霄花。海軍總長水仙花。陸軍總長芙蓉花。宴竟。入御花園觀劇。所邀吾國著名坤伶。若粉菊花。紅玫瑰。水仙花。白牡丹等。均異常賣力。而粉菊花之花蝴蝶。百牡丹之花田錯。紅玫瑰之天女散花。尤爲彼邦所欽仰。歎爲觀止。予以司空見慣。不耐久坐。遂偕花娘出宮。隨意閒步。是日。民間休業志慶。遍懸彩旗。家家管絃。處處笙歌。無不興高采烈。共慶昇平。回顧吾國。處處鋒烟。家家楚歌。不禁興感浩歎。怏怏若有所失。時遊興已衰。花娘覩予倦容。遄返花宮。宮主遂賜飲櫻花酒。覺精神陡增。興致倍添。是晚。宿百花樓。花香襲人。惺忪如醉。迨一覺醒來。已日上三竿矣。小遊三日。歸而作此。聊志紀念云爾。 
[花朝别錄] [  王梅癭]  
　　二分春色。又到花朝。海土各報。多發特刋。助芳辰之點綴。不佞六十之年。倐忽過二。撫今思昔。偶有所觸。爰舉生平所歷花朝日之瑣事。著爲别錄。貢諸自由談。事雖瑣瑣。尙非虛描風景。徒述宴游之比。閱者鑒之。壬午花朝。同學郁佩如。約赴其家小飲。郁居蘇城之曹家巷。午刻齊集。主客六人。皆爲同志。綺席方陳。佩如請曰。今日之飲。爲羣芳壽。宜盡歡盡醉。但同居者適遭拂逆事。請勿喧笑。只可淸談。余曰。願聞其詳。曰。彼有女適人已三年。昨忽大歸。微聞夫壻好冶游。諫之不納。啣恨已久。遂以莫須有之曖昧事。爲拔去一丁之計。女父年高。素有痰疾。引爲奇恥。又痛女寃莫白。昨夜暈絕者再。以訂約諸君。在此女回家之先一日。不能爽約。然願諸君悲憫爲懷。爲彼可憐之父女。稍抑豪興。皆曰。諾。是日飲酒不樂。此一事也。然在今日解放聲中。仳離之戚。或不至若此之深切矣。丁亥花朝。先君偶攖小極。命代詣父執張筱竺先生家。祝太夫人壽。旣至。登堂拜母。出就華筵。主人跋來報往。有皇然不安之色。衆亦莫敢問。嗣知太夫人有妹。同日同時生。年十七。將行嘉禮。而新婿暴卒。逾年妹亦以憂抑死。太夫人今慶古稀。謂同是百花生日生。何修短榮枯不同至此。高年傷感。主人故以爲憂。蓋狃於孿生休戚必同之盲說。而悲其獨異。是日飲酒亦不樂。此又一事也。然今日百度未能維新。而星相子平之迷惑。亦稍稍破矣。最近陽曆三月七號。所居華昌里前弄一八歲兒。不知誤食何物。似中毒狀。手十指甲皆靑。觀尤甚。其家以菉豆湯灌之。經宿而愈。因憶民二花朝。余居金匱之蕩口鎭。姻家華氏有佃。忽暴卒。面目靑紫。余方在華氏仁樂堂。視小兒女剪綵繫百花枝。又助其撲蝶。聞佃以毒發死。共詫禍災之驟至。爲之罷午飲。事後聞佃家慈孝親睦。於鄉里間亦無睚眦之怨。因食赤豆粥佐以馬蛟魚。父老謂殺人者即此二物也。傾其餘以飼貓。貓斃。與犬。犬又斃。而佃死之故乃明。然此二物亦甚尋常。而能殺人。請誌之以助常識所不及。又憶三年前申報曾載一事。有後母因前室子猝斃。無以自明。念所食惟莧菜與香蕉。姑使已子食之。亦斃於頃刻。與此事正相類耳。 
[香嚏記] [  碧波]  
　　可南生英雋謹飭。初非佻㒓之儔。今日涉身於芳菲園中。覺花氣氤氲。春光駘蕩。綴以游女翩翩。粉膩脂香。聚注鼻觀。人孰無情。際此景地。能不豁及靈宮。生閒竚於曲水池濱。疾對倒影樓臺。凝視弗瞬。驀見畫欄之次。探一螓首。向已低鬟作淺笑。笑渦隨綠波之圓暈而並展。訝絕。翹頸窺伺。則翠裳隱約。霧鬢依稀。絕世姿也。生至是神智獨秉。私維之子而爲閨淑。寗肯浪輸眼波於陌路之人。今如斯。能媚我。詎不能轉以此態媚人。遂澈悟。絕不留駐。尋穿曲廊。出碧蕪。止於一叢紅杏樹下。細相枝頭。含苞欲吐。銀紅色澤。似羞又似笑。脫生無定力者。又將酣醉於該　　飲前進。忽奇芬一縷。直襲腦蒂。繼以嬌啐一聲。而生之側醫。如被香霧。及驚顧。則一好女子。正以巾掩口。桃腮紅暈。狀伊無端作嚏之孟浪。生弗能效婁公之善耐。出帕自拭。悻悻而退。仔細追想。個妮子似曾相識。搜索久之。乃得之於畫欄之畔。因微笑誦「落花有意。流水無情」之語。以自解嘲。向晚園中游侶。或跨駿驄。或坐鈿車。競逐芳塵以去。生亦踽踽歸。途經戚家之門。爲一中表欵之以入。而堂上筵具畢陳。賓客雜沓如雲。堂奥間以彩屏。時有鶯聲微逗。辨爲女眷所萃。因詢故。始稔今日爲祝羣芳之誕辰來也。生座貼鄰彩屏。女侶瑣語。什九可聞。忽隔屏嬌嚏又作。一人曰。香姑今日屢嚏。料是適間園游。被若個兒郎。心印以去。時時提念姑姑也。......生爾時。覺因緣遭逢。兩不可負。遂亦假嚏。顧用力猛。席間箸匙。俱被激而飛。生張惶不勝。中表以酒壓其驚曰。南兄未飲。顏酡若許。豈今日已先醉於園中之花香耶。言出合席鬨然。生益忸怩。立盡一斝。以掩赧容。此時恨無折光之鏡。否則將可南生與香姑之影並鑑於其中。定嫣紅如兩株嬌豓之玫瑰也。 
[花朝夢] [  鸚鵡]  
　　大中華花園裡的主人。名喚漢花。（吾國尙未定以何種花代表國家今姑以漢花代之）年未花信。貌似一朶春花。這幾年因花園裡的護花朋友大鬧槍花。互玩花炮。弄得落花流水。花事闌珊。而今則五花八門。越發花樣翻新。所以花容頓减。眼花要睡了。就靠在那花架旁邊。恍惚聽見立在花盆上的鸚哥對那花枝招展的小女惜花說道。「今天是花朝良晨。也就是百花的生日呀。」漢花聽了這話。就很高興的喝了半斤八兩的花彫老酒。提着花籃。怱怱跑到花園裡去。笑嘻嘻的立在那花圃當中。借花獻佛。先拜花神。默禱花好月圓。多開富貴之花。旣而踱進花叢裡去。弄弄花枝。摩挲花蕊。不覺來到那矗立花園中央的百花亭畔。陡見許多解語之花。丨丨也有姊妹花。也有社會交際之花。個個都是未出花園之年。（潮俗十五歲爲出花園）具着閉月羞花之貌。後面還跟着那一班逛花園的男男女女。花花綠綠。循着花徑。來領略那無邊花景。忽而天花亂墜。落花繽紛。花香四溢。睜開花眼看時。簡直是千花萬花萬萬花。那漢花兀自立在那萬紫千紅的花世界裡。頃刻花就没脛。周身皆花。還有許多禾花雀禾花蝴蝶。飄飄作雪花飛舞。他覺得如此花團錦簇。知道是大中華花園的佳運來了。就不由得心花怒放。花花「夢中大笑聲）的大笑了一回。口中且花花絮絮的吟着。（春城無處不飛花。春城無處不飛花......」那小女惜花眼見他花言花。語就拔下襟前的繡花針。輕輕地對凖他的刺花手一釘。那漢花跳了起來說道。「咦。原來是花朝的南柯一夢哩。」 
小小說 
[寂寞的春] [  離人]  
　　廉纖的春雨。織住了離人的愁緒。覺得無聊極了。眞個如林妹妹所說。「愁緒滿懷無釋處。」窗外就是花園。也不知柳葉兒曾靑。花發了没有。因爲窗子已有半個多月不曾開過咧。今年的天氣。實在奇怪。旣然陽回大地。殘酷的冬天過去多時。就該暖和了。爲什麽還是這樣的嚴寒。窗兒一開。就有一股冷氣冲進來。颼颼的西北風。中人欲顫。那裡像是春天。簡直還度着圍爐擁裘的生涯。 
　　天上的雨絲。和玉簫生的愁絲。一般的抽不盡。也許那大好春光。就被這雨絲愁絲幕障住了。玉簫生正有無限傷感。悄然獨坐。猛可的芳嬌在他肩上一拍道。「痴想些什麻啊。」接着。吃吃然笑起來。彎着纖腰。將臻首伸向玉簫生前面。點漆的雙眸。在他臉上轉了一轉道。「莫非書獃氣又發作了麽。」玉簫生也笑道。「是啊。書獃氣又發作了。」這時芳嬌已移步在玉簫生身旁坐下。仰首望望窗檽。說道。「把窗兒開了罷。」玉簫生道。「春寒料峭。開了。别損了你的身子。」芳嬌道。「不信我的身子。就這般嬌弱。我今天還得到園裡去玩玩咧。」玉簫生道。「園裡有什麽好玩。。」芳嬌道。「你不曉得今天是花朝麽。」玉簫生道。「唔。不錯。我倒忘了。不過今天實在不像是花朝日子。你看這種陰沉的天色。滿佈着肅殺之氣。使人們感不到一絲春之美味。也就不必到園裡去忍受那嚴寒了。」芳嬌道。「今年也有些可怪。好像春行冬令似的。去年此日。百花早已欣欣向榮。絢麗爛漫了。今年眞個太寂寞咧。」玉簫生道。「唉。寂寞。大約春姑娘還睡着未醒。所以今年就敎人吹不着和煦的春風了。」 
[人間地獄（續三十一）] [  天笑]  
　　第六十三回　宦海沉沉相携喬梓　情波疊疊誰護旛鈴 
　　嘯秋和碧嫣。。正在說話的當兒。。尤可剛叫的憶笑也來了。。他見嘯秋背後有碧嫣在那裡。。便道。。二少。。我先坐在七少那裡啊。。他和碧嫣本來也認得的。。便也點一點頭。。說喫過夜飯嗎。。碧嫣道。。還没有咧。。你呢。。憶笑道。。我也没有咧。。嘯秋笑道。。七小姐。。頭彩可曾打着。。憶笑道。。打着子倒好了。。連小彩也不曾打着一個。。這個月裡。又是十幾塊錢。。丢入東洋大海裡去了。。尤可剛道。。怎麽頭彩。。可是老七喜歡打彩票的嗎。。嘯秋笑道。。我也是前天纔知道。。他每月至少要有十幾塊錢送給那彩票公司裡呢。。原來在十幾天之前。。嘯秋在檯面上遇到了憶笑。。轉了一個堂唱。。便問七小姐。。近來有好的照相嗎。。因爲憶笑最喜歡拍照。。每逢春秋佳日。。天氣淸嘉。。他便想去拍照了。。他拍起照來。。不是拍一張兩張。。常常是拍一次照。。總要有四五個六七個花樣。。六寸的。。八寸的。。全身的。。半身的。。坐的立的。。可算是無美不備。。好在他的面孔縹緻。。容易上照。。又是常常在那裡拍照的。。拍出照來又自然。。不比難得拍照的。。到了拍照的時候。。矜持起來。。那個照相師。。橫也不對。。豎也不好。。閙上了半個鐘頭。。神氣全失。。也有的平時也很活潑自然。。拍出來的照。。却似「天打木頭人。。」「嚇痴白日閩」。。目瞪口張的很多。。憶笑是常常在那裡拍照的。。一節功夫。。一兩百塊錢的照相支出。。也不算希奇。。今天天氣好。。拍一張照。。新做了一件時式衣服。。拍一張照。。新挑了前劉海。。拍一張照。。這兩天叉麻雀手氣不好。。拍一張照。。叉麻雀輸了。。爲什麽要拍照呢。。他說拍脫點晦氣星。。姚嘯秋辦一種小說雜誌。。前面的揷圖。。都用美人照相。。他供給得材料不少。。不但是他自己有各種各樣的照片。。便是别個姊妹的照片。。他那裡也收集得很多。。爲什麽呢。。原來他自己照了這許多照片。。印起來總是一打兩打。。許多小姊妹淘裡送送。。他旣送給了人家。。人家當然也回敬他。。而且他是一個好交際的人。。因此别個姊妹的小照最多了。。那一天。。姚嘯秋一册雜誌。。還缺幾張照片。。平常没有名氣的人不要。。要幾張最近時髦的名校書照片。。一時却不易覔到。。 
常識 
[拒毒與公民資格（人生觀）] [  覺]  
　　凡有害國家社會之事無一非毒也吾人旣立志爲良好公民則各抱拒毒之思想各負拒毒之責任固不煩詞費矣 
　　毒莫毒於鴉片在國家方面之受毒則鴉片一戰爲歷史上之奇恥大辱苟稍有人心者均應臥薪嘗膽湔雪此恥辱况享有公權之公民乎 
　　在社會方面之受毒則自烟禁廢弛以來黑籍寃魂不知其幾千百萬大之遺種族之禍小之爲身家之害苟稍有勇氣者均應怒髮衝冠驅除此禍患况現服地方公務之公民乎 
　　夫公民有公民之資格吸烟種烟販烟者依法均應受刑事之處分褫奪公權不得服地方之公務欲爲良好公民必先保持其公民之資格否則雖欲爲國家社會盡力豈可得乎 
[笑之利益（衛生）] [  三光子]  
　　笑爲天賦吾人獨有之特權其功用之宏善用之不僅能袪憂鬱愈癲狂又能陶養性情開拓神志西諺稱笑爲世間最價廉之養身物者以此今述其利益於下 
　　（一）能使肺葉膨脹呼吸因之加速 
　　（一）能使精神活潑消化力因之增强 
　　（一）能使腦力鼓動血液因之通暢 
　　（一）能解憂愁鬱結心志因之舒展 
　　有此四種特效均能助健康减痛苦增樂趣愈癲狂笑之利益豈不大哉（乙種酬） 
[某店夥之銷行國貨談（經濟）] [  何仲誥]  
　　余友爲揚州某廣貨店之店夥爲人誠僕謙和富有愛國心故人樂與之處一日與余談論久之其愛國之方法可爲模範特錄之公諸大衆俾世之與彼同業者知所取法也余（店夥自稱）服務本店已十六載於兹所得之經騐不可謂不富然國貨不振店中所有之貨大半爲泊來品利權外溢深爲可嘆故常思補救之法但終無成效余嘗向店主一再要求請其少進外貨多進國貨以挽回利權於萬一店主以社會心理與趨向之關係多進國貨恐銷路不廣而减其宏利故終不允但余於無法之中思有一計焉即余每與買主交易時常多出國貨勸其選擇并說明用國貨的好處若買主喜外貨余則仍出國貨以冒外貨或提高外貨之價以是喜購國貨者日多幸余之同事皆能受余勸故每日所賣出之國貨頗多因此所進之國貨亦日多余行此法至今將二年尙望以後本店外貨一種不進果爾則余之願足矣（乙種酬） 
[敎育之鵠（敎育）] [  吳守拙]  
　　我國敎育大都採用美國制度而未能得其精神故遲遲不見發達近有人赴美調查敎育事業詳細考察之餘始知彼國敎育之所以能蒸蒸日上者具有三大原因適與我國現狀相反爰述之以告辦學者 
　　一、師生之和睦　師生間對於敎授管理諸事宜無隔膜而有合作一則循循善誘一則彬彬有禮學生無詆毁及非難敎師之舉動敎師視學生如子弟常邀往家中聚談學生視敎師如父兄凡事必先請命而後行即同學間有事亦多取公開主義嚴守自治規程故學校永無風潮發生此我國所宜取　者也 
　　二、社會之信仰　社會上多數富人肯解囊以捐助學校有常捐特捐之分又有獨力創辦學校之舉專門補習私立獨多更有將遺產全數或半數捐作敎育經費者而一般豪商大賈又盡量收容畢業生或出資委託學校另設專科以造就該業人才及學成而即用之所有貧苦學生大都半工半讀社會上不以爲恥而反多尊重故美國敎育之發達不盡恃公家補助而全由社會進行觀於各州職業學校之林立可知矣此又我國所當取法者也 
　　三、家庭之聯絡　各學校常容家長參觀或請求可行之事每逢假期即就校中開設各學生家屬茶話會或報告學分或展覽成績聯絡之機會多而感情之融洽易敎師可乘機調查其學生平日之品性行爲以補偏而救弊則便利於管理訓育家族可覿面請求其敎師注意之特種情形以發揮其本能而不没其天才個性要之學校與家庭聯絡即間接與社會溝通學生之出路多而敎育之事業亦寖熾寖昌不患無普及之一日也（乙種酬） 
[救命圈之用法（雜錄）] [  應和春]  
　　凡出門航海者自宜知救命圈之用法但其實際上之用法往往與普通人心理中之用法相反蓋在普通人心理中必以爲人入海中祇須以救命圈自頭上套下至近腰處人即可浮於水面不至溺死然吾人若於海中用此法必至溺死蓋頭部較身上之任何部爲重人在海中足不着地頭重脚輕立即滅頂故宜以圈套於頸項以一臂伸出圈外使其重量平均方能浮於水面此未始非吾人所應知之常識也 
　　各國商船救命圈之用法與其他各種水中逃生之法俱由船上敎乘客以防不測我國商船則從未有之余以謂此種細情應由船上敎導之故余願我國船上注意仿效焉（乙種酬） 
 
 

Page 13

 
 
商業新聞 
[特訊]  
　　今日有棉紗一千餘件、經怡和渝包裝漢和輪運赴宜昌、 
　　營口開凍、上海第一船開往爲太古之湖北輪、昨經各輪公司議定上海運赴營口貨之水脚、即從今日起增加十分之二、 
　　天津冰河水脚、係去冬十一月一日起加二成、昨日已宣布撤消、另定本日始各貨運費統加百分之十、 
　　日輪巴梨丸裝到美國麵粉三萬三千包、坎拿大麵粉四萬包、 
　　漢口蛋黄、久無運來、昨到二百六十桶、即轉赴歐洲、 
　　花旗白臘昨到八百三十一件、 
　　美國火油昨有一萬七千箱進口、另有機油一千箱同時到申、 
　　本埠各輪公司會議、於十六日起、將安東出口水脚增加二成五、 
　　昨有美棉二千二百件到滬、 
　　錢莊運往寗波現洋十餘箱、約計七八萬元、 
　　華銀行有大條百餘條交銀爐鑄寳、 
　　昨綏陽輪由厦運到建氷六百六十箱、 
　　大阪電、布市淸淡、抛貨亦稀少、行情站定、 
金融 
[傳印度將買大批金塊]  
　　標金昨到四百零四兩七錢......比上日高起五兩八錢 
　　昨日大條銀等無電、金市開盤時略疲、旋即轉堅、加之傳聞印度將購進大批現貨標金、人心益形向上、同行一致扒進匯票銀行賣意淡薄、價格飛漲、午後依然堅健、最高價到過四百零四兩七錢、收盤結果、較上日高起五兩八錢、四月份標金上午八時五十分開盤、價三百九十七兩三錢、毛盤跌爲六兩五錢（最低價）、賣者停頓、步升至九兩一錢旋回至八兩一錢、九時三十分匯豐掛牌揭曉、各匯價均勿動、但金價仍漲、九時四十四分做九兩二錢、時日商銀行家尙有賣出、致價格暫爲抑止、十時四十四分復落至六兩八錢、買戶甚湧、又見上冒、直至十二時三十分收盤、抬至四百零三兩三錢、午後一時五十五分開盤四百零四兩一錢、毛盤爲四兩五錢、市面稍定、在三兩與三兩七錢之間盤旋、二時三十分掛牌開出、英美日三滙均改貴、二時四十一分略好至四兩、三時三十二分盤小至二兩七錢、匯市並不隨鬆、四時三十七分遂達四兩七錢（最高價）、五時收盤四百零四兩、最高低價相差八兩二錢、交易暢旺、登賬價格本下月份均四百零一兩、補水上午四百零一兩、下午四百零四兩、 
[銀欵收解極旺盛]  
　　昨日銀錢兩業之收解、比較稍盛、爲今年第一遭之盛况、更兼錢業、於去臘放出雙對（係定期放欵、一月爲單對、兩月爲雙對、簡稱之名辭也）、長期欵、行將到期者、核數不下五六百萬、昨已開始收回、或轉賬、故手續上似多繁瑣、銀行方面收解、計日商各銀行收解票據欵一百八十餘萬、煤鐵各種貨欵收解一百餘萬、結欵及定貨墊欵一百二三十萬、各種匯兌出欵等二百餘萬、還拆四五十萬、出倉未詳、外商各銀行絲盤成交解四十餘萬、大條欵二三十萬、雜貨各欵六十餘萬、押匯欵收七十餘萬、洋欵十餘萬、進口貨欵一百五十餘萬、各路匯兌收八十餘萬、解一百四十餘萬、收票欵一百三十餘萬、綜計收解兩種、有七百萬以上、進倉一百萬、華商各銀行各種收解三百餘萬、同行（即錢業）轉收番單各欵八九十萬、收進銀行還拆四十餘萬、長期欵轉賬及收起、約計百萬左右、公單收解一千九百餘萬、綜觀上述收解、似較往日興旺、又掛一漏萬、亦所難免、恐全日收解、或不止此、然亦頗足壯觀矣、至於市塲中做開之銀拆行情、亦較前日差勝、計開二分、早午同、銀行劃頭、亦曾做過二三分、後仍白劃、小總會方面獨天拆息、因拆票頭襯孔多、始終爲白借云、 
[洋釐穩定交易微細]  
　　洋市昨日形勢、極爲岑寂、早市除做市價外、因無巨數成交、遂即散市、收盤價爲七錢二分四釐六毫二忽半、較前日午市僅昻一毫二忽半、午市仍回小一毫二忽半、爲七錢二分四釐半、與前午同價、市場中華銀行交易、早市完全無聞、午市祇中國售出匯頭十餘萬、天津帮永衡票號、托錢業代解匯票欵十一萬、同行成交數額、早市匯劃票欵五十七萬七千、午市二十八萬七千、鈔票早市二萬五千、午市四萬三千、價均照市减一毫二忽半、及一毫八七五、外間洋商銀行售出現洋二十餘萬、而甬帮裝去現洋數萬、杭匯洋欵收解二三十萬、其他來去兩方、均無見聞、同業洋公單收解、計二百萬左右、銀行方面、洋戶往來、近以洋市疲弱、進出亦鮮、甚有多數尙未開戶、新幣交易、昨竟無人問津、良以未裝出口故耳、小錢莊方面、做開之輔幣市况、早市江南小洋、較前日小落一釐、爲六錢二分五釐、成交二千五百角、午市因無交易、價仍舊觀、廣東小洋早市五錢八分六釐半、趨勢挺秀、與前日午市、高二釐六毫二忽半、做開八萬五千角、午市回跌半釐、爲五錢八分六釐、成交三萬五千角、銅元行情、因前日天雨、電車公司來源稀少、價稍堅昻、較前日縮短二千、爲三百八十四千、現兌業零兌掛牌、每洋亦改小二三十文云、 
[外滙掛牌又漲] 内盤奇緊 
　　昨日本埠外匯匯豐掛牌價、上午九時三十分開出、一致不動、華商繼續扒進、日商銀行初尙有賣意、後因接得路透電、謂印度將購大批金塊、及孟買銀價暴縮、致賣者縮手、買氣愈旺、市况奇緊、下午掛牌、除港匯不動、仍爲八十一兩外、餘者均見改貴、買戶並不稍衰、收盤各匯價更形緊俏、洋行家交易有限、統計全日華商購進約英金二十萬鎊、英金二十萬元、日金四百萬元、兹將英美日三匯掛牌價銀行間成交價及洋行結價、分列於後、 
　　英金　匯豐掛牌價　二　五·二五　較上日價縮二五 
　　銀行間成交價　最高　最低　收盤 
　　本月份　二五·八七五　二五·三七五　賣二五·三一二五　買二五·四三七五 
　　六月份　二五·八一二五　二五·三一二五　賣二五·二五　買二五·三七五 
　　洋行結價　最高　最低　收盤 
　　本月至四月底　二五·五０　二五·二五　二五·二五 
　　五月至六月底　二五·五０　二五·一二五　二五·一二五 
　　美金　匯豐掛牌價　五九·一二五　較上日價縮六二五 
　　銀行間成交價　最高　最低　收盤 
　　本月份　六０·三七五　五九·五六二五　賣五九·三七五　買五九·六二五 
　　六月份　六０·二五　五九·三七五　賣五九·二五　買五九·五０ 
　　銀行結價　最高　最低　收盤 
　　本月至四月底　五九·七五　五九·二五　五九·二五 
　　五月至六月底　五九·七五　五九·一二五　五九·一二五 
　　日金　匯豐掛牌價　八三·一二五　較上日價大六二五 
　　銀行間成交價　最小　最大　收盤 
　　本月份　八一·六二五　八三·００　賣八三·一二五　買八二·八七五 
　　六月份　八一·七五　八三·一二五　賣八三·二五　買八三·００ 
　　洋行結價　最小　最大　收盤 
　　本月至四月底　八三·００　八二·二五　八三·二五 
　　五月至六月底　八三·一二五　八三·三七五　八三·三七五 
[徐州鎭寗滙兌俱不通]  
　　上海銀行昨日内匯行市報告云、銀匯漢口未動、天津跌一兩、洋匯京津漢同趨下落、此外除蚌埠稍漲一元、烟台蕪湖杭州亦各跌一元至二元不等、杭埠市面已恢復、故近日跌落甚巨、滬寗路一帶除蘇錫局面不靖、一時尙難通滙、鎭寗兩埠、則仍照常懸牌、 
　　又銀行公會行市委員會報告云、漢電銀滙爲九六九七五、洋厘七二二五、較之上星期六、銀匯漲一二五、洋厘跌七毫半、津電銀匯爲一零六二五、洋厘六八八二五、較前市亦跌一兩、洋厘漲二毫半、魯省濟靑來電、亦微有漲起、烟台無上落、日來以申釐頻漲、故濟靑懸牌祇可扯直、烟台跌去一元、皖省蚌蕪安來電、洋底以用途缺乏、日來跌勢甚猛、故本日該省各埠、已一致趨跌二三元不等、本省徐州亦暫告停匯、浙省各屬如舊、 
證劵 
[北京九六暗盤較前日跌七角]  
　　昨日北京電、玖陸暗盤由三三二五、跌至三零七、回漲至三一一、復跌至三零九、成交八九萬、 
[九六案延未解决之原因]  
　　賣方尙有異議...整理交易微細 
　　昨日證劵市面極寥落、整理期現祇前市略有開出、下午全無交易、期貨交易祗八萬五千元、内分整六三月期五萬五千元、七長三月期三萬元、現貨交易僅有二千元、内七長整六各計一千元、價甚穩定、兩盤間祗有二三角之上落、比上週互有漲跌、惟爲數槪極微、兹分列於後、 
　　整六　現貨六十八元、比上週末續好三角、期貨三月份六十七元七角半、較上星期回跌五角半、 
　　七年　現貨亦僅有一次交易、價五十八元、較上週末好二角、期貨三月期五十七元八角半、比前略跌三角半、 
　　九六案自經交易所商定以五四五辦理了結後、本可早就結束、惟以五四五之價、買方雖幾全體承認、而賣方則尙稍有爭執、蓋九六期貨遲延未交割之數爲八百數十萬元、賣方已承認者約七百餘萬、相差之數計一百數十萬、交易所因此項成交尙無着、遂進行劃賬等手續、各方鑒此情形、决再請示農部、求定辦法、現據某方消息、謂農部之意、將令交易所負責妥商辦理了結云、 
商情 
[嘉興帮辦貨繞道運往]  
　　糖業消息......現期糖均續升 
　　昨日糖市、海外電訊、古巴現糖價格仍爲三·一二五、紐約期糖五月份價爲三·二五、七月份三·三五、十月份三·二四、比較前電各小一分至二分、爪哇現貨價一二盾、三月份一二·一二五、計小二五、新貨五月份一九·三七五、計小一二五、六月份一八·八七五、八月份一八·七五、與前均無升沉、日匯内盤結價最高至八三、公會劃市、現貨甚堅秀、「Ｎ」嘜昨劃價八兩二錢二分半、明治ＹＴ價格相同、ＹＲＯ八兩零五分、明華貨八兩一錢、ＹＰ八兩六錢二分半、後市至八兩六錢五分、比之前日市面、均大二分半强、蓋以日來津帮搜辦後、其他鎭江等處亦有辦落、而内地禾帮水路久已斷絕、前昨二日且有自僱駁船、由蘇州河繞道運往、數亦不少、因此市面轉緊、期糖初盤成交價爲本月份八兩二錢七分半、三月份八兩四錢七分半、四月份八兩六錢、而出戶見缺、二盤價略升、本月份至八兩三錢、三月份八兩五錢、四月份八兩六錢二分半、買方因日匯雖增、產地報跌、殊爲躊躇、故結果收盤價如上述、未有更動、形勢尙堅、比之前日市面、各月期糖市價均行升漲五分矣、 
[寗波來電停裝停辦英廠貨]  
　　價格反漲...皖　均去數十件...北帮無新交易 
　　本廠棉布實銷較呆、需要閒散、實因政局混沌、俱抱觀望態度、昨英廠貨、寗波帮接來電止辦止裝、幸該廠在停工期中、已停止生產、積存貨品甚形薄弱、故市價反見挺勢、金城粗布、雖廠盤屢次提高、而北帮銷路頗呆、難見發展、故市價自十三磅至十六磅、每疋均小銀五分、十三磅棉布於國内通銷之水月四平蓮杏哥一牛頭等、仍求過於供、價仍堅俏、細布各牌銷場稍停頓、價已見下降、昨大通安慶有醒獅輪直航、限於噸位、棉布祇去數十件、廈門帮昨裝去十一磅寶鼎麒麟粗斜、又十二磅藍雙魚人元寶、及十一磅三貓三鹿粗布等、計逾五十件、寗波帮因店員要求加薪、罷工未曾解决、致裝運及採辦俱停頓、北帮均從事裝運前預定之貨、新辦貨寥寥無幾、本街各批發號内地運輸尙難通行、殊乏活動地步、進胃沈寂無生氣、 
[洋貨祗漂布獨見生色]  
　　昨東西疋頭依然平靜、際此烽烟四起、各路運輸阻滯、趨勢本難發展、特以來源稀少、貨價時形上漲、尤以束貨白貨爲最、駝鳥細布現售六兩四錢五分、世樂鳥七兩三錢、月鯉及雙龍珠現貨缺乏、鵲橋會漂布現售八兩八錢半、二旬間竟漲六七錢之譜、殊非意料所及、東貨直貢呢、昨仍無榮辱、惟雙童鹿前售二錢三分七厘半、願售者已少、現須售二錢四分、獵雁慕秋二錢七分七厘半、莫干山價與獵雁同、長板橋二錢七分二釐半、列國美人二錢三分二釐半、三潭印月三錢一分、鶴鹿及六合均售二錢三分半、裡子布如灰光斜現售四兩四錢、較上週已繼漲五分、洋藍光斜四兩六錢半、札藍價·與洋藍同、札藍素綢三兩六錢、洋藍三兩四錢半、花標深色較俏、淺色走胃亦尙不惡、價無榮辱、西貨仍以漂布走銷爲最暢、夕法府綢亦頗活動、市價無變化、客帮如潯帮昨購進世樂鳥駝鳥等細布數十件、待船報裝、川帮及汕廈進胃尙不惡、北帮仍無大批交易、本街更形岑寂、内路批發完全停頓、 
[今日有美國金屬二萬擔進口]  
　　今日大來公司某輪可進口、據查裝來之美金屬共有二萬擔之鉅、間其一百磅及九十磅馬口鐵共有四千八百餘箱、大馬口鐵二千餘箱、四十八張至二十一張平白鐵共有六七百箱、小五金品千餘擔、此外則爲舊鐵品居多、 
[桃肉辦價超過二十一兩]  
　　桃肉步漲、迭誌本報、近日本漸和緩、孰知昨日接漢口來電、辦價驟升二兩、突出二十一兩外、因此申市復緊、按現值銷路平淡之際、尙有如是漲風、苟去胃轉暢、勢必再升也、 
[留潯婺莊綠茶運滬無期]  
　　婺莊綠茶、留潯一千八百餘件、前因工潮發生、未能裝出、繼因船無噸位、致關單曾退換多次、兹聞其重大阻力、爲潯地征稅問題、按華茶出洋、免稅期限、尙有今年一年、現時此項期限、能否有效、確非一時可以解决、惟茶商方面、以此項茶葉、去年因種種阻碍、不能及時到滬、待沽、已受無形之損失、現留潯又近二月之久、裝出仍遙遙無期、甚爲焦悶云、 
[有市無貨之二厘半鋼板]  
　　胃口有五千餘張......分電日本大連採辦 
　　昨日天雨、五金交易益遜、惟二厘半薄鋼板因洋商大批採辦、運往香港、市情益俏、計購去五厘七厘半數共二千四百餘張、探悉銷胃共有五千餘張、但申地存貨已被搜一空、行情一日間漲起一兩有零、刻已漲至七兩五錢、但有市無貨、據聞該商因上海無貨可辦、乃分電日本及大連諸埠探問、能否有貨、當觀今日之復電耳、 
[春雪震動粉麥市面] 妨礙新麥收成 
　　麵粉　昨日粉市上午驟呈突前之態、因近期之二三月份、前週幾日中、以供求兩寂、大致停頓、祇週末一日、津帮以軍糧迫切、暢辦三號粉、近期標準、遂爲之帶高一分左右、然結果無非回復一週來之原狀、初無奇特之現象也、昨日開價、以津帮仍有去胃、烟營兩處、亦有相當之購辦、枯寂之中、有此點綴、人心被其震動不少、至於遠期市面、在前週中、亦幾經盤旋、上落甚微、昨因北方大雪、春寒更甚、一般人以爲此種春雪瀰漫、殊於本年新麥收成、大有關係、因此近遠各期、自開價後、均一致趨漲、計本月份較前週末漲一分半、三月份漲一分七釐半、五月份漲度更佳、計漲起二分二厘半、六月份漲一分半、七月份漲一分半、及下午二三月份初仍堅昻、繼以某廠出抛、稍和緩、遠期則買方擯持甚力、未有上落、結果本月份不動、三月份回低五厘、五月份不動、六七月份回低二厘半、觀察後步、二三月份、因某某兩小廠、洋麥已到六七萬包、一時足資敷衍、如無操縱者涉足其間、或不致過分橫漲、至遠期局面、五月份雖已出新、但尙在靑黄接續之時、就目下之人心、恐非提到三錢一關、不足饜做多之慾望、六七月份關係旺令、則恐變化正多、然應注意者、則此後天時之晴雨、究屬如何也、 
　　小麥　昨日期麥本月份未做開、因到貨旣無、實際之賣買、亦久停寂也、一般浮空、以局勢日非、知難而退、亦早從事了結、籌碼一稀、買方雖欲鼓動、似不能從心所欲、惟昨日期粉人心頗佳、則此後開價、較前週爲高、又屬意中事矣、遠期新麥市面、上午祗六月份開出數車、餘無動靜、下午交易亦寂寞不堪、但返顧期粉遠期漲勢頗銳、故開價已無形帶高、五月份較前週市面、約漲四分、六月份約漲三分、後步如天時不佳、新麥市面、或有提至四兩四錢半至四兩五錢之可能云、 
[美棉囤戶頗有出籠之象]  
　　印棉投機家亦轉賣...棉田减少無多 
　　紐約　一二月期大批購買後、現需漸淡、期貨方面、多頭亦陸續了結、場中人心、因棉田减少未能超過一成二分、稍向賣方、惟賣戶並不踴躍、西南方之現貨市場、比較軟弱、以前投資家所購進者、有小量轉出、低級棉最能吸收需要、田場工作因繼續下雨而遲延、中以東阿根塞及西吞納西爲最、在奥克拉羅馬·鐵克塞司·密昔昔比·魯意西那·及阿拉罷馬之種植無進步、惟喬其亞及加魯立那兩地之狀况尙佳、最後軋花數量統計約一千八百萬包、同業方面如現需進展或棉田數量顯著、將從事脫手以前之購買云、 
　　孟買　上週棉市因國會採用羅比兌換率、（一先零六辦士）一部份投機家售出、致四五月期白羅溪跌小、歐洲及遠東之需要不佳、白羅溪及西康太花到貨日增、惟内地價格因有上印度紗廠購買、非常堅昻、西康太花因收成不佳、將比較挺秀、白羅溪價與孟買市場套賣價相比、似乎太高、此後或將略平、出口商無大批購買之意、附錄上週統計如左、（單位千包） 
　　前週　上週　前週　上週 
　　九月起收數累計　一、八四八　一、九三一　輸往歐洲　一七七　一八五 
　　週末現存　六０三　五九三　輸往中國　一二三　一五九 
　　九月起出口累計　一、０三三　一、一三七　輸往日本　七二四　八０三 
　　利物浦　現貨較少、同業需要尙佳、期貨因美棉跌小、多頭了結、營業淸淡、又下季棉田數量亦爲原因之一、惟藍開夏方面、以爲天氣狀况係主要原因、埃及棉全週平穩、 
　　埃及棉　截至上週止、九月起收數累計爲六、六五八、ＯＯＯ康泰、九月起出口累計爲四、二四七、ＯＯＯ康泰、週末現存爲三、三六Ｏ、ＯＯＯ康泰、 
[棉花空額約七八萬擔]  
　　大戶仍無補意...外棉續跌中之轉漲...到貨稀少 
　　昨美印兩棉仍趨下游、惟本埠人心依然堅昻、因存貨枯薄、各方來源寥落、外棉雖跌、匯票騰高、明降暗升、且申帮空頭太多、據業中人傳說、某某花號已有不穩之象、因空額過多、追證不及也、紗廠工潮謠說雖烈、而棉市始終未受影響、日商態度頗强、購意仍濃、在遠月絡續買進、但實力大戶賣方心思殊堅、空額日見增加、總計在七八萬擔以外、仍毫無補意、據云、有實貨交解也、日商大多頭漢帮空出爲最旺、可見雙方角逐甚力、但外棉趨勢甚劣、而本棉漢鄭來源未旺、通棉因扣船、到貨亦絕、南北兩市出數不多、交易所期棉前市開盤以賣戶缺乏漲一錢、午後隨紗市漲一二錢、全日成交計三萬七千二百擔、漢標拍開之盤如左、 
　　收盤價　比上日　存賬數　收盤價　比上日　存賬數 
　　三月期　三一·九五　漲０·二０　二九·九００　六月期　三二·三０　漲０·二五　三八、六００ 
　　四月期　三二·０五　０·三五　三六、四００　七月期　三二·五五　０·二０　二六、二００ 
　　五月期　三二·一五　０·二五　三八、一００　八月期　三二·七五　０·二五　二０、五００ 
　　棉業公會上消息、現貨生意仍淡、碼頭上到貨祗陜西一千一二百件、售盤如左、 
　　本花　三一·００　三泰廠進　五００擔　送廠 
　　姚花　三一·００　廣帮進　一００包　棧交 
　　又大阪三品期棉市價、照錄如下、 
　　前開　後收　比上日　前開　後收　比上日 
　　三月期　四七·五五　四七·一五　跌０·五五　七月期　四七·六五　四七·五０　跌０·二五 
　　四月期四七·三０　四六·九０　０·五０　八月期　四八·００　四七·九五　０·三０ 
　　五月期　四七·四０　四七·一０　０·五０　九月期　四八·三０　四八·００　０·五五 
　　六月期　四七·五五　四七·二０　０·六０ 
[棉紗亦與外棉背道而馳]  
　　跌而復漲...市場仍多謠諑 
　　棉紗　昨始疲而繼漲、客帮實銷不惡、但無大量去胃、工潮謠諑仍烈、市面上落甚大、交易所期棉以外棉連跌、上午開盤平疲、各月驟跌六七錢、旋至二三盤時、又回復原狀、與上日相同、午後聞金價大漲、據云中外各廠已停有六七家、又以原料堅挺、形勢又緊、漲風猛烈、一時買氣濃密、各月俱漲一兩二五錢、但大阪三品紗及外棉趨跌、以後是否扶搖直上、須視工潮及實銷爲進退、全日成交計二萬九千七百五十包、人標拍開之盤如左、 
　　收盤價　比上日　存賬數　收盤價　比上日　存賬數 
　　三月期　一三六·二　漲一·三０　一九、一００　六月期　一三八·七　一·五０　二四、一００ 
　　四月期　一三六·七　一·三０　三一、０００　七月期　一三九·四　一·０　二二、八五０ 
　　五月期　一三八·０　一·六０　二七、七五０　八月期　一四０·三　一·二０　一三、四００ 
　　現紗客帮買去計一千一百包、同行中進七百八十五包、行情晨跌午漲、江西帮進二百八十包、廣東帮二百八十五包、汕頭帮進一百十五包、天津帮進一百十五包、漢口帮進一百八十五包、寗波帮進五十包、内地帮進二十包、北帮進十包、川帮進十五包、廈門帮進十包、蕪湖帮進十包、售盤如左、 
　　二十支立馬一四七·五０　二十支雲鵬一三七·五０　十六支豐年一三八·二五 
　　至二四八·二五　十六支金魚一三七·七五　十六支招財一三二·五０ 
　　二十支豐年一四三·００　十六支藍鳳一三四·００三月十六支金鷄一三六·五０ 
　　至一四二·五一　十六支日光一三四·七五　十六支孔雀一三七·五０ 
　　二十支藍鳳一四三·００　至一三二·七五　十六支寶鼎一三八·七五 
　　至一四二·七五　十六支水月一三七·００　十六支富貴一三五·００ 
　　二十支仙桃一四一·五０　至一三八·００　十六支雙象一三四·００ 
　　至一四五·五０三月十六支子虎一三二·七五　十六支大發一三一·五０小包 
　　二十支水月一四四·二五　十六支人鐘一三四·五０　十二支人鐘一三一·００ 
　　至一四三·七五　十六支藍魚一三三·七五　十二支金鷄一三０·五一 
　　二十支砲台一三四·００　十六支藍鳳一三四·五０　十支大發一二八·七五 
　　至一三三·二五　至一三三·五０　十支豐年一二三·七五 
　　昨日大阪三品期紗市價、照錄如下、 
　　前市開盤　收盤　後市開盤　收盤　比上日 
　　三月期　二００·一０　二００·五０　二００·００　一九九·八０　跌二·八０ 
　　四月期　二０二·００　二０二·００　二０二·００　二０一·八０　二·七０ 
　　五月期　二０三·二０　二０二·五０　二０三·００　二０二·六０　二·六０ 
　　六月期　二０四·七０　二０四·二０　二０四·三０　一０三·八０　二·七０ 
　　七月期　二０六·００　二０六·００　二０六·００　二０五·九０　一·七０ 
　　八月期　二０八·二０　二０七·九０　二０七·六０　二０七·八０　一·三０ 
　　九月期　二０九·九０　二０九·四０　二０八·九０　二０八·六０　二·二０ 
　　棉綫　現銷稍淸、但賣價日匯騰高甚堅、人心看高、僅汕頭帮進四二支水月綫二十件、價爲二百三十九兩二錢五分、後步仍須看好、大三品跌落、實銷不旺、現貨市况閒散、惟公司方面無意抛出、故行情尙未看小、中等二十支三月期叫價爲三百三·四元、昨日僅有人鐘十六支成交少許、價爲一百九十六元、 
[麩皮存貨與銷數俱不旺]  
　　麩皮近來江浙内地、因交通梗塞、停寂已久、故公會零星交易、殊鮮問聞、昨日上午祇做開信大小包麩七百包、係預備内地去路、價二兩六錢六分凈、下午現貨無交、三月份期則曾做開四千包、初開福新麩三千包、價二兩六錢九分半凈、又一千包價二兩七錢凈、市趨堅穩、觀後步走勢、内地交易、雖因戰事停頓、但廠家存貨不多、小麥來源又絕、恐有漲易跌難之勢云、 
[大連帮抛售紅糧] 將有到貨故 
　　昨紅糧驟跌、因有大連來貨可到、連帮銳意抛售故也、現貨跌小近錢、大包開三兩、中包二兩九錢三四分、計成交五六車、期貨關東標準本月份自三兩零四分、小至二兩九錢六分、三月份三兩三錢小至二兩九錢四分、比十週小一錢有奇、 
[閘北米市因天雨未做開]  
　　昨日洋米又上漲、因天津帮重辦、而本街又代軍界添辦軍食、交易旣暢、行情自大、天津帮計去一號西貢一千五百包、小絞米一千三百包、其他除鄉莊去二千左右外、盡爲本街辦去、全市共開一萬三千包左右、計一號西貢五千五百包、又二號三百包、小絞六千包、大絞一千五百包、價均比前市漲七八分、期米續俏、實因洋行無抛出之故、回籠貨因此見俏、比之前市各漲二三分、售開二號西貢三月份一千包、五六月份二千包、小絞二月份三千包、又三月份一千、後市仍形望好、但據市上傳說、日上尙有一二船到貨云、 
　　昨日滬南來源不多、天雨綿綿、河下斛開八九百石、各貨價與前盤相仿、滬北因天雨連綿、一無做開云、 
[廠乾經續漲一二十兩] 横濱市面大好 
　　美法各綢商對於細條份廠乾二經、仍有需要、昨晨續有電轉、安利等進細條份滬廠經十五包、元泰進細優乾經十包、價又漲起一二十兩、川廠經元泰進揚返四十包、價亦漲十兩、 
　　橫濱生絲現貨、三井江商日本棉花原輸出部等爲主力、其他各輸出帮均着手購買、大有爭先恐後之勢、最優等貨以一千四百四十元之價成交甚多、昨日合計成交二十萬斤、爲近來盛况、人氣續呈良好、兹將期絲市價錄下、 
　　前市收盤　後市收盤　五月　一四五·三０　一四四·八０ 
　　三月　一四四·五０　一四四·００　六月　一四五·九０　一四五·一０ 
　　四月　一四五·三０　一四四·六０　七月　一五０·一０　一四九·六０ 
 
 

Page 14

 
 
   
 
 

Page 15

 
 
本埠增刊 
[商塲消息]  
　　國貨照相卡紙核准减免稅釐　七浦路二十一號粤昌公司出品照相卡紙、註册商標、鷹雄獨立、兹奉農商部核准、運往國内各埠、免納進口半稅、及沿途關卡、槪免重征、運銷外洋、完全免稅、且現在出口估價、較前减輕、因此外埠顧客採辦頻增、而該公司貨品、欵式頗爲時新云、 
　　環球藥房廉價祗餘十天　四馬路大新街西首環球藥房、此次舉行廉價、因受各界之要求、寬放二十天、今聞於二十日截止、故近日雖天雨連綿、往購者仍門庭若市云、 
　　文明書局經售醫學書　無錫丁福保君所編醫學書、向爲國人推重、購者絡繹、丁君現爲便利各界購買起見、特托本埠南京路文明書局經售云、 
　　森豐印務局擴充營業　法租界小北門民國路四九八號森豐印務局、專印中西書籍簡章錢票股單等、五彩鉛印·石印、并製各式賬簿·中西信箋·及各種圖章等、出品優美、信用卓著、近聞該局爲擴充營業起見、特將各種價格低廉、故近日官商學界前往定印者甚衆云、 
　　嬰孩自强藥片之風行　五洲大藥房、發行各種家用藥品、功效妥速、頗爲各界人士所信仰、歷年銷數有增無减、年前又發行嬰孩自强藥片、深合兒童體質、爲小兒科專門藥品、近時乍晴乍雨、小兒傷風·積滯·腹痛·腹瀉之症疊起、一服自强片、立即見功、凡有嬰兒之家、莫不購買二三瓶、以備萬一云、 
　　五洲固本衛生藥皂批發踴躍　五洲固本廠家用皂、久已馳名遐邇、其衛生藥皂、有消毒滅菌之功、凡患皮膚病·及癬疥等、用此皂沐浴一二次、旋即平復、所以用者頗爲歡迎、聞各埠商店、咸紛紛向五洲藥房、大宗批發、以備夏令銷售云、 
　　永和搪瓷廠擴充營業　西門永和搪瓷廠、創設已届二載、所出各種琺瑯器皿、物質精良、定價低廉、早已行銷各埠、現爲擴充營業起見、將舊有工人更換、專請高等技師、製造各種器皿、且特設營業部於西門唐家灣西林路華興里三號、本埠各大雜貨號均有出售云、 
　　萬利源呢絨洋貨號開幕　昨日爲四川路北京路轉角萬利源呢絨洋貨號、開幕第一日、天雖陰雨、而士女如雲、營業頗盛、足徵花樣新奇、無美不備、且招待周至、頗博惠顧者之歡心、聞是日之門市、計售四五千元有奇云、 
出版界消息 
　　世界書局出版西書之暢銷　世界書局出版各種西書、均係碩學通儒所編輯、久受社會歡迎、本屆春季開學、各校採購、非常踴躍、其中尤以「英漢對照泰西五十軼事」·「英漢對照泰西三十軼事」·「英漢社交大全」·「英漢日用文件大全」·爲最暢銷、蓋前者坊問僅有原本、此則英漢對譯、極便敎學、後者詳載英美社交禮節及文件、爲研習英文者所不可不知云、 
　　良友第十三期已出版　北四川路良友圖書印刷公司出版之「良友」圖畫月報、昨已出版、該報今年改組刷新、篇幅較前增加十二頁、四頁精細銅版紙、封面彩色畫、尤爲美觀、内容圖畫一百七十餘幅、其重要者關於時事、有最近英兵抵滬及南北軍事等照片、關於美術、有中國古畫·西洋名畫、萬籟鳴張亦庵作品、及美術攝影、文字有伍聯德之「南洋游記」、粱得所之「美術大綱」、夏炎之「拍蘭印字電報之原理及效用」、皆附揷畫甚多、韋杰三之「海上生涯」、亦爲有文學價值之小說、並聞該報此期印刷、係用美國新式印機、成績甚佳、而定價仍舊每册二角、又聞該公司經理伍聯德君、不日將首途赴美、研究出版事業及印刷術、謀「良友」及其他刋物之精益求精云、 
[劇塲消息]  
　　天一新片「新茶花」之攝製　天一靑年影片公司近攝製之愛國軍事新片「新茶花」、由女演員胡蝶及汪福慶譚志遠二君主演、胡女士藝術天才、久已蜚聲銀幕、凡曾覩其作品者、莫不交口贊譽、而於此片中尤見精彩、汪譚二君、向以表演稱長、珠聯璧合、相得益彰、聞外景多已攝就、一俟天晴、便可趕拍内景云、 
　　曹操逼宮由周空空助演　大中國影片公司逼宮一劇、爲最新歷史巨片、導演夏赤鳳君、對於是劇人選、十分斟酌、曹操一角、已由顧無爲君扮演、而處於曹操相對地位之漢獻帝、亦極重要、蓋其身份性情、旣須風流瀟洒、又宜柔中有剛、現夏君已擇定周空空君扮演、周君於電影界向以滑稽著稱、深受觀衆贊許、而夏君獨具隻眼、决其非僅滑稽之才、故特邀請扮演是角、將來此片公映之日、知觀衆中當不少拍案驚奇者也、 
　　梅花落通宵試片　明星影片公司、每年必有一偉大作品出世、若十四年之哀情影片空谷蘭、前後共二十大本、十五年又大舉籌備攝製大部影片、即包天笑君譯述之著名哀情小說「梅花落」、由張石川鄭正秋二君分幕導演、特聘張織雲飾圓珠一角、宣景琳飾冰娘一角、更情商張慧冲君飾岳爾生一角、餘如王吉亭王獻齋朱飛蕭英等、均居重要地位、珠玉相輝、益見精采、前日已剪接就緒、共分三十大本、前晚「十二」假中央大戲院試片、自午夜十二時、映至達旦六時餘始竣事、全片並無疵累、觀者除明星全體職員外、聞聲而集者數百人、均願犧牲一夜睡眠時間而來作壁上觀、聞該片定本月二十號正式在中央開映云、 
　　中央開映奇中奇祇有一天　中央大戲院現開映開心影片公司警世滑稽片劍俠奇中奇、該片劇情摭拾名劍俠小說、頗奥妙離奇、表演攝法等事、亦較開心前出諸片進步、故連日雖天雨而往觀者仍形擁擠、今日爲最後一天之開映云、 
[中央將公映二大德國電影之内容（二）] 赤兒 
　　勇士得姝　恒利福克斯、一伉直勇武之少年也、於哈 
 
 

Page 16

 
 
斯托機器廠中爲鐵工、公餘以練武自勵、或潛心研究爆發機械、久之、果爲所成、於其私室置一模型、江山橋亭大道森林、無一不備、型之外緣、暗置機括、如欲炸毁橋梁或城池者、可撳其機括、則橋梁城池立燬、玲瓏奥妙、不可思議、友之奇其發明物者、攝影以顯報端、並加按註、於是踵門求購者大盛、福克斯輒以試騐未成功爲辭、一日、廠中工程師麥克度邀彼往聆廠主佛倫克之演講、佛倫克已耄耋、居恒常以發明家自居、且好漁色、見廠長戈勃倫之女愛麗絲、貞靜而美、頗思染指、會戈勃倫以破產聞、佛倫克欣然助之、惟以妻迺女爲條件、愛麗絲殊弗願、顧格於父命、勉從之、是日戈勃倫又使愛麗絲往聆佛倫克之講演、愛無奈、泫然而往、佛倫克見愛至、心旌蕩搖無主、蓋事前佛曾語戈勃倫、如愛麗絲心許歸彼者、當來聽講、今見愛果至、因而大樂、時方試騐炸裂藥水、偶不經意、竟將藥水誤傾於火藥、轟然一聲、全屋爲震、火燄隨之蔓及院座、聽講者咸驚駭四奔、愛麗絲於廂座中、已受驚暈倒、福克斯即奮身由廳座飛躍抵台、更由台上縱身至廂座、時全院已在火燄中、福克斯負愛麗絲飛奔至屋頂、力握提重機之鐵索而下、見者皆稱福克斯之勇敢、次日、福克斯方於室中勤事、閽者忽傳賽馬總會會員招彼往會、福欣然往、會員中有毛立司者、深感福克斯救愛之力、令會員解囊施贈、以酬其勇、福克斯不悅曰、余救愛麗絲、爲我儕男子應爲之事、君等何得以此鄙余、毛立司聞而大赧、旣又詰其何求、福克斯曰、余能加入此會爲會員、於願已足、各會員乃然其說、至毛立司之感福克斯救愛麗絲者、亦有原因、當毛立司與愛麗絲髫齡時、二人情好頗篤、因締婚約、以頸練爲聘禮、迨長、毛與愛仍相往還、情因愈熱、惟毛父因迺子爲愛故、時曠學業、故誡之勿近、但毛之用情、非出至誠、視愛麗絲不過專利之玩具而已、今見佛倫克熱戀於愛、因移恨於佛、一日爲戈勃倫父女歡讌賓朋之日、福克斯佛倫克皆至、佛見愛麗絲屬意福克斯、頗爲疑忌、戈勃倫知其意、因解之曰、福克斯僅一工人耳、且曾救愛麗絲、故亦在被邀之列、佛始冰釋、且許福克斯擢昇至工程師、已而福與愛私叙於園中、愛又贈以頸練、且親自加於福之頸上、爲毛立司見、以告佛倫克、佛挺前與之理論、並加羞辱、又欲奪其愛所贈之頸練、福克斯大怒、揮以拳、佛不敵、暈倒於椅、毛乘機呼衆賓至、衆以佛倫克富貴、皆偏責福克斯、福悵然去、翌日、佛車行於途、毛立司遣暴徒攔路擊之、適爲福克斯瞥見、奔前救護、毛與暴徒皆驚避、福乃入車視佛倫克、佛微甦、啓目審爲福克斯、因又驚喊而暈、已而佛倫克負創返、報之於官、强指福克斯所爲、並以車中拾得之頸鍊爲證、當道即捕福克斯入獄、聞於愛麗絲、知爲寃誣·力向佛倫克辯白、且言頸鍊係毛立司之物、因妒爲此毒手、佛不之信、愛乃走訴當道、警官欲出福克斯於獄、以便對證、詎福克斯已越獄逸、時福之至友亦請私家偵探四偵福之踪跡、遇於山市之酒舞店、偵探力不能敵、不克捕福克斯歸、後福化裝潛返其寓、適值國外大商家來購其發明物、戈勃倫亦携其女愛麗絲至、自願于歸福克斯云、 
[天氣報告]  
　　徐家匯天文台昨日下午四時三十分氣象預報云、天陰而寒、山東四週有雪、黄海東海之上、有强烈之北風或狂風、又昨日下午三時前二十四小時内、本埠氣温最高最低俱未有紀錄、去年則最高六八·八、最低四八·四、 
 
 

Page 17

 
 
   
 
 

Page 18

 
 
   
 
