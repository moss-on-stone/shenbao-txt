# 1880 - 265 - 4902663

 

Page 1

 
 
[論隱匿凶犯]  
　　昨閱邸抄見黔撫岑中丞奏叅緝獲命案凶犯隱匿不辦置知縣一摺而歎近來官塲之積習到處皆然也人命重情　朝廷尚且重視一案達部反覆辨駁必至案無遁情法無濫縱而後始成定　其愼重爲何如者誠以殺人者死無所逃刑而又恐死罪中尚有可生之路則又不可以執一而論故歐陽文忠直父曾求其生而不得則死者於我無憾爲而今之官塲乃悞會此意以辦命案於是乎網漏吞舟之魚而惡人反得叨其蔭庇矣蓋所謂求其生者案情中實有可疑之處恐一或不審悞入於罪可生之道仍在案中求之非謂法外生之也今則曰救生不救死亦爲生者而必致之死心有所不忍而不知生者之忍致死者於死彼死者其先亦生者也救生則殺人者倖免矣被殺者竟　沈海底而不能報此何說乎無論其爲果報之說將來或報復於冥冥之中卽據顯然只情　以論之亦將無從置喙矣或者謂　言罪疑惟輕此卽救生不救死之意然必果有可疑而後從輕如明明確有證據毫無疑義之案而尚欲存救生之意而不爲死者伸寃是不啻與死者爲仇而於生者爲黨也觀本報所載各處常有命案請騐概爲無傷屍親呼寃反予懲處者此眞別有肺腸者矣殺人而不抵命則逞凶者尚復何所忌憚斷燒理銀兩則富家皆有生路而貧人皆無生望矣諭令懺悔則神道設敎僧網道紀之司皆可附刑曹之列矣是豈聖人辟以止刑期無刑之意耶唐太宗縱囚後人猶或非之以爲囚果無罪則早當赦之囚果有罪則縱之爲失出因其一時如期而至賞其信而赦之而殺人之罪竟置不問彼死者何辜乃啣寃於地下非仁者之用心也吳漢謂光武願陛下愼無赦諸葛武侯亦謂赦令乃不得已之事弛法令而庇凶人非盛世所宜有彼二人者豈殘忍刻薄之流耶而其所　若是誠以殺人可恕則王章漸替而良懦皆爲魚肉所謂稂莠去而嘉禾生除暴正所以安良也至如貴州署銅仁縣令已將被告兇犯緝獲到案並不研訊確供據實詳辦其接署者亦不提犯訊供詳報復以犯未戈獲爲辭並將案內已獲之被告四名先行提釋再易一任仍隱匿不詳甚至將被告兇犯等五人一併保釋致屍兄情急京控此則更不知其是何存心矣夫犯既獲案倘或情節可疑不能定　供詞閃爍未得實情亦必當詳請展限豈容隱匿不辦接任者既見前任有隱匿兇犯之事亦必查出詳報以自脫　係是皆情理之常必然之勢乃竟通同隱匿前任則以已獲爲未獲後任又將既獲者釋放亦並不聲明已獲之犯實係無辜請限另緝則其中之情獘顯然雖欲曲飾爲並無　縱而不可得若此者幷不止拘執救生不救死之成見而已　朝廷設立地方官原欲爲小民伸寃理枉苟能使刑措而不用豈不甚善然强慕刑措之風而奸惡　徒皆獲倖免致良懦者不能安枕已大負　朝廷任使之意而况徇情受賄通同隱匿此其庇凶之罪實與殺人者無異岑中丞廉得實情立予叅革候訊嚴辦大足以整飭官方然天下如該令等者正不乏人安得皆嚴明如岑公者爲之一一整頓也 
[恭錄　上諭] ○八月　奉　旨龍湛霖轉補左春坊左中允溫紹棠補授右春坊右中允欽此 
[逐妓出界] ○天津美國租界前年亦設巡捕經費無出榷及於妓每妓每月捐洋三元經列前報自出此費住居該界之北營縣概免漏規無賴兵丁不得滋櫌若人稱便就之者如水之歸壑焉按天津妓院有差帳名目大小衙門悉索辟賦供給不遑而又有淮軍中人當面尊之爲老爺背後目爲大褲脚最難欵待動輒得　到處留難一入租界則有恃無恐平日所謂老爺者如仍莫敖趾高伯珪聲大概以黑屋從事黑屋者津人之謂巡捕羈所也方隅之地日積月累妓寮租至二三十家妓女多至五六十口樂郊之適仍有加無已區區租界將盡成門卷枇杷前成是舉者係美副領事畢君德格現在畢君去任瓜代者以爲榷及妓女終非政體遂於前月一概免捐並限日搬遷不復如前納汚含垢花天酒地燕去梁空一律以閉門羹待客而流鶯比　俱遷住於紫竹林以北矣 
[女僕捲逃] ○寍城竹林巷孫姓家雇一女僕已數月矣本月初忽席捲而逃當卽着人追尋查無蹤跡又着薦保查究亦無下落計所尖衣飾等物約値百餘金嗣因該僕將竊物向人變賣得以破案幷知藏頓於南社橋鄭姓孫某因偕地保前任搜檢不及十分之二於是追究餘物及女僕着落鄭俱諉不知隨稟縣追究云 
[放受欺騙] ○寍城秦某向以重利放債與某甲最相稔甲借秦洋十元每元按月收利一角利上生利日增月盛由是甲負秦項共有百餘元上月秦向甲索甲無以償秦將行兇與妻謀自伏床下日前秦果至甲家登門索欠甲妻殷勤欵待就榻開燈邀其吸烟秦甫向榻高臥甲突躍出大呼捉姦甲妻亦隨聲喧嚷秦知中計欲待剖白而　里素稔秦之兇惡咸謂索債不應入房秦不能辯勒將所執甲券燒煅再罰洋銀十元爲甲置酒服禮事遂了結云 
[成婚奇聞] ○寍城張家弄某姓女姿色頗佳早許錢業某甲爲室家亦溫飽平日女與壻兩相戲謔習以爲常某夫婦以鍾愛備至並不約東一日有舊戚某乙見其女美欲委禽焉某亦謾應之不料女聞之信以爲眞俟夜靜竟私自開門到壻家告以父將他許苟拘常禮恐此身不得爲君有宜善自爲計甲卽召伴娘至家開面茶三盃香一 
 
 

Page 2

 
 
炷遂父拜成禮而雙宿焉比曉某知失女徧尋無蹤特至甲家告以故不謂巫山神女早赴陽臺雖欲評理然木已成舟只得垂頭喪氣而歸云 
[偷石壓斃] ○仁和縣塘栖鎭向有着名高橋年來輒有匪徒偷掘石板幷橋畔之欄杆甃石等件該處居民久擬修築祗以工程浩大因循不果然橋之坍損固已日甚一日矣月前有竊徒三人荷鐘負繩而至黃昏人靜私於橋下掘取石條畚鍤交施不期巨石一條下連橋柱一經搖撼橋上石板久經脫　遂卽從空坍塌三人一齊壓斃直至次日天明始有過而見之者一時遠近爭觀咸以爲異當由地保　錢雇人扛屍起諸河千報知善局中收殮幷將三棺露放水濱俾若輩見而知警云 
[童子行竊] ○金陵裕康錢舖近失去銀票八九百兩別舖及本舖錢票一千餘吊現洋六十餘元幸銀票均未到期業已關照各舖隨後見票概作廢紙惟錢票及現洋約計千元無從查攷不免虧拆但被竊情形殊属可怪蓋是夜該舖東夥均各回家住宿舖中僅有學徒三四人看守據云次日淸晨店門甫開卽有一十五六歲童子身着藍布小衫褲從舖中出門徑去旁人見非該舖學徒登卽知照令其差點什物絲毫不少遂聽其去不追未幾店夥開櫃取洋而櫃中銀箱業已大開不勝駭然當卽檢視始知失去若干故登時前任掛失刻雖不致見票付銀而該舖已驟形竭蹶舖東謂賊必於昨晚混入隱藏後面夜間乘機行竊俟開門時恃爲童子便公然出門而去以故失雖多礙難稟官追究然而冷眼旁觀者不無疑焉 
[香船滋事] ○自譚護撫升任漕督後蘇郡各菴觀寺院復延欖香客重興佛會他處之赴蘇進香者更覺如蟻如蜂絡繹不絕月之十四日有香船數十號停泊閶門太子碼頭該處爲乞丐出入之所丐見香船必往乞錢因之望風而至者愈集愈衆香客勒不肯與而乞丐嬲不不肯走由是香客恃其人衆招呼船夥齊聲喝打衆丐類多鵠面鳩形勢若榷枯或有跌於岸者或有落於河者幾致釀命幸隣船出爲勸阻解囊遣散羣丐將就了事云 
[沿途拐販] ○蘇郡拐販之徒層見疊出若逢各處航船抵　之時遇有年輕婦女不識路徑者該拐匪沿路招呼僞爲領道輾轉藏匿卽爲拐賣初十日抵暮接官亭某姓茶園有拐匪引一無錫女人欲令暫住其家其女躊躇未果經旁人詢問情由始知女由無錫附航來蘇將欲覓薦作備者既至碼頭舉目無親正在徘徊歧路該拐匪自稱向作荐頭携女行至茶肆復有老嫗兩人語言閃爍强女同該匪偕往再定行止女述所遭向衆乞援該拐匪見　機敗露棄女潛行卒由某善堂詢明來歷仍着航船送歸無錫云 
[誤傷斃命] ○江寍西鄉自入夏後雨水不多田俱乾涸鄉民　賴車戽以滋灌溉然用車戽水各護禾苗此中最易爭競昨聞江寍鎭有金姓甲乙兩人本屬從堂兄申素强而有力人咸畏之近因與乙爭水遂致口角甲恃其强上前毆乙乙不肯讓甲乃以頭相觸乙見來勢凶猛將身閃讓甲觸在空處而力又太猛遂致顚仆惟時甲已暈昏在地乙又乘勢將甲捺住施以老拳其子從旁帮執甲腿當輕　人解散而甲　昏臥未起甲父見子若此意必爲乙父子毆傷殊不知實甲之自已顚仆　遂將甲抬赴江寍縣喊控顧邑尊旋帶仵作正擬往騐而甲又突然發痧其父當塲着剃頭匠挑刺尊騐得並無重傷登時飭令調治不料甲自騐傷後病勢日見沉重旋卽在　身故甲父遂以因傷斃命復訴顧邑尊復往相騐實係無甚重傷當將前次挑痧剃頭匠傳到訊問的係發痧登時取具切結備案一面將乙傳訊乙供認毆打是實遂將乙收禁而甲父尚要乙子到案乙子乃　匿故此案雖已有供而屍棺尚未領去掩埋猝難定結也 
[棧單轇轕] ○法租界乾盛祥倒閉後一切審訊情形疊列前報所有寄存太古棧之水煙二百三十三箱其棧單據乾盛祥主劉吉庵供稱店閉時被司帳人賴保生携去當經久大泰來純泰慶安四錢庄向太古棧止住由法公堂出諭單並照會英領事印簽字而四錢庄恃諭往提太古棧以該棧單業已抵銀曾經照對不便別人提貨故四錢庄轉輾相詢聞此棧單在英界盤記棧袁九齡處前日投訴法公堂張司馬暨白譒譯准爲照會傳質卽遣法包探校英捕房傳人袁於昨晨帶仝兩洋人投案　張司馬正在捕房發落各案袁稱奉傳到案然不知何人控告所爲何事請求明示張司馬謂乾盛詳存太古棧之水烟棧單據該錢店稟稱在爾處故特傳問袁稱棧單係同源莊經手我止向太古問過與我何干今該錢莊向公堂控我還是口說抑係遞稟可否請將稟帖賜觀以便抄錄如要管押今有同源莊夥偕來可卽管押張司馬定於禮拜二復訊 
[急症可危] ○租界中近思急痧身死者指不勝屈前日坭城外鄉農某甲行至田間忽然頭暈臥倒傍人知縣痧症就與舁歸吐瀉不止延醫罔效旋卽斃命又有寶善街日昇長烟館夥於薄暮時發病　二點鐘時卽逝驟寒驟煖天氣不常夏凉暑伏至秋必發保身者宜若何珍攝耶 
[憂基匿跡] ○租界中之台基日盛一日事聞於當道出示嚴禁查拿　辦等因已列前報茲悉若輩聞風避跡未獲拘究聞英租界　家橋附近有寍人某甲開台基獲利旋有某氏婦出洋四十元租開台基蓋取其有舊主顧也乃不及數月卽有查禁之說某氏近亦閉歇他遷深悔前此洋蚨末由飛復是亦可笑之甚矣齷齪財運豈亦有定數耶 
[馬車撞客] ○昨午前有野雞馬車由英界大馬路向東而駛至拋球塲地方轉灣朝北撞倒東洋車坐客翻身撲地鼻中流血不止馬車卽飛駛　去受傷者無可追蹤惟呼負負而已野雞馬車之橫行不顧如此租界行人尚愼旃哉 
[接錄輪船招商局第七年帳畧] ○一局船如何分派行走極宜聲明也現走江漢者有江寛江永江表江靖江孚五船宜昌一口本係派江行走因船過小故攺派江通其江平一船本留申江以備不時之需旋因常走粵省澳門之洞庭入塢修理故七月間派江平前往代走 
 
 

Page 3

 
 
　　其往来甯波上海仍派江天其海船長走北洋者保大豐孫漢廣海定海晏五船永甯一船仍往來上海溫州福州一口已攺派海　和衆一船原常川上海汕頭及往外洋卽派別船代之鎭東一船原係常走北洋者自去冬換新式機器之後不但省煤三分之一且可多裝二千担之貨故春夏　運漕朱秋冬派走粵東其永淸利運日新海琛四船仍係春夏運漕秋冬派往汕頭香港粵省南洋等處大有一船已　暗輪機器全換新式現走香港汕頭廈門台灣　航仍留津河駁貨美利去年秋冬常川香港北海今年春間調來津河駁漕夏間常川營口烟台富有懷遠二船仍往來粵滬本年三月又領到福建船政衙門新造之康濟輪船現已派往香港南洋是江海輪船二十七號均已全開無留只有與太古合買之保康一船停泊滬江其日前所領之成大夾板亦已於去冬還江南製造局矣　一經費一項極宜聲明以免物議沸騰也各局經費自去年正月初一日爲始已定新章歸各局董承包均按各口所攬載水脚每百抽五除將各口所置房產按生意大小議還租銀之外餘歸各該局開銷所有一切費用不拘何項名目均不能另支公帳試辦以來已有見效不但經費比往年節省卽生意亦比往年尤多乃竟有以本局開銷浮糜之詞蠱惑衆心未知所存何見至輪船經費去年亦按新章定有節省之限如能於定限之內再行節省卽賞否卽罰以示懲勸亦經辦有成效有股諸君將本屆及前屆之淸冊比較便知其詳矣　此稿未完 
[來函節登] ○桃塢賑寓來函七月下旬淸單想係發印時所悞現望補列於八月上旬淸單之後幸祈垂鑒又松江南匯常熟蘇州各書畫社及敝寓代購百廿人書畫尺頁等事每逢禮拜三六均登告白一次不再詳述惟各社停止之期皆在九月底以前社中諸名士又皆不輕落筆者如承愛賞尚乘此名流蔚集之時早賜左顧又抄到武林牖潜子函云次子痰迷心竅師巫僧道無所不至毫無效騐可恨可恨焚香禱助賑洋十元病勢日輕今秋病症必多奉勸病家　醫藥之外毋再信巫信鬼枉費錢財不如助賑等語又交到各處病愈助賑書函五十餘通殊覺登不勝登且淸單中業已詳載故不復述幸祈閱報諸公詳覽淸單以資引証 
[爲魯又甫姻兄題蕭然胡仙鋤所繪吉慶圖] ○南極老人壽者相童顏鶴髮春盎盎欲將福履持贈人婦人孺子亦相貺邇來厚福世所希覓遍人間與天上偶來此地暫勾留一門和煦深醞釀顧茲不覺心爲怡錫汝百福恣無量是誰妙手爲寫生玲瓏巧筆運心匠藜杖蘀冠皆羽儀霓裳雲佩卽仙仗但得如意定吉慶德門應有此歡暢 
[戲仿循環體] ○秋江一色月沈浮點點飛螢似火流流火似螢飛點點浮沈月色一江秋　顧曲主人 
[遣懷] ○無端離合嘆頻仍浪跡烟波記昔曾到死因綠盟白水平生心事託靑燈讀書我亦知無味薄福人偏恨未能幾度自憐還自憾功名得失總難憑　顧曲主人伯瑜初稿 
[光緒六年八月十三日京報全錄]  
　　宮門抄○諭旨四道錄前○副都統姚　奏援案辦理緣由摺子○湘撫李　奏爲訊明京控照例擬結摺子○江撫李　奏特叅疏脫監犯之典史革職拿問摺子○八月十三日刑部都察院大理寺廂紅旗值日無引　見○錫珍謝署廂白漢副都統　恩○麒書請假十日○召見軍機　○○山海關副都統女才姚田跪　奏爲拿獲夾帶私參人犯援案辦理緣由恭摺奏　　仰祈　聖鑒事竊奴才據關門值班佐領玉興等呈稱拿獲進關夾帶參人犯河間縣囘民哈玉田一名解送前來奴才當經飭交臨榆縣詳訊確供去後茲據臨榆縣覆稱訊據哈玉田供是河間府河間縣人年四十六歲今年三月出山海關到在瀋陽去找直字營當差之族人哈慶年住了兩個月哈慶年交給小的一封信一個木匣他說匣內是藥材與他父親治病用的六月十一日起身回家二十四日進山海關被值班官兵查看時人參說是犯禁之物把小的轉送案下來了所供是實等情呈覆核辦前來奴才查戶部奏定章程山海關值班官兵拿獲參案數載十兩以上應將該犯解送刑部審辦其所獲私參每參一兩以八錢入官二錢充當原拿兵丁如數在十兩以上者按數給賞二成不得再有增加以示限制等因遵行在案又同治五年十一月間輕前任副都統長善奏請嗣後拿獲携带私參數在十兩以上應送刑部審辦者如查明實係久慣興販圖利之徒所販私參包捆甚鉅數在百兩以上卽行解送刑部審辦若僅係無知小民零星携带雖數在十兩以上而質訊人證紛紛遠　徒滋拖累致多寃濫應請仍照解交犯事地方章程就近查辦以期速結而昭核實等因奏奉　諭旨着照所請該部知道欽此欽遵亦在案今該犯哈玉田所帶私參雖供係在奉省直字營當差之哈慶年交給之物係屬一面之詞有無別情殊難憑信第查該犯似非久慣興販圖利之徒自應遵照奏定章程解交盛京將 
 
 

Page 4

 
 
　　軍就近拘傳直字營當差之哈慶年到案質訊明確核擬具奏除將哈玉田一犯飭交臨榆縣撥派幹役逐程更替解交盛京將軍衙門取審外奴才卽將所獲私參當堂平兌計重十二兩　將應如官私參平兌十兩　固黏貼印花派員送交內務府查收其餘私參二兩照章獎賞原拿兵丁以示鼓勵所有拿獲夾帶私參人犯援案辦理緣由理合恭摺具　奏伏乞　皇太后　皇上聖鑒謹　奏軍機大臣奉　旨知道了欽此　○○湖南巡撫臣李　墀跪　奏爲訊明京控情詞照例擬結恭摺　奏　　聖鑒事竊照湖南桃源縣職員張玉樹京控劉開遴搶捉賄袒等情一案經都察院於光緒四年七月二十四日　奏奉　旨此案著交邵亨豫親提人証卷宗秉公嚴訊確情按律定擬具奏抱告民人李貴該部照例解往備質欽此欽遵咨行遵照並將抱告李貴遞解到湘　經前升撫臣邵亨豫行司委提人卷來省審辦因提到需時咨部展限在　茲　據臬司孫翹澤提集人卷訊明　　具詳解勘到臣隨卽親提研訊緣張玉樹與貢生劉開遴　生張支鴻職員憑志垣　生劉　進等均籍　桃源縣張玉樹由監生遞保四品花翎分發湖北　用知州與劉開遴等均素　無　張玉樹分　　姪張采在日先後借欠劉開遴張支鴻　一千九日串馮志垣錢三千串劉開進錢一千九百二十串議有利息均憑戚友劉夢乙王草堂鄧瑞亭等立有借約字據嗣張采臣病故劉開遴等知張采臣家僅婦女張玉樹係屬家長同與張玉樹代爲料理嗣各向張玉樹索討推緩延岩光緒三年九月十六日劉開遴等聽聞張玉樹定期赴京齊至張玉樹家索取　欠張玉樹聲言並無存錢央劉開遴等於二十一日同往田　將租糓撥抵劉開遴等應允各散至期劉開遴張支鴻至張玉樹家催同赴　張玉樹翻悔不允口角爭　是　劉開遴喊同張支鴻將張玉樹揪扭捆搏　船同至劉開遴大乾沽庄屋逼令催集佃戶撥租作抵馮志垣與劉開進聞知亦先後　至經　九成並保正鄒可雲勸解耽承各自轉回張玉樹因被捉逼心不甘服卽以搶捉拷掠等情控經該　萬修亷　理集訊因人証不齊致未斷結張玉樹復以前情由府赴司具控批府提審張玉樹屢向刑書　光斗催解人卷朱光斗聲言人犯不齊未奉官諭不敢辦稿彼此口角經門丁趙祿喝　張玉樹一時負氣起意京控遂以前情並恐情輕難准復隨意　添砌黑夜糾匪　搶酷拷兇傷並該縣之子萬齊炳丁書趙祿朱光斗商串賄弊黨抗　沉各浮詞又因　弟張玉彬因病身死以爲忿怯殞命一併敘入詞內繕就呈狀遣令雇工　貴作抱至京赴都察院衙門具控訊供取結奏奉　諭　咨解回南行司委提人卷來省審辦茲據委員提解人卷到日據張玉樹以京控糾搶酷拷並萬齊炳商串賄弊各情均係失實不敢始終誣執據　首悔由司審明議　解經臣親提研訊備悉前情詰無糾匪　搶酷拷兇傷商串賄弊　抗各情事張玉彬實係因病身故　非忿怯殞命反覆究詰各供不　應卽　結此案職員張玉樹　故姪張采臣在日借欠劉開遴等錢文暫認籌還屢索推緩被劉開遴等將其捆搏　動控縣未結一時負氣輒卽遣抱赴京具控查所控糾匪　搶酷拷兇傷商串賄弊　抗沉寃各情或係曾被逼事　有因或未指實　証空言無據且於未審之先據實者首悔均未便　以誣告反坐之罪惟未在本　督撫衙門告過率行赴京越控殊屬不合張玉樹應照越訴笞　十律擬笞五十貢生劉開遴廩生張支　等訊無糾匪　搶酷拷兇傷情事其向張玉樹捆搏　莊逼令撥租作抵自應照律問擬劉開遴張支鴻均照威力制縛人杖八十律擬杖八十張玉樹係職員劉開　張支鴻係貢生廩生各得笞杖均照例納贖馮志垣劉開進訊未在塲捆捉應與並無商串賄弊之萬　炳門丁趙綠刑書乐光斗及勸解躭承之向　成保正鄒靑雲等均無庸議　貴作抱京控係　雇主之命業已　坐原告寬免置議張玉樹故姪張采臣在　借欠劉開遴等錢文斷令免息還笨現據張玉樹結稱願將已分坐落桃源武陵所屬之胡　裕　　田業供一十六契照依原價先行代爲抵還劉開遴等各價由張玉樹另立新契分給劉開遴張支鴻馮志垣劉開進等各照欠欵　數折田撥佃過戶管業以完　項仍　縣諭令張采陳家屬或錢或產照數歸還張玉樹收領劉開遴等所執張采臣借約字據由張玉樹收回塗銷以杜後　無干　釋未到人証案已訊結免提審累餘將全案供招咨部查核外所有審　定擬緣由理合恭摺具奉伏乞　皇太后　皇上聖鑒敕部核覆施　　　奏軍機大臣奉　旨刑部　奏欽此　○○頭品頂戴江西巡撫臣李文敏跪　奏爲特叅疏脫監犯之　史請　旨革職拿問恭摺仰祈　聖鑒事竊照監　　地理宜加意防範不容稍有疏虞茲據　廣豐縣知縣高廷楨稟光緒六年三月間該署縣奉調赴郡會算交代在郡　據典史蘇宗義　稱據禁卒紀報等報稱是月二十七日夜該典史進監　騐刑具將犯收封分諭刑禁小心防範是夜四更時風雨交作刑禁人等夜深睡熟更夫進房避雨詎解審發　斬犯吳　彩周詩發乘間扭斷鐐銬扳折　　挖開墙洞逃脫次早醒覺追捕無蹤等情卽經該署　回縣會營勘得縣署頭門　　首坐四　東監獄一所四面砌有圍墙二道監門左右設有更　及刑禁住房二間墙內有三開間禁房兩進前係外監中供獄神後係內監設有木欄斬犯吳　彩周詩發收禁內監右邊房　木　扳斷二根地上　有鐐銬　鍊兩付右首內外墙脚下挖有一洞墙外　有斷木　二根勘畢提訊刑禁僉供委止失於防範並非鬆刑賄縱　請　辦等情並據署　臬爾司轉據該管道府揭報前來臣查臣查吳　彩　故殺總麻服兄吳滕芳身死審依卑幼毆本宗　麻兄死者斬監侯故殺者亦斬律擬斬監侯周詩發因故殺李黃氏身死審　故殺者斬監侯律　斬監侯分別解審發回該　監禁聽候部覆之犯該管獄官於監禁死罪重囚自　督率刑禁人等加意巡防乃竟漫不經心以致重犯穴牆脫逃二名之多實非尋常　忽可比更恐刑禁人等有鬆刑賄縱情弊應卽提省嚴行審辦以儆玩愒相應據實奏　請　旨敬愛能夠管獄官廣豐縣典史蘇宗義革職拿問以便提同刑禁人等嚴訊有無鬆刑賄縱情弊按律辦理有獄　官署廣豐縣知縣高廷楨據報事前因公　是否屬實容俟查明再行照例處理除　飭勒緝逃犯吳滕彩周詩發務獲究報外臣謹會同兩江總督臣劉坤一合詞恭摺具奏伏乞　皇太后　皇上聖鑒訓示　　奏再所遺廣豐縣典史　缺江西　現有應補人員應請扣留外補合併聲明謹　奏奉 
[省事宜] ○八月十一日江燕轅牌示甘　縣奏曾　病故遺缺以候補縣桂正華署理　准　甘泉上官司包　田飭赴新任　同知李慶恩直州判竜　　均轉假　摺分江蘇分缺先　　縣丞趙　璜稟到　○十八日同知陸家　吳淞江　局來　通判陳寶　　津局差　知縣王壽華稟知奉委守　崑　等縣蘆課並牙雜稅銀差　縣丞張道生　知　運赴通　米記功三次　從九孟廣詒服　到　未入陸　謝五年解秋審獎歸入勞　班拔署以此　牌示正　長　縣萬葉封引　見回省飭令回任　○八月十九日牌子示照得升　吳江縣主薄李弼所辦　工各務暫　署　主　之李廷璧亦經半年期滿應卽飭令　員赴任　指分江蘇試用　檢丁炳交浙江人稟到　從九　承緒稟　　甯差委卽辭　大桃　分江蘇試用知縣孔廣紳山東人稟到　○二十日陞任南衡永　蔣於寅　過無錫境前來　知府丁葆　稟辭回甯　任文藻奉委管解　京　差周孚先銷津局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
