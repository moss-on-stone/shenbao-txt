# 1884 - 212 - 4904065

 

Page 1

 
 
[第十號畫報出售] 申報館主啟 
　　啟者此次十號畫報中繪有曾丸帥抵滬圖在製造局碼頭　岸該圖地勢曲折房廊參差畫家親往鈎摹俱臻極省一經寓目不啻親遊其地再有法軍戍越遭風毁壞兵船軍儲覆没人口傷亡圖申天討而快人心無逾於此閲者自必先覩爲快兹於十五日出售第十號畫報仍附淞隱漫録圖說一則閲者鍳之此布 
[新書出售] 　[  申報館主人啓]  
　　此中人語一書係筍溪臥廬生程君趾祥所著搜奇志怪髣髴小說家言其中詞意之清新徵引之廣博有目共賞無待贅言本舘得其原稿急付手民排印以慰諸君子先覩爲快之心計書六卷釘成一本准于本月十六日出售收回工料洋八分售處仍從其舊此布 
[論法事近日情形]  
　　中法議和之事以前者福總兵與李傅相在津會立約欽先定草約五條簡捷該括雖詳細欵目尚待三月後始可一律議妥然大旨總不出此五條之内今者因諒山一役彼此悮會致啟兵端重勞舀議竊謂前立草約僅於法文内即刻撤兵一語譯爲華文即行撤兵而福尼兒心知因此一字參差必有悮會之時特於臨行時致函傅相約以某日撤諒山某日撤保勝以爲傳相接信必已電逹滇粤俾邊將知期預備不至及時啓衅乃傅相則謂私函不比公文約内既無日期　則儘二個月議定詳細約章之後撤退未遲何用更以私函一申其意因而置之不復而不意福君之所以致此函者深知東京法兵必於此時略地而約中華法兩文留此歧異之迹未免悮會故爲比諄諄之請耳今於事後始將前事證明平心論之中國未將即刻二字譯出又不以福君臨行之信爲憑失於傳電粤邊早撤戍兵致與法兵攻殺不過悮會之失而法人則於草約中既未訂明退兵日期理應稍作姑待至三個月之後再行略地方爲名止言順乃遽以福尼兒臨行之私書并未接傅相回函允許者執之以爲已與中國訂期之據率爾發兵聲言收地似乎有意尋衅及華兵告以未退之故居然不問情理然砲恐嚇即使空砲亦近逞蠻其浮於中國誤會之失者何止倍蓰中國既不追問兵端啓於法人則亦勿謂法人當執其咎以爲中法之失兩相均焉可也失在相均事後貽書辨難遣使晤言軍書所報兩國傷亡之數不相上下則彼此抵過不復較量而已有事之後一如無事然則中法本是和局仍照五條之約恪遵以行事耳何必更議乎哉因此一役兩下齟齬又延時日三月之約所差不遠苟從今日傳電邊帥則諒山保勝陸續退兵約計其時適全前言從此關外無一華兵豈不如法人之所願哉此事如願即事事皆如願矣但依前約互商詳細條欵以便商民遵照如云大局豈有立約至今尚不能定而煩再議和戰者耶然自粵邊軍報傳來之後法人舉動甚是張皇帥船則游奕海面茫無定所大言恫喝以爲取地爲質不患中國之不賠繼而哀的美敦直逹京邸謝者欽使往返總名假問罪之名以逞索賠之欲而巴德諾脫延佇滬上不肯進京孤拔提督率領兵艘窺何福州種種情形無非藉此退兵一語爲索賠兵費之機會然後恍然於前者立約即刻即行之小誤與第三條不願索賠一句以及臨行致信擅約退兵之期不待咨復許諾等意固明明授中國以誤會之隙而已得盡翻前議也觀於諒山略地之兵如此性急以及交戰互敗之電音一有傳聞而孤拔整兵海面頃刻聚集無俟巴黎調來亦非西貢駛至一若早經預備者其狡謀蓋可知矣夫法國去年捐輸兵費情形中外各報皆言之是必蓄意向中國賠還而後敢於告捐且捐者能不少吝北甯之役不戰自退華兵從無與法交綏之事朝廷嚴詰畏葸之罪督師者逮問失地者服誅法人欣然以爲中國此後必戰戰則兵費可索也乃津門會晤不事規復居然讓地言和實覺出於意外爾時法人於兵費一端無可置詞是以授權兵頭草草成　特於無意之中留此閒隙而一面桃釁一面敗盟然後公然以賠償爲請庶可塞中國之口而遂其平時之役而豈知歸咎於我而迄不可得也今日法人技已窮矣一再緩期言戰而不敢戰而獨嘵嘵不已於賠費一事據傳聞之辭知法人初索二百五十兆今中國止允卹賞五十萬此議一定其餘具載前約不必再議矣故日内九帥與法使别無在來也大法人藉此解嘲其醜已甚然以我薄海之人心觀之此五十萬者雖非總署照會各國公使所云無名之兵費而究之法人譎詐之計終得行於中國何如并此勿許之爲愈乎雖然中國大度包容相沿已久苟不　此區區法人盛氣以來不能相下必不得已而出於戰所費何止十倍如果就此了事息兵安民通商惠遠二十年來太平之局依然無恙亦何常非絶大便宜哉特觀近日情形此議又若未定或中朝決不允此五十萬抑法人心未饜足事機秘密外人不得而知然而法人之勢則已衰矣 
[諭旨恭録]  
　　○六月初七日奉旨翰林院侍讀嗣缺照例將志說轉補所遺侍講員缺着擬正之福楙補授兵科給事中員缺着阿克敦補授福建道監察御史員缺着翟伯恒補授浙江道監察御史員缺着汪正元補授許道培裕彬均着交軍機處記名以道府用欽此同日奉上諭御史鄭嵩齡奏山東水災賑撫事宜請飭實心妥辦等語據稱向來外間辦賑州縣奉行故事假手吏胥藉端歛錢私行威嚇種種弊端不堪枚舉此次山東齊東等縣民埝决口被淹各材業經諭令該撫查明撫卹着陳士杰確切查勘　有應行撫卹之處該撫務當督飭官紳實心經理不准假手吏胥致滋獘竇用副軫恤民艱至意欽此同日奉上諭御史鄭嵩齡奏請嚴課州縣以清吏治一摺州縣爲親民之官宜如何盡心民事潔已奉公乃近來各省　盜案件地方官並不虚心研鞫以致迭釀巨案各項匪徒滋事又不能消患未萌甚　　法殃民苛徵肥已積習相沿實堪痛恨亟宜認眞考察以清　治而重民生着各直省督撫於所屬州縣隨時課以實事分别勤惰貪廉秉公舉劾其候補人員並着督飭藩司勤加考課量材任使不得瞻徇遷就以期力挽頺風日臻上理欽此○初九日奉上諭丁寶楨奏廟神功德及民請頒匾　等語四川羅江縣白馬關地方　靖候廟素著靈應咸豐十　年藍逆竄人縣境因見廟外遍山皆兵遂即逃遁　邑藉以保全光緒二年夏間大旱經官民虔詣祈禱甘霖立沛轉歉　豐厥後禱雨祈晴輒即響應實深寅感着南書房翰林恭書匾額一方交丁寳楨祗領　謹懸　以答神麻欽此 
 
 

Page 2

 
 
[回電已來]  
　　○十五日早接到福州昨晚六點三十分發來電報云在福州之法兵船刻下尚無動静足徵昨日傳聞之訛而本館闢謬之說爲不誣也又悉法廷覆電兹已到滬或和或戰即在此一次定見想彼此電商或不難言歸於好也以上信意均關緊要故本館援到後當刊單張分送特恐未及周知兹用仍入報章以慰衆望再前日本埠傳聞法欽差巴德　脱行李下船繼而中止一說兹悉巴欽差並無啓行之意實係傳聞之訛合并附及 
[河内近信]  
　　○昨日本館接到越南訪事人本月初二日由河内發來一信云有在諒山目覩中法交戰情形之西人言及當日諒山赽釁法兵官實有不合葢法兵到時即令華兵　去華兵答以無將令不敢遽退請少待發電請令令到即退法兵官屠成謂刻不容緩何　待令如不即退我將以力退爾華兵答以爾法人亦須小心我華兵頗不乏人四邊山上及爾所進之路　均有營兵駐紥勿輕視也法兵官麾衆使進遂致兩軍交綏法兵敗北其敗北情形則與日前本報所登無異爾時華兵恐此隊法兵尚有後繼故未窮追否則法兵且盡殲矣此係當場　擊信而有徵然則曲在法人固顯然矣按此事法人先應照會華官約日退兵挨其回函如何再行定奪今法人並未先發照會此　先已一悮而繼則再悮無所用其掩葢者矣目觀此確信而知前日官　中所傳接到第九號密報所言並非確情也來信又云劉提督永福現在老界地方將四處散布之兵悉數調回約計有四千八百軍裝糧食一切完備守禦極爲堅固然法人此時恐未必往攻　前此大風紅河之水驟漲可以直逹老界比風息水退落者八尺許船不能進僅及興化而止故法軍未便進兵也前風潮爲患時河内相近之河岸多被冲塌河水泛溢上岸法人之傷病而在醫院療治者俱不能安居悉已遷出倘再一加漲則人民田廬器物遭損者當不知凡幾也　言柏里也之兵本擬回海防嗣因海防遭風營房盡被吹倒恐歸無所居遂爾中止近日天氣炎酷法兵之駐守海防南定途中者已死五十人有患霍亂者有感暑氣者有死於喉症者目下法兵頗極紛亂先則聞已成和將預備撤回後因諒山之役下令弗撤殊覺變動不居現在法兵官頗惡他　人竟有凌侮之意所尤不喜啫爲英國人殊不可解日前　元戎拘英國桑台輪船之船主下之監中云因該船主帶新聞舘人前往東廣之故其後查得新聞館人之至東廣係坐他船而去與桑台船無涉然後釋出刻下法兵船之在東京者僅有三艘兩小一大大者泊於夏龍灣小者一泊順化一泊海防其餘則悉來中國然則東京之法兵亦單弱之甚矣 
[電音存疑]  
　　○本館昨得十四日天津友人發來電信云招商局之貨今又傳電停交洋人美領事花農遂見李傅相請爲定奪本館尋繹此信語意未甚明晰姑爲照録以俟續聞 
[法艦觸礁]  
　　○香港西字報云法國公司輪船名大南向在香港東洋來往兹聞該船在横濱口外相去一百二十里地方觸礁遂致損壞不可復救至其船上人貨有無獲救則皆未言及未識能幸全否也 
[德法近聞]  
　　○西歷六月二十六日德都伯靈信息云是日當公議院闢門聚會之時宰臣卑士墨宣言於衆曰德法兩國爲仇久矣然近日頗相輯　兹又有謂兩國復有齟齬之形恐不能久處玉帛將復以兵戎相見人言雖皆如此而吾終不欲兩國勢成决裂也思自一千八百七十年以來法人未嘗有失信於我德國也今日正當和輯共敦豈可興兵搆怨將來若有機會可乘修好陸隣之道吾將爲兩國陳之選循環報 
[德事譯聞]  
　　○昨日英公司輪船來滬帶來外國新聞紙云中國在德國定造之鐵甲船實有三艘均已工竣前因法越之事德　不令來華兹則已將啓輪東來其船主皆聘用德國兵艦之武弁一名斯伯靈一名美臘爾一名華冷篤夫每船一人其中斯伯靈係中國聘定訂明三年爲期每年辛俸英金一千二百六十磅其二人則送　至華即　言旋每人辛俸英金一千磅其船上水手則皆係德國商船上所雇募者非水師也又云德國議字現已議定用銀二十六萬麥克　上海建造德領事公廨合中國銀約八萬三千餘兩云又言中國建造鐵路之物料已在德國購辦齊備業經首途一俟連到即可興工矣 
[風雨覆舟]  
　　○穗垣連日赤日當空人苦炎熱迨至初七日四點半鐘熏風輕　爽豁襟懷越半刻天色陡變陰霾四布風馳雨驟浪湧波翻沙而河道之小艇不及防避竟有覆沉一二者於是人聲喧嘈沿河呼救幸駐紮沙面之靖衛營官　介卿都戎　率營兵極力極救得以無恙且河内船艇及沙基舖户多有漕風吹失物件者而游手匪徒欲乘機搶奪闖入閘門幸兵勇揚盾執戈嚴爲防衛匪徒乃不得肆其狼貪不然沙基鋪户及沙面洋行又多一翻驚恐矣營兵誠有裨於地方　哉說見循環報 
[香港火警]  
　　○中外新聞云本港連日狂颷驟起風雨無常月之初十日三點三刻天未黎明之時摩魯上徑文武廟前捲造吕宋烟某店偶爾失愼致兆焚如登時烈焰衝宵濃烟　地鐘樓告警水龍雲赴正在勢放燎原莫可　邇之際倐然大雨如注陽　遥降祝　方始退避登時燄滅烟消不　蔓延莫遏洵藉雨師之力假非天佑誠有不堪設想者矣計祗焚燬該店一椽而巡差弋獲搶火匪徒數名解府審辦聞有中年婦女二口乘機竊物亦被兜擒未悉作何辦理容俟續聞 
[兵門續述]  
　　○前報乍浦兵勇滋事舖户閉門一節兹已探得確信係城内四牌樓小茶館中有常墟少婦姿態可人搔首弄姿每動啜茗之顧盼是日有楚軍某弁在此小憩與婦調笑因與鄉人口角乍恊水師兵聞而不平互相爭論繼以老拳某弁　敵狼狼遁去而心猶忿忿不已逾時率楚勇數十人各持刀鎗蜂擁入茶舘見人即砍并傷一擺豆腐担之人鄰近各店見此情形當即鳴鑼報警於是合市一津閉門延至次日在城紳士請海防廳楚軍統領乍協副將出塲調處並禀請平湖縣馳赴乍浦諭各店鋪照常開市將受傷之人趕緊醫治由楚軍統　出洋四百元以四十元給償茶館毁物而以其餘給各人養傷統領本欲將起釁之兵弁三人立正軍法經海防廳紳士求免各責五百板完案至前報所稱搶刼義大布店兹悉係匪徒乘機刼掠非兵勇也嘉協副將亦未馳往乍浦云 
[河决續聞]  
　　○山東濟同府齊東地方决口前已列報兹聞此地　居黄河下游因河流漂急於原堤五里外加築一堤以防泛濫然兩堤相東水勢蓄不　洩時有潰决之虞近處居民私相計議不如暫以隣國爲壑冀免後患遂設法將隄掘開頃刻之間一瀉千里茫無涯涘而受害之村庄人口不可以數計矣合櫳甫　潰决又聞何河患之難弭耶 
[册籍被竊]  
　　○吏部册庫爲京外候補候選人員註册底簿收藏之所每遇升遷補調之員必由該庫詳查履歷出身關係匪輕不容玩忽乃六月初六日夜竟被梁上君子竊去册籍數本刻已將管册人交司務廳管押擬奏送刑部究詰豈該賊亦官星照命耶何不求阿堵物而獨留意於官階黜陵也 
[粤防縷述]  
　　○鄭鎭軍紹患現署陸路提督印務所遺南韶鎭缺督憲擬委　鎭戎安邦管理但鎭戎統帶東勇駐守漁珠砲臺未便遠離故改委廣州恊鎭黄都戎龍贛署理遞遺廣協員缺即以鄧鎭戎就近兼管云○初五日藩憲龔方伯請各國領事到署設筵欵洽聞係會議中法之事欽列國從中排解而各領事之意亦甚殷然謂通商以來列國同沾利益甚不願法國與貴國失和使商人受累如力可挽回務使兩國仍歸 
 
 

Page 3

 
 
於好又聞英國領事云廣東通商最久生理繁多中法縱使决烈法向廣東騷擾我英國必力爲阻止民間聞此信人心爲之一定○漁珠砲臺爲粤垣第三重門户最爲緊要初三日張振帥會同記名提督將月華軍門前往履勘地勢軍門則擬於海口再加大木塡塞　帥則擬於礮臺後築土城數座多紥兵士旋即商之彭欽憲欽憲亦首肯蔣軍門遂出漁珠布置矣○火藥局自本月初一日起嚴定章程每日限造洋藥若干不得延緩每局添丁人三十名防務之緊於此可見 
[鎭海近聞]  
　　○鎭海現爲中法之事民人已有風鶴之驚六月十三日被某米船進口報稱商後有法兵船前來吳吉人守戎聞即戒嚴立刻吹號邑尊聞聲即將城門關閉民心大亂其實法兵船過境他往始知悮聽謡言城門遂開民心稍定矣 
[朝廷密議]  
　　○初四日皇太后召見總理衙門大臣商議中法和戰大局謂敵不可縱禍不可延今與爾諸臣從長計議諸大臣各抒所見慷慨激昂大都以戰爲是者居多今年總署計派十四除錫總憲珍廖閣學壽恒欽派駐津閻大司農敬銘徐少可空用儀因病請假外是日召見者計九人首劻貝勒次崑尚書岡次福尚書錕次許少司宼庚身次周尹憲家楣次陳副憲蘭彬次吳宗丞廷芬次周閣學德潤次張京卿蔭桓是口稍捲簾櫳以便諸臣面奏實爲向史所未有皇太后軫念時艱虚衷垂訪在廷諸臣素著公忠宜如何力圖　稱　○初二日周閣學德潤單銜具摺力主戰議忠憤之氣溢於言表大有手刃樓蘭之意皇太后詰以總署各大臣何不會銜豈意見不同抑門户各判耶嗣後務須和衷共濟不可稍有參商至請戰之說自無不合也○日間張幼樵欽憲有電摺進京字句甚多大抵係論海疆事宜條理愼密頗似馬伏波聚米爲山而大意則　主於戰聞又叅劾何小宋制軍其摺留中不發未知果有其事否○連月以來皇太后皇上宵旰勤勞召見各臣工殆無虚日總理衙門大臣尤無日不預備召見然亦有見有不見至軍機王大臣則入直較是退食常遲幾致昕夕不遑至召對儀節係醇邸在先各大臣在後比皇上陞殿醇邸已退間或獨後待皇上退朝皇太后始出召對然亦在前者居多也 
[吳淞信息]  
　　○昨報中國威靖兵輪暫泊張華浜刻悉該輪船奉到兩江督憲密札委營務處某君出洋稽查六營廣艇昨已展輪出口矣昨晚六點鐘福和輪船載兵一百名在大關前起岸係兩江督標南字營兵駐紥六營公所尚有續到之恪靖鋭營毅勇六營大約即可抵淞口駐防統領係劉姓營務處係楊姓也美兵船全納亞逹昨晚五點鐘尚未進口因船身吃水甚深不能到申浦也 
[憲轅事宜]  
　　○八點鐘時劉軍門連捷至曾爵帥行轅稟見談至十點鐘時辭出○午後四點鐘邵道憲在法公館商議事件 
[借光英界]  
　　○本埠法租界之地火管子刻擬更换故與英界地火公司相商請將英界地火之管通入法界暫爲分光現在英界地火公司已將鐵管裝置與法界之管接連以便法人可以拆卸更調也 
[西人梗令]  
　　○中法失和人心謡惑提右營陳參戎會同海防廳劉司馬上海縣黎邑尊會銜示諭守城各兵弁初更以後不准擅啓城門又恐陽奉陰違故每門派滬軍營勇八名日夜分班監察詎十三晚九點鐘時忽有白衣白帽之某西人擅欲進小東門經營勇好言攔阻不料該西人竟倔强不服將該勇掌頰一下於是群勇譁然勢將用武經守門之某武弁出爲理諭勸令出城該西人始恨恨而去 
[悮傳盜刦]  
　　○前聞暉港有被刼一事兹得其詳緣前晚驀有人向該祠叩門經借居祠内之某教讀及出問據稱欲乞煙茗答以不便其人聲稱爾不與你我後而尚有六十人即來搶劫某　言大驚即鳴鑼報警鄉民聞聲而至者數百人奔赴該處營中報知哨官帶勇而出即將叩門之　縛住意欲送縣懲辦鄉民憎其奪功稍有齟齬旋經協同送縣黎邑尊　堂訊問其人供稱姓陳名松濤蘇州人語無倫次大似疾癲邑尊飭醫騐明確係發瘋即飭遞解回籍　致再生事端一時市中有虎訛以傳訛遂謂爲緑林暴客横肆恣睢然當此民心惶懼之時祗宜静以鎭之寄語　户居民愼　輕信無據之詞致日夜不敢安枕也 
[再諭民團]  
　　○上海縣正堂黎爲出示曉諭事照得本縣奉撫憲衛札行議辦團防事宜遵經議辦示諭在案現值防務加嚴亟宜整飭民團查緝奸宄除諭各叚局董迅即舉辦民團嚴密　巡外合行出示曉諭城廂内外各民户知悉此次本縣飭令各鋪叚齊辦民團實　古人守望相助之意保衛閭閻起見各居户人等其務各安生業萬勿驚疑倘有不法匪徒造謡生事一經訪拿到案定即按律嚴懲决不寛貸其各凛遵毋違切切特示 
[工局告示]  
　　○虹口老大橋因馬車喧闐日夜不息深恐肩摩轂擊易釀事端前日捕房派捕在橋巡視禁止磚瓦木料等重車在橋經過以免碰撞之虞昨捕房門首黏貼工部局諭飭倘有信函文件等　公之重車仍許經斯橋不得攔阻云 
[買瓜釀命]  
　　○昨有某甲櫂一葉扁舟不泊丁家橋畔見鄉人之售西瓜者鼓棹而來甲饞涎欲墮思以鎭心者爲適口之資遽招手唤買鄉人辭以須運　吳淞鎭由行中躉售東陵雖有種斷不能爲子分甘甲見船已近遂高撑螳臂一躍而上詎該處波流箭急一鼓盪間鄉人竟翻入水内旁人見之已難援手因令甲將屍身撈獲　言欲報縣請騐嗣經有人調處由甲出洋數十圓備棺成殮事始得寢甲因口腹之微幾致身罹犴狴豈非无妄之災歟然亦可爲年少輕浮者戒 
[撈獲浮屍]  
　　○前日虹口楊樹浦地方有無名男屍一口順流而至年約三十左右身穿藍布衫藍夏布袴足無鞋襪經巡街捕瞭見報知捕房捕頭即飭十二圖地保報堂收殮安厝義地插標待領去 
[押犯痧斃]  
　　○虹口捕房管押之竊犯蘇人名山壽現年二十二歳因犯竊案管押虹口捕房前日忽患絞腸痧送至同仁醫院救治無效旋即倒斃昨已通知三圖地保報堂收殮矣 
[英界公堂瑣案]  
　　○方雙義稱經管房屋每至夜半時里門落鎖不許人出入昨夜華捕何阿寳强欲入内阻之不依將我毆打并碎玻璃燈幸西捕見之　何送案何阿寳供落差後到里中尚未閉門故欲入内並不敢逞兇好捕頭禀何將方拖至外面毆打有三道頭西捕目覩爲此拘至捕房該捕殊屬非是已經斥革黄太守商之施繙譯以該捕細故行兇既已斥革再判管押三天以示薄懲○某甲控被乙買玉釧二只計洋一百十元給我莊票二紙一紙五十元一紙六十元到　往收無着庄亦閉歇向乙理索祇付洋十元遷延迄今祇得黏票呈請究追黄太守准即傅乙於昨晨投案甲申訴前因乙供曾買玉釧付庄票洋係在去年十二月間其時我往漢口旋　家信知庄已關閉該庄係我與高姓合開後返滬查明共欠人票洋三百餘元高已不知何往我即以三折料理甲不允致被控告今請折　黄太守商之施繙譯折斷乙繳洋五十元分爲二期西歷本月底繳洋二十五元下月底繳清諭甲到期來案具領呈閲之票存堂○張阿三稱拉西人包車昨領得工洋三元　泥城橋堍突遇陶弟子硬借不遂毆失銀洋三元由捕拘案陶弟子供開車寓前曾被張欠錢三百又昨在泥城橋相遇向索爭執由捕拘案詎張反敢誣訴捕稟伊等二人爭扭時惟聞陶向張索欠錢三百文並不聞陶向張借洋黄太守謂張阿三欠錢不還反誣人硬借情殊可惡本當究誣姑念無知從寛看張 
 
 

Page 4

 
 
繳錢三百文給陶完結○楊錦山稱昨在茶舘被人碰撞與之理論反將我頭顱打傷扭交巡捕解案陸瑞祥供楊與别人爭毆即訴巡捕而别人已去遂妄指我毆伊此事茶館中人皆知之黄太守騐得楊錦山略有皮傷惟妄指他人情殊不合陸瑞祥亦不安分均各判押一日 
[法界公堂瑣案]  
　　○昨據洋人阿三遞呈中西字據兩紙控店夥王燕卿虧錢二百五十餘千請即提追翁太守將華字據閲看海繙譯亦閲西字據閲竟該洋人稟稱該夥在逃三月始得尋獲王供阿三在四馬路口開福園烟舘係胡某經手嗣因胡虧耗故於光緒八年間由我接手交下烟膏一百六十餘兩烟灰七十餘兩錢十三千零至年終資本不敷復添洋一百五十元九年十一十二兩月間又添洋一百元但烟舘貼堂非東家應得而阿三硬欲分派按月取去至今約計有二百八十餘千之譜照此核算實未虧本今伊所控虧欠實係另有算盤如一月中售錢二百千日用等費用去一百千伊即算虧錢一百千太守詢阿三可有帳簿答稱放在家内可限日繳案因着王交保出外謫處云○鴇婦李魏氏投案訴稱在蘭芳里開烟舘前晚有六人到家將烟妓玉紅搶去據云由西門迤邐而去寄存高昌廟營中報捕拘住兩人送案請究許兆仙供安徽人玉紅是小的表妹因欲從良函囑小的來申伊身價洋本一百元我曾許給該鴇洋八十元現被匪人搶去與我不涉應桂芳供南京人許肯出洋贖妓託我介紹至現在拔人之事實所不知太守謂爾等實屬詫異現原告既供被營勇搶去着將許應兩人送縣移咨該營官辦理原告着自行投案○昨有英人某偕友投案併英捕房五十號西捕帶一法國人到堂英人之友操法語稟訴以該法人在行前窺探雖無失竊情事形跡却甚可疑送送捕請訊海繙譯詰送案之法人據稱本充輪船水手現因失就寄居鐵馬路時向西人商借洋元度日並未犯案且我係法人何以管押英捕房實所下眼海繙譯亦不謂然姑着暫留捕房俟有公司輪船開發送回原籍并飭原告西人退去○賈珠寳之錢陸氏偕陳姓家傭婦曹陸氏投案錢陸氏供稱曾在老閘陳家傭工十二日女東因家用短絀飭携眞珠二百粒售錢詎行至半途偶爾遺失該珠共舉價洋四十元無力賠償繼釀命案當即託人四處詙尋十三日聞拾珠之包正標與仝居之葉顧氏因分贜不匀互相吵閙始得查獲報捕包供在三洋涇橋北五馬路口拾得此珠莫辨眞假因擕囘家與葉觀看伊云是假珠竟剪去　半爲此欲尋母舅與伊理論詎大母舅陸阿銀不在與小母舅陸小毛觀看說是眞珠隨向葉將剪去之珠索還伊還我十料供至此包探孫寶生稟稱包已將珠當去十七粒得洋一元錢三百文陸小毛處起到珠四十三粒同居之挑水人處起出三十七粒葉顧氏交出十粒共計九十粒呈案太守詰其尚少九十三粒何在包稱被葉剪去葉矢口不認太守謂陸葉兩人難辭其咎務必嚴追着將呈案之九十粒先交曹陸氏領去包正標交陸帶出同往挑水之家詢問有無存留葉顧氏陸小毛押候此追 
[蘇省撫轅抄]  
　　○十三日前山東臨邑縣賀館江西人由山東來　前湖北崇陽縣余思訓湖南人由湖北來　蔣錫年服闋稟到　廣東採辦海防兵穀季員廣東補用同知候補知州舒寛迪江西人　候補知縣周駿炳　試用縣丞向式恭俱湖南人　吉壽均由廣東來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年六月初七日京報全録]  
　　宫門抄○諭旨三道録前○大臣福等奏拿獲盗犯請交部審辦摺○雲貴督岑等奏揀補知陳摺○湘撫寵奏委署知府片○閩浙督何奏調補叅將摺○六月初七日户部通政司詹事守廂黄旂值日無引見○甘肅肅州鎭總兵鄭金華請訓○文中堂續假十日○召見軍機醇王鄭金華○○奴才宗室福䛰等謹奏爲拿獲疉次紏夥搶劫施放洋鎗打傷事主隣境盜犯請旨交部審辦事據北營叅將王山寛遊擊楊文浩督率守備劉國王千總邢安王添也候補都司趙春霖把總張成外委王文奂高榮成續高金城等會同揀發北城副指揮田寶榮等並昌平州知州宋文宛平縣知縣蔡壽臻等在京外一帶地方將疊次紏夥持械搶刦施放洋鎗打傷事主隣境盜犯孫毫兒即老孫又名孫西可孫二即孫得碌張二即張二黑張三即張三羣兒徐小兒即徐廣泰並買贜之孫乾棒侯萬年即老侯常大王大李長受拿獲起獲現贜賊具等物傳同事主閻景和王兆麟張王氏一并解送前來奴才等督飭司員詳加審訊據孫毫兒即老孫又名孫西河供認光緒七年九月初七日夜伊仁張二黑張三羣兒並伊族姪孫二及徐小兒王藍奇王二奇盧小水兒白爭李三分持器械王昌平州屬半壁店閻家莊地方砸門進一家完内事主出屋喊嚷伊等用木棍將事主打倒又將一事主用洋鎗打傷進屋内有一婦人驚嚷伊等用刀棍將其砍傷隨即燃燈將箱櫃砸開搶出衣飾制錢口袋等物又於八年十一月初三日夜伊與白五賈老虎老畢劉七即老柴老周麻二春張玉環李三張木匠吳大鋤等分持器械在德勝門外上清河橋南跳墻進一家院内撞門進屋事主驚喊伊等用大木棍將事主毆打又將一事主用其髮辮將兩手反縛隨由箱櫃内搶出衣飾等物後聞得白五犯案伊即逃躱至九年八月二十九日夜復同伊族姪孫一並盧老爭老馬木匠張老郭張九分持器械在京西鐵家墳地方將一家籬笆門推開進院事主出屋伊等用洋鎗打傷同進屋内將箱櫃打開搶出衣飾棉褥現錢等物以上所得贜物均隨時俵分當賣錢文花用不料被官人訪知將伊等拿獲連洋鎗等件一并起獲解案不知王藍奇等逃往何處孫二即孫得碌供認夥同持械搶刦二次張二即張二黑張三即張三羣兒徐小兒即徐廣泰均供認各夥同持械搶刦一次得贜俵分當賣錢文花用屬實孫乾棒供與素識小李買過伊族叔孫毫兒當票二張小李贖出一張傳賣並未給伊錢文後伊將紅洋布小棉襖當票一張贖出尚未轉賣情願交出候萬年即老侯供尹曾給素識徐小兒盧小水兒王藍奇曰爭當過衣服等物並給伊白布女褂等件當錢花用又將月白布單褲藍布等物給伊穿用常大供伊用錢買過張二黑單裙綢褂當票兩張業將綢褂當票轉賣單裙贖出尚未轉賣情願交出實不知是搶刼之物王大供在東單牌樓開挂貨鋪生理伊知舖多小李司孫乾棒買過孫毫兒衣服當票一次贖出賣給李長受等現經官人查傳小李因已回原籍隨將李長受供出指獲李長受供伊用錢買過小李江綴皮裙一條業已轉賣賊人犯案將小李供出因其已回原籍經鋪東王大將伊指傳解案事主閻景和供在昌平州屬閻家莊地方居住光緒七年九月初七日夜被賊將伊父閻守德用木棍打倒又用洋鎗將伊胸腹手上打傷用刀將伊脊背砍傷隨即倒地伊母在屋喊嚷被賊用刀將胳膊砍傷搶去衣飾等物次日開具夫單赴昌平州呈報在案王兆麟供德勝門外上清河橋南居住光緒八年十一月初三日夜被賊用木棍將伊肩膀打傷並將伊子恩緒兩手用髮辮反縛搶去衣服等物次日開寫失單赴營廳呈報前經中營獲賊已由案下領回贜物並賣贜錢文下短贜物求向賊人追出再領張王氏供在京西鐵家故地方居住上年八月二十九日夜被賊放放洋槍將伊男人張老清頭顱左手打傷當時昏倒賊人用木棍將伊子張大頭上打破搶去衣服現錢等物並未報官今經獲賊傳伊等認明現賊具領各等情查孫毫兒即老孫又名孫西河胆敢疉次搶刦施放洋槍打傷事主且係前獲之盗犯白五夥黨漏網潛逃猶敢復行紏衆搶掠實屬怙惡不悛愍不畏法孫二即孫得碌張二即張二黑張三羣兒徐小兒即徐廣泰聽從夥刦亦屬同惡相濟孫乾棒侯萬年即老侯或儘認收買贜物或供認代當錢文不知搶刦各情殊雖憑信均應一併嚴切根究除事主閻景和汪兆麟張王氏與常大王大李長受均行取保聽部傳質外相應請旨將孫毫兒即老孫又名孫西河孫二即孫得碌張二即張二黑張三即張三群兒徐小兒即徐廣泰暨孫乾棒侯萬年即老侯連賊具洋槍等物交刑部審明辦理未獲之王藍奇等犯仍即嚴緝獲日補送刑部至原拿此案之員弁等均能不分畛域悉心跴訪將此迭次紏夥搶劫施放洋槍打傷事主明火盗犯設法戈獲尚屬緝捕認眞未便没其微勞可否俟刑部定案時聲明請旨准由奴才等擇優奏請奬叙之處出自恩施爲此謹奏請旨奉旨已録○○雲貴總督臣岑毓英雲南巡撫臣張凱嵩跪奏爲揀員升補夷疆要缺知縣以裨地方恭摺具奏仲祈聖鑒事竊臣等接准吏部咨所有應歸光緒十年二月分由外揀選扣留外補各缺一體開單知照序補可也計單内開夷疆奏題調要缺雲南邱北縣知縣張烈泰不及光緒十年二月二十日奉旨休議欽此等因應照例以奉旨後五日作爲部中行文日期照限减半計算扣至四月二十日五十五日限滿應歸於四月底截缺係屬要缺毋庸掣簽臣等督飭署藩臬兩司於通省應調人員内逐加遴選非現居要缺即人地未宜實無合例堪調之員惟於應升人員内查有卓巽候升之准調按板井大使徐有書年六十一歳係浙江湖州府歸安縣人由附貢生遵浙江捐賑米例報捐訓導同治二年在湖北捐米案内加捐縣丞復經楚省移奬案内作爲鹽大使補用三年十一日赴京銅局捐免保舉並捐分缺間選用五年五月選授雲南柯陋井大使六月初十日經欽泒大臣騐看覆奏奉旨依議欽此領憑赴滇於同治六年五月初四日到任旋即隨同軍營聽差襄辦各處糧厘事務飭赴本任九年二月初　日回任調補麗江井大使奉部覆准十一年六月二十日准調到任兼署定遠縣卸事於續查克復順甯雲州等處城池在事出力保奏十三年十二月二十四日奉上諭着賞加六品銜並賞戴藍翎欽此光緒元年補行同治十三年分大計卓異奉文准其卓苏照例加一級註册歸入即升班内升用奉委飭回麗江井大使本任於光緒元年十二月初二日回任二年委兼營喇鷄鳴井鹽厘又在滇捐局遵例報捐五品升銜初次六年俸滿調省騐看甄别留任九年正月調按板井大使奉文覆准在案該署司等查該員老成持重辦事勤能歷任内並無叅罰案件且在滇年熟悉夷情以之升補邱北縣知縣實屬人地相宜洵堪勝任與例亦符據署雲南布政使李德莪按察使熊昭鏡會詳請奏前來臣等覆查該員徐有書辦事勤謹才具安詳合無仰懇天恩俯念夷疆要缺知縣准以該員徐有書升補邱北縣知縣實屬人地相宜與例亦符如蒙俞允該員係卓異候升現任鹽大使今請各知縣銜小缺大俟部覆准再行照例給咨送部引見恭候欽定並將該員卓異候升之案照例查銷其所遺按板井大使係烟瘴要缺例應在外揀選調補容另行遴員調補所有揀員升補夷疆要缺知縣緣由謹合詞恭摺具陳伏乞皇太后皇上聖鑒敕部議覆施行謹奏軍機大臣奉旨吏部議奏欽此　○龎際雲片　再寶慶府知府李暎開缺送部引見所遺篆務應請揀員署理查有候補知府莊賡良明敏練逹堪以署理據署藩臬兩司會詳前來除批飭遵照外理合會同署湖廣總督臣卞寶第循例附片具陳伏乞聖鑒謹奏軍機大臣奉旨吏部知道欽此○○閩浙總督臣何璟跪奏爲遴員調補外海水師叅將以期人地相宜恭摺仰祈聖鑒事竊浙江玉環營叅將鄭鴻章先經飭與鎭海營叅將張希順互相調署兹准浙江提督臣歐陽利見咨稱叅將鄭鴻章自光緒八年三月間調署到任以來一切營伍事宜均能認眞講求鎭海乃甯波門户商漁兵輪往來絡繹緝匪巡查牧關緊要該叅將於鎭海地方情形極爲熟悉辦理海防亦甚得力請與張希順互相調補等因前來定例武職現任官員有人未甚相宜者准其酌量地方煩簡題請對調等語伏查玉環營叅將鄭鴻章廣東香山縣人由武童投効歷长今職同治八年七月領劄任事該員洋務練逹巡防得力自調署鎭海叅將之後於該處情形既極熟悉以之調補鎭海營叅將洵厲人地相宜所遺玉環營又將員缺並查有鎭海營叅將張希順貴州銅仁縣人由投効遞保叅將奉部掣補斯缺即經調署玉環營叅將該員洋務營務盡心講求溯自署任以來辦理尚見裕如即以調補玉環營叅將亦堪勝任合無仰懇天恩俯准將浙江玉環營叅將鄭鴻章與鎭海營叅將張希順互相調補庶彼此營務洋防备有裨益如蒙俞允該二員係現任叅將對品調補毋庸送部引見除飭取各履歷另行咨部外謹會同浙江巡撫臣劉秉璋浙江提督臣歐陽利見合詞恭摺具奏伏乞皇太后皇上聖鑒勅部議覆施行謹奏軍機大臣奉旨兵部議奏欽此 
 
 

Page 11

 
 
[光緒十年六月初八日京報全録]  
宫門抄○諭旨兩道録前○發抄旨五道○陝督譚奏委署副將摺子○又奏委員護理副都統夾片○又奏開報經費清册摺子○將軍希奏殉難站丁請飭歸旂檔摺子○蘇撫衛奏爲報备庫動放賑銀數目片○直督李奏爲派購馬匹請飭給票免税夾片○大臣吳奏爲動用銀兩購辦各項軍噐等情夾片○六月初八日禮部宗人府欽天監正黄旗值日無引見○惠王假滿請安○善慶到京請安○許道培預備召見○召見軍機　醇王　善慶　許道培○皇上明日卯正至奉先殿壽皇殿行禮○發抄李鴻章奏請將剜肉療親之已故提督吳長慶次子吳保初旌表奉旨着照所請禮部知道欽此○李用清奏雲騎尉黄遵先補古州右營守備奉旨兵部議奏欽此○又本年春季分委署州縣各缺奉旨吏部知道欽此○又黔西牧楊光國等署龍里等令奉旨吏部知道欽此○又革撫唐炯力疾由转起程日期奉旨知道了欽此　○○頭品頂戴陝甘總督臣譚鍾麟跪奏爲副將丁憂開缺應行回籍守制委員接署恭摺仰祈聖鑒事竊臣據凉州鎭總兵汪桂元呈稱莊浪協副將劉仁和親母巢氏於光緒十年二月二十日在湖南湘陰縣原籍病故例應回籍守制呈請委員接署前來查有　記名提督借補凉州鎭標中營遊擊朱祥興公事明白堪以委署除檄飭該弁遵照任事並查取劉仁和原領札付及任内有無未清錢糧事件印甘各結另咨送部查照外所遺莊浪副將員缺容臣另行揀員請補所有副將開缺緣由謹會同甘肅提臣周逹武合詞恭摺具奏伏乞皇太后皇上聖鑒訓示謹奏軍機臣奉旨兵部知道欽此○○譚鍾麟片再臣准吏部咨光緒十年三月二十八日内閣奉上諭崇志奏特叅劣員請將定禧祥元常續分别懲辦等語着譚鍾麟查照所奏各節確實查明據實具奏欽此欽遵咨行到臣當即檄委調補鎭迪道耆彬前往莊浪滿營查明該營歷年出入數目與放餉花名册核對詳辦嗣復奉四月十八日上諭前據崇志奏叅佐領祥元等侵吞俸餉各節當降旨令譚鍾麟確查具奏兹據該督奏稱佐領祥元等呈控恊領那爾春布通合崇志之意將所領俸乾照十成支領等語請飭查辦着譚鍾麟將崇志前奏及祥元等呈控各節澈底查明據實叅奏勿稍徇隱崇志着即撤任聽候查辦凉州副都統着譚鍾麟於該處協領內揀員暫行護理該部知道欽此臣富即欽遵檄委甘凉道龍錫慶會同耆彬核實查明具覆惟凉州左翼恊領那爾春布右翼恊領現交卸署莊浪城守尉定禧均在查辦之列此外無可護理副都統之員惟查有莊浪滿營因病告休之副都統銜恊領滎禧老練樸成前曾護理凉州副都統公正明白為滿營所信服兹聞其病已就痊精神甚好經臣照會滎禧前往凉州暫行護理副都統篆務所有左翼協領那爾春布解任遺缺即由滎禧於佐領中揀員代理除分别知照外謹附片陳明伏乞聖鑒謹奏軍機大臣奉旨知道了欽此　○○頭品頂戴陝甘總督臣譚鍾麟跪奏爲嘉峪關應用經費造具清册分送核辦恭摺覆陳仰祈聖鑒事竊臣前惟户部咨會奏嘉峪關辦經費援案請由江海天津兩關洋税撥借之處自應仍照宜昌甌海兩關成案先將經費核定再議撥給應將現支經費核實列欵造册分送另行具奏等因當即飭安肅道兼嘉峪關監督葉毓相迅將該關應支經費核實列欵造册詳齎核辦兹據詳稱嘉峪新設洋關自光緒七年開辦以來歷經前任監督將應用一切經費比照宜昌關章程辦理查宜昌關原定開支數目每月共銀二千一百九十餘兩嘉峪關與宜昌情形相仿而地方遼闊稽查彈壓尤關緊要現在用款照宜昌關數目力求撙節每月共需銀一千四百九二餘兩開辦之初事尚簡少自當權其緩急分别開支其急需支用之欵每月計銀一千一百五十六兩四錢委係毫無浮濫其暫可緩支之欵每月五百三十四兩俟税旺事煩再行請支此後如有應行增减之處隨時詳請核辦現將各欵細數造具清册呈請奏咨前來臣查嘉峪關開辦事宜初議税務照天津章程辦理而情形與津關煩簡逈殊一切應支欵項臣蒞任後迭次删减暫於厘金項下開支近因厘金日絀難以接濟援案請於别關發借兹據該關道詳送清册比照宜昌關數目節省幾及一半實已無可再减合無仰懇天恩俯准照臣前請於江海天津兩關如數撥借抑或於他關分撥以資辦公之處應由總理衙門户部酌定奏明辦理除將現支緩支清册分别咨送外所有嘉峪關經費據實開報請於别關撥借緣由謹恭摺覆陳伏乞皇太后皇上聖鑒訓示謹奏軍機礪睱奉旨該衙門議奏欽此　○○奴才希元跪奏爲站丁從征在營由咨部委官臨陣捐軀懇恩飭下部旗准歸旗檔以昭激勸恭摺仰祈聖鑒事竊查吉林東路拉法站管下站丁謝兆儀於同治元年間奉調出征由營咨部爲委官在同州府城西與回逆打仗陣亡經部議給雲騎尉世職亟應揀選送部引見以便承襲惟該故弁謝兆儀係由站丁出征前在軍營雖得有咨委銜其户口未經移撥入旂以致身後蒙議世職揀選承襲無旂可送兹據伊孫謝仲翰具情呈懇援案入旂前來奴才查前於光緒六年有吉林出征之官莊站丁高鳳禄在營保奬藍翎披甲後打仗陣亡經部議給雲騎尉世職因未移撥户口曾經前將軍銘安奏請歸入旗檔奉旨允准在案並詳查吉林官莊驛站兩項人丁凡曾在軍營立功均准入漢軍旗檔歷經奏請有案今謝兆儀之應撥户口事同一律核與成案相符合無仰懇天恩俯念該弁從軍効力臨陣捐軀飭下部旗准將該弁援照成案歸入吉林鳥鎗營鑲藍旗旂檔之處出自逾格鴻慈奴才爲策勵將士起見是否有當理合恭摺具奏伏乞皇太后皇上聖鑒再吉林副都統係奴才兼署毋庸列銜合併聲明謹奏軍機大臣奉旨着照所請該衙門知道欽此　○○衛榮光片　再上年七月間江蘇省揚州常州鎭江等府　沿江沿海一帶猝被風潮冲破圩圍田廬漂流並徐州海州等府州屬邳州宿遷沐陽等處堤堰漫溢决口冲坍屋宇貧民棲宿無所節　前督臣左宗棠漕臣楊昌濬暨臣按其被灾輕重先後動撥庫欵委員分報解賑嗣又接辦冬春賑濟並修築堤堰以工代賑業經查明蘇藩司庫撥用銀數兩次附片奏報在案兹據江藩司梁肇煌詳稱江屬辦理賑濟計撥邳州賑銀三千兩江都縣賑銀一千兩協濟靖江武進丹徒丹陽四縣每縣各五百兩通共銀六千兩均放司庫蘆課欵内動放又沐陽縣禀准撥發賑撫錢一千串合銀六百八十一兩八錢二分飭令該縣於徵完錢糧内徑行支用又漕臣楊昌濬撥給邳州賑銀三千四百兩宿遷縣堵築晁家堰工並興修官堤工費共銀三千六百兩沐陽縣撫卹銀二百兩通共銀七千二百兩均於漕庫動放邳州宿遷並被水稍次之山陽清河安東寳應碭山泰興等州縣除就地勸捐湊濟外仍分别動支民捐積谷暨捐存谷欵分别辦理煮賑以補公欵之不逮被水貧民藉此工賑兼施得延喘息均免失所現在次第辦竣查明各庫動放賑銀數目詳請具奏等情前來臣覆查無異除咨户部查照外謹會同署兩江總督臣曾國荃附片具陳伏乞聖鑒謹奏軍機大臣奉旨户部知道欽此　　○○李鴻章片　再據統領天津練軍護衛等營記名總兵黄全志稟稱各營拉砲馬匹已多癆傷亟應續購挑補以期得力兹派把總史魁等前赴多倫廳烏蒙慶一帶挑選臕壯戰馬一百七十匹迅速解回分給補换等情除分咨兵部察哈爾都統查照暨分行經過地方官照章喂養接遞護送外伏乞聖鑒勅部給票由部知照張家口監督照例免税放行謹附片具奏軍機大臣奉旨兵部知道欽此　○○吳大徵片　再吉林機器製造局與臣行營相距既遠該局所造槍子銅帽鉛丸　可就近供留防各營之用未能兼顧臣軍現在親軍砲隊步隊及綏鞏兩軍馬步各營分扎昌黎樂亭境内所用洋槍洋砲均須隨時修理前在樂亭添設行營製造分局派員專司其事購用裝子小機器酌雇匠工裝配門火鉛丸約計舊用銅殻可裝三四次藉供操演之需亦爲節省經費起見應用器具等物尚須陸續添購擬于吉林機器局經費銀十萬兩内每年分撥銀二萬兩作爲行營製造局購器裝子之費其餘銀八萬兩專歸吉林機器製造局及表正書院經費亦可敷用自光緒十年七月初一日起由吉林將軍希元赴季派員起部請領其六月肥前支發各欵仍由臣造册報銷至琿春三姓砲台經費即在部撥前項銀十萬兩内陸續動用現在砲台工程將次完竣需費無多當由臣分别行催琿春副都統依克唐阿　軍統領副將郭長雲綏軍統領直隸候補直隸州知州戴宗樂轉飭經手監造砲台各員核寔造　清部由臣　核咨部請銷一俟各工報竣咨請吉林將軍希元派員騐敬以昭核實合併陳明謹附片具奏伏乞聖鑒謹奏軍機大臣奉旨户部知道欽此 
 
 

Page 12

 
 
[轎役兇毆]  
　　○閏五月二十八日晚俄國駐京公使署内轎役甲乙二人因細故起釁致相爭鬥奮不顧身甲百忙中拾板凳一條向乙頭顱上直劈下來正如銀瓶乍破水漿迸出乙即倒地延至夜間四霬鐘因傷殞命甲遂開門將乙屍舁至署門東旁自赴官廳投首次日屍已潰腐由俄公使函請總署移開是晚十點鐘時移至南御河橋下並聞二十九日總署福大司空往拜美公使時公使亦面請移屍他處以避穢氣提督衙門旋飭坊官相騐以便照例懲治傳得兇手係本京人死者係山西人也 
[惡僧可惡]  
　　○前日金陵有遊方僧在城北僻巷化緣見某九家白板虚掩花尨不驚遂直入内庭將欲效梨園所演無介寺故事其家男子外出僅少婦二人見此秃鶯張皇失措急予錢米揮使他往該僧見其苒弱可欺遂多方婪索少婦不允僧即效劉四罵人大有惡語傷人六月寒之意相持之際適有隣婦前來覩此情形鳴衆逐出而僧　喃喃穢詈不止嘻昔人詈惡僧曰秃毒酷若斯僧者眞所謂秃而毒者矣我恨不把法聰頭當罄子敲爲閨中人一伸氣忿 
[宦妻奇悍]  
　　○江左某甲筮仕閩中工於逢迎一時有能吏之目以故差委迄無虚日惟素性慳吝雖坐擁多資親友視同陌路偶以有無相商輙瞪目君不相識其妻亦世家女性極悍妬　支虎　地狂吼頓令毛髮聳然甲頗有季常風不敢少　其意年逾不惑蘭夢猶虚未有敢以置妾相勸者甲母望孫念切恒於無人虚向甲絮聒甲亦後顧茫茫恐爲若敖氏之鬼然念小星三五斷難穏抱衾裯遂亦一笑置之不復以側挺荔支爲念去歳奉檄榷税鄰郡遂以重價購一妾藉捐局爲藏嬌地今春被妻訪聞竟一葉扁舟親至差次甲見妻來早已魂不附體幾於掛杖落地心茫然妻遂席捲所有挈妾回家抵省即令妾與鴉婢爲伍鞭鸞笞鳳苦不堪言旋因妾與甲私語瀾翻酷海頓起雌風將妾閉置空房絶其飲食甲意不忍稍爲勸解妻即被髮狂呌徒步出門聲言欲以寵妾滅妻控諸上憲甲恐有碍聲名急向石榴裙下作三千拜事始寢息現經甲母作主將妾仍交母家帶回方得脱離火坑不致有性命之慮然似續之念從此無望甲母亦無可如何惟有與甲吞聲對泣而已 
[羊城官報]  
　　○閏五月念二日歸着内包司黄椿謝委通判張國楨稟往新寧催餉米念三日運同金武祥稟知委辦清鹺局儘先縣席寳書稟銷稽查輪船及給照赴美局差長樂典史張世鑑稟到西寧典史陳隆潮服闋禀到念四日署文昌縣楊蔭廷謝委試用縣周爾珍由三水查勘水灵回省禀到試用巡檢沈祖原由京來省禀到念五日試用縣盧蔚猷禀辦順德沙捐局未入流李從善禀謝超委繁缺一次三水胥江司吳昌稟謝委番禺慕德司曾德潤謝委念六日署南雄州吳宗焯四會縣彭光業俱禀謝委候補縣尹兆烜禀往查勘新甯開平水災順德紫泥司朱若均禀辭赴任念七日候補同知際安由四會查勘决口情形回省稟到候補縣葆椿由廠回省禀到轅下收呈試用縣丞烏凌阿解京餉回省稟到念八日直隸州鍾啓元禀知勘估威遠下　襠砲台工程回從九品韓昭玖稟銷太平關差縣丞王耀清禀知委解關庫京餉補用縣黄允仁禀辭赴曲江查勘水災念九日候補縣蔣定權稟知帶同電線局洋人赴洋角高要典史韋慶清卸事回省禀到從九品蔡　禀銷押解軍火往梧州 
 
 
