# 1883 - 115 - 4903590

 

Page 1

 
 
[本館告白]  
　　本館現擬將光緒八牟正月朔起至年底止所有京報上　諭旨按日彙錄成編以便衆官紳恭讀惟此書排印無多欲購者祈速來本舘帳房預定爲盼 
　　申報舘主人啓 
[論法人召回公使事]  
　　法國駐華京公使寶君海近有回國之信初不知其何故也玆悉公使緣與中國議辦安南一事被議去職其事實出於意料所不及然而有此一節則安南之事愈有見爲岌岌者矣盖法兵之在安南東京者貔虎之士本有九百名現奉調去六百名退回西貢而止以三百名守護東京砲臺法廷則另調勁旅一萬二千將赴安南畧定其地載兵之船業已派定直有欲得其圖而甘心之意夫以安南蕞爾之國向奉命於法人惟謹一旦法人發其精銳以席捲越裳氏之壤地其勢不啻泰山壓卵靡不立見摧破者而法人用此多兵糜餉當亦不少寶公使計慮及此知安南向爲中朝屬國但得中國不興兵以爭安南則安南全土不難盡歸法國而且可以不用勞師糜餉因與李傳相竭力商說傅相亦恐邊釁一啓兵連禍結殊非計出萬全因不與法公使爲難暫且如願以償將安南置之度外一任法之所爲惟雲南與安南交界之處有地若干里則中法兩國皆毋得侵涉當以是爲閒田而鴻溝之畫卽在於此法公使亦卽允從爰卽立約議定法國亦不必再發雄兵萬二千赴安南如此辦法在公使實已心力交盡於法國家殊大有裨益盖以法國調兵一萬二千越重尖而來直趨東京固無非爲欲得安南而已今此議旣成則不勞一兵不折一矢遂折衝於樽爼之間而安南拱手而歸法國安南之土壤法人得以踞之安南之人民法人得以治之安南之政令法人得而持之安南之君臣無有與法相抗者安坐而得地一利也不勞師二利也不費餉三利也不啓釁於中國四利也有此四利何便如之以是報命於法廷公使亦可謂不辱君命爲國之光者矣孰意日內接到法廷電音轉以該公使辦理此事未臻妥善殊爲失當着革職撤世所立之　亦作罷論此誠公使所不及料而并非外人所能揣測其命意之所在也子輿民言抑王興甲兵危士臣搆怨於諸侯然後快於心與法廷之意毋乃類是然而就事論事公使之辦理此事亦旣無懈可擊何以不受上賞而反獲嚴譴此其中必別有故爲本舘綜觀大局因其事而揆度其情形實不能不爲中國慮也何則當今歐洲各國勢均力敵當強之勢殊亦無甚軒輊法國雖曰雄武當亦無可耀兵區區安南倘中國置之不問則折而入於法國不啻摧枯拉朽又何用一萬二千之衆哉法廷之意名爲安南而其志恐不僅在於安南而已安南與中國雲南之地犬牙相錯雲南地方礦苗極旺泰西各國早有言及之者法廷或別有注意之處故特發重兵航海東來外爲征服安南之勢而包藏禍心實爲叵測狡焉思逞其志正復深遠寶公使不能深窺法廷之意旨而沾沾焉專務乎安南安南之事一經議定則別無可以尋釁之處不且與初意大相刺謬乎竊以爲法廷聞該公使所立和約而遽加以重譴者安知非因約中所云安南與雲南交界之處有地若干里兩國不相侵涉置爲閒田之一語有以觸法廷之忌耶夫以法廷注意所在而公使不能窺測及此則其獲譴也宜矣由是觀之法人之欲得安南而甘心固非僅安南之患也中國而與法人爭安南固爲中國之患卽中國而不與法國爭安南亦朱必非中國之患也李傅相與法公使議安南之事不以爭安南爲急而獨議及雲南交界之處治亦早有以見及於此而洞燭法人之際微此議若成亦未始非計而乃法廷赫然震怒撤囘使臣毀棄前議則是法廷之意夫固可以不言而喻矣中國秉鈞諸分高瞻遠矚深謀長慮當亦不乏明哲見幾識微知著而先爲未雨綢繆之計者但本舘旣有所見及則亦何敢默爾而息惟願中國疆臣樞臣各懷遠圖勿務淺近先事而預防之勿使狡焉思啓之流得以逞其得寸得尺之計是則牖不書生所不勝望幸者爾 
[上諭恭錄]  
　　○二月二十八日奉　上諭原任吏部尚書萬靑藜學問優長老成練達由道光年間翰林迭受先朝恩眷洊陟正卿宜力有年屢司文柄上年降旨令其開缺兹聞溘逝軫惻殊深着加恩照尚書例賜卹所有原任內一切處分悉子開復應得卹典該衙門察例具奏欽此同日奉　上諭德馨奏藩司修墓候滿因病懇請開缺一摺王思沂着准其開缺陝西布政使着葉伯英補授張熙着補授陝西按察使欽此同日奉　旨恒明補授太常寺卿欽此同日奉　上諭浙江　州府知府員缺着郅馨補授欽此同日奉　上諭嘉昌奏假期又滿病末痊愈仍懇開缺一摺庫倫辦事大臣喜昌着准其開缺俟新任到後再行交卸回旗欽此同日奉　上諭內閣侍讀學士文碩奏已革給事中張觀凖素不相識輒投名刺請見稱有要事面談意存嘗試請旨飭傳究辦等語張觀準業輕革職着卽飭令回籍不准在京居住欽此 
[本館自己接到電音]  
　　○本館於昨日接到在津友人專發電音到本館內有三月初二初三等日　諭旨三道謹敬譯登○三月初二日奉　旨劉瑞祺補授戶科掌印給事中欽此○初三日奉　上諭甘肅鞏秦階道員缺着姜協贊補授欽此同日奉　上諭長蘆鹽運使員缺着額勒精額補授所遺天津道員缺着裕長補授欽此 
[英京電報]  
　　○香港西字報載有倫敦二月二十六日電報言英國皇在樓梯跌傷其腿不能行路惟尚可乘坐馬車出外遊幸以解悶想不日療治獲痊自可復舊也 
[安南近信]  
　　○安南南定地方之撫臺深信中國之必將力爲保護故雖有安南王令旨命其讓地於法人而不肯奉韶法國有一兵船常至南定一日撫臺至船問其何故時來此地如欲戰則不妨卽日交綏否則卽當駛回毋得逗遛因此與法相惡二月十五日法人發兵船七艘共裝兵八百名至十七日行抵南定十九日南定各官率安南兵及華兵約二萬人與法人接戰華兵乃係寓安南華人中之遊手者安南人招募或兵以禦法人彼此開仗轉戰終日法兵之死者兩人被傷者數人安南兵之死傷者則不知其數至二十日法人遂入南定而據其地安南人知法兵由海內調來盛兵攻南定則海內必虛爰於十九夜間以兵二千餘襲攻海內而云人早有准備復爲所敗死十人傷者無數法兵受傷者止四人鎗砲戰伐之聲震動遠近內地所居之安南人曁華人均紛紛遷避爾時又値攻南定之法兵船有一艘駛 
 
 

Page 2

 
 
回內有法兵五十名亦與海內法兵相合聲勢益壯該船言及法兵用炸藥將南定城門轟壤乘勢人內法兵官某爲砲彈擊中其腿醫生卽將其腿截去所有安南之華兵約有三百人則在某處據險自固法國新得南定之後駐紥南定之兵官擬請增兵二千人以略定其地刻下尚未定局此說見於香港西字報然則安南之兵禍已成矣 
[礦務生色]  
　　○徐州利國鐵礦其章程一切早登前報玆悉該礦開探以來將礦滓送交上海端生洋行之補海師岱先生轉寄至英德兩國每處五墩請爲比較礦質優劣蓋訪礦之機器等物亦係補海師貸先生爲之購辦也刻下英德南國均有覆信其信本舘亦得寓目英國信內大畧言此事大可爲中國賀細察所來礦滓英國所有一切鐵礦均不足與相比又又美最合工匠之用實爲最上之品德國信中則云有第一等礦師騐得該礦滓百分之中止有濕氣二分半鐵質計八十八分三厘二三其餘渣滓則將及十分酸氣則僅有些須將來鍊成精鐵製成鐵器皆無出其右也觀此二信則該礦之興旺可知查外國知鐵礦礦滓百分中不過三四十分是鐵極多者亦不過五十分巳皆鉚利無算今該礦有八十八分餘多至一倍則其佳可知不禁爲該公司賀且從此聞風興起各能搜取佳礦以享天地自然之利不但董事經理股友諸人可以獲利卽裕國之道亦茌乎此礦名利國誠哉其有以利國也已 
[新令接篆]  
　　○杭省錢塘縣缺現任趙邑尊交卸在卽上憲己札調仙居縣李明府來省署理所遺仙居縣缺委卽用縣秦明府署任秦明府於月初由省起身到任李明府到省後現擇於月之初二日接印並聞錢邑之玉皇山山洞內出有命案趙邑尊雖經檢騐尚未辦理想交卸時舊令尹之政必以告新令尹定有一番措置也 
[催科政急]  
　　○仁和縣趙尊以催科政急簽差四出徵收奈蕭監州之符急如星火而各里庄書仍因循疲玩繳納無期邑尊不禁大怒卽飭幹役立提各莊書總頭十二人到案票押班房押令全數完納若再延玩必將按期重比又聞上月下浣爲邑尊之太夫人七穆壽辰一時之登堂献兕酌酒稱觥者車馬不絕想見萱堂上壽正開潘縣之花社日稱觴齊進麻姑之酒洵足樂也 
[麥田馳馬]  
　　○京口書來得悉彭雪琴宮保前日駐節焦山京口文武各員均至焦山恭迎憲駕某叅戎因急於迎候未暇遵彼大路田中麥遂爲馬廣踏損鄕婦見之大詈叅戎聞之而怒旣見宮保回卽傳地保將鄕婦之夫送丹徒縣署究辦馮邑專以其縱妻無禮判令枷責以示薄懲而鄕人不服附和者甚衆嗣經練董出爲調停其事始寢甚矣牧民之難也 
[簽手太橫]  
　　○中國各海關章程凡貨　口到關報騐磅數觔兩出有關單完納稅項若零星貨物謂之小貨未便出單徒費紙筆故於輪船出入口時托手到船查騐如遇物價旣微稅餉又薄者任便放行不加究詰此盖於裕國之中仍庽恤商之道也自來在之人携帶小貨者多而關役遂有意搜羅積少成多充公肥已心很手滑吹毛求疵矣二月上旬聞重慶輪船中滬去津寄碇烟台上落貨客時有粵東舉子陸航北上應禮部試有無夾帶外人不得而知而尖關托手紛紛上船查騐行李彼公車帮謂由滬落船到津上岸均可盤查此係中途何又多此一舉箱上鑰匙末遽取攘而予托手卽便奏刀皮箱衣包半皆割裂查無私貨客便變臉稱失咨文一角隨起行李赴烟稟海關道請辦烟台稅務司亦一面調停一面薄罰簽手示懲在後不知如何了結竊思海關之文綱日密海關之流弊愈多貨少旣不出關單而貿貿前行又視爲偷漏小本營生或購小件餽遺親友將何以過關越卡乎查廣東西砲台有稅廠零星貨物不能報稅者掛號完釐出一小票携帶任行便無窒碍無已其倣此乎否則行旅視爲畏途而作客者雜矣 
[鄂藩回籍]  
　　○平湖友人來信云前湖北布政使王曉蓮方伯由長江到滬後卽於上月二十八日安抵平湖原籍二十九日恭祭祠堂三月初一日祭掃祖塋初二日通拜闔城官紳親友乘坐綠呢中轎沿途觀者甚衆市上亦倍形勢鬧盖平邑地本彈丸向鮮通顯故無不以一瞻丰釆爲幸方伯此來實足爲宗族交游光寵矣日前本報誤登方伯已坐豐順船北上實係傳聞之訛合併更正 
[寍波又火]  
　　○寍波疊有火警節經列報茲聞本月初三日寍郡南門外解元第張姓闔家往鄕祭墓僅留男僕女傭二人看守門戶詎料灶下遺火墮於柴堆延燒屋梁迨知覺赴救勢已燎原不可嚮邇幸各處水龍聞聲麕集文武印官均出城彈壓併力施救得以撲滅其老屋一進霎時變爲瓦礫塲而新屋幸有厚墻相隔得保無恙亦不幸中之幸也 
[西戯續誌]  
　　○夏思美夫婦演戲前夜往觀巳將所演各技列諸報中禮拜二晚復往觀焉九點瞳時西樂競奏少頃夏戯士登塲各劇與前日大致相同中間有三數事爲尤翻陳出新足以泚筆而記之夏君初向座客取表一事復取一客之手巾回至臺上將巾包表置於右首之小木箱上繼取包於手用紅色紙兩張重疊捲於包外携付座客拆視則惟存空巾表已不見座客大駭夏君乃躑躅臺前故作驚疑而拆開之紅紙固落在臺前板上不轉瞬間而紅紙之下木箱儼然在焉乃取箱向臺上開看則箱中有箱一連取出八九隻最後一僅二寸餘之小箱夏君自不啓視持付座客一揭臬蓋表固谷內也又以兩玻璃盞分貯紅白水再取一大盞將水併注於中然後分置三處有水者在中原盛之二盞列於左右各罩以冪取出紙條丈餘盤於冪上似帶之連属者旋復取剪斷之迨揭冪則中盞已空水仍任二盞內左紅右白若涇渭之不相混也他如自嗚鼓置於臺前座間臺上設一玻璃鐘面另綴以針夏君叱針旋轉針止之處是幾點鐘則鼓鳴幾下如是者十數次最後夏君下臺坐於樂人之位以手鼓琴琴急則鼓亦急琴徐則鼓亦徐如相和答亦絕技也惟前晚夏君夫人鼓琴昨不知因何末曾奏技至往觀之人則中西士女通三層坐位計之不下三百人云 
[公使過滬]  
　　○德國駐華京欽使巴君從天津乘重慶輪船於昨午抵滬各國領事官皆登舟謁見聞不日搭公司輪船出洋回國也 
[邑尊騐屍]  
　　○浦東人沈錦前在金彩堂門前擺小菜攤遂與金彩堂搗婦相識居然曳尾於塗中迨金彩堂閉歇搗婦亦病沒沈錦擁其餘資又與法租界烟妓阿姨相沖乃合開花烟館于蠟梅　東二弄第三十八號門牌阿姨於是重理舊業且植野花以引蜂蝶有愛寶者年十五矣在阿姨處爲夥前晚十二點鐘時忽來一人操西路口音年釣三十三四面白無鬚身穿元布棉馬褂內襯元布棉馬中藍布短夾襖白布短衫棕色棉綢緜套褲白布褲白襪新羽縀雙梁京鞋外束藍布桌裙頭帶紅結瓜皮縀帽當其來時樓上適有別客其人貿然上樓入間壁房內愛寶卽進房裝烟甫入口其人卽喊腹痛身卽倒於樓板經烟館中人扶至榻上立喚剃髮近挑痧無效又喚馬桂興糕糰店主馬阿紀來於胸口挑一針據去此名紅頭痧犯之無救然亦不過馬爲挑痧故云爾也迨至三點鐘時其人卽斃旋報知捕房昨晨法捕頭飭包探孫寶生持片至上海縣署知照而該處係二十五保十二舖地界該地甲金文亦已稟縣預備尸塲上海縣黎邑專於昨日下午四點鐘時帶同刑仵書役人等臨騐先傳該圖地保畧詢情由復傳沈錦及愛寶到案問其知死者姓名否據稱其人突如其來並未問及姓名且腹痛之時卽不能開口云云邑尊當飭將屍抬下檢騐據仵作騐得實係因痧身死並無別故當卽由堂收殮加封發壇標記隨將沈錦愛寶兩人交差帶回縣署云 
 
 

Page 3

 
 
[禁娼述聞]  
　　○埠官塲傳言蘇松太道邵觀察奉到兩江爵閣督部堂左札以租界地方花烟舘鱗次櫛比陷人不省飭令照會駐滬各國領事官商同嚴禁云云此信若確則地方少一銷金鍋卽海上少一逐臭夫矣 
[無故逞凶]  
　　○前日午後聞有某國人雇東洋車一輛至英租界遊玩回至虹口忽忽入門該車夫向討車錢卽持刀而出欲將車夫確斫車夫急避得免乃將其車上照會取去車夫以照會乃活命之源復入內索照會詎某國人卽登樓施放洋槍幸車夫在樓外洋臺之下未被轟傷是時觀者擁擠巡捕亦至先將車夫帶入捕房訴明捕頭卽協同中西捕往拿搜出洋鎗三桿手槍三桿以及鉛珠火藥刀一併拘入捕房聞須解該管領事公廨訊斷也 
[茶棧被控]  
　　○恒德裕等錢庄投上海縣署探稱現在英租界開茶棧之唐維勳曾將棧茶六千箱抵押與我等庄計銀二萬五千三百兩詎唐擅將棧茶售出我等之銀反致無着向論則一味延約特請提追黎邑尊准卽提訊惟唐旣在英租界開茶棧姑俟備文移請英會審公廨深差協提歸案訊究云 
[買地轇轕]  
　　○寶順洋行東投英領事署控稱法租界沿黃浦灘有地基一方係入法公館册第十六號者曾由有恒洋行東金世美爲中將地價賣與魏梧記卽魏琛尚有沈晋堂爲中計價銀十二萬兩言明先付定銀一萬兩其間付我現銀三千兩斯票銀七千兩詎到期向收再四延約且須向收價銀十一萬兩卽可交地豈料魏則避面只得向沈理論沈亦支吾然此地向來出租與人每月收租甚巨今因伊買地先催租戶歸地反致吃虧請爲傳訊等因司副領事據情照會陳太守飭差傳沈到案暫押昨晨寶順洋東同有恒洋東投案申訴有恒洋東稱沈晋堂向我說魏琛欲買寶順地基當卽定價成交立有定約係魏沈二人列名簽字沈晉堂供我與魏琛皆是經手當因有人欲買寶順地其是以與魏托有恒洋東向寶順買定豈知其人嫌是處出灘太狹不合所用以致定買之地無人受主是以躭延魏琛現回紹興掃墓約二禮拜可以返滬寶順洋東又稱我之地基由有恒洋行經賣與魏沈二人並不知另有買主我惟魏沈是問陳太守問沈定買寶順地基價銀十二萬兩僅付過現銀三千兩期票銀七千兩到期未付然否沈答稱無錯太守向沈曰本分府深知爾等非受買鉅價地基之人想係是地有人欲買爾等先向洋商買定以冀從中漁利詎料欲買之人因不台用而致爾等受累然爾等謀利之計固巧矣其如不湊爾等之計何旣准洋商控告本分府當秉公核辦爾將如何計議以了此案司副領事謂寶順行所倥情形理合着沈繳銀劃地如此大買賣豈可視爲兒戲乎太守隨飭將沈晉堂管押着限二禮拜內追到魏琛沒案核辦 
[買貨支離]  
　　○奇茂齋西式木器鋪夥蔡寶泉私向舖主往來之些厘公司賒取絲巾等貨計價銀四百九十餘兩將貨另托金子舟銷售及由些厘行向奇藏齋舖主蔡秉衡收銀則稱伊舖未經辦貨欠銀蔡秉衡明知蔡寶泉有不台情事深恐波及特鈄蔡寶泉扭交英會審公廨而此厘洋東亦投法公堂控追翁太守以蔡寶泉旣押在英公堂飭歸英公堂訊理此已列報昨據些厘洋東投案申訴蔡秉衡供向與些厘行交易須由我鋪出字條向取貨物然後憑條收銀且我鋪生意極徵並無鉅款今蔡寶泉向賒之貨我確毫不知實係些厘行憑信蔡寶泉與我無干些厘行東又稱蔡秉衡卽蔡子泉與蔡寶泉是弟九此項貨銀蔡秉衡不能置身事外蔡寶泉供向些厘所買之貨與舖主無涉實係我自買之貨另托金子舟銷售其間被金便宜價銀百餘兩至我向金所收之銀已經用罄容再措理金子舟供經手買賣所得薄用並無便宜些厘行又稱蔡寶泉曾付我票銀一百五十兩查係僞票今特呈閱蔡寶泉稱票係金子舟付我金子舟供向蔡所買之貨銀早已付清蔡云尚有別貨令我先付上單銀一百五十兩詎蔡並無別貨故我上單止不照付云司副領事謂蔡寶泉毋論是否與蔡秉衡弟兄旣是東夥蔡秉衡斷難置諸不理陳太守謂奇藏齊向與些厘交易須給字條爲憑今蔡寶象所取之貨旣無字條豈非些厘自信蔡寶泉乎太守又商之司君訂期禮拜五覆訊核斷 
[巨界公呇瑣案]  
　　○華捕稱粵人張阿坤似患瘋癲在街滋鬧送請安插張阿坤供不敢滋鬧陳太守查得張阿坤固患瘋癲曾在棲流所棲息六個月今姑押候送交廣肇公所云○捕稟沈阿二在靜遠街口賭錢送請懲辦賭具呈閱沈供並未犯賭偶與友人戲致被獲案陳太守飭沈具並無犯賭切結斥釋○許耀方稱失竊烟燈衣服等件報由捕房緝獲吳子江起到烟燈尚少衣服開單請追吳子江供行竊烟燈是實並末竊衣惠捕頭稟吳子江係屢犯行竊者請重辮以儆陳太守隨判吳管押六月贓交許領 
　　壬午季春瑞和女史招乘馬車遊申園旣至遊人如織惡其囂也廼折至西城觀西人花團徘徊一時許歸則夕陽含嶺矣賦紀遊一篇昔約遊斯園惜爲雨所阻今晨來尺書心知招結侶幸際天朗睛歡喜卽深許驅馳向郊原日影始亭午柳色闇行塵鶯聲雜喧語佳趣乏清幽轉境造西甫清曠別有天凉襟滌煩緒冰壺耀奇釆異卉安能譜　圃中有琉璃房中置盆花鮮豓奪目皆西國種花譜所無也　紅若聚丹砂素若散白羽嬌如初日含艷奪睛光吐看竹愛衛筠執手有賢主　園主人乃一西婦執手爲禮更蒙設茶點以待　殊域竟聯情王道同區宇殷意語傍通瑤琴一再撫週覽歡未央夕傷下林　驅車共言歸離情分幾縷平生鮮出門愜意此遊數 
　　補羅山人錄舊稿 
[十六字令]  
　　○鈎捲上珠簾月在樓尖纖影閨旅起清愁　釵約向雲鬟綴玉牌人歸未燈下卜金閨　簾窣地風廻護錦奩香留久花影日中添　鈿曉鏡添粧巾翠妍春繊按斜約鬢雲邊 
　　補羅山人稿 
[桂殿秋春閨]  
　　○春半也鳥啼紅慵梳曉倚曲闌東晴絲未肯牽愁去飛上長眉蹙翠峰 
　　補蘿山人倚聲 
[臨江仙閨夜]  
　　○夢回綺枕香初燼茜牕夜月溶溶簾鈎戛玉韻丁冬一天清籟一番風　寶帳光搖華鏡滿錦屏花影重重病顏减卻售時紅輕衾愁倚五更終 
　　補蘿山人倚拍 
[夢畹生以詩寄懷倒用原韵答之]  
　　○孤齋客思感紛紛我亦天涯悵失群空有閒情懷舊雨可憐芳訊隔春雲梅花伴影人雙夢湘管題愁月二分爲語砡交須記取清明時節好逢君 
　　梁溪瘦鶴弟鄒弢時客浦西 
[瘦鶴詞人今之風流士也久耳其名未得一見今春安硯蘇臺適詞人過訪居停不昧道人因得把臂言歡瀕行口占二絕句贈之并請不昧道人同政]  
　　○十載神馳願識韓風流何處締新歡偏從客裏論交誼一笑相逢夢也安無才我敢近詩仙俗狀塵容亦可憐羨煞生花傳彩筆不將身世誤華顚君近三借廬贅談因自號三借廬主人 
　　松陸語隱袁鈞執卿氏學稿 
[松陵詞隱以詩贈別原韻奉答並請陸曉雲茂才何政]  
　　○龍門挾瑟悵依韓幾輩仙才結大歡容易相逢容易爲春風空自報平安　罡風吹墮誤登仙破帽殘衫總可憐一夜黃金揮霍盡教人怨煞海棠顚 
　　瘦鶴詞人呈稿 
[申園春　和味馨室主人原韵]  
　　○東風吹透平蕪綠名園花滿樓台矗柳絲上下繞吟鞭芳草芊綿成鄉褥士女如雲作冶遊春情散處渾忘俗韓壽香從扇底傳秦嘉鏡屢簾前矚乳燕風翻各亂飛杏花烟潤如新浴琴心愁絕馬長卿詩興豪追蘇玉局環聽雖多索解難閒情孤負 
 
 

Page 4

 
 
陽春曲高山漢水知音稀雅人深致誰堪籌春申依舊古繁華三千珠履空棖觸滄桑變幻年復年荒榛轉瞬成膏沃我觀世事等浮雲澆愁且飲杯中醁夕在山聯袂歸同車人倚蒹葭玉及時行樂須自知獨醒眞教快心目 
　　藏鋒逸史未定稿 
[西郊卽興]  
　　○十丈紅汢逐日低鞭絲影裏認桃蹊踏靑古道留鴻爪慘綠新陰拂馬諦村落散居春草外酒簾斜颺晚霞西遊人半屬探花侶翠袖聯翩恣取携○重過一粟菴　禪房傳處絕喧嘩展跡重尋日未斜香火有綠剛午梵桃花掩映散籬笆○重遊蕊珠書院　十年證鴻雪重過興無涯樹石當春秀人文蔚國華雙虹飛水面百雉拱檐牙大雅扶輪者堂皇美奐加　時葺詁經精舍 
　　珠江拙閒廬主杜風岐邠農草 
[心禪居士偕同尚湖漁隱過訪寓齋賦此呈正]  
　　○春風紅雨一鞭輕花外琱車緩緩迎難侍雲間丹鳳駕獨尋江上白鷗盟者番閬苑圓詩夢何日瓊筵角酒兵小叙忽忽容易爲垂楊惆悵不勝情　孤齋誰與破無聊瑞鶴翩翩下碧霄交味濃於公瑾酒詩才清勝卯官簫浮萍合迹情何昵揮塵談心解亦超天許相逢晴一日東風昨夜雨瀟瀟 
　　瘦鶴詞人稿 
[泊省撫轅抄]  
　　○二月二十八日楊葆銘稟知運司委濟河掣騐局差稟見稟謝　熊志方稟見稟知臬委發審差　鍾守鑅稟知聞訃丁外艱回省銷海鹽厘局差　補廿七日通判鄒寶善稟辭赴寗差遣余紹僑稟知臬委望江門外保甲總巡差　○二十九日秀水縣朱稟見銷發審差叩辭赴任　候補縣秦簧稟奉委解京餉初二日起行稟見叩辭　坐補瑞安縣丞延秀稟知藩司委解京餉差 
[蘇省撫轅抄]  
　　○三月初四日候補同知直隸州孫國琛缷署常總捕通判事回　候補通判丁健相俟補縣閣寶麒均稟辭奉飭赴金陵差委　賀鏡如稟知奉委赴浙江提案候補按經歷孫毓棻稟知奉委閶門水關盤查卽日到差　候補府照磨許柏身稟銷齊門水關差卽辭赴津局　改補巡典王錫疇銷閶門水關差並稟知奉委接辦齊門水關卽日到差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第三百八十二號]  
[光緒九年二月二十六日京報全錄]  
　　宮門抄○教職單○御史陳　奏叅湖廣督片○晉撫張　奏委署通判片○都察院　奏爲奏　聞請　旨摺○江督左　奏懇　恩獎勵勞續通判片○閩浙督何　奏撫恤琉球續風難八摺○署北洋大臣李　奏爲挑換戰馬片○二月二十六日戶部通政司詹事府正白旂值日無引　見○睿王等由束陵回京請　安○伯王假滿請　安○湖北正考官陳存懋到京請　安○閻敬銘請假十日○侍衛處奏保和殿監試　派出頭班六額駙岳林恩壽熙貝勒德洪額二班八額駙英麟廉光載瀾徵壽○吏部奏派驗看月官　派出奎潤崐岡張之萬巷允升瑞聯徐桐徐用儀懷塔布○宗人府吏兵二部奏派三分之一之半行禮　派出睿王惠王瀅貝勒桂公靈中堂景善錫珍恩承童華耀年崐岡薛允升徐用儀鳥拉喜祟阿明桂德慶巴克坦布劉緒承翰何如璋祥麟文與延茂愛廉奕杕徐會灃岳林成志和琨○兵部秦派演放水師砲位　泒出德福芬車○順天府奏忠義局第六百十九次請請○召見車機○光緒九年二月分教職單　教授河南歸備孟詞宗囅德甲陝西延安馬國賓綏德甲甘肅平凉汪汝楫階州湖北襄陽雷春沼黃州鄖陽梅顯相黃州廣東惠州徐清廉州江西撫州蔣夢能吉安俱舉　正諭直隸東光楊光儀天津束鹿孔憲章冀州江蘇鹽城李寶珠揚州山東濵州傅夢舉濟南浙江山陰王復旦台州江西　陵施壎饒州四川瀘州李春鑑成都俱舉　訓導直隸傳野王福曾順天優新河李士醇廣平江蘇桃源王春旭揚　山東招遠任曰清濟南俱舉壽張高英俊萊州拔卽墨姜枚濟南濟陽杜殿翰武定河南魯山郭晴林懷慶江西瑞金陶紫泥南昌俱挨山西孟縣報承勳潞安歲廣東大捕劉定康亷州歲廣西武緣謝壽南柳州舉修仁于徵祥桂林歲新野覃鳳翥柳州挨雒容李瀾鬱林優灌陽侯德宣潯州舉　復諭湖南麻陽吳啓墩靖州廩廣東從化李恒春瓊州拔四川通江張炳元嘉定拔費州銅仁孫天華青陽廩　復訓山東諸城杜石渠濟寍舉浙江杭州陳錦藻寍波附福建建寍邱升池龍嚴歲江西龍南能金聲臨江安福藍保衡瑞州湖南湘陰朱祖纓郝州廣東南雄陸壽昌高州俱廩貴州都勻何大瑄貴陽歲　○○陳啓泰片　祟湖廣督臣涂宗瀛家本寒素由舉人報捐同知升府道荐櫂封圻　恩選益隆　倚任　重宜如何感繳圖報勉勵清操乃服官以來專以封殖經營爲務揚州上海曁安徽本籍爲易產業甚多江寍藩庫聞尚属存銀十六萬兩交藩司梁肇皇爲其經管如果持躬廉潔何至飽蓄私囊自非剝取民膏卽係侵漁　國帑調任湖撫表建毫無常德岳州濵湖一帶萑苻未靖風鶴時聞偶有謠傳驚疑變色保甲緝捕諸務並不督率認眞辦理惟事繕葺墻垣調勇自衛紳民人等莫不傳爲笑談平日虐役營兵正月初二日撫標聚衆多人拆毀中衡衙署幾釀巨變事後並不敢拿辦一人敷衍完案擢任鄂督收受川鹽頭規歲計十餘萬兩武營厘局相率效尤緝私幾同虛設新堤稅關亦仍蹈李瀚章之覆轍全不以　國計爲心秋間兵變情形較湘省爲重該督倉皇失措威令不行首將眷屬私送過江以致民人皇皇逃亡失業奏章動多揑飾實情皆壅於　上聞似此欺罔貪庸辜　恩悮國又安責其表率僚屬整飭地方若任久玷封圻抬悮不知胡底相應請　旨飭豈立予罷斥以重疆寄而肅紀網臣職司料彈不敢安於緘默謹附片　奏叅伏乞　聖鑒謹　奏○○張之洞片　再寍遠廳通判訥勸隨辦押荒未能得方應卽撤省察看所遺員缺查有大同府通判豫臨明白穩練堪以調署署榆社縣知縣施朝銓調省差委查有芮城縣知縣廣魁堪以署理據藩臬兩司會詳前來除批飭遵照外理合附陳伏乞　聖鑒謹　奏軍機大臣奉　旨知道了欽此　○○都察院左都御史臣烏拉喜祟阿等跪　奏爲奏　聞請　旨事據陜西民人相元杰遣抱告魏敬玉以刑逼招認冤沉三命勞詞赴臣衙門呈訴臣等公同訊問據魏敬玉供年三十八歲西安奢醴泉縣人相元杰寫呈遣遞求閱更悉查原呈內稱緣光緒五年九月初間有鐵近陸西合同張姓來庽身村北廟內後卽走去十月初間身聞距廟十數步窰內有屍隨同鄉約相鳳觀查看報縣騐得屍身係勒傷殞命經相鳳觀稟明縣令緝菠陸西台供詞因分錢不公將張姓勒斃六今十一月突有官役將身及雇工魏時運董超班等鎖拿到縣知知臬憲沈以陸西合一大不能勒斃張姓提集身等進省另審讞局委員仰希憲意一珠刑逼將身及魏時運量招玉問成死罪幸刑部駁回八年七月復提身等審訊仍用非刑逼認羅織身等致死等語臣等查相元杰控稱鐵近陸西合因分錢不公勒斃張姓已經供諺不諱事隔一年因臬司駁案以一人不能勒斃忽誣扳押伊與魏時運董招玉等間成死罪案經形部駁回讞局委員轉置陸西合不問一味酷刑逼供等情控關犯供翻異刑逼寃沉如果屬實亟應數底根究以成住讞而重人命謹抄錄原呈恭呈　御覽伏乞　聖鑒訓示再據孩抱告結稱相元杰在何衙門控告及呈內稱所控之事身均不知悉合併聲明謹奏奉　旨已錄　○○左宗棠片　再臣接准直隸督臣咨開准吏部咨議覆頂隸督臣奉稱副承准恭親王醇親王咨開光緒八年五月二十七日具　奏永定河上游阿工蕆役繪圖呈　覽並請將出力官弁兵勇　飭交直隸總督從優凝獎一摺本日欽奉　懿旨依議圖留覽欽此咨行遵辦前來伏查湘軍自抵直以來先則合修涿州永濟橋河道堤工繼則分赴永一河上下游修建統計工程基鉅在事各員均能實力踴躍趨公歷時年餘之久雖嚴寒酷暑猶胼胝經營不稍休息洵屬異常出力卓著勤勞今已一律告竣自應欽遵　懿旨及上年十月十四日左宗棠奉　諭旨從優請獎以昭激勸光緒八年六月十四日奉　旨該部議奏單併發欽此又據該督等附片奉稱永定河上游渠覇係王聽傍與冒沅督辦均龍况瘁不辭力藏斯役實爲難得已革花翎三萵銜湖南補　知府候補通同冒元擬請開復原官原銜升階翖枝仍歸湖南補用並免繳捐復銀兩等因抄出到部查前署湖南濟陽縣事候補通判冒元經前任湖南巡撫李明墀於籍時甄別安內以冒沅鑽營取巧物議沸騰光緒六年二月二十日奉　上諭着卽等革職臣等查前湖南候補通判冒沅係甄別革職非軍功勞績不准保奏開復之員今因河工出力並非軍功勞續所有該署督奏請開復原官翎枝升揩仍歸湖南補用並免緣捐復銀兩之處核與定章不符應不准行准該革員督辦河工旣能况瘁不辭力蕆斯役亦應准其開復原銜光緒八年八月初八日三奉　旨依議欽此欽遵知照前來伏恩臣在陜甘總督任內該革員到營騐明並無不准投効軍營字樣察看年力正壯尚堪任使當卽留營効力於辦理開外新彊一切事宜均能不辭勞瘁且搜獲伏逆多名其勞績一也嗣臣奉　命進京備顧問奏明調隊赴張家口駐紥札委該員運解軍火赴天津遠涉海洋備嘗艱除督催勇夫前進從無滋生事端軍裝軍火毫無遺誤勞績又其一也及欽奉　懿旨命臣襄辦畿郊水利委員分叚承工其詳細情形也已蒙恭親王醇親王尹直隸督臣先後縷晰陳奏該革員異常出力冒在　聖明洞鑒之中竊准任勞者必能任怨以其任勞遂啓鑽營取巧之謗因之任怨又致物議沸騰之興此湖南撫臣甄別叅奏之所由來該革員被議各深知愧奮黽勉趨公不辭勞瘁雷霆雨露無非我　皇上天恩茲併案請獎可否籲懇　逾格鴻施仍照原保准其開復原官升階翖枝簽掣省分補用並免繳捐復銀兩以昭激勸而勵將業之處出自　聖裁謹附片具陳伏乞　聖鑒訓示謹　奏軍機大臣奉　旨吏部議奏欽此　○○閩浙總督代辦福建巡撫臣何璟跪　奏爲琉球國遭風難人循例譯訊撫恤恭摺仰祈　聖鑒事竊據福防同知王冕南詳報據淡永縣送到琉球遭風難人向德明等六名當發舘驛安插一面飭傳通事譯訊據供向德明是官吏照國是船主山城是　工小　川等三人是水手俱係琉球國邢覇府人駕坐小海船一令於十月初四日開駛來閩中途突遇暴風吹壤船桅十一日標至台北府轄洋面船破鳧水上岸蒙地方給女飯食錢文派撥委員兵役送至基隆復蒙　賞給棉被配搭輪船護送來省於是月二十一日到驛安插並無隨身行李等情由藩司沈保靖核詳請　奏前來巨查該難人向德時等航海遭風情殊可憫亟應仰髓　皇仁各於安插之日起每人日給米一升鹽菜銀六厘回國之日給發行粮一個月並照例加賞物件折價發領統於存公銀內動支事竣造册報銷將來如何回國另等察酌辦理除咨部外臣謹恭摺具奏伏乞　皇太后　皇上垂鑒再署福建撫臣張兆揀帶印渡台所有巡撫衙門　題奏咨事件　奏明由臣代辦閩浙總督係臣本在毋庸會銜合併陳明謹　奏軍機大臣奉　旨知道了欽此　○○李鴻章片　再據管帶馬隊　記名總兵徐邦道稟稱擬派守備陳年春勾擊龍前赴張家口喇閑廟一帶親赴各草地出馬地方購買戰馬二百五十四營挑換以期一律臕狀等情除由臣咨明兵部給票移知張家口監督察哈爾都統照騐免稅放行並飭沿途經過地方一體照料前進以利遄行外理合附片具陳伏乞　聖鑒謹　奏軍機大臣奉　旨知道了欽此 
 
