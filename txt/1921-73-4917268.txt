# 1921 - 73 - 4917268

 

Page 1

 
 
   
 
 

Page 2

 
 
   
 
 

Page 3

 
 
時評 
[爲虺勿摧（冷）]  
　　爲虺勿摧爲蛇將若何此伍員對吳王夫差語也夫差不聽其言而卒爲越滅我今亦以此言告我政府與國人矣今日庫倫之患尚如虺也急起而摧之猶可及也若其勿摧爲蛇無疑 
　　何也以蒙人之愚昧與俄舊黨之無聊而思逞加之以中日不逞之徒將乘間而利用苟一旦得以立足則其擴大而變化之者必非今日意料所能及故今日平蒙之策厥惟迅速而力行一再濡滯實爲最大之遺誤蓋今日費若干之力而能成者他日必將費千百倍之力而未必能成也時哉不可再失政府與國人其幸聽我言 
 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　三月二十日大總統令特任鮑貴卿爲霆威將軍此令 
　　又令國務總理靳雲鵬呈請任命沈覲宣爲銓叙局僉事應照准此令 
　　又令兼署陸軍總長靳雲鵬呈江蘇督軍公署副官長王健飛請免本職應照准此令 
　　又令兼署陸軍總長靳雲鵬呈請任命郝得志爲江蘇督軍公署副官長應照准此令 
　　又令兼署陸軍總長靳雲鵬呈請任命張風澤爲陸軍第十七混成旅步兵第一團團附應照准此令 
[專電]  
　　北京電　院部處電孫烈臣速向赤塔交涉禁止新黨軍隊入蒙有效與否難卜因政府曾大言援軍必能以絶少時期復庫今並叨恰烏全失一面政府派軍向優林交涉令電赤塔中止派員入蒙優允轉赤但赤塔電優謂吾遠東政府已尊崇華政府兩月矣今華軍復庫無望不得不出兵（二十一日下午三鐘） 
　　北京電　林西經棚等處吃緊參陸處令添派騎兵六百（二十一日下午一鐘） 
　　北京電　津漢德奥界抵日欵三百萬政府并未提用此案擱置（二十一日下午一鐘） 
　　北京電　外部電顧維鈞行政院已閉幕所有議案如何解决未據詳報嗣後經過各事希隨時報告如賠償會是否對德已具决心其程度年限有無變更及德人態度均望轉令鄭延禧詳報（二十一日下午一鐘） 
　　北京電　部電施肇基美俄通商在莫斯科接洽是否政府意抑係資本家樊德立個人意希向國務卿探問並告以我國眞意以美英對俄方針爲中俄通商標準並速電復（二十一日下午一鐘） 
　　天津電　周自齊來津與華銀團借妥一百萬元馬（二十一）日提欵返京 
　　天津電　曹錕號（二十）電中央擬將直隸旗兵全裁所有旗營田房分給兵丁作爲産業餉項截至九年十月止 
　　天津電　馬（二十一）天津初選舉投票者寥寥（以上二十一日下午十鐘） 
　　天津電　唐山洋灰公司工人因要求加薪於本月十八日早晨九時罷工（二十一日下午一鐘） 
　　漢口電　林支宇尚滯漢湘將領宋鶴庚等銑（十六）日電林力言公不必去不能去不可去林號（二十）日覆電用人行政不自由理財無方不能不去（二十一日下午五鐘） 
[公電]  
　　北京學生聯合會通電各省省議會敎育會各法團各報館各學校均鑒北京國立各專門以上學校敎職員以學校經費積久未發校務無由進行不得已停止職務要求政府確定敎育經常費用以樹立永久安全之計京中學生自五四以來内鑒於國勢之危迫外感於强鄰之窺伺救國求學日弗取懈而敎職員以經費之故一再停止職務揆之素衷殊深惋惜惟以政府蔑視敎育致各學校無法維持苟長此因循不一爭議敎育將歸於破産情狀不有犧牲何來代價今雖一勞後當永逸敝會自力爲贊同前次敎職員罷課結果僅得補發數月之經費於學校永久計畫補益殊和前車如此後轍宜鑒須謀澈底解决之方始有專心求學之望今日罷課之舉固宜設法補救將來罷課之事尤當先期預防因决議要政府於鹽餘關餘關餘或鐵路郵電收入項下每月撥定二十萬元以爲國立各校經費以期掃除歷來糾紛堅定後日基礎事雖僅涉一隅關係及於全國特呼籲於邦人君子之前冀相援助以得適當之解决遠道陳辭不勝迫切待命之至北京學生聯合會叩皓 
世界路透電 
[上西萊西亞公民大會]  
　　二十日巴黎電時報載稱上西萊西亞之公民大會須星期日晚八時始能告竣故須星期一日晨間始能知其結果時報估計投票者共有一百十萬人 
　　二十一日巴黎電據柏林消息上西萊西亞公民大會之投票數陸續報到德人已於數大鎭大獲勝利占大多數百分之七十八至九十四不等瑞士京城轉來德國半官消息已徵實此說公民大會進行之際雖慮將起衝突但已安然而過惟一般人士仍恐結果發表時將發生劇烈之暴動此須賴協約軍遏制之協約軍司令自抵境後已搜獲來福槍四萬枝據稱全境德人與波蘭人仍密藏軍械 
　　二十日巴黎電駐柏林法國大使昨依政府訓令詰問德國駐兵於上西萊西亞邊界之理由謂舉行公民大會之區域如發生事變當由德政府負其責任 
[近東問題大會後之土希]  
　　十八日巴黎電戈洛將軍將於三月二十二日由巴黎赴君士坦丁與協約國高等委員貝勒將軍會商要務俟進見土皇與土總理後擬赴比羅資一行 
　　十八日巴黎電據君士坦丁消息土法意三國代表在倫敦商定解决西里西亞·叙利亞·亞拉土里亞問題之辦法土政府甚爲滿意據謂英國關於君士坦丁·韃靼 
海峽阿米尼亞·庫爾狄斯坦之最後爭點旣如願以償則土耳其與協約國間其他問題不難全行解决今便近東和局不能奠定之事件唯餘土希兩國間關於士麥那與塞拉斯之爭端而已 
　　二十日雅典電一九二三·一九一四·一九一五年級之希臘預備兵均經召集入伍以增厚西拉土里亞希軍兵力道中羣人均歡呼希臘萬歲主張開戰希王諭告國民略謂土耳其國民黨現復圖推翻對土和約所奠定之時局集兵以攻希臘今必須增派援軍保護希民及使東方和局得以固定此希臘與協約國所共同蘄求者也 
[美俄通商之動機]  
　　二十日華盛頓電政府官員討論美俄關係更變問題者聲稱美國外交政策將爲經濟事由所左右而政治事由猶居其次彼等深信過激主義不能以革命破壞之惟必將隨時勢之變遷而消滅云 
[俄意商約告竣]  
　　二十日紐約電羅馬消息意國外交大臣斯福柴氏在下院宣稱意俄商約談判業已告竣商約不日可以簽定 
[俄激黨主義之變通]  
　　二十日紐約電紐約導報接里伐爾電稱第十次共産黨大會時列密發言聲明抛棄過激程序謂人無有狂妄至希望世界革命之程度者故俄國之與中等社會政府締結條約乃勢所不免之事對資本家不得不退步對農人不得不許其置地非至社會在事業成立後此層當在十年之後不得不容許有私人實業也云云列寗於出會場時聞英俄商約簽定克朗斯太奪回之消息乃作滑稽語曰余恐余成可尊重之人矣列寗在共産黨大會極有勢力故共産主張之抛棄得以通過一般觀察俄事者以爲田地終必分給農民而克拉新氏之事權將見擴張紐約報紙雖謂英俄商約等於無有因俄國無物可輸出之故但現有一種强固趨勢欲導誘華盛頓政府效倫敦所爲商部總長霍佛氏現正討論此問題波羅的諸國之領署力量現方增加可否締結一種商約刻在考慮中查一九一○年美國因俄前皇室苛待猶太人故取銷對俄商約此後迄未立新約有人謂美國之對勞農宣戰係出於執政者之命令莫斯科要求賠償美兵於協助協約兵時加諸俄國之損失豫料德意日三國不久必與俄國恢復經濟上之關係美國未可獨居人後參議員波拉氏現公然主張恢復商業但恢復商業之最大原因則爲在外國巿場開闢美貨銷運之必要霍佛現集其全力於此且鑒於輸入之擁擠尤欲推廣輸出以抵銷之也 
[美海軍之移駐問題]  
　　二十日華盛頓電據確實消息美國如將大西洋艦隊移駐太平洋則英國可以消脫對於美國擴張海軍之惶慮聞英國不欲抗議美國擴張海軍如美國果將艦隊集中太平洋則加拿大與澳大利亞均將欣慰 
[美國榖倉爆裂記]  
　　二十日芝加哥電此間世界最大之榖倉因榖末自燃突然爆炸全倉被毁附近各鎭之玻璃窗皆爲震碎死一人失踪四人倉内藏榖五十萬布希爾損失值美金六十萬元 
　　二十一日芝加哥電亞摩爾榖公司榖倉之爆炸甚爲劇烈水泥墻壁爲之飛騰載貨之火車一輛受震脫軌一哩内之玻璃窗無一完整伊里洛伊斯州之哈孟特鎭損失約十萬元 
[萬國交通大會公約]  
　　二十一日巴斯洛拉電刻在此間集議之萬國交通大會已採定所議公約第七條此條關係運輸自由之限制並規定運輸自由原則之維持而不妨礙每國爲應急起見所施之保安計畫第十條建議取銷與所議公約相抵觸之舊有國際條約已移交股員會審查有數國主張保留現有各約與公約相副而行日本等國則主張完全取銷現有各約第八條規定戰時維持與交戰國中立國權利義務相適合之運輸極端自由亦移交股員會審查 
[各國近事記]  
　　二十日柏林電衆院通過解除軍備議案規定凡任何會社之地位位與行動表示其宗旨與和約第一百七十七條及一百七十八條相抵觸者應由有關係之聯邦政府解散之如不加解散則授權中央政府爲之 
　　二十日巴黎電巴黎城現將發行新債一千八百兆佛郎以充大舉改良運輸制及道路等費該債劵大約將以五釐七毫半起息免納捐稅於六十年内分期抽籖償清每年有奬金一百四十號其最大者爲一百萬佛郎 
　　二十日紐約電不魯塞爾大學醫科建造新屋需費一百兆佛郎今已由洛基菲勒基本金處捐助四十三兆佛郎此欵將用以設一看護婦練習學校以紀念英國看護婦開維爾女士（爲德人所殺）及著名比國外科醫生狄薩巨夫人（魯西台尼亞船罹難者之一） 
　　二十一日紐約電紐約時報無綫電報管機者索特氏近於每分鐘内平均收接無綫電報四十八字僅有二錯其迅捷破世界之紀錄 
　　二十一日紐約電據倫敦所接莫斯科無線電稱克朗斯太鎭與砲臺艦隊均復入勞農政府之手 
　　二十日華盛頓電英國輸入之小麥已復如戰前之數聞比荷兩國現僅運入戰前所需之半數 
　　十八日巴黎電法國陸軍會議贊成自一九二○年級預備兵役期滿後凡各類新兵軍役年限概減爲十八個月 
　　二十一日法國士倫電克勒滿沙氏已由遠東游歷歸抵此間精神甚佳 
[太平洋路透電]  
　　二十一日北京電新疆督軍電稱俄舊黨協同前被解除武裝之俄人現由科布多進攻伊犁請速濟助軍械子彈 
　　二十一日北京電指定之領事陳廣平已抵莫斯科曾非正式通告政府謂美國某商行現有與俄商定恢復美俄間商業關係之望 
國外要聞 
[英國對賠欵問題之評論]  
　　中美新聞社譯英國惠斯明斯德報云現今之賠欵大問題一悲劇也然其間亦有近於趣劇者個中實情凡歐洲有智識之政治家皆知之謂其與政治方面頗有關係而頭腦簡單之公衆則略知其實即大爲震動吾英首相於此問題似頗有適當之意見當一千九百十八年間曾有激烈之演說謂所有一切損失皆當令德國負責當嚴搜其衣袋即一法汀亦必使彼償之然萬英德人及法國方面之評論家多有非之者法國當局亦同感困難或且加甚内閣先後更替每使法國人民深信有欵可向德國索取爲數正復不少其尤足誤事者則一國財政似竟專待此德國賠欵以爲基礎白理安氏爲内閣總理時持之甚力以爲前任總理對於問題過於柔弱致賠欵未有進步彼亦以此之故得以久安於位否則不及一星期即將傾覆矣立其後者尚有前總統波恩加爾氏彼謂無論如何萬不能竟縱德國必令其賠償巨欵而後已因之歐洲大多數才識皁絶之政治家幾於衆口同聲高唱德國必須賠欵之說且益以恫嚇其勢甚銳彼等合演此悲歡交集之活劇興高彩烈歐洲之貿易因而擱淺失業之人乃日見其多矣然彼等之張皇栗六猶不止此也此時方聚議德國賠欵當付若干未幾又聚議德國用何法何欵以應付之當其初也凡與聞此議者堅謂倘德國付此巨欵必以貨物相抵舍此殆别無他法但今日彼等又謂若竟承認德國以貨物抵此賠欵則必與自身之實業上以重大之打擊故法英多數報紙今咸大聲疾呼謂其實業之狀况受德國廉價貨物之影響將有跌落之勢並要求訂定稅則以免此廉價德貨之輸進是故此活劇之第二幕即爲主張以貨物抵賠欵者將建設區域以限制德貨此殆所謂欲得其肉而不欲得其血也今者英國煤炭貿易已受其破壞蓋以法國以煤炭充斥之故巿面漸形浮動而此項煤炭即將爲德國抵償賠欵之一部分者並謡傳德國以抵償賠欵交來船隻甚多以致吾國船業亦有趨下之勢凡此種種均不啻禍水之門果已洞啓德國之貨果已流入協約國則此後必將有求援之高大聲浪使協約國各政府設法以限制德貨而况以貨物抵償賠欵之辦法足使財源流至他國而無復歸之望此又勢所必然者但此或不致於實現然若果實現者則歐洲經濟之基礎必將因之顚越矣是故此事頗遭人民之反對即主張德國須付巨數賠欵者今亦變易其宗旨請求設法以抵禦此禍患吾英首相秉其光明磊落之胸懷已允對於此事加以研究并允俟下屆國會會議時提出討論但此項賠欵中必不可雜有廉價之貨物至若免費貨物交與政府置之巿塲以與英國貨物相競爭則無不可勞得喬治氏對於此問題有一巧妙之法方與法國爭論其法係主張與俄國通商俾德國貨物交付協約國抵償賠欵者即可運至俄國出售而協約國所需之五榖木料及蔴類亦可向俄國購之則吾人之所需旣得取處而吾人之實業復不致受德國貨物之侵害此法誠巧妙矣然亦未可實行蓋同時英國貨物亦將推銷於俄國巿塲而英國之失業者更將藉俄國爲居留之地若照該氏之法實行後則俄人必不能爲英國之失業者盡多量之義務此固顯而易見者有某通信社曾自西威爾士寄一函致日日新聞報畧謂德國賠欵以煤作抵實足使吾國礦業蒙其傷害今者假定德國以貨物抵賠欵此種貨物必須與吾國實業毫不受其影響將其列一清單披露公衆以供研究云云是故吾人頗希望該報即向商人中徵求此項清單如中央巿塲之煤國内巿塲之玻璃玩具或磁電以及他種實業俱詳加調查列成細表不必有奬品商人或能踴躍而至并將上述之函立時寄往巴黎會議俾會議席上濟濟諸君對於所欲恢復之數目及所以恢復之道咸得明白之了解脫非然者則此賠欵問題將足使歐洲破裂也 
國内要聞 
[北京通信（穆）]  
　　罷敎後之敎育經費問題 
　　敎職員因欠薪而罷敎已一星期矣其表著於外者只是一宣言一公呈要求在鐵路郵電項下指定的欵維持敎育現狀學生方面爲敎職員作後盾更處於監視態度聲言如敎職員中途軟化不根本解决再留經費無着仍須罷課之根而貿然中止其行動則將以罷課對付然皆於言論以外無他表示蓋敎育的欵之活動仍在初期也 
　　實則此次罷敎非對敎育部之反抗行動對於敎育當局並無惡感即其着眼交通方面亦以今日籌欵除交通以外已一無可以設法者而交通部旣因敎育部之無欵於對外關係不能中止之中法工商學院改由交部辦理又有交通大學之大規模組織並收私立之通才商校於其中敎育界人以爲彼可新剏學校當然可以維持固有之各校遂引起一般之注意而實際上則敎育當局早有表示謂春假以後直無法設敎員團於今年一月八日上課時曾有决議謂敎育部允將所欠之薪分三個月攤還當俟逾期不還再行罷敎而二月底時預約應付之敎育費竟未能支出只將中小學校欠欵發清敎員團即爲罷敎之醖釀至三月十二日工專北大首先發動各校羣起應之而在宣言未發表以前各校對於指定的欵之主張各有不同不得不以迭次會議之研究使歸一致故對外活動在今仍只算開始也 
范源濂之請假在罷敎發動以前其辭呈提出在敎職員宣言以後對於□育界之風潮實已表示不問蓋敎育經費之爲難范深知之而平時政府旣不聽其說話風潮一起又必責以調停故寗不過問也敎職員之口中對范尚無不滿則以其到任以後猶竭力籌發數月之經費也然次長王章祜則頗不爲敎職員所滿意日前益世報所載之談話已引起敎職員之詰問雖王已更正而外間所傳則王對人言頗責敎職員之不體諒且有半年來發欵已不少交部特别會計國會通過不能變更之語雖確否不可知而敎員團對彼殊覺瀅漠昨日敎職員代表馬叙倫等三人求見范氏范謂我在病中且已辭職請往見次長而三代表竟未謁王則如范果去職而王代部則前途更未可樂觀不過范經發還辭呈已改病假十日表面上尚維繫耳 
　　校長團所發關於所得稅之通電敎職員會曾通電否認然聞敎職員之於所得稅並非反對且欲其早日通行者然此事旣不見信於商界紛紛反對暫時必難有可靠之收入而校長團之發通電適在罷敎開始之日彼中人言校長團議定保管監督辦法後曾徵嚴範孫諸人之同意及得復電始擬電稿已在三月十一日至十四日而發電恐外間不察併爲一談以爲只得所得稅之保管監督而已足反致青黃不接之交無從維持故有致校長團之一函實則所得稅如何進行仍在考慮之中也 
　　敎職員會所要求者爲指撥交通收入然聞其意向實在基金未定以前由交部負維持之責近日進行仍在暗中疏通運動並未有急激之表示則交通當局之態度當爲讀者所急欲知矣在宣言將發表時靳已一度與葉商葉謂偶然挪借未嘗不可但指定路欵則有外債關係恐做不到工專校長俞同奎原於交部兼有職務即有交部秘書語彼謂葉氏之意鐵路收入用途甚繁不能供給敎育之用十七日閣議席上談及此事葉氏所言亦與前同且謂交通亦外强中乾不久亦將不了如何能任敎育經費而外間所傳不負責任之言則直謂葉氏曾言如無着之經費皆令交部擔負交通必定斷絶即彼亦不能幹是則交部方面尚一無活動特敎育部方面敎育界方面現猶設法疏通不知果能有暫時挪借維持之結果否亦未知暫時挪借敎職員能滿意否也 
　　至於政府方面當然說不出不要敎育而敎職員亦全向政府說話不向交部要求徐靳二氏如何態度尚未表明但敎職員代表兩日以來已飽喫閉門羹公府旣無人接見國務院方面靳以病謝令郭則澐代見而郭又在病中前日閣議周自齊在席上發言謂對於敎育部曾代負五百萬之債務半年以來已撥過百餘萬總算還對得住且以各部相較猶算撥敎育欵爲多十七日之會議直完全無維持之動機今日閣議靳仍令葉代籌葉雖允設法而是否能擔任維持亦未有充分之决定也 
　　在野要人曾有一種主張欲組一敎育維持會由銀行方面設法墊借曾有人電南通張季直天津嚴範孫請共同發起然聞彼等曾商之銀行界某氏某謂以銀行公會之現狀恐不易辦到則此說更虚無縹緲矣（三月十九日） 
[北京通信（野雲）]  
　　國校罷敎風潮之内幕 
　　此次北京國立八校同時罷敎其原因無不知爲薪金欠發也感於交通部之設立大學同一國帑支配不匀也然何以不罷敎於春假以後而獨在距春假前之兩星期猝然發動乎則其中有一導線焉導線維何即敎員偵知敎部之發欵計畫而意不能平是也究竟敎部是否眞有何等計畫不敢遽下斷語惟據學界所傳則謂確有其事耳政府財政之窘乏人所共知敎部自家旣無收入而所恃之財政部又應付荷戈之倫且無策遑云敎育去年一次次涉幸有道勝銀行資金之救濟得以敷 
 
 
 

Page 7

 
 
衍過去至今年則所謂林墾也所謂所得稅也貌似有計畫矣但皆是遠水不能救近渴一月以前各校敎員屢次聚談已有春假後再不發錢即將他適之表示罷敎之醖釀已非一日乃前星期忽有某校敎員向衆傳說謂敎部現已籌好一月經費惟預定計畫在將放春假時發半個月薪至春假後再發半個月薪如此延宕一下即可挨近暑假再能將暑假期略略提前則本學年即可敷衍過去云云各敎員一聞此信大起不平咸謂敎部定出如此計畫眞可謂太不體諒人情因此遂有鼓噪罷課之言動迨此說傳至敎部敎部忽有撥發一月薪金 
之函達各校敎職員聞之不平益甚謂據此更可證明該部前此所定發欵計畫之誤因此遂走於極端不然發動當不如斯之速也 
　　惟據敎部人士傳述則謂絶無斯事且言本部職員欠領俸金已逾三月情勢與各校同安有儲欵不發大家受餓之理外間所傳不免有所誤會究竟如何非所敢知外間對於此次罷敎奇離可笑之消息甚多有謂此係敎育當局不快於交通部之私有財政制度特示意各校令其出此者有謂此係政黨作用研究系與交通系之暗鬥利用書獃子作機械者此種傳說更無一辨之價值矣 
　　至謂反感於交通大學自非純屬武斷蓋交部據有國家收入專謀一部分利益之擴充固易引起知識階級不平之感而其首感不平者則在於工業敎育方面蓋工業敎育最重設備交通大學以多財之故自能力求完美毫無缺憾若反觀諸國立工業專門則欲購器械而器械無從購欲建工廠而工廠無從建欲辦藥品而藥品無從辦敎師日日抱書空講學生日日據書空求有何裨益交通大學有機械科工專亦有之交通大學有電氣科工專亦有之然今日相異若此則將來成績之比較可不言而明因此一層所以在工專一方面尤覺有特别激剌故毅然首先發難若北大因有理工各系一部分之關係其激剌亦與工專略同不過其程度稍減耳罷敎今已五日矣現在趨勢果如何此又不可不一問也在已罷敎之敎職員方面連日會議發宣言也上呈政府也通電全國也大有非達目的不止之勢同時學生方面亦紛紛開會有曰援助者有曰監視者援助云何贊成其經費獨立之主張也監視云何恐其一得錢即上課也各校單獨開會旣畢日内當即開聯合會議定辦法對於各方面不久當即有所表示矣 
　　范靜笙前以耳疾故曾告假七日當各校開始罷敎時范氏尚在假期中昨日國務會議范先時赴院一般敎育界咸冀其有補救方法乃觀昨日所發表之閣議議案則知敎部所提者仍屬此渺無把握之所得稅則結果尚遥遠矣（三月十八日） 
[靳内閣又有動摇說]  
　　内閣動摇之說近日已漸沉寂然内幕中有無醖釀固亦未敢斷言昨日研究系之北京晨報載有閣訊一則似現内閣又有更迭之醖釀兹爲節錄於次至是否與眞相脗合則在讀者自辨之耳該報云靳雲鵬銷假以來外間皆謂内閣改組問題可暫不發生矣乃近數日外則庫倫失陷繼以烏得不守内則北京學校敎職員以敎育經費無着同盟罷工政府果以國事爲念者此正其萬分緊急不遑他顧之時乃對於外外患内憂一若渺無其事而某系覬覦組閣之說忽復於日來到處盛傳據北京通信社云内閣問題近來傳說異詞兹據探詢靳雲鵬近對於催辦選舉籌畫統一及措置各項要政固仍在進行籌畫實未聞表示堅决不幹之意但外間内閣摇動種種傳說亦不無原因蓋此次内閣成立某系據有某某兩部其地位已極重要猶以爲未足是以亟圖擁其首領上台而成爲完全一系之内閣以擴張其勢力因之頗惹起一般輿論之注意據共同通信社云靳雲鵬於内政波折迭起内閣閣之基礎幾將自行摇動外方不祥之消息又復頻來財政尤難於籌措故對此慘淡之局勢甚爲灰心本日（十九日）特向某某要津宣言願擁護梁士詒繼起組織藉維危局可知梁士詒將代靳雲鵬組閣已爲各方面所共認聞政界某君言此次各校敎職員同盟罷工冀以促起當局覺悟穩固敎育基礎本爲堂堂正正之舉而某系乃嗾其素有瓜葛之三數敎育界人推波助瀾表面上若比其他敎職員感情尤爲熱烈者而骨子裏則欲以此爲代靳組閣之補助手段故昨報有對於敎育經費財交兩部不肯爲力之傳蓋一面以無錢扼之而一面又以索錢擠之現内閣勢不能不速求解散也或疑此次敎職員罷工論鋒所指交通部亦爲其一似似不至嗾使黨與加大風潮窘人而終以自窘殊不知某系心計甚工亦已預算及此試默觀敎職員會議中當大衆提出具體條件指定以某某項爲敎育經費而忽有一二人提出異議或故亂其辭將鐵路欵項置諸可有可無之際者即該系倒靳而自留地之作用用心要不可謂不密矣年來内閣之更迭與吾民休戚已不生絲毫關係馬去牛來本不值一動吾人愛憎某君之言姑誌之以觀官僚之變態讀者當不致誤爲靳内閣惜也 
[張口戒嚴中之蒙事]  
　　叨林失守我軍退至烏得旋以烏得無險可守又以黨匪跟踪追至隨復向後退却移設總司令於滂江詎昨早忽有滂江又失之驚報傳來當往訪府院方面某要人詢證其事據稱前敵吃緊張家口確已戒嚴人心恐惶未免風鶴皆兵滂江失守實係謡傳而火線則確已延至伊林湖明安哀鎖一帶各支隊以敗衂之餘雖由鄒副司令竭力激勵各將士臨敵終嫌膽怯且以前日之失傷亡過衆戰力實虞不足且聞鄒副司令昨有篠電到京謂陸部撥發之械彈本日已運至滂當即分發各軍應用惟現在前線布置雖已妥協而士兵以新遭創痛勇氣覺挫務懇俯察前電所請速催各省區大軍圍擊以圖恢復否則曠日持久蒙匪固不足畏而俄黨及某國人得從容策畫設置嚴密錯節盤根竊恐益難克復臨電迫切待命之至云云而府院方面昨日又接援庫總司令來電報告烏得附近森治鄂博等處發現大部俄黨各援軍以子彈缺乏不能抵抗又退入後方各隊兵士已疲於作戰故均向綏邊圖古里克退守靜待奉黑援軍開至時再會合前進觀此可知軍無鬥志矣 
　　恰克圖危急情形迭經陳毅電告兹據赤塔傳來消息俄遠東政府鑒於庫匪之猖獗特於本月九日檄調司夾林所部第二師出駐敖來元車站另派騎兵三千餘名開赴前線現已行抵距恰城三四十里地方即在該處分段駐紥防阻庫匪之侵入然對於我軍取道入恰亦一例禁止日前褚高兩部先後過境當向該軍聲明此來係與恰軍會合協防匪黨望予通過等語結果竟未得其許可現褚旅殘部只有千餘人因不得入城暫駐恰東南一帶高團則駐紥恰西元順朋一帶尚有緩庫第一支隊袁天順殘部三百餘人與高團駐在一處以上三部糧秣子彈均極缺乏現狀異常危險至陳毅本人早經離恰然外間謂其濳入俄境之伊爾庫次克及取道來京之說亦均非事實據最確消息陳於上月中旬率同衛隊數人退駐後營旋因患病即入谬地之陸軍醫院療養迄今並本他去又黑督孫烈臣前派孫參議赴恰與陳商洽防起業於本月十日行抵赤塔因陳氏行蹤不明暫緩前進現已偵悉確在後營擬即日馳往晤商一切 
[某外人之中國危狀談]  
　　財政破産官吏良心破産 
　　北京益世報載參預吾國審計之集外人談話云中國政府已到破産之時機殆未可諱言京中各機關雖發薪之程度不等然平均計之共欠四個月非二千萬不能了却債務各省區軍費所欠不一約略計之在五千萬上下到期之外債除日本一國已有一萬餘元其他各國外債亦有數百萬即令目前有兩萬萬元之收入亦到手即空無法以善其後現在中國最大之擔保品爲地丁然地丁亦僅能抵押兩萬萬是中國業已破産矣吾人聞政府裁兵函電不啻三令五申而福建尚在招兵購械之中而無法禁止庫叨烏得之大戰彼擁大兵者毫不關心一若他國人的事吾人先不講中國財政之破産而中國官吏之良心已破産矣財政破産尚可挽回於旣倒而良心破産是眞不可救藥矣雖然中政府所負之外債皆爲安福時代所揮霍而積欠各經費亦爲安福時代所遺嬗者然旣爲政府應當設法補救奈何一籌莫展耶現在外債旣不能辦内債亦不能舉行見官吏之罷工不出三個月因任何方法而欲籌今後之政費恐無人能說此大話也 
[政府準備國際禁烟會提案]  
　　我國自厲行鴉片禁令以來各國對於禁烟成績極爲注意近聞有一種嗎啡丸藥或名金丹盛行各省而山西受害尤烈且奸商往往假外人爲護符而有私運鴉片嗎啡各事非設法嚴禁難絶毒根近外交部以國際聯合禁烟會開會在即先宜搜集證據以備交由與會會員屆時提出討論其有牽涉外人情事但使證據確鑿即當嚴重交涉以期合力進行除咨山西省長外並復咨行内務部請趕爲搜集以備提案討論内部據此當以近年各地奸商販運嗎啡等品所製藥丸屢有所聞前准河南山西先後咨陳到部當經分别咨覆按嗎啡治罪法從重懲處嗣據北京萬國拒土會呈稱近來新出各種毒質藥品戕害生命過於鴉片十倍雖經政府嚴申禁令設法破獲徒以刑罰太輕遂至愈辦愈多懇特訂懲治製售毒丸專條通頒嚴禁以紓奇禍等語復咨由司法部擬定修正嗎啡罪法增補缺漏加重刑罰呈准施行在案嗣後依法嚴禁當不難使之絶跡至奸商假外人爲護符運售毒丸自於禁令前途妨礙甚大内部雖無此項證據惟三年二月據確實報告天津日本藥房售賣嗎啡並於京津快車查獲私帶嗎啡及高根六月江蘇省長咨稱上海租界有販賣大宗烟土情事無法干涉四年一月黑龍江巡按使電陳在該省城南大興昌客棧查獲俄商私販烟土各案則確係事實外人旣有運售鴉片嗎啡等物情事難保不勾通内地奸商運售此類藥丸已咨請外二部將以上日俄各商販運各案先交與會會員提出國際禁烟會討論俟發現售賣毒丸確據再行隨時咨請交涉 
[奉天壽筵中之緊急會議]  
　　奉天消息云昨（十六）爲張景惠都統之母壽辰軍政各要人齊往慶賀當旁晚席散時張使忽接鄒師長發來烏滂告警之急電遂召集軍界各員在使署大開會議討論援庫問題無結果而散另一消息張使以各省督軍代表來奉祝嘏遂借此機會開一軍事重要會議於昨晚八鐘舉行各省代表曁東三省文武官長均蒞席其會議要題（一）庫倫告急應如何出兵援救以達到庫倫取銷獨立之目的（一）廣四旣與北政府統一應如何出兵援助（一）選舉問題曁裁兵問題如何籌備討論多時仍無具體辦法又聞張景惠氏因回奉爲其太夫人祝壽將援庫事宜暫派員代理兹以叨林防務失利鄒司令及中央迭電來奉催促張氏急速返任俾資主持以圖挽救張氏以尚有要件與張使會商故須俟張使壽辰後始能返京亦可見其從容不迫置蒙事於度外矣據軍界可靠消息唐倫失守後蒙匪漸次進逼中央未能積極攻勦實係直奉意見隔閡相互推諉軍費問題猶在其次兹者中央以叨林失守倘再遷延前途將益不堪設想是以就張氏做壽之便派員來奉疏通曹張之意見商榷奉直兩方共同出兵討伐其軍費除由中央積極籌措外不足之數暫由奉直各自墊辦所出兵額預定各出兩混成旅昨日使署所開之軍事會議以此爲最重要之問題也 
[湘省長之繼任問題]  
　　省議會召集臨時會改選 
湘林出走而後各方之意初擬請兼攝不惟各軍官一致主張即省會三議長亦代表全體備具正式公文咨請暫行兼理趙以軍民分治久已實行决不可因一時權宜致授人口實故無論如何堅不承認趙兼旣不成問題於是新化之曾某湘隂之伊某陳某彭某等遂羣起運動尤以曾仇之呼聲爲高此外如軍界之宋某張某等亦爲一部分人所推崇直至宋張等自行表明態度不願登台後其聲始息各公團對於此事仍多主張廢除省長採用三廳合議制或設行政委員會以免爭端惟以省議會堅持不可故未果行現在各公團屢次開會籌議决計由省議會咨請趙氏召集臨時會以解决此事兹錄趙之覆文如下「案准貴會咨開案查本月六日午後五時接到林前省長來咨内有决絶辭職即請另選繼任並委派政務廳長馮天柱代拆代行等語查林公係於五日離職出省六日來咨所云辭職委代之文本會認爲不合即欲另選繼任在政務廳長亦實無召集議會之權能據省議會暫行法所定本會開會應由省行政長官召集現在省長離職貴總司令當然爲本省現在之行政長官且值此戒嚴期間據戒嚴法之規定總司令於必要時原得兼管民政本會考諸法律按之現情確認爲貴總司令之可以召集省議會當於本月十四日開協議會衆論僉同相應咨行請煩查照酌核辦理即希見覆施行此咨等因准此查林省長離職自屬特别緊急事件發生准咨前因應即援照省議會暫行法第二十二條召集省議會臨時會除電各縣知事轉省會議員諸君限於三月二十五日以前到省集會外相應咨覆請煩查照」至繼任省長人物以最近情勢觀之現任高審廳長李漢丞最有希望次爲曾某又次爲分某至陳彭等則離題太遠各已將初意打消矣按李氏字吟秋銜陽人爲勝清茂才曾在日本學習法律卒業後任湘省高等學堂齋長民國成立後復被選爲參議院議員前年始任湘省高審廳長李氏素爲民黨中健全份子與趙爲患難交倘果獲選定可得趙氏之維持也 
[京漢道上見聞錄]  
　　記者因事赴豫南一帶小有勾留僕僕於京漢道上者旬日耳目所及都足供我新聞材料因摘要撮記如下京漢管理之鬆懈初由開封乘汴洛路赴鄭該路辦理尚覺認眞卒客均不准挾帶笨重行李秩序井然（另有行李車）查票人亦認眞至鄭州轉京漢路南下其情形與汴洛路大殊卒客之先登者均挾重大包袱或網籃有多至十餘件者佔據座位箕踞横臥旁若無人登車稍遲即須鵠立車中或車門外車上職員見之亦恬不爲怪車上垃圾充斥痰唾滿地殊無整肅氣象流民乘車之苦况直隸南境及豫北豫西各災區饑民趁貨車赴南方就食者甚夥每次不下數百人均不索價入夜亦露宿車上或鐵路旁草地下狀至可憫乃車上警察遇有身帶金錢者多搜查之稍與較論往往被推下車有因以跌損肢體者是日（三月十九）余遇災民三人同車南下巡警向之搜查於最終一人身上搜得制錢二百餘文即呵言汝旣有錢何不買票冒充災民例應重罰言已取錢而去據搭車者言災民之携有錢物者多爲路警所窘辱（北方難民多有變買衣物凑足一元二元乘車至漢口等處糴米携歸養家者）此亦一憾事也 
　　鄭縣商業之發達鄭縣爲隴海京漢兩路綫交貫點近年以來日就發達棧房林立旅客雲集入夜電燈照燿街巿如畫商塲戲園茶樓浴所色色俱備巨商如烟公司書局銀樓藥房京貨莊廣貨莊綢緞莊洋布莊等門面均巍峨壯麗較之開封城巿熱閙百倍但係新開巿塲馬路坎坷不平尚待修築街巿污穢警政廢弛尚須整頓耳車站迤南之鐵機廠車務管理局豫豐紗廠等屋宇連雲林木叢茂尤爲他埠所無現在籌備開闢商埠數年後必可與津漢並稱爲北方商業之中心也又從前妓女多聯袂串游客棧與旅客相嬲擾刻經軍警嚴禁指定新建之四十八間洋式樓房爲妓館客舍爲之清肅亦該埠進步之一徵也 
二麥豐稔之樂觀由僖陽迤北漸入平原經過確山駐馬店西平·遂平·郾城·臨潁·許昌等站憑牕四望一碧萬頃二麥青葱平鋪如茵據乘車云本年春季縱不見一寸春雨亦必豐收因年前大雪數尺隴畝間已飽受滋潤不憂旱乾故目下雖值奇荒而糧價自去冬至今乾未增漲惟許昌新鄭迤北直抵黃河南岸地多沙蹟麥苗不及南方 
　　火車上所見之乘客火車上三等車以小商人爲最多類皆髮辮累累形貌瑣猥語言無味其次則以軍界爲多舉止驕蹇輙努目向人直視殊覺可怕頭二等車則多宦場中人與軍官此外則爲選舉奔走者亦不乏其人行至新鄭見有軍人約百餘名在車站鵠候聞係吳子玉副使南下行旌過此故排隊迎迓旣而北車抵站該軍人舉槍致敬吳使以事赴許昌在站停息約二十分鐘晋謁者概行擋駕旋聞汽笛嗚嗚北車又南行矣（三月十九日晚） 
[杭州快信]  
　　府院派專員林開暮（號詒書福建人）來浙與沈省長接洽要公寓聚英旅社 
　　沈省長臂痛至今未痊風濕蔓延舒轉不能自如日來延西醫包金琳韓清泉診治 
　　杭州造幣分廠已奉令改歸政府接辦所有用剩各種材料係官商合購應歸官商所有現經軍民兩長令由浙裕公司將所餘五金材料及焦炭烟煤等項全行拍賣變價抵償股欵以期結束 
　　代運使許引之携眷寓滬業已多日 
　　司法部昨令高審廳據呈調任河南開封地方審判廳長陳簠（前杭地審廳長）陳請辭職應照准仰轉飭遵照省敎育會昨爲西人費佩德講演北方災况之第二日男校義勇員到九百餘人莫不異常感奮籌賑會現已製就徵章五萬枚紀念筒一千個預備給助欵人作紀念品工業專校二十七日上午舉行十週升級紀念式自由機船進水式柬請各機關派員蒞席省城織廠如緯成虎林震和等因多數係由該校機織傳習所卒業是日列售綢貨减價八折並贈入塲劵四萬張 
　　食米攙和石粉奉官廳厲禁止現各米商紛起反對連日密議抵制 
　　尚有要聞二及地方通信轉入後頁 
雜評一 
[六省聯防（默）]  
　　王占元發起之六省聯防所防何事耶西南除川湘滇黔外桂旣不必防粤亦可不防然則所謂聯防者意果何在也 
　　蒙事如此其危急不聞各省聯合出兵以爲防蒙之用以盡國防之責而乃派代表開會議忙碌奔走爲此無謂之聯防此吾人之所不解也其認聯防爲統一之先聲歟蒙失即失五族之統一置五族統一之失於不問而注重於南北統一之空名此其計可謂之得耶抑認聯防爲擁護中央之一法歟不助中央以兵平蒙亂不爲中央裁兵謀財政上之救濟則政府終將無以自存而徒爲此無謂之聯防於政府究有奚益耶 
　　政府當局雖以統一南北爲大方針然今日之所急則不在此雖希望各省之擁護然今日所希望之擁護亦在彼而不在此而長江領袖之王占元獨告奮勇於此聯防之政策爲大局計乎爲政府計乎實爲彼個人之地盤勢力計耳蒙事如何固非今日武人腦筋中所有也 
 
 
 

Page 8

 
 
國内要聞二 
[劉存厚解職後之成都]  
　　熊錦帆氏下野人多知其有大作用今果逐漸實現隂使各方相逼劉積之氏遂不得不出於下野之一途熊劉下野皆非出自本心熊氏固深心人其謀甚老先爲下野以表高潔以川軍總司令委諸劉湘（劉湘在攻滇黔時爲前敵各軍總指揮旋經熊委爲前敵各軍總司令其意即在以川軍總司令委之）據聞劉積之養日下野通電未發出以前在重慶各將領已推定劉湘爲川軍總司令劉成勛爲副司令（或云未定）又有推定但懋辛爲暫時省長之說豫料在渝將領得到劉氏下野電報後必有一番新計劃也 
　　马都之川報近頃有紀載謂重慶方面得劉氏通電後即開會議籌商推舉總副司令問題至於省長則俟民選今日又載重慶方面於養日又發有極嚴厲之電到省現各方對於總司令一席有推舉劉輔臣（劉湘）之說副司令一席其說不一惟總不出但恕剛（懋辛）劉禹九（成勛）楊子惠（森）諸人云川報與劉湘有間接之關係所聞有所自來劉湘之川軍總司令似已完全實現惟彼一時能否到成都則係另一問題也 
　　劉積之下野後將其軍隊分交駐在成都各軍長退歸北門西珠巿巷新購前清道員徐季桐之大公館（曾駐德國領事）或云恐遭意外已移往北門外張家巷外人所設之　生物研究所暫駐至省城所駐靖川各軍劉氏一概交第三軍軍長劉禹九管轄昨聞劉在寓所邀集省中各將領（田彭劉諸師長）曁各機關主任會議（二）電前方停止進行（二）速定總司令（三）保護劉積之（四）共同維持秩序已得圓滿結果成都可無意外 
據外問傳言劉湘所部之川軍第二軍在事前已有所準備第二軍第二師部隊與賴心輝部隊（賴爲劉積之所部劉湘以同學之誼聯絡此次共同倒劉）已早到北路向成都進發第二軍第三混成旅部隊已到東路第二軍第九師楊子惠部隊亦開到自并第九師獨立旅早駐内江扼守成都重慶間交通此數日前事也 
　　據最近所聞則重慶西上之軍正分兩路開來東路劉湘之第二軍李鉞森旅所部已抵資陽縣屬銅鍾河胡春田旅所部已抵安岳縣屬之鴛鴦塲而原駐資陽縣城之唐廷牧所部（唐係第二十二師代理師長此次宣布守中立者）郝熹獨立旅軍隊早經開上簡陽將資陽讓出以便劉軍駐紥 
　　北路之軍係劉存厚舊部新近脫離關係之邊防軍司令賴心輝所率賴部原駐保寗此次與劉告絶後即關到潼川連日向綿陽進發意在斷劉通北京政府之路聞劉存厚直轄所部亦有所準備連日紛紛由省城向綿陽縣城進發如田頌堯部向綿陽集中鄧錫侯部亦向廣漢集中若果西上北下之軍一定須到成都綿陽則劉軍必將用相當之手段對付最後或以兵戎相見亦未可知 
　　重慶方面在動員未下之時曾開軍事秘密會議將川事通盤計算以爲靖川軍方面（即劉存厚直轄隊伍）實力祇有四旅即使擴充亦不過兩師而重慶開上之軍隊除第二軍一師邊防軍三團外第一軍即但懋辛所部亦有三團之衆可以援助但部自奉聯合命令後已由其師長喻培棣親率隊伍到潼川綿陽間之葫蘆溪與賴心輝部同向綿陽進發 
　　成都城内人民旣聞種種謡傳又因拉夫拖馬關係街面不免呈露一種慘澹景况但人民因迭經兵亂已見慣不驚省會衛戍司令劉禹九宣言以一身擔保省城内外决不致發生戰事觀察情勢劉言已可證實因西上之軍未止進行（一說二軍李旅已於二月二十八日到簡陽）駐省之軍已經開往他處現在决無衝突之事將來如何尚不能定惟即使相爭亦不在日内因各路尚未集中也 
[寗垣敎育界雜訊]  
　　南高由男女兼收以來頗有一種勃興之象將來作東南文化之中心點自在人意料之中至高師附中自廖茂如君接任後對於組織亦多改革如總務處設總務部與敎務會議及行政會議三種敎務會議各學科會議屬之行政會議有經濟委員會建築委員會游藝委員會及其他臨時委員會而總務部共分十二股即敎務股圖書股書牘股會計股體育股指導股衛生股膳食股購置股保管股販賣股雜務股等惟指導股有指導會議與學生自治會屬之 
　　金陵大會現放春假十天學生返里者甚多南京體育師範今年學生由無錫中華體育學校轉來者甚多故學生頗爲發達 
　　省立一女師與第一農校近來皆組織交誼會一農交誼會下星期二由公展守恒二君爲主任并擬請張默君蒞會演講云 
[南京快信]  
　　閣議通過蔡寶善調署金陵道尹朱文劭簡署蘇政務廳長胡翔林調淮揚道尹不日即將發表聞趙曾蕃因不洽輿情故撤任調省 
　　旅寗贛同鄕昨接京同鄕電陳光遠請任楊慶鋆署贛省長高蔭昌署贛財廳長府院已有允意請一致協電中央力爭 
　　齊督以省防重要特電國務院陸軍部請修築紫金山砲台以固省防院部昨復電暫緩修築 
　　寗垣城内空曠地甚庶昨蒞警廳調查　春一共種樹十萬餘株 
　　新委省立法政學校校長王汝圻昨已到校接事學生風潮已告平息矣 
　　王家襄昨乘津浦車抵寗即傳車赴滬聞王太夫人九秩大慶回杭爲母慶壽 
　　贛陳光遠派諮議陳富元楊雲峯來寗接洽齊督派參謀王恩桂赴保定公幹航空署廳長厲汝燕由滬來轉車赴京 
　　郵務局招考郵務員八名試用期内月薪六十元務服後逐年加增報名投考者已有二百餘人 
　　下關沿河街前晚大火延燒十餘家損失三十餘萬 
地方通信 
[松江]  
　　處理拉租案之省廳電各校罷學問題業於二十一日恢復原狀兹將關於處理此案之省長教育廳長巧霰兩代電錄下（一）省長巧代電云該縣勸學所長辭職學校停課各節迭據該縣敎育會長該知事電呈前來經迭電敎育廳電飭該縣督飭維持並分電奉賢金山兩縣飭將所拉租欵迅行清繳各在案嗣據敎育廳轉呈省視學章慰高報告正在核辦間又據該知事派遣三科主任顧葆康會同章視學來省面呈各情查各縣互拉租欵業經本公署三令五申迄未遵繳現特派遣專員前往將奉金兩縣所拉該縣田租及該縣所拉上海强恕金山大觀田租如數守提一并交由本公署暫行保管候此案解决後逐一發還該主任等所請將敎育一欵提前解决一層並轉飭提欵委員將實屬松江獨有欵産就近秉公澈查復候核辦至該縣學界因此問題相率停課操切舉動無謂犧牲應責成該知事督令即日回復上課勸學所長辭職並即切實挽留督令照常供職（二）教育廳長　代電云案奉省長銑日代電開據松江縣敎育會寒電呈稱（已誌前報從略）等情查沈委復文並無偏祖之意本公署調令一九七七號即去從速解該所長身任辦學要職目前即感困難亦應免力支持以期漸復原狀合亟電仰該廳長速電該縣知事轉飭該會該所遵照省令合力維持靜待解决仍將遵辦情形復轉查考等因奉此查此案前據該縣勸學所長張樹勲呈請辭　並據該會電呈前情業經分别令飭遵照在案奉電前情合行電仰該知事遵照辦理 
[蘇州]  
　　工塲罷工風潮盤門外第三工塲不知因何事故忽於前日全體罷工並有毆傷情事當經該場長報知警察廳將肇事之機匠黃玉龍吳巧泉王福生高金生邱培泉周成林金昇卿錢水生馮榮根俞錦山范鴻滋萬芝芳陳滿生等十三名解交吳縣公署訊辦經藍承審員一併傳集到案審訊之下論令先行分别收押聽候調查核辦 
　　軍隊定期校閱蘇軍第二師第五團團長王萃華君近以所部各營軍隊平日訓練雖勤仍應循例於春季校閱一次以覘成續特定本月二十二日起舉行春季校閱已通飭所部各營遵照 
[無錫]  
　　善堂新舊董之暗潮新任同仁育英兩堂董事侯祖述秦昌源近與舊董華承謨意見不洽又因管堂婦丁華氏不甚愜意商之華董欲將該氏辭歇旋爲丁華氏所知乃自行告退前日不知何故該氏與秦董口角將秦掌頰一下秦受此奇辱即與侯董聯名呈縣請予拘辦經趙知事批准飭警往傳未到現已續呈縣署請求迅予拘究矣 
[鎭江]  
　　米價高漲近日米價又復漸漸看漲據該業中人云日來又有某商在江北内地産米之區訂購大宗頂尖曰米數達萬計陸續零星偷軍出口致鎭郡到貨滅少米價高漲云 
　　預備植樹丹徒縣張知事奉令籌備植樹典禮定於清明節日上午九時在城内小營盤舉行昨已函致各機關屆時到場共襄盛舉 
　　勘丈新灘地丹徒縣署接准丹儀沙田局公函以公民楊灝報領丹徒境内天寗洲之北新灘與李鳳歧等報領句容縣屬裕課洲新灘界址昆連被此互爭一案曾奉省令飭縣秉公勘丈在案兹由句容縣定期本月二十一日會同劃界請即屆期蒞臨聞張知事因公務冗忙業已派委楊君帶同算嘗等前往會勘 
　　新沙洲之刦案鎭郡對江新沙洲地方黃姓家十九夜十一時忽有盜匪十餘人衝門而入各執手槍嚇禁聲張搶去銀洋衣飾各物呼嘯遠逸並刃傷事主一人 
[南京]  
　　泗陽旅寗學生開會記二十日上午九時泗陽旅寗學生假復乘橋開會到會者三十七人係一工一中一農專門法政高師附中等校學生首由沈慶成報告開會宗旨畧謂泗陽匪氛猖熾已達極點農工商各業停止四卿教育停辦吾等皆青年學子家屬受此景響衣食從何而來勢將失學然個人關係猶小以泗陽人民論之每日被匪死者百餘人投入匪者亦有百餘人泗陽六十萬生　陷於匪地吾等皆泗陽一分子寗忍坐視乎今當犧牲一已計論對泗辦法切宜堅持到底當日議定辦法（一）選舉代表三各赴省公署謁見省長請願（二）通函各報館詳細登錄以表匪患慘狀議畢各哭泣而散 
　　省立第六次聯合運動會近訊省立聯合運動會之節目共分十種（一）百碼賽跑（二）二百二十碼賽跑（三）四百四十碼賽跑（四）八百八十碼賽跑（五）八百八十碼替換賽跑（六）一百二十碼低欄賽跑（七）跳遠（八）跳高（九）撑桿跳高（十）擲鉛球至運動員之體重一律用英磅計算過一百二十五磅者列甲組過一百十碼不過一百二十五磅者列乙組不過一百十磅者列丙組會場糾察以本城省立及省欵補助各校學生其同組織藉以維持會塲秩序惟運動圈内維持秩序之職務由童子軍擔任而糾察名額按照各校人數之多寡共派出一百二十人（一農）二十人（一中）三十人（四師）二十人（一工）二十人（法政）十人（鍾英）二十人適合一百二十人之定額每十人爲一隊每隊設隊長一人以資督察並於督察員中公推主任一人接洽一切此次軍動會在南京省立公共體育塲舉行定於四月六七兩日由各地省立各校特派選手或團體與會現公共體育塲主任張煦光君已布置一切矣 
 
 
 

Page 9

 
 
   
 
 

Page 10

 
 
本埠新聞 
[新閘商界聯合會請注意蒙防]  
　　新閘九路商界聯合會爲庫叨失守全蒙危急特致北京政府急電云北京國務院轉呈大總統鈞鑒謝黨勾結蒙匪擾亂邊蒙今庫倫失守叨林烏得相繼淪陷據此情形蒙古全境不日恐將他有前大總統令奉督張作霖愼重國防相機痛剿並任張景惠爲援庫總司令鄒芬爲副司令該司令等應奮勇當先扼要固守綏靖邊陲乃張景惠等竟不越一步逗留京師當軍事緊急之時不顧職責竟回奉爲乃母慶壽並爲張作霖祝嘏鄒芬畏葸不前節節退縮由滂江已退駐察區若再退敗該匪勢必侵入張家口京師摇動大局可危張作霖擁有重兵坐視不救是何用心而政府括收人民捐稅養此輩軍人究竟何用務乞大總統命令宣布該張景惠等如此誤國按律褫職治罪以伸國法而尊威令查滿蒙爲我國土地人民約數千萬皆我國之赤子即以各省僑商而論亦有數十萬大總統聽其淪爲異族萬一若再不急援誠恐有人在後或出而越俎代謀者我國五族將從此瓦解矣危險何堪設想望我大總統注重塞外國防關係至鉅電令各省率師往援尅日恢復殲滅該匪以杜後患國家幸甚五族幸甚新閘九路商界聯合會養 
[逆倫案開棺蒸騐記（四）]  
　　張欣生夫妻兩子引渡蒸檢張駕雲全身尸骨 
　　譚廳長訊問張欣生夫婦檢驗員報告有毒 
　　張欣生供認用白藥毒斃 
　　朱潮生告發張欣生串同醫生朱健臣毒斃乃父張駕雲一案經上海地方檢察廳將張駕雲屍開棺蒸驗未竣而張欣生已在公共租界拿獲等情迭紀前報昨日張欣生夫婦與兩子業已引渡檢驗員蒸驗張駕雲尸骨結果認明有毒業已報告而張欣生亦已供認用白藥毒斃乃父不諱此案可告一叚落矣兹將昨日各種情形分錄於下 
　　引渡之情形逆倫案犯張欣生挈領妻孥避匿公共租界虹口元芳路五百二十一號門牌長慶寺下院内樓上董德林所設之燕子窠内十八日譚檢察長據趙杏仁供出張匿跡地點立即備文派司法警長楊德山率同法警韓瑞生顧其昌馳至該管閔行路捕房由捕頭飭華探目王四福華探薛正昌侯松山及一百零九號西探康仇按址協往緝拿未獲至十九日下午經該法警包探等偵悉張欣生及其妻徐氏並十五歲長子尚文（即大新）兩歲次子七寶分别藏身楊樹浦路百老匯路某某等洋行内因再密往按名拿獲押至昨晨解送公共公廨第二刑庭（即樓上公堂）由李萼仙襄讞會同英赫副領事升座豫審先由捕房禀明協同内地法警拘獲被告情形次由許理律師出席陳述伊爲張欣生張徐氏之代表欣生之父死已年餘當其死時被告尚住居浦東原籍本案原告人有許多機會可以控告乃彼却不告發直至被告辦畢喪務遷居租界後方始起訴查原告人旣非張氏親族又非團體中之公正者故此案實係原告人覬覦被告擁有其故父遺下六七萬金之財産索詐不遂因而發生惟被告現旣爲租界居民應請堂上飭令一千人證到案歸貴公堂訊理云云問官得該律師陳述立命法警韓瑞生站入證欄着將被告所犯案情詳爲報告該法警即稱本年一月十八號朱潮生投廳狀控張欣生串同醫生朱健臣將其生父張駕雲用藥毒斃廳長受理此項控訴後以案關逆倫立即出票拘攝然被告於案發後即舉家逃避今旣拿獲應請交給帶回歸案訊辦禀畢退下又據甘維露律師出席聲稱伊代表董德林董向在元芳路設有寺院惟彼現已因事離滬今惟董妻到堂不識董對於此案有何關係請求飭令來人證明韓法警聞語即禀稱董德林係由趙杏仁供出藏匿要犯張欣生之人奉廳長命申請移提歸案訊究云云中西官訊畢磋商之下以張欣生被控案情業經檢廳法警證明判張與其妻及子併交來警帶去歸案訊辦判畢由中西包探會同法警將一干人犯帶下用手銬將張及其長子銬鎖張妻徐氏則抱其兩齡幼孩候至十句半鐘檢廳差來之三千五百四十四號汽車駛到公廨門首遂將張夫妻與兩子曁衣包數個一併押登該汔車一聲汽笛駛往騐尸塲去矣 
　　蒸骨時之情形昨爲蒸驗張駕雲屍骨之第四日清晨地方檢察廳譚廳長會同郭檢察官等蒞臨檢骨塲該廳全體法警與游巡第一隊各警士均持械先後到塲分投照料檢驗員顧新三沈錫慶毛耀堂等亦到塲伺候譚郭諸君先步至已封骨箱旁驗看封條並地上灰印無訛即諭令啓封將箱中骨包分别取出所有未曾洗檢之背骨數節仍由各檢驗員如法刮刷將近午刻始行一律洗凈遂由各檢驗員將張駕雲全身尸骨用白竹布共分大小九包投入蒸籠裝上爐灶用硬柴蒸燒其時各機關人員與人民之來參觀者塲内外竟無容足地較之十八號更爲擁擠 
　　訊供時之情形鐘鳴十一下司法警長楊德山投案禀稱張欣生張徐氏夫婦並張之長子大新幼子老七已由公其公廨用汽車引渡到案請訊譚郭兩君諭令將欣生先行釘上大號鐐銬畢命提案研詰據張欣生供本地人今年三十四歲生有三男三女父親張駕雲向開張萬興米店店中一切事務悉由父親執掌我家約有六七萬業産收租度日問官問曰爾父臥在何處供稱父住西北樓上母住西南樓上父之臥室前面即是店舖家中做菜等事全由我母主持並在父處服侍官問爾父究在何日身死供稱舊曆前年十二月二十四日起病二十七晚病故三朝日大殮至六十日即舊曆去年二月底將屍棺埋葬官又問今將爾父之骨蒸檢全爲爾一人所爲供稱民人亦受人之愚官命帶下押至蒸骨處令其下跪一刻復帶案問曰爾言受愚何來供稱父死後朱潮生於除夕日來借去洋坯十元聲言明年正月初五歸還不料届時非但不還反至二月間又來借洋三十元民人因其前借未清不允借給伊乃不悅而去三月十四日三林塘公協泰典當失火因該典我父亦有股价在内所以典中焚剩各物皆搬入我家至四月二十二日各當户前來我家滋擾經朱潮生爲之排解後向民人索酬我送給洋六元伊不滿意即串出閔行鎭醫生朱健臣來向民人索取洋烟洋九十餘元但此項烟錢早經付清後經鄰人解勸略給洋元由伊等出立過割據了事後來朱潮生來向我弟燡生處硬取抵押之四十元四單一張當時爲我所拒却七月間潮生又將金戒三只來抵洋七十元民人因無錢不允十月間我弟完婚庖人郭正元因算帳氣忿投河而死其妻時來吵閙當時幸蒙貴廳派員下鄕騐明了事至十二月初一日我往姊丈許近仁家吃壽酒至初五日趙杏仁亦駕小船來鄕口稱爾之烟案發覺故到此接爾往上海暫避而穆湘瑶於事前亦致函我鄕商會會長湯藴齋聲言我店有米數千石應提出若干爲之平糶民人否認以致結寃大衆聲言總要害我致有今日之事其實我父病死求察問官命張欣生之妻徐氏至案據供南匯人今年三十六歲生有三男三女於十九歲時憑媒嫁與張欣生爲室我翁張駕雲實係因病身故當未死之前曾請二個醫生看過總因我翁生前儉樸故請醫不多問官得供一再駁詰該犯夫婦執定如前其時鐘報一下問官等即離坐午膳該犯夫婦等命法警帶下看管候示當經該法警等向之開導命其直言免得受苦欣生聲稱我願筆談該警等然之當給與紙筆乃所書多屬無關緊要之言惟中有一言民國七年朱潮生合我賭博我因無錢却之伊云不如將父弄死我亦不睬不數日朱潮生又給我紅藥一包我因事體重大將藥投入坑厠内此次實遭朱潮生誣控等字樣其時各機關派員前來拍照者頗多至二時半譚郭兩君又升坐公案先據法警將張欣生所書字據呈閱經郭君命徐氏至案謂曰自此案發生後本廳曾再三探訪始知爾翁生前頗健毫無疾病前年歲底爾夫欣生如何將父毒斃爾當實說即可脫累該氏堅稱不知問官謂曰駕雲未死以前本廳訪得爾有三種要求（一）爾要求爾夫執掌家産銀洋（二）要求爾夫戒除洋烟（三）要求爾夫不准娶妾究竟有否該氏供稱並無其事譚廳長命欣生至案謂曰此案再遲片刻將爾父已蒸之骨取出即可明白如確有毒爾即不認本廳亦可憑供證完全將爾嚴辦如果爾首先供明本廳長亦可代爾從輕滅等擬辦設或爾自陳之後本廳長輸令着守所另闢一室將爾加等優待孰得孰失爾宜三思欣生沉思良久即供稱我父雖於舊曆前年十二月二十七日身故然未死之前雖有毒父之念究未實行十一月初旬不記曰子有素識之朱潮生給我紅藥一包問官即問曰此藥是否爲醫生朱健臣給爾答稱民人與健臣並不會面實由潮生所給譚君曰錯矣潮生旣給之後此次豈肯再來出首控告欣生堅執如前問官曰然則此藥在何處交給答稱在潮生自已所開龍泉園茶館中給我問官又問曰爾將此藥如何處置答稱民人因事體重大當時將此藥投入該茶肆後面坑厠之内至於我父委係因病而死此次潮生因索詐不遂來案誣控是實問官復詳細開導欣生仍堅執如前譚君判將張欣生夫婦及長幼二子交法警帶回本廳暫押 
　　驗明報告時之情形至三點三十分鐘問官諭令將蒸籠啓封由各檢驗員將蒸籠内已蒸之骨大小九包一併取出置入木桶先用自來水澆灌而後開包將全部份大小骨殖取出逐一以清水洗凈復用白布揩乾再以木賊草及毛刷碗爿等刷凈然後各按部位排列在二隻廣漆八仙桌上即禀請譚廳長郭檢察官等駕臨閱看當據顧沈毛三檢驗員報稱驗得該尸頭顱額角青黯色上牙根裏骨青黑色其牙齒二十三隻均微青色左手掌骨及五指尖骨均青黑色右手五指尖骨微青色龜子骨裏微青色左肋骨第二根至第九根均青黑色右肋骨第八九十共三根均青黑色左腿骨青黑色左脚掌骨及趾尖均青黑色右脚掌骨及五趾骨均微青色委係生前受毒而死譚郭等諸君親視無訛 
　　供認時之情形官即命法警往提張欣生夫婦並伊母康氏伊叔張安臣伊弟張燡生伊之長子張大新等一千人到來命至尸骨前由毛檢驗員各按部位逐一指示並分别爲之說明先着欣生自行觀看欣生細視良久口稱確有青黑等色之骨殖與其他之骨顔色不同譚檢察廳長乃復與郭君升坐公案命欣生至案謂曰今日爾父之骨已經蒸驗大白爾亦自已看明確係有毒故爾不妨將實情說明本廳長可以代爾成全欣生始供稱實用白藥粉將父毒死官問將父毒死之念爾何時發生供稱舊曆八年三月中有朱潮生命我賭錢因此發生至是年八月間潮生又催所以至十一月初由朱健臣朱潮生在伊所開龍泉園中給我白藥一塊是實問官問曰此藥共有多少供稱只有一個銅元之大小於十二月二十七日上午八時光景於父親所食燕窩粥中祇放得半數至晚間父即斃命問官又問其時此粥爲何人給與爾父所食供稱是學徒吳關大送上譚郭兩君得供謂曰然則爾父確被爾用藥毒斃欣生俯首求恩官命具結當塲簽押判張欣生夫婦分别收押幼子老七因哺乳隨母收押其長子大新又名尚文交伊祖母張康氏並張安臣張燡生帶去着次日來案具領尸棺所有全部份之骨殖仍逐一包好加封裝入木箱加貼檢廳封條帶回本廳入庫保存俟案結後准給尸屬具領埋葬一面據情申詳核辦 
[英商三紗廠股東大會紀]  
　　英商所辦怡和公益楊樹浦三紗廠合併改爲怡和棉廠一事已迭紀前報昨日午後三時三廠在怡和洋行連接開股東大會通過合併議案主席爲怡和大班史密士略謂近數年來中國棉業非常發達許多新廠業已成立不久必有嚴重競爭吾人除合併外恐無以應付之合併之利益顯易可見無待贅言三廠股東之利益今已愼重支配絶無軒輊之處而新公司資本之賺錢能力並不因合併稍受妨礙新公司之總經理職務仍由怡和洋行擔任眞酬金前爲淨利百分之十今改爲扣去房屋機器折舊外（此項不得超過淨利百分之七半）淨利百分之十故總經理之酬金較前稍減但辦公費則擬增至每年七萬二千兩按月分付以充三廠辦公人員等之費用新公司之董事部擬以九人組成之以五人爲法定人數每年夫馬費共一萬兩主席爲二千兩餘八千兩依照出席次數分配給與各董第一次董事計外人五華人爲徐崑源（譯音）潘澄波祝蘭舫吳麟書四人云云三廠即將定期召集二次股東大會再表决前案以便實行合併 
[昨日之羅卜票巿面]  
　　羅卜票價昨日由道勝等銀行售開每銀一百兩可換羅卜二萬五千枚較前星期間又縮一萬枚羅卜票價此次增漲原因實係英俄商約已訂立之故 
[一週中之米麥雜糧油餅巿面]  
　　米巿甚高麥巿異常高昻 
　　雜糧又見進步油餅巿况平平 
　　近一週中米巿仍然高昻本星期初尚屬平穩因到貨不多河下船到絶少以致巿面漸趨緊俏較之上週價已漲起最近最高白梗價計八元四角之譜較之週所報告之巿價僅在八元已漲起四角其原因聞由於常州無錫等處有人收買糙粳以致來源不旺底盤較貴且上海人心每遇漲風皆爭先恐後進貨故巿價有漲無落薄稻略有到貨價較上週低三角之譜最近價計七元四角白元穩定價計八元二角左右與上週不相上落白粳到貨難期旺盛故巿面看勢尚須繼長增高麥巿因粉銷當令需要大旺數星期來價格穩定已迭誌前報本星期來明光懷遠徐州小麥粉廠仍有辦進故趨勢仍是高昻綜本週中價格日就升起最近價格計徐州小麥三兩九錢五分明光小麥三兩九錢七至三兩九錢五分婁橋小麥三兩九錢八較上週又漲一錢六分成交在萬包之外粉銷正旺故巿面必難回鬆云一星期來各種雜糧均有進步客帮洋莊各有辦進故巿面頗有進步據大連電訊近來豆巿甚好星期六日之巿價四月期四兩三錢九分五月期四兩四錢六月期四兩四錢六分較之上週巿價又漲二錢餘故本埠豆價甚屬穩定本埠油豆餅交易所最近開出之價計三兩六七錢河南山東生仁近來洋莊頗有動辦綜一週中成交者約五千餘包價亦步升據近價計河南生仁四兩七錢山東生仁四兩五錢八分碭山生仁四兩七錢廣帮亦有去路惟河南生仁則銷塲大旺價格挺秀他如寗波蠶豆漢口榨豆遲豆浦口元豆等均有成交價格平穩黑白芝蔴亦能坐定洋莊續有去路惟據西訊謂歐美巿上芝蔴價又見疲故洋莊不動辦本星期來油巿見疲交易清淡其原因由於大連油巿回疲之故據大連最近電報該處巿價計現貨九元一角期貨四月份九元五角五月份九元七角生油巿面亦不見好廣帮仍有辦進最近價計八兩較上　略疲餅巿平穩頗有成交價與上週相若 
[南北貨之巿况]  
　　車糖近兩日來國外匯率回長東匯現結已暗放至七錢四分上下於是太古洋行趁此時機於昨日開出大宗車糖計四温半車糖五百包價十四兩一錢又四温二五五百包價十三兩九錢又四温五百包價十三兩七錢又三温七五一千包價十三兩六錢又三温半五百包價十三兩五錢又三温二五五百包價十三兩三錢又三温五百包價十二兩二錢又二温七五七百包價十一兩二錢又二温半一千包價十一兩共開五千餘包每行各派一百餘包又黃白兩種冰糖並開十九兩二錢青赤巿面依舊穩固 
　　瓜子自長江一帶莊客到滬採辦各擋瓜子三萬餘包後巿面甚爲活潑價已堅硬 
　　蓮子近日湘蓮滬上存貨尚多適香港廣東等埠添辦稀少致昨日巿價各跌銀一兩常德蓮現售二十四兩半又衡州貨二十五兩又饒州蓮二十六兩又湘潭蓮二十七兩五錢 
　　木耳底貨雖不多價已高至極點昨日副耳跌銀一兩計售開一百零三兩據云新貨苗頭甚旺春末夏初價難立足銷塲亦將見稀云 
[昨日滬寗車運來之絲繭]  
　　昨日（二十一日）滬寗路車由無錫運繭處裝來乾繭七百五十五包又源康裝來金彌彌牌頂號絲十擔裕昌愼裝來頭號絲八擔乾甡裝來頂號絲四擔 
[中國出口之麝香]  
　　近年來中國出口貨物名目逐漸增多其大半均爲原料品經西洋七廠重行工作製成各項用品仍復輸入中國如綢緞香水等無一非中國出口原料所成香水一物來自外洋者價頗昻貴有一小瓶須售洋至一二元者溯其原料口即由吾國所産麝香加以化煉而成麝香爲吾國藥料用品四川雲南均爲該貨出産地西藏及川滇附近各地亦有出産即北省山海關等處間或有之惟以西藏所産者其價最昻近年來該貨裝運出口逐年增多尤以運往法蘭西爲最夥蓋法人用以製香水及香料用品本埠某法商洋行開春以來川商購辦裝運出口者爲數達五十斤以上價自每斤三百十餘兩至三百三十兩惟該貨識者頗少洋人恐眞僞難辨故由商人擔保總計每年出口爲數頗鉅云 
[兩商會明日開聯席會議]  
　　上海縣沈知事前奉松滬護軍使何豐林訓令以貨物稅附加一案業奉財政部内務部等特派專員陸濚來滬切實調查應即會同該部員並邀集南北商會會長在縣公署特開會議磋商了解方法當經沈知事與陸專員等據該兩會會長面陳各節末後公决仍請何使領銜拍電到部要求將滬上特别區域以内所有附加貨物稅名義速予撤銷以順輿情而維商業並由該兩商會另再訂期特開聯席會議各情已紀昨報兹聞兩商會業已訂定明日（二十三）下午三時在總商會三憎樓開聯席大會議俾得詳告一切經過手續並勸各業代表擔任募賑實數即便凑足九萬元之代價昨特由會發出通告云通告者貨稅附加賑捐一案兹訂於本月二十三即隂曆二月十四日下午三時由南北兩商會開聯席會議决辦法（地點在總商會）務請台駕凖時蒞會集議是所至盼 
[訂期集議縣銀行辦法]  
　　上海縣公欵公産處致滬上各紳商曁南北巿兩商會公函云逕啓者案於本年三月十五日奉上海縣知事公署第一三一號訓令内開案奉財政廳訓令奉省長公署令開以省議會議决規定縣銀行條例令廳轉行各知事查照公布案妥爲集紳籌商等因奉此查縣銀行之設置關係實業前途於金融上大有裨益奉令前因合將抄發條例刷印全份仰該知事邀集紳商查照公布案參酌地方情形妥爲籌備早日觀成並具報備查此令等因查奉發縣銀行條例内載本銀行資本定額爲十萬元以上每股金額十元以上由縣巿鄕地方公欵撥付半數餘專集商股籌集足額半數以上即行開辦餘由股東會議呈報隨時搜集等語是縣銀行以地方公欵與商股集合而成有衆擎易舉之勢關於實業金融又裨益甚大應遵令妥議籌備以符議案除函致上海總商會並分行外合行訓令仰該處迅即集議妥爲籌備具復以便轉報此令等因計附發縣銀行條例奉此查此項銀行應由公欵商股各半組成貴會領袖商界關係金融旣已由縣函知諒必深所贊同兹訂四月十日（即隂曆三月初三日）下午一時在凝河路也是園集議辦法除分函外爲此函請屆時駕臨與議共策進行 
[蘇社調查水陸交通現狀]  
　　滬上蘇社總事務所昨致本埠南北巿兩商會公函云啓者本社因研究本省交通事業對於各縣水陸交通現狀亟欲知其概略特印水路陸路調查表八份敬煩執事查照塡寫早日寄下至紉公誼附表（一）由縣赴省之路（二）由縣赴道之路（三）由縣赴鄰縣之路（四）由縣赴大巿鎭之路右表水路陸路各一份如止通陸路者即免塡水路表止通水路者即免塡陸路表其水陸並通者並塡兩表半水半陸者亦分塡兩表云 
[藍建樞赴閩]  
　　海軍總司令藍建樞因閩省另有要公亟須親往接洽一切當經電請海軍部核准於昨日乘寗興快輪啓程往閩所有本署日行公事委參謀長何品璋代拆代行除將啓程日期報部備查外並分令各艦隊知照 
[旅滬鄂同鄕加入對王訴訟案]  
　　湖北旅滬同鄕會及旅滬湖北自治促進會公民自治會等團體昨接該省旅京同鄕會通電云王占元禍鄂迭由旅京全體同鄕開會决議宣布王之罪狀并搜集種種禍國殃民事實預備正式控訴諸君愛國愛鄕如有本會見聞不及之事卽請函示如加入此次控訴亦請署各云云聞旅滬同鄕已公舉岳某回籍調查並一致署名加入控告云 
[薩福楙有任上海造幣廠長說]  
　　前租船監督薩福楙近聞政府有任爲上海造幣廠廠長消息並聞薩氏現在京中不日來滬云 
[江蘇童子軍聯絡他省函]  
　　江蘇童子軍總教練顧果君昨致各省省敎育會會長函云敝省童子軍定於下月六七兩日江蘇省立學校聯合運動會期中舉行會操届時擬請貴省童子軍界領袖辱臨指敎共襄盛舉一則各省童子軍本應互相觀摩藉收切磋之效此次敝省舉行會操表演各項功課何者應興何者應革與貴省童子軍之組織上訓練上有無異同可以藉此交換意見共謀發展二則各省敎練從無接洽之機會消息每致隔閡可以藉此互相聯絡合力進行俾中國童子軍得以大放光明此舉想亦先生之樂於表同情者也惟貴省童子軍界領袖人物姓名住址曁任敎之機關不甚明瞭可否請先生就近代爲調查詳細示知俾再事函奉邀庶免貽誤如蒙俯允無任幸盼 
[童子軍費加入學校預算公函]  
　　上海縣勸學所昨致學務委員函云逕啓者奉縣公署訓令第八七號内開案奉江蘇敎育廳第二○一號訓令内開案奉省長公署訓令第七六八號内開案據江蘇省敎育會呈稱竊維童子下敎育之主旨在青年爲訓練高尚之人格在社會爲造就優秀之分子在國家爲養成健全之公民補助學校敎育之不退文明先進各國莫不盡力推行久著成效吾國自民國以來始漸漸提倡木省各學校童子軍之組織始於四年至六年六月由敝會發起組織中華民國江蘇童子軍聯合會爲全省之總會凡各縣童子軍團均經由總會考騐註册以資統一四年以來積極提倡統計已經總會考騐註册者得二百五十六團七千七百餘人各縣次第進行尚能奪勉惟是考騐所及精神與形式間未能盡致完美此皆因經費支絀有以致之蓋童子軍之訓練課程至爲精密設備不完即練習方面未易應手現在各團之組織一切服裝大平由入團者自行置辦其設備費因學校預算從前未列此項名目多願私人捐助略爲購置未免苟簡故就目前情形觀察其業經組織進行者或恐未能維持永久亦有志願組織無從着手者八九兩年中華民國江蘇童子軍聯合會大會已迭　各團請爲轉請公家補助前來敝會爲愼重起見兩年以來詳加考查時至今日知非有公欵補助將難繼續推行而已成立各團因經費不足簡陋從事精神亦難於振奮查歐美各國學校童子軍多係支給公欵辦理若美國則並經一千九百十六年國會議决爲國家事業可見此項敎育之重要吾國興辦童子軍甫見萌芽尤賴公家補助盡力提倡期與各國並駕齊驅現值編製十年度預算之時爲此備文省長鑒核敬祈通令各縣知事轉令各該縣學校准自十年度始將組織童子軍經費由各校酌列預算以利推行實爲公便等情據此合行合仰該廳長通飭各縣知事轉行各該縣學校查酌辦理並轉函該敎育會知照此令等因奉此除函省敎育會外合行訓令該知事轉飭境内所屬學校遵照辦理此令等因奉此合行令仰該所長即便轉致遵照辦理此令等因奉此除分致外相應函遠即煩轉致各校遵照 
[曁南學校商科歡迎松社幹事]  
 
 
 

Page 11

 
 
國立曁南學校商科於上月遷滬假徐家滙松社爲校所詳情已見前報本月二十特開茶話會招待松社在滬幹事預先柬邀袁伯葵徐佛蓧陳叔通徐寄臏黃溯初張東蓀張雲雷諸君午後二時諸君及來賓湯裴予李石岑謝碧田先後到校由校董趙正平校長柯箴心敎務主任高踐四及各敎員等招待三時振鈴開會來賓及全體敎職員學生依次入座進以茶點先由柯校長表示歡迎之意繼由各來賓相繼演說大抵均述蔡松坡先生一生事蹟以勉勵學生語極懇摯每一演畢掌聲若雷趙校董柯校長高主任及學生代表唐駿君先後起立演說答謝來賓加勉學生後由全體學生合唱國歌校歌歡迎歌盡歡而散時已五點半矣 
[國内輪船運貨進出口之調查]  
　　進口貨（寗波）太古公司之新北京輪船昨由寗波運來各貨有乳庽一千五百壜藥材一百十七件竹木二百三十析草蓆六十八件空瓶十八件牛皮三件螟蛹二件綢子一件雜貨六十八件又寗紹公司之新寗紹輪船裝來之貨有明礬三百件竹木四百四十六件棉花一百四十四包竹筍一百九十九件漿粉一百三十八包螟蛹一百件草蓆帽三百十六件棉紗六十包紗七十件布頭三十件飛花二十包掃箒十一件煤羅四十二件雜貨七十三件（長江）三北公司之德興輪船昨昨由長江裝來之貨有豆餅三千塊機棉花五百十九包黃豆二百九十六包芝蔴一百七十一包綢子九件信石八十四件紙頭五十六件烟絲七十五件鮮蛋八十六擔蓮子二十件藥材十六件笋干六件轉甬白米二百十四包藥材四十六件驢皮一件轉台州白米一千六百八十六包又太古公司之鄱陽輪船裝來豆餅五千一百五十塊米豆二千二百十六包麫粉二百包小麥二百二十三包綠豆一百四十八包鷄鴨毛一百九十五包機花一百三十八包藥材一百零九件皮蛋一百缸大頭菜三十五件烟葉七十六件紙頭六十七件鹿皮三十件桃肉十五件金針菜十六件雜貨二十二件（揚州）大達公司之大龢輪船昨由揚州裝來之貨有小來一千六百六十三包花衣六百四十包鷄蛋八百四十八擔猪一百十二只樹秧四十件鷄鴨九十三件羊油二十桶土布六十一件赤豆六十一包醃腿二十四件洋火十六聽扁豆十一包白菜十四件 
　　出口貨（寗波）太古公司之新北京輪船昨日裝往寗波之貨有糖二百七十包藥材三十四件紅木二十七件烟絲六十四件洋碱五件雜貨二件又寗紹公司之新寗紹輪船裝去之貨有棉花六百六十八包麵粉六百包甘蔗三百五十四件胡桃一百三十包木板一百八十二張桑秧一百五十件洋布七十二箱芝蔴五址包糖四十五包水泥四十三桶轉口白米一千二百六十一包藥材三百二十四件（福州）招商局之新濟輪船昨日裝往福州之貨有白米一萬三千八百二十五包洋布三百零六箱香烟一百零五箱銀子二十二箱玻璃十箱雜貨三十八件（烟津）招商局之新銘輪船昨日裝往烟臺之貨有紙頭五百零五件洋布五百三十一箱皮蛋一百缸銀子二十箱水菓九十九件糖三十包竹篾一百九十九件茶葉九件雜貨三百八十五件裝往天津之貨有麫粉二千包紙頭八百八十九件白米八百九十包糖三百六十包水菓六百十件洋布三百五十二箱柑子三百桶茶葉二百八十四件玻璃三百箱鐵管一百八十件磁器六十三件紙傘六百七十件海帶二百五十件鐵一百六十八件草蓆三件雜貨三十八件 
[友華銀行銀巿報告]  
　　中美新聞社譯友華銀行二十一日報告云昨日倫敦銀價近遠期條銀俱漲七先令八辦士紐約價漲五角七分又四分之三倫敦紐約滙價三百九十二元今日金鎊定價漲至三先令一辦士金洋六十元半日洋八十元盧比二百四十又半巿面穩固抛盤及銀行家俱收進金鎊開盤三先令三辦士金洋六十三元又半收盤金鎊三先令四辦士金洋六十五元日洋七十四元 
[法租界聯合會籌賑結果]  
　　法租界商業聯合會於二十日下午八時開星期常會葉貺辰主席以本會代募急振各會員連日奔走呼號非常辛勞當將所募各段賑欵由江錦春等公同檢點彚核總數尚有少數俟收齊轉交計開第一段時大鈞沈維亞張端僧代募洋十六元小洋一百十一角錢十千零五百十文陳天章代募寶康里居户洋十七元小洋七十九角錢一千零四十文潘治銘自助洋二元又老萬順坊洋一元第二段江錦春潘則言沈維亞代募洋十三元小洋八十四角錢七百十文蔭餘里董景明代募洋二元小洋十八角錢一百文汪偉代募洋六元小洋一百十六角錢二千六百十文第三段王復棠方善巿陶潤生募洋十六元小洋一百五十八角錢四千七百三十文德和銀樓李君代募穆廷照洋三十元沈問師代募東江樓洋二元第四段羅瀛洲屠鳳岐募洋七十一元小洋二百八十一角錢五千六百七十文森陽泰代募洋十一元小洋一百三十六角錢三千九百五十文第五段老仁濟受記周鳳銓助洋五十元又同人合助洋二十五元小洋九角卜文元朱子儀時大鈞沈子紹共募洋十五元小洋四十七角錢五千九百文第六段江錦春李維良王寄周募洋一百零三元次洋一元沈問師陳廣甫募洋元元小洋三角錢三百六十文第七段沈問師葉祖善何鴻文募洋一百十五角錢二千三百三十文第九段凌來儀募洋二元小洋一百零五角錢三千零四十文又米票六斗倪海源募洋八元小洋五十三角錢三百文第八段十段公和祥代募洋二元小洋六十八角錢四千七百四十文金鐸聲助洋一元又同屠鳳岐代募洋七元又次洋一元小洋二十一角錢一百二十文程天錫募小洋七角錢一千零六十文 
[歡送赴歐考察美術者之讌會]  
　　本埠天馬會係提倡藝術之機關該會會員江小　陳曉江二氏定於本月二十五日乘高地安郵船赴歐考察美術前晚該會同人假座一品香菜館爲二氏錢行由該會會員丁慕琴張辰伯洪野李超士王濟遠招待來賓 
　　赴歐考察美術之歡送會攝影 
　　有Ｘ者江小鶼陳曉江 
　　七時入席首由主席報告次來寶任矜蘋戈公振周劍雲包達三演說歷述藝術之重要點繼由潘世秀女士致祝詞張辰伯致歡送詞末由江陳二氏致答詞後攝影而散 
[滬西商界之募振情形]  
　　滬西商界聯合會前日（十九日）由顔芹香吳錫三陳榮堂三人協助聯合急振會第三隊隊長朱子聞君派來隊員向滬西各商號勸募振欵計共得銀一百四十七元聞尚有幾家因店主外出將俟異日自行携欵送呈核會云 
[昨日南京車到滬逾時之原因]  
　　昨日（二十一日）滬寗路由寗聞滬之三四等車駛至鎭江南門車站時機頭忽然損壞不能行駛當由車長發電致鎭江車站站長派替班車頭拖至滬上故該車到滬已九時二十分計逾時三點鐘 
[葉榭鄕公民提起選舉訴訟案]  
滬海道尹公署昨據松江縣葉榭鄕公民莊乂黎費子如莊瀛等電稱松江葉榭鄕自治委員楊文鳴素吸鴉片衆院初選朦混當選公民等誓不公認除電請省長曁複選程監督令行調騐外並請鈞座飭行松江縣知事撤消當選資格以重選政而順與情等情王道尹接電後以楊文鳴如果確有吸烟情事則已違選學法第六條第四項之規定當即令行松江縣知事詳細檢舉依法辦理云 
[少年宣講團游行宣講紀]  
　　本埠少年宣講團於昨日（二十日）派遊行宣講隊第二四隊胡硯香張蘋周李士林陳賢賡等出發赴浦東楊家渡宣講先赴警所報告即在大街開講（婚姻惡俗宜改良）（世道人心日壞之原因）（蒙古戰事之警信）（勸戒烟酒賭）等題聽者百四十餘人頗感動講畢舉行通俗游藝（絲竹）（改良小調）尤爲聽者所歡迎宣講畢開露天學校學生十四人照章授課莫不樂於就敎散時已六時矣該隊復調查該處風俗人情等報告該團下星期（二十七日）出發者爲第一二隊 
[平湖旅滬同學會春季大會]  
　　平湖旅滬同學會成立於兹半載會員已達八十餘人該會現定本月二十七號（星期日）下午二時假四川路中國青年會童子部舉行春季大會討論進行方法並歡迎新會員 
[家庭日新會開會紀]  
　　前日家庭日新會開會於喬家濱梓園會員王竹亭值主王君曾入監理會兹因其母趙太夫人於本月（即禹曆二月）十八爲八十生辰故是日特請監理會牧師蔡適之及家庭日新會王立才沈信卿講演新舊家庭優良之點以期改善俗尚並有以慰娱其親也趙太夫人生子三長一亭次雨亭三竹亭現其所出凡四代共六十餘人矣午後三時餘入座首由蔡牧師講蔡君家庭數十年情形其要凡三（一）所生三子六女男女平等其長女今歲夏在美國某大學畢業矣（二）人類平等家中自已操作即或有雇備同食同事無有高下等級（三）並不棄絶先人不過紀念方法稍異蔡君之母夫人生前曾言欲葬於蘇垣天賜莊蔡君母死後矣之二十四年乃克如其母夫人志云次王立才講仁者有壽並講趙太夫人之康健多壽因早起多作事性恒快樂實合衛生學所致次沈信卿君講趙太夫人之貌尚類五十歲又日必早起晚眠勤於作事故以工作論則已等於一百六十歲中間頗多諧語後由朱少圻講述趙太夫人善視貧苦盡力周卹一生儉樸等又趙太夫人極愛各種小兒要貨藏置甚多至是乃取出以娱來賓及散會已六句鐘矣 
[江寧旅滬同鄕會開會紀]  
　　江寗六縣旅滬同鄕會於昨日下午五鐘就該會辦事處召集職員開臨時會議其所議事件係爲接到寗省白米圩十餘萬鄕民來函報告該鄕現有開河之舉此事如果實行轉瞬春水暴漲全圩生命財産關係至鉅故由圩長等具函乞援該會當以寗省水利議會早經有案必須先開赤山湖爲根本之解决如敷衍了事僅以開河爲務則一遇霪雨未蒙其利先受其害僉謂事關重大應先派員調查實在而後再議辦法兹已擬定會董夏逸齋會員潘愼常李覲臣即日前往調查以憑辦理 
[蘇州旅滬同鄕會開會紀]  
　　蘇州旅滬同鄕會昨日下午三時在廣西路竇安里事務所開董事會副會長楊叔英主席會計主任張知笙首先報告經募到許鴻翥君捐助職業學校公債票洋一千元指撥蘇州旅滬公學基本金並聲明本年公學經費不敷過鉅亟須各董設法籌募云云旋有總務主任席立功當席捐助六釐公債票洋一千元又董事徐宗鎏捐洋五百元均充公學基金餘如楊副會長及董事余子涵蔣伯雲各捐洋百元五十元不等次由楊副會長提議會所及公學校舍現均租賃終非久計不如自行建造惟鉅欵一時難集暫擬以二萬金爲購地建築費並將會中現存六千餘金先行動用一面趕緊募尼動工事輕易舉利在速成衆贊成通過并推尤懷阜草計劃書周渭石擔任購地事宜議至鐘鳴六下散會 
[裝貨釣船在福建海口傾覆]  
　　南巿公記號之釣船何源通號歷來裝貨往返福州厦門油頭等處船身已舊應用篷索皆不完備日前該船裝載扣布套布等貨由申起行前往福建交卸臨行時該船耆民陸洪濤請號主將船修理堅固再行出發號主謂俟返滬再修詎此次於初間開往福州將近進福建口時突遭大風巨浪致將木舵折斷遂不能支撑全船傾覆舟子十餘人盡行落水當由漁船遇見救起船夥馮老大等三人其餘尚無着落或被經過商船救起帶往别埠亦未可知昨日馮老大等由該處搭輪來滬報告號主得悉情由即派號夥前往該失事處設法打撈該船核計損失除船身外裝貨惟六千金云 
[水警緝獲盜匪]  
　　去年隂歷十二月三十夜青浦廣浦林地方張志銘家被刦與譚家埭譚少帆於本年隂曆正月十一夜被刦兩案業由水警於前日（二十日）在徐家滙華界拿獲徐保安即張象堂一名聞已供認搶刦並供出同黨十餘名已由水警第一區偵探李得標會同水警第一區第二隊第三分隊長芮龍壽將徐解送第二隊訊問矣 
[雜糧業請求澈究串竊案]  
　　本埠雜糧業漢帮志成公所代表秦炳如油豆米業仁榖公所代表張樂君華商雜糧公會會長葉惠鈞等因船户徐阿發串竊鉅數雜糧花生仁一案刻據各同業及旅滬各客家聞悉後因迭受損失爲數頗巨又查掃艙一事自改歸運輸公會經辦後客家披損更甚今旣發現此案自應聯合追究以償血本耗失爰開會籌議公舉代表面謁路局長曁華洋車務總管陳明歷年以來屢受失竊虧損之富數以及運輸公會經辦不善懇請電呈交通部嚴行澈查懲戒外應請取銷該公會經辦掃艙事宜云 
[日華廠工人要求改良廠規]  
　　浦東陸家嘴日華紗廠前晚有工人某甲因作工不善被管工日人查見將甲毆擊其他各工人代抱不平大起鼓躁相率停工該廠大班日人大島立用電話通知三區警署經曾署長督同長警前往彈壓並向衆規勸不得暴動爾等如有不滿意之處儘可舉出工頭代表數人來署陳述理由以便與大班商酌改良今夜切不可停止妨碍個人生計云云各工人至夜半十二時一律上工風潮平靜昨有工頭五六人赴三區面謁曾署長要求二項如下（一）日人查獲懶惰工人往往處罰做工數小時或一二日不等工人方面頗蹟有煩言此後要求改爲罰金（二）日人查見違犯廠規之工人動輙毆辱並無相當辦法要求另訂簡章不得擅毆工人曾署長准侯函商大班復到再行示遵 
[指使冒騙之押儆]  
　　閩人林文煥（即林鑑煌）因與在押西牢之舒欽夫僞造泰和錢莊往來摺冒用林大生皮絲店名義向該莊騙取洋二百元逃逸業經捕房將林續獲解奉公共公廨諭着押候訊辦在案昨晨由關讞員會同英包副領事提訊原告泰和莊夥徐子香偕證林小青上堂證明被告指使在押之舒欽夫冒騙情形訊之被告供仍支吾中西官核供判林鑑煌押西牢半年示儆 
[聚賭抽頭之科罰]  
　　王阿興因在新閘孟納拉路二百三十七號半屋内聚賭抽頭被捕房查悉於前晚派令中西包探協往將王與賭徒張阿榮張福生陳長根龍善林包銀全葛阿福王慶福吳雪江等連同賭具一併帶入捕房昨解公共公廨經中西官訊明判爲首之王阿興罰洋三百元餘人各罰洋十元一併充公賭具銷燬 
又住居法租界地方之李長根家前晚聚衆賭博牌九抽頭漁利事爲法捕房捕頭偵悉立即帶同落差捕數人前往拘獲賭客數十人及賭具等物帶入捕房諭令賭客薄罰斥退李交保候究昨日傳至法公堂請究先由捕頭禀明前情詰之李供稱實係朋友數人消遣不敢抽頭求宥中西官判罰十五元充公賭具没收 
[竊小牛分别押儆]  
　　滬西愚園略一百十一號門牌某牛奶棚主西人指控用人鮑岳生趙小弟串竊值洋四百元之小牛一頭等情昨由捕房將鮑趙兩人拘解公共公堂經中西官訊明判鮑押西牢九月趙押四月分别示儆 
[西人屢次犯案之押儆]  
　　無領事管束西人張生前日在虹口百老滙路胡閙被一百十一號西捕查見拘入捕房押至昨晨解送公共公廨據該西捕禀稱此人犯案已有多次均經訊辦尚不悛改應請嚴懲云云中西官即向該西人質訊之下判着押西牢九月示儆 
[催繳扣賑之俸金]  
　　滬海王道尹前奉財政部令官吏薪俸凡在百元以上扣二成現金以三個月爲限權作北五省振災曾經通行所屬各縣知事曁所屬各機關在案兹因振災孔急三月期屆昨特令催各縣將所扣二成振災火速解交財廳彚解以資接濟云云 
[汽車夫違章之科罰]  
　　汽車夫章阿毛日前駕車至法新租界不聽巡捕指揮當由二百九十七號華捕以其遠章抄錄號碼回禀捕頭於昨日傳至法公堂請究先由捕頭上堂禀明前情詰之章供認自知不合以後不敢再犯求宥判罰二十元充公 
[雉妓院違章之科罰]  
　　廣西路四百十六號門牌雉妓院鴇婦王老三因縱令妓女至馬路拉客並私設烟具容留狎客孫世榮吸食鴉片烟兩事違章被專查妓院之中西巡捕查悉將王鴇與孫帶入捕房奉飭孫存洋保出王鴇送請公廨拘留候究在案昨由捕房將王鴇與孫世榮併解公堂經中西官訊供明晰判孫罰洋三元王鴇罰洋三十元如無力繳洋改押女所兩禮拜以儆 
[私賣燈吃之押儆]  
　　住居北江西路一百五十三號門牌之青浦人陳朋林因在家内私售燈吃洋烟被虹口捕房華副捕頭邢紫垣君訪悉率同中西包探前往抄出烟具禀由公共公廨出票昨晨將陳提案經中西官質訊之下判陳押西牢一禮拜烟具銷燬 
[籌設信孚運輸公司]  
　　商人趙緝庭創設信孚運輸公司已於徐站先行開辦並擬推廣於滬寗津浦兩路全線連日來滬正與各界接洽云 
[團鎭信局失竊]  
　　浦東大團鎭日生寶順兩信局去冬在尖口廟被盜搶刦巨金一案賠償問題迄未解决近日該兩信局收下各商家寄滬銀洋五六百金存放該鎭寶順局内忽於前主作被賦偷竊一空據云賊從前門進由後窗鳧水而出昨由該局主報警飭緝聞同時西臭弄大昌烟紙店亦被竊銀洋首飾約值百餘金云 
[何寶琴解漢訊辦]  
　　鄂人何寶琴在漢口時至仁道醫院内竊取蕭英鈔票洋三百元避匿來滬後經駐漢法總領事電請上海法領事轉飭捕房將何拘獲並抄出現洋二百元解經法公堂判候原告投案再核各情已誌前報昨由原告投案禀明行竊情形詰之何供詞支吾中西讞員判候飭探將何移解至漢口官廳歸案訊辦 
[電車互撞續誌]  
　　英美電車在楊樹浦互撞略紀前報兹悉是日係往來十六舖至楊樹浦之三十四號電車掛有一百十七號拖車由西朝東駛經楊樹浦路三十七號瑞鎔鐵廠門口適十三號電車由東往西司機人偶一不愼兩車迎頭互撞傷及湖州婦人某氏頭面並傷賣票及查票之高麗人足部等處當由一千零十八號華捕抄錄兩車號碼並將受傷人車送同仁醫院療治矣 
[阻止印捕辦公之拘究]  
　　住居虹口塘山路一百六十五號門牌之甬人王阿三昨日乘騎出游在虹口東有恒路熱閙之區加鞭疾馳彼五百三十四號印捕查見向阻詎有小販楊和尚出而干預該印捕以楊不應阻止辦公因將王阿三與楊及馬一併拘入捕房禀明捕頭奉飭王存洋十元保出楊押候解廨請究 
[行兇與和姦並儆]  
　　朱巧全之妻顧氏前被南京人任阿寶誘拐成姦後匿居法新租界菜巿路地方旋被朱巧全偵悉於上月間持刀至該處將任之頭部戮傷後由巡捕到來將朱拘獲一併帶入捕房飭將任送往醫院醫治聽候傷痊再核在案昨任傷愈故將朱傳解法公堂請究先由任阿寶禀明行兇情形並稱實係顧氏自願與民人妍識不敢誘拐求究詰之朱巧全供認行兇不諱質之顧氏供因丈夫無力養活故與阿寶姘識是實中西官判以朱巧全不應行兇着押西牢二月任阿寶誘拐有夫之婦着押四個月顧氏押一個月以儆 
[擊傷黃包車夫]  
　　黃包車夫陳福昌昨日拖車至東有恒路偶不經心誤撞於木匠陸毛毛張阿三馬桂生等身上致被陸等扭住兇毆並將手中所持之斧頭擊傷陳之頭部被探尤雲卿與一千四百三十四號華捕查見詰悉前情以陸等不應持斧行兇因將陸張馬三人一併拘入捕房禀明捕頭奉飭押候解送公堂訊辦 
[瘋子沿途胡閙]  
　　昨有年約二十餘歲之瘋子顧文義在老閘唐家弄一帶沿途胡閙閧動一般頑孩咸來尾隨大聲呼喊經巡街捕查見深恐滋生事端因即將顧帶入捕房禀明捕頭函送棲流所醫治矣 
[二區警員之更動]  
　　淞滬警察廳徐廳長因二區署長錢鎔昌自請辭職遺缺以木廳騎巡隊隊長李雨田升調並以駐防閘北之騎巡隊隊員隋國清升任隊長昨已分别到差視事矣 
[冒贖衣服之糾葛]  
　　住居閘北顧家花園之淮城婦人丁史氏於隂歷正月初六以衣服三件向新民路鼎盛押當質洋三元爲同鄕張阿三得悉向該押店冒掛失票央顧朱氏作保將衣贖去前日丁史氏持票往贖無着將店夥蔣榮華及保人顧朱氏扭控四區一分所經對署員質訊屬實判解司法科核辦 
[岳丈毆傷女壻]  
　　住閘北華安坊之紹興人袁松甫其子炳奎四年前聘七浦路　榮坤之女二保爲室不料炳奎近又勾誘一江姓之女來家與棄時常反目日前二保被夫掌頰歸訴其父龍即率衆至壻家問罪口角之下繼以用武傷及炳奎内部由四區一分所崗警將　父女拘解司法科聽候訊明核辦 
[人力車撞傷行人]  
　　揚州人王小三子住閘北鴻興坊前日與范德華同行至寶山路被人力車夫周長樓撞傷王之後腦流血不止由崗警拘入五區經杜署長質訊之下命將受傷人送濟生醫院療治該車夫轉解司法科核辦 
[昨日蚣共公廨訊案紀]  
　　昨日公共公廨民四庭上午由俞襄讞會同美丁副領事續審婦人錢四記（即馬錢氏）訴已拆姘夫馬汝霖不還存欵銀一萬兩案「結果」以該氏控訴理由證據欠充註銷下午由張襄讞會同美約副領事訊理（一）鄧繼森延朱斯芾律師訴姚鳳池不理欠欵案朱律師以鄧因事離滬請求改期再訊「結果」照准（二）唐晉記及婦人辛江氏訴地保洪裕成拒絶賣契蓋戳案據洪供稱辛江氏賣與唐之地皮因有辛姓祖墓故辛氏族人辛韻繭等反對是以未便蓋戳云云「結果」着原告登報七天如有人反對准赴公堂起訴一面飭傳辛韻蘭到案改期兩禮拜再訊（三）吳耀祖訴其妻吳容氏不守婦道而氏亦反訴其夫施以不道德行爲難與共處案由原告代表甘維露律師向原告吳耀祖詰據供稱去年九月初四日娶容氏爲妻同房後騐知氏非處女因一再向詰氏始認未出閣時即經失節並自立節據一紙畧謂未嫁時已經失節現旣爲夫主察破乞全體面切勿聲張嗣後當遵婦道立改前非如夫主將來欲納妾等事概不反對云云我以氏旣立據悔過過且娶其費用至一千餘元故亦不咎旣往豈知氏與我同居祇十二天仍復逃出言至此將字據呈察時被告代表宋士驤律師即起稱實係原告對與被告吳容氏施以種種不道德行爲惟氏之供詞不便爲外人知請當上改期秘密研訊云云問官磋商之下以時光尚早毋庸改期遂命旁聽諸人一律退出法庭之外令該氏上堂閉户研詰結果如何非外人所得聞矣 
雜評二 
[蘇人裁兵運動（訥）]  
　　鄂同鄕之運動控王與蘇同鄕之運動裁兵表面上雖均爲地方人反對督軍之舉然其實則大有别何則以今日武人之勢力勿論何督皆不易動摇况爲中央依賴之王督而欲冀訴訟之有效果人皆知其難能至若蘇同鄕之裁兵運動本爲政府當局所主張且齊督覆電亦謂裁兵節餉係夙定計劃自能相時進行是齊督固亦主張裁兵者不過不愜於蘇人之罔測高深而干涉之耳然蘇人但望齊督之早日裁兵其他皆非所計齊督果能實行其夙定之計劃而不以時機未至欺蘇人則蘇人亦豈願一再向齊督嘵嘵乎今齊督信誓旦旦旣自表明其非吝於裁兵又以蘇人之言爲多事則必能坐言而起行矣蘇人拭目俟之可也 
公布欄 
[上海地方審判廳]  
　　判决主文（民一庭）件判决姚金金等典姜阿調等店業糾葛一案主文原告姚金金等之請求駁回訟費歸姚金金等負擔一件决定斃沈氏與龔錢氏爲田産控訴聲請回復上訴權一案主文本件聲請照准（民二庭）一件判决張介福與鄭大囡即張鄭氏因同居涉訟一案主文鄭大囡應與張介福同居訟費歸鄭大囡負擔 
　　批示一件周邱氏狀請保外由狀悉准交妥保出外理楚此批一件　懢湯聲請抄錄筆錄出准抄上经批一件施友人狀交欵洋由准交此批一件周良甫狀晴執行由狀悉業已飭吏執行矣仰即知照此批一件何　生狀交鑑定費由准交此批一件陳九斤狀請飭傳原告訊明省　由狀悉准傳鄭啓成來案訊奪此批一件馮玉麟狀交鑑定費由准交此批一件何鍾氏狀請查封由狀悉着即來隱候諭此批一件張承桃狀交欵洋由准交此批一件左廷邦狀領單據由准領此批一件那總庭狀領方單由准領此批一件陳九斤狀請傳案由狀悉准即傳　訊辦此提一件單邦錢狀請銷由狀悉准予銷案契據一紙並准來廟　證具領此批一件陳　波狀晴執行由狀悉已據該被告人提起控訴矣若即知照此批一件成文欽狀交欵洋由准交此批一件俞　生　　鑿核由狀悉着即來應聽　訊　此批一件傳金餘狀請銷案由狀悉准予銷案房票九紙並准遂銷附　此批一件沈吉氏狀請執行由狀悉業已派員定期　住執行矣　即知　此批以上三月二十一日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[檀島旅行記（三）] [  朽木]  
　　（三）檀島之出産及收入我國以其地出産檀香迄今稱曰檀香山實則檀香已非今日重要産物且所出有限其大宗産品爲米香蕉糖波羅咖啡魚類及菓物等據檀出民政長麥卡地民ＭrCarthy對於美政府最近之年報由一九一九年七月一日至一九二○年六月三十日止本島産糖五十六萬八千六百七十一噸波羅六百萬箱米及香蕉等次之本年度（一九一九至一九二○）貿易收入由美國者五千三百六十六萬九千一百七十四元由外國者九百六十一萬四千四百七十三元輸出往美國一萬萬○一百十九萬四千七百三十三元輸往外國者三百五十八萬五千○七十一元稅關收入共一百十七萬二千三百九十四元國内稅廳收入一千一百九十三萬餘本島財産共估值二萬萬八千七百萬餘收入産業稅六百九十九萬餘云 
　　（四）檀島之民族檀島土人種族曰卡拉卡種Ｋanaka自美國合併後土人日趨文明相率以此稱爲諱土人多係褐色毛髮則黑色與東洋各國同身軀强幹泳水門拳音樂唱歌跳舞等均所擅長尤以泳水爲最以天時和暖終年海濱各處無論晨夕均有人游泳海舶入港即有健兒數十專以没水尋錢爲業船客投錢海中則羣相競没錢沉何處均能即刻拾取最可驚者爲弄潮術土人能以一木板出没波濤中或立或臥行所無事名曰ＳurfRiding前王朝公爵卡韓拉摩枯ＤukeKahanamoku尤爲有名游泳家前歲在比利時夏令配克運動會競泳以四秒鐘泳二百五十碼爲美國第一選手 
筆記 
[開學記（一）] [  禹鐘]  
　　凡人一至長大回首幼時所歷之情况輙發生無限之感想即入學讀書在當時思之每覺生厭蓋終日束縳如困樊籠以是當自恨其年歲之不速不能立出此枯寂之境爲深憾也不知綜人一生計之暢快之時期舍齠齡而外更有較勝者乎而一離絃歌之聲尚復有佳境可尋乎蓋過此以往哀樂旣紛人事亦麕集名韁利紏咸欲得此身而錮之則回顧童年之樂旣嘆其不可追捉又不能使年光倒流俾此身重返於孺穉至是棖觸童心不容自已矣然身處當時可樂之境人人初不自覺乃至急急求旦夕離之可哀也讀吾文者試一衡公等自幼至長之所曆者則我言雖不佞亦必心許首肯矣余寄跡海上平日所接觸者皆擾擾塵俗中事初心旣汨遂不覺自忘其所處淪此身於爭名逐利之塲竟恬然無懟心誠以終日與我相周旋之人皆與我若而所見車馬奔馳之處似在在均懸一名利之的此外則舞榭之歌聲與娼屢之粉香相合而飄颺於軟紅十丈中凡此皆足汨人眞性失人固有之感覺寖至麻木不仁也我所謂麻木不仁者非以軀體而言若在軀體則此斗大上海城者實爲病窟人將視爲畏途相戒裹足不復敢至又安有此紙醉金迷之盛乎余旣處此繁華之上海浸潤旣久而此心所向亦但知由名利而趨不復作他想蓋我所謂麻木不仁者即指此也然苟使我寄廡之地得一小學校爲之隣則小學生讀書之聲及琴歌之聲必隨風達於余室余聞之必因而時時感及我童年之狀細細咀嚼其味則我性眞雖失尚得回味及之譬若人死之後留一照相亦大足使人不忘也 
劇談 
[記梅蘭芳唱片] [  舍予]  
　　畹華去春在滬演劇時應百代公司之約爲灌戲詞計散花二百葬花二面木蘭從軍二面虹霓關一面汾河灣一面嗣原筒有受濕損存留完好者祇葬花其一及散花虹霓共四面旋由公司至京補唱並爲增灌奔月一段近兹所發行走則爲葬花散花虹霓關五面試就該片略言之 
散花係頭塲之拉四面慢二簧四句唱完夾用反調如（春夢乍醒）之住（終成夢境）之轉俱極幽揚婉轉彼宗石頭稍一改易便覺新頴第一排之二句與第三排之二句腔不相同改用平抑尚好末之尾聲落末眼亦合至第二排末腔採以兩種轉調用於一處尤見實藝所以認爲佳品也葬花及二簧祇有四句嗓欠裕如而調則靈活不可思議（空勞牽掛）行腔極盡廻旋之致（鏡裏曇花）亦含幽怨之情至參加西皮於内非細爲咀嚼者不足以辨其毫釐特此折未完不無缺憾虹霓關二六速流水詞多調繁片質不敷容納抺去兩句僅勉終曲故小腔皆較台上欠到實不免有急促之景况耳 
諧著 
[百花生日是今朝] [  楓隱]  
　　百花生日是今朝萬紫千紅各逞嬌何似鬍公聲勢赫躋堂祝嘏盡官僚（鬍公壽辰亦在是日） 
　　百花生日是今朝萬紫千紅各逞嬌何似菊花仙子貴羣芳國裏領羣僚 
　　百花生日是今朝萬紫千紅各逞嬌何似花王雖退位誕辰依舊逞華豪（今年宣統壽辰祝嘏者甚形熱閙） 
　　百花生日是今朝萬紫千紅各逞嬌何似米囊花最好堪從災地救鴻嗷 
　　百花生日是今朝萬紫千紅各逞嬌何似金錢花徧種公私免築債臺高 
　　百花生日是今朝萬紫千紅各逞嬌何似一枝罌粟好青綾帳裏伴吹　（近日蘇地烟禁甚嚴然禁者自禁吸者依然吸也） 
　　此稿甫於今日投到頗以爲佳特補刋 
新聞拾遺 
[狗] [  隱厂]  
　　南京某區警官某甲畜有洋狗一愛如至寶前日忽走失有人報告謂被王姓藏匿甲大怒隨派警察至王宅搜尋渺無蹤跡甲愈怒責警察辦事不力復帶警親往詎王某在某機關任職亦頗有勢力適自外歸見甲問故甲告以搜狗事王怒不可遏謂區區一狗何得如此取閙甲始猶强辯繼因不得狗轉身欲出王止之要求賠償名譽損失甲窘甚再三道歉始得了事 
[驢] [  吳秉恬]  
　　西鄕周家巷劉某聘鄰村某氏女爲媳兩家相距二里許昨日迎娶當由乾宅備驢一頭驢之首尾俱綴五色綵球新娘則花冠裙服高坐其上以兩人更迭牽之行一時隨觀者甚衆俱爲失笑 
小說 
[社會小說衆醉獨醒（二九三）] [  瞻廬]  
　　第四十六回曹詩翁痴想文苑傳賈太史謬附逸民篇便園瞪了文甫一眼道吕先生你太多事了柳生和你雖是詩壇文字之交然而瓜田李下也須分别嫌疑無事無端你去找他做甚文甫笑道我何嘗去找他卻是他來約我承他的青眼屢次折東相邀文甫是何等樣人怎敢卻其情而拂其意自然登門訪戴接席談詩我文甫又是個坐懷不亂的魯男子和他談論時規而矩之正大而光明之有甚麽瓜田李下也耶方先生點了一點頭兒問道談詩以外講些甚麽話文甫道我是第一正經人談些都是正經話非其禮者勿言非其禮者勿語談論中間專把古往今來的貞孝節烈和他細細而研究之從來近朱者赤近黑者黑不知不覺便把他的氣質一齊變而化之這番翠娥立志守貞轟轟烈烈的做將出來不是我文甫的功郤是誰的功也耶他和我做了至友宛似入了芝蘭之室（留心鮑魚之自）久而不聞其香豈非習與俱化也耶也耶的尾聲未絶驀聽得人業裡面飛出一種尖脆的聲音道大伯你道些甚麽來你算是正經人時只怕徧天下更没有一個不正經的人你瞞得過别人郤瞞不過我玉儂你去訪那翠娥多分是安着歹心惡意孤男寡女坐在一塊兒那有甚麽好事幹出大伯大伯你怎還說得嘴鄕說時恨恨的瞧了文甫幾眼原來說話的不是别人郤是文甫的弟婦吕郭夫人（久别了）牙縫口角的醃魚氣味也隨着尖脆聲音一齊飛出慌得許多吟朋詩友各各倒退了幾步 
[餘瀋] [  醉痴生]  
　　月缺復圓花落還開惟人死不能復生故以花月喻人我爲花月呌屈 
　　渴飲花間露倦向花底眠世之享艶福者當推「蝶」首屈一指 
　　昔我佛山人云凡人遇傷心事直欲登崑崙山巓放聲一哭余謂此境若可得亦是人生大快事 
 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外持增雜錄一項仍以有關常識者爲限其有　涉攻計個人者恕不登載 
　　（一）投稿者篇末須開明姓名曁詳細地址最好黏一名片每句請自加單圈若篇輻過長及繕寫濠草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標踵下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本舘取酬其取酬時之署名蓋章須與投稿時同 
　　（一）投稿者如不願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增刪其字句 
　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
常評 
[西方格言序] [  老圃]  
　　鸚鵡能言不離飛鳥猩猩能言不離走獸故人之所以異於禽獸者非以其能言以其能格言東方有飛鳥西方亦有飛鳥東方有走獸西方亦有走獸故西方之言之所以可貴者非以其爲西方之言以其爲西方之格言余居上海上海東方也而習見西方之人習聞西方之言開習聞東方人學西方之言但所言者要不盡皆格言顔之推謂北齊士夫令子弟習鮮卑語彈琵琶服事公卿此猶今日子弟學西方之言然與彈琵琶同科取其悅耳動人則與格言甚遠唐失河湟未久而當時有詩曰漢兒學得胡兒語又向城頭罵漢人此猶今日漢兒學西方之言然山膏似㹠徒以善駡稱則與格言更遠謝君介子東方人也而能習西方之言又能習西方之格言更能譯西方之格言傳之於東方介子於是乎加入一等矣故樂爲之序 
商業常識 
[廣告與機會] [  張延祥]  
　　廣告須合時令譬如冬季用物在暑期大登廣告毫無效力此則盡人所知惟時令之外又可迎合時機譬如天雨三日行路者咸感不便則雨衣廣告必大有效廣告中可述有雨衣者之便利與無雨衣者相比又如本地偶有大火則火險公司可以火災種種之損失作爲廣告以警告未保險者收效必大蓋非幸災樂禍實寓勸誡之意也製造滅火藥水之公司亦可利用此時機以登廣告又人壽保險公司遇大人物死時亦可大登廣告惟此種迎合時機之廣告必於日報晚報上始有效力若登在雜誌月刋上則已境遷情移爲力微矣 
　　美國某地有一次開全國運動大會於是某製造運動器械之公司於一星期中在報上登全張大告白極力鼓吹體育巿民心理上已爲運動會所激動奮力欲謀體育發達更受此廣告所鼓勵躍躍欲試而該公司營業大振又如巴黎某次開美術展覽會有一圖畫函授學校乘此機會登報招生竟超原額十倍然迎合時機不可太不切題又不可勉强附會穿鑿過甚以失其本旨也廣告期亦不必過長 
去年美國因加州問題對日發生惡感意大利遂乘此時機絲業大發展亦藉廣告之力然廣告祇可爲導綫其營業仍須視貨品（乙種酬） 
衛生 
[體育普及] [  蔡俊夫]  
　　青年會幹事麥克樂先生有對於此屆遠東運動會之希望一文披露於本報星期增刋以外人而注意我國改良事業發表其誠懇深切之意見嘉惠吾人可敬可感感文中多警策語評斷我國體育不於平時求其普及僅僅希冀臨時之虚榮又論選手之勝敗不足爲一國之榮辱而一國之青年無强健之體魄無奮鬭之精神實爲國之大恥對症發藥金玉之言國人當銘肺腑不佞曾聞人種改良之說竊贊同之以爲吾國根本之患第一在人格之墮落第二在體質之衰弱欲救國危自非根本改良不可人格一端兹不具論請論體質體質之强健與否有先天後天之關係先天的胚胎受於父母父母須有强健之體質始可配生强健之骨骼後天的發育則爲補養與運動空氣食物之補養固爲發育身體之原料而運動亦爲發育之重要主力斷乎其不可缺者勞工之體格遠勝於文人是運動有效之明徵也吾國人體質日弱一日推其原因一由於中上階級不重視工作而以坐食無事呼奴役婢爲貴一由於國人無識不重視運動以爲有傷身體不願學習社會人物非沉湎於賭錢漁色飲酒吸鴉片等無益有害之事即消磨於飽日終日不用體力之地婦女爲生民之母上焉者枯坐窻前埋頭針剌下焉者麻雀撲克與男子同求其同古時之并曰躬操勤於力作已屬不可多得遑論新式之運動故男女體質退化之速實足驚人學校體育雖設專科而講虚榮忘實際者亦可决其不少舊社會不講體育或更戕賊爲新青年體力不足之一因新青年不注重普及實際的體育或亦與舊社會同化又爲將來之青年體力不足之一因陳陳相因竊恐體質愈益弱國人壽命亦愈益短雖有機緣亦難自振吾國根本之大患豈非在是所以吾國體育必須竭力提倡此實爲救國之第一方鍼體育不在少數人之特出而在多數人之並及無論新青年舊青年男女各界悉宜注意於是不能日常爲體操運動者可以工作代之灌園種菜烹調洗濯躬自爲之可省僱工之經費可少無益有害之動作可培植體力而增幸福事之可貴無過於斯故敢以感謝麥克樂先生者更爲我新舊男女青年獻其芹嚗也（乙種酬） 
科學常識 
[職業衛生採光法（五）] [  芍]  
　　第五光線之調和法 
　　（甲）關於房屋之窗户者 
　　室内採光旣以瀰散光爲貴而天然之光却以直射光爲多窗櫺之設備兼通風與採光之用開窗愈多則直射光愈多通風量愈足則直射光愈强故通風與採光不免有反對之性質欲免此弊宜特備氣窗及其他通風裝置而以下層之窗專供採光之用惟每日於適當時間洞開窗户暢通空氣而吸收直射之陽光庶通風消毒可以不背衛生之道而採光法亦可得而言焉 
　　窗帘之設人多用以遮隔室内外之視線其他如窗玻璃上之黏附白紙等亦多同此用意然此特其副目的耳窗帘等之設備實調和光線之要具也 
　　窗户上之設備所以調和光線者可分爲二類但不論何類皆兼有遮斷内外視線之副目的 
　　（甲）蘆簾窗帘銅絲網白紙等之設備以署天之應用爲主能阻隔濃烈之太陽光不至直射室内可以却署而於採光法上未能收調和光線之完全效果蓋用簾者對於直射光雖可免除而室内之光度必爲之大减即用簾者未能變直射光爲瀰散光也 
　　（乙）毛玻璃冰紋玻璃等之設備窗户上調和室内光線之方法以不減入室之光而不受直光之照耀爲要旨欲達此的惟毛玻璃及冰紋玻璃爲適宜而冰紋玻璃爲尤佳冰紋玻璃之製一面平滑一面鑄成凹凸花紋花式甚多要皆使兩面並行之平玻璃變爲兩面不並行而互有傾斜之玻璃而已按光學定則凡光透兩面傾斜之透明體即三菱鏡（三角柱形之玻璃）則透過光線必折向較厚之方向冰紋玻璃即於一面鑄成種種不同方向之三菱鏡者也直射光自平面透入皆折向各部分較厚之一方而後照耀室内玻璃較厚之部分旣不在同一方向故透入光線亦錯雜交义不復整齊而瀰散光成矣此種玻璃仍爲透明體故入室之光量初不因是而減少但裝置之法必以平面外向方合設反其方面則日光射於凹凸面上必有因全反射之作用完全不能透入者今之用氷紋玻璃者往往以美觀爲目的裝設於毫無陽光直射之處或以花紋外向示其美麗則大誤矣（毛玻璃不及氷紋玻璃之善然視其糙面亦可視如微細之三稜鏡） 
　　（註）全反射乃光線對於物面過斜時不能透入而完全反射之作用譬如削水片然瓦片直落水面或斜度較小必透入水中惟斜投水面殆近於水平則能從水面躍起 
雜錄 
[保嬰隊日記] [  弁言]  
　　保嬰隊範圍至狹財力尤菲奔走豫西豫北歷時不過三月分送滬漢蘇松杭湖浦東各廠藝徒一千九百五十人留養衛輝内黃武安濟源臨漳洛陽等縣災孩四千人耗欵五萬元深媿不克盡舉其職惟耳目所觸精神上感受無上痛苦者以災區人心之陷溺實已造乎其極不得不呼籲於豫省官紳與夫全國賢士大夫之前豫民苦荒遠不如苦匪之甚交通愈不便地方愈貧瘠者匪愈衆盧氏縣行旅絶跡濟源内黃臨漳道路梗塞安陽湯隂離城不足二十里即爲桿匪出没之區查賑往來必以數十人持槍實彈嚴裝護衛本隊收撫災孩且在龍門附近突遇衆匪爲攫旅費八元破衣數襲而去微論兵不足以剿匪藉曰能剿被剿之數亦不敵入夥之多凡十七八歲以上健男子無所得食而不即爲匪則鄕黨不齒家族亦鄙其懦充其量健男子中暴客必多於良士勢將返乎初民時代矣鄕村大户值兹匪盛年荒而爲富不仁之心仍日進而未已窮民向貸麥種二升五合迨春麥上場必還二斗吾儕聞之駭異不止而豫人則認爲習慣應爾且譽此等大户爲好行其德某村有極窮之户老夫婦二人與其媳同居其子入伍渺無音信三人飢寒久迫老翁斃已三日破衾覆尸查賑員詢其何不擡出掩埋答稱鄕俗掩埋必饗鄰人生者垂斃何暇及此爲商大户相助摇首不理其鄰適爲大寨雉堞高聳牛馬成羣對此傷心慘目之事絶不動心查賑員迫令代爲掩埋不允即送縣究辦始懼而允之所需費用查賑員給之又有老婦孑然一身居破屋中坍壞數尺風雨不蔽旁有完好之屋三間爲大户佔居旣無賃值并坍壞者不爲掩蓋聞縣差下鄕則奉若神明戲其妻女不以爲怪對於貧户則非特絶無周恤之意且從而蹂躪之其在貧户則視食賑爲天賦權利呼譟硬索無所不至查賑時沿門跪求放賑時已得錢糧而未滿其欲則詈之不已經以毆辱故放賑員必預相後户將次放竣輙託官警續放而先遁至他處即如本隊所收災孩在豫號泣求收到滬則挑剔食宿其曾入學讀書程度較高者亦無自視欿然之心返觀省吏則督軍不認有匪并不認災廣省長雖似稍知疾苦亦束手無策道縣雖多肫摯誠誠篤實心爲民之人而日爲兵差匪警災情所困省中復以公債捐欵苦之豫人復津津於豫人治豫之說以排擠之某縣知事固爲豫人平糶尚未學辦北省急賑協會送麥種三十石猶捆積未動也各地又有牢不可破之惡習慣一爲早婚每遇家無主婦則子雖十齡即爲娶一十六七歲之媳俾其同室旣可持家又望得子長此不變殆有滅種之憂因之發生奸殺重案破家戕生猶其次焉一爲纒足無論城鄕生女三四歲莫不纒足地方官置之不問士大夫亦熟視無睹社會情形如此微論非賑濟所能救其生命必别謀根本之策以啓其精神上之覺悟使知爲匪足以殺身敗德爲富不仁尤爲人類之公敵受人救濟乃萬不得已爲免死之計習以爲常即爲最卑劣之心理此義漸昌始有挽回刧運之望求達此志非急從敎育下手不爲功官廳於除暴之外必謀安良之方尤必令肫摯誠篤之地方官安心久任漸漸培植其元氣地方人士則專致力通俗敎育多方宣講并禁唱誨盜之大鼓等書務以變易民智爲志一面將鑿并引渠通盤籌畫以防水旱添設小本工廠以闢生計至少需欵若干除本省至多籌捐若干外海内慈善團體與其時捐鉅欵以滋災民之惡何如助成根本之圖爲一勞永逸之計若專靳靳於排某擁某以自暴其爭權奪利之劣性則方來隱憂正無涯涘豈特自害豫人影響且及於全國今日連年災荒猶是天心仁愛促其自反良頟若仍昏謬不悟他日將有草薙之禍每一念及汗慄不止夫以中原文物之邦而人心陷溺至於如此是豫人之恥在共和政體之下而暴現此象是民國之恥不憚痛哭流涕長言而不已者誠有無窮希望於豫人也竊願豫省官紳與夫全國賢士大夫鑒此愚衷而一爲籌策焉其爲功德寗有紀極編刋日記將竣著此以弁其首 
 
 
