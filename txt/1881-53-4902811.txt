# 1881 - 53 - 4902811

 

Page 1

 
 
[重印皇朝直省地興全圖岀售] [  點石齋主人啓]  
　　本齋前有直省地圖排印岀售係照漢鎮興國局原本照印久已蒙海内珍賞亦既銷售將盡矣而購者源源仍復不絶兹又將銅板一統輿地全圖逐省分印益加縮小以便舟之携帶而每省各府州縣則又詳晰標明毫無遺漏校對更精裝訂更工裝成一本悉用綢面劃已告竣定於下禮拜一即二月初一日岀售每部收回工本洋八角正售處仍照原例諸君幸即賜顧爲盼 
[點石齋印售楹聯畫幅地圖價目] [  本齋主人啓]  
　　本齋於去年在秦西購得新式石印機器　印各種字畫皆與元本不差　黍且神采更覺發越所印楹聯畫幅皆爲有目共賞之件年來售岀者已　不勝屈今將印成各種并價目開列於下如蒙賜顧請移玉至本舘申昌書畫室爲盼 
　　對聯○毛憲香○朱岷○鮑逸卿○馮桂芬○伊秉綬○曾文正公○李中堂○倪元璐○鄭板橋○何子貞○何凌漢○李文田北　○黄愛廬　書○王夢　○勒少仲○吳唐林○姚元之○劉繩庵○潘伯寅○陸芝祥○祁嶲藻○毛昶熙○沈經笙○胡公壽○成親王○　　　小　以上各對白紙每副洋二角色紙二角五已裱者每副另加裱工洋二角○描金琴對未裱二角連裱三角○徐三庚八分書外圖箋紙琴對三角裱成四角 
　　畫幅○琴條每堂一角五着色四角裱成另加三角五○聽琴圖立軸六分着色一角四○　朝國立軸六分着色一角四○人物大屏條每堂三角○四愛圖五尺條幅三角着色六角○管輅圖堂幅二角着色五角○爛柯圖堂幅二角着色五角○劉海圖堂軸二角着色三角五○麻姑仙立軸六分着色一角六○人物琴條每堂一角五着色四角裱成另加三角五○張仙送子圖立軸六分着色一角八○山水琴條每堂一角五○劉海圖立軸六分着色一角四○山水屏五分○士女四尺條幅每堂二角着色五角○翎毛花卉四尺條幅每當四角着色五角○和合堂幅二角着色三角五○富貴壽考圖立軸一角着色二角○富貴長壽圖當幅二角着色三角○任伯年騎驢圖立軸着色一角裱加二角五○惲　平梅圖竹菊琴條每當一角裱加三角○翎竹花卉四尺屏條四張二角着色五角裱加四角五○花卉走獸五尺條幅四張本色三角着色六角裱加六角○任伯年山水總神圖本色五角着色一元裱加六角○任伯年着色秋景立軸二角裱加三角○又着色三陽開泰圖五尺堂幅三角五裱加三角五○牧牛圖八分○童其祀山水四尺堂幅洋三角裱者洋六角○周存伯畫五尺墨水翎毛花卉條幅每堂實洋三角○又五尺着色翎毛花卉條幅每堂實洋六角其着色裱成者每堂實洋一元二○舒萍　畫五尺墨水人物條幅每堂實洋三角○又五尺着色人物條幅每堂實洋六角其着色裱成者每堂實洋一元二角 
　　地圖○皇朝直省地輿全圖七角○計里　明圖七角五裱者一元二角○蘇屬府廳州縣全圖二角五已裱四角○蘇州坊著圖二角五○嘉峪關外鎮廸伊犁拓本合圖五分○着色亞細亞東部地圖一元二角五裱者一元七角○上海城廂内外租界全圖三角五裱五角○代售着色西湖圖三角 
[通財論]  
　　商借洋債一事近來爲國家　欵者莫不以之爲得計　取其不甚費力但憑中國商人與外國商人數語往來而輅幾百萬之鉅欵便可如取如携應我之急也夫中國籌欵之法向來除於民間之外無計可施　興地利等事如開墾荒田籌辦礦務以歴代成法論之仍是利在於民使民先增其利而後國家再取於民其效每在數十年後至近亦須十年五年欲其不甚費力而驟岀巨欵此必無之事也故今日　國通商推誠相與以疲敝之中國而見信於外洋得以緩急相恃有無相通孰不曰此爲上策耶劉省三爵師言鐵路之利謂借洋價以開鐵路則可借洋債以濟國用則不可誠以鐵路等事一經興辦必經籌畫妥當使今日用財于地上將來亦取利於地上較之尋常例定各事用而不能還者有間是以知其可不可也然此論雖確究亦以洋債爲可借與當道諸公所見不相甚懸也竊謂中國近時大局國家與民間皆處於計窮力絶之地論者謂銀錢　岀於外洋之故若洋布鴉片煙兩項已可概見然此說止見其小未見其大也中國所產之物值錢者甚多洋布鴉片一則無人不着於體一則十人五受其害以銀易之固爲漏巵顧絲茶雜貨岀口者亦屬不少即稅項兩不相抵究之以中國之大通盤計算似此區區猶不足以致窮而况自通商以來凡華人之賴西人以爲生業者不啻舉西人所得於中國之利而奪而還之以是言之窮固不盡由於通商也國窮而民亦窮者以國之財與民之財皆歸於官與商也官者財之所聚也商者財之所通也若中國一旦肯改絃易轍國於民通其財則官商之財皆岀而濟用矣惟不通財故官商之財皆各自私即有時官與商相通而亦無濟於國用無益於民生也夫借洋人之銀曰中國無欵可嚮也獨不思中國所無何以外洋獨有之且所借於外洋者爲其君若民之財乎抑且官若商之財乎惟其君民官商相通然後有此數百萬現成之欵可以允我之借也　則我自與我之官商借之又何數百萬之銀之不能濟用哉此其道蓋不岀吾前日開銀行一策矣近時督撫司道　官一二十年擁資數十百萬者計亦不少邊省督撫又若臬司及廵道之無海關鈔關者或經其任而僅能温飽其餘則無不立致巨富官未解任而寄名親友開設票號典當者指不勝屈矣跡其發財之由試舉一二小事證之可見其大身爲大吏封翁壽母及自己誕日同僚下吏咸備禮致送其珍異之餽者不能估價即以平常儀物論至於綴幛　幛凡千百事此與古權奸胡椒八百石者何以異焉苞苴賄賂廉隅自礪者勿敢受然有關道署内司帳之内親三五年間私財至四五萬者矣禮物如此其他可知帳房如此本官可知夫此財之集於官非皆岀自國帑與民力者乎聚於此必散於彼故國窮民窮而官獨不窮以官爲商而官與商皆不窮也今朝廷若下一令與官商通財而民亦　於其中明定章程以利相交不若開捐之給以官助賑之奬以匾者實利而不事虛名有借貨而仍定歸期則所聚於官商者上足以裕國下足以便民雖不借洋債而有大興作集巨欵如反掌矣夫中國之不通財以國家之財不如商賈之資 
 
 

Page 2

 
 
本宜貯於庫而不宜行於市蓋恥言謀利也然近來各省掌財用之處往往貯庫之銀發交商號或解存商號以爲欲用銀則銀欲用錢則錢取其妥便而不知典守者實罔利於其中然則與其以國家之財爲奸人謀利之本孰若使國家自收其利也耶國家既不恥言收利則國家之銀與官商之私財可相通而共爲經營而借貸之法即在其中故吾以爲數百萬之銀不必借洋債也 
[恭錄　諭旨]  
　　正月初十十一日奉上諭前據潘祖蔭翁同龢呈進已故孝廉方正江蘇貢生陳奐所著毛詩傳疏一書當交南書房翰林閱看據稱陳奐於嘉慶道光年間積三十年之功乃成此書篤守毛氏專力研求無過之者該貢生研精詩學於毛亨詁訓頗能闡發洵屬有裨經義所進之書即着留覽欽此同日奉上諭翰林院侍讀周德潤奏各省孝廉方正請飭秉公保薦等語各省遵保孝廉方正自應採訪名實相符者登諸洊剡若如所奏竟有徇情濫舉等弊尚復成何事體着各該督撫加意訪求秉公保薦用副朝廷敦崇實行至意加無實在可保之人即不得濫竽充數以社倖進將此通諭知之欽此○○十二十三日奉上諭恒訓丁寶槓奏官軍勦辦查录野番殄擒番逆裏塘肅淸一摺上年冬間四川查录野番勾結瞻對番兵圍攻官寨台垣焚殺搶擄經恒訓等飭委知府楊福萃查辦詎瞻對番官索康色狡詐支吾將兵退札台垣山後仍暗令查录首逆工却得且達馬貢大等日肆滋擾楊福萃督同兵弁先後將工却得且達馬貢大等擊斃並擒獲索朗江策等十餘犯三寨一律蕩平索康色帶同查录首逆格桑登舟工布朗杰札录工呷三犯逃回瞻對即着恒訓等咨照駐藏大臣嚴飭索康色將格桑登舟三犯交岀歸案究辦並治索康色以越境滋擾之罪知府楊福萃勦辦番匪尚爲妥速着俟補缺後以道員用並賞換達春巴圖魯名號其餘岀力負弁准其擇尤酌保毋許冒濫該處善後事宜並着妥爲籌辦該部知道欽此同日奉上諭楊昌濬奏神靈顯應請頒匾額一摺甘肅鞏昌府城建有雷祖廟風雲雷雨雪山太子廟靈騐素著光緒三四年間連歲亢旱經該府官紳䖍誠祈禱立沛甘霖實深寅感　南書房翰林恭書匾額各一方交楊昌濬祗領頒發各廟敬謹懸挂以答神庥欽此同日奉上諭奉天旗人李泳智等因姦殺害工部六品官袁祥父子身死一案業經降旨交刑部訊辦兹據啓秀奏委員王爲澂等於會騐兇犯李泳智屍身後復禀請覆騐矛盾翻覆請將會騐各員歸案查辦等語員外郎紹智主事劉振唐通判王爲澂知縣陳士芸着一併歸案聽候查辦刑部知道欽此 
[中美新約]  
　　華人往美傭工之和約條欵業經商定兩國欽使簽名後送往美京華盛頓議院以憑核准矣按華美和約于咸豐八年議定復於同治七年分添加條欵近緣華人之赴美者日多士人因之受累故美人欲將前約稍爲酌改特命大臣恩格爾司未甫忒鼠來司可忒偕至中國共議中朝亦命兩大員妥爲議定凡和約中有應改易之處悉心商改其所改之約今由西報中譯其大略於左　一美國土人之利近來爲華人所佔故與中朝議定以後美國可以定一限制准其阻止惟所阻者僅在將往美國之傭人而商賈等類及已經在美之傭人不在此列然禁止將來之華傭亦須在額制情理中不得一概禁絶并妄行輕慢　二華人之現在美國者如大小商人及讀書者及商人之家眷傭夥並現今在美之華傭皆當聽其自便與美商等一例看待　三華傭及商人等類現居美國者如爲人所欺美國皆應保護照和約所載與美國之民人一律看待　四以上三欵兩國大臣均經商酌已定美官須照章辦理華民倘有爲難之處亦宜知照駐美之中國欽使轉達美廷中國亦宜知照駐華美國使臣再行妥議此次和約由美使臣恩格爾等及中朝大臣書名簽字寫成中英字各三紙俟中朝蓋用御寶美廷簽字之後于一年之内將和約互易光緒六年十月十五日即西歴一千八百八十年十一月十七日○華美商人懋遷往來皆照前次和約條款辦理而其中或有未便之處今亦改正　一中美通商之事以前均臻妥善自今以後兩國商民務須日加勤勉以敦和好　二中國商人不准販鴉片進美國口子美國商人亦不准販鴉片進中國口子並不准將他國進口之鴉片移販别口如有兩國船隻載運鴉片或兩國船隻輕他國人雇裝鴉片及兩國人雇用他國之船裝載鴉片入口者經兩國官府捉獲即照章辦理不得援前約均沾利益之說以藉口　三兩國所運貨物無論自何國載來或自此口運至彼口其船稅貨稅均照現定則例兩國各不得如他國之所有加增　四中美人民倘有訟事而須兩國官審定者現在議定須由被告所管之官審理其原告所管之官亦許到堂聽審問官當以官禮待之并許其向原被及証人等問供倘有不合之處許其辨駁惟定罪則應歸承審官主政　以上四條亦寫成中英字各三紙兩國欽使簽名俟中美朝廷盖寶簽名後於一年之内互易年月日同前 
[運兵近信]  
　　西報言英國載茶輪船名漢口者近奉有英廷諭旨令其載兵一營駛往好望角大約該船今歲不能至華矣 
[日船開行]  
　　日本江哥干輪船來滬業經列報今悉該船於前日駛岀吳淞聞知日本使臣宍户即乘此船遄回本國矣 
[甄别日期]  
　　蘇撫吳中丞准于今日甄别紫陽書院其縣試日期本已岀示於初一日開考大約現因本月間連日祭祀并聞郡中邑令間有調動之信故須改期按試云 
[火灾又見]  
　　正月念六日初更時蘇郡齊門内石塘橋某姓羊毛作以硝皮之硝罏中遺有潮烟火灰一轟迸烈遂至燎原焚去房屋七八間幸有水龍陸續奔赴更兼雨雪交作始得熄滅云 
[焚身述異]  
　　人身備五行說者謂心屬火醫家謂之君火蓋以心有天君之名故以心爲君也然所謂君火者本無形迹或言飲燒酒過多其禍成致焚身顧亦必有外火引之乃近聞崇明東鄉有婦人吳氏突於去臘除夕自焚其身人見其衣袖間有烟縷縷岀婦則仰臥於地呼之充耳不聞不勝驚詫以水潑之則啾啁作聲倐而遍體焦灼頓成灰燼而室内諸物竟無絲毫遭燬者是可異已說見益聞錄 
[敝習宜禁]  
　　茶館講茶向干例禁法租界早經公堂定例凡遇此等事除茶客因何擾閙另行究理外其茶館主每次罰岀洋十元充公曾有數起照罰人知儆戒此風獲戢而英界則積習未除寶善街一帶游人叢雜最爲熱閙吃講茶者時或有人而松風閣西洋樓兩處爲尤 
 
 

Page 3

 
 
甚前晚上燈後有手藝人數輩在西洋樓吃講茶喜管是非者亦從旁附和置喙初猶口舌爭競繼至用武扭成一團紛擾多時始各散去此弊　可不禁革也 
[覓死可笑]  
　　英租界曲徑里北首有蘇人某甲夫婦僑居於彼妻與某乙有私甲固知情近其妻患病乙厭棄之甲反勸妻遷就妻不從甲竟吞阿芙蓉覓死妻告人曰我之不貞實係岀於無奈非本願也今夫無恥若是我何生爲隨亦購鴉片吞下當時隣人擬請陳君竹坪救治未知兩人之生死如何按該氏雖與人私廉恥尚未盡喪若某甲者真甘心戴綠頭巾矣 
[再醮索女]  
　　西洋人帶同蘇婦薛陸氏並女孩二名赴英公堂禀稱我之友人挨司曾娶薛陸氏之女名龍姐爲室已生二女今挨司病故龍姐别嫁二女由薛陸氏留養現在龍姐欲將二女携去薛陸氏不允以致吵閙不休故同薛陸氏帶領二女投案請斷薛陸氏所供與同並稱長女名義大年十三歲次女名昭大年十一歲今我女兒同其後夫西洋人前來硬索二女云陳太守得供之下商之賈副領車隨判薛陸氏具領將義大昭大領回撫養設該氏之女再來擾閙着即訴捕拘究云 
[細崽自辭]  
　　西狀師樂皮生至英公堂稟稱雇用周錫卿爲細罳言明每月工洋十二元今祗及十二天伊便欲停歇囑其再候十天聽憑辭去渠堅不允從是以交捕房送案請斷周供伊有工洋給人何患無人接做我實不願再在彼處至十二天工洋應給四元八角請爲核斷陳太守向賈副領事謂周既堅欲即辭可罰伊工洋二元餘應找給聽其自便樂皮生禀稱工洋應得照給請薄懲以儆太守隨判押周三日期滿往取工洋舖蓋完結 
[小孩無依]  
　　英捕房華捕至公堂禀稱昨夜三點鐘時在東新街地方見一小孩流落無歸是以送請安插小孩供姓葉名伯榮無錫人年十歲父亡已久母親於去臘除日逝世尚有一十三歲之兄由隣人送在城内善堂讀書云太守問月初至今住居何處從何得食答稱日間在街游玩夜間住宿戲館時到兄處給我查課錢買粥飯吃太守飭差將該孩姑送棲流公所再行安置 
[賞洋解訟]  
　　細故成訟一事案情節經列報昨由富捕頭帶同華捕及馬桂興糕糰店主婦投案該氏供實因陶雲卿打碎小碟索賠不允反行肆閙是以訴捕送案其打碎小碟有學徒可証並未誣竊華捕供該婦來喚我往拘時據云被陶打碎小碟而陶則稱誣伊行竊我令同往捕房分說未嘗將伊毆打富捕頭禀陶在捕房時實未提及失洋傳話之華捕禀稱陶身邊祗有錢文並無失洋之說陳太守商之賈副領事謂陶未經投質或者將該氏送縣核辦賈副領事謂失洋一節非但無據初時并無此語將該氏送縣未免遭累案因細故起見尚請從寛惟華捕果否有毆人情事可飭捕頭查辦太守隨諭該氏暫退俟陶到案時飭差調處旋陶投到太守即着差人遵諭辦理俄而兩造復又投案差禀奉飭調處兩不遷就仍請判斷陶供小的爲縣署家丁聲名要緊今被馬氏誣指行竊並失去洋蚨遭捕毆打情殊難甘至貯藥之小碟可指明購來之所富捕頭詢如何被毆情形陶稱在該舖時被捕扭辮毆打到捕房不許開口迨後送來案下途間又被毆打云華捕仍稱並無此事太守謂華捕凡遇細故可即解散毋致動輒拘人至拘陶之捕未免已甚而陶之倔强固亦不問可知陶又謂華捕等偏袒該鋪太守賞陶洋二元給以名片囑稟知莫大老爺令兩造均退賈副領事仍請飭查華捕毆人與否太守即諭查察云 
[疾人領歸]  
　　英捕房華捕送一痴人至公堂其人年歲尚少衣履整齊口操京語作諸痴狀並無口供華捕禀據聞此人係城内花草浜開花園陸姓之子陳太守隨飭差將陸送縣招其父母具領旋由其父陸書堂令人投案將子領去管束云 
[知法犯法]  
　　滬人葉鳳祥住居城内畫錦牌樓地前曾充當保正積有餘資求田間舍去年新得徐姓房產一所未經報明完稅領得司印收稅契據即俗所謂紅契也兹經本縣莫邑尊訪知特飭差將葉拘到詢其何敢偷漏各處早奉蘇藩司通諭有犯必懲况爾曾充過地保知法犯法理應嚴徵今姑從寛減等著罰岀銀三百五十兩以充善舉云 
[勇丁滋擾]  
　　法廵捕在小東門外廵緝見勇丁兩人薄有醉意在途滋擾該捕向前勸解詎被該勇丁揮拳毆打幸得西捕到來帮同將勇丁拘住帶回捕房聞該捕略已受傷勇丁等在押所將送進之飯竟盡傾於糞桶内暴殄天物可謂甚矣至該勇等隷於何營是何名姓俟今日解公堂訊供後再錄 
[和張甘甫茂才三十初度自述首倡囑和敬次元韵即請諸吟壇郢政]  
　　絳帳高懸自守氈如君學間岀無然膠庠名立曾三載盛世生逢已卅年事業創成先世德家聲綿澤後人賢慈　終養承歡日華屋初開祝壽筵 
[  宗小弟張星小薌氏拜稿]  
[閒居一律錄請海上醉痴生林竹山房主人泖濱漁隱京兆少梅氏諸吟壇郢政]  
　　碌碌生涯往事虛到來此地幸安居每乘豪興看長劍爲遣閒愁讀異書坐對梅花心跡冷尊添竹葉俗情疏十窻窗下無長物賸有新詩九十餘 
[  百忍齋主小薌氏求是稿]  
[春日齋中悶坐作此自遣即用小香外史歲暮感懷原韵錄呈郢政]  
　　久苦寒氈厄課徒况勞跋涉老長途一腔熱血成虛擲萬里奇勳待後圖伏櫪欲鳴無伯樂登科有兆愧君謨溪邊楊柳垂垂發即此行吟約共娱 
[  楚南寄侯氏王楙作於叅署林竹山房南爵]  
[林竹山房主人以答北平常乃畬先生歲寒話别原韵見示正值雨窓無事率成一律以贈聊當學步敬次原韵即請主人粲可並候常乃畬先生郢政]  
　　人物從來岀楚湘文章千古重甯鄉　主人湖南寧鄉縣人氏　君懷有志終須用我愧無能好隱藏幕府才高名久著　常先生向來作幕戎行　黌門身立姓偏揚　主人已入黌門　膠余驥尾慙空附質陋難窺夫子墻 
[  孟春小薌外史作於部星吟館]  
[琴館有懷藉舒鄙意書燈兀坐聊賦新詩敢希名重鷄林才超屈宋耶維以自消愁悶堪遣病魔耳謹此泐呈吟壇伏祈删政]  
　　男兒三十哀未題短衣長劍歌崎路困頓風塵感仲宣棲遲歲月懷班固投筆何從萬里游脫韁曾荷九方顧抱膝孤燈歎道窮捫心淸夜傷時暮中來 
 
 

Page 4

 
 
少小易生愁莫道儒冠因利誤荏苒光陰悵歇駒往來寒暑隨羲馭歴盡艱辛苦自咽嘗徧世味悲誰訴傲骨峻嶒意興豪枯腸搜索才雖裕劇愛雄談誚老兵爲矜品望　馳鶩忼壯幽州馬客吟凄凉湘浦騷人賦茫茫今古原同夢不數英豪淚暗沱 
[  泖演漁龍瞿灝呈稿]  
[初春雜感]  
　　久爲飢寒慣去鄉望雲親舍夢蒼凉風餐露宿尋常事敢笑南鴻北鴈忙○三十封侯願已賒星星潘鬢漸將華天涯何處求知己貧賤千人計亦差○淮上王孫乞食餘乘時竟得建旄旟千年漂母高風遠惆悵江湖我獨席○　春臬廡仰前賢門户依人亦可憐入世早知師達遣得魚真諦未忘筌○憶到王章落拓時牛衣宵擁涕交頤激昻賴有同心侣兒女英雄想見之○　掛臣冠墨代磨機聲書味有淸和窮來未覺眉難展新婦參軍豈足多○却笑蝸廬四壁空范生何自免奇窮青氈即是消磨地翠歇紅銷又雨風○春寒衫薄苦沈吟酒後淸宵百感侵說鬼譚狐秋士志美人香草楚騷心 
[  琴臺行餘書室呈稿]  
[繪事四絶句錄請　諸香閨賜和並乞斧正]  
　　寂無聲處與心通筆妙能爭造化工助我吟懷寛眼界雲山萬里在圖中　讀書○春光繪岀十分紅點綴翎毛恐未工瞥見廉前雙燕舞忙將補入畫圖中　繪畫○不買燕支畫牡丹爲渠寫照料應　崚嶒風骨生來峭那許塵氛染筆端　畫梅○香沁詩脾别有情自來九畹擅佳名窗明几净閒無事笑吮纎毫作寫生　畫蘭 
[  屯淺墨君女史程湘待定草]  
[光緒七年正月初十十一日京報全錄]  
　　宫門抄○上諭二道錄前○給諫戈奏陳鹺政摺○正月初十日○掌儀司奏派宣仁廟聽經派岀麟公○關防衙門奏十五日大高殿拜表漪貝勒行禮○召見軍機○正月十一日○鋼公請假二十日○掌儀司奏十四日奉先殿親行禮節○宗人府奏派充族長派岀澂貝勒○又奏派管理右翼覺羅學派岀克王○召軍機○○吏科給事中臣戈靖跪奏爲淮鹽積弊已深舊引每年難復亟宜變通成法除弊興利以求實效而裕餉源仰祈聖鑒事臣竊思理財以軍餉爲急務　餉以鹽課爲大宗東南乃財賦之區江淮尤魚鹽之地講求鹺政自當以淮鹽爲最先而今日鹽務之壞亦惟淮鹽爲最甚溯自軍興道阻淮運不通楚督奏請借食川鹽而淮鹽之銷路遂久假而不歸淮引不能復舊同治十年川楚會奏川淮分界行銷迭經言官條陳有　川復淮之議本年川督丁寶楨奏滇黔邊界川鹽暢行此時議停濟楚川省已可照辦等語户部奏請歸復舊制諭旨勸催而江淮鄂皖該管鹽務疆臣轉遲遲不果行者一則爲川梟之私販充斥也一則因淮商之把持專利也而實由於督撫之畏難而苟安處今日而不急求整頓歸復舊章後更無可復之日而淮鹽之利不復爲國家所有矣　就臣管見所及擬作七條敬爲皇太后皇上縷陳之一淮引未能運復舊額總由　商之壠斷營私而不奮勉也即如湖北省自道光年間議定淮鹽改綱爲票以六百斤成一引加半完課武漢黄德四府應行大引二十八萬九千餘道荆宜安襄四府荆門一州五處應行大引八萬道論荆宜五處視武漢四府幅員較廣户口尤繁而當日配引多寡懸殊者因地近四川鶴峯巴東皆川鹽引地侵灌最易而民間向食川鹽習以爲便不能禁也故此五處配引獨少議者但知平善壩可扼要緝私不知平善壩以上頭頭是道即用重兵扼守而繞道走私不過半日之程故舊制在耳而又以八萬引之淮鹽與之相敵爲武漢四府固其籬籬故咸豐以前湖北歲銷皆能足額自淮鹽廢弛後曾國藩李瀚章會奏分界原有請飭淮商運鹽赴荆宜等處分該子店與川鹽併銷之議光緒四年楚督重申前議部臣亦以爲復淮一大轉機請由兩淮配選上色净鹽前住與川鹽併銷無如淮商裹足不前無一應募者在淮商習於苟安樂於淹銷乘便而專私其利耳欲除其弊非添招新商與之環運不能振作也　一淮引不能遽復舊額又由淮商之朦混包餉而無實際也自咸豐年間川鹽侵佔楚岸楚省即博川厘爲餉項大宗淮商不思鹽運之如何疏通專靠官爲輕理享現成之利益聞近年有岀結包餉之事其措詞候川鹽净盡之日爲包餉之始試思鄂省徵收厘金在宜昌入境之日數年來入境之川鹽分布各處徧地山積到埠之川鹽足供三四年銷食設禁川則川厘停而楚餉立絀入境之川厘既停到埠之川鹽未盡此三四年中楚省數百萬軍餉從何籌措此川督許復淮岸而楚督轉欲從緩者亦始借其包餉微言敷衍目前之計耳蓋川厘停則川鹽之成本更輕私販愈多售價愈賤浸灌更廣淮引愈不能復包餉庸可恃乎且昔之綱商皆有身家塲垣田產按籍可稽設遇虧課尚可按名勒追今票商皆輾轉行販或有四五家共辦一票者兩三年輒更換牌名其籍貫姓名均非真實此等微結何足爲憑同治八九年間有訛傳另換新商之說票價遂賤至二千金市價低昻原無定準目前票價尚昻故慨然具結包餉假令復引後淮銷仍滯鄂省認真將商本提充軍餉則票價必賤至一文不值商人或棄票而去安能執名實不符之微結而問以全省軍餉之重事臣所謂淮商包餉之說毫無實際者以此欲求實效非逐漸增復引額不能整頓也　一擬請先除舊商之蠧方能漸復引額也本部臣奏稱商私沿途洒賣揑稱　銷尤近年之大弊實爲洞見情形之言夫舊商之把持不容招新商者惟恐增引後必致增商將來新商或奪其利權或發其弊賣不便於壟斷居奇耳聞丁寶楨奏江西等省官票不及私販之多足見官票太少即滋流弊沈葆楨奏稱以爲金石之論然終沈葆楨之任竟未增復一引曾國藩初定新章湖南祗運八萬引江西祗運十萬引嗣後陸續增復湖南增至十四萬引江西增至十七萬引是曾國藩任内孜孜以增復舊引爲事迨曾國藩殁後舊商之把持益固十年以來乃引不能增復本年部議票本捐案有如運商推諉即另招新商之說吳元炳復稱新商未必有人間津臣聞舊商壟斷居奇鬼蜮難測院司幕丁書役深相結納又或有身居幕府家充運商者若另招商勢必仍歸複商弊不可除查鹽法志原有商人赴部交課由户部給引成案今欲議增新引數萬道應請飭令部臣就近岀示另招新商給子部刊引票分配各岸與舊商一體輪流環運以示平允其舊商沿途洒賣揑稱淹銷宜責成各省鹽道及督銷局員認真稽查從嚴徵辦如該管官知情袒縱即由督撫指名叅辦以除積弊庶舊引之額可以漸次望復矣　一擬請飭督臣設法整頓勿畏難而苟安也淮南例定各岸引額現時祗皖省銷尚足數此外江西額行大引二十七萬二千餘道近年祗運十七萬計短銷十萬二千餘道湖北除荆宜襄安鄖荆門分川外尚應行大引二十八萬九千餘道近年祗運十三萬道計短銷十五萬道獨 
 
 

Page 5

 
 
湖南除澧州分川外尚應行大引十三萬二千餘道近年銷至十四萬二千引溢於定額者將及萬引同一引額湘商辦之而見溢鄂商辦之而獨短是以鄂西二岸迭輕户部奏飭招商認運江督總以俟荆宜收復舊額爲辭查曾國藩奏分荆宜等五府一州暫准借銷川鹽原欲淮商專致力於武漢四府李瀚章每奏輙稱武漢等處分淮口岸不准川鹽顆粒浸灌今若議復荆宜引額請俟收復可行乃部議催復武漢四府及西岸引額江督總以俟收復五府一州爲辭試思川鹽自行於荆宜淮鹽自行於武漢彼此何致牽掣明係推諉之詞不特與奏案不符揆之情理亦未允愜前沈葆楨奏稱上策莫如自治求人必先追己丁寶楨奏稱宜先儘兩皖各岸設法整理暫毋與川楚爭界是皆透宗之論鄂岸向以武漢黄德四府爲暢銷之區歲行額引二十八九萬道荆宜等五府一州爲滯銷之區歲行額引祗八萬道今淮商據有二十八九萬引之暢岸認運祗十三萬引可謂疲矣川商以八萬引之滯區歲運至十五萬引可謂勇矣淮商既不能銷足自有暢岸之額而遽思遠爭荆宜無怪川商之不服也使楚省棄川厘現收有著之欵而以全省鉅餉諉諸淮南極疲之商宜楚督之不許也然此皆該督惑於鄂商一面諉卸之浮詞祗知與川楚爭界不知追己自責再使易湘商而辦鄂岸安欲其不轉溢於原額也臣愚以爲認真整頓必添招新商與之輪流環運比較策勵方能破除延宕推諉之習　一擬請飭淮商仿照湖南鹽務辦法自可漸增引額以復舊制也查湖南不獨澧州分川衡寶永三府現收粤厘永順沅靖山僻之區淮商從來足跡未到其實銷淮鹽者長常辰岳而已四府定額祗大引七萬餘道而溢銷幾倍盖湘商自籌經費設法疏通除長沙總局外先後增設湘潭湘陰湘鄉益陽安化寧鄉靖港新市等處分局常德分設六局岳州四局辰州三局各分局外又有店數十處縣城及各市鎮皆有整票淮鹽運往地方一切善舉按票捐資故四府人人樂銷淮鹽用能倍額暢銷平江一小邑額引九百道聞今歲銷至萬道此治已返求之明效也鄂商則反是統武漢黄德四府除漢口總局外僅有武穴衛新兩分局此外别無分銷之埠經裡之人江西尤不如鄂十府之地除省城總局外僅吉安吳鎮各一分局夫淮商守輪侯銷全恃鹽局主持西鄂各數千里疆域每省祗有三局運商集於三局而各府縣遠者千里近者亦數百里不設分局運商不能前去强使食户遠赴千百里外購鹽不便孰甚何怪私鹽日興而官銷日滯也各省引額當初皆按户口定數自長江路梗一切奏銷考成皆停今肅淸二十年休養生息富庶漸可復初司鹺務者特未詳加考核耳本年户部奏稱無事時舊額且不容虧短值此籌防孔亟愈持久則所需愈叵若非從此增引增課更何恃以備緩急之需是增復票引實目前當務之急應請勅下江督恪遵部議赴緊招添商人前往武漢黄德及江西各引岸先後增復大引五六萬道與舊商輪流環運仍比照舊商繳百萬之例飭令每票先捐銀一千兩作爲本年及來年票本捐輸光緒八年以後一律按綱繳捐統由部頒引照俾資世守以歸畫一夫民間日食有常不因裁引　餐即不至因增　减食引票輪銷有定後到不准搶先已運亦不能壓後縱令下次環運之期稍遲於課厘固萬無損也同治十年曾國藩奏報課厘有云運商轉運極滯塲鹽擁積尤多而是年增湘鄂西三岸四萬引不以滯銷爲疑乃十一年銷數比十年多三四萬引嗣後銷數歲有所增此增引無碍銷路之確據也况鄂西缺額本有二十五萬餘引今祗酌復五分之一淮商尚綽有餘地此五六萬新引插入舊商中廹以不　不銷之勢由江督責成各　督銷局員成做照湘岸辦法於武漢黄德及西省多設分局或令逕赴荆灃等處與川鹽併銷均與舊商一體環運使新舊商人各盡其力所能爭先運銷一二年後銷數必大有可觀正不必斷斷與川商力爭引地而荆灃各屬既有淮鹽前往敵銷由漸而進自可徐圖規復全地而舊額引數自可漸復矣　一擬請收票本之捐以應急需也鹽務至道光中葉以後積弊以深前兩江督臣陶澍奏裁根窩以來南商就理奏改票販而後北引溢銷曾國藩厘定新章寓綱法於票法之中仍不失陶澍遺意近來票販把持利蔽仍與根窩無異本年部臣奏收票本捐輸飭令每綱繳捐一次仍不奪其世守之業操縱極爲得法嗣因吳元炳覆稱淮商輸銀百萬請免歲捐究竟淮商綱利已久每年繳捐實不爲過惟部議原分上中下三等則自千金至六百金尚嫌過重臣以爲歲取有當不妨從輕果能源源相繼實於餉需有益應請勅下兩江督臣積成運同照飭淮商每綱淮南每引捐銀一兩淮北每引捐銀五錢核計運北三十萬引淮南歲銷四十萬引每歲可收銀五十餘萬與部臣原奏銀數不甚懸殊現在兩淮銷路尚可擴充將來銷數加暢則捐數亦多可收永遠有著之餉淮商現已繳銀百萬應請將本年及來年捐輸寛免即從光緒八年起每年領運時按票收捐以示體恤此項銀兩專欵解部以備中外要需仍由户部頒發引照按名填給各商承領准具子孫世守非有大故不得輕議更改於商力亦實有益　一擬請减薪水之費以紓商力也部議有云商力不可不恤商情不可不知臣所謂仍收票本之捐酌增新商之引嚴查舊商之弊商情已無遁飾矣而商力之疲要不容不加體恤查近年各省票商所岀無名之費爲數甚巨湘岸於司道府縣各衙門書役皆有辦公經費每引繳銀三錢六分又有籌補公費專供督銷局員之用每引收銀三錢六分上年湘岸運銷十二萬數千引即此兩項已岀銀八萬兩矣查曾國藩奏定章程原有每引收岸費三錢之案局用有餘今湘省於岸費之外一年加收至七八萬之多實屬浮費鄂岸所岀各處緝私經費數亦略等皖西等岸名目又殊揚州又有保甲局費每引收銀八分每年約收銀三四萬兩此在商人自願岀資各衙門書役藉以辦公原與他項陋規有間究之總爲無名之費今既飭收票本捐則此等雜費必應停止俾商有餘力可以勉抒報効之忱所有各岸雜費除淮南有立定梅花兩書院捐淮北有考棚捐湘岸另有淮商公局經費每引一錢二分專供緝私勇糧及育嬰保節各善堂之用西鄂岸有育嬰等捐淮北有施藥捐暫棲所捐均照常繳捐外其餘一概停止永着爲令從前川省鹽務陋規至重丁寶楨一舉而廓淸之鹽法遂大有成効詩云伐柯伐柯其則不遠此之謂也以上七條皆陸續訪之衆論叅之愚見區區芻蕘之言相應請旨飭部核議可否能行未敢擅便伏乞皇太后皇上聖鑒訓示謹奏奉旨已錄 
[□省撫轅事宜]  
　　正月二十八日糧道王　行赴上海　江甯道於知府魁尤禀謝飭知准補鎮江府缺　通判吳式　禀知奉委帮辦滬局差　知縣蔡世　辭　津局差朱江禀知奉委　局差　縣丞林啓瑞辭赴崑新勸辦救生經費　吳縣典史陳濬禀知接印任事　署吳縣典史馬毓和禀知交卸 
 
 

Page 6

 
 
   
 
 

Page 7

 
 
   
 
 

Page 8

 
 
   
 
