# 1906 - 280 - 4912030

 

Page 1

 
 
   
 
 

Page 2

 
 
[血涙痕傳奇序代論]  
　　丙午秋予來揚州。飮于士人陳大鐙家。江都土君毓仁。出所箸血涙痕傳奇示予。予爲下酒三升。因序之。序曰雜劇之興。在五六百年前。西方之作者。英則有謝詩辟。彭覺孫。法則有高徠庵。莫禮藹。那錫來。而中國亦有馬致遠王實父關漢卿之流。方十四五世紀之時。文學之勢力。如始回之光。爓然照萬物。英后伊利沙白。奬進文蓺法王路易。建文學之館。召天下文士。故謝詩辟高徠庵顰。文聲震於世界。西方之士。家有其書。被在管絃。世人仰望。以爲神人獨吾國雜劇之作。者。出於禮樂淪胥之際。在元之季世。學者矜　。學相媚取貴顯。神州。蕪穢。無人振之。關土馬鄭之徒。遭世之變。皆江湖不得志之士。旣無所發抒。乃託浮靡之文以目見。時人雖好其詞。無敢公然張大之。如西方之所爲也。夫人生而好佚樂。天之性也。處於濁臭鬱沸之世。雖各騖於事業。然必有以愉悦之。不當朿縳局促。如羊犬然彈琴賦詩飮酒觀劇。皆人類行樂之事。何可廢乎。吾國人拘畏文義。數千年以。來。聖人不作。樂旣喪缺。世俗往往醜演劇者。爲賤行薄技。莫或重之。故雜劇之興。數百年未盛大也。豈非吾國人好名聲勢利。憂苦畏怖。以終其身。不知求樂自遂之道歟。嗚乎西方文學家。率登台自演所。爲劇。而人亦極重演劇者。然則其俗習之不齊。不已遠哉。毓仁長身玉立而尩弱。行路舉足若不勝。顧自早年卽好文翰所爲文辭。宏麗與古作者抗衡。是以足不出户。而名動當。世其心多悲凉。視世事無所可。乃託於傳奇以寄其意。今血涙痕之作。於西方諸作者。未知何如。然毓仁固嘗好讀元明人雜劇而精熟之。爲之不已。其於馬致遠。王實父關漢卿諸人。殆可以無悔。吾讀此箸。直欲毓仁移宮換羽。自畜童伎。敎之登塲。吾知坐客有目者。必且下涙。有血者。必且由凉化。熱。吾國前途之幸福。毓仁始與有力焉。吾又聞華嚴入法界品。有所謂婆須蜜多耆。吾尤愿毓仁化身爲之。以救此衆生也。獨惜梨園子。弟。競於俗聲。誰能知毓仁之詞之美而歌之者。爰序之如此。以致予之意焉。樂至謝旡量撰 
[巡警搜查軍機宅第京師]  
　　東四牌樓一帶屢有失竊情事日前該處巡警探悉瞿大軍機宅内僕役中有形跡可疑者一人遂禀知瞿宅瞿宅卽令巡警入門房搜查瞿夫人并尤將該僕帶廳懲辦是日適逢軍機値班瞿夫人以電話告中堂謂巡警擅入搜查并將僕人毆打十分擾亂瞿大軍機聞而大怒卽飭外城廳丞朱桂莘京卿至内城總廳詰責並飭令將該巡警斥革廳丞遂囑東分廳知事某前往瞿宅謝罪其事始寢（鳴） 
[王相國預備入元老院京師]  
　　仁和王相國素以守舊名一切新政向不研究此次簡派編制大臣未得列名相國頗怏怏然渠本政務處大臣故各大員會議官制脱稿後仍行送閲日前相國語同寅曰承諸公雅愛議稿均送來閲看我愧無能一辭莫贊又語他人曰我年老無用乞休不得將來改制後我必入元老院中（鳳） 
[貴胄學堂停派閲操之原因京師]  
　　貴胄學堂本擬選派學生數十人前往彰德看閲秋操茲慶王以該學堂開校爲日無多往來一次又須停課兩三星期未免有曠功課且各學生於陸軍素未研究即參觀亦未必有益故决議停止派往（竹） 
[端午帥捐資擴充小學堂京師]  
　　兩江總督端午帥府第所設之小學堂生徒課程頗有進步本擬大加擴充嗣因堂舍狹隘中止現已借定左近某公府添建房屋推廣學額以宏敎育並自行捐資二千兩辦理一切昨已禀明學部立案矣諸 
[岑督奏派于學使參議憲法廣東]  
　　粤督岑雲帥自奉上諭着選派司道大員來京參議憲政因卽具摺奏陳略謂各國憲法之設性質各有不同而捨短取長權衝至當必以明詔所示大權統於朝延庶政公諸輿論爲亘古不易之宗旨周少司寇掌外朝之政詢萬民及鄉大夫之制意義均與脗合現在草創之始改官制以通達民隱自爲推行憲法之機關臣前於粤東省城開辦法政學堂多招各屬士紳肄習其中鼓舞愛國之熱誠濬發自治之能力期於數年後民智漸啟實行立憲亦無扦格之慮今復蒙聖明洞燭搏採羣言命臣派員進京隨同参議宸懷冲挹欽佩曷可名言遵卽悉心遴選查有廣東提學使于式枚器識閎遠學問淵深於古今中外政治源流職官沿革均能融曾貫通堪以派委隨同參議云云（野） 
[電飭庫倫保護敎堂敎士京師]  
　　十四日外務部電致庫倫辦事大臣略云前據電稱現有俄人擬在庫屬傳敎應請飭其擇定淸靜處所修建敎堂並請飭屬隨時實力保護敎堂敎士俾免滋事以防不虞（受） 
[三志蘇省徵巡衝突事蘇州]  
　　蘇垣徵兵與巡捕衝突一事已迭登前報茲悉此事業經馬路工程委員汪太守查明受傷巡捕共有四人並失去各物詳細情形開摺禀奉撫憲批飭督練公所妥議善後辦法禀復核奪一面飭令查明爲首滋事之人從嚴懲辦（永） 
[札飭嚴防東匪竄入阜陽安慶]  
　　阜陽縣某大 
 
 

Page 3

 
 
令前奉本府轉奉巡道札開近聞東省曹縣一帶風謠不靖當經派往偵探據報有匪首馬心田張二别孜係山東紅山口人起意糾約北洋撤散游兵五六百人大半擕有快鎗時聚時散行蹤詭秘希卽查照冬防章程不時訂期會哨以壯聲威而資　緝等因刻已遵照辦理矣（福） 
[雙龍會票匪就擒衢州]  
　　衢嚴一帶幇匪甚多中以雙龍會爲最盛月之某日衢郡南鄉大洲村地方有多匪嘯聚結盟爲管汛得悉列隊而往已皆散逸僅擒獲小頭目毛老鼠即佬巨等三名解送到縣是夜續獲二名均經西安縣尹存樸大令隔别研訊供稱總頭目管龍標係防營革弁以票布等派令出售每張計錢三百二十文并須以票持往江山縣境之峽口鎭副頭目姜榮華處註册等語旋在毛等箱篋中搜出票布三千餘張均繪有金綵雙龍并印紐轉乾坤等詩句又搜出龍旗鎗械等若干件當由尹大令嚴行收禁錄供禀知道府電禀到省令先將毛等正法示儆其餘大股匪衆類皆匿跡於龍游縣境苟不絶其根株終恐養癰貽患也（目 
[新會甑捐閙事廣東]  
　　新會縣屬甑捐開辦日久同鄉紛紛抗抽至今未能辦妥上月底有甑捐委員會同尹姓局紳各詣荷塘容姓之良村市勸諭甑户遵抽各甑户仍不允遵卽將其酒執去市上當卽鳴鑼喊賊附近鄉人齊出將閘關閉委員勇丁均困於容姓祠堂内時有一容姓人手執油瓶入市買油一聞喝打將油瓶擲去立將尹紳擲傷復田該姓紳士迫令委員寫立勇丁强搶銀數十元字據始肯將其放出該委無可如何祇得照寫始能得出村外當即回縣禀報適値容姓與陳李二姓因爭三姓路該族紳士投到在先甑捐閙事在後迨初十日到堂與陳李兩姓對質經林令提訊容姓巳願具結將舊路開復作爲三姓大路此案旣畢林令始追究抗捐毆官勒令該紳交匪一面先將廪生容體端收押候訊（冬） 
[蘇撫電飭截留江北饑民鎭江]  
　　蘇撫陳筱帥通飭江北各道府電云本年江北水災前據江藩司具報己委查酌辦急賑各屬災民自應在籍守候乃近聞徐海飢民紛紛南下行至淸江竟有飢不得食抛棄子女者情殊可憫似此輕離鄉井迫不待賑未免自誤江南同一被災倘其輾轉南來誠恐流離失所且成羣結隊難保不滋生事端除電達徐海飭該管官妥爲安撫外希卽督飭沿途州縣各就汎地認眞查探遇有飢民到境隨時截留酌量資遣回籍勿任南下爲要等因鎭關道榮星莊觀察得電後當即抄電飛札各屬遵照辦理矣（甲） 
[練兵處咨各督撫文（爲請停逕派留學陸軍事]  
　　查留學日本陸軍學生於振武學校層遞肄習以期學業逐漸精進前以日本軍事未竟未允照行茲經本處與該國參謀本部往復磋商定議除現在振武學校尚未畢業學生將　畢業後應否送入聨隊尚須磋議外其在振武學校已畢業之二百九十名己議定於本年陽歷十二月送入聨隊連同現在己入聨隊之一百四十餘名一并於明年陽歷七月全數送入士官學校並議定嗣後每年選送新班學生七十名於振武學校畢業送入聨隊期滿後挑選合格者五十名人士官學校其餘分别改習各等因查此項學生入隊入校年限人數旣經議有限制此後數年選送學生出洋均應由本處隨時核定分咨照辦各省卽不得逕派官費生出洋並不准以文科學生改習陸軍如以新軍創辦敎練需人本處現擬遵照奏定章程開辦速成學堂將來各省儘可派送肄業俾宏造就而免紛歧除知照出使日本大臣外相應咨行貴撫查照辦理可也（的） 
[商部批准馬紳經營商埠鎭江]  
　　馬紳相伯在鎭組織富潤商埠公司並擬添築馬路業己繪圖呈由常鎭道電禀商部先行立案業己奉商部批准照辦矣（並） 
[詳誌范棍在蘇垣正法情形蘇州]  
　　巨棍范高頭在蘇正法已紀昨日己據專電錄登報端茲得蘇垣續函云范棍於二十五日傍晚用小火輪押解到蘇當經凌沈二弁及飛划各營將該犯押入葑門逕投撫轅撫憲陳中丞助長元吳三首縣傳仵作查騐該犯有無服毒情事當由吳縣仵作騐得並無情弊中丞遂飭發府訊辦府憲孫太守率同襄讞委員在發審局大堂升座研訊該犯供詞與上海詳文一一相符太守遂飭押發長洲縣署收禁迨解至縣署蘇大令以該犯　絶食二日飭醫騐看驗得業已吞金大令遂飛輿禀請太守偕詣臬轅禀知陸廉訪廉訪飭令如法施救一面率同太守大令飛禀撫憲請示其時己魚更三躍中丞諭飭俟天明時請令就地正法太守遂於二十六日淸晨率同三縣及中軍守備各營弁兵詣撫轅恭請令箭將該犯綁赴北寺大校塲斬首示衆范妻某氏求請收屍棺殮太守准之（且 
[批解范棍賞格銀電文]  
　　昨日蘇撫電致上海道云范匪己嚴辦尊處前縣賞格銀若干祈查案如數解院以憑奬賞電復龍宥滬道卽日復電云蘇州撫憲鈞鑒洪范匪到蘇卽辦大快人心懸賞洋四知己具文批解矣徵感助） 
[擬令製局總辦兼管船塢]  
　　南北洋船塢現因虧負公欵經人禀明江督周玉帥卽電請北洋大臣曾委李子員直刺來滬赴塢密查並委製造局張楚寳觀察調查禀復江督之意擬將船塢歸張觀察兼辦以省浮費云（尺） 
[財政處户部奏酌量歸併銅元局廠摺]  
　　財政處户部謹奏爲整頓銅幣統籌全局請酌量歸併以維圜法恭摺仰祈聖鑒事竊臣等前因各省銅圓局廠日增鑄造愈多錢價日賤官民交困當經酌定限制鑄數奏准通行在案自限制後銀價幸未大漲惟是現在鑄造銅幣多至十六省一省或至二三局限制之數各省雖多遵照然江蘇已因逾限鑄經臣等奏停而各省之請免限制者亦復不少若不急行整頓恐多鑄爭銷之幣仍難盡免且鑄數雖有限制而局用不能大減反致機力餘閒復多坐耗亦屬非計前署兩江督臣周馥因限制後餘利無著尚須賠貼局用業電請將 
 
 

Page 4

 
 
寗廠暫停卽其明證臣等再四籌維惟有將現有局廠酌量歸併庶可救近日之弊冀收後來之效前將此意電商鑄幣各省撫臣現均陸續電復直隷督臣袁世凱主定畫一價値湖廣督臣張之洞主議歸併前署兩江督臣周馥前署兩廣督臣岑春煊則請臣處臣部主持其事其餘各省或請定銀銅價値或請增鑄銀幣或請鑄當五以下銅幣或請禁各省爭鑄其不願歸併者大抵因以餘利爲籌欵恐一經歸併則本省之利盡失因此多懷觀望惟廣西撫臣林紹年謂圜法重在便民取足民用而止官民收發公其出入數語較爲扼要今欲統籌兼顧誠非由臣處臣部居中主持不可然中國幅員遼闊若如各國僅設中央一廠轉運恐形不便惟　相度地勢之毗隔察核市埸之廣狹比較民間需用之多寡規合全局量爲歸併除臣部所設總廠外擬以山東歸併直隷爲一廠湖南歸併湖北爲一廠江西安徽江蘇　　歸併江寗爲一廠浙江歸併福建爲一廠廣西歸併廣東爲一廠合奉天河南四川雲南四廠共九處皆歸臣處臣部統轄調劑盈虚彼此匀撥嗣後體察情形再行酌量減併其各省承辦之員果其辦事妥善卽可會同督撫加札委用並　臣部遴員會辦以資歷練隨時調查需用情形核定各該廠應鑄數目飭令辦事之員如數承造通定畵一價値撥往各處銷售内地州縣未經通行銅幣者尚多主之　雖在臣等面而銷之事則尤在各省地方官之推行盡利應請旨責成各省將軍督撫飭令各該地方官按照臣等所奏章程切實推行官民一律不准挑剔折減至各省原存銅斤料物統交歸併之廠其機件先儘本省原有者應用實有不敷再行酌調均照數登記作爲存本其餘停鑄省分之機件廠屋仍飭酌量修改以爲製造他項之用餘利一項由各省認爲練兵經費及各該省學堂新政之用國家本不應屑屑於此是以臣等前請奏停蘇州鑄廠摺内卽將該廠所認練兵經費停解由臣部另籌此次歸併專爲維持團法起見自不應多鑄圖利凡從前以餘利爲籌欵者應查照臣等前奏另行籌畵以維大局惟鑄廠雖經歸併如辦理得法餘利不致盡無仍應内外兼顧每年結算之日除開支局用薪紅外實得餘利提出四成作爲練兵經費餘仍歸各省照限制成數派撥卽歸併停鑄省分亦得按照均分届時刊印淸單宣示並准各省派員查　以示分溥惟向來無局廠之省分不得援以爲例歸併之際其部署承接查核機料事體極爲繁重應請欽派大臣隨帶司員前往考辦理惟雲南一廠開辦最晚規模較隘卽由該大臣遴員前往毌庸親往接收以期妥速茲將接收時應辦各事宜另繕淸單恭呈御覽蒙俞尤臣等即遵照辦理所有請將鑄造銅元局廠酌量歸併緣由是否有當理合恭摺具陳伏乞皇太后皇上聖鑒訓示謹奏光緖三十二年七月念九日奉旨著派陳璧前往考查辦理欽此 
[中俄會商交收東三省全案四十三續八月廿一日]  
　　劉張盛來電○俄約各國譁然立待效尤中國士大夫己多病公行在亦無成見如此約果定各國另生枝節中外矢集竊爲公危請統籌全局格外愼重坤洞　江二月初五日 
　　電慶邸李相○未奉允准電旨彼不認使臣畫押之權乃訂約通例昨經電陳頃接劉張盛江電俄約各國譁然立待效尤中國士大夫己多病公行在亦無成見如此約果定另生枝節中外矢集竊爲公危等語竊以此約定後果於國家有益儒何敢愛惜此向畏人交謫惟中外議論旣謂各國立待效尤加以通國士夫羣焉力阻該督等身在中國必確有所見而云然朝廷俯察民情亦不便經違公議即儒在外洋辦事亦不敢罔顧衆論謬然允行歸咎一身事尚小貽憂君國罪莫大焉現限内不及畫押己可塞各國之口慰中國士夫之心一綫轉機但求俄不遽決裂則天下幸甚萬一激成永據之局應請旨飭下内外臣工預籌補救萬全之策儒無任企望焉乞代奏微辰二月初五日 
　　電慶邸李相○户部一月拒見頃忽約唔方璞科第電稱中國政府己發訓條飭責使畫押答以我只有　冬電及李相江電令我酌量定計畫押原電可請閲看伊云此萬不足憑當發急電催中國速給切實之權儒告以巳赶不及伊答如因電旨未到遲一二天我當竭力設法不至即日决裂過此我不敢知云乞酌奪代奏微未二月初五日 
　　盛宗丞來電○江　已奏轉電旨譯送不收是否指東電國畫　示宣　二月初五日 
　　李星使來電○頃商外部允電俄使勿逼定約仿中國爲難　約歸北京會議期保中國自主之權語甚切實已由珍田達俄廷有此轉圜務請勿畫押以保大局鐸歌申二月初六日 
　　盛宗丞來電○支電己照奏轉國書不收實出意外羅支電瀾侯函一各國駐使先後向各國聲明公約未定以前中國不得與他國議立專約現再申明二展限一節如限内不能將窒礙字句盡行删云仍屬無用三中國如將俄約畫押將極危險如將英應有權利奪去英必向中國賠償等語戨旨尚未見公支電非欵改妥無礙公約不敢遽行畫押現商傅相電吳王轉園公可速將往回電報遲緩一層切託吳五畧展以待設法全仗公苦心轉圜此係弟私見乞速示宣魚己二月初六日 
　　電盛大臣○豪電敬悉欽使頃下車傾跌神思恍惚不克作答俄館叅隨等謹　二月初六日 
　　電慶邸李相王爺中堂鑒昨外部忽約欽使往晤問接畫押憑據否並云明晨九鐘須見俄君如九鐘前無中國畫押電旨即以不允此約入告語畢即起不容贊一詞欽使數日前跌傷右腿行動需人自外部回署下車雪滑又跌昏不知人趕延西醫施治現神氣恍惚言語不淸看之實深焦急參贊胡惟德繙譯陸徵祥謹禀虞二月初七日 
[惠贈小説志謝]  
　　（繡像小説）第六十一至六十四期共四册内容各種均賡續前期惟自六十三期起又添苦學生一種歷叙學生赴外洋求學之艱難閲之令人生無限感情 
　　（泰四歷史演義）册共三十六回叙述法之拿破侖美之華盛頓俄之彼得各種事迹引據賅洽文理顯明欲知西國戰爭歷史者不可不一瀏覽也以上商務書館贈 
　　（情魔）一册美國某君著譯之者無歆羡齋中叙美國富人王詠仙被戕一事經幾許艱難始將兇手查出情節曲折耐人尋味不盡 
　　（毒蛇圈）中編二十回法國鮑福原著上海知新室主譯以華文起筆就父女問答之詞閒閒引起是小説中别開生面者譯筆亦雋� 
雅可誦 
　　（九命奇寃）士卷十二回爲嶺南將叟編纂所述仍係中國舊社會情狀而筆墨靈動便覺可觀以上廣智書局贈 
　　（豐太閤）一册十二卷叙述日本大閤容吉之事雄才大畧如或見之所插圖畫尤精妙絶倫以上新智社贈（顛） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[預備新江督端午帥行台南京]  
　　新任江督端午帥將次出都周玉帥昨商之司道擬將己裁織造衙署略加修葺備午帥駐節 
其中（長） 
[江北提督赴任消息南京]  
　　新簡江北提台蔭午帥有准於日内來寗謁見江督卽赴新任之信文武各官已預備迎迓矣（才） 
[道員赴任南京]  
　　委署徐州道袁觀察世廉係直督袁慰帥之胞兄日前由鄂來甯謁見江督並向程從周軍門借用亭子長龍二船於本月二十二日用輪二號分拖赴浦轉赴新任觀察眷屬因徐州閙荒未靖暫寓淸江一俟地方寗謐卽行迎赴任所（才） 
[贛省派員觀操九江]  
　　贛撫吳中丞委常備軍協統李瑞前赴河南閲看大操于二十日抵潯念三日附輪赴漢皋轉乘火車赴汴（本） 
[委辦浦口淸江土藥緝私驗補局南京]  
　　候補知縣朱大令學煌現奉江督委辦浦口土膏統捐緝私驗補局劉大令懲奉委淸江緝私驗補局均於二十四日由寗赴鎭換坐民船分赴差次設局開辦（再） 
[鎭道注重警務鎭江]  
　　署鎭道榮觀察整頓警察不遺餘力日昨又禀請上憲自爲警察督辦而以鎭江府承瑞卿太守爲總辦糧捕分府饒子敬司馬爲提調水陸總巡周錦堂副將爲會辦丹徒縣宗能述明府爲警政科長俾一事權而資整頓庶警務漸有起色云（再 
[警察學堂招考廈門]  
　　厦防同知原炳堂司馬現奉興泉永道面諭令就道署開辦警察學堂原司馬遵即出示招考限月内取具願書結赴請堂報名以便示期考試無得觀望云（中） 
[鎭郡中學增廣學額鎭江]  
　　鎭江府中學堂向章額設八十名茲承瑞卿太守又籌集欵項添建齋舍於二十五日出示招考增收寄宿生　十名附讀生十六名以宏敎育（再） 
[蘇省整頓契税蘇州]  
　　蘇省近因財政竭蹶整頓契税巳由署藩司朱方伯重訂新章詳奉蘇撫照准通飭各廳州縣一體遵照矣（再） 
[派兵駐守要隘鎭江]  
　　署鎭道榮心莊觀察近以伏莾孔多防務吃緊札飭南洋巡防軍第三營督帶周錦堂撥兵多名駐紥甘露寺江濱要隘以期嚴密防範銷患未萌（再） 
[輪船失事廈門]  
　　鴻記洋行豐裕輪船前日由　叻來厦駛至中途突然失事船中搭客八百餘名獲救者祗二十餘人其餘均遭滅頂（中） 
[縣令目覩差役敲詐揚州]  
　　江都縣差役顧春以陳前令差票往仙女鎭籍案敲詐適新任袁大令在該處察訪利弊目覩種種惡狀該差役未之知也回署後突然提案歷詢前情則惟有俯首帖耳而已（引 
[招告訟棍九江]  
　　德化縣濮大令連日訊得戴勃然具控熊修炯周胡氏具控胡鼎湖之案皆係訟棍汪香山綽號鑽子敎唆實爲地方之害因特出示招告嚴拿懲辦（本） 
[私鑄僞銀角獲罪廈門]  
　　禾山鄉烏石浦蕭某專造假銀角行用市面近日被防廳訪悉拿獲並提出機器一副假銀角數十元研訊口供釘鐐收禁（中） 
[監守目盜揚州]  
　　場城復茂錢莊副管理夏某之子在該莊司賑日前偷出本莊一千八白串滙票一紙爲股東李鶴珍聞知立將夏姓父子逐退而偷出匯票業經付訖己不可追回矣（引） 
[海關改建洋房廈門]  
　　厦門海關房屋甚爲狹窄税務司　擬改造洋房日前協同海關委員招匠勘估禀知軍憲業已奉批照准飭匠開工矣（中） 
[修理城垣寗波]  
　　甬郡城垣年久失修坍塌不少現經浙提呂軍門分派標弁及兩練軍管帶督同兵勇先將城墻蔓草芟除盡凈一面商同寗道世觀察撥欵修理（具） 
[上海官事]  
　　安徽提學使沈曾植廣東候補道李光宇昨日 
均至道轅拜會○鈞和兵輪管帶馬廷樹畱防十二隊隊官余忠勝到道禀知赴寗○濬浦收支委員縣丞郭增益請假二天（宜） 
[閘北工巡局改派提調]  
　　江督近札滬道略調閘北總工巡局督辦前經派委徐道乃斌辦理在案茲因徐道捐指廣東自應到省當差所有該局一切事務應卽由道派委辦理等因瑞觀察以閘北紳商產業居多非與聨絡難免掣肘現擬由道派一提調以便隨時商辦惟所派提調現尚未擬定故於日前先行電復江督查照外並十昨日移會徐觀察知照矣（宜） 
[更調局員彙誌]  
　　滬道瑞觀察日前將警察東局委員撤換後茲以北局員藍承松有人控告收受陋規着即撤差另委留學警察畢業生劉光炘爲北局長○又查得西局員謝恭壽辦理不能認眞輿情亦不和洽南局員黃蓉繁辦理不善俱着撤差另委候補府照磨朱炳辰爲西局長兩淮候補鹽巡檢丁沅爲南局長○太陽廟局員唐正祥著另候差委遺缺委巡檢沈祺年接辦（宜） 
[製造局停給船塢警兵朋餉]  
　　砲隊營前撥營兵一百二十名在南北洋船塢充當警察由製造局發給月餉現總辦張觀察因局欵支絀未能兼顧議定本年十月後移歸該船塢自行籌辦已商准薩軍門照辦矣（尺） 
[區别驗放花布之時刻]  
　　職商施公泰以通州崇明海門等處花布運滬因淞關未能立時驗改進口特禀由滬道函請新關税司諭飭扞手人等隨到隨驗在案茲悉好税司查得以後花布駛進淞關時在午前可立時驗放如在午後碍難照辦云云（宜） 
[飭查起火]  
　　昨晨一點餘鐘北浙江路某姓家失愼由隣人幫同撲滅事後捕房查知某姓向永平公司保有火險銀一千兩卽飭探查明起火情由禀復核奪（似） 
[法界火警]  
　　昨晚九點鐘時法大馬路寳興里口某烟紙店失火延燒左右鄰居幸救火會速駕皮帶車到場撲滅捕房以有無保險飭將起火人拘入捕房押候解堂訊究至焚去房屋若干容　訪明續錄（深） 
 
 

Page 10

 
 
[火警傷斃人命]  
　　城内彩衣街於前晚二點鐘某號失愼火勢甚熾計共焚燬陸順興銅錫作天申昌幃鬚店吳祥泰灰貨鋪曁福泰衣莊後屋並焚斃銅錫　内學徒六人壓傷一人昨經十五鋪地甲禀報到縣王大令於午後三句鐘帶司書役仵作前往驗勘見死者徧體焦爛不堪卒覩諭飭目行收殮壓傷者舁往仁濟醫館醫治聞其起火之由因銅作内鎔化舊銅有洋鎗上銅帽在内誤未檢出致藥性暴發故有此禍云（宜） 
[匪徒搶劫僧房]  
　　新閘路陳家浜彌陀庵前夜二點鐘時突有匪徒十餘人撞開大門入内將僧縳住刧去現洋八百元金戒一只銀表一枚事後投捕報緝捕頭飭探李星福等往勘緝辦（孝） 
[放工賽會]  
　　昨爲西門外瞿眞人賽會之期製造局張總辦特准放工一天各工匠均隨同營兵排齊各種儀仗並裝扮高蹺檯閣等類迎賽街衢觀者塞巷（尺） 
[坍屋傷人]  
　　前日旁晚大南門外大街王姓剃頭店屋忽然坍下壓傷男女四人即由巡十報知南區着地甲往查（尺） 
[總巡嚴申禁令]  
　　浦東總巡謝明府特諭各圖地保傳諭壞内烟茶館不准招留外人住宿以免匪徒混迹如違定卽提案嚴究云（尺） 
[飭保交人究追]  
　　前者顧浩投公共公廨控陸淡成用虧鉅款奉關司馬飭陸交保理處乃閲時已多案懸未結昨日司馬特飭保人將陸交案聽候究追（力） 
[總巡辦賭]  
　　前晚浦東總巡謝明府帶同差丁在老白渡查獲賭徒多人帶局研訊分别責罰並傳二十四保二十三圖地保謝子良到局責其容隱謝稱目八月朔起由錢桂榮承保與小的無涉明府着押候傳到錢桂榮訊明再核（尺） 
[縣訊曾芳四搶女案]  
　　粤婦鄧余氏控曾芳四糾搶伊女一案奉道轅發縣後前晚經王大令研訊梁劉氏供夫名梁國章去年與曾芳四爲媒六月十九文定鄧余氏之女十一月初一行聘禮鄧又照收不料余氏賴婚肇禍前在道憲上因刑逼勒供乞鑒曾阿華供芳四是堂姪文定鄧姓之女十一月初一行聘初四日迎娶完婚初三日梁劉氏來稱鄧女暴卒芳四不信投訴捕房派探查明虐實芳四供憑梁劉氏爲媒聘鄧女爲妻己耗費洋數百元餘與阿華供同大令盤詰对再判阿華交保劉氏仍交官媒管押芳四還禁候示（宜） 
[上海縣案]  
　　因姦砍斃本夫戚高安之兇犯李阿三等前晚復訊李供是夜小的邀同陳某各執菜刀一柄將戚高安砍斃其妻欒氏實未幫兇欒氏供婦人睡夢中驚醒實未預謀加功大令命掌頰廿下仍執前供判仍分别禁押○老婦劉周氏申差姚福誣扭醫生夏應堂一案茲提在押之姚福及差夥金阿毛倪根元項阿根並劉周氏到案判姚責五百板金責六百板倪項各責三百板姚福斥　劉周氏交地甲管束（宜） 
[公共公廨紀事]  
　　任明立投公共公廨控張小紅圖賴借洋反　拐逃伊女糾黨詐擾等情關司馬以張小紅前曾被控押辦今又故犯諭飭候批遵行木○作頭魏秀卿前控甡泰典當戴靜波圖賴工價銀八百八十餘两己經審訊一次昨司馬發出估單飭差邀集两造前往將所造房屋内逐件秉公估値復候核追○陸桂泉　顧阿錫等圖賴工洋而顧迭陸滋擾各執一詞昨經關司馬批飭傳集两造集訊核斷（力） 
[英租界捕房事]  
　　南香粉弄商氏近患痴病前日將鄰家六歲女孩用刀砍傷頭顱由四百九十二號華捕一併帶入捕房捕頭飭將女孩送仁淸醫院醫治痴　送公共公廨請關司馬管押俟今日飭奪○浙江路八百零八號門牌妓女洪春芳於前晚由山家園出局回來將水烟筒袋交傭人沈金寶帶回沈見袋口有金　一條遂私匿不回昨由鴻母王周氏投報捕房請爲查緝捕頭立飭包探王寳生等留心偵緝○陳增龍混入東棋盤街馬相貴洋貨店内行竊外國帽子四頂當塲拿　　交包探徐榮珊帶入捕房押候解送公廨訊辦○福建路公陽里妓女虹覺閣以被　　虐不願爲娼等情倩人投困濟良所該所女董卽函告捕房捕頭飭探何阿春將妓帶入捕房訊供後送交濟良所俟今晨解案請示核奪（力） 
[法租界捕房事]  
　　蘇州某姓女子許字原籍開茶館之劉某爲妻結　年餘忽於本年六月間借其母私逃來滬匿跡菜市街十四間弄内李阿楚家旋　某蘇婦串合貪圖金飾四件洋一百四十元轉嫁於法馬路西同德里魚販張阿慶爲妾昨日過門時被前夫偵知邀同媒證人等將女子及張阿慶拘交包探解入捕房捕頭　悉情由命張暫行交保出外女子押候解廨訊究○東洋車夫某乙昨日由探　送張慶新娶之某女子至捕房乘隙竊取金壓髮一支藏匿車墊中由探察知搜出禀明頭奉飭押候解辦○山東人馬五前日在途與某甲口角扭毆遽出利刃將甲戳傷數處由捕一併拘入捕房奉飭傷者送醫院醫治馬押候解辦○徐朱氏串拐某氏圖賣爲事主報由捕房飭探拘案奉飭押候嚴究○毛小毛竊洋布褲一條携往銷贓爲探　見拘入捕房押候訊辦○陳金友行竊某姓衣服數件在押求質由探拘入捕房押候解辦深） 
[美租界捕房事]  
　　前晚有二西人在百老匯路咖啡館内乘醉行兇並擊 
毁物件甚多當經七十八號西捕一併拘入捕房奉飭押候送該管領事署訊辦○又有丙丁戊己四德兵在四考脱路某　院門首將日人某庚攅毆並刀傷多處由八號及八十號等四西捕將一于人併送捕房奉飭日人送醫院求治四德兵押候送德領事署訊辦昨晨捕房據醫院報告日人已因傷斃命捕頭得報當卽函告日領事署核辦○陸金龍李阿桃昨在北福　路將張阿二兇毆由六百十九號捕拘入捕房押候送辦○王阿二不知由何處竊得銅錫燭台衣服等件由五百五十三號捕人贓並竊帶入捕房奉飭押候吊贓送辦○鼎成錢莊控木作主孫少欽拖欠往來銀两一案昨由廨差持票協探沈阿岳將孫提入捕房押候堂期解訊（似） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
