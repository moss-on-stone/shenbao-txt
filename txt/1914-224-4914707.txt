# 1914 - 224 - 4914707

 

Page 1

 
 
游記 
[新疆旅行記（二）（十）（九）（單騎）]  
閱者諸君鑒此等游記爲本報所歡迎閱報諸君中如有長途旅行者或於啓行之前先與本館訂定或於旅行之後卽將游記寄示本報苟登載者不惜重資以報也唯或鈔襲前人游記而改頭換面以欺騙取財查出之後恐名利兩失矣本報記者白 
初八日晴六時出迂道視南山水泉順溝直抵山根計大小泉十六眼皆在山北麓下游尙有三泉共有十九泉足灌地數頃閱畢起程西北行越數平岡皆有舊渠陳跡當可規復三十里入大路過響水河路極寛平兩邊高原一望無際悉可開種南望天山多煤苗長數百里處處可開採裏山高峻積雪終古二十里一碗泉清注潺潺有五泉水流更旺居民甚少有頽垣十餘處小店二家見有新修房屋者亦興旺氣象二十里二十里莊子有古城駐兵若干名又二十里木壘河有河渠灌田甚多南雪山水也其地駐兵若干名商民六十餘家纏民十餘家回民二十餘家各村農民百餘戶尙稱豐庶 
初九日晴六時出木壘河西北行下坡過河灘碎石滿地上坡行溝中左右兩山坡多旱地麥苗青葱勝於水田詢之土人山田土厚地腴不减平川雨水若多尤有豐收之望十五里咬牙溝出溝 
二十五里東城口折西南行二十里西吉又名一渠農民數十家迤西烟戶漸多惟泉水甚少而天山雪水又灌漑不到是以荒地尙多二十二里紅水壩八里舊奇台城商民四十餘纏回民各十餘家境内渠水甚多居民資以灌漑無井泉掘地數十仭不及水地底皆沙故也奇台東南自平頂山起西至古城遍山皆松樹土人砍伐每根徑尺餘長二丈僅售銀二錢將來鐵道枕木用之不盡城南有澇壩引水導流以供汲飲冬則積氷鑿而用之以南雪山多茶樹長百餘里如炮製得宜亦一利源也 
初十日晴六時出舊奇台城西北行路多沙石兩旁亦有渠水左距松山三十餘里右二十餘里外即戈壁灘灘北仍有平岡蒙古遊牧之地二十里腰站子院牆空無人居四面皆荒地左邊間有村莊田禾一望青葱雪山出雲蓬蓬如張蓋須臾漸滿山頭如游魚如奔馬如山勢之重疊上白下青奇峯逼肖山腰多松樹青綠如帶頂上積雪不消山下草綠如茵褥鋪地水流出山築壩鑿渠分灌原野土人賴之二十里右傍戈壁灘行有駝羣數百牧其上駝夫數人乘馬守護之四十里腰站天山聳峙遠望如銅牆鐵壁高挿天際歷朝以來匈奴雄據漠北多以天山爲南障勢使然也午後仍西北行沿戈壁之北村樹綿連不斷一望平闊遠入無際此地爲高昌故國今行其野猶想見胡虜之風二十里三十里墩小店一家路旁駱駝數百頭牧人支幕守之有井深二丈餘遍地芨芨草茂且密地勢北高南下能開坎井可資耕作三十里古城子住漢爲蒲類後國郁立師國開省後移奇台縣治於此城居民六萬餘爲新疆畜務之中心點各路商人皆聚於此以茶綢布疋皮毛爲大宗 
十一日上午二時乘台車翌日下午八時許即抵省城凡四百五十里因急於到省是以先行李車行孚遠距省城三百五十里居民二千五百餘戶約三萬人境内渠水尙多芨芨草甚茂密若編草爲辫可製草帽織蓆亦隹礦産豐富鐵煤尤多他日鐵道至此資用莫竭城中商業尙盛孚遠西百餘里復荒凉惟渠水尙多若 
 
 
 

Page 2

 
 
招徠客民敎以墾牧亦能生聚鑛産亦多煤礦尙有人挖掘然不知循脈採取所獲儘足供炊炙鐵礦不僅見苗尙無人議及阜康距省二百里境内居民僅數千人地皆可種惟少渠水泉眼尙多若鑿井導流亦足灌漑萬頃博克達山在其東南山傍海子入地二十餘里湧出亦足灌地阜康以西渠水灌地數步一渠沿途緣樹青苗鳥語花香頗足欣賞塞外少雨井水山泉咸可寳貴此地大水漫溢於道而不知愛惜殊可詫異煤礦甚多土人挖煤資炊山爲傾陷天山自此折而南博克達山即其餘脈也水磨溝有機器局造銅銀圓鎗子有温泉冬日不凍以資汽鍋頗省火力距省城僅十二里是夜宿於南門外 
十二日上午進城謁都督晤談甚久 
十三日休息會客數人 
十四日行李車到 
十五日移居城内（完） 
時評 
[日本櫻島大地震（冷）]  
古語有云救災惜鄰今日本櫻島之大地震全島成墟鹿耳島又火山暴發死者數百人逃亡者數十萬戶損失之數更不可以數計鎔石之飛及數百里以外地震之區域及於九州全土地震之數已數十次今尙未已嗚呼此非鉅災也耶我國人民雖無大力爲之救助然近在同洲我人聞之得毋有無窮同情之惜耶 
我嘗謂地震與火山之爆烈其災之速無異兵燹其害之廣無異凶荒其境之慘無異大疫兵燹凶荒大疫國有其一已爲大難况其兼三難之難耶况日本近來北海道正值凶荒而今更遭此甚於凶荒之難耶 
日本亞東新興之國也不知幾許困苦艱難而始有今日今日又經此挫折雖不至有害於國本然元氣已傷休養生息又不知幾何時天何酷我亞東之甚耶嗚呼我亂未已鄰亦有災我旣自哀復爲鄰惜 
命令 
補錄一月十一日大總統命令據兼代陸軍總長周自齊呈准兩兾牧羣统轄總管咨稱右兾馬羣被匪刧掠請將該署總管幹珠爾扎普等分别懲辦並自請議處等情總管掌理牧君不能先事防範至失去馬羣四千六百餘匹之多事後又復逍遥避匿殊堪痛恨幹珠爾扎普等着即褫職交兩兾牧羣統轄總管嚴行審辦牧養科長胡啓榕及其餘疏防各員均屬有虧戳守并應分别按律審擬以昭炯戒統轄總管何宗蓮旣擬自行檢舉應從寛免予置議仍責令認眞整頓不得再有疏失餘如所擬辦理此令 
又令國務總理熊希齡内務總長朱啓鈐呈據四川民政長陳廷傑呈請任令楊光瓚吳淞錢訓爲秘書應照准此令 
又令財政總長熊希齡呈據兩淮鹽運使姚煜呈請任命倪葆恒爲揚子總棧棧長周璽爲西壩鹽棧棧長應照准此令 
又令國務總理熊希齡内務總長朱啓鈐呈據吉林民政長齊耀琳呈稱前以署樺甸縣知事張國麟有侵吞罰欵賄縱盜犯情事當即撤任並派員前往查明屬實且取有拿獲該員縱放盜犯林志元等供詞可證已函交吉林地方檢察廳偵察應請先行褫職等語該知事身膺民社應如何潔己奉公爲民除害旣經查明貪婪不職確有實據未便稍事姑容張國麟應即先行褫職聽候法庭審辦以儆官邪此令 
補錄一月十日大總統命令國務總理熊希齡内務總長朱啓鈐呈據代理廣西民政長林紹斐呈稱秘書潘祖樾張德安李靜誠傅德謙等先後調充稅差請免去本官等語應照准此令 
又令國務總理熊希齡内務總長朱啓鈐呈據代理廣西民政長林紹斐呈請任命梁石蓀李樹楷區家偉爲秘書應照准此令 
[公電]  
○大總統布告電各衙門鑒蒸日大總統布告民國正式國會係約法上國家機關之一本大總統前在臨時任内業於民國元年八月公布國會組織法曁參議院衆議院議員選舉各法當飭國務總理内務總長督飭籌備國會事務局尅期籌備二年一月十日本大總統依照約法所定期限發布第一次民國議會召集令曾經聲明民國正式國會爲共和建設所關共和政治之良否政府固有完全之責任而尤以國會爲筦樞等因綜計一年以來政府對於國會經過兩種時期一爲籌備二爲成立方其在籌備時期以内選舉法令之制定選舉程序之進行慘澹經營諒爲我國民所共聞共見及幸而國會成立四月八日開會禮成不惟本大總統以爲吾國數千年有史以來未有之光榮對此莊嚴神聖之國會欲其一德一心共圖盛業卽我四萬萬水深火熱之國民亦復延頸企踵想望太平以爲國會開幕從此民國國家建設大計國會政府可以共濟艱難而革命時代所身受之苦痛或可取償於代議制度徐以待共和幸福之來凡斯種種均出於政府尊重國會及國民希望國會之誠心國會議員之能以國家爲前提者諒不以本大總統之言爲河漢也乃政府與國民尊重希望之愈殷而國會常會四閱月一法未經議决延長會期以後遲遲至於上年九月始議决一議院法案其餘應有職權則悉爲挾持黨見者所蹂躝幾釀成暴民專制之局而議員中之持穩健主義者率相與太息痛恨而無可如何因此結果立法機關旣無法之可議行政機關亦無法之可行本大總統之負咎於我國民者乃愈重然本大總統則以爲共和國家究重國會故始終以維持調護爲懷凡可以委曲求全之處決不欲國會自損其法律上之尊嚴豈意天禍吾國事與心違而國會議員之隷籍國民黨者竟不幸而蒙亂黨之嫌疑上年十一月四日本大總統乃不得已而下追繳該黨國會議員証書之令惟國會爲國家機關議員乃個人資格與亂者雖應取消合法者仍須遞補是以即飭内務總長從速行令查取候補當選人之合法者遞補如額無非求所以宣達眞正之民意鞏固眞正之共和上年十二月廿二日據前兼領湖北都督事黎元洪署湖北民政長吕調元直隷都督馮國璋署直隷民政長劉若曾奉天都督兼署吉林都督張錫鑾奉天民政長許世英吉林民政長齊耀琳吉林護軍使孟恩遠黑龍江護軍使兼署民政長朱慶瀾江蘇都督强勲江蘇民政長韓國鈞江北護軍使蔣雁行安徽都督兼署民政長倪嗣冲署江西都督李純江西民政長汪瑞　浙江都督朱瑞署浙江民政長屈映光福建民政長汪聲玲署湖南都督兼署民政長湯薌銘署山東都督靳雲鵬署山東民政長田文烈河南都督張鎭芳河南民政長張鳳臺山西都督閻錫山山西民政長陳鈺陜西都督張鳳　署陜西民政長高增爵護理甘肅都督兼護民政長張炳華新疆都督兼署民政長楊增新四川都督胡景伊署四川民政長陳廷傑護理川邊經略使顔鐔廣東都督龍濟光署廣東民政長李開侁廣西都督陸營廷廣西民政長張鳴岐貴州都督兼署雲南都督唐繼堯雲南民政長李鴻祥貴州民政長戴增等電稱共和國家以法治爲歸宿當破壞之後極宜爲建設之計所有應行法治千端萬緒雖急起直追猶恐不及民國初創以參議院爲立法機關而成立年餘制定法案寥寥無幾惟以黨爭聞於天下適爲建設之障碍决無進行之計畫中外士庶乃移易其渴望之心屬諸國會以爲國會旣成必各項法制依次制定不意開會七閱月糜帑數百萬而於立法一事寂然無聞欲僅如前參議院尙能立東鱗西爪之法而亦不可得民國前途豈堪久待蓋囡各議員被舉之初别有來由多非人民公意之所推定謂爲代表夫將　欺其有愛國思想者固不乏人而爭權利徇黨見置國家存亡人民死活於不顧者反佔優勝且人數過多賢者自同寒蟬不肖者如飮狂水餘皆盲從朋附烟霧障天雖有善者或徒喚奈何寗與同盡上下兩院性質相同無術調劑因之立法成蹟毫無進步中外援爲詬病國家日益阽危上無道揆下無法守賴我大總統以救國爲己任毅然剛斷將亂黨議員資格一律取消令候補當選人以次挨補顧候補人員與前次人員資格相同無論一時斷難如額卽使如額而八百餘人築室道謀仍恐議論多而成功少現在國本初定重要法案何啻數百件由今之道以七閱月者未立一法雖遲以百年亦復何濟而强隣環伺破産在卽豈從容高論之秋我不自謀必有起而代我者欲不爲人之牛馬奴隸何可得耶元洪等行政人員亦國民一分子國苟不存身於何有苟利於國遑論其他用敢聯名切懇大總統始終以救國爲前提萬不可拘文牽義以各國長治久安之成式施諸水深火熱之中華歷考中外改革初期以時勢造法律不以法律强時勢美爲共和模範當開國之始第一次憲法卽因朿縛政府不能有爲遂有費拉德費亞會議修改之舉是役也全體會員無不有政治之經騐其會議之所議决多軼出原有憲法範團以外而自操制定憲法之全權倵者不詆爲違法先例具在可爲明徵現在政治會議已經召集與美國往事由各州推舉之例正同請大總統飭下國務院諮詢各員以救國大計若衆意咸同則共和政體之精神卽可因兹發軔卽例以南京政府以十四省行政官代表之參議院其完缺大相懸殊正與華盛頓修改憲法若合一轍元洪等承乏地方深知民人心理痛惡暴亂之議員各國論調亦極公允我大總統何所顧忌而不爲之所文明國議員無論何黨皆以扶持國本爲宗旨斷無以破壞阻撓爲能事者現在國民黨議員悉經解散其餘穩健議員素知自愛聞已羞與噲伍憤欲辭職雖欲固結已屬無從留此少數之人旣無成立之希望應請大總統給資回籍另候召集各議員皆明達廉潔决不戀戀於五千元之歲俸而浮沉於不生不滅之間以誤國家大計狂夫之言聖人擇焉伏乞鑒核施行民國幸甚等語本大總統當以該兼領都督等瀝陳名節洵爲救國起見應交政治會議各員迅速討論辦法詳細具覆本月十日據政治會議呈稱本案前奉大總統諮詢命令係據兼領湖北都督事黎元洪等銑電所請求該都督等原電又係鑒於民國建設伊始法制紛繁立法機關成績綦少是以特陳救國大計綜其綱要約有兩端第一則請修正憲法而以拘文牽義爲嫌第二則請資遣議員而以扶持國本爲宗凡此所陳具徵遠識推原電修正憲法一節經本會議詳細討論僉以民國憲法尙未制定公布自無修正之可言若謂憲法未施行以前臨時約法之效力與憲法等該原電所稱應行修正卽指約法而言則應於大總統諮詢修改約法程序案内另行議覆其對於國會現有議員給資回籍另候召集一節本會議意見以爲原電不無可採蓋就國會本體而論其組織法發生子約法選舉法又發生於組織法種種不良之點旣經試騐已屬無可諱言知者以國會不良之故歸咎於組織不知者以國會不良之故集矢於議員情理雖失其平而影響實有所自方今國勢岌岌改良國會組織幾於異口同聲兼之本届國會分子旣以亂黨嫌疑多數議員資格一律取消人無半數遞補需時雖前奉大總統命令曾飭内務總長查取本届合法候補當選人如額遞補以重國會等因内務總長亦經飭由籌備國會事務局遵辦現據河南等省選舉監督電陳遞補補選各項礙難情形奉交本會議并案討論本會議細核原電自係實情夫以現有議員旣不足法定人數而候補議員又難於尅期遞補是我國民所恃以爲運用共和政治之國會目前决不能行使職務少數議員即無到院之必要况國會定期四個月延長之限雖未明白規定而各國國會通行辦法遇有延期情形絶無倍於法定會期之例我國國會開會計自民國二年四月至今已逾九月延期倍過正期立法機關終歲常設即使人數過半有餘亦非政治良軌何况議員實存少數更無庸再擁延會之虚名查兩院議長業於上年十一月十三日代表兩院以停發議事新章等因通告有案議事旣已停止則該都督等原電所謂無成立希望者尤爲切中事實之談至大總統取消亂黨議員前次命令業已聲明係爲挽救國家之危亡减輕國民之痛苦起見事非得已誠具苦心而各都督民政長關心救國大計尤注重於修正憲法斷無對上關係之可言現在國會組織不良萬不獲已而求改善此心旣可共信此希望必期速達對此組織不良之國會又事實上職權業已停止何必於現有議員虚示維縶以重違我國民渴望改良國會之公心要之我民國决不能無國會國會組織旦暮改定大總統决不能不仍行召集約法具在無可懷疑則今日即徇各省地方長官之請明白宣布使濟濟賢能議員暫結殘局而養朝氣以待將來之結合實亦無戾於救國精神且可以促國會之再造此原電之可採者一也至就議員箇人而論自國民黨議員悉經解散後其餘穩健明達之士留則無職可盡去則棄職爲嫌進退兩難身心俱苦爲國家愛重人材計豈宜如此此原電之可採者二也本會議全體决議認原電所請另候召集一節係屬度勢審時正當辦法應請大總統俯納各都督民政長之議宣布停止兩院現有議員職務并聲明兩院現有議員旣與現行國會組織法第十五條所載總議員過半數之規定不符應毋庸再爲現行國會組織法第二條曁第三條之組織况議員職務雖停止於一時而國會尊嚴自確立於民國所有組織各法及選舉程序一經釐訂召集國會不患無日與其聽箇人之浮沉無定致啓國民以輕視國會之心何如求機關之進步改良尙留國民以尊重國會之地其現有議員旣經停止職務如何給資之處或依據院法所定或斟酌財政情形應由政府迅速等畫施行至現有議員停止職務後是否回籍可聽其便政府毋庸問及本會議討論至再全體議决等情呈覆前來除令行外爲此布告我國民須知改良國會關係於共和政治之前途非常重大該會議原呈各節旣於尊重國會之本恉再四聲明一俟釐訂組織各法及選舉程序以後政府自必切實進行依法召集以慰我國民喁喁望治之心我國民休戚與共素有同情切勿輕浮言貽誤大局本大總統誓當力謀政治刷新尅期以待最良國會之出現我國民其敬聽之特此布告 
[專電]  
北京電預測政治會議議造法機關之結果將以共和議院名之每省由地方機關派三人蒙藏青海各派數人合爲六七十人以修改約法須主簡易故難歸民選其職權雖重在約法但亦得並議國會組織者甚多 
北京電新社會報自停多日而所傳熊封之令迄未發表但確已呈袁今又有封亞細亞報說此報攻内閣最力但詢内閣人云日前該報登長江巡閱使職權日使持報詰熊何故規定張勲職權如許重大熊答不知乃據報載詢陸參兩部外間因此訛傳實則該報係傳載民憲國權兩報亦已更正封閉說當不確 
北京電法制局近頗調查總統制材料 
北京電康南海聞允暫來京但不預政治 
北京電農商次長劉垣丁憂回南進步黨某理事傳述熊梁請解散進步黨確訛今日各報已取消 
開封電頃接到遂平縣知事致河南參謀長陽電稱遂平毋猪寨石河口文城寨至確山馬鞍山一帶土匪有三千人之譜近在距遂平城三四十里距馬鞍山一二十里等處姦殺擄掠慘不忍見並帶有鐵厥數百意欲破毁鐵路通口等語又本月下午九點十分漯河拍來齊電確山南黄山坡有匪千餘將鐵路電線割斷現北洋第二師勦擊票車均停信陽等情又據駐漯陸軍連長劉子藩庚電稱據漯車站接駐馬店電話云確山南三十餘里黄山坡土匪千餘暴起將鐵路電線毁斷駐馬店南火車不通現北洋第二師約一營與匪對戰公事車經過該處時流彈飛入斃警士兩名傷客人數名等情省中接電後以漯河地方緊要兵力甚單深恐該匪乘隙竄擾除張都督電飭高鎭文貴駐信石旅長振聲派兵嚴勦外並請中央電飭徐統領占鳳速撥駐鄭許軍隊一二營開赴遂平一帶會同堵勦以防蔓延 
雲南電大理變兵巨魁已殲各處竄兵又已逐漸平定地面恢復惟未曾變事之前新舊各軍缺餉甚多專恃紙幣以救目前一經事變兵發雙餉用欵銳增加以舊欠數更不貲中央非接濟二萬現欵不能穩度舊年關聞唐都督以去就向大總統力請南京電國稅廳現解交中央欵二十萬元並代墊交張勲軍餉八十萬元共協濟中央一百萬元南京電南京中國銀行鈔票現經省長飭各縣榷員准其完糧納稅一律通用 
南京電二韓省長調任閩省之說不確北上亦尙無定期 
[特約路透電]  
北京電保息費章程已由命令宣布撥洋二千萬元以爲基本金以每年之利息付與註册之各公司俾各公司股票之利息均能安保各公司分爲兩種棉呢毛織品各廠及鐵廠資本逾七十萬以上者可請按資本保息六釐第二等乃絲茶糖廠資本在二十萬元以上者可請按資本保息五釐其權利僅有華人可享之保息以三年爲限各公司於第一次付息之後六年應於每年付還所收保息費總數二十四分之一保息之公司應每年呈遞報告與農商部該部可隨時派員調查該公司辦理是否合法如有合併情事則合併之公司應享此利權及負保息之義務如有解散或破産情事農商部應先歸收所付之保息費 
北京電袁總統命令裁川邊宣慰使及川邊都督之任命尹昌衡留京聽用並任命張翼（譯音）爲川邊鎭守使歸川督節制 
 
 
 

Page 3

 
 
鹿兒島電自前星期六日後此間每日輒遭地震六七十次昨晨（十二日）鹿兒島灣櫻島火山忽然爆發各村落盡成灰燼受灾之區佔面積幾何尙未查明惟爲鎔石所中因而殞命者實繁有徒該島與大陸之交通已斷現有巡洋艦一艘滅魚雷艇八艘他船十五艘滿載藥品食物馳往鹿兒島其他軍艦亦多奉命往救難民 
口吉電昨日正午櫻島全爲火燄籠罩難民初向鹿兒島逃生繼因該島鎔石紛落復乘火車向北而逃昨間賡續爆發毁路線八英里之遥現因交通已斷災情詳聞無從探悉惟已有兵艦多艘駛往災區擬以無線電傳達消息鹿兒島電該火山乃十二號晨十點十分鐘時爆發岩石紛飛空際高約三千尺多有落至二十英里以外者鎔石由山邊流下燬島上村落三所島民皆盡力逃生災情詳聞尚未得悉惟死者必有數百人續炸之時鎔石紛紛落於鹿兒島於是四處火起島民見而驚逃因以殞命者復有數百人難民羣乘火車及貨車逃往北方至晚居民七萬人之鹿兒島竟無人跡矣 
門司電路透電社代表晤櫻島之某難民據稱火山乃昨晨爆發繼聞巨大之鳴聲旋見噴出濃烟三次且有紅石紛落海中島民初見此狀驚惶失措逃避大陸旣而爆發益烈鹿兒島居民奉命離境警察及消防隊均出備非常該城每隔三五分鐘地震一次鹿兒島距櫻島一英里之遥今全境灰屑深積濃烟包圍由大陸望之島上各村落似處火熖之中人民大亂一若遭遇兵燹由大陸以望該島之景象誠爲巨觀儼若一極大之熖火焉 
長崎電據鹿兒島兵艦無綫電櫻島己全歸于盡現仍有濃烟火燄籠罩全島死人之數未詳大約必不在少聞三村之民皆無倖免者今晨（十四日）地震爆發之勢漸衰惟地中仍隆隆有聲目下起有大風云 
長崎電據難民聲稱火燄由山邊射出者勢力甚大舢板小艇均不能渡過東海峽鹿兒島鎔石灰屑積有十五英尺之深 
長崎電路透代表向灾地逃來之某難民詢問灾情據答自星期日晨鹿兒島即覺地震至星期一晨共有二百餘次之多於是火山爆發初見山邊濃烟四起火熖噴射包圍全島四十分鐘後山巔轟然一聲眞是天驚石破島東之屋着火火勢甚熾島民羣集海濱乘小艇逃生蓋由鹿兒島警察指揮灣内各艇旁岸援救火山熱氣甚烈雖在鹿兒島猶覺之難民死者約百餘人九州全境星期日星期一皆覺地震今日長崎亦隕有火山灰屑甚多海軍省預料各兵艦今晚將近鹿兒島安設無線電當道現信除櫻島及附近大陸之居民外罹難者爲數不多 
長崎電海軍當道已抵鹿兒島安設無線電線據司令報告火山仍在噴火甚熾櫻島已成一片烟火之場 
長崎電路透代表謁見鹿兒島開來之某海船船長謂前電所述之災情皆屬確實爆發時彼船泊於鹿兒島港内此外尙有五船滿載貨物彼乃斷錨近岸授救星期一夜曾遭大地震沿海各城鎭連鹿兒島皆爲所毁 
長崎電據熊本最近消息鹿兒島已全被毁地震長闊裂痕到處皆是九州全境聞均地震爆發昨日復有大水汎濫沿海一帶大孤之東及口口之南亦墮有火山石屑 
熊本電昨日下午電局接有一電謂鹿兒島局内僅留一發電員餘員均逃全城人民已逃亡一空地上鋪滿灰屑且爲濃烟籠罩地震未止且漸劇烈 
東京電九州災情消息極簡且相抵觸據某州知事報告櫻島難民聲稱島民多不能逃出大陸故死者頗衆又據某州知事報稱地震爆發其勢漸弱鹿兒島外之森林局昨夜來電謂當地情形仍極可危時有劇烈之地震熊本路線已漸修好交通可漸復舊某艦長發來無線電謂鹿兒島已空無一人現已組織救濟隊 
東京電外問謡傳某汽船載難民三百零八人於續遭地震時傾覆云云此說尙無確聞東京電海軍大將伊藤伯臘爵已於今日逝世 
成都電據西藏來電稻壩已爲藏人截斷該處華軍無從得糧當道因各處藏人近殊猖獗恐派出援兵後勢力薄弱故候打箭爐兵到再行發救藏人近在裏化（譯音）奪獲糧食軍火八車據此間各報載稱孫統領出米分給兵士而自食雜糧充飢 
[譯電]  
北京電政治會議大部分現贊成總統内閣制之議擬參酌法美兩國制度而訂新制修正憲法新會議共議員六十人内四十二人由各省選舉餘十八人由總統委任該會須俟政治會議閉幕後於六月中旬召集會期至多兩月其修正憲法之權且有限制云 
北京電明日（十四日）政治會議將討論修正臨時約法機關間題該會全以逢迎政府之意爲事進行各事頗形安靜與昔國會兩院議事時之擾攘大相逕庭該會討論之事均謹守總統所定之範圍其結果必助成總統專斷惟該會已略有實際之價值且舉動能應時勢之所宜 
秘魯電卡洛鎭下部昨晨（十二日）爲大海潮所淹同時且有地震延三十五秒鐘之久未死一人 
[要聞一]  
[兩總統俸給之規定]  
大總統年俸公費等項數目起支日期曁副總統年俸等費業經國務會議議决兹將國務總理原呈及大總統批列下 
國務院呈爲呈請事大總统年俸案前由財政部酌擬數目咨送到部查法國先例是項年俸亦無以法律規定之必要自應援照於預算案内規定兹於民國二年十二月三十日經國務會議議决在總統年俸定爲三十六萬元公費定爲每年一百五十萬元交際費定爲每年五十四萬元均自二年十月起支至秘書廳各項開支自三年起應另定官制由國庫開支其臨時期内自元年二月起至二年九月止按照鈞府實支數目詳細總計由部另行補解至副總統年俸定爲十二萬元交際費定爲二十四萬元不另開支公費除行知財政部外理合呈明鑒核備案謹呈 
大總統批　呈國務會議議决大總統年俸及公費交際費等項雖係按照現支數目寛爲籌備但當財政困難稅源未復本大總統深惟民生不易物力維艱正俗躬行節儉以爲表率何敢厚自崇奉負疚神明應减定爲俸金月支三萬元姑按八成起支公費月支四萬元交際費月支四萬元作爲定額其秘書廳軍事處及聘用外國人員與曾著功績退職調京留府人員月支若干責成秘書長軍事處長切實查明核减另案交院起支餘如擬辦理仰卽行知財政部備案此批 
[雜評一（無名）]  
共和議院共和議院即所謂造法機關也其職權在修改約法在議國會組織法約法所以代憲法國會組織法乃國會所由生有憲法有國會然後乃爲共和此其所以共和國會之命名歟 
藏人襲糧藏人襲糧而入藏之兵無以爲食是無異政府舍棄此入藏之兵也政府其奈何不爲之計中英藏委員方在會議而政府何以不以此責藏人旣失其土又棄其兵則不如以前勿問之爲愈也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新民國之理財策]  
鹽政新計畫財政次長張弧氏自受事以來對於改良鹽政及增加鹽稅二事頗費思索近聞已確定種種計盡第一考核各省鹽運使之良否按照從前所有成績甄别而黜陟之第二鹽稅均一之實行日期北方卽由本月起南方各鹽區則有至七月以後推行之說第三預算消費之鹽數吾國食鹽人口及其消費確數向無統計以致徵收鹽稅之官吏雖有侵蝕隱匿無從考知殊於興利除弊之道不合現在張次長欲將消費額預算一番以定鹽稅收入之有無短絀此實整頓鹽政之要著並聞此等預算係以全年爲比例非以春秋二季爲標凖云 
稅法意見書大政方針内擬辦各項新稅上年熊總理以事屬創舉不可不細心研究求其易於實行而且有利無弊特於財政部内設立稅法委員會擇富於學識與經騐之人充該會委員將擬行各種新稅交該會討論兹聞該會已將營業稅通行稅烟酒稅牙稅與牙帖稅宅地稅所得稅出産稅及銷場共計九項逐項反覆討論經多數議决擬具數千言之意見書呈請熊總理批示後再行草擬各項稅法熊總理接到此項意見書後擬由國務院會議公决後再行批示云 
[知事試驗前之行政手續]  
設處解釋疑義此次知事試驗條例頒布後一般最富於作官思想者往往以資格上之問題發生疑義呈請内務部解釋以識從違該部近以籌辦知事試驗事務處業已成立此後如有以疑義呈請擬示者一律均往該事務處辦理不得再行呈詢内務部以清權限其在前遞呈之各員業已照條例解釋批示矣兹摘呈其一二以槪其凡一文憑証書批陳一新呈文略謂知事試騐暫行條例第二條第二項所規定之證明書畢業文憑係指在校肄業而言至領取講義自行研究之校外生其畢業文憑當然無效文憑發還云云二從政資格原具呈人陳謨呈詢各節近由該部批復謂查試騐條例第二條第一欵所指之學校並不分公私立而言但須以在敎育部曾經立案者爲限第二欵所稱一年半以上得有證明書無論畢業或條業一年半以上均爲合格故試騐條例施行細則第四條第三欵指明學堂畢業或俢業之文憑或證書至行政事務包括甚廣能軍事行政須經本部審查係辦何項軍政是否合於應試資格其第四五兩欵所稱與薦任文官相當之資格凡從前考取法官分省候補之員並不加以制限如有薦任資格自與文官相當又同條第二項歷辦行政事務凡任差或署缺者適用之等語是各縣署之科長科員皆可以任差論仰即遵照云云三薦任資格該部近批廖雲楨呈謂從前考取之法官及候補候選人員凡應行引見者均可認爲有薦任文官相當之資格至充當帮審員或幕友尙可以辦理行政事務論其七品以下之佐貳雜職及舉人五貢自不能與薦任文官之資格相當仰即遵照云云 
電催履歷保結内務朱總長以試騐各省知事問題已定於本年二月十六日爲第一次舉行曾於本部設立籌辦知事試騐事務處並經通告各省將應試人員之履歷書及保結書先行送部以便按期試騐乃第一次試騐期旣屆各省對於此　之履歷保結多未造齊兹特又電催各省民長著將第一届應試各員之履歷及一切手續遵照部定細則赶速辦理務須先期送到不得遲誤云 
[西北開埠之外人評論] 　 
近頃政府自行開放西北商埠數處外間頗有言俄人反對之者然亦未有明文兹見英文京報對於此事特有論述爰譯錄之文云讀八號大總統命令於中國北部同時開放之地共計七處其中五處實具有振興内蒙商業之用意歸化城在山西之極北赤峯張家口多倫諾爾在直隸之北張家口在長城之内其他二處則俱在長城之外洮南府在奉天與蒙邊接近葫蘆島在遼東灣與京奉鐵路之枝線相接前清時本有在此開港之議龍口在山東煙台之西相距不及百英里帆船羣集與滿洲交通甚便今再以上七處於商業上之利益言之歸化城有人民二十餘萬其城可析爲二一爲軍人及喇嘛所居學堂及寺廟在焉其一則商場也其重要之商業爲獸皮駝毛穀物菓實之類其四圍皆生菓樹張家口有人民四十三萬與内蒙交易之重要地點多倫諾爾漢蒙雜居人口僅一萬五千昔時專用爲屯兵之地赤峯在多倫諾爾之西相距百英里之遠洮南府現已許日本建築鐵路若鐵路造成可與南滿之鐵路相接葫蘆島冬期無冰與大連秦皇無異但該二處其權均操縱於外人之手此則開放葫蘆島之命意而開放龍口亦正爲滿洲及葫蘆島之補助也中國開放以上七處地方與外人通商其智慮洵可令人稱美且以上各處之中若政府不自行開放必爲他國勢力所左右故惟公之於萬國可以息强敵之覬覦若開放之後處置得宜則外商雲集國家富强之基可操左劵而待此則吾人所深望者也 
[新疆新借欵之内幕] 　 
新疆都督楊增新近於英國銀行團商訂實業借欵一干五百萬元以新疆家畜稅作抵分三十年償還業已訂有草約其内容大略情形已誌前報兹再將其借欵内幕詳紀如下新疆原爲受協之省光復後協欵中止不得已始有此項借欵雖以實業爲名要不過以振興實業爲名或於其中騰挪若干抵充行政費之不足殆可預决惟草約雖成尙未能竟謂爲成立以其中尙有對俄關係也新疆一省面積達五十八萬方里地質優沃農業盛行金銀銅煤煤油等礦所在多有俄國據一八八一年之伊犁條約得於其地爲無稅貿易故俄人之貿易於此者約在萬人以上通商金融悉爲所握自實際上言俄國已不啻以經濟勢力領有新疆我國紳商勢難坐視於是官商協力出資三十萬兩於伊犁設毛皮公司出資三十萬兩於伊犂設製革公司更出資十萬兩設毛皮公司於塔爾巴哈台買收皮毛輸之國外而輸入棉布雜貨以供本省之用更出資六十萬兩設伊塔茶務有限公司獨占茶之貿易茶爲新疆消費之大宗且擬招募外國資本及技師開採礦産以抵制俄人侵入之勢力俄人意頗怏怏前清之末屢以伊犂條約提出抗議光復以後遂於伊犂塔爾巴哈台烏魯木齊等處增派軍隊及外蒙自治問題起克洛巴金波德納等至以新疆外蒙北滿一帶一律編入中俄兩國之衝緩地域設聽其自然則新疆或且爲第二外蒙政府與地方大吏思有以抵制之於是决計利用俄國以外之勢力抵制强俄以希冀稍緩殘喘此卽實業借欵之所由來也然俄之心目中早以新疆與北滿外蒙同視作爲其勢力範圍不容他國染指當我議設伊塔茶務公司時俄人劇烈反抗至謂不憚以干戈相見今欲利用英國資本振興實業防止俄人將來之發展此事决非俄人所願此次所謂英國銀行團其中尙有德國銀行在内英之經商於天山南路者爲數頗多德國技師亦有於伊犂從事製革及其他事業者則於新疆一隅亦稍有利害關係將來英德爲俄屈抑俄爲英德屈尙不可知然於我外交勝負之機則大有關係云 
[雲貴匪亂彚紀]  
滇省雲南箇舊錫廠本爲出錫最旺之區今年銀巿吃緊錫價亦因之大跌上錫較昔每千降减洋三百餘元本年鑛沙收成亦减僅收往歲六成之譜以致辦廠商人折本者十有八九苦力工人數十萬辛苦一載工資分毫未得者亦有萬人以上其中勉强回鄉、者亦有欲回鄉而苦無路費者現值隂曆年終各沙丁工亦值散廠之際以故流爲盜匪者甚多搶刦廠上伙房銀錢鎗械驚擾不堪古山警務分局早被該匪將槍械刧去並殺斃警兵數人連夜由蒙自發兵往救該匪仍敢開槍抗抵並由蒙自長官電禀省督發兵到箇舊蒙自保護廠箇廠幸得保全現下該匪又分途挾械聚集於臨安石屏等要口攔路搶刧刻值年終商人收賬往來者無不被其搜掠聞刻下又竄擾各縣村寨後患正不堪設想云 
黔省貴州省之羅斛地處極邊漢夷雜居人戶雖不甚多而匪風極盛有前年反正後因生計艱難搶案迭出頃又聞羅斛有電至省謂該處花苗近日忽在北里一帶勾結土匪數千人秘密謀亂定於十二月二十四號起事爲知事桂某探知帶警馳往查辦因匪多兵少反被匪等將該知事圍困擬加戕殺經該知事哀求始得保全生命逃回署中現在匪勢正汹請速發兵救援云云又貴州之正安州桐梓縣地居黔邊界與四川毗連人烟旣繁商務尤盛自反正後常被川匪竄擾後經防營往捕稍爲歛跡不料自熊克武逃後該部潰兵常時竄入正安桐梓或三五百或六七百不等並携有機關槍快槍甚多不僅攔搶行人並燒刧村場因此該處人民極爲恐慌亦已電省請兵防剿矣 
[中俄蒙勘界之籌備]  
中俄條約成立蒙古問題大體解决惟外蒙劃界尙待中俄政府派員會勘關於勘界問題昨已記其委員出發槪略兹得其進行消息錄記如下勘界會議係明載於中俄條約約文内惟會議地點則以須得中俄蒙三方面之同意簡擇頗爲不易以故有主張哈爾賓者有主張伊爾庫次克者不偏於我國方面之主張卽偏於俄人方面之意旨經屢次磋商迄未解决最近以勘界之舉再難延緩因協定以哈克圖爲勘界會議之地點將來中俄蒙三使即於此齊集也其勘界委員則非素悉俄蒙邊境情形者必不足以勝任外交部物色久之乃以畢桂芳充是任畢任邊務多年且爛熟俄語故充是選又外交部恐畢久於外任或於部辦中俄交涉經過情形有所未悉擬另派陳籙爲勘界副委員與畢同往哈克圖協助會議事務以陳在部中辦理中俄交涉事務久故較爲熟悉也至墨西哥公使一席於陳未赴任以前暫行派人代理 
[中國鐵路之新潮流]  
十年前鐵路瓜分之說卽已兆端近日自實業借欵得以自由競爭於是各國投袂競起於舊路之外轉瞬又增加數路如比利時之歸成日本之洮南二線英之鄂滇德之順濟二線皆其事實也而英之鄂滇一線其路線太長關係尤巨普林公司之答字相傳客臘十八九已實行此路關係鄂湘黔滇桂五省實爲西南一大幹線而英人於此尤具有深意者蓋將由此與缅滇聯絡而一方則由香港築一支線爲之聯絡如此則由仰光以達沙巿漢口或由香港以北達漢口西通仰光均能血氣貫通朝發夕至於是英國在東方之二大重鎭乃能聯絡一氣左右咸宜此與五十年前英人預計缅川漢滬之横貫鐵道同一用意故普林公司前月簽字之草約於雲南一方面應如何聯接並未聲叙明白亦如德國順濟路線大有自由酌量之餘裕近聞英人已將此意逐漸表示以待法人之許可然後再向我國正式要求而法人亦同時擬要求推廣滇越支路以至百色南寗并欲要求廣州灣至暗鋪港一路使廣州灣與東京灣之兩要港聯絡一氣以作越南之聲勢以期利益均霑云 
[滇軍收復大理全城之眞相]  
雲南大理府兵變一事疊誌本報兹又將當日該軍派兵分佔各屬情形探錄於下一鄧川雲南鄧川州素歸大理府管轄相距只九十里地方雖不甚大而人民尙稱富足該軍將大理佔後卽派兵往佔命川州知事見不能敵隨卽逃走該軍卽將鄧川完全佔據監中囚犯槪被釋出公欵文件一掠而空並由大理黨魁楊春魁另委僞知事一人接任二喬后喬后爲雲南出鹽最旺之區離大理三站居洱源縣山後亂軍佔大理後卽注意喬后當派軍隊往佔該處管鹽員司拱手讓之洱源鳳羽亦被該軍所佔三鶴慶雲南鶴慶州素歸麗江府管轄地方旣富人烟尤密大理被佔後黨人即派兵一隊攻入鶴慶城中立卽佔據並佔麗江之牛街地言四劒川雲南劍川州素歸麗江府管轄相隔大理五站亂軍佔據該州後即委僞知事接任五漾濞漾濞縣爲大理赴永昌大道被亂軍派兵往佔後西道卽有電來省謂現據永平知事巧電亂軍新招兵丁將派兵到漾漾濞知事已出走又據回電云亂軍到漾開牢鬨署縱囚招集土匪佔據江橋等情除已飭蕭營長率所部併十二連馳往相機恢復併防堵雲龍蒙化喬后各地勿使滋蔓云云六白井雲南白鹽井現改爲鹽豐縣爲滇省第一出鹽最旺之區聞當日鹽豐縣有電來省謂據督銷楊總辦函大理獨立分軍兩隊駐關等語又探報雲龍趙州各縣亂軍已分兵佔去鹽豐該處與賓川雲縣連界危急萬狀乞兵馳救云云該兵佔據各地甚多以上僅據其要者而言迨至二十三日午時經連長張一鯨軍官栗飛鵬前清提督李福興及紳士袁紹臣賴艮洲等攻入僞司令部當將該僞提調董某拿獲立卽槍斃並搜獲龍洋二萬五千餘元現銀千餘兩鎗械不計其數楊春魁見官兵勢猛難支立即逃逸餘黨隨遁全城頃刻恢復而所據之各要地乃亦陸續歸降云 
[兩湖財政上之新希望]  
湖北官錢局因濫出紙幣營業停滯政府久擬籌撥巨欵整理俾將改組地方銀行現已簡任前清湖北勸業道高松如爲兩湖官錢局督辦携帶中華銀行鈔票六百萬元現欵四百萬元由京來鄂着手整頓即將此欵爲收換官錢局紙票之用高氏前清時總辦該局多年刻下仍兼湖北官錢局總辦常川駐局湖南官錢局則另派總辦渠不過督率而已此蓋因熊總理急欲整理兩湖財政以高最善辦理錢局故以湘錢局之整頓權相畀也聞熊并授予節制鄂造幣權俾資活動昨高已到鄂錢局任事以本局外間商民所欠之欵甚多特傳知武漢商會轉告各商民之與該局有賬務關係者無論其爲債戶欠戶均於本月十五日以前各携簿記摺據來局核對加蓋戳記一面向前總理魏之綱盤算交代存款以重事權云 
[漢商債務大會紛擾紀]  
漢口商務總會因兵災後債務問題迄今尙未解决特參酌各帮條具意見書擬定清理債項草案於前日在商會開全體大會提出公决略情已見前報聞是日各帮董議董到者百餘人首由總理李紫雲報告草章所擬各節大致以債務分爲五等一等債免利還本限民國四年底還清二等債分八成償還限民國五年底還清三等債償還六成四等債償還四成亦均限五年底還清五等債之負債人則係現已無力營業者應由債權者調查其所餘産業酌量攤還現暫不定成數至一等債戶有現在仍舊往來自願按本認息提前歸還者均聽其便事後應由商會將事實登報表揚予以特别名譽推應列一等或二等三等債戶而取巧居爲二等或三四等者查實准由債權者起訴究追以杜狡騙又各幫債項均與錢票莊有密切關係錢票莊又多欠有官欵公項故草章所擬錢票莊應還之公欵官項須待總計各商幫歸還錢幫之數陸續轉付但期限亦以民國五年底爲止如錢票莊所欠外國銀行之欵因所收各商幫還欵虧折過巨無力全繳者應請政府設法維持其餘商舖有欠公欵官項者均如商家欠項分期滅成辦法辦理若該有洋商欵確係無力全償者亦得請政府維持他如外埠欠項之催追貨物房産押欵因被焚發生之糾葛及各錢莊所出虚票之清理均經擬有辦法表面似尙公允實則此項草章不啻專爲錢票莊收賬且錢票莊之負欠公欵官項須俟收集商帮欠項償還商帮之欠錢票莊欵項則令破産以償且以貨物房産押欵者如已被焚仍須負担償還（如房屋押欵被焚後只餘基地現地價不敷償押欵仍責令該負債者按等分成補還）尤爲不滿人意故李君報告畢除錢帮外各帮無不譁然當由王禹亭諸君先後發言指駁其謬類皆謂其只爲錢票帮追賬太不公允並謂其對於錢莊所出花票銀票槪置不題尤爲奇異凡持票者皆屬債權人豈可不如數照兌乎時有某君出語非常憤激謂彼當代表赴行政公署呈請勒令錢莊先行兌票衆說紛紜莫可究詰而李總理與數有力董事則發專制之言論謂無論如何此草案總在必行衆俱僨憤遂不待决議一鬨而散出門時多言今後商務總會已變爲錢幫公所我們以後可不必到此云云李等覩此情形無可如何或謂昨已刷印草案請各帮董簽駁俟駁復彚齊再行開會討論果爾則亦轉舵之妙法也 
[徐錫麒被嫌原因]  
徐錫麒任淮關監督僅一月有餘此次被嫌之由以搜獲軍火之船貼有淮關封條並懸淮關糧船旗幟且又有衛隊爲之押送故蔣護軍使據以上聞致有交馮督訊辦之令惟查淮關上游一二百里冬旱水淺船隻缺少百貨停滯向章下游回空各船得由船戶禀請給發封條俾可直到上游近更地方不靖兵差絡繹中途拘截時有所聞故上年十二月十九日有鎭江卸貨回空船十二隻行抵淮關聯名請求給封由關役王毓楊麟代爲投呈關署以其疏通稅課卽予照准蓋給發封條係屬糧船向例而派隊押送因恐中途爲兵差攔截故重載船隻無須押送而空船轉有押送之事至於旗幟上寫淮安關糧船字様皆由船戶自行製用以示誇耀者也二十一日該船等行至揚莊（卽仲莊距關四十里）經該處漕捐局員並仲莊分口委員查騐内有閻承照一船在船頭頂板上搜獲槍枝十一桿子彈一千五百粒船戶水手乘間逃逸當將船鎗由該關監督會同漕捐局長函送護軍使並請嚴緝船戶當該船送赴清江時中途扯用風蓬又復發現槍枝十餘桿該關監督以該船旣由淮關驗明給封押送隊長高寳麟雖非同在一船何至漫無覺察且聞鎗械查出後該隊長爲該船戶向捐局關說事屬嫌疑遂將高寳麟親送護軍使收訊察辦高寳麟供詞全諉於該關監督以致釀成是案查是案首要係閻承照一人（閻住宿遷）閻雖在逃而同帮之十一船船戶水手俱在閻承照之船從何處購買何處裝載運往何處接濟何人將來提案訊問或可得是案之眞相也又聞此事出後蔣伯器有電致浙江朱都督民政長爲之聲雪文云淮關監督徐錫麒因所封船隻船戶私帶鎗械致被嫌疑簋已電馮督聲剖請二公協電爲感尊簋灰 
[廣東破獲大匪巢紀]  
新會天湖望地方地居險要向多盜賊昨六號該處一帶匪徒邀集黨羽數百人會聚事爲該縣知事偵悉卽督同營隊馳赴圍捕互戰五小時傷斃匪黨百餘人起出被擄男女二十餘口官軍亦傷亡十餘名刻已將剿辦情形電陳龍都督鎭撫使廣州綏靖督會幫辦察核矣聞是處爲新會縣屬之風下廊四排山卽近寗陽鐵路牛環站對海牛灣塘前去約三十餘里該四排山絶大山巒峻嶺高峯遥遥對峙由山脚到山巔約有十餘里再過一重最高之嶺結有匪巢一大所向來聚衆刦掠擄人勒贖皆出於此卽前刧牛環站火車之巨案亦該匪 
 
 
 

Page 7

 
 
爲之月之初四日由福軍游擊隊第六中隊蔣隊長奉命督隊於初五下午到公益埠是夜由探報引路前往圍捕二點餘鐘到匪巢山下約天明時與匪擊戰約五點鐘之久始破賊巢起獲老幼被擄人共十九名内有敎習一名學生數名又前在寗陽車上被刧巨欵之金山客二人亦在其内而内有數人因禁錮疲軟不能行動由軍人舁之而回並有僞文告及規則多欵大旗一面黑地白字其文曰廣山四排山督軍總長該匪首掘尾龍已經轟斃並斃匪多名惜山高嶺峻不能盡獲據被携人言各匪相約是晚刧江門輪渡又被擄諸人中有多名經已允贖訂價千餘金該匪尙不允似此險固賊巢人跡不到之境一旦破獲誠會甯兩邑之幸也現起回被擄敎員學生商民等已帶回金紫街行營待領矣 
地方通信 
[鎭江]  
派員查勘炮臺參議官中將王遇甲現奉馮都督命令查閱長江要塞業於日昨抵鎭當即偕同駐鎭要塞龔旅長往象山焦山雩山圖山各炮台查閱一周聞小作勾留卽須赴江隂吳淞查勘云 
調兵防護鐵路馮華甫都督現擬將七十五混成旅（即揚軍所改）移至自鎭江至南京一帶滬寗路線附近駐紮以資防護 
[漢口]  
檢閱鄂軍第八旅段都督任職後所有鄂軍一二師留守省城軍隊均經派員檢閱共出防各旅團徵兵亦派員前往考查以便併編對於駐防漢口之第八旅尤爲注意昨特派副官王永泉阮肇昌張紹良會同北軍二師三旅吳旅長慶桐前往檢閱當由八旅長劉佐龍督率團營長分三日操演第一日校閱野外夫操第二日檢查内務第三日舉行全旅閱兵式檢閱畢由北軍二師長王占元留鄂甯軍師長黎天才漢口鎭守使杜錫鈞水警縐監何錫蕃詳加評議自云鄂軍首義編制八師品類嘈雜驕氣凌人實犯兵家大忌及籌辦退伍改編徵兵成立者已有三師二旅迭次校閱亦無出奇制勝之可指今觀第八旅全隊出發形式上整肅無疵指揮動作尤爲合法而中下級官佐學術兩科均占完全誠屬難能可貴是皆該旅長敎導有方故將兵將將兩得其中無惑乎久駐重鎭與民無擾也請從此益加奮勵羣策進化鄂軍前途正未可量云云旋經報告段督亦極贊劉旅長治軍之能云 
[安慶]  
横溪鎭居民患盜繁昌縣境内之横溪鎭地處江濱盜風甚熾且自亂後商情異常凋憊昨經繁昌商會上呈民政長請即弭盜恤商以維生命聞倪督據呈後卽派委會同地方官往查矣 
緝拿僞造貨幣犯頃聞績溪縣知事宋履豐近在該縣查獲私造英洋匪犯唐光輝胡浩澤二名惟胡已聞信濳逃僅將唐拘留呈報都督聞倪督已令咨高等檢察廳曁水陸各警廳分别搜查毋留餘孽矣 
[江西]  
黄國中拘禁警廳江西汪民政長於九號條告警廳云本日據水巡第三局局長（李昭岱）呈報木月三日拿獲僞造印委冐充官長案犯黄國中即黄青雲胡奎仁張監祥三名並起獲各証據清單一紙解送到署等情應將黄國中發警察廳從嚴拘禁胡奎仁張監祥兩名發新建看管合卽條告該廳知照並將黄國中一名從嚴拘禁勿稍疎忽並取具印收存案備查 
李建鼎密拿懲辦江西前廣信府知事李建鼎與李烈鈞密有關係調任縣知事後有人控其任意動用公欵爲數頗鉅現由汪民政長派員飭查獲其證據多端特諭兵警趁其棄印晋省時一體嚴密查拿務獲到案懲辦 
南昌商會彌補債台南昌商務總會總理曾秉鈺等於李烈鈞二次離境之後歡迎國軍維持地方用欵達三萬餘串特於九號遍發傳單召集商界全體到會開會設法籌欵彌補前虧聞已决議除有公産收租備抵外槪歸各商分别攤認矣 
[廣東]  
紙幣印版久已銷毁民政長復李監理云查粤省紙幣分新舊兩種舊紙幣係前清發行民國成立一律加蓋戳記照常行使嗣印成新紙幣一千九百萬元除内有印壞銷毁者約三十六萬餘元外餘均悉數發行并無封存未用之票至舊紙幣銅版早經銷毁新紙幣銅版亦經於元年十月初八日在商總會當衆騐銷其騎縫戳記及前都督財政司長等圖章亦經派員會同金庫長監理等驗明一律銷毁以杜流弊當經由財政司開列新舊紙幣發行數清單一紙函復在案相應函覆貴監理希爲查照是荷 
雜評二（默） 
稅法條例施行問題昨日以敎令頒布之各稅條例有向來所有而改變其辦法者有向來所無而新設者向有而改變辦法者施行猶易向無而新設者其施行較難若所得稅我國向所未有也行之而操切則生事行之而敷衍則相率觀望故此事不僅宜防收稅人員之舞弊而施行之手續尤宜注意也 
造法機關未决問題造法機關之設置已决定矣所未定者此機關之應用何種名稱與會員之如何召集是也名稱之究研會中約有四稅以共和議院與增修約法會議二說爲最有力而此二說中尤以增修約法會議之名稱爲最確切不移然其後究以何說爲歸束則未可預料 
至召集會員辦法所謂富有學識經騐聲望素著者亦當不外省吏保薦與地方機關推選二法或者以此二說並行之亦未可知而亦未敢預决也 
所可預决者此後中國之存亡安危全在此造法機關告之而已 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[棋盤街暗殺案五誌]  
出殯之盛况 
局外之談助 
兇手之攀及 
連及之研究 
公共租界河南路（即棋盤街）商務印書館總理夏粹芳君及前清時閘北巡警總局參事夏輔宜之胞姪夏廣仁於本月十號夜六時半在該書館門首同時被山東人王慶瑞鎗傷殞命當由夏君之小馬夫胡有慶恊同總巡捕房中西探捕將兇徒獲並經中西廨員驗訊該兇徒承認行兇不諱判王押候再訊在案昨日爲夏君舉殯之期商務印書館同人全體休業一天寳山路一帶素車白馬途爲之塞音樂及一切儀仗均屏除不用路祭亦先期謝絶上午九時由寳山路四號本宅發引繞行英美租界各馬路（路由已登各報廣告故不贅錄）前導白旗兩面上書一夏字次尙公小學校白旗一面繼後商務印書館編譯印刷發行所等白旗各一面並有李啓蕩等公奠之白旗一面上書惠及孤兒四字繼以鮮花傘六頂紥花雙馬車一輛内置夏君肖像馬車後體育會員各荷花圈列隊而行約有三十餘對後隨孝幃夏君之子在帷内泣送後卽夏君之靈柩置於四黑馬之材罩車内止紥鮮花内襯紅緞繡金材罩材車前紮一鮮花十字架蓋以夏君係基督敎信徒也是日執紼送柩之男女賓約有二千餘人外國人亦不少左襟上均懸夏君肖像之素章一面左臂上均圍黑紗一方送柩馬車約有百輛總巡捕房亦派中西探捕沿途護送其柩暂厝延緒山莊俟再擇地安葬 
據聞寳山路該書館印刷所内自置之救火皮帶近忽被人用刀割破不知何意並有書信數封均係恐嚇之詞夏君被害之前數日並接到某人由日本遞來之郵信一封略言前事亦不歸怨於君惟現在寄身異域處境極窘向君商借銀數萬兩以救燃眉祈卽滙交異日再得相見否則定有惡報云云事適凑巧茶坊酒肆中遂資爲談助又聞兇徒王慶瑞前日經五十號西探總目詳加盤問據王答稱係由住居長浜路之某甲唆使昨飭四十號西探與華探目李星福帶同該兇徒前往該處東洋式房屋内檢搜一過並無甲之蹤跡遂卽帶回捕房禀明仍飭將王嚴行收押候究 
又據訪員續報昨晨總巡捕房曾派探李阿三傳同夏君之馬夫張阿三小馬夫胡有慶及已死夏廣仁之家丁阮子才並同仁醫院華醫生譚怡林以及當時在場之中西探捕等到廨請爲研訊惟兇徒王慶瑞並未帶堂即經英領康君會同關讞員升坐樓下公堂傳訊先由阮子才投案由英領康君詰據阮稱小主人於是日上燈時乘車回家渾身血汚制詢其被何人擊傷據稱在商務印書館購得書籍甫出門雇乘黄包車聞有捉拿强盜之聲不知被何人所擊堂上問阮擊傷何處阮稱由前心擊入從後背穿出堂上又問爾小主人與夏粹芳是否相識抑係同時出門阮稱小主人與夏粹芳並不相識是否問時由該書館走出亦不知悉繼由同仁醫院華醫生譚怡林投稱十號晚約七時送來被鎗擊傷之夏廣仁當時神志甚清檢察鎗珠係從前心坎擊入由後面稍高處穿出卽將傷口敷治堂上問曰當時受傷人形狀如何譚稱神志清楚有二十九時之久實因流血太枯並傷食肚肝腸不能救治訊至此中西官以時已過午其餘人證不及研訊諭各退去候再帶同兇徒質訊核奪 
[中西讞員判斷之歧異]  
粤人周阿由因深夜懷帶裝足彈子之手鎗在虹口崑山路探望被三十四號西捕查見往拘周即開鎗拒捕旋仍被該西捕拘獲解送公共公廨訊據供稱因其兄在原藉與梁阿裕爭奪田溝被梁毆斃來滬找尋梁姓爲兄報仇讞回因捕房疑周與暗殺黄兆良案有關判令押候查明再核在案昨晨由廨復訊關讞員會同英領康君一再研詰周仍執前言康君以租界内迭出暗殺案周身帶實彈手鎗殊礙租界治安自應嚴究商之關君擬判周押西牢十年關君以公堂定章凡五年以上罪犯應送内地官署訊辦遂於華文解單上判周押西牢五年期滿帶堂再核而康君則於西文解單上簽定周押西牢十年判畢卽由捕房將周帶去 
[查拿李亞東]  
前湖北漢陽縣知事李亞東於上年沙洋之變曾與劉鐵同謀事敗潛逃曾由笔黎副總統通緝未獲兹悉上海鄭鎭守使接到鄂督段君密電謂據探報偵悉李亞東現在上海法租界如安里混一天賓館與改進團首領梁鍾英等招致各路黨密謀再舉牽應緝拿到案嚴行懲辦以免擾亂治安希卽飭緝解鄂歸案究辦等語現鄭鎭守使已函請楊交涉員轉致法領飭令捕房查緝矣 
[滬商借欵償還有期]  
北京報載財政部消息前年光復時滬軍政府向滬商籌借餉銀三百萬兩業由政府担任償還發給國庫有期證劵至去年十二月三十一號已届償還之期政府以欵項無着未償分文當由滬商會派虞治卿爲代表來部籌商此欵償還辦法熊總理以維持政府信用自宜速行清償惟庫空如洗籌措維艱勢不能不通融辦理迭與虞君籌商已决定於本月二十五號即舊慶十二月三十號籌還半數現款一百五十萬兩下餘之一百五十萬兩由部另換給有期證劵再延期三個月償還聞虞君已將此辦法電知上海商務總會查照矣 
[軍法課研訊三案]  
上海鎭守使鄭汝成君於昨日下午一時半命軍法課長王君飭提前於十月間由探拿獲之顔文煥研訊因前在浦東破獲黨人機關時曾在顔處搜出機關槍子剌刀兩把及函件等證據故飭嚴加盤詰顔始則狡賴繼經王君一再駁詰始據實直陳王君判令還押候禀請鄭君核辦 
又提曾在英租界紏黨攫物之陳兆廷到案詰訊供認不諱王君姑念尙未傷人判押候移送地方廳禁錮 
又提私取南京財政司兌換劵一萬餘元之許寳林王有才兩人到案復訊供與前次在警廳所述無異王君以事關重大未便從輕發落判令還押候禀請鄭君核示嚴辦 
[協緝安徽逃犯]  
江蘇韓省長准安徽都督兼民政長倪咨開鎗斃五河縣民人計文有凶犯劉健經柏逆文蔚乘亂派兵至檢察廳看守所挾之而去查劉健本係殺人正兇拘案以後又爲亂軍强刧而去其依附逆黨尤屬確有實據亟應通緝歸案按律究辦除通咨各省并飭屬嚴緝外相應咨請查照飭屬一體緝拿解究等因昨上海縣公署警察廳已奉省長通令一體協緝矣 
[戲賭並懸厲禁]  
上海縣知事奉省長通令云内務司案呈據奉賢縣知事呈稱各地方好事之徒或藉名報賽酧神或託詞振興商業招集戲班醵資演唱　者多聞風而來賭棍即乘機而動此則藉戲以開賭彼則因賭而賣戲交相爲用再接再厲於是引起姦邪釀成事故種種廢業糜財爲禍不可殫述前清松江府戚守有鑒於此特於戲赌二事並懸厲禁治松數年無敢或犯光復去任禁令遂弛比年以來浦東各縣時有江湖戲班流行各巿鎭演唱賣戲本年六月間有奉邑著名賭棍杜四祥等串同外來戲班至南橋鎭演唱不服禁阻經知事呈奉前都督省長飭營緝拿有案可稽嗣雖聞拿遠遁然舊松屬各縣半爲該戲班等弋食之地雖節經驅逐查拿聞仍竄入兩縣接壞之處不時演唱竊謂此風不革殊不足以清賭源等情據此查禁賭一端迭經嚴飭辦理在案兹據前情江湖戲班流行所至隨地演唱每多滋釀事端賭棍匪徒藉爲淵藪且當此大亂初平之後難保無亂黨餘孽混迹其間流獘更不堪設想除另發布告五十張應即轉發張貼俾衆周知外合行訓令該知事仰卽隨時切實查禁 
[調查戶口之布告]  
上海巿政廳通告云奉本縣知事洪訓令内開案奉蘇省清鄉公所函催督促趕辦清鄉調查造送册籍呈請省長查核咨報期限甚促幸勿稽延等因准此查此項編查册籍業經前知事依照省頒各式印成函致各巿鄉公所自行購用並由巿鄉行政會議决定編查册報期限以舊曆年終爲度在案爲期本甚急迫兹准前函除函復清鄉公所外合亟令催該巿總董希卽查照前案赶速調查務將此項册籍依限造送本公署以憑彚報幸勿稽延此令等因合行遵照赶辦分飭本巿區各圖地保各舖地甲按戶調查詳塡入册給與該戶調查證一紙爲此通告各店舖居戶知悉如調查到時務照册開各項詳細報塡勿得隱漏所給調查証並須保存切勿遺失以便將來復查核對其各知照此布 
又聞巿總董陸崧侯君昨日特傳上海巿區域各圖地保各舖地甲到廳諭話限將調查戶口清册於半月内彚齊呈報或隨時報告塡給調查證據幸勿遲延云 
[協拿盜匪之通令]  
淞滬水陸警察督辦薩鎭冰君昨日通令各區警察署云案查接管卷内前淞滬警察廳長准嘉定縣行政公署函開案照縣屬西勝塘鄉事主李宗翰宗垣家被刧多贓拒傷多人一案前經勘騐呈請通緝並懸賞購拿兹據警務長以據偵探訪聞此案係閔行私販阿方同其姘婦及長生曁蘇州阿寳陸小蘭張杏生周錫根長脚阿梅等所爲該犯等避匿地方或在上海或在黄渡越境往拿恐有窒礙請知會該管官並繕給護照俾得呈騐接洽便於得手等語據此除繕給護照並分函知會外相應函請查照如遇敝處警探執持護照呈騐希即添派兵警協拿上開各犯務獲並請添撥兵警護解來縣以便歸案訊辦等因公文一件呈交前來據此合行通令仰即遵照並轉飭各該管分署如遇嘉定縣警探執有該縣護照呈騐卽使派警協拿務獲解送本署核辦 
[渡船傾覆遇救]  
爛泥渡渡船於昨日午後一時裝載搭客二十八人駛至中流適潮水大漲來勢湧猛該渡船船小人多支持不住全船傾覆幸由某國兵輪各水手瞥見急放杉板將二十八人悉數救起未斃一人各人齊向該兵輪道謝而去 
又停泊製造局浦面之列字魚雷艇雇定渡船一艘專備兵士上落之用昨午有兵士五人由岸回繼詎該渡船駛至浦江中心亦因潮水過急全船覆没旋經該　各兵撈救幸未溺斃 
[三誌爭奪生意之惡鬥]  
浦東太古洋棧碼頭小工頭目丁大嬉子等被住居美租界東嘉興路之鎭江人姚三等糾集小蓬頭即小撞頭等五十餘人至爛泥渡爭奪小工頭目生意互相惡鬪由該處第五區警察署長警偵探等前往將一千人拘解至署移解淞滬警察廳發交司法科訊辦受傷人立送紅十字會療治在案昨日山受傷人劉小狗子之妻劉夏氏至該醫院探詢伊夫傷勢據該院答稱被戳之刀眼在右邊腰部二刀大爲疼痛恐有性命之憂所有鄰人孫寳和被剌五刀亦甚危險云云詎至昨日午後復有姚三之同黨小通子勾結王鬍子及虹口楊家灣等處痞棍小黄牛等三百餘人欲至浦東爛泥渡找尋丁大嬉子决一死戰當爲大嬉子得悉立即投報第五區警署請爲多派警探捕拿究辦 
[楊唐氏具禀收屍]  
方繼英楊同仁徐秉坤彭起發等四人前因携帶炸彈在南巿浦江船上被獲經上海鄭鎭守使訊實一併鎗斃在案兹由楊同仁之母楊唐氏於前日具禀鄭鎭守使要求發還次子楊同仁屍骨以便領歸埋葬昨日發出批示云准將該犯屍體給予領回仰卽來署候派衛兵同往指領可也 
[遴委警察分廳職員]  
淞滬警察薩督辦組織南北分廳荐舉崔徐二君爲廳長呈經内務部核准委任已誌前報兹又將兩分廳各科職員分别遴委任事姓氏錄下 
南巿總務科長（姓名未悉）一等科員陳學詩三等科員李寳琛行政科長顔玉琛一等科員顧祥和司法科長潘繼藩一等科員余（名未悉）二等科員張道南衛生科長（姓名未悉）一等科員王鐘奇督察長張桂榮督察員楊天俠李保田蕭煥文邵魯張明遠一等書記順時和王聯揆江之南陶貽謙二等書記馬質良倪得榮項天相三等書記盛承基收發唐維訓鎗械管理員宋國瑞譯員黄國瑞 
北巿總務科長張應良一等科員沈海觀三等科員陳鶴曾衛生科長鄭子厚一等員張楷司法科長李（名未悉）一等科員汪肇甲二等科員殷炳麟行政科長（姓名未悉）一等科員陳焯督察長張光烈督察員謝恭壽宋國斌嚴善圻許寳銘趙士駿一等書記薛懷忠吳康書李經鏞王振之二等書記毛顯棟吳繼免孫延三等書記王之甲譯員解鴻緒 
[欲應知事試驗者注意]  
上海縣知事奉省長通令云内務司案呈查知事試騐暫行條例及其施行細則均經刋登第一百九十五期江蘇省公　在案查該條例第二條載凡年滿三十歲以上具　左列資格之一者得應知事試騐又查該細則第三條第一項載應試人於投考截止日以前應親赴本部辦理知事試騐事務處報名各等語是合於該條例第二條第一至第五各欵資格之一而志願應試者應即遵照該細則内規定各項應行備帶呈騐　書等件親赴内務部辦理知事試騐事務處報名投考乃近來應試人員紛紛來署呈請送騐核與規定不符仍令赴京報考惟逐一批示輙稽時日試期密邇貽悞堪虞合亟訓令各該縣知事迅出示布告各該應試人員一體知照切勿自悞 
又一通令云内務司案呈查知事試騐暫行條例及施行細則均經刋登第一百九十五期省公報在案近來應試人員來署呈請送騐者紛紛不絶除合於該條例第一至第五各欵之資格者均批令親赴内務部辦理知事試騐事務處報名投考并另令各該縣知事佈告周知外其不具各欵資格人員本民政長察其確有學識經騐並無該條例第三條各欵情事酌予特送試騐旣不泯眞才亦以杜冒濫惟試期密邇所有送試人員亟應彚案送部不得不明定日期以示限制兹特定於本月二十日爲第一期特送試騐截止之期其餘歸入下届辦理合行訓令該知事一體布告週知 
[松江鎭守使商調馬隊]  
松江鎭守使楊善德君邇因需用馬隊分派巡防商由鄭鎭守使在淞口調派隊官徐志雲率帶馬隊二十名馬二十三匹於昨日上午十一點鐘來申在南巿砲台營略駐片時卽於午後二時拔隊往松聽候調揆 
[魚雷艇駛回浦江]  
海軍李總司令前派建安湖犀兩魚雷艇關赴浙江巡防現因防務已鬆於昨日駛回駐泊南巿製造局碼頭聽候調遣 
[張隊官督帶師船回滬]  
上南川鹽巡營長吳君前因南川交界之處有大幫鹽梟勾通土棍開賭販私並刦掠鄉民財物曾飭隊官張點忠率駕師船四號前往會同水師砲船董管帶設法剿捕現已事畢於昨日開回來申駐泊南巿董家渡及張家洪兩處聽候差遣 
[空中發言之奇聞]  
公共租界北海路（即六馬路）仁壽里第二百九十三號屋内發現一奇事該屋主籍隸魯省名姜信余在法租界永安街開設東順記報關行於隂歷十一月底下午五時空中忽有人語其聲甚低頗類婦女能操山東蘇州兩處方言其家所雇女傭兩人均名阿金彼於空中言令長者改名阿秀有事呼喚免致纏悞起初祗與家人言語咸以大仙稱之謂曰當爲大仙設一萬年堂彼稱時回魯省無須供設日來無論何人如至其家彼必與之交談能知來人姓名年歲前日有太古保險行之某西人姑至其家探望彼稱太古大班來了該西人奇之亦與交談彼稱我不懂外國話當倩人繙譯該西人問曰我妻在籍安好否答稱安好繼有比隣秦國香之眷屬送物來家彼言阿姨來了你家秦國香開年要發財是時旁觀婦女甚多或言妖怪彼言你等賤貨說我妖怪當隨回爾家該婦女等均懼而退出至昨日有阿奎者亦往探望彼言阿奎跑來你今年二十歲屬馬來年要發大財了一時傳播遠近本館訪員聞之亦姑妄於午後五時前往探訪由其傭人導至樓上見總巡捕房五十號西探總目安姆斯脫郎亦在即與招呼據稱仙人尙居此處訪員問曰仙人何在久之隱隱有聲惟不甚清楚據其家人言似乎謂人多暫去即來訪員稱爾是仙人不妨與我一談傾聽良久則並無聲息俄而觀看之人愈衆前門後戶異常擁擠捕房聞之即派探前往照料以免肇事 
[船夥見財起意續誌]  
昨報紀米船戶李順喜被夥小狗子即謝哥子見財起意勾通盜匪在莊家涇地方將李所售之注洋一千六百廿元又金銀首飾衣服一併劫去並鎗傷李順喜一節兹悉鎗傷者實係船夥李福林現由天津路紅十字會醫院醫治鎗子雖已檢出惟出血過多飲食少進恐有性命之虞現李順喜已具禀上海地方檢察廳請求嚴緝矣 
[龔錢兩署長之功勞]  
淞滬警察督辦薩君以滬南第一警署曁第二警署管轄區域均與法租界　連該二署長龔颺生錢允祥二員對於外交甚爲聯絡保衛地方亦極盡力錢署長於流地戰事以後迭次破獲秘密　關辦事尤爲幹練應將該二署長各記功一次以示奬勵業於前日令知該二署長查照矣 
[耿分統誥誡屬員]  
江蘇駐滬鹽兵營分統耿華堂昨日訓令所部江海岸三營各隊云照得鹽捕名稱職司巡緝所以衛引銷而裕國課也自光復以後每歲引綱多不足額推原其故悉由於私鹽之多而私鹽之多皆因巡緝不力本分統前經通發禁令剴切詳明各該哨隊當能遵照奉行惟恐日久玩生故智復萌若不嚴加整頓其何以裕國課而衛引銷兹再嚴核比較以定功過哨隊之勤惰卽視比較之多寡爲憑其勤者固予記功其惰者當予記過至過記二次仍復因循玩忽定卽撤差如此按月考查在各哨隊自能踴躍從公於緝務亦不無起色至各營駕之賢否即責成各哨隊悉心查察如有庸劣不甚得力者應即隨時報告以便撤換倘有瞻徇情面呈報不實因之貽誤巡防者一經覺察該哨隊亦難辭其咎除分别通令並派員稽查外令仰該哨隊官長等轉飭各管駕一體遵照務宜振刷精神加意巡緝倘因比較不足功不抵過者决不姑寛愼勿視爲具文 
[深夜私議]  
駐紥浦東高廟之第一營第四連連長龔定邦於前日夜半率同第三排排長李祿動帶兵出巡至洋涇火油棧附近荒僻之處見有多人在彼私議向之盤詰言語甚爲支吾當即拘獲舒思泉等七人解至營部經廖營長略加詰訊並搜出現洋四元當票多張廖營長以其均非當地鄉民自應深究故於昨日併解浦東巡警第六分署請爲嚴訊 
[趙金士屢被牽涉]  
趙金士卽趙阿二前被法新租界暗殺案牽涉由法公堂將趙解送地方檢察廳訊辦在案兹悉此次法捕房西牢押犯起憲圖逃一案亦牽涉趙阿二於在押時曾經發起是以由法公堂函請檢廳於前日將趙索回研訊一過仍於昨午押送檢廳歸案訊辦 
[江北人私藏鎗彈]  
四區偵探宋鳳鳴前日查獲私藏鎗珠之江北人喬文年張連朝二名並大小鎗珠三百五十五粒解經崔署長預訊一過以案　私藏軍火判解鎭守使署軍法科訊辦 
[包探協拿强盜]  
盜匪王德榮因在法租界糾黨搶刧得贓逃匿英租界其同黨四人已被法捕房拘獲供明王匿居處所昨由法捕房派探恊同英捕房包探將王拿獲解至公共公堂經孫襄讞會同英領哲君預審明白判王交來探帶回歸案訊辦 
[命案舉出證人]  
浦東洋涇鎭附近姚家宅鄉民張金咸前將崇明人朱甫林暗殺身死經尸弟朱金福查明控請地方檢察廳騐尸獲犯迭次預審供多狡展因此案懸未結兹朱金福復舉出證人顧金榮等到廳聲明昨經汪廳長飭派法警往傳顧金榮等到案再訊 
[麵店夥因病倒斃]  
向在滬城縣橋堍羊肉麵店爲夥之奚福全年約四十餘歲素有疾病昨午行至太平街中忽然倒斃該處七舖地甲楊馥卽投報地方檢察廳汪廳長正欲派員往騐卽據尸妻奚趙氏到廳禀求免騐並聲明伊夫實係因病身死並無别故自願棺殮汪君准如所請卽着具結備查 
[上訴權無可回復]  
兇犯吕開卿前將陳福全開鎗擊斃經地方審判廳訊明判決處以死刑吕因不服邀請吳鵬律師聲明上訴審判廳因其程序不合將狀却回經紀前報兹吕開卿又請該律師於前日至地方檢察廳具禀聲明障碍呈請回復上訴權昨經汪檢察長批示云來狀閱悉查此案已於上年十二月三十一日宣判至本月九號上訴期滿在期間内旣未向本廳聲請上訴則判决即爲確定且爾在監獄之内亦無意外障碍所請回復上訴權未便照准 
[地保交出受傷人]  
四區崔署長訪悉談家橋鄉人趙小猫挾仇戳傷絲頭廠主王阿三派探將趙獲案已記昨報兹悉該廠經理周祥慶前日已令地保將藏匿之受傷人交出送案經崔署長預訊一過判移初級檢察廳核辦 
[爭索車資之鬥毆]  
顧阿五昨雇王阿二之人力車至西華得路因王爭索車資口角互毆扭控捕房經捕頭詢明飭顧加給車力一併斤釋 
[頭破血流]  
昨有甲乙二人在吳淞路互毆甲之頭部受傷血流不止由一千零四十七號華捕巡見併送捕房捕頭命將受傷人送同仁醫院療治乙押候核辦 
[茶房擊傷車夫]  
廣東路昇和祥棧茶房陶來廷因在江西路擊傷黄包車夫施寛裕頭額流血不止由捕查見將陶拘入捕房昨解公堂請究據六百五十八華華捕禀稱原告傷勢甚重恐有性命之虞判陶押候原告傷愈再訊 
[成衣匠重婚]  
浦東人姚春發在第一初級檢察廳起訴伊婿外國成衣匠趙炳卿抛妻棄子重與某氏女結婚發派法警巡長往傳不到遂將主婚夫趙蘭生（卽趙炳卿之叔）傳案預審飭令交保限一星期内交到趙炳卿歸案訊核 
[補提拐案人證]  
浦東人顧春富控陶阿松施榮甫串同在逃之周田郎誘拐六歲男孩阿二昨由捕房將被告兩人拘解公堂訊供不認判各交一百元人洋並保候補提人證再訊 
[林文仙隨母潛逃]  
普慶里妓女林文仙前日隨其母徐王氏潛逃欲乘火車回蘇被鴇婦張阿玉追至車站扭控三區警署移解初級檢察廳經戴檢察官預訊一過判徐王氏交還帶擋洋六十元將女領回擇配 
 
 
 

Page 11

 
 
[販烟犯紏衆拒捕]  
劉雲亭私帶烟土前日行經北四川路被三區崗警查獲劉卽糾同劉金福劉二賣劉雲雲劉進道等侍衆抵抗毆打崗警後由　崗巡士幫同將一干人拘案移送初級檢察廳請辦 
[冒充查烟偵探]  
前日有冐充查烟偵探之蒲雛亭向住居三區境内之嚴少樓藉端拆梢由崗巡查見一併拘獲解署預訊轉送初級檢察廳經戴檢察官提訊嚴供素無烟癮被蒲訛詐判嚴具不吸烟結交保候查蒲還押聽候核辦 
[錢債案闕席判斷]  
趙建亭於前清光緒三十二年託秦望庭向吳立江代借洋一百元延不歸還日前由泰延律師王煥功具訴閘北初級審判廳前日經副推事蘇君開庭集訊被告抗傳不到遂闕席判决着被告還本利洋二百元了案 
[控追欠欵之波折]  
許文彬因欠丁雨山銀二千七百餘兩被控公廨傳訊因被告臥病不能到堂由代表律師禀准展期復訊在案詎許病重竟於日前身死前晚由被告代表律師投案聲明請爲察核原告律師亦投案請將被告所開之永康錢莊發封備抵王襄讞以被告業已病故原告律師所請將永康錢莊發封備抵一節須候查明該莊是否被告獨資開设抑係股開再行核奪 
[擔保與合夥之爭執]  
私販煙土之林仁榮於十月初託姚友生向楊協興公和兩土號擔保購買值洋一千餘元之烟土夾帶至内地各處販賣詎事機不密被海關悉數查獲充公以致所欠土價延不理償由姚控經公共公廨於前晚傳訊先由原告姚友生代表律師上堂聲明前情並稱前項土價因土號到期催逼已由原告將房産押欵歸償應請訊追並經見証楊協興公和兩土號用人周如生梁朗希上堂證明質之被告亦延律師到堂代辯並稱前項烟土係與原告合夥私販王襄讞以兩造各執一詞判林交原保候再訊奪 
[地抵償債欵]  
英國婦人海娘娘因王月亭不理押欵銀一千兩張士明不理抵單借銀五百兩控經公共公廨傳案分别交保候訊在案前日午後由關讞員與英領　君會訊原告西婦上堂聲請訊追質之被　王供無力理贖張則臨訊未到由保人胡裕春投案代質中西官判王旣無力理贖張又臨訊不到胡裕春旣代列名作保即着將張所抵之地出立華文契據呈候公堂連同王所押之地分别給諭併歸原告管業 
[限期繳清房租]  
周玉昌至法公堂控稱　客王三拖欠租金洋一百九十七元控奉傳訊後已交來一百餘元凈欠七十七元六角請追訊之王供欠租是責求請寛限措還中西官判令　回限七天付清如違押追 
[再誌姘婦無還債之義務]  
嚴王氏前控蔣三姐於伊夫蔣德新故後借洋一百九十元圖賴不還經法公堂訊供不認判令交保着原告邀到原中再訊在案昨日復訊嚴供原中已經邀到請訊榮浩邦供借洋時小民爲中洋係蔣三姐之夫德新所借是實質之蔣供本姓朱與蔣德新姘識此洋不能代還中西官以蔣已有子判氏釋回補傳蔣子榮福到案訊追 
[盜賣蒃豆之糾葛]  
四川人王厚庵至法公堂控稱今年四月間由川運來蒃豆二百袋計值銀一千餘兩由永豐號東戴潤芝經手存儲恒豐行内林運宣處嗣被盜賣現由林父林嘉章理勸未妥求請訊追訊之要証陳鼐臣供蒃豆實被林賣去請察林供此項蒃豆詰問陳鼐臣便知底藴聶讞員商之德副領事判林陳等還押諭原告開明豆價若干復候究追 
[押店招牌充公]  
興業代表韓伯　至法公堂訴稱查得小東門外寳太小押舖違背典章將押字除去祗有寳太兩字殊與典當營業有礙業已報捕飭探將該押店執事史金榮傳盡請究招牌呈騐訊之　供尙有招牌兩面均有押字吊案之牌適無押字况門　上亦大書押字請爲明察中西言判將吊案之牌充公並　以後該押店再有朦混情事定須究罰不貸 
[聲明僞票之來歷]  
李仁　因僞造協德興圖章字條並用假莊票騙取永安號貨物被控由公共公廨飭令存洋二百元交保在案昨日集訊據李供稱此票係住居鹿鳴旅館内之松江人王亨錫囑我持向原告買貨不知是僞乞鑒判仍交原保候查明實情再訊 
[德領由港回滬]  
駐滬德總領事克尼平君曾赴香港公幹業已事畢乘輪回滬於昨日到署照常視事 
[公共公堂瑣案]  
宜昌婦人王劉氏因在馬路胡閘由捕帶入捕房轉留公廨昨由官媒解案經中西官訊供語無倫次判送湖北會館妥爲安置鄭金氏控王大小姐又曹海元等控張雲甫又費順生控徐貴祥又劉懷珍控胡四又吳旭控席桂林又黄阿江控吳泳春均不理欠欵昨由捕房將被告各人傳案交保過堂候訊 
雜評三（訥） 
[空中之聲]  
去年二馬路某車店空中搬物今年六馬路某住戶空中有聲人稱爲大仙觀者麕集亦上海之怪事也然而西人之研究神怪學者則以此等幽昧之事爲極尋常吾亦以爲極尋常何則上海日日謡言黨人起事而不見黨人之隻影亦空中有聲類也空中謡言不僅上海有之徧中國皆有之是故謂徧中國皆空中之聲可也謂徧中國之人皆信神怪亦無不可 
 
 
 

Page 12

 
 
   
 
 

Page 13

 
 
自由談 
游戲文章 
[戲擬袁大總統如夫人致馮都督新夫人祝辭] [  鈍根]  
本大總統如夫人特自北京來甯恭賀貴都督夫人新婚之喜中華民國得本大總統及貴都督　拄南北使政府日就鞏固此皆本大總統及貴都督之功亦使本如夫人與貴夫人同享無窮之幸福本如夫人尤願本大總統與貴都督老當益壯長壽無疆俾中華民國漸臻富强與歐美諸文明國比美本如夫人與貴夫人同具之志願本如夫人今日登堂祝賀不勝歡悅切盼之至 
[戲擬馮都督夫人答辭]  
本都督夫人蒙貴大總統如夫人枉駕祝賀實深榮幸本夫人甚願與貴如夫人善於督策貴大總統及本都督朝夕勤奮從事促進中華民國女權發達本夫人謹此答謝 
（按以上祝辭答辭得之南文報譯律支離閱者亮之） 
[戲爲麻美人彌補缺憾法] [  程豪]  
昔梁氏婦善爲折腰齲齒之粧而世靡然從之西子捧心而東鄰效顰嗚呼彼播艶名於千載者豈眞天造之姿哉粉飾矯揉蓋居其半當世淫奢極欲逞奇鬥巧超邁前代第須母跛母盲者皆可施陶鎔冶化之功惟對於面上之缺點則終不得完善之治法苟重施脂粉太燥則將凝厚片而下墜太濕則厚薄不匀燈前月下携手凝眸究有班駁凸凹之獘天花亂墜儼然羅刹之化身寳雨繽紛竟是無鹽之小影今也僕有愚見擬將金鋼鑽配合麻孔之大小以電鑲法嵌於孔内則旣可平其缺陷又可耀其外觀若坐汽車馳逐於電光之下則光怪陸離如觀音大士現舍利精光必使途人目眩神迷驚爲絶艶豈不美哉世不乏好奇之輩盍起而行之 
[預備過年] [  覺迷]  
歳終矣人人預備過年然其所以預備者各各不同今試述之如下 
紳界預備拜年 
商界預備結帳 
報界預備停版　 
滑頭商店預備一把火 
嫖客極生預備兩只脚 
賭鬼預備幾塊洋錢 
窮漢預備當當頭 
外國銀公司預備登有銀出借廣告 
娘姨大姐預備打聽大少蹤跡 
女揮霍家預備時式衣服 
投稿諸君預備做幾篇應時文章 
尊聞閣詞選 
[望海潮雲間懷古] [  東園]  
士龍文思季鷹鄉思不知誰淡誰濃唳鶴華亭賣鱸野巿秋來一様西風樹醉曉霜紅　幾家蟹舍幾點鷗蹤茶竃筆牀清高無過陸龜蒙怪他垂釣漁翁但家浮宅泛到處能容三泖　香五茸草碧吳王射埒全空流恨大江東甚梧飄古井花落深宫淚洒干秋一簾疎雨夢吳淞　 
[浣溪紗題梅影兩卷]  
一片香雲一片山一牕疎影一窗寒羅浮仙境在人間松樹碧迷烟外色莓苔綠暈雪餘瘢丹青妙手奪荆關 
[子夜歌贈歌者]  
秦箏燕筑聲聲裂銅琶鐵板聲聲徹慷慨發悲歌如今北曲多香盥薔薇手紅破櫻桃口要唱柳梢青吳兒已厭聽 
[高陽臺揚州作]  
玉樹歌殘瓊花落盡司勲幾度魂銷月滿揚州玉人何處吹簫千金拚買青樓笑笑王孫行李蕭條思無聊火熱香燒枰冷棋敲要知此後相思苦似一庭悉綠捲入芭蕉屢卜佳期無端却恨羲爻縱然有夢隨流水奈東風不放回潮雁行高只過紅橋莫過藍橋 
[春從天上來戲賦案頭雨花臺五色石]  
世界臺中認舊時頑石猶自玲瓏五色分明水光摇漾塵障一洗而空今日因誰痴絶渾不覺拜我南宫戀芳叢恁手栽楊柳憔悴西風匆匆幾番好景記月舫秦淮雨笠吳淞燕子飛來不知是客寄生那問西東一片心眞難轉天可補造化何工笑生公踞高臺說偈四面花紅 
[浣溪紗秋閨和友人次韵]  
燕子窺人不下簾鸚哥喚夢又巡檐綠緣窗繡倦病懨懨學畫雙眉鸞鏡妒檢來半臂麝香添晚凉時候雨廉　 
[前調近事]  
梅際香清雪滿枝松隂翠滴雨如絲鑿冰又到歲闌時已過冬肥猶避債自慚寒瘦怕言詩夜呵凍筆且題詞 
自由談話會 
文明國家有兩種高尙性質一曰愛國二曰愛友[  劍廬]  
棋盤街暗殺案之兇手乃爲一小馬夫所追獲夫小馬夫與兇手本無仇怨不過以主人被擊深抱不平故狂呼急追不顧危險以達目的古之所謂忠義任俠者流要亦類此較之當世偉人一旦聞警甘爲牀下人者眞小馬夫之不若矣結交屠賈其此之謂與[  方羊]  
讀鈍根儉德會一說令我中心折服者久之觀近時世人終歲所得大半虚糜於酬應之場人貧世富所由來也如鄙人初主小報筆政酬應之繁疲於奔命久之心有所厭恨不得不一槪謝絶夫儉之一字不但使人人日用寛裕且積之旣久可富及於全國蓋人無酬應專心正事旣省輸出又得增入一轉移間關係至巨如以謂非酒肉無可聯歟則我輩文字交情實較勢利交爲久厚是舉出於寒土之口人必謂其掩短今鈍根非貧困者且春秋鼎盛能建是議尤爲難得豈憫世之心深愛人之念重而有是語耶要之仁人之言其利甚溥是舉鄙人極端贊成深望能推廣及於全國耳[  愛樓]  
小說 
[玉女魂（二）（英國羅生女士著）] [  中華雪英譯]  
第二章 
校長彭脫宅心仁厚凡造子女入校肄業而求其煦拂者莫不輸其誠懇顧以一人之心慮耳目未能周注於諸生不得不借資於助敎助敎旣衆淑慝雜陳試考校中之藴情彼儼然居正躬率物之職者所行所爲合之父母遣子女求學之本心往往大相悖謬若法女洛羅者亦該校助敎中之一人也其人狡黠而有姿首具各科學普通之敎術自表面觀之亦若端人而有可取者也然其自法至英而入此校之歷史頗離奇先是洛羅背其宗敎之清規奔一士官未幾被棄不得已匿跡於英得慈善會之施濟餬其口而生趣甚困偪也有某夫人者性豪邁好施與而所施往往失之寛厚雖廉知此女之旣往然憐其困厄之至於極地而取其有長可錄也留諸其家洛羅亦痛自陳悔夫人益憫之以爲被棄之人才眞諸清淑之地使効其態以贖前愆且消磨其未完之歲月於事至得乃介之於彭脫以爲助敎詎洛羅之性質多欲而喜囂不能久安岑寂旣飽旣煖故態復萌潛破校中規範自是以來禮拜堂之羣徒常得聞其屐聲親其笑　顧其每至必與一少年接席少年卽旅居於巿中之某茶會相識旣稔乃約洛羅於晚間過其居謂當設茶點以供清興且倩多拉同伴與之俱洛羅意校中惟邱洛德相與最親昵且性坦直無有抗拒可以隨人左右故强之同行大凡喜動厭　少年之恒情顧彼天眞爛漫心地澄清無有須微塵垢以爲偶爾隨喜無害耳詎知禍患蟄其中迨旣覺察已嗟弗及矣 
洛羅浼邱洛德之同行也爲言已與少年誼在戚畹且盛稱其居處若何華美言論若何奇偉同處之朋儕又若何高尙清貴歷歷描糜若虞不足邱洛德頗爲歆動以爲是中隹趣端足一游不復計逾規偭範犯露以探少年之居大非女學生之禮分也是夕適彭脫閱學生課卷早退諸師生俟校長退各歸寢校事旣靜洛羅及强挽此純粹無　之女郎以探其所稱戚畹之少年由是而遇夢脫洛維此事於前章述之矣顧邱洛德此行見彼中羣徒舉動佻㒓言論喧龐絶無端人肅穆氣象大拂先時赴會之本心乃大懊喪若蒙巨辱轉視洛羅恣受狂徒之種種戲侮不以爲恥反若加之以殊榮者心滋駭愕及歸途又遭夢脫洛維無端之唐突且不明函中所陳究屬何事乃怱促歸校而惡緒榮懷不勝懊惱議書　者必　測夢脫洛繼投諸邱洛德之私而其中所陳不外　女郎以容華之美譽告以傾　之肫誠並乞納其深情圍心永好終且述一己之性行才能以歆彚函者之入其彀中耳大凡不解事之少女質弱枝柔心無定向其愛情之易感莫甚於乍見英武之軍人軍服章身雖荒前亦形其美若復丰姿邁俗倜儻不群被紫服戴翹冠飾徽章圍錦帶見之而無動於中者蓋亦鮮矣然見而心動危機也心動則惑於誘勢必日陷日深終至不堪回首吾書至此敬爲世之爲慈母者告曰君以慈母之心欲得有益之書爲愛女作導引愼弗纔閱數行遽擲書於地斥之曰是故甚其辭遍開女子之芳心爲我英國女界昌明之累此其說蓋不明後篇所陳大背鄙人卽事立言之誠意觀心志不堅之女子大多艶羡糾糾雄壯之軍士苟軍士略貢媚言受媚者歡喜欲狂舉趾幾不知高下由是背其天親而傾心於媚者多矣使媚者所陳而碻胡弗隹獨奈彼心口之不一何又爲世之爲慈父者告曰爲人父者所最痛最戚最難堪之境非愛女被誘而復被棄之遭乎女旣至此自當追悔於前事而又不能無戀於已往之情感斯時天人交偪血淚滂沱老父慈悲手提遇人不淑之愛女爲之振佛而血潮奮發於中其沈痛與女淚各臻於極地然則慈父母欲保全愛女所以杜絶此難堪之境者當若何余一女流耳恨不能大有造於時然區區寸心誠欲藉者述之徽權爲護善鋤奸之計使女子讀之知所規鑒浪子讀之若遇靈犀庶惡氛日息淑氣日滋耳余尤有一言爲世之妙齡賢女子告爲女相攸父母未嘗一日去懷抱便干者當於前而未得父母之命者愼母輕然一諾蓋抱悔終身之女子多從務外中來志定心堅然後可以禦外誘且冥冥中實有覆照無遺之主宰爲吾輩所依歸好女子識之外誘之嘗試我者無窮立志堅好人自遠矣二（未完） 
[短篇小說大少難] [  立三]  
喔唷唷阿金姐阿鳳姐唔篤兩家頭到　場化去吤 
倪到王大少搭去呀 
格末愛歇會罷 
噯搭王大少阿勒浪 
唔篤啥人 
倪是來看王大少格因爲年夜到快哉有點事體搭哩商量商量唔篤搭哩勿親勿着有啥格事體商量哩人出去哉 
阿要幾時轉來吤 
今朝轉來野勿曉得明朝轉來野勿曉得 
倪走罷阿要氣數碰着個種雌老虎野算勿色娘個頭到别場化去尋俚罷 
阿大篤爺耐過歇末假痴假呆盤勒房裏向勿出來哉平常日脚賊頭狗腦碰碰溜出去間耐到啥場化去耐勿說看朋友就說幹事體勿壳漲耐倒去看個種朋友幹個種事體門角落裏撤屎勿國天亮今朝對耐說仔再要踏到個種地方去色迷迷一定敲斷耐個脚骨阿要試試看况且銅鈿實梗煩難還要轉個種念頭眞正昏懂懂連時辰八字才忘記脫哉 
謝謝耐勿要實梗光火免仔點罷撥拉隔壁人家聽見仔野難爲情格以後總歸勿去就是哉啘二 
甬江王夢周君鑒董景安著六百字通俗敎育課本係美華書館發行每本價祗六分 
 
 
 

Page 14

 
 
   
 
