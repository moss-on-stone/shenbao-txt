# 1887 - 315 - 4905243

 

Page 1

 
 
[一百卅二號畫報出售] [  點石齋啓]  
　　大凡人之無賴者其行無恥其心無厭充其置遂致於無所不爲粤鄉山僻處多直有行刧婦女衣飾而并及其下體褻衣者得玉求劍貪且暴也昔伯夷見冠不正者去之若將浼巳何若輩同居人價覩此及不堪之狀而不以爲褻曰此夷之所以爲夷跖之所以爲夷跖之所以爲跖也繪之以告夫有除暴安良之責者准於初六日出售前後仍附漫游淞隱兩圖訛此佈 
[禁流妓議]  
　　滬上妓藪也珠簾十里粉黛盈千障袖臨風勾引游蜂浪蝶少年子弟碩腹巨商一人其中大都樂而忘返而有心世道者方竊竊然憂之一則曰宜禁再則曰宜禁一若天壤間懷風俗喪行儉之事莫有甚於此者我以爲妓館固未嘗不可禁而亦不必定禁所最宜禁而最不容緩禁者其惟花烟間乎何則妓館略分數等上焉者爲長三爲書寓客之游此者大抵裘馬翩𦒘僕從炫赫一宵之宿一席之資類必揮霍多金足抵中人一年食用卽等而下之游么二者必須衣履董潔腰槖不空始得洞入迷香消魂眞個彼藍縷若乞丐寒酸似腐儒者比中人卽有眼無珠亦不肯與之欵洽閉門羹設面冷於冰故雖爲陷人之坑亦惟稍有積儲者始或墮具陷阱彼勤一手一足之烈爲店夥爲學生下而至於雜技百工日得百文錢斷不敢輕易問鼎以此言害害尙輕也至有花烟間而其害更有不忍言不忍聽者曷以言之彼爲車夫爲扛夫爲水手爲轎班以及出店廚司之類終日勤動趁得些微偶爾清閒思親薌澤無論長三書寓不敢如漁郎之向桃源問津卽么二亦非洋蚨一枚不能攀相好無己且懷杖頭錢爲跳老蟲之舉烟霞窟裹調笑無猜正如控　監袐記所云乞兒食三斗猪脂便以爲窮奢極欲日顚倒於其内不憂凍餒不顧室家久之而游蕩荒淫生涯無著惡瘡被體膿血淋漓不得己吹伍員之簫行乞巿上飢寒交迫了此殘一嗚呼噫嘻苟非花烟間何以至此而謂其宜禁乎不宜禁乎雖然花烟間惟盛于法界小東門外新街關芳里諸處英界間或有之衹若晨星之寥落似此等惡俗英界或略愈於法初不料野雞流妓逐隊飛翔穢迹流傳竟有較花烟間而尤惡者野雞者何下等醜妓不諳絲竹不解應酬一榻横陳惟知效後庭大體雙故事么二且不能容此更無論夫書寓長三於是自下午迄深宵奔走於各處茶寮客或偶一顧之彼卽故意兠搭淫詞褻語人耳不堪捉肚捺胸毫不避忌夜午之後甚且沿途拉客强令至家客或面斥之彼且申申毒詈觀初一日本報所載竟有落班巡捕被王顧氏强拉遂將該氏及王陸氏李金鳳等拘送公堂懲辦噫若輩向惟畏包探巡捕之威風故遇衣冠中人尙不敢肆無忌憚至巡捕而亦被拖拽則彼尙有所畏懼乎夫長三書寓么二非資財充足者未易過其門彼小本營生者未必盡受其累花烟間地極湫隘人極齷齪一入其内儕輩爲之羞恥以故爲夥爲傭之輩尙或有所忌憚而不敢爲受其害者惟此車夫扛夫水手轎班出店廚司之類耳野鷄雖醜惡較烟妓爲稍佳而且居室精良被服整潔鴉媒罷嫗亦解應酬以故稍知自好而不能如土揮金者亦可破費洋蚨一二元一嘗此中滋味且其住處僻靜不似他妓之薈萃於四馬路一隅春色暗藏未易風聲透露故大家子弟懼父兄師友之威嚴者亦喜於此涉足焉顧猶曰此其人類皆自投羅網於野雞尙可原也所最爲深惡而痛絶者其爲沿路拉人在嗜痂逐自之流彼此有情尙可不顧夫體面而潔身自愛者大廷廣衆被其强拖有不爲之顔汗面赬置身無地者乎故我以爲禁花烟舘而傭上餬口之流可以保全無數身家性命禁野雞而店夥學徒可免於踰閑蕩檢而野雞之尤惡於花烟間則以花烟間雖極卑鄙不堪惟多少糊塗蟲自甘失足斷不若野雞之到處勾引誘人入其彀中也或曰子言野雞之宜禁而且宜急禁固巳亦思彼大烟館大茶寮專恃野鷄之結隊成羣眩人心目始得座客常滿日上蒸蒸今果禁之不將坐視其生涯冷淡乎曰是不然從來和氣生財苟能貿易通融伺應周到斷不致無人過問析閱頻仍豈盡恃野鷄爲招徠之道且獨不觀昔年閬苑第一樓乎傑閣三層明燈萬盞軒昂華麗甲於諸茶樓野鷄之多諸茶樓亦所不及後乃付之一炬盡化灰塵說者咸謂其招引野鷄誘人敗壞天乃大降之罰付諸丙丁然則烟館茶樓果何取乎野鷄之翔集耶禁之禁之誰曰非是直書所見請以質之爲人上者 
[閩案續聞]  
　　前報釁起黄堂一節現聞福建藩臬兩司於九月二十六日在臬署花廳會審先傳建寍府蔣太守斯岱建寍府局梁太守玉瑜候補知縣沈太令先大次第到案各遞親供略問數語而退隨卽出坐二堂提梁姓劉姓到案訊問無鑽謀該缺情節仍飭交府經廳看管至前報所登之秦姓因訊無十涉早巳開釋建甯鎭沈軍門茂勝亦非因此案卸任此案詳細情形俟有續聞再行登報 
[閩中雜爼]  
　　西湖開濬巳逾半年附近居民又將湖塍塡佔以爲菜園遂致湖面日狹湖底日淤春間經陳伯潜閣學禀請開濬當由楊石泉制軍委現辦洋口釐局之黎伯鍔司馬及前署海防廳羅榖臣司馬勘估工程九月廿八日制軍又率司道府廳縣等官至西湖一帶閱視以便動工旋以陳閣學總理其事另委福州府侯仙舫太守曁羅榖臣司馬爲之襄辦又聞制軍擬撥派長門等處營通從事湖工以承平無事之兵作地方有益之舉誠屬一舉兩得也○福州花會之盛不獨店鋪居家受其陷害卽繡户名姝逢門處女亦有被其煽誘者會中有男僕女傭爲之奔走俗呼爲小巴城内外小巴不下幾千百家各處神廟每當夜闌人靜時有婦女抽籖求夢結隊呼羣聨絡不絶好色狂徒故意錯雜其中品足評頭肆無忌憚誠傷風敗俗之尤者也湯澗廟離湯關咫尺近日有某甲爲花會首糾集無賴數十人卽在廟中戲臺上掛巴開塲匝月約每日巳刻掛巴午時開巴人貪其便相率趨之每日可收數百千廟前附近亦有小巴十餘家因某甲未來之先人多向其猜壓故此時遂各張旗幟也在上者其亦有所聞耶○傳聞泰寍縣於九月二十二日有汀州人與江西人因拿獲私鹽事彼此械鬥甚至聚衆放火致將官運局曁鹽館附近人家付之一炬是亦意外之變矣欲知其詳且俟續信○有小火輪船駛赴長邑中途另遇一小火船忽被開砲相攻其聲隆隆該船搭客於倉卒之中大受驚惶奪路欲走一時人聲譁然全船幾爲之覆幸有附近漁艇駛來救護始保無事搭客中或受鎗傷或失物件陸續到閩縣衙門禀控究不知其放入砲相擊抑爲查私誤認歟卽使爲查私起見亦豈有不問情由而遽施軍火之理是不可以不辦 
 
 

Page 2

 
 
[漢臯賽馬紀略]  
　　漢口西商於九月二十九月二十九十月初一初二等日賽馬適遇天氣晴明游人益衆諸西商多挈婦携子而往所有中國文武各官之彈壓者亦次第而至圍坐城頭一時金將驕嘶錦標爭奪頗有駿厲奮發之概亦漢上之勝會也至其騰負若何非局外人所欲觀因無取乎費筆累墨也 
[竹西凉月]  
　　運署現巳髹漆一新福都轉諏吉九月二十五日午時遷入淮南總局各分轉曁四首領均衣冠鵠立跕班合城文武官紳亦紛紛詣轅道賀儀門外車馬塡溢極盛一時淮南總局亦由嘉興會館移入行臺○風箱巷東賑捐輸局上年經辦减成新章第七第九二卯奬册當經禀請山東撫憲轉咨户部給發執照兹部照巳到特出示曉諭略云所有第七卯九卯捐生王福塘等四十名赶緊持取實收來局換給執照除將各捐生名氏榜示局門外誠恐該生等散處四方未及周知合再出示曉諭並謂轉屆嚴寒如有願捐鉅欵助賑者本局當隨時逕禀山東撫憲專案奏奬○九月廿五晚上燈時東嶽廟後某某等姓一子兩女同在門前玩耍轉瞬間均不知去向各父母悲痛欲絶逐日找尋尙無影響殊可憫矣 
[臚陳政蹟]  
　　福州訪事人來信云沈西園鎭軍蒞任後整頓營規緝巡匪類實心任事地方賴以平安時適崇安浦城哥匪蠢動建郡適當其衝鎭軍親督弁兵嚴密拿辦匪黨憚之固而斂跡現當卸事回省啓節之日紳民夾道排列香案綿長六七里送萬民衣傘彩旗者更不可以數計洵官塲盛事也去後郡士卓人傑等彌切去思具禀督轅臚陳政蹟略謂爲戎政有裨地方切實刻懇詳陳事竊聞軍容不肅則盗賊滋猖戎政弗嚴則地方弗靖而肅軍容嚴戎政非專閫之矢志效忠總戎之靖共爾位不能職等幸逢聖代僻處海邦每思寢食之獲安必念本源之所自溯自咸同間經髮逆竄擾之後瘡痍未復幸有吳宋兩鎭軍整飭戎行宵小遁跡民得高枕臥者十餘年近值匪徒竊發哥會潛滋風鶴生驚各懷疑懼自客臘沈鎭軍來鎭勵志整刷下車伊始卽率營縣設法搜捕或派弁嚴查客寓或督兵厲禁烟館畫夜梭巡無稍懈怠而兵弁恪遵號令無犯秋毫合郡士民無不頂而戴之同聲稱頌至於汛防均能肅奉聲威村鎭關隘緝捕搶匪行旅以安輿情胥悅四境鄉氓多屬職等戚友有入郡者往往盛稱近來防緝之力合詞交贊現奉大憲整頓保甲功令森嚴鎭軍切勸紳董悉心襄辦城廂内外次第舉行里甲鄉保在在可恃所惜措施僅在半載忽聞倉忙行李遽爾瓜代職等徬徨四顧呼籲無從扳轅莫可挽留臥轍徒深依戀夫黜陟自有權衡下民何敢妄議但以有善不彰奚昭公道有善不聞何勸將來用敢冒昧瀆陳伏懇職等爲地方受其神益絶無阿私之見悉出公言之忱至于予奪有衡大憲之灼見遠慮非職等所能窺測誠不敢妄論是非除禀建延邵兵備道曁建寍府外合亟剖叩僉懇大憲察悉地方有裨軍民攸賴無任瞻仰迫切之至 
[禾中近事]  
　　電局委員丁君由姑蘇送家眷至杭旣至復載女嫗等回蘇行經嘉興城外端平橋蘇州塘口時巳向晚遂泊舟江滸以待翌早開行好事者見之疑係跳板妓船約伴閫入船中百般騷擾不由分辨順便將首飾等物攫置懷中船主見不由分說遂奔赴營中禀訴張守戎大怒立派百總督率汛兵往拘計滋事者共六人拿時逃脫數人餘經拘解到營守戎訊明内有兩汛兵各責軍棍八十下革去錢糧移縣究辦該船隨於次日仍回杭省未識丁君聞此情形尙欲追究否也○前報紀秀水縣署班房脫逃兩犯兹悉該兩犯由楚軍彭統領寄押朱邑尊以班房潮濕恐犯人居此受疾遂將地板高擱離地約二尺餘寄押後有同帮人入内探望暗中設約從地板下穴洞脫逃今彭君巳撤任而兩犯尙未成擒云○上年蝦蟆港吳姓盜案破獲後將首從各犯訊實收禁近奉臬憲札提朱邑尊遂派幹役押解省垣矣○桐鄉縣束明府於上月二十八日來禾有公事面禀郡守事畢卽回 
[五馬下鄉]  
　　嘉興府宗太守奉撫憲札委嚴查七縣荒熟田地太守卽於前日乘舟下鄉大約有數日勾留也 
[儀河築壩]  
　　揚屬儀徵河爲南北鹽船赴圩孔道久未疏濬日就淤淺前經上憲派員勘估工程一面築壩車水所有停泊船隻紛紛上塢所築大壩約本月初六日卽可合龍嗣後往來舟楫皆須繞越外江而行此亦操舟者所當知也 
[松江近信]  
　　科試屆期試院中一切房舍早經華婁兩縣派人修理附近考棚一帶大街亦有赶考各店爭先開設外縣士子携囊負笈而至者不可勝計想宗師抵郡後必更熱閙矣○入冬後華亭縣楊超亭大令諭飭震廂保甲設立冬防局仍歸民捐民辦巳於十月初一日舉行在全節堂開局募勇循向例也○城内外烟館自奉諭禁止後莫不雷厲風行間有私開射利故犯禁條者立將房屋抄封入官一時令出法隨兩縣共封烟室巳有十餘所矣 
[站籠示衆]  
　　昨報列新犯被凌一節裴浩亭大令於前日傍晚時升坐大堂訊究李全林訴稱小的初入監卽遭同監犯人葛老窩子田雲順徐金標李文明陸小成陳維翰孔慶寛王維發等多方勒索小的無奈出洋四十元伊等不滿所欲仍將小的凌虐備受痛苦陳奇標訴稱小的入監時被葛等索去洋一百餘元禁卒邢大與伊等分用陸厚卿王宏夀秦廉元三犯同訴小的等未出賄洋致受葛等私刑痛苦難言大令大怒立飭禁卒邢大并勒賄各犯至案謂邢曰爾當禁卒各犯有凌虐新犯及索賄情事爾不來禀訴反與該犯等通同分用可惡巳極爾究得賄洋若干從實供明邢供詞游移大令喝笞六百板始供認在陳奇標所出賄洋内得洋五十五元大令著跪在一旁田徐李陸陳孔王七犯同供小的等不敢勒賄實係葛主使葛供索得賄洋各犯分用小的並不主使大令查得葛係著名巨盜卽囊年夥劫閔行鎭倪公館之要犯收禁巳十有一年尙敢如此凶横實屬愍不畏法飭將邢發待質所候辦田徐二犯各笞一千板李陸王三犯各笞六百板陳孔二犯各笞四百板一併還押嗣後如再有勒賄情事定行嚴辦葛老窩子着立站籠於監門外示衆不准給予飲食俟站斃禀報至昨日葛在站籠内尙嬉笑自如此眞凶悍性成至死不變者矣然葛在監己十一年則監犯之被凌虐者當不可以僂指計至今日而始遇裴大令大發雷霆殺一儆百固足以大快人心矣 
[串同會妹]  
　　包探秦少卿至英公堂稱昨夜經過靖遠街見泰興客寓中有婦人吵閙婦之堂兄王根福及友人張福林等均在據婦言被陸陳氏領至花烟館論價洋一百四十元婦不依大肆咆哮因此領回客寓當詰該婦旣被陸陳氏圖賣王根福知情否婦初言王不知繼言王與通同究不知如何該婦供我名林小妹二十歲蘇州人父殁母存向帮傭餬口今來滬欲覓生理故尋堂兄王根福不知伊將我等寄在陸陳氏處住一宵卽被領至花烟館講價洋一百四十元我與爭閘花烟館中婦人說我不合爲娼格式我向伊磕頭今請發清節堂王根福供爲玉器生理堂妹到滬無處棲身暫寄陸陳氏家詎被領到花烟館圖賣我得信卽往理論張福林是我同業友人招來照料我妹因妹患瘋病張福林供與同陸陳氏大哭呼寃蔡太守謂案未訊明何謂寃枉然揆度情形必係王根福等串同欲將林小妹價賣因有瘋病無人承受飭將該氏及王根福等分别押候過堂研訊 
[局騙又見]  
　　包探康阿順至英公堂稱據小東門内老永成綿綢莊夥畢友士投捕房報稱有施瑞生同李姓又言戴姓到伊莊購辦綿綢二十四疋言是臺灣來之吳大人要買命送至儀和棧計共價洋八十餘元施李等約畢同至錢莊付價及到法租界大巡捕房門前施李欲入春園烟館畢言此非錢莊施李又言尙有友人須與同去及到烟館有津人倪炳杰等先在卽取出畢石孫所寫上蓋老永成圖章本莊照付銀洋九十元之票抵劃綿綢價洋且令我還洋五元零畢友士與之爭論施李等恃蠻遂持票報捕及我同到儀和棧查問據棧中人言戴姓等來言有 
 
 

Page 3

 
 
吳大人從臺灣來着伊等先來預定房間大人巳抵吳淞並不知有辦綿綢等事又查得吳卽吳忠新係武職現住八仙橋門前貼有吳公館字樣棉紬均在因先將施瑞生倪炳杰拘案請簽票往吊棉紬畢石孫之票據呈閱畢友土稱畢石孫確是我莊小主人現巳回湖州府屬之雙林鎭曾將此票携回交執事人閱看圖章不符因報捕拘人送案尚有畢石孫之信與票據字跡亦不符施瑞生供南翔人與李姓相識在路相遇言及吳大人囑伊購辦棉紬遂與同去不知其中瓜葛倪炳杰供天津人向在軍營當差前因畢石孫欠人銀洋囑我担保後累我賠墊畢寫本莊付洋之票與我我今托吳將票買棉細蔡太守問倪炳杰與畢担保何人之項係何項欠欵倪答稱與索欠者不相識亦不知是何欠項太守謂旣稱不知爾豈肯貿然擔保且果係該庄主人所出憑票收洋之據儘可向收何必以購辦棉紬爲名勒令抵劃其中顯有情弊須澈底根究又問畢友士爾小主人前曾在滬作狎邪遊此票或是被人局賭時所出爾當看明筆跡是否答稱筆跡難辨然小主人受人之愚亦未可知太守隨飭該包探將施倪帶回捕房信票及老永成所蓋圖章式樣均存堂再行簽牌備函至八仙橋巡防局將棉細吊案一面著畢友士函問小主人畢石孫有無票據覆候核辦 
[局賭宜防]  
　　賭博中人每借舞榭歌臺爲引人入勝之地遠來客商及少年子弟往往爲其陷害雖經官府嚴禁而此風終未絶也有湖南人某甲近因販茶來滬寓於某茶棧被江西人某乙約至某妓院學劉盤龍之千金上擲甲輸現洋四百餘元後乙又約甲共賭甲依然敗北欠洋二百餘元甲約俟銷貨後付洋乙不允催促至再甲無如何後聞他人之與乙賭者莫不大負心愈疑之不料乙竟以賭債未清紏同十餘人到茶棧尋甲十餘人者内穿短衣窄袖外罩棉袍聲勢洶洶其時甲不在棧棧中人未喻其故不勝驚駭權以好言勸令去後甲回棧述明情由衆人咸謂早知如此定當報捕嗣後乙知有備不敢再至此前數日事也 
[爭奪夥計]  
　　包探陳阿九至英公堂稱全興釘馬脚鐵店主陳雲甫投捕房訴有夥吳有才被同昌釘馬脚鐵店主張漢湘拔去今吳有才自行投到言無被拔事今將各人一併送案陳雲甫供釘馬脚鐵店前祗同昌一家後各馬房以其故昂價目糾股開公和店後因連開五家以致虧本又經開同昌之張漢湘議合爲一定價劃一願將公和之生財每月出租洋十五元以三年爲期今巳滿限張遂退租意在把持以致公和各股東不允我之全興店依然關設全憑吳有才把作吳亦有二股張欲拉吳去遂致硬拔吳有才供徽州人向在陳名下合股爲夥今我欲回籍並不帮張爲夥張漢湘供前開同昌店後議租公和爲公司不料以後連關新店五家連年虧本無力出公和租洋今期滿退租並未挖吳有才又有全興各亂東具公禀呈稱全興店全憑吳有才把作吳旣去請追還股本麥總巡捕頭禀此案情節支離請歸晚堂訊理蔡太守隨飭各人暫退候再訊斷 
[妓女控客]  
　　妓女林翠娥訴稱有客王林生昨夜入室尋釁毁壤自鴻鐘等件報捕拘王後有人出爲調處認賠了事乞恩免究王林生供紹興人現在米店爲夥昨夜因醉肇事以後不敢蔡太守謂王林生旣爲米店夥所得辛工無幾豈容在花柳塲酗酒滋事從寛斥釋後勿再犯 
[擇良婚配]  
　　前報列寍波人史善逢投上海縣控髮妻梅氏挈子私逃在法租界來香閣花烟館内經裴大令照會法公堂恊提梅氏并花烟館鴇婦王李氏候訊前晚由帮審委員王雁臣司馬提訊史伸訴前情其叔文標訴稱梅氏被朱計生誘出押在花烟舘爲妓叩求嚴究史晉生訴稱九月十二日善逢同小的到該烟館將伊子來生領出餘不知情質之梅氏據稱丈夫善逢在家不能度日去年九月間領小婦人來滬躭擱在大東門外夫叔女標家旋因夫急病囊資告罄由文標說合將小婦人押與王李氏處得洋三十元今年八月間文標晉生商同丈夫要將小婦人領出醮與别人小婦人不願冉醮伊等遂唆丈夫到案妄控王李氏供與同朱計生供稱小的在該烟館吸烟上月十二日見史等領來生去小的曾經挿嘴伊等因此挾怨誣控司馬飭將善逢晉生各掌嘴一百下文標掌嘴四十下朱因挿嘴笞責百板一併斥退梅氏掌頰一百二十下發官媒擇良婚配王李氏斥退 
[法界公堂瑣案]  
　　法租界怡和泰記地租一柍前經二十五保五圖六圖地保兩相爭執各遞禀詞昨據泰記夥傅春山遞呈鈔票計洋一百十元零六角四分聲稱此是本年完租之數五圖地保袁杏村六圖地係徐玉生七圖地保洪昌全均投案袁稱小的經收泰記紫來街地租計地十六畝七分三厘此項地租向歸我收六圖七圖於泰記名下亦有十六畝七分三厘實則兩圖合收六圖九畝有零七圖七畝有零今伊隱射將小的名下之地租收去曾經前任翁大老爺斷過徐玉生稱收租全憑照會今照會上祗有一注十六畆七分三厘今被五圖硬覇請吊泰記契據閱看可也袁稱此係爾明知泰記契據在西人處不能吊到故作此語王司馬詢之傅春山此項地租往年歸何人收取究竟有兩注畝數相同否答稱實有兩注向年歸五圖收取司馬着將所繳洋一百十元六角四分給五圖收領餘人斥退○六月間有朱萬華與胡光裕爲東洋車事爭執不休迄今仍未料理清楚朱萬華復遞呈詞遂於昨日訊理朱偕妻蔣氏上堂司馬著蔣氏退去向朱研詰據供我妻於六月二十七日被打是以到案司馬謂六月間打傷至今日尙欲請騐乎胡光裕供兄弟三人合置東洋車七輛我名下另有兩輛租與朱萬華每月收租錢二千文後因伊欲吞没故將車拉回司馬詰其車號答稱是三百二十三號一是三百二十四號車共九輛六月分袛捐六輛司馬詰其租車時可有中人答稱有許開祥爲中司馬著將胡光裕交保於今晨邀同許開祥到案再核○海門人胡金和有東洋車一輛如皋人鍾金水陳二兩人合置東洋車七輛昨日訴稱停車在横街被徐學文垃圾馬車之馬撞壞鳴捕將徐送案徐學文供在工部局拉馬車有東洋車迎面撞來馬遂驚跳以致撞壞法包探禀稱此事經捕頭訊過彼等索修費洋二十四元不能斷賠是以解案王司馬着將徐學文交保着兩造各雇修車匠估明修費再行核斷○法捕房十八號西捕訴稱蓄犬兩頭前昨兩日忽爲華人陶四友藥斃有章阿東龔阿和兩人爲見証章供前在捕房做下灶現在無事龔允我代薦生意故至八仙橋尋龔第一日見西捕所養之小犬在地打滾形似服毒陶却在傍嗣卽他去至次晚大犬又亂滾見陶亦在傍龔稱在西捕處帮工東家養犬兩頭第一日小犬亂滾而死拖到紅房子瘞埋第二日大犬亦死因在晚間十點鐘後不能拖去仍放同安里門口忽見陶四友來拖因卽拘住顯見伊將犬藥斃陶四友供在虹口做扛棒生意嫂姪等住西門内前日我在王姓老虎灶啜茗因見死犬無人收拾故欲携走詎被拘住說我藥斃但我上一日未到彼處亦無藥狗情事王司馬謂旣在虹口爲何又到該處啜茗旋據法捕頭稱可將死犬剖腹騐看藥死病死便何分明司馬着將陶四友暫押俟騐明再核 
[倒疉前韻錄呈小樓主人粲政]  
　　果然海内競知音三百篇中同此心君是有才兼有量我雖能飲不能吟但憑名士風流句大快主人氷雪襟仙客瀛洲誰第一後塵未識許追尋止可室主人養蓀又稿 
[題石印芥子園畫傳爲巢子餘仁兄作]  
　　吾觀畫境中别有一天地所以丹青家勃勃有生氣苟非畫理深安具此神致六法昔所遺四品後相繼歷代多傳人罔弗精繪事璧譬如相馬者按圖索騏驥向彼芥子園詩畫俱薈萃相沿二百年眞本漸淪棄魚目混明珠往往鬵書肆誰爲搜蠧餘未食神仙字張子善珍藏箕裘述先志巢君證淵源師弟結神契深幸此書存光輝不終閟石印何玲瓏毫髮無稍異我雖識不精略得畵中意媿無右丞詩點綴烟雲勢小樓主人甫稿 
 
 

Page 4

 
 
[題葉新儂仁兄策鰲雜摭册子]  
　　人生不能濯足萬里流安遇海客談瀛洲又或平生碌碌無長策縱尋十洲三島空遨遊葉君多材復多藝健步直踏天盡頭東涉扶桑閱風土人物歷歷供雙眸陸離光怪不勝記見聞所及皆窮搜詩境畫境兩超絶歸裝一束容扁舟海上傳抄亦幾徧如君鉅製無其儔吾謂餘子徒耳食孰若君先眼福充遐陬在昔太白自稱釣鰲客君今策鰲意氣何清遒吾知長鯨蟄伏不敢動沆瀣一洗天地秋甬東小樓主人甫稿 
[小詩恭祝紫詮先生六旬夀誕卽希昕伯桂笙詞長政之]  
　　欣看星彩絢南天歇浦觴稱玳瑁筵花甲籌新添海屋林壬嘏祝晉雲箋宏篇手訂名俱夀盛世身聞福亦仙記取嶺頭梅放日年年春滿畫堂前江夏後學綺禪庵主陳崇禮拜稿 
[江督轅門抄]  
　　九月廿一日湖北知縣易光連赴大通海州州吏目陳召猷赴蘇批驗大使陳儒璋赴掦均禀辭署江安粮道庫大使陸德錡奉司委留署從九陶鵾奉委冬防差○廿二日巡檢陶承清奉委撫卹局差○廿三日知縣桂正華文煒禀謝督憲發審飭知○廿四日請補高郵界首司文玉禀謝 
[浙省撫轅抄]  
　　九月廿三日布庫大使葉祖巽禀知管解第三批釐捐京餉于本日釘鞘寄存外庫巡檢潘運恮禀知防軍局委製藥局差○廿四日前署鎭海典史陳士楷交卸回省禀到○廿五日江景桂由於濳新城昌化勘荒回省禀到銷差 
[蘇省無轅抄]  
　　廿五日候補府潘學祖禀知奉委購買鄭工竹纜范夀棠禀辭奉臬憲委赴江北公幹家人來轅禀報浙江候補道彭慰高於九月廿四日申時在葑門旗杆里本宅仙逝擇於廿六日巳時大殮○廿六日吳之傑禀知奉委東路一叚冬防差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[東粤官塲紀事]  
　　鎭　綏定永固三砲臺大憲因其未盡合宜議將改作先委另補府佘松南太守察勘工程想鳩工庀材當在指顧問矣○日前陽江廳所屬各處陡起颶風大有攬海翻江之勢民間房舍吹塌百餘家被壓受傷者不知凡幾吳清卿中丞聞報卽委福蘭亭司馬　往查明實在情形妥籌撫卹○調署碣石鎭劉淵亭軍門永福前由關外帶來福軍五營現張香濤制軍擬裁去三營以節糧餉飭令優給資斧　令歸農其管常官劉直牧保林鄧參戎廷光馮游戎驛龍游戎勝關都戎松齡陶都戎烈武陳守戎才業均曾努力疆塲動勞卓著啓程前一日制軍在善後局設筵餞之佘松南太守曾藎臣剌史均在座一時水陸雜陳冠裳畢集飛觴拈令歡洽逾恒○候補縣丞郭二尹前在廣西轉運局當差頗極清廉勤愼刻巳銷差回省制軍論功行賞給予儘先超委優缺一次○九龍關總辦委員例以一年爲滿兹巳屆期大憲札委補用府富太守文浦瓜代○候補同知陳司馬廷紹委總查東關保甲候神縣方明府大甡委總查南關保甲目下均巳到差矣委者南韶連道林舫西觀察筮期九月二十四日起程○蕃轅牌示鹽運分司缺現委署潮州府方功惠兼署准補合浦縣林兆禧飭赴新任 
[皖垣官報]  
　　九月二十六日藩轅牌示署鳳陽縣王萬甡調署太和縣候補縣朱文蔚委署鳳陽縣同知許懋德赴祁績提徵信册回省縣丞孫筠委解金陵水師餉銀辭行同知吳乃斌辭赴休寍換征信册並禀知委辦支應局差二十七日委署廣德州又翰靈璧固鎭司梁中銓鳳愓典史殷毓華均辭行候補縣郭建勳解廿肅餉銀回省王樹鼎歙縣縣丞劉廷選來安州同劉演祖桐城復提徵信册辭行巡檢王爕赴當繁查班管回省 
敬步意琴室主留别元均卽以贈行有序僕於申江别八年矣始於今秋重來而故交落落如晨星獨喜晤藜牀舊主爲當年舊相識乃一見卽索觀詩文雜著欲爲付諸手民僕方遜謝不遑而夢畹生適過其可夀齋兄僕西湖近作欣賞携歸先爲附報僕竊感知音情不能巳旣疉君留别均四律以爲豆龍之贄而每於報中伏讀君詩無體不佳迥非凡響方思相與馳逐詞塲以爲天涯覊旅之樂而君適有闕嶠之行諸名流和韵贈行之什如入山隂道上接應不暇更讀高昌寒食生春江聲應集一序想見風雅宜人尢令人神往不置惟是行色怱怱恐不及修士相見禮敬先步均奉贈以訂神交也日文斾車臨或當相見於樽俎間一親風範未始非生平一韵事且幸事也用誌數行兼呈夢畹生附諸報末以代面傾並希郢政○名流疉疉賦離憂想見元龍百尺樓閩嶠定生山水色申江雖别姓名留詩歌每見篇皆好人地能宜氣不秋閩中是時尙無秋氣此去風雲當際會來遲我恨未同游丁亥中秋前五日雨花山人隨庵居士桐君弟葉鳳藻稿 
[退補生感懷元韻]  
　　有海天蒼色望幽微百尺樓高我獨依起舞早經輸祖逖憤時徒自羡韓非羞將姓氏通三魏喜際明良理萬幾世路雖平人事險且安韋布莫相違總爲飢驅覓𥛗粱撫今追昔輙心傷徘徊澤國鴻嗷衆蹀𨇾名塲馬足忙沈約能文憐骨瘦禰衡懷刺忌才長早知窮逹都由命悔煞胸中萬卷藏不是英雄那折磨伊耕傳築奈天何奇緣每向無心得熱性渾忘愛累多一霎繁華泡幻影十年湖海雨風和侈談厝積知踰分只合詩編手自摩幾欲歸耕負郭田偏教寒素被人憐神明作宰漢循吏詩酒放懷唐謪仙絶俗清操山並峙投閒缺憾海難塡無多同調關心切願與閒鷗證夙緣○前詩未盡所言再補兩律游子天涯暗自傷半生栗碌爲誰忙求榮爭不趨時俗養晦何須較短長劍不韜藏鋒易折璞因含渾器難量茫茫宇宙誰知巳一檢詩編一舉觴滿院桐隂暑氣收每當情話集名流一言契合金相斷百感紛乘墨浪投種菊儘堪娛晚節獻芻聊以補長籌勸君切莫生煩惱事多磨且緩謀大度山人未是草 
[偶閱夢畹生新暑粉墨叢談琳瑯滿紙一往情深雅八深致海足傳也爰題二絶卽請正之]  
　　絶妙生花筆一枝徵歌選舞盛名馳何如一覺青慺夢只說風流社牧之玉皇仙吏是前身明月當空證夙因安得梨園諸子弟　杳齊奉老詩人海上誦秋館主人吉生氏求正艸 
[上海陳家木橋電總局内談賑處九月下旬收解清單]  
高冊高易公所第三批規銀十二兩四錢七分四厘英洋九百五十三元七角内剔出銅洋五元又銅洋一百另三元錢九千七百五十文第四批規銀二千兩洋一千六百元内剔出銅洋二元○文册文報局第三批規銀四千一百九十七兩四錢六分八厘○與册陳與昌第二批規銀四千兩○救册蘇州太湖救生局第一批徐寳啓八元庫命叟清河仲子介石堂吳門醫者各一元景陽子二元祥册四本共洋十二元○綏册使君受福册募王庭玄洋一元林同安洋五元日昇昌募言記十元瑎記立記琴記各五元四户共洋廿五元臣心祝百忍堂各五元茂記三元三户共洋十三元天順祥募唐淦泉渝平銀十兩合規銀十兩另五錢二分天順祥洋　十元培德堂陳作霖無名氏各十元三户共洋十五元三意堂六元繪麟堂五元陳樸園李海棻尹海齋四經先耀張琴如各一元五户共洋五元謝嘉海兩元無名氏兩元江南製造局潘四大人規銀一伯兩震澤保赤局募移緩就急洋十元悅有恆六元無名氏聊盡心各四元南户共洋八元邵森大一元太古洋行募漢口太古帳房銀三兩二錢合規缺三兩三錢六分七厘張寅賓四十元張萬堅五元張萬堯五元嘉興電局宋十元疑店通奉第李募榆蔭廬中記茂記安記香稻居餘記各一元六户共洋六元桂蔭軒布林署合一元怡記發記張吟泉錢笛山人隱名士藏山居半閒主人各一元共洋七元惠生庄募三餘堂二十元東陽二知氏二元孔康翁來禇靖翁募周蕺君二元秦少舫十元補翁募李義堂四元丁賢田四元王步洲毛知廳詹孟琦各二元翁春山沈毓堂各一元王先生半元桂馥堂賛記各十元求病愈十元○申册上海各善士募對不留名二元林善士二百文無名氏五元無　無名氏十元募蕃翁募愛日樓二十元退補齋存誠書屋各十元桂芳軒　角鞍南山樵谿東樵隱各二角明德堂兩宜堂聽濤舘桂馥軒不留名各一角共洋四十一元四角楷記愈義茂和與作謀升字無名氏德生義無名氏陳作霖各十元何靈裳聚盛公各五元瑞泰生萬祥泰王悅來各四元張　山天順昌各二元義和生鑑順文恆升楊和各一元共洋一百元張筱庄募無名氏三十元周鳳嗚五元實塘瀚記三角存義公六元○祥冊帥遠煒募嘉會堂五十元鴻澤堂燕詒堂各四元吳邵氏二元無名氏銅洋一元硯檐子一元四角　　氏三百文桂馨主人四元○紹冊蕭山無名氏十元李茂蓮四元○閩加厦門泛徒子五十元○松冊青浦署錢伯英二十元楓涇稱查洋藥局六元前冊陽學李一元羅店隱名氏四元三百文○蘇冊張小舫三十元亦電局第二批蔭思記十元程少記募百文愿册八户廿二元古松堂募無名氏四十六元仲如女士三元求安女士二元無名氏二百天　濟　　鎰源莊務昌庄源康庄源通庄盛康庄各五元夀康莊宏豫庄履康庄永豐莊鎰大莊瑞康庄元瑞祥各四元厚生莊致和庄保康庄復和庄裕成莊各三元恊康莊萬和庄萬成庄同康莊皁昌莊各二元乾裕莊永源庄泰昌莊厚德大亨茂森和庄養源莊各一元程文鎔十元温募百文願冊七户七百文共洋一百八十五元九百文撫署鄭　一元必有不多齋一元俞公舘附記二元堵元公所各綢業英洋一百五十元典業月捐墊一百五十元崑山崇善堂募第二批不留名一户延陵吳各五元陳靜卿三元不留名樹業堂承餘堂沈榮麟符氏各二元不留名二户興德堂王春記樹滋堂各一元共洋三十三元又第三批張受書二十元葉稱氏許筠亭各二元願玉亭徐禮伯各一元○鐘册廣德孫正和募鼎隆一元福泰來義坤大行王承記趙佐成胡廣大同泰孫正和各一元乾裕五百文孫厚存李漢泉各三百朱玉泉四百文程利和黄世琦程茂庭王朝品各二百文共洋十二元二百四十文華翰亭募憫艱士陳鶴永彩盈王敦睦各二百文顧萬順存仁堂脩竹居士孫王氏鴻泰布衣士王霈霖高研五聽泉居士王錢氏張氷順願名泉各一百文合洋三元漢臯德昌棧募徐忠恕三元姜波姜初齋各一元曾傅美劉榮生張夀林范樹三蔣松年天瑞祥各五角共八元泰與何月樵募無名氏十二元何昌餘堂十元拔釵求病愈五元不留名七元懷義堂周德元李公順張泰恆朱氏求病愈寳姑求病愈各四元蔡雙鳳無名氏李敦叙字拙子各二元無名氏三千五百文何克恆曹東圃各三百文汪星垣六百文無氏四百念五文合共洋七十一元主大莊募同善堂十户寳德堂六户寳安堂十户寳慶堂八户寳琛堂八户寳順堂六户各一百文同善堂三百五十文共洋五元硯樵子胡石氏胡周氏呂孫氏蓮瑛女士湼葊氏六户共二元七角彭中丞第募二元豹變主人四元○甬冊　浦厘局張佑翁二元同餘莊來皁車水巿奉考批遺命二十元　甬昔脩子二元丁增記二十元陳文發十元 
[上海四馬路高易公舘内籌賑所李秋坪經收直順山東九月初五至初九等日賑欵清單]  
　　初五日康冊閻受祐堂洋十二元○康冊有心無力人洋一元○金桂泉希募太原金記彭城鈔記各半元太原清記錢二百四四十文沈太祖錢二百施也志一百共洋一元錢五百四十○康冊無名氏洋四元愼記洋二元舜記　五百文惠記慕記　記仁記文記熙記恩記各錢曉記春記殿記裕興聖各二百桂記錢一百共洋六元錢四千二百伸洋四元○全盛局交來姑蘇吳維增翁募康冊靈冊益川氏爲嚴慈求冥福洋二元又錢七百念方啓豐六百許文清時少華各四百吳幼高敦本堂陸杏林蘇蘭田各二百文童柏林銅洋一元錢一百吳彬甫一百共捐洋二元錢三千一百念伸洋三元銅洋一○葆泰隆募康冊根茂堂求平安洋二元游龍居士臥梅居士各一元共洋四元○○初六日蔚長厚寳祝交來蒙欲氏規元二百兩○恊源局交來蘇省隱名氏洋一元○寳順局交來豈山吳源籌洋五元○通順局交來康冊蘇城無名氏洋二元琴書舘洋一元陳慕蕃張詒卿無名氏華少山無名氏各洋半元畢振聲求身體平安程鶴亭陸愼各錢二百有名姓一百共捐洋五元五角錢七百文○恊興老局來杭垣何閑存堂洋二元何系元胡紱各一元共洋四元○馬盈昌交來無名氏洋一元樂平杯水章薪五角七分愧力徽四角三分羅衡度洋一角共洋二元一角○漢口茶業公所寄來福册保安氏洋二元○善發來募童年志洋一角○○初七日康冊鳬山樵侣錢六百孫隱意人錢四百瀛州釣叟厚庵各一百共錢一千二百文○福潤興局交來如臯武公舘募康冊武仁趾洋四元韓=秀山世德堂陳燮卿趙積善堂吳冠山各洋二元景德堂蔣長善陳志啓徐楚芬張芳榮隆泰豐陳隆順汪公記張竹披胡育之樊明德朱正芳王茂林嘉善堂梁　玉各洋一元施葛林林蔣鳳各錢八百文吳仿陶五百共捐洋念九元錢二千一百文合來洋三十元另錢九百文○和元局來康冊無力子錢三百五十種記二百無名氏劉澤記汪敬臣補過子各錢一百無名氏二户錢一百共錢一千零五十伸洋一元○全盛局來康冊天餘生洋一元五角鄭峻明徐駿如各一元錢子亨七十二峰道人各洋半元古疁堂二角共洋四元七角○又交來夀字冊松江陳學古齋洋十元○康冊朱少雲洋二元○靈冊朱少雲洋二元○恊大局來康冊寓乍錢守山洋一元○善發來募胡坡生洋二角慶祥成一角○陳西庚翁交來海門厘局夀冊呂孟元洋二元呂魁元一元邊夀山洋半元陳寳華周佐記林芝生林子恕江鏡堂陳錫五薛小泉蘇松谷蕭藴山呂漸逵丁子香孫二尹嚴長之周仲玉陳二佑啓堂汪鏡記徐雲槎張洪記陳業記少農李龔一聲王庭紹王桂軒李子驩王春華各錢二百共捐洋三元五角錢五千二百文合來洋八元一角○蕪湖公所交來安藻廉錢三百念文孔樹堃錢二百十○○初八日康冊劉立成洋一元○戈小墨還　洋四元○誠敬信號交來福建詔安縣署吳復生訢求伯母宿病　愈洋一百元伸規元七十一兩五錢○慈東有心無力人求病速愈洋一元○胡萬昌局交來清江胡袁氏錢五百○老福潤局交來康冊陳星涵新城學胡各洋一元○周亦處堂銀三錢陳仁夀堂錢四百三十吳乾董錢青各錢二百金九如陳瑞卿各錢一百文共捐洋二元銀三錢錢一千零三十伸洋一元○福建林靜甫翁寄來連城縣李子肅明府經募康冊李恭和堂洋十元陳遂初堂章繼述堂吳樹德堂各洋三元王光裕堂宋恭舊堂李光沈邦勳童積斌　天濟吳寳善吳樹森各洋二元孫張氏李輔和堂李天宗沈子魁陳元志黄建洋一元無名氏洋一元錢三日五十文胡定安堂銀四錢周生盛坤元號周家登羅逹源隆逹號桂蘭春和堂山和號各三錢五分謝陳留堂李明盛周恊春周永盛　成太吳召澄各銀三錢李含芳泰來生羅以卿各二錢許時思堂林十德堂各錢六百文童志昌童河瑞生興叶泰號太原堂清河張范高平堂劉彭城堂各錢二百共捐洋四十二元銀五兩六錢錢三千一百五十文合來規元三十五兩九錢○○初九日永昌升洋一角○漢口茶業公所寄來康冊勤忍軒洋一元○救命摺勤思軒洋一元○吉太涥洋一角○○以上五日統共收規元三百零七兩七錢英洋一百念三元銅洋一元錢四千三百七十文 
 
 

Page 12

 
 
   
 
