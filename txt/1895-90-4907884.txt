# 1895 - 90 - 4907884

 

Page 1

 
 
[新聞] [  圖書集成局啓]  
　　本書　　省闈署爲長沙李　　先　　　其中　琅珠至無美不臻風會所趨自見蒸蒸日上　揣摩家之秘笈本局用新鉛字排印卽日出書紙墨精　校讐祥　足供海　文人　鑒毎部碼洋一角八分諸君如欲先覩爲快請向本埠三馬路申報舘申昌書畫至及各處售報人購取可也 
[新印國朝駢體正宗○典搭新樣○皇朝直省綢面輿地圖○亞細亞横披出售] [  點石齋啓]  
　　國朝駢體正宗　南城書賓谷先慈　本得文一百七十二首凡四十三家鉅製鴻篇蒐羅殆盡得名人爲之圈點加以四明姚梅伯眉評洵足窺儷體　門徑　爲　林中必不爾少之書本齋今用潔白連史悉心校印分釘四本價洋一元二角又典搭新樣一書其中分門别類多係高華宏麗之文操觚家得此裨釜良多毎部四本價洋三角又皇朝直省綢面輿地全圖久已風行海内今已重印告竣又亞細亞横披地圖裱成未裱者俱備價仍屢例　向上海棋盤銜本分局申昌購取此佈 
[論用兵之事前面有攔墮軍行之物續前稿]  
　　凡攻軍過河衝字軍之旁祗恃一理卽在守軍疏懈不及料之處過河後在河之兩岸攻取大橋且用攻法之軍其大分不離大橋祗用一小軍過河攻敵軍之旁惟此一小軍在無攔阻之處繞過敵軍之旁大軍與小軍俱有分隔之險若小軍繞旁之時　過一河卽無分隔之險因敵軍爲河之故不便衝過而分隔之若守河之大軍攻已過河之小軍而其軍面與河流成正角大約可退兵過河無大危險尋常小軍過河之事其過河處卽爲其軍面之樞過河小軍與河流方向成正角之軍面者其離河較遠之軍旁則多危險惟旣退敗不致有滅軍之禍因其軍常守過河之處便於退兵防守之將則由中路合兵爲一軍可任從左右擊敗分隔之軍而逐之過橋且合兵之守軍可從中過河而又分隔之不令攻軍在退路合兵由此可知用攻法之軍分其軍在兩處過河而用守法之軍合兵於中若攻軍之人數不更多於守軍之人數必有危險設有更多之兵亦可用之於他法不必分隔也且用攻法之軍切不可欲繞過敵軍之旁而以全軍離其運糧之道蓋以全軍繞過敵軍之旁雖爲妙策若萬一失利必滅其全軍所以進攻之軍有過河之舉卽當有兵保護通糧臺之直路爲護直路之軍另派一分軍繞過敵軍之旁爲繞攻之軍此兩軍兵卒之多寡須酌量而行護直路之軍第一要事能抵禦用守法之軍改守爲攻之事又必知以寡禦衆之理而定小軍之人數故能知防守之處而用此小軍攔阻大軍過河可有若干時而護直路之軍多寡宜恰如其分不可偏多偏少其餘之兵俱前往過河爲繞攻之軍此時用守法之全軍能前往抵禦繞攻之軍則易於得勝故護直路之軍應多用守兵於該處令其不暇抵禦繞攻之軍須多放槍砲以作過河之勢則敵軍不能拒繞攻之軍而護直路之軍常偵探守軍之情形而知此處守兵之多寡如其兵較少速用攻法過河卽作浮橋等物以攻守軍之背如繞攻之軍已敗而退兵則護直路之軍從來路退回恐敵兵斷其後路也如繞攻之軍未分勝負則在直路過河之軍其陣線與退回之路成正交角進攻守軍如此帥得兩路合兵攻敵之妙法陸軍之内可設電報兩軍遥隔信息甚速雖遠而不致隔關也凡在直路用攻法過河或在守軍護河之處用攻法過河而不用繞攻之軍者卽可不用靈巧移兵之法此種攻軍過河之後分隔敵軍爲兩半故最要之事攻軍全行過河因敵軍分隔爲兩半未必卽用攻法而其行軍之主意定欲合兵此時攻軍不須護其直路且此種攻法過河之軍敗亦無妨尙可從過河時所用之橋退兵凡統帥令各軍離其直路則以一切之兵向一處爲杪如此則以全軍爲繞攻之軍交鋒時軍面不過長設防守之軍以守法改爲攻法過河擊敵人護直路之軍則此護直路軍之軍面不免與粮道平行若此路之外無有他路爲粮道萬一失利則全軍覆没因後路已斷也從此可得一要理凡敵軍在河之左右俱有守兵則在其通後路之一岸攻之爲最易如能擊敗之則彼有滅軍之禍然用攻法之軍有此情形其後路亦須穏便或盡用其兵於有後路之一岸亦可凡河面更　作橋自必列難用攻法之軍更難過河第一要事攻軍過河時派一隊兵至彼岸護大軍過河之事攻軍之砲應開放而擊守軍之步兵令其退回且因砲擊之故守軍必繞道而在砲彈不及處合兵若守軍用礮擊進攻之軍應放礮還擊而壞其礮近時新式之礮河闊八百碼攻軍之砲能擊對岸之守兵若守軍之砲離河岸千餘碼尙可擊攻軍過河之兵而攻軍之砲不能擊壞守軍之砲又大河内可用兵船進攻之軍可取河中原有之船派先鋒内之兵乘船渡河凡防守河岸之軍有橋相通而守橋之處兩岸俱有砲臺則過河之法不同若護橋之砲臺在攻軍來路之旁卽難過河因用攻法繞過之軍必須繞過有砲臺之橋有此情形卽不宜用繞過之法應攻守軍之面若用守法之軍不敢改守爲攻則攻軍定可過河惟用守法之軍兩岸旣有砲臺則改守爲攻亦非難事砲臺用處之大小與砲臺之方位有關係此事姑不具論惟綜覈以上各說而得七要理焉一凡一帶山或一道河不能爲永遠不破之疆界旣有山河爲護界用守法之軍其兵較少卽不能因有護界之故與兵多而用攻法之軍相平二前論攻敵人之軍面而分爲兩半或繞過敵軍之旁此理與過河之理同卽守軍之軍面過長兵力單薄者可引軍衝破而分隔之不然則繞過其旁三用攻法繞過敵軍之旁如爲敵所敗則其危險較之繞過敵軍之旁而過河爲敵所敗者更大因防守之軍已擊敗繞過之軍欲斷其退回之路卽必在繞過軍之過橋處與護直路軍之閒過河倘若有橋卽仍得原有之危險四凡不用守法護河待攻軍派一軍繞過其軍已過河守軍不必過河而用攻法惟在本岸聚會而攻繞過之軍五若守軍能便於過河在彼岸改用攻　此爲妙茗因敵人進攻之軍已分爲兩軍用守法之軍盡行過河可醫敗護直路之軍而滅之且可斷繞攻之軍之後路六者守軍不能用上法卽應聚兵而擊繞攻之軍難河較遠之旁此因繞攻軍之陣線大概與河成正角七守軍用重兵防堵處攻軍可舍之而用他路過河如不信此法非但躭延時日且傷亡之兵必多總言之尋常人觀攔阻軍行之物必以爲可用於防守之事而不知用守法之軍藉此攔阻之物易於改守爲攻不便於敵軍凡將軍詳閱移兵處之地圖且知前往用攻法之路有攔阻軍行之物自必用之爲本軍移兵便利之處用守法之將軍必以攔阻之物爲抵禦攻軍之地凡山河險要之處不能爲永遠不破之疆域故用攻法之軍亦用攔阻之處爲護界聚合兵卒以衝敵軍有才略之將軍皆可暫用攔阻之物而得益無才略之將軍不善用攔阻之物反受其害者有之可不愼哉可不懼哉 
[鹿城消息]  
　　温州信云入春以來天氣尙寒乍晴乍隂大有釀花之意迨二月望間天宇暢晴氣候和暖驌　裘　可付長生庫不期十九日雷雨交作寒氣侵飢較　冬猶覺瑟縮入夜則雪珠錯落鴛鴦瓦上浙瀝有聲雷聲殷殷澈夜不止二十日曉起一望無垠已遍地銀裝玉琢矣但春雪易融畫卽消歸烏有雨及申牌旋又聞霹靂驟震大雨傾 
 
 

Page 2

 
 
盆六出花飛仍復紛紛不已據鄉父老言温郡地處東南冬雪較少至仲春見雪已屬創聞若雷發聲而雪積寸許屈指三十餘年誠僅見也○永嘉縣沈子榖大令示期於初七日考東嘉書院甄别生員題目而後和之子曰文童生題目掌火益烈山詩題賦得二分春色到花朝得朝字生童共有一千餘卷○温處道宗湘文觀察示期十八日考試中東書院甄别生員題目天時不如地利地利不如人和童生題目可使制梃通場詩題賦　萬室帶山煙得山字限一日之長一律繳卷違者不閱○温州衛開虎卿衛守戎因公晉省已列前報兹於上月廿四趁招商局普濟輪船　甌○前防營統領黄綺亭鎭戒　文交卸之後本擬晉省　爲造化小兒所累覊留在甌現於上月十九騎箕西去卽在岑山寺巷應家公館先行小殮人約開吊後卽湏扶親　鄉也○宗湘文觀察督辦海防不辭勞瘁二月十一晨偕劉吉園軍門仝詣龍灣碧石黄善關等處勘覼礮臺並督率陶管帶各防軍屯營雲亭山等處以資桿禦○温州各廟水龍均擇壯盛勇悍之夫充當龍勇毎遇火警猛勇非常以故上年會匪騷擾時惟龍勇最爲得力兹宗觀察略仿其意諭令沈邑侯給諭廟董仍集龍圑練勇共分八隊以彭仁懷局憲爲統領候補守備陳少閑守戎爲副管帶旂幟鮮明戈矛閃爍示期於廿八日齊集道轅聽候宗觀察點騐○管帶親兵小隊右營左哨守備潘稼秋守戎永昌上月十一日隨同道鎭憲詣勘砲臺本從狀元樓駕舟而往繼因營船先於伺候改從陸路進發約訂三點鐘䟎行三十五里之遥隨員之勞苦有不可言喻者○茅竹嶺防營築疉四出覔石十七日有某勇擅將老嫗階石掇去摳遂尾追呼喊適被管帶官所聞喝將某勇笞責數千板卽時革退營規之嚴具見一班○邇來温郡賭風益盛毎届上春卽有攤臺聚賭至百餘人之多少年子弟趨之若驚喝雉呼盧通宵逹旦十五夜王敬廷閫戎查夜至洗馬橋聞五味和弄内喧聲達於戸外遂命從人圍住賭局親詣查拏一時各賭徒狼奔豕突東竄西逃與賭之人各鳥獸散當場拏獲沈甲張乙連賭具移送到縣沈大令收審之下喝將沈掌責百下張掌嘴百下從寛省釋地保知情故縱重笞八百板以儆將來倘從此賭風漸息未始非王閫戎認眞拏辦之力也 
[榕隂清話]  
　　閩中有某甲以駛船爲業被人綢住抛入江中後屍身浮出爲家人所見并查明其船已被某乙售於某船廠遂疑乙謀財害命赴海防廳報案當經唐蘇亭司馬提訊乙只認售船不認謀害司馬以案關人命移縣究辦閩邑方大令審訊數次乙失口不移一時尙難定讞也○朱鎭軍祺祥韜略優長以武功起家在閩多年去年署長福營叅將爲軍民所愛戴督憲譚宫保因前奏保梁恊戎鴻盛補城守缺奉到部駁遂將朱鎭軍奏補是缺梁恊戎自願隨節西行宫保已將城守恊一缺先委鎭軍署理其兼帶鴻字正營札令周軍門鎭南接帶○竹崎關商稅爲西路出入之要津姜大令定保奉檄接辦已數日矣藩司黄方伯因有南港厘局欲改調姜大令前往辦理所遺竹崎關務遴委傅太守以禮接辦蓋以大令到閩甫及年餘關務較煩恐不能勝任也嗣由大令禀明督憲始免改調傅太守新檄業已吊回南港之差尙未委人○前報恒盛走漏洋布一節兹查並非恒盛字號委係恊記合附正之 
[霓旌載道]  
　　蕪湖道袁爽秋觀察前奉督憲電飭赴金陵面商要公於上月廿二日乘坐江孚輪船下駛兹聞觀察謁見制軍後因尙有要公須面决於本省撫軍乃於二十七日就下關乘原坐之江孚輪船轉旆赴皖道經鳩江時屬下印委各員咸赴招商躉船禀見鵠列迎送觀察停輪片刻仍展輪而上向皖江進發 
[河工閙事]  
　　松郡東南鄉龍泉港集捐開濬早錄前報兹聞上月下旬有莊董殷某偶在門前閒玩瞥見塲地有河泥一小堆疑爲開河工人所置突將某甲大加呵斥甲謂泥係宿棄經人踐踏足跡纍纍况又加之以雨更復潤滑如酥顯然可辨爾何得任情誣指殷受此挫辱且愧且憤大言曰汝輩狗才毋徒唁唁狂吠若再不低首下心儘看老夫手叚恐不日當械爾頸笞爾臀矣各工人聞言無不爲之髮指一唱百加衆口同聲以爲彼旣强詞誣陷于等何人忍令其大摇大擺耶於時一鼓作氣將河中所挖之泥結隊成羣盡情挑入庭前階下遍布如鱗殷無可如何惟有禀陳縣署懇請勘視華亭縣葛明府乘舟蒞鄉勘騐之下提訊地保略詰緣由隨飭差役拘拿甲等究辦又婁邑西古浦塘綿亘數十里潮汐往來淤積已甚近亦奉縣主按畝集捐招人聞濬當經議定毎丈若干錢文詎疏鑿未半工人忽欲議加施家村圖董武生陳某輢有良田數千畝只緣索相過猛絲毫不肯讓人故遠近皆奉以强盜之目現因各河工倡議加費陳力爲詆排言語之間近於誇霸工人大怒羣起而攻闖入其家逕將物件任意搗毁陳遭此毆署不得已禀求縣署張肖蓉明府帶同差役人等前往騐視各工人又復恃蠻譁噪明府以好言撫慰回署後卽傳各圖地保究詰肇事數人旋由廿八　地保禀明圖民甲乙兩人解案研詰再三喝令各笞一千板飭人具結保釋 
[搶刼頻聞]  
　　厦門信云日來警報時聞愚民無知毎多携眷遷徙匪徒遂集衆搶刦海賊又架船沿海刦掠前次金門渡航被匪搶斃水手一人上月十二夜石碼渡船又被肆搶十三夜又在鼓浪嶼後面冐稱海關出哨巡船搶刦由厦開往石碼之渡航并刀傷搭客一人船中銀錢衣物刦掠一空據渡船人等言匪徒均架五漿快船身帶五六響手梒手執刀棍一船約十七八人共有五六船將渡航圍繞渡航禁止登船則僞稱哨船巡查不由分辯一躍而登先將一人砍傷嚇禁衆人不敢聲張任其搜掠各物并剥取搭客衣服然後揚帆而去此處離厦門不過二三里海盜竟横行若此地方文武汛富　得辭其咎哉 
[力挽頽風]  
　　粤友信云前任學使徐花農文宗於考試生童時必須羅綺章身方許入塲否則目爲槍冐不准予試數載以來士習民風皆以浮華相尙矣新任惲文案按試肇慶見有身穿美服者必加戒飭謂士子讀書當務其大者遠者若徒飾外貎品質已卑學問雖優亦不足取多士奉諭之下恍然有悟咸知黜華崇實風氣爲之一變又前任徐文宗最喜幼童凡十五歲以下之童子悉提坐大堂寛予取錄故父兄之欲子弟成名者不論其能文與否皆强令入塲以圖僥倖各縣應考人數頓覺加增此次惲文宗按試肇慶諭將幼童名字扣除不許送考間與教官談論謂國家取士如何鄭重安可以無知小子濫厠其間就令聰頴過人少成若性而一經進取勢必長其驕傲之氣轉以阻其向學之心殊非培養之道仰見文宗悉心甄拔曲意裁成嶺海人才有不蒸蒸日上者哉 
[杭州試事]  
　　杭州訪事人云仁錢兩縣二覆文童題目已列報章二月二十六日午前出招覆案示期二十七日舉行三覆是日兩邑尊因接待制軍遲至午刻始點名給卷所有前列十名照錄於後仁和朱敏莫宗海唐岱年高鎔陳嘉猷傅玉龔第榮夏循自鍾開壽周鍾麟錢塘汪韜翁兆麟汪念祖梁有立汪義夔儲家達施文昭許以約馬昌麟陸廷變 
[虎林雜誌]  
　　杭州訪事人云有某甲者混名土覇王去年因揑造謡言經巡防局員訪拿送縣枷號遊街至年終始得保釋刻又在東街一帶酗酒行兇下愚不移其眞不可救藥者哉上月二十六日乙丙二絲行夥同赴太平橋王萬興沽飲旣而甲亦施施然自外至見座客已滿卽與乙丙同桌乙與甲本鄰居後因借貸不從遂生嫌隙及乙就座甲卽起身避之甲怒痛加詈駡意在尋仇乙佯作不聞揚長而去丙心頗不服意欲反唇相稽乙再三摇手止之甲始無從挑釁○龍泉縣胡大令文淵前奉藩司委署孝豐縣刻已交卸龍泉篆務尙須赴郡盤算交代一時未克履新也○二月二十六日爲致祭烏龍江海神之期廖榖帥以政務殷繁委巡道王心齋觀察恭代○毎届奉季各處愚夫愚婦之進香禮佛者均刺舟松木塲地保借巡更爲名索取油火錢毎船日給三四十文不等今年添設巡防局局勇亦欲索費舟子以向無此例却之局勇無可如何遷怒於地保聲言欲拉至局内面禀委員治以無端婪索之罪地保懼情人說合願出洋十圓爲各勇茶酒資其事始寢 
 
 

Page 3

 
 
[防務加嚴]  
　　浙江提憲張奎垣軍門接澎湖警電後深恐敵人窺犯浙海遂於初一晚前赴鎭海督飭水陸各統領及南北兩岸各砲臺晝夜嚴防復恐倭兵從小港登岸爲後路攻入之計故又往育王嶺一帶嚴飭各營弁兵從嚴防守使彼無隙可乘軍門誠不愧海國長城哉 
[諭繳圑捐]  
　　寗郡民圑近因經費不　擬將停止府憲錢太守出示曉諭略謂前因倭事籌辦海防誠恐内地匪類乘機竊發經奉府督同本縣會商紳董舉辦民圑以資保衛城廂内外各歸各叚籌捐經費半載以來地方尙覺靜謐是於居民鋪戸大有裨益現在倭氛未靖海口未能撤防民圑自難遽行停止各叚董深以經費不濟爲慮是該鋪戸等未免各惜小費而忘隠憂合再出示曉諭爲此示仰城廂鋪戸人等知悉爾等須知民圑旣於也方有益自應勉力輸捐自示之後已捐各戸務各照舊捐繳其有捐而未繳者亦卽赶繳清欵毋得慳延仍俟防務平靖卽行停辦 
[蜀東春浪]  
　　重慶訪事人云有流娼名貴妃者寄居定遠碑周姓家艶幟高張蜂圍蝶繞某夜有李姓狎客邀友賭錢夜靜宵深猶是呼么喝六事經巡勇探悉破扉直入拿獲賭具言欲送官正爭鬧間巴縣主已聞風馳至將龜奴分别掌責餘人一律帶回研訊之餘判罰水八萬桶以充救火水缸之用○重慶電報局在白象街近日經局員購得通遠門某姓住房將局移往業已興工修整不日將賦遷喬矣○毎遇命案必有廠費解費盜案則有捕費恣行苛派務令事主破産傾家有心人再四熟籌創興費局勸令民間紳富按畝捐輸除開銷外歲有盈餘遂置租田八百餘畝近又增契捐一欵所入尤多現值府試之期各巨紳約集同人擬具禀各憲轅請將此疑撥爲巴縣學田以恤塞士○日前有合州文童甲乙二人至武庫後某烟館吸烟偶將烟燈碰翻油污其榻烟館主出言不遜甲乙遂邀集同類將館中器具擊毁無遺旋復彼此赴縣控陳縣主諭候查勘後訊斷○白象街某氏婦美而蕩向與某錢鋪夥某甲有私雨地雲天情濃似醴某口甲乘藁砧山外往拾墜歡一轉瞬間本夫自外至將甲及婦雙雙綑縛送縣請懲陳大令惡其敗俗傷風飭將婦鞭責數百下交母家領去甲掌頰五十下并罰銀二十兩○原任巴縣周少傳大令甫欲回任忽於二月某日因病出缺所遺篆務未悉何人瓜代 
[皖省官塲紀事]  
　　安慶訪事人云委辦運漕厘務安徽候補府祺子麟太守厚於二月二十日抵省詣各憲轅禀安蓋送升任貴州巡撫德靜帥行旌也○會辦金陵木厘局江蘇候補道許觀察元章於二月二十一日抵省謁見福少農德靜山二中丞及貟梧岡方伯丁濳生廉訪旋復拜會聨仙蘅觀察曾怡莊太守以下各同寅按觀察昔年筮仕皖江洊升知府繼又捐升道員籖分江蘇補用此次小住二三日卽辭赴白下當差○升任貴州巡撫德靜山中丞於二月十九日詣各當道處辭行二十日十一點鐘時赴東門外寅賓館福少農中丞貟梧岡方伯丁濳生廉訪聨仙蘅觀察均寄請聖安二十二日午後兩點鐘時乘招商局江孚輪船東下在省文武各員弁均詣南門外躉船送行 
[海州防務]  
　　客有從淮海至揚州者語諸本館訪事人云上月下旬海州一帶忽聞山左事情緊急富戸之瞻小者卽紛紛遷徙以避兵鋒甚至板浦等處亦有移家者嗣經松漕帥派撥營伍前往駐防兩江總督張香帥亦檄調皖北各營馳往駐紥近已安堵如常督憲委員李觀察鎭邦已於前數日抵清江謁見漕帥後卽往徐州海州一帶相機辦理民圑海州分司徐分轉亦禀准上游招募護勇一營駐紥西壩緣此處設有海分司錢糧局一所鹽課商　關繫甚重加以邇來北上雄師絡繹於途故不得不思患預防營中計勇丁五百人分前後左右中五哨駐守局之左右所有糧餉均由分轉捐廉自備云 
[輪船出險]  
　　安慶訪事人云麥邊洋行寶華輪船客冬某日開往漢口行至皖江誤擱沙洲不能移動兹者春水方漲沙渚波深乃於二月二十五日開足火機駛之出險刻已駛返申冮矣 
[厦門患疫]  
　　時疫一症傳染最易去夏厦門一隅由香港粤東等處傳染死亡不下七八千人近來漸次稀少維内地鄉社未絶根株孰科近日厦門外街又患一種瘟病傳染更甚有不崇朝而卽死者患者先覺頭痛發熱後覺胸前微痛迨後口吐黄水卽非藥石所能爲力自起病以至易簣不過一週時一人患此症必傳及一家有陳姓一家大小十一人未滿七日均登鬼錄此外互相傳染者尤衆何天之不佑厦民耶 
[整飭吏治]  
　　吏治之純駁視在上之黜陟爲轉移黜陟嚴明則在下者自有所儆懼而不敢營私舞弊粤撫馬大中丞於請訓出都時聖上曾勉以整飭吏治故蒞任以後卽留心訪察某也賢宜登荐剡某也佞宜罣彈章刻已胸有成竹屬下文武各官逖聽風聲莫不深懷疑慮有候補某觀察及某太守等已見機而作托故他去矣 
[不准游行]  
　　本月十一日爲清明令節好事者例舁城隍神象游行名爲振濟幽魂實則藉以招摇過市也上海縣黄大令查案出示縣掛邑廟頭門略謂上元令節例應牒請伯府城隍神出巡賑濟孤魂惟前次遊會適當防務孔亟示令清道恭迎不准繞道遊行並增飾儀從等情飭遵在案現當上元令節而海防仍在戒嚴之際自應循案禁約禮宜清道恭迎不准增飾儀從免生事端合行出示諭禁爲此仰保甲居民及會首人等知悉爾等須知海防戒嚴不得繞道遊行如敢不遵定干提究并飭差傳諭邑廟東西房各羽士毋許男女混雜以整澆風 
[禁賭例言]  
　　本邑虹口二十三保賭檯林立輸贏甚鉅賭客如麻喝六呼么近經地保沈茂山赴上海縣具禀稱地保陸坤咸韓進卿等人包庇閩廣賭棍霍阿其陳麻興馬裕春紏通窩賭地主包煥榮新寶王阿林沈善忠聚賭抽頭叩求拿究黄大令准詞飭差先將陸韓二保提案嚴辦並著密往賭塲掩捕連賭具賭贓務獲解案旣而縣丞吕慶堂二尹亦查悉此處賭風甚熾申請大令查拿一面移文英公堂請派差恊同拘捕 
[具限還銀]  
　　前者張柏康控朱琢亭乾没定銀五十兩宋通刺庭訊之餘判令朱覓人具保限四日内赶緊向張理楚此已登諸去臘報章矣兹者張以朱逾期日久並不料理訴請著保人交案追比通刺前晚升堂覆訊張訴稱上年曾向申昌分行定購肥皂五十箱毎箱價銀一兩八錢先後付銀九十兩出過二十二箱尚有二十八箱屢次向催朱始終推諉買辦徐幹廷及向索還定銀朱亦一味延約不得已將朱扭案請追業奉訊飭具限理處朱仍抗諭不理今蒙覆訊尙乞押追朱供稱小的曾在申昌分行買辦徐幹庭處司帳張確存定銀五十兩實因徐虧欠行主之銀被行主歇出逃至廣東以致拖延日欠今小的亦失業無聊一時未能料理求老爺寛限日期俾得設法理楚决不玩延通刺著朱具限三月杪及四月十四日先歸還張銀二十五兩餘俟徐來滬再行清理 
[不認通盜]  
　　李華亭徐正法包海瞿陳香竹謝福荏周大才等人前經兩江總督張香帥訪悉在鎭海護商局巡緝盜般名爲保護商旅實則與盜通同因札飭蘇松太道訊辦旋行文定海廳主提案訊供轉送寶山縣移解上海去冬黄大令向之研訊堅不承認爰暫下之獄中前晚翁明府飭提至案問李曰制憲大人訪悉爾與海盜通同祗須持爾名片向盜船照對盜卽散去否則肆行刦掠爲害無窮今當從速實供免用刑法李供稱此事實係寃枉小的在鎭海護商局陳季臺處當司事安分辦公從無通盜之事明府謂定海廳來文内開謝已招認通盜刻又欲翻供耶謝供稱小的在局當巡丁巡緝認眞並未通盜前在定海廳懼受刑法信口妄供徐包周同供稱小的等充當巡丁並未通盜陳供稱小的並非巡丁實駕柴船度日某日在石浦被盜捆縛後經巡船追赶盜遂棄船而逃小的因跟巡丁至局中暫爲躭擱至於巡丁通盜一事是否屬實小的實出不知明府謂李曰爾經制憲大人訪聞并有商家告發事非無因李堅不承認明府喝令笞責三百板還禁再辦 
 
 

Page 4

 
 
[上海縣署瑣案]  
　　日前英公堂宋讞員移送馬夫張紀法圖姦主婦一案前晚帮審委員翁明府升堂提訊張供稱小的在大興街一大馬車行供執鞭之役因嫌工資太少向行主徐四大索加徐不依小的卽蜿言辭歇徐將鋪蓋勒住小的因呼巡捕至解送英公堂並不圖姦叩　明鑒明府曰徐在英公堂控稱某日爾駕車出外適逢天雨回取油衣其時伊妻獨自在行爾卽强行姦污伊妻極聲呼喊并將爾送案請懲旣而徐妻羞忿交加吞服洋烟圖盡幸經施救否則釀成人命重情矣究竟可有此事否張供稱小的實無此事明府喝令笞責四百板枷號一月發頭門示衆○南市潮惠會館前設賭攤之劉鴻興投巡防局控薙髮匠湯連寶誘拐女兒玉秀局員移送上海縣請究黄大令庭訊之下湯供稱玉秀由胞兄桂寶拐出帶往句容原籍成親旣而劉妻周氏到案質証大令令將湯收押限日函追桂寶帶同玉秀投案訊懲迄今逾限多時大令疉次嚴比前晚翁明府又提案訊究湯供稱小的迭次信催桂寶帶玉秀來申並無回信聞桂寶不在原籍未知匿蹟何方小的覊押此間不能親往尋覓奈何奈何明府曰前經黄大老爺行文句容縣關提桂寶後接回文内開查提桂寶並無其人定是爾揑名抵賴訪聞爾父湯仁初僅生爾一子何得有桂寶其人乎如不供明定當血比湯連連叩首稱小的不敢揑名抵賴現在治下美租界北河南路開設整容店桂寶之店則在南市玉秀由南市失去與小的何干惟桂寶動身時小的送上輪船曾見玉秀在旁小的向桂寶問及據云已與伊父母說明帶回合巹明府研詰良久堅執前詞遂飭笞責四百板仍還押所限一月尋交桂寶如違重辦 
[美界捕房紀事]  
　　前晚有偷皃撬毁北河南路第六百四十九號門牌某醃臘店之後門側身而入竊去小洋銀五百三十枚鷹銀八元昨晨店主投報捕房捕頭立遣包探張阿五勘明賊跡許卽嚴查○昨午十二點鐘時竊賊張友林不知由何處竊得一錫茶壺飛步狂奔失主追至天潼路經二百八十三號走街華捕拿獲扭入捕房捕頭令押候解送英公堂請訊并著失主俟堂期領取○昨晨粤東人鄧錦堂行至蓬路與　明人顧嘉郎遇忽地揮拳互擊旋復扭至捕房捕頭謂兩造各有不合今姑從寛免究○江北人土鷄寶流氓也招摇撞騙無所不爲邇日上海　黄愛棠大令訪知匿中虹橋畔遂於昨晨飭差役二名咨照捕頭恊捕捕頭遣包探江阿三擒獲解至捕房捕頭交原差帶縣候訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[犯姦受責]  
　　葉萬青投八仙橋巡防局訴稱妻子被趙林法誘姦請爲訊辦　　 
究趙拱稱小的以製鞋底爲業從前曾與葉妻犯姦經葉破獲小的已服禮了事矣目今不敢再　前日　　伊家門外棄見而懷疑其實小的並無其事明府喝令笞責二百板枷號兩月 
[英界公堂瑣案]  
　　昨日寍波人林　華至虹口某處聽評話悞撞流氓陳正元陳卽扭住肆毆陳阿連錢阿虎王和林等人見而解勸陳怒喚集黨羽王祥生手持利刃將阿連手腕戳傷錢則傷及臀際和林亦受拳傷事爲包探張阿根所見拘入捕房捕頭令將受傷各人送入某醫院醫治昨晨將陳等解案林申訴各情阿連和林及錢王同供稱小的等因見陳將林肆毆故向解勸不料竟被戳傷據醫生言須一禮拜外方可告痊　王同供稱小的等雖與爭毆並未刀戳通刺據情與薩副領事再三商議姑著押候阿連傷痊再核○包探張阿五禀稱管金榮控朱阿四等竊物致與互毆據管言失去洋銀對時表等物捕頭遣小的查知朱有甲乙二同黨未經拘獲今特先將朱解案請究通刺令仍交張帶回捕房押候緝獲餘　再行訊核○寍波小孩趙阿元何阿虎中途彳亍無可依棲經三百八十九號華捕解送公堂請爲安挿趙供稱小的係鎭海人家無親族因病來滬曾至仁濟醫院求治醫生言不可救藥故又出外何供稱小的與趙同鄉家有母親此次與趙同來投親不遇通刺著將趙送赴某醫院醫治何由捕頭送回原籍○包探黄四福禀稱剪綹賊林寶生曾送請老爺懲辦今又在四馬路等處行竊適爲小的所見是以拘送請懲通刺判令笞責一百板遞解回籍○包探黄四福解陸景園至案禀稱小的查得陸持低銀首飾至某質鋪質錢經鋪夥察知扭交小的解訊陸供稱小的因有急需向友借得銀飾並非僞物惟銀色略低耳通刺判令具結開釋○杜松林前者在租界中犯事送經通刺懲辦遞籍旋又來滬匿跡法租界中近日又私過洋涇浜包探黄四福遇諸潮陽樓畔拘入捕房昨晨解案杜稱小的原籍寍波生長在滬置有産業現已安分守已不敢爲非矣通刺判令笞責一百板仍遞回原籍○包探張阿五禀稱吳洪泉竊取曹石氏曹高氏兩家縐紗皮襖皮馬甲縐紗棉襖絨毯等物報捕後經小的緝獲人贓送請懲辦二氏投案領贓吳供稱小的窮極無聊不得已而犯竊通刺判令交張探帶回捕房管押一日○二百四十三號華捕解在途拉客之烟倡王桂珠請究通刺諭令赶緊回籍不得逗留○英商茂生洋行主瓊投該管領事署控稱商人曾向華商所設裕和花行定購棉花三百擔逾期已久延不交貨請照會英公堂傳訊薩副領事據情照會通蠒立傳裕和行夥姚元澍訊究茂生行主帶買辦華人張某申請向姚追繳所定棉花姚供稱此貨僅二百擔尙有一百擔係掮客沈南堂自與茂生交易不干職員之事職員之貨曾於去年交付無奈茂生行主不肯收受張稱前交之貨甚低故不收受現因行中急需此貨務請追交沈供稱小的介紹之棉花一百擔自向買辦理楚可也通刺據情與薩君一再互商然後限一禮拜内將定貨交清不得延宕 
[法界捕房瑣案]  
　　泰來洋行屢次失物報捕緝查前日粤人潘阿根闖入行中二層樓上寫字房竊取鐵箱荷之而出經細崽拘獲解 
公堂葛同轉　訊之餘飭押候責比昨日包探禀稱泰來洋行連次失物伏求嚴究同轉命提潘覆詰供稱小的向在漢口兹因歇業回滬至行中訪前經同事之貢雨田並未行竊同轉判令從重掌頰一百下問有親串在滬否供稱表兄葉梅生現在新關當司事家住虹口新興里同轉飭探送至新　交葉收領並令出具保結存查○信業董事金璠於本年二月請將私開之天成信局押閉同轉飭將局人人李愷生提訊押押候傳列局主林蓮溪勒令閉歇昨日嚴吉人供稱此局小的日於去年閉歇本年正月將生財盤頂與林以後卽與小的無涉矣林供稱正月十八日小的在新關河畔開天成松信局同轉謂爾旣欲開信局理應倩同業出具連環保結禀請給示林供稱小的願遵諭閉歇同轉著具結送案存查嚴金著蓉具銷案切結○林顧氏控王小鶴將養媳領出匿不送還同轉提訊之下著林顧氏邀王及原媒投案覆訊昨日林顧氏偕鄰人王朱氏王　偕原媒張劉氏姜王氏投案張劉氏訴稱林顧氏娶姜女爲媳由小婦人作伐當時出財禮洋銀六十圓本年正月顧子因病身死以後之事小婦人一概不知王朱氏訴稱小婦人與林顧氏近鄰伊家養媳時時竊取錢文經其姑衷責並無用籐條鞭責之事王供稱甥女逃逸後林顧氏誣小　　去迨尋至舟山始知逐回母家隨卽領回滬上姜王氏訴稱女壻若在小婦人原無異詞現在已經身死求恩將女兒斷歸另行擇配同轉謂林顧氏曰　子已死爾旣欲撫媳爲女應與母屬通商遂著一併出外商議妥當禀覆核奪○沈雲生攫取法公司某輪船洋人之洋蚨八翼昨日飭　至案著照原斷笞責一百板釋出○張阿元圖竊天主堂物件同轉判令掌頰八十下速回蘇州原籍不准逗留 
[分發人員騐看名單]  
　　新海防例指省分發道花翎朱恩縉湖南四川同知張雷順天陜西花翎亦倬廂黄山西何錫驊浙江福建知縣司徒鰲東廣西張仲友湖北四川祝家瑞浙江山西張經年廂藍廣東鹽大使周景銘四川廣東聨益正白廣東州判陶鎔浙江廣西府歴沈啓瑞順天四川白正卿山東福建艾慶甲山東山西倪文德浙江福建縣丞張霆順天江西曾世榮廣西江西方仰夔廣東福建吳維鈞湖北廣東馬樹勳雲南廣東梅樹珊安徽北河寶乾正白四川毛鴻皋河南浙江尙崑毓河南甘肅龍光慶廣東福建按察司照磨劉名晉湖南貴州縣主簿邱元文江蘇北河州吏目周訓銘河南雲南王乃昌浙江直隷郭之英江西安徽府司獄賀建勛貴州雲南巡檢李文熙順天廣東吳立莊順天廣東何朝幹廣東廣西唐登青湖南四川王其沅貴州雲南長清廂白北河孫務義雲南山東殷狿楨安徽福建姚光鼎浙江湖北從九品謝承勳四川江西章培元浙江湖南典史蒯葆麟順天浙江李昺炎湖南甘肅李樹藩江西廣西孫鳴謙貴州雲南趙長壽江蘇四川談開泰浙江甘肅錢德葆浙江直隷沈乃杰浙江江西李鳳鳴河南山東未入流周恩　江蘇安徽孫繼祖陜西四川劉輝廷四川湖南○籌餉例指省分發縣丞章師程浙江直隷州吏目劉維登貴州雲南典史韓億山西　西○勞績指省分發知府王昌熾湖北吉林知縣注嘉榘安徽直隷惲元復江西湖北劉綬青江蘇湖北州同吳同升山東貴州縣丞雲騎尉世職陳受祺浙江江蘇○議叙保奏批省分發巡檢孟清淇直隷山東孔昭昻山東浙江○記名呈請掣籖分發直隷州知州黄秉鈞江西○記名呈請指省分發直隷州知州曾煛森四川陜西○進士呈請指省分發知縣趙恊莘江西浙江○同文館　著指省分發知縣同知銜夏白琖江蘇浙江○截取呈請掣籖分發知縣六品銜李有益湖北○應補呈請分發知縣查蔭元安徽浙江未入流趙賢舉江蘇直隷李學蓮浙江四川 
本號向在漢鎭馬王廟上首百有餘年自已卯年分設上洋法大馬路中市茲去冬被鄰居失愼暫庽棋盤街房屋業已工竣仍回原處交易自造雲南賽銀烟袋各樣銅器一應俱全貨分層次價定劃一倘蒙仕商賜顧者還祈認明本號招牌須不致悞本號主人告白一分設寗波東渡門内日新街一分設 
廣東省城大新街中市乙 
 
 

Page 10

 
 
   
 
 

Page 11

 
 
   
 
 

Page 12

 
 
   
 
