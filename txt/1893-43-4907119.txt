# 1893 - 43 - 4907119

 

Page 1

 
 
[張香濤制軍恭祝李傅相七十壽序石印告成] [  點石齋啓]  
　　李傅相功名事業彪炳寰區本年正月初五日爲七句嶽降之辰南皮張香濤制軍撰文祝嘏問深富麗包括靡遺洋洋數千言爲世間有數文字本齋今將原文照印成書字畫工楷印以潔白聯史紙外用粉紅箋封面裝潢精雅每本價洋一角二分卽日由本分局申昌及各書坊發售此佈 
[三百二十六號畫報告白] [  點石齋啓]  
黃羊祀灶由來久矣禮部堂主事各官以十二月二十三日爲送灶之期因於初一日爲始招集樂工四十餘名招作灶君塗面掛鬚演習跳舞誠盛典也他若乞丐之窮形孖生之異狀西人之輕身仗義奕者之因忿啓爭掃雪有遇仙之緣迎娶有涉氷之舉馴象見齒而念母惡少撒錢而誘童及 
所附各圖准於二十六日出售所附叢抄因發寫稍遲不及登報容俟明正續出可也 
[論出使須求眞才]  
自古以來禦外侮聯邦交周旋壇坫折衝樽俎非具有過人之才烏能勝任而愉快哉方今中外互巿修好訂盟立約通使盱衡時局實與春秋列國後先合轍今昔同軌遠非前代以中馭外之勢所得同日而語然則出使得人誠爲目前至要之圖至於辦理洋務何莫不然第自通商五十年以來洋務中卒未見有軼羣拔類之材足以表見當世者何哉則甚矣人才之難得也竊嘗推求其故蓋有數端一由於鄙夷洋務而不知重不達時務之輩膠執成見往往謂我國家自有法度置洋務於不屑道以洋務進身者京師官員咸卑視之有洋翰林洋舉人之目於是束身圭璧之士憚於清議不敢冐不韙之名以干當世之所忌近雖風氣漸開不同疇昔然在上者旣未神其鼓舞振作之方卽在下者無由生其感激奮發之心此人才之難得一也一由於僅求之於語言文字而不知其他欲通洋務固不能離乎語言文字然語言文字止洋務中之膚淺者耳其他若聘問會盟之經吏治兵刑之大朝章之沿革政事之得失習尙之美惡風俗之醇漓財賦之所入物産之所出山川之阨塞形勢之險要皆於實濟多所禆補下之人於此而求之可以得洋務有用之學上之人於此而求之可以得洋務有用之才乃不此之求而徒沾沾焉求之語言文字而已足故所得者僅足供繙譯傳語之職而無適於大用此人才之難得二也一由於遴選不嚴而孚冐太多通商以後其在成見未破者固置洋務爲不屑談而夤緣奔競之流則又視爲終南捷徑稍稍涉獵以爲進身之階不自量其才之疎識之淺囂囂然以通洋務自負在上者無由察其深淺誠僞輙舉而用之豈知若輩非但於西國文字未嘗深窺堂奥卽我中國應讀之書且茫然無所知不學無術之徒而欲其講信修睦釋怨平爭聯兩國之交敦中西之好斯實難矣此人才之難得三也夫振裘挈領則萬毛自整舉網提綱則衆目盡張今欲求出使之眞才洋務之有用莫先於得人得人之道當奈何曰重洋務曰採西學曰嚴遴選道亦在是三者而已矣曷言乎重洋務也君子之德風小人之德草草上之風必偃蓋言上行下效之理爲不可誣也今世不乏聰頴才智之士寡老盡氣銷磨於時文試帖者徒以上之好之重之也今誠能破除成見重　洋務令天下聰頴才智之士分其半以從事於洋務而復爵以榮之祿以優之吾知天下必且靡然嚮風幡然變其故見切磋砥礪以底於成中國之大人民之衆必有殊尤異敏出乎其中夫而後格致之學製造之技乃可從容議也有當道之責者曷不毅然起而行之哉曷言乎採西學也聖人無常師惟善之是師今泰西憲所爲實有勝於吾者是吾不妨師彼之所長以補吾之所短夫師其長則吾之所短或有不終於短之日苟或安於所短則非但不能望彼之長且將終於短矣此大可懼也宜令有志洋務之士凡泰西兵刑吏治諸大端以及製造工作之所出土地物産之所宜究其利弊考其得失務爲有本有用之學不徒求之於語言文字之末然後人才出而於出使列國辦理一切洋務自見措置裕如矣曷言乎嚴遴選也書有之曰簡厥良以率其或不良自古國家未有不由斯而致治者也洋務中浮冐太多必至碔硖亂玉眞才難顯均須嚴覈其學問之純疵詣力之優絀使懷才者無不遇之歎無才者無倖進之望則賢者愈生其感激不肖者亦切其奮勉凡遇交涉各案所委員弁尤宜簡擇有氣節有才識有口辯之員以膺其選蓋有氣節則侃侃而談不至阿意曲從致損國體有才識則燭理精而處事審可以因應咸宜有口辯則應對從容不至貽羞隕越三者不繫乎洋務而實洋務中萬不可少之才當軸者宜如何奬勵而裁成之乎綜而要之在下者必爲洋務有用之學乃可以無愧厥職在上者必求必 
洋務有用之才乃可以無愧所舉上下交修安見人才不爲之興起而眞才不出於其間哉 
[本館接奉電音]  
　　昨由京友電傳上諭一道敬謹譯登○十二月二十四日奉上諭福潤奏特叅庸劣不職各員請分别降革開缺一摺山東候補知縣涂紹元王智琿貽悮要工聲名甚劣試用巡檢張賡颺行同無賴不堪造就均著卽行革職鄲城縣知縣紀堪瑜緝捕玩弛人地不宜著開缺另補候補知縣吳謹度辦案草率難膺民社著以縣丞降補濟寍州州同蔣鵬勳不守本分擅受民詞惟係舉人出身文理尙優著以教職歸部銓選以肅官方餘著照所議辦理該部知道欽此 
[蕪湖米巿紀聞]  
　　蕪湖米巿久爲大江南北之冠今年生涯似較往年爲盛出口共有三百餘萬石其行銷粤省約居十之八九故盈虚消息一以粤商爲宗今年各粤號初時並不見佳當仲春時各商大張旗鼓當道適有勸捐保甲經費之舉各商議論不洽相率停購荏苒四旬粤省久無進貨價遂飛漲蕪地則因米巿停擱價錢爛跌一抑一揚粤商遂從而大獲其利不啻倍蓰蒲節左右依然采烈興高忽有訛言謂大憲以捐費久無著落行將遏糴各商一聞此信無不爭先恐後放價搶買利之所在各不相顧加以天時乾暵蝗蝻蠭起倉箱坐擁者咸欲奇貨居之致令收買愈盛巿價愈高迨至察破前言知爲烏有先生所誤則輪飛颺疾已運去百有餘萬石一時粤省米積如山價遂爲之一落千丈每石虧折紋銀二三錢業此者無不垂頭喪氣未幾新穀登塲價頗相宜各商再振精神爲亡羊補牢之計雖未能盡如人意而持籌握算亦頗有盈無絀時交冬令向稱旺月各家赶辦年貨忽前月下浣天氣奇冷内河各路水道層冰凍結舟楫不通四路商販浹旬不至粤商所雇鐵艦連到數艘無米可運莫不倚蓬悵望正在焦灼萬分忽於臘月初四五等日疉接粤商來電謂消巿甚旺來源不接價遂大漲各號得此消息相與喜而不寐時值河冰已解估客帆檣啣尾而至遂恣意收買唱籌過斛晝夜喧闐江干候運之鐵船亦排泊如山星馳轂擊疾似穿梭内地商販得此消息亦皆踴躍乘時故自二旬以來米市之旺實爲今年所罕有旋聞粤商運去之米每石獲利不下二三錢核而計之足爲通年張本且 
 
 

Page 2

 
 
可綽綽有餘各商遂皆眉飛色舞箇中有見利思義者謂今年吾業反覆不一初不料風雪窮冬猶能轉此好機會然非各河冰阻則粤地照常進貨安得有此漲價回念前此風雪彌天之際江干駄米小工無事可作千百成羣呼號於冰天雪地中其情正自可憫今我儕以氷獲利若輩以氷受苦以此視彼中心不無憐憫勸各同業於歲闌時多製米票散給若輩各商深韙其言想今年散票者當不致寥落如晨星矣 
[濬川獲利]  
　　金陵各防營分叚挑河先將地叚丈量清楚每棚應派若干揷標爲記此疆彼界不爽毫厘前日某棚濬至信府河地方在淤泥中得皮箱一具内有衣服七八件濕爛不堪尙有本洋廿四元英洋三十元當卽禀明哨官哨官派棚頭得十分之二餘歸九人均匀攤派各勇歡呼不已據土人云十年前此處有某布莊遭祝融之慘後樓臨河倉卒中將箱籠鄭下此蓋由岸側滾落波心也區區之財儲之許久以待此數人可見錢財得失皆有定數不可强求也 
[白下决囚]  
　　金陵信云十八日午前首府李兩首縣陶大令藍大令三大營四都守齊赴督轅恭請令箭並率領小隊數百名馳回上元縣署擊梆升堂飭役提出盜犯王姓眼同綑綁押赴水西門但聞鎗聲轟然早已身首異處矣據觀者云此犯係溧水縣刼財傷人案内首犯尙有夥犯六名仍收上元縣獄 
[白鹿迎春]  
　　温州城垣向稱鞏固本年資福山之右及五十丈等處間有傾圯經温處道趙展如觀察捐俸葺修不日可樂觀厥成矣○温州鎭周靜山鎭軍於本月二十日駕船出洋巡緝約二十七日可回轅○前者永嘉縣屬洪水爲災將上戍滕公橋衝倒居人以竹牌銜接俾行人免歌匏葉之詩然旣苦傾欹又嫌狹窄婦女老穉往往立足不牢行至此間祗得蛇行而過兹有好善士廣爲勸募集資數千金邀集紳耆鳩工重建從此履道坦坦當不致視爲畏途矣○磐石營守備程渭賢守戎夢熊家中開設紙槽全賴其從子掌管刻從子因病而逝守戎遂思解組歸田意者其爲倦鳥知還乎抑欲效鴟夷子之千金三致乎○初六日寍波徐順興牌號貨船駛經台州洋面突被盜匪刦掠旋於初七日報諸四明公所具呈控請緝拿聞船中所失貨物無多惟牌照竟被刦去舵工某甲則其一耳云○十七日侵晨八點鐘時地方官舉行迎春典禮驀有西溪人四五十輩手持器械蜂擁至某姓家搶取其妹劍負而逃出麻行門駕舟竟去途人相顧駭愕莫敢誰何嗣經某姓控諸官衙未知若何辦理匪人之猖獗如此亦可謂無法無天矣○初十夜有賊入萬歲里某椶繩店行竊店中人覺而喊追適有某甲者與賊對面相逢自恃力强將賊扭住賊突拔腰間利刃將甲剌傷隨乘隙掙脫奔逃不知去向迨諸鄰麕集惟見甲血流如注倒地聲嘶而已書此以爲好逞血氣之勇者戒 
[火匪可誅]  
　　本月初九夜譙樓正敲二鼓温州郡城小南門内寳豐錢莊隔壁某線店失火幸封家姨方偃旗息鼓火勢不致披猖地鄰望見紅光登時蝟集或潑以桶水或拉以撓鈎旋卽火滅烟消只燒燬籬笆椽柱說者謂此火起自籬下諒係匪人所縱蓋緣與其店毗連之吉星齋等鋪均饒有貲財且是日寳豐適運到大錢七百千故匪人見而覬覦也 
[閩嶠迎春]  
　　福州於立春前一日迎春於東郊循古禮也是日海防廳朱子香司馬閩縣蔡伯昻大令侯官李文卿大令均至府署會同福州府唐太守朝衣朝冠乘坐亮輿用儀仗前導府尊有萬民傘十餘柄海防廳萬民傘十餘柄並匾額之屬侯官縣萬民傘三柄閩縣獨無殆矯矯自異者歟時則鼓吹喧闐笙簫嗚咽差役數十人俱穿翻裝皮短褂閩人著皮衣將皮向外謂之翻裝手執春花並肩緩步各署跟丁策馬前導假以頂戴公服蓋謂不如此不足以壯觀瞻也出東關外公役將土牛擡出閱片晷各官迎接新春次第行禮卽排道晉城經過之處士民夾巷縱觀熙熙然有春臺之樂農家以牛身之土可療諸畜瘟疫爭相挖取及抵府前春牛亭内大武君已體無完膚民家又以所經之地有煞氣咸以鹽采抛擲之習俗使然所謂非禮之禮也 
[米價騰貴]  
　　福州産米無多向藉溪海各路運來以資接濟各帆船自去秋迄今由海入閩每船運米不滿萬石現因海宼不靖率皆裹足不前輪船由上海載來之米每次不過五六千石運脚較帆船爲昻本重而利輕販運者未能踴躍至上游浦城等處素稱魚米之鄉今年因收成减色價亦昻貴入冬後溪水淺涸載米之船十壞三四附郭百數十鄉冬初遭大風數次吹損禾稼不少而外路來源旣少本地出數又减故此米價所由日漲也近日價值每石增至七八百文貧民以爲米行圃積高擡所致議論紛纭地方官因出示嚴禁以防其漸然閩省所産之穀不敷食用全仗外方接濟來貨多則價賤少則價昻此必然之理所望賢有司設法籌畫或招商採辦或平糶濟艱庶可濟目前之急否則數米而炊者恐不免枵腹之慮矣 
[吳門歲事]  
　　蘇州來信云本月二十二日午前某縣解到男女犯人各二先在府署照墻後某茶肆啜茗二女犯一年四十餘一年三十左右雖琅璫鐵索椎髻逢頭仍談笑從容毫無羞狀男犯則年亦相若而猙獰之貌令人望而生畏心少頃發審局飭差傳訊二女犯倔强不肯行女解差勸慰再三始勉强入内二男犯亦隨之而入聞皆淫婦通同姦夫謀斃本夫之案想不能免於極刑矣○本月二十一日下午潘宦家司帳人吳某至元妙觀前某館食麫食畢向櫃給貲悮將恒祥莊本月二十五日期之洋銀一百元票據遺諸地下旋經某公館中人某甲拾得倩友人張某持往莊上貼錢取現吳失票後行未數武卽知覺急往莊上掛失及張持票至莊夥扣留不放張非惟空空兩手反遭辱駡不堪心不能甘大聲吵閙莊夥卽飭人請吳至偕往某茶肆啜茗一面邀甲到來相與理說吳祗肯以洋　三四翼作酬資甲堅　非三十枚不可現雖經親友從中調處然尙未議成也○某甲機匠也年關在邇虧空洋銀數十番東借西挪了無著落遂於本月二十一日之夜潛夻紫霞膏求死諸鄰人設法施救無奈毒已深入萬難妙手回春延至天明溘然長逝孔方兄之害人誠不淺哉 
[浙省官報]  
　　十二月十三日候補縣黃在申禀知臬司委艮山門外總巡差叩謝並銷金屬永武浦湯四縣地丁差王汝霖禀銷餘上新嵊四縣地丁差忠滿禀銷奉鎭象三縣地丁差新巿巡檢汪禀辭赴任周秉崧交卸餘杭縣丞回省禀到十四日署左營守備陳茂恩禀奉憲委署禀安叩謝候補府潘祖頤交卸台州府事回省禀到同知繆鈺禀見銷海石平桐四縣地丁差忠滿禀見叩辭赴滬局海運差卽用縣黃耀奎禀銷於臨新昌四縣地丁差謝福慶葉紉蘭大挑縣伍爕寅並禀見銷海仁錢富餘地丁差俱奉傳對本禀安銷差轅下文巡捕强禀奉憲委貢絲差叩謝試用縣丞孫肇烜禀知由京騐看來省禀到十五日太平叅將唐禀見叩辭赴任候補同知蔡文杰禀銷金蘭東義四縣地丁差禀知藩糧會委海運滬局差叩謝通判王鼎新禀銷王江涇厘局差雙斌禀銷程安長三縣地丁差永嘉縣丞徐本立交卸回省禀到烏程縣丞謝念祖交卸回省禀到前臨安典史秦業增交卸回省禀到禀奉藩司委調署仙居縣典史禀見叩謝咨補慈谿松浦巡檢何承祐禀奉藩司飭知咨補禀見叩謝十六日候補同知王慰祖禀銷嘉秀善三縣地丁差禀知藩司委遷善局差禀見叩謝蔡文杰禀辭赴滬局海運差禀見正任仙居縣王壽頤禀知劃解交代銀兩呈送府結夏献鋆嘉興公幹回省禀到銷差 
[空盤又見] 　 
　　闤闠中人賣空買空最足爲害寍波此風甚熾曾經前府憲宗太守嚴禁拿辦兹因日久玩生復有人仍蹈前轍由監生邱某赴府告發今將府尊批示錄下　空盤惡習久經示禁拿辦豈容不肖之徒仍蹈故轍貽害商民實屬法無可貸惟該監生所禀雖發於公忿突非被害之人遽甘出結質訊轉恐若輩藉口卸罪且此案本府早有所聞已飭差拿究並吊簿單查騐矣著卽遵照 
 
 

Page 3

 
 
[五茸餞臘]  
　　浦南係華亭轄境有盛某者衣冠其貌禽獸其心與鄰近談某之妻有染該氏有文君之美兼有夏姬之行喜新厭故幾於人盡可夫暮楚朝秦神昏意亂一日忽失該氏所在談出外訪尋隨於某乙家深知消息造廬相訪自以爲籩逅相遇適吾願兮不期氏歴訴由來似盛有拐賣情事談戴上緑頭巾一惟以婦言是聽遂赴縣署控追王邑尊批飭一併提案訊究想一經更番推鞫是非所在自不難水落石出也○泗涇盜案前已登報兹悉被盜者係沈姓名錫和人皆呼爲錫老和與薛同音故悮名爲姓云合正之又前報華陽橋賭棍沈二和抗提不到由捕廉蔣少尹面禀華亭王大令以若輩愍不畏法厥罪難寛嚴飭幹差前往將房封釘仍候限提賭首沈二和賭徒甲乙等到案以憑究辦 
[粤東客話]  
　　○聞前日夜候肇慶腰古鄉渡一帆高掛將抵省垣適某輪船由滬來省白浪掀翻銀濤洶湧渡船閃避不及微爲所觸致將舵工推跌水中全船幾遭不測渡伴急爲撈救則已無及渡伴卽向輪船索命各自停泊不敢開行隨赴公司理論輪船以夜行例章須　桅燈俾知趨避是時已入夜該渡猶未點燈例難賠償旋經人爲之排解酌補洋蚨作爲了事○前報雙門底藩轅傾銷某銀號有股東寡婦支取銀兩店人因其過多不允所請婦見識卑淺遂萌短志投井身亡當時屍親多人齊向該號需索現爲藩憲所聞立飭番禺縣傳集屍親再三語導補以百金引柩歸葬然後相安無事○婚姻之事終身所賴故凡染廢疾例准退婚况痲瘋惡疾爲衆所不齒者乎番禺李某在江西某　館充當司事前年離鸞悲詠中饋需人前日返省憑媒看合河南岐興里某再醮婦以續鸞膠訂明身價七十圓先付定銀二十圓于歸有期在於臘月旋有識婦者謂其前夫曾染伯牛之疾未卜存亡李聞而大駭立向理論婦不承認李欲焚紙以騐婦又不允索回聘金亦靳不與互相爭諭至今猶未妥議未悉其後若何也○鶴邑自前任蔣大令裁撤盤允公局後盜風日熾至今未已兹聞新任常明府以時際隆冬盜賊竊發在在堪虞復與各局紳會商欲率由舊章仍請前時紳士辦理團練事務惟所需經費向由古勞墟内茶烟穀米各商抽收現肇慶府張太尊以紳士辦團刻不容緩至抽收經費則由官抽繳不干局理聞紳士以窒碍難行婉詞推却故刻下尙未開辦云○有自廣西來者謂柳州等屬於上月二十七八連日雪花六出寒冷異常沿邊關隘尤甚南徼小民素鮮禦寒之具一旦遭此寒噤難堪因而斃命者聞有數百人蘇軍門麾下軍兵駐於越南邊疆者亦死有百餘人云○城西榮華西約某菴建自乾嘉年間齋魚粥鼓恪守清規久爲檀越所推稱産業亦因而日富嗣有梳傭等輩未去煩惱之絲妄依清凈之法長齋繡佛欲借三寳爲護身符遂在該菴求割片地以資修煉優婆塞輩利其租值與之結方外交詎知若輩行爲久不理於衆口以致旁觀清議譏及各尼戾氣所鍾釀成妖孽前年菴鄰駕稅視融而公論謂由菴起議罰备費破耗不資未幾讒口嗷嗷又謂某尼不守清規欲擇吧而噬雖經明理者爲之排解然耗資在所難免菴之左鄰原爲菴業冋租與　姓羽士建作壇塲已逾廿載近潘云亡家人他徙遂於今秋租與楊姓術士數月以來相安無異不意前月有某婦因蚌胎已兆命楊占算楊知婦爲富室金釵藉詞恐嚇謂代禳刼星騙去金飾珍寳逃遁無蹤婦夫禀官將屋查封今楊雖就擒而已封之屋勢難領還迭年以來該菴因銷耗多端産業爲之漸薄該菴之遭逢殆佛家所謂三刼歟然亦薰蕕雜處有以致之也○城西玉帶河前經大憲委員會同紳士清丈疏濬今已日久河道復形淤塞委員遂循舊章再事清濬則附近泮塘涌口一帶前有蛋戶支木爲屋佔踞河身經飭毁拆又萌故態委員以其故意侵佔卽飭兵勇及西關汛弁兵馳往督飭拆毁以免阻碍河流○番邑莊頭鄉有黃姓二婦同室而居上月二十八日天公玉戲婦在瓦面將積雪取下隨烘以火取作晚炊米瀋詎食後二婦人呼腹病其老者越日身亡少者病延牀第隨請名醫診視據云連月以來天時亢旱毒藴北上傳於雪中老人血氣旣衰難勝其毒故先斃命卽少者亦須急爲解毒温中方能免害云附近居民藏雪待用者聞之皆棄於河中羣相戒勉故飲食不可不愼也 
[寍郡辨志精舍秋季課案]  
　　漢學超等施世杰許克勤鄭鈺陳錫哉馮毓孶汪起鯤汪開祉林授經朱永璋陳得善特等韓珪王亨兆陳鳳洲梅鼎恩張宗錄孫錫麟王元晉王重學王兆翰范彭壽○宋學超等范彭壽吳廷採陳蔚文陳得善許克勤尤幹臣李永康陳錫哉特等沈重光宋堉煐王亨彦尤桐張宗錄孫康祺姜莊臨米藜祥王紹祥張鴻桷○史學超等李翼鯤沈一桂張世銓竺士康張世統陳康　李漢章陳得善孫振祺黃翼雲特等周承緒汪開蘇象賢濟敦先陳祺壽邱　烔陳錫哉戴康鄭之灃張天爵○昇學超等曹仰鉃王鱗藻徐莊王汝成盛錄聖秦偉誠陳文彪朱熙程之駿邱雲祥特等鮑莘伯胡世儀　珪盛沛柱王軼羣馮徵李炳燾韓保徵李炳緯費丕　○輿地超等吳廷採陳得善施仁紞陳錫哉許克勤王實固汪開祉十鬯張德容阮丙炎特等王亨兆王兆翰陳祺壽王重學王啓楨秦鍾豪何宗鎬鮑鑑堂劉邦霖趙多祝○詞章超等張景翰殷松年萬人傑李翼鯤顧賡虞尤金鏞顧士超夏之霖俞鎭莊啓新特等陳培壽陳錫哉王元晉金士駿盛鍾珩杜煒孫繼澤褚德黻諸以師俞鑑 
[上海求志書院壬辰冬季題目]  
　　經學題厥兆天子爵解　六轡如手解大酋之宫爲酒正爲酒人考孟冬祭其宗季冬祭其佐說○史學題漢書孔壁古文經篇目攷晉書汲冡古文書篇目攷唐奉天錄攷證元聖武親征錄攷證○掌故題恭讀欽定西清古鑑附攷恭讀欽定錢錄附攷内府本龍藏攷出使外國四大臣箴擬揚雄崔駰百官箴體四章并叙簡派體制○算學題有明勾或底勾甲有半城徑乙求角度法以甲除乙得半勾弦交角餘切或正切若有叀股或邊股甲有半城徑乙法仍以甲除乙所得爲半股弦交角餘切或正切有明股或底股甲有半城徑乙法以乙除甲以一加之或减之得勾弦交角正割若有叀勾或邉勾甲有半城徑乙法如前求之所得爲股弦交角正割　求十之訥對前課已撰二題兹又思得數法曰取眞數一求其訥對得正負相間諸級命爲甲復將諸級俱易作正號命爲乙次求三與三一三八四二八三七六七二一之對數較乃十二因甲以對數較减之倍之復以乙加之卽得又法取一二求其訥對得正負相間諸級命爲丙復將諸級俱易作正號命爲丁次求二與二零七三六之對數較以减四内三因之復以丁加之亦得試演草證之又法取一二求其正負相間級之訥對命爲甲復易負號爲正號命爲乙次求一四與一六之對數較得正負相間級命爲丙復易負號爲正號命爲丁乃以甲乙丙丁相加三因之復加乙卽得又法如前求得甲乙次求一六與二之對數較得正負相間級命爲戊復易負號爲正號命爲已乃以甲戊已相加三因之復加乙亦得○輿地題流沙考縣度考甌脫解水之寒温關係地之盛衰說○詞章題天地一沙鷗賦以星垂平野月湧大江爲韻畫梅譜言梅有四字疉花如品字交枝如乂字交木如亞字結梢如爻字各賦七律一首明徐𤊹筆精載有大鵬二年甎爲賦一詩五七古皆可詠年糕不限有體韻 
[懸賞緝盜]  
　　欽加運同銜補用直州特授江蘇松江府奉賢縣正堂金爲懸賞緝拿事案於光緒十八年十一月初九日據十五保五十七圖地保杜森義報稱十一月初八日夜二更時分在金小橋地方查見圖民金錫全之子金开卽金生堂倒斃在路查看屍身有傷身畔手巾包存有洋錢廿二元手摺十二扣烟盒内另有洋錢一元當票二張當傳屍父金錫全外出未回經屍胞叔金桂全屍母金宋氏看認據稱金升向爲糧差傅升副役同伊父金錫全往莊行收帳初八日轉回帶有洋錢不知數目顯被匪人搶去砍傷斃命等語追緝贓犯未獲報候詣騐緝究等情到縣據經會營勘騐選差懸賞嚴緝旋於十一月初十日據屍父金錫全呈稱初八日早伊在莊行將收帳英洋二百五十元分裝捎馬袋手巾包内交伊子金升送回詎行至金小橋地方被匪傷斃將捎馬袋内英洋二百三十七元搶去已經地保報騐呈求緝究等情除照章通禀外迭經 
 
 

Page 4

 
 
比捕勒拿未獲誠恐遠颺合行懸賞緝拿爲此示仰諸色人等知悉爾等如能拿獲此案兇匪眞贓解究者賞洋一百元知風報信因而拿獲者賞洋五十元此係本縣捐廉給發信實不虚須至賞格者發上海縣署前實貼 
[浦畔談資]  
　　浦東塘橋鎭著名地棍名小更心者攫取鄉人呂桂榮布馬褂一件呂忿不能平遂投爛泥渡保甲局喊控局員高二尹飭提到案訊供之下將小更心懲責枷號此已列諸前報兹聞更心之母某氏聞信之下投局求恩自願交還馬褂將子開釋二尹念該氏一再苦求姑從寛典准將衣給原告具領小更心疎枷開釋○滬城登雲橋地方有某姓者開設小錢莊藉權子母前日櫃上置有清蚨六百翼忽有一匪乘間將錢攫去店夥奮力追赶已不知去向矣○南巿毛家弄某鹹貨行房屋歴年已久棟宇漸頽前日由房東雇匠人某甲登屋修理偶一疏虞失足墮下致傷鼻梁血流如注昏迷不醒旋經行中夥友招雇别人將甲送回家中延醫療治未知能保無碍否○老閘以北鄉間某姓家生有兩孩騎竹弄梅常在門前嬉戲習爲常事不以爲異前日一孩在左近小橋上奔馳一孩在後狂呼前行者偶爾回顧遂致失足墮河一孩大聲喊救其時父母均不在家其母舅聞聲而出躍入波心幸是處河水甚淺得以將孩援出然已濕淋漓如落湯雞矣 
[英界公堂瑣案]  
　　姚林福訴稱小的係崇明人傭工度日陳玉富陸續借欠洋銀五元内有二元四角將棉被作抵向索二元六角非但圖賴反欲將棉被取還與論行兇不得已而報捕拘案陳供稱小的與姚同鄉前曾同居故將棉被寄存如今向取不還故與口角並不借欠洋銀蔡太守飭交人保出俟查明究竟如何再行核辦○工部局小工頭目鄭聖千訴稱有江北小車夫戎川二停工一點鐘之久囑令赶緊工作非但不允反敢兇毆有本地車夫可爲見証本地各車夫同訴稱小的等目見戎與鄭相毆其時戎適在推車忽地停車動手戎供稱小的並未貪懶停工正在推運磚塊不隄防鄭從背後赶來遽掌小的之頰以致爭毆蔡太守謂彼此旣已肇訟著戎不得再往做工○薛關榮訴稱小的在虹口開設茶館某日趙三等來啜茗互毆以致失去洋銀八元由捕拘案包探陸阿祥禀稱查得趙與殷敬忠等因裝糧轇輵致與打架及帶至捕房在趙身畔搜出剌刀二柄今特呈堂王德生伍百良徐天平同供稱小的等俱係小工曾在茶館中見趙等二人與人打架及巡捕奔至人已脫逃陸探又禀稱趙與湖北河南人打架當時均已奔逃趙供稱小的係徐州府宿遷縣人向當小工現住虹口某客棧有湖北人奪做小工致起釁端小的不敢行兇尙求大老爺原宥殷供稱小的係山東濟寍州人向當小工現住趙姓餅店打架之事並不與聞曹永生供稱小的亦宿遷縣人向在龔公館傭工此事並無干涉蔡太守飭將趙押候查提湖北河南人之鬥毆者覆訊核辦殷曹均交人保去○某包探拿送前曾犯竊之劉福山汪玉財至案蔡太守訊供之下劉汪供稱小的等由蕪湖保甲局員某老爺諭令來滬緝匪太守飭押候查明核辦此已列入報章矣兹由太守禀明道憲解歸蕪湖縣辦理昨日將劉汪解案所供仍復如前遂飭押候連器械移解○包探秦少卿禀稱壽康押店夥周生石將慣用僞洋銀之萬杏全指交小的雖祗查出僞洋銀一元其實積慣混用猶憶前者曾經拿獲捕頭憫伊年老格外從寛告以以後不得再作此等不端事豈知今又明知故犯是以解案請辦周訴稱萬持洋銀來兌知伊慣用僞洋銀留神看出破綻是以交與捕房趙平山訴稱曾在乾德錢莊爲夥現在乾德已閉知萬專慣混用僞洋銀萬供稱小的係蘇州人年六十五歲不敢行使僞洋銀惟求恩赦蔡太守判令管押一月期滿遞解回籍僞洋銀劈毁○顧長發訴稱小的在中庸洋行當司閽之職昨有李桂心者闖入行中恐是圖竊拿獲盤問據稱訪尋王姓然行中並無王姓其人因卽交捕送案李供稱小的係福建人向在某兵船當水手現已斥革實因訪尋王姓庖丁誤走入中庸行内不敢圖竊有信呈電蔡太守閱得信上書明由申江送往閩省德興洋行内王子富收遂判令管押十日 
[法界公堂瑣案]  
　　本年八月二十一日西洋人計禮士控趙元盛店主趙濟川代鄧利記作保將藏香兩箱抵去洋銀一百元每月利息一元限六個月爲期逾期未贖因於七月二十四日拍賣得銀六兩四錢除收尙欠本利洋銀一百零四元求向保人追取葛同轉立飭包探將趙傳訊供稱藏香於光緒十七年五月二十四日抵押其利付過十八元一切均由穿西衣之陳哈生經手曾取去中費洋銀十元且計禮士旣欲將貨拍賣須先與押主說明何得以價值數百金之貨擅自拍得銀六兩四錢爲數相懸恐鄧不能應允同轉以兩下言詞各執諭令將趙交人保出限四個月内料理其事趙保出後立卽乘輪船泝江而上往四川尋鄧述明其事隨卽折回昨晨與計禮士同投案下趙稱鄧言藏香抵押之時確曾立有押契載明共貨兩箱估得價值二百六十五元雖以六個月爲限亦曾說定多押一月卽多算利一元現在鄧未及來申務求限至明年三月中卽可清償本利同轉將一切告知魯繙譯官轉諭計禮士計禮士稱貨已拍賣無可追還趙稱爾將藏香拍賣與誰須從直說明免得經手人被累計禮士堅請追償押本趙稱小的已繕京西字禀帖呈控於西洋領事公館矣同轉謂爾已往領事公館控告祗得待查明再核兩下均唯唯遵諭而退○錦名洋行收租人陳愼齋偕某西人投案訴稱房客吳隆成店主吳新甫積欠洋銀四十八元周王氏徐陳氏欠十八元屢約不還送案請究葛同轉訊問之下吳供稱小的在彼處賃屋開店約已二三十年陸續積欠洋銀四十八元是處産業已經一賣再賣業主連換三姓矣同轉謂賃屋不論遠近理應如數付租不得虧欠吳稱約本月二十七日可付清周王氏徐陳氏均稱須本月廿七日方可付清同轉准之著各交人保出限三日内一併理還○蘇州航船戶周錫男訴稱小竊陳林煥竊取某客附裝之檀香一捆拘獲人贓送案請究葛同轉判令押候笞責一百板○五十六號華捕禀稱昨日小的巡至四明公所外與華界毘連之處見車夫陳春扣拉無照會之野鷄包車闖入租界中向之查問伊竟號召羽黨數十人蜂擁前來將小的扭住撕碎號衣故將陳拘送到案葛同轉謂毆辱公差本應重辦姑念年關在邇格外從寛判令枷號五日待年終開釋○張周氏訴稱小婦人失去第一百二十六號東洋車捐照一張今在比鄰楊仁寳家車上查見其號數已被用柏油塗抺另塡是以將楊送案葛同轉問楊曰此紙車照由何處得來楊供稱小的車上之照乃一千七百九十五號此照號數不同不知被誰換釘車上同轉著押候比究○沈榮泉虧欠翡翠洋銀九百九十元一案前已屢列報章昨日原告鄭春亭王鳳儀投案訴稱沈所欠洋銀於閏六月間經中人理勸明白除去收到三百元外議定讓减三百元其餘出立期票限日歸還豈知忽又變言竟將期票掯阻不交反敢揑詞妄控經縣主大老爺批示後沈竟自鳴得意終日逍遥於楚館秦樓或乘馬車飛馳道路葛同轉著將沈帶至公堂訊問之餘供稱小的不敢掯阻期票此票實被中人扣留問爲何不將中人邀到答稱小的管折捕房不能前去包探郁庭湘禀稱中人陳張兩姓言本願自行投案後被沙姓中人唆使不得前來同轉謂此係沈串使遂著押候中人到案冉行核奪○馬金生屢次犯竊經葛同轉懲辦後飭包探送交其反保去其詳已列報章昨日包探絲錦榮禀稱查得馬並無茄友祗得帶回同轉著備文移送縣署請黃大老爺遞回長洲縣原籍 
[申報館恊賑所經收順直山東河南賑捐十二月十一日至二十日止第一百九十一次清單]  
　　十一日漢口雷在楚洋兩元九江永祥堂銅洋六元雲南藩署元銀一種冉夏二戶各銀五錢巧善銀一兩四銀王孫楊銀六錢黎孫朱何朱陳趙銀七錢以上六戶來銀四兩七錢申九八元四兩九錢六分三○十二日蘇州不書名洋兩元○十三日　安氏求合家平安願又求行事平安二戶各洋五十元蚊川邵蕙沅湯餅移賑谿北餘事後人祈祖母病痊願節省俸洋移賑二各洋十元○十四日南遵繒春珊爲新得文孫承　親友寵賜湯餅隆儀移賑洋二十元無名氏洋一元常熟懐德堂洋三角鐵甕居士洋二角理德堂寳善堂欽德堂謙尊堂無名氏五戶各一角黃倉畫洋八角○十五日無名氏求除血症由延康莊交來洋五十元厚載堂隱名氏許愿生産平安二戶各洋一元西壩蘭蓀書屋主人祈消災延壽洋一元銅洋一元無名氏銅洋五元張祥和銅洋一元○十六日奉化無名氏考課奬賞洋一元五角○十七日洪德泰雅軒洋兩元○十八日漢口周必禧爲今秋完烟承同鄉諸友厚賜隆儀移賑洋十二元來鴈黔館洋十元張欽記洋四元　 
 
 

Page 5

 
 
　記洋三元○十九日無名氏洋十四元田嵩　者錢移賑洋十元　木生洋五元孝　堂洋　元日九洋三元元　長洋　元無名氏洋一元○二十日　心盡力子求　先父母冥福洋廿元蕙安氏求子實明又求合家平安隴西無名氏求免口舌消災三戶各洋十元吳縣郭先第爲先妣　　人明正十遍年期將起度資移賑洋四元黃門郭氏女荐母資虚對洋一元任妣母送郭宅禮洋一元永直堂婁洋兩元謝崎翁賀葉憲翁壽禮移賑洋五角總共收洋三百廿三元八角九八元四兩九錢六分三日本洋三元虚對洋一元銅洋十三九 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
