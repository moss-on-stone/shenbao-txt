# 1904 - 83 - 4911112

 

Page 1

 
 
[勸捐萬國紅十字會經費] [  申報館恊振所謹啟]  
　　俄日興兵生靈塗炭曠日持久尙無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德更無可限量矣如荷樂施請交申報館恊振所帳房自當掣奉收條以昭憑信率布寸臆伫𦕎慈雲敬叩善安伏維垂鑒 
[論近日廣西軍事]  
　　粵西之亂已數年於兹矣調兵之多糜餉之巨自洪楊諸逆及關隴回匪平定後數十年來幾以此爲首屈一指初時不過因散勇莠民互相勾結涓流星火撲滅本不甚難祇以將帥不得其人任令匪𦦨鴟張日甚一日朝廷憫生靈之塗炭憤凱旋之無期於是特簡岑雲階制軍爲兩廣總督蓋以雲帥家承韜略夙負重名而又籍隷粤西於本省山川阨塞土俗民情必能研究有素故特畀以兼圻之任俾令從容展布得奏奇功而海内之逖聴風聲者無論識與不識咸以雲帥任川督時丰裁峻嚴與尋常疆吏之畏葸偷安敷衍了事者不可相提並論方謂旌麾所莅醜類當卽日潛蹤矣迨帥節旣抵桂林卽上疏嚴刻巡撫王芍棠中丞提督蘇子熙軍門朝廷赫然震怒褫職論罪有差此外道府州縣以及佐貳各員之名登白簡者其數殆不可勝計凡有陳奏無不允從朝廷任公之專信公之深豈不以粤省當百度廢弛之餘非攺絃更張不足以振衰起懦雖世之論者謂公所刻各員未必盡有應得之咎竟有甫經到省而卽名掛彈章似未免近於操切者且聞公所汲引而迭委優差者亦難免偶膽徇情面徒因威權過重名望過隆小小瑕疵未敢横生訾議所異者朝廷畀此重任注重在剿滅匪徒乃在粤旣已逾年初猶電信紛傳備詳攻戰之略繼竟按兵不動無臭無聲終且因偶爾違和奏請賞假旋師東粤去歲臘月以來又值俄日失和遽開戰釁朝野上下方注目於兩國之勝敗而於粤西軍事轉若度外置之公更以小醜之不足弭平大局之深可危慮特上疏陳奏慷慨請纓其志之壯謀之詎遠不加人一等哉然知者信公所見者大不屑以潢池盗弄費大帥之經營不知者或轉疑公因師久無功藉此以圖脱卸幸朝廷知外釁之不可輕啟公亦知冒險之未必有功於是仗鉞西征之謀又因之而起不意粤省官吏紛紛禀留而鄭陶齋觀察諸人更剴切陳詞再三勸止讀雲帥批示謂來禀以本末立論能見其大本部堂德薄能鮮深愧古人旣不能爲東省根本之謀又不克免西省疫癘之疾昨以西匪雖迭殱首要而道路尙未底平且巨酋黄五肥猶未就擒老師糜餉良非得計是以復擬躬往督師兹已嚴檄諸軍合力迅剿倘事機得手肅清有期本部堂亦何苦勞勞行役不然諸將無功總須親往激勵蓋朝廷之畀此兼圻凡以爲平匪計也醜類不滅何以上答宸衷諸紳袊其諒之噫嘻其謙退之詞耶抑粉飾之語耶夫粤西之亂蔓延兩省綿歴兩年事實不可謂不重果能身先士萃親歴戎行或猶可冀有弭平之一日乃雲帥旣有此意爲國吏者不爲勸駕轉思攀轅所以愛雲帥者至矣特不知亦曾念及桂省人民之望切雲霓否且所謂以本末立論能見其大者原禀惜未目覩不識经何者爲本何者爲末窺其意殆以雲帥爲國家桂石必須優游養望粵西之小小匪亂尙在無足重輕之列耶以此立言阿諛謟媚者或優爲之以雲帥氣節之高觀察受知之厚深恐不宜出此也嗟乎王蘇二帥在當時亦不過貪圖安樂不肯身冒艱險以致匪勢日見猖狂今者王旣削職歸田蘇更待罪請室貽誤軍務罪有明條以雲帥聖眷之隆似無慮此然責備賢者春秋之義竊願執軍符而總統師干者尙其克自振拔幸弗蹈王蘇之覆轍轉爲二人竊笑於後哉 
[本館接奉電音]  
　　昨日午後三點鐘時京師飛電傳來上諭一道敬謹譯登○二月初九日内閣抄奉上諭兩淮鹽運使仍著江蘇按察使恩銘署理著卽切實整頓以裕餉源欽此 
[電传宫門抄]  
　　昨日午後三下鐘越三十分時京師友人專電告知本館云二月初九日皇上召見軍機大臣現换灰鼠袍套○初十日　　皇上召見軍機大臣提督衙門奏北營參將王漢池署游撃曾崇蔭等督率守備� 
等拿獲結夥持械嚇禁事主迭次搶劫盗犯王洪兒宋七倬宋一劉十兒陳鎖兒孔秀仔卽孔二格等五名又拿獲結夥持械拒傷事主迭次搶劫行人盗犯多老兒卽多和尙黄秃仔多七兒夏二鐵兒卽二類皮何四卽何四升兒多二田玉等七名均請交刑部 
[俄皇命將]  
　　俄京聖彼得羅堡來電云當俄國總統亞東海陸軍大帥苦洛拔托金之啟行也俄皇尼可臘特降優詔曰卿於一千八百九十八年擢任陸軍大臣之後精神振奮克勤厥職桓桓之士訓練有成朕甚嘉焉洎乎攺訂營規凡百就緖昕宵焦慮益著勛勞胡圖禍起亞東戰事日亟今朕欲彰國家之名譽宣政府之德威愼保國權無稍隕越特調集陸軍一部畀卿總握軍符以卿才略夙優身經百戰當必有無負朕之委任者特准開去陸軍大臣之缺馳赴滿洲統攝師干以與日人戎衣相見卿今往矣如朕親臨朕思卿於六年之中必能盡瘁鞠躬掃除强敵功成而返發越光輝用物授卿以聖矮立幾生托洛烏斯基第一寶星俾於軍中佩帶臨歧相送不盡依依卿至亞東尙其傳語我勇敢之軍懇懇懃懃相與戎行宣力焉 
 
 

Page 2

 
 
[俄師移駐]  
　　日本大阪某日報登高麗來電云某日俄人之占據安東縣者將步兵二聯隊調赴九連城僅留騎兵二百餘名在安東設戍九連城及鳳皇城二處爲俄師根本之地運兵轉餉維日孜孜由九連城迤邐逹安東縣每隔一二華里派駐斥堠隊數名時時飛騎往來偵察敵人舉動 
[俄艦試行]  
　　日本大阪某日報云頃得旅順電報知俄國諸軍艦於修繕完備之後特於某日之夕全隊駛出口門一試其運動之力乘風破浪頗有成效可觀嘻中彈破裂之船而尙有成效乎哉夫亦足以博人軒渠矣 
[俄賃運船]  
　　英京倫敦來電云近有俄人倫秃華夫者欲由亨埔路唔及卡迭伊夫二埠將軍士所需之物運往旅順營中特賃定商輪船二十艘訂明五月中旬駛抵中國海上倩亨逹拉伊苦公司承保戰險俾得安然抵埠將船中貨物運上陸地存儲 
[俄報之言]  
　　英京倫敦來電云俄京聖彼得羅堡某日報謂我俄刻已軍實充盈兵備嚴密不論何地如遇敵軍登岸卽當發砲以攻日來海陸軍總統苦洛拔托金將軍已行抵遼陽部下大軍二十三萬名齊集哈爾濵及旅順二處所獲敵國軍士戰艦就息拔司托薄司及利拔烏旅順海參威四處分駐讞員按照律訊斷 
[記靑泥窪近事]  
　　烟臺來電云頃有客歸自靑泥窪談及西歴三月八號俄人在逹路尼港口安設水雷適遇颶風致被吹入大連灣口内翌日猝然炸裂聲聞遠近幾疑石破天驚日來靑泥窪並無俄兵駐守離此十華里許有地名沙河口者駐有俄兵半大隊所惜軍糧匱之未免有枵腹之憂云 
[記旅順口近事]  
　　烟臺來電云聞之華人之可歸自旅順者謂目今旅順口内泊有俄國戰艦十號逐水雷艦約二十號諸艦之毁於日彈者刻方入塢修繕斧斤椎鑿昕夕喧闐大約不日又可出而鏖戰矣 
[轉運艱難]  
　　德京柏林軍務報云俄人於西伯利亞鐵路運軍轉餉頗極艱難貝加爾湖冰上行駛火車尤爲危險回憶去歳之夏俄人就貝加爾東境氣氣他埠運送兵隊每一下鐘許僅行八西里有半計二萬五千兵士由烏拉爾山載往海參威及奉天二處歴三十六日始畢目今俄兵之調赴亞東各處者多至一十五萬八千七百六十一名由此以推必至西歴四月二十號方能運竣彼時日本兵士鼓行而前早已取道滿洲在哈爾濱齊集矣至貝加爾湖水上所築火車鐵路俄廷於上月下浣命郵政大臣埔騰司及幾路尼夫親臨察勘蓋已費去盧布二十五萬枚矣 
[慰問敵軍]  
　　日本大阪某日報云俄國中彈受偒之軍士刻有在佐世堡病院療治者某日日本海軍大將山本氏親詣院中一一婉言慰問曰諸予戮力行間克盡軍人之職心存君國予甚欽遲我海軍病院中凡百齊全醫士亦皆穩練尙其安心靜養以期早日告痊以副予之深望焉 
[美員行程]  
　　日本東京某日報云美利堅國新簡駐紥安東縣領一事捕皮之下生駐紥奉天領事氣愛殺銜命而出由金山乘氣耶伊納輪船赴日本東歴三月十八日行抵横濵謁見駐日美使翌日仍乘氣耶伊納赴申江取道烟臺分詣任所 
[馬賊侵韓]  
　　高麗友人來信云西歴三月七號突有馬賊由奉天渡鴫緑江侵入韓之三水及甲山地方將韓國戍兵所携手槍五十枝　　　　　　　　　 
曁所　牛馬六十頭奪之而去 
[韓聘日員]  
　　高麗漢京來電云日本駐韓使署武弁陸軍中佐野津某近應韓廷之聘爲軍務頭問官月給薪水五百圓及公費百圓以五年爲度刻已繕成契約畫押交收矣 
[户部奏德籌集金欵豫備鑄幣片]  
　　再查出使俄國大臣胡惟德條奏整頓幣制摺内有添鑄金幣之請所陳利害各節頗極詳盡近今講� 
求財政者亦多謂中國宜鑄金幣以濟銀幣之窮臣等詳加參考現在環毬各國皆已用金中國獨無金幣金貴銀賤交易諸多受虧非開鑄金幣不能抵制惟鑄金幣應豫籌集金欵日本未行金幣以前卽先積金十年始行開鑄中國民間藏金甚富祇以國不用金徒消耗於金器金飾之用且近年流出外洋者亦復不少亟宜籌收集之法以充鑄幣之需查此次政務處奏准捐復捐升及遇缺先花樣擬請按照收捐各銀數一律搭收庫平足金五成以交金一兩抵交銀三十二兩核收至推廣捐復各員内如有祇准捐復原銜不准捐至原銜以上更不准捐復原官并情節較重仍爲此次推廣所不及以及本無官職者如願報効鉅欵應先赴臣部具呈由臣部核定數目槪令全數繳金卽行請旨如蒙因准再由臣部兌收似此量爲變通庶可籌集金欵理合附陳片明伏乞聖鑒謹奏奉旨依議欽此 
[會匪成禽]  
　　安慶訪事人云去歲匪人莊某冒充端邸在大通恣情索詐經官擒獲疉次研訊供出江西武與周淸現歸廣東督標候補守備曾爲九龍山會匪之首手下徒黨甚多分布贑之湖口彭澤皖之和州含山績溪屯溪祁門一帶撫憲誠果泉中丞臬憲濮紫泉廉訪遴委幹員分赴各處密訪果有其人所得各情亦與供詞無異隨電請粤省大憲嚴密拘拿一面委澄清水師管帶楊遊戎前往督解來皖飭交發審局訊核周堅不承因擬詳革功名再行嚴究聞周父子曾與匪徒通氣自莊被獲周頗有悔心是以潛赴粵東投標効用也 
[帥節重臨]  
　　鎭江訪事人云俄日搆釁防務嚴緊兩江總督兼南洋通商大臣魏午莊制軍商請長江水師提督程從周軍門馳赴鎭江圌山江陰吳淞各處查勘砲臺兼察閲水陸各營防堵情形近已事畢而返月之初六日道出潤州鎭城文武各官咸赴江干迎謁軍門接見後刁期初九日校閲瓜洲鎭總兵高盡臣鎭軍所部各營　 
[整頓京營]  
　　京師訪事人云前者肅邸因見京師綠營疲弱不堪奏請悉數裁撤未蒙兪允迨客臘丁艱朝命那琴軒尙書署理步軍統領某日召見時皇太后詢及此事尙書奏稱祇應設法整頓不宜專事更章皇大后然之因有實授步軍統領之命刻聞尙書擬將左右兩翼每翼挑選精壯旗兵二百名共成五營並將二十三汛每汛挑選壯丁四十名一并攺練洋操俟有成效再議添練亦整軍經武之先聲也 
[甬江試事]  
　　寗波訪事人云本月初三日浙江提督學政陳兆文宗師考試奉化象山鎭海三縣文童奉化首題君子敬而無矢與人恭而有禮義象山首题知天地文化育義鎭海首題澤梁無禁義通場次題周道如砥其直如矢義初六日考試勤縣慈谿定海三縣文童鄞縣首題相秦而顯其君于天下可傳於後世義慈谿首題舜爲法於天下可傳於後世我猶未免爲鄉人也義定海未詳 
 
 

Page 3

 
 
通塲次題先志承意諭父母於道義 
[考童閙事]  
　　寗波訪事人云現屇歲試之時各賭徒藉考寓爲名大開賭塲肆無忌憚府尊喩庶三太守嚴飭鄞縣周少軒大令派差訪拿旋訪得奉化翰香試館中賭興尤豪因將賭棍江良增曹杏元拘押候訊次日復往窮搜誤拘生員夏宇鈞各考童共抱不平頃刻邀集百數十人詣縣滋閙大令親出撫慰立將某差笞責一千板荷枷示衆無如各考童紛紛擾擾堅請將江釋回大令怒其迹近挾制飭差恊同巡勇驅逐出署各考童遂邀集諸禀生至縣理論大令念及監獄重地恐有匪徒混入通禀提道二憲請撥巡勇衛護一面出示曉諭大旨謂本縣監獄有寗海匪徒王錫彤閙敎黨羽數十名奉憲發押兹聞有該黨藉賭爲名意圖刼奪王錫彤之子王幼泩出獄以圖報後本縣爲愼重起見不得不調集巡防勇丁差役嚴加看守所有看客人等急宜回家安業愼勿隨塲觀看以致波及特示此本月初七日午後事也迨傍晚奉邑各禀生及各考童羣聚天寗寺籌商嗣經鄞學某廣文調停將某差枷號寓前其事始寑 
[禁令重申]  
　　日前兩江總督兼南洋通商大臣魏午莊制軍訪聞滬上有某國商人將販運麫麥赴旅順深恐有礙局外中立之例電飭蘇松太兵備道袁海觀觀察設法防維略謂查局外中立條規前經頌行在案第二條載明寄居本國局外境内他國之人倘有私行接濟兩戰國禁貨應由地方官設法禁止或知照該管領事究辦又第六條中國官民不得代戰國購辦禁貨十二條載不得售糧食煤炭與戰國現恐華洋各商仍有私運禁貨接濟情事亟應嚴守局外之例加意防範毋稍疏懈等因刻下觀察已分飭遵照矣 
[催辦秋審]  
　　日前松江府丁次軒太守接奉署江蘇臬司朱竹石廉訪札文飭催各州縣將秋審人犯事由清册赶緊造齊詳候核示等因遵卽飭知上海縣署縣主汪瑶庭大令刻已諭令書吏一體遵行矣 
[儲回申]  
　　日前江蘇糧道陸申甫觀察奉恩藝棠中丞之命馳赴寶山縣境會同縣主王緯臣大令履勘海塘昨日公畢回申仍駐海運局 
[賭害官防]  
　　邇來本邑江橋一帶由某某諸土棍勾結外來匪類大開賭場喝雉呼盧隱爲民害董保喝阻不理因於昨日相偕至縣署禀請縣主汪瑶庭大令飭差驅逐大令准之 
[上海縣署瑣案]  
　　新閘巡防局員某君函送張阿二控召仁甫佔伊寡弟婦曹氏一案到縣前晚縣主汪瑶庭大令升堂研訊張供胞弟阿五於光緒二十一年九月初二日病故弟婦曹氏由母親作主與小的成親未幾生有一女今已九歲至前年被召誘去控由巡防老爺轉送案下曹氏供丈夫於光緒二十一年九月初三日病故至十一月卽產一女確係遺腹所生小婦人旋出外爲乳傭並未與夫兄苟合至前年因衣食日窘與召私識夫兄常來纏擾是以扭局控告召供前年曹氏因欠房租被房主釘門小的言及新開尙有飭屋氏卽隨同前往自願嫁與小的未幾張阿二卽來家索錢今又索詐洋銀三百元以致涉訟大令問可有媒人答無人爲媒大令遂判責一百板取具永不往來切結交人保釋曹氏掌頰一百五十下連女兒發普育堂擇配張掌頰五十下笞臀五百板收押所中○徐來有控王書華圖賴蛋價等情大令訊究之下徐供小的在法租界菜市街開設蛋行王來買鹹蛋三萬枚計洋銀五百零七元當時先付五十元後又付來八十元尙欠三百七十二元今向索取一味推諉請卽訊追王供小的係鎮江人與沈如山陶雲山合貲販蛋往海參威小的出洋銀一百四十元沈出二百元陶出一百六十元向徐買蛋三萬枚徐行内適無鹹蛋下鄉收買及運往外洋查艙洋人以蛋有臭味抛入海中以致蛋價無從措付沈所供相同陶供小的係楊州人向在某姓處當家丁王沈糾合小的販蛋小的付給資本一百六十元一切均由王沈專主今旣辦理不善不能派小的賠錢大令飭將王沈交的實人保出取具限狀於三月内先繳一半至五月杪繳清○前日葉土金挈寡媳王氏投縣呼寃大令訊究之下葉供小的家在龍華耕田度日兒子阿大夭逝多年寡媳王氏生有一孫年已十四今者鄰村朱春林欲轉醮與伊子小的得悉斥朱無禮朱竟邀人强劫并將小的毆傷王氏供小婦人年三十五歲丈夫死後情願守節撫孤近被朱春林勒逼再醮大令察得葉並無傷痕諭候提朱訊辦 
[馬路工程局瑣案]  
　　南市萃豐馬頭船户陳茂生被馬忠良行竊皮馬褂棉被等物當塲覺察拘入捕房捕頭解至馬路工程局總辦翁子文太守倩襄讞委員黄衡堂二尹研訊馬認竊不諱二尹判責一百板贓給失主具領○陳駿發潛至恒生馬頭朱金秀船上竊取棉被一條被朱扭獲送入捕房轉解工程局黄二尹研訊之下判責一百板驅逐出境贓給朱領去 
[法租界捕房瑣案]  
　　徐五福徐阿之與唐友卿及其妻將氏口角爭毆撃破氏之頭顱控奉新任讞員陳楚生大令訊取口供著將五福責三百板阿之責二百板交人保出○整容匠楊慶三將學徒童仲儀私刑吊打并戳傷肩背控奉大令訊明著將楊重責二百板童遞回湖北原籍○積竊胡友清張桂生前因犯案監禁西獄二年甫經釋出卽至法界行竊被包探拘獲搜出兇刀鐵器解奉大令訊明著各責五百板○偷兒陳阿榮行竊某姓家棉被衣服被包探拿獲弔到原贓解奉大令訊明著重責三百板○車夫李桂友陳海清呑没美國某兵船水手所遺皮夾袋一枚被包探查獲解送捕房大令訊明李無于省釋陳責三百板○積竊陳子雲姚鳳山被包探拘獲解奉大令訊明著將陳責三百板姚責二百板○丐童洪林生王瑞卿攫取某姓幼孩所帶金耳環一枚被包探查獲解奉大令訊明著各責三百板○蔡王氏之女彩寶被蔡金林誘匿其母尋獲控奉大令訊明著將彩寶掌頰一百下交其母領回金林笞責二百板○楊王氏劉子林誘得張姓幼孩賣與陳俊記控奉大令訊明著將幼孩交其母領回陳責四百板楊王氏號一個月劉枷號兩個月期滿責釋 
[救濟電報]  
　　啟者本會於初六初八等日蒙盛宫保楊京堂鈔示與北洋袁宫保往返電報三件同人祗誦之餘仰見各大憲爲國爲民無分畛域之至意謹鈔乞登報伏祈公鑒二月初五日袁宫保來電日俄開戰後聞遼東一帶民商猝遇兵難流離轉徙來日方長殊堪憫念現擬籌欵招紳仿照庚子救濟會辦法先與駐津日俄領事商明派員紳前往東省一帶相機探進設法振救上海富紳大賈好善勇往之士當不乏人祈廣爲勸募招致以成善與吾民幸甚凱歌二月初六日盛宫保楊京堂復電袁宫保鈞鑒歌電敬悉滬上紳商上月初因東省災民亟須振救擬仿照庚子救濟會辦法嗣慮俄人不允遂聯合各國官商中外合辦萬國紅十字會實行救濟之專各華商已籌墊欵五萬餘兩津紳旣經尊處招致又得官爲帮忙似可與滬上善會聯絡一氣通力合作至所需經費昨接商部電業經刊刻捐册由吕尙書領銜分頭勸募將來籌有專尃 
欵費用全在東省似不必南北分辦卽無須另立捐册商之滬上在會紳商咸以爲然可否仍候核示宣琦叩語二月初八日袁宫保復電成宫保楊京堂語電悉請照尊擬辦理凱陽[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[神京珥筆]  
　　京師訪事人云恭逢皇太后七旬萬壽新正十五日内廷頒發恩詔由大宗伯敬謹照錄不日當通行各直省將軍督撫一體遵照施行矣○上元夜都人士以金吾不禁挈伴遊行到處人海人山異常擁擠前門外大栅欄一帶尤馬龍車水　撃肩摩巡街勇丁因人衆不能前進持　亂揮不意一馬驚躍蹴仆一十五六歲之幼童衆人不知羣相踐踏以致傷重殞命迨參横斗轉陌上花開巡勇見之始赴官　禀報次日相驗之下悉徒係作坊學徒因交掌櫃具結領回棺殮○上元節前五城察院每城添暮練勇百名連舊有之三百名共四百名合之五城得兵二千均令練習洋操每名月給餉銀四兩二錢近以每城原有快槍四十桿不敷應用復各給四十桿并攺訂新章派令分叚駐守每歴四點鐘時更替一次晝夜輪班不准擅離所守地叚 
[四明近事]  
　　寗波訪事人云浙江奉化縣屬忠義鄉廪貢生莊景仲檀將尼菴佛像劈毁攺作學堂以致大啟釁端幾釀巨禍近日衆紳耆環禀學轅學憲陳兆文宗師示曰據禀廪貢生莊景仲以東山書院攺作忠義學堂以居仁庵產充作學堂經費并未商及擅自拆毁等情察閲兩禀情詞各執開辦學堂本係地方義舉卽使經費支絀理應與紳董和衷共濟妥商允洽禀縣遵辦廪貢莊景仲任意更張擅自拆毁以致繳成衆變釀成鬥案仰寗波府卽飭奉化縣提集兩造應訊人証秉公訊辦毋任稽延致滋藉口切切抄發○現屇浙江學憲陳兆文宗師按臨考試之時郡城各賭徒往往借開設考寓爲名聚　抽頭大爲士民之害府尊喩庶三太守禀商寗紹台道惠樹滋觀察通飭六柱保甲委員會同嚴禁亦安良除莠之方也○寗郡中學堂前因　　難籌尙未開學直至近日一切始有就緖府尊喩庶三太守爰定於二月十四日招考學生刻已出示曉諭矣○上月初奉化縣獄中逃脫　犯人名縣主王大令派差四出訪拿迄未戈獲近復縣賞購緝略謂如有能將逃犯王阿三張根　等拿獲送縣者按名賞洋銀二百元通風報信因而擒獲者按名賞洋銀一百元 
[五茸春草]  
　　松江訪事人云上月之杪署南匯縣知縣張玉泉大令派差押解賭犯萬金田張忠來府過堂府尊丁次軒太守飭發婁縣監禁二十九日升堂訊鞫二犯堅稱小的等道經某處被飛划營悞拘錮之舟中閲二旬餘始解入南匯縣署張大老爺不由分辯備施種種慘刑 
無可奈何暫時誣服今幸青天在上敢不據實訴陳太守疑之飭還獄中候再訊核○南鄉各處土梟以蟠踞烟墩頭之瞎子阿雲爲最兇暴擄人勒贖積惡如山近復四出捉船聲稱暫雇裝鹽各船户忍氣呑聲浼人賄以洋銀始得開釋天荆地棘觀此不可見一斑哉○正月二十七日之夜二鼓後府署上房忽見人影憧憧往來不絶疑係梁上君子大驚而譁華亭縣陳仲陶大令聞之急帶得捕役往察毫無蹤跡始禀辭而回 
[浦東保甲總巡局瑣案]  
　　前日鄉人傅炳千投浦東保甲總巡局控陸錫卿姦誘伊妻薛氏等情總巡謝岳松明府查得陸家居南市倉橋街因卽飭丁持名片投二十三七鋪巡防局禀請局員李屏伯二尹拘提至案研訊之下陸及薛氏蒲伏求恩明府飭傅領妻歸家嚴加管束著陸具呈攺過切結然後交人保釋○汛捕張忠緝獲賊犯高貴郎一名解至浦東保甲總巡局禀稱小的查得此人竊取某姓船上跳板一條請卽究辦總巡謝明府研訊之下判責一百板枷示十日○浦東爛泥渡鴻源紡紗廠執事人某甲函送聚賭肇事之袁茂卿吳子舟兩名至保甲總巡局總巡謝明府研訊之下袁吳一味求恩明府飭枷示廠前以昭炯戒○積竊張兆林向某姓家行竊被汛捕查獲解至總巡局諫明府研訊之下判責三百板移送攺過所禁押一年 
[英美租界公堂瑣案]  
　　前者木匠王慶雲與陶龍生爭毆刃傷旁觀之顧林全　巡街一并拘入捕房捕頭見顧受傷屬實著送入某醫院敷治迨傷痊解經襄讞委員王松丞刺史訊供諭傳見証人宋阿根質訊剖斷昨日包探張寳成將宋傳案讞員黄耀宿司馬向之研詰宋供小的向業水作正月十六日目撃王陶扭毆由王將顧戳傷小的上前解勸被陶猛撃一下司馬顧謂王陶曰見証鑿鑿尙可抵頼乎王陶府首無詞司馬商之德總領事署繙譯官師謀君判將王責三百板枷號一月陶責一百板顧斥釋○周彬卽周錫齡被家丁李阿金竊去皮帳夾一枚内𫏎鈔票洋銀二千四百元報經包探竇如海緝獲解案司馬研訊之下周邊家丁持名片投案候示李供小的行竊時祗圖得有洋銀十餘元藉償各欠不料此中鈔票竟有如許之多嗣欲送還小主人無奈已被包探拿獲尙乞恩寛司馬判責三百板發押捕房一年鈔票給丁領去○怡和洋 
行駁船上失去洋布五疋報經包探顧福其獲到竊賊金東來吊贓解案司馬研究之下怡和行司事某甲投案領贓司馬判責金五百板枷號一 
月期满之後發押捕房一年○偷兒俆榮卿先後掩入北蘇州路徐阿長克　路徐萬興家竊取衣服二十餘件及銅質對時表洋傘布鞋等物報經包探顧福其拘獲吊到原贜送案請辦司馬判責二百板起案各贓分給失主具領○頑童吳雲生掩入靶子路陳芝生木作内竊取木板被包探顧福其拘獲送案吳供小的年幼無知尙求恩宥司馬判責手心一百下○江北人尤望山與同鄉劉太子積不相能前日被劉糾約流氓十餘人擁至密勒路扭毆順手攫去　上所懸對時表因卽唤令巡捕將劉拘入捕房昨日解案請究尤投案申訴前情司馬判責劉三百板○積竊姜新法混入鄭夏氏家竊取衣服若干件報由包探張寳成緝獲原贜及金戒指一枚送案請究司馬詰以金戒指竊自何處姜堅不吐實司馬判責三百板押捕房半年金戒指歸捕房充公○洋人開力以邇來駁船上屬次失手留心偵察見王阿生行竊黄絲若干因卽送入捕房昨日捕頭派人解案司馬著押候訊懲○　昌自來火行夥海屈兒失去棉被四條報由包探錢榮棠緝獲賊犯朱銀生吊出棉被一條解案請究朱認竊不諱司馬判責一百板○流氓江長生綽號小油炸檜長生偕陳奏瓊王阿二至蘇州河畔施阿三兪正卿所駕船上藉端詐去洋銀十八元二角洋傘一頂報由包探趙銀河拘獲解案施兪投案伸訊前情江等互相推諉司馬判責江五百板發押捕房一年半陳責五百板發押一年王責三百板發押半年○流妓張素玉王吳氏在大馬路中招徠狎客被包探沈阿炳拘案請究司馬判罰洋銀二十元○流氓錢金元誣指鄉人許德生自稱包探陳洪德之夥詐去洋銀兩元司馬詰訊之下錢自知有誤乘間脱逃旋經陳探追獲許聲訴前情錢俯首求恩司馬判責二百板枷號二月發犯事處示衆○洋人返門以馬夫蕭阿寳霸阻他人執役報由包探顧阿六解案請訊司馬判責二百五十板○今正初旬流氓朱炳有誘逃土阿泉之妻林氏近始經王緝獲扭交包探沈阿岳送案司馬著一併押候過堂訊斷○浦東人沈倩雨投宿永康小客棧棧主周慶炎疑係去年六月初二日行竊衣服四件之沈某扭交包探趙銀河送案司馬著一併押候過堂訊核 
[美租界捕房紀事]  
　　前晚引翔港著名流氓周錫春沈焕焕率同羽黨數十人擁至鄉民王松家强曳以去索詐洋銀若干不遂所欲肆意兇毆直至體無完膚始各釋手事後王匍匐至捕房聲訴捕頭見其受傷屬實令某包探往拘各流氓以便轉解公堂禀請讞員黄耀宿司馬懲辦○昨日百老匯路某木器店主某甲查得其夥郭滎廷私收帳項洋銀數十元因卽扭入捕房據情聲訴捕頭令押候解送公堂禀請懲辦○ 
 
 

Page 10

 
 
前晚七點鐘時歹人兪阿根桂阿妹紀金三至漢璧禮路某襪店託名購襪乘間攫取十八雙店主追之不及投報捕房捕頭令包探朱將兪緝獲押候解送公堂禀請訊辦 
[皖省官報]  
　　二月初二日委署　　縣程仲昭英山七引司萬鴻年均辭安慶府桂　藩經　董壽祺知縣樂昌駿知奉委　八里灘茶厘潘元長辭赴　東探横價縣丞　用儀知奉委辦兩河口釐茶府經周炳文到由鳳　牙捐回初三日本任廬州府通判劉春海委辦　湖警察兼發　知縣趙元煕太和界首集厘卡知縣彭正章均到候　知縣　其濬知奉營務處委估計楚軍右營添　親軍房崔鶴到由廣東提案回王在欽知奉到工程告竣報銷行知典史　　到由江西勸辦山東工捐回初四日孔慶晃到由東　閲卷回初五日委辦無湖警察兼發瀋知縣趙元煕辭鳳陽監淮關税務巡檢途候補道潢案　辭行巡檢陳　　知奉委辦毛坦廠　釐初六日知縣周兆　辭赴淸江提餉 
　 
 
 

Page 11

 
 
臣當將藩司此電據理批駁彼遂心懷不　　通海　　我軍　　　安　　　州知州方卽　及城紳案稱王顯琮　日　　回城勒索金近聞官軍屬勝周道　　已將原銀繳　自　投　效　　　　　等　當派楊國　等營前往收　王　琮卽　官　　城踓迎　左遂於五月十七日收復石屏州城臣電劉春霖飭令　查王顯琮是否可靠先與　　該　城克復相機妥　　　可乃徑電接署該州知州陳光沅督帶馬柱等將王顯琮立卽正法臣　王顯琮　　石屏不爲無罪惟在城卽未殺掠旋卽　　不無可原且　安未克先誅投誠之王顯琮賊黨將固結不解殊關非　第　　司　有此電而石屏官紳必慮激變受　王顯琮爪牙　　亦非馬柱等所龍擒斬不值與該藩司　　較論也旋據該州及　柱等電覆均以勢難卽辦爲詞會未數日據劉春霖電稱周雲詳家在西莊附近五十餘村寨不下數千人現均一律順投非王顯琮沿途開遵剿撫均屬未昜等語設如該藩司電飭遽將王顯琮正法則五十餘村寨賊黨數千起而與周道爲援　臨官軍且將腹背受敵事勢正未可料遑云克復哉該藩司夙　精明豈其見不及此乃竟横生異議誠不知其是何居心時局艱危　疆多故軍務洋務身不任其責事未審其機　著口説徒　自訟義正詞　而不知　以　事况復　持意見别有肺腸耶該藩司綜核精群才　敏　若得嚴明之疆吏未必不可與同功惟滇省官聲自有公論其應如何揀調聖心自有權衡非臣所敢妄擬至臣材質庸懦　寄難勝久深愧悚該藩司之偏執自是亦實由臣叨竊非分負乘　　　　　　　　 
招尤誠不足以資督率相應請旨將臣并于　斥另派公明廉正大員來滇查辦以昭核實而愼邊圻臣於同官但有　言無不虚心聽受若該藩司之怙非飾過不論事理臣復委蛇苟祿自問實仰負主恩故不得不於密考一册外另摺群陳並以自劾伏乞　　　皇太后　　皇上聖鑒　示柂行謹奏奉硃批另有旨欽此 
署經雲貴總督丁奏請辦理團練出力各員届满擇尤保奘摺十七日 
丁振　跪奏爲滇省辦理團練關繫邊防全局仰懇敕部立案准將辦理出力各員查照海防成案三年届满擇尤保奘一次以期經久而昭激勸恭摺仰祈聖鑒事竊於光緖二十四年奉旨飭辦團練當卽欽遵於省城先設一營並經奏明嚴定章程逐漸推廣在案查滇省境邊遼闊蠻夷雑處自二十六年北事告驚全局動搖粤匪復乘機竄掠勾結土會各匪騷動　應勢非庫集兵力難資控制特以庫欵有限餉力難支且邊地瘴癘虚毒防兵半出招募無地近情親之效有易聚難散之虞緩急殊不可恃計惟舉辦團練庶足以備防禦而固邊陲當經妥議挑練章程奏派藩司總理團務道員坐局會辦分設文案收支各員切實經理分别邊地腹地次第舉辦團哨邊地以六十五員名爲一班腹地以五十五員名爲一班各廳州縣爲管帶知府爲督帶道員爲統領三月一班編爲一哨更班輪練以練足十班爲限每屬適爲兩營以十班計之通省可得民兵四萬七千餘名爲一百六十四營自開辦以來各屬挑選精壯督率教習領班勤加操練人皆土著習武善戰技藝日臻嫻熱每遇調遣呼應極靈隨時派員嚴密稽查由該管各道府覆加考　去冬經該處會辦道員郭�親往雲南府屬詳加校閲已著成效上年游匪充斥前敵各軍以添防不如添團爲　　南則練設十四團營以資助勦騰越　逹臨安侗舊蒙自納更猛弄開化寗洱猛烈麗江師宗羅平邱北平彝陸涼各處又皆分别練設大小團營防紥要隘迨後廣南越境會勦殲除積寇本年臨安石屏失守附近各州縣均藉團扼守未被蔓延永美善巧家禦剿蠻匪成攻迅速皆得力於團練者居多在事各員旣竭力經營實事求是以輔兵力財力所不及自應酌定年限明示賞罰俾策將來查海防每届三年期满向准請獎一次今雲南以極貧極弱省分又以壤連英法一切開關勘界興修鐵路諸端交涉日繁較他省籌防辦法艱難奚啻十倍幸先後籌獲鹽糧各捐經費出於課羡之外民皆樂輸武備寓於守望之中農不失業無事則更班輪操每屬僅需一哨之餉有事則全班齊集每屬可足兩營之兵外以鎮攝强鄰内以肅清盗匪較之海防各軍關繋尤重而　益尤大據總辦團練處布政使李紹芬等詳請奏明立案前來臣等覆查無異合無仰懇天恩俯准俟三年期满如果成效昭著准其擇尤保獎一次儻查有因循玩泄操練不力情事由臣等隨時指名嚴　以昭激勸除咨吏兵二部查照外謹合詞恭摺具陳伏乞皇太后皇上聖鑒敕部立案施行謹○奏奉硃批著督飭認眞辦理所請保獎著該部議奏欽此 
[署理雲貴總督丁奏爲雲南迤西道移駐騰越片丁七日]  
丁振鐸片再前因雲南騰越廳地方開設洋關交涉繁重經前督臣魏光　具奏請獎迤西道移駐騰越兼管關務並懇敇部鑄造印　等因欽奉硃批交部議奏旋經外務部會同吏户部議准於光緖二十八年七月二十六日覆奏奉旨依議欽此鈔錄原奉咨滇轉行欽遵辦理在案近來騰越交涉事件日益紛枼當卽檄飭該道先行移駐以資資治理一應文贖　暫用迤西關防兹據該道松堮呈報於光緖二十四年九月二十四日由　起和十月初八日抵騰二十二日接管關務等倩前來除飭將應辦各事宣隨時按照例章妥籌辦理並咨部查照外所有雲南迤西道移駐騰越接管關務日期謹會同雲南巡撫臣林紹年附片陳明伏乞聖鑒謹奏奉硃批該部知道欽此 
[署理雲貴總督丁奏請賞加興辦滇省圑練出力人員官銜片十七日]  
　　丁振鐸等片再滇省團練興辦累年頗有成效實自光緖二十十四年前督臣崧蕃欽奉奏派在籍翰林院編修陳榮昌四川補用 
直𨽻州知州王玉麟現任昭通鎮總兵蘇掄元認眞督辦在案臣等查該員紳等久著勤勞異常出力且數年之久並未領過局中薪� 
水火食　費一文兹據辦有明効似未便没其微勞合無仰懇天恩准將在籍翰林院編修陳榮昌賞加侍講銜四川補用直𨽻州知州王玉麟俟補缺後以知府用升任昭通鎭總兵蘇掄元賞加提督銜以示鼓勵之處出自逾格鴻慈是否有當謹合同恭摺附陳伏乞聖鑒謹奏奉硃批著照所請該部知道欽此 
[甘肅新疆巡撫潘奏請揀員借補新要缺知縣摺十八日]  
甘肅新疆巡撫西林巴圖魯臣潘效蘇跪奏爲揀員補新設要缺知縣以稗地方恭摺具陳仰祈聖鑒事竊據署新疆布政 
 
 

Page 12

 
 
使李滋森會同署鎭迪道兼按察使銜慶秀詳偁新設伽師縣知縣東通巴楚州西南與本管疏勒府接壤北至巴圖瑪納克逹坂與俄國交界東北直逹烏什廳地當衝要五方雑處彈壓撫綏均關縣要應請定爲衝疲難三項要缺應揀員請補以資治理查南路從前各設各缺經前撫臣劉錦棠奏准仿照吉林章程由外先行揀補一次在案今新設伽師縣知縣一缺自應愋照舊　請補查有四品銜候補知州左新藻現年四十六歲湖南湘陰縣人由監生於光緖三年八月在浙江滇捐局遵籌餉例報捐雙月選用通判二十一年投効湘軍於克復甘肅西寗西北兩川及巴燕戎廳格屬水地川各逆巢搜捕靑海餘匪一律肅清案内彚保免選本班以知州遇缺卽選經部議准具奏二十三年二月初三日奉旨依議欽此二十五年八月留新候補查得該員左新藻謹愼廉明有爲有守在新疆年久邊情最爲熟悉以之借補伽師縣知縣實堪勝任人地亦極欔相宜且新疆知縣各缺歴經借補有案等情詳請具奏前來臣查該員左新藻心地光明才識穩練合無仰懇天恩俯念新設要缺需員准以四品銜候補知州左新藻伽師縣知縣洵於地方有裨仍俟試署期满果能稱職另請實授如蒙兪允俟奉部覆卽行給咨送部引品銜候補知州左新藻伽師縣知縣洵崧蕃恭摺具奏伏乞　　　皇太后　　皇上聖鑒訓示謹奏奉硃批吏部議奏欽此 
[湖北巡撫端奏試用知縣革識歸案片十八日]  
　　端方片再據署安陸縣知縣沈寳樞禀稱據安陸縣民婦萬鄒氏喊控在籍職員指分安徽試用知縣張華撫卽張士華搶奪幼女要姑姦佔爲妾一案當經簽差查起提案集訊張華撫擅謀娶萬要姑始而誘姦繼而强佔均係實情詎張華撫咆哮公堂不服審訊查張華撫前於光緖二十七年六月由廪貢生在順直振捐案内報捐知縣指分安徽並捐同知銜在籍素行强横鄉黨切齒禀請叅革歸案訊辦等情前來奴才派員前生密查屬實相應請旨將在籍同知銜指分安徽試用知縣張華撫先行革職歸案訊明照例究辦理合附片具陳伏乞聖鑒謹奏奉硃批著照所請該部知道欽此 
[湖北巡撫端奏請庸劣不職各員革職片十八日]  
　　端方片再鄂省庸劣不職各員節經奴才隨時甄别奏請懲處在案兹查有調補鍾祥縣知縣來鳳縣知縣黄樹　貪黷妄爲被控有案署興山縣知縣卽用知縣任承紀顚倒是非操守不謹應請旨卽行革職以肅官方謹附片具陳伏乞聖鑒訓示謹 
奏奉硃批著照所請該部知道欽此 
[湖北巡撫端奏請添募軍隊片十八日]  
　　端方片在湖北各軍練習新操已歴數年頗著成效惟軍樂隊尙未完備上年夏間經本任督臣張之洞飭購軍樂半部長護軍武建各營號令内挑派三十名學習軍樂月餉仍由原營發給至今練習一年夺餘已臻嫻熟前因武建營奉調赴粵學習軍樂之號令等未便令其騎隊赴粵致廢前功當飭武建營將前挑之號令另募足額並將派習軍樂之號令三十名添募成隊兹據湖北善後局司道詳覆仿照北洋軍樂隊章程設隊官一員月支薪水銀三十兩隊長一員月支薪水銀十六兩一等樂兵二名月各支餉銀十二兩二等樂兵八名月各支餉銀八兩三等樂兵十二名月各支餉銀六兩學習樂兵二十六名月各支餉銀四兩五錢火夫五名月二支餉銀三兩三錢公費月共支銀三十兩衣靴五十五分月共餉銀二十一兩大建月共支銀三百八十六兩五錢小建月共支銀三百七十五兩三錢一分二釐卽自光緖二十九年十月初一點驗之日起支薪糧至雨衣背囊軍刀等件應准照初成軍例給領一次以符原案等情詳請奏咨前來除分咨外理合附片具陳伏乞聖鑒再湖北巡撫係奴才本任毋庸會銜合併陳明謹奏奉　　硃批該部知道欽此 
[湖北巡撫端奏請添募勇營更换督帶銜名摺十八日]  
　　頭品頂戴兼署湖廣總督湖北巡撫奴才端方跪奏爲鄂省添募勇營更换督帶銜名恭摺具陳仰祈聖鑒事竊查湖北省新練洋操各軍前經奴才會同本任督臣張之洞奏明叅訪德日兩國陸軍師團兵制編作常備軍左右兩翼以護軍右旗四營武建左旗四營爲左翼步隊武愷四營武防四營爲右翼步隊分飭遵照在案兹查武建八營業經奉旨調赴廣西勛剿調往江南之護軍左旗四營亦復奏調回鄂翼與去年情形不同自應量爲更定現將護軍左旗四營編爲常備軍左翼步隊第一二三四營護軍右旗四營編爲左步隊第五六七八營武防四營編爲常備軍右翼步隊第武愷四營編爲右翼步隊第五六七八營其飭營制及一初事宜仍照原奏辦理又飭委武普通學堂教習易甲鷴將弁學堂分敎習寳瑛各招募勇丁二百五十名立爲護軍前鋒第三第四兩營派易甲鷴管帶第四營寳瑛管帶第四營連前募之第一第二兩營共成四營飭委都司黎元洪管帶其黎元洪所遣之護軍馬隊第一營營官飭委千總喩化龍接帶又漢陽鋼藥廠有關軍實要需亟應添營防以昭周密飭委把總吳椿林招募勇丁二百五十名編立成營專駐鋼藥廠巡防保護其試用同知姜思治原駐槍砲廠防護之營名爲工防第一營吳椿林新募之營名爲工防第二營以上新募之營並令在荆州駐防無糧閑散旗丁内逃選增入一律練習新操均歸　兵張彪節制督飭訓練期成勁旅乂常備軍右翼第一二三四營飭委游撃王恩平督帶並將第三營攺爲第一營卽委王恩平兼管　原立之第一營攺爲第二營飭委巡檢孟平管帶其孟平所遺之常備右翼第六營飭委守備張紹緖接帶常備軍右翼第四營飭委把總楊纘緖營帶其楊纘緖所遺之常備軍右翼第七營飭委縣丞吳殿丞接帶又護軍鐡路甲乙丙丁四營向係派赴豫省保護鐡路輪流换防現在鐡路工程展修至黄河南岸地叚較前尤長彈壓巡防必須益加嚴密飭令遊撃澍謝泉專司督帶護軍鐡路四營毋庸兼帶一營以專責成所遺鐡路一營飭委千總李芳榮接帶又管帶護軍鐡路甲營選用知縣楊蓉第病故飭　守備王錫林接帶又管帶鐡路丙營都司胡光熊委署施南恊都司所遺丙營飭委武高等學堂畢業學生候選訓導戴潤章接帶右總查荆江水師前後兩營管帶荆江水師前營補用直𨽻� 
州李紹遺禀請辭差所遺荆江水師總查事務飭委補用道朱滋擇接辦荆江水師前營飭委選用知縣劉錫祺接帶其劉錫祺所遺 
 
