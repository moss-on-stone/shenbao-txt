# 1884 - 262 - 4904115

 

Page 1

 
 
[第十號畫報出售] [  申報舘主人啓]  
　　我朝中興事業恭邸實冠百僚民間欽仰雖誠恆歎無由寓目近以養疴邸第沐浴聖恩　入士每於閒中獲赡丰采敬募小象郵寄南來俾四海景仰之心庶幾共慰再基隆於七月初十十一兩日又復開仗法船三艘均受炮傷退出口外兩圖編入此次十五號畵報准於初六日出售淞隠漫錄一書自六號畵報附送至此次十五號畵報止前後共得圖說十種是爲卷一以後總以十圖十說爲一卷此書凡十餘　仍分附逐號畵報之末分送閱者鑒之此布 
[尺牘告成] [  申報舘主人啓]  
　　寶山陳起霞先生觀析以名下士爲蓮花幕下客翩翩書記譽噪青油其所著息菴尺牘上下兩卷并附存一卷類皆官塲通問之作繡口錦心四駢六儷纔時眉樣無過於斯本舘愛其藻麗端莊足資後學矩矱因以活字板排印分裝兩册准於八月初二日出售收回工料洋一角二分諸君子先覩爲快者請移玉購取可也 
[聘請揚州訪事人] [  申報館主人啓]  
　　本舘現欲請人在揚州採訪新聞如有願就者祈先報時事數則寄交本舘俾看筆墨如何再與定奪至每月酬金若干俟訂定時酌議 
[閩防無船商]  
　　觀近日中國布置海防情形似以福州爲吃重論者曰馬尾之役福防敗壞若此兵輪擊沉矣船局轟毁矣砲臺坍塌礮位炸裂矣不特兩年以來所布置者盡付淪胥乃十餘年欽派大臣專管督辦之船政局而亦毁矢於崇朝迄今法船已出長門停泊閩海外衛之芭蕉山高瞻遠矚不知意之所向而就其行徑細爲揣度大都不出修理損漏購致煤糧以圖再舉而注重　在臺灣華軍於水戰本無十分可恃而福州所有之　全遭水火知欲北洋及江蘇吳淞長江諸口之船派撥赴閩勢固不能卽粤東現在防務爲最緊密兵多餉足似可分顧閩江且自粤赴閩海程甚近彭欽憲督師力顧大局定不存畛域之見然虎門黃埔險要當前實亦不敢舍近就遠以助閩防也臺灣緊要若是移文乞船猶不得當然則閩江已有覆轍其肯撥無事之處之船而使入險地乎馬江敗績至今月餘電音迅速羽檄交馳卽閩中治兵大員疏陳於朝請飭津滬粤東之船匀分十數艘前往守口當亦早見舉動而今則特命左相督軍到閩調楊漕帥爲之副舊部新營次第招集南望長征計日可到其聲勢如此之赫赫而獨不聞調守口之兵輪可知各口之船决不能率然移動而閩防自此不須乎輪船矣夫使各省所有之船當其與法人交戰亦皆如揚武振威福星伏波諸船或旣被敵船轟擊而竭力還砲守船亡俱亡之義或乍見敵人開砲而明知不支存留以有待之心則雖盡撥此數十艘以厚今日之閩防設法兵再戰無阻於長門卽無敵於馬江此數十船者亦將至於不可問徒多喪軍士之命多擲購造之資而已於戰事曾無少裨也故觀今日閩中之事似不繫於有船無船况卽欲有船而實不能有左楊大帥老於用兵加以在閩諸人除何制軍革職與何子莪欽使回京外若張撫軍穆將軍之躬操兵柄張幼樵學士之碩畫深謀意者同寅恊恭和衷商榷自有不與法人相持海上而誘令法人戰於陸地之妙計故不需一船而已預定殲宼之法乎自馬江一役中國水師之力量已如在稱上較過欲以現在之船取勝於法人則明知其難倘乘此時而用外洋教習認眞講討勤加訓練愼拔人材以求敵來而一試優絀卽諸葛復生奈已無及旣無兵船守口則礮臺孤立無輔水雷亦不得其宜敵船駛進口門無所攔阻礮臺之砲卽改置克勢伯大砲而砲手又難其人法船銜尾而至臺上俯擊十中其五六已屬精純之技然恐不能問時均傷一船受損而數船衝過轉瞬入口庸有濟乎是必别有制法人之死命者而後可以言閩防也閩江岸上絶巇重巒非比津滬一帶沙横萬頃彌望平原布置陸軍自具邱壑但令節節設營勢成犄角敵人其中豈有不躓者而無如法人於此端不敢冒險登岸諸君竭盡智謀譬如釣者設餌而魚不吞將奈之何法人於基隆禾敗之前原有踞地之意及爲劉省三爵帥所算於是以登岸爲畏途否則閩江大勝何難驅使登之且可乘便以圖福州胡爲而汲汲闖出耶或者知敵不登岸難於陸戰而無兵輪者究有砲臺此次厚集其防諒有緊守炮臺之策扼險當衝不若前之砲不濟用與臺未合宜者矣月餘以來修整損壞漸次竣工將有改絃更張之法固未可知抑於長門金泒口外密布水雷并先堵塞口門然後陳兵於内而可以禦敵於外也耶雖然閩江無兵輪而海道又無商船目前大帥督帶之兵與去添購砲械藥彈一切軍需轉運之方亦將舍海而就陸乎香港西字報兩述中國沙船裝載軍火中途失事又有瑞清輪船爲法船所尾隨不知下落昨報又登續信始悉瑞清以遇風沈覆沙船軍火本備盜刧途遇法船令其停止不聽法人放艇發兵上船將其砲彈火藥舉投諸海然亦可見南洋一帶法船實能阻截華船現在芭蕉山之法艦駛赴香港則由閩而江浙而直東尚得接濟軍需平安無恙然無如兵船不能移撥而商船又歸諸洋人卽欲轉運而不得也言閩防者安得不躊躇也哉 
[上諭恭錄]  
　　七月二十八日奉上諭陳士杰奏各屬被水災黎現籌辦理賑撫一摺山東黃河南北兩岸本年伏汛漫決歴城齊河等處被水災民業經陳士杰督同司道倡捐銀兩籌辦急賑惟念饑饉餘生仍恐流離失所着照該撫所請卽飭司道督率印委各員恊同公正紳耆再放普賑一次務使實惠及民不准絲毫弊混其有應行緩徵錢漕及應否續辦冬賑之處並着陳士杰隨時察看情形奏明辦理用副軫念災黎有加無已至意餘依議該部知道欽此 
[京師電信]  
　　皇太后五旬萬壽聞加恩着將各省逐年正耗民欠錢糧查明光緒五年以前實欠在民者全行豁免已於初五日奉有上諭鴻施疉沛薄海同沾凡我子民無不拜手而頌聖母之德矣又悉同日奉旨李傳相仍囘文華殿大學士任補實直隷總督兼北洋通商事務大臣以上皆本館在京友人專發電音特恭錄報端以博閱者先覩爲快焉 
[北防臆說]  
　　日問謡傳法已添兵將犯北洋居人不啻談虎色變講求形勢者遂謂如果屬實法當於烟臺屯泊輪船然後徐圖犯我北塘或旅順口如前時宼津故智否則直逼山海關鼎足而三最關緊要耳不知旅順口刻下已 [ 
 
 

Page 2

 
 
成重鎭兵輪雲集將士星屯不似從前一無把握北塘則有砲隊三營馬隊六營去隊十餘營兵力之厚爲各口冠山海關又有吳大帥大猷曹軍門克忠督率防營駐紥一帶兵力亦不爲簿惟錦州旣無輪　又乏炮臺移船近岸便踞奉天較爲可慮耳聲東撃西捨難就易法人當籌之已熟辦海防者望母河漢斯言○天津擬逐法人法捕經已首途曾列前報領事本難躭擱起程就在三五日内但其夫人分娩有期須展限五六禮拜聞已奉大憲原情俞允法租界各街道　暫由英工部局代管云 
[東京捷報]  
　　日間邉外常有電報到津皆冠一密字秘而不宣之件外人不得詳知然微聞已復東京華兵計死二萬餘人刻下劉軍門永福提兵直搗西貢而岑制軍扼守東京初岑制軍之出關也咨會劉軍門約期來會軍門果整軍經武直出東京岑制軍部下各師亦尅期畢集法人於東京要隘靠山近水安營結寨以扼來軍甫交一仗勞逸旣殊主客亦異法兵固多傷斃而華兵死者則不下二萬人該山壁立千仞山後尤爲峭削斷非人力能踰而劉軍門激勵將士如鄧艾之渡陰平捫藤附葛縋人而上飛將軍從天而下出其不意前後夾攻法人潰敗遂失地利然華兵受瘴及被傷而死者又不乏人死亡雖多東京遽復岑劉兩君厥功亦偉矣哉 
[日本風災]  
　　東瀛遞來消息云初二日長崎忽患大風船隻多有吹上岸者岸上雜物之吹壞者更不可以數計電線亦爲風雨所阻該處當八月時向無大風此次颶灾人多不及預備故傷物較多也 
[委員勘路]  
　　西字報言李傳相派委員察勘由天津至清江一帶路程以便將來建造鐡路云 
[津信彚登]  
　　善軍憲官眷於初一晚乘保大輪船到津差弁輿轎於傍晚時在碼頭迎接然該船尚未泊岸也○廣東辦理海防布置十分週密其賞格告示實足以寒敵人之胆而作將士之氣郵傳到津善軍憲非常偑服謂志不堅力不定氣不銳者不能辦此持示傳相亦以爲然法人聞之更　　銷氣沮 
[誤擊傳聞]  
　　天津西人來信云聞有英國兵船愛司巴出口演習打靶經過北塘爲華兵聞砲轟擊殆因誤以爲法船之故也現在英水師提督將至津沽英船被擊之事如果屬實不知如何辦理也 
[侯相行程]  
　　津沽來信云左侯相於七月二十八日午到津晤商傳相一切機宜計談四點鐘時二十九日早解繼從豫河南下據西人之信則謂侯相至金陵尚須大籌防務又赴湖南察看可以開捐與否然後抵閩也 
[稅司給假]  
　　聞得中國所有各口稅關凡有法國人爲稅務司者現均一律給假三月聽其他遊關上另用他國人此三月中給假之各稅司仍照常發予薪俸俟三月之後再行另議刻下江海北關之法人爲稅司者已前往日本作東海之遊矣 
[水工喪儀]  
　　昨有日本兵船上之某水工出殯其人係二等水工以病在同仁醫院　治未痊而死昨日下　柩以馬車載之上建日本國旂有水兵二十餘名排隊往送兵官則另坐馬車在後親送一人手舉一牌上書大日本水軍二等水工殆置之柩前以爲識認者也日人之待兵士可謂優矣 
[石船漕損]  
　　江天輪船本當於前日來滬爲風所阻至前晚始到昨日下午又啓輪赴甯矣據該船言此次大風寗波口岸裝載石塊預備堵口之大小船隻均爲風損壞有吹至岸上者有吹去撞於他處而碎者有立卽沈下者有極大廣艇一艘亦遭沈溺箕伯之威可畏也哉 
[豫章雜錄]  
　　義寍州潘姓本係棚籍聚族而居約有烟户數百家前時典得何姓地爲耕種之塲近惑於堪輿家之說竟以此爲葬穴何拒之不聽何族人少又散處各邑以衆　不敵亦遂忍之詎潘恃强凌弱始猶託故推諉繼直據爲已有馬鬛之封矻矻者以數十計何積不能平乃糾聚本族將潘所葬之墳概行掘發兩家械鬥互有損傷而潘姓已斃三命控縣控府控省案俱未結近復在烏孫兩欽憲處呈控欽憲批仰臬司查辦云○梁學使考試撫州畢於上月十八日囘省泊舟章江門越宿移舟開往贛河接試寍都科試矣○南昌協鎭巴彦布聞訃丁艱遺缺以標下左營總兵彭富桂署理○南昌婦某氏素行不貞始嫁何姓生一女後與况某通魚水相得因奔之况有一子與該婦之女年相若欲結絲蘿婦許焉何姓知婦將其女配况大怒禁錮其女不得再省出母况知事不諧訴於南昌縣張明府明府亦以出母不得主婚痛斥之况憤極於上月杪自投於高橋之東湖旋已氣絶經南昌縣相騐而婦猶哭泣控訴當卽斷令女歸何氏擇婚而聘金歸况藉以作喪費之用焉○新建徐某不事家人産業妻諫之屢致反目遂將妻賣與他人得四十金其堂叔某乙亦無賴子也欲從中分肥某不允乙自以居叔行竟致勒索某大圭憤遂將乙剌殺之嗣由鄰保舉發請官相騐而某已逃匿杳不知其所之矣○有道人某首挽高髻身披長衫年約三十許其爲人傾邪姦巧每恨問柳尋花三生無幸乃換作女裝因得與婦女輩談笑詼謔旣狎熟因留宿焉又至各處公舘假作傭工轉展相荐已歴數家最後至一處被人舉發送南昌縣張明府重爲懲治已交皂班管押矣○近日米價漸低各處晚稻尤覺實頴實栗母怪人語中含樂嵗聲也○廣信府知府因案撤任中丞委許善長太守署理現已接篆視事矣 
[知人善任]  
　　黃海樓觀察籍隷　中早嵗慕班定遠之爲人投筆從戎隷左侯相麾下卓著戰功歴保今職前嵗侯相秉節金陵奏調來江委帶江浙緝私砲艇一時鹽梟歛跡弊絶風清今春調辦鎭陽關鹽釐亦稱得手現在楊石泉漕帥奉旨援閩以觀察宿號知兵檄委總理管務想觀察雄才偉略素抱不凡今旣有所藉手欃槍迅掃麟閣名標定可於此行卜之 
[叅贊戎機]  
　　李傳相前委周海舲軍門招募舊部十營星夜赴津以固京都門户此已列報旋奉上諭看車門與金陵機噐局總辦龔仰蘧觀察同赴台灣聽候劉省三爵帥差遣軍門力辭不獲現擬仍赴津門至龔仰蘧觀察俟局務交代清楚卽臺灣叅贊戎務矣 
[續述裕泰虧倒事]  
　　金陵花市裕泰錢莊於去冬虧累倒閉店主鄭景周即自行到縣投案邑尊當交捕廳管押其一切轇轕情形均已次第列報聞該店帳内有前江蘇學政李小湖京卿存銀三千兩由桂薌亭觀察代交生息京卿謝賓客後其少公子博生孝廉卽擕眷回臨川原籍今春來金陵索久鄭姓置之不理孝廉情急以奸商吞騙等情遣抱赴督轅呈控而鄭景周當生意盛時曾經報捐四品花翎兩淮試用運判旋蒙督憲批示以該店虧欠爲數甚鉅有意宕延情實可恨飭縣追取執照以憑咨革並限文到之日卽行收禁監追如再抗延是該縣有意庇護無怪人言嘖噴定卽飭司記過云云賈邑尊奉到批示立刻升堂遂於上月念一日將鄭景周釘鐐收禁其弟景芳則仍在捕廳看管又鄭景周前開裕泰時與織造衙門書吏李少舟來往甚鉅該店倒閉之後清理宿欠呈控李姓當蒙賈邑尊將李少舟提獲到案分别管押嗣李姓在藩署控告帳目算清卽飭縣分别釋放現鄭景周當收禁時聲稱李姓帳尚未清如不將李少舟拿獲收押情願當堂碰死誓不入監邑尊無可如何遂將李少舟誘至縣署立刻收押外所或謂鄭李兩姓結訟已將半年屢次經人謂處至今未能清結洵可謂生死冤家也 
 
 

Page 3

 
 
[倒莊繳銀]  
　　泰來錢莊虧倒一案前由吳莊東繳銀三萬兩到案卽奉許廉訪傳同西商票號照數匀攤當堂給領續提之顧庄東現尚管押捕署兹復據繳到銀三千兩卽奉臬憲飭令直隷籌賑總局札委在蘇守提之謝委員具領解津充賑矣 
[寗波近事]  
　　法事孔亟風鶴心驚居民皆　願了向平得以逍遥自在日來婚嫁者多至四五白家鼓樂喧闐頗形熱閙云○邇來各項生涯皆須現錢交易致販户之乏本者閒游無事不免滋擾事端城内設有民圑可保閭閻安靖鄕間則散而無紀防不勝防聞現亦會議圑防諒必有以妥籌良法也○八月初一日典肆三家一律閉歇他項生意亦有暫停交易者市面之壞竟如是耶○前月有汕頭人航海捕魚遭風船壞船内三人各抱一板任其漂　幸遇暹邏夾板船拯起二人送交寗郡巡捕房暫爲安置月朔由新關西人集資二十五元令附輪至滬請海關上人設法送回故里西人誠好行其德哉○寗郡小竊之案層見疉出城中西南一帶尤甚小民無力報官惟有吞聲飲泣而已有緝捕之職者尚其加意巡邏哉○寗郡自入秋以來晴少雨多寒燠無定居民多患瘧痢之疾初尚隨發隨愈不致病入膏盲近且數日之間形枯神鑠飲食不進旋赴泉途操和緩術者僕僕中途大有應接不暇之勢藥店亦生意日盛幾於擁擠不開寄語此中人其急留心珍攝哉○寍郡爲各國通商碼頭商賈幅輳行號林立市面之大不亞滬江自去冬銀號錢莊疉經倒閉各業虧空閉歇者亦十有三四近因中法和局突然决裂風聲鶴唳動輙驚心生意塲中尤有江河日下之勢目下惟烟館茶坊依舊門前如市此外靈橋門外半邊街一帶尚稱繁盛餘雖通衢閙市莫不清淡異常貿易之難至於如此不知此後又將何如耶○上海官塲在甯郡招募善泅人之日來已招得十餘名俱能在水中游泳十餘里沈没三四時現已附輪赴滬聞尚欲續招多人以備鑿沈敵艦云 
[淞南近信]  
　　昨得柘林友人來信述及該處沿海一帶於上月杪經漁船瞥見隨浪氽來洋人屍身七具週身用布纒束僉謂是必法兵無疑蓋該處海面毗連乍浦本與閩洋相接或謂必是前者法船在芭蕉山所棄之屍逐浪而至一時塘上觀者宛若堵墻地方官亦不查問越日潮長則朽腐之餘又不知飄流何處矣 
[京華近事]  
　　七月二十三日由刑部綁出斬犯十六名押赴宣武門外菜市口處决由巡捕營調到官兵數十名護衛各犯人均係面不更色毫無畏葸之形内一犯年約二十許沿途高唱顧盼自雄旣至法塲索酒牛飲若不知將延頸受戮也者其夙昔之强横無　不待言而可知矣○上月二十七日九下鐘正陽門内東交民巷牌樓西路南首油紙鋪因熬油失愼陡兆焚如貨物住房焚燒殆盡立時撲救尚未延及隣居誠不幸中之大幸哉○聞神機營行知八旗漢軍驍騎鎗營洋槍爲目下行軍利器須與舊式鎗砲並練本營擬撥洋擡槍五百六十桿分給八旂漢軍飭令　撥鎗兵速爲演練兹已由八旗漢軍備文領取諒不日卽當開演矣○七月二十四日醇邸餽左相禮物十餘抬派護衛送至邸第聞内有寶劍一口係純廟之物未悉爲醇邸所贈抑由内廷賜出也○七月二十四日黎明左侯相至德勝門外教塲閱看神機營曁緑營新選馬步各隊會操是日所演係西式槍炮如荼如火足壯聲威聞原挑七隊侯相　添選三隊共成十隊全軍駐札德勝門外俟　相請訓啓程帶往福建云○中法開戰後總署欲將各口封堵以免敵船冒掛他國旗號乘間駛入當經照會各國公使請一應商船暫停行駛聞各公使堅執不可聲稱如法人冒用他國旗號乘間駛入惟本大臣等是問云○福州交戰後所有華軍遺下大砲俱被法人灑以磺强水致鐡質銹壞不堪法人陰很於此又見一斑矣○中俄交界處所兩國兵民時多齟齬中國大員所辦之事俄人不甚愜心聞俄使俟兵船調齊後亦將挾制中國恐有下旗之舉云○北京有瞽者王某始爲星士　爲師巫說鬼談神頗堪餬口後腰纒旣满頓思出谷遷喬遂徙居哈逹門外抽分廠石板胡同古刹中粥鼓齋魚藉聆清梵久之與僧人稔遂狼狽爲奸鹥單帖若干張徧貼街衢鋪張祈福消災之說以煽惑鄕愚原議若有餘潤雨露均霑閱二十餘日斂得青蚨百餘千瞽竟侵吞入已致僧不得沾及絲毫僧則兩目灼灼然看其慳囊獨满心實有所不甘於是始則運粲花之舌兩造紛争繼則以　魔杵作當頭棒喝終且扭至城内欲向步軍統領衙門涉訟時已矄黑未克出城隣人乘瞽不在將瞽妻强送至母家私取粧奩售去刻瞽之泰水擬向琴堂控訴正未知如何了結也○京都某甲在宣課司當差向與從弟某乙分居各爨華聨棣鄂嫌怨胥無中元節甲赴廣渠門外祖塋祭　四點鐘時乘車入城行至法華寺前　乙在酒肆偕同人暢飲香浮竹葉春盎梨花醉鄕之游其樂無極甲招其同車返乙以酒興未闌對甲遂驅車前去行不數里　見乙隨後趕來屢舞僊僊醉容可掬望見甲車肆口詈駡洎追近遽向牲口亂毆且將車夫踢倒甲亟下車勸阻偶不謹愼將車絆翻乙未睱躱避撞倒地上兩　壓損幾有性命之憂噫若非飲過量之酒何致若此麴秀才眞禍首罪魁哉 
[吳淞瑣記] 　 
　　泊守張華浜口之龍驤鐡甲船於昨前日午後啓輪駛入申浦矣○福安輪船於昨日十二點由申駛赴淞口在大關前下椗○崇明寶山兩邑尊於昨日午前同往石頭沙會騐死屍其中細情容俟騐後續錄 
[風阻輪行]  
　　旗昌洋行之江天輪船應於前日由寍抵滬緣風狂浪大不克展輪至昨晨始抵滬江太古洋行之宜昌輪船應於昨日抵申午後尚未見到諒必停走一期矣 
[吸烟毁物]  
　　前晚十點鐘後法界蘭芳里内人聲嘈雜擠擁異常趨而視之見有游勇兩人在里中十九號門牌某姓花烟館中打架詢其起釁緣由據云下午有一人至該烟館吸烟兩盒至晚九點鐘尚盤桓不去烟妓向索烟資分文無着該館惡其久踞致他客裹足不酋因揮之使去其人仍不肯行該館遂將其扭至門外并稱順手將水烟袋竊去適巡街捕至聞有失竊之事遂拉入捕房管押　有二人稱與管押者爲朋友聞信而來逼令該館前往保出該館不允因之打毁什　鴇婦鳴報捕房將二人一并拘押諒今日當解赴公堂請訊矣 
[風雨續述]  
　　昨報風雨爲災一節兹聞同時新閘西首泊有長安船满載米石因所下之錨爲風吹走船遂直流而下至西難潑沈船中人以近岸故皆得上岸逃生及次日打撈米石則已淋漓濕透矣昨午前又有小火輪船駛至潭予鎭相近被風吹擱淺灘雇百餘人推之屹然不動只得静候潮漲云 
[歇浦瑣言]  
　　麥邊洋行央思輪船由粤回滬載來挖泥機器二十餘具昨日在虹口順泰碼頭運入順和輪船載往天津○張華浜停泊舊沙船二十餘艘有十餘艘業已满裝石塊其石係雇釣船赴寗波岱山載來也 
[負債輕生]  
　　英租界眞穀春荼館間壁有異香閣酒店係蘇人某甲所開甲年近古稀生有兩子近因座客寥寥麴糵生涯大爲减色甲日坐壚頭抑鬱殊甚幼子乃自請經理店務而父則如退院老僧不復顧問日給杖頭錢數十優游晚景甚自得也不料未及一月而店中逋負已有五六十千中秋伊邇避債無臺兩子無面目見乃翁遂作黃鶴之高舉甲知偵訪則已杳無音信憤悔交集遂以火酒調洋烟送此老命未識兩子聞之其何以爲情哉 
[縣訊鬥毆]  
　　十六舗橋南首耀成米鋪與源興鐡店打架送縣等情早經列報前晚經蔣明府提案訊究林少慶卽阿金供稱耀成店主 
 
 

Page 4

 
 
陳阿路素不相識亦無仇怨前日因曬晾衣裳稍有口角詎陳竟糾合潮帮多人前來尋衅然只徒手扭毆並未持有刀械訊之陳阿路則稱傷未痊愈明府謂此案本委員已訪查明確且兩帮會館董事亦俱深知底藴爾等均非安分之徒極應澈底根究現在陳旣傷痕未痊可將林暫交的保俟陳傷痊後再提人証研究 
[僧人控竊]  
　　前日有小靈山僧人立成扭送遊方僧勝明至上海縣訴稱小僧積得洋二十元欲作朝山路費前日忽然失去四處找尋杳無蹤跡惟勝明在寺掛單觀其舉動實有可疑故敢扭案求訊蔣明府詰問之下勝明供由江北來滬暫在該寺掛單立成所失之洋小僧並未竊取求恩明察明府謂立成曰爾控竊無憑殊難核辦姑念兩造皆係僧人着原差恊同前往諭令該寺主持調停明白禀覆核奪 
[欠欵有抵]  
　　太古洋行控楊買辦虧銀十萬兩光景楊言司帳人錢姓虧銀二萬五千兩由黃太守會同翟副領事略詰之下將錢暫押再訊等因已列前報昨晨覆訊太古洋東同大寫洋人投案申訴前因并將細帳呈閱又稱查明歴年帳目實被楊買辦虧銀九萬九千餘兩楊供所虧之銀或有股分票抵押在東慮因跌價而受耗者或被莊號二十餘户虧欠急切不能歸者并被錢司帳虧銀二萬五千兩此皆告明洋東現有細帳呈閱自己名下所虧無幾除司帳人已被洋東送案外其餘各户求請捷追以便歸欵錢供蘇州人先在仁記行司帳與楊共事九年後與楊至太古行迄今已有十餘年我歴年虧空銀四千餘兩　實容措辦料理楊又稱帳目銀兩均由錢一人經理實緣去年市面大衰我自知不能支持曾囑錢料理欠項查錢名下應認之銀數並無錯謬葢錢購煤之股分票抵在泮東者有四千餘兩皆虧本甚大設有餘利之票已經山售并有顧福卿　三記郁生記等三户皆是錢之親友欠銀三千餘兩延宕已久又有萬利號之户名卽顧福卿曾在九江運來之貨寄本行棧作爲押欵後來虧本不贖洋東欲拍賣錢再四向我轉懇洋東情讓棧租並不拍賣由錢將行銀代墊贖出另售及歸銀尚欠七百餘兩至郁生記係止裕錢莊之夥郁欠之銀一千餘兩係錢與往來該庄亦欠我銀六千兩並不干錢東至應存之銀間有虚浮者亦應向錢是問帳已呈電錢稱顧福卿確是我親戚因楊買辦言有友人欲用一人往九江由我與荐後來顧運貨來滬或出售或作抵欵虧銀是實并在九江用虧伊東家之銀以致賠墊至股票抵欵買辦亦有分郁生記本帳房素有往來總之賠累者多自虧者少均有帳目可稽請爲　閱太守問錢欠銀之人現在何處應令歸還錢答稱皆係無力歸償以致延宕迄今太守商之翟君以太古行控楊虧銀甚鉅楊旣呈　被人欠銀之帳户應再差提訊明料理至楊言錢欠之銀着楊　同原保與錢核明帳目應認與否秉公理諭再行禀候核辦翟君然之吾閱之各帳存堂 
[查獲原贜]  
　　日本人吉江前被車夫戴掌林竊去金銀表等件經捕房飭包探查獲該犯之保人沈春春押交贓犯嗣經新巡捕房包探訪悉該犯已回通州遂禀請黄太守備文派差恊同該包探押令沈春春渡海同赴通州裏灶地方戴掌林家内拘查適戴已聞風逃逸經其母呈出銀表一隻金表當票一張英洋一元交該伍探帶回呈繳捕房其金表當票係在本城某當未便吊贓己呈於英公堂由黄太守照會上海縣飭吊歸案矣 
[山東撫憲陳雋丞中丞覆上海絲業會綰籌賑公所書]  
　　少欽仁兄大人閣下烟台營次雒誦手書義聞仁聲溢於楮墨並承惠集賑欵銀四千兩藥丸三箱當囑佑民觀察連卽寄省交冠生振聲兩兄散放溝壑之衆頂祝無涯弟駐辦海防河務尚須力籌兼顧竊以河患木息頻年昏墊民何以堪弟夙夜圖維　力　爲之瘁　欵本省所餘無多不過濟一時之急秋冬正長亟宜预爲之計小民何罪買在藐躬終日旁皇罔知所措弟所以睠睠於此者凡爲斯民計耳治河無善策亦當竭力圖之令郎子英月杪東來感甚昐甚得諸君子拯灾救患所全實多鐫銘奚極敬請頣安愚弟陳士杰頓首七月二十五日 
[上海絲業會舘籌賑公所施少欽續山東賑銀藥丸並解京都天津藥丸啓]  
　　謹啓者令裝旂昌洋行海晏輪船賑銀二箱計申公砝足紋四千兩又萬承志堂辟瘟丹仁濟堂正氣丸等藥丸二大箱一併運解烟臺函請登萊青道方佑　觀察轉解山東繕賑紳士陳冠生殿撰潘振聲孝廉查收散放又解京都廣育堂施醫局任逢辛孝廉天津廣仁堂施醫局楊殿臣善士辟瘟丹正氣丸等各一大箱謹登申報卽請公鑒八月初五日 
[余欲返里留别嬌玲女史聊作七絶二首錄呈斧政]  
　　碧紗窓下望深宵苦飲香醪伴寂寥臨别與卿重囑附休將紅涙溼鮫綃陽關休說唱離歇好事何因忒折磨臨别不堪重回首那知襟上涙痕多[  紅園惜花侍者葆錢鋆稿]  
[蘇省撫轅抄]  
　　初二日候補通判　仲爲禀知奉委管解甘　赴滬候補縣虞恩黼請假赴滬措資從九張道一謝飭知請補上海縣吳淞司巡檢缺江寗藩憲梁於八月二十三日前浙江候補道彤慰高於八月二十四日均　辰○初三日臬憲許銷假甲成翰林院檢　蘇傳道辭行　都候補同知李福冕禀知奉委守提前任武進縣王令欠解漕耗銀兩候補通判崔仲爲禀辭奉藩憲委解甘餉赴滬震澤縣張禀辭管帶利川輪船候補都司袁致恭禀辭解餉赴上海咨補宜興縣鍾溪司巡　夏文　禀謝奉飭知先行赴任暑理候補府經歴金國鈞從九崔潤澤均謝七年分冬防蒙記功三次汪鳴鈞銷帮辦武陽絲捐差陸熙敬謝飭知咨補太倉州七　司巡檢缺○初四日候補同知吳恆禀知奉藩憲委赴鎭洋公幹八月初六秋祭至聖先師分献單正位撫憲東配藩憲西配臬憲東哲糧道西哲長洲東廡元知西廡吳縣 
[浙省撫轅抄]  
　　七月二十九日内閣中書孫鵬儀由京來親拜署臬司豐奉飭仍回杭道本任進見禀謝運副祝良　知聞訃丁父憂姜維揚交缷徽州鹽局帮辦回省禀到江蘇候補直棣州莫鏡清松漉厘領絲捐請發廣西恊餉來省禀到○二十八日杭府經歴應錫恩禀知臬委查各屬私設班舘差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年七月二十七日京全錄]  
　　官門抄○諭旨四道錄前○發抄旨四道○侍讀良奏爲保薦人才摺○河督成奏查明仍請獎叙片○直督李奏籌撥　　片○豫撫鹿奏揀調知縣摺○晉撫奎奏仍請以原擬升補道員摺○廣西撫番奏奈看知府片○大臣清奏請勅賜　號頒發匾額摺子○七月二十七日吏部翰林鑲藍旗值日無見○順天府具奏忠義局第一百二十六次請卹○召見軍機醇王○發抄潘　奏南康守王延長等署吉安等缺奉旨吏部知道欽此○又補用同知洪子　期满　别奉旨吏部知道欽此○曾國荃奏部駁防汛出力之候補同知陳階溥等改獎奉旨吏部議奏單併發欽此○又請將合肥縣貞女烈婦旌表奉旨黃魯氏等均着准其旌表餘依議禮部知道欽此○○翰林院侍讀學士奴才宗室良貴跪奏爲遵旨保薦人才仰祈聖鑒事奴才恭讀諭旨令大學士六部九卿直省將軍督撫保薦人才仰見宸謨廣遠求才望治之意欽感莫名奴才識見淺陋不足知人謹就是聞所及爲聖主詳切陳之伏查江西督粮道嵩崑性情忠樸沈毅有爲任吏部員外時奉旨精核案無留牘壓缺挪換諸弊剔除必嚴在銀庫時　絶陋規同僚吏役無不畏憚又内　書房章京繼恩操守清潔臨事精詳奮發有爲敢任勞怨奴才任國子監司業該員官助教知之最悉以上二員均係有守有爲堪資任吏又查分發直隷候補道衛杰質性忠樸沈毅有謀由教職投筆從戌近二十年歴　曾璧光黎培敬周逹武等軍剿辦石藍各逆征兵籌餉資其贊畫　年前與之談論時事因及洋務談言微口後皆歴騐不爽現在保　今職來京騐看又景山官學教習捕選知縣蔣世芳才質明敏留心時務在長江水師從事有年於洋面海防講求甚詳以上二員均係久歴軍營熟習邊情堪治軍事用敢據實指陳以備聖明採擇伏乞皇太后皇上聖鑒謹奏奉旨已錄○○成孚片再奴才前准部咨議覆光緒九年十二月前陞任河臣慶裕奏保黃河兩年防汛出力人員案内四品　戴儘先補用同知孫長　四品　戴侯補通判白曾煇均請給四品封典原奏清單内並未聲叙該二員四品頂戴是否勞績線舉於何年月日奉旨抑係捐納於何年月日核准應令查明具奏再行核辫又知府用候補直　州封邱縣知縣逢春請加四　頂戴候　縣丞春惠請以本班儘先補用查奏定章程七品各官加銜不得逾五品並無論何項勞績概不准援引籌餉例銀捐名目逢春現官係七品請加四品　戴係逾加銜　制應將該員改爲五品頂戴春惠係分缺先補用縣丞請以本班儘先補用係屬籌餉例銀捐名　核與定章不等應令另核奏明請獎等因奏奉諭旨咨行到豫當經轉飭查覆改獎去後兹據河北　等遵照部議將奉駁各員分别查明聲覆並另核改請獎叙具詳請奏前來奴才復查各員防汛搶工尤爲出力自　仍請獎叙不没其勞謹另繕　單恭呈御覽仰懇天恩俯准照獎以昭激勸出自逾　鴻慈理合附片阳明伏乞聖鑒訓示謹奏軍機大臣奉旨該部議奏單併發欽此○○李鴻章片再准户部咨東陵守護大臣毓繡等奏永濟庫放欵不敷請由直隷藩庫旗租項下撥銀一萬兩奉旨籌撥給領等因當經　同遵照兹據蕃司崧駿詳稠上年各屬被災甚廣春繳旗租銀兩多半緩展迄今繳解寥寥而應解承定河北運　嵗搶修經費各駐防米折等項及黑龍江俸餉新疆月餉已須銀十四五葛兩　庫搜羅殆盡實屬支絀異常惟部待用孔殷不得不竭力挪湊兹於旗租項下設法匀撥銀五千兩俟守護大臣派員前來領解其餘五千兩緩俟庫儲稍充再爲籌撥等情具詳前來臣覆核無異理合　片覆陳伏乞聖鑒勅部查照謹奏軍機大臣奉旨該部知道欽此○○河南巡撫臣鹿傳霖跪奏爲揀調省會要缺知縣以資治理恭摺仰祈聖鑒事　照祥符縣知縣方胙勲陞補許州直隷州知州應於光緒十年五月初八日奉旨後五日按限减半計算扣至五月二十七日爲開缺日期業　五月分截缺造報查定例沿江州縣河南之祥符縣絲省會首邑遇有缺出應令該督撫於現任人員内揀選調補又調補州縣以上官員必歴俸三年以上方准揀選題調又奏定章程内開保題陞調人員將該員任内有無積案及欠解錢糧承緝未獲盜案詳細聲　又省會首邑要缺無論原缺應題應調均准該督撫於現任正途人員内酌量補用其例准聲明之項無庸逐汁扣駁又州縣以上再調人員其前任内應繳罰俸銀兩必須逐案完繳各等語今祥符縣絲省會首邑冲煩難兼三沿河調補要缺政務殷煩時有緊要差委及發審案件且濵臨黃河協防任重必須精明强幹熟諳河務之員始克勝任臣　藩臬兩司在於通省應調人員内逐加遴選查有永城縣知縣袁鎭南現年四十嵗奉天遼陽州廪生中式同治癸酉科順天鄕試舉人光緒丙子恩科進士改翰林院庶吉士丁丑科散館以知縣用是年九月分選授桐柏縣知縣加捐同知陞銜四年三月二十六日到任調補永城縣知縣先行到任代理九年二月初一日奉文准補九年大計案内保荐卓異核計任内並無承審承緝及欠解錢糧已起絳革叅限現署祥符縣印務迄今半載一切措理裕如其桐柏永城等縣交代均由後任結報歴俸早满三年　藩臬兩司詳請調補前來臣查該員袁鎭兩志行堅卓任事實心以之調補祥符縣知縣賣　人地相宜惟永城縣亦係兼三要缺以煩調煩與例稍有未符第祥符縣係省會首邑尤爲緊要爲地擇人例得專摺奏請如蒙俞允該員係現任知縣請調知縣毋庸送部引見惟係再調人員所有初任桐栢縣任内奉議罰俸十一案住俸二案共該銀八十兩六分八厘除飭完解司庫另行造册咨部外所遺永城縣知縣要缺容俟奉准部覆揀員請補謹會同河東河道總督臣覺羅成孚合詞恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○暫署山西巡撫布政使臣奎斌跪奏爲省會道員要缺仍請以原擬之員升補以資冶理恭摺具陳俾祈聖鑒事竊兾甯道左雋革職遺缺　臣以太原府知府馬丕瑶奏請升補奉旨吏部議奏欽此兹准吏部咨稱以奏定　調人員歴俸太满者應仍照舊以該員有無捐免分别准駁今該員馬丕　歴俸尚未期满行查户部尚未捐免核與　補例章不符行令另揀合例候補人員請補等因本應遵照辦理惟查該道駐紥省城統轄四府三直隷州政務殷煩並兼管省局要差非精明幹練才猷出衆之員不足以資治理晉省雖有合例候補道員非資望較淺卽人地未宜臣前奏均已聲明兹復逐加遴選實無堪勝斯缺之員查馬丕　河南進士由山西永濟縣知縣丁憂缷事服闋起復歸直隷州知州候補因轉運出力請俟補缺後以知府用題補遼州直隷州知州因辦理善後清理糧賦出力保奏開缺以知府仍留山西歸候補班補用光緒八年九月十四日奉旨太原府知府着馬丕瑶補授欽此光緒八年十一月初一日到任該員篤實精詳力能任重現署冀寗道篆措裕如且歴官晉省二十餘年情形最爲熟悉以之升補兾寗道員缺人地實在相需洵湛勝任現已飭令赴部捐免歴俸以符例章合無仰懇天恩俯念員缺緊要仍以太原府知府馬丕瑶升補冀甯道實於地方政務有裨如蒙俞允所遺太原府知府係省會要缺例應請旨合併聲明所有省會道員要缺仍請以原擬之員升補緣由是否有當理合恭摺具陳伏乞皇庆后皇上聖鑒訓示謹奏軍機大臣奉旨吏部議奏欽此○○潘鼎新片再前准部咨嗣後道府州縣無論何項勞績保舉歸入候補班入員令該督撫卽以各項人員到省之日起予限一年詳加察看奏明分别煩簡補用等因在案兹查有補用知府李端源已到省一年期满由潘臬兩司察看該員公　諳練識見老成堪膀繁缺知府之任請留於廣四遇有缺出照例補用具詳前來覆查無異臣到任未及三月例不加考除將該員履歴咨部外謹會同兩廣總督臣張樹聲附片陳明伏乞聖鑒訓示謹奏軍機大臣奉旨吏部知道欽此○○奴才清安額爾慶額跪奏爲神靈顯著請旨勅賜封號並請頒發匾額以答神庥而順輿情恭摺仰祈聖鑒事竊查科布多舊有城隍龍神河神各廟宇每遇地方災患祈禱輙應光緒八年間因亢旱無雨河水來源不旺不敷澆灌屯田奴才等恭詣河神廟禱連日得雨河水甚旺足資灌溉禾苗勃然以興轉歉爲豐經奴才等請頒匾額敬謹懸挂在案本年自春徂夏點雨未沾禾苗草萊盡皆枯稿溝澮皆涸蒙民軍心爲之驚惶奴才等目覩情形爲焦盼卽於閏五月十五日率屬徒步恭詣城隍龍神河神各廟虔誠祈禱遂於是日晚間陰雲密布大雨滂沱三日始晴至六月初間連日又復迭沛甘霖四野均沾河水足資灌溉田苗草萊藉以復蘇萬姓同深歡躍堪以上慰宸厪伏思奴才等一念之誠豈能感格神靈而事關衆庶所資屢經祈禱顯拓不得謂非仰賴洪福幸邀神貺也奴才等近閱邸抄各直省有神靈顯著能禦灾捍患護佑民生者一經疆臣奏請莫不立降温綸兹科布多城隍龍神河神顯佑奴才等不敢壅於上聞合無仰懇天恩勅賜河神封號並請頒給城隍龍神匾額各一方以答神庥而順輿情謹恭摺具陳伏乞皇太后皇上聖鑒訓示謹奏奉 
旨已錄 
 
 

Page 10

 
 
[光緒十年七月二十八日京報全錄]  
　　宫門抄○上諭一道錄前○發抄旨四道○將軍希奏報交缷兼署副都統篆日期摺○湘撫龎奏敬陳管見摺○江督曾奏調署知縣片○將軍慶奏請欽派大員考試摺○又奏襲職補行旨見應請展限摺○又奏爲擬請補佐領摺○又奏報會哨緣由摺子○七月二十八日户部通政司詹事府八旗兩翼值日無引見○劻貝勒等謝寛免處分恩○廣州將軍繼格到京請安○奕年謝授光祿寺唧恩○盛昱謝授國子監祭酒恩○召見軍機繼格○發抄曾國荃奏安徽撫標右營守備姬文柱補穎州營守備奉旨兵部議奏欽此○又鹽巡道田國俊飭令赴任奉旨知道了欽此○又儘先都司劉雙曜借補江西撫標右營守備奉旨兵部議奏欽此○潘鼎新奏補用副將黃玉賢在營病故請卹奉旨着照所請該部知道欽此○○奴才希元跪奏爲恭報交缷兼署副都統任務日期恭摺仰祈聖鑒　竊奴才於去嵗八月十二日接准兵部清字咨文内開光緒九年七月十九日内閣抄出十八日奉上諭吉林副都統着恩澤補授未到任以前着希元兼署等因欽此欽遵行知前來當經奴才恭摺叩謝天恩奏報在案兹新任吉林副都統恩澤於六月二十八日已抵吉林省垣奴才當將副都統任務一切移交奴才恩澤接受除由奴才恩澤另摺具奏外所有奴才交缷兼署副都統任務日期緣由理合繕摺具陳伏乞皇太后皇上聖鑒謹奏軍機大臣奉旨知道了欽此○○署理湖南巡撫布政使臣龐際雲跪奏爲遵　安置軍流徒犯量加變通敬陳管見恭摺仰祈聖鑒事竊臣於接管卷内光緒九年十二月十五日准刑部咨具奏各省軍流陡犯脫逃日衆亟宜變通整頓又軍流附近近邊邊遠三層如何量加裁减各摺片均請旨飭下各省督撫就地方情形悉心通盤籌畫條議具奏等因咨行到湘前署撫臣潘鼎新當卽行司遵議未及詳辦旋卽缷事臣到任飭催兹據署按察使糧儲道夏獻雲具詳前來臣覆加查核証以平日與各牧令相討論者地方口談大抵於各犯不論罪名祗論案由命案者曰紅案盜案者曰黑案以此二端爲大宗各牧令每加意黑案之犯而脫逃仍多黑案中人以若輩狡　最難防也臣當諭以此等犯人亦係朝廷赤子禁之以法不如懷之以恩制之使不敢逃不如安之使不肯逃其携有家室資財者無論矣此外如每名酌給錢數千文使在衙前或習手藝或小買營生設法牽制防其烟賭蕩行使之　環周轉繫之以利使有以謀生制之以官使之爲公欵當不再作逃計卽以湖南安置最多之縣論之如瀏陽衡陽龍陽各九人湘潭甯鄕各八人此外或二三人不等官費無幾而彼已有以養似屬兩便否則或在署内當夫給以口食總以在署者較近　於稽察爲要各　令已有使之種菜巡更打掃夫者而軍流徒一例相視實無所區分查湖南九府四直隷州除永順府桂陽州無犯人外其餘八府所屬自犯者三十二州縣醴陵瀏陽零陵三縣各有遣犯一名三直隷州所屬有犯者九縣截至本年五月底止據署按察使夏獻雲摺開通計軍犯二十七名流犯百二十名至於徒犯近在本省惟飭各屬照章拘役似母庸另議變通其安置軍流之法不必論罪名而論案由如命案减等之犯本係衣民誤於一朝之忿似照部議當夫一層最爲妥恊而當夫亦惟在配所各衙門分派水火打掃巡更等事不離衙署日給口食於約束至於官夫之驛遞文書搬運餉鞘關係匪輕未便付之若輩而商民之雇夫挑抬如湖南則各有碼頭各有行户此輩不能容也如盜案免死之犯本係匪人先防其作奸而其中亦或有手叚高强之人如蝁國斐豹名在丹　亦可立功臣擬此等盜犯到配飭地方官加意體察仍使先當夫役如其有胆氣有心思有技藝半年後地方情形較熟試以捕盜如能立功另行存記以此等熟於盜情似可用其所長也倘故智復萌破案似可立置重典本係免死怙惡復何足惜留之徒多一亂人耳統計安置軍流人犯若照每名酌給數千文之法使之營生則所費更輕而其謀食更　有制錢五千卽可謀一人之生未知果有當否若照在各衙門當夫之議則當夫口糧應准各州縣歸入坐支開銷在何衙門當夫卽先報明在案如有脫逃其處分惟本衙門是問而處分亦似應以逃犯之案由爲準如免死之盜犯逃則有害於人處分似應較重如减等犯人似照舊例足矣惟有懲卽當有勸如一年之内無逃犯專管官似應照獄囚無疏失例記獎以昭公允其犯人有老病者例給孤貧口糧養之勿使失所以廣皇仁餘案人犯可以類推至於五軍三流論罪名則軍重於流其實附近軍則更輕於流似應將附近近邊邊遠三層均改爲满流加等極邊充軍較爲簡當若改發内地之犯仍發往新疆種地當差名正言順且新疆改設郡縣招人懇田因　因時洵爲良策應由新疆各大臣體察情形奏明辦理所有遵議安置軍流各犯酌量變通緣由謹會同署湖廣督臣卞寶第恭摺具奏伏乞皇太后皇上聖鑒飭部彚核覆施行謹奏軍機大臣奉旨刑部知道欽此○○曾國荃片再六合縣知縣吕憲秋現經調省查看所遺員缺應行委員接署查該縣近來民情刁詐獄訟煩多非精明幹練之員不足以資治理今查有甘泉縣知縣劉廷鏡堪以調署除檄飭遵照外謹同江蘇巡撫臣衛榮光附片陳明伏乞聖鑒謹奏軍機大臣奉旨 
吏部知道欽此○○奴才慶跪奏爲遵例奏請欽派侍郎會同考試宗室覺羅學生恭摺仰祈聖鑒事竊查定例盛京宗室覺　學生每届五年考試一次將應考學生名數册並開列五部侍銜郎銜名盗報宗人府奏請欽定領府事王等一人並盛京五部侍郎二三人會同考試等因在案嗣於道光二十九年准宗人府咨稱嗣後每届五年考試宗室覺羅學生卽由盛京將軍自行開列該處五部侍郎銜名奏請欽派二三人會同該將軍嚴密考試秉公甄拔所取一二等者專摺具奏以歸簡易其考試一切事宜仍照向例辦理等因奏奉諭旨依議欽此欽遵行知亦在案本年又届考試之期謹將盛京五部侍郎銜名敬繕清單伏候欽派二三員會同奴才秉公考試取定等次再行奏聞理合恭摺具奏伏乞皇太后皇上聖鑒謹奏奉原筆圈出盛京禮部侍郎宗室松森盛京兵部侍郎鍾　欽此○○奴才慶裕富陞跪奏爲襲職補　引見應請展限恭摺仰祈聖鑒事竊查盛京正白旗漢軍世襲雲騎尉玉格前於襲職時因年未　嵗當經照例將襲家謂咨送部旗奏准承襲在頞今世襲雲騎尉玉格現年十六嵗例應補行引見曾經飭據該旗詳報世襲雲騎尉玉格身形矮小騎射未熟習時難以當差呈請展限二年學習騎射等情詳請前來奴才等查玉格旣據該恊領詳報身形矮小騎射未熟暫時難以當差擬謂援案　子半俸展限二年令其學習騎射侯該員年至十八嵗騎射嫺熟堪以當差再行補　部旗帶領引見理合恭摺具奏伏乞皇太后皇上聖鑒謹奏軍機臣奉旨着照所請該衙門知道欽此○○奴才慶裕富陞跪奏爲應選宗室佐領之　京不敷揀選正陪循案由宗室管長内擬部恭摺奏祈聖鑒事案查盛京宗室佐領前於乾隆三十四年准宗人府奏定設立二缺交將軍在於陵寢承祭宗室章京擇其爲人體面能管束者每缺各揀選一人咨送宗人府帶領引見補放維時因承祭章京六員有物故告退年邁年幼者一時不能得人經　軍魯奏請將宗室學七品正管長海全八品副管長德韶揀選佐領當准宗人府會同議覆海全德韶准其醫行揀放佐領不得永遠爲例嗣後如佐領缺　仍以該處對品宗室章京揀放如章京内仍不得人該將軍聲明由正副管長内揀選具奏如蒙俞允卽行咨送引見等因此後所出宗室佐領員缺均以承　章京揀選迨於道光元年宗室佐領色克興額出缺復因宗室章京乏人無可應選者輕將松筠奏准將副管長永恒補放佐領各在案再查承祭宗室章京春煦於光緒元年揀放宗室佐領時係隻身送府引見補放曾准宗人府咨稱嗣後遇有佐領缺出應由該將軍擬定正陪送京引見以符定制等因亦在案今出有左翼宗室佐領文英辭退一缺飭據兩翼總族長將應選人員開報到署奴才等查承祭宗室章京六員内除現已辭退佐領文英並總長哈格盛寛翼佐領春煦曁年未及嵗之恩常等五員均不能入選外僅有連喜一人實係不敷揀選當經飭據兩翼總族長將宗室學正副管長等呈送前來隨公同揀選得承祭宗室章京連喜人體面能管束堪以擬正宗室學七品正管長雙祿人老成辦事諳練堪以擬陪如蒙俞允奴才等卽將該員等咨送宗人府帶領引見補放理合恭摺具奏伏乞皇太后皇上聖鑒謹奏請旨軍機大臣奉旨着照所請該衙門知道欽此○○奴才慶裕富陞跪奏爲本年夏季統巡城守尉與朝鮮會　緣由恭摺奏祈聖鑒事竊查邊外游民佔墾地畝與朝鮮僅一江之隔當經奏明循照舊章按四季派員出邊统巡夏秋二季與朝鮮國地方官公同會哨稽查等因在案本年四月委派鳳凰城守尉靈熙作爲夏季統巡前往巡查並照章咨行盛京禮部先期知照朝鮮國王飭令該國地方官會哨去後　據該員詳稱馳抵邊外巡查於五月初一日與朝鮮官沈宜奭公同會哨該使臣親遞邊境肅静印結一紙由該城守尉呈遞前來　存查外奴才等復嚴飭秋季統巡之員認眞稽查以肅邊境所有夏季會哨緣由理合恭摺具奏伏乞皇太后皇上鑒謹奏軍機大臣奉旨知道了欽此 
 
