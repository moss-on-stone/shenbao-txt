# 1892 - 158 - 4906875

 

Page 1

 
 
[一號至三百號全部畫報發兌] [  點石齋啓]  
　　本齋畫報自甲申年創設以來海内風行已閲十年之久其間散佚闕漏愈積愈名賞鑒家雖重價蒐求亦有未能重窺全豹之憾今本齋不惜工本特將缺號逐一補印齊全他若淞隠漫錄風箏誤功臣圖閨媛叢錄及各名人册頁等燦然全備蔚爲大觀如素賜顧請向本帳房及本埠分局北申昌皆可購取各省本分局亦有寄往可就近購取價仍曩例如欲裝釘成册外加布函另惠釘工可也另有岑宮保介福圖碼洋兩元 
[石印學彊恕齋筆算] [  點石齋代啓]  
　　是書爲梅小巖河帥所輯其中勾股推測及創造火輪機器電氣等類之法無所不備邇歲國家取士增立算學一科欲精此術者遘得此書無不隙如指掌事半功倍也今本齋印成每部十本價洋二元四角寄上海各書坊代售 
[彭剛直公奏稿出書] [  圖書集成局代啓]  
　　彭剛直公以諸生從戎敭歴中外無論紳商婦孺莫不震懾威名其生平奏疏皆能實實劈劈洞澈源流洵爲談經濟者不可不讀並可與會文正胡文忠左文襄諸集參觀茲由懷南居士覔得浙江俞蔭甫太史代編原書八卷託本局排印校對精詳刻已出書白紙每部實洋一元二角存蘇州察院塲上海棋盤街文瑞樓二處出售 
[修火政議]  
　　前晚本邑虹口廣東街口失火沿燒數家夢畹生僑居之處相距非遥時則薄醉初醒弛衣欲臥驀見玻璃窓上一色通紅俄而各處捕房警鐘亂擊急出户探之則回回熊熊已有不可抑遏之勢斯時搬物者挈兒者袖手旁觀者互相問訊者喧譁擾攘如臨爭戰之塲俄而輪聲轆轆然水龍飛馳而至巡捕舉棍作毆人勢人　爭先趨避有失履者有跌仆者有落後而棍及其身者喧譁擾攘之聲較前更甚乃急退入弄内則見火星四散飛墮人家凉棚上滾滾成團及火熄復眠則已鐘鳴一下矣晨起手民以論説請乃爲之議曰滬上之火厄可謂多矣滬上之火政可謂善矣從前水龍皆以錫爲之轉運不靈且易損壤故救火之法惟以拆斷火道爲要端西人則别運匠心製爲皮龍火龍藥水龍而運掉輕靈轉折便利卽使取水處遠隔一里半里皮條銜接亦覺汲取非難救火會中人更精益求精勤加　演赴人之急勞瘁不辭旣而自來水興每隔五六家卽家設龍頭一具但以皮條接龍頭之上水卽汨汨而來萬斛銀濤憑空而下而救火益爲便利無復有燒至數十家數百家者然則就滬上而言救火之方誠可謂盡善盡美矣雖然　生猶竊有議焉所議惟何一曰凉棚宜禁搭也凉棚爲他處所罕有滬上則每逢炎夏光陰多喚竹工支搭一若非是不足以爲美觀者其製高與樓齊純用蘆扉紥就蘆扉最易惹火苟有火星飛墮未有不頃刻延燒者法工部局董有鑒子兹特行收捐之法凡有支搭者責令按月納捐意蓋謂人家貪圖省錢則搭者日見其少也英美兩租界爲商賈雲集之處凉棚密比如鱗苟亦如法界之收捐則貧者或尚靳錢富者依然支搭今當一律禁止庶幾鄰近火起可以免於蔓延試觀農夫耘於田間曝諸炎天毒日之中尚未見其苦楚豈我輩高堂大厦而猶謂非凉棚不足以却炎威耶一曰水龍宜迅疾也租界火起向時由巡街捕馳報捕房鳴鐘告警然後舁水龍而出汲水以噴自昔年沿途安設德律風准人以之傳報捕房得報卽上層樓鳴鐘然輾轉需時或有龍到而火已大張者子嘗游日本見印刷局中演救火之術其龍碩大無比一聞吹號千餘人卽踴躍從公據局長云定例五分時卽須將火救熄蓋局爲製鈔票之所故其法必若此之神妙無方也又嘗閲某君筆記謂西國置水龍之所殊爲巧妙龍以馬駕駛行極速未用之先馬卽豢於轅下鞍轡一切及御者號衣號帽皆懸之空中駕馬之人臥於其後以板承之龍内煤火裝儲齊備電綫傳至警鐘其鐘自鳴其機自動駕車者所臥之板卽時竪立板竪人立雖睡必醒將身一轉而號帽號衣已披戴身首再一舉首而馬之鞍轡自然而落於馬身再將火柴一劃而煤燃矣未及一分時卽已振策揚鞭疾趨火所此眞罕見之奇法矣竊謂滬上自經西人整頓後事事已改舊規救火雖倣效歐西然終無若此之神速所當改訂章法庶幾居民得以安枕無憂矣一曰巡捕驅人宜有所分别也夫救火之道全在不慌不忙苟閒人錯雜其間殊覺多所窒礙驅之固宜也然服賈牽車之輩曰日常出外貿易夜間或有所應酬苟一聞火起於近鄰未有不急急奔返者乃未及門而卽被巡捕驅逐驅之不理卽被兇毆斯時五内徬徨幾如鼎沸而父母妻子更翹首盼望秋水幾穿坐令懾於巡捕之威可望不可卽此其惆悵爲何如耶鄙意宜由工部局捐製號衣按照門牌給發當火之熾也有號衣者准其出入無則一槪逐開庶幾匪人不能溷迹其間而出外者得以歸家照料豈非兩全其美耶一曰搶火宜嚴懲也公堂之上刑至枷杖爲止搶火者雖罪不容恕而讞員無定罪之權以致匪人之膽愈豪每火必乘機搶物儘有不敢將物搬出坐視其付諸刦灰者竊以爲此後如獲搶火匪徒當於兩頰剌搶火二字如以刺字爲不便則當以湼物之料書之憶游日本時見女子旣適人則以藥物湼其牙使黑終身不能浣去其藥謂之齒湼今當購此預備　有眞正搶火之犯則大書搶火二字於頰間務使字跡深黑愈濯愈明每逢火起之時捕探見有此種人卽拘之以去俾搶者旣無從下手居人得搬物出門此亦保全良民之法也以上四事本館亦旣屢屢言之兹又目擊情形故復不憚饒豐于之舌臨民者倘有意乎 
[慶典述聞]  
　　明年恭逢皇太后六旬萬壽推恩錫類慶典覃敷側聞聖意擬查照乾隆年間細謿慶賀皇太后六旬萬壽成案舉行一切典禮因前由軍機處片交該衙門查明錄送以使覈辦欵目煩多未易詳悉其鄉會試恩科一事確列單内按乾隆年成案應於明年舉行春秋兩試亦不碍於下年正科諒聖主自有定衡屈指八九月間當有綸音下逮也 
[液池藻夏]  
　　山西右衛城守尉文順病故出缺業經值年旗咨取各項人員陸續保送到齊經值年旗禀由御前大臣克邸等諭定於五月初十日卯刻在西苑門奉宸苑茶房會同兵部堂官揀選山西右衛城守尉缺已由值年旗分傳各旗營保送人員務於是晨各帶弓張赴該茶房預備揀選莫悞○廂藍旗恩護軍統領普訂於本月初九日寅刻在地安門内五龍亭正黄旗侍衛教塲揀選護軍叅領一缺並挑補頭四五六中喇護軍二十二缺已由印房傳知應揀官員應挑人等于是晨前赴該教塲預備揀選挑缺○户部爲片行事俸餉處案呈准銀庫付稱所有本年春季八旗文武官員應領俸米折色銀兩本部於本月初十日辰正開放爲此片行八旗各固山飭知承辦人員務於是日辰正以前赴庫承領○晉撫奏稱本任山本太原鎭調署大同鎭總兵林大總戎成興於四月十五日病故本任大同鎭總兵黄 
 
 

Page 2

 
 
金志遠在直防營該鎭駐紥沿邊控馭口外飛檄潞安協副將呼延霖馳赴大同接署鎭篆並擬請旨飭下直總督迅令黄金志交卸防營速赴山西大同鎭總兵新任以資鎭攝而昭控馭等情專摺入奏五月初六日奉硃批著卽咨行直總督飭令該總兵迅速赴任欽此○侍衛處爲知會事初七日奉旨朕於明日辦事用膳召見大臣後乘轎出德昌門福華門三座門走西安門阜成門紫竹院少座至廣源牐乘船至頤和園樂壽堂皇太后前請安侍膳畢玉蘭　少座畢仍乘船至廣源牐乘轎紫竹院少座進阜成門西安門三座門福華門德昌門還瀛臺卯正伺候欽此○户部示爲再行招買事四川司案呈前經本部於光緒十七年五月間出示將所入官房按照工部估價銀數各房間數開單招買在案除業經在部陸續呈買外其餘未經認買各房再限半年准該民人等按照估價呈請認買如再限滿本部照例行文步軍統領衙門奏交内務府查收可　計開大雅寳胡同張世和住房四間半估價銀一百二十四兩三錢六分寳玉胡同張增祿　房十四間半估價銀四百三十四兩豆芽菜胡同王得海住房七間估價銀一百八十四兩米巿胡同劉汶凌住房九間估價銀二百零七兩化右　劉張氏住分五間估價銀一百零六兩○廂藍旗護軍營隨同辦事副護軍叅領福謙暫行署理隨同辦事護軍叅領一事曾綴前報兹又得悉福謙之隨同　事副護軍叅領自應派署以專責放經本管恩統領普委令辦理錢糧章京委護軍叅領貴善堪令署理隨同辦事副護軍叅領已咨行景運門查照矣○兵部爲咨行事職方司案呈所有本年舉行官員軍政年逾六十五歲以上之副叅領和成額等二十三員經本部於本月初七日帶領引兄奉旨本日引見年逾六十五歲以上之副叅領和成額等均著照舊供職欽此欽遵到部相應黏單咨行八旗各營查照辦理○奏事官英正　年升擢奉宸苑卿所有奏事官一缺經御前大臣考取揀擬正陪交由侍衛處於本月初七日帶領引見奉硃筆圈出内務府　中文照著充補奏事官欽此○廂藍漢吉副都統恒定於本月初九日辰刻在堂子胡同内寛街本旗公署内挑補五個甲喇領催三缺馬甲九缺敖爾布九缺養育兵九缺已由印房傳知各佐領下應挑人等是晨進署伺候挑缺莫悞 
[潞河夏汛]  
　　楊藝芳觀察於初四日往武清縣查騐鳳河閘工○由東門至西門一帶石路年久失修崎嶇難行經楊觀察慨捐鶴俸籌募捐欵不日當以畚鍤從事矣○端陽佳節風物宜人婦女孩童咸往城東南隅文昌閣游玩絶頂憑臨雲霞滿目是亦一時快事也○近日亢旱異常田疇龜坼農民堂雨之情甚於望慈父母所幸彼蒼眷顧三農於初五夜渥沛甘霖初六日始行晴霽大田沾足秋收可期豐稔矣○孫直刺考試文童已列前報兹聞於初八日合覆初九日發長案初十日接試武童是日辰刻直刺會同王守戎在北門外箭道看馬箭午後在州署内看步箭技勇應試者計有三十二人 
[漕務續聞]  
　　五月初一日倉憲提騐浙江第二十起漕糧後半起江蘇第二十七起漕糧初二日提騐浙江第二十一起漕糧江蘇第二十八起漕糧前半起初三日提騐江蘇第二十八起漕糧後半起補騐江蘇第二十六起漕糧初四日提騐浙江第二十二起漕糧第二十三起漕糧初五日端陽節循例停騐初六日提騐江蘇第二十九起漕糧山東濟右帮粟米十二票初七日提騐山東濟右帮粟米四十票初八日提騐江蘇第三十一起漕糧浙江第二十五起漕糧初九日補騐浙江第二十四起漕糧補騐江蘇第三十起漕糧前半起初十日補騐江蘇第三十起漕糧後半起浙江第二十六起漕糧初九日提騐浙江第二十四起漕糧因米色潮濕倉憲大發雷霆擇其情節較重之八船退回浙江總局以示懲儆○南漕到壩以來倉憲率同坐糧廳逐日提騐遇有米色潮濕者當飭船户颺晾收拾分别斛起其潮濕尤甚者卽將該船户從重笞責送州懲辦計有浙江舞弊船户七名江蘇舞弊船户二名前日有婦女十數人帶同子女在官舫前叩求倉憲將送州船户開恩　放未識能邀法外之仁否也○今屆江蘇河運由襄辦李子鍾司馬督連開行呈報在案刻由景觀察備文催提按程䟎行早日抵壩勿任遲延 
[豫章紀事]  
　　南康白鹿洞爲宋時四大書院之一朱子講學遺風閲千百年猶可想見石刻忠孝亷節四大字爲朱子手筆人皆爭先摹榻或懸挂中堂或嵌泐黏壁以誌先　遺澤書院掌教向由撫憲禮聘與豫章不甚懸殊明其爲非南康一郡之所得而私也惟官課則由太守主政本年經德中丞聘請前廣東惠潮嘉道華觀察祝三主講席已於上月首途講舍諸生無不翹足而待冀沐春風化雨也○江省風俗每於端陽節盛備雜物富者海錯山珍貧者雞鴨魚肉角黍麫包肆意吞嚼倘天時炎凉不正最易疾病叢生醫家　　爲之利巿三倍良辰美景固當及時行樂然以饕餐之故致爲二豎所侵豈以養生者而忍出此○進賢門外數里許有黄司空廟香火稱盛今年自四月初八日後某日下殿某日迎神率皆踵事增華哄動遠近十八日特雇京都四喜班演戲兩晝夜袍笏登塲笙歌盈耳往觀者人山人海殆以億萬計進賢門橋邊往者來者車者轎者老者幼者俏者醜者數千百人攪作一團地窄人稠愈逼愈緊一婦坐車抱　車翻而孩斃於輪下一十七八歲處女踏死人叢中眼珠迸出其稍有姿色被人傾軋幾瀕於危者指不勝屈而男子之遺履傷足氣喘咯血者亦不知凡幾城門委員見勢不佳赶將城門緊閉於是出者漸稀入者亦少其勢漸鬆而攪作一團者旁行濠上向惠民門而來久之勢大鬆城門復開始告無恙否則人數愈聚愈多畢命於斯者當不可以指數委員功德實非淺鮮南昌縣汪芍卿明府先期嚴禁賭博是日戲場一帶賭徒不甚敢犯始免肇禍若如昔年賭檯林立加以擴眼界看熱閙舉國若狂無地可以立足未有不釀禍端者自是而後如將軍渡潮王洲各處次第迎神賽會演戲迄今尚未少休以有用之貲財作無益之舉動是亦不可以已乎 
[盜刼鄉村]  
　　嘉興府屬鄉民育蠶者十居八九刻下三眠已過正在繅絲土著遊民及各處賭棍偵知誰家絲已繅就尚未售錢卽暗中糾集黨徒夤夜毁扉入刼地方官以辦無可辦詳請大憲派撫標左旗親兵來禾駐紥爲之扞掫某晚與海鹽縣交界之五榖漾某鄉民家突有匪徒肆行搜掠失去蠶絲衣服若干翌晨奔投嘉興縣禀報王邑尊立卽帶同書差捕役下鄉履勘情形及回署卽飭捕緝拿務獲特不知捕役果能守法奉公否也 
[船夥墮河]  
　　嘉興化門外三里許冷水灣塘橋相近於數日前下午時有湖北滾鈎船與寗波烏山船相碰致滾鈎船上之夥跌落河中及撈起則已氣絶無從施救死者年十八歲嗚呼慘矣當將烏山船扣住扭船夥送秀水縣喊控經劉邑尊委朱捕亷帶同刑仵書差於次日往騐委係墮河身死騐畢言旋嗣經人從中調處業已具禀銷案矣 
[嘉郡院試題]  
　　初八日教職題子曰回也其庶乎全章賦得如香著紙得賢字五言八韻優生題賜不受命一節詩題同上初九日府學生題吾對曰定於一孰能一之嘉學生題智之實知斯二者弗去是也秀學生題樂正裘牧仲其三人則子忘之矣桐學生題夫苟好善一節通塲經題可以處臺榭通塲詩題賦得蟬噪林逾靜得林字五言六韻初十日覆生經古題緑陰生畫靜賦以題爲韻詩題賦得聞喜宴簪一花得花字五言八韻十一日童正塲題嘉興先王有不忍之人心秀水今人乍見孺子將入於井嘉善有是四端而自謂不能者海鹽若火之始然泉之始達苟能充之平湖人之有是四端也猶其有四體也石門非所以内交於孺子之父母也三句桐鄉惻隠之心仁之端也一節通塲次題柳下　不以三公易其介通陽詩題賦得夜涼疑有雨得疑字五言六韻十二日覆闔屬一等生題孟子曰人皆有不忍人之之心全章詩題賦得風牀展書卷得風字五言八韻 
 
 

Page 3

 
 
[五茸清景]  
　　松江提標各營弁兵當劉峴帥大閲時深蒙奬借遂于五月十二三四等日徴集名優在提轅前世英堂校塲演劇笙簫嘹亮鑼鼓喧闐聚而觀者人海人山寳馬香車絡繹于道有某姓孩子甫十餘齡高踞看臺失足墜地一落千丈遽爾氣閉不通急以追魂湯灌之始漸蘇醒○杲晚上燈時西門外某銅錫店夥手提銅片十餘斤擬投某航船寄交某鎭道經妙嚴寺外適與友人某甲遇將銅暫置某店門外與之道故班荆移時轉身取銅則已不脛而走翌日傍晚有婁署捕役在城内某烟寮過癮適偷兒以烟資無著袖出一銅片作抵察之卽夥所失之物也拘入家中多方恐嚇不知果能悉數追出原贓否 
[虐媳顯報]  
　　無湖章成泰紙坊有童養媳懸樑自縊秘不收殮遷延五日經鄰人察知羣動公忿將店中所有擊毁一空此事已列前報兹聞其媳過門童養年甫垂髫常不理於其姑鞭鸞笞鳳習以爲常迨至及笄之年梅實傾筐一對小夫婦本可歡諧魚水其姑又百計阻隔閉之暗室中飢不使飽寒不使衣小妮乎荏弱腰支那能禁此摧殘久已有死之心無生之氣近日姑又爲子另娶某氏女主中饋視原配則如　沅蓋章素饒資財向爲蕪地紙業中巨擘其翁已謝世多年僅此一子席豐履厚未免爲富不仁隣右因其虐待正妻久已同抱義忿四月廿六日媳自縊後章母子自知衆怒難犯連夜雇備船隻收拾細軟悄然逃避待外人知覺同抱不平登門狂閙則店中僅有夥役紛紛擾擾中青皮亦蜂擁而來搥檯擣物聲勢洶洶將店中貨物悉行摔毁繼而媳之母家聞信前來又令人衝擊一番遂如狂風之掃籜無一存留直至五月初一日王邑尊親臨相騐勸諭屍父當塲備棺收殮一面發給封條將大門粘封波瀾始平連日有魯仲連其人出爲排解金玉珠翠任聽平分而女父志在復仇居然掉頭不顧天下之虐媳者觀於此盍稍警悟耶 
[温郡瑣聞]  
　　温屬五邑於五月朔日舉行縣試已綴前報兹聞永嘉縣邵補堂明府訪悉永嘉陋習有歧名跨考者有倩友夾卷者有一童而塡兩名者弊竇多端不得不從嚴整頓邵明府因坐儀門紗廚内點名給卷飭令諸童按牌接卷魚貫而入而諸童以永邑縣試向在大堂點名狃於積習擁擠異常甚至點唱三牌未見一人上前領卷邵明府大度包容乃命循舊例升坐大堂重行點名諸童始恪遵功令無敢喧譁塲規亦極整肅一切飛卷槍替之弊爲之一掃而空迨案發列前茅者俱係知名之士一時士論翕然可無滄海遺珠之憾矣○洞橋頭谷裕大米行因縣學前出賃之屋鴛瓦參差雇工修葺初十日申刻有泥水匠孫進者在梯上失脚一落千丈跌傷耳後登時斃命孫年近不惑未有室家僅一老母患半身不遂之症今孫偶爾疏虞遽登鬼錄死者已矣生者其何以爲情哉○新署瑞安縣丞朱湘甫二尹諏於初九日乘招商局海昌輪船抵甌小作勾留約於望前赴　接鈐任事○温處道趙展如觀察示期四月廿七日觀風其時節近天中寒　之倫大半爲阿睹物紛心題　飛來債臺百級誰復呫嘩咿唔不爲催　敗興繼以趙觀察所閲肄經堂課卷悉心評閲鑑空衡平不愧老眼無花多士樂就薰陶端節旣過相與各展所長冀邀宗工之賞識故此次觀風卷較往年爲多云○測量輿圖局派某委員赴平陽縣測繪地圖至金家壠地方該處鄉人悞以委員爲洋人登高一呼衆山皆響瞬息間聚衆數十人欲與委員爲難某委員見勢不佳急向村衆力辨我乃中國委員非洋人也村人疑信參半咸謂如非洋人可視衣服於是七手八脚羣將某委員袍褂脱去詎料某委員年少趨時好穿緊身窄袖之衣村人窺見裏衣益信以爲洋人蜂擁攢毆某委員大受損傷狼狽而遁奔回城中赴訴沈庚明大令立卽飭差往查而差等又被鄉人赶逐沈大令復飭四差會同營兵前往拿辦無如此處山深林密昔時曾立寨於此形勢險惡兵差亦未敢深入僅將山下艸舍焚燒兩所稍壯兵威旋卽折回未知以後如何了局也 
[宜昌近事]  
　　怡和洋行昌和輪船向日往來宜昌漢口現已𡮦朽須往上海興修遂換公和輪船往來已於月初駛抵宜埠矣○前次固陵輪船開抵漢皋有客七八人以僞洋銀購票買辦不允客卽出洋鎗恐嚇且效山膏之駡人聲言若不俯從定當開鎗放火輪船上人見來勢兇惡不敢與之較量迨駛王新堤客各憤怒登坡而去○邇日城内及北門外西壩等處時疫盛行患者先腹痛如絞及嘔吐狼藉卽無可救藥矣亦有渾身發熱隠隠現紅點者旣而轉爲黑點卽已魂赴泉臺醫生輒喚奈何棺木鋪大獲其利○土藥局出示云凡由川中運至漢口之藥　論貨之多少及住鋪行商均須至局完落地釐金由局發出印花執照方准放行如有不遵卽作私貨辦理○近日江水略消天氣寒暖不時人多染病有無數遊方道　或賣骨簪或貨玩器紛紛向城内外遊行識者咸謂其行蹤詭秘不知有地方之責者將駈之使去否也 
[營巿採新]  
　　營口訪事人云端陽節糧臺戈什哈與右營勇丁在西忘八街打架右營勇丁韓得勝因傷重命兇手則爲蘇某云○辛某者自置槽船一艘往來上河通江等處今春開河後由上河載豆赴營中途遇雨船夥魏姓收拾蓬繚失足墮水打撈無蹤辛在原處守候月餘屍身仍無蹤影辛以魏死於非命又不得屍身心甚惻然願以青蚨數百吊給其家屬而魏之父母以兒子身死不明定欲告官伸理未知能免訟端否○山東人程永財向作庖人作重誠實初一日晚飯後出門言往某姓家索欠良久不返次日經其主人告知薦保轉告家屬四處偵覓迄今爲日已久仍無下落是亦咄咄怪事也○十二日多厘四輪船出口由是營河遂無輪船沙寍船來者亦稀爲十數年所僅見近日巿面惟餅油兩宗價值稍昻 
[馬戲將行]  
　　哈驀司敦馬戲班自抵滬開演以來隨時更换新戲變化離奇足令觀者擊節歎賞近日又羅列獅象等獸俾乘興而來者咸得見所未見極域外之壯觀惟聞該馬戲班不久當離滬瀆税駕他方欲飽眼福者尚其及早往觀免致失之交臂也 
[火災續述]  
　　虹口火災昨報已紀之矣兹悉起火之由係桃源坊總弄南口靠西之小銀匠店其時樓上正作夜工因打翻火油燈烈焰飛騰遂致冐穿屋頂延及東間壁張鶴壽藥材店及彈棉花店後經各洋龍星馳電掣而至竭力灌救得以熄滅計焚去銀匠店樓房一幢藥材店三幢彈棉花店一幢共計四幢樓房附近居人幸保無恙然皆受驚不淺矣 
[提解盜犯]  
　　前報列英公堂包探陳阿九等會同寍波差役拘獲盜犯葉連生卽如海云云昨奉寍波府胡太守備文專差來滬指明葉實係前年慈谿縣陳汝瀚等被刼案内獲盜供出之葉漣生當由寍波城守營文叅戎楚勝帶同兵役來滬提解蔡太守卽備覆文將葉漣生加以鎖銬點交寍郡兵役將搭輪船護解起程云 
[遇赦解回]  
　　光緒九年冬本邑二十九保三圖金家巷逆子金阿二擊傷其父致斃其時黎壺山大令方綰上海縣篆訪悉情由下鄉檢騐將阿二及其兄阿大卽金茂和拘案訊供旋定阿二以凌遲之罪茂和則發往陜西潼關充軍現在茂和得蒙恩赦由配所地方官備文遞解回籍前日抵埠解差赴縣投文袁大令飭先行收所聽候解堂發落 
[虐媳提懲]  
　　上海縣袁海觀大令訪得東鄉三林塘有張紹發卽章兆發者凌虐養媳張明珠因飭皂頭全順先將明珠提案發堂留養昨日復拘得章及明珠之母屬想須嚴加譴責以儆澆風也 
[縣訊會匪]  
　　法包探夥拘獲會匪陳錦山卽陳立金又卽高學文並竹箱二口皮箱一口會中狂悖歌詞等物葛同轉訊供之下飭包探絲勇解至道轅適聶觀察拜客遄回得悉前情卽飭道轅護勇頭目帶護勇數名將高連贓物解往上海縣訊供核奪至晚袁海觀大令升堂提訊先問爾係何處人氏年紀若干向操何業何時入會供稱小的係湖南湘陰縣人年三十八歲同日讀書未經入泮並未入哥老會黨本年四月十 
 
 

Page 4

 
 
八日初次出門欲至江陰探望叔父行至湖北某處與同姓不宗之高典緑相遇旋卽同往江陰適有大憲按臨督父前去接差小的等在叔父公館中連住數日未得遇見遂於四月二十八日與典緑乘某輪船東下五月初一日抵滬同住某客寓中旣而典緑持某姓薦引之書謁見楊軍門求賞差使是以未被拘獲起案者均典緑之物小的實無爲匪情事大令蔡閲起案之狂悖歌詞每卷黏貼梅紅籖條上書三元及弟字樣問此物何用何謂三元及弟答稱此係典緑之物與小的無十亦不知其何用　爾叔父是何名字答稱名濤賢大令研詰至再高執定前供遂飭收入所中聽候禀明道憲再行核辦竹箱等物粘封暫存 
[續獲流氓]  
　　上海縣袁海觀大令飭差洪陞拘拿各處流氓　將陳阿寳張阿木兩名先行拘解大令訊供之下飭將陳張收所仍着補拘羽黨訊辦此已迭紀報章矣前日復查得福泰鞋店夥之著名流氓劉銀寳避匿本城八鋪内因卽帶同夥役前往拘拿押解到縣大令着收所候訊 
[上海縣署瑣案]  
　　朱德華毆傷楊貴生頭額由十六鋪保甲局員解送至縣已列報章前日下午帮審委員宋莘樂二尹升堂研訊楊訴稱小的係江北人現在治下操划船爲業今日上午駕舟至老白渡碼頭忽被本邑人朱德華之船所碰向之理論竟被擊破頭顱朱供稱小的係本邑人年三十三歲家在浦東二十四保二十四圖爛泥渡向以操舟爲業今日在老日渡掘草泥楊揷身覇阻小的雖會同之理説不敢行兇實係自己碰傷叩求恩宥二尹騐得楊傷勢尚輕並無大碍惟朱行兇屬實咎亦難辭判令枷號半月發犯事地方示衆楊叱令退去自行醫傷○全沈氏控洪秋山掯付所借洋銀三十元袁大令訊供之下諭令傳中人夏錦榮到案再訊此已登人章前日夏已到案薄暮時大令委宋二尹升堂提訊全沈氏訴稱丈夫已故小婦人稱未亡人者已多年光緒十四年洪向丈夫告貸洋銀三十元嗣是祗收到利息二年現向索　本利分文無著不得已來案控告求卽訊追洪供稱是年小的向氏夫全杏蓀貸得洋銀三十元共付二十五月利息至十七年央中向氏　商止利拔本氏已允許遂付還貲本洋銀十元零四角尚少十九元六角求恩寛限揞還夏供稱光緒十七年確曾商議止利拔本該氏欲將所付之本作爲息錢以致涉訟二尹斷令洪於二十日内再繳洋銀三十元給全沈氏具領○楊阿福尋見逃媳張氏控徐海龍等誘拐袁大令訊供之下著候覆訊定斷此亦前報所已詳者前晚升堂覆訊阿福訴稱小的係奉賢人寡姪媳張氏於正月十二日脱逃其時小的駕舟出外攬載漕糧迨回家始行知悉現在反被伊等誣指得受身價銀求恩訊究張氏供稱阿福係小婦人之堂叔屢次　令小婦人再醮初在原籍兠攬主顧兩次俱未得成載來治下賣與許榮軒身價由楊等收去楊惠卿供稱小的前充奉賢六十圖地保張氏確由小的與阿福　携出托徐找尋主顧身價洋銀俱由阿福取去楊閘土供稱此事小的並不與聞叩求明察徐供稱小的係本邑人向操舊貨業張氏實由小的　張阿金張星榮二人介紹醮吳薙髮匠許榮軒爲室現在小的已自知有過尚乞施恩陳張同供小的等供習薙髮匠由徐情爲張氏執柯實不知其私自逃出小的等共得媒金八元大令判令將阿土惠卿及徐陳張分别收所張氏仍交官媒收管阿福及許交人保出聽候查明核辦 
[英廨瑣紀]  
　　徐炳卿控吳良悦結欠米洋黏帳呈請提追由蔡太守飭差提吳良悦訊供交保限繳洋銀在案兹因遷延不繳保人倪　坤　甘退保戕吳良悦交案原差稟明之下蔡太守飭候訊追○葉小石控胞　子軒纒擾逞蠻蔡太守飭候訊供核辦 
[法捕房瑣事]  
　　某甲者游手好閒不務正業遂致侘傺無聊前日訪知友人某乙因事出外旋至其家詭言乙法租界被巡捕　入捕房管押正在央人設法若得青蚨八百　卽可釋放乙妻聞之不辨眞假驚懼異常當卽籌措小洋八角交甲且再三央懇照顧其夫甲得洋點首而去乙妻心尚不釋直至將暮乙自久歸其妻急上前詢問並無　捕拘押事始知爲甲所騙昨農乙在法租界將甲尋見送入捕房捕頭訊明嘆騙　實著押候解案請究○某内在小東門外購得活鯽魚數尾行至中途一魚從籃中躍中適爲某丁所見貪小拾取丙回首瞭　以爲行竊將丁扭送捕房捕頭訊得事屬細微著押至下午釋放○戊已兩人前日夜深時在法租界新何相近吵閙巡街捕以其有違租界定草將兩人拘入捕房管押○工部局挑糞夫某庚將糞擔停歇某辛門首辛嫌　臭難聞囑　挑去庚不但不依反取出言辱駕經辛鳴　將庚送　　房○小竊甘壬專於黎明時至租界中行竊物件昨日清晨又至法界經巡街捕所見拘捕房管押○某癸前日在途行走無端駡捕當經巡街捕追獲送入捕房管押 
[鉅欵助賑]  
　　易曰善不積不足以成名可知合聞廣譽悉由德量无溢而來有時孜孜積善並不冀乎名之成者其識見高渾殊起出尋常萬萬焉今有浙江無名氏大善士俯憫山東窘况助英洋五百元委解接濟正在籌措孔艱而是此鉅欵雜持抑亦弗求共喻　愛爲懷不亞德鄰仁里渴飢聿釋爰霑時雨甘霖救世良殷洵近來所罕覯者矣[  上海北巿絲業會館籌賑公所施善昌謹誌]  
[罰欵撥助]  
　　謹啓者敝堂接奉上海縣正堂邑尊照會以往洛基　　招牌菜内罰欵洋一百元撥助敝堂充作善舉經費交來德大票兩紙敬謹領收莫名欽感敝堂因人成事仰補官紳善長　鑒經費活繁籌畫捐輸力待善局兹復承邑尊撥鍰賜助濟水寛於火猛綿愛日於長春惟有實事求是用以推廣盛德仰荅玉成除繕禀敬謹其復外乞登報牘奉揚仁風上海六馬路仁濟善堂董事施善昌等謹誌 
[助賑平安]  
　　謹啓者敝堂接奉祁繼　大善士爲求寒熱諸病速痊樂助熱河賑捐由王祝三翁交來洋五十元又奉　敬持大善士樂助山東賑洋二百元迓天地之太和勿藥定徴有喜慶吉人之　善合家永保平安知當籌賑艱難需欵孔亟效更捷於桴鼓功倍勝於浮屠燮陰理陽迎祥廸吉福緣善慶敬告同人[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[頌德歌功]  
　　婁縣張邑尊因嘉興航船婦王秦氏誤控陳四發屢用嚴刑陳以虐及無辜赴省上控此皆已見報章兹邑　奉上游嚴任不　將解組言旋西門外各店商因於端午節後製就萬民傘德政牌衣冠恭送此亦近時之俗尚爲官塲中必不可無者也 
[鄂垣官報]  
　　候補巡檢徐文緯奉委帮查賓陽忠孝鋪赴兩院禀知謝李増榮赴嘉魚公幹馬驥荆門州屬公幹俱禀辭候補通判謝樹　赴兩院禀辭赴鍾祥騐收隄工候補縣楊湘雲赴漢陽府屬公幹禀辭候補縣丞陳繼泰奉委代辦漢鎭石碼頭厘局赴兩院禀知謝藩憲牌示榖城縣知縣印務詳委儘先補用知縣汪其輝署理新選湖南枉陽縣余良才奉奏補咸豐縣行知候補巡檢會傳祿奉漢陽府委監修漢鎭育嬰局工程俱赴兩院禀知謝委辦東路防緝經費候補縣王錫韓禀見自漢黄德七州縣會議緝私回省赴兩院禀到候補縣丞劉肇墀見辭赴直公幹漢陽縣縣丞黄新　散發武漢黄德安襄荆宜八府荆門當陽遠安四丁八州縣桑秧一百八十萬二千五百株一律完竣赴兩院銷差候補通判胡子斌卽用縣劉延坦俱奉　憲委解三批京餉赴兩院禀知藩憲牌示安陸府同知篆務詳委本班儘先補用同知高成烈署理崇陽縣桂口巡檢員缺飭本任之趙慶頤回任候補通判羅志温奉藩鹽憲委管理豐俻倉榖差赴兩院禀知謝署羅田縣典史覃育仁禀　赴任　憲牌示漢川縣典史員缺詳請以新海防本班儘先補用典史喬南咨署 
[告示照錄]  
　　漢陽縣正堂陳爲照案出示嚴禁事案奉前督部堂札開照得武漢地方濱臨大江湖河港洨分歧冋來大小渡划每有勒索多裝致爲商旅之害飭令嚴禁歴經遵奉在案兹值夏汛泛漲訪聞江漢渡划仍不免勒索多裝並查得各碼頭每有匪徒溷迹其中大小划間有不法者名爲攬載客貨實爲暗圖竊取或任意索詐生事實堪痛恨除督飭保甲認眞嚴密查拿外合亟照案出示嚴禁爲此示仰漢陽漢鎭各碼頭各駁船及保甲人等知悉爾等裝運往來客貨務宜各存天良原裝原卸毋得冉做夾艙櫃子　竊取客貫勾串黑貨架子私　私賣亦不得把持多裝勒索自示之後倘敢仍蹈前轍一經獲查或被告發定卽拘案究治决不姑寛其各懔遵毋違特示○又將各號擺江大小渡划裝人取錢數目照錄於下計開頭號擺江裝人二十個二號擺江裝人十六三號擺江裝人十二二人馬頭　划船大者裝八人一人所馬頭號划船裝六人一人所駕二號划船裝四人一人所駕小棚蓆船大小不一或裝三人或裝二人以上各船如由武漢對岸每人取錢五文如由漢口至省由省至漢每人六文内河過渡每人二文至若汛水或古龜山尾或武聖廟或葉稼嘴每人四文如　獨雇者無論晴雨夜晚准照號次裝取勿許勒索其餘無舵小舟不准擺渡免致疏虞違者查究不貸 
[上海六馬路仁濟善堂經收南北兩巿各米寳行米麥雜糧捐五月初一至初十日止第十旬清單]  
　　永愼和寳　錢十千二百四十四文恊昌泰六千六十三文豐和四 
千五百二十四文元昌公二千五百六十八文愼茂豐二千五百二十三文萬源二千三百六十文乾利二千二百六十二文同吉泰二千六百九十四文豐記一千九百七十二文萬順公一千四百八十陸文裕祥一千三百二十陸文生源一千三百三十三文穗祥一千四百七文聚源一千一百五文恆祥一千二百五十九文同順一千三百三十四文振豐九百四文德盛陸百七文義生四百十八文義記公三百十九文永順五百二十文元生長二百六十三文咸茂二百六十三文潤元二百六十一文恆源二百六十文同德二百五十九文協記二百二十六文永愼一百九十四文三　一百七十七文晉泰一百三十文永茂一百文錦祥一百八十二文同泰九十三文同發七十三文宏茂三十文萬昌六十五文恆　六十文裕和八十文天成三十七文恊豐九十六文恆泰九百五十九文大興合七百六十一文源順恊六百三十九文恆隡三百二十四文同興二百四十四文　記二百三十一文　大二百一文仁　利八千四百五十四文正　隆四千五百七十文裕昌二千五百三十五文長豐二千二百六十九文元吉泰二千一百四十三文震大二千一文松盛一千七百三十八文潤和一千四百十七文潤泰八百六十九文衍源八百五十五葆生八百十七文元和七百八十七文長泰七百二十六文生泰七百十九文餘大七百九文長義六百四十四文萬隆五百七十四天和五百三十二文三泰五百二十二文泰潤四百五十文鼎昌源四百四十三文三穗四百二十文萬生四百　文鎭生三百七十文寳泰三百六十九文愼　三百六十七文愼餘三百七文義記二百九十七文愼益二百八十一文同泰二百六十二文葆茂二百四十五文和生義二百十五文甡我一百七十七文萬盛泰一百七十三文天元一百七十文聚泰一百二十五文元泰一百二十二文和記一百十三文和泰一百七文直元昌一百五文萬祥七十七文萬祥正五十五文恊隆二十文新與一十文○以上九十一户共　錢九十二千十三文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
