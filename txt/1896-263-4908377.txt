# 1896 - 263 - 4908377

 

Page 1

 
 
[葛仙翁救急方陶弘景百一方褚氏辯脉論三種合刻] [  圖書集成局代啓]  
　　抱朴子葛洪晉之仙人也撰有醫方八卷精論療治内外各症之法苟能十讀三復則上可療若親之疾下可救貧賤之厄　　保已身無疾眞醫林中不傳之秘也兹由南晝錦里天祿書局倩本局精工校印以廣流傳後附陶眞人方褚氏醫論合之堪稱三絶皆孟河費氏鈔本也每部計洋七角南京天祿閣本埠申報舘及申昌書畫室均有出售 
[校宋本黄帝内經靈樞王氷註告成] [  圖書集成局代啓]  
　　内經素問爲醫家之祖卽秦越難經亦發明是書之旨皇甫　甲乙經惟撮是書之精要邇來岐黄家所讀馬元臺注素問厭其繁雜汪氏素靈類　惜又太略板且漫　誤字亦多吴門汪氏藏有宋刻王氷注内經廿四卷後附遺篇一卷靈樞十二卷爲　時林億孫奇等奉敕校正全部　本局　字排　用以潔白連　裝訂六本碼洋一元存上海棋盤街文瑞樓蘇州閶門綠蔭堂書坊出售 
[衛生說]  
　　今世竸言醫藥矣玉函金匱探索彌精業歧黄者日孜孜於望聞問切之中自誇爲三折肱良技卽病家亦每喜餌服葠苓芝术謂可起死回生獨僕以爲已病而求醫治何如未病而先珍攝則衛生術誠我輩所宜講求者矣顧世之講衛生者每謂衣服宜温煖也飲食宜精良也作事勿過於勤勞宜使逸居安處也居家勿過於儉約宜使適體達情也僕則以爲不然僕嘗聞西士之善衛生者曰天下之人莫不好生而惡死然一生無病者實絶無而僅有其故何也蓋由於不明飲食之理或吸　穢之氣或食害人之物或常居暗室中或堅坐不行動或令身體過於安逸或常勞神思慮或喜作狎邪游種種行爲不合養生之理卽不得免於夭札故論保身之法居於城巿不如居於鄉村求之醫家不如自行調攝其中最爲切要者厥有五端一曰光二曰熱三曰空氣四曰水五曰飲食何謂之光人居幽室中索索然苦無趣味久之則血之紅色漸淡而肢體卽頽敝疏慵必使朝夕時得日光并常至屋外吸清氣嬰兒有病亦然苟非病至沈重之時宜日日抱至中庭行走臥室亦宜令晨光透入試觀園丁培護花木務須露置庭中若移入密室曲房則無異白菜荳芽無復有緑葉青枝發榮滋長矣借彼例此其故不誠可知乎何謂之熱格致家云熱由動盪而成其動盪也與光之動盪不同然亦必以日爲根本人身必熱至法倫海表九十八度始得栽害不生無論天時冷熱决不遷移誠以身内之功用必藉熱而成所處之地愈冷則需補之熱尤多必賴衣服以護其身不使外冷與身内之熱相嬲激惟夜間熱度則應較日間之熱度稍减故臥時旣有被著於身卽不妨稍使之冷英國夜間無毒氣有開户牖以使之通風者此亦護身之大略也何謂之空氣卽養氣輕氣淡氣與炭氣也動植物各質略由空氣變化而成卽人亦何獨不然苟人居一室之中毫不通風必致漸漸肺閉而死故睡房容積每人以一千立方尺爲最小之數醫院等處須倍之蓋以室内多通氣爲最要之事其法以開窻爲上開門次之緣開窓能通外間空氣開門則祗通房内已過之氣也而空氣又須求極清者使吸動植物所放之炭氣或動植物腐爛蒸成之毒氣必致受病傷身然則灑掃屋隅較通風不尤爲緊要乎何謂之水水爲輕　二氣相合而成尋常之水有數種惟蒸水較爲潔凈其味淡山水次之西醫有專用水以治病者令病者於温和之時至鄉間或有山泉處晨起信步游覽食後多飲凉水苟水内含有鐵質飲之更足大補人身獨至污穢稍留則臟腑卽易致疾由是以觀水之爲物安可不細意研求哉若夫飲食之道尤凡人所宜攷究人身骨肉之質時時化分耗散全恃食物以補之食物入口齒牙咀嚼之後賴口津以調和方能送入咽喉過胃之上口而入胃中胃卽生淡酸汁以消化之其有消化未盡者則由胃之下口入小腸又遇一種流汁其力較胃之淡酸汁尤大能吸取食物之精質滲人血中而人身賴以滋補若所食爲不合養身之道者卽不能藉以補血而人乃逐漸消瘦以致疾病叢生是以飲食須有一定之時雖一日三餐而中飯須稍多早暮須稍减食後勿卽作事必行動一小時之久或稍飲美酒以助其消化之力始得腹内安舒否則凝滯胃腸間卽不得免於脹悶矣凡此五者卽未病而先却病之術守身如玉之君子不可不遵而行之者也至於年少無知識之流終日沈酣於酒池肉林中夜間則高駕車馬撤夜不眠以相娱樂或被洋烟所累曲房高臥窓户全關否則倡館妓樓流連忘返不特全未識衛生之法且以自戕其身及至病骨支離始覓藥求醫以冀挽回於萬一嗚呼晚矣因箸爲此說以告世之欲永其年者明眼人見之幸毋哂鯫生爲偏信西法也 
[上諭恭錄]  
　　六月廿二日奉上諭巡視中城給事中桂年等奏遵保五城水曾出力紳董開單呈　一摺著該部議奏單併發欽此同日奉上諭巡視中城給事中桂年等奏五城練勇局出力武弁遵駁攺奬一摺著兵部議奏欽此 
[本館接奉電音]  
　　昨日午前京師飛電傅來旨四道敬謹譯登○七月初三日奉旨正紅旗漢軍副都統著堃岫補授欽此同日奉旨福森布現在丁憂上駟院卿著色楞額署理欽此同日奉旨福森布現在丁憂止藍旗漢軍副都統著芬車署理欽此同日奉旨著派德魁稽查三海牆外堆撥值班官軍欽此 
[公讌使相]  
　　七月初三日倫敦來電云英商之老於中華者約集二百五十人公讌李傅相於水晶宮以匯豐銀行向在上海經理之加末倫爲主席間傅相宣言曰貴銀行屢爲敝邦出力本大臣感荷良深加末倫謙讓不遑盡驩而散 
[日船肇禍]  
　　華歴六月初八日日本郵船會社豐島丸卽日語所謂多域希馬馬魯者由海參崴開行甫至口外適有一山東帆船满載貨物揚帆進口兩船相遇帆船躱避不及竟被撞沈其時人貨皆入水中船上共有六人内有素習水性者尚能泅至水面幸一俄艦停泊其處急放杉板船救起三人餘被波神攝去其時豐島丸雖知肇禍並不回拯依然鼓動雙輪俄艦上人見此情形大爲忿怒發號砲使之停輪豐島丸上仍置之不顧後俄艦再發一砲如懼而下椗俄艦上人責以見死不救於心何忍於是將豐島丸扣留帶進港内不准開行旣而屍親具禀俄政府控請追賠豐島丸被留數日後浼日本領事作保山始得開回崎港旋聞海參崴俄官向郵船會社理論斷令已死者每人償撫䘏洋銀三萬圓船價貨價在外并議罰若干方能了案郵船會社執事人尚未允從某日遣長崎出張所施靜齋　東京丸赴海參崴爲之排解未知如何使言歸於好也 
[天熱傷人]  
　　初三日倫敦來電云美國紐約克埠天時炎熱計五日之内觸熱而死者多至一百二十人亦意外之變也 
 
 

Page 2

 
 
[漢皋火警]  
　　本月初三日本館得漢口采訪友六月二十九日來書云二十六日之晚漢口夾街中巿某椅墊鋪不戒於火濃烟烈𦦨冐出簷牙各鋪水龍夫一聞警鉦卽電掣風馳而至相機安置吸水圍澆約歴兩點鐘時火正氏始歛威而退翌晨善士往查被災各户計共九十六家亦苦矣哉 
[日災洊告]  
　　東歴七月二十五號日本東京傳電至各處略謂岐阜縣又發水災漂去房屋三萬四千餘所人畜死傷者甚多二十六號又傳電云新潟縣大水猝發人民均露宿山間備受飢餓慘不忍言長野縣亦被水災漂失房屋三百四十二所損壞二百二十三所洪水浸入者一萬四千七百八十八所人民死傷者一百零九人此外富山神奈川千葉宮城岡山各縣亦均有水災漂失人家不少 
[䕫關秋籟]  
　　　慶訪事人驛語云前川東道黎蒓齋觀察在渝開設洋務啓蒙學堂專課英文英語以及算學等藝嗣因觀察告病回籍川督鹿制軍以其中不無　造之士飭令新任川東道張觀察考試擇其尤者四名調赴省城肄業現制軍又在省創設中西書院由京都同文館中咨調英文教習一名法文教習一名業經到省開館春風桃李植徧門牆他日造就人才當不少也○渝城復興　住持僧慶豐向充哥老會之老冐平日狎娼聚賭並在蓮花菴有種種不法情事經前任巴縣陳一山大令訪聞密拿該僧逃至合州屢次關提未獲事隔數月慶豐聞陳大令交卸益肆無忌憚膽敢在合聨名結會經合州剌史拿獲移調巴縣舊案在合一併訊辦嗣訊實後裝入木籠三日圓寂○十八梯通草花匠某甲因口角鬬毆跌斃某乙一案久逃未獲巴縣國子達邑宰嚴比捕役並購綫懸賞緝拿探知甲由渝直向貴州大路行走捕役追至貴陽果遇諸途當卽拿獲已解回巴縣歸案訊辦亦可見捕務之認眞矣 
[珠海棹歌]  
　　廣州訪事人云城廂内外各米店因時有匪類闖入搶掠於是河南各米行聨約集資重出賞格謂有能當塲捉獲此種搶匪者每名給花紅三百元然未聞有領此賞者日前城内華德里酒米雜貨店櫃上止一人守鋪突有數人向櫃内搜尋樓上適有造蠟燭者見之知係搶匪急上屋鳴鑼一時四隣驚覺又呼營勇四面兠拿該匪無路可逃當被捉獲三人交營解縣旋經南海縣差人到店詢悉情由惟該店並未報案而營勇已向該店討取花紅銀云○新塡地高橋地方向有駐防營勇上月十六日有一人被匪搶去銀兩事主尾追並不呌喊追至菜欄街該匪回身將槍向之開放適中脇際事主尚欲追赶而匪已不知所之然營勇亦無一人聞信相助云○今年風調雨順五穀豐收粤垣十數年來農家者流以今年收成爲最刻下附城各村鄉均已收割十之八九惟下沙圍田須月尾方能竣事近日北風大作諺云六月無閉北恐風颶未知斯言有騐否耳○白鴿票害人盡人皆知乃有明知被騙而不悔悟者寳源街有一人棲止門樓上私放白鴿隣近均與熟識多深信之適本街某買中八字五十條計得銀一千喜之不勝翌晨向其人取銀對以是夜該票半途被搶不能到廠某氣爲之奪惟連呼負負而已○順德縣胡明府鑑署事經年忽爲二䜿子所擾上月十六日竟因病出缺由家丁禀報到省大憲以新調順德縣陳明府尚未到省遂由本府周太守遴委試用縣謝大令暫行代理○上月廿三日廣州府周太守考試南海花縣文童南海首題僩兮者次題子能順杞柳之性詩題賦得平生自期莘與渭得生字花縣首題喧兮者次題詩題同○新章鹹魚入巿一律抽厘日前各漁船未經曬晾之魚不廿遵繳紛紛向善後總局禀訴情形局員允之已頒發告示遍貼街衢矣 
[䢴溝棠蔭]  
　　據揚州訪事人贅筆云䢴上青皮地棍多梳三股鬆大辮豢畫眉一籠提之出外顧盼自雄據箇中人云伊等實以此爲暗號耳辮雖鬆大而辮繩細緊如絲其間分三根五根元色玉色恍惚如軍營之號衣旗幟使人不言而喻其鳥則隨手携帶如至茶寮酒肆懸諸詹端彼同道者一望卽知爲某人在此不料日前甘　宰程大令公出經過教塲見大辮籠鳥輩觸目皆是不啻成若輩世界回署後立發出告示一通黏貼通衢示略云甘境地方遼闊良莠不齊每見有人手提畫眉馬籠髮梳蓬鬆大辮裝青皮之醜樣掛地棍之招牌呼朋嘯侶三五成羣横行街巿遇事生風欺壓良民無端訛詐種種不法實堪痛恨除嚴密拿辦外合先出示曉諭自示之後倘敢不知悛攺仍蹈前轍定行提案從重究辦各等語一時見者咸曰彼等愍不畏法習爲故常豈一紙具文所能令其攺頭換面乎哉恐非破釜沈舟不足以儆刁頑而挽　習是仍在懲一警百之父母○揚城李四十子者習魯班業素不安分日前在馬巿口與薙髮匠某甲口角甲已俯首帖耳諾諾連聲如楚漢之臨廣武不敢與楚計較矣乃李猶耀武揚威詈駡不絶以爲大千世界祗容喒老子獨往獨來餘人如豚犬不足數也時適有甘邑小隊某過此聞其言大爲不服初猶以爲婉勸當無不與有榮施者詎李見之大怒且喝曰爾何人斯敢預乃公事旣來不可空去卽舉手敬以老拳其同黨借解勸爲名暗以拳勇相助某身臂因此俱受有傷捨命奔回縣署據情上訴大令檢查訪單知李係有名在案之人立卽簽差往提比差至李始知所毆者小隊也雖心悔不該在太歲頭上動土然大丈夫寗死無屈膝告饒之事卽挺身隨差而去說者謂李咎由自取想邑侯嫉惡如仇定不予以寛貨也 
[大令履新]  
　　松江訪事友人云本任宿遷縣調署婁縣葛明府祥熊現已於初二日舟抵松郡碼頭卽繞道東門禀見府憲旋於次日申刻接印任事 
[吴儂絮語]  
　　姑蘇采訪友人云連日天氣炎蒸汗淋浹背年輕子弟往往入河洗澡以滌塵氛六月初七日胥門外太平橋附近某姓子於午後率衆兒童躍赴清流隨波騰踔逾時衆兒童俱起惟某姓子形影杳然其父知之急入水援救閱一下鐘之久父子皆家然無聲惟見浩渺烟波浪花高捲直至翌日二屍始在原處浮起早已腹大如五石瓠無復有一息氣絲矣○有秦某者年方不惑審其音類似松江一帶人六月初七日下午貿貿然行至養育巷太平橋仰視天際長嘆數聲驀乘人不及隄防聳身向河中躍下旁觀者赶卽設法撈起已手足殭冷乏術返魂矣慘哉 
[舉襄志盛]  
　　翰林院檢討孫問青太史籍隸浙江僑居滬城畫錦牌樓太史胞伯子方封翁於上月仙逝其哲嗣廷獻孝廉擇於昨日舉襄本城提右營廖楚材叅戎松海防同知葉臨恭司馬上海縣黄愛棠大令以及文武印委各員咸往吊奠並聞松江府陳蓉曙太守亦乘舟來申躬親弔唁卽於午後三點鐘由本宅出殯到西門外祠堂内安厝道中一切儀仗頗形炫赫執紼恭送者殊爲熱閙云 
[河道攺章]  
　　上海吴淞江西人呼爲蘇州河以其直達蘇州也兹聞中國官塲已於本月初三日爲始自大橋以抵新閘一帶交水巡捕管理水巡捕因卽整頓一切較前大不相同矣 
[臺民求振]  
　　臺灣府怡記洋行主人佩君投函本館云臺灣之變内地華民露宿風餐異常困苦今雲林一帶城巿村莊華民逃避内山男女老幼不下四萬餘人非惟無可棲身且無食物以資果腹若不速爲設法此數萬無辜赤子豈復有見天日之期乎所望中外仁人君子體上天好生之德樂爲解囊以便入山振濟倘蒙捐助請將銀兩交上海厦門兩處匯豐銀行轉解可也本館意此亦一大好事因樂得而附於報端 
[上海縣案]  
　　前據烟膏捐局董事朱某禀請拘提抗不繳捐之玩户李茂芳周寳珠兩人到縣前晚蔣剌史升座提訊周供小的本地人在滬南開設小烟館共設烟榻二只前由烟膏捐局派認每月繳捐錢一千八百文奈因生意清淡無力照繳叩求酌减容緩措繳李茂芳供亦　地人開設烟館設烟榻一每月認捐錢一千五百文實因無力欠繳數次求開恩寛限從緩繳齊剌史得供判令限周五日限李十日分别措繳不得有違一面飭差查明周李如果無力再行酌减周李叩首稱謝而退○蘇州人楊錦山前投縣呈控龔阿六誘匿伊妻唐氏一案當經蔣剌史　 
 
 

Page 3

 
 
問嗣因龔逃往蘇城諭飭八鋪地甲沈裕赶追來案再行訊斷已列前報兹據沈裕將龔獲到解案蔣剌史提訊沈裕禀稱龔阿六先住小的鋪内犯案後逃往蘇州小的奉諭後卽往蘇州尋獲惟問他唐氏何在答稱自回母家當將伊帶滬解案請訊質之龔阿六供稱年四十二歲原籍蘇州府屬長洲縣人向在治下八鋪糊扇面爲業唐氏於去年由周姓領來安置小的處後來唐氏欲回母家是以送他回歸不敢藏匿叩求恩宥原告楊錦山投稱小的娶唐美根之女唐氏爲室濳逃四載尋無下落直至今春正月廿七日行經西門内見唐氏在龔門首瞥見小的隨避無蹤因向地甲知照由地甲向他盤問據稱有人擔保定可交人刻又推諉圖賴求請嚴追剌史將龔一再研詰刁狡如前喝令重笞二百板交與地甲沈裕押往蘇州限令七天交出唐氏到案再訊如違血比○沈懷卿投縣控稱被周錫祺毆傷求騐蔣剌史提案訊問沈供本地人向充治下丐頭年三十一歲與周素來認識去年正月杪周向小的借去洋八元今年正月又借八元月前借過四元共計借洋二十元皆因交好未立借票前日又向小的硬借會洋不允伊遂糾合多人將小的按倒痛毆脇下背脊皆受重傷求騐剌史得供飭仵作檢騐沈週身並無傷痕剌史復視無異大加申斥喝令退去候補提周到案再行訊辦○蕩婦顧袁氏之童養媳卞氏前投縣喊控其姑顧袁氏開設福興小烟館逼令坐櫃應酬烟客晚間聚賭抽頭又令陪宿是以不願受此污蓐求請發堂留養以兾此生清凈經蔣剌史訊悉前情准發普育堂留養已詳前報嗣後顧袁氏與卞氏之母陳氏互相禀呈前晚蔣剌史提集復訊顧袁氏供稱卞氏自幼過房於小婦人爲寄女後來長大配與兒子顧烈承爲妻小婦人雖開烟館不敢非爲此係卞氏不肯當住夫家投案聲請發堂現求斷令小婦人領回質之卞陳氏供是卞氏之母女兒名翠囡前年因顧袁氏逼令坐櫃女兒因不願爲此下賤逃回小婦人處當卽赴案聲明前蒙黄大老爺堂諭祗准住家不准烟間坐櫃有案可稽不意顧袁氏聚賭抽頭引誘年輕子弟種種污穢較前更甚求請恩斷卞氏供稱願此生終老堂中不甘隨姑污辱剌史勸諭再三堅不允遵卞陳氏之子卞子坤供與母同剌史判曰顧袁氏開設烟館令媳坐櫃前經堂諭不准在案兹復如前顯係有違訓諭而引誘聚賭本干例禁且卞氏執定一詞事非無因不能斷歸顧袁氏領回仍發普育堂留養待以後察看可也並將顧袁氏夫婦及子顧承烈申斥而退 
[英界公堂瑣案]  
　　英商履祥洋行控元大泰來申諸洋貨號定貨不出屠别駕研訊之下元大號陳逸亭供稱曾向履祥定洋羅二十箱將五箱轉售與泰來申由伊家之夥鍾春榮經手今日鍾因事未到泰來申主唐寳綽卽唐季良申訴各情别駕商諸薩副領事官然後諭令出外理處限五日爲期○包探顧阿六禀稱嚴復生至某倡院作狎邪遊被倡婦竊取珠花一對空心金押髮簪一枝金約指一枚龜奴報捕後捕頭遺小的查獲解案請訊嚴申訴被竊情形倡奴顧阿秀供稱珠花實由巧林小姐向嚴大少商借别駕將贓給嚴領去阿秀從寛開釋不復研求○包探黄四福禀稱曹阿昌在某處看守作塲查知曹炳生曹榮生竊去木料若干扭送捕房捕頭令小的解至案下阿昌訴稱失物之後小的四出找尋尋至唐錫寳家因見木料俱在向之詰問恣横異常炳生榮生同供稱小的等實因貪小所致只求大老爺大沛宏恩别駕判罰唐洋銀十圓充入公欵炳生榮生各笞責一百板○一百三十一號巡捕禀稱張木生行至某處突有葉得全所駕馬車狂奔而至避讓不及致被撞傷華榮生訴稱葉所駕馬車溜韁飛駛小的拉住陸阿壽訴稱由小的目見張被撞因之扶入某醫院求治據醫生云傷勢非輕兹特禀請核奪别駕飭將葉押候俟張傷勢告痊再行核辦○包探趙銀河禀稱穉賊張掌生竊取公茂作塲内西尺一枝報捕後捕頭遣小的拘案請究張供詞一味支吾其師某甲投案具保别駕准之○包探秦少卿禀稱賊犯王阿妹竊取某姓家布衣六件兹已人贓並獲解請訊懲王稱各贓竊自周浦别駕判令笞責一百板贓存在捕房俟失主認領○包探沈金隆禀吴阿六翁阿丁夏日長廣同信王阿昌等各烟館前因犯夜罰鍰今又敢深夜開燈是以拘請判罰别駕判令各罰洋銀四圓○包探張阿五禀稱賊犯周少福竊取陳阿生家火煤若干經小的拘案請辦陳申訴前情周供稱小的行竊是實惟求大老爺稍開一綫之恩别駕判令笞責一百板○包探張阿五禀　賊犯王金福竊取喬金林家布被一條報捕後小的奉捕頭之命查獲人贓解請訊辦别駕判令笞責一百板贓給失主其領○包探瞿旭咸禀稱流棍陳榮桂强褫唐阿根身上布褲一條兹經小的拘獲　卽究懲唐訴稱陳强脫小的所穿之褲易以蒲包以致小的露醜出乖務求大老爺懲辦陳供稱小的不敢拆梢别駕判令管押二日○四百二十二號華捕解周木生陳如松顧秀春卜六順計春生至案别駕逐一研問周供稱小的在某處看守作塲陳等時來借用器物小的不允遂被蜂擁攅毆如今身受重傷務求公斷陳等同供稱小的等雖曾借物不敢兇毆别駕著具結開釋○包探顧阿六禀稱騙子張元興串同陳云生誘取梁建家官紗六匹約值洋銀一百零八圓已售去其五兹由小的吊到一匹解請訊　梁申訴前情張供稱小的係蘇州某縣人陳供稱小的係杭州某縣人並非行騙情願賠還洋銀五十四圓惟有二匹由張取去求大老爺向張追取可也别駕著將陳交人保出措繳洋銀張暫行管押子限十日繳到洋銀若干方准交保所有吊到之官紗一匹先給梁具領○水巡捕唐寳榮禀稱周長奎所駕木牌停泊蘇州河中有碍水道故由小的解請訊供周供稱小的願赶急將木牌撑開求免判罰别駕著具切結存查 
[法界捕房發落]  
　　昨禮拜三下午二點鐘鄭大令蒞捕房會同謝副捕頭發落各案命提顧阿二卽小麫　糾同小鐵墩烟囱卵子等各流氓至小東門陸李氏花烟間内尋釁擊毁雜物並毆傷陸李氏大令訊供押候嚴比兹著帶案重笞五百板供認與小連生等同往尋釁其餘均不認識大令以其刁狡命還押候提同黨到案一併究辦○巡捕房火夫沈仁生竊取大餐司衣服二件命提到案照原斷先行枷號一月期满責放○施阿林串同陸金生竊取某魚行鮮魚命提到案照原斷各笞一百板從寛斥釋○洞庭山人蔣恒濤在名富棧住宿竊取肚兠一隻當塲捉獲照原斷减責一百板從寛開釋○江北人陳林在小東門某烟館開燈乘間竊取銅吊爲失主拘獲送捕命提到案陳供在狼山營七號砲艇哨官陳文煦名　　當營勇船泊虹口請假登岸至小東門大令得供命還押候查明復核○薙髮匠陳谷明竊取店主衣服命提到案照原斷笞責一百板釋出○　　二在北京輪船竊取生絲女衫當塲拿獲照原斷先行枷號半個月期满責放○跑灘賊葉連生劉來喜邵小連三犯串竊糖煤等物當塲拿獲著照原斷各笞一百板從寛一并斥釋○徐子山竊取東洋料泡燈爲失主拘獲送捕照原斷笞責一百板開釋○　波人王阿三在江孚輪船竊取搭客竹水烟筒一支當塲拿獲斷笞責五十板釋出○某烟館值堂人張阿榮毆傷野鷄妓女陸毛囡爲鴇婦曹羅氏具控斷先行荷校一個月期满重笞五百板○粤妓王阿五因案發堂旋經虹口三官堂左近之曹聚仁卽瑞卿納爲繼室入門五日捲物潛逃曹投報捕房經法包探查獲解案鄭大令訊供之下命押候其夫來案具領昨日曹瑞卿投案遞禀稱六月十九日阿五欲回普育堂探望同伴且欲還錢小的允如所請及回時有老嫗與男子三人同來其時小的不在家内阿五供嫗卽三馬路女友張阿二之傭小婦人不能累及伊家大令問捲出之物藏於何處供稱惟有銀押髮與銀耳環寄在五馬路女朋友處其餘均更換衣服亦在彼處大令謂爾旣出火炕不應復入泥塗著鞭背一百下交其夫領回管束如再逃出一經到案重懲不貸寄存之衣服等物著其夫帶同阿五領回曹叩謝而退○寡婦張歐氏控夫妾沈氏私自遷出城外經大令迭次訊供判將沈氏送入清節堂留養旋據夫兄張雲山禀稱沈氏之戚唐根山願留沈氏同居大令恐干未便傳案訊供又飭玉器公所董事金理甫來案擔保昨金遣王洪發投案遞禀稱在公所收捐金理甫因病遣小的代遞禀詞張子高家事小的略知張在上海白手成家原籍蘇州並無業產太令謂張沈氏曰爾爲寡婦理應入清節堂將洋三百元交堂董收存取息待兒子長大教訓成人何以又欲翻攺沈氏供稱議出夫兄與唐根山唐供小的以沈氏孤苦願留在家並無他意大令得供謂兩造旣願本委姑俯如所請著金理甫呈具保結送案備查三 
 
 

Page 4

 
 
[美捕房瑣紀]  
　　前晚九點鐘北四川路崇明路轉角處老虎灶因火力太猛以致烟囱炸裂烈𦦨四射左右隣聞聲畢集竭力撲滅事後經巡街捕告知捕頭恐尚須究問也○泥水匠金阿炳昨在裏虹口工作忽與寗波木匠齟齬木匠羣起攻擊將金之頭顱擊破復用石灰水將金目搓瞎旋經四百十八號華捕拘獲木匠三人解入捕房押候解送公堂訊究金則送至同仁醫院療治○前日下午有一女孩在西華德路啼哭經巡街捕送至捕房孩自稱寗波人年十一歲乳名阿金隨母住居篷路一百六十四號屋内日往楊樹浦繅絲棧做工因督工婦人十分酷虐故此逃出捕頭飭包探張阿五查知與所言符合令交女母領回○西新橋甲乙二女郎前日傍晚在楊樹浦繅絲廠工畢而回欲往探親因將象牙栶洋傘一把囑小車夫先行帶回途次爲四百七十一號華捕拘入捕房捕頭令將傘暫存尋該女郎投案保釋○前日下午北河南路寳順里某氏婦邀瞽者决終身休咎瞽者直言婦命之壞爲婦夫所聞遽下逐客之令瞽者怒取烟筒竿亂擊致將婦夫頭顱擊破旋經扭入捕房捕頭以有目者反爲瞎子打傷殊難理斷因一併釋出○前晚北四川路第三號洋房侍者某甲被流氓誘至吴淞路瑞華茶肆百般敲詐經甲之同伴奔告捕房捕頭命喚巡街捕拘拿流氓始行逃散 
[解欵聲明]  
　　啓者前奉兩江督憲劉峴帥電諭以江西萍鄉縣等處被旱成災飭卽籌欵解濟當經禀請墊發兩萬金交由就地官紳擇尤查放現先籌還規銀一萬兩送請黄愛棠大令查收轉解歸墊是批計仁濟堂銀二千兩絲業會館八千兩又河南太康等處水災亦重周鼎臣婁壽之兩先生敦請沈培軒王翔甫兩君到申乞賑不得已另籌規銀五千三百八十兩由合盛元票號匯見汴平足銀五千兩卽交十翔翁携回照兌是批計申報館一千兩仁濟堂二千兩絲業會館二千三百八十兩謹鈔乞登報伏祈公鑒上海六馬路仁濟善堂盆湯弄絲業會館籌賑公所施則敬謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南巿述聞]  
　　　有陳阿二者至十六鋪巡防南局訴稱同居人朱毛毛時時藉端尋釁借錢拆梢請爲提究鍾偉臣二尹立提朱　局　訊之下判笞責四百板速卽遷移不准逗留并取具切結存案○寗波人周茂生向在南巿恒豐木行金恒順沙船當水手昨日工作時突被鄧阿海所駕航船碰撞入水以致淹死當卽有人將屍身撈獲備棺成殮一面發電報至寗波訃知屍屬 
[英廨晚堂瑣案]  
　　蕭鶴亭控衛瑞堂欠銀前晚屠别駕升堂提訊蕭訴稱原籍鎭江府屬丹徒縣開設利源雜貨號今年三月某日衛所開廣康祥雜貨鋪倒閉虧欠各錢莊銀二千七百餘兩逃避治下各錢莊主控諸丹徒縣署衛浼楊少甫轉託職員講明現銀二成料理先付五百四十兩職員隨來治下晤衛自言賃屋二擺渡新開廣茂興字號銀兩日内卽可匯寄且香港各貨行情甚貴倘販瓜子棗子等貨前往當可獲利職員以莊銀尚未歸還不願販貨旣而衛交到票銀五百兩職員遂回鎭江託鄱陽輪船裝瓜子等貨交衛轉運至香港現在除收尚欠銀十二兩有奇各莊之銀亦不償還前日來滬見楊正欲扭至案下衛反出頭覇阻是以扭乞訊追各信呈閱别駕研訊之下衛供稱小的　廣　某縣人瓜子等貨小的託蕭處轉販香港並不欠銀鎭江所欠者係楊之事與小的不干别駕著將衛交差押候交人保出諭令蕭赶赴丹徒　求縣主宗　老爷備文簽差來廨移提歸案訊追○一百八十四號巡捕解顧龍海及妻鄧氏李阿三等人到案别駕研訊之下顧訴稱小的係無　　人在治下作銅工前月函令妻子鄧氏來申至某絲廠執繅絲之役前晚李忽來家調戲適經小的所見向之斥責反敢持刀嚇人鄉鄰見而不　交捕送究兇刀呈電鄧氏所訴與顧相同别駕笑問李如何向爾調戲答稱李與一老婦來家坐下少頃老婦出外李卽將小婦人抱持不放正　進　維谷幸丈夫來家扭住李尚敢持切菜刀行兇况與李向不相識叩乞鑒原李供稱小的在某絲廠當薙髮匠某日鄧氏囑小的入城購梳　小的持至其家甫坐下吸水烟卽被顧刃傷胸左等處小的不敢調戲叩求大老爺明鑒别駕騐得李微傷已愈喝令笞責二百板著具攺過結呈查顧亦具領妻結○二百七十九號巡捕送失路無歸之王金氏至案别駕向之詰訊供稱小婦人家在寳山縣境西鄉王家庫丈夫王阿苟耕　也餘語皆　含混别駕見其狀類瘋癲飭差押送至王家庫交王阿苟收管○劉子來陳阿嚮二家失去洋銀絨毯等物疑同鄉人王阿克所竊報捕捕頭遣　包探吊贓解案請訊前晚别駕研訊之下劉陳同訴小的等皆廣東某縣人現在蕪湖作賈前月來滬暫寓王家某日因事外出及返寓劉失去洋銀十圓陳失去九圓及絨毯一條查至義昌押店店夥言有一肥大身材之廣東人來押包探吊出原贓惟洋銀無著查得王日來非嫖卽　昨因跡至某野雞流倡處與之相遇扭案求追王混指劉陳同竊洋銀六圓别駕飭役押王至義昌押鋪詢明絨毯如果由王持押則著繳洋銀十九圓倘係别人持質卽行開釋○四百六十號巡捕送互相打架之王奚氏彭羅氏丫頭等三口請訊别駕庭訊之下王奚氏供稱小婦人係廣東某邑人六月初七日乘怡和洋行某輪船携帶一婢來申彭羅氏誣小婦人欠伊會欵將婢携去並被毆傷左腿彭羅氏供稱王奚氏積欠小婦人　欵九十圓言明赴天津買女孩作抵前日送至小婦人處小婦人不敢用强會摺呈求大老爺電鑒别駕謂此種小手摺何足爲憑遂判令王奚　領婢回去婢不願隨回别駕遂攺交官媒撫養 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年六月二十二日京報全錄]  
　　宮門抄○諭旨三道錄前○江督劉等奏據實查覆摺○又　奏嚴查會匪曁保護教堂片○御史彭奏請旨飭部變通章程摺○滇督崧奏請委員會辦礦務片○又奏報州縣赴任回任並委署知縣片○六月二十二日理藩院鑾儀衛光祿寺鑲黄旗值日無引見○崇光緒謝專操大臣恩○文熙請假十日○李鴻藻吴樹梅各續假十五日○欽天監呈進日蝕圖○倉塲奏漕船五日回空○召見軍機崑中堂○○頭品頂戴兩江總督臣劉坤一兵部侍郎江蘇巡撫臣趙舒翹跪奏爲遵旨確查據實覆陳恭摺仰祈聖鑒事竊臣等承准軍機大臣字寄光緒二十二年二月十六日奉上諭有人奏江蘇候補知府譚　來歴充海運滬局總　與招商局文報總辦管理漕務之王松森信用司事瞿開桐營私舞弊專俟海運龍斷取盈等語著劉坤一趙舒翹確切查明據實具奏毋稍徇隱原片著抄給閱看等因欽此當查江蘇海運漕糧一切騐兌事宜均在上海設局辦理有無營私舞弊等事蘇松太道黄祖絡近在咫尺聞見較眞因飭該道不動聲色確切訪查兹據黄祖絡按照原叅各節密加訪查叅以輿論詳細禀覆前來臣等逐加查核如原叅譚泰來歴充海運滬局總辦聲名漸劣信用家丁包　坐兌一節查江蘇海運章程層層鈐束頗爲嚴整歴届騐兌各州縣漕糧由滬局總辦會辦督同各委員當塲查騐之時分别米色以定去留從不經家丁之手似難憑權藉勢有包攬坐兌之弊又勒索規費一節查各州縣解漕一石向定章程有經費一分隨漕批解爲一切局用及各委員薪水之需此外並無别項費用原叅所謂規費或卽指此又譚泰來與招商局管理漕務之王松森兒女姻親一節查王松森係保留浙江候補道員管理文報事宜並充當上海招商局漕務總辦譚泰來一子兩女子娶金氏女適程姓周姓並無與王松森聨姻之事又承運船户久泊黄浦歲暮風雪往往失事一節查譚泰來　收米石均係隨到隨騐並無留難情事惟光緒十九年冬漕騐收白糧因各縣採購常熟白糧内多黑點未能遷就辦米各經承及運　各船户久泊黄浦堅請照收直至示逐始行分散此爲認眞起見其非留難尚屬可信又信用司事瞿開桐營私舞弊一節查瞿開嗣係招商局所派管米司事並非海連局所用之人招商局每届派出司事亦不止瞿開桐一人州縣運米到滬向係海運會辦委員公　　塲騐明米色高下或收或退立時議定不能爲瞿開桐所朦且事非一人衆目共覩尤非瞿開桐所能縱恣自由又源益米棧係瞿開桐　浙江道書吏姚姓合開一節查源益棧係浙江漕務辦公人等所設瞿開桐附有股分已有多年專爲各州縣漕米運滬暫儲之所平　交易無多然每届冬漕亦未聞有承辦江蘇漕糧之事江蘇各州縣向該棧購米兌漕者亦不甚多惟招商局每届承運浙江　　不下二三十萬石瞿開桐旣充招商局騐米司事分　勤謹趨公乃輒股開米棧代辦浙省漕糧實屬不避嫌疑且難保無從中取巧之弊現在瞿開桐雖經離局而招商局原派之總辦漕務　松森未能查明檢舉亦不能曲爲之諱此詳查譚泰來等被叅之實在情形也臣　伏查江蘇候補知府譚泰來承辦滬局海運事宜歴有年所考核公事尚屬認眞該員歴署蘇州鎭江等府均能稱職旣據查明並無惡劣聲名應請免其置議浙江候補道王松森雖查無别項劣跡惟該道久在上海辦理招商局漕務亦復有年乃任令瞿開桐夥　　棧代辦漕糧顯係有意瞻徇殊屬不合相應請旨將道員王松森交部議處司事瞿開桐雖已離局應由臣等札飭招商局不得再令復充以杜流弊所有遵旨確查緣由謹合詞恭摺具陳伏乞皇上聖鑒訓示謹奏奉硃批王松森著交部議處餘依議欽此○○劉坤一片再江蘇徐州地方界連三省向爲盜匪出没之區臣於本年回任後疉經嚴飭該鎭道等督率營勇實力巡緝所有拿獲首要匪犯一經訊供明確卽飭就地嚴懲原期死不待時俾知炯戒乃數月以來盜風仍未稍戢現據該鎭道電禀近有山東大刀會匪闌入豐碭縣境派隊往捕旋卽解散惟各該處教堂有被　情事曾將查辦情形歴電總理衙門在案似此聚衆滋擾不法横行若不設法兠拿何以靖地方而安民教現經臣派委統帶兩江督　親軍等營新授山西大同鎭總兵劉光才於所部各營内酌帶四營馳往徐州府城駐紥會同徐州鎭道嚴密巡緝該處與河南山東安徽三省壞地相接此拿彼竄匪蹤　忍磨常並由臣咨會三省無臣各派營勇認眞巡防遇有大股會匪卽行會合兠剿以期凈絶根株除嚴飭該鎭道轉飭各屬務將教堂嚴密保護外理合附片陳明伏乞聖鑒謹奏奉硃批知道了欽此○○浙江道監察御史臣彭述跪奏爲疏通各項班次請旨飭部變通遇缺先抵補章程恭摺仰祈聖鑒事竊照吏部新章满漢京官郎中至未入流处官道府至未入流無論何項到班先用鄭工新班遇缺先二人海防新班先一人無人用鄭工遇缺先抵補至第四缺海防卽海防先分班輪用一人第一輪用海防卽第二輪用海防先海防先無人仍用海防卽海防卽無人用舊例銀捐遇缺先再無人用舊例銀捐遇缺均無人過班接用各項班次輪用一人以五缺爲一週又新海防章程新　防遇缺先分缺先分缺間各項本班儘先人員應仍照鄭工事例按班銓補各等因查現在第四缺各項花樣均已無人名雖五缺一週而其實祗有四缺四缺之中遇缺先實得其三班次旣優各項輪用班次因之益形壅滯當鄭工開捐攺爲遇缺先名目其時海防新班先人數尚多卽新班卽人員亦復不少故鄭工遇缺先用過二人後第三缺用海防新班先一人無人用鄭工遇缺先人員抵補詳繹定章初意以海防新班先與鄭工遇缺先比較捐欵旣無多寡之殊銓補乃有遲速之别恐不足以昭平允且有已報捐而未投供已指省而未禀到者故不得不仍留第三缺以爲將來銓補之地並以遇缺先人員多未銓補故暫准抵補以爲一時疏通之計非以鄭工遇缺先果優於海防新班先必須四缺得三也迨新海防跟接鄭工卯次選用不數年間海防新班先固早選竣卽鄭工遇缺先亦已無人今計新海防遇缺先人員投供候選者不過十數人各省候補者尤少而所謂各項輪用班次但以候選而論單雙月各計各班分析總　　十項每項不下數十人合計約數百人之多名次梢後者卽永無選缺之期現在第四缺旣因無人過班第三缺事同一律似可援照辦理且第三缺本爲鄭工攺章留作海防新班先之缺非初爲鄭工與新海防遇缺先固有而忽議裁减者可比若以無人過班實祗三缺一週三有其二捐納人員决不因此意存觀望於捐例毫無窒擬而於各項班次大爲疏通擬請嗣後輪用第三缺時若鄭工遇缺先無人卽行過班無庸抵補所有新海防遇缺先候選候補人員抵補章程應請旨飭部變通以維捐例而清仕途是否有當伏乞皇上聖鑒訓示謹奏奉上諭欽此○○崧蕃片再據雲南布政使裕祥會同按察使湯壽銘曁善後局司道詳稱查雲南礦務從前承平之時歴係藩司一手經理兵燹以後官無成法礦無成本事同創始辦理綦難所以光緒十年奉旨開採五金卽經前撫臣張凱嵩等奏委雲南鹽法道鍾念祖作爲總辦冀資分理在案此次欽奉諭旨令先將銀礦設法興辦以期得欵較鉅等因業將遵辦大槪情形詳請恭摺覆奏現在遴選委員招商集股以及雇募礦師工匠頭緒紛繁洵非藩司一人所能兼顧自應照案揀派明幹大員會同辦理兹該司道等查奏留在省辦理洋務鹽務之迤東道興祿在滇年久辦事精詳且能熟悉地方情形素爲紳士商民所信服詳請將該員奏留在滇會同藩司開辦礦務必能於事有濟等情前來奴才查興祿係雲南府升授迤東道業經飭赴新任因候補道李必昌奔喪回籍所遺洋務善後電報各局乏員經理經奴才奏明飭令該員於到任後佈置清楚卽行晉省暫行兼辦各局及鹽務事宜届期李必昌回滇該員尚須在省專辦鹽務兹據該司道等詳請奏留該員會同藩司開辦礦務自係爲集思廣益期　礦務起見理合附片具陳伏乞聖鑒訓示再雲貴總督係奴才本任毋庸會衡合併聲明謹奏奉硃批知道了欽此○○崧蕃片再請補元謀縣知縣楊燦林已經部覆核准應與在省實缺寗州知州黄如鈺飭各赴任回任署會澤縣知縣張坦調省遺缺查有補用知縣李慶鏞才具穩練堪以署理據藩臬兩司先後會詳前來除分檄飭遵外謹附片具陳伏乞聖鑒再雲南總督係奴才本任毋庸會銜合併東明謹奏奉硃批吏部知道欽此 
 
