# 1884 - 210 - 4904063

 

Page 1

 
 
[新書出售] [  申報舘主人啟]  
　　此中人語一書係筍溪自查生程君趾祥所著搜奇志怪髣髴小說家言其中詞意之清新徵引之廣博有目共賞無待贅言本舘得其原稿急付手民找印以慰諸君子先覩爲快之心計書六卷訂成一本准地本月十六日出售收回工料洋八分售處仍從其舊此布 
[第九號畫報出售] [  點石齋主啟]  
　　本舘凡得本朝名臣圖像立情畫手親敬鈎摹演說近時事蹟列入畫報以登四海欽仰之誠故前次三號畫報中繪有李傅相曾襲侯像而此次允　又有親王大臣與左侯和玉照想傾心賢哲者自必先覩爲快也兹於六月初五日發售第九號畫報仍附淞隱漫録圖說一則閲者鑒之此布 
[書本西人傳言後]  
　　中法之事迄今尚未定議論者紛紛不一大都總謂可以言和前日本報載有西人傳言一則云法人言越南之地仍可屬之中國歳通朝貢惟兵費則必須賠償噫此言而確則是法人之反覆無常於此可見矣夫法人之所志者在越南東京費盡心力幸而得有越南然猶非悉以兵力取之止以中國不欲與爭彼乃可據爲己有此其鄭重爲何如今乃謂仍可屬之中國是以已得之地棄而弗顧法人其肯若是乎如曰越南之地雖爲法有而不帝獲一石田毫無所益法人先時不知而竭力以求之今既得之後審察情形實無可取之利轉不若仍以歸之中國而取中國之兵費以償其前此所失最爲得計以故法人近有是言然此言猶未足據葢越南之屬中國數百年於兹苟法人而不相侵凌中國初未失越也因法人加　於越中國爭之而無如法人之不顧情理何於是暫置不問法人之兵費法人固所自願非有人焉强使之出與中國乎何涉而曰可以取償于中國乎毁我之室家而出貲以酬其勞無是理也如法人謂用兵於越乃爲越南平定盜賊之故越南既爲中朝屬　則屬國之盜賊應中國爲之消强今中國不問而法人代爲關懷此時安　不索償於中國此說也在法人言之似或有理亦知法人所指爲越南之盗者即越王封爲三宣提督之劉永福也越王不以爲盜以爲官法人獨指以爲盜然則又何勞法人爲之平定也種種說不能圓惟法人之意則總在於得兵費以越南歸法人保護而法人使之入貢於中國朝貢之外一切政教號令皆自法人主之以此爲屬中乎屬法乎此亦疇不知之而法人猶欲以此虚名奉之中國而求逞其志也乎夫就虚名而論法人此計亦殊拙何則越南既歸法人保護則是爲法之屬矣法之屬國而入貢於中國是不帝法人入貢於中國法或又何體面之有然法人則初不計及於此但圖目前中國受其欺彼即得以行其計以虚名讓之中國實惠歸之法國其譎計詭謀大都如此黔驢之技何難知哉前此五條和約本已說明越南一事中國置諸不理而今則又欲入貢於中國是法人轉欲中國之理之也言明不索兵費而今忽誅求無厭是又自食其前言而借端變卦也法人以諒山一役爲藉口忽而謂法兵尚離諒山兩日程途而華兵要之於半路忽謂中華軍埋伏之計忽謂法兵此日前往諒山並未携有大炮皆以自掩其横暴侵陵之罪而坐中國以無禮不知旁觀之口究有不能閉者如潘琴軒中丞來電所云明明法人先以無禮相加殺送文之弁四人中僅逃回一人放排槍而華兵初未與之對壘其中曲直顯然無可遁飾然猶曰華官之言自必坐法人以罪尚未足以全憑也而本館越南訪事人之信固具在矣曰法軍與華軍相隔一河令華軍退讓華軍婉言謝之次日法軍即渡河進逼遂致與華軍相遇各有死傷其云止隔一河又何得謂之尚離兩日程途耶華軍既婉言以謝法人又何以次日相連耶此其爲曲爲直可以平心會之矣諒之役法人大自創巨痛深之意大都法人初以華兵爲可欺而進以相逼及兩軍對壘而華軍屹立相向不能動摇法兵反死傷相繼大有出其不意之勢故不禁於傷痛之餘又加一層忌嫉而恨毒至於若此然諒山一遇華兵而法人遽敗則中國各防兵星羅棋布其如諒山軍者車載斗量不可勝計法人而果相逼則戰而已矣諒山之軍兩邊皆在客地而法兵尚不耐戰若此若在中國與華兵交戰則主客勢殊其敗更有可操之劵故法人此時不敢一意言戰哀的美敦情願展期續商近又以議無成說將請他國欽使來滬以作　間排解之人而其詭謀譎計則又創爲仍以越南屬之中國之說此言將誰欺歟中國固有時務虚名而不求實惠然近來洋務諸君人才輩出未嘗無深悉外邦之情性者又豈　蜮之伎倆所得私心自逞者哉法人於是乎又失計矣 
[重商和局]  
　　○中法和議雖有端倪尚未定局各大憲勞心王事幾致日昃不遑前晚九點半鐘蘇松太道邵觀察親詣法署適巴公使赴法書信館宴飲未及晤談隨留照相而去命駕爵帥行轅伺候十點半鐘法使囘來飭人邀觀察至署並　請總領事微繙譯聚談至一點半鐘觀察始告辭而出回至行轅以　晚未及入城云 
[軍信紀]  
　　○本館又於昨日下午五點鐘　有信息中法和避已變法欽使專候中國覆音如不能允從法欽使即於今日離身使交法水師提督孤拔作主矣又聞前日進口之法兵船滬上法官擬即乘之而去又聞法欲中國賠費須二百萬磅黄金故揆此情形恐不能不出於戰因想如竟失和北地尚不甚緊要法軍未必前去但法人初意亦非定要興戎至現在正如驕虎之勢欲罷不能故本館於數日前並未聞法人　兵籌餉又有西商云法人恐欲在南省奪取一二處地方俟將來銀　收清然後了結又云各口商務未必妨礙雖有許多人謂法欲得福州厦門等處恐皆不是或將佔奪雞籠也緣雞籠出煤得之而可資水師之甲果如是則與北省無關局外之輪船仍可往來如意訴中國亦必設法嚴防使不得過雷池一步也又聞華人傳稱日内總理衙門有電咨到滬謂面奉諭旨着兩江總督曾帮辦南洋事宣大臣陳仍　江甯翰林院侍講許預備出洋所有中法一事姑從緩辦云 
[福州借船]  
　　○中法失和以來各省防務均爲緊要浙閩總督向制軍札委福建候補同知黎伯鄂司馬景嵩來滬請借兵船以資防衛日昨黎君到滬遵即謁見曾九帥陳欽差面陳一切情詞懇　而九帥欽差以上海地方華洋交涉兵船無多防務更爲吃緊殊難允借當即函覆制軍以便黎君回省銷差矣 
[越南軍報]  
　　○竊於前月念七日接到第九號密報法人敗仗情形當經列摺轉報在案兹於月之初二早復接第十號密函報稱前者伐軍自浪喼進兵往攻諒江府之後法人以連戰皆敗隨即　行退　舊府退至舊府之後又經敗仗二次並三歧興化之法兵亦同連戰失利又且各兵多中水毒刻下二處之兵亦　退回山西矣並念三日法人又 
 
 

Page 2

 
 
有兵一隊約千餘名由舊府與戰軍開仗被我軍引至險處包其後路即令越南解散攻且旁解散者即越人之頭目也其所部之兵皆是苗人善用毒弩傷後見血其人必發　渴　一飲水三步之外即死　人以難忍渴飲水而死者四五百人又有一軍於念日約有千餘人欲　我軍之後　包我軍直至念六日伊未見返現在存亡未知人約爲該處山人用箭傷斃也念二三等日法人皆由河内追去驢馬四五百匹以往北甯舊府山西三處搬運軍火糧草刻下法人自失守一歧興化諒江有三處之後軍心十分震動併有死守山西北甯舊府三處而已查各路法兵陣亡箭射水毒死傷以及連日三路兵敗又死去千餘名並是月初間又調去往救蔑爹加士架島之兵千餘名前傳彼國内變即此一端也現下法兵不過一二千因此法人以兵力太弱恐爲人所輕連日皆往海防内各近地村鄉假作雇請挑夫即在每村勒取數十人共有二千餘衆押至北甯山西逼之爲兵雖不　　法亦得壯胆以免被人覷破也連日又命飛魚江南九龍三輪船徑往快子籠各水帥戰船趕載水師兵三四百名前往救急法人之兵力刻下最爲薄弱且又軍餉絀極久欠不發故軍心十分涣散各兵官十分震恐若欲恢復化寧正當乘勢進兵法人斷難支持也法人以軍餉不通之故於二十四日呌商各漢奸商量目下海防水發祥之陸榕村願助銀二萬孖毡　助銀一萬江梓江助銀一萬五千洛公司助銀五十萬法官要一百萬講有救目尚未定奪至法人殘敗薄弱之處經屢命心腹妥人專往細探不虚若果乘此機會舉兵大進法人勢必俯首求和此番機會斷不可失恢復北甯即在此舉若再遲延恐其救兵全時便難爲力也河内一埠目下震動異常每每有人走避海防者因見法人太虚雖以倚靠今蘇輪船之客不許登岸因恐人乘虚襲之即書信一道亦極嚴緊難寄此皆越中法人近日實任情形也再飛魚火船係於二十四日由山西載有傷兵三百餘名出防此外重傷者不計其數在山西河内之太醫病院處查此字已住滿故分傷輕者載出海防現仍四處追兵往救再外委自本月初六日落西川輪船照理駛船而來被法人雇去與他拖駁船由河内上山西已四五次每次船到皆許人入山西城中游看自從各處兵敗之後絶不許人入城二十五日船到山西一時不知仍欲入城中一看不意被鞭四肢頭面傷破然亦無可奈何也並查侍洛公司今已講舀助銀七十萬除舊帳之外實出現銀四十萬二十六七兩日連由快子籠再赶兵載往山西各船每艘祇得二三十名水師兵與水手而已海防祇自兵四五十名河内二百零其餘各處僅住兵十名八名耳二十六日甲駁船二艘由山西載出無頭死屍三四百又二十七早載出海防傷兵數百又山西河内各處重傷之兵並不知其數二十六日往攻興化黑旗之砲台又死傷數百失路之兵千餘今已回來只剩三百零聞是被苗勇弩箭所害舊府一路連日尚屢次開仗法兵勝少敗多今者各處之兵皆已調盡雖强逼越之鄉民爲兵又有數千然法人大恐已發電報回國請兵救急矣據此時接到白紙　字密報情形抄摺呈核 
　　本舘昨晚　官場中人抄示越南軍情禀帖一紙其中縷述法人挫衂情形歷歷如覩似此光景直不啻釜中魚甕中鱉矣然猶詡詡然索賠兵費妄肆恣惟外强中乾尚何值有識者一　哉特是否眞情抑諜者之言過其實則非本舘所知也　　[  本館兩識]  
[駐兵守衛]  
　　○左侯相至京時隨帶親兵二百名留駐通州東關外東嶽廟每日列隊開操軍規嚴肅聞侯相尚擬調兵兩營駐南門外教場勢成犄角以備不虞整頓戎行可謂精詳周　矣 
[通州時令 
　　○通州閏夏以來陰多晴少大雨時行本月初一日午後盆傾玉女簷溜有聲至晚始止初二日又得急雨初三夜濃雲密布阿香車空中馳過幾於失當筵河水陡漲三稿至初四日天開雲散漸露晴曦刻下四鄉農田禾苗頗旺鄉民篝車默祝皆謂秋收可卜有成云 
[局總辭職]  
　　○甬江來信云本月初十下午甯波英領事署接到上海來電着改懸美國旗幟該局總辦胡益齋以未奉來文堅不肯改翌日清晨江天輪船到寧見旗果已改烟囱亦刷黑總辦無　遂造寧關道署面詢何意道憲答以不知總辦　局即將局務交美　洋行暫管辭職歸去外人聞之謡言四起或謂法事經美國講和聽償兵費故將招商局作抵或謂輪船往來恐有意外之虞故托美國保險傳說紛紛莫衷一是實皆未番其中確情也 
[兵門傳聞]  
　　○傳闻初九日駐紮仁浦之楚車與協標水師兵口角起釁互相毆打至初十日再興問非之師各以長槍大戟從事但見劍影刀鋒縱横閃爍店夥行人有不及避者都被砍傷又聞某兵勇乘械刦搶義大布庄於是乍浦各店戶一律閉門罷市平湖縣得信馳至乍浦曉諭店鋪照舊開門並撥調兵勇迅速馳往以　彈壓嘉恊戎已於初十日帶兵起行矣其詳容俟續述 
[火警餘]  
　　○本月初四日杭垣城隍牌樓失火一事有親歷其境者言之頗確據云起火之元寶店中於前一日曾經失火幸衆隣奔入爭先救　乃店主不惟不知感謝反怨衆人蹧蹋貨物衆咸謂其樓中積貨太多　易　火急須移徙　處而店主又不肯聽其隔壁醃臘店内亦於前月杪失火二次幸速救均未成災故該處人心惶惶爭先集貲禮懴保福不料至初四日而禍作矣原日之火雖僅焚房屋兩間而火勢殊極猛厲　處爲撫　西轅與杭恊叅府衙署皆在咫尺唐叅戎聞信單騎先至　龍後隨而杭恊亦帶本　洋龍短衣躍馬而來劉仲帥步行出轅至通江橋坐定觀　城中文武員弁無不　集撫杭四營兵丁及撫轅親軍鎗刀密布環立匹圍以備搶火唐叅戎逼火而立時樓屋已着屋上寂無一人而屋瓦如雨擲下皆從頭上飛過但未中其首耳其時火勢正猛天又炎熱遂延及左邊之藥店内而隔壁之醃臘店椽木亦着幸各水龍出力　保始得撲滅其上風幸有公墻阻攔不能延燒下風則全仗水師叅府及城守署之洋龍三架逼火而立竟與祝融氏實力摶擊不肯相　洋龍之水如傾河倒峽來源汩汩畢竟火不勝水始得將下風一帶保全否則其害有不堪設想矣 
[屠兇門]  
　　○月之初王日蘇閶渡僧橋堍某肉店有優人高姓赴購醬汁肉三塊肥瘠不合意欲掉换屠夫某遽出惡言高不讓拍櫃敲檯肆行讓駡即與扭鬥不勝飛往號召十餘人前來尋釁屠以瓦鉢擲出適中高顱血溢如瀋衆各躍入櫃内用　猪鴨之鐵鈎紛紛　毆屠夥被挖出一日高復入屠用大斧砍其臂幾折遂倒地立將高舁送保甲總局局員怒其動輙兇毆斥出不之理衆復抬至該舖又將屠某擁至荒野毒打尚未知如何完結說者謂一傷目一折臂必有一椿余案也 
[日火災]  
　　○六月初九夜甯郡南門外大蘇地方徐培良家不戒於火紅光燭天在城水龍遠莫能到約焚兩點鐘時共燬去大厦兩進連小屋約計四五十間並聞燒斃耕牛一頭次夜三鼓時南門外大街解元第張姓對面之某烟店爲捉臭蟲致延蚊帳一時手瞳慌亂急圖樸滅勢已燎原不可響邇霎時烟燄漫天幸各水龍聞警出城竭力澆灌而中營鄧叅戎亦到塲督救得即撲滅然已燬去樓房十餘間矣 
[甯郡市面]  
　　○甯郡近因中法失和人心惶惑市　生意日漸蕭條惟各當鋪反覺忙碌盖民間皆欲遷徙各將所用衣物赴質是以各當於賤日内皆抑價賤當且上五十千之數者無論何物概不收質並聞市上金價飛漲至三十元左右但相戰未定何紛擾如此耶 
[監司善政]  
　　○荆宜施道于觀察於前月十五日抵宜昌提審訟案十七日放告聞觀察判决如神案無留滯每遇訟事只准代書取錢六百文稍貼筆墨之費差役門丁各給工食不准向原告婪索分文民間樂其惠而不費凡有冤抑多俟巡閲時詣轅禀訴觀察必悉心研究務使水落石出而後已宜其頌之如神明愛之如父母也 
 
 
] 

Page 3

 
 
[有備無患]  
　　○金陵新募南字六營本係護衛親兵調紥下關以資控制外餘俱在聚寳門外扼守本月初五日奉憲檄各衙署皆派勇五棚守護以備不虞是亦有備無患之意也 
[布留嚴密]  
　　○曾沅圃宮保見法人無端啟釁咄咄逼人深恐一經開仗兵力太單不敷分派遂添募舊部十營日事操練軍容壯盛眞有如荼如火之觀嗣因電授全權大臣著赴上海與法人會議遂於起節時先將省中諸事布置停妥故日來敵船近在吳淞一帶而省中人心安靖毫不張皇人非昔日情形可比足見宮保慮周　密處事精詳南洋有此長城法人何能窺伺哉 
[官塲消息]  
　　○新　兩淮鹽連吏張　堂鹺憲於本月初三日接印任事○得津電悉皖南道缺有旨已放前任江甯趙粹甫觀察○官塲紛紛傳說現署江甯府羅觀察有與正任淮安府孫太守對調之信現制府駐節滬上公事照例由微垣代拆代行故邇日軍國大事惟梁方伯一肩獨任云 
[嶺南雜組]  
　　○近日天氣炎酷時症流行省垣長　里某姓家一日疉斃三命聞者慘然○前月廿七日太平門外青雲里梁朝合泥水作不戒於火致兆焚如一時鑼聲四起水龍聞警馳來吳回氏見珠沫齊噴立即退避三舍僅焚去板屋三椽亦云幸矣某號搬遷貨物匪徒視耽耽欲行搶掠適爲營勇所見拿交縣署審辦想邑尊見莠必耡當必穂一以警百矣 
[欽憲赴皖]  
　　○烏孫兩欽憲奉命查辦湖北事件後即由湖北起行抵九江小住此已列報兹聞皖省懷寧縣尹明府奉欽憲札飭定於初七日在九江起程赴皖仰即禀請撫部院速派小輪船夾拖帶紅船至皖毋須備辦行臺就船灣泊等因尹明府奉札即禀明撫憲派委安慶府經歷楊兆琛充當欽憲文巡捕乘輪上駛恭迎憲節矣 
[大雨時行]  
　　○皖垣於初一日薄暮細雨溟濛沾衣欲濕初三日一味嫩凉頗似新秋景色未幾大雨如注狂風怒吼閃電驚雷令人通宵不能安枕街　水深尺許翌晨聞東門外三里許地上忽有二穴廣六七尺深四五尺鄉人以爲出蛟云 
[袁江雜録]  
　　○近聞東省運河道員因有廻避情節將與淮揚海道王芍　觀察對調未知確否○淮海東境數百里濱臨　洋其水口之大者如門龍港新陽港臨洪口　口灌河口鷹　口等處輪舟雖未能闌入然小舟出入毫無阻碍不得不先事預防漕憲已委員赴海口一帶察看形勢並奏請募馬隊一起步隊一營擇要防守云　劉受亭觀　河工之幹員也自爲沈文肅公奏叅後優游林下好行善舉輿論　然漕憲已與曾　帥會銜奏請開復原官矣○前報營勇滋事一節兹悉王克齋觀察查出首事者二人業經　管一面爲受傷人延醫調治日就痊愈或不致别有波　也○月初時雨時　常聞雷聲隆隆然雲勢靉靉然而王營之北大雨如注倘雨師未遽返斾不知田禾又當何若矣○入夏以來晴多雨少所藝金針菜收曬　法色鮮味美較多於　年價　極廉每斤只三十六七文販運南下者利市三倍焉○每届西瓜上市鄉農輙載瓜赴揚鎭售賣圖其利之厚也乃今歳結伴以去者輙喪氣而回蓋因該處時症繁多覔醫乞藥之不暇安暇浮瓜沈李哉 
[官報新]  
　　○昨晚接中國電報局魚函云刻因　法事急晷刻無停在在胥關緊要但局中向日定章必須挨號遞傳而來者均欲爭先提發以致棼若亂絲不得已禀明商憲凡屬緊急官報提前先發者照商報加一急　列入三等三倍收費之例辦理方准提前超發刻下已奉批准其中詳細情即另見本報後幅告白 
[懸旗誌慶]  
　　○昨日爲俄國皇后壽誕黄浦中各國寄椗之兵船於十二下鐘時均懸彩旂以誌慶祝邇日浦中各國兵輪蝟集旗分五色甚爲可觀云 
[吳淞近信]  
　　○吳　來信云昨晨七點鐘駛到美國三枝半桅兵輪一艘當在口外寄椗少頃即啟輪開至申浦停泊昨午後由京運來水雷若干均交慶軍營存儲以資應用十二點鐘澄慶兵輪過淞並未停泊即駛出口外晚間又接來信云吳淞口之中國各兵輪已於下午一律開未傳聞開至江陰白茅等處載兵大約明後日即可回淞矣 
[兵船彚誌]  
　　○昨報之法兵艦兹悉名司打世云答臘喀者傳者之悮也今晨淞口到有美國兵艦名品之亞爾拔寄泊口外聞尚有一艘名全納亞逹大約即日可到前報之德　二枝半桅兵　駛進　浦者名那杜　司張華浜寄泊之德國三枝桅大兵艦名丕司伏昨報砲台寄下椗之德國三枝桅大兵艦名愛納丕雷司昨三點鐘起椗駛至張華　寄泊至中國之靖遠兵輪昨由申駛出淞口矣 
[書院練]  
　　○城中舉辦民團已見有備無患兹啟正蒙書院總教習張經甫明經另募勇丁二十名自放一隊亦身穿號衣手執洋鎗每夜督率出巡以防盜賊由文事而兼武備知方有勇不亦可見　　哉 
[茶葉滅火]  
　　○前夜十點餘鐘虹口頭壩一豫春茶舘樓上火油燈忽然爆裂墜下火勢頓熾幸該茶館夥以爛茶葉撲滅得以無恙亦大幸矣 
[籌設防兵]  
　　○浦東白蓮涇口向有水師炮船時泊時去刻下則常泊在此并間當道者擬在是處駐紥陸營建築炮臺與浦西製造局爲犄角之勢云 
[釀釁]  
　　○前日製造局之工匠頭粤人某甲閒步至附近之防營内任意觀看守營兵喝令出外甲不服與之爭爭守營兵持洋鎗恐嚇之不料鎗頭上尖刀悮傷甲之頭顱甲即奔回局中令各工人歇手一時聚集千餘人皆欲到營報復人聲喧嘩幸該局總辦及該營官聞信出爲約束始得寢事否則又生枝節矣 
[好行其德]  
　　○昨晨有一女郎破瓜年紀解佩風神將至老閘浜北某　絲棧領取工錢祇因人多手雜遂致墜珥遺簪不覺失聲大哭棧中某西人聞之除將工資　給外再償還所失銀飾而遣人送　歸某西人亦可謂好行其德矣 
[鄉婦妄訴]  
　　○英租界坭城外有開車庽之江北人某甲因其子於前夜與該處鄉人某乙之子嬉戲口角甲乙二人遂相爭毆申投訴新閘巡防避由局勇　乙乙之妻竟投捕房訴夫被兵勇所拘捕頭派包探查得前情始置不理是處與租界毗連若竟聽乙妻之詞而冒昧從事必多一番轇轕矣 
[土棍滋事]  
　　○紹興人范阿皋在　虹口開設萬隆染坊歷有年所該處地痞見其生意之盛每欲藉端尋釁而苦無隙可乘前夜十點鐘時市廛均各閉門而該痞棍等　人經過其處適染坊晒臺上有水滴於棍徒身上滋肆口謾罵群呼動手將染坊門打開毁壞檯凳物件不少幸經四隣聞聲踵至帮同擒獲著名土棍盛阿大一名其餘均被兔脱及將該土棍扭入捕房則又改名土阿大捕頭即飭管押候送公堂訊辦 
[冒充團勇]  
　　○本城舉行團練已疉登前報前晚有四鋪董　某君帶勇巡邏行至小東門内長生橋附近見有兵勇模樣者數人手提燈 
 
 

Page 4

 
 
籠身穿號褂通面而來視其褂上字號亦係四舖民團深爲詫異向之盤詰始知彼等冒穿號衣在該處燭店竊得舖蓋衣包等件正欲俵分贜物不虞假張禄之遇眞須賈隨即獲住三人送縣究辦餘黨竟　水而去尚爲漏網之魚諺云賊有賊智信然 
[研訊命案]  
　　○土棍徐春春混名狂徒阿春毆斃同類即日逃逸等情已列昨報旋經差保拘獲徐父德勝徐妻李氏加功之楊萬隆禀解至案黎邑尊升堂研訊徐德勝與徐李氏供稱徐春春自毆斃陸海金後並未回家現亦不知下落邑尊謂爾稱徐春春逃逸未回爾不知情何以本縣詣騐傳質時爾等避匿出外顯見供詞　狡速即實供免受刑罰研詰再三依舊狡執邑尊大怒喝將徐德勝徐李氏各責二百板掌頰二百徐李氏復敢在堂撒潑又責荆條四百責畢邑尊謂徐德勝曰爾子在鄉恣横亦由爾家教不嚴所致爾子究匿何處事已至此爾尚敢此護乎該翁媳總不實供邑尊飭各跪練再加挺棍詎該翁媳仍熬刑不吐邑尊遂訊帮兇之楊萬隆供稱向做小工度日有素識之趙阿林邀小的前去打架一時被惑跟同前往見陸已被徐等十四人拖扭隨即帮同扭至陸家嘴角徐手執板凳伊弟兄等用鐵尺木棍各器械紛紛亂打小的只打兩拳陸斃後徐曾回家一次現實不知去向邑尊謂爾與陸究有何仇致帮人毆斃答稱無仇因友人之約難於推辭耳邑尊喝責三百板忽副保周錦堂發痧甚重遂即退堂將各人証押候再鞫 
[來信照登]  
　　○貴報昨登有招商局産業出售與美商旗昌洋行得價銀五百二十五萬兩業於本月初十日十一點鐘畫押過割聞之頗深駭怪按招商局本係招集商股而成舉董事以爲總辦爲之經理局務而已初非有售賣産業之權也果使商務衰颯無可獲利亦應邀集各股友公司商議如何辦理之法即欲創議售脱亦應先期告知各股友問其願否而後定局豈有局中董事一二人可以專主之理今先時則秘密不宣各股友寂無聞知一旦將此巨業悉數售之於人其中股友有不願者該董將何辭以對查該局去年第十次帳略内開存朝鮮借欵銀二十一萬兩存各口水脚掛欠銀三十七萬二千一百十六兩七錢一分一厘存各口煤炭價值銀七萬零九百八十八兩六分七厘存各項用物價銀三萬七千五百念一兩九錢四分五厘存開平荆門礦股銀念一萬五千兩存輪船念七號價本銀二百八十萬兩存各口碼頭棧房價本銀一百六十九萬六千兩存小輪躉船鐵駁價值銀念一萬兩存船塢麻袋生財價本銀五萬三千兩觀於此而知該局大有可爲即使市租蕭索亦何至竟無挽回之術而將前功盡棄俾外國人笑我中國商務之難興易敗誰與爲之主其事者而竟可以自專也夫招商局既招外國公司規例則豈有公司興廢絶不與各股友相知照之理愚竊有所未解請以此信登諸貴報以質諸該局之主持此事者憤憤子頓首 
[浙省撫轅抄]  
　　○六月初七日前署甯紹台道馬交卸回省差人禀到禀安前署龍游縣余廷英交卸回省禀到○初八日同知繆鈺禀知防軍局委估修良山慶春門工程差 
[蘇省撫轅抄]  
　　○初十日蘇海防同知王恩晉禀知辭奉委赴鎭洋塘工差候補縣丁仁澤徐州來謝委代理邳州事○十一日二品銜湖北侯補道程春藻浙江人由湖北來從九吳俊卿禀知到火藥局帮辦差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[尼發僧姦]  
　　○某大叢林以伏獅之寶座居騎鶴之仙鄉梵科精藍無殊齷齪世界髠徒數十輩慣向瑣骨菩薩叅懽喜之禪低以結納要津常藉慈雲庇護故雖滔天惡積無有發其覆而摘其奸者某　饒子資寺僧屢向兜情意欲引入無遮大會尼情急求計於妹妹婿固孝廉公陰授以錦　計數日前忽喧傳有他寺僧被人縛送縣署堂堂七寶相竟與篷首垢面者爲儔亟詢顚末始知有某巨公以中丞乞休寄居竹西極聲伎園林之樂一夜方宿妾所三更後忽一秃子穿　入疾于秧隼快若驚猱某公盛氣叱之僧戰栗乞饒無異金剛脚下之小鬼公飭僕拽以縲訊厥原由僧自認爲妙手空空兒并申訴某僧姦某僧盜歷歷無悮如搯十八牟尼珠公給筆札令自書顚末質明解送縣署邑尊訊明後即逮某寺僧到案一一治以應　之罪聞尚有在逃漏網者或曰行竊之僧係尼所賄出俾供明衆僧罪狀蓋即孝廉所授之計也其然豈其然乎 
[碧羅吟館逸談]  
　　○喝火令　有序　録請倉山舊主及海内諸大吟壇郢正　玉　馮姓榜人子姓　慧兒端麗知詩年二十一己卯歳友人凌行甫北上坐其船囑予送至滬遂於吳之胥門面焉時船用輪舟拖帶予坐輪舟常見之惜如盈盈一水間脈脈不得語也至滬停泊兩船並始接笑談女於梳洗後時以一照展玩且撚筆若題句焉者予索觀之乃一花春林西法攝影小照所題句則芙蓉如面柳眧眉七字始知女固解人恨相見晚竹甫去予日至其船艙中陳設清潔臥榻如之女命煮香茗坐談彼此詰顚末漸稔切雅愛焉一日予偶以風絮飄零　無有幽怨爲間女默然貌若甚戚者蓋女有一田無所依倚籍作店家之酒旗女非所願故形悒悒予素工疾眞有對此如何不涙垂意慰藉久之女幾泣下惜予不能久留數日欲返而女繾綣之懷溢於言表酬以金不受日是豈所以爲妾地者業蒙青盼已篆中心過此尚當圖叙幸弗再施轉以已抺胸上小玉環解贈親代扣之且言物雖微是妾襁褓時物十數年未離身今以贈君聊寄思慕可耳出團扇索書并囑録舊作豔句弗愛也予因吟遊西湖詩女喜甚即請速書予感其意書被催成墨未濃草草塗鴉勉應謝芳姿雅命而已將别訂後期予耳語之女曰相見時難别亦難甚像爾我此時光景復念李商隱落花詩謂世事作如是觀亦了無味但君去後望時時寄書弗令我念並以寄書之所　囑及舟便至蘇必來速駕云云十一一應之握手珍重而别自後魚書往復各道相思惟再面之綠屢屢相左雖或把晤亦行　怱怱如是者數載彼此馳系曾縈夢懷舊歳予館滬瀆竊喜謀面之常而女所居相離頗遠過訪之適船正他往待至月餘始得見女意如昔而予忽若有千百句話言如一部十七史不知從何處說起然者但舉會眞記出落得精神别樣的風流二語以擬之女獨云乍見翻疑夢相悲各問年不幾爲爾我寫照乎予爲傾倒女即於船設水角焉怏慰之忱不言可喻隔日偕往觀劇夜深以車送之歸如是者積日時予治習未忘常往秀卿處秀卿伍姓當湖人性嫻淑貌娼好識字甚多頗善筆札予愛之故常往雅相憐惜秀卿無予不歡予亦無秀卿不樂也女謂兩年不見药天酒地中君得　有他遇否予不能諱即述一切且極口讚譽之女坦然即欲走訪予不許曰得新忘舊情者不爲且頻年記憶究爲誰夾予與彼雖承眷注情分未深卿弗他慮女頷之一日天風雨數夕不出適訪秀卿女忽下降予　及避即命以姊妹禮見滬上歌管樓臺女久居司空見慣弗之異性故善辭令謂予曰妾非醋娘子食楊梅者特來觀南國佳人耳君幸弗他往晚仍送我歸子亦頷之其時上下女僕等見女言詞經倩丰韵動人皆默歎賞秀卿知予說及女美本思一見不期而會大愜所懷女小秀卿兩歳因姊之身材脗合衣服均喜雅素履舄可互著秀卿見女弓鞵纎小愛其樣女即翦與之秀卿良喜尋秀卿指予謂女曰是非薄倖人深情實足憐悅母曾臥病得渠陪坐疾若瘳所事非渠不能周到至今刻不能忘妹得人如斯足云知己當無憾否秀卿語固機帶雙敲也女云吾姊妹二人相遇非易皆渠作合之妹固事之如師姊亦閨中良友諒均可無憾女本性語殊見率眞秀卿時亦不介意其日兩美欵接甚毁嚼字咬文頗多酸氣予平昔作狹邪遊非有酸氣者不甚與語嫌其自頂至踵無雅骨故也故予詞稿中芷　四兒等均能詩然皆先後謀心未一時同室今得雙美周旋之大喜過望似家聲絳帳復見於今且二人傾慕歡若平生尤合鄙意因戲謂之曰一時頓得兩女門生卿等不爲我賀乎秀卿當即治具把琖共酌備盡主情尋與爵曰尊酒家貧只舊醅尚希見諒予頓有觸因目女謂即以此詩各讀一句爲令令畢隨量飲一盃予與秀卿各歌一曲卿爲我吟長恨歌一篇何如女道好予遂吟首句秀卿繼之予急接其下女讀其四應秀卿接秀卿不言不笑視女復視予曰君　作劇宜飲巨觥女似悟若無聞即亦不驚高誦曰莫是長安行樂處空令歳月易蹉跎故意亂之浮一大白而罷予爲起揖女之靈變如此眞絶世聰明也一宿無話嗣後渠等相見竟以姊妹稱陸法和所謂香火緣予結之也值内子乳症破裂急足至予返揚遂各分袂八月至申女與秀卿更相得女船往來吳越間返時必有貽贈秀卿欣然常以愧乏報瓊爲念予即擇女所心好者矯命持贈女尤喜悅并不令知調停之有人焉秋杪設硯武林各有信問好予亦良慰惟予自抱鼓盆之戚每只有伊等來書而予絶不作復者銜怨之處情見乎詞予亦不暇辨近忽接女書謂見所題秀卿玉照高陽臺詞一闋讀之甚覺情意緜纒乞贈一詞爲閒時吟詠計云且言速復弗遲竊念相識數年幸蒙雅愛而女意有加無已歷久不渝其實可感兼之問心除止贈唐詩及聊齋外一無所授揆之情字究屬歡然區區以筆墨　責之重違芳命未免負負即拈喝火令率成四調不足云詞投所好也詞成句斟字酌竭五日夜而脱稿并叙其緣起如是時館中秋葵盛開翦以爲紙書此以寄韵事也　　[  甲申六月七日維楊柳詞人馬相如稿]  
　　記得相逢處蘇臺畫舫停問名碧玉貌娉婷更是乞來新火蓮瓣貼分明　眉眼眞如畫秋波歛一星幾曾解佩唤卿卿可可扣舷可可有人聽　時有竹甫家　在　可可緑楊城郭認　女兒亭　女以船爲家時居申浦○前調　尚憶傾談候吟詩剔知檠　女唐詩最熟　解來慧語最關情　其時知予不能久留因吟温庭筠何當重相見樽酒慰離筵二句以見意　道是落花天氣香國别離輕　李商隱落花詩有腸斷未忍埽眼穿仍欲歸句　絮果從頭證蘭音促膝　翻疑錯愛是卿卿忍說美人珍重玉關情忍說玉環親扣爲囑冩黄庭○前調　征棹催歸急遥遥各一方投來繭紙墨芬芳愧我别無新詠還寄到卿旁　不欲予送一物惟書獨喜　舊夢尋鴻爪柔情感樂昌最憐問字叩平康贏得風流贏得謝娥粧贏得桂堂韻事女史拜雙雙○前調　秀山眞如玉芳情寄一編　針黹之暇惟書是娱　自傷萍絮感華年讀罷宮詞詞句銜恨欲談禪　讀古今女史　妙當爲人時恨有志未逮　念我添悲慨哀吟和管絃　來書有人死則生極樂國及必須善自寛慰無令懸懸語深可感也　新詩爲汝冩葵箋　書中多人說不到語特鄭重謝之　莫道簫聲風颭晚凉天莫道美人黄土清涙灑粧前 
 
 
 

Page 10

 
 
   
 
 

Page 11

 
 
[光緒十年六月初五日京報全録]  
　　宮門抄○上諭兩道録前○發抄旨四道○僕卿馮奏遵旨保荐人才摺○皖撫裕奏審明定擬摺○大臣吳奏辦理防軍情形片○六月初五日理藩院鑾儀衛光禄等八旗兩翼值日無引見○莊王惠王崑岡各請假五日○六客附請假十日○内閣奏派騐放之大臣派出金潤嵩申徐桐許應騤○召見軍機醇王○發抄張凱嵩奏請展緩查閲雲南營伍奉旨着照所請該部知道欽此○又新授昭通守常灝飭令赴任並委署州縣各缺奉旨吏部知道欽此○張樹聲等奏記名提督張海龍病故請卹奉旨　照所請該部知道欽此○又南　鎭右營儘先都司丁志德補江鎭右營都司奉旨兵部議奏欽此○○太僕寺少卿臣馮爾昌跪奏爲遵旨保荐人才恭摺具陳仰祈聖鑒事恭讀五月十七日上諭爲政以得人爲先迭經中外臣工遵旨保荐人才均已陸續存記等因欽此仰見聖朝勵精圖治求賢若渴之至意欽服莫名伏思舉賢良舉有道孝弟力田以及經明行修之士與夫茂才異等堪備馳驅自古皆愼其選迺習尚逢　必無眞品性成迂傲亦鮮通材求其根柢篤實才具優長不徒託諸空言而已著有成效者若再加以歷練則心腹干城之寄當不外是臣備員京秩知識庸愚交遊不廣則耳目亦隘惟欽承諭旨曷敢自外以人事君之義謹就見聞所及牧令中保荐二員將校中保荐一員據實臚陳一曾紀渠湖南陰生前任廣東連州直隸州知州性情剛正操履謹嚴見義必爲士民愛戴在任時聽斷勤明數年無一上控凡民猺涉訟不專任通　反覆開　務得其平捐廉募潮勇視率緝捕轄境咨風頓息兵役中有擾害百姓者則嚴刑示懲不避嫌怨該州赂無書院銳意倡修延宿儒直生童膏火資官課優奬又創教蠶桑城鄉設局爲民興利臣前在廣東學政任内歳科兩次按試其政績皆目覩者後聞廻避開缺去任之日紳者士庶遮遭攀轅　一隋聿修山東進士現任山西右玉縣知縣内　　篤不務聲華才大心細勤政愛民該員初以選拔試用知縣有志觀光呈請改教既成進士分部又以母老不忍遠離臣與同郡素識早稔其有守爲留心經世之學以後該員由刑曹改歸原班捐分山西但聞其官聲甚　及詢之前撫臣曾國荃謂其家藏治　勤愼廉能洞悉民間疾苦實晋省第一好官今歳在都又與山西撫臣張之洞談及謂其學有本原操行謹篤歷任皆　民心　一許春浦安徽行伍現任直隸古北口叅將天性奮發質樸耐勞熟嫻營務馭下廉明於營中製造軍械尤能悉心謹求初隨署直隸督臣李鴻章營中防勦著績歷經舉拔繼歸前直隸提臣傳振邦標下管帶練軍演習外洋鎗砲深　得力以上三員曾紀渠本出將門吏治勤明又通武略隋聿修體用該備歷著循聲非僅百里之才許春浦兵事　習局度安詳恂恂有儒將之風可否諭令送部帶領引見以備録用之處恭候聖裁所有遵旨保荐人才緣由謹繕摺密陳伏乞皇太后皇上聖鑒謹奏奉旨已録　○○頭品項戴安徽巡撫臣裕禄跪奏爲拿獲越獄盜犯審明按例定擬恭摺仰祈　聖鑒事竊照蕪湖縣寄宣城縣解審盜犯許金泗越獄脱逃一案前經臣將疏防之管獄各官分别奏叅提審嚴飭勦緝嗣因百日限滿犯無弋獲並將刑禁人等先行審明照例擬罪恭摺具奏一面迭飭嚴緝去後據經署蕪湖縣知縣文龍暨已革署該縣典史澐派出丁役會同廬江縣兵役於光緒十年二月二十日在廬江縣地方訪知該犯許金泗潛回藏匿適候補典史張執患奉委監修閘工協同該丁役等並廬江　兵役將該犯　獲解縣訊據供認起意越獄脱逃各情不諱録供禀報經臣批飭將犯解省發委安慶　審辦兹據該府成善訊明議擬解由臬司勘轉前來臣親提研鞫緣許金泗即許二秃孜藉隸廬江縣遊　度日先未爲匪犯案光緒七年三月二十七日該犯在宣城縣灣心相近　方先後會遇素識犯案後在籍畏罪自盡之喻菖有及已獲正法之魏秃孜並擬斬罪監斃之陳老窩孜各道貧難喻菖有稔知盛文光家道殷實起意紏刦得贜分用該犯與魏秃孜等均各允從陳老窩孜又傳邀王老窩孜秦老窩孜劉大老窩孜王大漢孜入夥於是日夜在僻處會齊各携器械及　乎不等一共八人偕抵盛文光門喻菖有魏秃孜往外把風該犯同陳老窩孜等撞門進内刼得洋錢衣物走出遞交喻菖有等分擕逃回僻處查點俵分各散是年四月二十八日該犯又與喻菖有陳老窩孜並素識已經正法之殷洪太擬遣之王先聰在逃之王正三在繁昌縣荻港鎭附近會遇喻菖有復起意紏刦宋廣順　店一共六人約定是夜四更時分在僻處會齊分擕洋鎗刀棍扁担麻繩並徒手不等王先聰行至中途因脚痛不能行走在路等候該犯與喻菖有等五人同抵宋　順店後喻菖有因事主熟識慮被認出未敢進去令該犯與殷洪太等用石撞開後門進内搜刦銀洋衣飾走出與喻菖有分携　向王先聰行劫情由告知逃　僻處分贜各自逃散旋經宣城縣將該犯　獲訊供稟經批飭由徽甯　覆詳審辦由道飭發蕪湖縣寄禁　收監後左號深令禁卒丁　看守光緒八年九月十九日傍晚時分該縣署典史秦澐帶同刑　王　富進監收封點騐刑具完固飭令禁卒依法看守是夜二更後風雨暴作禁卒困倦睡熟適監獄乘禁卒張金尋取燈火喊同丁愷等　夫江得幅覔板堵塞之時即扭斷鐐銬扳折籠棚由後墻缺潛逃獨自一人從東城水溝　出　稱久病甫愈央不識姓名薙頭人薙去頭髮日間求乞夜在僻處躲　並無　定住址亦無知情容留人家　另犯不法别案嗣因日久事冷回家探望於十年二月二十日經該署縣文龍暨已革者該處典史秦澐派出丁役在廬江縣白石山范家　地方訪知該犯許金泗潛回藏　適候補典史張執患奉委在彼監修閘工協同該丁役暨廬江縣兵役將該犯拿獲解縣禀經臣批飭解省飭發安慶府審訊據供前情不諱詰正獨自起意乘間越獄脱逃刑禁人等並無鬆刑賄　情獘核與原案相符逃後亦無另犯不法乃知清情容人家録供詳批審解兹據該　訊明議擬由司勘轉到臣提犯親訊覆鞫不移案無遁飾查律載强盜已行但待財者不分首從皆斬又例載犯罪囚禁在獄若僅止一二人乘間穿穴踰墻脱逃者原犯斬立决即行正法各等　此案許金泗先後聽紏夥刼宣城縣事主盛　光繁昌縣事主宋廣順　店得贜按强盗已行得財原犯罪應斬决乃於解道覆訊飭發蕪湖縣監寄禁輙敢起意乘間越獄脱逃實屬藐法自應按律問擬許金泗即許二　孜應如該府司所擬合依犯罪囚禁在該僅止一二人乘間穿穴踰墻脫逃者原犯斬立决即行正法例即行正法業於訊明後經臣飭將該犯照例先行正法以昭炯戒該犯逃後訊無另犯不法及知情容留人家應與不識姓名薙頭人均無　議疎防越獄之刑禁人等訊無鬆刑賄縱情弊已於前案擬結毋　冉行置議此案管獄官已革署蕪湖縣典史秦澐疎脱獄囚於四個月疎防限内犯未　獲照例應留於地方協緝五年限滿不獲照例治罪今於五年留緝限内將犯捕獲業已革職應請免其治罪有獄官署蕪湖縣事南陵縣知縣文龍甫逾一年限外將犯　獲並無未獲餘犯其原　革職留任處分應否照督緝限内拿獲俟一年無過另請開復之處聽候部議候補典史張執忠恊獲越獄斬犯一名應請照例議　犯甫逃　即被拿獲地方文武官弁請免置議該犯許金泗聽紏行刦宣城縣事主盛文光家並繁昌縣事主宋廣順鍋店得贜各案應仍分案議結咨部查核除供招咨部外謹會同署兩江總督臣曾國荃恭摺具陳伏乞皇太后皇上聖鑒勅部核覆施行謹奏軍機大臣奉旨刑部知道欽此　○○吳大徵片　再吉林防軍原定章程步隊中添設砲隊由該統領於各營護勇内酌重抽撥專演砲位不另添募炮勇以節餉需臣所訂購克鹿卜後膛過山炮格林砲及金陵機器局所製兩磅後膛炮分撥　軍鞏軍該統領均已照章抽調各營護勇演習砲位綏軍正營鞏軍中營皆有炮隊一哨因與領銀無所增損未經奏明立案惟各營均係五哨該兩營既有八哨多一哨官哨長自應准其添給哨官薪水每月銀十二兩哨長薪水每月銀九兩哨官應用夥天一名長夫二名哨長應用長夫一名每哨八棚每棚應用夥夫一名長夫二名庶與各哨統歸一律均自光緒十年正月分起支將來造報即按該營六哨官弁勇去實　咨部核銷該軍所領砲位應用駕車馬匹副車子藥車拉運馬匹每砲一尊需用臕壯馬十匹已飭該統領等補購齊足亦於光緒十年正月分起支馬乾照章每馬一元月給馬乾銀三兩每馬三匹准用馬夫一名每名每月給銀三兩親軍中營僅有本營護勇别無餘勇可撥所領砲位即就中哨步隊改設砲哨其添購馬匹雇用馬夫自應准其援照辦理謹附片陳明伏乞聖鑒謹奏軍機大臣奉旨該部知道欽此 
 
 

Page 12

 
 
[光緒十年六月初六日京報全録]  
　　宮門抄○諭旨兩道録前○發抄旨四道○粤西撫潘奏報官軍蕩平匪峒地方肅清摺○蘇撫衛奏叅遊擊議處牌○將軍豐等奏請借餉修理署房摺○皖撫裕奏請建坊片○六月初六日吏部翰林侍衛處值日吏部引見三十一名内務府二名○鍾公英俊各假滿請安○張家驤請假五日○召見軍機興廉○發抄張樹聲奏記名總兵劉賢春補新會管叅將奉旨兵部議奏欽此○又香山恊右營左哨千總梁國桐補東山營守備奉旨兵部議奏欽此○又記名提督董明禮者廣西右江鎭總兵奉旨兵部知道欽此○又潮州城守營左哨十總方記春補督標後營中軍守備奉旨兵部議奏欽此　○○頭品項戴廣西巡撫臣潘鼎新跪奏爲思恩官軍蕩平匪峒深入苗疆生擒自逆地方一律肅清恭摺馳陳仰祈聖鑒事竊臣於光緒十年五月初八日謹將續克思恩匪峒多處乘勝圍攻各情由驛馳奏存案兹於本月十八二十等日連接臬司李秉衡禀報牙峒内寨經提督蘇元春攻破二寨招撫一寨勒繳鎗械多件生擒匪首韋滋一名鎗斃悍賊多名獨　内山寨數處亦一律攻破上中下三邦峒經總兵董履高圍攻乞降勒繳鎗械銅砲並戲出黄天申及匪黨數名其餘各寨由印委各員　率團紳逐處開導具結即令照常耕作首逆莫夢弼於四月二十三日夜率黨楊老毛韋家祥等由邦峒潛逃逆弟莫夢葵亦於是夜隨遁均竄貴州下江廳之大灘白墓一帶苗山董履高得報即泒叅將朱淮祥龍殿甲及總兵唐南貴等分途追捕董履高及叅將龍殿甲亦先後任廣容一帶聨絡黔邊防營一律會拿先時派出差弁王開桂哨弁周純萬率領線工跟踪跴緝並約降匪羅壽山爲内應探得該逆兄弟隨身死黨尚有百餘人董履高即於二十九　仍由廣容率隊躡追直入黔境白基歷六家村茅苹蕨菜坪拉布各苗寨皆裏糧攀巖而行於五月初四日轉至老山距該逆蹤不遠即飭分隊包抄將該遂首逼至老山深處以防出竄並潛遣王開桂周純萬率健卒數十人僞作關外潰勇往投由羅壽山引進山寨各勇即拔刀開鎗斃悍賊數十名匪黨亦各死鬥莫夢弼趁勢滚入山澗王開桂周純萬亦隨同滚下澗底將該逆自扭住適原泒接應之哨弁黄欽亮　擊鮑友　率隊由谷口赶入立將該逆首莫夢弼生擒逆弟莫夢葵拚命來救復經乘勢斃匪十數名生擒僞先鋒二名莫夢葵及餘匪乃四散逃逸我勇亦傷亡數民維時黔省練勇亦經赶到協拿乃於初五日將該逆首押解思恩縣李秉衡親提研訊該逆首莫夢弼供認聚衆謀逆等情不諱李秉衡復飭傳集城鄉團紳質認確係莫夢弼正身登即就地正法傳首犯事地方以昭炯戒五峒山寨均已一律肅清逆匪莫夢葵及匪黨韋家祥張四海吳亞金楊家珍吳顯廷等併在逃零　　留董履高所部二營巡緝搜捕兼　鎭攝其先後調到省城暨各處防勇均飭各回原防其五峒安撫善後事宜已飭印委各員次第妥辭並鈔録首通莫夢弼供詞禀報前來臣查思恩縣五峒地方山深箐密地險路歧此次逆首莫夢弼紏集苗疆至四五千之多意圖四出滋擾先後調派各軍赴機迅速勦撫兼施得以立破堅巢深入苗疆生擒首逆較之内地剿辦尋常匪徒情形逈别所有　爲出力人員不無微勞足録擬懇天恩酌于奬叙以示鼓勵臬司李秉衡身臨前敵調度有方擬　　賞加二品銜留粤委用總兵董履高當賊勢披　之際乘夜首先攻入馬口峒戰事從此得手　復迭破堅寨親入苗疆生擒逆首洵屬異常出力擬請以提督記名簡放並賞加清字勇號頭品頂戴提督蘇元春擬請交部從優議叙此次在事文武各員及陣亡弁勇可否容臣查明奏請獎卹之處　自逾格恩施除將送到莫夢弼供詞照録清摺咨送軍機處備查外所有官軍蕩平匪峒生擒首逆地方一律肅清並分别撤留勇營擬飭臬司回省供職各緣由理　會同兩廣總督臣張樹聲恭摺由驛具陳伏乞皇太后皇上聖鑒訓示謹奏奉旨已録　○○衛榮光片　再近年各處添設防勇以輔兵力之不足全在營帶將弁約束嚴明方足以資保衛而靖地方如有生事擾民即當立時嚴辦以肅戎行前據署靖江縣知縣查以觀禀報有江陰營緝私勇丁李得林即李得勝於上年十一月十九日直入民婦劉潘氏臥室將其十四歳童養子媳劉梅氏强行姦污逃走劉潘民控縣飭令穏婆騐明劉梅氏下部受傷未愈並據呈騐血褲訊據劉梅氏及隣証人等供指確鑿移提　得林質訊狡不承認該管帶官遊擊劉高山亦以此事有因無據等詞禀請查辦即經批飭將犯証卷宗解省發交臬司督飭蘇州府提同三面環質該犯李得林始無可置辨供認係湖北鄖縣人在江陰營充當勇丁兼管緝私是日至劉潘氏家見其童養媳劉梅氏獨處即將其撳按强行姦污屬實録取各供呈請核辦前來查李得林即李得勝以勇丁擾害閭閻强姦民間幼女已成不法已極當此整飭防營之　未便仍按平民强姦本律擬絞致滋輕縱已飭令即按軍法從事將該犯李得林即李得勝立子正法梟自犯事地方懸杆示衆以昭炯戒撤任遊擊劉高山平日不能約束勇丁致李得林强姦民女已成已屬咎無可辭迨被控發猶復意存廻護具禀掩飾尤屬荒謬相應請旨將儘先副將江陰遊擊劉高山交部例議處以示懲儆是否有當理合會同署兩江總督臣曾國荃合詞附片具陳伏乞聖鑒訓示謹奏軍機大臣奉旨劉高山着交部照例議處欽此　○○奴才豐紳奴才奎斌奴才奎密跪奏爲綏遠右衛官兵衙署房間年久失修不堪棲止謹將會議原案减半借餉修理緣由　懇恩施以速興工而示體恤恭摺具奏仰祈聖鑒事竊據綏遠城八旗滿洲蒙古協領福禄等暨右衛城守尉文順呈稱情因綏遠右衛兩城官兵居住房間自同治元年六月間奏蒙恩准减半借項修理以來迄今已經二十餘年推原地勢低　又兼近年雨水較多官兵房間多有坍塌損壞若不及時修理實難棲止於同治十一年曾經據情呈請援照上局减半借支成案借欵興修咨會前任山西撫臣奏請借欵辦理維時因前借扣還修房銀兩均因庫欵支絀墊放官兵俸餉動用無存晉省藩庫又雖籌此巨欵以致停緩至今從未修理　查官兵房間坍塌尤甚其露宿　狀勢難再緩等情業經奴才豐紳奴才奎英咨商山西撫臣張之洞署撫臣奎斌設法籌款照依前次减半成案會奏借項修理恭查道光十七年四月初二日奉上諭嗣後遇有駐防衙署兵房應行修理者着該將軍副都統等知照各該督撫確切查明會同具奏欽此欽遵在案查便載各省駐防官員所駐官房如遇倒塌該將軍都統核實查明准照地方官之例借項修理綏遠城右衛二處駐防兵丁房間坍塌准於山西省耗羨　内每名各借一年餉銀及時修葺在於各該兵丁應得餉銀内分作八年扣還歸欵等語詳核綏遠右衛兩城官員兵丁房間向係借項修理每届八年將所借銀兩扣完仍准奏請借支興修歷經遵辦在案同治元年因軍務未竣籌欵維艱當已變通籌商减半借支先行擇要興修分限四年扣還歸欵嗣於同治六年將前項扣完銀兩據糧餉同知詳明因兵餉不敷已墊放動用無存又值軍務未竣庫欵雖籌迨軍務甫竣晉省復遭大祲更難兼顧以致延　多年失修現經奴才豐紳奴才奎英體察兩城八旗官兵衙　房間自上　减半借支擇要興修已届二十餘年坍塌滲漏傾圯愈多倘再延緩工程愈形浩大是以奴才等往返咨商意見相同擬將綏遠城右衛官兵衙署房間仍請照以上届减半借支擇要興修分限四年扣還歸欵俟扣完時如庫欵稍紓再行酌核辦理至綏遠城官兵請借减半修費應需銀四萬九千六百二十兩仍由司庫籌畫於耗羡項下借動銀三萬九千九百三十六兩其餘不敷銀九千六百八十四兩即照上届由旗庫存儲官兵馬價銀内借支至右衛官兵應借　房銀六千四十八兩亦在於耗羡内借給兩城官兵所借耗羡銀兩分作四年由各該營應領俸餉銀内按季由司坐　歸欵所借馬價銀兩亦分作四年扣還歸欵合　仰懇天恩　准借支俾該官兵等及時擇要興修以資棲止謹將該官兵應借减半銀數另繕清單恭呈御覽惟此項借銀係由各官兵名下扣還之欵且屬擇要修理工竣請免造報合併陳明除咨户兵二部查照外所有綏遠右衛兩城官兵援案减半借餉修理房間緣由謹會同署理山西巡撫奴才奎斌合請恭摺具奏伏乞皇太后皇上聖鑒訓示遵行謹奏軍機大臣奉旨着照所請該部知道單併發欽此　○○裕禄片　　光緒八年安省沿江水灾籌辦賬務經上海蘇州電報局紳鄭官應等募捐助賑共合解皖銀五萬餘兩業將收到總數歸入賬捐案向彚同造報並飾該紳開送捐户姓名照章核請牂叙在案兹據該紳鄭官應等禀稱前解捐欵内有知府　用同知直隸州江蘇遇缺即補知縣葛繩孝遵其故母二品命婦葛嚴氏遺命捐助賑銀一千一百兩懇請照例建坊由藩司盧士杰等核明詳請奏奬前來臣查士民人等捐助賑銀至千兩以上者例得建坊給與樂善好施字樣今該員葛繩孝克承親志力捐鉅欵助救　灾實属急公好義核其所捐銀數與建坊之例相符合無仰懇天恩俯准將二品命婦葛嚴氏照例建坊給與樂善好施字樣以昭奬勸出自鴻慈謹附片具陳伏乞聖鑒調示謹奏軍機大臣奉旨　照所請該部知道欽此 
 
