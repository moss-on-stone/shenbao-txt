# 1890 - 323 - 4906323

 

Page 1

 
 
[二十四史第二次出書展期] [  圖書集成局啓]  
　　本局排印二十四史所出第一批早蒙與股諸君來取原定九月底出第二批祗以校讐印釘精益求精是以略稽時　現擬展至十月二十左右出書屇時當再登告白布達也 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[賑物求售] [  申報館協振所啓]  
　　本舘開辦賑捐以來　海内諸同仁捐助各種貴物隨時變價彚　災區茲又承助下文刻　　一方歴代服制考原三十部每部二角五分銅　　兩隻花翎藍翎各一支隸有五十都每部六角石印小耕石齋畫譜廿部疫痧草六十本每本洋八分倭刻和漠三才　圖一部　臨　要廿本　　一角豹皮一張白象牙笏一方玳琩邊墨晶眼鏡一付碧玉三聯扣帶一付眞磠砂二粒宫式白玉鐲一付白玉墜　個鍍金點翠時辰表六隻　　帽正二對法帖兩册前朝近時名人字畫中堂對聯扇面另物繁多不及細範現當順直山左水災汪洋數千里飢民朝不保暮待哺嗷嗷諸君子　情殷匡救者速臨本舘選購庶幾裘成集腋　惠早沾乎 
[論中國吸鴉片人數]  
　　西友問於東賓曰自鴉片運放中國以來中國之　亦知此物之爲害足以銷爍精神消磨筋力廢時失業傾家蕩產而卒不之悟吾觀中國吸食鴉片之人一似多於吃飯之人也者又何其受惑之甚也東賓曰吸烟之人多於吃飯之人則亦言之過甚第中國人之吸烟往往沈迷不醒原其故實爲洋藥二字所誤盖以洋藥爲名於是有用以療病者或發肝疾或精神站倦或泄瀉不止或以爲吸鴉片可以使之升提使之疎解初時吸之亦頗神效然吸時靈吸過卽又復發一吸再吸遂致上癮迨一經上癮卽以療病亦不靈矣中國吸烟之人大都誤於此者十之八九以吾觀中國吸烟之人約十居其一焉南朋聞之曰不然中國吸烟之人雖多然亦不至若是之衆試就各家而分騐之一家之中或三四口或七八口或十數口其中吸烟者不過一二人而已而百家之邑則不過吸烟者居其一二由是言之究屬吸者少不吸者多其吸焉者明知今年支明年之精神今日借明日之氣血亦未嘗不深悔之無如癮之已成不能立志戒除雖有妙藥雖有善局而彼偶一試之卽恐因此而病或當戒烟之時偶有小恙自卽疑之以爲戒烟之故卽妻妾親朋亦多勸之以爲與其戒而病不如不戒之爲愈也而不知不吸烟者亦未嘗無病卽吸烟者當其不戒烟時亦未嘗無病而獨戒烟之時一切病痛俱歸咎於戒烟以爲口實因此而不能戒耳觀於善局戒烟之人來者源源觀於售賣戒烟藥之店家銷塲頗旺可知吸烟之人亦頗思戒除特以立志不堅故終難戒絶吾所以知中國吸烟之人十居其一之說猶非確論也北客抵掌而起曰我所見十居其一猶以爲少何子以爲多耶試觀上海南北兩市米鋪共有若干烟館共有若干以米鋪抵烟館十不敵一卽加之以飯店亦干不抵二然則吸烟之人眞有多於吃飯之人也者豈僅十居其一而已哉南朋曰此說也子第就上海言之耳就上海而論雖藍縷如丐者亦有時入小烟間挑一箬以供呑吐談生意者或就烟館以商議此等風氣亦惟在滬言滬而已若至内地則不然矣北客曰我曾至蘇杭嘉興等處所見亦如此歴數米鋪不及烟鋪之多生意中人向之茶叙者今多攺爲烟叙而子猶以爲惟上海爲然耶南朋曰子所言之内地仍是省會與夫商旅孔道則然耳若就居鄉者計之一村一堡約計户口總有數十百家而就中吸烟之人不過數人而止若以吸烟之人數與不吸烟者相較直數日中之一而已於是紛爭不已東賓亦不能决西友乃言曰諸公毋譁僕將爲之折衷蓋中國人吸烟之數雖不能盡知而可以考而知也於何考之於進口之鴉片而考之中國一年之中海關進口鴉片每年約有七萬三十一百十四担其進口者未必皆一年銷盡然年年進口之數不相上下則一年所用牽前搭後大約亦所餘無幾矣中國之吸烟者非盡吸洋土鶯粟之種遍地皆是則中土之供吸食者數亦不貲今約略計之亦如洋土之數則中國一年所食之土兩共十四萬六千二百廿八担吸烟者少則數分多則兩餘癮有大小不能一律而論今試截長補短作方以算之以每人每日吸烟二錢計之中國統東西南北而計之每日須吸烟四百零六担其人數則爲三百廿四萬八千人以中國人數三百餘兆計之則吸烟之人約計百人之中得其一人蓋通商各碼頭及省會之地人烟薈萃之區吸烟者見多荒陬僻壤偏僻小村吸烟者見少然究不能使荒陬僻壤偏僻小村竟無一吸烟之人則烟之流毒可知廣矣試思此每日所吸四百零六担之數其價幾何統一年而計之又幾何而中國之吸烟固不自今日始矣卽曰以前進口之數不若今日之多然屈指道光中年以至於今六七十年其所以銷耗中國人之金錢尙可以更僕數耶嗚呼中國之視烟爲不足措意者殆亦不知其每年銷耗之數其鉅如此耳請筆而出之以告中國之大會計者 
[閩中屢火]  
　　福州亢旱已久風高物燥各大憲兢兢以火患爲慮藩憲劉景翰方伯飭造水隄滿貯淸水分叚排列臬憲龍仁階廉訪有督辦保甲之責添設西城應援局又添募火水兵二百四十名爲未雨綢繆之計似此有備無患當不慮祝融肆虐矣不意本月初四早五鼓時南臺海防前某洋烟館失愼警鑼一傳援兵羣集龍廉訪親臨火塲督同援救幸爲時未久立卽撲滅僅焚去四五十家之譜鄰右居民無不胆戰心驚異常忙亂迨初五日午後四點鐘南臺洋中亭某燭心店因學徒疎忽遺火積薪一霎時火烈具舉封家姨又助之爲虐飛揚跋扈西突東冲由頭洋空地一直燒至觀音亭邊止中有古墓一區旁植枯木老幹　枒心空欲死一經延燒上下通紅眞似銀花火樹對面居民　餘家幾遭一炬幸管帶城守精兵朱守戎金隆督令哨兵施放水龍甚爲出力始獲保全觀音亭之外鋪户雲連房屋櫛比具勢岌岌堪虞督辦保甲局楊晴川觀察親督四城應援局水火兵奮勇上前拆斷火路回祿神始不能飛越雷池一步附近商民無不頌觀察之功時卞頌臣制軍公出未回在城司道府縣皆出城在五里亭瞭望火勢并飭丁役往返查控情形關心民瘼可謂至矣他如保甲局提調柴蘭谷司馬按經廳馮菊農叅軍及保甲各叚委員滿漢各協管將弁兵與駐 
 
 

Page 2

 
 
紥南校塲之楚軍達字立字各營官弁無不到塲施救踴躍爭先至上燈時火始　衰　役也民居鋪户計燒去三四百家可謂巨災也此地前十年本係荒僻之區後始漸成市集近日棟宇如雲人烟稠密變荒凉爲熱閙方冀市面可有轉機不料火警頻仍致使　闠經營生機日蹙興言及此曷禁愴然 
[臺北郵書]  
　　有少年夫婦二人口操吳音衣履凋敝投宿西門外之飯鋪未幾夫爲二䜿所困逆旅主人恐其溘朝露而逝也詢其來歴據云至福州　親不遇旅資告罄旋向各處募化乘輪渡臺冀謀一棲身之地而不可得言畢涙如泉湧主人憐之導其婦至紳富家遍求資助一日行至滬尾洋　左近適遇某輪大副細詰緣由旋於袋内取洋蚨　枚爲之代償旅費又令人引至本輪帪房寫給由臺赴厦船票俾得搭之内渡婦受兹大惠感激涕零遂向該洋人叩首再四旋回寓中引其夫登輪而去異地飄零柔腸欲絶良可悲也○有客自内山來者言有番社名竹頭角者向本歸化　四番丁悞被鄉民所傷羣思糾衆滋事通事報知駐防官兵亟爲設法調處想可免雀鼠之爭也○飛捷兵輪月前因送劉爵宫保之長公子蘭谷觀察携眷同返合服事後由金陵開至鎭江裝米月之初旬已從上海駛回臺北泊於滬尾海口不日仍須開往他處云○臺北商務總局所隷駕時斯美兩船　走南北洋各埠往來無定春間張瑾卿總辦爲招徠生意　　議定斯美專走香港駕　專走上海使管船諸人得以就輕駕熟各商亦可認定主顧不至如從前之毫無把握行之數月生意日見其盛說者咸歸功於總辦之善於調度焉月前駕時輪船由臺開往上海後聞須因公前赴天津一行輾　十數日方可開回臺北仕商之急須内渡者不免有行不得也哥哥歎矣○八仔蘭地方陳某向操南貸業家道小康月初　細故與妻口角富爲隣佑勸散陳意以爲無事矣不謂其妻恨陳刺骨當於中夜呑服烟膏至明始覺救治無效遂致魂返泉臺噫以細故而喪殘生婦女見識亦何愚哉○臺灣候補人員果係因公病故眷屬聞訃後來臺搬運棺柩劉爵宫保概予護照關文不收水脚准附便輪内渡所以體恤存歿無微不至乃輪船司事水手人等不能仰體憲意凡遇　柩起卸往往恣情訛索或袖手旁觀多方撓阻月前某兵輪因公内渡時有某姓靈柩業蒙大憲批准附載詎有司事某甲竟敢明目張膽向送柩人勒寫洋銀筆據　定抵埠時照付否則棺柩不許上船此等惡習不知果係司事舞弊抑或管船者有以使然所望爵宫保澈底根究將此等事懲辦一二次俾存歿均沾實惠亦造福無量之一道也 
[蘇藩接篆]  
　　新任江蘇藩憲鄧方伯於本月初四日抵省垣寳帶橋各官均至河干投遞手版砲艇槍隊更連珠聲發以志敬忱方伯隨示期初七日卯時接篆一時三吳士庶無不眉飛色舞翹首而盼新政云 
[姑蘇近事]  
　　吳郡每遇三元令節好事者各舁城隍神偶像至虎埠入壇主祭當黃子壽方伯開藩吳會人皆憚其嚴厲不敢遇事鋪張月前方伯移節鄂垣遂各踵事增華誇多鬥靡於府縣城隍外又增十餘起遠近爭先快覩幾於舉國若狂七里山塘毫無隙地至傍晚金閶門内擠軋　開呼號之聲幾如鼎沸門者無從缲壓以致踏斃七人中有一十二齡小孩聞係兼祧三房肚腹踏穿臓腑迸出其餘或傷或斃以及脫帽墮鞋者時有所聞指不勝屈此信傳出無不父訪其子夫尋其妻號哭之聲不絶於耳說者謂迎神賽　眞無益之事然豈徒無益而已哉噫○某日有一邵伯船駛近楓橋風正帆懸駛如飛箭忽狂風怒起吹折風帆舟人捩舵不靈船遂覆沒同舟十三人祗救起其四餘則隨波逐浪悉葬江魚腹中亦慘已哉 
[小竊宜防]  
　　九江西門外一帶華洋雜處人類不齊而大碼頭新壩招商局碼頭尤水陸交衝人烟稠密剪綹掉包之事時有所聞保甲巡查誠哉不可不密也本月初七日午後有江北人某甲持錢票數十千至招商碼頭查永昌錢店換錢旋往某雜貨店購物綹手已從旁望見乘間竊取一空甲無奈向保甲局朱明齋少尹哭訴情由少尹卽帶同局勇查至某烟寮見兩人形迹可欵喝令搜其身畔則原贓俱在不少分毫遂帶回局中嚴加訊鞫賊卽供出窩宿某飯店少尹飭役將飯店主傳到訊知係捕署差頭大怒曰爾係在官人役竟敢知法犯法窩藏匪人乎喝令笞責送縣該差叩頭如搗蒜聲稱以後小的永不敢留住歹人矣少尹乃令出具切結從寛發落兩賊則重笞枷號遊街示衆 
[羊石瑣言]  
　　職員李某等以源昌街地保何淸勒索各烟館規費具禀保甲總局局員提訊該地保判令枷號半月斥革迨後該街鋪民聨禀懇恩開釋現蒙批示云姑俟枷號期滿開釋免予斥革嗣後該地保如有不法情事除照例懲究外仍惟該街鋪民等是問云○濠畔東約習某家上月十九日未刻因煉膏藥失火延燒室中器物火已上達屋梁左右隣人以所備屋上水埕建瓴而下之其火卽滅不至災及其鄰而習某家中所藏玩器字畫已多焚燬矣○河南不憂廟後街上月廿一夜三鼓後更練夜巡見屋瓦上有四匪行走更練喊捕四鄰登瓦逐之賊躍而下爲楚勇獲其二匪搜其身懷洋槍利刃及火藥一包其爲放火匪徒無疑聞已解案○十三甫巷内郭某家上月廿一早家門未閉突有少婦怱怱闖門而入作倉皇避匿之狀隨後有男子入而執之少婦號救街隣畢集將男婦並獲集廟男子稱此婦乃其妾也欲逃而故執之詰諸本婦默而不言街衆不敢擅放令其覓人保釋○城西醫靈廟之附近周某婦向江某之妾詭稱將鬻其子於香港已有成約託江妾携之往港謝以媒金江妾貪有所得遂被周某婦誘而賣之江某失妾往港起回知爲周婦所拐前日在城西采虹橋與周婦遇於路呼勇獲之解官迨尋至周某之家追究之則已逃避矣○河南太平坊橫街洪亞寳近因賭而屢敗爲父母所責自服烟膏而死是晚二更烟毒發時爲其母知覺藥而救之至四鼓仍不嘔吐其身已僵伊父母意爲不可救也停屍堂中以俟翌晨棺殮詎意大將明時寳忽作呻吟聲隨而大吐其父母復以藥解之尋愈而甦 
[拐計連環]  
　　杜昆高要縣人打銅爲業流於賭蕩日與拐匪遊遂棄其本業而入於拐一日與行中舊友南邑潘華三邑何壽遇諸途見二人形容枯槁衣履破敝心知其近况竊窘也因奇貨居之相與寒暄數語卽偕往茶館啜茗詢其近况二人皆以失業對杜曰丈夫志在四方何患貧耶華與壽見杜衣履一新必在佳境因曰苟可爲力望爲先容杜慨然許之曰近蒙友人過愛得在關廠緝私爲暗查之役若有機可乘當爲荐引月中三二十金可致也今因公來禪暫寓文昌沙某處公事若畢返省寓於某處暇時請相過從當有以報也茶話既畢相與作别此後華壽兩人時相過訪至則欵茶留膳備極周旋焉一日華稱貸於杜杜曰貸汝以些須之貲子當窘處涸可立待有一奇貸百十金可立致汝能爲之乎華曰今若此何事不可爲因便請計杜曰壽與汝偕行此奇貨可居也何不因而圖之華曰伊在窘境當可圖請以資餌之不患其不人吾彀中也遂與杜别而訪壽焉適壽由鄉返禪至杜寓所欲假少貲以作爨用俾得復覓打銅之工杜欣然子之隨謂壽曰微末之貲轉瞬立涸卽須變計别圖毋囿此賤工以自敝也壽曰舍此舊業他無所能予豈不知此工之賤乎杜亦教以乘便圖華而鬻之壽聞而喜一日　約華同訪於杜杜厚欵之盤旋竟日由禪來省抵省登岸同至聨與街酒樓爲竟日之飲至夜復雇沙艇爲竟夕之談相約攺日同往香港戲園觀劇翌日杜欲偕華壽卜輪船訪友因謂華與壽曰予衣履不整恐不雅觀爲友所輕遂探囊出金使市衣易之然後下船訪友既畢三人登岸杜遂遇一友潘桂適由外洋吉冷埠回者桂因久别相逢請杜下舟少叙華壽從杜而往不意華與桂乃族姪也桂見華暗驚因素知杜爲拐匪而來往於日里各埠以販人爲業者知華入其牢籠乘便告華華始如夢覺坐談少頃託故隨跳登岸市物桂乃具言杜慣以連環計拐人而鬻之者汝幸遇我不然汝汝人當爲所買矣華遂不復下艇壽待華不返自知中計亦託故登岸是夜借宿烟館明晨附渡返禪後華與壽相遇彼此盡情傾吐方知杜用連環計欲並 
 
 

Page 3

 
 
拐之也相偕來省欲得杜而甘心之至則行矣以上錄廣報 
[八閩雜紀]  
　　福建學政烏文宗於本月初七日持節出試漳泉各郡文童城中各官恭送文旌輿馬喧闐極一時之盛○泉州陸路提督孫庚堂軍門晉京陛見現已言旋城中大憲於本月初四日出城迎接并請聖安卞制軍卽於次早交卸提督印符軍門卽時接篆於初七日由省持節回泉視事制軍率同文武各官出城恭送旌麾十分鬧熱○署福甯鎭統領霆凱等營長門各處砲臺曹仁祥軍門志忠現須晉京陛見所遺鎭篆並統領各印務由頌卞臣制軍委現管帶長門砲臺洪梓卿鎭軍永安代理鎭軍接札後卽於本月初七日親詣督轅謝委云○近日南臺茶亭有某甲在空店内騙人錢財外懸一圖繪一小孩頭大如斗年約三歲左右有好事者投錢進觀見孩頭大如西瓜身材短小不能起立由甲抱在膝上一時往觀者甚多相與傳爲話柄此滬諺所謂　野人頭也○南臺妓院林立有寳貴者色藝雙絶艷名噪一時經在田鐺地方自築香巢源裏桃花未許漁郎問訊冶游貴客每有聞聲相思之感近日爲出谷遷喬之計艷幟旣張芳名又噪由是門前楊柳時繫　驄花下笙歌頻拈紅豆向之想望丰采者至此咸得一慰素願美人一笑千黃金固非東家施所得效　也 
[縣示彚登]  
　　欽加同知銜正任江甯縣調署松江府上海縣正堂卓異加一級紀錄十次陸爲出示嚴禁事案據舉人楊德炳等禀稱近來城廂内外設攤售賣牛肉並肩担通衢喊賣必有刁民私宰耕牛顯違禁令有碍農功又查朔望屠宰猪羊歴經禁止現在日久玩生禀請示禁等情前來除批示外合行出示嚴禁爲此示仰城鄉居民人等知悉嗣後耕牛毋許私宰牛肉不准售賣每月朔望一律毋許屠宰猪羊如敢玩違一經訪獲或被告發定子嚴辦决不寛貸其各凛遵毋違特示○又爲示諭事照得現届冬令宵小易生亟應認眞查辦保甲除分移城廂内外各巡防局並諭董挨户編查外合行酌定條欵出示曉諭爲此示仰各處商民地甲鄉董等知悉速卽查照後開條欵一體實力辦理所有編查保甲事宜仍循歴届向章舉行其各遵照毋違特示計開一各鄉鎭水路客船遇夜停泊保甲一律支更　料不准向客船需索分文倘有借水巡名目肆行詐擾者訪獲重辦一盜賊蹤跡窩家住處責成保甲切實稽查如有所知就近赴各局卡衙門密報由縣給予重賞一菴廟寺觀彚入保甲編查如有容留來歴不明之人保甲隨地查逐將住持僧道禀　拿辦一各處烟館夜間一到二更立卽閉歇責成保甲互相稽察如違禀候拿辦 
[大閙茶肆]  
　　邑廟豫園内四美軒茶館前日有某公所中人三十餘人在彼邀吃講茶初則舌劍唇槍相持不下繼而用武飛盆擲碗兩有損傷並將茶博士之頭　擲傷血流如注該店主不肯干休扭住數人旋有魯仲連其人者出爲排解賠償毁壞各物并給茶博士養傷費事遂寢息 
[請勘河工]  
　　本邑西南鄉閔　鎭左近橫　港年久淤塞經該處各鄉董禀請開　陸邑尊准如所請　於昨晚雇舟下鄉詣勘以便擇日興工 
[覆訊收贓案]  
　　英公司控劉同和先後收買公司船竊贓一案所有兩造律師辯論各節早經列諸前報昨日兩點半鐘中西官覆訊此案先據被告所延提律師聲稱此案前已陳明例議如須控告收伊公司船之竊贓必得先行查究監守自盜之人乃親自立過換貨筆據之大副旣已縱回英國無論其他可知公司已無查究本船監守自盜之心卽不能專控收贓之人原告哈律師稱公司實欲查究監守自盜之人豈肯置諸不問雖現不在滬上之大副換貨是否有罪尙難逆料然亦必須控究其收贓一層未始不可從緩辦理担律師曰必應請定限期以免久待宋二尹商之滿副領事諭限三個月如原告公司不復控告本船之人准卽將案註銷概置不論所留巡捕房各貨約値洋六百元惟帪簿則專留巡捕房摘出所收公司各贓之一本餘卽當堂給還同興店主劉同和領訖退堂 
[英界公堂瑣案]  
　　隆茂洋行失去鐵箱内銀洋鈔票由包探查獲竊賊張槐山吊出原贓已詳前報昨日包探將張解案并將賊具齎呈隆茂西人某甲訴稱被竊洋銀鈔票金西開銀四八開銀十六開共合英洋一千三百八十七元除起到各贓外尙少一百七十餘元請將該賊重辦副捕頭稱去冬隆茂洋行被周溪堂張新發行竊鐵箱内洋銀鈔票案發奉判各押二年此次張所竊之數與前不相上下請照前案辦理張供稱隆茂買辦張賢賓係小的之姪小的被伊辭歇　理蓄恨在心是以出此下策宋二尹謂爾行竊巨贓　能免於重辦乎隨判令發捕房管押二年起案各贓均交隆茂西人領去賊具存候銷毁○一百三十六號華捕禀稱呂阿榮家失去所畜之鴨被江長壽獲住呂向索還以致口角小的聞而往問呂卽將小的兇毆是以拘送案下江供稱小的在河中捕得一鴨據呂言是伊家所畜濳索醜錢一百文呂不依故與爭執及華捕到來呂卽毆擊呂供稱小的係粤人向當廚子昨日買得鴨一頭計錢二百八十文放在藍甲因繩略鬆以致逸去被江捕獲欲小的酬錢小的許給八十文正在數錢時有華捕到來查明緣故該捕竟令小的給錢一百文告以已言明八十文該捕謂小的不遵伊斷卽將小的兇毆以致牙根血出小的不敢毆捕滿副領事問該捕與呂各訴遭毆有無見証范阿小稱小的目見華捕毆呂該捕堅稱小的被呂所毆宋二尹謂巡捕梭巡街道見有細故理宜勸散今者該捕所禀遭毆無人目擊而呂所訴被捕毆擊有范願作証人足見差在該捕今姑寛宥飭將鴨還呂此外不予深求該捕遂欣然而退○副捕頭稱豐裕洋行送出店人至捕房稱被竊自來火燈罩六枚售與收買舊買之楊阿四因又拘楊起贓送案豐裕西人請將出店人免究并願具保楊供稱向是人買得燈罩實不知是竊贓今是人已由行主保去矣宋二尹謂該行主旣將出店保去則楊阿四亦可免懲隨飭將燈罩給還楊卽開釋○某烟館主周耀亭控兪瑞生　用銅洋兪供稱洋由水手頭目交下宋二尹飭包探　阿二帶兪　問冉行訊理等因已詳前報昨日該包探禀稱小的查得比洋的係水手頭目交兪周訴稱兪先將銅洋底押烟錢八十四文後桑來吸烟一百二十館文兩共二百餘文隨啁找錢當卽騐係銅質如今請追繳錢文兪仍執定前詞二尹飭將銅洋當堂劈毁諭令兪歸還周錢二白餘文○寗波人徐阿才駕車至四馬路撞傷某氏老嫗足踝由某捕拘徐管押等情已登前報昨日某號印捕禀稱徐駕車不愼撞倒顧楊氏現在某西醫院須醫治十四天方可投質今先將徐解案楊阿春訴稱顧楊氏是小的之姑母年老龍鐘致被碾傷足踝徐供稱小的駕車過四馬路見　老婦在前呼之不睬以致悞撞如今只乞施恩宋二尹飭將徐管押十四天俟受傷人投案訊辦○天和戲園伶人彭玉章失去以棉各衣由包探何瑞福查獲竊賊傅長桂起到原贓昨日解送至案該伶訴明失竊情由叩請給領傅供稱小的係寍波人向在彭處爲傭辭歇後意欲返里苦無用資是以悞犯行竊祗求大老爺法外施恩宋二尹判令笞責一百板遞回原籍贓給該伶領去○金陵人吳紹和訴稱在童昌錦現兌錢庄生理有事至某茶肆啜茗突遇素不相識之孫朝坤口操金陵音呼爲鄉親絮語移時忽言爾父曾欠我洋銀十元定須　楚與之論說伊　糾黨五六人兇毆不已慌亂之際被攫洋銀一元一角無奈回莊告童投報捕房拘孫送案孫供稱小的係揚州人有金陵人笡姓不知　何口角爭毆與小的不涉吳稱並不知笡姓其人宋二尹判令將孫管押着交出笡姓再行訊辦○泰阿雙訴稱小的在新沙遜洋行餬口被倪繭三竊洋銀二十五元既報捕房卽經查獲叩求大老爺給領原贓倪俯首求恩宋二尹判令管押一月贓給泰領去○包探陳阿九禀稱陳錦出報　甯綢馬褂一件疑被張渭九行竊今特拘案 
 
 

Page 4

 
 
請訊陳訴稱職員住某號中陳係看相人時時來號昨又偕粤人某甲到來去後馬褂已無着查問之下據管門人唐阿炳稱見張送甲出門遮遮掩掩顯係串甲行竊爲此報捕拘送案下家人方炳禀與相同並稱失竊時小的適　外唐供稱小的見張送甲出門遮住小的之面然小的之職祗查　門人至出門者並不留意張供稱小的係紹興人與陳相識代售古玩甲諒無行竊之事且陳言失馬褂時小的尙未出門正在號中瞌睡宋二尹謂陳疑竊無憑着將張交保出外尋甲到案再行質訊○某包探禀稱小的見吳金堂形跡可疑詰得曾竊某綢莊綢縐等竊皮貨莊皮貨留存姘婦豐鳳珠處當往起贓知照失主認明屬實復起得翡翠帽正十二粒黃布五疋據稱伍甯波竊來尙無失主承認某染坊夥陸子香訴稱曾　綢縐染就送至綢莊甫放桌上卽被竊去今由包探被獲惟尙少緑綢一疋請賜究追某皮　莊夥張善朝訴稱莊中失去皮統已經包探起案請卽給領吳供稱小的係四川人與該婦在杭州相識同往寍波竊得翡翠帽正黃布等物後來上海與婦同宿客寓中又竊得綢縐皮貨如今均已起案尙少縐紗一疋或者忙中遺落亦未可知鳳珠供稱小婦人原籍杭州不知吳是竊賊故與私姘差役禀稱小的查得鳳珠前因犯案遞解回杭宋二尹判令將吳笞責二百板鳳珠暫交官媒收管候備文遞回原藉縐紗皮統分别給失主領去帽正黃布暫存捕房 
[法界捕房紀事]  
　　捕役夥某甲雖係在官人役却喜與諸博徒游喝六呼么往往樂而忘返知法犯法固若輩之長技也前日不知從何處詐得造孽錢數百文行經鄭家木橋悉數輸與擲骰攤上繼而褫其棉　質錢復賭兩腿祗穿套褲一雙風揭衣襟尊臀献出事爲巡街捕所見拘押捕房想明日解送公堂必賞以筍乾和肉矣○某乙肩荷兩茶几深夜行租界中某巡捕見之拘而詰問乙稱家在升和里内與某丙同居及解入捕房捕頭察得確係已物釋令出門 
[高孝子事略]  
　　人生自束髮讀孔孟書得遙步聖賢之後而爲之徒其事親也旣知我身所由來卽知我心所由盡平時門以内之事皆分内事又何嘗有人焉以孝自異哉自世風不古耰耡德色不肖之子甚且稱兵以向其所天由是救世者不得不舉懿行爲閭閻坊表爲晚近範園推之天下亦非孝莫冶矣金陵有鑑漳高君者儒而醫者也先漕亂奉母避深山中恃其術雖問關跋涉而菽水常不至缺乏人以爲能孝其母之報復城後術益精乃懸牌號召就診者時飢饉相仍人多流離失所其母王宜人諭之曰當此天災流行我家賴祖功宗德得免於難而爾又有活人之方苟能日活幾人豈不於天地好生之德於子孫爲善之報一舉而兩全乎爾宜識吾言由是高君每於延診之家　至也獨早往往日纔午而已自東而西自南而北病者聞其來輙欣然自喜向來醫家以潤裕之豐歉爲聲價之高低高君獨視病家之豐儉定醫金之多寡故病者無久待之虞貧者無失治之怨高君之言曰吾每知吾非三折其肱也故欲吾以勤補拙吾每當臨診歸必爲母言到若干家視若干証孰輕孰重孰裕孰窮如在戚串中母尤欵欵詢問其痛苦與否倘或危殆卽慘然爲之不樂且囑　求古方中之苟能活命者曰必如是吾心方安耳高君行之二十年如一日今歲三月宜人壽終甯俗凡穸窀未卜佳兆者先暫安寺内以待牛眠百日後高君移柩妙相菴以菴與所居較近靈爽庶朝夕相依也嗣是每視診歸卽步至菴向靈前橩香拜跪禀曰所事一如生時雖雨且夜終無問斷見者無不歎爲難能前月廿八日葬於某氏之原沿途醊者送者見高君哭泣之哀咸以爲鍾孝子後一人而已緣三年前北門橋地主有鍾碧湖者事母至孝人遂以鍾孝子稱之今覩高君與鍾若出一轍不禁肅然起敬鄉黨之譽有由來矣夫人當喜懼交深之日尙不悟子欲養而親不待此事卽在目前此恨卽成罔極古人甯爲菽水以承歡不願爲雞豚之不逮養艮有以也高君依依鄉里跬步不離親側遂得先意承志以終其身孟子曰不順乎親不可以爲子高君其順矣乎以視世之名爲顯揚實則親仔親歿難告無忝者相去奚啻霄壤爰書之以告天下之儒門事親者 
[解收彚誌]  
　　敬啓者滬上各賑所前接出東盛觀察電請孫廣文嶼芝邀同查賑諸君赴東放賑敝所經卽籌解規銀一千兩後接嶼翁來電謂東省災重地廣來款不敷敝所卽於本月初十日匯同文報局冉解規銀五百兩邇來賑捐微弱　辦維艱諸形棘手荷蒙南通州無名氏善士交來賑洋五十元協同慶寳號交來蘭州李氏廿二户賑銀四十九兩八錢六分謝善士君壽爲慈親贖愆　延宗嗣來洋三十元揚州乾泰昌號寄來法銀一則兹前後交來共合英洋五十七元諸君子實事求是澤及災民此德此功莫可　喻所望遠近各大善士同此慈　源源捐助則直隷山東被災萬姓得以起死回生不勝叩禱之至[  上海四馬路高易繕賑同人陳德敬識]  
[蘇省撫轅抄]  
　　初七日新選江蘇蘇州府太湖廳同知恩濤鑲藍旗人由京來省禀到候補同知陳家熊禀辭回錫金厘局知縣朱江禀知赴泰　縣會訊案件回同知銜指分江蘇候補班補用知縣龔齊崧浙江人由京來省禀到新選柘林通判祥麟禀謝奉飭赴任無錫縣吳觀樂禀到○初八日首府魁禀辭赴各屬覆勘荒熟田畝指分江蘇試用同知張辰廣西人由京來省禀到候補同知宋枬禀謝奉委發審局卽日到差卽用知縣劉元　禀謝奉委西路總巡差道庫大使裕森崑山保甲局來華亭縣縣丞慶多禀到學憲楊定於初十日已刻起節接臨太倉家人來轅禀報家主前廣東布政使司姚覲元於十月初七日酉時在蕭家巷寓所病故於初九日已時大　又前奉　府府丞朱以增之官太太於初七日在吉由巷本宅仙遊擇於初九日已時大殮○初九日蘇總捕分府惠榮禀知蘇浙賑捐案内奬予翎枝候　同知恆坦禀銷海運津局差同知銜直隸州用候補知縣王　華廣東人由寗來候補知縣劉德麟禀謝奉飭委解京　案内給予酌委署事一次准補元江靑縣丞朱兆錡禀辭赴吳淞江河工差卽用知縣劉元恭解木植赴都田津專差來省禀知丁生母憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海文報局恊賑公所經收揚州福和祥莊經募順直東賑捐細户淸單]  
　　另登○毛聲和先生募順直賑强遇春因心病灶神前許願洋五十元薛薛蓬記代女寶和因　氏愈後還愿洋四十元通贊主人求子病愈洋二十元鴻磐室求子病速愈長安許嚴氏求日疾速愈芙九氏久病未全夫婦求保安康三户各洋十元袁凈仁洋五元兪斯美堂樂安氏懷德堂二户各洋四元許徐氏朱吉昌二户各洋二元樹德堂求病愈洋一元無名氏洋十元又錢二千九百文無名氏曹平銀六兩五錢鼎字號求順遂錢六百文隱名氏四百文無名氏求平安錢三百文志靜氏求病愈錢二百文康復求平安錢一百文共洋一百六十八元錢五千文曹平銀六兩五錢○東賑壽無名氏洋二十元蕭王氏求天保佑母子四人平安淸慶蕭敏羣腿愈完願無名氏三户各洋十元燕貽堂錢二千文共洋五十元錢二千文○○兩共合計曹平銀一百五十九兩四錢九分九厘申合實收規元一百七十一兩三錢二分於十月初五日由本埠臣康莊交到合併聲明 
[滬北仁濟堂籌賑所施少欽經收九月廿九日至十月初十日第十三批順直賑捐淸單]  
　　王蘭孫洋一伯元許寶書爲室人求病愈洋七十四元椒隱洋五十元浙乍無名氏壽誕筵費移助洋六十元又諸親友送壽禮移助洋廿元揭州禾乃氏洋三十元徐幼甫善士經募集義社洋廿元又洋十六元張少伯洋三十三元閻聚辰求闰愈洋二十元隱名氏洋四十元南京沈公　十二元綺園餘息移助洋二十元江西羅政先爲許氏超度懺資移助梅雪軒爲子病愈完願蔡豹臣練塘高懹德嘉定季威居士未病愈存義公求號中通順平安無名氏以上七户各洋十元蘇州徐以聚洋九元顧錦亭爲母壽誕修筵謝客移助洋十元周桂亭求病愈石筍里蘭菊主人求妻病愈合家安康恭記以上三户各洋五元鏡淸氏嘉定景周居士心願求母病愈邵家偉以上四户各洋四元王招茂求予病愈求安氏愛社堂祝壽移助三户各洋三元海曲散人無名氏胡映琥淮南三山方土氏無名氏邱善士丁大鏞延陵求安子消災安順蘇州汪發桂求病愈抱罪子求母病愈王梓卿求病愈十一户各洋二元姑病痊叢桂軒平湖留耕堂胡紹繼沈逢辰無名氏品蓮和尙鄂省沈善士蕪湖潘蔚泰交來無名氏蔡莊氏有心無求病愈十一户洋一元留耕堂洋四角亦政堂寶華堂居仁堂豫和祥無名氏徐意勤無名氏杜階平八户各洋二角蔡莊氏銅洋一元無名氏銅洋一元不留名銅洋一元十二圩買汝明亮銅洋三元爛板洋一元林梅書屋棉領一千條全衣記棉領五百條老孰泰夾銅銀壳十八個○以上共收洋六百五十九元銅洋六元爛板洋一元夾銅洋銀壳十八個棉領一千五百條 
[上海四馬路高易公舘内籌賑所陳詠南經收山東順直福建九月初一至初十日第一百八十次賑欵淸單]  
　　初一日壽昌號胡五元壽昌各友一元○太倉無名氏三元求是書屋抱璞軒各一元硯田農無力子各半元共六元○漕浣内方仲侯翁募方四待堂六元吳方氏種子堂緣野堂保壽堂配國堂各二元獲壽堂延壽堂保安堂古槐堂各一元振泰烟店錢一千文隆興　桂堂古槐堂菊記潘芝記各五百文成微記四百文紛陽堂三百文高姓四知堂各二百文共捐洋二十元錢四千一百文合洋四元另錢八十元○廣東淸遠縣正堂左募忠泰信孚萬源結源泰享成吉永源興聚源瑞和祥源貞祥　源抬祥裕源源合同人均安恆安廣來祥和德和和安福源遠和裕安占元均宜逢享永昌公順永安各二元共捐六十四元合規元四十四兩八錢○○初二日志成信寶號交來山西馬春紹求病愈員　軒積厚堂純一堂各銀三兩尙志堂二兩無名氏厚記各一兩共捐銀十六兩合規元十七兩零　分○嘉興季家市乾號募不書名無名氏各一元無名氏隱名氏各半元共三元○漢口張積昌　募無名氏二户各助紋一兩四錢無名氏一兩二錢共捐紋四兩合規元四兩二錢一分四　○鹽邑李修本爲父平安完願四元○京口勸學齋主人一元○亭林鎭金山司署願吟舫宋彬士各一元正大湘江士各三角雲泉芝齡尹如守謙朗亭萬育堂正大茂昌成昌各二角蓉生效山復太承泰義盛徐同春乾大周德泰日昇恆源同昌慶祥復成儀昌正茂恆裕恆　同泰裕茂茂生各一角共六元四角○周　　五元○乾泰豐義茂永益源豐恆永成無名氏三户不書名二户各一元益美源永昌義　益元各半元公泰銅洋一元共十二元銅洋一元○○沈鼎翁助天津十元○桂記一元○昌記棧募王姚二元一角○陶煥章二元○温州鎭署書房二元無名氏一元五元葉修德堂一元　岳西江　卿林祥卿呂輔臣陳芙汀各半元共七元○○初四日漢口茶業公所寄來江　沈孝珩代祖父友如公叩冥福助紋二　沈慶堂助紋二兩無名氏二元共捐紋四兩合規元四兩二錢一分四厘二元○仙鎭鸞鳳堂二元○嘉興源昌行敖曉瘡各一元○吟芳盧潘四元漢口熊天順寶號寄來江右朱心遠堂助紋一百兩令一百四十五元朱少筠助紋十兩合洋十五元○○初五日江西仁記木號五愼善記五元　馨堂二元楓蔭居　吾盧各一元養和堂錢四千文怡泰森記二千文淸河記四百五十文共捐十四元錢六千四百五十文合六元養體山人一元○無名氏四元無名氏二户合四○○初六日關焯堂五元○當郡恆源號寄來不書名一元銅洋十元五角○蘇州久大典五元○杭州李無名銅洋一元○○初七日湖北羊樓澗茶號長盛川募雷霽軒求安望慶各錢一千文雷　如李聘園余崑亭饒怡茂黃正大各五百文李耀亭家燧免災無名不名身安善齋樂善不名不書名自知無名修福吉祥如意各三百文共捐錢十千合規元七兩二錢一分○隱名氏五元○唐子禪畫潤洋九角○仙鎭公記洋三元篤慶堂怡怡堂各一元○柳條靑祈病愈洋二元○○初八日元芳帪房交來何鄭氏求合家回廣水陸平安洋四元○無名氏二元五角○　虞鹽公堂趙世章一元○碭山縣署陸翼雲洋十元○中興和寶號交來蘆台信盛號和興義湧隆號裕盛長大盛川阜凝盛東茂凝元茂德　銀一兩無名五錢共捐銀八兩五錢合規元九兩○源源莊交來劉　善堂祈平安助順直洋三十元○星江氏洋二十元○揚州乾泰豐號寄來李修本爲父完并求已平安助洋五元○○初九日嶺南李門莫氏祈保母子平安洋十元陸膽秦稽室　順天洋十元○姑蘇王乾泰號寄來安貧子省經資二元寗郡兆門厘局委員區祈病愈洋十元蘇州戴紫銓一元隴西氏九角安德堂半元余章九嘉樹堂張一鳴各一角共洋三元萬川宏農氏爲兒祈平安洋十元○○初十日無力子祈佼病愈一元戴姓一元日昇昌來杭州潘存心氏洋五元憶　生四元四齡童子一元共洋十元邢和亭助山東洋二十元揚州無名氏四元九江太古行黎永慶堂洋五元荆沙德豐玉募僕子榮錢六百八十文僕東山光榮無名蔣慧珊綺文韻泉楊篆卿心安李　儀庚林殷警銘藻鄉各三百六十文共捐錢五千文合紋三兩五錢伸規元三兩六錢零二厘○○以上總共收規元九十兩零一錢三分英洋四百七十元九角銅洋十二元五角 
 
 
 

Page 10

 
 
   
 
