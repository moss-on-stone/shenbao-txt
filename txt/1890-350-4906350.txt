# 1890 - 350 - 4906350

 

Page 1

 
 
[集掖社第二次協彩票] [  申報館協振所謹啓]  
　　本舘籌辦振務以來歴蒙諸君子慨捐珍物琳　滿目美不勝收曾於春間製　彩票一千二百張售錢助振窮黎受惠銘感同深芘者順直山東沈災未　又蒙遠近善士以書畫衣服珍寳陸　頒來合而計之約値洋蚨七百餘翼祗以災區需欵萬不容遲遂復製成彩票五百張將各物　作洋五百元計得彩者有二百張之多將彩物分别重輕悉心配搭頭彩値洋一百四十元二彩値洋八十元三彩値洋六十元其餘供注明倣單登列本月初一日附張上一俟定期開彩當再登報聲明每張仍售洋一元諸君子善與人同請臨本舘賬房或交信局購取可也肅此佈聞伏維德鑒 
[咨請取書] [  圖書集成局啓]  
　　本局所印二十四史精益求精有目共賞其第二批所出之史記前漢書後漢書三國志新唐書新五代史舊五代史　史金史計九種共一百三十本裝成一箱早已告竣惟恐遠處未經知悉特再聲明謹請與股諸君及早惠臨提取可也肅此布違維翼共鑒 
[勸募順直山左急振啓] [  申報館協振所同人拜乎]  
　　順直山左洪水爲災自四月迄合一片注洋數千里盡成澤國災民遍地轉徙死亡男女屍骸蔽江而下其幸而不死者當此寒颷　緊霜信　催　褐俱無難禁奇冷加以飢腸轆轆全無粗爄　咽有不視息難延漸將告斃者乎伏念本舘勸辦賑捐而後江浙福建諸省俱蒙太君子　慨　　　茲畿輔嚴疆齊魯名境遭茲　浦何忍不復解　特肅短箋附陳苦狀如肯玉成美事巨欵慨施則作善降祥福報可操左劵已 
[敉盜策]  
西友喟然而歎曰嗟乎哉香港一隅經西人數十載經營始得市　繁盛商䑸賈舶其密如林奈何時勢遷流至今日而竟成爲盜之巢穴哉子曰何謂也西友曰粤省盜　甚熾刦掠之案層疉如山甚至白晝操刀掳人勒贖　役苟認眞追捕則卽逃至香港藉以藏身猶憶子在粤時聞有某巨商之子被盜掠去已歴一年竊以爲早已被戕斷無生還之望矣 
一日忽有投書者言爾子在香港某處可速以巨金贖之遲則將膏我刃毋後悔商乃舁金而往訪知盜巢所在向盜首商議再三以三千五百金贖之而返又澳門某姓家生有一女年甫及笄交母鍾愛逾恒雖掌中珠　啻也一日忽有以綵輿逆者鼓樂喧闐旂鑼濟楚　相念催妝詩迄强搶女納輿内如飛而去不知所之父母惶急異常四出追訪有知者謂早經𡨥盜　劫迤邐　香港匿諸窟穴中所以僞作娶親者盖藉免旁人追逐也噫盜賊之膽如此其豪盜賊之謀如此其狡然則我人卽安坐在家亦恐蕭牆禍起誠何必出門惘惘始歌行路之難哉顧猶曰此第刼之於岸上非刼之於船中也雖已掠物擄人猶未殺人越貨也至前報所紀南澳輪船被劫事則尤令人膽戰心驚矣當南澳由港　行赴汕頭時有盜五六十人扮作良民附之　去斯時船上人固未知其爲盜匪搭客亦無從　破行蹝不料方在乘風破浪之時而胡哨一聲弋矛頓起分投把守任意蒐維船主等人中彈而斃救命小艇一律洞穿然後偪令掌火者轉輪而回從容逸去嗚呼噫嘻此眞目無王法罪不容誅者哉本月初三日江廣輪船將由香港開往廣東有中國馬快等在船巡緝見有男女十一名口行李中各携鎗刀明係盜黨乃發電音至省及船抵埠卽有捕盜官兵上船緝捕先後拘獲四男一女鞫出羣盜名姓乃得一一就擒我不敢謂諸盜卽行刼南澳輪船者然安餐行刼南澳輪船者必不在此諸盜之内香港之多盜賊於此已可見一斑矣予曰緑林豪客到處有之兹於香港獨見其多是何故歟西友曰香港係英人所轄華官不得而治之每有盜在華境掠取貲財恐遭拘捉則鑫向香港匿跡以爲漏網之魚華官知其然也派委員往告英官拘拿歸案而所派者皆微員末秩不得專權盜遂延請狀師與之抗辯狀師受盜之騙到堂伸辯口若懸河委員苟無口才則惟有任彼雄談守我木訥以致盜黨十有八九巧脫罪名亦何怪視查港爲安樂之窩日漸於兹嘯聚乎顧欲防輪船之盜我則有一法焉向來輪船之價沿昻生意旣佳照顧之人必衆雖有盜賊亦無敢肆行無忌刦殺頻仍近則人皆以趨利爲心爭設公司招徠生意船價日漸减跌獲利殊難不得已將水手等人大爲沙汰照顧旣難周到盜遂有隙可乘其黨愈多其禍愈大富商巨賈難保不視輪船爲畏途相與裹足不前不願附坐公司生意不將由此而大受其虧乎僕則勸各公司酌加船價多雇照料之人派外國水手之膂力過人者分執刀鎗梭巡各處嚴爲防備昕夕不休則盜賊不敢生心搭客自可安心穩坐矣抑香港賭風之盛中於通商各埠頭其爲賭也類皆廣厦高堂曲房䆳室輸贏之　一擲千金逹且通宵流連忘返門外規模宏闊裝作總會之形以故捕房之賭禁雖嚴巡捕木敢輕易往捉若輩明目張膽忌憚全無彼明火執仗之流安見不溷入其中恃賭首爲之保護贏則互相娛樂輸則再肆恣唯苟能厲禁高懸犯者必究舉賭塲賭窟一掃而空則盜黨無所容身不亦易於破獲乎子曰善乃筆其語以冠報端 
[北通近信]  
　　被災難民蒙皇上撥漕放賑官紳捐助錢米各處散放民沾實惠實非淺鮮刻交冬令何直剌奉尹憲札飭接辦冬賑會同本地紳董確查户口帮同散放似此源源接濟想溝壑餘生又得春回黍谷矣○煤氣　毒觸之最易傷人北地人家畏寒墐户煤氣鬱而不散往往有悶死者近聞北門外某雜貨店有五人同住一室均被煤氣薰蒸一人於夜半嗆醒出外喊救當將三人灌救得甦惟一人牙關緊閉滴水不入急用酸菜水渾身刷洗直至晌　漸知人事亦險矣哉○武淸現辦冬撫張大令禀請黄愼之殿撰在楊村一帶散放不假胥吏之手以期實惠及民云○今夏雨水連綿水入道署大堂圍墻坍倒房屋欹側岌岌　危道憲遂借江蘇海運總局辦理公事迄今已有數月所有道署工程飭匠興修現已告竣道憲遂於十九日排導入署○客有自河西務來者據云有外來難婦孩童數百人旣乏禦寒之具又無鼓腹之資一路行來哀號之聲令人耳不忍聞見物便搶以致餅果鋪不敢公然擺列遇有買者順　内櫃探取尚復成何市面未知有地方之責者何以善其後也○順屬武淸縣城隍廟年例十月初一至初八日舉辦廟曾並演戲三臺各處客商雲集極形熱閙今因全境被災停止此舉遠客不知照常販貨而來未便遽歸不得已擺攤出售不免賠累良多矣 
[析津瑣綴]  
　　由滬運津米石奉旨暫免厘稅以示招徠經海關道於秋間出示曉諭在案商販聞風蝟集運津米石如岡如綾現在將届封河運　尤源源不絶從前水脚每石不過二錢成一錢五分刻下漲至五錢仍順捷足爭 
 
 

Page 2

 
 
先其　乎在後者便無從位置每次全船貨物米居七八水脚多至萬金實爲歴來年未見米價因之稍殺而雜粮昻貴如常北方貧民朝饔多飱概以雜粮度日米價雖殺仍於貧民無補也現奉上諭又免雜粮厘稅洵爲當務之急皇恩浩蕩小民實惠均霑吳○因瘋弑父兇犯王鎖獲案訊代迭認弑父重情不諱案無遁飾業經天津縣孫筱萍大令援例上詳擬以應得之罪並聞於月之初旬當解　陽聽候臬憲勘縳矣○津邑今夏慘被水災不特大田多稼淹没無遺卽以薪以烝亦復空諸所有故米珠之外加以薪桂小民苦不堪言現以柴薪爲開門七事所必需而昻貴　常勢難支拄城廂居人一律變計以開平煤礦之烟煤代薪火力猛而價値廉人皆　便○現屇霜淸水落當慶河流順軌水勢安瀾乃　上月下旬汛河東提又經决口城西之雙口村及三河頭各地方盡成澤國淹没小麥千餘頃明歲麥秋無望現經該村耆老栛同地保投縣報災乞恩撫恤矣○領粥濟飢多係外來男婦而本邑貧民不屑與也恃以饙貧者惟東西兩饝廠耳盖領粥須住廠中而領饝可於家内報名後由司事騐寳貧窮查明人口卽發票據收執每届五日持據投廠領饝一次現聞該兩饝廠照章於冬月初一日開放以濟窮黎並聞遵照攺定章程易饝爲麵以歸簡便云○天津今歲被水成災籌賑司道高目民艱提前於十月間設廠賑飢名曰濟急粥廠其男廠照章仍賃西門外大小旅店暫資棲止每日晨夕煮粥旣熟挑赴店中按名分給女廠設於西沽及北倉之倉厫本届被災地方旣廣人數尤多開廠崇朝卽有人滿之患而遠來男婦仍復絡繹如梭道憲胡觀察俯念災民婦孺往來僕僕旣有路斃之虞復有拐逃之患廠中聚處　穢薰蒸元恐釀成癘疫除由籌賑局出示截止以免空勞往返外並由天津道遴委妥員雇備船隻將不及入廠之異鄉婦孺一律送回原籍分别遣散聽候明年春撫○籌賑局司道會同天津道於八月間分委賢員下鄉查户擬辦冬撫以惠貧黎委廉目覩災民困苦情形甯濫毋遺俾渥澤均霑皇恩普被但欵項支絀户口繁多勢難一一徧給於是禀承督憲分别被災輕重權衡待賑緩急大加裁汰帑項庶免虚糜貧民得沾實惠此原係迫不得已之苦衷無可奈何而出此也詎委廉奉諭遵行而貧民不諒人只以未如願而償于十月放賑時弱者怒於色强者怒於言均咎委員玩視民瘼委員理喩情遣奈氓之蚩蚩無知妄作楊柳靑某氏婦幾與委員爲難委員起披婦頰聲如裂帛婦羞愧成怒有死之心無生之氣力挽委員衣袂誓欲與之偕亡委員絶裾而起該處逼近向于婦遂聳身入水載沈不復載浮　息隨波逐流以去不知作何究竟也今夏大水爲災低下之區儘成澤國而西門外僧王祠至西頭窰一帶尤爲一片汪洋陸地行舟計經數月現在十字街頭至韋駝殿以上道路業經涸出惟泥滑滑行不得往來車馬以及徒步入等視爲畏途該處係城西村落輿馬衝衢官商孔道街董　難坐視聨名禀請道憲籌欵修理以惠行人胡雲楣觀察俯如所請商令駐紥較軍塲之親兵前營統帶王少卿游戎撥隊興工低者加高薄者培厚凹凸之處一槪蕩平現已竣工履道坦坦幽人貞吉出是途者無不歌功戴德云 
[憲示照登]  
　　兵部尚書湖廣總督部堂張爲出示曉諭事照得本部堂恭承簡命總制兩湖首以爲全楚興地利富民生爲務現奉旨開辦煉鐵事宜業經擇地衣漢陽大别山下設廠興工舉辦爲中國開闢利源之要政從此大治興國一帶鐵利大開定可日臻蕃盛至鐵廠需用煤觔甚多槪不用洋煤盡　購諸内地以期增　世間生計前經派員分赴產煤地方認眞履勘内如湖北之荊門當陽歸州興山等州縣湖南之衡　寳　永　三府曁鄰境四川之有節巫山江西之萍鄉等處各有白煤烟煤業經採取煤樣詳加考騐其中均有佳者　　煉鐵及輪船之用是湖北湖南兩省地方旣產佳鐵又產佳煤實爲楚省獨擅之地利貧民無窮之生業就目下官中需用數目核實估計自煉鐵一廠已日需白煤六七十萬觔此外尚有織布局及鎗礟厰用煤數目大致相彷至本省官輪船及招商輪船所需者尚不在内若僅照目下零星開挖所出之數不敷甚鉅查　間從前不願多開者自因銷路不暢之故現在煉鐵各廠均係百年久經之事每日必需之物但患出之不多不患售之不盡果係上好白煤烟煤無論每窿每日能出數百萬觔本部堂總能爲爾等力籌銷路爲此示仰該商民等一體知照各就向產好煤處所選擇上等煤苗或仍舊霳或開新山或合資移辦或獨力採取向來煤霳　至深處甫見好煤卽爲水阻以致此窿卽　　棄深爲可惜若能購用抽水機器則出煤愈多愈速獲利愈厚卽開挖挑負之人夫裝載轉運之船户亦必增多數倍此項機器每一分不過數千金且不須僱用洋人亦能運用均聽該處煤户自行酌辦總須設法廣開多備合用之煤酌於明年三四月間源源運致臨時有鄂省鐵政局騐明煤樣如果合用卽行收買或按照時價或議定價値認每月交煤若干擔陸續運送以便分應各局之用斷無尅扣刁難之弊四川夔巫江西萍鄉與鄂省一水右通若該處之煤運至漢口亦卽一體收買務期各處煤觔源源而來庶免再購　煤以致利爲所分此舉實爲兩湖貧民多增恒產各州縣煤户鄉民各宜早籌資本踴躍開採以濬利源毋得畏難自誤切切特示兹將曾經考騐出產佳煤地名列左荊門州當陽交吤窩子溝大林堡何家溝丁家溝雙河口湖北興山縣屈家鋪周家坡廻龍寺潘下堡響水峝葛家山沙萍林家山金米觀石煤炭灰深當　用巴東縣家河雙樹萍三種無土名歸州羊毛坡賈家店細密灘王家憲梅光斗梅廷治攸縣樂家冲鳥林冲獅萍五里亭陸家冲淸泉縣粟江毫猪隘江塘州江陵塘常寗縣馬王塘西山楓凹獅山腰湖南新化縣石子塘牛角塘大河大河腰來陽縣三鞏橋馬王塘生領上廟冲抄箕𪣣樂樹下四門州淝江邵陽縣石門鋪牛馬司祁陽縣多產上等油煤瀏陽縣神虎冲王家坡豪箕背大水灣田官山天壽堂四川奉節縣南鄉大河濵北鄉吊胡蘆蘇金坡萬河富芭蕉灣將軍廟巫山縣羊角耳龍溪丁字灣江西萍鄉縣安源金玉石壁 
[虎林火敬]  
　　上月三十日夜十一下鐘杭垣横河橋直街毛竹弄某姓墻門内失愼各叚水龍及各署洋龍聞警馳救見四　俱是墻垣不得其門而入惟火勢由圍墻正中冲　直上燒至一點餘鐘火光漸歇龍亦散去次晨往觀墻垣如故門户依然循墻一週無從窺探旁人傳說墻内樓廳三進皆爲祝融氏收拾而去有十七歲使女亦葬火坑中嗚呼慘矣又本月初三日申刻下城百井坊巷某姓料房不戒於火是日適値各段祭龍聞菟後惟二聖廟水龍迅往澆灌俄頃撲滅龍亦馳歸約刻許左首樓屋餘燼復燃烈焰濃烟冲霄直上於是各段水龍次第雲集火勢頓减龍各散歸城守營洋龍尚未起行見對面平屋中烟痕滾墨火點飛星恐其死灰復燃復招集水夫轉運機器將龍頭直昻水勢飛濺如白練一條更以經火燒殘之竹頭木片搬運隙地以防不虞前後兩次共燒燬樓屋平屋十二三間云 
[西冷烟雨]  
　　杭垣金鷄嶺地方有某甲者遊蕩無度烟酒賭博無一不好一日醉歸其妻適與某氏婦道及遇人不淑情狀甲微聞其語不覺怒髪衝冠覓取㕑下柴刀向妻當面砍去左顴受傷甚重鮮血流注衣襟急逃避鄰舍墻門内將門緊閉甲意猶未足復持刀向門上亂砍百般呌罵旁觀不服綑至茶室相與評理甲强項如故不爲稍屈而妻面上因受風紅腫頭頸不能轉運未知能無礙否也○杭垣萬安橋四义路口某烟店前數日遺火廚下幾遭回禒幸竭力澆灌撲滅某茶肆煤爐旣熄餘燼復然亦幾釀火災故就近各店鋪樂輸鷹餅若干元搭臺演戲酬謝火神是日男紅女緑扶老携糼而來者頗稱熱閙○忠淸巷内某姓女孩年甫六歲午後手持靑蚨兩枚沿街嬉戲至晚不歸蹝跡杳然其父母年各四十餘失此掌上珠　　哭泣幾不欲　未識合浦之珠何時復返也 
[奸商藐法]  
　　前紀杭州府李太守出示曉諭各錢鋪洋價毋許跌賤每元定價至少二千之數而奸商漁利藐視王章每洋仍照舊易錢九百八九十文風聞太守雷霆震怒將欲立提嚴究未識狡獪之徒能翻然思攺否也 
 
 

Page 3

 
 
[揚子寒潮]  
　　揚子江素稱天塹夏秋之間波濤廣闊一望水連天天連水帆檣皆從長空盡處摩盪如拳沿岸岡阜只見一片黛色宛是金焦兩點浮水中央昔人僅謂對岸至不辨牛馬猶未足爲巨浸之大觀也向來霜降後潮痕日退河支港漸不通舟楫今歲亢旱已久水退更早秦准之以雲影天光稱水晶世界者至是悉黯然無色瓜皮艇子横絶中流無復紅袖靑衫掩映於丁字簾前辛夷花下亦海棠無香鰣魚多刺之一恨事也○夫子廟前賢關聖域宜如何宏奬風流維持名教乃竟不留餘地宜有心人惄焉傷之憤焉視之也　傳該地爲儒學所轄校官苜蓿淸苦得此一項地租可小補於谦泉讓水是說也吾亦以爲然乃近日始知此中自有借箸而籌者非校官所能越爼也此說一白保甲局爲之出示驅除矣江寗縣爲之出示禁逐矣有心人出入其間耳目亦爲之一快矣不知誰實使之曼衍之戲鄭衛之音　卜星相之流去纔十日忽來一種靑皮無賴相率踞地賭博搖攤擲骰爭勝而喧較負而搏幾乎道爲之塞斯文掃地視前尤甚甚非所以鄭重宫牆之萬仞也總局馬觀察謂是可忍也孰不可忍亟遣親兵悉爲拿獲問其名姓笞而釋之翌日視其至則笞而枷之又翌日視其至則枷號於其地滿一月再笞而釋之如是者三始還東南第一學面目○俚語曰三兩黄金四兩福此言人有是福方有是財有是財方有儻來之物從而附和之而得尺則吾之尺得寸則吾之寸不然且爲人禍金陵爲賊踞賊之以窖金稱者宜不止僞王府矣乃竟無人與財遇猶記某歲左文襄遣營勇發安徽會館之藏發三日僅見淸水數缸識者爲之一噱詎前日又有人就油坊巷内與淸節堂相近之某宅竭兩畫夜之力掘地至二丈有幾畏人言而止於是論其事者咸謂不知其聞所聞而止亦見所見而止抑無所聞無所見而後止事關大地風光俟知其詳當爲諸君一釋疑團或曰今日之普育善堂其地實當日之僞西王府有某營親兵自言當日做賊義子時親見埋銀百餘萬兩在今淸節堂之堂㘭下有某物爲記昨視某記封識宛然或者非常之物必待非常之人今旣有非常之人安可不爲非常之事此人信其語遂興畚鋦云○鍾山尊經兩書院官課現經粮道馬植軒觀察卸運回任已於十月廿五日開課鍾山題必忠信以得之至未有府庫財詩題賦得委懐在琴書得書字尊經題此之謂絜矩之道至民之所好好之詩題賦得禹寸陶分得分字多士望襜帷之來非一日矣接見丰采尤不覺舉手加額 
[淸河官報]  
　　内閣侍讀廷澤葊内翰由金陵赴鄞於本月初四日過浦翰林院編修宋太史自楚北赴都於十二日過浦題補廣信守禦所千總胡千戎長勝於十二日赴漕轅叩謝奉札題補候補鹽大使章鹺尹縝奉漕憲委辦順直賑捐局文案候補同知李司馬嗣鈞奉漕憲委令隨辦灘地局務○候補衛千總饒千戎增元奉漕憲委赴南上　門稽查 
[宜昌近事]  
　　某甲素與某乙訂婚六禮旣成乙訪得甲一貧如洗隱有悔意然未敢明言也冰上人再四調停乃擇期某日合𢀿百般羅掘始得草草完姻三日後甲往外家謁見不料泰山泰水大發雷霆中默不一言洎歸家又被新婦姗笑疉遭恥辱忿不欲生遂於作半呑服生烟輾轉畢命鄰右聞知其事迫令外家將新婦出賣得資以備棺衾如不依從願氏爲之興讼云○有船由宜開行駛至新灘驀然翻覆猶幸離岸不遠人得鳬水而登回視沈船只桅尖小旗在水面飄蕩而已險哉○有川船由蜀江而下行至平善壩船中婦女抱孩至舷畔小遺不料船忽轉篷船身欹側致婦心驚手軟將孩墮入水中船不能停無從援救惟有望江洒涙而已○土藥局在各處設立分卡緝私兵勇遇事認眞不論私土若干見之則必携去且恐有人認識身上不穿號衣云 
[鷺島寒濤]  
　　厦門四鄉自秋徂冬久無雨澤高下田疇一律龜坼吳觀察彭軍門關心民瘼設壇祈雨月前雖略沛甘霖尚未旣沾且足於是金門何厝各鄉社耆老邀集男婦老糼數百人身穿素服恭舁神像手執香炷數步一跪行抵厦門詣龍神廟求雨並至道署旁淸水池網漁卜兆相傳如得白色魚或白鱔帶魚等類數日内卽可得雨若綱得蝦蟹之屬其色赤難望雨澤是日綱得白色魚甚多鄉民皆欣然色喜回鄉時仍三步一拜五步一跪往還三四十里口念佛號略無間斷至十月廿四日陰雲四合欲雨未雨廿五日午後雨師稅駕簷溜聲淙淙不絶入夜大雨傾盆不啻銀河倒瀉至廿七日尚未放晴下隰高原土膏氣潤大慰農民之望適秋露軒司馬捧檄來厦署理分府篆務擇吉廿五日接印任事厦門商民以爲秋司馬甫經蒞任卽得甘霖可謂甘雨隨車矣○每當西北風獵獵吹人牛莊烟臺夾板船卽啣尾入口近日夾板船之到厦者已有十一二隻所裝載者大率荳餅黄豆油酒山東粉之類今年牛莊豆到厦者甚多計有五十餘萬担貨多價賤北郊生理又不能得利刻下港内夾板船停泊者十一隻卸空待賃者五六隻正當臺灣糖上市之際北郊各行大都觀望不敢賃船往購因山東順直水災糖貨運到彼處銷路不旺每多虧折枚也厦門生理以南北兩郊爲巨擘今北郊如此市面之不能起色已可槪見月前有某北郊因天津匯欵未到幾乎棘手幸各票局協力扶助始不至有意外之事○泉州厦門往來銀洋大都僱脚夫由陸路挑運因無匯兌錢莊故也上朋廿九日天未黎明厦門竹樹脚祥發號有銀千兩雇該處脚夫挑送泉郡該脚夫於天明時卽已登程行至將軍祠蔴灶鄉橋邊突有暴客多人狼奔豕突而出手持木棍將脚夫打倒刼奪銀洋呼嘯而去又有甲乙二人販霣芋頭同時被刼銀洋數元大錢數百文該處係往來泉州同安大道去冬有某號雇脚夫挑銀一千五百餘兩亦在蔴灶鄉橋邊被刼情跡相同此次被刼後由事主報案秋司馬卽會同後營遊擊前往履勘立卽飭差跴緝云 
[准開戲館示]  
　　甯紹台道吳爲曉諭事照得江北岸馥蘭戲館前因不遵章程於甯口通商事宜甚有關係勒令停歇嗣准美領事照會以該館停止已久美商賠累堪憐再三照請准予復演本道誼難堅拒因思戲館爲地方無益之事或藉以籌有益地方之欵當于薛陞道定章之外續定章程三條内有令其加繳洋六十元送巡捕房呈道發縣以作本郡各項善舉不敷之用其餘較前定章程之意更爲周密卽經照覆美領事飭據該館主情願遵繳復請給示開演前來不得不從權照准以固邦交而示體恤除咨呈提軍門照案曉示禁止兵勇闖看滋事并札府縣遵照一面諭飭督捕華生添雇巡捕認眞彈壓外合亟出示曉諭爲此示仰紳商居民人等一體知悉須知該館旣願遵章繳欵爲郡城善舉如育嬰施材恤嫠江橋等經費於地方損益稍可相抵所有續添章程三條該商均已遵照該戲館本係薛陞道允許在先今美領事又迭次商請本道是以復准開演就地紳民當所共諒自示之後如有棍徒藉端阻撓并無枚恃强闖擾定行拿究事關交涉勿謂言之不預也特示 
[星使拜客]  
　　出使大臣許竹篔星使昨日午後乘坐緑呢大轎入城詣各衙門答拜禮也 
[兵船回浦]  
　　新任廣東巡撫劉芝田中丞乘鈞和兵船至吳淞換坐英公司船赴粤履新已列本報兹悉鈞和船赴淞後已於昨日言旋停泊小東門浦江云 
[令節停公]  
　　今日係長至令節本埠各官文自道憲武自提右營以下均于黎明時穿朝服至西門内萬壽宫行朝賀禮各衙門停辦公事一日英廨蔡二源太守已飭知各捕房停解各案惟匯豐銀行控元源長號借洋一萬五千元由源開鼎和兩錢庄作保請追一案仍於今日下午兩點鐘覆訊云 
[紛爭未已]  
　　本邑人某甲在英租界寳善街開設某茶寮現將後樓面轉租與某乙開設烟館業已付租前日乙雇木匠裝修當晚被甲子所見大不以爲然卽將所裝各件拆毁乙知之冋甲理論甲自知理屈負荊請罪願償拆毁工程代爲裝脩詎又被甲子拆毁甲以其子故意違 
 
 

Page 4

 
 
忤痛加箠楚經人解勸方行釋手乙開張店業甫在裝修卽被一再拆毁殊覺不利頗有中止之意然則蠻觸之爭尚未已也 
[凱風再咏]  
　　浦東有某氏婦者前歲喪其藁砧雖影隻形單未免自嗟命薄幸所生一子年已長成家有良田數畝春耕秋穫可無凍餒之憂使該氏稍有天良卽當自守淸標爲子授室以竟良人未竟之志不料飽煖思淫員與某甲結不解之緣夜去明來已非一日其子不善母之所爲婉言規諫該氏變羞成怨竟視子爲眼中釘日前與奸夫商通將子捆縛抛入河中幸經隣人覺察竭力奪回送交其族人撫養該氏畏罪卽與甲偕遁其族人等任其自去並不跟追諺云虎不食兒該氏竟以誨淫之故欲置其子於死地狐媚其行而復蛇蝎其心眞足令聞者爲之髪指 
[案牘瑣紀]  
　　葉金泉　葉金德至捕房控稱妻章氏被伊藏匿不放請爲究辦巡捕頭命包探張九意　葉金泉葉金德一併移送英公廨蔡太守飭葉金泉交保葉金德押候訊辦○繆炳松同金吳氏因爭用自來水口角爭毆扭至捕房巡捕頭將繆及該氏一併移送英公廨由帮審委員宋莘樂二尹庭訊繆供我先開取自來水被伊奪取與論爭執該氏供我先用水被繆奪用二尹謂兩造各執一詞姑念起釁細微一併開釋毋再擾釁違干咎戾 
[法捕房瑣事]  
　　法捕房積案纍田曷蕃甫同轉因於昨晨十點鐘時蒞捕房令將未結之案逐一解訊先將侵用洋元之包車夫周大寳逮案詰問爾用去之洋十五元爲何挺押不交周供實因賭輸無從交還務求思釋小的情願照印子錢逐日拔付同轉謂　旣當車夫不知節儉尚敢犯賭實屬混賬喝令掌責四十下卽飭包探將原告林小仁傳案諭曰周大寳業已掌責足以蔽辜念佷窮苦押在捕房無濟於事今交爾帶去自行料理可也林稱此洋極遲限至年終必當理楚同轉謂周年侵用者確係代爾子收到之印子錢惟此種錢洋本委未便代追着一併退去○朱瑞芳朱三寳因子欠已故西人昔搿納銀洋尚未子結經法公館查知飭差將兩朱拘案管押着交在案嗣因兩朱挺押不交遞禀公廨求恩釋放同轉命將兩朱逮案謂今將原禀送至法公館聽候該辦但爾等所欠銀兩必得設法料理方可結案朱三寳供於光緖六年分曾借該西人英洋五十元還過三十五元結欠十五元六年分曾與該西人在公堂涉訟有案可稽求請明察朱瑞芳供於光緖十一年在該西人處爲夥每月辛工洋三元西人曾交我洋六元代放印錢及至十三年七月間共結欠該西人英洋一百五十元在後還過洋七十元去年又還十二元目下祗欠洋六十八元光景問爾如何了案供稱小的實在　錢若向親友措借約可交洋二十元同轉問朱三寳爾能繳還洋若于答稱須求大老爺先行核斷方可覔保料理同轉着一併還押核辦○茂源洋貨店因收買手鎗經包探將店夥彭金林卽嚴文熊李洪並販私之許協生拘案訊押一節均詳前報昨晨同轉命將嚴李一併帶案問爾等爲何不將手鎗交案兩人均稱實不知買鎗情事故未検案謂日前據爾店主彭金林自至捕房承認買槍情事爾等亦不必狡賴命一併還押李洪准先交保出外限將所買手槍交案再行核訊○新泰昌報關行朱載生前控被駁船夥葉洪海李阿貞等竊去煤十二墩當將葉李送押捕房又將同夥林本生等訊押在案昨晨據原告朱戴生偕同業中之朱友寳沈仁煥等至案據朱戴生禀稱失竊之煤目下有朱友寳等出塲料理肯賠煤價洋三十餘元求請鎖案並請將船夥開釋同轉謂船夥行竊情節更重本應嚴辦姑念爾等來案禀求着將煤欵赶緊料理禀覆船夥便可從寛發絡沈等遵諭而去○泥水匠王阿木因將自來水淘泥被西人拘押同轉判以枷號三天以儆效尤昨因枷期已滿着帶案疎枷當堂釋出○糞夫吳小弟因硬索錢文經捕拘押訊判枷號七天示衆昨日期滿疎枷釋放○李阿慶因竊金利源碼頭棉花枷號示衆在案昨日枷滿帶案時據通事稱李枷在碼頭時有李夥私送紙烟巡捕不許李夥竟將石塊擲擊巡捕飛奔而去未能拘案同轉着將李押候交到夥黨再行核辦 
[北棲流公所來啓]  
　　逕啓者敝所承代理英會審朱憲撥助罰欵洋二十元新閘巡防局員章撥助罰欵錢三千文姜君忠堂助洋十二元石誌相助米十二石除逐一掣付收條并備函聲謝外仰見儆頑示罰撥公鍰以調饑定教食德啣恩爇私香而致頌竚卜融和協美温生姜氏之牀豈僅儲積稱豪富滿石家之穴已也偶成駢語謹謝鴻施 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西宫報]  
　　鹽局馬先松由金陵回江知府王景沂委辦善後局提調事務趙子密接管順化門防城事務知縣胡宗濓聞訃丁父憂回籍守制准補上饒鄭家司張培遠卸辦彭澤保甲冋省禀謝飭知撫州營都司韓定國調省察看尚知愧奮考騐步箭亦已有進自應飭回本任饒州營守備葉得彪考騐馬步全中察看病已痊愈亦應飭回本任現署饒州守備事陳讓仍回建昌千總本任現署建昌千總事徐兆熊仍回右營千總本任知府歐陽　濟由九江就醫冋省典史劉榮茂接查章江門署廣昌縣王濟中卸事淸理交代回省楊靑選聞訃丁父憂按司獄陶壽崧接查進賢門府照陳長齡接查章内保甲知縣凌宣鐸委解鐵路邊防銀進京劉先甲委解第二批漕折銀進京吳忠謙卸署義寗州事回省指分縣丞屈振聲江蘇　從九朱盛雲廣東人俱禀到新昌大姑司姚綸飭赴准調浮梁景德司新任所遺大姑汛務以范咨興署理准補貴溪鷹潭司程烺飭赴新任候補府王景沂兼辦捐輸各局候補縣鄭德凝督修集義圩堤南昌縣丞左秉鈞監修大有圩隄大挑安徽知縣陳世楠由樟樹鎭往皖鹽局馬先松開辦順直賑捐局族補縣　澤卸署建昌縣事淸理交代回省縣丞陳長齡接查德内保甲張葆和接查德外保洋兼渡口 
[上海北市絲業會舘籌賑公所施少欽經收順直山東賑捐十月初七八九日第二千六百三十六七八次淸單]  
　　單侯秉鈞茂才求病速愈由無錫萃興莊託同康莊來洋一百三十元紀芹生求母病愈規銀一百兩蘇州姚慰祖求父病速愈由惠泰莊來洋一百元徐耕　爲妻朱氏喉症復發求速痊五十元　州無名氏四十元南橋授經堂四十元尚堂由濟寗容和公號梁　韓翁交大豐來規元三十兩山陰縣署曾祖禧昔　嚴恙許善書資移助洋廿元梁溪壽萱堂十元金匱可園公寓楊鳳根經募第二次楊慰曾爲本生父病求速痊先助十元九江隱姓氏求妻病愈先助十元鮑門　氏因產後氣血兩虧求病速愈身健十元油頭興盛利存心氏各十元憫心者六元李元來許萃庵各二元鎭洋周鑑衡求合家病愈由瀏河萬茂園寄來六元紹城牧庵子五元陸惟善求母病愈夜安并合家平安五元慈東周仁釗四元陳汝龍求父病速愈四元銅洋二元周浦朱少甫募無力能爲洋二元又趙沈氏病已愈一元杭恆廣業堂李古氏求三媳蔡氏速痊平安一元彭記求福壽記求嗣玉記求名三户由志成信來各一元無名氏四角○柯鎭揚吉成募章心階求平安洋一元五角萬通求利茅釣軒求病愈章曉記求平安全泰行求利正泰行求利五户各五角丁子欽田伯緩求順遂五角無名氏求福楊王氏求病愈各二角章椿堂求消刼施德臣求利　沈氏求平安楊誥臣求消刼施方氏求福孟鍾氏求壽孟沈氏求壽施方求壽孟沈氏求愈稽山樵子求消刼施朝茂求順遂十一户各一角共廿户合洋六元以上初七日○周耘文由鎭江福和莊來漕平銀一百兩合規元一百零四兩九錢一分沈少洲由路江　豐號葉淸濤先生記振興來日本洋三十元合規銀廿一兩六錢山左諸城縣張錫慶堂洋廿元鎭洋汪辦蔭求伏邪速愈由招商局來十元潘門楊氏祈病愈十元常熟　大莊吳潤卿長子春寳病愈五元常州高恂九募沈稚雲求痰病痊四元崇明沈雨香求痢疾速愈三元夏門　氏病愈完願二元孔海根二元浙江慈谿邑廟人二元陸吟齋求合宅平安二元潘鑑堂二元銅洋二元朱學昌二角北晝錦里衆姓樵餘移助一角錢二百十六文潮州林三和酧記爛板洋十元閩恆黄黄巷陳公舘淸心堂澹然室安樂居三户各爛板洋一元逹觀齋薫散人各對開洋一元無名氏銅洋六元嘉定有恆心齋求合家平安銅洋三元嘉定無名氏銅洋二元以上初八日○梁溪劉吳氏由秀水縣署劉鶴笙先生寄來洋一百元劉保之先生募春水綠波氏求平安四十元又求平安廿元　雲樓爲父病求速愈廿元臯許刧蘭爲次孫峰乙生前所移助二元王謝氏廿元無名氏保兒品寳病速愈十元黎里祥裕典龍西氏爲妻病愈完願十元常州隱名氏求保慈親康泰十元泰州陳木天募姜仿周求母病愈全愈八元又儀徴陳胡氏十元又泰州夏宫氏三元萃學耕堂求病愈由豐泰莊來五元饒蓮溪祈保淸吉二元楓涇阮　臣爲兒嗽完願二元晉義由恊源莊來二元無名氏求病愈二元　州鄭祥泰周養田趙有俊應開忠怙户各一元徐敬廷邵蟾香各五角杭州李古氏爲媳蔡氏求全產順遂平安一元龍巖謝念萱求身體康健一元西塘寄盧求平安小留村明求平安寄軒主入求順遂各二角寗波内關葉保之募八齡童子葉泰來爲上人出門求保平安洋廿元葉子銓成北公折小酌三户知一元葉慢卿無名氏各銅洋二元葉菊合銅洋一元萬成莊太太爺求福無求子再生氏求壽無名氏求順遂無名氏求平安五户各錢二百文祈之與祈嗣貽經書屋名有望氏祝利與之與祈名四户各一百文共九户合洋一元四角以上初九日 
[上海市業會舘籌賑公所施少欽經收順直山東賑捐十月初十至十二日第二千六百三十九至四十一次淸單]  
　　雲間世壽堂湘記保病速愈廿元滬南叢桂堂凌規銀十兩漢鎭松不留名十元揚州松雲舘主人求母外症愈十元張企賢求母病愈十元王記五元無名氏求利五元又求壽三元又求順遂二元羅店計雲峰求病滬南叢桂堂凌防試用縣丞李楙原配劉氏由紹興寄來四元金陵師僉堂四元姑蘇王門陸氏願合家平安由杭州寄來三元壽藹生求母病愈二元蔡炳松求保二男身體壯健二元錢吉生爲子　愈完願二元無名氏一元八角無名氏一元椿蔭堂一元隱名氏求病愈五角以上初十日○莫厘隱名氏爲子週歳將邀請親友筵資移助洋一百元和州署江都史八行堂由晋和莊來曹銀五十兩合規元五十三兩七錢七分五厘徐燦廷求病愈由恆大藥材行來五十元常鹽公堂衆善士二十元杭省胡程氏求母病愈十二元川沙潘振昌衣莊潘　田十元無名氏求病愈消却十元羅店德泰木號求合行平安十元鄒成記八元胡榖人求妻病愈五元桂星階爲女求病愈四元蘇城錢有琢四　練塘同春典和永林求嚴瘋病全愈三元邵伯查二妙堂友于主酬心願三元蘇州久大典二元吳氏求體健回里平安一元又爲孫女夫婦求病愈一元祥發元代募求消刧求平安各二元江西永建所陳歴堂二元嘉定變記祈病愈二元蘭記祈病愈一元無名氏一元順軒一元義記公記隱名氏祈福隱名氏祈壽四户各一元江西南豐補過氏李一元蘇州陸鳳祥一元震澤曾財元一元太倉繆季豐意馥堂募桶捐綺紅吟舘主人祈功名順遂先助一元眉山氏五角薛桂亭同子慶保病愈完願五角日升昌來陜西盛愚甫翁募再生氏銀十兩韓繼雲八兩欲無主人三兩共三户合規元廿二兩零七分恆豫玥來蕪湖佑同人平安銅本洋五十元雙桂堂本洋十元夢雲軒平安堂祈平安無名氏四户各一元三義堂六角子系氏無名氏不書名王氏汪氏不書名六户各五角共十三户合英洋二十二元銅本洋五十元萬倍利來越郡京兆於寓募德記源記錢記煥記庭記海記昌記於記文記光記仁記壽記於記元記章記彭　臺記於記洪記章記廿户各二角合洋四元以上十一日○通州消災保安堂由程爾蛁兄來洋一百元又張程氏求平安二元常熟愼禾莊琴川鰥鶴求病愈助棉衣四十元沈玉可求父病愈二十元華肇模由惠泰莊來四十元江右姑山公寓頣堂氏爲慈誕辰將壽筵移賑棉衣捐三十元宜興經余堂儲印波祈腹病全愈廿元孔門顧氏十元孔蘭英四元定海道豆司署盛遲舟翁募井養生求合宅病全愈十元又香溪盛汪宜求合家病全愈注元高郵丁玉軒募趙區衡求子病愈十元又史施氏病愈完願二元浙省無各氏十元硤石泰豐恆悟因氏募隱名女士求繼子讀書進竟十元巢子餘求母病全愈五元仁和無名氏爲長子瑞林病求全愈四元治溪有心無力人由廬州寄來銀二錢九分又九思齋齋洋一元壽州孫純愚爲女病愈還預二元無名氏二元揚州胡階雲募吳小亭一元加定隱名氏一元無名氏求病愈一元隱名氏求病愈爛板一元失眼人由法界祥順號來銅洋廿元○源豐潤來平陽吳氏求福唐氏求綠王氏求壽王氏求嗣仁本求名廷鑑求利祝氏求病愈吳氏求消刧周氏求順遂張氏求平安十户各錢三百文增官求福恩官求綠祝官求壽彪官求嗣鏡官求名祥宫求利心官求病愈仁官求消刧琴官求順遂連官求平安十户各二百文共廿户合規三兩一錢二分安稚堂寳厚堂各洋二元○常熟田莊時豐募吳杰席如記嚴蓉施良四户洋一元席熊陳梧萬啓萬梁四户一元廬康錢四百文不留名三百七七十文嚴福嚴世洽各三百文保安石泉各二百五十文周炳孫澤兪逹三户各二百文無名氏平江氏嚴德周兪隆五户各一百文共廿二户合洋五元以上十二日 
 
 

Page 10

 
 
   
 
