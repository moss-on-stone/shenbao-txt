# 1920 - 348 - 4917184

 

Page 1

 
 
   
 
 

Page 2

 
 
   
 
 

Page 3

 
 
時評 
[學荒（老圃）]  
　　覘國之文野以其國敎育費之多寡爲準以中國之敎育費與歐美各國之敎育費較知中國之文明不如歐美以今日之敎育費與清季之敎育費較知今日之文明尙不如清季北京虐待敎員有敎員罷工之說今廣東虐待敎員亦有敎員罷工之說知南北兩方文明程度之相等北有傖氣南亦蠻風是爲魯衛之政 
　　覘國之文野以其國讀書人之多寡爲準中國圖書館閱書之人數與報紙之銷數不如歐美之多固無論矣舊書不屑讀而讀者愈少然能讀西書言學問者試問能有幾人則知今日中國文化有青黃不接之勢清季譯書風行譯者往往獲利今譯稿不售而翻刻舊書則知今日中國新文化有逆水行舟不進則退之勢他國學生出全力以求學問尙恐不及中國學生則紛心於政治幾無一事不勞學生之問津而學殖安得不荒則知今日中國新學風不或河日下之勢 
　　故歲荒謂之凶而不知學荒之凶更甚於歲荒世知賑歲荒而未知賑學荒也嗚呼青青子衿悠悠我心 
[命令]  
　　十二月十八日大總統令任命周英杰爲湖北實業廳廳長此令 
　　又令任命魏宗蓮爲宜昌關監督此令 
　　又令派邵章李欽爲　官高等懲戒委員會委員此令 
　　又令國務院存記之葉　度著發往湖北交該省長酌量任用此令 
　　又令吉田增　郎給予二等寶光嘉禾章此令 
　　又令馬吉笏賈國澄　訓琛趙玉珊于樹深均給予三等嘉禾章楊翥張祥墀萬文藻劉承漢溥燻凌必逹裘世　均給予四等嘉禾章此令 
[專電]  
　　北京電　顧使電報吾國代表被舉行政院非常任委員稱此次選任原定比利時巴西西班牙希臘四國因希臘政變英初擬將瑞典加入法擬將捷克加入爭論未决鈞因此竭力聯絡南美各屬代表疏通英法兩代表故有此美滿之結果（十九日下午三鐘） 
　　北京電　外人消息奉張專使于冲漢赴日任務已了業偕日人某某返奉外間遂有新協定之風說滬西報所載殆卽此傳誤但政府仍否認而使圑極注意（十八日下午六鐘） 
　　北京電　中俄通商先决條件（一）中東路由中國備價贖回（二）兩國使領受同等待遇（三）兩國人民均照最優國相待（四）貨物納稅均照向例（五）俄國在華兵營永遠撤退（六）俄在華不得再有領事裁判權（七）兩國應互交逃犯（八）俄蒙一切私約作爲無效（九）中俄舊有界約取消另勘俄應照前侵佔者交還中國（十）中俄各項舊約一律取消另訂新約（十九日下午三鐘） 
　　北京電　新銀圑借欵條件修正如下（一）貸欵築路須有保證有監督權（二）作裁兵用者不得補發軍餉（三）建路開河借欵須加特别注意（四）煙酒借欵亦須注意（五）付利還本與關鹽抵欵取同一形色 
　　北京電　曹錕派員請王士珍就巡閱職王答吾决計不就不日卽欲回正定（十九日下午四鐘） 
　　北京電　報載魯田訂借日欵三百萬以二百萬作政費一百萬充選舉用（十九日下午三鐘） 
　　北京電　派孟憲彝爲京兆振務督辦（十九日下午三鐘） 
　　北京電　閣議决定振糧免稅展至明年三月底止科布多參贊洪楨辭職以李垣調任黃成序升唐努烏梁海參贊（十九日下午三鐘） 
　　北京電　再電胡使詳查小徐踪跡 
　　北京電　河南敎職員聯合會電趙督軍紊亂財政蹂躪學校懇請嚴懲以平民憤（十九日下午五鐘） 
　　北京電　豫學生電趙督吞欵摧殘學校請速撤懲（十九日下午五鐘） 
　　北京電　鄂實業廳長魏宗蓮巧（十八）電宜昌交涉重要春帥主不更動蓮不敢就請仍維持原職 
　　北京電　贛省議會總商會及各公圑分電反對丁乃揚長贛請援浙鄂等省例選任本省人（十九日下午五鐘） 
　　北京電　陜劉電十六晚八時餘地震三次簸蕩甚烈歷二十餘分久居民驚慌異常（十九日下午三鐘） 
　　北京電　揚州鹽業公所電洋盤時漲時落運商虧折太鉅速飭蘇造幣廠停鑄以維商業（十九日下午五鐘） 
　　北京電　吉鮑托病求去將以張作相繼（十九日下午三鐘） 
　　漢口電　漢口各圑聯合會皓日（十九）改選正會長馬中驥聯任周振成高步雲副之（十九日下午六鐘） 
　　漢口電　王督擬將鄂境客軍抽調四成回防餘擬加收京漢湘鄂兩路運費二成及酌徵鹽釐附稅供挹注聞夏不甚贊成（十九日下午三鐘） 
太平洋路透電 
[敎育基金之籌備]  
　　十九日北京電敎育部提議將安福撥與北滿綏北森林公司之地移充國家敎育基本金農部贊成此議國務院已核准按此項基本金今大都爲中東鐵路之中國股本其所入之利息殊不敷用政府乃擬另籌經費以供敎育及在外留學之需求故注意於綏北官地也國務院又核准其他荒地移作敎育經費綏北森林公司係曾毓雋所發起與日人有關當安福倒時其特許營業證尙未發給也 
[管理德奥租界章程]  
　　十九日北京電政府公報載津漢前德奥租界管理條例（一）特許市政局治理租界管轄警察（二）市政局長由内務部呈請政府任命助理人員由内務部委任其他職員由局長委任（三）各局經内務部同意聘顧問官一員（四）市政參議會以局長爲主席中外議員共八人中國議員不得少逾四人（五）市政參議會每季開常會一次經議員四人之請求得召集臨時會（六）地方問題除非常重要須請示政府辦理者外得由此會討論之局長有權將其所不同意之决議請示政府（七）捐稅依照現行規則徵收（八）地方行政費以　稅撥充之政府付警費之大部分（九）外人所置地之契紙於過户時改爲長期租借此後外人僅可得期限五十年之租契 
 
 
 

Page 4

 
 
   
 
 

Page 5

 
 
   
 
 

Page 6

 
 
太平洋路透電二 
[山東運牛問題]  
　　十八日北京電津浦鐵路近停止運輸牛隻以免山東農民有缺牛之虞美使署已提出抗議山東牛隻出口問題爭論已久在十四年前尤爲嚴重當時恐牛隻陸續運往海參崴而山東之耕牛將盡美使署之提出抗議乃因　列濱羣島所需之牛肉多賴山東供給美使署謂中政府此令乃昩於事實禁止出口徒苦養牛之小户而不能有助於農民蓋農民之耕牛似不致因菜牛出口受有影響也 
[賑欵借欵]  
　　十八日北京電外部通告外交圑附稅由總稅務司收交賑務處窺中政府之意如四家外人銀行承借四百萬元以關稅爲抵中國擬使賑務處對銀行負責一般輿情以爲最便易方法係由銀行直接向稅關收欵聞銀行現準備於監督用途等細則議妥後卽行借欵南滿鐵路已助賑欵日幣一百萬元大連現已開募賑欵 
[間島撤兵問題]  
　　十八日北京電日使署稱間島日軍現已開始撤回日政府與北京日使署接間島琿春日僑公呈請酌留日兵以防報復日使署則以爲日本旣允撤兵當不准此請求 
[北方近事記]  
　　十八日北京電今晨雖有極大之風砂而學生仍結隊大游行勸募賑捐計有七千之衆豫料結果必佳 
　　十八日北京電外交部聞美使署擬任索柯平爲駐張家口領事特向美使署聲明張家口非通商口岸請展緩委任領事以待政府作最後之計畫 
　　十八日北京電電政處接邠州來電星期四日西安西北因地震地塌毁屋數間 
世界路透電 
[第一届國際聯盟會閉幕]  
　　十八日日内瓦電聯盟議會第一届會議今日開最後一次之集會新入會各國代表今日正式入席顧維鈞以中政府之重要聲明通告議會謂中國保留將來向聯盟會提出與中國至有利害關係且與國際交誼甚有影響之某種問題之權羅馬尼亞代表昨提議派國際聯軍前赴阿米尼亞此議交特别委員會審查今日審查會報告書在議會宣布卒由議會通過法代表維維亞尼所提出羅國出兵阿米尼亞議案亦須由行政會審查之議會長希門斯乃致閉會詞綜述成績言畢瑞士代表摩太起稱瑞士已簽定承認國際法庭裁判權在某種法律問題上可立卽强制執行之條欵後由會長宣布議會第一届會議閉幕 
　　十五日日内瓦電行政會非常駐會員希臘一席今爲中國所得選舉結果宣布時議會會員鼓掌賀之共三十八票中國獲二十一票膺選所以有此良結果者實中國總代表顧維鈞爲人精幹得衆同情也荷·英·法·印·日·中·暹·將出席於處置鴉片貿易之委員會 
　　十八日日内瓦電聯盟行政會已審查前德國殖民地之委託管理法草案准以赤道以北太平洋羣島託日本管轄赤道以南羣島託澳洲管轄 
[法國陸長辭職與内閣]  
　　十八日巴黎電衆院因陸軍總長勒菲佛辭職曾討論德國解除軍備及法國關於此事之軍事政策其結果爲大多數議員投票主張信任政府勒菲佛辭呈附有一書頗惹起衆院議員多人及全國之恐慌議員乃詢問政府德國究竟曾否解除軍備總理萊矩答覆時聲明軍役草案曾經内閣一致贊成且交由國内最高等軍事當道考慮表决高等戰事議會及高等國防議會考慮之後均贊成此項計畫今若問德國其已全行解除軍備乎則須答曰未德國所已交出及銷毁之戰品其數如下砲·交出者三萬尊毁者二萬八千尊機關槍·交出者六萬五千架毁者五萬架機關槍管·交出者十九萬七千枝毁者五萬二千枝炸彈砲·交出者一萬零一百二十八尊毁者七千五百九十五尊小軍械·交出者二百五十八萬七千件毁者二百五十萬三千件又德國之兵額自十月一日起減至十五萬名至來年一月一日起將減至十萬名其實行減少並未有所抗拒總理於是又比較法德兩國戰鬭力之大小及所佔軍略地位之優劣謂全國今可勿以危險爲慮至於賠償一節將令德國儘力交付現金總理末言法國不欲使世界之人目爲濫用其勝利與武力且英法兩國間之條約從無如今日之鞏固云衆院於是乃以四百九十三票對六十五票通過信任政府案政界之意法國今已可縮減軍備而無危險於是可騰出壯丁從事生利事業一面又可減輕國用 
[德國緩選總統]  
　　十八日巴黎電小巴黎人報得悉德政府决議不實行選舉總統計畫愛倍特總統之任期將無限展長蓋費倫巴老内閣曾議决照目下德國政黨之互分門户將令任何候選總統不能得必要之大多數 
國内要聞 
[北京通信（穆）]  
　　危機一髮之湖北 
　　近來兵變之聲全國瀰漫而危急尤甚者斷推湖北半月之中變掠者十數處揆厥原因不外三事（一）欠餉者八九月至十餘月不等致出於刦掠之一途（二）湖北軍隊性質異常複雜王占元舊部以外又有新收容之吳光新部下張敬堯部下如武穴之毛圑宜昌之張旅皆生變端卽由於此（三）自王占元偏信孫傳芳而其他部分由反對孫而反對王内部非常携貳第一項尙爲各省通性後二項則湖北特性宜乎湖北形勢之危殆也 
　　其次宜昌之變由軍官率兵出營刦掠其圑搶某段某隊搶某街皆整然有秩序一似游獵焉者宜昌之損失極巨其變掠之軍即爲張繼善之第十三旅吳光新之舊部新附於王占元者也以主將旣失而王又不發餉疑貳之心與飢寒之境迫出於此兵固可誅將兵多多益善之王氏尤難逃責兵變以後宜昌派來代表四人向政府呼籲上星期六各省區自治聯合會開會又由鄂代表提議派代表赴府院要求撤王裁兵於本星期三曾與宜昌代表同往昨日吳笈孫復宜昌代表一函謂頃晤靳揆謂宜昌變軍决定一律遣散國務院許鍾璐復函亦謂宜昌善後已着手辦理先解散變兵再賠恤人民損失似已有一具體辦法然而湖北之危機仍未已也 
　　宜昌所駐之兵自張繼善一旅以外尙有第十八師之大部分人數約在一旅左右此爲王懋賞之部下向與吳光新同駐該地其責任爲守鄂西之野山關以防藍天蔚黎天才等之侵入此外則第二師尙有一小部分第二師師長由王占元自兼者亦係王之舊部然聞王占元來電主張凡駐宜昌之各軍一律遣散並報告已派孫傳芳前往辦理云云如果做到則宜昌軍隊似可撤盡人民尙得賊去關門之利益而事實則有絶不然者京中鄂人聞之頗抱杞憂焉 
　　鄂人所憂者維何即王懋賞部下將與孫傳芳衝突是最近王占元之於孫傳芳感情極厚所有軍事一以委之孫氏資望極淺其所部之湖北第一師係暫就收容之張吳各部編成至今尙未得中央之批准而以得寵於王之故氣燄凌人舊將如王懋賞等與之積不相能爲日已久卽如王占元之拒絶夏壽康全係孫傳芳出力而王懋賞及其部下則頗與鄂人結納以反對其拒夏之行動因此爲孫所讒爲王所忌王懋賞不能自安而親自入省入省以後又未得王氏之諒解遂請辭職王氏亦未呈報中央即逕行批准擬表面上收回自帶如第二師者然實際則將察其部下有無可爲孫用之人而改編以隷於孫故此次派孫赴宜昌即爲拔幟立幟之計如其不能則盡解散之以免爲鄂人聲援然王懋賞部下及其他王之舊部多不謂然京中鄂人所得消息謂孫果赴宜昌則王部不肯屈服必致發生衝突而宜昌沙市一帶勢將至於糜爛也 
　　鄂西方面施南鶴峯一帶藍天蔚黎天才等之勢力至今尙未消減據王占元迭次報告皆謂藍氏積極謀攻宜荆故日前將移駐陜界之張聯陞調歸以資防禦如一旦王孫兩部衝突則野山關守備之力非常空虚藍天蔚諸人必可乘勢侵入而湖北之局面以破加以鄂人對於王占元感情已惡時欲逐而去之湖南方面尙有一部分鄂人手握兵權時欲歸湖北解决此事故如直昌衝突發生則湖北之事必異常重大而長江上游或至非北京政府所有亦未可知也 
　　王占元本與張作霖護訂同盟自此種現象發生以奉天遠不濟急又特派某圑長赴保定赴洛陽求助於吳佩孚以求挽此窮運然聞未得何等結果某圑長由保來京與人談及輒謂鄂事不可爲决辭職以去不過政府眼中尙認王占元爲不可開罪者對於鄂人撤換之要求即瞠目而不知所對恐湖北方面非釀成事故不止矣（十二月十七日） 
[北京通信（吹萬）]  
　　英俄中俄通商協定草案之比較 
　　英俄通商之說醖釀已久中經某種阻礙曾稍停頓近英國觀察各方情勢不得不與俄和於是英俄通商協定條約已由英政府與俄代表商定該件但須得俄政府訓令卽將簽定茲由某國公使館方面得其原文譯以供我國人之參考惟時我國政府與俄代表優林商議中俄通商辦法亦有預提條件十條此條件擬於本星期五外交部會議討論一過即提交優林優林能表同情再爲通商之磋商茲亦錄其大意至於條件之文字則當在星期五决定故余今所錄不敢謂與原文無稍差異也 
　　英俄通商草約英國政府及勞農俄羅斯政府雙方同意於平和貿易通商之恢復兩國間利益之增進爲急務宜由兩國政府締結通商條約以兩國之永久貿易及政治關係爲標準兩國互認對手國現在國際間政治狀態如何在所不問兩國間之對敵行爲及宣傳一律停止互釋俘虜所有侵犯兩國利益之處分仍當履行英政府願取消其一九二○年六月三十日及同年七月七日之通牒締結次之條約（第一條）兩國政府除武器及軍用品外其餘各項貨物准其互相貿易與各國受同等待遇並無差别兩政府不得故意妨害商民之貿易」但特殊貨物對於通商上受國際條約之拘束者不在本條規定之例」（第二條）英國及勞農俄國之商船或載貨往來於英俄間者其船主船員載貨之待遇便宜特權受免除或保護等與他國商船之船主船員載貨均視同時一律但因國籍法所生之關係船籍變更者不在此例（第三條）英國及勞農俄羅斯兩國政府因本約施行之利便及國民保護之必要於任何時間可任命適宜人員駐紥對手國行使其代表權但所派人員經對手國認爲不合或有害者得拒絶之本約對於兩國之派員對手國許其派員居留内地對於駐在國之租稅役務一槪免除對於所派人員具有治外法權其個人家庭消費物品得以自由輸入（第四條）兩國所任命之公使或官吏入境時須具有各該國之駐剳文憑有確實之旅券能行使其職權始能發生治外法權（第五條）公使或領事得以因己國國家之尊嚴或公衆利益維持秩序之必要或有關於自國人民之利益及因協約所生之關係以及接得居留國之要求等爲正式代表之要求（第六條）兩國政府因前二約任務上施行之必要駐在國當許其自由通信（包郵電及無綫電）且得據一千八百七十五年萬國電報會議之規定使用密碼或暗號（第七條）以上各條於簽字後六月即可施行如逢恊約廢止時亦得繼續整理其任務（第八條）勞農俄政府及其人民所有前俄政府之物資及勞役之負債革命後未還者應一律清償其償還之方法由兩國另定之（第九條）因前條之規定英政府得扣留俄國輸入品之貨欵或其擔保及俄國輸出之現金與債券爲對於勞農俄政府及舊俄政府債權之抵押（第十條）勞農俄政府與舊俄政府現存倫敦之資金一律讓渡與英國政府對於此項資金英政府照前條規定處置之 
　　合上十條以觀以索償舊債一條爲最重要故第八條以下諸條能得俄政府同意否固未敢必也 
　　我國所提通商條約十條（第一條）東清鐵路由中國備價贖回（第二條）兩國公使領事官均受同等待遇（第三條）兩國人民均照最優國相待（第四條）貨物之納稅各照向例（第五條）撤退在華之兵營（第六條）撤消領事裁判權（第七條）互交逃犯（第八條）俄蒙一切私約作爲無效（第九條）中俄間界約應即取消另勘確實界綫俄國應將以前侵佔者移還中國（第十條）中俄間所訂各項舊約一槪取消另訂新約 
　　自第八條以下皆於我國與俄國之國際平等有至密切關係外交以民意爲後盾願國人留意之（十六日下午五時） 
[外報論中國經濟獨立之表示]  
　　十二月九日英文華北明星報著一社論題曰中國有經濟獨立之表示文云近日各國銀行圑於無意之中爲中國促成偉大事業者厥惟借欵條件是也此等條件稍知自愛之國决不忍受因此之故遂激成華人愛國思想知洋債之不可恃一變曩日宗旨急起直追各圖自立致有近日經濟獨立之表示至銀圑提出條件本報雖隨衆刋登然旣不贊同亦不信其可行因其全盤計劃皆出於詐虞蓋旣爲大國欲使其全國財政悉受支配於銀圑爲環球各國所未聞亦未聞銀圑經營事業含有慈愛性質蓋慈愛與營業係屬兩事不相混合謂其可合而爲一者實愚人欺人之談查各國集合組織銀圑所備大宗欵項無非爲各該國建設上之急切需欵其能輸欵於中國者皆屬商業性質或乘中國需欵孔急飲酖止渴冀從中可沾餘潤此等銀圑中國亦决不容納雖其官場或有急不暇擇之槪然現在人情忿激輿論難違誰肯冒天下之大不韙是故拉門德君目下所主張之新銀圑其眞實情形無異於國際聯盟會情形拉君於上次美國選舉時於最後十一點鐘尙向大衆演說諄諄以維持威爾遜政策爲請此兩事者先後相映可謂無獨有偶欲圖成功與否恐徒見其不知量也云云（下略） 
[紛紛借欵說]  
　　五千萬之華北救災借欵政府擬以賑災名義向外人借欵五千萬元已誌各報茲據政界確訊此項借欵迭經外交内務財政交通農商各部會商結果决定依照下列辦法向銀圑方面接洽進行（甲）名稱華北救災借欵（乙）債額五千萬元（丙）擔保品全國印花稅（丁）利息六釐（戊）回扣九五（己）償還期限四十年（庚）用途計分三項（子）以工代賑使用災民一百二十萬人從事下列之工程（一）臨清黃河水路之開掘（二）黃河新水路之開掘（三）青龍窪河之開鑿（四）永定河之開掘（五）葡萄河水路之開掘以上屬於導河工程者（六）石家莊馬廠間鐵路之建築（七）德州順德間鐵路之建築以上屬於鐵路工程者（八）天津保定間國道之興修（九）北京天津間國道之興修（十）開封濟南間國道之興修以上屬於國道工程者（丑）裁兵經費擬遣散三十師預定經費三千萬元（寅）創設實業銀行預定經費八百萬元以上合計共五千萬元 
　　四百萬之賑災借欵政府早經决定於海關入口稅加征成數以充賑欵先後取得多數友邦之允許故近日政府所進者厥惟指此進欵以借外債卽醖釀許久之賑災借欵也此項借欵與他項借欵性質截然不同故外人方面在允許征收附稅之前已有預議對於此項借欵可以協助昨據外交圑消息日前駐京英美法日四國公使討論賑災借欵四百萬元事以現有銀行四家願承借此欵但須總稅務司有收集擔保品附稅之權故四國公使决定仍須再向其他各國公使詢問是否贊成此舉方能完全定奪且四國公使又因關於銀行圑之文件已有洩漏於外者故討論應否請中政府宣佈全文但此問題未曾議有結果並聞各國公使以此舉祗須由願承此借欵之四銀行所屬之公使决定便可成立似無須待外交圑全體之同意以故賑災借欵將有早日成立之希望 
　　新銀圑之借欵條件說新銀圑對華投資地丁除外一節已詳前報外傳沿海漁業江浙蠶業供擔保之說昨詢諸新銀圑關係人據云絶無此事現在新銀圑之條件確已來京若驀然發表徒增外間誤解故現尙存銀圑事務所若中國財政當軸索閱卽可交彼一閱但此並非密案不過銀圑不欲爲無意識之發表而已蓋至中外接洽借欵之時當即公表云云聞該案内容僅兩大目（一）即烟酒稅借欵但擔保抵押之數目不能以洋元計算而以磅計算且必須稽核（二）卽湖廣鐵路借欵可由銀圑出二百五十萬磅但必須設立一國際技術部中英美法日比六國工程師組成之來年七月一日實行 
[外部爲禍首案再覆日使]  
　　關於禍首張渡交涉自徐樹錚逃亡後外交部曾於十一月二十日向駐京日本公使提出要求四欵旋接照復聲明不能負責外部因復於本月十四日二次去文駁復茲覓得該照會原文如下爲照會事接准十一月二十七日貴公使照會對於本部十一月二十日去文仍多誤會之處深爲可惜茲應再向貴公使聲明者查公使館收容所駐國之政治犯於國際法原則上本無確定之根據近百數十年來雖偶有此種事件發生不但爲大多數公法家所指駁卽歐美各大國亦不公認此類主張不適用於今日而不能任其見諸事實其例甚多勿庸贅述故該徐樹錚等縱使如來照所稱應認爲政治犯然按上所述現時國際通義及近今歐美各大國之往事亦並無可容留之理且駐華各國公使館容留本國政治罪犯除未經外部承認之張勳一案外並無其他事件是以對於貴公使前次來照所謂顧念國際通義及中國以往各事例將徐樹錚等容留一節　爲根本上之誤點業將本國政府不能同意之處於八月二十日本部去文内聲明且於十一月十七日將不能同意理由面逹貴公使惟以中日邦交素極親睦且以徐樹錚等並非純粹政事　犯實犯有各項私罪本部雅不欲因公使館容留政治犯問題成中日兩國交涉是以於八月二十日本部去文内同時聲明請貴公使轉飭勿得放任或指引各該犯逃匿他處一俟各該主管機關將徐氏等各項私罪犯罪證據送到再行照請引渡蓋徐樹錚犯有本國法令上軍事刑事各罪若竟藉貴館容留得以逍遙法外則一般骫法之徒勢必恃駐京使館爲逋逃藪於本國内治北京治安均有莫大危險貴公使素重公理法律想亦不願有此且駐使於所駐國不宜因其措施致所駐國之内政發生困難此爲國際通義明逹如貴公使諒所深悉今徐樹錚等以本國人民在本國領土内觸犯本國普通刑法且逃匿於本國中央政府之北京地方而乃以貴館之容留使本國法令竟無所施本國政府誠不能不引爲遺憾總之關於徐樹錚等本國政府旣向貴公使有所聲明在本問題尙未解决以前貴公使自應轉飭嚴加防範不能任該犯等有私自逃逸情事况徐氏逃逸之前業向貴公使聲請撤回保護是徐氏意存逃逸已屬顯而易見貴公使前旣向本部聲明斷絶其與外界之交通際此徐樹錚有逃逸表示之時並不及時將徐氏要求撤回保護情節知照本部而貴館護衛隊竟任徐氏逸去來照稱對於本國政府不生何等責任問題本部殊難諒解再徐氏旣爲本國政府注重之首要犯今乃利用貴館許予保護之機會得以逸去則其將來在國内或國外貴國勢力範圍之内有所活動因而發生不良影響及累及地方治安或妨及國際商務之類均由於貴館予以容留及未飭加嚴重監視任其逸去之結果貴國政府自應負其責任至曾毓雋等八人與徐氏同屬重要人犯所有貴國不應予以保護之理由旣如上述若仍容留貴館護隊兵營内難保其不再有逃逸情事應請即予引渡歸案訊辦相應再行奉逹貴使查照卽希平心體察對於本部十一月二十日去文内開辦法四條予以圓滿答復實爲至盼須至照會者 
[北京之旱災紀念日]  
　　昨日爲旱災紀念日晨九點至下午四點半有北京三十七處學校學生三千多名沿街勸賑售賣紀念章並有汽車二十八輛載海軍部軍樂隊西車站豫王府北京高等工業專門學校昇昌忠記工廠爲特别響號表示爲災民呼救情狀頗爲悽慘同時並發散一種傳單云今日何日乎今天是旱災紀念日從早九點鐘起你就可以看見大街小巷一隊一隊（三人一隊）的學生手持集賑罐和記念章向來往行人勸捐盼望大家親手拿錢扔在罐内不要忘了六塊錢可以救一個人的命呵海軍部軍樂隊也乘汽車出來游行凡有大宗捐欵可一直的交到銀行（已有中西銀行十二家允許代收賑）或青年會或稅務處内國際統一救災會大總統已特捐二百元爲這事的提倡靳總理也願特别贊助美國公使館特將體育室讓出爲清華學生臨時辦公的用處協和醫學校在前幾天特借汽車數輛專爲運送集賑罐之用人人都帮助這次的大舉你怎樣呢 
[津浦南段搶案之京訊]  
　　北京益世報載交通界消息津浦鐵路南段板橋車站忽於十五日夜十一鐘突來股匪百數十人蠭擁入站搶去欵項物件甚夥該站路警祗有八人難以抵抗反被搶去槍枝六桿子彈五百餘顆又據某使館方面得天津電話云月之十五日夜間十二時在津浦鐵路南段臨淮關附近之板橋車站被遣散之兵匪一百五十餘人刦掠所有板橋站之公文公欵·及護路警察之軍器子彈完全被刦該匪等刦掠車站後復往板橋鎭大肆刦掠至十六日晨間始向正陽關方面退走並架去男女二名云云外交圑以津浦鐵路爲南北交通之衝該路尙未脫離外債關係如此被刦影響於交通之安全甚大今後應當爲適當之處置聞將由領袖公使向政府有所表示 
[京聞紀要]  
　　取消軍事協定之不易外交界消息軍事協約問題政府疊與日本政府籌辦取消復促胡公使積極進行而日政府因該項所關軍事宜由雙方政府直接辦理不得轉委公使多費一番周折並提出數項理由（甲）爲維持遠東和平計中日協約當然存在（乙）俄新黨遠東政策刻在進行之際中日當共同出兵實行防範（丙）關於此約取消問題須經雙方認可始能取消 
　　豫學生請願情形豫省當局摧殘敎育蹂躪學生之詳情疊誌本報近日河南學生會特爲此事派男女代表來京呼救旅京豫學生聞之憤激異常已於上星期六在法專開河南旅京學生聯合會議决派代表請願並遞呈文要求六事（一）恢復敎育原狀以後對於學生不得妄加干涉（二）撫恤被傷學生如有性命之虞者軍警須負完全責任（三）取消緝捕令與戒嚴令（四）懲辦逞凶軍警曁滋事奸商（五）懲辦警察廳長龍敏修曁旅長柴得貴（六）撤換河南軍民兩長以上誓必逹到目的而後已今日共派代表十三人（男九女四）往見總統無如鵠俟四五小時之久而總統終以不見答之代表等知已無望祇好將呈文遞上而出 
　　將有第四黨出現某方面消息云前日天津方面擬組織第四黨以監督選舉集研究討論政學人物以對 
 
 
 

Page 7

 
 
抗現在在朝派之某某兩系而使之不得操縱政治預擬擁戴某前當軸爲首領至進行之程度如何且俟續報（按所謂第四黨者蓋指曹張西南三派之外别樹一幟之謂也） 
　　張作霖亦請緩選舉自舊法新選之命令頒布後李厚基來電請緩辦於前張謇來電反對於後已足爲熱心新選舉之當頭一棒然政府方面則積極進行如故惟據最近所得之消息政府以借欵旣不能立時成功移賑欵作選舉經費一節又屬緩不濟急故對於此選舉經費一層已屬毫無辦法大有「心有餘而力不足」之嘆於此進退維谷之時聞奉天張使昨忽致電中央亦主張緩辦選舉前途何如頗費猜疑也 
　　張勳將來之位置外間所傳張勳將任東三省林墾督辦頃據接近府院各要人云此事確爲中央提議但恐不能實現祗緣與蘇皖贛巡閱使息息相關初議時本以張任巡閱使嗣經調查與時局不合始改王士珍並爲調停計以張任東三省林墾督辦今則無論中央如何計畫同爲各界反對遂致難以妥定大約王士珍任使問題一定張氏問題亦可解决矣 
　　海軍偵探長被拘海軍偵探長王榮所因撞騙勒財被人告發拘究茲聞王氏係爲探悉某氏由南方北來輦有多金其中或有别種原因於是率同偵探冒充衛戍總司令之隊官卽將某氏拘至王氏宅中勒索千金某氏放回之後旋即分向地檢廳與衛戍司令控告由是衛戍司令會同地檢廳移文海部備述原委請其拘辦追究一切薩總長接到此項移文後極爲憤怒遂即飭令部隊將王拘到海部由軍法司從嚴究辦並將其所屬偵探隊十名一併解散至王氏等所有憑照亦已一律追繳註銷矣又聞薩總長派定軍法司審檢長林鑑殷孟慕超審判長王傳炯等承辦此案已於昨日下午三時開庭會審究竟如何判决現尙未悉 
　　保護長白日僑之電告奉省長白山一帶馬賊出没無常近因有懸賞殺害日人之决議張巡閱使已調兵前往勦辦並令附近日僑暫行遷避昨並有删電陳報抵京原文如下據駐防長白縣巡防曹營萬急電報職營寒日在二十道溝擒獲馬匪吳昌祖一名據供長白馬匪之頭目共三人張殿基一帮約八百餘人黃茂泰一帮約七百餘人洪永標一帮約四百餘人近因日軍勦討三首領會議結果以二十一道溝爲根據地宣言將攻縣城並聞懸賞能殺日人一名者賞洋十元長白日人現已由職營護送前往惠山長白形勢緊急懇調重兵以資進攻等情前來除飛調二十七師騎圑前往痛勦並函赤塜領事請其令長白縣附近日僑一律暫避外專電奉聞張作霖叩删印 
[湘局恐尙有變化]  
　　大陸報十八日漢口電云程仲雲得孫中山之後援現招集譚延闓舊部擬襲取湖南吳佩孚刻派代表赴長沙擬調和各黨 
[豫人之選舉競爭]  
　　開封快信云自中央頒布改選國會後各省多已着手籌備河南以財政支絀興辦稍遲全省籌備選舉事務所於十二月十日始克成立所長爲孫正宇開封人參議八人參議以下計分四科每科科長一人科員三人均已發表唯視察員尙在醖釀中事務所未成立之先關於所長之委任競爭極烈約分新舊兩派舊派以楊捷三武玉潤路雨農等爲首而胡鼎彝許鈞等附屬之此輩以前清翰林進士爲多惟楊武二人髮變尙垂且武曾充上届籌備所所長成績甚劣豫人頗多反對楊終日在軍民兩署運動故趙張皆厭之爰特委新派領袖孫正宇爲所長（省議會及各圑體推荐）孫發表後楊黨大譁面求張省長收回成命曾謂張云「所長一職無論何人皆可獨孫正宇我不贊成」蓋孫之充當所長事前並無人知突然發表使楊黨驟形失望故竭力反對趙張皆置之不理時楊某正充平糶局長侵蝕米價甚巨省議會提案咨請省長查辦楊知不妙始行歛跡仍嗾其黨許某營充參議科長孫正宇至以去就爭許又失敗事務所始得出現刻下尙有法政畢業武守禮等武玉潤之孫）六七人受楊武等之指揮赴京控孫正宇謂其曾充省議會副議長舊國會議員又控孫有阿芙蓉癖且揑稱係一千七百餘人代表其實除此六七人外皆係無名氏也又聞武守禮曾秘向孫示意謂如能賜一栖枝便不再控孫答以「情願讓賢决不戀棧至用人一層係省長特權余不敢私相授受也」省議會方面初與孫君交涉欲將事務所職員儘現任職員分配商之督長趙張均不然其說各圑體亦嘖有煩言謂議會有意把持選舉羣肆攻擊故該所中人除參議中有省議員四人（王樹玉黃榮忠趙時行胡鼎元）外其餘無一議員現在正萬目睽睽注射於視察員各縣得此消息亦紛紛爭充籌辦選舉委員甚至有赴省求指定者前聞敎員聯合會有提倡發起監督選舉圑者近以敎育界大受摧殘已將此意打消矣 
[紀湖州查貨罷市風潮]  
　　浙江吳興縣學生聯合會近爲第三次封存日貨連朝派學生隊分赴各京廣洋貨業實行檢查城内如宣化坊斜橋北街一帶各商店均無異言惟至十七日晨該學生會調查至北門外吊橋港堍之陳順昌廣貨店不服檢查雙方即起衝突竟至關門動打秩序大亂崗警不敢上門現在風潮更烈是日午後起城内外商界除鹹臘南貨茶食布疋外餘皆罷市茲將該案各方面情形詳晣錄左 
　　（一）罷市之眞相城内洋廣京貨各業此次因有恊太和（洋貨）正昌慶昌春源成（京貨）華英藥房等五家被學生檢查燬去東貨價值約四五千元其間以華英損失最大而協太和之經理閔姓被學生擁到海島後迫令自行燃點共焚去東貨約八百元因此該商等異常憤激運動罷市現在閉市者已有京廣洋貨香粉絲線藥房顏料等業門前各貼聲明惟縣警佐張國光現正挨户勸令開設 
　　（二）檢查之起因此次學生檢查之激烈實因有人報告協太和等號偷賣所有封存各日貨該會據報後即派學生分赴各號啓視固皆箱籠俱空封條盡破故在學生方面言學生之厲行檢查與焚燬實出於不得已也 
　　（三）傷夥之抬騐陳順昌各夥於互扭後初被學生扭押警署旋因警佐仍將被押者釋令回店以故各該夥於午後即向縣公署先請抬騐一爲婁菊泉係紹興人騐得鼻凖有紅色拳傷左膝微有踢傷一爲曹志富徽州人有拳傷甚輕微一爲張正葵則騐不成立 
　　（四）交涉之近况現聞學界方面因有學生被婁夥等以剪刀戳開手指故學生聯合會長劉于武特聞緊急會議結果除呈訴省長敎育部外一面仍主張將檢查事宜依舊厲行勿稍讓步商界亦公推紳士蔣清瑞（慶昌號主）等聯名電省詳陳學生擾亂市面要求飭縣禁止維持茲錄學生會來電如下上海申報館轉中國學生總會各省學生會均鑒本會此次焚燬日貨事前曾與各商號訂立條約均經蓋章存案具在豈容諱飾乃協泰和號主王兆元膽敢唆使各洋貨號罷市要約本會尤敢揑詞蒙請省長敎育廳長實業廳長希圖責令賠償同人等一息尙存斷不稍懈務請主持公道起爲後援迫切陳詞諸維垂鑒湖州學生會叩霰 
　　（五）縣長之主張對商界認爲傷害輕微對學界則認爲辦理過激擬函請各該校長善爲勸導嗣後務須和平辦事免釀巨釁其餘則兩造旣經各呈省長應俟省署批飭到縣再行核辦 
[蘇商會聯合會開會紀（三）]  
　　江蘇商會聯合會今日（十八）開第五次大會簽到三十一縣商會列席三十四人二點四十五分開會副議長蘇民生主席首由書記長報告蘇州靖江等商會來函反對附征賑捐各函繼主席述昨日謁嚴財廳長談話情形並謂關於附征賑捐案財政部有電到廳（錄後）應請大家討論辦法湯節之謂此案業經大會通過否認已有電逹部今日無庸討論俟後組織委員會賡續前案積極進行曹蔭民鮑執之周彝臣王兆昌馬炎文張小宋李壎先後發言有主激烈對付者有主以法律解决者結果多數贊成大會散後組織委員會由南京總商會蘇州總商會通州總商會上海總商會上海縣商會鎭江商會無錫商會宿遷商會寶應商會等共九會組織之並决議卽日賡續前電催部答復多數起立通過主席遂依議事日程請審查長報告審查各案報告（一）木釐附征治運經費二成合併審查案審查長鮑執之陳述理由畢表决電致國務院財政内務農商三部曁南通張督辦海安韓會辦略云稅所常關帶征治運二成江北各商認爲蘇魯運河不應專責江北商民擔負議决否認查貨稅爲釐金變相常關節節重征煩苛已極應請緩予實行現木商擔負尤重已先停運勞工衆多恐釀事端乞賜裁决云云（二）限制繭區維持絲織原料合併審查案王兆昌陳述審查情形酌擬辦法數項（甲）請維持省長咨部劃定絲區繭區限制原案（乙）江寗句容高淳溧水吳江吳縣等六縣旣劃爲絲區不應再有繭行但已成立者姑置勿論未成立者不准開設（丙）丹徒丹陽兩縣目下調查狀况亦應與江寗等六縣同劃爲絲區（丁）請明定限制凡繭區縣份添設繭行如有與絲區縣份毗連接壤者須相離絲區縣份三十里以外由絲區行政官廳曁商會縣農會派員勘明方准開設以清界限而免爭執（戊）請省長令知財政廳分别飭知絲區各縣知事公署永遠停發繭行登錄憑證（己）絲區以外設立繭行應由商會縣農會斟酌地方情形函請地方行政官察酌辦理照審查報告表决多數通過（三）印花加貼合併審查案審查長湯節之報告畢表决除電各省商會一致否認外即通電本省六十縣商會略云印花稅法自元年參議院議决咨請政府於同年十月二十一日公布凡財物成交規定價值銀元十元以上貼用印花人民根據約法有依法律納稅之義務故未經法律手續之稅則人民不能違法承認事實上之騷擾苛重尙非根本問題因法律外之行爲當然有騷擾苛重之結果印花稅現經本會於十二月十八日大會議决遵照元年十月政府公布之法律案貼用凡未經法律手續用命令一再增修者應尊重約法槪予否認除呈請政府尊重法律遵照元年印花稅法辦理外合亟馳逹希通告商民謹守約法上依法納稅之義務促起全國人民擁護法律之觀念法治精神或有實現之一日乞即查照辦理爲要（四）所得稅合併審查案審查結果提出七種問題以促政府之反省（甲）所得稅本身上不公平之點須切實改正（乙）須於一切惡稅廢止並實行保護工商政策（丙）所得稅法之用途須確實予人民以監督之權（丁）須實行登記法改良警政社會有精密統計時（戊）須聲明不以所得稅抵借外債（己）政府舉行之新稅應列入合法之預算案（庚）政府未實行裁兵及節省各項糜費以前人民不能承認此新稅以供無謂之浪費略有討論即照審查報告電逹院部多數通過（五）修正商會法合併審查案因沙溝商會代表對於審查報告稍有疑義表决重付審查時已五點五十分乃散會 
　　附錄財政部致財政廳電如下財政廳計密蒸電悉附征賑捐旣據稱蘇省商會有種種困難亦可准予變通辦理將攤募債額六十餘萬元由該省商會聯合會全數包認墊解一面由商界募捐專欵存儲將來卽以募集之欵償還公債貨稅即可毋庸附征惟查海關曁五十内常關附征賑捐一案外人業已贊同不日即可實行如五十里外常關與五十里内辦法兩歧勢必牽動交涉前項包認賑捐辦法自應以該廳直轄之稅局爲限所有蘇省境内各常關無論五十里内外仍應與海關一律附征以免紛歧以上辦法業經提交閣議公議即希查照財政部銑印 
[杭州快信]  
　　省議會咨行省署查省立第二第三第六第八第九等師校均係六年間成立未領槍械不足以資練習現經公决請將警備隊遺留窳敗等械按校撥給俾資應用 
　　省議員章五成昨提出停止本省各儲蓄會議案 
　　省參事會議案奉部電撤銷大旨謂事關省制須由國會提議周議長要求省署改參議會議案咨交提議 
　　本日財政廳通電各統捐局本月二十日前已征各欵趕速先行截數電到後即行報解以應急需 
　　嘉興秀州中校成立至今已二十週本月二十七日上午舉行紀念會下午開游藝會呈敎廳派員蒞席 
　　私立貧女習藝所所長袁民芳上年曾開展覽會成績尙著現因經費不敷難乎爲繼請願省議會改爲省立議員鄭凝等反對打銷袁憤甚前晚吞金戒圖盡幸學生施泗如察覺急報各所董潘赤文謝復初孫象樞等爲延東醫韓清泉救治可望無虞全所藝徒發出泣告詞甚悲慘 
[南京快信]  
　　省議會昨日大會仍不足法數未開議 
　　省議會被毁案地檢廳昨又拘獲魯瑞清等二名 
　　商會聯合會今日休會明日接開大會二十一散會 
　　昨日（十八）渡江接王省長者守至下午六時仍奉見到又空回今晨（十九）又往浦口候迎者仍不乏人 
　　粤代表楊擇來寗昨午謁齊密談三小時辭出 
　　姜東稅所長譚啓瑞經人疏通已交卸來省 
　　省署第四科長金其照氏已向齊省長辭職省長改委爲本省絲織模範工場場長金氏亦不就已向當局提出辭呈文云敬陳者其照濫竽省署於茲九年仰承鈞誨倖免隕越迭蒙保奬有加無已感激之私非可言喻省長志切林泉其照願安愚拙出自至誠絶非矯飾備員諮議已荷逾格栽成兼辦織場自忖未能勝任敬乞恩施收回成命臨頴悚惶伏維鑒察 
地方通信 
[松江]  
　　請究巡船行凶松江五庫分卡關漾基之巡船昨在西栅口與城内怡和藥店僫用之張永泉民船偶因相撞巡船司事金玉階遽令巡丁鼓棹趕上用竹篙將張永泉毒打旋又捕張回船適錢河鄉自治委員朱楓經行該處大爲不平當即向前交涉金遂釋張回船朱委員旋向西三區警察所報告情形張永泉金玉階及巡丁楊杏樓等亦相繼而至遂由該區巡官備文移解總所現悟和藥店已向總所陳明巡丁凶横情形要求移縣究辦朱委員則擬聯合士紳電請省道將巡船嚴厲取締以安行旅 
　　清查巢湖客民第一區水警專署長沈葆義以本年破獲之命盜各案類多巢湖客民所犯特擬取締辦法呈准水警廳備案一而委該區督察長徐公庶率領師船五艘前往松江金山奉賢等縣從事清查責令各該處巢湖人出具連環保結並編成客民户籍以清盜源自經此次清查後居留人數祗准減少不許加多昨徐督察員已率同師船到松查得松江附郭祗有南門外有巢湖人寄居當即會同陸警前往清查聞該處巢湖客民共有十一户均以販鹽爲業 
[蘇州]  
　　豐備義倉改組述聞蘇垣豐備義倉議定改組情形並擬定聘任各董事等情已紀前報茲悉此事吳縣公署已接奉省長批令照准其該倉董事七人監察二人亦已由温知事專函聘任發表惟與前聞擬定各人中略有更動耳茲照錄名單如下（董事）彭穀蓀尤先甲汪鳳瀛潘盛年潘承謀丁懷棨袁葆璐（監察）吳問潮汪朝模聞發表之後潘盛年尤先甲均不願就昨已函縣辭謝又聞潘睦先郭先等日前曾二次具呈省署請求將該倉免予改組仍循舊章辦理省署皆未置可否 
　　仿行助葬會蘇紳尤先甲等前因鑒於貧苦人家每有停柩不葬之弊特組織助葬會行之有年成效昭著近有香山紳耆徐翥先等以該鄉一帶屍棺暴露比比皆是遂仿照城中助葬會成規略加修改集資組織分會並附以代賒善舉業經抄章具呈縣署奉准出示保護將於冬至前開辦 
[鎭江]  
　　槍决盜犯紀聞鎭郡東鄉大港左近戴厚甫冢曾於上月間被盜匪持械行刦失贓甚鉅並刃傷事主一人報縣勘緝旋經縣署偵緝隊邏獲行刦是案之首盜張其昌一名解縣研訊供認不諱錄供通詳昨奉省令就地處以死刑張知事遂於十七日上午十時將該犯提　訊明傳齊衛隊押赴陽彭山執行槍斃觀者如堵 
　　學生成績審查會丹徒縣敎育會前辦小學學生成績展覽會曾經評議會議决審查會由縣視學學務委員共同組織茲聞訂於本月二十日開始審查業由縣敎育會函請縣視學及學務委員届期蒞會着手進行 
　　勸學所開談話會丹徒勸學所長道君晋之昨函招縣立各校校長曁縣敎育會長等於十七日午後二時在勸學所開談話會聞爲發展縣敎育圑公有林事業擬從寛籌經濟入手以便擴張 
[揚州]  
　　米捐委員易人江都米捐委員需人現經縣署委詹石秋王子興充任並加委張子襄爲董事以專責成 
　　令知緩行所得稅江都王知事近奉廳令以所得稅實行期業經國務院議决暫緩三日實行着即查照等因已函致商會知照矣 
　　加捐補助公益費江都牛捐係屬包辦性質茲省議員王紹鶴特函請准縣署在該捐比較上年加千元半爲大儀集公益費半充赤公鄉農業學校經常費 
[溧陽]  
　　學界籌賑游藝大會溧陽學界沈叔夏朱獻符方伯超宋咸德彭佩青等憫北五省災民饑寒交迫流離失所特發起組織學界籌賑游藝大會於十二月十二日起在縣署側首操塲舉行聯合運動會十三十四兩日在城隍廟舉行游藝會内容分運動新劇演講音樂餘興等五部按日演藝以售劵所得之資悉數助作賑欵第一日下午一時開幕學校到者爲縣高商業女高成城期成等來賓入塲參觀者約千餘人秩序井然塲中並由第一女校及一區第二國民學校學生販賣各種食品以售得餘利悉助賑捐並由第一女校圖畫敎卝吕菊子女士鬻畫助賑當場競賣共計四幀得洋三十五元亦悉數助作賑捐三日共計售得劵洋四百餘元捐欵二百元除開支分擬悉數交上海華洋義賑會轉滙北方 
[漢口]  
　　武漢兩校比賽足球消息昨日（十五號）爲武昌文華與漢口博舉比賽足球之期在博學操塲舉行下午三時十五分開始半小時未分勝負至三時半博踢球員某將球蹴進文華球門歡呼四起至四時公證人鳴笛休戰互易陣地重行决鬭至四時餘鐘停戰其結果爲零與一之比 
雜評一 
[政府之力（默）]  
　　政府以無力故而求諒於國民國民固宜諒之勿强政府以力不能及之事也然政府亦當思國民之所要求非眞政府力不能爲之事蓋此政府職權内應爲之事而亦無力爲之則政府無能爲之事矣 
　　政府自身本無所爲力也軍閥政府以軍人之助力爲力民治政府以國民之助力爲力二者不能並容政府而欲以軍人爲助也民意固可弗問若果覺悟軍人之力爲不可恃則當尊重民意以博國民之助民旣多助政府尙以無力爲慮乎 
　　是故今日之政府不必慮無力但問欲得國民之力以爲其助力否耳倘旣不能以武力爲助而又以畏武人之故事事大反民意人心一去國民之助力復失則政府非但無力而已結果甚可寒心也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[英日擴張航業之近訊]  
　　英國英國郵船公司往來歐洲·星加坡·中日·航線之商輪原有郵船十三艘貨船二艘（中印各輪不在其内）各輪由倫敦出發經香港·上海·横濱·而取道哥倫布·馬賽·還國一次往返其行程大約須歷四個半月現在該公司因中歐航業日見發逹原派各輪幾有不敷供求之需以故香港總公司刻已决定自一千九百二十一年起於行駛歐亞之郵船除原派各輪之外又增加輪船四艘一名安瑞Nyanza載重有六千六百九十五噸約在明年二月上旬到滬一名喀什摩挨Kashmir載重有八千八百四十一噸約在明年二月下旬抵此一名開倍Khyber載重有九千零十四噸一名蘇定Sordan載量爲六千六百九十六噸該兩輪均在明年三月份内到上海云 
　　日本日本郵船會社自歐洲戰事終結以後於增添新輪擴充航業着着進行不遣餘力即以歐·美·航線而言自去年迄今新增輪船多至十有四艘上月份開出各輪其駛行歐洲者共有二十六艘其中經行倫敦·盎凡爾以至馬賽·星加坡·者計有（熱田）（伊豫）（靜岡）（加賀）（横濱）（丹波）（三島）（佐渡）（北野）（因幡）（賀茂丸）等十一艘現時各船均在途中大約須至一月份内始可陸續回轉其（丹波丸）一艘甫於本月十一號從倫敦回航也至駛行利物溥·馬賽者爲（阿波）（德島）（神奈川）（鳥取）（若狹）（鎌倉丸等）六艘其中之（若狹丸）一輪昨得電訊業於本月三日行抵馬賽至（阿波丸）在上星期六始向歐洲開出其餘悉在中途該會社於歐洲航業中現時所最注重者厥爲德國蓋以大戰終結其對外貿易勢必發展自非借重輪泊以資輸運不可故該會社於上月份派往德國漢堡之輪船共有九艘之多各輪中除（博多）及（熊野）駛行中·日·德國·已久外其（山形）與（對馬）兩輪係於去年增加後又增添（敦賀）一輪至木年内復又加增（長門）（利摩）（逹甘）等三輪現在九輪中有八艘已經開出祗（敦賀）一輪將於二十號出發至於行駛美國之輪船本年亦力圖擴張茲以現時已經開發各輪而言其中直往紐約者有（豐岡）（鳥羽）（津山）（盛岡）（秋田）（滯磐）（龍野）及（甲谷陀）等共十一艘現各船均在途中又有行駛南美者有（河内）（土佐）（函館）（馬拉加）（彼南）等五艘其（馬拉加）一輪係現在新增美輪之一茲據電告該船業於本月四號第一次行抵紐約矣卽（函館）亦係本年春間加入者向來從甲谷陀開赴美國之輪船祇（讚岐）與（錫蘭丸）兩輪在本年夏間先加增（寶蘭丸）一輪而於上月二十四日復再增加（富潤）一艘近年來該會社對於歐美航業之競爭於此亦可見其一斑矣 
[赴美絲業代表昨午首途]  
　　中國赴美絲業代表九人（丁汝霖·畢康侯·徐錦榮·張鶴卿·吳申伯·王明軒·梅仲笙·顧心之·李登魁諸君與秘書一人（裘昌運君）於昨日午刻挈機工一人機女三人乘俄國皇后號輪船赴美先由亞力山大號渡船自江干載登大輪送别者中外人士甚衆並有軍樂隊以助興如中國營業公司總工程師安思禮（G,　F,　Ashley）君等亦同乘該輪赴美云 
[美銀圑代表抵滬有期]  
　　大陸報云據美領署所得消息美國銀行圑代表史蒂芬斯氏將於星期三日乘蒙梯格爾號到滬其妻與之偕來又前充拉門德秘書數月前曾游中國之惕爾福氏亦隨來史將在滬盤桓數日然後入京現上海美人已籌備招待云 
[一週間疋頭運往各埠之調查]  
　　本星期中運往各埠之英美日本本廠疋頭共計十九萬一千七百五十四疋較之上星期計減少八千餘疋其花色有原色白色市布標布粗細斜紋布粗布漂白標布印花布羽綾羽緞羽綢泰西緞等計往寧波三千三百二十五疋鎭江九千三百八十疋南京八千零四十疋蕪湖五千五百九十四疋九江七千八百五十九疋漢口四萬四千四百七十一疋宜昌重慶六十疋膠州一萬六千二百七十九疋芝罘一萬零一百二十一疋天津一萬一千零六十三疋大連一萬六千三百五十八疋福州一千八百九十二疋香港六千零六十四疋福州四千一百八十五疋本地四萬九千四百五十疋其餘别處一萬零零四十六疋此外尙有運往日本二千六百八十八疋云 
[精武體育會歡迎會紀]  
　　昨日精武體育會在提籃橋會所開會歡迎會長聶雲台君及會董李耀邦博士副會長朱子橋袁恒之兩君曁會董等數百人均在座先由袁恒之致開會詞畢即由女子部表演技擊旋請聶李兩君演說詳言歐美工商業之發逹胥賴體育之維繫更言體育萬能且足以療治瘋顚證以詳細調查鑿鑿有據闔座爲之動容聶君并推重美國之人種改良會謂吾人尙未知體格爲何物者甚多焉有改良人種之餘地現時歐美人士均亟亟注意人類精神體魄之修養極願吾國人士亦仿效之藉舒人類之困苦云云演畢茶叙而散 
[國民大會策進會歡迎代表紀]  
　　國民大會策進會前日午後五時開會體大會歡迎出發回申代表曹慕管朱定一兩君評幹員會員均先時到會鐘鳴五下兩代表聯翩而至遂卽搖鈴開會推霍守華爲主席張振遠紀錄首由主席報告今日開會歡迎兩代表係一最有價值之歡迎會二君此次經歷南京·漢口·洛陽·天津·北京·太原·濟南·等處途經數千里時歷五十日辛苦備常無非爲四萬萬同胞謀公共之利益眞正爲國犧牲本會同人今日之歡迎係歡迎爲國奔走爲同胞請命之曹朱兩先生非爲曹朱兩君備常艱苦之歡迎道謝欲使我全國人皆效曹朱兩先生之犧牲也次行歡迎禮全體起立一鞠躬次請兩代表登臺報告經過情形約分十端（一）南京兩代表到南京時適值李督出喪謠言極盛軍警特别戒嚴故曹君在青年會演說頗受干涉但敎會學生及工界三方面熱心贊同寗甘犧牲初未嘗以軍警之武力而頓挫卒於十一月二日組成國民大會籌備會未幾浦鎭工會首先加入嗣由鍾可託君與學生會諸君接洽成績極佳（二）船中兩代表在長江輪船中演說國民大會聞者動容最奇者茶房水手紛來索取章程其救國思想勃然而發足令士大夫愧死矣又將漢陽鐵廠某君談得十分投機竟成知己（三）武漢武漢國民大會籌備會早已成立惟王占元恐防廢督百計干涉故表面上之活動遜於他處而暗中之飛躍出人意表去年武漢各界對於王督視同神聖今年横遭非法干涉之後頓失信仰近今擁夏排王係籌備會及各界聯合會持之最力而夏省長到漢人民至站歡迎其第一面大旗書有我們百姓是要關國民大會的亦足見武漢人之心理矣（四）洛陽兩代表轉鄭州後即至第三師交通辦公處以電話約會吳佩孚吳允會見至洛陽往見兩次值王芝祥及西南四代表在由林副官孫顧問接待孫云予謹代表副使道歉并敢代表副使宣言副使主張國民大會始終不渝惟政府近已宣布舊法新選在人民不妨反對在副使則以主從關係不便别有主張致使政府與各省督軍疑副使聯絡人民居心叵測將來國民大會告成自當贊助云（五）太原主持太原國民大會促進會者爲李墨卿馬鳴鸞請君任事勇敢效果偉大自發起以來分會成立者已有四十七縣蓋居全省二分之一也而輿論界對於國民大會始終提倡並未冷落云（六）北京主張國民大會者共有三所曰討論會曰商榷會曰各界聯合會以後者爲最完善蓋由敎職員聯合會學生會報界聯合會基督敎服務圑及商界各圑體所合組而成者也兩代表到時該會開歡迎會於北京第二院討論結果對於各省派代表至滬會議一層極表同情（七）天津總商會省敎育會亦已加入國民大會其機關即設在總商會内尤爲特色據該會報告近已聯絡四鄉農村預備政府不肯履行國民大會議决案時一致對付直從根本上痛下功夫殊堪欽佩（八）濟南國民大會促進會本由省議員及總商會會長發起之成立後羣以省議員爲政客而商會長又係庚申俱樂部黨員故驅逐之近來該會係報界學生及平民商人組織而成但對於良好之政客亦不拒絶已派代表二人聯絡各省代表四人聯絡各縣學生擬利用寒假促成各縣分會其勇往直前之精神殊足令人欽佩調查該省分會已成立者逹二十餘處云（九）各省態度可分三層說（甲）眞正統一非得國民大會成立斷無希望（乙）舊法新選斷不能收良好之結果反足多一紛糾耳（丙）省自治廢督裁兵等論雖不反對但敢言國民大會不成决無希望蓋三五圑體之鼓吹不及國民大會能力之偉大也（十）招待各省歡迎兩代表異常懇摯而兩代表咸表示感謝之意不置云報告畢全體鼓掌直至八時餘始搖鈴散會 
[各省區自治聯合會幹事會紀]  
　　昨日（十九）各省區自治聯合會在蘇社續開幹事會到者三十人首就各省區當選幹事按照會章推定分股辦事再推定各股幹事名單列左（文書股）穆詩樵·袁吉枚·汪千仞·張知競·張一鴻·黃炎培·郭宇鏡·黃展雲（會計股）黃卓如·唐堯欽·沈恩孚·徐國安·周起夢（庶務科）徐健侯·陸規亮·郭森甲（交際股）春秀·張拱辰·陳壽民皮作倫·黃奠華·畢少珊·朱督沅·劉榮棠·鈕永建·陳乃元（編輯股）李次山·湯斐予·曹叔實·張靜廬·吕鐵之·李國定·朱紹文·汪建剛·劉積學·劉通各股幹事推定後議定各股分推主任幹事二人並議訂辦事細則公推朱紹文湯斐予李次山三人起草於本星期六交幹事會討論仍交大會通過 
[第五批遣散龍軍將抵滬]  
　　龍濟光部下遣散之振武軍第五批四百名於前日由津乘津浦路貨車將於今日（二十日）晨抵浦口車站卽日渡江轉乘滬寗路車來滬待輪赴粤解散 
[南洋公學近事記]  
　　十四日閣議通過以交通部所辦之四校合併改爲交通大學南洋即在四校之一將來中學及附屬小學必致裁汰而專科須大擴充添設機械各科四校中其他三校在北京唐山者因四周無隙地不能擴大滬校四周尙有空地故部中已派人調查以備購用 
　　校長問題代理校長凌鴻勛已回校惟年内仍將赴京校務促進委員會提出六人將請部選派六人爲吳稚暉·任鴻雋·秦汾·馬君武·汪精衛·王正廷惟聞部中將派前清華校長周貽春來長斯校周君現在校中爲管理科頭班監試係新奉部分南來者學生等對之尙無表示 
　　校中無綫電臺新置器械能接歐美各處電信如里昻巴黎舊金山柏林等處每日有電來揭示走廊中據管理員云此臺雖小惟以能接收電信之距離論爲全國第一尤勝於顧家宅電臺也電機試驗室中又新裝四十匹馬力汽輪發電機一座此種汽輪係最新式者在國内惟上海工部局電氣處及漢陽大冶鐵廠有之 
　　學生聯合會開籌賑游藝會南洋有軍樂隊及小學演劇並有張玉麟張延祥等表演之科學游戲頗爲特别 
[學商公會請禁囤米]  
　　上海學商公會昨致上海公共租界工部局函云敬啓者米價漲落與地方治安有密切關係是以今夏米價飛漲貴局曾經出示佈告凡能指明囤户破獲運米出口定當重辦云云具徵貴局關心民食造福地方實深欽佩茲值新米來源暢旺之際而每石米價仍在九元以外聞有無恥奸商復萌故態將米打包預備出口現新閘路市浜橋某銀行第一棧房及在新垃圾橋之棧房内均有囤米爲數不少嘖嘖人言羣情惶恐若不設法防止恐明春米價必較今歲爲烈其後患何堪設想敝會同人杞憂預切緘默難安用是不揣冒昩函逹貴局務懇飭探詳細調查該棧内有無囤米該米是否預備出口如果屬實望從嚴究同以儆效尤而弭隱患迫切上言不勝盼禱之至 
[閘北圑體電請整頓水電]  
　　閘北十七圑體昨致南京電云省議會省公署實業廳公鑒近來閘北市面繁盛市民增至三十餘萬人水電兩項日需所關現有之水力電流萬不敷用際此冬防吃緊燈開水竭盜賊火燭在在堪虞亟宜籌欵從速整頓現在閘北水電廠旣積有贏餘數萬懇請准即以此欵作爲整頓經費不敷之數並祈籌撥以資擴充而濟民急不勝迫切待命之至閘北地方自治研究會·閘北商業公會·閘北救火聯合會·閘北一段救火會·閘北二段救火會·閘北三段救火會·閘北慈善圑·閘北長老會·廣肇公所·紹興旅滬同鄉會·寗波旅滬同鄉會·中國救濟婦孺會·中華公義會·浦濱公益會·儉德儲蓄會·善鄰會·商務印書館印刷所等叩效 
[殺人犯仍照原判執行]  
　　高阿二錢鴻康砍斃李長金一案前奉地方廳訊判高無期徒刑錢監禁十二年高錢奉判不服上訴高等廳業奉判决仍照原判執行該犯等並不聲請上告爰諭飭備文由蘇將高錢兩犯發回地方廳送監執行矣 
[分期禁閉妓院明日開始抽籖]  
　　公共工部局納稅外人議决取締界内中外妓寮用抽籖法分五期抽籖禁絶第一期已定十二月二十一號（即明日）在南京路議事廳舉行其抽中之妓寮限令明年四月一號停止營業届時各界人士如欲往參觀者須取得黃浦灘七號半門牌工部局收捐處發給之入塲券該券可致函向索云 
[淫業中人之恐慌]  
　　公共租界禁止妓院一事已定於本月二十一號開始抽籖分期限令閉歇茲悉汕頭路三馬路福州路及會樂里清河坊浙江路等洋商產業各房主本已限至西曆年終遷盡故各妓院多數將所懸牌子除去充作住家以冀影戤一般拉胡琴烏師因生計頓絶頗爲恐慌連日在西洋樓等處籌商改業聞亦共有四五百人云 
[水警又獲煙土案三誌]  
　　水警第三隊呈報第一區文（前略）伏查檢查輪船爲水警執行職務一端况北新涇在江海分關之後往往大帮盜匪携帶危險物品爲避江海分關耳目起見於此搭輪潛往内地八年一月十五日夜十時該汎巡官唐有恒曾會同北新涇淞滬警察分駐所長警協同江海分關洋員在泰東輪船局之平江輪内查獲形跡可疑之搭客劉松泉等十名并勃郎林手槍三支由淞滬警廳歸案訊據供認圖刦不諱事後該公司并聯合通利公司以該盜等且供途中尙有同黨三十八人僱有小船四艘預伏泗港口守候約定鳴槍爲號接應肆刦等語次晨該輪經過其間確有小船數艘伏於小港之内并有數人伸頭窺探幸該輪毫無聲息未被先知始得駛過又同月十九夜二時該輪行經油車港見左近岸旁停泊民船三艘岸上立有二十餘人呌喊停輪其勢甚猛幸由該輪開足快輪行駛出險函由廳長派警保護等情轉行本隊遵即派令得力水警逐段梭巡在案今泰東輪局永壽輪船曁永利拖船賬房陳永貴串通舞弊恃掛洋旗夾帶煙土不受檢查陳永貴尤敢妄呼輪船單放假借外人挾制指使搭客擾亂妨碍職務進行顯見當日各船必有夾帶大宗烟土尙不止查獲之數故陳永貴施其强暴侮辱詐術等手段希圖抵抗倖免敗露似此内地商輪旣請保護於前又拒檢查於後且復持符猖獗目無法紀若不從嚴究懲尙復成何國體理合呈報伏乞區長鑒核俯賜轉請嚴重交涉照章罰辦誰請取締内河輪拖各船嗣後不准違禁帶土抵抗檢查並請呈由廳長函致法庭將陳永貴儘法懲辦以伸法紀云云 
[續誌西酒店内之兇案]  
　　受傷人業已殞命 
　　本月十四日在虬江路外國酒店被美船機師槍擊之美人海士爾敦於星期六晨八時在公濟醫院因傷殞命海年二十執業於本埠美興公司是晚因見美船職員二人在酒店爲醉後爭閙故趨前勸解一意内有一人名阜布施者從袋内取出手槍舉之彈穿腹部雖經醫治莫能奏效前日由美國官塲騐明昨日埋葬兇手定於二十八日開堂審訊云 
[斛司加價之解决]  
　　滬南豆市街厚德里南帮公所内房屋由南市各發米行租賃組設南市米行公會並定於前晚八時開會選舉會長等情已誌昨報茲悉當晚因斛司加增斛資一事且爲第一次成立開會故南市各行家經理人等咸蒞臨與會自七時起陸續到齊八時即提議斛司加價事緣此案稽延多日仁穀公所接到縣公署公文後業由張樂君葉惠鈞屢次勸告同業亦各體諒是以全體通過由各行家簽字贊允計從前　石八文今加二文作爲十文斛司等亦皆允從至十一時始散所有前次通告萃秀堂較斛時討論此事今已解决毋庸再議遂將前次通告取銷矣 
[中西音樂大會籌賑預紀]  
　　全滬音樂聯合會以北方災民嗷嗷待哺時已隆冬饑寒交迫而滬上勸捐籌振之法已窮乃商之「中西女塾」「聖約翰大學」「聖馬利亞女學」及「滬江」「清心」「廣東浸心會」「惠中晏摩氏」「英華書館」「裨文」各大學校得其同意招集中西男女音樂家二百六十人極意研究種種音樂歌曲及種種之姿勢刻已練習純熟定於本月二十二日下午四時三十分二十三日晚八時三十分假座南京路工部局理事廳開音樂大會二次全體登場合奏並有工部局音樂隊加入奏演入塲劵定爲優等一元普通五角所售之資除開支外悉數捐作振欵想届時必有一番盛况也 
[北方工賑協會查賑消息]  
　　棗强之部 
　　北方工賑協會查賑員馬羣超報告云棗强全邑分八區（一）東一王均區（二）城中區（三）東一吉利區（四）北一流常區（五）北二蕭張區（六）南一大營區（七）南一婁子區（八）西一卷子區各區均屬平原大陸絶無水道祗有德州之鄭家口一處可通茲將各區距離鄭家口之道路分列於左由鄭口至城中區六十里由鄭口至王均區四十里由鄭口至吉利區五十里由鄭口至流常區七十里由鄭口至蕭張區八十里由鄭口至大營區四十五里由鄭口至婁子區五十五里由鄭口至卷子區七十里棗强商業之發逹首推大營區尤以皮貨爲最著自每年十一月起口外生皮貨輪至大營者頗富至翌年正月起發與附近居民至六月製成熟貨七月始由上海天津漢口北京青島各處皮商來此收買故居民以製造皮貨爲業者甚多今年雖受旱災尙能生活棗强縣災年敎育狀况查得原有學校三百五十九校今年停辦一百七十九校原有學生一萬一千零十八名今年减少七千一百九十名原有經費三萬五千一百六十七元減少一萬零四百三十一元其救濟方法由勤學所所長步枬蓀縣知事張羡青共同擬就如下自暑假後勸學所高等小學及城内兩等女校均裁員減薪並節省一切費用對於四鄉國民學校八月間由縣長徧諭殷實各户先行墊借如有樂捐制錢二十五千者由縣長奬給匾額制錢五十千以上者酌量請奬並派勸學員分投勸導十月另擬辦法數條又山縣長示諭（一）整頓田房六釐中用（一）揭使富家公債二分行息俟豐年再行歸還由勸學所擔保蓋用鈐記（一）變賣公樹（一）各村富裕之家務令子弟先行入學以資提倡（一）各村敎員能甘盡義務者由縣長給奬匾額後派勸學員分投勸導以資救濟 
[昌世中學新校舍闢壤禮記]  
　　昨日（星期日）虹口狄思威路救主堂附設之昌世中學自購地基建築正式校舍舉行闢壤典禮十時許來賓陸續到者有千餘人茲將秩序記下（一）進行詩歌（二）偕來歌頌（三）本日詩篇（四）舊約聖經（五）讀萬物頌（六）信經讀祝（七）由該校校長朱葆元君報告略謂本校新校舍闢壤典禮前定之日屢遭天雨致延遲三星期之久始於今日舉行所有捐資三萬餘金承各界熱心敎育諸公解囊慨助實深銘感並報告前所發出之捐簿已領諸君望速募成即日歸還云云（八）大部亞勒盧亞英文詩歌（九）出堂聖詩由校中十二歲預科生丁寳訓宣讀頌詞（九）執鍾開土有童子服務國奏西樂唱卿雲歌戰勝歌等（十）鳴砲敬祝一時附近來觀者頗衆至十二時始散 
[烟酒聯合會常會紀]  
　　中國烟酒聯合會昨開星期常會首由主席陳良玉報告接福建閩侯城台酒商公帮及隆泉號等七十六家先後來函内開閩烟酒局長章景楓違法濫權一案自京委毛委員來省調查後尙未見有如何懲處明文乃十二月四日又忽奉該局第四十五號布告禁止商等販賣於完稅貼照之後並飭警在途攔截護法背理至此已極請電京署制止等情到會俞葆康起言閩省情形正是暗無天日京委旣已調查而章局長尙如此横行同屬商人未便坐視自應協電呼籲金印侯附議通過次報告政府又與新銀圑提議烟酒借欵事沈子卿起言　酒借欵一事叠經常軸聲明並無其事今又有提議之說急應注意總之日前時局未定新銀圑苟以金錢濟政府不啻助長我國之亂源云云議畢時已五鐘散會 
[補錄蓮英案中朱稚嘉供詞（續）]  
　　（問）閻瑞生於二十三日晚將汽車還你後復於夜間一二點鐘時由你車夫手在你斜橋住宅車房將車開出借去至四點鐘始開回將車連同照會一併交還此事你可知道麽（答）閻瑞生二次又借車我當時並不知道因當時車夫並未對我說過後來我纔曉得（問）閻瑞生二十四那日曾否向爾借洋六百元（答）他並未找我借錢他當時係由我車夫攔住我與他見面就質問他藏匿蓮英事他何能再向我借錢（問）你見閻瑞生藏在百多洋行你何以不在該處等候探捕到來再行離開（答）我因爲當時一則有事二則在塲看的人很多我一朋友徐姓他呌我離開免得在那裏被人看見不好故只敎陳姓在此守候（問）今年三月間閻瑞生曾有人介紹一輪船買辦事需保證金五千兩他來託你兩兄弟代爲設法擔任究竟有無其事（答）今年三月間他曾找我四哥說過這話但未應允他朱子昭押（完） 
[老北門浸會堂新堂落成禮紀]  
　　老北門浸會堂新堂昨晨九時至十二時行獻聖禮下午二時至五時行落成禮堂爲四層樓上有屋頂廣場塲前有小亭内懸該堂之黃益三牧師遺像是日中外男女來賓約二千餘人由該堂曾紹賢牧師主席其獻堂大典秩序如下（一）歌詩（二）開會詞徐肅三會吏（三）祈禱曾紹賢牧師（四）歌詩敎會唱詩班（五）讀經黃家鍾（六）歌詩進德女校（七）講經曾紹賢牧師（八）獻堂祈禱鄔采芹牧師（九）歌詩（十）施浸本堂牧師（十一）述會吏之職余士廉牧師（十二）按手祈禱萬應遠牧師（十三）勉勵新會吏戴佐思牧師（十四）歌詩（十五）聖餐（十六）頌讀全體（十七）祝福鄔采芹牧師其新堂落成禮秩序如下（一）奏樂貧兒院音樂隊（二）歌詩全體（三）開會詞鄔采芹牧師（四）祈禱曾紹賢牧師（五）歌詩進德女校（六）述本堂歷史萬應遠牧師（七）歌詩晏摩氏女校（八）述建新堂之歷史趙晋卿（九）歌詩崇德女校（十）演說傳道聯會會長周良亭牧師（十一）歌詩晏摩氏女校（十二）演說中國青年會會長王儒堂博士（十三）音樂浸信會（十四）演說中國基督敎自立會會長俞宗周牧師（十五）歌詩敎會唱詩班（十六）頌詞來賓（十七）奏樂貧兒院音樂隊（十八）頌讚全體（十九）祝福余士廉牧師 
[小學敎育研究會開會紀]  
　　上海各小學校敎員於昨日上午在尙文路勸學所内開分科研究會到者有縣立第二顧直維市立和安朱有恒等十九學校校長職敎員並商務印書館交際科員顧旭侯二師附屬主事楊聘漁等二十八人由楊聘漁主席十時開會報告各學校交會提議事件當付討論表决如次一件報告商務書館函送小學各科語體各敎科書一件議鄉土科選材問題議决請已加鄉土科各校將要目送到會中備資研究一件議算術科應用新敎具議决請各校就現在所用者報告本會並隨時調查新的敎具以便研究仿效議至此時已嚮午遂閉會各敎員就所午膳而散 
[通俗演講會籌辦會記]  
　　星期通俗演講會日昨下午二時假座一品香開籌辦會到會者有翁國勛葉楚傖任矜藾孫道勝張炳榮李衡石婁天權馬崇淦狄侃陶笑舫余鵬等十餘人首由臨時主席翁君報告籌辦經過情形畢旋即討論進行辦法並預定開成立大會日期次經衆公决定本星期日（二十八）開成立大會並預定來歲元旦即出發演講旋即由到會者推定翁君爲臨時總幹事葉任孫張李婁六君爲臨時幹事狄馬二君爲臨時演稿主任陶君爲書記一俟成立後再行正式選舉議畢又聚談一小時許及旁晚五時攝影而散 
[女青年會美術展覽會預誌]  
　　蘇湘名繡甲於海内今有蘇州武陵女塾顧渭琦夫人湖南衡粹女校黃國厚夫人本爲美育家採用東西新法招集女紅出有精繡多種於陽曆十二月二十一至二十三三日在崑山路十一號女青年會陳列歡迎各界參觀各件皆價廉物美極合耶誕及新年贈品所得售價即以補助該校義務學生經費云 
[小學生比賽足球紀]  
　　昨日（十九）下午三時至四時復旦大學附屬中學童子軍與澄衷中學附屬小學幼童圑比賽足球地址在復旦操場結果爲○與○之比 
 
 
 

Page 11

 
 
[清心學校六十週紀念預誌]  
　　南門外清心學校自創辦迄今已届六十年茲定陽曆正月一號起開六十週紀念大會特請王正廷郭秉文博士等演說並有影戲新劇以娱來賓 
[東吳匯辯員得勝返滬]  
　　東吳大學第二中學校此次赴蘇州與第三中學滙辯之代表周世勳·秦圭·二君已於昨日得勝歸來該校長柏德氏親往蘇州迎接該校敎職員及講學會同學均往車站歡迎云 
[贊助平價局之褒揚]  
　　今夏本埠米荒上海慈善圑曾辦食米平價局經北市天蟾舞臺經理許少卿商由該臺内外部同人演義務戲三天所售戲資並臨時捐及南洋兄弟公司銷出捲烟資共合洋一萬七千四百餘元悉交陸市經董充平價局經費陸經董以許君如此熱心爰開具事實函請縣知事核給匾額以示表揚沈知事遂親書見義勇爲四大字附以年月題名函復陸經董請爲照製匾額轉送陸經董亦即函轉該圃食米平價局刻聞匾已製就將於日内致送云 
[廣肇公所新當選之董事姓名]  
　　上海廣肇公所於昨日選舉民國十年新任董事茲將當選姓名票數列下霍守華九十一票陳公哲九十票胡耀廷八十九票黃伯平湯節之均八十八票羅芹三八十七票馮少山八十四票盧煒昌八十三票黃鴻鈞唐耐修譚海秋均八十一票談炳麟陳澤民均七十九票吳耀庭七十八票簡寅初七十六票蒙會文七十四票鄧文海張閣初均六十三票譚蓉圃六十票文秉朝五十七票陳君亮五十六票温欽甫五十三票簡玉階五十二票簡琴石四十八票鍾紫頃四十五票簡照南四十四票陳澧明四十三票伍秩庸四十二票唐少川梁炳垣均三十七票郭棟臣三十四票 
[浦東同人會開職員會]  
　　浦東同人會昨日上午十時開職員會到者二十餘人提議事件如下（一）督促儲蓄進行案由倪菊裳報告籌備情形經衆議决進行程序及維持基本之各項辦法（二）選舉監視方法議决與江蘇公民監視選舉圑聯絡進行（三）預徵修改會章之意見議决俟明年大會修改（四）議决明歲徵求會員方法（五）衆以本會名譽董事南滙耆紳秦亮臣廉潔公正歷辦慈善公益卓著成效今忽逝世同人爲尊重道德人格起見應如何以誌哀悼議决先於新浦東報刊印悼詞再蒐求案君事略列傳露佈以誌紀念（六虹口夜校主任顧文生襲滙百報告夜校情形議决明年進行辦法而散 
[同善社講證銷毁之通告]  
　　松滬何護軍使昨日通傳所屬各軍隊文云爲傳知事據北京同善總社函稱本社同人本勸善規過正心修身之宗旨在京發起同善總社訂定社章於民國元年十二月十五日分别函逹各省區軍民長官查照保護在案查本社原定章程於講員出外演講時山社發給講證藉防假冒而資信用近因各省分社林立信用昭著故將此項講證廢除嗣後出外講員只用相當之介紹所有從前發給講證一律收回銷毁如有遺失者槪作廢紙除通函外爲此函請飭屬查照等因合行通傳云云 
[綏遠副劵開奬紀]  
　　昨日爲第十次綏遠工賑善後有奬副劵開奬之期仍在南市久大碼頭該公司舉行自上午九時半開始至十二時止茲將五大奬號碼及經銷票號錄下頭奬第一萬三千二百十四號（杭州協記公司）二奬第三萬五千五百十一號（本埠大利元）三奬第五千二百二十號（杭州協記公司）四奬第七千零六十八號（本埠大利元）又四奬第一萬零二百六十二號（南昌福利公司）五奬第四千三百二十號（本埠老通源）又五奬第二萬三千四百四十九號（本埠阜康）又五奬第三萬三千一百五十二號（本埠葉宏茂） 
[東區救火會落成紀]  
　　南市大碼頭東區救火會事務所新屋落成後訂期十九日開落成大會預請本埠各官廳各界人士到場觀禮己紀前報昨日届期即於午後兩時半開會到有各區救火會主任及會員並救火聯合會會長以及英法兩租界消防西員並浦東閘北等處各消防主任次第駕臨未幾有警界第一第二區署長與各分駐所署員等戾止俄由該區主任顧馨一將經募捐欵建築儲龍所新屋添購消防器具報告畢即有來賓紛紛演說該區歷届辦理消防成績演說畢由各會員將新購之救火機汽車與各區所備之救火器具在浦灘試演水力高下藉分優劣演畢即以茗點欵待來賓直至傍晚始各散歸 
[火警三起]  
　　河南路工部局救火隊十八晚十時四十七分「據漢口路警鐘樓報告瞥見北四川路底發現火光延至閘北寳山路爰急往馳救至見該處五屋被火頗形棘手乃急助閘北救火隊竭力灌救隨即熄滅又十九日清晨一時許得塘山路火警之報馳往灌救至則因弄巷過窄　車不能進又乏高牆可登以射遠乃接長皮帶幾繞曲卷始得灌熄同時西華德路了字二百四十號肇火急將該屋拆毁比隣始免於禍僅二千一百三十九號一家略受損傷云 
[慶福星銀樓宴客紀]  
　　虹口中虹橋大同行慶福星銀樓開幕以後營業甚爲發逹昨晚六時該樓主人特假馥與園宴請各界人士到者數百人並有西樂助興云 
[寳山馮知事過滬蒞新]  
　　新任寳山縣知事馮成號寄載浙江紹興人昨由寗領憑到滬分謁護軍使道尹交涉各當道稟辭赴任矣 
[南匯積穀倉失竊]  
　　南滙縣公署左邊積穀倉内於前晚夜半時被賊挖洞入内竊去鈔票四百元現洋四百元昨由經理董事函報警縣察所飭緝矣 
[公共公廨冬節停止辦公]  
　　陽曆十二月二十二號係夏曆冬至節經政府定爲冬節届時各機關均應停止辦公公共公廨昨由檢察處發出通告云十二月二十二號（即星期三）係冬至節本公堂及各辦公處一律停辦公事一天此佈 
[研訊水警查獲之煙土案]  
　　泰東公司永壽小輪之拖船上搭客王炳生等私帶烟土行經北新涇爲水警三隊巡船查獲當經該司賬陳永貴出而干涉鳴警拘送地方檢察廳訊辦在案茲悉此案業奉檢廳預審明確起訴簡易庭奉推檢各官訊明判决陳永貴押候罰洋五十元事爲泰東公司查悉即禀明該管日本領事照會交涉員要求將陳糶回前日又由該警區將王炳生續獲連同烟土並牽涉該輸茶房唐阿炳等一併函送地檢廳研訊之下判王收押烟土存案唐退去俟覆審時再行傳案質訊 
　　石芳高私帶煙土計三大包二百小包共重一百十兩昨乘海門輪船往江北販賣漁利當爲水巡隊巡警到來抄獲人贓押送到隊命送地方廳訊究午後由檢察官訊供之下判令收押煙土存候消燬 
[女不認母之調查]  
　　南滙六圑灣鄉婦陸倪氏在塘橋陸沈氏家尋獲逃女阿南阿南不認生母彼此扭控地方審判廳涉訟因陸倪氏證據不足判將該女仍交陸沈氏領回等情已誌本報茲悉此事陸倪氏敗訴後一再向浦東公所哭訴苦情懇請安揷該所董事以該氏所陳各節是否屬實礙難憑信姑念鄉婦孤苦殊堪憫惻因派調查員朱木生按照判决書所供各節下鄉實地調查再爲安揷朱去後於昨日午後回滬據稱判决書所列其女阿南自稱張阿大住川沙十一墩小石橋小張家宅因父母雙亡出外謀生就食於塘橋陸沈氏家家中尙有伯父名阿啞頭又名金德等情乃查得十一墩地方並無小石橋小張家宅地名又無阿啞頭金德其人而陸倪氏則住居六圑灣十墩陸家宅地方其失女情形與所供無異左右鄰居衆口一詞咸謂陸倪氏失女之可憐阿南不認生母之忍心云 
[江淮商人請懲朦稱之代表]  
　　淞滬警廳前據某公民呈稱境内有江北客民所居之草屋及各處河道内所泊之艒艒船日見其多大於衛生交通有礙請予取締旋有金立和王海南花執金等自稱爲旅滬江淮同鄉公舉之代表擬呈管理此項草栅艒艒船辦法十二條呈准徐廳長立案給諭着手整頓詎金等目的祇闔歛錢故一經奉到警廳批示之後即將南北兩市劃分若干區專派一般無業流氓分頭收捐名曰調查户口捐每户二三角不等甚至鄉間販柴草之灘船及運花衣之駁船經過天通庵及麥根路車站等處亦被截住敲詐迭經被害各船户報告該管各警區請求查辦在案前日又有住居閘北之江淮商人韋寳庭王廣珍朱耀臣俞福楨等具呈警廳聲稱金立和等朦呈鈞廳自稱代表同鄉中無人承認乃竟藉端敲詐擾害行旅若不請求撤銷原案吊回示諭恐將來釀成事端貽害安分同鄉違背鈞廳保護安寗之本意云云 
[媒人被控之續訊]  
　　黃阿毛控張毓林以作媒爲由騙取洋二三百元前奉訊明判决張毓林賠洋一百八十五元張奉判不服提起控訴前日傍晚奉地方審判廳廳霖推事官等特開合議庭審理先據證人潘昌福上堂訴稱去年十一月二十六日黃阿毛聘趙阿楚女翠英爲室確由張一人爲媒是日黃家設席民亦赴宴目覩張坐在首席是實又據黃供稱其餘一干證人前堂已奉訊明所以今日不來而潘係初次到庭求察質之張供稱與黃素不相識小民係在新民路開漆匠店店樓面有餘屋出租去年十一月二十三日黃來借房居住嗣後來或不來未有一定今年趙女走失後黃向民拆梢洋五十元求鑒開官得供謂張曰本案内容本廳已經調查明白爾可從實供來張俯首無詞問官會商之下即宣佈辯論終結判黃等退去張押候交保聽候宣佈飭遵 
[餅乾廠主棄店逃逸]  
　　法新租界華豐餅乾廠主某甲邇因虧欠各債甚巨難以支持詎於前晚棄店潜逃現爲債權人仇登九等及房東黃元灝得悉於昨日相繼投報嵩山路捕房捕頭諭各退去聽候傳堂訊核一面飭探前往至該廠檢點生財後將廠釘封 
[旅客投河遇救]  
　　淮安人韓宇山年二十五歲來滬投親不遇旅費用罄前日午刻奔至北蘇州路投河圖盡幸經一百二十四號印捕查見立即雇人設法援起帶入捕房經捕頭詰悉前情稟奉公廨函送上海縣知事署遣回原籍 
[各被告交保候訊]  
　　日商内外棉株式會社在公共公廨呈控俞松亭不理損失洋一千元又美頭鼎興洋行呈控吳春霖不還欠洋五百元又歐陽奇和呈控廣同茂胡錫堂不理貨銀二千九百九十八兩又史錦華呈控施賢銀不還欠洋九百六十三元又鄧繼森呈控姚鳳池不付期票洋四百八十元又婦人朱許氏呈控妓女半天紅欠洋一千元各案均於上星期六由廨飭令中西包探將男婦各被告傳案諭令分别交保聽候排審 
[騙取樟腦押半年]  
　　金顱揚騙取史兆麟值洋三百零七元之樟腦被史在公共公廨提起刑事訴訟上星期六由張襄讞會同義費副領事飭捕傳同原告將金提案訊明詐欺取財屬實判押西牢半年示儆 
[塌車碰碎電車玻璃]  
　　塌車夫陳金裕等三人於前日下午推車至法租界新開河地方因避讓前面小車以致塌車倒在電車軌道上適有法商電車八十九號司機人龍裕渭駕車到來一時不及停車撞在塌車上致將電車上價值五十元之玻璃等物碰碎内有搭客某甲等兩人頭部亦被玻璃擊破後由巡捕到來將陳及受傷人等一併帶入捕房經捕頭略詰一過以察得受傷人等傷勢甚微諭令退去自醫陳交保出外聽候解送公堂核奪 
[婦女拉人狎游]  
　　住居狄思威路二百二十五號門牌之廣東女子楊阿英王秀鳳與住居桃源坊前爲妓女之粤婦陳二郎均因在百老滙路天潼路强拉行人狎游被一千二百零二號五百零一號等華捕查見先後拘入捕房因陳二郎不認賣娼捕頭立飭包探吳如熊往查確有密賣行爲遂飭令存洋保出聽候公堂傳訊 
[誌謝]  
　　女界義賑會定於三月二十一·（即明日）二十二·二十三·三夜假座新舞台演劇助賑昨承惠贈觀劇券六紙誌此謹謝 
來件 
[中國饑荒各省須謹防瘟熱症的忠告並除虱方法（續九日）]  
　　上海崑山花園四號中華衛生敎育會來稿 
　　（二）使用硫磺先將衣服安置除虱室内妥當後即用大小相當的鐵盆盛硫磺放入有熱水的木盆或鐵桶内硫磺上而鑿一小孔内傾煤油少許然後置入除虱室近門口的地點用洋火着硫磺孔内的煤油速將室門緊閉門隙封固於是硫磺焚化爲煙滿室遍薰待至六小時或久至十二小時後（最好滿足十二小時）始開門將烟放出室内衣服蚤虱可全然破滅凡容積滿一千立方尺的除虱室可用硫磺二磅此宜視衣服質料厚薄不同酌量增加硫磺各處均有出售價值低廉效力很大但於棉織衣料及原有的顏色略有損傷據我看來祇要虱毒除盡這點損害却不甚要緊 
　　（三）使用衰養鹽（Sodlum　Cyanide）衰養鹽現在各醫院及各大藥房均有出售是一種毒藥用以代硫磺時極宜小心在除虱室内安置的方法較用硫磺頗複雜室門傍邊的壁上距地約四尺高的部分須鑿一小孔内安小竹筒用小繩由竹筒穿入室内繩在室外一端須别設法安鈎繫着室内頂而近門口一邊適中的部分另安鐵鈎鈎上另繫繩繩向下垂一端安小鐵環空懸離地而約三尺高於是將竹筒傳入的小繩由此環穿過就小繩此端繫上一包有衰養鹽重五兩的布袋下而與布袋對照的地點放一盛有熱水的水盆内滲硫酸七兩於是立將室門關閉門隙封固門頁外面中間須另釘上長繩引伸至離室門數步以外的地點然後將由竹筒傳入的小繩自外面鈎端鬆着徐徐放下便所懸衰養鹽布袋降入硫酸木盆内立即繩將經過的竹孔用漿泥封固此時宜小心不可呼吸恐中毒致傷性命安排妥當後宜速即走開旁人均不可近前衰養鹽與硫酸起化學作用所發生的氣務充滿室内待至兩小時以後於是自離室門數步以外檢着門頁上所安的長繩將門扯開讓毒氣完全散出將室内衣服取出内藏虱毒必消滅無遺 
　　除虱方法原不止一端上述一法爲本會因中國饑荒各處防止瘟熱症急宜實行起見故特提早編出分投各省熱心提倡社會公益諸報章以供饑荒各處仁人君子採擇實行預先將此瘟熱症傳染的來源斷絶是亦救濟饑荒各處災民一極關緊要的事業其功德將比籌欵運糧施賑更大因饑荒爲患範圍有限救濟的方法亦較多若瘟熱症發現傳染人間其勢如風無論饑荒與未饑荒各處均難免此危險凡傳染此病的大都無法挽救預先竭力防止不但爲救濟饑民的要務且可爲未受饑荒各處剷除無形的大禍至於除虱詳細各方法條件甚多本會行將編出登投各報俾社會周知 
來函 
[裘阿堂來函]  
　　我名裘阿堂在泡立生臺維洋行小火輪爲老大陽曆本月十七日早晨七點一刻鐘在公共租界外灘大英公司碼頭（即北京路口外國花園右首）上小火輪時見碼頭沿浦邊有衣服五件並鞋襪手套呢帽紗帶等不知何人所遺當經拾取現時權收於小輪船上如遺失之本人或投河自盡者之家屬親友有知其事而欲領取此衣者可於每日上午九時以前下午五時以後或十二時至二時半至大英公司碼頭間泡立生臺維洋行之小火輪鐵管裘阿堂領取可也再啓者該衣袋内有信稿一紙錄其原文如下以便辨認『母親大人膝下敬稟者前得惠表所述一一皆領現在前途何堪設想經已告辭不在公司受職株守坐令一籌莫展實欲圖謀阿歪路奈孔方弗就擬回里一轉與相識人同赴不論路途崎嶇前徑險惡勢所必致迫擬身而走倘卜洪聖亦許可望勿諸多阻滯以免噬臍之嘆他山之石竢斷於斯舉寗有口腹歌乎昔困鄉里度之居人後可爲前車之鑒有人肯承受典屋者可寫白單定不食言無論如何障礙終有清手續之日可放胆去做專此即請金安男華炳跪稟再稟者國弟仍在大東男現在落魄申地月餘上海之人所做職業非常濺價實萬惡所歸之上海欲謀發展不堪其艱國弟附返銀多少一切不知或借他人附返亦有之勿以小事纒綿以阻前途倘不能籌欵外圖雖十年依然故兒試三思之欲赴阿歪之欵尙不能籌足安能去别埠之希望乎豈非痴人發痴想另稟者夫人生世上少年勞碌又何妨但典屋一事知是不孝男所不當爲無奈山窮水盡何不能不作破釜沈舟之舉倘得天祐敢不報此恩愛乎祈耐心處之不必惻惻也』 
[茶商吳俊德來函]  
　　頃閱報載有茶棧加們雙方允洽一條此事會議兩次迄未就緒茶棧方面以百物昂貴議加佣金茶客方面以貨滯難銷若再加佣力有不逮且以茶商邇年疲敝政府且免稅減釐而棧家趁此時機轉欲加重佣金是以茶商碍難承認即希登入來函關内以免誤會爲荷茶商吳俊德等同啓舊曆十一月初九日（按此函祗有吳俊德一家蓋章是否得各茶商同意難以懸揣因吳兩次來函姑錄之） 
雜評二 
[監督選舉（訥）]  
　　北方有組第四黨以監督選舉之說是誠監督選舉之異聞也今日某系籌費某派包辦種種競爭選舉之活動醜聲四播誠不能不謀嚴切監督之方法然監督而必出於組黨主持於一般政客則所謂監督者不過防他黨獨占選舉之利與他黨政客競爭支配選舉之權耳不然監督則監督矣何必組黨蓋政黨本爲非法競爭之圑體政客本慣於選舉舞弊之人物而曰監督選舉誠不能令人無疑也 
　　以慣於販鹽之人而令緝私其舞弊更甚以慣於販鴉片之人而令查烟其作弊更巧是乃中國之慣例今　政黨以監督選舉結果恐亦猶是耳 
　　是故自監督選舉之政黨出而各地公民之監督選舉乃益宜注爲蓋向僅監督選舉而已而今而後并須監督選舉之監督者 
公布欄 
[江蘇高等審判廳]  
　　民庭判决（民一庭）一件劉灼與顧黃氏因失火賠償上告一案（决定主文）本件私訴上告不予受理▲一件趙榮甫與沈幼　因抵產涉訟不服上海地方審判廳第一審之决定聲明抗告一案（决定主文）原决定撤銷本案發還上海地方審判廳更爲調查裁判▲一件顧阿生與徐梅生爲抵欵涉訟上告一案（判决主文）本件上告駁回上告訟費歸上告人負擔（民二庭）一件陸晋侯對於廣生行與晋源祥因貨欵涉訟聲請假扣押所爲之决定抗告一案（决定主文）本件抗告駁回抗告費用歸抗告人負擔▲一件孫壽山與王植庭因購田涉訟上告一案（判决主文）本案上告駁回本審訟費由上告人負擔▲一件蔣榮寳因承繼涉訟對於武進縣知事公署所爲之庭諭抗告一案（决定主文）原庭諭撤銷蔣榮宛之異議應向原縣繳納訟費請求裁判▲一件吳張氏因吳洪根與吳杏生基地涉訟對於無錫縣知事公署所爲暫行收所之堂諭聲明抗告一案（决定主文）本件管轄錯誤應移送江寗地方審判廳依法裁判▲一件夏逸齋與夏筱波等爲執行異講控訴一案（判决主文）原判撤銷坐落上邑城内太平街中市二十五保一區彼字圩十一圖第一百八十七號房屋兩幢及其基地認爲夏逸窮所有不得供執行之用番匠勇應賠償夏逸齋房租損失洋九十六元本案訟費由番匠勇負擔▲一件童德明等與張金氏爲婚姻涉訟控訴一案（判决主文）原判撤銷被控訴人在第一審之請求駁回本案訟費由被控訴人負擔以上十二月十八日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[遼東半島紀行（三）] [  李登魁]  
　　青島道路寛廣市政甚佳凡遇船埠均有輕便鐵道運送貨物警政尤覺細密除馬路巡警密佈外一船抵埠即有黃衣長靴身備短銃之日警十二名站立碼頭出入口旁遇上下船客均一一登入小册蓋儼然一彼之屬地也來往日本之船舶每週至少有三艘之多進口貨均係紗布及糖居多出口者則花生米生牛及宰或之牛居多自去年抵制以來魯省内地至今力行不衰日人進口業因之大爲減色吾國人之營日貨者閉歇亦不少云 
　　膠濟鐵路以此爲始點車站建築頗雄偉偶與一員使談及據云日人之移居内地者每月至少有百十人三島之移民政策殊可畏也 
　　此次觀察不過一瞥日人對於魯省經濟上種種計劃不及細加調查惟有俟諸異日耳 
　　遊畢匆匆回船距開行已祗五分鐘舟行後望埠中氣清水明較之上海之甚囂塵上者實有仙凡之别余來已届冬初灣内各山均已濯濯而秀骨天成終不掩其清幽之姿對此良好山河不禁有餘戀而有餘痛矣方吾憑欄痴望時有一英人詢余曰君對青島作何感想余聞言惟搖首太息渠又曰余意青島誠一中國最清幽之港灣决非日人所能長此享受將來國際聯盟會上必斷作萬國租界無疑余答以誠謝君言惟吾民必用全力以爭回此地觀此可見彼外人者莫不思於吾國各種地分嘗一臠也吾民再不自振誠亡國之無日矣 
筆記 
[擲果記（四）] [  劍民]  
　　鳳父閱之大恚益信女之不貞命錮諸一室而使人賚書責馮氏生父不暇究詰痛撻生幾死璧君廉得其情曰寃哉是中必有陷之者第彼此情好彰諸衆目辨亦其誰信之鳳自被幽怨抑求死體本積弱因致咯血父雖爲之醫治終鮮顱恤蘭日惟侍姊至廢寢食有時泫然相對鳳不語長嘆旣乃力疾作一書付蘭藏之蓋遺生者不旬日而花䔍香銷一病不起彌留之頃謂其父曰兒不肖不能永沐父愛但此身清白無他當覔阿母於地下白此寃耳其父雖深痛悔顧已莫及紅雲度不見容星夜挾資亡去馮生與璧君得鳳琦噩耗奔而就弔蘭英揮涕出姊遺書示之其詞曰『曩吾不幸遘君小樓戲擲事本無心不謂君竟以是戀我而謀我者亦遂以是爲柄殆夙孽也情之所鍾母玷於躬彼此矜持未越乎禮乃愛我如父且不相諒夫復何言今以咯紅加劇去死匪遙勉遺數言藉代永訣使異日墓門草長塜骨就枯而此書猶獲與君相見幸矣昻藏七尺正當有爲徒若兒女情長無裨家國君其母取也别矣珍重......」生與璧君讀之皆泣不可仰鳳父以手自撾曰吾老悖輕信淫婦殺吾愛女矣顧夙怨旣解轉嘉生之多情竊謀以蘭屬之間時微露其意于璧君念是舉足兩彌缺憾以徵生意不可曰一誤不堪再誤且何以對亡者吾有弟寗負不孝以鰥終矣蘭英痛姊之亡日夕哀毁幽咽之聲有時入馮生之耳輙仰首長嘘而熱淚如斷綆之珠濕襟袖殆遍（終） 
劇談 
[東籬軒雜綴] [  柳遺]  
　　病覊關外絶筆不談劇事者幾一年矣比閱自由談見滬劇界上有綠社發現不覺爲之一快宿疾若失爰整秃筆賡續雜綴且將以綠社爲我雜綴中興之功臣焉余酷好戲劇顧天賦鈍魯學之十年而無一成故於董伶有一藝長者輙生敬慕心每思有以奬掖而提携之天蟾之小雲翠花第一台之喜玉（元元旦）連壽亦舞台之詞兒（白牡丹）當其未露頭角之時嘗盡指臂之助而今孺子皆成名矣去春遠遊塞外北走龍沙便道濱江友人知余嗜戲堅邀之慶豐園因得見綠牡丹之花田錯風姿秀麗意態娬媚演來活潑潑地無矯揉造作之病嗓音復清脆動聽童年得此良非易覯初不料蠢俗如戚艶冰竟能有是高足青出於藍而勝於藍誠然哉爾時以戎馬倥偬不及謀一面爲恨迨冬盡回濱江晤劉 
鳳祥（昔唱花臉爲童伶鬚生高三魁之師）訽以綠牡丹行踪答稱南下矣而其嬌艶黠慧之容迄今不能忘懷亦不自知其何心今茲綠社二字忽自天外飛來藝術自有眞斷非倖歟而我道不孤亦足慰矣又聞乃師戚艶冰已物化則牡丹於茲一年間之感想當何如也 
 
[彌縫破綻一筆不苟]  
新聞拾遺 
[眞誠實] [  車人痴]  
　　杭州學生會昨假第一臺演劇助賑來賓甚衆遊藝除正劇『恨人』外以醫校之化學幻術女職之單複舞蹈爲最出色旋由女師曁各校代表分頭募捐來賓頗爲動容於是鈔幣銀洋紛飛臺前募後繼續開演時予旁座有年約九齡之童子因俯地拾物忽見一元銀幣一紙即拾而擲諸臺上衆咸拍掌稱許童回座後向其家人曰一元能活一災民今吾亦救一人矣予聞言甚感特錄之 
[空歡喜] [  九二碼子]  
　　昨日三時後過新閘路南肇慶里某號門首見人衆擁擠語聲喧呶因駐足探詢得悉該宅住户王某年四十二歲素作小工旋升工頭稍有積蓄尙乏内助其兄由漢返申勸弟授室王某爲嗣續起見遂託鄰婦業梳頭者代爲物色即有蟻媒某老媪介紹腐店太平坊之新寡某氏年二十二歲由其娘家父母主婚改醮雙方說合於十月間以禮金一百八十元及兩金兩銀行聘擇吉十一月初七結婚前日爲其吉期懸燈結綵親朋麕集午時發轎往迎即有布被綢被便桶脚爐各一件之嫁妝先至詎迎至三時尙未見新人到門遣原媒往坤宅問信始悉新人已杳如黃鶴聞爲其姘夫軋匿不放所致以後如何了結姑俟續探 
L>小說 
[社會小說衆醉獨醒（二二七）] [  瞻廬]  
　　第三十六回　貼報單鄰舍驚心買文憑先生染指 
　　五月天氣日晷正長青巖已放了晚課多時乘這餘閑不如到平江女學校裏去一走會會這位新人物安子虚女士順便參觀參觀女學生陸慧姑也該在校内我許多時不曾見他的面不知他長成得怎樣俊俏出落得怎樣風流我借着參觀的名義不妨把他看一個飽他待逃向那裏去當下便把衣服整理整理穿了杭紗馬褂取出抽屜裏的一捲鈔票納入懷裏又把金絲眼鏡擦了又擦揩了又揩暗想這副法寶那夜虧我搶得快要不是吃那姓徐的打壞了便斷絶我的探豔利器面皮拍破了自會重生肌皮眼鏡打碎了郤不會重圓破鏡故面皮可破也眼鏡不可碎也（極態横生）又取了一柄摺扇搖搖擺擺的踱出書房順便在着衣鏡裏端相了幾徧這面着衣鏡青巖向來當他惡魔相待往來出入都别轉了頭不去瞧他（回顧第十六回）近幾月來郤與這面着衣鏡抛棄前嫌言歸於好畢竟忽恩忽怨是何緣故這也不消細說衣衫襤褸的時候自然與鏡爲仇衣服華美的時候自然與鏡爲友俗語道人要衣裝佛要金裝青巖自經衣服更新以後不但衆人見了他大都另眼看待便是巷口的幾隻黃犬也和他搖尾爲禮不似從前汪汪的亂呌閑文剪往青巖對鏡端相了一會子覺得衣履翩翩大有三五少年時的氣槪這番帶着二百元鈔票去助學校的捐欵到了學校門首儘可大模大樣闖將進來不比從前在門首打轉時舒頭探腦露出那寒乞態度當下擺動紙扇慢慢的走出大門徑向學校而來正是 
　　一紙文憑可以買得畢業生徒眞有價值 
自由談之自由談[  鵑]  
　　妬非惡事也愛窮可以妬濟之妬至則愛亦至但視人之能否善用其妬用之而取法乎下則刀山劍池便在眼前脫善用之是妬婦津即愛神廟耳日前觀電影劇於愛妬　發甚力歸而有感書此 
[大昌煙公司徵文揭曉（丁等）] [  律西]  
　　大小嬰孩牌香烟竹枝詞 
　　欲購香烟先認牌○其嬰孩　小嬰孩○祝君連兆熊羆夢○桂干蘭孫願盡諧○ 
　　紙裏重重紅錫包○裝潢精美莫輕抛○也如頭角崢嶸露○錦褓雙雙逞富豪○ 
　　色香味美妙能全○細嫩烟絲採到鮮○正似黃金昆季髮○一纔覆額一垂肩○ 
　　吉語連篇最擅長○良朋投贈互稱揚○環球都有歡迎意○年少馳聲交際場○ 
　　雙鳳齊飛聲並隆○後先濟美石宗風○啐盤湯餅同開讌○送遍家家喜蛋紅○ 
　　呼吸如蘭遠爲清○難兄難弟早蜚聲○添來贈彩饒佳興○珍品携歸笑口迎○ 
 
 
 

Page 15

 
 
   
 
 

Page 16

 
 
常識 
常評 
[良善人之弱點] [  覺]  
　　嘗怪吾國人爲惡勇而爲善怯持考查其病根之所在而得良善人之弱點五 
　　一曰呆呆之爲病大率由於體育之不講平時不習運動視覺　覺旣無一不遲鈍而腦力亦因之衰弱此等人一與活潑敏銳之人遇不待以智力相角而早知其必失敗矣 
　　一曰淡淡之爲病由於遇事不熱心此爲專制政體養成之遺傳性蓋專制時代熱心人往往陷於刑網而舉世尙以爲大愚里巷之人且有熱心腸招攬是非多之諺語而畏事者乃漸以無事相安矣不知此等習慣不可以爲民國之國民 
　　一曰懶懶之爲病其來源與呆略相等而一般自謂名士及大多數之爲人雇傭者往往有此現象此等人暗耗國家之經濟力蓋不知凡幾 
　　一曰散散之爲病多發現於圑體此亦根於大多數人之不熱心而　民旣乏圑結力則不特監督政府之精神無由實現即所謂自動主義互助主義亦無不成口頭禪僅僅欲發展地方自治之事業尙苦其難 
　　一曰慢慢之爲病亟事不以迂緩之故坐失事機其病或由於呆或由於淡或由於懶或由於散此一病實即爲上四病之結果於是起視國中百事皆索索無生氣而世界各國方猛進而不已我乃無一事能與之抗矣 
　　我國民而誠自覺也急宜注意種種之弱點而各自矯正之不然　由此呆淡懶散慢之五病雖曰良善終爲奸人惡人之魚肉而已豈不哀哉奈之何不急起而自救 
公民常識 
[利用貯蓄生息興辦義務敎育] [  軼平]  
　　我國自五四學潮以後一般熱心敎育家思想一變咸以爲欲救中國非普及敎育不可而欲逹普及敎育之目的舍實行義務敎育其道莫由所以我蘇省熱心敎育諸公業已籌備進行調查蘇省失學兒童共有三百四十八萬餘人預定自明年起實行義務敎育擬於八年内務逹敎育普及之目的按施行義務敎育第四條預定每學級開辦金百元經常費二百元則吾人倘有四千元作爲辦學基本金貯蓄於銀行或其他生利機關照普通年利七釐計算每年可獲利金二百八十元苟利用此利金可辦單級義務小學一所夫今社會上蓄有四千元者頗不乏人與其若山西人之没奈何埋於地下蓄財無用曷若慷慨解囊利用生息之法以興辦義務敎育乎彼富翁者所損不過若九牛之亡一毛而一般失學兒童得享受敎育之機會寗非義舉耶願我全國同胞富者盡其財能者盡其力以興辦義務敎育爲目的則不特可以普及敎育抑且對於中國前途有莫大之希望焉（乙種酬） 
家庭常識 
[家庭中婆媳和睦的要道] [  步先]  
　　現社會家庭間婆媳和睦的狠少狠少但專諉過於一方面也非平允之道因爲普通婆媳失和的原因有在婆的方面者也有在媳婦方面者今先分述如下 
　　在婆的方面者 
　　（一）婆年較長一切處家的經騐較豐一遇媳婦做事不當易起厭惡 
　　（二）婆的地位較尊有時雖有過失無人敢出而檢舉於是不但不及改過且遇事易於失檢而自視遂以爲無事不勝於其媳此中往往多不能使媳心服的地方 
　　（三）婆見兒媳情好過篤每起猜忌恐其協謀侮己因此巿虎杯蛇常易發生事故 
　　（四）婆每喜道媳之短於稠人廣衆中不知媳婦年青最愛顏面因此大怨其婆 
　　在媳婦方面者 
　　（一）媳婦年幼而且自幼在母家嬌養一至婆家仍思以受之父母特種之愛情望之其婆一遇挫折自然就起怨望 
　　（二）媳婦往往不知體貼老年人的願望和嗜好小心服事因此動違老年人的意旨 
　　（三）媳婦往往有依恃丈夫而輕視其婆者又往往身雖在婆家而心仍傾向其母家者因此每於不知不覺中流露其足使婆婆疑忌之言行 
　　（四）媳婦每於自己過失時怨婆婆不加原諒而於婆有過失時則牢記不忘意謂彼尙有過何得遽責吾過詎不知禍之起原以此 
　　（五）媳婦每不知自抑青年之習性以免觸婆婆之怒（如好睡好嬉好吃等即爲吾人年青時之習性而老人大都無之 
　　（六）媳婦每喜道婆之短於其丈夫前或母家其丈夫或母家因切愛之故或不免露其怨望老人之言詞於是老人乃致深恨於媳婦 
　　總之朋友相交久不失和尙非易事而况以無甚學識之婦人女子處此關係至爲密切之家庭欲望其相互和好誠屬甚難以上各條所舉雖未必已盡世間婆媳失和的原因但大槪不外乎此所以我們要謀家庭間婆媳的和睦也自不得不從這上頭着想我的意思做婆的不要以監督人自處當以敎育者自任處處要抱一種體惜原諒的心思當視媳若兒不要當他外人更須刻刻留心自己有無過失能否做媳婦的模範切要爲年輕人保全顏面如此做媳婦的没有不愛之敬之視同生母的了 
　　做媳婦的第一須去掉以婆若母的奢望第二須悉心體帖老人的意旨毋稍違逆要專志傾向其婆勿以婆之短道之於丈夫前及母家如有過失立自痛改當視婆若嚴師各事勿稍隱諱以眞誠相見那麽做婆的也自然喜悅愛如己出了（乙種酬） 
經濟 
[勞働的分業之利弊及其補救法] [  沈源]  
　　分業之發逹基於人類社會自然之必要十八世紀以來更見盛行從來一勞働者所當一事業之勞働更依其勞働之順序勞働之種類分爲數種或數十種專門的勞働使數十或數百勞働者各應其特長而專事其一是之謂勞働的分業勞働分業之利益固多而其弊害亦所不免利弊苟相爲倚伏則當先事預防以彌其缺是則補救之法急不容緩茲述其利弊并及其補救之方法於後願閱報諸君其鑒諸 
　　勞働的分業之利約有五 
　　（一）分業則職業之種類增多人無男女老幼强弱智愚之别皆得各就其宜有相當之職業 
　　（二）分業盛則業務日趨於簡純易於學習則年少者於經濟上早得獨立 
　　（三）凡事反覆習之則熟練自增而功程亦因之而增 
　　（四）人執一業則事有所專不致作輟無常有節省時間之效 
　　（五）以是諸因可使產額增加製造改良費用減少 
　　勞働分業之弊亦有五 
　　（一）人執一業技能發逹偏於一方不易轉業 
　　（二）勞働者永操一業朝夕不變則精神憂鬱易害健康 
　　（三）分業旣盛則與社會各事關係俱密一部遇有恐慌危險全部均受影響 
　　（四）業務單純易於操作幼齡兒童皆可執業有礙身體之發育 
　　（五）男女老幼各有職業減少家庭圑聚之樂趣 
　　分業之利於前者所述分業之弊如後者所述利害相較所獲之利亦僅矣故不可不有補救之法以彌縫其缺也 
　　（一）限定工作時間使勞働者得有餘暇兼習他業以備轉業之需 
　　（二）工場建築必須宏廠使勞働者多得日光空氣或工作之暇使其休息以養身心 
　　（三）禁止婦女夜間工作以維持家庭秩序并使家庭有圑聚之樂 
　　（四）行强迫敎育使兒童不得於幼年執勞働業務以保其發育 
　　（五）提倡勞働保險藉以資助疾病不期之厄 
　　以上所述補救方法爲行政者之責任今吾國之勞働者多有犯上述之弊者而舉國昏昏不知救濟若是則勞働者之蒙其害詎有限量耶予欲無言不可得也（乙種酬） 
 
[提倡須従自己做起] 改造思想人格家庭社会從誰人做起？鏡宇１９２０乙 
青年常識 
[訂婚者所應注意] [  李忠澤]  
　　我國數千年來男婚女嫁悉由父母之命媒妁之言以定自歐風傳入一般醉心新文化之青年胥尙自由謂訂婚應由本人自决父母無過問之權也但其中尙有極當注意者在爰　閱者道之吾鄉有王姓者家道小康祗有一女肄業於寗垣某校頗醉心自由聞其父母欲爲擇配遂作書回家力辭謂婚姻當由兒女自擇父母不應代配其父母愛女情殷不忍奪其志遂聽之後女果偕其情人結婚於某旅館孰知蜜月甫度而眞象盡露　蓋所謂情人者乃一著名之拆白黨也因利女多金兼涎其色百計獻媚得邀女之垂青然後趁其不備應捲所有鴻飛冥冥女憂忿塡膺自覺無顏歸見父母遂服藥而死噫世道嶮巇人心鬼蜮稍一不愼噬臍莫及故最妙則由已自擇仍由父母决定庶可免意外之虞切不可徒憑服飾之華麗容顏之秀美而一見傾心也宜細辨其人品審察其學識如果盡美庶幾可獲美滿之幸福否則自貽伊戚耳海内同胞幸勿河漢斯言（不受酬） 
衛生 
[鼠疫之槪略] [  曹劍雲]  
　　名稱Pest譯名瞥死脫亦作百斯篤又曰黑死病考之中醫書只蒲桃瘟差爲近之 
　　歷史本病於西人紀元三百年前卽發生於印度及前方亞細亞當十四十六十七十九世紀頻攻擾於歐亞迄後仍存在不絶迨至清光緒十九年復現於廣東繼至牛莊尋侵至日本今仍散在性發現未全絶跡 
　　痛菌本病原菌由法人燕爾生發見生存於本病病灶可培養之爲　桿菌用高度乾燥法雖死猶能復活若冷至零度下尙可生存百日如日曝只須四時即滅 
　　原因本病爲急性傳染病多自創傷而來亦有由呼吸器消化器侵入者 
　　氣候風土本病每發生空氣污濁習俗不潔曁多鼠之地因鼠恒罹此病死後病菌即傳染於人 
　　年齡男女無年齡之區男女之别症候潛伏期約三五日其前驅症大率肢疲體倦頭痛嘔噁食慾不振繼則寒熱甚則顎下線腋窩線鼠蹊線淋巴線先後痛腫譫狂壯熱苔乾垢脈沉數終則厥汗虚脫而死 
　　診斷若見上列症候當檢查排泄物有無本病病菌即可斷定 
　　經過約三四日即死亦有熱度渙散經治愈者然殊少 
　　預後極險難治若與腦病肺病合併尤危 
　　療法西法用燕爾生血清注射腫處以刀切開用防腐消毒藥塗之中法用解毒活血湯三黃石膏湯外治用清凉消散品 
　　預防飲食衛生居處清潔捕鼠蓄猫隔絶本病交通嚴行精密消毒日來海拉爾又見本病余本擬詳細書之以限於篇幅故粗集大槪以供讀者幸垂敎焉（乙種酬） 
道德叢話 
[西方格言（七七）] [  謝介子選譯]  
　　人之本能萌芽滋長而成熟無須臾停「柏格森」（Bergson） 
　　日光能令雪中之物復現「德意志諺」 
　　人之財產恒不自覺其太豐智識則恒不自覺其太微「英吉利諺」 
　　不助其母之人將助誰「土耳其諺」 
　　爲多數人之所爲則人皆謂君賢「英吉利諺」 
　　自詡爲賢者其行恒惡「丹麥諺」 
　　盲人之婦不用化妝「英吉利諺」 
　　腦海之富斯爲眞富「希臘諺」 
　　鳥能啾而不歌者必致之歌「英吉利諺」 
　　能飲人以眞味者始爲最佳之酒「施高潘傲爾」（Schopenhauer） 
 
 
