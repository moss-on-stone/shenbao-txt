# 1932 - 71 - 4921173

 

Page 1

 
 
　時評 
[吾人所貢獻於國聯調查團查（二）彬]  
日本爲欲掩飾其侵略的暴行。并挑起國際對華的惡感。輒對國際宣傳「華人排外。」實則從去年九一八東北禍變迄今。我國人民除各自動的以極和平的手段厲行對日經濟絶交。以促起日本軍閥覺悟。改變對華政策而外。絶無任何激烈的行爲。而且這種極其平和的經濟絶交運動。恰爲日人的侵略行爲所激起。已如昨評所言。我們認爲這種愛國運動其動機爲自衛爲抗禦。其態度極爲平和在理論上尤爲正大。 
而且退一步言就如日人所宣傳的「華人排外」但此種排外意識亦不爲中國所獨有。我們敢斷言任何民族。莫不同具有此種意識。歷史篇幅中。民族間互相殘殺的史跡。舉不勝舉。世界文明進化。依於「互助互依以共存」的定律。民族間互相嫉視的心理。乃日益減除。而成立種種國際盟約。以共維世界各民族間的和平與福利。即如日本在明治開國之初。也曾殺外人。焚燒各國使館。殺基督徒最近如去年在朝鮮地方。指使韓人。屠殺華僑。這種行爲。日本能否認爲非「排外」嗎。我們認爲今日中國人民智識程度。已遠非海禁初開時可比。絶不至有盲目的排外行爲我們認爲各民族應基於共存共榮的原則互相友善互相依助若如日人所言我們的行爲爲「排外」那麽日人的行爲不更是給予他民族以嚴重的迫害嗎爲什麽日人可以破壞我們領土行政主權之完整而我們不能採取和平而有效的自禦手段呢 
　　我們敢聲言中國人民今已認淸敵友對於敵人的侵略我們只有終始抗禦决不屈服對於友邦我們當誠意携手互助决不歧視今日我國各地中外人士相處之得即可徵日人的宣傳恰爲一種挑撥政策有意的造謠這是我們謹以誠意貢獻於調查團諸君的第三點 
次之日人又嘗對國際宣傳「中國爲無組織的國家爲非近代的國家」這種宣傳與日代表在國聯會議中公然宣傳我十九路軍爲非中國政府所屬的軍隊同樣的無聊我們認爲我國家邇年以來以年遭荒亂致政治驟難步上軌道固爲事實但我們絶不解日本究據何種理由而能以暴力加諸同一盟約簽字國家佔據其土地殘戮其人民盟約猶存誓言在耳而竟背棄信義悍然不顧一切這能算是現代文明國家嗎在滬日軍對於我國平民的慘毒殺戮爲國際人士所目擊又能算是現代文明的國家嗎日軍閥不待奏准天皇不經閣議竟悍然對他國不宣而戰此種現象又能認爲是有組織的國家嗎我們認爲和平爲人類文明最高的表現破壞和平即爲文明的罪人即爲人類的公敵世界人士應共起而作有效的裁制這是我們所謹以誠意貢獻於調查團諸君的第四點 
[當局招待國聯調查團]  
顧郭吳昨日盛大宴會 
李頓爵士有重要表示 
調查團卽將視察戰區 
國際聯盟會調查團、於前晚抵滬後、昨日爲我國當局正式招待之第一日、正午、外交次長郭泰祺在西摩路何東住宅歡宴、下午五時、國府招待代表顧維鈞在靜安寺路程霖生住宅茶會、晚八時、市長吳鐵城在華懋飯店歡宴、酬應異常忙碌、茲將各情、分誌如后、 
[答訪我國當局]  
國聯調查團主席委員李頓爵士·昨日上午九時偕同委員克勞特將軍·麥考益將軍·希尼博士·史高蒂爵士·及秘書長哈斯等分赴祁齊路·勞利育路·海格路·等處、拜訪財政部長宋子文·外交次長郭泰祺·市長吳鐵城等、下午二時、復赴霞飛路、拜訪國府招待代表顧維鈞、純係答拜性質、均僅略事寒暄、即行辭去、 
[郭泰祺之午宴]  
外交次長郭泰祺、昨午、假西摩路何東爵士私邸、歡宴國聯調查團、到調查團主席李頓·美代表麥考益法代表克勞特·意代表史高蒂·德代表希尼·調查團秘書長哈斯·副秘書長貝爾德·秘書萬高慈·巴士邱好·謝雷爾·吳秀峯·國民政府顧問密勒·張學良顧問端納·國府招待代表顧維鈞·財政部長宋子文·上海市長吳鐵城·中央委員孔祥熙·市政府秘書長兪鴻鈞·特區第一地方法院長周先覺·十九路軍參謀長黄强·滬江大學校長劉湛恩·東吳大學校長楊永淸·外交部情報司長張似旭·財政部秘書郭德華·錢泰·金問泗·及徐新六·虞洽卿·杜月笙·張竹平·及中西各報記者、由郭次長致歡迎辭李頓主席致答辭 
[郭次長歡迎辭]  
外交部郭次長致歡迎辭云、最近數星期、上海區域發生空前之非常狀况、鄙人因此駐滬時較多、而國聯調查委員團諸君今日蒞臨、鄙人因得代表國民政府首致正式之歡迎、是勝榮幸、今日歡迎諸君并邀本市商學及各界領袖參與、鄙人敢信在座諸君、勾留滬上期間、如有所諮詢、吾人視能力所及、無不盡量贊助、自一千九百二十七年國民政府在南京成立以來、吾人視線、移注於日内瓦、以觀國際聯合會機體之發展、蓋世界道德及物質幸福、相依相繫、日甚一日、實有賴於此大戰後之偉大機關以增進之也自一千九百二十八年以來、吾人對於國家之建設計劃、亦曾時常徵詢國聯之意見及其合作、最初國際勞工局局長湯麥斯君來華、不數月又繼以國聯副秘書長亞符諾君、嗣後年又一年、國聯與吾人無不誠摯合作、吾人每年得國聯所派有關於衛生敎育勞工工程及財政專家等之恊助各種計畫、或則已經實行、或則已經着手、此項專家、不下三十餘人、如沙爾脫及辛博森兩爵士及拉希孟邦内哈斯諸君是也、去年春間、政府决定設立最高經濟委員會、志在與國聯密切合作由國聯派遣專家、協助實施廣大及所行之國家建設畫、俾我國可獲迅速進步之效、去夏大水爲災、亘古罕見富庶之區、多被淹没國聯專家、亦蒞止協助、應付巨災、對於國家之善後工作、我人已將尋覓國聯之具體密切工作、爲一主要之政府策矣、此項政府之政策、向受民衆之竭誠贊助、今日在會之各界領袖、可資證明吾人始終期望在謀和平之術上、我國與國聯間有切實之合作、現雖因去年九月東三省可驚之事變以來、相繼而起之各種事變所阻碍、但亦僅暫時之不幸耳、吾人懇切之希冀與願望、即係諸君之克已工作其結果可恢及遠東之和平、并在國聯及白里安凱洛條約保障之下、所以獲得一永久之了解、俾四萬萬人民所組之中華民國、能與各鄰邦在相互尊重平等之地位、敦睦相處、自由發展其國家生命、俾得盡其力之所能、於各種和平事業、足以促進人類進化者、有所貢獻焉、 
[李頓主席答辭]  
國聯調查團李頓政答辭云、承郭次長盛宴欵待、鄙人敬代表敝調查團全體同人共致謝忱、同人等奉命蒞臨貴邦、此次宴會適逢其首、故咸感覺特殊之興趣、日前在東京、同人等已承貴國代使設宴相招、惟今則躬臨貴邦、即已開始奉行使命、且承顧少川博士從旁襄贊、諮詢有人、對於工作前途、可無缺憾、尤以爲幸、郭次長叙述貴國對於國聯信仰之殷情、及其忠實擁護國聯盟約之誠意、同人等亦深悉貴國往昔曾得國聯之種種指導、獲益良多、今仍熱誠擁護、欣慰無極、吾人今以專使資格奉命而來、凡國聯之能爲貴國助者、當竭誠以爲之、但國聯非一太上政府、可以其意志、約束各會員國之求助於彼者、若兩國皆願接受國聯之助力、而利用其機體、則兩國皆可獲其益、同人對於所負之責任重大使命之艱鉅、有深切之了解、惟深信無論若何之困難、必皆切實克制之、而困難之能否克制、全視兩方誠意何如耳、同人甚樂觀、而此樂觀非空泛的、乃基於誠信的、國聯本體即以誠信爲基礎、國聯之能爲和平工具者、亦惟賴此誠售二字耳、國聯成立已届十年、所遇困難不一而足然、皆竭其力一一克制之遭遇危機亦非一次、亦莫不消弭之、從未失敗、念已往之成績、深信今茲之事件、必得圓滿之解决、 
[顧維鈞之茶會]  
我國政府特派招待調查團代表顧維鈞博士於昨日下午五時、假靜安寺路一五五○號程霖生生宅、招待國聯調查團、舉行茶會、並請在滬各國公使·及各國領事·海軍司令·中外各界領袖作陪、五時許、來賓陸續蒞臨、五時二十分、國聯調查團美國委員麥考益將軍首先到會、未幾李頓爵士·及法意德各委員均到由金問泗·張祥麟·趙鐵章·嚴恩槱·等在門首招待、引導諸委員至休息室、而顧氏則在室内殷勤招待、計外賓方面到者、除調查團外、有法使韋禮德·意代辦齊亞諾·美總領事克寗瀚·英國總領事碧約翰·比總領事斯奥墨·法總領事梅禮靄·及各國海軍司令·陸海軍武官等、中國方面、有市長吳鐵城·外交次長郭泰祺·孔祥熙·宋子良·趙晋卿商界虞洽卿·王一亭·聞蘭亭·袁履登·鄔志豪·陳光甫·徐新六·貝淞蓀、報界汪伯奇·董顯光·張竹平·等共四百餘人、頗極一時之盛來賓由顧博士介紹、一一與李頓爵士握手、當時大廳上並有聯華影片公司攝置影片、至七時許、始行散會、 
[吳鐵城之晚宴]  
吳市長昨晚八時、假座華懋飯店招待國聯調查團、到六十餘人、席半、吳市長舉杯表示歡迎之意並致歡迎詞、 
[吳市長之歡迎辭]  
諸位、國際聯盟會所派調查滿洲案件之調查委員會各委員、道經上海、本市長今夕　　此　會設宴招待、並表示歡迎之誠　、感覺非常榮幸、調查團諸君、皆爲世界偉大之領袖、故國聯委派諸君來此調查、本市民衆皆共慶得人、中國現所希望者、祇求本案之事實、得有坦白確實之表示、虚僞之宣言、及揑造之事實得、有澈底之　露而已、現在諸君、以一秉大公之態度、進行調查、中國自極端信賴、在過去一月餘、上海所經歷之慘狀、即君等在旅途、中亦必洞悉、全上海民衆、皆早已渴望君等之光臨、尤其本市内閘北江灣百餘萬之人民、亟盻君等能及時蒞臨滿望君等之努力及工作、可以阻止日本海陸空軍之慘暴行爲、鄙人等本希望諸君來華之日能見到興盛之市區、及日即發展之村鎭、但此刻不幸、祗可請諸君觀察爲日本摧殘之災區、當君等他日行至閘北江灣時、自可洞觀日本武器肆意摧殘成績、日本並未向華宣戰、然君等將來所視察之地必能吏君等不期而然、𢌞念以前歐戰之餘怖也、千萬間之屋厦、被摧爲平地、文化機關、如商務印書館·東方圖書館·及多數之大學校、皆被日本軍隊悉意視爲飛機野砲及縱火之目標、無論婦孺强弱、皆不獲免、夫日本軍隊之以飛機炸毁人烟稠密絶無防衛之城市、毁炸水災難民收容所及無辜平民、已將世人所認爲文化基礎之原則、破壞無餘、而日本自已所簽定之條約、亦撕毁已盡抑尤有進者、當鄙人等在此歡迎和平之使者之際、亦正日本繼續佔據遠離上海二十公里以外之城市之時、日本在上海及其附近於七星期中所造成種種恐怖、猶以爲未足、雖中國軍隊已奉令在前方各線停止軍事行爲日本尙且每日增加援軍、深入内地也、中國和平之希望、旣因日本所提完全無理之要求、變爲幻影、而中立國人士之友誼的努力、亦不能稍减日人之野心、上海外國代表、設法使上海暫時和平亦因日本不時變遷之要求、而終歸無效蓋日本自去年九一八事件發生以來、其侵佔中國之野心、未曾絲毫稍變也、諸位自中日事件發生以來、中國政府與人民、完全信仰國聯、深信公理與和平、必得最後勝利、以前國聯在技術方面、對中國屢加襄助中國殊深感激、此次感受慘痛之時、仍希望由國聯中能獲得其盟約所賦予之公理、吾人絶不信武力終能戰勝公理、日本之佔據滿洲及侵佔上海、可謂爲日本向條約之神聖挑戰、吾人對於此種挑戰、果能不聞不問乎、諸位、今夕寵臨、又聆聽鄙人之陳述、至深感謝、鄙人敢爲諸君告者、即中國必盡力與列强合作、以謀世界之公理與和平之實現也、 
[李頓伯爵答辭]  
主席致詞　、國聯調查團總代表李頓伯爵起立、代表調查團答詞、略謂余現代表調查團同人、對上海問題、略表意見、同人等自昨日到滬、立即感覺上海地位之重要、交通與商業之繁盛、本日又見上海人口之衆多、各國人民均相處甚洽、默察社會上各種活動、深覺上海市長所負責任之重大、同時又感覺有許多問題、乃爲上海所獨有、因此可見治理上海、殊非易事、適聞市長之演詞、同人等對于上海最近所發生之種種慘狀、雖不敢立刻下一斷語、隨便斷定責任之誰屬、但對于上海無辜市民、受此遭遇、同人等深覺痛惜、又市長所說期望敝團同人此次麩滬、對此事件、定能一秉至公、同人等敢自信、必能做到、在國聯方面、關於此項事件、亦已有各種報告、將來歷史上對於以往之經過、當有種種之紀載、至於歷史上如何紀載、固然不能預知、但無論如何、此項事件、乃係極不幸之事件無疑、因此同人等深切希望此種不幸事件、能得早日告終、此後不再發生、同時甚盼上海市民尤其是商界、早日開市、早日恢復舊觀、同人等本日蒙市長寵宴、非常感謝、遂舉杯祝市長康健、並祝上海前途無量云云、 
 
[郭泰祺氏昨午宴國聯調查團（李尊庸李子洋合攝）]  
演說畢攝影、並由聯華電影公司當塲攝取有聲電影、攝時市長舉杯表示期望調查團諸公以至之態度、成其使命李頓伯爵亦舉杯對市長表示、祝上海前途無量最後並放映上海戰事影片、各代表觀至關於閘北被日軍焚殺情形、至爲感動十一時半始散、 
[李頓招待記者]  
國聯調查團主席李頓勛爵、昨晚、在華懋飯店、招待中外新聞記者、發表談話如下吾人抵滬後、今日接到倫敦寄來之第一封書函該函迄今、仍留在書桌、尙未啓封其忙可知、吾人重賴報紙造成輿論、使人民一致信賴國聯、扶助國聯、處理難題、解决中日糾紛、吾人此行任務、在調查事實、消弭戰禍、吾人目前所急切關心者、爲上海之停戰、今幸一切危險、業已除去、和議亦已開始、前途頗有希望、如列强同意、吾人固準備參加和議也、如有機會、吾人當與日軍當局晤談、東三省雖有新國成立、吾人調查計劃、並不因此有何變更、今晨、吾人拜訪財政部宋部長·外交部郭次長·吳市長·及顧代表、以便與中國官員聯絡、不日入京拜訪政府當局、再取道北平、赴東三省調查、離滬之前、當赴閘北吳淞江　灣等戰區視察、 
[戰區實地視察]  
今决國　　查　來滬、正値日軍鐵錄蹂躪上海之後、吳淞江灣閘北等戰區、斷垣敗壁觸目驚心、砲灰浩刧一家前慘劇、各方於希望調查團能早日　戰區實地視察、以爲日本施暴之實證、聞調查團方面已决定前往戰區視察、而日本方面對此、曾電東京請示、經覆電允可、故實現當不在遠、本報記者昨晤及調查團主席委員李頓爵士、詢以此事、據談、調查團極願早日前往戰區視察、但近日抵滬伊始、酬應頻繁、時間上殊無法支配、但在離滬之前一二日必當前往視察也云云、 
顏惠慶通知國聯 
[接受大會議案]  
聲明日軍撤盡始開談判 
滬滿案應視爲整個問題 
（日内瓦）中國總代表顏惠慶今日致函希孟、正式通知中國政府接受國聯大會組織十九人委員團與制定解决中日爭執手續之决議案、並於函内明白聲明、中國仍堅主上海日軍完全撤回、中國政府必使日兵撤回後始行談判、又重申上海與滿洲兩案不能分離、聲明中政府决意視爲一整個問題、此外又明白解釋中國要求之撤兵、其意義乃係日本軍隊退出中國境土云、（十四日國民電） 
[西門稱贊國聯議長]  
倫敦英外相西門、今日午後在下院稱贊國聯議會長希孟處理得宜西門謂議會在憲法上現仍在集會之中、或將在五月一日以前重行集議、議會一致通過最後議案、此案不僅言及國聯會章下之義務、並且言及巴黎公約下之義務云、（十四日路透電） 
[美對决議案表滿意]  
（日内瓦）三月十一日國聯會秘書長以國聯會特别大會關於中日衝突之决議案全文、送交美國駐瑞士公使威爾遜、請其轉達該國政府、美國對於國聯會行動、頗爲滿意、乃囑威氏代答國聯會、威氏復德魯蒙函略稱、世界各國一致主張對於蔑視條約而取得之結果、不予承認、敝國政府聞之不勝欣幸、此種態度、與國際公約互相爲用、實爲建設和平之基礎、决議案從新提及國聯會迭次通過之决議案、而特别注意重三月四日所通過者、此層尤使美國注意上海公共租界内有特殊利益之國家美居其一、故已允許其駐上海代表與列强代表合作、以冀實現國聯會之和平目的云、（十四日哈瓦斯電） 
[上海停戰會議]  
聞已商妥談判基礎 
正待中日政府訓令 
上海停戰問題、中日代表、及關係國代表、前晚在英總領事官舍、舉行談話會等情、業誌昨報、茲據外交界消息、前晚談話會結果、中日雙方意見已較接近、外交部次長郭泰祺·及日使重光葵、已分向雙方政府請示、據另一方面消息、中日雙方於前晚談話會中、已商妥談判基礎、一俟中日政府批准後、即可以舉行正式會議、顧維鈞呈辭 
[中日和議代表]  
擔任招待調查團職務 
須全神貫注無法兼顧 
滬案中日會議、國府曾特任顧維鈞爲我方首席代表、惟顧氏並未承諾、行政院長汪精衛、外長羅文幹、昨又電顧懇切勸駕、請顧勉力擔任、本報記者、昨日晤及顧維鈞博士、據顧表示、謂本人擔任招待國際聯盟調查團職務、關係重要、須以全神貫注、不克分身、對滬案中日會議首席代表一職、實無法兼顧、今日（即昨日）已電政府、堅决辭謝、仍請另委賢能云云、 
[亞丹士輪所接之冒名電]  
其用意殊難索解 
大陸報云、昨日亞丹士總統輪船抵滬後、悉一奇突消息、當該輪在日甫開出神户港忽接上海無線電稱上海發生紛擾、囑該輪展緩十二小時來滬、該電係冒署上海大來公司某君姓氏發出、其用意安在、誠令人難於索解、現有許多人料其必與星期六侂企圖推倒公安局之陰謀相關、蓋欲於國聯調查團居滬時、使地方發生紛擾、俾調查團可視中國爲無組織云、 
[葡前使賴發洛柢滬]  
大陸報云本埠葡總領事署昨（十四）日宜稱、　　遵照國聯决議將　列　合作、恊助解决上海事件、　公使賴發　、爲便利直接接洽起見、業於昨日抵滬、 
社會局發表閘北吳淞 
[十六萬户損害]  
死六千零八十人····傷二千 
失蹤一萬零四百人 
上海市社會局自日本出兵攻擊我國閘北吳淞領土以來、至本月六日爲止、戰區市民所受損失及市民失踪傷亡、共計十六萬户、昨經發表、死亡六千零八十人、傷二千人、失踪一萬零四百人、 
[蘇崑一帶之日飛機]  
一機在朱家解墮損 
崑山十五日專電云、十五上午八時、日機由滬飛蘇崑一帶、來往偵察三次、午向滬飛回、十五下午日偵機一、自動墮落於朱家角附近、聞係機件損壞之故、 
[嘉定等處實况]  
嘉定自被日軍佔據後、以僻居内地、消息輾轉傳述、頗多失實、記者於十一日自靑浦隨嘉定之回鄉難民、經白鶴港抄黄渡安亭間之小路、越京滬路至方泰外岡、更北至葛隆鎭等處、爰將探訪所得實情、撮述如次、 
[白鶴港難民衆多]  
白鶴港在吳淞江之南離靑浦二十四里、安亭十二里、四江口六里、近日嘉定西南鄉之避難人、什九經該至靑浦珠街閣等處、扶老携幼以及肩挑背負者、水陸兩道、十日以來、幾無斷絶、地方安謐如恒並無戰事、 
[黄渡安亭間情形]  
記者所經之處、名曰塔廟、爲嘉定縣界、離安亭車站約三里、詢鄉人、據說、安亭鎭近日每晨仍有市面、田間亦有農人種豆、形勢似頗安間、離黄渡車站約五里據說、黄渡鎭情形與安亭髣髴、京滬路站、離鎭可三里、四日晚、我軍撤退時、曾於其間開火半小時、日軍死二百餘人、我軍死三十餘人、至今尙暴露鐵路旁、嗣後敵即於老興俗地方設置大砲、駐兵三十餘人、八日晨七時、以附近孩童拾得手溜彈、玩开爆裂、發大聲、敵驚恐無措、乃開砲二十餘發示威、外間傳爲開戰、非實情也、 
[方泰外岡均靜寂]  
方泰外岡、均離嘉定十里、方泰在嘉定西南、外　　 
岡在嘉定直西、方泰北市三里橋地方四日、我軍撤退時、曾開槍十數分鐘、敵軍曾於五日到鎭、未幾即去、此後並未有敵踪發現、嘉方兩地中間之六里橋、有小學一所、敵於五日派兵三餘人、掘壕駐守、旋於八日撤去、方外兩鎭、近日均甚靜寂、敵無駐兵、 
[某君談嘉定情形]  
在外岡遇方自嘉定城中逃出之某地方報主筆、某君據述、渠被敵强令拉車、繼知我能書、令修正某項文告、其稿蕪雜不能下目、乃略爲修削繕寫張四城、敵在城約五六百人、初設司令部於縣政府、部中駐兵二百餘人、現已遷設於縣敎育局、四城所懸之太陽旗、於十日撤去、公共體育塲、停有飛機兩架、各商店之米麥豆油酒南貨等貨物、都被搜去、用卡車自汽太路向東運去、被殺人民、有趙杏生周姓老嫗等數十人在西門外生泰油車及南門外小城門頭、均掘壕放哨、其餘日軍、夜間均宿城中、晝則往附近鄉村捉鷄烹食、日軍初到時、城中鹽公堂保衛團及東門北門外、焚燬房屋三百餘間、報載十一日大火竟日、乃係誤傳、惟聞近日敵將增兵來嘉云云、 
[葛隆陸渡橋近况]  
葛隆在外岡北十二里、東離婁塘十里、東北離陸渡橋西北離太倉均十二里、我軍撤退時、曾於該鎭東南之南寳蓮地方、激戰一小時、我軍頗有傷亡、居民中流彈斃命者亦不少、葛婁兩鎭間之朱家橋鎭、三四兩日間焚燬民房過半、被敵殺兩人、其一因見敵遁逃被槍殺、其一因敵來遲讓、被用刀劈去兩頭角、其他中流彈溺斃與焚斃人民十餘人、該鎭敵從未到過、陸渡橋太倉兩地近日無戰事、 
 
 

Page 2

 
 
[日軍十一師團歸國]  
在滬日軍尙有七萬餘名日本之參加上海戰事者、共有三師團、一混成旅團、及續來之補充隊七八千名、又加海軍陸戰隊八千二百名、總數有正規兵九萬名、（陸軍占七萬八千名）茲因十四師團與補充隊兵全數上陸、軍費浩大、不勝擔負、乃調還一師團、昨日已在開始運送中、亟將所知詳查如下、 
[大批軍艦裝兵]  
十一師團從前線徹退到上海者、自十四日起、即陸續往吳淞張華浜等處集合、中有一旅團、則在瀏河齊集、仍用日艦裝運還國、昨晨起、已由白川調集第二隊第十五隊第二十九隊等驅逐艦十一艘往瀏河口外、並扣用沙船數十艘、駁載該團上艦、然後開離上海、 
[另調三輪裝運]  
從吳淞張華浜等處下船出發者爲十一師團之重砲隊騎兵隊以及工輜隊等由運輸輪筑前丸·交趾丸·春日丸等三艘分别裝運因馬砲輜重駁載困難故改在吳淞上船藉起重機之力吊上船内而在瀏河方面之軍用品則由長陽丸駁進轉上三輪昨日春日丸已先開出餘兩輪須本日離滬、 
[前方日軍佈置]  
調還日後、前方日本軍隊、聞正面所遺防地、歸甫經調到上海之十四師團各旅團接代、而側面與瀏河、則歸第九師團與新到之補充兵擔負、吳淞江灣由二十四混成旅團駐守閘北等處、統由陸戰隊擔負、現在日兵尙有七萬餘名、 
[日陸軍省公布]  
路透社、十五日東京電云、陸軍省聲稱已諭令上海日軍第十一師團與久留米混成旅返日、 
按在陸軍省發表此正式消息心前、一般人皆預料撤回者當爲第九師團、 
[市商會懇留吳市長]  
市商前以吳市長有倦勤意、曾去電中央挽留、今悉吳氏又欲高蹈、特再去函懇切挽留、茲錄原函如下、市長鈞鑒、謹肅者、近見報載、鈞座向中央辭職電文、循誦再三、倍形惶惑、溯自旗節視事伊始、即遭本市非常之變忍辱負重、絶無避謗近名之見、其後變起倉皇、輯和軍民、撫綏地方、周旋壇坫、辛艱罔間煞費苦心、滬局之支持三十餘日守土之吏、與披堅執銳之士、稽其勞績、蓋略相侔、不幸敵騎憑凌、防軍撤戌、滬市全區、已入愁雲慘霧之域、公於此時忽欲自劾引退、爲潔身計則善矣、於謀國盡瘁之義似未有當、竊謂當此山河破碎、市民呼籲無所之日、公宜與市民一致含辛茹苦、共圖所以振拔自救之術、至於是非毁譽、則俟時局大定之日、自可共相諒解、此時不必計、亦無睱計也、時艱至此、故不敢以尋常責諛之詞、致其維縶、惟希亮察、 
[日報記日本商業悲觀]  
經濟關係不易恢復 
中國要人拒絶會面 
日文大阪每日新聞云、據大谷上海貿易通信員電、上海日商自去年七月初旬萬寳山事件發生以來、綿亘八個月之排日運動、致我商（日商）受極大的犧牲、加以最近滬變勃發、中國方面之損害尤鉅、所有經濟機關完全停止、商工各界相繼休業、破產者日有所聞、失業者約四五十萬、因此對日惡感愈甚、排日運動蔓延於全國、故欲期我國（日本）對華貿易之恢復、希望甚微、且據財政界有力者之意見、謂近來中國要人多拒絶日本人之訪問、以故對華經濟前途均極悲觀云、 
日文神户又新日報云　因加巴司馬德拉等南洋方面之對日抵制、一時無法緩和、凡由神户輸出之雜貨綿布等商品、殆已完全停止、况彼地的商買、對於日本商品之輸入、多由華商間接經手、今華商旣因全國民氣之激昻、皆不敢出而處理、而日本人又不能直接與該處土人賣買、遂致南洋方面之貿易亦一落千丈、日前接某商人電告、謂該地抵　日貨之風潮甚熾、因此神户貿易商、皆憂形於色、苟對於中國方面、無澈底和平解決之方針、則日商將受直接間接的大影響云、 
又云、我商（日本）因上海貿易完全杜絶遂轉而向華北發展、現在神户商工會議所、提倡滿蒙交歡團、携帶商品、向各地接洽、一方爲研究恒久的施設、擬與瀋陽·四平街·鄭家屯·通遼·洮南·長春·吉林·敦化·哈爾濱·以及靑島·天津等處地方官憲與當地鉅商疏通、確保直接賣買之機能云、 
東京報知新聞云、印度國民會議派、對於日貨不買同盟、已漸具體化、我（日本）輸出品、勢將受重大打擊云、 
銀錢業分設聯合準備 
[本市金融益固]  
銀業準備總額達七千五百萬錢業準備總額達二千六百萬本市銀行業聯合準備委員會及錢業財產特别保管委員會、業已分别正式成立、準備財產、均甚充實、在此時局嚴重時期、該項組織、能使滬市金融鞏固、不致發生其他問題、實堪稱慶、茲將各項詳情、誌之如下、 
[銀行業]  
上海市銀行業同業公會聯合準備委員會、於昨日上午九時、在香港路四號正式成立、因値國難期間、開幕儀式、槪從簡略、僅由經理朱博泉召集全體職員、舉行談話、各界前往道賀者、甚爲擁擠、新聲社記者昨特往訪林康侯、據稱該會會員銀行共二十六家、準備分基金及普通二種、準備財產總額已達七千五百萬兩、即日開始準備一切、如辦理評價發單證等手續、約二星期後實行、該項組織、在歐美略國、早已實現、蓋能使金融鞏固、故是項聯合準備、將成爲永久的事業、 
[錢莊業]  
上海市錢業財產特别保管委員會、已於二月一日正式成立、委員長邵燕山（同餘）·委員樓恂如（郭餘）·朱掌衡（信康）·王懷廉（聚康）·胡炎生（元盛）·劉午橋（志裕）·邵兼三（恒祥）·等七人、地址寗波路錢業公會委員錢莊匯劃七十家、元字號八家、共計七十八家、準備財產、匯劃每家至少二十萬兩以上、元孚號減半、現已達二千六百五十萬兩、辦公時間、每日下午二時起、職員洵係各錢莊曁公會義務派任、其目的係同業互相維持使金融日益鞏固、 
各團體救國會 
[繼續營救吳邁]  
吳邁律師、自被市公安局拘捕後、本市各團體救國聯合會、即推派代表、分向滬地當局、竭力營救、惟以市公安局以吳不惟公然侮辱公務人員抑且爲政府通緝在案之罪犯、遂拒絶保釋、祗將第二次拘捕之大中學生鄭傑·張成修·等三人放出、而吳則仍禁固囹圄、解京核辦、該會昨特開會討論、一致主張繼續向各方設法營救務期吳氏恢復自由、 
[開滬日軍多患疾病]  
長崎日日新聞云、我軍（日軍）出動上海、加入作戰、已届月餘、除戰傷海軍將士、收容於佐世保海軍病院外、目下戰傷將士陸續輸送回國、頗爲繁忙查此次由上海戰傷送回者、多患肋膜炎緣我軍（日軍）在上海戰線上、氣候水土、旣不適宜又不能久在戰塲、迭受風雨之苦因此在滬軍人、患病者續出、而被傳染者尤多、現已增派救護班赴滬、並將患病者分批送回醫治、 
[火柴大王死後瑞中洋行在華營業]  
據云不發生影響 
大陸報云、昨（十四）據瑞中洋行中人言、瑞典火柴大王克魯格自殺後在華火柴營業、不致發生影響蓋就實業方面活動而論、不信上海將感覺任何不良影響、昨日瑞典總領事曾發聲明書聲稱、瑞典政府已准瑞典克魯格杜爾公司停止付欵、至九月底爲止、按世界各地火柴公司絶少獨立於克魯格杜爾公司之外者、但所有隸屬該公司之各公司、在實業方面之活動似不致受克魯格自殺之影響、僅在經濟方面、則恐不能如往日之常得克魯格杜爾公司接濟云、 
全國火柴同業聯合會 
[印發火柴成品運輸憑證]  
四月一日起施用 
國内各鐵路　輸華廠所製火柴成品及梗片盒箱等件、凡屬全國火柴同業聯合會會員、皆得享受運價减等權利、前經　道部通飭各路局遵照在案　因各廠報運該項火柴成品等件毫無正式憑證、爲防止冒混及維持華廠之利益起見、復經鐵道部令由全國火柴同業聯合會、擬就運輸國產火柴成品减價憑證、備各廠於報運時塡用、聞該　憑證、定四月一日開始實行、已由全國火柴同　聯合會、將印就憑證、分發各會員廠、並檢同樣張、呈准鐵道部、轉發各站備查、 
[閘北之淸潔工作]  
工部局已代爲着手辦理 
閘北方面之淸除工作已由工部局工務處派人着手辦理、開始之區域爲兆豐路及公平路以北沙涇港以東之一帶、其東北界爲一新造之路名長浜路、（？）及接連岳州路之某路、計其面積、約等於公共租界中區之一半、該區内現在積存糞穢垃圾最多、工部局工務處派出西籍職員六名統率工人一百五十名、將此項穢物、運往鄉間空地、掘坑掩埋、約計每日可以運出三百噸之多、但至少須一星期、方能出淸也、 
[虹口狄思威路警權恢復]  
電車公共汽車均復常態 
字林報云、虹口與狄思威路之警務區、自今日（十五日）起將恢復常狀由工部局警務人員、完全管理之、聞日本陸海巡隊仍照常服務、惟除緊急事件外、不甚過問、上星期中電車與公共汽車均開至靶子路爲止、今晨八時起、將以北四川路漢璧禮學堂爲終點、中外人之出入者、或搬運家具者、均無阻碍惟由跨北四川路之各路及閘北運物者、仍需通行證、 
[失踪有着者姓名續誌]  
工部局警務處報告云、下列曾報失踪之人、現在皆已有着落、計開、林鏡模·衛明德·吳福·錢永昌·周錫林·陸定諤·樂嘉楨·林澤彤·徐雲容·徐郭琪芬·徐松石·羅楚永多名頃波·羅漢惠·徐雲琮·鄔文升·唐士榮·舒昭雄·柳克敵·曹西雅·錢逸名·張君達·黄惠珍·李家藻·宋式宏·劉慶慶·李廣堂又名阿良·繆成林·張金生·俞巧生·徐樹生·徐淸泉·關於失踪人之探詢、可向工部局房子内三二八號辦公室警務處接洽、 
慰勞與救濟 
[軍中急需大批油布]  
據十九路軍後方辦事處消息現前方需用油布甚急、深盼本市各典當洋布商店及各駁船帮儘量供給、尺寸不限、愈大愈好如願給價出賣、可與市商會接洽、 
[各方慰勞仍極踴躍]  
安徽巢縣婦女界協濟前方將士團、經募洋八百五十元南昌熊厚生君洋五十元、黄鳳翔君洋十五元、九江生命活水醫院同人洋七元、大冶黄石港孔慶庸君·復豐利號·各洋五元、沈桂鶴君洋四元、沈立煜君洋二元、劉正堂·尤錦芳·徐桂生·何雲福·君等各洋二元、訾裕文·王幼海·王小海·黄應紅·吳荷生·君等各洋一元英商茂泰洋行全體華職員洋一百元正、漢口顏料洋貨公會洋一千零四十元、皖省宣城縣水湯鎭廣東同鄉會洋二百元、餘姚抗日救國慰勞前敵委員會洋七百元、 
[陳志溥君贈送傷藥]  
陳志溥君備有家藏傷科方藥、號稱傷科金丹、著名已百餘年、效騐如神、現由陳君分送戰地爲救治前方作戰將士、及受傷難民之用云、 
[奉賢鄔家橋勞軍]  
奉賢縣鄔家橋鎭地方人士、以十九路軍此次努力抗敵、關係民族生存、殊堪感佩、特由陳同福捐洋十元三朱萬祥·楊瑞僧·各捐洋三元、劉裕昌·楊爕記·蔣奉祥·陳源興·刁醒初·屠三益·復泰新·萬元益張美華·閔文安·宋仁慧·等各捐洋二元、王永興·金巧凌·何永賢·沈十愷·吳公記·何永修·吳叙生·等各捐洋一元、共計四十五元、送交律師公會轉赴前方慰勞、 
[傷兵亟需牛乳餅乾]  
據紅會第二十八傷兵醫院總務主任劉衆孫報告、該院傷兵給養方面、急需牛乳·戧乾·等物、若各界人士熱心贊助、如能賜下鷹牌牛乳四五箱、泰豐鷄蛋餅乾百磅左右已足、 
[救濟日廠工人]  
自日軍犯境以來滬地失業者、驟增數十萬人、饑寒不給困頓異常内中傭於日人工廠者、亦不下十萬餘人、除各慈善機關遣送回原籍者外、現留滬者尙有五萬餘人、茲悉該工人、有上海各業工人反日救國聯合會之組織、除具函請求國府救濟水災委員會接濟外、復組織募捐隊、分頭向各界勸募、現悉救濟會方面已於前二日（十三十四）撥米七十擔、由該會代表江君尙淸、會同仁灣堂代表陳文奎等、至小沙渡路檳榔路四四七號鐵舖内、按名點發、每人二升、聞尙有一百擔、日内亦將往發、至該工會名稱、因江君等建議、有更改之必要、故已改名爲上海工人維持會、原有之募捐隊諒亦同時取消云、 
[省立上中實小繼續上課]  
江蘇省立上海中學實騐小學自二月一日開學以來、早已上課、旋因時局　係、學生　形減少、該校現暫借法租界貝勒路杜神父路口新天祥里七十六號七十七號爲臨時校舍、業已繼續上課、學生多數到校、戰區失學兒童、仍擬的量招收、 
[南洋商科高級中學定期開學]  
天通　路南洋商科高級中學、校舍雖完全被燬、惟該校董事　富灼博士、校長吳醒濂、積極籌備重建校舍、以期恢復舊觀、本學期内、聞已租定威海衛路威鳳里内洋房一座作爲臨時校舍定於三月二十八日開學、 
[大夏大學曁附中定期開學]  
大夏大學曁大夏附屬中學、决定本月二十日起開學豋記新舊學生廿九日起註册、四月一日正式上課、本學期將延長至七月底放暑假、授課期間與平時無異、該校爲顧念戰區失學靑年起見並添招新生、凡持原校證明文件、經審查合格者、准予肄業、現在大中二部業在膠州路三○一號校舍辦公、可逕向該處接洽一切、 
[大中中學開課]  
大中中學、係滬上著名敎育家吳經熊·張志讓·等所創辦聘請蔣梅笙·平海瀾·吳在淵·李宗培等分任敎課、校址設在靜安寺路慕爾鳴路西首靜安别墅六十六號、地段安全、交通便利、已於昨日開始上課、本學期祗收高初中一年級、男女學生因報名投考者、異常踴躍、刻已擴充敎室、添收新生、 
[自立會與中區聯禱會合講]  
中國自立總會永志堂及五運中區聯禱會、因戰事停滯、茲准定每逢主日下午二時半、假座西藏路慕爾堂大禮堂、舉行國難禮拜、（已於十三日起）延請國立曁南大學敎員林鴻斌（閩人）先生主講國難耶穌問題、 
易培基 
[江灣居宅及藏書被燬]  
捐失約値十餘萬爾 
關係吾國文化非淺 
前農鑛部長易培基氏、平常守不居租界主義、曾於江灣水電路建築居宅及藏書樓一棟、計三層大小房屋三十餘間、易本世家、氏平生酷愛書籍金石字畫、三十年來、收羅豐富、此次日單猝生、除運出少數書籍外、尙留有書籍字畫碑帖衣服等項、約三百餘箱、盡付一炬、據該區警察及該地土着工人云、我軍本月一日午前退去、日兵午後、即佔踞江灣、旁晚即有日兵率便衣隊數十人侵入該宅放火、並焚易宅弄堂房屋十棟、總計居宅及藏書等項損失約値十餘萬兩云、聞易氏藏書宋元明舊本甚多、精抄本殿本亦不少、碑帖字畫磁器佳者尤衆、此次損失關係吾國文化、實非淺鮮、茲探得損失單、照錄於下、三樓大洋房一棟、三層共三十八間、花園亭子、又弄堂一樓一底洋房十五棟、共五十餘間、電燈電詀自來水管俱損失、書籍二百零七箱、内有宋元本七種、精抄本四十餘種、明刻本四百五十餘種、殿本五十餘種、碑帖一千三百餘種、内有明拓二十餘種、故宫銅器拓片二百餘種、磁器七箱、内有明磁及乾嘉磁四十餘件、銅器三十餘件、内有楚宫鐘及漢鼎彝弩洗十七件、六朝唐造象十尊、元權四石器十三件、内有漢石經十三方、魏唐墓志三方、魏唐造象四方、雕漆器二十四件、内有明嘉靖大缾四屏風二、嘉靖小缾六、小盒八、乾隆大缾二、小盒二、衣箱七、内有貂皮男袍一、狐皮灰鼠十四、其餘棉夾單衣及雜件二百餘件、器具生財三百餘件、内有全棟水汀美國油木全屋椅棹長几、以上各項、盡成灰燼、 
[沈錫慶昨就地方法院長]  
新任上海地方法院院長沈錫慶、已於昨日上午九時到院、先行接任視事、當由舊院長沈秉謙迎入、遂將一切移交手續、點交淸楚、新任院長接任後、各庭推事遂受院長一一接見訓話、各命照常辦公、旋並布告先行就職、定期補行宣誓典禮、全體職員、並恭餞送舊院長、攝影紀念、 
[閘北刦掠案六十餘起]  
人犯一百二十餘人 
贓物載三卡車之多 
閘北方面之奸民乘機刦掠前日又由公共租界捕房拿獲六十餘起、計人犯一百二十餘人、其贓物計桌椅箱籠衣包、凡裝三卡車之多、當即解送市公安局、昨日移解地方法院、贓物庫中堆置已滿、看守所中亦平添大批人犯幾有人滿之患、該項人犯之籍貫、江北籍者計八十餘人、山東籍者、計二十餘人、餘者則安徽等省均有、查市公安局之移送片上、均注册明此輩匪類乘機刦掠、應請貴院重辦等語、是以法院檢察官分别研究後一併收押、加等起訴懲辦、 
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
[閘北救火會暫行解散]  
閘北自日兵進佔後、所有消防事宜無形停頓查閘北消防向稱完備、設有一·二·三·四·叚救火會及胡家橋虹鎭等區救火會、凡遇界内火警、均各駕駛帮浦機車、馳往灌救、並由閘北救火聯合會督率進行、經費則由市公安局撥發、自戰事發生後我軍駐守閘北時日機四出揂彈、民衆房屋、大半焚燬、而各叚救火會尚驅車往往救、迨十九路軍等退守崑山等處、日兵乘機進佔、各消防員役、均不願受日人指揮、紛紛四散、茲以市公安局自滬變以來、此項消防經費　發爲難各消防員役無維持、昨均將公家所發之制服號帽及皮靴繳由各該叚主任、彙交公安局所有閘北消防機關、暫行解散、 
[無線電報照常暢通]  
慨自戰事發生以還、無線電報頓呈爲電信交通上最重要地位、以其無慮線路阻斷、而工作人員、咸日夜加班、故報務方面、益覺進步、記者昨晤本埠交通部無綫電總台某職員、據談近來因各種安全準備、均已佈置就緒、收發迅速、故業務甚爲擁擠、茲爲便利各界起見、除老北門總收發處自戰事發生以來、仍全夜辦公、並未間斷外、復於租界内相當地點、設分收發處多處、以免顧客受戒嚴影響而不便拍報、至戰區内各商號人民之電報、而爲本台不能投遞者、設法在報上刋登招領、俾免拍電者貯候而失其效用、 
[天保里四十一號竊案]  
經法捕房破獲待領 
無賴汪阿毛·戎阿章（寗波）·朱阿大·朱阿二（蘇州）·康才富（奉化）·邵子芳（紹興）·龔大郎（崇明）·顧白南（海門）·婦人顧金氏（常熟）·等男女八人、近乘閘北戰禍居民紛紛遷避之際於前日串同潛入海寗路天保里四十一號某姓家内竊取大小衣包數十個、持至法租界新西橋街一七二號門牌新振和小客棧、開十二號房間藏匿、希圖變賣或質當、得資分肥、現被嵩山路法捕房正探目許富慶·副探目陸兆麟·包探田石靑·等偵知、於十四日下午七時、各探不動聲色、前往該棧、將汪等八名口一併拘獲吊出贓物衣包十餘個、並在各人身上抄出當票銀錢帶入捕房、昨日下午、解送第二特區法院刑庭請究捕房律師顧守熙、依法刑竊盜罪起訴、陳明案情并稱捕房對於本案偵查手續、尙未完備且失主亦未傳到、請求展期訊核、經庭長王綱煦向被告等略訊一過、遂諭准予改期續訊、被告還押、如有天保里四十一號居户中有失竊衣包者、可投嵩山路法捕房認領贓物、 
[招尋太倉徐錦榮]  
自日兵犯太倉後居民逃避一空茲有在太倉居住之徐錦榮　家不悉避往何地、若有人知其下落者、即乞通知中國旅行社李元邁或北無錫路徐榮記内、 
[滬南米市續小二角]  
昨日南市來源不多、城鄉交易亦呆、薄稻及早稻價小二三角、其餘各貨亦見疲軟、計開出常帮白粳十四元六角半、崑已白粳十三元半、車坊白粳十三元二角、同里白粳十三元二角至十三元角里晚稻十二元七角、航船晚稻十二元一角、西塘晚稻十一元九角、張堰早稻十三元一角、松隱早稻十三元、洙涇早稻十二元六角半、陳墓早稻十二元半、 
[洋厘跌風大熾]  
銅元大盤頻長 
連日以商業凋疲洋用窒滯卒至厘價奇奇落、形勢大爲遜色、昨日跌風又復大熾、早市爲七錢一分七厘二毫半、午市爲七錢一分六厘、結果較前日午市之低價、又跌去二厘有半、查上星期至今 
三四日中相差達六七厘之巨、做出匯劃票欵早市四十萬五千午市五十一萬八千、鈔票早市七萬三千、午市五萬二千銀行買賣、早市互市三十五萬、午市互五十萬銀拆則亦較前數日跌小五分、計爲二錢、早午同價、劃頭加水亦祗九錢左右、銀行掛牌八分、拆票交易一百三四十萬、外銀行收解二百七八十萬、華商銀行收解二百二三十萬、錢莊洋公單收解二百七十餘萬、銀公單收解三千二百餘萬、江南小洋早午市同爲六錢二分三厘、交易早市二千五百角、午市一千角、廣東小洋早市爲六錢三分三厘七毫半、午市爲六錢三分四厘半、交易早市九萬五千角、午市六萬五千角、銅元又長一千五百文、爲四百零七千五百文、衣牌上午掛二一九百二十三文、午市二千九百十八文、角坯二百五十八文、貼水三十四文早午兩市均同、 
[天氣報告]  
徐家匯天文臺昨日午後四時三十分分氣象豫報云、天氣晴冷、揚子流域有烟霧、華北有風砂、黄海有勁峭之風來自北方至西北方不等、揚子江有西風、臺灣海峽有和風自北方至東北方不等、又昨日午後三時前、二十四小時内、本埠氣温、最高四九·八最低二七·九、去年同日最高六四·九、最低四九·八、 
國内要電 
[韓復榘電辭本兼各職]  
推薦李樹春繼主席 
孫曹擇一任總指揮 
（濟南）韓復榘今電中央辭本兼各職文曰、洛陽國民政府主席林·行政院長汪鈞鑒、竊職以凡材薄植渥荷國恩、旣綰軍符、兼厠政席、任職以來、時懍氷淵、近自東北淪胥、滬淞變起魯省以當海陸要衝、風聲鶴唳、河嶽震驚當茲危急存亡、自維任比蚊山、材同燕石難　涓埃之報、時有隕越之虞、昨讀二中全會議案、謹悉議决現役軍人、不得兼任政務長官、竊幸所任山東省政府委員兼主席、得卸仔肩、至第三路軍總指揮一職、復築忝屬軍人、値茲外患日深、國恥待雪、本宜督飭部屬、效命前驅、以作光榮之犧牲、而爭民族之人格惟年來迭更患難心力俱疲、兼之憂憤鬱結於中、觸犯失眠舊病、實屬難膺鉅艱、儻再勉强支撑、萬一折鼎覆　、致一髮牽動全身、雖粉身碎骨、亦何足以蔽其辜再四籌維、惟有仰懇鈞座逾格成全俯准辭去本兼各職俾得圖報於將來則有生之日皆戴德之年也、查職府委員兼民政廳長李樹春幹練老成、經騐宏富、堪任主席之職、職部師長孫桐萱曹福林、均智勇兼儲、官兵悉服、堪擇一任總指揮事、職謹舉賢以自代、冀軍民之相安、倘蒙俯鑒愚誠、并懇分别簡任、俾收人地相宜之效、不勝屏營待命之至、披瀝電陳、伏乞鑒核施行、山東省政府主席兼第三路總指揮韓復榘叩、删印、（十五日專電） 
[本莊繁赴黑計劃軍事]  
哈滿綫黑軍紛反馬 
駐黑日軍準備出動 
（哈爾濱）本莊繁定十六乘飛機去齊齊哈爾視察、並因哈滿綫黑軍反馬、計劃軍事黑軍步兵二旅長蘇炳文率部在海滿一帶樹幟、反馬占山及僞政府滿、站駐防蘇軍一團、十三早武裝出動、捕禁市局長李建文、海拉爾博克圖蘇軍日内亦將有舉動、滿站軍隊捕押局長、緣其籌備慶祝僞國、日軍部計劃必要時以駐黑垣日軍向哈滿綫出動、但須視一二日内情形如何再定、馬占山在哈、聞滿站黑河警訊、十四晚急返黑、黑軍第八騎兵旅程志遠率部向黑河開去、表示反馬、哈各機關首領今公宴本莊、（十五日專電） 
（哈爾濱）十四午十二時本莊繁偕隨員四名、乘愛國號飛機來哈、定十五乘飛機赴哈綏線視察、（十四日專電） 
（哈爾濱）日軍總司令本莊繁昨晚乘飛機抵哈、日軍現集中於此據可恃估計、當有一萬六千人、滿洲僞國政府已發訓令致中東路之管理部、諭其查明近來運入俄國之車輛、與鐵路用具、衆料此爲向俄要求發還車輛之先聲、聞滿洲里中國駐軍譁變事、現已平息、但搶刦現仍有之、（十五日路透電） 
（哈爾濱）今日據此間俄人傳稱、日飛機一架、飛於波格拉尼樞那雅東面之俄境天空、爲俄飛機八架迫令降地、聞日軍事當局已請中東路局供給車輛、俾運兵至滿洲里、蓋防華軍攻擊該地也、該地日僑現正在離境中、（十五日路透電） 
（東京）據滿洲里消息、華兵之起抗滿洲新政府者、現集中於滿洲里東之達賴諾爾、聞擬攻擊滿洲里、鐵路衛兵奉命前往驅之、反多與之附和、達賴諾爾日僑婦孺七十人已從日領事之勸告、今日避居哈爾濱、（十五日路透電） 
[關外義勇軍連日極形活動]  
綏中日飛機全數調瀋（北平）榆關電、關外義勇軍連日極活動、大舉破壞僞奉山路、連山附近鐵路已被拆毁數叚、十四遼寗至榆關火車不通、（十五日專電） 
（北平）前次調駐綏中日飛機塲之飛機因瀋垣形勢緊張、十四全數調回瀋、綏中站僅留少數日軍駐守車站、仍停甲車一列（十五日專電） 
[日方實行併吞滿蒙計劃]  
擬使滿蒙爲保護國 
設都督府操縱一切 
游民陸續移往東北 
（北平）瀋陽訊、日本擬使滿蒙爲保護國、特設都督府以指導之、該府直隸天皇、掌握國防外交交通及移民權、約分政治指導外交軍事交通移民等部、并統轄滿蒙軍、滿蒙鐵道局長及關東長官均隸屬、日對中東路擬向俄文涉、收買取得管理權、北寗路對英文涉允計支付借欵殘額、令其交還、同時解散南滿路株式會社、成立滿蒙鐵道局管理之、日本計劃解放東箥土地實行投資、擬將該都市周圍數十萬失業者移往東北、作鐵道炭坑道路工作代替中國勞動者、再將朝鮮之咸鐘道·黄海道·平安道·等處鮮人、陸續移東北、（十五日專電） 
[東北叛黨希求各國承認]  
美國認爲不値置覆 
日本注意蘇聯態度 
（北平）使團息、僞國雖致十七國通告、依美國史汀生再三發表通牒、堅不承認滿洲國之立場、對該通告、决置不理、英國西門自日内瓦返倫敦後、對人表示、關於滿洲國承認問題暫持不理態度、（十五日專電）（東京）滿洲國成立後、曾發請求各國承認之通電、東京正在觀察國際間之反響、對於蘇俄態度尤爲注意、長春方面蓄意將前南京所委派之中東路華董撤職、另行改委、故衆料蘇俄於此、即可表現態度、（十五日路透電） 
（華盛頓）長春發來滿洲國外長謝介石署名請求承認新國之電、現已送達國務院、此電請成立對美之外交關係、國務院人員不願發表原電、蓋以若發表之、將無異認、來電爲一種正式公文也、美國答覆此電與否、國務院未曾言及之、（十四日路透電）（華盛頓）今日美國務院、已接到滿洲僞邦要求承認之文書、現美政府態度難尙無正式表示據聞將不予承認、更有數方面則料美政府將認爲不值答復、置之不理、蓋美國對於滿洲之態度、早經明白表示矣、今日又接顯似眞確之消息、據稱上海雖常有恢復和平之謠傳、日本仍日有軍火運到、某次曾有許多八吋口徑之大砲自日本運滬登陸、又據東京消息、日政府對於滿洲僞邦、現擬立予承認、藉以探測列邦對於此事之反響（十四日國民電） 
[土肥原尙圖說降丁李]  
（哈爾濱）日方差土肥原日内去珠河說降李杜丁超、（十五日專電） 
（哈爾濱）東鐵監事張恕、吉長官署參議李桂林、奉熙洽命、以友人關係、再赴珠河晤丁超李杜、定十四前往、丁李來電允一見熙洽、（十四日專電） 
（哈爾濱）駐哈警二旅十四變一營、投方正自衛軍、（十四日專電） 
[東北叛黨决採金本位制]  
擬發公債與大借欵 
（北平）外訊、叛黨决採金本位制并着手編制大同二年度預歲出、總額槪算爲一億二千萬元、擬發公債與大借欵、（十五日專電） 
北平外訊、溥儀任命張景惠爲東省特區長官、溥偉任中央銀行總裁、于芷山任奉天警備司令官、（十五日專電） 
（哈爾濱）特警處懸賞緝拿撕毁建國標語者、每獲一名、賞十元又建國宣傳畫、先畫滿日鮮俄五種和合圖、近忽將漢俄塗去、一般多不悉何故、（十五日專電） 
（哈爾濱）哈各街張貼建國標語、多爲人撕毁、日方嚴令警察查緝、十三捕得數工人在押、（十四日專電） 
[蘇俄民情憤激]  
北滿糧食購運入赤塔 
東鐵客貨車拖往俄境 
（哈爾濱）北滿大批糧食麥粉、均爲俄購運入赤塔、傳充軍食、十三又有三百節東鐵客貨車拖往俄境、俄國内報低盛載白俄由日方援助、將攻佔遠東故民衆甚憤激、（十四日專電） 
[粤省决定發行國防公債]  
劉蘆隱悄然返香港 
西南組府聲浪沉寂 
（香港）政會十五會議、陳濟棠提議、發國防公債三千萬、先作要塞設備用、通過、陳濟棠呈、接國難會議委員李煜堂函、平京各委已自動集會、兩粤會員决在廣州集會、請公决、决議照准、（十五日專電） 
（香港）黄紹雄·徐景唐、十五乘柯立芝總統赴滬團京、（十五日專電） 
（香港）劉蘆隱十四晚消然反港、西南組府聲浪頓趨沈寂、（十五日專電） 
（香港）胡漢民十四晚因病未赴省、執部政會十四聯會、劉蘆隱亦到、决發通電、對時局有所主張、政會十四决瓊崖行政特區、改稱瓊崖特區管瓊崖十三縣及西沙島、（十四日專電） 
[廣州公安局軍械庫被炸毁]  
（香港）廣州公安局軍械庫、十五晨二時被人擲炸彈焚毁、存械數百件盡毁、事後扣留雜役四人、（十五日專電） 
（廣州）今日侵晨連起炸聲儼如地震、居民爲之大驚、第一次炸聲、發於晨間四時、後悉乃公安總局之軍火儲藏所、爲火所燬、欵係共黨所爲、（十五日路透電） 
[國聯調查團來滬後各方籌備歡迎]  
京招待委會設處辦公 
（南京）京中各大學地方敎育職業經濟新聞等團體、籌備歡迎國聯調查團、至爲忙碌、迭舉行聯席會議、决於調查團抵京時、發表重要宣言、曁呈遞節、略歷述日革本侵華暴行、人民不能忍受各點、渴望調查團對於日本之違背國際各種公約、破壞世界和平、廷民遠東極危險事態、迅以公正態度與手續、查明暴日對華侵害實况報告國聯、俾根據盟約精神予以適合公理與正義之解决、又撰就歡迎標語、準備遍處張貼、表示一般意志、（十五日專電）（南京）京市黨部定十六日召集各機關代表談話、討論歡迎調查團時指揮糾察事宜、鐵部令各路局督飭各站負責人員、對沿線軌道、嚴加防範、以杜宵小乘隙破壞、歡迎國聯調查團辦法、决定由市黨部組織科任總指揮、訓練科副、警備部任總糾察、警廳副、並由警備部警廳派武裝軍警、沿途維持秩序、其行列秩序、一、學界、二婦女、三、商、四、工、五、農、六、明會團體、七、各級黨部、八各行政機關、歡迎人員各手執黨國旗前用機關旗或團體旗引導、（十五日專電） 
（南京）招待國聯調查團委員會已在外部設處辦公、並於十五晨會議分配招待及籌備諸事、下午又召集有關係各部、討論警衛佈置等事宜（十五日專電） 
（天津）招待國聯調查團决令由省市府主辦、各團體派代表參加、津變材料已送由北平綏靖公署發表、（十五日專電） 
 
 

Page 7

 
 
國内要電二 
[汪精衛等昨在崑山勞軍]  
（南京）汪精衛·陳璧君·陳銘樞·朱培德·李濟琛·王柏齡十五晨赴崑山靑晹港一帶視察、事畢於下午六時半專車返京、（十五日專電） 
（南京）汪精衛·陳璧君·陳銘樞·朱培德·李濟琛·王柏齡等十五晨零時二十分赴崑山前方勞軍、張學良代表王烈携銀盾二十餘塵十四晚專車赴崑山、轉滬勞軍、（十五日專電） 
（南京）首都各界抗日會定十六日派員赴陸軍第一二兩醫院慰勞傷兵、并贈送慰營品、（十五日專電） 
[平政委會常會]  
决議兩提案未公布 
（北平）平政委會今日在順承王府開七次常委會、張學良等均出席、門致中·萬福麟·龐炳勳·劉哲等均列席、于學忠主席、中委白雲梯·黄吉辰·張勵生·恩克巴圖等亦出席、决議兩提案、未公布、并通過政委會調查員規則（十六日專電） 
[吳佩孚通電申述救國大計]  
（北平）吳佩孚十五通電全國國民申述救國大計云、動全國之兵、以謀抵禦、從速化除一切黨派意見、與全國人才共圖建設、并樹立精神國防、（十五日專電） 
[閻招宴軍政界各要人]  
（太原）閻錫山十五召徐永昌·趙戴文·賈敬德·朱綬光·各軍政要人、在總部開會、討論全省建設施政大綱、薛篤弼十五返籍、趙次隴主晋說、官方否認（十五日專電） 
[贛省府嘉奬剿匪將領]  
（南昌）省府以剿匪抗日緊張、令民生工廠專造槍械子彈、以利戎機、又電奬擊潰圍贛州朱毛李各匪之馬崑羅卓英周至柔諸將領、贛江交通已復、（十五日專電） 
（南昌）張發奎部担任肅淸贛江西岸、余漢謀部將由贛南北面、與朱紹良部取夾擊式、（十五日專電） 
[鄂剿匪經費仍由三軍團發]  
（漢口）省府令財廳以後鄂境各部隊剿匪經費、仍由三軍團總部經發、又財廳十五以特稅協欵頒現十餘萬、十六發各機關政費二成張振漢十五日由應城抵漢謁何、報告剿匪、張萬信師奉令移防黄石港武穴一帶、（十五日專電） 
[國難會議秘書處工作分配已定]  
（南京）國難會議秘書處人員、十五日開處務會議、將全處負責工作人員、分配確定、即分批赴洛、（十五日專電） 
（南京）國難會議秘書處通告各會員本會定一日在洛廣寒宫開會、宿舍暫定第九團營房、惟行都草創、設備未全、出席時請輕車簡從、並携帶行李、以資便利、（十五日專電） 
[夏斗寅到京謁蔣]  
（南京）夏斗寅十五日下午五時由漢來京、定十六日謁蔣、請示剿匪機宜後、即返防、（十五日專電） 
[京緞業請减營業稅]  
（南京）京市緞業公會以災寝之後、繼以戰事、商業蕭條、請將二十年冬季營業稅减半徵收、已得市財局照准（十五日專電） 
[交部調查航商損失]  
（南京）交部令滬航政局及航業公會調查滬　期中我國航商所受損失、爲將來對日要求賠償依據（十五日路電） 
[丁超五等由并到平]  
（北平）丁超五·傳汝霖·甘乃光·今晚由并抵平、（十五日專電） 
（北平）商　因要公、改十六日返防、（十五日專電） 
[平綏靖署實行減政]  
（北平）平綏靖署實行减政、下月起、上將階級張學良等、均月支二百四十元、（十五日專電） 
[魯大昌部追擊川軍]  
（北平）蘭州電邵力子定二十日由陜來甘、月内可到孫蔚如派隊在隴東一帶保護、魯大昌部克復武都後、川軍向後河　退、魯部李和義·孟世　兩旅跟踪追擊（十五日專電） 
[滬代表將離平南旋]  
（北平）滬代表王造時左舜生等定十六南下、（十五日專電） 
[平津院校代表請欵]  
（北平）平津院校敎聯會電南下代表、繼續努力請欵、并函李石曾迅速南下接洽、（十五日專電） 
[華北婦女救護隊南下]  
（北平）華北婦女救護隊連日接洽車輛無結果、今晚二十餘人購票南下、到陣地實行工作、（十五日專電） 
（北平）紅十字會女分會救護隊二十四人昨晚南下、實地工作、（十五日專電） 
[商城有被匪攻陷說]  
（北平）商城被匪攻陷、旅平豫人電請林汪派隊兜勦（十五日專電） 
[靑少活佛被匪擊斃]  
（北平）歸化電、靑海活佛葛勒丹錫埒圖呼圖克圖由平回靑、行至寗夏屬磴口縣、四日被匪擊斃（十五日專電） 
[張學良宴于右任等]  
（北平）張學良昨晚在順承王府宴于右任·陳公博·覃振·王法勤等、于右任定今晚訪張（十五日專電） 
（北平）陳公博定明晨赴濟、張學良派危道豐陪往、并備專車一列、（十五日專電） 
[周龍光查禁大公報]  
（天津）大公報軍事週刋載諷剌畫、日領事認爲侮辱、向市府抗議、周龍光即令公安局並照會各租界工部局、查禁大公報、惟郵局仍能寄出、（十五日專電） 
[靑島市府嚴禁造謠]  
（靑島）市府十五布告、嚴厲禁止造謠、日領川越亦派員到市府、聲明决無此等事、（十五日專電） 
[羅霖到湘商勦匪]  
（長沙）羅霖字墨庵由贛來湘、與何鍵商勦匪聯絡事（十五日專電） 
[湘鹽稅撥充敎育費]  
（長沙）財委會指撥益陽四鹽局稅收、作敎育費、保障各校開課、（十五日專電） 
[滬蘇班客輪遭匪刦]  
（蘇州）十四日由滬開蘇永盛輪、十五日卯刻在同里屯村遭匪洗刧、損失約五千元、未擄人蘇嘉班寗昌輪擄切案、十五申刻經水警破獲匪一船四、斃匪一、救出肉票葉如音等十二人、（十五日專電） 
國外要電 
[日本睡潮濳伏]  
暗殺案件層見迭出 
内相中橋稱病辭職 
路透社十五日東京電此間衆信内務省大臣中橋不久即將辭職、此後重要政治變化、行將發生中橋辭職雖將託詞有病但一般輿論以爲中橋如果辭職、則其動因、爲欲避免上議院方面對於内務省之彈劾、蓋預料三月十八日國會會時、上議院將有此舉也、彈劾原因爲一月八日有人謀刺日皇、此後前藏相井上與三井總理團琢磨相繼遇害、内務省未能先事預防也、按日皇遇險後陸軍與内務兩相有張咎辭職之說、但經人勸阻以避免改組内閣之必要、今内相中橋之辭職、或將引起政潮、改組國民内閣固亦意中事、路透社十五日東京電内務省大臣中橋已因病提出辭職呈、現料將由司法省大臣鈴木代之、鈴木在前田中内閣中曾長内務、 
[柯達公司創辦人伊斯特曼自戕]  
病魔久纒遽萌厭世 
故火柴大王遺骸領歸安葬 
克魯格公司股票價格暴跌 
哈瓦斯十四日紐約電瑞典火柴大王克勒格自榖一事、尙騰入口而美國柯達克影片公司創辦人喬治伊斯特曼又以自殺聞伊氏享年七十七、其　世思想、至少有哲學意味並非由於財政困難、緣若干時以來伊氏纒綿床褥、迄未痊可、其遺函略稱　事業已就、毫無遺憾、久溷塵埃、夫復何益云云、伊氏生前精究照像學、對於整片製造、多所發明與改良、其名與「柯達」共垂不朽伊氏大部份財產悉用諸慈善事業則又以發明家兼慈善家矣、 
國民十四日華盛頓電紐約柯達公司與紐傑賽州柯達公司之創辦人及總董伊斯特曼、今日開槍自殺、遺函書「余之工 
作已畢、留待何爲」伊氏體弱多病爲時已久、但近來已有進步、乃今日遽命侍役出室、謂將作函、詎數分鐘後忽聞槍聲、侍役倉皇奔入、伊氏業已氣絶、按伊氏爲照相乾片與柯達鏡箱之發明人、一八五四年生於美國紐約州瓦特裴爾、一生事業、可以發明家改良家製造家與慈善家四語槪括之、迨其是後發明乾片與柯達鏡箱、獲利甚豐、則以餘財施諸慈善事業、所捐高等敎育機關經費在千萬美金以上、友人皆稱其生活、可爲人生模範、不料噩耗遽傳、全球震驚、柯達公司股票、星期六午間爲八十一元二十五仙、今日突跌爲七十四元七十五仙、但頃悉伊氏自殺前、手中所留股票已爲數無幾、蓋新於日前出售二十五萬股云、 
路透十五日倫敦電今晨各報皆載柯達照相機發明家伊斯特曼自殺之消息、並詳紀其生平事業伊、氏初爲某機關侍僕、每星期僅得工資十二先令、幼嗜攝影術、常在其母廚房中試騐照相機、後乃有所發明、而造成偉大事業、除捐取各慈善機關一千八百萬鎊外、自殺昨尙有資財約二千萬鎊、 
國民十四日巴黎電瑞典火柴大王克魯格遺骸已由地方騐屍官騐畢、諭令家　領屍安葬、屍格内判稱、騐得並無理由可疑克氏之死非出於自戕、克氏兄弟今日自瑞典京城乘飛機趕到、領屍回國安葬故里、 
路透十五日倫敦電世界各證劵交易所凡作火柴大王克魯格公司股票交易者、今日皆因克魯格之自殺、而呈不寗靖之象、處處皆爭先售出此項股票、致價格大落、紐約交易所因克魯格與伊斯特曼之自殺、有二百萬股易主、今晨開盤時有十五萬克魯格股出售、誠紐約開盤之新紀錄也、 
[德普魯士邦議會選舉運動]  
各黨競爭將愈見劇烈 
國社黨有奪取政權之望 
國民社十五日柏林電普魯士議會選舉期已定四月二十四日、比第二次改選總統期後兩星期、故此後德國將再有六星期之選舉運動、而各黨競爭亦將愈見劇烈、蓋普魯士雖爲聯邦之一而面積占全國四分之三、户口占全國三分之二德政界向有成諺、「誰能控制普魯士、即能控制德國、」該邦現爲社會黨與天主敎中央黨柄政、今國家社會黨在並邦勢力頗强、黨魁希特勒有在普邦獲取多數議席奪取社會黨政權之望、 
[檀香山女僑胞横遭日人毆辱]  
▲路透十五日火奴魯奴電今日有一中國女子、年十七、投警署陳訴被人毆辱、並指毆者爲一日人、當道已將此日人拘獲、按火奴魯奴在半月内、已發生毆辱女子案三起、 
[美酒禁問題大决戰]  
▲路　社十四日華盛頓電酒禁問題之大决戰、現漸入於重要　級、雖衆議院以二二七票對一八七票反對考慮酒禁由各州自行裁酌之議案、但反對酒禁者、居然有一八七票之多、故反對酒禁乾　爲興奮·現將格外努力、以期解除酒禁、 
要聞 
[僞國成立之前]  
僞國旗由日人預行製備 
東北各報一律改印年號 
瀋陽通訊、滿洲僞國之實現、因溥儀提出條件之拒絶、及日政府感於國際空氣惡化曾一度擱淺、日方且自動聲稱緩期至四月初、本莊繁及其左右、對僞國向主激進、因其政府之命令飭暫觀望情勢、一時不得已將瀋地所設施之一切僞宣傳裝置、次第撤除、蓋亦恐届期不能實現、有失面子也、不意上海國軍之撤退、又種動本莊繁及其左右之日本少壯派軍人、以爲僞國實現已减去若干阻力乃於日來又形活躍、是以僞行政委員會又發出通告、定於三月九日在長春舉行僞新國建設禮、瀋陽城内外以及日站均裝　日本之慶賀牌坊、日站尤爲講究、儒新國旗已在日本商店備有大批存貨、伹私人購買者、尙不允出售、其意何居、耐人尋味又溥儀有允担任執政一年說、則係日方實傳、證實與否、尙不敢定、但日方决定在長春完成其建設僞國計畫、以爲進一步試探列國間之態度、瀋陽方面除電車上交又僞國及日本旗外、少數之日本軍事機關設在城内者、間爲懸掛僞國旗、至其他中國方面、尙無懸掛僞旗者東北報紙、均受日方專管機關監督、一律自三月一日起、次第在報頭印大同元字樣、但大連日人之泰東日報、獨未改大同年號、是以該報頗被日方視爲不滿、連日該報間有登載日軍失利訊、多被扣留、或剪去後再發行、東北人民、因看不見國報、不明前線眞相、一遇泰東報被扣或被剪、則就之而默期國軍勝利、此亦一耐人玩味之事也、大連又有日機關報漢文滿洲報、二日登載僞新國宣言、文中有「新國家」句、其上竟赫然冠一「僞」字、一時讀者皆、謂爲自作孽、次日該報乃啓事更正、將宣言另行刋載一遍了事據日方訊、滿洲 
 
 

Page 8

 
 
僞國今後限制關内移民、已將中日鐵路小票車一律取銷此後關内難民、已失去移入之可能矣、（七日） 
[日本徵兵中之風潮]  
被徵者多遭僱主解職 
電車電氣各業之波瀾 
東京報知新聞云、因滿洲上海事變、關於� 
出征將士之待遇問題、全國各機關均認爲重大的事件蓋徵兵制之我國、（日本）與招兵制絶然不同、内務省當局雖頒佈入營者職業之保證法、然民間公司、視若具文、最近自玉川電車公司發生勞資事議後、漸次擴大於全國、查八日午後在鄉軍人數名、因玉川電車公司三名出征者、停止待遇問題、訪問陸軍省中井恩賞課長、請示陸軍當局之意向、當局以關係重要、即與内務當局協商、陸軍方面、因召集入伍出征者、亘於全國、而被召出征者多爲民間公司之職員、雖待遇問題、超越法律的見地、得到氏間僱主之同情、然被召出征者之身後問題、即担保出征者之家族、給與充分之接濟救恤使出征者無後顧之慮等、於事前應得僱主之允許、此次因滿洲上海事變、被召出征之將士、竟有少數公司、解僱出征者之職業、因此去冬入營者、請求職業保證、方敢履行兵役義務、無如僱主方面、僉謂不受法律之拘束、不願墨守舊規、對於應召者、不能與以充分的優遇、最近玉川電車公司對於出征者、祇可照現職告假處理、而對於獨身者、僅可支給三十五日之薪傣、有妻者支給五十日、若生活費不足時、可將退職保證金全部發給、絶對不能按在職時之現狀維持、因此殆與解僱無異、幾經出征者之交涉、始終不理、遂發生重大風潮、 
神户又新日報云、神户市電氣局從業員三千九百人中、有兵役關係者達一千名、現爲謀出征將士免無後顧之憂、協議善後方策、提出下列四條、㈠局中吏員因被召出征而停職後、依照現職支給薪俸以維護其家庭生活若軍部薪俸多於本局薪俸時、則本局因補給其不足之數、㈡僱員因不能出動至百三十日以上而自然解僱者、仍照現職支給薪俸、並照吏員補給其不足之數、㈢由共濟組合所規定給與出征軍人外、不論吏員僱員每名贈送二十元萬一戰死給與撫費百元、因受傷而不能復職時、贈送慰問金五十元、㈣此外因救濟出征軍人家族之生活不安、由共濟組合供給較市價爲低廉之生活必需品或照原價提供、以上四項、行將開評議會討論云、（按日本常備軍、本不達二十萬、其先後開往滿洲及最近來滬者、殆已盡調全國之精銳故前月末乃亟亟召集在鄉軍人、以充預備軍、然在鄉軍人、多有職業者、應召以前、固須預爲準備一切、入伍之後、原有職務、不免發生影響、此日本出兵所以不易也）、 
[瀋陽之日軍司令部]  
交設永久的地址 
上海日日新聞云、關東軍司令部、自云年九月十九日以來、設在瀋陽東洋拓殖會社内、現已决定於商埠地張作相王以哲二人之住宅、改爲寄宿舍、欲以之爲永久的地址、十三日起已陸續搬遷入内、 
[陳公博方振武抵并]  
太原通訊、晉軍出師問題、聞已在通盤籌劃之中、各將領近已數度協議决即分别反防、整理一切候令發動、李生達等、昨已離并、於是晉軍出師之空氣、又復漸趨濃厚矣、 
趙戴文·趙丕廉·偕同實業部長陳公博·前安徽主席方振武二人、昨晨十一時半、由石家莊乘座專車於晚七時半抵太原、同寓山西大飯店、據趙戴文談稱、二中全會已閉幕、中央决派遣重軍赴滬協助十九路軍與日軍作殊死戰、求最後之勝利、至收復關外失地等問題、亦擬定具體計劃中央决於日内下令出師關外云云、並聞陳方此來、係與閣錫山協商抗日救國事項、至二趙在二中全會所提各案、以及晉綏軍餉金融剿匪兵工廠等問題、將於今日向閻作詳細報告、（三月九日） 
 
