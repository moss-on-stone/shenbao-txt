# 1908 - 11 - 4912558

 

Page 1

 
 
   
 
 

Page 2

 
 
宫門抄 
　　十二月初七日召見軍機景方昶嚴家熾 
[論説]  
[論各大員保荐人才之少（間）]  
　　吾中國荐舉之私。保案之濫。素爲環球各國所譏。而自本年九月十三日降旨飭舉人才以來京師各部院衙門。及京外各督撫三司。對於保荐人才之問題。非惟不敢私抑且不敢荐。非惟不敢濫。並且不敢保。故距今將及三月。而以奏保人才聞者。僅有署蘇撫陳啓泰。以陳寳琛袁嘉穀晏安瀾三人荐。黔撫龐鴻書。以倪惟欽王玉麟瞿鴻錫三人荐噫嘻記者初不意吾國官塲之舉荐人才。今竟若是其愼。且不意吾國現今之人才。其足以當大員意。可以爲國家用者。又如是其少也。 
夫以地勢論。則赤道之下鮮人才固爲有識者所共認。至吾國地居北温 
帶。人才淵藪。自昔見稱竟至於今而竟有乏才之歎以時局論。則自古世變愈深。即人才愈盛觀戰國時百家蠭起。與三國時奇才崛興。當知我言之不謬。况目前外界之激剌。遠過於前。學戰之劇烈。什伯於前。以此推之。則所。謂學足匡時。才堪濟變。而不求聞逹者。亦豈少其人。朝廷知今日則所謂學足匡時。才堪濟變。而不求聞逹者。亦豈少其人。朝廷知今日求才。非破除資格。特拔眞才必不足以得人也。於是有不拘官階大小。不論有無官職。如確知有才堪大用。各擅專長者。即行切實荐舉。以備任使之言。是則兩宫所望於各大員之荐舉者固。不在仕途中人。而在草茅奇士矣。乃上以搜羅奇傑相期。下不以訪求奇傑相應故如。蘇撫黔撫之尚知留意人才者。亦僅僅舉己入仕籍之陳寳琛數人。自適己事。夫以今日邦交内政。需才如此其。殷救亡圖存志士又應時以出。而袞袞諸公。對於爲國求賢之事。乃復遲回觀望姑作老成持重之形。豈眞天下才之難得。而專擅一長者。并亦不易　耶吾推其故。厥有兩大原因。 
一因其狃於目前也。吾國階級制度素極分明。凡京内外三品以上。養尊處優之員。其所接觸而諗習者。無非宦海中隨波逐流之人物。至於世間奇特之士。蹤跡既處於疏略。才具遂無自深知。及乎有機可乘。近習者或挾故以夤緣。熱中者或間接以請託。惟彼懷抱遠大。高自位置之儒。獨不屑炫玉以求。售而當局者。又不肯虚心採訪。時以濟變夑扶危之意。爲國家搜堪將相使絶國之才。於是出諸其夾袋中者。乃未必足以饜天下之望。是則求人才而必狃於官之一。字己恐所舉之不盡才。至於逐利徇私。以此爲市則更無論矣。 
一因其怵於後顧也。自新學説。灌輸中國以來。内地之學有根柢而能吸受其菁華者。其才識之明逹魄。力之沈雄。亦何嘗不足以當大任然欲。箝朿稽厚之士則易爲功。欲駕馭英鋭之才。則羣慮其難爲力。彼之居高位而權足以甄拔人者。其於海内通儒。當時傑士固。未必無見知聞知之人。而自保全禄位。之念深。則邀賞之心轉不敵其慮禍之見。加以焉府意旨。漸趨重於。舊學之一途。倘荐拔一非常之才。而宗旨難知。異日或於吾 
 
 
 

Page 3

 
 
　　有損。母甯姑舉一二庸常之才。或并庸常之才而不舉。轉得免後顧之憂近日以來。各大僚荐舉。人才之。不踴躍者爲是故耳。 
　　綜上二説觀之。則蘇撫黔撫之袛舉及官。不舉及士。而内外各大。吏且遲遲有待。未聞一語及於人才。其大率要不外是。是雖與蔽賢竊位者尚有間。而其不能勤求遺逸。消釋猜疑。爲國家廣開賢路。己不免辜負兩宫之汲汲求才。况乎今之世。一才與才交戰之世。也各國多外交才。而我無外交才以應付之。則交涉未有不失敗。各國多知兵才。而我無知兵才以對待之。則兵事永久不見長。各國多明法才。而我無明法才以修訂之。則法律難。以資保障。而且興實業。廣教育。濬財之源。啓民之智。苟非有眞能實踐之士。共出而圖。之則實。業之當興者不興。教育之宜廣者不廣。嗟我中國。其有不爲多才之國所吞併乎夫使吾國果無才。而朝廷亦並無誠於求才之意也。則記者對於袞袞諸公固無青矣如其學有專長。才堪大用者。並非遍索而不得也。則袞袞諸公。又奈何不熟復九月十三日。不拘官階大小。論有無官職之。旨。而留意於當世之賢豪哉。 
專電 
　　電一（北京） 
法律大臣沈家本俞廉三議覆滿漢同刑嗣後旗民訴訟概歸審判廳判斷奉旨依議 
　　電二（北京） 
法律大臣奏消融滿漢准民旗買賣田房又片請釋放旗奴俟周馥摺議覆後再定去留均交度支部議奏 
　　電三（北京） 
鄂督趙奏請免撥江漢關練兵經費十萬兩奉旨仍著照撥 
　　電四（北京） 
蘇撫陳覆奏鑄幣重量主張十足一兩及五錢銀圓爲主以一錢及五分小銀圓爲輔 
　　電五（嘉興） 
初五晚鄉民聚衆攻破桐鄉縣城拆毁縣衙倉厫警局及紳商數十家并焚燒耶穌教堂兩所教士幸救出王店鎭亦被踞府城戒嚴 
　　電六（杭州） 
嘉湖海甯各鎭多己罷市省城謡言四起撫轅飛電寕波定海鎭總兵帶來省 
　　電七（杭州） 
浙撫因海甯硤石海鹽屠甸等處匪亂危急派一標共六隊馳往救援 
　　電八（湖州） 
孝豐縣境有嵊匪勾結起事商氏危急電省請兵 
路欵要聞 
[英使變通借欵之意見]  
　　初一日京友來函云前數日袁軍機盛宫保梁士詒與英使商議路欵袁請以此欵移歸東三省作爲開辦各項實業之需即以實業作抵英使未允盛則主意作廢英使頗鬆動但云此事英政府因見貴國國民程度日增頗有贊成之意但照各省所訂之約均紛紛援例則我國所失太鉅如定欲變通此項借欵必須另訂一約以及凡與中國所訂各約不得援例云云盛又未允 
[盛宫保簡放外部尙書消息]  
　　那琴軒因路事棘手擬請開去外務部尚書本缺而政府以盛宫保爲原辦江浙路事之人擬請旨簡放盛爲外部尚書而以那桐調郵傅部尚書以陳璧調農工商部尚書所有農工商部溥尚書擬請改放外省將軍都統云 
[上虞崧鎭會長致浙路電]  
　　浙路公司湯劉二公鑒上虞西鄉前月廿七開浙路認股分會認一萬六十三股餘續聞崧鎭會長俞士麐 
[新埭鎭開會傅單]  
　　現定於十二月初九日一句鐘續假本鎭城隍廟再開第三次大會報告認股數目并公舉議董及幹事員評議員等惟浙路需欵甚鉅尤願熱心諸君未認者速認己認者續認囊括金錢買路買命萬勿互相觀望貽笑外人是所至禱平湖新埭鎭發起人朱姚謹啓 
[甬屬集股處認股清單]  
　　美華利三百六十股史維記一百股周恆昇六十股何友蘭五十股仁義會四十五 
 
 

Page 4

 
 
　　股李炳山錢義昌錦昌孫廣興各三十股義泰祥龔恃麟正瀛華昌陸祥記時和利各二十股義生祥十五股錢鴻康項九生變昌祥逹新衡璣寳昌任美大同生祥李芸福美華齋各十股大昌祥朱增福朱增元徐生和興生祥順昌祥增泰祥史恆利錦和各五股以上鐘表業共認一千股 
　　周安南二百股姚後魁一百四十股周桂林一百股傅方侯王海琛各六十股傅方仙五十五股周輔棠李官時周科榮各五十股支啓文桂運福各三十股張傅濤董賜慶范上宰汪錦春張根全朱理逹各二十股方榮賞任熾庠林杏生劉賓生賀薇生各十股沈進發五股以上瑞鎔廠共認一千股 
郭大號五十股生太成號七十股森盛和號一百股千安濶六十股葉佐金一百股 
　　夏升順五十芬陳金才六十股汪祖濤十五股胡炳煒五十股王運章十股金欽坊五十股陳賓記十股沈堯壤二十股朱香林十股趙炳華十股葉佐剛五股忻意生五股朱玉林五十股葉新發五股干均潮五股楊維祥一百股李順利 
四十股謝寳昌五十股朱小紅三十五股葉玉範五十股沈銘清二十股胡繼鋆五十股劉順川二十股翁寳筠五十股忻蘭生二十股汪萬利號五十股丁省三二十股人和號五十股葉桂記二十股森茂號五十股鄭友根十股鮑吉泰二十股沈萬生號十股李泰興號二十股李守曙十股咸昌號三十股楊春寳二十股源大恆二十股汪同興十股胡履綏二十股傅東福二十股沈梯虹五十股振志十股姚朝芳五十股瑞大三十五股蔣仁富二十股干復生十股朱惟華三十股張子静二十股丁初生十股蔡渭泉一百股以上煤炭業共認一千八百八十五股 
[上海救火聨合會六批交股名單]  
　　郁和記十股徐葆芬十股鄭芸芳五股陳寳琛五股沈鏡人五股楊錦堂五股裴瑞生二股江潤庠一股余煥卿一股以上八舖安濟社温維新二十股蔡康葆五股以上大王廟輔濟社兩共認江蘇路股六十九股第六批第一期洋六十九元己先後交信成銀行收存矣初六日毛子堅執告 
緊要新聞 
[廷寄桂撫剿滅桂匪北京]  
　　二十九日軍機處廷寄廣西巡撫張鳴岐奉上諭電奏悉匪勢日增餉械充足又有孫逆暗中接濟不得不先事預防但桂邊綿長一千八九百里所請調兵分五路設防兵力分散深爲兵家之忌現計兵己一萬數千匪祇四千數逾三倍何得藉口兵力單薄爲推諉粉飾之計着該撫督飭統兵各員嚴速剿滅母任蔓延貽患自取咎戾所請調撥直鄂江省新軍由部撥濟餉項動撥截留賠欵修造鐵路電報均著度支部陸軍部速議具奏欽此（響） 
[撫轅張掛新上諭蘇州]  
　　署蘇撫陳伯帥昨將上月二十及二十一日所降諭旨兩道業己刋録黃紙一大幅懸掛撫署大堂並赶印多張札發蘇省各府廳州縣一律懸掛俾衆咸知 
按中丞此舉可謂仰承意旨也矣 
[貴胄學堂擴充學額北京]  
　　政府昨又會議以前設貴 
胄學堂僅有王公大臣子弟入堂肄業範圍太狹殊不足以廣造人材兹擬大加擴充除王公大臣將軍子弟專設王公講習所其餘聞散宗室子弟及漢人貴胄在京供職秩在主事以上者另設附班准其一律隨班聽講所有功課分爲兩班早班專授閑散宗室晚班專授公漢人貴胄子弟以期廣造通材云（盖） 
[粤東西江緝捕問題]  
　　李鎭編隊分段辦法粤垣各司局前議定西江駐段各小輪編列成隊改良地段巡緝己由張督札飭李統巡前往西江詳加查察佈置在案兹李統巡到西江後即將原駐上游之封川德慶西甯開建羅定肇慶八段内計西封西甯西建西德西慶西安西定公濟各小輪又將原駐下游之順屬會屬三水屬肇慶屬十一段内計西會西海西洲西興西江西明西順保捷利濟公武泰濟各小輪逐一調集詳加查察擬即編兩輪爲一隊每段内擴張界限以兩隊作爲一來一往輪流巡緝上游原分之八段即定爲快輪巡緝一大叚内又割分四小叚兩中叚每小輪仍各分每段界限由各巡輪督率每日來往巡緝四次合共巡緝八次下游巡緝之法即照類推至編隊來往巡緝之法如以西封西甯編爲一隊由下而上即以西建西德編爲一隊由上而下惟第一輪隊在何段内與第二輪隊會哨或在何處遇見商輪搜查保護必須詳細報明以備查核昨李統巡將情形詳商大吏矣 
　　李鎭定購小輪此次統巡各江水師李準近向香港定造巡緝小輪四艘船身各長一百二十尺每點鐘能行十四海里船内遍佈電燈可配弁兵八九十人均己由粤垣飛沙洋行代定訂價每艘六萬元又以此項小輪專爲西江巡緝之用故擬擇通曉英語之人以當將弁並於船内建設無線電報機器俾消息靈通所配連環快砲吉林砲亦己購備快砲運至粤者己有十六尊尚有二十尊未運至吉林砲則己定購八尊己有二尊至粤俟此四船竣工尚須定裝四艘爲淺水巡緝之用云 
[蕪湖學商界致皖撫電]  
　　（爲請留路礦總理事） 
安慶馮撫憲鈞鑒浦信路銅官礦關係全省命脈無總理即無主腦頃省垣開特别大會舉蒯元典爲路總理吴學廉爲礦總理闔省輿論翕然乞代奏皖省路政頽壞非精明强幹屏除私念之正紳難勝此任伏乞奏留以維皖路（下畧） 
　　附皖撫復電蕪湖學商界諸君鑒電悉路礦舉蒯吴爲總理輿論翕然應即據情代奏留蒯辦路候電商江督會奏以副衆望（美） 
[三紀青浦縣境兵匪開仗事松江]  
　　青浦縣境河 
 
 

Page 5

 
 
頭村等處匪情迭誌本報兹聞松府戚升淮太守於初四日電禀蘇撫云頃趙令禀報淞南營孔德升鹽捕營張普沾在青浦河頭村三灣等處與大帮梟匪接仗相持不下懇速飭飛划各營恊剿詳情容查明另禀云云旋奉蘇撫電復略謂支電悉己飭徐副將照辦惟孔張所帶師船四十餘號足當一路果遇大帮數點鐘内勝負即分斷無相持一二日不下之理恐援師往而匪己去矣望將詳細情形電復云云 
[嘉湖匪情彚電]  
　　平湖縣禀各憲電撫藩臬兵備處憲鈞鑒昨午乍浦廟橋鎭突來匪船多艘擄去圑董盛姓一人乞迅賜撥兵剿辦卑職宜珽叩 
　　乍浦學界上浙撫電杭州撫憲鈞鑒商電計逹梟警日急調兵需時乞電飭乍恊先將調往平湖之練軍速行撤回以安人心乍浦學界汪蓉第等迫叩（初三日） 
　　乍浦商會上各憲電杭州烈憲鈞梟匪自元通鎭接仗後現均屯集海鹽港離乍僅三里廟橋鎭離乍僅八九里今日城廂遍張僞示人心驚懼全市恐慌將罷市籲求速飭剿辦以靖地方乍浦商會總理徐應良等叩（初三日） 
　　浙撫致上海吴鎭台電鎭海吴鎭台鑒自大旗赴滬後嘉湖人心惶迫迭次電請派員前往適與午帥商調之李叅將到杭己派往接辦蕭規曹隨較易措手（下略） 
　　附譯字林報字林報初六日嘉興電云此間西南鄉桐鄉縣有匪亂縣署被毁教堂及學堂亦有被燬者惟各洋人幸均無恙 
　　又文滙報初七日嘉興電云自杭州嘉興至上海之鐵路其己敷設之鐵軌爲梟匪拔毁該黨又竄入桐鄉縣署毁獄釋犯現有砲船一艘兵一隊己自嘉興起程前往救援 
[旅滬海甯紳商請兵勦匪續誌]  
　　初六日旅滬 
海甯同鄉得悉州屬各鎭鄉民因迫於年荒懇求减粮詎梟帮各匪　勾引擾亂以致州屬硤石伊橋斜橋諸祝橋等各鎭一律罷市該匪等竟拆毁營汎學堂及釐警圑郵輪等局並波及未成教堂紳宦第宅殷實鋪户同被搗毁人心皇亂初五夜半梟匪又脅令窮民撲城數次幸城内先有戒備由官兵格殺二三人始行潛遁然傅説紛紛有即日再攻州城之耗是日未刻即公電浙撫馮中丞請即派兵下州彈壓原電見昨報）即晚得馮撫電復云電悉己由省派武林軍及新軍前往鎭壓矣 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[書史]  
要摺 
[護晉撫寳棻奏統籌旗丁生計摺]  
　　奏爲統籌旂丁生計酌擬太原駐防課授實業辦法恭摺具陳仰祈聖鑒事竊准陸軍部咨内閣於光緒三十三年八月二十日欽奉上諭我朝以武功定天下從前各省分設駐防原爲綏靖疆域起見迨承平既久習爲游惰坐耗口糧而生齒滋繁衣食艱窘徒恃累代豢養之恩不習四民謀生之業亟應另籌生計俾各自食其力著各省將軍都統等查明駐防數目先儘該駐防原有馬廠莊田各産妥擬章程劃分區域計口授地責令耕種其本無馬廠莊田暨有廠田而不敷安插飭令各地方官於駐防附近州縣俟農隙時各以時價分購地畝每年約按旂丁十分之一或十數分之二授給領種逐漸推廣世世執業嚴禁典售而以所授田畝之數爲裁撤口糧之準該旗丁歸農以後所有丁糧詞訟統歸有司治理一切與齊民無異一面將各項實業教育事官勒限認眞分别籌辦以廣旂丁謀生之計等因欽此仰見朝廷軫念旗丁代籌生計規畫久遠體恤有加跪聆之餘莫名欽感伏維唐虞之際民食維艱而后稷建宫務在教民稼穡至於百工技術考工一記厥有專師蓋必有生活之能力乃能享産業之利權証以近日東西諸閲農工實業日見勃興益可徵信各省駐防旂丁向隸軍籍别無執業席累代之承平依錢糧爲性命一入伍符以爲衣食有資終身作廢以致日事腐敗窮窘不堪言狀而太原駐防又以晉俗重商不講樹藝耳目蔽塞較甚他省語及耕作之利嗤爲不經之談溯厥原因良由不諳所事之爲累也此次恭奉諭旨籌辦授田事宜飭及廣興實業教育是誠聖明洞見旂丁積困爲此萬世安全之計奴才遵經飭知太原城守尉將該滿營旗地詳細清查預爲劃區授田之計並按册稽核實在丁口以期普授實業教育竊查實業之興不外農工兩途值此清查地畝之時先事綢繆今日授課即備他日之授田並輔以工藝及普通學科分别淺深等級因才施教逐漸普及復經札飭藩學臬三司會同城守尉妥籌核議據查太原駐防男丁九百餘名婦女六百餘口除挑入該營常備軍及初等高等小學堂並老弱殘疾不計外共可挑十歲以上三十歲以下旗丁七八十名擬即照以上年齡爲率酌定學額一百名若就省城原設之農林學堂及工藝廠加班入學誠恐程度不合諸多窒礙且限於地勢難以擴允現於滿營隙地設立農工實業傅習所按各班旗丁之年歲資性分班肄習農工實業及小學普通課程並附設試驗塲及丁藝廠房俾令實地練習其中之年少性敏堪資造就者當擇送高等小學堂資其上進其餘盡課實業以期謀生有路至學額以外各旗丁以及孤寡婦女之未能從學者擬於試驗塲及工藝廠中另備講堂房舍分别輪流講習粗淺職業庶免向隅即由奴才督同城守尉隨時考核妥爲辦理所需開辦常年兩項經費晋省財政支絀必須撙節估計但事關國家久遠大計無論如何爲難應由奴才督飭藩司設法籌撥目下建房設廠業己委員尅日估修一俟工竣再行妥定詳細章程奏明辦理以昭愼重所有奴才酌擬大原駐防先行籌辦實業教育緣由理合恭摺具陳伏乞皇太后皇上聖鑒訓示再太原駐防向無馬廠祇有莊田五百餘頃現正澈底根查將來旗丁學成歸農計口授田尚易爲力合併陳明謹奏十一月二十四日奉硃批著即認眞籌辦期收實效欽此 
分類新聞 
[政界]  
[浙撫准借庫欵購運米石台州]  
　　浙藩電致台州府略云頃接楊給諫諸紳二次電請暫借撥禀欵洋五百元以便年内購運米石接濟現回明撫憲准如所請應由該府具領事後即由該府繳還其欵應匯交何 
 
 

Page 11

 
 
處迅速電復（遠） 
[設局開辦水警察湖南]  
　　湘省舉辦湘潭醴陵湘鄉安化四邑水警察當經札委熊惠廷大令從龍爲總辦現由熊大令擬定章程禀准湘撫岑堯帥飭由善後局借撥洋銀六百元再由四邑各捐一百元作爲開辦經費其常年經費擬向往來船隻酌量抽捐即於湘潭設立總局醴鄉安三邑各設分局所需警兵暫由水師營挑選勇丁以資熟習（敏） 
[批飭更正詞訟條規漢口]  
　　漢關道桑觀察近據黃岡縣潘大令誦捷禀詳清理詞訟並兩聨傳票杜弊情形察閲辦法諸多可採惟條規内所稱該差等傅案勤則准案易傅案疲則駁案多一節殊欠允恊業己札飭黃州府轉飭該令更正或將該條取消矣（生） 
[議訂東省鹽票新章奉天]  
　　政務處日前會議東三省行鹽一事决定訂立章程分爲三等其上等者每禀輸穀二石中等輸穀一石五斗下等輸穀一石所輸之穀一律飭儲社倉由地方官經理如票商退辦之時則仍令新商給還原輸穀價云（若） 
[批飭刋發法講義蘇州]  
　　法政學員葉重光近日所著法政講義一書呈奉蘇提學刋發各學員研究旋因刋印經費無着禀請提學司撥欵應用當經批飭即由該學堂經費項下節省開支赶速刋印發給新設之自治科及各學員俾資研究（命） 
[洲民求賑孔亟鎭江]  
　　順江洲等處秋雨爲災晚稻全傷致近日恒有婦女數百人持香赴丹徒縣署求賑王緯辰大令以非徒賑欵無着即减糧一舉尚未蒙省憲俯允爰此鄉民甚形惶急特由地方紳士王君錫五等先擇災重區域赶放急賑一次（禾） 
交涉 
[德領不許商會干預交涉廣東]  
　　駐廣州德國領事官卜因該國興盛洋行與十三行信棧因争保險費一案照會粤督略謂領事到任己來凡中德商人交涉之案均被總商會干涉實在有違中德條約第三十五條該條内載中國人有受德國人之寃欲訴諸領事官者領事官亦應一體勸息間有不能勸息者即移請中國官會同領事官核明秉公完結等語所以各案若除中國官之外無論何人欲行干涉即是違背條約此等侵礙官權之舉動若不預防其漸實於中國治安大有關係并聲明嗣後兩國交涉案件不准總商會干涉等語張安帥因此特札南海縣辦理矣（矣） 
[官窰交涉案未給廣東]  
　　日前美國福音輪船在南海官窰地方被鄉人搗毁經美領事照會張督特派洋務局委員温道與美領事妥商辦理旋據南海縣鄭令禀詳己將東昇啓明兩輪修復交教士領回教婦謝賴氏謝二女己送回花縣安置嗣後又接美領事照會以此案教會被鄉人毁壞各物逐一查明開列清單索賠一千三百二十九元並請將該巡檢撤任云（矣） 
[香山國界問題廣東]  
　　葡人佔香山地界一事香山紳士吴應揚等晉謁張督張督謂己由高左丞而謙將全案卷宗抄録回京可由部中决定辦法現在對外舉動太多顧此失彼轉恐無一成就故總以秘密審愼爲要請轉致士紳切勿再多生枝節等語吴出照述一切主動諸人爲之灰心云（焉） 
軍界 
[江督嚴札密防梟匪鎭江]  
　　江督端午帥因蘇浙交界之處梟匪十分猖獗正在剿辦而江北内地刧案百數十起據稱皆係鹽梟所爲縱之則貽害鹽綱絶之則改行爲盜徒邑通商大埠華洋雜處尤在在堪虞特嚴札道府縣一體密防梟匪到境搶攘奪刧（金） 
[咨查退還舊鎗之辦法安慶]  
　　皖撫近准粤督咨開現在各省私運軍火之事時有所聞前此河東道退換鎗枝具己經運鄭之舊鎗四百二十桿若竟聽該洋行派人到鄭自行運回漫無稽查設一誤落匪手爲患實非淺鮮等因馮中丞當即札飭宋道芳賓迅與該洋行商議將前項舊鎗作何辦法即使准予轉運回洋亦應議定如何考查之法俾不至中途私行銷售以符定章而免貽誤（政）　 
[請撥新軍餉需蕪湖]  
　　蕪湖支應局詳請撫台稱兩標月餉每月計銀二萬餘兩查近年加抽烟酒捐係奏撥揀兵經費兹擬將前項抽收捐欵於原撥練兵經費外悉數撥充新餉又皖北茶厘近年収數稍旺兹擬將三十二年收數爲準其溢收之數亦請撥充新餉以上二項於原有之需既無妨碍則所撥之數於新軍餉需總可稍爲補助云（賢） 
[統帶整飭旗規鎭江]  
　　鎭郡巡防隊改營爲旂後現由統帶赫成額傅集旗長隊長面諭防兵非正式陸軍可比乃專爲國内治安而設既有綏靖地近之責必平日略謂一舉一動足令地方洽服方可以盡考成而免淘汰自今以往如查有冶游及賭博情事罪在不赦　能始終守規者亦當上聞午帥必須不次超拔云（眞） 
[高州請兵剿匪鎭江]  
　　江北臨澤附近一帶近又有梟匪船八艘來往游弋有圖刧村鎭之説現經高郵州江牧據情密禀上峰请即飛飭防營馳往搜捕以靖地方（眞） 
學務 
[煤礦捐充學費湖南]  
　　湘潭縣梅林巷地方煤礦甚富經該縣鄉民先後開採旋因界限不清迭次搆訟迄今未能了結現由兩造自願捐作該縣勸學經費一面禀縣立案昨由勸學所董事黃湘隆胡學原二君同往該處勘明界限以便接收（敏） 
[禀准創辦族學湖南　　湘潭縣紳朱開曙君現擬聨合全族籌集欵項興辦族學招集族中子第人堂肄業額設四十名俟經費充裕再行擴張業己禀請該縣杜蓉湖大令批准之案矣（敏） 
[江甯裁併書局辦法南京]  
　　江督現擬將編譯局官報局官書局裁併以編譯局爲主裁去官報官書兩局附於編譯局之中惟編譯局舊 
 
 
] 

Page 12

 
 
名江楚因鄂省附欵其實辦事籌欵均不相謀現應止名爲江南編譯局附設書報發行所由藩憲總辦（商） 
[批駁禀撥勸學所經費安慶]  
　　無爲州廪生盧茂林等前在提學司署禀請籌欵興學即經沈提學批謂查復凝官洲租課前據該州禀稱除繳府中學銀二千兩及税課並辛資各項外仍繳銀二千兩留撥該州高等小學經費等情當經批飭候撫憲暨藩司墾牧樹藝局批示録報在案迄未據報局司無從核辦且該州前禀擬請此欵撥充州城小學經費今該生禀稱欲專歸勸學所一切之用既與州禀不符而以一勸學所之成立至需銀二千兩之鉅亦非經久辦法既稱己禀該州仰候該州禀到再行核奪云（女） 
[推廣女子師範辦法蘇州]  
　　蘇省大太平巷女子師範學堂明年擬添設二級預科初級限一年卒業二級限二年卒業自十三歲以上至二十歲爲合格畢業後升入師範本科又擬添設附屬初等小學師範學堂自七歲至十二歲爲合格業己廣告招生矣（間） 
實業 
[部咨查覆礦地畝數安慶]  
　　皖撫准農工商部咨開據職商車毓霖禀請開辦繁昌縣陳山冲煤礦應即飭屬詳細查明該礦確係若干畆或若干方丈另繪圖説註明四至聲復核辦等因現馮中丞己札飭礦務局轉飭該職商遵照辦理矣（美） 
[批獎條陳蠶桑章程安慶]  
　　安徽優貢奚忠源君近擬興辦蠶桑實業特將章程禀陳皖撫察核當奉馮中丞批示云察閲來禀極論蠶桑之利並詳辦法娓娓可聽今之講實業者多心醉外洋各國其實各省有著名之物産擅長之工師一轉移間其利己溥再參新法更足抵制外人仰墾牧樹藝局酌量采擇飭屬勸令紳富擇地自行試辦廣地利（孔） 
[批准條陳皖路辦法北京] 　　 
　　楊毓瑛君日前禀呈郵傅部條陳院路辦法兹經該部批示云浦信一段應如所議俟有朝命方可擬定辦法原禀持議甚屬切當其餘所陳辦法與原案亦均相符應准飭司冰立案己咨行江督皖撫轉行鐵路公司查所矣（矣） 
雜記 
[浙撫代樊侍講請假電文杭州]  
　　軍機處王爺中堂宫保鈞鑒據前翰林院侍講樊恭煦面稱經手事宜交代清楚請假十日即行北上等語謹電聞馮汝騤江（乃） 
[巡官誣良駭聞蘇州]  
　　南路巡官程開吴日前拿獲小竊張阿二嚴訊張誣指北寺内某姓爲窩家程令即會同北路顔别駕前往搜拿將某姓家衣箱二只及錫器等件指爲贓物拿回局中嚴刑通認私押局中乃由該處衆隣及紳耆等聨名赴吴縣代爲訴寃經王竹坡别駕移提過縣訪訊明確某姓實被誣指欲即省釋乃程大令顔别駕己先行禀報上憲未允釋放聞王大令亦擬據實禀請憲示云（魚） 
[賭商倒賬自盡廣東]  
　　賭商盧某自將基鋪山票退辦後即税居澳門日前忽傅其在街上身故己覺死得可疑兹聞自盧死後其所開商號己倒閉多處據路途傅説謂盧此次倒閉各號數目多至四百餘萬内有洋欵八十餘萬其餘均屬滬港省澳之欵其致死原因則先服毒後自經并在街上身故云 
[盜案彚志]  
　　蘇州長洲縣鄉南橋地方某某當鋪於初三夜被盜搶刧併刀傷當夥某甲翌日報由長州縣宗大令於初五日前往踏勘又初四夜吴縣境塘橋地方徐姓家亦被盜刧去贓物約值六七百元當塲拒斃事主二人初五日報由吴縣金大令會同襄讞王竹坡剌史下鄉勘驗又松郡東北鄉太平橋倪光錫家於初四夜被匪徒撞門入内刧去衣服銀洋等件並擊傷事主初五日報由華亭縣張大令馳往勘視一面派差追緝務獲嚴辦 
[旅漢粤人圑體會紀事漢口]  
　　旅漢粤人於初二日午後在茶業公所開兩廣圑體會首由沈慶年報告開會宗旨次由羅奉菴張體正報告此會之緣起再由馮蘭軒劉少舫演説略員前此之諭旨禁人集會係指不守法律之人而言若文明集會諒在在禁阻之例後來賓曹賡甫劉星階曾曉霆莊啓鴻馮霞初演説最後會員某致謝來賓遂散會（音） 
[批獎設立醫校浙江]  
　　職醫杜同甲日前具主禀提學使籌辦浙省私立醫學校呈請立案當奉批示云醫學爲專門學術之一於衛生强種極有關係近來上下奮發鋭意興學祇以財力支絀未能兼鶩並進以致省會之地止有外人所設之廣濟同仁等校而中國人自設之醫學闃焉� 
無聞該職設立醫校立志閎遠良可嘉賞章程亦尚妥適惟受驗費每人百元於寒士人學不無窒碍輕其修膳即所以廣其薪傅除所禀先予立案外仰即遵照并將延教員校舍一切事宜妥愼籌劃禀侯核奪（）話 
[武舉僞造印札福州]  
　　武舉林鎭邦前日僞造閩督印札携赴蕉嶺保甲局請撥局勇恊拿花會局員以其宇迹糢糊窺出破綻當即拘送臬轅飭交發審局重刑研訊執法懲辦（聲） 
[泰甯縣署被焚福建]  
　　泰甯縣衙署於上月某日失愼全署均燬該縣李明府秉鈞倉皇失措竟欲自投火窟經家人等極力攔阻未罹於難云（主） 
[道士亦充哨官湖州]  
　　湖州商圑招勇排隊原爲壯聲威起見不料右隊哨弁陸某向爲羽士現由圑董王松樵委其帶領石哨一日正在督隊遊街陸某頭上戴水晶頂身上穿軍機褂乘馬押隊衆皆笑之行到黃沙路地方突被小學堂學生上前截阻喝令下馬摘去晶頂詢其功名何來陸某便嘿嘿無言幸王圑董再三求情始釋而去（爲） 
[編查吸烟人數揚州]  
　　近日揚城東西南北巡警四分局逐日編查户口換貼門牌並由總辦黎分轉飭將各户口有吸食洋烟人數鎗支查明註册母許浮隐以便隨時稽查云（易） 
[江西京官致贛撫電]  
　　（爲究辦敦仁管帶事） 
南昌撫台鑒敦仁案查部議須將公司勒停數月不僅敦仁一輪乃敦仁擅開不知所去藐法己極務求派員拘回并請勒令交出隐匿之管帶陳姓究辦以伸國法廷琛金臺遠涵三立景熙等叩（因） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[短篇小説滑頭大會]  
　　（無術） 
　　上海地方。有一種時髦的人。大家稱作滑頭碼子。這碼子兩字。不知從何取義。至滑頭名。稱列位都知道的了一日。在下到一友人處。看見一張傅單。説是某月某日下午二句鐘假座廣漠里集虚公司。開特别大會。議商。何有鄉事。在下見了傅單屇期也跟着大衆去看。到了那邊。果然人山人海黑壓壓擠滿了一屋子。除掉幾個洋裝的人外。其中確有一樣最好看的東西就是聚集許多尖頂小帽。好像各人頭上。套了大蒜頭一般。這不是滑頭碼子的形式麽。閒文少叙目把是日的會塲規則説來。 
　　鈴。｜鈴。｜鈴。｜開會。｜開會。 
憑虚公子登檯報告開會理由。説道。今日幾件事。一是公决簡章。一是選舉職員一是提議辦法。一是籌畫經費。 
　　公推安處先生主席。衆舉手。齊道贊成贊成。 
　　安處先生將章程略讀一過説。道請。諸位投票選舉職員罷於是紛紛投票。開筒後。亡是公得最多數爲正會長。烏有先生得次多數。爲副會長。其餘評議員會計員調查員等。各以次舉定。 
　　亡是公乃提議辦法連説幾句新名。詞在下没有聽清什麽話。只見衆人的手。都擎了起來。亡是公約略看一看。説道。多數多數。 
一個忽起立説。我們現在要擴張這個勢力圈。（拍拍拍）鼓掌。 
一個又起立説。我們現在要交通一點新智識。（拍拍拍）鼓掌。 
一個又起立説。我们辦法的是相當的交涉非個人。的交涉（拍拍拍）鼓 
掌。 
一個又起立説我們辦的。個人的交涉。就是相當的交涉。（拍拍拍）鼓 
掌。 
　　亡是公對衆説道。我們不論什麽。總要結個圑體。發點熱心。做到逹我的。目的。纔好罷休衆又舉手。齊道。贊成贊成。 
　　烏有先生忽然大呌一聲。説道。此刻要提議經費了。衆寂然。噤不發一語。憑虚公子從懷中掏出表來一。看説道阿呀。天色晚了明日再議罷 
鈴。｜鈴。｜鈴。｜散會。｜散會。｜ 
　　呀這個會。究竟議點什麽事。在下仍舊弄不清楚。因替他取一個名字出來。呌做滑頭大會。 
國外新聞 
[　　初六日倫敦電雲南美洲巴西國定於今年舉行開闢萬國商塲百年紀念祝典菊萄牙國王亦親自蒞會大約本年西六月七號可行抵利亞强尼魯埠（即巴西京城）按一千八百零七年拿被崙决欲圍攻葡萄牙時太子管理國政（即後改稱唐橋第六者）自念無可抵禦遂逃往巴西蓋是處有葡人殖民地己歷三百年矣萄王及其家屬與諸大臣等既出奔至一千八百零八年正月二十一號抵巴西之白希埠至三月七月即於利亞强尼魯埠建立政府當此時唐橋即聲明巴西各海口開放爲通商市塲云 
[英國棉業將大汰工役]  
　　初六日倫敦電電云英國棉花業同盟會前日廣佈傅單將會議停歇各行廠工役若會外行廠亦與聯合則工役之失所者約有二十萬人之衆故各報章有著論以爲之緩頰者以期免此經濟界罕見之巨刧云 
[美國更訂税則]  
　　初六日倫敦電云得華盛頓來電謂有議員貝佛利奇在議院提議請簡非議員數人爲委員專理更定税則事務 
[英國海軍之告誡]  
　　初六日倫敦電云倫敦官報登載一告示略謂各國船隻入英國海軍港者無論在英本國或海外英屬若見有探海電燈時時照耀者各須加意謹愼再如遇英國與他海军國之交誼或有失和則各國船隻入英國口岸時均當豫備檢查 
[美國經濟家被控]  
　　初六日倫敦電云美國著名經濟家亞古司都被控謂其與商業銀行之糾葛操守不正等情當於初四日爲法廷所拘亞氏自陳並未犯罪云 
[商船擱淺彚誌]  
　　初六日東京電云英商潯加籟輪船滿載煤炭由日開赴新加坡突於門司擱淺現己將煤卸去以期起浮大阪商船公司克沙茄槐丸（譯音）在伊崎島海濱擱淺惟風浪過大恐不免損壞云以上譯字林報 
[西班牙政府之聲言P ] 
　　初六日栢林電云西班牙政府聲稱自後西班牙如無不得己之事不必遣兵赴摩洛哥惟美立拉之守備兵現尚未撤 
[英皇將赴法國]  
　　初六日栢林電云英國皇愛德華將於西三月間赴法國皮亞李治地方並擬順道赴巴黎一行以上譯文滙報本埠新聞 
[江督派員查辦浦東閙事]  
　　江陰陸軍步隊統領三十六標正叅事杜蔣青太守前由淮川來申曾誌前報兹奉江督端午帥札飭查辦浦 
 
 
] ] 

Page 19

 
 
東鄉民聚衆閙事一案昨日太守己率同丁役下鄉詳細調查而上南交界華漕　馬家浜開河滋閙一案亦由本縣李大令與南匯縣王大令於昨晨同往詣勘妥籌辦法（哲） 
[蘇撫批上南兩縣會詳]  
　　（爲馬家浜河工滋事閙事） 
查此案前據上海道縣電禀南滙縣屬議開馬家浜河出民間均田均役鄉民不服滋事擾及上海境地拆毁姜朱二董房屋等情當飭營務處撥隊防護並面商劉軍門電飭上海提右營派兵彈壓曁電飭南滙王令查明情形電復各在案查核所詳在鄉民未經滋事之前希蘇松太道速飭查照電飭妥爲辦理並確切查明此次滋事如果係張秋揚趙連城二人運動嗾使應應即提案嚴辦以昭儆戒仍候督部堂批示繳（琴） 
[滬道重申烟禁]  
　　滬道梁觀察訪聞各鄉鎭烟館仍有開燈私售情事現擬重申禁令凡有開燈私賣者准居民人等據實禀告一經查明立予拿辦並將房屋變價入官酌提三成給禀告之人充賞云（企） 
[華工被虐逃回續誌]  
　　華工四十餘人由美國逃回投赴道署發縣安插等惰己誌昨報兹悉前日傍晚即由李大令升訊據該工周得勝李一亭等先後供稱分隸奉天吉林各省今年二月間在哈爾濱被俄人通事山東篷萊縣人李四軒招往香港做工月可得洋廿五元有該處洋貨鋪主吉杏誠並杜姓道員爲李作保應招者九百餘人李即每人給洋四五元不等驅上火車三晝夜到海參嵗乘輪船四十餘日始抵一岸登陸後復坐火車兩天至小吕宋做開山鑿石工程將近一月各人食不過腹向洋人索取丁洋據稱己被李四軒支去各人三年丁洋共數萬金小的等苦不堪言又因水土不服同件己死五十餘人陸續逃出五十四人均至美國查無護照被收牢監至少四十餘日至三月餘不等近始雇輪運送來滬禀請道憲轉送案下大令諭飭每人每日給發飯食錢一百文候道憲購備船票遣送回籍（杞） 
[禀復派勇緝盜情形]  
　　浦東塘橋鎭盜匪擄人一案現由滬軍營管帶吴千總特派左哨六隊後哨二隊前往該鎭駐紥會商局委分駐並派後哨哨官隨帶護勇等督率梭巡以防不測一面會同各營縣局嚴緝盜匪將張阿丙之子設法救回現己申報滬道矣（企） 
[英商禀告賊匪搶劫貨船]  
　　英商麥邊洋行具禀英領謂有中國船户許惠源裝載火油行至距吴淞百里海面小沙地方被賊匪多人執持刀鎗刧去火油三百七十箱銀洋九十六元雖係華船火油售給華人之貨惟本行亦時有船隻往來運貨殊爲可慮等情昨由該管領事函請滬道核辦矣（棲） 
[浦東小工之謡言]  
　　浦東美最時頭碼湖北帮小工邇因揚州帮争奪生意於初五日互相鬭毆鄂帮受傷當經二路一區警局飭派巡士往拘行兇及受傷各人到局送縣請究李大令飭將行兇之沈慶安姜慶二人分别收押其受傷之王洪淇張正寳命發堂醫治工頭盛老四傷勢尚輕着令回家自醫在案不料揚帮於前日午後分貼匿名揭帖云定於初七日彼此各邀千餘人在爛泥渡决一勝負等語該處各洋機洋東恐有暴動當即禀知領袖領事於當夜三鼓時照會滬道請爲派兵保護梁觀察爰即諭飭本埠文武各員迅派通班差勇警察人等馳往彈壓昨晨兵勇差巡等過江查察則安靜如常毫無動静云（軌） 
[飭派警兵保護行旅]  
　　製造局總辦張觀察以西鄉各處來申鄉民賣布購物回鄉中途時被匪徒截刧爰飭巡警處多派警兵並由砲隊營各兵丁扼要巡防以安行旅（夏） 
[盜犯就地正法] 　　 
　　搶刧北新涇鎭萬隆雜貨之店之盜犯張長甫何學羅曾經本縣李大令飭捕緝獲訊供不諱解由滬道提勘供與縣詳無異由道詳禀督撫核示在案昨梁觀察接奉江督回電飭即就地正法業己札行上海縣遵辦矣（軌） 
[縣批二則]  
　　彭寳恒禀批前次集訊楊生和父子有意狡執諭令邀集同業開導據稱投遞洋入信件查此案係華人互相控告與洋商無涉豈能由律師出而干預顯係揑冒恐嚇之技儘可置之不理仍着邀集親友自行解勸妥爲理結可也○劉錢氏禀批查劉毓麟即玉書係假冒職員藉辦善舉投函各局署招摇撞騙形迹昭着業經前縣禀奉道憲詳准收押改過局二年之犯應俟限滿察看現在斷難開釋母庸𤨏瀆 
[厘局批示]  
　　牙户丁順泰來禀批所禀是否屬實仰崇明縣即速飭查如果沈純熙實係故帖朦充並一帖跨開情弊應即分别吊齊帖示飭令來局另行捐帖執充倘敢抗違定予一併押閉追用充公具報母任朦混切切此批○牛業公所職董陳瑞春禀批此項牛捐據請歸同業自辦原無不可惟認數僅止三萬二千元核與前商所認之數過少似難照准仰貨捐局復核明確飭令核實加增禀候酌辦仍候蘇牙厘局批示録報此批（車） 
[上海官事]  
　　江蘇海運滬局總立孫毓驥北洋武衛左軍儘先守備馬成驥知府張韋承城守徐青雲縣丞吴述巡檢程啓孝浦東二路警局正巡官沈潮等昨均到道禀見（哲） 
訟案 
[會訊拔維晏洋人控案]  
　　英商拔維晏洋人控另案押廨之馮學記定貨不出昨由公廨王襄與英巴副領事會訊馮供實因另案奉押以致不能了理求求恩成全中西官判候禮拜一復訊（業） 
[總工程局紀事]  
　　魚業公順源裕同控販客張阿虎張其明父子欠洋一百六十餘元由孫明府訊判交保將公順欵按月拔違洋十元源裕欵按月拔還八元○台州號客公和泰執事陶渙雲扭控郎在克定付所定樟冰一百担判交貨五担完案○王阿寳李雲卿陸金桃陳阿毛在生義衖火場扒物由巡士解案判各戒責一百下○裕興元笋行控川沙航船户張桂林串同六圑航船户王祥慶吞没貨物一包判張戒責一百下王無干斥退○吴桂生控房客趙喜子租房聚賭判即日遷移（杞） 
巡警局紀事 
　　總局閘北消防隊巡士瞿文奎許榮馬德勝王桂山等四人　派往浦東彈壓因與流氓小荳腐毆鬥昨奉撤回經聶裁判訊判許馬王三人各責手心一百下瞿從寛著記大過一次○湯禮明因拐逃湯貴仁之妻張氏昨被二房東任阿根扭局經楊巡官訊判將案内冐被拆梢之湯培錢五生一併押候訊辦○王瑞禮因胞弟瑞仁拐匿韓楊氏之養媳鵝兒昨探氏扭局主控黃巡官諭飭押候訊究○曹阿才竊袁金林各煙袋押候訊辦 
 
 

Page 20

 
 
　　城内第一路一區宋阿大與唐李氏因欠租口角由巡士拘入判氏付租開釋　　第三路一區蔣姓控范小妹將伊女誘去判將女交蔣領去范押候究辦○俞家弄某姓家失竊布衣數件押局請緝（衣） 
[公共公廨早堂案]  
　　李阿福在法界出售冐牌英美烟公司晉隆晉隆香烟經洋人派人售買南匣察驗屬實禀奉提究李供在拍賣處買來是實帮讞王剌史商之英巴副領事判李押候弔到烟盒於下禮拜一再訊○馬夫陳永廷違章兜客判枷三天○木匠陳成龍先後竊取應秀益等衣服烟袋各物判押六禮拜○細崽唐成保串通外甥王才昌竊取洋東什物判唐押一禮拜王斥釋○女孩蔣桂珍因父母均在蘇卿寄養母舅張子卿家時被凌虐投河自盡由捕救起送究蔣供訴前情張供並不凌虐判張具好爲撫領甘結交領完案○婦人周山三前因與夫唐土金不睦奔入濟良所送訊判候傅唐再訊在案昨解請究旋有陳文彬投供侄女山三因侄婿不務正業是以私逃現愿具領判發所候禮拜三再訊女子王鶴林因不愿賣娼奔入濟良所送訊判發所留養○俞康明竊何阿金家綢衣判押一月○施杏生將脚踏車轉售於石茂春經車主張茂泉控究判施賠還洋十二元完案○王阿大强搶孩子高永順白布等物判枷七天期滿再押一月○小工左阿義深夜至女子張阿鳳臥房圖姦不遂喊由田福報捕解究判枷七天○陸陸氏前控姜王氏　金氏顧土生等串拐女兒韓寳一案昨解復訊陸陸氏禀求銷案判一併開釋韓寳交陸具領○沈阿友收買洋人所失之紫銅管判罰二十元充公○孫順正孫全正校奚朗溪控被串竊鈔票洋二百元昨解請究因所控無憑判一併開釋（業） 
[公共公廨晚堂案]  
　　陳鼎元控金廷祥圖賴欠銀一案前晚由楊襄鎭復訊判押展交還銀四百兩開釋○張燮控費竹林欠洋不還保人劉阿保一味圖頼曾奉訊判交保清理前晚亦奉提訊費供實因高鴻春造房價洋不付是以未還訊之劉供求寛判交原保限七天理楚○户部銀行執事控梁相廷戚子文圖頼匯票銀兩亦奉提訊梁供山東人所有付出之營口德記清記匯票銀四千兩因廣德泰倒閉無洋照付戚供本號匯票共有十餘萬兩未付此銀理應付清現己函追營口赶緊寄銀來申照付求恩明察判交四千兩人銀並保一面禀請道憲示遵戚還押待保○王保春控郭鳳儀吞没名人畫册案亦提訊王供有董其昌山水畫册被郭吞没求追訊之郭供開永康棧王欠資甚鉅此畫不甚值錢除作抵外尚少洋六十餘元判押候查明再斷（戎） 
[法租界公堂案]  
　　招商局駁船户沈新裕周亞堂因船夥方德清李全卿竊煤一百餘斤被管碼頭印人控奉提究沈周同認失察方李均求寛宥聶司馬商之西官判四人各枷七天○順德米店夥胡生華王松祥串竊銀洋二百八十三元由店主葉生金全將胡尋獲扭請究辦胡供詞諉卸判押候提王到案再訊○楊士晞揚卓卿高雨林因被謝四誘拐小孩案牽涉判押在案昨日復訊均供謝己遠逃難以交案司馬以高串拐屬實判枷號一月管押兩年兩楊各枷一月各押一年○王阿大張亞福誘拐小孩朱貴全判押在案昨又提案判王枷號一月押改過局一年張枷號一月押改過局二年○掮客高炳卿代公順祥烟間擔保恆豐士號欠欵銀一百九十八兩向索不理爲該號主周子屏扭案請究諭令退去侯提公順祥主到案追舟 
[美租界捕房事]  
　　漢璧禮路高金奎雜貨店夜深賣酒由捕訴知捕頭飭令請單傅訊○王阿三深夜在途行走巡捕疑係匪類當即拘入押候查明核辦○粤人郭阿登昨將水烟袋一支求售由捕拘入押候查明是否竊贓再行核辦○王阿炳投稱前晚失竊綢皮衣數件捕頭允飭包探查緝○俞夏氏投稱前晚有張夏氏來家硬借不遂當被搗毁什物多件捕頭諭以後再來嗚捕送究○楊子卿昨至蓬路某衖被某童開放汽鎗擊傷左目楊投請查究捕頭飭送同仁醫院醫治候派擇查辦（西） 
通信 
[江蘇游學豫備科厀來函]  
　　敬啓者閲初四日貴報學務欄内所登諭飭務科畢業生研究中文一條不無傅聞失實查本科開校之始皆録取中西文俱有根柢之生屢經以中文考驗方始入校所聘經學國文教員爲宋君文蔚經學素深編撰請義均呈由提學使鑒閲此次舉行畢業由學使派委員四人逐日到校分科監試試畢後方甄總分教彚造册籍尚未呈送學署而本校監督蔣太史之意以本科爲預備游擊而設各門西文固己注重尤當以中學爲本故面請毛學使於初三日來校親試國文一塲是日題爲言忠信六旬義一首諸生交諸時學使逐本親閲加以圈點奬許有加至文憑例由本學堂塡寫蓋用關防再請撫憲學使加蓋關防印信現因分數未齋尚未請印故給憑之期另須擇日舉行務請更正至盻 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
