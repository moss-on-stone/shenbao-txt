# 1890 - 40 - 4906041

 

Page 1

 
 
[集腋社彩票助振引言] [  申報館恊振所謹啓]  
　　啓者本舘恊賑所自去冬創辦以來蒙諸同仁慷慨解囊捐囊賑欵除銀錢外各項珍物亦已集聚甚多邇者飢民雖已捱過殘冬而春日方長靑黃不接嗷嗷待哺依然苦不堪言因思設法變通將諸物估計價値約値洋一千餘元編成彩票一千二百張每張　洋一元統解災蓮散放計頭彩一張得烏雲豹袍套統各一件白陽山人眞蹟蓮花一軸金挖耳簪一支湯文正眞蹟手卷一軸二彩一張得猞猁猻袍套統各一件刻絲壽幛一軸三彩一張得金壳大表一枚綾裱倪文正眞蹟中堂一軸以下各彩另有仿帖不及備登總之每張皆不脱空至末尾亦有彩物奉贈一俟　罄叩就仁濟善堂向神前拈香叩首以明至公無私然後當衆開彩所望四方樂善君子從速賜購既得珍物又拯飢黎此實本舘所九叩首以俟命者也 
[點石齋發售各種精本石印書籍]  
　　硃批雍正上諭御纂五經經策通纂五經文準經爇淵海五經備旨三層佩文韻府三層淵鑑皇朝各直省地圖十三經廿四史策案大题觀海初二集小題觀海大题文府小题文府試帖三萬選試帖宗海經餘必讀八賢手札元魁大成増補角山樓先正事略○本齋種類繁多不及備載擇其尤者登報以供海内文人賞鑒價當格從亷卽希光顧爲盼發售處一在三馬路申報舘東隔壁又設分局在二馬路橫街三層樓紅墻洋房内此佈 
[論宜榷烟酒以旺税務]  
　　今天下商賈之販運貨物轉輸遠近以納維正之供於國家者有税有厘各省廠卡林立無諭水陸經過其地者必先報之於官徵税之外亦　抽厘苟有走漏其罰維倍例至嚴也以故商賈往來每以釐税之重爲病而貨價日昂然近者以國用不足方思於無可籌畫之中再有所增益藉以生財利培餉源而期税課之旺竊以爲諸貨無可議加無已則請徵之於烟酒考烟葉一名淡巴菰產於吕宋流入中國北方始行於塞外可治寒疾每烟一斤易馬一匹其貴如此當時吸食有禁違者治以死罪其嚴也如此然而禁者目吸者自吸初不不因之少殺也卒之其價日貶盡人皆嗜且以爲敬客之需而禁自弛矣今闌州產烟最饒而他省之種烟葉者徧地皆是飯後茶餘幾爲必不可離之物甚而至於閨閣中亦復如是至於酒以爲人合歡三代上已行之而迄於今漢代已有槯酤之例私釀者有禁沿至宋元其法漸弛然至今北省燒鍋亦有限制此二事者雖在食物之中而實出於食物之外並非民間食物所必需泰西諸國徵收諸税於烟酒二項獨重人無有議其後者蓋此二物在可有可無之列有之固足以周旋酬酢無之亦非有所損缺此固多出於富貴有餘之家而在平常之民亦不過以餘力及之耳卽使　徵其税亦不足以病民今請核前代槯烟槯酤之法烟每斤抽若干酒每斤抽若干日計不足月計有餘就各省以觀歲當盈數十萬金此不過言中國之烟酒也泰西諸國所携來者日吕宋烟日捲烟日葡萄酒日麥酒酒分十數種名目甚多其品高而價貴者總不離乎葡萄所釀當年入口之時以其爲食物例不徵税載諸和約然至今華人吸洋烟而嗜洋酒者日見其多泰西消路日見其廣當入之貨物之中一體徵收税餉而不得以食物目之矣一歲所得當亦不少日本邇來能製麥酒自造捲烟行於通國中西人亦多購售我國北方所產葡萄甚夥且大異尋常若效西法釀酒其色香味當有過於西國者麥酒亦可以機器仿造不獨中國之人飮之西國之人當亦喜嗜吾知西國酒利且爲所奪此亦擴充利源之一端也中國既自能製造洋酒洋烟販運於通商各口岸則外國所來必日見其少而中國所行必日見其多然後一例徵收釐税無區於中外外國商人自無置喙於其間而尙得以食物爲藉口哉於此而不復加之意是自涸其利源也善於理財者當不如是也至於鴉片一物名日洋藥亦烟之流亞也洋商販售於中國實爲漏巵之至大者每歲鴉片入口共計銀九千一百九十一萬兩耗民財敝民力莫此爲甚今議於正税百兩之外再加子口半税五十兩著於和約已屬無可再加近來之栽種鶯　者幾半於中土吸之者廣故種之者衆種於雲南者日南土種於四川者日川土種於兩廣者日廣土種於浙江台州者日台土山西河南種者亦盛今旣不能盡禁則惟有重徵其税而已洋土之税旣不能加則惟有俟其熬膏之後再議抽釐税土則例有難行抽膏則其權在我宜仿照新嘉坡西貢香港招商承充烟膏之例廣集願充諸商使其出銀承充價高者得否則按查烟燈之數分縣辦理亦必責令股商肩承其任洋藥如是土藥亦然此例若行歲贏銀錢何止數百萬鴉片爲害民之物卽使横征苛歛亦復孰得而議其後蓋此物極貴則易禁極賤亦易禁多設禁例以困之亦欲使其自悔而痛改耳蓋其中亦具救民之苦心而借以助國課之贏餘猶在其次也抽捐烟膏立例之嚴無如安南之西貢雖爲數僅一二錢之細亦必給以憑印紙據每日按户稽查必使所吸烟數與憑印紙據所沽者相符方得無事否則有罰凡入境商販有私携烟膏者無論遠人貴客概所不許不但烟膏充公且重其罰鍰無銀輸納立寘諸獄無毫髪狥情也故舟中搭客凡有餘烟者一入其境立投之水新嘉坡香港亦並如是令出維行嚴厲若此稽查胥役幾如梭織其爲地方官者往往左袒商入助其緝捕惟其言是聽初不以是爲病民庶而擾閭閻也以爲非此則彼所輸納國家餉項將無從國也商人之投充烟膏一項者如西貢如新嘉坡如香港無不如是也近如新舊金山其例亦且徧行每歲輸納餉項多者百餘萬少者亦數十萬其重若此而承充之人歲中尙有贏餘鴉片爲禍之烈至於如是可慨也哉中國苟能於洋藥一項亟爲整頓就各處承充烟膏之章程而仿行之略爲變通以期無弊則一歲所贏當不可限量矣奈何當事者不之計及也豈以其名弗雅馴而以言利爲病歟不知此固無害於事而有裨於目前之急務者也不得謂之増税也理財之道是或一端 
[本館接奉電音]  
　　昨由京友電傅上諭六道敬　譯登○正月廿五日奉上諭兵部奉請飭催租銀一摺直隸各縣應辦兵部馬舘　租生息銀　積欠甚多本年閏二月朕恭奉慈禧端佑康頣昭豫莊誠壽恭欽獻星太后祗謁東陵該部恭備要差應付車馬繁多需欵孔亟着直總朁飭令藩司無論何欵卽行設法將歴年積欠租銀二萬一千餘兩及本年應解租銀四千八百餘兩限於二月十五日以前如數解到毋稍遲延嗣後務須年淸年欵不准仍有拖欠欽此同日奉上諭吏部奏知府例應廻避開單請旨間員對調一摺直大名府知府着陳啓泰調補國鈞着調補山西大同府知府欽此同日奉上諭吏部奏知府例　廻　開單請旨間員對調一摺湖南永順府知府着吳㴻 
 
 

Page 2

 
 
森調補張曾敭着調補廣東肇慶府知府欽此同日奉上諭李鴻章奏福建布政使張夢元病難速痊呈請開缺　情代奏一摺張夢元着准其開缺欽此同日奉上諭福建布政使着廖壽豐補授欽此同日軍機大臣面奉諭旨本月二十六日進内王大臣均着穿蟒袍補褂一日欽此 
[東華新錄]  
　　京師訪事人云去臘除夕張燈時有某甲者至宣武門外驢馬市大街某當鋪手持碧霞犀帽正兩枚付質鋪夥許以二百金甲諾之怱怱携銀而去鋪夥恐其有误急遺他夥持赴前門外廊房三巷玉器鋪倩及辨認則𧸛鼎也鋪主怒飭夥各處搜尋而甲已杳無蹝影莫可追還矣聞是日城内外各當鋪多有被騙子以洋白銅刮舌等物質錢者○去臘除夕前門外玄帝廟新和成煤鋪有一優伶小坐閒談驀一人手持明晃晃七首向伶猛刺幸身衣重裘未經刺入鋪夥驚駭急上前攔阻始免干禍聞逞兇者亦梨園中人有何寃仇未知其細也○年例新正各部堂司各員皆筮期在署中圑拜本年吏户兩部於初六日圑拜兵刑禮三部則初七日工部則初四日届期門前車馬絡繹如雲結綵張燈頗爲熱閙云○正月二十日爲上辛皇上親行祈榖大典先期步軍統領衙門諭令步營淸理前門大街蹕路務須仍照前届成章沿途彈壓十八日南營張叅戎在前門大街東西河汛官所及東西汛官所點派各武弁各司其事云○廣四新設鎭南關前因經費不敷曾經户部指令就廣東太平關常税項下每月撥銀一千二百餘兩客歲張香濤制軍在兩廣總督任所奏稱太平關無欵可撥請飭户部改撥他款户部遵改由廣東應恊廣西月餉内按月恊濟若干香帥復咨請廣西巡撫馬中丞由該關税課項下將此欵提還中丞以該關征收税課　旺無可提還乃於臘月二十間奏請飭户部另行改撥奉旨着户部議奏欽此刻已由該部咨商總署矣 
[開通鐵路]  
　　天津訪事人云鐵路公司前禀請北洋大臣李傅相將鐵路接至通州以收利權而保資本傅相據情入吿奉旨下廷臣會議僉以爲害多利少未便准行皇上復飭沿海將軍督撫酌核可否以定從違一時崇論閎議上貢朝廷其最合聖裁者爲張香濤制軍摺中請由　溝橋闢至漢皋總署王大臣核覆再三亦以此摺爲披窾導要一時中外人民咸以爲鐵路之興可計日而待矣嗣又以路程過遠欵項難籌輾轉圖謀姑作罷論而傅相則力圖振作志在必行深願爲國家立致富之基謀自强之道前年曾經撥欵發給開平礦務局總辦唐景星觀察開闢林西鐵路十餘里以便由唐山直接林西計程五十里近以其中尙有三十餘里鐵路未通擬籌撥官款三十萬金責成鐵路公司一律開通庶幾運煤愈形便捷約俟春融之後當卽擇吉興工云 
[丁沾春汛]  
　　天津信云海河攔江沙繼長增高日多一日輪船來往水淺時幾難駛抵碼頭遂議改泊唐沽由駁船鐵路兩公司起卸客貨免如舊歲停泊擺渡口被駁船公司獨攬利權且貨客遵陸至津不必歴水程迢遞較之中船駁往使捷良多大沽海關又可就近查緝不必如前者由津派撥巡役遠道從公也○鐵路公司現擬就河東鐵路接至陳家溝建築碼頭以備裝載輪船轉運京通之貨云○西人未士索僑寓華衆會誤斃縫工李東來一切細情曾登前報兹悉屍身相騐後在華衆會停放三日始由屍妻爲之棺殮未士索以平昔旣與死者無仇臨時又未械鬥按之律例似無抵罪明文願出銀撫恤屍妻就此了結而屍妻痛夫情切不忍賄和訴請浙江董事于初十日在會館籌議務使情法兩平云 
[修築圩岸章程]  
　　一新陽東北二鄉以十二圖爲最窪沿河圩岸歲久失修必須加高培厚兹擬照水大時水痕加高二尺低者多加高者少加面闊六尺脚闊一丈五尺不論原岸狹以歸律一取土離岸脚一丈外挑方抽成溝洫不得亂挑所挖之中及岸脚佔壓之地照時請官給價其錢糧禀官歸入荒册如係佃種之田業主亦當照讓租米昭平允一各圖工程先由經圖董各自丈量以廿丈爲一段分段插標註明由某叚起至某叚止計若干丈造册送敦善堂以憑覆　估工核辦一工程必須堅實挑土一尺卽用硪錘平再加再錘不得含糊了事圖董圩甲在工督率經董梭巡如有丈尺不符工不固者指名禀究罰令重挑一各圖壯丁均令赴工不必外處雇夫方合以工代賑之意如此圩工多人少彼圩工少人多均當通力合作按方得錢並不吃虧其在内腹不靠圩岸者按十畝出一夫帮做設有不遵功令者指名禀官究辦 
一土方按方酌予津貼錢一百又分三次給發　工發第一次工半發第二次工竣發第三次由經圖各董貝領按方分給土夫不得侵漁尅扣　 
一各圖壯丁赴工員老弱殘疾不能做工又無依靠右由經圖董報名零查給賑其業經本局查過之圖不在此例一新陽東北鄉與常昭太倉毗連圩岸犬牙相錯必須一例加修否則有侵灌倒漾之憲應禀請大憲札飭常昭太倉等屬令與新陽交界各圖董會同新陽經董商辦一開辦之　請邑尊照會各經董并傅諭各圖董保及圩甲將辦理情形示諭明白並按圖按圩發水線一根章程一紙俾衆周知一此次工程修築堅固均受無窮之利無諭業佃當各發大良實心實力辦事庶欵不虚縻功收實效 
以上章程上則由吳中謝綏之大善士郵來函中略謂現在嚴君佑之憫昆山新陽二邑圩堤毁壤民歎　魚是以决計興修俾免潰决從此金堤鞏固永障狂瀾蔀屋茅檐安居樂業嚴君之功德天豈有涯哉因付手民并志數言於後[  本館謹志]  
[擬設電燈]  
　　粤東來信云現有商人黃某集股開設電氣燈公司業由美國購運機器來省擇地建局不日舉辦但事屬創始人情恐有 
未恊由該商禀請督憲出示彈壓俾土棍劣紳不得藉端阴撓云 
[邗江官報]  
　　正有十八日江都縣祥邑尊禀地赴省白分轉璧赴蘇公幹十九日泰分司沈分轉到揚堤工局吳觀察由省回揚卽赴工次江蘇　補道歐陽觀察霖過揚二十日汪鹺尹振委栟角稽收差 
[鎭道叵潯]  
　　九江總鎭朱軍門九江關道李觀察先後往金陸拜賀督憲新禧已紀前報十九日朱春山軍門李亦靑觀察均由金陸乘坐元和輪船抵潯九江府縣等員均詣怡和碼頭恭迓十點鐘時輪船停泊碼頭各官脚靴手版咸詣舟次請安選鋒新勁等營兵弁列隊　干施放排槍聲若連珠軍門觀察旋卽登岸云 
[賽燈肇禍]  
　　鎭江西城外薜家巷後某甲性情亢悍横行一鄉適遇新年各處賽燈甲遂創立公所邀集多人斂資賽燈以與他人爭勝所紥之燈别出心裁一大烏龜高三四尺長七尺闊五尺龜背駄一牌書四喜堂三字下用輪軸拽之而行此外則昭君和番馬燈牌坊茶擔旗傘以及各種花燈均以彩絹紥成光彩耀目惟茶擔則迥不猶人一頭挑一火爐中盛熾炭紅光閃爍四面護以花燈一頭挑一花籃内放冰塊周圍亦有五彩花燈葢氷炭不同爐之意挑擔者裝束更奇將髪辫高竪上插草花一朵頭之左旁戴一皮帽左臂半身皆着皮衣左足縀靴頭之右旁戴一小草帽右臂　身披竹衫右足穿草鞋蓋取世態炎凉之意游行街市見者莫不稱奇道怪及行至柴炭巷口王庭記燭坊前紙龜燈燭已盡衆人進店向主人借燭坊中人取小燭數枝與之衆人嫌少尙欲多惠數枝坊中人謂爾出燈與我何干於是兩下齟齬衆人遂在燭架之上自取大燈燭若干枝坊中人大怒日似此豈非强槍耶衆人應聲日搶則搶矣汝何不喊寃言未畢適保甲委員孫公路經是處見坊内多人擁擠停輿詢問店主備陳一切孫公大怒當卽飭差將一干人拘住問爾等公所設於何處衆人答以薛家巷後孫公押一干人同至燈會公所升座訊究謂甲日四喜堂與爾何仇爾竟如此惡作劇挑茶攔者裝束如此亦未免荒唐太甚至於索討燈燭本宜聽人開發安有爭多較少之理本當重辦姑念新年從寛發落僅將爲首者三人各笞三百板以儆　皆叩謝而退孫公旋亦回局云 
 
 

Page 3

 
 
[窮鄉火警]  
　　江北封二鄉余家大墩距九江約十餘里一大村落也村中人家半耕半讀小康者多住樓房瓦屋而貧困者則鋤茅剪棘草草結束以蔽風雨而已本月二十日東北風甚勁黎明時怱見榛莽中有靑烟一縷隨風向西少頃火挾風威拉雜有聲已如田單縱火牛奔突於卽墨城下霎時六十餘家茅龍白日飛昇過其地者見頽垣敗井滿目荒凉男婦老幼風餐露宿殊可憐也 
[城工吿竣]  
　　江西省城廣潤門洞日漸頽壤舊臘興工修治將門關閉禁止往來致章江惠民二門車者轎者肩者負者擔者提者終日擁擠不開而水夫一挑到來往往潑倒於地淋漓盡致無一片乾凈土使人無從駐足未及兩日仍開廣潤門疏通行人但禁小車入春以來不及半　卽已修竣近日仍照常出入矣 
[章門火警]  
　　江右來信云本月十二日四更後忽問警鑼亂嗚披衣起視見舊臘被焚之處火光燭天深訝祝融氏何不憚煩半月之間一再税駕也未幾火勢漸衰警鑼亦止次晨詢知潮王洲畔又焚燬十餘家聞係匪徒放火云　 
[愼卽熄]  
　　前晚一點鐘時滬城魚行橋南首火腿弄掃葉山房印書作無端失火霎時濃烟滚滚烈焰騰騰鄰右人等均在睡鄉驚覺狂呼相與赴救少焉頭鋪地甲嗚鑼吿警并禀報文武各衙門海防廳署洋龍首先馳至巡防中局巡勇亦中局員督率彈壓匪人隨卽火滅烟消惟將披屋一椽焚去板片書紙幸均無恙云 
[計畝散賑]  
　　本邑於去歲之秋霪霖爲患棉稱歉收當經各鄉董禀請裴邑尊申請大憲除减收正賦外并于今春靑黃不接之時散放積榖兹已奉到憲札查照光緒九年成安編查極貧户口淸册每畝給錢八十文各農民實惠親沾頌聲載道而卓錐無地者則無錢可領益覺苦不堪言矣 
[桃夭叶吉]  
　　法界讞員葛同轉之文郎擇期昨日合𣲯先期公館中已鋪張華美届時向坤宅迎娶前道有銜牌十六對及日前各商所送之德政牌萬民傘繼之以會捕局通班綫勇均穿號衣掛刀徐行捕房則派包探爲之照料本邑文武各員以及南北各業紳董咸衣冠往賀馬龍車水熱閙非常 
[押候覆訊]  
　　延昌洋行買辦粤人鄭梅仙控兒子祖祐將洋東票銀二千三百餘兩向銀行收取同鄺阿開并女子王阿月逃往香港由麥總巡捕頭備函命包探陸阿祥到香港拘獲鄭祖祐鄺阿開王阿月及王弟茂林帶同來滬解由蔡太守訊供押候再訊等因已列前報昨又覆訊據包探陸阿祥禀稱在香港拘鄭祖祐等時在鄺身畔搜出麥加利銀行票銀一千八百餘兩除用去船資等項外曾交女子銀四百兩已由女之母王某氏置辦金翠衣服等件麥捕頭禀請將餘人帶下先詰鄭祖祐太守然之隨問鄭祖祐如何起意收銀從直供明免致受責鄭祖祐供粤東香山縣人年十五歲梅仙是父親同在行中生理同鄉人鄺阿開言及香港開牌舘每股本銀百兩每月獲利甚厚惜無本銀因此起意得了票銀卽由鄺阿開持票到麥加利銀行收銀二千三百餘兩均是鈔票藏在鄺身畔我與繅湖絲之王阿月相識原許嫁我向鄺取銀四百兩交與王阿月給還我三十兩旋同鄺及王阿月王茂林到香港銀票仍在鄺身畔及被包探拘拿銀票均被搜出鄺囑我説千兩在鄺身畔八百兩係在我兠内臨搜時遞與伊以上均是實話王某氏供丈夫逝世所生女名阿月子名茂林女與鄭祖祐私識被我知覺不肯干休旋經人調停言女祗好嫁鄭由女收下銀一百七十兩置辦金翠皮衣等件原要伴送過去並無三百七十兩其女阿月其子茂林供與同鄺阿開供粤東香山縣人年二十八歲票銀由鄭囑我代收後同至香港我身畔祗有千兩鄭身畔八百兩被捕搜時鄭將票銀八百兩遞與我太守問付王阿月銀究有若干答稱四百兩收回三十兩是我目擊太守又問王茂林爾在香港見包探搜鄺鄭時鄭有遞銀車否答稱並無遞銀事又有鄭之親族鄭某上堂稱曾同包探問王阿月言共收銀三百七十兩一百七十兩置辦金飾衣服二百兩放在脚爐内被火焚燒王阿月又稱並無此言太守再四研詰各執如前太守商之連繙譯謂鄭祖祐年紀尙幼胆大妄爲鄺阿開起意唆使顯而易見王某氏縱女作無恥之事與女均難辭咎飭令分則管押俟下禮拜六覆訊定斷 
[會訊改期]  
　　李春森控張十卿卽張樹卿秦少梅陳雲卿騙去玉器銀兩牽涉王雲峯等一案本　於昨日會訊因蔡太守發落捕房各案已過十二點鐘諭令俟下禮拜六再行訊理 
[英界公堂瑣案]  
　　馬阿昌稱開飯店姚阿松等來吃飯計錢二百四十餘文付下洋一元將餘錢找去不料洋係銅質報捕拘獲姚阿松王順昌余阿三甘生林等均有銅洋搜出包探禀姚阿松專慣混用銅洋前曾犯案懲辦王順昌身畔有銅洋二元余阿三一元今特呈案姚阿松王順昌余阿三甘生林等供詞支吾蔡太守判姚阿松管押三月王順昌二月余阿三一月甘生林半月銅銷毁姚身邊搜出之銀洋四元提一元給償馬阿昌餘洋俟管押期滿發還○顧順金稱兒子春恒竊取　内衣服交與朱杏林質錢費用報捕拘案其子春恒供　衣服交朱質錢已被用去朱杏林供詞遊移蔡太守判顧春恒戒責五十下朱杏林笞責一百板以儆○一百十號巡捕稱見羅阿榮在路旁賭錢爲此拿獲并起賭具送案請辦羅阿榮但求施恩蔡太守判枷號十天賭具存毁 
[法界公堂瑣案]  
　　法界讞員葛同轉因文郎合卺吉期所有公廨事宜禀請道憲札委朱森　明府代理昨晨十點鐘時明府升坐公堂包探王榮培禀稱陳家木橋賭徒早經葛大老爺拘提嚴究新正以後久不聞牌骰之聲矣邇來又有一種無業棍徒陽奉陰違仍在附近擲骰搖攤愍不畏法昨經某號巡街華捕行經是處見賭徒李金寳手持錫手釧僞爲貨郎兒實卽望風之類膽敢向該捕問爾衣上是何號數捕正言斥之李遂出言不遜竟欲與捕爲難當卽拘回暫行管押查李係著名賭徒去年曾笞責荷枷至本月十六日始開檡明府詰李白錫手釧從何得來李供稱小的向爲首飾匠昨日持釧在彼求售悞被拘拿明府謂爾卽非誘賭然將僞飾沿街呌賣亦無非欺騙鄉愚隨向祁繙譯官相商判責一百板以儆○包探王榮培禀稱本月十六夜十點鐘時陸榮生至恊大祥新衣店内購取竹布長衫一襲臨行復東張西望至夜深有賊撬門入店竊去衣服一包店主疑陸行竊投報捕房今特拘拿解案朱明府問爾向操何業陸供稱去年曾在海晏輪船當茶房問該船買辦何人答稱陸雨生明府謂陸雨生久不在海晏船上爾尙敢來案混供乎卽商諸祁繙譯官判笞四十板以儆○通事禀稱車去陸裕全在八仙橋　小茶肆内與人口角砸破玻璃燈扭至捕房捕頭令賠洋　元陸不允因之解請訊究朱明府謂毁物應償爲何情願管押陸供稱小的無錢賠燈並非有意挺押明府商同西官判責四十板○某包探禀稱周福長由鄉間竊取小菜一筐行經租界由某號巡捕拘拿送案朱明府判責四十板○某包探禀稱寳興里口彈唱人劉方華將同居之劉仁太頭顱擊破困之拘案請訊朱明府問仁太是爾夥計否方華供稱並非夥計有友欠小的洋銀八元由仁太担保日久未還因向仁太催促仁太置之不理反欲再借八角小的不允仁太驀取錫茶壺擲來未知如何反傷其額明府以原吿未來　行還押○某包探禀稱昨夜十一點鐘時有巡捕見宋福金手提花盆四具因卽拘案請懲朱明府問花盆何來供稱小的向友措貲友不肯與遂順手竊取花盆明府判責四十板○販賣玉器入尤鴻慶扭信隆押店主蔡阿英及店夥某甲至案訴稱小的有翡翠耳還等物質於蔡店得洋銀　　 
 
 

Page 4

 
 
廿三元有奇今有人欲購因措齊本利持票向贖具夥多方推諉連日延擱諒欲圖夻爲此扭至請斷朱明府詰蔡日押票是爾店所出否答稱是問尤是否以翡翠首飾押洋答稱是明府謂重利盤剝本干例禁尤旣本利　缺爲何掯物不還蔡供稱未曾檢出明府着管押候繳原物甲無干喝退洋銀暫存捕房候蔡交物後准其具領○義合公司收租人程夢蘭扭某掮客行　楊亭記舊貨店主婦洪周氏至案訴稱楊於前年積欠房租洋三十八元去年又欠四十六元洪周氏前年欠洋五十六元去年又欠十九元有奇請爲追繳楊等同供前之所欠已言明對折　還嗣遭火災還求體諒明府問洪周氏曰爾可有兒子答稱生有一子年幼無知明府謂爾仗寡婦勢竟思圖頼房金着連楊管押候交到欠洋始可開釋 
[必得其壽]  
　　昨承安徽休甯縣黃大善士壽伯致書本館恊振所云月之二十八日爲家大人七秩壽辰　緃家寒亦擬奉觴上壽遵奉嚴命諭以浙屬水災久被民人瑣尾流離而我家飽食煖衣無虞凍餒彼蒼之賜可謂厚矣自當節省筵資振彼柺腹因呈上鷹洋十元祈轉解災區不勝幸甚以烹羔介壽之資拯涸鮒待援之命仁心獨具善氣自凝敬敢摭一語以侑巵日大德者必得其壽　 
[行道有福]  
　　昨日本城掃葉山房書坊主致書本舘恊振所云本店印作立有數處原爲防患起見不料昨夜一點鐘時下塘火腿弄印作柴房内無端失愼幸人手衆多店中預　小洋龍及滅火藥水竭力灌救隣近親友諸帮同設法得以僥倖無事僅拆去披屋一椽板　書紙均幸無恙隣右咸受虚驚不至延蔓本店念事雖由作友不愼但蒙諸隣友關切相助理應設筵酬謝惟恐延請不周反形歉仄容俟擇日酬醮先將筵資洋五十元助振爲諸隣右諸親友造福今晨又蒙遠處親友絡繹探望心甚不安用吿原委伏祈登報本館拜登之下當卽掣付收條并爲之著　報端以頌大君子之樂善好施陰功廣積焉 
[三謝册捐]  
　　謹啓者敝堂分送咸有一德一文願捐册勸募施醫給藥之資自十八日至廿一日承各埠諸大善士絡續惠助而來業經登報叩謝廿二至廿四日三天蒙本埠以及外埠蘇垣鎭江新塲南匯松江等處由信局交來四十二册共收到英洋一百二十元零七　規銀十兩零五錢三分五厘銅洋二元錢十二千零九十文仰瞻仁風廣被不分畛域慈光遠注大地皆春當掣收條　篆護身靈符勸孝歌善書備函奉謝外亟登報牘佈吿同仁[  上海六馬路仁濟善堂董事施善昌等謹誌]  
[致謝捐欵]  
　　謹啓者昨蒙善信陳鄭氏助來施粥捐洋十元爲麟兒彌月幸頼神恩庇佑解囊慨助拜登之後欽佩莫名惟願爲善必昌允膺多福謹登報簡以揚仁風藉伸謝悃此佈[  上海虹口元濟善堂同人謹啓]  
　　上虞萍道人俞君苹香爲　年先生高足弟子工書善繪山水花卉尤超上　余由琴山樵子獲父於道人頗深契洽一昨蒙以手書書幅 
[見貽賦色生香潑墨成趣焚香細讀胸次豁然因成句用謝情卽請高昌寒食生政可]  
　　潑墨風雲起名賢畫賛云壁間潑墨　 
起風雲揮毫草木春　疑吳道子又見樂天眞坡公詩不須更畫樂天眞蓬　牛新米天涯感故人不如歸去好道人爲余繪山水行樂一幅題日不如歸去圖噫是葢深憫余之　遇也底事逐風塵[  百花祠香尉畢以堮稿]  
[蘇省撫轅抄]  
　　十四日卽用縣李汾禀知奉藩憲委　靖江縣查騐淸節堂差卽辭九品銜江蘇候補知縣　純一於正月十三日丑刻在南顯子巷寓次病故　於十四日未刻大殮○十五日金陵軍械所提調候補知府劉式通禀到○十日候補通判奇齡禀辭赴滬○十七日同知銜候　知縣梅崇誥起復由京領照回省禀到五品頂戴過　前先選用知縣譚鴻基貴州人由杭州來藩轅牌示照得江陰縣知縣許之軫病故遺缺查有卽用知縣劉有光堪以請補上海縣知縣前以江寗縣知縣陸元鼎調補應卽飭令赴任長洲縣　諭盛家駒病故遺缺查有婁縣人試用敎諭程信上堪以委署○十八日候補府崔繩祖禀　奉委赴海州公幹 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[俚句再贈霧看花客卽希敲正]  
　　泳淸玉潤　平分君爲天南遯叟佳壻樹騒壇競策勳　棹冷移苕水月彩毫艶湧滬江雲釆眞好去陪靈運　禮從來重少君十笏廬開虚白靜石香彝鼎飫尊聞君主致尊聞閣已十餘稔矣南沙雙紅豆館主顧麟芷卿甫草 
[申報舘江浙恊賑所經收元月廿一至廿五止第二十三次淸單]  
　　廿一日無名氏洋一元勉力氏洋一元有心無力氏洋一元藍起坤花洋一元萬褔興花洋一元黃萬順花洋二元陳仁記花洋一元范錫榮花洋四元郭新興花洋一元范子玉花洋一元鄒鶴峰花洋一元　萬成花洋二元鄒夑棠花洋一元黃習學花洋一元林新德張瑞篇花洋一元聚成花洋一元萬盛花洋一元彭新畬林光賢花洋一元褔源甡花洋一元范學易范嗚鳳花洋一元范際初花洋一元佘　棠花洋一元唐錫候花洋一元范貽榖花洋一元以上共二十一户來花洋廿六元交來光洋廿五元七角有心無力子洋一元衆善士洋五角范君如壽筵移賑洋十元陳潤生喜席移賑洋四元小書巢主節省藥資洋二元江右不書名人洋十元花洋六元銅洋四元婁門年氏保生產平安洋一元○廿二日華諤卿洋八元王品山洋一元無名氏洋二元沈壽昌湯餅餘資移賑洋十三元薫畊書洋二角竇靜涵洋十元無名氏求事順遂洋一元王益臣洋一元周雲卿洋五角王誠和申六君洋五角北市土業洋五十元○念三日　旬子洋二元林三和曾記銅洋二十四元鄭竹岩洋二元王德幹洋五角鄭劍潭洋一元銀記錢一百文金記錢一百文賭記錢三百四十五文春記錢一百文秋記錢三百六十五文以上五户來洋一元皖南胡錦洋十元勞人氏洋六元鹽城縣署衆　友春酒費洋十元撫寗周輔卿洋二元不具名洋四元二角汪姓錢二百文李姓錢一百文沈姓錢一百文逸居士錢一百文求免舌人錢二百文續過氏錢一百文求遂願存善氏錢一百文求合室平安居錢一百文以上八户來洋一元旅居子洋一元旅居子洋一元旅居子洋一元壽　仙舘洋四元不書名無錫瑞生莊來洋一元有心無力人四户洋四角景蓮居士洋一元潤暉堂孫洋五角有恆處錢一千三百四十鄭雲卿錢四百張吉記錢一百夏復記錢四百成楚記錢三百無名氏錢二百蘭陸氏錢二百孫　廷錢一百翁蓮生錢二百徐加記錢二百馮蓮生錢一百以上十三户共來洋五元慶雲銀樓洋二元○廿四白下隴西靖氏欀星資移賑洋五元茂昌木諕徐洋二亢劉寶駿洋一元徐學敬徐學斌洋二元隠心氏洋一元沈品華洋一元公記洋一元邦江源豐典新春酒席洋六元葆源堂洋四元詹氏銅洋二元寶鄭姓錢一百程姓錢一百戴姓錢二百朱姓錢二百潘姓錢二百無名氏錢二百汪姓錢二百俞姓錢三百潘姓錢二百程姓錢二百諶姓錢二百伯記錢三百何姓錢二百程姓錢一百無名氏錢一百王景章錢一百隠名氏錢二百五敬堂錢五百三槐堂錢三百培記錢一百以上廿四户來洋十五元銅洋二元薛裕生洋三角錢一百零一孫夢熊洋二元黃爾翁洋六元三星堂洋八元周泰源洋二元李子翁洋一元無名氏洋二元齊敏翁洋一元元記銅洋二元無名氏洋二角○廿五集腋堂節省年酒費洋四十元不冩名錢五十補過子洋四元總共結收英洋二百九十三元花洋六元銅洋三十二元錢一百另一文○廿二吳鐵珊人物小中堂一張山水小立軸一張扇面七个竇靜涵吳都法乘一部晶　一件董實庵蘭言彚集一百部 
[上海北市絲業會舘籌賑公所施少欽經收山東江浙賑捐十一月廿三四五日第二千二百九十九至三百零一淸單]  
　　山東捐二姓氏爲室雞產許愿由蘇州悦來昌 
寄來洋十元潘心書屋助山東江浙洋四十元甬江馮門蘇氏洋二元董益齋二角蘇門施氏三角周氏二角半何氏一角蘇阿德一角半共六户合洋三元江浙捐通州黃文田募麥澄齋積舘榖資移助由孫介福號來洋一百元南橋陳聘臣求病速痊由閔行救生局來十元興國州晋泰新安隠各氏求父母平安八元杭州李文韋募長州彭應錄求病速愈四元楊餘訓求平安四元陸玉善求妻平安還愿一元又求子消災延年一元浙江捐鄞縣包彝訓堂求保產平安五元東臺存悔道人募趙香圃　元建平鹽棧汪桐齋助嘉郡由漂陽寄來各二元又錢子麟一元湖州捐宏安廣號來北海洋關濫竿子募陳炳如洋五元合和興貞泰永昌隆三户各二元無名氏永祥棧公安公益昌怡興隆安茂號祥源孔治記臣安祥九户各一元梁貢廷花女綉綉先心泉萬順利陳紹堂李柏軒陳卓堂亦云堂豫豫章裕豐恆十户各五角鄭麗泉二元又銀四錢六分送禮餘欵一兩盧宛卿陳秀石江夏氏仁記安發永泰葉光珩七户各三錢六分雜用餘欵三錢三分何永逢黃同宗陸勝詹月生蘇瑞軒陳侣琴曾韋南七户各一錢八分共四十户合規元廿五兩洪章號募吳楚堂洋二元平安子補過生各一元吳德爵陸叔良各二角孫永茂一角共六户合洋四元五角以上廿三日江浙捐河南善後支應局憲衞小山觀察奉撫憲倪壽由日昇昌來汴平足銀五千兩合　元五千三百六十七兩五錢奉賢愛日生尊困五十生辰承親友兄洋移壽筵資合成洋三十二元又爲先慈冥誕將經資移助六元程凝園爲父八旬冥誕蒙親友公送佛事將懺資移助求資福并求諸君免災三十元世德堂楊承烈氏保子孫根深賢廿元王小妹還愿四元靑浦觀音堂隆盛陸稚軒夜夢不祥求保平安二元無名氏錢一百三十六文蘇城華无益王半痴同募十一月中旬桶捐錢一百廿七文張慶福祈腿患速愈一千零五十文無名氏一千文鄭星垣七百文不書名氏六百五十文王春海景六符盛　生吳梓卿蔣樹生伸加福范金富張世茂郭雲門戴廣遠鎭江全泰洽信局郭子寬十二户各五百文周明忠馬錦全袁恆吉三户各四百文何無名氏楊王嗚張匯川胡谷元韋正身孫裕隆陸如連吳湘泉孟順年楊明恭朱成秀十一户各三百文朱方鳳記陳殿魁張敏蓉韋南山四户各二百文吳澤民洋一元五角王鏡仁張鴻貴奉發海史正祥吳義通絲行源和順絲行鎭江僞大信局吳雲門馬茂華張顯高孔廣武十一户各一元王震遠遜炳文陳國華合一元手鳳池一元張柏秋劉肇元杜聖信三户各五角共五十二户合洋三十元錢一百念七文照江捐厦門隆豐號世德堂由賑興來規元三十九兩四錢吳松張募留募隠姓氏懹古堂席各洋二元仁德堂張思恩堂張恊大昌行九思堂山裕德堂吳五户各一元仁壽堂顧存義堂繆各五角永豐莊來玉山亨衢駿募壽石山房分綠小濳菴居士豐樂堂氷溪居士元泰玉六户各洋二元恊泰仁萬吉祥謝通源興記無名氏五户各一元寶樹堂延記純記萬記席　甫錫記榮記七户各五角謝寺記三角　岩子二角共廿户合洋廿一元以上廿四日松郡王安雅助山東洋四元和生莊無名氏助江蘇三元江浙捐張愼德堂由鎭江晋源莊托恊源莊匯來鎭平二七寳銀乙千兩合規銀乙千另七十五兩五錢畢隠名氏求病速愈洋廿元池州不書名廿元素位堂程五元盛敏中求病愈五元乍浦朱蘊山募純德堂陳四元楓經陳月樵募陳九和尙一元又沈門方氏四開本洋一元沈裕全船户言而無信罰助洋一元錢二百文慶泰銅洋兩元浙江捐平湖問心子四元補滴露氏兩元又助湖州二元楊　氏求孫病愈兩元力不足人一元顧龍興小錢五斤志成信來奉天鐵嶺縣陳鶴每明府銀四十兩又募署中募賓共十兩方經書帖書共十四兩捕快兩班共十二兩衆家人共十　鐵嶺鑲白旗黃旗防禦慶蓮溪六兩鐵嶺四旗領催旗兵共十兩鐵嶺縣捕盗營把總外委共八兩又兵丁共念兩共十二户合規元一百六十三兩六錢八分以上廿五日 
 
 

Page 10

 
 
[上海六馬路仁濟善堂經收施醫給藥咸有一德一文願册捐正月十八至廿二日第一次淸單]  
　　葉兆雲求妻安胎保嬰洋五十元王學純求病速愈念元倪三如十元龔德祥洋十元存德堂五元汪鼎求病速愈四元安安子任記劉堯逢恆祥徐李善士仲靜齋姚芝田經募無名氏七户各二元同人一元五角鳳樓春諸友一元三角文園一元一角松峰金閶善士文記友記程無名氏隠名氏高三益諸友怡德吳蘭齋任賛臣無名氏森茂天津朱錦文求母康泰利記糖棧敬異堂同源泰中選堂思補氏求母病愈不書名無名氏朱不留名楓涇周景松廿二户各洋一元無名氏七户共洋九角樂記有心無力子杏林軒關少平葉錦初何潤林莫麟甫鄭士環鄭瑶山譚雲卿李鄕泉錫増一良氏無名氏二户共十五户各五角平安子鮑記崔善記吳善士四户各洋四角有心無力　三角頴川仲子東海氏紫陽氏豫章叔子瑞瓜鄕農求病愈平心子淸心正蓮子隠名氏渤海氏趙凝和俞阿坤無名氏不書名愼守子蔡杰卿劉福山張心南汪柏如孫少泉周長增蔡鳳葉邵云獅勉力子求諸務順遂念五户各二角鄭隠名一角二分龔　記盛記蘊芳閣勉力氏劉光德朱雲亭史敬賢鄭不留名居不留名無名氏十户各三角六分養函氏七角六分攷樸氏七角二分觀寗子隠名氏古松氏陳耕生丙嗚枝沈仁齋趙金祥趙玉麟王云隆趙文蛟項文奎趙桂麟勉力子無力子陳子初袁寳森錢杏濤程杏莊陸文富顧錫奎顧不留名陸不留名周不留名廿三户各一角無名氏五分森茂銅洋四元逹山銅洋一元廣有餘錢五千四百文宋文茂松華堂主人二户各錢一千八百文延年錢一千九百廿李　寬錢一千另八十順泰楊羅氏錢五百四十成昌申錢四百五十三姓氏共工氏洪攷朱福昌許天生張少寶徐春發舒張合淡菊人九户　錢三百九十三讓氏錢三百八十四無名氏錢三百三十三文三思氏錢三百寶應姚善士虎善士黃善士無力者五齡童王心記鍾良氏王祥文隠名氏不書名無氏氏勞諤卿趙新殿張羲子張崇逹朱曕華顧義房十七户各錢三百六十文寳應仲善士泊汝善士二户各錢七百廿文姚均記錢二百文何秋田王丙輝孟叔賢楊瑶昆蘇少卿王守平洪尙明喜中淸徐如榮九户各錢一百八十遇記錢一伯吳壽山杜仲廿斤共收洋一百六十一元七角五分銅洋五元共收錢廿六千九百九十七文 
 
 
 

Page 11

 
 
[光緖十六年新正月初八初九日京報全錄]  
　　宫門抄○諭旨五道錄前○發抄硃批四道○江督曾奏查明部選知縣逾限係屬因公摺○皖撫沈奏揀補要缺知縣摺○又奏甄别知府通判片○又奏遴署直州片○江撫德奏鄭捐二十二次銀數造册請獎摺○正月初八日○漪貝勒等各謝授缺恩○江西副考官陸繼煇到京請安○謙光請假五日○召見軍機陸繼煇崑岡白桓○皇上明日卯初二刻升中和殿看版○初九日○伯王等各謝調授缺恩○太常寺奏改派分獻之大臣派出榮公○召見軍機○皇上明日寅正二刻至太廟行禮畢還宫已正二刻至紫光閣筵宴○發抄曾國荃奏淮安通判盧宗淸署江寗通判奉硃批吏部知道欽此○又鹽道馮應壽到省飭赴本任奉硃批知道了欽此○又淮揚鎭總兵懇請續假奉硃批章合才着賞假三個月欽此○又頴州守備姬文柱與徽州守備馬德林對調奉硃批兵部議奏欽此○○太子太保兩江總督一等威毅伯臣曾國荃跪　爲查明部選知縣赴部逾限係屬因公並非無故恭摺仰祈聖鑒　竊臣接准部文内稱兩淮豐利塲大使高元錫遵海防例報捐知縣在任候選於光緖十四年五月輪選到班簽掣貴州淸平縣知縣題明行知交代淸楚給咨送部引見光緖十四年六月十八日奉旨依議欽此是月二十三日行文江蘇省照限五十日减半計算係二十五日應扣至七月十七日接到部文之日起交代限期六個月再限領咨三個月到京程限五十日扣至十五年六月初七日各限皆滿自限滿之日起扣至九月初七日逾限在三月以外例應開缺正在辦理具奏間該員於九月十八日領咨到部並具呈連運司札文聲明交代給咨遲延緣由與例載無故遲延者不同於未奏請開缺時投到似尙非有心規避惟查該員於光緒十四年七月十七日接到部文之日起應扣至十五年正月十七日六個月交代限滿何以並不上堅淸算迨至三月内尙奉運司札委會算交代又遲至六月十七日始造册轉送到司來咨亦未將因何遲延之處詳細聲明碍難核扣奏明請旨飭令查明該員交代請咨各　期因何遲延之處詳細覆奏等因當經轉飭　司查覆兹據覆移前任豐利塲大使高元錫選補部文於光緖十四年九月十五日到司遵經派委張學醴署理據高元鎭申報於十一月二十五日交卸嗣因監盤垣鹽委員因病請假改委又據新選豐利塲大使陳家惠禀報到任據張學醴禀照代理成案將交代歸現任會算於十五年三月間飭催赶緊結報經陳家惠依限造册申報分司因造册舛錯往返駁查始於六月十七日將册送司二十五日據高元錫禀請給咨履歴又有不符發回更正補造始得詳請咨文轉發領齎疉以文報往來動經旬月以致高元錫到部逾限實出因公並非該員無故遲延詳請奏覆前來　復核無異所有查明部選知縣逾限係屬因公緣由理合恭摺覆陳伏乞皇上聖鑒飭部核辦施行謹奏奉硃批吏部知道欽此○○安徽巡撫臣沈秉成跪奏爲揀員調補要缺知縣以資治理恭摺仰祈聖鑒事竊照准調阜陽縣知縣吳鶚病故遺缺業經聲請扣留外補在案兹據布政使阿克達春按察使張岳年會詳稱外官道府以至佐雜等官在任病故之缺例應以病故本　作爲開缺日期今據徽州府禀報婺源縣知縣准調阜陽縣知縣吳鶚於光緖十五年五月二十七日在任病故應以病故本日作爲開缺日期以十五年五月分截缺係屬題缺毋庸簽掣應卽遴員請補查例載州縣應題缺出俱先儘候補正途人員題補如候補正途無人方准以應升人員題升如實無合例堪升之員始准以現任人員調補又調官員必歴俸三年以上方准揀調以到任之日起扣至具題到任之日計算如已滿三年堪勝繁劇者議准又查定例州縣以上應題應調缺出如係題缺請升請調請補或題缺請調調缺請升俱令於摺内詳細聲明各等語今阜陽縣知縣係煩疲難最要題缺例應先儘曾任候補並進士卽用人員題補該縣爲皖北著名要缺政務殷煩民情强悍素稱難治非曾　煩劇明幹老練之員不能勝任遵於安省曾任候補並進士卽用班各員内逐加遴選一時難得其人又於佐雜應升人員内詳加考查亦無堪以勝任之員自應照例在於現任各員内揀選調補兹查有天長縣知縣蕭先鎬現年四十六歲湖南淸泉縣人由文童投効軍營於石逆竄擾湖南永寳等處援剿出力保以從九品選用復於浙江湖州二次解圍出力保免補本班以府經縣丞選用旋經部議以職父記名道蕭福慶陳亡准其兼襲騎都尉世職遵例以縣丞指捐安徽試用同治六年到省於直東軍務一律肅淸案内保以知縣仍留原省儘先補用請咨赴京八年七月二十一日領照到省八年聞訃丁母憂十一年服滿起復試看期滿甄别留省補用遞捐本班儘先前補用光緖五年請補天長縣知縣六年七月二十二日到任歴署太和寍國等縣篆務光緖十五年調署當塗縣知縣三月初二日到任歴俸已滿三年該員心地樸誠辦事穏練以之調補阜陽縣知縣實堪勝任與例亦屬相符等情會詳請奏前來臣到任未及三月例不加考惟旣據　臬兩司加考會詳核與調補之例相符合無仰懇天恩俯念員缺緊要准以該員蕭先鎬調補阜陽縣俾　治理而重地方如蒙俞允該員由現任知縣調補知縣銜缺相當毋庸送部引見亦毋庸列叙叅罰除將履歴册咨部查核外謹會同兩江總督臣會國荃恭摺具奏伏乞呈上聖鑒勅部議覆施行再所遺天長縣知縣係疲難中缺安省現有應補人員容俟接准部覆再行遴員請補又此案係屬題缺請調應請改題爲奉合併陳明謹奏奉硃批吏部議奏欽此○○沈秉成片再勞績保歸候補班道府同知通判人員應於到省一年後　看考核奏明分别繁　補用歴經循辦在案今查有花翎候補班前先補用知府李　鰲自光緖十四年四月初八日到省之日起扣至十五年四月初八日止又鹽提舉銜候補班補用通判王兆　自光緖十四年四月初十日接准部文作爲候補班到省之日起扣至十五年四月初十日止均試看一年期滿例應甄别臣到任未及三月例不加考惟旣據藩臬兩司會同考　該員李成鰲才明心細幹　有爲堪以煩缺留省補用該員王兆坪年力正强才具明練堪以留省補用具詳前來除咨部查照外謹會同兩江督臣　國荃附片其陳伏乞聖鑒謹奏奉硃批吏部知道欽此○○沈秉成片再署滁州直州知州朱炳麟現經署　　滿應卽遴員往署以專責成兹查有候補直隸州知州余適中堪以署理臣到任未及三月例不出考據藩臬兩司加考會詳請奏前來除檄飭遵照外謹會同兩江督臣曾國荃附片具奏伏乞聖覽謹奏奉硃批吏部知道欽此○○頭品頂戴江西巡撫臣德馨跪奏爲江西省勸辦豫省鄭工捐輸第二十二次懇恩奬敘以昭激勸恭摺繕單仰祈聖鑒事竊案准户部咨　覆御史周天霖奏豫省河工需欵緊急　開鄭工捐例一摺光緖十三年九月二十八日奏奉旨依議欽此計原奏内開鄭工新例收捐照初開海　　例辦專各直省　庫准其一律收捐隨發實收分次造册按月送部核辦所收捐銀專欵存儲聽候部提外省以接到部文之日起定限一年扣去封印月期限滿卽行停止又准部咨鄭工捐例展限一年各等因先後咨行到臣均轉行遵照辦理將光緖十三年十二月初一日　局收捐之旨　截至十五年八月底止共收捐銀一十五萬五千五百七十兩七錢列爲二十一次經臣分别奏咨獎叙並准户部酌撥山同東挑挖河淤曁黃河兩岸堤埝加培並續撥增培堤埝及河南鄭工用欵六次共動解銀一十三萬七千二百一十五兩一錢先後號商匯兑並委員搭解交收各在案兹據革職留任布政使方汝翼詳稱計自光緖十五年九月初一日起截至是月月底止所捐實宫職銜　監等項共四十二名按照定章分别减成共收實銀七千一　二十四兩八錢悉存藩庫聽候撥用除分别塡發實收給領外合將各捐生姓名年貌籍贯　歴三代造具淸册列作第二十二次詳請奏咨獎叙並請將副實收咨送户部塡發執照來江轉給等情前來臣覆加查核該捐生所捐銀數及請敘實官職銜貢監等項均與例章相符合無仰懇天恩俯准分别獎叙以昭激勸除將淸册副實收送部外理合恭　具陳並繕單淸敬呈御覽伏乞皇上聖鑒勅部核覆施行謹奏奉硃批該部議奏單併發欽此　 
 
 

Page 12

 
 
[光緖十六年正月初十十一日京報全錄]  
　　宫門抄○諭旨一道錄前○發抄硃批三道○直督李奏議卹提臣並請旨簡放摺○又奏委統防營並護理提篆片○江　造文奏報接印任事日期摺○將軍長奏會同考試繙譯童生取進名數摺○大臣額奏已革提督留營差遺片○江督會　奏提督留江酌用片○正月初十日○恭王等謝賞燕窩恩○怡王謝授内大臣恩○關防衙門奏十五日　大高殿拜表瀾公行禮○召見軍機○十一日○馮文蔚假滿請安○睿王椿壽各請假十日○霍穆歡續假十日○堃岫請假二十日○掌儀司奏十四日　 
奉先殿新行禮節○召見軍機麟書○發抄劉秉璋奏番匪搶刼逃往甘省請飭勒令到案審辦奉硃批着卽咨行楊昌濬薩凌阿嚴飭拉布浪寺將首匪棒周交出解赴四川歸案審辦餘依議欽此○又丹稜今顧汝蕚署宜賓令奉硃批吏部知道欽此○又鄉試年老未中諸生籲懇恩施奉硃批禮部議奏單併發欽此○○大學士直隸總督一等伯臣李鴻章跪奏爲提臣積勞傷發在蘆台海防營次出缺請旨簡放並臚陳事跡懇恩優卹恭摺仰祈聖鑒事竊十一月十七日接提臣李長樂咨稱九月間感冐風寒觸發傷疾醫治漸愈本月初旬因閲營壘　爲風鸗病勢驟增日益沉重恐將不起卽將直提督銀印練軍總統木質關防各一顆就近札交通永鎭中軍遊擊祥泰封固看守旋據該軍營務處記名總兵楊玉書呈報提臣卽於是日亥刻出缺等情前來伏查李長樂安徽盱眙縣人於同治九年隨臣軍東征由上海進剿粤匪原任直隸提督郭松林部下委帶松字前營先後隨同克復奉賢南匯川沙金山靑浦嘉定江陰宜興常州湖州廣德州各城嗣調隨郭松林援閩克復漳州府及雲霄廳漳浦詔安二縣同治五年兼統忠樸各營隨剿捻匪旋以所部改爲武毅前軍轉戰河南山東一帶蹙賊膠淮之間任柱頼文洸悍股殲除殆盡東捻旣平西捻驟至調赴直援剿追賊商河惠民等處乘勝壓追歴敗賊於濵州武定蹙之徒駭河荏平等處將張總愚全股撲滅用兵以來無役不從好謀健鬥一時稱最其尤赫然在人耳目者江陰楊金之戰東光洋溺兩河之戰商河惠民之戰皆裹創深入窮追逐北踏平堅壘生擒首逆著之奏牘號爲奇功迭蒙恩獎至以提督總兵存記簡放賞穿黃馬褂賞換愽奇巴圖魯名號當臣之督師入滬也郭松林創募松字八營號爲善戰其後　捻改爲武毅軍增至二十餘營遂爲淮部大軍二捻之誅論功甚偉而李長樂實爲所部之冠每戰輒爲軍鋒同治七年郭松林假歸卽代統其衆再署湖北提督十二年遂　特恩簡授是缺旋調湖南提督光緖六年蒙諭詢以淮軍久經戰陣宜有威望素著宿將飭令奏調來津以資倚任當以郭松林方在直奏明暫缓未幾郭松林因病出缺遂奉旨簡調直提督兼統武毅軍古北口練軍本年正月恭逢歸政慶典推恩舊勞李長樂特蒙懿旨賞加二級其戰功將略久在聖明洞鑒之中該提督自以身被恩知感激圖報自來直隸整頓營伍訓練操防實心講求不遺餘力將吏畏愛軍民恊和前後十年允爲稱職近畿海防尤要臣商令該提督常駐蘆台緊扼大沽北搪門户濵海氣寒每至秋冬感　舊傷時發時止近復有咳血之症九月間病勢已重猶復力疾支持經臣迭次函詢顴以避風靜養不得過勞知其天性素勤不能暇逸也卒以扶疾出巡觸風增劇遂到沈篤以死勤事深可痛傷該提督本以良家子從軍少小卽好讀書兵間猶不廢學群經略皆得旨尤能通曉史事故於戎機兵政指畫最爲詳明至於臨陣勇决平居謙讓時以古名將自期其藴蓄然也年甫五十有二中道隕折人才難得爲時惜之該提督一子早歿僅有嗣孫承謙年尙幼稚隨侍在營身後蕭條彌足憫念合無仰懇天恩勅部將直隸提督李長樂照提督軍營積勞病故例從優議卹並戰將功事蹟宣付史館立傅以彰忠藎至准軍諸將如程學啓張樹珊唐殿魁楊鼎勳郭松林吳長慶周盛傅唐定奎周盛波等均蒙恩准建祠予謚李長樂勳績與諸人相等而摧任專閫垂二十年星移畿輔亦十年積閥之深尤過諸將應否賜謚並於原籍及立功省分建立專祠之處出自逾格恩施非微臣所敢擅擬所遺直提督員缺緊要應請旨迅賜簡放以重職守所有提督出缺緣由謹繕摺由驛馳陳伏乞皇上聖鑒訓示謹奏奉硃批另有旨欽此○○李鴻章片再李長樂所遺蘆台防軍馬步隊伍營爲海邊重鎭關係緊要查有提督銜記名總兵楊玉書向在該軍辦理營務處沈毅勇幹隠練樸勤情形熟悉堪以委令暫行代統督同營哨各官認眞操練實力巡防其直提督篆務亦暫委就近護理除檄飭遵照外理合附片具陳伏乞聖鑒謹奏奉旨知道了欽此○○江南織造奴才文珮跪奏爲恭報奴才接印任事日期叩謝天恩仰祈聖鑒事竊奴才内府世僕知識庸愚曩蒙恩命簡放熱河副總管愧涓埃之未報實兢惕以滋深本年八月二十一日渥荷編音簡畀江南織造下懹感悚浹髓淪肌當經趨詣宫門叩謝天恩嗣於九月十七日跪請聖訓仰蒙召見訓誨周詳奴才跪聆之下尤深感戴叩辭後束裝起程於十月二十二日行抵江南省垣准司庫明昌將織造關防一顆龍江西新關關防一顆敬謹齎送前來奴才恭設香案望闕叩頭祗領任事伏查龍江西新關税務尙未開徵所有前織造嵩山在任經辦各事除已丑大運甫經發欵採辦外其餘織造經發各欵及奉傅未辦各項計奴才惟有恪遵聖訓赶緊查明核實辦理不敢稍涉延緩以兾仰答高厚鴻慈於萬一除將前織造經發各欵並庫存銀兩及册檔文卷機張花本等項查淸再行專摺具奏外所有奴才接印日期理合恭摺奏聞叩謝天恩伏乞聖覽謹奏奉硃批知道了欽此○○奴才長順卓凌阿跪奏爲會同考試繙譯童生取進名數恭摺奏聞仰祈聖鑒事竊前於光緖九年間奏請援照奉省章程添設繙譯童試奉部覆俟届歲試之期由該將軍查看各城旗童能否取進先期奏明開考等因覆奏奉旨依議欽此欽遵咨行前來當卽通飭所屬各城旗署遵辦嗣届光緖十二年應考之期查明學習繙譯童生等爲學尙淺當經咨明禮部緩俟下届再行奏報開考在案現届歲試之期奴才等查於上年十月初四日先將舉辦情形專摺具奏一面卽將内外城八旗滿蒙漢送到投試童生共三十餘名當堂考騐擇其粗知大義者二十名照例騐看騎射於十月初六日在學政衙門考棚扃試嚴密關防以杜冒名頂替傅遞代倩諸弊查部發駐防條例五六名准取中一名第此次考取繙譯生員係初次舉行更宜實事求是任缺毋濫未便拘泥定章勉符例額因擇其滿文稍可觀者取進海福等三名所取之卷不過微曉大義難免絶無小疵不得不量爲從寛以勵後進其餘諸童奴才等詳加察看其姿質聰頴材可造就者頗不乏人委因從學日淺工夫未稍純熟自當督飭查學各官勤事考察並通飭各城旗署嚴加策勵俾有志向學者蒸蒸日上庶下届考期不難應選再行照例取進以符定制除將錄取試卷封送禮部外所有取進繙譯童生名數並初次考試未能照章取中緣由理合恭摺具奏伏乞皇上聖鑒謹奏奉硃批禮部知道欽此○○額爾慶額片再已故提督徐得標前因任性妄爲經奴才據實奏叅革職惟查該革員轉戰數省從征三十年徧體鱗傷頗著勞績被叅後尙知愧奮且年力尙强於邊務情形亦均熟諳若令終於閑廢似覺可惜可否仰懇天恩俯准將已革提督徐得標留營差遣以觀後効之處出自逾格鴻慈謹附片具陳伏乞聖鑒訓示謹奏奉硃批着照所請兵部知道欽此○○曾國荃片再記名提督業普旹巴圖魯王衍慶於咸豐四年投効軍營轉戰湖北江西安徽江蘇山東河南甘肅新疆等省迭著戰功洊保今職嗣在直山東兩省管帶營務光緖十二年請假回湖南原籍臣查該提督爲前湖南提督鮑超舊部驍勇善戰迭克名城迨後隨剿捻匪亦復所至有功聲威卓著寔爲將領中不可多得之才現因措資行抵江寍臣稔知該提督勇略過人緩急可恃江南又爲從前立功之地一切戰守情形尤爲熟悉合無仰懇天恩俯准將記名提督王衍慶留於兩江酌量補用俾收指臂之助除飭將該提督履歴咨部查核外謹附片陳請伏乞聖鑒訓示謹奏奉硃批着所請兵部知道欽此 
 
