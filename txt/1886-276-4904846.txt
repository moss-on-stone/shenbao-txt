# 1886 - 276 - 4904846

 

Page 1

 
 
[古今圖書集成告白] [  申報舘點石齋北局啓]  
　　啓者本局所印古今圖書集成一書至八月底照算印過原書已有二千七百四十五本尙存未印者一千二百七十五本七月内印出一百五十四本八月印出一百五十八本此後每月底登告白將印過幾何數目聲明以便買書者可以周知至裝訂一節本約六月中可以出書嗣思如四面發散難保火險故本局特另賃大屋在一處發訂以便保險約至十二月可出明倫彚編明年六月終出第二次明年年終全書告成約在後年正月可以如數交齊矣先此布聞 
[重印嘯亭雜錄出售] [  申報舘主人啓]  
　　本舘前印嘯亭雜錄一書談堂故者幾已家置一編早經購罄茲故重爲排印紙張警校格外精細每部仍訂十本價洋四角五如邀價買售處照舊 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府一書業已出有樣張傳觀四處前議招股每股出洋十六元先惠四元成　日繳洋十二元取書一部等語均詳　報第一條告白想簿海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成　日繳洋十六元取　一部異日期滿股足來售此書者每部須責洋三十元願附股者請逕寄上海點石齋南局帳房代收○揚州元亨利錢莊○天津針市街恆　里源豐潤匯票莊○京都煤市街興隆店内源豐潤匯票莊發賣各種書籍○漢口郭家巷復源盛紙號均可代售如願躉買准至上洋大馬路集　里天保棧内　順晉號面議此佈 
[石印欽定歴代賦彚出售] [  點石齋主人代啓]  
　　是書爲康熙年間陳文簡公奉旨編輯者上起局末下訖明季所有古賦律賦無不採入分正續補遺逸句一百八十二卷賦共五千餘首卷頁浩繁兵燹後鮮存完璧茲雙梧書屋主人將家藏初印舊本託本齋石印校對則絲毫不爽墨跡則濃纖得中準於十四日出書分訂十六本外加布套兩函價洋十元古學家亟宜家置一編如有躉售者請速臨本齋帳房面議價當格外公道零售在南北申昌及文瑞樓各書坊外埠在各申昌惟此書所印無多惠顧者勿爲捷足先得也此佈 
[言官勿自塞其言路論]  
　　言路之廣至本朝而極凡内外臣工苟有敷陳無不虚衷聽納其言之可行者採而行之其言之無可行者則亦存而不論卽有稍觸忌諱亦不之罪以故近年以來條陳時事時有所聞甚至以此爲終南之捷徑盖納以　懷容以大度則人人皆　抒所見而下情悉得以上達是固遠邁前代直可追蹤唐虞都俞吁咈之休矣夫朝廷之受諫敢爲美德然朝廷之納言亦最爲難事以賈生之才調　安之策過秦之論皆切中當時情弊又以漢文帝之　君而猶不能見信卒至長沙放　而死以唐太宗之英明從諫　流房魏諸公知無不言言無不聽而有時退朝入宮尙有會須撲殺此獠之忿藉非長孫皇后婉言調護魏公幾於不保可知惟善人能受盡言一語被伯宗之婦道殺夫是以明制諫官時有讉責　則竟可不保首領輕則發遣廷杖間嘗論廷杖之法最壞不但拒之使不言而且辱多士而褻國體明之亡國　不盡由於此而季年朝廷之上皆唯唯諾諾庸庸碌碌全家保妻子之臣忠肝義胆足智多謀之將相竟罕有所聞安知非平時之作踐士　有以致之本朝龍興悉反前明之所爲臣下陳言俱極意嘉納格外優容以故一事一行皆能集思廣益叩兩端而允執厥中此治理之所以駕乎前代也至髮逆平定以後皇太后垂簾聽政皇上典學深宮萬幾殷　百廢具舉實爲震古鑠今而於聽言納諫之風尤非前古所可擬竊以爲言路之宏開至今日而至矣顧天下之事有一利必有一弊有極盛必有極衰不必有心爲弊也而務求利者弊自隨之不必有意致衰也而炫其盛者衰將乘之此天道之常而其實則由於人事之失也進言之道其失在妄談時事無補高深猶弊之小者也或變亂舊章如王安石之創行新法或有意傾軋如蔡京之排擠黨人此則弊之大者而盛衰之關鍵卽在乎是嘗謂君子之與小人固無並　之勢然君子之所以見擠於小人者則往往君子之自爲擠而後有以致小人之擠無他過則失中其流弊遂至是也言官條陳其上者必如董仲舒之天人三策乃爲得體若賈生之痛哭流涕長太息已失之於過激令聽者難受然猶縷陳時務持原握要力可施行其所言者無非有關乎國計民生之要初非于一人一事瑣屑言之也若椒山之劾嚴嵩楊　之劾魏忠賢專就一人言之矣然其人專權誤國實爲罪魁苟能劾而去之則朝廷以安社稷以奠所顧全者大則亦不嫌其言之激矣乃降至今日言官往往不知進言之道罔識立言之體其則無建白而但以請旌節孝等事聊以塞責者固無論矣或者摭集浮詞敷陳時事大都抬人牙後慧是已不足觀焉已然其意則猶不過欲借此以成名或得美差或得善缺其情尚可原也獨有風聞奏事專以攻訐爲能此則最爲可厭如果用人不當則當於其甫用之時而先爲阻之若旣用之後或已經僨事然後從而言之已屬成敗論人之惡習竟有參以私意或受人請託而無端論列按之毫無實據者卽如目前來賢若渴飭令臣下保舉眞才而所保者無非寅親世好或由賄託而得之按之實際毫無所裨是皆所謂以私廢公無怪乎有求賢之名而不能收得賢之效彼言官之專以攻訐爲事者蓋亦全乎私見祇以博直言之名而初未見其直躬之實一經覈實所言都無把握苟如是也則將使聽其言者無所適從漸以若輩之多言爲厭而言路且自此而塞矣前者伏讀皇太后兩次懿旨謂御史朱一新牽率災異妄言陳奏殊失進言之體着以主事降補等因是其咎寔由該御史自有以取之其猶得以主事降補者尙係優容於格外也雖然朱侍御固不足惜吾則以爲倘言官而盡如朱君則朝廷將以言者爲不足信而且深厭其多事此機一動言者人人自危聽者亦時時疑信參半此則不啻言官自塞其言路其所關於世運盛衰者殊非淺鮮用敢爲諸言官大聲呼之 
[試演鐵路]  
　　怡和經辦鐵路可以活動裝卸在廣東試演及將運往天津等情先後錄報兹閱四字報知此種鐵路現已抵津本月初七日在津裝試極爲靈便大約將來必有大用也 
[京幾紀要]  
　　京西琉璃局琉璃官窰承造三海所需各色琉璃瓦及鴟吻等物連日雇用駱駝由三家店大道進阜成門運至海内點交欽工處查收聞尙須數月方克造竣云○初三日午後内廷廣儲司　庫開放内廷各項値班官兵兩个月口分銀一千三百餘兩三旂侍衛盤費飯食銀一千兩○連日管船太監飭在海内駛演御舟每 
 
 

Page 2

 
 
艘用内侍七八人司篙槳等事以資熟習○鑲黄旗漢三等侍衛金鳳岐緣事降調後經捐復禀請歴　年分連前計算領侍衛内大臣以從前未經辦過並無成案可稽遂據清咨請兵部核奪以憑照辦現由部覆照例不得連前接算按漢三等侍衞定例六年俸滿咨部帶領引見以外省　司守備截選云○禮部爲咨行事據祠祭司案呈本部具奏九月二十七日孝慈高皇后忌辰九月二十九日孝　憲皇后忌辰此二日照例穿素服不報祭不還　不宴會不作樂不理刑名照常辦事奉旨依議欽此欽遵相應咨行名衙門轉飭所屬一體遵照可也○神機營知會八旗滿蒙漢火器營前　護軍營略謂本年仰山窪官兵合操所有入操官兵照章由本營撥給津貼銀以恤勤苦相應　會各旗營各將應　入操官兵苦干名應領津貼錢數目於五日内咨覆本營以憑核算明確聽候傳期開放○神機營左右翼幼　隊官兵於初五日清晨列隊出德勝門外齊集兩黄旗敎塲内以備該隊專操大臣等閱視合操○近京十數里内田多種薯每屇白露後售賣其價甚廉貧民多藉此果腹今秋收穫甚豐　包白薯計重二十斤祇値京錢六百文○西直門内小街路東某甲開設烟館日前經翼尉屬下官兵訪拿烟客三名賣烟人二名連烟具解赴公所以便錄供詳解衙門懲辦云 
[雨彙志]  
　　鄂省夏秋之交雨澤太稀禾苗枯槁雜糧亦斬斬黄萎八月初七晨方幸甘霖渥沛不料至今匝月又苦旱魃爲災農　翹盼雲霓幾至望穿秋水地方官仰體憲意軫念民艱於上月三十日設壇祈雨并延僧虔誦應雨諸雷經一面禁止屠宰以迓天和惟願龍天感　法雨普施則誠楚民之　也○皖垣已兩月不雨不獨秋收告歉卽二豎亦到處爲災成寳巖太安察閱民情盼雨迫切因督同熊鞠生大令出示禁屠并派僧道在龍神祠府城隍廟設壇祈禱以期早沛甘霖云 
[詳紀鎭江大閱情形]  
　　曾沅帥節莅京江一事已將訪事人電信登諸初十報章茲悉沅帥坐大號太平官舫遀從者共有二十餘艘於重九日侵撓用兵輪船五艘導出瓜洲直抵京口到時各砲艇皆升砲鳴虔南岸標營自金山至龍窩雁翅排齊燃鎗致敬小民之欣瞻丰采者扶老携幼相屬於途治憲舟下掟招商局碼頭爵帥卽登岸進六吉園行轅沿途有男婦三人　輿控訴内一老翁呈詞後聳身躍人　心沅帥急　護衛人等援起　其控詞時通城文武印委各員皆赴行轅投遞職名晋謁次日曙色方動標兵管勇均至甘露寺大較塲伺候沅帥升坐中圍公座先閱提　鎭江營陣式次閱督標前管平字左右兩營洋陣並各武員騎射鎭江營周守戎發無不中沅帥面奬數言其左右兩圍則委兩司道分閱打靶試射事畢犒賞有差沅帥卽命駕回轅道經燈心　又有男婦二十餘人攔輿具控多被差役攆開惟五洲山某僧所呈訴狀蒙許准理某氏婦聞係張相國玉書之裔其夫以訟事久覊縣署因將狀紙纏縳髻根緊握憲輿哭訴沅帥准卽清理該氏方將狀解由親呈沅帥閱後復有紳士十餘人代該氏　恩計兩日内共收呈詞三紙其中原委則局外人固不得詳知午前沅帥起節東指地方官皆出境送之聞憲舟進丹徒口由内河行駛云 
[四明瑣誌]  
　　甯城三支弄　張某者近因前妻病故老母臥病在床乏人侍奉湯藥不得已憑媒娶一再醮婦擇於上月某日行合　禮未及匝月張以事他出婦乘張母熟睡遂卷細軟衣物而逃次早張母始覺門户洞開而人則已如黄鶴不知所之矣急召子歸根尋媒妁媒亦遠　現雖四處尋訪殊覺查無蹤跡○私宰耕牛例禁綦嚴現在甯波城廂内外攤賣牛肉到處皆有幾與豕羊相埓在官憲非不禁止無如差保藉此索詐　遂其慾則　虚應故事任其所爲轉不若弛禁之爲愈也然私宰多則耕牛日少矣 
[諱匿盜案]  
　　皖左之涇陽在萬山之中距縣南六十里有潘村地方與吴姓毗連兩家聚族而居可什倍于都昌縣之烟火樓臺有某甲者巨室也以嫁其愛女綾羅珠翠舁　其家者幾可置鄭當時之驛詎百兩旣將而奠鴈者忽風流雲散時幸鵲橋未渡不得已虚左以待下玉鏡臺者本年三月間有賊豔其奩之富乃約多人用墨塗其面而朱其眉於某夜穴墻入室飽掠其箱籠破屝而出當事主驚覺　賊以兩人與事主稱戈於蕭墻之内爲牽制之計該宅墻垣最高峻距市又遠且少男子祇有婦女守持門户未昏黄已重重扃閉以故甲宅有翻籠倒篋之擾而外間絶不聞聲内有賊舉止殊孄熟口音　絶似同鄉共井者事主以梃逐之彼亟趨避或曰是非無因而至前者惟當下已不知五柳先生爲何許人故事後雖復現圓妙相總一例視爲風馬牛不相及該縣某大令見是案並無主名又强梁者先從竇入遂視爲尋常竊案有催緝者卽斥其張皇多事數月以來未嘗飭捕跴緝亦何怪捕務之廢弛耶 
[北通雜述]  
　　平家曈河堤於上月二十六日開工需薪百萬餘　東北　搜索　　轉瞬寒冬貧民何以堪此○督辦堤工之許觀祭於上月二十日回轅清理公務　輿呈遞者紛紛不絶九月初一日卽進京謁見尹憲面禀堤工○本屇水災較重雖蒙上憲奏　撥　發帑　如車薪杯水博濟爲難張邑尊特請紳商按照各行捐助然目前生　蕭條恐此事正非易易耳○九月初二日潞河書院輪應廳課　路廳郝司馬因查勘災區　停一課○初三日興游二倉憲起節回巡闔城員弁均在西門外預備茶座恭送憲旌所有行轅札委右營曹守戎派兵駐守并傳諭書吏人等今歲漕務文巷限本月十三日一律辦完押送京署以昭愼重○高西林盈守補授石壩州州判於上月二十六日接印任事○　河擊斛　年久摧殘現正鳩工重建大憲委高通守監工○有一驛馬　南門飛奔向北行至靳家胡同口外忽然倒地驚而躍起折　南下　東路廳郝司馬由道轅歸署撞倒輿夫二名司馬幸平安無恙○捕盜　後觀音庵年久失修漸就　圯幸住持老衲苦行焚修香烟尙未斷絶夜　賊欲竊佛前五供僧見而狂呼營兵聞聲來捕賊伏深草内覔之不得遂各自散去少頃賊至營後院牆下將軟梯上雙鈎抛擲牆上正欲援繩入院不虞鈎滑磚落昏倒於地營兵急出兜拿獲送州中訊辦○某婦母女二人蓬華清貧惟藉十指度日婦夫在時會有青蚨數十吊借與某甲立有字據邇來索之再三甲以首飾　件作抵據云由某戚家借來婦持赴當典質錢櫃夥估得内銅外銀均係假物婦持以告甲甲不認反誣婦以假易眞兩下嘵嘵幾至興訟未知若何了結也 
[法員北上]  
　　前報法國欽差宮斯當君偕副欽差蒞滬一節宮君早已乘輪北上副欽差則於昨日啓行入都 
[揑名妄控]  
　　本邑人秦某娶妻某氏如衞莊姜之美而無子遂於今夏納本城蔣徐氏之女爲簉室寓居小東門内天官牌樓輕薄桃花祗知逐水秦欲挈之旋里抵死不從無奈邀向爲皂快之某甲諄勸再三始得一舸渡江載歸桃葉閱時甲向秦索酬秦不予甲恨之刺骨思以中傷之遂以蔣徐氏出名控秦以妻作妾莫邑尊准詞飭提去後秦茫無頭緒向蔣徐氏詢問根由該氏力白其無秦言縣中信票鑿鑿可憑爾縱巧言如簧到此尙堪抵頛乎旋訪悉係甲託名朦控遂投縣署歴訴情由甲知事不得了卽投縣揑請將案註銷邑尊大爲詫異飭傳代書錢某到案謂爾寫呈詞係憑何人保戳可速交出免受株連錢稱保戳係劉福小的由甲來言因之代繕請傳甲詰問可也邑尊怒錢糊塗大加申斥飭提甲管押候訊想揑名妄控斷不能法網倖逃也 
[叩請斷離]  
　　曹仁元向爲軒轅　董事家在城中梭子弄其子勝泉業縫工幼時曾撫沈氏女爲童養媳成婚後該氏潑悍性成不安於室曹惡之而亦無可如何去春令子偕媳遷居南張家弄該氏雌虎威張仍前撤潑勝泉將情訴諸其父父再四訓斥該氏終不聽從本月初曹病 
 
 

Page 3

 
 
故該氏卽與堂兄勝林姦宿勝泉忿甚於昨日黎明時糾集多人毁門而入將勝林及該氏一併捆送巡防總局至下午四點鐘時馮刺史提案研訊勝泉伸訴情形該氏供語游移刺史飭掌頰二百下依舊不承又鞭背二百下該氏始稱去秋八月與勝林有染刺史着卽帶出研詰勝林勝林供稱小的亦業縫工此事實遭誣訴刺史謂業已雙雙獲住尙敢逞刁乎飭笞二百板勝林俯首求恩刺史飭再責三百板隨向勝泉曰本總巡已將奸夫淫婦分别嚴懲現在爾意若何笞稱叩請斷離刺史謂爾係經紀中人如竟斷離恐難再娶照本總巡之意爾且將妻領回設再蹈前轍送來加等懲辦可也再三開導勝泉堅請斷離刺史遂飭將該氏發官媒候再核訊勝林荷以巨枷滿日責釋 
[英界公堂瑣案]  
　　昨禮拜六奥正領事夏君别有公務所有公堂瑣案由蔡太守一人訊理○汀椿如扭馮麗生至案控施宜銅礦股票糾葛等事蔡太守庭訊之下江供生員於壬午年買施宜銅礦票十股原價銀一千兩至前年冬馮串做押欵致被盜賣且先扣去息銀及中用銀各七兩五錢并借去銀四十兩有馮親筆借據曁電報單爲憑不料馮竟移花接木私行賣絶並言另有他人之十二股可以抵償　今年三月馮又央馮來　力勸照市價核　找　五百兩分四期交付每期半年立有期票本月初三日係第一期向之收取馮將人參二匣作抵祭之皆是假僞與論支吾爲持扭案供畢將各據齎呈太守向馮曰爾爲何將江做押欵之股票私賣旣已言明分期還銀何以第一期卽將假參朦混馮供我賣此票寔有不得已之隠情至人參亦有來歴我確不知其眞假太守謂爾私賣有據何謂尙有隠情假參現在有甚强辯隨飭押令將到期之銀繳案馮求交保太守謂須人銀並保方可允從○仁和輪船西人惠鐵訴稱船泊虹口公和祥碼頭正在驅驢起岸忽有粤孩蔡阿來　面而來喝讓不理隨手推開周阿松宋阿洪卽將我毆擊爲此報捕拘請究懲周宋同供粤人行至碼頭上見孩被西人兇毆故與理論蔡孩供稱驢在船尾起岸我在船頭平空被西人毆跌爲此狂呼惠鐵稱恐驢踢傷孩子是以推開不料周宋竟借端毆擊此事有船上二副可作證人二副供訴前因蔡太守判周宋各罰洋一元孩遭毆一節如果不甘儘可投該管領事署控告○西包探偕華包探王阿二禀稱查得方阿紅洋貨鋪内積存火油十六箱此外尙有十二箱寄存吴隆興石作因傳該鋪夥李阿二石作主吴載榮到案請罰蔡太守照定章罰李洋六元吴洋二元悉充醫院經費○陸吴氏訴稱有房屋轉租與周正德被欠房租洋五元又借去銀　質錢昨向索還與之爭論周卽串同夫兄陸柏元將惡言污我與之理說又被兇毆周供所控欠租借物　有其事原約十日後交還該氏不依故與爭論至伊之夫兄另因家常事口角與　無干栢元供稱因與弟婦爭論家常非關周事蔡太守准周於十日料理○朱阿喜訴稱學徒王阿三因貪懶辭去後竟時來走動被竊衣服銅銚因卽報捕拘王并在石裕德處將　吊出王供年十三歲家在浦東確曾取物寄存石裕德家石供與朱爲鄰王之辭歇尙未得知是以受寄龔秀順上堂訴稱外甥　阿三父母雙亡漂流在外叩求恩准領回蔡太守飭朱領贓王交龔領回管束石從寛開釋○包探陸阿長禀稱粤婦梁吴氏向夏阿招索衣爭執送案請訊該氏供稱前因母病雇夏服役母亡之後給夏工洋五元又被取去衣服五件向索不還夏供服役一月許給洋五元後竟不付是以取衣質錢質票呈閱又有粤人某甲訴稱小的與兩造相識願爲調停蔡太守飭該氏及夏退去姑准同鄉人調停了事○舊貨店主張小紀訴稱同業唐阿坤突來毁物叩請飭賠唐供因伊平空辱駡致與口角不敢逞蠻毁物蔡太守判唐押七天如願賠物准予開釋 
[法界公堂瑣案]  
　　管棧房洋人稱被人竊氷糖連贓並獲送案翁太守詰解案之周桂福據稱在同興北貨店爲出店至冰糖是扞樣者該洋人稱扞樣另有樣盤此糖在身畔搜出顯係偷竊翁太守着將氷糖交該洋人領去周掌頰六十下○劉雲峯控魏玉泉欠洋一百元由翁太守將魏傳到訊詰認欠屬實太守問如何還法答稱願將店底盤　劉稱不要翁太守謂爾等欠洋祇須還洋何必將物作抵着交保出外限七日料理如限内還清許將十七個月利息讓去○小東門外咸盛錢莊夥王文鰲稱昨晚四點鐘時間壁空屋内有賊挖洞而進偷去錢六千文　覺喊捉外面巡捕　經　獲人贓送案請辦翁太守判將竊錢之許仁責八十板○開烟舘之錢周氏訴稱店夥周阿二偷去烟鎗六支綿綢裙一條逃逸今在徐家　拘到送案法包探將搜出之質票數張呈案烟鎗票亦在其内計質洋三元五角翁太守詰周阿二供稱錢周氏欠我洋八角又賴去洋一元二角爲此將烟槍取去並不偷棉綢裙太守着將　暫押弔到　物再辦○寗波人董茂衡曾欠洋人大力多併恒德錢莊沈瑞卿銀洋控追訊理詳紀前報嗣董將欠欵按月拔付至今尙未清楚洋人處欠洋二百六十七員沈處欠洋一百五十九員屢次投催翁太守將董及原保傳到昨日再訊董稱現實無洋容俟日後了結翁太守謂此案拖延已久斷不能再宕着按月拔洋五十員洋人處分五期恒德莊分三期洋人數目較多當先拔還找尾　在末一個月帶還隨着將董交原保出外赶緊料理又諭該保人帮同設法○著名積竊陳阿林混號雞籠子阿林慣偷花烟館物件屢經管押前日又在法界某花烟館圖竊被法包探夥瞥見拘住解案搜出押票兩張據供是短衫單被昨在八仙橋遇見兩人稱是捕夥向莊借錢不允通知探夥將我送案翁太守謂爾是積竊可將所犯之事直供陳不認太守着暫押飭法包探查明再核○捕房解到岳景亭請訊備捕頭稱現在新北門小東門兩處吊橋堍以及沿河一帶東洋車小車林立有碍行走前日巡街西捕在小東門見車擠滿當卽赶散被岳出頭硬阻喝衆車夫不必懼怕衆車夫因屹立不動似欲毆鬥岳並非推車之人該西捕不敢拘拿卽吹號呌别捕聞聲赶到始將岳獲住　訊太守詰之岳景亭據供在城内天主堂前銅器店中昨在城河浜見巡捕赶逐各車我以各車夫捕來則散捕去則擁擠如故深爲可惡向之謾馬西捕不諳我語反　用棒擊破頭額流血染身翁太守商之祁繙譯官以岳多事固有不合巡捕亦不能打人請將該西捕申斥太守亦將岳訓飭恐釋出後糾衆閙事故着交保 
[丹青助賑]  
　　啓者西湖女史陳端書專畫花卉翎毛美人刻下寄居丹陽珥陵鎭地方索畫者向來不取潤資不過聊送顏料而已茲聞東省水災極甚辦賑諸君告貸甚急每思助賑無如心與力違故擬取潤助賑茲將潤規開後海内諸君如有欲畫者來件各請開明姓字里居开望註明願畫何件連潤資一併交局寄至珥陵鎭陳公館内准半月後仍交原信局寄回决不遲誤亦不草率畵就聊以塞責也惟是不錄上欵如不夫人女公子等欲錄上欵者照常可也信局輪船酒　自給俟有成欵隨寄上海賑局轉寄灾區條幅四尺長者一堂一元五尺一元二角六尺一元五角大堂幅一元四角中堂一元二角小堂幅一元小獨幅四角横披五角紈扇三角　扇册頁各二角帳額五角窓心三角琴條不畫本館代白 
[助賑彚登]  
　　青浦縣錢貽甫邑尊印志澄來函并助山東賑洋一百元爲尊閫抱恙求痊埀憐懸耜飄泊奚以謀生篤好鼓琴唱隨定能償願播殊恩於異域胞與爲懷　善氣之盈門慈祥隱召用攄感悃爰頌仁帡○横沔王見麟善士印棟惠函聆悉尊人舊恙哮喘時發時愈廼於前月上旬哮喘陡增闔家惶恐猛省去冬曾因助賑漸愈爰率兩令弟印楨印榕禱於神前一俟病减願湊助賑洋一百元旋邀天佑轉危爲安刻下雖未全愈而哮已略平卽將賑洋如數寄來趨庭奉命精神漸底乎康强救世行仁顚沛幸憑夫佽助兩全其美祇拜良箴正不特賢玉昆芹儀謹奉尊人之命撥濟賑需也○無錫知仁莊友爲無名氏善士委匯山東賑洋一百元如數收悉憫浮生之困乏忿聽鴻嗷捐成數以扶持渥沾駿惠雖不求夫聞達決無爽其報施除收條交椿元寳莊附致錫邑外用特列報以誌謝忱上海北市絲業會館籌賑公所少欽施善昌謹誌九月初四日 
 
 

Page 4

 
 
[上海高易賑所撮要]  
　　廣東潮州府正堂朱少愚太守前經捐助山東賑銀五百兩正當卽塡票奉繳頃續接惠函又蒙捐助直隷規元五百兩近由潮州柯成記行匯交振元莊轉交敝所拜領之下仰見太守公忠在抱畛域不分當此賑欵短絀籌畫萬難之際廼荷疉來巨欵歡喜無量匪獨災民感激弗已敝同人亦欽佩莫名爰列報章藉伸謝悃○嘉善吴靖記爲妻陳氏臨產求神庇佑保安續助山東賑洋四十元疉荷鴻施拯餘生於中澤興歌麟趾憑神祐以扶持彚登日報藉謝雲情[  兩廣協賑同人李朝覲秋坪等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[謁大涵山寺口占一絶錄呈小藍田懴情侍者并請夢畹生政刊]  
　　野寺青山結比鄰明心見性謁天眞蒲團兀坐無塵念促膝呼僧話夙因[  知媿子求是草]  
[獨坐無聊愁懷莫遣口占一律寄贈夢畹生一哂]  
　　憶昔同袍氣味投離居今已幾春秋江湖飄泊嗟人老翰墨生涯與子謀舊訂芝蘭如霧散新栽桃李最風流莫言滬北陶情地每到歡塲轉起愁[  九月上浣紫仙葉秉樞草]  
[八月十三爲嶺南張君小雲五世兄星會之夕口占申賀錄請夢畹生政刊]  
　　遙瞻瑞靇人華堂射雀屏開喜欲狂眉樣乍描京光筆額痕新點壽陽粧香蘭醉草才無敵銀燭清尊樂未央一曲笙歌人靜候壻鄉忘却是他鄉[  毗陵醉墨生水村弟拜稿]  
[朱筱卿詞史年十九海虞人偕其妹翠卿僑居滬北善畫梅通文翰遇風雅士輒問字拈毫娓娓不倦慧中秀外明麗如仙一夕偕陶然生 
過訪入其室湘簾棐几位置頗精四壁圖書悉屬名人手筆無塵俗氣一洗滬上積習茗談良久風雅宜人洵羅綺叢中翹楚也爰賦四絶 
以贈錄請諸大吟壇郢政]  
　　羅浮仙子定前身幽豔臨風凈絶塵畫稿倩誰描小影寒香和月伴眞眞詞史曾照小影親補墨　極精雅手砑銀箋傍鏡臺横斜疏影費疑猜誰知一管生花筆替寫芳魂到玉梅詞史每於燈下背臨畫稿所居繡闥顏其額曰玉梅花館修來慧業幾生前翠袖輕攜墨細研格仿簪花姿更韻如卿應亦號書仙詞史性耽翰墨日必作楷數行秀曼丰姿比玉瑩雙蛾淡掃更傾城待將眉史修香國第一名花合讓卿[  百尺浦上惜紅生初稿]  
[上海三馬路與昌絲棧陳竹坪經募山東直隸賑捐九月初七日第四百十四次清單]  
　　紹興府正堂霍交來塔册餘姚縣無名氏經募庚庚生辰放生應橘生辰放生各一元無名氏問心氏各三角思義氏洋四角松之壽洋一元五角二分五厘又册徐蕙卿經募胡麗生日由蕙卿氏各錢七百仁泰號房文表沈佩銓謝雲山各錢二百福順沈茂林沈裴然韓裕和胡　雅各一百又册馬洪惠孫文領俞馥泉李雅坪各錢七百張寶榮五百邵邦泰董先生施廷珍黄炳和各錢二百王丙新錢二百五十金楠錢一百鍾　鑑錢五十又册吾從衆募留餘堂洋一元有心好善堂無心道士三善堂知善堂各洋二角又册葉耐菴錢一千一百又募黄榮錢三百鄭邦順陳順春黄鍾鄰邵文煥徐坤厚各錢二百又册　克三元三角又募王鏞洋三元于公策張金聲王成龍葉沈氏鄭愼齋永國謝則堠陳松齡王配京惠鈞震泰元大馮愛福馬恊興婁春福屠宏興和豐陳義生楊豐記各洋一元王瑞源謝邦耀施懷昌陳寶林王元正諸宗岱岑金泉陳賓其高鳳泰德生袁炳方陳交龍胡啓蘭沈佩銓沈吴氏各洋五角胡成懷四角章鴻翬宋百林章士貴屠裕豐潘明如王滋　謝亨號王在秀屠惠加胡杏林各三角博琴軒謝恆足魯廷寶馮德義未坤名陳光耀章士明王德秀鄒情炎毛海胡龔氏鄒兆銓兆祥各洋二角又册盧務本房錢五百又募岳良岳臯岳嵩魯玉書心泉岳明岳冠各錢一百又册廬潮林經募盧陳氏錢四百盧潮林號　廷張斯年徐　朱濤各錢二百盧清游成有成基成霄成和榮耀秋生恆政子綱宋氏各錢一百又册何徵福募陸子謙錢四百陸戚氏三百何陸氏裘何氏名錢二百吴鄭氏朱谷氏何陳氏無道人何朱氏各錢一百又册子壬氏募王仲蕃洋四元應燏十齡放生錢三千八百子壬氏錢二百陳氏應庚應燏應炫各錢一千五百裴鴻鈞陸勉三鄭炙齋各洋一元張濟川馬榮康各錢一千陸秀鴻楊介　唐森川膝士鍔陸家太各錢七百盧鴻南呂文齡陸福堂楊惠泉各錢四百以上十册共洋八十三元另另五厘錢四百○本埠德泰莊交來楊謝善士經募塔册止記錢五千迪記智記錫記各錢五百萃記豫記泰記各錢四百又册方記程記吴記邱記各錢八百六十謝記錢四百六十謝壽錢四百又册洪記陳記吴記黄記茂記成記各錢八百六十印福黄壽方綠陳財洪喜吴霖吴全金麟吴元吴雙各錢五百又册懷遠堂致和堂袁春和各錢八百六十玉隆德無名氏錢符卿各錢四百三十又册和義隆錢一千七百廿鴻慶局恆泰永各錢二千餘慶錢二千二百九十敬心齋源茂局各錢一千恊茂祥記福德昌有客元泰局永益局東記局各錢八百六十福興隆裕元合錢五百又册合興盛局炳記局各錢一千留耕堂錢八百六十梁記局錢五百又册其恕堂樂知堂不求知燕翼堂二户各錢八百六十胡蘆道人錢五百又册馮韻之樹德堂黄明德堂汪隆禮堂方各錢五百養志堂謝致德堂吴各錢三百汪節菴仁德堂方金子華張冠儒程瑞生仁　堂程四經堂馮許松岩各錢二百五十又册許元慶錢一千張廷環朱順源劉在　陳隆盛沅　林苗保奎號開基李廷瑞朱瑞三各錢五百陳長福李忠貴徐溪山陳永慶黄淦山各錢二百五十張霉　二百又册顧竹軒許普五程佩金懷德堂各錢五百唐　宇錢三伯信古堂吴江懋鴻鄭集之張以源無名氏汪少波洪安卿張永鎔許芝庭李六占三益堂朱小雲燕翼堂魏詠章許魯珍汪海如秀亭物齋程子儒各二百五十程兩亭裕齋張步鰲許少卿楊耀山陸源修各錢二百五十洪耀宗錢一百以上十册共錢六十九千另七十合來規錢四十七兩三錢一分○張蒲小姐祈保肚痛速愈錢二千二百廿無名氏洋五元求安室洋五元郭善慶節省中秋費移助洋五角守弇洋四角山陰章文鴻洋一元銅洋二元又金　福幼册洋一元又急單洋一元又交來重請發棠册陳兩薌洋一元以上四册共英洋四元銅洋二元蘇州汪繼餘洋一元○本日共收英洋九十八元另另五厘規銀四十七兩三錢一分銅洋二元小洋九角大錢二千二百文合併聲明 
[上海四馬路文報局内恊賑公所經收賑捐九月上旬清單]  
　　初七日○怡和洋行交來漢口吴朗珊先生規元一百兩○同里鎭金小蘇先生募秋季一文願福記源記順記昌記元記安記六户各六千合實收洋三十三元六百九十文○黎里鎭大源號毛且安先生募急單保幼慰慈氏十元無名氏鄒如伯二户各一元錢懷德葉翰屏二户各五角黄子綬范幼齋李柳庄三户各三百嚴偉生凌張氏張陸氏楊娘娘四户各二百丁秦氏四百經募補不足一百合實收十五元○宿遷天順公信局交來鐘吾知非子病愈完願十元○江字册汪萬利一元仁壽堂陳小洋五角汪方圓隱名氏星南氏三户小洋六角八齡童子胡人杰洋十元無名氏二元滬上大東公司募交俞傑臣二角虞賢源三角古滃釣徒一元○蘇城汪善士募平陽繼餘堂一元○滬報舘主筆處交來守愚氏售錫箔灰又補過子售錫箔灰二户各七角五分實收虚對開一个小洋十角○初八日○滬電局交來肇慶電報局募電册鍾如岳堂孫壽南徐樂園陸明軒周求福五户各捐銀七錢二分劉華一兩四錢四分岑蘭賓涂明溪巫梅林郭次占何高升堂陸枚冬聽雨閣七户各三錢六分肇慶高成店黄幹廷龍南屏三户各三錢梁雪楣四錢無名氏姚厚德堂張笈山王禹銘趙文山伍梯垣徐錫侯巫壽高利有方碧梧軒林秦卿愛蓮書屋熙州氏蓬萊居士陳醴泉伍擇善堂何佐林陳萼　堂十八户各二錢葉佐昌梁景林陳鏐華三户各一錢又募電册肇慶府正堂紹太守銀十兩又府署門印等七兩肇陽羅道署幕中各善士七兩高要縣正堂王十兩又縣署門印等七兩又募電册貽德堂劉系臨堂李回春堂鄧纘槐堂王梁用堂三捷堂楊六户各二元四譯堂四元陸樂善堂快捷堂二户各一元有心無力子七元三角三分三厘合實收洋一百元又交來上海保嬰局沈記洋十元又楊家善先生求妻唐氏病速愈洋十元○電報總局交來惠州局募電册歸善汛祝時泰洋四元平山汛黎步雲洋四元守拙書屋洋一元又梧州電局金菊存翁募金應鴻金應鶴金鳴臯金立夫松古堂金菊存六户各二元梁愼和堂一元樂善堂五角共合實收洋廿二元小洋三角錢九十八文○漢口電報局交到湖北牙厘捐局發來北河口厘局六月廿五至七月分捐九八錢四十六千五百四十一文又漢口厘金專局八月分捐九八錢三十三千文正二共易洋七十二元七角錢廿七文○江宇册太古洋行交來羣善堂募有心無力子留名氏存善堂隱名氏益資五户各二角也是池云軒二户各一角公項五角廣豐洋行交來潘兆基先生洋二元謙記號交來謙記洋二元杜凌雲一元山西隱名三大善士洋二元胡大善士交來顧芷記募李翼林許願愈病二元頴記謏聞齋二户各一元汝南女太原女氏二户合一元堃琴葉官三角水享記二百文○急單武陽保嬰局交來梁以昌先生募不書名等七户洋二元崑山正心崇善堂交來嚴仲銜沈子瑾二户各五角○有心無力人求病愈洋四元○老福潤信局交來禾郡陳善珍善士洋五十元内銅洋一元○三馬路滬報舘分帳房交來負薪社第十八次洋一元小洋三角錢五十三文○○二天共收規元一百兩英洋三百五十七元小洋四十九角銅洋一元虚對開一個錢一千另六十八文 
 
 
