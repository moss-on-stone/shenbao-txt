# 1901 - 112 - 4910067

 

Page 1

 
 
[延請天津牛莊采訪友人] [  申報館主人啓]  
　　拳匪已殄北方重覩昇平報紙流行日漸推廣兹者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲嫌也 
[新印日本國志] [  圖書集成局啓]  
　　是曹爲粤東董公度亷訪所著亷訪前曾贊使日本研求彼國數千年來禮樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每部碼洋二元五角世有先覩爲快者請臨三馬路申報館申昌書室二洋經橋煥文書局南北掃葉山房金陵詞源閣購取可也 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連價貴不易購文緐不易請山隂湯墊先先生有三通考輯要通雅堂主人購付本局鑄印兪曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書警校精詳紙墨加料有識共寳分裝六十本業已成書股票以外餘者無幾購宜從速遲恐不及每部定價十二元不折不扣批發面議上海三馬路申報館申昌書室發售外埠在曩時售股票處 
[閱報紀刼獄駭聞因推論之]  
　　粤東盜賊多於他省無論深夜之時卽白晝亦遭夥劫無論偏僻之處卽市廛亦被窮搜聞省城行路之人從未有敢身藏洋銀數十元者亦可謂荆天棘地矣然盜劫雖多不過爲圖搶財物起見非鋪戸卽居家從未聞聚衆至一二百人擾及官署肆行刦獄者夫搶刼居家鋪戸尚不過窮民無以爲計迫而爲此若擾及官署肆行刼獄則與揭竿爲亂亦何異耶初十日本報錄香港循環日報云上月二十八日之晚鼉更四轉大雨滂沱突有盜匪二百餘人擁入廣東鶴山縣署撞破獄門將重犯十餘名盡行劫去隨復擁入庫房及宅門之内劫取銀錢衣飾統計贓物約值七八千金署内差勇猝不及防祇得任其飽掠迨城守營兵及各弁勇聞警而至盜已四散豈盜匪爲刦獄起見因而搶及内署歟抑爲搶劫起見借劫獄爲名歟此事尚未獲盜訊供不能臆斷惟以理度之聚衆至二百餘人之多先破獄門釋放重犯然後入庫入宅門搶劫則必爲劫獄可知且所釋之犯必係盜黨否則别項重犯何與於盜而必欲刼之耶盜之刦黨也盜之搶刦也亦意中事也獨念監獄重垣何等鄭重而乃任其撞破則平時之不能修理堅固可知臨時又手足無措不能及早關會汛弁營勇以致釀成此禍怠玩已極咎何可辭而汛弁營勇旣同在一城之中卽不關會亦豈一無消息况撞破獄門釋放重犯斷非俄頃之事而且至庫中入内署劫掠爲時雖不能過久亦斷不能不有躭延何至弁勇聞警而至而盜匪已散耶夫各處汛兵弁勇之無用久矣往往盜劫之處兵勇以不及追拿爲卸肩地步在盜黨一二十人弁勇尚恐不敵臨事畏縮事後聲張而况此次多至二百餘人其敢出而兠拿乎其曰聞警而至盜已四散其爲飾詞可知或謂弁勇聞警不卽出而兠拿此弁勇之知進退也如與盜遇必爲盜敗歇若藏拙之爲愈乎言雖苛謔而切中其弊惟國家歲費帑項原期養兵千日用在一時各處設有汛兵所以防盜也而乃任盜往來擾害閭閻而且擾及官署則尚欲留此備羊何用不如盡裁之爲愈矣原中國之所以弱者在務虛而不能務實此其一端也夫欲淸地方盜賊之原首在整飭捕務若臨事而如此畏葸則平時之捕務廢弛可想而知朝廷以盜之爲害於民最酷故責成地方官辦理定例綦嚴而地方官因恐獲譴百事彌縫卽不能全爲隱諱然州縣報刼之案必曰離城若干里則獲譴可以較輕越獄之案必曰是夜風雨交作而本官因公出署云云刑幕以爲錦囊之秘授州縣爲缷肩之地相習成風牢不可破文官旣辦案如此武營又畏葸如彼而謂能使盜風之息盜膽之寒乎夫文官之諱盜武員之畏盜原爲保全功名身家起見及至諱之不能畏之無益而功名身家仍不可保當亦有向悔其愚者矣故吾願有地方之責者當思未雨綢繆毋蹈鶴山之故轍則非獨官之幸亦百姓之幸也 
[照錄直隸藩司周玉山方伯致聯軍統帥華爾德西氏函]  
　　天津直報云聯軍四出民不安居直隷藩司周玉山方伯心竊憂之爰於二月初二日致書聯軍統帥華爾德西氏曰兹有瑣事奉瀆臚列於後務求酌定示復不勝盼企一近日爲山西軍相遇觸犯聯軍中堂已飭山西軍退紥惟前送地圖以紅線爲界而無地名遇見聯軍所紥之卡如能指出地名爲界更好否則或以直隸境地爲界其緊接直隸境西之山西地方可飭山西軍相離數十里駐紥卽巡哨亦飭其勿入直隷境庶免彼此相犯務求明示馥卽回明中堂轉告直隸西邊一帶州縣知之並囑各州縣轉告山西鄰境文武遵辦緣我國家急盼和議早定决無遣軍東犯之理惟恐彼處不知設卡地叚兩軍巡哨或致相遇此時損傷士卒誠屬不值也二我中堂奉旨來京議和卽囑各州縣凡聯軍巡探到境務須以禮相待量力供應惟是近日山西一帶州縣山多地瘠每苦供應不周如阜平縣令所稟爲難情形務求體諒或少駐兵隊或明定章程此非馥所敢擬也 
[華軍移駐]  
　　京師訪事友人云直隷山西毗連之獲鹿縣向有法兵及華兵駐紥屢經法德各提督商請全權大臣李傅相飭將華兵移駐長城以外藉免彼此齟齬嗣因晉撫及統兵大員籌商未妥暫作緩　兹者德帥因我軍未退擬添派數營從保定前進全權大臣慶邸李相深恐另生枝節電奏請旨現已欽奉電傳上諭飭劉鎭軍光才卽日退紥某處以免滋生事端矣 
[美兵暫駐]  
　　京師訪事友人云美國暫管界中向最安謐邇者美帥戴麗生君將欲撒兵回國居民恐土匪乘間而起相率移居戴君遂留兵士三成幷請華官會同辦理决不令居民稍有失所亦可謂體恤周詳矣 
[正兇已獲]  
　　京師訪事友人云西歴四月九號卽華歴二月二十一日傍晚時有一德國兵官策騎赴藍靛廠行至西直門外距城五里許途遇匪徒突被開槍擊斃嗣經德國提督特樓塔君備文照請全權大臣李傅相及步軍統領順天府五城提督一體嚴拿務獲究辦旋由兼署步軍統領慶邸派出員弁兩人留心跴緝某日行經西直門德兵索照會不得遽被痛毆事爲慶邸年聞函告聯軍統帥華爾德西君給發護照俾得四出偵緝犯人旋於次日在老營子拿獲是案正犯侯文幷窩留之文升一倂解送公所詰訊之下供稱因欲竊取洋員之馬起意持槍擊斃遂派某弁將兩犯 
 
 

Page 2

 
 
轉解德使署照例嚴懲 
[毁垣通路]  
　　天津直報云近日駐京聯軍修築鐵路以崇文門甕城東偏有碍火車行駛遂雇工毁去十餘丈數百年城垣一旦慘遭糜爛都人能不感慨係之哉 
[飭停河運]  
　　金陵訪事人云江安督糧道效述堂儲憲邇將光緒二十六年江安兩省河運漕糧次第購備正擬遴派文武員弁遵運河押解北行日前忽奉兩江督憲曁漕運總督檄文内開今年河運漕糧擬一律改爲海運等因遂立飭各員暫停起運俟奉上臺後命然後押解登程 
[礦務述聞]  
　　蕪湖訪事友人云安徽涇縣山崇嶺峻中多礦煤年來屢有人倡議開采終以地距江口太遠兼恐煤質未佳事遂不止上月某日有海寗人周鶴年者由滬來蕪偕礦師入山履勘據云質色皆佳礦苗亦旺擬卽購機集股開辦果能實事求是亦未始非爲國興利之要圖也 
[懷才欲試]  
　　武昌訪事友人云湖北試用道朱惠之觀察夙爲湖廣總督張香帥所器重現值朝廷銳意求治力圖自强觀察仰體時艱深願及時自効爰於日前禀請香帥給予咨文前詣行在引見并綣具變法條陳進呈御覽意者嘉謨入告必能上契宸衷乎 
[示禁服妖]  
　　杭州采訪友人云浙省自與各國通商浮薄少年喜效京伶裝束甚至世家子弟亦往往尤而效之署浙江臬司許豫生廉訪夙以整飭風化爲心見而惡甚爰卽出示嚴禁其文曰爲嚴禁陋習事照得衣冠服物俱有定章僭越胡行固干例禁卽如裝束離奇眩人心目形同匪類實爲世道之憂本署司見有年少狂徒紈袴子弟率多鬆其辮結幷於頂門養成劉海髮圈甚至粘以膠水迹類婦人者他若高領窄袖短衣緊身奇形怪狀不堪寓目言之實深痛恨若不嚴加查禁恐相沿成習不以爲非將何以正人心而維風化本當盡法懲辦因不忍不教而誅用特出示曉諭爲此諭爾諸色人等知悉務宜速改前非去邪歸正爲父師者必當警戒子弟毋趨浮薄倘嗣後再有鬆辮養劉　髮圈及高領窄袖之人立卽拘拿到案嚴加究責幷提家長一體訓斥决不姑寛毋違特示 
[劇盜伏誅]  
　　寗波采訪友人云本月初旬某營千總張千戎巡緝台温等處初七日擒獲劇盜羅老五王小老五王漢良三名詰知卽行劫甬郡梁湖某姓家巨案之要犯旋禀經浙江提督余瑞廷軍門恭請王命綁赴南門外法塲行刑梟取首級解往梁湖及高橋分别懸竿示衆 
[白下决囚]  
　　金陵訪事人云去年大邇之亂康梁逆黨勾結圭會各　圖謀不軌事敗被獲所有首要諸犯早經隨時就地正法中有要犯李金亭供詞狡猾經兩江督憲劉峴帥飭提至省札委某某等員迭次推鞫李犯知難遁飾始吐露實情當卽釘鐐下獄錄供申詳本月某日峴帥飭將該犯明正典用江寗府王鹿峯太守卽率同上元縣主劉松亭江寗縣主孫鼎甫兩大令會同各營主趨詣督轅恭請王命升坐縣堂標牌提犯騐明年貌綁赴市曹處斬梟取首級解往犯事地方懸竿示衆 
[逃犯卽獲]  
　　姑蘇采訪友人云元和縣獄禁有金匱縣解省行刼民人某姓家之巨盜朱得桂及某縣解省行竊某姓家拒捕傷人之賊犯某甲均已由臬司朱竹石廉訪勘審一俟刑部釘封文頒到卽當明正典刑本月初九日昧爽時忽銼斷脚鐐越獄而逸獄吏覺察立卽禀知縣主王大令大令飛禀上憲請飭各城門守吏暫緩放行一面高懸賞格略謂無論軍民獲到一犯賞洋銀百圓旋經吳縣田大令加賞五十圓於是各處差勇咸鼓舞驩欣四出查緝至鐘鳴九下各城門人多擁擠恣意喧譁經某員禀准上憲先啓閶胥二門惟出入之人仍須詳加偵察日加午某差在胭脂橋左近某染坊染缸内將甲犯搜出朱則犬伏王廢基河潛途人見之得以獲住解經大令騐明立卽如數賞給而各城門遂一律啓扃 
[蘇試六志]  
　　姑蘇采訪友人云江蘇提督學政李大宗師示期本月初八日覆試蘇州府屬各學一等生員文題畜馬乘不察於鷄豚伐永之家不畜牛羊詩題賦得鳴鳩乳燕靑春深得春字 
[松試六誌]  
　　松江采訪友人云本月初九日爲上南靑三縣文童府試初覆之期上海四書文題是猶惡濕南匯四書文題是猶惡醉靑浦四書文題是猶執熱通塲經文題禮聞取於人不聞取人詩題賦得三月春隂正養花得隂字五言六韻至晚發出華奉婁金四縣初覆案計華亭招覆一百名奉賢招覆七十八名婁縣招覆九十名金山招覆六十四名兹將各縣前列二十名姓名照錄於左華亭　蔡光照　繆　桐　金光耀　施開文　陸龍翔　吳前樞　宋樹勛　陳朝綱　譚翼珪　沈葆章　陸兆金　王烈文　姜文溥　宋學范　張葆華　蔡鍾駬　王宗諤　吳江春　張錫光　顧鳴鳳　奉　賢　屠德馨　莊祖喜　戴愼修　徐鴻鼎　衞朝幹　葉錫榮　張曜樞　孫鍾秀　何六潤　梅元鼎　阮尚淸　陳士達　蔡樹滋　范邦望　唐敦厚　季　新　楊光環　陸承朱　徐元嚞　莊禮馨　婁　縣　胡承恩　蔡光輝　杜　炎　奚葆萼　張韞玉　顔其超　姚文鎣　馬寳樹　程景淵　李芳照　方懷瑾　韓　榮　沈洪鈞　張思旦　秦　壽　顧遇良　金端法　陳昌祺　戴鴻銓　宋廷桂　金　山　劉　鎏　丁瑞珍　張家道　陳公瑤　何良弼　張家珍　奚桂昌　張廷楨　王恩溥　梅舒蕚　黄發祥　丁延康　朱光明　潘　玉　錢潤靑　倪　鵬　葉秉心　蘇　棟　姚維城　胡文梓　當某某等邑文童正塲時日方亭午外間卽有人傳述各題及放牌時問之應試者一一相符遂由華婁兩學各廪膳生推某明經爲首聯名具禀請飭試院西偏各店暫時遷徙以杜弊端府尊余石蓀太守牌示曰據禀府試正塲有傳遞題目情弊究竟當日先由何人傳播該生等從何傳聞並末　實聲指無憑察核所禀是否屬實實在有無其事仰華亭縣迅卽查明勒拿究辦仍候札行巡捕各官於本府扃試日期在試院左近加意嚴密梭巡以杜弊竇 
[武林火警]  
　　杭州采訪友人云本月初八日之晚十點鐘時省城缸兒巷忽兆焚如之禍各義集水龍及官署洋龍咸飛馳往救約逾一點鐘之久始得火勢漸衰嗣探悉火起於日新典鋪廚房延及中進正廳旋將銀錢房焚去所儲金銀珠翠其值不貲包房亦焚燬一間後進出售已滿之衣雖未悉化劫灰然亦被匪徒刼去不少 
[甌江火警]  
　　温州訪事友人云二月二十八日之夜更魚三躍後大街康樂坊口劉大盛紙店不戒於火共燬市房三十餘楹北至德寳源止南至王祥泰止彼處前已被火甫經恢復又兆斯災何祝融氏之惡作劇如此耶 
[浙省官塲紀事]  
　　杭州采訪友人云前年正任浙江杭嘉湖道兼杭州關監督王心齋觀察祖光經大憲調署温處道兹奉　憲余晉珊中丞飭回本任而令署杭嘉湖道童觀察兆蓉仍綰温處道篆　觀察未回任之先暫委候補道郭馥生觀察集芬代理○調任新江寍紹台道春會東觀察順於本月初六日行抵省垣趨詣撫轅呈遞履歴撫憲余晉珊中丞飭卽赴甬履新○本月初八日新任兩浙鹽運司黄幼農都轉祖紹由滬到杭禀見撫憲余晉珊中丞擇吉十二日接篆 
 
 

Page 3

 
 
[羊城雜錄]  
　　廣州訪事人云廣州府施太守蒞任之初卽傳諭各處鄉團練勇如有當塲殺斃賊匪來府禀報者以斃賊之多寡分别給賞以示鼓勵去冬香山縣境茶谷都忽有賊匪數十人由澳門駕小艇而來意圖行劫鄉團與之戰鬥賊不能支敗北而遁被鄉團生擒九名用槍擊斃二十餘名連所棄洋槍船隻及打單圖章解縣由縣錄供解府太守以團丁奮勇可嘉特捐洋銀五百元團扇二十柄洋縐旗幟三面匾額三方分給團局紳董勇丁以資奬勸○上年某營武弁楊佐才行至濠畔街五顯里被人槍斃案内牽涉南海縣差役羅安李絹二人邇經局憲訊明將羅安革去卯名永遠監禁李絹監禁二十年以示懲儆○上月十六日南海縣境大岸鄉渡船用小輪船帶之赴省行經平洲河面渡船偶一傾側艙面之客紛紛墮水者多至數十人司機者立卽停輪拯救僅救起十餘人尙有二十餘人已隨波逐流不知所往矣謂非無妄之災而何○上月十八日省垣大雨滂沱自辰至申簷溜琤淙不絶大街小巷積水成渠是日適屆淸明居人之持一陌帋錢向墓由致祭者奔避不及致被水淹斃二人同日順德縣境馬寗鄉大雨之後繼之以雹田禾房屋有無損傷尚未知悉也○長寗縣人羅振勝振文昆季二人向在小北門外開設豆腐乾店克勤克儉略有盈餘上有二十八日之晚忽有匪徒四人持槍入内刼取多金携之而逸振文出而尾追被匪用槍擊中要害而斃命翌日振勝禀請地方官蒞騐幷開具失單請爲飭緝 
[解犯請勘]  
　　昨日太倉州蔣直刺派差押解徒犯張老全李阿龍兩名至道轅蘇松太兵備道憲袁海觀觀察飭發上海縣監禁聽候示期提勘 
[懸賞緝盜]  
　　昨日上海縣汪瑶庭大令准鎭洋縣陳大令移到賞格因卽發貼通衢其文曰欽加同知銜署太倉州鎭洋縣正堂隨帶加二級紀錄三次陳爲懸賞緝拿事案據二十都二圖地保何仁孝報據職員何如恒投稱伊在上海開米鋪生理實屬住居圖内本月二十三日夜被賊撬門進内劫去錢洋衣飾等物逃逸伊得信回歸囑身轉報往查屬實追緝無蹤報叩勘緝等情並據事主何如恒遺抱開單同報各到縣據此當卽會營詣勘通禀飭緝在案迄今贓賊無獲誠恐遠颺合行懸賞緝拿爲此格仰軍民諸色人等一體知悉爾等如能蔣此案眞贓正賊首夥全獲者賞洋一百元拿獲及半者賞洋五十元知風報信因而拿獲者賞洋三十元此係本縣捐廉儲庫以待一經獲犯訊實卽行照數給發决不食言須至賞格者 
[禁放風筝]  
　　昨日蘇松太兵備道袁海觀觀察出有示諭大旨謂孩童在城堞施放風筝偶絆電線必致電氣阻碍前經示禁在案兹恐日久故智復萌爰再出示諭禁仰各居民嚴飭孩童不准再施放風筝如敢再犯責在父兄師傅提究不貸 
[局員更調]  
　　引翔港巡防局委員姚殿卿二尹奉蘇松太兵備道兼江海關監督袁海觀觀察札飭調辦龍華鎭巡防局事所遺引翔港巡防差另委李二尹朝植接辦二尹奉札後定於日内到局視事 
[傳諭局員]  
　　蘇松太兵備道袁海觀觀察以冬防各委員業於本月初一日一律撤去因於昨日午前飭傳城廂内外各巡局員到轅諭令認眞巡緝不可疏虞各員唯唯應命而巡 
[會勘地畝]  
　　前者民人張曉思有坐落吳淞江畔之祖遺灘地三十餘畝被升科局憲充公召賣遂迭次控諸上海縣署昨日縣主汪瑤庭大令委主簿孫立幹少尹會同清丈局委員陳明府前往勘丈張曉思檢呈糧串訴稱此地已經某姓價買倩某西人換送契求恩斷還少尹諭候禀覆大令轉禀道憲袁海觀觀察核示遵行諭畢即命駕而返 
[擬建花園]  
　　本邑八仙橋迤西一帶法國新闢租界地方遼闊戸口寥寥邇經公董局諸董事議定在顧家宅左近度地創建花園以興市面 
[英界火警紀餘]  
　　英界火警已紀報端兹悉被災者爲河南路寗波路轉角處第五十六號門牌百川通票號樓上幸救火會中人飛馳往救僅焚去房屋三間 
[新界火警]  
　　昨日天將破曉時新闢公共租界派克路卽新閘醬園弄四百六十八號門牌順記號不戒於火救火會中人聞警急駕皮帶車往救然已焚去房屋一十三間矣 
[法租界捕房紀事]  
　　本邑人某甲在西門外開設西酒肆冐用各牌事爲謝副捕頭所聞令某包探將甲拘入捕房昨日請克總捕頭略詰情由押候查明再核○漆工某乙扭同業某丙至捕房云被竊去坎肩一件丙堅不承認捕頭令押候查明然後解送公堂禀請讞員社枝園大令究辦 
[再續輪船招商局第二十七屆帳略]  
　　各船估見時值價目本局歴年結帳所得餘利必先折輕船棧成本是以輪船成本愈折愈輕蓋爲固結根本起見原不能作時值觀也惟年復一年輪船之成本勢必更小則自保船險亦隨之而减然各船常年往來江海各處設有意外之虞外人僅知本局某船成本若干不知時價實值若干爰於光緒二十三年起每逢正月結帳之時倩上海英領事署騐船官派人將各船秉公估見某船時價實值若干附列於年結及帳略之後俾咸知本局輪船照本年時價實值之數而自保船險卽以估見之價承保惟結帳成本則仍照歴年折輕之數核結也計開光緒二十六年十二月十二日卽西歴一千九百零一年二月一號上海英領事署騐船官派嘉及羅貝士估見本局各船實值之價有洋文單存據江寛規銀十四萬二千兩江永十四萬二千兩江天十二萬兩江孚十兩一千兩江通二萬四千九百兩江裕十四萬兩固陵九千兩快利十四萬兩恊和二十三萬八千兩遇順二十三萬八千兩共計各船估本規銀一百二十九萬四千九百兩漢口躉船規銀六萬兩九江一萬三千二百兩安慶一萬三千四百兩蕪湖一萬五千四百兩金陵七千四百兩鎭江九千兩温州四千八百兩厦門一萬五千八百兩汕頭五千二百兩共計躉船估本規銀十四萬四千二百兩上海小輪船二號規銀九十三百兩天津三千兩福州三千五百兩廣州八百兩烟臺鐵駁船二號五百兩共計小輪船鐵駁船估本規銀一萬七千一百兩總共各船估本規銀一百四十五萬六千二百兩 
[章甓盦銓部書華亭宋養初侍御殉節絶筆卷後]  
　　華亭宋養初侍御於去秋聯軍入都時從容殉節遺有絶筆一紙本館前已錄登報端兹者侍御忠櫬南歸時有人出示章甓盦銓部書後一通銓部與侍御同寓卽偕農部雷君經理侍御身後事者確知當時情事故言之尤爲詳盡亟錄之以備表章忠烈之君子甄擇焉嗚呼此吾年丈侍御宋公殉節前一時之絶筆也當光緒庚子之夏拳匪搆難京師地軸震動庸臣誤國妄主招撫大局糜爛至不忍言公屢欲削牘陳奏阨於當國憂從中來寢食俱廢自言備官臺諫義不受辱萬一外兵突入惟有一死以守臣節葢公之職早有以見後此之禍而殉國之志亦已毅然决矣至七月二十日各國聯軍麕集二十一日砲聲震遠近入夜西北火光燭天公疑宫 
[廟被燬又倉猝不得]  
　　兩聖消息痛哭者久之是夕三更卽仰藥以殉維時小子同寓草廠五巷比鄰爲雷農部表兄迨僕人趙升叩扉奔告則忠魂毅魄已歸天上回視几席遺此絶筆詞意壯烈語不及私至今讀之猶懍懍有生氣惟小子傳家忠孝不克自振且負公平日相期之雅慚恧無可言越明年辛丑二月時局稍定朝廷前已優加卹贈將遣趙升扶公忠櫬南歸并奉此以畀公子艾孫俾爲世寳附書數語藉記當時實事更志小子愧痛云同郡年家子章士荃謹識 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[劣捕受懲]  
　　包探趙銀河解陳阿東王連仁陳桂等八人至英美租界公堂禀稱陳阿東係某處馬夫昨夜投捕房訴稱二百六十號巡捕王連仁强偪伊等聚諸抽頭是以捕頭令小的一倂解案請究陳阿東供王自恃身充巡捕每將馬夫欺辱小的等無奈邀　數人偕某　屋打牌抽取頭錢以贈王供小的當差時見有馬車故意飛馳者必拘請究罰以故馬夫恨之　　陳等約小的打牌及小的到時伊等則投捕房　　明係有心誣害求恩鑒察讞員張柄樞司馬商之梅副領事謂王身充巡捕不應在賭局抽頭遂判責五百板管押捕房半年期滿逐出租界起到之賭具及洋銀十八元一倂充公陳等省釋 
[上海縣署瑣案]  
　　孟阿毛控趙囝囝掘毁祖墳前晚縣主汪瑤庭大令升堂研訊地保包明卿禀稱孟阿毛之祖曾將其地　與趙姓　否墳基小的未經詳悉孟阿毛供稱小的之祖於咸豐初年將祖墳餘地售與趙姓契上載明其事今被起囝囝幷將墳掘　爲特控請究懲大　謂爾祖將墳地價　契據鑿鑿今已事隔數十年未便翻異孟嘵嘵申辯大令怒飭掌頰五十下具呈息訟切結然後父人保出三　塘巡防局員某君函送蟻媒康阿松到縣汪大令研訊之下康一味求恩大令諭令發改過局管押一年○王徐氏控王阿王爭嗣奪産汪大令研訊之下土徐氏供小婦人夫故無子本應立夫兄之子阿土爲嗣因前已議定贅婿唐阿弟爲子以故未立阿土阿土圖得微産欲將女婿驅逐地保王　　不肯從中解勸爲特叩求恩斷王阿狗禀稱王徐氏係小的之堂弟媳此事小的　勸過數次無奈　造爭執不依以致涉訟大令請王徐氏旣有姪兒理應承繼今旣贅婿爲子著將家産各半平分兩造均唯唯遵諭而退 
[上海巡局紀事]  
　　前晚南市王家馬頭顧永泰鐵店主顧　福飲酒過醉至德　烟館叩門烟館夥以深夜不得開燈辭之顧乘辭將雙扉擊破烟館主怒而扭毆顧因奔赴十六鋪巡防南局喊控局員嫌禾亭二尹飭地　調處　肇訟端○陸周氏傭於南市東來衣莊本月某日被蟻媒楊沈氏誘至王家馬頭三鳳樓茶肆啜茗適爲其夫陸廷甫所見正言斥之忽有湖南人王明甫揷身其間意圖生事陸因扭控於十六鋪巡防南局局員陳二尹研訊之下飭陸領妻回家留心管束王申斥一番飭其改過切結然後　人保出楊沈氏氏候查明曾否犯案再行核奪 
[南市捕房紀事]  
　　前日英租界泰源永玻璃店夥李春林由松汪乘航船來滬上岸後檢點衣包失去縀衣兩件因卽投報捕房捕頭令指明船主何人方可拘究○湖北某邑人夏某携其妻某氏至英租界榮錦里某鴇得院内抵押洋銀數十元氏不願溷蹟烟花乘機遁出前晚夏在新馬路尋獲與之口角適爲四十號巡街捕所見一倂拘入捕房捕頭令人小心着管候廪請工程局總辦葉孟紀司馬核示○日前船戸張小桂被其黟陳佛寳將船售去帮中人見而扣住陳懼乘間私遁張得悉備　贖回前日行　大馬頭與陳相遇扭至捕房捕頭令押候轉解工程局禀請總辦葉司馬訊究 
[英美租界公堂瑣案]  
　　包探劉阿炳解梁彩林陳阿彬麥阿昌到案禀稱三人行竊粤人陳　甫家衣服三十餘件質得洋銀四十餘元經小的拘獲起到原贓解案請究陳投案請領失贓梁等認竊不諱讞員張柄樞司馬判貞麥阿昌三百板管押捕房半年梁陳各責三百板起案之贓著劉探帶回捕房存俟陳益甫備齊當本洋銀至捕房請領○包探顧福其解積賊李仁林到案禀稱此人行竊丁仁生王二寳等四家衣服十餘往經小的拘獲起出原贓一任解案請究司馬判責五百板管押捕房半年贓給失主應領○包深秦少卿解何阿長到案禀稱　晚此人在河南路寗波路交界處乘火熾時搶取張玉金家銀質對時表一枚經二百十二號巡捕拘住帶入捕房今特解請訊究司馬判責三百板　號一月表給原主具領○包探孫阿星解積賊應阿富並車夫張仁來到案禀稱二人行竊戴富林陳阿友等四家衣服七件經小的拘解請究司馬判責應三百板管押捕房一年張無干省釋○包探邊槐洲解積賊陸春福到案禀稱此人不知在何處竊得羽綢四碼經小的　解請究司馬判責二百板羽綢存捕房待領○包探張天林解賊犯張阿三到案禀稱此人行竊李元生徐海元二家衣物經小的拘解　究旬馬判責三百板管押捕房一年贓給失主認領 
[美租界捕房紀事]  
　　前日傍晚時有年近知命之粤人吳明家未知有何　紈　人用刃割斷咽喉一息奄奄仰臥楊樹　　淞　左近適爲某號巡街印捕所見雇車送入捕房捕頭令舁送同仁醫院醫治○昨日天將破　時積竊王惟高混入外虹口百老匯路某姓家　取　蚨數千翼携之而出適爲六百三十七號巡街捕所見拘入捕房捕頭令押候解　公堂禀請讞員張柄樞司馬訊　○前日著名輪船積　陳三福混入外虹口公和祥碼頭瑞和輪船上竊取某客所携皮箱一口内儲綢布衣服若干件　至西華德　某押鋪求質適爲包探張阿五所見拘入捕房捕頭令押候解送公堂禀請懲辦○昨日午後有數西人飲酒過醉偕至司各脫　某粤妓家吵閙適爲巡察馬路之德國兵士所見恐惑禍端因即拘入捕房捕頭令暫行管押俟酒醒後釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　湖北巡撫臣于蔭隷跪奏爲光緒二十五年耗羡銀欵收不敷支借項作收造報恭搢具陳仰祈聖鑒事竊查湖北省額征起存歸站虧餉蘆隷　項耗　曁田房商膏等稅盈餘並南漕脚耗等欵每年約計收銀一十七萬餘兩以供一歲應支廩工祭品孤貧困食曁各部飯食並文職各官養廉等項之用如遇水旱緩征耗羡隨正俱緩收數短絀不敷支放　係僭動　欵俱支于查辦奏銷時將借動緣由奏咨在案兹據署湖北布政使瞿　韶詳稱光緒二十五年分除總督巡撫並布政按察二司武昌漢陽二府養廉歸於正項案内造銷外其道府以下各官養廉及廪工等雜欵共實應支銀一十一萬三千八百三十二兩三分七釐各屬額征光緒二十五年起存驛站虧餉等欵耗羡除緩征並坐支外僅應解司銀八萬九千六百六十一兩三錢四分八釐今祗解收銀七萬二千八百九十七兩四錢九分四釐又二十五年蘆課耗羡曁田房商膏盈餘及節年耗羡並釐道移解南北隨漕驢脚等欵耗羡銀二萬五千六百九十七兩七錢五分四釐又二十四年奏銷册報存銀三十六兩二錢四分五釐通共收銀九萬八千六百三十一兩四錢九分三釐實不敷支銀一萬五千二百兩五錢四分四釐現值查辦二十五年奏鎖册内旣難造報而例支之欵不能不發應請愋案在於司庫二十六年春撥册内存欵項下借支銀一萬五千三百兩收於耗羡四柱册内造報俟本欵續收有項卽行歸還等情詳請奏咨前來臣覆核無異除咨戸部外理合會同湖廣總督臣張之洞恭摺具陳伏乞皇太后皇上聖鑒謹奏奉硃批戸部知道欽此 
　　出使大臣二品銜太僕寺卿臣徐壽朋跪奏爲遵旨起程赴京帮辦商約恭摺馳報仰祈聖鑒事竊臣於本年十一月二十一日承准鹽親王曁大學士北洋大臣李鴻章十七日電旨奕劻李鴻章奏調大員隨辦各國稅則條約一摺盛宣懷已有旨派充會辦商務大臣徐壽朋著卽來京帮同辦理此次商務條約事宜韓國交涉暫派叅贊代理欽此臣遵卽一百束裝一面將交涉要件赶緊淸釐惟自天津封凍以來東洋駛赴烟臺之船月祇一艘船期頗難湊巧商之輪船招商局督辦盛宣懷由局撥派海晏輪船自烟臺轉至仁川約在十二月初八九等日可到臣附乘該船至烟換船取道秦王島登陸赴京以期迅速韓國交涉卽派二等叅贊雲南候補知府許召身暫行代理如有應行奏咨要件仍封寄臣處覈辦以符向章而昭鄭重所有微臣遵旨赴京帮辦商約緣由謹恭摺馳陳伏乞皇太后皇上聖鑒謹奏奉硃批知道了欽此 
　　奴才裕鋼跪　爲四藏司員曁測繪委員差缺曾經奉准例曉恭摺保奏仰祈聖鑒事竊奴才卷查光緒二十五年五月前駐藏大臣文海奏請將駐邊委員懿善曁駐　夷情章京保齡各差缺分别請定年限例奬推廣硃批該衙門議奏欽此嗣於光緒二十五年十一月接准理藩院咨繪同吏部總理衙門議奏查測繪繙譯委員一差係同文館學生派往遠涉邊荒數年艱苦自未便没其微勞應請准如所請嗣後西藏測繪繙譯委員每屆三年期滿時由駐藏大臣切實出具考語如果勤愼供職毫無貽悞應由駐藏大臣奏明按照同文館章程給予奬叙以儲邊材而勵勞績又查單藏司員一缺向由請旨簡派惟此項差缺遠在邊荒自交涉通商以來事務較前倍繁辦理尤屬不易應請准如所請嗣後西藏司員每屆三年期滿時令駐藏大臣切實察考如果供職勤奮毫無貽誤應由駐藏大臣出具考語奏明給予奬叙以示鼓勵又吏部查廣東同文館章程内開繙譯等官三年期滿著有成效准保加升階一層等語於　緒二十五年九月二十五日奉旨依議欽此咨行到藏前大臣文海時以辦理夷務未及具奏奴才現查卷宗自應遵議奏奬查駐邊繙譯委員戸部學習主事懿善辦事細心老成諳練自調充測繪并在靖西充當繙譯前後七年於交涉等事毫無貽誤洵屬著有微勞應作爲兩次期滿倂案奬叙擬請以同知直隸州分省候補班補用幷賞加知府銜再查駐藏夷情章京理藩院遇缺卽補員外郎保齡才具開展執悉夷情在西藏司員任内已經四年辦理諸事毫無貽誤且於博窩案内曾經調派三十九族兵丁出力亦應倂案從優給奬擬請免補員外郎作爲本院郎中無論咨留遇缺卽補並賞加知府銜以示鼓勵所有西藏司員曁測繪譯員差缺奉准例奬由奴才查案保奏各緣由是否有當理合恭摺具陳伏乞皇太后皇上聖鑒勅部照准施行謹奏奉硃批著照所請該部知道欽此 
　　奴才薩保跪奏爲循例補轉恊領員缺以重職守恭摺具陳仰祈聖鑒事竊查奴才所屬齊齊哈爾城廂紅旂恊領花領副都統銜富色訥因病出缺當由應補應選人員内查有齊齊哈爾城正紅旗記名恊領佐領常興現年五十五歲於光緒二十五年八月初八日擬掊恊領都爾蘇經廂藍旂滿洲都統衙門帶領引見奉旨著記名欽此奴才察　得記名恊領佐領常興熟悉旗務管轄嚴肅應請旨俯准將富色謫所遺恊領之缺卽以常興補授如蒙兪允該員業經引見毋庸送部卽令任事又杳齊齊哈爾城廂曰旗恊領記名副都統蘇隆阿因病出缺查有省城人補授墨爾根城鑲曰旗恊領烏爾滾老成練違卽請轉回本城以資齊助所有補轉恊領員缺緣由理合循例恭摺具奏伏乞皇太后皇上聖鑒謹奏奉硃批著照所請兵部知道欽此 
岑春煊片再臣於光緒二十六年十二月初一日承准軍機大臣交片本日面奉諭旨前據榮祿奏　喀什噶爾提督余虎恩當諭令袁世　　凱就近查辦現在余虎恩業已來陜著改派岑春煊按照原叅各節據實查明具奏欽此相應傳知欽遵辦理等因承准此並粘抄原摺前來遵查此案於未奉諭旨之先聞余虎恩到省將軍械多件藏之城外金　沱地方鄉民不無疑惑當經臣派員密查起得洋砲八十八桿及子藥並其餘器械等件並將看藏軍械之余庚壽等四名發交西安府看管訊問據稱余虎恩在山東德州遣散勇丁伊等相隨至陜西臨潼余虎恩預遣人在金滹沱賃定窰房將軍械鎖置其中派伊等看守此次洋砲有由岳州帶往京師者有係沿途潰勇所售者此外並無别情旋准余虎恩移文以遣餉不敷赴河南借商欵始得開除路途防變帶衞隊數十押解軍裝藉爲謹身擬俟報銷完竣倂繳已承核收等詞爲解正在復核間適奉前旨臣遵卽檄飭藩臬兩司善後局司道遵旨轉行余虎恩將應查各節逐一遞具親供確切議擬去後嗣據該司道呈閱余虎恩所遞親供需多粉飾經該司道稽核駁詰摘其不合十四欵復准余虎恩開摺分晣其說甚辯且稱倘得面陳朝廷萬不至加以過責正擬具摺請旨又於二十六年十二月二十六日承准軍機大臣抄交山東撫臣袁世凱復奏查辦余虎恩叅欵請勒限追繳等情一摺十二月十九日奉硃批著交岑　煊歸案查辦欽此臣核閱復奏内稱余虎恩欺飾有卷請勒限將冐領銀一萬八千四十八兩照數報繳一面造册送核倘逾限不繳或繳　足數卽嚴行叅追等語辦法汚實遵復行知兩司轉令余虎恩於奉文半月内如數繳足勿任推延在案迄今限期已逾未據報繳銀兩查余虎恩係　任提督大員其如何懲處之處應候聖裁臣現已調任山西巡撫應將此案移交後任護撫臣端方候旨欽遵辦理除移交外理合附片具陳伏乞聖鑒謹奏奉硃批著端方認眞查辦復奏欽此 
奴才宗宦敬　　奏爲叩謝天恩事竊奴才於正月初十日恭閱先緒二十六年十二月二十九日奉上諭敬信著補授内大臣欽此奴才問命之下不勝感激悚惶之至惟有負戴厚恩於一切事宜盡心奮勉以仰答高厚鴻慈於萬一爲此專摺叩謝皇太后皇上天恩謹奏奉硃批知道了欽此 
 
