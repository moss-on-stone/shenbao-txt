# 1912 - 348 - 4914313

 

Page 1

 
 
　　社論 
[俄蒙交涉檔案] （十）（二）（無）名） 
二十七蒙俄協約之正式發表約文如下蒙人全體前因欲保存蒙地歴來自有之規製將中國兵隊官吏逐出蒙境舉哲木尊丹巴呼圖克圖爲蒙古主所有舊日蒙古與中國之關係遂以斷絶現俄國政府因此情形並因俄蒙人民友誼及須確定俄蒙商務之秩序特遺參議官（俄官文職三等官銜名稱）廓索維慈爲全權與蒙古主及蒙古政府並各蒙王委任之全權蒙古總理大臣萬敎護持主三音諾彥汗南難蘇倫内務大臣沁蘇朱克圖岑逹喇嘛外務大臣兼汗號額爾德尼逹親王杭逹多爾　陸軍大臣額爾德尼逹賴郡王貢博蘇倫度支大臣土謝圖郡王札克多爾雅布司法大臣額爾德尼郡王南穆薩來會同議定以下各節第一條俄國政府扶助蒙古保守現已成立之自治秩序及蒙古編練國民軍不准中國兵隊入蒙境及以華人移殖蒙地之各權利第二條蒙古主及蒙古政府准俄國屬下之人及俄國商務照舊在蒙古領土内享用此約專條所載各權利及特種權利其他外國人自不能在蒙古得享權利加多於俄國屬下之人在彼得享之權利 
第三條如蒙古政府以爲須與中國或别外國互约時無論如何其所定之新約不經俄國政府允許不能違背或變更此恊約及專條内各條件　　第四條此友誼協約自簽押之日實行兩方全權將此恊約俄蒙文平行繕備兩分校對無訛簽押互换爲證（二）（十）（八）駐京俄使與外交總長之談判元年十一月八日俄庫使偕繙譯柯里索福到部總次長接見庫云本日奉政府命令來部將此次廓索維慈在庫倫與活佛所訂條件面交貴總長廓使此次赴庫係有不得已之情形俄國提議與中國商量蒙古之事爲時已經年餘而貴國始終不允開議本國在蒙古商務及他種利權甚大不能不思所以保護之現在活佛爲外蒙古實際上之政府故俄國不得不與之訂立條件惟措詞甚愼始終並未提及蒙古獨立脱離中國之語深望中國對於條件中之主旨克表同情如不幸而不得貴國之贊成惟有設法維持條件中之主旨其大槪不外屢次與貴國提議之三端卽中國在外蒙不殖民不駐兵不派官是也 
外交部答以聆貴大臣之言本總長深覺歉然外蒙古爲中國之一部不能認其有與外國訂立條件之權中俄邦交素契此次與外蒙訂立條件實難視爲友睦之舉動本國深望各國當此民國幼稚時代各種交涉格外平和萬不願乘中國多事之秋表現攘奪權利之意外蒙獨立全係内政問題不便有第三國出而干預據聞此次獨立實有人從旁慫恿貴國爲避嫌疑起見逕訂此種條件殊屬不宜本部昨日以正式照會聲明外蒙古與外國訂立無論何種條件中國不能承認至本日所交條件如何正式答覆須俟與政府熟商後再以奉告庫曰昨日接貴部信烏泰向俄領借銀三萬一事其中稍有誤會據本大臣所知此欵係周濟烏泰從者約有數千名均無衣無食情殊可憐當時曾經聲明不准烏泰私用作爲軍餉上之接濟臨行又曰今日貴總長所言本大臣當電告本國政府（未完） 
　　 
[命令]  
十二月二十四日臨時大總統命令任命孫多森管理中國銀行事宜此令直隷都督馮國璋呈署布政使曹鋭呈請開缺應照准此令任命劉若曾爲直隷布政使此令向瑞琮授爲陸軍中將此令趙承基授爲陸軍少將並加陸軍中將銜此令蔣方震張承禮楊　鍚劉慶恩周葆貞李廷玉劉麒商德全金未炎尹國志沈汪度李延逵均授爲陸軍少將此令任命顧琢唐爲安徽軍政司長此令領叅謀總長事黎元洪呈請任命郭延爲四川陸軍測量局局長應照准此令領參謀總長事黎元洪呈請任命陳瑛爲東三省陸軍測 
 
 
 

Page 2

 
 
量局局長應照准此令 
外交總長陸徵祥呈請任命吳台爲僉事應照准此令交通總長朱啓　呈請任命沙海昂爲技正陶遜爲視察應照准此令 
　　陸軍總長段褀瑞呈　覆守護大臣奎瑛等擬以鍾林補防　請予准補等語應照准此令 
　　各省漕運迭經次第改折現在江浙兩省亦已實行所有倉塲衙門以及外省轉運各局所並管理　糧各官吏自應一律裁撤以節虚糜所有未盡事宜應由財政部及各該省行政長官分别辦理此令 
　　烏蘭察布盟副盟長喀爾喀右翼逹爾汗貝勒蘇瑞旺楚克傾向民國　贊共和洵屬深明大義殊堪嘉尚應卽進封郡王以獎忠誠此令 
烏蘭察布盟茂明安旗扎薩克頭等台吉拉什色楞多爾濟贊助共和輸誠民國洵屬深明大義應從優進封爲鎭國公伊生母一品夫人嚕勒噶爾扎布應進封爲鎭國公太夫人給予封典以示優獎此令 
　　所有蒙回王公充前清御前行走年久者應改授都　衛使御前行走年分較淺者應改授翊衛使充乾清門行走差使者應改授翊衛副使充乾清門侍衛及大門侍衛者應改授翊衛官即由國務院查明銜名分别擬請改授此令 
黑龍江都督宋小濂呈據郭爾羅斯後旗扎薩克貝子布彥朝克函稱一意贊助共和並不承認庫事請爲代逹愚忱等語該貝子拒逆助順實屬深明大義應由該督傳令嘉獎以勸忠誠此令 
蒙藏事務局呈據土默特扎薩克貝勒棍布扎布旗護理扎薩克印務協理台吉恩和旗務協理台吉都拉扎布扎拉丰阿等呈稱本　官員人等一律贊助共和惟期鞏固五族權利永受平等幸福　語該扎薩克等輸忱民國不惑浮言深堪嘉尚應由該局傳令獎勉以勸忠誠此令 
[十二月二十五日臨時大總統命令]  
順天府府尹丁乃揚呈請辭職丁乃揚准免順天府府尹本官此令 
　　任命張廣建爲順天府府尹此令 
司法總　許世英呈請任命林棨爲大理院推事應照　 
准此令 
任命張壽增署黑龍江黑河道此令馬繼增周茂冬均給予三等文虎章此令倪嗣冲加陸軍上將銜王毓秀授爲陸軍上校並加陸軍少　銜此令 
[專電]  
　　北京電克利斯浦銀行代表巴安君昨晚由京起程回國取消　先權及年内提前交欵百五十萬磅兩事仍未議定 
北京電日前有西藏喇嘛由藏至京談及藏事甚詳據云藏衆並不反對民國亦不欲獨立不過因前清時川軍入藏（西藏駐軍俱由四川調去）種種騷擾藏衆不堪其苦素所不容聞此次川軍又復大隊深入羣情愈益惶恐不得已請英人干涉確有其事並云現在鍾頴長官亦於輿情不洽不能任其辦事等語 
　　爐城電藏番反復無常前已有就撫意故川軍陸續前進行將至察木多邊忽復聚衆猛攻江卡致川軍不備稍稍退却沿邊各土司亦有暗中響應等事因之尹昌衡甚爲棘手不敢前進仍駐爐城 
　　哈爾賓電烏泰將統兵二千進駐逹里崗崖以窺歸綏其所部各卒一半係新招之鬍匪甚爲矯健又聞杭逹親王確已赴俄京呈獻九白禮物（九白禮物即九隻白駱駝前清時蒙古王公晉貢必須之物）並云杭負有借欵性質此行甚有關係 
　　哈爾濱電聞有俄兵八十餘名擅入内蒙丕味地方蒙民甚恐北京電哈爾濱來電謂俄員令中俄邊境土人種烟兼將洋土運入華境兜售 
　　北京電前議中俄兩國各在蒙境退兵以便開議蒙約現聞俄國仍在外蒙進兵故陸總長已照會俄使詰責 
　　奉天電外間暄傳满洲宗社黨在東三省與俄人串通内應故此間拘捕該黨甚嚴 
　　奉天電前在吉林拘獲私運軍械　日本人一名鎗彈四十一箱刻聞日領事干涉甚力一時難了 
北京電探聞政府接蒙自電告有法兵二千五百餘人馳抵開化已由外交部向法使詰問 
　　北京電北京大學校長已確定何燏時不日發表 
　　北京電順直禁烟會二十二日下午在天津南開中學堂前燒燬鴉片一萬五千兩烟鎗烟具數百件 
　　北京電孫中山鐵路總公司條例已提交參議院議員中以該條例所定權限太無限制多不贊成現有某公運動議員連日在德昌飯店等處請客務求將此案通過 
　　南京電舊藩署修理工竣民政長凖於明日（二十七）遷入辦公南京電應民政長電令各縣知事飭警嚴查吸烟如逾期查獲私吸者即按照新刑律懲辦 
　　南京電財政司長龔傑已於昨日（二十五）任事 
特約路透電 
　　北京電英使朱邇典曾於八月十七號照會中政府請依英國提出之意見締結西藏新約以爲英國承認民國之前提一節現由中政府行文照覆措辭誠懇文内先引一千九百零六年中英西藏條約第二欵内有英國允不兼呑西藏之土地及不干預西藏之行政中國則允不准他國干預西藏之土地及其内政等語並一千九百零八年西藏贸易章程中國有在西藏商場辦理警政及保護交通之權繼謂中國實無欲將西藏改爲行省之意中國對藏政策全依民國臨時約法清帝遜位宣言總統履任誓詞及給還逹賴喇嘛封號之命令爲規約中國今方合五族爲一家焉有以西藏改爲行省之理英政府願維持西藏政府舊制中政府亦同具此願中國之派兵入藏實爲履行中英條約義務當有之權利蓋按照條約西藏廓土之治安須由中國維持故也中國未嘗欲於藏地駐屯無數之軍隊至英國要求商訂新約中國以爲前清所締之約規定西藏之狀態極爲明瞭故不必重訂新約印度政府阻止中國取道印度以與西藏交通中國深以爲憾此種舉動除交戰國外絶少施行中英邦交索稱輯睦尚望英國變此熊度以保友誼末謂英國以承認民國脅迫締結西藏新約英國不特不應出此且應早爲承認蓋此舉與彼此兩方面均能有益也 
北京電袁總統曾代表中華民國致電慰問印度總督哈定其及其夫人並賀其得邀天佑脱此重險台爾哈電炸彈暴舉共傷十一人並斃幼童一人該童時正攀樹觀看儀仗也印督傷處檢出之鐵屑乃象座碎下者印督今日下午體頗安舒並無寒熱要聞一 
[大借欵之最近交涉] （五） 
（北京特約訪員一葉子） 
六國銀行團在倫敦會議情形自十三及十四兩次會議後對於北京代表所議之草案未有完全决議只謂對於各條件並無反對而已自十五日起倫敦卽有巴爾幹之議和開會須視其會議之情况如何方有準斷唯巴爾幹之議和亦不過形式之會議至其内容早由大勢之確定兩方已有成算又如俄奥間之衝突亦已協商妥貼不至有危險致爲將來金融界之憂於是十六日銀行團復行會議卽確認草案之各項條件 
倫敦銀行團旣承認草案各項條件卽覆電北京銀行代表十七日北京代表接電後遂於十八日報告中國財政部其報告如左 
　　倫敦會議謂北京銀行代表所起草之借欵草案適於時宜可得應募公債者之信用可以承認借欵交涉卽可準此方針以進行　　中國政府旣以誠意來迎銀行團亦可以誠意答之云云 
北京之銀行表旣有如上之報告並求財政部速卽承認財政部現尚未有回答只在恊議中 
據所傳聞草案之内容其一部分即監督財政之方法是也據北京報纸所傳民間反對之聲漸高而政府當局者則謂民間所傳與實際相反然而所謂實際者則又不能十分隠秘外國顧問官等時時仼用因之民間之議論益形反抗幾有破壤之勢而財政部對於銀行團之回答遂不能不再形阻滯 
從六國銀行團一方面探聽據云大槪一二日内即有中國政府之回答然從中國政府一方面探聽則謂須交參議院通過得其同意然後可以答覆然視數日以來之情勢外間所傅監督財政之條參議院中已有反對情形政府如提交參議院恐非易事因特遷移時日以待時機而已 
格利斯浦借欵團此次派來之代表爲科克爾探科氏之説謂此次來京實欲更謀他種之新借欵其對於中國政府以大借欵之故欲取消　先權一事則謂格利斯浦出資借於中國其初本未嘗通知英國政府亦未嘗與六國銀行團相商大借欵之成否本與格利斯浦借欵團無關尤非格利斯浦借欵所介意故卽六國團之借款成立我格利斯浦旣結之條絢亦無庸取消中國政府若以鹽税之抵押旣爲格利斯浦占　先權恐爲六國銀行團所不喜而欲迫我取消是亦不可能也格利斯浦已經賣出之債票均認鹽税爲抵押品卽令中國政府爲大借款故許格利斯浦以賠償然格利斯浦亦非一已所能作主須得多數應募債票之人盡各允許而後可以取消且格利斯浦以十萬二十萬磅之賠償而卽棄却五百萬磅已得之借債權　非所願蓋格利斯浦團之本意方欲獲得此投資之位置以營日後續續借欵之事業决不甘受此些少償金而放棄永遠之利益也云云外間喧傅格利斯浦已允取消及財政部關於取消之交涉等等均未可信格利斯浦欸之能否取消尚是一大欵問也 
財政總長與鹽務改良之 
[關係] （北京特約訪員吐華生） 
大借欵交涉專由財政總長主持其條件得失若何異常密秘外間無從知其眞相當局所宣言者不過曰大借欵可望成立六國銀行團允爲讓步而已然據日内財政部所傳出之消息則於鹽課之抵押須聘洋員華員各一名以新法管理將全國鹽課劃爲十區每區設華洋委員各一名管理其事其一切辦法與海關税務司一切權限及海關道對於税務司之權限相同在諸管理員中須舉一委員長另組織一執行部須有一洋員爲經理總長洋人歐利森已聘定爲鹽政監督由此觀之其他條件不必論即鹽務抵押一層已將其管理權全然移歸於洋人之手而華員之設不過爲其陪客聘用之名不過稍留體面而已鹽務抵押一節若此其他關於用途之限制監督及息利拆扣等事更不知若何實情所謂外人已允讓步者得母類此前財政總長熊希齡氏與四國銀行團商議大借欵衹因力争鹽務管理權仿照海關辦法及用途稽核兩事嚴詞駁拒（詳見熊氏呈大總統借欵停議始末文）外人堅持要挾遂至中途停議今照以上所述鹽務管理員華洋各一且以洋員爲經理總長聘定歐利森充任又明云華洋委員之權限與海關税務司海關道之關係相同是明明允其仿照海關辦法矣果爾前此熊氏何必因力争主權國體之故而致大借欵中止别圖小借欵以相抵製徒多此一層波折耶周總長於大借欵事件開口閉口始終惟有小田切或因平日　情及誼切唇齒能得特别之贊助亦未可知然試問交涉手叚彼此相較何若且自春問大借欵之議起某國卽將京師琉璃厰書肆中所有鹽法書搜買一空其意果何居深恐入人　中而猶自誇得計此則不能不抱杞憂者 
借欵專員雖因参議院之要求爲秘密之報告然竊聞共所報告者止爲談判之經過而未有確定之條件且多藏頭露尾工於掩飾轉折頓挫之處頗炫已長惟有一二語最爲得意似欲藉口於外人以　與反對派爲敵者即關於鹽務改革計劃之一事是也其一張季直氏主張中央鹽務署之獨立外人疑其不隸　於財政部有全國鹽　不能統一之慮實際張季直氏所謂獨立者不過直轄於國務院而不附屬於財政部以免利害關係者之製肘而於全國之鹽務管理權要仍歸屬於中央統系分明毫無不能統一之慮外人未經細察且不明個中曲折或併爲反對張氏者所浸潤簧鼓故于此稍有疑慮而在借欵專員偶聞洋人有此一語遂欣欣然樂與人道矣其二張季直氏計劃書於改革後歲入之預計第一年約止可得舊額十成之七第二年可得舊額百分之八十五外人致疑較短於舊額將不足爲借欵之担保實際張氏所謂改革之第一年即指目前狀况因破壤之後補置掇拾事倍功半故當視舊額爲减所謂舊額十成之七衹因格外謹愼從儉約估實際或不止數而實行就場官專賣之第一年固尚在改革之第三年非卽指目前狀况就改革之第一年而言此時收入早可由百分之八十五而進復於舊額嗣後逐年遽增至改革之第六年後逹於一萬二千五百萬元較舊額幾增一倍者更自無論已且就目前狀况論無論改革與不改革總不能遽復前清之舊額卽照財政部所定之改革計劃在第一第二年亦必不能有舊額之收入此固不足爲張氏之改革計劃病外人未嘗就目前狀况計且亦未得見財政部之改革計劃故得失無所比較而不免有此颖慮然在借欵專員偶聞此語則深喜其與反對張氏之心理相合而津津焉樂爲傳播以冀藉此破　張氏之計劃矣總之借欵專員就自身之利害關係計固願維持舊狀絶不言改革可藉以保全其鉅額之引票而無奈目前事實引岸已有天然破壤之勢且大借欵小借欵均惟有鹽税餘額可以抵押而借欵日增不得不謀增鹽税之收入以供担保則又不得不迫而出於改革之一途外人雖不願因改革而致収入較减於舊額要未嘗不願因改革而使收入較増於舊額在外人之意固深望鹽務之能改革且深知改革後之收入確可増加者與其由外人干涉而改革不如先自能實行改革惟因改革之實行於當局者之私利有所損故寧可使外人干涉而不至於改革此所以有外人微不慊於張氏改革計劃之説而鹽務可允洋員爲經理總長且鹽務中之華洋管理員亦可允照各關税務司與關道冀得與以管理權遂不復過問改革事特未識旣由外人干涉後能保其不調查清　更行極　主張改革與否也 
　　借欵專員旣極力反對張氏之改革計劃而另由財改都提出敷衍之改革計劃書宜其與舊鹽商之心理能適相符合而可沆　一氣矣詎其底裏尚有不盡然者據友人與兩淮盬商有關係者所言舊鹽商於張氏之改革計劃固爲反對而於財政部所定之改革計劃更爲恐慌其緊要關係何在彼於鹽務中關　亦尚不了了未能爲記者詳言但聞舊鹽商因此更加一層焦急卽日有老鹽務三數人來京運動且 
 
 
 

Page 3

 
 
併埋怨周總長而欲來京後與周總長當而接洽記者頗疑此説之不確以爲財政部之改革計劃卽以抵制張氏而且出於利害關繫之當局者所籌計豈有於自身之權利保衛不周而於舊鹽商權利尚相衝突之處然據某友人所言則謂財政當局者雖於鹽務中之資産可稱巨孹而鹽業情形究不甚精熟故所定改革計劃於舊鹽商殊多不便此言似信蓋無論其僅有鹽務中之資産於鹽業上籌計或不甚精即使不然而財政部之改革計劃固多假手於鹽政籌辦處諸人亦自有不能悉如已意之處且張氏言改革財政部亦敷衍之曰改革旣稱改革則無有不與舊鹽商之權利略爲抵觸者舊鹽商之對此有所恐慌固宜然記者竊以爲舊鹽商之恐慌亦殊過慮何則財政部之提出改革計劃不過因反對張氏而籍以抵制敷衍並不欲其實行何恐慌之有倘知此中奥　自當感謝而無埋怨矣財政部前將中央鹽務署及各省鹽務司官制提交參議院另將鹽務改革計劃書送供參考以此欲偷渡其敷衍之改革計劃而逹保持現狀之目的詎爲參議院所揭破必欲令其將鹽務改革之法律案提交議决然後再議官制並用正式公文咨　交議財政部弄巧成拙甚爲　躇初本不願照交嗣以勢有不能遂擬訂鹽專賣法規一種聞經國務院議决送到參議院然未及印發仍復設法抽回一面又商懇參議院先將鹽務官制案提前審查議决費盡運動之法現時參議院法制審查會積存要案甚多而該審查會會長欲見好於財政部竟將此項不緊要之鹽務官制於日内通　提前審查可見此中之關係及作用矣然審查會與大會决非一黨之力所能操縱决不允其於　務改革法案通過以前先行議决鹽務官制聞已自有種種對待之方法確可把握竊料財政　之此種手叚徒然心勞日拙也 
參議院之殘局觀 
　　（北京訪員率公） 
無道德心無責任心至此 
參議院十二月二十日議事日程一爲財政部九月至年終槪算案審查報告二爲内務部九月至年終槪算案二讀會現已將届陽曆年終無論效力若何自應亟須議决兩案均極重要詎本日午後延至二時二十五分仍缺數人未足法定數政府委員亦槪未出席衆以無可再展請議長宣告散會遂各挾册而出至大門方有議員三人委蛇而來態度甚爲紆徐未識何以心定若此雖此三人早到數分鐘亦尚無濟惟職務及責任所在似不宜任意怠忽叅議員爲監督政府之人宜先本身作則恪遵功令有院法而先自不能守尚何能責備他人無怪乎行政部之反唇相譏也現時參議院旣瀕於殘局雖欲整頓而無從前次出席者計有六十四人綜計在京人數亦總在七十人以内而開會之法定數須得五十九人專恃此五六十人支撑局面亦自有勞逸不均之感然使因此而至要案積擱以後時常不能開議亦殊於民國前途貽悞匪細何以日縱月弛而令疲玩頽敗至此似乎議長不能辭其責也 
俄庫近事一束 
　　總長捭闔手段陸總長以　使對於庫約交涉一味强橫似不欲和平了結因前在俄國與俄外相有舊特致一電略謂鄙人受事以來　已月餘迭與貴國公使晤見迄無和　辦法貴國意見謂中國必不能决裂者不過持一一種理由一稱俄國在蒙古兵已逹三十餘萬此原係恫喝之詞實數亦只五萬有奇且内中之含有革命分子情形極不稳固未必眞能作戰一謂天寒不能用兵此乃兩方共同利害非一面之關係我國軍隊馳驅於冰天雪海之中駸駸向烏城而折回奉軍令節制耳非與哥薩克隊有短長也至謂敝國畏貴政府干涉不敢進兵不知此乃維持兩國邦交 
起見不惜屈已徇從倘貴國不守條約惟以兵力恐嚇曲直所在列邦自有公論務望飭貴公使開誠布公和平解决不勝盼切 
　　逆庫内部情形庫倫秘密偵探專員昨晚又有密碼長電致總統府係報告庫垣内部情形一逆佛聘俄人充當顧問及敎練各員恃勢凌人時復酗酒持鎗逢人亂撃以致　起反對排外風潮甚爲劇烈逆佛迭次遣僞總理出爲調停尚無結果二逆佛以金鑛抵押得俄五百萬盧布後卽大興土木將庫倫加築外城一層限期緊迫沁蘇烏克圖日夜督率役夫工作役夫萬人怨聲載道三華商在蒙約有數千現僞政府忽宣布徵税章程凡華商均停止購貨所有牧廠亦須徵税而蒙人之皮張駝毛無人過問僞政府之徵税委員日事催迫以故外蒙全境人民對於逆佛之所爲皆不满意請大總統凾宜乘此時機調派軍隊直摀僞廷逼逆佛取消獨立自易收效 
　　對付參議院手續國務院日昨行文參議院略謂前准貴院咨文胡議員璧成等質問俄蒙事及梁前總長溺職誤國等情茲奉大總統諭令據情答復貴院查俄蒙問題發生在民國未成立以前已迭經國務員出席宣布梁前總長雖任外交難辭厥答惟民國行政裁判所旣未成立文官懲戒法又未頒行免官之外實無治罪專條 
　　内蒙保衛狀况自熱河察哈爾綏遠各軍　經大總統　崑源何宗蓮兩都統及張紹曾將軍撥往内蒙六盟分别保衛近據言六盟來電多不贊成日昨大總統特召集陸軍叚總長參謀陳次長及軍處磋議辦法議决事項如左一内蒙各旗准其酌量自練蒙古軍隊以資保衛二該蒙軍應分别歸熱察绥都統將軍等直接管轄三該蒙軍餉項應由察熱綏等處就地籌措其不足處可由中央酌量補助四軍械軍裝應由吉黑兩省暫借五子彈火藥等項應由奉天製造局設法接濟 
　　改組蒙旗辦法蒙藏局奉大總統命令會議蒙旗合組辦法由該局各顧問公同提出辦法數種經貢桑總裁核閲封呈總　府　　聞該　案内容除所擬另行分配各盟旗辦法外並詳陳改組之三大利益一蒙古各盟旗勢極涣散一經合組易收聯合融浹之效一蒙古幅員廣闊分劃不易合組之後聲氣贯通將來改建省制較易著于一庫倫屢思煽惑各蒙旗且以兵力脅迫若實行合組卽可　　以壯聲勢且杜庫倫覬　之心袁總統閲後又提出關於善後三項問題令發交蒙藏局詳細復議後再交國務會議及通電各省徵求意見云 
日人長根津一氏之覘國談 
日本東亞同文會幹事長長根津一氏頃回日本在名古屋巿會演説中國現在及未來之大勢洋洋萬言力言中國斷無再起第二革命之理其對於中國前途分爲悲樂二觀（甲）樂觀方面第一財源豐富第二政務振作第三　制容易統一第四金融機關容易整頓第五交通機關容易發逹第六鐵道礦山亦大有望第七革命後智育體育全然一變第八革命後國民元氣旺盛由女性的變爲男性（乙）悲觀方面一廢止君主五倫之内失去忠之一倫有名敎潰亂之虞（按以忠）字爲專對於君主而設乃長根氏之謬解）二中國人富於殘忍性將來黨争之害毒將無所不至三中國婦人之跳梁不知生如何之結果四書生跋扈爲歴代政治家所最苦今其　漸張五解散兵丁約五十萬將來兵亂必爲禍階六軍人有干涉政治之徵其結果可爲寒心七革命亂後無尊卑上下之别將來同盟罷業必至勃與八法治運用賄賂然必勃興且言如中國有亂日本卽當派遣軍隧於各地造出許多小上海云雜評一 
[借欵之附帶問題]  
大借欸磋議已久據最近消息合同中如監督權擔保品　率還期等種種重要條件均已議妥年内可望簽押究竟該合同關係吾國主權何若比較前次得失何若第以當局秘密之故未得窺見全豹而研究之誠憾事也今姑舍此重要條件不問而即以因此借欸而牽起之各項附帶問題論之恐亦非一時所能解决者一庚子賠欵展期説果能照愛格蘭君議辦理否二革命後外人損失説果應允其要求而扣去否三先交墊欵若干説果能不索報酬而　然允諾否此數者與權利上亦有絶大之關係而不可輕率了之者也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[綏遠西蒙大會議紀聞]  
自四子盟王到绥遠後已與張將軍紹曾議妥仍仿長春會議辦法在綏召集西二盟王公及各都統將軍開會解釋共和眞埋俾蒙人曉然附和庫倫之非屢經張將軍報生到京茲將近日情形　錄如左　　烏伊兩盟王公之行止綏遠城將軍昨日電告政府謂烏盟各旗盟長業已先後派員到綏其王公台吉等亦陸續前來現俟擇定會期卽行開議今又電呈政府謂綏遠召集會議一事所有烏盟各旗盟王均已後先到綏與會惟伊克昭盟盟長託詞有病迄今未來綏遠刻擬仿照前次邀請四子盟王辦法特派孟廣恩帶隊前往催伊迅速來綏與會 
　　總統府電商綏蒙四策總統府秘書廳致綏遠張將軍轉蒙王聯合曾電報一道大致謂　會成立本總統甚爲欽佩除派張紹曾爲代表外尚有數端擬與貴會商議者一現在内蒙外蒙各盟未歸順者甚多　請貴會從速提議宣撫方法二貴會對於庫事究持何種政策迅速答復三貴會所到代表請將各盟近情及對於庫事詳爲報告以覘與論四貴會關於本總統所定三策及最後政策有無意見希速 
　　張會長報告會場議案總府昨接昨接張會長電稱十五號開正式大會除前電各代表與會姓名外茲將議案呈報一昭鳥逹盟克什克騰扎薩克頭等台吉那木濟勒（提議）派員赴未歸順之各盟旗宣慰中華德意及活佛等不明順逆理由（議决）先請在會各代表報告本旗通舉代表來綏會議赴庫辦法二伊克昭盟左翼後旗旗長巴圖瓦齊爾（提議）由内蒙各盟訓練新軍往攻庫倫（議决）以庫倫主戰主和中央自有政策非本會所可干涉惟訓練新軍事尚可行將來若用兵時可作先鋒擬由東四盟西二盟練成騎射隧二營餉銀請中央接濟大總統閲後即交參陸兩部及蒙藏局核復矣 
　　貢總裁請派專員蒞會貢桑總裁昨謁大總統以綏遠會議各盟代表到者甚多足徵傾心内向本局擬加派熟悉情形確有見地之員司數人赴綏與會以資聯絡大總　甚韙　議謂須將中央情形預先彚錄一册俾資考察貢唯唯稱是一俟物色有人卽行出發外交界最近之現象 
外交界近日以來發生事件甚多今摘其最有關係者探誌如下一中俄交涉中俄蒙古交涉雖屢經談判其結果尚不可知據政界中最確消　今日問題之難點卽在條件上雙方不能同意必俟兩方面皆將條件承認始有磋商之餘地惟民國尚未經各國承認正式訂約勢必俟之正式政府成立列强承認之後目前所交涉者不過雙方面先將一切條件議商就緒經兩國政府正式承認暫訂一種信約俟中國加入國際團體後再行正式訂立中俄條約此不過爲將來正式訂約之豫備但將來締結中俄條約絶不能出此範　云二中法交涉法國在　桂一帶勢力近日益漸澎漲當民國未成立以前法國在雲南已突飛猛　之勢聞法國擬修築由龍州至廣西某處鐵路冀與安南鐵路連貫一氣今見中國外交多事擬卽乘此時　提出與中國交涉昨日政府已接到雲南蔡都督來電謂法國已又要求建築河口至　粤閩桂之鐵路詞意甚形强硬除通電各該省都督外請政府速向法使交涉三中英交涉英人擬要求修作片馬至西藏之鐵路此項交涉已接到　督蔡鍔來電謂英人有此要求日昨已由國務院致蔡都督一電今其速與英國領事嚴重交涉 
　　四民國承認前危機近日與中國最有關係之國首推英法日俄俄之於蒙古已先他國而首犯大難日之於满洲英之於西藏法之於雲南亦有躍躍欲動之勢據外交團傳出消息謂四國前曾有恊約之議現在此議復活擬於承認中華民國以前再將四國在中國勢力範圍確定一次卽以所確定之勢力範圍爲承認之交换條件刻正秘密計議云 
新官制之一波三折 
　　國税廳國税廰設置法已由財政部擬定草案其成立略分三期省廳限民國二年二月内成立分廳限二年三月成立支廳限二年五月内成立俟國務會議通過卽按章　備至財政部提出之國税廳官制已經國務會　數次除各省城設一國税廳外各縣尚擬設立支廳近以租税之直接征收在乎地方若隨地設立經費浩　轉失整飭財政之本旨擬改爲繁劇縣分或巿鎭得設支廳其事務單簡地方及離省較遠者數 
縣共設一支廳又採訪委託征收法委扥其他官廳代理一切事務云 
　　評政院評政院官制前由法制局提出原分中央地方兩項中央設院長一人特任評事簡任二人薦任入人地方設院長一人簡任評事六人薦任乃上次國務會議於地方評政院之設主張不一一派謂每省設一機關經費太鉅擬從緩辦理一派　英法制度卽以高等審判廳内添設一庭由推事代理一派謂以各該省之行政司法合格官吏臨時自行組織不必設常　專官近日國務會議又變前説謂行政訴訟以地方爲多不能從緩舉辦若由各省臨時组織未免於法制不合仍决定採用法制局原議云 
鄂省焚燬大批洋藥 
漢口官膏專賈定於本月二十四號開辦惟因漢口存有洋藥數千箱非專賈所能售盡特定特别辦法所存洋藥土藥有不願專賣者准其赴公棧報明加貼印花　輪船裝運出境售賣　經土 
帮簽字認可在案乃十九號有都督府調查科員數人在襄河内見一民船載有大木箱二十餘口疑爲私運軍火當即報請水陸巡警上船稽查逐箱開視均係私運洋藥小土箱内並附一單單上標明有四十八斤者五十斤者六十斤者不等當即解押渡　計共二十六箱連土與犯一併押解都督府時正下午三鐘黎公訉問數語即命按箱加貼封　並派參謀胡大春帶同衛兵轉解内務司飭卽焚燬當　内務司長　漢祥訊據供稱係漢口胡元興土行因積貨難銷擬連赴内河各埠以顧成本　旋開一箱騐檢後乃云私運内河已屬罪不容誅今此土並無漢口公棧印花更屬蔑視法令若不重懲何以儆後且此二十六箱每箱只以五十斤計算合共已有二萬零八百兩每兩值三串文合共亦值六萬二千四百串若以五十倍例科問應罰錢三百一十二萬串之巨汝等受此重罰否該土行執事無詞以應饒即命將該土抬至黃鶴樓頭梁昭明太于墓前澆以食鹽淋以洋油架柴燃燒並令該士商在旁監視自旁晚燒起直燒至夜九點鐘始成灰燼當盛于蔴布袋棄之江心仍將該土商押解回司管押大约尚須嚴罰也聞胡元興尚欠上海某洋土行十數萬金此次遽將其貨焚　竊恐外人將起責言也 
副總統查辦盜賣荆州案 
湖北荆旗善後局總理胡鄂公私　荆州旗城一案本月十八日荆州旅省同鄉會長張知本等特開會集議挽救之策是日荆人到考數百人改籍旗民亦多列席羣情　爲憤激擬請軍民二府將胡私存銀行之欵提出　回該城如數不敷由荆人擔任捐助一面請將胡賊正法將其首級徧行示衆以警盜賣地皮之人議畢卽舉張知本曾尚武二君爲代表往謁黎夏二公商議對付手續二公已允先行電　江陵縣知事將胡嚴行看管以防其畏罪攜款潜逃出洋一面曾派都督府参議武丹書等前往調查盜賣一切合同字　並將胡押解來省聽候究辦又　由外交司照會駐漢法領事謂荆州旗城乃國家土地其房屋亦非個人私産查照約章外人無在内地置産之理故與胡鄂公私立契約應作無效　語未悉能逹其目的否也 
商水縣失守情形 
河南商水縣於本月十六晚四點鐘陡來土匪一百餘名自西北直搗縣城各處放火大肆猖　以致本境不法棍徒無業游民乘機煽亂署内財物擄掠一空然後分搶富室大商姦淫焚燒任意蹂躝满城民人奔走呌呼不知去向婦哭兒啼之聲惨忍聞縣知事曾紀烜正在患病呻吟床榻之際班役張順飛報曰賊至矣城陷矣該知事戰懼不知所出遂力疾起榻招呼護隊與賊接鬭竟因力盡氣絶倒地而斃防營王隊官聞信督官奮勇直前獨勦捕而匪勢洶湧愈聚愈衆鎗林彈雨之中王隊官奮勇直前獨力撐持亦以寡不敵衆死於賊人之手風　四傳人心警惶四境居民扶老携幼流離濳逃者大有朝不謀夕之勢經紳商學各界公推禁烟委員揚鐵林暂接篆務以資鎭理外已火電大吏撥隊　撫此商水縣失守之大略也詳細情形俟探明續報 
金山鄉民閙租詳情 
金山縣　民於本月十九在洙淫鎭縣知事署集衆滋　略情已紀前報茲又接一詳函照錄於左先是該縣北鄉泖港鎭附近有蔣積雲者鳴鑼集衆搭檯演説不許各農民還租如業户催收須令其成色減少自到佃家收取於是一唱百和遠近數十村受其應響十六號該　紳　遂赴署面禀情形十七號又接　江杜天軍朱　馬仲偉等各業户來函請究縣知事當卽飭警　　十八號獲住蔣積雲解案縣知事訊究情形蔣自認聚衆抗租即行收押詎十九號晨十時許突有北鄉鄉民數百人或持扁担或持木棍或持磚石擁至知事署不問情由見人亂打先將大堂上糧櫃搗毁破壤門窗雜物並有一股打毁後門而入撃傷丁役二人經縣巡警十餘人竭力彈壓竟被各亂民將槍械奪去彼此争持警察不得已乃向天開槍　有三人中流彈俞富南卽時斃命其餘二人受傷甚重衆乃稍退旋有檢察長葉詠賓到來開導被衆擁住頭面亂撃衣服撕碎擎出大門擁至審判廳前當有司法警察十餘人出來竭力將葉奪回架鎗彈壓衆雖退而未散警務課長謝某向衆開導衆要挾不放蔣積雲卽打司法署（因羈押所附在司法署内）不得已將蔣釋出亂民遂散縣知事卽日電禀都督民政長一面函請沈統領派兵防護並發通告安慰良民師船於二十號到洙現地方安靖正在　辦善後事宜云 
吴縣烟議員自願放棄公權 
吳縣衆議院初選當選人内有汪馥源鮑褔年金佑吉姜文蔚金滋九五人爲烟瘾未除被公民吳正華在地方檢察廳提起訴訟經檢廰飭傳調驗嗣汪鮑金三人經其家屬極力運動原告具呈撤銷可保公權惟姜文蔚諉托戒烟遁跡申江與金滋九兩人刻均呈請宗監督自願將被選舉權撤銷業經監督允准電請程都督指示辦理大約以候補當選之宗光昭程安時推補又省議會初選當選人中有夏鴻祥沈大本居子高侯瑞俞純楨邱禮泉等六人因册上無名亦經宗監督電逹辦法昨得都督回電略謂雖經公民等具呈名號錯誤各理由但照章惟以册註爲准應照章删除以候補當選之俞毓堅張鍾麟方祖頤周冕等挨次頂補不日即當通告矣 
魯議會建議彈劾方燕年 
中央財政部周學熙委其同鄉方燕年來東視察財政山東學界以方前在東省把持敎育舞弊營私大起反對頃經臨時省議會敎育股建議彈劾云敎育主持全在得人吾東以摧殘士氣破壤學務之方燕年主持全省之敎育位置顚倒莫甚於此茲據議員熊夢賓等先後建議並敎育研究會所稱立刻撤换據此種種則方某之在東省不惟毫無物望直爲士類仇敵旣不勝敎育之任豈獨勝財政之寄且彼　身敎育界歷有年所猶復頑劣貪　若此况於財政旣無學識又無經驗何以勝視察財政之選而財政總長周學熙袒庇同鄉任用匪人犠牲山東財政逆我東省與論拂人之性殊堪痛恨茲爲维持山東財政起見先將方某在東種種劣跡據各方面詳細調查擇其確實可據者揭載於左以供東人之考核以維財政之前途焉 
　　一解散公學也東省於前清光緖三十二年設立山東公學一處方燕年　次署任提學無端將該堂學生勒令解散致學生辍業半途而震旦公學及青州公學官吏亦繼起效尤均令解散使東省公學永無發逹之日此反對敎育之確據也一被逐師範也其爲師範學堂監督任用私人虐待學生以　嗜鴉片之李某爲庶務長以下流社曾之周某加諸全堂學生之上而爲體操敎員並無眞實理由任意開除學生以致大動公憤被逐出校一堂監督尚不勝任安能視察財政此不勝敎育之實據卽萬不能視察財政之實據也一袒官抑紳也其爲法政學堂監督時凡官班入堂皆　給津貼每月至四十金者而於本省紳士　給銀六兩尚限額數以致東省人員缺乏法政知識其處心積　愚我東人尤堪令人切齒此其袒官抑紳愚我東人之實據也一侵蝕公欵也其充日本留學生監督自當以學術踏實爲目的不料侵蝕公欵扣尅學生旅費在日本弘文學院西樓上與留學生大起　突經長期生屢次辦白始允將扣尅學生每人六十金回至上海如數交還及到上海僅交每人日幣五十元餘均侵呑不發其監督留學即蝕呑公欵膽大妄爲若此倘使之視察財政是不啻舉山東命脈一舉而納諸方某之嚢嚢也此侵蝕公欵之實據也一裁减官費也東洋留學生官費額約有八十餘人去年山東獨立時公使挾款私逃學生因無學　不得已而回籍者甚多方某假張廣建命令電致東洋衹將現留東洋十九名作爲官費以後再有回東洋者即作爲自費致使將近畢業生廢於半途而彼將裁減官費之欵私入官囊此裁减官費藉肥私囊之實據也一停止學堂也自共和成立敎育自應迅速進行方燕年乃通飭各屬無論何等學堂一律停止開學令士子阻進修之心青年有暴棄之志雖余都督明察力反所爲而影響所及舍業而嬉及改業他就者已屬不少且各屬紳士半多頑固科舉思想魂夢猶縈仇視學校者所在多有因方某禁止開學遂生一種謡傳謂科舉將興學　應廢鄉愚無知被其　惑致生敎育前途種種障碍此停止學堂之實據也 
　　以上六欵皆方某前在東省有目共覩有耳共聞確實可據之罪狀夫在敎育界旣如此其橫劣其不能視察財政也可知今周學熙以同鄉之故犠牲東省財政於不顧豈中央值無一人非方某莫解財政耶豈東省財政無主非方某不能擾亂不能侵蝕耶願我東人洗耳拭目並起逐之 
地方通信 
[蘇州]  
　　破獲拐匪蘇城近有外來帮匪多人以致男女小孩被拐者日有所聞前日桃花塢審判廳間壁骨牌作内之六齡小孩忽然被拐卽　人四處找尋後在盤門瑞光塔畔遇見三人携同小孩經過卽鳴崗將三人拘住其一人見勢不佳即　水脱逃始悉該孩爲住居大營門口之南京人渾名老太婆者所拐該匪年衹十六而異常老練其一年三十餘亦淮徐一路口音繼又在盤門附近河中發見一船其中藏有被拐男女不下三十餘口大者十五六歲小者四五歲　孩等云明日天明卽當開船矣當即將兩匪及三十餘小孩並匪船一併押解地方檢察廳懲辦而小孩亦暂由檢廳招留出示招領矣 
　　烟禁森嚴蘇城巡警總局長石軼羣君刻已　發通告限於腸　年底一律禁絶所有烟户領照處自本月二十一號起改爲銷燬烟具處由各烟民自將煙具等件呈缴以示戒絶又於二十三號起委派司員會同各路區官巡長等將城廂内外煙膏各店按户曉諭遵限閉歇免使彼等目蹈法　云 
松江 
　　電迎孫文孫中山先生前此赴浙道出松江因行旌匆促未　　 
及下車而去事後松江國民黨員　欲一見顏色電滬敦請現經孫先生復稱擬於廿六號蒞松故該黨員已在本部預備一切矣泰縣 
　　鄉民毁關泰縣柴　地方之揚由分關李委員任用私人任意　索致激鄉民之憤前日率衆將該分關搗毁並毆傷二人現已由該關總辦陳君屏孫電禀都督派員前往查辦不知如何了结也 
高郵 
　　搗毁輪局高郵裁兵百餘名候輪往鎭當因前船已開後船起椗稍遲突將某小輪局搗毁一空聲勢洶洶幸經巡警聞信而至保護得力餘局得未波及云 
浙江 
　　錢業抗告定海永康錢莊經理胡汝舟倒骗鉅欵早經股東代表　天鍚扭送押追嗣經該股東查悉胡汝舟倒騙鉅欸實由甬上各莊誘令　空空所致查獲甬莊益豐久康等二十一家勸做空盤信函數十件胡汝舟私立洽記等户空盤虧耗之欵轉入永康信件及空盤計價信件多種當赴鄞縣法院提起訴訟前日集訉益豐等莊供認買空買空不諱謂係商業上一種行爲前清官廳雖加禁止然實際上行之者甚衆况賣空買空法律上亦無禁止明文等語當經法官諭以賣空買空前清現行法設有專條何得謂無禁止明文判令永康對於益豐等莊債務除已經履行不得請求追還外其餘槪作消滅不謂益豐等莊不服裁判次日竟在商會集議通電督司一面集成二萬一千元請徐家光　護士向地方法院上訴不知法官將如何判决也 
　　續給學費鄞縣公民翁傳朱之子文灝於前清光緖三十四年考取出洋學生第七名派赴比利時國羅文大學肄業已越三年光復後浙江旅滬學會以翁家道殷實呈請停止學費現由該公民縷述爲難情形禀懇續給聞已邀朱都督照准批司查照矣河南 
　　脅下生兒省垣曹門内十二袓廟街孫姓者綽號大聖家道小康夫婦年逾不惑膝下一子名狗妮年甫十九歲曾在福元酒館學徒孫於去歲夏日爲子完婚聘娶黑崗街李氏女爲室暗結珠胎一年有餘孫疑其媳有不正當之事姑婦勃谿逼令大歸李本一鄉村農户出而反抗力向官廳起訴辯明其誣經親友婉言勸解羣言其子媳必有疾病否則何以延期不育孫目瞪口呆無以爲計卽遍請名醫爲之診治遇相國寺佛殿東角有吳姓者湖北産善針炙之術懸　有年活人無算卽延聘其家爲之一診　吴醫云並無疾病皆因受胎過時産母火旺上攻受胎時已觸天地不正之氣若誕育時必從脅下而生若不信請試一針刺下必應手奏效此時家人爲其所惑卽願請診治吴醫定要診金二十元非此不診孫亦允如所請吴卽取藥囊檢點湯頭配合靈丹先令婦人呑而咽之再用銀針刺入小腹之上一針下去略有一炊時間産婦破脅而出胎兒已臨　矣家人急抱視之已久死腹中婦人竟依然無恙吳醫盡得謝儀而去聞胎兒身長一尺有餘面紅耳赤頂上無髮圓眼方口深目大鼻如羅漢狀未知生理家將何以解説也 
　　西華匪禍河南西華縣自今春以來知事屢易政治停滯草澤無賴乘機竊發搶劫之案日有所聞然皆晝伏夜動鼠竊狗盜無傷大局詎十二月初五號突有匪徒七八十人各執十二響快槍盤踞縣西南七里倉區某村肆行搶掠該處村莊大半被其抄洗讀書士子往往起爲肉票守望社畏其勢不敢　其鋒李知事於初七號率隊往剿亦以器械苦　不敢前進僅駐紮逍遥集藉以彈壓而匪徒探知消息益行恣肆今竟下書知事定期開戰噫似此情形恐非旦夕所能盪半也慘風黯雨度日如年我當道諸公其速救此一方人民也可 
廣西 
陳炳焜死廣西軍政長陳　焜駐紮桂林軍威素稱肅　陸都督亦倚重之頃接桂林　言軍長已於十一月二十七號因病去世聞者莫不　惜云 
 
 
 

Page 7

 
 
廣東 
　馮如有碑奥都督介云現准陸軍部咨開案准貴都督咨開飛行家馮如恩平人於燕塘地方試演飛機殞命請予特别撫卹務極優降等因准此查飛機一項關係軍用要品德法創始於前各國兢效於後該飛行家奮其愛國之忱　爲飛機之業事　萌芽正資倚畀竟致傷殞良　悼惜當經本部　照各國成　早　大總統以該飛行家馮如特予准照修正陸軍戰時卹賞章程從　比照陸軍少將陣亡例给予一次卹金一千元并請准由廣東都督飭知民政機關於該飛行家殞命地方建築紀念碑一座其事實宣付國史館列傅等因前去比奉大總統令據陸軍部　稱飛行家馮如失愼殞命請從優照陸軍少將陣亡例給卹並將事實宣付國史館等語應即照准所請於殞命地方建築紀念牌即由該部行知廣東都督查照辦理等因到部所有准卹飛行家馮如一次卹金一千元曁建築紀念碑事由除由政府公報披露風示國民激勸來茲外相應備文咨行貴都督查照辦理並請先行　發卹金咨部可也等因准此陳令陸軍司先行　發卹金咨部外合行令知該司查明該飛行家殞命地方建築紀念碑以勸　茲此令民政司 
四川 
　　瞻對與學瞻對居邊地中　週圍一千餘里人民向稱恭順但不解所謂敎育去年六月改流後經地方官再三曉諭學堂利益催送學子無如隣封不　去年河口道塢滋闈今年鄉逆攻　裏塘烽火連延學校迄未成立現在改設懷柔　治百端振興九月學務局又派周君靖藩來縣調杳演説數次口若懸河妙義　生五日之間城鄉設立四校上瞻涬階村祝德寺喇嘛又率衆千人出郊歡迎烟氣冲天鐃笳震坤歡迎禮畢來校参觀復經周君宣佈儒釋敎之併行不悖娓娓數百言僧衆無不一呼百諾盡歡而散次晨仍相率袓送云 
山東 
　巨　投　曹州府巨匪王金妮常率數千黨羽出没於穎毫曹歸之間驃悍異常莫之能禦日前犯虞城陷柘城蹂躝鹿邑永城者即其黨也近被倪嗣冲痛撃以後勢力頓蹙前日曹州鎭招降聞王金妮已率千餘人歸降矣 
雜評二 
　　嗚呼甬路竟開車矣溯自滬杭路通荏　數年不道嚴衢以西走皖　南下八閩徒兢兢於遵海濱以逹甬江若急人之所不必急者亦獨何也 
以運貨言嚴衢貨物殷　處兩浙上游綰毂閩贛每苦贸遷不便而有賴於鐵路之轉輸較之甬貨之輪舶四逹揚舲滬津　尾閩廣此其不可同年而語者一也 
　　以行旅言嚴衢道路崎嶇扼皖　閩之山委宜賴輪軌以利行旅之交通非一日矣較之杭甬與海線爲平行盈盈一水曲折可通此其不可同年而語者又一也 
　　記者曰誰實爲之而致於此此亦我中國鐵路史上大可痛定思痛者矣 
本埠新聞 
[烟民無可希冀]  
　　上海縣知事吳君昨接江蘇省民政長通電一通照　如下各縣知事覽本省定本年十二月底爲禁絶吸烟之期迭經都督嚴令在案現届禁絶之期不及旬日仰各該民政長飭警嚴查並剴切曉諭如逾期尚有私吸者一經查出卽按照新刑律辦理母得希圖展期以致自誤民政長應漾烟土商人之哀鳴 
南巿瑞和等土行二十二家以禁煙期迫存貨尚多禀求禁烟局長寛限停歇當經嚴局長批候調查名土棧存貨確數再行核奪在案昨日各土棧全體東夥齊集潮惠會館會議一切僉謂同業禀求寛限尚未奉有切實明文但各行所定烟土爲數甚多邇來迭經洋商逼令出貨無可悔議似此情形我輩必大受損失何以堪此旋有人報告謂同業早已電禀商部請求援救約明日（即二十六號）必有確實復電且俟接復電後再行會議云云於是各散 
巡警輔助禁烟 
商埠巡警局長穆君以禁烟期限將届昨特諭令各區員轉諭各巡士於民國二年正月一日起如見有商民人等手持烟土烟膏在途經過應即拘解到局照章懲罰 
分送初選當選證書 
上海縣知事吳君致衆議院省議會初選當選人函云現距覆選投票爲期已近合亟按照選舉法第六十二條凡應選者由初選監督給與證書並依第六十五條之規定酌給旅費以便届選舉日期到覆選區投票茲特塡齊證書寄由各巿鄉公所分别轉致務希妥爲收存於覆選舉日先期隨帶赴蘇幸勿遺忘是爲至要至川費本邑酌定每人送奉六元並代備收條粘附於證書之後敬請台端蓋章於本月三十一號以前來署或派人持條照領緣各初選當選人散處四鄉不便郵寄也另有國會省會初選當選人姓氏錄兩本擬隨後面交以備查考再將來覆選投票除依法令書被選舉人姓名外須於姓名字樣以下紀載被選舉人之籍貫特此附及 
商界休息一天 
民國成立以來早經政府議定改用陽曆兹届新年伊邇元月一號又爲南京政府成立之周年紀念日凡屬國民應中慶賀上海爲中外觀瞻所繋尤應申慶業經上海縣吳知事函致南北商會轉知商界一律休息一天以昭鄭重昨南商會已遍發通告矣 
公堂停訊三天 
前清時代每届陰曆年關文武衙門例須封印停理民刑案件茲則民國成立改用陽曆故公共公廨關讞員特與領事團磋商議决於陽曆年關停理早堂讞政三天但除夕及新正初二兩日午後民事訴訟仍照常訊理元旦因係南京政府成立之紀念日故全日停訊以誌紀念云 
檢察　研鞫盜案 
浦東錢郎中橋秦勳泉家被盜搶劫失贓千餘金報由商埠巡警局及地方檢察廳先後拘獲盜犯沈金順張榮生二名已紀前報前日下午由地方檢察廳檢察官危道濟提張至案研詰據供年一十七歳本地人向駕西溝航船素來安分不敢爲匪實被沈金順誣扳問官曰此案已據沈金順逐一供明本廳亦已派員調查明白爾等均是在場動手之人現在旣已到案如能直言不諱尚可從輕辦理張又供稱舊曆十一月初一夜有張掌生沈金順等爲首糾合小的前去游玩初不知其用意及至深夜始同赴秦勳泉家行劫是實官問同黨究有幾人爾分得若千餘贜現匿何處供稱同黨共有七人我分得洋十元當行刦時張掌生沈金順二人均入秦家臥房搜攫各物我雖入内袛在房門外把守所有銀洋金飾衣服等物悉由掌生等取去官問張掌生等現在何處答稱不知又問爾叔張阿弟在塲否答稱並不在場危君一再駁詰張榮生執定前供遂判釘鐐收押至昨日午後危君又提沈金順研訊沈則一味狡展頓翻前供危君大怒喝令長跪良久仍不供招判沈還押侯禀請陳廳長指示再訊 
嚴防地痞游勇之騷擾 
混成第三旅李旅長前日接程都督訓令内開據上南川公民劉式訓等呈稱竊照去冬今春浦江兩岸搶刦之案層見疊出指不勝僂甚至如錢郎中橋被劫三次下沙鎭於一夜之内連劫四家地衹小鎭人無鉅資原非慢藏以誨盜不過内地痞棍與曾經駐防之勇丁勾結遊勇明火持械毫無顧忌人心惶惶幾有一夕數驚之勢入秋以來收成中稔年豐人和方冀漸瑧安謐自聞遣散軍隊之舉均未資遣回籍鄉間已懹戒心十一月間下沙東北鄉康姓被劫未及半月又出亭林鎭巨案該鎭地近松江駐有軍隊盜輩乃敢聚至數百行劫兩日來去自由尤堪駭怪轉瞬深冬倐乂春夏青黃不接勢將若何恭維盡籌碩畫夙所欽佩官廰議會以及軍警兩界才智雲集褔民利國尤多熱忱原無煩公民等鰓鰓過慮惟國民之生命財産端賴長官保護公民等身家所在又承父老委任不得不合詞陳求都督俯賜鑒察迅予保護以安民生實爲公便等情到府據此除南川兩處已訓令松江沈統領妥爲布置認眞保護外合亟令仰該旅長即便尊照酌量辦理 
失主認明盜贜 
舊曆十月二十六夜有盜匪二十餘人各持器械擁至浦東川沙縣境顧家路口鎭用樹木等物撞開沈愼之所開信裕槽坊及張萬德所開同裕盛布莊陸仲芳所開同茂米店之大門一擁入内搜劫銀洋銅元衣服首飾等物繼又至朱香泉陸海濤二家肆行搶刦然後呼嘯而去次日沈愼之等五家開明失單報告川沙地方檢察廳請爲嚴緝該廳長以一夜連搶五家實屬駭人聽聞立飭探警分投追捕拘獲十六人訊供收押候再緝拿逸犯併究在案前日閘北警務所亦拘獲此案盜犯張逸青朱光如二人並起出原贓解經第三初级檢察廳移送上海地方檢察廳派員預審屬實管押候示昨日午後沈愼之張萬德陸仲芳三失主一同到廳具詞伸訴並認明弔案各贜請求解往川沙歸案訊辦陳廳長諭候批示辦理 
通緝私調烟土之委員 
江蘇都督據民政司案呈准直　都督咨開據天津地方審判廳呈稱元年十一月初四日准同級檢察廳起訴轉准巡警道移開案查前奉都督札開以准省議會咨請查辦張家口私焚烟土一案令將　員孫賢濟並廳署　友籍文美提津移送地方審判廳訉　等因奉此常經派員探悉孫賢濟已赴上海無從查傳茲將該廳帳友籍文美提回天津除俟孫委員傳案另行移送訉辦外擬將籍文美連同土渣一併移送爲此移請查照訉辦等因一案將人証送請查收訊辦等因准此當經開庭審訊　籍文美供稱伊係山西太古縣人在張家口廳充當帳房至起　烟土經禁烟局派出孫委員賢濟押至大　門外焚燒該土眞假伊不知情亦無從中舞弊情事等語據此查委員孫賢濟串通焚燒煙土該犯籍文美一味狡展堅不承認並推卸於孫賢濟此案非將該委員緝獲質究難成信讞查警道文開孫賢濟灒逃上海避匿自應呈請行文通緝除將該犯籍文美管収並轉移張家口地方檢察分應詳細調查外所有此案訊供狡執情形合行呈請查核俯賜行文通緝等情到本都督據此除指令外相應咨請貴都督　屬通緝等因程都督准卽通令各巡警局各縣知事各檢察廳探訪局等一體嚴緝務獲解究昨上海縣知事已奉文查緝矣 
騙呑卹款案重復起訴 
糞夫張順咸被毆殞命之後曾經公共公廨判令糞夫頭目朱德春償給撫卹洋五百元詎此項恤欵被自稱現爲學堂敎習之沈士成（卽沈仲　）以代付捕房探捕及新署審吏運動費爲由呑没洋三百十九元僅交一百八十一元故由死者之兄張虎咸（即張文成）報告捕房將沈拘案因訉據沈供所付運動費係原告自應酬給並將所付各欵開單呈案奉判將案註銷在案兹張文成心不甘服復至公　正式起訴當由讞員將沈傳案於前晚研訊原告聲訴被沈驅呑情形求請追究質之沈廷律師到堂代辯並據沈白供此案原告曾以刑事控由　房解案訉明所付運動費係其自願奉判將案註銷今復化名張文成具控並將我名改爲沈仲　顯見有人　訟應求明察聶襄讞檢查前案係由王襄讞與美德副領事訉理遂判沈交原保　禮拜五仍由原審官訉核 
城内 
縣知事批○（商人鄭德瑜禀批）據禀購存中國通商銀行股份六十股息摺因遷屋遺失事在今春何以遲至一年始來存案此項股份每股計銀若干息摺是否每户一個旣該行掛失是否定章所許均未切實聲叙稱已登報報纸亦未呈驗雖據呈到委任律師証明書函仍應照章補取殷實商號保結查照指飭明白另禀核奪証明書函姑附（商民羅洪興等禀批）據禀已悉該商等開設仁者壽雲記戒烟丸藥店互相盤頂此乃贸易之常事無不可惟鄭雲山樊心田前呈保証金銀圓五百元批明將來本金仍得發還當時給有本署會計處收條今旣盤頂與劉光　將來此項本金即由劉光國清還鄭雲山樊心田對於前呈之本金業已斷絶所有前給收條何未檢交劉光國收執盤頂據内何以漏未聲叙註明應即遵照批飭將收條檢交劉光國收執來案呈驗方可核准頂據一纸揭還 
召買房産○地方審判廳昨出通告云照得本廳判决談蔭　訴顧祥甫抵房不贖一案所有變價房屋一所業經移請縣知事派員鑑定兹本廳按照强制執行章程投票拍賣該屋坐落廿五保一區十六　　字圩一百零七號係徐佩珊單户則田六厘計朝北門面一間上下樓房四間核定最低額洋六百元欲買者自行往看合意後開明出價若干加蓋店鋪圖章即日投函本廳定於一月初十卽舊曆十二月初三日開標以投價最高者爲得主開標之後限十日將價銀缴案立即發給單據過户管業合行通告爲此示仰諸色人等一體周知 
　　不認行兇（）婦人卞張氏控被煤炭店主蔡竹君等兇毆受傷由浦東第四初級檢察廳解送地方檢察廳訉辦在案昨日午後經檢察官　若麟提訉該氏携女囡囡上堂供在浦束爛泥渡附近開設小飯店前日持銅元一千六百文至蔡竹君所開之隆順煤炭店買煤三百文其餘一千三百文向之兌一銀元不料蔡將錢收去後並不付洋向索不認反被紏同伊夥陳子　將氏毆傷求究蔡陳同供該氏同女來店買煤並以錢易洋臨去時卽以英洋一元交於該女之手並向該氏言明不料該氏去而復來索取洋元遂至争執並不行兇問官驗得該氏頭面肚腹等處略受微傷判令回去自行醫治蔡陳收押候派警調查復候核　 
　　婦人賣烟○葛張氏在新北門内沿城脚租　房屋私設燈吃每日自晨至暮吸烟者絡繹不絶兹爲五區　局訪悉昨午飭派長警前往抄出烟槍四只烟燈十一只連同該氏拘送商埠巡警局移解地方檢察廳核辦 
南巿 
定期開會○巿政廳冬季議事會開會以來已閲旬餘兹定於本月二十六日即舊曆十一月十八日星期四下午五時開第三讀會昨已由議長姚文枬君分函各議員一體知照矣 
拘獲賭徒○　巿水巡區前奉商埠巡警局長通令飭查浦江船隻有無混充搭客勾誘賭騙情事經紀前報昨由長警至公議碼頭川沙航船上拘獲賭徒顧阿元張福正唐味生余白榮及王某等多人一併拘解到區略加詰問遂即移送商埠巡警局請爲究辦 
　　挾資灒逃○新閘橋堍同興恒米行夥金德彰於陰曆本月十五日携鈔票洋三千四百元出外掉换現洋濳逃無蹤刻經行主錢允利君（即閘北巿政　長）將該夥影片照印多張分報各區請爲查緝昨又移請商埠巡警局長轉知城内外浦東各區一體查緝 
是誰竊取○滬南梅　街周小牛之成衣店不戒於火已紀前報兹悉貼鄰藍寶和家當時聞警搬出衣箱數只暂寄於附近某　家迨後搬回已缺少大箱内之首飾箱一只内有金鐲　飾金戒等物約值數千金昨已開明失單報告東區請緝矣 
閘北 
第三初級檢察廳批○（姚春化呈報家被竊盜並刀傷事主請求緝兇追賊　）狀悉邢寶勝左肩刀傷一處業已飭吏騐明在案仰再派員　　明白移請上海商埠警務公所曁閘北警務公所嚴緝逸盜並追查　物歸案懲辦惟當時竊盜人該民家共有幾人口音年貌若何來狀未經叙明著即來廳聲明以便查緝粘單附 
　　第三初級檢察廳批○（陶子敢　訴執行錯誤批）狀悉查此案於十一月二十九日准上海地方審判廳照會准原告孫雲圻之申請照請代爲如狀執行在案本廳對於此案係依據强制執行章程第十八條爲審判廳代發執行命令純是受託行爲該當事人依同章程第六條提起執行訴訟無如訴訟價額不屬於本廳應依同章程同條之但書項下赴上海地方審判廳起訴所訴執行錯誤之處本廳絶對不任其責無從核准 
調查煙民○上海禁烟局長昨派調查員至閘北每區兩名分駐各區警署會同各區長警及各圖地保卽日挨户調查實行勸戒 
公共租界 
尚待詳查○英商新瑞和洋行控費世珍抵單不贖等情迭經公堂曾訊並准給諭歸原告管業在案嗣因内有一百三十六號方單基地另有糾葛經原告禀奉公廨於前日午後由王襄讞與英領康君升座復訊兩造各延律師到堂互辯多時中西官判費交三千兩人銀并保候函請會丈局丈地委員查明並傳中証到堂質証再核 
勒限繳清○商務印書館控陸鴻　私收帳洋一千八百五十八元因屢訉不到判照原告控追之數限繳嗣因抗不遵繳重復傅訊又不投質着限三天交案逾限卽將保人之店發封在案兹由公廨將陸提獲於前晚經孫襄讞訊供屬實判押限七天繳清如違即照監守自盜歸早堂刑事案訉辦 
催傅股東○蔡鳳山結欠何覲林何禮卿張石文牛皮價洋二千三百餘元被控前晚由廨復訉原告延代表律師上堂請追質之蔡供認不諱求恩寛限孫襄讞以尚有股東未曾傅到判蔡還押候催傅股東到案再訉 
畫影圖形○通州人楊洪貴年十九歲因行竊虹口蓬路二十號住户鉅　逃逸報捕請緝未獲昨由卜總巡開明年貌籍貫通飭各捕房中西探捕一體嚴緝務獲究辦 
捕房紀事○英美捕房華捕張正巡官查悉各捕房上月份辦公不力之華捕共有四十八名昨日傅諭各該捕　着將各　降下一級以示　戒又虹口捕房五百零七號一千一百廿三號兩華捕均不聽上官命令經捕頭查悉於昨日禀奉張正巡官諭將該兩捕夗名開除又總巡捕房新招之九百三十一號華捕俞榮慶八百七十三號華捕王季生八百四十三號華捕盛昌興昨由張君諭赴戈登路敎　所學習警規一俟純熟卽派各捕房當差 
　　匪徒搶帽○陳晚帆昨日行　廣東路被匪徒兩人攫去呢帽一頂當時鳴捕追拿未獲即投總巡捕房報請飭探偵緝請查失物○愛文義路一千七百零七號住户李本漢前晚由山西路至四馬路石路口失去值洋一千七百三十元之鑽戒金香烟匣各一隻卽投捕房報告愿酬洋四百元請爲飭探查緝捕頭允之 
不翼而飛○五福弄三十七號住户朱少亭昨至河南路乾發源皮貨店内購物在櫃上失竊皮夾一只内有金戒兩枚鈔票洋四十元業已報請捕房飭探偵緝 
　　竊案迭出○三馬路一百三十七號李紀雲家失竊值洋一百六十元之銀器等物又山東路三百十三號俞竹廷家失竊皮衣多件又福建路孫惠來家失竊值洋二百四十元之綢緞又新閘路朱介青家白克路徐鍚鄉家均失竊衣飾銀表等物業已分别開單報請就近各捕房飭探偵緝 
　　幸未燎原○昨日午後二句四十分鐘北蘇州路甘肅路轉角怡和源二層樓上棉花打包間内不知如何失愼　時濃煙四布火光燭天當經救火曾趕往澆熄焚燬花衣多包幸未昌穿屋頂樂極悲來○粤人陳阿多前晚在北四川路仁智里一百五十四號粤妓梁阿鳳家住宿於三句鐘時脱陽而死由該妓報告捕房飭送驗屍所候驗再核 
　　女孩被拐○陳裕興住西華得路一千六十五號有女十一歲名荷花前日被匪拐失昨陳報告捕房請爲查緝 
　　車夫跌傷○人力車夫潘連金昨日拖車經過西華得路因奔走太速跌仆於地致傷踝骨由捕車人捕房飭送同仁　院醫治追獲匪類○朱阿根昨在百老滙路搶取行人任仁安之皮帽由捕追獲解送捕房押候究辦又　徒馬華狗昨用丢包術騙取婦人周朱氏之金戒由捕追獲解押捕房候辦 
法租界 
形跡可疑○某包探前日在途撞見楊裕生楊東生各帶女孩一口形狀慌張當卽拘入捕房盤問旋有楊實榮投稱該兩孩一名秀英一名二寳均係是裕生親生並非拐來捕頭恐所供不實一併解廨押候查明再究二孩發堂暫留 
翻戲有黨○朱青興帶洋七百元來滬擬買靛青詎爲翻戲汪耀章設計騙去逃避不見旋由汪之同黨汪小徽王才福出爲調停允還洋四百餘元朱卽將二人扭入捕房解廨訊究汪王同供不過帮同理勸並無串騙情事求察中西官判汪押半年王押一月以示懲儆 
　　來歷不明粤人陳芬帶一來　不明之男孩在途行走爲探查見拘入捕房解廨請究陳供該孩係在棧房内由名唤瑞生者托我寄養故不知來歷判陳暫押候查明復訉 
敎會節期○昨爲天主敎節期本埠法國官紳及在敎中西士女均於黎明時至天主堂隨同神父行　　禮各捕房及工董局等處亦均停辦公事兩天 
雜評三 
自内　戒烟令加嚴後一般吸食鴉片者咸思遷居租界以避之一若以得免此禁令爲幸者殊不知國家嚴禁鴉片非有所覬　於人民不過爲人民裕生計而袪毒疾也今有人病至埀危醫者救之而逃溺於深淵行人拯之而詈豈非天下之至愚者乎 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[戲擬致要求参政權諸女士] [  劍]  
竊以女士等自本年以來因要求参政權一事奔走呼號不遺餘力而卒未能逹到目的豈運動之不善歟抑言論之不足動人歟以僕視之皆非也夫天下無論何事不從根本上解决終不能得最後之戰勝諸女士之所挾以爲具者不過上書耳哭罵耳及十年不與男子交接耳無論一纸空文毫無實效即搥胸頓足效女嬃之申申怒　亦衹一場胡閙而已於事無絲毫之益也唯不與男子交接一事庶幾近之然方法尚未盡善故未能收宏大之效果以僕愚見非舉行女界大革命不爲功諸女士如不河漢斯言請得而畢其説夫吾所謂女子參政權者不必動干戈不必擲頭顱冐鋒鏑如去年男界革命之所爲也第一步先從言論入手創辦各種報章鼓吹無夫主義及離婚利益禆全國女子人人視男子爲厭物第二步則繼之以運動組織各種秘密團體運動全國女界無夫者不嫁已嫁者設法離婚以示與男子决絶第三步則當提倡敎育向海外華僑女子募集欵項創設各種學校俾全國女子悉入學校不與男子見面而有力者更出洋就學一去數萬里永不與男子通音問如此則國中男子必譁然以爲不便而大總統及政府諸公亦必懼人種之滅絶而允之唯恐不速於斯時也不必諸女士之直接請求大總統自能提交國務院國務院自能請國會通過且全國女子已人人受相當敎育彼以程度不足爲言者亦可以關其口矣且諸女士不見满清時之要求國會乎斷指　血卒不能得經一度革命而國會即開可見天下事不從根本上解决卒無當也質之諸女士以爲何如（三） 
[滑稽遊記文字海全篇嵌入自由談投稿人名] [  瘦蝶]  
　　凉風（滌骨）（秋雨）初晴枯坐（吾廬）（寂然）無侣忽（鴻影）穿（雲）從天（外）（飛來）寸簡剖而視之則（蝶仙）招余作文字海之遊也余自念（平生）憤世）嫉俗（華年）虚度（懷古）情深身（寄塵）寰翻嫌（累　）每作（桴海）之想無奈争（黃竸白）（是我）所不願衹得（圭身）自守甘爲（伏櫪子）（罷子） 
(屢聞（前人）説（野國）中有（二海）一爲宦海一爲文字海宦海風潮險惡惟（呆兒）（獃兄）輩始（問津）焉若文字海則韓（文歐））史（賈哭）均騷類皆沈（醉六）經（韵敷）（禹甸）就去遊（戲）一遭（也是）（涵純）性情的况余與（蝶仙）素稱（同心）旣承相（愛）見招（余應）命而往藉可謀面也免得相思（心痗）了想罷起身披（了青）袍佩了（老劍）走出（東園）轉過（午橋）不多一時已到（　庵）遂入内相見（寒）暄（甫）畢（蝶仙）卽偕余（同）上（渭艇）（一葉潮）平鼓棹前進（白水樂生）與青（天白）日相掩映頗覺（特）色（蝶仙）謂余曰花（影香）痕思（君懹）我（夢生）幻想（心石）相同年來以（補天）無術勘破情缘獨証（欘襌）自知（天虚我生）願作（海陬逋客）流連（松石）得還（初我）（瘦蝶）以爲何如余（笑）曰（儂）恨不能具（健兒）之身手以（健偉）功彪（炳）海宇奮（志雲）霄然硯（鐵耕）穿（蕴深）莫逹浮生（夢若）觸緖（悲秋）獨（抱杞憂人）將焉解騷壇舊雨已等晨（星）知我（冰心）者其維君與（鈍根）（鶚士）曁（景騫）（峰石）乎談次舟抵（梅江）隔岸（筠青）（林）密處一人（放馬）直馳（矯哉）如神（龍）入海如勇（士登）陴一瞥即逝余倚舷（静觀）之乃（鈍根）也急（大聲）招呼（鈍根）跳下馬來（哈哈子）大笑將馬交與（阿土申）帶回便即登舟歡然握手各道（欽）佩之意相見（悔遲）舟子（韥夫）送上酒來（燕賓）有酒藉佐清談艙外（微波）（淡明）斷（虹）絢彩風約（痴萍）暂（聚人）海對此有飄零之感席問（鈍根）謂余等曰（兩）君倒也（自在）（吟梅）（詠）菊不减（王陶）抱璞（耕塵）大有（魯儒）（恂恂）氣象但不爲（醉紅居士）而相（率公））然爲（乘桴客）豈傚（厭世少年）之所爲耶（蝶仙）（笑笑）即答曰我儕皆（亞東恨物））目覩大（陸平）原幾無净土（醒獅）未必有爲（　氓）毫無智識（修省）（今生）了（悟生）死（孓存）此身等太倉之（一粟）紆（徐青雲）之上早知無分（寓公）歲月自悔蹉跎今日（閑愚）無事相約同遊幸（侍仙範俾）私（願深）償爲之額手（一慶）倘鍳（互心）（莫憎（（饒舌）（二（）未完） 
[續滑稽戲評] [  迅雷稿]  
昨瘦蝶君所評之沈佩媛威震矮東一劇適余有事不克蒞場未能一證其　點爲　按沈拿手戲最多初以唱三堂會審頗能呌座然亦無藉藉名嗣以南北統一工於賣力於是聲譽　起曾憶其　漢舞臺時所演雌雄鞭一　慷　淋漓得未曾有尤以用鞭時手叚之靈每工架之老　爲時下名角所望而却步但惜配角之花臉黃某過於火氣未免減色否則唐宋之打出手不能專美於前矣（三） 
海外奇談 
[譎諫（譯巴黎小説月報）] [  頌斌譯]  
美國富豪韋林氏性嗜名晝特請德國著名畫師德萊君繪成大小長方十六幀以爲傳家之實及畫師逝世韋益以此十六幀爲無價之珍什　藏之不輕示人今年十一月二十九號爲其母設　日韋氏特將名畫懸於中堂以炫其實物之多詎其僕收理時偶因不愼破損其一韋氏大怒睡罵之不已縳撃之縳撃之不已俄罰之俄罰之不已甚欲致之死地而後已時有一僕在旁慨然謂韋林曰僕能修之韋然之僕乘機取其餘十五幀盡碎之韋氏怒髮上指厲聲詰問其故僕從容答曰主人之畫誠可貴今一僕偶壞其一主人便欲致其死命吾恐繼之而死者將尚有十五人也心良不忍故願犧牲一人之性命以代之韋聞之爽然自失乃恕兩僕盡釋之世人傳爲美談 
尊聞閣詞選 
[鶯啼序] [  蝶仙]  
　　題沈太侔塞上雪痕集用夢窗　索瘦蝶和 
天涯一般落魄減詩腸酒户便容易消瘦腰圍病中彈指春暮負多少花　月夕年來厄煞黃楊樹算行踨漂泊東西類他萍絮馬足車塵惝恍似夢墮荒烟　霧最難忘（去聲）低拍紅牙綠　人唤樊素記相思落花十律證離恨垂楊千縷好情懷輪與汀洲野鴛沙鷺（廿年前君爲蕊芬校書作落花十律索和）低頭皓月壓鬚濃霜異鄉　倦旅　驀起一天風雪塞草都萎檢點衣襟涙華如雨鸞箋幾疊魚鱗千片雲屏猶記傷心史　蕭蕭夜雨秋娘渡（西冷校書錢素秋刻詩集君爲微題及予）天邊雁字原來寫不分明爪痕况被塵土移宫换羽改盡詞華甚翠裙曰苧但博取眉端　　心坎愁煩綵鳳難招碧鷄慵舞從頭細數餘歡殘醉璚筵星散銀燭炧笑屠門大　江珧柱揚州一覺醒來直恁　　果無恙否 
遺聞軼事 
[李鑑堂斫盜] [  了青]  
李鑑堂秉衡少負膽略有　力未遇時處山東某縣鹽務舘獨攜百金騎蹇驢入省兩盜尾伺之尖宿必偕不離左右李覺之沽酒村店中招與同飲故作江湖語曰我出手未久見捕者來　胆落囊中物得諸某處者願以五十金爲二前輩壽乞指示方略兩盜初訝之尋亦不疑遂歷　述生平行劫事酒酣李故設一難問曰設兩人遇孤客固不懼一身值兩客將如何盜曰是須觀武藝能勝則取否則逃李曰不然兩盜問故李出佩刀示狀曰脱我當此則如此一刀如彼一刃蓋出兩盜不意斫却矣搜其身得賊物兇器遂報縣焉 
　　胡鼎臣挽車 
胡鼎臣中丞廷幹少年貧甚由光州原籍入京應禮部　中途阻雨資　不得進逆旅有二楚客亦舉子也天晴啓行欲　一挽車人而廉其值中丞應之行五六日逹京邸卒不知爲同　生也中丞貴後每告人曰我追憶前事便無不足心故生平頗重操守 
小説 
[政治小説鐵血男兒（十六）] [  常覺獨鶴]  
黛顧尼曰一事須君賜敎君西奥司人也當知貴國風俗致送加冕禮物以何者爲合宜敢以奉詢尼曰此問頗難置答要之豐儉亦各隨人意耳大至遊艇小至煙匣均無不可黛頷首曰金錢多寡無足輕重儂意不求甚貴擬贈以一車駟馬可乎尼忽心有所動覺范黛富埒陶朱美如西子實足以傾動全歐今與交遊或將於西奥司前途大有關係因沈吟半晌笑謂黛曰金錢多寡乃無足輕重乎吾西奥司時患貧窘實未嘗聞此妙論也黛曰阿者物徒累人耳君通人豈猶不明此義吾父女與烏君在凱羅（埃京）已訂知交居倫敦益成至好固非泛泛者可比宜不尚浮文專贈以至切用之物車馬亦不甚愜儂意君其爲我更思之尼曰姑娘果求烏君所最切用者不如贈以馬格沁機關砲一尊若務極豐腆不妨以全隊利砲相貽姑娘以爲何如黛愕然曰信乎君其勿作諧談尼曰僕豈以此相戲哉烏君軍人性質視軍械如性命且登極後一二年内必有戰事所以固其王位保其人民者皆將惟利砲是賴敝國兵士人人奮勇非不足與列强相馳騁獨苦置砲費巨不克組織砲隊爲軍事上一大缺點耳黛曰姑俟禀商老父再行定議語至此烏突與范老已冉冉至 
烏趨謂黛曰姑娘乘輿已駕矣倘尼君能遲我半時尚可偕行也尼亟止之曰君不可須臾離雖五分鐘亦斷不能如君命也事極重要君必信我烏殊不悦曰好友乎尼不待其辭畢卽續言曰君豈猶懵然於今夕之事乎僕實不應偕君來此愛力司豈尋常大使哉彼蓋天生一老奸巨猾之外交家的係俄人本色又得黑生佐其謀劃不啻爲虎傅翼爾我大事或已被其偵知行將密布網羅矣實告君若曹詭計百出必不任君安然至西奥司時機危迫萬勿遲遲吾行黛乃與烏握手曰公爵所言切中事理君其從之後會有期前途珍重語竟扶老父而去 
　　尼拍烏肩曰時針已指十一句半矣須急赴加倫克老司站乘十二時開行之汽車也（二） 
 
 
 

Page 11

 
 
   
 
 

Page 12

 
 
   
 
