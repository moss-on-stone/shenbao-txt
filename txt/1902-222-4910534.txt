# 1902 - 222 - 4910534

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記書局海内通碩有留心乙部學者請即臨購閱可也此啓 
[雙璞齋四書五經義大全出書啓] [  圖書集成局代白]  
　　自八股攺試經義承學之士驟遇更張輙以師承無自爲慮雙璞齋主人嘗謂經義之法疏解聖經當用說義正義之例徵引史鑑兼及時事當用衍義講義之例爰取古今名儒碩彦經義諸作彚而選之題有未備則敦請通材博雅分任操觚自去年七月詔下之日爲始迄今已閱一年遴選始竣共得經義三千篇抉擇精嚴所錄皆精深閎博有實理實事而不詭於義法者未知經義作法之學子苟於平日之間取而揣摩之得其一羽一麟卽不難破壁飛去主人以是編爲四書五經義之全非比市上所售僅寥寥數篇不足以益人隅反爰倩本局用新鑄鉛字排印成書公諸海内都計五十六卷另弁首一卷係恭錄高宗仁宗御製蓋欲學者知所取法謹所遵循也現已出書裝訂廿四本每部定價洋銀二元四角有欲先睹爲快者請速移玉至申報館申昌書局及各書坊購取可也此啓 
[論規復海軍]  
　　治兵之道防陸與防海並重海戰與陸戰相依陸猶人之身體也海猶人之手足也防陸不防海猶人之有身體而無手足烏能運動自如且僅能防而不能戰亦不過堵之截之縱盡禦侮之力終無却敵之能雖防亦猶之不防也中國當時僅能防陸僅能陸戰雖曾文正創設長江水師克敵制勝成中興之功然尙不過用之於江河及沿海各地未嘗有雷船鐵艦相逐於驚濤駭浪之中自商務大開鄰釁迭起始知水陸各軍僅能制域内之弄兵而不能與外人相抵抗於是設船政立海軍購堅船備利砲規模日備以爲足以張我兵威而絶外人之覬覦矣不料甲申之歲一試而卽挫於法人甲午之年再試而又創於日本一十年之經營千百萬之帑項無異擲諸虚牝一時迂執與激烈者每謂與其有海軍而不能用不如不設反可節省經費并免外人之忌暫享太平之爲愈乎是不啻因噎而廢食矣今雖玉帛重敦似可永相和好殊不知强弱日殊中國之危日亟一旦偶起齟龉强鄰挑釁非但不能戰而且無可防其將束手而聽其横行乎是則兵備之不可不亟亟講求矣而兵備之中尤以海軍爲重有識之士無不見及於此惜乎當軸之未經議及也乃閱前報紀直督袁慰帥奏請興復海軍慰帥之識見可謂宏遠慰帥有鑒於當時南北洋各分疆域甲申甲午之役彼此不能恊力致遭挫折故擬一氣聨絡使無相諉之弊并分常備預備俾戰守劃一此則較從前之章程尤爲盡善矣其餘設立軍務之處海則在烟臺上海廣州江則在江寍江陰以及整頓船政製造軍火均不過舉前事而重振之耳惟添設海軍學堂聘外國名師充教習以培植人才則最爲海軍之根本似此辦理不但可以規復而并可超越前規查各國水師將校無不從學堂出身故皆有根柢中國當日創設海軍不過襲其皮毛故雖有堅船而駛之不及其靈雖有利器而用之不及其便苟人材早爲培植何至有昔日之敗哉抑鄙人又有說焉海軍人材能皆從學堂出身固可望人人有用惟僅學成而未經閱歴則其膽究未必大其識究未必精然則如何而能練其識練其膽則必使先赴各國游歴庶沙線風濤時時習慣一旦有事自不致鹵莽從事更何有畏縮不前西人水師之精强大抵皆由於此現在水師不多勢不能飭赴各國游歴而各國星使往來當無不可使之迎送以小試其技且各國通商之處兵艦所至亦藉張國威一利也星使出洋本有經費以之津貼兵艦雖略多煤火之費而亦無幾二利也倘從此推及於商務糾合公司自備公司輪船運貨以分西人之利三利也僅爲戰守計而不使之赴外洋閱歴吾恐今之視昔亦不甚懸殊耳書此以質當軸不知能有當萬一否也 
[電傳宫門抄]  
　　昨日午後京師飛電傳來告知本館云七月十一月皇上召見軍機及袁世凱是日並無明發上諭 
[英酬日誼]  
　　日本長崎訪事人云前者日皇以英皇此次加冕典禮崇隆特飭良工用純金嵌以象牙製成精品簡使齎呈以申敬意兹英皇於禮成後亦製最高之芽他勳章派員齎送日廷藉酬高誼英日輯睦蓋於此可見一斑矣 
[日使回國]  
　　日本長崎訪事人云日本所遣賀英皇加冕之小松彰仁親王現已由倫敦起程赴意大利國遊歴事畢再赴法德俄三國然後由西卑利亞鐵道逕達旅順乘輪船歸國 
[閱視軍廠詳記]  
　　日本長崎訪事人云前月中旬上海製造局總辦毛實君觀察奉外務部札文特派副總辦陳霽嵐太守本端帶同繙譯畫圖工頭學生等十人至日本察閱製造軍器之法觀察恐陳太守等不能熟悉情形因倩王君鶴亭偕往蓋王君曾久歴日本故也及抵日卽由王君引至馬關神戶大阪横濱等各廠一一觀覽然後乘輪車赴東京陳太守偕繙譯二人往謁叅謀本部先見副長由比君設詞拒之頗爲倨傲繼見正參謀長大山君則稱目下機器已經拆卸須至十一月方可觀看太守不得已辭歸旅邸卽請中國駐日星使蔡欽憲移文叅謀本部亦無回文太守至此已怏怏欲返幸王君鶴亭央其故人岩田總議院長及董事岸田吟香以及矢川中將等各君致書陸軍大臣中村君及其總務局長石本新六君二君謂中日正當親睦之時中國有所未諳自應隨時扶佐因卽發電至叅謀本部詰以機器是否拆卸叅謀本部答以有二三部已拆云云中村君以旣欲拆卸何以並不通知本省因責其擅專之過旣而石本君謂此事本官儘可專主請准明日八下鐘同至小石川軍器廠觀看可也屆時各人同往廠中至則石本君已在彼相 
 
 

Page 2

 
 
候遂引各人至各製造廠一一觀看並詳繪成圖據云内有一種鎗可連發五十珠係仿德國新式中國則並無此法說者謂此事若非石本新六君之一力擔承及矢川中將並岸田吟香諸君之竭力介紹則太守此行豈非徒勞往返耶然由比君之倨傲無禮幾失兩國之交誼未免不情甚矣宜其被上游之切責也 
[還路定章]  
　　日本東京友人來信云外務省近接中國京師公報知中國關内鐵路已與英德日三國商議妥洽訂立條約定期歸還俄國亦允將關外鐵路約期歸還至七月三十一號卽華歴六月二十七日英使與中國外務部議定約章二條一英德日前置之會辦將校事務官之前案今一切盡行廢去不再置設二將來中國由北京至長城之鐵路如有設施必須中國自出資本並不得將鐵路抵押他國此事不惟與中英頗有關係與日德亦利害相同故皆願與之終始也至還路之期大約卽在西歴八月十五號卽華歴七月十二日歸還天津時 
[日本火災]  
　　日本長崎埠訪事人云東京砲兵工廠板橋火藥製造所於上月二十四號午前忽然失愼至一十五號午後始行救滅其起火之由係一百二十一號造粒室内所儲無烟火藥不知如何忽然火發霎時燃及門窓火燄熊熊直上是日適東南風大作即時延及光澤室男女工役呆若木鷄幸王寺村憲屯所之丸曹長及板橋警察署長聞警各率所部飛馳而來百方施救火勢始得稍衰然造粒室洗滌室光澤室眞空室壓迫室等均已付之一炬少時赤羽工兵隊一中隊星馳而至竭力襄同施救方得熄滅是役也共焚斃工人四五十名事後由各處搜出屍骸六七具此外屍身均無從尋覓亦可謂非常之災矣 
[蕺山平糶]  
　　紹興訪事人云前因年荒米貴由當道開倉碾榖以濟貧民并勸諭富紳各就本村平囉大約每小銀錢一角可糴米二升邇又由滬領到奉旨截留之漕米一萬石遂大貶其價每升祇售錢四十五文 
[浙省官塲紀事]  
　　杭州訪事人云新選浙江台州府學教授陳廣文瑞堂臨安縣學教諭朱廣文鏡仁均於本月初旬某日赴撫轅考騐大約不日卽可領憑赴任矣○遷善局委員祁樾門大令奉藩憲誠果泉方伯委辦理新市釐捐遺差由臬憲湍靜臣廉訪札委候補縣張笙伯大令接辦○錢塘縣主簿因事開缺月初某日藩憲誠果泉方伯牌以海防遇缺先補用主簿常承釗請補壽昌縣典史以新防分缺間補用典史王塏請補○天台縣張大令紹愷因事撤仕遺缺由藩憲誠果泉方伯委候補縣吳大令本洢署理建德縣知縣缺飭准補是缺之謝大令福慶赴任平陽縣知縣缺飭准補是缺之鄒大令壽祺赴　臨安縣知縣缺委部選金華縣毓大令极调署刻已先後下札矣○代理紹興府趙漁衫太守在越郡酒捐差次接奉上憲札文旋即來省禀見定於六月十九日赴越履新 
[潤州官塲紀事]  
　　鎭江訪事人云前者南洋常備右軍統領杜雲秋觀察命駕赴蘇謁見江蘇巡撫恩藝帥禀陳要公近已事畢於月之初六日遄回京口○月之初三日新任江寗藩司李薌垣方伯山金陵赴蘇　出京口聞方伯此行因有要事須與江蘇巡撫恩藝棠中丞面商也 
[邗郡官塲紀事]  
　　揚州訪事人云江甘兩縣宰因事解任所遺江都縣缺由上憲委吳大令式尟署理甘泉縣缺委張大令景祜署理現聞張大令已擇吉七月初二日履任吳大令擇吉七月初六日履任○新選兩淮餘東塲唐鹺尹雨公餘枉塲韓鹺尹國泰石港塲安鹺尹仁　茶塲方鹺尹思允均巳領憑到淮上月之杪運司程雨亭都轉分别札飭赴任刻已趨轅禀謝料理行裝矣○揚州府知府許太守祐身與漕運總督陳漕帥至戚抵省後卽遵例呈請廻避大府據情奏請與松江府余太守九榖對調刻已奉旨允准矣 
[五羊夕照]  
　　廣州訪事友人云粤省開辦按糧捐實力徵收頗著成效不意近日忽有和平縣生員某某等藉口地方瘠苦聨名投撫轅遞禀冀邀豁免之恩當奉撫憲德靜山中丞批示云按糧捐輸本屬不得已之舉該生等讀書明理應知大義宜各剴切勸導毋庸觀望圖免仰布政司飭知和平縣照章辦理等因蓋亦維持捐務之苦心也○馬拱臣觀察廷亮廣東駐防旗人也前曾總辦直省大學堂事務近日由京回籍當即趨謁撫轅禀到大約粤中正當興學之時必將資以臂助也○廣州府屬新會縣酒甑牌費前經商人陳啓富禀准加餉認辦每年共繳七二兌餉銀一萬二千元蒙善後總局批准已田縣主給諭開辦矣○肇慶協中軍都司黄少凱遊戎日光下車以來已届三載近忽因案撤任遺缺經督憲委大鵬恊都司司徒良卿都戎驥前往署理已於六月十三日接印視事矣 
[江城笛韵]  
　　武昌訪事人云撫憲端午橋中丞傳考州縣到者三十九人題爲近世論者謂禮春秋爲萬國公法今若將禮春秋編繹成書能與公法相輔而行否是日瞿賡甫方伯李少東廉訪梁太尊鼎芬余太尊肇康黄太尊以霖王太尊人俊曁江夏縣陳大令樹屏均齊集撫轅分班監試○江夏縣陳介庵大令前奉撫憲委充警察局總稽查差大令奉札後卽赴撫轅禀謝○候補知縣張大令集慶於七月朔日由京蒞省卽奉藩憲瞿賡甫方伯委代理江陵縣印務想不日卽當履新矣○現署隨州吏目本任巴河巡檢嚴少尉寳齡因公被議當卽交卸所遺之缺經藩司瞿方伯詳委以補用巡檢劉鑑泉署理 
[潯陽紀事]  
　　九江訪事人云江西臬司明華亭廉訪殁於任所靈柩回旗安葬於六月十三日道出潯陽　郡官紳咸往弔奠○五六月間米價陡貴每石售至錢六千文小民謀食維艱無不雙眉愁銷道憲瑞莘儒觀察心竊憂之急籌巨欵委王慕仲少尉赴各處采米平糶每石僅售錢四千七八百文卽上等者亦祗五千二三百文○日前商稅大臣吕尙書盛宫保道出潯江招商局總辦鄭月巖歐察往謁論及商務云擬在潯分設通商銀行未知此說果能成就否○日前江心忽起暴風廻風磯外激沈運鹽船一艘隨由船戶禀知德化縣吕恪符明府明府　期七月初二日前往勘騐 
[聖湖挹爽]  
　　杭州訪事友人云浙省蠶桑學堂定章每年七月十二日甄别一次近日府尊宗子材太守以堂中有卒業生五名已由總理人禀准給憑派赴外縣充當教習此外自行告退及學業未成不堪造就者十餘名皆已開缺卽須易人補充爰出示招考凡身家清白素無習染年在二十五歲以内願往肄業者取具的實保人切結赴堂報名至六月二十日截止俟選定按名序補○省城中學堂監督邵伯絗廣文前被堂中考生誣控力行辭退後府尊宗太守暫委塾正某君兼理其事兹已訂定陳仲書明經接膺是席緣明經爲陳藍洲大令喆嗣夙精西學曾充養正書院教習久爲諸生所敬服也○省城疫癘流行死亡不下七八千人而錢塘江以東西興聞堰一帶近亦頗有沾染者以致因而喪生者實繁有徒此輩大抵隸寗紹籍者居多每日親屬扶柩過江約數十具初時西湖岳墳茅家埠等處尙無此患今則殞命者亦有三十餘人吁死　長已矣彼生者可不善自珍攝哉 
[攺建局所]  
　　前者南市馬路工程局總辦翁子文太守禀請蘇松太兵備道袁海觀觀察擬將工程局重行攺建並將北市洋務局會捕 
 
 

Page 3

 
 
局會丈局水利局併歸一處請飭縣在彼劃定地叚以便開工觀察據情申禀督憲劉宫太保核示旋奉宫太保批回飭觀察妥爲籌畫 
[大令騐屍]  
　　前日甲乙二馬夫在英界扭毆釀成命案經捕頭著地保王阿大投報上海縣署請騐昨日十二點鐘時縣主汪瑤庭大令帶同刑仵至仁濟醫館升座王保禀稱小的查得死者姓王名春生與兇手小連生同當執鞭之役是日在九江路至湖北路轉角處蔣福金所開之老虎灶茶肆内抺牌爲戯偶以細故爭論小連生袖出利刃向王猛戳旋卽斃命求騐捕頭派探解見證夏阿二蔣永生曹和尙到案禀稱老虎灶主蔣福金及兇手小連生現均逃逸先將證人解請訊供夏等同供小的等目擊小連生將王戳斃大令飭仵如法細騐隨卽唱報騐得死者腰間有刀傷一處腸已流出實係因此致命屍兄王阿應投案泣求伸寃並請自行備棺收殮大令允之著包探將三證人帶回捕房候解公堂訊明然後歸案訊辦一面嚴緝兇手務獲重懲諭畢遂呵殿而返 
[二訊包探勒索案]  
　　朱流福控包探陸阿九勒索一案前經讞員張柄樞司馬會同英總領事署迪繙譯研訊諭候本禮拜五復訊核奪昨晨包探竇如海帶陸探到案司馬與迪君升座後工部局延律師高易聲訴陸探一案前經訊供所有案情各西報亦未能登載清楚故本律師今將全案口供再行澈底問明隨命原告朱流福將陸探如何嚇詐如何取銀各情復述一遍朱供上海縣人向由工部局倩管西國墳山今年西歴三月間小的失去一馬報由捕房派陸探查緝陸卽向小的取去費用洋銀四元有奇迨後查獲解案訊辦蒙將賊犯送縣馬則卽交小的領回陸探遂據爲已功向小的索酬洋銀三十元旋付二十元始允完結厥後墳山内失竊台花等物報由捕房仍飭陸探查獲原贓華歴六月二十日陸至小的處索酬洋銀二十元小的不允彼遂悻悻而去至午後陸又至小的處借去脚踏車一輛至三十日陸遣夥來喚小的至西園烟館小的隨之而往陸問洋銀曾否帶來小的答以特來取回原車並非送銀實未携帶陸乃云爾如執意不酬或吃官司或吃刀或禀明工部局洋東停歇生意皆聽爾之便小的答以身畔實無洋銀不得已冋友人張巧福商借時張祗帶一元無可設法卽以金戒指至保昌質鋪質得洋銀十元付陸收去陸云尚有烟資四角爾須照付小的辭以身無半文陸卽取洋銀一元借與小的轉交友人會給烟鈔隨倩西園帳友繕立票據一紙臨行復由伊夥持刀恐嚇謂爾如將情訴諸工部局洋東當飲此刃小的答以不敢至晚回家張巧福將金戒指質劵及西園抵押洋銀票送至小的處小的當將以上各情連票禀明工部局洋東濮蘭德始來控告請爲究懲餘語與前供相同司馬與迪君將各票披閱一過以時已過午不及再訊陸所延律師請示時日司馬商之迪君定於禮拜三午後復訊核辦 
[研訊巨棍]  
　　惡棍朱連生迭犯持刃傷人之案避匿浦左屢被漏網前晚始爲南馬路包探黄量海拘獲解至捕房捕頭移解馬路工程局總辦翁子文太守倩襄讞委員黄衡堂二尹升坐研訊朱供小的係本邑浦東人向爲泥水匠素來安分不敢爲非旋有金松林投案聲稱小的向爲捕夥本年正月二十六日至浦東查案行經某處朱連生糾同黨羽七八人内有一人姓陸名阿榮餘人均不認識羣將小的按倒痛毆並用刀砍斷脚筋并攫去金戒指二枚銀表一枚皮馬褂一件衆始釋手小的寡不敵衆大受損傷現在醫治未痊求恩明鑒二尹復詰朱一味抵賴堅不承認乃判押候查明劣跡再行核辦一面謂金曰爾身爲捕夥赴鄉查案不應携帶金戒指銀表等物似此招搖實屬咎由自取姑著退去旋提陸阿榮之妻楊氏至案研訊供稱丈夫阿榮現在川沙廳署管押求鑒二尹傳其母到案領回管朿 
[志切從良]  
　　妓女花金紅投英美租界公廨泣訴惡鴇霸阻從良前晚讞員張柄樞司馬飭提研訊花妓供小女子年一十有八蘇州某縣人自幼由假母某氏抱回乳哺撫養至十歲逼令賣笑迄今數年小女子困苦難堪意將擇人而事爰於今年端午節將各債料理冀脫樊籠不意假母竟串同龜奴霸阻不許爲此情急奔投案下求恩准給狎客魏定元爲室感德無涯司馬以娼婦攺良原無不可竟以自由爲請轉恐流弊滋多著送棲流女所擇人婚配 
[上海巡局紀事]  
　　日前無賴陸永生誘同胡阿順之妻唐氏至王家碼頭某小客棧姦宿爲阿順偵知前往擒獲送至十六鋪巡防南局局員賈叅軍研訊之下判責九百板鎖示在案昨已期滿飭帶案略訊具結交人保釋○袁德良行竊南薰里殷子春家衣服報捕拘獲解經二十三七鋪巡防局員盛二尹訊明笞責管押昨日帶案復訊飭具安分結從寛開釋○前日張景軒投保甲總巡局控張月亭强佔住屋求提押遷朱森庭明府研訊之下張景軒供有市房一所在西門外義开前租與葉裕卿居住嗣葉病故由張月亭私行頂佔今反轉租與縣署差夥湯姓開設烟館務求押遷張月亭供轉租時由二圖地保擔保不料湯開烟間自知不合情願將房交還明府判張月亭笞責二百板著地保押令遷讓至轉租與湯由月亭自行理處 
[英美租界公堂會訊案]  
　　一百五十一四百四十三等號華捕協同某號西捕解駕車違章之馬夫王阿虎包阿來並坐客董炳南董秋甫等到案請究董延律師哈華托投案聲稱董所乘馬車共有三輛是日駛至新閘路及麥根路等處並轡而行並不飛駛請爲省釋免予罰鍰一百五十一號巡捕稱王阿虎所駕馬車加鞭直前實由小的目擊情形始行拘拿務求照罰讞員張柄樞司馬商之英總領事署迪繙譯判令從寛各罰洋銀十元○前者萬隆等行控黄震之欠銀不還業經司馬訊供諭令押候措繳在案昨日黄延律師哈華托到案聲稱前堂奉諭著黄賠銀一萬兩黄因前月其父病故停柩在家現須出殯並將有事於蘇州可否請妥實保人具保出外限三禮拜料理原告延高易律師到案聲稱此案情節重大應否交保堂上自有權衡其父喪一節聞彼已嗣與其叔爲子似可不必回去今妥保亦未來案是否殷實可靠不得而知應著親自到堂具結方可照准司馬商之迪君著黄於四點鐘挈同保人來案具結 
[美租界捕房紀事]  
　　富宦袁靜生觀察之公館在虹口西華德路本月初六晚包車夫陳阿福乘間竊取金銀首飾珠寳等物約值七千餘金當日卽潛逃至浦東川沙廳所轄之横沙地方爲包探倪順泉沈阿岳查悉遂於昨日帶同探夥多名前往將陳拘獲連贓帶回捕房捕頭令押候解送公堂禀請讞員張柄樞司馬懲辦○前晚無賴王阿甫在西華德路攫取行人某甲之衣服爲某號巡街華捕所見當塲追獲扭入捕房候送公堂禀請訊辦 
[福田廣種]  
　　翁君靜波誠篤而兼好善人也行年四十一索猶艱今夏五月得産麟兒承諸親友餽送禮儀合洋五十元由沈君英泉交來移助敝堂育嬰之費爲令郎惜福卽爲諸君造福而翁君之多福備膺可操劵待焉敝堂留養嬰孩常年不下數十口倘人人能節筵宴之資作乳哺之計將年中所全活者當更不少諺云種瓜得瓜種豆得豆究不若種福得福之爲愈也諸君子具有良田尙其聞風興起乎乞附報章藉資觀感滬北天后宫前廣益善堂司董嚴信厚龔心釗施則敬朱佩珍唐榮俊葉貽釗等謹誌 
 
 

Page 4

 
 
　　參茸芝术五鞭第一補腎壯陽丸 
廣東老益三堂　鋪上洋自來水橋北首四百卅二號門牌近有冐牌甚多切莫受愚 
本堂得始仙　奇方藥性温和不燥專專治男子陰虧陽痿久患夢遺見色流精服之包可立愈而實精壯陽强任意交歡久戰不倦白髮　翁較少年無異婦人同服更覺奇妙能多生育誠乃世　却病延年壯陽種子第一功每盒一元煖腎壯陽種子膏七角包治遺精天下馳名固精延壽膏　專治男子陽痿血衰夢遺精滑婦人赤白帶下經水不調子宫寒冷久不受胎貼之立見奇功保身延年返老還童每張七角雙元二角○包愈遺精第一靈丹神童 
二仙丸每一元○固精止濁丸三角○世傳女科立止白帶丸不　靈　赤白淋滴服之包俞每盒一元函購定例送書一册 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[凶占滅頂]  
　　南市董家渡蔣長壽沙船夥許長生前日在船裝貨偶一失足墮入浦江載沈載浮不知何往現已由　主倩人前往打撈屍身矣 
[上海縣署瑣案]  
　　英美租界公堂移送周振福扭控許順山等將伊女串賣爲娼一案前晚縣主汪瑤庭大令升堂研訊周供常州人向在通州某當鋪爲夥去年失業仍寓通州至九月回籍始悉妻子錢氏於四月間挈女雲寳隨鄰人王善林至上海紡紗廠作工小的立卽來滬找尋一月之後始在王善林家中尋見因女兒不在詢問錢氏稱於六月内由王善林爲媒將女許浦東許姓童養俟小的來申擇日完婚小的向王詰問女兒何以不歸王一味支吾至今始訪悉係王串同蟻媒許順山錢阿德等賣與張雲齋帶往平湖爲娼故將王許二人扭送公廨訊究王抗不交女旋卽患疫身故移送來案求請追究錢氏供與夫同叩乞施恩許順山供與錢阿德同居去夏六月有王善林顧茂增李大嫂等領周氏之女雲寳至錢阿德家寄宿言欲覓主出售小的有親戚張雲齋向開妓院時適來滬聞悉託小的等爲中出洋銀二百六十元買往平湖爲娼錢氏出有賣據求鑒錢阿德供同張雲齋供稱於去夏六月由平湖來申許言雲寶由伊母自願出賣小的遂價買回家配與孫兒爲室並不賣娼大令謂曰旣娶孫媳理應行聘完娶何得價賣且許等供明賣良爲娼判張繕函交許錢兩人持往平湖速帶雲寳來滬交案訊斷兩人各覓妥保限十天回申逾限比追張則收押○前者引翔港萬生槽坊等家被盜搶刼一案嗣後拘獲陳文卿等十三名訊不承認分别收押後經大令查有數人無辜業已開釋又查得顧永安裘連生兩人亦非正犯前晚飭帶案略詰數語判各交保釋出○陳丫頭舁母沈氏投縣署喊控被楊毛毛行兇母子受傷經大令訊問陳供住虹口頭圖屋旁有竹園鄰人楊毛毛築籬侵佔小的園内地　尺擅立界石小的時適出外母親向伊理論被毆受傷至晚小的歸家楊率同伊子到來將小的凶毆持刀戳傷鼻梁求騐提究陳沈氏供與相同大令飭仵騐得沈氏之腰肋陳之鼻梁均有傷痕判各舁回醫治候派差查明禀復察核 
[法租界捕房紀事]  
　　金陵人王良才之妻王胡氏被匪人蔣新才誘拐來滬串同蟻媒王裕明鬻入某花烟館爲娼胡氏不從沿途爭吵爲巡街捕拘入捕房解經大令訊供判將胡氏暫留捕房待家屬具領王在原籍得信因患病遣叔良甫來滬代領胡氏不認夫叔大令以良甫不應冐領判掌頰二十下押候查辦昨日本夫王良才偕妻母胡張氏由原籍來滬投案伸訴被拐各情大令命提胡氏到案以其不認良甫爲夫叔致遭屈責著從重掌頰四十下交本夫具領回籍王良甫當堂開釋○楊昭生前因虧欠麥馬氏洋銀六百五十元由大令關提到案訊供押追迄今已逾半年挺押不理大令惡其狡展著從嚴追比昨日楊妻張氏偕保人某甲投案求保將欠欵分三年拔還大令以原告未到著下期來案候核○善善飯館陸阿虎串同竊賊陸寶生行竊店中衣服白米等物爲店主查獲解案訊供昨日大令著照原斷二陸各責三百板斥釋○流氓張金生沿途訛詐偷兒錢關德行竊某姓家衣服大令均著照原斷各責二百板開釋 
 
 
 

Page 10

 
 
　　改裝錫盒以杜假冐　價目仍照曩例　修合無人見存心有天知　玻璃瓶錫瓶均備聽憑選取 
本堂開設上海有年童叟無欺虔製各種膏丹丸散茶酒粉糖靈效異常久已馳名中外無庸贅述矣每年夏令時疫流行時令各藥乃救命之要品是以不惜工本悉心以考究認眞製煉果然藥到病除活人無數本年疾病繁多近月以來遠近購藥者眞有應接不暇之勢惟市上各店鋪所售之時令各藥均係裝用玻璃瓶一經行遠破碎堪虞且魚目滿市誠恐購者無從辨别本堂實事求　現將時令各藥改用小錫盒裝好盒面特刋京都同德堂字樣一察香味玉石立分庶購藥者一覽而知也貨眞價實價目仍照曩例如蒙　賜顧須認明本堂小錫盒爲記庶不致悞此係救命要藥有病者服之立見奇功無病者購之以資方　誠防身之妙藥濟世之金丹也　上海大馬路第一百七十三號門牌紅磚大洋房京都同德堂藥局有限公司廣吿 
 
 

Page 11

 
 
   
 
 

Page 12

 
 
   
 
