# 1888 - 170 - 4905454

 

Page 1

 
 
[延請潮州售報賣書友人] [  本舘謹啟]  
　　本舘現欲於潮州地方用一友人專司本舘首報及賣書事宜如有願就者請在本埠覔一妥實店家作保即可定局幸勿觀望此佈 
[經策通纂前集定價分售] [  點石齋主人啟]  
　　經策通纂一書體仿乎玉海而繁富過之文踵乎策府而卷續逾倍匪惟足供訓詁攷据之資實集叢部類書之成矣前集曰經學輯要依經編次類分厥九一曰易首雅雨堂本李氏周易集解次　畫齋本李當孫周易集解勝義次經訓本惠氏易漢學易例次汪氏刻本周易姚氏學周易通論月令二日書平津舘本孫氏尚書今古文註疏三日詩首馬氏毛詩傳箋通釋次玉海附刻本詩地理攷次六藝堂本校正陸氏毛詩草本鳥獸虫魚疏次玉海附刻本三家詩攷次守山閣本范氏三家詩拾遺四日春秋首學海堂本趙氏春秋三傳異文箋次古經解彚函本杜氏春秋釋例次學海堂本孔氏春秋公羊通義次劉氏公羊何氏釋例次嶺南遺書本侯氏穀梁禮證次粵雅堂本許氏榖梁氏儀禮正義次惠氏禮說次朱氏禮記訓纂六日四子書首翟氏四書考異次林氏四書典故覈七日孝經知不足齋本臧氏孝經鄭氏解輯八日爾雅郝氏爾雅義疏九日說文朱氏說文通訓定聲附補是編也仿善本之精槧點書悉遵按原書之部居體裁如　泯門戶之見無漢宋之分筆經涯涘足貨實學諸家師承備在左方現已殺青分裝卅二本價定從亷計售一部之縑已得連城之璧想亦海內窮經之士所嘉許焉 
[經策通纂後集定價分售] [  點石齋主人啟]  
　　後集日策學備纂擷百氏之菁華釋四部之要義首經部得卷四十有二次吏部得卷九十有四次天算附西學得卷十次方與得卷二十有二次帝學得卷八次官制得卷三次選舉得卷十有二次循吏次儒林文苑共得卷九次禮學得卷六次禮制得卷三十三次樂律得卷三次兵制得卷二十有二次刑法得卷五次錢幣得卷三次田賦得卷三次征搉次監鐵共得卷六十次農政得卷二次荒政得卷四次漕運得卷二次河渠得卷三次水利附公田得卷二次氏族得卷六次四裔得卷六次金石得卷六次子部得卷二十有九次集部得卷二十有四次選學得卷八次蓻文得卷九次攷工得卷六是編也計字數三千萬有奇按原卷千五百有差搆千石於靈峰傾萬撙之強水始克殺青分裝四十八本價亦從亷只取成本分卷例言另紙奉聞 
[一百五十四號書報出售] [  點石齋啟]  
　　劉軍門淵亭威聲震海外功業際　清時天下之人識與不識皆目為班長史薛武衞一流去歲入都展　觀道出滬江照留小象本齋特債名手借臨登諸報首並附天南遯叟所撰專略一篇俾志切瞻韓者一開卷閒如親見封侯之異相焉准於十六日出售前後仍附漫游淞隱兩圖說並新增風箏誤總圖傳奇 
[及時行樂記]  
　　高昌寒食生在海上作寓公計已十有六年得暇輒自尋樂境然所謂境者則無非酒食徵逐有時文酒之會與一二知己清談暢飲則自謂其樂已極至於家庭之間則天倫熙熙習慣漸成自然亦不自覺其樂近數年來族運不佳同族中之經由滬濱者多出於不得已其來訪余者則或留一飯或稍給川資或留住數日其問亦不一律則以親疎之情分或以交情厚薄為等如是而已矣從未有昨日之樂者前日余在專聞閣午膳忽一片秖傳來視之則同姓也其名曰銓茫然不知其為何許人但招呼曰請則見一白髯老者健步徑前吐哺一揖問其字則曰選齋行二余稍憶之因詢是從貴州來即應曰諾於是輟食促坐細談盖余之族兄也兄以十二歲時至雲南至十八年前會於回家時在族人還齋冢中一見之時則猶未留下鬍鬚亦未白今年已七十矣雖精神氣色尚無龍鍾之象而鬚則全白又焉識之兄亦不復識余但以宦遊而歸聞有一族人在滬試一訪之而不意其為余也兄為族姪蕺民都轉近支當年少時以從九品至貴州稟到前後數十年皆順境官亦由斬而升握　篆者五補實缺者二近以年老乞休然其實則甘於恰退非聰明才力之果有不及也兄為余言我以髫齔出門至今日而五綰墨綬得加同知銜為弟輩辦有功名現在尚有一弟在與史任子亦為之覔得一官現在含飴弄孫尚有餘資得敷數川資以歸故里率子若孫親展祖宗墳墓於願已足余曰此願正不易足耳健談甚暢適公事栗六隨別而去昨值星期得暇曉起即往泰安棧至則兄正盥漱拱入室中則其孫男女咸在以族孫禮見皆彬彬然無失儀談次大姪亦至雖逾強仕之年而生於滇長於黔生平未之一見既見傾談英才卓犖頗露崢嶸偶及時事殊長經濟余喜甚日此吾家千里駒也是日午前小雨濛濛兄本欲上船以雨阻而止余家適有祭祀即邀兄及姪至余萬晚餐余先歸午後又冒雨往會他客命家中具備以待晡時雨益甚命价以車往接之來則已上燈時候矣既至令兒女輩謁見瀹茗清談歷述生平行止以及回家時修祖遣房屋及管葬兩老舊時瑣事甚悉余顧謂震兒輩曰此則真所謂家人之樂十數年來所久未一遇者也余族頗大生齒日繁而余一輩十六世中則余所兄者竟無幾人今得二兄歸則余所兄者亦且無不兄二兄大足以為宗族光而余與兄生平祗一見今復遇於海上得以握手談心生平快事當以此為第一矣兄豪與飲遂命置酒余擎一　為兄壽一舉而釂蓋若其為古稀之年也者既而拇戰决勝負氣益狀與益高余亦益樂大姪謂老年人酒量雖高但恐過醉不覺蹉跌請少節之余見兄之神采與致尚無慮此直飲至與盡而止飯後其孫男女幼者二人至因亦率雯兒偕往新丹桂戲園觀劇是日雨甚坐客頗不甚擁擠余與兄並坐臺前大姪及兒輩列坐適演斗牛宮第二本所　赤龍遊海中者先出羅漢五十人已拍手謂見所未既而逐節燈彩異樣鮮明新奇層出演者與高采烈觀者亦不覺色舞眉飛余日此等戲黔中有之乎大姪為余言不特黔地瘠苦斷難夢見即京都梨園甲於天下然此種新奇之戲則亦未之一見姪在京數月戲亦常看不禁於此歎觀止　兄又詢余常見有吾弟贈徐郎介玉詩此人亦在此園得一覩平余從三龍女中指而示之首肯日蘭無言而自芳弟固老眼無花也觀至各種機輪旋轉及盒中飛鳥並金山寺水晶宮等其孫女牽衣細問一一為之手指而口摹之皆歡喜踴躍放鳥時一鳥入兄懷中為其孫女所獲不禁大笑命携歸飼之戲畢雨勢稍殺遂分途而歸余欲挽留作數日聚兄曰船已訂定亟欲赴蘇明日天霽即當啟行復聚之樂尚以俟之異日然即此一日之樂亦已不可多得矣余日唯乃記以示不定 
[本館接奉電音] 　○昨接京友發來電音有本月十五日　上論敬謹譯登○五月十五日奉　上諭瞿　　奏在籍道員捐送書籍開單呈覽請旨嘉獎等語前廣東高廉道陸心源因國子監廣求書籍選擇家藏舊書一百五 
 
 

Page 2

 
 
十種計二千四百餘卷附以所刊業書等三百餘卷願行捐送到監據稱陸心源自解官後刊校古書潛心著述茲復概捐羣籍洵屬積古尚義伊子廩生陸樹藩附生陸樹屏均着賞給國子監學正銜以示嘉獎該衙門知道單併發欽此 
[禁苑簪毫] 　○樞臣入值向於內廷設有飯房以備供應今因　駐蹕南海樞臣贊畫機務即於悔內建立值房若飯房尚在原處相距已有二里諸多未便因奏明擇西苑門內北房作廚灶○廂藍旗護軍管以值年旗咨催保送入揀察哈爾總管人員稟請該旗護軍統領點送此缺論將嗣都統銜　記名副都統護軍叅領蘇魯岱既係蒙古人於蒙古文字尚屬明白即行出考造具履歷保送值年旗以備揀選○御河　西路北舊有陽澤門現因圈在琉璃門內所有傳更送籌備差官兵未便由此行走遂將該門常川鎖錮另在三座門外迤北皇墻向西添建陽澤門內建值房數間俾牟兵傳籌由此來往刻已派與隆廠商承做鳩工與建限日落成○新授詹事府詹事霍大宮詹穆歡定於四月二十六日已刻上任經主簿廳傳諭闔署官員供事人等屆時齊集一體謁見○吏部為曉諭事所有四月分選月官於四月二十八日辰刻在午門前朝房騐看本部照例嚴察代替等弊相應曉諭該員等是日務須親身應名上班驗看扣背履歷倘有冒名代替情事一經察出定行從嚴叅辦决不寬宥各宜凛遵○新放廣西左江兵備道恩觀察立係刑部副郎兼內繙書房行走非僅部務嫺熟且與滿洲繙譯夙稱能手久為上游器重本屆京察由內繙書房保洊一等蒙　恩以府道交軍械處記名適廣西左江道缺出即以補授其首途吉期尚未詹定云○禮部行文各衙門謂五月十二日夏至大祀　地於　方澤應自初九日起致齋三日相應行文貫衙門即將應行齋戒人員及不克齋戒人員分別造具滿漢印冊注明是否陪祀務於五月初十日以前咨覆以憑核辦○三海外圍各朱車值班官兵自初更至天曙傳遞更籌幾無停足每夜自公所發籌數至四十餘根之多際此夜短傳送甚忙而畫夜抽查之　欽派專司霬長專操管帶幫委員旗步堂司各官往來稽察絡繹不絕幾有一起察過一起又到之勢各朱車牟兵如有星誤經該管官申斥練兵則並革職錢糧自立班迄今未逾一月已被斥革數十名矣 
[重犯翻供] 　○日前由定海廳解放鎗轟斃事主重犯三名到寗當經寗波府胡練溪太守過堂訊問奈該犯翻供不認遂解寗紹台道薛叔耘觀察訊問該犯堅執如故已由道憲札飭該廳來寗覆訊據傳事為定海某鄉某樵夫等一日在山砍柴遙見火起偪視之則有匪徒等放火急下山兠拿匪等以火器轟擊某被轟斃幸經眾人四面追拿餘被逃脫僅獲一名綑送定海廳訊辦供出同黨六人旋經該廳飭捕嚴緝悉數戈獲到案擬將罪情較重者三人解府不料該犯至今日忽翻供也 
[漢臯火警] 　○初十日漢口緯子街口夾街某廣貨店突遭火警幸未成災至下午三點鐘時回祿神又在四宮殿下首正街同德堂書坊肇寡左右鄰人均被蹂躪對門錢鋪已經災及幸水龍甚多立即撲息 
[潞江話雨] 　○北通州來簡云江蘇運解金磚陸續到通尚欠一百三十塊聞有一沙船失事想因附載其中故也○江筱梅大令承運貢木到通至張家灣木廠交卸旋經工部堂官派委司員往張家灣騐收大令隨取道入都領取批文然恐尚需時日也○悙邸於四月二十日由京赴通往城北阜河崗子窑先瑩奠祭許仲韜觀察率同屬員先往該處預備迎迓祭事邸駕回城小駐西街永茂店次日進京闔城員弁恭送加禮○荊州將軍詳軍憲奉　命入觀於四月二十一日過通小住一日嚴束家丁兵役不准擾害地方○某僧頰貫鐵釘項綰巨練令一人在前鳴鑼沿門求化不與則淹留不去蓋欲以行哄人得以募修五臟殿也○某錢店學徒用鐵剪夾銀稍不留神斷其一指血涔涔然暈倒於地雖不斃命然已受創不淺矣 
[盜案類誌] 　○嘉與東門外監倉橋地方沈桂家於初九夜半時被盜撞門而入搜掠一空沈姓祗有四十餘歲之寡婦是處居民廖落既不敢聲喊又不敢追捕任其飽掠登舟燃鎗而去翌晨由族中人投縣稟報嘉與縣王邑尊帶同差捕前往踏勒一面飭捕赶緊查緝未知能否破案也○前晚有湖州鴻福班戲船大小六七艘在平望鎮相近經過適有一小船駛行略後被盜船所見悞以為商船即時赶上聳身躍過該船夥大聲喊救前船聞聲迅速開回將盜船圍住并力兠拿盜見力不能敵棄船拋械紛紛逃循遂將盜船并力刀鎗各件取回是則盜之不幸而戲船之幸也 
[瑁湖烟雨] 　○豫人某甲向松江正營充當槍遂本月初四夜潛入東教塲藥局竊取火藥六箱藏諸附近某園中園主見之報知局員得以珠還合浦甲知事已改露意欲遠颺局中人偵知尚未離松尋至獄廟前縶回營內營官劉叅戒訊問之下判插耳箭游行是夜所派巡查之某哨官事關失察立即撤差○松江南門外某甲年逾弱冠善作狹邪游與城內某姓女有私女已許字鄉間某乙逝以穢聲四播立據退婚日前甲以閔行鎮吳賽龍船挈女買舟而往乙知之率人將女攫去甲聞已被控潛於某夜服阿芙蓉膏發後不堪其苦爰又繋繩於頸遂即畢命噫若甲者謂非　作之孽而何○西門外錢涇橋某廟建有戲臺每當春秋佳日好事者集資演劇以答神庥邇來市中小錢過多各鋪戶遂僱名優於初九起演戲三天以便整頓錢市 
[蕪事擷新] 　○前紀午節游河某紳眷屬游船被青皮戲謔擒獲二名送縣請辦云云茲聞所送二人其一霍姓係做裁縫雖雜其中尚非無賴當經覔保出外其一吳姓係某磨坊之子屢經犯案列榜緝拿因而遠颺事平潛回又復生事錢孟超明府命製站籠俟餘黨拿到一并懲治此次案內尚有同黨四名經明府出票緝拿一犯住河南聞宮將重辦站籠其父又加責駡未免畏懼雉經而死其餘名人遂紛紛逃匿矣○前夜某姓被賊偷去衣服等件計贓亦屬不眥翌晨主人上街見一人所穿之履似係昨晚所失之物當即拿住盤詰露出破綻送入捕廳經紹少泉少尉鞫訊據賊供初到蕪湖此案尚係初犯同黨三百六十餘人分住江口河南城內等處夜入人家或用軟梯雲索或踰垣穴璧各有技藝如今願為引線拘拿夥黨以贖已愆少尉即命鎖押俟飭差指拿羽黨○湖北黃梅廣濟等處人因故鄉田舍悉被水災率其屬棹一葉扁舟至繁昌等處山內採柴運至蕪湖販賣籍以餬口甚可憐也挑柴上岸時碼頭夫以其侵估百般訛詐販柴者不勝其擾異地覊棲客既不能勝主若令碼頭夫代挑則販柴獲利甚徽安能更出挑力不得已稟請錢明府核辦明府洞悉其情即批示准其自行挑賣各碼頭夫有訛詐欺毆情事許即喊稟以憑提案責　○蕪地月餘未見雨澤江潮雖人而堤內港溝乾涸異常田疇亦皆龜坼正當農工吃緊之際不能不望甘霖之早降也 
[長干里災] 　○金陵南門外即古長十里齊梁時小朝廷在雞鳴覆舟兩山之麓今西華門一帶為出入京邸者落帆打漿之步頭長干中隔衣帶其時會設桁以通孔道王融搥車璧恨車前無人入騶者即此唐為朱雀橋前明策城再架石梁增飾譙樓甕洞壯麗為諸門之冠名其門曰聚實由是四通八達　闔相屬人烟益綢密矣亂後轂擊肩摩尤為蒼翠五方之以力存其身以技餬其口者皆就此草創一二椽以為氓上月廿六日午後不知誰家失慎時天正燥霎時間但見黑烟蔽空旋風一過早已燎去一百七八十家皆草屋有老嫗以搬物踉蹌閾不及遂及於難救活人皆見之然火盛無敢效火鴉之盤旋者火後江寗縣令查明被難若干戶若干人將給以錢文蘆蓆說者謂若輩平時饔飱恒不繼胡天更以此慘貽之也豈欲使其糜有孑遣即亦怪矣哉 
 
 

Page 3

 
 
[美使拜客] 　○美國駐華欽差田貝君於昨晨同副領事易孟士君至英公廨答拜蔡太守叙談片刻始與辭而出聞尚須答拜道管廳縣各官云 
[湘撫啟行] 　○新　簡湖南巡撫王夔石中丞自坷里奉　命如都於前日抵滬昨日午後登招商局海晏輪船起程北上道憲龔觀察提右管陳叅戒松海防同知劉司馬上海縣裴邑尊松滬厘捐總局督辦吳觀察總巡馮直刺英界讞員蔡太守法界讞員王司馬西門外督轅忠信管統領帶陳軍門南門外統帶滬軍營勇　軍門九畆地管帶滬軍營勇婁叅戒以及文武各員咸詣河干恭送各營勇均吹號出隊站立浦灘至傍晚時海晏啟輪各營勇升砲致敬文武各官旋鳴騶回署 
[叅替回華] 　○出使日本叅替陳哲甫都轉昨乘三菱公司輪船抵埠聞係假歸省親即日換舟回海寍原籍云 
[投質被毆] 　○朱惠與投縣控張香寶誘佔髮妻婁裴邑尊訊明張住法界令補詞批候移請法總領事飭傳訊究並着朱前赴法公堂頭質此上月抄事也前日午後邑尊公出回衙朱又攔輿呼冤邑尊飭帶至二堂研訊據供奉諭前往法公堂投質豈知有人峻柜不許入內小的言明奉裴大老爺示諭而來不料竟遭毆擎頭面受傷是以籲求核辦邑尊諭令再赴公堂如再有人攔阻准爾來案稟明核辦朱叩謝而出 
[邑尊騐屍] 　○昨報列統領浙西監捕管艙長許麟被梟匪擊斃函請相騐云云茲悉該艙長實姓徐名義能年三十八歲安徽盧州府合肥縣人昨晨九下鐘時裴邑尊帶同仵作書役人等詣大東門外水利局碼頭其時屍棺已昇置岸上由十六舖地甲搭蓋屍棚邑尊升坐研訊監巡勇丁稟稱本營駐紥唯亭五月初巡查至補東周浦地方見有梟船五六艘當即上前緝捕不料該梟等胆敢抗拒用鎗轟擊徐艙長左足被槍子洞穿梟目林駝子一船有沈明順彭家玉陳與猷龔姓等共五人梟目董義發一船有熟老鬍子等五人尚有董德德葛姓兩船每船五人當時互相攻擊各有損傷旋本管勇丁奮力進剿該梟始敗北而逃追至六里橋將林等三船獲住梟當舍舟登陸各自奔逸惟獲林一名業已解案請辦至初九日黎明時徐艙長因傷斃命邑尊飭仵作將徐屍檢驗旋據仵騐明喝報該屍左足確被鎗子洞穿然非致命總因醫藥失調以致斃命邑尊離座親騐無訛隨飭盛殮免封赶即將棺木載回原籍安葬諭畢飭將個項書役飯食錢照數給發隨鳴騶回署 
[英界公堂案] 　○西包探開利同華包探秦少即稱日前老德記報失之荷蘭水連瓶在李福生所開之福昌洋廣貨鋪搜出原贓已蒙判降堅守自盜之出店華福順挑水人周金友管押枷號故又將李送案荷蘭水瓶及酒瓶呈騐福利西人申訴前情并稱伊專收我失竊有牌號之瓶自做次色荷蘭水即以為我行之水今請究瓶之來源至酒瓶是否李冒牌抑從別處買來不得而知然次貨有壤我行聲名須請澈底根究李福生供前因老德記事已經受罰苦狀難言今此荷蘭水瓶係在洋瓶鋪中買來不敢冒牌售水麥捕頭稟李既供收買此瓶並不冒牌售水則收瓶何用蔡太守即將此言問李答稱欲賣在洋瓶鋪賺些小利麥君又稱刻據李供向洋瓶鋪買來何以又供欲集與洋瓶鋪且李前收老德記之戲有千餘瓶價甚便宜豈不知來歷不明李又稱我於三月十三日盤開此店皆是底貨無從指明來歷况我向各友借本開張連遭吊賊實不能堪太守謂誰使爾收買竊賊冒牌售水均屬咎由自取飭將人賊交捕房帶回查明來歷再訊○何啓注稱紹與人向在石路地方開允大錢莊因隣坊失火致被波累後在曲江里租屋清理帳目突有李雲生持本莊票洋四十元前來照封察是偽票將伊交捕後有公一馬車行中人來理勸乞免深究今蒙送案偽票呈騐可否究出自憲恩李供寍波人此票由同鄉人張秀生我現在張往寍波容函追來滬蔡太守飭將李押今交張再訊偽票存堂○吳行全稱在西妓院為出店昨夜因管門人周木生出外關門突遭貼隣之草帽邊棧房中人疑為竊賊毆打聲喊我聞聲赶出喝阻且向言明緣由伊置之不理連我毆打致被拉落脫髮不少周木生受傷甚重報由捕房送周至仁濟醫院醫傷今不能投質並由捕房拘獲各人送案請究又有周木生之母舅某甲上堂甲訴前情並指獲案之四人內有馬鳳亭係該棧之先生並不在塲行兇包探戴金寶稟西妓報捕後我同西包探前去查問情形余忠清余還林持　拒捕崔行亭駡聲不絕又見馬鳳亭咆哮似有醉狀當欲拒拿余等又奔逃復經追獲送案馬供在棧司帳伊等如何爭鬧我不知情及我出外飲酒歸始知前情蓋因時常失竊有心防備不知其是隣也余忠清余還林崔竹亭等同供盤問口角所致尚求施恩蔡太守隨將馬鳳亭開釋余忠清等三人押候受傷之周木生到案再訊○包探戴金事秦少卿稱萃豐衣莊夥沈子雲報稱有婦人向伊言有人要買湖色熟羅長衫囑取三件要配長短故遣學徒同婦同歸送衣去詎被領至法界又至英界會香里該婦令學徒到楊公館內代呼其姊妹行公館內以並無其人致與爭鬧間該婦則已乘間持衣逸去　為查緝等語因同學徒各處找尋旋在路中見王袁氏手持洋鏡坐車而來盤詰不認同到家內在板縫中搜出當票一紙計洋十元吊賊係羅衫二件尚少一件伊不肯認今將人賊送案沈同學徒投案各訴前情該氏供無錫人年二十一歲丈夫現在南京因有現住胡家宅地方之廣東先生托我今該衣莊送羅衫往揀係月藍色學徒同我送衣去時廣東先生已不在囑學徒帶回學徒不肯要與我再尋不料學徒與人口角又與公館爭鬧後我自己回家此湖色羅衫兩件係我半元向東洋車夫買得當票被誣指該包探又稱衣莊所報確係湖色並不言月藍况該氏處押票甚多今均起案何以再買當票實是一味謊言當鋪夥請追當本洋十元蔡太守謂該氏行騙已獲人賊豈容飾詞狡賴隨飭沈子雲先行領賊須給當鋪半本洋五元押令該氏交出熟羅長衫一件並洋五元○包探江阿三稱昨同西包探至裹虹口鄉間見粵人王阿得搭棚聚賭為此拘拿並拘地主張木金送案請辦王阿得供南海縣人以後不敢犯賭張木金供本邑人有地二分零窮苦已極欲售無人受主我為小本管生時有人在我地聚賭防不勝防麥捕頭請將張木金之地充公蔡太守察得張窮苦情真判枷號一月發該處示衆王阿得押押候備文遞解回籍○張雲生稱寍波人開裁縫店用仇見芬為夥由仇記雲荐保今因辭歇被收客帳連用空之項共有四十餘元意圖逃遁報捕拘案細帳呈閱仇見芬供向在張處為夥因在買辦處承縐紗長衫一件言定價洋七元張以為太少因此不協以致辭歇此係去年十一月間事我要算半年工錢伊要我收客帳兩相齟齬詎被指吞帳圖逃張又稱荐保人現在旋有仇記雲上堂稱非我所蔫實由我兄荐保伊等之事我不知情蔡太守飭將仇見芬暫押俟邀荐保人到案再訊○包探張松樵稱緝獲積竊李昌詳搜出許多押票吊到衣物等件失主楊阿二王膀祥沈全林容媽等四戶均已承認失贓今將人贓送案失主楊阿二等皆投案各報失去衣物各目請為和領李認竊求恩蔡太守判李發捕房管押三月以儆起案衣物交各失主分別認領○二百八十號華捕稱前日見粵人偷姓在沿河出恭因即拘拿詎被伊相議之人拖到伊處毆打胸前受傷又被推出後告知捕頭送到醫院嚴過藥水旋同包探等往拘送案倫供粵人因出恭被拖會推伊出外並未打捕蔡太守判罰倫洋五元撥充醫院經費○顧錢氏稱在路行走後面突有不相識之人呼我戲言爭執間致失銀飾值洋九角當由印捕拘案張雲山供前與相識因此招呼詎伊反面辱駡蔡太守判張雲山管押二十天再着賠洋九角○丁雲卿稱雇車三輛坐人及載衣包等件詎被一車逃遁失去衣包及追赶祇獲二車夫交捕送案顧阿二李阿四同供我等推車與同推車人皆不認識據丁言失包要我二人將人交出然實無從尋交現有車寓主李才金可以保我等二人丁又稱衣包先交與顧轉交其人諒必通同蔡太守問逃遁之車坐有人否答稱坐有老婦太守謂老婦所管何事反要勒令他車夫交人乎隨飭將顧李二車夫交李才金保去着各找尋逃遁之車夫 
 
 

Page 4

 
 
[法捕房瑣事] 　○日前法捕房西捕路徑西洋涇浜有露天賭徒與之為雖經備捕頭即派中西各捕及包探等帶同探夥四處拿獲九人分別枷示當時查得為首起釁之人名河尚捕頭飾包探查緝務獲前日包探江德林偵知和尚在鶴陽樓旋稟明捕頭協同英捕將和尚拿到押候今日解案○某甲者在南市新碼頭說小書前日在法界與　木頭之某乙互控拆梢甲稱所有衣服被伊質盡祗剩押票數張乙稱有限之錢被伊用聲捕頭以事無憑証且人在南市已經管押一宵從寬釋出○有甲乙兩人至小東門外附近麺店吃炒麫連酒計錢一百五十文狼吞虎嚼片刻而盡及堂倌算帳兩人身無半文甲知不妥乘間逸去店中將已解送法捕房管押昨晨經備捕頭研問着乙將市衫脫下出外取到錢文然後給領 
[湖山緣序] 　○天下之湖山廣矣衆矣誰其主之首山稱五岳湖稱五湖此特舉其至大者言之耳其實則所謂山者豈止五岳所謂湖者豈止五湖第湖山既有主人則熙而來攘攘而往者無非客也客與主果有　耶則主人好客之心尉矣客與主果無緣耶則主人好客之心益切矣而主人之所以為緣首則又別有所注意夫以湖山之廣之衆游湖山之客之繁若悉與為緣主人亦無此精神無此願力惟就客之精於文墨者與之為緣且不特與之為緣并即主人之翰墨以為之緣主人好客成癖凡於畸人逸士莫不殷殷嚮往異得一面之緣既有緣即以詩紀之以示不忘前緣而詩之中則文隱隱然露圭角足以紀緣足以生緣舉所有胸中牢騷抑鬰之氣一一借此以發揮而湖山亦復籍此以生色此則主人之所以不負湖山者矣余與主人本無夙緣居清河里時承主人枉顧用締新緣由是湖山各處徒縈寤寐今年夏午主人又道出滬上頭余　廡叙舊兩披新吟出其所著湖山墨緣元亨二集見示並丐余疾讀一過覺其中自有因緣有足以為筆墨光者必不至為湖山所竊笑也樂書數語以復之後緣之訂意在斯乎意在斯乎　光緒十四年歲在著雍困敦皋月中瀚古越高昌寒食生拜撰 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[揚州官報] 　○初十日高郵監漕守備陳守戎兆運抵揚公幹張鹺尹桂林銷六漫閘差十一日湖北張都戎春華解餉來十二日監捕營會都戎奉委赴東臺一帶公幹 
[江西官報] 　○指發鄭工儘先從九崔凱熙稟到候補覆阮貞瑞委辦義寍州卡按可獄蔡鈞病故以現任高安縣縣丞趙天向調署所遣高安縣縣丞缺以吳樹藩署理管帶親兵副營尹慶廷由湖口回省長江水師吳城恭將　干莊千戎由吳城來省從九洪承蔭起服來江署德化縣鐘體志稟請回省就醫金持宣飭回本任蓮花願朱麟奏調省差委飭潘懿回本任經歷陸開城暫行兼理按司獄事務 
[鄂垣官報] 　○五月初三日候補陳承澤稟見奉藩憲江漢關會委解鄭工銀兩赴河南赴兩院稟知本任江夏縣羅緗卓異引　見回省赴兩院稟到候補縣丞易健奉飭知幫辦江夏賑務給予儘先超委一次赴兩院稟知謝帶辦鸚鵡洲竹木厘局候補巡檢崔其釗稟見赴兩院稟謝留辦並蒙獎給儘先提前揀委優缺一次候補從九涂經緯奉委辦湋源口厘局稟見謝赴兩院稟知初五日赴局初四日鄭工試用縣丞李祖壽來省赴兩院稟到藩憲牌示潛江縣主簿要缺飭准補之田鳴玉赴任初五日文武官員鄉紳客官赴兩院稟賀初六日候補道王熙緗觀察奉委督赴兩院進見謝委督銷局總巡浙江候補直隸州李韓奉督銷局委赴新隄辦督銷分局赴兩院稟知辭新選廣濟縣彭廣心赴兩院見辭赴任初七日管解湖南京餉候補縣施鑑槃林壽奎俱解京餉來省稟到見辭署江夏縣典史　高鶴鳴赴兩院銷查仁壽二下鋪差初八日候補同知劉度來候補縣李著謀俱解三批餉赴京大挑縣武思睿解餉赴京各見辭候補州叚鴻猷稟見赴兩院稟謝題請胞嫂唐氏族獎新選公安縣余彬見辭赴任候補巡檢姜國屏奉委查新與五鋪差稟見赴兩院稟知藩憲牌示鄖陽府知府篆務詳委試用知府黃仁黼代理 
[畫潤助賑] 　○平江漱芳女士太原文恪公裔孫女也善畫山水兼總繪墨閳聞鄭州决口災億萬待賑孔殷各善士均以助賑獲報不禁怦然心動願畫開摺扇三千件每件洋八角條幅千付琴條每堂洋二元四角中三元二角大四元小立軸洋一元中二元大四元墨蘭减半紙件潤資送上海北市老仁慶里鴻城顧公館收有成數即交絲業會舘施少欽封翁　解災區願子讀書成名克承祖志畫件十日後准有祗落單欵信力自給　吳縣藜床舊主代啟 
[畫潤移賑] 　○惜陰道人無錫明德壇之煉師也清修既久繪事尤精花卉翎毛固皆佳妙其最長者則為梅花山水刻因道經滬地小有勾留轍念豫皖水災現仍吃緊特願減潤助賑一月今寓邑廟東首玉清宮內其潤格列左○堂幅六五四尺三二至一元紈摺扇冊頁琴條梅花一角山水二角點景倍之如欲求者請至敝所掣取收票五日取件　三馬路陳與昌協賑公所代啟 
 
 

Page 10

 
 
   
 
 

Page 11

 
 
   
 
 

Page 12

 
 
   
 
