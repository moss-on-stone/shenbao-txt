# 1912 - 147 - 4914112

 

Page 1

 
 
評論 
[中華民國之將來（選）]  
　　南北統一政府告成我民國之對外無一定之方針各國對於承認問題亦尙無何等意思之表示我政府以私交之關係而有與資本團借款之舉於是有四國借欵之談判中間因唐總理外交之手腕一變而爲比國借欵之交涉及遭四國資本團之詰問於是又一變爲六國資本團之交涉至於今日倫敦會議日俄並未加入於是仍復爲四國資本團之交涉數月以來債權國之傾排債務國之狼狽其中變幻離奇不可究詰有如此者夫借欵一事於民國承認問題有密切之關係此稍明國際事態者所共知也蓋各國對中國之關係泰半爲對經濟之關係苟我中國之經濟有國際的之信用則於今日與外國發生經濟的關係於我國未爲無益也而英法德美此次要求之條件本報信其單有經濟的意味尙無政治的意味已累次明言之日俄兩國對於中國夙懷政治上侵略上之野心此次倫敦會議日俄要求列國承認彼在中國滿蒙一带特殊之利益爲四國所擯斥故日俄不得加入於資本之團之列此近日國際間對我經濟的現象之最著者也 
　　我國之招外國經濟的干涉則有由矣始也國務總理濫費比國之借款而不知消費於何處加以南方軍隊之浮支濫領爲外人所指斥至使投資本於中國者羣惹起其不安之心不信用之心理自作而自受之夫復何尤 
　　吾敢正告天下曰經濟的干涉較之政治的干涉其害常輕也經濟的干涉因我財政之整理經濟之發達信用確立而外人有安心之保證則尙有力自振拔之時政治的干涉則如英國之對埃及日本之對朝鮮政府與國民曾不得一伸手展足則奴隸牛馬永無翻身之日矣今之謀國者憤於一時之壓迫而爲挖肉醫瘡之謀乃欲强天下身　力竭之民而絞其垂盡之膏血以博愛國之虚名其有提倡不力者則坐以不愛國之罪一一塞其口而奪之氣清　日高謀國日遠剝膚敲髓之俱盡而亦奄奄待斃以垂亡嗚呼郭養知先生所以太息痛恨於士大夫挾囂張無識之氣以鼓舞愚蒙而謂宋之弱明之亡皆此囂張無識之徒之爲之也 
　　循是不改社會之秩序久不回復外交之變態日益離奇或使今之僅懷經濟的干涉者且將諸國協而謀我一變爲政治的干涉則將來之危險寗可思議而斷送我中國之功魁禍首其必有所歸矣 
[專電]  
　　參議院昨爲借欵事開秘密會議唐總理熊總長均到叚總長亦列席唐言條件雖有磋商之機會然無把握熊云政府已盡力磋商外人不允讓步惟頗重視參議院如院中决議某條應再商議本部必盡力奉命各議員請就核計員及限制税司專管付欵不干涉軍隊等事二層再與磋商時有某議員主 
 
 
 

Page 2

 
 
張本院對於條件大體俱贊成惟節目尙須磋商應由政府負完全責任衆贊成旋有覃振陳景南言母庸磋商各議員以政府旣允磋商而院反拒之何以對國民議長訽衆可否省二讀三讀即日付政府表决多數贊成 
　　唐總理答覆叅議院對於任命王正廷署理工商總長之質問案謂署理總長應否求院同意並未規定不能指爲違法　　北京報界公呈袁總統請釋中央新聞記者軍界警界則擬開辦金剛報以抵制他報辱罵　　中央新聞記者聞將處以死刑國風日報亦有封禁之説參議院對於此案已提出質問書　　昨日京城發現匿名揭帖人心危懼其文云中華日報中央新聞新民公報屢次汚辱皇室毁人名譽并揑登新聞謂宗社黨若何肆擾本軍人等甘冐天下之不韙誓爲同胞剗除此害北京軍人公啟 
　　昨袁總統接見江北要求分省代表甚赞其理由充足惟恐他省效尤蒙古活佛不受載濤勸諭拘禁凌辱袁總統擬派兵往援　　法部通諭各省將提法司改名司法司 
　　江蘇程都督請在津浦南叚設局抽税唐總理以不合國體未允（以上北京） 
　　昨日查獲宗社黨三人黄留守親自提訊通宵研究供出砲兵團長章武刻南京戒嚴勒繳槍械解散黨羽並電常州密拿同黨漢人一名（南京） 
[特約路透電]  
　　參議院議决海軍旗中央作白日形四周青色陸軍旗用白星十九顆 
　　參議員以東三省主權顯被某某國侵越擬設法挽回 
　　江北分省問題聚訟已久現經政府交議以此事有碍治理且恐他省仿行續請遂即否决 
　　參議院現促政府速規定服制頒布各省專用絲綢國貨防利外溢 
　　各省軍隊現逐漸裁撤亟應清查責在額數以便頒發月餉恩餉 
　　今日銀行團續交欵三百萬政府先提撥陸軍部若干以濟軍用 
　　政府擬選派精兵駐扎拉薩以解被圍華兵 
　　政府甚賛賞國民捐大總統謂此等民氣果能進行不已於民國前途大有可刻望即外人亦不致輕視倘多一分民捐即减輕一分外債各公使團及債團亦無不贊成 
（以上北京） 
[譯電]  
　　熊希齡今日（四號）復與四國銀行團代表會議續行付欵問題討論修改監督條件無結果而散　　熊希齡在叅議院中似已受極烈之反對全國抵制外債之輿情氣燄日高銀行團維願續交銀三百萬兩今則無望京中大局頗危謠言極盛 
傳聞袁總統密選壯丁萬名擬組織精軍一隊（以上北京） 
　　此間已組織反對外債會各處紛紛開會力拒外債報章復以激烈論説贊助之政府如不卽行禁遏則全省外人均將淪於危境目下情形似較上年拒路會範圍所及更廣（成都領事電） 
法國晨報登載地中海海軍地位統計者謂至一千九百二十年法國可不藉英國之助力而操絕對之威權 
（巴黎） 
　比利時國會選舉政府黨業已獲勝各大臣均復獲選敎會黨前僅較聯合反對黨多六席今已增至十六席故實業界工人同盟罷工反對敎會黨之獲勝里巨地方已因此暴動憲兵開槍轟擊斃三人傷十五人 
（白魯塞爾） 
　　星期一晨十時君士坦丁城某處起火延燒至晚間八時始熄有一長約英里四分之一之全成街道焦土幸阿茄蘇菲亞禮拜寺未遭殃及其他禮拜寺受損頗巨（君士坦丁） 
　　番士附近之土志營壘均已被燬摩王日内擬赴拉巴脱（柏林） 
公電 
[天津張都督電]  
　　上海工商部陳總長鑒感電悉前准江蘇程都督敬電建議劃分因國家地方税項敝處已略陳意見通電財政總長參議院並各省都督查照茲將原電照錄如下敬電悉傳論整理財政必先將國家地方税項並經費劃清界限至爲確當鴻籌碩畫欽佩良深第財政條理繁複且於各項行政均有密切關係欲歸全局須以四事爲前提第一當先定國體之爲聯邦制與非聯邦制第二當先定政體之爲中央集權抑地方分權第三當先定行政之區域第四當先定行政之統系四者之中一有未决即整理分配之法無所依據茲就國情時局斟酌情形假定爲非聯邦制並採用集權主義曁以原有各省疆域廢道存府使府縣平等爲行政區域以外交軍政司法交通直隸中央内務敎育實業分隸各省爲行政統系憑擬議之前提爲財政上單獨之計畫竊以謂中國幅幀遼闊文化不齊内外蒙古回疆西藏各有特别情形將來一切治理必須特别規定固不待言即就二十二行省而論土脈物產有不同習尚嗜好有殊異經濟之榮萎財力之强弱亦逈不相侔民國新立宜使各省地方及自治事件共同發達方可鞏固基礎俾僅就收入之性質以定國家税項之界限則分配必難平均分配不均則不特使行政偏滞不能一致進行且恐省會與中央迭啓爭競紛擾將無寗日故劃分收入之法其必要之原則亦有四事一宜提整齊單簡中央易於直接收入者歸國税零星參差不便直接收入者歸地方一中央需用經費須具有完全漲縮之權一各省負担中央政費雖多寡萬難從同宜令無偏枯廢事之虞一法令必須齊一庶永免各省爭競紛擾之患本此四則爰定四法一支出之劃分國債及直隸中央之行政費並地方行政官吏之俸給應歸中央担任分屬各省之行政費及地方行政機關之經費應歸地方担任區域旣分省縣兩級則省縣亦應劃定界限各省之行政費及地方行政機關之經費宜在省者歸省担任在縣者歸縣担任此外屬於地方之事件如首縣力難舉辦得由中央或省庫貸與經費督責辦理仍預定發達時期分年收回二收入之劃分關鹽茶礦印花五税皆整齊單簡中央易於直接收入宜歸國税棒餘無論直税間税凡列舉不盡者悉歸地方各省再因地方宜劃爲省縣兩税其税外之財產營業亦分國有省有縣有歸各該收入中央不足則按各省之收入比例攤配地方不足亦按各縣之收入比例攤配至變更税法屬於國税由者國會議决屬於省税者由省會議决屬於縣税者由縣會議决各國地税大率均歸中央鄙意贊成歸地方者因南北沃瘠懸絕科則難期劃一而將來調查清理需費繁鉅亦非中央所能同時並舉歸諸省税可期各省自謀清理且可因地制宜分定科則無輕重不均之弊此實中國特異之點不能與東西各國並論者也三預算之辦法中央預算案内支出之款地方各司長應就所管事項編造槪算書逕送主管部長轉送財政部長編製全國預算送交國會議决地方預算案内支出之欵行政各機關應就所管事項編造槪算書分送各司長彙送財政司編製全省預算送交省會議决再行分投中央查核縣預算支出之欵佐治各機關應就所管事項編造預算書送交地方長官彙總編製全縣預算送交縣會議决再行分報省長查核惟省縣各預算應與全國預算之政策相同如有牴觸違反之處中央與省長得以駁回另行編製以收臂指之效一會計之年度各國會計年度開始之期大率在收入豐盈之後中國各項税課其收入豐盈之時期以春末夏初爲最則會計年度自以陽暦七月初一日爲最宜惟會計年度開始應與國會省會縣會閉會日期緊相衛接國會定於十月開會全國預算案應於九月内編竣十月内議决議决後由中央於十一月内刷印頒布省會宜定於正月開會全省預算案應於十二月内編竣二月十五前議决議决後由省長送中央核准刷印頒布縣會宜定於五月開會縣預算案應於四月内編竣五月二十日前議决由縣送省長核准預布如是層遞接辦不獨國會議决之預算案與省縣預算案無改見衝突欵目紛更之弊且省縣應負擔中央或地方攤配之經費與應附於國税或省税加徵之數亦可確實計算若各會同時並開或先開省縣會後開國會則中央之政見不能確定而預算案亦終難以成立總之財政問題困乏與紊亂不能一舉兼顧紊亂旣理乃可别籌足用此爲一定不易之道而清理之方所舉四端亦僅大綱其餘相需之條件如設立國庫嚴懲滞納釐訂收支方法簿記程式並明定會計檢查之法造報遲延之罰亦亟須同時舉行乃有實效可覩否則雖有良法亦成具文若夫設立財政學堂培養財政人材尤爲急不容緩至鑄幣發鈔誠應統於中央而地方公債爲救濟之途各國均有其例似可於法律上加以條件不必絕對禁止事關根本大計業已電部請提交參議院核議等語希賜電見敎張錫鑾叩冬印 
[南京黄留守電]  
　　華僑聯合會公鑒艷電悉現今財政支絀外債乘機要挾制我死命國勢岌岌不可終日非恃全國之民恊力維持不足以救現今之險象黄君文榮慨捐銀千元並擬回原籍鼓吹提倡愛國熱誠欽佩無量假使吾四萬萬同胞皆如黄君急公好義慷慨樂輸民國富强尅日可待將見主盟全球稱雄世界乂何憂爲埃及印度之續也言念及此尙希黄君爲國自愛並厚期我最親愛之同胞努力進行共挽大局是禱黄興叩江 
[華僑總商會電]  
　　北京袁大總統鑒財困借債遂召外人監督人心惶急黄留守發起國民捐僑等全體贊成望速定辦法頒布當協力鼓吹共策進行霹靂華僑總商會叩銑 
[廣西臨時省議會電]  
　　大總統國務院參議院廣西學堂各報館各府縣長各自治會商會各臨時議員均鑒近有匪徒自稱持平會冐電陸都督有本會議員願卽前往南寗開會之語希圖擾亂甫經本會電覆文曰萬急廣西行營陸都督均鑒本省議會地點迭奉國務院電令剴切聲明應在桂林集合凡在民國苟非反對共和之人均應遵照乃准軍政府抄送都督二十六號電内開有接持平會篠電桂議員卽肯南下之語不勝詫異議員等遵照歷頒法令集合桂林斷無違法南下之理亦並無即肯南下之言顯係匪人揑造當茲外局岌岌人心浮動之時似此造作謠言誣衊議會欺罔都督希圖肇亂實爲共和之蟊賊斷非國法所能宥究竟該電發自何局應請嚴飭將造謠之人查拿懲辦以靖地方並盻電覆等語合行報告免淆聞聽廣西臨時省議會叩卅 
[雲南蔡都督電]  
　　國務院各部總長參議院各省都督各報館章太炎熊秉三先生鑒章熊兩先生冬電悉滇省前因各公會與省議會爭選舉機早經敝處調停至軍隊極守範圍並無干預選舉之事貴支部殊不知何所據而云然愼省僻處一隅每多傳聞失實前閲報載東川府失守知府秦康齡不知下落又云蒙自兵變交涉派滇賠欵四十萬兩又云滇借法債以鹽課作抵業已押復云大總統未允各等語均屬確無其事又法國農學士勒讓德係在四川會理州境被劫受傷此間據法領照請保護當卽派兵接護來滇報載謂在滇境被土匪搶劫均非事實此等謠傳不知從何而起特此通告俾釋羣疑并希各報舘聲明爲盼滇都督　感 
[雲南各團體電]  
　　袁大總統參議院黎副總統黄留守各都督各報舘均鑒讀黎副總統侵電軍民兼權危害顯揭聞袁大總統已交參議院理勢昭昭想必通過滇軍府公囗共和諒不獨持異議惟或有以地囗近外滇用特别法治理之説進者溯自卾省倡議愼即首從光復以來秩序早安援蜀救黔力且兼顧軍政旣較各省安寗民政豈容與各省獨異若恐分治之後推諉掣肘釀成亂機此則未免過慮揆諸政體滇事囗有要求與各省畫一因開大會徵集意見到者千人詢謀僉同如以特别法治滇囗承認特電伏維主持滇統一黨同盟會國民會暨各團體公叩 
[福州地方檢察廳電]  
　　上海三山會舘福建同鄕會各報舘黄家誠被刺案各報通電有法庭不受理一語此案發生時檢察官隨即起訴並使警務司緝兇在案所云不受理實係訛傳請速登報以保法權盼切福州地方審檢廳歌 
[吳淞章統制電]  
　　蘇州都督程鑒商棧綑鹽以單照爲憑單照以鹽事機關爲準他項法團無給單照權上海鹽棧例在岱厫綑鹽如運别項鹽觔槪作私論今持滬都督引單護照而且裝運閩鹽進浙應否有效乞賜電示統制章駕時 
[江蘇程都督覆電]  
　　上海泗涇路松鹽局長覽據蘇五屬引商潘宏昌等電稱上海租界辦商向運岱鹽濟銷今該商停收岱鹽購買賤價閩鹽十餘萬担侵佔蘇五屬全地引銷違章逃課貽害鹽綱迅賜電飭海巡緝私營阻止進口以保課税等情查租界辦商購買大批閩鹽侵銷蘇五屬於本省鹽税大有關係除電海巡營阻止進口外合飭查明秉承張總理核辦並轉各引商知照都督程江叩 
[上海陳都督電]  
　　蘇州程都督鑒同志柳成烈經營山東光復事頗具熱心公舉代理都督復由陸軍部委任總司令南北統一即解職歸來適與蒯佐同同居前晚蒯氏之變不知柳氏如何乞查明示覆不勝盻禱其美叩江 
[蘇州程都督電]  
　　上海陳都督鑒江電悉敝處本不知柳成烈蹤跡蒯案亦未聞及特聞德全叩支 
要聞一 
[參議院三十日會議情形]  
　　 
[黑幕之一揭]  
　　五月三十日上午九時參議院開議先報告甘肅省會來電另舉參議員五人衆以民選議員旣經到院非得本院同意不得取銷該省會來電應不承認本日共有議案四件（一）大總統咨交覆議陸海軍旗式案（二）大總統交議蒙古聯合會要求優待條件案（三）大總統交議國史館官制案（四）審查河南都督與省議會關於約法之爭議案報告前三案皆政府交議例應派員陳述理由乃竟無一人出席議員中頗有責言經議長布告日内閣員解體紛紛辭職又聞法制局亦全體辭職故無人到院議長又云適有海軍部委員來院欲反對總統交復議之海軍旗式可否發言抑拒之衆匿笑李 
述膺云海陸軍旗可即照政府意不與國旗相連請先付審查衆贊成卽付前次國旗統一案之特别審查會第二案亦付特别審查由議長指定審查員十一人如下張耀曾谷鍾秀汪榮寳王家襄李肇甫殷汝驪王振垚楊廷棟劉興甲曾有瀾蒙古議員那彥圖起云審查時本議員等可否到會陳述意見議長答云當可到會陳述意見至所以不請蒙古議員審查者恐發言時有不便也第三案無討論即付法制審查會第四案由張耀曾報告官制定自中央聽不能各省自定任官之權操之大總統省會更不應有承認否拒之權但各省自定官制已實行者由此發生之事實一時不便取消致滋障碍可保持其效力仍候中央頒布省制時遵改河南議員孫鐘陳景南起而反對略謂各省所不容之人俱到河南幾成爲藏垢納汚之所如張鎭芳爲直隸人所逐乃爲河南都督此河南省會所以要求有否拒之權也現在局所衙署林立如舊所以要求有議决官制之權也湯化龍李國珍丁世嶧俱起而駁之略謂參議院豈可許人有違反約法之舉動官制及用人絕對爲中央之權省會豈可干預若紛紛許省會干涉國家永無統一之日今方催訂各省官制頒行之後即須取消各省已實行之自定官制何能再令河南省會自定若謂他省做了錯事河南必從而效之實在説不過去王家襄謂各省已實行之自定官制及各省未改動之官制大總統俱有各保現狀之通令河南省會豈可以他省爲口實議場中漸有傾向審查報告之勢河南議員阮慶 
 
 
 

Page 3

 
 
瀾大聲云如此云云死不承認死字之聲甚長其他理由則不聞衆有點首徵笑者於是楊策孫孝宗金鼎勛李芳先後發言皆主張河南省會應暫有議决官制之權聲勢復振蓋楊孫金李皆東三省議員各有積極之主張者有東三省議員十人互爲聲援各人又散坐四面一人言則四面鼓掌如常山之蛇首尾呼應刺刺不休河南人復助之江辛覃振等亦以與孫鍾蜚有同會之稚稍稍爲之拍掌於是表决遂多數不贊成審查報告而許河南省會於中央省制未頒行時有暫行議决本省官制之權惟承認否拒行政官之權則無之由議長另指李肇甫張耀曾爲起草員另擬咨文再開第二讀會河南議員之所以獲偏面勝利者内有同會者之暗助外有東三省亟欲仿照河南自定官制者之明助吾知其微矣至張耀曾爲原案審查長而甘令反對者之獲勝則全係黨派之關係耳 
　　吳議長與唐總理之一席 
　　談 
　　前日叅議院議長吳景　至國務院訪問唐總理因聞借欵又有决裂之耗特往詢問確信唐云倫敦會議結果如何雖不可知大約不致决裂唐又力陳求退之意謂參議院另推賢能免受攻擊吳云今日之來爲探詢借欵情形並欲慰勸總理安心任職如總理必欲去職本院却無另推賢能之權又談及國民捐吳云論其實際絕對不敢贊成恐於國家無絲毫之益而於人民有邱山之累如藉以鼓起人民愛國之心尙成一説斷不能持爲財政上之計畫然須謹愼從事聽民樂輸切勿稍涉强迫唐唯唯稱善遂興辭而散 
[總統聯絡蒙族之手叚]  
　　蒙古聯合會那彥圖等以民國初建五族共和惟蒙古全部向以語文政俗之殊限於耳目當此政體變更或不免有所疑慮庫倫喇嘛獨立是其明證用特聯合各旗王公設立本會維持大局除去向來不平等之苛例增進將來之幸福擬定條件十一條開會公决（原文已見前報）呈請大總統批准布告全蒙當奉總統批云據呈已悉現在聯合五族組織新邦自宜袪專制之流弊普人民之幸福所擬條件係爲規畫蒙古實利歸重中央統一治權起見該會員籌維詳晰頗具苦心除第八條關係官制應彙入全案另議外此外各條或根本優待條件或冀除壓制及區分畛域舊習詳加核酌多表同情當此建設伊始均須亟爲規定方可饜蒙族希望之心而進大同之化應即咨送參議院提作議案俟議决後再行公布此批 
財政總長之任人談 
　　應德　任次長 
 
　　財政部自熊總長接任後即主張毎部設兩次長一掌政務隨總長爲進退一掌事務不隨總長爲進退後以國務院不甚贊成其説遂作罷論現定設一次長其爲專掌事務可知外間揣測之詞或云金還或 
云陸宗輿或云王璟芳不知熊總長皆不屬意熊氏謂次長必精勤穏鍊者爲合格就耳目所及財政部次長無逾應德閎者應前在蘇州任清理財政局會辦稽考鈎核精細過人故蘇屬成績遠出寧屬之上迨署蘇藩不及十日而裕蘇官錢局之鈔票悉數收回去年秋冬間各官錢局恐慌異常獨裕蘇毫無恐慌皆應力也熊氏在蘇久知應甚深此次特保其任次長記者深服熊氏之知人善任聞已電商程都督候其復允調京即可發表發表後應未到任之前將以章宗元署理又聞熊氏擬仿各國成例另設一駐歐財政官專司匯兑公債之事卽以陳錦濤充之云 
[三黨聯絡之中斷]  
　　前由各黨員内幹事發起組織俱樂部冀以聯絡感情消除意見經協商一次近聞某黨議員在外播散謠言謂他黨内部分裂平和者出而與某黨周旋其急進者已退處於無能爲之地云云他黨聞之大不爲然决計不與聯絡某黨中重要人物又出而聲明一人之妄言不可爲據仍望竭力進行擬專設參議員俱樂部不標黨名取便交換政見云多數人爲之而不足一二人敗之而有餘長此紛擾民國前途危象殊甚言之不勝嘅然 
[蔡都督維持川邊計畫]  
　　英人在片馬進兵交涉頗爲棘手雲南都督蔡鍔已有急電到京政府尙未作復昨又接到蔡都督來電一通力陳維持之策謂川滇交界之酋夷露夷爲二省交通鎖鑰中國宜速設法經營以阻英人進取之路其經營之法則以改土歸流爲首圖繼之築鐵道練陸軍如中國再事延宕則川滇交通一定隔絕云云聞袁總統唐總理頗爲嘉納 
[清談] （苹） 
　　言論本爲三大自由之一而今乃當共和世界拘禁陵辱之不已且欲處新聞記者以死刑嗚呼噫嘻 
　　議案本爲一國立法之重要機關而今乃以同會者之贊助同志者之贊助遂令違法議案竟能得此偏面之優勝嗚呼噫嘻 
　　資政院本爲國人所仰望磊落光明何不可者而今乃偏特開秘密會議嗚呼噫嘻 
小説 
[俄王之偵探] （九十二）（無名） 
　　余此時由來納克樹林内經過看見來納克房子矗立前面心中暗想這房子内不知演了多少活劇藏了多少怪人如今卻又空着無人了正在那裏經過只聽那近邊的人都在議論來脱考脱家逃走和那鉛忒被毒的事余便在一家加非店裏小坐店中客人也是如此有一年輕婦人他且说道來納克房子裏的人逃走和那來納克樹林裏被殺的事想有關係的來納克樹林裏被殺的屍首至今查不出兇手也不知他自已的姓名這裏的警察署也全然没有能耐的因此奇怪的事愈出愈多了其餘的人都依附他的説話都説不錯郤没一人更知來納克樹林裏尙有一椿公案阿彌陀被殺的事余聽了多時也聽不出别的新聞來只得回到母舅家去如是者約有兩三日余想我不如自已到醫院裏去看鉛忒問他些説話看他肯説也不肯説余又想此事終究有些不妥鉛忒一見了我必然想着在綠蠟船上和我相見的事知道我知他底細的人更加不肯向我説話了我去問他也無益而且他若知於這事上也有分他們謀我之心更切於我甚是不利想罷决計不自去了有時只往那檢察長處略聽消息而已余因深思鉛忒這次之來必然仍和方培如今改名何突老夫兩人合計來窘來脱考脱的只是他爲何忽然要來窘他又如何窘法郤又百思而莫得其故 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[大俠王天縱來卾]  
　　河南義俠王天縱去歲隨同義軍光復南陽厥功甚偉茲爲汴省官紳所忌特辭南陽營務處之職於日昨由鄭州乘火車抵漢黎副總統特派護令官李文欽護衛隊督隊官崔子明二君爲代表赴漢歡迎旅鄂河南同鄕亦在漢口嘉賓樓設筵歡迎五月三十日王君乘特派迎迓兵輪渡江經副總統優禮接待現住省垣中州會舘擬勾留數日卽往寗垣晉謁黄留守以表英雄相與之意聞王君此次來鄂其夫人亦同伴偕來云 
[鄂官錢局捲土重來]  
　　鄂省官錢局自去歲起義後迄今尙未營業以致所有紙幣無處兑現該局信用因之低落茲已由副總統將中央撥濟湖此之比國借欵百七十萬全數撥作該局基本並令造幣廠日鑄銀元一萬元銅元二萬五千枚以接濟該局兑換故官錢局已於六月一號開兑所有各種紙幣頓時恢復信用矣現聞該局總理吕超伯因歷年帳目紛繁現在清理頗費手續特分别爲三大綱按日督同員司等清理（一）本局發行之銀元票錢票銀兩票以及往來各款並抵押地皮產業等項（二）川粤漢鐵路官辦時所招股本（三）附屬公儲錢局收存之項又聞公儲錢局現亦接續開辦該局新派總理魏之綱君調查得該局存於官錢局之欵共有一百三十餘萬已與吕總理會同清算尙屬相符刻爲保存該儲蓄局信用起見已將軍興以後所辦軍界儲錢所積存之錢三十餘萬移撥該儲錢局支付官商存款本息並聞現辦救國捐亦擬以儲錢局作經收機關云 
[黄鶴樓頭新外交]  
　　黎副總統昨准中央外交部電開據駐日汪代表電稱日本貴族院旅行團柳澤等十數人六月四日到滬後擬即漫游南京武漢等處准於十五號抵北京該旅行團來游宗旨係避公式而重私誼乞預告地方官妥爲照料并請届時聯絡爲盼當飭外交司預備招待以聯感情至駐漢日領事日昨亦致函副總統云該旅行團於十號可以抵漢口擬於十一號邀請卾軍政府曁各司處鎭恊上級官赴領署讌會黎公以民國成立以來各行政機關官長從無外人請讌之舉茲日領因旅行團到漢大開盛筵聯絡邦交不可不示以愼重態度特飭各司處凡各赴宴人員届時務須振刷精神整齊服制並將姓名先期開呈本府以便通知日領酌定席次而免臨時失序貽譏外人云 
[漢口借欵合同簽約矣]  
　　漢口英文楚報云湖北當道已將舊金山勞勃脱大來公司代表郝維君興築漢口借欵合同於五月三十一日簽定其内容刻尙未悉惟聞借欵總額須就工程應用之數而定並隨工程之進行陸續交付統限一年交足按漢口一埠若照新式建築需費必在英金三百萬磅以上合同中訂明此款專在華界購地造路興築江岸及敷設電車軌道之用以湖北某某入項爲抵押物聞投資人於抵押物頗爲滿意該投資者爲美國經濟團由勞勃脱大來公司爲領袖並聞合同中該公司有供給應用材料之全權蓋新漢口諸要衢均將以木塊砌築其所需木塊悉由該公司與斯丹達木料公司聯合採辦此舉純係經濟性質惟大來公司能獨佔其優勝耳 
[英商催索皖省舊債]  
　　前清皖省官吏因財政困難於宣統二年向英商怡大洋行借欵一百一十萬兩當經頒發公債票分年攤還所有上年應行還欵之期適皖省光復未得依時償欵現在南北統一大局已定該洋行昨特呈請英國駐京公使朱君爾典照會外交部迅咨皖都督查案籌欵撥還以免失信現柏都督以民國成立所有前項公債斷無不認之理惟皖省案卷迭遭遺失故特備文咨請外交部向財政部查明前項案卷咨復來皖以憑核辦 
[萬縣人爲劉漢卿呼寃]  
　　川東萬縣司令長劉君漢卿於四月十四日爲蜀軍總司令熊克武武力取消并將劉君禁錮詳情已紀前報茲又將該縣公民馬道成周衍薛白昭等呈袁黎兩總統文錄左 
　　爲披瀝輿情呈懇察雪以伸銜結而盡國民份子事竊聞漢土雖焦而億兆知頌如天之德王室雖燬而滿蒙亦歌孔邇之詩誠以所謀者公所全者大無偏無黨實福吾民　也我萬縣劉君漢卿恢全川之門户通楚蜀之關鍵時衆多以滅滿爲功而堅屬滿員無恙他邑反正間有誅戮而萬實雞犬不驚自上年舊曆十月初五日至十一月十三日爲劉君駐萬之時困難萬端謹舉其大外兵壓境紛至沓來稍失和平便成塗炭乃竟絲毫無擾劉固未嘗害吾民也比其去也吾民不知所措昧然任其去復昧然追以返本所新曆三月初三日至四月十四日爲劉君不忍棄吾民而復駐萬之日政權治理何罪何功非小民所敢妄議惟四月十四日蜀軍以武力取銷劉軍説者謂爲巡防不合民軍宗旨是日槍林砲雨吾民初次見兵革威嚴夢裏驚惶以爲雙方並舉我萬民將無瞧類事後城鄕耳語萬口一詞謂劉君是日會同我邑侯吳君慶熙逐營伏地哀阻還擊故各營次第繳械吾儕獲慶更生到今七十餘萬生靈無智無愚其具有天良者莫不曰徽劉吳二君吾其　粉然則吳固大有造於吾民劉亦始終未嘗害吾民也面乃拘之擊之將嚴究之闻某都督表其功而不得釋某鎭撫免其究而仍不得釋嗚呼吾民實始終害劉君矣如可贖兮人百其身我萬民願千百其身矣淚竭聲斷慘難殫述遠求天日雪此覆盆無任屏息待命之至須至呈者 
[雲南電燈公司之黑暗]  
　　雲南耀龍電燈有限公司自創辦以來兩年有餘毫無成效查該公司陳柄熙施寅卿二人不遵定章擅以不學無術之左裕豐充任總理除所集股款用盡外復愚弄殷實股東數人出面借貸公私欵項約有二十萬之多以供左氏一人之揮霍滇省反正後大有不可終日之勢近更告貸無門竟假軍政府命令恐嚇强迫勒令已認股欵及勸而未認者尅日一律交出以作毎日開支乃各股東已怨聲載道而電燈迄尙未開點不禁爲雲南實業前途危焉 
[蘇台又受一虚驚]  
　　六月三日蘇垣觀前街站岡巡警見路過某甲手持一衣包形跡可疑喝令停查詎某甲非惟不應且更飛步而逃該巡警一面追赶一面急吹警笛路人不知何故亦帮同追趕一時附和之人愈聚愈多適是時雲路閣對面某店失愼將次冐穿屋頂該處岡警亦急吹警笛報警於是各居民等但聞四面警笛亂吹路人又紛紛奔跑大起驚慌問之路人或云有緊急事或云兵匪開仗以致以訛傳訛相率收店暫避霎時間察院塲及宫巷一带全行閉市直至某店火已救息巡警追赶某甲亦未赶及各警紛紛回崗當向各舗人等詳細説明始各一律開市然一般居民已　受處驚矣 
[蘇都督又誅二軍官]  
　　蘇省先鋒隊謀亂等情業已迭紀前報現都督府將吳康壽朱葆成吳丙生及隊官程宏等數人迭次審問已據吳康壽程宏二人供認與蒯佐同等同謀其餘尙無確供故程都督先將吳程二人判决死刑餘人收禁候示本月四日午後經軍政司飭將吳康壽程宏二人卽在軍政府内鎗斃並將朱葆成吳丙生等發陸軍監獄收禁矣 
[蘇都督裁員裁兵之手續]  
　　程都督以各辦事機關冗員太多亟應分别裁汰以節公費日昨特諭令本府各司先將所部各科人員酌予裁汰以爲之倡現各司已遵照舉行矣又財政司王司長以本司所部清理出納兩科本係暫設擬卽將該兩科裁撤科長科員錄事一律遣散所有清理科公牘併入經理科出納科公牘併入主計科已與王陳一科長籌商歸併辦法矣 
　　蘇軍混成旅第一團各營目兵自願退伍回籍卽經旅長朱昭會同團長等查開姓名計自願退伍者共有五百餘人呈經都督核定各給恩餉三個月退休執照一紙凡在營二年以外者另行加給証書三紙本月四日程都督親自出城至營分别散給恩餉証書執照並酌賞酒肉以酬功勳一面派員備辦殺隻分送各目兵各回江北淮徐等處原籍又先鋒隊第三營亦奉都督命令查照第一二等營辦法業經軍政司盧世儀带隊前往虎邱分别収齊軍裝按名散給恩餉一月一律遣散矣 
[松江取消分府後現狀]  
　　松軍分府於六月一日取銷後省垣即派有軍械科科員符開明范志超兩君來郡接替并議善後事宜當由各職員逐細交替並點視水陸軍隊惟據軍界意見以現在水陸兩方意見極深或至因細故而起衝突都督在省又有鞭長莫及之慮故擬商請另設一司令長爲水陸之總樞而軍府中人則以水師沈統領已由都督加給委任狀歸省節制陸師亦請照辦餘槪聽都督主持等語惟兩委員未奉全權故所議各事仍需回禀都督請示 
[浦口增置釐卡]  
　　浦口車站向無釐卡財政司據六合釐局長禀稱全椒天長一带貨物往沿江各埠銷售者均須在六合完釐自津浦鐵路南段成商販均改由此路宜即於此處增置釐卡以便稽征云云財政司已允增置並歸六合釐局兼管已禀請都督出示通告矣 
[趙爾履被逐赴奉]  
　　前淮南丁溪塲官趙爾履爲前川督爾豐及現東督爾巽之胞弟在滿清時代因有兩兄奥援得以乳臭童年筦理塲缺疊由前清增運司委以何垜餘西丁溪等缺趙尙以未得最優之板浦爲歉光復後章水天來揚委首寳回任丁溪趙抗不交代章旋亦取消繼而張季直任鹽務總理委兩淮候補朱世瑛替趙之職趙始挈眷來揚復爲兩淮同寅陳鈞等所驅逐不得已始於日昨附輪北上往依乃兄免爲南省人士所揶揄云 
[天台縣議會被毁]  
　　台屬仙居等縣紳民爭權勢甚激烈如朱一清項夢羆等業奉上峯嚴飭拿辦六月四日下午都督府又接准天台縣公民公電云都督暨各司長鈞鑒煙匪訟棍陳鳳喈曹麗生王宗獻潘頌清等包攬武斷欺弄鄕愚台人痛憤現敢鼓煽匪衆擄刦紳富搗毁縣議會議塲毁搶捐局乞速電派大兵剿辦安民心保地方天台公民代表張思安等二百人公叩支 
[鄞奉爭橋案解决矣]  
　　鄞奉交界徐家渡橋一方爲水利計主拆去一方爲利涉計主改造兩方各據理由以致惹起極大風潮今聞由第三次莊之盤胡朝陽蔣著卿盛渭川諸君妥商善後辦法六條已均經雙方承認並卽點送議約呈請鄞奉兩縣立案以昭信實一面商請長壽鄕自治會議決實行茲將條規列下（一）長壽鄕自治會承認籌欵二萬元就本鄕災區按畝派捐毎畝一元除先繳三千元開辦經費外其餘分三年平均呈繳縣署自本年起至第三年止毎年繳洋三分之一以八月爲期由橋董備文領用（至開辦經費三千元應由長籌鄕繳二千元章遠區繳一千元如章遠區一時無力籌繳得由長壽區墊給一千元日後仍由捐欵二萬元内扣除）如捐數達二萬元以上自治會亦須呈繳縣署由橋董領用（二）公推孫高　君或他善士爲總董蔣麗清盛宸黼王士崑陳鴻瑞王頌華吕祥兆李安智王安之馬桂齡馬定綸王愛琛王友德王華堂諸君爲副董由縣照會任事（三）拆橋設渡建築鐵橋事宜槪由副董擔其責任與自治會無涉（四）建築鐵橋費除自治會承認二萬元外其餘不敷之疑由正副董就鄞縣各區按畆派捐或另舉數人接照普通建橋例向各處勸募並由鄞　知事照會章違鄕自治會協同辦理（五）跨江橋原有石料自領到開辦經費後卽從事搬去（六）此項因橋事受辱諸君及被害居民應如何撫恤等情由兩方各自酌辦聞江知事已於本月四號會同各董事到署籌議進行方法矣 
[吳欣璜發蕭山蟲]  
　　慈谿保黎醫院醫士吳欣璜因見寗波蕭山地方居民毎生一種疲憊病四肢無力懶於操作因於該地水中以極精之天文鏡騐出一種微虫凡身軀軟弱者久食其水即生此病此事已傳播西報惟華人尙少知之者故特記其大略如此吳君已將此事著爲論説不日即當登報使人周知未始非學界一極有趣味之研究也 
[殺子報案判决矣]  
　　六日二日下午一時杭縣縣法院長黄君會同推事張劉二君公開刑庭提出兇婦石蔡氏淫夫酈文到庭由書記官宣讀判詞石蔡氏處以無期徒刑酈文以和姦有夫之婦處以四等有期徒刑監禁兩年零十一個月並於五年内褫奪其公權宣告旣畢酈文尙口稱並無姦情處罪殊屬不甘等語黄院長許其控訴而石蔡氏尙從旁爲酈文呼寃爲之辨護該兇婦可謂多情矣 
[江山匪勢復熾]  
　　江邑紳商各界電禀云都督各司長鈞鑒股菲糾搶城出城没崗警無警防警弛防知事旁惶失措全邑震動請示辦法乞電復江山商會會同被難商號同叩江印 
　　浙提法司呈都督文云案據江山縣知事姚應泰管带吕榮電稱杭州都督民政司軍政司提法司鑒江多土匪光復後煞費戢綏十四晚據壇石頭鄕董姜達謂報稱黨匪毛七月宜等藉端騒動即派兵警彈壓竟聚二百餘人抗拒被奪槍一及彈改調分駐防軍會往查辦匪黨退守距壇五里之半塘崗岳督兵警往捕恃負隅勢膽敢開槍兵警還擊始敗竄登岳搜捕路畸無獲徐姓牧童中流彈殃及可憫給欵撫恤乃監犯蔣穀勞等又乘間反獄王哨官带兵抵捕格鬭追獲六人逸十二人惟匪勢復熾兵單難持除請劉統領徐分府就近速派防軍五六棚星夜來江恊同鎭禦外並乞電飭餘另詳管带吕榮等叩等情據此該縣匪勢猖獗若不從速覆剿恐釀巨變茲據前情理合備文呈請都督察核電飭衢州分府暨劉統領星夜撥隊前往以掃匪氛而靖地方再來電文字之間似有錯悞合併聲明此呈 
[漳泉首縣之裁併]  
　　漳州首縣龍溪縣泉州首縣晉江縣近因民國新章凡與府知事同城之首縣均須併入府知事治理故該二縣令現已改委爲地方審判廳專理民刑訴訟事宜日内卽將實行矣 
[旅閩議員之影響]  
　　福建省議會以旅閩議員事大起風潮孫都督居中調停頗有左右爲難之勢不得已電請辭職又未蒙大總統允准昨特電致廈道云日内將到廈養疴故廈道已預備行轅歡迎矣 
　　廈道及司令官昨奉孫都督電開旅閩議員額定十名省議會極端反對而旅閩各界極力抗爭甚欲以武力解决允之則閩議會不承認不允則旅閩者將内訌究竟旅閩議員應有與否希各司令直抒已見以憑公决現聞廈門各界均援華僑准設議員例以爲要求之地云 
[粤都督限制民團]  
　　粤都督示云查各屬舉辦民團前經飭由民政司辦理惟民團性質原爲綏靖地方而設現廣東全省總綏靖處刻日開辦而各路綏靖處久已成立所有各處民團自應由總綏靖處及本路綏靖處核辦以資聯絡而昭畫一合行示諭各屬民團團長知照嗣後一切事宜均應由總綏靖處及本路綏靖處核辦不得私立名目擅行募勇收款其前已禀准立案者亦應一併補呈查核各宜知之切切此示 
[粤省又散一民軍]  
　　廣東蘭字營衛軍統領陸蘭清具呈陳軍統云竊自粤省反正蘭清即率軍隊慕義而來蒙都督不以爲不肖派委統領軍隊自維重任深懼弗勝勉盡此心希圖少補惟是省垣有限之地聚集數萬無事之軍若非實行裁汰餉項必虞缺乏故前經陳請陳前督願先散軍一標以爲之倡蓋見夫遣散民軍實理勢不得不然者隨奉陳前督諭續裁六營自餘移駐北江藉資防守已卽遵照辦理在案本月初七日復奉大都督令蘭軍六營再裁三營等因奉此當即親詣各營認眞挑選以爲裁留之預備故吳委員十五日到蘭清竟未得接晤抱歉實深現與營官長互相聽候發給該三營恩餉執照功牌即行遣散惟各營官長僉以民國成立大局敉平多留一營之軍多糜一分之餉與其裁留三營孰若遣散全營使粤人稍輕其擔負蘭清以其言之成理又念汲深綆短蚊負堪虞爲大局計爲個人計自應呈請全營遣散解甲歸農其統共六營恩餉執照功牌乞派員到營赶緊發給以期及早解散云云當奉陳軍統批示云該統領以民國成立大局敉平自請全營遣散解甲歸農洵屬深明時局殊堪嘉尙自應聽候派員到營發給恩餉執照功牌一律解散該統領能愼終如始永保令名本軍統實嘉賴焉 
[粤垣搜獲軍火之報告]  
警察廳佈告云十六日二區解來炸彈廿四個炸藥一蘿又同日五區解來炸彈一個二十日五區解來鐵炸彈十六個硝一埕磺一埕二十一日二區解來炸彈二個二十二日八區解來炸彈一個又連日各區警察會同各軍各營搜查各居起獲槍械列左第二區署花園角十四號搜獲碼六粒 
 
 
 

Page 7

 
 
馬刀二把九眼并七百零七號兩處搜獲單响毛瑟槍二枝碼子二百二十八粒并廢爛車盤手槍一枝第七區署界外彩虹橋南街何宅搜獲七晌無烟槍一枝碼子四十七粒剌刀一把指揮刀四把又該宅繳出無烟曲尺手槍一枝碼子八顆慶南坊廿六號萬昌收買店搜獲刀一把又同街三十號德利收買店搜獲刀七把第八區署在通心街十九號合利收買店搜獲無壳台槍六十四枝碼子一千一百零九粒 
[湖口關留難浙省賑米]  
　　日前浙江採辦賑米委員陳黻廷函致南昌商會云奉浙　護照在贛辦就白米二萬一千石第一次由省出湖口關計米二千石當付鐵路股捐洋二百元並無取有收條第二次由省出湖口關計米一千石當付鐵路股捐洋一百元亦未有收條第三次由省出湖口關計米三千石當付鐵路股捐洋三百元取有收條一紙計米數僅一千五百石作路股三百元據路局委員説如後再有米來湖口須要補足此次三千石數目再補洋三百元如後米不來就此作罷且後來之米須要毎石捐洋二角等云但浙省已辦之米共計二萬一千石除三次出口六千石之外尙有米一萬五千石若驟然加上一倍路捐如何能交代浙江都督若不聽憑路局恐其米抵湖口事必留難惟有仰懇商會函商鐵路總局茲後賑米出湖口關惟願照前規毎石捐洋一角算照一萬五千石之數核計路股洋共一千五百元其洋先交付存商會代收並前所取來之收條一紙計路股洋三百元亦交存於商會代收待浙省賑米出口之後其路股捐洋由商會交付惟米出口時請給發函件俾至湖口關鐵路局能可放行也 
[岳州府中學之内訌]  
　　岳州府中學經費向係巴陵平江臨湘華容四縣分解茲該校校長廖載英議將平臨華解款停止而以田租撥鹽魚苗煤油紙等捐爲的款外由各縣按名津貼學費二十元巴人以撥鹽田租等捐取自巴境三縣免解獨提巴款且仍須按名津貼負擔偏重遂議將各捐欵提歸財產處管理學生平均需費若干按名照繳詎該校長主使三縣學生整隊至府知事署聲稱校長昨晚出校校中日食無着知事允財政科籌錢二百串接濟并带同學生回校邀集四縣代表等商議辦法忽該學生等因巴邑代表李寰演述理由羣起將李毆傷並誤傷庶務李某巴人因此益憤全體不允借欵現由府知事措借銀百兩并以該校長臨事先避居心實不可問已電請都督及財政敎育兩司迅委查縣矣 
　　校正昨報標題貴州徧地走龍蛇誤排爲貴州徧處地龍蛇合亟校正 
本埠新聞 
[湖南會舘之怪劇]  
　　湖南人譚人鳳擬將上海西門湖南會館内同鄕寄厝之櫬設法遷移以便附設學校曾經議定辦法志在必行昨日午後二時又在該會館開會演説各同鄕羣起反對謂譚不應藉興學爲名佔用會館致同鄕寄櫬諸多不安一時人聲鼎沸欲與爲難其部下兵士遽卽開鎗以示威嚇不料悞中二人要害豋時斃命羣情益忿幸經西區區員得悉立派長警前往彈壓未肇巨禍現警務長已轉報地方檢察廳騐屍收殮矣 
　　另一訪員報告云旅滬湖南同鄕曾舉譚君人鳳爲同鄕會會長並舉袁君靜夫爲湖南會館董事茲因同鄕在會館内停寄之柩過多袁董因天時漸熱恐碍衛生曾豋報佈告各家屬領棺歸葬嗣因仍置不睬故由譚會長於昨日午後在會館内特開同鄕會提議修葺殯舍遷移棺柩及開辦學堂等事届時浙省同鄕到者甚衆大半係軍界中人蓋因該會館建築費悉由在滬軍人捐集而譚君主持會務之後凡有提議事件並不與之聯絡各軍人已早有嫌隙故譚君所派之幹事員楊宗寔甫經登台演説一言不合即被衆人從台上拖下毆打受傷急送仁濟醫院醫治其時譚會長之次子卽龍華衞隊一營營長譚二武君雄亦被毆傷乘車逃避並有護兵王忠源被衆人擊傷面部血流不止亦送醫院醫治聞當爭閙之際英法二捕房總巡卜麥二君因恐擾及租界立乘汽車前往查察嗣見已經解散遂各回去惟譚二武君赴會時带有步隊二百餘名並馬隊二十餘騎各執槍械在會館左近防護照料該處一带居民因見人衆滋擾頗受驚恐云 
[附滬軍都督通電]  
　　萬急北京袁大總統國務院湖北黎副總統南京黄留守蘇州程都督本日下午一時西門外湖南會館開會粤漢鐵路譚督辦舊部兵士及第五師所屬第九旅部下兵士均以同鄕資格與會因意見不合互相衝突毆傷數人經本府衛隊勸戒平息殆下午五時忽又互相械鬥各有死傷數人其美親赴該營訓飭彼此均已收隊息爭當即查明實情軍法平判以申軍紀並已嚴飭其美直接所屬各軍隊長官轉飭兵士各守地段保持秩序當不至再生意外知關厪注特略電聞陳其美叩歌 
[巡警被欺之憤懣]  
　　滬防福字營兵士與巡警有隙屢起衝突均經各區長警設法遏止不與爭較詎各兵士猶日施欺虐逼人太甚東區各巡士爰於昨日分佈傳單略謂我中華數百年之專制淫威一躍而爲共和民國設有内訌立兆瓜分詎料前日福字營部下藉言不加敬禮無端尋釁大與我輩爲難始則毆傷务區長警繼復搗毁警局似此專横實背人道務希各界設法芟除去此汚點實我民國前途之幸也 
　　又聞前日兵警衝突時有滬城四區巡士多人因被毆傷由警務長送往醫院療治在案詎昨有兩巡士已在滬北仁濟醫院因傷斃命業已報請地方檢察廳派吏往騐矣 
[匪徒沿路傷人]  
　　匪徒張根友於前日夜半手携皮夾一只與同黨一人行至湖北路被老閘捕房六百二十三號華捕查見以其形跡可疑上前盤詰張之皮夾由其同伴接去飛奔逃逸張遂拔刀猛戳傷及該捕肚腹血流不止該捕猶忍痛按住傷處急鳴警笛張卽逃入兆貴里從東首穿出當由是處四如興點心店夥許阿五見而攔阻被張刀傷左手張復竄入對弄清和坊適賣茶葉蛋之蔣其四從弄内走出亦被張戳傷腿際旋由六百四十三號六百九十五號兩華捕聞警追赶將張拿獲拘入捕房捕頭立飭包探錢壽生等分投馳往查拿被逃一匪未經緝獲旋飭將受傷之華捕等車送仁濟醫院醫治張匪押至昨晨解送公共公堂請究先由錢探與許蔣兩見証上堂禀明當時情形並將兇刀呈案訊之張供温州人皮夾係是已物由友人姜扣成接去並不爲匪關讞員諭曰爾旣非歹人何故持刀拒捕戳傷多人張俯首無詞關君遂商之英康副領事着張押候查明於下禮拜五再訊 
[越界設捕之進行]  
　　英美工部局在北四川路迤北華界黑獅路建設捕房後是處商民以外人侵越主權禀請市政廳轉請通商交涉使一再向外交團據約力爭迄無效果而外人着着進行近又在該處横路添設黄羅白吉兩路亦已派捕分往站崗矣 
[哈哈炸彈來了]  
　　江北人姜北朝素患神經病前日在馬路上胡閙由捕带入捕房昨解公共公堂訊問姜語無倫次旋將銅元當作炸彈向堂上抛擲墜與西官頭面上因是瘋人不與計較遂著带回捕房查傳家屬來案再核 
[交涉使給契之特權]  
　　洋商購買房地在前清時代向由該管領事移請道署轉換道契自滬上光復後改由會丈局暫給契據俟再商辦茲經領事團議决此後洋商購地之田單須送交通商交涉使蓋印給契名曰正式契所有暫契一律停止現各領事署均已照議實行矣 
[防範宗社黨]  
　　閘北警務長蔣君以近日謠傳有宗社黨在蘇勾結某隊兵士希圖起事深恐混入滬上圖謀破壞特於前日通飭馬步水陸各區隊加派長警認眞巡緝以保治安 
[軍士體念國艱]  
　　　軍第二十三師步兵第九十二團第三營兵士前次得聞營長蕭弼臣演説國民捐事莫不感奪認捐立時繳齊然丁此財政困難之　雖倡辦國民捐亦恐無濟該營兵士爰自願解散歸田以輕國用業於陽曆五月三十日止各將公家所給之物呈交清楚散歸鄕里矣 
[民生國計會之辯論]  
　　上海民政長吳懷疚君前以民生國計會所發之以麫代米白話傳單内有牽涉董事顧君之處語多失實曾函勸該會嗣後發抒議論勿涉偏激原函已見前報茲將該會覆函錄下米貴之原因米税之豁免以及認捐之盈虧本不能與以麫代食相提並論所見甚爲欽佩惟紳商之不顧公益自私自利之事　會早經調查明晣故於白話中带表一二警告當局諸公有則改之無則加勉各界紳商熱心公益救濟時艱者敝會當崇拜之不暇安敢護駡但如張顧二君營私肥已大衆曉然以致米業中人恐碍全體名礜廣佈傳單首先報告中有遺臭萬年等語滬上有十萬石湘米問題出現各商民之來會報告日有其人且有商民公函現存會中米業之傳單兩載報章該董之浮冐亦已見報足見斯人之陰險早爲社會所深悉萬民所痛恨母庸敝會同人代爲掩飾前日借題發揮者係本會之言論自由亦非過於偏激之談耳 
[代謀罰欵之用途]  
　　上海民政長吳君昨接民生國計會諸宛明函稱推翻專制共和告成建設伊始百凡待舉更兼米價翔貴民食堪虞是以黄留守發起國民捐各紳商提議平糶事惟是民現當兵燹之餘商界大受影響民生原氣未復雖有熱心志士踴躣勸募無奈杯水車薪無濟於事鄙人竊思光復以來所有貨物税之罰欵其數甚鉅在前清時代均被局中人分肥呑用現當共和時期入民各有監督之責茲查税務處所收罰欵半是公家提用尙餘半數未卜若何用度乞將是項罰款明晣示諭以釋羣疑而符民國之眞相如係果有此欵尙存公積項内可否將該欵彙充國民捐或辦平糶悉憑尊意竊思閣下卽前任之税務總長爲敢直言冐凟尙乞照會市政廳長莫君等切實報告以歸實際母任盻禱 
[願捐者儘可繳欵]  
　　上海國民捐辦法經民政總長會同陳都督開會議决後因石印捐券並編號蓋章手續繁多致未開捐現聞此項捐券業已印就於六月六號分送南北商會收欵機關凡願助此捐者可往商會繳欵隨掣捐券收執 
[女子敎育研究會演劇籌費]  
　　中華民國女子敎育研究會因經濟困難特聘文士演劇團於六月八號卽陰曆四月廿三日星期六假座張園安塏地演劇一天收資接濟凡滬上熱心志士　閣名媛想届時必聯袂而往賛成其事也 
[催索商輪租費]  
　　滬軍都督咨武昌黎副總統文云案據本府交通科轉據招商局呈稱去秋民軍起義時經湖北交通司派員李馥棠由府中交通科長介紹在局租去固陵輪船一艘當時言明照輪船定例毎月和費銀四千兩按日計算交還時給付現此輪雖然交還而舡身内外均有損壞非大加修理不能行駛核實估計必須五千元方能竣事至租費一層計自去年陰曆十一月初九日起至陰曆年底止共五十二天合銀六千九百三十三兩本年正月初一日起至三月半交還之日止共二個半月合銀一萬兩共計租費銀一萬六千九百三十三兩修理費洋五千元應請轉行湖北交通司照欵發給又快利輪船一艘亦於去年陰曆九月初一日經該交通司在漢口就近調用其租費算至本年陰曆二月底止已二萬四千兩刻下尙未交還仍須按月計算此項租費銀兩亦請行知發給等情前來當由敝處據情照會貴府交通司查照發給在案嗣准該司復稱以從前交戰時間一時運輸孔亟凡屬中國船隻均由軍隊調用槪未發給租費等情又經敝處將該局係商辦營業性質不能以他項船隻比擬詳晰照復詎該司堅執已見竟置不理函牘紛馳徒勞往返刻招商局又以固陵一輪係由敝處介紹承租逐日來府案領此問欵項支絀萬難籌墊爲此　情備文咨請貴副總統敬類查照轉飭交通司速卽照數發給以恤商艱面清經手事關商欵迅盼施行 
瑣聞 
[城内]  
[審判廳民科批示]  
　　劉鑄請呈批　訴爾將房屋租輿陳泮林等現屆合同期滿不肯交屋按照民訴律第三百零八條急追情形請求縮短期間票傳就審又按督促程序聲請發給支付命令等情本廳查該賃屋如果確因合同已經届滿則陳泮林當然消滅其賃貸權無從發生三個月出屋習慣之説惟該民旣請求縮短就審期間又聲請發給支付命令查發給支付命令之規定除發給命令後經過法庭期間方可照律執行外共有相對人聲明異議仍須傳集就審本廳現若照准該民發給支付命令之聲請則縮短就審自可不必惟發給命令之後相對人一有義議仍再傳審　并　　時日反與該民聲請迫切之意思又相聲　究竟該民意欲縮短就審期間抑或請求發給支付命令本廳無從採擇仰卽明白聲復可也顧小寳呈批狀悉成德順無力担負債務經人勸説減償洋元在外直接交付自可准如所請惟查此案係汝與顧卞須共同訴訟債權亦係共同所有何以來狀祗有汝名究竟顧卞須是否與汝同意抑或另有别情着再明白聲復以憑核奪 
[檢察廳批示]  
　　吳振等呈批訴悉此－案前經本廳集訊在案旋據李丕基呈請展限一星期俟人証齊備再請集訊等情前來當以批飭嗣因爲時已迫不及通知以致兩造互相誤會此屬事實上困難情形與訴訟進行原無妨碍茲據所請姑候到限再行集訊如果李丕基有意延宕本廳自有正當辦法該民等可無過盧若呑没欵項究訊難寳李丕基父子相關有一人到案已足証明所請補傳李大鈞之處應母庸議着即遵照 
閘北 
[串拐養媳]  
　　顧炳生昨拐女子王阿毛陸阿大崔毛頭曹桂芳至二區指控串拐養媳等情當卽一併解送裁判所經孫所長提訊均不供認因被告均居租界判移公廨訊辦 
[賊秃收押]  
　　閘北廣靈庵僧人問禮昨投裁判所控告徒慶彪與香伙林阿香串竊現洋十五元及時表衣物等情經孫所長飭提慶彪與林到案訊實慶彪押三月期滿再核林賠洋十五元開釋 
[取巧獲咎]  
　　惠彩臣向市政廳朦請造屋執照搭蓋草棚昨被工程處查見禀請裁判所將惠傳案訊明判罰洋四元充公並着將草棚拆除 
英租界 
[女子訴若]  
　　吳春山控買女張春蘭私逃一案昨經公堂復訊吳供春蘭寳被沈老四引誘出外求請澈究訊據女供因遭凌虐走出並非私逃今不顧隨吳回去惟父母均在清江原籍求恩作主判女留候函致清江民政署查明復到再核 
[不應逞兇]  
　　李阿福與胡阿木胡彩林兄弟兩人同在新閘卡得路三十九號某洋人家執役茲因阿木被洋東辭歇疑李唆使前日紏衆將李毆傷李卽報告捕房昨由包捕將兩胡拘解公堂訊明判合貼李醫費洋十元并各罰洋五元充公如無力繳洋改押兩禮拜 
[兜售淫畫]  
　　陳定寳前日在租界内兜售淫畫由捕查見拘入捕房昨解公堂訊明以其有碍地方風化着押六禮拜淫書燬去 
[房客欠租]  
　　山西路萬裕昌正大黄子珊潤泰昌餘泰順興老慶祥顧森泰等十户因積欠英商新瑞和洋行房租被控昨由包探將萬裕昌等八户傳至公廨分别過堂候訊尙有復興圜復源兩户未到諭飭再傳 
[訊明拐案]  
　　拐匪汪德寳柏長發列壽山張三尤阿金王李氏等因串拐女子李阿桂汪梅鶴希圖價賣爲娼被探查獲解送公堂押候澈查在案昨經聶襄讞會同英翰副領事訊明以尤阿金無干開釋李女交其母顧氏具結領回汪女留候查明家屬再核其餘人証仍押候查明有無别案再核 
[控訴無憑]  
　　住居華界之顧炳生前日因走失女孩疑係曹桂第瞿丫頭陸阿大王阿毛等所拐由捕房於昨日派探將曹等拘解公堂訊供無憑遂判將案註銷 
[女孩待領]  
　　女孩施瑞香前日在虹口迷途由捕轉送公廨昨經官媒送案請示據供年十四歲漢口人父母均在原籍被匪誘拐來滬判留候認領 
[賊膽如天]  
　　竊賊張阿狗前日混入匯四捕房押所内竊取押犯絨毯被捕查獲昨解公堂訊實着押西牢一年示儆 
[馳馬受罰]  
　　王阿林前日乘馬在馬路上奔馳巡捕以其違章带入捕房留馬開釋昨經公堂傳案訊明判罰洋五元充公 
[無憑無據]  
　　女子王阿鳳控兪少甫騙呑金戒一案昨經公堂復訊無憑判兪開釋 
[馬夫盜馬]  
　　公大等各馬房環控馬夫胡春楊竊取馬匹等情昨由捕房將胡解廨復訊屬實判押西牢九月 
[自行料理]  
　　汽車夫白阿福因司機不愼在愛文義路撞斃田陳氏家七歲女孩珍珠業經驗明棺殮昨由捕房將白拘解公堂請究　　事出無心求宥判交妥保限兩禮拜向原告熟商料理美租界 
[小工跌斃]  
　　小工戚阿夏日前在東洋公司碼頭某輪上做工失足監入輪内受傷甚重當送同仁醫院醫治延至昨晨身死由捕房諭飭地保查明收殮 
[監犯病斃]  
　　監犯陳大興竊犯許和尙均禁西牢尙未滿期近因患病於前日相繼斃命昨由捕房飭地保查前有無屍屬再行收殮 
[肉莊失愼]  
　　北四川路海寗路經子路中問某西人所關之牛羊肉莊忽於昨日黎明時起火由救火會救熄捕房特飭中西探查明復奪 
法租界 
[各領一半]  
　　吳子卿前以現洋四百八十元向杭大生烟紙店夥紀仁龍兑換大清銀行鈔票八百元後因該票不能通用致啓訟端經公堂聶讞員判令兩造協同包撲出外試用觀其跌價若干再行核斷在案昨據捕房禀稱此項鈔票現已無處收　卽有收兑之家亦均暫時收藏以圖將來之利故將原票呈案請示聶君酌斷令紀給還吳洋二百四十元所有鈔票着各領四十張限紀於七天内交洋 
[並不通氣]  
　　搶刦蘇州各處贓物之盜犯逃避來申匿居同富里仇九海家曾由包探拘獲解送公堂判交蘇州警局來差带回訊辦仇則押候查明是否同黨再行辦理在案茲據捕房禀稱查明仇前在湖北與各盜認識此次並無串搶情事解案請示判押捕房三月逐出租界 
[不知危險]  
　　東洋車夫徐金華兩耳失聰前日駕車出外與某電車相撞幾遭不測昨由捕房飭傳車寓主季懷孑至廨請究中西官以季不應將車租與耳聾之人判罰洋十元示　徐押捕房一天 
來函 
[中德洋行華主任沈大鵬致各報館書]  
　　記者閣下聞之手足被縳則舉止不能自由夫人而知之矣財政軍政國家之手足也監督財政何異縳其手足使之不能自由噫阿堵物能制人於死命如是如是波蘭埃及之亡不亦不可哀已所謂借外債爲飲鴆止渴言非過也黄留守爲革命元勳甫收漢祚之功不忍以二萬萬方里錦繡之河山淪夷外族故此次借債失敗直斥其隠而痛陳其非是爲其後盾者莫若舉辦國民捐之爲得登高一呼四山皆應將見全國一致合四萬萬人爲一心則凡吾同胞亟宜互相警勸勉爲其難日後收效之結果不特區區軍餉無足慮吾同胞苟熱心愛國卽從前外債又何愁無掃清之日哉鄙意開辦此舉宜有經常有普及而不涉强迫不容勒捐要皆感勳國民之熱忱投誠相與以期集財於中央吾同胞須知國之不保民無以立鑒前車之覆轍憂來軫之方遒一勸十十勸百而千而萬而百萬而千萬而萬萬由此類推未有不收其成效也倘心存機械以私意敗公德不但爲國家之蠶將爲世界之公敵必暴其罪而併殲之以堅民心以固國本伏希當軸者採擇蒭蕘良爲幸甚 
　　再啓者滬上洋行林立爲外人之服務者奢靡成風環福州路一带敎坊莫不有個中人之蹤跡回頭一笑浪擲千金和酒之資難以縷指夫鬼死狐悲物傷其類况人而不如鳥獸乎今特爲吾同胞之倡率同本行同事准以一月之薪水提助國民捐俟機關設立卽行投繳伏奠各洋行買辦及同胞志士急起直追慨解囊金廣爲敦勸不勝企禱 
[華洋游藝賽珍大會公布]  
　　啓者張園會内所收入埸券貲暨各項捐資各舖助振等項統由華洋銀行洋董集總核算彙解義振會分别解往災區以濟急振除將細數列表再行分布徵信外特此公布惟祈公鑒 
[警務長來函]  
　　敬啓者敝屬巡警向歸各區自行訓練原定章程本有定期會操之舉茲本月初六日又値属各巡警會操之期準於是日下午二句鐘由各區巡員率同各巡警約有二三百人前赴滬防營操場舉行會操此本係循例之舉惟恐人民不知應請豋入貴報以免居民驚疑是爲至幸上海警務長穆湘瑤謹啓 
[柳寅伯致蘇路公司書]  
　　蘇路公司起草員鑒前次修改章程在前濟光緒三十四年十一月其時滬嘉南線將近告成清徐北線正在進行規劃一切理宜遠大迄今三年有餘南線營業情形漸有頭緒北線清徐已於去年讓歸國有泰通一線雖已决議因財力不逮未能開辦是公司雖名全省實則祗有百餘里已成之短幾名實大相逕庭旣無推廣擴充之能力以冀開源則惟有節流之一法俾公司少一分糜費卽爲股東保一分血本况南線資本非全出股東尙有百餘萬兩之債　乎其最著者如董事局章程第六十三條總協理董事應常在公司專心執行業務等語因是而增加薪水實爲糜費之尤蓋當川住局理諭非不止當然按之事實滬嘉百餘里已成之路除營業歲悠外事務甚簡何必苦總協理董事以所難况王總理陳協理暨董事諸君子皆當世知名之士擔任社會事業甚多勢亦不能常川住局更何貴有此不能實行之章程哉按公司原章董事局本爲議事機關後此修正時改爲辦事機關數年以來毫無所補僅毎年多費公司數千兩薪水而已尙希修改諸君子於此加意焉再南市東站落成已久站屋亦頗寛大總公司事務非繁倘能合併亦節省之一法也雖非修改章程範圍内事諸君子亦股東一份子故聯類及之是否有當伏希裁奪是禱股東柳寅伯謹啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[千里眼順風耳奏參趙玄壇摺] [  愛]  
天國監察御史臣千里眼順風耳跪奏爲濫借外債剝削民財恭摺奏參仰祈天鑒事竊臣等職司耳目凡有見聞不得不據實上奏以期無負天廷委任之重茲查得財政大臣趙公明出身本一武夫蒙天恩命掌財政大權不自警惕以圖上報反向西天佛國濫借外債營私圖利若不立予解職嚴行懲儆則何以伸天條而肅天紀考趙自受職財政大臣以來獨斷獨行專横已極其中借公財而謀私利之處幾於不可究詰近日貪念益滋借天庫支絀爲名向西天如來佛處借到佛面金十二萬萬兩所有回扣數千萬趙則盡飽私囊從中報銷又復浮而不實夫我天國本有天財足以出入相抵計自孫行者大閙天宫後别無大舉何以忽欲借此巨欵不知作何開銷使人莫明其妙若貪九五回扣而令周天人民負此重擔則趙之肉其足食乎且我天國非一無羅致資財之區也金星中有五金礦木星中有森林水星中有魚鹽土星中有米麥火星中有燃料皆取之無盡用之不竭今不於此謀生利而惟以借債是亟可見趙公明急謀一已之私直欲斷送我大羅諸天於如來佛之手矣凡此罪大惡極實爲諸天菩薩所不容相應亟請天皇速付雷霆法部從速定罪以謝天下臣等耳目較長見聞較確所有趙公明舞弊營私貽禍無窮之處理合恭摺奏聞伏乞玉皇大帝天鑒謹奏 
[單相思客致紅倌人書] [  愛]  
芳卿妝次自識仙姿足慰生平謬蒙青眼益增戀慕不我遐棄竟欲以終身相託紅拂之投李靖足見卿慧眼無花也而僕也雖不能富敵陶朱名超管樂然江淮耕萬頃之田湘楚建千棟之廈與都督結金蘭者三十人核利息得歲入者四百萬彼上海之要緊完一點鐘輩安足與鄙人爭一日之雄哉此鄙人家產之大略也至以才貌論子建燃萁安仁擲果笑江淹之生花陋何郎之傅粉所謂五陵年少裘馬翩翩者安足與鄙人較一事之長哉此鄙人品學之大略也至以揮霍論腰纒十萬一擲千金看遍長安之花禾醒揚州之夢嗤杜司勳之寒乞失約青梅歎白太傅之窮途終爲商婦彼上海之吃鑲邊酒碰搭脚和者安足與鄙人論冶游之闊哉此鄙人酬應之大略也芳卿果欲擇人而事鄙人願爲金屋之藏有蒹葭依玉之歡無彩鳳隨鴉之嘆不嫁則已如其嫁也舍我其誰泐此書以代牽馬願芳卿莫誤吹牛特貢相思即希芳鑒 
海外奇談 
[加婦被舉爲官]  
　　加拿大省地利埠居民近日選舉婦人遮士爲審事官此係加省婦女自獲選舉權後第一次被舉爲官也此婦向在律師處充書記於加省律例極爲諳熟將來辦事料必周妥也 
[造水動物]  
　　試以生於砂漠之謨爾謨佐與　鼠騐其身體之組織六分之五爲水其水蓋由自已之組織内造成彼等所食之種子與乾草能依生理的化學作用分解澱粉及舍爾羅左爲炭酸與水又排出炭酸而吸收水於其組織中有此能力故不飲水亦能生存也 
[俄法大戰之一百年紀念]  
　　俄國政府以本年正値俄法大戰之一百年（卽拿破崙攻俄而敗北）且故帝銅像正告竣工故准於八月間舉行銅像之除幕禮及俄法戰爭之一百年紀念禮現在豫備之際聞其内容於波羅智那之古戰塲舉行大操係照當年戰爭之規模布置一切且於該處創設學堂並贈一牌於當年從征軍人之子孫以爲紀念聞俄國皇帝並擬於是日頒特赦之令云 
滑稽談 
　　昔有仿制藝體作愛老婆文者其起講數句云今夫伉儷篤紅顏之好有公何可無婆婚婣偕白首之歡雖少不妨稱老詮釋老婆兩字可謂驪珠獨得 
　　前清某縣令公餘之暇頗好诗詩酒一日宴客適厨雞脱縛飛去使衙役捕之狂追不及某令戲出一對云衙役捕雞狗腿不如雞腿快時有某僧方騎馬來與讌某名士即應聲曰寺僧騎馬驢頭更比馬頭高舉座爲之粲然 
　　去歲南京某校某敎員讀孔子爲司寇之寇字爲冠同時商業學堂某敎員讀季氏伐顓臾之臾字爲叟有人戲爲之聯云孔子爲司冠可憐法政學堂偏要講二千年前故事季氏伐顓叟此等商科敎習還不如三家村裏先生亦謔而近於虐矣 
醒吾叢談 
　　紅樓夢一書説者極多要無能窺其宏旨者吾疑此書所隠必係前清第一大事而非徒紀載私家 
 
 

Page 11

 
 
事實謂必明珠家事者此一孔之見耳觀賈政之父名代善而代善實禮烈親王名可以知其確非明珠矣今略舉所臆見諸條於後以諗世之善讀此書者 
　　林薛二人之爭寳玉當係康熙末允禩諸人奪嫡事寳玉非人寓言玉璽耳著者固明言一塊頑石矣黛玉之名取黛字下半之黑字與玉字相合而去其四點明明代理兩字代理者代理親王之名詞也（廢太子後封理親王）理親王本皇次子故以矍木之林字影之猶慮閲者不解故又於迎春名之曰二木頭迎春亦行二也寳釵之影子爲襲人寫寳釵不能盡情極致者則寫襲人以足之襲人兩字拆之固儼然龍衣人三字此是書中第一大事 
此書所包者廣不僅此一事蓋康順兩朝八十年之歷史皆在其中海外女子明指延平王之據臺灣焦大蓋指洪承疇（承疇晚年罷兵柄閒居極侘傺無聊）大醉後自表戰功極與承疇事符合妙玉必係吳梅村走魔遇刦即紀其家居被迫不得已而出仕之事梅村吳人妙玉亦吳人居大觀園中而自稱檻外人明寓不臣之意參觀桃花扇餘韻一齣當日官府方點派差役持牌票訪求前代遺民可知梅村之出必備受逼迫也 
王熙鳳當卽宛平相國王文靖熙康熙一朝嘆大臣之有權衡者當以熙爲第一書中固明言王熙鳳爲一男子也 
戲攷[  健兒]  
[血手印一名法塲祭夫又名蒼蠅報恩]  
　　林佑安之子孝童自幼聘定王春華之女桂英爲婦父子二人戒殺放生力行善事後春華位列三台進爲相國富貴驕人意圖賴婚又恐林氏不服乃賺孝童入府留宿書齋殺一婢女委屍齋中誣以强奸不遂殺死青衣鍜鍊成獄佑安聞悉大駭以子係讀書明理之人决不作此無恥之事往刑署呼寃求雪然獄吏得王厚賄俱袒王而抑林卒不得直孝童熬刑不過屈打成招罪定斬决佑安藏刀入王府見春華拽其衣襟挺刃而逼其女親往法塲一祭孝童以盡夫婦之誼否則以死相拚同歸於盡王見刃大窘不得已而允之桂英固深明大義者得此機會轉以爲快即素服淡粧而出扶婢哭往法場見孝童已高揷斬條行刑在即一慟欲絕然美滿良緣業已鑄成鐵錯付之無可如何惟默叩上蒼俯卹下情不得六月霜飛一洗今生寃獄但願三生石在再結來世良緣而已桂英含淚回去獄吏即命行刑忽有青蠅無數飛集孝童之頸刀不得入獄吏知有寃情停刑覆命後卒昭雪沉寃玉成好事此雖得行善之報亦王之忍 
[天雨錢鈍根]  
心害理天道有所不容也此劇往往用梆子花旦演之而二簧花旦從未演過崔靈芝四蓋烚燈俱擅唱此劇哀絲豪竹之中雜以悽慘之腔嗚咽之調聞者酸鼻不忍卒聽 
小説 
[短篇寫情落花魂（十三）] [  龍]  
　　蓋春光不密漏洩人間初締紅絲旋登白簡彈章旣下衆議交加而大吏愛少年之才雅不欲以兒女私情致阻封侯之路因勸少年絕足東樓飾詞查覆乃少年浮雲富貴兒女情長誓願掛冠偕隠築金屋以藏嬌少年如此眞誠良不負美人巨眼深情矣 
　　夫文君白頭之吟逈異清照桑榆之語乃瓊枝連理驀地摧殘豈因三生緣淺早盡於一月中耶不覺切齒恨蘭臺桀犬無故吠人以致巫峽雲销　橋柳暗少年方低呻淺咽而小婢碧桃踉蹌奔入捧一錦函授少年曰此東樓吳可娘之絕命書也彼小春姐因行旌匆促不及面致郎君囑爲代呈座右願爺其鑒諸少年陡見此書神經瞀亂脉度驟增急忙剖函細讀甫盡五六行覺心灰意惻悲從中來從前一副纒綿富麗之情已逐向冷月清風之境而肅肅然絕無生氣矣 
　　書曰薄命妾吳可卿倚裝和淚奉書於吾摯愛之湘帆夫子足下前蒙垂愛采及葑菲花底盟心簾前待月方謂調脂弄粉永侍妝樓鬭草拈花正多歡會以似錦之年華擁如花之美眷儘足極世界無垠之艷福供吾二人消受矣豈知良晨不再好事多磨天際横風渾不解事陡吹此萬縷情絲一朝中斷旣傷薄命復玷盛名聞警之餘五中崩裂繼聞夫子爭以去就薄高官而不爲益見情有獨鍾私心竊慰然勢之所驅功名愛情决不兩全會當權衡輕重以定取舍今天下擾擾生民苦水深火熱久矣夫子具長沙策治之才抱汝南澄清之志蒼生方殷殷屬望而謂可以一已之痴情遽置萬民姓命於不顧耶深恐夫子爲情所驅如春蠶之自縛因而生厭世之悲觀萌殉情之妄念以致上負蒼昊鍾毓之奇下辜黔黎膏雨之望則妾雖粉身糜骨永墜泥犂將不足贖天下萬世之吐罵矣正擬裁箋上凟藉獻愚忱詎大吏問罪之師忽已踵門而至立促嚴君避地以居并迫妾紅絲另繫其爲夫子彌縫之處至矣盡矣一片苦心曷勝銘感所難堪者妾耳（未完） 
 
 

Page 12

 
 
   
 
