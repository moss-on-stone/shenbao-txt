# 1884 - 124 - 4903977

 

Page 1

 
 
[畵報出售] [  申報舘主人啓]  
　　本舘新創畵報特請善畵名手選擇新聞中可驚可喜之事繪製成圖並附事略由點石齋刷印每月定期數次每次八圖由送報者隨報出售每本收回工料洋五分其摹繪之精筆法之細補景之工諒購閱諸君自能有目共賞無俟贅述上海除賣申報人兼售外申昌書畵室亦有出賣外埠則隨報分寄就近取閱可也兹準於四月十四日第一卷書成發兌特布 
[經籍纂詁出售] [  點石齋主人啓]  
　　儀徵阮文達公視學浙江時以經術爲多士倡衡文之暇譔集經籍纂詁一書士林珍之如拱璧惜乎兵燹之後初印本良不易得坊間雖有翻刻舛誤旣多貽害匪淺本齋不惜重貲購到白帋初印本并將補遺逐頁繕冩分附每韵之後工料則精益求精校對則愼之又愼仍用照相石印法縮成巾箱　式分裝五本定價兩元治經之士當無不先覩爲快也準於十三日出書售處悉照曩例此白 
[論製造不可畏難]  
　　中國自與泰西各國通商以來購輪舶製鎗炮亦旣不遺餘力此皆以前中國所未有之事故皆爲意外之費似乎由創始以迄於今二十年來所費不下數千萬不可謂不多矣然海防邊防苟有不虞仍不足以深恃宜乎主計者通盤籌算以爲虚糜也顧帑則糜矣而所製器械船艦固儼然在也帑雖糜而不得謂之虚糜說者又以爲中國所購製之輪船鎗炮較之泰西實皆不及輪舶止能以　守口而不可以駛外洋鎗炮止可以飾　觀而不可以此禦敵若欲出外洋仍須購船於西國若欲禦敵人仍須購軍火於外洋然則雖有輪舶鎗炮而俱不足恃其費不猶之虚糜乎然此皆承辦者不得其人監視者不盡其心故也昨譯德國克　伯炮廠情形而知中國之所以開局製造與夫船政鐵廠等類皆未見其得法矣製造一事鍊鋼最難克房伯炮廠初創之時專以鍊鋼爲事淬之以水煆之以火一而再再而三精而益求其精美而更極其美功程至七年之久而止成一三磅彈之小炮再遲之二十年之久而始成一五十墩之大炮此其詳愼精密爲何如中國之製造其能若此之認眞乎且試之七年而止成一小炮再試之二十年而始成一大炮則其所費者爲何如想其試辦之時各處之向該廠購辦者未必若現在之衆多則其廠中用項多而進項少可想而知乃堅守初志不憚辛勤不惜巨費至於如此其專且久而後克成厥功中國之製造局又焉能之夫欲兵之强必先求其器之利器不利而欲强兵難矣欲求器之利必不能惜製噐之費苟惜費而欲利利器尤難之難矣該砲廠初非爲自强其兵起見但欲製爲利噐以出售於人而藉此以獲厚利噐不精則購之者少而利無由獲費不鉅則爲之者疎而噐何由精大是以不吝重資不拘年月必以克底於成而後快迨至今日而規模愈擴而愈大製作愈久而愈精功程則更漸推而漸速先是一六十墩之礮必以兩年而始成者今則一年之中可成巨砲百尊中等砲五百尊小砲更以千計而於是該廠之名乃大噪於歐西馴至廠中足以養六萬餘人廠屋可以容一萬九千人而該廠之局面爲何若國中之礦皆爲所用并及他國之礦亦得爲該廠所用鐵路之遼遠也若彼電線之周布也若此其地日益加廣其利日益加厚此殆亦該廠主始願所不及此然該廠主當創始之初認眞講求精勤若此則卽其開創之始已可預卜其今日之興旺矣該廠固志在求利而一年之中所用資本不可以億萬計中國製造各廠雖不爲獲利起見亦欲以此自强其兵而顧於二十年來費此區區數千萬以爲虚糜鉅欵乎夫泰四之兵以器械精良而莫之敵然西人往往言中國之兵未嘗不强固剽悍苟予以精良之器械亦未始不可頡頑於西兵不過中國督帶之武員則不如西國之事事親歴以此爲西人所竊議然中國之武員皆須聽統帥調度統帥而果諶勇足備法重令行則如身使臂如臂使指亦不難一氣聨絡若兵勇輩執持利器平時又勤加操練使能命中及遠而船舶之堅固靈　復不難遠涉重洋則以中國人數之多糧餉之省當有數倍於泰西者又何懼乎外人之侵侮又何與國之敢於蔑視也耶今者法人攻越明知中國必以保護審屬而相阻撓而顧悍然不顧得寸則寸得尺則尺一若可以惟所欲爲者彼盖並非輕視中國直輕視中國之兵其輕視中國之兵正以中國兵之手無利器輪船槍炮皆非其敵而帶兵武員又多平素兵將不相習以故肆無忌憚一至於此中國此時亟當先求帶兵之武員再求用軍之利器將與兵之情聨而指揮可以大定兵與器皆相習而運用可以如志此固當不惜重費不限時日無廢事亦無近功而後有可收之實效觀乎克虜伯礮廠夫亦可以恍然悟矣而顧以動糜巨欵爲慮也哉 
[上諭恭録]  
　　四月初九日奉上諭譚鍾麟奏總兵積勞病故懇請賜卹一摺記名隄督陜西延綏鎭總兵仁芳久歴戎行戰功素著在陜十餘年訓練防軍搜捕餘關頗著勤勞兹以積勞身故加恩着照提督軍營立功後病故例賜卹該部知道欽此 
[本舘接奉電音]  
　　昨由通州電局專發電音到本舘有四月十四日上諭二道敬謹譯登○四月十四日奉 
上諭通政使司通政使吳大澂着會辦北洋事宜内閣學士陳寳琛着會辦南洋事宜翰林院侍講學士張佩綸着會辦褔建海疆事宜均准其專摺奏事欽此同日奉上諭卞寳第等奏故員虧短倉榖請飭追繳一摺已故湖北襄陽府知府恩聨前在任内虧短倉榖三千三百餘石該家屬並不如數賠繳擅自回旗實屬藐玩着鑲黄旂滿洲都統飭令該故員家屬迅將虧短倉榖折　完繳解交湖北買補還倉如逾限不完或完不足數卽行查抄家產備抵以重倉儲欽此 
[朝鮮近事]  
　　王城西門外七里餘有朴姓子年十五於二月初娶劉姓之女兩村相隔有一溪甚陡險木梁横 
焉行其上時本忽斷折墜於　下水雖不深而亂石崚嶒利如鋒削如筍所乘之轎已粉碎矣及從人尋路而下將新娘由轎中拖出不省人事横髮亂衣服淋漓倩人肩負及門已氣絶矣未識郎顔卽濡妾首豈真爲河伯迎之而去耶○　 
親殁盡行三年之喪且多有廬墓者其風俗尚古也有一貧兒金姓早失怙事計至孝困苦無聊乃向人告貸以賣雜貨爲業遂於市間設小攤每日所獲無多然必計其所得之利不論多寡盡買牛魚諸肉歸以奉親自甘粗糲十餘年如一 
 
 

Page 2

 
 
日及母殁哀毁骨立痛不欲生遂輟其業將餘貨兌換於人得錢歸還借主不欠絲毫至墓側結廬而居初不計其囊無錢灶無烟罋無米也忍飢二日腸轆轤鳴乃臥地痛哭一輾轉間地忽陷以手探之得常平大錢五十餘千遂一一運至廬中就其墓側左右買田十餘畝竭力躬耕頗足自給遂於廬之前添葢房屋數層而舊廬不敢示不忘其親也娶妻生二子均使耕田以繼其業二子亦善體親意就養承歡孝子年已六旬每飯猶捧獻墓前而後食之古之終身不忘者何以加此○城中大河一道冰巳全開婦女　衣者聚於兩旁爭相洗滌約有數百人杵音酬和如敲柝笑語喧譁聲聞里餘行此者如入山陰道中應接不暇然無鹽嫫母居其大半無足流連也聞一日正在　濯時忽有小兒屍約四五齡自上流浮來羣驚訝遺杵抛衣紛紛若鳥獸散有男子將孩屍撈出置於岸邊十數日無來認屍者遂抛於城外亂冡間誰家失兒知者必多此事哄傳國中已徧何寂寂竟無來認之人耶吁異矣 
[犬馬報主]  
　　朝鮮有某甲飲酒至醉行至毛洞街上玉山頽矣遂酣眠於泥潦中有數惡犬圍　身旁將衣褲咬大有咀嚼之勢彼昏 
尚不知也行路者見衆犬兇猛避道而趨地處僻巷四無居隣惟有二三小兒遥立以視之大聲呼喊彼若罔聞小兒亦不敢直前驅逐忽一犬貿貿然來逼近審視大肆咆哮將犬盡行驅散守於其旁及醉者欠伸小兒爭相告語其人眼尚朦朧乃以手拭目太息而言曰此吾家之犬也胡爲乎來哉遂率其犬怱怱而去有作義犬歌以傳其實者不數日而有馬救主一事○東城外某村某甲以牧馬爲生家稍饒裕夜有二偷兒入室搜掠一空並將其所積錢物盡行包捆方欲負之而去某甲在睡夢中忽聞馬鳴蕭蕭異乎平日夢遂驚醒見房門洞開知有變披衣而起甲年少壯已將一盗執住被盜抽刀力砍甲反身躱閃刀入門木者三分餘盜又拔刀相向勢頗危急馬忽從庭中斷韁躍出將執刀之盜踢倒刀抛於數步外盜已跌傷不能行動又將被執之盜撞倒於地乃將二盜縛送有司此二事相隔數日言之者皆極確鑿夫犬馬戀主亦能救主自古皆然人所以動謂效犬馬之勞也世之漠視其主者亦犬馬之不若矣 
[試事雜述]  
　　浙江學憲祁子和宗師近奉有陞任總憲之命亟須晉京是以寧波於初九日叅謁卽於初十日起馬按臨紹郡聞牌示於初七日取齊十二日開考紹城試竣憲駕當卽　省料理北上杭嘉湖等府屬歲試大約須新學使抵任舉辦也 
[浴佛盛會]  
　　四月八日爲浴佛節杭州之淨慈雲林兩寺向例有浴　盛會鳴鐘擂鼓僧衆雲集城中之善男信女營齋供佛者無不願入龍華之會而共叅鹿女之禪今則老佛僅存叢林凋謝雖逢盛節徒有虚名惟三潭映月之放生會年例一舉熱閙如前是日城中士女傾城出遊或買龜蛇以贖罪或市螺蛤以放生或釋魚蝦以示解網之仁或放鳥雀以兾銜環之報弄蛇丐者爭爲奇貨之居放鴿州民猶侈當年之盛今歲初八日天氣晴和頗爲燥熱城中士女羣喜爲湖上之遊或舒蓮步或坐筍輿或駕香車或招畫舫要無不衣香扇影窄袖單衣杏子衫輕桃花扇暖較之鬥艸芳辰踏靑佳會其熱閙有過之無不及也不期天不做美甫及未初北風陡起霎時雷鳴玉虎電製金蛇黑翻如墨之雲白洒跳珠之雨一時油衣莫覔木屐難求眞同風浴而歸未免淋漓盡致兼以封姨作虐陡作春寒團扇而藉以障風單衣而宛同潑水已苦打頭之雨首盡飛蓬那禁入骨之寒膚還起粟不僅拖泥帶水行同曳尾之龜而且冐雨禁風冷若縮頭之鼈一路上之扶肩倚背掩面垂頭者其情形殊難描畫碧翁眞殺風景哉 
[寗郡茶市]  
　　寗郡每值立夏前後江東江北以及城西之開茶棧者約有數十家本年僅十二三家皆因各碼頭錢庄倒閉銀根吃緊是以收閉者多開辦者少刻聞入山辦茶者不過數家如此情形不但各棧夥固多賦閒卽各棧應用炒茶等人亦大失所望也 
[招勇赴閩]  
　　賀總鎭奉閩浙總督何制軍福建巡撫張中丞之令在寗波招募福靖新右營勇於十三日爲始在城内後營校塲挑選年力强壯技藝兼長者一千名俟招足赴閩以資調遣云 
[金陵官報]  
　　總辦金陵城外保甲局叚小湖觀察現委署徐州道缺故此差改委總辦金陵洋務局劉冶卿觀祭兼辦○新授兩淮鹽運使德靜山都轉去歲在巡道任内因平反三牌樓命案奉旨送部引見特授斯缺現在德都轉於初九日船抵下關次日入城謁見兩院至何時履新尚無的期云○已革兩淮鹽運使洪琴西都轉照例呈繳台費恩赦後並不回涇縣故　購宅於鳩江寄居兹聞於上月杪逝世黄粱一夢聞者傷之○兩江總督衙門有兼轄三省之責政務殷繁故轅下特設發審委員管理收呈發審事件現聞李司馬炳奉委接辦花布厘捐是以此差委曾德甫明府接辦矣 
[維揚官報]  
　　總辦揚州保甲局趙筱溪觀察現由潘琴軒中丞札飭招募舊部五營前赴粤西以捍圉觀察日内卽須起行所遺保甲局差使曾　帥已委吳柏莊觀蔡接辦至所遺辦理金陵善後局差委鄧春田觀察接辦云 
[通州瑣聞]  
　　三月念六日浙江督粮道廖觀察到通謁見倉帥○念八日招商局盛觀察到道謁見倉帥旋卽回津○念八日通永道開庫放春季兵　○念六日提騐江蘇第十四起漕糧浙江第六起漕糧浙江第二起白粮前半起念七日提騐浙江第七起漕粮浙江第二起白粮後半起念八日提騐江蘇第十五起漕粮念九日提騐浙江第八起漕糧四月初一日提騐江蘇第十六起漕粮浙江第九起漕粮初二日提騐江蘇第十七十八起漕粮浙江白糧報完○李邑尊交卸後移居小幻牌樓路北公館高邑尊於四月初二日進署○王恕園慈雲寺吕祖祠法華菴塔菴五處粥廠年例於淸明前停止今因上年被災甚重窮黎無以餬口故展放月餘甫於前日先後止杓矣 
[駁貨投河]  
　　寧郡東門外有三和尚者以駕小舟爲業人甚勤兩兄皆不務正業其母止賴三和尚養贍月之十二日午後三和尚於新江橋南岸福建商船上駁貨不意失足落水風急水流無從撈救竟與波臣爲伍其母聞信襓岸痛哭幾不欲生見者無不爲之太息也 
[利國近聞]  
　　頃有友人自徐州致書本館言利國煤礦所見煤層實有一丈二尺之厚邇日四方來購者日盛一從此節省經費多開數井必能獲利但利國之利全在於鐵鐵石徧中漫野取用無無盡誠能以本地之煤鍊本地之鐵其利可至數十倍向所患者無煤耳今有煤矣又苦無鍊鐵經費值此時世無從招徠惟有專力取煤以爲立脚之計耳 
[試放氣球]  
　　西人之製氣球或以之眺望山川摹繪景色或以之飛越瀛海偵探敵營然亦有藉此爲游戲者前日本埠海關洋人在裏虹口放氣球二個凌虚直上其第一個係藍白色第二個係黄白色摇曳空中自北而南人皆引領以望云 
[閱華洋貿易總册書後]  
　　聞之歐美兩洲諸國凡衙署局所年終主持其事者例必將一年籌辦各節出入數目并歴年比較情形纂録成書印釘多本呈報各憲致送同官分給地方紳商及廣發書坊減值售賣書中載列纎細靡遺詳益加詳愼而又愼盖公事宜令人知尤欲人盡知任人詰問善則推廣不則更改務期集思廣益一無遺憾而後已良法意美誠無過於此者西人嘗譏中國謂通商以來風氣日闢知此者亦不乏其人而罕見仿行或有不可示人者在耶不然何日本通商後於中國頗見是書而中國尚未見也余因是屢欲立說勸稍稍仿行以事過輙忘未果今於友處獲觀此册舉凡中國通商十九口新關徵收總數分别華洋船完納之數貨價總數分數進出口貨數洋藥茶葉各數船隻墩數逐 
 
 

Page 3

 
 
條分記朗若列眉始知我中國固已仿行之新關旣仿行之衙署局所當亦有踵行者吾將拭目以俟矣至册中徵數何以數去年少八十萬兩較前年少一百四十萬兩或以市面衰耗所致余非市中人不敢贅若洋土貨進出估值本銀今年洋貨進口計七千三百五十餘萬兩土貨出口七千零十九萬餘兩進貨多至三百三十餘萬兩此卽洩入外國之銀惜哉留心商務者宜亟謀以塞此漏巵也 
[查拿流氓]  
　　小東門德泉樓茶肆打架一案法公堂及縣署訊理情由均登前報嗣經城廂各叚董張啓壎等遞禀道轅以該流氓等黨 
羽甚多到處滋擾請飭縣嚴辦現奉邵觀察批飭上海縣將該流氓王長奎等供出之人悉數務獲拿辦若輩或稍知儆畏耶 
[尋仇未遇]  
　　法租界某客棧前晚有男女兩人借宿似作野合鴛鴦者旋被新街等處流氓六人知覺攔住索詐男子係作籮間生意雖 
有勇力然寡不敵衆袛得出洋一元五角了事而心終有所不甘復邀同伴至萃興樓茶肆欲與流氓評理流氓早已逸去復又尋到小東門外時新樓茶肆　氓等正在啜茗見衆人尋至知不能敵竟從樓窓跳屋逃去籮間中人均怏怏而歸 
[屍骸無着]  
　　有寗波舟山人邵大春年三十六歲由侍者王梅生荐至某帆船爲大菜司務十二日因燒牛排失飪被該船大副用鐵鉗 
打傷額顱　大春負痛奔逃該大副猶盛怒追逐邵卽跳入駁船失足落水斃命屍骸至今無着當由薦頭王梅生赴英刑司署報明卽經飭傳該船大副訊問供稱並未將其打傷追逐係伊自已失足落水身死尚存工洋十七元四角衣服二十一件鞋子三雙可卽交該侍者領去打撈屍身備棺成殮該侍者供訴前因並稱不敢作主領洋須俟屍屬來滬再行商議刑司准如所請昨日屍弟邵小春伴同屍岳母鮑李氏來滬查悉前情且痛屍骸尚未撈獲隨卽赴上海縣喊寃控究至所控細情容再探明續報 
[撞翻舢板]  
　　江南提督李軍門於十三日乘坐兵輪赴江陰出吳淞口時停泊該處之炮船皆升旗恭迎并有四人欲搭輪同赴江陰卽雇𦨥板而往詎被輪船之梯足撞翻船中共五人一齊落水當經救起成云僅救得一人未知孰是 
[詰奸禁暴]  
　　新任城廂内外總巡馮蓮士刺史前日傳諭各舖地甲將舖内各流氓姓名一律查明開單呈報想日後必有一番整頓也 
[監犯病斃]  
　　上年日暉港盜劫信船案内獲到之盜犯胡大滿在監因病發普育堂醫治於十三日斃命由堂董報請黎邑尊詣騐據仵作喝報委係因病身死因在滬並無親屬由堂報殮發壇標記 
[緝拿盜黨]  
　　正月間盜刧閔行航船案内之曹定富等尚未緝獲前日黎邑尊嚴比捕役現由捕頭柴樛選派妥幹副役購線緝拿矣 
[查看工程]  
　　西人哈味投英領事署訴稱五馬路西首之地基雇張國勳包造樓房一百餘幢計共價錢二萬一千七百餘兩言明分三期付銀初次付銀七千兩第二次付銀二千七百五十餘兩又有二千兩因工程袛有一半故銀未找足且立承攬限期逾期已久仍未完工照現在之工程所付銀兩相去不遠然其躭延如故只得另雇他人接造以期工竣出租請爲傳張訊究等因翟副領事據情照會黄太守查得張國勳住居城内爲特移請上海縣派差傳張於前日午後投案太守會同翟君庭訊哈味亦投案申訴前因張國勳供承包哈味房屋價目無錯然工程已有九分第二期銀兩尚未收齊共袛收過銀九千七百五十餘兩並未另有二千兩急切不能完工且所欠水木料及各項工匠銀萬分催逼哈味又稱是房由有恒洋行東金世美打樣後立承攬况所造房屋諸多不合張又稱確有金世美打樣現在可邀金世美前往察看便知工程究有幾何房屋之合樣與否卽可照算太守請翟君問哈味後付之二千兩有憑據否唅味稱憑據確無因張需用懇我措付者太守隨商之翟君謂是房之起造實由張國勳向西人哈味承包然則與他人無干不准再有牽累情事今旣兩造各執已造之工程有所不合姑飭傳原經打樣之金世美查看明白核實禀覆以憑核斷 
[租船案集訊]  
　　天祥洋行東控陳萬源號夥林相軒租定輪船悔議請償耗費之洋一千六百四十元等因已列前報昨由天祥行東帶同買辦某投案聲稱禮拜六林到我行欲租輪船裝貨往燕台汕頭或牛莊至汕頭洋東言燕台至汕頭每担水脚洋一角二分牛莊至汕頭水脚一角八分惟輪船現不在滬而在香港須打電信至外洋有回信始可定見林於禮拜一來候回音因本行未接有外洋信復發電音至禮拜三午後林又來候至三點半鐘仍無回信林始去及至四點半鐘洋東接得回電知照我轉達林姓可以定妥　遣友人到林處適林不在據其號中别友言雖知林相軒代客租船聞客因伺候不及已另向别行租船然須會見林面及友回來報知時已將晚不及報明洋東禮拜四淸晨林有覆信言客已另雇他船俄而林亦自來我卽告知洋東　東言香港輪船已開來不能回辭林又言該客已定别船或者另行代招主顧嗣以論價不合洋東現將船另租他人惟須令償吃虧之洋林則供亦相同并稱我係代客租船此事實係天祥行躭延况租船向有定章定妥後須由洋人記載簿上再行簽字立合同租契如有悔議理合照償今問天祥行租船之事一未書明帳簿簽字二未立過合同租契何謂悔議至我代客租船非向天祥行一家招商局怡和行均有之所立之合同呈閱翟副領事謂禮拜三旣由買辦遣人知照休姓不合　禮拜四囘辭太守謂當日買辦遣人雖未會見林姓然林之同號友人已經言及客已另租他船且未定妥殊難以悔議論翟君問買辦是否先有人說及客已另租他船買辦答稱派去之人候林未面不過與别人閒談况當日天晚我亦不及告知洋東天祥行東嘵嘵置辨翟君與太守再四商量允爲覆訊 
[鎭江電局停收賑捐啓]  
　　敬啓者敝處自上年七月順直東浙揚鎭均患水灾蒙各處大善士發交賑欵諄囑代收均已分别轉解陸續登報現因市面蕭條已無收欵同人等各有正事均難兼顧准於四月底掃數儘解卽行截止務祈各處善士如有賑歀請於日内擲交以便彚寄至順直東皖應核之獎亦望從速加捐庶可早日截數報銷造塔合尖此其時矣諸求垂察無任拜禱鎭江電局江啓 
[外埠輪船招商分局横濱神户寗波三處疊來賑捐]  
　　謹啓者四月初六日奉到横濱招商分局　君緯堂天善士商請陳理事府以及中華會館諸紳董陳君玉池何君鴈賓盧君鳳高永和昌寳號諸同善卽將善昌寄去捐册並原函奉懇代募直東兩省賑捐苦情佈告同人四出勸募第一次募成四十七户英洋五百八十二元以七二五合匯來規銀四百二十一兩九錢五分向申楂打洋行照兌○四月十四日又奉到神户怡和寳號内招商分局麥君旭初大善士來函第一批先匯來英洋一百二十五元向申江北市大馬路增泰洋貨寳號内楊松巖善士照兌細帳下班寄來仰承中外各埠諸大紳商大善士垂念山東順直兩省春賑已屬不貲而災黎撫卹尚無了期專望南中善士籌解不竭爲幸接到善昌函託代募捐册不分畛域視同仁集資賑撫源源而來今正善昌爲春賑籌募艱難萬不得已預備捐册函託各埠招商分局諸大總辦共寄 
出相册三十六本寗波謝君益齋叠來鉅欵已有貴報各埠總辦如能　照横濱神户寗波三處總辦實心實力廣種福田積陰德於子孫爲久長之計鉅欵募來兩省灾黎咸登樂土神目如電錫福降祥定操左劵不得不據情列報代灾黎叩謝宏恩以昭激勸上海絲業會館籌賑公所教弟施善昌謹具代謝 
[更正]  
　　初六日報登江都縣謝明府有札調來省之信兹悉實係傳聞之誤並無其事合亟更正 
 
 

Page 4

 
 
[送預知非子歸嶺南請高昌寒食生大詞壇斧正兼呈曠懷野士伴梅道人]  
　　秋向東風輾轉分　　聲徹暮天雲多情例受離情感纔送春歸又送君愧無杯酒餞君行指點長亭話别程天末夕陽横不落依依似戀此時情我亦他鄉廿六秋　江回首淚雙流今朝重與君言别一樣相思兩樣愁烟水蒼茫入望遥此魂能禁幾回銷可憐一寸天涯月猶爲離人送落潮榕城志誠種頴川氏未定草 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[道院紀勝]  
　　京師西便門外三里許有白雲觀道刹相傳　自宋元問觀内外松柏參天幽深雅元邱眞人諱處機道號長春子山東人西遊記卽其所著也在觀煉氣有年丹處仙去至今遺像在焉嗣後相沿每届正月十九日俗名　九前後三日必有眞仙下降度　是以遊人摩肩擦背霧集　屯皆爲會仙而來廟期年年如是　未聞有遇能而霞舉者世俗之愚眞堪捧腹觀中有　　下有洞洞中一黄冠　踞坐蒲團手執蠅　帶華屬巾衣百衲閉目垂眉不食飲亦不　溺如此者凡三晝夜面前　金錢一枚大如盤一任男婦老幼用當十錢向金錢托内抛擲卽擊其頭面亦若罔覺其坐功其不可及今歲聞内廷　賞宫燈數對銀二千兩曁供品等物觀中添置紗燈多架燈上繪畫皆陰　文感應篇各圖爲勸　　見是以遊人較前尤衆云 
[録濱堂先生致少欽封翁書]  
　　少欽仁翁大人閣下月之初六日得接手教備衙心存感激無地矣敬維福隨時茂德與日增以忻以頌承委募捐以濟山東簮省水災之事計以濱處地頭淺省殷户無多而且客　業　捐簽一次核之日程無幾弟誠恐各梓友難於簽助又見得該省人民如此若况豈肯坐視而不救哉弟雖志少力微亦爲盡量免負尊處之美意所託也再三揣度卽將閣下來信并損册面呈陳理事商酌借重其力將來信并捐册轉交中華會舘求各位董事多助俾得集腋成裘以襄美舉此次陳君玉池何君鴈賓亦爲踴躍慷慨預筆先助金數十元此事亦賴於兩君之力相助也弟處偕會舘先生盧鳳臯兄隨卽攜捐册往四處商家洋行勸簽現約計五百餘元俟卑晚再簽多少料有六百元之數矣容日陸續繳收準由下期匯上可也特此奉請紓念是禱并請升安統希朗照不備甲申三月二十一日横濱招商分局永昌和羅和聲頓首 
右啓者今奉到三月二十一日横濱招商分局總辦羅偉堂仁兄大善士來元號台翰拜讀之下仰蒙大君子辦公餘暇不辭勞瘁四出勸募集成鉅欵如此樂善不倦神目如電天必賜之以福上體祖考下示子孫籌賑中之第一用心人也今將原函託登申報以供衆覽惟望各省各埠年姻世誼閱報後代善昌勸募賑捐如能仿照聞風興造直東兩省數百萬災命可免餓斃之慮耳四月初一日又發來第二函匯來第一次代募捐册先收到各善士捐洋五百八十二元以七二五合九八規銀四百二十一兩九錢五分照數收到併解災區按户台銜四月初六日第二百六十八次收捐淸單内抄登報章以慰各捐生善念除今登報外另具覆函代灾黎九叩奉　卽請慈鑒上海北市絲業會館籌賑公所教弟施善昌少欽氏　啓四月初八日 
[上海北市盆湯弄絲業會舘主施少欽經收順直山東江浙等處賑捐四月初十十一十二日第二百七十二七十三七十四次淸單]  
　　知非俗客二次續助由同里全盛局寄 
申報舘轉交英七元本三元錢唐孤香舘主爲萊官種花永保順利十元葉　衢五元歙縣祁信余移助神幔愿由揚州全泰盛局來四元周俊德求胞兄　　速愈四元秀水金澄爲兒患驚風轉危爲安完愿二元沈杏記二元知愧子省遊戲資一元章武求平安無事人由天津全泰盛局來一元周浦藍子扶節省茶酒資由寳順局來虚對開一元錢寳求病速愈先助四開五元八開一元以上初十日○本埠天水靜觀子求病速痊　助順直五十元香港思補堂嶺南六齡　子爲母病許愿見痊二户由南市朱心農來各二十元南市蔡幹臣求病速愈十元病愈人完愿由汪敦甫兄來十元蘇城沈子泉節省湯餅筵費由寳順局來十元毘陵涵雅堂春風座主人求諸凡順遂十元湖南周荔樵内翰書潤六元滬北楊益記洋貨號衆友節省立夏酒資五元梅里　通德由永義昶局來五元計祥順由無錫通裕局來四元　釐補過氏求四季平安得利四元丁乾瑞求妻曹氏病愈三元代結善緣人應付另欵移助由皖南太郡全泰盛局來二元蘇州馬醫科張二元徽歙汪德達由張堰同泰仁號來二元常熟有心無力子求病愈續助由全盛局來一元浙甯無名氏完愿由郭仁甫兄來規銀三兩五錢三分古潤張移放生愿由源叅昌號來錢五百文○海晏輪船帳房陸君雨生代募捐　並自助二元承志堂夏二元梅陶卿隱名氏無名氏三户各一元○第八十八日出售助賑彩票寗波郭手五百六十二號一張訃洋二元以上十一日○凌四堂求子病早　由萬錦榮兄來五十元泉唐東里自牧居士求痰飲宿病卽痊由全盛局來五十元浦東信昌與友程韋莊爲女洪程氏病許愿立愈由日生局來二十元沈宅作山收土經資移助四元衆善士捐餘由掃葉山房來二元入開一元錢六十二文崑山美裔節日用餘資求合家安吉二元慈東徐洪氏患病求速愈先節醫藥資二元慈竹山房二元苕北有心無力人求宿病速痊由永和局來二元滬城沛國氏惠康爲岳母跌傷移藥實求速愈一元裕記保子無恙一元滬城楊味琴一元新安氏提助月得辛俸錢三百文○林三和銅洋二十元浙寗下帷主人菊如氏銅洋一元均俟歸併鎔化○湖郡仁濟善堂紳董代募捐册高賓五十元敬業堂五元陸湘縣五元邵文順五元硯耕書屋四元恆和四元忠　堂三元烏程錢毂吏陳汪沈手三户各三元敬記苦口婆心人森桂堂恭儉堂沈潘雲樵樂天樵人棲霞山舘椒瑞書屋八户各二元愛日軒楊槐新堂王脩有餘齋求是精舍小松雪齋恆太園承德堂洪太園元太園九户各一元沈子文對開二元劉珠浦對洋一元德馨廬半元江湖散人後裔半元勉善子不留名二户各半元共合洋一百十三元虚對開一元由姚君守梅交來又由全盛局來韋俊記韋履記各一元○浙寧朱君餘庵代募捐　鄞縣新進章大庚廿四元並轉募朱受出柴志嗣兩同案新進各二元劉修　移帳項二元由恊興局來○元芳洋行帳房白君玉岩代募捐册錢樹春爲哲嗣榮娶謝酒席資二十元○餘姚翁已蘭先生書潤助本籍代收虚對開一元錢七十文○浙寧下帷主人菊如氏由悅泰藥行來銀壳捫表四隻中西算學輯要十部共六十本　北有心無力人求宿病痊由永和局來京珀烟壺一個連翠蓋統估併助賑彩票問内○第八十九日出售助賑彩票楊柳記五百六十三號一張林應記五百六十四號至五百七十三號十張楊味記五百七十四號一張共售十二張計洋二十四元以上十二日合併聲明 
[上海抛球塲後街楊泰記衖辦理直賑捐輸駐滬總局第二十三次收欵]  
　　浙江仁和縣趙捐曹平銀一百兩○錢塘縣程捐洋五十元並經募同善堂五十元共計洋一百元○海寗州李捐洋一百元○餘杭縣孫捐洋五十元並經募訓導金八元敎　陳餘臨汛凌縣丞張典史吳前署典史張各四元復號典二十元同和典同源典各五元米業三元董震周蔭棠各二元同順恊記韓金生五昌棧沈縉劉仙芝愼記杭同德范順昌董蓮淸李炳照沈衡平陳鳳階葉明五葉順芳朱頌賢十五户各一元共計洋一百三十元○秀水縣水捐洋六十元並經募璿記十元業德堂八元交三主人愛吾廬張再揚各六元大昌乾昌公信泰來鼎元五典各四元孫懷德堂同耳盦各二元共計洋一百二十元○海鹽縣王續捐洋二十元○平湖縣束續捐洋一百元○石門縣劉經募洋二百元○桐鄉縣金捐洋二十元並經募徐麟瑞堂庫一百八兩合洋一百六十三元徐介壽堂庫平銀五十四兩合洋八十一元五角春風草廬張二十六元王愼恕堂二十四元壽萱書屋曹一十元共計洋三百三十四元五角○孝豐絲王捐洋二十元並經募王少愚四元萬又巖洪璞齋吳迎楨陳春山劉　章王德甫吳煥珍李人偉八户各二元共計　四十元○金華縣曹捐洋二十元並經募候選分府黄十元源大典二十五元祝裕隆三元餘泉宋隆裕永濟章咸泰汪啓源五户各二元萃濟乾源德懋榮大裕亨昌廣和寥式訓堂戴洪源項慶利葉萬興樊隆泰正盛陳茂源蔣恆生益生成張仁壽王道源鼎隆泰羲昇王恊豐王榮順于羲興餘大廣隆裕春鮑永試同和元九德堂王一洪德應泰同裕泰葛大有聞聚成乾　兪德裕鄭恆和三十六户各一元共計洋一百零四元○湯　縣捐洋二十元○以上統共收曹平銀一百兩申合規元銀一百零六兩四錢洋一千二百七十元五角皆由杭州府吳春泉太守彚解前來其餘各府縣未經交回捐册並允再爲函催趕速捐解仰見情切救灾歴久不懈非日以民事爲念且具大願力者曷克臻此惟望賢守令同心恊濟迅賜籌交俾畿輔窮黎廣沾惠澤將見行道有福古語定自不誣也再嘉書海鹽平湖三縣先解捐欵敝局業巳刋登正月二十七日申報因捐開未經交來故無捐户細數兹由杭府寄到嘉善縣捐册一本計開嘉善縣胡捐洋二十元並經募糧廳趙三元河廳阮二元在城各紳董募捐洋二十五元又茶捐項下提洋二十五元西塘鎭各紳董募捐洋十四元五角茶捐項下提洋五元五角天凝莊紳士募捐洋二十六元五角又銀二兩五錢楓涇鎭紳士募捐洋六元大雲寺鎭紳士募捐洋二十二元五角千窰鎭紳士募捐洋九元掦廟鎭紳士募捐洋七元八角福善涇紳士募捐洋七元五角洪家灘紳士募捐洋五元五角草里孫紳士募捐洋五元各典鋪共捐洋六十元各鹽店共捐洋八　五角瑞豐木行捐洋二元縣署書辦共捐洋五元以上共計洋二百六十元三角銀二兩五錢核與前解捐數相符又海鹽縣捐册一本計開海鹽縣王捐洋二十元並經募本縣紳民洋一百七十五元共洋一百九十五元核與前解捐項並此次續解之數相符其平湖縣捐册尚未交來容俟隨後交到再行刋列淸數合併登明 
[上海抛球塲後街楊泰記衖辦理直賑捐輸駐滬總局第二十四次收欵]  
　　温州府胡捐洋三十元並經募曾煜生二十元鄭淸標嚴毓記各十五元仁和善賚義生　豐四典各十元壽椿萱余六元潘鏡墀四元高玉記葉景僖李廷匡各三元脩業堂趙氏明善堂瓊樓主人元宵仙子孟培祖嚴毓瑛張金記王壽田乾泰行王小峰餘慶堂義房葉叔　葉蔚亭葉景偁葉善蔭葉佐淸培德堂陳午樓陳子遴陳雲耕徐信記小東山草堂來裕順堂樊錫周徐紹儀郭仰峰郭輔忠郭輔康郭國昌郭國珍潘毓駮陳炳琦黄子雅黄徲聞黄崇憲陳五如永祥園徐　生項輿卿積善堂春　號春號春生陽廣和園包木君周海緒富賚典葉履綏堂葉昌記人和園尊性堂陸丙甫東昌坊新春陽新號郭景修陳鏘陳鑾坡潘丹生六十户各捐洋二元共計洋二百五十九元○永嘉縣張捐洋五十元並經募鄭淸標十二元王乾泰徐穆如潘丹生各六元兪雨田四元高壽齡李雲涵鄭潄石鄭泉記　毓總陳雨田陳樹榮陳慶芳八户各二元共計洋一百元○瑞安縣程捐洋三十元並經募沈蘭生胡雨帆林恊生郭梅向同成行茂記行周大賚夏元豐王博山王筱泉朱德泩葉覲嶽林和記隆興順記林蓮舫張笑巖金　和孫詒善堂李小峰胡合發項仲　項攬谷黄皆春二十三户各二元董慶記李履甫裕昌記阜記行通記行一記行源來行裕泰行張雲巢林瑞春東興行洪大行洪子遷王魯岑蔣藩周管玉成郭煥錦林慶璜王橘生竺春和鄭壽鏘林選靑洪博卿周伯龍洪星卿洪筱湘項炳章王鳴球林樹東周煥文三十户各一元共募毛雜洋七十六元兌換光英洋七十元合成一百元○樂淸縣捐洋三十元並經募林樹聲徐之駿各十五元洪興朝八元徐乃康七元洪沐淋五元徐乃來徐之驊各四元洪濟淋洪肇文蔡日昇范仙芝葉茂蘩丁佩蘅六巨各二元蔡奎光李屬照同春號周啓文徐寶春胡紹華連淸楷連毓樸連秀鑑吳兆霖劉雲裳丁天衢錢仲年趙一琴趙汝梓十四户各一元以上共募八十五元皆光英洋徐秉源劉雲程各二元鮑舜臣一元五角陳子逢連有木連華峰朱紹南侯勝之吳兆霖葉彭齡臧孫盦周國鋆九户各一元以上共募十四元五角皆係原洋九七兌折實英洋十三元七角七分五厘周啓文四元李建邦二元周衍升周序賓周序獻徐秉源連嗣熙倪廷傑鄭芝錦吳東來倪洪岳侯勝之侯尚桃林培昌吳景山錢仲年十四户各一元以上共募二十元皆係坤洋九兌折實英洋十八元崔守土二元計春生丁龍文各一元以上共募四元皆係刮洋八五兌折實英洋三元四角共計洋一百五十元一角七分五厘○平陽縣湯捐洋三十元並經募錢星美等五十元吳正瑗等二十元共一百元皆係刮洋八二兌折實英洋八十二元○以上共洋六百九十一元一角七分五厘餘匯費五元八角七分五厘凈收洋六百八十五元三角此項捐册係由敝局徑寄温州懇胡練溪太守發交各縣代爲勸募旣荷首先倡率而賢宰官亦皆協力賛成不以事屬隔省稍存漠視其平日愛民如子之心概可想見曷勝感佩之至○杭州季久甫捐洋四十五元並經募無名氏許榮波潘門莫氏各四元江錫著鄭鎔欽張儀甫柏芳洲曹謙星春暉王椿伯趙錫三孫秉衡陶吳氏張德順袁德順鄒蓉江費式屏徐門張氏徐子吉十六户各二元吳遐卿邵儉伯各一元五角王卿田徐厚甫吳少梅王慧伯陳懷生朱衞川陳普泉翁芝亭八户各一元共計洋一百元○嘉興寄來無名氏助洋四元○以上統共收洋七百九十五元一角七分五厘 
 
 

Page 10

 
 
[光緒十年四月初八日京報全録]  
　　宫門抄○發抄旨四道○晉撫張奏叅革司獄拿問摺○閩撫張奏大員病故代呈遺摺○晉撫張奏委署各員缺夾片○禮親王等奏充補章京片○江督左奏飭知府回任片○東撫陳奏叅各員議處片○又奏請建坊片○又奏請獎勵片○陜督譚奏爲請將故提督專祠立案並附祀陣亡各員弁片○大臣貴奏病請開缺調理摺○四月初八日禮部宗人府欽天監正紅旗值日無引見○肅王等由東陵回京請安○謨公文中堂各假滿請安○謝謝授廣東廉州府知府恩○愛廉謝授大理寺少卿恩○和寳由口外賜奠回京請安○浙江學政劉廷枚請訓○肅王請假十日○召見軍機謝劉廷枚○發抄左宗棠奏委解洋　赴岑毓英行營交納奉旨該部知道欽此○又請將不守營規之遊擊謝德陞以千總降補奉旨着照所請兵部知道欽此○又撤任松江守博潤傭回本任奉旨吏部議奏欽此○又留甘直隸州謝陶改留兩江以原官卽補奉旨吏部議奏欽此○○山西巡撫臣張之洞跪奏爲特叅疎防斬　重犯及寄禁未定罪名人犯越獄同逃之司獄請旨革職拿問以盡功令仰祈聖鑒事　據調署寧遠廳通判豫臨詳稱光緒十年正月初四日該廳赴豐鎭押荒局禀商押荒事宜公出委司獄陶奎代拆代行旋據陶奎稟報是月初六日夜四更時狂風大作詎監犯劉樹林馬臘魚兒張馬先仔奔布李有五名乘禁卒更夫人等睡熟扭斷鐐銬越獄同逃旋卽追獲劉樹林馬臘魚兒二犯奔布於追獲時畏罪自戕身死飭役追拿無獲訊係劉樹林起意糾邀越獄同逃等情臣查劉樹林馬臘魚兒係聽從逸犯馬成應見財起意殺死同伴張琪等一家三命罪應斬决已輕通報尚未覆審之犯張馬先仔係擅殺劉解才仔擬絞監候業經具題未奉部覆之犯奔布係在旗地夥同宗帶等三人圖財害命准廂監旂弋獲審無確據李有係在察哈爾旗地搶奪過客馬匹經歸化城拿獲訊明行文各旗未經會訊均寄禁該廳未定　名之犯該司獄陶奎專司監獄並不小心防範以致越獄同逃雖據拿獲劉樹林馬臘魚兒兩犯奔布一犯畏罪自戕惟尚有絞犯張馬　存並寄禁未定罪名之李有二犯未獲實非尋常疎忽可比更恐刑禁人等有　刑賄縱情弊據潘臬兩司轉據　管道府揭報前來相應請旨將寗遠廳司獄陶奎革職拿問以便提問刑禁人等嚴審確情按律擬辦該廳豫臨是否先期公出有無揑飾規避另行確查辦理除飭提該司獄陶奎及刑禁人等來省嚴審外所遺甯遠廳司獄員缺晉省現有應補人員應請扣留外補理合恭摺具陳伏乞皇太后皇上聖鑒謹奏奉旨已録○○肅建巡撫臣張兆　跪奏爲前任湖北巡撫在籍病故該家屬呈　遺摺循例代奏仰祈聖鑒事竊據前任湖北巡撫郭柏蔭次子刑部員外郎郭兆昌禀稱親父郭柏蔭於本年正月二十七日在籍病故口授遺摺忝繕呈請代進等情前來伏查該故員郭柏蔭由翰林起家渥荷四朝恩遇荐歴封疆嗣因告病回籍主講省垣鰲峰書院閩中人士挹其德徽咸資矜式今遘疾不起彌留之際深以未報聖恩爲憾相應將呈到遺摺代呈御覽臣謹恭摺具陳伏乞皇太后皇上聖鑒謹奏奉旨已録○○張之洞片再忻州直隸州知州曹熾昌因病請假遺缺查有在省差委平定直隸州知州張彬堪以署理代州直隸州知州余振　調省差委遺缺查有陽曲縣知縣錫良堪以署理遞遺陽曲縣知縣查有署高平縣知縣李羲銘堪以調署署大同府通判汪爾艎　省差委遺缺查有太原府同知蕭瓚堪以調署所遺太原同知員缺查有試用同知張承熊堪以　理署翼城縣知縣王煒諸習水利值修理文峪河一帶工　應與文水縣知縣吳曾榮互相調署據藩臬兩司會詳前來除檄飭遵照外理合附片具陳伏乞聖鑒謹奏車機大臣奉 
[旨吏部知道欽此]  
　　禮親王世鐸等片再兵部郎中季邦楨奉旨補授直隸天津道所遺軍機章京一缺應以刑部主事陳苦棠充補吏部員外郎金保泰現在丁憂所遺軍機章京一缺應以户部員外郎徐樹　充補並添傳記名在前刑部額外主事易俊户部候補主事顧璜在額外行走謹奏奉旨知道了欽此○○左宗棠片再署松江府知府楊峴現在因案降調所遺松江府篆務係煩　難兼三　缺查正任松江府知府博潤自撤任以來深知愧奮堪以飭回本任以觀後效據蘇藩司呈報前來除檄飭遵照外謹會同江蘇巡撫臣衛榮光附片陳明伏乞聖鑒　奏軍機大臣奉旨吏部知道欽此○○陳士杰片再莘縣城内事主楊雙興錢鋪被劫銀錢衣物一案經前撫臣任道鎔附片奏叅請將疏於防範之莘縣知縣曹鎔莘縣汛把總孫鷹揚先行交部照例議處並　限一月嚴緝於光緒八年十二月二十七日奉旨着照所請該部知道欽遵轉行勒緝去後迄今限期久逾雖據該縣會營先後　獲案内盜犯田二各料王得卽王惠薛二三名訊明薛二起意糾允田二各料王得卽王惠並在逃之張汶乾等夥同八人行劫得贓不諱已將薛二等照章就地正法第獲犯尚未及半捕務究属不力兹據該管道府咨由臬司林述訓會同潘司崇保詳請覆叅前來除仍飭嚴緝逸盜　汶乾等務獲究報外相應請旨勅部再將莘縣知縣曹鎔莘縣汎挹總孫鷹揚照例議處理合附片具陳伏乞聖鑒訓示謹奏軍機大臣奉旨着照所請該部知道欽此○○陳士杰片再各官紳捐助　濟銀兩其有願請建坊者均經臣隨時具奏奉旨允准在案兹查平度州知州吉爍什遵其本生故父二品封職廪膳生吉修道遺命捐銀一千兩又恩縣知縣丁雲翰舉其母四品命婦丁牛氏命捐銀一千兩蘭山縣知縣王恩湛遵其故父母二品封職王壽昌二品命婦王榮氏遺命捐銀一千兩莒州知州局秉禮遵其故父母二品封職周達純二品命婦周陳氏遺命捐銀一千兩叅將銜福建儘先遊擊吕文經奉其母吕邵氏命捐銀一千兩江蘇淸河縣節婦王陳氏聞東省灾黎甚衆售變衣飾捐銀一千兩以上各項均經收入賑欵先後動用據賑撫局司道詳請具奏前來臣查吉燦　等捐資助賑讓善於親均屬深明大義而節婦王陳氏憫念東灾樂輸巨欵施濟出自巾幗尤爲好義急公核其銀數均與建坊之例相符相應　懇天恩俯准平度州知州吉燦升等爲其父母並江蘇淸河縣節婦王陳氏均於本籍照例建坊給干樂善好施字樣以示旌獎而昭激勸出自逾格鴻慈謹　片具陳伏乞聖鑒訓示謹奏軍機大臣奉旨着照所請該部知道欽此○○陳士杰片再上年伏秋兩汛期内黄水盛漲沿河民埝各工奇險層見迭出鑲修堵築用料浩煩當有新城縣知縣李兆　報捐　　四萬八千二百六斤以濟工需聲明目擊時艱情殷報効不敢仰邀獎叙當經臣撥發辦公各處應用一面批飭照章請　去後旋據河工局司道詳稱按照市價每斤需　錢一百八九十文共合銀二千八百餘兩該員係在任候補直隸州擬請照賑捐章程給予知府升銜以示獎勵等情懇請具奏前來臣查該員報捐河工　料爲數　鉅洵屬慷慨急公所請獎給知府升銜核與章程和符合無仰懇天恩俯准照擬給獎以昭激勸出自逾格鴻慈謹附片具陳伏乞聖鑒訓示謹奏軍機大臣奉旨户部議奏欽此○○　鍾麟片再前廣東陸路提督劉松山在寗　金積堡地方陣亡曾奉諭旨准於陜甘等省立功地方建立專祠兹據湘軍委員王翔　稱遵卽　定甘肅省城東關内公地一所督役興修於光緒九年十月工竣用過經費銀兩均係名營眞籌捐未動公欵請奏明立案並將所部陣亡將士一律附祀由地方官春秋致祭等情前來臣覆核無異相應請旨飭部准將陣亡各員弁一併兩祀立案以妥忠魂除造册咨部外謹附片陳明伏乞聖鑒訓示謹奏軍機大臣奉旨禮部知道欽此○○奴才貴恆　奏爲感冐已愈　體未能復元恭摺懇恩　予關缺　理事　奴才前因感冐風寒迭蒙賞假調理旋經奉旨轉補刑部左侍郎並　補正藍旂滿洲副都統當經專摺叩　天恩　　之餘連日加意調治擬俟氣體漸復卽行銷假力圖報補無如現　感冐雖愈　體仍軟弱據皆　云非再靜心調攝一兩月不可伏恩刑部事務煩重久曠職守問心何以自安若卽勉强　假當差探恐一有不周致滋貽悮惟有仰懇恩准開缺俾奴才上緊調理一俟復元卽當泥首宫門求賞差使　不敢稍耽安逸有負生　　有懇請開缺緣由謹恭摺具陳伏乞皇太后皇上聖鑒謹奏奉旨已録 
成　 
 
 

Page 11

 
 
[光緒十年四月初九日京報全録]  
　　宫門抄○諭旨八道録前○發抄旨四道○東撫陳奏遵旨查明覆陳摺○江　左奏江北漕糧兌竣開行日期摺○滇撫唐 
[奉辦理礦務擬酌增商銅成以並總收稅他省重穩]  
　　江督左奏委署知府片○　　　奏請將知州曹行革職並 
飭　解究辦片○又奏抽收銅課請再展限夾片○四月初九日兵部太常寺　　寺銀白旗值日無引見○文秀松溎各謝放左右　　　恩○巴克坦布假滿請安○莊于周家楣各請假五日○　公續假十日○尚宗瑞景灃各請假數日○户部奏派盤查三庫之王大臣派出克王絪　勒相公恩承烏　喜崇　　岡許應騤童文徐用　○召見軍機劻貝勒○發抄左宗棠等奏擒　　名巨盜並徐　　年獲盜出力各員弁請獎奉旨該　議奏單併發欽此○又興修朱家山等處工程告竣出力文武可否擇尤繕　奉旨着准其擇尤保　毋許冐濫餘依議該部知道欽此又請將年届百齡五世同堂之記名隄督胡珍品之母命婦蔣氏請旌奉旨禮部議奏欽此○又恭　該交卸兩江　篆日期奉旨知道了欽此○○山東巡撫臣陳士　跪奏爲遵旨查明興辦　堤實於大局有益民夫尚無　苦民捻而宜接　恭　　陳仰　聖鑒事竊臣於二月二十八日在利津工次接准軍機大臣字寄光緒十年二月二十日奉上諭都察院　山東惠民等縣民人　　　等以興修重堤廢地棄民等詞赴該衙門呈訴東省黄水爲災屢次潰决建議築堤　非爲保衛民生起見前據陳士杰奏興辦　堤濱州民人頗多觀望兹　患民濱州　東　　各州縣民人所訴强令赴工苦上加苦各節建築堤工固不可惑於浮議亦宜禮察民淸究竟所築長堤是否有利無　　着陳土　再行妥籌詳愼辦理　　原呈均着抄給閱看將此諭令知之欽此遵旨寄信前來跪讀之下仰見我皇上於保衛民生之中仍寓體恤民隱之至意下　　佩莫可銘言遵查遥堤之說潘季馴主之靳輔主之臣所築長堤斟酌其址視民埝爲稍　視遥堤爲稍近臣係修之官不敢自謂有利無　然証之河南之遥堤山東　范之金堤數百年來循守無恙賈莊周岸長堤自光緒元年興築後各屬藉免水患此其爲利爲　可　辨而自明也至於民人王雪堂等所控苦上加苦一節查沿河各　縣所管地叚　岸遠則百數十里近則數十里工程旣大需夫凡多　　　　旣　主客不和且當此重災此項價值給與附近居民兼可以工代賑臣巡視堤工備詢各處民夫均由紳董自行酌定無論長提民埝　合作以期迅速蕆事　挑土一方卽得一方價值亦無所謂苦如該民人果有苦累何不赴臣衙門及司道本府　遞呈嗣而乃徑行赴京越訴此等民人非挾私逞忿卽藉端而歛錢無疑也惟臣雖經出示曉諭俟長堤告成卽爲接修民埝究未能將民埝同時並舉實因工大費煩臣才力不及亦所自知竊以人情莫不好逸而惡勞而鄉愚無知但顧目前尤乏遠慮如予津貼聽其自　　修無言吏　率勢必隨意堆土塞責徒費國帑於事無裨臣欲做一事便收一事之實效是以明知其急而不能不次第以圖也伏查都察院之意無非欲臣亟修民埝保衛沿河居民臣亦以民埝早成一日則民生早安一日是以上年擇沿河險處亟爲修築今正臣未出省以前復分飭各州縣按民埝低窪之處先行培修以備大汛如東阿肥城濟陽長淸齊河章邱齊東各縣均經禀報修補低窪處所先後就緒其惠民　州蒲台靑城等處或因積水未涸興工稍　或因地叚太長難以兼顧雖經札飭尚未據禀覆前來兹已三月長堤大半將次告成所有民埝自應如都察院所稱赶緊一律條理除將津貼辦理情形另議具奏外所有遵查長堤實於大局有益民夫尚無所苦　埝亟宜接修各緣由謹專擅覆陳伏乞　皇太后皇上聖鑒訓示祗遵謹奏軍機大臣奉旨該部知道欽此○○太子太保大學士兩江總督二等恪靖侯加一等輕車都尉臣左宗棠跪奏爲江北漕粮仍辦河運謹將兌竣開行日期恭摺馳陳仰乞聖鑒事竊江淮揭徐通五府州屬光緒九年分冬漕遷照部議仍行河運經委候補知縣金元烺在高郵氾水寳應三處設局提前赶辦業將籌議章程專案會摺馳奏在案兹據江安糧道張富年詳稱本届江北糟粮起運正米及徐屬粟米敗辦大米共九萬二千八百九十八石九斗一升三合備帶七什餘米六千五百二石九十二升三合九勺船户四升食耗米三千九百七十六石七升三合五勺以上共米一十萬三千三百七十七石九斗一升四勺經分派委員雇齊船隻分爲先後兩帮自上年十二月初二日開兌飭各委員將米陸續運赴高郵氾水寳應水次隨騐隨收　帮五起於本年二月二十六日由水次開行後帮五起亦於二十九日挨次開行一律跟　北上詳請具奏前來臣查上届漕船回南雖早因運遵艱阻渡黄入衞毫無撫握各船户莫不視爲畏途本届招雇非易迭經委員多方勸集優給雇值並添雇新船助運乃得次弟開百辦理尚屬妥速此後過閘渡黄各事宜除飭該粮道按程前進相機趕辦母任稍延外所有兌竣開行日期謹會同漕運總督臣楊昌濬　蘇巡撫臣衛榮光恭摺由驛四百出馳陳伏乞皇太后皇上聖鑒謹奏軍機大臣奉旨户部知道欽此○○摘去頂戴革職留任雲南巡撫臣唐烱跪奏爲辦理礦務擬酌增商銅成數並於滇省總收稅厘他省概免重徽以紓商力而裕餉源恭竊臣等遵旨　理礦務業於上年將委員分赴上海廣東　集商股及在滇滬設局情形奏報在案查礦務定章各廠所出銅　以八成歸宫收買運京餘二成始准商人運銷官價照　分别廠分遠近每百斤給銀六七八兩零不等承平　廠多礦正食賤丁竊開採工本均極輕減以故銅價甚平官價商價相去不遠又每年起運京銅及各省採辦本省鼓鑄合計不下二千餘萬斤商銅雖止二成　已及四五百萬商人爐户均獲餘利自軍興後户口凋殘砂丁稀少一切人工食用物價十倍曩時加以官本無多開採不易各　廢弛每銅百斤商價加至銀十八九兩而官價則仍循舊例雖經迭次請增尚不及商價之半爐户視交　官銅爲畏途樸者　業點者走私弊端百出實非法令所能　禁以致京銅日形短鼎現在整頓廠務　辦招商集腋若仍　章僅以二成歸商誠恐本生利微羣懷觀　又值上海錢莊倒閉商情疑　之際若非動以厚利難免裏足不前擬請略爲變通贓時察看各廠盈虚情形每年除運京　足數外餘銅悉准由商運銷不限以二成之數俾廣招徠庶幾迅速集事至滇省地瘠民貧庫儲　乏一切度支全恃各省協餉近因邊防添　練勇二十餘營　增巨欵尢屬萬分竭蹶久邀聖慈洞　次開辦礦廠原爲徐圖自强之計擬每商運紅銅百斤徵收稅銀一兩厘銀五錢向不運京之白銅每百斤徵收稅銀二兩厘銀一兩另欵存儲備支本省軍需按年報部核銷惟滇省徵收之後商人運銷他省所過各關仍復節節重徵必至成本過昻行銷疲滯無人購運銅斤不能流通廠務仍難起　合無仰懇天恩　部分咨各省雲南商銅運銷之處經過關卡概免徵收稅厘俾商情踴躍爭先購運四五年後廠旺稅豐滇省得以自立不致仰給他省實於邊郵大局多所裨益如蒙兪允應由臣等飭局刊刻印票給發商人一面咨明各關以憑查騐所有擬增商銅成數並於滇省總收稅釐他省概免重徵各緣由謹會同雲貴總督臣岑毓英合詞恭摺具陳伏乞皇太后皇上聖鑒訓示謹一奏軍機大臣奉　户部議奏片併發欽此○○左宗棠片再署江寗府知府宜霖現經飭赴揚州府本任所遺江寗府爲省會首府要缺事務殷煩必須明幹有爲之員方足以資治理查有候補知府羅章年壯才明堪以署理據藩臬兩司會詳前來除檄飭遵照外謹會同江蘇巡撫臣衞榮光附片陳明伏乞聖鑒謹奏軍機大臣奉旨吏部知道欽此○○唐炯片再百色銅店委員補用知州林禧經理銅務諸多牽混前經撤差另委補用知縣沈世俊前往接辦旋據沈世俊册報林禧節年經手收到省東二店京銅除兌交運員解京外尚應存銅十二萬七千餘斤現經而同林禧秤收僅實存銅十一萬二千七百餘餘計短少銅一萬四千三百餘餘據林禧稟稱秤兌京銅時因值患病未能親理船户舞弊致有虧短請假回籍措辦赴滇呈繳各等情臣查該員專司收發京銅責無旁貸乃虧短至一萬四千餘斤之多實属玩忽已極卽使患病屬眞咎亦難辭當卽嚴飭勒限兩月如數書齊呈繳不准藉詞回籍延宕乃迄今年餘僅據繳銅三千斤迭次嚴催亦不稟覆竟自私行回籍現又據開缺東川府知府蔡元燮稟訐該員有賣給餘銅情事則前項虧銅難保非私自盗賣亟應叅革提究查該員籍隸廣東香山縣相應請旨將運同銜補用知州林禧　行革職並請勅下廣東巡撫勒提該員林禧委員迅速押解來滇歸案查訊究辦以肅銅政而儆官邪據署藩司李德莪具詳前來除咨部曁廣東巡撫查照外謹會同雲貴總督臣岑毓英合詞附片具奏伏乞聖鑒訓示謹奏奉旨已録○○唐烱片再查向章每廠銅百斤抽課銅十斤自廠務疲敝迭次奏請减免經部議展緩限自光緒十一年起再行照章抽收現在商局甫經試辦未知有無餘利轉瞬限滿卽應抽收銅課誠恐各商　折未入股者退縮不前巳入股者羣思抽本辦理難　就精惟課銅係属正額現在值庫欵支絀未便率請免收而目前商力寔有未逮再四思維惟有仰懇聖鑒勅部再行展限三年俟廠務局勢大定自光緒十四年爲始照章抽收以復舊額而裕課欵謹會同雲貴總督臣岑毓英附片具陳伏乞聖鑒訓示謹奏軍機大臣奉旨覽欽此 
 
 

Page 12

 
 
   
 
