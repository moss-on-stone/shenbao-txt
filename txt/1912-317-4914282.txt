# 1912 - 317 - 4914282

 

Page 1

 
 
社論 
[調停説之豫測（寒）]  
　　其間有不可復步者 
　　願我政府注意 
　　蒙約事起警訊迭傳全國眼光爭集於此日來政界之風聞稍稍穏定當局如總統總理以及外交總長亦稍稍有樂觀之態度就各方面事實觀之第一爲法使熱心贊助力任調停第二爲陸總長慨任外交較有把握第三俄政府亦有平和解决之説漸可開議條件是也此爲激烈聲中漸有趨於和平之勢其實所謂和平者猶如航海之舟甫出停泊之港翹企前程窺一縷餘霞浮游天際而以爲將逹彼岸也 
　　雖然世界愛和平而吾人尤愛和平和平者人類之至寳也而就中俄兩國而言又有必趨於和平之勢吾國承革命之後凡百建設動須巨欵財政之困難已逹極點斯時大借欵雖有轉機然銀行團已有加入不准軍用之條件不特我國然也即如俄國亦以財政窘迫著稱近時巴爾幹戰雲益亟影響及於俄國者最鉅而波蘭蠢動海軍中之革命黨時或起事下要之亦外强中乾之國也兩相持亦兩皆不敢遽動法使出而調停不特爲吾國極歡迎之意卽俄國亦無所不願可斷言也况俄與法有同盟之關係法資多投於俄而尤有債權債務之關係焉其調停也或非徒託空言而能見之事實矣雖然竊有慮 
　　記者非慮調停之不能成功而慮調停之不能得良果欲爲政府告者此而已矣兩國皆有不能戰之勢而途有事於調停調停之結果强國恒占其勝利而素以外交手段著稱於世界之俄國尤易占其勝利吾輩忝居與論之列尤不敢不盡言也調停之結果不能不另訂中俄協約而取銷俄蒙協約取銷俄蒙協約之名不難也亦非俄國必爭之點也俄國之所爭者今日蒙約中之權利而已矣吾政府萬不可將今日俄蒙協約之條文易以中俄協約之名義即爲外交已告成功所必爭者必舉蒙約中所有侵害吾國權利之處一一删除之如去惡之務盡不盡不止也此不特對於吾國主權如是也即吾國之利益亦在必爭之列矣蓋調停之結查必於約文必有所更變約文之更變一字之出入利害隨之而大異此最足動吾人之注意者也 
　　記者所欲爲政府告者磋商約文當爲實質上之磋商而不當爲形式上之磋商形式上存其空名實質之權利　喪殆盡其究也吾國多擲十年二十年國家經營之力亦爲人作嫁之類而已歐洲列强對於土耳其之手段多用此始許其自治繼則收人保矆範圍之内終且夷爲本國之版圖矣法之於越南日本之於朝鮮皆是類也故爭約當自收回實質上之權利始 
譯論 
[論六國銀行團之目的（特）] [  譯英倫地球報]  
　　英國民人對於六國銀團之勢力均多茫然卽外務部與外相葛悉君亦夫深悉吾人今姑不研究六國銀行團之何以成立先將該團宗旨與該團龔斷政策大書英國商務之處詳爲解晰以供有心人之研究 
　　英國　來大商業家大經濟家每與中政府有所舉動外務部　從而千涉之一若唯厠入國際經濟團者方可與於此列此固屢見不一見之事近頃下院議員詰責葛外相何以蓄意破攘中國之倫敦借　葛氏之答詞乃若曰六國銀團者六國仁義政府所舉出之大慈善家其貸欵於中國全出慈悲中國之好意且使此新造民國不受外界侵害他國更不得乘其經濟困雖有所他關其言詞之欺人有如此者 
　　中國欲　振與實業自不得不乞靈於金錢惟六國銀團聨絡一致必欲借欵條約叭該　之命是聽且施行政治上商業上種種舉動務使中國受完全之票絆領土也利　也無一得自由處置而後已此而猶謂六國銀團之成立全出貸欵於中國之好意誰其信之 
　　考德華銀行於一千八百九十五零始則滙豊銀行聨合從事貸欵中國旋於一千八百九十八年議定劃分勢力範函以圖英德兩國資本之發展由是英據南方揚子江流域而德亦據山東黃河流域吾英之不能自行主謀以使國人直　　此優先權者則實由三年前爲葛氏訢送之無何法美兩國亦與英德聨合遂成四國銀團雖日本與俄羅斯兩國素無貸欵中國之能力亦汲汲焉要求如入夫兩國旣無欵可貸乃亦强曹求加入謂非抱　張其政治與商業勞力之目的而何吾人苟明乎此當可懷然於六國團雲付中國之眞相矣（未完） 
 
 
 

Page 2

 
 
命令 
[十一月二十二日臨時大總统氏命令]  
　　茲制定衆議院議員選舉開票規則公布之此令任命胡惟德爲駐法日葡國公使此令任命魏宸組爲駐和國公使此令任命王人文爲四川宣撫使此令任命孟思遠爲吉林護軍使此令 
　　據工商次長向瑞琨呈請辭職並據工商總長劉揆一呈稱該次長整齊部務實不多得未便遽易生手等語向瑞琨著仍照舊任事所請辭職之慮應毋庸議此令 
　　國務總理趙秉鈞呈稱據臨時稽勳局局長馮自由呈請任命彭泰民爲秘書易廷嘉張通典雷鉄崖查光佛爲審議員應照准此令 
　　外交總長陸徵祥呈稱僉事熊垓呈晴免官應卽照准此令 
　　農林總長陳振先呈請任命章祖純爲僉應照准此令農林總長陳振先呈稱僉事秦嵩巧於鑽營請免本官等語應照准此令 
　　領湖北都督事黎元洪呈稱吳錫齡前充資政院議員廣西請類國會代表力圓改革艱苦不渝上年武漢軍興奔走蘇浙倡導共和動勛尤著旋因赴卾投効誤遭慘殺正兇漏網　得主名齊志銜寃深堪惘惻據叅議院副議長湯化龍等公請昭雪撫卹應轉懇亟予表彰等語吳錫齡著交臨時稽勳局議卹此令 
[專電]  
　　北京電　虚三級制草案已提出省爲國家行政區域設省總監下置秘書僉事主事技術等官定爲執行中央委任事務及監督各道不分司無省會道縣一方爲國家行政區域一方爲自治團體區域道官治設道知事直接内務總長亦設秘書僉事主事技術等官自治則設道會道總董一人董事四人至八人縣官治設縣知事直接道知事下設僉事主事技術縣市鄕别定自治制支離率强斷難適用各黨皆主否認 
　　北京電　袁總統主張鹽務根本改革鹽官制并須獨立昨面諭周　長周總長以津商與國民黨派議員反對爲詞袁總統云津商僅居鹽商之一部分自可不問至院議須視衆意何獨提國民黨派周默然 
　　北京電　庫倫事尙無轉機諌東札魯特外附開魯失陷昭烏逹盟奈曼旗亦受影響安東復有兵變消息東蒙南滿均頗危急政　一面已派兵𠞰辦一面並派密探偵訪有無受人煽動 
　　北京電　卓索圖蒙旗慰問員陸鍾岱到京報告各旗情形并請飭所派軍隊從速前進 
　　北京電　外交部陸總長本日（二十三）宴各國公使昨接俄使館覆信辭謝不到 
　　北京電　民主共和兩黨聲討政府十大罪狀之通電本主暫緩正式發布以觀政府後效現因各方面勸告已議决取銷 
　　北京電　施肇基將任外交顧問 
　　北京電　政府連接山東靳師長雲鵬山西孔師長庚湖北季師長雨霖等來電力主征庫并告奮勇願率所部前驅 
　　北京電　財政部接直隸山西浙江四川江蘇等省財政視察員電告劃分國税地方税曁分設國税廳兩事各都督已一律贊成 
　　北京電　袁大總統擬委徐紹楨統率陸軍一師團馳往熱河會同崑都統防堵蒙匪内犯 
　　北京電　政府得吉林陳都督急電哈爾濱又到俄國馬隊甚多居民震恐請速與俄使嚴重交涉 
　　北京電　海軍部擬遣派海軍學生分赴歡美學習海軍並習製造魚雷艇 
　　松江電　華亭屬亭林鎭今日（二十三）來盜匪四百餘人圍困警局搶劫全鎭自一點鐘起至今末已葆安營得信已派兵往𠞰 
　　南京電　程都督昨電催新任江蘇民政長應季中早日蒞寗商議劃分權限 
　　南京電　寗蘇兩財政司俟合併後即按照新定官制裁去副長 
　　南京電　程都督因第二軍長徐寳山已將揚屬漕釐撥歸省用特電飭江北各縣及釐捐局將徵存各欵迅速解省 
　　南京電　淮軍遣散後時有糾衆搶刧情事徐州棠梨鄕團與之格鬥斃匪五人現尙嚴爲戒備程都督已飭冷師長從速隊鎭撫 
　　南京電　鈕永建奉大總統命赴蒙考察特向程都督電調彭琦楊卓張鴞鴿陳惟儉何嘉祿等員北上偕行 
　　杭州電　朱都督接國務院電議員兼任官吏問題業經諮詢參議院議决立法機關與行政機關相爲對待省會議員當然不能兼充行政官吏應卽轉行省議會知照 
[特約路透電]  
　　北京電　據最近消息庫倫陸軍長陶什陶之妻弟率蒙兵二千出現於東蒙古圍塲附近佔據林西縣及開魯縣之二村近由熱河派往太里汗之華兵二千名聞已奉命往擊蒙人蒙人均携有軍械初則分隊刦擄令人視爲游匪迨居民擊之乃始團聚云 
　　北京電　審計院關於審計公債章程業已宣布凡審計債議案未經宣布時審計院應有下列之責任政府如訂借外債或内國公債應將合同及發行債票之章程先交該院審閲政府如支用公債入欵時應先將用途詳細開報該院經其承認方可支用如支用之部反對該院之裁斷則可移交財政部核奪經此之後國務院可以違反審計院所主之熊度批准付欵惟仍須以詳細理由開報審計院以備存案無審計院盡押而可令國庫会欵者惟此一端而已公債欵收支報告按月由該院於政府公報刋登之前呈部察閲 
　　北京電　政府現商請克里浦斯公司駐京代表巴恩斯君國和英國團體利益之爭持倫敦與北京業已通電數次商榷此事克里斯浦君以現佔之地位頗爲優美若欲合共退讓須中政府賠償共損失而後可故於提出相當之條件而於借欵合同第十四欵及承募借欵英金五百萬磅之權利之節最爲注重中政府之意以爲今可望能令克里斯浦君滿意及將克里浦斯借欵除英金五百萬磅外餘數悉撥入六國銀行團借欵之内此事大約將移倫敦談判熊希齡明日可抵此間大約卽有切實之决　克里浦斯借欵至十一月底止所付中政府之欵將英逹金三百萬磅 
　　廣州電　此間軍政會議處逐日開會研究蒙古間題現在準備効命疆場者不下一萬八千人外此尙　多數之婦女對於此事亦極爲注意此足爲巾帼生色也 
　　東京電　昨日内閣會議增加朝鮮戍軍間題並無解决 
　　東京電　茲接日本郵船會社郵船丹波丸發來無線電云該船於十一月五號由坎拿大西脱爾開出途中大遇風浪煤已燒盡現向北海道進發 
[譯電]  
　　北京電　荷闌人衛斯林君已　爲中政府財政顧問君於目下游歐之際暫由書記羅斯特博士代理一切 
　　北京電　中政认現仍陸續派大軍前往蒙古邊界内蒙古已有多處爲蒙人佔據 
　　東京電　昨日内閣舉行會議陸軍大臣陳述關於朝鮮陸軍問題之意見力主增加兩師團該問題數日之内當有最後之解决 
　　倫敦電　據却太爾茄訪事電稱土軍於積困之後忽大生樂　軍中鼓樂大作自羅爾白茄斯戰後此爲首次得意也布軍退走所佔之地位土軍殊爲錯愕蓋土軍已調出後備隊爲最後退走之豫備也土軍士氣極壯布軍現據守高地遙制土軍右翼 
　　君士坦丁電　昨晚（二十二號）復砲聲隆起極爲劇烈 
　　雅典電　土軍三萬名在摩拉斯底爲塞軍擊敗後卽退至拂各里那復爲希臘王太子之軍逐走佔據該處並獲軍需子樂甚夥 
[公電]  
　　江西李都督電　大總統國務院參議院參謀部陸軍部外交部各省都督民政長均鑒准外交部青電不勝髮指此事關係民國安危若軍了隠忍何以張國威而固邊圉贑省軍民萬衆一心敵愾同仇烈鈞謹先就　省兵力財力計畫决定先選精鋭混成一旅恭候中央命令隨各省大軍之後盡撻伐並續行准備第二次出戰軍一師延長分期增加之後勁除第三次出戰一師器械仰賴中並撥濟外其餘餉械　由贛省籌備際此武裝世界愛國健兒甯恤肝腦　都督李烈鈞叩 
　　廣西陸都督電　大總統鈞鑒國務院參議院外交部陸軍部參謀部海軍部武昌黎副總統各省都督民政長鑒讀外交部初九日各電慨憤盈懷俄親蒙古匪伊朝夕蓄謀至今不恤暴露棄間締約如取如擬輕我民國竟至於此不認此約固所當然惟彼夜郎　然自大詎憑慮喝肆彼狡謀解决問題用戰必矣竊以亡消失政外禍乃熾甲申甲午累　不興釀彼天驕遂成今日當此國基甫定民氣方新時會在茲詎宜自餒師貞終吉方制豕賴勞在必然奚遑再計如故示弱苟一因仍履霜堅冰禍豈有艾藐茲醜虜外强中乾蜩甲螳臂夫豈足慮榮廷激憤國讐久痛積恥謹飭一師伏聽後命望我同胞共伸憤　億衆一心何敵不廳報我神州端在此舉良時不再惟審圖之桂都督陸樂廷叩 
　　徐軍長寳山電　大總統國務院參議院内務部陸軍部參謀部各省都督各軍長各報館均鑒蒙古隸我版圖囗囗邊徼數百年來久爲藩服民國成立五族共和蕞爾庫倫首萌異心與俄協約希圖獨立脱此覊縻受彼牢籠將爲朝鮮之續輔車相依寗無色變俄人乘我國基初立建設未固岡願恤鄰狡焉思逞蹙我疆圉奪我主權違背約章激怒衆心禍患之來方興未艾當此風雲日亟大陸將傾失今不圖内政分崩外交失敗諸公熱心爲國蒿目時艱尙祈展匡時偉略抒籌邊遠謨戮力同心共謀抵禦以外交爲前提以武裝爲後盾實山不才竊願統率勁旅直搗庫倫請纓縛越王之頸揮劍斬樓蘭之頭以摅我四萬萬同胞之憤實山昔日舊部敢死之士散處江淮一經徵集可得十萬精兵只須裹以餱糧無庸撥給餉項倘蒙中央允許當卽厲兵秣馬卽日出發移師關外以備前驅時危勢迫寢儙難安急盼藎等屏營以待第二軍軍長徐寳山叩個 
　　軍事研究社電　各省都督將軍都統軍長師長鑒俄人濳結蒙狐協約通告列國借詞扶助蒙古獨立希圖破壤東亞平和運带之問題一起瓜分卽指日可待同人並謂外交失敗至此已極如無堍回之方法必爲最後之解决吾輩軍人責会斯在去秋不憚流血以購共和爾後軍當惜命坐待淪胥比者我國成立未逾一載上則文武酣嬉下則黨派傾軋有敵國外患之來正合羣壹志之日殷憂所以啓聖多難所以興邦務堅同舟共濟之心各奮枕戈待旦之志猶憶昔年滿清撤兵問題問人散在草野雖復赤手空拳尙思爲國效命今門　　　寄或綰兵符值國家存亡一髮之秋正男兒疆場裹尸之　　祈同心决志協謀共籌用戒不虞守候詰朝人誰不死國胡可亡瀝血陳詞伫候誓命軍學研究社同人 
　　統一黨本部電　庫俄私約關係民國存亡萬難承認本黨於十六日特開全體職員會議決聨合各黨會督青政府討伐庫倫以保舉土而張國威並望全國同胞力爲後盾統一黨本部洽 
要聞一 
[日本人亦何汲汲乃爾]  
　　其如同洲同種同文之謂何 
　　此次俄蒙協約破壤均勢主義擾亂東亞和平當此問題未發生之前日本政府有兩種舉動最足惹人注意㈠遷都韓京之提議㈠滿洲增兵之要求自此問題發生後日報紙又對於俄國舉動絕對的表示同意且譏諷日政府之失敗據各方面調查日本對於滿洲果有積極之進行并决擬一方面要求中國政府修改中日滿洲善後條約一方面即進兵滿洲由長春駐兵至寛城等處其軍隊之編制則分爲本國派遺軍及滿洲屯駐軍兩大處以相良少佐統之并聞此項軍隊已自一星期以前卽陸續出發駐日汪代表連日來電報告請政府速决對待之策現聞駐京日本公使已於詐日照會政府有利益均沾之意要求將大連灣土地改爲正式之永遠割讓並請擴充區域又於南滿鐵道沿線地方要求擴張日民居留地之範圍其增加之率或數倍至數十倍不等日來政府對此交涉頗爲焦急云 
[荷蘭國亦來承認佳音]  
　　美法兩國定於來年正月正式承認中華民國已紀前報茲悉日前荷國亦有承認民國消息總統府昨日接駐荷代表來電荷蘭議院已宣言中華民國成立荷政府未及首先承認此實荷國對於民國莫大之抱歉中荷感情向屬輯睦荷國不應與歐洲各國表一致之行動况聞美利堅又不日承認民國我荷國不得讓美國專美於前現在議院擬向荷政府提議自千九百十三年一月一號荷蘭政府遞國書於中華民國正式承認聞荷政府已表同意云 
[俄人侵略蒙古之由來]  
　　俄人蓄謀蒙古已非一日其侵略陰謀早已喧傳於國不數月而果有俄庫協約之警告獨吾政府事前俱夢耳茲就俄報所載及外交家報告詳志如左 
　　（甲）外務當局之演説　陽府四月二十六日俄外務大臣沙遜納夫於其議院發表政見滔滔數千言於蒙古問題約　數項摘要於左 
　　㈠蒙古之東部與南滿鐵路相連與日本有利害關　就地理及行政上言之幾可作爲滿洲之一部 
　　㈡外蒙喀此次脱離中國自行　立　　當此頗党爲　將斷然占領之乎抑任令華人侵入乎 
　　㈢就俄國利害言惟冀近逼蒙境於軍事𨴅係上無　起强國爲之阻撓故吾俄對於蒙古惟冀其保持獨立克行自 
 
 
 

Page 3

 
 
治並無併呑蒙土之意如此立法旣足以尊蒙人之權利而仍無傷中國之友誼俄國之目的仍可得逹 
　　㈣俄國對於蒙古方針爰定二種（甲）中國與蒙古如有恊議暖由蒙俄參預（乙）俄國爲保持喀爾喀財政秩序起見應助以想當之兵力或導以行政之智能 
　　（乙）倍尼遜伯爵之演説　伯爵倍尼遜於前歲四月親赴蒙古逗遛二十閲月今年二月歸自庫倫四月二十五日在聖彼得堡國民俱樂部演説蒙古現狀及解决法錄其結論知左 
　　俄國今日不宜袖手旁觀宜就蒙古建設實在加以後助使活佛於一切行政克如其意無或阻碍指導維持責無旁貸正不祇築路通電整軍經武已也（中略）吾俄旣於蒙古北部據有特權則東南蒙古之利權不能不讓諸日本耳（丙）國民俱樂部之决議　國民俱樂部提倡俄羅斯主義以將軍安德烈夫梅羅福等爲黨魁其所主張雖爲一部政治家所反對然於民間極有勢力此次因倍氏演説該部對於蒙古决議五欵如左 
　　㈠承認蒙古之獨立 
　　㈡修正蒙俄及中俄邊境鐵道使西比利俄國間之交通於軍事上安全無患 
　　㈢俄國與蒙古直接締結通商條約 
　　㈣補助俄國之行政 
　　㈤俄國於北部滿洲雖不能實行呑併宜要求以下各項權利甲黑龍江烏蘇里松花雅魯克尼河四處不准中國及他國航運乙自一千九百年至一千九百六年俄國在黑龍江右岸曾經占領之地方應重歸占據丙中國非得俄國同意不准在勃海灣頭敷設鐵路以向俄國境丁限制中國在北滿洲之軍隊戊不准中國在俄滿交界處建築要塞 
[蒙事歷歷傷心錄（一）]  
　　袁總統策蒙眞相　袁總統對蒙四策前曾發表然其内容知者甚少茲由個中探悉此四政策之眞相㈠派親信代表赴聖彼得與俄政府交涉務請願全邦交將與庫倫妖僧掃結私約取銷華政府必與俄人以蒙古相當之權利㈡要求各國政府出頭調停請俄政府取消庫約所享權利毫不損失以保東亞和平㈢由中俄几國政府派出全權代表修改俄庫私約其中窒碍之點均行删除㈣由大總統頌布命令參謀陸軍兩部預備軍事議案召集全國軍隊三分之一出師北征 
　　陸總長對蒙手續　外交總長陸子興於十七早遞意見書於袁總統對於蒙事决負完全責任但主和平解决其預定手續如下㈠請大總統特下命令嚴諭各軍隊不許妄動聽候中央命令以爲行止㈠忠告各政黨消除黨見共挽國危㈠由内務部詳細宣佈蒙事始末政府自有對待方法以防國民激動㈠請加劉鏡人爲全權專使與俄政府交涉㈠仍派得力人員赴外蒙宣慰並擬定調查事項（甲）庫倫現時之官制（乙）庫倫軍隊之内容駐蒙之地點俄兵若干蒙兵若干（丙）庫倫所借俄債之確數（丁）蒙人對於協约之心理 
　　蒙藏局對蒙政策　蒙藏局昨呈大總統略謂外蒙聨俄内蒙勢危若不亟謀保護恐俄人野心未已現本局共同籌議擬由各省揀選精兵六萬名任命威望素著中將六員各統一萬名分駐哲里木卓索圖昭克逹錫林郭勒烏蘭察布依克昭等六盟以資保衛而免内侵其辦法如何仍乞裁示 
　　救蒙會情形　救蒙會日前在湖廣舘開會首由張君秋白報告開會宗旨大致謂俄蒙協約祗可謂爲俄厙恊因係庫倫一隅關係故也末又謂對亽政府宜取一致之行動並引一家失火爲喻祗能救火不能互相責備致誤時機等語報告後即推白君逾醒主席研究對待蒙古辦法㈠嚴防庫倫以外各蒙古被活佛煽惑此時卽宜輸入共和精神於蒙古人民腦中免被搖惑㈡不當專恃外交大致謂現在人人祇知外交難辦而不知專恃外交决不成功爲今之計亟宜從接洽入手未有周着鑄民當場嚼指血書血告同胞四字衆鼓掌如雷最後改國民捐事務所爲事務所又舉定會長起草員而散 
　　政治會研究計畫　政治改良會以俄庫協約發生特於十五日召集全體會員研究對付方法大致分爲兩綱（甲）外交之對付計分三項一速且正式答復書答復俄國第　次五條之照會及宣布俄蒙協約之照會二請第三國從中疏通意見三速令蒙古各王公剌嘛聨絡内外蒙古各盟旗刻日呈報政府聲明不附和庫倫及並不賛成此次協約以便照會俄使（乙）軍事之籌備計分四項一編綀自動車隊二蒐討軍實三酌派勁旅旅分赴内蒙扼要駐守四預算軍費及籌欵計畫聞已繕具説帖呈請政府核酌施行矣 
　　解散征蒙團　自俄蒙問題發生各處來電有組織征蒙國及征蒙軍者日昨國務院會議皆謂此舉聞自人民之公憤其心甚嘉惟政府對於此事萬無任用之理且須及早解散其原因則以此次蒙俄事件僅庫倫一部分之謀叛并非蒙古全體不能用征蒙字樣且新組合團體非軍隊可比此次如須用兵亦惟有於全國陸軍中分配編制不能於原有軍隊之外加以任用聞當時會議之結果分爲兩項（一）請由大總統下合解散（一）逕由陸軍部解散至於團體之中如有熟悉蒙情或有軍事上之經騐者由陸軍部分别任用惟須取消征蒙團種種名目及其所組織之機關云 
　　暴俄增兵地點　自俄庫私約露布後俄人在西北各處增兵日漸擴充茲將近日所得各處增兵消息彙錄於下㈠庫倫據庫倫電局委員願保愼來電謂俄國現派馬兵二師團至庫駐紮外蒙各盟旗皆異常恐憤㈡大賚庉據奉督張金坡來電俄國馬隊八營現已開至大賚應駐紮該境居民非常驚駭㈢呼倫據照畢龍江都督宋小瀇來電呼倫員爾城城北　外緊依東清鐵路俄國原僅有馬隊兩營近忽增馬隊五營　隊三營砲隊一營共計九營請急交涉㈣臚賓府據黑龍江宋都督又電稱　賓府附近忽來俄兵多人　演操爲名携带大砲軍械多種侵入内地㈤洮南府據黑龍江宋都督又電　桃南府近有新由西比利亞來之俄兵二百餘人自由行動該處地方官勸阻置若罔聞㈥喀什噶爾據喀什噶爾道王炳　電稱近日俄人喀什噶爾之駐兵日益增多請政府速向俄使交涉㈦科布多據科布多參贊電告俄人近忽調來哥蕯克兵三百名强賃民房居住白日結隊　行街市居民驚擾不安㈧三姓據吉督陳昭常電稱三姓地方與俄境伯力呲連現俄兵由伯力侵入三姓境内强伐森林㈨滿洲里據奉天張都督電稱俄人近在邊界增兵甚多海拉耳一带又新到緣牌隊千餘名滿洲里亦增加其沿綫佔住地方並不准華兵進駐㈩新疆據新疆都督楊增新電稱俄國新謂步兵二百名到新駐紥大有侵佔之意一漠南北糜爛一斑　庫倫密偵員昨午六鐘有捷報到總統府内容係稱阿城守科軍隊新城守科軍隊及綏遠城援烏各軍隊已於本月十二日雲集烏城首由阿城軍隊奮力猛攻新綏各軍隊繼之刻已攻克烏城北鄙各山頭烏城僞將軍海山有逃遁消息而内蒙西二盟盟長等亦有要電一封報告政府略稱外蒙結連俄人屢欲内犯西二盟該地會當南下之衛蒙人驚戄異常加以庫倫匪黨布散流言岌岌可慮祈速酌撥軍隊迅　北發以資鎭籌而固邊圍日昨總統府又先後接到察哈爾及綏遠城審電各一件報告現在内蒙各旗已有蠢動之態若不以重兵極力彈壓恐不足以定亂機而防未然惟目下軍隊實在不敷分布請中央政府迅速調遣相當之軍隊前往駐紮熱河都統　源昨又急電政府謂自開魯失守連接邊境各州縣告急電頃又接赤峰飛報佔據開魯之蒙匪已分股往撲該州居民四出驁逃情勢危急請速派兵進援云云除加派兵隊速往援救外特先電知請再續撥重軍來熱藉壯軍感政府接電後已派禁衛軍團長吳金聲率兵前往防諸矣 
雜評一 
[口頭上之籌蒙策]  
　　日日言籌蒙而東蒙古之警報愈急日日言征庫而哲布尊丹巴之寇氛愈熾毅軍禁衛軍等之出關者未足一師而哥蕯克馬隊已徧布於内外蒙古矣 
　　政府對蒙之手腕如此以言國民朝集一會夕發一電議論未嘗不激烈也然而不過供報章之資料今日願從軍明日肯籌餉任事未嘗不奮勇也然而從軍不必言即以籌餉論蒙事發布逾半月亦幾曾見有一人已毁家紓難者哉 
　　嗚呼政府如是國民如是蒙事又焉得而不如是 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[陜西兵變之警耗]  
　　西安兵變已紀木慮專軍茲又將張都督通電　左 
　　各省都督鑒木月十四號夜十二鐘省城駐紥北城洞之步隊第五標三營軍隊突行譁變鎗聲絡繹遠邇震驁並將營本部縱火焚燒該變軍等　夕騷擾冀以倡傢而賴　首發響應無人援絕勢孤遂相率返兵奪閲而出現經軍政次長　樹發馬福　及五標統带杭必勝十八 
標統带陳尙貴等諭以恩威就撫歸營十已八九在逃約數十人則南北東西紛紛獸散現正派隊紐祭所幸商民未受侵損秩序如當　　奉職無狀不能銷患未萌以致餉絀兵　變起倉猝罪房幾辭惶恐無似恐遠道傳聞失實謹以電陳請釋縻念陜督張鳳　删印 
[粤省組織排俄會]  
　　本月十八號一句鐘粤省軍商學致報各界曁各政黨社團省督會等齊集長堤廣舞臺會議俄蒙協約問題到會者萬餘人首由同盟會員宣佈開會理由繼請都督代表鄧君仲元主席力音古與金國關係娓婫動聽後由自由黨共和黨民主政黨各代表陳軍統競存共和黨代表同盟曾幹事葉夏　温雄飛水早自救會楊襄甫陳裹普等次筆濱説皆言俄人欺我太甚蒙人被其煽動獨立蒙地一失各國相繼效尤中國大局岌岌不保　傾全國兵力與俄人決一死載軍餉卽出各團體擔任全座鼓掌復由宣佈員請各團體組織機開籌辦拒俄事宜並擔餉費當由各人𢣟出該會定名各存主張或云求蒙會或云保蒙會或云拒俄會或云拒俄協會紛紛草定繼由報界記者康仲業君起言今日會議經一致主張宣戰我報界擔任鼓吹各界紛紛籌餉已無伸説然則此會直可名爲排俄會詞旨問慷　　昂全座萬餘人鼓掌起立賛成當衆定名爲排俄會宣布　謝紀原君復言現時已太晚請於星期三日再由各界舉出代表到同盟會籌辦所有事宜以期實力進行時已五句餘搖鈴散會 
[廣九快車遇險]  
　　廣九鐵路車碑站附近地方月前出一刦案爲路員㣘獲一人謂與刧案有關訊實押同原處槍斃該匪徒遂因此挾仇懷恨於本月十六號欲將離該站數里之橋梁一庽炸毁幸藥力薄弱尙無大碍該匪遂又變計將枕木數條燒毁并將數條抛入洞中迨至禮拜六早八點鐘快車行至該處見鐵軌翻起祇得折回省城带同工人十餘名趕往修蒼卒延　兩句鐘始得通軍云 
[駐漢英領索竞紙幣之難題]  
　　湖北自起義以來富錢局廣發　元紙幣因無準備金從未兑換現銀　定　價每紙幣一元作銅元千二百文而銅元又不能多兑致市　與官價相差百餘文之鉅　紙幣與現銀交換每元祇　人每四分各國洋商懸揣將來官錢局必仍開兑銀元趁機以路價收買爲數　鉅詎至今官錢局尙未開辦洋商久候不祠現已　英總領事代表照會外交司詢問晴問官錢局所出紙幣票而係　票取銀元一大一從前見票卽兑自去秋起義以來侍此票者無從兑換究寛在何兑處換此項紙幣卽希明白見覆條本　商人存積此票已有百餘萬之多等語外交司當卽咨請財收司以應如何答覆該司亦難解决蓋官錢局現未聞辦財政司所設兑換所祇兑銅元如寛以暫不兑銀答復又恐失外人信用若卽行兑換銀元一時實無此大宗鉅款即以兑取銅元復之亦頗爲難蓋洋商共存紙幣數百萬若一旦兑取銅元其將何以應付輾輾思維實無對外不失信用對内不損公家善法昨特據情呈請都督民政長核示卽請集衆會議對付良策矣 
[漢口建築借欵合同（續）]  
　　第六欵第一條設於發行此項公債劵之十年後十七年前之間甲面於將所有未贖回之債劵全行贖回甲面須照面如數信息金二厘五毫譬如一百磅之債劵須付一百零磅五先令如在十七年後則無庸償思但甲而凡欲議定每次所應購回之償劵外人多購須於還欵前期六月通知乙面照簡章所指定之日用扯劵法如法抽出購回第二條此項債欵一經送清合同即無効力第三條所抽之債劵及到期之息票均由乙面届期收入轉交甲面之駐美國或駐英國正式經理人設各項到期之債劵及息票於二十年内尙無人取欵則乙面將購回此等債劵息票交付甲面 
　　第七款第一條所應付之本息甲面須於每付欵期前十四日照另單所指定之數以九八規地洋例或中華民國之幣在上海兑換金磅交付如甲面在英國有可作用之金幣欲以此欵償還本息亦無不可但須於付欵期前十四日交付第二條甲面須給與乙面每年所還之息金數四百分之一以作贖回債票及償付息金之費用第三條如日後中華民國在美國或英國如設國家銀行該銀行有代收甲面購回此項債劵之權 
　　第八欵此項債欵本息甲面須全數償還乙面如此合同内所指定之漢口地面附加税及其地方損之進欵尙不足以償付則甲面須甲他處撥欵以補不足於議定付欵之日照應付之數交付 
　　第九欵第一條此項偕欵將以下所指定之漢口地面附加税及漢口地方捐作爲抵押品㈠地面附加税㈡門捐㈢水雷捐㈣烟酒税照捐㈤竹木捐㈥人力車及馬車捐㈦碼頭锐以上各項進欵每年約計銀四百萬兩第二條以上各種税捐未曾作爲他項借欵之抵押品亦未曾黄抵他處并此聲明第三條設甲面對於償還本息各義務不能踐履合同則中華民國中央政府須負責任第四條此項公債劵未完贖回之前設甲面另付他　面借欵仍欲以合同所載之抵押品作抵押甲面不得以對於此項抵押品之優先或相等之權利給予新債主亦不得致使减損此項抵押品之價值並須在新借欵合同内聲明乙面對於此項抵押品之優先權利（未完） 
[湘路收歸國有辦法]  
　　交通部電云譁都督曁湘路公司總協理董事查帳員諸君同鑒頃接湘路公司總協理諸君來電路歸國有極表歡迎公司移交手續亦早準備惟現金無着股東深滋疑慮應請速滙巨欵來湘以便股東自由領還查湘路議歸國有之初譚都督所議股欵之處置擬換給國家股票其換給國家股票後欲得現銀者由政府籌欵收買嗣經本部研究以借債建築之路兼收商股凡股東應有權利如股東會股東選舉權查帳權之類爲借欵合同所東縛恐難兩分併有似不如按股償還俾股東得以自由經營他項實業之爲便利惟還股事有兩種辦法一發還現銀一發給短期有利債票以理而論國家收買已成路線自應發給現銀但中央財力困窮已極借欵又尙未交到於無可如何之中只有發給短期有利債票俟借欵交到陸續償還之一法如尙難一律辦到則路股中尙有公股私股之不同或分别私股　現　公　發債票　可稍舒中央財力經電商譚都辦在案路歸國有原有股本言應由部實力擔還現所討論在配分緩你斷不至使國家失信用於股東川路公司原有股本現經協議定妥即係採用分期償遺之法國家新興財政萬艱爲人民所共見應請貴都督貴總協理董事諸君宣告股東母滋疑慮至此項股本或令發債票或應區别私股公股分發現銀債票之處諸公與譚督辦同爲桑梓人望所歸路事仔肩所繫應請會同商定見示以便籌備不勝　盼交通部蒸印 
[山西亂黨伏法詳情]  
　　晋報云都督府前日拿獲二次革命亂黨王錫三金子通等五人經都督派員訊明後即電知袁大總統請示辦法昨大總統回電以該匪徒意圖不軌實屬罪大惡極卽着將王金二人槍斃以昭炯戒其餘附從某某等二人皆處以三等有期徒刑此外尙有附從者一人情節較輕可即縣放聞都督接電後即於本月十三號在軍政司門首將王金二人處决餘皆依議辦理云 
　　京報云山西第二次革命内容雖尙未詳悉而據各報先後所載此次革命統計由都督鎗斃及逮捕者學界政界軍界郵界共數十人聞其原因實以閻都督歸晋後對於一切革命有功进咸不信任用種種方法將軍權政權之在外省人及晋人之非都督同鄕者逐漸剥奪次第辟召同鄕來省人各授以重權逐漸將有功之外省人及外鄕人一一遣散或咸置之極不重要之地如楊千甫以革命元勳而管馬之類指不勝屈以故軍學各界積不能平此其一閻即不信外省人及外鄕人而將兵權政權一切收交同鄕但一省軍隊不皆同鄕之人而外鄕軍隊又不能立卽菜盡因之發衣服槍械者同鄕軍隊皆新衣新式快鎗外鄕軍隊則一律舊破衣服卽以同鄕軍隊新衣所脱換者與之槍械則發以老鎗意謂外鄕軍人即有怨言而以同鄕快槍制此老槍足矣因之外鄕兵士人人自危咸有寄食待斃之憂此其二軍權旣張因之龍斷政權將一般同鄕咸招致之都督府中每日俾晝作夜開烟打圍一事不做甚　欲以前清湖北知縣田某組織民政司聞田之烟癖甚深洋能任事總之都督府左右政權者多爲腐敗人物遂至激成此種禍變此其三今此輩亂黨捕滅後地方已能粗安而都督拼命　密不使人聞悉内容聞郵函皆歸其檢察致人民失約法上通信自由之權蓋此次所捕殺之人其罪狀與都督所宣布及通告者不能盡同故愈爲之諱莫如深云 
[柏都督告全皖同胞文]  
　　文蔚爲皖公僕已逾半載於當盡之義務未嘗諉卸數月以來受吾皖三千萬同胞之委託雖未克大造幸福然於行政範圍以内自問尙可無歉於懷吾皖各界同胞與文蔚一心一德共謀進行者文蔚感之爲共能明大局也其與文蔚意見齟齬多所非難者文蔚亦感之以其意在規過也雖然文蔚感規過之誠者爲私情各界同胞所持者爲與論與論而是敢不服從與論而非使亦漠然置之乃文蔚負皖人非皖人負文蔚也謹將近來與論於事實上法律上未能符合者約舉數端以陳於各界同胞之前幸垂聽焉今日最大問題莫如軍隊軍隊宜減少文蔚豈不知之然餉項未籌畫手續未完全不可貴然裁併各界同胞亦豈不知之乃不俟逐漸料理而自殺政策　兵自衛之謗議紛至沓來諸君於此種事實豈眞未一研究度亦不過聊快談　騁筆徒而已此近來與論與事實不合者一也旣爲公僕責任匪輕乃甫謀政治之進行而安徽皇帝殖民地總　之名稱隨以俱至此種謾駡口吻加之文蔚個人關係甚小而傳播全國國笑五洲使人謂吾皖人知識如斯之淺陋言論如是之不經關係甚大然則失言之答諸君豈能辭乎此近來與論不合於事實者二也財政計畫首在開源開源之初必有消貴是以上級機關必須最出爲入以其有統籌全局之責非景出爲入不能謀財政之進行也下級機關則量入爲出以其無統籌全局之權非量入爲出不能杜支出之冒濫也所謂預算者乃預算其出入之數而籌備之非預算其收入之數而限定之今乃一無籌備而以量入爲出爲惟一目的所謂拙婦持家百舉具廢使行政官持此政策恐各種機關一槪停滞凡百事項莫展一籌前途危險何堪設想此近來輿論不合於事實者三也鴉片之害創鉅痛深前清未造尙知嚴禁乃吾皖商人祇圖私利依然販運行消文蔚持積極主義以禁之不可謂非爲皖人謀幸福而前者消毁煙土一案各界輿論亦均不表同情一則曰林則徐第二再則曰違悖條約損害財産不知林則徐固清代偉人後之失敗由於清廷任之不專其禁烟政策實不可妄生非議至違悖條約損害財産之語乃出於吾同胞之口反已自思能無内愧英艦之來乃其外交慣技當消毁烟土之時固已預料有此對付之策早經預籌而各界同胞不悉内容横生謗讟旣不知國内商人貨物倘違規則行政官廳有取締支配之權又不知販土商人已搆成𨴅於鴉片烟之罪而惟以無意識之言來相詰責母乃於法律知識尙有欠缺矣乎此近來輿論未能符於法律者一也廢除淫祀所以增進文明文蔚毅然行之正爲吾皖祛除陋俗至於信敎自由保護財産之法律於初次通告業已深切著明其城隍藥王龍王天齊之類旣非正當之宗敎自應在毁除之列此種廟産多由妖言邪説誘脅而來佈施者讓渡之初固以神爲權利主體廟祝僧道無所有權已不待言其管理廟産祇能謂在所持且不能謂爲古有卽以占有而論當日取得並無權原豈能任共公然掌有况僧道爲宗敎信徒乃承受城隍藥王龍王天齊之相續財産已自悖其本敎豈得以信敎自由保護財産爲之辯護耶吾皖各界對於此種問題多青誤解倘據法理一研究之當亦爽然自笑矣此近來輿論未能符於法律者二也演唱淫戲爲害社會人所公認皖人明逹豈得獨不謂然警廳對於園主召喚拘引拘留乃依法定手續行其職權無所謂越權違法該園主以法人理事資格受拘引拘留於其個人且無關係遑論商學各界乃竟一倡百和幾釀罷學閉市之風潮使非先事預防通告争散設爲傳單煽惑遽見實行傳之各省謂吾皖人因禁淫戲而罷學閉市商學各界名譽何存蓋由於不知騷擾之罪律有明文故爾冒昧從事此近來輿論未能符於法律者三也以上各端固由於不悉事實之内容未具法律之知　要亦意見未化遂致種種言論均無正當理由文蔚固不敢因衆謗交集變共方針而區敬愛桑梓之忱尤不能不正言勸導方今國基未固事變方殷外患同憂紛然並起几我父老兄弟正當與文蔚忱戈待旦嘗膽臥薪協力同心共謀建設豈可動生意見自起猜嫌明知已往之事不必重提而來日方長願各界諸君每遇一事發生於事實上法律上稍加注意昔子産治鄭諸葛治蜀其始皆爲輿論所不與及效果旣見然後翕然服之文蔚雖不敢竊比古人深望各界諸君後來覺悟故不憚反復叮嚀而正告之 
地方通信 
[蘇州]  
　　改良國貸蘇城紗緞莊杭恒富王義豐二莊因政府頒布標定服　提倡純用國貨以是不惜工本將原有紗緞貨一律改良外特别出心裁製造文明線織華嗶嘰及花呢兩種物質堅　價值輕廉頗合新服制之用自出貨以來運銷蘇申兩埠極受各界歡迎現因工商部注重實業特關工商會議爰將所製新出新品本圖式寄京懇請代表轉呈該部俯准註册給予商標專利憑證以杜冐混而挽利權 
　　地保獲盜齊門外五都九圖地保王興甫索性機警頃見該處柴場村鄕民陳天福驟然寛裕心知有異乃暗地探聽實興日前　墅鎭刦案有關卽向陳詢問此案情形陳言此案均係陸南軒陸雲軒袁招生三人所爲並願充當眼線該保卽報知飛划營派兵带陳天福前往近村草屋内將三人擒獲訊問三人同供該案實由陳所指使遂將陳一併拘往并在陳家内搜出槍四支刀二把銀表一只確係　墅鎭某姓所報之物當將四人及軍械押解軍政廳惟表則解檢察廳存案云 
[鎭江]  
　　旅長裁兵駐鎭陸軍第三十一旅張偉齊旅長現奉都督電開著裁去兵士一千餘名以節餉糈等因茲張君已將所裁之勇軍馬槍械一律收繳二十一號發給恩餉遣散回里矣 
　　注意冬防駐鎭陸軍十六師願忠琛師長以現届冬令搶案疊出特傳令所阅各團營官弁辦理冬防認眞巡　並另編警備隊共分四區城仙東南大街爲一區東北大街爲二區西城外大街之南爲三區大街之北爲四區每區各設警備駐紮所一處設警備隊長一員警備兵四十名徹夜捘巡以防匪類而保治安 
　　火東肇事滬寜鐵路於本月二十號早班開往南京之火車行經鎭江西面高資地方將該處商民一人驢子一頭一併碾斃因爲時尙早無人知覺及至該車自寜回申相隔有數時之久行至肇事處已聚集四五百人擋住軌道聲勢淘淘司機人見勢不佳急將水機開泄蜿蜒而過衆遂各執木棒等物蜂擁上前將窗板坡璃等一陣亂打聞已由總理車務樸愛德君派員調杳籌商善後辦法而顧師長亦已派兵一連馳往彈壓矣 
[雜評二（萍）]  
　　往歲盜刦刧及一家或數家而止從未有刦及全鎭逢旁午至日昃明目張胆圍困警局肆行攳掠如亭林鎭之甚者 
　　推原其故一由於貧民游匪迫而爲盜一由於無賴會黨糾衆瓷事曾是養兵衛民之爲何平日漫無佈置不及一施行其偵探之方鈎距之術迨事後而追蹤往剿加意鎭撫該鎭之鄕民已虚擲金錢無何有之鄕矣 
　　記者曰見兎顧犬誠哉已晚亡羊補牢猶或可爲尙望汲汲事前之布置分播兵力於浦南一带食民之祿者衛民之生母再臨渴而掘并耳 
本埠新聞 
[佈置飛艇大會之手續]  
　　愛德華水陸飛艇定今日午後二時在吳淞張華洪開演該會部長沈促禮朱葆三鍾紫坦君及董事部諸君以此次飛艇爲開通智識之奇技故趕於七日内將大會種種續讀籌辦齊全頗形完備庽滬紳商及大馬路棋盤街一带大商號均踴躍抖銷飛艇票尤見熱心張華浜陸地會塲南北有紅旗界線爲誌爲來賓駐足之所鐵棚棧房前隙地爲特别場座每客加收洋五角充振棧房内由一品香設茶酒點心間平價出售除本充振棧房北隅爲鄕人方便看客所設之普通座位每客加收銅元二三枚硬碼頭上由吳淞紅十字分會設招待所每客收茶座費洋二角充醫院經費此外有男女厠所滬寗火車除頭等外每客祇收來回費二角無飛艇票者槪不搭載十二點二十分起每十五分鐘開車一次客滿即開該車直逹會塲寗紹輪船不收船資惟分等酌收茶點費除本充振本定一點三十分由滬啟椗現改准一點開行新北京輪船亦定一時開行陸地會塲由部長鍾紫垣君董事朱仲賓君會同西董事及曹錫賡韓玉麟徐渭泉諸君曁鐵路通班執事人員閘北商團鐵路巡警分投招待水路張華浜浦江内有新關河泊司小輪兩艘水巡捕船數艘寗紹輪船靠浦西新北京船泊浦心救生輪船爲消防船由王培元醫士主任飛舸小輪附大拖船一艘爲機關部辦事人員坐船由沈仲禮江趨丹諸君主主往來照料在船辦事寜紹輪船由袁仲慰君主任部長朱葆三君在該輪招待寜紹公司石運乾魏黼卿諸君亦分任稽查招待之義務新北京輪船由西董古柏君唐露園唐冠一諸君在船招待水陸佈置可謂備矣該艇定二時三十分起演不畏風雨故即遇雨可不展期並定下星期六及星期日爲二三次續演會場地點尙未議定好奇之士頗有願附乘飛艇一領飛行趣味者擬於第二三次實行聞此次看飛艇者中西士女大有萬人空巷之槪江蘇浙江都督亦派員參觀中外各國兵輪開往張華浜觀覽者浦爲之塞業由新關指定地點幾有實不能容之勢會場盛况可以預卜也 
[錢業追欵之電文]  
　　袁大總統國務院財政部鈞鑒去秋民軍起義金融奇絀滬軍政府因餉項急迫向敝業各莊商借銀十萬兩又以公債樯抵借銀五萬兩中華銀行代滬軍政府先後借去銀十八萬三千兩共計三十三萬三千兩均指定前清滬道交存比總領事 
 
 
 

Page 7

 
 
處道署存欵作抵有滬軍府財政司及中華銀行立據簽字爲憑又有宜統二年正元等三莊票歀洋商所執者已在蔡前道息借匯豐洋欵天比領處道署存欵内扣去銀二百五十萬兩華商所執三莊票十餘萬兩至今無著迭次電求曾奉部電此案未結以前無論華商洋商一槪不准向各莊提現奉蘇督電一俟全案歸結即當持平辦理並有不使華商向隅之諭各莊以鉅欵久懸無可周轉萬分焦急现比領已將道存款項契據全案交出各莊之欵日盻提扣辦法忽聞交涉使已將此項存欵轉交捷成洋行致捷成又復恃强提現商情憤激查敝業爲衆商樞紐上述各欵均爲大部及蘇滬部督所指定際此商業凋敝需欵孔亟之時比領方違電强扣以保洋商我國則失信轉抵不顧宿諎民心嚮背關繫大局竊思民國承前清之業而革其命令凡前清之官款即民國之公欵以官抵公理在一定若不顧民國之公債先收前淸之存項無論錢業碍雖周轉大市必至恐慌按之共和國體對於商民應無此種法律况嗾使洋商騷擾錢業是無異假手外人自殘同類務乞大總統貴院貴部力爲主持准將各莊欵迅予知數扣還以恤商艱而昭大信無任感禱上海南北市 
錢業全體叩 
[征庫將校團出現]  
　　俄庫恊約惡耗飛傳後各界均異常痛憤昨有前光復軍第二營營長徐源泉第一營營長楊飛霞布衣會幹事周治平江萬里等發起將南京之屬官聨絡組織成一將校團準備出發征庫其在滬之報名處指定新閘橋浜北川虹路一百二十八號布衣會總部南京之報名處不日亦即可指定 
[弱肉强呑之世界]  
　　前晚八時寰球中國學生會開會辯論戰爭是否爲今日世界所應有一題男女賓到者甚盛先由主席楊心一君報告宗旨後遂請贊成派登壇發表意見有　君屏閣梅君竹廬神州女學施女士楊君鏗薫君壽慈王君志仁等相繼發言咸以戰爭爲今日所應有語頗激昂闔座鼓掌主席問何人反對竟寂然無應於是由楊君心一宣佈全體贊成主戰乃搖鈴散會並聞星期二即廿六號晚八時請湯化龍君蒞會演説云 
[集議投票辦法]  
　　上海縣籌備衆議院省議會議員初選舉事務所昨日函致各區投票所監察員云現届本邑辦理國會選舉事極細密而關於投票所内一切事宜尤爲緊要茲定於十一月二十七日下午二時集本署事務所妥商辦法以歸一律而免紛歧爲此專函奉逹務請准時惠臨 
[拿獲盜案嫌疑犯]  
　　昨有松軍水師第四營第四連連長王春和偕兵土至東區報稱近日浦東周浦等處盜案迭出所有盜犯大都來滬濳匿茲查荷花池畔茂竹街某號門牌林譚氏家藏有多盜請爲查拿即經區員滬警往拿獲佛嫌疑犯皖人劉金標北蔡土棍李少山及已逸某盜之姘婦林蔡氏連同二房東林譚氏解區在李少山身畔搜出會匪摺子一扣詰問行刧之事俱不承認着即移送警務所預審 
[小木匠之大舉動]  
　　工黨小木工人近因各物昂貴所得工資每日不過二百文實難度日曾向各店主一再要求加價各店主非但不從反將原價减少不得已要求工黨借商團公會於昨日開會到會者約三千餘人先由徐企文君提議辦法後由吳菊庭藥無杜佐庭諸君演説畢復至工黨提議辦法並訂於明日起暫行罷工 
[定期分發投票要件]  
　　上海期運監督吳民政長致各區管理員函云查省議會議昌選舉日期表載十一月二十六日以前爲初選監督分交投票簿投票　投票紙於各投票所之期現在本事務所已將關於各該投票所内之各種要件分别備齊相應函請貴管理員於本月二十七日卽舊曆十月十八日带同僕役來所逐件領回保守備用其衆議區議員選舉投票所内之各項要件亦已備齊照章應於十二月初三日距初選期七日以前來所領取以免歧誤 
[道敎中人之愛國]  
　　俄蒙搆禍風雲日亟熱心愛國者紛紛組織征蒙軍隊奔走呼號通國響應茲問上海道敎公會以行軍首重籌餉前次張　初天師在滬時於昌明道德之外復以圖謀國利民福相　勉故擬發起籌助征蒙軍餉在同道中首先勸集得有成數卽行呈請江西道敎會本部張部長電繳政府撥用以資提倡 
[黃浦江中之刧案]  
　　浙閩紙商陞源號前日派夥駕舟先至本埠西南鄕泗澫七　等鎭收帳最後至　行鐀鄭瑞康紙號收取貨銀其有現洋一千餘元鈔票二百餘元夜間三更時　船回浙行至離　三里之北竹港口忽麥强盜多人將船截住將所有洋元鈔票藎行刧去翼晨即就近至　行鎭初級審檢廳報告該廳擾陶月湘君以浦江中水師營兵業已星羅棋布况該商船遭刦之處亦有水師炮船駐泊何至大聲呼救無人接廳深爲可疑廳赴上海檢察廳投報通移各營嚴緝贓盜 
[育才公學定其開幕]  
　　卡德路工部局所設之育才公學定於本月二十五日下午四點鐘行　幕禮請岑春煊君蒞校演説想届時中西紳商之留心敎育者自必爭往觀禮以襄其盛也 
[施監督專理新關事務]  
　　江海關監督施炳爕君到滬後與前任代理監督陳安生君交代就緒已於昨日視事江海關原分新關常關兩部前清未股商埠以前祇有常關由上海道庫書兼管税銀各口均設分卡亦由道庫書派夥駐卡收税與現在各地貨物税公所辦法略同自上海開設商埠另立新關延洋員充任税務司專收艙來貨税亦由上海道監督光復後江蘇省議會決議將常關撤裁實行貨物税所有新關一部分旣由洋員辦理不得不由政府派員監督現常關總理吳玉本爲臨時委任員並非中央政府所派自全省實行貨物税以來該關所收税銀只千餘元而一年開支乃倍丑數現在財政部已調令施君將常關察看情形裁併井新關事項則商同税務司切實整頓云 
[通令典當循例讓利]  
　　程都督訓令上海吳民政長云案查各屬當舖每届隆冬凡本年所常棉衣棉褲棉被棉絮四項並無他項夾當者讓利取贖以便貧民分别災年歉年常年爲讓利期限之期　長知前清宣　三年本都督於江蘇巡撫任内會經通飭在案茲特再行通令嗣後隆冬讓利災年以舊曆立冬日起歉年以大書日起常年以小寒日起均至立春前一日止凡有本年所當布棉衣棉褲棉被棉絮四項並無他物夾當者一律收本讓利取贖至耕牛農具亦咸讓利成案並卽照此辦埋本年收成較豐應照常年小寒日起至立春前一日止仰該督民政長迅即遵照出示曉諭俾衆週知 
[市鄕學務專員注意]  
　　吳民政長接和都督訓令云准江蘇敎育會函稱敝會會員袁希洛流通演講敎育行政法前經排定日期呈蒙令行各縣在案茲袁君報告第一期清江第二期南京均已如期演講聽者頗衆第三四期徐州蘇州亦當如期前往每處旬日可了蘇州事畢四至本會著將原定第六期之上海移前則年内當可多講一期應請轉請省行政機關令行華亭奉賢金由南匯上海川沙青浦太倉嘉定實山崇明十一縣各派學務專員於本年十二月十二日爲始集上海西區方斜路省敎育會聽講等語明轉前來合行訓令該民政長遵照 
[混成第三旅記事三則]  
　　陸軍混成第三旅李旅長現已遵照省飭將舊部滬防各步隊營及滬軍營等改編爲第一第二兩團以滬防第一營編爲第一團第一營仍以曹梓桐爲管带又以滬軍營編爲第一團第二營仍以楊　身爲管带又將駐紮閔行之滬防第六營編爲第二團之第四營滬防第七營編爲第二團之第五營均以原辦營長師德貴劉義華爲該二營管带至所有炮營仍行獨立直接混成第三旅　於昨日將改編團營名稱刋發團防並將委任狀一併頒發李旅長又以本埠南市之滬軍營相沿已久專任防謢上海及附近各鄉村鎭職　繁軍今因改編營制　消滬軍營三字惟該營兵士多　舊軍不兔思憶前名爰特製就銀牌五百塊頒發該營長楊君分贈各兵士佩掛藉以紀念　 
　　李旅長又查近來四鄕以及浦江兩岸盜竊叢生地方頗不安靖亟宜設法剿　前日特令傳本管水陸各營營長齊集司令部會議水陸　絡查緝盜賊辦法以保安寗 
[製造局記事兩則]  
　　製造廣陳督　頃奉陸軍部電令徵解軍械又九江砲台現亦電請撥解克羅卜式之一百二十磅及八十磅四十磅等開花砲彈前口特傳諭槍廠砲彈廠委員迅卽查明現存數目具復以便報解 
　　陳督遲近日親往各廠調查工匠工作勸惰情形詎料各工匠多有開生休息者珠屬不成事體昨諭令各廠委員傳諭各工匠爇徒以後凡在工　時内務各認眞勤愼不得偷　懶愶如再查再定當革除不貸 
[市政廳董事會開會紀略]  
　　市政廳董事尙昨日邀集各董事曁名譽董事與各區董等到會集議冬季議事會預備事宜並草定明年正月至六月之預算案俾便一併交議茲將提議案由錄下　㈠報告十月内臨時議會議决案　㈠决議交冬季議事會各案並明年上半年預算　㈠報告中西南三區所惟贊助員 
[警務長勒限緝盜]  
　　警務長税杼齋君知照水巡隊云爲飭知事照得前月二十號曰蓮涇搶刧航船盜案至今一月尙未破獲該水巡隊捕飭廢弛毫不加意堪以想見當此冬防吃緊盜賊叢生若不破獲一二要案從重懲辦何以儆宵小而保安寗茲限該隊於奉文七月後須將上月二十號白　涇搶刧航船盜集眞贓正盜破獲解辦若再仍前玩忽逾限不破該管長營定當從嚴斥革該巡員督率無方破案不力亦當嚴予懲戒爲訿特行飭知仰該巡員卽便遵照限期破獲不得再行怠緩所有破獲得力長警仍當查照前發諭條拔升浦江水偵探以示鼓　其各遵照勿違特此知照 
[接客與脚夫齟齬]  
　　九華旅館接客夥某甲前日在滬杭車站上將旅客行李點交鐵路脚夫挑送該棧詎該脚夫欲將行李挑往别家甲向之理論反被招集同類肆行毆打各接客羣抱不平卽向站長申訴蒙允查辦昨各接客以禾見動靜罷工要挾以致火車到後旅客無人招接行要堆積乃由站長出而調停將爲首滋事之脚夫勒令停工一禮拜如再滋擾送局究辦各接客始照常辦事 
[謝贈]  
　　博愛社閲報所開辦以來業經四月茲擬續辦義學一所專收赤貧無靠子弟特於星期夜假座羣仙戲園演劇籌欵補助開辦經費昨承惠贈入場劵兩紙書此誌謝 
[城内]  
　　地方審判廳民庭捐○（高陶氏呈願與高蛃榮蜼異批）　　此案前經本廳庭訊該氏與高炳榮本願離異嗣因高炳榮不顧具結派令本廳沈算事勸具領結本爲免致離異起見據稱夫婦義絕飭雖同居等情此等人事訴訟全憑當事人之意思以爲判决之根據高炳榮初願離異繼請發堂後又請求領回情節離奇難保無聽人唆使情事仰候宣示判詞并將高炳榮所具領結註銷可也　（吳沈氏爲田房事呈請移歸民政署辦理批）此案已於本月十八日開庭辯論諭候補傳中証質訊察奪來呈請移送民政署核辦查田房紏葛發生訴訟當然受本廳裁判該氏謂係民政長主管豈不知民政長職司行政無裁判訴訟之　乎所呈殊屬誤會仰仍遵照定期到庭質訊可也 
　　判斷家事○葛嚴氏前與其子葛藪臣同至地方審判廳訴稱庶出夫弟葛文清串唆生母葛張氏藉日前有意蓄存在恒　源店内盤踞詐擾不休硬借去洋四百五十元今特延請何飛律師到庭代表檢呈十年帳簿及前立優待字　聲請判决經廳長准予傳訊在案前日由民庭推事開庭籌論　被告葛文清訴稱生母張氏未曾到庭須求延刻推事以此事已由廳長派承倾吏至嘉興訽明族長葛榴錄葛張氏前次　擾旣經親族理勸貼給優待費洋一千五百元立有宇捷載明不得再藉存歀　葛並已親自簽押何能再往滋擾至所借之洋四百五十元因原告推念一本不願追逼准不限期將來自行償還不得再擾葛張氏母庸來庭帳簿字據發還原告具領遂朗判决完案 
　　是乃怨耦○周正烈在地方檢客廳控告孫阿鳥譑匿伊妻等情孫母子亦控周姦佔伊妹孫阿林當　該廳傳到周之媒証汪阿金徐阿新等訊供各執候傳証人到廳再訊在案茲又傳到原阿增等於昨日午後研訊陳阿增稱前娶孫阿林爲室因其不守婦道退回母家是實周正烈稱曾出茶禮憑汪阿金等爲媒娶孫阿鳥之妹阿林爲室近被孫母子串通藏匿此爲放白鴿之手叚求究訊之汪等供詞相同孫阿鳥供我妹並未嫁渦周正烈爲妻實係被周姦佔孫阿林供稱婦人實不願嫁於周正烈爲妻如堂上判給具領婦人惟有一死供畢在堂大哭問官以兩造供詞各執孫阿鳥等押候起訴審判廳開庭辯論 
　　盜犯病斃○梅家弄某雜貨店被盜案内之盜犯劉在禮由檢察廳預審取禁候審判廳復訊在案邇來該犯患病頗重昨由陳廳長諭飭送往上海醫院醫治不料車至半途該犯卽氣絕身死由法警將尸車回廳署頭門口卽由葛檢察官會同檢驗員驗明委係病死並無别故遂由善堂棺殮發封厝壇 
[南市]  
　　研讯拐案○湖北右翼軍總司令部製造科副經理秦漢民串同吳關林及上海醫院茶房湯桂生之妻劉氏勾引新街地方松江女子吳素娥同女某氏逃逸無蹤經女兄吳少波吳炳昌扭湯劉氏吳關林至南區控追即由區員移送第二檢察廳預審一過傳同湯之二房東陳周氏等審訊吳關林供稱聞秦與素娥已往無錫東門外將赴九江陳周氏供兩造説合後目行擇媒婚書係吳關林主稿湯供事由妻子經手實不知情判陳周氏暫退劉氏與吳關林一併移解地方檢察廳訊究 
　　一味推諉○倉橋北首長派麵店主婦某氏年逾六旬略有積蓄日前失竊首飾箱内金鐲一對計重六兩又金戒八枚約重三兩欵及借宿樓上之歇夥封阿鳳所爲報告南區派探勘明並無形跡且箱内尙存現洋三十元銀鐲兩副當將封及夥計殷福木學徒殷秦安带區供明封獨住樓上餘人俱在樓下安臥訊之封仍一味推諉判一併移送警務所預審 
[閘北]  
　　洗浴猝斃○虬江橋察興浴堂主楊雲山前日至五區報稱有范學海前來洗浴忽然彙倒於地當羅能區長派長警往查屬實將范車送醫院醫治無效而死復經區長呈報警務所司法科諭飭該圖地保報請檢察廳派員騐明委係患病身死查無屍屬報堂收殮 
　　見証鑿鑿○車夫鄧秀羣至八區控告江吉安拐匿伊子成留由趙區長提解警務所經凌科長預審鄧供本月初拖車經過新大橋見江與兒子同行具買糖果與食至晚歸家兒子已悄知去向當至江處詰問諉稱未見請究見証孫其夫供目睹鄧子被江領去質之江堅不承認判移送檢察廳訊辦 
　　女孩迷路○八區送迷路女孩梁葉香一口至警務所擬供年九歲徐州人父已故世淩科長判送惠兒院留養候認 
　　無可追還○方榮保住民茂林里前日扭胞姐劉方氏與張許氏至一區控被串賣伊子經張區長解送警務所訊問據張許氏供此孩由劉方氏貼乳婦人處嗣因乏乳由婦人轉託鄰居孔德　之妻撫養六月間因孩患病送回婦人見病勢甚重卽送六馬路養育堂旋即天殇是實判移送檢察廳訊廳訊究 
[公共租界]  
　　各執一詞○恒豐紗廠經理朱稚臣控張紹基串騙定洋四千元一案前晚由廨研訊原告偕証楊素臣上堂証明前情並延代表和安素律師請究質之張供稱此事實由押在西牢之姚翠樓所爲我在原籍並不知情並延愛理思律師到堂辯護多時聶襄讞以兩造各執一詞判張仍交四千元人洋並保候函致錢業公所查明當時原告所付之森康莊本票係由何人往收復到再核　　股單推債○王稷卿控嚴柳江以法界密采里西飯店股單抵借銀二百五十兩久不理贖等情前晚山廨傳案經孫襄讞訊得嚴委係赤貧如洗判將被告所抵之股單十股歸原告執營各具遵結完案 
　　若何判斷○鄉民張協先因地保沈芹香串同該圖董事張雨田勾誘伊姪張進泉朦報升料盜賣地產延代表費信惇律師控奉公廨迭次訊究在案前日午後由廨復訊先由原告代表律師上堂請究並據會丈局司事祁　齡上堂証明報請升科祇憑地保義戳坦負責任局中不再詞查質之被告亦延德雷司及扣文帮辦沃浦律師到堂代爲辯護王襄讞與英領康君會商之下判被告仍各交五千兩人銀並保候宣佈堂諭飭遵 
　　被控　　○日商籐木大正小林延壽堂等華洋各户環控法大馬路晋康洋廣貴店股東徐連松與經理徐魏橋等串騙貨物一案昨由　房將徐連松拘送公堂請究關讞員商之德領師君判日商控案候照會日領會訊華商控案着各原告正式具訴以便分别訊遣並因徐在法公堂亦有華商控案諭令先送法公堂訊結後再行送廨訊核 
　　司帳串竊○大通轉運公司控帳房羅子卿趙文彩串窮鈔票洋四千元昨由推房將二人拘解公堂訊問一過判均押候查明於下禮拜六訊辦 
　　均非善類○雲南路雉妓　鴇婦陳張氏控紀正昌沈福成串拐妓女黃三買昨由捕房將被告二人並傳同兒証王阿毛一併解廨質訊不認中西官以沈紀二人均非善類着各押一月王阿毛斥釋 
　　分别處置○蘇見元陳月林陳老二劉金標夏阿三王餘三等因带有婦人王陳氏王劉氏（卽楊劉氏）劉李氏（即楊丫頭）王張氏陳盛氏楊董氏等欲　龍門輪船至大連灣販賣被包探陳雲忠查獲一併拘　公堂分别管押在案昨經王襄讞會同德裘副領事復訊明晰以雖非拐賣蘇與陳月林均非安分之徒着各押一月示儆楊了頭係楊童氏之女王陳氏卽陳盛氏之女分别各交其母領回楊劉氏留候函致密　移傅其夫楊忠立來案具領夏阿三交其店主陸桂卿領回管束王張氏着與其夫王餘三並劉金標陳老二仍分别押候下禮拜六再行訊核 
　　續獲騙子○渊振聲王計生因與丁金生等在三馬路四百十四號虚設振康字號串騙金逹三梅琴坤汪祖齡等各户貨物計值洋一千九百四十五元丁等由廨訊實分别押辦潘王在逃前日由探續獲於昨日併解公堂經中西官研訊一過判均押候函致法公堂移吊原職再行訊核 
　　不認行騙○裕大昌染店歇夥汪崑松因騙寗波路一百五十六號漢口路三百八十七號乾記弄五號雲南路九十一號各户金戒貨物被控昨晨由探將汪拘解公堂訊供不認判押候查明再核 
　　　騙綢縐○胡蓮牛騙取北河南路何琴甫之脚踏車乘至寜波路一百另三號王仲勤處騙取值洋四十元之綢縐消職於南市某衣莊内由探將胡查獲昨解公堂訊明判胡押候函致檢察廳移吊原贓於下禮拜六再核 
　　誘匿女子○女子費梅珍在甘肅路大經絲廠内做工被龍金生引誘匿居厦門路八十一號顧阿福家内經女母費盛氏偵悉報捕昨飭包探將龍顧二人拘解公堂請究原告偕証陸洪生朱陳氏上堂証明梅珍於陽曆本月十一日被襲誘匿顧處訊之龔顧二人供拘推諉關讞員商之德師副領事判均押限七天將女七天將女交案再核 
　　私接電線○英美電燈公司控棋盤街八號沈阿茂四十四號顧仁全均私接電線盜用電氣昨由捕房將工人傳至公堂訊明判各問洋二十元充公如無力認問各改押兩禮拜 
　　預防糾葛○松江路同茂盛洋貨號主王西星業已病故其眷屬王莊氏王丁氏以子尙幼稚遣産無人管理托日商高橋貞三郎代管當由沈仲禮等作証茲因氏等復將蛋廠一所出售於德商寳豐洋行該行恐有紏葛令氏等禀請公堂立案不肯照辦故昨由該洋行延請高易　辦律師投廨聲明前情請爲給諭受托人高橋貞三郎亦延梅吉言上堂証明允爲承認中西官會商之下諭各退去候會商再核 
　　副領同滬○駐滬德副領事師謀君日前因事赴皖業已事畢於前日返滬昨卽蒞廨照常陪審 
　　廨員赴蘇○公共公廨關讞員昨日午後偕聶王兩襄讞同乘火車赴蘇至都督府禀陳一切 
　　夜行被疑○成衣匠池晋祥前晚十二時後行經嘉興路遇見七十六號西捕疑係匪類拘禀捕頭詢明開釋 
　　索欠口角○朱杏林前借徐茂利羅布票洋百元多年不歸昨日在途遇見徐向索討致起口角扭控捕房捕頭以案關債務着赴公廨控追 
　　拐失小孩○蔡王氏住百老滙路三百九十五號前晚被匪拐失七歲小孩名金木昨報捕房請爲查緝 
[法租界]  
　　失愼受問○法馬路鴻昌烟土店失火一案昨又由廨提訊店主徐榮卿供商人睡在樓上聞聲驚醒火勢已熾不能下樓急將貼隣浴堂樓板橋開逃出如何起火須問庖人吳金福訊之吳供睡在樓下因有餘多木器堆在房蝇是晚木哭坍下撞翻火油燈肇禍是實聶讞員以究屬不愼判罰銀四百五十兩充公吳押滿六禮拜開釋 
　　拖累同事○日商籐木洋行等三十五户同至公堂控稱有晋益洋貨店股東徐渭橋徐賢忠來店批去貨物共計銀二千餘兩今徐渭橋私自逃逸徐賢忠自投捕房報告解案求請訊追徐供店中出入貨物及銀洋帳目均由徐渭橋經理商人祇管門莊生意渭橋逃在何處不得而知讞員以原告係日商移送英廨訊辦 
　　追索存欵○張仁豐投廨控稱有洋三千二百元存在福昇洋貨店内現尙支取號主沈玉蘭堅不交還求請訊追沈不到案由經理謝阿坤禀稱福昇係合股開設並非沈玉蘭一人獨開今沈有事回籍求察判交保限交沈玉關到案候訊 
　　仍須交足○馬福祺前控李福昌借洋一百五十元本利無着求請訊追判交保限一月交清在案今又由原告投稱逾限已久祇交洋五十元仍求嚴追李又交洋五十元餘求寛免判交原保再限一月交足 
[雜評三]  
　　今有一訴訟案於此甲爲原訴乙爲被訴丙爲原被訴之目的物丁爲目的物之調查者假使丁之調查不就甲乙以外之人調查之亦不就甲乙兩方面人調查之唯令被訴乙調查此訴訟目的物之誰屬試問乙此時將主持公道乎抑廻護其權利乎而乙之調查於法理上事實上果足以爲典要乎恐不待知者而明矣 
　　然而丁則已據乙之調查以報告矣是豈事理之平耶 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[勸沈佩貞女士改名説] [  鈍根]  
　　沈佩貞女士以倜儻不覊之才創新奇可喜之議一時志士風靡偉人心折惟以參政之目的未逹女士心常鬰鬰雖袁總統愛其才而任爲顧問非女士素志也女士奔走運動不遺餘力近方税駕河南爲收拾人心之計芳蹤所止都人士爭相過訪金台旅館之户限爲穿自由報中人且將鬚髯剃去與之周旋可謂盛矣日前在豐樂園演説謂宜實行男女合校以使灌輸女界常識嗣後無論男女但當注重精神及名譽至身體則不必計較云云逹哉斯言誠足破數千年迂儒之陋説比東西洋合校之盛規爲女子者苟能虚懹采納則凡稍有知識之男子敢不竭誠灌輸以答女士期許之意哉惟鄙人於此竊有疑問於女士女士之學識極新而何以女士之名字一仍其舊考貞字之義歷經腐儒解釋大率以拘謹自守不接男子者爲貞蓋皆切指身體上之關係也使女士而果佩守貞之義又何能犧牲一身以建千古之事業故以最新之學説言之貞字實爲女子之惡德女士又何必佩之即女士不心拘執區區之字義而不知者且將見女士之名而望風引避不敢晉接以聆女子參政之名諭女士亦不得施其演説運勳之作用頑固之徒且執女士之名而有所藉口謂女士亦服膺舊説者女士將何以自解竊爲女士計宜速易去尊名之貞字而於佩字下加一最文明極開通之字俾他日大功告成名垂不朽千載之下不致對女士之名而有所疑惑則幸甚矣一得之見未識女士以爲然否 
[理財策] [  儂]  
　　方今民國肇興庶政待理而府庫告　資用不繼儂亦國民一份子安忍坐視國家之危急而不思有以補救之因竭一得之愚擬爲條陳以備採結 
　　㈠　宦免究捐前清官吏宦　充牣者多遁跡租界故府不能按治其罪不如因勢利導設爲逃宦免究一捐凡前清　遁各官吏皆准其納捐免究一律作爲自由國民並准其運　復入政界捐之多寡視其在前清時之官佐及賄賂所得爲准 
　　㈠捐免剪辮剪辮令下南方各處前者固十人而九北方一带則鮮不腦垂長尾甚至議員逹官亦有樂此不捨者宜設爲捐免剪辮一項政府旣可藉此得多金彼一毛不拔者亦得遠其初志一舉而兩善備焉 
　　㈠吃香烟税光復以來香烟之風更盛倘不設爲特税嚴加取繕殊屬有碍衛生竊謂凡吸香煙者宜令其向警局領取牌照按月抽税無照偷吸者一經查覺立予重罰 
　　㈠納妾税一夫一妻人道之常我國舊俗多妻已非所宜而近來一般偉人志士亦樂此不疲如尹昌衡之納蠻女胡瑛之娶二妻寜非民國之沔點欲正此弊宜科重税科税之則須視其人之地位及其妾之面首定之 
　　㈠𦆑足税𦆑足之風近雖稍減然内地各處仍難絕跡宜設爲� 
𦆑足税凡婦女年在二十以内而不能放者科上税三十五以内者科中税四十五以内者科下税年在四十五以外者免 
　　㈠寺院税土木偶税　信之俗非伊朝夕今一旦欲盡袪之多見其製肘何如按共寺院香火之盛衰土木偶人之多寡而科以一定税則納税則聽其供養隠　則立予焚燬 
　　㈠麻雀牌税麻雀之風全國皆然東南各省尤稱淵藪嗜此者幾與衣食同急雖加嚴禁弗能止也竊謂宜倣以前廣東賭捐辦法聽其設場而按桌收税凡欲打麻雀者須先報明警署繳納税金領取賭據方准開局 
　　㈠嫖税妓捐之設雖各地間有然皆科之妓女一方面未有注意嫖客者其實花柳場中妓客並重獨科妓捐而不税嫖客未免有乘公允謹擬凡有妓捐之處更宜加收嫖税客人進門須先繳此税然後放入 
　　㈠流氓税東南各埠流氓極盛當事旣難於稽查刑法更有所不畏宜倣以前盜户辦法將各處流氓編爲户籍按户物别加税可以補助國家經費雖其拆梢所入未能涓滴歸公亦不致盡飽私囊能 
　　㈠着艶服税俗尙淫奢服競奇邪男女不分娼優莫辯以有用之金錢作無益之爭　長此不已國必匱窮是宜特訂明條凡男衣似女女衣似娼者未納税金立予充公不貸 
　　㈠戴眼鏡税眼鏡之設所以濟目力之窮乃有素非短視而亦戴金絲眼鏡以示時髦者此於稦生關礙非淺亟宜酌抽其税以示薄懲 
　　㈠好用洋貨税洋貨未嘗不可用因國貨所無或國貨所不及者用洋貨以濟其乏可也若國貨所有或物品更佳者乃亦棄而不顧嗜用洋貨此西人所以譏吾國同胞無愛國心也近年洋貨愓銷國貨日減經濟之困未嘗不因於此是宜嚴征嗜用洋貨者以重税庶漏㞎塞而利源開矣 
　　以上數條容有未盡然政府倘能採而行之更照此意類推以及其他則歲入當立增數千百萬國債可不借而自足要挾亦弗拒而自解軍隊無譁變之憂司農免仰屋之嘆一般國務員亦可欣欣然揚眉吐氣不必作竊負之逃矣㈡ 
海外奇談 
[少女壯游] [  頌斌譯]  
　　拍靈女敎師納那脱氏年甫二十八已愓遊世界一週當其十八歳時曾在伯靈公立女學堂當敎員一載後忽作週遊世界之想父母以無錢阻之翌年納濳懹旅費一百三十六元不告父母而去遊歷八年之久始於前月二十六號回國旅行中未嘗一遭拂意所至之地绵受優週並於各國敎授生徒不可勝數在澳洲所獲之酬報最多云 
[大雞蛋]  
　　美國佐治省以養雞著近年尤甚頃附該省固列地埠居民沙倫家得一種母雞所生之蛋大逾　常周約七英付特贈於商會爲陳列品惟此種母雞體量與常雞無異而生蛋極希每年不過八九枚云 
劇談 
[紀譚鑫培（六續）] [  言言]  
　　凡一齣戲情節旣同詞白亦同限脚唱之處處皆限壤脚演之處處討厭故戲以脚色爲主如羣英會黃金台等齮無甚可聽然自鑫培演之亦頗能留人也好脚唱戲句句皆好自不必説而每一齣中必有最著意見精神處詞調之中必有其最雖唱難學動人之處如盡龍之點睛作文之立意是也如桑園寄子手攀籐扶嬌兒二句最難幕倣手攀籐三字破空而至昔調絕高數轉之後至扶嬌兒三字忽又抑之使低太能在兒字上落板此則劉鴻聲王又宸貴俊卿張毓廷諸伶皆莫能及共萬一也 
再者戲中相同之句如走青山望白雲山又高水又深皆三字一逗他人唱之音調未有不相襲者也雖以大名鼎鼎之孫菊仙唱此四句漫無區别有何味乎而鑫培唱之則絕不相同其善變如此凡空靈之學如文如詩莫不以善於變化爲高如韓昌黎滕王閣序其妙處在三次欲往滕王閣而不果其叙來句調皆不同也戲雖末業其理亦然 
　　至無計可奈之奈字百轉千折不可以常度求之揣摩譚調者天津王君厅謂巨壁據云初聽時尙能記其大槪稍停則杳然而逝其難留於耳鼓如此吾聽此奈字每沈心絕慮細細揣摩而每次不過學得一轉一折聽十餘次方能得其全體然不過知其音調耳至於神韵尙隔一層 
　　至齧指作血書時寄子樹上挈侄而逃情况極慘使觀者動骨肉之情雖作道當日情事想亦不過是矣 
　　鑫培云吾唱桑園寄子學余三勝蓋當日余老板演此劇時吾不過十餘歳方扮伯道之子也余三勝往矣欲聆其神　者不可不於鑫培桑園寄子求之㈡ 
附戲評[  玄郎]  
　　蓋俊卿之白門樓老五唱小生戲英爽風流則有之温文爾雅則不足嗓子清脆而欠圓轉如意滬上如無　如素雲在亦足稱豪於一時前晚駡貂蟬一場聲調清婉秀逸頗有德朱氣息情頓挫處中氣不足至音韻瀉漾處落謊少丰神搖曳之趣不能如德朱之恰到限處入後一侵慢西皮唱得腔圓字綻跌宕白然非當着勁白口中有（大耳兒你可記得轅門射戟之時耳）一耳字不通應用乎字劉備白口中亦有（丞相曾記得丁董了事耳）一句亦應改乎字麒麟童之陳宫與曹操對白一場精神鬆懈不似前次之句句遵勁采殊少 
　　德珺如之虹霓關洞房説親演起以爲時匆促割去前半段想卿飾辛妻思春一場細腻熨貼大賣其力然描寫柔情癡意處不如賈壁雲之一往情深輕倩合度此等表情戲須演得意在言外不脱不粘方稱神妙孫怡雲飾了鬟唱做俱平平貎尤不　君如飾王伯當前叚旣割去唱做工夫極輕無從一顯其長以大名鼎鼎之小生不應演此等輕鬆戲以減其聲望理宜與老五對掉則兩得其當嵩壽其注意之 
小説 
[奇情小説鴛鴦血（五）] [  天虛我生]  
　　老嫗當暇日踞高坐喃喃念佛念佛已則屈指數親戚故舊之名呶呶詬　以爲忉日者呼次女之名呶呶曰愛　汝髮種種矣汝朝夕伴阿姊汝不見汝姊畫眉則濃淡得宜敷粉則厚薄適當梳裹則整潔可喜舉動行止則令人生愛憐之心胡獨汝蠢蠢然有如牛吾蓄汝直不如蓄牛彼牛者猶能爲我事耕業汝不知吾家之田産即汝二小女子之身也若汝則爲荒田石田汝不如死之方呶呶間門前之剥喙聲擊動其耳鼓摳　手摸兩腮改爲笑容離座起喃喃念佛號啟其雙扉昂然而入者一中年男子體瘦弱肩聳目小而鼻尖雙顴隆然露其骨笑謂嫗曰久不見阿姆果無羔乎嫗審視良久曰幾忘之矣先生得非狄譪香公子之友乎曰然我尤默恩也狄君其在此乎嫗搖首曰昨來今已早去尤曰去亦良佳予正有以告阿姆者不可使之聞嫗異共説乃引之入客座尤從之入目灼灼四顧若防有人尾其後者旣坐欲言又止者再目灼灼而口嚅嚅嫗逆料必爲離間狄藹香而來因徐詢之曰狄君殆有他故歟尤曰非也吾此來無與狄事不可使之聞者恐狄生阻力耳今承阿姆問謹以三百萬之巨資上獻阿姆嫗笑曰汝以呂宋票餽我耶尤曰否此鄕之華族無過孟氏孟氏之先世弟兄三産業最饒厚者其次房也蘋淮長房子載蘭則次房之嫡子且兼祧三房故其擁資爲尤厚嫗曰止吾稔知孟氏底藴彼先世固未嘗柝産而蘋淮兄弟亦復同堂共處其資財雖充裕第悉在蘋淮掌握之中載蘭則不名一錢而已雖兼祧兩房載蘭不過一虚名而實受者蘋淮耳吾固知載蘭者故不重其人尤曰不然千尋之木落葉歸根載蘭之産蘋淮始終不能据爲已有所慮者載蘭之夫人乃石女載蘭苟無嗣則其貲産始終必爲蘋淮所佔領且蘋淮已舉一子載蘭顧後孔憂亟欲覔一佳耦爲嗣育計其深心蓋不在瑣瑣之床第間也但其夫人美而賢求一可以相抵者苦不易得疇昔之早獲見令嫒竊有求婚之意鯫生此來無他擬以氷上人自居耳阿姆知余貧窘依筆墨爲生涯而復寄託於狄藹香之籬下狄爲新聞記者吾爲編校員吾處處受狄之制月所入不過十金苟此撮合山者成載蘭必有相當之報酬殆千金不止也吾非嫉狄君狄君與令嫒有嚙臂盟吾固稔恬第吾爲貧窘所迫且受載蘭君千金之許權衡輕重敢有此不情之舉耳阿姆亦當以狄生與載蘭者橫衡其輕重而許之乎言已長揖到地　 
 
 
 

Page 11

 
 
   
 
 

Page 12

 
 
   
 
