# 1892 - 42 - 4906759

 

Page 1

 
 
[書江西方方伯整頓茶務示後]  
　　茶業一項爲中國出產之大宗所以與絲共敵鴉片之利也乃十餘年來洋人之販運鴉片者無不捆載以去而中國業茶各商號不免有虧折之虞年復一年如江河之日下有心人欲求補救終鮮良謀盖茶業之難較絲業爲尤甚絲市爲日較長不若茶市之期促爲日長則可以從容設法期旣促則成敗一舉無可轉移且絲之漲跌價由已定或賣或否其權在已卽使洋莊消滯可留爲中國自用茶市則須聽價於洋人商人購之於山運之於市烘焙炒製水脚捐費所費成本亦已不少而洋人見貨之積也或故意割價多方挑選各商苟俄延待價則一變陳茶更無一人顧問且其茶與華人之日用者逈别除洋莊外中國一無銷路故往往坐視虧折徒喚奈何夫中國茶葉質味本佳外洋雖有肥沃之區機器之巧而地氣不同所出之茶不及中國遠甚故外洋雖亦產茶終不能不向中國購辦華商獲利似操劵可待乃每歲茶市其初興之際消息傳來似乎有利可圖及其收盤前後合算無不虧折今者歲琯初更山芽未茁茶市之開似尚有待然前車之覆後車之鑒亾羊而補牢何如補之於未亾見兎而顧犬何如顧之於未見故江西方方伯已有整頓茶務之示盖茶市雖未開而及此暇時正可講求整頓之術然欲整頓茶務亦甚難矣嘗有友爲言製茶之法須於淸晨入林採取嫩葉得一二斤急歸用煉炭微火隔紙烘之不可稍緩烘焙之際香達十室重幃深下亦不能隱瀹以淸泉氣郁而味長三四瀹不敗此等製法原汁未走雖老葉不過色稍减香味仍佳若採摘竟日隔宿始焙則老葉尚可嫩葉敗且更速然此不過山僧富户略製少許以自用間或分餽親朋若購之市肆必無此種佳品且茶樹萌孽以後長大極易初見僅若毫毛數日之間卽傷老大一歲之中及時之葉能有幾日鄉人勤一手一足之烈一日所採不過數斤焙而乾之所得無幾數日以後卽成老葉計其一歲所得不過數斤若用此等製法工多費大成本過重列諸市肆孰則知之故鄉人製茶多棄汁以取速用柴以求省採茶之際筐筥備具男婦畢集盡一日所得擔荷以歸而炒於鍋其炒之也到鍋四五綑塞路隅初納一鍋猛火略炒卽傾諸竹簾揉使成團而後遞易諸鍋數十斤立卽告竣如此製法何來佳茶近來茶價遠不如前每担售價上等或可得四十餘金下者不過二十金左右商人所售僅得此數鄉人所得更屬無幾欲製佳茶固亦甚難然欲望價高必先求物美譬諸農夫服田力穡乃亦有秋若鹵莽種之亦必鹵莽以報以低茶而望善價是未耕而求穫也棄炭用柴猶曰省費棄汁求速豈非欺人茶之色香味俱備者上也然三者不可得兼則必去色香而取味洋人食性雖曰有異而取味棄色當有同情原汁旣失茶味必薄彼豈肯出重價以相求哉示中勸用木桶團茶不使原汁流棄此實製茶之至要夫茶務之壞固非盡由於此示中所列各欵有一不愼皆足以壞聲名然擇貨不精用人失當薄裝料以省費用借匯欵以肇訟端與夫假借攙雜等弊皆其病之顯而易除者惟採製不得其宜則卽有多財善賈亦苦無高貨可運雖欲整頓何從　手示中謂茶商虧折非銷路不廣價值不高所致如果採製精美色味可以忻動洋商何致有滯銷折本之慮此誠握要之談然吾猶有說也以上諸弊茶商苟欲整頓皆能自立而茶市之疲有非茶商所能爲力者值百抽五之稅由來久矣爾時茶價適合此數今則價已跌矣而稅未改也爾時厘捐未設商人僅納區區之稅何足吝惜今則厘卡有捐矣而稅如故也又有額外捐費均難少缺當此茶商疲困之時獲利無日其何以堪示中謂所派茶商額外捐費勒令一律蠲除以恤商困此眞痌瘝在抱洞達下情者各憲皆推此意以裕商本則懋遷之道易矣 
[上林淑景]  
　　欽命稽察通州中倉事務孟侍御繼壎現已簡放巡視中城所有查倉一差勢難兼顧應卽循例另請派員接充以重倉務經都察院開列淸單於去年十二月二十四日奏請派員接查中倉事務一摺奉硃筆圈出稽察通州中倉事務著刑科掌印給事中張元普去欽此○值年旗准兵部爲轉行事准禮部片稱所有朝鮮國慶賀使臣等事竣於十二月十九日自京起程回國照例行文兵部轉行派撥章京二員驍騎校二員兵丁二十名護送仍令派出之章京驍騎校務於前期二日赴部親領淸字牌一同起身現在該國使臣業經起身並未據該章京等赴部領牌相應片行兵部轉飭查明此次係某旂某章京等因何並未赴部領牌護送之處聲覆過部以憑辦理等因前來相應轉行值年旗查照○内閣侍讀奎華謹禀中堂爲禀聞事侍衛處送到淸字旨一道皇上明日辦事用膳召見大臣畢由乾淸宫檐前乘禮轎出乾淸門走後槅扇至保和殿升寳座筵宴畢乘禮轎進乾淸門至乾淸宫檐前下禮轎還宫卯正伺候欽此○内奏事口傳十二月二十九日奉旨次年正月初二日在坤寗宫吃肉著添派多爾濟帕喇穆在察木達爾札布之次貢桑諾爾布在巴保多爾濟之次欽此○管理太常寺事務禮部尚書臣宗室崑岡等謹奏爲題請派遣事恭照光緒十八年正月二十九日孝儀純皇后忌辰應行遣官恭詣裕陵讀文致祭謹案臣寺祀則内開應由陵上守護公等中題遣一人就近恭往主祭准宗人府送到守護公等銜名臣寺繕入題本進呈恭候 
欽遣一人俟命下之日再由臣寺知照届期恭往將事謹此題奏請旨於去年十二月二十日奉旨遣奉恩輔國公麟嘉行禮欽此○兵部爲知照事武選司案呈現出有永定門門千總一缺應歸十二月分由部銓選查此缺係第十六輪第二缺應用一科班到班查一科班及抵一科班之營衛武進士内無人應以二科班正班人員擬選查有在部投供之候選門千總孟春年三十五歲廂藍旂漢軍包衣鳳鳴佐領下由壬午科武舉已丑科會試原挑二等以門千總選用應行選補是缺相應知照廂藍旗漢軍都統查照○奏事處爲傳　旨事十二月三十日奉旨明年正月初一日元旦内廷行走王等至坤寧宫磕頭卯初二刻内廷行走王御前大臣御前侍衛軍機大臣隨同壽王殿行禮欽此相應傳知侍衛處轉行遵照○吏部爲知照事騐封司案呈本部具題於奉撥光緒十五年京餉全數解淸之前署山西布政使調任安徽按察使嵩崑等三員准照章請　旨獎叙一本於光緒十七年十二月二十日奉旨嵩崑藩駿文奎俊俱著加一級欽此欽遵到部合行抄黏原奏知照山西巡撫轉行查照○欽天監繕具黄摺奏聞光緒十八年正月初一日元旦占騐得風自東北方艮地起主人壽年豐之象奉　旨知道了欽此○内閣侍讀奎　謹禀中堂爲禀聞事初一日侍衛處送到淸字旨一道皇上明日辦事後卯初二刻至坤寗宫東煖閣少座率諸王大臣等入座吃肉畢至 
 
 

Page 2

 
 
養心殿有膳召見大臣辰初二刻出内右門由隆宗門西華門進西苑門德昌門至瀛秀園門外下轎步行至頤年殿皇太后前請安畢侍膳侍戲畢隨侍看視烟火畢酉正步行至瀛秀園門外乘轎出德昌門西苑門由西華門隆宗門進内右門還宫欽此○山東巡撫福大中丞潤以起程北上入覲天顔所有山東撫篆責重事煩適新任山東布政使湯聘珍已抵東省可否卽將撫篆移交該藩司暫護抑或派員署理以昭愼重之處未敢擅便恭請乾斷遵行等情專摺入奏於光緒十七年十二月二十七日奉旨硃批山東巡撫著蕩聘珍暫行護理欽此○内閣侍讀奎華謹禀中堂爲禀聞事初二日由侍衛處送到淸字旨一道皇上明日辦事畢乘轎出順貞門神武門進北上門由西山道至壽皇殿行禮内廷行走王等隨同行禮畢乘轎仍由西山道出北上門進神武門順貞門還宫用膳召見大臣卯正二刻伺候欽此○京師於去冬未見雨雪屢次設壇祈禱嘉平十有一日滕六君始稅駕琢玉堆瓊約積四寸以外至除夕天低如墨陰雲密布六出花片片飛舞通宵不止迨天曙開門四望遠近檐臺一望皆曰幾似琉璃世界至午後扯絮搓綿斷續相間入夜積雪五六寸初二日紅日東升微風不作至午後又見六出花飛至晚卽止得雪已逾七寸說者謂元旦降雪實近數十年來罕見今歲豐稔定可預卜矣○内閣侍讀奎華謹禀中堂爲禀聞事初三日由侍衛處送到淸字旨一道皇上明日辦事用膳召見大臣畢乘轎出順貞門神武門由西隨墻門進三座門福華門至　時應宫拈香畢至垂花門下轎步行至武成殿稍坐至紫光閣黄察察里升座筵宴外藩至武成殿稍坐出垂花門乘轎由德昌門出仁曜門至豐澤園門外下轎步詣儀鸞殿皇太后前請安畢隨至頤年殿侍膳侍戲畢步行至豐澤園門外乘轎出仁曜門德昌門西苑門進西華門隆宗門内右門還宫卯正伺候欽此 
[蘇堤春曉]  
　　前任杭州織造明尚衣奉皇太后懿旨續選民婦以課蠶桑適當交卸之期遂移請新任英尚衣會同崧振帥札飭仁和縣高卓如大令摉求民婦之熟精蠶務兼通文墨者旋有十餘婦應召而至尚衣復一一遴選共得十人於去臘某日飭員護送入都○鹽務中有引禀者謂之引商每所選舉引商中之諳練老成熟精鹽務者一人謂之甲商浙江紹所甲商吳某當充二十餘年今已去世隨有吳姪及許某與前杭嘉湖道升任廣東運司何都轉之公子各具禀謀充上憲批示大略謂鹽務正在整頓之際恐非其人不辦飭衆商人查騐一體禀覆○十五奎巷人某甲素業縫皮祗以癖嗜洋烟遂輟其業無奈依某烟館爲夥去年秋與烟館主口角遂致賦閑不得已恃妻子十指纎纎以女紅度日然五紋弱綫究難供一榻烟霞啼飢號寒事所恒有一日婉語妻曰我與若與其效首陽稿餓曷弗變計以圖卿固畫中人苟肯作花下校書人定當壓倒掃眉才子半生温飽更何愁哉妻曰郎言誠是郎苟不怕緑頭巾壓殺則妾亦何惜以皮肉作生涯耶乃相約於新正榖日登城隍山賣笑及晚不歸甲登山訪之蹤迹杳然疑妻另有情人私效常儀之奔月孤燈獨對悔恨交加旋服紫霞膏毒發而斃翌晨妻歸見夫僵臥於榻急呼集鄰人灌救而泉臺路遠不復再履紅塵矣噫自作孽不可活其甲之謂與 
[搶案述聞]  
　　江寧縣南門外丁字墻下四面無村落僅居民十餘家瓦屋草房各居其半本月初十日時將薄暮突有操侉音者二十餘人分布於前後左右若恐人奔而呼救者有七八人手持利刃入室搜取衣物屋中人稍一聲張卽以霜鋒加頸男丁在旁不敢與較聽其翻箱倒篋披沙揀金一婦見牀頭布衾爲强人携去念此物一失何以禦寒跪而求還盜乃笑而與之又一婦聞隣家被刦携所有銀飾置諸胯下擁枕呻吟僞爲新產麟兒病莫能興之狀盜亦棄而弗顧此婦可謂有急智矣計所失皆布服絶無貴重之物次日赴縣報案大約不久卽可弋護緣章身之具最易辨認非如銀洋之未易稽查也 
[蘇臺淑景]  
　　姑蘇胥門内三多橋裕源典鋪比鄰某姓家有榆樹一株大可數圍百年物也有一椏枝倒垂而下礙及鄰家之屋因令木工鋸去不隄防猛然墜下適一嫗行經是處横壓其身登時鮮血淋漓經旁人扶起則一足已跛乃雇輿舁回家内并贈以醫藥之資○某日有某甲者至元妙觀夜班和尚烟室中過癮時適烟客擠滿乃與某乙同榻横陳旣而乙解囊給資怱怱而去不一刻復至汗流浹背向榻上亂搜急　情形難以筆述旋大聲向甲曰我乃長洲縣差小頭兒之胞姪適間忘却手巾包及鼻烟壺各一莫非是爾竊藏乎今可速速交出否則捉將官裏去當以一席圓桌兩部肉鼓吹欵君也甲聞而大怒謂爾豈聾瞽者乎誰不知我乃堂堂然吳縣差頭而欲藏爾三小子之物耶遂當胸扭住互相鬥毆旋經旁人勸開由夜班和尚調停罰令乙出五十箬之烟資并酒殽二席始得罷休○有客自上海附烟船至姑蘇行近崑山忽見岸上一女郎年約十七八飛奔而至躍入波心初尚以泳以游繼竟爻占滅頂舟子及岸上人極力援救得免性命之虞然已帶水拖泥花顔慘沮矣有知者曰此女係某姓童養媳日受翁姑凌虐故欲輕生云 
[鷺江新語]  
　　厦門興財號金順興釣漕魚船於去臘出洋捕漁遭風失事流至臺灣海面幸遇德國得奪樂司商輪船由香港開往日本長崎道經是處設法救援然船中男婦十八人早已溺斃四男三女尚有十一人奄奄垂斃船主定斯見而憐　援登船上帶至長崎禀知德國領事仍由本船送至香港轉附和蘭公司伯你雅輪船回厦若此船主者愼可謂救難拯危好行其德矣興財號主遂循例禀請地方官詳明上游給予獎賞○海關向有併徵兵輪船巡查各處燈樓去臘巡至澎湖洋面見有中國商舶一艘遭風失事急拯起難民十一人詢知泉州人遂附載來厦禀請稅務司知照地方官遣送回籍○去歲行郊錢莊倒閉至二十餘家虧欠西帮票局五六家銀錢不少當經控請地方官爲之追繳　恐不免於折償也○後路頭山腰有一溪焉靜水不波深至二三丈許俗名洗布河因染坊多在此漂曰布故也昔年池中曾溺死一人每至夜間行人皆視爲畏途不敢獨行溪畔新正初六日有向當走差之某甲於夜晚九點鐘時齎公事至厦防廳繞道出此溪悮入水内幾占滅頂之凶幸有乞丐見之急爲呼救旋得經人援起不料次日丐反溺斃池中嘻亦異已○島美路某乾菓店主某甲年近古稀龍鍾衰邁初九日敬備牲醴供獻玉皇循俗例也拜跪已畢登樓檢查物件偶一失足從梯上跌下頭角砸成一洞鮮血迸流急用轎舁回家中不知能保全性命否○是日俗稱玉皇大帝誕辰家家恭備牲牢焚香叩祝謂之敬天公店鋪則每街各設天公堂陳設骨董精巧絶倫并輪流召梨園子弟當街演戲是以官音土戲傀儡等班應接不遑無不利市三倍近日由福州新到一班名曰儒林賽樂宫其中多絶妙幼伶傅粉薰香眉目如畫廣筵一曲令人色授魂輸而武戲尤爲矯捷不羣窄袖短襟舞雙刀如滚雪以故人多樂雇所得纏頭錦竟至高積如山○電報文報招商三局前由葉二尹大鏞辦理兹者電報招商均已遴委他員接辦大憲以文報一局時有兵部夾板公文承遞責任匪輕業經備文咨請臺灣遴選能員到厦擇日接辦以專責成○茶厘局定章凡完報厘稅銀須按月繳淸不能拖欠兹督辦愼之又愼添派署中親信幕友出掌稅厘銀櫃兼辦茶厘革除舊規重加整頓以期有利無弊定限每兩月必將厘金掃數繳淸如有拖欠等情立送地方官追比○漳州府稅厘總局郎太守因病逝世局中諜欵向由某兌局匯解省垣及運柩回籍時經官親到厦結算帳銀因價目匯費稍差以致幾成毆門亦奇聞也○去歲新年外武廟衆鋪户捐集公資定製如椽之香如柱之燭自元旦燃起一月方盡今歲關帝廟福茂宫鳳儀宫和鳳宫各街店户踵事增華所製香燭大十數圍高與簷齊然諸廟中觀者如堵○稅厘提調已奉省憲札文令與建寧府局丁别駕對調蓋以期滿故也 
[蘇省官報]  
　　十一日總辦製造局候補道劉麒　辭行回上海首府魁禀知下鄉公幹回宜興縣萬荆溪縣薛均禀到知縣夏輔咸禀辭回松江分發江蘇試用知縣許慶春江西人來省禀到縣丞張廷棟巡檢張壽椿虞從哲均禀辭赴常昭河工差委署蘇州府知事姚定信禀知接 
 
 

Page 3

 
 
印任事正任蘇州府知事戴爾　禀知交卸指分江蘇議叙試用府經歴謝瑞麟四川人候補班補用未入流馮和根浙江人均由京騐看來省禀到管帶撫標副前營前江陰恊鎭田明山由黄渡來請補靑村營都司張熙禀辭回松江十二日統領督標親兵忠信等營記名提督楊金龍管帶撫標滬軍營記名提督蕭鎭江均由上海來卽辭新授徐州道沈守謙二頂戴江蘇補用道許繼衡湖南人均由江寗來川沙廳倪人涵如縣羅先覺陽湖縣葉懷善金山縣劉元誠均禀到嘉定縣張禀辭同知朱文熙由宜荆厘局來通判陳寳樽禀辭回震澤絲捐局知縣何啓綬禀辭回車坊厘局陳督謙禀辭回木瀆厘局元江靑縣丞朱兆錡禀到十三日蘇松太道聶糧道景總辦松滬厘局候補道錢辭行均今日下午開行赴滬太湖廳恩昭文縣徐靑浦縣錢均禀辭同知陳德濬由吳淞江厘局來通判王鐘瀚禀銷解京餉差知縣陳德哲由盛澤厘局來蔡世濓由五庫厘局來褚成憲由閔行厘局來吕鳴謙禀辭解鑣捐餉赴金陵府經歴王石麟由南渡厘局來婁齊門外厘卡縣丞張沐慶禀謝飭知查獲大宗偷漏蒙記功一次十四日總辦儀棧鹽厘局候補道凌蔭廷由江寧來辦理太湖水師營務處安徽卽補府李松榮禀辭赴金陵太倉州程南匯縣吳寳山縣馬金匱縣王宜興縣萬荆溪縣薛均禀辭崇明縣黄禀到同知陳家熊禀辭回錫金厘局樊炳煦禀辭回松滬厘局知縣郁保章禀辭回江陰厘局元江靑縣丞朱兆錡禀辭縣丞李德植禀知奉委海運津局差委署丹徒縣安港司巡檢盛金鑒委署常熟縣典史楊永培均禀辭赴任十五日新授徐州道沈守謙候補道許繼衡均辭行回江寧常州府桐禀辭川沙廳倪如臯縣羅金山縣劉均禀辭吳江縣李丹陽縣周均禀到知縣王銘吉由上游厘局來十六日總辦儀棧鹽厘局候補道凌蔭廷辭行金壇縣胡溧陽縣楊均禀到卽辭同知蔡國熊由瀏河厘局來知縣程南金銷假並禀知滬鎭蘇土藥厘捐局於上年十一月初一日分别歸併撤局銷差陸嘉榖禀知由京起服領照回省並賑捐獎叙花翎姚詩聲由常昭海口厘局來從九孟廣詒禀知奉府委解犯人首級赴上海卽辭 
[江皋仙蹟]  
　　漢口俗例新正半月内皆閉户不作交易丁男子婦相約嬉春有賣解者來自揚州在後湖開塲獻技有一七歲小女子能以雙足跪地反其身使腹朝天以手緊握兩足一人站腹上衆皆驚訝不已撒靑錢如雨點旣而復取一水缸仰臥案上以雙鈎蹴之旋轉如車輪復以一孩置缸中旋轉如故其他如穿梯弄碗吞刀吐火之類離奇變幻令人目眩神摇一日之間獲利無算○花樓甲乙二人同胞兄弟也新正初七日偶作葉子戯互校輸贏忽因數十文錢以致戈操同室後經同賭者竭力排解始得罷休閱日竟訴諸戚吕行分居各爨噫區區細故遽傷手足之和君子誦煮荳然萁之詩不禁焉以歎矣 
[梨花山下人言]  
　　寧波來信云新正十四夜雷雨滂沱至十五夜雨師風伯又偕阿香並駕而來移時雷始收聲雨亦住點然風仍狂吼似虎也次日雲低似幕大有釀雪之意十七日晨起果見六出花飛紛紜空際被風吹散並未停留而滴水成冰峭寒砭骨天時不正疾病叢生攝生者所當加意防衛哉○寧波府於正月十六日開辦府試是日先考鄞縣文童五鼓時開門傳點大門外先由鄞縣點名而入每人給以竹籖由九曲文欄至二門繳籖領卷無籖者不得闖入各童魚貫而進並不擁擠認挨兩保站立兩旁點畢封門天已大明至二鼓時始放牌所有題目照録下方已冠首題何有季氏使閔子騫未冠首題不達使於四方通塲次題宜若登天然詩題賦得春雨如膏得春字五言六韵至二十日考試慈溪奉化廿二日考試鎭海○濱江廟弄振記烟室三層樓上向爲聚賭之所新正以後賭興益膏十七日下午有花龍黨聚賭牌九蜂屯蟻聚喝六呼么正在興高采烈之時忽聞砰然一聲樓板坍塌人皆紛紛而墮或足傷手折或頭破血流二層樓上吞雲吐霧之流亦有被壓者所失烟具爲數甚多 
[無可奈何] 　　 
　　金陵有陳甲者鄉人也顧豪於貲逾　瑗知非之年抱伯道無兒之戚廣置妾媵未結胎去秋遍託雉媒以鷹餅三百六十枚購得小家碧玉梅花一樹居然聘到海棠温柔香中綺羅隊裏眞所謂老子婆娑興復不淺也然頭童齒豁貌已可憎而朝露夕陽年復難假牀頭人視之每有辜負靑春之感甲欲得其歡心雖一斛珍珠亦所不靳除夕三鼓爆竹聲喧屠蘇酒熟藁砧酣臥已入醉鄉女四顧無人席捲金貲始紅拂之奔衛公出後户登肩輿而去及元旦蹤迹之已杳如黄鶴甲疑冰人是其一黨責令尋覔并告以如彩雲終散破鏡不圓則當控諸有可治以串放白鴿之罪冰人大駭尋消問息踏破芒鞋知在三條巷某姓家遂邀約甲家僕從往拘甫入門卽見女　妝在室環而詰其私奔之故並問所携諸物究在何處女神色自若呼衆人坐而謂之曰妾本良家子爲小星已鬱鬱不樂况適此皤然一老設一旦風燭不燃日爲大婦挫辱是終其身於苦海中也妾無他盖欲携此阿堵物覓一淸凈地皈依三寳耳此間爲妾至戚托足片時豈有所惓戀而不舍耶若輩必强之使歸妾復何所畏當以頸血濺其室不能低首下心再　顔以事人也言畢袖出利刃割靑絲縷縷擲地上羣握其手始放聲大哭而罷歸覆申命甲恐玉碎香銷非徒目覩墜樓之慘抑且惴惴乎有鼠牙雀角之憂遂甘心割愛置而弗問訐身價銀與所携去者所喪約七八百元云 
[茸城火警]  
　　松江郡城里仁橋東下塘王姓工匠家於本月十七夜三鼓時遺火上霎時間赤熛怒煽紅燄狂飛急鳴警鑼招人赴救少焉各水龍星馳電掣而來竭力澆灌計焚去樓房兩幢始得火滅烟消當烈焰飛騰時王姓所撫教堂中女孩不及救援以致葬身火穴慘哉 
[啓篆志儀]  
　　昨日午時爲開印吉期英讞員宋莘樂二尹循例暗開松海防劉司馬上海縣袁邑尊均於開印後至道轅恭賀聶觀察開印大吉 
[花下開尊]  
　　昨日海運董事王君介眉假泥城外賑姓家花園肆筵設席請糧道景月汀觀察讌飲水陸畢陳盡歡而散 
[儲憲啓行]  
　　江蘇糧道景月汀觀察於前昨兩日至本埠諸官署辭行定期今日下午四點鐘時乘招商局某輪船北上 
[攫米罰米]  
　　船户錢金雲投爛泥渡巡防局控稱同業沈金林將米攫去局員魯二尹提沈至局於前日研訊以兩造各有不合判令沈將所攫之米三包充公再罰繳米七石充楊涇鎭保仁堂善舉兩造遵諭具結而退 
[舐犢情深]  
　　粤東人鄭日輝以兒子洪記違訓忤逆送入捕房旋由親友勸令挈回原籍管束鄭遂投捕房求釋捕頭以是案已録公事單理合解送公堂由官發落未便擅自釋歸鄭一再哀求捕頭謂然則令包探陳阿九先將爾子解案爾亦投案聲請釋歸可也隨偕至公廨鄭訴明前後情形並稱今定於二月初二日挈子回籍宋二尹准之將洪記交鄭帶回原籍嚴加管束意者子雖不肖爲父者終猶舐犢情深乎 
[籲恩免逐]  
　　每届新正必有江湖賣藝之流　集豫園舞刀弄棍時逢開印保甲局卽須驅逐一空今春因天氣嚴寒雨多晴少縱使照常賣藝所得亦覺無多前日羣赴總局環求乞恩暫免驅逐帮辦總巡朱森庭明府察得伊等情形可憫遂允其寛免半月俾得稍博蠅頭云 
[續述火災情事]  
　　英界火災大略已登昨報兹悉扒起之屍身袛有一其盖因面目模糊焦灼腹穿贜裂其小腹焦黑不堪倉卒收殮時疑是頭顱故誤以爲二具也昨日有寧波人陳雲生稱此屍係兄長銀生向在某西人處當庖丁失業多年拉車餬云又悉是晚火熾時奔逃出外以致受傷者共有甲乙丙丁等六人均由巡捕送至仁濟醫院敷治其間三人僅受微傷刻已痊愈甲則因從樓窗躍下跌破頭顱腦漿流出難保無性命之憂乙丙被火燒傷頭面手足等處尚無大碍旣而地保及包探尋火頭吳老三至捕房捕頭詰問之下自稱江北人在上海開車寓　車夫木匠等人住樓下自已及妻妾住樓上火從樓下上炎在睡夢中驚醒急喚同妻妾奔逃身上祗穿單布衫褲至焚斃受傷之人皆係車夫木 
 
 

Page 4

 
 
匠捕頭問其究竟如何起火則稱實在不知底細揆度情形恐車夫吸潮烟遺火木花堆所致問外間傳言爾因毆妾悮碎火油燈致兆焚如之禍不知確否答稱妾粗笨異常隔夜曾與口角至失火時並未爭閙更無因毆而碎火油燈事情盤詰再三一味堅執及地保查問其妾所言情節亦屬相符云 
[上海縣署瑣案]  
　　機器織布局解送霸持停工之機器匠徐仁村周雲來兪林福小工張財寳楊春山五人至縣晚堂袁大令飭提研訊徐周兪同供稱小的等在局當機匠已有多時月得洋銀十元此次各小工欲加工值以致停工張楊同供稱小的等皆係江北人在局當小工每月得洋銀七圓日前他人停歇勒加小的等並不干預大令以徐等供詞支吾判令分别收所聽候查明核辦○陸王氏投案訴稱小婦人原籍嘉興秀水縣丈夫去世多年至光緒十三年小婦人携女兒來申投親未遇女兒今年十八歲去年憑龔松泉並婦人趙銀珠介紹寄名與華巧姐爲女當收洋銀九十元邇來小婦人查悉巧姐開設妓院偪令女兒賣娼銀珠亦係野雞流妓向之理論置若罔聞無奈來案喊控大令著明白具禀候示○地棍莊念祖葉蔭堂虎視鄉間無惡不作袁大令飭差訪拿到案訊供之下莊葉同供稱爛泥渡巡防局劉姓家丁串通本地人倪本初勒索各烟館捐錢局員魯二尹聞悉前情遂於前日將劉倪一併送縣大令提莊等質訊一過飭將劉倪分别看管聽候核辦 
[法界捕房瑣案]  
　　賊犯王亨榮岑金生竊取新閘木棉公司之物獲送巡防局轉解公堂朱森庭明府訊問之餘判以枷責嗣有西人伊麽田者請捕頭轉達明府謂王岑旣在新閘行竊請發至犯事地方示衆明府謂該公司在租界之外公堂枷犯未便發往當卽提出疏枷飭局勇帶回總局候更換枷封再發新閘○王周氏虧欠錦名洋行屋租洋銀七元控經朱明府押繳昨晨收租洋人某甲偕閽人朱盈法投案請追明府立提王周氏至案問昨日本委念爾阨窮判令减繳三元爾因何挺押不繳供稱小婦人所賃之屋已被收租人封閉自下立錐無地安有洋銀如蒙釋出捕房當向人索取欠錢照數交付朱訴稱王周氏管押之後伊夫屢至小的家吵閙明府著將該氏還押限禮拜四解案核奪○仁茂號主馮鑑甫虧欠脫逃其妻童氏受押等情均詳前報昨晨朱明府飭將童氏帶案謂爾弟童子裕經本委諭令出外赶緊尋到爾夫迄今仍無影響究　如何目下原告曲振川等禀稱爾等故意逞刁務當嚴比氏一再叩頭聲稱前日奉諭將仁茂生財拍賣時有丈夫之友言及丈夫脫逃後曾向四馬路西公和里娼婦王蘭卿處取去金釧一雙請將王娼提究可也明府曰人至爲娼廉恥已喪方且憐之不暇爾何尚思拖累乎爾夫作事不端未必歸咎與爾爾竟自行投案未便寛容如欲歸家須央的實人保出供稱丈夫之友某甲願來保小婦人出外尋夫惟欠銀恐不敢保明府謂本委知爾夫不但欠人之銀卽他人亦有虧欠爾夫者前者元發公號夥王姓欠爾夫銀八百兩目下已回天津未曾來滬氏連稱是是復稱帳目均由夥計沈硯香經理務求提沈理明明府謂稍遲一日傳沈再核○法蘭西銀行冩字西人控舟子串通逃逸一案屢列報章昨晨朱明府飭將所押舟子傅阿大提案覆訊供稱小的等共五人小的每日除飯食外計工錢二百文作工五日僅收過洋銀半元而同事中受罪祗小的一人小的家有父母全賴工貲養贍目下在此管押家中如何過活問西人因何不付船資供稱船户吳錦榮將破漏之舟賃得重價且船上别無器具祗有竹篙一枝無怪西人之憤恨也明府謂本委前在英公堂讞案時該船主亦因出賃漏船轇轕屢次到堂深知其人素不誠實隨謂傳曰明日當　　至公堂與西人等質訊傳連連叩謝仍還押所 
 
 
 

Page 5

 
 
[奇葯出世]  
上海存濟堂製秘鎗上戒烟奇藥三日大效七日除鎗開張法馬路東天成昌東問壁新永興里口問新昌參號亦知 
戒烟之藥遍處皆是何足云奇必須見效速妥戒而不病者爲奇本堂秘製之藥雖亦由鎗和烟裝吸然神效之速超乎尋常早巳名馳海内交口稱揚尤奇者三日後鼻孔烟油洗凈鎗膏盡脫腹中烟積遂由大便而出所謂濁降清升故能益營衛復精神永無後患吸至七日卽可除鎗無論多年老癮極至半月莫不戒絶頭號每兩二元二號一元照碼八折零售亦可俾其試驗始知非虚除鎗後尙有人參補養藥接服每兩七角如來本堂包戒亦可戒不脫不受謝另有神效萬金不換丹專治内痔脫肛等症一兩服完永不發每瓶一元 
英大馬路中虹廟東首五福弄口京都同德堂獨製 
[方神妙生生丸酒]  
　　有天地日月五行陰陽千年精氣製成治五勞七傷酒色過度腰膝酸軟心胃氣疼頭昏目花小腸疝氣陽痿枯男子夢遺頻溺女人赤白帶下極虚極虧之險症大瓶一元六小瓶四角 
[鎗上人參五香膏糕]  
戒烟美事全在藥力藥不　法百病叢生殊　浩嘆此藥開胃健脾化痰止咳利濕除邪淸心明目滋陰益腎養肺和肝男女大小烟癮用之當日大效誠戒烟上上品每兩四角加料八角 
[五鞭參茸種子丸酒]  
五鞭者　　馬牛海狗鞭加人參鹿茸並本堂十全衞生丸不熱不燥不攻不伐滋陰　陽生血活絡極　種子男女服之精神强健百病立除　反老還童延壽仙方大瓶四元小瓶一元 
[保腎種子陰陽膏藥]  
治男女子嗣無出元陽不　　而易洩子宮寒冷久不懷孕此膏滋水培火補陽生精養陰　髓　邪除毒夫婦各貼一　　受孕或有先天後天未盡之　均能除根雙料元二單料六角 
[亦中呂宋雙票出售附送彩票並月份牌]  
大彩屢獲各省馳名現查無恥之徒假冐本行招牌甚多今小行特製彩票隨票奉送不取分文思小人不能愚弄使○貴客購票一票兩得以廣招徠今售英三月呂宋票華歴二月十五日開彩雙張十二元附送彩票二張○單張六元附送彩票一張○四開三元附送彩票半張○單條六角半附送彩票二條又送月份牌○躉批公道兼兌紅票彩票○頭彩全張得洋五百元○二彩二百元○三彩一百元○餘彩刊明票上再本行所送之自將呂宋票留底得彩照呂宋號單兌洋以憑信義○紳富信購指明上海法大馬路亦中票行啓 
[王恒豐雲記烟袋號聲明]  
啓者本號自雲錦公創立雲銅烟袋用王恆豐雲記五字名牌積於今七世矣銅色極其眞工匠極其細式則精而脩短合度價則亷而童叟無欺由京都以達各省凡購買烟袋者無不惟本號之歸而本號亦斷不肯以窳器希圖重利　仕商相信已信百餘年來無異也不料近有無恥之徒假本號招牌以射利在初次賜顧或託人購買者往往爲其所愚眞贋莫辨是　仕商之受欺較多而本號之爲累不淺不知本號王恆豐雲記五字牌名一在湖北省城藩署西首一在漢口馬王廟正街一在上海法大馬路中市只此三家餘無分店誠恐　貴宦客商遠近未能週知用撮其綠起列之申報以示聲明凡各省　仕商賜顧者須認明本號王恆豐雲記五字牌名庶不致魚目混珠受其愚而不覺也 
[同慶堂聲明]  
上海陸家石橋南外鹹瓜街口同慶堂戒烟吉祥參片分售四馬路鴻福來 
本堂之吉祥參片早已風行海内四遠馳名近有無恥匪徒以買藥爲名乞取仿單描摹式樣往各埠兜消有壞本堂聲名而悞諸君貴體不敢秘而不宣此後如報上無分售處定係假冐如食烟一錢服藥兩片法以五日後减去五分之一再以五日一减戒至一月藥可不服而癮已斷保無他患其色潔凈無瑕旣無烟灰土皮之害其味香甜適口可佩荷囊檳䓻之選誠戒烟之第一妙品與徒託虚名毫無實效者大不相同大瓶百六十片價一元中盒七十二片價五角小盒二角半今將外埠分售列左○湖南○金陵○通州○海門○江陰○常熟○常州○崇明○寗波○嘉善○倘蒙函購當班回件逢三逢七門售九扣批發公道賜顧者　指明陸家石橋南首便是 
[薩波料]  
何謂薩波料薩波料者係堅硬之皮皂普天下與别不同除衣服外無一物洗不乾凈薩波料有何用薩波料者可洗凈油漆及各樣木器可洗油布地板子架子與新者無異以及碗盆鍋一切油漬均可洗凈刀馬口鐵洗之可以雪亮五金各物洗之可去舊鏽汚垢用之亦不費事　何人用薩波料答曰無人不用薩波料如修補牙齒人將假牙洗滌卽能簇新醫生所用刀等件洗之亦能潔凈廚子及餅師等皆用此物洗鍋及檯子一切物件牛乳棚之馬口鐵桶皆用此物洗凈工人所用傢伙亦用此物洗滌管機器人亦用此物洗滌機器馬車房亦用此物揩皮條及馬車洗馬住宅傭人亦用此物洗門窻地板傢伙木料烟管烟槍等物當兵之人亦用此物揩洋槍等兵器其餘尚有千萬用處現在各洋廣鋪及各藥房俱有零售豐裕洋行在中國北邊代造薩波料之作塲躉賣此佈 
[上洋六馬路珍藝書局啓]  
本局承接澆鑄各種鉛版并排印活板書籍各省仕商如有著作專集與課藝詩文等類排印鑄板均可承辦墨鮮字潔精緻異常仿之木刻價亷物美并印各色聯票仿單大小華洋文字各樣花邊俱全承印各件限日告成○再者本局發售各號鉛字無論大小華洋文字各項花邊零買躉售價俱從亷并售各號外洋機器印墨洋泥等件限日交貨價照外洋大市○再者本局自鑄各種鉛版另刻書目刷印發兌兼售銅石印書籍如蒙賜顧價俱克已兼備各種勸善書版以便好善君子刷印施送如蒙遠近仕商印送本局只取工料資不加版租以襄善舉另有新鑄增廣騐方新編書版照梅筱巖中丞增刻本再加精校更採近時經騐諸方歸類補入比石印本放大一倍俾閱者省費目力分訂十二本售價實洋一元如有善士心存濟世本局亦祇收工料俾印送者便於啓手遠近善士倘欲刷印施送或向仁濟堂施少欽先生或向本帳房定印均可海昌馬鏡江先生以畫名家昔游地上久爲時流推重甲申旋里卽歸道山家口繁多生計廖落諸舊兩檢其平時所繪人物樹石薈萃成册付諸石印名曰詩中畫定價實洋一元六角蒙施少欽朱熙庭兩先生俯愛由本局經售計其所入以資灌潤想向慕馬君之名者定當爭購恐後矣又山陰任伯年先生精於六法滬上名家林立惟先生實爲翹楚遠近仰慕得其尺素珍逾拱璧今得其畫稿百張付之剞　并請德清兪曲園先生弁言於首署曰六法大觀亦由本局經售定價實洋兩元今有倪元　董香光惲南田王石谷沈石田蔣酉君改七薌邊壽民錢　石等諸大名家眞蹟數十軸寄存本局韞櫝而藏諸求善價而古諸好古諸君請移玉至本帳房賜鑒爲盼珍藝書局又啓 
[寄售家藏初印舊書]  
足本一切經昔義廿元殿本佩文韻府一百元初印石刻蘇州府志五十元錢牧齋初學集三十六元原刻十三經校勘記廿四元汲古閣十三經注疏廿元阮刻七經孟子攷十六元古香齋施注蘇詩十四元漳浦黄忠端公集十四元吳郡名賢圖十二元宋元通鑑十二元吳翌鳳懐舊集十二元音學五書十二元東洋本三音四聲字貫十二元春草堂叢書十二元陳編文選章句十二元東洋本郡書治要十二元籌海圖編十元東洋本衆香集十元宋李忠定公集十元雅雨堂本李氏易傳十元陳祥道禮書八元松泉文集八元古文彙錄四十八元白紙康熙字典十八元歴代大儒詩十六元普門醫品八元正續李氏茂書八元荊川左右武編廿四元五車韵瑞五元草韵彙編八元國朝詩的十二元抄本聖門禮　統十　元經濟文衡十二元尚史十元函史四十元函海五十六元午亭文編十元唐類函廿四元淮南子八元續古文奇賞六元自治悅齋書畫錄六元世經堂集六元王遵巖集八元書畫傳習錄四元詩學大成五元類書纂要五元雙節堂贈　四元西湖志纂三元金忠節公文集三元韻海全書五元十種唐詩三元姜氏儀禮内外編六元韓苑洛全集六元古令治統六元五角朱註杜工部詩文集五元汲古閣元遺山集五元西　圃辨四元袖珍本朝十六家文鈔四元張簣山庸書四元歴朝文選五元愛日堂詩集五元三蘇文定五元畜德錄　元東洋本世說講義四元五氏家藏集四元曹香雪文集四元徐文長集五元兩漢文歸三元汲古閣三國史三元洪武正韻四元吳氏世德集四元古文品外錄四元彙書詳註四元味餘書室集六元　心堂詩　集三元左海文集二元袖珍經義圖說四元思綺堂文集兩元五角類羅庵集十元書畫鑑影五元西堂雜爼五元金科輯要四元兵經百篇兩元五角唐詩所四元琳　秘室十二元抄本百金方三元文房四　圖三元貞觀政要二元張陶園集四元寒松堂集四元其餘名目繁多不及細載如蒙賜顧請至四馬路南江左書林　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[安慶官塲紀事]  
　　新正十三日委辦皖北土藥稅務許觀察景壽行抵省垣謁見沈仲復中丞賀拜新禧旣復遍拜兩司及各同寅諸官之前往答拜者實繁有徒○十四日新任蕪湖關道楊子通觀察儒用濟川輪船拖帶官舫抵省小住八旗曾　俄卽謁見沈仲帥賀年并呈繳文憑次第拜會兩司以下各寅好日内卽須赴任履新矣 
[鄂垣官報]  
　　正月初四日代理黄岡縣倉子埠巡檢事候補未入流楊開運禀知留辦咸寧嘉寅浦坼崇陽通山通城等縣牙帖茶釐事務羊樓峒總局候補府吉爾哈春調辦崇陽口茶釐局候補通判程懋昭調辦通山茶釐局大挑縣張淸調辦栢墩茶釐局候補縣陳壽椿　辦張芳林茶釐局候補縣左興寅俱赴兩院禀知謝候補府經歴夏晉源奉委北路土稅局差遣候補巡檢祝慈望奉委島茶釐分卡俱禀知謝初五日調署武昌府李江夏縣諸江夏縣典史高鶴鳴俱赴兩院禀知赴東郊迎春初六日撫臺譚差　學臺孔赴兩院差賀總辦北路土藥稅專局徐家幹候補同知直隸州李紹遠候補通判魏慶昭俱赴來鳳峽路抽收經費俱見辭赴局代理當塲縣陳延益見辭赴任銷督署文案差制臺張差賀撫憲文武官員俱赴兩院禀賀新春委辦蔡甸釐局候補同知陳世卿解餉來初八日查中和門委員試用巡檢王家瑞蒙憲臺發給　獲匪賞銀十二兩禀謝漢陽鎭高親拜初十日藩臺王臬臺陳糧道惲鹽道瞿俱赴督轅謝酒候補道曹彭開牙釐總局調署武昌府李開發審局俱赴兩院禀知開局候補府余肇康奉憲臺調辦兩湖書院提調赴兩院禀知接辦署崇陽縣鄭敦祜禀辭赴任先行署理施南府同知題補斯缺之楊萬慶代理當陽縣陳延益候補州吏目宋長偉赴襄陽採訪候補典史王昌祚奉善後局委赴襄樊公幹俱禀辭候補從九品覃育仁赴兩院禀謝記大功一次 
[上海六馬路仁齊善堂經收咸有一德施醫藥册捐正月初五至十五日第一次淸單]  
　　萬德成衆友合助洋十元四角聶夫人王秉全寳興號夏桂錦李玉山求足疾愈隱名氏求消災六户各洋十元鄭存仁堂洋六元陳德明仁記不留名三户各洋五元十三位合洋五元錢廿文元記洋四元四角津沽王心容神山遊客劉正泰王瑞　求女病愈無名氏隱名氏六户各洋四元源通銀號洋三元六角祥壽隱名祁門謝務本堂二户各洋三元小力堂無名氏後昌氏平常氏玉峰求病愈志成信厚生福仁德堂江屈隱名同昌雲九善士隱名氏淸河郡鄭徐氏十三户各洋二元思無邪子求遠成士甬夢氏七善合三户各洋一元八角楊浩庸程　廷松記又衆友張顧氏不留名四合陳招弟梁氏畬經草堂萬通號美華　九合誦先氏天津人如願壽者京兆子佩華求母病逾策廷氏陳秉華正棧號梁佐臣甬夢氏陳經和十位善合丁　生初雨村春仙舘主挈春樓　傅文彩凌災初隱名子求父母平安中興和隱店厚記松江順昌典沈寳泉周豐魯孫林氏元長興三十八户各洋一元隱名氏洋八角姜忠堂洋三元九角成順泰六善士洋一元　角麥邊衆友無名氏文懿堂吳頴川　彭麗生凌松濤何錦階吕選傅八户各洋五角無名氏求妻病逾無名氏丹徒陳殿綸未筠琯四户各洋四角　孜許記洪祜服内子徐　泉顧景春王桂芳余殿元洪　榮張增生徐春發張少保十二户各洋三角九分不書名曾立亭無名氏雙紅絲　齋頴川子五户各洋三角　心元起記袁　記請記燕平記順記靜記子記陳達熾峰靑草堂奚鏡初卓俊三泰寳益湊　芹玉筠仙舘瑞瓜卿農無名氏羅子楨吳桂岩楊曉雲四季如意廿一户各洋二角黄王氏僕氏黄譚氏黄記黄張氏童雲章　甲道全記羅三子行素堂沈葆枝楊語常張玉忠楊全氏鄧子淸周玉堂子襄聚子壽金孫氏諸四苓諸平順天和行合皆安廿三户各洋一角黄阿慶黄阿拮二户各洋五分惠蔭規元一兩周昭桂銅洋十四元恆泰銅洋十三　無名氏銅洋六元文桂章平心鑒丁笛生朱耀記四户各銅洋二元甬夢氏銅洋一元仁德堂吳錢三千六百文恊成乾錢二千一百六十文恆泰錢一千八百文程川記朱王氏二户各錢一千四百四十文陳耀記吳仲記馬敏記戴記程平記楊銘記何守仁七户各錢七百二十文無名氏二位合錢四百八十文無名氏四合錢四百十一天佑子無名氏二户各錢四百文沈端文徐月波閻端甫三户各錢三百六十文共收洋二百廿八元四角八分規銀一兩銅洋四十二元共收錢十八千二百七十一文 
[將諸大善士各寳號施醫給藥集福捐第一次淸單]  
　　申報舘交來惠蔭堂助銀五兩五錢聶樹仁翁余普　翁助銀二兩七錢四分六厘隱名氏洋四元鎭江同泰洋行來無名氏五元甬夢氏二元徐培培翁二元隱名氏二元晉和　莊一元四角隱名氏陳順記傳煥廷翁無名氏李達　翁無名氏元興長寳號永興實號心餘力拙子各一元無名士從善子張裕齋張秉寛各五角元　帳房一元無名氏五角廣東人二角不留名二角亦無名一角無名氏聊盡吾心人合八角未　記銅洋二元無名氏銅洋一元有名氏不知名雙林氏無力子各二角宏元寳莊四角姚生榮烏迎來合二角志成信寳號錢五百無名氏四百陳俊翁三百六十文以上共收銀八兩二錢四分六厘又洋三十一元六角又銅洋三元又錢一千二百六十文 
 
 
 

Page 10

 
 
   
 
