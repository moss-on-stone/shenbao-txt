# 1911 - 55 - 4913670

 

Page 1

 
 
   
 
 

Page 2

 
 
[上諭]  
　　監國攝政王鈐章二月初一日内閣奉 
　　旨翰林院學士著周克寛補授欽此軍機大臣署名奕劻假毓朗那桐徐世昌 
論說 
[論收回旅大亟宜準備（轉錄）]  
　　中國亟宜收回之權利。更僕難終。如撤去各國領事裁判權也。撤去各國郵政局也。撤去外國稅務司也。攺正通商條約也。廢止鐵路礦山舊約也。之數者。無一非迫不及待。而急宜力爭者也。雖然予外觀列强之態度。内審中國之地位竊以爲中國存亡之大關鍵。莫過於收回各國之租借地。而旅順大連租期之告。終即在宣統十五年。中國之存亡。胥於是年外交之。成敗定之。不圖全國上下。對於此等關於國家存亡之大事。乃默爾而息。政府未聞有未雨之綢繆。國民未見有事前之研究。全國報館。不濡筆而評論。資政院亦無人起而質問。豈非至可痛惜之事哉。朝野上下。昏昏憒憒。平日對於國家大事。未有深謀。遠慮迨至大禍監頭。則奔走駭汗。倉皇失措。雖政府日開會議。國民到處演說。報館或起而評論。國會或起而質問。而噬臍無及。徒喚奈何。則惟有效囊者訂立滿洲條約。事事讓步之故智巳耳。語云有備無患。又曰人無遠慮。必有近憂。今旅順大連交還之期近矣。國危矣。事急矣。我國上下。安得因循憊困。坐失時機。而不早爲之所哉。 
夫中國租與各國之租借地有六。據條約性質。别爲两種如下。 
一無期租借地。卽澳門是也。葡人之租借澳門。始於前明。每年納租五百两。迨光緒十三年。即一八八七年。重訂約章。乃免租金。當時雖未訂明交還期限。然據中葡和約第三條云。葡國承認在葡京所訂草約之第三欵所載明。如葡國未經與中國議允。則永遠不得將澳門轉與别人。是中國租借澳門於葡國。旣附。（永遠不得轉與别人。）之條件。今葡萄牙巳攺君主爲共和。中國應卽據約收回。此事業經廣車旅港勘界維持會公佈。無俟再贅。祗願外務當局者。毅力主持而巳。 
　　二有期租借地。即膠州灣廣州灣九龍。威海衞旅順大連是也。前三者訂期九十九年。後二者訂期二十五年。期限尙遠者容俟别論。茲第就期限巳近者言之。查俄租旅順大連條約。立於光緒二十四年三月初六日。卽一八九八年三月十五號條約第三欵有云。（租地期限自畫此約之日起定二十五年爲限然限滿後由两國相商展限亦可）英租威海衞條約。立於同年五月十三日。條約中云。（租期應按照俄國駐守旅順之期相同）今旅順巳由俄而轉於日本。旅順巳非俄國駐守。則中國自應請求英國交還威海。矧中國興復海軍。今不收回威海。尙待何時。而旅大者。其地位之重。要更過於威海者也。聞英政府巳有交還威海之意。但願政府袪除惰氣。速即與英交涉耳。獨旅順大連。租期將滿。（自一八九八年起算至一九二三年卽宣統十五年止祗有十二年）而日本全國輿論。公然明言不欲退還。在朝如桂大郎小村寺内後藤以及白仁大島等。在野如大隈重信大石正巳犬養毅竹越與三郎户水寛人等。議論載在報紙。稍有血性者讀之。當無不痛恨切齒。乃我國國民。竟噤若寒蟬。豈大陸國民之度量寛宏。異於島民性質耶。抑中國人心巳死。甘爲亡國奴以步朝鮮人之後塵耶。不然。何一般輿論。對於旅大之收回。寂寂無聲也。予推原其弊。約有數端。 
一由於人民之省界太嚴也。中國人民。劃分省界。根於歷史地理。由來日久。非一朝一夕之故。昔者洪楊之。亂曾左諸公駐罼江右。因軍粮告匱。乞糴於鄰省。而鄰省往往勒而不予。同處一國。而視如秦越。此事由外人之眼觀之。豈非咄咄怪事。而中國人乃習以爲常。甲午中日之役。開戰之前。日本舉國憂懼。而伊藤博文乃揚言曰。支那十八省。乃十八國。何用憂懼。爲及戰果。申於伊藤之言。此弊至今尙未痛攺。安奉鐵路之自由行動。 
 
 
 

Page 3

 
 
也。惟奉天人乃謀抵制。其餘各省。均不與聞。澳門葡艦之砲擊過路環。也惟廣東人爲最活動。其他各省。均作觀望。故近來東三省危在旦夕。而支那本部十八省人民猶毫無感覺。竟如熟視無睹。吾又何怪一般人民。對於旅大之收回。而闃寂無言哉。（未完） 
譯論 
[變相侵略論]  
　　法國大學公法總敎習具林述甘著駐和一等書記官陳廣平筆述（十）（九）（續） 
第十一節聲明交還土地之躗言 
暫時佔據之條約。有聲明交還之說者。茲試研究其性質。并其價值。 
租地性質。較諸平常佔據性質。其區别祗在期限之久暫而巳。至約内聲明交還一節。不過保全國際體面。且措詞又虚懸無薄。並不指明交還時詳細辦法。九十九年而後。久租者恐亦忘其所許之言矣。故授地者失地。受地者得地。此固人人知之。而不必諱言也。 
考諸歷史。租借之地。從未有璧返者。雖訂約之時。定有期。限而日久食言。遂爲永踞。一千七百六十八年。法國租折努阿國之郭爾斯島。初亦承許交還。而今爲法國地矣。瑞典曾將維司麥租與美葛倫坡。訂期百年。迄今亦未交還。至若英德之在斐洲租借之地。非特不聞有交還之說。抑且逐漸收入版圖。覆轍具在。鑿鑿可據。俄失旅順而英仍踞威海衞。彼豈忘制俄東侵之言乎。此一明徵也。 
　　卽使租地期滿。而佔據國以數十年之經營。所費巳不資矣。此項條約。大都立於一强一弱之間。至是欲盻其踐約交還。勢必不能。或謂弱者固無力要求交。還倘他國爲均平勢力起見。出而干預。責令踐約。亦未可知。中國與各國所訂租借之約期滿之時有謂日本必挺身而出使各國退讓而美國亦必贊成此舉者。嘻爲此言者其殆夢囈耶。恐各國對於均平勢力之宗旨。不如是解釋也。夫欲維持均平之勢力。凡强國欺凌弱國。違背成約。非但不當阻撓之規勸之。抑且慫恿之。俾爲所欲爲以達其蠶食鯨吞之目的。我亦可乘機抵制。要求同等利益。藉以均平其勢力。猶憶一千八百九十九年十一月二十四號。我外部大臣合爾葛鞋奭在下議院宣言曰。我國外交政策。其宗旨不在乎阻撓一國得他人之地。擴充其勢力所恃者正在不落人後。倘有一國得一腴壤。我卽用我敏捷手腕。亦乘勢得一奥區。譬諸宴會。我巳飽食。如見有人入座另進嘉肴。則我又欲染指而爲饕餮矣。台氏之言如是。蓋各國外交家通行均平主義。彼步亦步彼趨亦趨也。 
專電 
[電一（北京）]  
　　聞片馬事經外部與駐京英使熟商巳得解决辦法惟内容秘密不宣 
[電二（北京）]  
　　駐俄薩使昨有密電到京謂俄廷接到中國覆文雖巳聲明滿意惟探察俄陸軍部仍逐日籌畫軍事甚急務乞迅籌對付并嚴飭疆臣愼謀防禦以備不虞 
[電三（北京）]  
新内閣制大綱巳定聞翰林院都察院决計不裁 
[電四（北京）]  
　　豫撫寳棻奏監斤加價擬援他省例撥歸籌辦地方自治之用奉旨度支部議奏 
緊要新聞一 
[泰晤士報之片馬談]  
　　西二月初十日倫敦泰晤士報北京通信云滇緬界務久爭未决實則英國因該處邊界不靖派兵前往滇督因之大爲驚恐致電北京妄加疑猜中國各報信以爲實此不可不詳爲解釋者也一八九四年及一八九七年中英两政府曾訂勘劃滇緬界綫之約一八九八年及一九零一年两國各派員照約會勘旋將界綫劃清其當時爭執未經明定者則有二百二十英里有餘之地在子午綫九十八度東經九十九度之間自北緯二十五度三十五分起至北緯二十八度二十分止惟英國要求在北緯二十五度三十分之北界綫當循瑞麗江及金沙江之分水嶺而至瑞麗江上流之極處由此循金沙江及潞江之分水嶺而至西藏之邊界爲止一九零五年三月至五月由騰越英領事里頓君偕同石道及印度英員納扶森君勘畫南叚之地至怒江金沙江分水嶺西坡之片馬爲止此次勘界英政府見所設界線之西中國並未實行管理頗爲滿意界綫之東華地之内居有半獨立之土司各土司素向界線以西緬地各鎭歛收捐稅旋由英政府歲酬以資不准復行歛稅英政府要求之界線常爲寓於華地之土司越佔諸酋部惑於將來之大局頓萌亂謀印度政府近爲弭亂之故派兵前往屯兵片馬以維持治安按其地爲里塞斯（譯音）土旗 
 
 

Page 4

 
 
所居與滇省西部之猓猓斯（譯音）同種始本敬拜鬼神近有數處採用中國敬祖之制昔時婚姻均由擄奪近則且行中國擇配之制其衣服製以土繡綴以小珠惟編結髮辫者數尙不多查片馬與騰越相距十四日之路程其地高出水平綫七千尺有奇高山環列森林密布其所産佳木騰越及其他各地用以製棺槨視爲上品求者頗衆華界一方面中國之村莊頗密大有興盛之象道路大半均以石舗並有美石之橋駕於河流之上現深望两國政府儘速調停爭端如果界綫不明則两國終不免時起爭端也 
[嗚呼外部交涉之窘狀北京]  
　　外交界消息前數年外部交涉雖稱棘手然尙不至如近來之甚據該部中人云近來該部因事照會各使署之文件各公使多置之不答或竟以無關緊要之語敷衍推延如東三省各處及滇邊之交涉皆是如此而各使署要求本部照允之件則均急如星火不少寛假立詞頗爲强硬近鄒尙書及胡曹两侍郎處此難地均極束手不知所措因之俱有知難而退之意并聞慶邸自萌退志且决計謝絶總理大臣責任者亦由此故云 
[監國亦知那相不善外交北京]  
　　京函云目下政界紛紛傅說將來新内閣成立時那徐两樞相皆有副大臣之希望然昨得内廷可靠消息其副大臣之設立現尙未經决定即設立時恐那相亦未必有望仍須按照年前之議以朗徐两樞相分任蓋近來朝廷對於該相國所辦種種交涉頗不愜意卽外務大臣亦恐難望委任將另籌安置之法至外間傅說監國素極倚重該相等語實屬不確想係過去之名詞云 
[度支部催解邊防要欵北京]  
　　度支部澤尙書以各省協欵向多疲玩去歲咨催令其先將邊省協欵迅速撥解至今三個月之久仍延遲未解殊非愼重邊防之道且查近來防邊重要非昔可比需欵之急又不待言若不勉力設法維持將來邊事敗壞何堪設想昨巳會同紹陳两侍郎商定奏催并飭丞參廳將各省歷年欠解各省協欵數目開單呈堂以便入奏請旨 
[都察　院可無慮裁撤矣北京]  
　　攝政王因年前諭交憲政編查館會訂都察院職掌權限事宜直至近日始行提議故日前特在三所召見慶邸謂都察院年前陳奏變通職掌一摺係因該院有調查民間疾苦參劾貪墨官吏之權本屬朝廷耳目關係極爲重要故其職掌權限必須重行訂定現憲政館旣經提議亟應妥速會訂勿得視爲無關重要草率從事云云聞慶邸奉諭後卽飭編查館提調等員愼重議訂作副監國鄭重風憲之意 
法部接收發遣官犯事件北京 
　　陸軍部前奏現行刑律軍罪攺爲安置請將道里表仍由修律大臣分别攺正及定地發遣並軍台新疆遣犯等事統歸法部辦理等因奉旨依議在案茲陸軍部咨行法部請予接收法部爰於前日具奏云現值籌備憲政陸軍部自以專辦軍事爲重且奉旨更定新章從前辦理遣配之軍乘司現巳裁併自應早日接收以重職守查陸軍部辦理遣犯係照五軍道里表定地其向來辦理移居遣置各犯發配事宜宗室覺羅太監發往三省官犯發往新疆常犯遣置及上訴解回等項發往各省均由該部咨行步軍統領衙門轉飭五營撥兵護送並有兵車火牌等票傅飭沿途驛站綠營按站遞解至官犯發往軍台一項宣統二年二月業經陸軍部奏明由郵傅部發給免票攺歸火車解送現旣攺歸臣部接辦自應仍照定章惟五軍道里表未經修定以前請仍照舊表暫行定地發遣其辦理傅票發交台站等項及一切事宜擬請一律仍照陸軍部舊章暫行辦理 
[步軍衙門請撥部欵防疫北京]  
　　步軍統領衙門奏稱東省瘟疫猝起人心惶駭當將防疫檢疫各節尅期曉諭併組織两翼五營衞生清潔隊一切辦法具有端倪本年正月初六日復奉諭旨防疫一事關係重要著外務部傅知民政部郵傅部切實辦理民政部有衞生專責尤應加意不得因天巳降雪疫氣漸消稍涉疏虞等因查京師内外城地面業經督飭内外廳丞切實籌辦而臣衙門所屬两翼南營官弁相助爲理尤不敢有畛域之分至四郊地面廣袤二千二百里有奇户籍六萬三千餘户之衆所有消疫防疫各事亟應一律實力奉行遂於臣衙門設立衞生防疫總局遴派專員悉心經理隨時分蒞衞生會討論防疫善法並在四郊自治分局附設衞生防疫分局其十七區議董各會自治公所亦均附設防疫所以期隨時隨地研究公共衞生復經民政部允派醫員二名配置防疫藥品稽查各門出城靈柩飭由两翼翼尉南營叅將等官逐日隨時禀報至中北左右四營應辦消疫防疫清潔道路檢查店户一切事件均會同各該郊自治分局認眞辦理總期消除疫癘士庶相安以仰副聖主視民如傷之至意惟開辦一切費用浩繁查民政部曾經奏請由度支部撥給銀十萬两業蒙允准合無仰懇天恩飭下度支部亦撥給銀二萬两以資應用正月十二日奉旨依議 
[北方防疫彚紀]  
　　政府擬於本年三月初五日在奉天省城開萬國防疫大會業經知照各國請届時特派醫學博士來華會議一切茲聞英俄德法美比意奥八國俱巳簡定代表前來法代表爲布羅具氏於本月十六日由西比利亞鐵 
 
 

Page 5

 
 
路來京英代表爲華路罅氏美代表爲士特郎氏均於西三月二十號啓程來會哈爾濱俄醫士沙布羅尼氏則代表俄國其餘德比意奥四國名氏未詳聞所派各醫士皆富於經驗爲醫界巨子此次會期約二十日至四十日爲限我國外務部特延聘本京協和醫學堂現充北京防疫局醫士希路博士爲代表連日與該博士及哈爾濱各醫士電商佈置開會事宜甚形忙碌 
　　直隸自保定城西于家莊方順橋之間唐村疫症發現後其村隨卽死三十六人唐村臨近之郭村死二人孟村死七人現巳用淮軍斷絶其交通于家莊火車至此亦不停留幸近日巳稍爲平靜其次則省城南博野縣成委村死三十餘人亦巳遮斷其交通又南則祁州城南十餘里某村因藥商自奉歸家疫死共死四五十人再南則束鹿縣朱家莊疫死三十餘人亦自奉傅染者其定州屬城東十餘里某村有二木匠自奉歸疫死隨卽傅染五六村延至清風店一帶共死百餘人現火車巳不賣定州票矣深州屬安平縣孝林村亦死三十餘人冀州屬亦有疫惟尙不能調查詳悉河間屬下以束光縣爲最烈因某甲自奉帶病歸即死有二醫士爲某甲看病亦死一則合家四口一則合家十六口隨皆疫死現在北關死人尤多無人敢近只有數乞者每日飲酒專供殮葬之用又交河城北四十餘里惠家莊百家之村巳死絶五十餘家因而唐家莊張楊村亦多傅染而死者又河間縣石經村因小工自奉歸亦死二十餘人云 
東函云傅聞東督錫清帥接到駐奉領事團來函謂日來外間紛傅有外人在井内揮洒毒藥希圖害人并謂此次東省鼠疫盛行即由於此等語此事如果屬實誠爲人道敗類萬不可容留於世希卽嚴密查拿如果有此等情事卽請將此項人犯及證據送交英法領事署以便解往海牙平和會判以相當之罪名云云并聞東督接此函告巳札飭民政司嚴密查辦矣 
　　奉省鼠疫日見猖獗日昨小西關七局地而有一滄州人劉姓賃房一間作小本經營同居十四人均係在奉作苦工者不意初十日忽有一人染疫死劉姓恐燒其室未敢聲張私將死者夜間移出置之街衢由此傅染至十三日室内死者巳達九人劉姓又向外移尸始被巡警知覺遂封其室其餘六人送至病院两日内亦相繼而死嗚呼慘矣 
　　西北距城十五里某屯共居不過百户人口不踰二千詎於去臘有該屯人在省充當巡警兵因檢疫傅染病斃家人聞訊卽來省親視殮埋經醫官攔阻不聽一哭而去歸家後即斃二人後一家七人均傅染陸續病斃該屯人大爲恐慌相約不通往來于屯之南北各立栅門以爲界限乃自初一至初十日巳膊染至二百餘人之多尤可慘者有一户全家病故只餘一幼女及五歲小孩後幼女亦病故絶無一人過問小孩奔哭求食到處被逐未幾卽行餓斃現有該屯人在省充差言之鑿鑿聞之令人酸鼻鐵嶺日本病院日前邀集當地中日官紳將城隍廟内染疫身死秦廣文所吐之血沬用千倍顯微鏡照測令人遍看其一滴血内具有數百之微　　生蟲觀者無不摇頭昨舌恐惶不置 
　　吉林各闗檢疫分所于城甕内陳設機器藥水見人消毒事雖近於公益然每起無謂之風潮星期六暮間有蒙務局總辦車出大東關連遇檢疫委員張君士銓近前阻止意在敬以消毒藥水不料該事夫不明防疫之作用竟恃主威鞭騾逕行該委員攀轅勸諭竟觸伊怒隨用搭脚小蹬直擊張某眼目以致頭部血流如注衣爲之赤某總辦坐在車内如朦似啞旋經巡警將車夫扭送警局而該委員亦即電禀防疫所總辦張觀察晋謁欽帥詳述實在情形欽帥聞之異常震怒隨飭將車夫送交審判廳從嚴懲辦並申飭蒙務局總辦玩視防疫縱役逞兇之過 
山東烟濟一帶疫亦日盛雖經魯撫延聘中西醫士竭力預防仍不免於蔓延昨得烟台函云防疫局所聘羅馬敎會某某二女醫士刻因染疫於前日逝世 
[東三省通信]  
　　傅聞日本關東都督府授意於日本警察署自本月二十日以後實行調查奉天一帶户口並謂不必知照中國官府等語該處商會及地方團體得此消息異常驚懼刻擬密圖抵制之策不許其自由調查尙不知將來結果如何又聞日本現擬派出臨時防疫隊半師團駐紥奉天一帶邊省風雲如此急迫而我政府春夢方酣土地主權將非我屬矣衣哉 
　　日本人民散布東省無處無之凡屬東省利益强佔私侵巳非一日日前又於遼陽州距需三十餘里之地盜開一礦幸經勸業道所委承德遼陽海城蓋平復州五屬之礦務調查員李君察出旋即禀報勸業道向日領交涉幾經爭論始定議攺爲中日合辦 
　　日本經營滿洲所用人員素偏注於武官如間島如大連如南滿鐵路皆有可徵者俄國旁觀有年深知此中妙藴遂尤而效之於此次黑龍江領事之簡授竟以某武官去聞該琥官適在奉天錫督日前曾帶同譯員前往拜謁一次 
　　聞長春沿西及奉天西面一帶現出有黄巾敎又名黄天道敎到處煽動愚民入敎者各給黄布一幅纒頭爲號儼如漢末之黄巾賊謂其入敎 
 
 

Page 6

 
 
卽可免避瘟疫及外人殘害其情形幾與庚子拳匪一律望有地方之責者速行查禁母爲他人藉口也 
　　長春防疫事起路斷人稀元宵之晚突有鬍匪二十餘名至官醫院後肆行搶刦巡警往捕該匪等竟開槍拒敵當斃巡警一名傷巡長一名鬍匪亦被格殺一名餘匪等遂呼嘯而去似此盜賊横行地方官如何漫不經心設或外人藉口干涉貽誤大局尙堪設想耶 
　　十七日晚又有鬍匪數十名襲入長春南嶺陸軍第七十八標一營乘夜襲擊官軍互相接仗約一小時之久官軍帶傷者數名胡匪愛創亦復不少及他車馳至援救匪巳遠颺矣 
　　黑龍江自疫氣流行日益加劇戲園妓館一律禁止值此新歳消閑本各妓館生意興隆之際今有此疫氣之阻力景象不免蕭條獨有某公館者其主人身充某署要差曾以數百金硬爲某妓脫籍值此各妓無事時遂邀其舊日姊妹行至公館叙舊而各署好嫖者半係其友因之時借伊之公館讌晏請客酒酣耳熱之餘或义八圈之蔴雀或借一榻以横陳絲竹之聲徹夜盈耳人均謂之爲待合所嗚呼東省何地此何時耶 
[京師近事]  
　　吾國馬政久未講求前自歐西購來牡馬數頭與本國土産牡馬配合所生之馬精悍耐勞德雷使聞而羨之特照請外部轉咨陸軍部指示牡馬自何處購來以便德亦照購其卓有成效可知茲聞廕大臣擬照此辦法於　河一帶水草豐腴之地推廣馬塲惟精通馬政人員甚少一時頗難下手 
　　聞政府又接駐俄薩使密電謂俄國近又提出關於邊蒙之繁難交涉多件大致無不欲在該處自由行動并擬在遠東設漁業塲巳决意於今年實行懇妥籌對付之策指示遵行 
　　聞陸軍部以蒙邊交涉日亟非攺練蒙古新軍不可擬增設蒙古練兵正副大臣各一員直轄於該部並以御前大臣博迪蘇於蒙古一切情形甚爲嫻熟擬請欽簡該公爵爲蒙古練兵正大臣此事將與政務處籌議添練蒙哈邊衞防軍一摺一併呈奏 
　　近有粤人候補京堂張煜南願以價值三十萬之潮州地畝報効海軍經費企得奬勵洵貝勒以此項地畝出自報効未必由於至誠難保無别有糾葛之處不敢遽爲出奏大約不准居多 
　　日昨四川總督趙制軍有摺到京探聞係奏保賢員事略謂前奏調之候補知縣陳漢第到川後迭派外交民政各科文案籌畫裕如嗣以丁憂回籍是以歷届保案均未開列雖該員口不言勞素履自封而臣則内多自愧有類蔽賢該員新政舊治皆有心得實爲近今不易之選可否懇恩破格錄用或攺擢京秩俾得爲國宣勞 
　　阿王近欲實行整頓護軍營深恐該官兵於各項軍學不甚通曉昨日咨請陸軍部廕壽两大臣擇選留學東西洋陸軍畢業出身之軍官派充護軍營總敎練官俾資整頓 
時評 
[外債之重要]  
　　外債而可借耶。財權旣去。政柄隨之埃及之殷鑒在前。各國派員監理吾財政之風說。繼起於後。此歷年以來。國人所以持拒欵之說。也外債而不可借耶。憲政方興百廢待舉。募内債則應者無多。加租稅則負者無力。况外國習慣。利息從輕。隱忍目前取償後日。未始非救亡之一策。此去歲以來。在京人員所以有借欵之說也。夫國有以外債亡亦有以外債興。須視借入之手叚。應用之目的。支配之方法爲斷。故日本憲法。起國債須經帝國議會之協賛。而吾國資政院章程。亦規定議决公債事件。今陸軍部又議借外債矣。吾不知政府諸公何道以出此。 
[殖民之重要]  
　　殖民事業。爲各國所注重。日美攺約後。而日本於北美殖民之事。少一阻礙。中秘訂約後。而華人於南美殖民之事多一阻礙然而吾國之蒙滿藏及内地各租界。則各國之權利。日日擴張。吾國之外交。着着退讓。本國領土爲他國之殖民地。而他國領土。則層層限制吾國民之移殖。嗚呼。吾瞻四方。蹙蹙靡騁。軒羲舊裔。何以堪此耶。 
[輿地之重要]  
　　自片馬交涉之事起。學者咸驚走相告。及檢中國地圖。又茫然不知片馬之在滇省何地。必考英圖。而後得其詳確。記者曰。此中國邊事之所以不可問也。夫全國猶一身也。全國土地。猶國民之四肢百體也。吾自有之四肢百體。平時尙不能知其位置之何在。彼非自有之肢體。而巳詳細查考。審定位置。於是漠視者之物。爲注視者所占有。及旣占有。而曰事急矣事急矣。嗚呼夫亦太早計耶。吾願今之輿地家重視邊境輿地。重視邊境輿地之圖說。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙省限制洋土進口之手續杭州]  
　　浙撫增中丞札行禁焑公所略謂正月十七日准外務部咨開宣統二年十二月准貴院咨開據辦理禁烟公所事務楊道士爕詳稱洋土運入中國逐年减除辦法巳有明文而各省每年入境洋土若不設法調查是否每年减除或尙較往年加增無從統計請飭杭寗甌三關道詳晰查列本省近三年洋土入口總數表呈送並乞電咨外務部嗣後浙江進口洋土亦應照英使允認遞减之數按年遞减一面由部咨商有約無約各國照近三年運入中國境内洋土總數一律查照英國印土遞减之法辦理果能按年减除則吸户自必日少而私購之弊亦能不禁自絶等情本部查洋土運入中國按年遞减前與英使議定辦法係從印度出口處按年減少非由中國進口處自行限制該道所擬浙江進口照約遞减之處碍難辦理祗應由該省各海關自行詳查每年進口是否遞减以證明吸户是否漸少至除印土外尙有土耳其波斯等國洋土每年運入中國爲數無多前巳飭由總稅務司訂定限制辦法先向粤關稅務司請領准單方許進口亦照按年遞减之法與印土同時減盡早經照會各使施行矣相應咨覆貴撫查照飭知等因到本部院查洋土運入中國按年遞减現准部咨係指印度出口處按年减少非由中國進口處自行限制雖與英使議定辦法然中國進口處漢不加察英國印土出口箱數是否按年减少即無從證明旣未便咨商各國辦理浙江各海關應卽自行詳查以資考核合行札飭該公所卽便移知杭寗温三關道遵照辦理一面仍遵前飭移催各關道先將本省近三年洋土入口總數詳查列表送由該公所彚核詳辦 
[江蘇紳士眞有閒工夫蘇州]  
　　蘇撫程德全前日具奏云據前工部右侍郎惲彦彬等呈稱尊師重道者王政之風聲崇德報功者烝民之懿好巳故江蘇學政前大理寺卿李聨琇前翰林院侍讀學士林天齡並着作承明敭歷清要說書崇政典學成均其于江蘇敎澤尤至李聨琇初持使節而繼主講堂林天齡先典秋闈而後臨　宇或嘘枯吹生於兵燹之餘或章志貞敎於波靡之日而林天齡尤慮佚張元於邊外失羅隱於江束報國深心聞者歎服若夫論其學行李聨琇兼包漢宋林天齡融會朱王均之自拓區宇不爭門户踐履篤實品節詳明舉本師之家法津逮小生刋先哲之遺書模範後學乃天不憗遺皆殁茲土有識痛惜稱到於今相聚而謀不朽者以爲以道得民宜列儒林之傅有功則祀實爲明德之馨旣可師可法於當時必斯愛斯傅於來許今李聨琇旣荷明廷之命垂光國史而林天齡以師臣之尊猶闕記載合詞呈請奏懇從祀名宦並宣付史館等情查巳故江蘇學政李聨琇林天齡皆德懋輶軒望隆敎育作儒林之耆舊爲學海所朝宗洵能不愧經師有功名敎而又先後終於茲土士紳感頌積久如新且其身殁巳在三十年以外子孫現無任至九卿核與定例亦屬相符合無仰懇天恩俯准將巳故江蘇學政李聨琇林天齡入祀名宦祠並請將林天齡俯賜宣付史館立傅以彰政績而順輿情出自逾格鴻施正月初十日奉硃批禮部議奏 
[梧州商埠審判廳成立廣西]  
　　護桂撫魏景桐奏稱梧州商埠各級審判廳原議宣統二年秋間成立旋因本省考取法官僅得三十二員除委署省城各廳推檢外所餘不敷梧廳之用復電商法部六就京師考取法官分發來桂惟查法官分發章程邊省法官分發到省憑限計四個月核算法官到省日期當在宣統三年春間而商埠各級審判廳成立日期則以宣統二年爲度旣恐誤限不得不通盤籌畫部署用副依期成立之意因就省城各級廳推檢人員内暫時抽調數員撥充梧埠開廳之用連本省考取待用法宫以及調用合格免試人員共得一十四員分别委署代理按該部各級廳額定候補推檢除初級檢察廳酌置一員外餘暫從闕一俟分發法官到省之日再行量才位置謹遵照法院編制法於梧州地方審判廳内分設民刑各一庭蒼梧初級審判廳内亦分設二庭每庭兼理民刑事件並配置各級檢察廳仍獨立行其職務至典簿主簿所官錄事及承發事書記等就法政各項學堂畢業生及幕職人員中分别考試考騐暫行派充十一月初一日梧州商埠各級審判廳一律開廳案關籌辦憲政理合且摺奏報 
[粤省裁減綠營辦法入奏廣東]  
　　粤省酌裁綠營一事經紀前報茲聞新督張鳴岐巳將辦法入奏略云廣東綠營水陸官兵自不緒三十一年冬間裁七留三之後祇存官缺五百四十一員兵丁七千三百一十八名目前巡警尙未徧設防營分布難周不得不藉綠營爲輔助而防營立功給奬又藉綠營官缺爲升轉之階體察地方情形綠營官后聚難大加裁汰必須行之以漸方於營務不致相妨查陸軍部原奏水師應由海軍部籌辦自應將水師官兵提出另議祗就陸路官兵一部分酌議裁留顧陸路營汛有首要次要之分兵丁有能裁不能裁之别如隷陸路所轄之三江協分隸水陸兼轄之崖州恊儋州營均屬邊遠要區三江則毗連湘桂近接猺疆崖儋則地處瓊南協制黎崗各該處派駐巡防隊寥寥無幾須賴綠營土著熟悉猺黎情形始能鈐束鎭懾又如陸路之督標中營所屬兵丁派充臣衙門戈什哈及看守城門數巳逾半若裁撤另募則費餉更多擬請均免裁减其餘陸路各營兵制宣統三年正月底一律裁减四成其餘督標中營内撥歸肇慶充當巡警制兵一百零四 
 
 

Page 11

 
 
名向係撥給底餉湊支警費應全數裁截其原支底餉即由警費項内統籌給足以清界限應裁之兵餉米截至宣統三年正月底止各兵本營生業退伍後仍可營生應照前届裁兵辦法毋庸另給恩餉其有年力精壯願投營效力者准由該管營官彚送附近防營選補巡防隊兵此擬裁制兵之辦法也現存水陸官缺自提鎭以至外額共五百四十一員除水師官缺提出不計外目前陸路提鎭及邊要曁兼帶防營者計有二十三缺特是防營遷調靡常現在武職中有日前兼帶防營而刻巳缺帶者亦有現時不帶防營而日後兼帶者若不明定某缺應裁某缺應緩則將來辦理無所適從惟有就現在兼帶防營及邊要之二十三缺定爲緩裁之缺其餘陸路現任官弁遇有事故出缺概行裁撤不補若將來應裁之缺或值兼帶防營一時礙難卸帶者仍臨時察酌變通歸入緩裁之列此擬裁官缺之辦法也此項裁節餉米及將來營官出缺不補節存廉俸薪費銀两概撥充編練陸軍之用此外尙存陸路六成制兵及未裁官缺將來如何裁汰容俟宣統三年以後陸續酌辦正月十二日奉硃批陸軍部議奏分類新聞政界 
[法官遇事推諉之一斑蘇州]  
　　蘇省審判廳開辦後各事亂雜無章推檢各官皆不知司法權限遇事推諉以致案牘積壓較前更甚去年寗垣審判廳開辦後卽將江寗府發審局裁撤當經江寗府上江二縣分别禀請將未結命盜雜案及一切京控提省案件解廳審辦旋奉各憲批飭按照部章將未結京控案件解高等審判廳其餘一應命盜雜案均解地方審判廳審辦乃各該廳以此係舊日案件未便解廳應仍由縣官審辦等詞將各案一律駁回現巳由上江二縣詳請憲示核辦日前上海租界會審公廨移會吳縣關提某案要証系住盤門外甘棠橋堍請即派差提解歸案審訊等情吳大令以現在司法事宜不歸縣中管理查提人証乃檢察廳之責特移會第三檢察廳查提詎該廳以司法巡警尙未設立關提人証仍應由縣辦理等詞移復昨亦由縣通詳各憲請示遵行矣 
[整頓倉儲預備荒政之要圖杭州]  
　　浙撫增中丞前准度支部電開本部彚核各省倉榖確數一摺業於舊臘具奏擬令各省酌量地方情形妥籌買補的欵奏明報部立案並飭清理財政局會同監理官速擬倉榖整頓章程尅日送部以憑彚奏奉旨知道除錄飛咨外先電聞即經中丞復電以來電敬悉積榖爲備荒要政浙省倉儲燬於兵燹買補整頓實爲要圖近因舉辦新政地方籌欵亦甚困難巳行司局妥議章程飭屬遵辦俟有端倪再行奏咨現悉藩司吳方伯昨巳飛飭各府廳州縣略謂各屬積榖原爲備荒要政自應實儲在倉以應急需各屬積榖截至宣統二年十二月底止究經實存若干巳糶未買若干存洋若干急應逐細查明造具四柱細册專案禀復除通飭外合亟札飭札到該屬立即遵照確切查明禀復以憑詳辦 
[卾督聲明卾捐礙難久停原因武昌]  
　　江皖水災需欵賑撫前經盛宮保奏　將各省賑捐暫行停辦一律協辦江皖振捐茲瑞制軍以卾捐不可久停特致電度支部略謂前准貴部文電以江皖災重勢迫非設法籌捐無欵可振非各省暫行停捐無捐可籌希卽電飭辦捐委員遵旨停止等因並准盛宮保咨送原奏各摺片到卾查湖北前歲水災爲從來所未有籌辦振撫需欵浩繁去春米缺價昂民情惶恐又復接辦平糴賠墊之鉅逾二百萬上年各屬秋收雖稱中稔而荆門京山潛江臨利沔陽天門等州縣堤工先被水漫潰除沙洋李巳堤工奏請撥欵外其餘各堤亦皆爲億萬民命田廬保障在在需欵興修前經奏請將賑捐及七項常捐展辦一年己蒙貴部議准在案茲准前因自應遵照現經電飭各分局勸捐委員以上年臘月底爲止暫停辦卾捐所有以前收到捐欵截數造册請奬以清界限惟查原奏僅請暫停並無期限卾省工賑挪墊甚鉅全賴勸捐師還亦難過於久待因思江皖災賑自以冬春最爲緊要若至四月以後二麥登塲賑務當可停能所有卾省巳經奏准之賑捐及七項常捐擬暫停四個月本年於五月初一日起接續展辦是否之處敬祈迅賜酌核電復以憑飭遵無任盼禱 
[卾督電催各屬造報禁烟成績武昌]  
　　瑞制軍昨通電各廳州縣略謂前准民政部咨請飭屬將上年吸烟人業經戒淨人數各姓名籍貫年歲及官立公立戒烟局所若干詳造清册迅速咨部等因准經札飭禁烟公所巡警道立飭所屬趕緊查照送所彚核詳咨今將一月據該公所禀稱送到者祗十有九州縣且多參差錯誤恐逾部限等情查現吸及戒斷人數有吸户牌照可憑戒烟局所更可一查卽悉並非難辦之事各廳州縣似此疲延殊不成事仰卽迅催漏夜查造送所彚轉勿誤部限仍限两日内先將各項總數電所爲要 
軍界 
[蘇鄉紛紛派兵鎭壓難民蘇州]  
　　長洲縣下鄉六圖圖董韓邦傑等禀稱日來有江北難民扶老携幼每至鄉村日則强討夜則聚衆刧掠某姓搶刦案前車可鑒近來難民甚多恐或釀成事端乞轉請速派防兵來鄉駐護以資鎭懾而寒匪胆等情禀經長邑張大令轉禀巡防營務處憲經總辦洪鷺汀觀察飭派江防步隊第五營李管帶景福派撥弁兵两棚迅速馳往該處太安橋及楊木橋两處駐紥妥爲防護而保閭閻日前八都一圖圖董沈雲生九都二十二圖圖董俞定遠等禀稱近日時有不法匪徒混充難民時來圖内或假刈柴爲名或以討糕藉口百端滋擾稍不遂意明搶暗竊無所不爲以致米榖魚肉蘆簾竹柴等物被掠者不少雖憲示煌煌奈該匪等胆大怙惡時來時去毫無顧忌因此人心惶惑寢食不安董等深恐釀成事故用敢禀請多派巡士來鄉巡邏以杜禍萌一面由董等勸諭鄉民不准鳴鑼聚衆如再遇有前項匪徒肆擾即當綑送憲轅聽候懲辦資遣并請給示禁約等情當經巡警道汪頡荀觀察以省城警察巡士保護城廂内外各有轄叚一時無可派撥而下鄉巡警尙未擴充目下該鄉旣仍匪假託難民時來滋擾自應派撥營兵前往以資保衞特商請統領巡防隊林開武都戎及江防營管帶王斌修分别各派所部弁兵前往該鄉駐巡矣 
[鹽捕分統攺委全軍營務處蘇州]  
　　蘇撫程中丞以松江府知府戚揚明練有爲曉暢兵事自分統鹽捕各營卓著成效僅予分統不足以盡其長自應攺派爲巡防營務處會辦并鹽捕全軍營務處以重事權而資展布所有該守原支分統薪水銀八十两攺爲公費至該守原帶之鹽 
 
 

Page 12

 
 
捕中營查有管帶飛划第三營沈葆義明幹樸勇於松屬情形頗爲熟習堪以派令兼帶仍管帶飛划第三營事巳分别下札委充竩咨行查照矣 
[裁撤新舊軍隊總稽查武昌]  
　　湖北新軍及綠防各營總稽查一職係前督陳小帥奏設札委候補道穆崇濱承充現瑞制軍以卾省遵章設立督練三處及陸軍憲兵隊稽查均有專責刻下卾省公欵奇絀所有總稽查及所管探兵五十名年耗薪餉甚鉅應即裁撤以節浮糜除札飭穆道銷差將探兵一律遣散外並咨請陸軍部查核矣 
[軍馬蹂躪桑苗園之爭執武昌]  
　　湖北勸業道前委朱倅光斗就省城南湖荒地開辦桑苗園業經建築房屋開水道修土垣今正即須從事裁植惟該處附近有陸軍馬砲两標營房及陸軍第三中學堂時有散繮之馬趙越圍垣入園蹂躪肆其奔馳現方開墾之時圍垣時被損壞將來栽植之後苗禾更慮踐踏昨朱倅特據情禀請勸業道分咨陸軍八鎭張統制分飭二標統并移陸軍中學李總辦各飭圉人嗣後放馬勿任奔入園内踐害超苗如受損失定行索賠以重官物而維實業 
學務 
[中路師範學堂將次興工長沙]  
　　湘省中路師範學堂自去歲三月被燬後即由該堂監督呈請前署學司黄伯雨觀察親臨履勘隨由公家撥給巨欵俾資修復旋因監督王君以工程未能熟悉曾請經司另行派員俾能早日建築嗣經本任學司吳子修學使委定廖紳笏堂復以圖樣未能合宜經再四磋商數易其稿始呈請學司核定其時巳至年底未克興工現將甎瓦木石等料一律購儲齊備不日卽當興工建造矣 
[台屬學界墻之呼籲浙江]  
　　台屬仙居縣安洲學堂開辦五年成效甚少嗣經合邑紳學界公舉王紳嘉勳爲堂長得稍稍整頓上年忽有冒稱两級師範畢業之王家瑾向該校舉薦敎員不遂揑名上控意在逐去王堂長又爲合邑所挽留家瑾事遂失敗紏集同黨搶收該校學租六百石致激各界公憤禀請縣令派兵拿辦外一面電告省台文云两級師範學生王家瑾要挾不遂紏搶桐官洋峯學租六百餘石乞嚴追懲辦仙居紳學界徐士俟張渭揚等公叩其仙居勸學所敎育會安洲學堂學董張廼明等各電措詞相同業經袁文宗電飭台州府派員查辦矣 
實業 
[革蔴公司擴充之規畫長沙]  
　　湘省樊西巷華裕萆蔴公司自去年開辦曾招股本洋一萬五千元當經禀奉勸業道批准立案今正由發起人會同總理籌商爲推廣種植起見續招股本洋一萬元仍以五百元爲一整股一百元爲一零股聞萆蔴一項以之製油爲機器必需之物湘省辰沅一帶土性適宜將來獲利正未可限量也 
[商會選舉總理紀略松江]  
　　松江商會本届第六次選舉業於二十三日開票選定業董二十九日選總董鄭子崧君得三十九票仍當選爲總理鄭君以預發通告堅辭不肯擔任經各會員再三婉勸並添舉議董十二員按月輪流襄理始勉從所請云 
雜記 
[楊汝康尙叨父蔭武昌]  
　　江南候補知府楊汝康掣騙其戚湖北新堤淮鹽局席委員煕楨申解督銷總局鹽課二萬金一案詳情備紀去臘本報現聞楊押夏口廳署巳有人出爲調停令其還出萬金即將此案詳銷緣席煕楨與楊世代姻親昔　席之祖若父又曾受楊忠愍公玉科之提携者惟楊現囊空如洗祗以珍珠手圈等物作抵不能足數故尙拖延未結日昨卾督因接江督電催特札行藩法两司轉飭漢口地方審判廳迅速將該守並司事席汝霖尅日提訊究竟此欵有無著落勒令限期追繳聞梅法使巳將其和息原由面禀督院矣 
[羅峙雲也算知幾長沙]  
　　湘省國會請願代表羅峙雲君去臘曾致書京師國會代表團極言才力不逮亟應自行辭退以免貽誤事機昨由長沙地方自治研究所宣布京師國會代表團孫君洪伊等覆羅君一函略謂頃奉手敎祗悉一是欲辭代表之名而行請願之事仰見古心孤詣紉佩無極惟念國會一事關係國家安危足下主張最早研究較深去歲爲國奔走不辭勞瘁同人感激熱忱推爲代表團中鉅子今讀來敎竟欲辭去此在足下或别有感憤而同人之望於足下者方大甚不欲中道捨云易厥初志也特函敬挽務須始終一心相與提挈進行無任盼禱 
[王錫珍不恤人言江西]  
　　贛省警察東城三區警官王錫珍行爲卑鄙頗爲地方指摘且與髦兒女班有密切之關係每遇女班演戲該警官之公子必爲上台配戲後因梨園子弟禁止女戲該警官力爲庇護並代在官紳塲中招攬生意尤敢囤留女優在區唱戲召集一般官塲斂錢以酬若輩之勞論者咸謂王警官在女班附有股份故遇事格爲周到也清談 
[滇邊巳三失機宜矣]  
　　滇邊之失誤。非一日矣吾讀。諮議局上滇督呈文。吾不禁爲之擲筆三歎。 
　　雖然滇邊之失誤亦非自光緒二十六年始也。當英併緬甸之初。曾有以。大金沙江。爲界之議。柄國鈞者。不於此時明定界址。而戢彼族。之雄心其失事機者一。野人山爲滇西門户。張黄两。千總募隊保商。著有成效。邊外望如。長城。當時野人山以外。大金沙江以内。皆两千總孤軍駐守。地也。綢繆牗户。事非甚難。廼善後。局司。道史念祖湯壽銘等。别有成見。盡力阻。撓直至两千總撤。回招引外人過江入山。而後滇。事不可。爲矣其失事機者二。薛使經營頻年。苦心毅力。于西南二邊俱有。展拓。惟北路。則自北緯。二十。五度三十五分以。北爲當時所未及。議定者。其地爲　夷怒夷之地。雖英人亦未當深入。其境。滇中更無從查考。當時恐受矇。混故訂明。自二十。五度三十分以北暫不劃分。薛便鄭重將事。勞臣匪躬。備極蹇蹇初不。料一誤於總署。之謬。妄猛烏烏得。擅許法人。致曩時收回利權侵削。殆盡再誤於疆臣之萎靡。不詳。加考察。早分界址。以固藩籬坐。令一誤再誤以至今日。其失。事機者三 
嗚呼及今以思此三事者之失其足贖乎 
探險談 
[新幾内亞之新人類]  
荷蘭探險家名龍師者。遊歷新幾内亞。探得奇跡數種。謂該處有一雪山。山峯高至一萬八千尺。與希瑪利亞安司提峯。不相上下。龍偕行者爲一日本醫師。一武弁及小工百名。攀山越嶺。登高至一萬五千五百餘尺而止。於該處尋獲一種人類。與豕同居。其人均能履山尖如平地。又在途中見一種人。常乘船出遊。身無衣履。然視其同類。極爲友愛不。知其何自而來。蓋從未見其草舍。也然此類。人沿途所見甚多。其住處想必在。深林。中穴居而處無疑。迨過其亞克。始不見此種人。旣而登雪山。又獲見上。言與豕同。居之土人除此两種人外途中未。見一人。龍師抵其最高峯頂後即插荷　國旗而歸。 
[南極探險之啞旅行]  
　　日本近有南極探險隊。開南丸輪船者。（大隈重信所乘）因行至威靈吞地方缺煤。須與土人交涉。滿船搭客竟無一熟解英語者。以致大爲困難。其後卒因中國領事館人代爲周旋。始獲如量購足。再由威靈吞開行云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[資政院會奏議决運送章程請旨裁奪摺（續）]  
　　第十九條提貨單之反面印有買者賣者之空格當買賣時應將姓名瑱寫蓋印此項提貨單之買賣與買賣現物有同一之效力第二十條發貨人以包裝不固易於損傷腐敗之物經運送人指明或駁還仍令運送者倘有破壞怀事運送營業者不任其責第二十一條發貨人以金銀貨幣及各種貴重物交付運送者如不明告其種類及價值倘有遺失情事除按照運送書賠償外運送營業者不任其責第二十二條運送之貨物如因天災及其他不可抗力而遺失時運送營業者只能按照路程收費不得向索全費若巳收全費者應匀算退還第二十三條運送之貨物如因第二十條之情事遺失或毁損時運送營業者仍得向索運費之全額第二十四條運送營業者自承受運送起至收貨人接收止於運送之貨物有遺失毁損或遲到情事如不能証明非自巳或使用人或運送承辦人之過天均不得免損害賠償之責第二十五條運送之貨物若因運送營業者之故意致令遺失毁損者運送營業者當任一切損害賠償之責第二十六條如有數人接續運送時於運送之貨物有遺失毁損或遲到情事各運送營業者同負損害賠償之責第二十七條運送之貨物如未約定到達之期限亦無特約者自提貨單出具之日起照通常應行到達期限限延不運到卽謂之遲到第廿八條貨物遲到之損害賠償如無特約以運費三分之一爲率但有一面據理以爲不相當時得酌量增减第二十九條運送之貨物如有一部遺失或毁損者其餘部分若仍可使用或出賣時可自全額中减其賠償之價額第三十條運送之貨物因遲到或一部遺失毁損致不能使用出賣或價額减至四分之三者得將其貨物全交於運送營業者向索全部價額之賠償第三十一條損害賠償之價額在一部遺失時照其餘部分到達之日市價計算在全部遺失時照應行到達之日當地市價計算其遺失或毁損之部分應支付之運費及其他之費用應自賠償額中扣除之（未完） 
本埠新聞 
[羅敎士報告皖災實情]  
　　華洋義振會皖北放振員羅炳生敎士到申報告放振辦法及皖民慘苦情狀謂現在皖北災民之專恃本會接濟者蒙城十四萬人懷遠四萬五千人亳州六萬餘人渦陽若干尙未查明實數總之以十四處至少有災民三十二三萬人饑民先食野草繼以榆樹皮此項樹皮每斤亦須錢十餘文亦有以野草和水煮食者沿河之人多掘樹換食但此時卽樹亦無從掘矣蒙城北鄉拆房出售者比比皆是不特牲畜售食俱盡即貓狗亦巳無存鼠類並皆餓斃懷遠西鄉殺人而食者數見不鮮飢民一聞放賑到處叢集糧少人多極易肇事以致放賑之人甚屬爲難查皖北各災區每英方里内多者有千户少亦三四百户其死亡之數統算每方里内每日有四五人之多以受災全境計之每日凍餒而死者必有數千人露尸原野慘極慘極現在華洋義賑會及各善會所放賑欵以災民之總數計之每人每日僅得二文其不敷巳可想見且皖北各處食糧缺乏卽使有錢亦無可得食所有些少之糧僅恃正陽關以上轉運接濟茲有美國商團施賑麵粉約於西四月十號即中歷三月初可以裝抵南京但由下關轉運臨淮尙需四一日而轉輾分運各災區散放亦需八九天不等故須遲至西四月底方得接濟約計尙有两月之久姑以每人每日需錢十文計之亦須洋二十餘萬元方可苟延殘喘云云 
[松府派差守催司法表]  
　　松江府戚太守札上海縣文云正月二十一日奉提法憲左函開宣統二年司法統計年計總表奉法部劄開限本年二月内到部業經轉飭各屬勒限本年正月初十日以前申送到司以便彚總核辦并於十二月間飭催在案乃查各屬至今尙未見到實屬玩違部限在卽到司彚核亦需時日應請就近分别催取尅期專差送到萬勿再遲干咎等因到府奉此查此項表册迭奉提法憲檄催均經轉飭依限塡送在案茲奉前因合亟專差守催札到該縣立卽遵照迅將前項司法表飭承漏夜查塡齊全尅期專差呈送毋再遲延干咎 
[寗紹公司續招股本]  
　　寗紹航業維持會昨日分佈通告書略云滬甬一綫自設寗紹公司後往返便利第公司營業伊始寗紹雖有餘僅以補甬興之不足良由甬興需煤較多船身又小實爲我寗紹公司之缺點再四思維自以添造新艦爲要著苟有極大極完全之新艦則水脚所入比甬興可增數倍而船上之開支與夫公司之繳用依然分毫無加就此預算則此項水脚卽爲公司之盈餘可操劵而决矣顧公司大局以造艦爲要而造艦尤以集欵爲先其費約四十萬之譜去年五月公司在上海四明公所開會曾經提議總計董事會及零星招認者共有十萬元其餘正須陸續招集奈以六月市面震動後招股遂大受影響今敝會與公司一再集議均經允洽擬再招股三十萬元並設贈劵一法以示鼓勵其簡章附列於後一股欵（甲）此欵以三十萬元爲限由公司與維持會公同指存殷實各莊（乙）此欵專爲造新艦而集非訂造新艦之用概不支取（丙）股欵隨購隨繳一期收足限本年閏六月底截止（丁）此股除贈優待劵外官利花紅一切與從前所集之股一律辦理二贈劵（戊）此劵名優待劵出股洋五百元者送大餐間劵一本出股洋二百四十元者送官艙劵一本出股洋一百八十元者送房艙劵一本出股洋六十元者送統艙劵一本（已）優待劵每年可趁十二次每次用劵一紙劵分十色一年一色十年爲度期滿之後再行酌加（庚）大餐間劵定六十號官艙劵定三百號房艙劵定五百號統艙劵定一千八百號以合成三十萬元之數此外不能再加（辛）此劵與收據同時給送即日便可搭趁寗紹甬興兩輪（王）此劵盡人可用認劵不認人 
 
 

Page 19

 
 
[風雲中之烈士魂]  
　　顧時俊字西垣太倉浮橋鎭人初游書海上健行公學旋入復旦公學現肄業郵部高等實業學校顧君因年來外患頻乘國運式微心焉憂之曾於去年發狂暈絶經衆解勸始獲無恙近因俄警英逼危在眉睫遂至顚狂復發於上月二十五日蹈河以死現其同學擬開會追悼云 
[派定視學學董之通告]  
　　上海勸學所知會各學堂文云本年正月十八日承准上海縣田照會送到宣統三年正月十二日提學憲樊札文一道内開據上海縣申以勸學所總董由敎育會查照諮議局議案加倍選舉劉紳增詳朱紳壽朋由縣選定劉紳增詳學識宏通聲望卓著能勝視學兼總董之任請賜允准札派等情前來自應准如所請即派劉紳增詳充上海縣視學員仍照章兼學務總董以專責成等因同日並承准分别照會李紳祖佑李紳宗鄴爲勸學所協董等因到所遵于本月二十五日准前董將圖章文卷移交接辦除通報外合行知會貴學堂查照 
[南匯差役劣董將無能爲力矣]  
　　滬道劉觀察查接管卷内有南匯縣十六保十六圖民人李東生與同宗寡姑母强姦不遂竟爾逼婚同時有羅吳二孀被人搶賣曾經蔡前道節次札飭南匯縣畢前令嚴查澈究並行松府轉飭催辦迄尙延擱惟此事關係風化同宗媾婚尤亂倫常畢令奉札後竟無隻字具報顯有差役劣董得賄阻捺爰特札飭現任南匯縣賴令提案重懲迅速具報母得坐視賄賂公行致千未便云 
[會訊正興懋綢莊失愼案]  
　　英租界九江路正興　綢莊日前失愼後卽由老閳捕房將該莊小主胡寳元胡永年一併拘解公堂押候訊究在案昨奉寳讞員會同德師副領事升坐特别公堂提案研訊先據魯意師摩拍賣洋行内之西人柯柏投稱查得該莊燬餘之貨均係零件估計祇值銀五百两並據華探目張寳榮禀稱在胡寳元身畔搜出質劵三張所當之物均係綢縐現巳一併吊案請鑒又據見證張鴻生馮思安俞士鑑曹芳賚等上堂訴稱該莊於去冬將綢縐两箱運出抵銀一千两並欲將附設之綸章綢號牌記召盤且起火時並不喊救種種情形均有可疑旋由捕房代表侃克律師投稱查該號保有火險銀七千两而存貨祗值數百两顯係縱火圖賠應請澈究質之胡等延愛理司律師辯稱捕房所控與各見證之供詞均係臆度毫無實據應請堂上前往勘明再行訊核判两胡還押候卽日午後往勘明白於禮拜五復訊核奪 
[再誌花棧貼鄰之火災]  
　　閘北洪安里後面豫通油花棧隔壁賈崔氏家樓上起火巳紀昨報茲悉四路分局黄正巡官巳於前日下午親赴火塲詳細勘查回局後復提該氏研訊據供丈夫名虎男駕舟爲業樓上房屋轉租於陸根全陸每晨六時卽行出外做工故亦無人在樓是日九句鐘時婦人在外洗滌溺器突見樓上烟熖充塞霎時冒穿屋頂不知因何起火惟聞隔壁花棧新近保有火險銀一千两求請查察判氏交保候再查明核辦 
[塘灣公益會更舉職員]  
　　南鄉塘灣鎭公益會日前開會更舉職員其舉定正副會長及各職員姓氏如下正會長孫景康復三副會長孫景福望三調查員陳善史材何毓桂林茂丁克弼夢松宋成業守餘書記員王典君儒會計員周澂立人 
[北方河氷增厚消息]  
　　本埠商家昨有接到北方電信者謂北河自前日起河氷巳增厚一寸計深十寸因有北風之故大約本星戎之末方可開凍云 
城内 
[土棍發回監禁]  
　　沙川著名土棍吳少卿綽號矮脚軍師由前滬道蔡觀察訪拿發縣訊供收押在案茲奉蘇撫批飭發回原廳監禁十年本縣田大令奉文後立飭書辦備齊文牘於昨日派差押解 
[懲辦著名流氓]  
　　著名流氓王少卿冒充局差向被人控告之章張氏勒索洋三元六角一案茲由一路分局德正巡官查明屬實並傅章張氏質訊明白判王重責四百板發押攺過局一年 
[吵閙巡防營]  
　　湖南人童恆豐因至石暉橋巡防營滋擾被送到縣奉田大令諭飭收押候訊 
[交保理帳]  
　　哈培記在縣呈控詹大有筆墨店主詹月亭詹籌亭結欠往來貨銀一萬餘两一案前晚由承囊讞提案復訊判二詹交保赶緊將帳理算　復核奪 
[小火]  
　　昨日午後三時劉家弄李錦泉帽子作失火即由左右隣居帮同救熄房屋未損 
[局批]  
　　一路巡警分局昨日發出批示三則照錄如下（批監生徐晉珊禀）前據陳壽康即陳良初具禀謂杜枝山吞没頂首不還求追茲閱來禀房主旣讓租欵又給遷費出入縣殊自非傅案澈訊不足以昭折服而警欺誣據禀前情候傅集人証澈訊斷諭所請銷案之處暫無庸諸此批抄　存（批職商沈錦祥禀）案經訊諭黄鳳岐分期償楚現未據將第一期欵通繳到案應准着交追理至所稱沈雲卿冒名扭局一層並着該商刻日覓同沈雲卿投候質究察奪（批商人俞錦華禀）前據陳賢慶禀控該商欠欵業經批飾傅訊茲閱來禀謂陳强掯提單如果屬實亦有不合着仍投候質究斷諭 
[官事]  
　　湖北楚材兵輪統帶袁楚英湖北督轅武承啓官儘先千總劉魁喜湖北試用同知孟廣悌昨均到道拜謁道轅英文嬏譯陳世光禀謝委兼德文醫學堂照料差棉花驗水局委員吳汝繹禀銷感冒差廣東試用知縣鍾玉田上海縣帮審委員承厚到道禀見 
南市 
[伴送瘋子]  
　　浙江兵備處第八標第三營後隊司務長湖南湘鄉縣人陳敦仁日前在營忽患瘋癩經督練公所派令陳之同鄉人劉明忠同乘火車伴送來滬　搭輪船回　不料行至滬南新馬頭地方病又輙發即由三十四號巡士帶至自治公所督法當值成驗明護照仍着劉扶至輪船妥爲照料 
[查拿賭棍]  
　　新馬頭裏街福興園小茶肆近將後面餘屋租於賭徒日夜開賭輸嬴頗巨現被自治公所訪悉即於昨日知照警務長密派偵探查明會辦 
[勿再給領]  
　　尙文門勤益材社司事陳明孫家之婢女華二去年因被陳妻虐待逃至城内由一路五區傅陳到局罰洋領回有案不料近近來凌虐更用繩縛住手脚肆行弔打昨經隣人宋福卿報知南區即傅該婢到局驗明傷痕移送裁判所留候飭傅陳夫婦到案訊究 
[追獲偷兒]  
　　新正以來南市各叚竊案迭出多未破獲前晚生義弄内俞香如家又被竊賊于洪卿從屋頂挖窓進内幸經傭人覺察追至小橋適俞由外歸來帮同拘獲解至裁判所經湯裁判審訊俞稱去冬同居之陳姓失竊未破併求追究詰之于供呂泗人不認行竊判戒責二百下押半月 
[控人被控]  
　　水菓掮客周巧本昨將同里水菓店主金瑞林扭至裁判所控被欠洋一 
 
 

Page 20

 
 
百六十元曾出期票一紙到期無着經湯裁判訊明屬實判金暫留先行措繳洋六十元然後仍交原告帶回理處旋有梁東昇水菓行控周欠去貨欵洋三百二十八元零經陳裁判訊明判周交保理處 
[合股紏葛]  
　　龔永臻昨至裁判所控告南匯人張雨生紏股開設合昌永花行被其舞弊吞没股本洋五百元向討無着反令認償虧折等情即經陳裁判傅訊張供龔附两股僅付一股洋五百元質之龔稱被張匿帳不交求鑒判張交保予限十天理處 
閘北 
[偷用煤汽]  
　　自來火行西人范保懋昨至四路分局控告北浙江路華安坊南首何元記糖食店偷用煤汽請追損失洋一百二十餘元即經黄正巡官傅案訊實判繳洋六十三元五角給該西人具領並着何元記具結交保開釋 
[吵閙押店]  
　　祥泰押店主昨將陶善林扭至四路分局控稱陶以舊棉袄一件硬押洋二元不允被將磗石擲碎保險燈請爲究辦當經黄正巡官訊明判陶　責三百板其結斥釋 
[旣責又枷]  
　　周宋氏控徐阿弟與姪根和串竊棉皮衣服四件巳由四路分局黄正巡官將徐責押嗣又提到根和之父周傅禮判令賠洋十四元昨日該氏復將根和扭局訊實判責五百板枷號半月期滿斥釋 
[不安於室]  
　　蕭子卿將妻徐氏扭至四路分局控稱氏與楊老二姘識匿居义袋角李老二家請爲究辦即經黄正巡官訊實判氏掌頰三百下給蕭先行具領候提楊老二到案再行究辦 
英租界 
[尋覓鑽戒]  
　　西人某甲前日在南亦路失去鑽戒一只即報總巡捕房派探查緝昨又由捕頭出一條示謂無論何人拾得此戒望即送至捕房自當酬謝 
[吞没贓物]  
　　匪徒李阿根之同黨陸阿大近在閘北開設小茶館因吞没李等所搶銅元等贓昨由匯四捕房將陸移提解廨請究陸供不承認判押候飭提在押之李等到案質訊究辦 
[不付賠欵]  
　　開平礦務公司控甬人李徵五不付賠欵等情昨由包探將李傅至公堂請爲訊理李延律師聖文上堂聲請交保中西官准李交保　訂期會訊 
[攺傅爲提]  
　　英國水手梅立掰控吳桂清嚴連如嚴兆禎抵單不贖一案屢經公廨飭差協探往傅不到於昨日禀奉中西官諭飭改傅爲提 
[並非鉅賭]  
　　前充老閘捕房包探之金立生因聚賭抽頭由捕拘解公堂訊諭交保候查在案昨日復訊姑念並非鉅賭判金罰洋八元充公了事 
[本難信託]  
　　雉妓王寳玉與鴇王阿愛吞没狎客王信昌所寄之洋銀三百元由王控奉公廨於昨日將該妓鴇等併傅到案過堂候訊 
[故甚其詞]  
　　吳緩之季孟榮李阿光等控沈蘭芳何坤串騙洋一千三百元等情於昨由捕房將沈何两人併傅到廨訊係錢僨紏葛判均交保案歸晚堂訊理 
[家賊難防]  
　　徐陳氏之子徐仁甫竊取家内值洋一百元之衣箱一只被探查獲昨解公堂請究判徐押七天期滿交其母領回管束 
[監守自盜]  
　　丹桂第二台戲園控管箱入王阿三竊取綢帳旗傘等物昨由捕房將人贓拘解公堂請究判贓物先交原告領回王押候查辦 
[不便自由]  
　　徐袁氏私逃出外前日在虹口篷路行走被本夫徐慶元撞見囑氏回家不允在途互扭由捕一併拘入捕房分别拘留昨解公堂訊究中西官以該氏不守婦道判押七天期滿交徐領回管束 
[馬夫被控]  
　　馬夫魏阿天至福州路二百二十號門牌妓女洪巧林處索取轎飯錢不遂口角爭執該院鴇婦陳老三稱被該馬夫攫去金花扞一支控由捕房於昨日拘解公堂訊供不認判押两禮拜以儆 
[西崽聚賭]  
　　西崽王金生陳根記徐永林陳福全張裕發周阿龍吳阿榮等因在南京路二十五號洋房内聚賭被洋東查悉報請捕房將各人一併拘獲昨解公堂訊實判各罰洋三元充公賭具銷燬 
美租界 
[軍官違章]  
　　吉林陸軍第三鎭書記官吳庭杰昨日來滬身穿軍服腰懸指揮刀在揚子路行走印捕以其有違定章拘送捕房由捕頭將刀扣留飭赴公廨具領 
[硬借逞兇]  
　　西華得路二千六百六十二號住户陳阿方昨扭陳阿成到捕房控稱阿成因硬借不遂逞兇肆毆求請究辦即經捕頭詢問一過斥釋免究 
[駭躍超驤]  
　　張成生昨駕馬車至海寗路馬忽受驚跳躍不止張失足隊下馬即逃去後由巡捕捉獲解人捕房交張領去 
[醉漢任性]  
　　某西人前晚因醉倒臥於西華得路由捕查見雇車載送反被該西人擊傷面目旋即喚同他捕拘送捕房押候解送該管領事署究辦 
[西探回差]  
　　一百零一號西探壳羅香去年請假歸國刻巳假滿於前日回滬禀知卜總巡仍赴匯山捕房當差 
法租界 
[拖累同居]  
　　董阿大家日前失竊衣物當即報知包探緝獲竊賊顧阿喬并在顧之姘婦王李氏房内抄出原贓一併解廨訊究氏供與顧同居並非姘識因包探來捕時顧將贓物抛入婦人房内遂被一併拘案質之顧供詞相同聶司馬商之顧副領事判氏開釋顧枷號一月押一年 
[預備拍賣]  
　　某西商控皮坊主樊成田不贖抵押地産一案曾由公堂判限西二月廿六號贖回如違准予拍賣抵償現又逾限仍未料理原告昨又投案請爲追究中西官諭候禮拜五令樊協同原中地保陪同原告前往將地指明禀復核奪 
[補提小孩]  
　　車夫顧福才於三年前誘拐車寓主陳和尙之男孩售於朱陳氏得洋廿元經公堂判令押候補提陳氏及孩訊核在案昨經捕房飭探將氏解訊供詞支吾旋據包探禀稱陳氏前因拐孩由英美公堂判禁二年嗣經英捕房以原告所供該孩身上記認不符故仍給還陳氏留在其家未及吊案判氏押候將孩提到再核 
[拐賣小孩]  
　　奚金氏劉俞　两蟻媒前日領一小孩售於陳春山正在議價被探偵知遂即一併拘入捕房昨解公堂訊究孩供姓陶名三海餘語含混員之陳供有人託覔一孩欲作後嗣適有奚劉两氏領一小孩來　因其來路不明即行退還訊之两氏同供此孩係由朱小七仔拐來託售聞朱巳被南市裁判所拘留判陳交保两氏及孩飭送裁判所訊辦 
[海江閒談]  
　　停止刑訊。業巳迭降明諭矣。而上海之衙署局所。則仍濫用其籘條竹板之刑具。而無日或巳。豈皇皇中國政府之命令。不足以及天高皇帝遠之上海乎。抑上海百姓。並非中國之子民。所以不能同沾停止刑訊之恩惠乎。敢問。 
　　禁止賭博。業巳屢見文告矣。而上海之華界租界。則仍大開其牌九麻雀之博局。而未嘗稍歛。豈官吏承上司之命令。出一告示。遂爲畢乃事乎。抑差探保甲。果有蔽聰塞明之能力。而在上者竟無所聞乎。敢問。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[雲南諮議局爲中緬界務與片馬交涉上滇督書]  
竊查滇緬北段界務。自光緒二十六年。英兵越界。燒殺我茨竹派賴。始亟亟有勘界之議。當時照外部原案。此段界線。目尖高山起。由石我獨木二河之間。西行至思梅開江。緣江北行。至之非河口。東折上扒拿大山。至山脈盡處爲界於是恩梅開江以西我所應有之甌脫地盡失嗣外部與英使。有以小江西卽恩買卡河以東之分水嶺作界之說。所擬界線。自尖高山起。東行至狼牙山北。折至歪頭山。張家坡。至九角塘河。西上扒拉大山。至山盡處止。於是我江内猛愛石路茅貢能歐黄鐵罵章諸地又盡失。又有現管地方。以小江爲界之聲明。於是我九角塘河西北介於小江與扒拉大山之間之地又盡失。至三十一年。石革道鴻韶。與英領事烈敦勘界。在革道所擬界線。除自尖高山至九角塘河一段。與前無異外。中九角塘河溯小江東行。折至板廠山上。於是我小江以北獨木龍榜干坤噬戞浪　諸地又盡失。計十年來。我當事者。步步退縮。英人不折一兵。不糜一錢。巳獲我地方無算。乃烈領事更奇貪無倫。其所擬界線。自尖高山起。東行經狼牙山。搬瓦丫口。茨竹丫口。由明光河頭。直上高黎貢山。是舉我大啞口北一十八寨及片馬崗房大壩地等地。盡攘爲巳有矣。然烈領事雖任意指畫。尙自知其無理。故於大啞口北廿稗地派賴習降滾馬他憂把仰奪的那境滄浪片馬等地。旋變易其詞。擬援三角地成案。作爲永租與英。石革道議租銀一千五百元。又許酬我大塘擬夷四千元。夫旣與我議租。是烈領事雖無賴狡强。固猶明明認我之主權矣。夫两國疆界。雖未確定。然外務部與英所立界線。英今竟悍然派兵。據我片馬。一味蠻横。比之欺詐狡點。尤爲臾甚。是可忍。孰不可忍。且其志不在片馬。自緬甸陸沈。英人刻意經營時欲取吾滇西野人山。以入蜀藏。故前出使英國大臣薛福成屢向英外部要索厄勒瓦諦即大金沙江上游東岸之地。以折其機牙光緒十九年五月。又照會英外部。有公平辦法。以邁立開江恩梅開江中間案之地。分一界線。較爲公允等語。乃我外部不察情勢。不顧舊案。一讓再讓。石革道又從而加甚焉。且并不能目守其勘至板廠山止之初議。竟會同烈領事。直上高黎貢山向北勘去。直至麗江府屬蘭州土司之界。一路尾隨。不敢制止。足跡所至。皆成口實。幸而外部當時巳察其所勘之界失地甚多。飛函駁詰。然不斬截立止。馴至有今日之事矣。夫今日可以據片馬。何不可以據蘭州。倘片馬之交涉失敗。彼援據成案。接續北進。正恐困難損失。更十倍百倍於今日觀英中將大維氏所輯雲南地圖。其所輯北段界線。至高黎貢山脉盡處。即東折過潞江北行。距維西廳屬小維西之西境。直有與我畫澜滄江而守之勢。將來界務愈辦愈棘永昌失地不巳。又進而大理麗江。滇緬劃界之不巳。又進而蜀緬藏緬。英人乘棧得勢。背抄衞藏。俯瞰巴蜀。長江上游。操於掌握矣。語曰。涓涓不塞。終成江河。卽使撮土寸壞。關係至微猶將全力爭之。况片馬不歸則片馬以西無量之損失。皆成鐵案。片馬以北未來之禍患。又懸眉睫。本局之愚。竊以爲今日之事。若就片馬論。片馬終不過一隅之得失。然來日大難。不獨與之爭一隅。直當與之翻全案查滇緬前後界約係指滇與緬毗連之界線而言。非指滇與緬以外之界線而言。考野人山地在北緯二十四度以北者。昔時皆非緬地。自英人踞緬。始逐漸附會展拓。然光緒十八年。英外部曾照覆我薛大臣。有緬甸曾經管理江東之地。直至恩梅開江。及邁立開江匯流之處等語。竟無佐證本不足憑。但格外遷就。亦不過如其說。以两江匯流處。爲緬甸北端之止境。此外旣非緬地。即不得系之緬界。此理甚明。故滇緬巳定界線。斷自北緯二十五度三十五分之尖高山。其緯度適距恩梅開邁立開两江匯流處不遠當時定約。實有斟酌。今雖尖高山與两江匯流處中間之野人山。界劃巳定。無可置議。而恩梅開邁立開两江中間東北緬地之野人山地東甄脫。自應另案商辦不宜仍沿滇緬名義。循滇緬線路以進行。夫現在所謂北段界務者。東皆勘而未劃。不特烈領事與石革道有雖經蓋印。不過辨圖眞僞。不能爲議定之憑之明文。卽外部三次畫線。皆屬虚撥。由尖高山起。經獨木石我二河之間。西行渡恩梅開江。與英人議分两江中間之甌脫地。期不失力爭上游之旨惟宗旨。之執持匪易。方法之籌備尤難。茲事體。大非倉猝應付。所能了事。擬請一面與政府協力爭議。設法彚總全案。送請海牙和平會公斷一面趕速經營片馬以北各地方。早占地步。又一面於騰越思茅两處。趕速編練重兵。以備不時之用。事巳至此。非存必死之心。以封疆爲性命。臥薪嘗膽。破斧沈舟。非藉一戰之力。不足以振起全局也。大敵憑陵憂憤萬狀。涙涕痛哭。不知所云。 
國外新聞 
[泰西名畫之價值]  
　　三十日倫敦電云斯丹達報載稱有美人願 
 
 

Page 27

 
 
出英金十萬磅購買萊姆勃蘭脫所畫之風磨圖該圖現爲藍思唐貴族珍藏大約可以割愛云 
[坎拿大擬去上議院否案權]  
　　三十日倫敦電云曼克里恩君在坎拿大下議院呈遞條陳謂政府應採納英國首相提出之反對上議院否案權議案施之於坎拿大上議院旋由首相勞利安君含糊答之惟下次會期之内可望政府提議此事 
[英員演說印土貿易問題]  
　　倫敦消息云台納君在孟哲斯脫演說鴉片貿易間題謂中政府禁種罌粟之誠意巳有極多之證據近三年内中國罌粟出産减少十成之七八英政府就道德而論今當早爲實行停止印土出口之約即爲金錢起見中印之貿易亦不能保持印政府設能於昔日以鼓舞栽種鶯粟之專心分其半於培植棉花則今日印度巳可以極富之佳棉接濟孟哲斯脫云（以上譯字林報） 
[小國大臣受制於外使]  
　　三十日柏林電云西維亞陸軍部大臣買利洛維克君巳由德國公使要求西維亞政府逼令告退因其在國會妄譏該使與問售砲一事之故 
[法國組織新内閣]  
　　初一日倫敦電云法國總統巳召芒里斯君組織内閣前任首相白利安君自稱彼之失敗係行其心之所安觀此則白利安君固不願與詭詐之徒同任國事使不得行其和緩之政策也 
[駐日德使演說日德交際]  
　　初一日東京電云駐日德國大使昨晚宴别萬國新聞社社員曾於席間演說謂增進國際交誼爲外交第一責任日德篤厚之邦交今巳鞏固一切悞會均巳消除日本着名各報均識德國外交政策之宗旨德國著名各報亦均承認尊重日本在世界政治中所占之地位云 
[船主失蹝近聞]  
　　初一日香港電云怡和公司輪船安生項抵此間據稱船主裴納君於前月二十九號在秦皇島上岸與友同餐此後杳無影蹤最後見之者爲稅關某員（以上譯文匯報） 
小說 
[言情小說投海孤兒（二）]  
一雙馬之車。止於禮拜堂門外。御者見此新夫婦出至門次。則力闢車門。二人者登車而坐。御者旣闔車門。則縱轡疾馳。新娘斜坐車茵。約體廻腰。暱就新郎之抱此新娘者。自念今日樂甚。計吾孀處三載。自顧此身。直同海藻之屑。漂流動蕩於洄洑之中。移東就西。無有一定之方向。今則如寄生之樹。得有附託之地矣。思旣。則力握新郎之手。引其妙目。注視新郎。良久不瞬。其心房中愛情之烈。乃無物可以比擬。而此男子亦翹其笑靨。以向新娘。專心致意。無復旁鶩。車過聖喬沿街之側。有男子二人。佇立道旁。立視其車之過。一人忽微喟曰。傷哉吾友。初不料其摯愛之妻。今日乃嫁此卑鄙之撅豎。一人則訽之曰。此車中之少婦。非密昔司討克乎。聞彼夫福德討克存日。與彼乃至有情愫。死時復以遺産畀之彼何故乃欲攺嫁。喟者立探其首曰。此弗倫富士者。本爲無恥之小人。正以其前夫授有遺産。將欲獵而取之。乃力以媚術鉤致此可憐之少。婦必欲得其財産。密昔司討克昧然遽與結婚。他日被其楚毒。必將悔恨至於無地。一人曰。今且勿談他人之事。吾輩且至俱樂部小坐可乎。語次。喟者尙俯首太息。二人循路而左。相引俱去。 
　　讀者當知此密昔司討克者。固倫敦富家女。福德討克則銀行之書記長也。密昔司討克之父曰好夫克來斯。生二子三女。而獨鍾愛幼女薏麥玲。薏麥玲者。卽密昔司討克也。幼時玉雪可念。至得父母之歡。及長。則顔色姝曼。純然爲一麗人。性復温潤。不與衆忤。第兄姊則深惡之。常欲侮辱之以爲快。一爲密司脫克來斯所知。必力右薏麥玲。而責其長男長女。以是之故。兄姊尤痛嫉其人。蓋天下之僉人。無論如何。必不願他人出巳之上。一不愜意。則妬燄大熾。切齒深恨。直如世世搆爭之敵國。雖兄弟姊妹。亦在所勿恤。方諸薏麥玲之兄姊。蓋萬肖矣。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
