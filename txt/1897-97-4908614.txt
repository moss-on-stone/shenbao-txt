# 1934 - 97 - 4908614

 

Page 1

 
 
[王氏潛齋醫書五種○脉學四種] [  圖書集成局代啓]  
　　海寗王孟英先生所著濳齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論門議緯晣　分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄上海三洋經橋緯文閣發售 
[新印本草備要醫方集解告成] [  圖書集成局代啓]  
　　本草備要一書爲休寗汪訒𤲅先生所輯舉金石草木禽獸　介之入藥品者别其性質攷其功用徵引繁博詳盡無遺後附湯頭歌訣一編尤爲習醫者所不可不讀首冠圖說亦頗筆墨精工披覽之餘殊覺爽心豁目茲由掃葉山房書肆倩本局排以大字用佳紙精墨印成每部三册碼洋六角醫方集解亦先生所箸向推童氏刊本爲最精碻茲又得武進名醫費晉卿先生評點益覺應有盡有無美不臻　部亦三册碼洋六角是二書也珠聨壁合久巳名噪醫林世有欲種杏成林者盍各購置案頭爲簡練揣摩之助乎 
[續中西禮節懸殊不必强同論]  
　　執筆人昨因正月二十五日各國駐京使臣入覲皇上德使有失儀注對引大臣敬中堂匡正之德使不悅不赴賜宴觀此一事有觸於懷爰作中西禮節懸殊不必强同論付諸手民弁之報首顧意尙未盡有欲言而未逹諸筆者適又需冠報之文乃復爲之論曰入境問禁入國問俗我先王之遺訓也中國人民讀聖賢之書守前人之法故入一境而禁不敢犯入一國而俗不敢違守義循禮若此而西人則每每不肯曲從獨行其素非徒中西風俗之懸殊亦以西人亢直之性恥於從人不能輕意改更而爲此權宜之計蓋西人知守經而華人知逹權西人偏於介而華人偏於和二者各有用意固無是非於其間也余謂中西交接之道西人旣守彼國之禮而不肯從中華人亦宜守我國之禮而不必從西不得因西人待君上之禮不甚尊嚴而我亦以輕心中之喜其有便於已而遂樂於相從夫西人之不甚尊其君者西人之禮然也我不能强之以尊也西人以待其君之禮待我之君則非狎侮我褻慢我而所以待我君之禮亦已至矣知其待我之君猶彼之君則我使臣之在彼國也視彼之君當猶我之君而後足謂盡交際之道乃我以其見君之禮爲輕於是以中國之人不行中禮而反行西禮進則鞠躬者三退亦鞠躬者三若曰西人之見君不過如是而已而不知適以見其自輕也何也蓋以西人之禮爲輕則將西人之所以待我君者亦謂其輕我君乎謂其輕我君而彼待本國之君亦不過如是則彼之心固有所不服也而我以爲輕而從之失禮之甚矣然而泰西之人不言者不以我爲輕其禮而從之反以我之從爲失禮而笑之夫華人有華人之禮西人有西人之禮華人守華禮華人之宜也西人守西禮西人之宜也乃西人能守西禮而華人獨不守華禮推其所以不守華禮者無非以爲西禮之輕我不必以華禮之重報之耳殊不知以彼之禮爲輕則彼之所以待我者我先以爲彼所輕自處矣奈何勿思之甚哉當酌定各國使臣覲見禮節之時西人願行西禮在西人固未嘗有輕重之見存也自我亦以西禮報之而遂若顯見爲西禮之輕且卽西人果有輕重之見而不肯以華禮行於我皇上之前則彼之自待其君已先自處於輕而於我初無所損我之使臣駐紥彼國自當以華禮行之於彼國之君各行其是何必苟同故禮雖有輕重之别而彼之自待其君者如是待我之君者亦如是則是已爲盡　矣不可謂輕也我旣與之講睦誼通邦交遣使駐其國則自當以待我君之禮待其君而後方爲平允矧彼旣確守其　不稍圓通則我亦當示以確守之禮毅然不肯變易如是方見有自立之概而西人於交涉諸事知我之能不屈不移也乃亦不敢有過分之求奈何以中國之人不守中國之禮而反從西國之禮得無反行其用夏之道耶是亦不思之甚矣間嘗閱英軺日記中有一條云揚武船帶兵官察國祥言宴會洋人應自用中國器具彼免冠我應拱手答之若舍我而效彼且反爲所笑容閎係華官而衣洋服馬理格以爲羞由此觀之則充使臣之任修見君之儀而改從西禮有不爲西人所恥者乎昔年曾惠敏公出使英法曾以携帶眷屬不便與西人行握手之禮與西人同席宴飮函致西員法蘭亭商酌一切惜其所言祗爲眷屬而設余謂卽論公使見彼國之君一節亦不必舍中華之禮從泰西之禮也如西人以爲言則以彼國使臣不行華禮詰之則彼將默爾以息總之天下事有當從者有不必從者中國每於當從者而不知從不當從者而反從之皆此類也而當世乃以爲西禮之輕而從之吾不敢以爲然 
[本館接奉電音]  
　　昨日下午京師飛電傳來旨一道敬謹譯登○三月初八日内閣奉旨此次京察一等覆帶引見各員内除楊樹李佩銘朱福銑崔永安徐受廉陸鍾琦葉昌熾啓綏恩浩樂平紹彜恩俊崇恩延淸緖良無庸記名外宗室英慈著仍以四五品京堂補用宗室崇壽著以四五品京堂補用宗室麒德著以五品京堂補用德元靈椿英華薛浚李昭煒陳秉和文煥高賡恩　炳年李桂林胡湘林葉大遒黃紹箕陳景鎏張亨嘉周爰諏許葉芬恩祥張星吉豐紳布繼恩延熙延譽戴錫鈞李澐范廣衡鄂芳和爾賡額毓秀孚琦英琦如銓余九榖孫毓駿啓約増厚馮汝騤那桐存善郭曾炘悳齡曾銜羅文彬恩聨恩澍劉尙倫信勤濮子潼英瑞英啓文超熊起磻林星賡潘洲瑞澂松寛謝文翹端方松墀惠裕錫綸志崇常英趙爾震福潤慶秀榮凱福敏志全恭額褚成博桂年繼恒齊蘭恩順逹桐龎鴻書陳其璋管廷獻裴維安麟趾致澤寳棻李紹芬暴愼常淸著交軍機處記名以道府用欽此 
[整頓榷務]  
　　蕪湖訪事友人椽筆云蕪湖道袁觀察因近年關稅每致不敷比較一再戒飭委員書吏嚴予功過賞罰乃去歲商務淸澹轉致不如從前今春二月原比較一萬兩祗收三千餘金因之赫然震怒謂似此泄沓成風將何以上裕國課下顧考成乃將功過重行嚴定並親蒞鈔關督同官吏認眞稽察不時吊閱各口比較每届月杪考覈一次如短征百兩卽記大過一次苟能盈餘此數卽謂大功盈則超遷不次記三大過立予撤差不似從前連記多過猶得優容假以時日俾觀後效故近日各外口稅員因記過而撤差改委者已不一其人如裕溪關稅員濮荷亭二尹客臘甫經到差刻下因記過七次改委按司獄婁午峯叅軍接辦叅軍以監修尊經閣工程未竣暫委巡檢王采芹少尹前往庖代已於上月杪馳往接事又金柱關嵇月泉少尹因收數不足亦奉撤差惟改委何人尙未揭曉此外泥汊關房子明少尹則因瓜期而兼短征亦經改委巡檢曾相持少尹前往庖代鈔關查船房委員張鼎臣少尹則因差滿詳委府經陳晴溪郡曹接辦黜陟權衡一秉至公無少假貸但得天公做美帆檣絡繹則稅餉自可日有起色也 
[建造磨坊]  
　　蕪湖訪事人魚箋云前報東門外礱坊頭地方有宦海中人出資創設機器磨坊刻已破土興工先造機磨廠機爐廠有貨倉及中西工役司事所居房屋八十餘間計需工料九千餘元統由四明梓人董姓承包引繩 
 
 

Page 2

 
 
削墨築登削頻聞不需半年卽可工竣所有機器前云卽就上海購買某君現存之物兹悉以此爲小試之具實則機磨共辦十部早由外洋某廠赶緊定造計銀數萬約俟房屋告成卽可一律運到緣機磨雖多汽爐祗一滿房通以火琯卽可通身運動故必須兼收其功但論者多謂該坊至今尙夫遞禀當道批准施行卽照總署新章華商用機器改造土貨設廠經營亦須禀諸海關派人察騐而後始無扞格乃該坊獨否豈别經上游布置妥帖耶不然吾知决不肯孟浪若此也又聞該坊係用西商牌號已就上海聘請法國某西人總理其事月定薪水百金又聘西國機器師一名不日偕來指揮一切將來開張規模必甚闊大我華商務將從此日蒸月上矣默觀時局何快如之 
[白門新柳]  
　　金陵訪事友人竹簡云省中積陰之後天氣晴和城外雨花臺一帶勝境最多登高一覽但見繡陌綺　都含生意摇靑泛緑圖畫天開本届淸肖令節恰値上已良辰兒童舉放風筝以數十百計蟲魚禽鳥以及美人等形各色俱備類以薄絹剪成藻繢精工惟妙惟肖當其憑虚御風扶摇直上大有飄飄欲仙之意昔侯景圍梁臺城梁主以紙鳶求救故此風惟金陵最盛蓋亦金粉六朝之餘習也山前後途人擁擠肩背相摩半係提壼挈榼爲祭掃先壟而來半係墨客文人相約仿蘭亭修褉故事雅集於此並有繡閣佳人邀集姊妹花携手芳郊爲踏靑之舉紅羅鞋小泥印鳳頭鬢影衣　不絶於道惟是日和煖異常諸女郎雖試白袷之衣而力怯腰肢終不免香汗交流沈沈欲下也○霖雨匝月水與岸平金陵水西門外漲痕益大洋京橋惠民橋等地方水勢尤急日前淸晨適有民船二艘經過橋口恰與來船相撞不及避讓倉猝之間前船撞覆波及後　搭客多人并所載零星貨物俱付東流當經救生局司事瞥見立撥紅船兩艘督派水手十餘名順流駛救將搭客次第援起惟有甲乙二人已魂歸澤國從屈大夫游矣○署江寗府柯太守奉督憲面諭因二月内雨水過多恐傷菜麥飭卽督同元寗兩邑宰在府城隍廟設壇求啨并出示曉諭居民鋪户禁止屠宰每晨柯太守偕上元縣張大令江寗縣胡大令詣廟祈禱至十點鐘左右始呵殿回署迨三月朔忽覩旭日高升現出一片春明景象居民積愁盡釋無不歎爲神靈之感應也 
[析木星光]  
　　天津訪事人函云往年沙船裝運漕糧一經進口便可陸續抵津聽候交兌起駁自　　海河水淺未能徑逹津沽多在白塘口上下一帶停泊津人之藉沙船以覔蠅頭者不得不移樽就教故居民於白塘口支蓋繩樞俾小本營生之流得此一椽聊蔽風雨今届各沙船已於前月廿九日陸續進口塘沽上下泊有二十餘艭其停泊白塘口者僅三四艘刻下塘沽河畔空地建造房屋約及一百餘間白塘口亦有築室道旁以待人之　作鋪面者○法國駐津領事官杜石蘭君任滿三年例須瓜代爰將諸事交卸由駐京欽差暫委本署繙譯微席葉君接署杜君卽於本月初三日携其夫人乘坐火車抵塘沽附輪南下杜君在津領事辦理交涉頗爲王夔帥及關滋所推而於租界商民又皆保護周至有利必興是以商民人等同深感戴是日送行者除各國紳商外又有租界公益水會之會首商民恭執會旗并水手人等皆穿本會號衣一齊送至老龍頭河干鞭砲之聲沿途不絶說者謂領事去任之榮實爲向來所未有云○正任四川川北鎭何海峯軍門乘鰲由川北交卸提督篆務北上已於前月三十日抵津暫以紫竹林春元棧爲行臺想小作句留卽當入都陛見也○　授江西按察使張小舫廉訪前月二十五日引見出都已抵津郡綠淑人病故以致遲遲其行兹聞廉訪擬搭新濟輪船先往履新其淑人靈柩則飭人送至皖省原籍○津郡迷拐子女之事時有所聞未經破案重懲故根枎不能盡絶地方有司旣不知嚴行稽察居民住户又不知加意防閑無怪若輩得逞其鬼蜮之伎也日前有拐匪携一五六歲幼孩口呆目瞪痴若木鷄行經大夥巷地方被衆人看破爰將小孩截留灌以凉水始淸醒能言而拐匪已乘間遠颺矣又西關外如意𤲅南呂某有五齡之子正在門外玩要突被拐匪哄誘雇坐東洋車令拉至西營門外小園地方不期呂某正在是處買柴驀見其孩坐於車上大爲驚詫知係已著拐匪之手大聲呼喊拐匪見事敗露急投圍墻河鳬水而逸呂某遂挈子而歸亦幸矣哉 
[章江桃浪]  
　　江西瀋憲翁小山方伯力持州縣輪委新章不稍遷就始終如一有古名臣風所有二月分輪委單照錄　後弟一卽班卽用縣黃增榮第二新班補用縣邱承榮第三舊班補用縣何應逹第四卽班卽用縣楊國璋第五拔班補用縣吳忠謙第六正班補用縣孫兆祺第七新班補用縣張學培第八卽班卽用縣吳寳鎔弟九挿班候補同通○調署南昌縣文芝塢明府奉飭赴新建縣本任調署新建縣孟子卿明府奉飭赴南昌縣本任曾紀前報　聞交卸有期兩邑紳者士民赶製萬民牌傘匾額各數十件披紅鼓樂肅具衣冠送詣縣署敬獻兩明府再三謙辭始行領受如是者日有數起德政入人概可想見旋於二月二十四日各接篆視事遷入衙署○江省翁小山方伯江訒吾太守分别委員並往湖州購辦桑秧均志前報現已購就十餘萬株到江上憲分發各屬栽種有分得一二萬株者有分得三四萬株者惟南昌一邑多至四萬餘株民情最形勤奮計每株價値十四文舊冬已繳價存官今春照價領秧聞有一二找補者此後遵照憲示一切如法日久弗懈誠地方之大利哉○友教書院前於二月二十四日甄别由瀋憲翁方伯親臨命題四書文題規矩方圓之至也聖人人倫之至也試帖題賦得一半春銷風雨中得銷字五言八韻次日方伯卽派候補縣王濟中李祥和張之銳黃天懷李相濮賢懋王龍詔石長祐張肇基楊廷變陳國楨楊承曾馬錫麟呂敬直擅家琮王純武等入署閱卷大約不日卽可揭榜○孝廉堂豫章書院甄别題目均列前報兹奉德靜山中丞飭派候補縣章乃正余官濬黃天懷濮賢懋陳乃綾呂敬直何紹琛李相　鈞胡毓祺楊景星劉榮拔章燮理王龍詔葉永暉張肇基入署閱卷大約三月朔日卽可揭榜 
[彝陵鯉素]  
　　宜昌訪事人云前由省中官輪船拖帶米船二艘來且各載米五百石業已陸續運川上月廿一日又由楚寳輪船拖帶糧船二隻亦各載米五百石來宜卽運往川省聞隨後尙有官輪拖米至宜說共需辦米四五萬石運至川楚交界地方以便平糶賑饖之用皆湖督張制軍所應許接濟者仁人之利溥　○近日宜地所到南米船百餘隻官憲不准卸載運　别處只許留備本地之用蓋以他處已有官米運往也又有在宜之湖南帮公議凡南米船來宜者不准在半途發水如有查出卽將全船之米充公若在中途因船漏水所致者亦必於到岸時報明會首查騐實係船壞漏水致米被水　准令减價發賣否亦充公并不准奸商在中途截住米船買運他處現已將公議單懸貼禹王宮等處救災恤鄰古之道也○上月廿一日宜昌　傅總戎已帶兵弁馳往施南發賑並帶電局黃委員同去查賑又帶隨員五六人蓋因𧃍州飢民漸安而施南等處飢民又有煽動之意誠恐哥老會中人藉隙滋事所以惲趙彭三觀察創議開辦捐賑以傅總戎爲督辦前往施南兼　彈壓大憲於此籌畫周至矣○前日城北鄉有飢民吃大户之事該處保甲報請地方官前往彈壓東湖縣許明府卽帶防兵數十名前去飢民卽散人心旋定現聞上流賑米源源來宜飢民得此不至滋事又經傅總戎治筵敦請本地富户紳商勸捐銀錢米榖聞城内某富室已倡捐錢三千串榖四百石以備本地平糶之用不愧好行其德者○宜城平糶局本在貫院賣票由縣城隍廟發米只准一人買二升因人多擁擠改設東門内文昌宮不意賣票之人更形擁濟前日有一老婦擠倒在地爲衆人踐踏致斃局員及地方官同深憐憫議由十二圑保甲紳耆各行查騐各圑貧民户口實數核發米數以免此虞○英國派往荆沙開辦口岸之領事官樂民樂君於二月二十日乘快利輪船抵宜指日卽當前赴沙市辦事 
[上海官塲紀事]  
　　浦東塘橋鎭巡防局委員戴二尹燧近奉關道憲劉康候觀察札飭撤差以從九徐葑立二尹接辦○昨日係致祭先農壇之期本城文武印委各員次第蒞壇拈香行禮畢然後分道回署 
[示禁燬錢]  
　　　　鹽運使銜在任候選道江蘇松江府上海縣正堂黃爲遵札示禁事奉本府正堂陳札開光緖廿三年正月十二日奉總督部堂劉札開私燬制錢大屬有千例　本部堂訪聞近年來各處市面制錢匱乏多由各銅鋪以銅價昻貴燬錢爲器較之購銅爲器利幾數 
 
 

Page 3

 
 
倍遂於夜間　室任意私燬改造器具　賣漁利此種奸商藐法妄爲　堪痛恨現在錢缺價貴民困不堪亟應嚴行查禁力除此弊以保錢源而舒民患合行札府迅飭所屬一體認眞查禁如再有奸徒私燬情事禀請究辦各該地方官倘敢視爲具文以示諭敷衍了事定于重咎等因轉行下縣奉此查此案前奉道憲函以不肖錢店逐日提揀重厚制錢轉售爐坊銷燬情事飭卽查辦等因奉經出示查禁在案兹奉前因除再飭差查禁取結外合行出示諭禁爲此示仰闔邑各行鋪户商民及零兌錢店人等知悉自示之後爾等銅鋪不得再行收買制錢私燬改造器具其零兌錢莊亦不得仍　剔選重厚大錢轉售暗中漁利倘敢故違一經訪聞或被查出定卽提案照例從重究辦决不稍寛均各凛遵毋違特示光緖廿三年二月日 
[爐火上炎]  
　　乍浦路第四十五號洋房係某西人所居樓上置有火爐一具昨晨八點餘鐘西人因事外出不意爐火炎炎延及幃帳霎時烟霧迷漫幾肇燎原之禍幸爲三百四十五號巡街華捕瞭見立卽率衆汲水噴澆得卽應手而滅然已飽受虚驚矣 
[未許窺管]  
　　神機營文案余仁以所著天文星圖禀請關道憲劉觀察立案旋奉憲批天文推步爲講求時務中之一端果有心得未嘗不可出而問世惟例載若習天文而妄言禍福煽惑人民照律應行治罪現在該員所著天文星圖一書未據呈騐是否有干例禁本道無以縣揣所請立案之處碍難准行 
[一介不取]  
　　昨晨有一洋人坐鋼絲脚踏車由六馬路如飛而東時有一老婦手携筐籃在路行走不及避讓致與脚踏車相撞倒仆於地而洋人亦從車跌下壓在老婦身上老婦頭額略受皮傷洋人給以小洋銀三四枚令爲養傷之費婦堅不肯收洋人向之點首再三仍乘車而去 
[反目輕生]  
　　裏虹口朱家木橋居民吳勝初向在某機器廠充當銅匠娶妻某氏貎僅中人吳嫌其不美時占反目之爻前日又因細故大爲夫所折磨氏自念遇人不淑生趣了無竟購阿芙蓉膏數錢潛自吞服幸經家屬見其神色有異察係吞烟急送至同仁醫院求救得將烟毒吐出獲　更生否則枉死城中又多一寃鬼矣 
[斷袖流風]  
　　寍波人某甲向爲肉莊生理雖役鼓刀賤業而性好修飾衣麗都故不必美如冠玉而見者均以陳平相譽且性頗温柔無異女子實龍陽君一流人物也前與印度捕雞姦事敗曾受懲貴不料前晚又與某印度捕在勞合路陋僻處作此喪廉忘恥之事適爲巡街華捕查見上前拘拿印捕乘間脫逃僅將甲獲送捕房捕頭以其曾經犯案瞻敢屢次引誘辦公之人實爲可惡惟該印捕亦有不合著將甲押候獲住印捕後再行送案究辦 
[滬濱碎錦]  
　　前日新碼頭南首有流氓朱某與馬路工程局差朱松因事口角扭至局中請究委員朱森庭明府訊得該流氓實有不合判責四十板以示薄俜○大碼頭南首有張某者前日將貨物堆在新築馬路之旁被朱明府查知以其有違禁令飭傳到局判責四十板著將貨物搬遷了案○連日天氣晴朗往龍華寺遊玩者車水馬龍絡繹不絶昨日午後有某甲者閒騎欵叚得得而來行至西門外某處馬忽驚躍致甲翻跌於地馬卽望北狂奔撞翻東洋車一輛坐車之婦及車夫均跌破頭顱鮮血淋漓聚而觀者甚衆後遂不知所終 
[上海縣署瑣案]  
　　趙全全控稱妻子吳氏被殷蘭坪私行吊打前晚蔣刺吏升座集訊趙全全供稱前年殷至小的家中搬取棉花曾經投案控告蒙斷給洋四十元被殷扣去十元所有田單已經交付小的之弟趙阿榮收執現在小的之田被弟押出殷於去年七月間將小的田内蘆粟盡行拔去當由妻子看見將殷喝散殷至次日糾人來邀小的吃茶當經莊錦春相勸許洋一元不允殷定要酒席數桌小的遂投巡防局禀控致遭仇恨被殷將妻子拖至廟内用鞋底並藤條毒打并被攫去洋十一元叩求究辦質之殷供前年趙弟兄二人涉訟蒙斷全全繳出方單後因不繳小的向索致遭仇恨赴局誣控小的並無私行吊打亦無拆梢洋銀等事現在趙將斷給阿榮之田單押與吳海海家又由吳轉押他人求鑒趙吳氏供與伊夫同趙阿榮供前年與兄全全涉訟蒙斷繳出田單並不遵斷交付現悉田單已被押出求斷吳海海供趙吳氏是姨娘趙姓田單並未抵押與小的是實趙國卿供吳氏實被殷毆打惟拆梢之事並未知悉前年蒙斷全全繳單尙未交出求鑒莊錦春供與趙國卿同趙和尙供小的並未帮毆求鑒蔣刺吏訊得殷蘭坪不應毆打吳氏喝令重笞二百板並令出洋十元作養傷費及前年扣收之洋十元著一併繳案給吳氏具領趙阿榮之方單飭自行贖回各具結了案○闕硯耕控徐德源借洋圖賴等情前晚亦由蔣刺史提訊闕供蘇州人向操錢業有洋六十元借與開設妓院之徐德源立有借據已閱三年本利無著屢向催討反被毆打故此投案控告叩求訊究徐供年三十一歲蘇州人前在棋盤街開設妓院現已閉歇曾請闕爲帳房借闕洋六十元早已淸還求毖刺史得供謂此種銀洋例不准追判將闕徐一併重責二百板飭退○沈少康遣弟蓮舟詣縣喊控被蔡阿妹毆傷失物等情前晚亦由蔣刺史得訊沈供本地人蓮舟是胞弟前蒙驗明傷痕現已平復當日晚上弟持燈在橋上經過遇見彼等無端毆打並被打失銀洋廿六元對時表一枚及投控後有劉愛生等向小的理勸囑蔡出洋廿元以作賠償失物之費無如蔡不允從求請訊追蓮舟供與伊兄同蔡供本地人年廿八歲向爲鐵廠小工是晚持燈在途行走被沈將燈並　因之口角蓮舟之傷實被張桂林所毆小的並未動手後經劉愛生勸小的出洋廿元因張不允以致未了叩求明斷張供本地人年廿三歲　　　日並無毆打情事求請明察沈步雲供是地保有劉愛生勸蔡阿妹出洋廿元小的並不在塲求鑒刺史得供以蔡阿妹等不應行兇判各責二百板以儆並令蔡張各出洋十元給沈蓮舟具領各具遵斷切結完案 
[英廨雜聞]  
　　昨有婦人朱徐氏扭一年約三十左右之少婦朱王氏至英公堂喊稱此係寡媳兒子死後不守婦道屢向訓悔置若罔聞忽於前日將房中所有席捲而逃當卽遣人四處找尋毫無蹝影今日在三馬路偶然遇見勸其回家反遭辱駡心實不甘故扭案請究朱王氏則稱本與姑朱徐氏另居並無捲逃之事値日差入禀屠别駕著將王氏交官媒看管徐氏明白補詞嚴訊○劉毛毛曹顯藩二人被人在縣箜告昨有縣差某甲手持信票至英租界移提遇見後劉曹以非公堂之人殊爲倔强在路爭閙不休當被四百九十號華捕所見拘入捕房捕頭飭送公堂别駕著押候核奪　馬夫李毛毛與同業之李阿高本甚契合昨日不知何故忽在途中爭閙後由二百六十二號華捕將二人拘入捕房轉送英廨别駕著分别看管候示 
[法界捕房紀事]  
　　掦州人江萬成僑居法界後新街有親戚之子名才喜者自幼撫爲螟蛉嗣因年長不務正業日事遊蕩經江遂出近與小流氓爲伍將鄰居某姓女孩之手鐲捋去質錢瓜分爲失主報知捕房拘獲小流氓某乙供出才喜得錢分用捕頭飭探傳到江妻某氏着交才喜到案一併解送公堂請究○美國教士范應遠住老北門外城河浜昨日遣僕人至元利洋貨店購買火油不知因何與該店口角爭毆回告主人致信捕房將店夥某甲拘入捕房捕頭暫准交保俟堂期解請訊究○甲乙二人在某烟館過癮因無烟鈔將馬褂一件向長生庫質錢爲流氓某内攫去翌日在途尋獲扭送捕房捕頭訊問丙矢口不承命押候訊 
[美界捕房瑣事]  
　　鄉民劉毛毛農家者流也家居本邑二十三保十三圖地方薄有家資素工心計其叔某甲已於去年因病逝世甲子某乙亦於數年前出外經營一去不返劉遂爲所欲竟於月前央中將甲遺田一　有奇售與洋商得洋一百八十元任情揮霍事爲甲之嫁女查 
 
 

Page 4

 
 
知欲向分肥劉竟一毛不拔女忿不能平遂以盜賣産地等詞投縣控請提究黃大令准詞飭差陸月生恊同該圖地保曹顯凡提劉質訊陸等奉文之後在美界華記路某烟室與劉相遇當卽拘獲劉倔强不依爭執間四百九十號華捕間聲赶至遂一併拘入捕房捕頭詢悉緣由以該差保旣係持票得人應赴領事署簽字並至捕房咨照協探入提方爲合例何得似此冒昧有違租界章程本應照章究辦姑念奉公差遣飭將陸曹劉三人一併派捕解送英廨禀請屠别駕核奪○美界北蘇州路第六十九號萬榮順鐵行向以舊鐵等物堆置隔壁弄中昨日偶失防範遽爲小工陳向三儲得林陳阿根三人串竊鋼板多塊肩負而逃爲三百零一號華捕撞見人贓並獲一并拘入捕房捕頭著押候送英公堂究辦○竊賊方和法前晚手持衣被等物遍向开潼路求售適竇包探巡邏過此見其形狀慌張知非善類攔住盤詰始認竊自吳淞路第八百八十二號甘阿林家遂將人贓拘送捕房押候解公堂懲究○浙江寗波府屬某邑人張楊慶向爲輪船水手昨赴壚頭覓醉而回行經崑山路酒性勃發大肆喧譁　復手舞足蹈以致碰碎第三號洋房玻璃窓多塊當爲三百零九號巡捕拘入捕房捕頭見其醉容可掬飭押候酒醒再核○過犯王鳳玉前因化賭經廨拘辦遞回寗波原籍詎王不廿家食近復潛來滬上匿跡裏虹口地方日昨偶爾出遊遽爲三百廿八號巡街捕遇見當卽扭送捕房捕頭飭押候送廨嚴懲○本地人夏小弟游手好閒素不務正近復糾黨在北河南路天后宮前擺設賭攤呼盧喝雉欺騙鄉愚昨爲三百四十五號　捕瞥見當塲拘獲解入捕房捕頭恨其誘賭飭押候送公堂懲辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂瑣案]  
　　袁秀全將妻楊氏押在陳阿四姐花烟間賣娼前日備洋向贖　氏已與恩客租房另居袁卽糾同流氓十餘輩往搶爭扭之下經三百九十號巡街捕拘送到廨屠别駕飭分别押候訊問前日晚堂提訊袁供年四十人六鎭江府溧揚縣人向業木匠光緖十九年分在籍憑媒聘娶楊祥發之女爲妻携帶至蘇州三擺渡居住小的則爲本業度日不料被掦州人吳姓誘拐至滬押洋十五元在帶鈎　　内陳鴇花烟間賣娼小的尋見之下備洋往贖而陳鴇定欲加洋五元以致爭執由捕送案求恩究辦給領完聚婚帖呈電别駕將婚帖披閱畢提氏問訊供年廿九歲溧陽縣人父母先後物故母親在日時因有烟癮在籍開設小烟間袁秀全乃烟間夥計迨父母均殁袁卽强逼成姦後將氏埋在蘇州賣娼嗣又挽吳姓帶到上海押洋十五元在陳鴇處接客今又來申欲加押價僞寫婚帖誣說是妻氏現已從良袁糾人硬搶到案求恩　　訊之陳妙妙供開花烟間度日楊氏乃江北人吳姓薦來爲娼十九年分袁暗使該氏逃走經小的追獲兹將袁親書押娼憑據呈電别　祥　各供察得婚帖並非僞造而彽押亦非無憑遂判曰押妻爲娼實屬無恥喝令重責三百板楊氏准其領歸完聚倘再押娼查出加等治罪陳鴇　究懲姑寛叱退○呂得金之子名三仔在浦江中撈取吳阿才船上之硬柴一捆經吳毆打後用繩將三仔綑縛被水巡捕拘送英廨屠别駕於前日晚堂提訊呂得金供揚州府某縣人駕舟爲業前日兒子三仔見浦江中浮來硬柴貪小撈取詎吳卽指爲偷竊凶毆之後又用繩勒　腰等處現均受有傷痕經巡捕送案求請究辦别駕飭差騐得腰頸兩脇間均現靑腫受傷屬實提吳訊問供與兒子連喜販柴爲業被呂三仔偷取一捆爭論之下旁人將其凶毆求鑒别駕謂呂曰爾子傷痕是否有碍本公廨向無件作無可傳騐判將吳阿才及連喜等兩人鎖送上海縣騐究諭呂自行投案候訊呂叩謝而退○戚松桃之母陳氏與邵鴻慶姘識戚欲領母回家而邵不依允爭　之下經二百廿四號巡街捕拘送至廨屠别駕飭押候訊前日晚堂别駕提問陳氏供寍波人今年四十歲夫故多年兒子松桃自幼入贅周姓業已生子現習水菓住意此次兒子欲將氏領回家内不料邵鴻慶覇阻屋内衣服什物與之爭論由捕送案現願隨子回去不願再與邵同居一處乞鑒質之松桃供年廿二歲母親被邵勾引同居現願領母回去詎邵覇阻各物是以鳴捕送究訊之邵供紹興人現賣呂宋票度日與戚母姘識所有小的製備之衣物旣欲分離應卽取回松桃不允求爲公斷别駕訊得男婦均屬無恥喝各掌四十下判令松桃領母回家衣服各物毋庸置議 
 
 
 

Page 10

 
 
   
 
 

Page 11

 
 
[光緖二十三年二月二十七日京報全錄]  
　　宮門抄○諭旨一道錄前○川督鹿　奏爲籌辦川東各屬賑務情形並請開辦賑捐摺○湘學政江　奏爲推廣書院章程講求新學以　人　摺○直督王奏報天津關徵收正餘額銀兩數目摺○粤督譚　奏揀員請補副將摺○二月二十七日　刑部都察院大理寺　紅　　日　引見○恩公假滿請安○張英麟等各謝署缺　恩○李昭煒謝授右庶子恩○榮中堂明安各請假五日○　貝子請假十日○　　　假十日○承侯請假十五日○召見軍機○○頭品頂戴四川總督臣鹿傳霖跪奏爲籌辦川東各屬賑務情形並請開辦賑捐以資接濟　摺仰祈聖鑒事竊查川省去秋霪雨爲災川東各處田榖未收卽爛山崩成灘以致收成歉薄糧價增昻而夔州綏定忠州三屬被災　重經臣分飭地方官就近籌欵動用倉榖體察被災情形分别散賑平糶以資接濟業輕先後陳奏在案無如災區太廣饖民過多民間素　　　以致偶被偏災頓形匱乏雖經就地預籌賑糶而錢榖有限愽濟爲難現届靑黃不接之時糧價日益騰貴民間竟至剥取草根樹皮藉以充　甚至所種小麥甫經萌芽亦已抉食過半勸禁有所不行川省人心浮動無業窮民所在多有値比災歉各處匪徒均恐藉端煽惑蠢動昨據　州府知府劉心源電禀奉節縣北鄉王家坪地方匪徒勾誘饑民約千餘人哨聚其間時出搶掠鄉團往捕竟敢賢喁抗拒該府派員前往開導饑民業已領賑散去惟匪徒三四百人尙未解散當此衣鴻遍野深慮易被誘脅散而復聚臣已分派副將方玉興明耀光各帶防營勇丁迅速馳往會同地方宫相機解散鎭撫妥籌辦理免致釀成事端並委員分路馳赴上游收成稍好之區擇其存儲倉榖較多州縣酌量借撥數成分運災區妥爲散放嚴飭沿江州縣不准遏𨤠以期商販舟運榖米流通一面在官運鹽局及川東土稅局先行挪撥庫平銀十萬兩解赴川東道飭令探明大江一帶之湘鄂及通小河之貴州等省何處糧價平減派員前往採購榖米雜糧挽運來川分撥備賑其被災州縣本年應徵地丁捐　津貼各項並令緩至秋後再行啓徵以紓民力更勸諭民間補種蕎麥雜糧儻能雨澤調匀則入夏豐收卽可補救民食惟是夔綏忠三屬地廣民繁災情較重卽就曩日情形賑撫已屬不易今更將春苗抉食過半小麥收成較少恐偏災變爲大祲靑黃不接爲日方長現在所籌銀米仍恐不足以拯　黎川省庫儲支絀若不預爲籌畫必至後難爲繼臣與在省司道首先捐廉爲倡並勸導紳商廣爲集捐計非開辦賑袁勢難多集鉅欵源源接濟伏查近年直隷山柬湖北等省先後奏請勸辦賑捐先後欽奉諭旨允准在案合無仰懇天恩俯念川省災重日長需欵過鉅准其援照推廣順直賑捐章程開辦川省賑捐自開辦之日起予限一年限滿卽行停止藉資接濟俾災歉遺黎不至轉塡溝壑出自聖主鴻慈臣以籌賑急迫昨已烙籌辦大概情形電請總署代爲陳奏如蒙俞允卽由臣督飭司道各員設局開辦先救本省各屬分投勸辦如須推廣再行分咨各省一體　捐所需正謂實收並請援照順直章程卽由川省刊刷蓋用藩司印信塡給捐生按次造册咨部換給部照所收捐項先　災區分發賑濟如有　餘卽以彌補鹽局土稅各欵並買還借用各屬食榖以實儲備臣仍當督飭被災州縣將賑撫事宜妥爲籌辦務令實惠均沾不致　夫失所以期仰副聖主　溺爲懷痌瘝在抱之至意所有籌辦川東各屬賑務情形並請開辦賑捐緣由謹會同成都將軍臣恭壽合　恭摺具陳是否有　伏乞皇上聖鑒訓示謹奏奉硃批戶部知道欽此○○湖南學政翰林院編修臣江標跪奏爲推廣書院章程講求新學援案恭懇聖恩以勵人材事竊謂各省書院之設所以培養人才學臣之職所以錄取人才書院一月而一課學臣則三年兩試若無書院以輔學校之不及則培養失而錄取難人才亦因兹而日少臣伏查湖南舊有校經書院仿古人成法分經義治事兩齋專課全省通　經史熟習掌故之士創始於前撫臣吳榮光經前學臣朱逌然張亨嘉先後擴充規模頗具人才亦因兹會萃惟長年經費僅取給於湘岸淮商及紳士捐欵發商釐息每年入不敷出近來各屬嚮學人多往往限於課額致擯門外寒士咨嗟學臣惋措續捐旣難集腋籌欵更無章程臣到任之後先自推廣季課捐廉給獎併於書院隙地建造書慺廣購經籍並添置天文輿地測童諸儀光化曠電試騐各器俾諸生於考古之外兼可知今　　添設算學與地方言學繪兼立湘學新報專述各種藝學開人智識恪遵二十二年七月初三日總理各國事務衙門奏定新章推廣新學臣伏查　欵定學政全書奉天瀋陽書院於本省每學學田租銀内酌量撥給作爲師生膏火又順天金台書院每年動撥直隷藩庫存公銀四百兩　四肆　諸生日漸加增不敷分給又於豐壩營田雜糧變價餘賸銀兩每年撥解銀二百兩奏請分撥各在案仰見聖朝嘉惠　林無微不至臣　　　省學租原爲散給各學廪生貧生之用給散之餘由學臣擬交藩庫充公湘省除給散外每年約餘銀五六百兩不等現在校經書院原係　　省實學之士而經費支絀課額膏火無多可否援照奉天瀋陽順天金台兩書院舊章於每年學田租銀内除給散廪生賑恤貧生之外現在所　擬自光緖十八年起未解藩庫存公銀兩酌撥每年銀五百兩作爲該書院長年課額膏火之費卽由臣署發交校經書　　調核實支用再　撥餘銀兩仍舊扣交藩庫充公一并造册咨部報銷著爲定章倘蒙俞允則該書院全省肄業之士皆得共沾實唐欵不　　事經久遠於　庫存公中一年短此數百金固不覺其盈虧而實於書院中一年足可培植數十寒士臣愚昧之見是否有當伏乞皇上聖鑒訓示遵行謹　奏奉　硃批該部　奏欽此○○北洋大臣直隷總督臣王文韶跪奏爲天津鈔關一年期滿徵收正額盈餘額外盈餘等項有盈無絀恭摺仰祈聖鑒事竊據津海關道李岷琛详稱天津鈔關每届應徵正額銀四萬四百六十四兩銅斤水脚銀七千六百九十二兩三錢一分三釐盈餘銀二萬兩　　部科飯食及本關經費銀一萬二千八百九十七兩七錢七分又應徵内務府額外盈餘銀一萬二千三百八十兩八錢一分共　徵銀九萬三千四百三十四兩八錢九分三釐該關自光緖二十一年十一月十八日起至二十二年二月十七日止徵收稅科銀九千七百六十一兩一錢係代理津海關道黃建笎經徵又自二月十八日起至十一月十七日止徵收稅科銀五萬六千五百九十八兩二錢九分三　係本任津海關道李岷琛經　又江浙等省海運漕船江蘇江北河運漕船到津例免二成貨稅共銀二萬七千九百八十八兩統計一年期滿前後兩任實徵免徵共銀九萬四千三百四十七兩三錢九分三厘除徵足正額盈餘銅斤水脚部科飯銀本關經費曁額外盈餘共銀九萬三千四百三十四兩八錢九分三釐外尙溢徵銀九百十二兩五錢所有徵收銀兩仔候委解等情具詳請奏前來臣查該道等經徵本届關稅正額盈餘及額外盈餘均經足額並　徵銀九百餘兩尙屬稽徵得力除另行　題咨外理合恭摺奏報伏乞皇上聖　敕部查照謹奏奉硃批户部知道欽此　○○李少保　品頂戴兩廣總督臣譚鍾麟跪奏爲　局請補副將恭摺仰祈聖鑒事竊廣東赤溪恊副將缺應用　先八員前以馮　　　　　先後奏　　部議駁　令另　　　　　兹查有水師棍檩中營儘先副將張帮福年五十七歲安微合肥縣人由勇目　保儘先叅將於　省防　出方案　奏保免補本班以副將　　　用並加總兵　部　改　　補本班後再按原保官階儘先補用奏留兩廣差委旋補廣西全州營叅將　補廣西撫　中軍務將　　以儘先副將改發廣東水師　　　　効力試諗期滿例　保　因　北海鎭總兵兼帶福字營勇經臣奏請暫緩送部候補缺時誁案給咨赴部引見光緖二十一年十月二十一日　　硃批者照所　　部知道欽此　部咨　　　　　　　水務任事勤能前在外省軍營並無叅革朦保情弊合無仰懇天恩俯准以張邦　補授赤　恊副將俟　　　　　　給咨送部引　　以　定　　　　廣東水師　　　何畏　繕摺具陳伏乞皇上聖鑒敕部核覆施行謹奏奉硃批兵部　奏欽此 
 
 

Page 12

 
 
c 
[光緖二十三年二月二十八日京報全錄]  
　　宮門抄○諭旨一道錄前○總兵劉奏爲父子同官一省應否廻避摺○閩督邊奏爲彚報審明就地正法各犯摺○東撫　　奏爲審明逆倫瘋犯按例定擬摺○又奏爲彚報審明就地正法各犯摺○直督王奏爲調署道員緣由片○浙撫廖　奏　撥解京餉　○總兵劉奏報接印任事日期摺○川督鹿　奏爲揀員接署知府片○二月二十八日　工部鴻臚寺正藍旗値日無引見○　中堂由　東陵回京請安○胡湘林葉大遒預備召見○召見軍機胡湘林　葉大遒○　皇上明日辦事後由頣和園遠宮○○存記提督浙江温州鎭總兵奴才劉祥勝跪奏爲奴才父子同官一省應否廻避據實恭摺具陳仰祈聖鑒事竊奴才在温州鎭總兵任　接准撫臣行知以兵部遵　文武大員父子同省廻避章程一摺於光緖二十二年七月二十四日具奏奉旨依議欽此抄錄原奏轉行到　奉此伏查奴才曾於光緖二十年六月仰蒙恩命補授浙江温州鎭總兵員缺在任供職奴才之子鹽運使銜道員用浙江候補知府劉錩馥先於光緖二年由貢生報捐同知　省浙江赴部引有到省旋因委辦海運等差歴保今職係屬父子同官一省應否廻避之處理合恭摺陳請伏乞皇上聖鑒訓示遵行謹奏奉 
[硃批該部議奏欽此]  
　　○頭品頂戴閩浙總督臣邊寳泉跪奏爲附省就地正法各犯恭摺彚陳仰祈聖鑒事竊照閩省捕獲土匪會匪曁搶刦等案重犯照章就地正法節經彚奏在案兹查光緖二十二年分福州府屬拿獲陳夏香翁鍾劉鈺香林　　林鵲尾　潮　六犯訊　在洋夥刼得贓多次或拒傷事主或拒斃兵丁又陳貞郎一犯訊認在洋糾刦船貨拒傷事主泉州府屬拿獲劉　翁阿慈二犯訊認叠次聽押在洋肆刦貨物又高振上張至山譚發詳嚴滿四犯訊認聽糾夥刼衣物又邱幅陳名蔡鴻三犯訊認在洋夥刦洋油又林水一犯訊認　糾刦渡船貨物汀州府屬拿獲李矮伯公一犯訊係哥匪頭目糾黨聚衆刼獄抗拒官兵以上各犯均屬情罪重大或由臬司或由該管道府或經委員復審明確先後禀准就地正法以昭炯戒據福建臬司會同藩司糧鹽二道核詳請奏前來除咨部查照外謹繕摺具陳伏乞皇上聖鑒謹奏奉 
[硃批刑部知道欽此]  
　　○降二級留任又降二級留任山東巡撫臣李秉衡跪奏爲審明逆倫瘋犯按例擬辦恭摺仰祈聖鑒事竊據署陽榖縣知縣陳觀圻禀報縣民王花南因瘋砍摥親父王永西身死等情臣因案情重大批示轉飭提解犯卷至省發委濟南府審辦旋據該府劉景宸審明擬議由臬司毓賢覆審解勘前來經臣親提研鞫王花南卽王八兒籍隷陽榖縣王永西係王花南親父王花南平日孝順並無　犯有案王花南素患瘋迷病症時發時愈王永西與長子王化遠因其並不滋事央允地保馮茂公鄰佑王萬順王宗太未經報官鎖錮光緖二十二年九月十一日王化遠赴塲　收打高梁王花南瘋病復發手持鐵斧跳舞王永西向前攔阻王花南用鐵斧砍傷王永西右額相連右眉倒地　王化遠回家瞥見王花南仍執斧在屋内亂跳王化遠赶攏奪斧王花南亦用鐵斧砍傷王化遠偏右王化遠喊同王萬順奪獲鐵斧將王花南　縳向王永西問明情由扶起調治詎王永西延至十二日因傷殞命王化遠投保報縣先經該縣陳觀圻訪聞差查親詣騐訊提騐王花南目瞪口呆語無倫次不能取供飭醫診視大脉洪浮患瘋屬實監禁醫痊訊供通詳提省發府訊擬由司解勘提審供認前情不　併非裝瘋揑飾亦無起釁别故案無遁飾查律載子毆父殺者凌遲處死又例載子殺父之案無論是否因瘋悉照本律問擬審明後恭請　王命距在三百里以外卽在省垣正法將首級解回犯事地方梟示又瘋病之人其親屬鄰佑人等容隱不報不行看守致殺他人者照知人謀害他人不卽阻當首報律杖一百各等語此案王花南因瘋發無知輒用鐵斧砍傷親父王永西身死並砍傷胞兄王化遠平復實屬罪大惡極形同梟獍自應按律問擬王花南卽王八兒除兩傷胞兄王化遠平復輕罪不議外合俵子毆父殺者凌遲處死請擬凌遲處死查陽榖縣距省在三百里以外臣於審明後飭委　　使毓賢臣標中軍叅將劉雲會恭摺請　王命將該犯王花南在於省垣绑赴市曹正法並將首級解回犯事地方梟示以昭烟戒王化遠與地保馮茂公鄰佑王萬順王宗太明知王花南患瘋并不報官鎖錮致釀逆倫重案亦應按例問擬王化遠溤茂公王萬順王宗太均合依瘋病之人其親屬鄰佑人等容隱不報不行看守致殺他人者照知人謀害他人不卽阻當首報律杖一百例各擬杖一百馮茂公年逾七旬照律收贖追銀册報仍革役王化遠等分别折責發落王化遠傷已平復應毋庸議除將供招咨部外理合恭摺具陳伏乞皇上聖鑒謹奏奉硃批刑部議奏欽此○○降二級留任又降二級留任山東巡撫臣李秉衡跪奏爲彚報光緖二十二年秋季分各屬正法盜犯名數案由敬繕淸單恭摺仰祈聖鑒事竊山東省拿獲情重盜犯俱係隨時就地正法按季彚奏光緖二十二年秋季分各屬審辦罪應斬梟盜犯一百四十名罪應斬决盜犯四名共一百四十四名經臣隨時確核照章批飭就地正法兹據按察使毓賢詳請彚奏前來除飭取供招咨部外理合敬繕淸單恭摺具陳伏乞皇上聖鑒謹奏奉硃批刑部知道單併發欽此○○王文韶片再新授天津者方恭釗現已到省　憑本應卽飭赴任惟本年　値更換剝船又因楊村鐵路建橋正商改用活桅之法均係現署道高驂麟一手經理一時擬難驟易生手查高驂麟業已准補淸河道應飭方恭釗先行調署淸河道篆務各專責成除檄飭遵照外理合附片具奏伏乞聖鑒謹奏奉硃批吏部知道欽此○○頭品頂戴浙江巡撫臣廖壽豐跪奏爲浙江省籌撥光緖二十三年地丁京餉仍擬儘勤春秋撥欵湊解恭摺仰祈聖鑒事竊承准軍機大臣字寄光緖二十二年十月二十七日奉上諭户部奏豫撥來年京餉一摺著該將軍督撫監督等務於來年分批赴解限五月前解到一半十二月初間全數解淸不准截留改撥藉詞延誤等因欽此並准抄單内開撥浙江省地丁銀四十萬兩當經恭錄行司欽遵籌解在案兹據署布政使丁峻詳稱浙江省　額應徵地丁銀二百一十餘萬兩兵燹後蠲免又兼以災祲頻仍實徵銀數儘供本省年例一切支放暨籌解奉撥京恊各餉尙多不敷所　　　項下奉撥本年京餉銀四十萬兩款關要需惟當循照歴辦成案將應入光緖二十三年春秋二季按册報存各欵銀兩一併儘數動支　　　　若干在於本年地丁項下如數動撥依限解交等情前來臣復查無異理合恭摺陳明伏乞皇上聖鑒敕部查照施行謹奏奉硃　　　　道欽此○○廣東北海鎭水陸總兵奴才劉邦盛跪奏爲恭報奴才接印任　日期叩謝天恩　　聖鑒事竊奴才於本年十一月初四日奉兩廣督臣　　　　　北海鎭本任遵卽於初五日交缷惠州恊副將篆務航海馳赴北海十二月初二日准署北海兹總兵　　　委中　　　擊荘文鳳將　　　廣東北　水陸總兵官　　　王命旗牌文卷等項齎送前來　卽恭設香案留闕叩頭謝恩祇領任事伏念奴才　甲三十年　　三　自同治元年投効軍管轉戰皖鄂東蘇閩浙等省　　　　　　移隊山西繼留粤東補授惠州恊副將又於本年四月間　辦惠州廣屬土匪奉上諭著以總兵記名遇缺　放並免離任欽此兹復仰　　　簡放北海總　　　　　滋深孺慕曾由兩廣督臣譚鍾麟據呈代奏　懇陛見奉旨著來見欽此天　日近雀　莫名嗣因北海地方緊　奉飭先行赴任　　　之永報益　　　　　　海地近接越南遠居海角舉凡修明紀律整飭戎行彈壓撫緩巡防緝捕在在均　緊要　奴才　　深　弗　惟有　竭血　倍勵　愼　事禀　督臣認　　　　　　　高厚鴻慈於萬一除將到任日期恭　　題報外所有奴才成激下忱理合　摺叩謝天恩伏乞皇上聖鑒謹奏奉硃批知道了欽此○○鹿傳　　　　　　　知府楬丽翠奉旨開缺雅州府知府裕鋼現委人藏辦事重廢府知府　遵文　咨引見叙州府知府王　祥禀請回籍　　所　各　　　委員接舉　　　　　　　宗勤奮認眞堪以署理龍安府知府　補知府王明德才具明　堪以署理雅州府知府候補知府吳佐程使　能堪以署理　　府知府候補知府陳嵩良　　　　　　　叙州府知府以期各專責成兹據　果兩司先後會群請奏前來除由臣分别批飭遵照外理合附片　陳伏乞聖鑒　奏奉硃批吏部知道欽此　　　　　　　 
 
