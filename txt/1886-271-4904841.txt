# 1886 - 271 - 4904841

 

Page 1

 
 
[新印道聽塗說出售] [  申報舘主人啓]  
　　道聽塗說十二卷係涇縣潘煒漁先生所著先生才高學博足跡半天下惜無所遇平生著作等身俱未授梓兵燹後復多散軼近從其猶子處覔得是稿亟付手民聊以爲吉光片羽云爾排印旣竣都爲六册準自今日起出售每部價洋三角正售處照舊 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府一書業己出有樣張傳觀四處前議招股每股出洋十六元先惠四元成書日繳洋十二元取書一部等語均詳前報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利錢莊○天津針巿街恆　里源豐潤匯票莊○京都煤巿街興隆店内源豐潤匯票莊○漢口郭家巷復源盛紙號均可代售如願躉買准至上洋大馬路集賢里天保棧内長順晉號面議此佈 
[分設蘇州杭州常熟修潤處告白] [  點石齋主人啓]  
　　本齋現有數種大　書籍需人修潤除上海業已分設輔仁里招人修潤外復於蘇州杭州常熟等處專派友人在該處發捕各種書籍如　不者指敎望就近往取潤筆格外從豐蘇州在三茅觀巷高醫室内杭州在三元坊同　齋書坊内常熟在南門外繆家　　　蓉人此布 
[論舉人冒領試卷事]  
　　夫國家沿明舊制以八股取士其所以待士也非輕則士之所以自侍者更宜自重雖糊名搜檢功令森嚴幾若以不查待人然必人先自趨於不肖之徒而後有一弊卽立一法以束縛之馳驟之使柔懦者不敢不仰而企高明者不　不俯而從乃弊之所在法必及之而法之所在弊亦隨之如貴州舉人喻燭今届會試兩入冒領同鄕舒綵卷希圖冒得卷金并廣東舉人羅希堯廣西舉人蒙卓第皆於第一塲領卷未交現俱澈底根究亦可異矣按定例舉人會試須取具同鄕官印結此次舒綵之結係工部主事胡士銓所給當經刑部傳訊胡供爲同鄕舉人喻　代取旋將喻　傳　研訊緣喻燭爲貴州銅仁府舉人與舒綵兒女婣親　舒綵業於上年十一月在籍病故嗣聞有同鄕官饋送會試卷金必須實在入塲方能給予喻燭因留京已久旅費不敷祇欲冒領卷金起意揑名取結遂依違制例杖一百革去舉人免其發落至羅熙堯蒙卓第均由省給咨赴部納卷其將試卷潛行携出此時尚未獲人事爲頂名入塲已可概見大約亦爲區區卷金耳夫以值人與卷金較其輕重奚啻霄壞哉十載寒窗三塲辛苦幸而名登蕊榜此後之窮逹未可知而身列賢書宜知自愛無論地方閒事不必與聞卽酬酢往來凡有礙于聲名者亦當加意隄防豈可因貪小利致　敗名裂而後已耶抑邊省舉人及優拔貢生其到京也例許馳驛則一肩行李所費無多以視名曰計偕而水陸舟車無非自備者已自懸殊况乎人數寥寥雖長安大不易居而同鄕留京官員豈無一二盈餘足以呼將伯之助何爲計不出此僅戀戀於數兩卷金使舒綵則死而猶生喻燭則雖生而若死不亦傎乎且各省之爲舉人秀才計可云厚矣會試則有公車費也鄕試則有賓興欵也雖各處多寡不同而寒士觀光未始不賴此以壯行色同里諸君子猶復曲全鄕誼於禮　　每位送元卷費若于金爲數雖微其情甚摯誰料機謀百出諸同人一片好心轉因之而罣吏議若喻燭者不惟無以對自已并無以對舒綵更無以對羅文彬胡士銓而羅熙堯蒙卓第二人因案而牽連者且勿論焉科場之事法重情輕咸豐戊午順天試榜後興大獄以柏相國之清不能援議功議貴之條竟罹于法原其始不過爲普安借貸耳普安先點廣西正主考展轉向謝某揭數百金未及登程而粤西以宼難請停試于是派普安爲順天同考官第一遂聳謝某入闈朦朧取中不徒不還前債復索謝儀謝某固　袴不知利害到處傳楊而禍以作共時積習太甚請託公行以至全局忽翻波及者亦不少此番喻燭尚祗罪及其身其鄙瑣卑污本岯足惜持前車之覆可爲後車之鑒愼毋計及錙銖也可且邇來各省布政使試雖設監臨類多以寬大爲政儘有士子接卷不遽　號潛身外出婆娑於市作竟日遊迨名已點完門將封鎖然後怱促入闈　若習爲故常了不知警一旦認眞查察恐不能從輕發落士君子進身之始何苦漫無顧慮貪片刻之嬉游致終身之困辱哉若夫羅熙堯於上年冬間被友人邀至海外不及進京此本者給咨及匿卷出塲諸弊亦必有頂冒之人現經其兄禀明不難水落石出而巳先革舉人矣蒙卓第諒亦同之嗟乎人心善幻致將他人之功名爲一已籌旅費絶不慮國法之無可倖逃焉良可慨也 
[本館接奉電音]  
　　昨午接到在京訪事人來電有本月初六日上諭三道敬謹譯登○九月初六日奉上諭張之洞奏請調員差委等語所調浙江按察使陳寳箴巳革兩淮鹽運使洪汝奎分省補用知府桑彬廣西候補知府石承霖試用知縣陸維祺均着發往廣東交張之洞差遣委用欽此同日奉上諭黄廷彪着改補廣東高州鎭總兵欽此同日奉上諭廣東北海鎭總兵員缺着王孝祺調補所遺廣西右江鎭總兵員缺着張春發補授欽此 
[長崎西信]  
　　長崎西字報云中國與日本會訊兵捕閧閙一案刻下情形與前數日無異恐此案一時未能了結中國所請之担文現巳覔得房屋居住又聘前在上海之三十六號四包探麥根前往與担文相助爲理云 
[輪船小損]  
　　聞招商局之江孚輪船於初四日開行赴漢駛抵江陰忽有小損上海得信後卽於初五日命江廣輪船開往該處將該船搭客等接載赴漢口想江孚船必須回滬修理也 
[貸欵述聞]  
　　西字報云聞得中朝總理衙門向匯豐銀行貸銀七十萬兩業已定約其利則長年七厘起息云 
[兵船有損]  
　　德字報言中國南瑞兵船由高麗開往長崎行至中途機器中有一鐵管損壞據該報云因無西人管理機器所致現在須向德國購配約須銀一萬兩云 
[翻船詳述]  
　　前報述口外一船失事經小火輪往查換船攏岸致被士人圍毆及船中獲救六人來滬等情昨悉該船有獲生之六人係由蘇來滬談及失事之由倖生之慶始知該帆船音保而船主係德國人由暹羅開行來滬至六月廿三日行抵厦門所裝皆暹羅貨物七月十四日由廈啟輪船中共十九人搭客十二人至十八日行抵沙尾山時則風浪大作乃寄椗於山下該處尚有輪船數艘在彼停泊測水約深六度至次日測水者測得水止二度深以爲異告知船主知係鐵錨力有不足被風送至淺處赶卽再抛一錨力仍不足漸至擱淺船己入水船主飭將桅杆斬斷無如風力愈大船隨欹側指顧之間遽爾翻覆兹六人者皆係水手適共在一房内船翻房壞六人踞於房頂幸未即沈而一望船中諸人則已不知漂流何處矣六人者在房頂七日無所得食惟掬水以果腹第七日遥見一沙船駛過無奈呼之不 
 
 

Page 2

 
 
聞招之無具沙船竟不之見瞥然而過以爲生路絶　至第八日該屋隨水浮至一處有江邊捕魚者見之詢悉被難情形咸招之至家飲之食之優待甚至復送至東臺縣署厚給資糧送之至蘇然後由蘇至滬盖其流離困苦巳有不堪言狀者然回思落水諸人則又不幸中之大幸矣六人者兩爲華人四則馬　人是眞死裏逃生者已 
[吕宋蝗災]  
　　小吕宋苦旱祈雨等情已列前報兹閱香港報言該處於本月十九日有蝗羣飛而過蔽若埀天之雲二十日復有羣飛而過者較第一日飛行稍低至其有無傷害植物則未言其詳也 
[從容肆竊]  
　　香港西字報載有泰興洋貨鋪失竊一事殊堪發噱據稱該鋪於禮拜六關門較早賊卽混入其中晚間並未行竊取絨單鋪於櫃檯取襪一札作枕復取絨毯作被高臥一宵至次日乃至製琴之處取各種器具撬開冩字檯抽屜括取銀洋約一百數十元至晚復睡盖食物早携以俱來故得從容如此也直至禮拜一早乃以一繩縋窓而逝少頃有黑人見該鋪窓間繫繩適有更夫在旁因詢之更夫曰此繩東人早已知之可無問也迨鋪中人開門進内看見情形始知失竊現已報捕查緝有疑更夫與賊串通者則未知其果否也 
[瘋人蹈海]  
　　客有航海來者爲言高陞輪船由津來申於初一日下午二點鐘行至登州洋面忽有一搭客從下艙走至上艙水門口脫去鞋子連跳數次似有挾之使下海者時有山西福建二客見其如此情形正深怪異隨聞撲通一聲躍入海中該二客急爲高呼高陞卽停輪放舢舨援救已不及矣查訊船中衆客知死者係寗波人名朱娘子某同伴人名錢釴全據云朱在津於八月二十五日見散髮黑　鬼遂卽發狂後稍愈同伴因不放心挈之冋南是日午尚同桌吃飯毫無别情乃猝然投海眞令人索解而不得者聞朱係泥水匠同伴錢姓係木匠工頭云 
[茶市日壞]  
　　福州西字報云今年華商之販茶者大形虧折其自山頭收茶至市上出售價僅及成本之半山頭種茶者因見茶市日壞無利可獲遂將茶樹焚去改種山芉惟商人折本如此恐年底結帳時又多爲難之處矣 
[蘇撫閱操]  
　　崧中丞知曾制軍將親臨大閱因先調集標下各軍合操各技除駐紥閔行之韓鎭軍所帶親兵新中營焦叅戎陳遊戎所帶水師外計有徐協戎管帶之親兵中營閃中叅管帶之練軍左營劉中叅管帶之練軍右營竇鎭軍管帶之正前營張協戎管帶之副前營韓觀察管帶之正後營皆于初二日黎明齊集大校場至辰刻中丞排道而來登壇宣令各軍咸步伐進退嚴肅整齊申刻事畢各軍恭送中丞返斾始次第拔隊回營 
[都門秋信]  
　　前載户部因津海　徵收洋藥稅釐數目不符疑關道周玉山觀察馥徵多報少請交吏部嚴加議處云云嗣經吏部奏請將該道革職八月中旬李傅相將該關徵收洋藥稅釐未經報部之册補送到部該部核其數目較征額有贏無虧且聲稱該道並無徵多報少之弊請飭部更正處分聞此案已交户部核辦惟尚未聞如何覆奏云○傳聞内務府因宫中中秋節需費不敷向日斯巴尼亞　貸銀四十萬金其本利卽循舊章辦理未知確否○傳聞有密派某大員前往伊犁查辦事件之說然未見有明文○前紀覆選秀女一事兹聞有某大憲之女皇太后見其淑愼端莊丰姿軼衆垂詢各事應對如流清漢文字一律通熟皇太后頗形喜悅已圈記留名矣○八月二十七日某大僚借座於東安門内玉宅花園開演徽劇閱一晝夜諸王大臣赴會者甚多蓋因某大僚府第狹窄而玉宅房屋寛敞並有現成戲臺是以暫借也○三十日由刑部帶出官民男婦各犯六十餘人解進西長安門在朝房預備欽派王大臣過堂其官犯徐革撫延煦唐革撫炯趙革道沃張革協成悉皆藍袍青褂秋帽頂托翎管由刑部支搭帳房四架以備坐落所以存體統也 
[臺北雜聞]  
　　臺灣巡撫劉省帥定于九月初起節至大科嵌咸萊甕等處巡閱内山檄飭統領銘字中營唐軍門仁元率五成隊隨行又飭知現紥澎湖吳軍門率六成隊搭輪至新竹界後壠港起岸伺候調用又飭知内山各處遵照辦理又聞統領武毅右軍王祝三軍門駐紥滬尾已於八月二十五日仙逝矣○八月二十日未刻狂風大雨至二十七日午後始止港水暴漲過岸四五尺各小火輪碼頭被水湮没大小駁船皆浮入岸上雖較去年中元之風颶略小而水亦洶湧矣○臺北府屬考試士子俱於二十日取齊聞陳觀察當在二十五六乘萬年清輪船按臨臺北較士試期容再登報○茶葉一項臺北出產最盛年勝一年稅釐歸商包辦六載于兹本届約可盈餘七八萬元論者謂　局若歸官辦旣可以裕官課復可安頓候補人員及遊幕在臺者實於公私兩有裨益焉○和泰甯庄爲臺北生意中之巨帮夏間由和記洋行匯兌香港復泰甯庄銀一萬元和記當卽兌至香港有利銀行轉交單内并有人單兩認字樣豈料該銀行誤被復泰甯莊支去後查並無所謂復泰甯莊者始知被匪人冐支現已糾訟應歸何人賠出一經公訊自有着落也 
[厦門雜錄]  
　　甲乙二人以開茶棧爲業均厦門富商也甲包一土妓忽被乙奪其所愛遂致勢不兩立八月十八日遇於妓館妓請乙暫讓房間乙卽大怒回棧喚工人十餘名前往問罪甲亦回喚工人十餘名各帶刀棍以禦之交鋒之下各有損傷聞兩下尚不肯罷手醋海風波信可畏哉○伏波輪船由福州來厦載來克虜伯大砲二尊派置口外沙坡尾砲臺惟須將砲臺舊址拆改方能安放也○厦門闖棍甚多自奎觀察懲辦洪金鼠後稍知歛跡近日又萌故智每見三五成羣在僻巷冷街娼寮賭館强搶訛索營兵不敢過而問焉日前新太厚匯兌局設筵欵客招土妓碧玉等數人侑觴及妓回時已三鼓行至和鳳宫前卽有闖棍三四人令轎夫停輿將妓所有衣飾並客所賞纒頭悉數搶去意猶未足復以三尺青鋒向玉體亂戳然後散去現雖經海防廳差緝尚未就獲也○洋藥局由新董蔡君接辦以來報捐者日見稀少蓋厦門　藥多住汀漳詔安雲霄丰市平和各處銷售在江頭報捐祗須每箱七十二兩而厦門則每箱八十兩商人避重就輕均在汕頭報繳况由汕頭往汀州詔安等處較厦門而往亦少兩日路程有此二節致捐數不能興旺聞潮　商人之販運洋藥者亦將歇業云○洋藥局從前拿獲販私人犯十數名均發厦防廳管押有已及半年者有已及八九个月者各犯莫不呼冤呌屈道廳各憲念若輩一時貪圖微利遂致久繫囹圄情殊可憫且局董已經更換前事可不深究遂准各犯交保釋放一時歡聲載道咸頌道廳兩憲之善政焉○厦門海關每遇輪船進口除由扞手稽查外又由委員另派哨丁百餘人在沿海一帶梭巡凡見搭客箱籠雖己經扞手查騐放行者亦必再行搜查行旅大受其累前日有某姓搭圖南輪船進口行李先經扞手查騐由小船駁至三仙館棧房忽有哨丁數人前來搜查某以已經查過未便再查辯論之間遂致爭閙幾乎釀成命案厥後哨丁訪知某係官場中人始各散去然某之衣箱業被打破遺失不少矣 
[潯陽秋意]  
　　孔壠鎭距九江四十里有粤商馬某開設土行稔知佞佛者流咸於八月望後至四五祖大叢林進香祈福因商之龍池寺　　　　　　　 
楊姓婦將私土七十餘件暗藏香擔中偷過九江及小池口厘卡嗣經厘局訪聞格外搜查嚴厲每遇朝山香客無不倒簏翻箱誰作俑者能無怨聲載道耶○甲乙二人在後街夥開雜貨店上月杪某日由輪船帶到天津梨十餘簍洋關查係私貨罰令充公甲遷怒於管洋街之某内飽以　拳丙心有不甘扭甲至英領事署經領事函送洋務委員九江分府署請懲甲知此去不免吃虧因商之青皮某丁令具桃僵李代倘須何校則日給青蚨三百頭某丁允之及對簿董司馬飭笞若干板管押數天釋出後丁向雜貨店索錢甲不應丁怒扭甲乙至縣署訴冤幸和事老人從中調處令甲乙給丁票錢八千文并以十餘千爲衙費始得寢事 
 
 

Page 3

 
 
[襄垣近事]  
　　華豐臺惟新康三土行邇因緝私嚴密以致生意寥寥遂相繼遷回上海從此鳩江烟水中又少　霞窟宅豈非快心之事歟○招商局小躉船近因𡮦朽不堪遂於日前拍賣經某甲以白銀二百兩買得零售與人聞船板及器均可適用約獲利千數百金甚矣　閒無� 
廢物也○八月初得雨後迄今蓂莢一周未見雨師稅駕城内外塘并　涸異常鱗隰魚塍悉皆龜坼菜疏亦多被虫塲日内紅日騰空炎熱不减於夏令以致疫癘蜂起呻吟聲無間昕宵天實爲之謂之何哉○邑紳周鶴生明府孚裕以辛未進士出宰桃源花滿河陽循聲卓著辛已丁内艱回籍服闋引見中途攖目疾因之閉户家居花鳥圖書蕭然自得今秋偶染時邪病勢甚劇延至本月初二日戌刻跨鶴西歸聞者惜之○雙　察履任之初政煩事劇中江書院六月課未及舉行嗣因觀祭暫駐院中致七八兩月課皆委教官點名散卷令與課者在家繕就携卷納交現觀察已遷入本署特示期本月初二日補行一課是日黎明觀察莅院點名扃門課試到者共四百餘人濟濟英才觀察當亦顧而色　也 
[未占滅頂]  
　　某甲不知其作何事前日忽萌短見在太古碼頭聳身躍入水中幸其時小舟如織赶卽救起雖未隨波逐流却己拖泥帶水一時行人駐足觀看甚爲擁擠及巡街捕至始紛紛散去甲亦不知所終 
[馬夫管押]  
　　四馬路某馬車行馬夫某甲穿西國服式至法界新街花烟館領略個中滋味不知何故吵閙龜鴇莫　其爲中西人不敢與較潛赴捕房控訴旋由捕房派捕將甲拘進據甲稱有某客前坐馬車曾欠車資若干因循未付今在法界相遇向之索討並無别故法捕頭以甲所稱欠洋毫無憑証且未將欠錢之人拉到明係藉端生事着管押一宵昨晨釋放未博紅顏之笑先遭黑索之詑是可爲尋春　之殷　矣 
[因事停訊]  
　　順發馬車行西人倍而堯控案本定於禮拜一午堂覆訊昨日届期因法會審員翁子文太守陪蘇松太道龔觀察應虹口鐵廠主人之請在發枝客館飲宴是以知照捕房停訊 
[上海縣署瑣案]  
　　胡超珍投縣呈稱昔年曾娶吳鴻儒之女乳名小妹者爲簉室上年六月因病云亡突有吳少卿自稱吳姓族人迭次前來滋詐叩請提案訊懲莫邑尊謂爾妾旣有婚據族人何得藉詞圖詐如果　實候飭差提究可也胡唯唯而退○戎增寳投縣控稱小的向在三珍齋肉店爲司事去冬十一月被店主董松亭司帳方一帆通同攆逐曾經備情存案不料董反揑稱小的侵吞股本朦訴　堂不得已叩求提訊莫邑尊謂此案前曾着董檢呈原議合同帳據迄今亦未據檢呈所控均屬一面空言毋得率瀆○老虎灶一業向由同業公議不得在相距十家以内添開近有王袁氏所開老虎灶忽移至薛孝恢老虎灶隣近薛以該氏違議有碍伊店生涯向之理論該氏不服互訴縣中前晚經帮審委員王司馬升堂集訊薛伸訴前因該氏供稱我店向設是屋内進令遷至門首並不有碍伊店生涯司馬譞薛並非不容爾開惟令爾遷回原處本委當着薛賭還搬費如何該氏不答薛稱小的曾央人勸過該氏願償錢廿四千伊總不肯司馬謂該氏曰今照原勸給爾錢十四千爾願否該氏堅不遵斷司馬着兩造出外邀同公正人妥爲理處○韓正裕呈控方志畏侵吞公和祥囤頭股銀一案縣訊各情兩登前報昨届限期原差將方帶候訊供韓亦投案候示 
[飭查砲艇]  
　　蘇松太道龔仰蘧觀察接到南洋大臣曾制軍電札知本月某日有巡洋砲船二艘在崇明海面失事着卽查明申覆觀察遂于昨日札委葛蕃甫同轉往查聞同轉本擬乘鈞和兵輪前去後知恳處海水甚淺未便駛行因請撥救生輪船乘往昨已起程矣 
[英界公堂瑣案]  
　　新關冩字人勞泊司雇江北人趙鳳鳳爲東洋車夫某日晚赴友人之宴囑趙守候門前及酒闌客散卽乘原車而返趙見其沈醉竊取所佩金表金練金筆金指南針等物洎酒醒知已被竊赶急尋趙已無蹤跡卽投報捕房麥總巡飭包探顧阿六查得趙係通州餘東場人業已返里遂據情禀明蔡太守備文派差張福偕該包探前往關提昨由該包探帶趙至公堂禀稱奉飭偕憲差雇舟到通投遞公文由馬大老爺派差莊福毛祥同往趙處適不在家先拘趙妻并令地保交趙該差言須講定費洋始可照辦小的等並不帶洋因偕憲差告知門丁轉逹本官門丁亦如差之支吾無奈又向差言差更多方需索小的與該處茶館主倪萬順相識央倪調處費洋十元湊之不足遂向相識之人商借照付又費去烟酒洋三元始得提趙詰得贓在滬上帶同來滬又言有曹錦堂意欲勒呑因將金表抵與楊姓同至楊處楊適不在囑楊妻尋交楊妻一味躭延惟言趙將表向丈夫抵洋七元刻已央人寄回家中祗將零件交出偕張福遞呈回文一角供與包探相同趙供西人醉　遺忘金表曹欲勒呑小的情急因向楊抵洋七元得以返里現已交還太守商之佩副領事飭將人贓交捕帶回俟失主投案再訊一面備文王餘東場分司署請爲查究○包探秦少卿禀稱蘇人趙福林持一金釧向昌順質鋪質錢一百二十九千六百文合洋一百二十元旋經質鋪夥看破釧係外金銀因之軋住爭閙適小的經過詢悉拘拿又有萬隆質鋪夥到來言已受押一釧亦出洋一百二十元捕頭命小的持釧至楊慶和估得共有眞金五兩萬隆質鋪夥稱釧已交案請追質本昌順質鋪夥稱趙持釧到來先在辨金石上辨得足赤好金平見四兩八錢且有楊慶和牌號因允質洋一百二十元旋思照此式樣應重六兩疑而鑽以鋼針始見銀屑大約每釧實金二兩因不付洋與之爭執趙供蘇州人母親向　妓院有人將金釧一雙抵洋三百元今因需用向質實不知其外金裏銀至先押之洋已經還債蔡太守謂爾旣不知情何故分質可卽供訴來源趙堅稱不知質鋪夥稱趙初持釧來其質甚軟俄卽堅硬蓋其藏在懷中到鋪取出故能如是安有不知來源之理太守判趙管押七天期滿遞籍僞釧着該包探偕萬隆質鋪夥至楊慶和銀樓提金兌洋以便歸償質本○工部局巡視街道人好司禀稱租界内糞穢向來有人經辦今一年已滿另包與吳阿四老大橋堍大坑亦應吳管詎有楊李氏阻撓爲特報捕拘案吳稱小的向工部局包定每月繳錢四百千所有該氏之坑從前宋壽春沈龍海每月貼洋六元小的亦願照章貼補詎該氏已包與公平清潔局然照工部局定章不能貼洋否則應填平坑厠好司又稱英美兩租界除公平長利旗昌三家之糞自理外其餘無論中西人之坑厠均歸工部局該氏供稱丈夫楊寳生病故已久小婦人造此坑厠費銀千餘兩藉此餬口宋沈二人承包時此坑之糞亦由小婦人出售每月可得銀一二十千今吳欲强包小婦人不願伊卽唆使洋人出面填平蔡太守問該氏究竟每月可得錢幾何答稱二十千太守謂初供一二十千現又曰二十千何耶該氏答稱實有二十千太守向吳曰爾旣承包願貼該氏銀洋嗣後無庸洋人到堂自行調處可也○包探陳阿九禀稱馬昌慶至九章綢莊購物未成乘間竊綢一段因莊夥沈瑞江追獲人贓沈申訴前因馬供河南人曾冋購物未成見有綢遺在地下因之拾取蔡太守謂人贓並獲豈容抵賴判管押一月贓交沈領○包探陳阿九禀稱查得乾裕洋廣貨鋪有火油二十三箱寄存開妓院之趙阿四處因卽拘趙請罰趙供有人欠洋將油抵押蔡太守商之佩副領事判罰洋十三元所有火油赶緊消售○洋廣貨鋪主卓金鰲訴稱失竊九門手槍一枝由捕阻獲人贓送案請辦張阿生認竊求恩蔡太守判笞百板卓擅售軍火咎亦難辭姑將手槍存堂不准具領○前紀西人馬立師訴稱失去銀票七紙計洋七十元及現洋一元疑收洋人沈姓所竊沈不承認蔡太守命押俟查有實據再訊嗣多總巡查得沈無行竊之實據因又將沈解案馬立師稱此等銀票係沈專管旣無犯竊之據亦應賠償沈執定前詞并稱無力賠償太守商之佩副領事以馬立師疑竊無憑本不准理惟沈失於照料判令管押七天○西捕禀稱昨路見滕雲增手持八角自鳴鐘一架形跡可疑詰得從西人住宅竊來巳有西人領去今惟將滕解案蔡太守判管押一月以儆○車夫錢方紀訴稱趁得錢文藏在車墊下被吳阿多韓坤山串同小孩王阿根雇坐我 
 
 

Page 4

 
 
車乘間行竊向論逞蠻逢捕拘案吳韓同供阿根誤取伊錢與我等毫舞干涉阿根供稱年十四歲餘語支吾蔡太守判阿根戒責六十下吳韓各押七天錢交失主領去 
[捐洋未到]  
　　本月初三日有人送敝公所一信封面上書琴川寓次緘託信内稱焦東乞食人張海助賑洋二十元十君珊捐洋二十元又代東人許捐二十元又另助病洋一元計共六十一元此洋迄未收到信面無信局圖記又未冩明地址無從根查原信未便照登恐前路候付收據特登報章望卽查覆爲荷[  上海絲業會館籌賑公所施少欽具復九月初六日]  
　　上洋得利公司接售英十月份吕宋票變通新章 
　　吕宋發財票設立多年原俻醫舉起見　實秉公並無欺　向有定章辩理中外戚知因折年消路更廣號額步加至三萬號着彩不易本公司變通新章將吕宋票號碼三萬號併立三千張每張十號不同號售英洋二元半張五號售英洋一元分條一號售洋二角而便於買客易於得彩之意也○本公司創于英九月份變通票起頭月售出頭二大彩其得主早已聲明報章告白○兹有英九月份電報早定于八月初十日可到因吕宋開彩機器損壤待修好故改期至八月十九日下午接到九月份頭彩第二萬八千八百廿八號○二彩二萬二千四百廿七號此两號碼均是本公司售與紹城劉子清無錫楊松亭两處共得洋一千四百元得主之鴻運以昭本公司信實也其餘着彩待九月份吕宋號單到申照章卽兑彩洋董叟無欺遠處託原局寄去關照領洋○今本公司新創起初快售頭二大彩可稱財臨旺地可喜可賀矣現售英十月份新章票每張十號不同售英洋二元半張五號售洋一元每號售洋二角開期華九月初十日電報三大彩號碼到申對單約遲两禮拜可到仍照向例對單到申着彩立卽付洋無悞○外埠並無分店○亦無截售收回等情○及在久抖消如有　　招牌與本公司無涉如蒙賜顧者請至上洋棋盤街北首本公司招牌遠處來信指明本公司牌號便是庶不致悞特此佈告 
　　訪脩陸氏支譜 
　　昔○先大父資政公建莊之後曾自○爾清公支以下先輯房譜序文有俟將來推修支譜之語今歴年已久自應格承○先志訪查修纂因思吾宗自齋宣王少子諱通封於平陸因以爲氏歴傳至六十一世諱域是爲葑門支始祖康熙三十二年所修宗譜卽自此起嘉慶八年重修亦因之迄今八十餘年其間生齒日繁遷徙靡定查訪殊非易易顧莊中旣奉○域公爲始則凡○域公支裔理宜彚緝一編爲特刋單布告如有吾宗而爲○域公支下者望皍詳晣開示以便纂刻謹將條　列左○一此次重修仍循葑門支始祖起凡開示者須查明係○域公下第幾世某公分支一脈相承俾資稽考如有舊存譜籍務望隨同付下參核發還將來新譜告成按友给發其非○域公支下毋庸開示○一開示凡各支　之名號排行宫銜出仕科第年公舉貢生監○誥贈封興妻室其氏子女幾人有無嗣也及生卒年月日　墓坐落某地某邑某圖主穴昭穆次序均湏詳載勿漏○一凡各處郵寄須書明何縣何鄉地址俾可據函查覆其有自携舊譜及開單親送來莊者譜籍則查核發還川資則量爲酌给如查非○域公支下槪不给發○一此次重修因年分已多不能再缓務祈○諸同莊宗見赶緊詳查開示將來彚齋繕本校對發刋尚需時日爰於光绪十二年八月爲始至十三年七月底止期以週年截定倘有逾期開示者留於下次彚刋其一切費用均由本開銷後槪不泒　分文特此佈知光绪十二年八月初一日蘇城　門内　　坊苍陸　裕義莊掌莊司事同啓 
　　詠霓茶園 
　　九月初八日演 
　　定中原五台山赶三關惡虎庄打棍出箱日月圖薛家窩送盒子五人義 
　　九月初八夜演 
　　取洛陽釣翠花取帥印打櫻桃京都内城府一汪水宋江坐樓金刀陳汗衫計取金陵金馬門 
　　老丹桂茶園 
　　九月初八夜演 
　　九龍柱樊城長亭金鴈橋　張任滾红燈满床笏浣花溪盤絲洞 
　　天仙茶園　 
　　九月初八日演 
　　清河橋吊金龜五雷陣寄柬賜黃袍四美圖打江子慶頂珠打沙鍋 
　　九月初八夜演 
　　泗州城殺狗勸妻二進宫雙投山倭袍記覇王庄奇寃報 
　　留春園 
　　九月初八日演 
　　遇龍封官反西凉斷太后南陽關鋸大缸百　山三休馬鞍山 
　　九月初八夜演 
　　打龍袍宇宙鋒陳塘關乾元山二不知大廟會舉鼎觀畫定運山 
　　頭等名角登臺 
　　敬啓者本園特請山陜京都内城府初次新到第一等名角一汪水謹擇於九月初七夜登臺准演宋江坐樓風雨無阻務請諸公早降賞鑒是荷物再登報佈聞詠霓茶園告白 
　　拍賣生財 
　　今日二點鐘在石路香粉衖内拍賣　椅床廚　錫器　什計貴客欲拍者隨帶定洋此佈茂記啓 
　　禮拜二拍賣 
　　啓者本行於初八日十一點鐘拍賣英牌各色羽毛八四红獅红羊原布元虎羽綾等貨此佈錦名洋行啓 
　　禮拜二拍賣 
　　茲於今日十點半鐘在浦東旗昌棧拍賣三角雜鐵生　鐵板鐵釘頭共計一百六十餘墩各貴商欲意者至期限十點鐘前趁小火輪仝往面拍可也初八日新茂行啓 
　　禮拜二拍賣 
　　啓者准于初八日两點半鐘在信和棧拍賣　工色呢　羽綾魚牌色呢色羽毛元羽綾猫頭鷹色羽毛尺六小美人元绒八磅飛馬洋標等貨此佈麥葛林行啓 
　　禮拜二拍賣 
　　茲於初八日两點鐘在本棧房拍賣八四双飛鳥　飛鳥無字飛鳥　綠獅　綠獅步獅红仙鶴布等此佈新寶順洋行啓 
　　禮拜三拍賣 
　　本行於初九日十點半鐘拍賣馬頭雙鳳大红呢鶴牌人馬黃龍色羽毛馬頭甫青大红嘰元青松鶴巿素羽绸二四六磅黑龍星二四七磅藍瓶　標二四七磅红茶瓶標二六红茶瓶標八四黄龍黑瓶　藍瓶三　藍瓶　藍雙瓶原布十磅瓶　十磅藍瓶三　巿布四磅官牌红標等貨此佈怡和洋行告白 
　　禮拜三拍賣 
　　啓者准于初九日两點鐘在仁記棧拍賣八四75獅箭原布嘀頭二號彩機美人洋標十四磅飛龍斜红星藏羽布附拍本行馬箭鴿牌红嘰馬箭鴿牌色羽毛等貨此佈麥葛林行啓 
　　禮拜四拍賣 
　　啓者禮拜四卽初十日十點半鐘拍賣路燈船牌羽毛人　　呢　色嗶嘰船牌人虎九佬色羽綾十一磅彩三元銀洋錢十磅十二彩人鎗十磅红四美红三元红人鎗藍人鎗銀洋錢藍馬頭九磅十二花邊藍獅九磅銀洋錢巿布八磅四銀洋錢藍馬頭五子登科红三元红四美彩人鎗藍三元藍四美藍人鎗洋房雙人七磅　三元藍四美藍人鎗六磅藍三元雙人原布八磅彩三元雙　眞飛鳥花　藍獅七磅雙　眞飛鳥彩人鎗花邊藍獅藍三元藍人鎗挺巿洋標十五磅老人頭十四磅雲獅冲花粗布十二磅人鎗單雙松鼠巿布金三元洋棉纱八磅雙松鼠孔雀如斜绞十四磅老人頃人鎗十五磅跑鹿斜绞綠金三元漂竹布红金星白金三元七十二缐红二喬红雙路燈巿漂布六十四缐鳥金三元藍雙路燈二千號洋房毛光漂布等貨此佈九月初六日元芳洋行啓 
　　屠户覧 
　　來本厰包賣生羊生油凡屠户願賣請到新閘大王廟對岸江蘇藥水厰面議可也 
　　禮拜四拍賣 
　　准於禮拜四十點半鐘在本行内拍賣檯椅床廚畫镜外國書籍火爐地毡又卽日下午二點鐘仍在本行内拍賣新式大洋琴十餘只此佈隆茂行啓 
　　聲明 
　　所有元順裕記票六支每支洋拾五元五月起付過六元至十月底止此票前欠徐阿貴地租今將房屋推歟地主接票人速向徐阿理處與元順裕記無涉廣元順具乙 
　　見字速回上海 
　　於六月十六日有逍沈氏卽阿三伴送朱素絹往廣東潘公舘收銀一去至今二月有餘音信全無如得知者速速回申以免掛念九月初八逍德記告白 
　　聲明盤店 
　　于九月初八日所有虹廟衖榮泰木器一切銀往來賬目向前主理清與本店無涉物此聲明乙福泰義記木器告白 
　　鳳祥銀樓 
　　本號向在上洋大東門内今移至英大馬路抛球塲西首加煉十足赤金精造满漢首飾一應各色俱全如蒙賜頋克已乃昐擇吉開張先行交易乙 
　　失婢 
　　雲南知府吳携眷寓二擺渡吉祥南里泳源棧初七早七點鐘失去使女名金蓮年十四歲面長瘦身穿藍布衫粉藍裤俱青邊大脚穿青鞋藍裏脚梳辫子如有人報信謝洋廿元連人送到謝洋三十元 
　　請辨眞僞 
　　啓者本厰所造燧昌各花牌自來火皆用上等藥料如遇　天亦可無碍早今遠近馳名邇來有射利之徒在東洋製造次貨仿用本厰匣子惟匣面上篆文字模糊影射將低貨混售有損本厰招牌是經具控公堂已甲申年於十一月三十日以會審憲提訉卽將僞貨充公在案但難保不違諭運來用者未能分辦以致貽悞故將本厰匣上牌號列祈各貴客察之是幸特此佈聞燧昌局啓 
 
 

Page 5

 
 
　　十月票出售 
　　自運吕宋票全張半張分條　市收兑红票克已绅商賜顧原班回件上海棋褩街中 
　　十一月票枇發 
　　逐月彩票全張零拆红票克已遠年鼻烟超等宋烟四方信購原班回件設三馬路 
　　恒升泰 
　　專辦粤東各欵色腸红綠禮茶福州揚州各式漆器漢鎭水烟袋青藍布疋發客貴客賜顧請移玉步棋盤直街開張 
　　恒升泰 
　　專辦粤東各欵色腸红綠禮茶福州揚州各式溙器漢鎭水烟袋青藍布疋發客貴客賜頋請移玉步棋盤直街開張 
　　高麗參減價 
　　自在高麗年久專辦老山别直大小參尾其價照市八折仕商賜頋格外克已請至上海二洋涇橋萬和里廣大號啓 
　　條頭六角四分 
　　十月份票全張半張照古克已收兑红票格外加升賜頋者原局回件○寶善街中 
　　新到金剛鑽 
　　啓者本行今有新到金剛鑽其貨愼佳價亦便宜各士商賜頋者請來本行面註可也天福洋行啓 
　　招商局中北棧 
　　啓者無論絲茶洋布煤鐵及一切什貨布在本棧均可抵作銀两以五百两至五萬两止利息亦格外公道如合意者請至經理人密而登而議可也 
　　帽正大减價 
　　自造盤珠翠　五彩料正盤珠珠正每千洋八元雙翠珠料正每千洋五元八角至上洋小柬門口外吊橋塊遠處信購原班回件榮昌和記 
　　洋肥皂出售 
　　啓者本厰所製洋肥皂其料均用上等　外洋來者每磅可　磅半之用每籍十二條重二十八磅今由三馬路禮拜堂南　申報　　　申昌　畫室零躉出售定價甚廣如欲躉買可另議格外公道也此佈江蘇藥水厰啓 
　　發賣 
　　本厰有　强水發　該買可　外克已欲買者請至三路馬大禮拜堂南首申報舘間　申昌　　室可也此佈江蘇華水厰啓 
　　石印小題文府出售 
　　是書精選時賢窻稿　缩截搭無題不備抄寫　校旣臻美善而同文石印尤爲精雅绝倫較之外間各種小題拉雜羅者選擇不同霄壤迥判計實文一萬四千餘篇每部二十本價洋十二元自登申滬報後購者纷至已爲有目共賞現在所剩無多願購者望勿稍遲此白上洋英太馬路鴻仁里裕泰厚號 
　　西門町坭出售 
　　啓者本行現經久　类名之卜面哈　　泥公司特託所有　公司之　水泥卽英語所謂巴德蘭西門町在中國各口消售者均歸本行經理　公司所　之泥貨　價亷倘貴客欲　者請至本行面　旗昌洋行　 
　　三彩誌喜 
　　本行向售吕宋發財票歴經多年誠實不欺四遠馳名屢獲大彩多多無算外埠函購原班回件槪不失售英九月份三彩中票係二萬一千八百廿四號又是本行出售半張售與本埠大昌棧内泰記號又半張公　售與五姓現售英十份票如欲光頋者請爲速來購取并收兑彩票格外公道惟變通新章小票一槪不售此佈漢口華記洋行啓 
　　義豐公烟 
　　本店開設上洋老北門外城河浜精製福字宿膏每洋一两二錢祿字清膏一两五錢壽字陳膏遠灰二两二錢公膏二两六錢冷籠三两熱籠三两三錢小土烟膏二两五錢平頭格外公道仕商賜顧者認明本號招牌不悞 
　　親友代白　 
　　虞焕章名潤身號振標慈谿人現卅九歲同治元年赴關東學業初有信通後寄口信云歸年约一年竟不見來伊弟寶祖於前年病殁母六十盻成疾望焕章見報遠歸以慰商堂倘友人勸其回里功莫大焉 
　　两得其益 
　　本行在申歴已年久凡殷實巨家共稱莫　屋地進出皆託本行如貴仕商有房屋地基買賣者本行俱能代辦神速週到其時價無不如業主之願也屋地貨物欲做押欵本行格外公道祥福洋行白 
　　四五彩誌喜 
　　英九月對號單已到查得本行售出四彩二張五彩一張今將列登第一萬六千二百五十九號半張售與本埠全興公棧鄧翁又半張售與豐順船合得洋一千元又第二萬零九百九十八號半張售與發昌　號高翁又半張分條售出麥　馬　王五翁合得洋一千元又五彩一張第二萬六千七百零七號半張售與本埠源恆隆錢翁又半張售出天津府署東首任家胡同口　耀堂合得洋五百元其　各彩繁多恕不細詳特此誌喜廣豐新行謹啓 
　　聲明廣藍竹布正店 
　　本莊在廣東汕頭埠開創有年親自　染廣藍竹布立崑記提尖豈廣崑廣崑裕記美景崑則崑財崑恆崑足等牌貨莊頂眞工　苟且遠近馳名自光绪九年分設申江英大馬路青陽里口開張近有不肖之徒將低貨假冐本莊牌子佈圖射射利悞客不淺茲物聲明凡貴客賜顧者請至申江央大馬路青陽里口廣昌崑記本莊面酌庶不　悞廣昌崑記主人謹啓 
　　機器軍械出售 
　　啓者本行在滬專辦運械歴有年矣履蒙各省各局委辦一切貨價無不相宜近來英國製造之法較　更属精巧今有新式銅鐵大砲來福洋鎗大小銅帽粗細火藥挖河機器大小各種俱全倘有貴客紳應需各種各式祈至小行視様面議價目格外公道特此佈聞同治十三年六月日地亞士行啓 
　　寄售避邪圓香 
　　京都鳩居堂監製避邪圓香清芬　郁佩之衣裏可避瘟疫痧脹等症屢經神騐頃聞滬上偶有痧症流行因在本藥房寄售此香以資濟世每塊價洋一角另有清香固齒擦牙粉每匣價錢五十文諸君光顧者請認明上海英界河南路老巡捕房對門東灜仙傅招牌庶不致悞此佈　善堂藥房謹啓 
　　命相第一 
　　余春遊申湖北上任久聞寶街佛照樓京都慈松半顛僧命相如神請判终身僧斷余官星面　現掌大權五十日高昇直决無疑今果皆騐登報揚名序初譚均培 
　　救火藥水出售 
　　啓者今有　斯答救火藥水托本公司寄售其藥水無論男女老幼可　用其水沾染衣服或貨物之上並無損　瓶上有餓絲鈎子可以　挂無論帳房棧房内室船上各處　宜取携甚便用此藥水可以保全無數銀貨性命所費者小所全者大假如起火之時取藥水數瓶攢八火中立卽熄誠每箱計藥水十二瓶共價每箱洋十六元購此藥水如須留意勿購　物本公司所售之藥水瓶係藍色瓶上有星一顆塞口堅固塗以石灰藏之水久不致損失此種藥水惟本公司一處寄售此外並無分售賜顧者須認明瓶上之一顆星勿悞此怖上海福利公司啓 
　　英九月新章票咨照兑洋 
　　本公司英九月份新章票頭二三彩得主姓名已列前報早　兑訖其　小彩對號單已到售出之票得彩甚多望得彩請君速來照章兑洋遠處買票號單信已寄呈查核如有得彩將票寄　立卽兑　現洋現售十月份大票全張半張分條價照大市上洋棋盤街北首吕商　利公司票行啓 
　　廣惠和 
　　英七月份吕宋票頭彩第四千六百八十七號二彩第二萬六千六百三十號三彩第五千零五十四號共頭彩由本行拆與同業同福來洋行二彩由本行售與杭州德記轉興高　甫翁所得現售十月份票全張六元半張三元並收红票格外公道此怖上洋棋　街廣惠和啓 
　　招攬生意 
　　啓者今有精製機器師一切機務無不嫻熟現願友人延請在機器厰執事如有欲請者祈爲信致機師交與本舘轉交可也此佈 
　　眞玉蓉散○萬應癬藥 
　　專治面生雀痣酒剌粉刺油光黑氣等症每日早晩用開水調藥擦之無不退净每瓶錢八十四文○　安散專治各瘾等症無論新舊久遠之癬將藥用痲油調和擦於患處數日後立見奇功非謬言也每瓶錢九十文在上洋打狗橋北恆泰布號寄售同春堂製 
　　家藏舊書出售 
　　初印皇清經解四十元初印正續五禮通考四十八元初印監板宋史四十八元初印明史稿廿八元初印毛西河全集四十八舊印白纸胡刻資治通鑑卅六元舊印王氏玉海四十元舊印朱子綱目廿元舊印經義考廿元四庫全書攷證廿元初詠物詩十六元歴代題畵詩十六元沈歸愚全集八元原板白纸鮑刻大平御覽六十元江南通志七十元欽定清文鑑四十元以上舊書各目繁多不及俻載見賞者請至上洋北巿掃葉山房寄售處 
　　新校刊平津舘叢書告成 
　　陽湖孫淵如先生所著平津舘十集茲復重刋前已登報業請名士　校補正現竣印訂成書俱極精臻緻每部收回工料洋廿四元惠氏九經古義一元二角孫淵如全集二元續金石三例二元京畿金石考六角平津讀碑記一元曝書亭金石跋尾八角如蒙購覽請至上洋抛球塲掃葉山房及各書坊均有寄售設或躉買仍照向例批兑吳　朱記榮槐廬甫謹啓 
　　石印銅板書藉 
　　皇清經解增圖四書合講五經合纂大成文献通考重印小題眞珠船小題文府大題文府小題文數初二集四書典林小題綜海小題瑯環毛詩對聨集句詳注增圖聊齋志異畫譜採新詩韵合璧揮毫自在畫譜此外另有仿單名目繁多不及細載賜顧者祈請駕臨選購價均照巿格外克已上海四馬路中老巡捕房南首江左書林啓 
　　新到各貨 
　　新到各種煤炭以及細巧磁器大小花瓶茶壺茶盃酒盃銅燈頭各色皮紙各種红銅各様海貨等物貴客欲買者請至本行面議其價格外公道均可零拆特此佈聞三井洋行告白 
 
 

Page 6

 
 
　　始創鎗上戒烟三香膏 
　　戒烟方藥巿肆多矣本堂主人詹容堂先生　覽奇方本草諸　獨有秘　始創鎗上戒烟藥膏已歴年久四海風行銷　日廣濟人甚衆可歎人心不古見利眼紅近來巿上有種不肖之徙紛紛效尤魚目混珠施其狡術奸計百出無非依樣盡葫蘆以微賤之物希　射利誠恐貴客貴些小便宜悞往購用一試不靈再試不驗戒烟之念因此而止不知鎗上戒烟一法乃容堂主人十載苦心幸得發四藥草自種國中　該草出於晉　深山之中人多不　其草一枝　發四枝故取其草名曰發四再配合龍涎香枷楠香上沉香三昧兼各種藥料製戌取名曰三杳戒烟膏每　二千五百六十文此膏和八烟中調匀燈上照常吸烟一様瘾漸自輕不論新老烟瘾及因病上瘾者皆能戒除可保毫無也患戒烟不論冬夏亦不須戒口亦不要另服　項補藥自然身强體健精神倍昊若不欲戒烟之人將此膏些小和人烟中常服功能大解烟毒此膏之妙筆難細述用法另詳仿單倘有客商誤購别家之藥不能將烟戒去者仍望請至本堂來購一試便知方僧余言不謬也發四草戒烟丸每两约七百餘粒價一千二百八十文　一錢呑三十粒詹氏戒烟丸每两三百百文此項　望九扣上洋中和里内廣東詹誠德堂啓　　上洋王大吉 
　　本堂發兑各種戒烟丸及戒烟參片固本育麟膏萬稳安胎丸玉蓉散乾順扶玉丸 
坤厚資生丸等名目繁多不能盡述假冐仍然不絶蒙賜顧者須認明上洋實　街石庫門内櫃上鍚葫蘆爲記並送目錄單一紙 
　　失票 
　　今在江西河口鎭遺失石塘德懋杭票一張弔字第九十七號計洋二百元其票乃上杭省湖　張義記纸行内寓雷觀亭八月廿四期兑已向前途説明作爲廢紙各寶號切勿收用此佈杭阜生庄啓 
　　大吕宋公司英十月份票出售 
　　英十月份票全張六元半張三元分條七角頭彩得洋三萬元二彩一萬二千元三彩五五千元其餘得彩另　章程　票　送開期華歴九月初十日在吕宋開彩卽晚有電報到申如得彩欲隐名者　 
聴其便遠　　買　新指明吕商　司牌並乞　明各號僧式回件　　是要此啓大吕宋公司分設各洋行列後廣惠和天生立發天成必得天祥同得利 
　　石印小題宗海 
　　是書選文八千首與文藪珠　等無一題一藝之雷同蒙購閲諸君始書褒美計十六本價六元五角上海二洋經橋法焉路文圖舘發售 
　　盡性養心 
　　專售肝胃氣藥肚痛藥四處揚名服法有仿單每瓶洋五分信購原局回件向在恊記票號今設上海城中虹橋南首東華道院對面庫門内　兑 
　　同　福利 
　　本行　向吕宋　售十月份票價稠大巿批發公道红票升足信購者認明上洋棋盤街 
　　萬利永出售十月份票 
　　本行自運吕宋票頂陳吕宋烟發售數年承遠近貴客信買者衆全張六元半張分條照巿遠處函寄當班回件賜顧者至四馬路中 
　　湖南新到 
　　祝由科白水神符專治諸般疑難怪症内症符到病愈外症不用刀針卽將移去當面奏效倘承惠頋到壇自備香燭隨到號金一百六十八相邀到府醫治醫金面議寓二馬路石路口復順興棧内 
　　歴科狀元墨蹟全策 
　　書法爲六藝之一殿試朝考更以書法爲重今覔得歴科殿誆全　用石印缩成小楷神采焕發毫厘不爽海内諸君定當實貴每部二厚本加套價洋二元二角上海各書坊發售躉買寶文閣千頃堂購取 
　　外國新到 
　　本公司由外洋運到灰色黑色礬石邊大小自鳴鐘風雨雙眼單眼千里鏡電氣燈各式大小火油燈打様畫圖用機器指南針日規各色大小玻花瓶英國木尺大小鋸子髮剪象牙筆杆等其餘奇巧異物不能細載行情格外公道此佈上海福利公司啓 
　　屈臣氏 
　　香口化酒糖 
　　此糖專能解酒辟穢及一切口價不　如吃了葱蒜及吸洋烟土戒煙等物防有穢氣薰人者將此糖含化自然芳香滿口穢臭全消且能化解酒醉頓使酲立醒卽無口氣酒醉等患亦宜常將此糖含化不但芬芳可愛兼能浸潤齒喉也貴客光頋各藥　認禀准用龍麟　塔招牌爲記庶不有悞每大罇二角小足一角正 
　　鯨魚肝油 
　　此油能療色傷勞吐血破金哮喘隔逆上焦停患　生　　等症有病服之病卽無事平人亦宜常服最能長養精血無論男婦老少均合服食宜於飯前一點鐘服一匙　每日早午晚各服一次小兒則服半匙　少壯童子加多些亦可每瓶大一元中半元小足二角五 
　　積善堂甯心補腎丸 
　　此丸專治先天不足腎虚身弱之症服之立可轉弱爲强身健體壯兼上海爲花天酒地之所故陰虚腰痛甚多更有膝盖怕冷腰酸腿軟若不早治遺患無窮故本堂心存濟世每丸僅售足洋一角可謂價亷物美兼售婦科白鳳丸每丸洋一角鎗上戒烟膏每两計二千四百文三香戒烟　膏每两計一千二百文效騐甚奇請當試之本堂現寓申北老旗昌後廣　公所東首鼎生绸號内寄售 
　　彭誠濟添置烟丸 
　　本堂向設姑蘇閶門内宋仙州巷發兑極貞參片久已馳名今添置極貞參茸定丸每两八百四十文如烟瘾一錢服藥五分保安丸每两二百八十五日後逐漸遞减其效如神 
　　還讀樓新校刊 
　　以小學釋選學者千載未易覯廿泉薛子韻先生萃畢生之力引説文以釋文選於字之假借音之轉移義之引申者析其同異斷其是非當世欲熟精文選之理舍是其誰屬哉每部洋三角本樓發兑 
　　英十一月票已到 
　　本行專售吕宋發財票全張六元半張三元條頭七角信購原班回件上洋同芳居問璧吕商恊記啓 
　　尋子 
　　氏夫朱增掦無嗣娶妾生子福全氏夫病故福全年祇六歲隨其生母出外杳無音信現據潘聚泰南貨店主述及七月間有年約二十歲至店問及氏家音耗諒是福全惜店主他出未曾問明仍無尋處氏因此望子之情更甚于前如有仁人知福全下落祈代轉告功德無涯庽老閘南寶豐里朱胡氏白 
　　尋人　 
　　天津趁保大輪舟下來八月十八到申招商局碼頭三點鐘登岸名呌阿庚年十八歲痴病在身身穿洋布短夾　手拿長衫脚穿京式鞋子紹興府山陰縣地名福年人面圓身短倘有尋着者卽送西門杜家灣泰來銀樓告白 
　　保康保險有限公司 
　　本公司總局在新加坡資本洋二百萬元已收足四十萬元現可保外國行家及中國房屋火險其價照大衆巿面一律凡經本公司保險者無論是否股友當本公司總議事時議定應付扣用若干皆一體付給欲保者如欲知價目及詳細情形請問經理人末士逹展可也光绪十二年九月初二日保康公司啓 
　　遷移 
　　啓者本公司今遷往英界大馬路東首老德記大藥房對面交易不論中外房屋貨物及洋面各險均可承保其價公道貴客賜顧請移玉趾面議不悞九月初五日保康保險公司啓 
　　英十月票 
　　全張六元半張三元分條七角遠客函購原班回件上海棋盤街北首本行信封有恭喜　爲記寓利行啓 
　　鴻福齊來 
　　小行售出英八月份頭彩附彩俱詳前報現售英十一月票分裁價照大巿绅富　購原班回件红票升足 
　　屈臣氏 
　　監製疳積花塔餅發售 
　　此餅功用神奇馳名最遠因其故形象似塔俗以花塔餅呼之專治脾胃虚弱五疳積聚生痰化　以致虎黄骨瘦腹現青　時見肚痛糞下白泡百病因而叢生四肢漸爲消减若不急治必多難保惟服此餅自然　積盡消且能培補牌胃肌肉日長無論孩童長幼有病服之立能愈病卽無病服之亦可開胃加　永無積滯之虞誠保赤扶元之聖藥也所有服法詳列捛單内茲不并　每　價銀一百個一元中　四十八個一半元小　二十四個三角亦有用罇裝者任貴客意取上洋大馬路屈臣氏大藥房謹啓 
　　首創福祿壽參茸 
　　戒烟白餅 
　　洋烟之害甚於賭嫖始則應酧同塲作興及至時日旣多次漸人深愈吸其引愈大欲罷不能本堂主人洞悉其原嫉惡如仇故將家傅秘方公諸于世始創新製白餅重用參茸以固其本佐以調補開胃健脾添精化痰止咳生津安神諸藥虔誠煉合其色潔白故名曰白餅不用烟灰烟膏槪可見矣製法旣與衆不同戒後不但永無他病而且胃加體壯不論老少多能得子卽二三十年老瘾亦能斷绝該餅價亷每罇二十餅如買三罇讓價九扣每日烟引二錢用餅二片引之輕重則照加减三罇則能斷引戒後或他事不遂復行吸者亦常有之其餅價較之烟膏便宜三倍戒後復食食又復戒任從客便保無後患服法另詳仿單金陵評事街杭州太平坊蘇州圓門内上海三馬路鄭福蘭仝 
　　召租 
　　現有洋半房一所工部局第　百廿五號門牌任　川路二洋經　北首如合　者至　平東　本　房　看定　可也　地亞土行經　賬房曰 
　　大英公司英十月份票出售 
　　本公司自向　宋專運發財　　　出售現售英十月份票全張六元半張三元分條七角頭彩得洋三萬元二彩一萬二千元三彩五千元其餘小彩另刋仿單隨票附送准　　　華九月初十日在吕宋開彩　處函購認明本號　記庶不致悞天源發記　中大實來大有恆大吉昌老怺記 
 
 

Page 7

 
 
　　眞芙蓉散東洋奇　香粉 
　　專治面上斑點酒漬粉剌隐黑油黃等氣能活血潤色化　生光每早夜開水　　數日自效此以玉容散　名醫　　其功　　每瓶錢八十四○東洋香粉此粉以異品香葩集成能使容顏少　色潤肥清非　用鉛稱攃之則　血戕畢竟皮色泛青者比每瓶洋二角在上海仁濟醫　南大豐店墓錦泰仁布號發兑 
　　文玉山房 
　　初印舊書出售 
　　殿板街選唐詩四十八元殿板朱子全書二十元殿板白紙熙朝雅頌集廿八元殿板法華　談十二元銅敼堂查恂叔集四元吳文節公遺書五元督　疏草廿元掦州府志連續纂十二元上海　志四元湛甘泉集八元芝　記二元三松堂集四元高麗本東醫　十二元漢陽五家詩二元錢牧齋註杜詩十二元餘書繁多不及備載賞鍳者請至上海五馬路本莊購取爲盻 
　　憇園烟膏 
　　本號開設上洋打狗橋北　自製各種烟膏格外克已消售清膏每元一两三錢陳膏還灰每元一两九錢公膏二两二錢冷籠二两五錢熟籠三两二錢平頭另加賜顧者請認明招牌不悞 
　　金雲門璇嘰圖卷 
　　此卷倣蘇　璇璣圖式氏爲趙陽臺作一千五百餘字中　有詩歌萬七千餘首五花八門洵稱梁搆又請張志灜繪陽臺小像連綴石印裱成横幅每幅實洋三角寄售掃葉山房并各書坊 
　　鼻烟出售 
　　本號有頂舊西洋鼻烟出售如合意者請來看貨面義上洋萬勝祥吕宋票號啓 
　　聨發土棧 
　　本號　設上洋實　街口揀選大小洋藥照箱批發提庄監製清膏每洋一两四陳膏完灰二两四公膏二两六冷籠二两八熱籠三两三小膏三两三平頭外加比前格外公道仕商光頋請移玉步 
　　東洋新到 
　　艶容散專治雀斑酒　無不立效每瓶錢九十六文○精製擦牙粉治虚火牙痛牙虫等擦之自能功效每瓶錢八十四文以上均有仿單詳細寄在上洋打狗橋北首永昌順布號寳　街中錦潤堂賜店二家出售東京品香室啓 
　　石印畫譜采新 
　　十大家畫譜訂成两本一套每部洋一元二角載青來錢吉生張子祥胡公壽朱夢廬任阜長任伯年孫子書余竹脩周培生先生裱成册頁每部洋四角託南北申昌北掃葉及各書坊寄售如躉買原向胡開文批發格外相宜　經堂啓 
　　鳴謝良醫 
　　余目失明數月幸遇四川朝山來滬元妙觀道師洪精一　壺於鄭家木橋南彩視街余見看症下指認脈病如在醫手中猶奇者雙手看二人脈斷之不差予見之奇試之一方獲效今痊矣予清貪無報惟有榜專申掦用酬大德亦告同人凡痼疾新疴可速治之恐師别遊聞歸自著醫學活法十六卷醫林　徑刻世數月之習可成醫手上海新閘史長生頓首敬傅 
　　金鎖固精丸 
　　謹按遺精一症其病雖有不同其本則一經言精之藏制在腎而精之主事在心故精之蓄泄無聴命於心大心色慾太過勞心過度者恆患斯症初不爲意漸渍旣久精滑不禁每有延棉不愈變爲陰虚陽痿子嗣艱艱等症可不畏乎本堂袓傅此丸無論年深日久屢藥不效每早用淡鹽水送下三錢能使神氣相依精血内固一料立愈永除沉疴經驗已久故敢公諸海内以曁一得云爾上洋英巡房對門癀東接元堂何均年監製 
　　三點老泳記 
　　發財票　行中國以來本行由吕宋分設上洋起首第一家老行售出大彩大勝枚舉是以名馳中外現因滬上店號林立兼有外　混　　　假胃　章弊實百出惟本行並無分枝亦無在外抖售故特聲明賜顧者新至四馬路中巿遠處信購回件騐明信封有天官爲記庶不致悞 
　　石印小題文藪二集出售 
　　文藪初集久爲士林稱賞是編選擇尤精凡與宗黄等集無一藝重雜以求美備業已出書仍照原價如蒙光顧請至上海後馬路義隆棧乾記　蔣同泰绸莊陳家木橋電報總局法馬路和昌成洋行躉售格外克已初集售處如上 
　　校刊括地志並補遺 
　　唐魏王泰括地志一書亦爲淵如先生輯刻岱南閣叢書一種版已久　世　收藏茲幸搜得舊本因重檢所采原書悉心校刻所有訂訛補　實於是書有功詳陳君跋語中茲已刻竣印行留心地理之學者亦將得所攷證焉取價白紙洋一元上洋江左書林掃葉山房發售吳　朱槐廬　 
　　新校刊宋本小字説文 
　　陽湖孫淵如先生以顧十里影宋鈔本説文解字精校刻之曾爲海内珍重幾與黃氏士禮居諸刻紙貴一時自經兵　版已遺失茲復重爲校刋更求精通是學者再三覆勘不　精詳以期得與孫氏原刻無甚差殊茲告　敢質諸海内通儒取價洋一元寄存蘇申掃葉山房並江左書林發售吳　朱　　　 
　　屈臣氏大藥房 
　　精製廣東蠟丸發售 
　　謹將本局各甘露午時茶欵膏丹丸散歡喜添丁丸藥酒等項略參茸白鳳丸列於左計開安胎益母丸參茸衞生丸迫風蘇合丸定志寧神丸祛風活絡丸小兒回春丹萬應神絀茶寧坤至寶丸琥珀抱龍丸萬應红靈丹祛風濕壯筋萬應痧氣丸骨酒如意油婦科三多丸丸藥太多未跌打接嗣丸能盡錄謹白 
　　書籍减價 
　　原板錢文端香樹齋詩文全集計廿四本白六元竹四元甘泉鄉人稿白一元半竹一元現俱八折二馬路千頃堂南書錦朱德生痧藥店德寄售 
　　英十一票月 
　　全張分條價照火巿信購原班卽　 
　　治喘止咳順氣化痰丸 
　　夫痰之本水也則原於腎痰之　濕也則主於脾痰炎结氣也則停於肺是故脾爲生痰之原肺爲　痰之器語云治痰先治氣氣順則痰除得其要矣彼凡外　六淫内傷餤食肺氣被　卽聚液而成痰失治則留伏經络结成痰核或胸　　服或哮　不能眼眠或手足痛不能舉或筋骨引痛駭　心悸或痰迷心　舌强不言種種怪症不勝屈指雖致病綠由有風塞暑濕熱酒食生冷之不同要在一氣盡之矣本閣精究有年製　此丸專治老痰　痰各種怪症無論受病淺者藥到應騐如神卽使病延日久痰漬已深務須携帶傍身不時服食自使原氣漸復客氣無權痰延不攻而自愈此丸前在嶺南久經　傅行世用再刋佈四方俾衆購知焉每瓶大洋三角廣東延春閣　丸號分設上洋棋整街北首東向開張 
　　新刻書籍出售 
　　式訓堂叢書二編内晚學集家語疏證春秋夏正知聖道齋讀書跋鍾山　記龍城札記共六種洋二元白紙方氏通雅洋五元郝氏爾雅牋疏五元袖珍孫氏説文一元六角白紙左通補釋四元白紙安吳四種四元大版小謨觴舘全集一元六角説文新附考五角東洋原版羣書治要八元白紙雙柱堂叢書八元白紙古文關鍵六角清尊集二元咸臨安志十元輔行記白紙五角竹紙四角粤游小志三角紫竹山房全稿六角康輶紀行一元四角賞鑒者請至二馬路昧三堂法馬路醉六堂購閲 
　　廿本新板增補眞珠船 
　　本齋創選小題眞珠船久已　行各省茲將前選未備者補文數千共文一萬二千餘分裝二十本點印精良與　本不同近來翻印甚多所祈認明織墨齋選本庶不致悞每套價洋八元在上洋河南路邇遐齋　丸店寄售粤東織墨齋啓 
　　英十月發財票出售 
　　全張六元半張三元分條七角惠順　明本行回件　記　不致悞抛球塲鴻運來二馬路必中行仝啓 
　　新出縮印書籍　 
　　小搭徑寸珠小試四種袖珍檢韻 
　　小搭徑寸珠文二千首無題不備文本智珠之明有美必　寸紙　珠聯之彩與從前縮本迥不相同價洋二元四角○小試四種一小題　錦輕清靈節選皆精二搭截零　釣渡挽奇思獨運三文典　腴珠堪記事四詩聯類腋　乃集成合計價洋六角○精校袖珍檢韻以宋體舊本重墓照印不爽毫釐價洋二角四分　已出書寄售蘇州掃葉山房上洋千頃堂并各書坊倘躉售請至五馬路文玉山房面議 
　　新刻書信要語 
　　是書採取行家商號近時往來四時通候荐託贸易答覆以及家書男女黨族交接稱呼時令奉肅拜啓套語婚喪喜慶新年拜啓書札規格估看銀洋秘法論洋要决無不綱羅俻商家必用之書每部四本三角半寄上海味三堂及各書坊售 
　　重校毛詩後箋 
　　續溪胡培翬撰其書主於申述毛義自注疏而外於唐宋元諸儒之説有與毛傅相發明者無不廣徴愽引而於名物訓詁類皆剖悉精微折衷至當誠説詩家所必讀之書也每部價洋六元購取者祈向上海各書坊可也五馬路文玉山房啓 
　　重校刻孤忠錄 
　　吳柳堂侍御孤忠勁節名譽千秋誦其遺疏警風雨而泣鬼神令人百讀不厭實爲伊古迄今有數文字用再校刻以廣流傅每部三角又誄文二角法馬路萬選樓啓 
　　新出神仙傅 
　　是書純陽洞師也然裘陽活水村人寶仙仙子以天地爲室風月爲朋友雲遊四海逍　物外其所見所聞稀奇古怪之事修仙學道之術詳載於是書閲者旣可消閒而又能養性也每部二角寄上海四馬路萬卷樓代售 
　　始創龍涎斷根哮喘丸 
　　凡患哮喘每服十四粒喘則立止再發再服數次斷根每瓶錢三百文並有雙料哮喘洋金花裝在烟筒作烟呼吸喘則立止每包錢一伯文一分寄九江廣泰源洋貨店○江西省城磨子巷羅春臺○安慶小南門内羅春臺號○湖州府城泰和坊申昌書畫室發兑棋盤街北首梁愷悌啓 
 
 

Page 8

 
 
　　頭彩三萬元 
　　英十月票出售每張洋六元半張三元裁條足洋七角小行等並無出外抖銷及分技别處遠客寄購祈指明投交當班回件騐明圖印信封不悞老廣豐萬福來新廣豐萬寶來同啓 
　　專收彩票 
　　本號開在吕宋香港上海並無分枝别埠專運售吕宋票逐月批發並吕宋烟門庄零售價照大巿來信買者原局回件上海廣掦興行啓 
　　果然得錦標 
　　自　逐月吕宋票出售全張六元半張三元分條七角收兑红票格外克已遠處來信至棋盤街北首原局回件不悞爰售石印各種書藉俱全此佈 
　　拍賣火輪船 
　　啓者本行有火輪船一隻名英葛巴大約可裝一萬担之數其船已停廣隆棧對門現定於九月十六日两點鐘卽英十月十三號在本行拍賣如各實號欲拍者届時請來本行寫字房拍定可也此佈會德豐洋行啓 
　　英北商人保險公司 
　　啓者本公司代各　商貴客保火險或保房屋或保貨物其價格外公道以前本公司所保房屋貨物等件有遭燬者一切均已照數賠　可知保火險一　最爲有益一經保險给有保險單雖經　　仍得賠還此事爲保謹之要着有欲保者請至本公司面議可也本公司上海氏理人族昌洋行啓 
　　愛的生電氣燈告白 
　　啓者本行今有愛的生所製之電燈出售其燈有各様用處或醫生或牙科或各様格致處均可點用其燈上機器一切俱全如街上店鋪戲園彈子房各屋要用可來面議以便開價此佈光绪十二年二月十四日代理愛的生電氣燈公司人豐泰洋行啓 
　　必發票减價 
　　十月票全張六元半張照算分條六角五分賜顧請至四馬路口老巡捕房南首 
　　恒濟局 
　　本局合製鎗上烟戒藥心出奇方功效如神凡服藥烟三日其瘾可除大半如食烟錢餘者服藥五錢可以除鎗烟瘾深大者十天定可戒绝欲戒者卽移玉來局包戒爲盻外埠未便來局可函至上洋打狗橋北大街姜衍澤堂對門本局原班寄奉計元號抖烟藥每两價洋二元新製二號藥每两價洋一元用法细詳　單倘蒙賜頋順認明坐落　單藥瓶庶不致悞粤鍾洪南啓 
　　石印各種書籍 
　　精選石印同文缩本汲古閣文選五元重印大題文府十二元經藝宏括八元叚註説文三元五經合纂十元如欲購取零躉請來面議格外公道在上海集賢里天保棧長順晉號啓 
　　繙譯公務處 
　　本處專辦繙　華洋文字及公文信　合同　據并八　交涉語言其價極　賜頋者两至大馬路　仁里面議可　 
　　秘書到滬 
　　影宋本鐵華舘叢書文子徐注列子張注新序羣經音辨佩　字鑑校刋精審俱詳前報茲旣到滬價洋十元初印無多請至後馬路蔣同泰交易勿遲此佈 
　　火酒批發 
　　本號專辦老牌火酒兼售火爐器具一應俱全倘蒙賜頋誠實無欺外埠信購原班回件上海三洋涇橋北塊沿河 
　　九月初七日錢洋並匯銀票行情列左 
　　新會割收巿七錢三分九厘七五本洋八錢五分銀拆收巿三錢洋拆五錢七分洋找頭七錢三分錢找頭一千零五十文卡錢一伯四十四千文衣牌一千零八十文銀行現銀票四先令五辨士半六個月期票四先令六辨士七五又四個月期票四先令六辨十半商人票六個月期四先令六辨士五八又四個月期票四先令六辨士三八 
　　豐和九月號單已到 
　　英九月號單已到查本行售出五彩两半張其餘中彩甚多姓名不及細登○今售十月票開期九月初十日請早購票爲幸○指明上洋棋盤街北首長豐綢莊對門便是 
　　英十月票出售 
　　本行由吕宋分　來申開張有年專辦按月吕宋票批發門售均可並售吕宋烟兼收彩票格外公道諸公光頋函購指明投交當班回件上洋四馬路 
　　英十月份票　 
　　全張六元半張三元裁條七角遠客寄購新指明上洋抛球塲騐明信封五字爲記不悞 
　　輪船出賣 
　　茲者今有新造輪船一雙船名飛龍該輪長九闊一丈八尺吃水四尺一點鐘可走十二買路船内機器　具極其堅固其價格外公道倘貴仕商欲買者請至本行面議可也此佈馬立師洋行啓 
　　名醫留滬 
　　吾鄉王良卿世侄邑庠生也精醫理治險症外著隆名茲因朱姓聘來遊滬上僕勸共卽此行道普施妙方更可馳聲中外焉定寓格致書院後德降里二巷陳篤卿識 
　　輪船白想船租賣　 
　　發茂號今有白想船大小數只有小輪船两只欲往杭州蘇州貴客欲租欲買者請至白大橋東首九十號房子内面議可也 
　　赛仙掃毒丸 
　　王雲泉醫科宜傅異術到今無悞專治男婦楊梅各種结毒或有前醫悞服巴藥宿毒留滯復發艱難痼疾凡服此丸一應除無不愈謹保勿染妻毒後嗣子癡每匣洋二元○五色白濁立止丸每匣洋五角○另有立除各種痔瘡管漏必愈靈異到消丹丸每料洋一元登報計分三種丸藥靈應相宜神效無窮倘若虚稱存心自有天知至於發兑各詳仿單寓英大馬路老新衙門圍墻背後第二石庫門便是 
　　旗昌軍火公司告白 
　　本行通商以來卽在各國埠設立分行已六七十年疊奉北洋大臣李傅相札委經理採辦事並蒙督辦軍務左候相及閩浙總督揚部堂委辦外洋軍火等因茲不惜重資特請外洋名厰精於機器製造船械之人承辦各項前後膛　炮鐵甲炮臺各様鐵甲鋼快水雷等船以及造船炮鎗彈鐵路開礦挖河種田纸糖绸布電燈等應用機器又造粗細火藥棉花炸藥硝磺拉火銅帽子捲軋銅鐵鎔練五金與製造局需用各材料各機器無不皆備如蒙賜頋請至本行軍火處看圖議價價必核實貨必道地祛除一切情弊並能尅期辦到因本行各口有行航海有船辦運較易故也此佈 
　　福康烟膏土莊 
　　本莊開設湖莊漠　四官殿正街下首石庫門面自運大小洋藥臨庄親揀川雲各土提净清水雲南川廣公膏陳年大土公班不惜工資圖久遠貨眞價實各省馳名商翁賜顧或扥信購務須認明小莊有三星爲記庶不致悞主人謹啓 
　　義子歸宗 
　　竊先夫盧勝開在日會收留同鄕粤籍故友陳姓暝岭之子阿福當爲撫養成人並與娶妻習業以全思義今先夫親生子文英亦已長成乃阿福本籍崐山應歸其本宗朱姓氏雖嬬守　孤原無蓄惟此時義子歸宗不得不量予設措盤川使其夫婦經　返籍此後朱阿褔旣自能成家立業彼此各無依賴一切行爲悉從其自便槪與盧家毫無干涉恐與凡親属未汲周知物此佈逹嬬婦盧　氏謹 
　　翕成號麵粉局 
　　翕成號自用機器细磨潔白麫粉開設垃圾碼頭處倘貴客照顧祈到該處面議價目但自九月以前倘有與舊號交手有數目未清者祈仍與舊號理楚與翕成並不相涉物此聲明准初十日開巿 
　　泰和館佈 
　　本館翻造房屋現已工峻一律更新客痤寛暢裝璜時式承辦滿　　掛爐猪鴨按　小酌格外道地以圖四遠馳名遠定八月廿七日復移原　先行交易　于九月初三日消張物此登報佈告 
　　請得頭彩三萬元 
　　英十月票全張六元半張三元條頭七角收兑红票加升　　指明上洋棋盤街北 
　　聲明廢票 
　　所有永順福第一百號　八月廿三期支票洋二百元係龔雲生所用該洋到期未繳故將原票退回以作廢纸恐未週知悞用物此申明邢永順啓 
　　九月初七日進口船禮拜一 
　　泉姆奶輪船由香港法公司約科哈馬麥魯又由東洋三菱公司汕頭又由牛莊太古公司公和又由長江怡和行新南陞又由天津怡和行 
　　初八日出口船禮拜二 
　　富順輪船往香港省城招商局海定又往烟台天津招商局江表又下午往寗波招商局上海又晚往長江太古公司新南陞又晚往天津怡和啓吉星又下午往香港粤省怡和啓温州又晚往牛庄太古公司　　初九日出口船禮拜三 
　　機士倫輪船晚往香港省城禪臣啓富有又往福州招商局寶華又晚往漢口廣利和啓宜昌又下午三點半往寧波太古公司公和又晚往長江怡和啓天津又晚往厦門汕頭太古公司 
　　初十日出口船禮拜四 
　　大沽輪船晚往厦門汕頭怡和啓 
　　十一日出口船禮拜五 
　　廣東輪船晚往香港省城怡和啓 
　　十二日出口船禮拜六 
　　約科哈馬麥　上午八點鐘往東洋釜山三　无山仁川　春　古天津公和 
 
 

Page 9

 
 
　　逐月批發 
　　新　上洋巡捕房對門自運吕宋票及吕宋烟批發兼零沽專收红票英十月份票全張半張分條均黑巿價遠客信購當班回件兼售廣東　丸馮了性藥酒漢口水烟袋 
　　輪船往東洋等埠 
　　啓者本行约科哈馬麥魯輪船船主名哈司彚而於禮拜六卽九月十二上午八點鐘開往長崎本門舍革神户　濱等埠小包收至十一正午十二點鐘爲止搭客票也至十一下午六點鐘爲止在船買票須照定價加十分之一如各寶號欲裝貨搭客者請至本行訂定可也此佈九月初五日三菱公司啓 
　　同文石印佩文韵府招股 
　　本庄定印同文書局佩文韵府一書早經登報茲特議招股新章凡預定者每部先收洋四元製發收票准本年十月内成書携票向經售處找洋念元取書一部如欲定購請至棋盤街本莊及各埠代售處均可惟前經各户認定之書其價不無　差今悉照新章定價取書换给收票俾歸一律但所售股票限一千部爲額满額後仍照同文仿單每部洋四十四元發兑此佈上海　芳閣啓 
　　傅名 
　　僕幼年染烟癖母夫人買林文忠公丸藥令戒惟性甚好烟每日當母面服丸後仍私出吸烟久之非丸與烟並食則不過瘾遂從此無藥能戒之深自悔恨今友人因自用詹誠德堂三香戒烟膏得以斷瘾遂勸予戒且購三香膏見送用之半月而瘾小至一月丸與烟並戒盡矣以三十多年不能戒之老瘾而竟戒書此爲予誌喜爲詹氏傅名更爲世勸禾中復甦子啓 
　　誠實不欺 
　　余上月寄洋一元託局購到得利公司新章票五號今接該號來書知着二彩得洋四百元尚有四號俟對單已到業以來滬面領特先寄登申報以昭誠　無錫楊松亭白 
　　英十月票 
　　全張六元半張三元條頭照巿信購原班回件并售吕宋烟上洋四馬路大富貴保大行同啓 
　　知照領彩洋 
　　本公司出九月份變通新章票前登頭二大彩得主早已登報聲明矣○八月廿九日接得吕宋九月對號單已到本公司售出新章票着彩甚多遠處託原局寄對號信關照如有着彩卽速寄來對號驗票立卽兑洋童叟無欺以昭本公司誠實秉公也○今售英十月新章票全張十號不同售洋二元每號售洋二角一切章程登明報首祈閲之來信指明上洋棋盤街北首認明本公司招牌 
　　輪船往釜山元山仁川 
　　琿春烟台天津等埠 
　　啓者本行約科哈馬麥魯輪船船主名哈司彚而於禮拜六卽九月十二上午八點鐘開往長崎埠另换搭卡及哥麥魯輪船開往釜山元山琿春埠又長崎另换粗魯加麥魯輪船開往仁川烟台天津埠如各寶號欲裝貨搭客者請至本行面議可也此佈九月初五日三菱公司啓 
　　看書卽知戒烟法 
　　此書蒙克王　賜章鑒定倉　督　宗室鍾曁上海道　沈賜序最奇者服藥後腸中渍滯烟　悉由毛孔而也故能除心瘾愈百病增飲食豐容顏冬月手足不冷夏天身體不熱　髮竟可轉黑旣痿復能種子每两價銀一两每瘾一錢服丸三两除根惟藥丸無　　形才卽係假藥另有狐騒臭藥每料一元三日除根雀班藥半元十日退清髮秃藥藥六角半月重生淋　癬藥等两角　　瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意街金陵城内土街口生生堂仝啓 
　　逐月吕宋票 
　　自往吕宋國運來發財票頂陳吕宋烟發行門庄零售照巿公道專收彩票克已遠客信購指明上洋英二馬路口原班奉上不悞廣泰祥啓 
　　起首吕宋票老行 
　　本英商起首售吕宋票已　多年今售十月票分裁均可　票加升棋盤街北 
　　　合興告白 
　　本號興當典衣粗細皮貨綢棉灰單衣　選重料加工定做新衣各色布衣等向來照行情買現今情愿另售照本减價新開河城河浜向來衣店俱有額價上落但我號新立章程五月面一日起照　洋申七折　一　不二價誠信無欺諸君欲買　宜衣服者請速吉祥街口河浜上　首購買 
　　號單已到請兑現洋 
　　英九月分號單已到查本行售出四彩一張半售與京都順治門外大街　　沈君韻笙半張分條售去又五彩两張一其半售於無錫孫鳴記半永和信局分條代水西門張公舘所得其餘小彩售去頗多未便細錄並售十月票每張六元分半均可條頭七角○上洋大有恆行啓 
　　萬寶源 
　　電報英九月頭彩二萬八千八百廿八彩二萬二千四念七三彩二萬一千八百念四其三彩由本號售與墨和歴蔣公舘楊洪　先生經手售於漢　華記洋行所　今售十月票 
　　頭彩誌禧 
　　英七月份票頭彩連下附彩俱由本行售出均經登報聲明今售英十月票全張六元半張三元分條足洋七角躉拆公道專收彩票克已外埠函購指明上洋棋盤街原班回件 
　　吕商萬有利 
　　英十月份票全張六元半三元分條七角信購指明上海棋盤街北首 
　　請認　僞 
　　啓者本行精製上好肥皂業經禀准用椰樹牌印别人不得冐效近有無　之　胆敢將低貨冐　籍外竟印本地字様如查出定必禀官追究買者必　認明籍外横頭有椰樹牌印樹脚番字無訛以免魚目混珠本行兼造頂上自來火各色洋貨俱全只在上洋虹口華昌茶號發售并無分寄别　特此告白諸　光顧價　格上公　　隆行啓 
　　喝隆洋行告白 
　　本行自運各色肥皂發行已　士商購辦四遠馳名今自監工精製上等各牌自來火運申發售其貨無論陰两潮濕不　士商賜顧請認本行　隆招牌庶不致誤庽上海虹口華昌茶號交易 
　　雙龍洋行聲明 
　　啓者本號主人向來同在美記洋行執業現在自在六馬路廿三號門牌開設鐘表行代客修理時辰表及各種鐘表行船家　眼鏡一切等件其價格外公道此佈 
　　十月票出售 
　　自運吕宋票全張半張分條照巿收兑红票克已紳商賜顧原班回件上海棋盤街中 
　　石印增廣串珠發售 
　　此畫以串珠作底另搜羅各窺史典故彚成一集縮作南小本每部價洋一元二角三馬路慶和里致升恆啓 
　　十月票出售 
　　全張六元半張三元分條七角如蒙賜頋回件　　不用招財童子今　用精刻千字文一首爲間 
　　味蒓園游例 
　　游資一角僕嫗一例隨來童稚槪免付給宴客聴便章程另立花果供賞未宜攀攬所願游人同深愛惜 
　　保德蘭四門町泥出售 
　　才倍惡齊利脱喃勃　特四之四門町較别種均高久已馳名今運銷中國如欲購或辦者請移玉來行面議可也經手中國各處義記洋行啓 
　　調經種子坤順丸 
　　竊謂乾以健行坤以順受天施地生陰陽自然之道也本齋承有祖傅秘方先經製就乾健丸專補男子之元陽茲復製成坤順丸並濟婦人之不孕二者交資爲用相助有成人事可以奪天功勿爲人無子嗣遂安之於命已也此丸藥品纯和藥每一昧動經數製專治婦人多年不孕子宫寒冷月經不調臨經腹痛赤白帶下七情鬱结四肢困倦頭晕眼花面黃肌瘦胃弱嘔吐甚至經閉咳嗽成勞各等危重之症服之立見奇效未孕之前可以調經種子將產之際可以安胎寧神衛生保產臨盆以後又可以去　生新扶元養血倘或迫於求嗣尤宜男服乾健女服坤順並行交濟奏效更神此誠廣嗣之良方家傅之秘寶也每丸實價洋一角雙料二角半小丸每盒四两計洋一元並有治各症單另呈廣東邇遐齋　丸號分設分設上洋英老巡捕房對門 
　　仙傅延壽丹 
　　此方得自大明翁春甫太首所傅昔日两川有一大人名陳溥運到於青城山下見一婦人在高山上望南行走如飛约年三十餘歲手執　一條赶一百歲老見轉運同婦人曰因何打老兒婦人答曰是女之孫我乃五百餘歲老兒一百十一歲是老兒不肯修煉服藥所以打之轉運下馬跪拜日願求此方傅留救濟世人因取名焉能治五勞七傷陽氣不舉眞氣衰弱精神短少不能行走小便無度眼目昏花腰膝疼痛两脚　冷每服二錢服五日便覺身輕服至十日精神爽快服二十日語言　亮手足輕健一年白髮轉黑行步如飛久遠服之百病消除長生不老每瓶洋一元上洋英巡捕房對門廣東接元堂何均年選料監製 
　　屈臣氏 
　　新到嫩面粉水 
　　此香水　勝羣芳香竟留日陳其妙用則能除　晦去雀斑日日用之自可皮　幼嫩容　光昌婦女用則芬芳樸鼻愈覺　娓可人修容一道未必無小補也諸君光顧請來購取便知言之不　仿單詳列口内茲不細　每罇大價銀中元小二毛五分上洋英大馬路屈臣氏大藥房謹啓 
　　屈臣氏聲明戒烟精粉效 
　　大　光緒三年歲次丁丑秋九月欽差大臣太子太保文華殿大學士兵部尚書都察院右都史書直　　督世襲一等肅　伯李爲妙手回春大英醫士屈臣先生題 
　　敬啓者本號之大藥房乃始迄今四十餘年方可稱眞老大藥房也本大藥房所創製戒烟精粉乃本藥房獨得秘法不惜工本務期兢製洋烟之瘾也請吸烟之人用之令其自知言之不謬决無後患與别家所售戒烟請藥果不相同也歴蒙中國憲台大人試騐　贈書賜　額幸已天下馳名近閲報有無　隐借精粉之名意　混雜所謂精粉者不識其精之謂何本號之取名精粉以其精益求精製到極精不能以别藥取名也故特聲明戒烟精粉惟本號所售者爲眞總之難瞒於前用遇戒斷瘾之諸君子耳此粉每十包售銀一元正每包一角亦賣以廣善綠諸尊請認明此藥封口有貼红白黃三色龍麟伴塔招牌爲記庶免魚目混珠　佈另有　　白藥粉係用罇裝者亦比别家貨眞價實上洋英大馬路屈臣氏大藥房謹啓 
　　新安 
　　本棧向開在蘇閭舒巷分設王樞密巷口乾吉板棧又分申江新北門外興聖街專運嫠源老结圓心壽板壽器四川　楠桫枋發客倘蒙賜顧祈認明三處交易不悞本棧主人謹白 
　　輪船招商總局告白 
　　本局准於重陽後改派江表輪船往來寧波温州上海每月三次客貨水肟脚章收算特此佈聞 
　　八月廿二日公平易股價招商局新股五十九两五中國電報六十一元　布局十七两平泉銅　十四两五開平煤　五十二两自來　老　廿五磅電氣燈四两賽蘭格點　三元旗昌棧碼頋九十两叺嗽糖公司十二两五上海保險公司十九两五　各開地公司二两五 
　　原　 
　　一百　一百元一百　百零五一百两二十磅一百两一百元一百丙五十　 
 
 

Page 10

 
 
[光緒十二年九月初二日京報全錄]  
　　宫門抄○諭旨四道錄前○黔撫潘奏爲審明知縣擅殺不法武弁按律議擬摺○又奏爲委署知縣片○雲督岑奏爲叅革循司請以土族護理印務片○疆撫劉奏爲新疆設省伊始擬照變通留補章程揀員留省懇恩飭部註册摺○大臣杜等奏爲例查點孶生馬羣摺○九月初二日兵部太常寺太僕寺鑲藍旗值日無引見○吉恒假滿請安○庫倫辦事大臣安德請訓○六額駙請假十日○謙光續假五日○召見軍機○○署貴州巡撫臣潘霨跪奏爲審明知縣擅殺不法武弁按律議擬恭摺具奏仰祈聖鑒事竊查湄潭縣知縣周啟江因曾安邦帶領劉占彪方占鰲等在縣屬楊家山地方招勇索擾塲衆震驚該縣將其誘拿監禁因在監吵閙勢欲反獄旋將曾安邦等三名擅行處斬據該管州揭由藩臬兩司詳經前撫臣林肇元會同督臣岑毓英奏請叅革審辦於光緒十年五月十二日奉旨着照所請該部知道欽此欽遵卽行司提集人証至省發交貴陽府審辦去後兹據署布政使李元度署按察使吳自發轉據該府員鳳林會同委員候補知府黎懷馮翥鵬審明議擬由司會勘轉解前來臣親提審訊緣周啟江籍隸四川崇慶州由禀牛投効軍營隨保花翎同知直隸州儘先補用知縣簽分貴州補授湄潭縣知縣光緒八年冬間已死都司銜補用守備曾安邦儘先把總劉占彪與方占鰲先後至縣屬楊家山地方吊拷榼去錢八千文經該員訪聞飭差查拿先經總中周鳳鳴勸散劉占彪不知去向嗣曾安邦方占鰲具控田金山刁拐使女偷竊保舉行知經該革員訊屬虚誣斥其事應妄告取具誣告甘結從寬免究完案九年九月曾安邦　湄潭縣屬楊家山地方有周鳳鳴等結盟放會謀爲不軌由已革總兵王世昌帶領赴院面禀密呈盟單號片等件經林肇元札飭督帶遵義練軍提督謝景春派員謝景武率同曾安邦前往查辦一面行司轉飭該革員並龍泉縣查照協緝在案十月十三日曾安邦先帶練軍並劉占彪方占鰲等馳抵楊家山出示招勇是夜燒放號火定更後曾安邦等至周鳳鳴家聲言周鳳鳴結盟放會欲拿解省審辦適周鳳鳴外出未遇復至周繼　家將周繼　吊拷索銀數百兩鄕民驚慌齊團防禦傳言曾安邦等定期欲破湄潭龍泉等城周鳳鳴聞知時值二更卽往團紳羅仕秀家告述前情連夜報知該革員邀同湄潭汛把總徐炳揚至署密商會帶兵役起身次日馳抵楊家山遣散練軍將曾安邦劉占彪方占鰲誘獲解回縣城收禁維時遵義練軍哨弁謝景武亦抵縣城查知前情旋即轉回該革員訊取曾安邦等供詞禀請就地正法經林肇元行司檄委遵義府余上華馳往查辦二十六日曾安邦等在監吵閙將禁卒吳升毆傷城内居民聞驚閧傳曾安邦等反獄紛紛遷避初更時分該革員欲將曾安邦等正法把總徐炳揚聞知至署面稱旣經通禀應候批示向該員勸阻遂卽中止嗣因城内訛言不息該革員疑係曾安邦等餘黨希圖刼囚遂涉張皇於二十九日將曾安邦等提出斬决經把總徐炳揚禀由平越直隸州周炳著據情通禀並據遵義府余上華禀覆曾安邦等素非安分曾在該縣誣告刁拐敲索有案可稽劉占彪方占鰲平日與曾安邦狼狽爲奸同惡相濟此次曾安邦密陳周鳳鳴等結盟放會其實周鳳鳴等均係良民委無前項情事曾安邦奉派往查提拿平民拷問以致各處鄕民驚慌齊團防禦該縣猝聞其事遂致張皇遽將曾安邦等擅行處斬等情復據管帶遵義練軍提督謝景春禀同前由由前藩司李用清臬司曾紀鳳詳經前撫臣林肇元會核奏叅革審奉旨着照所請該部知道欽此行司發交貴陽府審辦該府蔡同春因提訊供詞游移兩次禀請行提團　及督帶遵義練軍提督謝景春派曾安邦前往查辦之哨弁謝景武並湄潭汛把總徐炳揚來省質訊未據解到卸事該府員鳳林到任接交旋據謝景春等赴該省投到由司檄發審辦兹據該府員鳳林會同委員審明議擬解經藩臬兩司會勘轉解到臣臣親提審訊據供前情不諱矢口不移案無遁飾查律載罪人本犯應死而擅殺者杖一百又例載誣告叛逆未决者擬斬監候各等語此案已革湄潭縣知縣周啟江以補用守備曾安邦等誣指周鳳鳴結盟放會謀爲不軌並妄拿周繼乾吊拷又復出示招勇燒放號火以致鄕民驚慌齊團防禦該革員將其誘拿收禁禀請正法自應靜候批示詎該革員以曾安邦等在監吵閙毆傷禁卒居民閧傅反獄紛紛遷避遂涉張皇遽將曾安邦劉占彪方占鰲擅行出斬查曾安邦誣告謀逆種種不法劉占彪方占鰲與曾安邦狼狽爲奸同惡相濟均屬罪犯應死惟該革員擅行出决究屬不合且擅殺三命之多若依罪人本犯應死而擅殺杖一百律僅予革職未免輕縱應請將已革湄潭縣知縣周啟江請旨從重發往軍台效力贖罪事犯雖在光緒十年十月十一日及十一年正月初四日兩次欽奉恩旨以前情節較重係在不准援减之列該革員據供親老丁單不准留養曾安邦誣告周鳳鳴等叛逆未决罪應斬侯劉占彪方占鰲同惡相濟亦犯應死均已被殺應與訊無結盟放會之周鳳鳴並曾經勸阻禀報有案之湄潭汛把總徐炳揚及傷已平復之湄潭縣禁卒吳升均無庸議哨弁謝景武奉派往查訊係曾安邦帶領練軍先　哨弁分頭潜查迨馳抵湄潭縣城該革員已將曾安邦等拿獲該哨弁旋即轉回尚無不合應免置議已革總兵王世昌帶領曾安邦赴院密陳不知誣禀情事惟不察虚實率行帶領赴院究屬不應罪當擬杖業已革職亦毋庸議各屍棺巳據分别飭理號片傳單案結銷燬曾安邦等保舉行知不知遺失何處無從查追無干省釋除全案供招咨部外所有審明議擬緣由謹會同雲貴總督臣岑毓英恭摺具奏伏乞皇太后皇上聖鑒敕部核覆施行謹奏軍機大臣奉旨刑部議奏欽此○○潘霨片再綏陽縣知縣魏學恒因案撤省遺缺查有龍里縣知縣何宗翰辦事勤能堪以調署據藩臬兩司僵詳前來除飭遵照外謹會同雲貴總督臣岑毓英合詞附片陳明伏乞聖鑒謹奏軍機大臣奉旨吏部知道欽此○○岑毓英片再據署雲南迤西道吳其楨禀稱騰越廳屬盞逹土司刀思鴻祚居官貪暴致夷民不服嘖有煩言該土司所轄地方與緬甸連界該土司旣不能彈壓夷民難以姑容擬請將刀思鴻祚革職其子刀思克裕現年十歲未能承襲俟年滿十五歲時再行照例辦理所有該土司印務查有土族刀思必治馴謹曉事爲夷民所信服堪以護理等情臣覆查無異相應請旨將盞逹土司刀思鴻祚革職仍照例令該土族刀思必治護理印務俟刀思克裕年已及歲再請承襲以重職守而固邊圉除咨部查照外謹會同雲南撫臣張凱嵩附片陳明伏乞聖鑒訓示謹奏軍機大臣奉旨着照所請該部知道欽此○○欽差大臣督辦新疆事宜尚書銜降一級留任甘肅新疆巡撫二等男臣劉錦棠跪奏爲新疆設省伊始需才治理擬照通變委署留補章程揀員留省懇恩飭部註册以資差委恭摺仰祈聖鑒事竊維新疆荒瘠之區兵燹之後地方彫敝民氣未舒當此建立行省新設州縣整頓撫綏期在得人而理臣前於酌擬新疆補署各缺留省補用章程案内請將隨營當差之分省候選並他省候補各項人員内從事有年熟悉邊務者照依變通章程留於甘肅新疆補用接准部覆隨營之分省候選並他省候補各員自應准其留於新疆補用照甘肅從前變通章程分别奏咨辦理又查變通章程内開雲貴甘肅各因地方緊要遴才任使須將他省候補及候選分發各員變通委署著應准該督撫將該員留於該省補用毋庸再將候選原班及候候原省各等語兹查有沽品銜分省候補班補用知府張起宇開復道銜簽掣省分遇缺奏補知府劉肇瑞知府用江西補用直隸州知州江遇璞遇缺儘先卽選知州袁運鴻四品銜儘先選用通判世襲騎都尉孫志焄提舉銜補缺後在任候選直隸州廣東候補班前儘先補用知縣黄表知州用儘先選用知縣任兆觀同知銜分省補用知縣楊其澍同知銜儘先卽選知縣李澂煦同　銜分省候補班儘先前遇缺卽補知縣喻先麓同知銜分省補用知縣鄧以璜等十一員均在營當差有年於　情土　熟悉諳練應請照章留甘肅新疆補用據藩司魏光燾詳請具奏前來臣覆查無異合無仰懇天恩准予飭部將該員等一律註册留於甘肅新疆補用期於地方有裨除查取各該員履歴咨部外謹會同陜甘總督臣譚鍾麟恭摺具陳伏乞皇太后皇上聖鑒謹奏軍機大臣奉旨着照所請吏部知道欽此○○奴才杜嘎爾車林多爾濟祥　跪奏爲循例查點孶生馬羣恭摺具陳伏乞聖鑒事竊查烏里雅蘇台設有圖們圖南北兩廠孶生馬羣係蒙古叅賛專責每年夏間奴才等派委管理牲畜處司員隨同前往查點會奏一次分别兒騍　馬㮼烙火印照例每課馬百匹取孶生二十匹每馬百匹准報倒斃四匹年終造册報捕歴辦在案兹奴才車林多爾濟於本年六月初九日隨帶理藩院司員前往逐一點騐㮼烙火印查與例取孶生倒斃數目均各　符除俟年終分晰造册　部查核外所有循例查點孶生馬羣緣由理合恭摺具陳伏乞皇太后皇上聖鑒謹奏軍機大臣奉旨該衙門知道欽此 
 
