# 1888 - 57 - 4905341

 

Page 1

 
 
[鉛印九朝東華錄出售] [  圖書集成局啓]  
　　東華錄一書初編於蔣氏自王茌吾先生從事史舘復爲續　由是自天命迄道光九朝堂故燦然具備讀是書者仰見列聖宵旰精勤孜孜　治之意第坊間　刻舛錯甚多兹本局用原板排印字大行疎閱者醒止且校對無譌紙張潔白計釘六十餘本準於二月望出書如欲躉買者請至申報舘面議其價格外從廉此佈 
[直行康熙字典出售] [  點石齋主人啓]  
　　康熙字典一書自本局創印以來久已風行海内而直行本銷售尤爲最夥前所印者早經售罄惟書中分行直線易於混目閱者嫌之今本局將書中直線槪行剔除重加描潤一再校勘毫無遺撼矣準於是月出書第部仍裝六本外加紅木夾板價洋兩元八角售處在三馬路逢　里愼記書莊及南北申昌各外埠申昌此佈 
[新印尺牘初桄出售] [  申報舘主人啓]  
　　尺牘初桄一書門分類别縷析條分初學旣便於取資成才亦易於翻閱本舘特用新鉛字排印眉目清晰校對精詳准於卽日出書每部四本價洋二角半售處仍照曩例 
[硃批雍正上諭全書印成發兌告白] [  點石齋主人謹啓]  
　　憲皇帝御極十三載手批　奏無閒宵旰天縱之明如日月天威之赫如雷霆而極之屬精　治之心則本天心之仁愛一天道之裁成庶物而已　本齋知是書之有功世敎也從事於此書者數十人歲紀一周始獲告蕆其初每過一　必校兩次層層遞進校益嚴密及至書成復又通　遇有　入重印而止其所以不告勞不辭費者蓋以聖人經世之謨與臣下効忠之悃俾世之讀是書者無官無商無士民聞風興起皆油然生忠君　　之心焉分裝六十册外加文木箱子定價四十元准於本月十五日由本齋帳房三馬路申甚書畫室清遠里新泰絲棧發兌至於紙張之潔白字　之湛精猶爲此書餘事有目共賞不自譽也已此佈 
[論宜選拔眞材]  
　　近今數十年來講求洋務者亦甚夥矣皆以爲可坐致富强之效總其大端則曰崇尚西學倣傚西法而已而莫先於中國自强一語幾如老生常談我中國自與泰西通商以來泰西十數强國皆環而伺我眈眈焉逞其雄視夫彼十數强國者人民未必衆於我土地未必大於我物產未必饒於我况又我往彼來我近彼遠勞逸之勢不同主客之形迴異乃彼挾其所長恃其所能所以凌躒狎侮我者屢已形見我中國亦惟是含忍雍容逡巡退縮苟且因循覊縻委蛇　與之　旋以苟一日之安而已今就我中國自審生聚之盛莫如中國幅員之廣莫如中國財賦之裕莫如中國兩兩相較我固大足以有爲矣乃彼猶敢出於稱兵尋釁者其故何哉由於未知所以先務之急也今我未嘗不尚西學所重者虚文而已未嘗不求西法所得者外貌而已僅在皮毛形似之間而已囂然自足矣近來未嘗不思製造舟艦演練軍士造作鎗礮整頓邊防開鑿諸礦建築鐵路而或行之未卽能見效者則繫乎行之者非其人也夫千古有治法無治人立法初無所弊自行法不得其人而弊乃叢生所謂非徒無益而又害之也我故曰欲天下之治莫先於選拔眞材人才旣得則天下事無難次第施行今以天下之大豈乏人才一患在求之之道未至一患在取之之法未善古之人日留心於天下國家之用朝夕專於其業而其才猶有能有不能若終日耗其心思才力以從事於無補之學及其任之以事然後寳之以天下國家之用欲求其才之有爲宜乎其不可多得矣王介甫之言豈得爲過哉今取士以詩賦時文詩賦時文之佳者公卿由此其選也夫詩賦時文之中固亦有殊尤之姿出類拔萃其才足以當公卿之任者然豈無姦佞之徒巧爲夤　以其雕蟲篆刻馴至乎公卿遂至肆意妄爲謬詡清流而天下事至於不可問卽不然問以治國安民則謝未遑問以刑名錢穀則諉不知徒知全身軀保妻子竊位而苟祿備員朝列旅進旅退而已國家亦何賴乎有斯人所以天下卒至於委靡不振趨乎末流而不可復挽也然則欲得眞材將奈何請廢時文考試而行鄉舉里選之法論秀書升由鄉里而達之於州縣府省先取之於虚名而後試之以實用必先器識而後文　其次莫若養之於庠序教之於學舍如武備水師藝術製造格致歴算皆設有專學課之宜勸考之宜密三年五年或七八年拔其尤者以供我用務使各當其才咸副所任如是者學不虚靡教非虚設而天下人才出矣安有所習非所用所用非所長之患哉嗚呼今日所行時文是驅天下之人才囿其心思才力而置之於無用之地者也故今之所謂士者實游民之一也爲士者愈多則天下愈壞朝廷歲縻國帑數百萬掄才之典若何鄭重而欲以無用之時文取有用之人才豈可得哉今上下皆知時文爲無益而猶不廢誠所未解或以明祖始行時文比之焚書坑儒豈激論哉爲今之計登進人才旣不拘於一格亦不囿於一途任之以事當盡破乎成例勿論資格勿狥情面勿限年齒勿泥門第惟視其才而已舉六部中墨守之舊章一埽而空之人才斯日見其盛矣誠如是也天下人才有不奮勉者吾弗信也天下之才不外文武兩途今欲得人才使之有所表見宜令久於其任爲牧令者必長於吏治爲將領者必長於戎政苟無大過不可常調歴任旣久則與軍民自親然後責之以軍旅之嚴惰營務之釐弛政治之得失民情之苦樂如或不然更選賢者以代之則天下之將領牧守耻於調遣必奮然用命以報國家一旦有事可使制挺以撻堅甲利兵矣果何難禦外侮靖内姦懾强鄰威遠徼效命於疆塲而折衝於樽俎也哉當軸者旣得人才以備國家之用則當知之深任之重倚之專且久使之能盡其才則於待賢之道亦庶幾乎近之矣且也眞才旣進僞才自退一切傾巧邪佞者流徒騖虚華而罔實濟者皆𢷤斥而不敢前其有自負爲能通洋務侈口論說中無所有徒爲大言以欺人或倚終南爲捷逕恃奥援以梯榮者亦不敢妄有所干總之當今之世學西法必當　求不貴乎能營之貴乎能行之言之匪艱行之維艱行之則在得人而已今也舟艦鎗礮皆已設立廠局自行製造特其法未精尚待指授駕駛舟艦演放鎗礮習之者雖已有人然沿海各省尚未創立專館爲人教導夫斯法之不明成規之未稔皆宜及時爲之講貫或延聘教師悉心肄業楚材晉用亦所取資或遴選俊秀出洋學習業成乃返用爲先路之導凡此皆所爲儲材地也所謂當今之急務不可偏廢者也嗚呼今日之所患者多矣一言以蔽之曰人才不足故欲籌富强之術而立中國自强之基者曰莫先於選拔眞材 
 
 

Page 2

 
 
[拐匪就獲]  
　　香港某姓女年甫十六齡寄居姨母家一日其姨母他出拐匪孫阿九偵知之曰是荏弱可欺也遂一笑入門甘言以餌携至坊巿四處閒游日之夕矣女欲歸家孫曰小妮子生長閨中眼光如豆粒今旣來此盍同登輪舶俾得眼界一恢乎女不知是計喜而應允及上船卽已吹號展輪破浪而去行至暹邏境孫乃語女曰寳告汝我將載汝至新加坡鬻諸妓館今而後請勿復唱念家山矣女聞言大慟同舟者訝而詢其巔末女歴歴告之乃爲訴于暹官前來拘捕而孫已畏罪遁逃走不知所之暹官遂將女另附他舶送歸不意天網恢恢疏而不漏孫逃出亦附是船回港中途經女遇見抵港遂呼巡捕拘孫以去經駐港英臬司開堂訊鞫孫央人具保存洋五百元日内尚須覆訊想拐良爲娼中外皆有專律旣經獲案定必盡法嚴懲也 
[英京賽會]  
　　英國信息云現議將日本水手作工藝在英京陳設開賽歐洲賽會或賽土產或賽工作因是而知其地之所出人之所爲非誇多鬭靡悅耳目之觀也見中外新報 
[學於中國]  
　　中外新報言俄國來信有云俄京有茶葉行資本極雄爲俄國之巨擘今議茶產於地俄國本可種植何必外求但未諳樹藝之法因特選工人六名前至中國專學種茶自播子以至摘葉其中灌漑培養一一學習旣成回俄蘇賀暗地方試種其寓意良深矣 
[設局製紙]  
　　中外新報云天下通用之物以紙爲大宗然製造未得其良法雖獲利仍屬寥寥兹聞有人在香港筲箕灣開設機器製紙局一所其法以蔗渣蕉頭禾草等物運以機器頃刻卽製成各種紙料性堅而靭質白而潔且物料每担可出紙七十餘斤價廉而工省本輕而利重洵奇貨可居也現擬仿照公司規條招股合辦前往掛號者莫不爭先恐後行見此局一成縱有賦重三都當不致洛陽價貴矣 
[議論多端]  
　　華人經商不憚跋涉說者謂有火烟之處卽有中國人盖開創之埠非華人不爲功惟是蒿萊旣翦荆棘旣芟又存雞鶩爭食之見今閱鉢打雲日報云華人現在鉢打雲地方阿土地里亞之南官憲應速差前來管轄若漠不經意則西人自行編立規條定必執法在手觀　報紙華人之居是地者當留意矣錄中外新聞 
[汕頭火船失車續聞]  
　　汕頭船失事一節迭登本報兹閱中外新報有前報所未盡者爰再登錄之據云查得該船碰在半潮石上業已全船破碎此石係在南澳島對開離汕頭埠二十七里船主及大副水手等於科毛沙未動輪之先早乘小艇至汕頭聞另有水手及二副大計搭客離爛船轉乘救生船至今未到人心不無欵惑聞諸後來之船謂在海上拾得二副屍首帶回汕頭誠恐救生船不能救生則乘其船者約有三十人不堪問矣又聞十四日已在領事署審訊失事情由已將船主執照繳停六閱月以其不能戒愼也 
[輪船入川]  
　　客臘底卽聞英商立德行駛四川重慶一帶水路輪船業經到漢淮於正月初間由漢口開至宜昌是以宜昌東湖縣斯明府於新正初二日迭出示諭兹錄於左○東湖縣正堂斯爲剴切出示曉諭事光緒十三年十二月十九日奉府憲札奉巡憲廣札開奉督部堂裕札准總理衙門咨准英國華大臣照會稱英商擬在宜昌至四川重慶一帶河路試行輪船難以再緩等因前來咨請轉飭地方官曉諭百姓不必驚疑切實開導以安人心並奉　部院奎札同前由各等因轉行到縣奉此查此案前奉巡憲委員查勘業經會同本縣查明灘河情形禀　在案兹奉前因除申請宜昌鎭憲　飭水陸各營官會同本縣一俟英商立德輪船上駛妥爲保護出境外合亟出示曉諭爲此示仰　邑軍民曁川楚船户水手人等一體知悉須知輪船上至重慶烟臺條約業已允准斷難强禁惟查本年夏間川帮船户人等一聞輪船上駛之說當卽紛紛妄議欲行聚衆堵截此係無知　愚以爲輪船駛行必碍生計殊不知輪船往來停泊碼頭上下貨物所用人夫甚多卽如宜昌自開通商口岸以來巿面較有起色卽小民肩挑撥送貨物藉以資生者亦復不少此其明證且此次英國華大臣照會聲明立德行商於沿途險阻情形瞭如指掌不伹自顧公本且必兼顧華船水手縴夫人等生計足見講理之至况川中出產以鹽爲大宗所用水手縴夫亦推鹽船爲最多而輪船不能裝載鹽斤自於小民生計仍無所損卽輪船往來與華船相遇自必多方避讓萬一相碰亦當查明情形秉公辦理倘曲在彼則所　被損船貨自應估價賠償均有約章可循更覺勿庸疑慮總之此次立德行商輪船上駛係照約章而約章乃奉旨允准自當凛遵爾等萬勿輕聽地方匪徒造言聚衆阻擾滋事自罹刑章本縣諄諄誥誡無非爲爾等身家性命起見卽宜細思並望地方紳耆切實開導務使家喻户曉以安衆心而免滋事切切特示○又出六　告示云照得輪船上駛條約早定烟臺現甫接奉憲札曉諭爾等由來不碍爾等生計切勿妄自疑猜試看通商各口商民均甚和諧將來該輪到處一待聽其安排如可相帮料理必能倍獲資財切勿糾衆堵截致招奇禍飛災身家俱不可保想到得勿悲哀須知官皆父母痛癢俱極關懷爾等一齊敬聽安居卽是春臺 
[調員赴工]  
　　署沭陽縣金苕卿大令元烺幹練精明熟諳河務歴辦運河堤壩各工勤愼耐勞實心任事極承上游優睞張廉訪督辦下河河工事務紛繁需員差遣遂于去冬咨商江寗藩司擬調大令來工藉收臂助許方伯刻已遴委文明府煒前往沭陽接理縣事明府奉札後於元宵日過揚履任約計出月初旬大令當可交缷起程矣 
[猪闌火警]  
　　本月旣望之夜揚州田家巷口某屠家忽然失愼幸水龍局相距不遠聞警馳至吸水噴救隨卽火滅烟消計燬平屋間半餘皆無恙惟闌中所豢剛竄則己焚斃五口云 
[劫渡頻聞]  
　　中外新報云邇來刦渡之案層見迭出聞花縣屬海面尤多賊匪出没誠足爲行旅之患也花縣横潭渡去臘之除夕由省回鄉先有數匪由省　渡人皆罔覺迨至鶴江海面適遇逆流渡中水手皆登岸牽䌫匪徒忽發暗號拔刃起舞岸上預伏之匪卽聞聲接應蜂擁登船渡中人等被鎗械嚇禁任其肆行搜掠所有銀兩衣物席捲已盡然後登陸四散匪黨約二十人異常兇暴云本月初間連平渡由省回鄉亦遭盜刦初八日蓮塘車渡行近深涌河面突遇賊衆二十餘人乘駕長龍一艘攔海行劫搜括靡遺内一搭客身懷洋蚨二百餘枚見賊𢋵至遂卽潛身下水牢把船舵俟賊衆去後始扳綠而上幸而獲免未幾警聞深涌附近鄉落各鄉民奮勇齊出或乘船截擊或持械前追均已無及緑林之衆已如鴻飛冥冥遥望春水緑波徒呼荷荷而已 
[珠海春潮]  
　　廣東某少尉奉委往廉屬催地丁銀回省時途經合浦縣界驀被暴宮蜂擁上船將衣服銀兩盡行掠去少尉素有烟霞癖哀求給還烟具賊怒揮刃斫之傷及肩背事後赴該縣禀報縣官見誼屬同寅未容漠視贈以番銀八餅勸令先行回省銷差俟獲到賊贓然後詳辦○小南門外陳某不務正業沈溺於賭博塲中一日敗北而歸爲其婦所詈陳老羞成怒批婦之頰婦念遇人不淑生不如死當晚遂自縊於床陳知之救治不及懼　訟累逃匿他方婦家間信糾集多人向陳理論守候兩日不見陳回祗得出資購棺代爲殯殮○新正以來雨雪交加嚴寒入骨小民覓食維艱訊寒可憫有好行其德者煮弼敬放全活甚多然博施濟衆堯舜猶病但願碧翁翁速放晴曦俾小民易於覓食也○向來巿面以絲茶爲大宗去年茶巿平平絲則虧折殊甚新正後各絲行先後閉歇貿易艱難於兹可見○帶河新街某烟店聚集匪類形跡可疑一日由地保帶領兵役多人入内查出痞棍十餘名解縣收押聞有一人係積慣編子想須按律嚴懲也○東莞縣某侍衛有沙田若干　匿不報現經沙田局查知飭令補繳花息銀該侍衛恃符狡展抗不遵繳局員遂詳禀大憲請卽叅革以昭炯戒 
 
 

Page 3

 
 
[江水已漲]  
　　去歲秋冬之交長江水淺惟江心可以行舟故輪船擱淺時有所聞入春以後江水漸漲近已漲至三四尺大小沙灘半没水内從此蒲帆十幅破浪乘風可以來往自如矣 
[牛痘開種]  
　　寗波府署土地祠内所設施送牛痘局聞今歲定於正月十五日爲始施種四個月此外又有郡邑二廟及稅關内之武帝廟三處亦先後開局施種刻聞赴各局掛號者日見其多因貧者可以省錢富者取其穩使故皆相率而來也 
[賭博害人]  
　　寗城水見橋下有某委員公館其夫人乘委員出外與門内諸人作牧豬奴戲以消　畫無如五木無靈連輸數十金事被委員所知大加誚貴夫人羞　交集當夜自縊於床又衛安營之緑頭勇某甲新正以來日與同營之人賭博喝雉呼盧通宵達旦屢戰屢敗所輸甚鉅無可歸還遂懸梁自盡時值新年諸色人等皆以擲骰門牌爲盛居家鋪户在所不禁然逢塲作戯勝固欣然敗亦可喜此二人者竟以性命殉之抑何計之左哉 
[連檣北上]  
　　前報列北河冰泮輪船將赴天津云云兹聞招商局之海晏普濟廣濟海定海琛拱北等六船太古公司之武昌重慶迎州牛庄等四船怡和洋行之高陞新南陞　和大沽利生等五船均定於廿五日早開行雙輪迅駛破浪乘風第不知何船先行駛到也 
[開篆例志]  
　　昨爲開印之期適值忌辰各署均照例暗開不作樂不升砲道屬文武各員於清晨詣轅叩賀上海縣左堂顧二尹水利廳　少尹捕廳許少尉曁各書差亦於清晨至縣署叩賀 
[上海縣署瑣案]  
　　老閘北首江北人林友三命案經裴邑尊臨騐後將在案人証帶回訊究云云已詳前報前晚邑尊升堂研訊屍父林萬銀供稱小的祇此一子今忽斃命叩求昭雪小尾子供稱小的年十一歲當日堂兄大姪子與友三爭閙旋卽扭毆小的並不帮同打架大姪子供稱當日友三先毆是以不的與之爭扭並未毆伊錢二錢三同供今蒙大老爺騐明友三因病身死叩求超豁邑尊乃將屍父再三開導井着將小尾子掌頰二十下交錢二領回管束大姪子掌頰三十下交地保看管候辦○姑蘇女僕吴銀大被應春榮硬軋下船巡捕見之將銀大并應及帮同之李阿泉李阿春等解送英公廨蔡太守訊供之下送請縣署訊辦云云曾登前報前晚縣署帮審委員陳伯葵明府升堂訊究銀大稱小婦人幼失怙恃十七歲時被應搶去逼令爲妾小婦人不願是以到滬傭工不意應又來纒擾應稱當娶吴爲妾時由馬夫阿東之姘婦爲媒忽於去歲濳來滬上妓院傭工今始訪知蹤跡來滬找尋伊竟不肯隨小的回家叩求給領二李同稱小的等在聚秀堂爲傭與應同鄉伊來央同相助軋銀大下船餘不知情明府問娶妾必有婚據曾帶來否應稱婚據業已遺失明府謂旣無憑據事不能信乃飭將男女分别發押候備文解回原籍長洲縣訊辦○前日浦東金家橋人盛保連訴稱兒子纔十三歲前日因趙姓所豢之馬作踐田加菜蔬兒子向之驅逐突被踢傷斃命裴邑尊升堂訊究盛伸訴前情被告趙某投案訴稱小的開設　坊豢馬一匹前日放青時不知因何將盛子踢斃邑尊謂劣馬傷人控勒不愼咎實難辭今姑從寛　令趙償盛洋五十元俾作殮埋之費趙稱小的未經帶洋叩求寛限邑尊飭家丁至帳房取洋五十元交盛具領限趙於翌日措洋　案趙遵諭而退 
[控欠不實]  
　　開妓院之沈素卿同傭人薛阿壽互扭至英會審分廨喊控中蔡太守於前日午堂庭訊素卿遞禀聲稱曾在西合興里開妓院托薛經管一切所收包房間洋六百餘元均被吞没薛供去年中秋節經人荐我到沈處爲傭代還沈借土新安之洋百元收執沈借王洋之據以爲憑據及欲與沈攺換借票沈竟避匿只得代辦火食供給各妓所收之洋已付房租店帳今沈忽來與我算帳有虧無盈沈卽奪去帳薄兩本并唆使伊所欠之各債主向我索討爲此扭案沈供並未向薛借洋百元且被將傢　擅賣與人薛又稱所借之洋有王可証至妓院傢伙沈自賣與馬姓盛姓現可查問惟有擱几一隻因欠自來水洋被取爲質又有名四福者遞禀呈借票二紙計共洋一百五十元洋被薛用請爲追還太守閱見一紙係沈素卿一紙係沈巧仙卽謂票上無薛阿壽之名如何向索薛又稱此卽沈前欠之債沈巧仙係沈之買女太守隨謂沈欠之債自行清理與薛無于沈再與薛算帳盈虧皆應沈認如算帳不明不妨再控薛代沈還王新安之洋着同王向沈理論 
[賣娼宜究]  
　　蕩口人楊徐氏向在滬上帮傭度日其媳某氏因夫婦不睦遂亦到滬由該氏托人荐至虹口金氏家爲傭言明每月工洋一元後因該氏探媳之下落薦頭人一再支吾前日該氏將媳尋見已患毒瘡潰爛不堪據言在金姓家爲娼仍照傭工給貲生瘡之後痛苦萬狀該氏隨領媳暫宿主人空屋中主人惡其穢惡將下逐客令事被英捕房麥捕頭所聞飭包探戴金寳查問一面禀請會審委員蔡太守飭差提金姓到案訊究 
[屍身浮起]  
　　老閘北首鄉人某甲曾爲小工性好嫖賭去冬與妻口角投水尋死屍身無著等情曾列前報前日下午甲屍竟在原處浮起經人　知其妻往認見衣服尚可辨識而目則已潰腐其妻撫屍慟哭卽爲備棺成殮初投河時屍身不見直至月餘之久反仕原處浮起此理之不可解者 
[茶房竊洋]  
　　據金利源碼頭源泰北貨棧報稱有天津帮恒義號客于十九日晚上出外看戯回棧被竊去洋一百四十五元赴法捕房報失當經捕頭飭包探王榮培往查情形明係棧中人所竊卽將該棧茶房十餘人逐一查問内有無錫人嚴紀祥神色有異隨加研詰自午前　至二點鐘　該茶房始稱可否俟明日取出包探謂萬一爾放洋之處有人知道暗中取去爾將如何該茶房卽將原洋一百二十二元鈔票四張計洋二十无交出祇少洋三元昨日將人贓解　源泰棧司帳胡定祥到案嚴之保薦人王雲皋亦投案陳明一切并稱該茶房年紀尚輕東人求請免究王司馬　旣已犯事豈可含糊過去現在失主未到爾等一起人何可就保着押候核辦 
[法界公堂瑣案]  
　　法界公和客寓和尚犯姦一案昨晨捕房將楊李氏及夥陸阿四解案法包探將查到之枕箱一隻并小包内有洋四十元一併解案王司馬傳收租人沈嘉仁到案將洋四十元給領着伊收管房屋查到一切物件本應給楊李氏領去因尚有翠寳及阿二未到着楊李氏將二女查到後再爲給領○推東洋車之許寳杕將同業人王金奎之面打傷報捕送仁濟醫院於昨日解訊據王稱伊欠會錢三百三十文向索口角同到捕房捕頭置諸不理出外又糾人來打致將我面打傷我子王七郎亦被碰傷王司馬着將王七郎傳案詰問各執嗣司馬見士金奎面有腫色着將許寳林暫押再候研訊○去年有駕船人喬小祥將人打傷受傷人送仁濟醫館喬有夏三保去夏三本湖北人棧房接客去歲底保喬出外原限於新正初八日交案乃遷延至今仍未交到因將夏傳到管押候訊 
[卞頌臣中丞致嚴佑之廣文書]  
　　佑之仁兄大人閣下久暌雅論彌切企懷比維瀄沐宣勤旌車集惠慰如所念鄭州决口災區綿廣民廬蕩析樛不忍間吾兄赴豫辦賑不辭勞瘁人所難能益臻善念殷拳始終弗懈敬佩敬佩九月間由同鄉李仲平司馬遞　電音弟當卽倡捐千金并會同僚羈集貲一萬兩交日升昌號匯解以濟眉急至各郡邑紳商富户亦經通行勸辦省垣地方人民稠密开卽延請紳士募捐又擬百文願章程廣爲勸募以期集腋俟有成數陸續解交工賑局已函告豹岑中丞如尊處需欵卽於此項分撥應用　卜近時查放已否周徧轉瞬寒冬風雪哀鴻徧野可想而知並祈略示端倪藉羅遠系至爲翹盼手泐順請德安維察不盡愚弟卞寳第頓首 
 
 

Page 4

 
 
　　小金寳者新丹桂之翹楚也鏡中花史爲更其名曰介玉水鏡散仙贈之以詩用步原韻錄呈吟香館侍史先占荷花半月生一笑并請　中花史斧　○纔得相逢别正多子將有遠行最難忘是笛聲和生來雅有含羞態幾度排徊一曲歌醉月生未是草 
悔道人以大箸養情書屋存悔詞見示并囑題辭其上卽拈集中沁園春一闋原韻呈政○自笑東施捧心作態强效眉顰看琢玉成　鍊銅作鏡烟霞氣味氷雪精神　出新聲翻來舊曲妙筆無慚李與温揮毫處是花香酒氣夢影詩痕算來絮果蘭因便海澨山陬兩不分想空 
際傳神良宵風有靜中悟境昨夜星辰一縷情思數枝新豔摇曳輕雲卷復伸眉深淺羡梳妝時世恰好停匀[  高昌寒食生拜手]  
[送張少軒副戎之粤西]  
　　張君車犖非凡才少年躍馬從軍來生平足跡半天下東窮滄海西輪臺沸郎機發海濤嘯岩疆忽地飛黄埃誓隨大纛凌　域長繩縳得單于回虎頭猿臂奸骨相敵人望氣心爲摧欃槍掃凈日月朗燕然勒石劖蒼苔歲在丁亥冬十月捧檄遥指申江隈與余邂逅如舊識推　送抱無嫌猜讀曲新翻燕鶯譜談兵狂潑葡萄醅相見時難别離易春江轉瞬征帆催臨歧折柳意惆悵欲留後約久低徊君言男見四方志風萍聚散何常哉但須少壯能奮力銘功鐘鼎登三台何用惺惺效兒女花晨月夕長依偎感君氣誼佩君語仰天大笑心胸開凌烟高閣待圖畫春華自愛休投灰祝君平安抵百粤勸君更盡酒一杯長途萬里自珍重狂風捲地聲如雷[  上海黄協塤夢生拜稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十四年正月初四初五日京報全錄]  
　　宮門抄○廣東學政汪奏高廉等府歲科連試並廣州科試情形摺○粤督張奏新選運同委署同知片○豫撫倪奏休致道捐賑請破格給奬片○漕督盧奏查勘堰盱各工及湖河水勢摺○豫撫倪奏委署知縣片○粤督張奏試用通判開復原官片○直督李奏請撥搶修隄河經費片○漕督盧奏堵壩工竣片○粤督張奏委署運同片○直督李奏安備索詐銀兩革職軍台片○正月初四日○閣中堂專摺謝賞神糕恩○絪貝勒假满請安○召見軍機慶福○正月初五日○順天府奏京師得雪一寸有餘○召見軍機六額駙高萬鵬○○内閣學士兼禮部侍郎銜廣東學政臣汪鳴鑾跪奏爲敬陳高廉雷瓊陽江四府一廳歲科連試並廣州府科試情形恭摺仰祈聖鑒事臣於本年二月初九日業將歲試惠潮嘉及廣州三府一州情形奏明在案臣卽於是月十九日出省按行高州歲試次及瓊州雷州廉州歲科並行回至高州接辦科考及陽江廳歳科並試均係照章辦理此行遠及海南往返八閱月水路程途四千五百餘里於九月十一日甫回省署卽舉行廣州科考至十月初九日竣事查廣州各屬應試文童較上年歲考爲多生童經古數尤逾倍頗能講求根柢各盡所長良以地居省垣見聞開廣師儒傳授具有淵深近得督臣創建廣雅書院承學之士益自奮興宜其華實並告蒸蒸日上高州科名責盛彬雅可觀瓊州雖僻處重漠瓊山文昌等縣人文頗多廉雷二郡文風互有高下亦不乏通敏穎異之才陽江自分挑以來士林鼓舞文采斐然武風則瓊州尢爲煩盛高州考數亦多餘均足敷取進臣每至一棚一切稽查關防倍加周密間有鎗替等弊卽事屬未成亦必發交提調官分别究辦不敢稍事姑容防弊科條愼之又愼生童等漸知無可嘗試罔不爭先濯磨恪遵軌範其有砥礪研經之士優加禮貌以樹風聲獎賞之日勖勉再三務期共敦實學體用兼備仰副聖天子興賢育才之至意臣回省時所過地方暘雨應時秋收豐稔民情亦俱安謐足以仰慰宸厪廣州試畢赴省清理歲案册卷依期報部卽於二十六日出省前赴惠潮嘉三屬舉行科試合併聲明所有微臣歲科連考高廉雷瓊陽江四府一州並科試廣州情形謹繕摺具陳伏乞皇太后皇上聖鑒謹奏奉硃批知道了欽此○○張之洞等片再新選兩廣鹽運司運同文炳於光緒十三年閏四月十八日領憑到省自應飭赴新任惟潮州運同一缺督銷潮嘉汀贑四屬引鹽餉重課繁疲難素著自前任運同錢瑨虧短引餉經臣之洞奏叅嚴追責成潮州府知府兼署運同極力設法整頓事權較重呼應較靈近來稍有起色未便遽行分辦該員文炳甫經到省於粤省鹽務尚未深悉已將該員委署佛崗同知篆務俾資閱歴俟察看潮橋鹺綱情形再行酌量辦理以昭愼重據廣東布政使高崇基兩廣鹽運使英啓會詳前來謹合詞附片陳明伏乞聖鑒謹奏奉硃批吏部知道欽此○○倪文蔚片再據勒令休致布政使銜前安徽徽寗池太廣道恭鍹報捐振欵漕平紋銀一萬兩聲明光緒十年十月恭逢皇太后五旬萬壽隨班祝嘏蒙恩照原官降二级賞給職銜叨邀非分感泐心脾不敢仰邀議叙等情由賑撫局司道具詳前來臣查豫省沁黄並决災廣賑煩羅掘多方正苦難於接濟該道乃能毁家舒難倡捐鉅欵爲各省紳富之先並稱不敢仰邀議叙其急公好義尢屬出於至誠臣實水敢壅於上聞可否籲懇天恩破格從優給奬俾資觀感之處出自聖主鴻慈除報捐銀兩飭司兌收外相應附片陳明伏乞聖鑒訓示謹奏奉硃批該部議奏欽此○○頭品頂戴漕運總督臣盧士杰跪奏爲謹將查勘堰盱各工及湖河水勢各情形恭摺具陳仰祈聖鑒事竊臣於光緒十三年十一月十五日具奏湖河水勢並赴堰盱勘工各緣由拜摺後自清江起程前赴堰盱廳屬之堰澗徐壩二汎將各處工程周歴察看查智信仁義四壩及林家西壩均各廂築料土六十丈至八十丈外包碎石坦坡三十餘丈至四十餘丈壩上分積料土碎石以備防險各堡補廂橧士一百七叚共長九百七十餘丈禮字河壩玫面廂做裏頭其近接蔣壩鎭巿之處並砌碎石以資保護此臣九月初八日所奏應辦之工也各堡舊工間有石塊波浪掣脫均經選料修補計單長四百五十餘丈此臣十月十五日具奏應辦之工也臣逐細查勘均係如式修築並無草率偷减惟南河工需因協餉未能如數本多不敷前項工程事機至迫暫時挪欵應用急待歸還此仍有應修土石等工俻防來年大浿容臣會商兩江督臣曾國荃一併妥籌隨時具奏臣在工時適值西北風大作洪湖水勢雖已慚消猶復驚濤駭浪震撼非常幸要工已修尚堪抵禦遂於十八日回至清江查十一月十三日至二埂三口昌洪湖又落水一尺一寸仍存水六尺九寸裏河運口汎除長落相抵外凈落水八寸仍存水三丈五尺七寸高郵至馬頭落水五寸仍存水一丈一尺八寸其餘淮揚運河各落水數寸邳宿運河水尤淺涸臣謹當督飭各員弁認眞防範不敢因水勢漸消稍涉大意所有查勘堰盱各工及湖河水勢情形理合繕摺具陳伏乞皇上聖鑒訓示謹奏奉硃批工部知道欽此○○倪文蔚片再署内黄縣知縣楊清魁飭赴滑縣新任所遺内黄縣篆務應卽委員接署查有新選確山縣知縣施廷弼堪以揀委署理據藩臬兩司會詳前來除批飭檄委外理合附片奏明伏乞呈鑒謹奏奉硃批吏部知道欽此○○張之洞等片再廣東試用通判張光裕前辦前山釐局緝私勇丁缺額太多公項亦多含糊經臣之洞奏叅以府經歴降補勒令如數賠繳奉旨允准行令確切查追在案兹據釐務局司道會同布政使高崇基按察使王毓藻詳稱查明降補府經歴張光裕前辦前山洋藥厘局置辦軍火等項未能核省挪用公項銀二百三十九兩又挑换緝私勇丁前後參差長領口糧銀三百六十兩共銀五百九十九兩現於被叅後如數賠繳清楚是該員當時不無含糊事後尚知愧奮請開復原官以觀後效詳請具奏前來臣等伏查張光裕前在洋藥厘廠因置辦軍火挪動公項銀兩事屬因公其缺額勇丁亦因挑　時前後參差致有長領銀兩尚與浮開冒銷者有間旣據該司道等查明追繳清楚尚知愧奮合無仰懇天恩俯准將降補府經歴張光裕開復原官以觀後效出自　逾格鴻慈謹附片具陳伏乞　聖鑒謹奏奉　硃批張光裕着准其開復原官該部知道欽此　○○李鴻章片　再附近省城隄河歲搶修經費每年需銀三千兩奏准於清河道庫積存河淤地租並垈船衩夫生息項下撥發嗣因存欵不敷復經奏准由藩庫旗租項下湊撥在案兹據藩司松椿清河道劉樹堂詳稱本年前項歲搶修經費道庫仍不敷動撥但工程緊要關係民生休戚勢難停罷應由藩庫旗租項下照案湊撥銀二千五百兩以濟要需等情具詳前來除批飭遵辦外理合附片具陳伏乞　聖鑒飭部查照謹　奏奉　硃批該部知道欽此　○○盧士杰片　再本年六月初一日啓放劉老澗滾壩經臣於六月十三日奏報伏汎各工摺内陳明在案迨交秋令水勢漸消查該壩在運河上游爲黄淮下注所不經之處自應照章堵閉蓄水以通舟楫前經飭廳堵築於九月初十日一律工竣據徐州道叚哲查騐禀報前來除將做過工程用過銀兩照案歸於光緒十三年分工需案内造報外理合附片陳明伏乞　聖鑒謹奏奉　硃批該部知道欽此　○○張之洞等片　再兼署兩廣鹽運司運同潮州府知府朱丙壽告請終養所遺運同一缺運銷繁難累疲素著現在正當設法整頓之際仍湏責成潮州府知府兼綜合辦始能呼應靈通不虧課餉查有現委署理潮州府知府方功惠前曾署理運同諳練鹺務熟悉情形堪以委令兼署據兩廣鹽運司英啓會同廣東布政使高崇基具詳請　奏前來除批飭遵照外謹循例合詞附片具　奏奉　硃批吏部知道欽此　○○李鴻章片　再前因昌黎縣電綫桿上磁瓶被人打破經縣差傳民人高作槐查訊乃有修補守備蕭萬清藉端詐索得受高作槐家銀兩實屬胆玩不法除　追贓銀給還外應請　旨將藍翎都司銜候補守備蕭萬清卽行革職發往軍台効力贖罪以示懲儆理合附片具陳伏乞　聖鑒訓示謹　奏奉硃批蕭萬清着卽行革職發往軍台効力贖罪該部知道欽此 
 
 

Page 10

 
 
[上海四馬路文報局内恊賑公所經收賑捐十一月中旬清單]  
　　十一日河南捐安徽涇縣馬頭鎭茶稅局力不足人募無名氏七元无名氏三元隱姓名銅二元○浹石恆受號蔣森書四元○菱湖鎭順和號募盛吴氏祈保生產平安盛銘卿祈早得孫二户各錢四百成謙益三百嚴綏祖李延齡二户各一百實收洋一元錢二百八十文元嘉興府署募陸貽安堂無名氏二户各洋一元○長沙寳成號募免灾氏洋四元無名氏祥瑞堂程自原堂三户各洋二元○天津水師營蔡溪孫募龔福壽堂錢五千補不足四百庄樂峰一百實收洋五元○本埠天昌糖行交來江南通州署同人節冬至筵費洋廿五元○九江豫康安記銅洋六元○揚州利和莊交來安豐場立本堂洋三元○本埠寳和糖行洋四元○又交來邵蔚和洋一元○本埠潤昌棧交來䢴江韋姓卜姓姜姓監姓石姓嚴姓樹仁堂共湊洋六元○滬報舘交來蘇州新泰烟號募七賢公錢餘欵洋一元二角○潯陽客募陳玉甡錢五百隆興堂羅亨鏞蕭晋豐嚴厚德問心阮錦榮嚴敦厚何太喜八户各錢二百共實收洋二元○本日共收河南捐英洋七十四元銅洋八元小洋二角錢二百八十文 
[上海三馬路與昌恊賑公所陳竹坪經收山東直隸河南皖北賑捐十一月初八日第八百五十八次清單]  
　　古越女史彭城氏洋四元○○另收河南賑○染橋鎭穿山關募有心無力氏洋二元○漂陽菱蔭堂四元○寗波乾茂號來玉山張博雅堂二元○無錫寳順局來順天積善堂募鶴埜堂一元敦古堂錢五百頭慶　龔竹亭各四百六户各二百八户各一百嚴蘭亭一百五十以上共洋四元錢四百三十五文○蘇州錢善初楊子記各五百姚順生致德堂各三百吴吉生無名氏各二百以上共二元○寗波乾豐號來無名氏二元沈小村四角半　秉性四角豐太鼎記各四百戒阿五泰源各二百以上共四元○無錫恆義銅號募蔣福成二百恆義銅一元孫雲記嚴義昌項厚甫張仲記玉記五户各五角松茂祥一元張蘭記過錫記各二角半高鳳儀堂錢五百無名氏陳祥記李源記馬榮記許炤五户各三百老元利二百六十周合興二官嚴二茂陳維鈺蔣斌記徐坡記趙蘭記柬錫記宋原盛九户各二百以上共十元銅一元○以上均是行道有福册○慈航普濟聞章楫記募半巢掌四百隱居求志齋二百永興四百又益字册江金源二元又興字　沈影記一元又靈册隱名氏銅洋二元又免災單陳照記銅洋二元又祥字册未秩斯堂桂山　半元沈謙吉祈保逢凶化合一元又福田册不留名銅洋二元又壽字册沈壽氏二元又康字册不書名五百七十方銘齋二百啓泰號一百文三户各五十又銘恩册馬聚順五百楊大興費家壽堂鄭萬易三户二百八户各一百不留名四十以上十一册共十一元銅六元○靈册開裕記銅洋四元○新册海鹽徐守成二元○茂昌成記號交來慈谿安記洋五十元江南愚士二元蘇州裕源典各友節省冬至酒費四元本埠無名氏四十元可鄰生山洋二元無名氏七　士心氏求脚疾速愈二員曹月防一元胡鼎榮了願子各二角以上共收河南賑洋一百四十九元銅洋十一元小洋四角錢四百三十五文○○本日共收英洋一百五十三元銅洋十一元小洋四角錢四百三十五文合併聲明 
[上海北巿絲業會舘籌賑公所施少欽經收山東順直河南賑捐十月廿七日第一千五百六十四次清單]  
　　陳阿餘信女求病速愈洋十元嶺南心有所求子一元滬北免過氏一元常熟王永昌號爲王心如藉端在號妄語蒙鄰友調停將服禮酒席資移助六元無名氏湯餅資移助二十元王湧川一元王樹清一元義成恆五元瓊懷主人十元松石　主二元姚漱泉爲子病愈完愿三元銅洋一元蘇州汪松甫求保家門清吉五十元鎭江張愼德堂二元徽州無名氏一元葉滋茂求合家平安十元張汝福求病速愈十元乍浦朱來安募陸慶瑞求妻張氏病速愈二元楊小峰二元日本洋二元無名十元庄廣正求病速全錢三百文○天津迪后堂洋二元水月山房主人津錢一千二户由長發棧來○天水氏節省日用洋三十元趙鏡涵二元二户由杭州李公舘寄來○日新盛募棣華居壽萱室各洋一元蘭居遠議廬各五角領南樵子二角夢花生一角共六户合洋三元三角○蕪湖敬畏齋募趙恆發九三八平銀五兩無名氏一兩四錢康長發一兩三錢醉經山房洋二元退步居一元同福祥郭家善各九五錢二千吴玉堂崔楚益各九五錢一千余有富足錢九百五十胡咸章龔生清各九五錢五百共十二户合九三八平銀十四兩六錢九分○烟台雙盛泰來孟昭範洋五十元德慶堂王王文三各五元初雲屏三元孟昭新二元逢紹京王維祥各一元王　謨　仁圃逢恩廣趙煥綏四户各五角初日亭徐煖恩鄒懷孟三户各四角孫衡齋戚德馨王者賡李匯川四户各三角劉榮芬趙洞源曹和卿三户各二角共二十一户合洋七十二元○雲陽愼行堂洋一元又一元了餘氏雲中子許實記三户各一元竹君氏陳松記各五角共七户合洋六元景德鎭甡記號募吴萬與永源號吴懋德堂程浚記胡問記胡儉記六户各本洋一元黄兆之陳記各本洋五角殿記余記合英洋一元蔡貽德堂蔡承椿乾記大道泰記德記朱藹記劉裕敬履安九户各一元共十八户合來英洋十元本洋七元○江陰濟善典募最樂書屋洋二十元爲善堂五元良辰軒一元○硤石蔚藍天募募胡肖軍畫潤洋二元王幼菴一元銅洋一元雙山無名銅洋五元○洒南捐梅涇吟梅舘主洋四元日本洋一員吴蔚青爲子梅林患驚求速愈五元王善天代友胡性存求病速愈二元胡性存求病速愈二元甫里周耕惠三元老種德堂形烟丸號募張元臣善士祈福消災晚年平安五十元豫章韋生氏錢一千文○常熟有心無力子募鏡記洋四元勞馥記二元○恊源庄來陸昌軒錢玉齋各洋五角陸昌記四角陳式記沛記養記惜陰居紅杏軒董生福六户各一角共九户合洋二元○元吉泰募隱名士洋六角銀鹿書屋四角汪禮安平安氏各二角樂天知命陳寄槎鮑彥卿三户各三百力不從心有心無力徐景福趙寳熊金粟氏五户各二百楚書氏一百八十共十三户合洋三元四角○吴也雲二十壽誕洋三十元又爲開倉酒席資銅洋十元二户由蘇州劉恆泰寄來○昌記洋十元榮學昌張守素堂求平安子三户各五元朱儀和郁鳳臺謙吉春萬豐載四户各三元萬豐正致和莊恆豐厚永豐緞莊嘉祥泰五户各二元王百忍堂一元五角王利源鴻茂源恆孚緞莊章田記瑞隆綢莊震　胡春記成章泰正記永義承吴錦隆無名氏恆益昌邵合記宋隆昌春源馥十五户各一元慶泰昌記田秋亭各五角徐祥記錢五百文共三十二户由王星橋來洋六十五元 
[上海北巿絲業會舘籌賑公所施少欽經收山東順直河南十月念六百第一千五百六十三次清單]  
　　無名氏續助洋一百五十元澄江一鑑齋由江陰公堂寄交六元智源全一元山陰胡恩沛求保母平安五元無名氏求母腿患速愈一元存性堂三元陳香泉二元賞花散舘雲道人各五角閭邱雲記求妻產後平安十元不書名由朱入全來六元求安氏一元吴姓求病愈一元克惕子吾行素人力不逮合三元○椿元莊募魏各戴錢五百文王楊徐三户各二百文銓　各一百五十文徐一百十文阮宋徐趙顧吴徐戴盈潘十户各一百文榮五十共十九户合洋三元○永宜堂黄洋一元又募黄維豪一元張志高王英友各五角翰茂春許泗泉各四角七錦樂乾興昌張立裕熊萬興四户各二角姚梅記張洪盛各錢三百文李秋汀求平安石朱　求平安在國瑞求病愈程門譚氏徐子琴永發　禮發陳沛堂毛金華俞朝興周德元朱富生劉全榮顧錫榮楊家生買成玉色桂松胡桂山吴阿二張猷祥炳龍胡績記陸慶記邢也卿李寳廿五户各一百文歸銀記一百四十李春山石馮鎰肈各一百共四二户合洋十元三角錢十二○儀徵縣帳房喬順葛祥興趙同源陳五福查恆吉張順興許祥聖孫湧和裕興元李天興張正茂復和祥興陳復興寗恆吉李泰和吴衡記十七户各錢一百金萬和八十陳　盛王紹記張聚記趙同昌喬德昌龍　壽六户各五十共廿四户合洋二元○浙寗萬隆行募莊承良洋五元戴雲際二元董貴仁祥順莊裕釗松盛俞仁英五户各一元共七户合十二元○楊兆平求祖母病愈洋二十元楊鏡人鏡如鏡仁求母病愈廿元由朱少梅兄來○滕縣敬信堂爲娶親願戲折資移助規元五十三兩零六分二厘培願堂五十三兩零六分二厘徐楊氏免灾十六兩六錢零六厘李培陰十兩零五錢九分九厘高熙哲四兩二錢五分王汝瑟三兩二錢一分二厘小培願一兩九錢二分七厘硤石鵑水灄募祈合宅平安子洋二元沈太太向善未逮主人各二元　馨室主兩齡童子各對開一元張祿卿求嗣榮陽記各四角沈幼初居士細廉記各二角查斯記張秋記媽三户各一角○長沙　濟書屋章　田募小山稚子洋一元黄葆誠堂錢十串古滇退士泌水贅人周傳忠堂三户各二千藝蘭主人隴西氏東洵日黃棣華堂黄芹德堂李芥眉六户各一千無名氏四百共十二户合洋出一元内銅洋一元○長沙周星甫募翰林第彭銀六兩翰林第丁洋四元○姚伯鴻募朱記姚慧記蘭記樂記祥記記謙受堂七户各洋一元姚善記鴻記紫記坪記蕊記右記立記湘記欣記雲記悅記阮記十四户各五角○河南捐東海仙更再海門茅家鎭徐寄來洋二元潮州隱名氏五元小表一只售見洋二十元直隷饒陽縣署守拙子京平銀二十兩海寗孫珣爲妻產平安二元琴川鰥鶴八元介福堂姚爲母資冥福五元常熟周龍　節衣食資續助償愿五元蘇州老人和震記無名氏求身體康健由惠泰莊來十元王紹祖爲妻產平安求身健十元嘉定申昌祈安和十元清江鴻雪軒主人節省日用費十元姑蘇源發仁得會子徐虚對開一元安徽黟縣有心無力子虚對開一元江右有心無力人銅洋十元○金陵楊紀華大善士奉嚴遺命節省殯儀移助洋五元由元源庄來○杭州清遠堂胡祈保合家平安洋十元濮川强增子四元怡善草堂二元三户由金岐伯翁交來○清江鄒筱銓朱酉山仝募濟陽氏錢二千文晝錦堂公助一千四百尚志堂無名氏各一千太愿氏七百九十五吴魏氏朱姚氏余繆氏庄顧氏孫顧氏五户公助銀七百郝果記錫祇各五百無名氏二户各五百天佑堂三百無名氏三　堂懷德堂三户各一百共十八户合洋九元○曹芝舫嚴與三各洋一元萬雲程惟善堂劉二户合洋　元舞絲堂朱五角朱莘甫銀五百呂少漁　應山敦仁堂金三户各二百聨　堂高張蓉江顧幼樵萬春樓龔錫堂陳山蔡琴齋玉潤堂吴徐錫藩陸漱芳霍之香敏愼記蔣崑泉朱省堂十四户各二百仁德堂葉李天祿金二如吴杏記朱杏泉　　吉　引　周四第胡幼少秋汪少亭王吉人郁寳書十三户各一百共三十六户合洋九元 
 
 
