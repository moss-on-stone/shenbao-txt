# 1917 - 54 - 4915820

 

Page 1

 
 
   
 
 

Page 2

 
 
時評 
[美之武裝中立說] （默） 
美德之交涉以近日情形言之美政府所取態度僅至武裝中立而止此後是否至於交戰地步須視將來有無事變發生而定而目前則固未有此主張也 
我之對德交涉前主與美一致行動果與美一致行動者則今日種種之籌備亦僅至武裝中立而止然觀政府迭次之會議與最近所傅恊商之條件似已積極進行所定步驟間有異乎美人所取態度之傾嚮美人僅籌及武裝中立之先聲而我國已有加入戰團之商議然則美之對德與我之對德情勢緩急又在異於昔日矣 
是殆所謂外交之變化歟雖然兩方之决定一日不發表亦即變化一日未定也 
命令 
三月一日大總統令任命任福元爲扶農鎭守使此令 
又令陸軍總長段褀瑞呈請任命張長林爲松滬護軍使署副官長鄧振淦爲松滬護軍使署軍法課課長應照准此此令 
又令王克瀾著交國務院存記並發往廣西交該省長酌量任用此令 
尃電 
[北京電]  
　　政府方針已完全决定先發表第二步據聞即到第三步亦所不辭日内將與各國恊商 
[北京電]  
　　政府對德處置對協商國條件正在切實研究已有具體規畫將來加入戰團之範圍義務之負擔須有一定限制限内可許者許爲磋商限外仍必確保其自由 
[北京電]  
　　改正關稅與庚子賠欸問題係由陸徵祥與恊商國接洽法比公使代表七國陳述意見亦由陸轉逹兩事均表示可行而附以希望於我之條件外間因是誤傅正式勸告英文京報已更正 
[北京電]  
　　裁釐加稅案昨經國務會議由谷總長說明效果陳提出難點聞解决者衹十之二 
[北京電]  
　　伍外長辭呈遞後去志甚决繼任者以陸徵祥呼聲最高梁任公次之 
[北京電]  
　　東報記者神田氏昨謁汪大燮詢我政府外交方針辭以在野未詳請言個人意見答抱定獨立不倚主義問我究加入恊約抑與美一致答視條件上利益何方優勝爲繼但有一言奉告吾國對於國際决定自由悉依外交正軌而行不受第三者干涉否則或取徑路亦未可料 
[北京電]  
　　元首昨傅見汪大燮囑即預備起程約十日左右取道朝鮮東渡其隨員爲劉崇傑楊彥潔孫士頤江成鵠陳復余晋龢 
[北京電]  
　　昨晚梁任公假王克敏宅宴馮河間汪伯棠等皆與宴政界頗注意 
[北京電]  
　　昨日下午三時財政會議行開會式到九十餘人陳總長述開會詞五時散 
[北京電]  
　　馮河間擬明日招新聞記者開晚　會說明收買存土曁改组内閣中德外交各問題眞相以釋羣疑 
[北京電]  
　　此間喧傅馮留京王士珍出代探係不確 
[北京電]  
　　研究會提出梁任公長財政討論會提出張國淦長交通内務將屬譚組菴農法等部均不更動 
[北京電]  
　　財部爲改稅制事訂明 
 
 
 

Page 3

 
 
午開會討論並咨稅務處曁交農兩部派員列席 
[北京電]  
　　商標法已由農部提出付議 
[北京電]  
　　奉天馮張内閧益烈特派趙爾選赴奉調和並擬張與姜桂題對調 
[北京電]  
今日下午兩院外交委員十二人赴外交部詢問致憲法會議休息後不足法數不能開會 
[北京電]  
　　今日（二日）上午十時段總理邀兩院各派議員王家襄湯化龍章士　彭允彝楊永泰吳景濂黃雲鵬等二十餘人在國務院開秘密談話會說明近日外交經過情形及政府所處地位與其决心務請兩院贊成云云 
[東京電]  
　　駐日俄國大使馬勒伊吉氏本日邀請日俄協會會員至大使館開午餐會列席者爲日俄恊會總裁閑院宫及寺内首相以下數十名爲種種之談話 
[東京電]  
　　臺灣銀行總會本期（自五年七月至十二月）利益九十萬六千圓有分配一成之决算報告繼由行長櫻井鐵太郎聲言中國方面去年雖有第三次革命之勃發及外資杜絶等之障碍幸農作豐收銀價騰貴故不受極大之惡影響中日貿易與臺灣合計逹三億二千萬圓故本銀行分行亦得舉良好成績外電 
[北京電]  
　　外交伍總長以病體未愈提出辭呈伍久患重聽近因抱病耳聾彌甚以致參與國務會議辦理交涉事件殊　困難伍長外部之政績大爲衆所欽佩政界中人聞其辭職爲之惋惜（二日） 
[北京電]  
　　國會彈劾前山西省長金永一案由政府派員查辦兹已查明確有受賄舞弊情事昨日國務院飭將金永交高等文官懲戒會懲辦國會彈劾案發生效力者以此爲第一次（一日）以上路透電 
[北京電]  
　　今日各政團（共十八）開會歡迎馮副總統據華字報云各政團將請馮副總統發表對於中德交涉與鴉片合同兩大問題之意見（一日） 
[北京電]  
　　熊希齡不就平政院長之職大約政府將予以外省重要位置總統府秘書長夏壽康有任平政院長之望（一日）以上路透電 
[北京電]  
　　外交伍總長之辭呈未經黎總統批准（二日） 
[北京電]  
　　今晨總統府開重要會議除國務員外尚有政黨領袖三十餘人列席國務院與國會互换意見（二日） 
[蒙自電]  
　　聞暹羅邊界境内發生亂事 
（一日）以上德文電 
[北京電]  
　　外交伍總長辭職段總理極力慰留惟伍氏辭意甚堅其結果或至許可外交總長之後任擬以陸徴祥或孫寳琦（二日） 
[北京電]  
　　恊約國公使團本日午前復開會議陸徴祥適至即於議席就協約國方面提出勸誘加入之勸告書内容向各公使述其感謝之意各公使均信中國加入恊約國一事有十之八可逹目的（二日） 
[北京電]  
　　昨日國務會議據黎總統前日之意見議决外交方針先徴國會方面意見故段總理特於今日午前廷見兩院正副議長以次重要議員三十人徴求其意見據聞政府之外交方針將先斷絶國交後再順次布告宣戰加入恊約國方面（二日） 
[北京電]  
　　段總理今日午前招兩院正副議長並各政團重要議員將外交之現狀大體說明更進而述與德斷絶國交加入恊約國方面並謂此事自當正式提求國會同意今日因先詢同諸君意見云云又言斷無利用外交以爲政爭之具等語列席者多數表示贊成政府方針之意據聞政府即將正式提出國會求其同意云 
（二日） 
[北京電]  
　　昨日（一日）午後二時半參衆兩院合同在迎賓館開馮副總統歡迎會湯化龍爲全體之代表述歡迎之詞馮副總統答詞中有對外交宜舉國一致制定憲法要持愼重態度外部如有意見之時亦當加以考慮倘與政府意見有時衝突余願力任調停等語（二日）漢口電　漢口德華銀行因時局危急恐中國人提欵擁擠特請漢口警察廳設法保護（二日） 
漢口電　四川檢察使王芝祥氏二十八日夜來漢一日北上（二日） 
東京電　海參威電云俄國政府去秋閣議决定禁止輸入之令近將實施該令凡無俄國商務局之許可一切貨物槪禁輸入（二日）東京電　中國特使汪大燮氏有本月十五日前後來日之内報計帶隨員六七人（二日）東京電　北京消息黎總統以國交斷絶問題關係重大有特交國會討議之意見（二日） 
東京電　林公使因鑒時局擬從早於七日由東京啟行歸任（二日）以上東方通信社電 
[戰電]  
倫敦電　英軍大本營路透訪員二十六日電稱德軍今仍沿戈末柯爾至特蘭斯洛瓦間之全陣缐退走英軍已處處與敵接觸十日以來霧雨交作今日始見片時陽光英飛機乃得升空攝影示明敵軍退走之方向英軍現進逼甚力敵軍恐難扼守巴卜末山脊果爾則必退至亞拉坎白萊陣線而後已德軍之退走於戰術上或可暫時改善其陣地而於軍略上則爲初次承認失敗也（二十八日） 
倫敦電　昨日英軍大本營路透訪員來電謂德軍之棄戈末柯爾砲台似有北退之勢此事頗可注意（一日） 
倫敦電　德國公報云德軍自行委棄安克河兩岸之前鋒陣地而佔守另一防線敵軍仍末能察覺德軍之行動德軍後術逼令敵軍力戰以佔有所毁之地繼於優勢之攻軍前退走德軍荏弱之枝隊曾加重創於攻軍英軍在特蘭斯洛瓦與薩伊萊間進攻失敗僅佔據狹窄陣地二處（一日） 
倫敦電　俄國公報云敵軍在雅柯比尼至金波倫大路兩面進攻佔據伐爾浦特拉西南二英里高地數處俄軍回攻克復高地一部分德國公報云德軍佔據卡巴西安山森林境伐爾浦特拉路兩面俄軍所守之高地數處俘虜一千三百人（二十八日） 
亞姆斯特丹電　德國守舊黨議員韋斯太浦伯爵在國會宣稱奥國極爲贊助德國之濳艇政策（二十八日） 
華盛頓電　上議院外交委員會對於授權總統以武器供給美國商船以備防衛前後之用並撥美金洋二百兆元以充此項經費一案已表示同意該案並授權總统施用其他方法下議院外交委員會修改上議院外交委員會所同意之議案删去其他方法數字並禁政府爲裝載軍火之輪船保兵險故兩院大約須開聯合會議俾得擬定議案最後之稿（二十八日） 
柯倫拉電　近駐柏林之美使桀拉特君已乘西班牙郵船伊安番太伊薩倍爾號回美（二十八日） 
海里菲克斯電　駐美德使彭斯托夫伯爵已乘佛里特里克第八號郵船啓程回國（二十八日） 
倫敦電　公報局宣稱自二月十八日至二十五日一星期内載重百噸以上之各國商船除漁船外駛抵英國者共二千二百八十艘駛離英國者共二千二百六十一艘英船載重一千六百噸與此數以上者共爲水雷式濳艇轟沉十五艘載重不及一千六百噸者共轟沉六艘英國商船被攻而得脫險者十二艘漁船之被沉者四艘（二十八日） 
倫敦電　英船培萊菲森特號（一九六三噸）伊塞號（二○二六噸）法爾康號（六七五噸）格里拉第曷號（一○○四噸）朗桀爾斯特號（三○五三噸）特洛乾親王號（三一六九噸）均被撃沉共約一萬四千噸（二十六日） 
亞姆斯特丹電　德使通告荷蘭政府謂德國願以德船若干艘於戰時假與荷蘭需用以爲所沉荷船七艘之賠償並約定俟戰爭結局後再由荷蘭商購假用之船（二十八日） 
紐約電　美國新聞聯合會華盛頓訪員發現黨德國之謀施行無限制濳艇戰爭慮美反對故商諸墨西哥爲美取銷中立而墨國即向宣戰則德願助以巨欵俾得恢復台克塞斯新墨西哥亞里查拉三州將來德國獲勝所得之戰利品亦擬分給墨國一部分且請墨國居間促令日本脫離恊約而攻美國（一日） 
倫敦電　封鎖大臣薛西爾氏今日在下議院宣稱現有種種理由可信敵國已因英之封鎖而大缺糧食與數種之重要原料彼信數月以來瑙威瑞典丹麥荷蘭四國運往德國之物爲數有限近更以談判之故爲之銳減德國亦無物品輸運出口云（一日） 
[公電]  
成都民憲報社來電　各報館鑒成都地方聽違法簽拘本報編輯曾硯愚發行雷建候請伸張公道民憲報社東 
[要聞一]  
[公使團行動與連日閣議]  
前晚恊約國公使團會議於法國公使館因俄使遲到一點半鐘故會議時間甚久昨據外交界消息探悉恊約國公使團息十六十七會議之後即將中國政府對於絶德後之希望事項及公使團之意見各電告本國政府聽候訓令最近因訓令到齊故前晚集會交换意見至詳細内容則尚未正式發表據英法兩使館消息並綜合各方面消息觀之已略悉前晚會議目的有二一對於中國加入問題一則對於中國所希望之改正關稅諸事對中國加入一層持如何態度其說不一（甲）謂議决若中國數日以内無所表示當共同提出一種質問問中國究竟持何等態度（乙）謂卽將提出勸告（丙）謂關於此事並無何等决定據各方面判斷前晚之會似决定對中國加入問題仍暫持静觀主義但數日以後難保不有一種勸告至於外國偶傅某某國將用高壓手段云云此則必無之事因此旣非各國之方針且亦情理中所不能有也至第二目的中國前曾聲明卽加入恊商亦决無所謂條件故如改正關稅緩付賠欵等事皆爲應付時變彌補財政上不得已之要求此種希望政府方面自是預向各國有一種接洽聞前晚會議結果各國對中國所希望諸端主義上俱表贊同但似謂中國要須加入戰團則希望方易實現且加入之後此外尚有其他種種便利可以　與中國云又據某使館消息恊約團推定法比兩國公使代表英日俄法意比葡七國於昨晨訪陸子欣即係逹知公使團會議之結果請代逹政府其措詞内容自不可知然據上述情形觀之則已可得其彷彿又一說則法比兩使係前晚見陸子欣者關於此事尚未能證實要之法比公使已以恊商團之意旨所在逹知陸子欣則無可欵此誠時局上之一重要發展而國人所當亟亟注意者矣 
　　關乎外交方針前昨兩日之國務會議極爲重要今聞昨日會議已决定辦法會議旣畢全體國務員偕謁大總統報告外交上發生之新事件及本日閣議之結果聞前日國務會議時范谷兩總長仍守其前此之主張伍總長則似主張絶交而止外交次長劉式訓陳述已見對於第三步亦頗懷疑當日閣議遂未能有所决定而在國務院以外則大總统仍持穏愼主義似謂德政府之答覆苟略能满意則抗議一事不妨就此了案參謀總長王士珍氏意見亦頗有異同故前日一天形勢上仍極混沌昨日　　國務會議適恊商國方面對於我國提議改正關稅一事由七國公同向我政府爲非公式之答覆大旨允我改正關稅而甚希望我國速出其斷然之行動國務員自晨迄晡討議甚久有所决定五時全體國務員報告總統總統亦遂同意此兩日來政府决定外交方針之經過想不出數日必能有所發表矣 
[大總統對於時局之主張]  
英文京報云本報昨載刻有人在外人方面傅布種種風說謂政府中反對中國加入聯盟國戰團者惟總統一人星期一晚間吾人又聞一說稱大總統反對抛棄中立之志極堅曾宣言寗辭職讓位與馮副總　统斷不願廁身於主張向德宣戰者之列至星期二清　更有一說流傅謂總統曾密告某要人稱德國之濳艇新戰略其結果將於兩月内斷絶英國之糧食繼卽佔據英京倫敦云云此等風說顯係破壤大總統與聯盟國人民間之感情本報記者因於星期二日（二月二十七）特以此事晉謁大總統以此項風說及他種無根據之謡傅告之大總統當即囑本報記者切實申明絶無其事記者又請大總統對於今日之問題有所宣示總統因言今日國人對於我國加入戰爭問題似有一種視爲黨派問題與黨派關係之趨向誠爲不佳現象蓋今次之大戰爭實爲國家與國家之戰爭非如　昔政府與政府或君主與君主之戰爭現交戰國全國男子皆効力於疆場就此大可徴驗歐洲今日之戰實係國家主義之戰爭以是故苟中國如欲加入亦須以全國從事對於此事之眞正决斷必出之於人民不得出於中央政府中之少數人及一切公私之顧問而决定此事當以中國利益爲主凡負導率人民之任者應抛棄所有私人與黨派之利益最要者吾人更不可以冒險投機之精神加入戰爭今兹决策關於多數人民之生命若非確爲國家之目的與國民之利益計實爲妨害國家之大罪惡也總統又謂彼雖爲軍人然深覺戰爭之慘酷以爲非俟百術俱窮之時决不應以此爲解决國際纷爭之方然政府與國會因國家根本的利益决定以爲在今日危難中應採取某項政策或行動時彼必不出而干涉或實行反對云總統又綜述其意志稱彼今日對此重大事件一如其向來對於他項事件决意依據憲法行事凡憲法上或法律上彼有裁决權力之處必當按其對於國家所抱責任心與義務心視爲與國家有利者而斷論及中國加入聯盟問題大總統切實申明謂倘代表民意之國會决定贊成加入聯盟則彼必不反對云云 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[解釋收買存土之駁論]  
　　二十七日英文京津時報云近者京中各報登載副總統秘書廳所發長函一件解釋收買滬上存土之原委因知馮氏於未收買之先已久與中央迭經磋議而其收買辦法實已先得政府之許可該函所述應行收買之理由以爲若不收買恐復惹起外交問題殊屬不當若謂英國將左袒洋商請求延長賣土期限或將强請中國收買上海大宗存土則是捕風捉影無稽之談也無論收買存土之眞因爲何該函所述理由實不充分至云將此大宗烟土製作藥丸以供戒烟者之用尤屬可笑是即謂吸烟犯禁而呑烟不犯禁也今日中國千萬吸烟之人未能將烟癖擺脫者皆因巿面發行各種虚僞之戒煙藥品有以致之也此種藥品大都含有多分鴉片吸煙呑藥形勢雖殊要其功效則二而一也該函除發表中央與馮氏往來數電外更聲明馮氏對於預料要求展限之主張吾人以爲該函主意在爲馮氏洗刷殊不知非僅未能洗刷且將前此吾人所不知者反和盤捧出總之馮氏收買存土一案其間含有政治作用其究竟如何吾人將來必復有所聞也 
[閣員代表出席之拒絶]  
　　昨（二十七日）參議院開會議長又報告前次本院要求國務員定期出席質問收買存土事件適接國務院來電云内務財政兩總長因有國務會議不能到院欲派委員到院報告湯漪謂院法已明白規定國務員得委員代表到院伹認爲不得要領時須國務員自行出席不得再派代表前次已聲明不得要領而政府又欲派代表議長直拒絶之可也議長遂回復委員無須到院嗣又决定請國務員自行定期出席 
[恢復自治案再付審查]  
　　恢復地方自治機關案前由大總統咨請覆議經參議院交付内務股審查於昨日（二十七）大會提出審查報告對於政府要求無庸恢復第一節不執前議惟地方自治關係憲政實刻不容緩限政府於一月内將各項自治法案提交國會議决因委員長未到省略說明卽行討論大體王試功贊成審查報告謂以財政上事實上内務上三種關係主張不執前議蓋近年來内務財政困難自治的款又皆挪作他用不從新由根本上研究萬難得完善結果且從前自治機關皆沿前清舊制計自開辦以來已達六七年未經改選故本員主張從新组織解樹强金兆棪亦主張不執前議但審查報告謂限政府於一月内將各項自治法案提交國會照院法兩院及政府皆可提出法律案若如此議决似惟政府獨有提出法律案之權院法亦並無規定國會能否限定日期令政府提出法律案又是一大疑同且院内已有人提出自治法案便不必由政府再行提出辛漢謂此案關係人民權利甚大不可輕輕放過政府意見是否欲於二三年後始實行自治抑志在卽刻實行是一難明之點應一方面再交内務股審查一方面調查政府態度蔣舉清謂本案只有二種辦法執前議與不執前議而已如有三分二主張仍執前議咨請政府公布如决定不執前議又有二種辦法一從審查報告咨行政府一由本院提出自治法案速行議决鄭江灝云本席爲審查員雖其時並未出席然揆諸　實若再交内務股審查亦仍是此種主張並無他種辦法是以本員主張交特别委員會審查楊永泰謂主張再付審查者以爲事難卽時解决再付審查以作轉　地步殊不知付審查爲無名不如暫行擱置宋淵源和之旋楊君又自行取消其說議長以辛議員再付審查之說付表决多數又以付特别審查表决多數乃由議長指定丁世嶧湯漪彭介石李兆年等十一人爲特别審查員 
[申明縣知事廻避本籍定章]  
　　前内務總長孫洪伊氏主張知事母庸廻避本籍未得國務會議之通過兹兼署内務總長范源濂氏爲統一行政起見特申明知事廻避本籍定章緣由呈奉元首令准其呈文云查縣知事分發省分依知事任用條例施行細則之規定無論指分請分有不得在原籍民政長官所轄區域以内之限制原爲廻避本籍而設是以歷届考試保薦各知事均 
經本部按照定章呈請分發他省任用近據各省咨報委署縣缺知事履歷遵章任用分發人員者固多而參用籍隷本省人員者亦復不少當軍事倥偬之秋爲一時權宜之計原難以定章相繩現在大局敉平若仍省自爲政旣違行政統一之義且開用人冐濫之端倘不及早申明定章恐流弊所至法令等於具文吏治日益　　兹擬由部通行各省區嗣後補署縣缺仍應遵照定章不得參用本省人員以示限制云云 
[國葬禮節之擬訂]  
　　國葬條例經國會議定咨逹政府後當即交由内務部查照辦理兹聞兼署内務總長范源　昨已將舉國葬各項禮節呈明大總統其呈文云五年十二月二十二日奉令國會議决故勳一位陸軍上將黃興蔡鍔應予舉行國葬典禮著内務部查照國葬法辦理此令等因奉此旋准湖南省長電稱蔡故督軍葬地業經官紳議决並徴遺族同意覓定城西嶽麓萬壽寺後山並擇定三月中旬爲葬期應如何籌辦之處立候裁奪施行等因到部查國葬法第三條　葬墓地由國家於首都擇定相當地址建築公墓或於各地方擇定相當地址修建專墓等語蔡故督軍葬地旣經該省官紳商同遺族覓定自應及時修建以表殊勳惟是國葬大典　屬創行不得不審愼周詳以期妥恊竊維前代賜葬之禮等級區分體制已不適用謹參考中外情形擬具專墓辦法並致祭體節由部提交國務會議公决在案理合開具清單呈請鑒核如蒙允准卽由部遵照辦理 
[取締南满鐵道私鹽辦法]  
　　南满鐵路區域内年來頗多有私鹽載運内地奉省當道迭與南满鐵道會社交涉後經議定辦法五條此事原委已由財政總長兼鹽務署督辦陳錦濤於上月二十四日呈奉大總統批准其原呈略云近來奉省私鹽浸灌内地層見迭出推其原因大半由南满鐵道裝載私運者爲最多民國四五兩年間據東三省鹽運使查報在南满鐵道附屬地内緝獲者爲數甚多長此以往於稅收大有影響上年八月間部署特派專員賀得霖會同東三省鹽運使吉黑榷運局局長與南满鐵道會社議訂取締鐵道私鹽辦法磋商至再始有成議共計議定五條已由該會社正式復函允許實行嗣後無論官商在該鐵道載運鹽觔均須持有東三省鹽運使運照爲憑方准裝運否則一槪拒絶自經此次取締以後奉省私鹽當可減省而官銷日見暢旺即稅收亦日益增加部署仍當督飭該鹽運使榷運局長隨時實力稽查以冀淨絶根株獲收實效 
附南满鐵道取締私鹽辦法五條第一條南满鐵道會社於運送鹽觔時務必以東三省鹽務官署所發之運照爲證如無此項運照槪爲拒絶裝運第二條運照内所載鹽觔數目或裝貨地點或卸貨地點或期限儻有一與實際不符時務爲一律拒絶之第三條運照定式四聯其甲聯在原發鹽務官署存根乙丙丁三聯給與運鹽者乙丙二聯由鹽觔落地之南满各站截留之乙聯歸會社存查丙聯交由鹽務官署派員隨時取回丁聯仍交商人收執第四條南满鐵道各站倘有發現受付詐稱品名之私鹽時依照會社之規定處理若於南满鐵道會社營業上之範圍無妨務爲於取締上有益之方法辦理之第五條　吉黑運鹽合同由榷運局與南满會社另訂之伹榷運局於運鹽合同有不履行時本辦法應同時廢止 
[鄂司法界發現詐贓案]  
　　漢口地方審檢兩廳據訴訟人某甲以私訴問題發生刑事重案當有承發吏及法警誘串某甲以五百元代爲運動某長官包獲勝訴甲如其言備洋請出中人與某官接洽三面交付迨本星期一公開審判某甲仍係敗訴遂知爲夥騙當庭舉發供稱廳長旣得我數百元何以又輸我官司一時各法官大生驚訝聲色均變乃究詰原委及中證過付人與取得證據始悉夥詐者有書記官一員承發吏二員法庭傅逹各一名當以案關廳員合夥詐贓該廳應告廻避昨特備文檢卷將該五員押解高等廳究辦聞尚牽連某法官高檢廳長劉子琨披閱詳文大爲震怒遂坐偵察庭點收五犯按名單獨預審一次紀録詞供面商同級周心約廳長將五犯發押武昌地方廳看守所嚴重拘管并分號居住以防聚合串供比派檢察官孫氏與刑庭長楓氏赴漢密查底藴以憑究懲聞高等廳以本案關礙全鄂法院名譽若果證明據確自應按照官吏詐贓懲戒法令視額數定其罪刑伹要求賄賂亦應受與同科故昨特將某甲拘解到案押候判處查此案發生業已三日法院尚守密惟外面則已喧傅殆遍矣 
[對德聲中之鄂訊]  
　　漢口商會發起外交後援會現正聯絡各方面進行該會長俞崇敬以此種　體責任至重必須與官廳聯合共同擔任其力始巨爰於二十五日設筵邀請王子春督軍到會籌商駐漢交涉員江漢道尹鎭守使警廳長及各團聯合會長銀行公會主任曁各著名紳商均陪座席間籌議情形現尚無所聞惟北京外交後援會刻已派程滌塵來漢催促進行省議會各議員昨亦關非正式茶話會討論一切因有主張組設外交商榷會者意見遂不能一致 
漢陽兵工廠在前清季年於造馬步快槍及小口徑山陸砲外所有機關鎗麥克沁快砲皆不能自製嗣由劉慶恩總辦廠務精研機械製造原理苦思兩載游德考查製造三次始將製造機關鎗砲與十三寸口徑陸砲之技工闡明入民國後遂能自製惟炮内所用之砲簧仿造最難仍向德廠訂購及歐戰起後德貨不能運華劉氏乃竭力創辦砲簧廠督同技工考究年餘現已造有砲簧四種呈由參陸二部驗明合用以現在世界戰禍已迫正吾國整理軍備之秋特將該砲簧廠建設完備以憑常川製造蓋前者係屬試辦規模極形簡陋現旣製造合用自應積極擴張也 
留鄂陸軍第九師係黎天才所部寗軍第一師改编前歲袁政府雖將编入北洋陸軍之列係屬籠絡作用内實猜忌防嫌故該師僅有炮兵一營又鄂軍第一師亦编制不全祗砲隊兩營上年一月留防省垣之砲隊一營解散後至今未曾重编故亦僅存一營現王督軍以砲隊爲全師骨幹該兩師各僅一營殊與陸軍師團建制不合刻下國防緊要已呈准中央令該兩師各添募砲兵二營编成砲隊第一第九二團所需山陸砲四十八尊已令軍儲局照發其募練經費月餉分别由部員具領聞該兩師徴兵區域均在湖北第九師在襄樊一帶第一師在武黃一帶均已派員分往招募指日成軍 
留鄂北軍第二師第六混成旅省防團各軍駐紥武漢者連日纷奉命令開外屬分途出發聞其原因係奉交通部陸軍部先後來電以各鐵路關係運輸各要　關係國防應即加派得力軍隊守護各路與邊塞要道惟自出發令下軍隊中稱疾請假者甚夥前日軍署命各師旅團營查報在省病兵留營調養及送病院就診者約約及千人王督軍已命擇其體弱有病者開除六百餘名遣送回籍其强壯願服兵役者病愈仍准留伍 
美國在漢口兵艦原有兩艘二月初旬德美絶交消息傅來已經開駛往滬嗣漢口以來小砲艦一艘聞名基羅司號係由宜昌奉命調滬行經漢口以德美消息緩和爲各洋商挽留暫駐以俟後命刻聞該艦又預備離漢回國已經上煤 
[對德聲中之粤聞]  
　　字林報二月二十二日廣州通訊云軍人與賭徒刻正從事運動欲排去朱省長軍餉僅發給一部份軍事當道冀藉弛賭之利益籌集巨欵付清積欠而民事當道則以爲藉賭籌欵不如商借外債惟外債迄無成議目下省最乞援於美人聞廣州美領事已允盡力相助第軍人立需現資緩不濟急軍界要人之意以爲朱省長如調赴他省而以李開侁或張鳴岐繼之則賭捐一項每年可得四百萬元查禁賭一事早見中央命令粤省迄未實行以軍人反對故地朱慶瀾不失爲好官確爲粤人所愛戴往往輕車簡從出入街巿有時察視學校等機關旣不先行知照又無繁文褥禮每遇大會輙雜處平民中頗有共和風度且慷慨資助各種公益善舉中國南部體育會舉之爲會長焉省議會於二十二日開會其所討論之最重要問題卽爲沙田應否加稅一事粤省内地盜風仍熾當道似無可爲力蓋現有之軍隊大半即舊日之盜匪也若輩若被革黜則迫於衣食將相率復操其舊有之營生若輩嘗謂今日粤督陸榮廷與現居高位者如李福楠等皆從前緑林之領袖云云中德交涉尚未解决而就廣州作入口贸易者之舉動觀之則若中德業已宣戰者然彼等纷纷囤積貨物以圖善價此間報章議論與公共意見皆不以與德决裂爲然蓋對於國務院無甚信任故也曾游學美國之華人論及中國中立或與美國一致行動之問題意見亦復參差惟主張中國當有一種動作者今已漸多至於報纸則迄今尚未有斷絶德國邦交之主張云 
[濟南治安已回復]  
　　大陸報二月二十六日濟南通訊云濟南前因遣散民軍三千餘人頗呈不靖之象今則亂象已過去矣煽惑兵士在周村濰縣肆虐之罪魁三人已被拘捕日前明正典刑内有團長一人當局此舉迅速嚴厲治安賴以保全民兵有编入軍隊分駐各營者有得資六元交械回里者此種處置似甚有交果城門已照常開至夜間十時爲止不復如日前七時半卽各門緊閉矣 
[雲南通信]  
　　巧家縣剷烟雲南巧家縣地方因官廳剷烟滇蠻勾結川蠻聚衆抵抗圍攻委員隊長勢甚急迫巧家縣知事日昨有電致督軍略云滇蠻勾結川蠻勢甚猖獗屢攻我軍復聚千餘在川脚剥村議奪我砲我軍會議後於皓曰拂曉攻撃復至川脚剥村圍攻二晝一夜始克焚死蠻匪百餘人餘黨竄散我軍官陣亡一員兵亦傷亡數人尚有毛姑山匪未服後如何再呈除另文呈報外合先電聞羅金標王烈朱世貴尹逹相徐培基芮虞光叩又川屬宜賓許堰場一帶種烟較多屢經大關等縣報告該處匪徒　集保護抗禁而該管地方官並未嚴令督剷限期禁絶因之種烟川民益存觀望業由滇軍府咨逹川督嚴飭該管官吏認眞剷除並派得力軍隊專任禁烟剿匪事宜刻聞川聞督軍咨覆已飭趙師長派隊赴邊聯絡滇軍恊力剿辦矣 
喇井匪猖獗麗江屬之喇井日昨爲匪攻入佔據該井灶户鹽商纷纷逃避其石登村爲該匪出入必經之道該處行政員亦被戕害尚有禁烟巡視委員現亦不知下落將有進攻蘭坪縣之勢探聞是項匪徒係𤠫𤢂勾結土匪數約千餘戕官掠井甚爲猖獗現已飛電大理請兵救援矣蘭坪知事趙鰲昨又密電騰越道云縣密據喇井李團正瓊報稱現温斗村聚有賊匪數百名圖刦喇井已飛派團警迎撃云云現在尚未知若何也傅聞是項匪徒首領爲朱天王阿拖等妖言惑衆自稱僞王並謂曾得異人傅授天書寳劍能避鎗砲夷人被其愚弄纠合入夥或捐助錢財甚多故得如此猖獗也 
兵工廠罷工滇省兵工廠於上星期六（卽十三號）各工頭技師相率罷工僅有小工數十人照常到廠聞因反對督工委員而起并公呈督軍署請查究該督工種種劣亦呈文内述有罪狀十欵廠長黃永社君聞信卽於星期一帶同廠兵及警士多名沿街清查罷工人數見即勸令入廠勿稍滋事否則拿送警廳懲辦各工徒始俯首入廠聞刻已照常開工惟尚在查究其原因也 
[川財廳長請開財政會議]  
　　川財廳長黃大遥以川省財政自前年帝制發生以來軍費繁夥出入不敷甚鉅且收支手續紊亂異常辦理之難爲前此所未有日前特呈請戴省長轉咨羅督軍召集全川財政會議以資解决其呈文略云查五年核定預算軍事歲支六百零二萬餘元而卷查實支各欵自五年一月起至年底止支出軍費二百八十四萬餘元又特别臨時軍費二百二十餘萬元又陳前督周前將軍劉軍長三任與各軍隊提撥銀行廠局存欵三百九十四萬餘元又由廳　銀行關局撥發各軍餉項銀五十餘萬元又各路軍隊自由任外縣局所提撥之銀除未報到數目不計外其已報者約計已逹一百六七十萬元省長在渝借中行欵一百萬元内除黔軍七月十五以前欠餉二十八萬餘元照案由黔撥還外其餘七十一萬餘元及劃撥鹽欵七十二萬餘元旣作一五兩師并黔軍入川後之餉需以及收拾川東軍事各項用費自應由川擔認以上總計五年份實支軍費共約銀一千二百九十二萬四千元比較核定預算已超越一倍有餘又查五年份中央專欵川省認解銀二百四十萬元合計實解與抵撥之數尚溢解三十餘萬元數雖溢解欵未實交综計五年度未支政費銀共三百餘萬元借欠各銀行商號銀五百餘萬元中央籌收軍票專欵銀一百萬元籌賑局銀二萬元造幣廠銀四萬餘元軍需課銀五千元兵工廠已抵未撥銀六十萬元川邊欠餉裁至五年底止計欠發銀一百四十餘萬元以上所列均係應行分别支付之欵目下兵費浩繁收數減少五年度新預算不敷甚鉅何能再塡舊欠查川省陸軍共编七師一旅漢軍若干營五年度國家預算經常軍費八百一十餘萬元臨時五百三十餘萬元比較核定預算實增七百四十餘萬元而川邊軍費年支一百六十二萬餘元尚不在内其他各項經費增減兩抵亦加十餘萬元總計經常臨時兩欵除川邊軍需外共增七百五十餘萬元又省預算歲出經常臨時兩欵亦增四十萬有奇又查五年國家歲入經常臨時兩欵共一千零三十餘萬元比 
 
 
 

Page 7

 
 
較核定預算實減一萬六千餘元又省地方歲入經常臨時兩欵共一百一十三萬二千四百零三元比較核定預算實增二萬八千五百八十八元出入對照均屬不敷兵燹之後民窮財盡收入能否不至再減尚不可必又查中央新加稅欵印花稅驟增三十萬元貨物契肉糖鑛茶牙當各稅合加二百三十餘萬元内惟契肉兩項認增四十餘萬元尚可靠收其餘各欵縱認眞整理仍恐不能逹到目的至省地方所增四十萬有奇業由本廳說明理由呈請咨送省議會指定專欵咨覆轉飭刻雖未覆到然必議加無疑川省只此人民只此土地何能當此有加無已之負擔且自民軍崛起以來各屬征存之欵乘機指提甚或驅逐舊委擅派新員正雜稅釐自由議減稅欵之因匪亂損失者有之局員之揑報捲逃者亦有之近則五道駐兵如林旣不能按時得餉輙以武力就近提截但屬軍事機關皆以財政廳爲指使本年度僅餘五月支出旣如此纷鉅而收入約計至多不過四百萬元每月平均僅得八十萬除月應支付之行政敎育實業等費約四十五萬餘元匯解中央約四萬元川邊經費約十三萬元所餘僅二十七八萬元以支付七師一旅曁漢軍并上述之各種軍費杯水車薪其何能濟若非籌計確實來源指定支出欵額釐訂各種收解劃一方法徒以苟且目前爲剜肉補瘡之計勢必至於官民交困而滋莫大之憂惟有懇請鈞署迅咨督軍飭查川省軍費每月究需若干并請尅日召集各機關人員會議全川財政統計全局指授方略所有以前軍政各費務期一律截清其不敷之數或請中央撥濟或另籌的欵彌補一面通令停止各道各軍自由提撥以後領欵一依規定手續庶法令不致纷歧財政可期整理云云 
[杭州快信]  
　　楊督軍昨調上海高昌廟砲兵第四團第二營來省駐紮　橋 
蕭山縣知事王右庚警佐樓秉權庇護龕山四等警佐余鍚恩經齊省長查知各記大過二次并將余警佐撤差 
海寗塘工局總稽查金國棟撤差齊省長今日（二號）委吳道隆前往接充 
嘉興北門隆泰昌皮貨號陰曆初二晚被二晚被盜刦去粗細皮貨百十六件報官追贓無着現由該店經理余鶴電禀省長飭各營縣嚴緝 
縉雲縣知事歐陽忠浩電禀齊省長丁艱請假兩月業已照准職務委郎成代理 
嘉湖鎭守使王桂林昨日乘坐翊麾兵艦來省 
省公署自三月一日起仿前清巡撫例每日發行辕門鈔一號由號房分送省垣各機關 
柏烈武已於東日下午乘特别快車返滬 
財政廳擬裁汰冗員十分之三署中大起恐慌連日辭職者已有八九人 
前安徽地檢廳長尹安世（江蘇人）奉調來浙昨已到省 
地方通信 
[無鍚]  
　　開原鄉敎育之發違開原鄉敎育近年日形發逹全鄉小學除公立者外私立者有十餘校之多每校之學額多者二百餘人少亦百名左右其中以私立公益小學曁竸化女子小學成績最優各種成績品陳列於該鄉私立大公　書館内凡手工圖畫剌繡縫纫國文算術等均斐然可觀云 
[鎭江]  
　　警區會議防務鎭郡城廂内外時有盜竊之案丹徒縣章知事前曾令飭各警區嚴加防範各警區奉飭後除加派各班長警不分日夜四出巡邏外昨日午後三時各區長又調集長警到局會議保護治安之策 
學委組設會所丹徒縣視學及各學務委員爲促進敎育起見特於日前組成縣視學學務委員會共國進行已擬訂規則多條具呈省道各署批准矣 
[揚州]  
　　盜犯就擒日前北鄉雷塘橋地方尹某家被盜搶刦刀傷事主一案聞該管警區區員易文緯現將此案盜犯擒獲昨已押送縣署究辦 
赦免政治罪犯日前江都縣公署奉陸軍部訓令凡因政治犯罪不涉他項刑事者一律郝免兹聞縣署由承審員昨將政治犯施德人等在小東門監獄内提到公署當堂具結交保釋放變通印花稅之請求城内各商號以各項賬册發票憑單逐件粘貼印花頗爲繁碎擬要求商會轉逹縣署按照店號之大小每年認捐若干以爲變通辦法惟此事關係全國恐非一地商民所能更易也 
會議改良煎灶之報告兩淮鹽運使劉文揆委派丁乃寛等會議草埝場煎灶情形並籌議改良辦法日前已據該委員等報告略云據草埝場全體垣商公稱煎鹽需草之多寡須視滷氣之厚薄爲衡如草埝各灶每届春令滷氣濃厚煎鹽一斤用草不過斤餘秋后則滷氣較淡需草稍多通扯計算雖未必斤草斤鹽然核計實數總在二斤以内倘用草過省勢必水氣涵濡成鹽后滷耗更大且碱鹽一項如煑飯之有鍋巴然草省則火力欠足所産碱片簿而且碎似於銷巿不無妨碍至通屬草質向較泰屬爲優故用草較省於泰此間　灶純焠商置成本所在平日稽查嚴密一莖皆珍斷不得任聽煎丁濫用蕩草致碍産收且草埝從前倡辦重淋其鹽之色味本優於他場平時出産無不加意講求等情乃寛等復前往場境頭段羅集二段蒿兒集地方查得原置煎灶係一　温滷兩　煎鹽詳詢各丁用草之數僉云滷氣厚者每煎一起連碱片出鹽一百十六斤用草約一百八十斤滷質淡者每起出鹽一百零九斤用草約一百九十斤之譜其火門式樣自經關前委員三祝來場調查已逐漸改小用草尚不過費周歷閲看亦頗整齊乃寛等察核各該局商所陳證以會查情形尚屬實在惟各灶向用泥築燒之日久火門易於損裂氣便不聚用草仍難節省當經乃寛等面　各商督率煎丁隨時修理以期完固並責令灶頭嚴防牛隻作踐草薪則在蕩之草旣易滋長起煎之時復加愛惜雙方兼顧務使供足應求云云用草數目如下上中段每煎鹽一斤實需草一斤十二兩下段每煎鹽一斤需草一斤十兩監獄官互調揚州地方監獄官黃作轉現奉省垣高檢廳訓令與宜興地方監獄官陳允發對調黃君奉令後已預備交代一切矣 
[安慶]  
　　警務會議之部電内務部昨有電到皖謂本部於三月二十日開警務會議以一月爲期籌畫改良全國警政徵集意見請飭所屬警務處長水陸警廳長如限赴京與會每機關一人爲限注意問題如下（甲）經費（乙）募綀（丙）任用及考察（丁）編製及章程（戊）其他改良刷新事項倪省長接電後已飭警務處長遵照矣 
皖省茶釐之揭曉皖省茶釐一差向例元宵前後發表現因省長駐節蚌埠財政廳斟酌人材來往函商不免稍延時日故各處茶釐於昨二十六日始行揭曉兹將財政廳牌示録下（皖）南）總局桂　　城南廣丁松森休夥鄭德謙街口吳廷謨涇太孫鳳翔嫠源羅德勤南陸查楊祁　　　鼎銅石史悠瑞饒州徐宜桐（皖北）總局　建藩七里河　　亮八里灘張　　河口王禮馨流波　張杰舞　河葉　　票　　　　埠吳實貞管家渡金　成毛坦　蔣紹畹女　　　 
[武昌]  
　　政界要人之往來前雲南省長任可　與湖南財政廳長袁家普同行晋京二十三日過漢王子春督軍以任爲回復共和要人特派員邀請至省在署設筵欵宴與其暢論時局任氏盤桓一夕二十四日晚車北上駐岳州長江上游警備司令吳光新日昨由京返斾過鄂乘武蒲鐵路專車由蒲回岳乘便檢查蒲圻臨湘一帶防軍公府顧問哈漢章之太夫人向寓鄂垣水陸街於二十一日病故哈聞耗於二十三日趕回治喪仍依回族習慣隨死隨葬二十四日即移柩永安於馬鞍山聞葬後仍須開弔 
地震引起之謡言武漢地震以後謡言百出不可思護頃因連日深夜或天明之際每發現濃霧行路幾咫尺莫辨據熟於氣象者云是春雷發動之先兆原無足異而一般愚民則妄傅將有災異發生尤可笑者漢口濟生堂某貧户所畜牝猪於二十二日午産子十一頭内有一頭鼻稍長似象而非象一時傅者詫爲奇事往觀者户限爲穿該户主不得已置諸街中縱覽無識之徒居然說凶道吉議論纷纷亦可怪也 
[寗波]  
公園中之人頭案奉化北門外宋家坪公園花匠汪文上月十九日晨因掃除積雪見有獸跡跟蹤往尋忽於園東竹籬外大柏樹下發現白色布袋一口上蓋稻草異而啓視詎料内有頭顱一顆駭極即赴警所報告轉請縣署勘驗當經屠知事親偕警佐李也白帶同檢驗吏前往驗得該頭顱係一男子首級年約三十左右顱首有血委係生前割下其着手處俱在偏左部分左面孔并有燙傷痕跡上黏臘燭油多片薙髮拖辫短髮甚長又驗得布袋之中有白色杜布無領破舊不完短衫一件左後近肋處有破裂經寸圓洞旁沾血跡并有紅面綠裏小纸被一條舊對纸一幅破廢過半祗有初號月池四字篆文圖章一方可驗檢驗旣畢天已旁晚當飭該處鄉警暫行看守次晨復將該首级攝影飭由該鄉警殮埋插標待領刻已分咨營警偵緝兇手 
[杭州]  
　　警界之新命案袓廟巷一區七分駐所值日警楊學勤自敎練所畢業卽派充巡警近日忽奉飭調二區二分駐所服務彼以無故更調自必有人主使突於昨日（一日）上午四時挾鎗實彈逕至二等巡長徐仁室内開鎗猛擊其時徐尚未離牀胸部撃中兩子迨三等巡長吕士棠聞聲出視又被撃傷頭部該警見徐吕均已撃傷當即竄出局外隨將鎗機用脚踏撃自向胸部開放致命倒斃路中聞死者衣内懷有親筆絶命書一纸所載何語外人未得其詳是日七時警務處派趙科員警察廰派錢督察員先後蒞所檢驗將徐吕兩巡長送入廣濟醫院醫治繼則由地方檢察廳雷檢察官帶同檢驗吏蒞場檢驗該檢驗吏以該屍如果自行撃斃子彈必從前面進而後出現驗得子彈從後背進而胸腹出决非該屍自戕定被别人撃斃檢察官聞悉後飭將該屍先行收殮聞午後復由警廳派巡邏隊將該署門崗某甲押解到廳訊究雜評一 
[伍外長辭職說] （一子） 
　　伍外長之辭職據云病也耳聾加甚也精神未復也然而揣測之者必以爲病非眞因其眞因爲外交事件之棘手乎則中國外交之棘手常人皆能預料伍旣不畏難而上台且以上台時奮勇之情形證之當不遽爾退避也然則外交棘手之說殆未可信也爲對外主張之不同乎則政府對外之主張早决定於抗議提出以前所謂第二步第三步者皆凖此第一步之抗議以進行伍果主張不同者當必辭職於抗議提出時而不辭職於抗議提出後也然則主張不同之說殆亦未可信也抑爲改组内閣之呼聲所感動乎則改組内阁說究倡自何人尚未明暸所謂僅出於一部分人希望者亦未可知日前雖傅臥治之伍外長已爲人注意而以伍之熱心毅力當不遽因人言而灰心也然則謂爲動於内閣改組說者或亦未必然也 
求其辭　之故而不得則曰病耳病耳亦奚不可哉 
 
 
 

Page 8

 
 
   
 
 

Page 9

 
 
   
 
 

Page 10

 
 
 [L本埠新聞 
[美國實業團抵滬續誌]  
　　美國實業團抵滬已誌昨報兹報將朱交涉員報告該團行程電文錄下 
其一外交農商部總長鈞鑒美國實業觀光團十二人東日抵滬當卽遴員招待該團約江日離滬由寗北上除分電保護外謹電陳兆莘叩冬其二省長齊鈞鑒美國實業觀光團十二人東日抵滬當卽遴員招待該團約江日離滬先行赴寗然後轉道北上祈派員招待飭屬保護謹電呈報（此外分致督軍行署曁江寧馮交涉員電文大致相同從略）大陸報云美國實業團一日抵滬後即乘汽車分派上海各處不獨觀覽此間風景且向與其所代表各商業有關係之商人接洽一切華人總商會定於二日午後四時在商會新屋開茶話會以歡迎之實業團諸人頗以得遊上海爲樂惟惜不能久住四日夜間即須赴寗再由寗而漢北至京津奉天然後再赴高麗漢城等處 
大陸報又云美商佛蘭克者此次抵滬美國實業團團員之一也爲威思康辛州密爾華基鎭人其所經營者一爲戈爾佛蘭克公司批發織物類雜貨事業甚大二爲國家製造草帽公司每日製成草帽萬具每年銷用中國草帽邊約數千　佛氏乃該公司之總董三爲瑪歇爾益斯萊銀行佛氏爲其副總董四爲威思康辛電話公司昨有人晤之於禮查旅館佛氏言刻與東方辦出口貨者商議商業上聯絡方法庶其所代表之公司可與方辦出口貨者直接交易無須借重介紹之人佛氏生於密爾華基其先爲德人昨曾言及一千萬美籍德人對於戰局之態度其言曰密爾華基有居民四十五萬人其中原爲德産者佔十分之四於工商業及政治界頗有勢力當戰事初作時對於交戰國抱定中立態度彼等始終爲美利堅人凡一切暴行無論出自何方面皆詆責之德國旣欲撃沈美船破壞美國海上之商務則自無中立可言云云佛氏今晚將偕其夫人離滬赴寗　 
[維持提單信用]  
　　滬寗鐵路管理局奉交通部令開案准財政部來咨以中國銀行轉據南京分行函請通飭津浦滬寗各路局對於提單應完全負責嗣後運商如提取貨物非憑提單不得提取以維信用而免疏虞等情係爲維持提單信用藉以免除營業上之危險赴見據情咨部查照辦理等因到部除分行外合將原咨抄發該路仰卽轉令遵照辦理具復此令（原咨從略） 
[火車站添設售票窗口]  
　　滬寗滬杭甬兩路管理局奉交通部令開本部疉據旅客等函稱各路各主要車站賣票處往往以買票人爭先恐後擁擠不通請多設售票處以便行旅等語查改良售票一節前經於四年六月一七三八號部飭分行各該路飭即延長時間並多開售票窗口在案現在經由鐵路旅行者日見發逹自非昔日之計畫所爲合宜仍應隨時改良以便行旅而盡鐵路爲公共運輸服務之責仰即通令車務段長認眞察看沿路各旅客主要車站售票情形酌量添設三等售票窗口以免擁擠而期便利除分行外限自文到之日起儘一個月内將察看情形及擬添窗口之站名及數目呈復核奪兹事極易爲仰速行之此令等因江局長已轉飭車務處遵辦矣 
[昨日滬杭快車遲到原因]  
　　昨日（二號）滬杭路東行之頭班快車於上午六點四十五分由閘口開車詎至八點時駛至臨平附近車頭機器忽然損壞不能開行遂由臨平站急發電報知照嘉興站趕撥機車一輛駛往臨平始將各節客車拖帶來滬惟行抵南站時已下午二點五十五分矣 
[最近土産出口之調查]  
　　本埠各洋行採購我國土産裝運出口歷經本館隨時調查紀之報端以供留心贸易者之研究茲將近日由太古公司藍烟卤船安地陸主號運往倫敦各貨調查錄下斯文洋行大豆一千八百九十四包隆茂洋行猪鬃一百九十件猪腸三件兎子皮一件狢獾皮六件生羊皮九件泰和洋行棓子一百件高林洋行生牛皮八件連納洋行大黃六十一件新順發洋行猪油五百零三件羅柏洋行蛋黄三十五件老公茂洋行蛋黃四十八件老沙遜洋行蛋白一百十二件大荳一千零九十三包平和洋行生羊皮二件羊毛十五件又茂生洋行經理之東洋輪船西比里亞丸號亦於昨日出口開往紐約計裝美良洋行蛋黃六十一件振興洋行草帽一件華商木花帽一件愼餘洋行野絲二十五包山東繭綢四十六件新時昌洋行山東繭綢八件法昌洋行灰絲一百包三井洋行灰絲四十五包安利洋行山東繭綢二件平和洋行白鹅毛六十七包信孚洋行黃絲二十三包怡和洋行黃豆七百包 
[蘇省禁種烟苗之周密]  
　　南京齊省長以本省禁種烟苗雖經各縣具報肅清惟恐鄉僻之處仍有無知愚民私將鶯粟種籽播種轉瞬英使派員會勘設被查見毒卉貽誤非淺除派員分往各縣實地調查外並通令六十縣知事轉飭各巿鄉警區嚴密查禁務使烟苗根株剷除盡絶以免毒害上海縣沈知事奉令後昨已轉飭各巿鄉警區一體嚴查矣 
[强盜開鎗奔逃]  
　　前晚二點半時有匪徒七八人至法新租界藍維靄路四百五十三號門牌趙姓花園内先將竹笆拆去然後將門撬開一擁入内搶刦金表金練及大小洋銀各物共值洋二百餘元事主驚覺　捕該匪等卽開放手鎗携贓而逸其時適有西捕巡緝到來拘拿該匪等沿途開放手鎗四散飛逃當因時在黑夜均被逸去事後由捕頭飭令探目沈德褔等前往察勘被刦情形以便查拿匪徒到案訊辦 
又一訪函云前夜三時有匪徒五六人身懷手鎗至法新租界辣斐德路四百五十三號沈孟侯家一擁而入搶去衣服首飾等物約值百元事主卽大聲呼救時有某西捕巡邏行經該處聞聲趕往追捕匪竟開鎗抵抗西捕亦即還撃奈距離較遠且在黑夜未能撃中卒被逃逸 
[訊問南成都路暗殺案之關係人]  
　　寓居新閘南成都路寳裕坊二百三十六號門牌　故前清淮揚道蒯光典之二夫人蒯王氏與第三子蒯彥先於本年一月三十號夜同時被惡僕王廣福（即汪廣福）用刀勒斷咽喉身死業經捕房將成衣匠王得成（即汪之保人）拘解公共廨迭經訊供收押並由屍屬禀請内地官廳懸賞通緝在案昨由捕房將住居愛而近路十八號門牌蒯光典正室李氏之傭婦周梁氏傅至公廨質訊據該氏供稱去冬王得成托婦人之子小金寳爲王廣福代薦生意小金寳因與王得成並不相識不允代薦後聞王得成自將王廣福薦至王氏太太處當差餘不知情旋由華探目李星福投訴此案發生後查得王廣褔前在某營營長楊文俊處當差現捕房已派探分往揚州安徽等處偵緝毫無頭緒原告亦已函請各省督軍通飭所屬軍警一體恊緝並聞楊營長函復事主謂此事確係王廣福所爲至王之保人王得成業經一再盤詰語多支吾恐有同謀關係請爲訊核訊之王得成供認爲王廣褔介紹生意惟不認擔保並稱與此案毫無關係請求省釋會審員王肇之君商之英白副領事判王得成帶回捕房候特别訂期研訊 
[請任楊小川以通商要職]  
　　江蘇通崇海泰總商會昨日電逹政府請將前駐滬交涉員楊小川君任以通商要職兹將去電錄後　　北京大總统國務總理外交總長鈞鍳江蘇交涉員楊晟本良心任事中外商情悅服近年推廣國外贸易　交涉員之力居多兹聞免職如失保障可否乞任以通商專職俯慰商情江蘇通崇海泰　商會會長張　周坦叩漾印 
[提倡鄉村林業之訓令]  
　　上海縣署昨日訓令各巿鄉農會文云案奉江蘇省長公署第八百零號訓令内開案准農商部咨開本部爲獎勸鄉村林業規定林業公會辦法呈奉令准由部通行各省責成地方官吏認眞勸導切實辦理等因除林業公會規則遵以部令公佈外查此項辦法係呈明先就京漢津浦兩路沿缐及長江沿岸等交通便利最宜植林地方先行舉辦俟有成效再行推廣各省次第進行相應恭錄大總統令并附本部原呈林業公會規則咨送查照即發各縣飭令認眞勸導切實遵辦並將辦理情形隨時呈報咨部備核等因附件到署准此合亟抄錄原件令行該縣知事即行遵照切實勸辦並將辦理情形隨時呈報核轉事關林業要政愼母違玩切切此令等因並抄件奉此合行印刷奉發抄件令發該農會仰即設法提倡並勸導農民遵照辦理以興林業而關利源是爲至要 
[南滙知事提倡蠶桑]  
　　浦東一帶出産素以土布爲大宗蠶桑事業向鮮研究乃自洋布盛行土布滯銷鄉民生計卽日漸窘迫兹聞南滙縣葉知事有鑒於此特呈請齊省長撥欵補助蠶桑事業以資提倡一面訓令各巿鄉經董組織勸課蠶桑會勸導鄉民育蠶植桑以裕民生 
[駐松砲兵調赴浙省]  
　　原駐松江之砲兵第四團第三營營長張樹德奉浙省楊督軍令以浙省現須添兵駐防着將該營全部開往杭州聽候派調張營長遵卽部署一切已於昨日率隊往浙 
[搜獲軍械之結果]  
　　皖人朱金文在虹口漢璧禮路鶴勝樓茶館内啜茗身藏實彈手鎗被總巡捕房華探目陳雲忠等查悉搜出手槍並至新閘路一千七百七十四號門號牌朱之家内拏獲嫌疑人汪玉堂姚炳卿並搜出法國手鎗一支子彈八十粒指揮刀一把解送公共公廨訊供押候查究在案昨晨復訊先由中西包探上堂禀明前情並將手鎗子彈呈案請察訊之朱金文供前在閘北寳興路警局爲巡士因革命嫌疑出差後在前閘北光復軍統領李徴五處當差手槍係張姓友人托我帶出求售我因貪圖分潤故爲之帶出乞鑒訊之汪玉堂等延律師代表辯稱汪等前在江蘇都督程德全部下爲軍官所有軍械係舊時遺存故鎗彈口徑不符請爲明察關讞員商之英卓副領事以朱金文身藏手鎗必非安分之徒判押西牢九月汪姚二人家藏軍械匿不報捕亦　違章姑念已押兩禮拜從寛開釋手鎗子彈等物一併充公 
[僞造護軍使署委任狀]  
　　無賴曾長貴僞造松滬護軍使署軍樂隊連長之委任狀一纸上蓋僞印私藏身畔專在外日暉橋一帶向各茶館及居户訛詐昨爲憲兵營第一連吳連長曁高昌廟警區李巡官偵悉以使署軍樂隊並無連長一職顯係假冒當卽會飭軍警將曾長貴拿獲搜出僞造之委任狀一纸候解護軍使署軍法科訊辦 
[水果公所遷移紀]  
　　本埠水果業公所本在小東門城根建屋設立已久兹該同業以往返不便又在南巿裏毛家弄另購新屋從事修葺將該公所遷移入内現修葺已竣房頗爲寛敞昨日舉行開幕禮該公所原設之華實高等初等小學校亦於昨日一併遷入午前十時由該業董事陳良玉曁領袖厲鶴卿李鴻琛邵東林江壬水孫士元等偕同業七十餘人並校長李绥襄與敎員等率領學生百餘人自舊屋出發前導有國旗及軍樂兩班經小東門外直街由十六舖裏馬路新碼頭荳巿街至裏毛家弄新公所沿途經過各水果行均在門首懸燈結綵並燃放鞭炮以表歡迎 
[外部電令調查旅滬外人]  
　　朱交涉員昨接外交部電令調查旅滬某國人及某國洋員洋行有無學校並各機關雇用之某國人以及僑商舉動應分别調查隨時電部等因朱交涉員當即分别遵辦派員設法調查 
[交涉署新委職員姓氏錄]  
　　新任駐滬交涉員朱鼎卿君蒞任後即將内財各科酌量改組業於本月一日揭曉共分總務通商外政交際四科其餘財政譯務收發庶務即分隸總務等科以資撙節兹將已經委定各科人員姓氏錄下總務科科長曹有成科員曹紀常汪樹鈞吳葆誼通商科科長李亮科員卓建伯外政科科長沈邁士科員夏肇敭交際科科長陳世光譯員楊小堂庶務李逵卿魏賓陽辦事董佩之曾星垣其餘外政交際兩科科員尚添派其員名因未委定尚未發表 
[核給匠夫衣帽住屋之部令]  
　　滬寗鐵路管理局奉交通部令開據該路司機匠火夫等全體禀請發給衣帽撥給公房居住等情查所呈困苦情形尚係實在應如何酌予體恤之處仰該局長核擬具復原禀抄發此令 
照錄滬寗機務處司機火夫禀爲懇恩發給軍衣並請賞造公房以便居住聽差不誤竊維中土全路統歸國有兹查京奉亦漢京張津浦及滬寗路旣一體連絡同屬交通部直轄且所定規模自應劃一不二其各路機車兩處上下職員皆有公房居住而軍衣靴帽等件均按委發給以示鼓勵而壯觀曕至本路車務處上下職員均得衣帽優賞獨機務處尚未沾此厚澤伏思機車兩處乃同一効力風霜雨雪在在堪虞惟機務爲最遇行軍之際機務冒險當前屢受非常之苦自宜同享惟一之賞恤再工人散居各地漫無歸宿設逢緊急公務難於頃刻之間立卽招　若無公房聚居誠恐誤事抑不僅惟是工人辛工無幾除仰事俯蓄外曷有羡餘以爲賃居之費况此刻米珠薪桂尤爲難支籲懇總局長電鑒恩准發給衣帽賞造公房以使居住而示體恤則頌大　無涯矣 
[地方自治研究會開會記]  
　　上海地方自治研究會昨在也是園該事務所開會並請前内務總長孫洪伊及國貨維持會會長王文典等演說會員蒞會者約百餘人午後一時開會首由會長李右之報告開會宗旨及經過手續並請各會友提出議案俾於下次四月間開會時討論報告畢卽請孫洪伊起而演說大致謂地方自治本早應回復前在内務部任内未能辦成殊爲抱　以弟看來近年國民 
 
 
 

Page 11

 
 
大凡有一通病各人一抱辦不到宗旨於是咸有消極思想凡百政治徒能維持近狀至於自治回復一層亦如是也自治於前清曾試辦過因結果不良致被今政府中視爲須有大學問大幹才人方能辦到良好結果也自來談自治之人往往議諭高遠故一時不能辦到但自治須從實在上研究萬不可專務高遠從學說上着想國家謀民主之生存國家本無存亡問題只有貧富問題欲求國家存在必要政府設法經濟發逹人民謀自治之完備經濟之發逹亦是人民與人民之竸爭也自治欲保助人民之發逹先欲於謀生上着想國家在上救護之千涉之欲求敎育發逹須先造就師範若師範生畢業愈多則敎育愈能發逹也否則欲辦學校而無師亦不能并校也辦學校呆依定章而行日久不能有效如一地只有一校亦不能有效緣無竸爭不易有進步也欲求實際不必於設備上求十分完備敎育欲普及敎員俸亦不能優若欲辦强迫敎育須籌一學欵着手此亦地方自治之要旨也或設半日學校夜學校均可助敎育之發逹大凡農工商業不發逹國不立也設如中國現在手工工業時代非機器工業時代中國現需提倡家庭工業不宜集大資本家設大公司如予家之商陽縣内十年前辦一織布機業已用及全縣年入一百六十萬元故高陽現無貧民若能令全國如是豈不是一富國也予住之村莊係大莊旁有一小村莊有一老農種田渠惟勤於灌糞與人不同年必豐收旋該村人皆仿行之日久竟成富村該小村莊上之田竟無售讓者鄰近大村莊之田亦漸被收買由此觀之吾蜚辦事須從勤實研究卽自治亦須切實不必以外國之高遠學說爲之如上海之租界現竟發逹如是外人未來經營之前亦僅一荒地而已在吾國民往往反對推廣租界然租界上仍是吾國民開店營業居住亦比仍是吾國民吾輩欲辦自治須要在租界外計　使商場與租界等則自治乃不爲虚設云云次王文典演說謂今將所見所聞約略報告藉貢採擇予於三年前往外國時乘輪船船上見一身穿華服之英人言中國無自治能力予問其故英人答曰英人在全球上能有四分之三之自治能力前在拍蘭可作模範南洋羣島係西班牙荷蘭二國開闢現爲英屬殖民地此亦由自治而得也英人在中國者人數有限現掌海關郵政種種職權者皆吾英人也云云可見世界之公理須有多數人之輔持中國至此僅存自治研究會實可憾也又謂外國人到中國來入點鐘時卽能知中國人無自治能力予叩其故答曰外人到中國在上海碼頭停船入城觀人民之不平等乞丐满街醫院藏書樓等均無街道汚　房屋欹側無人干涉此皆無自治之證明也諸君現辦此會須切實研究何稅應歸國有何稅應歸地方何事須創辦何事須改革皆須切實研究少憇英人又曰中國之南通可稱自治是處有各種工廠醫院學堂商團等種種皆備外交非一人所能辦好如近日日報所載之日本棉紗工商兩界反對各節須要全國人民爲國家作後盾不然則中國人之辦外交者僅穿西裝住洋房事事退讓非特無益於國反致割地賠欵貽害於民查英人比印度人口僅止十分之六英人僅二千至印度印度人卽能賓服何也因印度甚野蠻英人甚文明所以文明能服野蠻如巴西國先無自治爲美國屬國後來巴西國自治完備美國竟許其自立可見自治爲强國必要之國卽如孫伯蘭先生所說高陽縣機業發逹一事查中國爲産棉之區日本人向中國購買棉花不收入口稅而棉紗出口亦免納稅以致紗業甚爲發逹而中國輸出貨品不能發逹者何也皆由捐稅太重如江西之磁器上海運往四川須三十天日本磁器僅二十天何以遲速相去如此之遠因國貨運往四川須經三十三道關卡納稅濡滯以致稽遲外貨關卡不敢留難致能迅速現在予所主張裁釐加稅問題政府已經提出會議各國已承認僅日本反對皆我政府無後盾無自治會故也望諸君共圖之言畢由李右之君向孫王二君代表致謝遂全體攝形宣告散會已三時許矣 
按上述孫王二君演說詞係照訪員來稿刋錄詞意不甚豁　　衹可觀其大旨而已閱者諒之 
[國貨維持會調查部開會記]  
國貨維持會昨晚開調查部第二次職員會籌議調查錄進行事宜至八時調查長王漢强及其餘各職員均依時蒞止入席討論茲將議决各項摘錄如左（一）議定通告各商家報告出品本埠以一星期爲限外埠限函到一星期内答覆所有編輯手續亦限一個月内辦理告竣其出版日期至遲不得過陰曆三月底以示限制而免遲悮（一）議决函請全國總分商會調查出品輔助進行以期普及而免遺漏（一）公推王子鈞徐　華陳享剛趙鏡清萬選青顧少也舒軼凡程幹卿洪善長金介堂張樂君及前聘之陳道鏡等爲義務調查員（一）議决每逢星期四晚八時開調查職員會討論一切以期進行（一）凡遠近各商號如未接本會通告者有新出品物及各種國貨者惟望速行報告到會以便編入 
[官産沙田調主任之更易]  
清理江蘇官産沙田駐滬辦事處調查主任翁順孫現奉曾處長調差所遺上海辦事處調查主任一職由曾處長改委蔡垚檥（號道一浙江人）接任蔡君已於前日（三月一日）到局視事並分函縣公署及各機關一體知照 
[硝皮廠遷入内地之窒碍]  
工巡捐局朱局長昨出牌示云案據孫寳記等硝皮廠禀請遷入内地營業等情一案兹經本總局派員查復該廠等向係設在羊尾橋一帶地方實因硝皮臭氣熏蒸有礙衛生致被驅遷原禀聲稱毫無氣味未免諱飾該皮廠等擬遷地點接近住户礙難照准合行牌示遵照加擇荒僻之區禀候本總局派員查勘再行核辦可也 
[上海醫院施種牛痘]  
南巿公立上海醫院昨在城廂一帶粘貼通告定於三月一日（即陰曆二月初八日）起每日午後二時至四時逢星期二四六開種牛痘一四在小北門内大境二五在楊樹浦路太平寺一四在浦東六里橋中學二五在塘家鄉辦事處三六在爛泥渡土地堂等處施種凡有嬰孩之家俱可就近請種不費分文云 
[顧韾一爲母營葬]  
南商會正理顧韾一君之母鈕氏於去臘逝世兹於陰曆二月十二日開弔發引送往東北鄉虹鎭地方安葬刻於住宅前後兩旁满搭素彩牌坊並訃告親友想届時執紼而送者必極熱閙也 
[商餘研究社添設英文夜課]  
本埠熱河路商餘研究社係由閘北各商團會友所組織成立以來已逾一載上月所添設之武學講習課内分操興野外要務戰術學射撃學兵器學五科近日報名者頗形踴躍現又加設英文一課除星期曁星期六外每晚八時起十時止在社授課兩小時凡屬社員社友及入武學講習課者志顧研究英文一概免費其敎務由該社員陳安甫虞伯瑛沈永基三君認擔義務昨已通告全體社員知照矣 
[尚賢堂演講敎育]  
法租界霞飛路石牌樓尚賢堂昨發通告略謂本月四（即舊） 
曆二月十一日）星期下午四時半在堂開學務聯合會特請梅束閣君演說今日敎育上切要問題聞届時各界士女皆可往聽無須領劵云 
[突如其來之無聊人]  
前晚七點餘鐘豐大米行執事（即米業商董）張樂君擬乘包車回家甫出行門突遇狀類丐子之蕭杏春向張大聲曰汝是張嘉年乎我已等待良外張以素不相識詰其何事蕭不能答張怒　其頭部蕭即阻止去路要求給錢張遂鳴警將蕭拘送第一區警署詰其來歷稱係京束永平府人前清時在瑞澂處爲家丁瑞澂在上海道任時張因辦理學堂及糧社等事時至道署故與認識刻因賦　已久擬向告貸川資並無他意警署諭留候查明核辦 
[小販墮入船底]  
前日午後一時半有小販朱三和在招商局安平輪船販賣食物偶不經心從艙面路入船底致傷頭顱手臂等處經捕報告捕房飭送仁濟院療治 
[馬夫糾衆行兇]  
無鍚人許阿大年二十歲賃居本城大東門地方前月有馬夫王小寳招令阿大前往帮忙言明每月工資洋五元厥後因分文無着阿大即告辭回家王以阿大不應贸然辭歇於前日（初七日） 
午後糾同馬夫鐵阿大小福建等多人至許阿大家將許扭至縣署西首僻静處所評理一言不合王卽喝衆行兇阿大寡不敵衆當被毆傷倒地王等又取出利刃將阿大左手無名指割下一　而逸旋經其父許阿生母周氏趕至阿大已不省人事當卽舁至　院醫治昨日午後許阿生將子舁送地方檢察廳禀請驗究由林廳長派員驗視一過諭飭自行醫治聽候查明因何起　再行核辦 
[婦人糾衆拆梢]  
王阿二前日在北巿購得烟土　包行經南巿裏關橋爲婦人吳黃氏察破糾同流氓多人將王輒住拆梢王奔入該處德興泰烟纸店内暫避該氏竟入店將王扭住抄其身畔所　烟土經該店夥唐秀甫嗚警將該氏並王阿二一併拘入一區警署轉送地方檢察廳請辦 
[公廨訊斷私帶紅土案]  
天津人馬義因私帶紅土被捕搜獲解送公共公廨訊供收押在案昨晨復訊先由洋藥公所代表律師上堂請究訊之馬延律師到堂代辯並由馬義供稱在籍帶有薦書兩封乘火車來滬欲赴閩省謀事適在車站遇見友人袁長生袁以我年長爲我代携行李而其自已所帶之纸包交我携帶至泰安客棧暫住詎纸包内係屬私土致被拘案求察中西官以馬所供難憑判押西牢二月土送海關銷燬 
[吸香烟焚燬兩柩]  
引翔港鄉民江阿春之父及胞妹均已亡故棺柩浮厝　地上柩外用稻草覆蓋前日有趙和尚雇小工多人在該　鄰地上掘取泥土各小工工作時在柩旁劃取自來火引吸香烟詎火星遣落稻草内　時燃着致將兩柩盡行燒燬昨日江將趙扭控王區四分所轉解閘北司法科質訊一過諭送地方檢察廳核辦 
[兩案均已註銷]  
湖北督軍王占元前曾派人至法公堂控告民黨中人向海濳於漢口縱火謀亂一事與有關係因其現住租界請爲提究等情後因證據不足將案註銷嗣又接到湖南地方廳來函謂向海濳在湘省時曾欠天樂居旅館房金數百元請爲訊追故判暫候一月着天樂居主自行投案起訴再行訊核昨已届限又經傅訊中西讞員謂向海濳曰天樂居旅館主人至今尚未來案起訴故亦註銷惟前次提訊爾不應不認海濳而稱凱旋有意欺朦本應究罰姑念已押二月有餘免予再究所有保單一纸留存公堂如二年内安分無事届時准予發還 
[縱火謀財案繼續質訊]  
住居虹口嘉興路二號門牌之楊箴（卽楊常春又名小場）因串同林阿榮楊阿生嚴阿五劉根茂等在南京路四十三號洋房羅傑律師寫字間内縱火焚燒寫字檯私取金表等物及滙理銀行支單一本冒簽名字指使婦人吳劉氏購物使用得資分肥嗣被羅傑查悉報由總巡捕房派探將楊等先後提獲解廨迭經中西官研訊詳情屢誌本報前日午後由捕將楊箴等一併解案經王　生襄讞會同美博副領事升坐刑庭續訊先由捕房代表牛門律師上堂詰據見證沈良才訴稱我在楊慶和銀樓内爲夥去冬由被告小楊來兌金戒計洋三十七元六角付我二百六十九元之滙理銀行支單一張上簽洋人賽納名字我卽交於經理找出洋二百二十九元四角後向該銀行收取不付始知受騙云云繼由談小毛投稱去年十二月二十六號有林阿榮將支單一纸囑我至該銀行收取現欵據云已經止付故未取到又由四川路萬利源洋貨店夥姜倍生投稱曾由蕭姓主顧交我支單當至該銀行收兌卽被扣留報捕派探將我押至店中當即將蕭指出幸未被累訊之吳劉氏供稱支單係由兄弟交我據云在火車上拾來我請李姓舊東托人閲看但不知其人是否蕭建賓即據蕭供稱支單係由李公館内女傭取來我至萬利源洋貨店詢問據云十二月二十四號期當由店夥代至銀行查問是實又據福州路二百二十三號門牌妓院妓女月月紅之傭婦陸阿和供稱是日我與月月紅至樂餘里堂唱途遇小楊與林阿榮楊阿生回至院内碰和當由小楊給我支單三纸目覩小楊簽字並欲我找洋十元等語旋由滙理銀行管理銀洋西人投稱本行與羅傑向有往來此項支單共有四百四十四元六角因羅平時所簽之字或大或小並無一定故已付出三纸嗣得羅之電話知照止付詎又有人持支單兩纸來收遂即扣留交捕云云後由被告楊箴之代表海德禮律師向各見證遂一駁詰復向堂上聲稱原告方面見　已　但敝律師辯護手續尚未完備請爲改期中西官判各被告還押候明日午後再訊 
[兩人輪姦一幼女續誌]  
虹口元芳路三百四十一號門牌林海林家十四歲幼女森阿新被粤人歐金海誘至東有恒路八百六十號門牌披屋内與同鄉人林見强行輪姦以致林女受傷嗣被女父得悉報告捕房將被告二人一併拘獲並經西醫驗明林女受傷屬實解送公共公廨訊判林女暫留濟良所被告兩人押候訊究在案　晨由廨復訊先由八十六號西探鄧上堂訴明女父至捕房報告後恊同華探前往將歐與林見兩人及女一併拘獲等情並將西醫驗傷單呈案請察訊之歐金海等延律師到堂聲稱本律師甫經被告延爲代表案情尚未研究請爲展期研訊中西官判被告兩人還押林女仍留濟良所候另行訂期研訊 
[妓女陪同到案]  
毛友禮控顧衍清在白克路二百十八號門牌妓女香雲處行兇攖洋昨由捕房將被告與香雲傅至公共公堂原告延律師到堂代表請究被告亦延律師到堂代辯請求交保中西官判顧等各交一百元人洋並保候訊 
[法公廨訊理錢債訟案四則]  
俞明揆前延愛倫律師爲代表至法公堂控稱作頭陳信高前因包造房屋乏資購料向俞借去洋二千元除收還外尚欠洋一千三百元日久不還請爲追繳等情經公堂判令被告覓保出外設法措還詎被告無人作保現仍挻押不理原告投稱陳有房地等産請求發封作抵陳稱雖有租地造屋之樓房八幢半及一畝二分空地之道契一纸均已抵押於樂源昌計銀二千兩是實判候傅到樂源昌訊明核辦昨日樂偕中保陸雲記投稱今將道契租地等據呈案如若拍賣恐不足二千兩之數可否由俞歸還商人銀二千兩産卽交俞執業請爲核斷　讞員判陳信高還押樂源昌呈案之道契等據暫存公堂候將房地拍賣以二千兩最少之數如不足數仍舊發還倘買至二千兩以外除付還抵本外餘歸俞明揆抵償欠欵缺少若干再向被告訊追 
陳泮林前控客棧主徐步灜虧欠房租洋三百九十四元延約不付請求追繳判交人銀兩保限七天繳洋在案迄今尚未保出分文不理昨又提追徐稱在押難以設法須請　出覓保俟將客棧盤去然後歸還中西讞員因其迭次抗違不繳着將該棧發封拍賣作抵 
吳宏炳前控顧杏生於民國三年九月間將房屋官契抵借洋銀逾期不　核計本利共有六百七十元因保人逃逸是以投案請追當因飭傅避匿判將房地拍賣作抵在案現有譚楊氏投廨聲稱該處房地係婦人之産所有官契曾被長孫譚金林私自取出向顧杏生押洋十元不实顧轉向吳宏炳抵借巨欵後人即不見現在婦人將洋六百七十元存在案下如原告能減讓若干婦人情顧代賠將契收回以免後來糾葛譚金林供於民國三年八月問私取家中官契向顧杏生押洋十元是實聶讞員問原告有契無單何以贸然抵下吳答稱顧來抵時聲明本無田單此契卽與田單無異故敢抵下中西讞員又向前充該圖地保之林鳴生問曰契此可能當作田單否林稱契上註明另有田單爲憑請察判候原告偕中人到案再行訊斷譚楊氏與譚金林諭各退去 
周少雲至法公堂控稱前有某毛巾廠經理徐履琴與商人往來及押欵等項共被欠銀九百餘兩由徐親筆簽字爲憑今向索取延約不還請求追繳徐供押欵二百八十兩往來之欵衹欠洋四百七十元字雖商人所簽銀實東家所欠須由東家料理商人不擔責任求察判交保限十四天内將帳算明究有若干再行核辦 
[呑没機器價洋之控訴]  
寡婦陳李氏杭州人其夫在日以鑲牙爲業前日扭甬人吳高元至五區警署控稱有鑲牙機器全部託吳變賣詎吳將價呑没避匿不而今在義品里尋見請爲究追經薛警正質訊一過判解司法科訊辦 
[原被均已物故]  
賓少遊在公共公廨呈控何松林不還花瓶價銀八千兩業經公廨訊判被告押追並將何家内古玩拍賣得銀二百七十五兩繳存公堂候核在案兹因被告在押身死原告賓少遊亦已病故昨由其子賓兆培延代表律歸投廨聲明原被相繼逝世請領存銀中西官判將被告繳存銀二百七十五兩准給賓兆培具領 
[詢明小孩珠帽之來歷]  
無鍚人王阿毛前日持一小孩緞帽上有珍珠至海甯路某押店求質被滙司捕房包探金褔壽查見以其形跡可疑將王拘住詢知係在浙江路搶來當將人贓帶入捕房昨解公共公廨經中西官訊實判王押西牢三月　存捕房候失主認領 
[追住攫取珠飾之流氓]  
流氓陳阿二前日在新閘成都路攫取金何氏珠花圖逃收捕帮同追獲昨解公共公廨經中西官研訊屬實判陳押西牢九月　交原主領回 
[匪徒攔攫金押髮]  
匪徒王阿三昨在美租界愛而近路攔刦婦人王張氏金押髮一支圖逃當被一千一百二十二號巡捕查見將王追獲拘入捕房諭飭押候解送公堂請辦 
[國貨海昧之特色]  
海貨爲日用食品之一種銷路甚廣我國於漁業素不講求以故近來外貨乘機闌入金錢流出外洋不知凡幾東台縣宏遠海昧廠主人張鴻譆有鑒於此特仿照新法自製各種海味食品歷經美國巴拿馬賽會及本國農商部國貨展覽會特獎金牌江蘇地方物品展覽會特獎銀牌兹爲擴張營業又疊派其經理來滬調查海味行銷狀况以資研究據其經理人云就蝦米一項外貨每擔普通價須銀四十兩左右國貨只須二十兩至三十兩而色味且過之果能各海味行號一律購銷國貨則挽回利權實爲不少云 
雜評二 
[自治與生計（庸）]  
孫洪伊氏在自治研究會之演說謂自治欲保助人民之發逹當先於謀生上著想其言至爲切近以前自治團體之通病上者圳驚於高遠之理想下者且醉心於宫樣之文章其精神之所寄大抵皆消耗於模仿官治機關之内而種種文牘規章遂以竄取宫場體制自窻以爲苟能與官之機關相似而對抗者即已盡自治之本能袁政府取消自治時所指爲私設公堂等等者要亦模仿官場之極端耳然則今後欲發揮自治之本能其勿以近於官之機關自居而專致力於社會上之生計與實業也 
來函 
[國民禁煙大大事務所函]  
逕啓者本會本國民公意主張取消收買存之約務使烟禁如約禁絶其宗旨辦法具載宣言簡章自發起籌備以迄成立所有經費均由同志擔任並無派人在外募集其有熱心捐助者另由本會數取收條爲憑亦經載明本會簡章第八欵經費項下近自通電拍發各省均有響應正謀積極進行貫澈本會之主張忽有意圖破壞烟禁之人即以破壞烟禁之詭計欲圖破壞本會名譽一則曰詐財機關再則曰革命機關試問共和甫幸再造外交如此緊迫一致對外猶慮不足安有革命之可言至謂詐財一節尤屬荒謬試問詐之何地被詐何人法律首重　據證據　在此等蜚語本無可辯價值特恐淆惑聽聞得遂破壞烟禁者之慾望用特備函乞登貴報來函欄内以昭公鑒如荷各界索取本曾宣言簡章函到即寄此致即頌撰褀白爾部路新民里七號洋房中華國民禁烟大會事務所公啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[老申報八股文] [  彭佛初]  
報之最老者莫申幸若也夫申幸出世以來已歷四十六寒署矣稱之曰老不亦宜乎嘗思大老者西伯之尊稱養老者朝延之大典人旣以老爲貴報又何獨不然似魯殿之靈光巋然獨峙如中天之日月歷久不磨雖曰老矣而　鑠精神仍爲後生小子所弗及者則惟老申報是當彼之誕生也羣相嘖嘖莫不謂何物老嫗生此寗馨執意錦瑟催年比湘水之美人將憐遲暮洎夫其旣壯也日上蒸蒸莫不謂偌大文壇斯爲健將孰意白駒過隙似東山之太傅已及中年雖然老子興復不淺又何傷乎老大哉天上有老人星之目世間有老成人之名斯報也遐齡獨享其老人星與老成人之流亞乎當其一篇跳出我固疑是老奴雖後起有人聲調豈清於老鳳睹丰神之絶世無異徐娘吾將從而頌之曰老子其猶龍乎文家有老斵輪之稱翰苑有老前輩之號斯報也高壽獨躋其老斵輪與老前輩之同類乎當茲册載重來自可稱爲老手縱陳言復拾常談固異於老僧享言論之自由况多臣朔人方走而相告曰老蚌且生珠矣由是觀之不且越老而越新鮮乎然而猶不止此焉嘗聞歷事數朝則有長樂老焉而此申報者旁觀冷眼亦經六代之滄桑觀彼老氣橫秋却不在馮道癡頑之列又聞敎人多術則有尼山老焉而此申報者　口曉音久主中原之壇坫觀其老當益壯又不在原壤夷俟之班於戲大年獨占報界孰與比肩茲者駕熟就輕洵不愧爲識途之馬美哉舊事重提報纸斯爲特色請看散珠橫錦幸勿視爲明日之花抑吾尤有進者絳縣老人歷四百四十五甲子而弗衰則此老申報者僅閱四十六年又何老之有故吾不妨以文章老調博諸位老先生之一粲焉（四） 
家庭常識 
西裝領袖易致汚穢洗法用肥皂　温水中融解次將所刷之硬領袖浸入搓洗待汚滌盡後絞乾仔細檢視如尚有不潔處卽置於板上另用毛刷擦之擦後再於清水中漂之即絞乾用小粉（以領袖之多少酌量所用小粉若干大約一茶匙之小粉可將水領袖五六支）以冷水融和之隨將領袖浸入揉搓數過即行提出置於明凈無塵之板上或桌上攤放平直以熱度極猛烈之熨斗約離領袖分許往復熨燙使之速乾然後再以極熱之烙鐵在領袖兩面往復磨燙即光潔如新矣惟用熨斗及烙鐵須十分注意手腕宜靈往復宜匀否則非焦灼卽變色矣（一） 
凡銅鐵之金屬易生銹者則其爲器不耐久用殊爲可患茲得西人製成一種油將此油塗抹銅鐵器皿自不生銹是亦家庭之常識也其製油之分配爲樹脂松節油橄欖油黃蜡各一百三十分雲如末五百分相和卽成（栩按此即五金店所售之球牌擦銅油不如購現成者爲便又鍍　之器最易生銹可常用檸檬酸拭之卽不致銹 
欲使煤油燈加增光度加樟腦末省許於油中極佳（二）[  逃虚]  
短篇小說 
[自殺黨（司蒂文遜著）] [  常覺小翠合譯天虚我生潤文]  
第一章（八）（陰曆二月初四刋起） 
瘦人見大佐驚狀意頗得復笑曰君母駭少頃即知吾會之佳會中凡羅馬之水陸劇場决鬭蒲　均備且一切均可任意爲之無所顧忌凡人一入吾會即覺外間之俱樂部直無一絲意味矣掣簽之法亦至不一或以纸牌或以骰君行將見之矣言時室隅果有一小門呀然而闢諸人纷纷起立盡入内室瘦人以右手握杖舉其左臂曰時至矣密斯特漢麥史米請君扶我入内室大佐諾乃扶之而行内室之廣闊與吸烟室相彷惟陳設略異正中置綠色長案會長方據中而坐鄭重攤其纸牌瘦人之行至緩迨入室時衆人已均圍案而坐惟王猶立案次相待三人遂同就案隅坐瘦人低聲謂大佐曰君視之此牌凡五十二張得紅鑽石一者爲執行人得么心者死又曰究汝等小年人佳可見他人之牌若我則卽已牌亦不能見且言且探　出一眼鏡加諸所戴之眼鏡上曰如是則稍明矣他人之牌雖不能見然但視其面色亦可知死者爲何人矣言至此忽默蓋憶及已亦在其中也當瘦人言時大佐方以瘦人所述告王王聞將殺人亦失色大佐勸其乘問濳遁然王轉瞬即復鎭定如恒低聲曰旣來之則安之此時耳目衆多汝母多言且稍待一覘其究竟言次昂首四顧見衆人均慘白其面若已喪其魂魄額上汗珠粒粒如豆而瘦人則尤甚睛灼灼視會長手中之牌幾欲突出眶外體盡顫若臨死刑頻頻自點其首且以手握其慘白之唇少頃會長朗聲曰諸君注意語出衆目一的盡注其手中之牌似死囚望見縊架戰栗不已會長卽自右起每人分與一牌分時必令其人翻牌視之見非一鑽或么心始更分與第二人翻時其人恒驚恐失措及見非是始色然而喜王見將分及已心不禁突突大躍亦不自省爲驚爲喜而其兩握之中則已冷然均汗矣旣而得者爲九心大佐則爲三鑽瘦人審視其牌蓋一心之女皇也乃微歎如釋重負而送餅之少年竟得一鑽本坐如癡噤不能聲王意頗憐之蓋知少年來此實欲自死其初意固未嘗欲殺人也時會長見殺人者旣得及復自第一人分起然一心終不見出現蓋在座祗二十餘人耳諸人乃均屏息以待而恐怖之色愈增及第三次分至瘦人時諦視其牌忽銳呼躍而起其狀若一無痪病者旣復頽然而坐埋首臂問胸衣起伏不已衆視其牌蓋一心也於是慘白之面乃盡現笑容紛紛出室而去會長亦欠伸起立似謂今日事已竟矣瘦人支臂案頭以手自扶其額欲泣無涙枯悴之唇亦慘白如死會長視之微晒亦隨衆而出衆人旣出則復言笑如恒王及大佐乘衆未見　足而出狂奔至宅門之外時冷月一丸透重雲而出映人影於地倍覺分明回思適時所見所聞直如恶夢王頓足曰此等險惡之事乃猶爲世人所爲耶予必犠牲名譽報之警察（所謂犠牲名譽者蓋以太子入此下等社會實非榮譽事也）大佐亟曰殿下是何可哉殿下之名譽即爲吾波海彌之名譽何可毁之若臣則譽亦不足爲榮毁亦無損於人願請代焉王曰弗可此次入會汝實爲我所强何可更累及汝卽自問亦有所不安此事今且緩言汝可往呼一馬車至吾儕歸矣今夜當藉睡魔以祛心中之恐怖也臨行王復以自殺俱樂部之地名訽明御者記之册上　 
栩園雜談 
[苦女兒彈詞序] [  天虚我生]  
小說之雅馴者僉推傅奇然吾以爲彈詞尤勝卽以體裁論彈詞亦較傅奇爲古唐人樂府原用律絶惟歌者必雜和聲歌之迨後並其和聲亦塡實字以就曲拍於是始爲塡詞更就詞句加以襯逗於是始變爲曲而論詞曲之祖則菩薩鬘實爲五七言參錯而成小秦王清平調則且純爲七言絶句鷓鴣天浣谿沙則又七絶之變體也彈詞句法雖無一定而按其實不外律絶二體連綴而成中間有三字句者則鷓鴣天也煞尾有單句用韵者則浣谿沙也引子必有小令下埸必用絶詩則又爲傅奇之濫觴也傅奇最古者爲金元樂府考其初不用簫笛而用絃索故稱爲絃索調今之演唱彈詞者必以三絃爲主蓋猶不失其古風焉世稱古調獨彈陽春寡和殆可移贈彈詞家蓋彈詞家以獨彈獨唱爲正宗而目雜角搬演者爲野狐禪士君子以　弄爲恥故不屑也俗傅七字唱本有仿傅奇體例以生旦凈丑分科介者實非法是蓋流於灘簧曲本特剿襲傅奇句語而施點金成鐵之功不足訓也董西廂本爲絃唱小說至王實甫關漢卿變爲北曲始加科目以便搬演而李日華又改爲南曲致爲天下詬病蓋謂其去古益遠矣世說彈詞始於李龜年雖因洪思昉之長生殿傅奇而生附會然考開元樂府本爲七字而内廷供奉又以龜年爲首屈一指則清平調之依聲製譜或出其手亦未可知故予所著彈詞獨主張爲絃唱說書而不用雜色賓白所以别於傅奇體也試觀天雨花玉釧緣等亦皆同符於此惟南樓三笑及一捧雪等諸俗本乃始有雜色分科之例是其不足法也明矣然天雨花等於諧聲恊韵之處猶多牽强亦非善本求其造句圓熟而叙事鮮明者直不得一閨閣中以讀彈詞爲學詩之張本蓋猶習俚歌而竊比於古詩欲其通逹又豈可得故予嘗有宏願願率同志出其文章詞賦之緒餘而爲完全新頴之彈詞顧同志不可多得始於今得一二人焉郭君閒閒即其一也所著苦女兒彈詞不第結搆新頴而選聲用韵尤三致意焉於用典處且復加以註釋實大有俾於讀者書中事實及其勝場讀者自能開卷而知無煩爲之諛飾惟其體裁異於俗本或者不察且援南樓三笑之例以繩之則失之遠矣故述予見以弁於首丁已二月天虚我生識 
今日插畫爲（副總统亦將爲黨魁耶）九字组成 
附白消寒圖準於後日揭曉閱者注意 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
　 
[四十年前之西南通商]  
　英員勘擇西南程途 
（見本報癸酉年七月二十五日） 
英屬印度國欲於中國西南界闢一通商之路已非一日特西南類多峻嶺窮山半係盜賊出没之所故實難勘擇一妥便之路也茲聞英國近以此事商之中朝且於月餘以前經自上海領事館内選派一員先取水道溯揚子江至四川然後捨船就陸以便選擇要路以逹於印度也且曰業經總理衙門已允行此事檄知各直省該英員所經之路其地方官須親自陪送護至鄰縣以示助此舉云按此事果能見效實與中國西分商賈爲大裨益之事將來該處邊界必出一大埔如現在海濱通商之大口一類於家國徵收稅餉亦未始非有補也第總在勘得一較平坦之路使貨物易於轉輸是爲最要耳夫印度究爲富足之大國其貨物固能流通而無滯則日後贸易之興實不可以限量矣 
[文苑]  
　彤芳閣徵閨秀詩詞文啓 
（見本報壬申年十一月初二日）红杏詞人 
翳夫芳流彤管誇不櫛之書生妙擅色絲羡掃眉之才子是以青菱鏡畔錦字簪花朱鳥窻前香詞艶雪王虞鳳早嫺翰墨徐彩　雅愛篇章當不獨續史傅經名留昔缓頌椒詠絮才擅深閨也惟自前明迄今閨閣文章流播絶少即詩詞兩體雖經名公鉅卿及博士通人登選　厥終嫌未廣厥傅豈無萬玉琳瑯千花嬌姹倚吟露晚寫韻香初而未鐫小集於金荃莫記芳名於玉蕊未免箋濡墨瀋隨香雨而俱消字照花光逐仙雲而盡散蓋有不勝湮没者矣僕居偏瀕海家乏藏書欲薈萃夫瑶章廣搜羅於綺閣文體則曰駢曰散並拾珠囊韻語則曰詩曰詞不遺　屑或已刋成集願乞假觀如未輯散編敢煩鈔與總署其集曰彤管芳音至其中貞孝節烈允宜立傅表章尤須開示詳悉庶幾才由德重非徒浮艶之香奩裘以腋成得備大觀而無　手民待付心企良殷幸賜一縑俾儲萬選 
[花叢談屑]  
榕城生（見本報壬申年六月二十日） 
榕城瞿生某美丰姿少聰頴讀書過目輙成誦能琴又工繪事以貧故棄書學賈往來吳越間有年矣吳下故繁華區花柳之盛甲於天下珠簾十里簫鼓三更入其中者鮮不目迷心醉故凡巨商大賈至此雖較利盡錙銖而　頭錦則一擲千金不　也瞿生素謹愿居吳下日久而未嘗作狎邪游同輩輒非笑之謂其有道學氣生謝曰僕非不好此也僕素情重而若輩多無情者僕恐爲情所累故不願耳一日有巨绅某招生飲乘生醉挾之往青樓中有妓名張若濤者字薛仙丰貌嫻雅吐屬温柔彈琴賦詩敲棋度曲無一不瑧精妙書法尤工簪花小格秀骨天成爲閨閣中所僅見也以是名噪一時王孫貴戚慕名求見者踵相接而若濤意殊落落少所許可是時生乘醉而來舉眸四願於兩行紅粉中有乞取紫雲之意某绅見生情景笑曰阿　甫入温柔鄕便欲眞個消魂耶昔日之假惺惺胡爲者因命置酒爲生與若濤合歡迨漏三下某等皆扶醉歸生獨留焉若濤初見生頗不满意乃僞醉而假寐生傍徨室中見其布置精潔圖書满架壁間懸古琴一張不覺觸所素好思一奏技又恐驚其清夢屏息枯坐夜已將闌矣少頃若濤始醒生笑曰美哉睡乎若濤不答從容對鏡理訖即以爐焚香向壁間抱琴下歛容撫之極目送手揮之妙彈未半忽爲變徵之音凄凄切切如泣如訴生聽之不覺凄然欲涙所彈蓋胡茄十八拍也若濤見生如此罷彈問生曰君亦能此乎何所感之深耶生曰卿以此自庽淪落之感僕亦同此情者入耳警心能不悲從中來耶若濤聞言默然久之謂生曰試更爲君彈一曲可乎於是重理舊絃别翻新　生傾聽之餘愈加感歎曰伯牙鍾期千載難遇卿彈此高山流水之操而以知音許我我何敢當然如卿者亦未始非青樓中之伯牙也若濤至是始有喜色與生剪燭窗前娓娓談家事東方旣白亦無睱作巫山之夢矣生歸庽後魂夢顛倒頗不自持次日若濤遣人來贈生瑶琴一張玉笛一枝玉偑二事詩扇一握扇爲若濤親筆所書詩亦近作也生得之狂喜思爲瓊瑶之報適有人携周昉漢宫春曉圖求售生以白金雙柏易之復購得漢玉連環一件自繪梅花帳一幅翡翠管紫頴一牀親携之往謂若濤曰明璫翠羽卿固有之僕亦不敢以俗物溷卿清賞此區區者雖不足貴然亦非尋常繡　中所能解識者風雅如卿當留作紅閨雅伴也若濤欣然曰妾以弱質溷落泥塗君獨不視爲章台柳而寵異之如此妾當懸佩終身不啻如太眞之金釵鈿合矣特未知君子之心固何如耳自是往來益密一日若濤告生曰明晨花朝妾等姊妹爲盒子會畫船簫鼓於虎邱山塘間作竟日清游但須各奏一技琴棋書畫惟其所能君盍同往一游爲繪圖以誌勝會何如翌日生與若濤偕往於是衆美畢集或拈毫覓句或對局彈棋或撫氷絃或摹晋帖須臾酒炙雜陳雲　竸奏生於其間左顧右盼目眩神移恍置身蕊珠宫親按賓雲小隊矣酒酣伸纸作圖點染工緻並以八分書顏其圖曰閙紅一舸諸美大喜竸以巨　爲壽若濤曰如此雅集有圖不可無詩因爰筆賦詩二絶詩曰春波瀲　綠湔裙夾岸花枝點　雲難得花朝天氣好酒船歸去趁斜曛點拍飛觥事事宜羣花貌出影迷離一奩合受薰香供知否凝眸吮筆時題畢生大加嘆賞命酒復酌少焉紅日啣山乃命榜人理歸棹蘭橈桂楫缓缓游來生與諸美人憑艙延眺興致悠然迨至家已月上矣生家本寒素邇來以居積稍有盈餘然碌碌依人自嘆殊非長策若濤知之甚諗頗以爲憂而未形於外也一夕忽謂生曰妾甚思食茯苓糕君明日可向肆中携來然須親交妾手母令他人知也生諾之而心竊懷疑不解其意次日姑買之携往甫至門若濤已於樓頭窺見急迎至樓下生甫出與若濤亟以手捧茯苓糕僂傴登樓若携重物者入室即納之櫝中迄無他語次晨生欲去若濤乃啓櫝取糕出仍交生曰君可携去妾不須此矣生愈不解然持携之際似覺甚重贸贸歸來開而視之則其中金光燦爛與雪粉顏色相掩映蓋皆永昌赤金葉也秤之約有五　云生驚疑愈甚卽往詢若濤曰卿豈以雲　助妝之品尚須添置數色耶果爾僕當爲卿購之奚用此阿堵物爲者若濤曰君遠客異鄉阮囊之羞澀可想而知聊以此爲君客中買酒之貲耳想不以爲辱君而揮之不顧也生固辭不受若濤乃曰妾日來亦無所需此者君爲妾暫存之可乎生始諾之若濤雖生長娼家然志氣甚傲每思脫籍從良顧見來往青樓者非齷　之金夫卽浮逸之浪子但解黃金買笑未能白首相依以是　　不自得遂成心疾時發時止自識生後見生舉止大方於温柔鄕中頗能用情體貼卽擬以終身託而未言也一旦舊疾復作生往視疾詢其症之所由來若濤具以告而詞氣之間微露主死相依之意生感其情因謂之曰卿之心事僕固知之但僕上有老母須禀命而行且糟糠在室倘一旦河東獅吼卿能堪乎若濤曰抱衾與裯實命不猶小星之分妾固甘之君宜急作書禀命慈母妾實不能久居此火坑中也言已涙　　下生亦相向悲泣後月餘生母書來責生以大義言瞿氏從無納妓女者切母敗壞家風且命生還家勿久戀此邦云云生得書持以示若濤曰非僕不欲其如老母見責何白頭之約期以來生卿善自爲計可耳若濤見書癡絶良久及聞生言不覺失聲哭曰命也如斯夫復何言自今以往妾亦無意於人世矣遂絶粒不食生慰藉再三始强進米粥然自此心疾愈甚面龐消瘦言語支離病已入膏盲矣生在前尚稍稍作笑語否則日以眼淚洗面也會生母又有書來促生速歸生不得已束裝南旋若濤知生歸送生至垂虹橋畔問生再來期生答以來年春初若濤泣曰妾病已深旦暮將作泉下人君明年來倘念舊情能於鄧尉陳墓間酹妾一杯酒九原有知當笑倚梅花來拜君　也生亦掩泣移時遂掛帆去明年生來吳再往訪之則若濤化去久矣聞其屬纊時尚連呼生字者三吁情之所鍾竟至此哉生於是爲之營奠營齋並至墓下澆以百花釀曰酒不到劉伶墳下土今日之奠卿果有知耶無知耶遂痛哭而去終身不復作青樓夢云 
[雜錄]  
難産仙方（見本報報癸酉年七月二十一日） 
無論倒産橫生數日不下用黃標纸硃書北斗紫英夫人在此貼産婦帳上即生如移時不生可將黃標纸揭下貼産婦背無不産者俟小兒及胞衣下後可速將黃纸焚化并另備香擉謝神不可遲缓缓則恐大腸隨之下也 
此安徽旌德江秋浦於辛未歲由皖旋旌道經青陽之梅村因於黨路亭憇息見壁上字一張視之則此方也錄以歸抵家其妻適難産已三日矣江因如法試之其妻立産未幾伊隣有程夏者媳亦難産求方於江江卽書以與之程媳遂産母子平安江因發願刋刻可謂已欲立而立人已欲逹而逹人矣 
栩按二十年前内子初胎亦産三日試以右方殊無效嗣得一方名（千斤攀）蓋用　蔴子七粒（藥店均有售）去壳搗爲泥以戥秤之分爲二餅貼左右足心不一小時胎果下立即去之謂不去則腸且下矣若腸下則速去足心之藥貼其頂則腸自收旣收亦卽去之考之醫書則治盤腸難産固用是法但未至時不可先用蓋恐有橫生倒養之弊耳此方嘗傅戚友試之均效故並誌之 
 
 
 

Page 18

 
 
   
 
