# 1914 - 261 - 4914744

 

Page 1

 
 
   
 
 

Page 2

 
 
時評 
[趙秉鈞與張勲（冷）]  
　　據今日路透電謂趙秉鈞於昨夜患病今午去世又謂張勲接見白狼代表已與白狼連合云云此皆所謂新發生之有關係事也趙秉鈞固於中國政局内有能員之稱者也當去年初任總理之時頗能内外因應及至宋案發生而所謂能員者竟一時窘於其能能員而爲人所窘我知其中心鬱鬱早伏今日之死機矣所可惜者彼謂將以其計劃試行於直隸今未試行而逝不知其計劃何如耳　　張勲前已屢傳與黨人連合與宗社黨連合今又謂其與白狼連合其言當不可信張勲之惡祗爲無能以御其部下故張勲之惡皆部下之惡也謂其暴戾而有野心或不然也唯亦以調去江蘇都督任後心中鬱鬱特有怏怏之態耳不然使所傳而確中原人民寗有幸曰哉 
[命令]  
　　二月二十五日大總統命令兹制定約法會議秘書廳组織令公布之此令　　又令兹制定各省薦任以上文官赴任憑限規則公布之此令　　又令任命王式通爲約法會議秘書長此令又令江蘇民政長韓國鈞呈稱敎育司長黃炎培實業司長黃以霖呈請辭職黃炎培黃以霖均准免本官此令又令任命江謙爲江蘇敎育司長徐念兹爲江蘇實業司長此令　　又令任命賈賓卿爲歸綏軍政廳長此令　　又令内務總長朱啓鈐呈據江蘇民政長韓國鈞轉據省城警察廳長王桂林呈請將秘書蒲蕃昌勤務督察長李膏潤王建勲科長熊開先郭寶時羅仲素消防督察長孔昭齡署長姚時中沈墀熊潤玉姚紹虞均准免去本官等語應照准此令　　又令内務總長朱啓鈐呈據江蘇民政長韓國鈞轉據省城警察廳長王桂林呈請任命劉錫彤爲秘書劉志正楊以敬爲勤務督察長施濟晋黃桂芳王固磐爲科長趙光中爲消防督察長張國琛趙永平劉永盛王文貴爲署長應照准此令 
[專電]  
　　北京電總統府得津電都督趙秉鈞今早（二十七）八時痰厥十二時死北京電王占元養（二十二）漾（二十 
三）敬（二十四）電本月二十二白狼由皂靴河經蘇仙竄向西北混成第五六圑分路抄勦五圑於酆家集南遇白匪前鋒約四五千人砲二尊馬三四百匹即攻斃匪無算生擒十數名匪敗退二十三狼率衆大至約十六七營約萬人五圑攻右翼六圑攻左翼該匪抵抗兩小時漸退向東南山嶺錯雜每退一陣旋即佔地抵拒我軍連奪數陣地匪勢蹙敗所過沿途燒燬房屋并將已傷未斃之匪抛入火中我軍窮追至暮方休斃匪約二千餘人生擒十數名是夜匪因連日受創匪衆乘暗四散僅餘一部最悍之匪留陣地抗戰二十四我軍拂曉追擊匪衆抗戰不久即分竄東南西三方追擊隊抵皂靴河西方及余子店匪已零星散匿該追擊隊即在該處搜捕匪股潰散殆盡狼尚無下落又另電軍用飛機已到商城連日官軍與匪開戰斃匪二千餘人餘匪潰散現在正行追勦　　北京電延長油礦事本國風潮漸平而外論漸張謂其第五條爲該公司運油計得以建築保衛使用此等路線是同時與以路權而所跨者爲延安府至承德府又與勢力範圍衝突火油銷揚美外惟俄日并又有前曾要求此礦關係將來外交上即不能直接干涉恐間接生反響　　北京電商部有極長之意見書說明漢冶萍事争者以爲該部局於說律上雖說得過但事實内幕難免關係且以該部所稱取消云者爲空言但聞今日商外兩部將合與日使交涉取消　　北京電欽渝鐡道經過雲貴前許中法銀行承辦共九萬萬法郎舊曆去臘本行以京行擅自减輕條件取消京行經理臨時中止付欵因有去臘恐慌見吾借欵通信後熊希齡盛怒該行該行復託周自齊轉圜條件稍輕熊辦前確已簽押　　北京電礦務條例定中外合辦股本各半前熊總理反對中止昨在國務會議通過理由不外中國所擔危險較少　　北京電古德諾又擬一書日總統顧問之議會組織法謂政治會議解散後必須設一臨時議會俟永久機關成後即解决其性質純爲輔佐並分配責任不可更束縛總統　　北京電政治會議議决解散各省議會大要以此等高級會議不適宜於國家之統一至對於整理内外公債案已爲精神上之否决　　北京電孫總理致函各部嗣後主管之事卽由該部專决關係各部者各部會决無庸常開國務會議故現僅每週開會一次國務院秘書異常閑樂　　北京電梁士詒雖被選約法會議議員惟袁總統面諭不得充議長且凡總統府人皆不得充開封電王占元兵已布置妥當四五日内當可與匪接戰連日雨雪道途泥濘輸送困難已極　　開封電白匪已向西竄大約仍回南陽以該處崇山峻嶺兵隊不易進勦段祺瑞總長聞此消息已調潘圑及駐洛三營開赴武關信陽一帶掩護鐡路並資勦辦　　濟南電仲匪肆擾沐境靳都督已派駐紥韓莊軍隊就近勦辦惟仲八亦係山東大股土匪其聲勢與白狼不相上下恐一時不易得手　　徐州電仲八現有黨徒七八百人分竄瓦窑碫家圩各地方该地不通電報消息至爲遲緩又悉仲匪連破數處　　清江電黨人秦應西胡澤生均於號日正法　　南寧電越南圖旁所屯法兵已拔回河内沿邊均無匪蹤　　綏遠城電甘肅平遠縣土匪猖獗甯夏將軍馬福祥電請歸綏將軍派兵赴西路勦捕　　奉天電勝福欲向政府投誠兹經張督派員調查僞軍部下極力反對風潮頗爲劇烈勝福前雖有投誠意現懼爲部下所謀仍用僞統領桂恒之言獨立暫不取銷張家口電栛協約未定時俄在外蒙一帶之駐兵約近十餘萬現雖傳言撤退而庫倫恰克圖烏里雅蘇臺及科布多阿爾泰等處散居者仍有五六萬之多　　打箭鑪電近日藏軍佔據下鄕城已距我軍不遠張鎮守使飭孫統領帶隊前勦聞軍中二月不發餉不願出發　　南京電南京日商損失當道已賠償六十萬元由國稅廳撥付交涉局派員解滬交付　　南京電日本領事昨請馮都督曁夫人到署會宴　　南京電韓省長通令各縣謂此次停辦自治機關凡地方公益事宜非惟不得停滯且須力策進行務卽善體斯意明白解釋以期家喻户曉　　南京電省長諭新委各知事嗣後各縣支給欵項不得擅自撥用　　南京電下關商埠局長金鼎已於二十六日接事 
[特約路透電]  
　　天津電趙秉鈞昨夜患病今日（二十七）下午兩點鐘逝世　　北京電湖北各省代表九人日者往訪張謇楊廷棟談論之際楊謂延長油礦純係中美合辦張謇答某代表之問謂該合同已簽押無可挽回　　北京電漢冶萍事政府不承認近訂之借欵故借欵合同當無效力農工部將先由公司入手俟该合同呈部核奪時將斟酌合同内之條件有無政治關係苟無政治之害則卽利益上稍有出入部中亦將准之云　　蕪湖電有華童生卽患疝當早開割遷延至今於星期一日腹破腸出由敎會醫士於兩小時内爲之開割且縫好創口今已漸愈可望復原華人皆奇其術　　北京電美孚公司經營石油礦合同全文業已宣布規定由美孚公司派專門家赴陜西延安府直隷承德府查閱油礦如能查明開採之後與兩方面皆有利益則當組織華美公司試查旣竣當於後六個月内開工美孚公司執有資本百分之五十五中政府執有資本百分之三十七分半且可於公司成立後兩年内照定價續購百之分七分半將來如須增加資本由中美均分出之董事部人數中美各半中政府允力加輔助保護且不於一年内以中國他處油礦許讓外人該合同以六十年爲限期内不得准他國圑體在載明之區域内開採油礦如所指區域並無價值則當准美孚公司在陜西或直隷省内各處尋覔油礦並准該公司有由水道油管或鐡路輸運之種種便宜中政府可免繳價取用出産石油全數二十分之一中政府如願在美商訂借欵美孚公司許助成之　　北京電英文京報載稱聞英國馬考里公司願在中國設立機械力極高之無線電報局若干所其程至短當二千英里或設立機械力較低規模更大之無線電報局若干所先由該公司掌理候中國力能收回自辦則再讓交國其經費以五釐息公債劵充之限二十五年償清惟中政府與德國德力風根公司已先有約故卒未允可馬考里與得力風根二公司現已 
 
 
 

Page 3

 
 
商定辦法大約將讓馬考里爲之漢口電據英文楚報載稱粤漢鐡路工程計畫將有重大之變動德國一段總工程司林勞君已赴京以更改路線條陳上諸中政府議沿漢水築路至信陽及老河口而宜昌一段之工程行將作罷現信宜昌以上美國承造之一叚工程極艱需費孔巨須多年　能築成非俟此叚造成則宜漢一段之路不足吸收川省之貿易故將失其正用信陽支路早遲必築諸工程司之意不如先築爲愈或謂美國一段築否尚不可必蓋法人所造成都至東京灣之路將爲川省貿易之出路較之宜線工速而費廉現估計四國借欵英金六百萬磅雖將來可增至英金一千萬磅仍不敷造成川粤漢全路英美兩叚大約各需造費英金八百萬磅云　　南京電據確實消息昨日張勲在徐州接見白狼密使頗加禮貌會談多時諸代表乃安然歸去會商何事無從得悉江北謡傳張勲與白狼已商定提携行事南京對於此說不甚注意頃有張勲之兵五千行抵徐州預料將長駐該地聞張勲尚未切實從事助剿白狼　　廣州電當道今日出示恢復紳制取消前督所賞官兵之徽章等物　　廣州電廣州灣華人揚言如法員决意實行徽收人頭稅則將全行離境 
[譯電]  
　　北京電政治會議多數議員主張先按抵押品所值之數向五國銀行圑商訂短期借欵以還所欠之外國小借欵同時復在國内籌募短期及長期公債以應各需　　北京電英文北京日報謂農商總長張謇與美孚公司所訂之油礦合同實應維持之蓋中國旣不能自行開採油礦故該合同條件似尚差强人意云　　北京電政治會議多數議員通過卽行解散省議會議案因旣有礙全國之統一且不復满法定人數之故　　倫敦電倫郭中國留學生奉命回國一節今由中國使館宣稱此僅指湘省所派之學生十餘人而言因該省大局不靖湘督不能擔任經費之故要聞一 
[八釐公債之糾葛交涉]  
　　（二月廿三日北京通信（（遠生） 
海樂肥德與比公司之讓渡劉玉麟懲戒問題之由來借欵内幕之一斑讀者當猶記憶去臘各報目登政府電報取消路透電所載法京報紙比法公司現在銷售中國八釐公債之說謂此爲内國公債决不能在巴黎銷售並最近各報所載劉玉麟擅借比款有交懲戒之說究竟是怎麽一回事當亦讀者所願聞也其原因如下　　（一）熊總理曾與海樂肥德（人名）立約以南京公債抵與該公司其數額爲五十萬磅政府實據作抵並賣此債票而海樂肥德則指稱此非内國公債且實買賣　　（二）海樂肥德因英使抗議將此債權轉與比公司實由劉公使立約並未經中國政府允准此劉氏懲戒之說所由來也（英使有易顔惠慶說）　　兹將北京英文日報所載海樂肥德之信及该報所轉載之政府電報及其辦駁之語一一譯登吾曹可藉此以知借欵轇轕之眞相一斑决非無益之事也　　（一）海樂肥德致英文北京日報原函北京英文日報記者足下閱本月廿日貴報登載公使被罰一則弟之名譽横遭奇創特奉數行藉資解釋務祈貴報登諸報端爲禱原弟於一九一三年十月十四日曾與前國務總理熊希齡君結締一契約係關於收買南京債劵之事其數額爲五十萬磅該約因海樂肥德與駐英劉公使有某項錯過後經更改其全權即熊君當之弟願排除衆議而切實聲明者南京八釐債劵之性質本非内國公債因其名稱係大中華民國一九一二年關於軍費之公債票面且以華英文字註明其英文發起書書明此項債劵無論何國人民均可購買　　於敞公司之合同中關於發行曾未提及債劵而劉公使積極主張此項債劵可於此間市場銷售　　發行債劵之事旣經各報登出當由中國政府否認堅持並無在歐洲發行債劵之事况此項債劵係内國公債之性質且五國銀行圑之借欵合同中有中國政府在一九一四年以前無論何項債劵不能在歐洲市場銷售之規定弟曾被囑託於合同締結一部份之欵交付後此種内容切須注意不可洩露於報紙而其債劵確不在歐洲市場銷售弟亦欣然從之因此情形可免中國政府五國銀行圑間生出許多葛藤本來事實矛盾之根在貴報固應排除今竟不爾吾不得不出於一辯吾人向以勉力輔助中國爲事且對於從前一切流言虚語曾未加矯正惟貴報所載各節必使輿論咸攻吾輩爲非所切望者此辯正函一經播出人人可以得悉吾輩之輔助中國政府之無所不至也此請撰安弟海樂肥德謹啓云云　　（二）英文北京日報之按語記者按本社因知上年十月十四號國務總理曾與海樂肥德君訓印一草定合同其額爲五十萬磅以八釐生息之南京公債爲抵押品惟在合同中並未有收買債票之規定如海君來函之所言亦未有各國人民均可購買之明文八釐南京公債不過作抵押物而已後因英國公使之抗議海樂肥德君不得已將此項借欵轉手於比國公司　　近來該海樂肥德公司又與駐英劉公使訂立草約根據嚴酷條件並未經中國政府批准自合同訂妥之後該公司公然在歐廣登告白售賣入釐債票中國政府一經得此消息立卽拍電駐意吳公使宗濂飭其更正其電文如下頃據路透電十二月二十四通電云法京報紙報告比法公司現在銷售中國八釐債票總額爲六千萬佛郎以田賦爲抵押公司售劵爲九二云云兹查八釐債劵爲内國公債决不能在巴黎銷售政府從未向任何比法公司商訂經售債票之事云云　　後中政府又另致一電於駐意吳公使其電文如下昨上一電諒逹宏鑒八釐公債係内國公債性質决不能銷售於巴黎因其與他項借欵頗有牴觸前中國與海樂肥德商議收買八釐債劵之時曾明定不准售賣（只作抵押）如海樂肥德經英國公使抗議不得不轉手於比公司設承受海樂肥德事業之比公司不能履行各件則該約自然歸諸取消總之中國政府始終並無准八釐公債在歐洲銷售之事云云　　以上兩電拍致其駐外代表之時政府並不知售賣債票之權已給與該公司一星期前始接到駐英劉公使合同之原稿云雜評一（無名） 
白狼之敗報據官中發表之消息白狼之徒已敗已潰已不能成軍矣是白狼殆已平也雖然匪者非敵固無軍之成匪而成軍防匪者之恥也白狼之初豈常成軍哉去年豫軍擊而散亦豈能成軍哉且其成心旣以流冠擾人爲主則今日星散後日復聚亦意中事耳願統兵者勿以敗狼爲自足而致遺日後之禍也况今紛紛繼起如白狼之徒者尚有仲八等也 
 
 
 

Page 4

 
 
   
 
 

Page 5

 
 
   
 
 

Page 6

 
 
[譁潰聲中之防堵與遣散]  
　　招安保衛營之潰變仲兆踞即仲八本海州巨匪也徒衆甚夥往來海贛沐一帶之匪多聽仲之號令地方人民不堪其擾官府亦不願過用兵力糜爛地方於是乃有招安之舉仲八亦即率衆受撫共約數百人仍由仲八自行統帶名爲東海縣保衛營以爲此後可以安然無事矣乃野性難馴前者忽有全體譁變之事以致數縣人民驚擾不堪是時白統領寶山督隊在海州一帶剿匪以仲八未歸服以前本係海匪領袖旣受招撫編成營隊即同負保衛地方之責不能與先時一例看待且仲之肯率領徒衆改邪歸正亦必係明白事理之人當兹剿匪得手秩序漸漸就安之際仲八若更能於此時解散全營遣歸田里各安生業不唯可表明仲八並無反側之心足備將來人才之選且一經解散使海屬匪類見其舉動稍有知識莫不感化棄械歸田可以全仲八　終之令名可以增地方無窮之利益乃派員以此意商之仲八在仲八尚未表示反對解散之意唯云寛緩三日當有以報袁知事亦前往與之接洽孰意尚未及再行晤商而該招安營中有連長數人率領全營之衆鼓噪譁變於十五號挾仲八出營而去共約七八百人暗向沭陽進發大有乘勢疾取沭城之勢白統領接據飛報知賊性難馴忽生巨變又恐沭城空虚或致有失隨飭馬隊錢管帶馳赴沭陽防杜復一面自行督兵漏夜追蹤勦捕又以沭陽一帶與宿遷之駱馬湖結連該處亦係匪徒出没之區正在勦辦未浄之際且於前一日接到分駐駱馬湖北瓦窰地方之王幫帶電報言山東土匪近來竄往者不下六七百人隨處搶刧瓦窰一帶在在堪虞仲八往日聲氣甚廣此次復流爲匪若節節聨絡則地方遭其蹂躪必不堪言因之邳宿一帶防務亦格外吃緊白統領除親率士卒認眞搜擊外并分電南京馮都督徐州張巡閱使請由徐州速撥營隊向窰灣駱馬湖等處出發以資鎮攝并請轉電清江蔣護軍使派隊在清江桃源一帶截堵現馮都督已電商蔣護軍使段督辦等撥隊堵勦截其南竄之路張巡閱使亦已飭尹統帶鳳山率帶馬隊兩營馳赴窰灣一帶嚴密防堵矣遣散招安隊之情形江北盜風素熾軍興後伏莽尚多地廣兵單鞭長莫及前劉護軍使任内迭據邳宿各屬紳民以土匪迫於飢寒紛請繳械投誠懇准招安由地方擔任餉項時正南方變起以地方旣認籌餉聞可趁此稍戢匪燄遂招安三百餘名編爲四隊原冀痛改前非訓練有用無如該招安隊生成野性故態難除自招安後仍有不法行爲屢戒不改玩視紀律前者海屬仲八於招安之後忽爾全體譁變四出騷擾此項招安隊一聞此信亦摇摇欲動該營招安排長蔡聿彩竟與仲匪通信勾結響應蔣護軍使查訪明悉以種種情形實爲肘腋之患况地方前認餉項全屬子虚并未籌繳當此經濟困難何得再累中央養此鉅忠思維至再實非遣散該隊不能除此隠憂於是先將該隊分調四處各派軍隊監視於十六日乘放餉時間一面將隊調出所住地點一面派人收械他處均完全解散收回槍械作價并給恩餉監送出境惟至遣散第八連於宣布時招安排長胡景昌不服命令竟敢抗拒隨時當地將胡景昌擊斃乃安東解散之隊因該隊前往領餉留有守衛八名見浦軍入收鎗械該守衛抗不遵繳竟開鎗擊斃浦軍兵一名幸所派兵士奮勇格斃四名當將槍械全數給價收回監視解散後同發恩餉送出境界安東秩序依舊人民亦未及驚擾所有暗通仲匪之蔡聿彩隨時拿獲訊明正法餘者平安遣散矣 
[皖軍擊退白匪之捷報]  
　　二月二十五日安慶通信云都督府頃接霍山電音謂馬少甫師長近日派得力兵隊將白匪擊退竄至河南境内之商城鄂省之麻城等處皖境已無大股匪蹤云云 
[鄂省防務彚誌]  
　　拘獲嫌疑匪黨白匪近派偵探多人在武漢密探軍事并使黨羽百餘名藏匿漢陽大别山附近（即龜山）擬燬壞山上砲位以便其搗亂之行動段都督前日得段總長電告後已飭駐紥龜山之軍隊嚴密防範在案乃前日竟有湖南人唐秋亭潛登龜山窺探炮台當經守軍所覺喝阻唐急向山下狂奔守軍愈見可疑隨後力追似見唐手中携有玻璃瓶抛擲江心比帶回留鄂寗軍第一師司令部訊供不認遂禀奉都督交軍法處嚴刑拷問唐供係來鄂尋親謀事在省城貢院前太和學舍居住因龜山爲名勝之區故往游覽并無謀燬砲機之舉亦無擲物入江之事軍法處會同警廳抄搜太和學舍亦無違禁物件惟唐入住并無的保并以該學舍非客棧可比不應容留旅客故將舍主及僕人拘押警廳候查明再行核辦　　黨人累及信局孫黃等派車繼斌李柏懷來鄂組織三次革命軍籌辦處係以斗級營森昌信局爲機關車李被獲正法後該信局店東等尚在押所未經定罪現始訊明實係有意窩藏除將店主胡某判定監禁十五年外并於二十一日將該屋發封充公又聞省城各信局因受森昌之牽連亦已一律勒令歇業　　鎗斃仁黨幹事近有吳舜華梁超志二人由滬來漢關係仁黨漢口交通部籌辦處幹事前日經軍府偵探訪悉吳梁在漢大宴各會匪首於日界某餐館卽派人跟隨至晚彼二人至華界郭家巷宿娼遂卽拿解軍法處訊供不諱次日請令鎗斃　　盜匪假託狼黨湖北毘連河南各縣近日盜匪蜂起均託名白狼以行搶掠或打單寄信勒索助餉乃不謂省城附郭之豹子海現亦有痞匪自謂係白狼之同黨嚇詐鄕愚出賣票布謂將來白狼至此可以出票布爲符號經鄕绅密報武昌縣知事親率小隊至該地黃　磯抄破機關獲匪四人均歷犯搶案者故積資甚豐并有槍三支馬刀十餘柄票布千餘張一併解請軍法處治罪　　敎士請濟軍餉鄂汴皖三省各國傳敎士近公電北京公使圑略云現在三省派出官軍與匪接仗屢獲優勝白匪東逃西竄無處立足似此一月之内可以平服但官軍需餉甚急祈通函袁大總統迅撥大宗軍餉以資接濟趁此時機不難一鼓蕩平免爲後患聞公使圑已允據情函呈總統矣 
[蒙邊最近之籌防]  
　　籌備内蒙之條陳昨聞總統府會議時有人提議以現在中俄蒙三方在恰克圖會議劃界業經俄使照會中蒙皆須撤退各兵刻我國已撤回多數惟蒙人兇頑成性素多反覆倘不設備將何以保内蒙之治安當聞曾擬定條陳辦法兩件（甲）派員駐守（一）口北請設留守（二）派定知兵大員坐鎮其間（乙）分展防區（一）察屬之魯雅遜分展一區（二）熱屬之霍霍爾分展一區大總統閱後已交參謀部議覆矣奉督防匪之報告日前内蒙一帶仍有蒙匪滋擾消息聞係退伍蒙軍及各處馬賊串通爲患曾經陳鎮守使在開魯等處將匪擊散業經報告政府刻該匪等謀不得逞復糾合胡匪東竄事爲張金波都督偵悉以東省原爲胡匪出没之地倘經内地黨匪或他處潰匪煽惑深恐釀成變端然非多加兵力不足以資防守現業將第二十九師及三十師不足之兵額補足復飭與警察聨合昨已將防務周密各情形電致政府矣 
[知事試驗之第二試情形]  
日昨（二十三）爲考縣知事第二試有自場中歸者爲述其情形如左　　閒話甄錄試發榜後雖淘汰至四五百名然究竟濫竽者甚多據場中人談論有文理不通者有大寫别字者有素日不能連綴二三百字者此次鐡綱珊瑚均獲入選可謂奇談又一說謂此次甄錄發榜太促試卷太多閱卷者不能一一評定美惡故但有去取並無甲乙云　　扣考甄錄試入場後曾有一人在厠所閱文稿被巡警搜獲扣考嗣後第一試開場二十日一場扣考者十七名二十二日一場扣考者八名第二試入場在昨日又有扣考者然未悉其名數屢戒不悛可謂愍不畏法矣　　失物日昨入場以前門外所貼招領牌甚多有遺失墨盒者有遺失水筆者有遺失手巾者棄甲曳兵倉皇出走此均不足爲奇而最奇者則在遺失卷票如此者且不止一二人無卷票則不能入場不知應考諸先生何以荒唐至此　　狀態入場後大家坐定有人冷眼旁觀細爲鑑别見有半倨半恭者望而知爲前清府縣以其曾執手版且嘗臨民也有尚帶寒酸氣習者望而知爲前清京官以其尚未純粹沾染官僚派也有舉止輕脫得意疾書者望而知爲新畢業之學生以其未知考試之艱難也有鷹瞵鶚瞬顧盼自豪者望而知爲兩院議員以其猶有擲墨盒打議長之流風餘韻也有顰蹙搆思袖底露出敗絮者望而知爲新聞記者以其曰作數千言伏案功深卽衣飾間亦不能自掩也其餘色色形形不能備舉因彼間爲試騐場非博物院故無暇一一論定云　　題目題目凡分三個一一照錄於左第一題策問問鄕官之制莫備於周禮州長黨正族師閭胥比長之屬建置綦繁歐西自民族主義之說興漸演成地方之自治而國日以强日本因之遂有市町村自治之制其用意與周禮合歟比年我國亦有各縣自治會之設乃不惟不能收效且將以擾民厥故安在改良辦法將何出歟從前保甲舊制久著成效今若變通其法因時而弛張之亦於新學說有合否諸員或學識兼優或經騐有素其直抒所知以覘藴蓄第二題判斷設有張甲因地鄰王乙越界撈取塘菱往阻不服互相毆打張甲旋歸帶其弟張丙其子張丁駕船前往尋毆王乙先已走避張甲在船跳駡失足擦傷腰膝由丙丁扶歸益遷恨王乙並念及王乙同居李戊曾因事口角起意裝揑傷痕誣告王乙李戊洩忿隨取菜刀逼令丙丁代劃其子丁未卽勸阻其弟丙接刀畏懼亦未下手張甲忿極將頭猛撞適傷右額甚重不能行動丙丁因歸怨王乙李戊同謀邀集素識之趙庚孫辛等將張甲抬往王乙李戊家争閙王乙李戊亦邀集多人抵禦李戊下手將孫辛毆傷致廢丙丁具訴騐訊屬實試按其情節分别判斷第三題文牘擬勸辦清鄕助兵剿匪布告附則三題全作方爲完卷第一藝但冩策問二字母庸照錄全題第二藝但寫判斷二字母庸照錄全題第三藝須錄全題 
[關於最近兩礦問題之批答]  
　　漢冶萍與石油礦兩事中外人士莫不注目兹得農商部批詞文電二則與孫總理答覆日人之情節爲彚錄之如左　　農商部之電文上海漢冶萍公司鑒聞該公司近向日本訂立借欵合同此項借欵無論是否預付鐡砂或生鐡價目抑係單純借欵必須先呈由本部核准方准簽字否則無效希查照并先電復切要農商部蒸　　農商部之批詞批原具呈人漢冶萍公司董事會盛宣懷等接據呈稱漢冶萍商辦以來股少債多歷借内外各債二千七百餘萬無論還銀還貨皆有合同抵押契據因漢冶萍奏明純屬商辦性質歷來合同借票皆係公司簽字商借商還故所訂合同部未過問公司亦未報部上年冬間廠礦經費無所出第四新爐不能成到期債票不能轉銀行錢舖絲毫不能挪借信用屢失破産在即政府前旣慨借債票五百萬元未便凟請補助與他國銀行商借又因抵品皆屬第二抵押條件更嚴不得已屢經董事會與股東聨合會籌議與其破産後仍不免外債交涉不如就辛亥年五月公司與曰本製鐡所正金銀行議售生貨一千二百萬元之合同壬子年用過三百萬元尚有九百萬元賡續預借仍分三年支付以備大冶添爐之用此係已定之合同因時局更變放棄未收至此乃盡生效力另又預借六百萬元以還到期重利急債其中須知還日本借墊各欵數已過半在公司帳曰公司債欠仍是二千七百餘萬并無增减卽照公司歷來借欵辦法於上年十二月初二日簽訂合同附件内載明漢冶萍公司中國政府將確實在本國内所得中國自有之資卽中國政府并非向他國不論直接或間接借用所得之資金借與公司又其利息較本借欵所定利息爲輕并無須擔保公司卽將此項輕利之资金償還本合同借欵之全部或未經償還之全部時銀行可以承諾等語現在公司正盼政府實力維持以期久遠如果政府以爲未妥另有借公司之欵爲附件所訂届時公司自當照約與日本製鐡所正金銀行酌商辦理等情并附呈合同一册前來查礦山抵借外債非得本部同意其合同不生效力曾經國務會議議决由前工商部於上年六月十三日咨行各省通飭遵照并登公報在案該公司所借日欵無論其爲賡續前議或另借新債自應遵照部令呈候核准再行簽字豈可藉口歷來辦法蔑視公布之令本部蒸電亦經切實聲明此項借欵必先呈由本部核准方准簽字否則無效兹閱來呈持論雖辯無當法理且查該合同内有公司應聘日人爲最高顧問工程師及會計顧問等條與公司權限有重大之關係所有該董事等已簽定之合同本部不能視爲有效應即暫緩實行静候本部會商財政部酌定辦法再行飭遵此批　　孫總理之答覆中美合辦石油公司之借欵成立近日喧傳各報其成爲事實已屬無疑聞駐京日本山座公使關於此事件前日特赴國務院面質孫代理總理以此中美合辦石油公司之眞相聞孫代理總理當答以此事件前清時代載洵貝勒與周自齊遊歷美國之際業經議定此際不過實踐以前之成議而已且此項仍爲實業借欵并無何等特異之點也云云 
[第三次審查省議會案紀略]  
　　昨日（二十三日）政治會議於午後三鐘開停止省議會議員職務案第三次審查會委員到者十一人首由顧鼇君將第二次審查報告書公同商議之處當衆宣讀逐項表决其大旨略謂中國行省非一種自治圑體照法理上此種議會當然不能存在又自國民黨議員解散後各省會議員多以不足法定人數不能開會致令省自爲政於國家統一上殊多妨碍故照事實上亦不能令其因循故步委員等三次審查竟見相同咸以各省都督民政長電請各節事屬可行應令將各省之議會一律解散至此種機關將來應否存在須該地方制規定後再行酌奪辦理云云聞第二次審查報告中有酌量各省財政情形優給川資一節俟經議長及多數議員主張删去故第三次報告書并未提及云 
[法日兩交涉案之近聞]  
　　昌黎案行將解决昌黎案自發生以來外交當局以此案爲難解决以致延宕多日我外交部與日本前日之交涉在賠償謝罪懲兵三件兹得外交部消息以上三件現均决定大約不日卽可解决探其近日情形特誌如下（甲）賠償問題（一）日使祗認撫恤死事者之家屬（二） 
我國争以必令賠償不得用撫恤字樣（三）其賠償數目則由雙方决定之（乙）謝罪問題（一）日使原不承認且甚堅持（二）刻已允向我政府謝罪其向黎本區謝罪一項尚有磋議（丙）懲兵問題（一）此節自始經提議時日使卽未承認（二）現聞已有遷就之望惟其結果或云將釀事日兵撤歸他處或云將其釀事長官記過未悉確否法敎士被害交涉此次安徽白狼傷害法國敎士奚鳳嗚一案現在法國公使迭次向中國外交部交涉兹就最確五條錄之於下並就最近消息彚誌之（一）處罰不能完全保護敎會之官吏（二）賠償敎會之損失（三）撫恤被害敎士之遺族（四）將來保護之辦法（五）誥誡地方官吏以後通飭實力保護各省敎師以上五條争持最力者爲一三四五條 
[廣州灣之華民身稅]  
　　法人在廣州灣開收界内華民身稅居人苦之頃聞已舉代表王材成鍾廉李自强等具呈省長都督請嚴重交涉以保國權呈内溯明前清時其地租借之略史援引條文謂法人租借廣州灣僅爲停船貯炭之所不得妨害中國自主權中國人民得自由居住不得强制之使之遷移云云其所列條欵一爲征收人稅苛擾商民一爲勒領護照阻碍交通措詞頗沉痛有等華民于安南啟各國效尤之漸等語聞已於十九日奉到批詞略云此案前據該代表等來呈業已抄錄各據呈請外交部迅予交涉仰静候辦理可也 
[贛省自借外債之畫餅]  
　　贛省財政困難早逹極點以致三月分京贛兵餉難以應付而銀行空虚金融恐慌非借外債無以救濟李都督業准商會之請電逹中央要求准借外債二百萬兩歸公撥用由民國銀行所得紅利項下定爲十年攤還現接財政部復電謂諫電悉贛省金融枯竭自非速籌辦法不足補救除添設中國銀行容與總銀行通籌外至借債一事此時限於銀行圑關係各省自行借債斷難有成希與省長另籌維持方法云 
[裁减蘇省水警經費]  
　　蘇省水警經費前奉部飭每年止准支用洋一百五十萬元近日續奉部電飭再减二十餘萬元每年經常臨時兩項共准支用一百二十五萬元前經韓省長電飭水警總廳遵照辦理盧鹿平總廳長以蘇省水警管轄長江外海及太湖内河各處地面遼闊梭巡緝捕均關緊要一時實難裁减惟旣奉部飭裁减不得不力求撙節設法辦理查原支經常費一百七十餘萬元臨時二十餘萬元今照部定經常止准一百十七萬有餘臨時止准八萬元統計經常費應一律减爲七折方合部章惟目下已届陽曆二月底卽使遵飭裁减其中手續頗繁非旦夕所可成事擬請將三月分之餉仍照舊支给俾得儘三月内將减裁事宜赶緊商辦定妥俟四月分起再照減定之數支給已具文呈請省長核示矣　　又聞盧總廳長昨已將前情通令淺水兵艦游巡隊及第一第二兩廳赶緊督飭各專署長等酌核妥議或裁人或减薪餉總以適合部定之數爲標準限文到五日内將籌議情形開報聽候彚核辦理惟盧廳長因此事爲難情形甚多且本届二月分餉尚未奉發業已帶同一等科員李開選於日昨乘火車赴寗謁見省長面商一切矣地方通信 
[四川]  
　　愼都督贊成防匪機關中央政府以滇黔川三省交界之地時有匪徒出没擬在接壤之區設一軍事機關即經川都督電致 
 
 
 

Page 7

 
 
　黔都督詢問意見兹聞雲南唐都督已有覆電來川極爲贊成但覆文中尚有條陳并他項軍情極爲秘密未能得其詳細云實行改師之辦法川省各師改組久奉中央命令但未見諸施行現聞各師已實行改組第一師照舊不生問題四師改爲第二師舊二師改爲第三師舊三師改爲川邊第一師現正着手整理一切云 
[山東]  
　　即　乙種農校經費有着卽墨縣議參兩會因該縣乙種農業學校經費無着有碍進行特行開會提議本縣商業酒肆參半每年所用之麯不下四萬餘斤若每斤抽銅元一枚每年約收京錢九百吊以之補助農校經費足敷應用已經表决通過呈請省長備案矣　　和尚勿與關帝廟争執山東佛敎公會會長具呈行政公署略稱據禹城佛敎分會僧人說净控告王子明抽提廟産不遵部章懇請飭縣發還等情昨奉批云前據濟西觀察使查明覆稱該縣辦理此案一以有無契據爲定廟産之有契者斷歸該僧管理無契者斷歸地方辦學處置尚無不合惟車牀等物應歸僧有未經斷回猶欠平允擬飭該知事查明廟中所有物件如數發還該僧說净原爲興化寺住持此後亦當恪守清規不得再於非宗敎性質之關帝廟妄肆争執云　　我與段芝貴最要好濟南西門大街前日來一田舍翁肩扛草繩一綑逢一衣服麗都之闊老此田舍翁卽向之討索銀兩謂汝欠我債爲何不還闊老愕然謂我與汝素不相識欠債之說從何而來田舍翁與之争吵勁不放行時巡警向前訊問行人觀者如堵闊人得間自行走去巡警即問田舍翁此草綑中係何物翁曰你们勿動此中有銀四百兩及拆開視之果然訊以此銀自何處得來翁曰我與段芝貴最要好這是他送我的巡警以其舉動瘋顛言語支謬遂帶至城内第三區警察署内翁大哭不止至署時未及隄防突以頭碰石血出倒地由該署送至中西醫院調治生死尚未可卜云 
[廣東]  
　　各機關裁减政費之調查粤省行政各級機關自厲行减政後三年度支出概算比前銳减兹就調查所及特將本年二三兩月各機關支銷概算之已經造報者彚列如下（一）内務經費二月分一十萬零二千八百零五元七毫（二）海軍經費二月分一十二萬二千三百七十九元零八仙（三）金庫經費三月分二千六百四十一元（四）敎育經費三月分四萬四千八百三十一元一毫二仙（五）財政經費三月分四萬九千一百二十元零一毫四仙以上五種支銷以全年類推約可省節糜費九十餘萬矣　　粤省最近之裁兵計畫粤省裁兵計畫已略紀前報兹查該省陸軍自獨立取銷後連同一二兩師統計除退汰逃亡外所餘之數仍有八圑現當道擬於八圑之中擇其精壯者酌留兩圑其餘六圑概行裁撤除人數不足免計外共裁兵額五千餘名中級下級軍官共二百五十餘名每年省節軍費五十餘萬　　孔社亦作黨人機關耶民政長奉内務部訓令云據惠來縣人方銘鐘等呈稱陳洲等用孔社名義遍發傳單是否爲亂黨機關該知事未將黨首陳洲拿解是以亂黨不知歙跡反肆無忌憚呈請電飭拿辦等情到部應由該民政長切實查辦等因奉此當已令行惠來縣迅將陳洲等平日行止如何澈查明確分别拿究具報　　瓊州發現黑定敎瓊州居海南之濱距省較遠該處人民尚多迷信近有一般匪徒乘機煽惑假傳道爲名招人入敎惟集合必在夜間遂取名爲黑定敎其敎中之事異常秘密局外人無從探悉現該縣公正紳民以其敎會行爲詭譎顧名思義已屬不正恐有事端發生不免受其牽累特來省聨請大吏勒令解散以維秩序 
[江西]  
　　贛都督步趨中央江西李都督通令云照得本府所轄各機關間有因事務冗煩於正長之外另設副長幫同辦理其用意蓋仿中央各部之有總次長查各部事件皆由總長一人署名次長贊助總長指揮部務而不署名蓋不如此則責任不專事權不一所關非細故也嗣後各局院校處凡有副長名目者均應仿照辦理無論何種文件概無庸署名以昭劃一 
[安徽]  
　　江蘇偵探來皖江蘇都督馮國璋以皖北正陽一帶匪氛不靖擾害閭閻與其鎮攝於臨時莫若防範於事始故特廣布偵探報告匪情並令謝時前往皖北任高等秘密偵探昨已咨明倪都督給予護照一紙并通令皖北各縣知事妥爲接洽矣　　倪都督取締審判員倪都督以近日各縣知事藉口部章濫用審判員處理民刑事件該員果學術經騐確有根底者固可收指臂之助無如皆知事故舊濫竽其間况貧墨之夫往往聽斷偏袒地方受害良非淺鮮兹特通飭各屬凡請委審判員須遵部章遴選品學兼優之士分别充任所有重要事件仍責成該知事親自研究其餘簡單民事則令審判員辦理 
[南京]  
　　下關發現命案南京下關地方二月二十三日晚九時發生妬姦案殺斃住居北安里之小工皮三兇手馬得勝姦婦朱氏均卽逃避當由該管商埠警察署長余家謨署員陳大沅率同長警四出兜拿在龍江橋下拿獲帶局預審訊供不諱已備文送地方審判廳訊辦矣 
[鎮江]  
　　扼守水陸要衝鎮江鎮守使施從濱君現以東碼頭濱江一帶爲南北水陸要衝非有重兵扼守不足以重防務特派所部第五師混成旅一營馳赴該處駐紥以資防堵　　典息補助開河費前清鎮江關道曾提罰欵銀二萬兩分發常鎮兩屬各典生息抵充挖河機器船常年經費光復後該船停辦各典存息至今未收兹丹徒城廂市挑濬運河經費不敷由錢總董呈縣轉呈省長飭提補助業奉省長核准已分别訓令各該縣知事查取存息儘數提交丹徒縣轉發應用矣 
[蘇州]  
　　宗知事委任學董吳縣宗知事以各市鄕公所奉命取銷其縣立市立各學校自應派委士紳專管業經議定設立學務總董一員所有縣立市立男女各級學校及各項學務公欵均歸經理其餘各市鄕每處另設學董二員均隨時隨事商承縣知事辦理其蘇城學務總董一缺經宗知事委任孔廉侯君（聞係國稅廳長蔣君推荐）辦理孔君已接到委任狀現正籌商設立機關及接收各事云　　敎士催緝盜案蘇垣美國敎士麥嘉祺牧師祝會康前日函致水警總廳略謂敝會播道張俊祺由蘇挈眷赴盛澤舟過實帶橋河面突有匪徒六七人乘船而來拔刀上船搶刦衣飾現銀等約值銀六七十元請迅飭緝捕追還贜物云云盧總廳長已通令水警游巡兵艦及各分署一體嚴密查緝矣 
[松江]  
　　鎮守使取消命令前日松江楊鎮守使命令所部調步兵二連佐以機關鎗開赴閔行鎮屯紥以防梟販嗣楊君偵悉該鎮原有蘇省第二師陸軍一營加以水師士兵儘數鎮懾若再調陸軍往駐該鎮烟花繁盛恐以小故而起衝突轉傷兩方感情故特取消前命惟二十五日仍派該二連前往巡察云　　東門内盜案已破東門内吳嫗家被盜踰垣入室綑綁母子刦去現洋千數百元曾誌前報事後事主報經檢察廳勘騐毫無聲臭嗣由新警長李君派人秘密偵察知盜黨均鄰近匪棍故能熟諳門徑昨夜特飭警察將鄰居某某兩浦東人拘局待訊並起出原贜大約尚需按圖索驥也 
[雜評二（）步陶]  
仲八之譁變徐海爲皖魯蘇三省毗連之地自古俗尚憟悍羣盜不時出没雖無他激剌反側如仲八輩亦難保其不觀釁而動以倖冀稍遂其狼子之野心况更有蹂躪中原之白狼與頻頻敗北之官軍爲之導其機而促其興起乎然則招安保衛營之潰變與招安隊之潛與仲通明眼人固早料及之矣　　當局者處此一以事後而勉爲堵剿一以事前而豫籌遣散叩其結果則皆有以制彼反側而不至或爲匪困以重累吾民雖然堵勦者保無波及於閭閻遣散者安必盡歸於鄕里小民生計一日不裕如即草澤英雄一日有所憑借以愚我昆季僅即防變一面言無論手續或在事前或在事後其但足以聊救目前而不能斷絶匪盜根株蓋可斷言誠欲爲正本清源之計者徐海間之窮苦小民勿使或有失業其唯一之要圖乎感此萑苻哀我伯叔我安得不掬此一腔熱誠以遥祝導准工程之速速開工　　皖省之捷電我得張勲捷電而疑我得倪督捷電亦未敢盡信今皖軍又有敗匪商城之露布矣吾所殷殷致望者其殆可以稍慰也乎　　以數省之聨軍與一四面受敵之白狼戰勝固其所然苟狃於小勝遽生輕敵之心則亦爲今日軍事所大忌蓋中原戰禍今尚未爲最後五分鐘之勝負也努力努力速終今此之戰局庶幾水深火熱之小民其亦有倖慶生存之一日乎偶爾之一二小勝負勿遽沾沾焉致念也可 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[復查戰事時之外人損失]  
　　辛癸二年之戰事外人旅居中國所受之損失經外交圑迭向政府要求賠償政府因各處所開損失不一故各派員復查前因調查公廨派來滬上之外交部委員曹嘉祥君曾令其順便與上海領事圑接洽復查明確開單報部兹悉曹君迭與駐滬領事圑磋商因調查手續繁重頗難著手故將辦理爲難情形報告外部當得覆電須俟曹次長到滬再商辦法云 
[防禦白狼竄擾之布置]  
　　江蘇陸軍第二師師長朱熙接馮都督函云白匪勢甚猖獗現將蔓延蘇省邊境查津浦鐡路與滬寗路缐僅有一江之隔往來便捷所有寗鎮蘇滬沿鐡路一帶自應添駐軍隊以資防護由蘇至滬之安亭崑山黃渡等　　處應令該師派軍駐防等語現朱師長已於前日命令原駐滬西閔行鎮之步兵第七圑第一營李營長督率所部第三連連長王金祥第四連連長鄒文彪帶領士兵二連隨同營部出發駐紥黃渡並令該營第一連連長謝鈞督兵一連駐防崑山第二連連長周佐迪帶兵填駐安亭李營長遵於二十六號由閔拔隊出發聞該鎮紳商咸赴碼頭歡送云 
[救國接厲圑誓願書証書之披露]  
　　前在筑前丸輪船查獲之黨人黃大昌（卽王樹續又名 
聶振東）搜出救國接厲圑綱約証書等多件當由滬南警廳將黃連同証據解送鎮守使署訊辦其綱約委札等件先後由各報揭載兹又得該圑誓願書及証書特錄如下　　誓願書立誓願書某今因豺　當道黎庶倒懸人心日窳國魂日涣痛心多日挽救無方側聞胡維世先生不避艱辛罔辭勞怨結合同志弗顧身家建救國接厲圑基礎弘大綱法精良承某君介紹幸列圑員得符索願應填明籍貫發誓立願共殲國賊共示心肝自填此誓願書後一願遵守綱法二願服從命令三願忠勤任務四願嚴守秘密五願犧牲生命財産時光家庭快樂不得反悔不得悖貳如有不信天誅立至不死刀鎗林裏卽死水火刧中妻妾兒女一併如之皇皇上旁憑式鑒臨後載年籍三代履歷證書 
省府縣君今由介紹入圑呈來誓願書並納入圑義務金如例應給發證書列爲圑員此證首領介紹員字號中華民國年月日給 
[偵緝黃社黨徒]  
黃社首領黃競白（卽王利川）許一蜚（即 
陳嘉生）在公共租界三馬路小花園國民旅館十五號房間内秘密結社希圖赴浙起事業經公共公廨遽案迭次訊供收押在案嗣經浙江朱都督偵悉黃等同黨十餘人亦均匿跡租界咨請鄭鎮守使函致楊交涉員轉交外交關派探協緝兹悉楊君於前日開列名單令行公共公廨關讞員出票送請值年領事署簽字以便發交捕房派探隨時偵緝 
[改組工巡捐局之援引]  
　　取消自治機關善後問題疉經官紳會議凡地方各種捐項及馬路工程等事均在繼續進行之列兹聞各官紳因袁總統在前清直隷總督任内曾在天津設立工巡捐局專辦馬路工程地方捐欵等事上海非内地可比擬卽仿照前天津辦法俟將自治機關各項事宜清查明晣後即改組工巡捐局以策進行刻已緒籌商尚由省呈部核准矣 
[散兵不許登岸]  
　　招商局新康輪船由厦門載來湘籍散兵三百五十二名當爲法捕房查悉因恐該散兵等登岸滋擾卽派包探至輪攔阻留待過輪旋在各散兵身畔搜獲槍子一千二百餘顆帶回捕房如數呈繳兹聞上海鄭守使已於二十七日清晨派員到輪將各散兵押登江新輪船送往漢口請鄂都督分别遣散矣 
[退伍浙兵過境]  
　　滬甯火車昨日運來退伍浙兵六十名到申後卽由隊官陶君督率换乘南市大逹碼頭平安輪船運往台州石浦等處分别遣回原籍聞該散兵等均無軍器惟仍穿着灰布軍衣云 
[查復製造局附近之地價]  
　　陸軍第四師第七旅旅長臧和齋君以駐紥製造局十三圑各營步兵亟須練習野戰工作曾於前日特傳巡警第三區區員張藹孫到署詰詢製造局附近田地價值若干以備購作操場之用兹由該區員飭據該處十四圖十二圖計徐兩地保查復附近田地靠馬路者每畆需價規銀一千兩左右距　馬路較遠者每畝需洋六百餘元惟一時殊難覓購倘或租賃每年租費僅須六十餘元昨張區員已據情面復臧旅長核示矣 
[韓省長鄭重敎育]  
　　上海縣吳知事昨接江蘇韓省長令文云各地方設立之各級自治會現奉大總統令停辦凡小學校令内城鎮總董鄕董及學校聨合長關於敎育上之職務應由縣知事遴選公正士紳爲學董代其執行縣知事察所屬城鎮鄕專待學董不足維持時得委任學務委員助理其職務此令等因洪知事奉令後已遵照辦理矣 
[巴拿瑪出品分會之近事]  
　　美國巴拿馬賽會蘇省協會之上海分會設於南商會曾開會舉定勸導員向各界徵集等情已見前報兹悉該會會長即縣知事洪伯言君及總商會會長周金箴君以該分會所需一切經費須有着落特呈明韓省長請爲撥助公欵經省長准予補助洋二千元爲津貼籌勸之用並須將舉定勸導員銜名造册呈報備查　　又聞南商會舉定張樂君等六員爲勸導員後北市則另由總商會選派項如松鄭錦峯謝蘅牕洪文廷吕葆元哈少甫徐乾麟王兆昌等八員爲勸導員並因工商廠物品另舉穆杼齋君名譽勸導員特函請該會長洪知事分别函請外仍須呈明省長另加委任狀以昭鄭重云 
[穆前警長北上之風說]  
　　前淞滬警察廳長穆杼齋君自本年正月一號交缷警務後杜門謝客不預政務刻聞直隷民政長深知穆君精勤幹練措置有方爰特薦引於交通部請轉逹中央政府予以津浦鐡路局局長之任故聞穆君將不日晋京一行矣 
[滬南警廳定期遷移]  
　　南市警察分廳及司法科現奉淞滬警察督辦薩鎮氷君飭即遷移至本城舊道署内辦事以省經費各情迭紀前報兹聞該處修理工程完竣定於明日（即陽曆三月一日）實行遷移昨由崔分廳長飭雇夫役從事搬携矣 
[徐廳長訓勉巡士]  
　　閘北徐警廳長諭將各區警士互調一節曾誌前報兹悉前日上午將北洋警士調赴三區出發時徐廳長當衆演說勸勉謂第一對於同署警士不可分南北界限第二對待人民須持和平態度第三宜竭力振刷精神庶兾警政日有進步云云 
[警員因病銷差]  
　　閘北警廳督察員兼一區第三分署員宋國斌因病呈請徐廳長銷差昨經廳長核准遺缺即委督察長姚志祖兼理卽日到差視事矣 
[引渡捲取公欵之站長]  
　　本年二月十日京漢鐡路蕭家港站長徐季襄捲取公欵二千餘元逃來上海匿居租界經江蘇交涉員楊小川君派員請會審公廨派探協同逮捕業已將徐拘押捕房聽候迎提在案昨日閘北徐警廳長奉薩督辦令速派員備文赴廨引渡暫押分廳聽候交通部令行核辦云云廳長奉令後立卽派員遵照辦理矣 
[張天師說法]  
　　江西龍虎山張曉初君即前之嗣漢天師也兹聞來滬訂於明日星期日下午四時在法租界實昌路石牌樓尚賢堂演說各宗敎希望之大原蓋道之大原出於天以天師而說天道可使吾人得有異聞乎星其有暇曷往聆之 
[女學界大興文藝]  
　　本埠爲吾國女學發軔之地十餘年來女學林立本年吳君公之又創辦女子文藝專修社於上海西門外西林菴路延朱君香晚吳女士若安相與共事敎授上頗多特異之點（一）國文及外國文分上下午敎授形式略似舊時學塾（二）退課時間略分兩小時一次（三）地史等課在國文課時間中授之數理化等課在外國文課時間中授之（四）課程表中所列功課凖之學校中所有止三四門而時間特多（五）上午國文下午英文算學可任人選修目前招收生徒略准中學程度前往報名肄業者頗絡繹不絶此種敎法未識將來成績若何於敎育上固有研究之價值也並聞吳君之意下學期尚擬大加擴充廣聘名師挍准生徒學力多分班次凡有高小中學及高等程度者概得肄業云 
[敏明英文補習所開課]  
　　滬南大東門外朱家弄敏明英文補習所自去嵗開辦以來頗有成效今嵗又擬續招新生定於陰曆二月初六晚開課有志補習英文者可向該所報名聞一概不取學費云 
[搜獲舊槍]  
　　徐家匯警察分署前晚在該處敎堂附近查獲形跡可疑之周關福一名搜出舊鎗一支卽派巡警四名押解南市警廳司法科訊明核辦 
[散兵夜行被疑]  
　　已裁蘇防步隊第二營三連散兵許德標郭子明二人日前由蘇回申擬往西門外斜橋火腿　公所看花園之郭子林處暫爲寄宿二十五號晚間許郭二人由北市觀劇回寓行至斜橋南首被駐防該處之第六圑第一營二連巡邏兵十所見以許郭二人身穿軍服深夜行走情跡可疑即將許郭二人拘住解由第二連連長吉壽齡訊得許郭確係退伍士兵並無不正行爲業於昨日將許郭二人送請第二區巡警署交保省釋矣 
[協緝風流巡長]  
　　上海地方警察事務所長景毓華君近據浦東第五區區員報告該區巡長于時藩於某日在林塘西市敎民某姓家向年輕婦女某氏付以洋銀兩元圖姦未遂該巡長老羞變怒以勢恐嚇强欲求歡經該氏家屬及隣里等　集羣起不平于始行兎脫旣而該氏夫屬投訴前情于始情急抛差私逃請爲察核等情景君得報後除飭警緝拿外當即報告洪知事適洪知事又接敎堂内某司鐸來函申告前項理由請爲澈究等因經洪君查得于有胞弟于某現在公共租界當華捕恐于遁匿伊弟家内遂將面貌印刷多紙並開明年嵗籍貫函請各捕房分投協緝 
[偵探扣留婦女]  
　　浦東爛泥渡太古公司華通碼頭蕪湖輪船上前日由第五區警察署偵探廖樹森查見毛陳氏偕同女子素蘭桂珍二人希圖出口爲娼當卽拘解至署經楊署長詢悉前情諭飭暫行拘留候查明來歷再行核辦 
[姦夫淫婦引頸待斃矣]  
　　凶犯張錦清（即張金金）與張錫根之妻張關氏（卽張管氏）通姦情熱合謀將本夫張錫根謀斃一案當經上海地方廳判决處以死刑俟上訴期满執行在案兹悉地方廳汪檢察長查得該二犯判决迄今上訴期已過亟應照判辦理是以汪廳長卽將張錦清並張關氏之審判供詞俻文呈報高等廳並司法部請示俟部復到執行絞矣 
[西崽與婢女結婚]  
　　海寗路福壽里一千七百零三號門牌魏姓家十六嵗婢女海棠因遭凌虐自投捕房解奉公共公堂訊發濟良所候核在案兹有西崽王松林欲娶該婢爲室商准濟良所西女董於昨將海棠送案請示王亦投案求領中西官准之判海棠交王覓保領回婚配惟不准價賣 
[尋獲逃妻]  
　　常州婦人某氏私逃來滬與某粤人姘識匿居虹口漢璧禮路昨被氏夫尋獲鳴由二百五十三號華捕一併拘入據房押候核辦 
[劇盜殺人罪成立]  
　　劇盜趙阿二於辛亥年間與杜桂山等將其同黨王阿桃誘至法租界小弄内用手鎗擊斃當場即被探捕拿獲趙阿二杜桂山兩犯解送公堂訊明杜用刀將王阿桃先戮一下趙連放手鎗二响將王擊斃由法公堂將趙杜兩犯解送地方檢察廳預審明確起訴審廳飭釘鐐收禁聽候宣判在案詎料去年夏間戰事發生趙杜乘亂脫逃迭奉該廳飭緝未獲日前趙阿二潛至法租界爲探遇見將趙拘送捕房轉解公堂訊明仍飭探送地方廳請究業奉該廳預審明白起訴同級審判廳昨日午後刑庭庭長楊樹猷同端木棻惲福鈞兩推事官並原審之張檢察官公開法庭辯論選任義務律師秦聨奎出庭辯護楊庭長命提趙阿二出庭研詰據供台州人今年二十九嵗販賣樹柴爲業並無爲匪情事楊君謂爾前在法公堂已經供明在檢察廳預審庭上亦經供認用手鎗擊斃王阿桃是實現在有何抵賴趙供稱小民是日晚上十一時在法租界某花烟間吃煙忽聞門前人有打架小民卽出外觀看見有一人倒地嗣聞槍聲不知爲誰所放後見巡捕鳴警小民恐遭波及即行走避不料巡捕即將小民拘送公堂實遭誤拘請察楊君曰此案發生係由法公堂將爾及杜桂山拘送來案據杜桂山在檢察廳供明同黨馬錦甫老陳老炳及爾多人曾在寗波搶刧一次戳斃事主某老嫗又在崇明行刧一次又在法租界嵩山路將某甲用刀破腹斃命爾均在内現雖杜桂山脫逃未獲然案卷供詞俱在豈容抵賴趙尚狡展不認經楊君一再駁詰趙始俯首無詞於是由張檢察官將預審筆錄當庭陳述略謂趙阿二殺人罪當然成立援照新刑律第三百十一條擬辦秦律師起請堂上從輕辦理楊庭長曰此案已辯論終結飭將趙阿二還禁聽候宣布判决 
[盜犯發瘋斃命]  
　　盜犯徐文奎前因糾衆在浦東等處行刧嗣經警廳獲送地方檢察廳預審屬實候起訴審判廳判决在案兹悉該犯近日在押忽患瘋病拍櫈敲檯日夜吵閙當經該押所長禀奉汪檢察長論發新普育堂醫治無效延至昨晨斃命堂中以電話報告檢廳午後汪君委李檢察官吳檢騐員等蒞堂相騐當騐得該犯周身發黃委係因病而死並無别故判由善堂棺殮發封厝壇 
[盜匪因傷斃命]  
　　搶刧引翔港賈家行鄕民金松林家之盜匪張梅生一名由屋跳下當場被獲移送檢察廳訊辦等情已記前報兹悉該盜當由屋上跳下時已跌傷腿骨致被拿獲又遭衆鄕民以田器擊傷頭顱故預訊時神志昏迷不能取供暫行收押至翌日上午竟因傷重死於押所由戴檢察官呈報地方廳派李檢察官帶同檢騐吏蒞廳相騐當經騐得死者腦門受有鐡器傷痕計深五分闊一寸小肚上亦有踼傷痕跡委係傷重致命填明屍格報堂收殮一面派法警飭傳事主地保等到案再行核辦 
[業户騐契之觀望]  
　　上海縣知事洪伯言君前奉江蘇國稅廳令在公署内設立騐契處通告闔邑商民人等執有單契者前往註册呈騐乃自設該處之後投騐者寥寥無幾故日前飭派儘往吏四名着赴四鄕並城廂内外傳論各圖地保到署諭飭傳知各業户將契呈騐一面又發出布告一道謂案查騐契一事現正實力進行惟上海習慣租遺不動産往往執有田單印諭並無契據此項田單或印諭均係官廳给與管業執照照章得照舊契辦理合行布告各業户凡係祖遺不動産執有官給田單或印諭者均得一律投騐恐未週知特此布告云云 
[查獲烟土與嗎啡]  
　　前日由二區警署查獲私帶嗎啡兩瓶之米才一名又一區第三分署查獲限土之張阿根馬召貞雍菊林包保生湯禮四等五名搜出土四十三包土皮四包又一區第一分署查獲私藏烟具之陸叶三一名一併移送檢察廳分别收押聽候訊究 
[英臬司由港回滬]  
　　駐滬英按察使海佛蘭君前曾請假赴香港辦理要公今已事畢搭坐亞史鐡凉郵船回滬昨已到署視事矣 
[拐匪定罪]  
　　著名拐匪哈阿五龍周氏均係廣東籍專以拐販小孩爲業日前又拐得小孩數口擬赴他埠販賣當爲水巡捕房偵探查獲解送地方檢察廳經汪廳長派員豫審屬實起訴審判廳曾經辯論終結聽候宣判在案昨日午後葉推事官會同李檢察官特開刑庭會同宣判命提哈阿五龍周氏出庭判曰哈阿五龔周氏二犯專在外間誘拐小孩　人骨肉若不從嚴究懲何以儆將來哈阿五龔周氏各科以三等有期徒刑各監禁四年十個月判畢發交檢廳送監執行 
[限期清理]  
　　日商多勢洋行控大華實業公司傳順昌竺子英不出定購花露水瓶請追虧損銀一千六百八十餘兩等情業經公共公廨將被告傳案交保在案前日午後由廨集訊先由原告代表村上律師偕原告多勢長吉上堂譯訴前情請追訊之被告亦延哈華托律師到堂辯稱實因來貨與原樣不符是以未出請察關讞員核供會商日領西田君判傳竺各交人銀並保限四禮拜向原告清理 
[串騙白米]  
　　虹口蓬路六百三十一號米店歇夥楊四炳前日串同陳錫泉冒北蘇州路源康洋紗號名義至該米店圖騙白米五石店主陳阿和夥友李祖同李乾記隨往取洋比至中途楊陳設計诱令李等他往當被察破鳴捕將二人拘入捕房於昨傳同源康號夥唐炳元併解公共公堂請究經王襄讞會同英領康君訊供不認判仍還押候查明下禮拜一訊核 
[質舖控追當本]  
　　典舖定章凡公堂吊取失贜均須歸還當本前日裕輪綢莊被竊賊吳實山竊去花緞一疋質於詠源質舖由探將吳拘解公共公堂訊實押辦吊贜交還原告在案兹因未還詠源質舗當本洋三十五元昨由該質店　夥張尚芝投案請追奉中西官諭令裕綸認償半數 
[謊報被押]  
　　流氓王寳亭前晚因在勞合路向恒和里雉妓院女傭王趙氏調戲氏卽投老閘捕房妄報被王糾黨搶取金押髮捕頭准飭包探將王拘至捕房詢明不實以氏不應謊告飭送公廨拘留昨解公共公堂質訊明白判氏押女所四月示儆王從寛斥釋 
[索租起釁]  
　　新閘居人馮阿二馮王氏王朱氏因向同居之何芝　何楊氏索取房租起衅互毆由捕查見一併帶入捕房准各存洋保出昨奉公共公堂傳訊何芝琴與楊氏投案候質中西官以馮與朱王兩氏未到着將保洋充公何與楊氏免罰開釋 
[醉人跌斃]  
　　前日旁晚有一年約四旬左右身穿藍布兜褲形如船夫之某甲醉態蹒跚行經南京路浙江路轉角忽爾跌仆卽不省人事由捕查見車入捕房奉飭轉送仁濟醫院醫治無效於昨晨斃命由院知照捕房派探將屍舁入虹口斐倫路騐屍所報請公共公廨王襄讞會同英領康君於午刻蒞所騐明委係跌傷腦門斃命因無屍屬諭着地保備棺收殮厝壇召認 
[控追抵償後之餘欠]  
　　浙江銀行前延福履理律師投法公堂控稱應文生前將坐落治下之房産抵借銀兩逾期不續核計本銀十一萬五千兩利息在外均置之不理請追等情迭次抗傳不到判將房屋拍賣作抵在案昨日福律師又投法公堂禀稱此案現將房屋生財各物拍賣除去堂費及一切用項外原告浄收到銀九萬六千兩尚少餘欠銀二萬二千九百四十七兩請堂上再行提追聶讞員判候查明應文生他處有無産業再行封産作抵 
[保人受累]  
　　徐文田周關順前投法公堂控稱有周錫根將賤價田單一紙托商人等爲中保向周榮堂抵洋三百元過期不贖周向商人等催逼已措齊本利洋四百四十元如數賠出求向錫根追償等情奉判交保限交在案昨徐等又投稱錫根保出後置之不理再求提追詎錫根抗傳不到聶讞員判先罰一元再候傳案訊追 
[攔路搶物]  
　　魏楊氏投法公堂控稱前晚手持衣包行經西新橋街突被蔡阿四攔住先索洋銀無着遂將衣包及頭上銀飾一併搶去報捕拘獲求請訊辦訊之蔡供係某甲所爲小民實被誤拘判係過犯豈容抵賴着押三月逐出租界 
[電車上之竊賊]  
　　法租界電車一號查票人投法公堂控稱前日有竊賊沈桂林在洋涇浜畔上車旋摸坐客衣袋當場查獲交捕送案請究捕房禀沈在英界亦已犯過竊案訊之沈供認行竊不諱判押一月逐出租界 
[公共公堂瑣案]  
　　匪徒徐寳榮前犯案押在法捕房詎被越獄脫逃已久前日在新閘成都路與同類徐阿福分贜不匀互毆由捕查見一併拘入捕房昨解公堂請究經中西官訊悉前情判均押候查明核辦美商晋隆洋行控張耀常不理定貨銀一萬六千餘兩又韓周氏控韓耕生盜賣地皮又陳林氏控吳如茂不還借洋二百元等案昨由捕房將該被告等傳案請示奉判張交保訂期會訊韓吳分别交保候晚堂訊理　　海甯路一千一百十號板木店夥劉有雲控俞洪山來店購木旣付價銀又乘間掉换銅洋三元等情昨由捕房將俞拘解公堂訊供不認奉判押候查明再訊　　無賴張小二與同黨陸阿慶趙阿惠顧紀生楊金實金阿根等在虹口擺設僞赌攤誘入入局被捕查見一併拘入捕房昨解公堂訊明判張問洋五角餘人一併斥釋雜評三 
[謾藏誨盜]  
　　上海婦女之裝飾品争糜　勝日甚一日富者姑勿論卽自食其力之婦女亦莫不以汗血餘資購置一二金珠飾物以自耀而所謂柴米油鹽者則猶是不急之務也然而上海刧案之多卽以此揣匪徒之心亦必以租界内探捕密佈本無負贜而逃之餘地而金珠首飾則取携甚便也象有齒以焚其身上海婦女其亦知所畏懼乎 
專件 
[公司條例（八續）]  
　　第九節解散第二百一十三條股分有限公司因左列各欵而解散一存　立期满或定欵預定之事由發生二股東所營之事業成功　或不能成功三股東會之决議四記名式之股東不满七　人五與他公司合併六破産七官廳之命令第二百一十四條公司解散時除破産外董事應卽通知各股　東但發行無記名式股票者更應公告之第二百一十五條公司解散時除破産及合併外應於十五日　内向本店及支店該管官廳註册第二百一十六條公司之解散及與他公司合併如由股東會　之决議其議决方法準用本條例第一百九十九條第二項之　規定 
第二百一十七條因合併而解散之公司準用本條例第五十 
 
 
 

Page 11

 
 
　　三條至第五十七條之規定 
[第十節清算]  
　　第二百一十八條公司之解散除合併及破産外以董事爲清　　算人但定欵或有訂明或股東會另選他人時不在此限如　　無適常之清算人時該管官廳得因利害關係人之呈請選任　　清算八第二百一十九條清算人除係該管官廳選任者外股東會得　隨時開餘官廳選任之清算人因重要事由得由監察人或　總股分十分之一以上之股東呈請官廳開除第二百二十條清算人就任後應卽檢查公司財産情形造具　財産目錄及貸借對照表送股東會復核股東會得特選檢　查人調查前項簿册是否符合清算人得股東會復核承認後師將貸借對照表公告之第二百二十一條股東會召集及决議之方法如違背法令及　公司章程清算人應請求該管官應宣告其决議之無效第二百二十二條清算人關於清算事務之範圍除本節特有規定外其權利義務與董事同 
第二百二十三條清算人對於債權者限期催報如過期始行　報出　於公司清償各債後尚未分派於各股東之財産得指請償還第二百二十四條清算之費用由公司之現存財産中儘先付　給第二百二十五條清還債務後餘存之財産應以照章程繳納　之股分總數爲凖定一比例分给各股東但公司發行優先股　而别有訂明時不在此限第二百二十六條清算了結時清算人應卽造具清册請求股　東會承認股東會得另選檢查人檢查前項清册是否正當　清册經股東會承認後卽視爲公司對於清算人已免其責任者但以後查有情獘時不在此限第二百二十七條解散之公司各項簿册及信件契據應自清　理了結駐册後妥善保存十年保存此項簿册及信件契據　者由清算人及其他利害關係人呈請該管官廳指定之第二百二十八條清算雖了結後如查有可以分派之財産經　利害關係人之呈請由該管官廳派員重行清算第二百二十九條本條例第五十九條第六十五條第六十六　條第六十八條第七十一條第七十二條第二項第七十六條　第七十八條第一百四十六條第一百四十七條第一百五十　條第一百五十一條第一百六十三條第二項第一百六十五　條第一百七十條第一百七十一條之規定於股分有限公司　清算時準用之（未完）來函 
[上海第二初級審判廳函]  
　　巡啓者閱二十七日貴報新聞擱内載有本廳批謝大熾訴歐塵生欠租案一節核與原文不符查本廳以謝大熾所訴歐鹿生續欠租洋一百二十元在本廳發封以後未便照准而貴報載稱准於拍賣項下一併清償與原文大不相符况現在訴訟手續本無批示祗有决定以送逹當事人者爲發生效力旣報載與原文有所不同合卽函請貴報更正是所切盼 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬知事試驗問題] [  濟航]  
　　（甲）屬於第一試第二試者一運動差缺不外情面與金錢今旣除門生夫子之稱奥援已失除用金錢外尚有何種鑽營之法試各抒所見以對　　二事奉大吏最要逢迎諸君久歷宦途當有心得其於伺候長官仰承鼻息之處必如何可得歡心藉以自保祿位　　三現在各縣公署薪俸公費無多必不足以供揮霍應如何廣收賄賂恢復陋規以　民財而裕宦囊　　四民窮嵗歉變亂易生縱匪殃民有何善策　　五自治取消官權最重劣紳惡董儘可結交其通同作弊之處應如何秘密隐藏始可便陰私而免告發　　六旗鑼傘扇儀仗所關皂隸書差爪牙所寄今欲規復舊制應以何者爲先（乙）屬於口試者 
　　一在前清時是否由捐納出身　　二官場最重習氣汝身架步法能合於官派否　　三性情躁急不可居官汝能否遇事延宕以誤要公　　四鴉片雀牌爲官場之風尚二者以孰爲最樂　　五做官必多置姬妾汝現有幾人對於太太能否不失季常風　　度　　六多姬妾則易致争風是否有輪流值宿之法（二） 
栩園詞選 
[申江書事] [  近仁]  
　　高吟居正遣愁篇走馬章臺　子筵韵格祗　憐碧玉窮通何必問青天三生杜牧渾無奈一曲秋娘信黯然棖觸閒情殊未覺西風吹雨雨如烟 
[無題]  
　　一種柔情百種癡漫將往事寫新詩桃花薄暈渾含恨藕節纒綿不斷絲幾轉秋波臨去後頻開笑口再來時此情回憶眞無奈張祜相逢只是遲 
[夜雨書懷]  
　　侵階細雨夜牕虚漸歎今吾更不如失意事多甘自廢纒腰囊澀覺交疎燈前愁緒頻抽撥枕上風聲聽疾徐取次夢回先栩栩此生行樂是華胥 
[吳淞江卽事] [  光]  
　　垂楊陰裏好樓台綠靄沈沈暮色催忽訝白雲林外起片帆飛掛樹梢來　　新抽蘆葦秀成園緩步隄頭不忍歸笑看清波送鵝鴨又如留挽又如推　　平林截得吳淞水兩岸潮平更渺漫舟子正愁風浪惡樓頭人作畫圖看 
　　長河曲折似龍蛇蘆荻青葱望裏賖春去更無花可賞還欣綠樹映交加 
自由談話會 
吾願入儉德會者謹守規則母口是心非吾願入檢德會者以儉積蓄能助公益善舉吾願入儉德曾者互相介紹使全國同胞皆入儉德會[  梅生] 儉德會規則一不狎邪二不賭博三不必以酒食徵逐四不必華服五不輕寒素　　入會者揚州趙少甫景菊仙王謨常正皖旌朱培之　江都吳寅袁江鍾珏女士吉甫夫人虎臣夫婦吳興沈子文泰縣胡鴻業陳長森江都李孝卿慈西朱劍峯　寗波方仲廉青浦王學易常熟劉仁溥蘇州程履和績溪王影空休寗張夢樓慈谿胡永濂仙潭汪貴實吳興張盲子丹陽朱素娥女士王學五曾從王王鳴海杭州莫曉園鎮海莊康年無錫楊俊華南京趙瑛倪贇劉寅揚州李青丹徒陳石泉趙增裕徐守三錢佐良劉幼泉趙佑安袁鶴陶餘九張得雲江都閔鳴章朱清泉上海王模道汪春坪董福林賴少文言方賢翁毓甫張陸潤彬女士胡江黛鈺女士陳陸黛敏女士上海金家牌坊商業英文補習所所長八十老翁張鍾鎬　全級學生（上海王永源謝華勲張泉寶張元春許鳳儀江華焜南京徐慰文劉水泉和寶昌孫桂生浙江謝德明施家森） 
小說 
[社會小說新官塲現形記（六）] [  超然]  
　　當下兩商量到任日其大家都定了陽曆明年正月某日此時纔是十二月中旬只因路途遥遠鄭星萊的乙縣是個山鄕地方要十多天的水程還要三天旱路不比錢樹敏的甲縣可以打上海繞着海道進去只要八九天就到了因此鄭星萊便打算先自啓行錢樹敏荐了尤伯戡過來鄭星萊接見之下十分歡喜原來尤伯戡年紀不過二十嵗生得好一表人才面如敷粉唇若塗朱倘使變做一個婦人簡直和胡儷鏡差不多兒大凡一個人不拘男女面貌長得好總是討人歡喜的所以不但鄭星萊賞識並連胡儷鏡以及丫頭婆子都說尤伯戡這人能幹會得做事此是後話現在這尤伯戡尚是初到未曾得見女眷不過女眷们已在門縫裏張見過了尤伯戡呢後事正長且聽下回分解正是　但敎生得潘安貌不必還須子建才　　第三回敬皮杯醋海起風潮算交册官場逢狹路却說行期届近鄭星萊忙着料理行李打算罄其所有盡行搬去尤伯戡戲策道現在衙門裏雖然没有安衙器具但是也不用儘多的帶去前任總有得移交的决不至於和前清一樣一任官走大家搬個一空現在各科裏多有人的怕會剩一所空房子嗎不過官眷照現在章程不能住在衙門裏了另外租屋少不得帶些應用的傢伙但也多帶不得旱路上盤費是論斤的每斤要十六文錢呢鄭星萊道你令姊丈不是也把傢伙都貼了條子都帶去嗎尤伯戡道條子雖然都貼了那不過打算寄存在這裏叫人曉得是縣知事的傢伙不敢去動他的意思其實帶去的也不過幾件必需之物鄭星萊方纔明白錢樹敏的用意因便進去和他妻子商量打算少帶一些無奈胡儷鏡料理起來這樣也是少不得的那樣也是省不得的七七八八一裝便裝了二十多隻皮箱還有梳妝台美人榻逍遥椅着衣鏡小脚盆馬桶箱式式都要帶去連自己睡的銅床丫頭睡的鐵床老媽子睡的蝴蝶架都要拆去誰也不肯少了一樣到了動身的前兩日便去錢塘江上雇下兩只馬衖船裝載器具行李並給科長科員和公役人等坐了自已坐的乃是一隻呆貨船内中有兩個船主的女兒大的叫做金寶小的叫做銀寶雖然是個衢嚴妹却也生得十分嫖緻會彈會唱只烟鄭星萊帶着家眷說倒是清雇的除了落船起岸進瀧出瀧四台例酒之外不許另外托花言明船價四十塊錢酒價每台十二塊水手酒錢八元夥計爬篷四元老班娘倒馬桶錢兩元福禮四元船上銜旗兩元總共一百另八塊錢每人每日的飯錢一角一餐外算這是尤伯戡料理定的却向暗中講倒了一個明九暗九的扣頭論理明九是賬房得的暗九是經手得的只因那位帳房史先生史墨圖是個初出手的外行所以一些也不知道却被尤伯戡一人得了好處（二） 
[短篇小说霧（三）] [  瘦鵑譯]  
　　五人默坐至於亭午不作一語十點鐘時克拉勃來衆争問以外間事克拉勃曰外間事言之可畏可畏實甚全城如狂易殺人縱火靡所不爲慘呼之聲四起余在脫拉法爾加廣場忽聞人大呼光光須臾霧復下圑結如故今街上已無復秩序人皆闖入酒肆轟飲遇物即毁满城人民俱如瘋人院中人矣裘麗亞慘然曰噫世界其覆没乎然則新聞紙上何言者克拉勃曰似此紛亂如麻中安有新聞紙直百物都無城中電光已滅廠中無人工作街上亂民成羣到處滋擾善良者無路可以逃生踐踏以死言之良足令人驚心動魄克拉勃言旣昔姆泊爾夫人已仆於裘麗亞臂間暈矣勞特裘凡司急曰霧久久不散將奈何培脫來目主人祗得坐以待耳裘凡司曰克拉勃汝能導吾輩出倫敦乎克拉勃曰設能爲力敢不効勞奈余足跡未嘗出倫敦一步烏能爲嚮導者然余能將食物來君等可不虞枵腹培脫來曰汝從何處將食物來克拉勃曰余可取之一店肆中肆中第有一尸骸初無他人培脫來不語者移時克拉勃又曰噫不圖倫敦城中乃有今曰人竟有自沈於河者婦孺之哭聲呼聲不絶於耳恶人充斥道上自由行動了無忌憚縱火事日必數起勞特裘凡司曰今吾輩計將安出培脫來曰吾謂霧未必卽散或將一二來復不見天日克拉勃曰果爾倫敦城中食物且絶人民何以聊生頃者余聞霧中有人言三日後人將相食余聞是語爲之顫不可止勞特裘凡司戰戰言曰培脫來氣球安在吾輩可一用乎昔姆泊爾失人須立即離此否則必悒悒以死培脫來曰氣球在氣廠左近之一棧房中惟霧中烏能往克拉勃曰氣廠余固知之可爲君輩作嚮導培脫來曰主人需此氣球胡爲勞特裘凡司曰余擬借兹氣球飛出倫敦俾得出雲霧而見青天培脫來曰然爲日已久不審球中尚有氣乎言次忽力捆其腿若有所得勞特裘凡司曰培脫來是何意者培脫來曰主人吾以爲日來氣廠中必無人工作吾與克拉勃可往廠中抽取輕氣以實球中勞特裘凡司曰汝言至當余處此霧中弗能復耐雙眸作奇痛直將使余癎作且吾裘麗亞亦殊大可憐培脫來曰克拉勃汝能助吾乎克拉勃曰敢不從命吾輩趣往者二人遂出携手同行時街上方有殺人事幸未之見目中第見火光閃閃耳中則但聞哭聲號呼聲聲悽惻令人難堪克拉勃心中有目趣趣前行培脫來乃如盲人惟茫茫然從之瞬息已至氣廠廠中有一閽人尚未去聞二人來泣且訴謂廠中人俱已歸家獨棄吾一人在此欲歸不得二人因詢之曰然則廠中尚有輕氣乎閽人答曰一蓄氣器中尚存少許不久亦將消歸烏有培脫來曰審是吾輩當從速覓得氣球所在閽人曰倫敦殆將毁矣吾今日已數數聞可怖之事克拉勃曰可怖之事方興未艾日後必愈演而愈厲閽人曰倫敦城中人盡成盲人寧不可怖吾輩將死乎克拉勃曰雖不即死然去死亦匪遠少選卽偕培脫來出覓氣球之棧（未完（二） 
李生先生鑒來書附票銀一元謂捐銅版費甚感盛情惟自由談已不收銅版費謹當寄還未悉足下住址希卽覆示爲幸鈍根謹復 
[參茸珠术海狗腎汁壯陽廣嗣金丹]  
本發行所竭盡心血秘製壯陽種子廣嗣金丹方用大山吉林人參血片鹿茸虎筋海狗腎汁等品先將老年陽痿少年精竭之人一一試驗無不回天再造乃敢出而問世蓋本廬之名譽關係甚大不得不愼重至再也此丹專治老年陽痿少年陰　以及精竅不固見色流淸未交先洩既交不久舉而不堅洩而不射或少年誤犯手淫或後天戕伐太過以致腰酸腿軟耳目昏花神志恍惚等症服之壯陽暖腎固精補陰益命門之眞火療氣血之虚寒腎經旣足諸恙自平冬不受冷風不長熱鬚髮轉黑視暗若明雖夜御數女精神不倦神勇奮發曲盡歡娛夫婦愛情從此倍篤且儘可保險身體轉弱爲强各省治愈謝函一百餘件皆有民局郵局四章爲證以表神驗識據更有比衆不同者如服無功效情　原銀奉璧每兩二元每料一斤收工本洋廿八元老年陽痿鹿茸用法不同另製雙料廣嗣金丹每盒五元如欲試用每服一元 
上海盆湯弄絲業會餘後寜波路口五開間門函崔氏瓣香廬藥室啟本廬分設杭州陳列所○南京花牌樓○天津北門獅子胡同忠成棧内 
[本舘經售清季宫闡秘史游戲雜誌戲考一至五册希社叢編滬人寳鑑]  
 
[ＳＴＡＴＥＥＸＰＲＥＳＳ　ＣＩＧＡＲＥＴＴＥＳ鐡路政快車紙烟五五五號]  
極精良佳味之紙烟全球所産之香烟中卽此鐵路政快車牌烟實爲極妙 
各埠内均有售家 
獨製主家英京阿達香烟有限公司ＡＲＤＡＴＨＴＯＢＡＣＣＯＣＯ，Ｌtd,Ｌondon,Ｅngland 
[朙强醫院]  
另備章程函索即寄 
院長李復生醫例門診收洋一元藥資在外種痘二元隨到隨種出診診金規元五兩車費兩元住院費與戒烟同號金六十貧病施診診察時刻上午門診九時至十一時下午門診二時至四時出診四時以後早晚出診以及深夜診金加倍戒烟住院費頭等每日三元二等每日二元三等每日一元走戒每日元半得律風二千一百十五號上海天津路乾記弄 
[孽寃鏡]  
定價五角 
雙熱著作爲民權報特色之小說與玉梨魂同工異曲於哀情小說界别劈蹊境爲情魔之棒喝亦爲孽海之慈航 
[玉梨魂]  
定價六角 
枕亞著曾載民權報都七萬餘言瞻雅哀艶早爲閱者歡迎現已再版請名畫家沈泊塵繪梨娘小影由大美術家高奇峰製板印刋封面購者從速 
[錦囊]  
定價五角 
枕亞雙熱評次書爲民權報徵文中最特色之詩内分香國雜咏（石頭記題詞）（四美吟都五百餘首諸體咸備綴以評語可當詩話 
[蘭娘哀史]  
定價二角 
雙熱著情節哀艶悱惻動人文亦簡淨俏麗除正文外加以小評附以題詞酒後茶餘耐人尋味好事者編成新劇亦足見此書之價值 
本出版部已遷移在四馬路麥家圈口　惠顧諸君統希注意另售一概大洋○函到即班回件外埠不折不扣○每册加郵費三分 
總發行所上海四馬路麥家圈口　民權出版部　分售處各大書坊　經售者陳鴦春馬志千 
[高德洋行]  
上海英大馬路三十六號便是　創製托力克化學灣形眼鏡 
上海之販售眼鏡者有之西醫驗光者有之然欲得眞正醫學博士而兼精明光學者無聞也惟小行獨擅其長設或諸君至别處西醫驗光其查驗費至少須自五兩至十兩若另配鏡架亦須付尋常之價值小行爲便客起見凡除疾驗光分文不取倘貴客不諳英語又有華人接洽而所售之貨皆美國最新之式色色俱備無美勿臻可以隨意選擇設諸君誤購僞貨非僅浪費金錢而往往犧牲一世之眼光務望問津諸君幸勿草率從事醫學博士費德雷華經里周憲章同啓 
[感謝存濟局淋濁聖藥海上名醫窮推第一治白濁血淋刺痛眞正當日立止]  
余患淋濁者纒綿兩閱月受害無告小便時尿管刺痛紅腫破爛苦不勝言延醫診治殊鮮效驗繼服各藥房丸丹一變而成血淋危城日坐寢食不安●嗣承我友指迷六馬路中朝陽萬年樓茶舘斜對面存濟局周文卿先生包治●即服珠黄止痛止濁丸每料洋一元最可奇者服丸僅半句鐘而血淋立止其痛亦瘥再服先生立止白濁丸每料一元症竟斷根久未復發足徵存濟局藥丸可推滬上第一靈騐也●該局秘製珠黃掃毒丸及珠黃下疳散每罐一元靈騐亦無比也登報鳴謝以告同病●三馬路貿易公司紀才駿謹啓 
[仁大股票行白]  
本行專收蘇路浙路股票及代客買賣各種華洋股票倘蒙　光顧請惠臨四馬路青蓮閣斜對過蘇台旅舘内可也 
 
今有德國名廠運到虎牌打氣橡皮車輪在外洋久已馳名其貸堅固與市上所銷之貨比衆不同且價廉物美如蒙賜顧請至四川路七十七號愛爾白洋行賬房 
[獲利捷徑]  
上海江西路愛字七號樓上 
本行由外洋德國名廠運到超等大小之各種織結機器能織紗絲絨線衫褲手套洋襪以及人力各物均可織造無論男女老幼皆能工作况且所織各物比較外洋運到之貨格外精美光滑絕倫所奇者提取各色時花均能隨心所欲更能顔色合時天工巧奪再有大號機器適配織衫織襪各廠所用本行在中國首創專做織結機器生意物料非常堅固玲巧如有　貴客欲購者請移玉至本行觀看詳細章程可也　再外埠各行號如願代本行經理代售各種機器者可至本帳房面議妥章貨欵分期繳還亦亦 
上海經綸洋行謹啟 
[舒製消痰止咳白毛橘紅餅]  
世有妙藥而少奇方余得自眞人之異授傳來濟世之奇方靈驗如神主治○男婦遠年咳嗽○痰多氣促不仁○寒熱積痰嘔噁○小兒形羸虚嗆○痰飲哮喘氣急○産後虚怯勞嗽○年老血衰夜嗆○陽虚痰迷等症○服後立見奇功毫無流弊如有誑語罪我惟天每盒售大洋五角每打洋五元六角○二十四製金柑每洋十二粒此柑專治立止心肝胃氣痛可何永遠斷根○人參再造丸每洋四粒雙料大每粒洋一元小每粒四馬路羣仙茶園西舒同壽藥鋪假冒甚多購者生意外埠函購郵局妥速信力自給　 
[上海瑞成公土棧陰歴正月廿五開張特别放盤廣告]  
本號創設曆五十餘載採運大小洋蒙提遷高庄貨眞價賣早已名驗長江各埠鑽貪今禁期迫近惟因存貨甚多兼歡脫銷起見特分設二洋涇橋南堍法大馬路東首三層大洋房内識設門莊零剪批發比衆克己凡蒙　惠顧格外歡迎 
 
 

Page 15

 
 
   
 
 

Page 16

 
 
   
 
