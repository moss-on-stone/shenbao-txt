# 1891 - 76 - 4906435

 

Page 1

 
 
[彚解振銀] [  申報舘恊振所啓]  
　　北方災重民不聊生自冬徂春依舊途盈餓殍兹值靑黄不接米貴如珠轆轆飢腸萬難强忍本館　又務銀一千解往山東更以五百兩騂往順天分别散給飢黎以救目前之急惟是災情未己振務難停羅　已空無從指手尚祈海内善士廣發慈悲積少成多籍延蟻命此則災黎所銘心刻骨而本館亦禱祀以求者爾 
[新印左又襄公奏疏] [  圖書集成局啓]  
　　左文襄公以名孝廉贊襄張駱兩大司馬幕府一時箋疏多出其手雖未筮仕朝端而奇才偉略固巳傾動中外矣及赭寇猖狂中原鼎沸撥需才朝廷破格擢用公亦感激驅不出十年位躋封疆任隆師傅分茅胙士異數酬庸遭際之隆伊古以來所未有也迄今讀其遺疏未嘗不想見其爲人公生平所爲奏疏質而不俗醇而愈肆陸宣公蘇文忠之流亞也本局特用排印廿四史之新鉛字以上等閩製潔白連史紙印成計初編二編三編共訂成二十童每部定碼洋四元卽日出售有願讀公遺書者請向三馬路申報舘及申昌書室外埠申昌及賣申報人購取 
[新壽繪圖三國演義] [  圖書集成局啓]  
　　三國演義一書近來層見　出然或字跡太細殊費目力閱者每以爲憾本局特用新鉛字以上等閩製潔白連史紙重加刷印字跡清朗行列井然與所印廿四史異曲同工其中眉批圈點悉照原刻首卷仍列繡像每回各繫圖說裝訂精工每部十二本定碼洋二元卽日出售合意者請向本埠申昌書室或外埠甲昌曁各處賣申報人購閱如欲躉購請至申報舘帳房面議可此佈 
[勸廉說]  
貪與廉不並立中與外無二情無論歐美中東凡論官之優劣輒以廉貪　斷而凡爲官之論人缺分之優劣則又以歲入之多寡爲衡多者爲優則寡者卽爲劣然則貪焉者其優焉者乎廉焉者其劣焉者乎古人有言廉吏可爲而不可爲其可爲者理之正者也其不可爲者說之憤者也天下之官以贓敗者不可以僂指計朝廷以六計弊吏而悉冠之以廉内外臣工坐賕者罪惟倍貪吏子孫不錄於仕籍其立法可謂嚴矣而廉吏之數究不敵貪吏之數夫以後世不可必得之虚名而却當時可以必得之實惠通盤籌算滿志躊躇於是乎利令智昏而來者不拒卽有平日讀聖賢書談道德語錚錚然常以貪墨詈議人而一見賄賂當前忽焉改頭換面四知之金受於密室三尺之法徇於大庭若此者五洲之中當不知其凡幾然猶曰其所取者本國賄賂也其所敗者本國之聲名也至於奉命出使他國則尤當爲本國顧大局全體統益宜以淸廉自　俾無貽外人之羞致國家亦爲人所輕然後乃爲克共厥職卽其所帶各員亦當從嚴約束勿得任意婪索以取咎戾其有訪聞劣蹟立時奏叅卽使外人知之亦足見其執法不阿處事平允然後他國之人皆敬之重之欽之仰之不敢狎悔而輕慢之否則有竊笑其後者矣其笑也非知其人笑其國耳謂若此貪鄙之人彼國家何以舉而用之或爲領事則徇私枉法於應嚴者得賄而寛之於可寛者受贓而嚴之甚至經手一事上腰槖者若干涉足一地滿私囊者若干在彼營營然私心算計以爲無人知之而不知外人早已知之甚稔諺云若要不知除非莫爲旣莫已之猶欲人之不知安可得耶昔有人得樹葉或給之曰此蟬翳之葉也持以自障則人不之見其人卽障其面問人曰界我否紿之者曰不見也遂信而藏之他日復自障私問妻孥妻孥知其故則亦應之曰不見乃益寳之一日見有少女美姿首顧而愛之訪悉　家持葉自障登其堂欲入女闥閽人扭而掌其頰則曰子安得見我此其人之愚有更甚於掩耳盜鈴者矣吾則以爲官之營私罔利而以爲人莫之知者其愚更甚於蟬翳自障家有幼孩頑疲已慣在家中之視人之一若無甚介意也者若出至人家則有不深惡而痛恨之者乎在人家未嘗無小孩其小孩未必皆馴謹然已則不以爲異而見他人之子獨覺其格外剌目此亦情之所同卽小以推大則一國之貪夫一國惡之天下之貪夫天下惡之以此　之貪夫行於彼國而彼國之惡之也更甚以彼國之貪夫來適此國而此國之惡之也尢深此不必以彼國之人而婪索乎此國也卽其所取者仍是彼國之財以衛商則取賂於商以保民卽索賄於民而被取被索者怨之見其取見其索者咸怨之積而久之不但見者怨之卽聞者亦莫不代抱其不平十目所視十手所指過則目逆而送之談論則嗤然笑之以鼻甚有形諸筆墨發爲議論以爲鳴鼓之攻蕃此其人固不足惜而於其國家家之體統名大關出入以一人之故而令外邦之人因是而輕視其君若民竊竊然競起而議其後其所損不亦多乎故竊以爲無論何國凡有出使各官與夫參贊繙譯領事隨員所當明定嚴例倘有營私圖利受賄行賕以及一切貪贓壞法之事其罪當加於在本國者數倍人數則寍少毋濫薪水則寍豐母嗇世宗憲皇帝優給各官養廉銀兩盖欲使各官有以自贍不至擾累於民名之曰養廉正以養具廉恥使之顧名而恩義此法所當通之於使臣外洋各國可行與否吾不能知之若在中國則大可以行與其隨帶多人折减薪水不如淘汰冗濫而厚其養廉使受此養廉者亦知顧名思義或不至貽外人之羞此則爲當今最要之急務協又聞出便人員往往有恐人笑其寒儉而故從奢靡者我則以爲寒儉之被人笑其笑也可原若貧鄙之被笑則其笑也無可原也以不屑爲寒儉故而至於貪鄙夫豈國家所以遣使之本心也哉 
[本館按奉電音]  
　　昨由京友電傳諭旨六道敬謹譯登○二月十三日奉上諭科布多叅賛大臣雙壽由旗員効力戎行出師安徽陜西甘肅直隷山東等省迭著戰功嗣在吉林統帶練軍於操防事宜亦能認眞整頓前因回旂守制請　葬親兹聞溘逝軫恤殊深加恩着照副都統軍營病故例賜卹該部知道欽此同日奉旨魁福　作爲科布多叅贊大臣阿興阿着賞給副都統銜作爲科布多帮辦大臣照例馳驛前往欽此同日奉旨此次内務府三院等處京察一等圈出人員着該堂官再行出具切實考語帶領引見圈出之堂筆帖式富恆松蔭善振文絪莊逹毓祥文明崇志吉堃文廣那昌文煐文蔭與瑞舒鵬廣霖文秀廣儲司筆帖式文珣都虞司筆帖式桂蔭掌儀司筆帖式廣銓武備院六品庫掌息齡慶陞奉宸苑六品苑丞瑞年圓明園主事德廣六品苑丞貴崇靜明園六品苑丞錫惠武備院委署主事恆啓筆帖式連吉均着吏部記史照例選用所有一等官員筆帖式逹明等員均着准其一等加一級至年已逾歲之備辦處員外郎德峻等俱着照舊供職欲此○十四日奉上諭上駟院卿有海緒調補立山着補授奉宸葾卿欽此同 
 
 

Page 2

 
 
日奉上諭楊昌淀奉大員丁憂請聞缺回旗守制據情代奏一摺薩凌阿着准其回旗穿孝毋庸開缺百日孝滿卽行回任西寗辦事大臣着奎順暫行署理欽此同日奉上諭前任庫偷辦事大臣喜昌于咸豐初年由筆帖式從戎轉戰直隷等省打仗奮勇迭著戰功洊升副都統歴任辦事叅贊大臣嗣因病懇請開缺准其回旗調理兹聞溘逝軫恤殊深加恩照副都統例賜卹任内一切處分悉予開復應得卹典該衙門查例具奏欽此 
[雲中雙闕]  
　　兵部爲咨行事職方司案星溯查定例每歲於春秋兩季應由八旗各營派出官兵於九城城上各按本旗地方齊集吹演海螺半月奏派王大臣查閱等因歴經循照在案所有光緒十七年吹演海螺日期奏准春季展期自二月二十日起至三月初五日止秋季仍自七月十五日起至八月初一日止相應咨行八旗各營查照預備並將吹演海螺入操官兵卽日造具花名清册咨覆本部以備查覈辦理事關戎政勿稍延宕○左右兩翼前鋒營八旗護軍營每歲由廣儲司支領公費銀一萬兩自光緒建元後廣儲司庫儲支絀公費難籌卽於十五年冬經内務府歴陳内庫歲進有常放欵頻年遞增入不敷出請將十營歲支公費改由户部給發奏准在案所有光緒十七年兩翼八旂十營公費銀一萬兩刻經户部銀庫訂於本月初四開放由　餉處分傅各翼旗派員是日辰刻赴部承領○廂藍滿公中佐領清瑞病故出缺咨承各衙門保員入放除吏部護軍營保送已綴前報外兹復經户部保送山西司員外郎桂英一員兵部保送武庫司員外郎敬祐一員刑部保送奉天司員外郎瑞勲一員工部保送都水司員外郎哈芬布一員都察院保送掌湖廣道監察御史宗室載存一員鑾儀保送治儀保山一員上虞備用處保送三等侍衛思燾一員鋒營前保送前鋒侍衛斌輝一員火器營保送鳥槍　軍叅領又秀一員宗人府保送奉國將軍承善一員先後開具履歴咨送該旗查照以便入放宫中佐領○太常寺爲知照事本寺具奏二月廿四日春祭寳良祠請遣官主祭一本於正月二十九日具題奉旨遣委散秩大臣一等靖遠　黄永安後祠着遣太常寺官一員欽此欽遵到寺相應知照侍衛處轉行知會該大臣届期往祭如是日另有他差以及告假等項事故務於前期三日咨報本祠以便奏請改派○鎭守江寗等處地方將軍豐爲咨行事查各省駐防旗營遇官缺例由將軍副都統揀擬日陪給咨赴京送由本旗都統加考帶領引見歴經遵辦在案今江甯駐防出有廂藍旗防禦將驍騎校　　布擬正驍騎校齡分擬陪相應開其履歴咨行貴都統查照辦理○初四日三點鐘三十餘分皇上詣社稷壇上祭大駕甫進闕右門將及社稷壇後門忽有未戴官帽身穿灰布袍趨前數步跪呼奴才吉陞冤枉當經前引侍衛綁縳發交偏吉看管迨大駕還海經御前大臣訊取口供入奏　奉一旨着交該旗都統管束查辦遂由偏吉將吉陞解交正白蒙收管聞吉陞係正白旗蒙古護軍因月餉被債主所扣勒歸積欠放餉人左袒以致有急呼冤云○圓明園内原有古銅殿一座相傳建自前明此殿計五楹自頭停脊獸瓦片以迄柁梁檩柱椽薨槁扇詹墻皆以古銅鑄成上月杪突有匪徒數十人於夜深人靜潛由園墻扒入赴古銅殿拆瓦折椽值班人等聞聲集衆圍捕該匪各持銅片仍由原處逸出迨官兵到齊賊己遠遁當由管園司員進内勘騐瓦片被拆不少　扇等物亦有被毁形跡殿中陳設幸無遺失經内務府提署入奏奉旨順天府五城步軍統領飭屬嚴緝賊犯務獲原贓懲辦○年例于新漕起運報明後由都察院開列旗漢御史銜名請派各一員稽察漕　凡漕糧有無攙雜偷漏一切弊端卽　派出侍御查明糾叅俾天庾正供涓滴歸公本年江安淅等省新漕起連有期經都察院開單奏派稽察漕糧滿漢御史奉硃筆　出愛興阿丁立瀛欽此○初五日晨七點鐘由刑部提出四川等司承審迭次明火搶刦斬梟斬决人犯九名當堂騐明綁縳兩臂由刑部右門扶出裝入囚車每犯一車内有一役在後招扶外有二役在車門把守由京營調集弁兵二十餘人沿途護送各犯有安坐車中顧盼自如口中唱小曲面不改色者亦有心瞀色變强作豪態者迤邐出順治門沿大街至瑞露居捨酒處各犯痛飲盡醉方至菜市口法塲先入囚棚迨駕帖到臨始逐一點名行刑○西歴三月十四號爲比國君主誕辰在京各使舘均於是晨高挂彩旗以伸賀悃中朝與比立約有年夙稱信睦總署堂司各備名片往東單牌樓比國便者道賀比便亦率叅贊繙譯以大紅柬答謝禮也 
[津郡官塲紀事]  
　　天津府鄒岱東太守於正月下旬奉委查勘鬲津徒駭兩河於初三日言旋初四日示期初五日補考文童以便學憲按臨彚送院試聞周生霖大宗師於十二月日下焉云○兩江總督劉峴莊制軍於初二日到津初四日起程赴京西川藩憲崧方伯蕃俸滿晉京同日到津擇於初八日首途北上又新任廣東藩憲覺羅方伯成允乘坐新裕輪船北上約於初七日到津 
[姑蘇火警]  
　　麋臺鹿苑間有客役函云初十夜十夜鼍更三轉蝶夢方回忽聞警鑼四出披衣起視見城北一片紅光直透斗牛幾如赤城之霞加以飛廉助虐祝嗣益肆其威各水龍陸續馳至奮勇灌至一點餘鐘火勢稍殺事後探知迺小日暉橋堍牙厘局前失火約計兩岸房屋二十餘椽皆付一炬至何店起火各相推諉莫衷一是惟某店焚斃男婦大小六口亦慘矣哉 
[揚州火警]  
　　本月初七日曉鐘乍動曙色初明多子街迤西乾恒昌綢縀鋪後進平房忽然失愼初疑紅日浴滄海以徐昇旋見朱霞亘長天而散彩邪風煽燄似聞咄咄之霞霧漫空頓作烘烘之勢鋪中人從睡夢中驚醒卽首先鳴鉦告警地方印委不待八騶齊駕早已次第臨塲各善堂水龍亦皆踴躍争先分投援救迨夫吳回氏怒思攸鬱氣平收合燼餘料量災狀則見錦繡春城之内已燬去平屋兩椽斷瓦殘磚猶有餘烟嫋嫋左右隣雖僥倖無恙　人多手雜已遺失賣物甚多矣○又初九日午刻小東門内大街懷德堂棺木鋪後進忽報火起初星星之微煽兮旋煜煜而亘天若燭龍之銜焰兮又如火牛之堅摧非阿房之綿三百餘里兮何楚人一炬之可憐其地距甘泉縣城守營署非遙徐守瞭見火无首先督率兵丁臨塲灌救撓鈎汲桶人力齊施水濺如玉沐噴珠銀河萬丈一瀉無餘視融氏知勢難跋扈乃棄甲而賦歸歟事後查得焚燬平兩屋椽餘皆無恙云 
[潯陽雜紀]  
　　九江孔壠一帶去歲年榖順成各鄉觀騰隴畝春間皆醵資演戲　答神庥因而各處賭徒聞風齊至喝六呼么日夜不休总者官憲眞耳目難周歟何竟任其肆無忌憚也○正月望後迄今苦雨連綿晴光罕露小本經營之輩茅檐坐守度日艱難而跛癃喑啞藉吹伍相之篇者輾轉於枯柴敗絮中猶覺束手待斃安得一輪紅日捧自黄人庶幾大地衆生同深歡躍哉 
[湖上嬉春]  
　　杭州候補通判史别駕悠楊奉藩司許方伯委辦南田開墾事宜勞瘁不辭積入成疾禀請賞假兩月至紹郡就醫○許方伯奉旨開缺另候　用已見邸抄風聞撫憲振帥擬飭臬司龔廉訪署理藩篆遞遺臬篆擬飭金衢嚴道唐觀察署臬篆然尚未見明文也○皇太后詔求蠶婦一事前已恭列報心兹　德清鳥程等縣巳據情票明尚衣略謂是處婦女精熟桑蠶老成持重者誠不易得卽有一二可供内廷差遣者無如鄉閭株守未習儀文不敢應詔入宫致貽隕越之咎尚右仍飭赶卽招募以副深宫重桑勸農之至意○鎭海樓在吳山之麓與鎭東樓對峙内供錢武肅王遺像四圍俱用條石砌成高約四五十級下開月洞以便行人往來其上高樓兩層每層七椽每楹十一椽以木爲梁　石爲柱虚檐受月傑閣凌雲勝地名人洵足爲湖山主色自遭火劫靡有子遺惟石柱危然矗立於斷瓦零磚之内杭州府李太守以古蹟不可淪廢禀　崧振帥飭工重建估見工料洋銀九千三百五十圓樓前後左右塲基本爲官地振帥面諭四面各留隙地六尺不準民間盖造住房卽樓外　户亦須拆毁一空以免日漸侵云 
 
 

Page 3

 
 
[倡設善堂]  
　　東甌海安所瑞邑之首也地海土瘠民大半以捕魚煮鹽爲業如遇疾病往往無　藥資束手待斃甚至棄　　壤妻孥號哭慘不忍聞兹聞現任雙穗塲鄭靜卿鹺尹目擊心於署左近擇古廟基蓋造同仁善堂捐廉施送棺木兼收路斃并施　藥以濟貧民選舉錢君福申莊君柱董理其事已禀准各憲立案以垂永并添設施種牛痘及義塾留嬰等事祗以現在捐欵無多未能開辦一俟募有成數當卽次第舉行然則如鹺尹者殆所謂善最者 
[厦門剩語]  
　　有混名紅雞者在海關前榜其曰招樂處以猪肉一塊分而爲兩中連一綫令人估計斤兩若干分别頭二三大彩四五六彩再設小彩十四分賭者須先購票每票一紙售銀洋二角除付彩外日可赢五六元先是猶以衣飾爲彩近則竟易而爲洋銀矣鄉　無知時受其害奈何地方官竟置若罔　耶○江西流妓共有九班紫姹紅嫣招蜂引蝶人皆以錦繡谷安樂鄉視之而不知其爲陷人之阱銷金之鍋有名東林者身輕如燕語妙於驚艶幟高張芳名甚噪上月二十七日晚有一隷名細柳營者歗侶命儔尋芳今此圍坐良久不名一錢東林見有所歡到來不免賡長爪郎　珠驚漢燕燒蜜引胡蜂之詩以致大發雷霆摧花斫柳各逞男兒好身手蔣各房陳帥擣毁一空所掛火油燈亦經摔碎火光遍地幾至成災東林無可奈何惟有吞聲飲泣而所歡欋遭窘辱早已匿跡消聲矣○上元住節人月雙圓鋪户居民相與懸燈慶賞燈上朱書吉祥詞語無非歌頌昇平一時燈價頓爲之昂業此者無不利市三倍云 
[蘭外春光]  
　　海防廳章幼樵司馬於正月二十一日將印務交海城縣陶大令兼攝隨於月初赴昌圖府新任○省中發審局總辦高同善觀宗現已作古大憲委正任昌圖府錢太守開震接辦局務○徐司馬鏡第調補興京廳同知已於正初到任原署斯缺之盛大令昌華仍回錦縣本任○張大令增營委署　岩廳事○開河後頭帮火輪船只有十三四號較上年祗十之二三○市中油豆兩宗日漸貶價蓋以存貨過多故也○太古洋行買辦某姓賃屋東街　上新開機器油坊牌號曰振元泰據云由上海南順泰分出俟河冰旣泮卽須由汕頭運機器到營說者謂此法一行生意必盛營口市面當大有轉機也 
[袁江官報]  
　　候補　判杜廷章奉漕憲委善後局支發候補閘官石印蘋奉漕憲委洪湖灘局收支候補縣丞汪綍奉漕憲委漕署監印候補知縣馬書謨奉漕憲委辦錢家集釐捐候補丞汪乃琦奉漕憲委轅下文巡捕候補從九李光第奉漕憲委轅　文巡捕候同知師恩壽奉道憲委赴揚州探　水勢 
[河工將竣]  
　　只淞港開濬屢列前報兹新閘外眞如鎭係寳山縣屬地名潭子前已開工約數百不水勢最深據老輩云下係元將軍之府第向不能戽乾邱處上寳交界民夫易於爭門周總辦與寳山縣陳邑尊特委實山縣主簿吳瑞庭常住在工逐日彈壓因其向耐辛勞而邑尊亦時常到工勘視昨日又帶同書差民壯至工次與吳主簿察看一切情形以期早日工竣詳請騐收云 
[委員代騐]  
　　前日之晚本邑官塲接到蘇省電音悉剛子良中丞將來滬上騐收吳淞江工程陸邑尊飭辦差公人在城北大王廟預備行轅昨日午後續接電信知中丞另有公務己委蘇州府魁太守代爲騐收矣 
[行兇受罰]  
　　前日下午河工局解送行兇人局文奎受傷人　依至上海縣陸邑尊飭提訊究三十保八圖地保胡聚道投案候示阿依供稱小的係紹興人現在吳淞江當濬河工役今日正在從事畚挶周遽前争奪論以清理反被毆傷是以扭赴局中解送大老爺　下周供稱小的係本邑人亦在是處當小工今日惟爭先挑取淤泥並無逞兇之事夫頭楊永興供稱小的目見周毆阿依故來作証邑尊騐得阿依身上雖有傷痕尚無大碍周不應行兇毆擊本應按律究懲今姑收入所中罰出洋銀四元給阿依爲養傷之費俟繳到始開釋 
[親盜踪]  
　　昨報紀本邑西南鄉諸翟鎭振泰染坊被盜刦去白布四百餘疋云云昨日上午上海縣陸邑尊帶同捕役書差下鄉詣勘 
[英界公堂瑣案]  
　　包探江　三見沈福林肩荷洋紙詰得竊自機器造紙局遂解請蔡太守訊供沈供稱此紙由鍾阿忠雇令肩荷太守命資行管押俟提鍾再訊此己列入報章矣昨日該包探禀稱小的已將鍾拘獲言紙向造紙局工人康德慶購得計共十八件小的向詢局中買辦云康已辭歇當日由城内某紙店主余洪泉舉荐小的着余交康並不交出今傳余傳案請訊造紙局某西人偕買辦某甲訴稱鍾曾當工頭康爲切紙匠今均停歇恣有串竊事情鍾供稱小的係鎭江人曾在局中當工頭某日向康購得紙十八件雇沈儋回家内沈報定前供余供稱小的係寍波人在縣署前開設紙店　康相識已多年矣素知其爲人誠實去年造紙局司帳人殷仁齋托雇一人小的因荐康入局後因意見不洽是以辭歇據買辦言包探查得所失之紙詰出由康竊售小的遂將康尋見據言雖在局中並不竊紙然與鍾向來不睦諒被誣攀如康行竊自可設法出售何致賤價售與工頭小的囑伊同至　房申訴某號華捕以經辦是案之某包探不在不肯收受無奈復送至局中其時買辦亦不在局小的與康守二康忽乘間脫逃現在無從尋訪矣太守問據爾稱康係正人何必逃脱答稱康爲人忠厚惟瞻量甚小小的曾告以旣不行竊不妨備質康終覺畏首畏尾不敢挺身到堂太守判令將鍾枷號七天發局門前示衆期滿再管押十四天沈從寛開釋並諭余會須尋康交案康旣　情虚儘可到案直陳贓先給領○包探張九意禀稱德國人某甲之車夫陳阿春竊取洋銀五十元逃往寗波勤縣禀奉大老爺備文移提到案當　陳時尚存洋銀三十四元五角所少十五元五角大約無力繳償矣甲訴稱用陳拉車已有二年陳知家中存洋五十元先竊七元往賭希圖得采卽可歸還誰知一賭卽輸因又一併竊去陳供認因賭犯竊蔡太守判令笞責一百板管　一月起案之洋給甲領去○副捕頭禀稱前日上海縣陸大老爺會同大老爺往拿虹口賭攤捕房中帮同拿獲四名今特送案賭犯姜阿三供稱小的係粤人在某洋行當火夫路經此處　被捕拿金蘭亭供稱小的係嘉定縣人現在南市某荳麥行爲夥適至虹口收帳以致被拿陳亭珍供稱小的在治下開小烟館偶至賭攤訪友索取烟資王金和供稱小的在是處小本營生見各賭徒奔逃因亦隨之逃逸被獲到案尚乞開恩捕頭又稱王前曾犯竊送案請懲蔡太守謂案由上海縣會拿且有十餘人己在縣訊　分别監押應將姜等移送縣署歸案訊究金叩求開釋太守請爾如並不與賭儘可到縣申訴　包探陳阿九禀稱小的緝獲案犯劉春德搜出質票甚多吊得吳淞路蔡　周家棉被二條絨單一條絨衫　一套水烟袋一枝姚有泉家自鳴鐘一架　串竊之陳阿狗等獲送案下蔡姚訢稱家中先後失竊已由包探緝獲人贓請爲給領劉供稱小的係廣東潮陽縣入連次犯竊原是該死如今只乞施恩阿狗供稱小的係上海人年十五歲實祗代爲銷贓並不串竊江阿汪供稱小的係廣東人父母均在上海王富有陳阿元同供稱小的等亦廣東人供畢同稱以授不取串竊矣蔡太守判令將劉笞責一百板與江王陳一併交捕房帶回押解回籍阿狗姑念年幼責手心一百下江旣稱有父母在滬俟授捕房領回管束贓給各失主分别認領○包探江阿三禀稱西人愛文士報失浴室内包地板之鉛皮約有百斤值洋銀二十元小的查間小馬夫何阿順言見園丁姚小毛曾將鉛皮售與收舊貨人問姚不認另有園丁張小二承認爲姚代售鉛皮隨押令姚尋收舊實入無着今特送案請訊愛文士訴稱宅中失火後因尚存浴室内鉛皮囑何爲之照料至西歴二月十號查失鉛皮時何已傭丁馬禮遜處王報抽查問　言姚竊賣鉛皮但何不别而行尚有十日工資未經支取何供稱小的在馬夫某甲名下爲夥主人囑住宿浴室中照料後　馬夫不洽故同　出往馬禮遜處富馬夫所有工資因未滿月不能向索曾見姚荷鉛皮出外售與收舊貨人姚供稱小的曾將包屋簷之零星鉛皮及舊釘售　錢六百文　 
 
 

Page 4

 
 
非竊自浴室内張供與略同馬夫某甲供稱何確向小的說明然後歇出包探又禀稱何在捕房言因見姚售去浴室内鉛皮愛文士又稱零星之鉛皮舊鐵原可任其變錢惟現在被賣者的係浴室内之物張人尚誠實原欲用伊姚何請示下可也太守飭將張交愛文士保去姚交該包探帶出先將屋簷上鉛皮取幾片呈堂並提收舊貨人何交保○石蔣氏訴稱昨夜八點一刻時小婦人挈妹出門購物行近鐵路大橋萬六福跟隨在後信口譏嘲爭執間被攫去金壓髮簪一枝因之扭交巡捕其妹供與相同萬供稱小的係江北人現在某西人處當車夫家住虹口桃源坊正月初旬與氏夫同賭以致口角爭毆昨日相逢氏駡小的爲流氓與論忿爭竟被指爲攫物該氏稱小婦人家在江灣鄉下丈夫在某輪船供役並不在滬安得因賭爭毆卽昨夜遇謵中途亦無辱駡之事萬稱氏夫現在上海當細崽蔡太守問某號華捕曰爾當時如何拘拿禀稱該氏姊妹將萬扭住指爲攫物萬不承認搜其身畔並無贓証然不知究竟如何太守問扭交之處有無店鋪禀稱槽坊門首其餘店鋪甚多隨飭將萬暫行管押俟查明實在情形再行核辦 
[法捕房瑣事]  
　　浦東鄉人某甲昨晨赴大自鳴鐘捕房聲稱日前向小東門外開小烟間之某乙處購就烟間生財一副因囊資不裕回家措辦卽欲卽屋賃修不料乙已將生財售與别人向伊理說一味恃蠻爲此扭案請究據乙稱甲只付定洋一元延擱多時並不交洋取貨不得已另行變賣捕頭着將乙押候送案請究○粤人某前晚手持自鳴鐘一架在法界典押巡街捕見其形跡可疑當將人贓拘押候辦○甲乙兩人游手好閒日以訛索爲事前晚在新街相近小烟館中冋車　某内饒舌謂爾將某西人遺落之大衣一件携匿家中若不交仕定當送官究辦内稱並無衣拐何得將無作有甲乙不容分說肆意扭毆適巡街捕至將甲乙拘押捕房候訊○有四人者前曾充當水手近已失業夙與某甲有仇思報之而未得其隙前晚在新街某花烟館消遣春情　與甲相遇奮拳毆之突中面門眼爲之朣經人鳴捕將四人解入捕房管押捕頭令將甲舁送醫院療治再核有兩八素操三隻手生涯日前任法界卜鄰里某姓家竊得錫事件等物前晚付諸長生庫經包探查知立拘獲人贓昨晨經備捕頭訉壽尚有餘黨　跡公興客　立飭包探將其黨及窩賊之棧主一併拘獲送押候辦○浦東人某持衣五件深夜在法界行走巡街捕以其來歴不明拘入捕房管押○江北人王鬍子因窩藏賊贓經英捕房查知王與積竊王仁金私通信函當飭包探王阿二等至法捕房請將王解歸英廨辦理此已列諸前報昨經英廨差役仍將　送至法捕房另請發落捕頭卽命押候解案丹核 
[所省撫轅抄]  
　　二月初一日朱德澄禀知厘捐局委温州厘局差禀見叩謝新選新昌縣　鼎烈由京領憑來省禀到縣丞温慕伊禀知厘捐局委瑞安厘卡差○初二日准　烏程大錢巡檢屠道溥禀謝藩單飭知　補試用縣丞黄兆蓉由江蘇改指浙江來省禀到○初三日新選聞化縣敎　邵葆禀謝考驗給憑○初四日顧曾沐由京分發來省禀到○初五日前嘉善縣莊鳳啓禀知任内交案銀兩掃數解清○初六日候補縣張彬禀銷管解京餉叩見○初七日前署桐盧縣林志仁交卸回省禀到並將經徵十六年地丁掃數捐解全完 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[掦州復售恆恊賑公所收解直隸山東賑欵十六年十一二月至十七年正月分清單]  
　　悟源善士九元無名氏徐延齡求病愈認齋主人無名氏掦履周宴記無名氏徐公舘郭戴氏内姪醫金翁安定堂十一户各二元笙雅堂金儀縣學蔣楊詠和病愈三户各十元宋文德堂鮑氏裕盛和來江英甫三户各三元三槐堂八元七慶堂虎記無名氏二户各四元無名氏無名氏二户各二十元無名氏十五元熙手高郵來無名氏九十元烏有氏資冥亡之福三十一元雍巨川慶恆無名氏求母病愈若羹氏領情氏濟陽氏補過氏無名氏墊中童子二八九户各一元林思齋十一元無名氏銅洋三元合銀二錢無名氏銅洋一元合銀二錢四分求四季平安足錢九百七十八文敦陸堂足錢九十四十四文耕聲香室爲子求晴速愈銀九十九兩六錢徐執中銀二兩○敝所巳收各欵均化銀匯至上海公所彚解合併聲明 
[上海四馬路高易公舘内籌賑所經收山東順直元月初一至廿九日第一百九十次賑欵清單]  
　　廿六日淮安王兆藻一元較川無名氏三元蔚長辱寳號交來連肇鴻連成利祝鴻彬俞春和丁景星楊章榮孟映曾念曾祝益祺賴三逹黄忠遠黄正輝湯日長祝奇望俞連城俞林翰林雲金泉傅從德王相壽鄭茂興胡日與姚壽妹傅德毫羅啓信姚錦延丁占鰲鄒德財王德升王澤保余祥興余益興陳良進盧康林各一元韞玉堂樹德堂吳掦謙揚育四户合洋二元共捐洋三十六元合規元廿六兩零八分養仁堂十五元無名氏流霞軒桂蔭軒宣康氏各一元共洋四元塘西徐百勤朱文虎各一元仁壽堂銅洋二元○廿七日沈宏源一元石門仁大典敬修子三元石門翔和堂虚對開一元共善氏三元一角求安氏二元裕泰　銅洋二元敬畏齋十元無名氏一元山陰德昌莊鉛洋　十元馮思守眞泰和學俊原順經堂毓傑無名氏張瀛漢孫桐蔭各二角共洋二元○廿八日周松茂二元捐洋玉二角南錢德隆典不留名守拙生各一元靜思居半元傍霞氏二角怡抬居宗禮氏各錢三百文南屏軒勉力子各錢二百東卯野人海陽氏各錢一百金美氏錢七十四文共捐洋二元七角錢一千二百七十四合洋一元三角江陰鹽棧寄來百讓堂洋三元旌直堂一元遂初銅洋四元鎭江卓聘之二元敦厚堂虚對開一元京口恆吉號洋六元丹陽寶源莊有心人各一元廿九日全慶典一元鋤經生贊成各半元百川通寶號交來廣西桂林全州正堂徐錢四千文蔣翰青信和堂瑞長堂各十元徐十州四元福昌蔣子權叅署張補素各二元裘一經聚昌店謝象賢謝耿光李伯與蔣紫滄全仙州謝春和李賢吾蔣瑞徵譚條圃五植庭蔣芸士金堂馬氏書田堂各一元湖南會舘豫章會舘蔣鶴賓各錢四千文謝娘庭三千文蔣錦堂二千蔣仲虎守府饒蔣星白王升無名氏各一千文左部分府廖右部分府廖各五百文小合湊捐四百文共捐洋五十七元錢廿七千四百文合洋廿四元百勉氏十元虚州同太銅洋十四元掦州運司街黄世慶洋十元揚州勤廉堂一元○以上總共收規元廿六兩另八分英洋四百七十六元一百花洋二元虚對開兩個銅洋七十五元三角錢一千三百四十文 
[上海四馬路文報局内恊賑公所經收蘇省藩署鄧從善堂經募第八批細户另登清單]  
　　湖北宜昌分府沈司馬捐募二十千文合計銀十三兩四錢湖北安陸縣蕭明府捐募銀一百五十兩辦理湖北沙市厘局徐太守捐募沙平九九銀三百十五兩三分一厘除毛水合九八半平足銀三百另九兩八錢六分湖北安襄勛荆道魏觀察經募湖北鍾祥蔡徐明府京山縣張明府天門縣邵明府潛江縣劉明府各捐五十兩除毛水合九八半平銀一百九十六兩八錢錢五分辦理湖北金口厘局劉明府捐募洋三十一元合銀念一兩三錢九分湖北津源厘局募十千文合銀六兩七錢辦理湖北武安堰厘局徐助銀六兩除毛水實銀五兩六錢湖北勛縣敖明府捐募銀七十八兩七錢八分欠平八分湖北枝江縣陳明府捐募銀六十兩除欠平毛水實銀五十八兩八錢湖北通山縣劉明府捐募銀三十兩湖北勛西縣吳明府募銀一百另六兩除毛水寶銀一百另四兩六錢二分辦理湖興國州厘局王司馬捐募銀八十一兩二錢二分五厘除毛水實銀八十兩另一錢七分辦理湖北東津灣厘局黎明府捐募銀六十三兩湖北雲　縣胡司馬續募銀廿九兩五錢四分除毛水實銀廿九兩一錢六分湖北襄陽分府余司馬捐募銀五十兩另四錢四分辦理湖北法泗州厘局李錦堂捐洋六元合銀四兩二錢湖北黄州分府劉通守實募銀四十兩辦理湖北宜昌厘周劉太守捐募銀一百另五兩三錢欠平三錢湖北宣息縣斯明府助洋四十元合計銀廿八兩湖北上津通判龔司馬捐募銀一百另八兩除毛水銀一百另六兩三錢三分辦理湖北鴻武州厘局羅司馬　二元錢三十一千文兩共合銀廿二兩四錢八分辦理鎭江下游厘局王明府　洋一百三十元青浦縣錢明府助洋二百元又募洋一百六十四元同好堂陸捐洋元○以上共計九八半鄂平銀一千五百另四兩七錢英洋五百元於正月二十六日由本埠百川通票號交到合併聲明 
 
 
