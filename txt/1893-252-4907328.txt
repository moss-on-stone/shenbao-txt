# 1893 - 252 - 4907328

 

Page 1

 
 
[恭印十九年夏季諭旨告成] [  申報館啓]  
　　本舘於欽奉諭旨隨時恭錄報首外復按春夏秋冬四季印成大版俾薄海臣民得以整　荘誦本年夏季諭旨業巳印成每本碼洋四　欲購者請移玉本舘帳房及各處申昌書室可也此佈 
[新印六部處分則例告成] [  圖書集成局啓]  
　　是書臚列各種處分事例進呈○列聖睿鑒條分縷析詳盡無遺凡有新例增添者更隨時附入所以嚴官守定考成若準繩然無所偪倚　居官者所不可不讀而佐治者亦須融會貫通者也坊間雖有木板流傳而亥豕魯魚殊多紕繆本局悉心校勘樍日累月訛悞胥刊然後用新鑄鉛字排成印以雪白連四紙分装八册盛以錦匣核定每部碼洋一元二角賜購者請移玉上海申報館帳房及各埠申昌書室均可 
[科塲條例略述]  
　　槐花黄矣多士之志切觀光者無不襥被而踏省門思欲於桂子飄香時白戰於風檐寸晷中同賦席帽離身之句其於唱名接卷領題作文一切章程早已瞭如指掌而科塲條例棼若亂絲士人伏案頻年多有未經詳悉者雨窗無俚請得述其大略以資揮塵之譚焉當　簡放主考也題本下内閣禮部派司員領出行知點出各官次日朝服詣午門前聽禮部堂官宣旨畢各行三跪九叩禮限五日内起程應給勘合驛馬由禮部行文兵部照例發給其　賞給路費銀兩江南計五百兩起程前户部先給二百兩餘俟回京時補給正副考官如遇有丁憂事故奏明請　旨攺派一員前往如試期已迫攺派不及者奏明令一員專辦其考取同考官也則用進士舉人出身之州縣至同通内有學問優長者亦准調取倘現任官不敷則於分發各員中詳加遴選專摺奏明其校閲也主考與各房同坐一堂内監試與主考對坐至日晚查所閲硃卷入箱正副考官同監試官親加封鎖房考閲卷不得干與别房飲食寢宿各歸房舍不許往來私訪聚談中卷副考官書取字正考官書中字落卷已經房考批抺者主考官搜出佳文仍行取中同考官不得補用荐條倘磨勘官悉心詳閲所搜允當則将不行呈薦之同考官嚴加議處其分房也監臨於每次進卷時照房考若干員之數将試卷分爲若干束分别號簿開寫第一束第二束等字鈐用關防送至内簾主考眼同内監試收掌官先将第幾房掣籖次将試卷第幾束掣籖當堂分給仍塡登號簿同考第一房第二房等次序入闈封門後當堂籖定試卷分掣後主考眼同監試於卷面上印第幾房字樣交内收掌掛號其取中額數也第就江南計之原定一百十四名内江蘇六十九名安徽四十五名至咸豐三年安徽紳民助餉案内奏准自已未恩科始上江永遠加廣二名同治二年徽寗池三屬紳民助餉永遠加廣上江二名同治三年奏准蘇皖兩省歴次助餉永遠加廣上江三名以上均自甲子科始同治六年禮部奏准淮軍報効欠餉永遠加廣上江一名又皖省官生捐輸案内永遠加廣上江一名以上自丁卯科起同治九年銘軍報効欠餉永遠加廣上江一名自庚辰科始下江則咸豐九年江蘇紳民助餉奏准自已未恩科始永遠加廣四名同治三年蘇皖歴次捐輸永遠加廣四名又鎭營歴次報効欠餉永遠加廣一名以上均自甲子平起同治五年户部核准江蘇歴次捐輸永遠加廣一名同治九年湖廣總督李奏剿捻軍需全賴江蘇釐金奉旨永遠加廣八名自庚午科起由是上江共加廣十名下江共加廣十八名連原額共中一百四十二名皇恩浩蕩闓澤無垠凡我儒林有不同深感戴者乎至於官卷每二十名取中一名然大省官卷數至三十一名以上計其零數已逾定數之半准其計算亦各取中一名如多不及半不准計算所缺之額以民卷補之或有並不足二十名定數者俱散入民卷毋庸另立官卷取中若夫副榜每舉人五名取中一名如零奇不足五名不准取中其中計江南共中二十二名内江蘇十三名安徽九名凡遇恩廣之年毋庸加中以上所述皆我國家釐爲定制一成不易雖今者試塲規制逐漸從寛而憲典昭垂日星同炳舉凡多士固不可不深考而知之者也顧近有一事不值有識者一噱而士人一唱百和一若目撃而身親者謂試塲者懸掛諸旗以召鬼魂索命并有稱明遠慺上有羽士朗誦法言令諸生之有陰私者皆得使鬼來緾擾嘻國家設科取士所以求眞才也苟得眞才卽不虚此設科之意豈肯以異端邪術淆亂我儒林彼塲中懸青白二旗爲取水之號令在塲執事者無不知之奈何讀書明理之人而亦惑於齊東野語耶因附揭於此以明無稽讕語之不足信云 
[本館接奉電音]  
　　昨由京友電傳諭旨二道敬謹譯登○八月初三日奉旨貴恒現在請假所管廂曰旗蒙古都統著熙敬署理欽此同日奉上諭貴恒現在請假刑部尚書著懷塔布兼署欽此 
[神京例誌]  
　　管理太常寺事務禮部尚書臣宗室崑岡等奏爲循例具奏事照得光緒十九年八月初四日私祭雙忠祠案照臣寺祀則例應題派散秩大臣一員前往讀文致祭准侍衛處将散秩大臣銜名開送前來臣寺繕具題本進呈恭候欽遣一人俟命下之日再由臣寺知照屆期往祭謹此題奏請旨於光緒十九年七月十七日奉硃筆散秩大臣一等靖海侯黄永安欽此○管理户部三庫檔房爲知照事所有揀補顔料庫員外郎一缺本三庫定於本年七月十九日帶領引見相應知照内閣傳令前經貴閣侍讀紹昌於是日五鼓穿天青褂備帶補褂並佩帶對子荷包手巾赴西苑門奏事處門口報到聽候帶領引見萬勿遲悞可也○順天府示傳奉天府承德府永平府大名府保定府順德府順天東路順天北路趙州深州定州遵化州正案各生於七月廿三日赴府投卷起至廿五日截止毋得有悞特傳○通政使司爲知照事所有奏補漢知事一缺於本年七月十三日帶領引見本日奉旨通政使司漢知事陳律珍著准其補授欽此欽遵到司相應知照吏部查照可也○吏部稽勳司郎中王琛業經擬選知府惟現出大通橋監督差故未能立赴騐看刻經吏部已将王太守琛開去郎中底缺所有稽勳司郎中經天官諸堂憲擬将騐封司員外郎王嘉善升補是缺云○管理户部三庫檔房爲知照事所有揀調銀庫員外郎一缺本庫定於本年七月十九日帶領引見相應知照宗人府傳令前經保送宗人府副理事官宗室墨麒於是日五鼓穿天青褂備帶補褂並佩帶對子荷包手巾赴西苑門奏事處門口報到聽候帶領引見萬勿遲誤可也○侍衛處爲知會事十六日奉旨朕於明日辦事後出德昌門西苑門進西華門隆宗門出景運門至奉先殿拈香行禮畢進景運門内左門御前侍衛等隨同走長街出順貞門神武門進北上門由西山道至壽皇殿拈香行禮御前大臣軍機大臣内廷行走王等隨同行禮畢由西山 
 
 

Page 2

 
 
道出北上門進神武門順貞門還宫至乾清宫文宗顯皇帝御容前拈香行禮畢出内右門隆宗門西華門進西苑門德昌門還瀛臺用膳召見大臣卯初預備欽此○禮部爲移會事祠祭司案呈本部具奏已故廂紅旗蒙古都統文秀賜卹一摺於光緒十九年七月十七日奉旨毋庸予謚欽此欽遵到部相應抄黏原奏移咨正黄旗滿洲都統查照可也○吏部爲示傳事所有光緒十九年六月分分發道陳世彬等廿八員本部於七月廿一日卯刻給照相應傳令各該員務於是日親身赴部承領毋得自誤可也○内閣爲咨送事本衙門現有滿洲批本官一缺於本年七月十九日擬将記名在前人員二名帶領引見相應将滿漢排單各二分先行咨送軍機處查照可也 
[頤和駐蹕]  
　　皇太后欲幸頤和園駐蹕業将飭修道途一節恭錄前報兹悉皇太后卽自七月廿三日由西苑移幸頤和園駐蹕兩月於九月廿三日還蹕西苑我皇上仍循十日一往問安侍膳一次皇后亦然　皇上仍駐蹕南海瀛臺暫不還宫云 
[恭修殿陛]  
　　内廷養心殿因雨水過多頭停瓦片走裂間有滲漏情形已交内務府歸於内廷歲修急工項下卽飭營造司承修現已由該司派員進内興修矣 
[文旌過蘇]  
　　浙江正主考殷副主考周銜　命出京道經吳地於七月廿七日下午舟抵閶門太子碼頭暫泊一宵蘇州府王太守長元吳三大令咸詣碼頭投刺登舟謁見略叙寒暄旋於翌日辰刻卽解維望浙江進發三大令亦乘舟恭送至滸墅關外始告别言旋 
[電諭籌振]  
　　今夏近畿一帶大水成災籌欵振濟不容稍緩兹聞兩淮運憲江都轉接奉督憲劉峴帥電函内開此次順直水災較庚寅年尤重　深宫焦慮凡在臣民亟應籌欵振濟仰分宵旰憂勤現與司道籌商擬令淮商捐銀六十萬愋照百萬請奬章程准捐實職請飭淮南總局速議電覆以便電商户部辦理云云都轉奉電立卽轉飭總局速議隨經局員李洪許三分轉卽日邀集運商領袖雲豐恒等至局剴切勸諭該商等公同酌議謂庚寅順直水災淮南各商每引捐銀四分核計約共二萬二千五百餘兩此次災振切近畿輔敢不竭力報効願照上年本省甘儀災振數目捐銀十萬兩約計淮南引數每引已有一錢三分八厘之譜等語局員當卽據實禀覆聞已蒙都轉據情轉詳督鹽憲矣 
[麋臺瑣錄]  
　　寓胥門外城根江北人梁某於上月廿八日午後與妻某氏忽占反目之爻氏忿不欲生趨至護城河畔躍入水中以　以游勢将滅頂幸經柴船上人瞥見赶爲設法救起然已肚腹膨脝如五石瓠矣○胡春林胡春生昆季也向作小本生涯家住葑門外吊橋堍素稱和睦七月廿七日下午偶以細故角口始僅舌唇相鬥繼竟同室操戈春林力不能支勢将敗北詎竟突出小刀向春生腰際直刺春生負痛而遁行未數武跌仆於地當經旁人不服将春林攢毆一頓一面延傷科敷治據醫者云傷勢非輕恐難保其無虞現聞有某甲肯爲包醫然須百日不見風方可保全云○七月廿八夜二鼓後西美巷某轎作不知如何失愼登時濃烟直冐烈燄飛騰慌忙大聲呼救幸爲時尚早隣右皆未就寢聞聲畢集各取水桶竭力澆灌祝融氏始不敢猖獗斂威而去僅焚去屋内零星等件餘皆無恙亦云幸矣 
[輪姦巨案]  
　　前日清和縣解來甲乙丙三犯至臬轅過堂甲乙二犯年在三十左右身軀雄壮而丙則身材矮小以外貎觀之似僅十二三齡實則年逾弱冠矣究其所犯之案則據解差云此三犯係逃荒難民道經清河犯此巨案按清河縣城外數里之遙有某姓翁居焉翁家資小康爲人慷慨家中除老夫婦外惟一子一媳而已今春有逃荒災民百餘人擁至翁家乞賜一飽翁慨諾之令在門外等候時適家中乏糧而家人又悉在田間工作因令子往前村取米兼喚傭人歸以作炊子奉命而往翁因思若輩人衆恐惹事端乃親自入城赴縣署報請出差彈壓於是家中僅存姑媳二人詎若輩中甲乙丙三人不耐久待竟往各處亂闖時翁媳某氏正伴姑閒談見三人伸頭縮腦似有歹念姑謂氏曰室内乏人照料若輩驀地闖入深恐不懷好意我與汝合居一室首尾不能兼顧不若各自歸房庶可照料也氏曰諾遂回進己之臥室靜坐床頭不料三人闖進氏房見氏貎美頓起淫心當卽上前将氏按倒撳住頭足三人輪姦逾時一縷幽魂竟歸地府三犯方欲圖逃翁已偕縣差赶至得悉情形立将三犯獲住報案請騐縣尊騐得姦斃屬實疉次研　明磪備文申詳解省過司現聞三犯已於臬憲堂上畫供想不日卽當明正典刑也 
[批示供應]  
　　江省藩臬糧鹽各憲示曰南昌縣學禀生楊昭科等請将鄉試三塲生儒供應照雲南新章酌攺銀票等情禀奉護憲方批飭會議詳覆察奪當經本署司等會查得科塲條例内載鄉會試年不准條陳科塲事務如有違例臨期陳奏者無論准駁交部察議等因遵奉在案今癸　年恭逢恩科時已仲夏塲期将臨始據南昌縣學廪生楊昭科等禀請将三塲考生供應援照雲南省攺爲銀票章程辦理核與定制未符且據呈條議内稱雲南章程係援閩省新章奏請准行等語復查該二省章程江西無案可稽礙難懸揣惟有擬先請咨閩浙督憲雲南撫憲飭抄全案咨覆到江再行酌議詳請奏准後於下屆科塲飭遵辦理所有本屆　恩科塲内考生供應仍照江西歴屆科塲舊章辦理未便更攺以符定例會銜詳覆奉批如詳辦理希卽轉飭遵照本年鄉試塲期伊邇並卽出示曉諭考生一體知照此繳等因奉此除分别札飭各府州及送考各教官傳諭知照外合行出示曉諭爲此示仰闔省考生人等一體知照特示 
[江西火災]  
　　江省入夏以來雨多晴少尚無火災立秋而後氣燥風高老成人心竊憂之七月十九日丑刻半步街口某烟館因持洋油燈捕捉蜰虫漫不經心延燒牀帳方欲撲滅而洋油不覺潑灑地板滿房火發一時顧此失彼不知爲計火已沿牀帳直上樓板頃刻冐穿屋脊始驚惶喊救已無從措手矣隔壁卽新建班房管押人犯多名邑尊任筱園明府見勢不妙飭暫移押並親身出署撲救見火勢猛烈密邇牢獄諭飭寄禁重囚設法防範移禁一面督率水龍扼守頭門外西磚門使祝融氏不敢飛越道他一步惟磚門外十餘家頓成灰燼當火之熾也如萬道赤蛇空中飛舞警鑼亦亂鳴不已自司道府縣營汛闔城文武皆帶水龍馳至分投澆灌並升屋拆斷火路不致一炬燎原得以保全衙署實大幸也惟鄉試在卽一城之中士商工賈官吏僕役驟添三四萬人火燭本屬堪虞時又秋氣燥烈火燭更宜格外小心是在保身家者各自留神也 
[閩事雜紀]  
　　福州西醫林拱甫先生鷺冮人也夙精西法懸壺數年療治危險症輒著奇效遠近乞藥者衆幾於户限爲穿前日小古樓有某甲習魯般術與姪某乙素不相善時因勒借不遂彼此爭毆乙胆敢行兇将利斧當面斫去甲躱開斜中右邊額角傷痕深甚血流如注立時昏倒一息奄奄家中人急延先生求診時已更闌先生業已就寢向例半夜請診輿金六元甲家照例允付先生卽命駕而往時血尚不止先生出藥先止其血次就其刀口出藥缐合縫之重重敷治甲始轉死爲生時里右觀者如堵咸嘖嘖稱神術焉迨索輿金藥貲竟一無所有再三求憐先生慨然允之次日連診兩次均不受其值憫其貧也是眞不愧仁心仁術者矣○南臺保甲局鄧季林司馬於本年接辦後卽挈看在洲尾鋪居住離局僅半里之遙前日晚上轎夫某甲等多人在公館門首焚化冥衣適對門某紳家某乙亦燒化陰鏹一言不合遽起爭鋒甲膽敢将乙任意擒毆司馬查知卽将甲提案從重枷責以示炯戒○城内保甲叚委張少尹年少老成於前日偕友出門剛行至華林坊恰有地棍綽號歪頭梅迎面而來有心冲撞少尹文弱幾被撞跌從而斥之該棍膽敢反唇相稽少尹此時無奈伊何後回局禀明提調卽飭差勇立拘該棍到案文案劉滶琴少尹著将棍押發閩縣侯提訊重責以爲目無官長者戒聞者快之○馬尾某甲生理中人也有子某乙在外營生汗積餘貲百餘金曾函寄族姪某丙轉付家用詎丙心懷不良因乙身故詭稱并無一字家函将銀全行呑没嗣甲查有磪據前往理論丙堅不肯認反敢任意詈辱甲忿甚卽具呈禀控有司衙門未識能追回否也 
 
 

Page 3

 
 
[戾氣致殃]  
　　茸城西門外塔橋左近張某坐擁鉅資生意暢茂膝下有子二人庠序早登瑟琴靜好佳兒佳婦宜其聚順一門矣詎張有繼室某氏兇悍性成慣作河東獅吼雖於一粟一水之微該氏必吹毛求疵多方責備甚至捉雞駡狗昕夕不休長媳飲恨於中屢存視死如歸之意上月下浣某日又不知緣何起釁與長媳爲難該媳忿不欲生遽於人靜更深時以尺組懸於寢處冀圖畢命幸女傭輩知覺尚早急爲解救得免於禍 
[失妻被押]  
　　有曠夫涂黄毛者年逾而立籍隷黄陂寄跡漢皋百子菴巷内素爲某洋行小工頭積有番佛一二百尊月前託媒説合娶得某寡婦爲妻詎婦與傞役名王麻子者素有舊好旣適於涂則嬌藏金屋非復牆花路柳任人攀折而王常梭巡其門與婦眉來眼去但未得其隙上月廿二日晚八句鐘時適涂未歸邀婦携手同行至英租界二碼頭正比翼雙飛呢南絮語不意涂工畢歸來適相邂逅見其形跡不端遂赶上将王髮辫扭住婦見事洩逃匿無蹤涂則扭王疾走至花樓正街復以麻繩将王手足綑綁懸於欄杆横木霎時王徧身汗出旁觀有不忍者勸令解下至茶室講理甫入茶室王之同事得信八九人身被號褂手執公事燈籠呐喊而來口稱老爺要王當差涂則問王要妻王黨等恃其衆欲搶王而去不知當塲涂夥更衆一聲呼應王黨皆束手無策仍執前詞涂應云旣是爾老爺要人我以人親交爾老爺請爾老爺以妻交我了結無事涂等遂擁王至都閫府高都戎不收復送喻敬舫委員處收之及詢兩下口供知有嫌碍遂未下斷語将二人仍送高都戎都戎亦未便判斷将案詳送清軍府厲司馬庭訊一堂照詳辦案已将王麻子開釋而涂則繫於縲　以後情形候查明續報 
[澄清流品]  
　　卾垣望山門有李承華者籍隷江夏縣向在督署大班當役去世後李子某甲卽棄父業爲屠歴有年所頗有蓄積遂将其子厠身儒林課之誦讀甲子甚不負屬望之心去年歲考見賞於孔少霑學憲嗣後鄰近有二茂才深知底藴向李索謝李以爲業已采芹攻亦無妨遂不與謝二人懷恨而去約同邑庠生數十餘名赴學憲衙門聨名具禀孔學憲因出棚考試湖北上五府各屬卽将案卷批擱在學憲忠厚存心本欲成全李之功各柰學憲自五月初間回省以來衆茂才力攻不已又在督署班簿抄出李承華三字與李孫卷面乃祖履歴一字不異萬難成就始将李孫與該廪生功名一並褫革将派保革廪留附更将出名具禀數十名茂才盡發學戒斥乃得寢事 
[絲事餘聞]  
　　漢口絲頭生意已将告畢惟絲頭中有名挽手提手二貨陸續來漢必至十月十一月始止但挽手提手出不一地來不一時目下由西安省新安地方運來挽手推爲是貨中魁首每石值銀七十六兩山東運來挽手其價較低又河南地方所來之提手每石值銀二十八兩業絲頭者皆曰提挽手兩貨之價較高於從前開盤之時實因此際銷暢價漲故耳其餘别路提手挽手此時尚無貨到其賈不能預定至沔陽河溶黄州三處所來之絲條自開盤迄今始終一價毫無增减 
[海盜解寗]  
　　寗波於日前由定海解到盜犯柴大寳等六名道憲吳觀察牌示定於本月二十八日午堂是審 
[肉鋪籌捐]  
　　寍波衆肉鋪爲求免清節堂遷善公所二處新捐進閉不作交易已紀前報兹聞肉銷一業其捐已由船捐局章程内每逢猪船進口每艘認捐三百六十文今被西門外某肉鋪夥王富才張阿生串同劣紳陳某假公濟私朦混禀請道府縣各憲復欲重捐是以衆肉鋪停閉求免刻聞衆肉鋪已挽某紳停縣説情湊捐二千元以充清節堂遷善公所經費面請允諾楊大令以未奉上憲明文礙難允准惟傳諭衆肉鋪照舊開張不得關閉衆肉鋪已遵諭於上月二十七日開張然厥後不知如何了結也 
[爼豆常新]  
　　本邑當紅巾擾亂時縣令袁公又村殉難捐軀邑人士憫其殁於王事遂在滬城陶沙塲果育善堂之側建立專祠以妥神靈而伸報饗每年八月初五日由紳董雇清音一常設宴欵待歲以爲常今又屆期各紳董於昨日飭工人等預備一切木樨香裏其亦有風馬雲車翩然下降者乎 
[捐欵赢餘]  
　　松郡考棚添設號桌石檻需費較巨前由郡紳禀請恩太守檄縣捐辦旋奉派定上海縣應捐六百元由黄大令認捐二百元餘由書院董事李蘭墅明府偕姚葛兩孝廉遍勸本邑縉紳富賈有子弟讀書者分别書捐計共得洋五百二元均掣給縣印捐票爲憑除四百元解郡充費外尚餘一百十元業奉黄大令送交院董查收藉助賓興經費彼游省門而踏愧黄者得此不無小補也 
[店主虧逃]  
　　包探陳阿九禀晝錦里元泰鐘表店主繆某将悦生洋貨棧朱竹峯蒋春元鮑士生等各户囑修之鐘表私行當去共當洋四十餘元乘間逃逸店中祗剩伊姊陳繆氏並無貨物尚有檯凳所值無幾爲此将陳繆氏送案請究陳繆氏供胞弟因虧空纍纍出此下策容出外找尋料理太守准如所請著令交保赶緊尋訪伊弟到案再核 
[恊同認贓]  
　　前報載談姓被傭婦行竊金表等件着令荐頭洪吕氏跟尋該傭婦到案椩辦一節昨據秦包探禀有人将信一封從談姓窓内抛進信上寫明一時貪小竊得金表兩隻及金練其一隻當在太東門城内當鋪一隻已送與荐頭家所雇之老伯伯卽顧子亭今世不能奉還祗得來生作犬馬圖報云云信尾亦無具名爲此将顧子亭送案並将信呈閲失主遣姚永林投案聲訴前情求請追究顧供在洪吕氏處帮夥有年從無錯誤當時該傭婦至談宅確係小的伴送在後並未見過亦無将表送給小的之事太守飭秦探協同失主前往該當鋪認明是否原贓再核顧子亭仍交捕房暫押荐頭洪吕氏交原保赶緊找尋該傭婦下落延干比究 
[誘拐有蹤]  
　　南匯人王竹林携妻來滬在美界吳淞路開設薙髮鋪雇荘和尚爲夥荘係登徒子一流人奏刀之下每喜調弄風情遂與王妻結歡喜緣繼念寄人籬下終非久計遂收拾物件與意中人雙雙偕遁及王自外歸覺門庭猶是人物都非遂報知美捕房經包探唐寳榮将荘拘獲送入捕房荘稱王妻係他人所誘與我無干今旣被獲願求保出外尋交到案捕頭准如所請 
[流氓兇横]  
　　小東門外十六鋪一帶係流氓聚集之所而小船帮及馬口鐵匠尤爲凶横前晚十二點餘鐘探夥荘咸林在梅園里行走見積竊木匠阿二同馬口鐵匠五六輩蜂擁而來荘卽上前将阿二拘住盤問竊案詎料該流氓等竟将荘扭住拳如雨下反将阿二釋放荘因雙拳不敵四手大受夷傷俄而巡街捕至若輩始一哄而散祗獲某甲一人管押十六鋪捕房轉解大自鳴鐘捕房昨晨經捕頭訊問著交保出外找尋木匠阿二到案懲辦 
[續拘賊黨]  
　　長發棧接客撬嘴麻皮至通州輪船行竊周長慶軟包一個並部照公文信件控諸法公堂經包探郁庭湘拘押捕房其詳已列前報昨晨經克捕頭詢問麻皮供稱與同棧之阿王二人行竊被棧主查悉强欲分肥不遂其意致将贓物藏匿捕頭以該棧慣用不倫不類之人爲接客致有竊物情事旣被查悉亦不送入捕房竟敢分肥将贓藏匿不法已極飭包探至該棧續拘阿王據稱並無其人正欲禀覆旋經茶房将阿王送入捕房盤問之下供與麻皮相同捕頭著押候解案訊究 
[情同詎騙]  
　　紹興人鄭芝星向爲米客六月間曾由某處販白米一千餘石來滬由南滬增和祥米行銷去遂與該行跑街傅姓相識握手言情願結管鮑之好後鄭欲赴漢口道經滬上又至該行訪傅其時傅已歇業在和順北貨行爲夥鄭又往訪言及近状甚艱欲借洋百元鄭以客囊羞澀不能應命傅又曰如無洋可否向增和祥賒米十餘石以濟然眉决不拖累鄭爲之首肯遂向增和祥賒米十七石旋又向借小洋五百 
 
 

Page 4

 
 
角此七月初旬事也當時言明於小月底歸楚豈知一去不來杳如黄鶴增和祥執事陳子卿以鄭情同誑騙留心尋覓昨日適在茅山殿左近遇見立卽扭局由戴憶珊二尹升座訊供陳申訴前情鄭芝星供所取米石挑往和順北貨行小洋五百角係該行歇夥傅姓所用不干小的之事陳稱洋雖傅用當時並未言明二尹得供著将兩造送往縣署訊辦 
[籲請檢騐]  
　　滬南大東門外油車街地方人和米店係吳伯仁所開有顧章甫者在店中學業已閲多年至本月初二日顧忽斃命吳卽遣人知照顧之族人旋有屍伯顧炳辰前往查看並以姪兒素無疾病向吳查詢吳稱章甫於上月杪起忽患腫病延至是日病故炳辰謂旣係月杪起病何以來人言於初二日患病未幾又來稱已氣絶吳置諸不答炳辰一再查訪旋在死者床下起出洋烟盒一隻大有可疑遂偕弟炳驤及死者之叔炳玉姑母高顧氏姊錢顧氏薦保錢秋芳及十六鋪地甲等於昨晨投上海縣控稱姪兒身死不明求請檢騐值日差禀報黄大令著候問供至午後有圖董等出爲排解未知能息訟否 
[栅夫通賊]  
　　廿三七鋪栅夫阿五串同竊賊甲乙等在該處一帶竊取居民物件經失主連日投局報案黄二尹以該處皆有木栅於二鼓上鎖竊賊從何處出進必有同黨爲之接應乃留心察訪現已查明阿五開門縱賊得贓後略給烟資彼卽欣喜不勝二尹遂命将阿五提案押令交出甲乙等始准開釋 
[招認屍棺]  
　　本月初二日由二號巡船在陸家嘴下關浦面撈來男浮屍一具年約三十來歲身穿藍洋布長衫紫花布短衫紫花布袴赤脚三根鬚頭緶線腰兠一個内有銀洋恐係客商失足殮以價值五千文之統號棺抬埋義塚如有親屬卽來同仁輔元堂認領若日久無人認領當将銀洋充助振捐也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[田租]  
　　茸城楊姓有南鄉大洋五圖田四畝係西半圖地保金某承穗業佃相安本無瓜葛光緒七八年間亭林　　　實該圖地額租畝數與楊田相将當由户書吳某收户詎吳失於檢點竟以列字四十九號之鄭田誤将同圩二十九號之楊田收去擅将楊姓柳溪户攺作柳記并浮糧額數升楊以情節不符控由前署華亭縣吳大令批示略謂糧書造册舛誤自應澈查倘敢舞弊定當嚴究不意該户書延岩至今百端推諉金佃復因田多枝節意圖吞粒歴數年之久抗欠不還楊以糧從租出租欠則糧亦難以清完東半圖地保蒋某素以狡點爲能以抗欠等詞具禀到縣旋由王邑尊轉飭該管户書禀覆當於禀尾批謂鄭欽堂應完四十九號田畝糧賦畝數相同以致誤收二十九號楊德寳之田究竟代辦之華祥林係屬何房經書現在是否仍由該書承辦似此任意推諉實屬不諳公事候飭傳該書及葉祥林到案提同楊姓訊明核奪旋經王邑尊提集訊究以楊歴欠漕糧殊屬非是令加利出錢五十千飭蒋保具領并另罰洋二百元爲製備洋龍公費吳等亦大加申斥至是否議罰刻尚不得而知也 
[心誠保赤]  
　　九江關道誠果泉觀察慈祥愷悌志在養民其善政筆難罄述卽捐廉育嬰一節計養贍七百餘口連委員薪水開支月計千餘金惟乳婦散處四鄉恐中有弊竇乃札委林輔臣萬恊五劉鼎卿三少尹分道查察觀察保赤之懷於此可見矣 
[縣案彚錄]  
　　葉仁和投上海縣喊稱髮妻在原籍私逃來滬今在徐子有家尋見向領这餘反被藏匿求請提究黄大令著帶候訊供前日請帮審委員葉司馬提訊葉訴稱係紹興人現爲油酒生理光緒十四年間憑媒娶同鄉人某氏爲室過門未久忽然逃逸四緝無蹤今春來滬查訪於三月廿四日見該氏在小南門外廿七鋪地方徐子有家小的卽欲領回徐允於三日内送至其時小的適欲往金沙貿易不及久待及事畢由金沙來滬向徐催問該氏業已藏匿徐反蠻横異常不得已投案喊控叩求提究司馬曰爾尋見後卽應領回如被徐掯匿何不來縣控告直待爾往他處回來始往向領遷延之咎亦所難辭况所供均是一面之詞未便准理著出外自行找尋下落葉唯唯而退○三圖地保石茂卿偕圖董投縣呈控圖中有著名流氓王阿三專收賊贓誘拐婦女黄大令飭提到案訊供收所此已列報前日經葉司馬升堂覆訊王供稱係山東人在虹口爲鐵匠去年娶得一婦由兄之姘婦金小妹爲媒及婦過門金卽向小的借洋三十元未滿數月忽有某某等自稱係該婦族人在英公堂控小的誘拐致将小的管押數月期滿保出小的向金索還借洋此係實情司馬問爾迭次向金索詐是何道理供稱小的並非索詐實向取還借洋司馬判令交保一面飭差往查王阿三在外有無劣跡禀候核示○夏貴亭在英公堂具控霍陳氏霍朝仲夫婦誘拐親生幼女霍稱被夏借去洋銀連會欵共洋五十四元伊女實寄養小的家中蔡太守以兩造各執飭差送縣訊辦前日經葉司馬提訊夏忽供稱小的實向霍夫婦借洋十四元女亦寄養霍處霍夫婦供稱被夏欠洋五十四元夏難以交代将女作抵司馬判将女孩交夏領回所欠之洋著出外自行清理 
[英界公堂瑣案]  
　　某烟館主温阿連訴稱失去烟鎗向烟客陸長生查問伊将挖灰刀戳傷小的右腿求請訊究陸供因酒醉所致叩求恩宥太守判著交保○包探王阿二禀小茶館主顧雪卿等七家終日抽頭聚賭有四五桌之多連同賭具拘獲請究顧雪卿施維仁陳紀仁華阿桂唐少卿紀意星陳小有均俯首無詞太守判各罰洋銀五元撥充醫費賭具銷毁○包探秦少卿禀野雞妓女王小紅昨晚在路拖拉小的爲此送案請究王小紅供係揚州人年十七歲家有父母來滬未久在鴇母王桂生家爲夥不諳規矩以致誤犯太守判令遞解回籍並諭秦包探嗣後凡遇妓女在路拉客卽将鴇母一併拘案嚴辦○宋錫九訴稱被張阿坤行竊石條送究太守判押一月○朱念慈訴稱矢竊衣服數件查係朱蓮生張長根行竊送究太守判各管押二十八天○李崇山訴稱被陸生發毆傷腰脇等處請究陸一味抵賴太守判以管押三　 
[法捕房瑣事]  
　　鄉人某甲來滬購物至小東門外錢鋪以洋易錢鋪夥察得洋係銅質不問情由将洋剪碎甲以不應如此歟人旣係銅洋不妨言明掉換何得擅自剪碎與之饒舌旋有流氓乙内丁三人前來将甲拘住指爲混用銅洋大聲恫嚇欲曳往城中理論甲寡不敵衆無可如何被曳至小東門吊憍正欲入城經旁人代抱不平鳴捕将兩丁拘押捕房乙則乘間遁去得以漏網○前晚包探在公館馬路見車夫某甲携一衣包形状慌張拘住盤問據稱在八仙橋左近小廣東烟館内木匠某乙處竊衣數件錢四百文問錢在何處答已付與小廣東爲烟資包探遂帶入捕房管押候訊 
[同心同德]  
　　謹啓者今收到大善士樂助敝堂施醫給藥集福捐去疾齋錫山含記廖生記劉印氏虎餘生劉錕生周坤華合助九八元十九兩四錢六分氷廠衆友洋一元一角五無名氏五元黎以炤黎以銘洋四角榮慶堂慶寍堂合助洋一元三角無名氏洋二元銅洋一元養病子錢六百咸記二元無名氏二元存心記一元當敝堂竭蹶之時得諸善長匡扶之力不但窮黎戴德敝堂與有幸也又樂助中元節超度敝堂歴年亡故老民嬰孩殘廢及無祀孤魂等經費唐茂枝五元葉澄衷四元朱葆珊三元周蓮塘二元餘大荘二元王松堂一元陳善亭二元徐棣山一元惜分陰齋一元金宏基一元王欣儒一元十杏村一元阮可均一元朱茗齋一元印寳林一元王溪菴五角老悦生五角本苦心之一片拔餒魄於九幽濟生度死同此仁心結草啣環定邀食報謹登報牘用告同緣[  滬北鐵馬路廣益善堂謹啓]  
[續錄桃塢同人彚報蘇藩署及瀘州重慶杭公信晉義紹興鎭江滬信昌蘇復昌賑局電局電寓各公所六月下旬清單]  
　　蘇州馬大　巷宋君培之經收培字册張姓求孫愈五福記陶　氏慶記添記陽記金記無名氏功記黄月記平安記生立軒慶生記善餘軒許鋤梅十五户各五角吳少記孫哲記董渭記三樂堂源長楊云記陸柯記榮壽記養心　受詩魁浦俊記丁勤記金祥記積善堂餘慶堂生花廬存心廬愛鵝廬高興記保安齋興記運成記發記延年益壽補過齋袁樹德吳繼高吳讀記蔡傳劉陸姓記學善居士三十一曰各一元潘孫氏一元五角保平安花溪汪吳玉涵萬茂三茂圓會酒度凎鰲記陋室軒耕硯齋佑軒記鴻擯記士保書屋無名氏夢花山房不書名張耕畬十六户各二元浙湖無名氏二元五角萬泰森金陵白門冷隱容雪齋守言居談林室梅雪菴六户各三元移口腹人西冷索陽連生西冷瑞蓮歸紥陽游藝居金陵信誠泰絲行金陵萬軸堂李松雪山房善福廬八户各四元謙鼎吉九行張氏吳趨寄跡三省草堂思過室三萬卷室范鑑善屋朱門余氏八户各五元實勝堂陸元實記泰記二户各洋七元五角求延嗣祈嗣室意銘記無名氏西冷歸紫陽祝婉春蘭桂廬主人苕溪老叟七户各十元太鎭各子店十二元吳振興十四元五角西冷耕餘堂朱十六元劉趙氏太鎭鹽公堂二户各二十元强至善遠誠遵祖母錢太恭人遺命五十元金陵同善堂移助六十元五河鹽釐總局王觀察洋三百元○又收江南鹽巡道憲胡發下趙裕文一元鮑同太不留名二户各二十元無名氏二元三角一分六厘京貨店二元八角八分四厘笪恆興萬福祥王遵路手劉儒珍手四户各三元湘蔴店烟業兩户各三元八角四分六厘順興與恆隆典恆豐典翟以彀震恆記五户各四元八角零八厘潘厚堂高旺鎭兩户各六元源大典六元三角六分二厘乙和祥七元錢店布布兩户各七元六角九分二厘孫鑫手七元八角五分六厘立本堂八元源永縣各科房八元七角一分二厘吳煥榮手九元張培芳手九元零二分三亦堂東台縣不留名輝遠堂四户各十元張桓經手十二元章允良馮作舟合十四元湯泉鎭十四元七角五分小店鎭十四元九角五分新殿鎭十五元六角江浦縣湯二十元司徒榮手廿五元一角九分五厘史棠手廿七元一角六分一厘舒五桂堂有容堂兩户各洋三十元石磧鎭三十一元　水縣署各友三十九元三角七分八厘舒容生四十元高淳縣李六十元浦口鎭七十七元五角高淳縣七鄉士民一百元懷德堂一百零八元○又代收永字册　鶴軒主人一元孫吳氏二元陶汪氏三元恆記五元又代收廣東蘭字册李宅規銀一錢四分四厘盧氏規銀二錢一分六厘胡閏松閏新合榻蘇氏楊成林楊厲荆黄氏蔡妹姑潘花仔林應森陳子熙李林青唐瑞廷童鳳岐鄧福畢澄華陳秀斌楊安鄢洪斌彭协元羅安拍石玉明沈雲華黄崇業牛建功李榮鋆李瑞驚葉殿安熊定凱二十七户各規銀三錢六分盧紅仁堂偒馮氏馬福蔭堂登瀛書屋潘蔡氏馮蔡氏蔡盧氏伍孔氏郭蔡氏郭錦榮劉澤容趙表東鄧吉輝覃玉昇十四户各規銀七錢二分王瓊勳朱漱泉二户各規銀一兩四錢四分蔡善著堂忠定堂二户各規銀二兩八錢八分張厚齋規銀三兩六錢鄧秀亭榻堯克二户各規銀四兩三錢二分○又代收安節局桶捐洋二元五角錢二十八文大來堂桶捐洋一元錢四十八文太和堂桶捐洋一元銅洋二元錢一百三十二文柏年長桶捐洋七元錢一百四十四文人和震記桶捐内無陶眉生十元善記洋二十元散户洋四元錢四百三十八文銅洋三元以上二百十三户共收洋一千六百四十一元三角銅洋五元規銀四十一兩四分錢七百九十文共合規銀一千二百四十八兩三錢五分七厘 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年七月二十五日京報全錄]  
　　宫門抄○諭旨三道錄前○分選單○東撫福奏東海關常税期滿短收盈餘銀兩請准免賠並免議處摺○又　奏查報學政閲文幕友籍貫片○又奏請准建坊片○陜督楊奏墊撥順直賑欵片○閩督譚奏閩省十五年以前鹽務各員未完正雜欵銀懇恩豁免摺○　奏第十次新　　捐輸請奬摺○粤督李奏輪船月支各欵請勅立案片○又奏撥解第三批籌備餉需片○七月二十五日禮部宗人府欽天監廂監旗值日無引見○張百熙續假十日○户部奏請更換崇文門監督○宗人府奏派彈壓派出謨貝子○禮部奏派接談換卷派出徐用儀懷塔布良培壽蔭桂勛祥祺○又奏請換戴暖帽日期一旨着於八月十八日○召見軍機張麟汪鳴鑾○光緒十九年七月分選單小京官翰林院孔目安瀾湖北副榜道甘肅平慶涇固化祝維城江西拔同知廣東潮州蘇喬年山東監知縣四川大寗劉炳煇湖北附蓬溪王本坫山東舉陜西雒南王世鍈直隷監山東新城凌漢安徽附廣西灌陽童瑾昌湖北舉湖南益陽饒煛均江西監典史四川蒼溪萬選成順天山西垣曲胡官爕浙江俱監　○○尚書銜山東巡撫奴才福潤跪奏爲東海關常税一年期滿正税已徵足額短收盈餘銀兩懇恩俯准免賠並免議處恭摺仰祈聖鑒事竊照東海關常税一項每年應徵正額銀五萬兩額内盈餘銀一萬二千兩額外盈餘銀八千兩按年報銷所有光緒十七年徵收銀數業經奴才具奏准部核覆在案兹據東海關監督登萊青道李正榮詳稱自光緒十七年七月十八日起至十八年六月二十九日前登萊青道盛宣懷調任直隷津海關交卸前一日止又自六月二十九日該道到任接徵起至閏六月十七日一年關限期滿止共徵收烟臺及所轄各口内地商船百貨税銀五萬六千一百九十三兩三錢六分隨徵一分耗銀五千六百一十九兩三錢三分六釐又奉天免過漕船二成貨正税銀一千二百五十三兩三錢二分統計一年徵免共銀五萬七千四百四十六兩六錢八分内應分正額銀五萬兩額内盈餘銀七千四百四十六兩六錢八分計短收額内盈餘銀四千五百五十三兩三錢二分至額外盈餘全數無收查關税之衰旺視商貨爲轉移該關所轄各口向以烟臺鐵門關爲商賈雲集税課最旺之區其餘均係海汊小巷零星小販徵税無多近年烟台輪商船鞙於起駁相戒不前兼之濟南武定青州沿河一帶水患瀕仍貨物滯銷税源因而短絀該道抵任常税已将限滿當卽嚴督委員實力稽徵幸将正額全數足額内肥餘徵至六分以上惟下短額内及額外盈餘銀兩未能徵起實係時勢使然並非經徵不力懇請具奏免子着賠並免議處至所收百貨耗銀五千六百一十九兩三錢三分六厘照章開支各口委員書差經費銀七千四百四兩批解内閣及翰林院户部户科等處飯食銀八百九十八兩計不敷銀二千六百八十二兩六錢六分四厘遵照奏定章程在盈餘項下動支等情奴才查該道所稱各節均係實在情形合無仰懇天恩俯准敕部将短收額内外盈餘銀兩准其酌量免賠並免議處出自鴻慈逾格除清册紅單咨部查核外所有東海關常税一年期滿短收盈餘銀兩懇請免賠緣由謹恭摺具陳伏乞皇上聖鑒訓示謹奏奉硃批户部議奏欽此○○福潤片再學政所延閲文幕友姓名籍貫例應由巡撫查明具奏兹准新任學臣華金壽咨稱所延閲文幕友陳世鏞直隷舉人嚴興傑朱　俱江蘇貢生張鳳文陜西附生邱作山王德和俱直隷附生開單移送前來奴才覆查無異理合循例附片陳明伏乞聖鑒謹奏奉硃批知道了欽此○○福潤片再山東上年白茅墳等處漫口被淹地方旋值隆冬災黎饑寒交迫安徽撫臣沈秉成之繼妻吳氏将累年書畫積資購辦棉衣一千套交其胞兄議叙員外郎吳鍾嶽轉交揚州勸捐委員解東散放洵屬好善可風據該委員江西候補知州趙烺禀請具奏前來相應仰懇天恩俯准該命婦沈吳氏在於本籍自行建坊給予樂善好施字樣以示旌奬謹附片具陳伏乞聖鑒訓示謹奏奉硃批著照所請禮部知道欽此○○楊昌濬片再臣接據天津籌辦順直賑捐局司道來電五大河同時漫溢直省全境被災較昔尤重遵旨力籌賑撫巳将順直賑捐奏請展限一年仍由各省接辦以資接濟等因查甘省順直賑捐甫於五月底撤局停捐兹因直省復被不災情形較重畿輔重地誼難膜視自應續籌鉅欵俾資賑撫當卽飭司仍前接辦惟甘肅頻年勸辦捐輸已成弩末之勢集款殊非易易若俟集捐接濟尚需時日被災黎庶待賑孔殷實屬緩不濟急臣與藩司商酌先由司庫籌墊新湘平銀三萬兩折合庫平銀二萬八千八百兩發交商號承領匯解限於七月底兑交天津籌賑局查收酌撥賑濟以期迅速仍俟集獲捐資歸還墊欵據藩司沈晋祥具詳請奏前來除分咨查照外理合附片陳明伏乞聖鑒謹奏奉硃批户部知道欽此○○頭品頂戴閩浙總督臣譚鍾麟跪奏爲閩省十五年以前鹽務各員未完正雜欵銀援案懇恩豁免敬繕情單恭摺仰祈聖鑒事據署福建布政使張國正鹽法道龍錫慶詳稱奉准部咨光緒十五年正月二十七日三月十五日兩次欽奉恩詔由部酌議豁免官虧章程奏奉諭旨轉行欽遵辦理等因遵經該道設局委員将鹽務官帮各員追賠缺銷正雜鹽課鹽折等觺銀兩除前屆光緒元年恩詔案内造册咨部請豁外所有未豁缺銷賠課及閩臤改行票運以後叅追各員徵存鹽折等欵凡事在十五年三月十六日欽奉恩詔以前者查照部議章程分檄各府縣查明各該員歴過任所有無寄頓財産出具印結詳送覈辦兹據取結呈送並據該局員查明已故回籍及改省各員前在閩省服官歴過任内未完各年正雜等欵銀一十八萬九千四百四十三兩五錢一分六厘三毫三絲五忽八微或係本人侵挪或係徵收缺額均覈與此闪應豁條欵相符合将各項册摺隨同印結詳送查核奏咨辦理至各員原籍有無家産應咨原籍各省查明取結徑送户部請砧以歸簡易合併聲明等情前來除册結送部查核外謹繕明清單恭摺具陳伏乞皇上聖鑒敕部覈覆施行謹奏奉硃批户部議奏單併發欽此　○○頭品頂戴閩浙總督臣譚鍾跪奏爲閩省新海防捐輪第十次收捐銀數懇恩奬敘以昭激勸恭摺仰祈聖鑒事竊閩省新海防捐捎自光緒十六年二月十一日辦起截至十八年十月底止報捐官職　監共收守銀五萬二千三百三十六兩八錢分案編列八次先後　奬所收捐項遵照部行分别解赴海軍衙門及直隷省察收嗣因厦門購礮築台援案一奏准留新海防捐欵動用復将截至十九年三月底止收捐銀二萬九千一百七十四兩三錢留閩照案編列第九次　奏奬在案兹自光緒十九年四月初一日起至五月底止據郭恒珠等五十四員名報捐各項實職監生共收實銀二萬二千九百五十四兩先塡可印守收給領俟部頒執照發換所收銀兩留閩備用據福建善後局編作第十次造册詳請具奏前來臣覆核無異合無仰懇天恩俯准奬叙以昭激勸除造具細册分送部監查核外謹繕摺具陳伏乞皇上聖鑒敕部議覆施行謹奏奉硃批户部議奏欽此○○李瀚章片　再案准部咨以後各省增裁勇數餉數隨時奏咨在案不得於奏銷後補報亦不得隨册聲明等因當經一局遵照其光緒十五年以前應行奏咨各案業經奏報在案兹據廣東海防善後局司道詳稱查光緒十六年正月起至十七年底止廣東省大小各輪船或因原酌兵丁汛防緊要撤回歸伍改配勇丁或因原配兵勇不敷調用因時制宜酌量添募月支餉項均有加增應請奏咨立案以符定章謹将查明宣威南圖濟川定功報捷廣甲廣德廣安翔雲安壽澄波等十一號輪船月支各欵列册詳請奏咨立案前來臣覆核無異除册送部查核外謹會同廣東巡撫臣剛毅附片具陳伏乞聖鑒飭部立案施行謹奏奉硃批該部無道欽此　○○李瀚章片再案准户部咨奏撥癸已年籌備餉需一摺單開廣東省銀二十萬兩等因當經行司籌解嗣據籌銀十萬兩分作兩批飭委候補知府聨興等並試用同知章廷綸等領解赴部投納業經奏報在案兹據廣東布政使覺羅成允詳稱此項餉需關繫緊要自應赶緊籌解現在藩庫各欵内撥銀三萬兩作爲癸已年籌備餉需第三批照案發交商號日昇昌百川通蔚泰厚蔚長厚新泰厚匯兑至京遴委候補同知吳國章候補縣丞向式恭領齎匯單於光緒十九年五月十九日起程由海道進京支取銀兩赴部投納等情詳請奏咨前來臣等覆核無異除咨明户部外謹合詞附片具陳伏乞聖鑒謹奏奉硃批户部知道欽此 
 
 

Page 14

 
 
[光緒十九年七月二十六日京報全錄]  
　　宫門抄○諭旨一道錄前○教職單○江督劉奏十八年下半年金陵厘捐局收解數目摺○皖撫沈奏報十八年下半年皖省厘局收解數目摺○護江撫方奏籌解固本兵餉片○又奏籌解海軍經費片○又奏起解各批漕折銀兩片○又奏司庫撥解籌備餉需片○七月二十六日兵部太常寺太僕寺八旗兩翼值日户部引見二名兵部二十七名廂黄蒙三名廂紅滿十三名兩翼二十五名○椿壽假滿請安○懷塔布巴克坦布各謝放崇文門正副監督恩○麟中堂請假十日○貴恒明桂各請假五日○信侯續假二十日○成公續假十日○太常寺奏派致祭白龍潭等處派出豫隨慶林施恩榮○掌儀司奏初一日祭奉先殿溥侗行禮○召見軍機福中堂懷塔布壽蔭皇上明日用膳辦事後至頤和園皇太后前請安畢還海○光緒十九年七月分教職單教授直隷河間張岳永平歲正諭山東單縣孫廷翮登州山西平定趙景濓汾州福建連城洪榮泉州湖北江夏王尚彬黄州廣西富川黄佐臣桂林四川眉州汪如霖夔州會理李瑩成都俱舉訓導江蘇贛榆瞿淵通州浙江太平何楙紹興雲和陳彬華紹興湖北建始蘇祖鉁漢陽廣東龍門李天驥嘉應四川線竹張登蓬瀘州平武鄧瓊成都俱舉山西崞縣楊在廷汾州挨復諭河南遂平陳西庚懷慶恩湖南興寍張聲咸乾州拔廣西遷江全玠輝桂林舉雲甫南寍趙詠周臨安拔復訓直隷束鹿姚縉元永平廣西上林胡呈瑞柳州貴州威寍趙以巽貴陽俱廪山東齊東趙得名臨清舉濵州傅桂森萊州歲湖北天門吳光耀武昌優○○頭品頂戴兩江總督臣劉坤一跪奏爲光緒十八年下半年金陵厘捐局收解數目循案開具清單恭摺仰祈聖鑒事竊查金陵厘捐局抽收厘金歴係遵章按半年奏報一次已開報至光緒十八年上半年止其局用經部檄准從光緒十三年下半年起卽照九分開支各在案兹據金陵厘捐局江寍布政使瑞璋等詳稱金陵厘捐收數本極細微所收之捐向以米榖爲大宗全賴年成豐稔商販流通捐收方有把握乃近年鄰省屢有偏災收成歉薄出産不旺上游米糧又改由通商口岸因輪船装運經過各卡無厘可收加以上年入夏以後江寍揚州各屬被旱甚重民鮮蓋藏兼之内河淺涸挽運維艱以致商情退縮疉經派員查察各卡委員均能勤愼将事覈計本屇收數較之上屆尚屬有盈無絀兹将光緒十八年下半年厘金收解各數及茶土兩項厘金數目開單詳請具奏前來臣覆覈無異謹循照舊章開具簡明清單恭呈御覽其局用遵照九分開支仍照案邀免造報細數以歸簡易除飭該局嚴飭各局員認眞整頓實力稽察務當涓滴歸公以裕餉項並将所造清册咨送户部查覈外謹會同江蘇巡撫臣奎俊恭摺具陳伏乞皇上聖鑒勅部查照謹奏奉硃批户部知道單併發欽此○○頭品頂戴安徽巡撫臣沈秉成跪奏爲報陳安徽省厘局光緒十八年下半年收解數目恭摺仰祈聖鑒事竊查同治八年二月恭奉上諭釐金報部章程仍照兩淮鹽厘半年奏報一次将開報式樣咨行著各省查照辦理等因欽此又安徽省厘捐各局向以湘平收納嗣於光緒三年八月間准户部咨嗣後造報總數應令将湘平折合庫平統以庫平合算又局用一項向係按照收數由各局卡開支一成京欵開除不入收數光緒六年二月間遵照部議将開支奏明統减二分定以每收銀一兩按照八分開支等因所有安徽省光緒十八年上半年厘捐收解數目業經欽遵具奏在案兹據省城淮北皖南各厘局将光緒十八年七月起至十二月底止下半年收解數目詳報前來臣覆核無異謹照兩淮鹽厘格式開具清單恭呈御覽除咨部查照外理合恭摺具陳伏乞皇上聖鑒訓示謹奏奉硃批户部知道單併發欽此○○方汝翼片再查光緒十四年四月内接准户部咨查直隷練餉前經奏定廣東等十省改解部庫由直隷按月赴部請領計自同治五年起截至光緒十四年三月止江西共欠解銀十萬兩即自十四年起無閏之年解銀六萬兩並補解舊欠銀一萬兩共計銀七萬兩有閏之年解銀六萬五千兩並補解舊欠銀一萬兩共計銀七萬五千兩務須遵照解足等因卽經撫臣德馨行司籌解光緒十四十五十六十七十八等五年共銀三十一萬兩曁舊欠銀五萬兩先後委員解赴户部交收均經附片奏報各在案兹據署布政使福裕詳稱現於司庫甫據各屬解到十九年地丁騰挪銀二萬兩以爲十九年正月起至四月止四個月應解固本兵餉交給管解籌邊軍餉改爲籌備餉需便員試用知縣余銑搭解於十九年六月二十八日起行由陸路前赴户部交收詳請具奏等情前來臣覆核無異所有委解十九年正月起至四月止四個月固本兵餉銀兩緣由理合附片陳明伏乞聖鑒謹奏奉硃批户部知道欽此○○方汝翼片再查光緒十九年正月内承准總理海軍事務衙門咨光緒十九年分北洋海軍經費撥江西厘金銀三十萬兩按八成解足分批徑解北洋大臣兑收限十二月内掃數解齊等因經撫臣德馨轉行遵照籌解兹據署藩司福裕詳稱江西省每年撥南北洋經費銀三十萬兩按八成飭解光緒十二年奉将前項經費改爲海軍經費計是年分共解銀二十萬兩十三年分共解二十四萬兩十四年分共解銀十一萬六千五百兩十五年分共解銀二十一萬兩十六年分共解銀十九萬兩十七年分共解銀十九萬兩十八年分共解銀十九萬兩實因庘欵支絀入難敷出能否解足幾成未敢預擬疉於報解案内先後詳奏在案今十九年分海軍經費撥解北洋銀三十萬兩仍按八成解足自應盡力籌解現於司庫釐金項下設法騰挪銀二萬兩爲十九年分海軍經費徑解北洋第一批銀兩於六月初三日動放發交蔚長厚商號限四十日匯赴北洋大臣直隷督臣李鴻章天津行署投兑以昭妥速並照章放給該商匯費銀二百兩等情詳請具奏前來臣覆核無異除飭續籌撥解並咨户部曁總理海軍事務衙門及北洋大臣量照外所有籌撥十九年海軍經費徑解北洋第一批銀兩交商匯兑緣由理合附片陳明伏乞聖鑒謹奏奉硃批該衙門知道欽此○○方汝翼片再查江西省光緒十七年分漕糧體察情形仍難起運本色應請循舊折徵前經撫臣德馨據實具奏奉硃批户部知道欽此並将催完光緒十七年分漕折銀六十四萬兩分作十四批札委卽用知縣黄大琨等先後領解赴部交收又經隨時奏報各在案兹據督糧道鄧蓉鏡詳稱現又催完十七年分漕折銀一萬三千兩作爲第十五批又催完十六年第十七批漕折銀三千兩十五年第十八批漕折銀二千兩十四年第十九批漕折銀二千兩共銀二萬兩札委補用知縣方作棟領解於十九年六月二十七日起程查照舊例仍由湖北安徽江蘇山東直隷等省正站行走解交部庫等情前來臣覆覈無異除照例分别塡發勘牌撥兵護送飭令該委員小心管解星速遄行確探前進曁咨移部科並咨前途各督撫一體撥護以昭愼重一面嚴催赶徵續解外所有起解光緒十七年第十五批並各年尾批漕折銀兩緣由理合附片陳明伏乞聖鑒謹奏奉硃批户部知道欽此○○方汝翼片再江西奉撥癸已年籌邊軍餉銀二十四萬兩光緒十八年十月二十九日欽奉上諭按照指撥銀數於來年四月前解到一年十朋内全數解清等因欽此旋准户部咨癸已年應解籌備餉需依限報解前經撫臣德馨行據司道具詳以司庫無力全籌此項本係甘餉改撥擬援照籌解甘肅新餉成案在於司庫地丁厘金項下籌撥三分之二銀十六萬兩道庫錢糧内撥解三分之一銀八萬兩以資湊解查照動用漕項應先奏明定章經臣附片具奏欽奉硃批户部知道欽此欽遵在案兹據署藩司福裕詳稱查此項籌備餉需係爲彌補京餉而設自應竭力撥解以供要需除道欵項下已籌解銀三萬兩外兹於司庫動放甫據各屬解到光緒十九年地丁銀三萬兩以爲司庫第一項撥解十九年籌備餉需遴委試用知縣余銑領解於十九年六月二十八日起行由陸路前赴户部交收詳請具奏等情前來臣覆核無異除咨户部外所有奉撥癸已年籌備餉需第一次動　司庫銀兩委員領解起程緣由理合陳明伏乞聖鑒謹奏奉硃批户部知道欽此 
 
