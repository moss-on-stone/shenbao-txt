# 1889 - 271 - 4905913

 

Page 1

 
 
[皇朝直省地輿全圖告白] [  點石齋啓]  
　　地輿之學書與圖並重本齋曩年得有官板圓本議十八行省外在北爲盛事爲吉林爲黑龍江爲内外蒙古在西爲　西青海爲西　以免西北　鎭迪伊犁而以總圖冠其首圖凡二十有六幅本齋稍事縮小取便觀覽又將府廳州縣並省會通商口岸分别極　鑿在例言又於圖　　註經擔里數一以京師爲準的按方計里求之卽得總圖則配染顔色疆界井然監遷上等洋紙仿照西法腹背兩劉無甲腰摺議痕跡外用綢面綢　裝　雅致價廉物美知必有爭先快覩者碼洋兩元卽日發售售處仍照曩例此布 
[新印繪圖封神演義告成] [  申報館主人啓]  
　　封神演義一書列序殷滅周興之事巧思獨運妙想天開覺事事皆在人意計之中實事事皆出人意計之外所紀商紂寵任妲己研臘剖心胎息盧書並非影響而太公之妙算哪吒之神奇以及　佛妖魔神靈鬼魅則又憑空結撰簇簇生新閱之實足以遺旅愁　綺思說者謂古今章回小說事當首屈此書焉惜乎坊刻模糊苦無善本魯魚亥豕襲謬承訛本舘幾歷居諸再三讐校正其悞字務使髮憾無貽然後用新鑄鉛字印成復請　結將諸圖一一重繪鬚眉巾幗掩映生姿雕鑄之工亦無倫比今定於禮拜一卽本月十五日出售每部分裝十六本價洋八角請諸君子移在本　　報舘申昌書畫室及各外埠申昌或寄售申報處購取可也 
[錄之溪文稿公送剛中丞由滇藩开撫山西序]  
　　滇南屏翰方興來暮之歌山右封疆忽唱去思之詠合衆口以成碑有實心自無虚譽行春脚而布惠碍萬彚不限一方畏威懷德最足念者屬下蒼生矩步規行罔或越者富前法制以故南浦驪歌原不及於從公之役江淹别賦非所施於勢分之尊且持鞾挾轂留牘恐係私要送往　來祖帳俱干大禁唯是紳民頂祝官吏心傾肌髓入而未深則傚眞而非久無計挽留望斾旌而灑泪有情惜别藉駢儷以攄詞肫誠之衆不忍違也雖然蠡雖善測　難極其涘涯蟲卽工雕器未免於纎巧必明其理乃能見其大諒其心斯不負其行焉說在憲臺甫蒞滇藩洊升晉撫行有日也綜其生平立身行政用人理財諸大端粤都人士紀不勝紀書所必書辭非貢諛義皆徵實然猶未盡泰岱之高溟渤之深而滇吏之觀摩南人之愛戴有足多者請敬陳之辰維憲臺禀長白之秀靈衍銀潢之令緒性無慾以合天尼父亦稱未見位維藩以爲憲价人不愧來宣始操筆政珥貂舒捧日之忱繼作憲郎開駟應明星之列縱諫枉諍徐司刑之仁恕校律防陷恒中尉之比科汾陽歸第則簪笏滿床乖崖入蜀則襆被載道儉以惜福約不擾民實至者名歸相形者見絀蘇平仲本寡欲之官宋公推轂金汝用爲安靜之吏楊相傾襟交章薦其勤勞特命嘉其美德畀觀風而察吏清能爲異　所懷歷陳臬而開潘刑錢實大政之要前此鸞翔粤海鱷不思波而今馬飲昆池人同望歲節鉞初戾擯絶苞苴悃愊無華居然寒素賢者皆喜色而相告黠者則驚訝以爲奇繇是瞰芻狗之隙而恨不入者有之假敗龜之版以取其容者有之公曰子曷爲乎吾守分爾今夫驕傲者必謟矯罔者必貪言夸者必失質勝者必野人情嗜利習慣成風不廉因之不清亡禮所以亡義四維不振富强昧管子之書一錢必慳鄙陋流墨者之弊而公不然也内竪厓略外眡規圓謙吉六爻詩言三復上下定分則不亢不卑風雅宜人則適豐適儉朱雋和容孰能與爲戲元伯遜語莫敢干以私對徐勉而談風月入室者難免曠公聽楊震之誓天人執金者巳經行賄縱謂閻羅森悚關節不過難通何如兠率清虚纎塵自然不到誠哉至正廓然大公天理流行私心胥泯精白煉之鋼能堅脾自能繞指懸虚堂之鏡無蓄影亦無遁形務非心之盡格愿小人共勉善良假情面以無關俾百姓多因生活所以涇水雖清惡魚許有甦鱗之處廉泉固儉鼷鼠不無滿服之思且使短衣篾帽望冠盖而心儀更教狗苟蠅營對堂皇而股慄記曰國儉示禮此其時乎以禮齊民而民所以易使以義爲利而利所以不窮故聞伯夷之風者或能充無穿窬之心乎時政所宜莫切於此此擴性天實明心地學問益求淹雅識量愈覺恢閎其品誼己不可企也而措施更無不宜者一在用人滇較難焉漢代循良之史大都興利爲長聖門政事之才不免因窮而愠宓子教軍吏以書掣其肘者端由宓子蕭公舉韓休以直惡其正者卽在蕭公犴猾而外賴有寒酸齷齪之行半因瘠苦公乃變通資格激勵人材舉善教不能進賢退不肖誠以動物公則生明錦卽非美製者豈不學而能材本難齊採者必量能而用任官先觀飭府廳州縣皆歸實任課吏以例舉兵農名法悉匯其通似必以我教之官爲可用而實以可用之官爲我教也謂專申韓則見何淺言習鈎距其學愈疎斯人之大義明者知公之用心苦哉一在理財時猶不易慨自越藩外向法人内侵豨䝎肆虐不得己而應兵衛霍專征奈之何而轉餉百攖鋒鏑萬裹餱糧室中懸罄資彼麥蔬兵後凶年慮生荆棘於是議興屯墾廣建倉諸歲征則積零成鉅涓滴歸公日計則挖肉補瘡倉皇急濟芻飛粟輓士飽馬騰番醜以偵邏旣密去矣望洋漢奸知罪惡當誅愳兮入海维我聖朝天覆小邦恩寛天創雖御史成不肯失威而劉敬行人必得連和之體抑眞文忠上言罷幣而潞公叅議善爲修睦之宜暫停師旅駐守邊荒莫緩軍需强迥弩未金似豆而未許入懷助兵威於陬澨未如山而誰復畏險化戾氣爲吉祥此軍實有資者酇侯所以别功狗備籌無患者頓邱所以稱臥彪矣至其箸述未盡才華縱袁樞記事久己成編而蕭執作詩廼其餘事讀見聞輯要一書不過數人知兵非詡叔孫桅鼓也聞牧令須知之集亦只導人學治依然呂氏官箴也備兹兼善洞及重明南顧惟交阯藩籬象郡之烽烟己靖西眷在太行屏蔽雁門之鎖鑰非輕錄諸葛平南之勛本原開誠布公數語持定遠安西之節要在大綱小過兩言刑措時和年豐虜服周穗三呈來越裳之白雉呂刑五服懾羌濮之鳥蠻且稱三事上人皆歸晋國卽使旁求大將多出山西農山之志可行由賜無施其勇辯朔漠之邊旣備頗牧不讓其經猷將見鹿蠡以斛律明月致綏和玁狁以吉甫清風爲鎭撫政書成則充棟汗牛讀是書者宏其量公門敞則風清弊絶遊於門者難爲言視前事爲率履公眞三代直道之遺逢嘉會以抽毫上陳二九陛得人之頌若徒遠離小惠情見乎詞卽無逹者啍鼻腹非不憚我公撚髭目笑也哉忝叨郡首俯順輿情三迤鳩安千邨鵠望曾記萬家香火歡迎生佛西來何期一輛軺車又送使星東去愛冬日如黄棉時無久暫送東風以紅藥分隔雲泥在官僚感恩知己固屬私情而士民嚮慕同心允孚公論恨兹南鄙無材生當赤土妬煞西氓有福近戴青大潤到三汾膏雨民遊郇黍鄉中恩留六詔清風人似召棠隂裏覩今日良肱佐輔永鎭河山礪帶之雄冀他年入掌經綸普伸褆福中邊之慶嶍峨舊令蔣肇齡謹啓 
 
 

Page 2

 
 
[皇都紀勝]  
　　户部部福建司示傳所有在部呈請給帖充行之順天固安縣民人劉開第務於八月二十九日午刻親身赴司伺候當堂問話勿悞○史示傳月選部司務方駿道張人駿通判常恩知縣魯其昭沈維善張琦李端　叚樹藩沈俊州判高元杰俸滿教職朱元華等十一員又保舉浙江候補知縣龍騰霄一員本部於九月初二日帶領引見相應傳令該員於八月三十日午刻衣冠赴部演習口背履歷至初一日晚在内城左近　宿初二日丑刻赴西苑門外六項公所吏部公所報到聽候帶領引見是日穿紅青褂備帶補褂並佩帶荷包手巾再傳該員是否原任現任一品大員子孫抑或現任三品大員兄弟赴部呈明以憑註寫○宣武門外迤衷　背地方居民某甲向充某宅庖人比隣有某乙者時時向之稱貸中秋節後乙復以瓶罄告甲惡之不但未允所求且以惡言相向乙忿甚歸告其母母怒謂甲旣若此之忘情負義爾竟不敢與校乎乙益忿潛取利刃前往一言不發舉刃亂揮中渾身受傷血沾襟袖當經隣人勸在訴知本地方兵將乙解送北城坊次日甲因傷殞命北城正指揮詣騐屍身委因傷斃遂　塡格詳城城憲以案關八命重情未便率爾訊辦因備文將乙解交刑部當堂簽分山東司訊辦○八旗漢軍礮營官兵恭請紅衣大礮神威車礮神捷子母礮前往蘆溝橋西礮廠演打準頭五日欽派演礮監放之王大臣亦於是日前往按定章礮手每人日演三出五日中計放十五出全數中　立卽優予升階若中十四十三出則分别賞銀中十一二出則無賞罰若僅中十出以下則責罰有差五出以下則斥革錢糧云○廂藍旗護軍統領處爲咨查事所有補放護軍參領擬列第一之嚮導處行走本營副護軍參領齡山現准承辦旗咨傳於九月初三日帶領引見等因相應咨行貴處查明該員有無出差事故以憑咨覆並令該員於是日丑刻佩帶荷包手巾備帶弓張赴西苑門外預備帶領引見○浙江巡撫遴委鹽大使汪承豫管解鹽課項下京餉銀五萬兩到部除將咨文賫投浙江司查照外卽雇夫將鞘扛入署内堆存大堂派人看守以俟開庫兌交 
[揭曉有期]  
　　京師訪事人云聞本年順天鄉試詹吉九月十二日拆封塡塝十三日揭曉想圖呈瑞應之辰當可洗耳而聆吉語矣 
[京師火警]  
　　八月二十九日晚前門外西珠巿口牛角胡同口外某草料鋪不戒於火致兆焚如比鄰某車鋪亦遭延及各水會聞警馳至竭力撲救無如火勢過猛直至四更始息計焚燬房屋三十餘間各貨失去不少三十晚前門東薛家灣某宅亦遭回祿之災雖袛焚去房屋數楹然亦受驚　淺矣 
[粤東火警]  
　　八月廿二日晚魚更四卜廣州河南南岸大街泗隆紙料店忽然失愼是處與省垣相對遥隔一河水龍聞警後竭力施救各營兵勇更分投嚴緝匪徒焚至十餘椽卽行撲滅時當黑夜其光分外通紅遠近人家無不異常驚駭云至二十六日之夜子刻西關小圃園某店又不戒於火水龍聞報赶急馳來施救多時始得撲滅水會方欲各歸就寢不料吳回氏猶未厭禍忽又火光燭天無殊白日爭先恐後吸水狂噴約歷一點鐘時烟燄始熄事後查得火起於多寳大街尾沙地焚去許姓所建戲棚一座是晚正欲登檯演唱忽地招災意者祝融氏素不喜妙舞清歌故爾肆行狂暴耶同日辰刻多寳坊衛姓家亦報失愼焚夫廚房一所迨下午龍津橋某店失愼焚燬鋪面一椽隣里皆幸無恙云 
[暫停開礦]  
　　貴州青谿等處鐵礦甚旺己由黔撫會同唐督辦奏明開採下料今夏雨水爲災開採未易得力黔撫擬展限三月後再行開辦庶免虚縻經費刻己專摺馳報九重矣 
[盜刼三志]  
　　八月二十五日清晨有盜多人手持利刃擁至廣州省城督署後福申里李姓家毁門而入室中婦女見來勢凶横畏縮不敢聲張盜遂倒篋傾筐搜括殆盡臨行恐人追赶復將婦女鎖禁房中鄰右聞知將鎖開去查檢所失約值三百餘金同日午刻叢秀南馬姓家亦有盜六人各乘肩輿而至語門者曰我與主人係親串行爾速爲我通報洎主人延入盜卽出其不意露刃行凶主人懼蜷伏一隅盜盡括其貴重各物而去二十七日西門外解元里杜姓家又遭盜刼失贓約值銀數百兩事後雖皆禀報地方官存案候　但未知能破獲否也 
[軍門啓節]  
　　長江水師提督李與吾軍門於上月之杪秉節抵蕪當赴節轅小駐一宵翌晨卽乘兵艦用飛霆輪船帶之出江赴上遊湖口漢陽岳州各鎭校閱开兵聞須俟事畢然後沿江而下校閱提標及瓜州鎭標云 
[三山剩語]  
　　穌松各屬苦雨兼旬禾稻木棉俱己霉爛閩屬則偏又憂旱入秋以後雨澤全無天時燥熱難堪幾如三伏各鄉農集得貲財赴龍神及各社神廟竭誠求雨深深膜拜默默通誠恐懼之情現於詞色本月初二日微雨數行旋復杲杲日出民間時疫等症日有所聞蒼蒼者天何竟不佑斯氏若此耶○小押私典棋布星羅每月取利一分四月爲滿每至更闌夜靜依然大啓重門盜賊藉以銷贓地方隱受其害近有某紳士禀請保甲局出示禁止未知局員擬作何辦理也○省會重地人烟稠密良莠不齊近日卞制軍出境閱兵宵小易於竊發總理閩浙營務處楊芝仙觀察閩臬司奎樂峯廉訪輪日早晚出巡保甲局督辦每夜親帶勇丁稽察至黎明始回無賴匪徒莫不有所忌憚誠地方之福也 
[南闈談屑]  
　　揚屬應試諸君陸續遄返揚揚得意靜候佳音或買酒以言歡輪爲東道或論文而剪燭共話西牕有時言闈中見聞各事頗覺娓娓可聽略紀數則亦足以遣睡魔而醒醉眼據某甲頭塲交卷時見一少年慘緑翩翩亦來交卷收卷官接閱之下向生曰先生漏寫添註塗改數字生厲聲曰何嘗漏官以卷與閱生猶茫然旣而云我文具己收奈何時甲携有筆袋意欲成人之美遂曰吾可奉假生取筆卽在堦旁伏地書就含笑而去官閱之大驚盖補冩添註等字後忽接冩我不多他說少呌我添我就添可圈可圈數字收卷官嘆曰事有前定終不免名登藍榜也又隣號某生亦出號交卷一面走一面反復吟哦甲見其卷首題目聖人句下忽添寫畏小人之言五字殊不可解以上二事皆甲所目覩又聞姚家巷某號考生謄眞時忽於文之後詩之前夾寫滿江紅詞一首同號友告以誤答云不誤不誤竟自狂笑交卷而去於此可見登藍榜者莫不有定數也又聞二塲時有某生如厠口吸淡巴菰以解穢氣一回顧忽見身旁一人頭大如斗身長不滿二尺面白脣朱向生嘻嘻而笑生不動聲色以手中小烟袋向其頂上擊之應手而没平時嘗聞人云闈内厠中向有此物倘有見之者本科必中騐之屢矣生驟見似驚旣而私心竊喜故毫無恐懼云此說是眞是假不必深論等諸妄言妄聽可也 
[謄錄認眞]  
　　江省鄉試謄錄書手計一千六百餘人歷屆考生較多每人須日謄三卷未免潦草塞責考生因多買通謄錄求其照謄無訛且多求善書者端楷精妙期動房官之目闈中遂有琢卷差卷之分而房官　往往留心琢卷謂其有志科名不措意於差卷謂其無志科名夫豈知人有貧富不同更有次貧極貧之不同也哉查本屆考生較少每人僅日謄二卷儘可認眞繕寫監臨德曉峯中丞嚴諭再三不准潦草塞責錯訛删减時有故違者輕則罰令重謄重則重謄外嚴加笞責計自八月十一日謄頭批起至十五日頭塲卷己完十六日接謄二塲卷至十九日卽完二十日接謄三塲卷至二十二日卽完雖十六以後間有日謄三卷者勢不能如頭塲之認眞然頭塲卷亦己呈薦或二三塲卷潦草亦飭再換謄好論者謂其辦理得宜謄錄官之承上轄下用心亦良苦矣且向來謄錄出塲監臨卽隨之中闈本屆謄錄於二十二日出塲監臨於二十五日始行出闈聞闔中諸事辦理較爲認眞德中丞之嘉惠士林殊非淺鮮云 
[穗石新談]  
　　原任順德協利副戎威南海縣人由行伍起家洊保今職去年丁艱解任讀禮家中現經張其濤制軍札委總辦廣州府屬水陸緝捕派勇二千五百名隷其麾下上月二十三日親詣督轅禀謝方欲起程忽覺言語模糊精神惝恍延醫覓藥功效全無延至晚間三鼓時 
 
 

Page 3

 
 
遂溘然長逝矣惜哉○粤督署中有一僕婦出外購取零星行至新豐街突遇一匪徒迎面而來攫取耳上金環擠入人叢中逸去婦大聲呼救街鄰齊出窮追匪徒見相離在咫尺間隨出利刃恐赫街隣畏其凶燄莫之敢攖匪徒遂得意徜徉緩步而去婦歸向制軍禀訴制軍大怒嚴飭營官尅日將匪徒緝獲旋遇諸小北門内扭住詰之自稱姓陳名亞德當卽回禀制軍發交番禺縣訊辦○嘉應某茂才來省應秋試僑寓長塘街素有劉盤龍癖惟常苦阮囊羞澀不能一擲千金出闈後見旅費尚有赢餘遂卽入塲賭博腰緾旣罄復將衣服質錢卒以告貸無門欲歸不得窮愁抑鬰吞服洋烟命嗚呼竟歸泉下噫慘哉○番禺縣屬朱黄兩村人因事不和互相械鬥刀鎗並舉傷斃多人嗣經上憲派撥官軍到來彈壓兩村人始各兩散事後楊大令飭拘爲首滋事之人訊供核辦大憲以無故逞凶形同叛逆飭照匪鄉例重懲俾知儆戒云○新鑄制錢業己行用每千伸銀一兩銅　精矣輪廓分明且輕重大小如一並無耗折之弊人皆爲便利云 
[皖省官塲紀事]  
　　安廬道丁潛生觀察前經陳中丞札委統領安慶練軍馬步各營近聞觀察以任重事繁力難兼顧禀懇新任撫憲沈中丞另委是差沈中丞披覽之下念其情詞懇摯未便再拂其意遂另委宋佩珍軍門接統委札旣下在省將弁均往叩賀聞軍門不日卽當接事也初十日爲沈大中丞夀辰文武各員均欲製備禮物表敬忱中丞聞之卽命巡捕官傳示屬僚一槪不準造次違者記過仰見清風亮節卓越尋常且乎口碑之載道也○督辦皖南牙厘總局孫樹人觀察振銓由蕪起節乘招商局江裕輪船於初一夜四更時行抵皖省當卽乘輿晉城小　府經廳次晨赴院禀安并拜會各寅誼聞觀察此次莅省　有厘務要公面禀中丞并叩祝仲帥夀辰小作勾留卽回蕪局視事○長江水師提督李與吾軍門乘坐兵艦於初二日行抵皖省先是水師兵船環列江千旌旗蔽野頗壯觀瞻及見憲舟臨境立卽放砲迎接軍門旋卽登岸乘坐四人緑呢大轎前導有親兵數十名巡捕戈什哈左右護衛極形嚴肅○委辦協賑捐輸江蘇候補道胡觀察家　由金陵起節乘坐輪船於初三日抵皖當卽乘輿晉城拜會各大憲勾留數日卽回白下 
[船主遇害]  
　　有英國帆船名西沙魯者由長崎埠開至上海本月初七日駛抵吳淞口外時適二副經理行船事務驀見船主臥於艙面異　急喚大副爲之察看洎大副至察得船主神色異常詢其緣由言遭水手謀害問水手爲誰則言二人固相識者一則未悉其姓名大副欲將其舁至房中船主曰且緩爾先令二副將船泊定可也及下椗大副喚齊各水手將船主扶回平臥啓衣審視則脇際被刀所戳腸己流出血液淋漓止惶急間遥見有小輪船駛過帆船遂廾旂招至央其拖帶入浦江且告以船主被戳之故小輪船工人因傳　他小輪船令派人奔至捕房聲訴迨捕　飭探捕前往則船主早經斃命各水手俱己成擒乃卽帶回管押定於昨日解送刑司開堂訊鞫想殺人論抵律有明條法網雖寛終難倖免特　知船主因何觸怒衆人致罹殺身之禍也 
[賢宰求晴]  
　　霪雨連天泥潦載道當此秋收之際禾棉均己生芽上海縣裴邑尊民瘼關懷憂心如擣昨晨虔詣城隍廟及沉香閣觀世音像前拈香默禱求放晴曦禱畢而回行經舊教塲　某姓姑媳二人因事勃谿互扭至輿前控訴邑尊飭差帶回署因押候訊懲旣復傳齊各鋪地甲着傳諭各屠户禁止屠宰三日以迓天和想賢令尹至諴感神必能使雨帥返駕也又聞浦東南匯縣屬亦苦雨成災是處田畝木棉約有七分禾稻只居其三目今俱己腐爛不堪農民相約入城紛紛以災象禀報云 
[草草棺殮]  
　　洞庭山人周桂山向在法界　自鳴鐘對面義泰烟館爲夥歷有年所近患疾病日就委頓　本月初七日奄奄一息店主汪梓田倩爲之挑痧血己作黑色因於是晚令人抬赴夀康里墻門之木板上旋卽斃命初八日十一點鐘汪購買棺木擬欲成殮詎有周之堂姪名和尚者投報八仙　捕房言叔父於病重時尚在屋内死後竟被移屍門外求請伸寃捕頭卽令包探傳汪訊究詎汪己在大巡捕房控告謂有流氓多人拆梢等語備捕頭當用德律風通知八仙橋捕房將和尚及流氓人等一併拘拿管押一面令包探王榮培協同中西巡捕至夀康里將死者眼同棺殮畢將棺抬往錫金公所寄放時己八點餘鐘矣惟據和尙在捕房供出曾被汪掌頰捕頭因於昨晨囑令覓保汪己自知理屈將和尚及流氓等一併向捕房保出云 
[法廨停訊]  
　　昨日法會審員葛同轉因另有要公知照捕房停訊一天 
[上海縣署瑣案]  
　　石朗山曹安卿等控稱小的等向來在治下賃屋開南寄園烟寮垷由經手人朱少　將屋另租與周姓致小的論股開之得春園浴堂亦被居東勒閉今特遵諭補詞呈求提究裴邑尊着候批飭提訊察奪○卓忠　控稱姚潤卿拖　銀兩迄今延不清理叩乞比追裴邑尊着靜候嚴比○裴邑尊訪拿在鄉不法之夏生緑范厚齋二人後經　取口供交人保釋此己紀諸前報者也前晚范廣榮等投案求保該二人邑尊訊供之下着邀閔行鎭董某君具保方可開釋廣榮等遵諭而退○前紀龔汝榮因誘姦董茂發之妻戚氏經董控諸法公堂移解至縣裝邑尊訊供笞責置諸木籠前日帮審委員詹明府升堂訊究龔供稱小的與戚氏本不相識因有德泰煤炭店主婦連次引誘以致失足如今惟求大老爺鑒宥明府飭仍置木籠候示○前紀陸姜氏控俞克勳逼婚寡媳一案牽涉南匯縣周浦鎭人鄧仁榖旋由鄧之親戚禀求南邑侯袁明府函請裴邑尊從寛開釋邑尊覆以候查明原卷再行核辦 
[英界公堂瑣案]  
　　昨日禮拜四美副領事易孟士並不到堂觀審所有捕房移解各人均由蔡太守獨判○丁阿榮訴稱小的在楊樹浦開設飯店己歇店夥周雨道現在軋花局替工昨日偕工人陳永林來用膳膳畢央求小的記帳小的允伊卽逞兇將碗砸破約值洋銀一元爲此報諸巡捕拘住周陳但局中工人甚多恐此次捕房將周陳送懲後必挾嫌尋釁是以求大老爺將伊等交保祗須諭以嗣後不復尋釁無須責令賠償矣周供稱小的係揚州人素與丁相識昨日短少飯錢商量暫欠旣不允許原可措給現錢實因被丁辱駡不堪是以與之口角陳供稱小的也是揚州人現在局中供打包之役蔡太守謂周等不應向飯店强賒且復逞蠻砸碗旣是軋花局工人押候函請局中扣下工洋一元賠償丁被毁之物再令覔妥實人來案具保不得再在丁處滋生事端○潮州人江禮發訴稱小的現在治下開設小押鋪夙與戚得全相識昨日戚因借錢不遂攫取櫃上洋銀一元當時追獲贓交捕送案戚供稱上的與江係素識昨日腰纒告匱商借錢文不合攫取洋銀惟求大老爺仁施法外蔡太守判枷號七天以爲之儆洋銀給江領去○二百九十二號華捕禀稱郁阿尺投捕房訴稱被汪瑞林擊破頭顱當經捕頭飭送醫院由醫生騐得傷勢甚重須留院三禮拜方可投案質訊情由今特先行解汪請究汪供稱小的與郁偶因細故稍有口舌不敢逞兇蔡太守飭令管押捕房俟郁傷痊投質然後核辦○包探張松樵禀稱日前粤人王阿桂闖至某西人家詰以何事稱係尋人當時查得失去綢洋傘疑王行竊指交巡捕送案後大老爺訊明一切飭令小的稽查今查得王流落滬江欲尋友人悞入西人家内洋傘諒係别人行竊與王無十王供稱小的並不犯竊實因失業欲尋友托覓生涯不識路途誤闖入西人家内蔡太守謂該西人疑王行竊憑據全無公堂不能准理遂飭將王送交廣肇公所央人具保如無保人資遣回籍○馮阿昌訴稱縫工王杏生曾由小的薦至友人處作工友人失去水烟袋一支疑王行竊令小的向伊盤問伊以爲不應誣竊糾人扭小的至茶肆强取小的之帽質錢以給茶資旋又欲將小的褫衣據云以爲伏禮之費小的無奈報捕拘伊送案質帽之劵呈求電鑒王供稱小的被伊誣竊心實不甘是以邀吃講茶如今情願賠償一切惟求恩恕免再責懲蔡太守謂王旣願認賠自當格外從寛遂判押三日以示 
 
 

Page 4

 
 
薄懲押票給馮俟措錢料理○包探江阿三禀稱前有粤婦鄧吳氏報失衣服五件隨經小的查獲竊賊劉四林自認行竊質在萬春泉所設質鋪中旋將質票售與葉宏慶舊貨攤上問之萬葉不承認解送案下經大老爺飭小的稽查今查得劉確曾犯竊因原贓無可指交是以任意將萬葉二人妄指蔡太守提劉推鞫劉供稱小的行竊該死贓己售與路人無可交出矣萬葉均執定前詞蔡太守判劉再押十四天萬葉無干省釋 
[法捕房瑣事]  
　　阿六者不知何許人亦不詳其姓氏曾在法捕房充當廚司後因痴顚致停歇前晚竟在醬園弄中放火延燒某姓大門有一幼童向之喝阻阿六將童毆擊勢甚凶惡某姓無奈鳴捕拘入捕房捕頭着押候解訊○李阿桂因欠某茶館茶錢久不付楚該店主向之索討遂至口角繼以毆擊由捕拘李送入捕房捕頭以釁起細微從寛斥釋○有妙手空空兒在某處竊得舊鐵一塊被捕拘送捕房備捕頭察得價值甚微立子釋放 
[上海六馬路仁濟堂接到杭垣同人告浙災書]  
　　少欽先生諸位善長大人閣下近惟福基日積善氣愈濃奚如仰羡今歲浙省收成本極豐稔詎料七月廿六以後接連四日大風雨昕宵不絶最可異者十一府同時蛟發不可以數計冲斃人畜倒塌廬莫無地蔑有所傷人口約計各處稱述總在十數萬之譜近日尚是隂雨不晴餘杭等處仍報發蛟如此奇災不亞河南山左諒諸公亦必早有聞知非亟籌振撫則刼餘之民恐有他變不特人命至重且地方亦屬至要雖當道關心民瘼派員查勘誠恐緩不濟急如此岌岌可危之災又值天氣漸寒温台等府素號强悍撫恤之舉眞有刻不可緩之勢伏念諸公情關桑梓夙具飢溺衷腸其迫切呼籲之忱必較弟等爲十倍務求速派多人携帶巨欵飛速來浙會同杭省諸紳集貲衆擎分投往振早救一日則早活一日亦多活一命不勝拜禱翹盼之至也另呈飢民求賑節略一扣伏祈刊登報章傳播遐邇庶各省好善仁人聞風興起解囊慨助禱祀以求望雲頂視手此專懇恭請同安不盡百一杭垣募振同人頓首初五日午刻○逕啓者浙省於七月廿六七八九等日猛雨狂風運宵逹旦且十一府各處發蛟其數不可勝計以致同被水患湖紹寍台西府及杭之海寍嚴之桐廬分水温之玉環等處爲最重一州報災之呈共收六萬四千數百張亦罕聞之事冲斃人畜倒塌廬舍不計其數而濱湖濱海之處受災尤甚合屬太平縣之松門地方向稱巨鎭烟户數萬家竟至全數漂没陷入大海餘如臨海縣白山洋及各府縣被災大小村落有全成澤國者有半被冲没者此次淹斃人口約計有十餘萬之多見者慘目聞者傷心小民蕩析離居風餐雨宿不堪其苦當此秋禾將熟之際徒遭冲洗淨盡空費一年錢力情景殊屬可憐邇來又大雨如注連日不休災患猶恐未己轉瞬冬令將來啼飢號寒待哺甚急若不亟加賑卹飢民旣無生路勢必别釀事端爲此瀝情布告諸大善長大人速籌巨欵並派妥人赶卽來浙分投查明散放以救災黎而衛地方功德無量不勝急切企禱之至浙江省十一府屬被災飢民百　公禀 
[正誤]  
　　本月初八登五珠山人重定潤格助振敝局及代贖婦女經費遺一及字轉送誤特送黄錦裳誤王錦堂恒濟誤仁濟特此更正以照信實再山人繪例小者七日大者十日取件劣紙不繪合并附登[  恒濟局啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十五年八月三十日京報全錄]  
　　宮門抄○發抄硃批四道○浙撫崧奏請旌表片○御史唐奏陪祀稽察人員稀少據實紏叅摺○護蘇撫黄奏委署藩司片○又奏代遞遺摺緣由片○江督曾等奏揀補知縣摺○大臣溥等奏暫行革職防禦擬請先行開缺另補摺○豫撫倪奏請將獲盜出力人員交部議奬摺○八月三十日刑部都察院大理寺廂紅旗值日刑部引見四名正紅蒙六名○睿王由東陵回京請安○烏拉喜崇阿請假四日○刑部奏派覆核朝審之大臣派出額中堂李鴻藻松溎續昌崇禮曾紀澤徐郙廖夀恆恩棠汪鳴鑾○召見軍機福中堂麟書桂全○發抄譚鈞培奏挾忿刀傷民人何成鳳之姚州軍功戴必賢革訊奉硃批着照所請該部知道欽此○又儘先守舒之翹補東川守奉硃批吏部議奏欽此○又雲南府納樓等處土匪滋事登時撲滅請將出力之知府全楙績等奬叙奉硃批着照所請該部知道欽此○又千總鄧元龍更名陞炳奉硃批兵部知道欽此○○崧駿片再據藩司許應鑅詳稱據象山縣詳據附貢生福建候補同知歐景辰禀稱竊職世居象山縣十三都墻頭莊故父議叙知府歐孔章爰捐己田一千二百二十七畝零地一畝六分二厘計錢六萬一千四百五十餘千文合銀三萬四千一百四十四兩零以爲義田贍族中鰥寡孤獨貧乏廢疾皆各有差然規模雖己粗就而義莊尚未建造齎志以殁今其子歐景辰遵遺命於縣治之南象山縣地方補造房屋顔曰立三堂大小共計四十四間計錢二萬一千三百七十餘千文合銀一萬一千八百七十五兩零統共田屋計價銀四萬六千有奇除歲收租息完納正賦以及照前給發外再加無力婚嫁喪葬延師課讀歲科鄉會二試量入而出分章給發造具義莊條約田畝清册由司核明詳請奏咨前來查象山縣己故議叙知府歐孔章情殷樂善誼切周親割膏腴以連阡濟貧困而赡族家聲夙著鄉望素稱其子歐景辰又能仰承先志建造義莊克承善舉洵屬慷慨好施後先濟美合無仰懇天恩俯賜勅部照例議給旌表建坊以昭激勸除將册結咨部查照立案外謹附片陳請伏乞聖鑒勅部議覆施行謹奏奉硃批該部議奏欽此○○掌山西道監察御史臣唐椿森跪奏爲陪祀稽察人員稀少據寔糾叅恭摺仰祈聖鑒事竊維關帝神默相自來尊崇我朝尤昭靈貺凡與祭祀者先期齋戒則將事宜如何恪恭詎意奉行日久各衙門派出陪祀者諸多不到卽稽察監禮者亦屬寥寥本月初十日欽奉特旨遣鄭王行禮視籩豆及監視籩豆尚有數人臣在百官東班紏儀見禮部多福一員陪祀殊覺不成事體相應請旨嚴加申斥庶屆祭祀之期不致仍前玩泄也臣爲崇祀起見是否有當伏祈皇上聖鑒謹奏奉旨己錄○○黄彭年片再現署蘇州藩司新授貴州臬司田國俊先經臣等奏奉諭旨允准給假回籍省親自應飭令交卸藩司篆務以便起程回籍所遺蘇州藩司一缺爲錢糧總匯政務繁劇必須遴員署理查新授江蘇按察使劉樹堂現己到蘇堪以委署除檄飭遵照外謹合詞附片陳明伏乞聖鑒謹奏奉硃批知道了欽此○○黄彭年片再據欽差出使大臣二品頂戴三品京堂薛福成遣屬潘和呈稱家長胞兄頭品頂戴前都察院左副都御史薛福辰係江蘇無錫縣人於光緒十五年七月初二日在籍病故所有遺摺呈請代遞再家長胞兄福辰有親子四人嫡子三品廕生監生邦襄監生邦龢在籍肄業監生邦蕃及庶長子邦彦均經出繼孫二人育麒育麟均幼合併聲明等因前來臣查薛福辰才長學富兼擅岐黄蒙聖朝特逹之知供奉内廷頻邀異數前因猝中風邪陳請開缺不意調理到籍未及匝月遂致不起所有遺摺一扣恭呈御覽除咨部查照外謹附片具陳伏乞聖鑒謹奏奉硃批另有旨欽此○○太子太保兩江總督臣曾國荃護理江蘇巡撫布政使臣黄彭年跪奏爲揀員請補要缺知縣恭摺奏祈聖鑒事竊照丹陽縣知縣凌焯調補吳縣知縣奉准部咨於光緒十五年三月十二日奉旨後第五日行文按江蘇省照限减半計算扣至四月十二日作爲開缺日期應歸四月分截缺所遺丹陽縣知縣係冲煩疲難四項兼全要缺例應由外揀　該縣地處南北冲途兼管運河驛站民情瘠苦差務繁重爲蘇省著名累缺非有守有爲能耐勞苦之員不足以資治理臣等於通省現任知縣合例人員内逐加遴選非垷居要缺卽人地未宜一時實無合例堪調之員惟查有進士卽用知縣王齊海年四十九歲湖北羅田縣人由附生中式咸豐八年戍午科本省鄉試舉人光緒二年丙子科會試中式進士引見奉旨以知縣卽用欽此籖掣江蘇親老改掣安徽是年十月到安徽省六年丁父憂回籍服滿起復到省十二年請補頴上縣知縣未准部覆是年四月聞訃丁母憂服滿親老事畢仍赴原掣江蘇補用由籍給咨起程於十四年九月二十二日到蘇繳咨己奉部文准其起試覆查該員心地樸實爲守兼優以之請補丹陽縣要缺知縣人地實在相宜洵堪勝任與例相符該員係進士出身照例毋庸甄别考復據署蘇州布政使臣田國俊署江蘇按察使臣朱之榛會詳請奏前來臣等覆查無異仰懇天恩俯念員缺緊要准以卽用知縣王齊海補授丹陽縣知縣實於要缺地方有裨該員係進士卽用知縣請補知縣銜缺相當毋庸送部引見亦毋須查造叅罰謹合詞恭摺具奏伏乞皇上聖鑒訓示謹奏奉硃批吏部議奏欽此○○奴才溥齡麟嘉英廉跪奏爲暫行革職防禦擬請先行開缺另補恭摺其陳仰祈聖鑒事查光緒十一年正月内據禮部司員轉呈該部割草人李寳謙之嬸母李氏呈稱伊子李寳珍因向惠陵防禦海昇討要借去銀鐲被其砍傷身死一案當經牌飭遵化州相騐審訊旋准遵化州知州石門理事通判會詳海昇恃符狡展照例申請斥革以便訊辦等因申請經前任守護大臣毓橚等奏奉諭旨海昇着暫行革職審辦欽此欽遵行知在案至今四年有餘案尙未結惟官缺未便久懸復經奴才等飭催該州作速訊明申覆以憑核辦兹據遵化州知州陳以培申稱查海昇前因故殺李寳珍身死蒙發前任知州王啓俊審訊因恃符狡展詳蒙奏請暫行革職嗣經會同前石門理事通判崇本訊據海昇供認因借孀婦李李氏家銀鐲不還被其子李寳珍逼索窘辱起意致死先後用洋槍小刀將李寳珍放砍致傷殞命不諱迭經解省該犯輒卽畏罪翻供駁回覆審迨禀請提省審辦又因該犯刁狡異常仍行移回現復會同石門理事通判榮海審訊屍親見証均屬供指確鑿卽訪之輿論僉稱並無寃濫且從前業己起有海昇之子隆格供出兇刀可憑是海昇故殺李寳珍身死别無疑義無如該犯狡滑姓成近雖照舊書供而結案恐尚需時等因申覆前來查海昇係由昭西陵奉祀禮部讀祝官兼升惠陵正紅旗防禦差缺未便久懸除海昇故殺李寳珍身死一案應由直隸總督核辦另結外其讀祝官防禦等缺謹擬奏請先行開缺另補以重職守俟命　之日奴才等照例分别辦理所有暫行革職防禦擬請先行開缺另補緣由理合恭摺具奏伏乞皇上聖鑒謹奏奉硃批着照所請該衙門知道欽此○○河南巡撫臣倪文蔚跪奏爲疉獲隣境盜犯多名出力人員請旨交部從優議奬以資觀感恭摺仰祈聖鑒事竊查緝捕盜賊全賴地方文武不分畛域實力堵拿庶幾有案必破而隱患濳消然非懲勸嚴明玩泄者立予嚴叅勤能者務從優奬計亦無以策羣材而昭激勸兹查有前署正陽縣事候補通判何桐青在正陽任内先後首先拿獲隣境新蔡縣行刼李成章家案内擬斬加梟之黄狗自於光緒十三年正月解歸犯事地方審辦又獲淮寍縣行刦苑鼎匝家案内擬斬决之舒羣王鐵匠李有意李玉榮楊長遂於十三年四月解歸犯事地方審辦又獲項城縣行刼泰成和錢店案内擬斬加梟之張仲張國華於十三年七月解歸犯事地方審辦又獲汝陽縣行刦張玉庭等家案内擬斬加梟之邢海亮楊甲於十四年五月解歸犯事地方審辦又獲太康縣行刼楶家案内擬斬並斬梟之楊恒泰劉廷章程良田楊秀榮胡懸楊春山於十四年六月解省審辦均經訊明結報分别題奏在案其緝捕之勤獲犯之多實爲豫省州縣中絶無僅有之員今該員所署正陽任内尚有承緝盛致和涂洤貴被刦兩案逃盜未獲於例不在送引之列然其勤於跴緝成效炳著理宜從優酌保據藩臬兩司會詳請奏前來臣查正陽向爲豫省著名瘠缺民情刁悍催科撫字稱職維艱該員乃能措理裕如復留心捕務不分畛域致獲隣境斬梟盜犯多至一十六名似此異常出力爲守兼優洵佐貳中不可多得之員合無仰懇天恩准將前署正陽縣事候補通判何桐青交部從優議奬以資觀感寔出逾格鴻慈臣謹恭摺具陳伏乞皇上聖鑒訓示謹奏奉硃批着照所謂吏部知道欽此 
 
 

Page 12

 
 
[光緒十五年九月初一日京報全錄]  
　　宮門抄○發抄硃批四道○皖撫陳奏審明盜犯照章懲辦摺○晋撫豫奏改留副將在省補用片○九月初一日工部鴻臚寺正藍旗值日無引見○容山假滿請安○徵厚謝授雲南臨安府知府恩○吏部呈進月官卷○清安等奏派補進武職六班派出桂全貴恒恩棠恩光容山○召見軍機崑岡徐樹銘徵厚○發抄崧駿奏天台縣賊犯施胡水因竊殺死一家四命案審擬奉硃批刑部議奏欽此○又遊擊蘇長慶改留浙江歸標補用奉硃批着照所請兵部知道欽此○譚鈞培奏請將藉捐釀命私拷詐贓之在籍叅將李德泳革訊奉硃批着照所請該部知道欽此○又總兵夏毓秀於昆明普平村捐建陣亡新降弁勇高其蔚等專祠奉硃批着照所請禮部知道欽此○○新授順天府府尹開缺安徽巡撫臣陳彝跪奏爲革勇紏刦厘卡得贓拒捕獲犯審明照章懲辦恭摺仰祈聖鑒事竊據建平縣禀報定埠厘卡被刦拒傷司事勇丁一案經臣批飭嚴緝去後據該縣先後獲犯呂來格呂麻雀敄張麻敄呂丙牙李三子費丙林包松全周漢山等八名起出贓衣洋錢並據呂木奇一名聞拿帶贓自行投首提訊各犯供認係己革營勇呂來格包松全起意糾刼周漢山張麻敄呂丙牙李三子入室搜贓呂麻雀敄呂木奇在外瞭望費丙林臨時畏懼不行事後分贓不諱禀請查照嚴懲游勇章程就地懲辦臣當以案情重大批司飭委候補知府楊綜清馳往會同廣德州督縣提犯研訊周漢山呂來格二犯於取供後先後在監病故由州請驗訊詳批飭核入正案辦理嗣據委員候補知府楊綜清廣德直隷州知州文翰會同前署建平縣知縣楊霈霖現署建平縣知縣張樹建審明議擬開錄供摺禀覆臣查該縣地處皖南界連江浙土客雜處良莠不齊當此盜風未息亟應從嚴懲辦卽經批飭查照定章會營將情重盜犯包松全張麻敄呂丙牙李三子四名就地正法並將餘犯呂麻雀敄呂木奇費丙林由該州文翰督同現署縣張樹建覆訊議擬詳由臬司張岳年核議具詳前來臣覆加查核緣包松全張麻敄卽張長申呂丙牙李三子呂麻雀敄卽呂元庚呂木奇費丙林分隷浙江長興德清江蘇上元安徽建平巢縣等縣包松全張麻敄呂丙牙李三子係與己獲病故之呂來格周漢山先在銘强等營當勇因事革退後呂來格回至建平縣定埠在街外搭棚開設烟館包松全等各游蕩度日均相認識先未爲匪光緒十四年三月三十日包松全張麻敄呂丙牙李三子周漢山呂麻雀敄呂木奇費丙林先後至呂來格煙館吸烟閑坐彼此會遇各道貧難呂來格包松全稔知街上厘卡收存厘金甚多尚未起解起意糾刼得贓分用均各允從周漢山復轉邀在逃之李老么孫小梅黄胖仔夏老九周小牛入夥一共十四人是夜二更後在街外僻地會齊包松全周漢山李三子呂木奇分帶木棒刀棍餘俱徒手臨行費丙林心生畏懼不敢前往呂來格令其在彼等候自與包松全等偕抵厘卡門首見栅門卡門尚未關閉留呂麻雀敄呂木奇在左近瞭望孫小梅黄胖仔在外把風接贓呂來格等一擁進卡行刼勇丁人等攔捕被周漢山拒傷司事胡弼臣左肋勇丁楊如左眉各取卡内洋槍長刀助勢分赴各房搜刦洋錢衣物逸出與孫小梅等分携逃走因卡員帶人追捕略將贓物沿途撩棄尋見費丙林同逃在途告知行刦拒捕情由及至小營邊地方李老么孫小梅黄胖仔夏老九周小牛五人携贓先逃呂來格九人查點贓物共洋錢六百四十餘元衣服數十件當將洋錢五百元分紥兩包撩在河邊約俟事冷再分又一百元交呂來格代收各先分洋錢五元衣服七八件及四五件不等費丙林因未同行僅分洋錢六元各散卡員候補縣丞林之珍報縣會營勘騐禀報先後獲犯張麻敄呂丙牙李三子費丙林呂麻雀敄並起獲贓衣洋錢訊據呂麻雀敄供出首夥盜犯呂來格包松全周漢山逃匿梅渚地方該縣卽帶差馳往按名捕獲並據呂木奇聞拿帶贓赴縣自首訊明各供禀請查照嚴懲游勇章程就地懲辦臣以案情重大批司飭委候補知府楊綜清會同廣德州督縣研訊周漢山呂來格二犯於取供後先後在監病故由州詣騐訊詳批飭核入正案辦理嗣據委員候補知府楊綜清廣德直隸州知州文翰會督前署建平縣知縣楊霈霖現署建平縣知縣張樹建提集各犯審明開錄供摺禀覆經臣批飭將情重盜犯包松全張麻敄呂丙牙李三子四名就地正法並將餘犯呂麻雀敄呂木奇費丙林覆訊議擬由司核議具詳前來臣覆核此案旣經委員與該州縣提犯會訊據各供悉前情不諱贓經厘卡認明正盜無疑查例載盜犯明知官帑紏夥行刼但經得財將起意爲首及隨同上盜者擬斬立决梟示又未傷人夥盜聞拿投首者實發雲貴兩廣極邊烟瘴充軍又共謀爲强盜夥犯臨時畏懼不行事後分贓者杖一百流二千里又刑部奏准通行嗣後夥盜供出首盜逃所於四個月限内拿獲係情有可原之犯减發新疆給官兵爲奴各等語此案呂來格包松全明知厘卡收存厘金係屬官帑胆敢紏衆行刼得贓張麻敄呂内牙李三子周漢山聽從入卡搜刼周漢山又拒傷司事人等平復實屬不法自應按例問擬呂來格包松全張麻敄卽張長申呂丙牙李三子周漢山卽周聾仔均如該司所擬合依盜犯明知官帑紏夥行刼但經得財將起意爲首及隨同上盜者擬斬立决梟示例各擬斬立决梟示各犯均係己革營勇包松全張麻敄呂丙牙李三子四犯業經臣批飭照章就地正法應毋庸議呂來格周漢山均先在監病故仍照例戮屍梟示以昭炯戒呂麻雀敄聽糾夥刼在外瞭望事後分贓係在舊例情有可原之列於行刦後十一日獲案卽據供指首夥盜犯呂來格包松全周漢山逃匿處所立時拿獲自應查照通行問擬呂麻雀敄卽呂元庚亦應如所擬合依夥盜供出首盜逃所於四個月限内拿獲係情有可原之犯减發新疆給官兵爲奴通行擬發新疆給官兵爲奴仍照名例改發極邊煙瘴充軍以足四千里爲限到配後鎖拿鐵杆石墩二年呂木奇在外瞭望並未拒捕傷人一經聞拿卽自行投首所分贓物全數繳出尚知畏法亦應按例問擬呂木奇亦如所擬合依未傷人夥盜聞拿投首者寔發雲貴兩廣極邊烟瘴充軍例擬發雲貴兩廣極邊烟瘴充軍仍以極邊四千里爲限到配後杖一百費丙林聽從行刼臨時畏懼不行事後分贓爲數無多亦應按例問擬費丙林亦如所擬合依共謀爲强盜夥犯臨時畏懼不行事後分贓者权一百流二千里例擬杖一百流二千里各犯雖事犯在光绪十五年三月十六日恭逢恩詔以前惟係强盜問擬軍流應均不准援免分别照例剌字定地發配折責安置餘訊無另犯窩夥竊刼别案及同居親屬分贓牌保得規包庇並逃後知情容留人家應與周漢山呂來格在監病故訊無凌虐情弊之刑禁人等均毋庸議呂丙牙有兄呂元牙呂麻雀敄有兄呂洪庚呂木奇有兄呂元奇均不能禁約其弟爲匪與失察呂來格呂丙牙呂麻雀敄呂木奇爲匪各牌保事在恭逢恩詔以前寛免責懲其餘各犯在外爲匪原籍牌保無從覺察並免傳責司事卡勇被拒各傷早己平復起獲各贓經卡認領未起追賠仍先由厘卡委員賠補足數盜械供乗免追呂來格搭棚開設烟館失於查察之地保呂其祥事在赦前並予免究仍飭縣革役將棚拆毁各屍棺飭埋逸犯李老么等飭緝獲日另結監斃盜犯僅止二名管獄官邀請免議此案首夥盜犯十四人業於疏防限内拿獲九名獲犯過半兼獲盜首所有疏防文武並失於防範之厘十委員候補縣丞林之珍均邀免叅處除供招咨部外合將革勇紏刦厘卡得贓拒捕獲犯審明照章懲辦緣由恭摺具陳伏乞皇上聖鑒勅部核覆施行謹奏奉硃批刑部議奏欽此○○豫山片再晋省南北兩鎭奏改馬步練軍惟在管帶得人方可日有起色臣自接護撫篆以來時以整飭練軍爲心人材爲亟兹查有兩江補用副將董履貞安徽合肥縣人由軍功歷保今職同治九年經统領樹軍前大同鎭總兵張樹屏咨調來晉委帶副營扼守河防光緒三年因遣散樹軍率勇回籍現在來晉派帶大同練軍馬隊六旗該員久在晋北情形最熟以之留晉管帶練軍實於操防大有裨益值此講求營伍將領需人之際據署大同鎭總兵臣林成興咨商前來與臣意見相同合無仰懇　天恩俯准將兩江補用副將董履貞改留晉省歸標補用藉收指臂之助出自鴻慈除飭取履歷清册咨部外理合附片陳請伏乞聖鑒訓示謹奏奉硃批着照所請兵部知道欽此 
 
