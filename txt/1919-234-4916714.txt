# 1919 - 234 - 4916714

 

Page 1

 
 
   
 
 

Page 2

 
 
   
 
 

Page 3

 
 
時評 
[如臨大敵（冷）]  
　　政府此次對於齊魯之代表如臨大敵然下戒嚴令也社絶交通也閉門防禦也此何故耶各代表之行動果有越出範圍者耶各代表之請求果有萬難承允者耶各代表果有身懐武器者耶抑何若是之張皇也耶 
　　抑有一層當爲政府所不可不知者各代表何以若是之願受困苦而各代表之來之何以源源不绝如是耶政府之對於齊魯事果以爲措置悉當而不一顧問耶若僅僅以臨大敵之法臨之我恐終不能消弭之也 
[專電一]  
　　北京電　昨政府代表與各代表談話對取消魯戒嚴謂係限制日人又謂馬良所殺皆土匪有功無罪各代表仍求見總統昨夜仍露宿府前童子軍守衛昨晚迄今晨遇雨數次秩序如舊政府擬代表再不退卽下戒嚴令警廳自昨起已派隊至廊坊等暫時阻此續到代表 
　　北京電　敎育部通告國務院布告已均發勸導語下午起將學生移送天安門内府院各門照常通行各校長往領學生尙未散閣議續發一令飭敎育部整頓學風又院令警廳調查各界聯合會來歷又戒嚴擬自二十八起命令今晚發大意自稱各界代表喧擾狂譟復包圍府院阻斷交通搗毁西苑門形同强暴顯有莠民煽亂爲保治安計依法戒嚴又總司令决任段芝貴（二十八日下午八鐘） 
　　北京電　今日清華滙文學校學生聚集游行數達四百沿途散傳單並露天演說午過國務院派參議二人代見解說山東戒嚴爲杜日人藉口亂事派兵或他種行動且亦爲爲防止日本 
浪人計現政府拒簽字爭魯案與學生感想相同至前次逮捕各代表據稱非學生故暫留置 
　　北京電　學生分隊包圍新華西苑福華各門及集靈囿總統住宅門均閉學生派稽察服操服佩紅綬在門外把守閣議决定戒嚴辦法先用國務院布告勸學生散去如無效再發戒嚴令 
　　北京電　請願代表迄今午尙未退新華門嚴扃府中人員改由西苑運糧兩門出入警廳因代表多屬學界力請敎次勸散警廳勿强力干涉但尙無解勸法並聞今午尙有代表續往 
（二十八日下午一鐘） 
　　北京電　今晨西苑福華兩門多數代表圍集（二十八日下午五鐘） 
　　北京電　王揖唐擬分四日招侍議員報界第一日安系第二日其他各系第三日中國記者第四日外國記者地在外交大樓 
　　北京電　某要人云軍府反對王揖唐已有徵兆但卽正式電到政府决不輕易總代表以維威信（二十七日下午九鐘） 
　　北京電　徐電陸榮廷總代表束裝待發而西南復電未到盼代疏通一致贊助（二十七日下午四鐘） 
　　北京電　七總裁電于右任稱隴海洛潼借日欵請飭取消 
　　北京電　外交界消息奥約對華修改各欵因各國防奥勢力復活將助我挽回（二十八日下午一鐘） 
　　北京電　浙盧督電保何豐林爲滬副使又稱願舍浙返滬院電商蘇李（二十八日下午一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　鮑宗漢提查辦齊耀琳案庇縱屬員玩視學務寬縱米蠹中飽洲欵今日新衆院已列日程　（二十八日下午一鐘） 
　　北京電　田中玉電告多倫雨雹水發請給賑（二十八日下午一鐘） 
　　北京電　謝米諾夫請赴奉見張作霖要求帶衛隊部電孫烈臣查察（二十八日下午四鐘） 
　　北京電　范其元電俄沃政府擬遷托木斯克又有人主請日保護未决（二十七日下午九鐘） 
　　北京電　西藏交涉無結果當局電熊克武張廣建備兵英使提抗議（二十八日下午四鐘） 
　　北京電　黑龍江蘿北縣被匪失陷鄰邑無恙（二十七日下午五鐘） 
　　北京電　陳毅電俄兵有自恰克圖混入庫倫消息請速派援 
　　北京電　鮑電護路地點分南北東三段貴卿現在政務紛繁俟吉事稍定擬出駐長春以便調度（二十八日下午五鐘） 
　　北京電　吉省長電日軍在横道河子拿獲損毁電線犯業已交縣嚴辦今日武官要求歸軍法裁判懲辦並請訂立專條會同司令部出示布告等語事關法權應如何辦理請示 
　　北京電　美公使辭行聲明希望速復統一合力對外　　 
　　香港電　電車案交部以合同條文不妥未准立案省會以伍藉磐違法承辦提議取消公司見各方反對擬展緩付欵劃押 
[各通信社電]  
　　北京電　今午各界代表團被警拘禁天安門内不得出　戒嚴各擬就俟國務院及敎育部向代表等勸告無效後卽發表　各界代表團迄今午未退新華門已關閉（二十八日） 
　　北京電　徐世昌電陸榮廷總代表束裝待發望疏通西南一致贊成促進和議（二十七日） 
以上平和通訊社電 
　　北京電　龔總理擬國會閉會時手續有四（一）制定憲法（二）核計預算（三）贊助政府（四）推議長爲總代表 
　　北京電　唐繼堯電請將中日密約抄寄以資研究 
　　北京電　交部請將奉吉黑電局另設監督勿庸奉局長兼理已准 
　　北京電　政府復電達賴喇嘛川邊匪亂派兵鎭壓外傳討伐西藏絶無其事 
　　北京電　王家襄與王揖唐討論法律問題雙方贊成（以上二十九日）以上中華通信社電 
　　北京電　　王揖唐將由津南下不再回京方樞因有他項任務决先赴寗守候不與王偕行（二十八日） 
　　北京電　中日軍事協定俟對德奥恢復和平後决計廢止聞院部已籌擬廢除手續不至再有阻力 
　　北京電　前傳英美對山東案又將作二次調停據外交界人云此說不確各國現持冷靜態度 
　　北京電　閣議寶抵縣水災請賑决發五千元不日即下明令 
　　北京電　新國會審查預算案結果對於以地丁擔保發行兩萬萬公債一層改爲以鹽稅擔保發行五千萬公債政府以鹽稅關係外人且五千萬額數太少擬仍請維持原案 
　　北京電　盧永祥保何豐林爲松滬副使政府尙未决定將來此席非何即陳樂山 
　　北京電　北京大學訟案判决後原被告均緩刑聞被告魯士毅等將提起上訴（以上二十九日） 
以上中孚通訊社電 
[公電]  
　　常州一女師學生家屬電　申報館請轉各報館轉一女師呂校長鑒女師風潮愈釀愈烈長此以往其何能淑爲一己名譽計爲數百學子學業前途計先生亟官早自引退以保令名而維大局常州溧陽宜興一女師學生家屬公電 
[中美新聞社電]  
　　二十七日華盛頓電　歐和會美國顧問員之一前國務院遠東事務部長威廉博士語參議院外交委員會云彼對於和約中之山東條件極爲反對曾向威爾遜總統提議和約中應有一欵規定所有德人在華財産應還諸中國所有日本取諸德國之任何權利應於一年内歸還中國博士又謂亨貝克博士及其他美國顧問員莫不反對山東條件又云我固絶不致疑於日本之將實踐其諾言但此項諾言不能合人滿意因九十九年之租約屆滿後日本仍留有靑島之管理權而所歸還中國者實際上實一無所有耳云云該委員會中之共和黨員討論此問題後於會議中提議謂可將允許日本在山理管理權之條欵删除或修正云 
[路透電]  
　　二十六日巴黎電　和會外交界中盛傳威爾遜總統因美國反對對德和約日見其甚頗爲不安已請法意兩國從速批准和約聞威爾遜總統關於法國衆院接受和約事與克勒滿沙氏聲息相通威爾遜總統現以種種外交方法促請意國從速批准和約俾和約可由五大協約國之三認可 
　　二十六日巴黎電　修改一八三九年荷比條約之委員會中荷比代表互起爭論比代表决計回不魯塞爾惟法國外交部勸噲比代表於未接倫敦荷使報告之際勿遽退出委員會 
　　二十六日巴黎電　中國議和代表主任陸徵祥頃游凡爾登目撃一切深爲感動謂法國人民所受之困苦出於人之想像 
　　二十六日巴黎電　法國衆院休會兩星期後今日復開會大約非至選舉時不致閉會 
　　二十五日法國聖拉法電　英國飛機一架由哈里 
韋爾中慰駕駛飛往太蘭杜將進赴印度 
　　二十五日倫敦電　吉特士爵士今日在巴新斯土克演說謂政府已從財政大臣之建議設立財政委員會以喬治爲主席以期減輕國用力事撙節首相現以全副精神減削國用務期可獲偉大之結果全國現有兩大問題一爲覓取市場一爲保全出産吾人現正籌畫於東歐無秩序部分重興吾人之出口貿易而尤注重供給煤斤蓋無此物歐洲不能恢復元氣也吾人且從事改善領事商業外交事務及振興國内之貿易吉特士爵士末乃請衆急宜增加出産苟不出此必遭巨刦 
國外要聞 
[山東問題與美上議院]  
　　中美通信社消息云據華北明星報載華盛頓七月二十九日通訊云按目前形勢推测議院中對於和約與國際聯盟尙有多數星期之辯論或謂延至年底恐仍無解决之希望或謂九月内當可完全了結總之兩方爭辯必極激昻非短促時期所能解决也現時白宮及上議院每日皆有辯論反對黨大占勢力和約與國際聯盟中引起爭論之點不外山東問題昨日日本大使館之加藤氏復與國務卿藍辛氏晤商然日使無眞正誠意將山東權利交還中國似難以挽回目前局勢而現時此間人士皆不信日本所持對華態度爲大公無私其初頗有謂反對和約之人係利用山東問題以攻撃政府者惟目下美人反對和約侵害中國權利之感想根深蒂固美人之尊重公道心已大爲激動即威總統本黨之領袖亦不敢贊同和約中之山東條欵如參議員多瑪司爲擁護現政府中堅之一亦嘗告威氏謂彼不能吞噬山東若按和約原文將山東置於日本統治權之下彼斷不能投票贊成總之凡威總統曾與接談之參議員無論其爲民主黨或共和黨莫不正告威氏謂不敢贊同和會解决山東問題之主義民主黨中固不乏願投票贊成和約之人惟餘者均居於反對之列耳威總統不將法美盟約與和約同時提出上院已惹起風潮陷政府於困難之境威氏受各面壓迫今日始將該約書原文咨達上院然挽救太遲頗引起疵議國務卿藍辛氏前途荆棘滿佈無可諱言將來出席於上院之外交委員會尤爲最大難關云 
國内要聞 
[北京通信（霜己）]  
和議聲中之安福系與各方面 
　　王揖唐拜總代表之命今已半月此固人人意中皆中爲必將被拒者然軍政府正式之電迄今未來但以各方面所得消息證之則西南各省各軍之有意思表示者已居大半且多反對之聲故逆料西南政府不日卽將彙集各方電報據以作復而擋駕二字必有能免今日晤某要人據彼所言西南反對亦逆料其必有然政府用人已定决不能因反對而變更且以安系之勢力東海亦决不能憑藉西南遂奪去王揖唐之代表故南方儘反對北方儘可不理會云云以北京空氣推之確近事實也至王揖唐方面近亦知反對之必來而依然作南行之計前次决於三星期内南下今又擬十日内外即作滬行不問南方之肯開議與否而但到上海即算彼有議和之誠意足以間執南方之口此又安系中人言之鑿鑿者也　　 
　　然則今日以前之所謂接洽者何如乎林某之代某公歡迎係五百元僱用而來早無一顧之價值彼輩所共稱已經接洽之陸榮廷據數日前廣東消息固在尙未表示之列然徐東海方面得有由丁乃揚轉來之一電即聲言個人對王並無成見但必視西南多數爲從違故今日東海又托丁乃揚復陸一電托以疏通然則謂陸榮廷必獨表贊成殆亦非事實也所較可注意者即葉夏聲將次來京早播於王揖唐之口而葉果入都且在安系之多聞日報發表意見葉之語氣大不滿於南方之武人據安系所言葉固歡迎王氏者也然細究葉氏之主張則不主和議謂爲武人固地盤但主以命令促舊國會議憲而曰一切法律事實俟憲法公布後依法解决則猶是南方純護法派之議論試問安系能否容納耶 
　　談及憲法問題則安福系之主張非常混沌今日廣東又將開憲法會議而政學會及王家襄兩派則又主恢復六年之憲法會議此兩者之異點如在粤議憲則已開除之舊議員不能與聞如復六年憲會則廣東新補之舊議員不能與聞十日以前安系報紙力攻恢復六年憲會之說且王揖唐對於廣東新補之舊議員某氏電邀與談亦曰如恢復六年憲會何以處公等一流人又曰予於制憲一層無所容心故對於由京赴粤之舊議員概主放任不復講覊縻之術則是因反對恢復六年憲法會議之故而力贊舊議員之赴粤也然一面又訪王家襄承認恢復六年憲會而以認新國會爲二次國會相交換又似不反對六年憲會者某政客曰王氏之用意蓋欲操縱舊國會開除新補之兩　使之互相搗亂兩無所成也殆近是歟 
　　由京赴粤之舊議員欲行不行至二十二日始有月内一律赴滬之說然此等議員之集合始僅十餘人繼得三十餘人繼又得四十二人最　乃得五十二人而因京中報紙載有與王揖唐及政府接洽者内部大犯口舌互相疑忌最後有人以無論如何一走了事爲說其爭始息在當王揖唐未發表以前固曾以經濟調查會委員名義向郭則澐接洽一次郭之答語殊雋曰若廣東能月給四百元則吾不敢留也王旣聲言放任則所言接洽者當然不成事實不過旣利用其去則又令人滋疑耳至於王家襄氏則據知彼者所言彼决不至向王揖唐交換政見而王揖唐與不能赴粤之舊議員（即廣東已開陳而今在經濟調查會者）近日頗有聯絡之說則信乎安福之眼光四射矣 
　　近來京中又有一種風說謂軍政府未遽表示仍係先商條件苟能靠近亦可不拒然以此函第一段所述情形證之似其說亦屬不確且在京中之李曰垓氏日作浪游並未聞與當局接洽也蓋近今北京所聞之和局消息大半惝恍迷離而安福系與各方面間尤有若即若離非霧非烟之現象但皆半月來之新醒釀且限於北京一隅據若輩自言滬粤輿論不易轉換惟有王揖唐親去候議之一法也 
[京津各界第三日請願記]  
　　前晚（二十六）各界代表兩起共百餘人露宿於新華門外昨晨各代表聯合本京學生界共同大舉向新華門出發人數在二千以上公府門衛當將新華門緊閉先是前晚門衛雖將各代表内外隔絶飲食衣服禁止餽送而各代表一種犧牲的精神軍警猶爲起敬故政府對此亦無辦法特凂京商會安迪生及萬福華二人（萬君兩女公子均係代表）出與各代表接洽勸令回家各代表絶不爲動反要求北京商界加入此次運動安萬無法當即退還昨日（二十七）代表二千餘人旣齊集於新華門政府益形狼狽及於下午四時派出胡鄂公唐在章出與各代表接洽各代表先詢兩位是否總統代表答稱吾們不過把政府意見與諸君談談嗣後彼此談話胡唐兩君所談大抵不得要領略謂山東戒嚴係因該省中日人民接近恐惡感太深致釀事變故政府不得已而出此然於短時間内一定可以解嚴惟須察看該省情形現政府已派員前往察看一切政府與國民一致對外斷無壓迫愛國行動之理望諸君體諒政府等語各代表以兩君旣非總統代表所言又不落邊際雖互相辯論然仍無結果而散昨代表方面因人數過多當於新華門組織臨時幹事部主持一切由童子軍維持秩序是以烈日暴雨均無一人躱避又有女代表及年輕學生代表數人各代表勸其先還而各該女代表等堅持不可甚至伏地痛哭此外尙有一節須追補者則平民週報記者羅漢氏於前夕被捕一事羅爲本京高等法文專修館學生平民週報編輯主任於前晚十二時送被褥到新華門以供各代表之用歸途至絨線胡同突被便衣警察協同當地崗警數人將羅捕送内右一區分署至拘捕原因聞因羅於當日散布號外　新華門代表事件發論頗激云 
　　另一消息京津各界第二批之請願代表前晚（二十六）露宿終夜後至昨早六時欄門外之第三批代表遂入詣新華門首與第二批代表歸併一起彼此商議當局旣不允延見莫如逕行入府於是由女代表等在前　欲奪門而入守衛隊一面極力攔阻一面趕卽將新華門關閉代表雖奪門未成而總統府已陷於閉關自守之狀態矣迨至午間十一時許有學生十人直至新華門前停立未幾每十人一組相繼而至幾近千人各領袖以新華門旣已緊閉多數之人枯守門外亦甚無謂遂協議分兩枝人至西苑門福華門請願並派人出發演說以喚起社會之注意佈署尙未完竣適有政府派唐胡二君來與各代表接洽之說佈者之事遂暫停進行至下午三時許名界代表又議出發之際深閉固拒之新華門忽呀然開露一縫山縫内魚貫鎭出四人向各代表云吾儕乃來自敎育部者總統委派唐胡二公與諸君接洽由吾儕爲介紹未知諸君意思如何各代表謂當然認可乃請唐胡二君由門縫内鑌出而代表方面　推出六人與政府代表談話推出者爲戴練紅（天津）郭友三（烟台）劉慶平（北京）及鄭遂初女士等政府代表聞一係公府顧問唐在章一係國務院秘書胡鄂公由敎育部四部員作陪在公府門口招待處與六代表談話談話時其他人等一概退出故不知個中眞相惟新民通信社曾發佈一稿記雙方問 
答情形茲姑錄之如次（政府代表）諸君此來主旨若何（戴）請願二事一取消山東戒嚴二懲辦巴良（政府代表）諸君知濟南地方戒嚴之用意乎（戴）無非摧殘民氣（政府代表）戴君非魯人無怪不知内容山東中日人雜處濟南一處日人尤多近因中日問題雙方惡感甚深動有逾越範圍情事日本僑民中人數旣多亦自不免良莠不齊前此曾有逮捕華人致啓衝突情事迭經交涉在案使常此相持不特貽外人口實且將發生意外舉動不得已宣告戒嚴使雙方相安俾爲外交上正當行動用以爭回國權政府之用意與諸君愛國心理初無二致者也（郭）戒嚴後學生聯合會已被解散果有利乎有害乎（政府代表）諸君當知欲責人必先求諸已欲約東日人勿爲軌外行動必先約束吾國人勿　軌外行動學生聯合會有越軌行動則解散之使日本僑民中有越軌行動亦必加以限制則此舉所得者大諸君當從大處着眼也（郭）戒嚴後魯民所受苦痛已極繁多（政府代表）諸君能舉一二證據否以本員所聞魯省對於學界並無干涉有敎育部派往調查員魯人秦高二君報告可憑當由敎育部員說明濟南現在情形（郭）濟南開會動受拘東卽其顯證（政府代表）戒嚴於人民集會出版自由權略有拘束此原爲戒嚴後應有之結果然諸君當知吾國此時最要在爭回國權在國際上取得地位則稍忍一二限制以求取最大目的舍小取大似亦不爲無利况濟南戒嚴後亦並無顯著之拘束乎（劉）戒嚴後並無利益而苦痛已先見（政府代表）諸君試一比較戒嚴前中日人衝突不頻見乎日本嘗逮捕華人乎 
戒嚴後絶無其事即此足證鄙言非虚（鄭）請問政府何時能取消戒嚴（政府代表）戒嚴原非得一但得秩序稍定即行取消（鄭）請示確期以便報告大衆（政府代表）此何能定某日某時政府當可聲明於最短時期内必可取消戒嚴（鄭）對於馬良如何（政府代表）行政方面無懲罰辦法諸君即向政府呈控政府亦須澈查明白不能憑諸君一言遽加人罪且如果有確據儘可由司法機關起訴也會談約三小時之久戴君等遂出報告大衆仍要求一見當局政府代表告以總統政躬不甚康健有話已經詳細說了諸君儘可緩緩商量辦法代表等仍不允散一場談話毫無結果政府代表乃相將鑽入新華門而總統府仍復其閉關自守之狀態矣入夜後學生大半返校各代表依然露宿於新華門前惟連日勞頓形容憔悴令人一望而心酸焉自學生代表被拘後魯人異常焦急外交調查會運日開會籌商進行方法議員韓純一亦親往警廳看視學生昨日王訥往晤警廳司法課長偕視學生代表近况旋又往晤國務院秘書要求取消山東戒嚴令釋放學生又魯議員致府院當局書云山東交涉之得失關係全國之存亡全國學生拚死力爭始終不懈其辦法或有過急之處其心跡總可大白於天下山東學生一致嚮應勢所必至並無足怪政府對於學生愛國之熱誠當曲全善導使其繼長增高勿稍加壓抑方合乎天理人心之正如慮其有軌外行動也當責成地方紳耆及長官誘掖奬勸範圍約束使之勿稍泛濫乃能有濟今者事前旣鮮預防之策事後又乏消弭之術拿捕監禁如臨大敵如待囚徒灰全國學生求學之苦心長一般社會思亂之憤氣熟權利害得失判然伏乞迅頒明令撤銷山東戒嚴並釋放被拘學生以培士脈而收人心全國幸甚山東幸甚兩院山東議員王訥莊陔蘭周福岐杜惟儉呂慶圻沙明遠王宗元曲卓新張棟銘邵晉蕃于之鳳韓純一安鵬東李元亮郭光烈等叩 
　　天津各界聯合會評議部二十七日下午一時開緊急臨時會議出席者爲馬千里孟震侯杜小琴陳寶禾王貞儒女士（代表李毅韜）聶醒吾諶志篤劉俊卿居秀孫楊增益夏琴西蕭潤波仍由孟震侯主席報告第二批請願團與北京　界聯合會聯合請願分二小批第一小批業在新華門被軍警圍禁至夜問仍不准其飲食關錫斌因被阻止出入至碰頭流血第二小批因事已緊迫即於當夜十一時出發赴新華門請願又被圍禁至夜十二點始傳出命令准該代表等略進飲食北京大學得此消息即速送鋪蓋食物飲料等至新華門前皆被阻在門外運送諸代表即倚鋪蓋露宿至今早（二十七日）北京各界聯合千餘人齊赴新華門亦被阻在門外並有軍警將該各餘人均圍於新華門外政府如是之舉動實屬不恤民意我會應令第三批請願代表即時出發衆無異議主席又提出本會泣告全國同胞赴國難書衆贊成至四時閉會 
　　附北京各界聯合會通電　上海學生聯合會轉各界各報公鑒徑寢電計均報本會等以犧牲的精神反抗政府不正之壓迫昨日兩起代表數十人均露宿新華門本日天津續到代表兩起共百餘人各地先後到有代表數百人聯同本京各界代表學生代表共二千五百餘人於上午十時齊集新華門現新華門緊閉無論政府如何相待同人决不反顧仍本寢電所陳以外交公開爲最後目的同時要求共和國人民應享之集會出版言論三大絶對的自由而以取消山東戒嚴令懲辦朦請戒嚴之張樹元及藉口戒嚴令肆其殘暴之馬良爲政府容納民意之表示萬衆一心前仆後繼惟本會等能方微薄切望全國一致協同進行迫切呼號翹盼聲援北京天津濟南烟台唐山山海關蘆台各界聯合會同叩心 
[京華短簡]  
　　某方面得巴黎電訊此次奥約修改各國均不滿意而對於關係中國條欵之部分現已一變前此次淡態度而有協助挽回之傾向其原因則以關於奥僑粤産各問題若如修改案由中奥兩國將來直接協議則奥人在華勢力恐有復活之勢並恐德國援例以請將使中國此次參戰勞而無功在事理上旣不得謂之持平而德奥在華勢力之恢復亦非各國所願聞也有此種種原因故有組織最高委員會重將奥約全部逐條討論之消息 
　　王揖唐於昨日午前八時半乘京奉專車赴京同行者有郭人漳李榘抵津即往訪朱啓鈐磋商和議並接收交代各文件朱留王同餐並有共他分代表三人同座吳鼎昌亦在内吳氏辭意甚堅王再三挽留不得席間縱談和局各要件至晚王氏勿得國務院電謂南方有電來盼王回京商議王乃於昨晚八時乘專車回京 
　　政府近以財政窘因已達極點羅掘俱窮應付無術主張再將關稅餘欵中之一部分趕即提出以供要需其理由謂邇來稅收日見暢旺除擔保賠償各欵外餘裕頗鉅此次關稅抵還餘欵提撥辦法雖屬尙待商改而爲營救目前奇窘之計不得不商提關餘以資維持統核各項要需爲數不少非先提規銀二百五十萬兩不中以資周轉且駐外使領各館更待急發五個月經費計銀一百萬元亦屬别無籌付之法自應一併由關餘項下提撥决定商由外交團請其顧全中國財政現狀通融允許日内即將提出交涉 
　　自政府决定以劉鏡人任駐日公使通過閣議之後即行咨交衆院業於前日以大多數通過昨在參議院又以八十九票之同意票通過聞已咨復政府日内即可見明令 
　　參陸辦公處昨有臨時緊要會議參陸兩部總次長均列席據聞討論最要之件一爲陳光遠連來告急文電應將前定防守線略事變更並應付予吳總指揮鴻昌戒嚴全權以期有備一爲湘東防區從新規定駐軍數目問題一爲陳樹藩電請餉彈應如何答覆之件一爲陳毅三次來電要請增兵問題餘兩案未悉議畢當請靳陸長入府報告一切 
　　新國會議員陳蓉光以政府濫用職權對於山東下令戒嚴於昨日提出質問書質問政府略謂山東實行戒嚴以來逮捕學生槍斃平民時有所聞依據戒嚴法之規定該省實無下令戒嚴之必要請即宣告解嚴并尅日答覆 
　　衆議院議員黄雲鵬等昨提八年預算財政經費第二目修正案請將全國烟酒事務署仍行歸併財政部辦理所持理由謂該署於民國六年本歸部管意在不紊亂財務行政系統辦法極爲正當乃政府於七年冬問當國會期内並不將該署官制提交同意竟令獨立而該署事務比較六年並不加多實無獨立之必要 
 
 

Page 7

 
 
據中美通信社消息段芝泉徐又錚擬辦之邊業内國公債聞東海意以圖内和議未决一時勸募不易擬俟南北統一後相機進行故此案暫行擱置 
[法官考試之結果]  
　　本届法官考試全案已於昨日發表茲將其姓名錄左（甲等二十五名）何啓澧蕭偉朱廣文孫潞錢聲敎朱士陞宋瀛羅瑨階萬楙曾繁樾陳廣澧朱人杞孫邦彦詹濬文鮑祥齡張宗庚曲致中劉蓬瀛戴成祥樓觀光方聞張樹銘蔡兆瀛余燦傳蔡復（乙等一百六十四名）何承焯桂步驥關福森劉道貞王烈岐王廣銓吳與新陳世昌諸葛魯陳維藩干可舉李晉孚李啓華卞澍涵李岳周文濱雷啓英丁德翰章慶瀾張混白景鑫廖嵃于公稼朱煥彪婁學謙周開鹤潘　翁贊年袁希懋田澤澍唐銘徽張會辰丘昭文楊肇熉許臞徐恩海汪灝鄭光曾張汝澄歐陽靖陳紹聘王善昌王汝霖郭葆璠林賢李鏡坡傅聖巖周承覲何振瀾黎葱珩朱儁高溶劉煌俞時張鑑王應傑黄桂元竇廉中陸仁耀梅蔭階歐陽澍雷彬章郭存泰俞翼景亮熙孫鴻霖王銳何丘言臧勣臣朱鳳翔廉泉李朝爕徐祖燕李言蹊李之綱周毓鏞周鴻俊張則奂汪文璣左謙袁佩瑾魏勳沈國楨蕭爕棻龔錫瑞謝祖智俞承修劉鉅祐張峻顯龔自强邵欽權楊鵬李鴻炳高揚烈周勤紹賣昌平高華霖朱宗周沈乃康林廷贊關廣譽陳靑球孔憲榖陳光照李正春董爕陽易炳昌周星明陳受益唐鳴鳳陳國翰胡憲廷張廷矅關其忠李潤紳蔡勵康李謨賴繼成錢森蔡聯芳趙顯曾陳煥階吳同仁李翼鳳鄧宗禹楊定清張耀卿陳賡堯過守一張鑑和高師左任起華趙瑞麟羅爘郭鼎周董廷棻孫祖賢徐志堅殷日序易之鼎郭挺然王大猷侯造君黄開農金輅南朱維銘楊君亞方仲穎萬培淦何葆華王治煒陳國棟張雲鵬鄭之僑饒瀚劉崇慶沈墀鏞曾爲麟范韻珩黄諤樊樹屏徐濬源蔡日新黄中俊 
[西南對付王揖唐態度（平）]  
　　王揖唐爲北方議和總代表已成事實昨軍府接龔心湛來電略謂和會中輟三月於茲現特委任王揖唐爲全權總代表偕同分代表等尅期蒞滬與尊處所派各代表接洽一切俾早日續議云云王爲安系領袖與南方空氣之不相容人所共知此間得消息後其最恐慌最反對者厥惟舊國會昨日參衆兩院議員在東園開談話會籌議對待方法討論結果僉以北方未取得西南同意驟然改派議和代表實有蔑視護法政府之心且王爲安系首領又素主張擁護軍閥今北方竟以之充總代表大局更難解决應認爲無誠意謀和西南護法各省當一致反對决議由國會咨請軍府表示否認并電致上海各代表不與開議一面擬定電文拍發各省請爲協電力爭至軍府方面對於此節意見如何雖經具有成竹惟以茲事體大仍須徵求衆見以策萬全一俟各省復電取齊即行開會决定昨國會傳出消息謂北廷近又派舊官僚李某南下向岑氏疏通請勿反對王氏并派國會某議員來粤向國會關說以制憲爲條件昨已有電致某議員徵求各國人意見云云然則王揖唐此行或有幾分把握亦未可知又聞南方有實力者之主張謂我人所爭者爲法的問題而非人的問題南北和局當然以法律爲根據根據旣正則無論爲朱爲王無不可與之開議固不必問其爲何如人也北方之欲提出王揖唐醖釀已久其遲遲未發表者以未得南方讓步之眞相今犧牲舊國會之說已喧傳道路孫中山辭職一電已見大概所謂直接搆和者確已早著成效和會復開亦不過稍全體面而已故王之爲總代表早已得實力派之承認此推測軍府方面之說也至最近國會方面據某報消息云兩院聯合會自議决拒王揖唐爲總代表發佈電文後以連日軍政府尙未有態度表示而外間紛傳南方各要人已與北政府協議妥定故兩院議員多在各俱樂部自行召集會議有主張南北分立者有主張從根本上取消和議催促軍府下討代令者有主張改組軍政府另行組織正式政府者意見未能一致聞民黨方面議員則主張由兩院各派各系先舉定代表數人會商妥夁再開聯合會表决惟據粤籍國會議員某君所言則謂改組軍政府以時間與手續兩問題俱不容易辦到軍政府現不過生息於實力派勢力之下現時南北形勢確已日見接近并頻傳有解散軍政府之風說若一旦提議改組將被實力派藉口以解散軍政府之罪名歸之國會復乘機將國會解散此層尤不能不慮且以毫無實力之軍府而迫其下討伐令亦毫無效果故現在兩院中穏健分子對此問題頗覺大費躊躇無法解决云云此推測國會方面之說也國會反對王氏各電已錄前報茲將該會所得外來各電錄下（趙恒惕電）參衆兩院鑒唐總裁文電奉悉安福系包辦賣國全國憤懑王揖唐爲安福首領若任議和總代表無論和局難期成立即和議告成國家主權將益被其斷送愈難換救恒惕極端反對惟望諸公一致否認爲禱趙恒惕叩篠印（李印泉電）參衆兩院均鑒唐總裁文電奉悉議和總代表以素來宗旨與平和接近者爲宜王揖唐現任非法國會議長其現立之地位與調和性質絶對不能相容北庭所派仜有如此足徵其毫無誠意唐總裁之所主張自係不易之論應請諸公一致通電反對無任企禱李根源叩哿 
[廣東學溝之餘響]  
公立法校之大决鬭 
　　廣東权立法政學校各生因無端更動校長曾公决宣言不承認新校長任事區校長探悉情形多方設法以期消弭惡感擬俟風潮平息始行入校開學惟張省長以署假屆滿不克久延特飭新任校長從速開課區校長無可奈何祇得預託校内敎員向諸生盡力疎通卽於十九日下午一時乘坐肩輿進校詎各生立志堅决各率大隊緊閉頭門不許校長進内校内敎員與之爭論彼此毆作一團一時椅桌横飛拳足交下眞個落花流水敎員某氏被各生環困之際竟緣二堂木柱躍登屋瓦幸獲脫險其餘各員多半焦頭爛額無地奔逃正在危急時由該校堂員崔少南立電警廳轉飭一區派出武裝警察二十名馳往救援始將兩造調息事後查得内堂血迹糢糊係因某生被毆亦受重傷也另一消息云新委員立法政校長區大原於十九日午赴校接事爲該校學生預集同人閉門拒絶區在外再三聲明謂係奉令而來學生仍置之不理區旋報由一區分署立派武裝警察三十人將西横門撞破入内强壓學生大憤將校中用物盡行擲毁並將各武裝警察驅逐出外仍閉門自守區校長覩此情形急欲避去因警察力任保護旋復有政界某員乘輿而至區略定遂與學生相持至二時許仍未解决結果如何容續報又一消息云連日公立法政學生因留葉拒區一事全體議决通過半擬定今日召集敎職員會議維持校事辦法詎區大原急於上場以此舉於己不利遂欲先發制人决議 
即日到校接事乃又爲學生查悉昨日晨刻即召集全體學生會議由陳肇新主席開議未久即有第一區派出武裝警察三十餘人到校欲强行干涉該校學生團以學生會議無受監視理由拒不令入警察等無法遂去該校學生即將校門及東西兩門緊閉仍在内開會并當即派出代表沈榮光陳顯榮兩人到警察第一區署質問該區長卽出省長手令謂奉令而行不知甚他等語該生等未得要領即返校再議未幾又有卸裝警察百餘人到校學生緊守校門無法得人後乃撞開西便廊路牆垣數尺各警察始一擁而入而區大原與伊子區詠篤及新敎員崔紹南崔學章等亦隨警察由牆穴擁入學生等大動公憤即蜂擁向區質問區等見勢不佳紛紛向後門逃出當時崔紹南等爲學生等圍繞質問其蹂躪學校理由并責令其將校印一顆交出學生團由該團評議會長陳肇榮保管崔紹南將印交出後即慌忙從人叢中出學生等仍繼續會議旋即報告軍政府請予維持無何而省長公署即派副官二名帶同軍隊二十餘人到校學生等如禮接待交涉仍無要領聞學生等會議結果决向法庭起訴區大原 
[長沙近聞紀要]  
　　張敬堯誦經三日　湘政務憝廳長奉張敬堯手諭本年秋稻登場歲收豐稔着於本月二十二日起至二十四日止在上林寺奉經三日由本督軍齋戒沐浴代表全省人民前往拈香以答神貺所有一切事宜仰長沙縣敬謹籌備等語該廳當即函達長沙知事嵇炳元　照並令示禁屠宰三日以昭虔誠 
　　春山判盧徒刑　日商戴生昌汽船公司經理陳詩卿於本日四日嗾使帮夥馮春山陳月波私擅逮捕學生聯合會調查主任符契並加叢毆一案已由長沙地檢廳設法將馮春山逮捕到案並搜集各種證據向同級審判廳提起公訴復經審廳詳細研訊共逮捕符契扭至戴生昌公司及毆打符契致生輕微傷害均屬證據確鑿已照刑律二罪俱發例判處五等有期徒刑三月 
　　紗廠完全標賣　張敬堯前以軍餉積欠過多欵無所出將第一紡紗廠全部標賣以濟軍需業於十三日開標現張氏已擬定布告一通日内即將發布其示文略謂標賣紡紗廠已於十三日在本公署投標卽於是日當衆公開查有大興公司代表高庶熙以一百五十五萬元最高之價格中標所有應繳價額除即繳現金七十萬元外其餘八十五萬元依照規約於兩個月内如數繳足並與該代表訂約即就原有基業在湘省尅期開辦 
　　張部核准改編　駐湘第二路張宗昌所部曁湘中新軍若干張敬堯原擬合編爲湖南陸軍第二師曾電請北京核示並力保張宗昌爲師長參陸處已於日昨覆電准予改編惟其名稱應改爲暫編陸軍第一師不冠以湖南陸軍字樣免滋疑議俟和議告成後再行臨時酌核 
[河南鄭縣虎疫之盛行]  
　　河南鄭縣五方雜處地狹人稠交通旣便時疫蔓延基易况天氣炎熱人民又不講求衛生以故旬日以來染急性虎列拉疫而死者已有數百人以上將達千人之數蓋每日城内外及車站商場一帶患此病而亡者平抣約有百人甚至有一巷内地僅數武而同日斃數十人者亦有一家中同時斃數人者此皆在城内某地與車站操場北頭等處人所共知者也據患疫之家屬言初起時並不知爲疫但覺頭痛身體不支延醫已屬不及車站後有一小河鄰近雇傭多在此河浣衣昨有一傭婦浣衣未畢忽然倒地衆視之已氣絶又有一拉車者途中無故倒地坐車者下而扶之已斃命矣凡此現象難以枚舉其患病稍慢者外表雖不若是之猛烈但亦醫藥無靈十死八九不過苟延三四日而已鄭縣知事王光第已出示禁止民間售賣爛壞之瓜菓腐敗之猪肉同時警廳亦以六言韻示佈告各界但以著名素不講求清潔之河南勞動社會豈一紙之文告所能收效查疫症初起時首先患者皆屬勞動社會漸至傳染於上中社會因此輩平日不知衛生爲何物往往諉爲天數不涉人事雖曰限於知識實亦地位使然倘能從根本上防範接照省城辦法設立公共衛生會演講清潔之利益庶可望逐漸變更其習慣否則官廳雖禁無如此輩之茫然罔覺也自鄭埠疫勢蔓延後談者色變大有鄭人相驚以伯有之概其初各界鮮有提倡防疫者惟路界首先注意自衛除各路員個人及家庭中厲行消毒辦法外隴海京漢醫院又派人沿途撒石灰藥水掃除穢物以求公衆清潔現車站正門隔斷并添置欄杆路警佩紅十字章執行防疫事宜所有客人出入均從旁繞道而過以防傳染并聞隴海醫院法國馬醫生爲該路各員司自衛起見曾發極長之防疫法傳單（其時外間尙不知有疫僅駐紥鄭縣之某旅奉軍營内每日死數十人）現京漢局亦發命令由醫生監察奉行（一）驅除蒼蠅（二）注意飲食（三）隔離病人至站中多備置貯藥水痰盆不准搭客在車時隨意吐痰車上靈柩及有臭味之物品一律停運大抵此問疫症雖盛而路界人員防衛最力卒未聞有患疫者亦足爲疫症由於不潔之一證也 
[漳厦防疫近訊]  
　　漳州霍亂疫病迄今益見蔓延一般人民不知預防之法祇充求神禱佛爲事八月七號汀漳道尹熊略請城廂各中西醫生會議預防方法又由陳競存總司令諭警務處設法防備警務處處長丘哲於九號下午請各界到處開會討論是日到會者龍溪縣張知事代表閩南國民大會龍溪商會農會勸學所講演團閩南新報社福建新報社各代表等下午二時開會公議合力設立漳州衛生防疫會當場由會衆公推陳總司令爲正會長熊道尹及　會長孫宗蔡爲副會長便所即設於警務處以到會人數爲籌備會務人員議决後卽散會同往總司令部面請陳　司令擔任正會長職務陳競在當即允許十二號復在總司令部開會通過章程内容分清潔醫療演說經理調查編輯等部其清潔一部注重人民居室衣服之潔凈食物之謹愼以及衛生種種事項其職務最爲緊要是日在會場推舉各部長清潔部長一席公舉警務處長丘哲擔任醫療部長則舉陳雲舒演說部長則舉陳辛槃經理部長則舉陳亮調查部長則舉陳鑄編輯部長則舉吳拜颺各部長舉畢散會十六號續開會議由各部長推出部内擔任幹事人員每部十餘人議由陳總司令委任其公費原議募捐及撥用地方公欵然一時不能遽集現暫由陳總司令擔任令軍需處照撥擇定警務處隔壁之上公社廟爲衛生會辦事處設贈醫所於城内及東門外兩處均於十七號開辦厦門疫症迄今亦未稍希厦門什途公會日前購備防疫注射水施贈注射受其注射者已有數百人厦門警察廳長易兆雯則購連翹柴胡葛根桃仁紅花生地當歸赤芍只壳蘇木甘草等味煎成藥膏名爲疫毒吐瀉急痧百騐膏施給染病者分發於各警署各分駐所令人民前往索取服用謂亦足以殺疫也 
[皖省近事]  
　　皖屬和縣米商夏開泰之子夏大同於本月十八日由南鄉姥橋鎭牛渚河搭民船至蕪採辦貨物舟甫行至江口突來身穿灰色軍服荷槍盜匪六名自稱水上緝私檢查私帶貨物維時該船任其檢查並無别物惟搜出夏某辦貨洋一千餘元該匪卽謂當妥爲保護並云我亦過江到太平衆信以爲實迨至江中匪即將蓬索割斷並用剌刀將夏某連同船主搭客戴某及老婦並船夥五齡之幼子均殺死惟船夥劉某被匪開槍撃傷腿部下江泅水得保生命逃回詳述被害情形現由夏之家屬來省禀控已通飭嚴拿究辦以雪奇寃 
　　安慶道尹徐鼎康因公入都已於昨日啓程 
　　皖省警官傳習所已於昨日老試學員命題爲軍警異　　懷甯縣敎育行政會議已訂二十七日舉行昨由縣署通知敎育會勸學所及各校長視學届時蒞會與議 
太湖縣烟酒公賣支棧經理楊某違法苛罰被該邑烟酒業全體控告現由總局飭第二分局查辦並由分棧呈請改任江某前往接替以息公憤 
[江蘇省學生聯合會紀]  
　　八月十七日江蘇省學生聯合會評議部開會於蘇州草橋縣立第四高等小學校評議長黄君曝寰主席書記孔君慶洙記錄茲將訂論情形接錄如下（一）潘君潤夫彭君文田提議本省各縣學生聯合會中學以上會員應組織義勇隊高小會員應組織童子軍以謀統一爲國家後盾（二）李君繼侗提議本會經費先籌二百六十元以一百三十元爲本屆開會時用費一百三十元爲幹事部一年内之用費如遇必要時得由評議長通信各評議員徵集同意而募特别捐（三）票選下屆會址多數通過蘇州會期明年七月十五號（四）請幹事部通知　地學生聯合會從速加入本會各地有中學而無學生聯合曾者請從速組織（五）請幹事部從速組織各科（六）請評幹事部長注意文牘會計書記當選蘇州會員（七）通過各科長文牘科吳文芝會計科王光夏書記科何煥庭交際科李慶麛庶務科向徙南編輯科南通調查科揚州諸事通過後乃散會　十八日評議部再集會於會所議决案如下（一）孔君慶洙提議編輯大會祀念册（二）預先勸阻各校阻止學生愛國舉動（三）李君慶　提議國慶紀念日須全省統一於慶祝中仍萬不忘國恥之意（四）胡君焜提議國恥紀念日本省會校應統一紀念茲附錄致省長敎育廳函如下　敬啓者江蘇省立第一女子師範呂校長對於校務措置失宜訂規設科又不合敎育新則人言嘖嘖以致該校學生迫而羣起反對釀成風潮一切亮均在洞鑒之中竊維吾國女學尙在萌孼時期而全國各師範尤爲中外觀瞻所繋今若以一人之故遽令闔校渙散影響前途殊非淺尠若猶戀此棧豆甘爲矢的不惟於事無裨且恐適增咎戾耳敢請鈞座俯察輿情立予撤調以維敎育而固國本不勝迫切待命之至 
[江北各稅所年比銀之增减]  
　　寗屬各稅所增減比額業經財政廳長胡翔林核定數目令　在案現胡財廳長以江北　稅所自改率以來試辦已逾半載所有經過情形現已得其大概亟應將比較額數分别增減釐定以昭核實而垂久遠惟原定總額大都不容虧短祇能酌盈劑虚就數支配茲經本廳秉公核定自八年十月分起大勝關稅所准減年比銀六萬元六合稅所准減年比銀二萬五千元宿窰微稅所准減年比銀二萬五千元鹽阜稅所准減年比銀四萬元即於下關蔣坍通如姜東四稅所年各酌加比銀二萬元靖界瓜泗荷花池寳高樊孔龍錢六稅所年各酌加比銀四千元灣邵泰興兩稅所年各酌加比銀三千元其餘各處盈虧無幾均予免議增減又查上新河兼鎭江木釐局曁猪隻統捐局捐數均有盈收但該兩局係屬統捐不在此次改率範圍之内應定爲臨時比額上新河兼鎭江木釐局年加比銀三萬元猪隻統捐局年加比銀一萬元亦自十月爲始以抵減比之數除彙案呈報財政部省長立案外并訓令各所長遵照 
[南京快信]  
　　聞李督决調第六師第十一旅之二十二二十三兩團赴滬填防一俟何參謀長在京商准卽開拔 
　　軍署參議廳長李廷玉中將應李督電召已於昨日由津返甯 
　　陸軍敎育團附設之特别軍官團已於昨日行開學禮李督爲總辦齊鎭守便爲團長何參謀長爲敎務長曲參謀陳參謀等六人爲敎育 
　　倪嗣冲在蚌病重李督昨去電慰問 
　　贛南鎭守便吳鴻昌電告李督粤軍謀攻贛乞示辦法第一女師範校長呂惠如昨邀請各生家屬到校開茶話會疏通意見 
　　省警廳長王桂林呈報軍民兩署城内外旬日已無疫症發現但據人言下關疫勢甚盛 
　　中正街蘇政商榷會定今日（三十日）開成立大會蘇省水災中央賑欵尙未發聞齊省長已電京催發導淮事現仍由水利局辦理運河督辦署聞年内尙難設立 
　　省署昨日牌示灌雲知事陶土英因運米案先行停職聽候查辦遺缺委分蘇任用薦任職蕭文彬（省署科員吉林人）代理又丹徒縣知事倪曾鎣辭職遺缺委分蘇任用縣知事張玉藻（軍署三等秘書直隸人）署理 
[杭州快信]  
　　省城疫氛甚盛新設臨時防疫病院共分三處所需經費聞省長准在公益費項下支撥一面另由各紳商設法勸募 
　　財政張廳長委薦任職劉璧充平陽統捐局長任用知事陣壽瓚充温州洋廣貨捐局長昨已實行發表 
　　艮山門絲捐局長高崇褘昨奉令調充蕭山統捐局長遺缺委知事魏佑孚接辦 
　　江浙皖絲繭業總公所電省請發還海鹽繭局溢徵益茂祥繭行捐欵已令該局明白聲覆 
　　吳興被災各區至今水勢仍未退盡立安小輪違禁行駛妨害堤岸該處紳民紛電到省已令縣設法取締 
　　兩浙稽核分所長馮驥才奉令調任江蘇海州稽核支局局長刻已備辦交卸函催新任所長南下視事 
　　鄂皖等省分電乞賑此間官紳已募欵籌濟 
地方通信 
[蘇州]  
　　棉絨免稅　蘇城稅務所長錢師韓奉財政廳訓令案奉齊省長訓令准農商部咨據第三棉業場呈以製或棉絨擬運往上海銷售請由部發給護照並請轉各稅務處通行經過各海關免稅等情當經本部查核所製出品亦係提倡國貨之一核與定章尙屬相符已准如所請除咨請稅務處外請飭屬遵照等因奉此除分行外合行令仰該稅一體遵照云云 
　　協昌輪局添購新輪　協昌慶記輪船局近因新購飛輪輪船一艘航行蘇州常熟練塘各等處並須經過張家甸吳塔一帶以蘇州爲總局練塘爲分局特呈請吳縣常熟兩縣署按照部册添設航路給示保護 
　　發給治疫證劵　臨平市民公社近因蘇城時疫蔓延特分設給證處於護龍街古市巷口祥泰醬園如有附近一帶患時疫者即可就近至該醬園報名領取證劵往穿心街時疫醫院或三元坊省立醫院或天賜莊傳習醫院三處救護 
　　大同女學繼續聞辦　吳縣添設縣立第二女子高小學校業經温知事令飭勸學所籌備當由潘振霄所長擇定舊學前大同女校原址爲校舍並聘定校長敎員人等又招考各生入學布置就緒後忽奉温知事令行以欵絀緩辦潘所長接文後頗覺爲難幸原辦大同女學之某女士願全公益特將私立大同女學照舊開辦所有已經考定及報名未考各生統入大同肄業已擇定九月一日開學 
[松江]  
　　女校長奬勵學生　沈粹賢女士所辦之景賢女子專修學校每年因學費所入不敷支配之故年耗沈女士數百金其熱心辦學極爲難得茲復爲奬勵學生學業起見凡在預科第一名畢業者人專科後蠲免全　學費計六十金專科以三年畢業每年得免費生一人三年得三人即沈女士於此三年中又損失一百八十金云 
　　聯合會主張聯合　松江各界聯合會會員周鹤雲以各處聯合會後先繼起必須互相聯絡方能厚儲實力茲擬於通商大埠設總會内地設立分會業已致函聯合會會長繆其清等請其採納矣 
　　朱省議員又組二濟施醫局　省議員朱鹤生前與邑紳謝宰平蔡督明李芑香等假前縣議會舊址組織臨時救疫醫院經營佈置頗著成績茲又延聘中醫多人在朱君宅内定期施診定名仁濟施醫局業已佈置就緒不日即可開幕 
[揚州]  
　　揚城發現疫症　揚郡入秋以來人民尙稱安善惟日來有類似疫症而死者如東關街某肉舖主人東關城外之某姓母子二十六日晚南門街之路倒屍二十七日早轅門橋鐘表店之夥友陡發七竅閉塞之症以致城市喧傳爲疫症有地方之責者當必設法防治也 
　　揚關新職員　揚由當關監督謝翊周本由臨興關調來因辦事員在該關辦平交代　時故本關職員於日昨始行支配訂定紀錄如下一科長徐中衡科員陳廷芬陸國芳二科長丁履煥科員胡義鈞周明詔監印兼庶務孟招楷秘書葉窠鹤王彦賓校對金承壽統計吳疊稽查張述堂周祖同調查吳平乎王重光蘇世蔭文正梗 
[嘉慶]  
　　地丁展緩加罰之照准　嘉興縣八年上忙丁銀已屆徵收期滿照章即行加罰張知事於日前電省請求展緩兩月加罰以示體恤兹奉張財政廳長電復略謂該縣霉雨爲災民力拮据尙屬實情所請將八年上忙地丁罰期展緩兩月應予照准以示體恤仰即佈告週知省稅罰期亦即查照漾電新章分别遞展母稍錯誤等因張知事奉電後已於二十八日出示佈告各業户遵照矣 
　　調查學童詳數　嘉興因連年歲歉敎育經費短絀致維持理狀頗不易易故七年度僅增國民學校五所較原定應增校數尙差十五所現全縣學校經敎育機關調查總計一百三十九所學生總數七千三百五十九人以學齡兒童七萬二千六百二十四人比較之就學者僅得十分之一而强於此可知普及敎育之不易矣 
[漢口]  
　　五處電桿冲斷　漢口電報局發出通告云鄭州四川雲南貴州湖南等處沿路電桿均被山水冲斷從本月二十四號起上列各處電報均未能通達云 
　　商會王會長逝世　漢口總商會會長王琴甫於本月二十四日午後三時因病逝世擇陰曆閏七月初一日入殮當由其家屬報告商會紅十字會轉呈軍民兩長曁道尹公署旋各派代表前往致唁各國領事亦先後派員偕同吳交涉員往王宅致唁 
雜評一 
[南北之學潮（默）]  
　　北京之學潮正在澎湃激盪中而廣東之學潮又復汹湧而起北京之學潮係北大留蔡拒胡後之新生問題而廣東之學潮則爲法校留葉拒區之餘波法校留拒之結果能如此大留拒之結果乎此則視乎南北學生之能力何如也 
　　廣東前有驅逐滬四代表之說而北京今又將有押送津魯各代表之舉廣東之滬代表　請願舉伍而來北京之津魯各代表爲請願去馬而至果皆請願無效而又被押逐乎此又視兩當局之能力何如也 
　　南北之舉動事事相對然於相對之中亦足窺見一二相異之消息焉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西南各省對主揖唐之態度]  
　　平和通訊社云自王揖唐任總代表軍府對北京政府至今尙無復電者因須電徵西南各省意見始能正式答復而陸武鳴與熊錦帆猶未有覆電外傳唐蓂賡近對王已不十分反對而以條件爲開議之交換但以記者（平和社）所知確非如是蓋唐原對王表示反對但附帶聲明如多數認爲不必事先拒絶須嚴守下列數條件（一）國會制憲法選總統（二）取消新國會（三）取消密約（四）取消參戰邊防軍及籌邊使等並由南方先鄭重聲明不能絲毫讓步如王揖唐一一皆能表示承認然後方與開議譚延闓主張並此數條亦不必先提應簡㨗了當不認其爲代表劉顯世聞近已有反對王電據此則西南各省態度雖未完全顯示而多數趨於反對於以想見如王揖唐不顧南方態度如何毅然來滬縱令事出意外有與開議之事而和議前途已極悲觀况逆料其决不能成功曷若愼之於初始終堅持免致再釀第三次破裂也 
[魯人最近之呼籲]  
　　旅滬山東協會昨致各省各公團通電云各省省議會敎育會總商會各團體均鑒頃致北京電文曰北京大總統鑒直魯請願代表赴公府請願由府飭令警察將代表捕押聞之不勝惶惑竊思直魯人民在地方横被蹂躪慘苦萬分迫而爲公推代表赴府請願之舉奔跋於炎署烈日之下狀極可憐乃不見體諒反受拘禁準情酌理寗得謂平前外交問題魯代表至府請願總統一再接見並兩次批答請願書則是人民赴府請願之事已有前例可援何以一迎一拒使人民失所遵守耶直魯人民痛受壓迫寃抑莫伸而又杜其呼籲之門絶其求生之路大非佳象甚爲可懼用敢電懇容納民意速飭警廳開釋代表徴求衆意以公好惡而弭隠患無任盼禱之至等語貴會代表衆意熱心愛國即希電致北京一致要求上海山東協會叩 
[阻止人民請願之院電]  
　　江蘇特派交涉公署昨接國務院電云目前有自稱爲各界聯合會代表王醉生等男女三十餘人羣集新華門要求謁見總統面遞請願書以解除山東戒嚴令懲辦馬良爲請經警廳馳往切實勸導令其推舉二人談話該代表等不肯遵辦又令將呈文交出代遞候批仍堅執不遵並稱非即謁見總統决不散去喧閙紛紛秩序幾不能維持不得已始暫送到廳安置俟查明來歷分别遣送本日復有男女多人聚集請願與前次同查山東戒嚴係據該省軍民長官電請以該省人心浮動深恐匪徒乘機煽惑發生意外影響外交不得已施行戒嚴以保治安至馬良前次雖有警誡學生之言經敎育部派魯籍部員往查據復馬良並無蹂躪學生及虐待學生情事是該代表等所請兩端均可無庸過慮本無請願之必要又况按照約法第二章規定人民請願應於議會陳訴於行政官署及平政院今乃遽向總統請願即非合法行爲且請願各端悉凡誤會現正分飭剴切勸諭俾自領悟各行解散恐道遠傳聞失實用特覆達卽敎宣布以釋羣疑國務院感印 
[粤人代表回粤請願之無效]  
　　旅滬粤同鄉所推許苓西君等四代表回粤赴軍政府請願任命伍廷芳爲省長曾紀前報茲悉該代表等抵粤後進行不利恐久留無益故已向同鄉告辭並電滬同鄉查照决計即日乘便輪返滬聲告徒勞往返云 
[學生聯合會總會消息]  
理事會議案 
　　一留日代理理事劉振羣報告接據武漢學生聯合會文書股主任蕭襄函稱近有劉琪過漢稱係本會派出代表赴某處接洽要務是否屬實云云查本會並無委派劉琪爲代表之事應如何處分案議决（一）致函某處聲明本會並未派有此人請其拒絶接見（二）致函北京學生聯合會劉琪爲北京學生請就地酌量處罰其冒稱代表之罪（三）致函武漢及各處學生聯合會說明劉琪完全是冒稱本會代表嗣後如有聲稱本會代表來前接洽者請留意有無本會證書　二王理事德熙提議對於上海商人所發起之商學聯合實業促進會公賣儲存日貨本會應取何種態度案議决如該會照依所定辦法不發生流弊本會應取不干涉主義亦不願預聞此事　三劉代理事振羣提議對於組織各界聯合會事宜經評議部及臨時委員會疊次派遣代表並通函各省各界團體分頭組織現在已成者達十餘省本會仍應繼續進行俾全國各界聯合會得以早日觀成議决先由各理事就本部各團體分頭接洽再行協同上海學生聯合會訂期發起籌備會　四劉振羣提議對於九江學生聯合會前次來函所要求事件可否仍由本會函請九江敎育會居中調停議决致函九江敎育會　五議定每日議事及辦事時間畢散會 
[上海學生聯合會消息]  
　　評議部當會紀事　二十九日上午新鐘九時半上海學生聯合會開評議會於貝勒路事務所至者三十五校代表任矜蘋主席潘公展紀錄今將重要議案列下（一）主席宣讀上届議事綠經聖約翰代表楊嘉賓提出修改第六項議案提議人原文爲朱誠璋改爲楊嘉賓（二）韓立夫提議楊樹浦有銅筆工廠召盤聞有日本人欲乘機取有應由本會趕还派人調查設法由國人續辦案吳匡主張先請調醒員調查清楚再定辦法倪徵琮主張調查時並請該廠經理决勿讓與日人通過（三）吳匡緊急動議近日商人有主張日貨公賣者因其名義用「商學」二字外界多誤會本會參與其事雖經本會前已登報聲明而疑竇尤難立破本會當再登報聲明始終未與其事以免外界誤會如有人借本會名義從中參與者本會概不負責經衆討論良久多數通過（四）會長宣讀温州學生代表董寤冰來函並交議營救温州學生鄭鏡水公民謝冠玉一案汪嘉駒楊嘉賓先後發議議决先由本會拍電温州營救再聯絡各團體共同拍電一面另派人與該代表接洽（五）任矜蘋提議致電美國上議院外交委員會對於通過修改德約關於山東問題者表示謝意並請其貫徹始終維持公道經衆通過並拍電留美學生團體請就近致謝並竭力活動（六）任矜蘋提議本會重要新聞應譯成西文分寄各外國報通過（七）改訂常會時間案經衆先後發言議决星期六下午新鐘二時半至五時半開常會分會評議員應准時列席（八）馬愼餘提議補舉審查義務敎育團預算委員一人奚毓麟當選十二時散會 
　　義務敎育團委員會紀事　八月二十二日第十二次常會主席彭听記錄沈惟楚開會情形如下（一）裴國雄介紹第一義務國民學校敎員錢素君張蕙生兩女士並報告該校情形及定於八月二十五日開學（二）張藹貞報告莘莊第二義務國民學校情形（三）主席報告評議部出席情形及工商界義務學校情形（四）何會長致辭大意謂本會義務國民學校僅辦兩處將來擴充全恃此兩處辦理完善以爲始基（五）主席報告靑年普益社學生分會演劇籌欵捐入本團四百元（六）潘公展報告商工校演講情形（七）調查滿洲路附近學校預備設立第三國民義務學校　八月二十九日第十三次常會到會者七人主席沈惟楚記錄李達權會議情形如下（一）主席報告商工校情形並謂各校相繼開學所有擔任工商界義務學校敎員之學生均將入學或將補考則工商界義務學校是否當暫時停課潘公展提議工商界義務學校暫行停課二星期而委員會每星期仍須開會一次俟新職員舉出後始能卸責衆贊成（二）主席報告商工校李全章君及來學者均望該校永久繼續進行並欲分設一所衆意旣經放假自可免議（三）主席報告馮少山來云廣肇公所共辦義務學校九所其一囑本團派敎員前往接辦衆贊成惟須俟兩星期後再辦（四）裴國雄報告本團經濟困難情形（五）各義務學校經濟情形由張藹貞裴國雄沈惟楚預備報告 
　　天津來電　直魯代表兩百人已被虐捕女代表尤慘斷絶外界訪問表同情者千人均被警監視數小時 
[歐美同學大會之第一日]  
　　昨日爲歐美同學會開大會之第一日假四川路靑年會童子部舉行於下午五時預備茶點舉行歡迎會各埠代表到者爲『北京』劉大均（代表王寵惠）馬紹良王臻善張福軍『唐山』李斐英『湖南』湯松『江西』羅英『香港』蔡增基『福建』李允彬『杭州』裘載深『南京』李宜之陳容徐志薌朱進潘學安及上海同學會會員李登輝余日章穆藕初黄大偉席德楙朱文鑫曹雲祥等百十餘人當由上海同學會會長總幹事曹雲祥宣佈宗旨會長李登輝述歡迎詞略謂吾人留學歐美時感情聯絡學術研究至親極必現旣陸續畢業回國估各方面服務當益互相砥礪此次組織全國歐美同學便即根據此意今幸各處歐美同學惠然肯來歡聚一堂實非常榮幸云云後由鮑女士等奏鋼琴唱歌以娱衆及各校同學高唱校歌遂於歡呼聲中閉會歡迎會閉會後於七時開代表會討論組織大會事宜至八時半散會定今日上午九時半及下午二時繼續開會討論一切於下午七時半在一品香邀請各界開大宴會由唐紹儀主席席間並有各代表演說音樂唱歌 
跳舞等以助餘與云 
[復理大學北方籌欵情形]  
　　今夏復旦大學爲擴充學務增加校舍起見由董事會議决籌欵三十二萬元業經南洋華僑滬上紳商捐助鉅欵已見報端茲該校敎授俞敎稷君復晋京與校董蔡廷幹王寵惠諸人面商北方勸募方法蔡王二君均允贊助俞君并叩謁龔總理劉總長田總長傅次長稅務處孫寳琦外交委員會汪大爕中國銀行馮幼偉張公權交通銀行任振采衆議院金鞏伯北京大學蔣夢麔匯豐銀行鄧君翔道勝銀行沈吉甫公府禮官處黄開文等均允爲援助且有自認捐欵而並擔任勸募者孫汪二郡尤表同情贊助聞該校在北方捐得現欵甚鉅徐總統亦已認捐提倡云 
[國防會開會再紀]  
　　國防會昨日在寰球中國學生會開會情形已誌本報茲再將詳情錄下　是日先由薛桂輪報告過去及現在情形共分三時代（一）草創時代自民國四年五月發起初袛會員三十餘人至六年夏已有八十人（二）維持時代約分四項（甲）開特别大會兩次六年夏在白郎大學（BrownUniversity）七年夏在西拉苦司（Syraouse）（乙）修正章程（丙）開辦乾報（丁）六年會員二百二十餘人至七年夏已達三百餘人（三）由維持時代漸至發達時代自七年夏至現在之成績約分九部（甲）會員增至四百人（乙）刋印國恥月份牌（丙）創製愛國針（丁）舉行第一次年會於康橋Oambridge（戊）組織編輯部（己）籌辦印書局（原擬籌集一萬） 
元現已集一萬三千元已逾額）（庚）電巴黎威爾遜總統及中國和會專使請取消中日密約在各西報著論鼓吹（辛）舉代表見美國上議院議員（壬）籌辦遷移總會報告畢由副會長尹寰樞演說今後進行計劃分六大部其綱要（一）團體性質（二）團體道德（三）團體骨氣（四）團體信仰（五）建業大綱（六）設立印書局二君演說畢討論設立辦事機關高陽孫昌克胡博淵等均有意見發璷後由薛桂輪提議舉君寰樞胡博淵朱少屏三君爲籌設辦事機關委員俟下次開會時再報告取决各進茶點而散 
[租界華董問題之律師意見]  
　　英文滬報云二十九日午後租界華商聯合會所聘之顧問律師林百克（譯音）四華商發表意見書略謂華人納捐才激昻之際領袖諸人抱鎭靜忍耐之態度故嚴重風潮得以避免君等注重法律與秩序實爲可賀今君等兩手清白可昭告世人曰吾輩依法辦理將以守法公民之資格用和平方法達到吾人公道之目的矣余承下問略述意見以作進行之基礎（一）君等現宜請求以顧問資格加入工部局就報章觀之工部局總董聲明願於籌議加捐時歡迎華人顧問开表與之商酌余未知君等已設法進行否或已有所組織立即利用此機會否余意君等團體宜與其他團體採用正式而有考慮之舉動聲明於正當代表權未被允許以前暫時容納顧問董事團之辦法凡上海工部局關於華人之一切事件宜諮詢此顧問董事團君等宜與其他華人團體協定此顧問董事團之華董三人如君等團體與商會及地主各舉一人是也（二）君等宜與華人及其他各團體一致提携進行以修改地産章程並以措詞堅决之正式請願書請工部局於下届納捐人會議提出修改地産章程之議案至於修改章程之問題宜由委員九人公决之華人團體領事團與工部局各舉委員三人專議工部局加入華董一事如照上述辦法聯絡中外有關係之團體共同辦理余敢信君等在工部局不久即有顧問資格之代表將來終有切實行政之代表蓋上述之委員會旣有代表各方面之性質則其所議决之事定可爲此問領事團北京外交團與中政府之同意也 
[促進實業會與寗代表談話]  
　　昨接中華促進實業會送來油印品一件照錄如下昨有南京來滬代表趙宋兩君至本埠中華促進實業會當由該會派員接待並叩來意趙宋兩君即稱敝處商學各界見報載貴會通告及宣言章程等頗爲注意對於公售辦法不無擬慮深恐一面公售一面販入不但無截清之日且市面上從此公然售買抵制之功或隳於一旦鄙人等親至貴會敢問對於此等處曾否研究有無把握還望詳告該會答稱外間疑慮一節未始無見且足徵今日熱心抵制者尙不乏人敝會同人殊爲欽慰惟對於敝會主旨似尙未盡明瞭蓋敝會之主張公售全爲一面擴清存貨一面杜絶來源起見外間疑公售後致啓人販入之念似適得其反不知惟經公售處取締後販入之途或猶有截清之一日現在遵章入會者已有數大帮此項商號均爲上海向營東貨之巨孹均由該帮公所介紹入會出立志願書聽候取締永不再營劣貨販入之商旣受取締則販入之源不期自塞試問不經公售將以何法取締各商諸君不見近日海關運入之某貨日見增加即明知爲某商所販在該帮公所尙無法過問他人更以何法干涉乎故敝會刻正廣勸各商號入會已得上海向營東貨者大多數之同意對於杜絶販入一層或可達到完全目的敝會同人當勉力進行至於將來監查存貨及偵察各商號不但敝會之責凡屬國民亦同有此義務故由敝會迭次通告並函請各團體派員來會共同監視以防疏虞無非爲貫澈始終抵制之意旨等語繼復與趙宋兩君反覆討論均渙然氷釋始興辭而别因紀其談話大略如此 
[日貨輸入之暢旺]  
　　聯合通信社云昨有學界調查某君報告云連日在三菱碼頭等處查見和昌盛乾元泰兩報關行每日報進毛綸縫針等貨約有萬餘兩較之平時尤旺該兩號營業之佳已可想見而食糖近日之進口每日約有五六萬兩之多國人只顧口頭甜似已忘心中苦矣 
[昨日金市之變動]  
　　大條銀價自美金開出以來無不日長期貨標金於是逐次疲軟昨日上午無電先令亦未更改惟美國滙兌又大一元計一百二十七元至先令交易亦祇有某銀行買九月期一萬鎊價六先令二辦士半嗣後金價因花旗銀行又賣九月二十號至十月二十號止美金洋四萬元價一百二十七元五角（該烚赤金價爲一百九扌三兩數錢）係恒裕祥買二萬五千元楊慶和發記買一萬元福順買五千元又友華亦賣七萬五千元（期價同上）係泰亨源買二萬五千元久成買二萬五千元永豐餘買一萬二千五百元晋祥買一萬二千五百元所以十月份標金最低跌至一百八十六兩四錢五分收盤然賣者仍不少詎至午後一時許大條忽來電報頓縮三辦士爲五十八辦士七五以故人心頻高開盤十月份金爲一百八十九兩後步漲至一百九十三兩七錢未開先令時金價跌銀一兩三錢蓋恐先令弗動之故至三時先令亦縮半辦士美匯縮一元致金價又漲至一百九十三兩三四錢後聞各銀行先令曁期貨美金竟無市價以致金價步步見漲至三時半先令又改縮半辦士金價爲一百九十五兩五錢到四時許先令又改縮半辦士斯時金價爲一百九十六兩五錢後最高到一百九十八兩買者尙不少嗣後忽跌銀二兩數錢緣該業中謡稱某銀行之美金一百二十六元均可賣出之故後雖無此事惟人心又忽轉疲十月份又跌至一百九十三兩二錢收盤略高至於銀拆又漲至七錢蓋因一般專事賣買先令者八月份現已到期均須解欵與各銀行加之花旗公司輪船某某號約今日抵埠所儎金洋盎斯等又有三四萬元之多各金號應付此項金欵數達一二百萬兩之鉅以致今明兩日之拆息尙難鬆動云 
[嘉興新米第一批抵滬]  
　　嘉興新羊尖由孫富林蜆帮船裝來糙貨一百三十餘石由鄭家木橋裕盛碾米廠碾白於昨日在南市售開每石七元北市售開一七元二角 
[推銷華茶於美國之法]  
　　中美新聞社云中國茶商從事出口貿易者應知其對美貿易苟不加整頓將有愈趨愈下之勢近三年來華茶市面極壞輸出額大減而爪哇茶與日本茶藉廣告之力推銷美國一州大有一日千里之勢若論茶質華茶本較彼二者爲佳惟美民不審飲華茶之法仍沿用西法烹煑如咖菲茶與椰子茶然將糖與牛乳攙和其内抑知華茶之美以其清芬馥郁餘味譚然耳外人飲茶除一二英人外多不辨此爪哇茶與日本茶其味均濃於華茶其質尤劣下而華茶之出口者其質較之華人在本國自用者爲劣亦無可諱言是故華人苟以較佳之茶運銷美國美人士自當無不歡迎之價格雖高然貨眞價實之理美人士固無不知之今欲推廣華茶銷路第一宜使人人同嗜使美人之愛飲華茶亦如華人然此非一朝一夕之故必在外國大登精妙動人之廣告歷時數載基礎始立基礎一立飲者乃不至移易嗜好别飲他種之茶矣中國茶商於此必須不惜勞費以求達此目的使美國人士永永需求華茶其在美國恒人罕有能辨别華茶與他種茶者雜貨舖中往往不復分析甚至將華茶與他種茶混合而冠以爪哇茶或日本茶之標識故第二步即宜使美人知所辨别免致華茶與他種混淆不分此又中國茶商所應出全力以圖之者特是在美國各州登廣告其方法非華商所諳今有一良好機緣足資利賴因有哈脫君者爲紐約哈脫大廣告公司之股東現小駐本社從事考察中國市况備有各項圖說詳示華茶銷美情形君於華茶一項最爲注意於美國華茶市面極爲稔悉現方與克勞君談論茲事極願與中國茶商接洽徵求其意見總之美國華茶市面欲求補救推廣之道惟有大登廣告庶能發生極大效力將見數年之後美人皆嗜飲華茶相率來華購辦云 
[棉市消息]  
　　美盛公司一星期華棉市况報告云上星期市面穏固無十分震動情形新棉價值增高一兩半惟收盤時又跌一兩有鬆動之趨勢棉花收成無動要發展據每週所接各處報告似略有進步惟秋季天氣變化不定故情形如何尙難預測前數日間因有大風已使人心震動總之現在棉價雖尙有增高之傾向但天氣一有進步價值自必跌落望以抛盤爲事者格外愼重也利物浦市價埃及棉三○·○○便士中等美棉一九·四○便士紐約市價十月份交貨者三十一元七角五分明年一月份交貨者三十二元零七分孟買市價舊棉四百九十五羅比新棉五百二十羅比以上市况均鬆動云 
[加徵延車費之變通辦法]  
　　本埠豆米業等各商號反對滬寗鐵路車站加徵延車費一事曾經總商會據情轉電北京交通部農商部陳明阻礙商貨請爲取消新章並要求添建能容二千車貨之機房等情迭紀前報茲聞此事已由該路局長親自赴京面商該部總長力陳窒礙情形一再磋商變通辦理方法當以取消加徵延車費一節實難達其目的惟有互商通融辦法將該費價目減輕取徵以恤商艱而維路局經費現任局長業已返滬當即據情轉知該路局總管西人韋君竭力商酌擬定暫徵半數一面預備通告各該業代表查照 
[酒業公所討論增薪辦法]  
　　昨日酒醬業夥增薪商榷會分函邀集同業在酒業公所討論增薪方法經衆公議將牛莊油錢串略爲提高以資貼補夥薪庶店主知本不受增薪影響但與議之人大概以甯波帮居多非經海鹽帮贊成勢難實行於是由衆公推葉介福李光珍沈雅初等八人爲代表聯絡海鹽帮同業以期全體一致議畢散會 
[官紳追悼楊善德紀]  
　　本埠官紳昨日假城内也是園爲已故浙江楊督軍開追悼會政界軍界及各團體代表蒞會者計百餘人禮堂設在園内清遠堂淞滬警察廳及普益習藝所各派有軍樂一班在場伺候奏樂並由淞滬警察廳上海縣警察所各派警察二十名在場内外照料會場内外遍紥素綵堂内周懸輓聯素幛午後二時三刻開會奏樂由主席朱葆三報告開會追悼楊督軍事由並報告十一十二兩日杭垣祭奠楊督軍定於十三日靈柩自杭來滬准於下午七時抵滬杭北站請到會諸君於十四日午前十時齊集北站致祭云云次丁賡堯報告楊督軍事略（事略另錄於後）畢復謂中國現勢困於軍費有審計院長來滬稱各督軍費預决算均不甚清楚獨滬浙軍均不至溢出預算使各省督軍盡能如此則中國財政不至如斯困難一切紛爭可消滅於無形矣斯尤某等所不能忘懷者也云云次衆來賓向楊督軍遺像行三鞠躬敬禮次范麟書宣讀各團體祭文次穆抒齋代表各團體演述楊督軍在滬之功績王賡廷道尹演說畢遂由楊督軍姪孫楊慰祖曁第四師參謀長鍾士秀代表家屬向各來賓鞠躬致謝禮成奏樂閉會時已交四句鐘矣茲將丁賡堯所述楊督軍事略錄後 
　　楊帥安徽懷寗人前清由文童入北洋武備學堂光緒十三年卒業派赴旅順習海台大砲歷充慶軍哨官武衛軍領官常備軍管帶復以敎練剿匪積勞歷保至參將三十年擢常備軍第五標統帶越年擢第二鎭第三協統領改四鎭七協統領三十四年前浙撫馮奏調來浙任陸軍混成協統領宣統二年擴充成鎭改領步隊 
四十一協統領至是復積保記名總兵並與陸軍協都統銜三年五月因病請假回籍項城督師復任行營營務處高等副官長旋簡雲南普洱鎭總兵民國元年統備補軍右路各營旋任第四鎭統制官嗣改師長授陸軍中將二等嘉禾章二年任松滬鎭守便加上將銜勛三位四年特任克威將軍五年任松滬護軍使晉勛三位六年調浙江督軍給二等大綬寶光嘉禾章旋晋勛一位 
　　淞滬警察廳上海縣公署日昨同接代理第四師師長陳樂山等自杭來電内開徐廳長沈知事鑒示悉克威靈輀十三日逕抵北站免下車驚動各界請即在北站紥結素綵牌樓以便停靈各界請於十四日上午十時齊集吊奠各領事團並祈轉告陳震東預爲通知爲荷樂山毓靈印 
　　又函云楊浙故督之靈櫬准於下月十三日由杭裝火車運滬一俟駐滬各機關官長公祭後即由滬寗火車運送赴寗聞寗垣各公署人員亦須設奠致祭迨至事畢准以永豐兵艦盤運回皖昨聞盧浙督軍已電李蘇督軍請飭永豐兵艦屆時在寗停候運送靈柩云 
[英國新巡洋艦將來滬]  
　　路透社上海消息云英國巡洋輕艦哥倫布號將於星期日到滬該艦甫於今年春季造成最近加入英海軍 
英尺半吃水深十六英尺三寸英國新造之巡洋輕艦與魚雷驅逐艦皆用油爲燃料哥倫布號亦儋載油九百五十噸以每小時行二十八海里之最高速率計之可行一千二百五十英里若每小時行十四海里則可行二千一百英里艦上裝置六寸砲五尊抵制飛機之三寸砲兩尊三磅砲四尊又旋轉魚雷管兩具哥倫布號之姊妹艦加里塞爾號開蒲湯號開羅號三艘不久亦將駛至中國成一巡洋輕艦隊云 
[海軍醫務之整頓]  
　　海軍部前擬整頓全軍醫務一案已委令吳淞海軍醫院院長許世芳兼署海軍總司令公署軍醫科科長許院長奉委後每日午後由吳淞來滬到海軍公署辦公至其整頓方法已經擬訂由許院長面呈藍總司令核准先以調查近年海軍醫務情形爲入手飭令各醫院各養病所曁全軍各艦艇營棧造册具報然後再定整頓規條聞許院長係美國醫學大學畢業云 
[淡水輪船失事詳情]  
　　文匯報云今日本埠接淡水輪船沉没詳情如下　淡水船於二十四日午前五時三十分自漢口起椗開往汕頭滿載豆餅由歐人某爲領港人午前七時四十五分經過湖廣峽（譯音）觸於長二十呎之凸岸固陷其中太古公司之吳淞輪船旋過其前希圖拖之出險但 
 
 

Page 11

 
 
將淡水船之錨銷支柱拉斷而未能如願午前十一時淡水船漸見傾側午後三時右傾頗甚維時漢口派出洞庭輪船及拖船貨船載苦力二百人由某船長督同至淡水船失事地點將救生艇中所載淡水船員役救起蓋在午後六時淡水船突然向右傾沉船中員役不得不棄其所有而入救生艇也外人無死者但有一管貨艙之華人於船身突側之時適在艙面下不及奔上遂致溺斃淡水船沉於湖廣峽中距下游燈船約一哩其桅桿露出水面約十五呎今暫於該處置紅燈爲號又據楚報紀淡水船沉没情形云淡水輪船經過湖廣峽時覺駛入漩渦之中测量水深一次爲五十呎一次爲二十呎船長恐有不測乃下椗該處並遣中國員役登岸僅留船員與火夫數人在船吳淞輪船過而援之見無援救之必要乃駛往漢口數小時後淡水船忽然傾沉艙面之人皆落水中但均經小艇救起聞僅死管貨者一人 
[貨船失事兩則]  
　　近日天文台報告颶風將至本埠尙未見動靜而浦江河道遭風覆没者時有所聞前日下午有計阿巧之船裝載桐油一百三十五桶麵粉一百餘包由申開往浙江駛至汆來廟地方遇風覆没船夥計阿三失蹤貨物亦已漂没又前晚九點餘鐘有呂阿奎之船裝載美孚亞細亞洋油一百五十箱駛至陳家巷浦面因載重不支覆没船夥幸均救起 
[昌興公司經理慘死三紀]  
　　文滙報云昌興輪船公司之經理惠士氏身死不明一案今日午後四時復經美員開庭審訊後展期下星期一日續審今日午後租界中盛傳已拘獲與案有關之人但此說未能於正式方面徵實之 
[再誌回國華工被剌之疑案]  
　　由外洋回華之小工孟忠德（綽號小紹興　寓居滬城福佑路楊家衖二十五號門牌友人山西利家日前晚間在門前納凉被人開放手槍傷及要害發送新普育堂醫治無效而死報請地檢廳派員騐明由堂棺殮已紀昨報茲悉地方廳熊檢察官於前日傍晚時蒞新普育堂相騐畢忽有身穿短衣形似小工之三人由周子貴爲代表投案禀稱浦東郎家港人向在長江輪船上爲小工與已死小紹興爲友今日得悉小紹興已死爲此來案情願爲之棺殮熊檢察官得供問曰爾知小紹興滬上有家族否答稱只知其有一胞兄現在不知何往熊檢察官以此案據一區二分署來文聲明其中黑幕重重大可研究今周子貴忽然到案願代棺殮不無可疑遂令將周拘住其餘二人乘間逸去周則由警拘解到廳收押該屍仍命由堂棺殮發封候傳到死者之兄再行發落 
[中華工會之通電]  
　　北京國務院廣州軍政府各省督軍省長省議會敎育會商會工會農會各團體各報館曁工界同人公鑒敝會自本年四月問成立以來其中組織經過情形及籌設各支分會以及對於工業研究辦法早經各報陸續登載想邀察及矣嗣於本月二十四日開大會各界代表到會者如工界志成會等共九十八團體行政機關如上海縣公署警察廳皆有代表列席開會詳情申報時報時事新報及各報已有詳載想已披閱無庸贅述敝會同人内察衆情外觀大勢迎世界之潮流應時勢之需要一本至誠組織斯會純爲發展工業振興國貨寬裕工界生計培養工人道德起見且當此國困民貧之秋欲圖富强全賴有完善工會陶豢工人擴張工業力謀改良以求精進諸公皆當世賢哲國家重心倡辦工會定表贊同各省工會已設者務祈輔助進行未設者希速提倡開辦我工界尤屬責無旁貸庶幾合全國工業爲一大團無黨無偏和衷共濟同心同德一致進行共謀工界之福利以救國家之貧困國家幸甚工界幸甚特此縷陳儲候明敎中華工會總會會長陳家鼐董事余錦舫等叩微 
[浦東焚土内幕之别報]  
　　文匯報云本星期勞合週報將載一近今浦東焚燬烟土之驚人紀事聞所焚者並非鴉片有大土四百個其中烟漿均經取出而易以芝麻膏製法甚巧不易類破 
[張柏棋在押圖盡]  
　　公共總巡捕房西探堯克查得本邑人張柏棋專在公共租界内串黨書冩恐嚇信函向富商巨賈索許錢財前日禀明捕頭前往將張緝獲帶回捕房收押候解公堂請究詎張在押於夜半自縊圖盡當經二百七十號華捕查見設法解救得生禀知捕頭昨晨將張解送公共公廨請究據西探堯克與二百七十號華捕相繼投案訴明前情經張襄讞會同英包副領事向張柏棋略訊後判仍帶回捕房候查明被詐各户展期七天開審 
[關於疫症之消息]  
　　奉賢時疫自六月底發生來勢猛烈朝發夕斃經該地紳士廖君味蓉函商上海醫院王彰孚院長擬請西醫前往救治適彼時滬上防疫亦吃緊故至七月中派趙和卿楊月川二醫生蒞奉開診以來重症以鹽水注射頗有效騐現雖疫勢稍殺而每日均有險病求治聞開辦費均由廖君擔任所望熱心善士量力捐助俾善舉不致中輟云 
　　南京省立醫院院長吳濟時爲防疫事來滬知上海醫院治疫成績甚佳特商王彰孚院長酌派醫生前往帮辦王君因該院已派出奉賢新場南匯等五處本院已無餘人可派唯事關公益吳君專誠來商允設法抽調經騐醫生前往云 
　　浦東沿浦一帶近日染疫死亡者漸少惟洋涇鎭廣濟會臨時救疫醫院楊家渡上海醫學研究所臨時醫院及爛泥渡上海醫院分院病人投止求診者每日仍有四五十號其中以傷塞痢疾爲多虎列拉險症已見 
減少惟内地奉南川境内霍亂盛行患者甚多南匯南門前日一日之間患霍亂死者十餘人現南匯城内香光樓新場正明學校奉賢城隍廟三處本埠上海醫院派遣醫隊在彼組織臨時醫院其他各鄉鎭亦都由當地紳商籌設施醫局互相救濟日來各醫生大爲忙碌棺木店大有不及趕製之勢此種現狀與一月前之沿浦一帶正復相同也 
　　滬北寶山縣屬之羅店市時疫甚熾死亡頗多現經該市紳商陳典煌等發起臨時醫院托黄勝白潘孟翹在滬介紹醫生已聘定德醫何心齋爲主任帶同看護前往開院施診 
[槍决愛而近路刦案之三盜]  
　　松滬護軍使署昨又槍决盜犯三名茲錄布告於下　爲布告事案據公共公廨呈解持刀分入公共租界愛而近路五百四十六號氏婦毛周氏家强刦財物之盜犯劉玉山郝文忠王惠祖三名兇刀二柄並抄錄供詞到署發交軍法課傳集人證詳加訊問據事主毛周氏供指該被告郝文忠即係當時持刀上樓綑縛伊等行刦珠花之盜又據事主傭婦徐何氏供指被告劉玉山王惠祖二名即係當時持刀看守嚇禁聲張之盜提集該犯劉玉山郝文忠王惠祖等到堂訊據同供夥刦愛而近路毛姓家一案係聽從在逃之同黨二人糾約該犯等各持刀入内由該犯王惠祖劉玉山二人在樓下看住事主家女僕嚇禁聲張該犯郝文忠與在逃之同黨一人上樓將事主等用繩綑縛肆行搶刦該犯郝文忠搶得珠花一包其餘票洋珠飾等物悉由在逃之同黨携去後因事主喊捕大家分途逃走經巡捕趕至截獲該犯劉玉山郝文忠二名並在該兩犯身畔各搜出尖刀一柄又在該犯郝文忠身畔搜出珠花一包復由郝文忠帶同巡捕將該犯王惠祖指認拿獲各等供不諱查該犯劉玉山郝文忠王惠祖三名夥衆持刀侵入居民實施强暴行爲搶刧得贓供證確鑿無可諱傭實已觸犯刑律第三百七十三條第一二兩欵之罪非從嚴懲辦不足以戢匪氛應即按照懲治盜匪法第二條之規定一併判處死刑以照炯戒除飭依照軍法將該犯劉玉山等三名押赴刑場執行槍决外爲此布告軍民人等一體知悉此布 
[鄂省電謝賑欵]  
　　本埠紅十字會總辦事處前接湖北王督軍何省長乞振急電當由該會會商仁濟廣仁兩善堂曁鄂省駐滬勸振專員勞敬修等晤商南洋烟草公司先行籌墊洋一萬元匯鄂以應急振茲得湖北軍民兩署復電如下　紅十字總會蔡耀堂先生鑒接誦宥電感佩莫名承勸南洋烟草公司墊募一萬元遠普仁施分到監河之潤情深飢溺奠茲江漢之災除俟收到滙欵再行專電奉達外謹此電謝并希轉達南洋烟草公司代爲致謝仁濟廣仁兩善堂諸公并此致意再貴會在鄂各分會并承分電同募尤兒遠道關垂有加無已合表謝忱王占元何佩鎔勘 
[關於賑務之函件]  
　　仁濟善堂致北京江蘇同鄉張仲仁等函云敬肅者則敬等前因本年蘇浙皖各屬霪雨爲災民情困苦當在仁濟善堂設立籌振事務所刊册勸募曾電舍弟轉懇諸鄉長設法接濟現接奉八月二十一日公函知已仰邀慈鑒並函請省長速擬辦法一面約集同鄉開會協商募欵等因祇聆之餘無任感篆查本年被災在夏至以前水退在立秋以後以致靑苗腐爛補種無時稍高之區始因水浸過久繼因天時不熟諺所謂夏天不熱五榖不結即將來略有薄收恐亦秀而不實各屬所栽桑樹一經水浸生活無多明年蠶桑之利亦將大受影響東南名爲財賦之區實則民鮮蓋藏室如懸磬轉瞬天寒歲暮正窮民迫命之時不急爲之設法恐弱者填於溝壑强者鋌而走險實於地方法安大有關碍謹將被災實情肅函奉佈伏求諸鄉長逾格垂憐迅籌捐濟施當其厄功德無量云云 
[各學校消息併紀]  
　　聖保羅學校　聖保羅學校因籌募經費假座四川路靑年會定八月三十號晚新鐘八時舉行游藝大會屆時有聖保羅堂音樂社男女全體五十餘人合唱此外有單音變音四音合唱又名人跳無鋼絲瑟琶合奏鋼琴獨奏合奏西樂合奏及影戲等　　 
　　圖畫美國術學校　西門圖畫美術學校因迎合世界潮流於下學期力事革新所有西洋畫本科科程均參酌東西各國美術專門學校設施辦理附設師範科亦大加改革敎授主旨務求造就藝術的藝術凡對於學生之學業上均取自動主義圖畫注重寫生自由取材除學習高等藝術外並注重實用的藝術以爲改良社會上各種美術之預備定九月十一日開校 
　　兩江公學　北浙江路兩江公學自開辦以來對於敎授訓練均極注意故學生日見發達此次招收新生投考者有百數十人錄取者九十餘名聞該校中學一二三年級及商小各級均有餘額現又繼續招考前往報名者尙陸續不絶該校長因學生日形發達對於學校衛生自宜益加注意故特聘同仁醫院正醫官醫學博士陳景煦爲校醫所有校内一切衛生事宜若校舍之清潔及學生體格之檢查等等均由陳君主持云 
　　普益社日夜校　南市大東門外靑年普益社設立之日夜二校近因校舍狹隘不能擴充故將設大東門内火神廟西首之高大洋房内現已修葺一新日校定於九月八號開學夜校九月二十二號開學云 
　　養性女學　派克路養性女學於昨（二十七號）五午四時開教員會由校長周袁學孟同男女各敎員討議敎授事宜並議决後星期三及星期六下午四時散課後會集各敎員將所授各項科學敎授方法互相研究一小時以期學生得學問十實在之進益命名曰教員研究會各敎員一致贊成六時散會 
[上海武術會開會預誌]  
　　上海武術會於本月三十一號（即星期日）下午新鐘三時舉行開會式於大東門外南首中華路羣學會内今記其開會秩序（一）摇鈴開會（二）奏樂（三）報告（四）演說（五）表演武術（六）游藝（七）奏樂（八）攝影（九）茶點（十）散會聞該會對於各界來賓特設帳幕以蔽烈日並有坐位云 
[拳術研究會會員演技紀]  
　　前晚虹口路大風新劇社主任敦請拳術研究會會員在該社演技劇臺上羅列各種武器演技者排列一旁約有二十餘人首演拳術極五花八門之觀其中以劉高陞之八卦拳及劉徒公春桃（十二齡童）之武松銬董徒梁啓祥（七齡童）之五虎拳最有精彩此外所演各種拳術亦均純熟拳術旣畢即使演各種武器以劍術家劍高陞之舞劍劉徒公春桃之單雙刀何玉山之單刀夾七折鞭郭得功之大槍沙忠義之大刀耿維邦之諸般武器李思叙之雙頭棍最爲純熟其餘亦皆聚精會神各盡能事拳術武器均分兩塲先由單人演技繼而對演最後以頭功如劉高陞之刀劈硾打曁用大方石猛撃背部姚俊卿以手飛舞百六十斤之刀馬萬起則使人用牆碍猛撃腦部首部腿部碍不粉碎而各部全無傷損此種雖屬外功已非尋常可及中國之國技即中國之武士道苟能發揮而擴大之决不讓日本專美於前也 
[一週來國貨新出品]  
　　河南路北京路角兄弟國貨公司來函云一星期來國貨新出品除多種牙粉外本埠已寂然無聞而外埠投函本公司報告新出品者日有數起惟詳加考察精良適用者仍不多覯就中以常州鋼骨陽傘寗波竹骨陽傘靑浦頭痛膏藥爲最佳以上三種出貨尙稀除常州傘已在本公司發售外寗波傘等須待兩星期後方可到云 
　　又該公司總協理曁全體職員昨晚在該公司總務部開會議决香烟一項難得完全國貨自本日起一列停售牙粉出品日多其中眞質難辦即就袋包印花鐵管及原料等是否某貨尙待察究故除前所經售數種俟存貨脫售停止再進外以後再有新牌非俟詳細騐視後决不願爲推銷云 
[私賣鴉片四案併紀]  
　　法租界小東門捕頭日前偵悉居民顧福生張玉書婦人徐氏陳王氏等四户私設烟榻容人燈吸有違禁令故於前晚帶同包探及暗差捕等前往該處按户抄出烟槍烟具等物甚夥連同顧等一併帶入捕房諭令各存洋二十元保出聽候傳解法公堂訊究 
[少婦投繯殞命]  
　　住居公共租界新閘路二千一百二十七號門牌之江北少婦秦王氏忽於前是自縊圖盡迨經其堂兄王紹基察悉施救已經氣絶據情報告該管捕房飭探將屍舁至斐倫路騐屍所報請公共公廨李襄讞會同美思副領事於昨日午後蒞所騐明該婦委係自縊身死填明屍格升座公案傳死者之姑秦黄氏見證王紹基到案詰據秦黄氏供稱死者是伊媳婦現年十九歲兒子在東亞公司爲出店媳婦平日與兒和睦死者因慮家貧自經並無别故等語中西官核供於中西騐訊單上分别下諭云騐得秦王氏委係生前自縊身死並無别故着其姑秦黄氏具結領屍棺殮此諭 
[審廳九十兩月之辦公時間]  
　　上海地方審判廳長張子鄭昨發佈告云照得本廳辦公時間遵照部章自本年陽曆九月一日始至十月末日止每日自上午九時三十分鐘開始辦公至十二時半止午後一時三十分鐘始至五時止仰訴訟辦公人等一體遵照母違特此佈告 
[工巡捐局員被控四誌]  
　　滬南工巡捐局路政員陳億德因被吳怡石等在松滬護軍使署指控詐欺取財已經盧使核准發交軍法課傳同證人郭連 
生（作頭）先行預審郭已供忍分得洋二十元等語飭即收押候令飭該局姚局長迅將陳億德交案質審詎陳聞信畏罪預避連日未經赴局應職現正向原告方面斡旋姚局長已催陳之保證人趕速交出以便送署歸案訊質 
[拐匿婦女案送檢廳訊辦]  
　　現充上海兵工廠工匠之鄭天明誘拐施錢氏藏匿高昌廟南池胡同居住茲被伊夫施阿順尋獲報告該處警區李巡官派警將鄭天明施錢氏拘所訊據鄭天明供稱錢氏係於本年五月間由關姓說合姘識並非誘拐詰之錢氏供詞略同而施阿順則稱錢氏於去年十月間由蘇來滬在四馬路爲女傭於十二月間逃失顯係誘拐請求訊究李巡官以案關拐匿婦女即將一干人犯解送二區警署轉送地方檢廳訊辦 
[指控擅取肉皮之詰訊]  
　　江北人康正葆指控住居虹口菜市街三百五十號門牌之鄂人張敬昆串同東桂芳三十三號門牌居人張煜高老楊將寄存吳阿明家值洋九十四元之猪肉皮强行取去擅消與板橋街二十四號門牌張敬亭得價分肥一案業由閔行路捕房中西包探將以上四被告拘解公共公堂諭各交五十元人洋並保等情已誌本報昨晨由捕傳同原告及見證吳阿明將三張並老楊解廨續訊即由原告康正葆投訴因在鴨綠路兆豐路華租交界之荒地上支灶將猪肉皮熬膏該處居民以我所熬膏係賣與烟膏店和作料子氣味難聞糾衆多人將支灶摀毁其未經毁壞之肉皮尙值百金左右經我拾起寄存吳家詎被張等串賣分肥等語並由見證吳阿明上堂證明前情旋由四被告之公延律師起向康吳二人盤駁一過並與原告所延律師略辯之下因時已過午承審官張襄讞與陪審英副領事包君宣佈退庭諭各被告仍交原保候訂期訊核 
[小客棧主染疫殞命]  
　　滬南老馬路太平衖長寗桃記小客棧爲台州人所開該棧主人人亦以長寗呼之前者長寗因欠人銀洋爲債權人控經地方審判廳訊判歸償嗣因延不料理於本月二十三號由該廳諭飭將該棧動産先行假扣押在案但棧中生財雖則發封長寗仍照常進出前晚長寗在棧忽染時疫醫治無效延至昨晨斃命嗣經十六舖地甲得悉前情立投審判廳報告該廳以長寗旣死入於刑事範圍乃移請地檢廳派員相騐 
[患病小工遣回原籍]  
　　太古公司因碼頭小工缺乏在烟臺招募小工二百餘名來滬工作乃此項小工到滬後因水土不服時患疾病不能耐勞故該公司挑剔不堪工作之小工共八十餘名於昨送往浦東碼頭附搭順天輪船遣回原籍詎該小工等大肆喧閙要求加給工資一月一時人聲鼎沸該公司大班恐肇禍端立邓馳報三區警署請求保護當經曾署長　率武裝警士數十各到塲彈壓與該公司西人磋商之下以各小工工資按照所做日數點名給發押送登輪而去 
[舵工失足溺斃]  
　　浦東洋涇港口太古公司藍烟囟輪船前晚有西人舵工一名因酒醉失足墮浦屍身迄未浮起昨經該公司雇人打撈該輪並扯半旗誌哀 
[拐匪押候再訊]  
　　拐匪揚州人許起龍於陽曆本年二月十六號串黨將虹口嘉興路二十一號門牌居婦董榮氏家十五歲女兒阿妹及婦人袁愛林略往奉天賣入妓院嗣愛林設法由該處救濟會救護來滬告知董榮氏控由捕房飭探將許獲解公共公堂諭交三百元人洋並保出外將女交案澈究等情已紀前報昨晨由捕傳齊人證將許解案續訊據見證婦人袁愛林上堂供稱隂曆本年正月十五日被告許起龍以販賣鴉片烟土其利甚厚惟携帶須用婦人較男子爲妥不易破獲等詞將我誘往某客棧住宿兩宵至十七日偕張寳卿並女子董阿妹計共男婦四人一同乘輪先到天津繼由張將我與阿妹帶至奉天居留日本租界旋被分别賣入兩妓院爲娼共得身價洋一千五百元嗣有狎客詢知我身世代爲書函郵寄來滬告知本夫懇請上海婦孺救濟會轉函奉天該會送我回申阿妹現在大約尙在奉天作妓云云中西官訊至此諭被告許起龍收押候致函奉天婦孺救濟會調查董女下落復到再訊 
[私賣燈吃之科罰]  
　　住居北四川路二百四十六號門牌廣東婦人何陳氏因在家中私設燈吃容留徐德王亞昌開燈吃食鴉片過癮被二十五號三道頭西捕與華探沈阿炳查悉往將主客男婦三人連同烟膏烟具帶入捕房分别收押昨解公共公堂請究何陳氏延律師辯護中西官以證據確鑿判氏罰洋一百元無洋改押女所二月徐王二人各罰洋三元充公烟膏烟具銷燬 
來函 
[愛而近路等工商聯合會來函]  
　　敬啓者中華商學聯合促進實業會之通告内有附設公售處以期流通華商貨物等語已由敝會等會同議决提出疑點五條登報質問令其尅日答覆（質問書請閱二十八日申新時三報）茲經敝會調查確實該會所設之公售處實係專售五四以前各商所存之劣貨價值約在三千萬元左右而改裝偷運者更何可勝數是誠何心哉憶自山東問題失敗後莘莘學生逵血商人不忍覩國是之淪亡作他人之奴隸個個奮起精神昌言抵制正以促彼人之覺悟使遏其武力之野心四閱月來頗具成績凡有血氣者應如何繼續進行堅持到底俾侮我者有所畏懼毁吾者自受其殃不意少數奸商藉口債欵莊期次第逼近擬將所有存貨一併出售噫吁嘻此風一長則五四以來運動之成績不將剷除盡凈乎且抵制之期僅及四月而公售存貨預約半年是實以我之矛攻我之盾在奸商之自外生存者固惟利是圖本不知國恥爲何物其如汚辱我神聖商學界之名譽何今該會竟假商學聯合之美名以逞其侔利之私欲聞之疾首言之痛心雖已登報質問奈綿力有限深恐不獲感該會之貪心爲特專函奉佈至祈貴會急起直追繼續質問使奸商有所警惕或可將此會消滅於無形也中國存亡繋此一線願貴會其共圖之臨頴無任待命之至此頌公祺愛而近路克能海路界路海寗路吳淞路七浦路滬北五區北四川路天潼路工商聯合會張慕曾馬毓仁林大松虞兆芳杜椿蓀顧唐如費良衡余仰聖宋誠彰王乃田范鵬俞國珍王一衡蘇履吉同啓 
[爲日貨公售事謹告各界書]  
　　慨自外交失敗致演成五四風潮學界運動於前工商響應於後罷市罷工雖皆出於愛國自願然未始非學界平日舉動名譽有以感之也是以學界實爲各界之先導爲各界之模範學界之一舉一動足以左右時勢迺者時過境遷商界藉口爲保全血本計而疏通學界之聲日益增高源驟聞此語不勝駭異以爲吾神聖不可侵犯之學界决不致受此疏通然醖釀旣久人言藉藉未始無因源固洋貨業一份子也調查較易因細加探詢乃知已受疏通（中略）現已由某會派出代表至各處代爲疏通而商界得此保證所謂中華商學促進實業聯合會毅然成立矣源聞此惡耗不勝憤慨雖全國學生聯合會已有聲明而中心不無耿耿乃晨間於報尾讀上海學生聯合會函聲明並未與聞等語中心　喜以爲吾學界固决不出此也詎以此探詢個中接近人云學界現方騎虎難下旣已應允於前不得不維持於後（中略）源竊以爲學生聯合會旣未與聞此事其中必有藉名招摇在所不免即宜向商學聯合會直接交涉如果有藉名招摇等事當要求將學字取消並將招摇者宣示於衆以釋羣疑設或不幸而有害羣之馬與聞其事是則其人實爲毁壞全體學界名譽當與以名譽上之嚴懲須知吾學生名譽重若泰山國家多故萬事待賴當思所以洗刷之源秉性愚魯語言戇直知吾罪吾愆尤所不計况當此一髮千鈞尤不敢緘默用特瀝陳敢以質之各界是否有當惟希公鑒　陸源謹上八月二十九日 
[郝伯陽來函]  
　　警啓者上海華人網球比賽會訂於三十日午後新鐘四時爲單獨比賽最優者末交比賽之結果有樂於網球者即請屆時蒞臨北四川路底靑年會操場參觀尙有成對比賽一種俟賽期定妥當再佈告謹將單獨比賽員之台銜列後　鄭讓于君周澤岐君凌道揚君刁慶來君譚雅聲君唐露泉君胡會林君刁慶歡君胡毓昌君楊錦輝君黎惠生君楊錦銓君韋伯貴君時昌黎君陳康齊君唐寶安君末次最優比賽員凌道揚時昌黎兩君　上海華人網球比賽會幹事郝伯陽謹啓 
雜評二 
[粤代表回滬（庸）]  
　　廣東之省長問題粤人要求脫離武人勢力範圍至以罷市罷工之犧牲爲堅决之表示而一無結果區區三數代表空言請願又安有效力可期許炳榛等知久留之無益而决計回滬免致觸怒武人蹈北京拘捕代表之覆轍在許等今日始歎此行之徒勞其實當被推赴粤之始形勢固早已如是也 
　　總之把持政權遏抑民意爲中國武人之特長無南無北如出一轍嗚呼尙何言哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
垚夫 
　　自由談三字皆用當代名人字跡每星期調換一次　今日係侯堯夫行生手書 
新談 
[濟南觀察談] [  一之]  
（七）濟南人之特性觀（務保守） 
　　天下事最可畏者惟反動力而一意孤行之事最尼激起極大之反動力我國恒言謂父甚嗇而以嗇致富者其子必以務奢而傾家蕩産此中蓋有至理存焉人謂英國人尙保守而國中遂有極端反對保守者出少年盲動者流祗知推翻一切而利用黨派者復附和之遂愈足以堅頑固者反對之心而使反對者實力愈充聲勢愈廣記者平昔素不敢持極端急進與極端保守之兩主義因慮其益鮮而害多也濟南人士之務保守證以上文所述其危害實在吾人之意想中惟當局者濁濟南人每不自知耳記者初抵濟南即見沿途諸苦力大抵蓄髮爲辫已覺甚不滿意及履衢市入餐館周覽名勝而目之所接無往不遇垂辫廣袖之徒數年不見此等情狀一旦而重覩之彷彿美國人抵唐人街Oninatown拭去層積之塵汚而一覩廣東人曳辫拖鞋之舊畫圖惟羣以其形式古怪爲可警不料其爲火車通道與南北綰轂要衝之人物矣及過西門大街及趵突泉附近之諸街市更有三種營業最足令人注意其一爲辫線店高懸黑色之辫線甚多其一則首飾舖坡璃匣中所陳設者大抵皆南方三十年前之古舊銀器其三爲售手帕者大方巾藍花甚粗俗小方絹有紫紅者右紅而帶黑者亦皆南方三十年前通行之物我國以三十年爲一世不意一國之大其南北程度之相去竟令人有隔世之歎云近聞外國商人相率來中國搜求古式之衣飾曷弗逕往山東而一空其所有乎尤可笑者濟南各名勝大抵標有白紙小籤如『休息日女士游覽』等語觸目皆是記者往游報不在日曜休假之期否則雖欲免其不即屏諸門牆以外亦不可得此又他地之所罕見者也男女之界嚴今日惟亞拉伯印度等地爲然推其流弊所及每至不堪聞問故我國洪楊之役淫掠之禍奇慘而歐西男女互相尊重自山之諸大國在三年來之大戰中不聞其有洪楊時代之險象焉此即所謂激之甚者其躍猛過於保守與過於急進者其反動力均甚危也 
新智識 
[童子軍游獻（續）] [  上虞陳伯源譯]  
　　旣虚擲此有限可貴之光陰然後始念及斷腿之傷員即抬之歸營而裏纏之際措置愴惶單傷之腿已成爲複斷矣且其裏纏也將其良足裏綁繋結多許然後川人工接氣法試使省之旣畢棄之不復顧至於他員之流血則置之莫聞也故於觀者方面頗饒興趣 
　　游戲至此另有精練一排即須應時而至 
　　此排到後排長一見狼狽之狀即使二員作爲外哨以防襲撃先赴僵臥之處一目而棄之至一斷腿員即取副骨木片立時纏之謹愼異常然後置之營帳中一員忽見木柴旁有茶罐三四索其主因之尋獲流血者於是一員解其肩巾作爲截血帶傷員之生命由是保全 
　　此種游獻每於開會之際舉行之實足觀也 
（四）治傷 
　　配員成對先擇一對人員使一員向他員而告之曰『我脚腕已絞』或『我手指割傷』言述之際作其所述殘傷之勢或直伸其傷處以求治 
　　當時其同伴即須將治法述之倘若惘然不知則使轉作病員否問反是 
　　使每對人員一一依次舉行之（傷創則各不同）故入後一半爲病員（負者）一半爲醫士（勝者） 
　　病員及後忽獲痊愈而一病又生也詢之同伴以求醫治其人苟能對答則可知其富有經騐蓋此爲第二次獲勝也病員即作爲負 
　　然後集兩次獲勝諸員（凡祗勝一次或兩次全負者均不在此例）排之成對游玩如初如是輪環至終一員爲勝倘至終有二人無所勝負則可再試之獲勝者未必爲一隊中救傷最有經騐之員然此種游戲於救傷之種種素要因之必能深入參賽者之腦中也 
　　每次隊員言述之際團長在旁聽之以判斷是非且每於疑决之處可以附問以考醫者之究竟 
雜錄 
[笑笑錄] [  不笑]  
　　某甲好大而夸恒自詡名高用以驕人一日有友人告之曰昨日吾於一書中見君大名未識是否爲君或他人與君爲同名也某甲瞿然曰此必吾也賤名滿天下書中固習見之然郡所見者爲何書其爲縉紳錄乎抑名人名簿乎友曰否監獄中之報告書耳某甲色沮蓋某曾以案繋獄省釋猶未久也 
　　某君初讀英文識字不多而喜自作聰明偶過西國食品肆門 
[瑞士之郭齊上山鐵道]  
　　郭齊爲魯山城外之一小山高一百七十二丈右圖爲登郭齊之鐵道長五十八丈八尺約行三分鐘此鐵道名用纜鐵道係用繩索使車上下其運動繩索之器則山上車站中之發動機也瑞士國内凡登高山之鐵道則大抵均用電氣惟登小山則每造用纜鐵道 
　　見糕餅之名單中有所謂加倫子糕者默識之見其友歎曰西方之人眞無奇不有哉即一糕一餅之微亦復以怪特相尙糕中有電流糕者君嘗見之乎友請示原名某君出筆書之復曰此所謂加倫子Oirrant者非電流乎友笑曰君誤矣電流曰Oirrant與此有一字之差此蓋謂小葡萄乾耳某君恍然而悟 
　　某女士美而多金一少年艶之輾轉得相識居未久情好綦篤頗有連理此翼之概一日將求婚故探女意旨其言曰卿亦知茫茫此世何者爲吾畢生所最寳貴者意蓋指女言也女悄然答曰金錢耳少年色頳 
　　一投稿家抄襲古人小說投之某雜誌中冀以獵取酬資主撰者燭其奸復書推奬并訂期把晤投稿家以爲計售矣欣然而往主撰者曰此小說良佳綽有古人氣息其爲先生最近著作乎篇中規撫古人處維妙維肖眞一字不能易也投稿家喜曰然然此篇蓋一星期作者命意遣詞均經意出之主撰者微笑曰然某於明人叢書中亦曾一見斯作先生殆爲三百年之人物而於今日復活者乎投稿家大窘鼠竄而去 
　　留學生某君新娶婦遠出行賈遺婦於家逾月作書歸寄附銀圓百書末有云茲奉寄銀百元并一千吻卿其納之婦報以書曰銀苦其少吻則苦多後此請對易其數可乎 
小說 
[滑稽言情情詭（三）] [  雄倡]  
　　書記曰良然女士乃錯怪若舅女曰思之滋愧吾意吾舅若竟峻絶迭克君亦當不謂然吾言愚戇卒勿見罪書記曰安有是者復丁寗囑曰吾適所言女士幸勿宣洩否則於吾且有不利女曰决不之泄少須二人遂復起行旣抵鎭中高街之次二人遂握手言别而歸書記是晚進食滋適食已人其孀母之小客堂中據坐琴臺一手徧　琴譜中愛情之歌用另一手時自楮裏中取却古力糖餌納人其吻旣咽之盡始舍去琴臺之次少立壁鏡之前轉側臨鏡顧影自憐已而覺電遂歸寢明日薄暮書記彭克士獨出間步復經昨晚與絲帝蘭女郎同行經歷之園林復少坐二人所曾同坐之樹根出小刀劉其樹皮作一心房之形復少步後忽止於一小石橋之次橋下則溪流清淺逝嚮鎭中儲入蓄水之器以利民川書記踞坐橋上移時以手承頦二股雙垂橋闌之外狀如入夢沉沉如有所思似情感大動實則方思裙釵輩中人物心中似忽湧現一潘馨斯女郎藍睛而赤髮方坐於肆後小工場中裝飾應時急需之凉帽爲夏季佩戴之用者則又思及絲蒂蘭女郎及其應受之遺産並廻憶昨晚事不期斗覺天良之受激剌方其獨坐靜念時遠遠忽有歡笑之聲則瞿然而醒笑聲再作每作愈厲少須遂聞有二人語聲其一人聲至柔婉如奏雅樂辨爲絲蒂蘭女郎聲也又一人則聲沈而微時時間出則决爲男子音吐二人且行且近俄頃間已轉出路隅書記色頗皇遽念非自立避者且爲所矚而又雅不願於此與面且道直如矢設相背而馳亦屬無濟必且爲女灼見而辨識正奇窘間忽有奇思凑其腦際遂攀越橋闌之外循一横斜之木　而下至於溪岸之次是處有巨石突出水面之上錯列無次書記即踐此石塊間遂得一隠身之所於穹形橋洞之下時二人語聲益縱已而知已抵橋次矣其語歷歷入聽已聞絲蒂蘭女郎言將少坐於此書記心益大動不可此方竊聽時狀至焦悚每聞一語則益增其煩懣幾難緘默已而語至主要時書記屏息靜聽惟恐走失一詞時聞女郎同伴言曰絲蒂蘭然則卿果非出以戲謔乎卿誠願下嬪乎女作昵聲答曰迭克汝謂得汝爲婿吾乃坐聽失此機緣乎曰卿亦知老父竞外我不承爲子乎父即下世吾乃不名一錢曰即如是者奈何曰絲蒂蘭無他吾一身貧薄而已質言之即所云窶人但肫篤耳曰迭克惟吾嫁汝初不爲財爲汝一身耳汝意詎謂吾但使得富家郎即盡人可夫乎語時似弩其脣迭克答言卿固不謂卿下賤至是于特自表其况以誠意奉告耳於是逾一秒鐘後書記似聞有接吻之聲幾失足墜死已復寂然二人中似有一人竊聽且投石於水其人殆即迭克也水花四濺迨二人旣行書記已上下濡濕然亦惟有默然忍受而已遂出自隠處取㨗徑歸 
[自由談之自由談] [  不冷]  
　　不忍　其操守不定耶我不忍言之其知識不足耶我更不忍言之其復言耶我不忍言其不言耶我更不忍不言外問攻詆者之入我耳者多我甚望當局者之有明白割清界限之表示也 
 
 

Page 15

 
 
   
 
 

Page 16

 
 
   
 
