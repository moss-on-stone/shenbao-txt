# 1916 - 52 - 4915458

 

Page 1

 
 
   
 
 

Page 2

 
 
時評 
[臨機（默）]  
　　臨機而斷至難之事也何以難難在俄頃之間即存亡安危之所由分也臨此存亡安危之機斷而當前途或可平夷斷而不當則前途皆荆棘矣 
然而臨機者每爲三種心理所誤一爲自信過深以爲我之能力足以應付也一爲疑慮過多以爲事之窒礙難以解除也一爲好勝之心負氣之心與其留戀不捨之心併而舉凡大局有所不顧也第一二種不過昩於人己情勢與其四周之事態苟臨機覺悟事或有爲若存第三種心理則根本之見解已誤其斷罔有不誤者自來亡國敗家之相隨屬有一不敗亡於此者耶 
嗚呼今之臨機者何如 
[命令]  
　　二月二十四日政事堂奉策令特授周駿以勳三位此令 
又令特授戴楨以勳五位此令 
又令特授劉虎臣閻相文以勳五位此令 
又令劉虎臣給予二等文虎章此令 
又令棍布蘇倫給予二等嘉禾章此令 
又令呂鴻文給予三等文虎章此令 
又令田應全給予四等文虎章此令 
又令輔國公海永漙海永樹侯連樹均給予四等嘉禾章此令又令阿齊圖班第達蘇索克圖堪布扎布揚海棟克堪布劉付達喇嘛棍桑旺兌著封爲呼圖克圖達默爾根綽爾濟趙將格　呼畢勒罕卜和伯彥封爲諾們罕堪布呼畢勒罕羅布桑丹巴札木蘇封爲班第達此令 
又令照那蘇圖吉雅圖恩和阿木爾著給予公銜封爲頭等台吉海永淋封爲頭等台吉满都克齊巴圖烏勒吉達木柴達布林扎卜海永浚海永濟均封爲二等台吉此令 
又令任命范國璋爲陸軍第二十師師長此令 
又令范國璋授爲陸軍中將此令 
又令閻相文授爲陸軍少將此令 
又令呂鴻文特授爲上大夫此令 
又令任命沈兆祉督辦江西官鑛事宜此令 
又令陸軍部奏請揀派團附營長等缺應准以王岑閣充任陸軍第三混成旅步兵第一團團附劉有德充任陸軍第三混成旅步兵第二團團附程維垣充任陸軍第三混成旅步兵第一團第一營營長杜義昌充任陸軍第三混成旅步兵第一團第二營營長雀炳星充任陵軍第三混成旅步兵第一團第三營營長岳思寅充任陸軍第三混成旅步兵第二團第一營營長徐鳳春充任陸軍第三混成旅步兵第二團第二營營長王韞章充任陸軍第三混成旅步兵第二團第三營營長冀汝桐充任陸軍第三混成旅砲兵營營長此令 
二月二十四日政事堂奉申令敎育根本首重師資前經明令各省將師範學校整理擴充以爲國民敎育之先道顧念各省學務久形減缩或因財方支絀班次不易增加或因辦理失宜成績未能優美遂至根本計畫迄難一致進行須知今日師範之優劣即將來國民敎育優劣所關敎授旣貴精良設置尤須完備自非先從中央倡率不足以宏造就而樹楷模著敎育部將京師師範學校量加擴充調取各省學生來京肄業各該省學生名額暫定爲大省二十名中省十六名小省十二名由各該巡按使選揀優等生徒分期咨送所有籌備設置一切辦法即著該部悉心妥擬奏請施行此令 
[專電]  
　　北京電征滇總司令設成都曹錕哿日率僚屬往 
　　北京電新疆楊將軍電稱選該省精兵二千由甘肅入川討滇 
　　北京電陳宦請另簡巡按擬令胡景伊任胡堅辭 
　　北京電昨又電示湯薌銘軍事機密 
　　北京電擬授黎黄陂副元帥職 
　　北京電段祺瑞邸宅守護森嚴戚友均不得見 
　　北京電叚芝貴擬定擴充該省保衛團辦法請核批交財内兩部核議 
　　北京電昨飭印鑄局鑄啓事鈐記四方備給嵩山四友 
　　北京電陸相在海晏堂開外交密議 
　　北京電參政院今日會議以國民會議覆選當選人爲立法院覆選當選人諮詢案 
　　北京電熊希齡在籍組織婦孺救濟會 
　　北京電内史沈兆祉得督辦贛礦　　北京電鹽斤加價案擬重提 
　　北京電聞川省請撥湘專賣稅欵 
　　北京電昨令陳宦專任維持地方及巡邊曹錕等專任前敵　　常德電湘西現在土匪四起爲黔軍之内應北軍麕集辰谿無從着手前三師五旅在芷江爲羣匪所困幾於全軍覆没推其情由北軍地形不熟並穿皮靴不能上山而土匪赤足時由山中繞越靈便無比往往短兵相接頗爲得手北軍因山地上之關係使用槍砲不生效力所以着着失敗馬師長繼增在辰谿就輪船爲司令部並無方畧足以表示各縣縣知事又因官軍一到辦差爲難紛紛辭職地方人民遇土匪祇搶富户遇官軍反貧富一律更爲怨望大局不堪設想 
[譯電]  
　　北京電長沙頒行戒嚴令（二十五日） 
　　北京電據陳宦報稱宜昌至重慶及成都至瀘州間將增置防兵九處（二十六日） 
　　北京電參政院定今日下午開會討論國民會議選舉事宜政府擬提出議案凡國民會議議員日後即作爲立法院議員（二十六日） 
　　北京電聞北京有報館七家因紙價昂貴將停止出版（二十六日） 
[特約路透電]  
　　蘭州電隴川邊界之碧口有川匪作亂碧口現由隴軍佔據現信此亂並無政治關係驛道州（譯音）有客兵密謀約同土匪刧掠該城當地之兵不肯附和遂爲當道所覺拘獲首領數人且調去兵若干現已安靜可無後患（二十五日） 
　　成都電川首苦旱三日已降甘霖小麥收成可望保全官軍勒令工人農夫爲之輸運輜重成渝間電線已斷兩處（二十三日） 
[戰電]  
　　其一（英人路透電） 
　　巴黎電今晚公報云瑪蘭柯爾與末斯河左岸間之砲戰勢已稍弱該處迄今無步軍戰事勞蘭德軍偵察兵一隊圖抵聖瑪丹北面法軍哨兵小隊之前受挫而逃且爲法軍追擊法軍正 
 
 
 

Page 3

 
 
繫香巴業邸聖瑪利亞北南菲勒摩特·之敵兵防禦工程（二十四日） 
　　彼得格勒電陸軍當道豫料高加索陣線復將大戰該處俄軍現正進逼土軍土軍非奮力抵禦後决不讓地現信俄軍已抵歐土魯姆西面四五十英里土國援軍數日之内將抵戰地俄國西境陣線僅有小戰（二十五日） 
　　哈爾濱電俄國由駐紥伊爾庫次克及其他西比利亞各鎭預備兵中抽兵一師取道海參威開往近東該師東發之際此間禁止售酒數日（二十六日） 
　　彼得格勒電俄皇已赴前敵（二十四日） 
　　皇斯本電德國船隻泊於太格里河者刻已懸挂葡萄牙旗（二十四日） 
　　墨爾邦電澳洲政府已取消四百五十種敵國製造品之商標（二十四日） 
　　丹麥京城電德國工廠告知瑞典商人謂德國棉花原料缺乏故不久棉貨將停止出口　　巴黎電薩洛尼加電稱布京聞歐士魯姆陷落之消息大爲恐慌以爲俄軍不久將進攻布國（二十四日） 
　　倫敦電薛西爾雖爲新閣員辦理封鎖事宜但不受薪俸且爲外部副大臣（二十四日） 
　　華盛頓電交戰國商船武裝之問題近已引起政治上之風潮威爾遜總統本爲民政黨所推舉今上下兩院民政黨議員有反抗威爾遜總統之勢已在兩院中提出警告美人勿乘武裝商船之議案目下此案因共和黨之反對遂被阻遏威爾遜堅報不肯批准此案並主張德國於潛艇戰事中當恪守國際公法威爾遜告知兩院外交委員會會長以美德交涉已忍無可忍不能再默受國人斥其懦弱之責言而民政黨則謂彼黨所以有此態度者因欲保全行將决裂之美德邦交實則彼黨受與德人有關係者之運動乃有此態度耳 
（二十四日） 
　　其二（德人德文報專電） 
　　柏林電德軍大本營二十四日公報云德軍續在末斯河東面獲勝佔據白拉班化芒薩摩業三村波芒西北東北北面之森林全境及赫白森林均入德軍之手德軍在美的南面襲擊奪獲法軍前鋒哨營一所守兵五十人全被俘又二十五日公報云昨日德軍在末斯河右岸所獲之勝利更向數方面擴張德軍已佔據香泊維勒·柯特萊特波芒·香巴萊特·哇爾萊諸村直至洛佛芒山脊爲止此次敵軍受創復極重大德軍之損失則不足注意德軍復俘兵七千人前後共俘萬人所獲之戰利品尙未查明 
[東方通信社電（日本人組織）]  
　　北京電政府方面接到電報云進出至納溪止之北軍因連日豪雨永寗河流水漲不能渡涉須俟水落方得進行云（二十六日） 
　　北京電在瀘州之第二旅長熊祥生升任師長並封男爵聞因熊前與張紹曾藍天蔚等有關係故特加以優遇云（二十六日） 
　　北京電廣東電云廣西現因巡防西北省境派出軍隊約計四營該省目下並新招募兵隊約二千人着手訓練據一般之狀勢觀察該省之軍備謂爲對外寗謂爲保衛維持省内之秩序云（二十六日） 
　　東京電對華政策統一之舉國一致運動準備已全完成定於明日舉行大會各政黨各派代表出席發表宣言及其决議（二十六日） 
　　東京電袁總統發布憲法頒行新政之報由北京電報傳來此間有嘲笑的批評謂破壞憲法與新政之袁總統之宣言無何等之價値且以見其窮蹙之證據威信因之更輕云云（二十六日） 
　　東京電中日銀行案有爲貴族院擱置之形勢對華有關係之實業家等頗爲感慨現正由澁澤男爵以下中野氏等代表奔走之中 
（二十六日） 
　　東京電英國軍艦羅連芝克號臨檢日本天洋丸船將印度革命黨員拉去問題現漸惹起非難其結局由日本當局提出質問 
（二十六日） 
　　東京電山縣侯爵日來不豫其病勢似非輕（二十六日） 
　　東京電衆議院各議員均各蒙賜御影 
（二十六日） 
　　東京電倫敦電報日本軍艦之在地中海者計有常磐春日千歲三艘（二十六日） 
　　東京電大隈伯爆彈事件愈覺擴大田中舍身亦已收監（二十六日） 
要聞一 
[東京外交界要聞] （十）（飄萍） 
　　本月十九日午前十一時駐在北京之英俄法三國公使同往訪問駐京日本公使日置氏關於我國時局如帝政問題及西南軍事問題爲約一小時之談話此事一傳東京外交界頗發生不少疑問 
甲說謂此項秘密會議或將與北京政府以重大之刺擊其理由則以四國昔會同發勸告今西南大局所以致此者何莫非帝政進行之故因是影響於四國之利權則四國不得不協議而出一致之行動 
乙說則謂將對北京政府發最後之警告此說乃由北京某外人之觀察而來言西南戰事日益擴大迫害各國居留之民不獲安全四國或仍聨合提出新警告宣明今後報行之手段 
丙說謂十九日之四國會議或將因此發生外交上之難問題 
丁說謂是日之會議關於中國時局且以西南之事爲主題自不待論但緊要議題則其一關於鹽稅即以之爲賠疑財源之監稅北京因財政困難用及此項賠疑之財源雲南亦徴收鹽稅以充軍費其善後之策當如何其二則爲對於兩方之態度主張同一公平不取何等干涉之行動 
上之四說以丁說爲最詳且最可靠而日報之論協議鹽稅則日今後之事態益擴張則受影響者不止鹽稅各國宜議其大者遠者以維中國之平和鹽稅自在其中矣云云殊爲可懼至四國協議對於兩方執公平態度不用干涉手段云云議者須知此即四國之中有欲偏於甲方有欲偏於乙方之明證然則此項會議名爲一致實則互相牽制之一種作用也日人所謂日支满洲兩銀行通過於衆議院後（下院） 
而貴族院（上院）則異議頗多其多數主張之理由則日今非其時而以中國北京政府中人爲其適時與否之標凖蓋謂如日支銀行欲中日合辦則應募股本及充當重職之中國人即不免爲現政府所忌（意欲今之中日政府感情不圓满也）至如满蒙銀行爲不動產銀行然中國人提供其不動產於日本銀行乃爲中政府之所禁失敗必矣故目下之情勢兩銀行不可以設立甚明此東方電所以言此案將爲貴族院所擱置也 
日本有所謂國民外交同盟會者近又見其活動以鞭撻政府統一國論爲主旨於二十日正午開談話會於築地精養軒其有名人物如副島義一内田良平等十數輩更定於二十七日聨合各團體開一大會嗚呼日本之國民尙有政府可以供其鞭撻日本之政府尙有國民視爲可以鞭撻者皆吾人所甚愧者也吾人惟望以已力速行解决國内之事以免外人實行干涉斯可矣 
[字林報對於戰局之推測]  
　　字林報二十二日北京通訊云四川等處戰情仍無確實消息據官報云官軍在黔北邊界綦江附近獲小勝戰至於黔南則革軍方秣馬厲兵凖備進取桂林若言黔東則革軍已紛入湘境佔據數城鄂邊亦不靖彭水已爲革軍佔領前官軍自信即日可奪回叙府但叙府戰訊迄今寂然瀘州尙在官軍之手革軍所以攻瀘者不過牽掣官軍使其不能進取叙府耳龍軍仍靜駐百色絶無進攻蒙自或雲南府之意大局之氣象如是實非政府之福川事不平革軍又在各處進兵出没無常戰地之距離頗遠則官軍呼應難靈革軍之兵力不詳則官軍應付不易征滇司今覩此情形眞有捉摸不定之苦矣就記者觀察所及京中無一人能知滇軍之眞正目的地叙府首被攻擊官軍因以深入革軍或將於此時猛攻重慶如其不然則革軍於封鎖官軍於蜀省之後或將縱兵入湘惟蜀省人民革命思想素甚發達財賦又甚充裕成都又有兵工廠革軍得蜀即可得兵士經濟軍火三項之接濟故一般與論以爲蜀省乃革軍之眞正目的地也政府至今日始承認時局之嚴重辦理之不易當軸　曾預料一個月之久亂事可平眞可謂昧於大局目下官場估計用兵十萬經費三千萬元時期六個月聞政府可於今年經常收入項下籌得軍事經費二千萬元餘一千萬元則將取諸各省或借債以圖彌補至於結果若何則非預料所能知蓋事變之進行决於種種動力不獨外人不能料及即華人亦無從逆覩焉操縱將來事變之動力其最重要者即爲江蘇馮將軍之態度馮請病假已經批准惟假期久暫公報未曾言及今馮尙留住署中蘇省政務則由參謀長代行馮之狀態得勿與因帝制運動之活動而病勢日增之段祺瑞適同乎此誠吾人所亟欲知之者也馮雖自稱忠於政府實則反對帝制猶憶去年夏間馮至北京專爲警告極峯勿帝制自爲而來當時帝制報反謂馮勸總統早登大位爲總統所呵責因其向擁護共和之人如袁總統者進此據神器之謀也云云蜀桂湘三省之態度亦爲時事所繫之動力蜀省之不擁護中央固已衆所共覩桂省之擁兵百色觀望不前其情亦可槪見湘省邊界旣被侵略省垣又有亂耗統觀大局前途之現象頗不能爲政府抱樂觀也雖政府兵力財力視革軍爲强然環顧全國之重要人物其確願爲候補皇帝甘心効力者幾無一人時局中最惡劣之特色即在於此今日四川消息又有蜀兵叛變情事但嘉定雅州二處前曾兵變者今仍在蜀省當道治權之下云 
[西報之南京現勢觀]  
　　字林報南京通訊云頃聞雲南商會通告北方各商會勿使用中國銀行與交通銀行之鈔票衆以馮將軍之態度爲奇異馮託病不允北上馮與巡按使及警長似將待南軍勝利之發展然後着手行動惟安徽倪嗣冲徐州張勳或將爲帝制出力彼等據有津浦路線若一旦率兵以攻江蘇南境則馮將處於困難地位故馮必審愼行事此說容非實然傳說者極衆故紀之以覘將來之虚實焉 
[苛稅爲甘肅將來之禍患]  
　　字林報一月二十九日西寗通訊云改革國體之消息甘肅人民未嘗歡迎之多數鄕民對於國體問題固不能有所表示但明白事理稍知時務者無論爲本地人或外省人皆無贊成帝制之言但不敢公然反對自取罪戾前蘭州府電告北京甘肅全境贊成帝政衆謂此電乃官場自作自發之文章與眞正民意毫不相干聞代珍會集時將軍蒞場演說謂總統將承受帝位望各代表一致贊成苟有投票反對者將來帝政實行時將有不利云云此事確否雖不敢必然就民意而言甘肅實未嘗希望國體之改變也捐稅日重民不聊生將來禍患之作恐不在於國體而在於苛稅今屠宰稅巳實行每猪一頭收錢五百嗣以按頭收費手續太繁乃按村莊人口之多寡而定屠宰稅之數目鹽價大貴從前每斤售錢五十今則漲至六十他如荳麥之類亦皆較前貴至二三倍今冬雪少刻正禁屠求雪農夫憂形於色當此物價日昻生活不易之際若再遭荒歉而捐稅又復相逼而來則新帝國之壽命蓋難言矣 
編輯餘談 
[務本] （飄萍） 
　　無論何國當國内爭鬭最烈之秋必發生一種易受各方面歡迎之圓滑議論其言曰一致對外 
　　雖然必如何而後可以一致對外乎曰是在息爭必如何而後可以息爭乎曰是在去爭之因必如何而後可以去爭之因乎曰是在去造爭之因者 
　　故國人而欲一致對外不可不先去造爭之因者此之謂務本 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[英文京報論南北兩軍之]  
　　現勢 
　　二十四日英文京報云近數日内傳來之消息無眞正重要者僅蜀省綦江之小戰及黔軍於湘西獲勝二事差足當重要之名帝制報皆稱大江右岸瀘州對面之納溪巳在官軍掌握他方面傳來之消息則謂湘省之辰谿巳入共和軍之手但兩軍主要之戰線必在綦江無疑據帝制報聲稱滇黔軍攻繫該城屢遭挫衂觀此足見兩軍一攻一守均未稍懈綦江前之滇黔軍不惜犧牲欲得該城之决心不難於帝制報字裏行間窺見一斑至其能否奏功乃屬另一問題今姑就發展之現狀而紀述之或足供讀者玩味也 
　　共和軍一方面今仍以雲南府爲活動之中心點現信滇省新都督唐繼堯除總司全省民政外且協同參謀部掌理一部分之軍政戰地各事聞全由各軍司令主之共和軍共分五路進攻第一軍現扼守叙府至昭通大路而以叙府或稍遠之地爲其戰線第二軍守雲南至畢節大路而以納溪及合江爲其戰線第三軍守貴陽至松坎大路而以綦江爲其戰線第四軍守貴陽至鎭遠大路而以沅江或稍遠之地爲其戰線第五軍守雲南至廣南大路以待龍覲光所統之粤軍此五軍可謂盡以雲南府爲其根據地因第三第四兩軍雖在黔省而乃以滇黔軍合編而成者也惟名雖爲五實祇有四綦江一軍與沅州一軍均以貴陽爲根據地且確爲抵禦北軍之主要軍故名分而實合也第一軍之戰情聞之熟矣無庸追述第其眞相今猶未能確知耳近來消息最多之地爲第二軍所攻之瀘州其主要戰鬭力乃劉存厚部下之軍聞巳失利退至納溪顧叙瀘方面戰事之得失今巳無甚關係所足注重者乃第三軍進攻之綦江耳聞此軍由蔡鍔親自統率顯以重慶爲其主要目的且分兵占領彭水現正進逼彭水東面之黔江第四軍除勝利外迄未有其他消息此軍聞由李烈鈞指揮但虚實與否無從證明第和其已佔沅州黔陽且分二隊一趨辰谿一趨寶慶第五軍則惟防守邊陲設立兵站以作時機成熟之際進取兩廣之凖備而已 
　　政府方面今以重慶爲根據地北軍之大部分現聚集該處聴候調遣北軍分三路作戰一在西北方面與成都互通聲氣衛守自流井及成渝間之大路且在叙府附近抵禦滇軍一渡大江與劉存厚之軍戰於納溪合江之間一在南方綦江抗拒滇黔軍此軍大約乃張敬堯指揮者也湘省之戰事則以常德爲根據地亦由征滇軍總司令曹錕遙制曹氏顯尙未抵重慶常德根據地曾遣出二軍一趨辰州一趨寶慶皆歸馬繼增指揮以禦李烈鈞攻湘之軍至滇省之第五軍則以龍覲光駐百色之軍禦之而以南寗爲其根據地此一方面尙無戰事兩軍顯正從事增厚兵力待時而發也 
　　官軍之戰略甚爲顯明官軍後援無窮故擬先於每處戰地屯集優勢之軍然後實行作戰其所恃者惟人衆耳近巳因此稍獲勝利矣共和軍之戰略則適與相反其人數旣遠遜於官軍故不得不於官軍兵力未厚之際先發制人以振士氣而挫　鋒迨官軍兵力旣厚則又舍之而攻兵力較弱之點使官軍所備者多力爲之分滇黔軍用此戰略亦獲勝利惟此終非久計滇黔所希望者乃在他省之響應耳 
　　滇黔實在之兵力究有幾何尙屬疑團滇省有兵二萬人黔省萬人加以劉存厚部下之軍共計約四萬人滇省宣告獨立後即招募新兵黔省亦然滇省原議招足七師共約十萬兵此舉已否成就極堪注意伹軍事之訓練軍裝之供給尤屬重要問題雖滇黔蜀三省盜匪頗衆鎗械齊備苟羅致之駕駛得法未嘗不可成勁旅且不須供給軍械但其人數究未必甚多滇省處此情形何以竟能一面防守南疆一面又派重兵入川境攻湘省而遏北軍之進行乎滇省雖有完備兵工廠一所然北軍之兵工廠大者五六小者又若干滇軍又何以竟能與北軍相抗乎北軍之在長江湖南廣西廣東者皆訓練有素軍裝完全爲數甚衆滇軍操何術竟能應付時局乎是皆吾人所視爲不可解之疑團也經濟問題雖屬重大然較諸兵力尙爲次要綠滇軍巳得大宗鹽疑且已從南洋美洲籌集巨資矣尙有一難問題即爲軍火輸入滇省一事越安南緬甸而入滇中此爲外貨輸入之唯一大道今軍火是否由此而入無從知之所可知者滇省得某外國軍火之接濟耳苟各鐵承認滇黔爲交戰團則無異予共和軍以國際執照聴其由外洋運入軍火也承認問題日本報屢言之謂刻在日政府之討論中惟中國帝制報則痛詆此說斥爲無稽之談 
　　官軍與共和軍皆有所料未成之處在共和軍初以爲馮國璋張敬堯諸大員必相繼響應距至今日尙無明白之現象在官軍則以爲滇省必内亂帝制報曾屢紀滇省諸領袖意見參差之謠言但觀滇黔軍之行動互相呼應條理井然則知共和軍在今日固和衷行事未有異見也 
[西南戰局之現勢]  
　　南軍攻取南川之别報日本英文紀事報載重慶電述滇軍奪取南川縣之情形云南川城外原駐有北軍一隊有富者名秦元衡（譯音）亦居於彼處某日秦某之幼女歸自學校途中遇北兵數人尾之而行並屢次向之調笑女置之不理一到家門即大聲呼警家中人遂出而將北兵驅去其父懼北兵將來報復遂召集農人防衛一面派人乞援於革軍不久果有衣常服之北軍一隊來圓報復適革軍亦以大隊至官兵未及預防因而戰敗向川江重慶方面逃去滇軍遂據有南川秦某感激革軍獻重金酬謝云云據此電詳察僅可爲南川戰事中之一叚軼事於兩軍戰鬭情形尙未述及叩之官場一方面則方譁然喧稱南川勝報其最近發布之官電有云十八日滇軍首領熊其斌湯予沐王小帆等率衆突攻南川縣屬菁頂嶺壩一带張團長鵬舞派兵迎擊拂曉激戰至午後四時敵軍堅拒不退官軍奪勇衝攻陣斃敵軍連長一名並兵一百餘名生擒十餘名奪獲鎗枝子彈多件追擊二十餘里敵軍勢力不支率衆奔潰云云是十八日戰况之吃緊已可於言外槪見矣惟繼此迄無續報想此路官軍必未得若何勝利而南川陷失之耗亦遂於此得一反徴矣 
　　分路急攻瀘州之急電元首於二十三日上午九時公府内辦事室特交衛侍武官長廕午樓密緘一封立交豐澤園臨時軍務處該處旋即召開會議據府中確息交議之件係爲是日黎明接到川省陳成武將軍加緊軍報謂滇軍現由隆昌納溪合江等處分路急攻瀘州當巳分檄前方駐軍加意戒備竭力駐守禦防相機迎擊並飭第七師速撥防軍前進分兵斷其後路並爲後方之援助又詳陳預定計畫請示機宜等情故飭交該會從速會議分電指示遵行又據東報云今次攻擊瀘州之滇軍爲滇軍第三支隊由前雲南第一師團第一聨隊長率之有野砲六門機關鎗兩架自上月七日由雲南出發者在畢節召集退伍兵約三營在永寗與四川第二師團劉存厚部下結合始成爲大隊云 
　　大湘南北兩軍之布置湘省湯薌銘將軍因前次防軍失利被滇黔軍佔據湘西南各縣地後曾中央嚴令進兵尅期恢復等情已分詳前報茲悉該將軍於二十三日又有電致中央據聞係電陳先由湘西進兵擬定軍略中有分設四處兵站司令部之計畫大致寶慶邵陽間設一兵站辰州沅陵間設一兵站麻陽保靖間設一兵站乾城永綏間設一兵站其現時在常德方面之北兵聞有騎兵兩中隊及步兵兩小隊而在辰州方面者有混成第三旅團與第二師團之第五第七聨隊之大隊至雲貴軍一方面則據某日報載長沙電云在長沙外來之少壯革命黨號稱激烈派彼等最近策畫即欲舉事而土著之漸進派不欲妄動彼此意見不一湯將軍對於激烈派之行爲已嚴重防備又據傳聞昨在岳麓山之後面有革黨多名潛伏欲擾長沙官民皆大形不安又云駐貴州銅仁縣之貴州軍司令王某之部下即侵入湖南之貴州昨在銅仁修築堡壘以備北軍又云貴州軍王司令曾致書與第六師長馬繼增約期會戰馬氏目下尙在辰州云 
　　桂粤兩龍行動之關係自龍覲光軍隊麕集百色以來迄無進行消息前傳該軍巳經佔據蒙自及阿迷之說刻經政府調查亦無其事日來又傳龍覲光氏請由九牛山附近至蒙自敷設臨時軍用輕便鐵道以憑進攻蒙自此事探仍不確蒼由桂去滇中多山路難崖絕峰崎嶇阻梗不能架設惟日前確有龍軍請領過山砲之說綠以征南山路起伏步鎗實有難期得利故也又據某外報所傳以爲龍軍似無急破革軍之意該報引其逗遛百色爲言按之率實亦屬有因目下龍氏所處地位實較與他省之觀望者有輕重之别然龍固稱爲願爲政府効力者也當下遲廻審顧或有别種原因亦未可知惟其進退意態關係均極重要故京内外人士多注意及之又新簡廣東廣惠鎭守使龍裕光奉到簡命狀後已於二十一日覲見聞次日午後二時復召龍氏面授粤省軍務機宜並以廣惠等處防務吃緊曯令早日履新俾資鎭懾龍氏刻已定於二十六日出京赴粤矣 
[中央各省之時局觀]  
　　羽林軍之改編政府擬將陸軍第十一十二兩師改編羽林軍曾誌報端茲據軍界消息云京師向有警衛軍拱衛軍各一師經陸朗齋入秦陳二菴入蜀已带去大半近畿一带治安端頼第七第十兩師維持現旅該兩師一赴川省抵禦南軍一赴蘇滬專任防務故另編第十一十二兩師以代行其職務近日政府議决將新編之第十一十二兩師改編爲羽林軍此外再由毅軍淮軍京兆警備隊步軍游緝隊選　健卒改編兩師其將校旅圑營連排各長均以模範團畢業人員充之并聞三月内即可見諸實行又聞二十三日軍務處特開重要軍事大會議中有一條係防制滇軍北犯計畫及遮斷進窺要路等辦法以此推之蓋知鞏固京畿之籌備固亦時局中應有之問題矣 
　　各疆吏之主張雲貴獨立四川湖南亦告緊急政府因内部有武力和平之二派特電致各省將軍巡按使等徴其確實意見曾誌前報聞日來政府陸續接有來電陳述一切計可分爲三派（甲）主張以武力解决將一切平和方法棄置勿用惟法全力於兵事（乙）主張用兵與調和並用一方派大軍進攻一方派員宣慰（丙）注重平和解决惟派軍隊駐守要害以防滇軍侵入　此三派之中奉吉黑等省文武大吏蓋即主張甲派之人物云 
　　總司令之閣置政府議設行軍總司令一節早已喧傳人口茲悉近由軍事特别會議議决之辦法大略行軍總司令直隷於大元師其下分設左右兩司令一爲征滇軍司令一爲征黔軍司令而總司令部則設於湖北之漢口極峯原意擬於段芝泉馮華甫兩上將中擇定一人　以總司令之職馮旣托病力辭乃轉商於段段亦未肯輕易承諾故設置總司令之議遂因此閣置又據順天時報云奉省段將軍前奉中央電召來京與議某項要政茲據可靠消息段氏以滇亂方酣地方防務吃緊奉省久爲革黨覬觎去而遠離恐致疏虞且内幕尙有許多爲難事件未便遠離昨巳將不克來京理由電報中央矣 
　　馮將軍之請假江蘇馮華甫將軍請假半月早已喧傳報紙近聞假满尙須續假惟據京津各報所傳述則謂政府已准馮氏假一月对鎭守使王廷楨暫行兼任將軍馮氏交卸後即日北來應政府之召商議各項軍政或謂馮氏來京實就參謀總長之任其說恐皆不可恃又云馮氏眷屬巳回江間本籍政府以金陵爲南省中堅安危實繫全局故對於該處近情甚爲注意前曾派蔣將軍田次長赴寗磋商要政並查察實狀業巳次第返京報告一切聞日前懹仁堂開大會議曾提議關於寗省事宜探其内除布置軍隊防範地方各問題外尙有重要某事商榷以上云云不知果皆確實否要之馮氏此次請假之關係重大固可槪見也 
[參政院之現狀與前途]  
　　日前率京各報關於參政院前途之紀載有謂各參政巳紛紛另謀位置者有謂某某參政又將引退者茲聞之個中人云參政院之設於法律上爲備元首諮詢之機關於事實上實有安頓人才之作用凡官僚之入此者止可云慰情勝無其另謀另謀位置之念並不自今日始至某某引退之說近亦未易如願蓋前次該院開單陳請派署時總統即於請假各員中擇其聲望稍著者圈出若干人傳諭該院長謂此數人者僅可准假斷斷不許去職以後此等辭表毋庸代陳因之參政中現在雖有懷去志者因其爲不可能之事亦只得安之以相與維持此大局况該院目前已無可議之案延期二月轉瞬届满即當閉會辭與不辭無甚關係也若以該院之會議實情言則自帝制問題停頓後該院即隨之而漸形蕭索陰曆逾年後祇開會一次然仍以院長未出席未能成立此後亦仍未聞有開會之消息溥院長聞係抱病汪伯唐副院長南下京杳無歸期或者月杪舉行代行立法院閉會禮時溥院長必須勉强出席一次以作歸束至外間所傳裁撤該院之說尙不可靠 
[靑島軍需商號之近况] （懹瑾） 
　　歐戰未已靑島方面之中日商號凡業包造軍 
衣皮靴各軍需口物輸往香港方面者近日益見其多即如業皮鞋店者向祇五六家近竟暴增至四十餘家尙且家家忙碌不及趕造不謂以僻在一隅之靑島忽能如是發達誠出意料之外然其實市面仍舊寥落不過製造軍需者之一業獨覺忙迫耳至其所包造之黄色靑色之夏季軍衣靴軍裝皮件等究爲何國所需用何人所訂購至難調查明晰不過聞由靑島出口運至香港等處毫無盤查留難之阻碍耳現靑島方面之皮靴原料已收羅殆盡價額亦因之暴漲故昨日靑島方麗之中皮靴店聨合集議公訂價目爲一致之進行登廣告聞發起者爲日商泉谷市川伊勢與靑島　　川　田辻滭中村神前北本等十家華商則爲魁發新盛泰崇華恒福盛泰和順順與和成鴻源永仁祥等十家聞照其所布告皮鞋價目依照上月價目增加一成自此次協定後靑島方面之中日皮件店價目一律不得私自低減如違察出重罰云云惟彼數十家之皮靴店忙迫如是是否確爲協約國戰事之用則不可知焉 
[蘇省政費困難之陳情]  
　（南京通信） 
　　蘇省自民國三年度預算奉財政部核定後各項政費不敷甚鉅經前韓紫石巡按一再呈請追加未邀核准適齊使履任將各項支出通盤核算極力裁汰撙節於是凡國欵不敷悉以省欵爲挹注省欵不敷又將補助各縣之經費先後提回飭另自行設籌始得將支配之數不至過相懸絕已督同財政廳長胡翔林編造本年預算均係按照三四兩年經過情形開列電陳財政商察核迨奉部頒核定之預算案後財政胡廳長以該案内收入項下增列司法收入七萬餘元此項本歸特别會計由高等廳經管支配現在司法費出入相差甚巨除前項抵用外另由省庫墊付已萬難恃爲收入應仍列入特别會計至支出項下除第三水警廳經費造船費警務處經費現旣緩辦應即删除仍俟隨後開辦時再行專案聲請外其餘如工場核減經費之一千元選舉費内務預備費借欵息金財務預備費敎育預備費實業預備費均爲事實上必不可少之支出按月均有報告可查其内務財務敎育實業各預備費每項内含容無數零星支出名雖預備實有抵支之必要其獲匪犒賞警察恤金預計全年支出甚鉅前次咨部册列共祇三萬元實難敷用再此外如捕蝗費宣講費不時均有支出從前預算　未列入專欵又鈞和巡艦餉費按月均仍照支現値滇黔變起防務緊要碍難停減以上各項支出在蘇省實有特别情形業將困難原因具詳齊使請示核辦齊使以現在預算旣輕核定無可追加特咨陳財部請就前造預算册列餘欵内隨時撙節支給將來彚案造報送部察銷以徴實在謂如此庶於預算通案不致抵觸而於本省行政要需亦不致有截足適履之慮是否可行請予察核見復俾可轉飭遵辦云云 
[南京通信]  
　　統率處參陳儀日前由甯赴浙聞隙負有　大任務以馮在假期内故先赴浙會晤朱將軍後即鶆甯謁馮將軍會商一切 
　　馮將軍政躬痊愈聞昨電中央銷假照常辦公 
　　省垣謠言日甚軍使兩署防範嚴密馬步警通宵梭巡 
　　海容軍艦昨日（二十五）開來下關停泊口聞係接龍裕光赴粤龍携眷出京今晚（二十六）可 
 
 
 

Page 7

 
 
乘車抵浦口 
應瑞軍艦裝運軍械赴粤昨開來南京聞不日即駛赴漢口　 
　　政府電飭軍民兩署取締管理密電處人員以防洩漏機密 
　　内務財政兩部會同重定各省縣知事交代辦法昨電齊使適飭遵照㈠交代期限仍照前清分初參二參三參之限以期速結㈠交代時之督算應由道尹派鄰近知事監督㈠交代時之監督應由道尹督率之如相距過遠得派員代行㈠正雜各欵須列册申明原由交代時之流抵爲　清糾葛不清之弊政應即通令永遠革除㈠交代時之出結後任對於前任應具公私並無虧欠甘結前任應具並無貪贓甘結 
　　駐蘇第二師師長朱熙昨來省公幹 
　　軍署副官吴應臣奉委爲蘇常鎭守使副官長前已赴蘇履新昨日晚車回省 
丹徒縣官產時生糾葛曾處長前派王乃康赴鎭考察昨已回省禀復 
　　阜寗知事唐樹樂請發德國套筒及小徑口毛瑟鎗彈各二萬粒馮將軍以現下軍械缺乏不敷分發祇准發給各五千粒除飭軍械局照發外並咨請齊使轉飭具領政府電催參政韓國鈞迅即晋京 
[地方通信]  
蘇州 
　　破獲黨人案詳紀前日（二十三號）軍警在　胥門外一带偵獲無錫案内供出之餘黨某等六名當即解送軍政執法處研訊當夜警廳並派保安隊長警至三多巷調查湘人邱某（聞巳回籍亦屬錫案被嫌者）未得查獲是日謠言甚熾謂黨首曾傑等仍擬在錫掦等處於二十三號起事云云殷使當請朱師長水陸警廳長等到署密議防衛辦法於當夜特别加嚴署前轅門至十一時後不准行人運走須繞　績經過並派各軍警於各門　樓上沿垣暸望第二師飭六圑目兵警備各區官長親查街巷並令各城門之守衛巡警通夜不得擅離寸步水巡隊强隊官　坐汽船督率舢板專在内河梭巡一夕虚驚尙稱安靖至天明始各收隊是日水警第二專署長兼江蘇軍政執法辦事員師景山中校亦因有黨人起事之謠遂督同萬本升督察員乘坐保蘇巡艦親往各汛地查察一面特飭駐紥木瀆之第二分署長張敬之及駐紥洞庭東山之第三分署長　宜甫駐紥宜與之第四分署長呂國華等各带槍划在所　汛地中　　查察遇有形跡可疑之來往船隻即行詳加盤查 
　　另一訪函云蘇垣警廳偵探在聞門外龍泉樓茶館拿獲多人等情略紀昨報茲悉此事亦與黨人有關詳情如下二十三號探士龔福春陳榮升楊浩如龔榮之李炳榮等梭巡至　門外龍泉樓見有十一人分三桌吃茶均係外路口音内中有數人形似上等人有一人身穿皮馬褂皮袍子而脚穿破草鞋又带一包裹察其舉動有異遂喚集探夥等多人上前盤詰各人言語含糊當場獲住五人其餘六人已經逃逸旋在包内搜出孫文檄文及委任司令圑長營長之委狀與符號徴章皮衣等物一併解送警廳即經崔廳長分飭各區追捕餘黨當晚又由　區　署長派警盤獲王如山一名起獲河南司令符號一張解廳審辦崔廳長即督同司法謝科長提訊王如山供認受黨人委爲河南司令范永喜受委左路總司令王金龍受委圑長王光義繆某尹某均受委營長皆隷河南總司令曾傑部下其檄文係曾所交給日前曾傑同伊等數十人至無錫揚名鄕一带　謀起事事敗後分途逃實曾傑囑伊等到蘇相機行事伊等十一人陸續到蘇至龍泉樓會集致被拘獲云云現均收押警廳聞須解送鎭守使署訊究云 
　　無錫 
　　縣知事改委僚佐新任王知事接篆以來更委佐治各員略誌前報茲悉前任第三科科長錢孫卿及助理員沈西苑兩君經新知事慇　慰留巳允照常辦事昨日王知事又改委袁杰爲稽徴員朱其蔭爲第一科助理員姜某爲軍法科員又因前任承審員王鼎卿去職即委王竹年周贊廷接辦均於日前進署辦公 
　　金融界新添銀號去年上海獲利最鉅之顏料帮見無錫商業日臻發達特派夥友　錫組機德潤飛昶銀號專做抵押滙兌現巳租定北塘信成銀行　址開始營業並於火車站通運橋南面購地起造乾　堆棧一所正在建築聞春　汛前可望落成云　　鎭江 
　　黑橋增設路警鎭江滬寗僚路巡警坐辦李東河以黑橋一带軌道上屢次傷人殊堪　惻爰商之站長在該處添設路警二人常川巡還凡遇火車到時禁止行人往來以重生命 
　　商業　條景况鎭埠各商號雖多開市然受滇警歐戰影響各業皆無交易錢莊匯劃不通金融周轉不靈生意因以停滞洋貨價格貴至極點南貨價格亦日見騰漲來源缺乏賣賣均無交易商業處此時代各店舗均極冷靜幾與歇業相同此近日鎭郡商業之狀况也 
　　南京 
　　實業行政曾預備本省實業行政定於二十九號開會集議已通飭全省各實業機關届期派員與會其會場定在使署内後花圜近日各場廠長及辦理實業各員均提出應辦實業事項陳請交議齊巡按已一律飭俟交案列議想經此次會議後實業前途當有一番振興也 
　　漏勘圩田之禀控南門外各鄕圩田經江寗吴知事分别查勘工程呈報齊巡按使核撥歉項雇工興修在案茲有黄泥岔一圩亦巳年久失修此次吴知事漏不查勘日前桱該圩農民徐紹湘等來城禀懇撥欵趕修齊使據禀之下立傳吴知事至署面詢一切令其從速責成鄕董就近籌欵趕緊修築以衛農田 
　　杭州 
　　航輪被撞與火車停擱戴生昌芥航輪船昨日由申開杭行至嘉興相近迎面有重載船風順水急勢猛於輪竟將芥航撞　計損失客貨三百餘件其中惟豐永順報關行芝蘇糖包萬豐行之南貨等件均進口貨物損失尤巨各行與輪局交涉如何解决容探續誌又前日上午由上海開杭之慢車行至嘉站忽因車頭灰積過多亟須添水出灰以致中途停擱二時之久得搭客大爲喧　及車至城站鐘鳴五下一般渡江旅客不能過渡咸往旅館投宿在旅資不充足者殊爲懊惱 
　　諸僉事辭職原因全國水利局僉事諸君宗元浙江人爲張嗇老所器重近以回籍修慕詳請辭職新任總裁金伯平氏堅留之惟諸君過杭時巳爲朱將軍留聘爲秘書諸以鄕里之誼未能認置故一再請辭金氏不欲重違其意故巳呈請准予辭職聞原呈中曾聲明遣缺暫緩請補云 
雜評一 
[南北之戰略] （　） 
　　英文京報論兩軍戰事謂北軍恃人數之衆每至一地先屯以優勢之軍然後作戰故能獲小勝南軍恃計劃之奇每攻一地或避實就盧以乘其懈或聲東繫西以老其師故亦能少數勝多數吾謂此皆可以决小勝而不能决大勝也大勝之决必不僅在此人衆與計奇也今者屢傳大戰在進行中而大勝負之分則决不在此數日之内蓋其所以决大勝負者今倘在　　是而其機尙未至也是故欲知戰事最後之結果者亦含此二者而求之哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀英艦檢查商輪之詳報]  
　　大陸報云中國郵船公司駐滬經理昨已接到支那號船長佛萊碩紀英艦搜捕該船德奥搭客事之詳函其原函已經呈交駐滬美員將與詳細報告同寄華盛頓佛萊碩函中曾述及其提出之抗議要點如下一英國軍官無率兵登美船之權一英艦不應拘捕由一中立口岸至其他中立口岸携有護照證明其非豫備兵之商民一英艦不應將載有美國郵件之輪船覊留五小時之久佛萊碩當時曾問率隊登船之英軍官斯梯爾少佐何故携带武裝該少佐答曰防德人抵禦耳查英艦乃白星分司郵船洛倫蒂克號所改前日本郵船天洋丸赴小呂宋時亦爲該艦拘去印人八名登船拘捕者亦即該少佐也 
　　據佛萊碩報稱支那號於前星期五日晨間八點零三分鐘開離吴淞十一點二十五分鐘領港人離船十一點四十九分鐘即望見洛倫蒂克號維時距吴淞口約十英里之遙該兵艦即舉立停之號且向支那號發砲兩響一空一實彈掠船首而過支那號乃停輪高升美旗英兵艦派下之人共軍官三員兵十九名登支那號者爲斯梯爾少佐及名紐白萊之軍官一員又兵五名各携武裝支那號之搭客均集於艙面彼等之護照及艙單均由英員審愼驗看事畢搭客中之德人二十八奥人八土人二共三十八人悉被拘去有患麻痺之德人一則未被拘船中之郵件亦未被查英軍官語佛萊碩謂巳守候十五日之久英艦卒與支那號相遇殆由上海有人以該船開行日期由無線電通告該艦也 
[最近商業調查錄]  
　　金融本星期各銀行查倉存銀三千五百二十一萬一千兩存洋一千九百十五萬元存大條銀九百九十一條一星期内進出計自美國進口大條銀四百五十七條出口銀五十五萬兩往漢口六十五萬兩往俄羅斯先令自二先令七便士三七五長至二先令七便士四三七五大條自二十六便士八七五長至二十七便士零六二五以上均二十五收盤行情一星期内標金無甚漲落 
　　股票本星期外國股票市甚爲清淡滙豐銀行股票跌至八百兩德律風股票仍九十七兩藍格志三十八兩亦無變動各極債票價均跌落蓋現時歐洲各國公債利率均有五六　故西人投資者寗購本國公債也橡皮市價據每日倫敦來電則此一星期中無甚上下最高時現貨每磅三先令七便士最低時三先令五便士二五本埠橡皮股票市異常冷靜王星期四始稍活動然各種市價不能與去年下半年最高時相比擬也 
　　絲絲　存貨日益減少現貨絕少交易期貨抛盤則頗爲躍各洋行買進陽曆六七八月廠絲期貨計已在二千包以外惟近來日本抛出空盤價較上海爲低故上海絲市空盤稍爲減色 
　　棉花棉花在一星期内無甚變動惟花價看漲成交約一千五百擔市價通州花自二十四兩至二十四兩半南市花自二十二兩半至二十三兩寗波花二十三兩 
　　棉紗棉紗在前星期看漲而本星期中價反跌落各貨市價跌落約一兩左右交易殊覺　穸 
　　疋頭疋頭在前星期異常踴躍而本星期則稍爲減色大約因雲南革命延及他省之故現在不獨滇蜀二省客帮停止進貨長沙亦有電停止運貨湖北省漢口以西各埠亦一律停裝但北方市情頗有起色疋頭市價大致不至大跌也 
　　顏料顏料自新正以來十分活動市價飛漲但各帮意存觀望暫不進貨即如本埠染業亦尙未開工因此近日價頗跌落然恐需用者不能久待價必仍舊飛漲本埠各圑體近有提倡改用國產顏料者但求過於供設待種植土靛深恐緩不濟急耳 
[紡織紗廠之發達]  
　　本外埠紡織紗廠共有三十七八家之多各廠所紡之紗以十六十四十二十支等紗佔十之八九而二十支三十二支細紗及四十二支雙股線祇有三新德大瑞記等廠紡之近因我國所出之絲光布愛國布等原料非三十二四十二支紗線不可是以三新德大等廠所出之紗線又供不 
敷求仍用外貨惟目今外貨來源日稀每包之價已漲至一百九十餘兩故今正通州之大生紗廠又在常樂鎭建築細紗廠計設錠子二萬只本埠三新廠亦添雙股線機三套細紗錠子二萬只布機五百架寗波通久源亦添粗細紗錠子一萬只已向外洋定購機錠大約今秋均可竣工開車至楊樹浦之德大紗廠亦添細紗機錠八千只刻正裝配過至夏初當可開車云 
[運回賽會物品之手續]  
　　上海縣公署致南北商會函云案奉江蘇巡按使公署第七百八號飭開准赴美賽會監督處咨開案查會場閉幕瞬届一月本處應辦收束事項九館同時閉幕其煩劇尤甚於陳列時期内因逐件須清檢逐號須校核出品二十餘萬件有售出者有提贈者有運回者不得絲毫淆混連日海關人員與本處人員曾同在各館分省列表仍須趕造佔本單憑同關員照單逐件查點以後方能着手包裝凡物品較少之館業巳裝箱待運其餘各館均經先後將佔本單送往美關一俟核對清楚亦即次第從事此次賽品運回擬分兩批首批一月起運次批擬三月起運經本處督率各員日夜趕辦或不致於延期並查中國赴賽經費較之他國均不逮其半數較之前次聖路易等賽曾據費並不逮其三分之一而陳列館數出品件數則超過八倍得獎亦獨占優勝其大奬章數目尤推爲各國之冠允足慰海内外商民喁喁之望而物質進化商業勃興均自此大啓其新機而確立其基硯至推銷海外貿易各品除前經列入第二期報告送請察核外相應將續行調查之片片錄一種檢齊二份備文咨請查核分别轉飭知照實纫公誼等因並附件到署准此合亟照錄飭知飭到該知事即使遵照布告各　品人一體週行爲要此飭等因奉此除請查片片錄前奉飭發業於一月三十一日抄送　再重錄外合行備函奉達請煩貴會查照並通告各出品人一體週知爲荷 
[建築輕便浮橋之建議]  
　　閘北商董錢貫三沈聨芳等以新閘大橋現由官商籌疑建築訂期三月一日開工惟此項橋　一經折卸開始工作照詳記廠所訂　同須三　月始能完工於此建築期内不但交通不便且與閘北商市有關爰於前日邀集閘北商業各領袖十餘人就慈善圑會議便利交通辦法當時有人提議仿照從前辦法雇用渡船兩艘以利行人嗣經一再討論以渡船祇可渡載往來行人於商市問題未能顧到不若先建一輕便浮橋較爲便利且於拆橋手續上亦多裨益於是衆議僉同隨將議案函送工巡捐局要求照辦 
華界防務又嚴 
　　淞滬警察廳長徐輔洲君近據偵探報告查悉近有多數黨人匿居滬上預備響應滇黔等情故每晚自九時以後民國路中華路等處防務又嚴自十二時以後各機關附近均禁阻車輛行人經過凡由北往南之欲至中華路須繞道外街方無阻碍 
[偵探分隊查察]  
　　宣武上將軍行署因現在雲貴舉兵地方多故閘北滬寗火車爲南北往來要道恐有黨人私運軍火秘密來往特派偵探二十名分爲四隊每隊五名兩隊隨車往來兩隊專在寗滬車站實行偵查以昭周密 
[又有押店被刦]  
　　前晚九時許公共租界新閘橋路四十七號門牌悅來押店突來盜匪四人闖入店堂各出手鎗利刃嚇禁聲喊當被刦去大小銀洋三十餘元而逸事後由該押店主報請新閘捕房立飭中西包探往拿未獲當向該押店詢明該盜等面貎服式回禀捕頭即請麥總巡通飭各捕房中西探捕一體留心偵緝 
[郵務局停止夜班信差]  
　　上海郵務管理局長羅士（譯音）以近來本埠迭出盜刧案件此種盜匪每以敲門問信爲由或僞稱送信迨至啓門若輩即一擁而入爰於前日改訂章程嗣後凡有晚間收到郵件夜班信差槪行停止投送以免匪徒假冒昨已刷印傳單通告店舗居户一體知照矣 
[酷刑逼供之研究]  
　　虹口鄧鐵路三百五十三號門牌理髪店主湖南人蔣順臣（即蔣漢鄕）因被伏誅黨人蕭美臣及在押護軍使署巳革滙山捕房三百十九號華捕劉星球供詞牽涉謂蔣與亞細亞日報第一次被人拋擲炸彈案有關並私藏車火由楊護軍使行文公共公廨將　逮案解至軍署訊供旋復送回因據蔣供軍署酷刑逼供並延羅禮士律師到堂要求由西醫驗明刑傷痕跡並函詢軍法處究竟如何情形候復再核茬案茲悉前日由捕將蔣送請工部局西醫士台維司君驗明昨晨解送公廨請示先由捕房代表牛門律師上堂譯訴前情繼由西醫士台維司君到堂譯稱被告由捕房送來請驗當據捕頭云手指受傷經我驗看四肢並無傷處所稱左大手指被吊受傷亦無痕跡且可活動亦不疼痛言至此由牛門律師詰問台醫士如被繩吊傷手指是否靑腫有無疤痕大約幾時可退台醫士答稱如被吊傷當時定然靑腫且有疤痕退痕時刻應視受傷輕重確難一定痛與不痛本人可以隨便說出如監犯之裝病是時被告代表羅禮士律師詰問台醫士如跪鐵練兩膝有傷痕否台醫生答稱從未驗過跪鐵練傷痕又據羅律師云如前堂研訊時牛門律師令其譯員　君權爲被告用繩當堂試演兩手甫經扳起即稱疼痛於此可見吊起無不疼痛被吊後當時豈無 
痕跡惟已隔十餘天疤痕退盡敝律師不知今日研訊此案故所有辯護手續不及預備應請展期而牛門律師亦表同意關讞員逐商之美領博君判蔣仍带回捕房定期下禮拜四再訊 
[警探得規庇賭之懲戒]  
　　淞滬警察廳前因警探張志雲（即張子元）等得規庇賭詳解松滬護軍使署訊究在案昨奉楊護軍使批示云詳悉據解收受賄賂並侮辱長官之革警張志雲一名業飭軍法課訊明按照刑律第一百四十條第一項收受賄賂及陸軍刑事條第六十六條第一項侮辱上官二罪併科判處徒刑三年六個月以示懲儆並咨陳馮上將軍核復在案仰即知照至革警曹文祥巡長馬登魁等違法受賄並即查明嚴懲具報此繳 
[防範客民滋事]  
　　淞滬警察廳接巡按使署快郵代　略謂准統率辦事處來軍據報太湖邊江浙交界之處有温台巢湖光山羅山各帮客民假名墾荒約有小船百餘隻黨人均與聨絡又江北飢民來江南者日多易受煽惑滋事等情希分别飭屬嚴密偵查防範等因除分行各屬查照外仰即遵照辦理云云現徐廳長已轉飭所屬各區署一體遵辦矣 
[盜案嫌疑犯分别判斷]  
　　盜匪胡德才王德勝張德生張得生李德才丁懹寳江九羅楊金標胡明才等九人因迭在公共租界持械夥刦雲南路仁和烟紙店浙江路信孚烟土店北海路晉成貴州路永隆兩押店及王仲淸夏金文等各店内烟土現洋逃逸業經老閘捕房中西包探協同法捕房中西包探先將胡等九盜以及跡涉嫌疑之史大毛陳小揚陳安白王子雨潘坤山馬大樓正林張榮福王友章江玉勝丁德寳（即丁阿三）等十一名緝獲解至公共公廨迭經中西官研訊明晰以胡德才等九盜持械夥刧罪已成立判均押候函送檢察廳按例懲辦史大毛等十一名押候核辦在案前日午後復由捕房將一干人證解廨　究先由捕房代表牛門律師上堂譯稱此案已經公堂訊明判胡德才等九盜併解内地官廳訊辦尙有史大毛等十一人未經判决應請核示關讞昌商之英領康君以史大毛陳小揚陳安白王子雨潘坤山馬大等六名不應與盜爲伍判史與陳小揚各押西牢三年陳安白等四人各押半年期满均着带堂　核至樓正林供由阜寗來滬找友不遇張榮福稱由桃源來滬做工王友章供從　　來申尋弟不玉勝供由安徽來滬謀事均查無爲盜行爲着一併函送上海縣知事分别遞回原籍惟丁德生供做挑泥生意曾雇楊金標爲小工楊因竊取錢籌被其毆打致被挾嫌誣攀並據其妻丁張氏到堂證明伊夫向來安分且家有推泥車六部可以度日實遭寃累等語中西官　丁還押聽候查明如無犯法行爲准覓妥保開釋 
[宣布洪帮匪首之罪狀]  
　　松滬護軍使楊君昨出示諭云案據公共公廨送匪犯劉心球一名到署飭訊據供係洪帮匪首曾代已决蕭匪美臣糾集徒黨二百餘人意圖搶刦擾亂等情不諱查該犯劉心球膽敢糾集黨徒二百餘人之衆意圖搶刧擾亂實屬罪不容誅應照懲治盜匪法處以死刑以昭炯戒電准統率辦事處覆准照辦應將該犯劉心球依照軍法執行槍斃爲此示仰軍民人等一體知悉 
[酒捐照舊徴收]  
　　江蘇全省酒公賣局高局長覆上海全省酒業公會代表朱卿鈺電云該商等於國稅商情統籌兼顧力持大局甚爲佩慰現在滇黔不靖商情困難若實行歸併不能不少有參差該商等所慮亦是本局長奉差以來於徴收國稅之中無刻不以體恤商情爲念現雖酒捐歸併公賣局不過與財政廳劃分暫時由各縣知事各稅所仍照舊章代爲徴收俟時局平靖再議更張以恤商艱江蘇烟酒公賣局養 
[遷墳拆屋之催促]  
　　工巡捐局出示云照得高昌廟路自電車公司牆角起至高昌廟廣東街口止議定放寛路線敷設電車軌道以利交通業於上年間派員測勘規畫竪立路界並經出示曉諭所有該處關碍路線之墳山房屋均應一律遷讓在案現在此項工程業已規畫定妥即日動工興築合行出示曉諭爲此示仰各該業户及地甲人等一體遵照如有在本局路線内之墳山房屋務須尅日遷讓遷墳拆屋費由局照章發給事關道路公益愼勿觀望自誤 
[實業界敎育]  
　　華德路高廊橋德大紗廠之經理穆君藕初本係滬敎育界先進嗣因實業衰落敎育事業將起悲觀遂渡美考察農藝及　徴工業與美國最新發明之學理管理法甫返國即聨絡同志多人創辦德大紗廠開業以來於培養實業人才非常注重工務餘時請究培育不遺餘力華文與英文雙方並授德行與科學同時獎進所最難得者穆君在公務萬忙之中親任敎授共一般實習生中又多學有根祇　務勵行孜孜不怠現廠中各部分中主幹人物屬諸此輩靑年絕無半點暮氣近有楊君從陜省來滬考查工藝預備回里時振興紡紗事業現亦留廠歷練云 
[起用海軍人員之預備]  
　　肇和軍艦於去年十二月五號夜被脅生變之後曾由海軍部派員調查是夜駐泊浦江各軍艦中官弁大副擅離職守者計有十三員均有應得之答一併撤差在案茲悉劉總長因海軍人材缺乏所有當時離職撤委各員長此廢棄不用殊爲可惜且皆因公獲各情尙可原惟所撤各員究於海軍學識是否優長自顧考試如果確有學問經驗者仍當錄用昨已由部分别飭知海軍免職各員速赴烟台海軍學校報名聽候示期考試矣 
[烟妓發交地方廳]  
　　江北婦人劉鴉子現年二十歲去冬被伊姑劉陳氏串通　夫徐某等賣於法租界某花烟間爲娼不久徐又糾衆至該花烟　以宿娼爲由　夜將該鴇婦捆縛席捲所有而逃臨行時　　子　被挾之而去嗣經法　房被護解經公堂判　陳氏　　一年　與劉鴉了及同黨張姓等申送護軍使署訊辦任案茲悉此案　經軍法科訊供判將一干人押候判决惟劉鴉子一婦於昨午備文飭警押發上海地方檢察廳訊明發落林廳長諭飭收押候示 
[欺侮幼女之質證]  
　　大通路八百六十一號門牌居人鄭子棠　將　居　人袁丁氏之八歲女孩巧林欺侮受傷被氏報告捕房將鄭　　　　　　訊供不認堅稱是晚在友人毛在家内過宿判鄭押候補傳人證再訊在案昨晨復訊先由工部局西醫上堂譯稱驗得該女衣服上稍有血漬外部受傷内部則並未受損且有白带之症然此症八九歲幼女或亦有之並不爲奇而被告亦患白濁云云繼由見證毛大投訴本月十號被告於午後二時半至我處聚义麻雀至七時半終局晚膳迨至九句餘鐘始去王襄讞商之美領郭君以見證所供與被告不符復向毛大盤詰據稱是日西崽桃桃阿五二人與出店和根金泉掌生等多人亦目觀中西官以毛大所供不實判與鄭子棠一併押候查明並補傳人證到堂再行訊核 
[不認拐賣小孩]  
　　安徽婦人許陳氏控過玉山誘拐三歲孫女小褡子男孩小闌子带往厦門販賣等情由公共公廨訊判過押候原告找到伊媳質證在案昨晨復訊據原告供稱於去年十二月十四號挈同媳婦孫兒冋籍托過代買船票詎竟買厦門船票潛將媳婦與孫兒領至船上带往厦門販賣得價逃滬請爲澈究訊之過玉山堅不承認中西官判過還押候函請厦門地方廳查明俟復到再核 
[巡官捉賭]  
　　第一區一分駐所巡官安義泰查知境内大水橋附近有向爲洋貨業之嚴園根在其妻母倪周氏家聚賭因於前晚带同長警前往查拿拘獲賭徒金阿桃朱增祥殷金福孫金寳曹三由朱根全夏桂生陳子香朱壽生王毛富童子明陳金生王阿二並頭家　家嚴園根等十五人連同賭具一併角所問明屬實分别罰洋五元或四元即行釋出賭具銷燬 
[查封被告家產]  
　　老永隆土行主陳德凱前至法公堂控稱有朱其章前來交易大土除收到價洋外尙欠洋六百元後由朱之胞弟朱其昌擔保歸還到期向索置之不理求追等情判令一併交保限　在　昨日陳投稱商人憑其昌擔保故敢與其章往來現查明朱等兄弟兩人在海門縣原籍置有房屋十餘間求請封產作抵共昌　祇有房屋三間已抵借洋二百元並無十餘間之多聶讞員判准予移請海門縣查明家產發封變價備抵 
[作頭交出承攬]  
　　奚阿香前投法公堂控稱前向作頭陳錦初　包造屋工程後又添做工程兩共造價除收過外被欠洋二百十三元向索不付求追等情陳供照承攬辦事並無添做工程之事造價亦未虧欠分文承攬現存經勸人奚蘭卿處可以取來作證原告堅稱祇有細賬並無承攬故着陳將承攬呈案察閱候核昨日陳將承攬　　蓋有薛慶記圖章作保毫無虚僞讞員以所控不實將案註銷 
[祇可詢問屋主]  
　　陸珍余至法公堂控稱有開聚泰木作之黄景福前托王四海夏裕田介紹交易磚　結欠洋四百六十八元向收不付求請　追黄供商人與原告並不認識上年商人包造魏姓　　　　包與黄雲記工作商人與黄雲記賬目淸楚毫無糾葛陸珍余之貨欵即人虧欠亦須黄雲記料理惟訊之黄雲記亦不允　任　洋聶讞員察閱黄景福與黄雲記工程憑據實係黄黄兩人合做逐判一併交保限十四天同屋主魏姓到案訊明核辦 
[車夫揑詞朦報]  
　　黄包車夫孫萬宏積欠違利得分司車租錢二千一百文日前　車避匿至本月二十二夜由該公司司賬陳少文在海昌路將孫尋獲欲扯控四區警署適有駐防閘北之陸軍十三　兵士　經該處上前排角當在車箱内查見銅元一千八百六十文令　　 
 
 
 

Page 11

 
 
與陳少文以償前欠了事詎孫事後忽至該署崗警處報稱被身穿軍衣人取去銅元等語經該崗警歸區報告前日下午姜警正特傳陳少文孫萬宏到案質訊據陳聲明該車夫欠租避匿是晚在鐵路旁尋見由軍士角勸各節質之孫萬宏供亦相同姜君以孫不應揑情朦報從寛斥釋 
[疱丁自縊]  
　　乍浦人高阿餘向在南市湖惠會館内爲庖丁年約三十左右曾於去朦私取他人皮袍一件被控於地方檢察廳開庭訊實判决拘留十天於陰曆正月十九日期满釋出高因生意業巳無着遽於前晚至該會館後面棉陽里第十一號門牌空屋門前以軍用繞腿布在窻門鐵欄上自縊身死昨晨被人瞥見急報崗警回告第一區警署飭由十六舗地甲往傳該里管門人王阿寳到來問明前情因無家屬在滬飭即投報地方檢察廳由林廳長委任樓檢察官會同檢驗吏於午後詣驗委係自縊身死飭王代爲棺殮並具結知照屍屬領棺所遺之带携回儲庫 
[舉行文官高等考試之通告]  
　　上海縣公署昨發通告云案奉滬海道尹公署第二零五號飭開二月十七日奉江蘇巡按使公署第七二二號飭開二月九日承准政事堂電開文官高等考試報名限期業於上月效日電達在案此次爲第一次考試凡具有文官高等考試令第三條各款資格之一者無論修習何頂專科均得與試希飭屬查照通告爲荷等因准此除分行外合行飭仰該道尹即便轉飭所屬一體查照通告母延等因奉此除分行外合飭該知事仰即一體查照通告母延此飭等因奉此查此項考試報名限期前奉滬海道尹飭知業經示論在案茲奉前因合行出示通告爲此示仰闔邑紳商人等一體知悉母違特示計摘抄公報所登文官高等考試令第三條中國男子年满二十五歲以上有左列各欵資格之一者得與文官高等考試㈠本國國立大學或高等專門學校修習各項專門學科三年以上畢業得有文憑者㈡經敎育部指定外國大學或高等專門學校修習各項專門學科三年以上畢業得有文憑者㈢經敎育部認可本國私立大學或高等專門學校修習各項專門學科三年以上畢業得有文憑者前項第一二三欵之高等專門學校畢業生以曾經中學校畢業或有中學校畢業相當之學力者爲限修習政治經濟法律之學與第一項各學校畢業有同等之學力而有薦任以上相當資格或曾經考試得有出身者經政事堂派員甄錄試驗亦得送考本令政治經濟法律各項專科得應前項甄錄試驗之人及甄錄之方法另定之 
[整頓鹽捕水師之條陳] （續） 
　　五積習宜化除也水師不重操練莫過鹽營而緝私任務又恒在夜間故官兵日無所事相習於嬉烟賭冶遊無所不至以致入不敷出窮則詐生於賣放外復與領帮搭股販私明目張膽顧忌毫無而藉喜慶宴賓客聚賭抽頭尤爲慣習議者謂江浙鹽營腐敗不堪誠無怪其言之激切也但欲除深固之弊端必須有補救之政策應仿江蘇水警辦法將下級官酌用軍警畢業學生實施敎育而固有得力人員專司巡緝先以分事程功之法奪其惡勞好逸之情後再申明紀律咸與　新管彼病夫正氣伸而邪氣退又何虞其病入膏肓良醫束手耶惟表率無方長官耻辱更當自勉以樹風聲六求才宜破格也古今豪傑多受牢籠中材之士尤奮功名然求者之愛惡不公即應者之升沈無定欲得眞才談何容易查鹽營將校係屬差使下級官多憑長官喜怒或相連带以定去留故有志者薄而不爲爭烈前在儀棧緝捕水師體察情形深知緝私經驗非從實地練習不能確有把握而緝私人才尤非破格獎勵不能堅其心志似應明定條例如任免以合格瀆職爲斷獎勵則資勞並論得補實官給動章被參寃抑准其起訴重之名器護以法律淍敝餘風於焉可挽至有公正士紳賢能官吏堪資臂助亦宜延攬本爲事求才之意圖集思廣益之功觀咸奮興得人必盛七權限宜劃淸也緝私得力與否雖與鹽商利害相關而用人行政鹽統自有主權不容侵犯乃各營長多聨絡鹽商恃作護符營私岡利病　病商在非所恤而鹽商接近運使魄力雄厚手眼靈通鹽統勢難相抗事多遷就敢怒而不敢言如近日捕巡某營長甫經撤委又即回差此中波折可想而知然而太阿倒持大權旁落失長官之威信者輕損國家之體制者重似應嚴行申儆力挽頽風庶鹽統不放棄職權鹽商不曲庇將校則運使無所製鹽統之肘而將校亦不致倚鹽商之勢各行其是絕不相妨整軍緝私兩有裨益八漏巵宜杜絕也醬園銷私偷漏甚鉅雖有明文查禁而江浙紳權素大紳商聨爲一氣權利相濟聲勢奪人恐非鹽營所敢過問且醬園運私多以醬　酒　影射外封堅固初非外人得知無從查緝似應改由榷運局參仿淮鹽淸查子店辦法勒派廉明委員分投調查往來賬據詳細勾稽互相比較守法者優予　獎禁違者嚴加懲罰商人貪利亦復好名如此懲勸兼施或可潛移默化惟嗣後鹽營偵實醬園弊混認爲有檢查必要時亦　實施職務不許藉口抗違以期周密至公堂收受功鹽并不公平過秤旣灰緝私之心又啓侵銷之漸殊屬不成事體然此不過二三執事貪圖餘利但得鹽務署查照海關章程通飭各省一律廢秤用磅其弊不禁自絕又商船之朦混公差之夾带亦應由鹽營會同視務所一體查驗母稍疎懈總期少一分私弊即多一分官銷其事雖徴所關甚大九匪黨宜解散也江浙游民日衆雖由習賭販鹽易謀生活有以招徠而考其原因實由靑紅帮匪收徒放票拓充勢力漸相引誘故其黨羽多圑體固聲氣通賭禁嚴則結大帮以販私緝私嚴則分碼頭以　賭又或因流氓之勾結思暴富於一朝隨地糾合肆劫紳商帮賭梟盜四者俱兼此江浙之盜多賊少而梟名著甚也似應先由鹽統相機撫用一二眞正魁首以孤其勢後再設法角散以淸其源昔徐寳山在七濠口匪徒多有假借聲勢甚熾迨受撫之後迭破巨案匪遂匿迹銷聲是其明證至善後辦法尤在消納遊民又應由兩省明達商富倡出鉅資速設貧民工廠多處善爲安置饑寒可免羞惡始生十改良宜預備也浙西鹽捕水師從前分爲内外兩巡内巡自吳淞以入蘇州河又由黄浦而至浙西分駐蘇松太常鎭嘉湖六府一州支河港　不下數千外巡自岱山由海入江上抵鎭江於海則堵餘岱之私防其越塘於江則緝淮南之私制其渡江鈐江轉海道阻且長而其中如蘇州之太湖及松江奉賢金山南滙川沙柘林南橋大圑下砂又湖州之大錢口及長江之南通靖江江陰均接近鹽場航路交通爲產鹽聚梟便利出没之區防不勝防　不勝緝當時就内外巡分任兩將尙覺情見勢絀未能搭置裕如况復益以浙東各營推廣轄境更其名爲江浙鹽捕水師專任一將事繁責重四倍於前縱有大略長才濟以精心毅力或足以成常山首尾之勢收江海一氣之功而地方遼闊頭緒紛繁誠難保無鞭長莫及百密一疎之慮且法積久而必弊事因時以制宜時至今日各種水師逐漸改良鹽務何能獨異將來此軍應否改爲水上鹽巡警按照江蘇内外巡浙東西成立四廳或就江浙僅設雨廳廳以下分署區叚專司堵截另編遊巡隊輔以淺水巡艦常川巡緝即承受運使以一事權或另設總廳以專責任作根本之解决期一道而同風似應研究之問題並非揣摩於風氣連類所及故引申之以上所陳均係就事論事據實言實旣不敢妄事鋪張亦無所用其詆毁如蒙採擇見諸施行以冀緝私得力江浙之鹽稅頓增隠患全消東南之治安永保其爲國利民福豈淺鮮耶 
[誌謝]  
　　民興社前演之果報錄係照坊本增删編演今得襄陽王君家藏秘本新編刁劉氏洗寃錄其中情節與果報錄大不相同蓋以現其眞相而褒其貞節准二十五晚起演昨承惠賭優待劵四紙養此誌謝 
[氣候報告]  
（上海徐家滙天文臺天氣測候報告） 
　　巳過者之報告二月二十五日氣壓在中國上升並有反旋風介於揚子江及黄河間低度則行經日本及北海道間海濱一带信風復起二十六日昨晚起天氣淸朗凉風和適來自西北氣壓上升二十六日下午四時前二十四小時上海氣候温度至高四五·八至低二八·八至低四三·二至低四一 
　　未來者之推測二十六日下午四時三十分豫測上海晴海濱一带有冬季信風或和或凉 
雜評 
[江蘇之黨案] （訥） 
　　自帝政問題發生以來江蘇方面所稱爲黨人活動者不過在上海一隅而已他處則未之聞也近自無錫破獲黨案後南京蘇州亦皆相繼發現皆起有謠言而又皆加嚴戒備是果其活動之範圍有所擴充歟抑事屬偶然以引起無謂之驚惶歟則非吾人所能懸測矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[城隍奏請玉帝停止改省分發摺] [  秋梧]  
　　奏爲疏通仕途停止公發恭摺仰祈聖鑒事竊臣等職司守土缺有定額縣治設一沿爲成規近聞南方諸省烽火不靖陽世分發知事率請改省臣等同僚一聞此風比例效尤勢所不免若不截留源源而來人才濟濟位置甚難况十載以來興辦學校廟宇改建神像拆毁不一而足被裁之缺已佔多數即臣等勉力奉公罔不敬事後食經常祀典例得香火之資偶爾祈神聊傅三牲之養澄淸吏治藉獻蒭　盤踞要津宜加譴責是以擬請停止分發緣由謹繕摺具陳伏乞聖鑒謹奏 
詩選 
[晴日遊春] [  小珊]  
　　鈿車寳馬逐芳壓一路桃紅襯好春攜手低聲問夫婿花光儂面孰　人 
[初秋樓外樓對月同嚴山作] [  蝶雲]  
　　共踏天梯上露　紅樓高聳枕江隈簾前香霧飄難定檻外烟雲撥不開　影已隨鞭影去簫聲猶逐漏聲來請看今夜琉璃月倒入愁人第一杯 
筆記 
[歲尾年頭杭州遊記（六）] [  東埜]  
　　二點三十五分入天竺下院　仰其殿宇則有金身丈六妙相莊嚴寺前正對一峯古木虬松蒼翠欲滴歲寒知松柏不改其空山冰雪之操也隨　一過擬再遊上中天竺而天微雨乃折赴靈隠寺抵飛來峯前雨勢漸猛碍壑雷亭下避之亭下泉聲淙淙然沿壑而下瀉故名飛來峯不甚高而石質玲瓏巧妙上刻佛像無數立者坐者揚眉者努目者俯仰起伏早諸發相峯底空空然有巨穴二作拱門式曲折根通人入其中不須低首可知其中空處甚寛廣也靈隠寺大殿落成未久紅樓一角露在山腰因天雨不及往遊如此勝地乃竟失之　面　佛氏所　無緣者耶旣而雨勢稍殺匆匆覔由路遣回苔石潤雨頗甚滑滑難行由民細樞　牗蜷縮如蝟雖逢歲朝而面上無喜色祇有菜色所謂時艱年荒世業空者非歟行三里許回抵茅家埠雨漸霽乃覔棹赴湧金門四點零五分扁舟一葉泛泛乎湖心亭三潭印月之間遠望南高峯玉皇頂雲氣磅礴知雨意未艾也雷峰塔與寳叔塔南北相距一湖面遙遙對峙旗營一带惟見屋宇參差爲暮烟籠罩電火熒然數點而已即景賦詩曰 
　　一雨征塵洗千山沐露華高高玉皇頂杳杳濕雲遮荒草猶迷渡寒梅始着花雷峯古塔影瞻望略欹斜 
　　不放西湖棹而今又幾年波痕雙槳裏雨意數峯巓城闕餘殘址樓毫入暝烟蓬萊何處是即此已神仙 
　　五點二十分自湧金門登陸雨勢驟盛回望湖面跳珠而　玉矣急喚黄包車回城站旅館十點即睡 
自由談之自由談[  炎炎]  
　　天下事論理有是非論勢有成敗然而是者常成非者常敗此通例也亦有非者始成而終敗是者始敗而終成此變例也至於非者成而是者敗古今歷史上亦間有之吾以爲是者雖敗猶榮非者雖成可恥所以不可以成敗論人也雖然成敗之判定在於表面是非之界限則又無形其是者固不甘居爲非而非者每喜假託乎是是非旣無從辨别徒憑成敗决斷之非通論也然一時之是非雖或各是其是各非其非而眞是眞非自必藴蓄於大多數之人心流露於文字語言之間因以傳諸萬古而不可磨滅苟是者成而非者敗各得相當之結果則人心反頼以平設或是者不成非者不敗則人凡之懵鬰不獨歎惜是者之失敗必痛恨非者之成功浸久勃發而非者終必受慘惡之結果故於理爲是者雖敗無妨况十有九成乎於理爲非者雖成亦不可恃况十有九敗乎 
小說 
[我之新年] [  懸賞徴文第一名李方濙]  
　　綠窗晴日試蘭翹燕語鶯啼别樣嬌舊雨紛紛傳竹報新符朶朶換桃夭携來合浦明珠珮吹徹秦樓碧玉簫笑問檀郎郎不答委禽何必在今朝此我之新年詩也我如不以待年故則梅性易胎桐花早子至於今日呱呱者在抱正如郎深宵謔我之詞矣然而今茲之我方在嬌羞宛轉首斜欹於鴨絨枕上身蜷伏於駱毛單下面帳壁不敢則一聲而帳外無情之電燈又故故炫其光彩助郎以爲虐下至鋼簟銅床因我身之刺促不寗簌簌時作微響意似笑我試一凝神靜聽直與隣家姊妹擲骰丁零聲兒童施放爆竹聲床頭鼠囓器物聲隔房伴房鼾睡呼呼聲此唱而彼和是皆足以窘我者也 
　　郎遽以一手扳我肩際附耳低語曰我愛不憶七年前今日汝纔九齡余亦祇長汝一歲隨我母至汝家賀年遇汝白石階前汝戲以香火燃爆竹上藥線遙擲余身拍然一聲余受驚幾於踣地怒汝之惡作劇也試以手呵癢探汝頸際以及於腋下殆遍汝乃仰首倚湖山石上吃吃笑不休我母與汝母顧而樂之我母且撫汝首顧汝母而笑曰是兒豐容盛鬋宜男相也得以爲媳他日玉人成對詎不足以啓門楣而昌厥後哉汝母但笑不言意似默許而汝我皆釋手赧然實則當時童稚之見以爲我輩配合成夫婦乃世間最可赧之事而不識其所以可赧之由今茲汝仍赧赧然側身不一理我仍執當年童稚之見耶抑别有會心而致此耶余聞其語口雖不答而心頭默自懸擬汝我久相避面乃於歲首互偎身於芙蓉帳裏余雖未飮屠蘇之酒而兩顴紅暉已如天半蒸霞何敢再與汝一平視哉（未完） 
[俠情小說紅蘩蕗别傳] [  天虚我生]  
　　第十四章（續） 
　　白拉根内曰是何言白浪琪旣能救吾黨人即爲吾黨應行保護之人當汝告我以此事始未時吾即預料海龍去必復返蓋此種事但能瞒過一時豈能永秘故汝睡時吾即往拋球場探取消息特是不幸海龍巳先我而至致逮白浪琪以去然以我料之白浪琪必不致十分危難蓋白浪琪一女伶耳初何關於國家之事所以捕之者欲餌爾耳餌爾即以餌我故此一事於吾人實有間接之危險今汝但以此事完全托我我必不僨汝事亞猛汝信人乎亞猛曰安得不信白拉根内曰果信我者此後即當聽我命令不可再施抗逆否則事且大壞亞猛曰君將何命白拉根内曰吾命汝於一刻鐘内出巴黎不可多留一秒鐘亞猛忸怩曰明知白浪琪因我被逮而我乃恝然捨去於心忍乎白拉根内曰汝以白浪琪托我豈尙不能釋然於心乎但汝亦不能不出巴黎無巳汝其與安特魯互易今汝可趣易裝出薇南門外見安東尼令彼速往偕黑司丁赴聖裘門樹林借馬而以汝代安特魯職若是則汝與我相距較近汝心當可少安今日午後不待城閉吾必以白浪琪消息來告汝也爾時或竟與太子俱來亦未可知亞猛當知吾心固以救援法蘭西末葉之王子爲第一急務但須王子脫險則救白浪琪如反掌耳 
　　勘誤昨日游戲文章第二行（一則討人家一副禮物）討字誤置在家字下特此更正 
 
 
 

Page 15

 
 
   
 
 

Page 16

 
 
   
 
