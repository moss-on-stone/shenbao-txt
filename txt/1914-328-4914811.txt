# 1914 - 328 - 4914811

 

Page 1

 
 
   
 
 

Page 2

 
 
時評 
[舊機關與新機關（冷）]  
　　茲數日間之碌碌其爲舊機關與新機關交替事乎他事顧不暇及矣雖然舊機關與新機關交替自民國成立以來亦幾成爲政局中極有關係之一端矣以其事之數數見也新舊機關之交替有僅交替其機關不交替其人者如今國務院之各總長是也有交替其機關並交替其人者如政事堂之設左右丞總統府之廢秘書鷹梁士詒之去秘書廳長楊士琦錢能訓之爲政事堂左右丞是也夫交替其機關而不交替其人其所謂交替實無異不交替也交替其機關而並交替其人則舊機關與人之勢力尚未消滅新機關與人之勢力突然發生新舊勢力之間必生 
一種無形之衝突而日後而或生其影響者故曰於政局中成爲極有關係之一端也 
命令 
　　五月三日大總統命令兹制定礦業註册條例公布之此令 
　　又令茲制定大總統府政事堂組織令公布之此令 
　　又令現在約法業經公布施行載有現行法令及現行官制有無與約法牴觸之處亟應刻日淸釐著法制局迅 
行按照約法之規定將現行法令等項彚案分别修正呈候本大總統核辦在未經修正公布以前凡關於呈報國務總理等字樣均應改爲呈報大總統關於各部總長會同國務總理呈請字樣均應改爲由各部總長呈請關於應以國務院令施行事件均改爲以大總統教令施行餘仍照舊辦理此令 
　　又令任命張一麐爲政事堂機要局局長此令 
　　又令任命吳廷燮爲政事堂主計局局長此令 
　　又令任命林長民金邦平伍朝樞方樞郭則澐爲政事堂參議此令 
　　又令福建民政長汪聲玲呈請辭職汪聲玲准免本官此令 
　　又令任命許世英爲福建民政長此令 
　　又令陸軍總長段祺瑞呈稱禁衛軍步兵第四團第二連長陸軍步兵上尉張文裕携欵潛逃禁衛軍步兵第一團第七連排長陸軍步兵中尉姜玉普棄職潜逃山西第一師騎兵第二營事七連排長陸軍騎兵中尉劉守元遇事違抗不受節制均請禠革軍官等語應照准其在逃之張文裕姜玉普並着通緝究懲以肅軍紀此令 
　　又令陸軍總長段祺瑞呈核覆陸軍第九師師長孔庚電稱中校銜騎兵少校宋世傑被民人馬德海指控前在營長任内運械通匪並迭次搜劫行商烟土銀錢該團長張樹幟取去供證並請嚴辦等情案關軍官行劫售械助匪情罪重大現正組織軍法會審懲究先行禠革軍官歸案訊辦等語宋世傑應卽行褫革軍官嚴訊懲辦以肅軍紀此令 
　　又令上年七月之變贛寗肇亂皖粤繼之該亂黨破壞性成爲虎作倀但爭權利不顧危亡極其利慾處心雖至犧牲全國滅絶同胞亦所弗惜政府以救國救民爲亟不得已而用兵征討五旬始獲次第戡定追維地方受禍之慘人民茹痛之情迄今言之猶爲一慨所有首謀倡亂及行爲横暴之徒罪惡昭彰實爲國家公敵衡情論法兩無可容至其餘附亂人等或因事被脅或無識盲從雖迷誤於一時恒追悔於事後律以脅從罔治之義凖諸哀矜勿喜之情自應從寛赦免予以自新併由各該所在地方官呈報該管都督民政長核發憑照令各回省安業不准各該應吏根究株連惟回省之後倘仍有犯法釀亂或與亂黨通謀情事則是甘心從逆法無可寛仍當拿案嚴懲永不再赦將此通令知之此令 
　　又令丁其珪王夢林均給予四等嘉禾章宋逢霖孫永淸王齋印劉效午李文藻鄒德昌武士斌李守珊鄭士升嚴文之嚴文壇康儀王俊升馬靑山嚴鐸鞠煥章嚴文光武遡相吕坤均給予七等嘉禾章朱鳳樓吳堃馮光藩陳雲生李廣田李藻臣王宏濟陳寳善言摩均給予八等嘉禾章董夢魚張慶雲均給予九等嘉禾章此令 
專電 
[北京電]  
　　昨袁總統宴各外使賞牡丹並參觀歷代帝王圖今日尚更讌各外國知名之士 
[北京電]  
　　政事堂之主計局爲總統府總攬財政之機關胡廷燮向以財政家見知於袁徐故任爲該局局長 
[北京電]  
　　總統府秘書廳裁後决設内史專司書牘阮忠樞長之以下爲夏壽田曾彝進閔瑞昌王式通沈祖憲等 
[北京電]  
　　傳聞梁敦彥與梁士詒不愜不願就職故假庶母之喪請假百日袁總統僅准二十日 
[北京電]  
　　湯化龍已到部茶會時對部員言敎育必須維持維持當自該部始林長民氏將辭政事堂參議就該部次長 
[北京電]  
　　美煤油大王捐八百萬鎊供世界研究科學之用其代表已來京 
[北京電]  
　　帕王前拘留憲兵營現已由貢王保出聞帕王所差欵餉並非浮報實係軍費之必要大約此案無甚要緊 
[西安電]  
　　白匪已竄秦州該處原有防兵三營早已他調故匪到後如入無人之境現有趙倜軍追及固關相距尚有八十里恐趙軍到後匪已又竄伏羗通渭等處 
[武昌電]  
　　西坪匪三百餘人現已竄入湖北省盛橋地方段芝貴都督已派黎天才分兵防勦 
[杭州電]  
　　内務孫司長因政治會議急待結束今日乘特别車赴京聞兩星期後可回浙署務仍由沈教育司長代理 
[杭州電]  
　　浙路職員酬金問題昨（四號）開股東會不承認未解决多數謂代表背議决案擅自簽約立主取消 
[杭州電]  
　　昨日（四號）浙路小工因爭增酬金（理會允給三萬元）全體集議主張倘不允增擬卽毁杭州等站旋有多人至湯總理寓内挾衆恫嚇幸憲兵防衛無事 
[杭州電]  
　　蕭紫亭已於昨日搭特别快車赴滬聞授鄭鎭守勳位後即返京 
[南京電]  
　　馮督夫人周安士及許星璧昨乘專車晉京 
[南京電]  
　　省公署現建築新房以備招待嗣後各司科人員親友不准擅入辦公室　 
[南京電]  
　　實業司長徐壽茲辭職說不確 
[南京電]  
　　省立警察學校考試畢業完竣聞擬派往各區實地練習 
特約路透電 
[成都電]  
　　當道現極注意鴉片問題警局查察雖嚴城中鄉間仍多小烟館且有人以種種方法私運鴉牙入境有藏於杖中者有藏於轎杠者有藏於鞋底者川省極東且有數處仍種罌粟而黔商復由籩界運烟入川民政長不日擬實行格外嚴厲之章程禁絶私販及吸食鴉片 
[武昌電]  
　　警局禁蓮塘人赤身工作以有傷風化之故 
[東京電]  
　　澁澤男爵年已七十餘爲日本商界之領袖今日赴華途中外間對於男爵此行頗多猜測且有謂擬爲日本求讓與權及開拓在華事業者實則乃因增長見聞起見蓋此遊尚屬初次也日本國家電報社代表會晋謁男爵男爵告以將於某日啓程赴華且曰余之遊華蓋了久蓄之願科自髫年讀中國經書時卽心嚮往之且余向尊孔學久欲一謁此中國先師之墓而外間對於余之此行多所誤會謂余乃往求讓與權且謂將與揚子江英國利益有礙云云其實毫無影響余無所求此行以遊覽爲主余以研究中國文字之故乃蓄此極誠之意余旣爲商家則自將調查中國經濟狀况且望得與該國領袖商家把晤傾談且余乃中日興業公司發起員之一余固極欲得悉中國實業現狀總之此行實未挾有政治使命也 
譯電 
[北京電]  
　　梁敦彥已啟程赴津據北京日報載稱梁不願就交通總長之任擬主辦修改稅則談判 
[北京電]  
　　總統府秘書長一職已裁 
[北京電]  
　　財政部現商請五國銀行團墊付英金二百萬磅分四個月交足 
[北京電]  
　　淸帝宣統因袁總統以優待淸室條件纂入約法特遣世續代表道謝 
[北京電]  
　　蒙藏事務局將改爲一部 
[倫敦電]  
　　泰晤士報載東京訪員與日本首相大隈伯之談片大隈伯極言英日聯盟之關係足爲遠東權力之中心點大隈伯並力主英日兩國當在中國爲經濟聯盟英國專任供資本日本則出其關於中國事務及其他利益之學識章日本接近中國故能知之獨詳也 
[柏林電]  
　　俄皇命在兩區試行動員令且命在俄國南部兩區召集豫備隊 
[柏林電]  
　　一千九百十三年德國陸軍新兵雖已增 
加而尚餘能盡兵役之人三萬名 
[柏林電]  
　　土耳其陸軍顧問　員里曼將軍已赴斯米拉校閱陸軍現有土國親王四人入德國陸軍練習 
[華盛頓電]  
　　據芬斯登大將報告墨西哥官兵萬人現駐維拉克羅慈附近内有若干從事築壕 
[柏林電]  
　　墨西哥烏爾太總統將倒之消息漸見確實謡傳烏爾太將在配都乘法國或西班牙巡洋艦出國 
[柏林電]  
　　南美調和美墨爭端之外交家現促墨西哥兩黨領烏爾太總統及卡蘭柴將軍同行告退承認新臨時政府卡蘭柴將軍要求必待正式總統舉定始能止辦事務烏爾太總統旣失維拉克羅慈難處於位故願從之惟卡蘭柴將軍尚無步之象 
要聞一 
[約法之解剖（五月一日遠生）]  
　　吾知讀吾記事者見此標題將生厭倦謂吾人所求者在政治刷新爾試語余以政治上之良好消息何用爲此贅墨者則吾請告之曰大總統曁一般立法家之心理將以此爲政治刷新之前提今者新約法旣公布此後之政治必將大有以慰國人之望也 
　　記者本旨將於約法之政治的奥窔所在略加說明而附屬以約法會議種種大致之經過絶非羼入論斷或解釋的範圍也 
　　（一）約法會議中大致之經過約法會議於民國三年三月十六日開會三月二十日由大總統咨交增修約法大綱案歷叙臨時約法亟須增修之理由復列舉增修之綱要該會議經過之手續如左 
（一）開會討論之决定先付審查議長（孫毓筠）指定審查員十五人馬良那彥圖嚴復王揖唐王 
劭廉鄧鎔王不煦傳增湘許世英李湛湯陳瀛洲關冕鈞莊藴寛趙維熙曾彝進 
（二）審醒會迭次討論一致贊成具書報告大會議 
（三）審查報告成立後議長指任起草員七人施愚顧鼇（聞大半爲顧氏手筆）黎淵程樹德鄧鎔王世澂夏壽田（同時大總統咨將優待條件增入約法確定效力亦指定寳熙等十五人爲審查員審查報告成立後併案起草） 
 
 
 

Page 3

 
 
（四）草案提交本會議决定後大會討論决定仍付審查議長指定審查員十五人嚴復王揖唐梁士詒曾彝進許世英陳灜洲龍建章朱文劭張國溶王印川李榘舒禮鑑汪涵王學曾張茯　 
（五）審查會分别修正具書報告接開初讀二讀三讀會 
（六）民國四年四月二十九日開三讀會全體議决計議定中華民國約法都十章共六十八條 
（七）三讀會畢後即於是日咨覆大總統大總統將定於民國三年五月一日公布卽於是日（本日）發缚新政府以徐世昌氏爲國務卿故民國三年五月一日實吾中華民國政治上根本法上一大分劃之時期也 
（三）約法會議中大致之模樣約法會議旣屬秘密會議故其會議中詳細記事在法律上吾人無記載之自由惟綜其大體特色有二（一）諸議員一掃長篇大論之習議論極稀（二）因此大會時間甚爲短少如討論大綱不及數十分鐘二讀會三讀會亦不邊一小時其精神結撰之所在在起草與審查之時惟關於一問題而討論最多者如領土權之規定易稿至五次之多（二）力爭大總統不應有授爵之權張其鍠因此辭職其他爭之頗力者爲朱文劭邵章王劭廉等（三）大總統總攬統治權一語起草原案與審查頗相衝突梁士詒派力主加入莊藴寛爲最後之反對於開三讀會之日（四月二十九）更行提出議長孫毓　氏認爲非文字上之修正三讀會不得提出梁士詒氏在休息室中曾力與莊氏解說莊氏不應而在會場中大聲言之曰我雖不懂法律但期期以爲不可旣大衆不以爲然請議長削去本員議員名籍其他（四）如開三讀會之日有人忽提出國務鄉各部總長有違法行爲時受肅政院之糾彈及平政院之審理其第二欵云平政院及肅政院之編制以法律定之而平政院官制頒布已久籌辦處亦已設立如此則將現有之平政院根本取消且忽於三讀會中提出憲法上之二重大機關且令肅政院與平政院絶對獨立于義無取有人據此理由以爲反對因改院爲廳而將第二欵削去如今日四十三條之本文（五）其先本擬大總統締結條約並無制限後以王劭廉之提議修正改加但書如變更領土或增加人民負擔之條欵須經立法院同意（二十五條）又曾以上舉第二第三等欵之故屢開疎通意見之茶話會此皆約法會議中大致經過人所共知之波瀾也 
北京官場之一瞥 
[梁崧生之力辭]  
　　日昨梁崧生謁見總統詳陳加稅裁釐改訂海關稅修訂各國商約等政頗中肯綮總统以所陳均關緊要亟宜分别舉辦尤以修訂商約係屬刻不容緩以前國務總理熊希齡曾有設立商約使事宜之請今擬設置此項官缺卽委梁氏擔任梁謝辭力保吕鏡宇向淑予二人于商約上均有經騐堪以勝任 
[陳琪之東行]  
　　巴拿馬博覽會中國建設之政府館純彷宫殿形式特在京津滬三處招幕工師四十五人定於本月十三號一同啓程赴美並聞賽會監督陳琪亦擬親往指示一切云 
[范樂田之接替]  
　　總統府軍衛士長白玉堂因約束部下不嚴以致有日前文明茶園滋事之舉總統異常震怒已斥革軍官以示薄懲而護衛司令范君樂田亦因之記太過一次唯范君之得過特失於覺察與白玉堂路有不同白自革黜後所有軍衛士長一職無人接替總統昨特令由范兼帶以昭整肅 
[熊希齡之隨員]  
　　督辦全國煤油礦事宜之熊希齡擬出洋考查一節久已喧傳茲聞熊並酌帶隨員已定四人共中有周宏業以考查財政名義由財政部支給　長一年俸金三千六百元因周曾任賦稅司司長而李景銘尚係署任故也 
[王璟芳之行期]  
　　日昨廣東龍都督又來電陳謂該省紙幣現在市價一元尚不値五毫若不早一日收回則粤省一日難以安枕促王君即日就道以安人心政府得電　即令王小宋君南下茲聞王君現已定於五月一號由京出發並宣言此行願犧牲一切爲粤省謀幸福至於成敗利鈍皆所不不計云 
[粤省尚難解嚴]  
　　北京陸軍部前准財政部咨開略謂京畿皖豫均已次第解嚴滅郓事宜漸已京緒惟粤省亂事盪平已久尚在戒嚴時期該省財政阽危軍費超逾預算財政涸竭破產隨之請電粤督體念時艱於所部軍隊稍可裁節著務卽隨時節减以紓財力云云陸軍部於此經卽令行粤督查照并定解嚴時期惟龍都督以現在肇陽羅惠各屬伏莽潛滋非全數殲滅斷難妄報肅淸卽解嚴時期亦難指定時日昨已將一切爲難情形復部察核矣 
[交通部對於電局加薪之訓勉]  
交通部郵傳局局長龍建章訓令各電局云迭據各電局瀝陳薪費微薄等級過嚴一切困難情形呈請加增薪費前來查各電局自薪費新章實行後局長薪水列一等支百餘元者不過二十餘處列二等支七八十元者亦祗三十餘處其餘列二等或三等月支五十元以下三十元以上者則居四五百餘局之多且如有領班兼充　則不另加薪水以視各公署書記核算生等薪津尚多不逮即收數較旺各局如京津滬淡及商埠省會等處亦酌派有出納員專員保管現金之責執行收支欵項之權各該局所有進項照章應向其逐日點交所存餘欵依法必督令如期匯解分存交通中國銀行所有浮冐開支固已删除淨盡正雜收入尤必涓滴歸公昔日之弊叢今已和盤托出當時之利藪抑亦染指無從各電局所請加增薪費尚屬實在情形但本部財政竭蹶已達極點嘗此減政時代固逼於時勢之所趨而無米爲炊亦難作畫餅之投贈查電政自光復以來線路屢受蹂躪報務遂减色官電之記欠不爲不多而領欵之爲難所在皆是上届之盈餘因之僅具空文各局之逃欠亦復無從追索加以贛寗事起白狼禍興曁夫蒙疆邊防因軍事發生之工程日不暇給明知欵項無措而或機關係欲罷不能西借東　困苦萬狀且本届預算不敷七十餘萬之多財政部不特一文不發而官電欠費百餘萬且以轉帳二字行之所有電報收入 
專恃商電費二百餘萬以供挹注而支出之欵除還洋公司水線僨息及代辦經費外所餘無幾而學生薪水且達一百餘萬之多不能减折毫末工程之費亦有五六十萬觀此情形通盤乘除則各局之薪費方且無着更何有於加增此中實狀不能不披肝瀝膽以與各局相見况羅批旣窮内情將已敗露亦有不能不披肝相見之勢溯自减政主義實行無論中央地方各機關如何繁忙均有裁員减薪之舉本部以各電局薪費　苦未便折减業已格外從優頗招物議各該員務當共體時艱幸母再事請益卽請益亦屬無濟但願各人眼光務以民國三年爲限於本年純爲國家借用勉盡義務所領薪水視同夫馬之費而一切費用萬不可於至極之民國三年中取償之所有局中銷耗品可省則省不得已者則緩待來年同心恊力扶助國家使渡此危險關頭俾立於鞏固地位俟國家財政漸有轉機屆時自當呈明部長查核各該員成績將各局薪費分别加增但使久於其職則義務旣盡於目前權利可享諸異日若夫酬勞之資養老之費本部亦已在籌畫之中不日宣布以慰各員内　之憂而示本部體恤之 
意如再斤斤於目前薪費之加增再四煩凟則本部惟有認爲不知大體立阳撤換方今生計困難萬方一概卽 
使改就他途無以異是凡我所屬職員幸皆共體此意勉之望之此令 
雜評一（無名） 
　　政事堂之左右丞内閣制廢而總统制行人每謂國務員中之國務卿實所以代前之總統府秘書長者其實非也何則前雖名爲内閣制而爲之總理者實與今之國務卿無大異然則今之國務卿亦猶昔之國務總理焉耳不能代總統府之秘書長也其代總统府之秘書長者實爲政事堂之 
左右二丞葢其地位之相處較似也國務卿雖非總理之比然旣名國務有行政表面之關係决不能常俟總統左右以供往來奔走之役也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[歐洲通信]  
　　德俄衝突問題柏林日報之日報社世界報紙有世界戰爭或世界平和者英國德國俄國法國之名必出現近數禮拜以來各國報紙多言德國與俄國不相能之事遂明二國將不免於戰爭設德國與俄國有戰事法必助俄奥必助德而德俄戰爭將成爲全歐洲之戰爭歐洲陸軍之　織若是其龐大設有爭戰其結果之可畏固可不言而喻也 
　　俄國一方面已有謂戰爭爲必不可免者今特將德國國會議員之議論發表其足以代表德國多數之民意蓋無可疑且復發表德國有名歷史家明卜里希之議論且設一問題於下曰 
　　德俄二國究竟有不能免於衝突而遂至激成戰禍之原因否 
（一）巴設門之論（巴氏爲德國國會議員國民自由黨領袖此黨代表德國經濟工商業界） 
　　近來世界上傳說德俄二國衝突之事有謂此二國目前或將來必不免於戰爭者予竊謂其不然 
　　法國爲復仇故以無數金錢供給俄國其外交家又日敎唆俄國加厚兵力然德俄二國向來歷史上之關係焉能捐棄白英王愛德瓦抱排德主義與俄國擕手使其對於亞洲之政策無後顧憂而專力於西方及土耳其於是巴爾幹遂多事而俄奥二國之感情日惡乃至巴爾幹之戰禍開俄國之巴爾幹政策全歸失敗巴爾幹諸小國驟强各欲得東羅馬之舊都德國乃起而圖土耳其陸軍之革新以軍官助之法國報紙專事煽動俄國復出而抗議乃至一面整飭軍備是爲俄國自動之事與德國無預也 
　　德國爲免於危險之故亦於一九一三年厚集兵力爲維持平和之故不能不如是德國固四面受敵之國也 
　　德國自審其國力如何故對於一切謡說皆冷靜以待之俄國苟有戰事其内部之禍變不可測此俄國之不可不審處者也 
（二）郎卜雷希氏之論（郎氏爲萊卜齊希大學敎授爲德國最有名之歷史學家） 
　　人或謂德國與俄國爲地理關係之故不能無衝突者地理關係本爲無定漢堡在今日已爲世界商業之中心點其在中世紀誠無足稱者當時德國之所注意者乃地中海及意大利也近世交通業之進步已使世界地理之形勢爲根本上之變遷今日世界已如一村落鄰國相接愈爲逼近其政治關係亦愈密切在十六世紀時法蘭西每利用德國與土耳其相接以惹起宗敎之衝突今則英國與日本雖人種不同亦訂同盟矣且歐洲與中國不但有種種文明的關係且起政治之關係德俄二國旣如是　相隣近衝突之事固勢所不能免人類關係愈密切則衝突之事亦愈多民族之區别以人種是爲歐洲德意志羅馬司拉夫諸人種衝突之原因而德 
國及俄國爲德意志及司拉夫二人種之代表就東歐洲之問題言之凡同人種固當爲一致之行動面凡德意志人種猶不當離異以此言之英國當與德國當危急時必擕手同進矣愛德瓦第七及其下之政治家就此問題最爲失計其見識之短有無庸諱者矣 
（三）勞曼氏之論（勞晏爲德國下院議員及自由黨首領今因德俄商約問題二國問皆有戰論者故勞晏作此釋之） 
自拿破崙第一以後德國與俄國不復有戰爭之事且二國民族相對亦向不懐敵意也德國一八六六年及一八七○年戰役之所以能成功者因俄國不干涉之故德國對俄國亦向厚友諠故克令之戰士俄之戰日俄之戰德國皆未嘗干預而俄國得於東南盡力防禦此百年良好之歷史實大有影嘗於將來此二大國者水陸隣接經過許多折磨終未釀成戰禍蓋經濟及商業政策决不致爲釀成 
二國戰爭之原因故吾輩望二國之商約問題能彼此相讓不至因關稅及工人入口之問題惹起難端以致有用兵主戰之事近日戰禍之起多因國土問題德俄二國斷不致有國土侵略問題德政府或政黨無有貪圖俄國土地之野心者俄國亦然其間接涉於國土問題者如勞力範圍之關係在巴爾幹半島及亞洲土耳其或不免有意見互異之處但此等問題自一八五○年以來已不絶於耳皆以文書了之故以此抱悲觀者殊無當也好意可以解决一切難題吾意德國凡事必求平和解决政府之行動必以人民及議會爲後援也 
[鄂監犯反獄四誌]  
　　鄂省監犯在逃未獲者甚多連日軍警四處偵緝於三十日又在忠孝門巡道嶺某老嫗家拏獲凌大張萬年周朝禎孫錦堂等四名聞該四犯均外縣人同伴逃出無家可歸適見某嫗倚閭而望遂僞爲尋其子者入門求宿並白眞情嫗憐而留之次日以各城關俱有邏者猶不敢出至第三日嫗之子自外歸利得賞金遂向軍法處報告立派軍警前來圍捕如數被擒解處訊明正法當晚請令綁至天符廟前斬决查該四犯中凌張二人係搶案犯周係命案之從犯孫則因開客棧容留黨人罪名本輕且已年六十餘歲如非逃獄其罪均不致死也現在該監獄已加派軍警防範毗近監墻各街巷至夜十二時即不准人往來因聞黨人仍有刧獄之謀也 
[湖北減政之進行]  
　　地方審檢廳之取消湖北原設法廳除省城 
高等審檢廳而外舊日各府城及通商埠俱設有地方審檢廳故共十一處之多按預算年共支四十九萬餘元現因財政支絀中央財政部密令核减各費司法經費僅限定十五萬元較預算原數裁减至二十四萬餘元之多且指明省城高等及夏口宜昌沙市各廳隱然以省城商埠爲限此外黄州武穴安陸德巡襄陽鄖陽施南十七處地初合廳當然裁撤　此十五萬元經費高等廳　佔用大半武漢宜沙四地方廳實不敷支配爰由都督省長電准大總統司法部將宜昌沙市二廳一併裁撤只留武昌漢口二地方廳及附設初級廳與高等廳匀均支配施奉司汉部復電照允遂由行政公署高等廳合同通電各廳遵令取消於五月一日將案卷欵項獄囚押犯一律移交各該地主縣知事接管從此鄂省只省垣漢口二地方廳矣 
[沙市交涉署之裁併]  
　　湖北宜昌沙市二埠俱爲條約上之通商口岸前經外交部於該二埠各設一交涉員上年冬减政議起鄂省長以宜沙二埠相距匪遥而且交涉事務單簡會請外交部將宜沙二交涉署合併部議未能照准只將宜昌交涉員一缺裁去由宜昌關監督兼理沙市交涉署則仍舊設立茲吕省長因近來財政困難較前尤甚據財政委員會寄到財　部會計司所擬裁併湖北省各機關一案迭經會商不能不再行裁阀查沙市交涉分署事務簡單值此財政奇絀之時似可無庸設立特具呈外交部擬將沙市交涉事宜歸併宜昌關監督兼管卽請由部會同國務總理呈請大總統頒發命令免去該沙市交涉員盧本櫂本官所遺令宜昌關監督兼交涉員劉道仁接收如此年可節省經費一萬八千餘元於財政不無小補此舉於事實上亦無窒碍說者謂外交部必可議准不日當見盧本權之免官令也 
[行政經費之再减]  
　鄂省長吕調元前日命令内務實業敎育財政四司長路謂案奉財政部令 
核減本省行政經費迭經會同各司長籌定將所管各機關其辦無成績可言及非設立之必要者分别裁併均以栓月爲結朿之期交代撤銷各有手續必須預先令遵方可都署各司内凡關於此項文件各司長務督飭各該科長科員於兩日送稿三月内發行如有科長科員延不遵辦託詞宕擱者由司長查明呈候撤換爲此令飭遵照勿稍延誤云云現聞各司長已各集所屬機關會議妥恊分别裁併核减辦法總計敎育司所管各學校每年又減費三萬零五百餘元實業司所管各局廠每年又减費五萬六千九百四十元財政司所管各經徵捐稅署局每年又减費六萬八 
千餘元惟内務司所管範圍較廣尚未辦竣呈復 
[被裁人員之安插]  
　　漢口鎭守使署編制現又奉部令改編用人甚簡範圍甚狹所有額滿見遺各員杜鎭守使以其才多可用概令閑散未免可惜特將各員分送各處錄用以便安插茲將各員荐剡處所列后（檢察官）陳壽祺龔源敬（調查員）崔兆瑞劉振堯揚友貴劉大才（排長）王錫祺（司務長）金國祥孫賓祥桂金標以上均送第一師錄用軍械官吳起達送第八旅錄用參事羅駿任本昭蔣雁南三人功績甚偉素爲黄陂所信任故送副總統府錄用 
蕪湖政商兩界近事 
[各縣分級辦法之通飭]  
　　蕪湖縣知事查敬吾接奉倪督通令大致謂各縣缺級分爲五等列甲級者如　寗蕪湖合肥等十縣月支職員各項俸費一千元列乙級者如桐城宜城當塗等九縣月支職員各項俸費九百元列丙級者如太湖宿松　縣等十五縣月支職員各項俸費八百元列丁級者如休寗南陵涇縣等十二縣月支職員各項俸費七百元列戊級者如潛山望江祁門等十四縣月支職員各項俸費六百元司法經費一概在内各縣審檢所一律取消惟懐蕪兩縣設有地方初級兩廳屆期如未裁撤須照規定月支一千元按六成支用所有原設之科長科員技士一律取消改用帮審典獄文牘會計各名目至六月一日實行 
　　米商力爭公股之呈請皖路收歸國有部約中所載米股一項謂須俟該路告成後獲有淨利時始得攤分紅利不得與他股例分期抽還股金獲享同等權利蕪埠米商咸以歧視米股不甘坐損利益特由米業公所致電交通部駁議此條未識交通部如何籌措也兹將原電錄下皖路米捐前淸旣奉部示改股在案應與廣潮米股同享權利現大部收回皖路所訂商難甘服應請將該股劃歸米業公所分給各商以昭公允其他團體及官廳理無干涉特先電乞鈞裁餘詳呈　　不准違約逮捕之部電都督倪丹忱昨特令行蕪埠官廳略云准外交部函以近來中國内地匪黨往往有逃匿日人住所致被逮捕日人因之受擾此等情事實於邦交　碍應請按約施行嗣後如遇中國人犯逃往外人住所旅館或輪舶者須先知照該國領事再行緝拿等因令行内地各官一體遵辦云云 
　　六安善後問題之督令六安善後事早經蕪湖六巡商會會同擬具意見呈報都督在案茲得倪督指令云查六安此次慘遭糜爛訾後問題至關緊要摺陳辦法自屬維持捕救之要圖惟國庫省庫同此艱難固屬無欵可撥卽息借外債一節本省前撥開辦銀行創設公典興修圩堤事關全省善後並由中央承認擔保迭經磋商迄今尚無成議此次卽使重申前請亦恐毫無把握旣據函請滬上全國商會聯合會列案上陳應候農商部核奪辦理至免釐一節該縣鄉此變亂所需建　物品如竹木等項業准免繳釐金以四個月爲限并經令飭該縣局卡遵辦矣仰卽知照并轉行該分會知照 
[贛首戒嚴期内之消息]  
　　贛垣泰昌公司陞大輪船由潯來省　有軍械局一等科員　偉帶同護兵七名自湖北搬運鎗械來贛行至距省一百五十里黄林港匪方適有護與楊振邦擦磨鎗械　將機關發動以致子彈上飛擊斃該輪天棚上照料茶房李長生名現年十四歲響聲一發全船驚恐跳水逃避者頗不乏人所幸施救得力别未傷斃命該船於四月二十八號行抵贛岸當即據情報告軍法處長張之鋭派員臨騐填　　案一面禀明李都督傳訊楊振邦嚴行關禁以便按律懲辦 
　　江西軍法長張之鋭於四月二十九號布告請案據警察廳拿獲搶犯吳照森余金亮石長貴柯甲東四名冋爲游勇素行不法敢於戒嚴期内盤踞省垣紏約夥黨持械搶劫致傷事主熊騰雇工三人實　罪大惡極擾害治安贓供確鑿兹奉都督命令均按照軍法立予斬决並將該犯等首級解赴新建縣屬黄堂村犯事地方示衆以淸盗風 
　　南昌縣屬市議鎭商民盧書楷被匪搶劫殺傷事主一案業經報官臨騐填格備案緝獲搶匪盧長根屈壽生魏辣喜三名提訊供詞直認不諱且該鎭附近之蠶石村吳集齋尼僧庵王泰森等家迭次被匪搶劫傷人聞著名會匪盧長根等均在其内現由該處紳士熊元鍾等懇經戚民政長於四月二十九日致函李督云查該犯盧長根等敢於附近地方搶刦實爲罪不容誅在戒嚴期内若不速予嚴辦何以遏匪風而保治安除令南昌縣勒拿逸盗究辦外相應函請將所獲搶犯提歸軍法處訊辦俾寒匪膽 
　　贛人伍毓瑞自國軍入城以來迭經兵警嚴緝未獲聞伍現有京師要人代爲昭雪取消通緝茲將伍致南昌商務總會原函錄下弟權理南昌衛戍司令事宜自維輕弱誠懼不勝然殫竭精神勉力桑梓正所以仰答中央皎皎此心可質天日故舉全城生命財產之重誓一身任之其間如偵查洪匪解散潰兵繳存鎗械取消獨立歡迎大軍拒李烈鈞背城偕一之謀以慰地方後來其蘇之望始終維持情形早在洞鑒之中當可共諒至先後共領洋六萬元確係支付罄盡鑿鑿可查前繕淸單請爲轉達諒已代報前途弟白分三字寃沉千古不白所幸公道在人近有北京最有道德最有名望之第一流人物知弟平素爲人力任代爲昭雪囑卽將往日維持之苦心事跡具摺來京以便轉呈表白刻已遵照辦理前往竊念自訴之詞尚不如公論之確請煩貴會將弟往日維持地方及用欵報銷之種種實在情形發一公電或公函達中央從旁代爲證明則昭雪尤爲易易久稔貴會主持公道當必有以公是公非而代不得其平者一鳴之也云云惟聞商會籌議此事以爲礙難照辦云 
[浙路股東會已議决移交辦法]  
　　浙路公司常年會昨日仍在第一舞台繼續開議到會者約八百人上午十一時鳴鈴各股東就席後朱嘉霖議長登台聲明昨日理事代表因被股東嚴責無以對付退出會場今理事已到會與議但正議長陳季衡君旣不出席鄙人亦不敢擔任云云言畢即退監事陸叔同竟抱頭大哭全體股東皆起立詢其故因股東不能相見以誠嚴　責備而會場上又無人肯任議長頗抱悲觀然各股東對於陸監事　哭有謂係出於眞情者有謂係故意學作兒女熊獻苦肉計以息人怒者是眞是假莫可懸斷嗣後王湘泉君及各股東均竭力向朱懇情朱不得已始允就席全體拍掌歡迎陸亦止哭朱議長遂請糾儀員仍盡義務各給徽章馮竹虚君云今日股東到會者難免有昨日不到之人應從何處議起請宣布朱議長云代表與理事已鑄成大錯惟有請諸君子各抒意見速籌補救之法而各股東之討論大都責成代表廢約一說回復原定條件以及再舉代表速赴部力爭其中所主張有言路權歸國部還股欵年限代表改三爲四股東萬難承認有言代表必須與部磋商到三年地步倘不能遠到目的則仍收回商辦有言將合第二條如部有不得已時得延長至四年句删去並追廢代表之信衆論紛紛奠衷一是祝鳳樓君云不如援蘇路辦法以附帶表件爲補救之後盾又有毛雲鳴君云正約已定萬難更改其交通與代表來往信函可以取消信旣廢則三年之目的或可達到股東對此二問題贊成附帶條件者多數因時已過午即休息午膳下午二時復入席後朱議長云飯前所定附帶條件一層願請諸君舉起草員四人汪蘭臯君云起草員果然當舉但無人負完全責任亦難從事於是陸叔同君出席發表意見如此重大責任惟湯先生完全担負鄙意擬親自往請到會如不允時當長跪門前以求其出而各股東亦須派代表數人偕往以見眞贓當派樓木安祝鳳樓徐申如楊振驤毛雲鵬魏鴻文蔣履齋徐冠南金甸丞孫福階馮古琴張文浩張竹笙等人爲代表去後由各代表悃會報告湯先生堅不肯來緣對於路事有無限傷感不忍再見股東股東欲如何主張請自行研究可也惟陸叔同因會在會場上說過湯先生如不出彼乃長跪不起是以仍至湯先生家中不能遽回等情各股東以湯先生不肯出來意欲不負責任理事會又如此擅專亦難付託正討論間忽有人來說陸叔同因跪求無效竟至痰塞氣閉不省人事刻已扶至華興旅館延張保慶診視各股東聞之似覺欼然於是提出補救辦法三端（甲）合同附加條件並取消代表之信由代表理事主持（乙）推起草四員（丙） 
淸算處以外另組織機關執行股東委託一切事宜並監督淸算處大衆皆贊成丙說遂定名爲浙路股東監理移交處用合議制舉辦事員九人其詳細章程另訂之通過後當推定朱桂卿孫福階張竹笙田澍霖馮古琴沈新三汪蘭臯楊振驤宋薛三九人並要公决不支薪水每月每人給夫馬費洋二十元任期以股本收淸之日爲終了恐其中有不能就職者再推秦淡如謝蓉徵馮竹虚蔣履齋戚怡先傅沛然爲候補人朱議長提議淸算處監督辦法汪蘭臯云旣設監理移交處此項問題可以毋庸研究衆贊成又議一元至五元第三期收到股不如數給與之次議淸算處主任及監理薪水大衆以現在路歸國有亮無入應以節省爲先提遂定爲主任每月一百二十元監理每月每人一百元通過次議六十萬之支配大加討論最後之議决以二十八萬酬公司職員五萬元酬僕役工人其餘應否酬謝應由監理移交處查考不致濫酬次議淸理股份辦法僉以股份須由淸算處提出始可核定亦歸監理移交處擬議討論畢應分票選舉理事姚慕運當衆聲明此次違反股東原定條例實代表之擅專理事會則代人受過昨日所以不出會表白者因代表不遠千里而去何必定要要脫卸此等過失股東中有以該理事旣表白此情則昨日剝奪之權當然可以取消惟不聲明者仍應受所定之罰則衆拍手通過淸算處主任原定票選某某等人主張仍請湯先生衆極贊成但聲明應躬自爲之其子拙存君不得與聞其餘照章分票選舉監理二人議長明用第二票選舉投票畢指定宋薛三戚貽 
 
 
 

Page 7

 
 
軒爲監票員用　律張竹笙五千五百零五權孫伯熊二千八百十五權當還監理又路局查察員六人用第三票運事監票員同前開票結果如下劉梅垞三千九百八十五權鮸堯臣三千二百一十權陸叔同三千零三十三權田時霖一千零四十九權周仲渠一百五十九權黄逸村一百十權當選路局查察員時已七點四十分鐘由公司備給各股東蛋糕太史餅各四塊以作末會之紀念一切事舉遂摇鈴散會 
地方通信 
[鎭江]  
　　警務所裁併問題中央減政問題議將各縣警務所裁撤併入縣署第三科管理鎭江自去年因警費不敷曾改廳爲所將原設廳内人員裁撤大半而每月總所及各區開支需用經費尚在六千五百元之數除由縣撥付預算經費及收地方各捐外每月尚少六百元之譜日前韓省長訓令丹徒縣公署遵照中央命令裁撤警務所歸併縣署等因劉知事當邀商會總理吳澤民及紳士張金門等到署討論歸併問題張謂鎭埠改廳爲所不與蘇滬設廳同論已因經費困難服從中央命令裁併現若警務所而不留此舉恐難服衆云云遂與吳等商議謂所少每月六百元警費儘可設法擔任籌足按月繳縣發給吳亦表示同意卽請縣長面遠省長保存警務所一面由紳商公電省長請免裁併以順輿情大約警務所可不裁撤矣 
　　調艦防亂馮者督以長江下游一帶近來伏莽滋多特電商李司令調辰字魚雷艦一艘駐泊鎭江以資鎭懾 
　　省長過鎭江蘇民政長韓紫石君日前由省起程赴常熟縣 
騐收白茆河工程刻已事畢順道至鎭即登焦山游覽一周旋於四號晚間乘車回省 
[揚州]  
　　請委文廟奉祀官江都邑紳于齊慶等以政治會議議决文廟奉祀官一職須以耆望宿儒堪作師表者充任昨特公選前淸廪貢生郭麟珍呈請縣署轉呈委任以重祀聖典禮 
　撥給淸鄉鎗械江都淸鄉局局長吳次臯前因該局鎗械無多曾與會辦丁立棠恊商由丁至省面請馮都督撥給茲馮都督以淮徐海遊緝隊楊瑞文統領前曾獲得士匪所遺套筒毛瑟及九嚮快鎗多支特飭令就近撥給一百二十桿送交縣署轉交該局以遵執禦盗匪 
　　接收司法機關餘聞江都縣知事謝元洪於初一日接收司法機關以省令照舊收受訴訟金一節於民不便特審愼斟酌改於初五日始收訴訟現已委定前檢廳檢察官汪筠縣署軍法帮審員孫兆基黄班生爲承審員或擇留兩廳書記錄事五人分司訴訟事務 
[浙江]  
　新　理事之聯合浙路理事會諸君以移交處淸算處及路屬各員均由股東大會分别還定所有交接事件及善後辦法皆須共同商議昨晚八句鐘特召集理監事在公司　定今日（五號)開新舊理事聯合會商議一切事件 
　　朱都督維持路事朱都督以浙路收歸國有職員及小工道班全體要求酬勞金以同盟停車爲要挾舉恐釀成極大風潮特委第六師長兼衛戍司仅官吕公望率領衛隊至浙路總公司及城站察閱一週並派陸師工程隊沿站保護又以前日股東會場秩序大亂卽於昨日（四號）上午令飭憲兵王司令官派憲兵二十名至第一舞台股東合場坐北首來賓席藉資維衛 
　　杭餘復有汽船行駛杭省省餘杭祗隔一水凡有船隻往來轉　即達惟時間運早頗難一定茲有張文星者爲便利旅客起見擬辦水汽船兩隻往來行駛以利交通聞已由湖野城北商會轉呈官廳立案俟核准卽行開駛云 
[寗波]  
　　書記官不服開缺之訓令寗波地方審判廳某書記官繳還訓令呈文云爲繳還違法命令事竊本月本日奉訓令内開該員逾越假期至一星期之久實屬不忠於職應即開缺除呈請高等審判廳遴員派充外合令仰該員卽便遵照此令等因奉此查書記官執行職務在法律上有獨立的精神非漫然可得牽　是於任免之權必屬之閩省最高監督機關誠爲維持法院編制法第百三十七條第二項之適用也蓋不然書記官感於去留之利害將均不敢爲該項意見之附記而法文不幾虚設耶某固不才前奉高等廳長命令濫竽斯職趙孟之所貴惟趙孟能賤之廳長必先有委任之權方可以言開缺雖事實上明知廳長一顰一笑力必能邀高等廳之允准而在法理廳長祗能向高等廳爲開缺之請求不能逕行開缺今日之令得毋嫌越俎侵權否耶且猶有說焉本書記官請假雖在本月十一日下午三時惟是日爲星期六次日星期例停辦公故假期之起算點通例以十三日爲台核至二十六日方滿二週逾假儀三日即以十一日起算亦未至如訓令所開有一星期之久雖五十步百步同爲越假而之久二字似乎用不得當至於濫厠法曹本非素志特以契友情重藉此圖晤某冋人斯豈供頤指氣使之馳驅而甘受飲蹴與嗟食輩耶今卽不觸怒題長或不開缺亦勢必自行辭職斷無戀棧受辱之理因事關法制不敢藐焉敝棄用特將原令繳還以尊法律不勝惶悚之至 
[安慶]  
　　押解要犯來省前次皖北六霍一帶匪亂雖經皖軍　滅然匪首多被逃竄曾經倪都督通令各縣屬嚴拿日前宣城縣知事會同保衛營沈營長拿獲魁首衛某年約二十餘拿獲時即將該犯兩腿骨打斷鎖以雙憭由沈營長親率軍隊多人押解來省刻已送交軍法　審訊矣 
　　水警請添鎗划頃長淮水警季廳長近以匪氛不靖所有淮河之鎗划不敷分布擬請添設若干支以資巡緝聞倪督以前此鳳陽　原有鎗划曾奉部令取消現在此項鎗划　否修用應需修理費若干并添置鎗划若干支需費幾何着卽詳編　册呈報核奪 
[長沙]  
　　實業銀行改組紀實業銀行改組一案現經該銀行股東代表楊君棨等另訂章程呈請公署察核備案經渴民政長查核所擬尚屬屬妥准予立案惟前領公家股本應卽填呈股票與商股一律辦理至該行現在發行之紙幣應令於一年内全數收回以維幣制昨已令知遵照矣 
雜評二（默） 
　　約法内之滿蒙回藏民國領土不列舉於約法内有人謂爲滿蒙回藏從此丢完斯言不確滿蒙回藏固未必卽因此而丢完然如今之以待遇滿蒙回藏各條件訂入約法内又豈能即因此而堅其内嚮耶約法宣布後所得之消息北滿則自齊齊哈爾兵變而人心至今未定且俄人日從事增兵鬍匪又日從事滋擾矣外蒙之獨立爭論已久迄求取消今則因華兵聚殲蒙軍七十餘名一役而内蒙調停問題益將牽動矣白匪自竄入甘肅後即有遣散之回兵附之今則該處回匪更有蠢蠢之勢藏番近來進兵益力急電屢傳且稱喇嘛狡謀難測滿蒙回藏之近狀如此然則以待遇條件訂入約法果有絲毫之效力否也非特滿蒙回藏之情形可危卽以各邊省言除前發生之兵變匪亂不計外雲南則因謝汝翼被刺而人民震動重慶又起有軍界重大變端是則欲於約法施行期内　基愈固國權愈張豈不難哉 
　　今後政局之推測今之測政局者一說謂中國政治從此刷新一說謂政權太重必非國福此皆以常例測政局也然中國之政局不可以常例測也不以常例測政局則此後政局若何非幻想所可得而亦未始不可從常例中以求變例約法布告謂今日中國不可不組織一强有力之政府此次約法之種種修改皆凖此一語以行也然而政储之强有力在吸集精神而不在政權兵權之形式夫政權兵權名雖集於一人實則必有所分寄有精神上之實力以操縱之權自鞏固而無旁替之虞苟非然者則握此政軍大權於掌握中而運用由人且運用之人紛歧必又各本其地位隨其勢力以暗爭此操縱之權現象至此則其所謂强有力者危險將百倍於　無力矣故欲知此後政局若何須以政府果否有實際上之權力爲斷吾所謂於常例中求變例者其在此點乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[物產會今日開幕]  
　　巴拿馬賽會江蘇籌備出品協會上海分會定於今日即六號起開物產會兹將其開幕前之情形錄下 
　　出品排列之編號昨日由主任幹事員王省三等會同各幹事員陳列員等將會場佈置就緒各種出品均編號排列 
　　續列之物品昨日徵集之出品有滬北美華利鐘表行送新式最大之擺鐘挂鐘共十餘架又鋼銅鐵質所造之打鐘機兩座又泰豐公司罐頭食品數百種又蘇省華產各種綢緞等已均陳列會場 
　　憇息所之預備前習藝所所長張逸槎君經縣知事委任爲會場幹事員連日在會整備一切茲聞張君恐今日開幕後遊人衆多不可不另備憇息之所故就該所花園内之六角亭鶴亭兩處預備茗點以待來賓 
　　學生參觀之預告滬上各學校學生於開幕時由各該敎員帶領參觀者必多昨日已由西城學校校長某君函致該會定今日率領學生三百餘人到會參觀 
　　北商會之會場職員北商會推舉之會場職員名姓列下印錫璋　王介安　吕葆元　項如松　項松茂　李柏葆　謝衡牕　余魯卿　壽秀甫　徐菊如馬子頤 
　　職員徽章之佩掛派定之各職員在會場監護者均由會發給徽章佩掛以示區别 
　　職員車照之分送幹事各員之由北市到會辦事者每日乘馬車或自備車輛由會長洪知事預請工巡捐局朱局長分送臨時車照以免崗警查檢 
[通告旅滬客民趕驗契據]  
　　上海縣知事公署昨發布告云案奉江蘇國稅廳籌備處函開敝處接奉財政部令開查中國人民向來經商服官遠或千里或數千里田產雖在本鄉契據多存笥篋專行回籍旣苦路途遥遠若輾轉託人又慮别生枝節通行各省凡人民旅居外省者准其執持契據向就近省垣國稅廳呈驗驗明之後一面填給查騐証書一面抄契行知各該原籍地方官註册備案如此一轉移間人民旣鮮旅行之苦又無契據爲人占有之虞惟當以印契爲限所有白契應行補契等事概不准行以杜流獘等因奉此當在署内附設總驗契所於四月二十一日開始收騐查旅居外省人民以上海爲最多應在貴署内附設江蘇省總驗契上海分所一處俾旅滬客民就近呈騐契據較爲便利等因奉經在本公署附設江蘇省驗契所上海分所於本年五月四日實行開辦合行布告旅滬客民一體知悉此次設立總驗契分所無非爲體恤旅居外省人民起見應即趕驗田產等據赴本公署分所呈騐旣免旅行之苦又無契據爲人占有之虞惟以印契爲限所有白契應行補契等事概不准行以杜流獘　　旅滬客民務卽踴躣呈騐勿稍觀望致貽後悔特此布告 
[繳納烟酒牌照稅之查催]  
上海縣知事洪君昨日發布告云案奉國稅廳籌備處訓令内開奉財政部訓令内開查販賣烟酒特許牌照稅條例於本年一月十一日奉大總統令公布並經本部訂定本條例施行細則於一月二十九日以部令公布先後刋登政府公報各在案茲由本部查照本條例施行細則制定特許牌照式樣及申請書通告書收據各定式一併印刷頒發以資應用至本條例第四條内載稅欵每年分兩期完納第一期一月一日至一月末日第二期七月一日至七月末日又施行細則第十二條内載本條例施行前販賣烟酒營業者自民國三年第一期起依額納稅領取牌照各等語現在已逾第一期規定完稅期限所有本年第一期納稅領照日期應由該處長於第一期有效期間卽七月一日以前酌量擬定通飭辦理仍一面呈部備案其餘各項事宜均即遵照本條例曁施行細則妥速籌辦毋稍延誤並將辦理情形隨時呈報查核等因正核辦間又奉部電煙酒牌照稅條例業經公布本部已將牌式郵寄接到後仰速照式刷印頒發各屬並飭各屬接到牌照即速廣張告示凡有煙酒販賣營業者自告示之日起限一個月以内照納全年稅額半數歸第二期繳納該處長何時將牌照印竣分發各屬屆期先行報部備查爲要等因奉此查此案前奉大總統令制定條例續奉部令訂定施行細則當經刷印成本先後通令六十縣知事會同釐稅局所各部所轄境内先行分别調查在案茲奉前因復查此項特許販賣烟酒牌照稅奉頒施行細則各地方經征局署就原有稅局分配每縣指定一處其無特設稅局者委托縣知事署代辦等因本當　飭分配惟値創辦之初各户觀望遷延在所難免非由警察隨時查催不可若令釐稅局所征收權力不及呼應不靈且釐稅局所不盡在城並有一縣而設數局一局而轄數縣者亦難於分配自應一律委托縣知事代辦以免稽遲而利進行遵卽帽廳布告發縣揭示並將奉發牌照式樣八種由廳印刷蓋印轉發所有申請書罰金通告書罰金收據發給式樣卽由各縣照刋填用除呈報財政部外合亟通令該知事卽便遵照赶將發去布告填日揭示本年第一期納稅領照日期即自布告之日起以一月爲限如有隱漏朦混照章處罰所需牌照每種先發二百張迅卽派員協同派警先從調查入手切實辦理毋任遺漏該縣應需牌照若干張務卽備文續領每期經征稅銀於次月上旬分别營業等次按照本處所發册式造具報告册連同牌照存根專欵報解以憑彚案解部仍將發貼布告日期先行呈報毋稍延誤切切此令並發牌照及各項書表收據式布告等因奉此查此案前奉國稅廳令業經派員分赴各市鄉將境内整賣零賣烟酒店肆各户詳確調查在案茲奉前因除呈報並函致淞滬警察廳令行警察事務所飭警一併查催外合行布告境内整買零賣烟酒各店肆地一體遵照自本月一號起以一月爲限即爲第一期納稅領照日期所有烟酒各店肆務儘此一月之内按照施行條例第三條向本公署附設之販賣烟酒特許牌照稅填具申請書並照整賣零賣各項納稅定額繳足稅銀始准將此項特許牌照領回營業倘有隱漏朦混情事一經察出定卽照章處罰决不通融恐未周知特此布告 
[三誌商店搜出軍械之嫌疑]  
大東門外義大草貨店内並店主鄭觀濤所居外鹹瓜街之住宅中由警探搜出手槍子彈烟槍賭具等物當將該店執事葉瑞亭並與賭八人解送司法科訊判與賭之王紹棻等一併交保葉與軍火等申送鎭守使署研訊各情已紀前報茲悉此案昨報所紀鄭觀濤與王姓合股經營烟土一節王姓卽王樹谷惟其中事實稍有不符用將實情調查錄後查鄭觀濤家資頗豐前者滬上烟土價昻之時鄭出資囤積烟土數箱獲利不少嗣與王樹谷商議擬將烟土四箱運往安徽消售但烟禁嚴厲難以達到自的當時王一力担任謂我可辦到鄭亦允許并言定獲利後以若干分給王卽轉商於某國洋人甲乙兩人甲等亦首爲之肯乃由甲乙託爲名爲礦師擬往安徽開礦禀准上海交涉員領到護照一紙所帶烟土四箱作爲開鑛應用之器具於是由滬出發赴皖沿途關津由該洋人等出面呈閱護照所以各關卡並不檢查迨抵皖省後詎王心起不良將四箱烟土悉數掉換石片鄭查悉大駭向王理論王允許返申料理鄭等返申後王頓食前言鄭不服設法投法公堂以王吞洋等詞禀控奉諭將王押追王旋請律師保出遂報告與甲乙兩洋人即由某國人帶同華人冒充西探突赴鄭家搜查抛入軍炎意圖陷害此事發現後鄭觀濤雖未到案葉瑞亭已送使署但此案之眞相已經警廳調查明晰聞須澈底根究該軍火是否爲鄭私藏抑或他人陷害以便水落石出 
[浙探報告黨人謀浙之計畫]  
　　浙江朱都督據探報告黨人謀浙甚亟擬勾結梟匪在嘉湖一帶搶劫小輪商船擾害行旅以圖破壞治安等語故日前特電上海海軍司令部請派艦在蘇浙交界江面梭巡以資保護李鼎新總司令接電後卽於昨日飭派列字魚雷艦備足子彈開往南黄浦帶加意巡防矣 
[函請協緝向海潛]  
　　上海鄭鎭守使接鄂督電稱據探報稱白匪現遣向海潛（湖北人）赴滬暗設機關部於法租界專事賄結現役軍人受其愚惑者亦頗不少幸由長官督察嚴密未擾事端業經某營長查有部下兵干一名乃與向海潛通謀敗露已解上海鎭守使署究辦惟該匪向海潛現尚在滬應請轉電密拿等情希卽嚴緝懲辦等因鄭守使接電後除通令駐滬各軍一體嚴拿外並於昨日致函楊觀察使轉請法領事設法查緝矣 
[楚有艦駛赴崇明]  
　　海軍李總司令前日接崇明官紳來電以崇明洋面海盗充斥兹當魚汛興旺之時恐有搶劫情事請速派撥兵艦一艘駛泊崇明洋面保護等情昨經李總司令允准已飭楚有炮艦由滬駛赴崇明洋面巡查矣 
[楚豫艦調赴湖南]  
　　湖南湯都督前以岳州地方匪擾須用軍艦防曾經電致上海海軍司令部派艦往駐在案茲悉李總司令以近來滬上黨人潛伏正値需艦嚴防之際實無餘艦可調惟岳州係屬湘省緊要門户旣因防患急需軍艦派駐自難緩延故於前日電令現泊湖北之楚豫炮艦就近駛赴長沙岳州地方駐防以資鎭懾 
[又槍斃盗犯二名]  
　　搶劫閘北范家宅范家春家等案内之陳阿二劉春福等盗犯曾由閘北警廳解送上海鎭守使署懲辦現經軍法科訊明陳劉二人乃此案正犯判擬死刑呈由鄭鎭守使核准已於昨日（卽五號）午後二時四十五分鐘押往西炮台地方鎗斃茲將宣布之罪狀錄下上海鎭守使鄭爲宣布事案據閘北警廳於四月十三號呈解拿獲搶劫范象春等家之盗犯陳阿二劉春福王阿三靳發明船户李金章周正忠朱小紅等七名並贓物兇器等件一併解送來署發交軍法科一再嚴訊當傳事主到署質證認領贓物業經審實陳阿二劉春福王阿三靳發明等四犯確爲此案之正盗陳阿二劉春福尤爲持刀行兇之首船户李金章有甘心受迫附從情事除將盗犯王阿三靳發明判處一等有期徒刑監禁十年零二個月船户李金章一名判處五等有期徒刑監禁三月周正忠朱小紅二名取保責釋外其陳阿二劉春福兩犯乃敢持刀行兇肆行搶刦兇暴已極非從嚴懲處不足以靖盗風而安閭閻應按軍法處以死刑立予鎗斃除執行外爲此示仰軍民人等一體知悉此布 
[通緝無錫盗匪]  
　　上海鎭守使鄭汝成君昨接江蘇馮都督令開據水警第二廳長趙會鵬呈稱游巡右隊在無錫拿獲行劫招商内河新飛虎輪船案犯曹阿祥供出著名匪盗某某等共九名日前無錫大牆門保滋當典被劫一案均係該匪等夥劫茲探得該犯等潛匿上海某處曁嘉興杭州某處呈請通飭水陸軍警一體嚴緝務獲究辦等情到本署據此除分行外合行令仰飭緝等因鄭君奉令後已分飭所屬查緝矣 
[通令協緝東海縣命案逃犯]  
　　閘北警察分廳徐廳長昨日訓令各區署文云案查省公報内載江蘇省行政公署訓令内開内務司案呈據東海縣知事呈縣屬南岡董事張開禮因與張開謀之妻朱氏通姦經張開謀與張開美張佃才張佃榮張佃堦等捉獲嗣張開禮尋仇報復竟將張開美及佃榮佃堦佃才轟斃並轟斃開美之姪小楚及佃才之母徐氏佃榮之母尹氏拖至義塜焚屍滅跡復將佃堦佃才之妻架去經張開美之妹潘張氏湯張氏呈報前來嗣據淸鄉營拿獲匪犯伏保太一名訊據供稱素在張開禮練勇局内做令張開美家七命一案實係張開禮及練勇張鳳桐張立得等所殺當經令飭拘提張開禮等訊究詎已逃遁無蹤請飭通緝等情（中略）爲此令仰該署長即飭警探認眞偵緝毋任漏網並轉飭所屬各分署一體協緝 
[續紀西商賽馬]  
　　昨日（星期二）爲旅滬各國西商春季賽馬之第二日前後共計十次兹將得標次序紀錄如下第一次十六馬怡和洋行勝黑衣黑帽靑馬第二次十三馬馬勒代工部局副頭腦勝醬色衣帽白馬第三次十一馬小祥茂代司都門勝雪靑衣帽灰色馬第四次十馬老凌子代司都門勝雪靑衣帽灰色馬第五次十一馬小祥茂代工部局西人魯勝黄衣藍帽灰色馬第六次十一馬西人小白賴勝湖色衣帽白馬第七次十一馬天津客人代瑞記洋行勝醬色衣藍帽黑馬第八次七馬小白賴代大祥茂勝白衣白帽白馬第九次七馬小白賴代大祥茂勝白衣白帽黑馬第十次十三馬西人耶代密司漢勝黄衣白帽灰色馬 
[預防鼠疫之傳染]  
　　滬南警察分廳長崔怡庭君因據公立醫院報告本埠現已發現鼠疫咋特通令所屬各區署云近查香港地方發現鼠疫吳淞口進出船隻防疫所已嚴行取締昨據公立醫院報告前日英租界長浜路送來胡氏一口經西醫診察係染患鼠疫症亟應通知本埠現已發現鼠疫宜早爲預防等語查鼠疫一名核子瘟發源於鼠類鼠類藉穢物爲食品故垃圾寡則鼠類亦寡鼠類寡則前項疫癘自無侵入之危懼租界現旣發現鼠疫本廳所轄各區自應一體注意爲此擬定預防法八則訓令各該署長員一體查照除嚴行督飭長警曁淸道員夫認眞辦理外並仰轉行通告各居户遵照鼠疫預防法四五六七八各則預爲個人防疫之法以免傳染而重生命計開鼠竐預防法八則（一）查明居户病死緣由（二）查明居户傾倒垃圾進出之事（三）存積垃圾之公共木箱每日須下午五時前令値日常去收拾一次俾垃圾淨盡使鼠類無可竊食（四）勸導居户凡餚饌及各種食品須擇鼠類不能入之器具（五）勸導居户廚屋内須收拾分外潔淨不使地面　留垃圾以絶鼠食（六）勸導居民室内傢伙及破布敗絮等類凡足障碍地面者應不時翻移以免鼠類竄入作窩（七）勸導居户室内如查有死鼠須購避疫藥水遍洒並報告該管警署將死鼠焚燒掩埋僻地（八）勸導居户蓄養貓雙或用鐵絲籠與壓板鼠藥等减除室中之鼠類 
[新任地方審廳業已來滬]  
　　新任上海地方審判廳長袁鍾祥君定於本月七日蒞任等情已誌前報茲悉袁廳長已將杭州地方審判廳長職務交卸於昨晨搭杭滬早車來申午後一時詣地方審檢兩廳與檢廳長汪魯懐君晤談一切惟審廳長張淸樾君適因有事他出未及面晤由該廳典簿計懐欽君代爲延接聞袁廳長尚須赴蘇晋謁高等審檢長後再行回滬接任 
[總稅務司來滬]  
　　北京總稅務司安格聯君前日由寗搭坐火車來滬暫寓海關稅移司恩文君處 
[太倉縣署職員來滬之纏誤]  
　　昨報載太倉縣知事兼水陸衛隊長黄佐臣來滬詣上海縣公署經洪知事延談要公一節茲悉太倉縣知事現係楊碧塵君前日赴上海縣署之黄佐臣並非大倉知事係太倉縣署職員是日洪知事另有要公亦未接見昨報云云實係纒誤 
[施用迷藥之被控]  
　　住居南林里之陳叔芳前日投一區一分署控同居王震芝之妻王汪氏及其内姪汪長興乘伊往吳淞時用迷藥將伊妻迷倒竊去衣飾等物請爲提究當由該分署將王汪氏汪長興一併提案解送閘北分廳由司法科預訊卽由陳叔芳聲訴前情并言有王震芝之弟王舜卿作證請求將汪陳氏汪長興嚴究質之汪氏與汪長興均不承認證人王舜卿供與陳交好昨聞陳妻昏迷不醒曾往看視至究竟如何失竊並不知情云云奉判汪氏汪長興分别收押候傳到二房東等再行訊究 
[控竊案交保候查]  
　　前報紀公立醫院會計陳維翰控茶房方寳華疑竊鈔票四百三十元一案昨經檢察廳預訊一過方寳華潘可毛二人均不承認奉判交保候再查核 
[控匿皮夾案續誌]  
　　石門縣人屈孝通因來滬戒烟寄庽三馬路鼎新里啓源字號棧内其所帶皮夾包一隻内儲値洋一千二百元之金飾鈔票日前忽然不見疑係該棧主秦少介所竊報請捕房將秦拘解公共公堂訊判秦存洋一千元另交五百元人洋並保候查在案昨晨由廨復訊兩造均延律師上堂代表中西官得供會商之下判秦改交妥保着原告另行補禀歸民事案起訴 
[復訊查獲竊贓案]  
　　虹口文監師路一千二百五十六號住户沈龔氏於去年失竊値洋一萬元之珠飾各物報捕請緝未獲茲有珠寳掮客南潯婦人張馬氏將沈姓所失朱贓値洋一千三百元之滴珠一粒持至天津路二百八十五號門牌邢生家兜售被包探查獲將氏拘解公共公堂訊供收押在案昨晨由廨復訊兩造均延律師上堂代表奉判氏仍還押候訂期再訊 
[騙取縫衣機器]  
　　美商勝家公司控劉紀生騙取縫衣機器等情由探將劉拘解公共公堂訊判存洋四十五元交保候訊在案昨經中西官研訊明晰判劉繳還原告洋二十三元再罰洋十五元充公無洋改押兩禮拜示儆 
[營兵行兇]  
　　南市十三團右營目兵鍾水仙在小東門外與柴阿棠細故口角繼以扭歐經柴鳴捕送入捕房解送法公堂請究柴投訴互毆情形旋有該營派人投案請示訊之鍾供以後不敢再有滋閙情事問官以該兵行兇屬實判罰洋五元充公示儆 
[狎犯瘐斃]  
　　西牢押犯粤人吳阿才近因患病在海能中工部局醫院醫治無效於前晚身死報經捕房將尸車送騐尸所昨由尸屬投案具結收殮 
[監犯圖逃]  
　　張阿桂前因犯案判押西牢二年在案茲該犯在獄撬挖地板冀圖脫逃由管監西人查出將張提至捕房解送法公堂請究捕頭禀明脫逃情形請重懲以儆效尤質之張犯供在押已將滿期何必探板脫逃叩求寛宥問官判加押三個月示儆 
[押犯似有神經病]  
　　英美捕房華捕正巡惠爾生君控陸阿炳割破汽車上橡皮喇叭等情由捕將陸獲解公共公堂訊押候辦在案茲因陸在押又擊毁什物昨日復由捕房將陸解案請究中西官以陸似有神經病判送瘋人院醫治 
[願隨夫母回家]  
　　陳張氏前因拐孩案由捕獲解法公堂訊判送浦東警局核辦嗣陳具禀投法公堂請領發堂留養之女兒陳二姑娘昨由捕房將該氏及伊女等解廨請究氏供前案實被何連寳陷害叩求恩典訊之女供陳張氏是夫母愿隨回家官判陳拍照逐出租界二姑娘開釋完案 
[土棧夥扭控流氓]  
　　張三投法公堂控稱商人在洋行街某土棧爲夥近來有無業流氓守立棧外俟購土之人出棧尾隨其後向之訛詐辦經扭送捕房懲辦昨日又有王幼卿站立門首希圖詐錢故鳴捕解究訊之王供實係等候朋友不敢拆梢求恩寛宥聶讞員遂商之法副領事德君從寛判逐出租界 
[馬車揚鞭疾馳之受罰]  
　　住居威海衛路五百零三號屋内之蘇杏林前日午後自駕兩輪馬車在南京路揚鞭疾馳經五百九十三號華捕查見以其快馬違章上前拘捕詎蘇加鞭圖遁逃至五福弄被八百八十二號華捕攔獲帮同拘入捕房諭准存洋保出昨經公共公堂傳案訊明判罰洋十五元充公以儆 
[私售彩票之判罰]  
　　粤人陳寳良前日持澳門大連宏濟等彩票至虹口蓬路二千二百四十二號門牌兜售被美捕房東洋包探十川查見以其違章將陳拘入捕房昨解公共公堂請究經孫襄讞會同美畢副領事訊明判陳罰洋四十元充公無洋改押一月彩票塗毁 
[酒店違章之傳訊]  
　　北四川路底西人强國所設之外國酒店内因容留各國水手兵在店吵閙驚擾鄰右爲捕房查悉以其違章且查該西人並無領事管束請廨出單於昨將該西人傳至公共公堂訊供不認前項情事關讞員商之美領卓君諭令存洋一百元保出候查明再訊 
[私售燈吸]  
　　前日由閘北一區三分署查獲私售燈吸之紀成官張孟良陸鳳生金阿富等四名移送檢察廳押候訊辦 
[幸未成災]  
　　前晚虹口崑山花園路十二號洋房内不戒於火當傳電話告警由漢璧禮路救火會西人驅皮帶車到場救熄僅燬地板等件未致成災 
[公共公堂瑣案]  
　　虹口靶子路一號工部局醫院内小工張木生方龍興朱永發 
胡福生胡竹三等前晚因在病房聚賭牌九又陸阿桂閔阿堂張阿昌等十二人在密勒路四號洋房内聚賭均經捕房查獲一併拘入准各存洋五元交保在案昨經公堂傳訊之下判令到案各人各罰洋兩元不到者罰洋五元一併充公賭具銷燬 
　　山東路招商旅館主文昺暉控周樹生私用賬洋七十九元等情昨由捕房將周傳至公堂訊得被告已立據約期歸還不應再以刑事控告判將刑事案註銷諭令被告交保着自向原告淸理　　粤婦羅范氏因將來歷不明之銀表持向某押舗求質由捕查見拘解公堂訊供押查在案昨奉中西官訊明此表係由氏之姘夫阿坤在張四榮處竊來姑念氏未知情從寛開釋諭探查拿阿坤到案訊究 
　　王和尚錢錫友等前日在三馬路串同摸竊吳永堯袋内現洋銀表被捕查獲解由公堂訊供押查在案昨由中西官復訊屬實判王押西牢四月期滿逐出租界錢押三月分别示儆 
[謝贈]  
　　本縣物產會訂陽曆五月六日開藉十六日閉幕昨承惠贈特别劵一紙優待劵四紙書此誌謝 
 
 
 

Page 11

 
 
雜評三（訥） 
[至極之民國三年]  
　　交通部對於電局人員請加薪費之勉詞曰本年勉盡義務一切費用萬不可於至極之民國三年中取償之民國之財政極而交通部之言亦太極矣又曰渡此危險關頭俟財政漸有轉機自當分别加增是謂過此至極之民國三年卽可不極也雖然民國之財政果以三年爲最極耶至民國四年而財政更極五年六年而愈極亦桫可知然而交通部毅然决然以民國三年爲至極則各員姑勉盡義務以俟異日權利不必於財政至極時再作發極之陳請可也 
專件 
[渡太平洋記（續游記一）兪慶恩鳳賓]  
　　二十七日抵檀香山十一天未見陸地泊此島時頗爲雀躍舟甫繫纜有敎士麥立君登舟來詢潘君文煥並聲明係代表某君到埠歡迎即偕吾儕至密爾學校留膳參觀時適暑假校中僅有職員數人校屋外牆悉以山石砌成屋中用板隔成小室潔淨無塵埃麥立君僱自動車一乘專供余等往游相里相里者高巖也離校十英里高一千三百英尺巖下爲深谷百年前酋長相戰於此死者二千人均墜入深谷粉身碎骨而斃至今枯骨狼藉徒供游人之憑弔耳柏里有紀念碑余讀之而重有感焉何則夏威夷羣島凡七卓立太平洋中爲航海家之休憇地商人之貿易場水線之憑藉所主斯地者初皆土皇酋長若能聯成一邦可執太平洋之總鍵而左右世界之商業詎白人垂涎已久於一八九三年奪其地改民主九十五年土人議恢復旋即大敗九十八年改隷美國今則土人漸少恐數十年後盡歸淘汰而無噍類矣考檀香山島係夏威夷羣島之一游歷家名之爲太平洋中安樂窩亦有以仙界比擬之者蓋風景之美麗氣候之温和水菓之富饒此島可爲首屈一指且土人和氣謙恭歡迎來者而錦繡江山坐歸他族國亡而種且滅使我徒增無限悲慨也麥立君殷勤備至以素不相識之人旣到船迎候給膳供車復約翌日游覽之地並託華崙君導引作伴華崙君亦不爽約二十八晨登舟相邀游水族館五色鱗介離離奇奇詢爲大觀并參觀波羅蜜廠專裝鐵罐運至諸 
大陸此爲檀島出產之大宗廠中工人上中下三等社會均有最可敬者學生輩趁此暑假入廠作工以兩月所得之工値給一年之學費年復一年直至畢業自立自助之能力可謂高尚無匹矣游畢麥立君與華崙君必欲送余等登舟雖堅辭弗許欵待迎送宛若親戚故舊余等深爲感激或曰彼因敎中規則故必爾爾然亦難能而可貴也考密爾學校係某君捐贈鉅欵所立專敎檀島土人高麗遺民與華僑子弟嗚呼創斯校者有心人也大慈善家也吾人當猛省而馨香禱祝乾是日午刻登舟解維往東北行海風甚厲船身甚震耳中僅聞汽機與濤頭衝擊聲互相應答旅客因長途無聊選舉職員立運動秩序單實行跳舞競走諸游戲頗有條理而饒有興味 
　　九月一號晚間開演說會某敎士演講敎中之理楊君魁麟演講革命之景象保搿博士演講電理謂世界萬物悉係電所成雜點質點爲物質之至微近來發明質點之内可分析爲無數電點故萬物均係電點所成云楊君擅英文文學長於演說是夜西人聽者莫不嘖嘖稱美九月二日晚之大跳舞男女混雜履舄交錯蓋中西風俗固大不同也 
　　九月三日下午抵舊金山自上海至此計程二萬餘里行二十四天連對足日共二十五日也乘長風破萬里浪渡此絶大之太平洋登臨新進之新大陸誠壯游也不可以無記故泚筆誌之如右（完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[土匪冒下題仿前淸盩厔縣路德蒲草集制藝] [  東園]  
　　匪以土名有土地有匪矣夫匪之爲禍隨在皆然惟近今尤甚故西人嗤我中國爲土匪國云今聞普天之下莫不有土率土之濱莫不有匪土匪之禍亦烈矣哉顧有形之匪使之革面面無匪之情狀易而無形之匪使之革心心無匪之思想難無形有形有形無形其禍民之烈莫不震而驚之曰土匪土匪嗚呼土匪之所從來其禍不自今日始惟今日爲尤甚一在淸廷鼎革之時辛亥秋中黄鉞一揮而白旄四應君子則龍攀鳳附小人則鼠竊狗偷此小人之所以有土匪也一在民國鼎新之日甲寅春孟外逃黄虎而内突白狼黨人則豕畜獸交散勇則虎威狐假此散勇之所以變土匪也同一土匪有倡首之土匪同一土匪有脅從之土匪倡首者難平　嵎之虎莫之敢攖曰此倡首之土匪脅從者易治入苙之豚追之便獲曰此脅從之土匪土匪之揭竿初止擾害一鄉耳由一鄉而一邑由一邑而勢遂燎原然後他省之土匪應之則草木皆兵土匪之滋蔓初止擁衆數百耳由數百而數千由數千而從之如水然後大股之土匪助之而萑苻皆盗晉之亂分崩而爲一十六國伊割據之雄未始不蒐羅乎土匪唐之興戡定三十三家伊崛起之人未嘗不招致乎土匪大凡土匪之爲土匪有迫飢寒而爲土匪亦有避訟獄而爲土匪故荒年之後多土匪酷吏之郊多土匪抑凡土匪之爲土匪有仇視巡警而爲土匪亦有抗拒苛稅而爲土匪故巡警殃民之處多土匪苛稅病民之處多土匪皖北之土匪牽連湖北此東南之土匪河西之土匪響應陜西北西北之土匪於是有剿之一法無如剿不勝剿滔滔皆是官兵其如土匪何於是有撫之一法無如撫不能撫岌岌可危善良其如土匪何然則土匪豈無法以勦之乎曰有凡督兵者目中有匪心中無匪殺敵致果匪雖多良易治然則土匪豈　法以撫之乎曰有凡守土者目中無匪心中有匪思患預防匪雖衆不難平不伹此也法之中有法欲弭眼前之土匪莫若先之以富民民富則衣食足管子曰天下大利必歸農土匪於此將感而賣劍　買牛不但此也法之外有法欲杜將來之土匪莫若善爲之化民民化則禮讓興禮記曰化民成俗必由學土匪於此將變而吹　以飮蜡吾願操剿撫之權者欲救國先救民愼勿以水救水以火救水　鰓然曰土匪不足患也 
[嘲官四書文] [  警衆]  
　　昔者竊聞之君子之仕也行義以達其道有民人焉有社稷焉忠信重祿去讒遠色賤貨而貴德所以勸賢也所以勸百姓是不以其道得之恥也是故在上位道不同盡心焉耳矣道之以政齊之以刑約之以禮臨之以莊易其田疇薄其　歛哀此焭鄉反其旄倪民皆仰之顧治而后天下平及是時近者悅遠者來居者有積倉行者有裏糧旣來之則安之而民歡樂之則人皆引領而望之矣古之人與民偕樂斯可以從政矣古之君子誠如是也今之君子異乎吾所聞也有賤丈夫焉囂囂然曰誦其詩讀其書日省月試難矣哉吾弗爲之矣去其金求則得之猶運諸掌也不得志一簞食一瓢飮一豆羹未掌飽也衣敝褞袍放僻邪侈是皆穿蓊之類也得志居移氣養移體堂高數仞榱題數尺非帛不煖非肉不飽侍妾數百人從者數百人驅騁田獵後車數十乘般樂怠傲無所不至哿矣富人樂莫大焉彼將曰富人之所欲也貴人之所欲也吾何爲獨不然學而優則仕踐其位行其禮脅肩諂笑巧言足恭與讒諂面諛之人居閹然媚於世也者古之所謂民賊也不能正其身是謂殃民國人皆曰可殺於從政乎何有噫一人貪戾四海困窮天下之無道也久矣有大人者空空如也聽訟升堂矣無財不可以爲悅放於利而行饋五十鎰不受饋七十鎰而受難多曰以財發身不多也鄙夫無知也有士此有財聚歛之臣萬取千焉千取百焉皆什一也而納其貢稅焉一人忿戾實不能容凡有血氣乾有罪無罪驅而納諸罟擭陷阱之中愛之欲其生惡之欲其死是可忍也孰不可忍也孟子曰惻隱之心人皆有之行一不義殺一不辜人而不仁莫大於是見其生不忍見其死若無罪而就死地於女安乎此又與於不仁之甚者也爲淵敺魚者獺也爲叢敺爵者鸇也必不得已而夫天下皆是也人之言曰仲尼不爲已甚者釣而不網弋不射宿親親而仁民仁民而愛物故君子不出家而仁不可勝用也雖然當今之世加之以師旅因之以饑饉民有饑色野有餓莩行乎患難坐於塗炭蹶者趨者散而之四方者幾千人矣以陷於死亡瞻之在前忽焉在後其本亂而末治者否矣怨乎今之從政者怡怡如也曰天作孼猶可爲自作孼不可逭斯人也自取之也又何怨有是哉是誠何心哉斗筲之人盈天下聖人復起吾如之何也已矣予欲無言（二） 
[野雞窠記仿桃花源體] [  一帆]  
　　淸宣統間色鄉人賣鳥爲業綠馬路行忘路之遠近忽逢野雞羣夾路數百隻緞袄新簇滿面塗紅鄉人甚艶之復前行大發其興彳亍四顧便得一里里有少女髣髴若相招便携鳥從里入初極嚇怕見人復行數十步豁然門開天井湫隘室内黯然有坑牀烟鎗烟燈之屬老鴇出接烟氣薰蒸其中龜子龜孫往來蹀躞悉如外人大姐娘姨竝嬉然自樂見鄉人乃大喜問所從來具答之便邀入房送茶裝烟不輟窠中聞有此人咸來探望自云先世遭匪亂棄其父母兄弟來此樂境不復返焉日與外人交接問今是何時乃不知有晨惟知昏夜此人一一爲具餉以鳥皆欣受餘人名復　至其房爭相獻寳越數日辭去此中人語云不是爲内人道也旣出生其瘡使買膏藥處處貼之及家中爲老婆說如此老婆卽派人尋其處欲毁其窠　迷不復得返龍陽王鹿江登徒子也閉之欣然親往未幾尋幾終後遂　問津者（三） 
[忠義堂記] [  鈍根]  
　　及時雨宋江旣火併王倫遂撫有梁山拍以吳學究言特建忠義堂忠義堂者梁山伯之最高機關也夫以宋公明一人之才略足以駕馭全伯而有餘何必　義堂是蓋爲吳用耳故宋江爲大頭領慮俊義寫副頭傾吳用　忠義　忠義堂上承大頭領之命令有黜涉予奪之權全泊南北奉命惟謹然則忠義堂亦爲梁山伯所可少者　 
尊聞閣詞選 
[喜遷鶯用竹山體和東園賀程筠甫重詣鹽城] [  隷仙]  
　　壯丹風裏正嫩日滿窓暗薰花氣出岫行雲在山泉水猜到去年詩謎曉來似聞鶯語報道一聲恭喜却元是那劉郎前度今　重至容易從頭數剛是十年恁寸陰彈指鐵柱崗頭射陵廬畔驢馬舊時曾繫不知畫樑雙燕還識卷簾人未甚情思笑東風吹皺一池春水 
[闌干萬里心題自由女子圖并引] [  東園]  
閱申報之自由談見丁君慕琴所繪自由女子獃立闌前雛兒抱膝有笑容摩繪痴獃惟妙惟肖雖吾家道子復生瞠乎後已戲倚短令五枝質之鈍根以爲然否 
　　才人曠代建安丁文藻新奇况妙齡信手揮毫見性情影隨形繪出闌干萬里心 
　　圖披軟障喚眞眞南嶽仙班有此人百怪千奇是化身礴風雲萬里縱横世界新 
　　側身凝望欲成痴植立亭亭别有思膝下雛兒待抱持笑嬉嬉萬里桐花小鳳飛 
自由人有自由談絲短絲長自縛蠶異想天開總不凡展雲藍萬里神交一紙探 
慕琴爲畫善傳神何不旁邊補鈍根帮喚糊塗　篚人滑稽文一朶香雲萬里春 
小說 
[火燄珠（六）] [  常覺譯]  
　　列位天下事循環起伏前因後果無不由那造物主宰暗中主持巴魯登放了一鎗原要結果我的性命豈知我的性命仍是安然無恙他那鎗聲一震反替我們招了一個大大原帮手來當時我被那四個惡魔圍在垓心東衝西突力量漸有些不支起來正在危急時候耳邊忽聽得一聲怒號從矮樹叢中而出接着跳出一個白晃晃的人來我就月光之下定晴一看這一喜非同小可你道來者是誰原來就是那夢想不到的美國少年蘿荑的未婚夫婿四個惡魔忽見飛將軍從天而降不由得大家楞了一楞好個邱哲克猛虎般的矯捷躍進圈子舉起拳頭照凖那克林人的頂門就是一下那克林人便同死猪般的砰然倒在地上一些兒聲息也没有了其餘三人見不是路頭那裏還敢戀戰提起脚來迴身便逃邱哲克那裏肯舍飛也似的追了上去 
　　此時我那頸旁的刀傷疼痛大作鮮血直流兩腿也微微的抖戰起來我靠着那洞口石壁歇息了一會定了定神驀地想起那平巖上　着的巴魯登現在不知怎麽樣了不如乘他暈去未蘇的　候把他結果了永除後患倒也乾淨一壁想一壁忍者痛走下斜坡向着平巖緩緩行去豈知爲時已晚他早蘇醒過來爬到野樹叢　躱着我那裏知道還是四處的找尋他瞰我不意砰的給我一鎗幸虧他　的不凖不曾命中我正待要循　鎗聲　向前去我所聽得蘿荑嬌柔的喉嚨遠遠喚道密司忒剛達爾你不是受了傷麽快回來罷不要　那奸人的暗算我一聽有理便撇了巴魯登向那洞口　去那時邱哲克已先在那裏和蘿荑腕臂相　的儇倚着立在洞口我走上前去向他深深道謝道密司忒邱哲克來得好巧我這老命可全虧着你呢蘿荑聽我說了便　起頭來笑盈盈望着他情人那一泓秋水直把胸中無限深情寫了出來却不似從前彼此當着人面要裝出佯　詐怯的樣子來了在邱哲克當初來救我們的意思原不遇是路見不平拔刀相助萬不料所救的就是他那心坎上的寳貝在蘿荑只求絶處逢生保全性命已是萬幸豈知來救他的就是那時縈魂夢的意中人彼此相見一番驚喜的情形不消說得可是那愛情的熱度也就比前增高了十倍千般恩愛萬種温存我在旁邊見了也覺老懐暢快了許多 
[家庭小說慧珠小史] [  華璧女士]  
　　秋風瑟瑟微雨乍晴霞光映於水面作淡紅色時三五晚鴉繞樹而噪余晚餐初竟散步水濱忽職歎息之聲了余頂際仰首而望則紅樓一角紗牕半開一女郎凭欄獨立愁眉淚眼若不勝其憂者俄一婢至白女郎曰夕陽西下冷氣侵人奈何樓頭久立殆有不得已之苦衷乞告婢子婢子雖魯或可爲小姐分憂也女郎曰否否我偶因腦際昏悶故立此受新鮮空氣寗有他哉婢聞斯語乃含笑去而女郎仍倚欄痴立雙串淚珠且闌干界面矣旣而復自語曰天乎何我生之不辰也幾經磨折得此同心方幸終身有托又孰料不測之禍竟起蕭牆吾遭此變故惟有一死以謝知已耳語時其聲漸細闔窗竟入似知有人散步水濱聞其沉痛之歎息者伊何人伊何人而悲痛若是哉吾知讀者必欲知此女郎之歷史矣今當爲諸君述之女郎何慧珠浙產也隨其父居於滬因其幼時聰穎過人故以慧珠呼之六齡時其父爲之延師課讀未幾其母病矣慧珠終日依依床側其母之病日沉一日羣醫皆朿手無策有陳嫗者慧珠之乳媪也其母至是自知將不起乃呼陳嫗入手指慧珠而言曰陳嫗我之心愛惟慧珠今重托於汝矣我謝世後脫有意外者汝可挈之往投舅氏吾感汝多矣陳嫗曰夫人保重疾不日且瘳萬一不諱當謹遵夫人囑也其母曰如是我死無憾矣語畢氣喘稍定翌日病勢更促其父慕仙亦惟徒喚奈何返生無術天壞間爲人之悲痛殆無有過於是者其母旣卒慧珠痛哭暈絶數次陳嫗及慕仙再三撫慰悲始漸止慕仙以其失母之兒愛惜逾於平日慧珠從此日則入塾夜則與陳嫗相依春來冬盡裘葛三更慧珠之孝期已滿其父續娶劉氏女爲繼室劉氏美而悍然慧珠謹事之劉氏亦相安無閒言越明年劉氏產一子慕仙以埀暮之年得此寗馨愛之如珍璧因字之曰珍家中人皆以珍哥　之劉氏此時則視慧珠如眼中釘矣慕仙爲劉氏所慫恿待之亦且同陌路人嗟夫慧珠之魔蝎從此生矣光陰荏苒如白駒過隙珍哥啞啞學語慧珠已盈盈十五慧珠偶閱報紙見有某女校招生默然自念尚能入校不特可增學問亦可稍避家庭之苦况即以報呈其父並道欲入校意其佼因其與劉氏已成氷炭故慧珠此請適合其意　謂慧珠曰汝入校固可惟須早去晚歸作走牘生否則不汝許也慧珠得其父之許可唯唯而退翌日即應某女學校之考騐及榜發慧珠名列第二其冠軍則張亞俠女士也無何已屆開校之期慧珠檢點書物辭其父及劉氏往伴之者則陳嫗及劉氏之婢小鈴蓋劉氏密遣小鈴偵慧珠之行 
爲也 
史正四日小說火燄珠第字十五行第二十一字（乃）衍二十二字（我）下脫一（們）十八行九字汨誤爲泊三十九行第八九兩字（不是）衍四十六行第九字（忘）下脫一（不）字七十二行十四字（懲）下脫一（起）字三日小說火燄珠　十三行第十九字月光誤爲日光均此更正 
 
 
 

Page 15

 
 
   
 
 

Page 16

 
 
   
 
