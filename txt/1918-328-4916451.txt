# 1918 - 328 - 4916451

 

Page 1

 
 
   
 
 

Page 2

 
 
時評 
[南方一致（冷）]  
　　論者每謂南北議和北方易一致而南方不易一致蓋以北方之勢聚而南方之勢散也豈知今乃不然南方已有一致之表示而北方反不一致焉 
　　北方所以不一致之故其最大之原因在於擁兵者之各有希望所謂副總統也内閣也降而至於軍費也黨費也各有自謀之心而無相容之道此其所以日事疏通奔走而終歸無效也 
[命令]  
　　補十一月二十七日大總統令任命閻棠成爲陸軍第二十七師步兵第一百五圑圑長齊大有爲步兵第一百六圑圑長牛永福爲步兵第一百七圑圑長楊春芳爲騎兵第二十七圑圑長李振聲爲砲兵第二十七圑圑長此令 
　　又令陸軍總長段芝貴呈請任命立成爲陸軍第二十七師步兵一百五圑圑附王富春爲第二營營長吳振聲爲第三營營長王世和爲步兵第一百六圑第一營營長張作舟爲第二營營長王綸爲步兵一百七圑第二營營長張殿榮爲第三營營長王全勝爲步兵第一百八圑第一營營長薄振聲爲第二營營長許慶有爲第三營營長趙國卿爲騎兵第二十七圑圑附安鳳祥爲第二營營長丁喜春爲第三營營長金成有爲砲兵第二十七圑圑附孟昭田爲第一營營長鄭天順爲第二營營長錢維祺爲步兵第五十三旅少校副官常堯臣爲步兵第五十四旅少校副官均照准此令 
　　又令陸軍總長段芝貴呈請任命張永勝爲察哈爾陸軍騎兵圑圑附應照准此令 
　　又令參謀總長蔭昌呈請任命吳克潤錢謨爲浙江督軍公署少校參謀均照准此令 
　　又令章祖申晉給二等大綬嘉禾章施展本刁作謙晉給二等嘉禾章辛寳慈給予四等嘉禾章此令 
　　又令王貫一晋給四等文虎章此令 
[專電]  
　　北京電李純復來電言西南方面意見多數已一致仍請速派大員錢正與田文烈商因各督忌李派田爲最適宜（一日下午三鐘） 
 
 
 

Page 3

 
 
　　北京電曹張等仍謀速舉副座先擬請梁宴要挾嗣張作霖願往訪梁面懇梁但答以疏通去看 
　　（一日下午三鐘） 
　　香港電廣州中國銀行定本月二日開始兌現　　（一日下午三鐘） 
　　香港電譚浩明已回桂督軍任現巡閱龍州 
　　（一日下午三鐘） 
　　香港電廣州和平期成會十二月一日開幕軍政府電覆京滬期成會主張平等開會議和（三十日下午三鐘） 
[路透電]  
　　亞姆斯特丹電末尼克電稱巴伐里亞外交部已與柏林外交部斷絶關係因柏林外交部仍襲舊法隱諱實情以欺德國人民（二十八日） 
　　古本海琴電柏林國民委員會已派員調查有無以不規則方法待遇德國之敵俘（二十九日） 
　　古本海琴電粤京公報謂奥政府擬將歐戰禍首拘審如前外相白志杜爾德氏塞林氏與駐外公使及陸軍部職員多人（二十八日） 
　　古本海琴電匈京消息台斯泊萊將軍致電麥剛森將軍要求依照布國休戰條約解除麥部下軍隊之武裝而受覊禁麥氏覆電謂彼之軍隊須依德國休戰條件處置（二十七日） 
　　亞姆斯特丹電盧森堡消息盧森堡女公行將遜位盧森堡其宣布其和抑併入比利時須由議院决之大多數國民主張併入比國惟德人與袒德之人均加反對（二十八日） 
　　倫敦電路透電社探悉協約國政府向荷蘭詢問德兵經過林堡之始末情形荷蘭已有覆文協約國政府不視此覆文爲滿意大約續有交涉（二十八日）　　倫敦電海格上將報稱英軍前鋒已抵自盧森堡公國北面起至歐班附近止之德國邊陲全線 
　　（二十九日） 
　　三本海琴電英艦一隊計巡洋艦六艘驅逐艦與掃雷艦二十艘駛抵此間（二十九日） 
　　亞姆斯特丹電本星期中立國之德奥國幣兌率大落戰前馬克每枚值一先令今僅值六便士半克郎每枚前值十便士今僅值三便士半（二十八日）　　巴黎電法國參議院開辯論會時陸軍部次官宣稱自休戰條約簽定後協約國兵士被俘於德國者其情狀較前更爲可憐德人自知其失敗之程度愈爲倒行逆施他日西班牙與瑞士委員會發表其報告後世界當爲之震駭寄與德境内俘虜之包件十分之八皆爲德人搶去以致郵寄中止德人應付此種虐待之代價福　上將以發抗議其嚴重與英人同並施行種旣必要方法以阻止上述之暴行（二十八日）　　倫敦電邱吉爾在登第演說謂宜迫令德國盡其能力之所及賠償捐失約計其數當不在英金二千兆鎊之下但若德國陷入過激黨主義則不能有所獲於德國（二十九日） 
　　倫敦電工黨選舉宣言書反對任何形式之經濟戰爭要求即行撤退駐俄之協約軍完尩取銷强逼軍役開釋各政治犯並贊助自由貿易及徵收資本特别稅（二十八日） 
　　倫敦電工黨大臣郝巨氏依照昨日工黨聨合會决議擬不加入新混合政府（二十九日） 
　　倫敦電泰晤士報海牙訪員電稱德國兵會代表大會定期十二月一日召集各師均有代表列席柏林現有確實證據陸軍發贊助政府遏制過激黨主義之各計畫（二十八日） 
　　倫敦電英政府發表白皮書内稱十一月十一日英外務部以證明醫院船里華號格勒那特宫號基爾福特宫號未受警告遽被魚雷轟擊之證詞送交駐各協約國與中立國之英使英外交大臣貝爾福氏追述託西班牙荷蘭提出之抗議文以反對此種無人道無信義不合法之行爲並請英使各通告所駐國政府指明德政府接此抗議後未有辯正文亦不復公然誣稱英國妄用醫院船（二十九日） 
　　倫敦電航空軍自四月一日至今死傷之人數如下死者軍官一千一百五十一員兵一千一百二十九人傷者軍官二千三百五十七員兵六百三十一人又被俘與失蹤者軍官一千六百十二員兵二百二十五人被覊禁者軍官四十五員兵三十人（二十九日）　　倫敦電英軍現向來因河而進經過德軍肆行暴虐之地沿途見德兵所抛棄之各種軍器遍地皆是有價值英金萬鎊之電氣器具可以搬運者竟委棄於道旁察德兵所棄之砲其數超過休戰約中所要求之五千尊英軍行時見有形容顦顇步履維艱之英俘數千人越陣而過異口同聲所所者皆備受困苦飲食缺少工作不休且遭痛打之情狀其後隨有婦女多人亦皆急思回國此輩婦女皆從列里杜愛等處强被移出使在德國從事稼穡今比境已無德兵法軍已行過德界芒斯以東地方大半未被摧毁故在芒斯與夏勒羅瓦之間礦工與工廠現已恢復工作（二十八日） 
　　巴黎電英皇喬治與皇太子等今日午後在巴黎極受歡迎當英皇未到時兩小時前路中排列軍隊安置所獲敵砲八千尊居民圍觀甚爲擁擠英法國旗到處飛揚保護紀念碑以防天空襲擊之沙袋業已移去而凱旋門亦恢復其昔時之氣象法總統兩院議長及全體閣員皆在車站迎迓未幾英皇與法總統同車先行一路英法美兵民高呼相迎歡聲不絶法總統即開會招待晚間復有大宴會互致祝詞（二十八日） 
[法國無線電]  
　　里昂電華盛頓消息威爾遜總統將爲和平大會中美國委員圑圑長美國委員圑人物爲藍辛氏哈何斯大佐惠脫氏前駐法意公使及白里斯將軍 
　　（三十日） 
　　里昂電蘇尼克消息據可靠消息證明德國糧食之現狀其危迫情形絶不如索爾夫博士所呼號者之甚如德國將後備兵撥歸平民應用則糧食可支持至來歲四月德國後備兵曾於十月中遣散使其接濟内地糧食惟秋收甫竣立即歸隊所遣散者爲數甚少設能嚴密分配糧食各邦之間亦能合法按時分配則德國在今冬絶無絶糧之患云（三十日） 
　　里昂電阿根廷京城消息阿根廷政府已贊同關於便利協約國政府在阿根廷購買下次收穫之條約阿根廷政府因此致文國會要求允準賒金元二萬萬元與協約國年息五釐兩年内償還（三十日） 
　　里昂電斯脫拉斯堡消息斯脫拉斯堡現預備迎接法總統普賚及法國政府人員法總統等定於十二月九日戾止市長貝洛脫氏已諭告人民（三十日） 
　　里昂電赫特若泊國王（阿刺伯之一國）之王子愛薩爾最近由馬賽登陸抵里昂時里昂軍民長官及工商圑體羣歡迎之王子參觀織工廠絲織廠及製造戰車廠並參觀美人爲法國戰事孤兒籌欵之戲劇 
　　（三十日） 
[美國無線電]  
　　華盛頓電美國國防會上書威爾遜總統請求允許俄國之能維持法律及秩序之黨派參列和平會議應在德國之先其請求之語曰（今日德國國内所有獨立政府之多與在俄國者無異而在俄國之各政府除過激派人所管理者外皆傾向於法律秩序方面者也）（三十日） 
　　華盛頓電美政府前會訂有關於製造軍用品之合同甚多件價格在數千萬元之譜現財政主管員决定所有各合同若非確由負責任之政府訂約委員與包辦人簽字者認爲不合法因此等合同均處於不穩地位且不允取消各項合同而使包辦人不受損失故提議抛棄數千件之戰事供給品之合同良以所訂合同中大多在電話中接洽者云（三十日） 
　　華盛頓電駐比國美公使弗洛克氏已正式通告美國務院該使重回不魯捨爾美使館辦公（三十日） 
　　華盛頓電美參議院財政委員會已核准取消增加郵費之戰時收入議案之修正案（三十日） 
　　紐約電美國食物部之管糖分局將於十二月十五日左右全境取銷以古巴之糖明年正月可運到也惟糖業仍繼續施行云（三十日） 
　　牛官脫電今以檢查例取銷得悉美國三星期中一九一六年定造之大最上無畏艦一艘建築之進行無阻該艦容量三萬三千噸於美國參戰後始設龍骨船廠中雖同時須造毁滅艦與潛水艇三十二艘而該兵艦之建築依然進行該船將安置十六吋口徑之砲據海軍官員所信該艦落水後將與世界最大之艦相同或恐過这而無不及也（三十日） 
[中國各電]  
　　北京電督軍在京逗遛不去致使京人不安聞蘇督李純現招新軍如督軍梗阻和議時率兵北上張作霖自稱部下軍警共二十萬如遇必要時能管轄京津鐵路云北京國會現扶助叚祺瑞而督軍圑則公然阻撓徐總統之政策衆意督軍圑現候徐樹錚赴日之結果此後將有重大之發展（二十九日） 
　　北京電美人密勒氏（前大陸報主筆現密勒週報主任）已被任爲赴歐議和代表之通信部部長 
　　哈爾濱電西比利亞來人謂俄新軍印象甚佳紀律森嚴指揮等人惟缺少戎裝軍械杜會黨在哇木斯克開會一致贊助柯爾察克將軍（二十九日） 
　　海參崴電法將諧寗將軍定於今晚赴哇木斯克謝米諾夫將軍仍無和解之勢惟柯爾察克將軍主張和平已請協約國代表勸諭謝氏服從其權力哇木斯克官場消息謂杜土夫將軍刻在薩瑪拉附近進攻過激黨軍隊（二十九日）以上路透電 
　　北京電歐洲媾和會議中國代表陸徵祥等於今晚八時半乘京奉火車啓程（一日） 
　　北京電錢總理昨日發密電於李純略述政府將和平會議地點擬定上海之意味又國務院亦致岑西林以同意之電報（一日） 
　　北京電昨日國務會議之結果政府認福建方面之方聲濤許崇智爲土匪决定討伐已將此意電命李厚基（一日） 
　　北京電政府決於今明日中發布命令將所有充公烟土在上海中外人監視之下燬棄之（一日） 
　　北京電甘肅護軍使馬安良已於二十八日出缺　　（一日） 
　　漢口電近日湖北有王占元歸任後即將轉任他處之謡二十七日代理督軍何佩瑢與江漢道尹聨名電致王占元請從速南下武漢商會亦電致王占元請即日回鄂並電求總統令王占元仍回原任以副民望督軍署接王督軍來電謂已於今日上午由京啓程回鄂（三十日） 
　　漢口電此間接到北京來電謂黄陂定於十二月一日率眷屬由天津回武昌黄陂回鄂後即將居住於前清之巡撫衙門現已掃除潔凈以待據黎黄陂之親戚云徐總統曾以斡旋南北和議相委託黄陂因在天津不便擬俟回鄂後有所盡力並在武昌相近廣置田園以遂其歸臥林泉之宿望由此觀之則黄陂此番回鄂頗有終老於田園生活之想也（三十日） 
　　東京電日本政府今日發表海軍將官之更迭其最重要者如下八代佐世保鎭守府司令長官補爲軍事參議官舞鶴鎭守府司令長官財部中將補爲佐世保鎭守府司令長官旅順要港部司令官里井中將補爲第三艦隊司令長官海軍將官會議議員松村中將補爲旅順要港部司令官（一日） 
　　東京電臨時外交調查會定於二日開會討論媾和問題（一日） 
　　東京電留歐之東伏見宫依仁親王特使於二十七日由倫敦啓程回國（三十日） 
　　東京電李王世子垠殿下與梨本宫方子女王殿下之婚儀已於今日由李王家正式向梨本宫家求婚故定於明年一月下旬舉行結婚禮（一日） 
　　以上上東方通信社電 
　　北京電本日下午三鐘府兩次電話召段（祺瑞）與議曹（錕）張（作霖）倪（嗣冲）王（占元）均在座聞專商閣事叚表示揆席非錢莫屬宜一致擁護閣員宜審趨勢採衆議以爲支配並自言無論如何不願再出　　北京電閣議與協約國採同一態度承認波蘭之獨立 
　　北京電陸專使今午入府覲辭總統與秘談甚久聞因某國提出議案與我有關囑爲注意 
　　北京電陸武鳴電李純轉京已令郴永前綫桂軍同時撤退 
　　北京電政府對於西南正式軍隊數目不知詳細昨電李蘇督轉西南詳查以便收束 
　　北京電林紹斐電西南要求先給軍費半數總統以軍費尚未說妥且半數應幾何毫無標準已電拒 
　　北京電盧永祥今日出京聞過魯過寗均須小駐與張督李督接洽一切 
　　北京電陳光遠堅辭贛督據知其内幕者言因受部屬寗控之故他調一節已内定 
　　北京電曹錕請速撥欵滙湘發放以免湘中將領因欵啓爭 
　　北京電總統諭敎育部中國内亂迭生由於國人道德墮落挽救之術根本敎育各種學校敎材敎法須愼加考慮職敎各員及學生等亦須嚴格取締 
　　北京電山東留日學生電京山東議員言中國收回領事裁判權日人認爲正當問題我省要求撤消日民政署當然能邀日允請向當軸建議極積進行 
　　（以上三十日） 
　　西安電于右任張鈁聨合汧鳳間之郭堅攻破武功盩厔以圖東南窺長安西出佛坪擾漢中與川熊（克武）滇葉（荃）相援應陳督現電張廣建飛飭甘軍迅由隴進拊于張之背并促許蘭洲張錫元督隊兼程晋省協商迎剿 
　　長沙電張兼省長請由信陽借撥蘆鹽兩萬引得鹽務署電復湘爲淮鹽引地借蘆配運已屬從權若汝光蘆鹽則係另一鹽區改撥猶多窒碍已電淮運使轉飭淮商趕運淮鹽濟銷以資補救（以上一日） 
　　以上中孚通信社電 
[要聞一]  
[京中之時局雜訊]  
　　公府消息東海所定和平進行程序第一先探明西南各領袖望和之程度與决心第二交換意見重在疏通第三組織善後會議一會而决以現在情形觀之正在進行於第二步也 
　　政府昨日正式通告西南略云雙方罷戰後前方各將領自應遵令各守防地如有於停戰後不遵軍紀擾及地方者當以土匪論務宜嚴爲剿辦以堅雙方信約即望將此意通告前方各軍隊遵守 
　　江蘇李督軍昨來統密急電分達府院大致謂南方現已頒令停戰足見謀和之誠意務請元首迅將統一宗旨及南北謀和後行政方針早日宣佈 
　　近有一派政客對於國會問題主張新舊合併以成混合國會之形式昨南京李督軍電達政府謂西南各總裁對於新舊國會合併一事以爲殊不合法絶對否認又唐紹儀意見以新舊議員宗旨純然相反决難融合一處列爲學說則可萬不能演成事實以免日後糾紛 
　　關於南北妥協問題李蘇督曾致電唐繼堯氏希望其就法律問題及事實問題從事研究惟並無一語道及停戰問題唐繼堯復電謂當先解决法律問題則其他之問題自然隨之而解决其餘一切意見當向南北和平會議詳細陳述 
　　西南主和分子譚組菴昨致政府明碼電（此電係由永州拍來）謂在湘所駐之南軍刻已籌備向後撤退北軍現駐前敵軍隊亦乞定期撤退以表謀和誠意其剿匪責任可由雙方分擔財政部籌措前方撤防軍費連日討論已有結果核計撤防各費約需四百萬元因無欵可撥擬開單呈院請示辦法 
　　林紹斐關冕鈞二氏於二十二號自滬乘日本安藝丸赴港二十五號已抵香港二十六日號往梧計程二十七號可抵梧州由梧至邕（南甯）約四日之程十二月一二號决能與陸榮廷會見接洽一切聞譚浩明現亦在邕候晤林關 
　　贛南鎭守使吳鴻昌昨致政府中密電據稱在此停戰至内决定於贛南各縣舉辦清鄉先由盜匪最多之定南信豐兩縣入手辦理並由第十二師第三混成旅内抽調軍隊會同巡防警備隊切實剿辦政府近得報告陜邊護國軍豫鄂總司令王天縱王安瀾前雖派有代表入和平會尚未停止進攻現以軍政府已頒布停戰令昨特聨名致電廣州報告遵令罷兵靜候解决　 
　　管金聚潛離漢中經陳樹藩查復確實昨政府又接劉存厚鍾體道來電謂據探報管金聚離漢後即向褒城北主而去刻抵鳳縣密將北路駐軍一律撤退寗羗沔縣門户洞開漢南萬分吃緊並聞管與周彭諸部聨合暗通熊吕窺伺陜北以圖漢南除迅飭各防駐軍奮力抵禦外務懇速催張許兩旅星夜抵漢以資應援 
[京華短簡]  
　　内閣問題聞目前暫不提出僅財長一席改派次長暫行兼代初議因現任次長吳鼎昌態度消極欲另簡張壽齡爲次長由張氏以次長資格兼代部務嗣因吳氏意漸活動仍擬以吳氏兼代現正在商量中至朱啓鈐長内務田中玉長陸軍說並不確實 
　　政府現以南北撤兵實行在即但湘鄂邊境土匪蜂起一時未便完全撤退擬添設鎭守使數缺即以駐紥各該要地之統兵官長充任以資鎭攝 
　　内蒙地方已列爲特要區域其第一整頓之點則在軍政問題參陸處曾提議此事擬由六盟擇其精壯人民盡按新式練兵法編成軍隊所有蒙邊舊日總兵以下官職一律更易名稱俾符新制一俟通過國務會議即可施行 
　　俄過激派在西比利亞一帶擾亂俄邊我國僑民所受損害甚巨現在歐戰旣終俄亂亦略定政府則日特電庫倫陳都護使調查俄境華僑損失昨陳使復電稱已分電恰克圖烏里雅蘇台科布多等處佐理員分投調查一俟查竣即行彙報 
　　駐海參威海容艦長林建章少將昨來中密敬電略云頃據聨軍總司令日本大谷大將與建章接洽謂歐戰雖已告終俄亂尚未大定東北防務異常重要况值天氣嚴寒海疆多盜之際擬卽施行聨合游弋方法刻已磋商進行謹此馳陳 
　　英國公使朱爾典於三十日晚九時半在使館開一茶話會邀請梁士詒王揖唐劉恩格及政界要人並各在野名流等一百餘人昨日已有請柬發出駐京紅黄敎主近國歐戰告終協約勝利應行祈禱特率各廟喇嘛於二十八日在雍和宫恭行祈禱以申慶祝昨將此意呈明政府 
　　歐戰解决關於歐洲交通事業在戰事期間其進步實足資我考鏡現交通總長呈請派葉恭綽赴歐調查不久即當成行 
　　農商部因歐戰告經戰後商務各種進行應早籌備除分電各省商會及僑埠商會諮詢意見外一面擬派專員馳赴歐洲各戰地實地調查以便措施 
　　農商部前派部員張明綸周維廉錢襚孫張際春赴日本參歐觀拓殖五十年紀念會現該員等已先後回京將赴日參與紀念博覽會及分赴各道考察拓殖情形繕具日記及報告書呈請田總長鑒核 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[德國原來之野心如此]  
　　歐戰實報社通訊云德軍敗德皇奔請求休戰繳出軍備德國數十年之野心乃歸失敗欲以力服人者經必禍及其身天道好還洵非虛語頃見德參謀部前所製之世界地圖讀之令人驚心動魄凡德國所欲兼併之地圖中悉有標識旁註說明數十條皆德國言論家政治家之議論而中國黄河長江兩大流域（上海當在内）亦爲其野心所注假使協約國此役不勝則德國所奴隷者寗獨歐洲今雖此圖已成博物院之陳列品德國野心之已念物然安知此後德人不能以武力奪之者而變其方針改以其所謂文化者誘取之陽藉興學通商之名陰收膨脹勢力之實以復展其慾望於將來是以就圖中說明之文撮其大意述之於下俾世人得有所儆惕而不致中德人庽政治與敎育之計焉 
　　歐洲　吾國宜組織中歐國逐黑海之俄人及南方之斯拉夫民族兼併瑙威瑞典丹麥開拓荷蘭領土握取萊因河上游之自由航路權囊括比利時瑞士與意國之威匿斯等處及法國自松末河至勞挨河之北境並佔領加萊一帶沿海要地而亞爾薩斯勞蘭兩省及盧森堡仍當爲德之疆土再普魯士東西疆界亦須擴張所有邊界各省及波羅的海與該海南面各地宜併入德國版圖 
　　亞洲德國爲維持均勢起見應在中國黄河與長江兩大流域開拓殖民地以統轄之德國宜伸其勢力由歐洲巴爾幹半島經小亞細亞直達波斯灣使其中各國悉爲藩屬凡突厥之亞洲土地德國應以保護與擴充經濟之名義而獲取之並乘機佔領馬來由及印度洋各島窺伺印度而成最寳貴之殖民地倘以精兵十萬馳騁於東亞廣野即可佔取亞洲富地而成亞洲之主人翁 
　　美洲德國在中美宜佔古巴及荷屬之西印度羣島與太平洋羣島而南美問題亦宜研究對於貧弱諸國如阿眞廷巴拉圭巴西等邦或恫以兵力或誘以文化使之入我國版圖 
　　斐洲德國宜推廣斐洲東境屬地佔領盎谷拉與剛果兩境並展開斐洲西南殖民地經喀美隆山直達洛烏馬河又經營中斐務亦自哇蘭治河口起至察奪河止悉入德人掌握之中摩洛哥與挨及全境亦應爲德所有 
　　海道德國在波羅的海流域内宜鑿通一地峽俾得自由出海之門户一旦與英海軍抵抗不致阻塞不通且首應設立軍港於杜佛海峽瑪爾太島及蘇彝士河以扼制航海要道 
[東報反對民族獨立之論調（十一月廿七日大阪每日新聞）]  
　　講和會議之結果世界之地圖將改造至何種形狀此時固難預料然所謂民族自决主義果進行無阻則必有幾許之小獨立國準備出現此可决言也 
　　布勒斯特·利都斯克之條約（案即俄德單獨講和之約）果已破棄至如何程度尚不可知而由此條約得獨立之名者已有芬蘭·哥爾蘭·利伏尼亞·愛斯特尼亞·波蘭·小亞西亞諸國及美國所首先承認之捷克斯拉伐克一國匈牙利境内克洛阿西亞·達爾馬西亞之地域或將割出由猶哥斯拉扶人自建一獨立國黑山（案即門的内格羅）波士尼亞赫日哥維那或將合成大塞爾維亞國奥境之德人地域或將自成一獨立國而加入德國聨邦非惟舊俄舊奥境内將有此許多之小獨立國出現即德國境内巴瓦利亞有獨立之說漢諾威亦起獨立之運動分裂之勢日熾彼亞爾薩斯洛倫二州將爲獨立國歟保護國歟抑僅自治而已歟猶疑問也不惟是即如亞爾巴尼亞·歐境土屬地·巴勒士坦·亞爾美尼亞·美索波塔米亞·高加索·與愛爾蘭在英國治下之自治凡諸不可同日而語之問題甚多彼等得以小獨立國小自治國依公正自由而存立耶皆至可研究之問題也 
　　從民族自决之主義各民族之獨立與自各不得相犯方可得世界和平之確實基礎即諸小國之成立莫得而非之也然國際思想之無忌憚其勢益强内田外務大臣亦贊成此主義者觀於其祝賀會之演說可知（中略）夫使小民族國不受富强大國之壓迫不用强大武備僅於國内有警備制度而得安全獨立保障平和則小國分立固所歡迎也但欲實施此主義其難易果何如 
　　民族自决主義不自今始蓋甲民族被乙民族壓倒時此思想即隨之起涵養旣久寖以强烈乘此戰爭一齊勃發如捷克斯拉伐克·如猶哥斯拉扶如波蘭夙富獨立自主之精神傾注多年之精力於是一旦機會到來自急欲行其志初非與威爾遜之人道主義暗合之謂蓋義法英諸國離間奥匈以挫强德之謀略也德國乃逆用此主義以自利先試之於東俄奸計獲售里寗等借此爲實行過激主義之一題目一手段而德國獲意外之便宜不可忘也是民族自决主義不惟於今日足以破壞現狀且於將來奬勸破壞現狀者也故今日立於勝利之地位施此主義於敵國者他日亦有施此主義於我國之時不可不覺悟也然則不得不謂爲將來之一亂原矣 
　　此次平和聨盟果能永作將來之保障則諸小國之獨立當不致爲亂原然終不可能也一民族之壓倒他民族不盡以武力也或以智力或以經濟的實力而終必至於武力况介在大國間之諸小國趨利避害離合無常或以事大主義或被離間操縱而戰亂無已時矣前此若中美諸國若巴爾幹諸國非其成例耶今使奥匈分立諸小國獨立是又添一巴爾幹也即如小俄羅斯與波關甫告獨立基礎未堅而遽動干戈以爭倫堡等處又非其明例耶然則民族獨立得無使民族相異之諸小國爭霸不絶如前此巴爾幹之反覆無常歟平和確立各國皆應减縮武備而富强大國如美國者方在極力擴張比利時駐日公使亦云今後之比利時脫離中立之地位須有充足之武備以獨立自衞也雖其他諸小國欲有對外之武備與否不可懸斷然謂諸小國之分立果得爲平和之基礎耶殊難言也（下略） 
[新國會之歐和建議案]  
　　我國應有之提案 
　　歐戰終了世界和平會議我國現旣暫派陸子欣赴歐參與當然有種種要案提出北京新國會議員應時而起日來紛紛提出建議抒其外交上之意見茲爲擇錄數案以見其凡（一）撤回領事裁判權案歐戰越數載人類遭此慘刧不可以恒河沙計協約國不惜犧牲種種必以獲得戰爭最後之勝利爲止其目的果何在乎爲德奥兩國破壞世界之公道自由也我國亦爲德奥兩國破壞世界公道自由而加入協約國不惜犧牲種種以與協約國相提携今果如協約國素願以獲得最後之勝利矣則凡所以不公道自由者此後當不復見於世界也領事裁判權者世界一種最不公道之特例實即文明國對待野蠻國一種最不自由之裁制也日本未維新以前曾有領事裁判權存在於國内自改良政治後節經各國撤回土耳其雖亦曾受領事裁判權之裁制迄今已成明日黄花不可復睹蓋一國之政治進於文明他國即不能有妨害其國主權之行使如他國人在一國内犯罪不受其國法律之制裁在未開化之野蠻國不能與文明國法律相等恐不利益於犯罪人或須藉領事裁判權之保障否則設置領事裁判權妨害其國主權之行使徒表示對待與國之不公道自由而已與自國毫無實益也况自屬地主義風行於大陸而屬人主義卽須廢棄於二十世紀世界史中日本土耳其撤回領事裁判權其明證也乃者維持公道自由之歐戰告終矣平和會議將次開幕矣我國派遣委員列席於平和會議又近在目前矣此種不公道自由之領事裁判權在我國刷新政治以來不復有存留之餘地應請政府於派員列席平和會議時提請撤回想恊約國旣以維持公道自由爲目標對於此廢棄不公道不自由之請求當無有起而非難也謹依院法提出請求大會公决提出者杜棣華等連署者童能藩等三十餘人（一）收回青島建議案爲建議請咨政府設法收回青島事竊歐戰告終德人降服恃强暴武力者敗講公道自由乾勝凡協約國土地爲德兵占有者均應撤還我國對於參戰多方援助如供給華工如輸出原料如糶運米糧如捐給藥品預除障礙遏止陰謀凡力之所逮者罔不供給現在旣盡共同之義務將來應享相等之利權查我國青島被德人非法强借於我國主權領土均有重大妨害日本爲保守東亞和平維持公道奪回青島在日本爲實行其參戰之責任固無轉借之理由在我國主權所關且與協約國受同等利害應有由回之權利擬咨請政府將來於和平會議時設法收回以重國土是否有當謹依約法第十九條第八項規定建議敬候公决提出者饒漢秘等十二人（一）删除各國在華駐兵條約案爲建議事竊按公法所載遇某國放縱人民擾害鄰邦致有索償案情只可計其事實其旁及牽涉之害可不計又所索諸端有不應損及國體滅絶主權之限制前清庚子之役中國縱令義和拳匪殘害外人傷及公使各國聨軍進攻都城不守因索懲罪魁索償賠欵此亦情理中應有之事正不必因中國而曲諱惟懲凶索欵以外而要求使館自爲界限自行管理則有傷我獨立國之主權查辛丑議和條約第七條云中國允定各使館境界以爲專與住用之處并獨由使館管理可以自行防守中國應允各國常留兵隊分保使館等語此種條約各國兵隊常駐京城尤爲損我國體侵我主權爲公法所不許者也蓋公法獨立國之主權爲無對待之自主獨立對於内則有自治之能力對於外則盡保護之責任正無容他人干預更無有他國駐防之餘地今年協約各國已得最後勝利我國不日派員列席和平會議時提請撤銷該項條約恢復自有之主權想各邦主持公理當亦樂爲贊成也謹依院法提出議案請付大會公决咨行政府查照辦理提出者洪玉麟等（一）恢復關稅主權案世界獨立之國家無不完全自操關稅之主權獨吾國現行海關稅率是由通商條約所恊定不能由於權以自定匪特辱國且於財政經濟有最大之妨害謹調查歷史分晰言之吾國自前清康熙時代始設蘇浙閩粤四海關與鄰國通商其時稅權不隷户部而隷内務府其稅入祇供宫闈私用所定稅則沿襲内國沿海貿易及屬國貿易之舊制寥寥簡章不成制度關吏恣爲奸利洋商積忿至道光間鴉片戰敗江寗媾和遂將關稅載入條約此爲協定關稅之起點其文如下（道光二十二年江寗英約第十欵云前第二條内言明開關俾英國商民居住通商之廣州五處應納進口出口貨稅餉費均宜秉公酌定則例由部頒發曉示以便英商按例交納）按此欵即外國干預我國關稅主權永植協定之禍基然按照此約外人雖有協定之權尚無協定稅率之明文其稅率之輕重尚可由我自定乃清廷置之不理至咸豐間聨軍入津天津媾和又將值百抽五之稅率哉入約章此爲協定第二點其文如下（咸豐八年天津英約第二十六欵云前在江寗立約第十條内定進口出口各貨稅彼時欲綜算稅餉多寡均以價值爲率每價百兩徵稅五兩大槪核計以爲公當）又按江寗條約第十條約文後半裁云今又議定英國貨物自在某港按例納稅後即准由中國商人徧運天下沿路所經過稅關不得加重稅則只可照估價則例若干每兩加稅不過幾分云云查此條係干預我内國通過稅之主權即後日子口半稅之禍基然按照此條内内地稅率之輕重亦尚可由我自定乃清廷又不理至天津和約遂將内地子口之稅率定爲值百抽五之一半此爲協定第三點其文如下（咸豐八年天津英約第二十八欵江寗約第十條所訂子口課稅實爲若干未得確數茲訂定所徵若干經算貨價爲率每百兩徵銀二兩五錢）按此英約成立之後各國相繼結約皆照英約利益均霑乃未幾又發生外人司理關稅之條文從此關稅主權不啻萬國所同操不獨此也咸豐以後俄法英日四國續訂陸路通商條約皆於值百抽五之稅率更協之再减是也謹再分晰言之同治八年中俄改訂陸路通商章程俄人要求特别利益清廷許之遂開再減稅率之端此爲恊定第四點其文如下（第一欵兩國邊界貿易在百里内均不納稅第二欵俄商到蒙古各處各盟貿易亦不納稅第五欵俄商運俄貨至天津應納進口正稅按照各國稅則三分之一在津交納其酌留張家口之貨仍按各國稅則在張家口交一正稅）光緒十一年安南之役中法議和特許雲南兩廣與越南北圻陸路通商所訂中法新約第六欵訂明進出口貨滅稅而未明定稅率至十三年續訂中法邊界通商章程第六七兩條明定稅率矣此爲恊定第五點其文如下（第六條各項洋貨進雲南廣西邊關按照各國稅則五分减一交納入曰稅第七條法商赴内云採買土貨按照各國稅則三分减一交納出口稅）光緒二十年雲南缅甸爭界議結中英續訂滇缅條約訂明進出口貨减稅此爲恊定第六點其文如下（第九欵凡貨經上開各路運入中國者照演稅减十分之三若貨由中國過北路運往缅甸者照定稅减十分之四）光緒三十一年中日兩國訂東三省善後條約日本承受俄人所得中國東省鐵路公司合同第十條及續合同第三條之利權凡行李貨物經由東清鐵路出入者有减納正稅及優免内地稅釐之條此爲協定第七點（原文太長從略）宣統二年南滿鐵路告成日本要求由大連或朝鮮經鐵路運至滿洲或由滿洲經鐵路運往朝鮮之貨物皆分别减免各稅此爲恊定第八點（原文太長從略）綜計上文八點中國稅權完全不能自主對於財政全失活動之能力對於商務凡自由貿易保護貿易或奬勵輸出或限制輸入皆不能自伸國權對於農工礦諸實業靡不遏蹶生機妨害進步尤關全國之命脈雖各國約章均訂明十年修改然其中有最惠條件之作用修改時限又先後參差之不同故如不得各國一致之同意即有二三國允許修改其所改正亦難實行所以自咸豐至今歷六十餘年祗有協定之增加並無一次之修改且如辛亥和約十一國同訂將進口稅率改爲切實值百抽五十餘年尚未照約實行直至參戰以後各國始許會商磋議經年今始略定可望實行可知稅權旣失挽救萬難非遇良好時機提議無益回溯江寗天津之約皆結於戰敗之後無公理平等之可言今幸恊約各國大戰四年以公理勝强權以平等處與國我國獲厠和平議席亟應根據公理要求平等於和議席上提出議案請求修改中國與各國通商新舊條約合同章程例案所有關於協定關稅率之條文槪行删除廢棄恢復我國自由制定稅率之主權與各國同霑通商之利益國家幸甚國民幸甚謹依法提出建議案請付大會公决咨行政府辦理提出者黄錫銓連署者陳燮邦等（一）取消未付賠欵案拳匪肇禍辛丑媾和賠償兵費四萬五千萬兩又利息五萬三千二百二十三萬八千百五十兩自光緒二十八年壬寅起至民國二十九年庚辰止分期三十九年清償初期九年年交一千八百八十三萬九千餘兩分期遞增最後之期幾增一倍溯自壬寅至丁巳交過十六年關稅不足挪及鹽稅羅掘俱窮借債塡補丁巳以後年交二千四百萬餘兩者尚有十四年年交三千五百萬餘兩者又有九年更不知如何對付况内外國債歲歲增加國家歲入祇有此數以有限之歲入供無限之賠償必有捉襟見肘舉鼎絶臏之一日思量往復疇不痛心查各國先例如日俄之戰美西之戰意土之戰巴爾幹之戰皆無戰費之賠償又如普法之戰俄土之戰中日之戰雖有戰費賠償亦無如辛丑賠欵之鉅爲空前所未有其所以致此實由德帝威廉第二所主張當亨利親王統軍赴亞之日德帝詔之曰此行當用無上武力以制服半敎化之國民使他日母敢再抗及至媾和即實行經濟滅國之毒計强索四百五十兆兩其初原議交銀以海關兩計算未幾又索四釐年利未幾又索以銀易金未幾又索賠補鎊虧爭議五年始克定案綜計利息超過本金八千三百萬餘兩辛丑以後金鎊日貴吃虧彌甚今雖暫緩交欵而五年之後困難更甚於前此吾國人唯一之痛苦也夫以如此鉅欵在十四國分而受之原無大利之可言在中國則害及數十年後之子孫其結果則各國同受其大害何以言之罄中國之歲入除供賠欵國債之外僅能養少數國軍及官俸實無餘力以謀敎育實業之發達敎育實業立國之本前清旣因本壞而亡國民國又無力以振興從此國民失敎窮兵失業竊賊繁興農産短絀工業頽廢雖有外貨而購買力弱雖有外貲而清償爲難百廢不舉變亂環生列國之財産生命投託於吾宇内者無一不蒙其危險此非臆測之言實有必至之勢故爲列强計明知不能滅中國之民而佔有其土地何如寛留敎養之資以厚待其良民可期安享通商之永利美國知其然也首先退還一部分培養清華學生日本知其然也最近亦有退欵辦學之議其他各國現均允許緩交稍紓民力凡茲軫念之深情亦已有加而靡已然吾國民所願望尚不止於此也回憶二三年前中南方面之國民不嘗聨合百數十萬人電懇各政府請免賠欵乎旅居中國之敎士商民不嘗聨電其政府代吾國民於願乎彼時歐戰初起無暇商議原非忘情迨去年德奥甫露和機美總統英首相即取非賠償主義宣告全球奠議和之基礎本月大戰甫停美總統又憐恤德奥國民宣言救濟夫以爭戰最久損失最大歐戰尚可以無賠償了結用施惠澤於戰敗之國民豈有在先朝受拳匪擾亂之國民又擔負兵費賠償之鉅欵至於今日情見勢絀困窮呼籲猶不能得列國同情之减免殊不敢信其有此本議員所由代表國民急請政府提議也查此項賠欵本利合計九百八十二兆二十三萬八千百五十兩民國七年以前已交過三百二十一兆一十八萬餘兩佔三分之一弱未交之欵尚佔三分之二强今向和議席上提議减免其辦法不能混同當就各國先後不同之情形剖分各有理由之辦法乃不致受協同一致之駁回不揣愚陋謹分别擬議如下（一）德奥兩國旣屈服於恊約國中國居協約之一所欠該兩國賠欵當然與其他在中國境内之財産一律爲無條件之没收不再交付（二）美國應收之賠欵旣經退還爲中國辦學經費以後照舊辦理毋庸請其減免（三）日本應收之賠欵旣有退辦敎育之議尚未實行在我提議之先應由我大使探詢日本大使竟見能否定議實行如能實行不必提議減免不能實行則一律提議如此交涉較爲圓融（四）英法俄比意西葡荷瑞九國及歸英國代理各國應收之賠欵一律提議請求本利全部槪行減免按照所擬辦法四條上三條以易辦到第四條殆有辨論之餘地不可不多籌應付之法以免臨時爲難蓋應取之欵俄國最鉅現又最窮五年緩交之决議各國皆全部從緩獨俄國緩交三分之一其情可想今又議全數減免萬一俄使不允暗約諸國聨同阻格彼時我國恐不能不退讓一步改提減免一部之議所謂減免一部者即以後每年祇交本銀免交利銀是也倘能辦到此步以後亦減輕數百兆之負擔倘讓到此步各國仍有阻力或援美國退還辦學之法議將賠欵全部以後仍按年照交所交之欵全部退還中國分給振興敎育實業之經費果如此立說吾國不能不歡迎其熱心榮予以美名慨然承諾再不便設詞拒辯致類乞憐惟求承諾之先尚有最要一着要求列國公認者一着維何即延長期限是也查此項賠欵約定至民國二十九年交清今後若仍然按期照交雖將全數撥歸中國誠恐力難籌足年年短欠反貽列國之干涉美意變爲惡意不如求請展限二十年至民國四十九年本利一律交清如此則以後四十三年期内每年籌還不及二千萬兩民力較爲從容又將此一千餘萬兩以整理敎育實業行之四十年人才富興國力漸裕百廢俱舉中外輯睦大陸國民實拜列强之賜東亞商務彌增繁榮之休謹依院法提出並開列已未年以後應付諸國賠欵數目表附請公决咨請政府辦理提出者黄錫銓連署者蔣棻許受衡等茲將己未年（即一千九百十九年）一月一日以後應付辛丑和約諸國償欵（本利併計在内）數目列下英國一○七三八九九二鎊葡萄牙一九五七○鎊歸英代理各國三一七五二鎊瑞典國一三二二七鎊德國三八九一六九九七四馬克奥國二○三五七七四八克勒尼比國四四九九八一九○佛郎西班牙七一七六六六佛郎法國三七五九一五○○一佛郎意國一四一一六七八八五佛郎美國三四五六六九○五金圓日本六九二三六一一元俄國二七五二一三九三鎊荷蘭國一九八六六一六弗樂林 
[奉省近聞紀要]  
　　張督回奉之警備督軍張作霖有定二十八日回奉之說代督張作相爲愼重保護起見已令二十八師及駐防新民之二旅三圑並騎兵二十七圑之第三營分布於京奉沿線嚴加保護昨復派憲兵稽查若干分駐各站鐵路警察亦加班出勤防範異常嚴密然張督是否準期回奉則尚未可知也 
　　歐戰損失之查報政府爲參列歐和會議電令各省軍民長官通飭所屬切實調查歐戰損失造具表冊送京奉省張代督及袁代省長接電後即通飭各機關遵照造報以便彙呈聞現已查報者如軍署警備司令部及測繪學校共計損失八十餘萬元民署呼蘭製糖廠公司具報共計百餘萬元其餘尚在調查中 
　　靳雲鵬來查國防參戰督辦段祺瑞派靳雲鵬來東調查國防事宜前日由京乘車抵奉下榻於軍人俱樂部代理督軍張作相設宴招待陪席者有吳汲二師長及馬鎭守使諸人何宗蓮亦並邀列席聞靳氏一二日内即當起行北往 
　　楊以德有調奉說據軍界消息張奉督素好延攬人才此次天津警察所長楊以德撤任張以楊在天津辦理警務成績頗著擬即調至奉天襄辦警政聞曹省長等亦力爲楊氏說項張督回奉時楊或與之偕來云 
[西南軍府最近要訊（平）]  
　　軍政府昨開政務會議商榷撤兵問題僉以北方旣有休戰之言南方亦當不爲已甚遂决定令飭前敵各軍隊恪守原防靜待後命聞此次主張和議最力者爲唐紹儀唐氏由日回滬後即特派專員吳維勳南下賫送要函呈達軍府大要謂和平之不可緩爲大勢所共趨萬不宜拒絶調停自處於失敗之地函中並陳述關於國際問題有足使南方警覺者軍府接函後即開會議决通電前敵一律停戰並催促唐氏即行返粤主持一切大約將西和平會議唐氏即爲溝通南北之人如辛亥故事其匆匆回國非無意也當軍府改組時激烈者謂爲議各機關當局力白其並無此意故今日雖傾嚮和平然亦不可不出以鄭重對於一切進行事宜仍未稍懈茲將最近所聞分誌如下（一）關於軍務者軍府前任命熊克武爲川督熊氏來電力辭復電敦促就任又二十一日特任于右任爲陜西督軍任命張鈁會辦陜西軍務至前敵各軍亦將派員慰勞說明南北妥協之必要各軍士賢勞卓著將來劃分軍區當槪編爲國防軍此時仍應戮力同心各守防地萬一和局决裂即一致征討不可稍生玩忽之見云云亦維繫軍心之一法也其一關於内政者如司法部擬設大理院財政部擬設國稅廳今皆寂然無聞者則以經費無着非因議和而中止也至地方制度會議原定十二月一日舉行滇省議會經派定李泰爲代表省長則派定丁輝遠爲代表尅日起程來粤黔省則派國會議員牟琳爲省長代表電知就近赴會粤省議會亦開臨時會選舉代表列席聞軍府之意對於此舉極爲注重因年來國事糾紛多半由中央地方之軋轢而軋轢之原因則由中央地方權限不明所致故擬將地方制度議妥要求北方承認必達到此目的然後和議方可成立庶民治基礎得以鞏固也其三關於外交者美總統提倡協約國兵工修養募金擬在中國募集一部分軍府以此舉爲南方表同情於協約國之好機會决議由護法各省捐助五萬元除佈告商民踴躍捐輸外並委任十六隊隊長隊員分途募集一爲軍政界之有勢力者二爲紳商之有名譽者三爲公私立男女各校長現正積極進行又法國政府發行决勝公債經法國駐粤領事函請軍府勸募軍府當即認購十萬法郎並發出通告曉諭商民慷慨應募稍盡恊助協約國之義務此亦對外籌備之一端也 
[大軍雲集之萬縣]  
　　成都通信云重慶聨軍會議後各軍將領照計進行均集中川東之萬縣自十月十七號起援鄂援陜之兵紛紛至萬者或二三營或四五營不一旬日而各處公所槪爲軍隊駐滿如城内之城隍廟禹王宫萬壽宫勸學所三聖宫等如城東之高等女子小金中學校鐘鼓樓等如城西之帝王宫五顯廟西山觀接引寺萬壽寺蠶桑學校等如裏頭街之藥王裏天上宫火神廟南丹宫浙江公所等此外尚有駐紥民房者如西山之王用 
 
 
 

Page 7

 
 
　　九李子益杜納墉左逸仙等寛大院宇皆爲其駐紥地至其數目則不易知聞日内即將東下援鄂滇軍田旅長駐萬後以氣候漸寒需用被蓋甚急由田飭四堡公所設法預備該所開會提議由四堡保董恊同警察向各舖户商號勸捐分爲三等上等捐錢四千文中等捐錢二千文下等捐錢一千文照警章分爲三區第一區共捐錢二百千有奇開設客棧者出被蓋一床無被蓋折錢三千文第一區捐得被蓋四十七八床上下第二區較一三區富庶共捐被蓋錢六百千被蓋三十床第三區共捐被蓋錢四百千被蓋四十床一般人民因之嘖有煩言又聞田旅長在萬設卡收稅因收棉紗稅每包銀七兩正各商人不承認致裝棉紗之船被阻在萬者數十艘棉紗原係子口入關時已完全加收國稅故無論商人運往何地不能另完釐金等各項雜稅歷年通行無阻田旅長駐萬以來籌餉數次上月復飭商會於統捐外另抽臨時軍餉釐金不俟商會承認即在河邊設卡抽收商會無法呼訴祇得暫行承認田旅長又在聚魚沱竪旗抽收過江捐如不完軍餉釐金扣留船隻商人羣抱不平對於抽收棉紗一項已電請稅關轉電各當軸令其取消至過江稅亦已由宜昌洋關派來兵船一隻與田旅交涉田旅不允至上月某日幾起衝突經郵局副辦英人雙方解釋始散翌日傍晚兵船放大砲六響全街商人震動不知何故事後調查始悉兵船在程家壩開砲向千鈞石射擊藉以示威目前雙方仍相持不下聞該兵船已電當局請加派捕船來萬如旅部堅執不允取消恐萬縣從此糜爛矣不僅此也日前知事徐公壽因受各界慶賀乃於某日在楊家花園宴客至午刻突來旅部兵隊一排向客堂直入軍裝整齊槍内實彈聲勢洶洶各紳見來意不善紛紛散去僅知事一人在客堂内某排長曰紳糧何在我要會紳糧說話知事答曰今日是我酬客各紳糧尚未至此地非論政事之所如有要言俟回署籌商某排長不悅曰須即刻將紳糧交出不然定要往捕知事曰我就是紳糧我不做此知事亦可砲斃我亦可一時秩序不亂排長乃始謝曰公何必怒我無非奉旅長令耳仍請演戲可也言畢遂去而來賓各太太已戰慄無人色矣近聞田旅長見一般人民反對甚烈又恐釀起外交乃於六號發一取消之電其文如下聨帥總司令省長顧軍長黄道尹鈞鑒迭奉聨帥電令已將抽捐辦法於魚日完全撤消矣特聞田鍾谷叩魚印 
[一週間之蘇會觀]  
　　一週間來蘇議會惟開大會三次三十三日大會出席八十八人錢議長主席以不足兩小時之短促時間居然議了十六案（一）徐議員宗鑑提出請願政府列席歐洲和平會議應提問題緊急動議案（二）張議員援提議請願政府對於歐洲和平會議應有正當之要求案兩案合併討論成立交特别審查會（三）薛議員學潛等提出組織世界戰爭後實業研究會緊急動議案成立交實業審查會（四）請議審查會提出寗通等屬商會聨合會長張詧等請議查照元年議决江蘇貨物稅章程提出修正案（五）任議員桂森等提議江北貨稅仍宜援案請求修正以蘇商困案兩案合併討論成立交財政審查會（六）張議員宏業提議整頓各縣保衞圑案（七）劉議員伯昌等提出建議整頓各縣保衞圑案（八）凌議員木生等提議江北各縣切實整頓隊圑以防土匪案（九）郝議員應泰等提議各縣警備隊咨請省長通令互相聨絡以便調遣案四案合併討論成立交内務審查會審查並整理條件以保衞圑警備隊分立兩案（十）朱議員德恒等提議衞屯繳價害民案（十）（一）王議員紹鶴提議請免屯田繳價分别升科折稅案（十）（二）請議審查會提出江都馮開科等請議請免屯田繳價案（十）（三）請議審查會提出江都焦春芳等請議請免屯田繳價案（十）（四）請議審查會提出江都詹介臣等請議請免屯田繳價案（十）（五）請議審查會提出丹徒吕處中等請議請免屯田繳價案五案合併討論成立交財政審查會審查（十）（六）夏議員嵩等提議整頓運河工程局集欵施工辦法案成立逕咨省長二十四日星期休息二十五六七三日均開審查會至二十八日又開大會一次以江北各地商會代表到處哀懇出席之結果下午二時七分到者竟有一百四人之多續到者又有四人共一百八人由錢議長主席議事日程所列共二十五件至五時而散會惟第一案財政審查會報告修正貨物稅章程案二讀通過接開三讀會通過第二案財政審查會報告請免屯田繳價案結查依據審查會報告由秘書起草出咨第三案財政審查會報告修正江蘇各縣地方欵産經理處條例案僅通過第一條壁鐘已鳴五下議長甫起立欲宣告延長時間而各議員已紛紛出場而去只得摇鈴散會是日雖只議兩案而議場情形有可紀述者（一）當討論第二案時王紹鶴起述江都高郵兩縣辦理官産人員與縣在事相狼狽將屯户威迫繳價拘押種種情形有涙隨聲下之况（二）當開議第三案時徐宗鑑起言審查會雖無䂓定開會人數惟定額均爲單數其用意當含有過半數方可開會之意味而本案審查實未過半數此項報告是否可以有效馮士奇謂審查會本無人數規定且本無拘束大會之效不過不過半數亦可開會則以不出席爲挾持者不能達其目的耳朱紹文謂審查會人係單數故須過半數然則本會議員一百六十人係複數何以須過半數方可開會聞者軒渠不止昨日（二十九日）又開大會一次二時二十三分開會出席者八十二人續到十九人錢議長主席第一議題繼續討論各縣地方欵産經理處條例以第一條已經通過以第二條付議討論亙一時半其爭點凡四（一）審查報告原文爲經理處設總董一人黄守孚陸以鈞提出修正意見書主設副董一人（三）孔照晋宋銘勳王鴻藻金樹芳邵玉銓徐宗鑑主於總董之外設董事或主十人或主四人或主二人至八人（三）朱積祺主設董事會（四）朱紹文任桂森主不設董事其論點大抵以本縣情形爲主觀誤會欵産處當削奪舊有各董事之封土又有調和地方黨派之主張故其論辯頗爲勇敢最後陳大猷請分層表决先以設副董一人表决大多數起立次就設董事問題討論唇槍舌劍又鏖戰了十分鐘末由黄守孚起言請爲設副董一人句下加但酌量地方情形得設董事二人以上十人以下其名額由縣行政會議規定之二語附議者多數遂以黄說表决全體起立第二條通過討論第三條原文爲總董之選任由縣敎育農商會長副會長及市鄉董有無記名單記投票選出二人呈請縣知事遴委一人又大生爭點陳伯盟謂應有被選舉資格以有五萬元財産辦地方公益事務十年以上者爲資格陳大猷屠宜厚主純粹選舉邵玉銓主指名選舉謂宜由縣知事加倍開出人數由行政會議選舉之朱紹文說明屬草之理由宗大陸學說立論謂係事務員當然用制限委任制黄守孚反對之謂本案原係局部的無名自治又係對於官廳負監盤清算决不可以任官廳以遴委之權以便其朋比而没自治之精神朱紹文抗辯之而邵玉銓等紛紛自由退席議長亟呼課長守衞長出外找尋而黄鶴一去竟不復返時甫四時三十分而昨日大會遂以告終計其成績不過通過一條條文而已今更欲爲閱者告者以神清氣爽之蘇議會不幸以公費問題之故弄得氣象黯淡停頓不前致六十日之常會過了五十日誠可謂蘇人之厄運近聞反對加費派之中堅分子已略爲變通擬以常會四百八十元每一臨時會二百四十元爲協商之基礎而以每年有三臨時會亦支二臨時會公旅費及大會審查會請假缺席均須截曠爲附帶條件聞已得多數之同意加費派亦自悟受人播弄徒負惡名且已知七年度内務行政預備費祇有五萬六千餘元除了舊議員遞加老俸二萬元之外所餘不過三萬餘元斷不能達提案之目的（提案目的須追加十四萬元左右）故亦有聊以解嘲之勢而少數人則尚力爲播弄一時尚不能解决反對派則除上列之協商外决計深溝高壘不再曲爲遷就惟内憂未已外界之難題又來李督軍以江北匪禍一時難於肅清擬編練省防軍數旅以資鎭壓計費須年在百萬金以外曾數邀正副議長商榷議長不能置可否李督則商之齊省長擬提案交議而輿論則以爲蘇省民窮財盡决不能更加負擔惴惴焉惟恐此案之提出也 
[寗垣會務之紛忙]  
　　建業俱樂部省議員榮宗銓等五十六人發起組織建業俱樂部業於上月二十七日成立其俱樂部地點設在華園緣俱樂部之發起以議會政治之特長在集衆思而廣公益今開會期日除會場相見外無交換意思之機會加以公寓被佔離羣散處渺不相知徒使開會時間虛糜於盈庭之辯論特組織此俱樂部以爲交換意思之方法並擬訂簡章八條以便遵守第一條江蘇省議員爲謀集思廣益起見組合圑體定名爲建業俱樂部第二條本俱樂部以交換意見聨絡感情共謀發展地方事業爲宗旨無黨派區域之别第三條本俱樂部以省議員組織之但非議員而有議員五人以上之介紹者亦得入本俱樂部第四條地點暫設於華園第五條本俱樂部因辦理事務之必要得公推幹事若干人並以一人常川駐部第六條開會日期及時間定爲省議會議事日之上午十時如有特别事件得由幹事臨時酌定召集之第七條經費分常捐及特捐二種常捐在議會常會期内每人三元臨時會期内每人二元特捐由各人自由捐助之第八條本簡章有未盡事宜得隨時修正之 
　　水利協會水利協會於昨日上午十時開職員會討論開會日期列席者沈惟賢季通宗嘉祿董永成陳伯盟等當場議定本月二十六日先開大會後開研究會以謀蘇省水利之進行今已發出通知請各會員先期到會其通知云啓者本會照章每年開大會一次研究會二次茲定於十二月二十六日開大會即於大會終了後接開研究會屆時務祈駕臨如有議案務請先期寄交本會印刷分布爲盼 
　　和平期成會南京和平期成會種種進行送誌本報現定於今日（一日）下午二時開成立大會查該會自推省會議長錢崇固爲會長後一般議員加入者已不少聞今日開會督軍省長均派代表軍警政各長官屆時皆將到會演說茲將通知原啓錄下天警民國兵起蕭牆兩年以來暴骨如莽民生因之塗炭百業因之停滯金融愈以恐慌匪盜愈以跳梁國命將傾不絶如線迺者歐戰告終暴力摧敗和平之聲東漸亞陸全國上下郵電交馳被髮纓冠謀其不協我寗當南北之衝元二之間迭遭兵燹懼聞鼙鼓甚於警弓地方人民感軍民長官維持調護之誠本天下興亡匹夫有責之義頃者各省發起和平期成會次第成立爰由總商會農會敎育會地方公會及市區辦公處省垣各報館等六圑體發組織南京和平期成會代表地方呼籲和平業經報告在案茲定於十二月一日假四象橋浙江會館特開大會用特函請台端屆時蒞會贊助進行實紉公誼 
[鎭江之全省中校長盛會]  
　　黄任之戰後中學敎育譚　　本届全國中學校長赴北京會議蘇省與會者係省立第五中學及第八中校校長童李二君日前由京返蘇特邀集全省省立中校校長於今日（二十八日）在鎭江省立第六中校會議並報告一切午后三時開會大致謂中學畢業生出路綦難現已决議應添設第二部各校亟應速爲舉辦以期早收實效黄君任之於此種議案夙所主張特蒞鎭與會發表意見晚間七時復開會演講其大旨略謂此次歐洲空前戰爭倐起倐滅其致戰之由質言之爲互爭世界經濟權耳自美加入戰圑德奥終致屈服非僅武力之不足亦經濟之不敵也即以吾國南北交鬨而論若非有人雙方助以經濟何致禍延兩載今日有和平之希望者南北之經濟無人協助耳故將來世界國際間之伸屈當一視經濟力富足與否以爲斷吾國值此世界經濟潮流絶大變更之際必先謀所以獲一立足發展之地位顧事實上吾國經濟之狀况果有發展之餘守乎個人之經濟亦果有發展之餘地乎退步言之個人之生活其已足維持乎其未受敎育者姑無論已其已受中等以上之敎育者將來盡能維持其生活乎則吾有未敢言者何也據近年調查中學畢業生升學僅三分之一餘皆無一定之職業長此以往中國前途何堪設想此敎育部對於中學第二部之添設所以認爲必要者也吾國舊學制之弊在中學畢業後除升學外無就事之能力譬如旅行長途無食息處勢必半途而返若由中校第二部畢業固可升學亦可謀生猶行遠者有食息處則不致廢於半途孔子不云乎學而優則仕仕而優則學優者足也仕者事也蓋學足而後辦事始無知識缺乏之虞經若干時辦事之經騐而復升學則可得事實上之佐證互相因果收效極巨友人穆君幼而力學長而經營棉業旋復留學美國實地練習歸國後組織紗廠成效昭著今日爲吾國有名之紗廠長其明證也諸君之寳貴腦力與手腕皆諸君父若兄費許多之金錢國家費許多之金錢始克具此設畢業後仍不能利用以謀効用於國家服務於社會又何取具此寳貴腦力與手腕乎吾人生此世界個人生活問題固當儘先解决而公共生活服務社會又當同時擔負之也美國克蘭博士嘗言威爾遜總統能建立大事業其爲人所不能及者盡能於萬事叢集之時擇其要者專力行之不達目的不止初任大總統時則專注於墨西哥問題繼乃專注歐戰問題今乃專注議和後國際問題其專一進行之方針猶單軌汽車不能稍有偏頗所謂單軌意志是也予對諸君所貢之意簡言之盼望諸君脚踏實地勿走險路認定方針單刀直入效美總統之單軌意志勇往直前各展其本能從事職業以吾國地大物博民庶繁多開闢無窮之利源執太平洋商業之牛耳發展國家經濟之勢力惟諸君子是賴焉云云歷時約一句半鐘聽者咸欽佩不置是晚黄君即寓該校聞明日參觀九丸師及苦兒院後即附車往甯矣 
[杭州快信]  
　　司法部密電稱歐戰業已告終和局瞬將成立我國亟宜乘此時機收回領事裁判權仰傳知法界人員各抒所見限電到二十日内彙總報部以備採擇 
　　省議員阮性存因選票舞弊案提出不可不開票檢視理由十種開票檢視辦法三種即日付會公决 
　　閩訊浙軍二四兩圑現仍安駐厦門三圑分駐同安一圑出發回浙徵兵委員現亦一律徵齊次第開拔赴厦雙方各守戰線靜待後命 
　　省會第一監獄原有櫳房連病室共七十間每間至多能容十人據最近調查所覊罪犯已達八百五十六名大有人滿之虞金署長現擬呈請設法疎通 
　　經審廳長昨委林佑人充鄞縣地方審判廳書記官候補知事汪元溥昨奉菸酒公賣朱局長委充第八區公賣分局長 
　　甌海黄道尹因要公電請晋省面陳昨奉照准 
　　東陽縣屬孝順鄉郭家宅等處食鹽向仰給於温台兩郡現擬在該處准商開設鹽店惟每年銷數若干鹽運署無案可稽已令該管場知事尅速查明具報 
[地方通信]  
[松江]  
　　互爭漲灘之處理金山縣江浙交界之扶王𡉑地方有新漲海灘數萬畝前因金山平湖兩縣沿海漁民互相爭奪涉訟到官旋於本年五六月間兩縣會委徐亞伯沈耀銘詹鳳山等前往該處恊同紳保切實查勘勘得該灘係屬金山縣管轄詎平湖縣沈委員飾詞偏復以致兩縣各詳省長請示解决茲經蘇浙兩省長各委任用縣知事林某孔某於昨日會同金山縣知事詹亮疇平湖縣知事朱孚保重行覆勘勘得新漲海灘確在金山縣管轄區内但此事相爭已久終宜和平解决遂議定將該灘作爲兩省公有之地以免爭執所有完糧問題即候呈奉兩省長指令辦理以昭公允 
　　天恩堂之大慶祝城内天恩堂班德生牧師於十一月三十日在該堂舉行世界和平慶祝大會男女來賓到三千餘人由班牧師柬請南京國立師範附屬中學校長陸規亮爲主席軍政各界之到會者有防守司令王銳縣署第一科長劉廷弼第三科長顧稼軒勸學所長張彬士縣立高小校長錢魯詹楊繩武等午後一時開會先由上海青年會體育圑演習各種體操拳術球術等姿勢活潑極爲美觀次由耶教監理會麥監督陸規亮順稼軒青年會體育部幹事高某西教士安迪生步惠廉班德生等先後演說直至五時許始茶宴閉會是日各學校中如省立第三中學校縣立第一第二兩高等小學校縣立第一女子高小校私立景賢女子專修學校景賢女子兩等小學校松筠女子職業學校私立尊親國民學校松江孤貧兒院等均圑體到會參與祝典洵極一時之盛 
　　大慶祝之第三日三二睅爲奉令慶祝世界和平之第三日各界機關依舊懸燈結彩惟學界方面除遵令懸旗外都已照常上課夜中聨合救火會舉行提燈會各會員均衣制服各式燈彩多至百十餘種爭奇競巧極見匠心中間更雜以各種扮演之古裝戲劇後尾大龍燈兩條由西外迎入城内復出東門至華陽橋仍沿原路折回途中百子花爆之聲不絶於耳觀者咸目爲數十年來未有之盛舉云 
[蘇州]  
　　郵局員之更調蘇城郵政總局郵務員陳錫章現奉江寗郵務管理局調充徐州郵局總文案又支塘郵局長尤志生因病出缺已由蘇局委任郵員蔣志坤前往代理 
　　續解協濟捐欵蘇城總商會日前將各業交到歐戰恊濟捐欵彙交商業銀行轉解已誌前報茲悉該會又繼續勸募收到本會會董曁各業捐助之欵連前共計洋三千二百三十一元如數解交商業銀行兌收矣 
　　慈善圑開始施粥蘇城玉業公所永濟施粥局定於冬月初一日起指定府前元妙觀泰伯廟橋倉街張家橋駙馬府堂北寺三家村慕家花園等九處逐日按處放粥又各區半濟粥廠亦於同日實行散放刻已派人調查貧苦散給粥票矣 
[揚州]  
　　銅元之查禁及減折通泰各塲商收購灶丁之鹽向用十文銅元自念文銅元充斥揚郡以來各錢莊率以此項銅元付之於塲商而灶民處於海濱偏僻之隅恆不受用致各商咸受影響現經多數商人議决（一）以現金將揚城各莊念文銅元收罄存放揚州商會由各商攤買（二）請江都縣通飭各警區查禁十文銅元出境念文銅元入境業由淮南塲鹽商會館牒呈運署核奪並聞江都縣署亦奉財政廳訓令念文銅元自下月（十二月）起照六折流行（每個當十二文）趙知事因關於商民損失甚鉅特函知商會核議郵政局方面售賣郵票念文銅元業已不收矣 
　　委員查勘　道揚州瓦窰鋪一帶縴道年久失修塌卸處甚多殊與鹽運有關現淮運署因據鄉　趙恩洪之請特委員何某前往查勘以備鳩工修築 
　　知事親赴樊汊江都縣知事趙蕖裳於三十日親往樊汊聞因警務事宜事竣即返署中公事暫由王承審人芊職務　　江米到銷暢旺上江米商現特販運大宗江米來揚銷售每石祗售五元較之揚城米價廉一元之譜人民爭相購買故銷塲頗形暢旺 
　　十二圩之祝勝提燈會十二圩慶祝協約國戰勝之提燈會由商會先行發出傳單定二十九日下午六句鐘假鹽塲公所爲總集出會之地燈燭均由商會備好各商店每家派一人到會並沿街結彩張燈先日下午四句鐘十二圩各學堂學生結隊沿街經過高唱國歌至是日午前有兩淮緝私新軍宋營長部下一連二連四連連長統索部下兵士身佩紅色絶花整隊沿街而過並高聲唱歌未幾各學堂學生亦排隊往復街道至下午六點多鐘軍商學各界及鹽帮董事等咸至鹽塲公所會齊分班起行首由鹽帮董事諸人引道次則宋營兵士再次各學生及音樂部末後全鎭商會魚貫出發按班而行由鹽河至頭帮廣益錢莊門首過鹽塲而東行沿正街至尾帮大營轉北行由後街至利運街向南走復至安益街經學堂門首仍向北行出安益街趨向西行至鹽塲公所始各散歸是日人數甚多非常熱閙最奇者商會紥有松柏長亭一座中安汽油燈照耀光明人人稱贊不置云 
[鎭江]  
　　商市彙誌二十九日本埠小麥市面略爲起色因各麵粉廠陸續辦進萬餘石以致人心上趨惜存貨太多價格究難驟高江北高小麥每石二兩六錢芝蔴市面近因到少銷多價亦見好今日淮北芝蔴開盤每石巳提至五兩八錢糧食銷路呆滯市價無甚變動高白米每石五元四角本廠機織各種粗布各帮銷路不甚湧旺僅山東河南烟臺等帮稍有購買本街店舖發染貨亦稍見活動市上存貨較少之牌每疋漲四分至八分徒陽兩縣出産以絲綢爲大宗本年新絲上市産額不豐價格驟漲育蠶各户雖收成歉薄得價殊昂尚堪彌補行家則無利可沾至綢業成本較重洋莊銷塲减少客路又未能暢旺虧耗甚鉅現歐戰告終絲綢兩業中人皆冀收桑榆之補云 
　　美軍艦到鎭二十九日上午十時有美國軍艦二艘駛抵京口下椗江心午後兩艦長登岸會晤駐鎭各西官艦中弁兵亦至烏洲山甘露寺洋馬路等處游覽一周聞小駐數日即須開往上江云 
[安慶]  
　　恊約戰捷之慶祝二十八日爲歐戰勝利慶祝之第一日省垣政紳商各界領袖曁海陸軍水陸警商圑救火會童子軍工圑以及男女各學样均齊集於督署禮塲前依次排列秩序井然並柬請外賓聖公會天主堂耶穌堂各國教士並聖公會男女學样西教員美孚經理蒞塲共同慶祝十時振鈴開會由副司令汪鏡人君指揮禮節並說明發令動作（一）摇紅旗爲預備令（二）放銃爲動作令（三）摇綠旗爲終止令發預備令時除發口令及摇旗外另有肩牌上書應行禮節周行全塲令人注意各校奏樂時依次至奏樂處奏樂首由聖保羅學校奏樂次主席宣讀祝詞次第一師範第一中學合奏樂次全體唱慶祝歌次舉行全城信號全塲作樂各生手舉恊約國旗飛舞萬國旗光直入雲際燦爛奪目歡聲如雷次海陸軍警商圑舉槍敬禮各界向恊約國旗行三鞠躬禮呼恊約國萬歲中華民國萬歲和平萬歲次法政學校第七中學合奏樂次法教士榮士鐸演說次財廳劉吉甫廳長演說次工業學校安慶中學合奏樂次全體攝影次農校及各小學校合奏樂乃散會是日海陸軍警商圑荷槍遊行說十二時由禮塲出發東行經過吕八街警廳教育會法政學校轉大拐角頭過耶穌堂直出北門繞道大觀亭遊西門大街入西門過商會財廳直游四牌樓到大二郎巷聖公會出小南門遊行江邊進東門過天主堂至同仁醫院經過道署下吕八街過高等廳由三步兩橋轉錢家牌樓回司令部散隊沿途各機關均燃放爆竹頗極一時之盛 
[漢口]  
　　鄂西停戰後之商業自鄂西停戰撤防後商務交通漸次恢復四川棉絮布疋各項多仰給鄂省爲其入口貨之大宗自鄂西激戰以來交通斷絶斤絮至六串尺布至有五百文之價值茲武漢棉布各商業多辦齊貨物準備西上矣打箭爐一帶所出之漆行消最廣久爲出口貨之大宗今聞鄂西交通便利亦已有電到漢準備連貨來鄂川漆價值將落秀山秀油梓潼桐油亦絶無僅有之出産戰事方殷各榨坊之油桶已如山積今亦漸次東下桐秀各油當不如前之昂貴矣川鹽行銷鄂中已佔西北西南兩方自靖國軍起後該鹽行銷只施南一隅其餘荆宜襄鄖食鹽多仰給淮廬致四川鹽政大受損失昨聞該鹽商董已通電鄂省公署規復舊觀果時局解决當必有圓滿之希望藥材中厚朴枸杞貝母牛膝各項川中所産實爲各省所不及自川鄂戰爭來源斷絶漢上各藥店所用川貨無不異常昂貴今旣川途無阻而漢上之入川購辦者已紛紛亦去矣 
[甯波]  
　　恊約勝利之慶祝歐和慶典以二十八日爲開始舉行之日是日日間城内外各店舖俱懸旗紥彩亦有堆塔牌樓者電燈公司於每株電桿上懸五色旗一方旗上綴電燈一盞爲費頗鉅晚間萬燭齊明街衢照耀如白晝江北岸一帶尤爲熱閙游人如織車與不能通惟提燈會者甚少僅甬紹鐵路職員及小工警察數百人導以軍樂燭炬與紙紥火車及以柏機編成花圈上以白棉堆成各種器物亦頗悅目九時許太古碼頭施放烟火至十一時許游人始散是夕江東亦有燈會東門街南洋兄弟烟草公司除於門首懸旗並由上海帶到異種菊花多種紥就菊花山一座旁綴縐彩入夜於山上高懸汽燈光耀奪目如同白晝踵門來觀者甚多二十九日又宴請各界云 
[杭州]  
　　省議會將有足數之希望浙江省議會自十月二十一日召集開會以來業經四十天而此四十日中間僅僅選出正副議長而第二席之副議長尚因檢票問題未曾解决三十日簽到者有一百三十餘人而出席者又僅六十餘人開會後延長時間至二十分速記向休息室催請凡三次均云不出席於是由議長宣言不足法定人數照章延會嗣聞有人向兩方面疏通已稍有效果大約下星期一日（即二日）可以開選審議長但姜案問題尚未解决 
　　提燈會之餘聞二十九晚之提燈大會學生以工業學校爲最多而燈綵則以廣濟醫校爲最有電車燈及兵輪燈兩種搆造頗爲巧妙蠶業學校則以絶紥成蠶蛾形及繭子形亦頗有趣省立貧兒院則有青獅白象燈蝦兒燈五色國旗燈恊約國旗燈地圖燈飛行艇燈尤爲特色女子師範則以紙仿照三角式之學理製成各式綵燈上書寰宇燈清慶祝和平等字樣異常精緻以上各種燈均由各校學生自製此外亦美不勝書商界一方面則以袁震和綢廠之各項燈牌爲最優美均以本廠細紗糊成甚爲光亮又有兩小兒手執荷花燈盒子燈身衣錦繡之服駕於檯閣之上而行蓋該廠商標係和合二仙也又有各店夥均肩披該廠所出之綢緞標明種類五光十色頗爲美觀其餘如武林鐵工廠虎林公司天章公司等亦均有特色社會方面如安康正始社之燈綵鼓吹綵結行之各式燈牌燈亭各集水龍會之旗燈均甚美觀又湖墅保衞圑圑丁每人肩槍槍上掛以綵綢一手執一種紙燈各式不同其救火隊之水龍皮帶裏以綵綢儼如龍形此外各式各種美不勝收未能一詳誌 
雜評一 
内亂與國民（默） 
　　東海諭敎育部謂内亂迭興由於國民道德之隳落其言可謂因果倒置矣蓋國民道德雖隳落尚非搆成内亂之完素而今日内亂之影響則實足使國民道德益趨於隳落此固人盡知之者也試問年來内亂之循環不已非由於武人之爭權利乎官僚政客之爭黨派意見乎南北相持而不和者果屬於何人乎凡此皆係少數當局之事而與多數國民無預也我多數國民不過供少數當局釀成内亂者之犧牲而乃反以内亂罪之不亦寃耶 
　　嗚呼今日之内亂由於少數當局之道德隳落耶抑由多數國民之道德隳落耶吾不能無言 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[大批郵件將由美抵滬]  
　　大陸報云美郵局稱興洋丸阿刺伯丸南京號等四船將載大批郵件由美來滬此星期内即有若干到滬而在本月十九日左右則有一千零七十三包郵件到滬郵件如是之多係本埠美郵局前所未有者美國總郵政司通諭各處郵局勸令寄信者儘用數額較大之郵票如須三分郵費可貼三分郵票一張而勿貼一分郵票三張上海尤宜照此辦理蓋郵票之供給非一時所能得也查郵局此種通諭當係爲節省紙張與印刷起見再郵局所售儲蓄印花向來每人每次僅許購美金百元今則無此限制惟每年不得逾美金千元云 
[中日茶業之消長]  
　　昨日上海日報略云自本年一月至八月日本輸出茶二千一百三十四萬斤價一千二百七十五萬元比上年多二百十一萬斤價增三萬八十九萬元内以綠茶爲最高烏龍磚茶紅茶亦有相當之進步烏龍日本産極少而輸出驟增十九萬斤者由臺灣運日然後出口也又據靜岡再製茶葉所調查之日本製茶輸出於紐約·志克哥·太平洋沿岸·加那大者以志克哥爲最鉅自五月至九月末上年爲二千三百六十五萬二千磅本年爲三千一百零三萬七千五百磅約增七百四十萬磅至華茶之輸出向有紅茶綠花紅磚茶小磚茶茶末等銷於俄美香港印度英法等處固綠茶之産地而日本茶業之勁敵也自俄國擾亂英國禁止進口加以爪哇茶之競爭輸出大减即民國四年尙有五千五百萬兩五年則四千三百萬兩而六年只二千九百萬兩正與日本爲反比例然此華茶却有最好之銷路滿洲里國境以外待貨甚急無論何貨均可獲利而茶爲尤甚哈爾濱華茶一俄斤常價羅卜三四元現漲至羅卡四十元當此歐戰已停倫敦市場物價大跌上海大連銀價同落華茶大有去路華茶之减少正日本茶之大好機會也綠茶向銷美國據美國調查自六年七月一日迄七年六月三十日輸入之數比前一年增四千二百萬磅共爲一萬四千六百三十萬磅内印度錫蘭茶四千四百萬磅日本綠茶三千萬磅此外烏龍茶一千八百萬磅茶末二十一萬磅爪哇茶二千八百萬磅其所以增加者（一）個人所需增加（二）陸海軍用（三）英美茶商之囤積待價（四）聞特許規則消息時之大定貨（五）六年六月底存貨缺乏（六）再輸出之增加是也據日本製茶中央會議所西巖氏所調查爪哇茶之輸入美國三四年前非常發展直將奪錫蘭茶之席云 
[紗廠聨合會致北京電]  
　　請免機製物分運單貼用印花 
　　財政部咨稅務處分飭各海關凡機器仿製洋貨及機織洋式棉貨之海關分運單認爲免稅單之一種責令商人貼用印花稅一元五角曾由華商紗廠聨合會聨合各機關去電力爭已迭載本報乃財部寒電仍不允取消嗣由上海總商會呈請農商部稅務處維持尙未批答現又由紗廠聨合會特舉代表劉樹森入都面陳困難情形并由該會會長張季直先生去電痛陳利害茲錄電文於下北京分呈大總統理理鈞鑒財部令已完正稅不再重徵之仿製洋貨及洋式棉貨海關分運單爲免稅單之一應貼用印花一元五角一若忘其旣納正稅不得以免名者昔之不再重徵所以保護幼稚之内國商民稍减外商之壓力俾得漸或發育耳今於仿製洋貨及棉織業竭力提倡稍有動機又加以甚重之印花稅是變相之反汗無形之搤吭耳於民則困於國何利除由劉代表樹森面陳一切外務希飭部軫恤商艱收回成命俟工商業盛興再策正當之良稅迫切待命伏乞矜鑒紗廠聨合會張謇等叩 
[戰時軍艦損失之審查]  
　　海軍藍總司令前奉海軍部飭查吾國參戰後軍艦所受損失曾通飭各艦隊詳查呈報在案茲聞各艦隊已有造報到署藍總司令因事關外交爲愼重手續起見特派審查委員四人分别將呈報表册詳細審核確實再行彙報 
[商榷各學校訓育方針]  
　　江蘇省敎育會以巨界已趨和平今後我國敎育注重之點業經本届全國敎育會聨合會議决陳請敎育部採擇至各學校訓育方針自應與辦學諸君詳加商榷以資改進已定期本月二（即今日下午四時一刻開談）話會業已函致縣敎育會轉行通告各學校原函（已紀上月二十八日本報）惟本埠各中小學校長及主任敎員凡未接到通告者均可與會以俾共同商榷云 
[檢查敵僑機關將撤銷]  
　　自吾國對德宣戰後本埠交通機關如郵電等局均由松滬護軍使署派有檢查人員檢查此外如松滬檢查所（由陳交涉員兼辦）係辦理敵僑查報等事現歐戰停止關於敵僑處置問題將有相當辦法故聞以上機關將於陽曆十二月底撤銷以資結束云 
[華界敵僑須按月查報]  
　　松滬盧護軍使前據敵僑收容所所長迭次呈報該所内收容之敵僑往往告假出外久不歸所聞有潛往租界匿居者已由租界中西官飭探嚴查緝拿務獲引渡茲恐該敵僑等或有避匿華界境内自應一體查缉是以令飭淞滬警察廳轉飭各區署所分别嚴行查察務於月終時造報以憑查考徐廳長遵即通傳各該署所警正佐遵照辦理所有收容所内潛逃各僑與由租界遷居華界之敵國商人眷屬等仰即隨時查察按期報告勿稍疏懈云 
[協濟湘賑游藝會續紀]  
　　昨日爲南洋公學舉行協濟湘賑游藝會之第二日佈置益備軍樂仍有三隊招待亦甚殷勤惟天氣陰沉略覺减興下午一時開會來賓陸續蒞止雨操場奏中國音樂獻技者皆一時專家旋奏崑曲係崑郡東山曲社社員計社長李伯薇社員王平毆徐穠怕朱湘波江義雄徐禹占張志樂殷致祥殷正賢濮芝卿閔采臣李邦采衞序初沈夢伯魏旭初沈月如盛寳初朱志雲王君雅等二十餘人同按夜奔演官小逼投淵喬錯俠試瑶台駡曹等數闋抑揚婉轉聽者莫不嘆賞同時大操場有童子軍表演旗語行營救傷等技術手叚敏捷精神活潑足徵該校童子軍訓練之有素次爲技擊該校技擊提倡最早向由魯省劉震南敎授所演二虎下山雪片雙力子午代月燕青拷打護平雙拐八仙寳劍諸套拳術頗能出奇變化時雖風雨交作而觀者仍不見少晚間七時李松泉君演幻術變化無窮較前晚尤饒趣味八時演影戲數劇其中尤以前星期上海慶祝戰勝游行隊之影片最爲新頴九時演電光世界光怪陸離尤爲奪目十時奏樂散會 
[救濟券第三次開奬紀]  
　　慈善救會發行之湘振救濟劵昨假九畝地新舞臺舉行第三期開奬其一切設備及執事員役悉照上二期辦理並未更改惟將本期售剩退券號碼槪行檢出俾奬號盡在售出劵内不致落空該會會長朱葆三總理徐乾麟會董莫子經主一亭陸維鏞錢達三田資民秦蓉甫陳榮華馮仰唐張賢清等均在場照料官紳各圑體之到場監視開奬者則有松滬護軍使代表副官長孫占元淞滬警察廳長代表勤務督察長顔玉琛上海縣知事代表縣警佐熊烈振務督辦熊希齡代表袁伯夔聶芸台松滬警察游巡第二隊巡長劉文秀中國濟生會代表馮仰三等於上午十時半開奬起至下午五時始將各奬逐一開出茲將各大奬號碼曁經售店家查明列下頭奬第四萬二千八百五十五號江西振裕公司售出二奬第七千零十八號漢口中國銀行代售三奬第二萬一千零六十三號本埠萬寳源售出四奬二張（一）第四萬二千六百零一號杭州廣福來售出（一）第三萬五千三百九十二號本埠瑞源售出五奬二張（一）第四萬零七百五十六號本埠財運來售出（一）第六千一百五十三號松江廣源祥售出 
[廣肇公所風潮之解决]  
　　唐少川出任調停 
　　廣肇公所風潮至今未息該公所各董事及十一公圑等以常此相持非同鄉之福適該公所董事唐少川由日回滬爰請唐君出任調停以期和平　解决昨日（一日）爲該公所常會之期董事出席者十餘人唐少川君亦在其列同鄉到者二百餘人當舉唐君爲臨時主席遂由唐君起立向衆發言謂五福里房租自當照加學額現經增加祇有照現在所加之數至百元一董事二十五元一評議員一節指定出銀若干未免近於專制不如設捐册由董事評議員設法募捐以期得充學費議至此馮少山君起立演說謂公所董事祇知飲花酒呌局不管他事等語繼復由董事研究籌捐辦法中間雖秩序稍亂然仍繼續會議至五時而散 
　　又聞昨日廣肇公所公决之議案如下陽曆十二月一日第四十二期會議議案其一公議廣肇義學學額現擴充至一千名業已開辦自當繼續進以宏敎育而惠寒畯全體贊成其二公議五福里房産前託通行按照時值估價加租經開列清摺前來每年計加六千八百九十六兩七錢應即照加全體贊成其三公議廣肇義學學費除加租外不敷尙鉅應派緣部一本由董事每位每年擔任勸募一百元評議員每位每年擔任勸募二十五元如不滿此數自行補足全體贊成 
[援閩軍續來消息]  
　　援閩軍第一混成旅各圑營業已一併開杭預備雇船渡江入閩尙有援閩之第二混成旅刻已開抵浦口由該旅長面請蘇省李督軍轉致滬密路局飭寧站備車運滬等情已紀前報昨經路局調備頭二三各等客車與箱車共二十輛開往寧站候載該旅軍隊送滬聞該軍抵滬後亦暫駐於龍華操場約明日（三號）可以抵滬云 
　　又聞中央此次新編之援閩軍隊計有四混成旅除第一第二兩旅壛已南下外尙有三四兩旅正預備開差大約本月十號左右亦可由津起程昨聞本埠護軍使署已接政府電令俟該軍來滬希即妥爲照料云 
[迎接護軍使回滬]  
　　松滬護軍使署因接盧護軍使由京來電已乘津浦車南下昨日該署特派副官李鐘元赴甯迎迓并聞淞滬徐警廳長今日亦往迎接云 
[叧建陸軍監獄之籌劃]  
　　松滬盧護軍使前以陸軍監獄附設地方監内名稱旣屬不符且該地方監現在城中與使署相距遼遠凡判决執行人犯遞解旣虞危險而又不便於是飭課籌議擬於使署馬棚基隙地上建築陸軍監獄一所旣符名稱又資便利曾經繪具圖說估計工料價銀呈請陸軍部核撥當因陸部無欵可撥飭令緩議茲悉盧使進京面商陸部由部酌撥若干其餘由滬署籌足即當實行動工云 
[雜糧號虧欵倒閉]  
　　滬南洪昇碼頭之計福興雜糧號係常熟木城帮計培榮所開專做小麥米糧等貨生意頗大計又在閘北股開振興碾米廠兼充該廠經理近因小麥市面跌落存貨過多虧折甚鉅共計欠各莊欵項約五萬餘金於前日不能支撑遂好倒閉振興廠亦以連帶關係以致擱淺昨亦停止營業各錢莊現正派人追尋計到場料理云 
[儉源錢莊倒閉之被累]  
　　無錫儉源錢莊於前日倒閉致滬上後馬路潤昌棧内之儉源申莊亦即不支同日倒閉有米掮客萬和生朱子明華殿卿及米客陸竹堂劉玉桂并閘北某米行等均有現洋囑該莊滙錫或滙往溧陽採辦米石今均被倒欠在内昨日滬上受害各户紛紛搭火車赴錫追償並聞申錫兩莊共倒各户約三十萬元之鉅云 
[無錫儉源倒後之米市]  
　　昨日北市某米行接無錫快信略謂近三日間因儉源錢莊於本年春夏間做餘繭致虧耗銀元二十餘萬目下力不能支業已倒閉以致全市金融異常緊迫米價因此見疲今日（一日）早市售開高糙粳四元六角次至四元一二角糙元五元三角次至四元八九角客糙尖三元八角糙杜尖四元一角糙羊尖三元九角五分粳稻每百斤二元三角尖稻二二一角五分客尖稻二元云云 
[烟酒聨合會常會紀事]  
　　中國烟酒聨合會昨開星期常會並新職員會首由主席陳良玉起言今日到會諸公爲本會之新職員從此協力進行能造福於兩業同人者豈有限量鄙人敢代兩業同人敬表歡迎之誠意俞葆康樂維臯裘如邦等起立答言同人等才薄力淺此後一切進行事件全賴主席挈領提綱導其先路同人等願各竭綿力以隨其後次洪少楚起言本會進行事件屢遭時局之紛擾以致改良稅則一案至今未見實行吾兩業同胞忍痛至於今日正有岌岌難支之勢目前歐戰旣停南北言和而政府又有重商興業之意然我國商人之困實由稅則之繁我商人富有納稅愛國心而不良之稅法實足以制我之死命次金拜仁報告接吳興公民李炎中等發來印刷各件備言浙江第三區公賣分局征捐舞弊情形公决業經李炎中等上書浙江省議會請願議會爲人民代表機關除弊安商必能造福於梓鄉自應靜候核辦議畢時已五鐘遂散會 
[僞造羅卜票案之牽涉]  
　　新閘牯嶺路餘慶里開設印書局之杭州人翟端甫因私造俄國羅卜票一萬四千七百八十四張（每張票洋四十元）在公共租界内混用被該管捕房華探目邵和鈞西探目斐司蓋潑偵知將翟拘獲連同僞票及製造器具一併解送公共公堂訊判各情已紀昨報茲悉新閘捕房捕頭對於斯案極爲注意故於昨日復令包探將翟帶至寫字間秘密研詰口供據聞此案尚涉及虹口海寗路鴻安里之唐金寳法租界寳裕里之陳鵬飛等數人當即密飭承辦是案之中西探目前往會同滙司捕房曁法捕房中西探按址查拿詎唐等早已避匿該探目等遂據情回禀捕頭轉禀麥總巡通飭各捕房探捕一體偵緝務獲解究 
[知事勘浦東道路工程]  
　　上海縣沈知事昨日渡往浦東履勘塘工局經營之公渡橋梁路政及縣苗圃等於上午九時出發由縣警察所撥派長警六名隨行護衞趁塘工局公益小輪渡浦至西渡碼頭登岸由該局董事朱福田導引沿浦濱步行而東先勘東流碼頭馬路繼至塘工局小憇午膳後即赴縣苗圃順道察勘大將浦橋梁至傍晚始返署茲將塘工局經營之公渡橋梁路政等情形分誌於下 
　　開放公渡美孚煤油棧東首向有公渡一所名曰東流向經塘工局保存茲爲該處業户交通便利起見議將該渡遷東一里靠近光裕油廠之旁由該局從事佈置開放碼頭以便設立公渡灣泊小輪該渡適爲楊樹浦之對岸經此發展將來市面之興可以預卜矣 
　　興築馬路塘工局公益公福兩小輪（該輪並非私人營業性質）自前年灣泊西渡以來搭客逐漸增多惟道路未修天雨泥濘諸多障碍故由該局規畫興築馬路以利交通茲從東渡起點業已興工開築先達西渡然後接通洋涇云 
　　建築橋梁縣苗圃在東溝左近琵琶灣地方苗圃左旁爲大將浦是處係東溝至高陸兩行等處之往來要道前由塘工局設渡濟人不取渡資茲以行旅日繁故由該局規畫擬建築水門汀橋梁一座業已丈量估勘計長十三丈闊一丈六尺將於日内開工聞所需經費約計六七千金云 
[最近鎔銀之調查]  
　　調查上月二十五日至昨日止北市泰亨源方記等銀爐共鎔化由香港福州厦門等處運來花啞洋七十五萬四千八百元又省港運來廣東雙角小洋一千三百三十九萬角又本埠各莊之廢銀五萬兩總共烊見九八寳錠二萬六千六百八十四只核見規銀一百三十三萬四千二百兩 
[縣署啟徵漕糧之布告]  
　　昨日（一號）上海縣公署發出布告云照得民國七年份應征漕米每石征收折價銀元五元從啓征之日起二個月未經完納者加征二十分之一續限二個月再不完納者加征十分之一每完銀元一元帶收手數料銀元六分奉令遵辦在案茲屆啓征漕糧之期各糧户應完之數無論遲速同一有完納之期與其限外加價不如依限完納除傳保令飭收繳先發易知由單按户催完外茲定於十二月三日即舊曆十一月初一日啓征合行布告仰縣屬各糧户紳民人等一體知悉速將本名下應完本年漕糧趕速赴櫃全完立時掣串安業遵照規定期限從啓征之日起至陽曆八年一月三十一日即舊曆除夕兩月限滿兩月之内每石征收折價銀元五元兩月限外加價二十分之一續限兩月兩不完納應加價十分之一毌得自誤倘有玩户拖欠定干提追其各凛遵切切特此布告 
[津帮米商擬組公司]  
　　津帮申莊瑞成等號向來裝辦秈米運往北地營業近因滬上有人組織公司運米北上銷售該莊等營業大受影響迭次開會籌議對付辦法現該莊經理劉士昌孫文炳等邀集同業開會後咸以惟有仿照創立公司公推劉士昌爲駐滬代表孫文炳爲北地代表赴京津辦理具呈農商部及直蘇兩省公署核准開辦 
[日商收買舊鑊]  
　　近來日商各洋行派人分赴内地搜買民間舊鐵鑊舊湯罐運滬堆集以便轉運往日鑄練成鋼作爲製造洋傘骨等之用聞無論若何破碎一槪收買云 
[愛國女學校運動會紀]  
　　海寗路天保里愛國女學校於昨日下午假西門外公共體育場開十七週紀念之動會天雖陰雨來賓仍復不少圑體到者亦多場中有童子軍維持秩序并有該校學生所組之販賣部販售該校所出書報及手工製造之與物糖果郵片等所得之資捐充歐戰協濟會費其運動節目共數十節爲柔軟操器械操舞蹈球術游戲國技等各種均能純熟中更加入廣東小學之兒童舞均係十齡以内之幼童歌聲整齊姿勢活潑頗爲可愛惟至三時半後天雨忽大來賓紛紛出場致該校素所擅長之國技未得一見殊可憾耳 
 
 
 

Page 11

 
 
[寗波同鄉會募捐近訊]  
　　寗波旅滬同鄉會建築新會所設立商業學校募集捐欵所發外埠捐冊近已陸續繳到昨旅京寗波同鄉鹽務署署長李思浩捐一千元由鹽業銀行滙滬本埠各募捐員之尚未繳齊捐冊者募捐圑事務所坐辦方椒伯日前又發通告限月内繳齊以便結束茲將通告錄下敬啓者本會募捐以來已閱四月原定陰曆八月底爲終結之期所發諸同鄉捐冊承蒙熱心勸募多已繳到捐欵惟因欵未足額正須繼續進行俾建築之費得以接濟茲查前存尊處之捐冊未蒙惠繳捐欵茲因開工需欵盼望良殷務懇於陰曆本月底以前將已捐到各欵並捐冊并賜交本會俾克應用而便結束 
[普益社募捐閉幕宴會]  
　　大東門青年普益社籌募基地捐隷兩月以來成績頗佳惟按預定數尚少六千餘金昨日特假一品香舉行閉幕宴會到會者有錢新之顧馨一王叔炎孫粹存費啓鴻及張竹君湯郭秀娟女士等共百餘人由包傳賢麻錫男朱文瑞等招待首由主席錢新之致募捐閉幕詞次費女士鮑慶甲夫人鋼琴合奏次張竹君女士演說當場由到會者將捐欵未足之數全數分認末由該社董事部會長徐維繪致謝詞散宴時已鐘鳴十下矣 
[浙省請緝赴獄犯]  
　　上海縣知事署昨接齊省長令云准浙省長咨請通緝該省第一監獄逃犯駱阿巧等六名希即轉飭所屬一體協緝務獲解究等情特令該知事一體嚴緝云 
[青浦縣移提逃犯]  
　　青浦縣押所逃犯李阿根潛逃來滬匿居虹口中虹橋某號屋内事爲該縣知事查悉昨特派偵緝隊長楊安新來滬移文會提當即捕獲押解該縣歸案訊辦 
[查禁登輪行駐之賭徒]  
　　閔南輪船公司近以行駛湖州洙涇閔行等處之小輪由滬駛至南黄浦自來水碼頭時每有賭徒假充搭客在輪誘賭詐騙鄉愚財物受其騙者甚至投江殞命殊爲行旅之害爰於前日函致水警一區第三隊請派水警巡士登輪查禁以保行旅 
[緝私營長之誥誡屬員]  
　　蘇屬緝私第二營營長薛萬有昨日通令各隊文云照得官銷暢滯全視緝私之勤惰爲標準而緝私之成績亦視官銷之衰旺爲考覈值此嚴行整頓之際尤賴各隊長督率有方各船長巡緝得力方足以策進行而收效果查各長官中振刷精神實力服務者固不乏人而因循玩忽泄沓誤公者亦尚不免本營長督察周詳賞罰分明其任事勤奮卓著成績者定不惜破格錄用隨時即加提升倘有仍前不知自愛或擅離職守而隨意游蕩或弁髦緝務而任使廢馳一經查出定即嚴行懲治决無寛典之或邀爲此令仰該隊長轉行副隊長及各船長一體遵照母違此令 
[工人軋斃案之調查]  
　　浦東爛泥渡新英美烟公司機器葉子間工頭趙老七並小工小五子老小等被婦人徐吳氏禀控故意陷害伊夫徐金生致軋傷身死已由三區警署將趙拘獲函送地檢廳該氏要求開棺檢騐等情已紀昨報茲悉此案林檢察長據禀後以案關謀殺究竟是否虛實亟應調查以便令氏具結後開棺相騐所以昨日委派檢察官帶同法警渡浦往爛泥渡一帶實地調查復候核辦 
[崇明知事晋省過滬]  
　　崇明縣知事賴豐熙因公晉省昨日道經滬上　即分赴各機關禀知 
[勸銷印花稅之進行]  
　　江蘇印花稅駐滬分辦處主任郭詩煇近接省令以公欵支絀所有稅証推銷未能興旺轉瞬十二月大檢查又將實行凡有稅欵宜速彙解來省外仍應注意推銷業已派員分赴各屬督催稅欵仰即設法籌解等因郭主任奉令後遵即派員至各商舖查察勸銷並致函商會上月分已銷稅欵内如有餘積成數者迅行報解以憑彙轉一面訂於今日在北市某菜館設筵柬請南北市兩商會正副會長讌飲籌商助銷稅証及墊解公欵云 
[浦東航頭鎭發起救火會]  
　　浦東航頭鎭年來市集漸盛而火政事宜尚未開辦以致一遇火災往往手足無措茲由該鎭第九區警察署員費芝田發起組織救火會特於前日邀集商董莊義先王錫封錢睦謙張世德及各業領袖等到署討論開辦方法當衆决定先行籌集欵項購置救火器具然後再開成立大會云 
[同居男婦衝突]  
　　現住閘北一百間地方之人力車夫艾阿四向與婦人鄰周氏姘識近艾又欲引誘周氏同居甥媳董孫氏孫氏不願致起衝突當由崗巡一併拘入四區警署經張署張訊明判周氏罰洋兩元艾罰洋三元完案 
[行李車無人押運]  
　　昨日有小車夫江錢扣滿裝行李物件經過閘北大統路四區崗警以其車後無人跟隨情有可疑將江與車帶入區署經張警正訊問據稱所裝行李在寗紹碼頭由素識之某甲雇民車運等語張署長判令暫押候傳物主到案再核 
[爲小失大]  
　　婦人時王氏同婦王張氏昨日合乘黄包車一輛行經閘北新民路由四區崗警查見向之禁止不服反肆辱駡並將該警呢大衣撕破當即拘解警署經張署長訊明判二氏各罰洋兩元以儆 
[南滙警佐下鄉捉賭]  
　　浦東南匯縣杜知事近悉該縣轄境龍王廟鎭有人誘賭花會特派翁警佐及遠北市警察谷區員率領巡警十餘名馳往查拿拘獲龍園茶館主楊秋林及义麻雀之羅國生等四人並搜獲從前保衞圑遺存之舊槍一桿舊軍刀三柄曁雀牌三副烟盤一只一併解送縣公署訊辦一面當將龍園茶館發封惟花會賭塲查無形跡云 
[擊破小孩頭顱]  
　　天津路二百九十四號門牌某店學徒天津人吳根香前日不知因何與孩子吳昌友口角起釁互相毆打將吳孩之頭部擊破血流如注當由一千一百十七號華捕查見將受傷人車送仁濟醫院醫治吳根香拘入捕房押候解廨請究 
[酒店深夜賣酒]  
　　新閘北成都路三百五十三號門牌陳文奎所開之酒店因深夜賣酒被一百四十一號華捕查見以其違章將酒具帶入捕房禀明捕頭請廨出單傳訊 
[茶館聚賭抽頭]  
　　新閘路四百五十二號門牌某茶館主張凎金因容人聚賭抽頭漁利被一千三百零八號華捕查見以其違章當將賭具帶入捕房禀由捕頭請廨出單傳張到案訊究 
[僞單抵洋之復訊]  
　　唐禮耕延代表律師在公共公廨刑事科控鄉民周培仁串同劣孩辛明周將假方單騙抵洋一千二百餘元一案由廨迭次訊供各情已屢誌本報前日經王襄讞會同美丁副領事升座復訊先由原告代表律師上堂陳述案情並稱被告交給原告之抵押品方單已由會丈局查明確係僞造且第二被告辛明周在押據上蓋有地保戳記則欺騙之罪已經證實　請核辦詰之辛供詞含糊周則延律師到堂辯護中西官得供會判候再復訊核奪 
[徘徊觀望之可疑]  
　　浦東人王和尚前晚在東唐家弄恒慶里徘徊觀望被包探金福壽查見以其形跡可疑向之詰問言語支吾因即將王帶入捕房押候查明解廨訊究 
[不理押欵案缺席判决]  
　　方善長在公共公廨控王元勳不理伊故父押欵一案前日由廨傳訊被告不到僅延代表律師上堂聲稱被告住居内地其故父之押欵産業亦在浦東原告應向内地官廳起訴不應在貴公堂控訴云云而原告亦延律師到堂辯稱被告不到應請照章缺席判决經王襄讞得供商之美領丁君判曰被告屢次抗傳不到應即缺席判决如被告不服准予聲請復訊 
[限期還清借欵]  
　　王才榮得至法公堂控史久範於民國四年間陸續借去洋二百餘元立有惜票爲憑至今分文不付核算本利共洋三百二十元請爲訊追借票呈鑒詰之史久範供商人雖向原告借洋二百餘元惟於前年還過一百餘元尚欠一百餘元商人因與原告係屬親戚故未將借票收回請求察核中西官以證據確實豈容抵賴遂判史交人銀並保出外限七天如數還洋 
[吞没押品案又訊一次]  
　　劉問芻在公共公廨控包蘭文吞没託爲抵押之玉器古元道契等鉅欵一案前日又經李襄讞會同英領卓君復訊仍由被告代表律師向劉問芻詰據供稱當時因陳逸卿急需用欵乞助於我故託被告將玉器古玩取去抵押聞受抵者係張姓等兩人是否住居白克路六號門牌之張姓我未明晰其所得押欵數目我亦未知但此項玉器古坃我買來時價銀一萬餘兩尚有大清銀行每股百元之股份單十股及息摺一扣託包以一千元之代價抵與馮姓嗣被轉售與人惟道契是我經濟困難時直接交與被告抵押亦不知其抵於何處云云繼由原告代表律師上堂辯論之下中西官得供判候復訊再核 
[限還買肉欠賬]  
　　肉店主余靜華昨至法公堂控沈阿四於本年二月間前來交易鮮羊牛肉虧欠洋一百四十三元五角延不交付請求訊究簿據呈鑒詰之沈阿四供認欠洋惟一時難以措繳請求寛限數月還清中西官判沈交尋常保出外限一月如數還洋 
[原告請求銷案]  
　　魯正富前至法公堂控泰安祥蓆店主應寅生不理擔保洋一百元請求訊追等情經法公堂訊實判應交保限交嗣因無保諭原告調查被告有無産業再核在案昨又提訊原告禀稱被告現托某姓前來理勸先付二十元餘洋出立期票每月拔還洋十元商人已允請求銷案中西官判准如所請將案滬銷 
[拆梢押候解訊]  
　　江北人江車乾藉端向虹口狄思威路一百八十九號門牌粤婦李梁氏拆梢洋五元後經氏偕見證王好有控由該管捕房派探譚鳳池與西探卡羅前往將江拘獲經捕頭略詰一過諭令押候解廨訊懲 
[拆梢禁押一月]  
　　流氓俞阿全前在法新租界向高錫珍强行拆梢五元後由事主報告捕房飭探程富生將俞拘獲帶入捕房昨解法公堂請究先據原告禀稱日前商人家中有小孩數口以香烟牌子爲嬉玩之具詎俞指爲賭博前來拆梢當被商人阻止而去詎前晚商人出外購物俞糾同數人在途將商人扭住軋至某茶肆内恐嚇並稱須給予洋五元始肯了事當時商人無奈將衣服質洋如數交付始得放回後報捕將愈拘案求究俞供民人前雖犯過案件現實安分不敢拆梢中西官判俞押一月以儆 
[機廠小工關涉竊案之查確]  
　　滬南求新機器廠小工姚元慶蔡潤因與該廠失竊鐵料事有關曾經該廠函送一區一分駐所請究在案茲又經該廠致函該警所警明此案現已查明確實請提收贓人併案究辦等情王署員飭將一各人申送警廳司法科訊究 
[竊取小孩金線圈]  
　　江北高郵縣婦人王周氏在南碼頭大王廟附近擺設油豆腐攤其子王才喜年僅五齡隨母同處前日傍晚時有揚州人王金寳將氏子耳上金線圈一隻竊取而逸經氏覺察追獲人贓喚到崗警當場在其身上搜獲剪刀一把解入一區一分駐所由王署員問明屬實飭送警廳司法科訊究 
[縣署批示照錄]  
　　上海縣公署批三十一圖公民陳克紹等呈爲奉批並不邀議環求體恤由云案經本縣下鄉時面諭河工總董妥速集議茲據復稱遵即召集各圖董會議僉以二十九三十一本爲一圖無所區别上下圖各設圖董者因本圖區域較廣爲辦事便利起見現二十九圖旣已頂浚自不得藉口吳店塘另生異議當場付與表决列席各圖董贊成三十一圖頂浚者居大多數等情旣據各圖董多數議决該公民現爲臨年地保應即顧全公益勸導該鄉民等共同頂浚以從衆議而助要工是爲至要 
[淞滬警察廳批示三則]  
　　丁錦榮批呈及信函均閱悉查王阿寳身爲鴇婦本操賤業之人當前次藉故索洋已是不合乃先由該商給與鉅欵繼又因扭訴拘案經本廳飭科懲罰如此情法兼施猶復不知悛悔此次揑詞朦訴警署又敢郵函恫嚇冀遂其索詐之心度其不法情形必有人從中唆使該商爲殷實商舖若遭其一再滋擾將何以安良善而儆奸邪所請拘辦保護事可照准仰候令行四區警署遵照辦理並派探隨時查緝可也此批 
　　蘇三元批呈單悉查　賣男孩已成刑律略誘之罪乃又　欵隱匿顯見陰蓄異志如此情形實爲傷風敗俗之尤應准指提到案訊明解辦仰即知照可也此批 
　　周寳榮批呈悉旣經親友出爲和解准將前呈之成單收條等一併發還仰即來廳具領可也此批 
[來函]  
　　五族國民和平合進會公啟 
　　蓋聞上古休風治隆揖讓先王制作禮尚謙龢乃何以文物興邦專習夫武功驕世致使羣黎塡壑四海揚波甚至南北一家燃萁煮豆引起東西再族爭産分瓜累及商民幾無生路統籌時局全是危機此眞令人聞而蹙額言之傷心者也鄙人等外觀大勢内察羣情僑壓堪虞難忍關弓之泣道瑜生何在將爲死鳥之哀鳴現擬組織一五族國民和平合進會結合平等四民爲一大圑體促成中華五族爲一大國家然非早息干戈終恐禍遭軫臂倘得化成玉帛或能痛免剥膚自昔尉佗侵塞而漢文馳書朱鮪兄仇而光武折箭卒之南粤稱臣名都稽服當山藪藏疾之日正國君含垢之時宜有大度何所不容信義所孚昭如日月况茲南朔皆屬同袍一室操戈都非本意各反躬而自省期私忿之胥蠲放下屠刀立地成佛救我生民共登袵席須知和氣降祥詩人有詠試看和風徧拂造物無私是和平足以弭患則合進未可稍延伏望憂時君子急起直追共成是舉謹列簡章於后佇候明教之頒計開一本會以發抒國民意見合進和平爲宗旨定名曰五族國民和平合進會一本會設立事務所於漢口路十號一本會進行方法得隨時以函電對各方當局爲同等之勸告并得推舉代表分向南北請願和平一本會專以討論和平辦法爲大要微集和平意見爲前提不涉政味不慕聲華對於南北雙方不偏不倚如有熱心君子擔任内地籌設分會無不歡迎但須得本會接洽認可方爲成立終以不離本會範圍不悖本會宗旨爲限一本會會員得以個人名義發表意見以便大會提議時取决進行一本會會員不拘籍貫不問黨派但須現有國民程度與個人職業自二十五歲以上並贊成本會宗旨均得爲本會會員惟必經本會三人以上之介紹一本會公推會長一人副會長一人理事長一人幹事若干人主持本會事務凡入會諸君暫不給領證書祗以公函延訂爲證一本會與各會意見相同應即聨絡主持第二項事務之進行一本會議事及辦事規則另定之一本會至和局告成之日即行取消 
[雜評二]  
[印花稅 （庸）]  
　　印花稅在學理上原爲良稅乃自施行以來種種擾累繁苛商民怨咨之聲反視其他惡稅爲甚推原其故中央則存一取盈之念予取予求一再推廣不已漫無範圍致適用之種類及其等級無一成不變之稅制可守（自印花稅法破壞後屢次推廣加重）而地方官吏又以派銷之故所銷者不能如其派額則出於强銷勒用之一途而財政當局所推廣者外又加一重推廣架牀疊屋一稅再稅之怪劇遂爲今日商人所共受之痛苦試一觀近日各地印花稅風潮其現象殆如出一轍也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
思想日記 
[古今人] [  不名]  
　　古人言事無不可對人言今人亦何嘗不如此不過古人之意重在事謂事皆正大光明也今人之意重在言謂全無禮義廉恥也古今人之相異在此 
老申報 
[奬賞學童見光緒十四年十二月二十二日]  
　　前經法總領事及公董局總董教堂神甫創設法文公書塾教習法國語言文字每逢歲粆必聚諸生於公董局議事廳分别奬賞并請中國各憲駕臨昨日又屆奬賞之期午後二點鐘時學生一百名次第到來由法文教習俞劉顧華文教習張錢等人爲之照料議事廳中鋪設一新中間臺上縣尖角黄龍旗閱點半鐘時郭神甫及公董局總董薩君法總領事華格臬君繙譯官祁理恒君及在滬各西紳商各夫人陸續而至三點鐘後江海關道龔觀察提右營陳參戎松海防劉司馬英界讞員蔡太守法界讞員王司馬道署繙譯徐沈兩司馬善堂諸董事咸命駕而至華祁兩君出外迎上石梯旁有西捕數名擎槍站立道憲以下依次入人由法公司主朗誦西文一道旋有學生宣誦道憲頌文誦畢退入復出譯作法文重復宣誦隨有學生十一人扮演故事一人失猫涉訟約多人至中座董事前滔滔辯論董事援筆判斷復扮叔姪奪産事叔之傭人冒作東家情人繕狀後被識破申斥一番西人咸拍手稱奇演畢觀察諸員上臺列坐俞一一唱名分贈西人所備物件至警察所贈各物因爲時已晚定於今日午後二點半鐘至學堂分派云 
新拾遺 
[德國出險記] [  許嘯桐]  
　　歐戰叢談 
　　葡思斐爾特副將爲自德國俘虜囚獄中逃逸之二十九著名軍官之一彼等均由地道出走地道之建築需時九越月彼今已安居家中此事發生後德國雖懸重賞偵緝然安抵英倫者已有十人葡君於一九一六年沙墨之戰曾任危險之偵查故返國後論功行賞英皇在文塞授與十字勳章當時皇殷殷垂詢出走時詳情側耳傾聽狀甚歡娱久而不倦蓋皇極佩彼等之智勇油然生敬愛之心故寵渥有加焉葡君曾語某報記者曰當佘入霍爾明屯囚獄時地道工程早已開始其計劃甚爲滿意共長六十五碼深十二英尺進口在一樓梯間之下出口爲一植物園余等於七月二十三日夜中脫走出洞後即分數小隊各取不同之方向與余偕行者尚有二人自該處完全脫離德境爲程約百十英里此爲余所素嘧也余等惟携稍些之餱糧途中遇有果樹即擷之充饑出風入雨戴月披星夜中露宿居多有時得一藏身所不啻視若天堂總計行十三晝夜登山涉水備嘗艱辛有時冒險行於街道中幸不爲居民警士所覺察一切均稱平安順利惟末後一夜余等爲一遥立於橋上之警哨所見若甚懐疑者向余等施放一槍遂被迫離散分道奔逸從此不復遇二友之蹤跡致可憾也此後余一人孤行幸無阻礙直至渡過邊境亦未遇不測之事當時荷蘭報紙即喧傳有三英軍官潛逃越境事然其餘二人是否係偕行之同伴則不可知矣余自一九一五年即從役於西部前線一九一七年余乘飛機偵察敵情被擊下落適在德軍戰線二十英里後遂被執初囚於揩思羅罕繼復移禁於克里勿爾特及司曲羅汗等處後乃拘於霍爾明屯余曾兩度圖逸然皆未成被執末次之得脫　天佑也 
常識 
[蟲殺人新學說（下）] [  余雲岫]  
　　吉田氏之研究最爲詳密今節錄之於下 
　　（一）幼蚘入肝在吞卵後一日半至七日之間而以第三第四第五日爲多 
　　（二）幼蚘入肺在吞卵後三日至十五日之間而以第六第七第八日爲多 
　　（三）在肝肺中發現幼蚘期内心臟中亦時得見之 
　　（四）吞卵後未滿五日支氣管中已有幼蚘而其數最多者則第七第八第九日也 
　　（五）吞卵後越八日而後胃腸之中始再見幼蚘而以第十第十一日爲最多 
　　（六）各處所見幼蚘之長短各不相同卵入小腸内破殻而出之幼蚘最短肝中所見者次之肺中所見者又加長矣 
　　以上吉田氏之實騐可見者也由是觀之吞卵之動物閱一日有半其小腸中脫殻而出之幼蚘即至於肝又遲之則見於肺於心又遲之則見於支氣管又遲之則復見於胃腸中是則卵入小腸其破殻而出之幼蚘貫穿腸壁洞肝穴心鑿肺而出於支氣管由支氣管上昇至喉轉入咽頭順食道而下復歸於小腸於是乃始棲息於斯飲食於斯以長大其身也夫肺腸心肝人之要臟乃使幼蚘穿穴洞達無所阻隔如螻蟻蛇蟲之穴土壤思及此不覺毛髮爲之悚然矣不寗惟是幼蟲穿穴之腸管必有出血發炎之徵此宫入氏之所實騐也由是而推焉洞肝則肝亦必出血發炎穴肺則肺亦必出血發炎可知不幸而幼蟲之數加多則肺肝之出血發炎亦必加甚夫肺炎肝炎危病 
　　也吾疑其必有因幼蚘致此而喪生者也蚘蟲貫心巢氏病源亦言之而明確詳盡遠不如近人之報告實騐與空論不同故也 
益智新畫[  （粤南）]  
（匙鑰）（像占） 
雜錄 
[文虎識略] [  會心]  
　　囊者友人懸燈余嘗攢眉入座彼時弋中數條謎而均係疊字如亞亞射推惡惡之心通通射徹者徹也嗚嗚啞啞射皆雅言也期期艾艾射蓋三百年於茲矣一係同義一係分說表襄相扣妙造自然亦覺新奇可喜矣豈知此類古謎已先有開其端矣觀邃漢齋采錄則有以旦旦射周公優爲之然亦有謎底用疊字者如朕與故人嚴子陵同臥耳射有客宿宿是以上一字爲此宿下一字爲宿處也菼射離離原上草是以兩火爲離離也扣合均極妥恊味驢博識多通集中此類亦極超妙如終日春薄暮常與死相伍射長戚戚（一爲悲戚一爲戚夫人也）路人皆知射斯昭昭之多（一爲昭明一爲司馬昭也）君其問諸水濱射使人昭昭（一爲昭雪一爲晤王也）眼中犀角眞吾子射視我邁邁（一爲蘇邁一爲英邁也）分明怨恨曲中論謝其音昭昭（一爲昭君一爲昭著也）書空咄咄射憂心殷殷（一爲殷浩一爲殷深也）今日長者爲壽乃效兒女曹貼嗶耳語耶射老夫灌灌（一爲灌酒一爲臨汝侯灌賢也））此以疊字爲兩義者也如趙飛燕歌歸風送遠之曲射屢舞僊僊（則以所歌之曲爲僊乎僊乎也）滄浪之水射小子　濯（則以歌爲濯纓濯足也）學詩乎對曰未也學禮乎對曰未也射其魚唯唯（則以兩唯字貼兩對曰也）金牌疊召射歸飛提提（雙解鈴則以兩提字貼疊召也）似此巧合自謂不弱於古以余觀之誠有過之無不及也以視唐薇卿之邀伴登樓久不至射約之閣閣衾中兩僕射被之僮僮將官鳴鑼射武夫洸洸等謎面旣淺俗意味亦覺寂然優劣懸殊豈待智者而後知耶 
小說 
[無事自擾（譯海濱雜誌）] [  珊]  
　　一日清晨密司利貝加迫脫坐床中啜茗狀戚戚如懐重憂密司年逾不惑兩鬢已斑斑目眶深陷眉梢眼角皺痕井然頽唐之氣愈形其中心之鬱鬱蓋時序催併紅顔易老逈非前此之綺年玉貌人矣是日密司之所以抑抑寡歡良非無因時枕畔郵件堆置紛紜無序密司且啜茗且披閱信札讀時飽含兩眶酸涙狀殊悲憤蓋密司孑然一身了無牽掛雖以垂暮之年而雄心勃勃將於大地上立無數奇勳以驕當世即彼驚心駭目之歐戰風雲密司亦欲側身於其間方快己意時第一書之言曰密司迫脫惠鑒大札云云實屬爲國爲民之善舉同人等嘗至再思維覺目前此事未能實行私衷歉仄萬分將來時機一到必當謹領台教也第二書曰密司迫脫惠鑒讀上月十四日手示敬悉此事初非易易惟習於户外生涯之婦女始爲敝會所歡迎盛意恕不敢領怱怱草此不宣第三書曰密司逼脫惠鑒尊意欲得一席地於敝會甚善甚善惟入會者須能以下數事方爲合格（一）游泳（二）騎乘（三）駕駛（四）發槍（五）疾馳一英里不息如能以上五者則爲敝會所歡迎餘不一一密司旣卒讀三書廢然長嘆曰戰事於今年三年矣吾身未嘗少効綿薄思之可恥吾國海陸軍之健兒犧牲其性命者不知以千萬計而吾安坐家中建一措一籌誠虛生於世令人愧怍欲死矣 
　　密司秉性殊果敢不類尋常女子一不得意則嚶嚶啜泣至於竟日此時密司雖涙盈眶中指顧之間已收涕而讀晨報密司每閱報章必先展徵求一欄而讀之此時視線怱觸一緊要告白其略云茲有一軍士於禮拜五日下午六時四十五分在彭街轉角處被逮如有人願作見證請函致勒金街本館一千七百四十三號信箱與工接洽可也密司讀甫及半口哆目張兩睛幾欲奪眶而出一手力撕被單似欲立毁之者此時精神勃發氣咻咻然一改頃間頽喪懊惱之狀及讀畢自榻上一躍而下梳洗理粧十指栗六未嘗少停瞬息而事竟時密司心目之中似見一英武少年御灰色軍服岸然行街市中一巡警逕前而執之凶蒱之狀令人生怖余人羣聚而觀喧聲震耳此被逮之軍官嘵嘵抗辯不已密司略一沉思種種舉動歴歴如在目前時且加外衣且喃喃自語曰此誠天意此誠天意佳會難再爾幸勿交臂失之告白中不云與曰接洽乎爾當奸自爲之已而又自呼其名曰嗟夫利貝加彼纍纍信件直廢絶耳爾奈何與冥頑不靈之輩孜孜較短長而良機已在爾前尚懜懜無覺耶密司旣披衣加冠不及進膳匆匆而出乘公車至勒金街日色熙熙萬象鮮明途人往來如織皆欣欣然有喜色密司覩此興致倍佳旣至報館館中之少年見密司入笛晲之狀殊傲岸密司恭謹致詞曰晨間讀泰晤士報中一告白吾來即爲此因出報示之又曰敢問誰爲曰何處得面其人 
[自由談之自由談] [  不冷]  
　　政府勉報紙望爲英之泰晤士報報紙亦未嘗不望政府勉爲英倫政府 
 
 
 

Page 15

 
 
   
 
 

Page 16

 
 
   
 
