# 1890 - 70 - 4906071

 

Page 1

 
 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層偑文韻府三層淵鏺皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁大成增補角山樓先正事略○本齋種類繁多不及備載擇其尤者登報以供海内文人賞鹽價當格外從　卽希光顧爲盼發售處一在三馬路申報舘東隔壁又設分局在二馬路橫街三層樓紅墻洋房内此佈 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[詩句題解韻編减價出售] [  申報館主人啓]  
　　本舘所印詩句題解韻編四五集選擇必精搜羅益廣芸窗雪案拾閲良便而又紙墨精良字蹟頗大不似他本之蠅頭𢸒聚者閲之　易昏花茲特格外取値從亷俾人家易於購置計每集减收工料洋二角五分購者請至本埠申報舘帳房申昌書室及各外埠經售申報處可也 
[中外殊刑説]  
　　中國與外洋用刑不同此固夫人而知之矣説者謂中國之刑重外洋之刑輕而其所以爲治者則反似外洋易於中國其重也不如其輕也抑知用刑固異而用意則無所異或又謂五刑之創本始於蚩尤以凶人所創之事而後世聖人乃因之而不變則是不啻與凶人之甚者矣然而辟以止辟刑期無刑此卽治亂國用重典之説初不得擬以殘酷也梁武帝惑於佛氏三捨其身於同泰寺不忍殺生祭祀犧牲代之以麫斷一死囚或終日不食此其爲仁慈也至矣而卒不免於臺城之禍豈其仁之反不如暴哉亦以寛嚴施不得其當耳中國之刑凌遲斬絞三罪之外流則道里計徒則以年限計杖與笞則以多寡計皆輕罪也外國則惟繯自之刑爲極重軍律有以洋鎗轟死者則重之至極而終不至身首異處况割裂其身哉然而中國之刑雖重而人情卒不能悉軌於正外國之刑雖輕而人之畏之者若無異於嚴刑峻法此其故何也以外洋重新聞紙故也外國之例除死罪外不過監禁罰作苦工而止監禁以年爲輕重或終其身或數十年十數年數年少者則以日計似乎無所苦卽曰罰作苦工亦初非大難之事究勝於笞責枷號而西人不敢輕犯者盖以其人一定厥罪必列入新聞紙俾衆周知一經列名卽爲人所不齒具監禁終身以及年遠者不必言矣卽監禁數日之犯雖卽獲釋而出而人皆羞與爲伍不肯引與共事其人勢必無所謀食窮餓以終其身夫是以不敢輕罹法網若中國而亦行此例則不啻縱之矣公堂各案往往有今日甫獲釋放而明日卽又拘獲者豈眞如朱明府所謂　星照命耶盖其毫不知恥者正以無所用恥也余昨與伊川後人談謂滬上之最可惡者有三事而官從未之辦殊爲可詫余曰何謂也請問其目伊川後人曰一爲匪徒縱火夫盗刼不過一二家未必皆殺傷事主也而火勢所蔓延則且禍及數十家不止其中葬身火穴者亦所時有而彼縱火之凶人則不過圖乘機搶物而已其用心直罪浮於强盜乃官皆不之問如以爲縱火必有確証然後可辦則試問縱火者意欲何爲不過搶物而已明明在火塲搶物而出而諸尚可輕縱也乎而終未聞有嚴辦者亦未聞有訪獲一縱火之匪者是可異焉其一則爲拐賣人口無論爲男爲女爲大爲小人有子女孰不愛之乃一入拐匪之手必至骨肉分離其或賣與閩廣人爲子者尚不至轉塡溝壑其有賣爲婢妾以及淪大烟花則其造孽也大矣余嘗聞隣人有毒打婢女者不能往勸心輙爲之惻然並恨恨於拐匪不止若而人者殺不可恕乃或有查獲到官者亦惟照例枷責遞籍而止所拐之子女雖幸獲救而拐匪每多輕縱則是剪草而留其根未有不春風吹又生者也未獲案之前罪止在於拐匪旣獲案之後權當專責之官而官若不知責有攸歸也者絶無嚴辦之一人是又可異也三爲臺基滬上妓寮林方倘有靑年子弟留意尋芳何處不可問津固無所用其臺基也凡上臺基者多屬良家婦女爲浮浪子弟所見百計鑽營多方設計賄通此等開臺基之淫嫗詭詞煽誘以至婦女旣入牢籠無由擺脱久之而習爲故常小會之錢亦且持以示家人彼以爲掩耳可以盜鈴而不知若要不知除非莫爲醜聲之四溢者已不啻裸其人於市矣此等臺基滬上不知凡幾前王鴈臣司馬爲法界讞員時常密飭查禁若輩不敢恣肆此外更有何人訪之禁之拘之懲之而若輩之胆遂日以壯不復自知此事之大干憲典是又可異也由是言之中國之刑惟患其過寛安患其過嚴外洋之法又不能行之於中國子乃猶以爲中國之刑之重於外洋也乎余曰刑其所當刑不刑其所不當刑斯無刑亦治當刑者不刑不當刑而刑有刑亦亂也客姑坐當爲之更進一説 
[鳳闕晴暉]  
　　禮部爲曉諭事照得本年庚寅恩科會試所有各省新中舉人經本部奏准於閏二月十五日在貢院覆試爲此示諭各省新中舉人知悉於閏二月初一日起迅卽取具同鄉京官印結親身赴部納卷勿得假手長班人等任意包攬積壓致有貽誤各宜凛遵勿違特示○新授工部尚書熙續莊大司空敬涓吉於本月十二日午刻進署拜印視事當經司務廳飭傳闔署官員吏役茶皂人等齊集署内一體謁見○溓貝勒升授内大臣所有正進王六班差照例開去另行派充兹經宗人府開單請派止進王六班奉硃筆圈出奉恩輔國公載澤補進王六班奉硃筆圈出奉恩鎭國公榮毓欽此遂由宗人府移知門上遵照以憑繕摺於翌晨謝恩○皇太后選看内務府子女已登前報兹聞皇太后於一百八人中逐加遴看擇其容貌端莊舉止安穩者選中二十二人留在海内分撥各宫以供驅策次等七十人均行記名暫令其家領回聽候傳喚進宫當差其餘十數人令其父母領回擇嫁是日卯初帶進至未正選看始竣○黑龍江將軍依軍帥克唐阿奏稱胞姪富隆額吉林伊通係廂黃旂滿洲德精額佐領下人現年廿一歲於光緖十四年承襲雲騎尉世職上年冬間由旗請假來黑龍江省視現在假期届滿本應卽飭回旗當差惟軍署公事煩多不能兼顧家務請將胞姪富隆額留於江省任所帮辦家務聞已仰邀兪允矣○宗人府堂憲謨貝子定於本月十三日已初在東安門内南池子正白旗侍衛教塲考騐八旗各族報送願挑鑾儀衛治儀正之宗室人等馬步射以憑保 
 
 

Page 2

 
 
送鑾儀衛列入揀選遂由宗人府牌飭八旗各族長傳知送挑之宗室卽於是日蛒備弓馬前往該教塲預備考騐拔送○新授浙江處州鎭總兵竇雨村軍門如田現在臺灣帶隊剿撫生番接奉行知簡任處州鎭禀請交卸防務入都陛見經劉省三爵帥以臺灣現値開闢内山一切撫番事宜均關緊要竇如田帶隊多年於臺地操防其屬得力未便遽易生手擬請暫緩赴任一俟防務稍鬆卽令該總兵陛見赴任等情專摺入奏已奉硃旨着照所請矣○右翼前鋒營德印務前鋒叅領禀知本統領桂公以廂藍旗滿洲咨取本營保送入放公中佐領人員查本翼前鋒侍衛斌輝係廂藍旂滿洲玉亮佐領下人可否卽將該員保放公中佐領當蒙桂公諭將斌輝備文保送云○十三日晨八點鐘刑部提出安徽陜西兩司擬定斬梟盜犯七人當堂綁縳裝入囚車經差役把守並調北營弁兵二十餘人沿途護决該犯在囚車中談笑自如歌唱不已可謂愍不畏法矣聞該犯係在十方院等處明夥行劫拒傷事主案情重大致罹大辟云 
[槜李瑣聞]  
　　嘉興府奉到潘學憲札遂定於三月二十日舉行縣考四月十一日舉行府考已出示曉諭矣○北門外金塘橋卿民甲乙兩人摇糞船入城泊於丁家橋相近乙因事上岸甲挑糞下船偶然失足跌倒在地及乙回船呼喚寂然無聲視之氣已絶矣年約四十一二當由乙飛報家屬前來備棺成殮○東門外有花網船數艘設局聚賭種種害人經周邑尊訪悉飭差往拿祗獲一船餘被逃逸聞尚須飭差拘拿盡法懲辦也 
[無遮大會]  
　　二月十九日相傳爲觀音大士誕辰杭垣豐樂橋直街橫大方伯圓通寺每於是日設會供養今年尤爲熱閙以眞珍紥成寳花外罩玻璃方櫝更有白玉如意磁銅古玩等件大殿正中以琉璃燈穿作歡門式様山門外兩旁約百餘步路燈林立晚間照耀如同白晝衆僧口誦大悲觀世音經法鼓驚天金鐃振地而士女之拈杳者或轎或馬途爲之塞想龍山會上亦無此熱閙旁有慈孝菴向住女尼是日亦設觀音勝會外殿延請僧衆拜大悲懴一永日内座招集買娼者説小書眞珠塔全部男女叢雜嬉笑自若可謂皆大歡喜矣 
[禁止馳馬]  
　　杭垣官府禁止馳馬屢經張貼告示無如日久玩生仍有在通衢大道中據鞍顧昐者杭州府李太守因此重申禁令如再有無故騎馬在街衢馳驟者卽將馬匹入官其人便當從嚴治想游蕩子弟見此諭示當不敢肆行無忌矣 
[皖省官塲紀事]  
　　卽用縣戴秉召明府朝普現奉大憲請補霍山縣其考語爲年力富强才具明敏八字又卽用縣現署婺源賴眷屏明府同妄刻奉大憲請補五河縣其考語爲公事歴練勤幹有爲八字○浙江提督歐陽軍門利見於十五日淸晨八點鐘蒞皖省中文武各官咸往南門外官碼頭迎迓軍門旋卽命輿入城拜會各憲是日沈大中丞欵留午宴次晨軍門解維上駛各官及各防營恭送如儀○新署懷密縣本任宣城　范映泉明府葆廉十七日在宣城起程赴省約二十後方履新任也 
[海衛聲威]  
　　山東威海衛居南北洋之中海山交錯與旅順大連灣相犄角前年醇邸以地當衝要奏請設防檄調戴孝侯觀察統領綏鞏等軍至彼駐守擇要建築礟臺該處環海皆山峯巒峻峭開闢鑿險處處爲難幸觀察昔曾襄賛合肥相國戎幕復隨前河督吳淸帥籌備三姓邊防其才智謀略素稱優裕兼以知人善任馭下有恩是以甫及兩年臺已巍然屹立西人有見者據云其臺悉如西式工作亦仿西法而口門北山嘴三臺尤爲堅實雄壯足連南北之聲勢洵爲海畺重鎭云 
[烏曹悞我]  
　　某客賃居漢口黃陂街紫來公棧收得漢陽城外某錢庄花票錢三十千倩棧中人陳姓携往熟識錢庄掉換本鎭花票陳素嗜賭票旣入手卽赴某處作牧猪奴戯五木無靈三戰三北未及片刻已悉充他人腰纒蹙額攢　計無所出遂向某烟館購烟數盒盡數呑服回棧和衣而臥夜深毒發以致殞命時客尚未之知也次晨見票未交來對床呼其名以詢久之寂然屢呼不一應揭帪視之嗚呼已矣當卽知照棧主雇工舁屍至咸寗縣五都鄉白楓塘家中據云陳年甫弱冠成婚未久一朝自盡殊可慘也 
[資送災民]  
　　去冬各處災民紛紛至漢皋求賑各擇隙地誅茅以居張香帥查得漢陽漢口兩處善堂共有二十處淸晨熬粥以振日需米二十石之譜雖有捐欵恐難爲繼因飭漢陽府逄太守傳集各首事諭令至臘月十五日截止十六日起槪以官米熬施每籌向收錢兩文者攺收一文其米由省垣豐備倉給發每堂各發一千五百石外加脚力船錢碾工等費一百二十千體恤民情可謂無微不至矣現在春耕伊邇遂飭各堂停止施粥發出鉅欵將災民資送回家先由保甲局一一淸查給予門牌爲據然後令將牌呈繳大口各給錢三百文小口一百五十文限日回鄉其上水者由宗關收票發錢下水者由漢關收票發錢漢陽南鄉一路則另由朝關收票發錢邇日漢陽漢口兩處早已資送一空復責合保甲局稽查不准去而復返據去此次災民之回里者多至七八萬名口核計賑錢在二萬千以外亦云巨矣香帥又以各善堂除惠滋春生鑑自行捐資不領官米外其餘亦能籌辦認眞因就漢口沈家廟特設綵觴歡飲竟日藉以酬具功而奬其能云 
[烟臺雜誌]  
　　登榮水師統領唐協戎於初七日來烟赴道轅拜會面商公事小作勾留卽於十二日起程回營○粥廠本議於二月初一日停止兹聞大憲以春寒料峭貧民餬口維艱格外體恤展限十日至初十日始行停止○西府流民來烟就食者歴年冬來春在不愆其期現在東作方興正宜早作歸計遂由地方官資遺回籍然若輩至今仍有遲遲吾行者○客冬風潮大漲時各洋行碼頭友及街道墻垣多被波浪激壤今由各行東會議興修設立彩票集股籌資共襄此舉誠所謂衆擎易舉也○土藥税務歴年未見起色近由邑尊及土藥局委員會銜示諭大小土店必須由局領票方准開張否則不得私行售賣凡以防走私諸弊耳○關道憲盛觀察於十八日乘輪赴津謁見李傅相禀商要公○粥廠停止後施醫局照舊開辦由道憲出示曉諭定於十五日開門診治○某店代客購買船票生意頗不寂寞具赴旅順口之票比由局中售出者較廉故小本經營單行客旅望門投止者紛至泴來日前店主忽被捉將官裏去未知有無别項情事容俟續聞 
[邗上官塲紀事]  
　　十九日黃鹺尹海長解海分司餉銀抵揚海分司項分轉禀知回署二十日湖北周守戎玉堂解餉來廿一日丁觀察葆元由河工到揚洪分轉鉅委留辦高溧旬督銷差 
[揚河水漲]  
　　前報紀揚河水淺等情兹又接該處訪事人信謂連日江潮泛漲歸江各壩興工堵閉次第合龍揚河水勢現已逐漸加長極深處將及四尺許舟楫往來通行如故瓜洲口門停泊各柴船均已紛紛進口浮家泛宅者從此容與中流不虞膠滯 
[鳴鉦尋嫗]  
　　本月二十日揚州東營地方有一男子手執銅鉦鏜鏜然沿途尋人見者咸以爲人家小兒女忽失所在詢这乃一老嫗據稱鬢髮如霜年已六十有五於十八早單身出門迄今未返蓋嫗素有瘋疾時發時愈前日出門固無恙第恐途中不測故尋之言畢向得勝橋一帶覓去未知能否尋見也 
[地棍正法]  
　　福州訪事人云地棍林海棠尚幹鄉人橫行於下江一帶糾合黨羽千百人姦拐擄掠勒詐行兇無惡不爲人皆側目事經卞頌臣制軍訪悉札飭地方文武嚴拿隨經侯官縣盧大令會營弋獲歴訊數次子以重刑始供出實情不敢諱飾本月十七日經府臬各憲過堂押赴北較塲處斬梟取首級懸挂犯事地方有見者謂正法時劊子連斫數刀頭始落地云 
 
 

Page 3

 
 
[緝獲原贓]  
　　本月初七日夜半時浦東大團鎭盛姓家失竊銀洋衣服等件報請南匯縣袁海觀明府飭捕嚴緝在案嗣由南邑捕役知照上海縣捕役偵知該竊避匿廿三保十三圖虹口提籃橋地方袁明府飭令捕役移請上海縣裴邑尊飭捕役趙金往拿該竊已聞風逃避惟將姘婦王尤氏房主姚鳳祥及王阿三等拘獲起到原贓皮箱十七隻解案經帮審委員詹明府升堂訊究尤氏稱小婦人夫故無依致被土姓所誘不知伊是竊賊伊於三日前出外不歸不知去向叩求鑒宥姚稱小的有空屋一間本月初十邊王姓暫來租賃實不知伊犯竊務求明鑒王稱小的向在浦東耕田度日本月初叔忽向小的言同往上海有生意可做是以同來租住姚姓房屋叔忽於前三日出外實不知伊往何處地保韓俊卿稱小的不知王姓來歴現不知避匿何處明府飭將尤氏及王分别管押着地保赶將該竊緝拘到案延千嚴比 
[歸案訊理]  
　　前日有南匯縣差役秦裕投法捕房報稱日前因事借宿周浦油車弄客棧中被徐竹溪行竊查得徐避匿滬上請卽協提備捕頭飭包探至吉祥街吉人樓將徐拘獲　已列諸前日報章惟悞南匯縣爲鎭海衛油車弄爲油車街耳旣送公堂葛同轉以兩造均非租界中人未便辦理飭會捕局線勇陶芝卿吳厚生押送浦東歸南匯地方官訊問云 
[幾遭一炬]  
　　前晚二點半鐘時本邑小東門外洋行街第四十六號門牌某海味行不戒於火一時炎威上熾烟霧漫空幸經比隣四十八號同業家得知不及穿衣奔來撲救火漸告熄不致成災事爲捕房偵知經副捕頭親臨騐視提執事人至捕房管拘隨卽有人爲之保出聞今日尚須解送公堂也 
[結算帳目]  
　　英商魯意師摩用董元生爲買辦董轉用徐夢階爲帮辦被扣拍賣客貨銀五百餘兩由捕將董徐二人及徐母郭氏拘案蔡太守飭將該氏開釋着將銀兩繳存公堂俟董徐算帳明白再行核斷已列前報兹由魯意師摩邀同爲董作保之陳寳林投案陳稱開設發昌洋貨號董在魯意師摩處爲買辦我曾作保此係去年之事如有虧欠自應帮同料理惟須俟帳目結明方可料理董元生供雖欠徐銀尚未結明數目徐總不應擅扣洋東拍賣客貨銀兩徐夢階供我銀係借來暫墊現已歸還借主不能再借我知董用空之銀共有九百餘兩勢難料理恐被波累是以扣銀董所虧銀去年不過二百餘兩今春爲數更多陳旣爲保人理應一併料理太守謂徐旣與董合做生理旣被欠銀儘可理追豈容擅扣洋東拍賣客貨銀兩殊麗非是又商之賈副領事飭陳寳林將董元生保出淸理帳目徐夢階另行交保俟結帳明白禀覆候核 
[縣案彚録]  
　　益仁錢庄經手謝其熊控同泰米行主張俊卿虧欠銀三千餘兩當經訊押在案前晚經裴邑尊升堂訊究謝伸請究追張稱同泰非監生一人所開尚有股東土益三潘新如等七人所有庄欵務求飭提各股東到案照數公攤措繳司帳葉連惠是益仁庄夥陳蘭卿薦保今葉虧銀避匿務求提陳到案着令交人謝又稱陳是本庄小夥早已停歇回里邑尊諭張　押寄信出外自邀各股東到案訊辦着令將監照呈閲○巡防中局飭送王小狗王胡氏張阿金蔡陳氏等到縣前晚經裴邑尊升堂訊究王稱小的在魚行橋堍開設烟館由陳氏爲媒娶胡氏爲室費去身價洋七十元又酬媒洋五元叩求明鑒胡氏稱小婦人因夫故無依由翁姑作主再嫁與王身價亦翁姑收去另酬陳氏媒洋十元尚有三齡兒子於去冬賣與廣婦計洋三十元小婦人實因貧苦以致再醮叩求恩宥張稱小的在十六鋪地甲處爲夥陳氏邀同小的作媒將胡氏嫁與王姓忽有租界某醫生從中播弄禀請保甲局提解叩求鑒宥陳氏稱小婦人作媒是實因有某醫生亦要娶胡氏爲室無如胡氏不願隨醫生以致醫生挾怨妄控邑尊謂王出洋買婦尚無不合着將胡氏交王領回張旣充甲夥不應作此等事喝令笞責一百板并諭地甲曹錦不准用張爲夥陳氏交官媒看管令將媒洋十五元繳案給還土姓爲贖兒之費王叩謝領婦而退○押犯何聚珍在押多事昨經邑尊升堂提訊何稱小的不敢多事惟求明鑒邑尊謂本縣聞爾在押所任性妄爲欺凌懦弱尚欲抵賴耶飭令裝入木籠發大堂示衆 
[英界公堂瑣案]  
　　西包探同華包探江阿三上堂稱粤婦黃梁氏將買女凌虐甚至用洋刀割傷右手查問該氏　言因女孩偷食魚肉起見今將該氏拘案并將女孩帶案請騐傷痕女孩供今年十二歲原籍寍波被父母賣與黃梁氏因我偷食用刀割手蔡太守騐明傷痕問以前曾否刀割答稱前惟打罵而已又問其父母姓名住居何處均稱不知包探又稱女孩下身尚有瘡毒太守間該氏可有丈夫作何生理買女何用何以忍下毒手孩子偷食係一尋常事豈容持刀割手該氏供粤人今年四十六歲丈夫早故我帮傭餬口因無子女出洋五十元買此女孩爲螟蛉已有三年因伊時常偷食打伊幾下太守謂刀傷已經騐明尚能抵賴乎商之賈副領事判該氏枷號半月發在該氏門口示衆女　送西醫院醫治痊愈再籌安置所有醫院飯食錢着該氏認償○包探唐寳榮稱西人所開牛奶行内發送牛奶之徐阿男昨晨駕馬車至小菜市前下車買點心馬忽跳躍飛奔撞倒一人傷勢甚重當將徐拘至捕房受傷人送仁濟醫院奄奄一息手持木桶似出外購物情　年約三十左右身穿棕色舊綿綢棉袄似係江北人腦漿流出恐無生機並無親人來認今將徐阿男送案徐阿男供我駕車至各處分送牛奶昨至小菜市前馬忽溜韁控拉不住與别車相碰撞倒那人我一心要追馬不知那人如何受傷蔡太守商之賈副領事飭將徐阿男押候飭差到醫院問明受傷人有無妨碍覆候核辦○王金忠稱開小客棧有華雲福住在我處昨日用别客鍋子别客不依我向華言别人傢伙自須要好好商借不能擅用不料華之胞弟反以我不應帮助别人辱駡不休爲此報捕華之弟乘間逃避華自已拍碎頭顱誣我將伊打傷致我友遭管押令蒙送案　爲究辦華雲福供此事原由我弟而起我亦不要詐伊蔡太守以釁起細微飭將王華二人開釋如再揭釁定于究辦○陳阿五稱失竊棉被一條已由捕房查獲人贓税案請領張兆林供浦東人因失女來滬找尋日久未見無以度日致犯行竊蔡太守判管押五天贓交陳領去○陶朝福稱被賊闖入竊去銅吊當獲人贓交捕送案施阿興供向爲小工現因患病無力作工致犯行竊蔡太守判管押五天贓交陶領去○家丁王某稱主人所雇包車夫林雲才昨日醉後興小主人尋釁主人喝阻倔强不依爲此交捕送案林供小主人令我買紙鳶嫌不好將我掌頰故與爭論蔡太守判將林管押三天以儆 
[法界捕房紀事]  
　　前晚有某甲者至八仙橋西首某乙屠作内見其方宰豕遂乘間竊取一頭負至租界中向各飯作求售作夥某丙尋蹝而至將人贓送入捕房備捕頭訊究緣由甲稱屠作係兄長所開捕頭謂卽係兄長之猪爾亦不應竊取遂將猪給丙領去甲押候解送公堂訊辦○前晚有甲乙丙三人相約至南誠信吸烟時正游妓如雲烟花撩亂堂倌不及照顧遂竊取象牙烟管暗地脱逃及堂倌得知追至門前將甲獲住立刻送入捕房備捕頭訊問情由甲堅不承認竊物捕頭着押候送案不料烟管實由乙竊旣入手卽奔至新北門外求售某包探見其情形倉猝上前盤問乙急切不能措詞包探搜其身邊見有烟管遂拘入捕房與甲一同管押○每晚黃昏時有一種人在帶鈎橋堍三角地擺設玩器食物等攤燈火輝　幾似明星萬點前晚有天津人在彼設盌攤招人摇骰大呼曰誰的點大誰得會得了會你要那一件就給你那一件好事者圍而觀之後至者幾無插足處有妙手空空兒　入人叢中割破某甲襟上之袋竊去水烟盒一枚靑蚨一百翼洎甲知而追上驀有人向之遮　遂扭其人至捕房訴明情節備捕頭着卽管押以待送案訊懲甲甫出捕房門有其黨某乙與之尋釁因又扭入捕房捕頭着將乙一併管押特則已交午夜回至摇會處觀者已寥落若晨星矣○新街某花烟館龜子甫及數齡前晚提銅壺至老虎灶購水歸行至門前將壺放地下正欲蹣跚 
 
 

Page 4

 
 
入户驀有匪類某甲將壺攫取飛步脱逃龜子見而長號極聲呼捕適有巡街捕過此將甲拘獲送入捕房 
[來藁照登]  
　　昨有自署爲旁觀不忍人者致書本館云鎭江丹徒順江洲四面環江常遭水患一至秋潮泛漲往往圩岸倒坍去秋䨙雨爲災災區甚廣順江洲本爲澤國至此更一片汪洋稻旣顆粒無收麥亦無從播種農民飢寒交迫慘不忍言惟是地處偏隅　賑諸公不及過問貴館素日爲民請命不憚煩言敢求照録報章庶幾哀鳫嗷嗷不至獨抱商隅之苦災民感戴爲何如耶 
[跋棲流公所徴信録]  
　　上海自通商以後風氣在開市廛日闢操奇計赢之徒趨之若騖而流民之失業者亦復不少餬口無資棲身無地若不籌安輯之方幾何不流而爲匪類也陳寳渠太守爲英廨讞員時惄焉憂之創設棲流公所於是貧病失業之人咸有所依䚾飽煖之餘課以工藝保全實爲不少昨承該公所以徴信録見示披覧之餘不勝欽佩爲跋數語於其後 
[售物例志]  
　　前承吳鐵山大善士以大小堂幅六幀扇面九葉䚾本舘出售以充江浙振捐兹已經某君一并購去得價洋六元七角災民得此果腹堪資矣爲志數言以鳴謝悃 
[賑務彚登]  
　　餘災未弭籌賑殊殷靑黃當不接之際黔赤有倒懸之歎何蒙諸大善士隨緣藥助得免飢寒曷勝欽佩兹蒙江西南城危善士子垣寄來英洋四百元囑解災區蘇浙各半又恒裕公鄭君錫安交來土善士英五賑捐銀四十九兩九錢另代募十兩共銀五十九兩九錢古潤嚴善士錫三求妻病愈捐洋四十元山西夏縣瑞盛隆還心願捐洋三十五元龔氏求身體平安捐洋二十元以上諸君皆能惻隱爲懷恩周黎庶將來福報定卜靡涯書此鳴謝并誌不忘[  上海四馬路高易籌賑同人陳德薰等識]  
[助賑聲明]  
　　啓者昨承兪富記洋貨號交到山東賑欵銀一百兩據云日前元甡莊付來莊票一紙銀數溢出當何該莊詢問是否多出該莊並不檢查輒云無悞迨後該莊自知錯誤情願認捐賑銀二百兩又因該莊司帳雖屬不合而出此捐欵力實難支特再退還一半凈存一百兩囑爲彚解災區等語竊以元甡莊之因何致誤敝堂未便與聞而如兪富記之樂成人美洵有足多者矣特此登報奉聞上海六馬路仁濟善堂董事施善昌謹誌 
[蘇省撫轅抄]  
　　二十二日掦州府陳卿雲到候補縣陳官慶宜荊厘局來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[姑丈金保三先生輓詞四章]  
　　老人星隕雨如絲剩飲屠蘇酒一巵秃筆無靈承契賞玉函窺秘失師資病中計日悲公速爨下成材恨我遲親舊凋零門第落故山夢冷愴歸思五朝處士八旬翁江左風流説我公座有一尊孔北海才兼三絶米南宫靑蔾照眼書城擁金粟前身法界通家學心傳兒輩在人天從此萬緣空杖履叨陪憶故吾異聞軼事抵吳觚淸談不惜　花供直道何嫌意氣麤夫婦才名雙琯閣神仙弟子十眉圖鯫生自愧羊　鶴試向人前舞得無淚痕和酒濕靑袍薤露凄凉付濁醪師弟晚年風義重交游少日性情豪寰中畫本千秋定吳下詩名七子高江表耆英廖落甚菰蘆人物水滔滔[  聞笙陸儔未定稿]  
[奉題鏡水堂呈詩引後用原韻録呈廷揚土明經大名家哂政并請小樓主人指疵]  
　　水月鏡花一卷詩流傳日代有餘師但求壽世勝榮世正爲憂時致憤時壯志未灰勞夢想讀君夢中偶得諸作足見壯心未已深情無限託雄詞莫邪干將須防屈雪琴宫保語出以儀思之爲君第一良師爭奈土郎只是癡倒步原韵○本爲情痴詞亦痴痴情大半見痴詞欲將位置高千古不願文章競一時無限蒼生休與戚暗用令弟平洋語幾多紅粉友兼並集中多深閨和作後身摩詰君家是試誦集中如畫詩庚寅　月十一日止可室主人周麟瑞拜稿 
[春柳感賦録呈陽羡朱顯名諸吟長并海内同人一笑]  
　　　年消息盼東風望望關河點綴　無恙深閨欣染黛有情絶塞喜裁紅高懷可挹欽陶宅倩影能描憶漢宫不愧佳名譽　讓美談當日話張融○煞受凄風苦雨欺今番春到好題詩傷離宿草辭團絮叔來亡將一載惜成名花競折枝昔年王桂生至蘇曾折柳囑别常恐飄摇頻藴藉擉饒嫵媚自矜持料應署得西湖長蘇白堤邊寄遠思○春柳雜感并悼惲氏叔來之作願將寵字謝浮名待得陽和便向榮學舞緑腰叅拜跪倦舒靑眼看承迎風調驛路鞭無迹春滿旗亭笛有情祗惜旁人喜攀折一般喬木誤遷鶯葛藤斬後態婆娑培養居然得氣和色映書帷生意長陰添琴幌好春多雲圃有柳婀娜可愛尋爲株藤　縛幾至枯死叔來　刃解之依然挺秀心期久許憐披拂叔來曾以柳爲子號　此尤加意焉乎澤常留任撫摩陡向吳門一回首情絲空欒恨　何○蝶戀花冬閔關事題補蘿吟館紅燭銷殘蓮漏度無限情懷兀向梅花訴忍説相　容易忤有人笑指離亭樹珍重斜陽芳草　自問情天頑石原難補孽海波平航穩渡到來乞得瓊漿去○恰對芙蓉心默叩如此圑欒何福仍消受　月雙淸人共瘦陡教繶著年時候妙舌吟戚詩句讀反吟香山春宵　短二句以爲警一樣牆憨若箇曾　彀謹上心香還爇透不教珠淚抛紅豆○春閨感賦題補羅吟館艱難旅　費支持兀對靑燈動遠思每慮囊空常負責忍逢花好不吟詩操將井臼卿眞億盼斷魚鴻事可知粤皖均無信至笑典驌驦看壁立樂夫天命復奚疑壚煨榾柮細添薪纎手調羹熱不因長物本無緣處賤奇書可讀况安貧衣經春冷更思緩香爲宵深點欲頻本　　集奉吾　撫心子愧拾塵人[  馬相草]  
[上海四馬路文報局内恊賑公所經收營口絲帮三江同人經募浙賑已丑秋季至十二月止賑欵細户淸單]  
　　另登○陳春記東錢二千九百七十九千一百九十文同成昌二千二百七十二千可熾順一千一百五十七千四百十文億昌恆四百三十六千裕順昌四百另八千隆昌仁三百五十一千裕成隆二百十二千謹成號一千三百三十四千　凝棧一千另廿七千一百五十文阜茂春乙千另廿九千八百四十義新長八百六十八千阜泰亨八百十六千長隆棧四百七十千魁茂昌四百廿七千二百隆順和四百十二千萬興德三百廿二千寶成盛三百另二千長隆盛二伯七十二千同興成二伯七十四千八伯同興隆一百三十九千八百聚昌湧一百五十三千四合福一百五十一千六百廿允隆金一百廿六千五百德昌盛一百另二千一百文德隆盛九十七千五伯八十義聚昌九十六千五百裕順福五十二千九百福成永四千二伯　興隆德五千正興成七千五百曾生永十千恆順公廿二千卓德長念二千八百成興盛四十五千七伯吉興成四十七千○以上統共計捐東錢一萬六千五伯五十四千八伯合計營平銀一千七百十二兩五錢○可熾順營平銀六十兩　錢三分同成昌三十兩陳春記一伯另一兩三錢永聚源一百三十兩九錢三分日升德五十兩三錢六分元興永四十兩二錢八分同和泰三十兩二錢一分恊成棧三十兩二錢一分福增順十兩七分順生祥十兩七分○以上兩共計營平銀二千二百另六兩三錢六分申合規元一千二百七十二兩九錢於庚寅二月二十一日收到合併聲明 
[上海四馬路文報局内恊賑公所經收營口電報局兼東三省文報處經募營口官商浙賑欵細户淸單另登]  
　　救災册一千七百廿二號義順華彩盛匯兩户各東錢十吊于元春柳宗禮兩户各六弔紀嗣渭葛敏芳　江河楊德滋李碩臣源盛合六户各四弔姜國珠吳道賢兩户各二弔又册一千七百廿三號河南氏求平安洋六十元椿萱益茂室十元嶺南士程四元郭維政三元常冠瀛萍耕子兩户各二元赤體仁慕昌眉兩户各一元又册一千七百廿六號金記玉記滿記堂記財記發記萬記金記八户各四弔富記貴記吉記慶記四户各二弔劉裕昌一元又册一千七百三十一號培德堂銀兩樂七記一兩陳慶豐五元龔煥庭四元雲隱主人三元江崑凡許愼之震聲堂張遠記四户各二元拜石山房德盛號王仲虎王越庭義隆號兪水采記　兆庭林樂卿沈枚記廣勒堂陳十户各一元吳鏡塘念弔興茂福高愼朝邊魁郭鶴亭各四弔又册一千七百三十四號仁裕號隱名氏裕盛福裕盛當裕盛長五户各一百弔廣昇堂五十弔又册一千七百三十五規吉林轉運局不肯留名人二十元又册一千七百廿七號天澤公四元恆記十元知非子五元慶生堂順祥源周廷明周春堂裕茂五户各三元藏拙軒營口咸春堂蓋州咸春堂生記氏仁大公超然氏六户各二元恊玉棧夥友無名氏恊玉棧怡成隆沈履雲無名氏耐仙氏七户各一元又册一千七百廿四號鑑湖隱名氏助營平銀一百兩又册一萬一千八百五十二號無名氏銀二十兩陳識垣五兩天津公四元保平安創垂堂楊竹溪敬德堂德茂號五户各二元陳步雲一元又册未别　遠遊子福春長兩户各二元無名氏春和堂天和永乾豐泰義增祥宏泰園六户各一元○以上統共計捐營平銀一百廿八兩又東錢六百八十六弔合計營平銀七十六兩二錢二分兩共實收申合規元二百十五兩四錢五分又英洋二百十二元於康寅二月余二日收到合併聲明 
[上海六馬路仁濟善堂籌賑公所施少欽經收江浙山東賑捐二月十一日至二十日淸單　]  
　　第十三批江浙賑捐淸單楊宏善堂十元無力人吳越太原馥記保產得男平安潘啓源將押歲洋移助求病速愈憤涇曹齒德堂三户各洋五元隱名氏二册楊井春二户各洋一元寶應隨意氏洋五角以上共收洋廿七元五角○第十六批山東賑捐淸單　純立祈求合家和好洋三十元陳聶氏放生移助洋五元蔣問亭松蜂二户各洋一元以上共收洋三十七元○第二十批代贖捐淸單悟餘子求病愈洋廿元正 
[上海北市絲業舘籌賑公所施少欽經收山東江浙賑捐正月二十一至二十四日第二千三百五十五至五十八次淸單]  
　　江浙捐姑蘇宏豫號代頭引年由彤源莊來洋人十元陳光秩官由振興號來三十　倪材寶求子病卽愈二元韋階平求母病卽愈二元鍾錢春爲兒女出花祈保平安二元章少銘英文修金移助由王松生兄來一元五角愼修堂吳一元以上二十一日○江浙捐同春祥洋廣貨號洋十元譚瑞鐘求子光熙病愈五元靑浦燕詒堂張因當事募顧雪山四元鎭海朱源記求妻病愈二元孫斷隱名氏二元集禮堂戴二元徒茅坤泉病愈一元無名氏王一元顧義房五角隱名氏五角大通和悦州隱名山人銅洋七元震興銅洋五元乾昌銅洋二元麗凉氏求身子强健頭痛卽愈助山東洋十元以上二十二日○江浙捐四川豐都縣何苞仲邑尊由天順祥號來規元四百二十兩二錢四分望江縣正堂由安徽撫署寄天成泰來曹平銀四十兩海鹽秦湯生洋六元無名氏五元陸鴻觀求雙親歲歲安健五元陸王氏酬愿五元雄記二元子記一子坤琴葉章四孩合一元同威全三兒合一元戴健記太原女氏汝南女氏三户各二角庸僕李瑞春一角周浦夏允鹿節省羔食資求四季平安由申報舘來二元太倉醉桃盧求病愈一元蔡無名氏三角錢三百文隱名氏洋二角崇明楊源興銅洋十元浙寗盧姓州愿銅洋十元○蘇城孫雨生募薛惠莊洋一元又設桶募無名氏五角不留名字錢一百六十文各善士二百六十共四户來洋二○臺北撫院營務處文案張子翁募餘卿堂林助浙江庫平銀一百四十二雨立本敬洋二元無錫望亭卡無名氏銅洋一元又助江浙銅洋一元湖北黃梅縣宛汝錫助山東洋五元○無錫程升如來施卿君助江浙洋一元德成助浙江一元程升如淸和氏一元○又助湖州無名氏錢三百六十文古希人二百文廿修俊于成椿三户各一百文熙全九十文發五十文共七户合洋一元○又助嘉郡吟香錢二百文近五德金安生本立春運桂寶丙祥七户各一百文春生壽增各五十共十户合洋一元以上廿三日○山東捐福和祥托巨康莊來掦州恊順成記白王李　震善士募丹徒縣縣署開封酒席洋六十元十無名氏銀十兩愼修堂洋六元愼餘堂五元無名户二户各五元秦福堂存養齋各四元老恆興二元五角叢桂書屋師意齋思永書屋德馨堂澹存軒敦怒堂裕和酒店七户各二元王永泉孟公盛宋恆興三户各一元五角紀德盛　恆泉任德興周永興王天泉五户各一元莊果省堂張恆興堂各錢二千文王興隆坊錢賑修堂復泰典怡茂永益謙泰坊永成乾泰豐公泰義茂源豐恆十二户各一千文永昌靑芝永順裕三户各五百文共四十一户合洋一百三十一元曹平銀十兩張記朱吉記各洋一元○江浙捐溧陽寳隆莊宋積善堂洋二百　漢口方義大號爲鄰人不戒於火蒙神佑得無恙以敬神資移助由同愼祥號來三十元朱三寶求病愈洋廿二元江西墩子塘童公舘孫童氏求次子延壽消灾銀十兩卲何氏一元蘇省醬業公所潘仲溪募第二百念七次蘇源求病愈由彫源莊來洋十元存性堂十元靑俌張宿漁六元保安堂由厚生莊來五元南通州源大典同人二元泰興不留名氏二元泰州營姜　汛一元錢二伯六十平安室倪求病愈洋二元松江廣大號凝禧堂十元不書名二元半無力氏有心無力人無力氏三户各五角默　子求經手號務順遂助浙江規元三兩一錢八分七厘寗波泰餘莊無名氏助江浙洋一元京口裕康洋行王書堂王周記廷伯氏無名氏四户各王角七十三老人西冷山人各二角䊥餘書屋乙角馮董氏銅洋一元吳松隱名氏銅洋一元蘇州王半痴　不書名人售米錢三百文以上廿四日 
 
 
 

Page 10

 
 
   
 
