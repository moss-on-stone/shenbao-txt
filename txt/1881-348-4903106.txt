# 1881 - 348 - 4903106

 

Page 1

 
 
[印熙字與出售] [  點石齋主人啓]  
　　　熙字興爲　人　用之書不僅家　中奉爲枕中　也第卷帙較繁查極時似覺周折且近來各坊間所出售者均係翻板　焉帝虎最易誤人若　版初印　旣不多而價尤　貴亦非　人所能購　本　前從京師以重價覓到善本用石印照相法縮小印成計每部只有三百七十餘葉厚者釘作一本價洋二元薄者釘作四本價洋二元三角部　則痛用　　　　鐫字夾板紙　則一律向　字　細如　頭　點　仍覺分明閱者不費目力墨　前後勻稱難　孝數百年亦族族如　　爲　　之　帙計共印有一餘餘部　績售罄近又拂石重照較前似更精工盖　事無過於熟照印旣多益見熟能生巧如蒙賜　各外埠　經買申報人處代售上海則由申報舘間壁申昌書畫室發兌此　 
[書昨報類紀新間後]  
　　昨報登情魔雙殉一則隔一二事又述鴛鴦同命一條兩者類記可見天下事無奇不有因異見同竟有如此之巧值者也前事聞於甯波後事見於本埠遙遙相對又何其情人之多耶雖然其情節不同其人類亦不合一則因好熾欲事發難收致於暴露張揚爲之女者無顏可以對人羞恥不迭遽以洋烟畢命而所私者實有問心難於過去者故亦以一死謝女也一則女爲烟妓客業雜頭男女之品格皆屬卑鄙委　無足重輕此而有不遂願者猶可徐圖非若寗女之身有淫行究在閨閣一旦敗露轉柱出醜眞有須臾難緩之勢也又非若某之圖搶設謀不善致令女死亦有情不自禁之概也况客於夜間住宿及曉僵冷或爲時症之感倉卒不治或係戰竭而亡狀若沈睡該烟妓且不知其死之何因與其死之是否自盡是否爲已大司不必以身殉者而乃亦相將　死何其騃也夫煙妓至下之品閱人已多司空見慣雖其出身微賤所志在擇人而事者一薙匠或巳盈願實有白首之約然其死之原委究未明白亦安見其爲好事多磨無金屋藏嬌之法而出此下策者何以殉之若此其速也吾窺之微矣男女情欲所在至於沾皮貼肉則深宵恩愛方護持保抱之不遑客果感猝症而死抑遇魔而死妓與並頸交股豈無聲息之可聞者乃熟睡至曉猶待撫體而僵候氣而冷始譁然以爲客死則此妓之待薙匠亦並非眞能恩愛永誓白首可知也然則其死由自死無謀無故又不必以身殉之也吾乃知該妓之死非情也乃畏累也薙匠行徑固非正經平日相與遨游其人亦大抵如是難保其不籍死者而多所纏擾彌天之禍身實櫻之一椽樓屋半楊煙燈淵隘囂塵事難掩飾此後倚門賣笑人將以爲不祥而爭相避之夫寍拚此一死以謝人也故其志亦彌央也由是觀之甯女之死爲自羞恥之心而　者迫之其奸夫則爲情痴之故而女之死實促之至薙匠　妓吾謂一則卒病而不及覺而救也一則遇事無主畏累之甚之故也均之非情之所激也雖然飲食男女大欲所存薙近雖微不得謂其無專愛之念烟妓雖賤不得謂其無不貳之心惟其烟妓遇薙匠故宜有此事亦惟薙匠見烟妓乃至有此情事雖懸殊而能死則一不可謂非深於情者也然而正惟其爲烟妓而其死無有惜之之人不若寍女之爲閨女而其死轉有憫之之人也憫之惟何則在其嫂之不善防範不爲遮羞轉於深夜紏搶之時喊動衆隣而縛女以洩憤也姑嫂之情異於母女女有外遇母或溺受有從而遂其欲者否則嚴調戒訓加意防閑必不使其出乖露嫂喪面目於人前也若嫂則無此體貼之心然中冓之醜人言可畏嫂旣持家亦深以門楣體面爲慮固當含容隱忍善謀其後也乃此女之嫂當某氏退婚之後爲旣往不追將來可爲之計陰屬媒氏撮合別嫁夫婿以掩其事初意未嘗不善其時女方悔恨知嫂之調停妥當國當默感成全未必戀奸尙熱葢人生失足之事後自知其非經人掩護不　播揚未有不感泣愧悔者此亦天良發見之端正不得以下流目女也詎意狂且胆大竟敢妄爲深夜踰墻驚動內外致女以事由己起不暇分辨羞愧交并覥然覔死也此固由於所私之謀搶迫之然樓上有聲稔知人語是盜非盜固已了然何必鳴鑼喊捉也卽調姑嫂同居家乏丁男夜深聞變急不詳思亦婦女之常情顧隣里畢集搶者業巳就擒還富問其情飾與女同謀與否極不應七張八角之際不一爲之地步而使蒙縛柱之羞也迨至女旣自盡轉謂家醜不可外揚罰奸人以殮費草率了事獨不思獲賊之時何不以治賊者治之而置女於事外之爲愈也故曰其死呆憫也兩事類登豈曰相提並論皆爲死者哉 
[侯相行旌]  
　　○聞得本月十六日左侯相啓節出京回湖南原籍省墓是日各官往送者塗爲之塞門前尤爲擁擠蓋侯相之德望其感人者深也 
[星使行程]  
　　○出使美日秘三國欽差鄭玉軒京卿前聞於九月念五日在香港首塗十月初二日抵日本之橫濱埠初五日換坐美國　昌公可船長行此均列報玆悉上月二十日鄭京卿已安抵舊金山念二日發有電音到港緣一路風平浪靜故海程倍形迅速也 
[保護遠人]  
　　○本年六月初八日四川重慶府有匪人與衙役等不知何事爭鬧鬨至英國繙譯官江君公廨特其物件毀壞地方官得德馳至將滋事之人捉獲數名帶案訊問則云皆係鄕人但至外國人家觀看並無滋鬧等情官乃分別枷責或子釋放後經督憲查知以爲辦理此事太覺從輕故於八月二十八日出有示諭大意言案照中外和約外國人至中國傳教行商華官理廳保護不得欺侮西人并毀西人物件此皆所以固隣邦之好而仰體　朝廷柔遠之至意如有違和約當子重辦今此案辦理太輕恐以後民不知懼益生事端除飭該地方官將此案人犯再行從里提案究辦外特行出示曉諭各地方官及軍民人等務須遵照和約力加保護凡有西員戾止通知地方官必湏泒兵役護送優禮相待不得稍有簡慢倘西員不信華官不願兵役保護則設或出有事端與華官無于云云丁制軍之懷柔遠人可謂至矣 
[廈門近信]  
　　○廈門新聞紙言有德國帆船名巳勒司由滬至廈十三日將近廈鬥之虎衣灘地方突然觸礁全身損壞舯主及船上人皆得漁船援救未伍波臣于十五日帶至廈門現在船身業經拍賣得價洋四百二十元船中貨物　　貨得洋七百九十元云又言前任廈門道於十五日啓行晉省臨行有該處茶業公送萬名傘及牌聯等物殆京去思之意乎 
 
 

Page 2

 
 
[浙撫莅任]  
　　○新任妡撫陳雋丞中丞憲駕於上月二十四日抵杭舟泊武林門外之下碼頭城中文武員弁早經出城迎接一府二縣皆先日開舟至石門遠迎撫杭四營皆於城門下一路列隊跪接各兵旂幟號衣皆係新製軍噐亦極鋒利望之如荼如火頓覺壁壘一新迨奉憲諭於明日卯刻進城一概免接衆文武始各紛散入城掌燈而回若平日間則已嚴城鎖下矣憲諭於二十五日午時接篆任事所有遞署藩臬運巡各憲均於申刻繳卸署篆各回本任是日各衙署皆紛紛忙亂而候補各員之叩賀者尤爲奔波道路云 
[杭垣保甲近聞]  
　　○杭垣保甲局督辦吳觀察崇階近奉憲委署理糧道其局務已淤上月初八日交卸矣現在接辦保甲者爲候補道馮觀察馮公性情仁厚威少恩多到局後不及三日凡總局枷號之犯友遷善所禁押之犯擇其情節稍輕者盡爲開釋計共放出三十七名之多是以頌聲載道也按保甲一局本係臬憲總理現在惠蔆舫都轉新署臬任公事極爲認眞昨有憲示發局由局頒給城鄉通行在案玆將憲示照錄於左以見都轉之新政也　欽加二品銜署浙江等處提刑按察使司總理驛務兩浙鹽運使司惠爲曉諭事照得省城五方雜處良莠不齊現屆隆冬宵小易於竊發所有烟館飯店尤爲藏奸之藪除移知保甲局並行府札縣一體認眞巡查外合亟示諭軍民地保人等知悉爾等務須嚴密防範互相稽查如遇匪徒偷竊痞棍訊索及有面生可疑之人卽刻捕拿盤詰送縣究辦其烟館事仍應屬遵章程以二砲息燈關門如敢故違定行究辦本署司未雨綢繆爲除莠安良起見各宜凜凜毋違特示 
[火患虛驚]  
　　○十月二十四晚二鼓後蘇垣皮市街中蘆蓆店失火四隣驚惶無措急傳鑼報警迨各路水龍紛集而屋內之火巳經救熄雖末透頂然濃烟突胃隣人　驚巳不小矣 
[懷恨自戕]  
　　○蘇胥門內小粉弄某氏婦善訊諧好議論人長短吠聲捕影口若懸河不自知其禍從口出也上月二十間婦有親串某甲至其家婦與其夫留之飲饌方共寒暄忽甲于袖中取出利刃自刎其頸一時喉破血湧勢將就斃急延傷科爲之敷裹逾時稍蘇鄰里問故甲言婦　憑空汚衊誓不欲生云云卒亦不明言其究竟當時由其夫喚轎送歸惟甲之性命能否保全尙難預卜詩云婦有長舌惟厲之堦苐婦之釀禍固有由來而甲之輕生亦甚無謂也 
[碩鼠貓]  
　　○貍奴所以伏鼠而不意竟爲鼠傷亦成見鼠輩之鴟張致足畏矣吳門某姓家蓄一貓雛日者偶患癩威大殺上月初主人臥牀轉側不能成寐初聞窸窣聲屏息以窺見有巨鼠一長幾盈尺目左石視驀覩病貍蜷伏屋隅猝乘之嚙其頸嗥聲大作主人旣笑且怒大加　喝鼠始竄去翌辰視貓則奄奄一息不能行食越日遂斃噫黃鐘毀棄瓦　雷鳴蠢玆么麽喙利乃爾物情雖微可以觀世變矣 
[舊案復控]  
　　○去夏有寍波宦家子某及舉人某串同賀內堃冒捐被人告發　奈太守提案發縣審訊嗣因案關重大不得不歸罪于一人將賀遞解回籍節次列報茲聞賀又潛來寍波因念前受某某之愚旣遭屈辱又無分文入手心實難甘仍以某某囑令前往等情投府禀訴宗大守又批發鄞縣查明秦邑尊疑賀以空言無據批飭不理賀妻袁氏挾恨前往某舉人家吵鬧舉人避匿不面日前相值於途由輿中拖出街心且詈且毆由鑒橋頭扭至縣署前幸差役見卽勸解始釋然舉人已狼狽不堪矣寍人見之頗多訾議咸謂此事必非賀丙堃一人所爲想與某某朋比爲奸不然某亦堂堂一孝廉在家旣被搗毀在路又被毆辱豈肯受之而不報乎 
[漢陽火灾]  
　　○漢陽城南之鸚鵡　緊靠長江民商舖戶雲連櫛比南至北約長二十里多係爲木業者上月十九晚間兩點鐘該洲腰路口地方失火霎時火勢炎炎雖集能灌救猝難樸滅約焚一點鐘時計毀大小戶二十餘家傳係某薙頭店抹牌遺火燃及蘆壁因是肇災也 
[船帮兇毆]  
　　○漢皋地方各船帮泊船碼頭俱有疆界由來巳久不可紊也上街萬安巷一帶碼頭素泊興國州帮船隻該帮運載雜貨外裝紙赴漢者居多上邊緊靠泉隆巷碼頭近屆冬令船隻較多該兩碼頤檔已排滿後來者不能泊近灘岸上月初十日泉隆巷碼頭忽到某磚瓦行磚瓦船數艘意欲進泊以便卸貨上岸數船水手多人俱用橈鈎在興國紙船上或撑或鈎借力撑進但楚人船隻素　修飾閒時每洗之刮之刷以桐油光如熟漆以圖壯觀若偶被鈎撑不得法者頓有痕蹟當時興國船人開口謾駡而磚瓦船亦卽還詈由此兩造角口馴至攅毆但兩帮有衆寡之別興帮人多故磚瓦船人受傷並有一人傷重当時鳴保拘凶報案漢陽鍾邑尊尚未細問不料次日傷人已斃邑尊于是臨廠檢騐隨飭具棺裝殮再子訊理云 
[禀救署缺]  
　　○台北擢膀營之右營總帶官傅玉臣副戎德柯於夏間巳向孫　門請假卸辦現因艋舺叅將缺出故於十月初內渡禀懇黎星使轉求署理斯缺以便代船局采辦木料查台北木料價值最賤惟苦於釆伐無人如傅副戎藉兵力以開山殊覺公私兩便矣 
[委員請假]  
　　○福州船局總稽查冒委員於夏間到閩曾列前報玆聞冒君於十月望後請假回粵因到局數月見事亂如麻頗有難安之隱蓋以快船工程伊始總理無人類多泄泴從事巧于欺矇若一概不查恐貧委任如逐件稽查固不討好反易見疑且木料鐵料尚未到齊成船非二三年後不可而穆園之鐵礦黎　使又不敢開辦大有諸事廢　羣相挾制之勢故冒委員見幾先作洵可　明哲保身也 
[坍架傷人]  
　　○英租界清河里有和記洋行房屋現在里口翻造樓房前日薄暮有甲乙二木匠戯耍起見至於爭毆甲隨手拖搭架之木叚欲以毆乙詎此木拖出架便坍下兼上有磚瓦以致肇傷水木匠共八名七人或傷手或傷足一人傷頭顱皆係皮傷無碍嗣經作頭調停過去但此事是否該匠鹵莽或因搭架之不堅均不可知惟近聞英租界某處之屋甫經落成卽被風吹斜雇匠牮整則工料之不堅固極可想見矣按本埠邇來多有人租地造屋或爲翻造以圖得利是亦操奇計贏一端然其規畫經營祗願出租之合宜不計工料之堅實更多由匠作包造甚至一再轉包各須沾潤其工程之不隹不問可知其租地者年分有限尢不經意故房屋雖日增月新大都不甚牢固如此敝習相仍必難免禍况滬北類多通衢苟有坍塌且將殃及行人所願牟利者籌思及此勿效常轍旣免禍害亦省緣整重造之費利己利人兩善備焉矣 
[善捐近聞]  
　　○棲流公所善捐本報屢有所登玆悉李君秋坪按年捐銀二十兩今年之欵已繳又朱　靑田助洋三十元梁君鳳西助洋二十元義記洋行助棉祆　二十套該公所均已發給收條諸善士陳慨解囊殊可欽敬而常年之捐尤爲難得也 
[麴泉風波]  
　　○昨晨英公堂由捕房解到之案件無他事故惟酒醉滋事者三件訟庭之上皆有劉伶癖者問官從容判斷頃刻平麴泉風波亦殊不俗也鄭芳州禀稱鄭法有到我酒店沾飲醉後吵擾不休旣勸之去又來肆橫由捕拘案等語鄭法有供　因酩酊無知尚求施恩陳太守着鄧法有具結以後不得再住該店生事又程保林稱金阿元到我酒店飲酒欲賒不允竟被毀壤盌盞交捕送究金供酒醉糊塗救恩寬宥陳太守　罰金洋一元撥充醫院經費違則管押七天王春桂稱開設茶館有王大川飲醉到我處使牲毀壤盌盞長凳交捕送究王大川供酒醉誤事後知警戒叩求恩恕陳太守判押王大川半月云 
[騙財破案]  
　　○法租界鹿鶴春茶館左近去年有託言種洋之老嫗誆騙銀洋首飾不知凡幾後經破案移解上海縣署研訊堅不吐實 
 
 

Page 3

 
 
嗣嫗在押染病禀縣暫交普育堂醫治在後如何迄今未及記憶詎料無獨有偶　　　有所聞浦東泮涇鎭西南鄉荷葉村地方隸上海縣屬二十四保念六圖有鄉人丁海金之妻某氏原籍平湖幼時避難流落彼處由丁海金父母撫養成人卽配丁海金爲妻該氏在荷葉村長大人頗伶俐近處居民多所熟悉孰貧孰富均在胸中卽於鄉婦中揚言稱其家在某處開有當舖如有銀錢存放可收重利愚婦不知或以銀洋或以首飾或背案人私取田單托其代放及至收利之期則誆以利上加利　存可使愈積愈多故各戶鮮有一文到手日積月累被其騙去者據稱有五六千金現在各姓查出盤詰婦女甚有將婦女　撲逼令吐眞衆人齊向丁海金追索以致丁之房屋擠坍兩造于前月杪投上海縣署控告莫邑尊略訊情由業已出差拘人所有細情待集訊後再行探錄 
[兇手收監]  
　　○九月二十八日英界松風閣天津流氓吃講茶械鬥一案劉春在仁濟醫館因傷身死報由莫邑尊赴騐均登前報邑尊又提在押之趙慶明卽趙四劉老魏七鄭友及後獲之王元甫等五人研詰何人爲首初仍狡展不認繼而趙慶明認砍兩刀魏七亦經動手莫邑尊飭將趙慶明打脚踝二十下與魏七同收外監劉老鄭友王元甫三人上鐐銬管押云 
[婦人行竊]  
　　○昨日法公堂據捕房解到婦人姚王氏禀稱在其身畔搜出煙鎗一支刻有遂園字樣并薙刀一柄質票七張靑布長衫一件一并呈案原告亦婦人名周沈氏稱夫主在茶葉舖生理家住八仙橋地方前日有素不相識之姚王氏到家問信稱欲找尋親戚并稱急欲小還商懇方便適門首坐有小孩引之進內伊登廁多時不起託稱腹痛我亦不以爲意我到前半間屋作事詎伊卽偷靑布長衫一件當揚獲住鳴捕送案翁太守詰之該婦姚土氏供係浦東人現躭擱在　閘親串家當押票均是巳物剃刀係剃面所需至煙鎗因染煙癖他鎗不能過癮故常携帶已鎗並未竊周沈氏之衣伊實誣我求恩查察翁太守問本與周沈氏熟識否答稱不熟太守謂然則伊與汝何仇將汝誣控顯見刁猾飭先掌頰一百下帶囘捕房管押長衫交周沈氏領去烟鎗質票等暫存捕房 
[控失洋信]  
　　○前月十六日報列清淮人韓汝榮因欲往太倉所屬之劉河鎭修譜暫寓小東門外成發客棧被竊小箱一隻內有洋大十七元投訴法公堂傳該棧主林阿四訊追詎韓姓又有劉河來洋信一封計洋四元於前月十五日托　義昶信局寄來亦未收到今接劉河信詢問始知韓卽查之永義昶局該局夥杜桂生云送交成發棧有名小弟者收下故昨韓偕杜桂生又投法公堂控訴翁太守謂前案未了又生一波該棧甚屬可疑着杜呈流水簿查對并着指成發棧收信之人拘案以憑核辦 
[諭理欠項]  
　　○前月念五日報列延欠控欠一節內有謝巧雲控徐媽欠款事昨法公堂據徐媽遞詞訴稱實未借謝巧雲洋元買徐富林之徉係向朱姓借來求將富林給領以便還朱等語翁太守詰之謝巧雲仍執如前並呈筆據太守謂徐媽曰據上係富林出面爾作中人此欵卽非爾之所欠作中亦應調處着交保出去料理明白然後禀候給領富林云 
[竊案待究]  
　　○失竊火藥一案前日午後又經上海縣莫邑尊會同英會審員陳太守英副領事賈君訊理差捕等至三十三號駁船勘得四仙門板撬壤上一塊其下二塊　損細察情形覺非由外人內者况門板甚爲堅厚故將門板三塊帶案呈閱並據情禀覆莫邑尊商之陳太守與買副領事以案關軍火須爲澈底根究揆其情節殊似在船人行竊至碼頭經管船隻之謝錫成卽謝錫才旣有責任咎亦難辭將謝及老大袁載水手王正榮等共六人一併暫押再傳並泊之一百十號駁船人訂期於今日再訊旋經會德豐行席某同洋東保論出外四仙門板存堂今日會訊情形再行探錄 
[存恕齋主以題袁翔甫大令楊柳樓毫詩素和謹步元韵二律郵呈諸大吟壇哂政]  
　　○平生風義薄陳雷千里相思日幾囘依舊飄零長作客可知懷抱共誰開雪泥曾滯孤鴻跡海上遙傳一厲來見說名區饒勝景有人新築小蓬萊　大名灌耳久如雷到處推袁意重回才調直追前輩上騒壇又見一軍開鶯花此日爲君主滄海何年我再來卻恨風塵經十載故園三逕沒蒿萊 
　　慈谿王定祥文父氏初稿 
[藜牀舊主偕同陳君眉卿固邀捉醉賦一律贈之卽請均正]  
　　○多君雅意詡瞻韓容裏相逢一笑看平子愁懷牽磊落潘郞綺夢練辛酸君與陳右皆抱黃門痛　褸頭顯影人何呢江上尋盟酒不寒更愛元龍湖海士筆花爛慢吐毫端 
　　○梁溪瘦鶴詞人弟寒妃稿 
[冬至前三日買棹將返梁溪忽急足持飯顆山樵書至千里故人殷勤念及良箴心佩永矢弗諼爰命從者倚裝稍待戯用轆轤體答之并呈霧裏看花客高昌寒食生]  
　　○倚裝欲發尚淹留好友書來慰客愁滿紙深情忘不得還將癡意惜江州　還將癡意惜江州我已而令海昔遊重把紅閨前事憶梅花清福幾生修　梅花清福幾生修緑葉成陰志未酬江上琴心何處託可憐春夢誤風流　可憐春夢誤風流憔悴靑衫鬢已秋縱有虛名　薄倖痴情次第一齊收　痴情次第一齊收俗粉庸脂我輩羞莫笑樊川狂太甚不逢蘇小不低頭　不逢蘇小不低頭名士懷才孰許儔惟有袁絲難告別倚裝欲發尚淹留 
　　梁溪瘦鶴詞人倚裝走筆 
[病中詩]  
　　○貪癡瞋愛亦寥寥只有情根此日銷長嘯一聲歸去也去時依舊赤條條 
　　桃塢望炊樓主人稿 
[光緒七年十月十五日京報接錄]  
　　○○湖北巡撫臣彭祖賢跪　奏爲湖北省排造剝船請將光緒七年漕項銀兩留充經費恭摺仰祈　聖鑒事竊准戶部咨湖北排造剝船三百隻所需工費專在解部漕項　內墊用不准動用漕折銀兩又准都咨湖北糧庫本年先後撥解善後局漕項銀五萬兩儘數提囘專作造船經費寺因咨行到臣均經轉行遵辦因糧庫前解善後局漕項銀兩已支發營協各餉局　無欵提回經臣會同督臣具奏聲明造船欵項另行籌備在案茲據湖北布政使王大經督糧道憚彥琦詳稱此項剝船三百隻排造例價以及運費共需銀八萬餘兩鄧省漕項每年額徵　成軍三安家閑丁帮津等欵除民欠災　外約共收銀六萬兩上下近年以來軍安帮津等銀留解善後局撥濟協餉隨淺欵內支解清淮協餉銀一萬兩輕齋銀一萬五千兩採運銀一萬五千兩此次排造剝船旣不准動用漕折巳解善後局之節年漕項又不能提囘擬請將光緒七年所微漕項專充造辦剝船經費其善後局協餉清淮協餉部庫輕齋七年所收項內一併停解又本年漕糧巳　奏請續辦採運其支銷脚價兩項向動隨漕銀一萬五千兩亦請於別欵籌撥此外尚有不敷侯收存八年漕項再行湊濟庶造船經費有着而漕折亦不致挪動等情詳請　奏咨前來臣覆核無異除咨部外理合會同湖廣總督臣李瀚章恭摺具陳伏乞　皇太后　皇上聖鑒謹　奏軍機大臣奉　旨戶部知道欽此 
　　　○淮安關監督奴才徵麟跪　奏爲恭報交卸日期仰祈　聖鑒事竊照光緒七年閏七月二十八日奉　旨淮安　監督着吳瑞去欽此玆於九月初十日新任監瞥到淮奴才謹將淮安關關防一顆書吏文卷等項委員　交接管並將軍儲錢糧逐款交代清楚奴才卽行起程回京所有交缷日期理合恭摺具陳伏乞　皇太后　皇上聖鑒謹　奏軍機天臣奉　旨知道了欽此　○○徵麟片　再洋　稅銀係專欵解部之項歴經各前監督於任滿時自行解　京交納在案芘查光緒六年八月二十五日奴才任事乏日起至七年九月初九日止淮宿等關共收洋　稅銀九千二百十七兩四錢六分奴才現已任滿自行解　京赴部交納除報明戶部外理合附片陳明伏乞　聖鑒謹　奏軍機大臣奉　旨知道了欽 
 
 

Page 4

 
 
此　○○恩福等片　再前因岫嚴州秋　發回絞犯彭蟻醒中途脫逃卽經拿獲一案請　旨將岫嚴州巡檢梅兆齡革去頂戴改爲革職留任簽差不愼之岫嚴州知州鳥勒登　交部議處逃犯彭　醒照例改擬情實經前任總督岐元會同奴才松林專摺具奏於光緒七年六月二十二日軍機大臣奉　旨着照所請該部知道欽此等因當經委員接署該巡檢鈐務並飭提解役人犯來省發委讞局審辦茲據　巡道廣敏督同局員訊明該犯彭蟻醒責係畏罪秉間脫逃卽被拿獲逃後並無另犯爲匪不法情事將　犯仍擬絞監候秋審改入情實解役張希全袁鳳山張上訉無鬆刑賄縱情弊實屬琉忽於逃犯絞罪上减二等均擬粀一百徒三年事犯在光緒七年五月十上日　恩詔以前减為粀一百折責革役巡檢梅兆齡前經奏叅革職留任應令回任懼職四年無過再請開復簽差不愼之岫嚴州知州烏勒登額例有處分聽候部議詳請審奏前來奴才等提審覆核無異除將全案供招分咨吏刑二部核覆外理合附片具陳伏乞　聖鑒謹　奏軍機大臣奉　旨該部知道欽此　○○崇綺片　再此案精色瑪家被盜搶刼拒傷事主阿四身死李玉美充當該村　首卽有應捕之責　敢潛通信息縱賊　颺核其情罪例應擬軍前任都統庫克吉泰任內業經傳秦認明錄供應卽收禁乃復准予取保致令脫逃例有應得處分庫克吉泰業經病故應毋庸議差　回京之前理刑司員郭勒敏布劉　另案革職之前理刑司員孫恩慶隨同辦事均屬不合應請　旨交部照例　處謹此附陳伏乞　聖鑒謹　奏軍機大臣奉　旨郭勒敏布等均着交部照例議處欽此 
[江督轅門抄]  
　　○十月初十日同知倪文英通判陳允震均奉司委採買積穀差○十一日新授江安督糧道張禀知任事　鹽大使瞿鴻勛起復回淮從湖南解淮餉來縣丞初鼎臣奉委漢西門　查差　巡檢馬元稟銷漢　門稽查差　從九蕭泰元禀辭回皖岸內河緝私○十二日直隸州孫國琛奉臬司委寧揚二府緝捕差　知縣張瑾蘇州回並禀　接辦燕子磯船廠差○十三日翰林院　遂良由京來　徐瑞昌禀知奉皖南茶厘局委辦屯溪茶厘轉運局差○十四日知縣鄭興儀奉善後局委辦桑秧差　通判李孟康禀知奉　司委解漕價銀兩差　從九姚定信　徐州保甲巡緝回　主簿劉鉅家奉委城北十四段冬防差○十五日署東臺縣汪鵬翥　理儀徵縣周士　均缷事回　知縣車運昇禀知勘　三江營及揚州域工回巡檢王壽祺南二從九崔楨南三蓀葆均儀鳳門檢校郁礽南十均奉委各段保甲局冬防差○十六日同知王廷調奉司委總辦南門外粥廠差　接經歴周　樹通濟門　目李繼藩北九段均奉委保甲局冬防差○十七日同知徐瑞昌辭赴屯溪茶厘轉運局差　縣丞李克念水西門李暢榮北十五段巡檢龔景誠南七九段庫大使孔廣瀛北二段均奉委保甲局冬防差　知府陳鋪蕃見奉司委江都儀徵丈量灘地　知縣左試陳湧泉均禀知奉府委會辦南門外粥廠差○十八日運判宣兆熊辭回揚州○十九日同知倪文英通判陳允震均禀辭赴六合採辦積穀調署徽寧池太覺羅道成允鞠湖來　直隸州沈振溶銷河運差　縣函黃變元稟知奉委北十三段保甲局冬防差 
 
 
 

Page 5

 
 
 [Ｇ>　　禮拜三拍賣 
　　於今日十點鍾拍賣衣服書籍鐵牀椅子另物等倘各實號欲意來請至面拍是荷此佈 
　　　意師摩啓 
　　禮拜三拍賣 
　　啓者本行於禮拜二卽十一月初一日早十點半鍾在本棧內拍賣各色雙鳳小呢各色雙鳳人馬羽毛馬頭啴　素洋紅布漂布等買如貴客欲拍賣者請來本棧房拍定可也此佈 
　　十月念九日 
　　怡和行啓 
　　禮拜三拍賣 
　　啓者今日十點鍾在本行拍賣　水漬自來火三　此佈 
　　乾泰行啓 
　　禮拜三拍賣 
　　啓者今日十點半鍾在本行拍賣　哈喇呢一包稍有水漬此佈 
　　乾泰行啓 
　　禮拜四拍賣 
　　於初二日十點鍾在大馬路羅生公舘內拍賣綢素　　　　另物等倘各實號欲意者請至該處面拍是荷此佈 
　　　意師摩啓 
　　禮拜四拍賣　 
　　准於禮拜四十點半鍾在江西路北大橋塊住宅內拍賣　房間　大菜間　廚房　書樓　一應家用什物不計是日拍賣准要下午兩點鍾出清此佈 
　　隆茂行啓 
　　禮拜四拍賣 
　　啓者今定於十一月初二日卽禮拜四早十一點鍾在蘭寧波碼頭拍賣水漬比利時國方鐵條三百五十捆此佈 
　　昇寶洋行啓 
　　禮拜四拍賣 
　　啓者十一月初二日卽禮拜四十一點鍾拍賣路燈GGM羽毛GGL　　人鎗注呢七磅藍人鎗八磅四洋房雙人火車牌原布十磅藍人鎗十磅十二五彩人鎗　布六十　線藍雙路燈漂布七十二線紅雙路燈　漂布十五磅跑鹿斜文七磅藍人鎗挺市洋標等貨特此佈聞 
　　十月念六日　元芳行啓 
　　禮拜五拍賣 
　　啓者本行於初三日上午十點鍾下午兩點鍾拍賣　新奇各式耍貨　東洋屏風　磁器　花瓶　古銅瓶　自鳴鍾　金表　戒子　首飾會物不計此佈 
　　乾泰行啓 
　　拍賣　　 
　　啓者於本月初三日卽禮拜五早十一點鍾睚船上拍賣德國　　股船一隻名印度運船上之　及一切物件均要拍去現在此船泊在法浦灘對面如初二日以前如有人要買此船屆期便不在賣也如有人要看此船及一切情形可至船上面問船主便是 
　　老老恆言花影吹笙譜 
　　魏　曹慈山先生所著老老恆言五卷其中引證書至數百部皆言養生之道實爲老年之秘笈並每部竹紙賣洋二角八分錢塘張松溪先生所著花影吹笙譜二卷爲詞林寶重每部連史價洋一角八分以上兩書兵　後其板均燬無存今偶園主人覓得原本重爲校　鏤板向係本宅自行印送故流傳頗　因思兩書皆近世罕見之　故今在上海嘯園書局及各書坊寄售　不折不扣聊助海內諸公以擴眼界如蒙鑒賞請速來購閱如要多部請由信局寄至本宅定購照價八折見信卽奉不誤此佈 
　　嘉善偶園金宅謹啓 
　　江海關諭 
　　照得十一月初五日係外國節期又十二日係外國新年元旦均在禮拜期內本關應於初六十三兩日給假封關停辦公事特諭 
　　光緒七年十月二十九日 
　　廣惠和呂宋票 
　　今有英正月份票出售每張價洋六元半張三元並收逐月彩票價格外克巳倘蒙賜顧請至棋盤大街此佈 
　　發財票 
　　茲有英正月票出售每張洋六元半張三元倘　仕商賜顧遠處由局寄購者祈指明棋盤街北乎震元洋廣店對門真永記收庶不致誤 
　　永記啓 
　　大發財票 
　　今售正月呂宋增彩票全張計洋六元半張三元外埠光顧請仍由局寄買原班回件不誤上　三馬路　發猖 
　　　　　洋行啓 
　　龍虎山道人善治諸症 
　　江西龍虎山清溪道人傳授親由科治病應騐如神內病請符三道卽愈外症當面移去立卽全愈自備香燭到壇只取號金一百　十九文寓二馬路石北仁眞棧內 
　　書圖　報 
　　十一月之書圖新報　裝訂齊全中有英京巡捕圖倫敦市肆圖金陵報恩塔圖考不拉奇蛇圖　廣雲貴興圖廣東街市圖廣東人物圖異想天想圖皆系有論說又有軍營放砲之理化學炭氣之理均有圖　金星過日　回華學童論以及各種新聞皆能益人智巧非尋常新聞可比世於明日出售買者請向各書坊購閱可也每本四十文 
　　大票發財 
　　本行發售英正月份票全張收洋六元半張三元外埠分售請由信局寄購原班回件無誤上海三馬路一家惟外埠並無分店出售用特聲明以杜假冒 
　　發記洋行啓 
　　惠豐行呂宋票 
　　今有英正月份票出售每張價洋六元半張三元並收逐月彩票價格外克巳倘蒙賜顧請至棋盤街北首此佈 
　　發財票 
　　茲有英正月票出售每張洋六元半張洋三元倘欲發財過年者望早來購取定當獲利也遠處信寄不悞棋盤街北首同　茶居對門獲利洋行啓 
　　必得呂宋票 
　　英正月份票出售價隋大票全張半張均可　貴客信顧指明本號原局帶奉不悞望平街外國墳對面 
　　必得啓 
　　呂宋大票發財 
　　本行大票發才 
　　本行出售正月呂宋增彩全張計洋六元半張三元外埠光顧請仍由局寄購原班回件不誤上海三洋經橋新泰昌洋行對面 
　　鴻運來鴻發福洋行啓 
　　新年票 
　　外國新年彩票減價每票足洋八角半張亦可頭彩一千元二彩五百元三彩二百元餘彩甚多至十二小彩五元此票信實馳名得彩甚易開期卽華十一月十二日對號單外埠由信局寄奉遠近仕商賜顧請速取上洋胡家宅新興里全發洋行啓 
　　公送匾傘 
　　有鎮海人自寧波來申述及前月二十四由鎮赴寧搭輪中途見小　鹽販　　漁房送傘匾與　河監局委員聞說委員莊姓　理監局有四五年商民之利弊疾苦素所留心小港監向運各島晒私上年忽奉禁止專運餘監舍舊謀新難免畏　經委員一再開導并爲行店肩販通　利息得以相安獲利售　蟹　漁房認捐監厘向無捐票現有海巡一經被緝無從分辨魚汛己至屆委員一面禀上審辦理先發護照今年在洋有扮商船查緝賴得無事卽此兩端運販船戶均受其惠現聞委員將去是以公送傘匾以誌感頌其傘匾上書畏威懷德澤被海濱等句時輪船開行尚早因同去觀看見有石浦台販之送傘者先在傘上係持法惠商四字不期而集頗熱鬧云 
　　元號呂宋票號 
　　本號今在三馬路中市老泰興棧對面照售按月發財票分設漢口洋街杭城皷樓前二成參號內便是 
　　元號啓 
　　萬利呂宋票 
　　英正月份票出售價照大市半張亦可　貴客信顧指明本號原局卽奉不悞望平街外國墳對面萬利便是 
　　發財票 
　　今有英正月票出售每張洋六元半張三元倘貴客惠顧請來購取遠處寄購原班回件不誤棋盤街同芳居對門寶生啓 
　　元記洋行 
　　英正月份票出售每張六元分半亦可並收得彩紅票克巳兌現遠處函購卽奉不誤住上洋棋盤街北首便是 
　　書籍出售 
　　說文易知録五元姚氏中復堂五種二元古愚　書二元五角咸醇臨安志二元姚刻三韻十元方氏通雅七元增註袁枚尺贖四角以上白紙左傳事緯一元湖海詩文傳三元五角古棠　書四元 
　　上海拋球塲是樓啓 
　　注釋燕山外史 
　　燕山外史八卷以六朝體成一家言固巳樹　騷壇流布寰宇近又得永嘉傳君詳加注釋閱者卽曁可獵其詞華兼得徵諸故實誠莫便焉每部四本價洋三角仍由蘇滬各書坊發售此啓蘇州千頃堂上海讀未樓仝具 
　　新出醫書出售 
　　外臺秘要四員觀聚補要方六角徐批外科正宗一員本草拾遺一員本草衍義五角千金方衍義三員費氏醫書六角醫門棒喝一員二角醫經原言八角醫學　書一員　景岳新方砭二角辨證奇聞六角東垣十書一員二角保赤存眞六角硃批醫四員　宋　千金方　　大　木千金翼方十員　諸君賞　鑒者請至上海二馬路千頃堂協記書坊及城內紊文閣醫坊均可 
　　新刻皆麗二禮 
　　皆喪服制極明每部一百在北市文瑞樓城內寶　堂及各醫坊發售又書式六種徐以工代殿選書大小字全每本四十 
　　書籍發兌 
　　白紙袖珍康熙字典新增篆文洋四元正績微米粵雅堂　書世一元官堆紙仿殿板十三經注疏十八元白紙古經解棠函小學　函共十二元經典釋文二元半岳忠武五集六角養一齊文集兩元上海二馬路千頃堂協記城內四牌樓紫文閣仝啓 
　　起首創製華字鍾表聲明 
　　此鍾表於戊寅年始耑托播喴洋行起首創製己蒙　諸大紳賞鑒風行海內遐邇馳名僕因應接不睱今推與該地自售嗣後倘蒙　仕商賜顧請移玉至播喴洋行購取可也 
　　辛巳八月　何天生謹啓 
　　老祥記行 
　　英十二月大票出售每票洋十二元分半分四均可普國票二百八十次巳完二百八十一次十一月初可到貴客賜顧至上洋二馬路南首便是 
　　興記聲明四彩 
　　英十一月票一萬二千八百念一號實本號售出長安姚萬興姚濱翁申隆泰昌　山翁各半張同發馥冐認其居心可　十二月票照前英正月票己到每張六元寄購請指明拋球塲東首 
 
 

Page 6

 
 
   
 
 

Page 7

 
 
   
 
 

Page 8

 
 
   
 
