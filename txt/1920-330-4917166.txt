# 1920 - 330 - 4917166

 

Page 1

 
 
   
 
 

Page 2

 
 
   
 
 

Page 3

 
 
時評 
[政客與災民（老圃）]  
　　國有待斃之民而不忍坐視其斃於是乎有賑故賑爲極悲慘之事若主其事者欲藉此籌黨費供政治之運動是猶殺人而吮其血罪不容於死 
　　然今之政客以機械變詐爲常業苟能擴張其黨勢固無道德廉恥之可言故以政客而營賑務實爲至危險之事吾謂辦賑人員當援軍人不入黨法官不入黨之例不得用政黨之人物凡含有政治臭味者皆摽之門外以絶其覬觎此爲待斃之災民籌生路亦并爲腐敗之政客杜生路一舉而兩善備者此之謂也 
　　今北京有所謂新政系者於暗中躍躍欲試非一日矣此輩虎視眈眈飢不擇食其蒙袂輯屨之態更甚於待賑之災民然我國人對於待賑之災民當出其全力使之獲賑對於待賑之政客當出其全力使之不獲賑嗟爾政客敢有食指動者天厭之天厭之 
[專電]  
　　北京電保定二次會議認廢督無理由一致反對（一日下午二鐘） 
　　北京電王迺斌今日由奉回京張作霖對張勳巡閱仍堅持催發表　　北京電徐派王懷慶赴鄂調和王夏（一日下午二鐘） 
　　北京電閣議復電顧使以全權在萬國禁烟公約上簽字一面由院通電各省區厲行嚴禁免滋口實（三十日下午九鐘） 
　　北京電外部據駐英美意使復稱各國决與勞農政府訂約通商我宜仿行因將關於本案文件發交俄約研究會擬具中俄締結新約辦法俟大體决定通知優林開議（一日上午九鐘） 
　　北京電胡使電復王揖唐仍在神戶並未離日（一日上午九鐘） 
　　北京電李純銅像准在蘇先鑄一像（三十日下午九鐘） 
　　北京電馬福祥來一長電訐張廣建多欵以濫用軍費私收烟稅爲最力（一日下午二鐘） 
　　北京電甘督暫不更動並電張馬和衷共濟維持現狀（三十日下午九鐘） 
　　北京電王瑚因王士珍不任巡閱使提出辭呈（一日下午二鐘） 
　　北京電十一師李奎元電陳裁减五成各辦法（一日下午二鐘） 
　　北京電滿站張司令電謝氏馬（二十一）日往大烏里現不知何往其部下並無竄擾中境說又電解除謝部武裝共槍八千枝機槍百餘架馬砲二十餘門官兵一萬五千餘人惟運送出境車輛不敷崴政府又拒絶運崴請示辦法 
　　漢口電駐宜前十三混旅艶（二十九）晚十二時譁變放火搶掠延燒英商安利因日商日淸武陵水田等洋行聚興誠銀號被搶甚鉅中行微受損失其餘東南門内外商店均焚掠一空經十八師圍勦陷（三十）晨始平靜王督陷（三十）晚派戈寳琛馳往查辦（一日下午四鐘） 
　　漢口電王承斌秦華東（一日）晨北返　　漢口電譚延闓陷（三十）晚乘鳳陽丸赴滬（一日下午四鐘） 
　　香港電孫援桂計畫擬編粤軍兩師（一）開赴欽廉（一）迫取梧州先電湘趙直搗桂林滇唐撥兵進駐剝隘（一日下午七鐘） 
　　香港電陸援粤軍有令馬濟先窺欽廉說（一日下午七鐘） 
　　香港電全省各賭東（一日）起實行禁絶各界大巡行並開提燈會（一日下午七鐘） 
　　香港電軍府各總裁意仍取合議制公推孫爲主席岑陸旣取消擬改選段祺瑞或陳烱明湯廷光聞各部長陸爲陳炯明或許崇智徐樹錚海軍湯廷光外交唐總裁兼任財政伍總裁兼任參謀李烈鈞或徐紹楨（一日下午七鐘） 
世界路透電 
[國際聯盟會記事]  
　　三十日波爾多電日内瓦聯盟會今日集議之公報如下今晨第一股委員會集議意代表阜拉里斯宣布議會制度之報告謂議會可隨時召集臨時特别會議但常年會議則於每年九月第三星期二日舉行議會關於聯盟預算案有與行政會同樣之權意代表宣稱操西班牙語言之代表現巳允不堅持其以西班牙語言爲議會第三種正式語言之提議第一股委員會遂向操西班牙語言之代表表示謝意因其注重公共事件不存私見也委員會提議各代表在議會應可用其所願擇用之語言意代表又稱此委員會雖經困難但居然成立空前之機關造成新機關垂諸久遠以保衛公法與國際團結亦足爲榮云日本代表石井稱世界各處之代表以莊嚴平和之精神逐日辦理關係國際利益之重大問題此誠偉大氣象日代表團皆滿意於委員會之决議日人提議案數起均併入於决議之中惜依照目前旅行情形常年會議將使日本代表至少離國五個月其結果日本不得巳將選擇巳在歐洲者爲其代表但將來果有此舉要不可視爲日本不甚注重聯盟之證日本此次派赴議會之代表團人數頗多蓋日本欲其國人了解政府對於發展國際和好新計畫之深切信仰並欲藉此訓練極多少年以備擔任人類前所未有之極大責任也云云巴拿馬代表述西班牙在中美南美所行對外政策之成績謂其政策在和平與商業故人皆開門歡迎之希望下届議會對於以西班牙語言爲議會正式語言之問題予以好意之考慮云云加拿大等代表略有陳述後第一股委員會乃全體通過議會制度之報告明日各委員仍各開會辦事星期四日議會將開全體大會 
 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電二 
[新芬黨之擾英計劃]  
　　二十八日倫敦電利物浦與蒲特爾貨棧十八所起火實爲新芬黨肆擾英倫之發端當道之嚴事防範巳發現新芬黨擾亂全國之隂謀且擬毁壞倫敦之政府公署故唐林街及白廳外之狹路巳建築障礙物蓋由此可達政府公署及首相邸也國會兩院亦禁閒人入内當道搜獲黨人公文知黨人擬以汽車載炸彈手至舉事地點政府諸員及其他大員均接有恫嚇書又知黨人之在利物浦縱火擬焚毁長七哩之全港迄今巳拘獲四人黨人此次隂謀佈置甚周貨棧之鎖均被鑿毁起火地點之附利棄有空油桶警察現信此項汽油必以汽車載運利物浦木場數處亦遭焚擾損失約英金數萬鎊有數處之火今日午後尙未救熄利物浦附近之消防隊均馳往該港助同撲救 
　　二十九日紐約電共同通訊社倫敦訪員電稱今日内閣會議瘊定防杜新芬黨燬及英倫之計畫警察曾拘獲形跡可疑者一人於其身旁搜出各船港詳細地圖利物浦起火地點均註有符號 
　　三十日倫敦電今估計利物浦之縱火案共損失約英金七十五萬鎊消防隊撲救甚力但至昨日仍有數Ｉ 
[美國華僑被選爲陪審員之第一人] Ｉ 
　　美國波斯頓華僑歐錦堂君（譯音）被舉爲該城某案陪審員之一（美國法律凡刑事案件必須陪審員十二人調查案中之事實及證據以明案中之眞相）按此乃華人之第一次被舉爲陪審員者歐君年四十八歳廣東人生於舊金山有子女四人二人在波斯頓二人在中國云圖中之美國人係法庭執事人員投信於歐君攝此影時歐君正讀法庭之通告也 
千噸之棉花焚燒未息蒲特爾貨棧三所被焚内存之棉花一萬四千包燬者六千包 
[受爾蘭之大騷亂]  
　　三十日紐約電共同通訊社訪員電稱柯克之市政廳與查爾洛特之新芬黨俱樂部均被燬損失甚重聞自星期五日至今柯克地方産業之被燬者值一百五十萬 
　　二十九日倫敦電倫頓特里軍事當道得悉有美籍愛爾蘭人之砲手多名行抵該處該處之軍官數員接有恫嚇書謂如不離開愛爾蘭則將以待遇杜白林軍官之手段對付之新芬黨隂謀大舉縱火焚燒倫敦之計畫已爲當道破壞柯克地方運輸工人聯合會有炸彈爆炸房屋被燬基爾米恰爾地方之輔助警士爲黨人襲擊後該地之商店多遭焚燬現有大隊武裝輔助警士巡邏鎭市防杜軍警續施報復舉動聞區内之屋幾無一保全者驚亂之居民現紛離該處附近美克羅姆鎭之商店均巳停市格拉斯哥之當道已嚴密防範新芬黨起事格拉斯哥與克萊特賽愛特兩鎭均有有勢力之新芬黨機關居民常見黨人在鄉間操練索成姆泊登地方亦設戒備以保船港與船舶之安寗 
　　二十八日倫敦電愛爾蘭當道顯擬以嚴峻手段滅除革命黨軍事機關聞上星期内杜白林搜捕黨人共獲三百名左右當道巳照拘禁戰俘方法設俘虜營以幽禁愛爾蘭共和軍中之人 
　　二十九日紐約電共同通訊社杜曰林訪員電稱現在警察仍在從事搜捕黨人國會議員之塞爾斯氏亦在就逮之列 
　　二十九日紐約電共同通訊社杜白林訪員電稱警士十五名在柯克附近基爾米恰爾地方中伏被殲 
[英法意之對希意見]  
　　三十日巴黎電倫敦之近東問題大會議因法總理回國暫止進行聞英政府現自覺未便阻止希前王康斯丹丁回國惟以爲宜向索取實在之擔保今日英法意三國代表曾交換對付希臘問題之意見 
太平洋路透電 
[國際聯盟會之日代表演說]  
　　一日大阪電大阪每日新聞日内瓦訪員以無線電發出日代表石井子爵昨在聯盟第一股委員會開會時所發關於人種平等問題之重要言論如下日本確信國際聯盟乃促進和平新時代之最有效力計畫故必要之犧牲日本凖備爲之日本之願聯盟成功實不遜於他人因聯盟以消弭侵略野心政策造成萬邦協和與人類平等待遇爲主義也當會章編定時日本曾有機會宣布其堅實之信仰以爲凡屬人類不問國籍種族或宗敎應在法律上平等此種原則應予成立庶人類得解放享有人類文化中之自由動作庶應服從聯盟之各國得誠摯情願於有事時犧牲其赤血黃金庶世人皆知聯盟之存在爲公理而非爲强權於是永久和平乃得確定日政府與其人民所大爲扼腕者原擬會章之人竟覺未能接受日與代表此項之提議日代表遂聲明將繼續出力以求聯盟將來通過其要求惟日本鑒於目前情勢深知聯盟今尙在一種階級中其組織與照章行事之鞏固較諸涉及根本上原則之問題足以引成會章之修改不妨俟諸他日討論者更宜予以更大注意更深之研究日本抱此觀念故在此議會不提出關於平等機會與待遇問題之具體議案願耐心以待成熟之時機 
[中國近事記]  
　　一日北京電明令卽將發表恢復上海舊有軍使制度以何豐林實授直接歸陸軍部管轄 
　　一日北京電北京高等廳已搜得曾毓雋李思浩丁士源等呑没公欵納賄舞弊之充分證據不日卽將正式發表訴狀 
　　一日北京電第十一師師長李奎元自請解散全師 
　　一日北京電半官消息稱外交部劉鏡人與俄代表優林間之談判略有進出俄代表曾以私人資格進見顔總長但未能得正式會晤也 
　　一日北京電王士珍任蘇贛皖三省巡閱使之命令將於明日發表 
　　一日北京電今日午後發表關於停止在華俄使署與俄領署正式地位之命令諭令文武當道督率軍警照前妥爲保護安分俄僑 
　　三十日漢口電此間外人得悉昨日下午宜昌兵變四出焚刼且毁及外人産業現停泊於此間之砲船巳奉命立卽開往宜昌 
　　一日東京電中國公使今晨向日太子（代日皇）呈遞國書且入見日后 
[公電]  
　　湘南林支宇就省長職之通電各報館均鑒譚前省長主張民選省長堅請辭職支宇經本省議會選舉爲湖南臨時省長興辭不獲業於本日宣誓就職一俟正式省長選出即行辭職竊支宇一介書生未諳治術徒以艱難之會義不得辭勉竭駑駘暫維政局惟瘡痍未復補綴爲難擘畫劻勷端資明敎臨電無任悚惕林支字叩艶印 
國内要聞 
[北京通信（直言）] 湖北問題之解决與奉天 
　　鄂軍二師七團一營圍夏壽康於武昌致激動各方公憤各省區自治聯合會亦上書總統请重懲王占元其書曰大總統鈞鑒讀報見湖北省長夏壽康爲孫傳芳部下二師七團一營軍隊圍辱並迫令發電留王占元且禁其接任致夏走漢不勝駭異夏省長爲中央命吏鄂省全體人民所歡迎受此大辱實非夏氏私人之辱迺中央之辱全國人民之辱也軍隊本以服從命令爲天職今孫軍演此謬舉已目無中央中央對之究將如何處置王占元孫傳芳受命統軍食國之祿宜如何約束軍隊保衛地方迺縱容兵士爲非法舉動於前復不嚴肅軍威懲罰罪人於後是孫兵此舉出於王孫之指使縱容巳無可諱政府對於此等驕將橫卒是否將按諸國法加之重懲以樹中央威信抑將姑息養奸以表示中央政府如同虚設無行法之能力本會同人以爲中央倘不於此嚴整國法有意養成軍人干政之局以重苦人民將來人民忍無可忍或且出而自决中央威信將自此不可復振同人心所謂危不敢緘默敢請嚴懲王占元孫傳芳裁撤該項軍隊以樹威信而安地方謹布腹心企望明察云云然中央對於王氏仍一意優容並無懲王意且於今日允撥十萬元接濟其軍餉矣 
　　保定之於王早表不滿意欲易之者久矣惟鄂奉聯盟之局成保定方面一時不得不兼籌對付兩方之策日來之運兵遣將皆與此事有關奉直形勢巳日趨惡劣靳總理處此異常爲難刻聞此時雙方所爭者二點一爲蘇皖贛巡閱一卽湖北問題靳迺令王迺斌持函赴奉與張使商以王士珍爲三省巡閱而令直保全鄂省王占元之地位保定願王士珍出已同意而奉天方面則亦於二十七日由王迺斌電告張氏對於靳之辦法表示贊同中央遂决定以王士珍爲蘇皖贛巡閱使命令已擬就於二十九日送府不日發表對於王占元亦遂致以挽留之電所有一切槪置不問矣電曰迭據湖北省議會商會曁紳學軍各界來電云王督軍在鄂士民愛戴懇請切電挽留以慰羣情等語時局艱屯亟圖匡濟江漢綰穀南北稍一不愼非牽動長江亦且影響於全局執事匡持大局素具熱誠中央倚爲腹心與同休戚當此時局艱危之會豈可劇行引退以貽國家之憂再所陳餉項各情形政府至爲注意苟可救濟無不惟力是視務希執事俯念羣望所屬及中央倚畀之殷力任其難邦家實利賴之遵諭奉達云云此外復致夏省長電云漢口夏省長轉商會曁各界鑒王巡閱使保障江漢中央倚畀正殷前電辭職業經懇切挽留斷不能任其引退希轉知商會曁商民等勿滋疑慮王占元於宥日電告派何佩瑢進京而陳一切中央亦已電允何氏來京後接見直奉之爭從此或可稍緩矣 
[北京通信（野雲）] 北京學界薪修風潮 
　　北京各校敎職員以欠薪不發乃賡續今年一月之羣衆運動復以敎職員聯合會名義召集小中專大各級敎職員全體開會集議至再至三其甚囂塵上殆巳歷一月餘矣就中中堅人物當推馬叙倫·倫基鴻·王家吉等諸人惟自開會以後亦有宣告辭去聯合會職務者則陶履恭是也會議結果一方向敎育部直接交涉一方並上呈總統總理雖於劇烈之中仍寓有和平之意蓋彼等對於范敎長尙屬愛戴絶不願操之過急致令范氏難堪憤而辭職也前當數次會議時屢有人提出全體辭職之議（中以小學敎員居多數）而和平派則終不願遽出於此是以雙方爭執亦頗激烈卒從和平派之主張實行先禮後兵主義在政府旣見衆怒難犯加之范氏屢次在國務會議提出問題詞氣之間頗露不平結果乃先發出薪水一月言明係十一月份之俸但從前積欠之數專門以上各校自七月至十月尙有四個月中學校自七月下半月至十月尙有三個半月小學亦有兩個月在各敎職員意仍須政府明白表示補發日期及辦法是以前於十五日復行集會一次議决呈請敎部自本月起將應發薪修仍照規定日期一次發訖以前積欠除小學須於本月一律發淸外皆按月隨同本月薪修分次攤還分攤方法中學三個半月欠薪自本月起分三個半月發淸專門以上四個月欠薪分五個月發淸如不能照辦或届期失信再一律宣告辭職此呈遞人敎部後范氏大費躊躇爰於十八日電邀該會代表馬叙倫·何基鴻兩氏到部面允將每月薪修按時照發至遲亦不出月底至積欠之薪除小學於本月發淸外中學以上各校之欠薪亦將竭力籌辦言辭之間極爲誠懇故兩氏當時亦未便十分反駁但回會報告後大多數人皆認爲此種答復模棱含混毫不確實爰於十九日復在美術學校開會議决以該會名義致函專門以上各校長及學務局請其代爲轉達敎育部務予圓滿答復此函並由馬何兩氏親自賫送各校長衣學務局長接到此函復因即開會一次議决辦法除公呈敎部外並公同往謁范氏面述一切請其明白批示范氏謂敎職員等所擬辦法吾於國務會議時業經當面向財政總長切實要求照辦彼已口頭允許茲當再以正式公文轉咨財部一俟覆到卽予批示云云此項情形當即由北京專門以上學校校務討論會具函向敎職員聯合會明白聲復此皆以前經過之大略情形也在各校敎職員此次舉動因存投鼠忌器之意不予范氏之難堪故處處皆持開弓不放箭之態度但近日形勢忽然驃變（一）因敎部無明白完滿批示（二）因財政部不復注意此事故各校敎職員復於前星期六（二十七日）下午五時假高師附中開會僉以政府對於敎職員之請求無明白完滿之答復不免存玩弄輕視之意轉瞬月底部中能否不致食言殊無把握是以不能不先自預備以期保全人格當時有人主張從下星期一起即行全體罷課者有一部分人反對之討論許久乃由某氏提出折衷辦法遂議决如十二月一日上午八時以前小學未能取得十月以前積欠中學以上各校未能取得攤還之積欠則認爲部中失信應一律辭職當表决時一致贊成臨散會時並約定各回本校報告今日未到會會員務必一致行動一面並以北京小學以上學校敎職員聯合會名義正式通函各校代表再由代表報告本校敎職員會此最近三日間之情形也今日已二十九矣僅有明日一日光隂敎育部是否能籌得如斯鉅欵以應敎職員之要求尙是一種疑問頃聞巳有人出任調停之役如將來雙方稍稍讓步或不致演成全體罷課之劇然而箭在弦上其勢亦已岌岌可危矣（十一月二十九日晚） 
[保定會議之所聞]  
　　直魯豫三省巡閱使曹仲珊氏藉做壽爲名曾約集各省區域代表祝壽人員討論時局上各重要問題頃由保定傳來電訊云二十九日上午八時在巡閱使署内約集各省區域之代表其重要者十五人爲一種茶話之形式所商議者爲湖北問題謂王占元督軍旣巳退讓夏省長已就任視事可斷無問題之發生爲軍餉一節務請中央竭力維持萬不可積欠且鄂省佔南北之要路全希王子春督軍維持之力至民治一事亦不可迫令急進俾免陷於無政府之狀態蘇皖贛巡閱使問題繼任人員雖難當其選然此缺萬不可裁撤否則長江即陷無統系之現狀署督齊燮元氏資望尙淺恐難勝重任以目下人才觀之除王聘老外甚難得適當之人討論良久結果擬共同發通電一件公推王氏勉就斯職以慰民望至關於南北統一及外交財政諸要端亦略有討論終無結果並定下月一日再行開議 
[關於徐樹錚案之往來文件]  
　　禍首徐樹錚脫逃事件我國外交部曾提出通牒於日使館質問此事日使小幡氏亦於二十七日有復文一道答復我外交部茲將來往公文原文披露如下中國外交總長致日本公使之通牒（本月二十二日發）接十六號來文訝悉徐樹錚竟於十四號晚至十五號早間逃出貴署兵營准八月九號貴使收容徐等之通告敝部曾於八月二十二日知照貴使謂敝政府已發通緝徐等之命令再貴使來文謂巳飭令徐等不干預政治並與外間往來故此次小徐之逃不獨敝政府深滋詫異即貴使亦有食言之嫌十六號來文稱小徐屢向貴使聲明求去何以貴署衛兵不加防範致令逃逸且小徐於十四號晚至十五號早間在逃何以貴使通告延至十六號午後始到爲此敝部提出下列要求（一）因貴使旣巳申明禁止徐等干涉政治勾能外間貴署即擔負看守之全責今旣聽罪魁逃逸是貴使自食前言故請貴使向敝國政府用正式公文道歉（二）貴署衛兵旣負看守徐等之責對於小徐求去之宣言毫不注意迨逃走後僅以想像之詞報告貴使是貴署衛兵疏於防範不能盡職應請予以相當之懲罰（三）小徐旣在要緊關頭逃走則以後小徐如在敝國境内或境外貴國勢力範圍之内犯有擾亂公安及破壞國際地位之行爲貴國政府應負其責（四）貴使署不盡看守之責致小徐逃逸故其餘禍首八人不宜再逗留貴署兵營而應請設法引渡以應前請再敝部已訓令敝國駐日公使胡惟德向貴國政府提出同樣通牒云云 
　　日本公使致中國外交總長答文（本月二十七日發）來文敬悉轉電敝政府現得訓示云敝政府覺貴政府誤會本使收容徐等之通告徐等來求保護本使照國際之慣例收容之故彼等如取消前請願書敝署冒入網之險敝署不能禁止之惟彼等旣在敝署决不能用爲謀亂之機關故不准其干涉政治私通外間而對於彼等之行爲嚴加監查然不能之也今徐旣潛逃禁圈敝政府及本使實無負責之理中國軍隊旣圍守使館界其負責當更重其實本使本無通扣小徐逃走之必要特爲兩國邦交起見而報告之更爲仔細搜尋計並未躭延故來文第一第二兩條負責之說實不成問題本使旣無禁止小徐勿逃之權故小徐逃後之本署與未逃以前之情形同敝政府對於以後之事無負責之理由且來文想像之詞實難奉答敝政府爲兩國邦交起見深願此等事實之不發現也小徐雖逃至本署爲受人道公理保護餘人之政策不影響倘此八人欲收回前請離去本署本使亦不能攔阻之貴政府惟嚴加守備以防萬一本署實無引渡之義務惟八人在本署一日本署必仍禁止其私通外間干涉政治惟本署並非因貴政府之權而圈禁彼等且本署亦無圈禁之權此貴使所當注意者也 
[周自齊與銀團接洽之續聞]  
　　當局以財源久涸非百方設法籌欵將不能渡過緊迫之年關日前雖與國内銀團關於借欵一節有所接洽但無確實效果茲據某方面消息中國當局與新銀團俱未忘情於借欵之接洽自新銀團提出極酷條件與辦法復經當局聲明不願作飲鴆之接洽後當局深知非有大借欵萬不能支持現狀故當時即派徐恩元赴美藉探新銀團之眞意二十六日財政部接到徐恩元來電報告美國最近態度大致謂銀團極願投資於中國惟限於實業方面至於政治借欵如裁兵等實無應借之意志又謂舊銀團前借粤漢路建築費六百萬鎊此項早巳用罄而該路尙未完成故有續借一萬萬元之意但須照新銀團統一中國鐡路辦法接洽並要求追加擔保品又謂美國太平洋公司烟酒專賣借欵一節近亦有繼續開議之意並有移交新銀團照該團辦法之消息云云周自齊接到此電後旋於翌日（二十七日）在財政部招集英法美日各銀行駐京代表告以徐恩元來電之内容並謝新團有應借之盛意周氏復語各代表曰貴團欲助我國實業發達其意固善但據敝國目下之情形而言恐非先行裁兵實無解决時局之辦法時局如未解决恐辦實業亦無從着手故望貴團再予考慮以期達到貴團之誠意各代表答云閣下之言固不錯但敝團旣經决定不接洽一切政治借欵自不能遽行改變態度若實業借欵當極力帮助貴國近聞閣下與貴國銀團有所接洽究竟如何可賜示一二否周氏答以關於政治借欵曾有所接洽但未得完滿結果各代表遂繼言貴國銀團旣有承借之意將來實行之時自無種種束縛條件敝團對於貴國銀團之助援政府極所歡迎深望早日告成俾敝團亦有所效力之處云云 
[琿春案仍難速了]  
　　東三省旅京學生聯合會頃接琿春寄來日軍在該處所出之告示一紙因之大爲憤慨實爲國人寄恥其告示錄下大日本朝鮮軍司令官大庭中將爲告示事照得頃有不逞韓黨串謀馬賊胡匪突弄兵器襲擊駐在琿春帝國領事館不啻擅燒燬殺傷動將越境成事其暴狂之性殊屬可惡帝國政府派兵鎭壓乃與民國軍憲設法盪平以期維持治安是蓋爲自衛領土民人起見實出於不得巳之舉而弗敢有他意也應當遵重國權無所損害人命財産若或有不靈之徒擾亂地方妨礙行軍以暗助匪勢者定必懲辦不稍寬貸爾等須知我皇軍之行動專在兩國協力勦滅賊匪而勦滅賊匪即所以保全公共福利切望爾等實心輸誠致力於我軍事以彰隣交親善之實但恐爾等未能週知爲此明白告示其各凛遵勿違大正九年十月十五日 
　　外交界確訊日軍森佐大尉近在琿春延吉因組織鄉導隊招集本地華人以備勦匪時導引路程前進惟該處華人均無應募者故迫令該知事代爲招募並對於一般勞動界强令入伍是以該處華人均紛紛逃避並聞吉省各界對於日軍此項行動巳集議反抗並請中央向日政府提出抗議 
　　昨據外交部某要人云日本政府對於琿春案藉口中國政府答復文書遲緩故令琿春延吉等處日軍急速籌備勦匪並責成森善大尉招募華人組織鄉導隊以便深入各處嚴勦各匪而中央派往該處之大部軍隊日本軍官竟指令分配維持五縣秩序不得自由進勦股匪現駐琿春等處之軍官均巳電達鮑督請示對待方略矣 
[庫警聲中之文電]  
　　庫倫商會代表高啓運鄭潤嵐呈爲庫北糧道被匪阻撓請由察綏運糧以濟庫厄事竊自庫北開墾以來庫倫以及左近各旗之糧胥賴該地供給俄匪有素居庫倫者知之最悉是以於戰敗之後即派匪目台吉巴雅爾率匪數百人馳赴後地掠焚搶燒隂險異常冀將糧芻焚絶以困我駐庫之軍雖經陳使遣高團長在田率隊往剿而後地業被俄匪蹂躪不堪縱將俄匪驅逐而該地之糧是否尙有殘餘殊難逆料刻庫倫一隅聚居軍商農工不下數萬人雖有焚刦之餘亦巳供不給求且庫倫商人平素所蓄之糧自軍興以來是供軍用業經匝月 
 
 
 

Page 7

 
 
餘已無多是以自聞後地被匪騷擾在庫之人或有絶糧之艱若不早爲接濟則庫倫人等雖不死於砲火將成爲餓莩矣查綏遠察哈爾等區皆産糧最富之處今歲收穫亦頗大稔懇乞鈞院咨行該兩區長官速購雜糧多雇駝隻派兵保護送庫庶庫軍隊不致有絶糧之厄即商農工等亦可稍沾接濟之餘惠若由商人自運則現在張庫之間盜匪出没無常勢必盡資敵用是以請由官運派兵護送藉免齎盜之虞以救絶糧之厄不勝盼切之至謹呈國務院十一月二十九日呈 
　　駐京庫倫商會代表昨（二十九）據庫來電云據奉兩電敬悉種切庫倫現狀愈加危急匪徒日見增多並且迫擄蒙古察哈數十成羣分佈庫倫左右出發無常焚殺搶掠哀我商人遭此厄刦一何可言近日雖未大戰然四面擾攻我軍實有疲於奔命之勢倘援兵不到將淪於不可思議之境尙祈閣下親詣院部面陳現狀懇多發兵以救數十萬生命數萬萬之財産而固疆圉事繁時促難盡欲言卽希查照順頌冬綏庫倫總商會十一月十九日 
　　犯庫俄黨雖經我軍痛擊稍挫其勢惟該黨出没無常一時頗難綏靜且戰事將及匝月該處市面頗生影響設非大軍雲集聚而殲之則庫事頗難解决也茲將昨日各電摘要錄左（一）陳毅馬電云敵軍攻庫未下本退據庫東據報今又將主力全移庫北我方援軍迄無消息請臨時費又不速發如何應付務懇催部以解倒懸（二）張家口張景惠宥電云據袁團長電稱張永勝營長個日行至煤窰東南鄂色山與敵騎八十餘名遇戰敵向東北逃竄等情又據庫袁團長電稱張營長士品篠日在大毛篤慶得西山遇敵騎戰三十分鐘敵向東北逃竄又據叨林周連長電稱距叨東北有俄蒙匪擬攻叨斷我後路范營約計可到賽爾烏蘇二十六日晚由陸部汽車十二輛赴該處迎接（四）鄭芬儉電云雄營長於沁日行抵滂江明日可抵哈娃兒廟駐紥相機應援 
[山東學生爲琿案大演講]  
　　十一月二十九日學會同人以星期休息之期組成隊伍分頭出發演講琿春交涉所有城内外人烟稠密之處多有同樣之演講大致謂琿春地方本我中華民國之完全領土乃日本假借搜捕朝鮮亂黨名義出發大隊强行佔據并在該處設立總司令部憲兵處軍事執法處凡延吉道屬的重要區域均安置隊伍監視我華人之行動又添設商務機關以攫奪我華人之權利又强迫使用軍用小票此種情形巳屬侵害我中國之主權乃近來又借該國人村田中尉在綏芬遇害的口實分派軍隊到處騷擾自由行動凡其所到之處每遇富戶人家藏有槍枝以圖自衛者即目爲馬賊焚掠其家室並將戶主鎖交中國官府要求治罪每遇韓人居住之莊村放火延燒慘狀不可勝計並引報載種種事實以爲證現在我政府不振交涉無能終日在筆墨上與日本抗爭而日本口頭上亦說是退兵乃暗中進行不遺餘力倘非我一般人民以自衛的精神作自决的事業將來琿春地方的主權永被日本佔領關係國家前途甚大云云聞者皆爲感動散時巳不早矣 
[開封學商衝突尙未解决]  
　　上月二十二號開封學生與商界發生衝突致釀成罷市風潮曾兩誌本報至二十四日上午商警兩界齊向第二中校搜捕學生被全體學生抵抗良久始退同時檢察廳亦派人向各校索代表並言「如今日不到廳明天督軍就派兵來抓了」直到下午始由各校公推代表十人赴法廳自首各校校長亦陪學生到廳以資保護學生到法廳後檢察廳廳長待遇尙好行動亦可自由並可隨意閱報外邊學生有探問者亦可隨意接見廳長陳翱恐學生寂寞以所著詩稿交學生翻閱詩爲蘇園春詠十二律諸生朗讀不輟聲若金石二十五日下午預審一次只問各代表姓氏里居年齡及在某校肄業並索罰欵之情形當時巳宣布戒嚴令並函告敎育廳謂現聞職敎員有帮同學生抵制商界之說但在戒嚴期内不得自由開會可即轉知各校知照云云其實各校照常開會並不因其通告而停止也 
　　是日官廳方面雖已戒嚴而官商兩界仍在山西會館開會各商號經理商會會長會董軍界柴旅長政界財政廳長均與會開會時各商人向柴訴寃柴說「這些學生自民國元二年以後尙守規矩現在又胡鬧起來以後我要負責任了」商會會長演說向學界要求五條件（一）懲辦禍首（學生竟名禍首）（二）以後不得再鬧（三）賠償損失（四）改組國貨維持會（五）學界向商會道歉話未說完敎育廳長李步靑亦到杜會長即將商界要求五條向李廳長述說李隨答以第一條學生已交法廳可候法廳解决第二條候調查確實再行酌量第三條如商家不運日貨我敢擔保學生不再滋事第四條國貨維持會係由紳商學各界組織改組與否請取决各界第五條尙可照辦但須與各校長商酌李廳長答覆後立刻辭去而一般商人以爲業經戰勝非常滿意當天就一齊開市商會并大放鞭砲以示慶祝然此時學生態度亦甚强硬在法廳停留之十位代表廳長令其歸校代表堅請開廳審問决不回校各校亦相約於二十七日下午一律罷課以示抵抗且擬將大綸永和公兩商所運日貨眞象（即匹頭商標種種證據）宣示大衆以明是非并聞職敎員亦將自下星期一起（二十九日）與學生取一致行動並派代表向北京各方面運動務期公理終勝强權而後巳將來能否和平了局此刻尙未能斷定也 
[孫唐伍抵粤情形]  
　　上海聯合通信社接廣州二十九日電云孫唐伍三總裁及唐總裁代表勘日下午五時乘專車到粤陳總司令率軍民長官及軍隊到站歡迎旋由陳總司令導各總裁到舊軍署休息沿途市民商店懸旗放砲表示歡迎者不絶於道七時各總裁到省署宴會孫總裁演說言陳總司令此次爲粤人光復廣東代爲粤人致謝又言吾國必須統一惟以民治爲統一方法然後可期永久武力不過輔助民治之不及非不得巳不宜輕用試觀歐洲諸共和國建設已一世紀現仍時有革命運動蓋其貧富階級相去過遠有以致之我國今日若不爲之預防則將來恐不能免預防方法即提倡民生主義勵行民治精神務使社會財産漸趨平均家給人足則天下歸仁統一自然成功且永無革命分裂之憂吾輩此次歸來卽本斯旨於廣東實行建設以樹全國之模範而立共和統一之基礎云云 
[唐繼堯之閉關自治主義]  
　　雲南唐繼堯日昨曾致滇省各軍隊各行政官各法團電云晒此次川中戰役因發端於救國出兵而敵人久蓄深謀則早欲乘機逐客以故我猶未動彼竟先攻騎虎之勢旣成討熊之心始决實逼處此無可如何雖有澈底澄淸之言要期達救國護法之旨苟和平而可得豈窮黷之忍爲今我軍旣移轉陣地讓出川境卽當因勢利導以期息事寗人自茲以往惟抱定閉關自治主義收束部伍保留精銳愼固封守不再用兵順應潮流之所趨力倡民治於實現凡斯要旨業有宣言誓必躬行尤期共勉此外尙有三事合再鄭重申明如下（一）吾滇頻年興師所爭者原爲法律外交兩問題現雖閉關自治不欲以武力解决時局然於此兩問題仍應聯合同志各省區堅持初旨期有正當之解决（二）吾滇旣以廢督裁兵實行民治宣言全國信誓昭然中外屬目應卽本此宣言切實進行無論何時不得稍有違反（三）吾滇旣實行閉關自治應即固守邊圉勿任敵人得以一騎一卒侵入擾及地方治安以上三端竊願與我同袍將士及全滇父老兄弟共相勗勉金石可鏤此志不渝至若收束部隊事宜正與各將領電商妥辦所有撫卹傷亡奬酬勞勩安置閒澈敎育遺孤與夫全軍目前之所需以逮將來之善後此皆繼堯之責義不容辭無論如何爲難當以一身兼之庶不負歷年來袍澤患難之誼而自問亦足以完此未盡之誠也敬布腹心統希見敎 
[贛人合力反對之李盛鐸]  
　　南潯鐡路總理李木齋頃接北京新參院來電促其返京籌商以後選舉事宜旋乘江新輪赴寗轉車北上聞李氏此來對於下届選舉極爲注意巳與江西舊民黨接洽頗有端倪對於江西現在局勢陳督亦多所諮詢李謂近觀直系頗爲不振不如加入某系以厚聲勢陳督頗爲所動故李氏此行兼受陳督委托便道至寗與齊撫萬代督有所接洽至對於南潯鐡路問題聞李巳電交通部謂該路實在商股僅有五十餘萬財部投資五十餘萬巳佔實股二分之一現在路事異常困難盛鐸無力支持應請派員接替以重部欵而維路政云云據另一報告李盛鐸因充江西南潯鐡路總理曾以鐡路公司名義向交通部私借二十五萬元公司無賬經股東發覺一再電部證實李恃有奥援毫不在意嗣經各股東開會取消李盛鐸總理資格一面訴諸法庭證據確鑿無法抵抗遂於肴日黎明出走刻聞各股東等已向法庭要求通緝法庭行將照辦能否到質尙未可知但李常對人說區區南潯鐡路總理不足以資發展原欲藉延長路線之名大舉外債故贛人深以爲憂有此激烈之反響云 
[淸江通信]  
　　淮隂闔邑紳商士民鑒於北五省天降奇災曾於九月間組織淮隂縣籌濟華北災振會以盡棉薄業誌本報自該會成立後即由正副主任及各幹事分投勸募頗有成數其中以鹽業認捐最多其餘各業亦均按月認捐除士紳樂輸及零星捐助外計商界各業巳認捐洋二萬七千七百八十元錢二千九百二十一千四百文均係分月照繳當由商會正副會長王楊二君設法先行籌墊一萬一千八百元分滙王京兆尹五千元上海廣仁堂五千元施省之君一千八百元請其趕放急振以後按月收欵再行酌量緩急分批匯撥淮隂地瘠民貧此次認捐如此踴躍固屬急公好義亦即無形中爲地方造福也 
[蘇議會紀事（十七）]  
　　陸以鈞主張延會意見書 
　　蘇議員陸以鈞昨致鮑副議長函云勤士先生大鑒本届會期過六之五而議决之案似巳不尠惟江蘇全省問題莫重要於財政六年度决算將付二讀七年度决算應催交議俱不宣延至下届况財政廳長報告現狀艱困異常整理之責本會任之以鈞依據暫行法第二十三條之規定主張延會二十日以盡議會之天職擬請議長集會談話迅以鄙見轉商諸君倘得多數贊同則本會待議要案當可共謀速决也 
　　省議會今日（一日）上午十時開特别審查會審查民選省長案下午一時接開特别審查會審查繭行條例案同時又開决算·及各項審查會又决算審查會原定二十九日合併審查是日未及舉行現距閉會期近自宜從速結束亦定今日舉行合併審查又昨日大會蔡鈞樞提議之整理財政計畫案今日即付財政審查會審查 
[南京快信]  
　　順直省議會昨電蘇議會徵求贊同由各省省議員共同制定省自治法雲南各團體來電通告反對借欵建築欽渝鐡路 
　　省議會迭電促錢議長返寗主持會務聞錢仍擬守候王瑚同來聞王於旬日内有來蘇履任消息 
　　寗垣機織工人因省議會議决取消繭行條例現擬一律停工赴省署請願交會復議 
　　江寗高知事准米商包辦九九六米釐地方人民羣起反對某紳竭力調停風潮未息 
　　十一月份軍餉巳由財廳撥解軍署派員監發 
　　海軍司令杜錫珪昨由漢乘艦來寗駐泊下關江中財廳長嚴家熾昨日午車由滬返寗 
[杭州快信]  
　　總統府秘書許寳蘅今日（一號）早車由滬抵杭省令甌海道尹以縉雲知事田澤勳沉醉烟賭違法凟職並縱令掾屬冶遊等情是否屬實限日查覆核辦永嘉農工銀行招集商股十萬金日來購附踴躍巳將足數明正卽可開幕 
　　私立行素女子中校校長費隱陳請省議會改爲省立計支出預算經常臨時兩門合共每年需七千九百九十元四級設齊本年度僅辦三級尙可酌減 
　　財廳現奉省令查禁革現水案事關重要日前准省議會質問業經令飭照章取締毋任陽奉隂違乃現聞杭垣市面仍有貼現名目且有繼長增高之勢公然盤剝顯違禁令不成事體卷查上年禁止釐貼案内曾據該廳呈報杭縣呈復已與錢業商定籌現維持市面俟過年後均以現洋收買規元釐貼遵令取消等語何以此時市面又故態復萌殊不可解令到卽便會同商會開會誥誡尅日禁止以肅圜政寗紹兩屬事同一律仰速分令該縣知事一體認眞嚴禁 
地方通信 
[松江]  
　　商會電請免增貨物稅松江縣商會於三十日拍電財政廳·省公署請求免予加徵貨物稅其文云案准五庫稅所轉知部令貨稅加徵北地振捐一成免稅貨物徵收四成定十二月一日實行函會妥爲勸導等因准即開會轉告詎各業商全體否認僉稱貨物稅爲世界惡稅除武進商會電呈中略揭各稅所司巡舞弊情形外更有逢卡徵稅非卡亦稅之苦道不分水陸貨不論多寡途遇若輩司巡即被隨地婪索不遂其慾更冤以逃稅罪名即幸而證明被扣巳非一日况市情瞬息變幻一經留難損失滋多釐金留延一日即商人受累一日今乃不特不實行裁釐且從而加徵之不問此項振捐能到災區者爲數幾何第是松地各商對於北省振災亦旣各盡棉薄而且郵電輪車之加徵振欵又各普及擔負政府乃專假籌振之名而欲大肆其囊括之實商民旣竭之膏血其能堪此一再吸吮而不留皮骨乎至免稅貨物收振四成是恐我國實業或有發展之期不惜將初萌芽之國貨急事壓抑核諸國貨免稅本係提倡實業之主旨己兩不相符基上理由我松商人誓不承認商會爲代表機關自應步武進商會後塵亟爲請命等情當塲成立議案職會勸導無效爲敢錄案電請轉咨財政部收回成命一面通令各稅所暫緩實行致電迫切待命之至 
[蘇州]  
　　水警廳批飭另選團總崇明嵊山島柱首楊有才等具呈蘇省水警廳以保衛團團總蔡政純前次被控拘案巳蒙保釋今又在吳淞被拘解縣請咨縣暫釋以衛島民俟人證到齊再赴備質等情經趙雲生廳長批云卷查嵊山島保衛團團總蔡政純前被陳廷良及温州台州寗波各同鄉會以彈斃平民槍傷多人一案在崇明縣控准咨傳當經温前廳長令飭交卸旋據寗波旋滬同鄉會張美翊函稱該團總控案己了請飭回差以重防務等情又經温前廳長如請飭遵在案據稱該團總現在吳淞被崇明縣法警拘案則案尙未結自應靜候備質未便率請保釋惟時值冬汛防務吃緊亦屬實情仰即傳諭該團巡目暫將該團事務小心照料維持現狀一面收該杜首等秉公選舉衆望允孚堪以繼任之人呈候核奪此批 
　　電請停止振興營業蘇州新電氣廠己經派人在城廂内外先行植杆俟機器運到即可擇日開火而振興電燈公司經理祝大椿又赴部控告新廠違背部令等情經交通部據呈批令飭查茲璕蘇紳吳蔭培等電致北京交通部云交通總長鑒二九七號批示奉悉查振興一案前經各團體攝影呈省咨部箇中眞相當在洞鑒鈞批以尙未咨復爲詞遲徊審顧恐爲祝商利用祝本市井中人大部不即勒停營業是祗顧祝商一人之私利不恤貽我蘇無窮之隱患蘇人雖懦誓不承認再進忠告幸加審擇云云　　一師附屬小學開週年會紀蘇垣三元坊一師附屬小學於本月二十七號起開十五週紀念大會三天來賓擁擠秩序井然佈置亦頗新頴其表演劇目（一）原是他（二）採桑果（三）皮匠奇遇（四）新舊（五）官廳所演各節均能絲絲入扣其他故事館幻術場歌舞場音樂團運動塲商場新聞館無美不備觀者無不爲之鼓掌稱善迨散會已六時許矣 
[鎭江]  
　　籌設國語統一分會丹徒勸學所按照部令籌備國語統一分會附設在勸學所内决定設會長一人舉勸學所所長兼任並議舉調查員三名准日内開辦 
　　米價增漲此間米價迭見加漲昨今兩日市售食米每石又漲三角起米每石己須洋七元一角矣 
　　派船巡防大港鎭郡之東大港地方港汊紛歧梟盜各匪易於潛伏防務尤爲緊要現經瓜洲水警趙署長特派師船五艘駛往該港駐防以資鎭懾 
　　請設巡警派出所鎭郡南鄉新莊董事王有成等以該鄉盜竊案迭出該處雖有警區一處然地方遼闊巡邏殊難周到爰即邀集各鄉董議决須在黄村地方添設巡警派出所一所以資保衛昨由王董等具呈丹徒縣公署請爲核辦 
[揚州]  
　　各界電留縣知事江都縣知事佟雨亭在職二年現奉省令他調遺缺以候補縣知事王垚（聞長）署理各界如商會農會省議員王紹鶴等紳學界凌鴻壽等陸軍黄旅長等電寗挽留大致以佟知事蒞任兩載保衛地方人民愛戴且值此冬防吃緊選政進行之際未便遽易生手致多隔闕云云未識當局者能俯順與情否 
[安慶]  
　　竟有爲王揖唐謀開脫者皖省印花稅處長舒鴻貽曁皖省紳商多人特電北京爲王揖唐謀開脫原電錄下北京大總統國務院鈞鑒王揖唐奉命謀和費盡心力嗣爲黨徒牽累人咸冤之鴻貽與揖唐生死至交然不掛名安福可證明無黨派關係惟念鴻貽優游林下反事偷生揖唐盡瘁國事幾以罪死此後誰復爲國家任艱鉅與總統共患難乎敢請格外施恩明令免緝國事前途庶幾有豸臨電不勝待命之至舒鴻貽曁安徽紳商學界同叩 
[九江]  
　　鎭署會議振災贛北鎭守使吳金彪前由南昌返潯奉陳督面諭囑將北方振災事勸各界踴躍捐助吳使爰於昨日在鎭署召集紳商學各界會議首謂北方災民現在迫不急待諸君熱心捐助幸勿勸望不前本埠除開辦花捐議籌五千元外其餘尙望各界玉成善舉極力捐助當即議决由旅潯同鄉會九處各助捐若干並假第一舞臺演劇額定劇票一千五百張分散各機關下星期即行開演 
[北京]  
　　旅京安徽自治制度討論會電上海申報鑒吾皖旅京同鄉人士於十月十日在省館召集同鄉大會議决組織自治制度討論會以廢督裁兵發展自治爲宗旨并推定起草自治法案委員十九人先行起草會章草案業經通電在案十月二十五日在省館開籌備會修正會章草案十月三十一日在省館開大會到會者一千餘人通過會章十一月七日在省館開選舉大會到者一千一百餘人當選出出席各省區自治聯合會代表十人及各股幹事三十二人以上三次開會均係同鄉會會長江君朝宗主席各代表己正式加入各省區自治聯合會現在正照章由各縣旅京同鄉選舉評議員并推舉調查員皆每縣各一人旬日以内准可完全選出一俟評議部成立通過自治法案後所有對於本省自治切實進行方法再當隨時電聞嗣後皖省同鄉無論會内會外如有暗受特級閥閱之指使用種種卑劣手段破壞本會之進行者本會同人當認爲公敵與鄉人共棄之旅京安徽自治制度討論會 
雜評一 
[今日之奇聞（默）]  
　　皖舒鴻貽等之請北京政府取消王揖唐通緝令非今日之奇聞乎然而不足奇也舒等旣與王爲至交則其請猶在人情中也 
　　所奇之尤奇者港電謂軍府或將以段祺瑞爲總裁或將以徐樹錚爲陸長他姑勿論所謂護法政府之設非以討段徐爲旗幟乎今若以段徐入軍府是以討段徐之軍府一變而爲護段徐之軍府段徐在北爲毁法在南即爲護法今後之護法政府將不知所護何法耶故不必眞有其事也聞其說而巳令人稱奇 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宜昌兵變之滬聞]  
　　大陸報云宜昌兵變詳情未悉惟上海美商大來洋行接宜昌來電兩通第一電係三十日午前七時三刻所發文曰宜昌昨夜被兵搶刦大來洋行被搶且被搗毁詳情容後電告城内各處起火第二電係同日午前十時三刻發出文曰昨夜兵士忽然譁變宜昌被搶甚劇銀行貨棧皆被殃及大來雖被搶且被搗毁但以目前所知尙無所失搶刦恐將延長兩日各處火勢多仍未熄云昨夜英美烟公司亦接有宜昌兵變之軍信並謂煙公司之支店被搶宜昌俱樂部被焚按中國交通兩銀行及美孚太古隆茂等行皆有支行在宜昌今尙未接電信殆宜昌與漢口間之電綫稍有阻滯歟 
　　文滙報云一日所接關於宜昌兵變之消息間有矛盾之處惟就外人利益而言事變之情勢尙不重大英總領署未得電信惟總隊長官三十日接有一電係由宜昌拍至漢口·而由漢口轉達上海者電文略謂宜昌頗有刦物縱火之事惟外人皆安英砲艦已奉命上駛矣本埠洋行之消息不一其詞有謂被焚俱樂部搶刦洋商者有謂與外人利益無碍者泡立生台維洋行今日（一日）稱該行在宜昌所經理之四川航業公司已被變兵掠搶該行又接私人電信證實此事大來洋行則未接到續電云 
[京滬鄂同鄉之聯絡]  
　　湖北旅滬同鄉會昨接旅京同鄉會電云省長夏氏自受軍閥挾制旅京同鄉憤激萬狀現反派人檢守電局致令夏氏在漢斷絶交通迫夏出走王督如此行爲實屬野蠻巳極今同人等在京集議宣誓此次非達裁軍廢督自治三大端不止特派代表任君來申乞同鄉諸君一致進行堅持到底爲旅京同人後盾鄂人幸甚全國幸甚 
[監視選舉團徵求同志]  
　　江蘇公民監視選舉團快郵代電云江蘇六十縣敎育會商會農會曁各公民均鑒歷届選舉黑幕重重代表不良遺羞全省本届選舉爲日已近同人等痛定思痛以爲根本救濟非從監視選舉不可以是集合江南北各縣同志組織江蘇公民監視選舉團爲各縣倡業於上月勘日宣告成立聞風響應實力從事惟各縣是望務希集合同志一致進行庶幾淸源正本弊絶風淸前届汚點或可湔滌臨電迫切佇候明敎宣言書章程續寄江蘇公民監視選舉團袁希洛等東 
[電呈省議會初選人數]  
　　上海縣省議會議員初選舉調查現已告竣計全縣選民共八萬四千四百六十二人業經沈知事電呈省長並漏夜趕造名册另送矣 
[藍建樞起用曾以鼎]  
　　前永健軍艦艦長曾以鼎係曾毓雋之胞弟當皖直交爭時該艦適泊大沾口事後經直隷曹省長以該艦長跡涉嫌疑咨請海軍部撤任近本埠海軍總司令藍建樞令曾來署聽候差遣曾巳於前日到署藍司令諭派參謀廳辦事另候差委 
[譚延闓最近之行蹤]  
　　聯合通信社云旅滬湘紳某君頃得譚延闓自漢來電謂日内卽將來滬又聞譚在漢小作勾留暫住俄界寳善里朱恩紱所辦之寳興公司云 
[柏烈武巳赴施南]  
　　栢文蔚於前月來滬曾誌前報茲悉栢巳偕同舊友數人於昨啓行赴施南同行者尙有黎天才舊部某氏聞即爲黎天才部所舉代表來滬專迓栢文蔚往施南主持軍務云 
[新大輪沉没後之近訊]  
　　招商局將派新康輪往拖 
　　招商局之新大輪船於上月九號在山東嘴角東南五英哩海面石島地方沉没後該局曾經招人投標打撈現該局商定派前日進口之新康輪船開往新大失事地點拖起該輪故新康原定本日開赴烟津巳臨時取消出口貨亦復停裝專候總局開往拖船之命大約總在明晨出發 
[外洋輪船進出口消息]  
　　英國火輪公司行駛孟買·星加坡·中國·日本之鄧尼拉號ＤＵＮＥＲＥ自十一月十三號由孟買開出後昨日來電已於本日離港來滬大約四號可以抵此又行駛歐洲郵船南慶號ＮＡＮＫＩＮ自十月六號由上海開出後對於十一月二十三號安抵倫敦又藍烟囱公司之德藍門芝司號ＴＥＬＥＭＡＣＨＵＳ從美國紐約來華現在揚子碼頭卸貨今日可以出淸卽日開往馬賽·哈佛·及利物溥又有從西雅圖來華之脫爾沙普斯號ＴＡＬＴＨＹＢＩＵＳ刻亦在揚子碼頭出貨不日亦須開往香港又寳隆洋行之ＣＨＬＬＥ號輪船昨巳來電巳於丹麥開出將於下月二十日行抵上海又日本郵船會社行駛德荷之利瑪丸ＬＩＭＥＭＡＲＵ昨自東洋來申定五號離滬又英國郵船蘇瑪利號ＳＯＭＡＬＩ昨從日本抵申定本月四號開往馬賽在滬所裝出口貨有茶葉二千箱湖絲一百包猪油五百箱麫粉二千包雜貨五百件又大來洋行之西卡特郎ＷＥＳＴＣＡＤＲＯＮ昨自金山抵申於上午進口裝來罐頭食物一百五十噸定本日開赴新金山在滬裝去出口貨有蛋黃等五百餘噸昨日日本郵船會社開赴日本門司之山城丸由滬裝去黃黑菜子八千包花衣七百件菜餅屑六百餘包麩皮一千包餘爲鷄子·瓦器·雜貨·等三千餘件 
[縣商會選舉會董紀]  
　　昨日爲上海縣商會選舉會董之期預山上海縣沈知事委熊育衡警佐蒞會監視當經正副會長會同各職員等舉行即於午刻開匭檢出票數共一百零五票茲將當選人姓氏及票數錄下姚紫若九十八票王一亭九十五票葉惠鈞八十二票張樂君八十一票馬驥良七十七票王伯壎七十六票顧馨一七十四票虞洽卿六十六票千湘春六十五票徐炳輝六十二票姚慕蓮五十八票臧連遜五十一票王杏塘四十八票傅佐衡四十四票陸竹坪三十九票瞿鶴鳴三十六票胡訪鶴三十六票呂葆元三十五票吳芹甫三十四票孫永年三十票次多數梅共樑二十七票秦炳如二十五票朱侍軒二十四票嚴篠泉二十四票蘇頴傑二十四票胡益甫二十三票盛丕華二十二票直至傍晚七時許始行畢事 
[工部局秋季收入房捐之報告]  
　　工部局九月以前一季中收入房捐計西式房屋四千二百三十四所内有九百十一所係華人所住者收入銀二十三萬六千二百七十一兩中國式房屋六萬二千三百六十二所内有二千一百五十六所係外人所住者收入洋四十四萬三千五百二十二元 
[怡和紗廠餘利之分配]  
　　怡和紗廠董事會昨日集議决定於提出半年股息每股二十二兩共計四十四萬兩後將本年十月底盈餘賬欵下一百六十九萬三千四百二十九兩請股東會同意支配如下付優先股息二萬八千兩普通股息每股六十八兩共一百三十六萬兩機器折舊十萬兩房屋折舊五萬兩器具折舊一千兩抵銷債劵二千五百兩增特别修置費五萬兩捐戰事經費二萬兩廠中職員酬勞五萬兩增華人養老金二萬兩又過入新賬一萬餘兩按該廠原有資本一百十五萬共普通股兩萬股 
[紗價難望轉機]  
　　連日棉紗市面疲軟四川萬縣帮及汕頭等帮雖欲購辦但因銀根日緊尙在觀望所以昨日廿支五福現大包價巳跌至一百五十一兩三星一百六十兩五錢彩花一百五十九兩雙象一百五十八兩五錢如意一百六十兩杭海潮一百五十三兩十六支雲鶴一百三十三兩七錢五分觀此情形年内之紗市恐不易轉機惟廠家因期貨均巳抛出尙無大損失而紗號家難免大受影響云 
[打包米預備出口]  
　　近日常錫南帮各埠米船到貨甚多米價便應漸小乃被一般商人收買打包堆放洋棧致價仍難鬆動聞若輩擬於日内將米運至北省再圖轉口輸往大連靑島等處爲數有三四十車之多惟恐金陵常關尙有不妥之處故由包辦之轉運公司偕同貨主某某等昨日乘火車赴甯佈置一切再行定期出發云 
[聯絡各團體反對新稅之發起]  
　　北城商業聯合合昨致國貨維持會函云敝會爲增加印花稅及施行所得稅問題曾會同滬城呼商界聯合會通電政府請願省議會迄未得要領現擬由各團體分頭擔任向各業公所接洽定期開會共同商榷事關商民痛苦想貴會定表同情敬請列名發起策勵進行如蒙允許請卽示知云 
[訂期集議法商借埋水管事]  
　　滬南工巡捐局長姚石蓀昨致該局名譽各董事函云逕啓者本月一日准外交部特派江蘇交涉員許函開法商自來水公司擬在華界借埋水管一事准十一月五日來函以各董事到會公同議决自審此項草合同並無窒碍難行之處應請仍照本局草合同定議請查照轉復等因到署正核辦間接准法總領事來函催詢略謂此項問題拖延巳久於公衆利益殊關緊要因貴國人之居住租界實較洋人爲多所以尤爲緊要請速解决等因查接管卷内此事自民國七年拖延至今屢經調停未能就緖此次復按照貴局送來合同底稿與法總領及法水電公司磋議仍未能允從照辦復經派員迭次極力商榷法總領始勉允許但字句之間田稍有斟酌其合同要意議與貴局前次所擬條件大致相符如此辦法不僅雙方兼顧且可顧全公益似可就此結束以省繁凟用將該修正合同送上即希貴局長查照迅速辦理俾能早日定期簽字爲荷又據法總領面稱原文第九條係法公董局所管之事與法水電公司無涉容俟另議可也特此奉復並附抄修正合同一件等因准此茲特抄錄合同附函送請電察訂於十二月三日即星期五午後兩時特開會議敬請台端届期蒞局公同商洽辦理爲荷附抄件一份 
[靑年會演講會紀]  
　　昨晚八時半靑年會請美國褒司東大學學士黃朝棟君演講並向閘北之中國電氣公司借得影片兩套（一）美國之西方電氣廠全部内容影片（該廠爲最大之電氣廠）（二）各種電話發明之程序及功用之影片黃君隨映隨講第一套爲該西方電氣廠内容試記其優點如下（一）占地五百畝（二）男女工人極衆皆有體操及各種游戲運動如網球·手球·彈子等類（三）工人有夜校讀書（四）廠人自備救火隊（五）工人常練習逃避火災之法如羣衆在飯堂共食時一聞警令則各依坐位次序魚貫而出絶無擁擠踏壓之虞（六）廠内有極佳之醫院（七）工人組織有音樂隊第二套即表明電話最初發明時機器甚笨陋初能用之五處繼增爲二十五處其後逐漸發達便利非常茲略分述數種如下（一）鐡路電話能裝電話機於火車上隨時隨處均可應用（二）鑛坑電話能於深坑内與地面接談可免隔絶失事之患（三）長途電話或直接或間接（卽由中間各處接線然後接談）（四）軍用電話砲步各隊無不利用之此次歐戰之結果電話與有力焉（五）飛機電話（此種亦可壓於軍用）能由地面與天空飛機上之人通無線電話可謂最奇妙矣十時半散會 
[河南旅滬學會函電]  
　　大總統國務院鈞鑒頃聞豫省軍民兩長以鄭州商埠作抵向日借欵三百萬事若實現國將不國夫鄭非僅河南一省之重地實亦國家南北之樞要鄭亡豫亡豫亡國亡一髮全身危亡立至乃竟惑於區區三百萬阿堵物舉以與人是不啻飲鴆止渴以求速斃耳喪心病狂何至於此望速嚴電申斥取消成議俾國家一線生機得以保存否則遷延時機鑄成大錯賣國之罪公等實與若輩共之迫切陳詞伏雜鑒察（致河南督軍省長議會等處電大致相同不再錄） 
　　各報館各省縣敎育會各界聯合會學生會均鑒啓者敝省奸商販賣劣貨經學生會國貨維持會查出按例處罰而該商天良喪盡託庇武人「趙傑」之下（大綸號爲趙傑所開）仇視學生以致演成今日之最大慘劇刻下各學校由軍警包圍實行逮捕藉興大獄肆意毆打毫無人道學生自由奪去淨盡郵電各件禁止拍發言之痛心思之裂眦豫人一息尙存誓難承認此種無人道舉動昨晚六時敝會接敝省住滬各界聯合會代表曹靖華君快函寄來開封學生來信一字一淚令人不忍卒讀除一面電達北京開封等處外敢懇各公團各界人士主持公論發揚民氣共起力爭庶不令我最莊嚴之敎育與愛國學生蹂躪無遺類也臨書泣涕不盡所言尙祈憫鑒 
[實行否認加徵賑捐]  
　　滬商界之决心昨（十二月一日）爲貨物稅實行加徵振捐之期各業商家聞稅務所兪所長預函縣商會請轉勸各商家暫行捐納俟部令核准免加後再行發還等因羣起一致否認故昨日自晨至暮各行商之投所捐稅者絶無其人足見商界决心始終不懈矣 
　　轉運業之停裝滬寗鐡路運輸同業公會因捐稅附收北省振捐一成及免稅貨物附收四成業由貨捐局定十二月一號實行徵收經各商業羣起反對决行停止裝運火車貨物時期急迫特於昨日（一號）邀集各轉運公司在公會開特别緊急會議是日各轉運全體到會首由副會長何秉香王勗甫當衆提議略云今日開會不及與各商業客家方面公議妥洽辦法祗得從明日（二號）起暫行停裝貨物二三日以待與各商業客家協議再定進立辦法 
　　省議會之議案加徵振捐事江蘇省議會特於上月末日在省垣開大會議决否認逕電中央並咨省長財政廳請爲撤銷全案茲將議案錄下否認財政部藉詞振災加徵貨物違法病民緊急動議案查財政廳第三號布告内稱奉財政部元電爲北方災情重大應加徵貨物以一年爲度凡各稅所一體於十二月一日起貨物之免稅者加徵十分之四其普通納稅貨物加徵十分之一云云竊北方災重全國所聞凡我蘇人詎忍坐視顧對於財政部此舉則有不能不出以否認者偏災乃一時之憂興業爲百年之計當茲提倡國産振興實業之際應如何籌減物稅以使國産有暢銷之機今乃不特不如是更變本加厲苛歛重徵病商病民何以爲國振災豈無他法何獨出此其不得不否認者一徵稅爲國家之常政拯災係暫時之設施而財部輙以自由募集之振捐比於國家行政之徵稅且未經議會議决貿然加徵種種違法幾於進退失據其不得不否認者二以吾蘇一省言對於北方災情藉謀救濟者就君植所知如上海麵粉業及棉紗業己認振捐二百萬元滬寗滬杭鐡路車票之加收票費亦在數十萬元以上而江蘇軍政警各機關亦莫不慨捐鉅資他如各慈善機關及社會個人募集者動輙數十萬元綜計以上各項籌振捐欵其數己不下千萬此僅就江蘇一省而言己成如此鉅欵則我蘇人之熱心於振災固已奔走呼號心力交瘁矣乃數月以來災民情狀慘不忍聞凍餓以死者日益多試問北方集欵後之施振功效何在人言嘖嘖方謂有從中操縱利用籌振鉅欵爲政治上之活動者則我人至今日而不能信仰此類振災辦法爲有效無弊也明矣此其不得不否認者三綜此數端此中利弊均己嘹然今日之應否加徵無待煩言而决應請逕咨省長轉咨財政部嚴行拒絶加徵以杜剝削而免病民是否有當敬候大會公决提議人蔡君楨提出贊成人榮宗銓等十餘人 
　　通崇海泰總商會之電告上海縣商會昨接得江蘇通崇海泰總商會來電云部令北省振捐貨物稅帶徵一成免稅貨物帶徵四成定十二月一日實行等因當經轉告各商頃據江北各商會先後函稱查振捐係慈善性質可勸募不能勒派貨稅帶徵弊無稽考商界絶對不肯承認且全省加一成不足四十萬可由全省商會擔任勸募本省商會聯合會定十二月四日在南京開會當提出議决實行俾免加入稅收貽害將來除電院部省廳曁各關停止施行外合亟電請查照一致進行無任盼切通崇海泰總商會豔 
[解釋常稅之廳令]  
　　上海縣知事接江蘇財政廳長通令云各縣知事鑒嘯日代電奉省令轉財政部元電飭各省區貨物稅曁常稅等項一律於正稅外附徵一成振捐尋繹部電所謂常稅係指常關稅而言並非各縣所徵之忙漕契牙等稅現據海門等縣先後請示到廳特爲通電解釋仰即遵照財政廳長嚴有印 
[合作銀行股東會記]  
　　上海國民合作儲蓄銀行（現附設復旦大學内）昨午後開第二股東大會股東到數十人監理會會長李登輝主席行長薛仙舟報告營業成績本屆盈利除按章提取公積金二成義務敎育經費二成外股東分官利七釐紅利二釐存戶附普通利息外亦得特别紅利二釐另提特别公積金二成半以固信用本行特點爲存戶得分紅利又特别補助公益事業爲自利計爲利人計皆無逾於此云股東對營業報告均無異議次公决對於任事最勤之行員徐樹聲君特贈奬品次照章抽去監理四人爲徐永發邵仲輝金通尹張鶴隱次補選監理四人又公决增選四人（照章可至廿一人現只十一人）投票結果陳端林天木邵仲輝程婉珍女士沈元鼎葉楚傖黃佐庭夫人張鼎臣當選次公决增收股份各股東當場認定者五百股次提議修改章程字句通過（該行第二屆營業報告書俟續錄） 
[友華銀行銀市報告]  
　　中美新聞社譯友華銀行一日報告云昨日倫敦銀價當地跌二又四分之一便士遠期跌二便士紐約銀價跌至六八又八分之一倫敦紐約滙價三四九此間開盤定價金鎊四先令四便士半金圓七六半日金六五半市况終日穩固收市時賣出價金鎊四先令五便士又四分之六金圓七八昨日倫敦銀價之跌因中國續賣出之故但目下似己停賣且數日來銀價跌落己鉅恐將即有反動也 
[國内輪船進出口貨之調查]  
　　進口貨（寗波）太古公司之新北京輪船昨由寗波裝來之貨有乳腐四百壜竹頭三百件棉蓊一百三十包藥材九十五件草蓆九十五件麝香一件銀洋一箱綢子雜貨三件又寗紹公司之新寗紹輪船昨由寗波裝來之貨有棉紗七十件棉花三十包絲頭五十二件掃帚草蓆五十一件鐡桶三十件鐡三十八件冬笋雜貨六十三件（長江）招商局之江華輪船昨由長江裝來之貨有米二千四百九十包麫粉一千四百包小麥六百三十四包大麥一百二十五包生仁一百五十三包黄豆五十二包軍衣九百零七件棉花一百包機花一百包水烟一百九十箱藥材一百十七件皮蛋六百件靑蔴九十三件烟葉六十八件絲綢羔皮絲頭二十四件雜貨七十八件又太古公司之鄱陽輪船昨由長江裝來之貨有缸瓦四千一百二十張黃豆一千零六十四包小麥六百六十六包米六百十包麵粉二千包皮油桐油七百八十三桶烟葉一百六十八件苧蔴八百五十件猪油三百七十桶黄絲九十五件生漆二十桶亂絲二十二件羊皮二十七件水硍三十五箱鉛絲十九件瓷器十九件鴨毛三十二件木耳十五件銅器烏梅五件（烟津）招商局之新銘輪船昨由烟津裝來之貨有紅黑棗一千二百四十五包水烟四百五十九箱核桃四百五十六包桃肉二百三十四包生梨一百二十二簍藥酒八十箱白菜大頭菜一百四十包甘草八十四件瓜子杏仁四十八包冬笋水果一百六十一簍粉絲木耳四十一件藥材一百零三件野絲十七件銀子一箱（重慶）太古公司之隆茂輪船昨由重慶裝來之貨有藥材五百二十件繭壳一百二十七包猪棕五十七件夏布二十件木耳十四件牛皮十二件機器八部豹骨一件船壳子一只黄絲二件 
　　出口貨（寗波）太古公司之新北京輪船昨日裝往寗波之貨有白米四千一百零五包麫粉一千包點銅六百五十五塊粉絲二百四十件水泥六十桶靑鉛一百零八件皮油五十桶靑蔴九十件蓮子二十包藥材四十六件烟梗三十件糖二十包靛靑二十桶沙籐二十件雜貨三十五件又寗紹公司之新寗紹輪船昨日裝往寗波之貨有白米三千三百五十八包麵粉一千六百包銅管子二千件棉花七百三十五包洋燭五百箱點銅三百件黃豆二百四十包花生一百六十五包靑茶一百四十二件香爐四十七件蚶子三十件鹹魚十件鐡一萬八千零五十擔洋布五十六箱又裝去轉口貨有白米一千二百六十五包藥材等五百五十三件（長江）招商局之江永輪船昨日裝往長江之貨有紫銅一萬二千塊糖二千餘包洋布三百箱雜貨二千餘件（揚州）大達公司之大龢輪船昨日裝往揚州之貨有鮮橘三百餘箱紅白糖二百餘包洋燭二百箱麥粉七十包檀香一百件水果六十簍桐油靛靑一百桶銀洋六箱草蓆二十件紙頭十件（烟津）招商局之廣利輪船昨日裝往烟津之貨有麵粉一萬七千包生仁二千一百四十六包土酒一千五百四十四壜乳腐一千一百十甏洋布一千一百箱黄豆九百七十包花餅六百二十一件肥皂六百箱香烟三百十四箱瓷器三百零四件洋紗二百六十七件茶葉一百九十九件生肉一百五十七件銀子二十箱雜貨一百零九件 
[補錄閻瑞生吳春芳供詞（續）]  
　　（問）照你這供是不想蓮英再活的如想他再沾决不會派人在那裏看守也不會呌吳方等再用這藥水灌他這是一定的道理（答）堂上所問的理由極正確的但是犯人做這犯法之事的時候實是心神恍惚一切動作不由自主但始終只在圖財並無殺害蓮英之意（問）此案事實具在何能由爾狡賴照你親供及今天所供的情形看起來可以斷定你確是謀財害命第一層你如果没有謀害之心不得約二人前往帮助有你一人即行第二層有繩子爲澄如不想謀死蓮英决不須帶繩子第三層據你所供親眼見蓮英項上帶有繩子你不爲之解下反呌吳方二人拖去更可證明你是要將蓮英置之死地第四層蓮英屍身你還恐他復活並呌人看守囑以如果復活再施用藥水尤足見你謀死蓮英之心極爲决絶你還狡賴嗎（答）犯人做這事眞該萬死我後梅勿及自知法律所難容望堂上加恩（問）你們將蓮英勒死後是否用消鏹水將他面首皮肉消化（答）並未用消鏹水可以騐明的（問）你這藥水究竟是在何處買的（答）是在五馬路寳善街東首金星藥房買的價洋一元一角有賬可查（問）那姓方的你曾否與他接洽直接託他帮忙（答）我未直接與方姓談話是吳姓與他接洽約他去的（問）你做這案你家裏女人知道不知道（答）我家内事後方知事前不知道（閻瑞生指模）（仍未完） 
[槍斃盜犯六名]  
　　松滬護軍使署於昨日午後槍决盜犯宋子平張榮昌兪忠元范卿文謝正標錢金標等六名宣布之罪狀俟續錄 
[懸賞協緝吳淞刦案贓盜]  
　　上海地方檢察廳昨出布告云案准寳山縣知事公署咨開爲請協緝事本年十一月十二日據敝縣吳淞鄉總甲譚頌與報稱伊圖内農民顧阿虎家於十一日夜十二點鐘時候被匪徒十餘人手持器械用石撞開大門進内行刦顧阿虎聞聲驚起喊捕被匪用刀棍拒傷左膀等處顧阿虎之長子顧木金聞聲出外喊捕被開用手槍擊傷胸膛身死報請勘騐飭緝究追等情到縣據經勘騐屬實並據事主顧阿虎查明失贓開單具報前來除呈報並懸賞派警飭緝外相應咨請貴廳煩爲查照希即派警一體協緝此案贓盜務獲移解過縣以便歸案訊究望勿稽延實紉公誼計咨送失單一紙賞格一紙等因到廳准此除分行各廳所公廨外合２ 
行布告將賞格及失單發貼仰即知照此佈 
[沙船觸礁船夥失蹤]  
　　沙船魯德興號近由膠州等處承裝鹹猪及北貨線粉乾等貨開行來申舊曆本月十九晚黄昏時駛抵吳淞口外四五里之某礁石該船耆民沈阿六不諳航線誤觸礁上不得出險怱忙之際有船夥聞和尙落水失蹤耆民當派船夥二名趕至上海訂屬小輪一艘偕同某公司船主前往估看計需價洋二千元可以設法拖帶出險沈業已籌措欵項預備往拖矣 
[汽車碾斃人命之餘聞]  
　　被告不賠損失發封房屋作抵 
　　匯業銀行股東張丹榮之子叔逢（又名張賢寳）於今年夏間自開汽車駛往各處兜風經過北西藏路錯行路線將邱金根之獨養子阿惠撞倒碾斃經邱在公共公廨提起民事訴訟要求追賠損失銀一萬兩迭次傳提被告父子均抗不到案嗣經原告邀同證人證明案情由李襄讞及英包副領事命邱退候核供宣判等情已紀前報茲悉原審中西官業將本案判歸原告勝訴而張丹榮至今尙不理其縱子傷人應賠之損失金故邱以雖蒙公堂明察判令賠償然被告始終抗違恐成懸案特自行調查得南成都路第九十四號門牌房屋係張産業屋内有汽車一輛若將此二物變賣作抵則損失之數庶不致無着爰於昨晨仍由代表律師投廨將前情稟由民庭輪審官關讞員會同美丁副領事核案磋商之下判曰准發封南成都路九十四號門牌被告房屋候核 
[義勇軍競賽英國盃]  
　　葡萄牙隊占優勝中華隊去年第一今年第二 
　　公共租界萬國義勇軍每年賽射英國銀盃及英僑銀盃一次其英國盃無論何隊均可競賽英僑盃祇限於英屬隊伍之權利本年競賽己於上星期日（二十八號）舉行每隊挑選優等射員十人及領隊一人爲代表是日上午八時四十五分鐘各領隊者聚集提籃橋滙山花園附近先由總司令部布置目標五種各隊長用目力視察距離暗記於卡片各隊賽射代表均戎裝在靶子場候令各隊長視察畢先後乘汽車往靶子塲各率未隊代表前往與賽塲内由總司令官强生君親自指揮並管理德律風賽射代表列隊前進 
 
 
 

Page 11

 
 
至距離靶子二百碼泥墩用散兵法伏臥由領隊者發令距離若干碼各射若干響各代表即將平日經騐之表尺爲用神靶用白布做成居中最低部份畫黑點一顆遠望如桂圓核式靶子共升五次每次限半分鐘各射三響共計十五響逾限即將子彈收没倘領隊者視察有悮雖優於射擊難期奏功如射者不能命中即使視察準備亦難收效總之此項比賽係雙方兼優爲合格聞各隊賽畢時己嚮午昨日總司令部發表各隊分數揭錄如下（一）葡萄牙隊三百分（得英國盃）（二）中華隊二百七十六分（三）英國愛字隊二百五十六分（得英僑盃）（四）英國皮字隊二百四十四分（五）日本隊二百四十分（六）美國隊二百二十二分（七）工兵隊一百九十六分（八）蘇格蘭隊一百八十分（九）海關隊一百五十二分（十）英國後備第一隊一百二十四分（十一）馬兵隊九十二分又聞中華隊率領者副隊長胡筠秋視察頗占優勝並將華隊賽射代表分數錄下（一）陳景塘得四十分（二）陳家祥得三十六分（三）方液仙得三十六分（四）劉景和得二十八分（五）陳文龍得二十八分（六）周慶恩得二十八分（七）王衍慶得二十八分（八）陳如松得二十四分（九）齊潤生得二十分（十）郝伯陽得八分共得二百七十六分 
[上海童子軍聯合會消息]  
　　上海縣童子軍聯合會昨致南北市童子軍團及各董事函云敬啓者本會定於十二月三日即星期五下午五時半在西門公共體育場内本會所開董事教練兩部聯席會議籌商本月常年大會事宜務希准時撥冗惠臨爲荷又前准上海縣勸學所公函轉奉敎育廳訓令内開江蘇省敎育會附設體育研究會定於十二月六日至十一日補行常年大會並請美國麥克樂先生分日講演務令童子軍敎練員等屆時到會聽講等情用特一并函達即希查照爲荷 
[去職委員用迷藥盜欵之駭聞]  
　　上海縣公署前日接駐滬印花稅辦事處郭燊來函云逕啓者有己撤委員程曾銘號松廷安徽人於本月二十三日下午六時帶一不識姓名之人假稱僕役來處聲稱由南京來將赴廣東路過上海借宿一宵不意將公役設法遣出并於晚間飯菜内下置迷藥將在處員役迷醉竊去己蓋有駐滬辦事處小戳各種印花稅票四千三百四十九元三角鈔票洋六十五元現洋六十九元除開單函請警察廳長查照轉行警察區署一體嚴緝外用特函請貴知事查照協緝至紉公誼云云 
[函查劉育民産業]  
　　蕪湖美勝碾米廠理事方介五在公共公廨呈訴劉育民等誘令蓋章代向該處海關擔保運米中途轉運出口致受賠累一案業己判决原告勝訴着被告將控數銀四萬五千零七十兩交存公堂候核等情均誌本報茲因被告挺押不理昨日下午原告代表律師持一紙條到廨謂上列係被告財産請移文查封當經張襄讞商之義領費君判准原告律師聲請一面函致江都縣請調查張汪溝秦家莊劉逸民之産業與劉育民有無關係劉育民是否劉逸民化民復廨再核 
[浦東同人會請議撤辦知事案]  
　　浦東同人會請議撤辦南滙知事案原文如下南京省議會議員諸公曁南滙議員均鑒南邑行政腐敗司法黑暗己極知事朱寳璇昏聵糊塗難期振作到任年餘未聞舉一事興一利平日縱容蠹吏庇護惡董小民沉淪虐政之下刀俎魚肉不足以喻其貪敲剝呑噬不足以方其酷敝會爲桑樟前途計用敢不避嫌怨據實列其滔天之罪請貴議會立咨撤辦庶以儆奸黷而安良善地方戴德全省蒙庥初不僅同人等歌頌己也茲將該知事朱寳璇所犯罪案確實不移者條舉如下（一）司法黑暗屢釀冤獄也春夏間四團鄉劣董顧頌禧勾通郵差敲詐小民沈水根被上海郵局查明革除郵差送縣請將共犯者併治以罪乃該知事僅押郵差宋某十餘日了事而憑敎堂一函並無證據猶實沈水根以窩贓之罪沈氏至今人散家破妻囚於獄（此案有沈丁氏寃單顧頌禧自辯文附呈）秋間有蔣姓姦拐案該縣周帮審因得某之請託竟判莊婦歸姦夫領回當時曾載上海各日報（有報附呈（與論大譁然類此顚倒荒謬之案不可勝數姑舉二例而巳（二）　頇腐敗政以賄成也一年以來内爲科長等所蒙蔽外受劣紳惡董之要挾以魚爲肉以曲作直各事無不公行賄峈署内人員時以土娼家及客棧中爲酒食烟賭討論價值之所有著名之機關張其羅有當地之牙爪通其欵甚者如數月以還之更迭各鄉經董一似奕棋時論有指某等爲經董販賣部之說載諸報章騰於衆口然利令智昏皆不之顧（有報紙及滬道批斥詞附呈）殃民如此苟具天良有不髮指眥裂者乎（三）警政廢弛烟賭充塞也警佐翁養源食南邑祿八九載矣烟癮甚深酷嗜賭博因工於吮癱舐痔加以孰悉富地情形出其牢籠狡衛顯其毒禍搜括之法卒能久保其位其全縣之警政實　壞於此獠一嗎啡案一賭博案或由警處理或移縣押究當事所耗動在千金以外表面照章罰鍰示儆内容則某也數百金某也數百金上下朋分爲彼輩歲收最大之利源即各警區亦以收受陋規視若當行職務也惟然故烟賭私售諸犯胥有恃而無恐該知事職責所在不加督察有以整頓之乃過縱以因之爲利致使遍地賭風日熾私售充塞也以上所陳皆爲該知事貪黷溺職縱容偏護毒禍南邑最著之罪中間尤以沈水根寃獄訟累已逾半年沈寃竟難得雪遂使數口之家或覊身囹圄或竄伏流離而數畝之田己因以消耗凈盡即令迅獲平反則後此歲月亦無以存活矣信哉苛政之猛於虎也其餘亦皆確有事實可憑確有證佐可案務請提案咨請撤辦除此民蟗庶幾澄淸吏治造福地方南滙幸甚浦東同人會請議（另計附沈丁氏冤單一紙顧頌禧辯誣書一紙剪報共七則） 
[省敎育會覆敎育廳函]  
　　爲顔議員質問劉江氏捐欵事 
　　江蘇省議員顔作賓等以江蘇省敎育會將劉江氏捐欵攘充基金曾兩次向省署質問聞因第一次質問時省署未查此案卷宗以本署無案可稽字樣咨復以致發生種種誤會茲將江蘇省敎育會第二次答復敎育廳公函錄下以明眞相 
　　逕復者接奉公函内開案奉省長訓令内開案准省議會咨送顔議員作賓等提出江蘇省敎育會處理劉江氏捐欵漫改博物院又充該會基金質問書一件到署准此除咨復令廳行查外合行令仰該廳長遵照查復以憑轉咨此令並鈔原書到廳奉此相應抄送原書即希查照見復以憑轉呈等因並附錄顔議員作賓等原質問書一件到會查劉江氏捐欵於前淸宣統三年六月二十七日呈奉蘇撫程批准全數撥交本會接收程撫札司文内有現在劉江氏一案己經訊結此項捐欵十萬元應即全數撥交敎育總會俾充私立法政大學之用又民國元年九月二十二日江蘇都督程照轉周學銘抵交裕蘇之浦口田畝契據文内有惟有先擇可靠之抵當所有權之物移轉移爲敎育總會所有及先將周學銘抵當權移轉爲敎育總會所有權聽其行使競賣管理又民國二年九月十四日江蘇民政長應函轉盧少棠抵交裕蘇之上海閘北地皮契據文内有茲查有盧少棠抵交裕蘇上海閘北地皮六畝三分零原抵銀約四萬兩業己過入裕蘇戶名堪以移轉爲敎育會所有又民國四年十月二十六日財政廳函送通久源紗廠股票易抵本會浦口田畝文内有茲准駐滬中國銀行監理官函開以通久源股票換抵省敎育會浦口地畝業己會商定議即請照換以完手續各等語是本會受理此項捐欵並非由官廳之委托不過係一種私人捐欵經由官廳移轉到會而己其性質爲省敎育會收受之一種特捐己顯然可見（未完） 
[旅滬潮州學生會成立紀事]  
　　本埠潮州學生近見人數雖多平日絶少聯絡機會爰由聖約翰等八梭潮州學生發起組織旅滬潮州學生會曾經一次討論即於上月二十七日在十六舖潮惠會館開成立大會并通過章程當時男女生到會者約五六十人當衆舉出鄭麐（聖約翰）爲會長陳國英（復旦）爲副會長歐陽奇（復旦）鄭振文（同濟）爲書記馬燦然（復旦）爲會計陳建勳傳尙霖（滬江）張梧村（大同）蔡家駿（神州醫藥）爲幹事員黄胥瑪（大同）郭頇育馬慶川（復旦）黄振杰（神州醫藥）爲交際員後拍照茶話而散 
[十人團第二次交誼會預誌]  
　　南陽橋中華救國十人團聯合會自徵求會閉幕後會務日形發達茲以職絡新舊會員起見特定於陽曆十二月二日（本星期四）晚六時假座四川路靑年會開第二次交誼會秩序如下 
　　（一）主席報告（二）國樂（三）會長報告本會近况（四）來賓演說（五）滑稽演說（六）給奬（七）雙簧（八）國技（九）攝影（十）新劇聞該會己印就入座劵分發各會員但該會人員數近二千恐有遺漏故當時到會能聲明爲某隊會員者亦得入座 
[華商證劵交易所買賣總額]  
　　上海華商證劵交易所十一月份現貨及期貨各種證劵買賣總額如下「現貨總額」元年滬息老號公債七百五十四萬元又新號一千二百八十八萬三千元三年公債二百五十四萬五千元四年公債一百四十五萬五千元五年公債二百十四萬五千元七年長期公債一百十三萬三千六百元又短期五十四萬四千五百元八年七釐公債九十一萬六千元北中鈔七十二萬元新華儲蓄票十三萬九千一百元蘇路證劵三萬四千元浙路證劵五萬五千元通商銀行股票二百六十股交通銀行股票一百十五股四明銀行股票三百五十股豐大銀行股票一百零五股大生紗廠股票四百五十股中華書局股票二百五十五股招商輪局股票三百十五股漢冶萍股票九十五股華商電氣公司股票六十股本所股票四百八十五股「十一月份期貨總額」元年滬息老號六百八十五萬五千元又新號二千零八十一萬零五千元五年公債二百零三萬一千元七年長期五十萬零一千元八年七釐三十七萬五千元北中鈔五十五萬二千元 
[勘定棉花成數]  
　　沈知事前巳報告秋收成分現查本邑種植向係棉七稻三本年全邑棉花收成現己勘畢約扯六分收成云 
[派員下鄉驗屍]  
　　二十六保十一二十七圖地保趙秋桃昨晨投上海地方檢察廳報稱西南鄉與松江縣交界之長橋鎭東市唐鳳樓家門外坑厠中昨晚發現一無名男屍查無家屬稟請相騐譚檢察長據稟後立委張檢察官沈檢騐員等於下午乘車前往相騐矣 
[防阻小工决鬭]  
　　浦東爛泥渡鴻昇棧華通棧等每日進出貨物向由江北湖北由東等各帮小工承挑邇來該帮等各工頭欲驅逐他帮獨享利益彼此聞悉迭次邀衆在小東門某茶肆談判無效揚言欲以武力解决三方面一律贊成定於舊曆十月二十三（今日）在該處隙地决一勝負事爲三區警署訪悉深恐届時實行據情稟報警察廳徐廳長據報後昨飭游巡隊警士協同該區長警前往防護矣 
[誘賣婦女之押儆]  
　　老嫗桂姜氏於上月間在北新涇誘拐王伯遵之妻鳳仙來申藏匿女兒趙桂氏家旋即嘳事蟻棍下三將鳳仙販賣至天津爲娼得洋二十六元現爲原告得悉報告法捕房飭探陸海林將氏母女及案内有關之蔡金榮一併帶入捕房解經法公堂判着限期交案再核等情己誌前報昨又提訊姜氏等同供實情難以交案求宥原告未到中西讞員判桂姜氏押女所六個月趙桂氏及蔡各押三個月以儆 
[妓傭女暫留濟良所]  
　　十三歲幼女雲寳前日因在廣西路八十四號門牌妓院妓女金寳玉房間内被專查妓院之三十五號西捕摩豪查見詢係妓傭戴王氏之女以其違章當將王氏與女一併帶入捕房稟明捕頭諭令將氏送留公共公廨雲寳暫留濟良所昨晨由捕將其母女解送公堂即據該西捕與八百二十五號華捕相繼投案稟明前情並稱雲寳曾在濟良所聲稱將來亦須學唱戲曲等語繼據雲寳供稱伊與其母戴王氏及祖母向居垃圾橋家内等語訊之戴王氏供在妓院爲傭該女是伊親生與姑同居家内昨因到院向我取錢適捕房到來調查致被誤拘求請給領經張襄讞員核供商之英胡副領事判戴王氏開釋雲寳暫留濟良所候核 
[指控攫土騙洋案又訊一次]  
　　昨日下午公共公廨繼續審訊工部局包探張林泰·及張夥陸阿連·許金祥·周寳松·被沈福標控告搶去值洋一千一百二十元之鴉片煙土並騙去洋三百元一案由原告方面證人王紹昌上堂證明伊憑王新華擔保供與沈鈔幣一千元執有借據次王秀堂上堂供稱做皮鞋生意昔年因違租界章程被公堂辦過七天今年隂曆八月二十三日友人王新華偕沈來我家託爲調查搶土之事我即往得意樓邀同蕭仰甫等與王沈赴提籃橋相近之雅聚園茶樓見陸許周三人在彼我遂詢以黄浦碼頭搶土贖土沈已出三百元嗣將所缺之二百元交來何以土不交還之事許答我此須問張林泰並約我午後二三時至桃源里口答復我等乃出而我復往滙山捕房華探目張炳成處託彼調查烟土曾否送到捕房並將搶土之事及四被告之名詳細告知張令我在捕房外暫待彼進旋出向我謂並無烟土送來又囑我晚間六時再未問信我送轉至桃源里弄口祗見許金祥一人在許言土己分散不能交還我又於晚六時往張炳成處張向我謂此事己報告西探目柏生因無確實證據不能爲力我乃歸家將交接情形告於王新華云云次蕭仰甫上堂供稱前充探夥陸許周三人亦係探夥故我認識是日由王秀堂邀往雅聚園我未發言次華探目張炳成供明由王秀堂託查搶土之經過情形被告代表律師乃起向以上各人盤駁至王秀堂時原告之律師向堂上聲稱適見被告律師之繙譯與捕房西探耳語雖即歸座但又向其律師密語殊屬不合應請注意於是被告律師亦起聲述一過仍續盤駁各證人之供詞畢原告人證至是完全被告律師以時將幕尙須研究辯護手續請求改期原告律師極端反對承審官張襄讞及義費副領事亦不以改期爲然故仍開審被告律師意欲令西探目栢生作證原告律師又抗稱本案自開審以來雙方人證均係退出庭外該西探目旣未退出則觀審之人事前未曾聲明作證應不能站入證欄查本案證人有一中國包探亦曾退出庭外該西探不能獨異云云時捕房代表費斯福律師起稱該西探因知此案故得以到堂聽審結果不許該西探上堂作證被告之律師遂稱被告張林泰係捕房包探餘三人爲彼之夥均帮助捕房揷拿烟犯以致結犯於人原告巳經承認私販烟土今之所控實係怨毒而出此敝律師將令被告及與此無關之人　到堂證明張林泰並未　曰　證明餘三人亦未搶土並能證明是日該處實不能搶土之情形以上所言即將來辯護之大旨今時暮矣應請展期中西官遂宣佈退庭判四被告仍各交原保展期再訊 
[攫取財物之押儆]  
　　江西人王海泉前日冒充公役在江西路攔住行人洪成志攫檢即將洪身畔莊摺一扣及計銀一千一百三十四兩之莊票一紙攫取圖逃經洪鳴捕追獲人贓一併帶入捕房昨解公共公廨據包探顧阿根投訴查得被告疑原告帶有煙土違法搜檢乘間攫物是以拘案請究並據原告併明前情訊之王海泉供稱實因饑寒交迫無法爲此求宥中西官核供以王不應攫取財物判押西牢三月示儆莊摺銀票交洪領去 
　　紹興人王阿寳前晚在湖北路攫取陳王氏家小孩秀林所戴金練金鎖片圖逃經氏鳴捕攔獲當將人贓帶入捕房昨解公共公堂經中西官訊實判王押西牢一月贓交陳王氏領回 
[昨日公共公廨訊案紀]  
　　昨晨公共公廨民四庭由關讞員會同美丁副領事訊理各案彙誌如次（一）王翼雲延朱斯芾律師訴符廣心不還布價洋三千五百五十元案己經判令將被告存棧之布六十疋變賣得欵繳存公堂候核茲失律師到堂請求給領而某書坊亦延律師到堂謂符曾將此布向伊抵押銀二千兩要求將所變布價欵項内提回押欵「結果」候核供宣判（二）昌昇號訴陳森記不理欠銀三百五十兩案被告不到「結果」准登報通知被告到案候訊並由原告擬具格式呈核（三）盧舜卿訴向少奎墊欵糾葛案原告代表律師上堂聲明案有和解希望請求改期「結果」改期再訊（四）王正記訴孫家耀不理欠欵案「結果」被告交一百元舖保改期再訊（五）陳芝谷訴邱聖根將租借值洋二千八百五十三元之印字機器三部及零件盜賣與鄔永裕陳詠發嚴厚芳案邱無保拘押鄔陳嚴三被告均分别保出茲據原告陳芝欲供稱該機器原係邱物因邱欠我欵項遂以銀一千四百兩價賣與我仍轉租與邱月得租金四十元去年二四月間被邱瞞住私自賣與鄔等三人云云又據鄔陳嚴三被告相繼投案所供大略相同以邱係華昌印刷所經理該所内又附有啓昌印刷所陳對於該兩所我等皆知共有股份關係邱所賣則我等之物有因欠欵抵押者亦有賣時陳亦知之者等語並由雙方律師互向對造人盤駁一過「結果」改期續訊 
[花會賭徒分别押儆]  
　　花會賭棍繆阿玉劉良鴻范阿根等邇在本埠南北市開設花會大廠雇用游手之徒分往各處兜攬主顧（若輩呼謂航船聽筒）受其害者婦女爲多前晚法捕房包探張鏡波偵悉法租界東新橋街德興里陳九如即陳瑞南家設立航船機關前往抄出花會簿據經摺等甚夥當即將陳及同黨王榮卿沈雲彭三人一併帶入捕房押候解究等情己誌昨報昨解法公堂請究先由捕頭及張探上堂稟明前情詰之陳供認私設聽筒不諱王沈兩人同供民人在陳處爲夥是實中西讞員會判陳押西牢二個月王沈兩人各押一個月以儆花會字據銷燬 
[私開封屋押兩月]  
　　住居法新租界漁陽里之郭漁舟前被某洋行在英公廨控其不理巨欵判轉知法公廨將郭住宅發封乃爲日未久該屋封條被人撕毁鑰亦開去當由該管捕房捕頭偵悉前往將管門人何元記拘獲並在何身畔抄出該屋上鎖匙一把拘解法公堂判押候查明再核在案昨又提訊詰之何供封條實係被風雨吹去至於後門之鑰實係主母用人開去餘供支吾中西讞員判何押西牢二個月以儆 
[攫取鍍金手鐲]  
　　婦人常張氏家住北市前日在周浦親戚家來申登岸後即乘電車忽有匪徒安四攫取氏之鍍金手鐲一隻該氏大聲喊救由警拿獲原贓己無踪跡押送一區一分所警局昨送地方廳奉檢察官訊供之下判安收押候調查實情再核 
[誌謝]  
　　昨承婦女學社惠贈第十九號婦女旬刊二張銀行週報社惠贈第一六七號銀行週報一層均此謝謝 
　　更正昨報紀蔡乃煌第七子少軒（又名小香）串竊一節茲接安得臣律師來函謂蔡乃煌子現在祗有一人名蔡慕眞即蔡氏族中亦無此人云云合爲更正 
雜評二 
[爲兵變倡（訥）]  
　　河間高陽之十一師兵變雖由於欠餉過多然統兵之官固負有鎭壓維持之責任不能因欠餉而視兵變爲當然也又不能因欠餉之故而遂視兵變非己之責任也而李奎元之電曰官兵旣肯犧牲職務詎能坐受窮苦事變之來必有任其咎者是非特專委其責於中央且若以兵變爲當然之行動則兵又何懼而不變此所謂爲兵變倡也 
　　湖北孫傳芳之派兵圍署逐夏省長其目無法紀之行動去兵之譁變有幾是統兵之官不啻躬行叛變之事則兵又何懼而不變此又所謂爲兵變倡也 
　　統兵之官旣爲兵變倡而有督率此統兵官之責者復從而庇護之又從而不負其責是相率而趨於變之一途也嗚呼此直鄂兩省明目張膽之兵變所以日多而人民益無所保障可不痛歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記] [  中實]  
　　巴西爲世界咖啡之最大出産地其銷路之普遍全球自將無往弗逮然全球各國人民之需求咖啡爲飲料者積習旣殊所嗜購之貨品亦遂不能一致但他地所産爲數不多遠道運輸或鮮利便巴西産欲爲桃僵李代之謀遂不得不有褚葉亂眞之巧如南非洲方面有嗜中部美洲及美屬『普渡麗果島』ＰＯＲＴＯＲＩＣＯ等地之咖啡者則染綠色令帶微藍以應付之有習飲南洋羣島中爪哇等地之咖啡者則乞靈化學運用機械成黃色細粒以仿效之對於嗜黑咖啡之『北部巴西』則染色加黑對於嗜白咖啡之各地則染製微白若乳淸綜上所述或漂白或染黃藍黑綠等色爲類至不一迄今智利飲料聞亦用此染色之品數年前此製且遍及歐美各口岸然以其有礙衛生終有數處弗令進口至其漂染時所施成分如鋁粉如黑鉛如蠟與滑石大抵皆礦物質惟赭色之顔料乃爲一種之植物質西國有機化學未發達其尋常藥品亦以礦物質爲多如我國以數千年經驗能處處利用植物則就此色染上一種小幻術巳覺大有勝人之處惜乎一般通新學者崇拜外人過甚不能利用本國之特長而悉心研究此誠科學界一大缺憾前數年德國諸大學敎授每言及此輒深致慨焉 
筆剳 
[埋兒記（下）] [  紓庵]  
　　雲雲私念蔣生何勿早日踐行豈始亂終棄耶惜我少不更事乃爲此傖所汚又恨未曾識其所居否則登門尋之問其究否納聘苟不從我言則我將控之有司居以狴犴若出獄知悔則我亦終嫁其人然蔣生若巳有婦則我又何如蔣若有情於我因休其婦此固如天之福使不能休則我豈甘賤爲人妾即我痴情容或甘心而我家積世淸白因我而墜門望我實不忍也且父母亦萬萬不允或我冐大罪而爲生妾父母安保不因是而氣殉則我雖償情願而罪積如阜天良亦無自安之日心不内安則亦無復生趣矣苟云有意於我胡爲遲遲不至事决有變然則我將奈何更擇人而嫁耶顧我聲名狼藉不但無人娶我即有之我亦負疚在躬愧爲他人之妻或腹中生兒者則我惟有守兒以殁然爲雄爲雌安能預測譬如生兒人皆指爲無父之兒辱我不堪我亦弗能覥然人世天乎我因一時孟浪種此惡因今而始覺而無生理因欲投環自裁忽又悲極以不忍腹中兒並死之也又以父病因我而起不敢更面其父日唯匿居室内以淚眼度此年月無何坐蓐則兒雄也旣悲且喜幸其母氏恩意隆重慰勞週至雲雲乃少所苦顧孕婦多愁胎兒不育月餘而殤雲雲泣曰兒存則我尙有一線之望兒死娘又何能生者明日雲雲乃於暮色蒼茫時親携亡兒瘞於郊外以質羸憊哭未久而暗將歸别其兒曰而無患寂阿娘旋來慰汝矣行數武見道中有一女人怱怱而走大駭馳抵其前則隣女月娥也低問曰妹巳嫁乎月娥囁嚅曰于歸蔣生矣雲雲曰嫁蔣生耶言次狂逸而去女傭隨其後曰小姐顚耶而雲雲且言且奔如故（終） 
 
[高陽之新劇]  
劇談 
[韓長寳之長板坡] [  小隱]  
　　長板坡一劇友人某君謂曾看楊小樓者便有觀海之嘆不知小樓僅得菊生十之四五而菊生固猶遜於月樓也惟就目下論兪振廷之毛尙和玉之温自以小樓爲首屈一指矣長寳初演於津京一帶一以尙和玉爲法每演一劇力求精到始終不倦雖亦有限於能力之處然有志向上亦即不能苛求矣上年南下出演於大舞台以循規蹈矩頗爲方家所讚賞未幾去滬茲闊别經年方謂藝有進步乃出塲花靴亦巳上脚配以粉紅彩褲尤爲姣艶妃色彩球珠花額子無一而不入時韓本短小精悍且又面目姣好竟不似楊小樓之大將風度頗彷彿髦兒戲之坤伶風采抬手動脚全非昔比每下場必有一金鷄獨立旋轉數次輒至數分鐘之久此蓋學自楊瑞亭白玉崑者也下馬必有鷂子翻身見縻夫人一場竟翻至五個之多與張邰相戰之快槍亦凌亂無章總之身段武術棄其舊日所學純以江湖法派爲趨向以長寳之本質甚佳南游甫及年餘竟爲惡習所化至於如此良由年少無定識只爲目前博資計不爲終身名譽計殊可惜也友人謂長寳從此有飯吃矣亦慨乎言之也不知長寳有所感動否耶是日演至曹操下山便算終場傳令一節例由徐庶行之有趙雲哪趙雲不是山人在此你的性命休矣數語所以表明徐庶獻計實爲保全趙雲起見飾曹操者不知爲何人令旗交曹洪遂不得不由曹洪傳令而徐庶只得隨曹操以俱下矣李逢南飾劉備四平八穩裏子中之上乘也薛蘭芬飾糜夫人被箭時步伐不巷如法李永利之張飛架子姿勢皆有望之不似之槪而舉止粗浮尤無足盻 
新聞拾遺 
[家變] [  幻夢]  
　　寗邑西城詹某性桀鷔其妻許氏賢淑寡言笑乃　砧無良常尋事凌虐之氏不與理論惟自傷命薄背人飲泣而已昨晨詹忽復借端啓釁橫施鞭撻嗣乃驚動闔家出爲相勸始已然氏悲忿欲絶中夜竟雉經死翌晨家人知覺則四肢如冰已難挽救矣詹見氏死不惟不慟且言笑自若如無所事云 
[胎異] [  立德]  
　　杭垣湖墅河塍淮揚公所附近有淮城人李某搖船爲業其妻廖氏懷孕將一載突於前日午後腹痛交作遂即分娩不數分鐘連産三男李大驚不知所措所備衣服不敷分用鄰家間悉紛紛致送三孩面貌略紅烏黑凹凸不一遠道聞者多往觀云 
小說 
[社會小說衆醉獨醒（二一○）] [  瞻廬]  
　　第三十四回綠閨寂寞燒樺燭翠袖殷勤捧茗杯 
　　婆子一壁吃東西一壁含糊回答道舅太太這事包在我王嬷嬷身上管敎老爺不生甚麽意見小賓道仰仗仰仗便滿滿的替婆子斟了一杯酒婆子喝了酒又道不瞞舅老爺說我做黃毛丫頭時便投靠在劉公館裏前後五十多年他家的事情我肚裏都有一篇細賬舅太爺病裏的說話都是五十年前的實情他同我家的尤氏老太太····話没說完翠娥趕着問道他同你家老太太便怎樣請你細細講給我聽我也來滿滿的敬你一杯酒說着提起酒壺眞個篩了一杯酒婆子喝乾了酒正待講話忽聽得病人房裏又喚道來來來姻伯母和你一塊兒坐談談知心話兒咳你死得好苦你執着燭臺跑到樓頭做甚····原來是照我上樓我這夜有事牽纏不曾來赴約倒負了你的恩情····你怎麽一時失脚跌下樓去你竟跌死了你竟爲着我死了我竟害了你了··· 
　　（第九回之伏案至此一齊揭破）大家聽着這許多話滿身都澆了冷水翠娥倒在娘懷裏連說怕人怕人小賓叮囑婆子道我們尋些閑話談談别談五十年前的舊事防你老主母在冥間發怒婆子果然談些閑話不敢提起尤氏的舊事比及酒飯吃罷婆子隔不多時便拜佛般的打起盹來娘子怕他受寒吩咐傭婦領他到廂房裏去歇宿（陪夜的先自歇宿）翠娥生怕大家都睡了留他一人在房聽那隔壁牀上的老祖說鬼話驚心動魄不得安睡便向老子娘要約呌他們輪流陪伴他不得走開又道房裏這盞燈不大明亮替我點起兩枝明晃晃的蠟燭來好呌一切邪魅都不敢闖到裏面那天婆婆家裏預送的四枝通宵樺燭本備着二十四日祝壽用的看來這老頭兒没有多天活命斷斷捱不到做壽日子落得廢物利用在我房裏光輝光輝 
[自由談之自由談] [  鵑]  
　　婚媾爲人生不可免之一事有免之者社會中非鄙夷之即目爲乖戾然成禮之際鼓樂喧闐何異於傀儡登塲思之彌復可笑若彼買賣式之婚姻當事者牽率由人一無自主之權者則誠畢生爲傀儡矣悲夫 
大昌煙公司徵文揭曉（丁等） 
[大小嬰孩牌香烟唱春] [  瘦六郎] 　　 
　　春季裏來艶陽天大小嬰孩好香烟盛名譽滿春申浦色香味三者盡皆全 
　　夏季裏來納晚凉心理學三字要思量家家若把孩烟買多子多孫福　長 
　　秋季裏來菊花開香煙著名兩嬰孩不信且把烟來試看君弗肯放下來 
　　冬季裏來雪花飛嬰孩牌香烟好滋味價廉物美名副實不分老小盡無欺 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[中國銅像之無價值] [  箴]  
　　凡事一經中國人爲之往往極有價值之事漸至失其本意而毫無價值如今日之議鑄銅像者是也 
　　銅像所以表彰功德也非以表彰勢利也至輿論所極不滿意之人而亦有人爲之議鑄銅像於是銅像之本意失矣 
　　近見報載贊成爲李純鑄銅像者巳有十五六省此所謂十十五六省者省之輿論耶省中武人官僚之意見耶 
　　李純之功德吾未聞江蘇人有稱道之者其所遺於江蘇不了之局具見財政廳之報告除爲所卵育之武人官僚外度未有願聞爲鑄銅像之議者也而竟有十五六省之贊成吾知此後攫民財以自肥繼李純而死者人人有可鑄銅像之資格矣贊成者或亦自爲死後計耳 
　　或曰銅像者銅臭之像也所攫之民財愈多則所鑄之銅像當愈高而愈大固名實相符也是說也豈議鑄銅像者本意乎 
國民常識 
[國民今後應有之新覺悟] [  靜修]  
　　神州俶擾國事蜩螗於今九載加以水旱頻仍慘悽滿目國人之水深火熱顚連疾苦可謂極盡其度矣然執果求因吾國民實自種其因自收其果無所用其怨尤也茲舉犖犖數端於左期國民之一悟 
　　一尊重議員選舉共和國家主權在乎人民載在約法然按其實際人民不過得依法選出代議士以間接參與處理國家事務而巳非人人有直接參與之實也然則議員無異自己之代表而委託以一切事務者其人應如何愼擇其事應如何重視奈以過去選舉觀之人民得一紙何等貴重之選舉票非贈人即賣錢視作等閒事甚或查時匿名選不到匭種種怪狀言之痛心於是地棍流氓亦得以威逼利誘壟斷其事而尊嚴國會祗以供其搗亂對於民隱毫無建白對於政府無由監督而種種痛苦依然還是吾民受之痛定思痛追原禍始國民不得不痛悔旣往而愼審將來此對於選舉宜覺悟者一也 
　　二剷除依賴之惡根性吾國民依賴之惡根性頗重地方依賴政府家人依賴家主層層依賴事事失敗以後當知舍自營自衛自治自立外無可自全之道試觀此次北地旱災之廣流離死亡慘不忍言雖曰天災流行試思地方苟有人預爲之謀培植森林濬通河渠爲種種設備卽爲害亦不至如此之廣若以俟之政府則政府方自顧不暇且中國版圖廣大地方事務斷非政府能力所及故經營事業圖謀生計保衛治安皆惟自力是賴此宜覺悟者二也 
　　三勿憑人宰制今政府官僚事事與民意衝突無可諱言政府欲之而民不欲民意歡迎之而政府否拒之究之政府不得不曲從民意此實自然之理勢至内地官僚敲剝民脂嚴刑亂訊土豪魚肉鄉里多端挾制有法律則當以法律保護之否則合衆力而救濟之正當防衛毋庸葸餒此宜覺悟者三也 
　　四言論須要勘酌言論對於人心世道大有影響吾國一斑言論往往含有奬奸性質如有甲乙二人同任官職甲則淸正廉愼歸田之日行李蕭條家無長物服食妻子一如平民乙則貪婪不法滿載而歸衣食珍美舉止闊綽人必視甲爲無能對乙則交口稱譽之羡慕之是乙不但有享富厚之實而輿論且與之人非木石奈何不與之以同化彼多攫民財吾從而崇拜之則人亦將以此道施之於吾則吾受剝膚之痛矣吾國吏習之壞未必非吾人敎之是宜覺悟者四也（乙種酬） 
家庭常識 
[過渡時代的家庭應如何去改造和建設] [  守和]  
　　我們做靑年的在這個「新陳代謝」的家庭裏面對於舊式的應如何去必改造對於新式的應如何去建設我以爲這是兩個很重要的問題茲將我研究所得的供之於左 
　　（一）屬於舊式的改造方面 
　　（Ａ）破除依賴性中國的家庭第一個壞處就是上下互相依賴各個不能自立比如一個家庭人口雖有七八個而從事生産的却不上一二人餘都是依靠那一二人的生活爲生活的今姑無論一二人的生産不能供給其餘的生活縱或能之則按馬爾薩斯（ＭＡＬＴＨＵＳＩＡＮ）人口論上所說「人口之繁殖以幾何級數之速度爲增加如二·四·八·十六等之比率食物之供給以算術級數之速度爲增加如二·四·六·八等之比率」終久是不能供給的所以舊式的家庭每每弄到後來不是破産就是負債我們在這樣的家庭中就要拿出自立的能力來去破除那種永遠依賴父兄的劣根性 
　　（Ｂ）謀婦女生活獨立我所謂婦女生活獨立並不是離開家庭的是凡屬家庭中的婦女都要有相當的職業以維持一己之生活爲最好但是中國舊式家庭裏面的婦女都是没有職業的並且他的消耗能力比較男子的生産量還要大些富家的婦女固不消說得就是貧家的婦女除了主持中饋以外也没有幹别的事業所以我們要去改良舊式的家庭就不可不注重婦女的生活 
　　（Ｃ）對於父母應盡養老之責對於子女勿望其爲養老之人「養兒防老積穀防饑」這是我們中國的俗話也是爲父母的希望兒子一種心理但是這種心理由來已久在我們的父母也未始没有這種希望所以我們對於父母一方面還是要去擔負養老之責近來有一般的人誤會了「新思潮」的學說只管去如何打破家庭制度連自己的父母也不去認了這是我絶對不贊成的不過我們旣知道這種心理不好將來對於自己的子女就是要再去希望他們罷了（未完） 
衛生 
[飲酒傷生之殷鑒] [  天鳥]  
　　滬城梭子弄北有小巷巷中某翁蒔花爲業家况頗窘有一 
 
 
 

Page 18

 
 
子二女其子年近而立今歲告貸於親友始得完姻伉儷甚諧蜜月甫度新婦例得歸甯乃歸寗之前一夕婦於睡夢中忽聞呻吟聲驚醒諦視見其夫作噦嘔狀詢之但云腹中不適頭痛欲裂移時復臥黎明婦詢夫稍愈否並告以今日歸寗須早起略事整理詎其夫僵臥不啓齒合家惶駭乃急延醫及醫至見病者眼孔放大反應絶無心撙巳停呼吸亦止蓋巳早赴黃泉矣醫者詢其病源知此人平日酷嗜杯中物常在酩酊中以致血管破裂患此突如其來之中風竟累老翁慟哭欲絶頓成絶嗣而新嫁娘未滿匝月遽爲嫠婦可謂慘矣 
　　夫腦中血管迸裂之原因在老者由於血管變硬彈力性大減若逢剌激大怒狂喜用力過度或血壓之陡加即有破裂之患少年人則致病之原往往由於酒色或冶游染毒或放量豪飲有一於此其血管亦容易迸裂且醉後行房事尤易傷損觀於某甲可知所炯戒矣此本年十一月二十五日事也 
 
[中國前途的光明全在教育] [  鏡蓉] 教育 
工業常識 
[煤之工業分析法] [  寳源紙廠化騐生費叔萍]  
　　西人有言欲覘一國實業之發達與否可以其每歲耗煤之多寡爲斷我國實業素稱幼稚惟近年以來亦頗具蓬勃之象故煤之用量亦日增月加惟煤之優劣與實業家之經濟有密切之關係苟被所欺爲數頗不貲故煤之分析歐美各國均視爲極重要也惟我國實業家對於此種問題頗乏研究日耗金錢於不知不覺中可慨也夫今將余實騐之分析法條陳於後以備參考 
　　（一）試料試料之採集必須均匀不可專在一處必博採而周擇然後置於乳鉢中研爲細末再用粗細篩篩過（先粗後細粗約每方時二十孔細則六十孔）而後供用 
　　（二）水分先秤五克於表皿上置於空氣蒸箱中加熱（ＡＩＲＯＶＥＮ）使在一百度左右約半小時然後取出秤之秤後再爇蒸後再秤至其量不變而止（三四次巳足）然後求其所失之量而以百分率計算之 
　　（三）揮發物將巳去水分之煤移於白金㶰鍋中用酒精噴燈灼熱之此時極須注意蓋温度不可過高過高則炭質亦起燃燒過低則揮發物必不能完全揮發以余實騐所得㶰鍋與火熖之距離須在二寸半至三寸之間則所得結果最佳約燒十分鐘放冷秤之秤後再燒燒後再秤亦至其量不變而止（大約二次己足）乃依上法而計其百分率 
　　（四）灰分灰分之分析頗簡而易行卽將上餘之物加强熱半小時（亦須至其量不變）放冷秤之卽得灰分之量 
　　（五）炭質炭質之量不必試騐即將未定灰分之前與巳定灰分之後之差求得之可也煤之優劣即斷於此其數之大小與煤成正比例而其他則反是以余實騐所得相差十度之多（如進煤一萬元則損失一千元）余願甚實業家一留意及之毋謂事小忽之也（乙種酬） 
種植常識 
[桉樹（一）] [  朱鳳美]  
　　現在國人都明白救荒須造林造林宜種按了因爲桉樹的成長和用途木類中没有可以比得上他所以農林學者不用說已在實營桉林（如江西廬山）便是一般的人也都曉得這桉樹了不過我今年夏天返滬歸省的時候曾見某有名學校的園丁把桐（一名泡桐）當做是按本來識樹辨草或者以爲旁伎不過這國利民福所關的東西誤傳開來不是要鬧亂子麽况且這桉樹到底有怎樣的好處呢他又怎樣會出現的呢倘是全不知道就難於普通種植并且對不起苦心提倡的先輩了所以我就不顧自己的淺陋寫幾項關於按的常識在下面 
　　第一桉是怎樣來的 
　　桉樹不是中華的土産本來是特茂於澳大利亞洲的後來白人看見他成長的快效用很多纔移栽他處好在他容易栽培所以近來地球上除極寒的地方以外漸漸普遍起來而美國的加洲和義國的低地更成極茂盛的森林了我中華民國呢有了他纔不過十年便是末代皇帝宣統二年的時候駐義公使吳宗濂氏因爲看見其國中有這樣好的樹木便留意着他的形性效益和種植的方法一面上了奏章一面又著了桉譜把他紹介來華這桉的名字便是這位吳公使給問題的 
商業叢話 
[我之對於我業談] [  崔一天]  
　　上海商業中外咸棄爲各埠商業之模範然則爲上海之商人應具革新之觀念改造之思想以副商戰之潮流若固執不化毫無發　豈不有愧爲上海商人乎 
　　予業荳米巳三年自恨不學竊有言者商業學生之基礎爲將來上級職員之根本故學生時代之學習最爲重要我國敎育尙未普及習業時都未畢業高小其慧敏老成者尙能進步遲鈍頑皮者竟難有成且習于外職不知書算習于内職不知酬酢比比皆然是則在上級者設法養成之俾得完具資格 
　　我業晚上多暇宜延師敎授商人普通之智識如歷史地理尺牘算學經濟簿記商品英語等類復舉同事先進有經騐者講解勤儉誠實利弊得失人情世務風俗方言等類日間公餘宜多閱報紙雜誌有用之書旁及習字庶幾可貴之光隂有用之精神不消磨於嫖賭游戲之中而得無窮之學問經騐是又在上級者有以導之也 
　　店址之裝修器具之設備亦爲商業之要點旣壯觀贍且便起居而我業改革者固有之守舊者亦復不少我業本無櫃上零售可知無庸門面所設之樣檯櫃檯都可取消大槪祗需接應室學生居之辦事室司帳居之休憇室外職員居之日間兼可會食晚上權作課堂會客室陳設雅緻切忌粗俗樣品室宜擇光線充足便於察觀貨物樣品佈置整齊易於檢查細目此則關於賣買尤宜注意若是似較門面大開有時乏人照料爲雅觀而適宜也 
　　予故思商人當　革新上用心改造上着想務須適宜而實際毋求出奇而拘泥庶有進步是皆商人所應知者也（不受酬） 
 
 
