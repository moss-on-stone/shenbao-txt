# 1922 - 277 - 4917830

 

Page 1

 
 
第一萬七千八百三十號;中華民國十一年 西曆一千九百二十二年十月十二號
星期四 * *   
 
 

Page 2

 
 
第一萬七千八百三十號;中華民國十一年 西曆一千九百二十二年十月十二號
星期四 * *   
 
 

Page 3

 
 
第一萬七千八百三十號;中華民國十一年 西曆一千九百二十二年十月十二號
星期四 * *時評 
[裁兵演講（冷）]  
　　裁兵一事以今日外表觀之可謂全國一致矣人民運動於各地南北要人演講於北京即各方軍人之首領亦莫不以此爲言然所最要者誠和外人所謂由言論而進於事實耳 
　　然爲裁兵之阻者實爲統一苟未統一則兵爭如故招集之不暇又何能裁故今日能盡心致力於統一者即盡心致力於裁兵者也 
　　况乎今日之於統一巳有可通之道所謂根本之主義各方己無多大之相反所格格未能相入者不過一二勝敗伸屈之間苟能悉以廓然大公之態度捐棄舊怨而圖新猷一如古豪傑之胸懷坦白是不特統一可成裁兵可望國家之興隆亦可於是基之矣時機不可失諸公其有意乎 
[命令]  
　　十月十日大總統令虎威上將軍勳一位陸軍上將直魯豫巡閱使曹錕保又畿疆勳勞久著此次翊扶法統有造邦家忠蓋益彰聲施不顯允爲干城之寄宜申帶礪之盟今逢國慶酬庸特頒明令嘉爾元功用昭懋典此令 
　　又令吳佩孚晋給一等大綬寳光嘉禾章此令 
　　又令吳佩孚王懷慶齊燮元均授爲陸軍上將此令 
　　又令王家襄晋給一等大綬寳光嘉禾章此令 
　　又令特授吳景濓以勳一位此令 
　　又令顧維鈞高凌　高恩洪均晋給一等大綬寳光嘉禾章此令 
　　又令孫丹林羅文幹均晋給一等大綬嘉禾章此令 
　　又令晋授張紹曾李鼎新以勳二位此令 
　　又令徐謙湯爾和均給予一等大綬嘉禾章此令 
　　又令張懷芝閻錫山李厚基盧永祥楊增新均特頒給九獅軍刀一柄以酬殊績此令 
　　又令晋授蔣雁行馮玉祥蔡成勳蕭耀南門豐林以勳二位此令 
　　又令晋授陸洪濤以勳三位此令 
　　又令田中玉晋給一等文虎章此令 
　　又令王承斌張鳳臺沈金鑑劉鎭華均晋給一等大綬寳光嘉禾章此令 
　　又令許世英湯薌銘謝遠涵晋給一等大綬嘉禾章此令 
　　又令韓國鈞給予二等大綬寳光嘉禾章此令 
　　又令林鍚光給予二等大綬嘉禾章此令 
[國内專電]  
　　北京電今日西苑大閱黎九時到場總指揮王懷慶隨閱人員張紹曾蕭慕何唐寳潮引導兵數一師係十三師九師游緝隊編成外交圑俱來參觀十一時半事畢 
　　北京電黎今晨九點赴西苑乘馬閱兵後犒賞將士並發紀念章放假三日（十日下午二鐘） 
　　北京電黎諭本日二時半赴天安門演說外部夜十時開茶會顧有演說（十日下午二鐘） 
　　北京電今日裁兵運動參加游行兩萬到場三萬林長民報告開會丁錦蔡元培演說裁兵必要黎到卽演說裁兵爲本人政策當徐爲推行馬君武演說裁兵必要郭泰祺代表孫中山演說兵工主義外人贊美羣衆秩序好稱中國人士覺悟希望由言論成事實並希望執政與人民一致（十日下午七鐘） 
　　北京電今日明令褒揚曹錕翊扶法統元功吳佩孚王懹慶齊燮元授上將閣員議長督軍省長給勳有差（十日下午二鐘） 
　　北京電明日國會三届常會開會在衆院舉行黎十時出席 
　　北京電今晨十時衆議院舉行第三届國會開會式黎王及各閣員全體出席議員中有人反對總理與閣員出席但議長未注意約歷十分鐘禮畢紀念攝影散（十一日下午一鐘） 
　　北京電吳佩孚九日派李濟臣赴保見曹陳對大局計劃（十日下午二鐘） 
　　北京電微聞長江下游某護軍有升濱海某省督理善後之擬但須視閣皖問題而定實行時期 
　　北京電湯薌銘電請黎明令免職俾便北上奉命來須奉命去 
　　北京電蔡成勳電請補充贛省各軍缺額（十日下午二鐘） 
　　北京電舊邊防軍西北軍各軍官在津集合紛紛渡閩在滬設有機關部（十日下午一鐘） 
　　北京電六日閩戰唐國謨軍俘獲徐部營長林某一名供稱徐軍事會議宣布計畫（一）推翻現任總統及曹吳兩使與非段派各督（二）實行孫正段副事成孫出洋段卽眞（三）徐樹錚爲南方大軍統口口爲中部大軍統張作霖爲北方大軍統以全國兵權屬此三人（四）實行武力統一排除親美派（五）大赦政治犯及普通罪犯（六）印軍用手票二千萬事成兌現（十日下午一鐘） 
　　成都電國慶祝典極盛當道在少城中城兩公園設露天劇場 
　　成都電軍事善後會文日（十）（二）可開陜劉湘趙黔袁代表均抵省（以上九日下午八鐘） 
　　福州電紅十字會因上游發生軍事現正籌欵組織救護隊分發前線相機救護（十一日下午一鐘） 
　　漢口電川鄂聯防條約川劉派黄某來宜庚日（八日）簽字又派陶懋鼎與孫傳芳接商雙方撤軍及劃界等事孫允派孫參謀偕陶傑往辦理楊森野心未死近於宜昌巴東設二軍招等所收合舊部 
　　漢口電灰日（十）（日）各校學生預備民權運動大遊行被軍警阻止未果僅敎會數學校學生甫整隊出亦被軍警勸回 
　　漢口電漢口各工圑各學校約六千人於午後一時由工圑聯合會出發五時收隊晚各校又舉行提燈會（以上十一日下午七鐘） 
　　香港電雙十節日有學生工人數百在東園開民權大會後乘汽車巡遊上插力爭普通選舉要求勞動立法等旗幟 
　　香港電灰日（十）（日）省會開談話會鍾秀南出席報告大借欵合同議員頗贊成聞將以淸發舊欠公旅費爲通過交換條件 
　　香港電黄强所部軍隊有調防潮汕消息聞己在港租一大輪船運載（以上十一日下午九鐘） 
特約路透電 
[中國南北近聞記]  
　　十日北京電意公使署接羅馬電稱意皇己簽定任塞魯蒂氏爲駐北京公使之國書 
　　十日北京電福建外電徵實許軍敗退之說時局己較安定陳炯明現派援至閩又聞贛軍亦入閩 
　　十日北京電外部委任曹雲祥爲淸華學校代理校長 
　　十一日漢口電芮恩施博士今晨由京抵此現病臥萬國醫院美使舒爾曼博士偕其夫人今晨抵此擬赴重慶游歷 
　　十日倫敦電朱兆莘今日在使署開會慶祝民國十一年國慶紀念中英日及其他諸國官民與會者頗衆朱使演說謂中華民國如一兒童須需較老之憲政國指敎扶助其能爲此者莫勝於英蓋英國爲最老之憲政國其憲法文字上最精當精神最合民治而又爲公認最友華之國也朱切言南北統一爲今日中國最要之舉又言中國今雖在危難時代然巳人於至有希望之過渡地位朱於是乃引述政治上商業上之種種好氣象對於前途頗抱樂觀晚間朱氏設宴欵待新任駐華英使美克萊爵士陪宴者有日使林權助新任北京稽核所會辦維爾　朱爾典爵士曁其夫人及其他外交官員 
[近東休戰條約簽字]  
　　十日墨達尼亞電哈林頓將軍昨以協約國協定書原文送達士代表伊斯美氏伊氏稱此文須轉達安戈拉但允於今日午後答覆 
　　十日雅典電墨達尼亞希代表瑪柴拉基斯將軍請示休戰條約辦法希政府電覆謂如土代表簽約則希代表方可簽字 
　　十日巴黎電維尼齊諾氏昨由巴黎返倫敦語每日電聞記者謂近東時局現較淸朗墨達尼亞代表當可有友好的辦法 
　　十日巴黎電基瑪爾將軍己抵墨達尼亞哈林頓發言謂土人現可不再流血而達到其國家目的 
　　十日君士坦丁電墨達尼亞條約業巳簽字 
　　十日紐約電共同通信社墨達尼亞訪電報告協約國送達土代表之休戰草約原文其中條件大都己見電傅但有數條前未披露者如下希軍須於約十五天内退出東塞拉斯協約軍約大隊須佔領東塞拉斯以確保地方之法紀與秩序並助協約國委員會行政希軍全數退出後三十日内協約國之駐兵與委員會皆須撤回如協約國政府咸認巳有充量之佈置以維持法紀秩序並保護非土耳其人民則撤回之期可以提早伊斯米德與恰萊克之新中立區域可由協約軍各派一委員會同安戈拉政府委員一人所組成之混合委員會戡定之安戈拉政府擔任在和約未簽字時不在東塞拉斯進兵或招兵或駐兵 
　　十一日倫敦電墨達尼亞條約簽字之消息昨夜十一時傅到倫敦其時巳晚故各晨報未及對之發表評論但此非意料不及之消息各界聞之定可憂慮大釋倫敦人士以爲土人之接受此條件實協約國圑結所致蓋土人如此爲協約國之最後辦法也 
　　十一日君土坦丁電哈林頓將軍提父協約國議定書時發和平演說先謝土代表伊斯美停止軍事行動之訓令繼言協約國條件之優惠謂和局一經公布則協約軍卽撤出君士坦丁自渠觀之土國今得償其國家願望之機會旣無生命之喪失又不擾及其國内安寗其言曰爾之目標今巳達到不出四十五天卽可全入爾手協約國所欲者（一）目前中立區域在和約批准以前須予尊重（二）入塞拉斯之警察人數宜有限制（三）協約國派軍隊與委員會入塞拉斯以一甚短時期爲限希代表得於某種保留之下簽定此約云云 
[英國之政局觀]  
　　十日倫敦電英相喬治以其剛强奮鬭之特性不爲抨擊者之呼聲所屈且决計與之抗敵將於十月十四日在孟却斯德演說辯護其近東政策此篇演詞大約與英國政局大有關係 
　　十一日倫敦電内閣會商大選舉問題後據英相喬治機關報每日紀聞政治記者稱耶蘇誕節前舉行大選舉殆巳眞確所可疑問者能否在十一月國會集議以前舉行耳政府近東政策巳引起反對派之劇烈抨擊但喬治以爲政府政策現可望成功此爲不可錯過之選舉機會故昨日混合黨大爲活動黨魁巳集議各選舉區域傳來之報告張伯倫氏與保守黨同志協商繼與加森爵士晤談貿恩與愛梅立二人巳决計展緩美國與加拿大之行期有閣員數人現勸喬治辭職蓋恐保守黨之離異也但首相辭職一層目前不爲衆所重視張伯倫略有表示以爲喬治辭職後如英皇諭渠組閣渠當呈請英皇解散國會云 
[俄亞整理公司之合同]  
　　十日倫敦電英代表歐赫特氏與俄代表克拉新氏所締結俄亞整理公司之合同未由蘇俄政府批准歐赫特氏對路透訪員言及此事承認渠頗夫望但謂俄政府尙未發最後之言渠確信政治終必趨入正軌俄國當軸旣知不批准此合同將使商界信用大爲震動時必批准此合同云 
[愛爾蘭黨人反獄]  
　　十日倫敦電幽禁杜白林芒特覺獄中之黨軍俘虜六百名雖經嚴加防守而仍得將軍械子彈暗運入獄於今日希圖越獄未果激鬭之際死守兵三獄囚一獄囚無一逃脫 
[英船與美國酒禁]  
　　十一日倫敦電利物浦北大西洋會議僅非正式討論美國禁酒律並未取何行動本星期四開離利物浦之各船仍將載有酒品 
[大英輪船公司報告]  
　　十日倫敦電大英輪船公司常年報告稱是年獲純益美金六十九萬六千六百六十鎊按上年爲六十二萬三千五百三十一鎊該報告又稱出口之船客位均被定一空運貨出口之營業稍見進步但仍不佳該公司擬定造新郵船數艘 
[各國近事記]  
　　十日巴黎電墨爾開希將軍宣稱愛爾蘭政府擬施行强迫軍役制 
　　十一日巴黎電巴爾都氏今日受賠償委員會全體舉爲會長 
　　十日巴黎電賴齊諾暗殺案今日復開審根塞爾氏承認曾接魯登杜夫將軍來函惟裁判官不許當庭宣讀法庭開始訊問證人口供後接有消息謂守舊黨謀在法庭殺死被告根塞爾氏 
　　十日亞姆斯特丹電本港罷工者明日將照常工作 
　　十日倫敦電美國銅大王格琴漢氏病卒享年六十有八 
　　十一日日内瓦電石井子爵告假回國日政府己照會國際聯盟會以駐比日使安達氏代石井參與國際聯盟行政會會議 
　　十日里加電全俄職工聯合會總幹事會會員由蘇俄高等法庭下令逮捕聞北高加索有重大變舉該處紅軍巳被擊散蘇俄政府擬派重兵往剿叛民 
　　十一日雅典電柴密斯氏巳表示願就希臘首相之意 
　　十一日海參崴電第二十六第七十六俄里處之橋梁被毁鐵路車務梗阻斯巴斯克境有大戰紅軍猛攻兩日敗退失馬隊兩圑 
南洋大學無線電 
[近東風雲之消滅]  
　　柏林電據紐約導報訪電莫斯科仍以大壓力加諸安戈拉政府使之拒絶英國之提議並允予以軍事上與外交上之援助埃及與印度之革命黨巳抵安戈拉允於和局决裂時與土國提携行事 
　　君士坦丁電協約國司令昨夜以最後休戰提案送交土代表請土代表於今日午後五時以前接受之或拒絶之哈林頓將軍稱英國最後之辦法爲限令希軍於十五日内退出東塞拉斯希臘民政官吏儘速撤退將行政權交與協約國然後由協約國轉交與土國官吏在希軍出境後一個月内民政權之移交可完全辦畢 
　　倫敦電英國政界仍認近東時局爲嚴重尤以星期二日爲大局安危所繫之日英内閣仍主張酌視情形限制入東塞拉斯之警士人數孟却斯德指導報謂土國旣重來歐洲英國宜與土國另定一種關係云墨達尼亞土代表伊斯美巳照會哈林頓聲明土軍行動皆巳停止哈林頓諭令君士坦丁之英檢查員對於新聞從寛辦理並准新聞記者赴墨達尼亞故各國訪員立卽活動尤以美報訪員爲甚 
　　巴黎電察華盛頓消息美國現漸注意近東事件美－國航業對於黑海諸國之出入口貿易欲得與他國同樣之權利 
　　君士坦丁電墨達尼亞休戰約聞己簽字 
　　君士坦丁電希政府因退棄塞拉斯民間爲之不寗故巳頒布全國戒嚴令 
[英工黨與首相]  
　　倫敦電英國全國工黨聯合行政會因近東風雲通過要求内閣立即解職與國會重行選舉之議案首相喬治爲答覆此議案計特發表九月二十一日與工黨代表談話之報告據謂政府與工黨之意見適相符合政府唯一目的在以海峽管轄權託諸國際聯盟會以維持近東和平英國從未以分文給與希臘以助其對土作戰 
[國際賠償與馬克落價]  
　　巴黎電國際賠償委員會星期二日討論德國活動債額至九月底增至四十五萬兆馬克一事委員會以爲馬克價格之續落使五月三十一日德財政部長所允賠欵之償付絶對不能履行並承認宜籌議他種辦法之必要 
　　柏林電德政府與英法比財政專家將於星期五日在柏林開會談判淸算所付欵事宜 
[德國内事記]  
　　柏林電德財政部凖備自明年一月一日起增收銷賣稅自百分之二至百分之二·五以籌市政經費 
　　柏林電德國會議員比魯斯託夫氏在民主黨大會時主張德國加入國際聯盟會 
[法俄間之關係]  
　　巴黎電　里昻市長赫良氏從俄國歸來對於恢復俄法經濟關係之景象發樂觀之言論巳函致普恩　勸積極改變法國對俄政策、 
[前法總理在美演說]  
　　紐約電賀渥斯大佐稱法國前總理克勒滿沙氏十一月十八日抵紐約將在美國各處演說三十起以說明戰後各國之責任 
[俄艦隊游歷]  
　　莫斯科電俄艦隊擬游里加與里伏等海港以表示俄國對鄰邦之友誼 
[公電]  
　　北京國會通電各報館鑒兩院第三期常會業於今日開會特聞參議院衆議院眞印 
　　北京來電各報館公鑒陳炯明陳席儒以廣東礦産及公有物業向滙豐銀行借欵一千萬元同人等以喪權違法種禍廣東業經致電英國公使匯豐銀行絶端反對務請一致主張爲禱廣東籍國會議員孔昭晨馮自由葉夏聲陳壽口王斧謝英伯陸祺楊永泰黄伯耀王鴻龐曾慶模黄明新王欽宇何□□黄錫□鄒魯庚印 
國外要聞 
[捷克通信（中一）]  
　　新幣裕國談 
在此一歲中若有兩次出游中部歐洲之各國者便於出納兌換間發生一種特别感觸歐戰後德奥幣價一落千丈爲其敗也尙不足奇而捷克斯烈夫幣價之增騰似非勝敗二字所能盡情包括中歐大小諸國幣價增騰之速實無過於捷克此種變化豈在尋常意料之中自不能不進而探索其源委 
　　捷克斯烈夫國天産富饒民食贍足製造發達無事他求故在平時捷幣可不必充塞各國市塲設有英國向捷克購辦貨品捷克卽可獲得大宗英鎊設利用此巨欵向各國搜求捷幣捷幣價格自即高漲今捷幣竟高漲矣未始非其政府一種因時制宜之權術也 
　　進一層言捷克斯烈夫各界人士所最注意研究之大問題即爲國幣漲落之利害關係百納Ｐｒｌｂａ首都有兩要人均曾一度爲財政總長一爲納興博士ＤｒＲｅｓｉｎ極主張令捷克古侖Ｋｏｒｕｎｕ逐時飛漲此君近曾　表意見略謂在一九二一年七月捷幣一古侖合瑞士佛郎五分一年以來捷幣價格漸高一古侖可換十三分再後將令一古侖價正合瑞士佛郎二十分一金佛郎可換捷幣五古侖在此兌價實現後直至（明年）一九二三年年底爲止捷克可兼有兩種國幣一爲古侖一爲佛郎過此限期古侖慶止全國一致將改用佛郎云云按此項整頓幣制新計畫於國家財政關係甚大從好處著想一則幣價升漲可使各部署員役實行減薪再則於還付外國債欵時可占得極大利便言其出入數目之最可驚異者如捷克方建國時對於美國負債七十兆美金對於法國負債五百七十四兆佛郎去年十一月初市價美金一元可換捷幣一百古侖則對美債負約在七千兆古侖左右目前市價每一美金止合捷克三十七古侖則七十兆總數合捷克幣約二千五百兆前後比較捷政府預算支出可减去四千五百兆古侖由此例推前久法國四千三百兆現欠祇合一千七百 
 
 

Page 4

 
 
第一萬七千八百三十號;中華民國十一年 西曆一千九百二十二年十月十二號
星期四 * *兆又可减少二千六百兆古侖之支出額此在國家方面所盈獲者至若爲私人利益計除辦公人員樂於减薪外臨古城濠ＮａＰｒｉｋｏｐｅ等處各銀行家大抵欣喜過望其營抵押事業之銀行獲利尤鉅譬如某户業産去歲向某銀行抵借百萬古侖在十年後贖回此百萬古侖價格遠非昔比數倍以上之利可操劵而得也但從困難處著想工廠方面頗覺危險工役藉口糧食價未曾大跌不允稍减工價歐洲戰後工人氣燄甚盛此輩祇顧自身利益固不暇爲國家大局稍爲計慮同時國家民主黨Ｎａｒｏｄｎｉｄｅｍｏｋｒａｔｉ首領前任財政總長應計利博士ＤｒＫａｒＥｎｇｌｉｓ因起爲納興氏勁敵主張捷克幣價從此不更提高但亦不更任其低落其酌定之價格擬令捷幣一古侖等於瑞士佛郎十分以此爲準不再改變卽使再進一著蠲除出入口限制之嚴任令各國自由貿易於捷克斯烈夫亦無損害今銀行家固皆贊成納興氏理財計畫而廠主與實業界莫不樂從應計利氏因捷克斯烈夫四境鄰邦如德奥等幣價均甚低落捷幣日見高漲一切商品勢不能與成本低廉之國相競爭且在此幣價屢漲不己之時一切物價不易確定於目前對外貿易更無良好希望甚至因貿易停滯生活困難此起國内變亂甚可危慮兩大財政家所見利害各有理由而彼此適相反背頗足耐人推究視我中國下臺政客沈悶無聊者誠不可以道里計也 
[俄國工業中外資之統計]  
　　世界新聞社云俄國戰前各項工商業中外人投資甚鉅革命後赤黨秉政行工業國有政策此等外資如何解决今尙爲一未了問題據彼得格洛經濟調查局公布之統計截至一九一七年一月爲止外人投資於俄國之總額達二二四二九七四○○○金盧布其中股票一九八六七七二○○○盧布債劵二五六二○二○○○盧布各種工商業分配之數如下礦業八三四三二○一○○冶金業三九二七○九六○○郊外地産二五九四三○九○○信托公司二三七二○○○○○織造業一九二四九四○○○化學工業八三五九三二○○營運業三○七一五二○○食物製造三七三三○三○○造紙及印刷三一四○四八○○運輸鐵路及車輛二六六五○○○○鋸木及木作二五七三六五○○礦物工業一八二三九三○○牲畜産物一四四五○○○○保險八七○○○○○總計二二四二九七四○○○金盧布 
　　上述各業中礦業及冶金業投資晸多計占全額百分之五十其詳細分配如下表鋼廠及熔爐二六八七四七三○○煤油二五三五二○一○○煤礦一五九九五一六○○採銅及熔鋼六○九一四○○○採金及煉金四一七九二五○○銀鉛及鋅工業三二四○○○○○白金工業九三○五六○○採鐵砂四七○○○○○鑿石一○四四二○○鹽業九八五一○○錳業九六二七○○總計八三四三二三一○○金盧布 
　　製鋼及機器業各項投資分配如下機器製造廠八一八四五五○○農業機器八一一二八二○○冶金工廠四五一五二四○○電氣工業四二八五三○○○銅棍及子彈廠三九八五○○○○特别金類物品製造三四九八二二○○機關車製造廠二二二○四二○○車輛製造廠一四九五○三○○鑄鐵廠一四五五○○○○金類線及釘製造廠一○七九二八○○狹軌鐵路設備品製造廠（連車輛在内）二九○○○○　器製造廠二○○○○○○總計三九二七○八六○○金盧布 
　　再依國籍分配投資之數如下法（百分之三二六）七三一七四六六○○英（百分之二二六）五○七四七九八○○德（百分之一九·七）四四一五九三二○○比（百分之一四·三）三二一六○二五○○美（百分之五·二）一一七七五○○○○荷蘭（百分之一·六）二五四五六七○○瑞士（百分之一·五）三三四七九一○○瑞典（百分之一·一）二三七七二三○○丹麥（百分之○·七）一四七三七七○○奥（百分之○·四）七五五○○○○意（百分之○·一）二五○六二○○挪威（百分之○·一）二三○○○○○芬蘭（百分之○·一）二○○○○○○總計二二四二九七四一○○金盧布 
　　以上投資之數並不全在目下蘇維埃俄羅斯國境之内因有若干業乃在波蘭·拉的維亞·及皮薩比亞等處現脫離俄羅期而獨立矣其在蘇俄境内而爲勞農政府支配者其中百分之七八·八屬於聯合國及共同作戰國百分之一六·一屬於德奥百分之五·二屬於中立諸國德國戰前在俄利益甚鉅而於此所占絶少因其投資大半在波蘭及沿波羅的海諸國境内之故除去蘇俄境外之外資其在境内之數再列如下法六四八○八九七○○英五○○五六三七○○德三一七四七五五○○比三一一八一二四○○美一一七七五○○○○荷蘭三六四五六七○○瑞士三一六六六七○○瑞典一六六四六七○○丹麥一四五三七七○○奥五九○○○○○挪威二三○○○○○意二一○六二○○芬蘭二○○○○○○總計二○○七三○五三○○金盧布 
　　又蘇俄政府機關報Ｐｒａｖｄａ最近載有外資參加各工業之槪况云南俄最大冶金廠十二所戰前用外資經營者現在所用粗鐵占全境百分之七十各製造鐵器之外資工廠出品亦占全境百分之七十杜耐茲流域外資煤礦公司廿五家（法英資居多）出品占全境百分之九五·四白金産品全額中外資公司所産占百分之九十煤油工業外資占四分之三全俄鐵砂及錳礦晸豐富者均爲外資所有電氣工業外資（德資爲多）占百分之七十全俄街車公司二十家盡屬外資又銀行業亦以外資（英法居多）所辦爲多云云觀此可知俄國工業中外資所占勢力之大矣 
國内要聞 
[國慶日之北京裁兵運動]  
　　北京國民裁兵運動大會自發起以來本京公私圑體踴躍加入迄昨日（九日）止巳有七十餘圑之多趁今日國慶紀念日分東西南北四隊正午十二時舉行游行示威大運動每隊推舉總指揮一人專司本隊一切事務各隊皆有童子軍維持秩序各隊之大旗幟爲白布製上書（裁减兵額救國救民）八字每圑體製就之傳單宣言有三百五十餘種大致皆謂主張裁兵非不願養兵乃欲爲挨餓受凍之兵士們謀一安定生活之出路由此可以免除一切之危險等語小旗幟書（打倒軍閥）（裁兵救國）（軍人猛省）（勿受利用）種種之警惕語預定下午五時參加運動之二萬餘人齊至天安門前集合向總統府及國務院國會請願組織裁兵委員會進行裁兵事宜講演員巳由該會推定蔡元培李石曾林長民丁錦馬君武張繼郭泰祺王孝英劉蘅靜周桓張維鏞張耀曾李大釗胡適陳炳灜等十五人但各界人士均可臨時報名登壇自由演說惟每人祗限講演十分鐘天安門前新設有講台一大座開會之秩序·（一）奏國歌（二）報告開會旨趣（三）推主席（四）自由演說（五）奏樂散會預定開會時間兩小時聞黎總統昨日巳自行通知該會謂今日下午二時三十分願以國民資格加入運動以表示個人對裁兵之宗旨至各講演員亦有巳擬好演題者據昨晚所聞有將講演（欠餉問題）（警廳不允自由散布傳單之理由）（爲兵士卒本身設想）中國有打倒軍閥裁减兵額之必要）各重要問題以冀喚起軍閥之覺悟而解放無辜被逮之一般兵士茲將本日各圑體游行路綫及羣衆上府院國會呈文沿途散布之傳單擇要分誌於後 
　　（一）各圑體遊行之路線（甲）東路總指揮齊梅閣路線自燈市口公理會出發走米市大街出崇文門經打　廠進前門到天安門圑體北京靑年學校事業聯合會共十二學校·公立第五小學·内右一區市民會·内左一二區市民自治會·俄文法專門（乙）西路總指揮韓士元路線自祖家街工專學校出發走西四牌樓長安街到天安門圑體工業專門平民學校·女子參政協進會·淸華學校·新華商業專門學校·國民生計協進會·京師公立第一中小校·崇德學校·安徽實業協進會·經濟協會·平民工讀學校·北京師範及附小學校·平民中學·女子高等師範學校·女權運動同盟會·京師第四中學校）新華大學·女高等補習學校（丙）南路總指揮張敬虞副指揮程時煃路線自行農壇前出發走前門大街前門走西交民巷到天安門圑體高師·法政協會·湖北旅京各界聯合會·市民公會·尙志學校·公立第七小學庚申學會·大同通信社·第二十四高小學校·浙事討論會·尙義女子師範·各省區代表聯合會·江蘇自治促進會（丁）北路正指揮蔡元培副指揮李石曾顧岩路線自北大一院出發走景山大街出後門順皇城根寛街經王府井大街東長安門到天安門圑體民權運動大同盟·北大·社會主義靑年圑·馬克斯學說研究會·勞動組合書記部共進社·平大·北大敎育演講圑·順直學會·第一中學·平民劇社·警官學校·甲種農業學校·宗人府第二工廠 
　　（二）上府院國會之呈文長民等爲代表衆意請願組織全國裁兵委員會事裁兵一事於我國前途極爲重要本無待長民等贅述但事貴乎實行而實行賴於組織擬請政府立即召集委員會以爲著手實行之機關謹陳請願各條於左（一）請政府採取國民運動裁兵各圑體之請求召集全國裁兵運動會爲討論及接洽實行裁兵之機關（一）請由政府即行特派委員若干人會同各圑體指定代表合組臨時委員會籌備一切（一）請將全國裁兵委員會於最短期内成立即行籌備左列各事（甲）擬定裁兵草案以爲正式委員會開會時討論之資料（乙）以正式及非正式種種手續徵求全國有關裁兵問題之各方面指定代表組織正式委員會以爲代表實力及輿論之有效機關以上辦法似極簡易可行擬請大總統毅然明斷即予公佈國實賴之謹呈大總統（上國務院及國會呈文與此相同從略） 
　　（三）傳單之一種我們主張要裁兵並不是不肯養兵實在養不起許多並不是要我國民來打破兵們的飯碗實在是因爲養兵太多國家窮了國民挨餓了那當兵的也是國民究意也保不住飯碗大家都要謀倘活路現在人人鬧窮處處鬧窮豈不有耳共聞有眼共見其所以鬧窮豈不是人不敷出從國家的方面說起來全國養了一百五十萬的兵比較前淸差不多加了十倍每年兵費用了三萬萬自然是非鬧窮一切的政務不能舉辦欠了薪水停了學費這是人人看得見的那看不見的損害簡直要把國家的生命摧殘了從國民的方面看起來爲了國家政治不良百業不振生計也一天比一天困難了再加上了戰爭兵變我國民直接受害的更是目不忍睹耳不忍聞就在當兵的方面說起來多數的壯丁多數的鄉下人本是有業可就有家可歸的爲了什麽抛妻别子去冒危險來混這種飯吃到了後來兵愈多餉愈缺連每月幾元錢都領不到挨了餓鬧了事說是兵變就要槍斃天下的人類有比這種人更慘的没有我們爲什麽主張裁兵裁了兵才有國家的活路我們爲什麽主張裁兵裁了兵才有國民的活路我們爲什麽主張裁兵裁了兵才有兵的活路大家都有活路那做官的當差事的讀書的敎書的種地的做工的做買賣的人人都有安全的飯碗都有發展的事業國家自然要富强起來如其不然只看這一回北苑的兵變國家和國民連那鬧亂子的兵都受了禍害豈不是一個逼眞的榜樣嗎大家起來主張快起來連當兵也要起來裁兵裁兵裁兵才有國裁了兵才有民裁了兵才有强國富民和精兵（尙有多種不能備載） 
[北京國慶日之點綴]  
　　明日爲中華民國第十一次國慶大典之日新華門巳滿飾松柏綠葉綴以五彩電燈正門五色國旗交叉上揭陸海軍旗東牆門綠彩樓上綴曰（邦基永固）西牆門綠彩樓上綴曰（年榖順成）天安門前御河橋畔花彩牌樓上座相連中央大牌樓上綴曰（薄海臚歡）東側牌樓上綴曰（聯珠）西側牌樓上綴曰（合璧）東西宮門之間而至中華門縱横以紅燈籠結彩晚間火光煇煌頗極壯觀市政公所·警察廳·其他各機關衙門均有結彩廊房頭二條·大栅欄·鮮魚口·西河沿·打磨廠其他各繁盛街衢口均有結彩槪綴（曰普天同慶）或（同慶共和）東西長安街·崇文門内外大街·宣武門内外大街·前門大街·東西珠市口·騾馬市大街·其他各通衢大道之兩旁均連結紅燈籠各大商家除懸揭國旗外亦各有異樣點綴同慶共和盛典中央公園九日己將大小國旗懸掛滿園並點綴紅燈萬盞光明不夜又有古玩字畫攤陳列壇内但是日風大游人不多 
　　國慶日大總統赴西苑閱兵照例乘汽車往閱兵地點黎總統以照此辦法不能勉勵兵士之尙武精神故决定是日乘馬赴閱兵地點進城則乘汽車巳由司御處爲之預備至侍從等亦皆乘騎預定上午八時自東廠胡同起節沿途由軍警嚴重警衛所有參列軍隊計一萬五千餘人黎總統巳飭人製就銀質紀念章預備閱後頒賞各軍隊 
[國會第三期常會開會式]  
　　十一日爲國會第三期常會開幕之期衆議院昨日（九日）曾開預備會一次到會者一百六十七人吳景濓主席除抽定席次外并未議及其他問題三時半將席次抽畢卽宣告散會參議院方面連日各派積極進行者厥爲議長選舉問題據昨日所聞議長選舉之形勢各方面均無甚把握惟候補人之提出則巳完全確定且係以民國六年之舊政黨爲基礎分析言之（一）王家襄爲接近研究系者（二）湯漪爲國民黨（三）王湘爲益友社（四）楊永泰爲政學會之支派（五）韓玉辰爲政學會就目前之形勢而言王家襄約有七八十票舊研究系分子及浙江江蘇直隸湖北湖南曁東三省之議員多屬之湯漪約三十票一部分江西議員及舊國民黨分子屬之王湘本孫洪伊之嫡派與現内務總長孫丹林索有私交故孫氏爲之帮忙一部分山東議員與洛系議員爲之捧場者約有四五十人但己聲明不妨害王家襄之進行故兩王近有聯絡之勢楊永泰韓玉辰則同爲政學會所提出韓爲張耀曾谷鍾秀李根源等所親信之人物且因現任公府秘書接近黄陂之故本黨中頗多爲之捧場者其基本票約四十人至楊永泰之進行近日稍爲不利然其競爭議長之心則至今未巳據某議員之談話則楊氏連日運動議長甚力巳有某某等小圑體共計亦約有三四十票 
　　兩院明日舉行第三期常會開會式時黎總統决定出席並預備有極長之祝詞兩院方面昨日亦己發出開會通告及禮節單茲錄其原文如左（一）參衆兩院通告逕啓者兩院第三期常會業經依法於十月一日各自集會茲據國會組織法第十條曁議院法第二條之規定於十月十一日午前九時齊集衆議院舉行開會式届時務希佩帶徽章准時早臨爲荷（二）禮節單中華民國十一年十月十一日參議院衆議院議員會合在衆議院舉行第三期常會開會式（一）是日午前九時兩院議員服禮服齊集議院（二）午前十時兩院議員入禮塲就席（三）贊禮員引大總統及國務員入禮塲就席（奏樂）（四）主席宣告開會並致開會詞（五）大總統曁國務員致頌詞（六）贊禮員報告向國旗行三鞠躬禮在禮塲者咸行禮如儀（奏樂）（七）主席宣告開會式禮成（八）奏樂全體起立致敬（九）主席宣告退席（十）茶會（十一）攝影紀念 
[財政會議籌辦之經過（尊庸）]  
　　中國大局未定最難莫如理財裁兵一日不實行財政一日無辦法前財政部以各項軍政經費支絀有召開財政會議之舉巳通電各省請派代表來京江蘇并巳派出代表樸安徽派出代表王源瀚嗣政府以茲事關係重大爲國家根本大計欲鄭重其事改歸政府籌備不歸財部辦理上月八號故總統有召議財政會議之明令其明令中要點爲掃除巳往積弊切實淸理將來而歸於統一金庫平均分派之辦法遂决定另由政府組織籌辦財政會議事宜處將財部召集會議之案取消前月十六日并明令黄郛爲籌辦財政會議事宜督辦查中國財政會議連此巳爲三次第一次在民國二年議定印花稅烟酒稅次第施行頗著成績至第二次在民國五年所議之案皆毫無結果黄郛就職後卽行着手籌備以鑒於二次之無成績故對此次籌辦異常愼重曾擬定辦法呈奉總統核准於本月一日在國務院舊統計局設立籌辦財政會議事宜處呈報總統并分咨京内外各高級機關知會正式成立現在組織辦法暫分兩處（一）參議處置參議十六人其職務爲調查財政辦法編纂各種議案以便各省派出代表來京會議之時一切議案均有所參考（二）總務處下分文牘會計庶務招待四科每科各置主任一人科員若干現巳委定若干員開始辦事惟兩處處長尙未定人黄陂對於此事聞甚注意巳催黄郛速召會議數次惟黄郛以調查各項辦法編纂各種議案至少尙須兩月方能畢事召集會議至速亦須在十二月一號方能實行現對各省併未發出通電故外間對於此事尙多未加注意黄郛垷己在着手調查中俟一旦調查告竣當卽有通電發出矣查黄係浙江人浙江武備學堂畢業游學日本學陸軍歸國後充前淸軍諮府某職光復後充江蘇都督府參謀長第二十三師師長授中將民國二年南京留守議裁兵黄氏主持最力并請先解第二十三師師長職以爲裁兵之首倡解職後即出洋游歷遍歷日美歐洲各國及南洋羣島民國五年歸國充浙督代表駐京以時未可有爲在津閉户著書并時在學校講演爲文化之運動其所著有（戰後之世界）歐戰之敎訓與中國之將來）兩書民國九年復出洋游歷華會開會黄適游歷至美政府遂聘黄爲顧問至本年七月黄始歸國黄陂遂任爲籌辦財政會議事宜督辦并授爲著威將軍云（十月八日） 
[馮玉祥赴洛之推測]  
　　馮玉祥他調之說久巳喧傳唯就大局上觀察及就馮氏在豫之設施測之似一時不至實現然自昨日（五日）馮玉祥忽乘早車赴洛陽晋謁吳佩孚一時傳說愈甚愈雜有謂係洛陽開軍事會議磋商二十四師開拔及信陽鄭州等處塡防問題以及籌措開拔費剿除豫西匪患等事又有謂係馮將他調曹吳業經同意日前曹曾派熊炳琦來汴與馮磋商並請其任意選擇皖督或熱察綏巡閱一處馮氏曾表示不願離汴熊氏由汴赴洛向吳氏說明並請吳與馮再作一次之計議以便確定故馮之此去殆係奉吳氏電邀也又有謂馮氏他調之說巳不成問題目下河南省長問題巳屬箭在弦上吳氏主張以李濟臣長豫曹則主張以湯薌銘調豫而豫人袁乃寛尹之鑫兩人亦競爭甚力旅京豫人意見巳漸趨一致誓必達到豫人治豫之目的各方面相持不下中央乃徵求曹吳意思曹電吳就近與馮會商以便回覆中央馮氏赴洛殆爲省長問題以上三種傳說均非無因而尤以乙丙兩說較爲可靠唯馮玉祥他調一事恐未易實現第一馮氏治豫甫就緒遽行遠調必非所願且調皖必惹長江之紛擾馮不願行吳亦未必肯輕於自擾若調熱察綏巡閱則恐因此挑動直奉之爭直方非有充分之準備亦未必輕發據接近馮氏之某氏云馮氏此行殆爲籌商直系軍事將來之布置及豫省長繼任之人選兩事爲重要任務至馮之他調問題雖亦曾提及特未知何時可實現耳 
 
 

Page 5

 
 
第一萬七千八百三十號;中華民國十一年 西曆一千九百二十二年十月十二號
星期四 * *   
 
 

Page 6

 
 
第一萬七千八百三十號;中華民國十一年 西曆一千九百二十二年十月十二號
星期四 * *國内要聞二 
[全國商聯會爭執地點問題（尊庸）]  
　　張維鏞主張移京開會之理由（續）茲再將其理由分晰言之（甲）加稅問題京漢主張　係一致移京有與政府接洽辦法便利之理由謂查漢口發出第四次開會事由首先標明三項（一）對裁釐加稅問題（二）討論推廣所得稅辦法問題（三）討論增加印花稅辦法問題此三種主要問題與京各代表所主張者相同但此種事業非可偏重在議案尚須兼顧在實行若僅議而不行則無貴於大會如其議而須行則事事非與政府聯絡不可如離開政府而單言商會徒議而不能行則議與不議等况且裁惡稅興良稅此爲千載一時之機會如僅議定而不能進行則以後關稅自由更不知待於何日現時各省商界對於除惡稅興良稅尚多不甚了解歷來各種條約皆在政府保存若不在京開會遇有疑難發生查卷甚感不便大會期間不過四十日如在漢口開會發　疑難須來北京查卷時往返道路稽延遺誤之事必多又各國允派員來華開特别會議其對裁釐加稅目的是依約辦理即下列四項一行出産稅二行銷塲稅三保留常關四增出口稅此皆英約中所規定各國條約大槪亦俱根據英約若於此時不求脫其束縛則關稅永難自由又謂世界各國主權完全之國家關稅制度俱採國定稅制良以制定稅則係屬國家應有之特權惟我國商約之締結往往在戰爭失利之後所定稅制乃一最普通最均一之協定稅制名爲商約其實非也直各國對於中國之一種取締規則耳世界通例所謂協定關稅僅指進口貨而言回顧我國則出口貨及内國貨稅莫不受各國歷次協定商約所束縛換言之即不僅進口稅受協定出口稅亦受協定乃至内國貨稅等亦莫不强硬牽入協定範圍之中當我與各國訂約時雖所處地位不無困難然當折衝之任者果能對外稍具世界知識對内稍爲人民打算又何至訂此喪權辱國不爲後人留餘地之協約故欲求關稅自由非從打破條約入手不可條約如何能打破第查條文中有許多可字者加以思索即知此種稅法非外人所定乃中國訂約大臣向外人所要求者外人因中國之要求乃槪加以可以之字句此種辦法外人固明明未决定惟因中國要求而但加以可以之意耳此前訂約大臣之糊塗達於極處故若中國現謂不辦此種稅不留此種常關外人只要有稅抵補是亦未嘗不可以非必硬要中國强辦此種稅也故一方欲脫條約廢除惡稅一方即不能不籌一種良稅以爲預備良稅之中只有所得稅營業稅兩種爲通行無弊（一）所得稅是巳辦者只須推行母庸贅述此種稅法最普及最平均非偏在商人一方擔負極爲世界上之良稅（二）營業稅查産銷兩稅出産稅原爲英約所無乃政府慮收入不足思興此稅以爲抵補者規定由常關徵收是與釐金無異銷場稅雖在各舖抽收但只能抽土貨而不能抽洋貨因中英條約規定洋貨納稅値百抽十二五之後無論行至何省何地無論整裝分裝卽不但不能再徵且并不能檢查此抽收上之不平均至常關若照英約則仍在保留之列是不啻仍留一變相之釐金機關土貨完關旣多成本重大售價亦必昻貴如是則洋貨暢銷土貨只有待斃而巳所以商人再想到　營業稅此稅不論洋貨土貨普　只認一種營業抽稅甚爲平均重大原因即在於此不但抽中國人爲普通即　外國人亦一律平等此稅如能辦到則條約初步卽巳離開關稅自由可達目的因此問題太大商人欲求關稅自由雖不能專靠政府亦不能離開政府必政府與商人相爲援助故各省在京代表商榷僉謂第四次大會有移京開會之必要并據張維鏞意見擬先將營業所得兩稅辦法細則并英約註解付梓印成分送各商會後使各人對於關稅皆有研究先就各省開會討論更代表來京所議之事必更可收效果然雖如此審愼　非平心靜氣與政府商量仍一事不能實行又非函　往返所能解决故僉主移京開會關係極爲重要也乙政府對於民意機關議决案往往多不執行移京可以就近催促謂此層可以不必細述（丙）移京開會有　大關係謂中國不統一係僅少數軍閥政客不統一與全體國民無與然商人對於軍閥政客不統一亦受莫入影響即此次關稅研究會財農兩部初電東三省派人奉張本己允准嗣黑省商會代表承薫巳到會出席兩次仍爲軍閥撤回至奉吉則并未派人聞係因此會爲政府所召集者之故此次聯合會主張在京開會吉林會首先來　贊成原因係以此會爲商人自集性質故軍閥不加干涉但若在漢口開會則東三省代表俱不能到因東三省方面人認漢口爲洛陽勢力之下恐涉政治嫌疑也西南各省亦俱有贊成在京之傾向現函電贊成在京開會者巳有九處吉晉豫新察綏熱山海關旣贊成在京者皆必反對在漢故在漢口開會不若在京開會之爲愈出全國商會旣統一則對内對外即可發一種宣言以提醒軍閥覺悟促進國家統一更舉一例謂從前普魯士統一亦由召集各小國至柏林會議關稅其結果遂造成一統一之德意志故移京開會與統一極有關係（丁）事有前例不礙輪地主義謂第二次大會應即在漢乃移在津事旣有例移京開會仍與輪地主義無礙下次不妨再到漢口（丁）參與關稅會議十九省區商會代表一致主張凡事須從多數并謂此次關稅研究會漢口商會代表王先庚初亦主張在漢開會甚堅及後觀察種種情形知非在京開會不可乃函漢口請勿反對日前王巳出京赴漢即係因漢口有電反對在京開會故親往向衆說明有在京開會之必要但其結果聞仍無效云 
[内務部警政司長被捕]  
　　内務部警政司司長王揚濱突於前夜（八日十二時在東城八大人胡同私宅被京師地方檢察廳派司法警察二十餘人逮捕而去據聞此事近因實緣孫丹林到部以後迭接控告王揚濱呈文不下十數起最重要者則謂該司長經手遣送德僑欵項賬目不淸孫丹氏旋即派秘書吳鑛僉事張　誠左質鼎等查辦此事該秘書等連日向各方調查賬目不盡不實之處固多而其中弊端最大　又顯著之欵則爲某項秘密費十六萬元毫無着落財政部庫藏司確有出欵賬目及内務部正式收據而遍查内務部文書科秘書處則絶未收發此項文件該司遣送經費賬目亦未列此欵用途該查辦人等將此種情形呈明孫氏後孫氏大爲震怒比即在星期六國務會　席上提出討論僉主將該司長王揚濱革職拿交法庭嚴辦閣議散席後輪値應由孫丹林及代理部務司法次長石志泉入府報告孫氏比時將該部情形向總統詳爲陳述總統亦主張嚴辦當即由孫氏面囑石志泉轉飭法庭捕人石氏回司法部後當即電令地方檢察廳迅速會同内務部將該司長王揚濱逮捕（因辦公文恐來不及）地檢廳當即派檢察官胡宏恩密帶司法警察二十餘人會同内務部文書科長張　誠前往八大人胡同該司長私宅先拿名片拜會適該司長不在家乃詢明所往地址密派便衣法警前往跟跡直至夜深十二時該司長始回宅旣巳就寢張胡等復來拜會該司長不知情由披衣延客所談者都是官話迨該司長送客出門法警蜂擁上汽車而去該司長知事不妙連說（到法庭解决很好很好』地檢廳後卽收入優待室曾秘密審訊一次該司長毫無懼色且謂『此欵係何人所用何人簽字自有負責之人我雖屬主管司長實無分文沾染不能代人受過』云云據聞此欵實爲前内務總長某氏代理總理時秘密挪用爲某俱樂部之黨費由其姪婿某總裁及現任某局長所經手有某局長親筆簽字可憑因係總長特别動用故司中無案可稽法庭見牽動許多要人辦理頗有棘手之處或因投鼠忌器之故即日將王揚濱取保開釋亦未可定但聞孫丹林仍主張由法庭秉公　議辦以明國法而儆官邪並聞孫巳具呈總統將王揚濱開去司長本缺而另以該司第一科科長祥壽升任警政司司長又將該司各科科長完全更動新派僉事左質鼎爲第一科科長南國鍾爲第二科科長沈學范爲第三科科長何志澄爲第四科科長 
[交通部訂定鐵路法規]  
　　巳提閣議公决交通部附設之鐵路技術委員會近擬訂統一路政法規十三種其中關於工程者四機械者八運輸者一現經交部附具說帖提出閣議通過俾便頒行茲覓得說帖原文錄下整理路政統一爲先技術一方關係尤鉅歷考東西各國除日比諸邦鐵路悉歸國有計畫集於中央外若英若美若德若法均各設立專會招集技術人員合訂統一之辦法審定設備之標準於以見技術統一關係路政之重要本部直轄隸屬及監督行車之各路合計路線凡十有餘里程七千餘公里運用車輛萬六千餘乘縱横四至脈絡巳通織緯補經程工未艾惟當其開辦之初國内風氣不開工業糼稚舉凡鐵路所需人材資本材料等項須賴友邦之補助於是東西各國競於貸欵各指路線並爲規畫各路成立之時期旣先後不齊而當時技術人員類皆膠執固有之經騐墨守祖國之成規設計施工彼此互異遂至吾國鐵路技術上之紛歧在世界各國中爲最甚蓋不啻合各國向來種種未能統一之習慣而集其大成以言橋梁則有水力强弱之不同以言機車車輛則有式樣載重之不同以言行車號註則有用法種類之不同甚或一路之中軌路情形此段與彼段不同車輛式樣有多至數十種者以致客貨聯運疊生困難材料通用尤生窒礙凡此種種不早補救紛歧愈甚統一愈難本部有鑒於此遠仿歐美先進之良規近效統一會計之辦法特於民國六年呈明大總統創設鐵路技術委員會内分工程機械運輸總統四股遴選部局相當專門人員分别派充各項職務復延訪各國技術專家聘當顧問溯自該會成立以來凡關於軌路之建築車輛之購造材料之選擇以及修養行車各事莫不内審國内各路之現狀外察列國之成規旁證以近世最新之學術窮源竟委慘淡研求並經糾合中外技術專家招集各路負責人員疊開會議幾經討論始克折衷衆善訂定各項法規計關於工程者四種機械者八種運輸者一種每種各備華英法文並繪具詳細圖說迄本年九日先後告竣經本總長審查尙屬完備所有工程車輛之設計於本國山川氣候商業人情旣能適合材料規範復能普合世界市情不拘泥於一國之習慣仍於嚴格制限之中留提倡本國工業之地至修養行車各規章亦復釐訂詳密足以增進客貨運轉之安全允宜著爲定則尅日施行立巳成各路改良之方針樹新築各路設計之標凖庶將來全國鐵路整齊劃一直達軍隊可以通行無阻所有設備亦可彼此通假路局商民胥受裨益實爲鐵路統一之紀元萬世永久之大計再世界學術日新月異此項法規適於現在者未必適用於將來除俟頒行後仍由本部察酌利弊隨時損益外擬請提交國務會議公决即予頒布施行 
[長沙通信]  
　　秋節前湘事彙記（華）戒嚴司令葉開鑫具呈總司令部謂新政府成立無設置戒嚴機關之必要請明令撤消解除兼職趙氏己准如所請葉仍任第一混成旅長駐防省城附近先是兩月以前葉巳口頭辭職正擬繕呈湘南之難驟發戎馬倉卒葉遂親赴前敵省城忽有黨人搆難趙命衛戍圑長蔣鋤歐代理戒嚴司令此該部至今始撤消之原因也秋節以前第一師長宋鶴庚第二師長魯滌平旅長葉開鑫賀耀祖唐生智劉鉶衡陽鎭守使謝國光寳慶鎭守使吳劍學等均將在長沙集合趙巳派人赴湘潭迎接謝吳聞各軍官之來省客觀的係賀新政府成立主觀的則爲軍餉結算問題軍務司長提問題故新政府成立之先必有一次軍官大會議僅湘南將領蔡鉅猷陳渠珍劉溆彝田鎭藩唐榮陽五人路遠不能列席亦必派遣代表參預焉　 
　　川省自劉成勳就職後極與湘人表示好意曾電趙氏推許湘省爲先進請將省憲寄川以資參考趙巳覆電贊助現川省憲法會議籌備處派代表來湘實地考察省議會巳將製憲報告書五册寄往川中並覆函聯絡之人謂省憲問題滇粤皆成空談僅川人希望較切故湘省不能不與之互相提携云 
　　四日省議會送給省長當選證書初擬送至東門捷徑趙宅後改爲省長公署趙派政務廳長吳景鴻代表接收省長就職期外問仍傳十月十日總司令部趕辦結束人員或裁或留留者移交軍務司今未分别誰裁誰留故人人皆存五日京兆之心憂形於色惟參謀長李佑文有軍務司長之呼聲倘能如願相償必覺彼勝於此秋節商塲之統計酒食業獲利頗厚湘省連年兵燹老鑿僅過屠門而大嚼酒樓冷橙横陳狀極悽凉乃自新省議會成立後此召彼延不暇應接一枝利香萬利春之番菜館門前無隙地卽曲園挹爽樓中菜亦座客常滿自司長竸選以後熱中者莫不以酒肉饗議員酒食業愈受實惠故今年百業凋敝獨該業欣欣向榮當爲議員買絲繡像頂禮終身也 
[贛政局尙難安靜]  
　　國聞通信社南昌通信云朱念祖盧建侯先後到省以來頗得省人士之贊助省敎育會省議會復於六日先後開正式歡迎會到者千餘人開會時朱力言各界旣認定是非標準將來自有最後之勝利盧則謂此來乃爲自治之先鋒隊未敢即以廳長自居衆大鼓掌他人相繼演說者甚多類皆表示同情七日學生聯合會又開會歡迎而各學校亦在籌備歡迎中惟各界對朱氏雖如是贊許而李廷玉委代敎廳之梅士煥仍於六日召集廳務會議擬將敎育經費積欠完全發淸以緩和敎育界之感情絶無讓步之意故敎廳問題猶未許樂觀蔡成勳自以督理名義於四日宣告暫行兼護省長後見風潮未息乃於六日召集各公圑開聯席會議省議會議員未到故未開成其通知兼護公函聞省議會亦經拒絶並於六日開朱盧兩廳長歡迎會後復開談話會推舉迎謝代表四人前往歡迎謝遠涵到任蔡氏恐省署無人負責自己又難離開軍署乃委陳俊（湖北人）暫代政務廳長以便照常辦公至重大事件仍須送至軍署主持又聞軍務公署於七日再開聯席會議討論解决辦法結果未悉李廷玉雖離開省署並未出省其家眷曾於日前來贛住李家巷内並有在軍務公署西院設軍事善後帮辦辦公處之說要之贛省政局尙無安靜之望也 
[贛邊兵禍未息]  
　　星報四日贛州消息云自北軍入駐贛州及其鄰縣以來尙無亂事發生近有兵士千餘名開至榆頭（譯音）欲攻寗都惟該處南軍聞北軍前來卽行退入閩邊以故未有戰事南安所駐桂兵似無冋桂之意蓋因粤中係敵黨執政自下無可假道該軍紀律頗壞四出騷擾嘗向縣中索欵無着省當局亦不給餉兵士乃肆行掠刦最近報告稱該處人民迫不得巳起而自衛戮兵士三人若　行動始稍稍歛跡 
[西報紀膠澳匪患]  
　　星報六日平度通訊云上月中出没此間之土匪聞巳潛歸靑島口外之海島中若輩共有數股在此騷擾一月有餘内有某股三百餘人尤爲殘悍據稱匪衆多自曹州東來蓋該處乃一著名兵匪出産地匪黨手段甚高其來也身穿軍服嗚號繫鼓作行軍之樂匪首騎馬前導鞍轡頗爲精美入村後乃分爲小隊不論貧富挨户搜掠擄贖滿意始去匪衆先掠萊州附近之平利店（譯音）轉輾西行出没於平度境内村莊大半被刦居民被擄甚衆旋爲官軍所繫向未陽方面東竄但官軍雖四面兜剿終被逸去入居海島安度隆冬此方土匪外間雖有受日人庇護之說所以每遇官軍窮追之際即行竄入靑島然此事除謠傳外究乏佐證匪衆對於鄉民多不許其刈穫蓋高粱黍稷田内皆係絶好之藏身地其處治待贖之人民尤爲慘酷倘贖欵未能按時送去往往耳鼻多被割去日前此間一帶商旅裹足迄今始能稍稍回復原狀 
[成都通信（忠頰）]  
　　大西北主義與大西南主義支配下之四川川亂疊變不息蔓演十年餘矣以前則國民共和進步等黨之縱横以後則速成東洋保定等派軍人之逐鹿然此足爲川亂之原動力乎則曰否彼輩鼠目寸光能力薄弱只搗亂於四川範圍以内爲局部之活動初不能引起全國之注意也且其人又不能以澈底實力滅盡羣雄統一川政因欲鞏固一己權利地盤之故遂乃爲他方面略川者所利用而爲其走狗以内相殘殺故亂川之原動力以前則由南北兩大觀念之所爭持現在則爲西北西南兩大主義之所支配爭以四川爲舞臺而演其侵略之活劇且欲據得而永久者也前事往矣今就現在兩大主義之暗鬭其所豫備以登場於四川者言之 
　　（一）大西北主義範圍内之四川（即吳佩孚眼光中之四川）居今日而言中國其物質之精華悉薈萃於長江流域而四川者據高屋建瓴之勢位長江最上游物産豐富而爲欲貫澈長江流域之勢力所必有者也西晋以掩有益州遂因以東下滅吳唯據陜洛以窺四川乃吳佩孚今日己成之勢况更有鄂省從東面以包圍之乎此大西北主義所由發生而吳佩孚自奉直戰爭而還覺一己之武力不能出榆關以貫澈北部遂改而略贛圖皖聯蘇從事長江流域之經營欲以横亙南北兩大部之間徐爲統一事業之發展而略取此居高臨下之四川乃爲其大企圖起始之第一要件且爭人所不得爭之地較易見効於衆人所趨之地也故自川鄂議和以來即暗聯劉湘楊森以促起此次川中之内鬨戰禍旣啓即進兵川境以助劉楊文電之往還軍資之運送急迫之狀不可終朝自事實言之雖屬虚張誇大之行爲其實實爲吳氏大計畫最初一步之實現現雖牽於關外不能一致繼續進行然無論將來局勢之勝敗如何直奉戰爭一經結束吳氏略川之實行乃正爲其時而不容稍緩者矣且其所踞形勢之優越所恃實力之雄厚遠非持大西南主義者之所能仰其項背也 
　　（二）大西南主義範圍内之四川（即唐繼堯眼光中之四川）川滇黔三省地境緊相毘連北嶺環於川省之北南嶺盤於滇黔之南復各出餘支以相會於三峽遂對於本部各省成爲一特别地區大西南主義本民國元年爲蔡鍔所計畫欲據此特别地域以進取退守有所作爲唯滇黔瘠苦過甚勢必以四川爲取給之地方能發展故雲南一經反正立即派兵圖川正路由昭通出叙府以抵自流井西路由大理出抵會理州東路由黔省出以略取重慶幸其時川省民軍政府成立以相對抗雙方會議協洽助餉撤兵不然直搗成都早爲黔省第二矣（黔本黔人自行反正蔡乘其變革之隙派唐繼堯率兵佔有之故其後成爲滇省之附屬品）四年護國軍起滇黔軍又出四川雖曰討袁實大西南主義中侵川之再現自此而後滇黔軍乃與川省結不解緣無歲不出無歲不戰而川南叙瀘川東渝涪一帶乃成爲滇黔軍足跡之窩唯蔡氏所持主義頗爲純和蔡死唐繼堯繼之决以武力統一川省對於佔有各地以征服地視之六年羅佩金敗退七年顧品珍趙又新以助熊克武主川又至頗覺前日行動之非乃對於駐防所在地方極力培護行其軟化之策唯其時唐在滇所行多不滿人意對於顧趙僅在覊之於川而拒其同滇不相接濟内部旣暗見分離滇黔軍在川之勢力於以薄弱九年呂超等聯軍倒熊顧趙爲一己地位發展計出兵助呂及呂敗熊反兵即暗聯顧助餉助械使其反戈倒唐趙於戰時因顧之牽 
 
 

Page 7

 
 
第一萬七千八百三十號;中華民國十一年 西曆一千九百二十二年十月十二號
星期四 * *制敗死顧合趙之衆得熊之助整兵返滇唐懼而逃顧爲滇軍總司令與熊互相提携今年春顧因内變敗死唐借土匪式軍隊之力復返滇任總司令近又乘川亂并由熊克武因對抗劉成勳附北而重尋舊好之聯絡對於川事復爲活動之進行但現在唐之奮振頗不似往年且其所派援川之兵僅爲助唐返滇之土匪吳學顯所部其目的僅在排之出省而固己之權位更復因經一次之倒臺對於人民及部屬之威嚴亦遠遜於往日内部旣欠一致圖遠自屬難能故現在之大西南主義正際於式微之秋然以四川爲其尾閭則爲始終不變之目的而他日滇黔更或出後起之傑者此主義又必見馳騁矣且所謂現在四川之民黨萬不能膠融於吳佩孚及北政府者也稍一因北方之力而見壓迫於内部必死力聯滇黔以圖存故川亂不止滇黔之禍不息終中國不統一之世四川殆不能脫離大西南主義之支配也 
　　川人性好動内政不能自理而魚肉於南北之交爭現且四面受逼交通困難械彈之接濟旣窮土地之生産亦復有限兵以日廣匪以益多其必互相啖食人盡財窮外侮之來抗禦無力而爲此兩大主義之捷足者所佔有川亂或可稍平乎然以近今之趨狀察之西南主義之霸蹟往事己成西北主義之進行方興未艾持久之力量西北雖較勝於西南而山戰之技能（四川名山）則西南大優於西北如此則兩主義因接觸而起利害衝突之時鹿死誰手尙不可知而川人尙當一受其鋒鏑之賜未卽克償其太平之慾望也卽使兩主義在川之衝突解决而中國之政局未躋於統一之途以川人之不自覺亦或尙有乘機肇變死灰復熾之憂故中國一日不太平川亂一日不止四川者誠中國今日之亂藪也 
[借欵簽約中之粤財政]  
　　陳省長此次秘密借欵至今尙未宣布因此引起社會輿論界反對與省議員之質問至於借欵之抵押品前傳爲全省礦産及廣三路市内電話自來水等茲聞爲全省烟酒稅不足再補以他項并聞此項借欵草約巳於西歷一千九百二十二年九月二十三號（卽夏曆八月初三日）簽押至於正式合同現時尙未簽押 
　　廣東省立銀行自程天斗潛逃後各項事務紛如亂絲迨丘行長接任加竟整頓勾稽略有頭緒現在整頓完竣巳定决於雙十節後復業所有各種業務除兌現由匯豐銀行用貯蓄抽籤償還法間接辦理外其餘均照常規復昨財政廳致匯豐銀行函云逕啓者現准省立廣東銀行　稱敝行舊有官商存欵除免工費巳由貴廳撥還借欵外尙有二百八十餘萬元現擬將存欵條件改訂與貴行所儲省券一致其利息槪發銀毫滿一百元者卽給號單一紙到期與貴行所儲者一體抽籤其不願抽者仍以紙幣發還等由准此查該行所擬將舊有存欵加人同時一律抽籤償還即於貴行代收存欵總額内减收二百八十餘萬元如此辦法於本廳維持省幣之旨尙無不合是否可行相應函商貴行希爲酌奪見復以憑核辦爲荷 
　　省議會日前咨請省長組織監督財政委員會俾令粤省財政公開旋准陳席儒咨復以監督財政本省長己負完全責任母庸更設財政機關其原文云爲咨復事現准貴會第三十七號咨開本會於本月二十日開會議員余同仁臨時動議謂本省紙幣低折日甚一日政府日言維持總未有維持善法發表以致紙幣價格絶無起色遂使廣東全省財政亦均被影響牽動非請政府將財政公開組織監督財政委員會切實研究不足以收維持之效等語僉謂吾粤自民國以來因紙幣影響以致財政枯竭公私交困迄今尤甚本會有監督全省財政之權若不設法維持實無以對全省人民應請省長將監督財政委員會組織章程擬具草案送會表决議員林超南陳天球賴仲猷黄毅等和議討論終局衆無異議相應咨達貴省長請煩查照迅將該會組織草案擬妥送會議决至紉公誼等由過署查數月以來省行紙幣起跌無常現當政變初定維持辦法一時難收速效致勞貴會擘畫深佩藎籌惟查監督財政本省長巳負完全責任似母庸更組織監督財政機關准咨前由相應咨復希爲查照此咨廣東省議會廣東臨時省長陳席儒 
[南京民權運動大同盟]  
　　國慶日南京有兩種現象絶對相反而並行不悖同時印入吾人腦海中不覺生無限感想一則齊督軍閱兵小營耀武揚威令人生畏其他自韓省長以下各長官亦皆禮服勳章車水馬龍甚爲熱鬧一則全城學生界舉行民權運動大同盟據間軍隊數約萬數千人而學生自國立東南大學以及公立省立私立各男女學校數亦約萬餘人游行示威國旗前導鼓樂齊嗚人手一白旗上書「民權運動」「打倒軍閥」等字樣隨時發表宣言茲錄如次全　的父老兄弟諸姑姊妹們大家醒醒迷夢罷中華民國的招牌掛了十一年了試問站在這個招牌底下的老百姓們果曾有一天享有眞正共和國民的權利嗎臨時約法規定的言論出版集會結社種種自由權都被袁凱所頒布的治安警察法剥奪盡了我們何嘗得一日的自由還有歐美各先進國家都規定的普通選舉法勞工勞農保護法婦女參政權以及我國爲促進文化必須新定的敎育獨立權我們臨時約法上和天壇憲法草案上連明白規定也没有選舉權和被選舉權僅是資産階級和知識階級獨享的權利一般的國民没有過問的餘地全國民數四分之三以上的勞工和勞農慘受資本家和大地主的壓迫哀號的聲音響激了全國全國民數二分之一以上的婦女慘受一切政治法律經濟敎育各方面種種不平的待過敎育基金無着落學者無有自由受敎權敎者也無自由敎授權這等違背民主國家精神的殘酷的不自然的不合人道的事實父老兄弟諸姑姊妹呀再容忍也容忍不下去了罷我們要做一個眞正的人要做一個眞正民主國家的國民再也不能苟且容忍了因而發起一個民權大同盟以伸張民權爲職志現在正是國會制憲的時期我們布望下列各種民權憲法上要明白規定作一個保障（一）集會結社言論出版絶對的自由權（二）普通選舉（三）勞働立法（四）男女平權（五）敎育獨立全國的父老兄弟諸姑姊妹們我們要知道這些民權議員先生們不是肯隨便賜與的我們不爭他們便不給我們要大家聯合起來奮鬭力爭呵我們試打開眼界看一看歐美各國民權那一項不是國民奔走呼號斬頭瀝血力爭得到的當此國會制憲的時期千載一時的黄金機會大家不要輕輕放過呵我們的民權運動不僅是請願國會使得憲法上立一保障而巳我們要知道憲法的能否發生効力要看有障礙没有憲法的實行一有障礙那嗎不過是一紙空文而己我們的民權仍然不能確定方今軍閥䟦扈捐害民權無所不至國際帝國資本主義更是捲土東來實行經濟侵略政策復與軍閥同惡相濟助長内亂也足爲民權伸張的障礙所以我們對民權運動除了向國會請願憲法保障以外還得要打倒軍閥打倒國際帝國資本主義全國的父老兄弟諸姑姊妹們呵前途是光明的呵大家聯合起來加入這個運動同盟呵 
[杭州快信]  
　　北京慈善圑派盧性來浙調查災况現巳抵台屬會同各縣知事下鄉查勘 
　　餘杭水災工振會巳呈報成立推舉正會長梅祖培副會長章紫綬王堃經費約須二十萬元請省長於餘東關二成附稅及國省兩稅項下提撥六萬元並向華洋義振會商助七萬元餘由地方紳商籌募 
　　上年宗陽宫軍警衝突案警察陳奇高判處徒刑上告大理院現奉發回更審高等廳巳飭傳要證孟俞氏（己死小工之妻）洪有慶等定十九日公開審理 
　　浙江印花稅處昨令各縣各局催解印花專欵並函杭甬兩總商便催繳經售印稅欵項以濟要需 
　　諸嵊土匪在木魚山肆行燒殺後各持快槍匿跡五百崗内千坑地方經警備隊第三營率隊由三畝樓入山圍捕當場斃匪兩名生擒趙金祥等四名獲槍多支匪勢稍殺 
 
 

Page 8

 
 
第一萬七千八百三十號;中華民國十一年 西曆一千九百二十二年十月十二號
星期四 * *   
 
 

Page 9

 
 
第一萬七千八百三十號;中華民國十一年 西曆一千九百二十二年十月十二號
星期四 * *   
 
 

Page 10

 
 
第一萬七千八百三十號;中華民國十一年 西曆一千九百二十二年十月十二號
星期四 * *國内要聞三 
[蕪湖米業與稅務司交涉]  
　　常關苛徵之反響蕪湖商業之盛衰向以米市爲轉移米市不振則各行商業皆受間接影響此固華人皆知今庚蕪埠米市大有江河日下之勢探其原因蓋常關自行苛例而後販米客商視蕪埠爲畏途大江南北一帶之米船皆紛紛開往鎭江無錫等處售脫據聞自新米登場後由裕溪出口之米巳達一百二十餘萬石由東壩出口之米約三十餘萬石由蕪湖出口之米僅餘萬石長此以往廣潮各帮米號勢必停業而後己米業領袖湯善福蔡雪峯崔仕廉等特於十日召集全體米業在廣肇公所開緊急會議討論結果云推湯善福林　宸崔子衡牟曉峯蔡雪峯等十二人定明日（十一）上午十時親往海關與偉稅務司交涉要求咨函常關將新添特别准單卽日取消以維商業茲將該業禀稅務司文覓錄如下竊蕪湖商埠以米市爲大宗凡百商業以米市爲樞紐近十年來米市衰落各項商務之疲憊亦遂達於極點其故何哉推原禍始此不能不太息痛恨於赫前稅司苛定關章病商害民之政策也查蕪湖本米糧聚處平時由各産區運蕪之米麥雜糧來自廬巢三河等處者須完裕溪關來自廬江襄安無爲等處者須完泥汊關來自水陽烏溪太平等處者須完濮家店關或金柱關來自南陵繁昌等處者須完魯港關來自東河寗國雙橋等處者須完淸河莊關來自西河淸弋江徑縣等處者須完西河關來自沿江一帶者須完蕪湖常關是貨之來路雖有不同而一經到蕪關稅均巳納訖可謂絶無漏綱之魚矣乃蕪湖常關自赫稅司定章以後層層箝制處處苟勒有出乎情理之外而爲中外商民所不解者敝帮等敢爲貴稅司詳陳之復查各處米糧抵蕪商人卽將稅票呈由常關察核並由旱地稽查騐明票貨相符始准起棧及由蕪報裝輪船出口又須由水稽查於躉船復騐商人己苦繁難然此不過多一手續尙無須乎重徵若由民船轉運下游則必再行報稅同一轉口之貨而徵稅竟顯然兩歧此病商害民之不可解者一也又商貨貴乎流通營業志在得利譬如報進口者或遇蕪埠市價不及他埠之高即須轉而出口報下游者或遇蕪埠售價合宜卽須改爲本地變賣如此轉運靈通商民稱便人皆視爲樂土貨物將源源而來課稅亦因之暢旺不但利商而且裕國乃因重徵之故而報進口者即不能再往他埠報下游者卽不能轉在本地售賣其至同一蕪埠而報内河者即不能到外江報外江者即不能到内河他若進口者時期稍遲卽須過關否則加以重罰束縛拘變試問商人何辜竟欲制其死命須知重征之害商人貨本加重不但無利可得且受鉅虧咸以蕪湖爲畏途遂致米麥雜糧來源日少直接受害者米商間接受害者全埠商業貴常關但知裕課而不便商其結果乃至商業日衰而稅源亦竭雖欲裕課其可得乎此病商害民之不可解者二也又查騐手續裝輪出口由棧下至駁船裝至躉船旣須水旱兩稽查騐明票貨相符方可放行而赫稅司又另征免查費每包銀二分五釐旣曰免查何以又有水旱兩處查騐手續旣有兩處查驗何以又收免查費名實不符自相予盾此種浮收之費根據何處明令載在何種關章乃沿襲征收聒不知怪竟視商人爲可欺此病商害民之不可解者三也然此皆赫稅司作俑操米業者己屬創鉅而痛深莫可伸訴孰意變本加厲至今日而苛虐更甚於前現在新章米商泊船須該關指定地點不得自由停靠民載貨船無論上下過瀂港均須騐票以洋燈所在爲標凖若過洋燈即須罰欵豈知該處係在江面民船無口可靠停泊江心種種不便若遇風雨危害更甚此皆苛虐之顯然者又七月十五號常關忽又添出一種特别准單其章程凡雜糧出口經兩次稽查騐明票貨相符後商人復至常關領此准單至新關騐貨無此單者槪不騐關躉船即不能起貨且領此准單時須帮辦簽字方可發給早則帮辦未來須候十鐘帮辦始到若至十一鐘帮辦又須回去午餐須候至午後二鐘設或鐘點遲悞新關不能結關此猶其小焉者最可恨者雜糧出口之時大都在時霉天氣或晴或陰忽風忽雨貨停駁船波浪掀顉潮濕霉爛商本等於兒戲種種危險不堪言狀敝帮等感此痛苦雖云忍氣吞聲然試問人孰無良貴常關竟以商民爲魚肉視蕪埠若寇讐一至此乎此固米業之不幸亦蕪埠商業之不幸也所以近時商人不到蕪湖逕至南京打包裝輪除完正稅外旣無雜費亦無留難旣免煩苛又免危險貴常關不啻爲叢敺爵爲淵敺魚矣竊恐數年之後蕪埠米市與各項商業胥一敗塗地矣敝帮等痛在切膚爰特不避忌諱呼籲於貴稅司之前務令常關將此種種苛政解除並先將新添特别准單間日取消利國利商佇候明示無任感激屏營之至 
[皖垣軍警突然戒備]  
　　國慶紀念己届各圑體各機關正在籌備慶祝點綴七日晚報界公會并召集省垣各報館開會集議醵貲加入各學校提燈大會一般人之預料雙十節必有一番熱鬧詎八日下午駐省第五混成旅長史俊玉新編安武軍營務處高俊傑警務處長王善荃會銜出示佈告略謂頃有宵小之徒造謠滋事希圖煽惑擾亂治安若非軍警嚴加防範實不足以衛商旅特會同組織軍警聯合稽查處凡於茶館酒肆娼寮戲館以及人烟稠密之區選派得力稽查嚴密訪查遇有形跡可疑之人卽行盤詰帶處訊辦等語一若戒嚴時期之設備至晚卽有軍警列隊查街事前各界鮮有知者羣起驚訝探諸警界亦云臨時發生僅前一日史旅長高營務處王處長密議一次有謂係因安福要人王郅隆等甫由日兵營逃出得小徐之協助將於長江各省謀活動政府密電防範故有此舉但此說恐非眞相以意度之當與更易督軍問題有關耳 
地方通信 
[松江]  
　　國慶提燈會盛况本届國慶日日間情形巳紀昨報茲再將夜間提燈會槪况錄下提燈會之參預加入者爲省立三中·景賢女中·東吳聖經·東吳第四·市立十六國民等五校夜間八時在公共體育場集合三呼萬歲畢由省立三中前導繞行大街一周而散各校所用燈彩如景賢女中東吳第四市立十六三校均係學生自製而景賢女中之燈尤爲特異燈上題語均係新思潮中所習見者前導一生手一紙紥巨鐘上貼自由兩字尤爲衆人視線所集是晚觀者空巷可謂極一時之盛云、 
　　救火會會操松江救火聯合會於十日午後在菜花涇舉行大會操與操水龍計共十九架場上東設官紳臺西設評判臺南設預備處北立木架標桿各龍照預定次序先至預備處候令俟評判臺發令後把苗者即掮竹梯馳倚木架上攀登架巔瞄凖標桿俟將桿頂上之活板打落後再將龍具卸下收拾抬龍出塲評判人即視操演所需時間之長短以定各龍之等第操演結果三秀最爲敏捷前後祗六十秒次爲潛安計六十三秒三爲育嬰計六十四秒操畢各會員整隊至評判臺　由馮湯兩會長行獎牌獎狀授予式旋各龍復至操場東端比賽水力遠近賽畢整隊往大街游行一週而散是日温知事委派三科顧稼軒代表到會並携四十元獎給與操各會員云 
　　電話劃一月費電話公司經理夏俠三辭職後卽另推朱捄黄爲經理一面並由夏君發布傳單聲明此次電話不通係由颶風暴雨非人力所能抵抗業己辭職脫離等語而新經理朱捄黄以本公司所征電話月費殊不劃一其不照定章交付者不在少數故由股東會議决劃一征收當即通告各裝户知照惟各裝户以該公司電話尙須督促改善故於劃一月費事尙有問題不　果能照議實行否 
　　楓涇國慶紀念本届國慶楓涇南北各學校均興高采烈日間執旗晚上提燈表示慶祝松江縣立第三高小校則於下午一時開小運動會男女來賓約有千人縣視學倪伯英君等亦來校評判表演節目共計三十六節均精神活潑姿勢正確中以八段錦疊羅漢等爲最佳表演旣畢莫不掌聲雷動來賓運動中有蔡盛二君之拳術表演純熟尤爲來賓所稱美迨散會時巳鐘嗚五下矣 
　　　泗涇國慶紀念泗涇縣立第四高小·鄉立第一二三國民學校·私立經訓女校·男女學生都六百餘人均手執國徽於國慶日午後一時齊集鄉公所議事廳前廣塲行慶祝典禮先由四高童子軍升旗一時軍樂聲歡呼聲嗚咆聲雜然大作次各校集合同唱國歌國慶歌次張品純湯振之姜頌葵等演說再次由各校職員率領游行　鎭一周其他公共機關及各大商店亦懸旗誌慶云 
[蘇州]  
　　大批美水兵游蘇十日上午美兵艦水手兵士二百十七名偕同譯員王某由滬乘車來蘇下車後分乘驢車至虎邱楓橋等各名勝處游覽下午三時許進城至靑年會休息該會欵以茶點旋至元妙觀游覽一週乘夜八點四十三分特别車返滬 
　　國慶日槪况國慶日上午九時蘇常鎭守使道尹高等審檢廳長率同各屬齊集植園舉行慶祝典禮駐蘇日領事及日本警察署長蘇關稅務司均往祝賀學校方面則於上午十時齊集公共體育塲行禮繼由名人演講午後出發游行分發傳單鼓吹儲金贖路云 
　　朱使赴寗祭李祠李純專祠工程業己告竣定本月十一日舉行落成典禮其栗主亦於是日由寗垣軍界全體奉送入祠朱鎭使係其舊部故於十日乘車晋省祭奠以表敬意 
　　豫稽難民過境葑門外陸家村地方前日（九日）下午到有豫籍難民七百三十九人經該處地保在近鎭各商舖富户募集銅元十二千凑合食米四石轉給難民領袖散發勸令迅卽出境該難民旋卽望車坊方面而去 
[常州]  
　　黄包車夫罷工風潮平息黄包車夫罷工風潮之經過情形己迭誌前報茲悉此次風潮車夫方面於八日晨本擬照常領車營業各賃貸所誠恐再被搗毁且年來銅元充斥損失甚鉅若租費照舊徵收實無力另置新車舊車又於交通上有所妨礙遂集議非略增租價寗可停止營業各車夫因停工數日毫無收入飢寒交迫羣向車頭領車營業車頭商之賃貸所賃貸所不允所請嗣有人從中調解原定租價每輛六百三十文賃貸所實收五百七十文（六十文爲車頭之利益）此後賃貸所須實收六百三十文車夫方面須由車頭增租每輛七十文以爲車頭之利益各車頭當即應允十日晨有少數車夫己領車營業至十一日晨各賃貸所車輛巳盡量放出至於搗毁車輛車夫實無力賠償所有損失大約須由賃貸所負擔矣 
　　籌組縣敎育會武進縣敎育會解散己歷六年去年由各縣立學校校長公推縣視學過漢秋爲籌備主任嗣因審查會員資格發生問題過漢秋遂呈請敎育廳解釋現各會員之疑點均巳除去過漢秋昨特通函各校長定十月二十五日下午一時在勸學所開會研究公布會員方法以便組織成立 
[鎭江]  
　　外艦先後過鎭前日（九號）午後三時有英日兵艦各一艘由滬蒞鎭下椗江心維時旅鎭英日各商洋行大班等咸登艦歡迎旣而各艦弁兵舍舟登岸羣至烏洲山甘露寺一帶流覽風景兩艦艦長亦登岸拜會駐鎭各西官暢談良久興辭而出十日午後二時日艦啓輪上駛逕往漢口而去 
　　節關中洋釐縮小此問商業蕭條久秋尤甚即洋釐一項因商用疲滯中秋前後亦無大升漲加以近日外埠現洋到源暢旺以致洋釐每元巳跌至六錢八分五釐 
[淸江]  
　　警隊拿獲巨匪淮陰商辦警備排長李文斌六日探得巨匪王士正住水渡口紅土廟附近遂率隊前往拿獲解縣訊辦聞該匪歷在淮漣　邑做抬搶重案漣水尙縣賞四百元云 
　　縣署槍决盜犯前淮陰警備王隊長振鵬拿獲匪犯賀大馬（即賀鳳高）孫龍田樊大（即樊步樓）等三名迭經事主朱某黄藍田等到縣指控訊之該匪等亦直認不諱茲朱玉峰知事即據軍民兩長覆電於七日下午二時捉綁賀大馬等三犯押赴西門外刑塲執行槍决云 
[揚州]  
　　國慶日聞見國慶紀念日各機關各衙署各銀行各學校皆休假一日門前或紥松柏牌樓或懸掛燈彩學界且游行演講利用良辰有所運動旅部亦　慶祝會其秩序（一）奏國樂（二）唱國歌（三）全體行禮加入行禮者爲旅圑營連排長緝私陳參謀長江縣知事全體警官紳界鍾味腴等實業機關蔣曉舫揚由關監督謝翊周及報界張戴姚許諸君等商界亦循例懸旗示慶云 
　　五師代辦講習科小學師資缺乏前經義務敎育　成會决定請由省立五師代辦講習科一班以資造就茲悉業經該會議决十一月一日招生六日開課云 
[南京]  
　　日本參觀圑抵寗日本長崎市視學小塜鑒等二十五人於上星期日快車到寗由省視學蔣伯陽君引導先至東南大學參觀當經該校敎務主任陳鶴琴君招待繼至省立第一女子師範學校參觀經該校敎務主任陳希東君招待聞參觀圑對於東南大學及寗一女師之組織設備非常滿意習日即乘車返申云 
[安慶]  
　　節關敷衍過云皖省素稱貧瘠今歲自馬振憲接財廳長以來一事未辦惟事　佛無論如何公忙必須誦經三四句鐘中秋節前各機關索費臨門有坐待數小時候馬經卷誦畢始出見者均無結果而出及至秋節前一日下午省垣各機關尙分文未見迫不及待大有全體坐索之勢馬氏不得巳仍向農工銀行以一分八釐息借兩萬元藉資敷衍并定三個月償還蓋以省政府屢失信於中交兩行萬難啓齒不得不出重息向小銀行借欵也　節關易過來日方長將來不知如何辦法也 
　　督軍更動中之蚌埠　蚌埠消息此地驟聞張文生開缺恐新舊軍發生衝突頗起驚慌昨今兩日軍署召集軍事會議王旅長慈生表示以維持地方治安爲前提無論軍政長官如何更調我等軍官皆不置一詞但地方秩序必得保全如有從中挑撥煽惑者當與衆共棄之舊軍中李培基高書田兩旅長及新軍中殷鎭守使皆表同情由是軍心稍定商民亦安堵如常 
[湖州]  
　　長興籌賑會議本年浙省水災　長興爲最重所有㘰堤圩埝幾盡潰决得搶救保留者殆無十一田疇之屏璋盡棄遑論收成現在哀鴻滿野待哺嗷嗷轉𣊬天� 
氣冷寒尤可惨傷雖經省署撥欵賑濟然杯水車薪無濟於事該縣蘇知事特於前日邀請各區士紳到署商議冬賑籌欵辦法當由蘇知事首先捐廉若干元以爲提倡並另備蓋印捐簿多册分請各紳擔任勸募以冀彙集欵項隨時　放而救災黎 
　　三餘學社新建築　吳興三餘學社剏設已來於茲四載進行社務不遺餘力近以會員加多社務愈形發達即附屬各團體如儉德會衛生會贖路會等等亦無不熱心辦理頗爲社會所稱道現以舊址逼仄擴展無由特在府西新購空地一方建築寛大社址以期完美而資擴充現正鳩工庀材　事起造矣 
[嘉興]  
　　各圑體調查災况　嘉興　雨運綿禾稻　爛秋收失望疊經各鄉農民報知農書及自治辦公處請求設法救護並代爲呼籲以維生計現悉各該團體據報後擬於日内派員赴各圩查察以便分别輕重列表具報縣署轉呈省當道察核云 
[濟南]  
　　總商會請究同濟搶案　日來濟南迭出搶案本月一日即舊曆八月十一日西關裕同祥布莊被搶十五日南關同濟糧棧又被搶並被刼去錢票兩千餘吊總商會除具呈督署請速查緝外並知照各商家帮同查究茲將原文錄下（一）呈田督軍文據南關正覺寺街同濟糧行經理張懋典書稱爲匪人携槍逼刼懇請嚴緝追贓而保商業事竊商號開設南關正覺寺街西首路北歷有年代於十月五號九鐘餘有匪類三人拍門闖入三人均持手槍一人將夥友趕至後院執槍威嚇一人堵門一人　櫃屋搜尋搶去錢票二千吊正現洋八十一元臨行放槍三響櫃夥畏懼不敢追隨從旁暗窺該匪等出商號門一赴西去二向東行當即報告南關一區警署派警查勘由門口檢得彈皮　證幸櫃夥未曾受傷爲此請乞貴會轉懇山東督軍嚴緝追贓給領以維地方是爲德便等情據此查在此省會之區該賊犯竟敢持槍搶刦殊屬目無法紀理合呈請鈞憲鑒核迅令軍警嚴緝（二）致賊犯追贓給領以維商業而保治安實爲德便謹呈各商號函據同濟糧行來會聲稱本行於今舊曆八月十五日晚九鐘突有三人闖入行内即持手槍向夥友威嚇衆見兇　不敢言喘任彼入櫃室搶去錢票二千吊現洋八十餘元放槍　響即各出門逃逸惟查搶去之錢票中有雜票五百吊反面各邊記有八月十三日期並蓋有經手過目方圖章請貴會傳知各商號對於此項錢票注意如遇有使用此項錢票之人務須詳加盤詰送交就近官署訊究以期緝獲賊贓等語據此合亟通知各商號知照 
來函 
[武康縣災賑事務所來函]  
　　上海申報館　各慈善團體均鑒逕啓者敝邑頗年災歉今歲更重陰曆五月中旣罹　水之厄六月間又遭　魃之災鄉民補種戽救羅掘已窮詎至七月初九初十十一等日更復風雨連朝山洪暴至田禾淹沒顆粒無收迄今沿河民舍尚多倒沒水中災民傍山架廠暫假棲息者彌望皆是轉𣊬時届深秋嚴寒逼至� 
蔽身無縷辟榖無方輾轉溝渠勢所難免同人等目接心傷爰於本邑參事會籌設災賑事務所藉以辦理災賑事宜當推定縣知事李公爲事務所理事長陳君其禾爲駐杭代表俾便就近接洽一切伏念執事以拯災恤患爲主志凡屬覆載一視同仁仰懇不辭殫勞代募寒衣賑欵元元惠濟俾得拯此災黎登之袵席則拜賜嘉惠永矢勿　謹肅順頌籌社武康縣災賑事務所十月七日 
[雜評一]  
　　民治與民權運動（默） 
國民團體上之大結合時有所聞而結果每不如武人聨盟同盟等之結合較可持久此其故何也武人之結合雖山於一時共同之利害然利害苟不發見衝突者則其結合亦未必遽生變化若國民之結合非眞有澈底之主張不過因一時之感觸而相聨合其始基本不堅固迨其後人數旣衆意見不一又加以利用之徒從旁引誘於是未及成立而内部已有渙散之象此亦可以　國民能力之薄弱矣夫國民之結合大抵皆所以對付武人乃其發軔之始之結合力即已不如武人更安論其結合後之成　哉 
今北京有各省區民治運動聨合會之組織南京有民權運動大同盟之發起此民治與民權乃今日摧倒武力之惟一新勢力惟此新勢力是否能善保而善用之則須視國民運動之决心何如耳 
 
 

Page 11

 
 
第一萬七千八百三十號;中華民國十一年 西曆一千九百二十二年十月十二號
星期四 * *   
 
 

Page 12

 
 
第一萬七千八百三十號;中華民國十一年 西曆一千九百二十二年十月十二號
星期四 * *   
 
 

Page 13

 
 
第一萬七千八百三十號;中華民國十一年 西曆一千九百二十二年十月十二號
星期四 * *本埠新聞 
[閩警中之航務消息]  
　　本埠招商局之海晏號輪由李厚基史廷颺租賃赴閩載護其家眷及物件來滬早紀本報茲悉海晏輪在閩載得李史眷屬人等並箱籠等大批行李後逕開來滬並未裝其他貨客在駛抵吳淞進口之時頗爲秘密聞輪船傍岸係在前日之晚間當時　史二人之妻孥子女曁粗細行囊俏然登陸安然無恙云 
　　招商局之新濟輪於九號從福州開來上海時閩中形勢緊張該局故擬即時止航閩路一因客貨旣缺二則可免途中之危險及至昨日該局巳得福建電訊略謂李厚基軍隊今巳戰勝建國軍福州市面及閩省人心亦因而安靜閩滬間之航行路線暫時可得通行不致有危險發生故招商局業於昨日臨時令新濟輪仍赴福州但毫無貨件運往而海晏輪亦己派定照常開行滬閩以免停航之損失刻下駛航閩滬間之載客商輪計有招商之新濟·海晏·三北之寗興·大阪之盛京·湖北·及福州丸等數輪云 
[海軍陸戰隊出發赴閩]  
　　海軍總司令杜錫珪因接李厚基來電請派軍艦二三艘到閩保護省垣巳派海容軍艦前往防護並電派海軍第一艦隊司令周兆瑞往閩指揮在案茲聞杜總司令續接李督來電閩省風雲日急戰事擴大厚基擬即督帶軍隊前往水口督戰業將閩中所有各要塞砲臺交與在閩海軍練習艦隊司令楊敬修派兵保守外應請貴總司令迅即撥派得力軍艦來閩協助防堵云云杜總司令接電後除加派楚觀應瑞通濟等艦駛入省城保護外又致電本埠高昌廟海軍造船所所長劉冠南令即轉飭駐所之海軍第六第七兩連陸戰隊開拔赴閩以應調遣前晚（十日）七點時該兩連兵士携帶槍彈軍用各件乘輪由林副官押赴福建聽候調防惟上海第一艦隊司令部曁江南船塢現無保衛軍隊聞經海軍部令飭現駐北京之海軍陸戰隊第一營抽調第二連全連官長隊士開滬駐防海軍第一艦隊司令己於昨日奉到部電知照矣 
[廣肇公所反對礦産借債電]  
　　廣肇公所昨致廣州電云廣州省議會七十二行總商會各報館各圑體公鑒報載陳炯明·陳席儒·以廣東全省礦産抵借外債一千萬元此舉喪失主權甚於賣國羣情憤激一致反對務請合力打銷免貽粤患上海廣肇公所眞 
[上海建築業之調查]  
　　去年華法公共三界發出造屋執照一萬一千三百零四件｀｀｀｀｀｀造價二三六七四二○五美元 
　　世界新聞社云美國駐滬商務專員辦公處書記史密司氏近草有上海建築業調查一文内容頗爲詳實讀之可見上海物質文明最近發達之一斑特爲介紹於讀者上海建築業近來非常發達爲向來未見之象上海位於揚子江三角洲之口揚子下游流域廣五萬方英里人口四千萬上海適當其衝駸駸成爲東方第一大埠一九二○年中國商業全部之百分之四十三由上海經過上海市人口共一百五十萬外國僑民共二萬七千人内日本人一萬五千美國人三千上海全境分爲三區（一）公共租界廣五千五百八十四英畝（二）法租界廣二千二百五十五英畝（三）華界又分閘北南市兩處面積未詳 
　　一九二一年公共租界工部局公共工程處發出准許造屋執照五千三百四十四件之多均在公共租界内法界華界尙未計及全部建築費計上海銀二千一百萬有奇合美金一千五百七十九萬元比前年增百分之五十其中華式房屋四千零六十四所外人住宅二百三十五所西式建築六十五所工廠四十一所西式建築中有辦公屋十五所銀行五所西式商店屋二所工廠中有鐵廠二所紗廠十所普通廠屋七所冷儲廠一所冷儲屋一所法租界一九二一年發出造屋執照一千六百九十六件内西式屋三百四十四所華式屋一千三百五十一所較一九二○年西式屋增百分之五十三華式屋增百分之九十六 
　　華界一九二一年發出造屋執照四千二百六十四件内華式屋占三千八百六十九件（未完） 
[美艦隊離滬南下]  
　　星報云美驅逐艦十八艘及美艦黑鷹號將於明晨陸續出口集中吳淞口外開赴厦門香港等埠總司令安德森氏乘坐旗艦華倫號擬星期五日出口本日聞海軍中人云此次離滬南下尙係在烟台時原定計劃並非爲閩局不靖起見惟閩省洋面旣有美艦二十餘隻駐泊將使僑民心益安定福州即有戰事發生外人生命財産亦能得充分保護計美艦隊自烟台駛滬以來共泊十日又美國巡弋長江隊司令斐爾匹斯副提督自八日抵滬後亦於昨日回漢矣 
[美艦輪機官失蹤]  
　　星報云美驅逐艦寳瓊司號輪機官員庇匹爾士氏於該艦開出烟台之習日忽然失蹤迭經偵查查朕兆今日在華倫艦中照例審問一次現料庇氏大約在是夜實習戰鬭時失路墮水蓋據各方面報告是夜庇氏上差時刻爲晚間八時至夜半船行速率每小時二十三海里船中因練習戰鬭燈火全熄當時又無月光故庇氏落水後無人知覺云 
[前美公使來滬消息]  
　　美國大學同學會定於本星期六（十四號）上午十二時一刻在卡爾登西飯店設宴恭請前駐京美國公使苪恩施博士博士現爲駐華盛頓之我國政府法律代表曾費數星期之久在華考察財政趨勢且足跡遍揚子江以北之各省此次來滬美國大學同學會除在卡爾登設宴邀請苪博士外尙請上海中國銀行總理宋漢章君在席間演說云 
[中華隊之紀念典禮]  
　　上海萬國商圑中華隊正備於六日起在北四川路射擊場舉行十六年稱職紥營四日夜悉照軍營中課程施行所有按日程序曾見報端前日爲雙十節慶祝國慶并舉行十五年稱職紀念上午九時前先在射擊場操練各種比賽至九時半正備排隊出發經四川路南京路靜安寺路至交涉使公署行慶祝典禮至署後由許交涉使及護軍使代表參謀長並該圑總司令强生君等校閱全隊軍容殊壯繼由許交涉使致辭贊美華隊完全之成績嗣後該圑總司令贈指揮刀一柄與該隊徐通浩司令以褒奬其勞績贈畢由徐司令代表中華隊贈送特製之銀器一套最後復由前司令葛雷烈君親送大小銀盃八只爲該隊比賽之奬品禮畢由許交涉使請各國領事長官及中外官紳並全隊隊員在交涉署茶點攝影後該隊按排分乘汽車唱國歌歡呼還營預由該隊司令邀請總司令部及各隊長官商會會長等於午時舉行宴會下午二時舉行武備運動參觀者中西男女來賓約千餘人其運動節目爲障碍競走架槍競爭棚賽競爭技賽等賽畢爲攻守營盤野戰演習各員非常奮勇觀者莫不稱許至六時散營並放烟火以助餘興云 
[國慶紀念盛况續誌]  
　　雙十節各圑體慶祝盛况己紀昨報茲復追紀如後 
　　各圑體（甲）少年宣講圑圑員對於本届國慶慶祝頗爲踴躍茲將是日秩序補誌如下（一）公衆閱報社該社備全海上各著名日報是日均有增刋故　者較平日增加數倍（二）化裝演講部該部員二十餘人於上午九時出發赴江灣靑年社擔任演劇「惡姑賢媳」觀者四百餘人（三）通俗游藝部該部同人於午後應惠　學校國慶紀念會擔任國樂（四）圑體慶祝該圑派代表參與尙賢堂各圑體慶祝會分贈歌曲（五）提燈游行晚間提燈會由圑員陳賢　諸君自製「蟹」「鐘」等寓意燈彩沿途頗受觀者歡迎（六）分送歌曲印有雙十節歌曲五千餘份在游行時分發以資宣傳云 
　　（乙）中華書局同人進德會於國慶日在靜安寺路該廠大草塲開第二届常年大會首向國旗行禮唱國歌會歌次由會長致開會詞副會長報告會務狀况再次由陸費伯鴻·黎錦暉·陸衣言·柴輔文·沈開梅·及來賓翁國勳諸君相繼演說並舉行慶祝國慶大會有音樂·新劇跳舞等種種娛樂頗極熱閙來實有二千餘人直至夕陽西下方盡興散會云 
　　（丙）中華武術會於國慶日上午該會會員比賽各種球技互有勝負陳維新君演說「本届國慶當慶之理由」該會音樂圑奏京曲絲竹等午後二時繼續開會全體向國旗三鞠躬請邵仲輝君演說略謂因國慶之快樂當念締造及護法者之艱難人人能不辭艱苦始可永享此快樂云次交涉署秘書劉雲舫君演說次何護軍使代表陸達權秘書授與學員修業證書次該會敎師學員一一演武一而請民生協濟會新劇圑員開演「指風針」一劇託諷深長表演純熟觀者意滿是日來賓約千餘人至六時始散七時會員醵資叙餐與者約七十人席間吳山君報告所聞時事語多惕厲次各會員隨意述諧談以佐歡笑餐畢憑劵探彩首彩爲吳君志靑所贈寳劍一口爲吳芹蓀君所得云 
　　（丁）洋務職業公會會所内外遍懸五色燈彩門前　華民學校學生紮成五彩雙十牌匾入晚一部份會員並華民學校學生參加游行外大部份會員九時齊集會所開慶祝大會秩序如下（一）主席王濟康報告慶祝意旨（二）各會員向國旗行三鞠躬禮（三）包文明·李賢堯·羅啓華·唐世善·包志澄·演說「貯金贖路」 
「裁兵廢督」「提倡國貨」等重要問題（四）全體起立三呼中華民國萬歲（五）茶點（六）散會 
　　（戊）東百老滙路中國勞工同盟會以本届雙十節本擬加入各圑圑慶祝國慶提燈游行惟該會因於是日正午十二時在該會所舉行慶祝典禮並下千七時復在粤商大酒樓聞叙餐會故各會員均不能聯同各界舉行慶祝今將秩序列下（一）主席宣佈開會理由（二）全體向國旗及孫中山肖像行鞠躬禮（三）同人演說（四）茶會（五）散會 
　　（己）中華全國工界協進會前晨十時舉行國慶門首紮有松柏彩樓綴以五色電燈會塲中遍懸萬國旗全體會員先向國旗行禮並請楊廣財·李家豪·黎景珊等演說語極中肯三呼中華萬歲茶點散會己十一時云 
　　（庚）北山西路唐家弄兩聯會於國慶日舉行慶祝會有游藝有演說極一時之盛晚間並有北唐夜校之聚餐會並組織贖路籌欵儲蓄部云 
　　（辛）國慶日晚七時浦東靑年會職工部分所懸掛燈旗舉行國慶紀念會以示慶祝且有國樂詩歌電影及民福女校之技擊來　約五百人頗極一時之盛而翁國勳·宋福華兩君所講之「贖路貯金」痛快淋漓更爲動人云 
　　各學校（一）震旦大學全體學生以贖路儲金爲當務之急故乘雙十節捐集巨欵經各級代表公决以什九充贖路儲金什一充慶祝費十口晨齊集禮堂行禮午後有電影晚間燃放花炮以示賀忱云 
　　（二）復旦大學新舊劇素負盛名此次雙十節特排演新劇以示慶祝劇名爲「吹牛大王」及「眞愛之果」係劇務主任葛冰侣·編輯主任王谷公合編内中情節極佳演員以孫艷芳·湯空皇·張爾松爲最佳新劇之外又有各種游藝如中學部之音樂陳君之古琴獨奏潘君之滑稽演講云聞是日來賓千餘人莫不盡興而返（三）徐家滙南洋大學學生會附設南洋義務學校於雙十節停課一天並懸掛國旗燈彩以誌慶祝是晚七時舉行提燈會往徐家滙鎭經電車路轉至法華鎭沿路燃放爆竹觀者甚衆約八時半回校又舉行茶話會由該校主任茅以新君致祝詞並有學生會長楊立惠與楊九寰宋之發各致簡短之詞並用茶點各皆盡歡九時半始散 
　　（四）西門勤業女師範學校於雙十節上午九時在本校禮堂舉行慶祝紀念典禮到場人員除本校全體敎職員學生外有校董于右任君等及男女來賓多人首向國旗行三鞠躬禮次奏國樂唱國慶紀念歌次于右任講演大意謂共和國民的眞精神在自由平等博愛互助情詞懇摯聽者動容次來賓及敎職員學生相繼講演均就共和國民責任上發揮其中學生　鶴德曾玉華歷述共和締造之艱難先烈流血之悲壯並痛詆現在軍閥之不法慷慨激昻亦能中肯次奏國樂唱國歌三呼萬歲而散·午後一點鐘全體學生列隊前往第二師範參與裁兵游行大會各人手執一小白旗上書「裁減兵額救國救民」「兵多餉繁民不聊生」『裁兵歸工』等字樣晚復列隊提燈游行街市預由敎員韓宗道劉慕宇作裁兵運動歌並國慶歌數首隨行隨唱以期喚醒國民沿途觀者鼓掌聲不絶 
　　（五）民國女子工藝學校前日慶祝國慶午後二時開會邵仲輝君致開會詞白中磊君．及來賓黄攻素君．胡抱一君．演說次學生游藝有雙蝶舞滑稽舞賣花舞雙燕舞拳術雙簧等學生因　　　　　　　　　　　　　　　　　　　　　 
興趣勃發晚間七時又舉行游藝師範生黄蘇緯主席致詞來賓榮謂陽·許文溯·二君演說游藝節目與日間略有異同尤以雙蝶舞賣花舞等極優美之能事云 
　　（六）巨籟達路鐵華商業公學於雙十節舉行慶祝國慶會加入提燈游行大會又於昨日上午舉行追悼創造民國先烈會其典禮如下一振鈴開會二奏樂三唱追悼先烈歌四演說五新劇『徐錫隣剌恩銘』六雙簧『滿淸退位』七振鈴閉會校外來賓及學生家屬蒞塲觀者頗有其人云 
　　（七）北四川路滬北公學於前日慶祝雙十節特在校開會先由校長馮明權述『國慶之由來』繼由敎員馮一先·毛季敏·徐詢虞黄鏡寰等相繼演說『贖路儲金』『裁兵運動』諸問題後由學生表演餘興散會後并在校用午膳而散云 
　　（八）華英公學學生服務圑特於九日晚預祝國慶其秩序如下一振鈴開會二校長李謀邦君報告三本校絲竹部國樂四歌曲五滑稽宣卷六滑稽舞打　』七趣劇『醉人之友』八正劇宋葆芳姑娘之貞節』九餘興『滑稽談』十振鈴閉會男女　　雙十節勤業女師範學生加入裁兵運動將出發時之攝影 
來賓不下數百人云 
　　（九）坤範女子中學曁附設之商業專科美術專科於國慶日上午全體敎職員及學生攝影於晨風廬花園以留紀念下午開慶祝會秩序如下一嗚鐘開會二主席事告三向國旗行禮四國歌五慶祝歌六演說『關於贖路儲金』七給發贖路傳單八散會晚七時後並有新劇雙簧跳舞魔術以佐餘興云 
　　（十）遠東公學國慶日之慶祝會如下是日下午二時開會慶祝到者　餘人秩序井然首由傳秩民致開會詞次國歌慶祝歌歡迎來賓詞次陳安瀾演說次岳志　演說次餘興以孔競民之笑林爲出色迨五時茶點散會 
　　（十一）國民公學普志學校滬北平民公學國貨游行演　圑等除懸旗結彩外並舉行游行沿途露天演講『民國十一年來之大槪』夜間舉行提燈大會由寳山路出發經北火車站繞新民路直達烏鎭路轉共和路一時觀者如堵熱鬧非常云 
　　（十二）滬北務本學校國慶日下午四時行慶祝禮首由敎務主任朱稼甫主席全體唱國歌繼由敎員徐女士演說王葆靑君率全體學生三呼中華民國萬歲而散是日該校各敎室中徧懸學生所製之手工成績品頗覺美麗悅目云 
[哥侖布發現新大陸之紀念]  
　　星報云明日係哥侖布發見新大陸之紀念日美國中巳有三十一州定爲法定休息日各機關皆停止辦事以誌慶祝紐約·芝加哥·舊金山·等埠意人衆多者是日尤形鬧熱 
[汪兆銘昨晨回滬]  
　　孫中山氏派往奉天報聘之汪兆銘君現由靑島偕同吳光新氏搭乘日輪　丸於昨晨抵滬孫氏預先接得汪君來電即於昨晨派員至滙山碼頭迎護云 
[納稅會定期歡迎伍朝樞]  
　　伍朝樞本爲本埠公共租界納稅華人會理事之一前以奔走國事留滬時問極少茲因整理滬上産業等事來滬該會特定本月十四日晚設宴歡迎並會商華顧問答謝工部局議董酬酢之手續云 
[世界著名科學家將在滬演講]  
　　著名科學家德人安斯坦Ｅｉｎｓｔｅｉｎ氏與德國蘭撥雪克大學哲學敎授瞿立司區ＨＤｒｉｅｓｃｂ氏因應同濟醫工大學之邀請巳定本月十四號到滬赴該校演講惟瞿立司區氏以欲赴北京演講故蒞滬後在同濟醫科大學敎授費士達家中稍住幾日卽當赴京至安斯坦氏至滬後須在同濟演講按安氏爲世界最著名之科學家嘗發表科學上之相對原理頗得近世科學家之讚許安氏曾在日本演講數次此次來華演講定爲我國科學家所樂聞也 
[代里昂博物館徵求美術品]  
　　本埠美術界近日接到蔡元培熊希齡汪大爕孫寳琦陳衡恪劉海粟高魯等具名公函代法國東方博物館徵求出品茲將辦法錄下（上略）該館陳列共分三部曰印度埃及之部曰中國之部曰日本之部吾人於參觀之後不禁無窮之感蓋以中國日本兩部相較實與吾人以至大之印象在中國部所陳列者除數件苦窳之磁器陶器外幾無一種可以代表中國美術者吾人周覽之餘報顔幾無以自容當日法人來參觀者亦甚夥羣來詢問中國情形果如是乎吾人僅忸怩其詞謂凡所陳列舉不足以代表中國也反觀日本之部其物品雖均導源於中國在美術史上無彼特著之品然在法人視之固赫然日本美術品也且其所陳列者井井有章吾人近以中法大學之關係旅居里昻者巳二百餘人負笈此邦自分猶有宣傳中國文化之責微佛君之言尙應自奮自勵以期盡責矧復有彼之激勵乎惟是同人旅居域外且身爲學生能力尤爲薄弱用是擬具下列辦法敬求邦人君子玉成此舉物品不拘今古凡有美術上之價値者均在徵集之列光復國華藉雪前恥云云（甲）徵集之物品種類槪列如下字畫（眞蹟及影印及時人作品）剌繡影印古版書籍雕刻牙骨竹木磁器漆器景泰藍宜興陶器竹木製小美術品金石器皿綢緞風景片銅器人物像古玩（乙）徵集各物均請贈者附以簡單說明俾便譯成法文如有詳細說明尤所歡迎（丙）如有只願陳列　覽不願捐贈博物館之物品亦請聲明當於展覽後原件保險寄回本人 
[益和裕記莊致衆和社函]  
　　爲拒絶輕質銀轉幣事本埠福建路益和裕記莊昨致法租界烟兌業衆和社函云逕啓者此次拒絶輕質銀轉幣由小莊致函錢業公會申請整頓業經公會交市場委員會召集元亨利貞各同行討論議决嗣後凡有低質銀角來滬一律拒絶云云巳登諸前報茲悉貴社致函錢業公會詢問辦法但貴社旣熱心在先尙望聯合英美租界烟兌同業竭力整頓於後必使輕質　銅轉幣絶跡於市而後巳至於同行方面巳由小莊擔任調查報告之責務希貴社從公辦理是所至盼 
 
 

Page 14

 
 
第一萬七千八百三十號;中華民國十一年 西曆一千九百二十二年十月十二號
星期四 * *[贛商會反對聯合會移京舉行]  
　　商會聯合會總事務所接九江總商會代電云上海中華全國商會聯合會總事務所鑒前月二十九日接准有宥兩代電敬悉各省參與關稅研究會議代表議將本届輪漢常會移京舉行一案查關於稅務徵新廢舊事固重大但京漢交通甚便凡京代表所提議經過情形實不難彙由漢會再加討論期臻完善移京召集之說敝會頗不謂然現敝會决定届期仍推代表赴漢與會謹復九江總商會江印 
　　又接南昌總商會復函云逕復者頃准大函以准赴京各代表電請將商聯會本届常會改移在京舉行等因又附示鄂省事務所宥電各節具悉一是查第四届大會常會經公議决在漢舉行業有成案茲竟擬變更原議移在北京敝會未便贊同特此函復仍希查照原案辦理爲要 
　　以接商會聯合會贛事務所函云逕復者接有宥兩電稱關稅研究會代表張維鏞等以北京一等電通告各省主將本届大會移京舉行總事務所無權取决特通知各省徵集意見云云敝所當卽公同討論僉以本届常會早經鄂事務所依照議案定期通告召集自未便專爲裁釐加稅一案變更開會地點自應一致主張仍在漢口舉行以符原案相應函復卽煩查照中華全國商會聯合會總事務所贛省事務所幹事龔士材盧芳羅人驥 
[聶宋函辭赴漢代表]  
　　湯節之將與葉馮同行此次全國商會聯合會在漢口舉行第四届常會每省照章由省事務所集全省商會函選代表十五人赴會出席蘇省此次函選之十五人中上海總商會得聶雲台宋漢章湯節之三君茲聞聶宋二君皆因滬務甚忙不克赴漢均己函辭湯君前曾函致總商會詢赴漢日期並有旣承推選何敢言辭等語該商會卽復以聶宋二君早己函辭起程日期可與本會所推之葉惠鈞馮少山二代表接洽同行云 
[陳列所請張軼歐爲品評會長]  
　　本埠商品陳列所自第二次展覽會開幕後即依據定章籌備開品評會聞該所現擬請實業所長張軼歐君爲審查長該所所長田時霖君業於前日親携聘函赴寗訪張所長而懇矣原函錄後敬啓者本所第二次展覽會（專門蠶繭絲綢）開幕至今己閱一週現照會章第八條之規定應於會期内開會品評分等給奬惟事關奬進至爲綦要非有資望允孚之彦秉公主持不足以　衆望而昭平允素仰先生總綰實業學富名商而於本所之進行尤蒙關注用敢不揣冒昧謹敦請鈞座爲本届品評會長并懇遴派專員蒞會鑒定以資激勸想我公勸導工商不遺餘力定荷俞允也臨頴無任待命之至 
[國是會議函送章太炎演說稿]  
國是會議昨與各省區與會圑體函照錄如下『逕啓者本會議於上月十日聞憲法講演會時除由本會書記孫籌成君當塲紀錄外通信社亦派人到會次日滬上各報登載章太炎先生之演說稿係通信社所發倉猝筆錄錯誤殊多雖由太炎先生去函更正仍恐閱者未週故將本會書記孫籌成君是日所紀之稿修正後巾孫君面交章先生核潤己蒙同意特再錄呈尙祈鑒察原文如下閱之可明天壇憲草之謬點及本會所訂聯省制憲法甲乙兩種之宗旨矣』 
　　欲述天壇憲草之不適國情常先述臨時約法蓋國會制憲之權係約法所賦予約法第二條謂中華民國之主權屬於國民全體第五十四條謂中華民國之憲法由國會制定夫所謂主權者孰有過於制憲之權旣云主權屬於國民全體何以制憲之權獨賦予國會自相矛盾斷難並存故依其第二條之規定即可推翻其第五十四條國是會議本此意旨而擬國憲並非破壞約法鄙人以爲退一步言即使國會制憲亦應由全體人民通過後乃能公布如湖南省憲之用總投票法則亦可稍減流弊天壇憲草主集權本會所擬之憲草則主聯省自治蓋我國主地如是之大環　國中刻下尙有統治全國之人材否君主時代漢高明太稱雄一世尙能駕馭羣雄及乎民國袁氏素稱桀驚尙不能統一中國黎馮諸公才更不若矣通計民國十年以來借集權之名濫借外債販　主權練兵殺人袁氏開其端而馮徐承其業中央政府一變而爲賣國機關有之不如其無然因代表全國之關係又不能廢此政府名稱不得巳乃有聯省自治之主張以冀限制其賣國之權天壇憲草未有地方制或謂加入地方制即可適用不知前主集權後定自治方枘圓　安能相容故本會非特反對天壇二讀之憲草并且反對其勉强補苴之地方制反對者乃謂聯省爲割據且云我國素主統一不可以整爲碎不知聯省制權限分明各行其事兩無妨碍較之目前名爲統一各省覇佔擅扣國稅者得益多矣或謂外國先有邦後集成國行聯邦制則順我國歷史實先有國而後分省故行聯省制爲不順不知以二千年之歷史論誠先有國而後分州·分道·分省以目前中華民國之歷史論實先有省而後有國蓋自武昌起義南北響應計宣告獨立者十有五省省皆自主非受武昌命令亦未嘗以武昌爲中央政府當時固只有省未有國也及各省分派代表組織臨時政府而後國家之形可見是民國之歷史以省集成爲國甚明袁氏得志雖欲滅其形跡而終有不可掩者元年之參議院及後之參衆兩院參議院議員皆由各省省議會選出是明認各省皆有主權矣今所欲定者乃中華民國之憲法非貫徹二千年之中國憲法則自當據中華民國之歷史爲本其遠者不必論也（未完） 
　　上海女子參政協進會籌備委員開會攝影 
[僑日華工被拒歸國之日多]  
　　日本政府對於華工人境取締甚嚴限定須無疾病．及帶現洋四十元以上者方許登陸否則便以違反人境條例爲詞一律禁阻上岸立時逐回本國原籍此例實行以後邇來一星期中由滬赴日之華工或因未能備帶四十元之現欵或因醫士檢騐之結果紛紛被日政府逐回中國者共約七八十名而己在東洋之傘商及石工同時被驅歸國者亦有數十名如（一）博愛丸昨日來申計被退回之温州傘商有劉德峯林有福蔡岩明等十二名今皆送至南市悅來棧另有在日傘商孫德盛葉有楷等八名山神户還温州靑田原籍又有從門同冰寳町二丁目逐還之陳發喜朱銘奎潘廷法等十餘名亦皆還温（二）近江丸歸國之石工係從東京三德島驅歸計有陳瑞平朱鳳和等數名（三）從筑後丸輪退回之温州傘商計陳雲軒吳德貴林欽等十三名（四）山城丸來申計退冋者有　扎　潘銀卿周日得周慶槐林銀良等三十二名現悉在小東門合順興悅來等棧聞熊野丸八幡丸等來滬尙有歸國之華工云 
 [P航業消息紀要> 
　　邇日西貢米之輸入上海者均從東洋轉來計由日郵社之近江丸載來者爲一萬三千包山城丸載來者四千包門司丸載來者三千九百包此四日中共到二萬九百包 
　　日郵社之山城丸從該國載來醫學機器三十九箱又放射器一百五十六箱各種醫藥四十一件洋布三百件東白糖一萬零四百三十三包時計六十三箱洋紗二百件漂粉九百件又博愛丸來貨爲洋布三百四十七件白糖六千一百八十九包陶器五十八件顔料一百桶東洋酒七十件紙錫二百零九箱 
　　此次横濱丸輪從美國西雅圖載來木頭八千六百七十五根麥粉四萬包洋紗四百二十五件札鐵一千六百九十七件靑鉛一千一百五十四件 
　　法郵船盎奇司號十號六時由神户駛還明日七點鐘可到上海船泊黄浦盋碼頭十四號還法出口以絲茶爲多又包島斯號由馬賽開來船内有上月八號前之法國郵件今日可從海防駛過將於十七日進口又有貨輪名船主杜里氏者昨日來電云十號三時己在西貢駛出二十六日可至上海其到申時將有大宗西貢米之載滬云 
　　怡泰洋行之格林厦門號本日返歐洲上海出口貨爲二千噸以茶葉爲大宗此輪兼赴法國云 
　　怡和洋行之新長江輪平和號本定昨日由宜昌返申本日開始航行長江班詎昨竟未到故船期因而延緩其原因爲揚子江上流水線商輪巳不易駛行故由滬赴宜十一天不及往返今年該路水涸比去歲爲早與航輪上關係至大云 
　　昌興公司之澳大利亞皇后號輪垷據該總行來電半途損機一時不易修好故巳派輪拖歸温哥武修理必俟竣工後方能開出故尙無來滬期 
[職業女子聯修會常會記]  
　　日前職業女子聯修會假座崑山路女靑年會開會到會者三十餘人首由主席報告過去之成績及將來之希望次主席發問上次常會提議加入女權運動會事未付表决究竟應否加入請會員發表意見范玉榮女士起立略謂鄙人初次到會對於會務殊未熟悉惟鄙意女權運動會宗旨遠大所要求各件尤爲吾女界人人所必爭鄙人贊成吾會加入袁寳珠女士附議會員大致贊成通過當卽推定邊境宏·張志學二女士爲出席代表次程婉珍女士提議發起星期休業運動略謂凡人勞動竟日必須有休息娱樂之時故六日工作一日休息辦法甚好初非專具宗敎性質爲禮拜起見也而吾國工商界大都不注意及此致使辦事人員終年辛勤不得休息殊非恤工勸業之道吾會中應否發起星期休業運動爲各界創會員全體贊成通過惟以茲事範圍廣大進行手續甚繁而時間巳晚不及詳加討論俟下次常會再議次主席發問際此秋高氣爽風日晴和之時吾會員應否有旅行之舉以增興趣而聯感情衆意贊成遂議决於本月二十八號下午旅行南翔議畢巳六時半因卽散會 
[女靑年會募捐隊員叙餐會紀]  
　　昨日午後十二時半至二時半女靑年會募捐隊員在荊州路三十七號女子體育師範學校開叙餐會到者有中西女子八十餘人由梅華銓夫人主席報告開會宗旨次請上海女靑年會會長胡周淑安女士演說略謂今日能與諸位共叙一堂足徵諸位願爲本國女界犧牲光陰且對於女靑年會所做之事業表同情故肯爲之募捐云云後請范玉榮女士英文演說女士以會務經過情形一一報告又澳洲倪諳樂女士演說其演詞大致與范女士所演者相同末由戴女士潘　娟女士宣告募捐方法聞募捐共分十五隊西六中九中隊以船名名之如南京北京江天九江寗紹武昌大通四川安慶等其中安慶隊爲歐美女子同　會之會員所組織此次徵求目的爲一萬六千元其中三千元爲捐與中華衛生敎育會者云 
[閩學生案今日宣判]  
　　福建謝翔高被人暗殺案内牽涉之學生陳　瑞曾由上海地方審檢廳公開辯論終結聽候宣布判决在案茲悉此案該廳定於本月十二號（今日）宣判昨巳飭警通知該被告陳國瑞着届時到廳候示云 
[金銀業罷工後之昨聞]  
　　中國通訊社云金銀業工人自罷工風潮發生後業巳六日矣前日南京路商界聯合會致函銀樓公所及工人俱樂部願出任調停訂期於昨晚八時在該會先行召集大同行各銀樓店主徵求意見後再行通知工人俱樂部推派代表擇定地點開正式之談判以期雙方讓步早日解决而新同行方面本來巳允單獨讓步解决奈近聞大同行方面有接近和解之消息故其態度亦在觀望之中若商聯會出任調停大同行如能在此一二日内解决則新同行當援大同行例决無别項問題故工人方面近兩日來態度頗爲沉默亦無别種舉動靜待調人之回復後再定進止但俱樂部近日接到南京南通·蘇州·無錫·等處函件每日不下十餘起其中語詞大致謂勸各工人須誓死力爭堅持到底願爲後援等語而寗波方面亦派代表來滬接洽云又聞各銀樓之套色工頭連日亦紛紛向該俱樂部要求請其轉達各店主提出加資條件而該俱樂部以爲套色（即做顔色）工作向是包工之一種當此次風潮發軔之初提出要求條件八條中本有革除包工之條以爲未便另行提出况套色工作與首飾工作大相區别内容又不得知請爲各自直接向店主提出該俱樂部祇允爲從旁援助 
[合併兩總會推定委員]  
　　各路商總聯合會前晚八時在四馬路新會所開會到者有浙江路·四馬路·等二十三會代表趙南公主席討論合併兩總會推選委員問題陳廣海·陳家寳·等均有發表討論結果一致贊成當場推定周伯堯·趙南公·張振遠·孫鏡湖·陳國樑·五人爲委員由文牘處函告牯嶺路總聯會查照定期磋商云 
[盛竹書之兩宣言書]  
　　盛竹書與興業銀行全體同事臨别宣言書云啓者交通銀行滬經理一席自錢新之君當選該行總管理處協理後該行總管理處總理張嗇老協理錢新之君及董事諸君要求我行董事長曁諸董事允許鄙人承乏交通滬經理之職我行董事長贊諸董事因鄙人與我行關係深切並念鄙人年逾花甲在我行辛勞多年現在我行根基己固正可從容坐鎭藉圖安逸是以不允交通總協理及董事諸君之請而交通方而函電紛馳情意非常懇摰鄙人雖屬老朽而素性尙義凡事關大局又切交誼力所能逮無不勇爲故對交行一爲國家金融計二爲嗇老新之諸君友誼計旣迭次殷殷相囑似未便峻詞拒絶但鄙人對於我行有十二年之心血對於諸董事亦有十餘載之感情且與諸同事相處有年尤屬意投氣合何忍半途分袂因此天人交戰兩月於茲嗣因交行滬經理一席對外己表示鄙人擔任其總協理曁全體董事又復電致揆抑二公堅請相讓一面電致鄙人促速就職我行董會一再會議始因我行關係太重不容鄙人脫離繼念金融大局同　交誼於是勉徇交行之請鄙人初聞之下對於我行十餘年之經營十餘年之交誼情之所寄不無依依然董事諸公旣以大局爲前提鄙人何敢以老朽自棄好在兩行同處一方仍可朝夕相從如有垂訽亦可隨時獻替况鄙人此次就職交行對於我行形式雖然脫離精神仍屬貫注至在交行接事以後凡我行全行同事决不携帶一人致令我行業務上有所窒礙鄙人在行服務垂十餘載對於同事取舍悉秉大公待過無分軒輊即使直接有鄉誼關係間接有姻親關係然亦因事用人並非因人成事凡有關係同事祗要克盡厥職亦無庸因鄙人離行有所恐懼所希望者諸同事對於本行業務要比鄙人在行益覺奮勉對於鄙人感情要比鄙人在行尤加親密此則鄙人所罄香禱祝者也十年聚首一旦分離未勉有情誰能遣此亦惟留贈數言藉表衷誠並足以誌鴻雪云爾盛炳紀竹書氏手啓 
　　盛竹書就職交通滬行經理對全體同人宣言云啓者鄙人承本行總協理贊董事諸公推愛以　行經理之職相委託鄙人自問老朽曷克勝任兼以對於興行關係太深又難驟離是以一再固辭嗣因總協理曁董事諸公一面向興行董會堅請相讓　　鄙人要求允諾函電紛馳情意懇摰鄙人爲金融人局計爲各方交誼計祗得勉力　任來就斯職然鄙人自問生平足以自信並得見信於人者别無他長惟無黨見無私心而巳在興行由漢而滬十有餘載對於同事取舍悉秉大公待遇無分畛域爲事謀人不爲人謀事材如可用雖秦越何異一家客果無能即子第豈容尸位若論辦事毫無成見凡屬同事如有獻替祗求有益於公無不虚心採納蓋一人之心思耳目能有幾何全賴廣益集思藉作他山之助興行成績之優美信用之昭著亦全仗諸同事羣策羣力和衷翊贊得以玉成之耳非鄙人一手一足之勞所克臻此况本行係中央銀行範圍較廣事務又繁幸承乏錢經埋之後得以蕭規曹隨且有王胡黄三副理及全體同人之贊助辦事或不至竭　然自維年逾花甲精力就衰思慮恐有未周見聞或有不及汲深綆短時切戰兢惟望諸同事同心協力隨時匡襄俾鄙人得以悉心規畫從容舉措庶不負總協理曁董事諸公殷殷羅致之意鄙人幸甚本行幸甚盛炳紀竹書氏手啓 
[司法會議議案通過後之近訊]  
　　全國司法會議各省法圑代表除杭縣公會代表許壬留滬會同蘇滬各法圑代表整理歷次大會通過之各議案外其餘如北京長沙聞封鄞縣金華夏口濱江厦門福山懹寗保定淮陰南京等各處代表己先後陸續至該會辭行返里惟蘇·滬·杭·三處代表日來將前日整理會提出之重要案十七件從事修正一俟完畢該會另雇書記二員將各議案繕具淸摺申送政府以期達得美滿之目的 
[送生梨夾送炸彈續訊]  
　　法租界白爾路新民里二號門牌李徵五寓所被人僞稱送禮置炸彈於生梨藍内業由李姓報捕請究等情巳誌本報茲悉此事未發生之前曾有人冒稱民黨機關名義迭次致函李君約在法租界八仙橋附近之某客棧内接洽李君明知恐嚇置之不答以致復假送禮爲由行此恐嚇手段現捕房己通令各探捕上緊跴緝務獲解究云 
[友華銀行滙市報告]  
　　昨日友華銀行滙市報告云十日倫敦大條銀價近期三十五便士一二五遠期三十五便士紐約銀價六角九分一二五倫敦紐約間滙價爲四元四角二分六二五今晨此間各國掛牌滙價英鎊縮至三先令五便士美金七十五元五角日金漲至六十二兩七錢五分其餘亦隨之俱有上落開盤時市况穩定其後漸平至收盤己見軟晨間英鎊售開價十月十一月十二月份三先令五便士二五美金售聞價七十六元二角五分本日俱有大宗成交惟以投機家購進甚踴銀行售價時縮至收盤時英磅售開價縮爲三先令五便士一二五美金售開價七十六元日金售開價十月十一月份六十三兩五錢購進價六十三兩二錢五分今日滙票成交甚少大約因銀行不願以優價售出之故銀行購買滙票定價英鎊三先令六便士美金七十七元五角佛郎一千零四十枚前數日中國及歐陸均有銀在倫敦售出印度購進昨日倫敦收盤時市况不定紐約未有成交 
　　尙有本埠新聞等轉入後頁 
雜評二 
[粤借欵（訥）]  
　　今日京滬人士之反對粤借欵反對其以礦産抵押也然據外人所宣布之粤借欵合同其借欵爲貨幣借欵擔保品爲烟酒稅不足則另求財源似確無以礦抵押之明文惟該借欵實有令人可以指摘之點在也其一以法律言不交議會通過而出以秘密進行是其蔑視議會正與北京之當局同其二以事實言合同第十條廣東銀行置外國人監督一名造幣廠置外國技師一名以爲監督是不啻廣東之財政與外人共管其喪失權利亦正與北京當局之借債同夫陳炯明屢以違法喪權濫借外債責北京政府奈何亦躬自蹈之耶然則南北眞一邱之貉耳財政公開之口頭禪人誰信之 
 
 

Page 15

 
 
第一萬七千八百三十號;中華民國十一年 西曆一千九百二十二年十月十二號
星期四 * *本埠新聞二 
[上海商業市况彙錄]  
　　金融銀幣昨日午前收盤價七錢二分二釐二五較星期一（九日）上午價大二五因有花旗銀行買進現洋五萬元價七錢二分二釐二五麥加利銀行買進四十萬元價七錢二分二釐二五至七錢二分二釐一二五午後銀幣收盤又大一二五因有滙豐分行買進現　洋十五萬元價七錢二分二釐七五所致 
　　銀拆上午價九分下午回小二分較上日大二分滙豐銀行收欵四萬兩道勝麥加利東方花旗等各銀行四十萬兩 
　　昨日中國銀行裝杭州大條二百條又去南通洋三萬元交通銀行亦去洋十萬元又南京來洋五萬元正金銀行向滙豐銀行買進大條一百條中國銀行亦進一百條滙豐銀行烊云大條六十四條國慶上日所烊之大條一百七十八條熔見實紋十八萬兩各銀行進出尙多有住友銀行出倉銀五萬兩進倉洋一萬元麥加利銀行進倉洋二十萬元正金銀行出倉洋三萬元道勝銀行進倉銀十五萬兩華比銀行出倉洋五萬元各錢莊多有銀十萬兩少存洋二十五萬元交通銀行進倉洋五萬元云 
　　昨晚止各銀行共存現銀四千一百零六萬兩現洋四千零八十五萬元大條二千三百四十九條 
[公債票]  
　　昨（十一日）各種公債市况趨勢平疲金融公債千元票（現貨　息）開盤四十九元四角收盤跌小二角五分結果較前日縮去五角五分十月期除息交易不多價格平穩開盤四十九元收盤雖好起五分較前日市價跌去四角五分十一月期同降三角五分收盤價四十八元五角整六現貨受主尚不岑寂收盤價三十九元一角五分計跌去　角五分期貨買户淸靜致十月期跌去半元收盤價三十八元六角半十一月期收盤三十八元八角計减去四角五分七年長期初甚平定收盤市况滯疲價爲三十四元較前日亦跌小四角償還短債八釐債券因受主衆多價見漲高商收盤價二十三元八角五分較前日遞增三角綜觀昨日各票市况大都因交易稀少人心平疲是以價格不振云 
[國内滙兌]  
　　昨（十一日）各幣來電價各略有上落計京津銀滙各跌一兩五錢洋滙並無增减北京公　爲一千零四十四兩半銀元爲一千零一元天津行化爲一千零五十二兩五錢銀元仍與申洋相同烟台烟估暴跌五兩七錢五分計一千零四十一兩七錢五分銀元仍爲一千零三元漢口洋例遞高五錢計一千零二十九兩二錢五分銀元亦漲一元爲一千零五元九江南昌銀元各漲半元同爲一千零四元半廈門銀元漲商二元爲一千零十二元以外如宜昌宜平仍爲一千零三十二元銀元爲一千零二十元蕪湖淸江海門銀元各爲一千零四元安慶蘭谿銀元同爲一千零四元半蚌埠徐州温州銀元各爲一千零五元南京蘇州鎭江揚州無錫常州常熟等銀元同爲一千零一元半宜興銀元寫一千零二元南通銀元爲一千零二元半杭州寗波嘉興湖州紹興餘姚等銀元同一千零三元廈門銀元爲一千零八元奉天一千零十元哈爾濱銀元爲一千零十二元重慶九七平銀爲九百九十兩萬縣九七平銀爲九百九十五兩銀元同爲一千元成都九七平銀爲一千零二十五兩銀元爲一千零二十元各無升降云 
[外幣]  
　　昨（十一日）各種外幣交易活動惟羅卜各票依然沉寂故價趨疲落一千元新票買二兩三錢較星期一市價跌小一錢二百五十元票同降一錢買價爲九錢五百元老票賣出價縮小三錢爲六兩五錢買價反好起二錢爲六兩五元至二十五元票亦低五錢買六兩德票遞加一角買三元坡票漲二釐買九角一分半港票高一釐買一元零二分六釐荷票買八角七分四釐計漲高三釐英票增四分買八元零二分美票同漲一分買一元八角零五釐法票仍買一角四分四釐荷票買六角七分半並無上蒂云 
[金市與匯價]  
　　昨係星期三大條銀價近遠期又縮零六二五標金毛盤並不見漲仍係三百零九兩三錢嗣因先令揭出亦縮二五美滙小七五東滙大二五法滙大五法郎印滙小一羅比七五荷滙小兩盾新滙大二五此外各價未有更變金價爲一百零九兩四五錢最小價三百零八兩六錢原因十一月份先令有三先令五辦士三一二五可結之故其後市而　見軟弱先令銀行結出十一月份價　三先令五辦士二五至三先令五辦士一八七五買價三先令五辦士三一二五至三先令五辦士二五東滙銀行賣出六三三七五至六三五買進價六錢三分一二五至六錢三分二五美滙銀行結出七十六元一角二分半買價七十六元三角七分半而期金買者亦漸踴躍其時先令祗三先令五辦士一二五可結所以十一月份標金最高漲到三百　兩零四錢收盤烚赤成交約共五平價三百十　兩五錢惟十二時許非三百十八兩五錢不可午後標金開盤爲三百十兩零三錢最高價三百十兩零九錢先令暗盤交易由安達賣出十二月份先令數千鎊價三先令五辦士一二五惟人心稍平致又冋至三百十兩零二錢收盤爲三百十兩零四錢比前日價每條又漲八錢據業中人報告金價尙看續漲云 
[紗花]  
　　昨日星期三大阪三品紗價比較九日電上午好起三四元下午收盤又冋小三四元統扯無甚上落美棉電報現期遠期均小十五　磅　印度　買花電報朋搿而白洛處皆不動奥浮辣小去一羅比交易所標準紗布標準跌去一兩三四錢取引所標準跌　六七錢市上客帮現本紗　價較國慶前一日小去五錢至一兩不　　　　小去兩餘印紗未有售開川帮購進二十支五福二 
十支三星二十支牧羊等扯價一百四十兩又紅福價一百四十四兩五錢又三羊價一百四十七兩電車價一百三十七兩十支金鷄價一百十四兩又繼綎債一百十八兩又人鐘價一百十五兩五錢又如意價一百二十二兩各牌共計一千敷百包皆現出天津漢口靑島廣東江西蕪湖野鷄等帮仍僅零星花色交易而無躉數共買木紗三四百包日紗五百餘包公會小包交易寥寥成交二三十包同昌紗廠開出二十支電車一百七十五包價一百三十七兩期一個月出淸無錫振新駐滬辦事處開出十六支球鶴小包一千五百包價一百二十六兩凈盤又十四支圑鶴小包一千包價一百二十三兩期皆一個月出淸别廠未有開出市面本過節之後應見起色惟以閩省又告警南方客帮又見停頓云 
　　昨日美印棉來電均小大豐紗廠買進南市花行西十一十二月送廠本花一千擔價二十七兩東華買南市花行本花一千擔期同上價二十七兩五錢三井買恒昌祥期同上通州花一千五百包價二十七錢五分大豐買德盛西十二正月送廠漢口花三千包價二十六兩五錢大中華買濱華現貨陜西花一百包價二十九兩七錢五分 
[呢絨]  
　　昨日星期三呢絨市况頗有起色據公會傳出消息本客己經交割者共有十七八件之多買進者以北帮居多長江帮次之各貨價格深包及厚貨又漲一二分不等淺色甚滯東貨如冲元直貢呢冲莊嗶嘰棉法絨棉絨毯等去胃俱形活動惟市盤仍未看高云 
[呌莊]  
　　　昨日星期三爲輪値怡和洋行拍賣羽綢嗶嘰羽毛羽綾泰西緞洋標漂布原布市布等疋頭之期計排列一百二十五件五千五百八十四疋拍妥九十六件計四千一百九十八疋比較上届多拍九件計一百二十五疋未拍者二十九件計一千三百八十六疋所拍之貨仍以本街各莊及北帮甬江等帮買進略多市價尙好呢絨嗶嘰應時之品尤見起色云 
[吉祥弄越貨傷人案三紀]  
　　滬南商家商榷善後辦法南市十六舖同茂藥材行棧司穆銀　於本月九日上午携洋二千元送至南吉祥弄元裕莊即在弄内被匪揮刀刺傷腿際乘隙將洋銀如數携之而逸案發後經該管第一區警察署王金山署長騐明該司傷痕飭該行執事徐姓帶回醫治並令自行調查外　日密派巡官長警加意偵查迄逾兩日尙無端倪常將是案詳細情形據情巾詳淞滬警察廳長備查並請撥派偵緝隊士協助偵緝在案茲聞該失主亦己具呈警廳業奉徐廳長通傳所屬各區署所隊一體緝拿是案逸匪務獲解究 
　　滬南各業商家近因吉祥弄發生搶刦洋銀案後大起恐慌因各業商正値收賬携欵往返以及莊家早夜送洋進出道途不無危險當此秋冬寒逼　匪更易竊發自應預籌防備之法以杜後患業己公同商榷具函上海縣商會請即轉呈官廳設法加防嚴緝盜匪並預籌維護商業保全安寗方法云 
[沙船在寗波洋面遇盜]  
　　搜刧現洋並據人勒贖 
南市公記號之邢長源號沙船此次由中裝載布疋開往福建於本月十二日出口十七日駛至寗波洋面忽遇紅頭盜船兩艘上有盜黨二十餘人攔住去路邢船船夥亦有二十人見盜船攔阻上前抵抗盜黨即將大刀鐵棍毆打船夥毆傷六七人各船夥不敢再抗任其上船至各艙搜抄刦去現洋一百六十餘元並將耆民丁金濤擄去臨去時向帮卸云備洋二千元即來贖回云故昨日帮卸趕至上海報告公記號即派友俞連生等二人會同乘輪前往設法將耆民丁金濤贖回云 
[續誌丹桂第一台門前之命案]  
　　福州路（即四馬路）丹桂第一台戲館伶人麒麟童之包車夫李仲川於八號夜半將　甲之包車夫楊阿四毆跌於地磕破腦壳身死業己騐明尸體棺殮楊押候訊究己誌本報昨晨捕房傳同尸親沈阿二·證人俞阿甫將李解送公廨首巾六百六十二號八百零九號兩巡捕上堂禀明當時係因車輛彼此相　起釁而證人俞阿甫亦稱其時伊亦停車於該處見李之車輛擴及楊之車輛楊向詰問李則出口辱駡繼復行凶將楊推倒跌傷身死是實經陸襄讞得供商之英米副領事判李仲川還押候捕房正式起訴訊辦 
[汽車撞傷小學生案己起訴]  
　　聯合通信社云上月二十二日上午九時汽車夫王子文開駛汽車在小西門蓬萊路撞傷小學生王綿善楊念祖二人一案昨經地方檢察廳檢察官許步雲向審廳提起公訴原文如下一被告王子文『告發人王維祺徐延慶』有列被告人等爲傷害俱發及損壤一案本廳認爲應行提起公訴並詳開各項列左（一）犯罪事實』緣被告人王子文與八仙橋瑞興汽車公司汽車夫俞榮甫素相認識於本年九月二十三日上午七時左右俞榮甫將該　司第六千七百一十四號汽車停在上海縣署門前因事他適被告人將其汽車駛去周行至小西門蓬萊路地方遇王綿善與楊念祺共乘徐延慶之黄包車上學校讀　在前行走將徐延慶之車前木手撞斷將王綿善之頭部碰傷楊念祖之右手小指及兩膝蓋亦受有傷　由警解送到廳業經先後騐明無異　傳被告人係學習開汽車之人尙未畢　手續未孄乘俞榮甫之車停在縣公署前遽行開駛竟致　壞一車傷害二人雖非有意不得謂非過失惟查王綿善之傷痕頗重斷非三十日以内所能痊愈即以廢疾論本案事實己臻明瞭應付公判（二）『所犯法條』據右論斷被告人王子文傷害王綿善之所爲係犯刑律第三百二十四條第二欵之罪傷害楊念祖之所爲係犯同律同條第三欵之罪損壞徐延慶黄包車之所爲係犯刑律第四百零六條第一欵之罪特附意見如右相應送　同級審判廳提起公訴並將附帶私　 
[汽車撞傷男孩斃命]  
　　汽車夫羅元淸於本月五號在北四川路開駛汽車司機不愼撞倒宋土生之十四歲子宋阿毛受傷當經一千三百零五號巡街捕查見將傷孩車送醫院因傷重醫治無效延至前日斃命由院通知捕房將尸舁送騐尸所於昨午刻報請公共公廨　　與英領米君蒞所檢騐之下升座公位捕房傳同尸屬將肇禍之汽車夫羅元淸帶案訊供一過官以檢騐得宋阿毛委係生前在途奔跑被汽車撞倒碾傷身死判令尸屬具給領尸棺殮着車主酌量撫卹 
[華洋義振會爲浙省乞振通電]  
銜略天不厭禍浙省又告大災計自人秋以來颶風霪雨兼旬累日加以由洪暴發河海潮流同時並漲凡依山之縣及低窪之區漂没用廬牲畜冲壞堤塘橋梁毁塌房屋沙　田畝比處皆是淹斃人口數萬災區幾及全省據調脊報告災民之無衣無食無住處者共有五六百萬人九月間又復霪雨不休浙東西又告第四次來災省垣低窪　己成澤國墻坍屋倒壓斃人口僂指難數實百年未有之奇變現雖聯合杭州寗紹兩請洋義振會分區設法振撫無如災廣區深時長欵絀轉瞬冬春施振以及工振非有鉅資萬難救濟敝會前辦北五省災振山南方捐去欵項不下兩千餘萬所苦災害連　捐輪巳窮心力己絀前救人者轉求人救常斯數百萬哀鴻　將垂斃事機急迫豈忍坐視久仰救災恤鄰素抱宏願此次浙省重遭慘刦定蒙一視同仁敢乞大發慈悲迅賜慨解仁囊並懇設法竭力　募源源接濟先死肉骨功德無量謹代數百萬災民九頓首請命佇　賜復上海華洋義振會眞 
[養性女校校董會紀]  
　　派克路養性女學校爲校中經費問題於日前下午六時開校董會議除高恩洪陳式之李浩泉諸君不到外謝强公竺一林胡鳳亭陳世俊王祺等均列席又杜子輝君由夫人代表到會首由該校敎務長陳組威女士代表校長發言報告一切並宣佈預算畢即由各該校董　提議議决經費不敷巾各校董盡力分任或捐募或自認嗣後陳女士嚴發募捐册并議决未到會者附捐册函知八時茶點散會 
[工商友誼會成立紀念紀]  
　　上海工商友誼會日前爲第三週紀念在金隆街會所舉行成立紀念大會並祝國慶紀念是日到會會友約百餘人並有外埠會友多人及各埠工商友誼會分會會友各埠駐地通信代表等開會後先由該會主任童理璋報告三載以來對於工商界服務之成績大致謂本會之設立以聯絡工商界本身之感情並冀化除僱主與工友之隔閡又謂本愛人即是助人助人即是助己之志努力爲社會除惡揚善此即本會共抱之目的也次各會友發表意見以及對於會務進行方略之計畫次攺選職員因時間短促遂改期再行選舉最後各分贈夥友報一册是晚七時許均加入提燈游行各人均手執白旗上書［工商互助］［慶祝共和］［民國萬歲］［慶督裁兵］［化兵爲工］［打破軍閥］［化除武力］［博愛互助］［自由平等］等等字樣畫興始散 
[馬良日昨抵滬]  
　　馬子貞氏日昨抵滬聞爲提倡武術敎育　字救濟直魯災民起見將租一宅移眷來滬寄居現正察看所印書字云 
 
 

Page 16

 
 
第一萬七千八百三十號;中華民國十一年 西曆一千九百二十二年十月十二號
星期四 * *[梅蘭芳赴港過滬]  
　　梅蘭芳此次應香港劇界之聘業於昨晨乘津浦鐵路車到滬日内即　趁輪赴港聞與梅氏同行者有姜妙香·姚玉芙·郭伸衡·朱桂芳·及其他演員共八十餘人云 
[組織中之影戲園]  
　　太埠影戲事業年來甚見發達茲又有滬江大戲園之建設發起者爲周夢賢喬崧程元昌程亨昌周啓邠等五人資本定集上海通用銀元洋五萬元分爲五百股每股一百元先由發起人認定四分之一其餘則分任招集該院地址己在海寗路廿肅路口租得隙地一方自建新式洋房内容座位樓上下共計一千五百位預計將來各每日夜平均得售一千座位每座以三角五分計算則每天可得三百元之票資每月爲九千元開消費每月至多四千元故每月之純利益可得五千元以之認購者頗爲踴躍云 
[三誌化緣和尙自砍左臂]  
　　前日往小工李榮桂家化緣不遂自用斧砍落左臂之和尙傳蓮經捕送入同仁醫院後昨日捕頭恐該僧復有意列發生特派捕將僧提人工部局犯人病房另派捕看守云 
[閘北兩處草屋被火紀]  
　　前晚九時閘北長安路藥水廠舊址某木作塲内忽然火起該處多客民所蓋之草屋霎時四面皆着火交燭天由各段救火會到塲拆斷火路始得撲滅計燬該作塲内木料外延燒草屋百餘所又前晚二句餘鐘鐵路北某姓草屋内亦遭火災共焚去四五十所由救火會救熄四區顔署長昨己派警查傳起火人到案押候訊究矣 
[凌虐糼女致斃三誌]  
　　住居閘北大統路安祥里紹興人　佩常之姘婦蔣氏凌虐八歲義女蔡定妹致死一案經地檢廳蒞騐各節兩誌本報茲悉該里鄰居昨巳繕具公呈投檢廳爲死者伸寃據云蔣氏虐待此女情形筆難盡述去年冬間腿骨被該婦拷傷歷久不愈身無棉衣足無鞋襪猶須操作勞工晝夜不息餓極時在途拾取山芋皮充飢近日不知因何被該婦從樓梯上推下跌傷頭部多處且患病己三日不食非但不容其安睡并不許其略坐八日早晨該氏在自來水龍頭上洗衣勒令此女站立身旁不准移動其時女病勢沉重搖搖欲倒遂爲四區探警目睹歸報顔署長此案始破請求檢察廳長注重人道將施夫婦按律嚴辦俾儆兇悍云云 
[下電車跌傷之男子]  
　　前日午後有一身穿灰色嗶嘰長衫·内　羽紗短衫·華絲葛　年約二十餘歲之男子乘坐某號電車至南京路因下車不愼仆地受傷當時由捕見而車送仁濟醫院醫治巳不能開口察其身畔藏有卡片上書安徽當塗縣吳肇南其衣襟上亦有吳肇南字樣迄仍閉口不言不識能無性命之憂否 
[勞勃生路縊斃男子之請驗]  
　　二十七保十三圖地保嚴蘭生昨午投上海地方檢察廳報稱曹家渡勞勃生路有陸姓墳墓樹上今晨發現一年約二三十歲之無名男子在彼自縊身死該屍身穿元色馬褂並無長衣下着細呢褲查無家屬爲此呈請相騐車檢察長據報後立委奠鄭察官沈檢騐員等車前往相騐 
[陳千斯領回被擄妹子]  
　　泗陽人陳千斯有妹現年十七歲前年陰曆五月二十八日被當地著匪孟廣珍架去嗣孟在江北又犯重案被官廳捕獲訊明槍斃近陳訪悉其妹當時係被孟匪擄掠來滬住居楊樹浦地方因稟由泗陽官廳備文派法警偕同到滬投請該管捕房加派包探張永成在平凉路二百九十六號門牌將妹查獲昨解公共公廨請爲發落陳氏供願隨伊兄回家遂由中西官判陳氏准交其兄陳千斯領回 
[帶烟土罰洋百元]  
　　沈才寳日前身藏烟土兩大包計値洋二百餘元行經法租界黄浦灘爲某號巡捕查見上前抄獲帶入捕房諭令交保昨日傳至法公廨請究先由捕頭上堂稟明前情並將烟土呈鑒詰之沈才寳供此項烟土實係父親在外埠托朋友帶來上海轉交民人實不知是烟土求察中西官判沈罰洋一百元充公烟土没收 
[保人頂替到案之科罰]  
　　陳功記及洋人茄皮登兩人前延巴和帮辦博勒律師代表投法公堂控盛根林不理抵押欠欵判盛交保再核詎盛保出後逃避不到諭令保人交保聽候改提被告到案再核在案昨又傳訊先由原告律師稱查被告保人楊樹康由王阿榮冒名頂替到案現由捕房查明可證應請堂上訊究尙有被告之父親盛信祺立據時由其擔保蓋戵日前檢察處派探偕同審判廳承發吏往傳被告盛信祺詎盛稱有願受貴公堂訊理請求提案訊追並請發封財産等語保人楊樹康稱商人前因有病故令王阿榮代到是實王阿榮供稱民人實受楊之愚到案頂替求宥中西讞員判以保人不應欺朦公堂着王阿榮罰洋二十元楊罰洋五十元充公外再着楊樹康交五百兩人銀並保出外聽候再核 
[馳馬通衢之肇禍]  
　　婦人黄孫氏家居大東門中華路　筋弄口前日下午出外泡水忽有住居石皮　三十四號之沈企問騎馬經過加鞭疾馳致該氏不及避讓遭馬足暢傷左腿等處當塲倒地由警到來將沈拘獲連同該氏并送一區三分署訊得案關傷害昨晨備文將兩造移送地檢廳由檢察官騐訊之下判該氏回去自醫沈押候核辦 
[販山芋船被刦案]  
　　阜寗人陳建友駕舟爲生此次偕妻彭氏裝運山芋五十餘擔來申求　卸罄後舟泊浦東十八間碼頭舊曆本月十七夜三時許忽來匪徒六人各執凶器一擁登舟聲言搜查違禁品物陳夫婦在睡夢中驚起欲思喊救遭若輩禁止聲張當被攫去現洋四十元鈔票洋五元銅元四十六千數百文及衣服等各匪得贓後登岸逃逸陳夫婦被搶後上前追拿當遭聲傷頭面後背等處事後經陳報告三區二分署請求查緝該署據元報後飭警分投查拿拘獲跡涉嫌疑之包松華張顯之二名解署當據包稱並不爲匪因日間由浦西過渡從十八間碼頭上岸其時碼頭上正在扛運山芋民人頣取山芋一只詎陳建友指民偷竊民不服與之冲突揪扭當時經人排解令民香燭邊炮服禮了事今竟指民爲盜等語奉諭備文於昨傳到陳建友陳彭氏夫婦連包松華張顯之等併送地檢廳訊辦下午由檢察官提　預審之下判包張二名收押原告退去聽候查明究竟再行核辦 
[盤店不讓罰五十元]  
　　俞文杰昨投法公堂控稱前由小東門陳賢良酒店主陳越屏將店盤與商人聞設計盤價洋一千二百餘元當由陳立有盤據簽字爲憑盤價如數付淸限於八月十五日交店不料届期被告忽然反悔向論非但不服反敢行兇故此扭案今將一切證據呈案請察請求訊究詰之陳越屏供認將店盤與原告因原告付與民人之期票日期未到故未讓出餘供支吾中西官判陳罰洋五十元充公限三天内交店 
[黄包車頭目具結開釋]  
　　飛星黄包車公司前月在公共公廨狀控經放車輛之孫仁和瞿金章朱新甫王萬興等在閘北煽動黄包車夫　明罷工一案延期至昨日午後繼續開審被告代表包仁律師到堂與原告律師互辯之下經張襄獻商之西班牙副領事魏君判被告等具結聞　以後不得犯事 
[公共公廨訊案彙錄]  
　　昨晨公共公廨民四庭由關觀員會同美　副領事訊理（一）婦人宋莊氏聲請分産案該氏欲將所擁十萬之資財分給與各女而該氏之贅婿陳菊墅延台維斯律師反對請陳人贅多年對於該氏形同母子應得所有財産結果查民國五年大理院判例第一千五百十六號規定無可立嗣所繼入宜爲之留相當財産俾嗣子得維持生計供奉祭祀雖有情誼較親各招贅養老之　及所賣之義男女婿者然亦僅得分給財産之半及酌量給予等情應着兩造遵照上述判例意義原則在外和解如有未能解决之處准隨時來案聽候决定（一）安記號訴華一商業銀行不理本利銀一千八百五十兩案結果被告交七百五十兩保候訊（三）問瑞良訴錢增祥盜賣絲繭請追繭價銀案結果改期再訊民三庭由張襄讞會同俄員儀君訊理（一）俞子章延台維斯律師訴克林克夫人欠房租洋案結果限被告於十一月一日起付原告銀一百十兩又十二月付一百兩正月付一百兩被告請求再核（二）古文會等訴俄國義勇艦隊欠工資案結果改期再訊 
　　又午後民四庭由李　讞會同美經副領事訊理（一）徐鄭氏訴楊寳甫欠房租洋案結果原告讓房租兩個月被告限六個月覔屋選讓被告所欠租金一律淸付（二）鄭陳氏延甘維露律師訴羅瑞祺欠洋案結果再寛限十日着被告連同印花稅洋三元一併淸付逾限則將保人産業發封備抵（三）陳淸和訴呂伯康欠欵案結果改期一禮拜再訊民二庭由關讞員會同美包副領事訊理新成花號主周芝良聲請破産案由各債權人代表律師向理賬員盤問查賬情形結果改期續訊 
[誌謝]  
　　「同德醫學雜誌」係同德醫學專門學校師生所輯專以介紹最新醫學知識及指導國民衛生常識爲主旨月出一册現己出至四卷三期昨承惠贈一册又商務印書館惠贈第十九卷第十五號「東方雜誌」一册又銀行週報社惠贈第二六九號「銀行週報」一册誌此併謝 
來函 
[藥業公所來函]  
　　　啓者報載同茂藥行被匪攔刦解往南市源裕錢莊之鈔票現洋二千元一案文辭之間不無傳訛該案發生後據同茂來所報稱當時店使穆銀實解往源裕莊鈔票一千七百元現洋三百元共做一包掮在肩上方進吉祥衖西口突有匪徒從後來先奪其包裏更用力仆之倒地隨即袖出凶器在其腿部猛剌一下言各烏獸散及穆銀寳大聲呌喊崗　路人聞聲畢集僅在該衖左近拾得凶刀一柄至盜匪則早己遠颺時穆銀寳之刀傷雖不致失其知覺然横逆之來出其不意其驚駭情狀槪可想見該盜匪之服色人數宜乎莫辨也迨解往一區分署穆銀寳因署長之詢問曾稱胞叔母處有田十餘畝價値千元等語報載日願賠償云云似乎不無錯誤敝所據其所述應請更正以符事實而全名譽不勝盼禱之至藥業公所啓 
[穆葛氏等來函]  
　　逕啓者本月九日同茂藥行遺店司穆銀寳解送現洋三百元鈔票洋一千七百元至南市吉祥弄源裕莊被匪攔刦一案報載未免傳聞失實當時氏夫穆銀寳奉命送洋繩進吉祥弄西口即有匪徒數人躡蹤在後乘其不備突將氏夫肩上所掮之鈔票現洋二千元一包悉數搶去更將氏夫顚仆於地懷出凶刀在腿部猛刺一下仍從西口如飛逸去體察情形當時該匪徒等之搶洋行凶全在氏夫背後下手所以該匪之面貌服色以及結夥之人數均稘糊未能辨察迨氏夫仆地聲喊鄰家崗　始　問詢面盜匪之蹤跡己遠僅在左近地方拾得凶刀一柄當由崗警將氏夫帶往一區分署署長審理時兼詢氏夫有無家産因答稱胞叔母處有價値千元之田地十餘畝云云並未有自願賠償之供述名譽所關未便緘默因請更正以昭實在至盼至禱穆銀寳妻葛氏叔母王氏妹夫韓五昌 
公布欄 
[上海地方檢察廳]  
　　公告本日提起公訴案件共十五起（一）竊盜案被告李大六（一）吸食鴉片烟案被告金立生趙雲卿（一）鴉片烟案被告余曾氏等（一）和誘和奸及相奸案被告馬雲慶夏金氏（一）損毁案被告李正芳（一）竊盜案被告林題松（一）鴉片烟案被告朱明德（一）竊盜案被告馬阿根等（一）竊盜案被告金阿來（一）竊盜及贓物案被告任德濤等（一）鴉片烟案被告韓金揚（一）毁　損壤案被告張陶氏（一）竊盜案被告孫阿　（一）誣告及僞証案被告謝土木等（一）傷害案被告徐殿奎（以上十月十一日） 
　　批示湯金海批（二三二九）狀悉查刑律第二百八十九條之和奸　其最高法定刑爲四等徒刑依照現行　訴訴條例第一審屬地方管　案件該民對於告訴和奸之縣批如有不服應赴高等應呈請核辦本廳未便受理仰即知照此批胡子峰批（二三三）狀悉查印刷品三紙業經附卷備查所請發還之處未便照准此批柯順興批（二三三一）狀悉仰邀原保來廳以　核辦此批吕壽明批（二三三二）狀悉案經移送同級審判廳預　押即知照此批張保之等批（二三三三）狀悉所請照准此批王松由批（二三三四）狀悉案經起訴同級審判廳訊辦所請應母庸議此批宋顧氏批（二三三五）狀悉仰該民迅速來廳訊明核奪此批陳正禮批（二三三六）狀悉准予拘案訊辦此批沈維長批（二三三七）狀悉仰候起訴同級審判廳訊辦仰即知照此批李馮氏批（二三三八）狀悉仰候傳訊核辦此批　雲娥批（二三三九）狀悉仰候執行期滿省釋所請不准此批楊漢卿批（二三四○）狀悉據來訴所稱係屬民事且目的地不屬本廳管轄所請碍難照准此批顧錦才批（二三四一）狀悉仰該民赴縣辯訴所請廳毋庸議此批徐關林准（二三四二）狀悉候調卷核辦此批（以上十月十一日） 
[上海地方審判廳]  
　　布告（第六五號）爲布告事案查陸　餘等與陸榮華田單紏葛一案業　判决確定陸榮華應將上邑二十九　六圖黄字圩第三百十二號興中坤户名方單一經平均裁分交與陸秋餘等管業並經疊予執行限交在案茲陸榮華抗不遵判將單交出殊屬藐玩巳極應即署其所執該單一半宣告無效另製管業証書發給陸　餘等具領管業除函請上海縣知事公署查照註册外爲此布告居民人等一體知悉所有前開方單一半己歸無效倘有　賣抵押均不生移轉權利效力仰各知照特此布告中華民國十一年十月九日廳長梅貽榖 
　　判决主文（民庭）一件判决吳社針與上海縣公署等糧串紏葛上訴一案（主文）本件上訴駁斥印紙費由上訴人負擔一件判决邦生與許正興因借欵一案（主文）本廳民國十一年八月二十三日判决關於許正興部分維持之聲請回復原狀費用由許正興負擔一件裁决吳洪江與邱志元因贖地涉訟上訴聲請救助一案（主文）本件聲請駁斥一件判决張銀山與劉步泉因借欵涉訟一案（主文）　步泉應償還張銀山洋五十元訴訟費用歸劉步泉負擔本判决宣示假執行一件判决康悅祥訴戴金生等遷讓及欠租涉訟一案（主文）戴金生顧老四俞老二廳將房屋遷議交原告人執管原告人其餘之請求駁斥本案訟費除和解及註　兩部分歸原告人負擔外其餘五分之三歸戴金生處老四俞老二平均負擔本判决宣示假執行一件裁决黄守成與聞六笙因債務紏葛上訴聲謂延期一案（主文）本件聲請駁斥聲請費用由聲請人負擔（以上十月十一日） 
　　公示送達（全文在本廳揭示塲公布）一件徐俞氏與唐可福　借欵殺葛案件（主文）唐可福應償還徐俞氏洋一百一十元訟費歸唐可福負擔（以上十月十一日） 
 
 

Page 17

 
 
第一萬七千八百三十號;中華民國十一年 西曆一千九百二十二年十月十二號
星期四 * *自由談 
[座右銘] [  呂坤]  
休躡着人家脚跟走此是自得學問 
雜說 
[怒] [  聽潮生]  
　　昔秦王曰天子之怒伏屍百萬流血千里專制時代君主之淫威千古之下猶足令聞者凛然色變也 
　　今世界潮流日趨文明卽吾中華亦由專制而躋共和良可喜也奈何猶有欲恣伏屍百萬流血千里之淫威以逞匹夫之怒者哉誠下愚所不解也 
[遊記]  
[坡陛游驂記] [  鷦寄客]  
　　匈牙利名肴一爲無骨之肥魚匈文作Ｋｅｃｓｅｇｅ鮭類脊　有色油膏冷食甚腴美一爲紅色汁湯之鍋辣肉Ｇｕｌｙａｇ相傳爲古代牧者食品此等事雖甚細微頗足追溯其民族歷史之所從來匈牙利古代祗漁牧兩種人匈牙利文字甚奇特非英非法非日耳曼與斯烈夫又非與華文相近似者研究之頗不易宜從其古時漁牧兩種詞典探索淵源如鍋辣肉Ｇｕｌｙａｓ各國通行實即匈牙利民之牧語也匈牙利人發語音聲雖與我逈不相侔然其姓名排列姓冠首而名居次年月日順次標出又不似英德法諸文之先記日月而後及年分此等與我相似之點行遍歐西各國不易復得且當我中國　末元初蒙古兵南侵日陂陛方面亦罹韃靼西犯殺人盈野之慘禍創鉅痛深彼我間有同感焉 
　　陂陛新士自認與中國人同出蒙古種往年北美某東報與我同文之某國投稿家反不承認與華民同種此意見之不同也今日世界强國盛唱白色人種有色人種分辨之說徒足增長國民間惡感匈牙利人士在種族界限最深之北美洲爲彼人邦建功立業者不勝枚舉如紐約市最大最著之世界報ＴｈｅＷｏｒｌｄ老主人溥利槎君ＭｒＰｏｌｉｚｅｒ即起身匈牙利一貧兒此大足爲靑年立志家效法而彼强國指他人爲劣種者聞此亦當語爲之塞也 
笑林 
[鬍子與瞎子] [  姚賡夔]  
　　（甲）鬍子（乙）瞎子相遇於途甲呼乙與之語 
（甲）老兄許久不曾見面了不知近况何如 
（乙）近來心境不佳只因爲吾的兒子被一隻鴨子一脚跌死了 
（甲）老兄眞是『瞎說』 
（乙）老兄近况何如 
（甲）不瞞老兄說也有些不舒服 
（乙）怎樣不舒服 
（甲）只因爲吾的内人用燈草吊死了 
（乙）老兄眞是『胡（諧鬍）言』 
（甲）哈哈 
（乙）哈哈 
雜錄 
[潮汐] [  吉奘]  
　　吾國之錢塘江素以奇潮著每當秋日潮汐愈大一班迷信家以爲有潮神之主宰是以有棄車白馬之神話其說荒渺難稽茲將關於潮汐之說筆之於書以供衆覽 
　　（一）潮汐之成因潮汐之成因關於日月與地球互相吸引蓋各天體之間互有引力相吸引月體雖小最近地球故其引力最大當太陽之二二倍地球又因自轉而生遠心力是以地球面之海水受此二種之運動而生潮汐 
　　（二）大潮小潮當新月滿月之時日月對於地球成同一之方向其吸力合而厚故潮汐亦最高謂之大潮若在上下兩弦日與月距離成九十度其吸力分而薄潮亦最低謂之小潮 
　　（三）滿潮乾潮凡地球面向月之處受月之引力最大海水因之隆起其背月之處月之引力最小然地球之遠心力亦因之阻礙而减小故海水亦隆起是二者謂之滿潮如在二者之中間則海水最低落謂之乾潮 
　　（四）潮汐　時間潮汐起於大洋之表面亦一種之波動也以十二時二十六分之週期而振動者即一日二回之漲落是也此週期之二倍數恰與太陰歷之一日相當故月與潮有不可離之關係 
　　（五）潮汐關於自然地理吾國之錢塘江法國之塞納河印度之恒河巴西之亞馬遜河其河口皆作漏斗狀是以潮汐較大 
　　（六）海寗潮近年滬杭路每於中秋時特售聯票開專車使觀客便於至海寗觀潮蓋潮旣入錢塘江口因鼈子門被激而益大過海寗時適具全力以前進是以潮勢洶湧浩瀚眞奇觀也 
小說 
[社會小說人間地獄（二二一）] [  娑婆生]  
　　第三十回宛轉千絲難迎桃葉江城五月又落梅花 
程藕舲道薇琴說杭州人不好固然不錯我也贊成但是一定說杭州人比别地方的人格外不好那句話也欠公平大約無論生長在那一處的人說起來總說那個地方的人不好管如湖北人談起來一定說我們湖北人頂壤安徽人談起來一定也說我們安徽人不好决没有自己稱贊家鄉人的道理柯蓮孫道這一句話給你說破了到委實不錯恰　這種情形這是什麽原故呢藕彾道這大槪有兩種原因一種呢是從前的人態度俱是守執十分謙和鄉誼又非常　重决不肯向外人稱贊自家同鄉的好處免却袒護同鄉的嫌疑因此說同鄉的好話便成爲處世之大忌一種呢同鄉的人非親卽故同鄉的習慣性情大家俱是你知我知十分淸楚因爲淸楚了所以許多的劣點弱質全逃不過同鄉的耳目好批評便不肯輕輕的下了姚嘯秋也道這兩層一些也不錯所以我情願和别省的人以及隔府隔縣的人做朋友不願意和同鄉結納見了同鄉我便要頭痛越是親同　越討厭柯蓮孫道你這話未免太說得過分了碧　不昌你的同鄉嗎怎麽你並没一些討厭而且還是和他如膠似漆的呢難道男同鄉便討厭女同鄉便不討厭嗎嘯秋被他這一問到一時回不出什麽來笑道那是又一問題不在同鄉範圍以内了藕舲的耳朶最靈忙向蓮孫道怎麽你何又想起碧豔豈不是引起嘯秋的心事嗎蓮孫道你還不知道呢碧豔的事用不著我們提他巳經逼到頭上來了藕舲聽了這話不解所以蓮孫便約略的將碧豔出來去訪嘯秋的情形以及正在打算出山的計劃約略和藕舲述了一遍藕舲方纔明白恍然大悟道怪不得我到報去只見他皺眉苦臉若人重憂呢嘯秋道你也說得太離奇了我因爲碧豔出來替他的事體稍爲籌劃籌劃轉念頭則有之竟說我是皺眉苦臉若有重憂那也不免形容過甚藕舲道無論誰若不對着镜子决不能覺察到自家的神色一有心事臉上神色自然不同今天你在館裏那副愁苦之容自家不覺得我可瞧得狠淸楚我在秋波家裏早己和蓮孫說了並非這時候事後傳會呢嘯秋聽罷猛的歎口氣道愁也如此憂也如此有什麽辦法呢說到這裏背着薇琴微微的對藕舲道不過我們一個昻藏七尺之軀力不足以庇一婦人不免有些慚愧罷了他若不來尋我與我無干那還作罷了他又特來奉訪行止出處商之於我我竟不能代他安排妥貼終覺有些過意不去藕舲也歎息一聲凑進嘯秋耳朶邊低低的道便是薇琴呢他和我要求了好幾次那情形正與碧艷和你大同小異你想我還在底廕之下比你情形更爲難了他的聲名在杭州一方面又如此如此我更不敢答應什麽了也只得慫恿他到上海高張艷幟預備他别締良緣罷了這一兩節裏講不起什麽也只得多報效點和酒姑盡人事而己 
[隨便說說] [  瘦鵑]  
　　雙十節又過去了一陣子掛掛燈結結綵張張國旗開開慶祝會雙十節又過去了單瞧了表面像這樣的歡欣歌舞點綴昇平自活像一個富强之國但在那燈綵之後國旗之下慶祝會羣衆的心坎裏都塗著眼涙之漬騰著歎息之聲充滿著抑塞不平之氣不過是當了這雙十節希望將來强爲歡笑罷了但是年年有雙十節難道我們就年年這樣强爲歡笑掛掛燈結結綵張張國旗開開慶祝會就算了麽我們總要大家努力圖到一個實實在在的國慶日纔是 
 
 
 

Page 18

 
 
第一萬七千八百三十號;中華民國十一年 西曆一千九百二十二年十月十二號
星期四 * *常識 
常評 
[說寍] [  漸]  
　　今日人心之不寍極矣余偶思寍之古義不禁有感 
　　許書寍安也从宀心在皿上皿人之食飲器所以安人也今以寧字或寗字代之寧願詞也从丂寍聲寗所願也从用寧省聲均非安寍之義按宀象交覆深屋之形人所居處也又益之以飲食用器則旣有居處復有飲食其心安寍矣心在皿上猶今人所謂飯碗主義也古人本人情以制字人人思得飯碗正無庸諱言得飯碗則寍不得飯碗則不寍古今中外之心理同也政治革命社會革命皆發生於飯碗問題我國之談政治者從未能爲一般人之飯碗著想徒思攫取飯碗以自謀一飽此所以政象日益不寍也即號稱盡力社會者或倡實業救國之論而亦尙未能爲一般苦力者之飯碗著想此所以社會日益不寍也横覽全球諸國其政治之組織社會之組織蓋非我國比而人心之不寍或更有甚於我國者然則今日之飯碗問題誠大問題哉 
　　更正十月九日常評末二行本實行係未實行之誤模範工人末行舍多而取少多而二字誤倒 
衞生 
[却病二十則] [  王亦民]  
　　（一）每晨起後行十分鐘之柔軟運動 
　　（二）早膳前飲温開水一杯以淸潔胃腸 
　　（四）每餐前後勿用腦力 
　　食後胃中須血液助消化苟用腦力則血液皆集注於腦而胃之消化力受其害矣 
　　（四）飽食後切忌運動 
　　（五）三餐外勿食他物 
　　（六）衣服宜求寛大使衆液流通 
　　（七夜間睡眠勿當風口 
　　（八）睡眠前勿用腦力以防失眠 
　　（九）每日宜有二里以上之步行 
　　（十）烟酒勿人口 
　　（十一）未婚者宜預防遺精巳婚者精液消耗勿宜過度 
　　（十二）無病時萬勿服補藥 
　　（十三）養成鼻呼吸之習慣 
　　（十四）終日保持正確之姿勢 
　　（十五）勿讀卑陋之小說 
　　（十六）思想宜正大 
　　所謂心廣體胖頗合於康健原理 
　　（十七）飯宜細嚼切不可用湯吞下 
　　（十八）大便每日依時一次 
　　（十九）時食新鮮之水果 
　　（二十）用腦力勿繼續至二小時之久（乙種酬） 
經濟 
[小經濟] [  胡隱侯]  
　　（一）思想的經濟 
　　思多損神不思罔學爰折衷之 
　　（甲）不妄想如追念疇昔之細事妄測將來之未可料事皆宜戒之 
　　（乙）系統的思想凡有思想當令之成一系統不可或來或往致令游思亂神 
　　（丙）本分的思想人各有志凡思想除一部或一時爲文藝的或其他的外須常常就一己之本分上著想所謂君子思不出其位是也 
　　注意凡食後勞後寢前皆河思想否則妨礙衛生 
　　（二）時間經濟 
　　光陰寳貴自不待言中外格言盈千累萬 
　　（甲）不可閱無益的書不可作無益的事 
　　（乙）有功夫寗休息莫妄爲 
　　（丙）物來順應未至勿逆己去勿追 
　　（丁）省事勿妄投函牘如無聊之通候當省勿妄干求君子求求不必煩人勿耽於名利以珠玉不易之光陰求等若鴻毛之名利未免可惜 
　　（戊）不可晏起不可盡寢不可賭博 
　　（己）凡作一事皆當想一最經濟的時間完成之 
　　（三）金錢的經濟 
　　金錢的勢力在二十世紀人人都知道的可不消再說了　　 
　　（甲）保布衣本色勿慕浮榮 
　　（乙）當以省無可省爲止 
　　（丙）大小兼顧一面致力大者一面節其小者雖一衣一食一紙一墨皆不可妄費 
　　（丁）一面開源（勤）一面節流（儉） 
　　（戊）减除嗜好 
　　（己）常常考量自己的金融狀况作精密的統計及預算 
　　（庚）實行儲蓄 
　　在下的智識簡單所見甚陋因欲爲災民盡一些力量所以不敢藏拙有不是處請大家指敎不存客氣纔好（乙種酬移賑） 
[商業問題之研究（續）] [  吳東初]  
　　零購學（一○四）廣告與陳列上之協助（五）陳列員在大商店之以陳列爲重要者陳列員所居之地位頗高因其對於銷售方面所施裨助實在不少大店知其利益所在故特設陳列部請專門人才主持之並僱用助手襄理一切陳列事宜店之小者因經濟關係營業不大開支不得再加對於陳列一事完全棄置即試辦亦無根本籌劃並不聘人專司其事恐所得不償所失則於營業反受損害吾意商店不諭大小陳列要爲不可或少之舉大店能力充裕可請最上等專門人才主理各項陳列小店如請不起店主或其他店員宜兼任其事所幸吾國尋常商店從簡省主義者佔大多數往往店主或其他重要職員率多躬自操作滬上一般中等店家之陳列不惡店主與有力焉 
　　就事實言之彼能聘請陳列專員者自有負責之人而其人旣屬專門人才其中利益與責任彼自能代店規劃之吾人可不勞過問其爲吾人所當注意者乃一般普通店友兼管陳列事宜者大槪店肆都有同樣情形此項人員乃店友中之優秀分子平時店務旣忙又能兼顧他職其勤勞至堪嘉慰惜乎店主多不知利用待遇此種店友並不十分優渥日久店友見店主似無識别好歹之心從此心灰意懶不肯自告奮勇此所以有些商店陳列終久不良或始佳而後衰落也 
　　補救之法吾視之乃爲雙面的店主方面須知店友之工作而分别待遇之臂如店友日間無暇陳列晚間店事完畢其他人員皆散去獨陳列員留店中裝飾各櫉窗次日供買客觀看店主對於斯種店友須額外給俸或多贈花紅復以好言慰勞以得其心如此則誰不願奮勇從事哉至於店友方面旣受店主付託之重擔任店中陳列則有請敎於進貨人或其他職員之處不妨請敎之切不可剛愎自用獨斷獨行尤不可缺少責任心與研究心不論同行或非同行之陳列須十分注意細心考察判别其優劣所在擇其善者而仿效之精益求精實足使其本領與價値增高誠能如是其前途眞有不可限量者矣 
法制 
[家長對於家庭口角之責任] [  竹賢]  
　　客有問於予曰違警罰法罰及口角紛爭駡詈嘲弄人者及加暴行於有而未成傷者此人人知之何以前見有兄弟口角妻妾互毆均經奔赴警區報告而警區竟爲之排解責令家長管束不科以罰豈法之無效乎予應之曰否口角紛爭駡詈嘲弄人者祇能限於行爲及於公然及於外有始得處罰自不能因家庭問兄弟口角妻妾互爭而即加之以罰如果認此種行爲應行論罰則違警之罰將罰不勝罰矣不觀該法所稱曰道路口角紛爭曰當衆駡詈嘲弄人乎於此足見該法本意祇限其行爲及於公然及於外人而始處罰至若家庭間互加暴行其行爲苟非及於尊親屬原無不可以其誼關家屬本罰期無罰主義責令家長管束君述所見非法之無效實法之使然雖然家庭間互相口角互加暴行其咎之歸應歸於家長之不善敎訓家屬人等之未受敎育如果爲家長者循循善誘時以各種格言召家人於一堂演講開導人非木偶誰無心肝吾知其無論如何冥頑不靈者亦必日就範圍終須覺悟也君所見兄弟口角妻妾互毆者非敎訓無方之户即未受敎育之家縱或不然亦屬舊家庭之怪劇决無受有良好敎育之人而家庭間有兄弟口角妻妾互毆之事此予敢斷言也請明以告我彼兄弟口角妻妾互毆者果何人哉客不言而笑唯唯而退（乙種酬） 
雜錄 
[家庭須知] [  蓉城]  
　　（一）子女須受同等之敎育 
　　（一）男子不置妾女子不畜婢 
　　（一）親不爲其子女謀婚嫁 
　　（一）敎育衛生二項歲爲預算之巨額 
　　（一）主婦宜助理雜役勿雇傭僕 
　　（一）子女須有自立之人格勿妄想父母之遺産 
　　（一）衣食住三者務求合於衞生及經濟之原理且養成子女良好之習慣 
　　（一）交友不事世俗浮文以免應酬之勞節消耗之費 
　　（一）婚嫁力戒奢侈擇配爲子女自由 
　　（一）喪葬務求簡便且以實行火葬制爲妙 
　　（一）家庭必陳設精潔父母必以身作則以爲家庭敎育之基礎 
　　（一）常率子女旅行他鄉以廣見聞而增閱歷 
　　（一）家庭須備運動所藏書室游戲具四壁懸英雄名人肖像科學掛圖以謀智力之發展 
　　（一）男子務爲直接生利之職業以益羣衆而利生活 
　　（一）女子必習醫理諳敎育學生産必在醫院 
　　（一）積用貯蓄以應不時之需 
　　（一）採用保險法以免臨時危急 
　　（一）子女月給零用不復理其瑣事養成其獨立自營之習慣 
　　（一）家宅擇遠市場近學校之地爲宜 
　　（一）力戒吸烟飲酒狎邪賭博及其他嗜好以造成健康和樂之家庭（乙種酬） 
 
