# 1909 - 163 - 4913065

 

Page 1

 
 
   
 
 

Page 2

 
 
[宫門抄]  
　　五月初二日召見軍機振貝子慶隆鳳來宗樹枬逹春光裕崇耀 
[交旨]  
　　四月二十八日軍機大臣欽奉 
　　諭旨此次廷試游學畢業生着於五月初二初三兩日帶領引見欽此又奉 
　　諭旨貴胄法政學堂會奏設立學堂撥用校舍一摺著依議欽此又奉 
　　諭旨陸軍部奏擬訂陸軍測繪員生畢業考試出身補官並任用暫行章程繕單呈覧一摺又奏測繪學堂第一二班學生畢業時請照高等科章程辦理一片均著依議欽此 
 
 
 

Page 3

 
 
論說 
[論銅元减折風潮之可慮（渭）]  
　　國家理財之道亦多矣。從未有以鑄造貨幣爲理財之一端。者有之自今日始。近十年來。我國舉辦新政。財用日絀。當局者仰屋　嗟。計無所出。不得已紛紛鼓鑄銅元。以不及五文之物而取十文之價。嬴餘之豐。無出其右。（餘利旣多。故私鑄之風甚盛。）不知貨幣非物品可比。物品有消耗。貨幣則異是。不過流行商巿。彼此授受而已。卒無絲毫消氂之存於其間也。鑄之不已。年復一年。遂釀成銀貴錢賤之結果。大起恐慌之現象。遠地姑不論。即就江浙言之。先後據訪員函電報告。浙江各屬每銀元一枚可兌銅元一百五六十枚。江蘇各屬亦可兌一百三四十枚。夫銅元之本位。原定當制錢十文。則每銀元一枚兌足銅元百枚。最爲平衡。即不然而至百十枚百二十枚。已可謂逹其巓矣。今漸增至此數。潮流方張。豈有止境。寖假一百六七十枚一百八九十枚或至二千枚則又將何如。 
　　銀貴錢賤之害。受其影響之最大者。爲商賈貿易商家進貨。均以銀計。或用兩碼。或用元碼。而門巿交易。則以錢計。當此銀貴錢賤之際。出入相抵。所耗甚鉅。以是加價改碼之傳單議規。層見疊出。而一般人民之生計界。遂亦大受影響矣。此次徵銀解銀之議。亦由銀貴錢賤而來。則銅元之濫鑄無限。誠所謂國計民生交受其害者也。雖然商賈貿易。官吏征賦。因銀貴錢賤而所受之害。尚不爲甚。且顯而易見。猶有補救之策。至影響於小民之生計上者。則隱而不發。伏而難見。非洞悉民情者。烏能知之。百工技藝之流。肩販走卒之輩。終日勞働。僅得數百文。父母妻子。嗷嗷待哺。以之量米數。鹽因銀貴錢賤之故而暗受其害者。何可勝數。日常需用之物。均已加價或改碼矣。而零星交易及服勞工值。勢難屢增價額。或逕改洋碼。所入以錢價。所出以銀價。其中虧耗。非一言所能盡。小民愁恨之聲。傳於里巷。聞之至可悲慘。今日生計之艱難。可稱已極。以是遊手之徒。竊盜之流。亦日見其多。殊非國家大局之。福爲民上者。不急急謀補救之方。以蘇民困。則後患誠有不忍。言者我言及此。我滋懼矣。 
　　上歲浙江嘉興各屬。疊出銅元减折之案。地方官臨塲彈壓。勸懲並用。始得無事。近者松江亭林葉榭諸鎭。亦有銅元减折之事。風聲所播。匪徒乘間生事。以致闍鎭能巿。幾釀巨變。此皆銅元恐慌現象之見於事實者也。撫今思往。深堪。寒心。於此不謀良策以濟其。窮則銅元減浙之事。豈惟見於江浙而已。恐其餘各省亦將竸起以繼其後也。夫錢價與銀價相距愈遠。則民間交易愈趨於恐慌通都大。邑雖不敢悍然發難。但窮鄉僻壤。與府縣治相隔甚遠者。商店賣買。因虧折太鉅。勢必狡焉思逞。以爲當試之計。鄉愚無知。一倡百和風潮之起。即由於此。尤可慮者。小民生計益。艱凡負販服役之流。急思加價之不遂。亦必鋌而走險。附從減折之說。此地發難。他方效尤。沛然若江河之决。雖有大兵以懾其後。恐亦無濟於事矣。總之銀貴錢賤之害。在紳富之家。無甚關係。必無倡議减折之慮。商賈貿易。小民生計。日趨艱難。一迫於事勢。一限於境遇。必有悍然不顧。輕於嘗試之舉。此非當事者之好爲作亂也。誠有使之出於此途者。在物以罕而貴。即以多而賤。銅元之價日賤。即基於出貨之日多。貨旣多而折價。乃巿價漲落之定理。我國之幣制。旣無定衡。銀有銀之價。錢有錢之價。且時有漲落。一若與百貨共爲盈虚者。則減價以計。亦出於大勢之無可如何耳。主持財政者。不於本根上有所計議。徒號於衆曰銅元當十不准减折。有何濟哉。且有一事尤足爲銅元减折之引線。現在商店買賣之際。凡購不滿十文之貨。而以銅元出償者。買者槪不願找價。即找矣亦不足。漫然以銅元當九當八答之。買者以一二文之無甚關係也。輙隐忍不與較。積之旣久。必有以此爲銅元減折之據者。而毁店罷巿風潮。即因之而起矣。當局者可不預謀補救之策哉。 
專電 
[電一（北京）]  
　　攝政王以廷寄查辦之件竟有一二年未覆者諭令樞垣開單呈覧以便寄諭查究 
[電二（北京）]  
　　那相已入直步履極艱上下須人扶掖 
[電三（北京）]  
　　錢能訓有派在外部丞叅上行走消息 
[電四（北京）]  
　　内閣洩漏機密案大理院訊無實據 
[電五（北京）]  
　　某御史因各省銅元充斥貧民困累奏請速飭度支部力圖補救 
[電六（北京）]  
　　攝政王聞直督楊蓮帥病重擬派御醫往視嗣聞稍有轉機暫從緩議 
緊要新聞 
[對於各國最近之外交]  
　　中日廷吉廳境内我國之派辦所駐於圖們江北日本之派遣隊駐於江南彼此舉動皆能互相偵察近來日本對於延吉之措施專以驅遣無業韓民渡江私墾爲唯一之政策其用意至爲陰毒蓋韓民越地私墾 
 
 

Page 4

 
 
無論將來領土上問題若何解决已可利用韓民間接享我土地之利益且又可以藉保護韓民爲詞在延吉一帶伸張其一切政治之範圍將來太平洋若有戰事又可就近徵韓僑之糧以作軍需種種利益其手叚至爲陰毒吉長鐵路借欵曾於去年十月由梁士詒與駐京日使訂有草合同現該使屢催簽押聞借欵二百一十五萬元以二十五年爲期所有總工程師總管帳以及重要職員均以日人爲限所失主權較各路尤甚　　中法越南又出抵制華僑新例三則一重抽人頭稅二設立華僑專管辦理註册隱寓限制之意一越南人與華僑結婚其子爲越南人聞外部已向法公使交涉 
　　中央張相國提議以蒙藏之地接英聯俄交涉日紛西北一帶地產久爲各國所涎視若僅歸理藩部辦理不過僅整内政於一切交涉恐不免有所損失擬以後蒙藏交涉宜飭外務理藩兩部合辦對於外人之設施須事事照公法辦理以保利權聞攝政王深韙其說行將照議辦理矣　　中俄俄國擬自俄　恰克圖地方至華境之買賣城接修一延長鉽路樞府以此路有兩種困難問題若由俄國出資修辦將來必損失路權若由兩國合辦則一時又難籌巨欵况此路旣成之後蒙路一帶勢力大受侵害故樞府對於此事已峻力拒絶矣 
　　中葡香洲開幕以來葡人雖强爲自慰謂不須恐怖然其心理究亦不能安謐據其最近所出告示云近日澳中商業日形冷淡吾葡人須大衆發奮乃可圖存譬如人身必有靈魂乃得生活澳中之華人實吾葡人之靈魂也華人若離則葡之靈魂去矣蓋澳地專視華人之貿易及居留乃成商埠否則不堪設想且香洲不日成立如澳中之苛例不除新政不舉吾恐華人皆有去志觀近日澳中產業價值大爲低落幾有無人過問之勎即前此置有產業者刻下亦欲出售於人而向香洲營業矣云云其文約千言咸庽戒懼之意 
[大員赴日俄謝禮之忙碌北京]  
　　振貝子赴日謝禮現已定乘招商局之新銘輪船由塘沽啓程直往神户改附火車至東京謝禮約逗留一得期該輪船即停泊神户恭候一俟致謝禮畢仍由該輪駛回塘沽回京覆命該輪約　前後共須兩星期即可畢事聞該船約初一日到津戴尚書赴俄謝禮已於二十八晨八點半鐘由京奉車起程赴俄所用三車一花車一頭等車一鐵棚行李車聞此次到俄駐節一星期禮畢即回京覆命大約四十餘日即可往反畢事云 
[議覆御史奏請申明舊制二事北京]  
　　御史崇興等奏請申明乾隆以來舊制停止部察院收受被参人員呈詞一摺前由吏部議覆略云方今　備立憲正當公定其是非不宜以意爲舉廢况臣部爲吏治綱維都察院爲言路樞　實與漢家廷尉並持天下之平若如該御史等所請革員無京控之階而督撫有偏重之勢揆之情勢良未可行惟據稱近日遞呈人員較多自不宜漫無制防致滋流弊自應再加愼重嚴定虚妄處分以補　備查都察院本無又愅原案該革員等往往隐匿情節避重就輕嗣後由都察院遞呈者該院即先咨臣部查明被叅原案俟臣部聲覆再行分别准駁咨查外省督撫酌核辦理如果案關重大牽涉衆多准由都察院請旨飭交大理院傳集人證研訊確情按律酌辦其在意圖嘗試者應即分别加等本降調者即予革職本革職者即予永不叙用本永不敍用者即交地方官嚴加管束其挾詐懷疑揑詞妄控者仍照例交部治罪庶足以杜取巧而昭折服至該御史所引乾隆十二年 
　　上諭係專指降調人員而言此例久經停止應母庸議 
　　又崇興等奏休致永不叙用人員請申明舊制一片又經吏部議覆請休致一項類因老疾被参者居多此項人員如不甘廢棄自可請咨赴部聽候帶引定例至爲圓密母庸臣等再議至永不敍用人員請銷去永不敍用字様後再保開復屢奉特旨允行近來督撫舉劾出以公憤者固多而任於意氣者亦所或有况永不敍用一項初無餘罪可言即休致人員亦准請咨赴部彼遣戍釋回尚多奏保開復者以彼例此似非情理之平臣等再三商酌不得不稍從寛黄擬請嗣後永不敍用人員必須軍務省分始准奏調奏留仍將該員履歷清册作何差委詳細報部立案至少須在五年以上得有異常勞績僅准專摺奏保銷去永不敍用字様再當差三年方准保奏開復如日後犯有贓污劣迹即將順保督撫大臣照濫舉匪人例議　惟有軍務省分該員實有戰功則不拘定五年之限以昭激勵 
[徐尚書整頓郵部之新氣象北京]  
　　郵部徐尚書近興人談及郵傳事宜謂郵傳部與各部性質不同所有一切辦法宜純粹的以商業上性質進行聞各省招商局等處對於郵部頗有恐惶之意大可不必以後本部對於各省商業上事宜但有提倡絶無壓制云云 
　　徐尚書昨日傳集該部各司司長在本署會議令各陳所見凡船路郵電各項均欲大加整頓聞措詞極爲嚴厲想可切實舉行云徐尚書以交通人員實不易得特將郵傳部譯書舘改爲交通研究所以爲造就人才及研究郵傳一切事宜之助 
[駐藏大臣報告稅務之槪略北京]  
　　樞府王大臣前日會議以整頓西藏各要政在在需欵倘僅恃各省恊助不從稅務上切實整頓終非長策已會同度支部電飭駐藏趙聯兩大臣調查藏地每年進口之西洋貨物及内地輸入之商品約各值若干現在稅則約有百分之幾希即奏咨前來以便酌核情形詳定妥章辦理兹由駐藏大臣電覆略謂西藏輸出口以羊毛爲大宗每年各貨輸出所值二百十四萬一千八百餘元進口西洋貨以織成之物　成之物居多每　一百六十九 
 
 

Page 5

 
 
萬七千　百有餘内地輸入品以綢布爲大宗每年二百一十二萬一千六百有餘現行稅約百分之六七望即查照妥訂章程請旨施行 
[旅滬陜甘學生乞振電文]  
　　北京陜甘京官及各省同胞鑒甘肅旱荒牛馬餓仆人自相食苦督升允匿災三年始行電奏至今尚未懇請免賦試問朝廷何以對甘民陜甘京官何以對桑梓務懇協力助振以救無告　民上海陜甘學生會叩 
[京師近事]  
　　度支部會議政務處憲政編查館各王大臣日前會商各省財政事宜擬定各省監理官到省後至六月杪即須會同各該督撫將詳細情形造報一次再至十二月杪造報一次自宣統元年起六個月一次作爲定章聞日内即行會奏請旨施行　 
　　度支部堂司各員以各省錢業商民祇顧目前不計遠久往往資本微末希圖紙幣利息一味濫發每至年節關頭周轉不靈因之兩受其害此等弊端實與財政上大有關係刻擬通咨各省嗣後紙幣須由本地地方官騐明資本限制發票若干其未經批准擅自發行者一槪禁止 
　　東督錫清帥日前電奏該督到任後辦理該省情形其原摺已載前報聞攝政王閱奏向各軍機大臣極爲稱贊 
　　日前汪松年文宗往謁慶邸相談甚久慶邸謂之曰方今明定國是預備立憲此事期在必成斷無中止之理將　立憲之程度何如專視國民之程度何如至國民之程度何如專視他日之教育何如山西人民固陋教育上之程度極低此番前往必須加意整頓始不負朝廷之委任云云 
　　貴胄學堂同學錄經攝政王提倡現已舉辦聞每員皆有小像一幅王公講習班人員皆便服餘皆軍裝 
　　東督錫清帥已將奉天左右叅贊缺奏請裁撤現聞該左叅贊梁如浩政府仍令回外務部右丞本任其右叅贊錢能訓政府因該員係民政部人員擬派充辦理諮議局事務否則簡放郵傳部相當之職 
　　實錄館監修世中堂與度支部便議此次恭修景皇帝實錄一切辦法奏定仿照國史館修書辦法其實錄館常年經費前經在政務處議定照國史館常年經費四萬兩數目由部支撥現經詳細核計此項經費恐不敷用擬請將該館常年經費再加擴充惟刻下尚未議定 
　　直隷請簡勸業道聞以工藝局督辦孫道爲正印花稅局督辦洪道爲陪請簡巡警道以保定警局總辦葉道爲正天津高等巡警學堂監督徐道爲陪 
　　吉長鐵路合辦詳章前由郵傳部鐵路局提調廬祖華與南滿洲鐵道副總裁國澤氏在奉會議適值郵傳部尚書陳璧被叅革職盧以無所禀承回亦迄今數月未曾開議兹悉徐菊人尚書接任後以吉長路線爲不可緩之問題日内仍擬派盧提調赴奉與南滿洲鐵路公司委員續議一切以便早日開工 
　　河南同鄉在京開議擬抵制福公司設棧運煤之舉聞此事牽涉河南京官丞叅行走之某君該同鄉擬仿照蘇杭甬鐵路當日辦法欲公同不認某爲同鄉人 
　　吉林著匪劉方芹漏網多年自庚子亂後迄今每逢春夏必紏黨在南山或蜂蜜山圍荒等處肆行搶刦綁票勒贖近又糾其匪黨百數十人在喇叭溝城墻磖子一帶搶擄該處駐防軍隊太單分途追勦勢不相敵已電請中路統領王文治親督官兵經剿 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[江督籌備南洋勸業會之奏牘]  
　　請旨宣示開會綱要江督端午帥具奏略云南洋第一次勸業會先於江寗上海兩處分設事務所及董事會派委職員舉任商董專理籌備進行方法江寗事務所暫設庶務文牘調查建築四科酌定先後緩急約分三期辦理以議定各項章和繪具建築圖様爲第一期規畫會塲調查物產爲第二期建築完竣賽品齊集爲第三期其第一期應辦各事已大致就緒現正選派官紳分往各地調查物產聯絡工商一面叅仿日本成例酌量規章通飭兩江所轄各府屬先於本年創設物產會以各屬知府爲監督蒐集農產工藝美術教育諸物品就地訂期開會展覧此外各省及各著名商埠均設出品協會以各關道勸業道爲監督徵集漁物牧產機械圖書及各項製造新奇物品更聯合各省紳學商界設立協贊會籌畫交通補助出品至會場布置擬分設農學工學商學衛生電學體操塲球賽馬各會所並擬設别館准外國人携物與會此近日籌備辦法之大略情形也查向來東西各國凡遇賽會無不明奉國君敕令先期頒告全國迨至開會有期復敕派親貴大臣爲會總裁或審查總長以備臨時蒞會舉行開幕及授與褒狀證書諸禮主任審查賽品與辨别噐用諸事且有國君親臨召集内外國人躬行開會典禮者此皆各國通例中國向未仿行賽會今由南洋創辦締造之法旣較各國爲難集會之機又較各國爲塞若不仿照各國通例則凡籌措諸端均有艱於著手之慮應請明降諭旨宣示開會綱要並設正會長一員專任籌備進行事宜審查總長一員專任臨時蒞會審查酌定褒賞事宜審查總長應俟開會前期奏請簡派其正會長有豫爲籌備各事該會旣名爲南洋勸業會奴才應即督飭官紳妥爲辦理至現距開開日期不過一年事屬創行一切須早爲部署仍懇敕下各省督撫不分畛域預爲籌辦協會出品等事一體實力贊助除飭取副會長以下任事各員銜名另行咨部查照外謹會同江蘇巡撫臣陳啓泰恭摺具陳四月二十五日奉硃批該衙門議奏片併發 
　　請免赴賽物品稅釐又片奏云准度支部咨江寗設立南洋勸業會自係振興實業起見查章程内開各省赴賽物品先由出產處運至南京請南洋大臣奏定槪免釐稅一節當經行查稅務處據覆赴賽物品彼此售賣核與尋常商貨趁赴巿塲無異該會塲所擬報運各省赴賽物品沿途槪免之處礙難照准等語旣經稅務處核駁未便准予照辦等因在部臣就事論事專意愼重稅課固屬一秉至公惟查各國通則無論大小賽會從未有招人赴賽而轉征賽品稅之例中國旣仿行賽會似此緊要關鍵若首先與各國辦法顯有不同固足貽人口實且即以中國現勢論各處實業旣未見振興商情孤離又久成積習今日即明言槪免稅釐尚恐赴賽者未必踴躍若復限之以稅釐勸引稽征同時並舉商民將聞風裹足郤顧不前蓋商人經營生計無不惟利是圖凡各項赴賽物品半係由遠道運送費用已屬不少再加以沿途稅釐一經通盤籌算受虧過甚存顧惜資本之心即阻其增益見聞之志况現設南洋第一次勸業會本係特别創辦迥與他處勸工陳列等所军集貨品者不同而運賽貨物又全爲特别賽會而來亦與本地日用要需應銷之貨有異即予槪免稅釐亦與尋常征額仍不相妨一至賽會期竣實業漸興銷額加增此後征額亦將與之俱進此所謂因民之利而利之也將來賽會之功效何若全視稅釐之征免以爲轉移若因此一事阻礙必使全局解散羣情觀望且恐已集之會欵難以收齊未來之實業無由發逹功廢半途深爲可惜合無仰懇天恩准將赴賽物品槪免沿途稅釐以示提倡而資興感除督飭妥擬免完稅釐專章及運貨聯單辦法另行咨部查照外理合會同江蘇巡撫臣陳啓泰附片具陳同日奉硃批覧 
　　預備普設實業學堂又片云中國民風愚塞地產荒廢制造不精非由直省各府州縣一律開辦實業學堂不足以廣造就而阜民生寗省實業學堂現經學部考核以未經訂明等級農電礦及應用化學各科課程揆之定章不免闕略是否镁在前後各學期教授應考查學生程度將學堂等級現定並將各科課程分年程度分别列表具報備核其本係闕略之課桿應即遵章補授等因應由奴才督飭考查辦理另行咨報此外如高等中等商業及蠶桑學堂省城均早經設立其外府州縣祇鹽城縣設有民立蠶桑學堂一所至中等初等各項實業學堂尚未據報設有案近來各府州縣明逹官紳見省城各實業學堂辦理已有成效亦頗思從而仿行惟風氣未盡開通教育尚難普及必須乘此時機設法查倡此奴才所以反復籌思而特以創辦賽會爲請也蓋賽會一事本係參仿各國成法現派員分赴各府州縣勸辦出品協贊等會宣布宗旨並演說中外實業競爭之理由各地商民咸知感奮將來開會時征集全國天產工藝美術機械圖書各項物品彚齊羅列較短絜長優者勉以進行必且出奇以制勝劣者從而比較亦思化窳以爲良由是而勸業之効旣中於人心向學之機漸形爲風俗届時再飭令各州縣叅酌省城實業學堂辦法會商公正紳董切實妥籌仿辦人知觀感則事易倠行是必有賽會以開其先始能有學堂以踵其後似此因勢利導勸誘兼施當可於中國實業前途大有裨益同日奉硃批知道了 
分類新聞政界 
[望江辦自治情形安慶]  
　　望江縣集紳會議籌辦自治研究所擬就該縣所轄十三寺十三甲内共選學員十八人仿照省城研究所定章赴所請領講義按日自行研究作爲所外學員各節詳奉撫憲批云查城鄉自治章程業經民政部奏准通行在案惟條文僅定大綱而籌備自治必變通三古之習俗叅考列國之法規頭緒紛繁學理精密自非口講指畫未易心領神會若僅請領講義自行研究恐所學不應用不無因陋 
 
 

Page 11

 
 
就簡之譏所請應母庸議該縣旣陳前縣及王姓捐置之田畝歲收租榖一百六十餘石捐充自治經費即可先就此欵撙節開支於縣城設立研究所一處並可多定學額以廣傳習而樹風聲所有該所章程已准部咨到另札通行並即查照辦理 
[常守爲縣令請命浙江]  
　　處州府常守前日上撫藩憲電云青田桂令宣平陳令景寗朱令奉飭赴省查騐由府暫委代理等因查奏銷將届代員墊辦爲難可否從緩俟奏銷後再行調驗乞電示遵行旋奉增中丞復電云青田等三令均准暫暫予展緩俟六月初再行調騐該府所屬如有吸烟之員及戒而復吸者隨時據實禀聞愼勿代人受過 
[皖省財政局入手辦法安徽]  
　　皖省清程財政局現遵部奏章程通移全少各署局所將三十三年以前支用各欵漏未報部核銷者以及報部核銷之欵曾奉駁查未經銷結之案一併臚集案由分欵詳註移局彚造總表轉詳撫憲咨部核銷 
交涉 
[景德鎭商人爭礦要電江西]  
　　旅景德鎭皖商爲爭銅官山礦事致外務部電云銅官山礦約逾限作廢已成鐵案聞議結在即合懇大部主持廢約自辦皖人幸甚全國幸甚景德鎭皖商吳廷鈺等同叩又致安慶路礦公會電云電悉已電外部力爭礦事關係重大務伏諸公大力堅持全皖幸甚旅景皖商叩四月二十一日又電外部云銅官山一案關係國權民命前已電懇主持頃聞凱已到京持各辦之說皖人誓死不能承認泣叩大部堅拒並嚴飭麥奎離山以保國體而順輿情旅景皖商吳廷鈺等公叩又覆安慶路礦會電云巧電悉已電部矣仍懇各力堅持吾皖幸甚旅景皖商公叩景德鎭商會致外部電云銅官山案關繫重大此間皖商憤極務懇大部主持速結全國幸甚景鎭商務總會叩 
[鴨綠江林業未來之風潮奉天]  
　　鴨綠江上游森林盛茂年值春水發生結簰南下向日聚集於大東溝近五年間改在安東繫泊作日戰後日人行强每連勒抽一本二本漫無規則前年東督與日領特開談判設采木公司由中日合辦凡木筏到安應由該公司留買而該公司强價抑勒木把等人曾請商會代求無效該木把等情急日昨陡集百餘人赴道署控訴疾苦情形謂此價實不足工食值沈觀察公木把等遂轉赴警局投呈甚爲紛擾日租界民團中野議長恐將成暴動昨日特偕山下五郎氏親至公司與我國理事長籌議善後之策查該公司所定價值實在太低並不先行發價至日來尤謡傳四起有木把將與日人爲難之說 
軍界 
[陸軍管帶之衝突武昌]  
　　鄂軍第四十一標二營管帶羅鴻勝其妻頗有姿色故新軍中人往往至其門首窺探咸以一見顏色爲快羅亦稍有所聞前日羅站立門外見有三十一標第二營後隊目兵四名經過其門羅責以不應無事遊宥儃護兵將該目兵扭住痛毆三十一標二營管帶陳榮鍾聞信以定章陸軍官長雖有管束兵丁之責但各有權限不得私責鄰兵如遇有他營之兵在外生事祇可扭交該管官懲治羅管帶無故責斥本營兵丁欺視太甚擬即禀訴執法官開會裁判嗣經某隊官從旁調停勸羅戕兵弁送回並致函與陳道歉方得和平了息 
[偵探隊分送脂粉安慶]  
　　安慶巡警偵探隊本因上年兵變倉　招募故凡無業遊民以及著名青皮地棍皆得充當是役數月以來藉竭嚇詐鄉愚妄拿無辜甚至尋仇報恨無惡不作日前該兵士張鳳山柳雲凱蔡文彬陳少懷王占標楊起鴻馬老三等十餘人購買脂粉等物分送省城内外之上下濠黄甲山奚家園等處流娼土妓勒令每月各出洋數元即可認保護之責 
[挑送陸軍學生武昌]  
　　鄂省現遵陸軍部章在陸幂特别小學挑選學兵二十四名赴保定陸軍速成學堂肄業於念五日起程北上聞各學兵除領舊章應得薪餉外按月並由張虎臣統制加給津貼銀四兩 
學務 
[全體學生發電辯誣浙江]  
　　處州中學堂全體學生上撫學憲電云學生等去臘考試畢業嚴考官慕清公正認直譚獻任未在場慈際虞架詞誣控實堪痛恨 
[松江考職案發表松江]  
　　松江府學華亭生員考職業已揭曉錄後府學倪寅亮聶朝宗聶章玉趙慶培褚國章董思敬湯史孫仁傑懷其德朱煒基張茂章宋登第顧占魁葉昌藻葉其鋆華正取葉人騄姜文傳王烈文張家驥備取楊鳳章盛家肅沈濤張葆藩周仁湛吳裕基汪希倫 
[電飭位置飾範生松江]  
　　松江府戚太守奉江蘇樊提學使電開奉上台札所有師範畢業生須派往各屬充學堂教員俾售所學而免閒散等因奉此當即轉札遵照辦理等情戚太守奉電後商之中校監督謝紳以大小各校教員均預行聘定未便中撤須俟冬間再謀相堂之位置 
實業 
[石埭縣開辦農事試騐場安徽]  
　　石埭縣境自兵燹以後官荒民荒　經開墾者甚多而農民於耕種一事習於懶惰該縣許令到任後以振興農業開闢利源爲當今切要之政兹已查丈官荒撥欵開辦農事試騐場廣爲種植以興利源 
[禀請開辦蠶桑學堂安徽]  
　　江蘇蠶桑學堂畢業生吳江等以皖省居長江之中物產豐富地土膏腴條陳撫憲請開辦蠶桑學堂延聘教員招生肄習畢業之後分赴沿江各處興辦蠶桑以興實業想朱中丞必樂於贊成也 
[咨請仿辦蠶桑研究所安慶]  
　　皖撫准度支部咨以順直官紳湖南岳州府知府魏震現糾約同志擬於京師設立蠶桑研究所於產桑省分廣購桑身招收女生入所肄習研究所需經費並具禀大部籌欵現已核准並咨皖省一體仿辦以興實業 
[信義銀行恐慌之現象漢口]  
　　漢口夏口廳出示云信義儲蓄銀行前因擠兌花票幾至倒閉仰蒙關道憲顧念小民血汗微資并維持銀 
 
 

Page 12

 
 
行前途毅然擔任兌票現已陸續兌清彼時無知痞棍妄冀邀求担任存欵多端煽惑藉思糾衆生事經關道憲旣本廳明白曉示不能担任理由隨飭該行清算帳目著將零星儲蓄存欵先行籌兌並禀明關道憲禀請督憲將該行總理尹克昌李禔咨提來鄂將各存欵一律開兌清楚函電交馳至再至三其爲爾存户人等辦理此案實已無微不至乃昨又有生事棍徒遍街粘貼匿名告白種種失實無非欲惑衆滋生事端得以於中取利實屬貽害布面擾亂治字除飭緝勇差役嚴密查拿並移巡防營巡警局一體嚴密查緝盡法懲治决不稍從寛貸 
[中丞關心實業安慶]  
　　皖撫朱經帥訪聞皖北鳳陽縣南鄉地方山多田少橡樹甚夥養蠶頗爲合宜特派委員前赴該縣調查如果合宜即於該處設立蠶桑講習所廣購蠶子放樹喂養以興實業而闢利源 
雜記 
[學生投書謾罵縣令湖北]  
　　鄂省廣濟縣孫令炳麟近被紳民夏昀劉舒霖劉楫漢等臚列多欵在督園呈控經陳小帥委知府雙壽前往查辦兹據復稱謂孫令能於任事不避勞怨是其所長被控各節均查無實據惟意氣用事責效過急究非繁劇所宜應酌量調動惟控案内有兩湖師範學堂學生方廉竟敢出名投函且對於父母官直稱孫賊犯上無禮應請嚴予懲辦方生原云郵送廣濟縣正堂孫大老爺文啓自兩湖總師範義齋謹緘孫賊見字如晤自丙午年後與吾家情節實堪痛恨一門三秀才被爾凌辱盡矣中心藏之何日忘之烏得不乘隙以逞耶吾兄在東洋常約同鄉上書陳筱帥矣吾在省垣又糾同鄉上書諮議局矣爾之前程我怕不甚穏當爾其奈何孔子曰以直報怨吾則以怨報怨吾今不畏爾矣禀爾之事我實在内古人曰殺人呌醒我是也爾去矣母多言順問財安並請爾妾睡安字甚草率恕不恭兩湖學生方廉上陳小帥閱後以定章向不准學生干預外事令方廉竟敢出名投函謾駡孫令無禮已極职果屬實殊屬浮謬之尤特飭學司調取原函與該生核對筆跡如係所爲從嚴詳辦以遏澆風至孫令人地不宜特飭司調省另候差委遣缺委前署江陵縣孚保署理 
[增撫愼重民命之批詞浙江]  
　　台屬黄巖縣張文林命案旋經新任黄巖盧令金章會同省　陳令禀報在案兹奉增中丞批云此案已死張文麟究經是否死於傷抑死於毒未據切實訪訊明確　以浮滑空言一禀塞責殊屬不合檢查該前署縣王令志鶴原詳旣稱驗明張文麟委係受傷後服毒身死應即追究毒從何來一面將銀針銀釵標封存庫以備查騐乃竟將原探糞門銀針擦磨凈盡原探咽喉之銀釵剪存一節以致無憑查騐其銀針旣能擦靡凈盡其爲死非因毒可知案關人命未便稍涉含糊仰按察司速飭台州府酌提人証卷宗至郡督同王前令切實研訊務期水落石出錄取切供通詳察辦 
[咨拿濳逃縣令安慶]  
　　皖撫朱經帥接江西巡撫來咨以昭平縣知縣周立端在任虧欠正雜公欵甚鉅彌補不清竟私行潜逃實屬有乖官方業經奏叅革職勒追奉旨允准請飭所屬一體嚴緝解究追繳 
[鐵廠賠償撞沉十船銀兩漢口]  
　　漢口贛帮土商曾悅來號前用民船滿載烟土運漢行至江心被漢陽鐵廠津通輪船撞沉控經商會夏口廳漢關道各衙門久未斷結嗣在農工商部呈控由部札飭湖北勸業道查辦近勸業道鄒觀察特會同商會勸令鐵廠賠償銀三千兩了息 
時評 
[秘密談（東吳）]  
　　各國交涉皆秘密。因欲謀奪他人之權利。恐爲人所詷知也。我國交涉亦秘密。因名喪失人民之權利。恐爲人民詰責也。故外部所辦之交涉。旨以秘密爲唯一主義。不許人民知。亦不許人民問。 
　　今外部忽面請擾政王。謂各省交涉。可以宣布之件。不宜過於秘密。豈外部亦。自知從前秘密之非耶。抑外部獨可以秘密。面外省皆不許秘密耶。 
　　記者曰。非也。外部所謂不宜過於秘密者。其意仍當少秘密也。且不宜過於秘密者。係屬可以宣布之件。官場以爲不可。宣布者。仍宜格外秘密也然則無論外部。無論各省。將來所辦交涉。苟不欲人民得知。不許人民過問者。皆可曰此係不可宣布之件。則我民將如何。 
[小說（朗）]  
　　剝啄兩三聲。傳單一紙。隨門隙而入。取而視之。則歡迎戒烟局已戒淨盡之某君。而傳單由某學堂刋布者也。 
　　某君者。居某縣之某鎭。年三十餘。夙有嗜好。一燈煥然。手一鎗。福壽膏兩許。日夜臥短榻。消磨歲月。於今將十載矣。 
　　禁令頻頒。（禁烟）（禁烟）之聲。喧傳於耳際。城中禁烟局已設立各鎭有禁烟分局。某善士至鳩資立戒烟局。發慈善之心。爲一邑消鉅患。 
　　某君乃由鎭董某公之介紹。立志願書入局。爲時一星期。頗著成效。 
戒淨戒絶。乃于某日歸。某學堂教員某君聞之曰。此吾鎭埽除烟毒之先聲也。是宜歡迎。開大會。延某君。演說戒烟之狀况。 
　　傳單四布。有應聲而至者。先期。某教員進學生而告之曰。某日午後一時。生等其操服。一律至某君家。迎之來。其旗幟等物由校中備。及期。諸生准時齊集。短衣　袖。頗雄壯。某教員出期豫備之彩旗。命諸生分肩之。整隊往。國旗先之。校旗繼之。五色之彩旗隨之。金字輝煌。綴公頌揚之聯　。隨風飃颺。迤邐而前。某學究見而歎息曰。新秀才入學宫。榮耀不過如此。 
　　某鄉人見而稱羡曰。昔歲歡送徵兵熱鬧。母乃類是。 
　　某君則大快樂。易華麗之衣。鼓赶精神。昻然而往入此會所。覺布置秩然。 
　　人集矣。鈴鳴矣。來賓。等各就位矣。某教員上演說壇。報告開曾宗旨。接踵而登壇者且三四輩。各鼓其舌。或言鴉片之害。或申羡慕勉勵之意。諄諄然。娓娓然。固樂此不疲也。 
　　拍手聲震動全屋。則某君拾級而上也。口若懸河。痛陳利害。苦口婆心。頑石亦爲之點頭。。言已拍手聲又以不絶 
　　事畢各散。某教員仍令各學生如前式。送之歸。越數日。某君乃有勸人戒烟之廣告。 
　　（戒烟之南鉞）此勸人戒烟廣告。之絶妙題目也。末則署其名曰。（過來人）吃烟之若處。戒烟之利益。一一道其詳。閱歷之譚。尤堪動聽。歡迎會中人。尤歡迎其說焉。 
　　曾不數月。某君乃作憑婦。 
　　某教員憤然曰。不圖歡迎會之結局乃如此。噫嘻。虎頭蛇尾。其華人之特性乎。豈徒戒烟。嗚呼某君。嗚呼歡迎會。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉開票]  
　　浙江（處州麗水） 
麗水有選舉權者五百九十九人當選額人名初選舉開柰票當選者僅二人照章將次多數榜示各區再選　初選當選人二名譚獻　項際虞　次多數十二名　葉鳳鏘　鄭景翹　徐方良　朱宗儒　孫壽芝　王邦鎬　沈國璠　沈國琛　武丕承　江之濤　葉大勳　徐自華 
　　山東籌辦處現據各州縣電禀投票開票情形得共到五十餘處聲報初次當選人數亦有十餘處除歷城荏平霑化等縣禀電已鎭前報兹將齊河等州縣禀報初次當選人名數及次多數姓名分錄於後齊河縣電禀當選人四名王疎清八二四票張燦之六十八票馬汝霖六十一票席曰芳六十票聊城縣電禀堂選人九名足額泰安縣司選員禀得過半數三名新泰縣電禀堂選人足額陽信縣禀附貢張敬敷得九十餘票蘭山縣司選員禀當選人四名王峻範一百零七票王思澂八十一票王子敷六十三票杜鴻䎙六十三票得票次多數十名叚鴻恩四十九票楊密桂四十六票宋金台三十一票吳逹三二十九票楊寶山二十四票王玉璐二十三票石振聲二十票崔聯景一十九票齊雲鵬一十六票楊鳳廷一十八票荷濟縣電禀當選人二名得票次多數十人掖縣禀報當選人一名樂安縣電禀當選人一名王永貞五十七票得票次多數自十一票以上至四十一票十五人膠州司選員禀得票當選者一名自四十七票起至九票止二十六人高密縣申報當選人一名丁作霖七十二票得票次多數十四名徐源湘四十八票王玉鯤四十七票尚鵬展三十六票張樹屏三十四票張步雲二十九票張作雯二十六票王潤齋二十四票李衍晉二十一票張家森二十票徐智卿一十九票單　一十七票郭承章一十五票稽林馥一十五票趙宗讓一十四票 
[初選舉重開票]  
　　浙江德清重選當選六人共九人足額　程森　程源　施涵　沈汝楷　沈光裕　唐元第　候補當選　黄冕英　穆乃吉 
　　嵊縣初選舉第一次當選人已紀前報兹悉第二次投票人實到八百七十八人以二十六票爲當選二十四日開票當選五人　邢契陶　兪景朗　竺祖陶　謝爕奎　王丙炎　候補當選四人　裘春祺　汪耀時　周丙熹　周翰臣 
 [P預備舉行初選舉> 
　　直隷（順天大宛） 
京師初選舉事宜現經諮議局籌辦處擬定准於五月初一日起至初三日止每日上午八鐘至六鐘舉行投票其投票區域凡屬大興縣民籍及旗籍居於左翼地面者均在大興縣對面城隍廟内凡屬宛平縣民籍及旗籍居於右翼地面者均在宛平縣西嘉興寺内 
[瑣聞]  
　　安徽 
六安州四區選舉調查員陳莊華赴鄉辦理選舉事宜聞該員抵鄉時並不勸勵土民反以恐嚇鄉愚手叚大肆威福刻經當地紳董張自清等在撫轅控告懇予照章懲辦以爲玩視選舉者戒 
　　浙江 
仁邑東塘陡灣區投票管理員杜惟禾禀府憲文云竊惟禾於十五日下午六點中投票所務終了後封閉票匭繕具報告直至是晚四鼓時始爲完畢整理行裝星夜起和五鼓解維適值風順霎時過相距五里有砲艇駐防之王家莊又至距王家莊一里許之三家村忽聞鎗聲連發陡見執火炬持手鎗腰懷利刃之五六人攀船躍上見投票匭疑爲銀箱舉刀即欲劃開惟禾告係票匭非有價值之物然係至要公件千萬不可損壞該盜舉匭摇擺知無銀錢即舍去乃遍索艙中一切箱籠行李鞋禨搜羅殆盡又有兩人執鎗持刀直向檢察員胡紳振聲胸前謂不以錢取來將剌刀腹中胡紳邓以囊中所有盡行付之該盗始羣嘯而去惟思三家村離王家莊相距匪遥該砲艇何以未來施救當即返至王家莊詰問砲艇哨官聲稱確係聞有鎗聲疑爲該處鄉人保衛者所發未知是盜也乃囑該砲艇同往三家村追捕而又遲遲我行惟禾之船至該處砲艇尚未到來嗣僅聞發鎗二聲伏思該河爲交通大道盜賊出没搶刦無常而砲艇駐泊附近不事保護實属有妨治安爲此備述被搶始未繕具寸禀伏乞俯賜察核嚴飭該管員弁從速破獲以息風而安行旅 
本埠新聞 
[唐專使抵滬]  
　　赴美專使唐少川星使於昨日午後三時乘德國公司輪船抵滬滬道以次各官均至江干迎迓星使登岸後假英租界江西路客利枉旅館暫行駐節 
[濬浦局舞弊善後事宜]  
　　滬道禀陳之辦法一原擬按照合同第九欵註銷利濟公司挖泥合同旋經江海關稅務司好博遜君及濬浦局總營造司奈克君轉圜准令該公司挖泥五十萬立方碼不取泥價以補濬浦局之虧耗二濬浦局各巡工除德雷克福外一律斥退另易新員德雷克福並將畀以海關關外辦事員之任三遴派能操華語之精幹洋員一名或英人或歐人駐紥吳淞監宗工程　　雖可查閱簿記及取錄一切惟不得干預總工程司所出之命令四並派能通華語之洋員一人駐紮戈夫島（譯音）專記收納材料之數目五各挖泥船之船主應隨時任令查工員查閱一切簿記六濬浦局應有權遴派西國工程司一員查騐各工程後再將欵項繳付利濟公司七所有合同應各繕三份一交上海道一交查工員一留濬浦局嗣後各合同悉以投標法訂立九此外各章程容後揆度情形再爲實行 
 
 

Page 19

 
 
　　江督裁定之辦法一滬道所禀第一第三兩欵准令照行三濬浦局某職員怠忽公事不將舞弊各節禀報擬加懲責四滬道及稅務司辦理該案勤勞可嘉五辜部郎辦事可嘉允儘先褒奬六札飭滬道籌維撫慰尼羅德船主家屬辦法七巡工德雷克福除畀以海關位置外並奬銀一千兩以酬其勞八萬道及好博遜君功堪嘉尚萬道記功兩次好君酬洋二千元九札飭滬道嗣後管理濬浦局各務應格外謹愼並隨時與辜部郎和衷商辦 
　　按以上兩則係譯字林西報尚有闕略容俟覓得原稿再行補錄 
[第三日兌付信義銀行上海鈔票]  
　　信義銀行未經收回之上海鈔票昨日下午四時復由商董虞洽卿觀察與各司員在公共公廨二堂照票兌付至六下鐘止計共給發洋七千餘元三日總共兌付洋三萬七千餘元尚有餘洋存候會商辦理 
[松府飭辦罪犯習藝所]  
　　松江府戚太守以上海縣翻造待質自新兩所房屋所開工料價銀一萬四千六百四十二兩有奇尚無浮冒惟上海人烟稠密案犯甚多自應添設罪犯習藝所以便遇有無業流民犯事獲案卽可送所習藝因特札行上海縣迅速籌欵擇地建造所有待質自新兩所造價不敷銀兩着即另行設法籌欵彌補 
[移請遷除危險品物]  
　　閘北巡警總局查得寶山路五百二十九號門牌江姓花園内現由瑞生洋行大寫洋人存儲電石七十二桶又另有數箱因係危險之物囑令遷去未允照辦總辦汪觀察以電石一物遇水即炸性極猛烈租界警章旣認爲違禁品物不准存儲華界亦應禁止爰於前日移請滬道照會該管領事飭令該洋人迅將所儲電石從速移往他處以免擾害 
[釣船私運米糧]  
　　緝私巡船管帶周裕昌近查密波各釣船裝運石子進口卸去之後每有私購米粮偷運出洋情事惟此項船隻爲數頗多稽查不易若任其私運不獨釐稅受虧且與民食有碍因於前日具禀滬道請即札委管帶兼辦稽查釣船私運米粮事宜未知能准如所請否 
[淫兇印捕禁錮一年]  
　　前日下午二時英臬使班君提訊印捕鷄姦行兇一案中國國家律師威金生到堂申稱該印捕所犯情節証據確鑿應請嚴辦班君遂與陪審四董討論良久判定該印捕發西牢禁錮一年罰充勞役以昭儆戒 
[地方自治宣講所開講]  
　　上海地方自治宣講所由勸學所同仁輔元堂總工程局發起設在西門外萬生橋官契局内請雷繼興先生講自治綱要王立才先生講地方衛生葛益甫先生講憲法大綱均擔任義務已於五月初一日開講到者七十餘人聞每星期三次在晚間七點至九點共十八次講畢以便紳商學界聽講者無礙職業云 
[陸軍學生入都肄業]  
　　蘇撫陳伯帥現委江蘇陸軍學堂第一區隊正學長候選州同龐可傑護送學生北上赴陸軍學堂肄業該委員到滬後並不勾留即於昨晚帶同各生乘招商局安平輪船北上學生名單錄下孫闓丹徒人楊標官興人潘毅陽湖人崔毓芬荆溪人岳耀彰武進人顧浩長洲人楊彝吳縣人陳元華吳縣人 
[生員考職揭曉]  
　　上海縣田大令昨出榜示云照得已酉年奉行生員考職業於四月二十六日會學考試所有錄取名次合行榜示爲此示仰後開各生知悉聽候本縣造册申送提學憲示期考試計開黄公錫李維華王雲張志朱家銑張之翰 
[同文書院定期行畢業禮]  
　　高昌廟桂墅里東亞同文書院定於六月二十七日舉行第六期學生卒業禮昨已由該院總監根津一君東邀紳學各界届時前往觀禮 
[謝劵]  
　法界電車公司定於初四晚及初五日晚行駛龍車昨承惠贈游劵一册書此誌謝 
[城内]  
　　能否减免○北巿協記合興叙源等冰廠十五家昨日具禀道縣各署據稱每年各署所用之氷由同業十五家雇人挑送每担發給價力錢一百文本年氷價甚鉅且因去冬天氣懊暖塊氷缺少求請减免等情未知若何批示也 
　　盗案報縣○浦東楊師橋陳蘭生家被盜搶刦並砍傷事主已紀昨報昨日事主陳端岩倩人將伊子蘭生舁至縣署並偕同二十四保七圖地保陳鶴梅投案禀稱商人開設源發呆店二十九晚三數時突有盜黨破扉而入刦去大小洋元衣飾共值洋一千餘金職商之子上前攔阻竟被砍傷肩背腰肋等處傷勢頗重是以抬案請驗田大令諭飭補詞聽補驗訊 
　　追繳方單○錢葆生控鮑伯生借單不還一案由工程局解縣審訊錢供鮑向小的已故胞弟借去方單一紙圖賴不還求追鮑供前將方單託唐阿慶抵洋一百元後被唐贖出多押二百五十元致難贖還唐供鮀託小的爲中向天保堂抵洋一百元後因催贖由小的加洋二十四元贖出抵於陸姓計洋二百五十元鮑用五十元是實判唐責二百板押追多抵之洋鮑因有病發堂醫治　併追繳 
　　各有不是○張錫全控周象卿拆梢剝衣一案昨日由縣訊究先據見証吳杏卿供周象卿向張錫全索洋無著剝取皮褂張欠小的店内由小的代付洋三元戕褂還張張供小的前向曹阿根賖欠肉洋三元曹亦欠小的洋二元六角先向吳杏卿借洋五角歸楚詎周象卿稱與曹阿根合開肉店向小的拆梢剝去皮褂由吳代付洋三元取回田大令以各有不合判曹交出洋三元由周轉交張錫全了案 
　　不認爲首○去歲由公共公廨解縣之竊犯張耳等四人昨日由縣復訊張耳張二朱二俱供前年十二月二十六夜由張三劉標紏至下海浦某姓家竊得舊衣劉標供小的亦由在逃之張三邀令夥竊判各還禁候辦 
　　道批照錄○王陳氏禀批此案前據該廨禀復以侯慶齋虧倒甚鉅在公共租界會審公廨被控之案纍纍此次欠法商利洋行金戒鑽戒指價銀由該行買辦扭交巡捕解廨押追未缴該被告店業財產均在公共租界各原告除利喊係属法商外其餘非法界内人民若准予併追不特案有移調之煩且越界亦殊形棘手擬俟該法商控案理結後將侯慶齋移送公共租界會審公廨歸案訊追以免岐異等情當以該氏及職商衛聲烈控追侯慶齋欠欵經公共租界會審官着保交案延不遵辦今侯慶齋旣由巡局解交應俟利喴洋秆控案理結後詢明公共租界會審公廨控案如無西人交涉即行送縣訊追批飭遵辦支案兹復據該氏具禀前情仰法租界會審官迅遵前批辦理具報母稍任延 
[南巿]  
　　催解漕米○浙江海導現將辦唆所有各屬未解之米如烏龜歸安等縣尚有五萬餘石該局總辦李時泉觀察迭次行文催解除嘉興縣首先解清外其餘仍示遵辦且嘉善 
 
 

Page 20

 
 
縣所解之米不合兌收屢次駁退亦未補解昨又行文嚴催限於即日補解清楚以便裝輪北上 
　　勾引女子○奚雲書於前日午俊勾引住居茅山殿衖之馮氏女阿二同至泉漳當館衖内張順認小客棧借宿圖姦適被二級巡長查見拘至工程局當值處傳同棧夥詢明屬實飭令該棧罰洋十元奚亦飭罰洋十元免究阿二交伊母領回管束 
　　來路不明○崇明同鄉會前在大逹碼頭查獲之倪黄氏送請工程局拘留在案昨日其夫倪關衆投局禀稱本年三月間由陳阿四胡廷湘等領同該氏來崇就隣居陳關郎處安歇由陳向小的說合出洋七十五元娶之爲妻今忽私逃求究氏供前夫在日向開車庽餘語支離判戒責五十下送交該會押送回籍 
　　交保理處○源盛荳粉作主婦單王氏扭控承包馬踎工頭楊堂弟圖賴兌換洋一百零五元由南區解至工程局訊理因供詞各執判楊交保自還公正人理處 
[閘北]  
　　洋員到差○巡警總局聘請英人孟游戎爲總巡官已於前日接差駐局辦事據聞孟君前在北洋辦理巡警已有多年 
　　巡士疲玩○巡士戴有錦前在一區站門因性情暴戾舉動荒謬經孫正巡官禀請總局調往浦東二路一區以觀第效嗣由該巡士一再自請調往四路四區當差不料該巡士仍私自離局在外過宿昨經錢副巡官查悉解送一區拘押候禀明總局斥革究辦 
　　不忘本夫○梁方同妻梁陶氏控内姪陶位賢即陶萬喜糾搶其女巧雲一案前日梁女巧雲投局訴稱前被其母陶氏賴婚逼令與鐵路局家丁嚴筱峰私姘將陶逐出今見本夫受陷是以出首等情巡警總局值日課員諭令退去候禀明總辦請示核奪 
　　切勿自誤○四路一區蕭正巡官昨飭十圖十一圖地保傳諭沿馬路各鋪户業主於簷際一律裝設鉛跌水管俾免簷水滴損馬路限五月初十爲止逾期雇匠代裝除飭令該業主認繳裝費外並處以違章之罰金 
　　交保還洋○朱志記控夏玉記欠洋一百元同陳曹氏擔保遇期不理一案昨經警局孫裁判復訊判陳交保限期繳洋四十元所有存案之六十元交朱具領 
[英租界]  
　　情同串騙○石翰甫控賀茂生串同過犯陳鶴松即小黑魚騙取道契私押於德商一案昨由捕房將石等三人解廨復訊石延律師到堂代辯訊之賀陳供稱所抵地契當時石亦在場求察中西官以石等情同串騙自應究辦惟石已在押七天從寛開釋賀交保陳係過犯未便從輕判押四牢一年期滿仍逐出租界 
　　機匠收押○德委風公司控法界電燈公司割斷電線一案昨上捕房將電燈公司機匠陸阿寶移傳到廨請究原告延高易律師上堂譯稱德律風公司裝設法界之電線屢被電燈公司工匠割斷應請澈究訊之陸阿寶供因修理燈線以致壓斷並非有意求察判陸押七天 
　　擊傷小孩○徐瑞生前日將菉荳裝入手鎗内在愛文義路試放詎誤擊小孩劉長發右目經孩父劉阿土報知捕房將徐拘解公堂請究中西官以劉孩傷勢頗重飭送仁濟醫院醫治所有醫費令徐照給並押一禮拜 
　　夫也不良○崇明人劉順堂將妻范氏託蟻媒沈阿甫孫陳氏等賣於鴇婦方周氏得洋三百元經氏兄范少羅偵知控奉公廨將各人一併收押限交范氏在案前日由探將范氏查獲昨日解案經中西官訊明判陳氏與沈分别各押三月方鴇不應買良爲娼判罰洋一百元無洋改押三月范氏交其兄當堂領回並着具禀到廨聽候移請崇明縣立案以杜氏夫日後再來滋擾 
　　恩斷義絶○王如觀控鴇婦秦王氏與朱士成林春榮藏匿伊妻由探一併查獲昨解公堂請究秦鴇供王將伊妻託朱林二人爲中押與婦人院内取去洋四十元不久王妻即行潛逃請察訊之朱林二人供與秦鴇略同中西官以王將妻押娼亦有不是姑寛斥退朱林不應爲中判押候繳還秦鴇洋四十元並着交出王妻秦鴇斥釋 
　　勿再妄想○廣東路百花里鴇婦沈李氏即阿四大因逼令幼妓李寶寶應客由捕房派探拘解公堂判將李妓暫發濟良所沈鴇押候查辦在案兹捕房訪悉沈鴇現托某某等三人運動希圖領妓脫罪昨日捕頭立飭四號西探與探目李星福密拿究辦 
　　無力再繳○森昌信局主錢玉成控毛春廷竊取金條一案昨由公堂復訊毛供已繳還數千其餘無力再繳求恩從寛判押西牢一年半如限内繳銀再行酌核 
　　妨害衛生○凌翼生李保生均在虹口出賣薑糖水工部局以其有碍衛生請廨出單傳案判各罰洋十元充公以後不准再買 
　　枝枝節節○英商赫朝顯控吳俊南吞没大紀公司股本一案昨日由廨復訊原告延博文律師上堂代述各節吳亦延担文幫辦費烈律師上堂譯稱原告於該公司内實無股本所有各帳呈案請察復據原告律師聲稱此帳不齊尚少數册中西官以此案節情頗多非傳齊見証到堂質訊不能定斷遂諭兩造各退訂初四日下午再行訊核 
　　控竊無憑○徐子元控傭婦楊王氏竊取珠飾等情昨晨由探將氏解廨經中西官訊無實據判氏交保候查 
　　搶取金飾○胡丁氏控流氓張根生搶取金挖耳一案昨經公堂復訊屬實判押三月 
　　背夫私逃○王朱氏在途胡鬧由捕送廨氏供住居華興坊夫名王端生在火車上爲業因口角走出是實判氏留廨候傳王到案領回管束 
　　逐出復來○過犯王阿四逐出復來由探查獲昨解公堂訊供不諱判押西牢半年期滿驅逐出境 
[美租界]  
　　洋兵被罰○美國威明敦軍艦兵士肇禍迭誌前報前日該艦長將二兵士送父美臬署訊明屬實判各罰美金十五元並賠償五百號華捕被毁號衣等費洋五元開釋了案 
　　醉漢毆人○美國人馮高麥前晚酒醉亂毆行人由捕拘解美署判罰洋十元 
　　印人酗酒○印人白昌逹前　酒醉與某日人互毆撕破日人衣服由捕拘解英署判罰洋五元賠償日人洋兩元旋因該印人無力繳洋改押七天 
　　沿街互毆○李子卿臨在吳淞路與萬長順尋釁互毆由捕一併拘入捕房押候解辦 
　　油衣何來○車夫陳紹晶昨在塘山路因身穿巡捕油衣被捕覔見拘入捕房押候究辦 
[法租界]  
　　約束車夫○法界浦灘一帶行棧林立車馬往來絡繹不絶近有一種包馬車包東洋車往往停於沿浦兩面以致各項車　來往不便並有一種單面照會之破壞東洋車在途攔載生意偶有欹側人即跌傷以上兩項均與路政有礙因此捕房持派專捕輪流在該處稽察若再有前項情事定即拘入捕房究罰 
　　好行其德○湖北人孫某投親不遇流落滬上前日在西門外投河覔死即經旁人扶起後有李某爲之代購輪船票一紙令人送上輪船得回故里亦可謂好行其德矣 
　　包探獲賊○老賊張光福開釋未久前晚又竊顧姓家衣服一包又吳阿四行竊某姓家衣服洋傘等物俱由包探拘送捕房押候解廨訊究 
　　强搶行李○某小車夫前日載送行李什物上輪行經護城河邊被匪徒張阿四率黨搶去什物旋由巡捕將張拘住送入捕房押候究辦 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[湘撫奏請免提丁漕錢價平餘及練兵經費摺]  
　　湖南巡撫臣岑春煊跪奏爲湘省巿面銀價增昻請將提解州縣征收丁漕錢價平餘並官捐練兵經費銀兩一律停免另籌補解以示體卹恭摺仰祈聖鑒事竊照光緒二十三年冬間准前户部咨因銀價减賤江西省於所征地丁漕米内有減征提解之舉奏明行令各省查照江西省成各就本省情形酌量一體仿辦等因經前撫臣陳寶箴飭據司道議詳奏明請自光緒二十四年爲始凡徵錢之澧州等二十州廳縣各就向章原數每徵地丁正銀一兩減收錢一百文再提錢價平餘銀七分又有漕州縣内如澧州等十五州廳縣每漕米一石减收錢一百四十文再提解錢價平餘銀一分遵照部撥作爲解還鄂岸鹽釐的欵各州廳縣遵照徵解無異嗣於光緒二十九年升任撫臣趙爾巽因各屬興辦學堂無欵可籌飭令將減徵之欵規復以作各屬學堂經費又光緒三十年湘省流解練兵經費案内因加徵烟酒田房等稅並裁　各局所經費尚不足銀二十萬兩之數經前署撫臣陸元鼎於覆奏遵籌練兵的欵摺内陳明自是年秋季起每年由官捐集銀四萬兩藉以湊解在案當時所以提解平餘並令認捐練兵經費者原以銀價減賤向來收錢各州廳縣徵收錢漕盈餘辦公之外尚有餘長是以分别提解以濟要需兹查年來巿面銀價騰漲每錢一千僅易庫平銀五錢一二分湘省各州廳縣徵收錢糧以錢折征者照近來銀價計之平餘無幾甚至不敷易解以帮應提各欵雖文告屢催各州廳縣多報解不前復計此項地丁平餘歲解司庫銀二萬三千七百兩零漕糧平餘歳解糧庫銀八千兩有奇查從前提解盈餘部議原有如將來銀價昻貴以錢易銀實有不敷仍准奏明免予提解之文當此銀價高昻各牧令辦公無資自應量加體卹庶免賠累據布政使莊賡良署提學使吳慶坻按察使陸鍾琦詳請奏咨前來令無仰懇天恩俯准將前提州縣錢價平餘曁官捐練兵經費銀兩自光緒三十四年秋季起一併停免俾示體卹所有湘省應撥鄂岸鹽釐銀兩曁認解練兵經費現經臣督飭司道悉心籌議設法抵補即在加收一分稅契及整頓釐金長收欵内力籌照數撥解無論如何爲難不敢稍涉推諉總期下不貽僚屬之苦累上不誤軍政之要需庶藉以仰慰宸厪除分咨度支陸軍各部查照外謹會同湖廣總督臣陳夔龍恭摺具奏伏乞皇上聖鑒訓示謹奏四月二十五日奉硃批該部議奏欽此 
[江督請奬緝私人員片]  
　　再淮鹽總棧爲南北鹽人江門户昔年江私充斥岸銷疲滯經前署督臣張之洞奏派道員蒯光典總辦棧務大舉緝私聲明以三年爲期如果成效昭彰有裨大局應准奏請奬叙奉旨照准嗣届三年期滿經前署督臣周馥查明岸銷大暢實得緝私認眞之力奏奉諭旨將道員蒯光典交軍機處存記並將在事出力員弁分别奏請給奬各在案兹查現辦淮鹽總棧軍機處存記江蘇試用道徐乃昌自光緒三十一年十二月接辦現已届滿三年當蒯光典交卸之時該員甫行任事内河外江積慣梟匪無不乘間窺伺該員不動聲色不避勞怨或先事豫防或臨時嚴究紀律森嚴布置周密卒能使江私絶迹引岸暢銷上年借運東蘆及淮北等處引鹽輪舶如林棧務尤極繁重該員相機籌辦因應咸宜在事各員弁亦均能踴躍用命實力梭巡奔走勤勞始終無懈綜計該棧三十二年全年掣鹽五十六萬七千餘引三十三年全年掣鹽三十二萬二千餘引三十四年全年掣鹽五十八萬九千餘引各岸銷數加增課釐充裕尋源竟委要皆該棧緝私之力居多詢屬成效昭彰裨益財政不淺自應照案奏請奬叙以昭激勸據兩淮鹽運使趙濱彥具詳前來查試用道徐乃昌任辦緝私已届三年任事實心不辭營怨考其成績實與道員蒯光典相同合無仰懇天恩俯准將辦理淮鹽總綫江蘇試用道徐乃昌遇有道員缺出儘先補用以示皷勵其餘出力各員弁並准查照成案擇尤請奬出自鴻慈逾格除咨部查照外謹附片具陳伏乞聖鑒訓示謹奏四月二十三日奉硃批着照所請該部知道欽此 
[又奏請將陳琪留於江蘇補用片]  
　　再湖献補道陳琪前經奴才奏調江南差委於光緒三十四年十一月初六日奉硃批著照所請該部知道欽此查該員陳琪學問開通志趨遠大於陸軍事宜研究有素派充江南縣練公所教練所總辦已越兩年深資得力且江南商務吏治亦甚究心洵爲道員中不可多得之才仰懇天恩准將該員留於江蘇補用仍令補繳離省銀兩以符定章除給咨赴部引見外謹附片具陳伏祈聖鑒謹奏宣統元年四月二十三日奉硃批著照所請該部知道欽此 
要件 
[國民恊會簡章]  
　第一條本會由各省旅滬團體爲爭河南福公司余發程一案發起定名爲國民恊會　　第二條本會所有宗旨辦法宣布如下 
　　第一欵本會期在必逹福公司案廢去私約余發程按律懲兇之目的 
　　第二欵本會旣係專爲對付此二案發起暫不干涉他事 
　　第三欵本會認此二案係白來喜及瑪仕二人之不法行爲除對此二案據理力爭外對於其他外國人絶不生國民交際上之惡感情 
　　第四欵本會爭此二案守法律之範圍爲外交之後援决不稍涉暴動致失文明國民之資格　　第三條本會　定幹事員一人庶務員一人書記員二人會計員一人評議員八人擔任籌畫進行方法 
　　第四條滬上各圍體之職員凡贊成本會者本會槪認爲評議員開會時得到會協議辦法 
　　第五條凡捐助本會經費在十元以上者本會即認爲贊助員 
 
 

Page 27

 
 
　　第六條本會簡章有未盡善處開評議會時得公議修改 
小說 
[俠情小說縵卿小傳（一名像片案）叜著（三十）]  
　　第十六章　風雪夜 
　　時忽風聲怒。號屋瓦淅淅作響。牕間玻璃。爲外面空氣所激。遂纈如花木縱横。目成文理。有類薄氷盖。室内熱度。與牕外差點相去幾及十度。故氣蒸成水。遇冷而凝耳。女奴乃入報曰。天又欲雪。先集霰矣。漫乃起步之門。欲出一眺。乃甫一啓帘。覺嚴寒之氣。中人面如利刃。噤不能任。急放。帘迴座。笑謂縵曰。天復爲卿留客矣。縵應曰。公亦知爲天意耶。盖我兩人之遇合。無在而非天意也。 
　　已而殘餚盡撤。茶熟香温。女奴乃進而請曰。如此寒宵。非宜久坐。可以寢矣。縵乃命之曰。汝諸事治訖。可先就前樓宿。此間無需汝久侍也。女奴乃如其命而去。縵乃就坐於縵之側。倚其身畔曰。鬍公乎。亦知妾竟爲公之家人已乎。漫曰是又何謂也。縵曰前日有密議。擬令妾先與張氏絶。旣脫素雲覊勒。即獨主門户。三數月後。宿逋清理。即爲專屬於公矣。公聞而稱快否。漫曰。若是固大佳。竊恐其不易耳。縵又曰。公能致力爲妾賛成此事否。漫曰。我之客囊羞澁。卿所知也。能爲卿盡人力。不能爲卿盡財力也。縵日我固知之。所需於公者人力耳。漫曰謹如約。 
　　於是縵卿乃爲漫卸衣解履。相將登榻。而臥軟語喁喁。各談生世。直至喔喔雞聲。已將破曉。而兩人之情話未已。此時至濃至密之愛情。在彼兩人正以爲並昊下男女之親密。無有出其上者。而地久天長雖。歷行萬刦所不能壞。豈知彼兩人莫解之情緣。僅得兩宵之愛。而即永無會合之時。此夕即最後之一日耶。 
國外新聞 
[日本紡織協會近舉]  
　　初一日東京電云日本紡織工人不肯以賽會品運至英日博覧會之舉業已失敗東京紡織協會曾投票贊成反對此議 
[海參威日商不法]  
　　初一日東京電云海参威日肆之封閉聞因收用俄國僞支票之故 
[俄國造艦續聞]  
　　初一日倫敦電云俄國所造之奪雷諾脫式戰艦四艘悉用俄國材料惟該艦均按英艦式様由英員督造 
[英國政界近事]  
　　初一日倫敦電云英國自由黨前曾組織團體反對地產稅項今已解散現有著名政黨宣布文告與政府爲抗據每日新聞載稱英相愛斯奎士信倚財政大臣喬治實使該黨融和意見消除嫌忌云 
[中美共和邦内亂]  
　　初一日鈕約電云中美洲共和邦洪都拉司因國政致亂 
[美國國務大臣演說]  
　　初一日鈕約電云美國國務大臣瑙克斯君近在某處演說宣述東力易膨脹之梗槪與借華債一事亦含括其内並謂美國將在南美競造鐵路 
[英汽船險遭不測]  
　　初一日倫敦電云俄德兩君互會之際適有鈕卡塞爾公司汽船胡持彭號駛過其間俄國護衛兵艦先發虚砲止之繼開實砲兩響傷及該船汽鍋並火夫一名該船旋在拂里特里區沙夫地方稍加修理已向英倫進發受傷之火夫則在丹麥維卜醫院醫治 
　　初二日倫敦電云胡持彭號尚有船員三人爲俄艦砲火轟傷其受傷之火夫當時即由俄或巡洋艦載登該艦包裹傷處復由魚雷艇載送醫院傷勢並不甚重俄京聖彼德堡電稱俄國業已宣布官告聲稱胡持彭號違犯行船章程並漠視信號云 
[俄德兩君互會續誌]  
　　初一日柏靈電云俄皇在御艦斯丹逹號接見德皇頗形誠摯維時艦上悉奏德國國樂德皇與俄相司徒賓爾互談甚久德國外務部大臣與俄外務部大臣及俄相亦叙談多時俄皇並以寶星各物頒賞德皇扈從各員 
[德委商約批准]  
　　初一日栢靈電云德國聯邦議會已將德委商約批准 
[德國稅務續聞]  
　　初一日栢靈電云普魯士財政大臣在德意志國會演說稅務詞極透澈保守黨及教會黨現仍嚴拒遺產稅惟並不宣述不樂承認之意見 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
