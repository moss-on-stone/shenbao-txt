# 1931 - 252 - 4921000

 

Page 1

 
 
   
 
 

Page 2

 
 
   
 
 

Page 3

 
 
國内要聞 
[日軍大舉侵略東省]  
　　蔑棄國際公法　破壞東亞和平 
　　瀋陽遼陽長春安東營口等處均被侵佔 
　　十八日下午十一時、駐南滿綫日軍四十名、突將皇姑屯寗鐵路拆毀、開始軍事行動、十九晨二時、日軍第二師團進佔商埠地及瀋陽城、恣意搜索、省府及兵共廠糧秣廠、均被焚毀、同時日軍砲擊北大營、因邊署嚴令各軍鎭靜、故軍民死傷甚衆、警察傷亡尤多、北大營駐軍、沿瀋海綫東退、途中被日兵截擊、傷亡甚衆、北大營及東北大學、全被日軍佔領、交通完全斷絶、榮臻及榮家屬均被日軍逮捕、第一旅長王以哲殉難、營口十九晨八時亦被日軍佔領、站長警務長被俘、日海軍在營登岸、距營八里埋設地雷、防止客車前進、長春十九晨十時陷落、日軍到處尋釁、焚掠極慘、茲將各情、分誌如下、 
[日軍無端尋釁]  
　　自行炸毀南滿路 
　　揑稱係我國所爲 
　　（北平）十八夜十時、日本滿鐵守備隊無端尋釁、突將瀋陽站皇姑屯站中間之滿鐵鐵道一部分炸斷、開始軍事行動、（十九日專電） 
　　（北平）日軍自行炸毀滿鐵線一段、揑稱係我國所爲、藉此尋釁、故事前對我未發最後通牒、顯係違背國際公法、（十九日專電） 
　　（南京）外部情報司科長范漢生語人、日人宣傳衝突原因、係因中國軍希圖破壞南滿路、以個人觀察此說絶不可信、蓋中國軍隊向極和平、南滿路沿綫、日軍防備嚴密、中國軍隊斷不致有無故希圖破壞之理、（十九日專電） 
　　（南京）此間得訊、日軍在北大營、十八晚十時、向我國尋釁、駐瀋垣北門之東北軍第一旅、爲正當防衛、制止士兵與日軍衝突、乃日軍氣燄萬丈、十一時首先開槍、向瀋垣射擊、并用大砲猛攻、純係有計劃有組織之行動、（十九日專電） 
　　（北平）中國方面僉謂滿洲日軍無端挑釁、中國軍民雖爲槍砲轟斃甚多、但華兵並未回擊、亦未與抗、中國當局於兩日前已聞滿洲日後備兵已領得軍械、而連日開抵瀋陽之兵、絡繹不絶、内有砲隊若干、此爲條約所不許、足證日方計畫、甚爲周密、且數日前有張學良之日友入謁、勸張勿回瀋陽、以免蹈險、滿洲中國當局以此項戰爭、跡近恫嚇、曾命軍隊如有事端、萬勿開槍轟擊日兵、故日軍砲轟北大營時、該營司令即命軍隊堆起軍械、勿與爲抗、（十九日路透社電） 
[昨日清晨日軍入瀋陽城]  
　　兵工廠全部被炸毀 
　　各機關首領軟禁中 
　　重要建築物皆被毀 
　　（哈爾濱）日陸軍第二師團、今晨三時入據瀋陽、各機關首領均爲軟禁自宅、十八夜始、日軍以大砲不斷向瀋陽城攻擊、重要建築物多爲摧毀、長春一間堡間東鐵路軌、爲日軍拆毀、自長春至寛城子間日軍趕修輕便路、（十九日專電） 
　　（天津）日本滿鐵守備隊、自本夜十時起、無端尋釁、突將北寗路皇姑屯迤東之鐵道炸斷、開始軍事行動、日軍已强行佔瀋陽市商埠地一帶、我軍無何抵抗、秩序騷動、全城陷入混亂狀態、日軍且有焚掠行爲、日本駐遼陽第二師團晝夜向瀋陽開發、途中到處尋釁焚掠極慘、今晨二時起、日軍以巨砲襲擊我北大營地方、至發電時止、我軍民同胞、死傷彈下者、不計其數、慘極慘極、日軍向我駐軍、到處挑釁、邊署嚴令各軍力持鎭靜、不事抵抗、北大營駐軍正尙瀋海綫東退、途中被日軍分段截擊、據聞死傷甚衆、日軍自一時起將皇姑屯瀋陽電綫截斷、四週道上、俱派守備隊堵守、交通全斷、至鐵道附近之往來行人、多被狙擊、皇姑屯居民紛紛西上逃難、（十九日專電） 
　　（北平）日軍於十九晨六時三十分、大隊由大西門入城、分佈各衙署、我軍民始終不與抗拒、（十九日專電） 
　　（南京）復旦社瀋陽電、日軍大隊由關東憲兵司令統率、十九晨六時三十分、武裝入城、將邊防公署東北電政督辦公署舊道署、及其他各機關、均行佔領、關東司令部亦移入城内、自三經路至五緯路一帶、日軍密佈、驅逐華人出商埠地、華商店均閉户、交通幾全斷、僅通三馬路、頃城内尙聞砲聲、恐慌萬狀、（十九日電） 
　　（瀋陽）路透社瀋陽訪電稱、昨夜日軍强佔瀋陽、收管無線電台·兵工廠·及其他政府機關、並割斷中國所有電線許多、華人被殺、來復槍彈紛紛飛入瀋陽俱樂部、歷若干時始已、日本官塲稱、昨夜十時半華兵轟毀在瀋陽北面七基洛米達之北大營南滿鐵路、故日軍有此行動云、（十九日路透社電） 
　　（南京）外部接平電、十八夜十時、日軍准備佔領瀋陽、十一時向北大營及兵工廠發砲、五時佔瀋陽、並進兵營口、且有西來模樣、（十九日專電） 
　　（南京）中央某委接到私人電、瀋陽在昨夜今晨間、實際已被日軍全佔、我方無抵抗、瀋陽日軍攻北大營、將皇姑屯至瀋站間橋梁電綫毀斷、營口已被佔、錦州亦有動作、（十九日專電） 
　　（哈爾濱）今晨三時、日軍佔我瀋陽兵工廠、炸毀迫擊砲藥廠、（十九日專電） 
　　（哈爾濱）日軍砲火自十八晚十時起、不斷向瀋陽城轟擊、各重要建築皆被毀、（十九日專電） 
　　（東京）朝日新聞接專電稱、日軍已佔據瀋陽城内中國銀行三家、東三省銀行及交通銀行皆在其列、（十九日路透電） 
　　（瀋陽）昨夜日軍取攻勢、先集中於南滿鐵路與瀋陽城間人烟稠密之商區、鐵路衛隊與警察協同將該區華警察逐走、嗣佈防線於日僑住區周圍、繼有日兵一隊至城保護城内之日僑、城垣周甲略有戰事、蓋爲掩護南滿鐵路區外之日僑全體移入該區計也、同時南滿鐵路各點之日兵奉命向瀋陽進發、以增厚兵力、當開戰時　華員至日本總領事署請停止戰事、未有效果、於是砲隊開始作戰、聞日砲曾轟毀北大營之大部分、死傷甚多、今日侵晨、日軍已佔據城外之兵工廠及飛行塲、俘該處華兵四百五十名、華兵空有抗拒、今晨六時三十分、全城入於日軍之手、同時聞長春旅順遼陽等處均有軍事行動、有向瀋陽進發者、有僅在當地從事保護附近如營口·鐵嶺·撫順·四平街等處之日僑者、（十九日路透電） 
　　（東京）此間接最近消息稱、日軍於激戰後、已佔據寛城子南嶺東大營及瀋陽四鄕、自佔據四鄕後、瀋陽全城遂入日軍掌握、日軍在長春附近死十九人、傷二十二人、（十九日路透電） 
　　（瀋陽）昨晚瀋陽北城外北大營附近南滿鐵路軌道、被人拆毀一節、日軍指爲華人所爲、並指該華人屬於東北軍第一團、即於夜十時三十分出兵襲攻北大營、十二時三十分完全佔據其地、遂乘夜進攻瀋陽城、至今晨四時三十分、瀋陽失陷、六時日方將城内剩留東北軍與憲兵繳械、並俘去榮臻及全家十七人、解往日憲兵司令部、當夜一時二十五分、日軍另派兵攻擊瀋陽子藥庫、我軍抵抗後不支而退、五時許、又佔據瀋陽無線電台及兵工廠、該台即與美國通報者、爲國際宣傳之命脈、（十九日路透社電） 
　　（北平）瀋陽兵工廠已被日本炸燬、省府佔領、由平開遼火車、只通山海關、（十九日專電） 
　　（瀋陽）日軍今日上午九時、佔領東北航空隊飛行場·瀋陽電報局·及飛機全部、同時佔領安東·鳳凰城·連山灣等處、（十九日電通社電） 
[日軍砲燬南嶺兵營]  
　　（哈爾濱）日軍砲火毀長春南嶺兵營二百間、要求長當局、一·釋放郝永德、二·交出警察武裝、三·市面由日警維持、未允、日軍仍在砲轟、（十九日專電） 
　　（瀋陽）開赴南嶺之日軍、破壞中國大砲十二門、鹵獲二十四門、（十九日電通社電） 
　　日軍大舉侵略東三省瀋陽長春營口各地均被佔據⊙李吳張三中委電勸粤方取消敵對形勢一致救國⊙（見國内要電）法意重開海軍談判⊙（見國外要電）林白飛機過滬飛京⊙（見本埠新聞） 
 
 

Page 4

 
 
[日軍侵佔長春]  
　　傅營長慘遭擊斃 
　　兵民百餘人遇害 
　　（長春）十九上午四時、公主嶺日軍突至長春、包圍南嶺砲兵營繳械、并將士兵擊斃六十、又二道溝第三營亦被日軍包圍繳械、傅冠軍營長及士兵商民等十名斃命、我軍奉命不加抵抗、又東鐵寛城子站市公安局散步關分所孟家橋分所、均被日軍監視、春城四郊交通斷絶、商店閉門、（十九日專電） 
　　（哈爾濱）長春一間墝間東鐵路軌、爲日軍拆毀三十里、日軍自長春向寛城子築輕便鐵路、（十九日專電） 
　　（哈爾濱）日軍今晨侵入瀋陽北大營、將駐軍繳械、並佔據重要及交通機關、哈遼間電報電話、悉不通、長春南完全入於混亂狀態、日軍已全取戰時行動、日軍於今晨五時、包圍長春李旅傅營、施猛烈攻擊、傅營長陣亡、兵士死極多、殘餘爲繳械、同時南嶺砲營、亦遭攻擊、士兵因奉令不抵抗、聽繳械、死更多、長春·寛城子皆爲日軍佔據、路特警均被俘、（十九日專電） 
　　（哈爾濱）十九午後、日軍架砲向長春市街轟射、死傷官民甚衆、東鐵客車今祇開到窰門、（十九日專電） 
[榮臻并眷被掳]  
　　旅長王以哲殉難 
　　（北平）邊署參謀長榮臻及眷屬十七人、十九晨被日憲兵拘囚日兵營、（十九日） 
　　（瀋陽）聞日當局今日搜查東北參謀長榮臻之寓所、拘去十一人、現正在研訊中、（十九日路透電） 
　　（北平）瀋陽省垣警察、完全被日軍繳械、并挨户搜索、榮臻及眷屬、掳至日軍憲兵司令部、省主席臧式毅、避入日領署、東北第一旅長王以哲被害、（十九日專電） 
　　（瀋陽）東北軍參謀長榮致氏及家族十七名、今晨被日本憲兵隊帶往日本兵營、（十九日電通社電） 
[瀋陽日軍佔據北寗路局]  
　　破壞交通機關 
　　（南京）鐵部接北寗路局電告、謂日軍於十九下午一時、佔領路局、形勢嚴重、（十九日專電） 
　　（南京）十九晨六時、日軍由關東司令官指揮这定、侵入瀋陽、同時遼陽長春寛城子一帶東北軍、被日軍解除武裝、原駐遼陽之日本陸軍師團、及南滿沿綫駐軍、瀋陽附近畧圖 
　　（哈爾濱）長春公安局散步關興運路兩派出所、被日軍繳械、長春城四外交通斷絶、商民關門、（十九日中央社電） 
　　（北平）長春電、駐長日軍十九日晨襲擊寛城子、並將中國通訊機關全破壞、（十九日專電） 
　　（哈爾濱）長春日軍二百人、十九日晨四時至城北二道溝包圍我第三營、要求繳械、營長傅冠軍不允、當被擊斃、復開槍擊斃士兵商民百餘名（十九日中央社電） 
　　（長春）今晨四時三十分、日兵與華兵在寛城子衝突、其地爲南滿中東吉長三鐵路重要交點、砲聲清晰可聞、續電云、日軍已完全佔據寛城子、（十九日路透社電） 
　　（哈爾濱）公主嶺日軍五百、十九日晨徒步至長春南嶺兵營五時繳我砲兵第十團械、以械槍掃射我士兵、死六十名、日軍復放火燒我軍需、我軍奉令、始終未抵抗、（十九日中央社電） 
　　（長春）今晨八時二十五分、長春日本領事館起火、僅留事務所、餘全部燒失、（十九日電通社電） 
　　（哈爾濱）長春南嶺砲營爲日軍砲擊、砲火甚烈、（十九日專電） 
　　（哈爾濱）東鐵護路軍軍部今午後派楊科員赴寛城子哨探、（十九日專電） 
均奉令向瀋陽集中、晨十時起、瀋陽電報不通、（十九日專電） 
　　（北平）東北交通機關、均被日軍破壞、北平拍往東北電槪由烟台大連水線轉發、直達陸線已不通、（十九日專電） 
　　（北平）瀋陽交通機關均被日軍佔據、該處所發消息、均爲日本宣傳、（十九日專電） 
　　（哈爾濱）瀋陽無綫電台被日軍强佔、十九日晨八時起不能通報、（十九日中央社電） 
[北大營之大火]  
　　（瀋陽）東北軍之瀋陽北大營、自今曉來受日軍猛攻發火、刻正盛燃、（十九日電通社電） 
　　（瀋陽）夕刻北大營方面發火、刻正盛行燃燒、何處被焚、刻無從查明、（十九日電通社電） 
　　（瀋陽）日軍自十八日夜十時至十九日晨六時、繳我北大營駐軍械、砲擊兵工廠、（十九日上午七時中央社電） 
　　（瀋陽）昨夜十一時十五分、日本野戰砲隊發砲轟擊瀋陽兵工廠飛行塲及大北營、後即佔據瀋陽城各要點、華軍韓司令任瀋陽俱樂部前中機關槍彈倒地殞命、時俱樂部中正在跳舞也、瀋陽兩兵工廠軍備均被拆除、大北營可貴之砲彈庫現正起水、（十九日路透電） 
　　（南京）外部接瀋陽無綫電臺電訊、十八夜十時至下九日晨六時、日軍將瀋陽附近之北大營駐軍砲標及兵工廠駐軍、一律繳械、外部頃接北平電、日軍於十八夜十時、即開始砲擊北大營及兵工廠、十九晨五時、即將瀋陽佔據、同時向營口進兵、且有西進模樣、（十九日專電） 
　　（瀋陽）北大營附近南滿鐵路被拆鐵軌、旋即修復、今晨六時、火車照常開行、（十九日國民社電） 
　　（北平）遼寗南滿路附近日本駐軍、十八夜全體出動、向我東北駐軍北大營攻擊、始以槍擊、繼用巨砲、我軍以未奉命令未抵禦、北大營駐軍全被日軍繳械、（十九日專電） 
[日軍到洮昂路]  
　　（哈爾濱）洮昂路發現日軍（十九日專電） 
　　（哈爾濱）洮昂綫被日軍侵入、（十九日專電） 
　　（哈爾濱）黑省戒嚴、（十九日專電） 
[駐韓日軍出動]  
　　⊙漢城　第○○師團○○聯隊、午前十一時五十分自龍山站開赴滿洲、（十九日電通社電） 
　　⊙漢城　開赴滿洲日第三部隊、本日午後零時、自此間開赴瀋陽、（十九日電通社電） 
　　⊙漢城　因中日兵在瀋陽發生衝突、日方已對駐紮朝鮮之第十九第廿兩師團、下重要命令、（十九日電通社電） 
　　⊙平壤　平壤飛行聯隊所屬日陸軍飛機大隊、本日午後零時、出發赴滿、（十九日電通社電） 
　　⊙平壤　日軍令平壤飛機隊全部、出動瀋陽、（十九日電通社電） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
國内要電二 
[營口亦被佔據]  
　　海防營被迫繳械 
　　（北平）營口海防營、被日軍繳械、現長春遼陽溝帮子各地、均被日軍佔領、即令改懸日本國旗、凡交通機關、均由日人管理、確爲有組織行動、日本軍隊仍在瞳紜將領指揮下、四出焚掠、佔領要地、（十九日專電） 
　　（北平）今晨有日兵兩列車駛過遼河、直抵牛莊、佔據該城、繼派支沿北寗鐵路支綫而上、繳沿途各站鐵路衛隊之械、後至溝邦子、繳華兵之械、佔據該鎭、溝邦子之站長被拘、日軍艦今晨出現於牛莊外之遼河、（十九日路透社電） 
　　（北平）營口方面、今晨五時被日軍佔領、鐵路南北、均日軍防地（十九日專電） 
　　⊙營口　營口日駐屯軍將營口對岸河北站占據、（十九日電通社電） 
[砲艦兩艘繳械]  
　　⊙新義州　停泊鴨綠江之中國砲艦海龍、本日午前十時、爲駐屯新義州日守備隊繳械、又安東市内外巡警亦正被繳械、（十九日電通社電） 
　　⊙新義州　日獨立守備隊安東駐屯部隊、佔據安東後、將停泊鴨綠江之中國砲艦靖海繳械、没收砲彈三百十八發、機銃十二挺、彈藥七千七百九十三發、小銃二挺、小铳彈藥約一百二十發、（十九日電通社電） 
　　（東京）據漢城消息、中國砲艦靖海、洎於鴨綠江口、已由日當局解除武裝、内有機關槍十二架、（十九日路透社電） 
[日軍侵佔安東]  
　　（北平）日軍佔安東、（十九日專電） 
　　（東京）日軍以迅雷不及掩耳之手段、繳安東·營口·河北·撫順等處華兵之械、而佔有其地、華兵猝不及防、故死傷甚少、（十九日路透社電） 
　　（哈爾濱）日軍十九二十兩師團開抵安東、先頭隊七八聯隊午後到龍山、（十九日） 
　　⊙安東　日安東守備隊、將公安局水上署繳械、新義州日守備隊及日警、刻守備鐵橋及中島、（十九日電通社電） 
 
 

Page 9

 
 
時評 
[日軍突然佔據瀋陽]  
　　天外傳來一聲霹靂。日本對我東北已不宣而戰。昨晨四時許。我瀋陽城已被完全佔領。並及長春安東營口各地。關於日軍暴行之種種電訊。與當前之嚴重情况。已如本報今日所載。有血氣之國民。聽此噩耗。究將如何。究應如何。 
　　日人之侵我東北。自清日戰後。即突破東北之藩籬。日俄戰後。即進而扼東北之生死。積數十年來經濟之侵略與政治之迫害。其勢力已根深蒂固。山河已無形易色。獨是今日之變。日人乘我大災。無暇外顧。幸災樂禍。實施武力侵略。是爲背棄公理。不宣而戰。無故而侵犯隣國疆土。是爲蓄意擾亂和平。乘人之危爲不義。擾亂和平爲黷武。爲違犯國際公法。吾信維護公理與和平之世界列國。於此决義無坐視。 
　　吾人試取最近日本朝野之言論而加以分析如六月十十四日陸軍三長官會議。討論增加駐屯台灣及朝鮮軍隊問題。金谷參謀總長說明增兵理由謂。「現在我國防作戰。以大陸作戰爲基本。是以一朝有事。對滿蒙方面能迅速輸送有力部隊。制敵機先。始能使戰局爲有利之展開。應乘宇垣總督就任伊始。决行增加朝鮮駐軍。最爲得策。」而南陸相亦謂。「將來如有戰事發生。由朝鮮立派有力部隊。進出滿蒙。較由内地派遣。其迅速與作戰效果。不可同日而語。且際此時會。增加朝鮮駐軍。各國所感。亦必與前不同。故將内地一部軍隊。移駐朝鮮。務宜努力從速使其實現。增加駐鮮軍隊。並非以維持朝鮮治安爲目的。乃因國防上所必須之用兵作戰。不得不爲如是之計劃也。」如八月十四日南陸相在師團長會議席次演說。「滿蒙之地。於國防的。政治的。經濟的。與帝國之生存發展。有極密接之關係。乃近時此方面之狀勢。於帝國有極不好之傾向。使人深感事態之重大化。眞所遺憾。蓋所以馴到如此狀勢者。乃由國際政局之變化。與夫長年月宣傳培養之隣邦排外的國權回復思想。並新興經濟力之滿蒙方面發展有其根底之力。决非一時的現象。而不可不認爲永續的現象。當此之時。奉職務者當益固其奉公之誠。於敎育訓練盡其𤍠忱。期於完成本分之準備。無所缺欠。」如政友會森格等視察「鮮滿」歸國報告謂。「蒙滿中日官民之對立形勢。極形嚴重此問題不解决。則難保不再發生第三第三之萬寳山事件。或較重之事件。而其理由不外滿蒙人口因避内亂之難民而激增。中國權力階級之政治自治策。大形變化。而固有之文化傾於頽廢。換言之。目下完全入於模倣時代。即敎育軍事則倣效日本。政治外交則倣效蘇俄。無望解决之交涉案件達三百餘件。無論日本如何協調讓步。中日關係亦難望合理的展開。」綜上述各人言論而分析。則日本此次武力侵犯。實爲有計劃有準備之動作。其調換朝鮮總督及滿鐵正副總裁。增兵朝鮮。改置滿洲常置軍團。以至最近之萬案韓案。接踵發生。有口中村事件增兵我東北一師團。皆爲今日正式犯我之前哨戰至其所以不惜冒天下之大不韙。而决定然作戰者。則不外擁護旣得權益與鞏固國防。所謂擁護旣得權益。本報旣已屢次予以嚴正之辯正矣。至其所謂鞏固國防則極顯明的爲對美國與蘇俄挑戰。蓋英國刻正忙於自謀。無暇及外。法意諸國。亦與日無直接權益之衝突。惟美與蘇俄。爲日所大忌。自美國宣告禁止日本移民入境。日人即憤激萬狀。敵視之言論。朝野沸騰。自美人宣稱「滿洲權益機會均等。」 
 
 

Page 10

 
 
日人更視若眼中釘。至於蘇俄。這處咫尺革命而後。軍力大張。爲目前世界第一陸軍國。漁權之衝突海參威朝鮮銀行之查封。以及蘇俄五年計劃之着着進展。皆使日人如芒在背。旦夕不安。日前内閣田中義一曾有言。「將來欲制支那。必以打倒美國勞力爲先决問題。與夫日俄戰爭之意大同小異。」又曰。「我日本爲欲自保而保他人。（？）必須以鐵與血方能拔除東亞之難局。然欲實行鐵與血主義。而保東三省。則第三國之美國。必起而制我。斯時也。我之對美角逐。勢不容辭。」又曰。「因北滿之富源。我國再與赤俄　度角逐於滿蒙曠野者。實爲國運之發展上勢所難免。」又曰。「將來之日俄日美戰爭。我國非蹂躪滿蒙。必不爲功。且我國欲實行新大陸計不得不破壞滿洲之中立地爲戰塲」就田中之言證之。今日之事。日人之所謂鞏固國防非變相的對美對蘇俄宣戰而何。又如日人有西野雄治者。著「眼前之遠東大戰」一稽更公　指明美國與蘇俄爲其假想敵。則日本此次之武力發動。其目的更不問可知。當全世界共謀縮滅軍備。永固和平之際。而日人竟决然蹂躪我東北。以向美國與蘇俄挑釁。向世界挑戰。我國目前新遭水災。正力謀拯生恤死。固無力以抗强暴之來臨。然而此種横蠻無理。目無世界之暴行。吾人敢聲請爲維護和平與公理正在舉行常會之國際聯盟及世界各國予以有效之裁制。 
　　於此吾人更敢以血涙之言。爲國人告日人此次暴行實爲我國家之生死關頭。東北半壁山河。今已淪入日人鐵騎蹂躪之下。國人愼勿誤認日人之暴行純爲對美國與蘇俄挑戰而忘自身處境之危迫。實則日人所爭者。我東北也。所蹂躪者。我東北也。鐵蹄到處。山河易色。其大陸政策實現之日。即我國家我民族滅亡之時。臺灣朝鮮鑒在前車。「第二期滅亡滿蒙」之計畫。日人籌之熟矣。數十年來經營籌謀。今日乘我危難。决然作戰。其欲實現其所大欲蓋昭然若揭。國難當前。生存所繫。有血氣之國民。應急起共謀所以自救。 
　　吾人認爲國人目前應持之態度。第一爲持以鎭靜。勿輕舉妄動。以一致之團結。謀積極有效之對付。第二爲準備犧牲。國家存亡。民族生死。千鈞諸此時。必人人抱犧牲之决心。作有效之爭持。第三爲一致對外。外患當前内爭亟應泯滅。共赴國難。萬不可再豆箕自煎陷國家與民族於萬刦不復。第四爲不放棄友有之剿匪救災等工作。拯生恤死。一面安内。一面對外。總之大難當頭。徒焦急無益。輕舉妄動尤無益。以鎭靜積極之態度。犧牲决死之精神。共挽危局共抗强暴。國庶有救。「天助自助者。」國人急起努力。 
國内要電三 
[張學良電告瀋陽失守情形]  
　　我軍始終毫無抵抗 
　　（北平）中央黨部鈞鑒、各院部各委員會、各省市黨部、各省市政府、各督辦公署、各總指揮部、各軍師旅司令部勛鑒、全國各法團、各報館均鑒、頃接瀋陽萬急副司令鈞鑒祥密、日兵自昨晚十時、開始向我北大營駐軍、屢行攻擊、我軍抱不抵抗主義、毫無反響、日兵竟致侵入營房、舉火焚燒、并將我兵驅逐出營、同時用野砲轟擊北大營及兵工廠、該廠至現時止、尙無損失、北大營迫擊砲庫被炸、迫擊砲廠亦被占領、死傷守兵待查、城内外警察各分所、均被日兵射擊、警士被驅退出、無線電發報台、亦被侵入、向日領迭次交涉、乃以軍隊之行動、外交官不能直接制止等語相告、顯係支吾、并云、由我軍破壞南滿路之橋梁而起、實屬揑詞、截至本日午前五時、尙未停止槍砲、以上等情、均經通知各國領事、伊等尙無表示、職等現均主張、堅持不與抵抗、以免地方靡爛、餘容續電、并已轉電南京政府、謹陳、臧式毅榮臻叩皓印、印等語、最後復得瀋電台報告、日軍已於今晨六時三十分入省城、佔據各衙署各通訊機關、驅逐我警察、遮斷我北寗路車站、此後消息、完全阻斷、情况不明、日方宣傳因我軍襲擊南滿路、故日軍施行追擊、但事實上、我方絶無此事、即日軍犯我北大營時、亦毫未與之抵抗、除電呈國民政府外、敬電奉聞、張學良叩皓、（十九日專電） 
　　（北平）張學良接臧式毅十九晨急電、十八夜十時、日本滿鐵守備隊開釁、先炸皇姑屯鐵路、揑稱我軍所爲、即襲我北大營、並亂槍掃射人民、沿途焚掠、十九日晨五時半、日軍大隊由西門入城、分佔各衙署、事先省政府曾向日本總領事抗議、答日軍行動不能制止、我軍始終無抵抗、退北寗綫、現分向新民屯溝帮子打虎山集合、又急電、駐遼陽日本第二師團亦向瀋陽動員、十九晨二時、日軍焚掠瀋市商埠地、全城混亂、滿鐵地帶、日軍到處向我軍挑釁、至發電時、槍砲聲未止、民死無算、（十九日專電） 
[日關東軍司令部昨日遷入瀋垣]  
　　（南京）日軍關東司令部十九日已遷入瀋垣、（十九日專電） 
　　⊙大連　現因北方大局嚴重、日當局决議將關東日軍司令部移至瀋陽、故總司令本城、已於今晨三時四十分率步兵八百名、乘專車赴瀋、增厚該處兵力、駐南滿鐵路一帶各鎭之日兵、現均增多、此間日本後備隊已奉命出防、維持治安、（十九日路透社電） 
　　（瀋陽）本莊關東軍司令官、十九日午後零時五分、自旅順抵瀋、即赴東拓支店内反設司令部、（十九日電通社電） 
　　（瀋陽）日關東軍司令部、以瀋陽憲兵隊長名義、於城内各處、懸貼華文布告云、本省城近甚失秩序、我軍（日軍）佔領城内、臨時維持治安、對於各界良民、一視同仁、絶對保障生命財産安全、良民若願復職樂業、當加保護、倘故意散布謡言、違反治安、將嚴罰不貸云云、（十九日電通社電） 
　　（瀋陽）駐紮海城之日軍及遼陽憲兵隊、十九晨均開瀋陽、駐紮遼陽之日軍第二師司令部、多門師團長以下各慕僚、步兵第十五旅團長天野少將、步兵第十六聯隊長濱本大佐、本日上午五時二十分到瀋陽、又駐紮瀋陽城外之日軍第廿九聯隊、亦開進商埠及瀋陽城内、保護日僑、（十九日電通社電） 
[日軍大肆焚掠]  
　　瀋商埠地極度混亂 
　　（瀋陽）十九日上午二時、日軍至瀋陽商埠地焚掠、軍警無可抵抗、全城陷於混亂狀態、各國居民極形恐慌、（十九日電） 
　　（北平）此間晨報發行特刋、謂遼陽日軍現向瀋陽疾進、沿途焚掠、華當局現以專車一輛載中外訪員於今晚開往滿洲、 
俾各訪員調查眞相、（十九日路透社電） 
　　（北平）日本軍隊關東軍第二師團之駐紮滿鐵沿線遼陽者、紛向瀋陽移動、沿途尋釁、焚掠極慘、（十九日專電） 
　　（北平）十九晨零時、日兵又襲擊我北大營地方、我農民死於亂槍之下者、數目未詳、十九晨二時、日軍在瀋陽商埠地焚掠、軍警無可抵抗、全城陷於混亂狀態、各國僑民極度恐慌、迄十九清晨止、日軍到處向我駐軍地點、百般挑釁、邊署嚴令我近郊各部隊、力持鎭靜、弗與抵抗、北大營我軍已開始退向瀋海線、避免衝突、但沿途被日軍襲擊、死傷數目未判明、（十九日專電） 
[東大營駐軍多被繳械]  
　　（南京）日人消息、現東大營有中國騎兵三百人、正在繳械中（十九日專電） 
　　（北平）東大營我駐軍因日軍挑釁、爲避免衝突起見、全部向北寗線新民·溝帮子·打虎山一帶移動、（十九日專電） 
[日軍似將西進]  
　　（北平）日軍今午佔領皇姑屯後、有繼續西進模樣、（十九日專電） 
　　（北平）日軍暴行、日本林總領事云、軍隊行動不能直接制止、（十九日專電） 
　　（北平）北寗路皇姑屯附近之橋樑鐵道、完全由日軍佔領、我農民往來該地者、均遭射擊、無一倖免、（十九日專電） 
　　（瀋陽）據未證實消息、日方現有乘機將東北軍全部奪去武裝之企圖、關東日軍司令部已於今日清晨、偕關東憲軍司令、自旅順赴瀋陽、聞張副總司令已通令部屬、力持鎭靜、避免衝突、靜候正當手段解决、以免事勢擴大、反中日人毒計、（十九日國民社電） 
[副部行營召開緊急會議]  
　　靜候中央解决 
　　（北平）副部行營接日軍佔領瀋陽警報後、今晨召集各高級軍官開緊急會議、决將日本暴行呈報中央、并電東北各軍政長官、維持秩序、保持常態、軍民先退相當地點、靜候中央解决、（十九日專電） 
[張學良取不抵抗主義]  
　　（北平）張學良以日人違犯國際公法、破壞東亞和平、决取不抵抗主義、一切聽憑各國裁判、并即電召顧維鈞來平、與湯爾和分赴駐平各使館、向各使說明日人暴動眞象、（十九日專電） 
　　（北平）張學良今晚在順承王府宴英海軍提督、照常舉行、各國公使及日代辦矢野眞均到會、（十九日專電） 
　　（北平）東北鐵甲車司令曹耀章今晨抵平謁張學良報告重要軍政、日軍出動前、用電氣將瀋陽兵工廠飛機廠火燬、軍械廠炸壞、（十九日專電） 
　　（北平）張學良談、日本驟然出兵佔領瀋陽等地、實出意料之外、中村事件、關係人關玉衡、方押軍部、在審訊中、詎日本不等結果、即出之武力、實屬遺憾云云、（十九日專電） 
　　（北平）張學良接瀋陽上午五時電迄十九日晨止、日軍到處向我駐軍地點、百般挑釁、此間嚴命我近郊各部隊、力持鎭靜、弗與抵抗、北大營我軍已開始退向瀋陽綫避免衝突、但沿途被日軍襲擊、死傷數目、迄未判明、（十九日專電） 
[日代辦奉令謁張學良]  
　　（北平）日代辦今晚致函副部謂奉日政府令、求謁張學良、張允明午接見、（十九日專電） 
[各國調查詳情]  
　　（北平）平各公使今晨接日軍佔瀋陽後、美使即用無線電向本國報告、晚接覆電、令詳查報告、英使亦由陸線報告、其他如法意西各國、對此均極注意、認日本此舉足破壞東亞和平、（十九日專電） 
 
 

Page 11

 
 
國内要電四 
[中央黨部舉行臨時會議]  
　　（南京）昨日午後、中央主面接東北警耗、由秘書處臨時電知各委、於八時在中央黨部舉行臨時會議、討論一切、至夜十時尙未散會、（十九日專電） 
　　（南京）十九日午後八時、中央臨時會、到于右任·戴傅賢·朱培德·丁超五·邵元冲·邵力子·王正廷等、戴傅賢主席、討論瀋事、王有極詳細報告、决定應付對策、及速决定貫澈和平意志、并議對外發表宣言、對内訓令各級黨部、喚起注意、各委討論時、莫不義憤塡膺、聞將訓令各級黨部、每日開會、討論抵抗辦法、于邵等於今晨一時始離黨部、（二十日專電） 
　　（南京）張學良今晚電京、報告日軍佔領瀋陽情形、原文頗長、外部本擬即晚發表、嗣以外王須提出中央臨時會議報告、故擬訂明晨發表、（十九日專電） 
　　（南京）中央臨時會議至晚十二時始散、（十九日專電） 
[陳儀昨訪外王]  
　　（南京）軍次陳儀、今酉赴薩家灣訪外王、對瀋陽被陷事、有所談商、（十九日專電） 
[外部提出嚴重緊急抗議]  
　　要求日軍停止一切行動 
　　（南京）關於日本軍隊攻擊瀋陽事、外交部頃已照會重光日使、提出緊急嚴重抗議、請其電達日本政府、迅令日本軍隊停止一切行動、並即日退回原防地點、一面並電令我國駐日江代辦、向日政府提出同樣緊急抗議、（十九日專電） 
　　（南京）關於日本軍在瀋陽附近自由行動事、外部方面於下午四時、接到平方電訊、證明是項消息之不誤、並稱、日軍已將瀋陽包圍云云、（十九日專電） 
　　（南京）日軍佔領瀋陽消息、今晨即傳遍京中、外部方面初以未接官電、即急電北平張副司令詢問、一面並電蔣報告　曁請示一切、下午三時前、中央及政府各機關、均未得確實電訊、僅北寗路局有電致中央報告、但語極簡單、三時後、北平祁大鵬始有電到部、亦祇云瀋陽被包圍、四時後又接張繼電及駐神户總領事長崎領事等電、方證實瀋陽確被日軍佔領、代理府文官長呂苾籌、於得到確息後、即於四時親赴外部晤外王、商談一切、外部方面以事機迫切、即飭主管司擬就緊急嚴重抗議、立即派員送往日領館、上村領事接到此項抗議後、於七時至外部、訪亞洲司帮辦許念曾、答復已將抗議電達重光、（十九日專電） 
[施肇基將請國聯主持公道]  
　　（南京）外部息、瀋陽事件、除嚴重抗議外、並擬致電出席國聯代表施肇基等、向國聯會報告、請主持公道、（十九日專電） 
　　（日内瓦）豫料駐倫敦中國公使施肇基博士將於今日午後在國聯理事會提出中日間之滿洲案、衆意日代表將請理事會延至星期一日考慮此事、（十九日路透電） 
[青島日軍登陸]  
　　（青島）日軍今晨在此登岸、本埠軍警竭力維持治安、（十九日專電） 
　　（青島）十九日日報大出號外、謂日軍佔據奉天城、砲擊北大營兵工廠、人心憤激、市府因本市日僑甚多、爲避免衝突計、特召開臨時市政會議、討論防範辦法、并召新聞界、對奉事勸告市民、持冷靜態度、萬勿意氣用事、激起意外、（十九日專電） 
[外部所接消息]  
　　（南京）外部頃續接駐神户總領事周玗電稱、駐遼日軍昨晚藉端啓釁、向我軍開始攻擊、今晨已陷瀋陽·長春·撫順等處、實行佔領、刻下駐朝鮮日軍、正向東省出發、又駐長崎領事電稱、日軍於十八夜在瀋陽北大營衝突、已佔領該地、現正在進攻中、金谷參謀總長已下令關東軍、澈底攻擊、（十九日專電） 
[重光發聲明書]  
　　（南京）外部某要員談、日使重光、昨方發表聲明書、否認日軍動員、今竟有日軍侵入瀋陽事件發生、此種極大不幸、日本之不顧國際信用、已暴露無遺、（十九日專電） 
[中執委會電告各級黨部]  
　　團結一致努力救國 
　　（北平）中央執委會通電云、各省市黨部海外各級黨部各特黨部均鑒、日本謀佔我東三省、進而圖我全國、已非一日、數十年來、其一切政策、皆集中於此、我國民婦孺皆知、無須更述、今乃乘我内憂正急、天災突起、遍地災民、死亡枕藉、舉國上下正在救死扶傷不暇之日、突出重兵、佔我瀋陽長春·安東營口等地、其蠻横至何程度、尙不可知、此種野蠻暴虐之行動、在世界歷史上、幾無先例、本黨同志、在此時只有全體一心、立决死之志、喚起全國國民、努力救國、㈠除危害民族生存之赤匪、必須根本剷除而外、必須一心一德、鞏固國家基礎、充實政府實力、㈡一切人民必須一心一德、努力於救災與禦侮之工作、㈢本黨同志必須抛棄其一切意見、造成强固之大團結、以爲全國一致之表率、上述三點、各地黨部必團結同志、喚起國民、切實工作、天助自助之國、人類不能滅亡、則公理不忍消滅、蠻横之日本、其必受世界之制裁、可以斷言、中央正以全力爲最善之努力、國家存亡、民族成敗、在此一時、切望同志同胞、奮起圖之、亟電馳告、餘侯續佈、中央執行委員會皓、（十九日專電） 
[一闹电氣激昂]  
　　（北平）日軍侵佔瀋陽消息傳來、平市各界莫不痛恨切齒、法學院、東北學生會、市立師範新東北學會及各大學、均組織抗日會、討論息爭抗日辦法、（十九日專電） 
　　（北平）吳鐵城今晚召集省市兩整委會委員談話、希望對日軍佔瀋事、以愼重沉着態度、表示意見、（十九日專電） 
　　（北平）平市公安局長鮑毓麟、以外交緊急、今會召各區署長開緊急會議、囑各區隊長官、愼重治安、（十九日專電） 
[俄將增兵遠東]  
　　（哈爾濱）哈俄要人奉其政府密電、注意中日中村案交涉情形、哈領每晚向伯力電告所得情形、俄將增軍三萬、駐遠東、覘中日變化、軍事委員長瞑西也夫十三抵伯力閱軍、（十九日專電） 
[日本臨時閣議]  
　　（東京）今晨内閣召集緊急會議、考慮滿洲之發展、陸軍領袖同時亦開會議、内閣議决竭力不擴大滿洲事件、聞外務省已依此旨訓令瀋陽日總領事視此事爲地方爭端、又聞陸軍領袖會議後、而陸相亦以同樣訓令致關東日軍總司令、（十九日路透電） 
　　（東京）南陸相於本日午前九時四十分、若槻首相於午後一時半入宮、覲見日皇、奏上中日軍衝突事件、（十九日電通社電） 
[大連設高射砲]  
　　⊙大連　旅順日要塞司令部、爲防東北空軍往襲、正於旅順大連間、進行防空計畫、大連已於數處、安設射擊飛機高射砲、（十九日電通社電） 
[平津記者團赴山海關視察]  
　　（北平）平津中外記者各組特别視察團、向山海關視察、（十九日專電） 
　　（北平）平報界接路訊、迄今晨四時止、所有長春以南至營口各要地、均經日人强硬佔領、兵工廠飛機廠均被破壞、北大營糧秣廠、至今尙未息火、東北大學學府亦横被佔領、警察及無辜良民、傷亡甚衆、已有記者出席調查矣、又據報、日本兵車兩列開到營口、强佔本路車站當地軍警均被繳械、駐站警務長及站長、均被日軍綁去、新修之營口碼頭、已被破壞矣、（十九日專電） 
[倫敦人心一斑]  
　　⊙倫敦　倫敦人士現極關心遠東之事件、但瀋陽之變、詳情未到、故不欲遽加評論、當局現尙未接有正式報告、而中日兩方傳來非正式之電訊、於甚重要各點、牴牾極甚、一部分人士、頗偏袒日本、日債券在經濟恐慌中、迄今頗能保持其善價、今日因滿洲之發展、在證劵交易所中價落如瀉、中國債劵價亦大落、（十九日路透電） 
[李吳張爲國難電粤方]  
　　務求取消敵對形勢 
　　（南京）李吳張三委因日兵突佔瀋陽、特電粤方、取消敵對形勢、一致救國、並電中央報告、原文云、中執委會鈞鑒、頃致粤方一電、文曰、皓晨電甫發、忽得確訊、日本軍隊本晨實行佔領瀋陽營口一帶、並有推進之勢、我方旣未挑釁、又絶未抵抗、國家危在旦夕、共禦外侮、刻不容緩、務求兩粤同志、即日宣布取消敵對形勢、一致救國、痛切盼禱、煜瀛繼鐵城叩皓等語、謹以奉聞、煜瀛繼鐵城叩皓、（十九日專電） 
　　（南京）中央對於粤變、始終未放棄和平主張、苦心容忍、以待覺悟、頃得日方侵佔瀋陽消息後、更以國事危急、自此非實現和平統一、無以一致對外、除前已由蔣主席電邀張李各委員南下、共商和平運動外、中央方面、擬再電粤方、懇切勸告、俾全國團結、以禦外患（十九日專電） 
[日本進兵原因]  
　　外人方面之觀測 
　　（天津）日軍準備已久留心觀察者數月來、早知中日必有决裂之一日、但不知何時决裂、如何决裂耳、今則知之矣、日本已佔據瀋陽·寛城子（南滿中東與吉長三條路線之重要交點）牛莊·溝邦子（北寗路）矣、並派兵在青島登岸矣、在日軍進行其佈置極善、指揮極佳之行動中、華人死傷不少、而據日方消息、日軍僅傷一軍官、死一兵耳、日人採此强烈行動之最近原因、據日人稱、係星期五夜十時半北大營華兵炸毀南滿鐵道一段事、惟此事華人方面全未證實、且亦難以查明、因此段現已修好、照常通車矣、同時北大營已被佔奪、華兵在砲擊下死傷若干、後被繳械、查助成日人行動之附屬原因、當然爲一種消息之傳佈、據謂東北軍總參謀榮臻昨已證實中村與同伴三人六月聞在内蒙被害、日本已深受中村遇害事之激刺、日本軍界不憚以飛機散佈、措詞煽動之傳單、以激起日本國人之情緒、故瀋陽戰事之第一報告、似可謂爲起於日兵之發洩其憤、此乃日本文官所謂非其權力所可及者、但眞正原因、並不在此、聞中日兩國間所未能解决之事、逾三百件、日本有勢力之政界、近來有一種信仰、以爲苟不採嚴厲手腕、則中國裝繼續拖延政策、日本繼續採行對華温和政策、是否相宜之問題、雖民政黨份子、亦意見不一、日人情緒、在南陸相及其他軍人指導之下、日趨激昂、開戰之說、高唱入雲、日本急烈派且謂俄國苟不對華開戰、則莫斯科之會議不開、而中俄懸案不議、故日本宜效法、而採行更切實之政策、此乃日本軍事行動之眞原因也、華人方面謂日人此舉、實欲藉此次達到兼併滿洲之目的耳、查滿洲華人鐵路發展、與南滿線並行、日本顯甚煩慮、華人路線稅輕而費减、有排擠南滿路及其支路之勢、再大連口岸之被歧視、撫順煤之被加稅、亦皆使日人煩躁、是以日人現以極端方法、示其手段、但華人依張學良之訓令、未加以武力抵抗也、（十九日路透社電） 
　　（北平）此間外人各界之意、日本軍事當局擬佔守瀋陽及南滿全部、以迫中國依其條件解决中村案、與其他中日間之懸案、（十九日路透社電） 
[日政府之態度]  
　　口頭認爲不幸事件 
　　（南京）駐京日領館正式通知外部、謂東京日本政府方面、表示對於此次日軍行動、認爲不幸事件、已急電東北方面日軍、極力阻止其行動、不令擴大、（十九日專電） 
　　（東京）滿洲事件發生後、證券市價跌落、惟聞日本銀行總裁稱、此事不致使商務大受影響、紗廠商則以對華棉貨滯銷爲慮、且恐上海青島日人紗廠或將因此停止、英大使及其他數國外交代表今日親至外務省、詢問瀋陽事件之詳情、外相對新聞記者言、渠以此事發生爲憾、並陳說防免此事擴大之必要、午後陸相對新聞記者稱、事態漸靜、如無意外發展、可無從朝鮮遣出援軍之必要云、陸軍省稱、平壤飛軍已派出飛機若干架、前往瀋陽、視察該處情形、並維持關東與朝鮮軍隊間之交通、據東京所得之最近新聞電、事態確漸寗靜、（十九日路透社電） 
　　⊙大阪　瀋陽軍事行動之消息、使此間今晨開盤之證券市價暴跌、三品亦因此原因而跌價、（十九日路透社電） 
　　（東京）瀋陽事件發生後、南陸相即與金谷參謀總長·武藤敎育總監·緊急協議樹立對策、南陸相即出席臨時閣議、據聞今後對策、如關東軍不能解决時、其第一手叚、由林司令官裁量、於朝鮮師團中出動適當之兵數、倘再不足、决由日本内地增派援兵、除將此旨電告林朝鮮軍司令官外、並估計槪算準備一切、（十九日電通社電） 
　　（東京）海軍當局本日上午開緊急會議、安保海相以下首腦部出席、協議海軍對時局之態度、結果、如事件擴大、爲防備在滿各地日僑生命財産之危險起見、命在青島之第二遣外艦隊、及停泊旅順之萱苅·朝顔·芙蓉等驅逐艦、就特别警備之任、如事態急迫、决由佐世保命第廿四驅逐艦出動、（十九日電通社電） 
　　⊙安東　由日政府電召回日、刻正回任之土肥原大佐、本日抵安東、對於兩軍開火語云、此種事乃屬當然、此時須將日本之滿蒙旣得權、澈底解决、倘有第三國出而仲裁、應斷然拒絶云云、（十九日電通社電） 
[津黨政聯席會]  
　　（天津）津市黨部十九日下午三時、召開黨政聯席會議、到各機關代表百餘人、整委劉宸章主席、報告日軍佔我東三省、係有計畫的進行、我軍民應一致憤發、努力對日、次通過提案四項、㈠電粤政府促其覺悟、一致對外、㈡將日軍强佔瀋陽等處情形、宣告民衆、㈢日軍暴行、向國際宣傳、以求公允、㈣即日起、全市爲死難同胞下半旗三日誌哀、（十九日專電） 
[哈日僑求保護]  
　　（哈爾濱）哈日領館副領中野、今日訪鎭守使丁超、警處長王瑞華、浆步員鍾毓 
 
 

Page 12

 
 
要求保護僑民、各長官允切實保護、（十九日專電） 
　　（哈爾濱）護路軍部今午後派楊科員赴長春、刺探眞相、哈日領館今午前派員赴鎭使丁超交涉員鍾毓特警處長王瑞華處、請保護僑民、各長官允盡力、（十九日專電） 
[余漢謀部返粤]  
　　犯湘粤桂軍均撤退 
　　（香港）余漢謀十六由湘返抵樂昌、十七回韶返省、余部十七回抵坪石樂昌、陸續運省、約二十一二十二到齊、李揚敬軍十四起、由來郴開回、仍駐韶、唐生智十六返宜章、約二十到韶、李振球奉余漢謀命、十八抵省、（十九日專電） 
　　（香港）陳濟棠擬在惠設行營、任杜益謙爲主任、（十九日專電） 
　　（香港）唐紹儀十八由鄕抵省、（十九日專電） 
　　（漢口）何成濬談、粤桂犯湘先頭雜色部隊、十二到達距衡州南三里、正擬渡河、被駐軍擊敗、嗣即全軍撤退、桂軍仍返竄黃沙河全州、粤軍返竄宜章坪石、昨據報告、仍在續退中、足證粤桂内訌、行將火併、亦足見叛中央者、終必歸於失敗、（十九日專電） 
[漢口江水續退]  
　　（漢口）江水十八十九兩日共退七寸、水標爲四八英尺九寸、聞再退一尺、即實行排水、（十九日專電） 
　　（漢口）救災分會十九日向武昌被服廠定製棉衣十萬套、約需二十四萬元、俟總會欵到、即訂立合同、（十九日專電） 
　　（漢口）急赈會令漢陽禁止屠宰耕牛、並將各宰牛廠查封、（十九日專電） 
　　（漢口）何成濬十九至臨時醫院視察、（十九日專電） 
[防水救災事宜]  
　　（南京）中國水利工程學會會長李儀祉·副會長李書田·向國府建議、設置專管水政之中央最高機關、以統一全國水利行政、（十九日專電） 
　　（南京）財部息、第一期振債三千萬、已在滬開始發行、約一二星期内可募足、賒貸美麥合同、已照中政會决定原則起草由雙方簽字、下週内可簽字、我方代表簽字者爲國府水災救濟會委員長及外交部長、美國爲駐京美總領事及農外兩部長、（十九日專電） 
　　（南京）實部電救濟水災委員會、請於美麥到華時、先撥二萬担、分攤各處、調換適宜來種、以資補救冬作、（十九日專電） 
　　（南京）首都水災救濟會請撥三千元、爲防疫費用、（十九日專電） 
　　（南京）京市敎育機關水災募捐委員會、定自二十六起、擬舉行募捐遊藝大會三日、擬籌欵五千元助賑、（十九日專電） 
　　（吉林）省府遵張學良、組東北籌振吉林分會、今香召全城各機關法團首領、開進行會議、議决推商會主席張松齡、官銀號會辦閻靄岑、爲總副幹事、各廳處局所首領爲幹事、即日由財廳撥欵、由官銀號收買振糧七千石運營口、轉輪南下、並積極募欵、盡量購糧、（十九日專電） 
[何成濬談賑災已有頭緒]  
　　（漢口）何成濬談、武漢振災、已有頭緒、正着手各縣振濟、先辦平糶、以維民食、善後公債仍由吳國楨在京滬接洽、大約將鹽稅或營業稅作担保品、至疏江問題、將請中央統籌興工、開闢襄河支流、及修漢市馬路、則由地方辦理、俟水退後、即開始測量、（十九日專電） 
　　（漢口）何成濬對復興武漢經費、决請中央發行建設新武漢工振債劵二千萬元、以武漢地稅担保、或准借外債二千萬元、分十年還清、（十九日專電） 
[韓復榘返抵濟]  
　　劉殘部向日照潰竄 
　　（濟南）十八晚韓返濟、告余視察膠東情形、尙好、惟劉桂堂郭馬蜂竄擾莒縣·沂水·臨沂·已派展書堂·喬立志·兩師與手槍旅開棗莊會剿、張黑臉亦在抱犢　蠢動、非如春間之大舉痛剿不可、余自信剿匪尙有把握、俟各軍開到、即赴棗莊督師、現莒縣臨沂已解圍、韓連日對各縣民衆講話、嗓音已啞、馬鴻逵將來濟謁韓告别、（十九日專電） 
　　（濟南）七四師長喬立志、今專車赴棗莊督師勦匪、（十九日專電） 
　　（濟南）劉桂堂向莒縣東南日照沿海竄去、韓定二十　赴棗莊督師剿匪、（十九日專電） 
[江元軍艦觸礁]  
　　（南京）海軍江元艦在興化一帶剿匪、永績兩艦前往拖救出險、即將拖至上海江南造船所修理、（十九日專電） 
[林白夫婦到京]  
　　（南京）林白夫婦十九日晨由日飛京、王外長航空署長黃秉衡副署長曹寳清美領各機關代表、及民衆六千餘人、均往下關歡迎、但江面風狂浪大、林氏在玄武湖降落、歡迎人員紛往迎接、王外長美領黃乘衡等均趨前握手、外次李錦綸女公子贈花、以示歡迎、林氏夫婦於人叢中偕美領乘汽車至領館休息、京各機關定二十一日開歡迎會、祝林氏夫婦完成横渡太平洋壯舉、（十九日專電） 
　　（南京）林白夫婦定二十一上午國府紀念週後、由航空署長黃秉衡陪同覲見國府主席、届時當由國府贈予勳章、（十九日電專） 
[政治總報告備辦中]  
　　（南京）四全代會政治總報告、行政院令各部會抽派　承辦按項報告之主稿人員、於二十一下午二時、到院共同討論、（十九日專電） 
[交部興修湖南電綫]  
　　（南京）交部以湖南電報綫路亟待興修與整理、已令匡特派員携大批材料、前去趕辦、（十九日專電） 
[專員調查東北兩港]  
　　（南京）交鐵兩部會派宋麟生等爲調查東方北方兩大港專員、並咨浙冀兩省府、飭屬保護、（十九日專電） 
[導淮會之全體會議]  
　　（南京）導淮會十九舉行第十二次全體會議、討論事項、一、導淮入海計畫槪要案、决議、由廢黃河套口入海、二、指撥七萬元爲開辦工程經費、（十九日專電） 
[京市選出四全代表]  
　　（南京）京市選舉四全大會十九晚開票、中央派黃宇人監視、選舉結果、計仇鰲·張我華·謝冠生·賴連·周伯敏·史維煥·蕭吉珊·樓桐蓀·徐恩曾·九人當選、（十九日專電） 
[實施倉儲制之步驟]  
　　（南京）實部根據約法國民生計章、關於實施倉儲制度進行步驟、先就各地原有倉庫、力加整頓、並照農村合作社暫行規程、組織有關民食之生産消費儲藏合作社等辦法、通咨各省市、擬具妥善辦法、切實進行、（十九日專電） 
[青島市内北風大作]  
　　（青島）十八夜北風大作、摧落天空小鳥甚多、（十九日專電） 
國外要電 
[英關稅將採保護制]  
　　里昂絲業大起恐慌 
　　倫敦小學敎員反對减薪 
　　國民十八日巴黎電　八月份法國對外商業入超甚巨、政界大爲恐慌、加以英國不日有成保護關稅國之勢、人心益復浮動、聞政府爲補救計、將與蘇俄重開商約談判、該談判多因蘇俄主張長期賒貸而停頓、再法德兩國執政日内在柏林之談話、似將注重經濟問題、以期兩國有密切之經濟諒解、里昂絲業之僱主與工人代表今日同來巴黎、對於英國施行保護稅之可能、表示憂懼、謂如成事實、里昂之絲業將全毀敗云、 
　　路透十八日倫敦電　今夜小學敎員一萬人、在維期明斯特開公民大會、反對减薪、倫敦大學超然派國會議員李德立稱、縮减敎員薪俸、不僅違反公道、不過敎員所處之地位、祇可用理論保全之、而非暴動所可維持云、小學敎員薪俸、依照政府减政計畫、須减百分之十五、在財政大臣宣佈後之次日、小學敎員即在倫敦集衆游行、以示抗意、現悉小學敎員爲運動輿情援助起見、本星期内已用去宣傳費不下一萬鎊、 
[法意海軍談判重開]  
　　國民十八日日内瓦電　法意海軍談判今日在此正式重開、以法國最近提出之節略爲談判基礎、英外交部海軍專家克萊奇亦列席克氏在年初海軍會議、頗占得要地位、今特來日内瓦繼續參加、克氏認法國節略、於英國比率有不利影響、更以意亦反對該節略之主要部分、故認今次談判、難望有良好結果、 
 
 

Page 13

 
 
國外要電二 
[國聯專委會討論保護關稅問題]  
　　聯盟會章與非戰約 
　　迄未覓得調和方式 
　　國民十八日日内瓦電　國聯議會經濟委員會、今日討論保護關稅問題、各代表先後發言、一致加以抨擊、瑞士代表史託基·荷蘭代表柯林·反對保護主義、不遺餘力意代表布泰·意財長·及英代表沙爾德·對於昨日法代表羅霖財長主張組織國際工業同盟、及施行特惠稅率、表示懷疑、最後丹麥·挪威·芬蘭·比利時·荷蘭·瑞士·及盧森堡等國動議、申請世界各國不變關稅政策、因此尤足動摇經濟平衡也、現定明日繼續討論、 
　　國民十八日日内瓦電　國際聯盟第一委員會今日宣稱、仍未能覓得調和國聯會章與凱洛格非戰公約之方式、現决定另舉一委員會、再將北問題研究一年、 
專論 
[日本軍備槪况（一）]  
　　日人今已對我不宣而戰。朝鮮關東州方面日駐軍及平陽日空軍都已緊急動員。我瀋陽已被佔據。事態極爲嚴重。日人計劃實施武力犯我。已匪伊一朝。自增兵朝鮮。更調朝鮮總督·以至最近增兵我東北。其事先之積極準備。顯然可見。其對我實施武力侵略之口號。一爲維護在我東北旣得權益。一爲鞏固國防。所謂鞏固國防。換言之。即對美國與蘇聯變相宣戰。蓋日人早已認美國與蘇聯爲其假想敵。而不久終不免於一戰也。日人旣具此野心。其實力究若何。當爲國人所急欲明晰。茲特將彼國軍備槪况。及其盤據我東北之軍隊。就書報所載。輯錄如下。關於日本海軍空軍及蘇聯美國之軍備。容再續刋。俾國人得以明瞭眞相·并急起自謀緊急之對策。 
[日本陸軍之現勢]  
　　日本現有陸軍實力、計有將校一萬五千五百四十名、準尉以下二十萬五千三百人、共計有二十二萬八千四百餘人、苟以兵種連數區别之、則步兵有七０團又四營、合七二二連、騎兵二五團合七０連、野騎山砲十九團又二營、合一一四連、重砲兵（包括野戰重砲及要塞重砲）十一團又八營、合七十八連、工兵十七營、合四十八連、電信鐵道兵四團、合三二連、輜重兵十五營、合三０連、航空兵八團又一營、（氣球隊）合二六連、（現在整理擴充中）坦克車及高射砲隊一團及一隊、合五連、總計一千一百二十五連、 
　　陸軍常備團隊配備表 
師團　旅　團聯　（大）　隊 
近衛步兵第一（東京） 
近衛步兵第一 
近衛步兵第二 
　　近衛（東京） 
　　近衛步兵第二（東京）騎兵第一（習志野）野戰重砲第四（東京） 
　　近衛步兵第三　東京 
　　近衛步兵第四 
　　近衛騎兵 
　　騎兵第十三　習志野 
　　騎兵第十四 
　　近衛野砲兵野戰重砲兵第八　東京 
　　野戰重砲兵第四　下志津 
　　近衛工兵大隊　東京 
　　鐵道第一　千葉 
　　鐵道第二　津田沼 
　　電信第一　東京 
　　飛行第五　立川 
　　氣球隊　千葉 
　　近衛輜重兵大隊　東京 
　　第一（東京） 
　　第兵第一（東京） 
　　步兵第一　東京 
　　步兵第四十九　甲府 
　　步兵第二（東京） 
　　步兵第三　東京 
　　步兵第五十七　佐倉 
　　騎兵第一　 
　　騎兵第二（習志野） 
　　騎兵第十五騎兵第十六　習志野 
　　野砲兵第一　東京 
　　騎砲兵大隊 
　　野戰重砲第三（國府台） 
　　野戰重砲兵第一　國府臺 
　　野戰重砲兵第七 
　　横須賀重砲兵聯隊　楧須賀 
　　工兵第一大隊輜重兵第一大隊　東京 
　　步兵第三　步兵第四　仙臺 
　　第二（仙臺） 
　　（仙臺）　步兵第二十九　若松 
　　步兵第十五　步兵第十六 
　　（高田）　聯隊本部　新發 
　　第一大隊　田 
　　第二大隊 
　　第三大隊　村松 
　　步兵第三十　高田 
　　騎兵第二野砲兵第二　仙臺 
　　獨立山砲兵第一　高田 
　　工兵第二大隊帽重兵第二大隊　仙臺 
　　第三（名古屋） 
　　步兵第三（名古屋） 
　　步兵第六　名古屋 
　　步兵第六十八　岐阜 
　　步兵第二十九（靜岡） 
　　步兵第十八　豐橋 
　　步兵第三十四　靜岡 
　　騎兵第三　名古屋 
　　騎兵第四（豐橋） 
　　騎兵第二十五　騎兵第二十六　豐橋 
　　野砲兵第三　名古屋 
　　野戰重砲兵第一（三島） 
　　野戰重砲兵第二 
　　野戰重砲兵第三 
　　工兵第三大隊　豐橋 
　　高射砲第一　濱松 
　　飛行第一飛行第二　岐阜 
　　飛行第七　濱松 
　　輜重兵第三大隊　名古屋 
　　步兵第七（大阪） 
　　步兵第八　大阪 
　　步兵第七十　篠山 
　　第四（大阪） 
　　步兵第三十二（和歌山） 
　　步兵第三十七　大阪 
　　步兵第六十一　和歌山 
　　騎兵第四　大阪 
　　野砲兵第四　信太山 
　　深山重砲兵聯隊　深山 
　　工兵第四大隊　高橋 
　　輜重兵第四大隊　大阪 
　　第五（廣島） 
　　步兵第九（廣島） 
　　步兵第十一　廣島 
　　步兵第四十一　福山 
　　步兵第二十一（山口） 
　　步兵第二十一　濱田 
　　步兵第四十二　山口 
　　騎兵第五 
　　野砲兵第五 
　　工兵第五大隊　廣島 
　　電信第二 
　　輜重兵第五大隊 
　　第六（熊本） 
　　步兵第十一（熊本） 
　　步后第十三　熊本 
　　步兵第四十七　大分 
　　步兵第三十六（鹿兒島） 
　　步兵第二十三　都城 
　　步兵第四十五　鹿兒島 
　　騎兵第六　 
　　野砲兵第六工兵第六大隊　熊本 
　　輜重兵第六大隊 
　　第七（旭川） 
　　步兵第十三（旭川） 
　　步兵第二十五　札幌 
　　步兵第二十六　 
　　步兵第十四（旭川） 
　　步兵第二十七 
　　步兵第二十八　旭川 
　　騎兵第七　 
　　野砲兵第七 
　　工兵第七大隊 
　　輜理兵第七大隊 
　　函館重砲兵大隊　函館 
　　第八（前弘） 
　　步兵第四（弘前） 
　　步兵第五　青森 
　　步兵第三十一　弘前 
　　步兵第十六（秋田） 
　　步兵第十七　秋田 
　　步兵第三十二　山形 
　　騎兵第八　弘前 
　　騎兵第二十三　盛岡 
　　騎兵第三（盛岡） 
　　騎兵二十四　 
　　野砲兵第八　弘前 
　　工兵第八　盛岡 
　　輜重兵第八大隊　弘前 
　　第九（金澤） 
　　步兵第六（金澤） 
　　步兵第七　金澤 
　　步兵第三十五　富山 
　　步兵第十八（敦賀） 
　　步兵第十九　敦賀 
　　步兵第三十六　鎭江 
　　騎兵第九 
　　山砲兵第九 
　　工兵第九大隊　金澤 
　　輜重兵第九大隊　　　　 
　　步兵第八（姬路） 
　　步兵第三十九　姬路 
　　步兵第四十　烏取 
　　第十（姬路） 
　　步兵第三十三（岡山） 
　　步兵第十　岡　山 
　　步兵第六十三　松江 
　　騎兵第十　 
　　野砲兵第十　姬路 
　　工兵第十六大隊　岡山 
　　輜重兵第十大隊　姬路 
　　第十一（善通寺）　 
　　步兵第十（善通寺） 
　　步兵第十二　善通寺 
　　步兵第二十二　松　島 
　　步兵第四十三　德　山 
 
 

Page 14

 
 
　　步兵第四十四　高知 
　　騎兵第十一　善通寺 
　　山砲兵第十一　 
　　工兵第十一大隊 
　　輜重兵第十一大隊 
　　第十二（久留米） 
　　步兵第十二（福岡） 
　　步兵第十四　小倉 
　　步兵第二十四　福岡 
　　步兵第二十四（久留米） 
　　步兵第四十六　大村 
　　步兵第十八聯　久留米 
　　隊大部 
　　第一大隊 
　　第二大隊 
　　第三大隊　佐賀 
　　第一戰車隊 
　　騎兵第十二 
　　野戰重砲兵第二（小倉） 
　　野砲兵第二十四　久留米 
　　獨立山砲兵第三 
　　工兵第十八大隊 
　　輜重兵第十八大隊　 
　　野戰重砲兵第五　小倉 
　　野戰重砲兵第六 
　　下關重砲兵聯隊　下關 
　　佐世保重砲兵大隊　佐世保 
　　鷄知重砲兵大隊　鷄知 
　　飛行第四　太刀洗 
　　第十四（宇都宮） 
　　步兵第二十七（宇都宮） 
　　步兵第二　水户 
　　步兵第五十九　宇都宮 
　　步兵第二十八（高崎） 
　　步兵第十五　高崎 
　　步兵第五十　公本 
　　騎兵第十八　宇都宮 
　　野砲兵第二十　 
　　工兵第十四大隊　水户 
　　輜重兵第十四大隊　宇都客 
　　第十六（京都） 
　　步兵第十九（京都） 
　　第九聯隊本部　京都 
　　第一大隊　 
　　第二大隊 
　　第三大隊　大津 
　　步兵第二十　福知山 
　　步兵第三十（津） 
　　步兵第三十三　 
　　步兵第三十八　奈良 
　　騎兵第二十　京都 
　　野砲兵第二十二 
　　舞鶴重砲兵大隊　舞鶴 
　　工兵第十六大隊　京都 
　　輜重兵第十六大隊　京都 
　　飛行第三　八日市 
　　第十九（羅南） 
　　步兵第三十七（咸興） 
　　步兵第七十三　羅南 
　　步兵第七十四　咸興 
　　步兵第三十八（羅南） 
　　步兵第七十五　會寗 
　　步兵第七十六　羅南 
　　騎兵第二十七　羅南 
　　野砲兵第二十五　 
　　工兵第十九大隊　會寗 
　　第二十（龍山） 
　　步兵第三十九（平壤） 
　　步兵第七十七　平壤 
　　步兵第七十八　龍山 
　　步兵第四十（龍山） 
　　步兵第七十九 
　　步兵第八十 
　　聯隊本部　大邱 
　　第一大隊　 
　　第二大隊 
　　第三大隊　大田 
　　騎兵第二十八　龍山 
　　野砲兵第二十六 
　　工兵第二十大隊 
　　馬山重砲兵大隊　馬山 
　　飛行第六　平壤 
[日本全國之要塞地帶與各師團分守之狀况]  
　　要塞　師團名稱　司令部所在地 
東京灣要塞　第一師團　横須賀 
父島要塞　第一師團　東京小笠原父島大村 
由良要塞　第四師團　兵庫縣津名郡由良町 
奄美大島要塞　第六師團　鹿兒島縣大島郡東方村 
津輕要塞　第六師團　大分縣北海部郡佐賀關町 
函館要塞　第七師團　函館市 
下關要塞　第十二師團　下關市 
對島要塞　第十二師團　長崎下縣郡雞知村 
佐世保要塞　第十二師團　佐世保市 
長崎要塞　第十二師團　長崎市 
壹岐要塞　第十二師團　長崎縣壹岐軍武生水町 
舞鶴要塞　第十六師團　京都府加佐郡餘内村 
鎭海灣要塞　朝鮮軍　慶尙南道昌原郡鎭海面 
永興灣要塞　朝鮮軍　咸鏡南道元山 
基隆要塞　台灣軍　基隆市 
澎湖島要塞　台灣軍　高雄州澎湖島馬公街 
　　各要塞由其所屬管師團之一部、負防守之責任、司令部各置司令長官一人、其人選不必由師團長自兼、 
[盤踞我東北之日本軍備]  
　　日俄戰後、締結一九零五年（明治三十八年）九月之和約、及同年十二月之中日善後條約、日俄兩國根據條約、各在中東南滿鐵路沿線、第一公里駐兵十五名以内、以作守備、故日俄戰後、日本常川駐屯野戰兵兩個師團於東北、一九零六年、（昭和三十九年）又編制鐵道守備隊專任鐵道之警衛、是以駐屯東北之日本軍隊、遂有師團（又名滿洲駐屯軍）及獨立守備隊兩種、此外直接守備關東租借地之日本軍隊、尙有旅順要塞司令部及重砲兵大隊、共有常備軍一萬三千餘人、守備隊六千餘人、總數二萬左右、 
　　一陸地軍備 
　　在東北之日本駐軍、以關東軍司令部爲最高級機關、其駐軍部隊、軍事機關、有旅順要塞司令部、駐紮師團、獨立守備隊、旅順重砲隊、及關東憲兵隊、陸軍倉庫、衛戍病院等、此外陸運輸部、在大連設有辦公處、（一九三０年九月一日調查） 
　　關東司令部　最初在關東都督府内、設有陸軍部、都督爲陸軍大（中）將、特任官、爲日本在關東租借地内民政軍政之首領、民八（大正八年）四月、廢都督制、分設關東廳及關東軍司令部、分掌民政軍事、關東軍司令爲陸軍大（中）將、特任官、直屬於日皇、統率在東北及關東租借地之日本帝國陸軍諸隊部、且擔擔任關東租借地及南滿鐵路線路之防務、軍司令部内有參谋部、副官部、兵器部、經理部、軍醫部、獸醫部、法務部等機關、軍司令部所在地旅順、軍司令官大將菱刈隆、參謀部長少將三宅光治、 
　　駐剳師團　師團司令部設於遼陽、分配兵力於長春、公主嶺、鐵嶺、瀋陽、遼陽、海城、旅順等地方、師團長松井兵三郎、十九旅團長中村濱作、三十旅團長安藤紀三郎、此種部隊、爲作戰上之任務及訓練敎育之便利起見、均各成爲聯隊集合、（即各種各均成爲聯隊、居於一處以利訓練、而厚兵力）、又駐紮師團、原定每二年與日本内地師團、互相瓜代、本年七月一日之軍事參議官會議、業已承認三長官會議决定之滿洲常駐師團設置案、該案即移駐日本内地一個師團於滿洲、以爲永久的常駐師團、而將從來每二年調換一次駐紮師團制席廢止、又其實施、一切歸三長官處理、其移駐之師團、以弘前第八及全澤第九兩師團爲候補、又称駐滿洲一個師團之計劃、决定輸送費以師團調換輸磅費充當、經常費則以駐紮滿洲師團及師團留守隊之經常費充當、结施期定昭和八年四月、駐紮師團調換之時舉行、設置永駐師團司令部、步兵旅團司令部一處、及步兵一個聯隊、又遼陽方面步兵旅團司令部一處、及步兵一個聯隊、長春方面步兵一個聯隊、旅順步兵一個聯隊、瀋陽騎兵聯隊、公主嶺野砲兵聯隊、海城工兵大隊等、其結果不但不節軍費、且將增加關東二三千名、 
　　獨立守備隊　一九零六年（明治三十九年）九月、爲守備南滿鐵路起見、將參加大隊、爲永駐性質、兵力分配於普蘭店至長春間、及瀋陽至安東間鐵路沿綫各地方、專任鐵路警衛、並保護電綫之責、迨一九０九　　　四十二年）四月、編成獨立守備隊　　　　令部設於公主嶺、筦轄全守備隊、（六個大隊）民國五年（大正五年）六月廢預備役制、改爲現役制、十二年三月因軍備縮小之結果、撤退守備隊二個大隊、故鐵路守備隊當時僅有四個大隊、民國十八年（昭和四年）四月十五日、改正陸軍平時編制、又增設兩個大隊、故現在之日本守備隊、仍爲六個大隊、司令部仍在公主嶺、軍隊分配在關東租界外南潢鐵路沿綫各要地、直接當鐵路警衛之任、獨立守備司令官中將森連、旅順要塞司令部　該要塞司令官隸屬於關東軍司令部、擔任要塞之防禦計劃、管理要塞之兵器材料、及要塞建築、軍需品之補充等、 
　　關東憲兵隊　該隊本部設於旅順、各分隊及遣隊、設於鐵路沿綫各地、（分隊在旅順·大連·遼陽·瀋陽·鐵嶺·長春·安東、分遣隊在柳樹屯·大石橋·營口·海城·撫順·開原·四平街·公主嶺·連山關、）受軍司令之指揮、服軍事警察任務、又受關東長官之指揮、兼理一切行政司法之警察事務、 
　　關東陸軍倉庫　掌理駐東北日本陸軍各隊部所需糧秣·被服·工兵器具·衛生材料·獸醫材料之貯藏·購置·製造·以及補充·倉庫原設旅順、分庫設於大連·鐵嶺·至民國十年（大正十年）十二月、將庫倉移於大連、在鐵嶺設分庫·旅順僅設一辦事處而已、 
　　衛戍病院　收容各地陸軍病人、加以治療、並保管一切衛生材料、軍人及軍人眷屬、在旅行途中患病者、該院亦可收容治柳樹屯·大石橋·海城·瀋陽·公主嶺·長春·安東·及連山關各地方亦均設有、 
　　衛戍刑務所　陸軍監獄、應設於軍法會議所在地方、日軍在旅順、設有衛戍刑務所、 
　　防地及兵力　日本駐在東北陸軍兵力隊號及駐地第十六師團司令部（遼陽）、第十九旅團司令部（鐵嶺、）第九聯隊（長春）、第十九聯隊（鐵嶺）、第三十六旅團司令部（旅順）第三十八聯隊（瀋陽）、第五十三聯隊（旅順）、騎兵第二十聯隊（公主嶺）、砲兵第二十二聯隊（海城）、工兵第十六聯隊（遼陽）輜重兵第十六大隊（遼陽）、獨立守備隊司令部（公主嶺）、第一大隊（公主嶺）第二大隊（瀋陽）第三大隊（大石橋）第四大隊（連山關）、第五大隊（新義州）、第六大隊（安東）、民國二十年一月調查、 
　　海防軍備　日俄戰後、日本在旅順、設鎭守府、民三（大正三年）四月一日、廢鎭守府、改爲要港部、民十一年（大正十一年）十二月一日、將要港部撤退、僅存防備隊、至民十四年（大正十四年）四月一日、復將防備部撤退、現在僅駐有海軍武官及無綫電信所、因旅順港屬於第二遣外艦隊警備區域、故第二遣外艦隊艦艇、常駐泊港内、 
　　關東租借地内、日僑有徵兵制、几年在十八至四十五歲之男子均編列軍籍、遇事一呼立集、頃刻成軍、可慮實甚、 
要聞 
[中村案日亟]  
　　遼省府特組第三調查隊再往查察　　日陸省派鈴木來滿勞軍激勵士氣 
　　哈爾濱通信、爲中村失踪案赴平請示之東北邊防司令長官署參謀長榮臻、已於十二日回抵瀋陽、關於交涉對策、業由萬福麟銜張學良之命回瀋、轉往錦州、與張作相氏計議、俟决定之後、方可交由負責之外交特派員辦理、唯據此間外交官署得訊、日方不依外交慣例、抛却外交官署、而直接向省府主席臧式毅談判、駐遼日領林氏日必以電話催迫臧氏答覆數次、且以日軍激昂恐日久不覆釀成鉅變不負責任相恫嚇、故浆步前途、萬分棘手、省政府所派之邊防司令署與憲兵司令部第二批設查隊、本月七日到達鄂王府、目下猶在調查之中、尙無正式報告到省、故遼省府難以答復日方、榮臻歸後、復奉張學良命、特組高級調查隊、以邊防司令長官署少校參謀副官四名、偕同東北憲兵司令部中隊長三人、前往爲負責之調查、定於十六日由瀋出發、顧東北當局雖如是努力、以求眞相之明瞭、而日方之進逼、步步加緊、頃已爲露骨之備戰表示、南滿鐵道守備隊第一大隊大佐白五清吉等一行九名、竟於本月九日奉令由遼出發、沿滿鐵哈長長遼兩線、宣慰駐軍、鼓勵士氣、并招集在鄕軍人會、宜達陸軍省密令、爲報到之準備、陸軍省於本月八日即有密電、令飭東北各在鄕軍人團體、分三地報到、在南滿省報到於遼寗、遼寗以北者報到長春、北滿者報到於哈爾濱、故日來各地日僑退伍軍人殊爲忙碌、陸軍省參謀本部并派鈴木大將、來東北慰僑慰軍、及視察日俄戰跡、聞於九月十二日動身、大約不久即可到達東北、各地日僑日軍、月來爲日新聞紙鼓吹、已對我切齒、鈴木來後、將又如注射一興奮劑、進而爲握拳透爪之勢矣、（十五日） 
[長春日軍示威演習]  
　　四郊八十里外地勢均被繪測 
　　長春通信、自萬寳山事件發生後、我國官民一致本諸公理、積極抵抗、日方終以理窮詞屈、而撤退馬哨口日警、當日警撤退時、長春瀋陽等地日僑民均表法不贊成、謂有失帝國之威信、與在滿洲發展之不利、蓋其向北侵略計劃弗能逞也、此項計劃旣未達其目的、爲時不久、遂又有所謂中村大慰入興安區被害之宣傳、究竟有無此項事實、須俟瀋陽方面調查後、方可明白一切、惟東北日僑與日軍近日之言動、幾如大事臨頭、表年聯盟、自主同盟、各地商會、無不先後開會、高唱强硬對華、趁機佔據滿蒙等種種謬論、而駐滿洲日軍事機關首領、如二宮關東憲兵隊司令、本莊關東軍司令官、森獨立守備隊長、以及多門中將等等、於本月十日前後均來長春、與駐長第三旅團長德川中藏、及田代重德領事、會商軍事、並視察去年築成之新兵營、及日軍警備情形、因之謡言蜂起、有謂日本將續向長春增兵、以警戒北滿者、有謂中村事件、如日方不得滿意、日本即派一個聯隊入興安區、另派二個聯隊分駐四平街長春二地、以與入興安區之日軍聯絡者、蓋旣用武力以屈服我國、筣可完成田中派兵入蒙之計劃、野心勃勃、我國同胞不可漠視也、 
　　所謂中村事件宣傳以來、東北各地日軍不時演習野操、而本月二日起、駐長春之日軍第三旅團第四聯隊、與獨立守備隊、分爲二組、事前未通知我地方當局、竟演習攻防長春戰、劃城西北散步關·五里堡·新立屯·及城西南黃瓜溝·田家油坊·城後堡等地爲戰塲、以十一十二兩日槍砲聲最烈、晝夜不息、鄕民飽受虚驚、而田禾菜圃又多被踐毀、萬寳山水溝損害尙未賠償、城郊又遭蹂躪、春城人民直日人之魚肉矣、據接近日軍旅部者談稱、近二年來、長春日軍屢次下鄕演習、對於四郊八十里外之地勢、業已測繪完竣、而對於北方之二道溝·三道溝·中東路附近地帶、尤特别詳細、窺基用意、不外防備北滿方面也、 
　　又近年以來、日本軍政商人以遊歷爲名、入東蒙古及吉江二省考察者、年以數百計、彼輩名爲遊歷、實則測繪地勢、調查物産、而入蒙古者、又多向蒙古青年贈送禮物、企圖聯絡、據四洮路員談、今春經洮南入蒙古之精通華語日人、不下百餘名、只見其北去、未見其回來、蓋多數變裝爲華人、已久住蒙地、放行其移殖政策矣、據月前來長之郭爾羅斯旗蒙王談稱、今春以後、日人衣華服、說漢語、入蒙古者甚多、多半携帶攝影器測繪器等物、所有山川物産、均調查詳細記載、三月間、有東洋拓殖會社員十餘名、至齊默特貝勒王府、表示願出鉅資、與齊王爺合辦哲理木盟等地礦産交通、齊王未同意、嗣即他去、總之、東蒙土地日人垂涎已非一日、幸各王公深知利害、未上其圈套耳、（十三日） 
[蔣作賓抵瀋]  
　　瀋陽通信、新任駐日公使蔣作賓、十六日晨五時三十分、由北平抵瀋、在日本站下車、同來者、有秘書丁紹伋等數人、下榻三經路凌格飯店、愚特往旅邸訪問、蔣氏談話如下、「中日兩國唇齒相依、關係密切、年來時起糾葛、致造成種種大良影象本人此次調任駐日公使、最要使命、在向 
 
 

Page 15

 
 
[接要聞]  
　　日政府力謀萬鮮兩案早日圓滿解决、藉敦兩國邦交、惟旣受命出使、當然抱定開民外交方針作去、至於外傳中村事件國始交涉、根本上尙談不到、現正在詳密調查中、不久當可水落石出、予（蔣自稱）在瀋約勾留三二日、即赴朝鮮、擬在平壤下車、吊祭鮮案殉難僑胞、再赴漢城、代表蔣主席向被難僑胞慰問、並携有日金一萬元、擬交領館及華僑商會曁當地黨部分配、撫䘏死難僑胞家屬、然後逕赴東京履新、際茲中日關係嚴重時期、予任此重肩、惟有竭盡所能、打破困難做去、此次在平與張副司令晤見兩次、對於中日外交、張副司令亦無成見、一切悉秉中央意志辦理、」談至此、愚叩以我國駐德公使繼任人選、蔣答尙無所聞、（九月十六日） 
[江北堵壩工程近訊]  
　　邵堤决口堵高只二尺餘 
　　儀圩太平壩崩潰後即堵 
　　堵口工程有外人承辦說 
　　揚州通信、邵堤决口處、雖經江都叚努力搶築、黑魚塘南口十八日亦告工竣、連前共堵十七口、惟據江者水災急振會代表戴星一、在災團聯合處報告、謂每口所堵、高不過二尺餘、僅以斷流爲止、恐西風緊急、不免冲潰云云、現中央黨部急救會、已函托江都水災急振會、就近派員逐日詳告堵口工作、此後當有所督促也、揚州各收容所、尙存難民四千二百二十四名、東台商會委員蔣吉甫、又送難民千伊名、輪拖帆船五隻抵此、泊缺口城外長生寺、要求收容、當以無地安置、今收容股阮主任蓮仲、爲備午餐、任投他埠、蘇義振會除電總會、請於災區就近設所收容外、並商得張督辦同意、分電國府省府及上海各義振團體、報告情形、並請以財力接濟、至運河水勢、十八日江都三溝閘、報存一丈四尺七寸、揚子橋同、據十七日來揚之儀徵及友人報告、圩地尾帮太平壩、十五晚六時、陡崩丈餘、幸經鹽警團丁怒力搶堵、即夜工竣、否則又成巨災矣、 
　　鎭江通訊、江北軍堤决口堵塞工程、迭經當局徵集各方意見、并再四籌商、現在尙未有具體辦法、善後會委員王叔相君、在最初來省時、曾對人表示、謂江北堵口工程、可照山東宮家口成例、或易收效、如蘇省人材感覺缺乏、不妨借才於魯云云、惟現據外間盛傳、江北壩口工程、已商定工價一百餘萬元、由外國工程師承辦、詢之省方負責人員、則稱此事恐非實在、因現在堵口統計及測量事項、均在進行中、無先定價包辦之理、近日某方條陳二點㈠堵口工程、用人須新舊合參、腐化份子及無專門學術者、均應擯除、㈡包工與自工之手續、均須準備十足、如包工力不能濟時、自工可做準備、免誤工程、且工程尤須迅速、不宜稍有遷延、省當局因其頗有見地、已表示容納、 
[江北水利官吏忽略堤防之調查]  
　　高一涵洪蘭友返京復命 
　　監察院前派監察委員高一涵參事洪蘭友調查江北水災情况、及負責官吏有無疏忽堤防之處、現高洪二氏已將江北運河一帶勘查完畢、前日返京復命、茲探錄其報告如下、 
　　（上略）遵即前往江北一帶調查、所有關於水災情狀、及救濟事宜、業經先函電呈報在案、茲再將該地方負水利專責之官吏忽略堤防之處、分節詳呈於左、 
　　㈠治運經費之保管與動支　查治運經費、向以畝捐貨捐爲專欵、畝捐開始於民國三年、初則僅令淮安鹽城江都高郵寳應泰縣興化東台八縣按畝繳納二分水利附捐、繼則令淮陰阜寗漣水泗陽儀徵銅山宿遷邳縣睢寗豐縣沛縣蕭縣碭山東海怵陽灌雲贛榆等十七縣、亦帶徵二分畝捐、自民國五年起、此項畝捐、即撥充治運治沂之用、每年收入約計四十萬元、但因各縣截留興辦地方水利、故解欵者甚少、以後幾經整頓、至民國十九年、全年收入計八萬一千餘元、二十年一月至九月、收入計十一萬餘元、貨抽創始於民國四年、就江北各稅捐局所帶收二成、原定以三年爲限、繼則一展再展、永無止期、此項貨捐、原期每年可得三十四五萬元、然亦因截留及短收、集欵甚寡、至民國十八年全年收入、計十一萬三千餘元、十九年全年收入計十一萬元、今年匣金裁撤、故貨抽亦因之終止、此外尙有新案畝捐一項、指定淮安鹽城阜寗江都高郵寳應泰縣東台興化等九縣、在原有治運畝捐（原有治運畝捐此後稱爲舊案畝捐）外、另加二分、作爲開濬五港及普治上下游經費、自十二年上忙起、由縣　帶征、會同地方士紳保管、至十六年調查實收數目、已達六十萬元、全爲各地方所挪用、自十七年起至二十年八月止、各縣解到之欵計十一萬餘元、以上舊案畝捐及貨捐、自十七年起、解交鎭江江蘇銀行、以建設廳名義存儲、由建設廳長水利局長及運河工程處長合蓋印章、提取動用、新案畝捐、自二十年三月後、亦仿照舊案畝捐辦法、由建設廳保管、由廳長局長處長蓋印提取動支、故在建設廳長孫鴻哲任内、所有治運專欵及開港經費、統由建設廳保管、統由建設廳水利局運河工程處動支、而納捐各縣之縣政府縣公團及人民、均無權可以過問、向例治運畝捐專作治運之用、在督辦運河工程局時代、所有局内經常費、槪由國庫撥充、不得移用治運專欵、今據孫廳長面稱、水利局經費、每月爲一萬零七十二元、而財政廳僅月發八千元、甚至時有拖欠、此項不敷與拖欠之數、均由治運專欵項下動支、在王柏齡任内、即是如此、由此可見人民對於建設廳長之攻擊、不爲無因、蓋將保管與支用之權、集中於該廳之手、而水利局長與工程處長均爲該廳之屬員、焉能稍持異議、專就此點而言、該廳長對於治運專欵實已妨害其獨立、而有浮支濫用之嫌、該廳長所以取消新案畝捐保管委員會之唯一理由、就在謂該會拒絶支付測量王家港之費用、自將所有專欵改爲由建設廳保管與動支之後、予取予携、莫不如意、故該廳長自接任以來、除新案畝捐尙有十一萬四千餘元、存儲於揚鎭兩處中交兩行外、其餘如王前任移交之二十五萬五千餘元、及自十九年三月起至二十年九月十一日止共收入之五十二萬餘元、共計七十七萬七千餘元之巨欵、已用至七十六萬七千餘元、結至九月十一日止、所存者不過一萬一百三十六元七角六分而已、（未完） 
[立法院通過航政局組織法]  
　　立法院十九日上午八時開第一百六十三次會議、出席委員呂志伊馬寅初等二十一人、主席邵元冲、討論事項如下、㈠本院法制委員會報告、審查修正交通部航政局組織法草案案、議决通過、㈡本院法制委員會報告、核議修正黨員犯罪加重處刑暫行法案、議决重付審查、 
　　附錄航政局組織法如下、（第一條）交通部爲處理航政事宜、設置航政局、（第二條）航政避直隸於交通部、其設置處所及管轄區域、由行政院定之、（第三條）航政局設左列二科、一·第一科、二·第二科、（第四條）航政局第一科之職掌如左、一·關於機要及考績事項、二·關於收發文件及保管案卷事項、三·關於公布局令事項、四·關於典守印信事項、五·關於本局經費之預算决算及出納事項、六·關於編製統計報告事項、七·關於本局庶務事項、八·其他不屬於第二科事項、（第五條）航政局第二科之職掌如左、一·關於船舶之檢騐及丈量事項、二·關於儎線標識事項、三·關於船舶之登記及發給牌照事項、四·關於船員及引水人之考核監督事項、五·關於造船事項、六·關於船舶出入查騐證之核發事项　七·關於航路之疏濬事項、八·關於航路標識之監督事項前項第一欵至第六欵事項、以適用海商法規定之船舶爲限、（第六條）航政局設局長一人、承交通部之命、督率所屬職員、處理局務（第七條）航政局各科設科長一人、承局長之命、督率所屬職員、分掌各該科事務、（第八條）航政局設技術員四人至八人、承長官之命、辦理技術事務、（第九條）前三條人員、在航政人員考試未舉行前、非有左列資格之一　、不得充任、一·曾在國内外商船或其他航務專門學校畢業者、二·曾在國内外大學疑習造船或輪機工程之學畢業者、三·曾在航政機關辦理技術事務三年以上、成績優良者、（第十條）航政局設科員八人至十二人、承長官之命、辦理各科事務、（第十一條）航政局局長简任或薦任、科長技術員薦任或委任、科員委任（第十二條）航政局因事務之必要、得酌用雇員、（第十三條）航政避辦事細則、由交通中定之、（第十四條）要法自公布日施行、 
地方通信 
[奉賢]  
　　共産揹揮解縣審訉　縣警察隊長丁智炎、探得焚殺莊行之共産僞指揮、潛回圖擾、即於隔昨率同二分隊長楊杏生、冒雨前往八區十六圖郭家廟地方、將該匪首擒獲、當於昨日（十七）解縣審訉、據供年三十七歲、本縣人業農、於十六年加入共黨後、即於十七年冬、奉派爲莊行焚殺指揮工作、嗣因緝捕嚴密、出外改投太保阿書部下、帮同夥刦陶家莊·金家莊等各處、一方則與已經伏法之唐一新李關傑等　在奉南交界之康家壩、設立機關　秘密活動、惟以費用無着、故歷次回鄕、往刦張家塘曹慶和·張培生·張才根等家、分贓化用不諱、現沈縣長以該匪訉供屬實、除發交看守所、釘鐐收押外、並於今日電省請示、以便執行、 
[崑山]  
　　駭人聽聞之呑没國課案　崑邑全縣各業户、每年完納國課、繳銀後、先由經徵處給以收據、俟來年調給糧串、藉重産權、歷年相沿成習、自國府明令將民國四年至十四年止、所有民欠國課、一律豁免後、經徵員侯逸如見有弊可作、即朦蔽府令、將各業户歷年所納國課、完全列入民欠、呈省報銷、以欵全數呑没、（約十餘萬元）致各業户調串無着、經業户孫伯淵揭其黑幕、呈請財政局嚴行澈查、侯得悉、即四出設法、並懇某律師向各方疏通、結果費去萬元、方始妥洽、誠我崑之重大黑幕、而當局亦不澈查、殊駭事也、 
[松江]  
　　沈龍昌奪孩被控　五庫第七分駐所巡官陸中玉、據婦人朱俞氏帶同小孩惠秀報告稱、奉賢烏家橋人、丈夫朱火根在葉四弟家爲傭、翁朱金奎在滬曹家渡周家橋强吉祥家燒飯、本月十二日隨翁赴滬入絲廠工作、詎料於輪船上有素不相識之陸姓談話、船抵埠、氏隨翁抱孩搭坐電車、下車時所抱小孩、爲陸姓奪去、氏即緊追、至南站搭車、抵石湖蕩下車、步行至黃橋西三十四圖沈龍昌家、將兒孩送給龍昌之妻、住三夜、初被恐嚇、氏佯爲許可、防範稍疏、於十五夜半抱孩逃出、請求法辦等語、迨派警往傳沈龍昌夫婦無獲、據情將原告併解總局核辦、經假預算一過、以沈龍昌膽敢乘人不備、奪孩逃逸、又收設計拐賣、不法已極、除飭該所嚴限將被告解究外、將原告母女兩人先行函送法院訊理、 
　　邑紳電請處分海塘委員　本邑海塘情形嚴重、現雖撥欵搶修、但懲前毖後、咎有攸歸、茲有邑紳耿道冲·吳前楣·楊煦春·于允鼎·李祖華·吳前鈞·鄭文等、電呈省主席、文云、江蘇省主席葉鈞鑒、松江金山嘴海塘、勢將出險、松民奔走駭汗、函電狂呼、聞江南塘工事務所薛所長、在松縣府會議席上、迫求履勘時、託詞赴滬公幹、意圖諉卸、旋經在席官紳羣擬跪求、允始往勘、至勘後險象情形、當由官廳呈報在案、惟該所長係屬塘工專員、歷年耗費巨資、毫無成績、現在險象已呈、羣情迫切、該所長除領資購料外、迄未興工搶築、如此不顧民命、究屬是何心肝、伏求迅飭動工、以防秋汛、應否將該所長嚴予處分、出自鈞裁、不勝惶悚待命之至、 
[蘇州]  
　　兵士騎馬肇禍　駐蘇稅警第二團三營機關槍連一排一等兵張紹倫、昨（十九）由車站乘騎連長之馬、行至錢萬里橋、收繮不住、將公安局巡長蕭宗智撞倒、腰部等處受有重傷、當送更生醫院救治、惟因傷重、生命頗爲危險、 
　　東吳旅社又有旅客自殺　閭門外東吳旅社、於十七日、來一旅客、名陳中立、陳墓人、年十九歲、開定五十一號房間、至十八日改開五十九號、至昨日（十九）上午七時、茶房因敲門不應、心知有異、乃撬門入内、見該旅客已服毒自殺、奄奄一息、即將該旅客舁往書雍醫院救治、抵院時已氣絶身死、立即報由地檢處、當日即派錢檢察官督吏往騐、當騐明該旅客確係服毒身死、並搜出絶命書二封、一致父母、一致情人慧妹、自書在陳墓平錦記廣貨店爲夥、爲環境不良而自殺云云、 
　　湖匪聚衆圖刦西華　光福太湖中、十九日發現匪船數十艘、潛伏安三洋·衝山·大小貢山一帶、槍械俱全、人數衆多、揚言圖刦西華、已由該區區公所急電縣府、派隊剿捕、 
[常州]  
　　寨橋獲湖匪六名、武邑寨橋公安分駐所、訪悉西　湖太平港口忽發現大批湖匪、意圖不軌、該巡官陳　　立即率警前往、果見匪船十餘艘、即雇民船上前船查、詎該匪等竟開槍示威、雙方遂即開火、地方民衆四出鳴鑼、各駕划船協助兜捕、該匪等始四散奔逸、結果、獲匪繆煥金·劉生明·萬慶大·周德寳·繆明榮·繆榮生等六名、匪船二艘、槍兩去、小刀火藥等件、於十八日解城訉辦、 
[南通]  
　　呂掘海匪北竄　在通如沿海之呂四掘港等場滋擾海匪、刻經各縣警團、聯合防堵、幾次侵入、均被擊退、十七日、匪船已向北竄云、 
　　縣府查禁災民售孩　南通收容所内災民、近有將携來男女小孩出售情事、救災會特函縣府察辦、張縣長以售賣孩童、不但有干禁令、且顯違人道、特行嚴禁、並令各收容所管理員、隨時偵查防止、 
　　鹽務委員檢閱場警　淮南通屬場商、以范堤之東、向無駐軍、亦不屬鹽務稅警汎區、致盜匪與鹽梟充斥、肢呈准鹽務署、各場合編場警一大隊、維護場境治安、經費就桶價帶徵、刻已成立、委員周盤、由揚來通、舉行檢閱、 
　　通海兩縣勘界問題　南通海門兩縣交界處轄境、最近發生問題、張章兩縣長、十八日會呈民政廳、派委勘察、以憑解决、 
[清江]  
　　漣警察隊格斃積匪　漣水東鄕第八區匪黨首領徐愼謹、年來不時勾結灌雲阜寗兩縣股匪、在該縣四鄕搶架燒殺、今夏該匪又勾結阜寗匪劉首五·曹鼎貴·及賈小元等子、數約三百餘人、佔據該縣和尙玗、曾被縣警察隊剿潰、而劉五及賈小元子二匪首、因爭渡黃河舟覆淹死、惟徐匪愼謹則倖逃法網、竄入阜寗境地、茲徐又暗顺漣邑活動、藏匿賀垜地方、依舊嘯聚黨徒、思得一逞、事爲警察隊長薛秉陽得悉、急率部屬往搜、與徐匪一股相遇、雙方開火、閱數小時之久、卒將徐匪格斃、并獲槍枝　　甚多、昨已一併報縣、 
[靖江]  
　　西鄕又出盜案　毘盧市附近蔣茂蓀家、於十三日夜、忽有身穿軍服之盜匪十餘人、手持盒子砲、越牆而入、先入其寡媳丁氏之房、將丁氏執住痛毆、繼至茂蓀内室、幸茂蓀已聞聲躱避、其妻丁氏被刀傷八處、生命堪虞　事後檢查計被刦現洋八十餘元、及細軟等物、盜等得贓後、向東北而去、 
 
 

Page 16

 
 
   
 
 

Page 17

 
 
本埠新聞 
[日軍暴力强佔瀋陽]  
　　全國上下應速自救 
　　停止内爭一致對外 
　　日本帝國主義者、對我華之侵略壓迫、已深刻印入吾人腦海、最近萬鮮慘案交涉未辦、而所謂中村事件、又由日方故意造作、擴大宣傳、不謂消息傳來、日本軍隊、竟以武力突然强佔瀋陽、並及長春營口、本市各界、聞耗之餘、無不同仇敵愾、願赴國難、茲將各界嚴重表示、彙誌如次、 
　　市執委會告民衆書　親愛的同胞們、日本帝國主義者的陰險狠毒、凡是稍能記憶我國過去各種慘案的、都會驚心弔膽、切齒痛恨、最近的萬寳山事件、和朝鮮屠殺華僑慘案、碧血還没有乾、交涉還没有辦、而今日軍又藉所謂「中村事件」者、武裝佔據瀋陽和長春了、鳴呼、是而可忍、孰不可忍、吾國人其死無葬身地矣、所謂「中村事件」者、據日本方面的宣傳、說是有日本陸軍步兵大尉名呌中村者、在東三省内地考察、忽在興安區附近失踪、日人遂指爲被我國屯墾駐軍所殺、虚搆慘殺情形、擴大宣傳、於是日本的軍人、大唱其對華强硬論、要用武力解决滿蒙的一切問題、在野的政友會、更其大吹大擂、開什麽聯合會和特别委員會、大有氣呑滿蒙獨霸東亞的形勢、上海的日本報紙和東北的日本浪人、更盡其揑造贓證收買人證之能事、以便小題大做、以達其出兵征服我東北的目的、我們當初以爲這僅是一部份日本浪人的宣傳、事實上不會如此不幸、乃消息傳來日軍竟已實際佔領我們瀋陽了、據昨日瀋陽來電、日本軍隊、於巧（十八日）晨一時、武裝佔領瀋陽、中國官兵無抵抗退出、惟兵工廠尙在圍攻中、電報火軍俱祇通至皇姑屯爲止、這個電報、現經各方證明是確息、我們的瀋陽是已在日本人的手中了、我們的同胞是已被日本人在宰割了、嗚呼、國亡無日、民不聊生、我們將何以自救呢、自救之道、在於喚起民族精神、團結民族力量、用全國民衆之力、一致對日經濟絶交、並請政府以革命手段、收復被佔各地、以革命外交、達到賠償道歉的目的、以爲這次不幸事件的先决條件、然後養精蓄銳、徐圖展佈、以與日本帝國主義者爭個爾死我活、同胞們、事急矣、兵臨城下、寇入腹地、國家存亡、民族生死、在此一舉、願共勉旃、中國國民黨上海特别市黨部敬告、 
　　一區黨部宣言　各報館轉全國同胞均鑒、日本帝國主義抱其侵略野心、圖我滿蒙、窺我中原、朝鮮僑胞之尸骨未乾、濟南先烈之血跡猶殷、舊恥新仇、歷歷在目而今中村事件、又復發生、查中村係一退伍兵士、漂泊東北、久爲浪人、近以欠債纍纍、無法償還、乃告失踪、以作抵賴、而日本竟借此出兵、拆毀北寗鐵路、砲擊瀋陽軍民、形勢險惡、用心叵測、蹂躙國土、目無公理、此種消息傳來、心膽爲之欲裂、念祖國危亡、傷河山淪没、嗟我同胞、何以忍此、危急存亡、千鈞一髪、其羣起振奮、急謀抵抗、推倒强權、挽救祖國、謹此宣言、 
　　二區黨部告民衆書　各位同胞、日本在昨日（十九）早晨一點鐘、派兵用武方實際佔據我們的瀋陽、（前稱奉天）城了、並且大隊人馬開入城中、將各機關如兵工廠·北大營·等重要的所在、都用武力包圍着、這種行動、直是日本武力侵佔滿洲的先聲、據傳聞此次他們是爲了中村事件而來的、生怕中村事件交涉無結果、所以佔領重要地方、來作爲交涉的保障、各位同胞、滿洲是我們的東北重要門户、其他的物産·財富·土地·人民等、且不說他、倘然被日本佔領了去、無異侵呑我國、試想皮之不存毛將焉附、本黨部聞此警耗、憤慨非常、痛恨得不忍多說了、千萬各同胞一致奮起、準備着對此臨頭的大國難、與日本作殊死戰、加緊反日的工作、别再醉生夢死、坐以待斃、（下略） 
　　三區黨部通電　（上略）日本帝國主義者、以傳統的侵略政策、積極對我、近年以來、五九·五三·等奇恥大辱、固深印於吾人之内心、而時思有以對付萬案鮮案、更痛感切膚、而舉國痛心疾首者、乃日本當局、鑒我民氣沸騰、竟假借中村事件造作種種瀾言、以圖延擱交涉、最近更以非常手段、用武力突然佔據我瀋陽長春、消息傳來、痛憤曷極、滿蒙爲日本帝國主義者侵略第一步之目的地、世人知之已稔、而國人猶在大夢而不自覺、可恨亦復可歎、當今之計、吾國上下、除消弭内爭、團結一致、共謀對外、别無自救之道、本會痛國難之當頭、憂民族之將亡、爲特通電全國、一致奮起、對日澈底經濟絶交、對内消除一切紛爭、上下一心、共謀對付黨政當局、應以適當方針、指示各界以努力之途徑、各界民衆、以共存共榮之精神、督促黨政當局、致力於革命之外交　當此國家民族危急存亡之秋、自救之道、舍此末由、願與全國各界、共同努力、以達打倒日本帝國主義之目的、中國國民黨上海特别市第三區執行委員會叩、皓、 
　　市商會通電全國　各省報館轉全國同胞公鑒、近日匪患災荒、遍於全國、而國内政局、隨時有和平破裂之象、日本認爲千載一時之良機、遂欲藉口挑釁、以達其呑併滿蒙夙願、識者早知長此鬩牆、必無良果、厝火積薪、爆裂在即、茲者不祥消息播於中外、東北所處形勢、已在萬分嚴重之中、或將造成十百倍於濟南事件、民衆處茲危亡在即之局、如不力籌自救、則棟折榱崩之慘禍、詎能倖免、應請一方督責當局息兵、對外妥籌至計、一方整其物資人力、以爲當局之助、庶挽危亡於萬一、惟祈以劍及屢及之决心、一致奮起、上海市商會效、 
　　市商會致國府電　南京中央黨部國民政府鈞鑒、頃致廣州電云、本會寒日、曾以力謀和平、合力救災、籲請採納、迄今三湘局勢尙無回復常態之象、而東北形勢緊張、傳來消息、較之民國四年事件、嚴重萬倍、聞之心驚骨折、如果匪訌於内、災遍於國、寇逼於堂奥、而國内仍不改其蠻觸蝸爭之心理、際此危局、覆亡立見、何異助敵作倀、無論陳義若何、措詞若何、均將爲中華民族之大罪人、覆巢完卵、諸公詎得免焉、伏祈息心返斾、一致對外、凡在含生之倫、當不河漢斯言臨電陳詞、血與涙併、伏候明敎、上海市商會叩效等語、用特電陳、敬祈妥籌至計、共挽危局、曷勝企禱待命之至、上海市商會叩、效、 
　　反日會發表宣言　此次韓鮮排華慘案、爲日本帝國主義者之陰謀、乘我國内訌外患天災兵禍之時、利用其爲虎作倀之韓民、於萬寳山地方、鼓動韓民、以作廣大之暴動襲擊我華僑商店　屠殺我國僑商、奪我僑胞財産等案發生後、我國民衆、莫不同仇敵愾、一致奮起、促國民政府向日本帝國主義嚴重抗議、一面由各地商會、組織反日援僑會、與該帝國主義者、永遠經濟絶交爲後盾、以期撲滅該帝國主義之兇燄、爲安我被難僑胞之幽魂、而雪我國莫大之恥辱、不料日帝國主義者、對我政府交涉、置之不理、竟以陰謀險很之手叚、又於本月十八日、派二十七聯隊及朝鮮二師之衆、向我東北進發、强佔我遼寗省地、將我北大營軍隊、　噩耗所及、令人髪指、是該帝國主義　平日自稱親善之假面具、至此昭然若揭是可忍焉孰不可忍焉、似此侵略不已、正我國民族生死關頭、我國民衆、當激發偉大民氣、合羣策羣力同禦外侮、末日已臨其各奮起、上海市各界反日援僑委員會、 
　　反日會通電全國　全國同胞公鑒、電悉、日本藉中村案件、已飭該地第二十七聯隊、向我奉天大砲轟擊、正式佔領北大營、擬出四師團兵力、佔據東北全部云云、形勢危急、不可終日、查萬寳山之役、日人唆使韓愚、慘殺同胞、無慮千百、雖經我國一再抗議、彼方竟充耳不聞、更復信口誣衊、揑造中村事件、爲出兵侵略東省之藉口、似此倒行逆施、早已不復承認中國爲獨立自主之國家、人爲刀俎、我爲魚肉、此而可忍、亡國無日、凡屬同胞、處茲國難當頭之日、應宜同心戮力、共禦外侮、毋分畛域、毋别界限、團結一致、滅此朝食、本會以反日始、誓當以反日終、更當加緊工作、努力奮鬥、寗以白骨築城、不爲亡國之奴、末日將至、諸祈奮起、上海市各界反日援僑委員會叩、皓、 
 
 

Page 18

 
 
　　反日會今日開會　反日會通過云、萬萬火急、據報、昨晚日軍二十七　隊、突向遼寗城實施猛擊、佔領北大營國軍繳械、兵工廠被燬、北寗路截斷、朝　兩師團正向東省陸續開拔、形勢嚴重、本會負有反日使命、際茲千鈞一髪危險存亡之秋、急宜同仇敵愾、共禦外侮、爰定於八月二十日星期日下午四時、假座市商會開非常緊急會議、執事𤍠心愛國、素所欽佩、此次務請早時光降、共商應付、國難臨頭、華族存亡、在此一舉、末日將至、諸祈奮起、是所至盼、至禱、專此順頌公安、 
　　各業公會宣言　竊日本帝國主義、挾其侵略政策、騁馳寰宇、歐戰以還、無往不利、孰知資本主義高度發展之結果、釀成今日世界經濟必然之恐慌、日人强圖掙扎、旣南摒於菲列濱、復被逐於北美、時乃驅策韓民、移殖東北、施行其滿蒙政策之毒計、此次萬案、尤爲殘酷、噩耗傳來、舉國震駭、蓋日人大陸政策、得寸進尺、旣滅朝鮮、又圖滿蒙、欲使東北版圖、盡爲已有、以安挿其國内膨脹之人口、而解决其不景氣之厄運、司馬用心、昭然若燭、日帝國主義者、以我國爲爼上之肉、蠶食鯨呑之野心、日益暴露、「二十一條之舊恥未雪、五三慘案之血跡猶殷、不料萬寳山慘案猶演、圖我之心、更爲迫切、在此千鈞一髪之際、國人正在共謀對付之策、而又突然進兵東北、圍繳我槍械、燬壞我兵工廠、在我領土之内、竟敢横行無忌、國際公法、早已視若無覩、先假手韓人以排華、繼以進兵東北、實行其侵略滿蒙野心、凡此舉動、顯係有組織有計劃的進攻我國、我全國民衆亟應密切團結、共起反抗、否則更不足以圖生存、更不足以談革命、號稱獨立之我國、今被蹂躪無完膚、是而可忍孰不可忍、若不急謀對付、前途奚堪設想、吾人知日帝國主義者、爲東亞唯一和平障碍、慶父不除、魯難未已、爲維持東亞和平計、爲保障人類正義計、誓死打倒强權、滅此世界公敵、以保障我獨立民族之尊嚴、謹此宣言、上海市押店業同業公會·洗衣業同業公會·菜蔬業同業公會·地貨業同業公會·鞋皮釘楦業同業同業公會·書場業同業公會、 
　　中日當局表示　本報記者、昨午特訪上海市長張羣、叩詢處置瀋陽日軍暴力之態度張市長答稱、關於此事、尙未接得北平張副司令正式官報、眞相未明、暫難表示意見、惟我國絶無對日作戰準備、且無作戰之意、此爲世人所可見可聞、而日本軍人、則蓄意尋釁、已非一朝一夕矣、云云日本公使重光葵、昨亦接見中日記者團、發表談話、謂渠對於瀋陽事件、十分憂慮、惟現尙未接得東京外務省官報、未便自由表示意見、新聞電訊所傳各節、如屬確實則本人認爲事態嚴重、處在情勢之下、惟有力持鎭靜　以觀如何發展、再定善處、本人俟接得政府官報後、當盡力帮助和平解决　英美各國領事、亦十分注意、昨日均接有瀋陽來電、報告眞相、惟不便宣布、但謂事態險惡而已 
　　警備部之表示　華東社記者往警備部時、適蔣副官長已公出、由金副官代爲延見、據金副官謂、日軍佔據遼寗省城之事、警備部方面、祇接得該處密探之報告、官方則尙無消息、日人此舉、顯欲實現其大陸政策之迷夢、希圖佔據東省、再進而宰割滿蒙、吾國當局、前者對於日方、每事容忍、致若輩得寸進尺、寖而至於公然佔吾國土、使人已至忍無可忍之地、本人忝爲軍人、服從命令、忠愛國家、對於此事、實覺痛心、祇須中央確定方針、雖赴湯蹈火、在所不惜、金副官並謂、警備部方面、對於此事、業已向中央詢問眞相云、 
　　孔祥熙電張李　日方佔據東省之消息傳出後、因病留滬之實業部長孔祥熙氏、殊爲憤慨、當華東社記者往訪時、即詢記者以此事眞相、孔氏並謂、本人得此消息後、立即發出萬急電兩通、一致北平張副司令、詢問起事眞相、一致中委李石曾、吳鐵城、張繼三氏、請即電致粤方、立即停止出兵、一致對外、蓋在此存亡急迫之秋、吾國内部、若再從事内爭、是不啻自速其覆亡、深願粤方將士、得此警訊、悚然罷兵、重復服從中央、一致對外、以救中國云、 
　　滬瀋電報交通　日軍前夜開始軍事行動後、上海至瀋陽之海底電綫、均告斷絶、不能通報、惟本埠交通部無綫電、昨晨八時、尙能與瀋陽無綫電台通報、後因日軍阻止、不准通報、即於八時半起、不能通報、營口電台、同時亦不通、惟上海與哈爾濱電台、則照常通報、此間發往東三省各地電報、槪由哈爾濱轉拍、或專差轉送、 
　　東北貨物止運　昨日下午起客家得此警報、將應裝之貨、臨時停止報運即往大連方面之出口貨、亦皆觀望不裝、 
　　滿鐵分社密議　昨日上午十二時、滿鐵有關係各業社日人一律停止辦事、相约到黃浦灘二十四號樓上滿鐵上海分社内、開臨時緊急秘密大會、自一時至晚、爲長時間之秘密討論、對於事態發生、及在滬日人應負之使命與工作、與營業上之種種準備、在會議之時、十分嚴密、非與會者不得參列、聞與總社電信往還至密、 
　　日僑聯席會議　更從某方所得消息、本埠日本政軍商僑民昨日舉行會議兩次、第一次於上午十一時、在日本總領事館舉行、出席者爲日使重光、日總領事村井·日使館陸軍參贊田代、海軍參贊北岡、日本駐滬海軍陸戰隊指揮官柴山·參謀官安田、工部局日董福島、及岡本、日商會會長米里、各路商界聯合會長林田島、及日僑行政委員會代理主席安井等人、即組織護僑委員會、該委員會、即於下午二時、在日本俱樂部、舉行會議一次、先後兩次會議、關防甚嚴、内容未詳、但悉决定暫時亦取鎭靜態度云、 
　　日陸戰隊行動　上海有日本海軍陸戰隊四百名、昨據日方消息、陸戰隊參謀友貞言、謂奉天日兵、占領事件、如果上海發生波動、駐滬陸戰隊、已經議定方針、可以臨時出動、至有日本人居留之地布置、一面更可將日本增調陸戰隊來華、且今日已在總領事館開緊急會議、陸戰隊民團、各路聯合會等、均派代表列席、共十四名、已議定對於保護上海日本人的辦法云、 
[各省災振昨訉]  
　　收容災民所消息 
　　後日招待各界參觀　本市第一收容所、自災民遷入後、業已登記齊全、社會局昨以外界對於本市收容災民事項、不甚明瞭、特定期於本月二十二日（星期二）上午十一時、請張市長曁本市黨政機關並各團體中西各報館、前往共和新路底談家橋柳營路該收容所參觀、 
　　百餘災民資送回鄂　湖北黃梅縣災民一百三十六人、到滬已二十餘日、向由本市收容災民辦事處收容於潮惠山莊、現該民等以本鄕水退、田園屋舍亟應整理、懇請遣送回籍、昨日辦事處派員與日清公司接洽、優待輪送辦法、商定每口由辦事處貼給飯費兩元、由襄陽丸載往九江、另發災民費用、每名一元、以作到潯後後回籍之資、該欵交由襄陽丸買辦、於到潯前轉發、昨晚辦事處派孫萬二君、帶領警士、押送登輪、直至今晨二時始畢、 
　　取締災民沿途求乞　連日到滬災民、爲數甚衆、其中時有託詞尋覓親友、不受收容、飭令暫留、哭閙不休、乃近來馬路上常發見自稱災民、道旁巷頭、向人乞錢、眞僞莫辨、是否投親不遇、流落街頭、抑係游民冒充、借名歛錢、收容災民辦事處深爲不滿、昨函公安局飭令崗警、遇有前項情形、即行送收容所查明辦理、一面謀設臨時收容所、專爲尋親覓友之災民收養之用、第一收容所、刻已不敷收容、先在附近加蓋一百數十間、作爲第二收容所又稱借中興路宋公園路商務印書館空地、搭建第三收容所、 
　　滬大福建同學助衣　滬江大學學生吳人文君、前次捐助自用衣服多件、繼又在校邀集福建同學、組織衣服助災會廣爲勸募、昨日又將募得衣服鞋襪二百八十餘件送處、轉發災民、 
　　水災會匯出振欵 
　　上海籌募各省水災急振會、昨日電匯各地振欵數目如下㈠開封市商會轉汪聘耕五萬元、（上海銀行匯出）㈡漢口明德飯店李組紳轉趙友琴五萬元、㈢九江紅十字會周百朋五萬元、㈣蚌埠電燈廠劉玲生三萬元、㈤蚌埠商會高蔚軒張之衡一萬元、㈥安徽紅萬字會張公衡二萬元、㈦蕪湖育嬰堂翟展成五千元、㈧安慶天台里十七號徐平軒二萬五千元（以上均由中國銀行電匯）又該會於月之十五日、匯往廣東市商會二萬元、皖中合肥徐平軒二萬元、開封汪聘耕四萬元、又十六日匯交江蘇水災義振會撥發江蘇急振九萬元 
　　鹽城水災救濟會乞賑 
　　各報館均鑒、鹽城不幸、連荒四載、今夏三壩齊開、田禾淹盡、猶力保殘堤、冀全民命、詎郵邵堤决、駭浪驚濤、一霎那間、浮屍逐浪、急溜呑舟、逃命須臾、水屋脊樹巔而不得、近日水仍繼漲港口淤墊、平地水深丈許、城以外均成海洋、設所收容、城狹人滿、輪少欵竭、全境待援、迫乞海内外同胞、輸粟解囊、早極飢溺、无任哀鳴、鹽城水災救濟委員會叩、 
　　紅會匯欵振漢災 
　　中國紅十字會昨接漢口分會巧電云、承寄混合疫苗二十打、業於篠日由日清公司如數收到、甚感、惟工作緊張、經費困難、仍望速撥振欵、以免功虧一簣、特此電謝、並盼宏施等語、該會接電後當即回電云、漢口水災奇重、貴分會辦理急振、成績卓著、請撥振欵、已提交第一零九次常識會核議、當經議决、准撥洋二千元、以資接濟、在案、聞該欵已於巧日由上海銀行如數匯往漢口、 
　　尙有本埠新聞轉入後頁 
 
 

Page 19

 
 
[本埠新聞二]  
　　江蘇水災義振會消息 
　　駐鎭鹽阜泰東興水災善後會哀告書云、竊自運堤崩潰、下河各縣、水禍日深、堵口工程、旣難立就、自不得不於出海港口、迅謀出路、前蒙省政府委派科長何海樵、偕同建設廳技正徐驥、會同綏靖督辦公署張參議、率隊前往東台啟放大豐裕華兩公司圩内三卯酉河、及阻水各堤壩、延至九月六日晚始抵東邑、立時召集會議、决定先開各卯酉河、及阻礙西水歸海之各壩堆、然後再開八百丈、並有東台黃縣長新筆紀錄可證、凡我災民、傳聞之下、咸慶再生、不意各委員等與該公司接洽後、頓反前議、宣稱、來東使命、僅開八百丈、對於各卯酉河及阻水堤壩、則一字不提、一面於虞日揑電省政府、謂已與東台黃縣長及各代表討論、開浚八百丈、一切辦法、本晨可開始工作、公司各卯酉河土壩、已自動啟放等語、實則公司於各卯酉河口、先已打椿、縮小口門、並於河内、每隔七里半、添築暗壩多處、故使水流不暢、藉以搪塞公令、欺騙災衆、開壩其名、不開其實、只陷五縣災民於死地、查此次運堤决口、洪水横流、汜濫十餘萬方里、受災之民、至數百萬衆、人畜死亡及財産損失、更不可勝計、較之該公司之資本及所佔之田畝、面積不及萬分之一、且該公司所佔之地、原有鬥龍港引河七條㈠東洋河、㈡江家溝、㈢修德家溝、㈣小哈唎港、㈥大溝子、㈦三港、均向爲官有通海港口、西水下注時、惟此爲唯一之洩水要路、因大豐公司成立、私自塡塞殆盡、值此災禍滔天、縱不將以上各港一一恢復舊道、以盡法律上應盡之責任、即以人類同情論、亦應自問良心、早將阻水圩堤閘壩、一律啟放、以圖挽救、乃公司漠然置之、初則拒絶開放、造出種種浮詞、淆惑觀聽、一面唆使田佃、持械示威、幾釀巨禍、嗣經省令一再督促、乃明許開放、仍復運用手段、致開放二字、有名無實、外間不察、以爲已開八百丈、足可洩水、不知所謂八百丈者、乃公司中卯酉河東端達王港之一段民地、即公司歷年欲開不得之河道、今乃專從此處工作、以遂公司之願、五縣之洪流如故、公司之計劃先成、輕重倒置、捨本逐末、莫此爲甚、尤可怪者、公司聲言海邊地勢東高於西、縱將圩堤、一律啟放、亦難洩水、果如此說、則所有五港、及該公司之各卯酉河、均作何用、公司之倡開八百丈、又將何以自解、現在五縣水勢、苟不爲該公司大堤所阻、早已平漫人海、所謂東高於西、不能洩水者、乃其搪塞之詞耳、事理顯然、毋庸多辯、其實我五縣地方、如果長此陸沉、數百萬人民、均流爲餓莩、試問該公司能否安然無恙、退後思之、當亦恍然自悟、近查該公司之重要股東、均爲當世名達、對於五縣災情奔走乞振者、亦非無其人、我五縣人民、方且感激不遑如不以生死利害之所關、又何致恩怨不分、故曉口舌、惟該公司辛苦經營、有此成局、實非易易、一旦爲五縣人民犧牲利益、事有爲難、亦屬人情之常、該公司果能毅然决然、除將各卯酉河啟放外、並於所有阻水之圩堤閘壩多開决口、盡量宣洩、以拯我數百萬垂死之民、將來五縣人民、有生之日、均爲報德之年、或縮食、節衣、或隨糧帶徵、亦可補其損失、此則爲吾人所欲鄭重聲明者也、總之、上游之堵口需時、各處之振票有限、解决此五縣數百萬人民生死問題、現在唯一要義、非開通下游不可、開通下游、非先將大豐裕華兩公司各卯酉河、及阻水之各堤圩閘壩、一律啟放不可、事機迫切、間不容髪、除環請省政府鑒此痛苦立予施行外、尙祈各界一致聲援、主張正誼、促醒公司、勿再力阻、不勝感激涕零之至、謹此哀告、 
　　湖社爲災區鄕民請命 
　　湖社爲吳興災區追繳欠賦事、昨函李縣長、請即撤回、原函如下、逕啓者、案准中國國民黨吳興縣第三區二分部常務費書綸等函稱、今秋霪雨爲災、吾湖尤甚、田禾盡成澤國、哀鴻遍野、慘不忍覩、現在雖經各機關法團士紳從事調查、籌欵急振、而災鄕人民　尤慮施惠難遍、詎知急賑未放、而流動之催徵員先來追繳陳欠、急於星火、人心益復惶惶、車戽自然不力、際此青黃不接之秋、正人心浮動之會、　經員役催徵、深恐滋生事端、國家之糧賦未完、村里之秩序已亂、貴社情關桑梓、是以籲懇執事分别函轉、先將出發之催徵員令即撤回、以抒民困等由、准此、查本年水災區域遼闊、不特田禾湮没、秋收無望、且桑柘浸淫悉皆枯萎、此種浩刦、誠如貴政府前電所言、非三四年不能恢復原狀、本社疊接各縣函電紛陳災况、節經據情呈請浙江省政府、請求派員查勘災區蠲免田賦、曁撥建設特捐、修築堤岸、業奉浙江民政廳函覆、奉浙江省政府交下貴社來牘、關於救濟水災、已函轉浙江振務處派員會縣履勘、撥欵發放、蠲免本年田賦及撥欵修築堤岸、已分别令行主管各廳辦理等情在案、夫田賦正供、不應漫言輕減、惟災區狀况、慘不忍聞、紳商且起爲維持、官廳固當有矜恤、際茲省憲正在從事派員履勘之時、郊野黔敖設粥之秋、查閱黨部來電所云　仍事催科、素瀋貴縣長清廉自矢、絶非爲尋求考成之本意、竊恐胥吏薰蕕龐雜、斧鑿相尋、難得鷄廉、或藉未繳護符、託言催賦、即不妄受絲粟、東騁西馳、雖尊酒盤飱、亦難掩滋擾之咎、致使閭閻不寗、婦孺驚心、老羸雪涕　若操之過蹙、勢必逋亡、或流爲匪、巡㢠滋蔓、實所堪虞、准函前由、除函覆外　相應據情函達、懇請貴縣長迅賜飭知、稽徵主任、在蠲免田賦辦法未定以前、所有遣派在外催賦員役　及已簽發催賦印單一槪撤回、以蘇涸鮒而免騷擾、並請將辦理情形賜覆備查、至紉公誼、此致吳興縣縣長李、 
　　各界助賑消息 
　　華安公司捐一萬零五百元　華安合羣保壽公司、經董事會議决、捐洋一萬元、運前保險同業公會經募五百元、共一萬零五百元、已由該公司總經理呂岳泉君函送水災急賑會矣、 
　　儉德會籌賑尾聲　中華儉德會、前於本月五六及十二三等日、舉行游藝助賑大會、除招待來賓用去茶黠若干外、餘均變價併入賑欵項下、現據該會報告收支槪數、共收大洋三千八百元、開支約一千五百元、已掃數分别彙齊、由董事長王曉籟君送請上海各界籌募水災急振會代收分發、 
　　西服業公會募欵二千餘元　本市西服業同業公會、爲籌募水災急振事宜、曾經召集會員代表大會、除當場募得捐欵七百餘元外、並推王廉力·王容卿·王和興·夏筱卿等十餘人、分頭勸募、聞經前日結束、共計經募賑欵二千餘元云、 
　　交通部無綫電員捐欵匯漢　交通部上海無絲電總臺事務員同益會、前曾議决、由會費内撥欵一百元、該臺事務人員、以漢中市災情較重而待救尤亟　故自動捐集大洋一百餘元、該臺管理工程師朱其清、亦附捐若干、一併逕寄漢口無線電總臺事務員同益會、請該會同人、分給目擊災民以免周折、而資實惠、 
　　籌欵選畜耕牛之建議　項松茂等致各省籌募水災急振會函云敬啟者、水災籌振、難在善後、秋冬水落、轉瞬春耕有一事必須及今早爲之備免得臨時無辦法、則耕牛是也　災區所有耕牛、非宰殺即售賣、上海市衛生局中人見告、本市臨時增設殺牛作若干所、此即賣牛者增多之確證、而被宰多是耕牛、政府雖明令禁止亦無如何、豈惟慈善家聞之惻然、試問今年售價充飢、明年靠誰工作、本會同人、𤍠誠辦振、一到春耕開始、牛隻全無、届時籌何辦法、種子尙可購自他地、乃至購自外國、惟耕牛則無法購充、死者不可復生種絶不可復續、同人私憂迫切、以爲最簡便補救法、惟有就上海各宰牛塲、逐日選取、强壯可用之牛、購留若干頭、指定率牧塲所、儲備飼料、預防疾疫、多傳犢種、一至春耕、分發各地、農家有力者承買、無力者賞給、雖不能完全供給缺乏、但得恢復一分耕作、即保全農家生命保全社會一線生機、此事至急、失今不圖、臨時雖欲救濟而不得、聞之衛生局科長、上海全市每日平均宰牛一百三十頭、每頭價五六十元七八十元不等、如每日選畜三十頭、姑以一千頭計、約須六七萬元、加以設備、及數個月飼養防疫諸費、苟各十萬元　必可選畜一千頭以上、同人擬向本會提議、請於振欵項下、先行酌提十萬圓、一面商之各銀行、凑墊較大之欵額、選畜較多之牛隻、一面函請本市社會衛生兩局會同籌設場所、定期開始實行、事機急迫、敬求迅賜提出會議、盼即議决施行、敬貢意見、統候公察、祇頌公安、 
[杜月笙穆藕初等爲護塘電省廳]  
　　千鈞一髪搶修工程 
　　爲數千萬人民請命 
　　滬紳杜月笙穆藕初·等、鑒於漢口陸沉之巨禍對近日最嚴重之淞口等處、海塘被毀、異常關懐分日前往履勘、因茲事體太、攸關全滬及沿海各縣數千萬生命財産萬一大汛期内、風潮陡至以目前海塘工程之草率、時殷潰毀之虞、並查乾隆時、瀏河道堂廟塘身冲毁、海潮奔騰、汜濫至無錫一帶沿海各邑、盡成澤國明末時、瀏河城及甘草鎭、均遭冲沉、以上載之史籍、至今猶有餘悸、爰以調查所得、皓日致電省廳、請飛飭主管人員火速搶修、凡滬人士急宜奮起注意之、 
　　皓電錄後　葉主席孫廳長勛鑒、上竇海塘、自經八月二十五日壘風大潮冲蝕、大有朝不保夕之險象羣情惶駭、咸謂是日暴風、如再延是二小時勢必全滬陸沉、幸而風向驟轉獲免巨禍、但自海塘冲蝕、險象日增九月十四日滬人士集議、僉以情形危迫　公推鏞湘玥清源等實地視察於七日由湘現偕同鏞之代表潘鴻鼎、及施君文冉、陸君鏡清、親赴寳山察看、查見寳塘陳華浜第五叚、張家宅第四叚及尾叚、均岌岌可危、而以薛家灘第三叚尤爲險惡、以上各處及鄰近之塘身下層、均蝕成無數大小窟窿、行人過此咸懷　阱之危、其空隙處海水時虞冲入、而粗莽之工人、竟塡塞浮面以掩飾之、深怪監工人員之失察且薛家灘尾叚塘身、祇賸尺餘之闊路人往來祇可魚賁而行、尤爲奇險、又查顧隆墩第一叚等處、竟速椿木而無、此外險要各處多有略、置椿木而未塡泥土者、即在進行施工各處察看、亦未見有新添之石塊以堅實塘身、而新打椿木、槪爲丈五筒木料、太嫌短小、而不適防禦、如用丈八筒木料、庶免債事、關於工程一層　曾旁詢工人方面　聲稱每一英方、薛所長祇給一元一角、（江南塘工事務所所給）連裝袋打平挑泥等、一切手續、均在其内等語、以是工人多有不願工作而散去者、綜觀搶修工程、日前完竣者祗屬危險部分十之一二耳、乃據主持工程者所報告、謂已修竣十之七八云云、殊與事實不符遠甚、此外進行濡滯、措置乖方、亦在在可見、中秋大汛在即、辦搶險之工程、而乏搶險之精神、萬一大潮期内、暴風倐至、立成江漢之巨禍沿海各縣及上海何堪設想、鏞等處此危境、萬難緘默用是據實縷陳籲請主席廳長飛飭薛所長、火速完竣、此追搶險工程、以防巨災、而全數千萬生靈、不勝迫切待命之至、至應否另派幹員、協同限期趕辦、此項搶險工程、以免奇禍於萬一、悉候鈞裁、杜鏞穆湘玥　皓 
[市黨部請制定本市施政方針]  
　　昨函市政府辦理 
　　本市執行委員會、昨函市政府確定施政方針、轉送到會、以便審核、並於考查政績時、亦得有所依據、茲探錄原函如下、逕啟者、案准本市監察委員會公函第三三號内開、敬啟者、查各級監察委員會、有稽核同級政府施政方針及政績之責任、總章旣有明文規定、本會職責所在、自宜遂照辦理、惟查市政府關於政績部份、已有市政報告及各局業務報告、分年按月、轉送到會、可資審核關於施政方針一項、除十八年五次全市代表大會市府報告中、附有一十七年度施政大綱外、歷年未見有此種施政方針之制定、轉送過會是否市府、即以此種施政大綱、爲今後施政方針之替代、抑别有編製、無從考證、即就此項施政大綱而言、細核内容條例甚簡、如市中心區域之建設、關係何等重要、而該大綱中、即未提及、且時隔數年、出入尤多、該大綱之不足爲今後施政方針之用、已屬甚明又按中央關於「各級監察委員會稽核同級政府施政方針及政績通則第三條第四條之解釋案」内開、政府所定施政方針應隨時函送黨部稽核、如政府官吏有更動之時、新任官吏、即將所定施政方針函送云云、是十七年度之施政大綱、旣係前任所送、今任自宜根據訓政六年之期限、將本黨主義政綱政策及一切法令之必須在訓政時期實行者、分以步驟、别以期間、制定一精審完密之施政方針、俾今後一切行政建設、皆可本此原則、循序漸進、並免隨時更張漫無準則之流弊也、事關中央法令、相應函請貴會轉函市政府、於最短期内確定一施政方針、轉送過會、以便審核政績時、亦得有所根據、至紉公誼、等由准此、相應函達、即希查照辦理、並煩先行見復爲荷云云、 
[警備部限劉震十日内投案]  
　　否則緝拿嚴辦 
　　淞滬警備司令部宣佈處理上海軍事政治新聞社一案經過情形云、淞滬警備司令部、於本年四月間、據密報、上海軍事政治新聞社、有與反動派傳遞消息情事、並以該社以軍事政治爲名、自與軍政有密切關係、未可忽視、當經令飭該部偵查傳遞消息情事、並以該社以軍事政治爲名、自與軍政有密切關係、未可忽視、當經令飭該部偵查隊偵查該社内容、並飭郵政檢查處注意檢查該社信件、旋據該社社長劉震函稱、該社曾在上海市黨部登記有案等情、復經函請上海市黨部查復該社内容、嗣准上海市黨部函復、該社有招摇撞騙之行爲、業已拒絶登記並據偵查、呈同前情、又據郵政檢查處檢獲該社可疑函件、呈候核辦、當經彙呈總司令部請示辦理、奉參字第一二九號指令開該社旣未經上海市黨部登記、所有來往函件、應一律扣留等因、祇以各正式部隊機關、間有受該社朦敝、致有將照片傳記欵項等、寄予該社者、一律扣留、似有未便、復經呈明總司令部、請將該項照片傳記欵項、分别發還、並通令各部隊各機關、嗣後勿與該社來往、以杜招摇、當奉參字第一三五九號指令、准予照辦各在案、乃上月司令部忽據郵政檢查處報告、查獲該軍事政治新聞社劉震、自南京寄發印刷品多份、揑稱該部扣留社函件、係參謀處來處長受李劍虹賄使等情、該部當以參謀處並無來處長其人、本案經過情形、亦如上述、誠恐宵小假名招摇、妨礙名譽、當將全案發交軍法處依法查究、並派員赴京傳該劉震來部質訉、不意該劉震竟中途潛逃、避不到案、反於本日投函該部來參謀處長肆意恐嚇、該部爲謀澈底查究起見、已公告劉震限於十日内、自行投案質訉、並着提出證據、以憑究辦、如再避不到案、顯係揑造事實、破壞名譽、當予依法緝拿嚴辦云、 
[荷蘭新任駐華駐日兩公使]  
　　昨日下午五時聯袂抵滬 
　　明日赴京謁王再遞國書 
　　荷蘭新任駐華公使杜伯克夫婦·及該國新任駐日公使派白斯特·等一行七人、已於昨日下午五時、乘坐渣華郵船公司芝沙丹尼號輪聯袂由荷抵滬、船泊浦東藍烟囱碼頭、當時荷蘭駐滬領事夫婦及外交部代表刁敏謙·楊惕予、曁遠東社記者等、均於下午四時三十分、由海關碼頭乘搭該公司小輪、前往浦東迎迓、旋即換乘該輪來滬、於五時四十分到埠、當據杜氏云、本人定於下星期一（二十一日）赴京、拜謁王外長後、再定期覲見蔣主席、并呈遞國書、至偕來該國新任駐日公使派白斯特、現下榻南京路外灘華懋飯店、據稱、在滬勾留數日、即行東渡履新、 
[杜錫珪昨日赴閩]  
　　搭華安商輪啓行 
　　海軍上將杜錫珪氏、自中央任命閩省馬尾海軍學校校長後、因病滯留滬庽、幾兩閱月、茲告痊愈、故於昨（十九）日搭乘長安輪公司之華安商輪赴閩、上午九時、先將行裝搬置下輪、午後三時、杜氏偕參謀王顯祺、秘書鄭某等一行三四人、由福履理路庽邸、乘汽車抵十六舖碼頭、當由海軍預備之小輪渡上停泊江心之華安輪、 
　　本埠海軍界、如陳訓詠司令等、均親詣碼頭歡迎、海軍警衛營營長葉寳琦·隊附王文波、率警衛隊一排、至碼頭警衛、船於四時零五分啓椗、歡送者亦相繼而散、預計明（二十一）日可抵馬江云、 
[上海縣重評地價原因]  
　　縣屬各區地價、前於民國十七年陸前縣長任内、奉江蘇財政廳訓令、評定分六十元九十元一百五十元三等、每畝合扯銀百元、此次重行評定、緣因本縣事業費之竭蹶、不敷分配、已達極點、而田賦徵收已及百分之一、照章不能再行帶徵、以致事業進行、每爲經費所阻、縣財局長王華照、當以田畝帶徵、自以提高地價最爲公允、旋查鄰近各縣地價、均較本縣爲高、殊欠平允、爰經擬具意見、呈由縣政府即召集各機關開會討論、僉以人民負擔、亦當兼籌並顧、遂决定改爲每畝一百七十元、一百零五元、七十元、合扯一百十五元云、 
[駕駛會爭航權]  
　　近年我國航海事業人才日多、本埠駕駛總會、爲要求各華輪公司、將所有船長大二副、均由國人挽回航權、其康函如下、執事先生惠鑒、通海以還、航業之爲外人壟斷久矣、交通之樞紐、工商之運輪、　皆太阿倒持聽命於人、民生疾苦、金錢外溢直不可以敷計、晚近有識之上、倉走呼號、輸其資財、盡其智力、組設航業公司挽回利權、補牢之計、未爲晚也、蓋行遠白遞、登高自卑、以國人愛國之殷、懷惕於覆巢危卵之懼、勸勉有加、而國内工商實業、方有積於航業之運輸挹注、有無相通、至大且鉅、正未可以今日海内賢哲所慘澹經營者遽以發軔之始、基礎初立、以其微渺而忽視之、雖然航業一事、究屬專門學識、吾國航權之失落、縱由於不平等條約之爲厲階、然勿寗謂之由於吾國、夙無此項專門人才、借材異地、致啟覬覦非分之心、演成鵲巢鳩佔之局耳、年來各校航海畢業人員、爲數不少、且人材輩出、學識經騐、實足以與碧眼虬鬚舶來品相抗衡、敝會之組織、所有會員、即萃集各校畢業駕駛專材、爲吾國航海界内最高駕駛藝術團體、經同人作長時間之努力奮鬭、外禦强權、内破國人揚西抑中之惡習、現在駕駛一途、同人之任各公司之船長大二副者、百數十人、已開空前之紀元、然以吾國幅員之大、海岸線之綿長、航業之方興未又、此後所需駕駛人員、奚啻萬千是以期望彌殷、負責益重、爲挽回航權計、同人懷材侍沽、冀與外人較一日之短長、故不敢雍容揖讓、而以自薦爲羞、凡貴公司苟有需用駕駛人員、無論其爲船長大二三副、敝會均可擇尤介紹、執事愛國心長、亦必以此舉爲切要之圖、未可與謀個人位置者等量齊觀况外人船員、跋扈飛揚、爲所欲爲、莫之奈何、此爲航商切膚之痛、縱國人嗜痂有癖、亦未必媚外喪權、至於此極也、敝會語長心重、陳其端略、尙希高明、察納藎言、有以敎之爲幸、專肅佈臆、不盡系馳、順請台安　竚盼奸音、中國商船駕駛員總會徐季杰·吉慶榮·陳幹清·陳景興·楊志雄·黃曉涵·金月石·黃鴻騫·鞠躬、 
讀者通信 
[潘曉紅君訊]  
　　十八日申報第四張「讀者通信」内、有「某先生訉」文字一段、我見了很表同情、因爲鄙人早已蓄有該項思想、正在想寫些文字、徵求研究同志、而該同情者確已先我而來了、這樣再好也没有、就讓吾們借重這裡一角地位、召集幾位有志的同情者罷　我們預備互相研究園藝菓蔬及一切農作物、希望能可親自去近鄕實地試騐、從試騐再達到做吾們理想中偉大事業、所以應徵的同志、至少必須具有以下數點、㈠有勤儉和耐苦的習慣、㈡有提創農業救國的思想、㈢對於農藝感覺有極端的興趣、㈣有堅决和偉人的志向、㈤有正當職業而非屬浪蕩者、㈥有高尙人格、（性别不限）讀者諸君内、如有同情而以爲吾們的意思可取呢、請書明通信處函上海福州路西公和彩文印務局潘曉紅、當一一函覆、互相交換該項意見、研究進行、（二十年九月十八日） 
[楊鑑湖君訊]  
　　我自進了中學的四年來經騐告訴我、若有自修的可能及志願與毅力的人、他必能在家中求學問、並且他得到的裨益處、仍可與在校中求學所得的相埒、或藉此更可收倍速的效果、因爲現今的學校、依舊要完全靠自己能夠進取、若謂憑藉敎師每日幾點鐘的輔助和指導、是徒然無補的先生、我深信這是不錯的、原因是不但如此、况且在校求學、不啻把有用的光陰、消耗在多半不求實用及「個性所近」的功課上及鐵板的上課生活上、所以我想乘着這時各科都有了基礎的時候、脫離學校的約束、預備在家攻讀、僅擇已性所近及實用的幾科以爲課本、那麽可就省却了不少功課上敷衍的光陰、更况在家又能給與慈母時刻的安慰、免了她一層的遠念呢、（我父母都在廣東、）說到學校文憑一層、那是無關係的、因爲我見一般人、出爲社會服務、縱是大學畢業、也是不免要同樣地陷於失業的地位、還是預先找機會去由經騐上求學問爲妥當、所以我是無意繼進大學的了、一人只要有實才、文憑簡直不足以代表之、是廢物、這是我的淺見、至於我自修到相當的時候、很願能進海關及郵政服務、先生我父母時還没有知道哩、但是我想是不至反對我的計劃的、在未定奪之前、未告訴我的父母之先、在此本十二分的誠意、來求先生給與我一個指敎又者、我想有同樣待解决的學者、諒也不在少罷、敬希不惜篇幅、曲爲在貴報答復、不勝感激之至、 
　　（覆）君的觀察狠正確、意思狠懇切、吾們非常敬佩、鑒於學校制度的不良文憑的不足代表學力、願擇已性所近及實用的幾科、在家攻讀、旣省郤敷衍的光陰、又能給與慈親的安慰、計劃透澈而周到、吾們狠是贊成、不過對一般青年說、還有兩點值得研究、㈠如果在家没有靜修的塲所和機會、本人缺乏自治自學的能力、則在家攻讀、往往流於散漫頽廢、少實際的進步、與系統的知能、㈡在校修習、除功課外、有一點是家庭所不易得的、就是發展羣性、練習羣治、如果校風是好的、從敎育上說來、此點關係很大、尤其在吾國一般國民缺乏共同生活的陶冶的時候、這兩點在君或不足慮、不過我們討論這問題、應該考慮到、否則誠恐萬一誤及一般青年的。」 
 
 

Page 20

 
 
[林白夫婦昨過滬飛京]  
　　在本埠並未停留 
　　中途與電台通報 
　　美國著名飛行家林白大佐借其夫人、於前日上午、由日　飛駛來華、昨日下午、經過上海、於三時三十分飛抵首都、茲將林氏在空中與本埠交通部國際無線電台通報情形錄下、該電台於昨日上午十二時五十六分、開始與林白通報、表示歡迎、並詢其進行狀况、　時正即得回電云、貴台信號頗爲清朗、現在地點、爲北三十度四十五分、東一百二十一度四十八分、一時二十三分、林氏問上海與南京間氣候如何、該電台即以當日天文台報告報之、一時四十分、林氏來電稱、將與南京ＸＨＴ及ＸＨＹ開始通報、並向該台道謝盛意云、 
[工部局將在公園加裝飮泉]  
　　明春增入算内 
　　公共租界工部局、昨復上海租界納稅華人會函云、奉八月二十五日大函、爲公園中添設飮料由、查月前各公園中、已設有沙濾水、明春預算内增入此項開銷後、即可從事裝置多數飮泉也、相應函復、即希台洽、 
[世界學院歡迎法國音樂家]  
　　霞飛路一五二四號世界學院李石曾·鄭毓秀·褚民誼·齊致·諸氏、於昨日下午四時、在該院歡迎法國音樂家拉鹿阿氏、到中委蔡元培夫婦·褚民誼·王龐惠夫人·楊肇熉夫婦·梁人傑·應時夫婦·王曉籟·杜月笙·張嘯林·法總領甘格林·法參贊沙西恩、比參贊黑亞斯、中外百餘人、由音樂專家曾氏導拉鹿阿氏參觀中國古時樂器、並由大同樂會奏樂娛賓、聞拉氏二十一日赴交大參觀、二十二日赴杭、二十三日赴京、二十五日赴平、勾留一月、研究中國音樂及戲劇、然後由西比利亞返國云、 
[皖災會昨日籌商書畫展覽會]  
　　旅滬安徽水災救濟會昨日下午三時、假一品香招待本市書畫界、籌商古今書畫展覽大會事宜、出席者有徐季龍·黃賓虹·汪舊遊·吳鐵珊·沈蒨玉·汪英賓·孫發緒·洪麗生·陳淮生·黃峙青·洪庶安·孫仲霞·黃伯度·汪采伯·周子梁·關德辛·關德尙·及該會委員許世英·關芸農·李次山·徐靜仁·曹志功·李振亞·等數十人·首由主席黃賓虹·致開會詞略謂、皖省今年水災奇重、旅滬安徽同鄕、除向各界呼籲請振外　茲擬舉行書畫展覽大會、現已承李蘭雪堂捐助唐宋元明清各代名家眞跡數百件、惟關於鑑定及評價事宜、須集多人鑑定意見、同時并擬徵求現代名家作品、、特請諸君賜敎云云、次由汪英賓等相繼發表之意見、結果、决定、㈠組織古代書畫鑑定委員會、公推黃賓虹·汪舊游·吳鐵珊·黃峙青·孫純齋·洪麗生·徐季龍·七人爲委員、並定於本月廿一日下午一時、在大通路七號李宅、共同鑑定、㈡公推黃賓虹·汪英賓·洪麗生·三君於本月廿日下午七時、在陶樂春、招待現代名家、商洽合作書畫事宜、㈢徵求書畫時期、定於十月十日以前截止、㈣展覽會開會日期、决定於十月十五日以前舉行、㈤公推曹志功辦理宣傳事宜、至六時餘、始散會 
[商團華隊預備員將開課]  
　　並將員額擴充 
　　延長招募日期 
　　萬國商團中華隊、本届所招預備員之開課日期、茲經該隊會議議决定十月十五日、以備逐漸授予各種操射、增進華商人士以軍事學術、培養武備人材、蓋滬上商團、雖爲租界一隅服務、然中軍隊旣萬國合組、則其所有操射等課程、不啻常與各民族比賽能力、苟不砥礪、漹可使外人認識吾民族之眞相、悚息歎服、故該隊於是項預備之訓練、不得不施以認眞、俾深遣詣、一面並將所招員額擴充、延長徵募日期、是以連日、一般酷好武備之本埠華商、向九江路二號Ｂ塡具志願書而報名投效者、復形踴躍云、 
[公共汔車讓車肇禍]  
　　月餅遭殃 
　　行駛靜安寺路靶子塲間之一五零八九號一路公共汽車、昨日下午四時二十分左右、行經南京路河南路口時、由西向北開駛、前面突來黃包車一輛、阻住去路、司機人乃靠裏相讓、詎已不及、而倉卒間乃將南京路一百六十五號門牌之麗華公司門左玻璃撞破、黃包車車損折斷、公共汽車司機人亦被震傷、當時因爲勢較猛、車頭曾着於道旁之電桿上、惟煞車得法、未肇大禍、麗華公司櫃窗之玻璃、完全被撞破、窗内所陳列者、盡係月餅、聞損失尙微、 
[肇事輪船打撈訊]  
　　字林報云、濬浦局之海龍挖泥輪、日前被德輪撞沉浦江後、刻已從事打撈、該輪已傾覆江底、須先將船身翻轉、方可吊起、施工雖極困難、但日内即可翻正、料不久可以完全撈起、又江元砲艦本月八日在厦門附近失事後、業已沉入深水中、打撈亦殊不易、但預料兩星期内當可起水、至本月六日在高麗海濱觸礁之德輪布琴蘭號出險後、略加修理、已於今日（十九）自行開往日本、駛入三井船塢修理、 
[舞塲爭風糾葛]  
　　方雪亭罰洋五元 
　　法租界捕房指模股譯員方雪亭（又名方梅生綽號小方、）近被法政大學畢業生劉秉衡控告恐嚇詐財於老閘捕房、經派探馮秀山、於前晚九時半、在大東舞塲將方拘獲、昨晨、解送第一特院刑一庭、由許家栻庭長提訉、方雪亭延范剛律師代辯、即據捕房律師汝葆彝起稱、本案被告、赖捕房之威權、在外無所不爲、人皆畏之、彼與原告劉秉衡、本屬朋友、本月十五號、劉在大中華旅館、開四百二十四號房間住宿、而方亦於該旅館開四百三十號房間、及至十六號晨二時、方命茶役喚劉至其房中、謂今有友人向渠借欵五十元、渠因手頭不便、故請爾前來、能否轉借洋五十元、時劉身畔祇有洋十元、即如數付給、而方尙命劉於翌日再將其餘之四十元籌給、遂即分散、及至昨晚、劉在新新舞塲跳舞、與方相值、方即索所餘之四十元、劉不允再給、方遂用拳將劉毆打、經人解勸始散、於是劉乃報告捕房、飭探將其拘獲、捕房現依照刑法三十七十條恐嚇詐財罪起訴、但被告方雪亭、係一公務員、而有此種行爲、應請從嚴懲辦云云、繼由劉秉衡投稱、我與被告爲友、將近一年、彼平時時向我借欵、我懼其勢、不敢不允彼於舞塲中、頗具勢力、有舞塲大亨之名號、故昨晚在新新將我毆打之後、各舞女均不敢出而作證、故今日祇有孫鈞善·趙林林·到庭作證云云、繼由孫鈞善投稱、與原告爲同學、被告將原告毆打則見之、索詐之事、我不知悉、又由趙林林投稱、在大滬舞塲爲舞女、昨日小方將原告毆打、我亦見之、索詐之事、雖曾聞之、但不能確實證明云云、詰之被告完全否認、並稱趙林林與原告最爲親𤍠、盡人皆知、趙亦時至原告處、此次實被誣控、范剛律師被告辯稱、本案實爲爭風吃醋而發生、且所控索詐、毫無證據、應請宣告無罪、末由錢鴻業檢察官論告意見謂本案恐嚇詐財不能成立、被告曾將原告毆打、故祇能以違警論、許庭長判决方雪亭被訴刑事部份無罪、違警處罰金五元、 
[兩女屍奇案]  
　　死者聞係當店主妾及女傭 
　　兩屍均腐臭似已死非一日 
　　東熙華德路一百九十六號門牌義昌電料行二樓上、昨日下午五時許室内發現女屍兩具、當時哄動左右鄰居、前去觀看、據稱死者係主僕兩人、屍身一在床上、一在衣櫉中、已腐發惡臭、以死已非一二日也、一說死者主婦爲東熙華德路華記路口鴻餘當店主朱某之妾、朱本人已於數日前偕同妻子往無錫親戚處、另一死者則爲女傭、室中尙有一孩、年約兩歲左右、聞昨日下午五時許、此孩屢在沿街之玻窗上、用手敲擊、被對面某店夥發見、因覺奇異、報捕前往、乃發見此二女屍、身上均有創傷、一九六號門牌之三樓、係一俄人所居云、 
[葡萄牙人做强盜]  
　　并患烟癮甚深 
　　上海泰晤士報云、葡萄牙人藍格爾、經匯司捕房根據百頓路案獲犯口供、於星期四晚間、在南潯路二十六號捕獲、昨日下午、解往葡領事署法庭、拉以夥同械盜罪、經葡領事審問　過、宣告預審成立、押候續審、並以被告有烟癮、囑醫官時加監視、現藍氏僅係被控牽涉、本月六日、新閘路六十二號被刦值洋七百七十元之銀錢衣服飾物一案、據事主報告、當時見一西人、在附近把風、至藍氏與星期二之百頓路案、究竟有無關係、尙待偵查、 
[電車司機致人於死]  
　　處罰金三百元 
　　法商電車公司一百六十四號司機山東人白玉發、於上月二十九日下午六時、駕駛一路四十一號電車、由十六舖駛往善鐘路、經過法大馬路老北門大街時、適有鄧祿普橡皮行木匠通州人朱李恒越過軌道衣袋内之銅元落地、俯身拾取、白一時不及停車、將朱撞跌、腦部受傷、由捕到來、抄錄號碼、將朱帶入捕房、轉送仁濟醫院、因傷重於次日身死、屍體報經法院、騐明由屬收殮、被告由捕房解送第二特區法院、經熊推事研訊屍屬死者之妻王氏、由鄕趕到、延王士宗律師代理、請求附帶私訴、追償損失、被告白玉發與電車公司由巴和律師代辯、奉諭被告交保、改期續訊、私訴部份、着雙人方出外和解在案、昨又傳訊、據屍屬代理律師稱、私訴部份、業已在外和解、請求將案撤回、被告巴和律師稱、私訴業由公司賠償解决、至於公訴部份、司機人尙無重大過失、請求從寛發落、經熊推事向屍妻朱王氏、被告白玉發、訊問一過、遂當庭判决、被告因業務上過失、致人於死一罪、處罰金三百元、限一月繳納、如經强制執行、而未完納者、以罰金二元、折抵徒刑一日、易科監禁、被告仍交原保、 
[包宅汽車失蹤]  
　　上午九時駛出下午未歸 
　　市號碼爲第五一一七號 
　　住居愚園路八十五號包金鑑家、向有自備汽車一輛、市號碼爲五一一七號租界爲一零四一八號、昨日上午九時許、由汽車夫顧連生駕駛、送包之親戚至中山路大夏大學、詎迄至下午、該車尙未駛歸、家人乃大起恐慌、偵騎四出、並深恐中途發生遇匪情事、於是亟報除近六區總署、任區長聞報復轉報督察處通知租界各捕房及所屬各區分所注意截留云、 
[大加利帳簿未貼印花]  
　　罰洋二百元 
　　北京路大加利西菜社帳簿未貼印花、經人告發、由上海特區印花稅辦事處派員會同司法警察、捕房中西包探、等、携帶法院搜查票、於本月十二日上午十一時、前往該店搜查、當塲搜出帳簿二十本、均未貼用印花、交與捕房解案、昨晨九時、第一特區地方法院開庭審理、由沈增善推事諭令按照印花稅條例不貼印花者、每件應處以一百元以下十元以上之罰金、今從寛罰洋二百元以示薄懲、 
[大新綢緞局籌備一週紀念大廉價]  
　　石路三馬路轉角大新綢緞局、自建築五樓大厦擴大營業以來、彈指迄今、瞬届一週　該局一週間之營業、異常發達、出於意表、茲爲酬答顧客計　特定於九月二十二日起　舉行新星落成週年紀念大廉價二十五天、業已𤍠烈籌備一切、届時除將原有各貨减價出售外、並已向蘇杭各地採運大批新式綢緞、一律照本發售、以謝各界、且聞該局此次犧牲巨資發行紀念特刋、内有張市長·潘局長·虞洽卿·王曉籁·等各人題字、侵美時裝照片、曁各界應徵作品、琳瑯滿目、美不勝收、如採購該局貨料者、均奉贈一册藉留紀念、如欲索閱、則須附郵票十分外埠加倍云、 
[迷路女孩寗波口音]  
　　年約四五齡 
　　上海市公安局一區三分所第八崗守望警張鳳祥、於前晚八時許、在南市小南門外小石橋街地方、查見一女孩年約四五齡、和尙頭、身穿紅色格子布、短衫褲脚上穿白色線襪、粉紅色布鞋係操寗波口音、在彼啼哭、當尙詢問、據云忘却歸家之路、遂即帶回所中、由所長盤詰來歷時、不發一語、以致該孩姓氏年籍住址、無從得悉、當飭留候其家屬到來認領、 
[西菜業工潮調解中]  
　　條件可解决復工成問題 
　　全市七十餘工會起援助 
　　本市西菜業同業拒絶全體罷工工人復工後、全體同業當即另僱新工工作、營業已完全恢復、對於罷工工人堅持不予錄用、工人生活實屬堪虞、社會局屢次調解、待遇條件、大部可解决、復工問題、成爲本案之最重者、明日再行調解、全市七十餘工會起而援助、茲將各項情形分誌如下、 
　　昨日調解　昨日下午一時爲市社會局再行召集勞資調解委員會調解四菜業待遇條件、到市黨部鐘權、西菜業同業公會林震川·鄔福仁·西菜業工會吳愼翔·趙景華·主席委員社會局科員邱培豪、經長時間之討論、第一條小賬問題、第二條額外賞洋問題、第五條學徒問題、第六條解僱問題、第七條西廚問題、均已解决、惟第三條補助費　第四條雙工及全體罷工工人復工問題、尙未解决、定明日下午一時、繼續調解、 
　　黨政批示　西廚業工會常務理事李佐衡、因公被捕後、經法院判决有期徒刑六個月、工會曾向黨政機關請求保釋、昨奉市黨部批示云、呈爲工友李佐衡被資方陰謀陷誣、懇請鑒核救濟、呈悉查本會前已據函咨法院從寛辦理、所請應毋庸議、此批、又奉社會局批示云、呈悉、旣據稱已經法院初審判决、如有不服、除依法上訴靜候裁定外、别無救濟辦法、所請應毋庸議、此批、 
　　工界援助　西菜業全體工人、爲要求改良待遇、提出七項條件、因鑒於資方無誠意協商、於八月十三日自動罷工、西廚業工人爲援助起見、加入罷工、迄今月餘、尙未解决、本市出版·水電·捲烟業七十餘工會、前日在出版業工會、開討論援助事宜、當推定后大椿陳培德等代表、赴社會局要求從速設法調解、 
[英商公共汽車工人明日向市府大請願]  
　　請求設法救濟 
　　公司態度强硬 
　　英商公共汽車工人重行罷工後、公司拒絶無條件復工、社會局批駁請求、因此工人生活堪虞全市七十餘工會起而援助、工人定明日向市政府請願、要求救濟、並再懇華董出任調停、茲將各項情形分誌如下、 
　　委員會議　英商公共汽車要求復工委員會、於昨日下午一時開委員會、主席洪明道、報告要求復工經過、繼即開始討論、决議㈠定二十一日赴市政府請願、請求救濟、以免全體工人失業、㈡請工界代表后大椿、陳培德、赴社會局請求收回第一四八七五號批示、重行設法調解㈢推定各部工作人員、㈣派員懇求華董出任再行調解、 
　　公司强硬　英商公共汽車公司經董事會决議拒絶工人無條件復工、限期交出制服、否則向各工人之舖保追究、所招之新工、經審查考試合格者、已有一百餘人、前日起、公共租界各路公共汽車、除三路六路外、完全恢復原狀、昨據公司表示、全體售票員罷工、公司認爲早已無問題、手續亦已清楚、要求再行復工、公司决不承認云云、故罷工工人生計實屬堪虞、 
　　工界援助　本市郵務、水電、出版、捲烟、藥行、等七十餘工會、昨日上午九時、推派李永祥、趙樹聲、盧慕琴、等前往慰問英商公共汽車全體罷工工人、並進行設法援助、全體罷工工人、當於上午十時開歡迎大會、各代表均有演辭、並指導進行一切辦法、繼由洪明道代表全體罷工工人答辭、 
[工商管理會改選理事]  
　　中國工商管理協會於昨日下午二時、假北京路聯華總會、開第一年會到會員六十餘人、國際勞工局外交股長波恩亦參與演講、由郭秉文主席、開會後、曹幹事長報告會務、改選理事、當選劉鴻生·孔祥熙·陸費伯鴻·胡庶華·榮宗敬·穆湘玥·王雲五·郭秉文·潘公展·錢承緒·李權時·楊銓·徐寄廎·潘序倫、趙晋卿、次多數曹雲祥·壽景偉劉湛恩·方椒伯、討論其他各案散會、 
[營業稅塡報及課算辦法]  
　　各業稅則會函請解釋 
　　本市各業同業公會稅則研究委員會、昨函請市財政局營業稅徵收處請解釋營業稅塡報手續、及課算方法、文云、逕啟者、查本市營業稅、瞬將實施惟以事屬初創、辦理不厭精詳、用特亟應請求解釋各點、臚陳如下、㈠查本市營業稅條例施行細則第二條、凡合於徵收營業稅條欵者、應請領營業稅調查證、揆諸條文意義、則凡未合於徵稅條欵者、自可毋須請領營業稅調查證、證之貴處函復市商會准予米號業緩領調查證之明文、更無疑義、惟本市免稅營業、除米號業外、尙有自來水業·售水業·成衣業·花邊抽繡業·及設在學校附近專售學生飯食之飯館業·經修正而予以删除者、則有出租汽車業·包飯業·以及已納牙稅·當稅·屠宰稅·及其他與營業稅相同稅捐之各業、均未符合於徽稅條欵、自皆可毋須請領營業稅調查證　此應請示遵者一也、㈡查營業稅法第二條、及本市營業稅條例第二十條、均有牙行業暫照舊稅率徵稅、惟本市牙行業之設在華界者、固均領有牙帖、改徵營業稅、當屬匪難、其設立在租界區域内者、未必皆領牙帖、則稅率將無從計算、如以依照其營業額爲課稅之標準、則其所收極微薄之佣金、不足以償付捐稅、計唯有依照佣金額爲課稅之標準、方昭公允、且符營業稅重收益之原則、而證諸本市營業稅率中、拍賣業已有依照佣金額徵稅之先例、似無不可辦理、此應請示遵者二也、㈢查本市營業者塡報表第六·八·兩項、有全年營業收入估計數、所謂估計、當係年度開始之初、預計其本年度營業之數額、則商店營業、年有消長、其估計之數、自難求其準確、然普通商店、苟非遇特殊變化時、尙未至於極度之相差、而建築一業、則情形逈異、有去年席營業數額、達千百萬元、而本年度則絶無營業收入者、亦有去年度絶無營業收入、而本年度營業數額、達千百萬元者、其相差之程度、奚啻十百倍、苟估之過高、則頻增額外之擔負、估之過低則恐影響政府之稅收、實非兩善之策、且其承包之建築物恒有達數年而未能竣工者、則以營業稅一年一度之結果、課稅計算、亦有爲難、近迭據該業面陳困苦情形、並擬以承包一建築物、即作增設一支店論、分别請領營業稅調查證懸掛於其建築物所在處、而依其承包金額、繳納營業稅、如是則納稅與收稅兩方、旣至平允、而課稅計算之困難、亦迎刃而解、敝會察其情形、尙屬實在、欲圖顧全事實與法理、舍此之外、實亦無他途可求、此應請示遵者三也、㈣查本市營業稅條例第九條、凡營製造業者、在其製造場所、將其製造品直接零賣者、仍照製造業規定稅率課稅、所謂製造場所、是否以其廠址爲限、抑或以市區域爲限、如以廠址爲限、則製造業者負担、似屬偏重、殊違國府扶植企業之旨、此應請示遵者四也、以上數點、相應函請責處、逐一見復、以資遵循、至紉公誼（下略）云、 
[飛行家樂玉格由法回國]  
　　樂君玉格、北平人、現年二十四歲、於民國十三年入巴黎中學、畢業後、即轉入法國摩瀾沙洛亞飛行學校、樂君天資聰頴、體魄强健、對於駕駛飛機、本素有研究、自入此校、得麥克爾脫來（世界航空第一）之指導、業尤孟晋、奮馴凌空、翱翔自如、無出其石、故於今夏畢業、並歷次大小各考均列前茅　求之國内、殊爲不可多得之才、茲聞樂君不日由滬返平省親　將來出其所學　對於社會國家之航空事業、當有無量之貢獻云、 
[招尋走失男孩]  
　　閘北永興路華興里一百四十號内於昨日上午九時走失男孩一名、年四歲、名圓圓、又名六升、面白而圓、身穿冲線呢短夾襖、柳條白色褲、足穿紅布鞋、舊洋襪、經家屬發覺、多方找尋、毫無踪跡、其父母痛不欲生、如有知其下落、通知上述地點者、自當酬謝云、 
[日本海外侵略與華僑出版]  
　　日本海外侵略與華僑一書、係劉士木先生所著、先生研究南洋、垂二十年、且認爲終身之事業、前後三次、赴南洋·英·荷·法·各屬内地、實地調查、故此書内容全重事實之搜羅撰著「日本海外侵略與華僑」一書、字字緊策、筆筆沉痛、爲介紹南洋事情空前之巨著、不務空闊之高論、舉凡關於日人南進之政策·進行·步驟·及其銳利之目光·厲害之手段、如航業漁業之競爭·金融商場之奪取·華商地位之暗窥·零星小販之經營·與夫對統治者之威嚇·土人聯絡、無不應有盡有、即其艷跡遺聞、秘笈軼事、亦廣收并蓄、蔚爲大觀、果能手此一編、旣可藉以審日人南進之勇邁、又可藉以察華僑地位之安危、並能明白南洋各地各種事業之眞相、誠研究南洋問題之傑搆也、每册定價大洋一元、經售處上海及各省商務印書館、 
[工程季刋出版]  
　　機車槪要同時發行 
　　中國工程學會所編之「工程」季刋第六卷第三號及「機車槪要」叢書、業均先後出版、如工程内容、有程孝剛君着機車選擇、周琦君之眞如國際無線電台之國貨變壓器　初毓梅君之木質房架接口之簡易計算法　張含英君之黃河泥常免除之管見、余季智君之廣州市馬路改良經過及保養情形、張延祥君之潤滑油黏度試騐孫國封君之ANewMethodsforThePrecieeMeashr_ementefACapacityinSerlesWiiliAHi_ghResistance及隴海鐵路靈潼段新工紀要·等等以該會叢書「機車槪要」單行本、專爲指述機車上之一切情形、爲機車工程唯一無二之重要工程參考書、其中揷圖甚多、不下數百頁、内容均極宏富、得誠爲工程難界之要書、工程季刊、定價每本三角一機車槪要定價每本一元五角八拆、發行處上海寗波路四十七號該會辦事處、寄售處上海棋盤街商務印書館·民智書局·西門東新書店·徐家滙蘇新書社·南京太平路正中書局·唐山北寗鐵路工廠·廣州永漢北路二五九號廣州圖書消費合作社·以及上海華龍路生活週刋社書報代辦部等、 
[小小書店之第一種書]  
　　楊炳勗·瞿重福·在上海北四川路一六八號創辦之小小書店、昨日出版愛書一集該書係美國楊本全國祇有二百五十本、英文流利、言論深刻、青年手此一册、實可在愛情上得多大之指南、售洋一角、外埠函索、郵費加一、該店爲便利學者起見、專自發行著名英文小小叢書、每册不論厚薄、槪售大洋一角、 
[聯藝集演劇助振]  
　　雲南路裕德里七號聯藝集票房、爲演劇助振事於昨日假座寗波同鄕會演義務戲日夜兩場、樓上下均告滿座、後至者幾無揷足地、劇目十分精彩　内尤以夜場之大軸全本法門寺爲最、觀衆莫不眉飛色舞、彩聲如雷、場中並有江柳聲君編輯之特刋、在場分送來賓、内容多名家作、豐富可知、 
[邵亦羣醫士施醫給藥]  
　　南成都路寳裕坊口、邵亦羣醫士、擅治内外科、近鑒於貧病之痛苦、特以個人之力、每日自上午九時至十時止送診給藥一小時、𤍠心公益、殊屬難能、 
[丁价侯逝世]  
　　丁价侯君原籍安徽、寓居本埠文監師路、年近古稀、因患痢疾、於昨日作古、聞丁君歷任錢業董事、性極豪爽、近年從事慈善事業、不遣餘力、常任濟生會等處理事、又爲大達銀行董事、享壽六十九歲、定於二十日大殮、 
[甲子菊社書畫物品助振]  
　　甲子菊社發起書畫物品助振、特向書畫名家收藏家及著名各商號勸募名貴書畫珍品、設奬品券四百號、每券五元、業已售罄、共得券資二千元、悉數分券中國濟生會、及華洋義振會各一千元、各奬品定於今日下午在晋隆菜社舉行拈圖領奬 
[兩大地産交易]  
　　中國營業公司、已將坐落江西路及廣東路角地册一零一號之産業售去、計八畝二分八厘一毫、售價一百五十萬兩、又該公司並將坐落靜安寺路及西摩路地册二八八七號二八九四號二八九七號地特售去、計十七畝五分左右、售價聞爲一百六十二萬五千兩云、 
[德潤祥綢緞洋貨局昨日開幕]  
　　聖母院路巨籟達路口、德潤祥綢緞洋貨局、定建六開間三屏洋房規模宏大、昨日開幕、顧客異常擁擠、該局各貨定價原極低廉　以廣招徠、現值新張、又復特别削碼、招待亦殊週到　並贈上等日用物品、以作紀念是以顧客咸稱滿意、 
[復昌參號猴棗散暢銷]  
　　抛球場復昌參號發售猴棗散、已有三十餘年、營業非常發達、現因天時不正、患咳者甚多、本外埠人士、前往購買者尤衆、 
[中西醫證明益金草]  
　　中華路二零三號培生製藥公司出品之國産療肺藥益金草、國醫葛養民孫張益華英藥房德醫張近樞等、均稱確能醫治各期肺勞、業已各具正式證明書褒揚云、 
[金燈牌香烟行銷甚銷]  
　　金燈牌香烟、製自英國、由惠民公司經理、日前大批到滬不意不數日間、行將售罄、良以其烟質上上、而定價公道故也、聞今已繼續定貨、以備市上之需云、 
[廣東大戲院今夜開幕]  
　　北四川路榮記廣東太戲院訂於今晚開幕、改演平劇、其劇目爲劉筱衡之紡棉花·蓋春來之長板坡·兼代漢津口蓉麗娟葛少岩連環計·景艷芳天女散花·王桂卿郭春華三本鐵公鷄等、俱爲各藝員一時拿手傑作云、 
[空中旅客往來]  
　　中國航空公司九月十九日星期六 
　　自滬赴九江旦順欽君 
　　自滬赴漢口Mr·H·J·Basar 
[天氣報告]  
　　徐家匯天文台昨日下午四時三十分氣象預報云、揚子中游及此間海濱、天曇有雨、黃海有北風東海有東北風、日本東京一帶天氣惡劣、因颶風向東北北方進行所致、另一小颶風在菲律濱岷達拿島之東北北方、將續向西北西方進發、又昨日下午三時前二十四小時内本埠氣温最高七九·三、最低六五·七、去年同日最高八０·六、最低六０·四、 
[來函]  
　　敬啟者閱十九日貴報新聞欄載有慕爾堂鋼琴敎師沈愛珍自盡云云、查本堂鋼琴敎師、向無沈愛珍其人、即遍查學生名册亦無此人姓名　想係貴報採訪之誤、特恐外界誤會　用特函請更正爲荷、此請撰安慕爾堂謹啟、 
 
 

Page 21

 
 
敎育消息 
[全市運動會第八日]  
　　曁南獲足球錦標男網球雙打女單打解决 
　　｜今日男網球單打决賽明日棒球後日給奬｜ 
　　第二届上海全市運動會昨爲第八日、足球及男子雙打與女子單打錦標、均已解决、今日男子單打决賽、明日棒球决賽、後日下午四時在市商會行給奬禮、 
[男子單打網球余錢今晨决賽]  
　　十時在中華網球場 
　　男子單打網球、昨日複賽結果、余田光不戰勝屠開元、屠因下午足球决賽棄權、錢耀彬以直落三勝沈美鎭、錢耀彬表演、較平日在增色、底線抽擊、深長有力、沈美鎭亦猛抽、力盡而敗、錢勝沈比數爲六比０、六比四、六比四、余田光錢耀彬定今晨十時在網球場决賽、 
[江灣約翰棒球明日决賽]  
　　昨日因塲地賽足球 
　　江灣約翰之棒球决賽、原定昨日下午在棒球場舉行、後因足球决賽足球場不能應用、乃情商兩隊、允將場地讓出改明日下午三時在原地决賽 
[男網球雙打余劉榮膺冠軍]  
　　｜三比一决賽勝汪孫 
　　男子雙打網球决賽、余田光劉鏗以三比一克服汪民親孫成璧、雙方表演、俱少精彩、且錯誤特多、平平而過、裁判員唐仲光、 
　　决賽成績 
　　余田光　劉鏗　五比七　九比七　六比二　六比四　汪民視　孫成壁 
　　變化經過 
　　｜第一盤｜ 
余劉　一　四　六七　九　五一 
汪孫　二三　五　八　十十一十二　七 
　　｜第二盤｜ 
余劉　二　四　七八九　十二十三　十五十六　共九一 
汪孫　一　三　五六　十十一　十四　七　 
　　｜第三盤｜ 
余劉　一二三四　六　八　 
汪孫　五　七 
共六一二 
　　｜第四盤｜ 
余劉　二三四　七　九十 
汪孫　一　五六　八 
　　共六一四 
　　角逐情形 
　　第盤　爭競甚烈、比數接近異常、四四平手、余劉又得一局、成五比四、豈知連失三局、竟以五比七敗、此盤劉鏗錯誤甚多、觸網之球、爲數甚大、而余田光亦不得力、全敗於自殺、汪孫但孫成璧之有力、殺球、則顔頻而來、於是余劉乃先敗、 
　　第二盤　余劉以五比四佔先、汪孫回勝二局、成五比六、余劉亦得兩局、又成七比六、緊要關頭、勝負仍不能决、七比七後余劉奮勇以九比七勝、此盤余田光漸見得力、用力抽擊、孫成璧之殺球、亦時見觸網、 
　　末二盤　余劉爲保持勝利、小心非凡、對方亦欲奪回勝利、於是雙打賽中、忽見余汪在底線長抽、一來一往而劉孫則旁觀、再則余孫長抽、俱不敢近網、不亦罕見、最後再盤余劉漸見振作、而汪民視不善奔走反手來球、又難於應付、孫成璧則不若十二盤之穏健余劉遂以六比二、六比四得勝、 
[女網球單打向大威得錦標]  
　　｜二比一决賽勝楊仁｜ 
　　向大威得女子網球單打錦標、昨日决賽、比一勝楊仁、向先失一盤、第二盤於極險景象中、挽成勝利、裁判員蔣槐青、 
　　决賽成績 
　　向大威　四比六　七比五　六比四　楊仁 
　　變化經過 
　　｜第一盤｜ 
向大威　二　四　七八 
楊仁　一　三　五六　九十 
共四六 
　　｜第二盤｜ 
向大威　二　六七　九十十一十二 
楊仁　一　三四五　八 
共七五 
　　｜第三盤｜ 
向大威　一二三　五　八　十 
楊仁四　六七　九 
共六四 
　　男網球雙打冠軍余田光　劉鏗（本館攝） 
　　奪標情形 
　　｜第二盤勝負關鍵｜ 
　　第一盤楊四比二佔先、向回勝二局、成四四平手、楊再得二局勝此盤楊勝來綽有館裕、正反抽俱甚妙、形勢大可得勝、第二盤楊又以四比一佔先、向僅勝第二局一局、向雖戰成三比四、楊又趕上一馬、再勝一局、即得錦標、豈知事反大不然、楊從此一落千丈、旣不善奔走、於是放棄之球極多、而向來勢汹汹球彈楊拍上不能回過者亦多、向連勝四局、大勢從此挽回而青雲直上、第三盤决戰、向連得三盤、繼以四比一佔先、一反第一盤之頽勢、楊弱球及錯誤過多、雖奮力挽救、向卒以六比四勝第三盤、而以二比一得錦標、向之得勝、全在暴力、楊則不經意而失去、兩方球藝尙須深造、變化不多也、 
　　女網球單打冠軍向大威（王開攝） 
[曁南榮膺足球冠軍]  
　　優游始終奮鬥士氣激昂 
　　｜結果曁南五比一勝｜ 
　　曁南足球、稱雄海上有年、本届上海市足球錦標、該隊早視爲囊中之物、所謂惟一勁敵者、厥爲優游隊、自開賽以來、一幕一幕、但見曁南優游、猶如雙龍入海、萬丈波濤之中、張牙舞爪、努力前程、迫至昨日、時勢成熟、奪珠之時已届、雙方二十二條好漢、列陣於中華棒球塲、在何春輝執行裁判之下、大戰九十分鐘、曁南氣呑山河、如願以償、五對一比、攫得錦標以去、優游始終奮鬥、士氣邀昂、勝敗不計、良可嘉許、 
　　（一）羣雄奪標歷程 
　　（二）藝術各有千秋 
　　人才平均話曁南　曁健兒長、搶奪冲射諸技、莫不敏捷迅速、勝利之焦點在此、而舉動粗野亦未台不由斯也、江善敬把守最後防綫、厥功甚偉、穏重堅硬、兼而有之、漏失之弊甚鮮、較前更有進境、中衛綫三入之佳、無以復加、前鋒五將如一字陣、進退程序、悉有成法、羅海光丘東炎此中柱石、建功不少、名單如左 
　　江宗綿　黃煥昌（下）　張幹才（上）　江善敬　梁樹棠　莊世鴻　陳福忠符和萱　丘東炎　羅海光　楊保淼　陳鎭祥 
　　精神激昂推優激　優游球員、甚多好手、屠開元中堅一職、身手矯健、海上數一數二之人才、卒以孤掌難鳴、難挽狂瀾、毛鴻貴之嚴視丘東炎、極能盡職、守門唐汝純挽救有方、易以他人、負球必不僅此五只也、老將饒惠生入老技藝好、依然施出當年威風、一般過去名將、爲之驚駭不止、董少培腿傷缺席、實爲失敗主要、全隊奮鬥始終一貫、博得滿塲贊許、陣線錄後、 
　　唐永純　饒惠生　金世民（上）　陸永熙　沈伯貴（下）　何伯鎔（上）　屠開元　毛鴻貴沈葆昌　胡有成　王才高　王章寳上　金世民下　石金生 
[（三）戰局互呈緊張]  
　　失勢下努力奮鬥　優游不幸、上場即適打擊、三分鐘間、曁南大軍、光臨鬥前、五步之内、一球射入、中鋒羅海光立此奇功、似出意外、優游整理陣線、努力反抗、適江善敬漏足、乘勢直搗、守門飛步挽救、正在其時、優游二次入侵、不利、毛鴻貴遥送合度、中部擁入、大勢甚險、反危爲安、守門之功、曁南累次出攻、輙由屠毛饒三君、立三角陣以抵之、惟左前衛漏洞甚多、敵人半由此進入、二十分鐘時、何左前衛失察曁南陳鎭祥乘勢挑中、丘東炎趕上打入、成二對零、又五分鐘、曁南乘敵方内部混亂之際、丘氏又中一球、最後十分鐘優游奮起、環攻敵門、毛鴻蹴任意球、應聲入網、上半時三對一、 
　　再加油奠定乾坤　下半時起、優游倍受困阨、全軍退守、惟曁南攻擊不得法、無從入手、乃改變策略、側重兩翼、優游分兵防守、中部空虚、符和萱一脚挑中、羅海光平地射入、成四對一、優游前鋒活躍、直撲敵門、守門救之出險、球忽反趨、羅符兩鋒身入無人之境、並駕齊驅、守門膽大心細、球中其身、頓告平安、優游銳氣驟盛、王才高一頂、幾乎破網而入、幸符和萱趕路、反脚救出、最後楊保森犯規出塲、羅海光 
[女五十米重賽]  
　　馬毓芳得第二名 
　　女子五十米重賽、昨日僅到三人、司徒薇未來、結果馬毓芳最无到達終點、李寳惠次之、薛奇定殿軍、現五十米重定名次如下、㈠張蘋先㈡馬毓芳㈢李寳惠、㈣薛奇定、 
[一筆缺席賬]  
　　男田徑賽有四十七 
　　人領取徽章後缺席 
　　全市運動會、因不收報名費、故有前往報名、敢得運動員徽章後、並不加入運動、今已查明者男子田徑賽一項有四十七人之多、其中固不免有因特别情、不能參加運動者、如温鼎新周恩德等、但大多數、敢云均是穏取徽章之輩、希各團體各學校、以後能注意及此、决不可放任而有此不良精神、今錄缺席者之姓名及當時加入之項目與住址於后、 
　　姓名　加入之項目　住址 
章曾衍　百米　一百米　吳淞水産 
歐晋禧　鐵球　吳淞水産 
宋鳴臯　八百米　一千五百米　吳淞水産 
陳年　中欄　高欄　吳淞水産 
寳學文　寳學文　鐵餅　鐵球　滬東體育會 
錢文潮　八百米　一千五百米　兵工廠 
賀耀銘　百米　永興路 
楊宗武　百米　跳遠　大夏大學 
姚閃　百米　二百米　復旦實中 
任贊黃　一千五百米　復旦大學 
鄭學儒　一千五百米　四百米　中國體專 
吳萃其　一千五百米　麵粉交易所 
易啟祥　一千五百米　復旦大學 
高傑生　一千五百米　閘北寳昌路 
朱瑞聲　四百米　八百米　一千五百米　鐵球（華東通訉社） 
朱文斌　跳遠　跳高　中欄　滬江大學 
周恩德　百米　二百米　滬江大學 
鮑家樑　鐵球　標槍　鐵球　白虹轉 
方恩緩　三級跳　撑竿跳　白虹轉 
余新　高欄　白虹轉 
謝寳常　跳遠　三級跳　標槍　復旦大學 
陳德坤　跳高　交通大學 
符件明　鐵餅　東亞體專 
王色增　百米　二百米　四百米　東亞體專 
李延祥　八百米　一千五百米　曁南大學 
龐健　跳高　曁南大學 
温鼎新　標槍　鐵球　曁南大學 
王永明　四百米　跳遠　三級跳　上海市社會局 
章宗段　四百米　八百米　中華職業 
孫光　百米　二百米　中華職業　 
田月羞　百米　四百米　中華職業 
王焜厚　百米　二百米　中華職業 
葉緯申　百米　二百米　跳高　中華職業 
薄元　二百米　四百米　鐵餅　中華職業 
羅照炯　百米　二百米　光華大學 
孟綮祉　一千五百米　大夏中學 
林振華　四百米　八百米　大夏中學 
董基禎　四百米　大夏中華 
馬振武　二百米　四百米　大夏中學 
樂定元　鉛球　福州路四號 
黃劍飛　標　大夏中學 
劉進　百米　二百米　西門翁家衖 
魏佐瀚　四百米　大夏大學 
陳嘉祐　百米　高欄　大夏大學 
方文紀　八百米　大夏大學 
魏榮濤　鐵餅　東亞體專 
張輝　八百米　中華職業 
[京市昨日預選]  
　　網球　南京市網球預選昨日下午起、在半邊街公共體育塲舉行、與賽者爲陳品章對徐政孫成璠對歐陽旭輝、結果陳品章、以二比０勝、徐政歐陽以二比０勝孫成璠、 
　　籃球　昨日下午在公共體育塲舉行、籃球預選結果、京光以四十三比十六勝政治學校、三民中學以三十九比二十三勝航空學校、（十九日南京電） 
 
 

Page 22

 
 
[市府職員健康運動第二日]  
　　上海市政府職員健康運動、昨日上午籃球足球複賽、在市一體育塲舉行、下午田徑預賽、在中華田徑塲舉行、維時陰雲、薄佈秋風、宜人各賽員精神、均極飽滿、參觀者亦紛至沓來、異常高興、分錄比賽情形如下、 
　　籃球複賽 
　　社會局勝工務局　三六比六 
　　工務局人材不齊中、有一二員勉强凑數、戰鬥力自然較差、社會局則久練之師沙場經歷亦富、故兩軍相遇、强弱之勢、頗爲懸殊、勝負之數、無待龜卜、然賽員之精神、始終如一、即工務局亦奮鬥到底有足多也、裁判員倪十明、 
　　足球複賽 
　　㈠土地局勝公安局　　五比一 
　　㈡社會局勝敎育局　五比０ 
　　土地局與公安局皆百戰之師、各具能耐、一朝相土地局與公安局皆百戰之師、各具能耐、一朝相遇、公外賣力、土地前鋒輕捷善馳、於十分鐘時、聯陣圍攻、先開紀錄、移中開始、不旋踵間、又鐵騎四佈、由中鋒射入一球、公安連遭挫折、發僨氣燄頗盛、惜射門欠準、失之毫厘、殊覺可惜、而土地則側襲暗渡、機巧百出、又添三球、以五比一獲勝、社會局與敎育局兩隊、力量不齊、社會中盧濟滄鈕因楚等皆昔日交大中之健將、餘子亦頗强悍、敎局人材雖頗平均、然無出衆之士、故遭敗挫、兩塲裁判員均張龍海、 
　　田徑賽 
　　（甲）百米預賽 
　　組　第一名　第二名　成績 
　　㈠丁育駿（衛）　蕭弘援（工）　十三秒六 
　　㈡鄭壽卿（土）　張運閎（土）　十四秒六 
　　㈢陳世鑑（土）　孫錦文（財） 
　　㈣薛劍秋（土）　沈志興（社）　十二秒二 
　　㈤姚肇恒（土）　黃雄强（工）　十四秒四 
　　㈥胡家珍（土）　張福豐（敎）　十三秒八 
　　㈦彭去疾（敎）　吳伯馥（衛）　十四秒八 
　　（乙）百米複賽 
　　組　第一名　第二名　第三名　第四名 
　　㈠薛劍秋（土）　張社豐（敎）　蕭弘援（工）　丁育駿（衛）　十二秒六 
　　㈡沈志興（社）　陳世鑑（土）　胡家珍（土）　姚肇恒（土）　十三秒四 
　　（丙）二百米預賽 
　　組　第一名　第二名　成績 
　　㈠薛劍秋（土）　馮維康（土）　二五秒 
　　㈡胡家珍（土）　姚肇恒（土）　二八秒 
　　㈢張運閎（工）　陶錫華（土）　三０秒四 
　　㈣鄭建釗（財）　葉玉書（土）　二八秒八 
　　㈤孫錦文（財）　王仲嗣（社）　三０秒 
　　㈥沈志興（社）　任潤生（安）　二八秒六 
　　㈦陳世鑑（土）　蔡瑞清（土）　二七秒二 
　　（丁）二百米複賽 
　　組　第一名　第二名　第三名　第四名　成績 
　　㈠薛劍秋（土）　胡家珍（土）　馮維康（土）　鄭建新（財）　二五秒二 
　　㈡沈志興（社）　蔡瑞清（土）　陳世鑑（土）　任潤生（安）　二八秒 
　　（戊）四百米預賽 
　　組第一名　第二名　第三名　第四名　成績 
　　㈠陳世鑑（土）　鄭劍釗（財）　徐權（土）　張鎭屏（土）　一分四秒五分四 
　　㈡薛建秋（土）　何國英（財）　楊善同（敎）　葉潤堂（土）　一分三秒五分四 
　　（己）跳高决賽 
　　第一名　第二名　第三名　第四名　成績 
　　李鑑侯（土）　鄒志賢（社）　蔡瑞清（土）　蕭弘援（土）　一米四八 
　　（庚）十二鎊鉛球决賽 
　　第一名　第二名　第三名　第四名　成績 
　　孫乃驊（土）　王德安（社）　張福豐（敎）　彭去疾（敎）　九米三八 
　　田徑塲上、以土地局之聲勢最壯、跳高决賽中、已得了七分、百米二百米預複賽中、佔額又過半數以上、該局賽員、皆衣紅色背心、徑賽起跑後、觀衆即高呼紅背心不已、其中以薛劍秋之成績百米二百米四百米、均有坐第一把交椅之望、四百米預賽衛生局長胡鴻基亦加入、雖未獲得决賽資格、但到達終點、精神甚佳、 
　　今日之比賽順序 
　　（甲）出徑賽（上午九時起） 
　　地點｜中華田徑塲 
　　㈠百米决賽㈡百米預賽（長官）㈢四百米决賽㈣跳遠决賽㈤二百米决賽㈥女子五十米决賽㈦百米决賽（長官）㈧接力賽跑 
　　（乙）技河比賽（在田徑賽後舉行） 
　　（丙）籃球决賽 
　　地點｜市一體育塲 
　　社會局對市政府　下午二時 
　　（丁）足球决賽 
　　地點｜市一體育塲 
　　土地局對社會避　下午四時 
[昨日公開雙打複賽林邱組勝日人]  
　　｜結果三比零勝松永岡｜ 
　　德孚卜脫二人失敗 
　　｜結果四比一惠卡組勝｜ 
　　今日林邱惠卡决賽 
　　｜下午三時在原塲舉行｜ 
　　上海公開雙打複賽昨日下午三時在法商總會舉行、共有兩組、林寳華邱飛海勝松永岡三比零、惠特卡那佛洛勝德孚卜脫三比一、 
　　直落三林邱大勝 
　　林寳華　邱飛海　六｜０　六｜一　六｜四　松永　岡氏 
　　林邱之勝、原在意中、直落三之數、亦非奇事、第一盤日人全軍覆没、第二盤得一局、免吃鴨蛋、第三局林邱似屬大意雖大勢無妨、究失戰士精神、 
　　一比三德卜失策 
　　惠特　卡邱佛洛　三｜六　六｜三　六｜０　八｜六　德孚　卜脫 
　　雙方局勢緊張、第四盤尤有無窮風浪、第一盤勝利屬於德孚卜脫、第二盤形勢反轉、惠特卡邱佛洛連告凱旋、第二第三兩盤旣垂手而得、第四盤幸告成功、實可慶賀、 
　　今日林邱顯身手 
　　今日下午三時林邱與惠卡將在原場舉行决賽、林邱技能較高、錦標獲來、似非難事、但惠卡兩老、經騐豐富、預料必有劇戰、 
[紀第一日江大游泳比賽]  
　　男組｜曁南八分復旦三分 
　　女組｜曁南十三分 
　　｜八個新紀錄｜ 
　　今日結束 
　　昨日午後二時第二届江南各大學游泳比賽大會於交通大學游泳池舉行、復旦交通中公大夏曁南五大學選手、參加比賽者共計五十人、第一日結果、曁南第一共得八分、復旦　二計得三分、各組預賽中以曁南交大復旦三校佔最多、今日當有一番激烈之競爭、此次各項預賽、打破上届紀錄多種、今日定有要優之成績産生、可預下也 
　　預賽成績 
　　㈠五十米自由式（男） 
　　第一組㈠尹衍鈞（復）㈡陳春秀（曁）成绩三十二秒十分之九 
　　第二組㈠練顯南（曁）㈡葉杭（交）㈢吳國梁（復）成績三十秒十分之九（江大新紀錄） 
　　（註···第一届陳金培三十一秒五分之三） 
　　㈡四百米自由式（男） 
　　第一組㈠林潮源（曁）㈡凌崇舉（交）成績七分四十一秒十分之八（江大新） 
　　第二組㈠尹衍鈞（復）㈡鄭貴章（曁）㈢張家瑞（交）成績七分十八秒十分之四（新大新） 
　　（註···第一届劉盛芳七分五十八秒五分之一） 
　　㈢二百米胸泳（男） 
　　第一組㈠符開元（中）㈡陳雲禮（復）成績三分五十四秒（江大新） 
　　第二組㈠凌崇舉（交）成績三分四十七秒十分之一（江大新） 
　　第三組㈠鍾朗璇（交）㈡胡德錦（曁）成績三分五十六秒十分之八 
　　（註···第一届劉盛芳三分五十五秒五分之二） 
　　獲得足球錦標之曁南隊（葉長烈攝） 
　　㈣百米仰泳（男）分二組 
　　第一組㈠凌崇舉（交）㈡李城元（曁）㈢陳興漢（復）成績一分四十六秒十分之七 
　　第二組㈠易啟祥（復）㈡曹松萬（曁）㈢陳更新（交）成績一分四十一秒、 
　　㈤千五百米自由式（男） 
　　第一組㈠鄭貴章（曁）㈡黃大柱（交）成績三十分十二秒（江大新） 
　　第二組㈠林潮源（曁）㈡易啟祥（復）㈢徐鎭芳（交）成績三十分三十八秒五分之三（江大新） 
　　（註···第一届王登果三十三分八秒五分之二） 
　　决賽成績 
　　㈠百米自由式（男） 
　　㈠練顯南（曁）㈡尹衍鈞（復）㈢陳春秀（曁）㈣林石秀（曁）成績一分十四秒十分之二（江大新） 
　　（註···第一届陳金培分十五秒五分之四） 
　　㈡五十米仰游（女） 
　　㈠劉瑪俐（曁）成績一分０秒十分之四 
　　㈡五十米自由式决賽（女） 
　　㈠劉瑪俐（曁）㈡歐陽敦（曁）成績五秒十分之二 
　　比賽略評 
　　百米自由式决賽　尹衍鈞與練顯南、互相逐鹿、頗形緊急、至末　時、尹君因已於四百米預賽中游泳多時、頗顯乏力、卒被　君追出、八米之遥、遂列第二、 
　　百米仰泳預賽　共組兩組、兩組中之第一名均係於最後二十米中追過最先之一人、世事之奇、誠可謂無獨有偶、 
　　女子五十米仰泳决賽　僅劉瑪利女士一人、中國女子游泳人才之缺乏、於此可見一斑、 
　　二百米胸泳預賽　共有三組、第一組由中公符開先所得、其游時動作過速、致用力頗巨、而所獲之前進距離反未見遠、故其成績遠不及第二組凌崇舉之速、蓋凌君之動作較慢而力大、實爲各組蛙式游泳中最良之姿勢、第三組交大鍾朗璇第一、鍾君年僅十七、少年英俊、苟能更加練習、日後定能造成一有用之才、有厚望焉、 
　　千五百米自由式預賽　共分兩組、以第一組鄭貴章之成績爲佳、打破上届紀錄、惟較全國紀錄、（二十五分三秒黃茂源保持）相差尙遠、願鄭君努力前進、 
　　昨日得分 
　　｜男子｜ 
曁南　八分　復旦　三分 
　　｜女子｜ 
曁南　十三分 
　　今日秩序 
　　｜｜下午一時半起 
　　㈠五十米决賽（男） 
　　㈡四百米决賽（男） 
　　㈢百米自由式决賽（女） 
　　㈣百米仰游决賽（男） 
　　㈤二百米蛙式决賽（男） 
　　㈥千五百米决賽（男） 
　　㈦二百米接力（男） 
　　㈧百米接力（女） 
　　㈨五十米胸泳（女） 
　　㈩花式跳水（男） 
[賑災籃球却令治賽持志西青决戰]  
　　明晚七時在中華籃球房 
　　持志與西青之賑災籃球比賽已戰兩場、勝負各一、其决賽定明晚七時在中華籃球房、舉行門劵一律大洋一元、所有收入悉數賑災裁判員白拉脫檢察瞿鴻仁、協會贈劵一律停用、 
[蘇省今日預選]  
　　全運會江蘇省預選會報名、業經截止、統計三十八單位、内學校二十、民衆團體十八、運動員共三百三十三人、内男子二百五十四人、女子七十九人除男女子田征賽及男子全能運動外、加入男予籃球比賽者八隊、網球十隊、排球一隊、足球一隊、女子籃球二隊、排球三隊、網球一隊、參加國衛比賽者僅七人而已、現定於今日上午八時開幕、 
[魯運動錦標隊]  
　　濟南十九日電　全運今完全結束、男子部總錦標一師、分錦標田賽一師、亞軍高中、徑賽一師、亞軍高中、全能一師、亞軍高中、足球精誠亞軍齊魯、籃球八中、亞軍二師、排球二師、亞軍齊魯、網球齊魯、亞軍友誼、女子部總錦標女師、分錦標田徑女師、亞軍四師、籃球女中、亞軍第一　師、排球女師、亞軍女中、網球女師、亞軍女中、男女共十三錦標、 
 
 

Page 23

 
 
自由談 
不除庭艸齋夫談薈 
[活吃丈夫（上）]  
　　昆蟲中活吃丈夫的有螳螂，蜘蛛，蝎子等而以螳螂吃得最殘酷。法國昆蟲學家法勃耳（一八二三年生，一九一五年死）觀察螳螂Mantis之戀愛有如下之叙述： 
　　『試看他們交配。爲了避免羣衆的搗亂，我們呌他們一對一對的分居。每對夫妻各有一個小家庭，没有閑人進來鬧新房。食物也多多的備好，使他們要吃什麽就有什麽吃，不致於有絲毫之饑荒。 
　　「將近八月底了。雄螳螂，苗條的情郎，以爲時機成熟了，便向他的伴侣瞄準。他彎着頭頸，挺出胸膛，小而尖的臉上表現出𤍠烈的情感。他一點也不動的對着他的意中人獃望。伊並不驚動，彷彿是表示一種不在意的樣兒。雄的得到這點默許的暗示，（我實不知其中之奥妙）便走近伊，忽然展開兩翅，渾身都抖了起來，這大槪是求婚吧。他身體雖小，一衝便衝上他的胖老婆的背上，穏穏的抱住。他們籌備了好久纔實行交配，而交配的時間有時竟需五六點鐘之久 
　　「這一對没有動靜的配偶是值得注意的。他們分開一忽兒便再結合，比從前還親密。這位太太所以愛伊的可憐的丈夫，不但是因爲他能使伊的卵巢受精而且是因爲他的肉很合乎伊的味兒。早則當天，遲則明日，他必定要被老婆捉着，照例在頭頸上一口咬下，細細的吃，除兩翅外都被伊吃得精光。 
[飛行來華之林白夫婦] [  墨逸]  
　　美飛行家林白夫婦。於七月二十八日自美國起程來遠東游歷。至日本瞬將一月。報載十九日即首途飛華。直飛南京。届時首都各界之𤍠烈歡迎。當可予此舉世聞名之飛行家一新印象焉。日前西報曾載有林白夫婦之軼事及有不來滬之傳說。茲節譯如左。 
　　不來上海　上星期三林白致本埠萬賡汽油公司。請爲渠於十四至十九日之間。在天津與南京二處各預備二十加倫汽油。以資應用。並未述及是否來上海。美國駐滬總領事克寗漢氏異之。遂電詢林白。然迄無覆電。不識何故。據本埠與林白相諗之數飛行家云。吾人或有機會一睹林白夫婦之丰采。乃渠爲避免滬人之𤍠烈歡迎與無謂之應酬。或將悄然來滬。故作此玄虚也。 
　　淡泊名利　滬上素諗林白者。謂渠自成名後。即稍變其天性。乃渠每見他人向之作無謂之諂媚者。至友亦畏之若仇敵。雖總統皇帝等亦然。當時傾倒於渠之美女。不可勝數。百萬黃金。埀手可得。然渠棄之如敝屣。不爲稍動。於是名益噪。敬之者益衆。而亦因之益增渠之厭惡心矣。渠以爲最不幸者。乃美國總統及威爾士太子賜渠以勳章祿位。遂迫不得已復駕機飛行中美洲逃之。迨返。外出輒化裝。否則在紐約城中大有行不得哥哥之嘆也。渠嘗戴破帽。覆至眉際。鼻加墨色眼鏡。偕其夫人往戲院中觀劇。然竟爲人所識。觀客咸移其觀劇之視綫。集中夫婦之身。林白大窘。未待閉幕。即踉蹌而遁。 
　　甜蜜時期　林白自横渡大西洋後。備受美法二國人士之𤍠烈歡迎。其中有一女子名愛妮穆羅。尤爲之傾倒。嘗自詡爲未來之林白夫人。林白初無藉藉名。一旦成名後。遂有億兆婦女以其爲崇拜之偶像。渠於一九二九年飛行至墨西哥。遇前任美國駐墨大使穆羅氏之女公子愛妮女士。發生愛情。於五月二十七日在美國紐傑賢州安格蘭塢穆氏别墅結婚。事前爲避免新聞記者起見。異常秘密。無一人知之。受妮女士得償素願。有情人竟成眷屬。閨房之樂當有甚於畫眉也。 
　　小林白生　林白之子已於去年出世。各報館曾互相競爭。以九牛二虎之力獲得小林白之照片。刋於報端。林白對於新聞記者之感情。素不融洽。故毀譽參半。毀之者輒過甚其詞。離事實太遠。然林白亦不思更正之。乃事實究爲事實雖任何惡意的批評。誠不值識者一笑也。 
[一得之言]  
　　一雙舊皮鞋。可以廢物利用。一個半老的婦人。不能使少年人施以相當的情愛。 
　　喜說人妍媸者。其人未必妍。喜論人短長者。其人未必長。 
　　從前對於兩性戀愛主秘密。現在人對於兩性戀愛主公開。秘密與公開。結果造成現代許多失戀的青年男女。 
　　浮蕩青年。視學校如牢獄。浪漫女子視家庭如逆旅。 
　　與妓女謀肉體之愛。彷彿飽飯後運動。其害極烈。 
　　貓犬無靈决難使人類憐愛。女子無貌。何能令男子愛慕。 
　　男子本不一定戀愛女子。但是女子的一身。在在有引誘男子的色調含在裏邊。（徐小庭） 
[北站花絮] [  愛誠]  
　　京滬道上。要人之往來甚頻。每逢星期六。九時三十分之特快車必掛空花車及臥車到京候用。各要人所用花車。類多指定。宋子文氏爲Ｍ二號。蔣主席則爲ＰＣ一０五號。平日任何人不得借用。蔣主席之花車分爲四部。一爲會客室。一爲臥室。一爲浴室。一爲侍從臥室。内置沙發甚多。壁間繪製絶精。繡帘深掩。燈燭輝煌。一等旅舍不啻也。因主席不常來滬。該車幾於終年留站。亦大可惜也。 
　　鐵路同人捐薪助賑辦法。曾誌本刋。茲者因該項辦法與中央所頒布者抵觸。特加修改惟月薪一百元以下之職工。仍應自行分别認捐。由各段段長勸募。一兩日來。爲數已極可觀。蓋雖月獲十餘金之分道夫火夫等。莫不踴躍輸將　最少者一元。多者一二十元不等。亦可謂見義勇爲矣。 
　　該路前總段長張君然生。服務達三十餘載。不幸於蔡局長時代去職。茲已經郭局長呈准鐵部調回。任兩路總段長。到任之日，各工友特醵資購買爆竹千餘響。清晨七時。候張氏抵局。各處燃發。聲徹雲霄。歡聲雷動。張氏感人之深。有如此者。 
　　日來江水復漲。南京江邊站已被怒濤浸入。鐵軌不可復見。月台亦岌岌可危。站長以轉運困難。擬取消津浦路聯運。車務處長袁紹昌。以聯運與上海市面有關。尙未核准云。 
[美國麥種之研究] [  陳養年]  
　　我國此次水災之重爲數百年來所罕見。所謂水災中之麥種問題。已見前報。據美國洛夫博士之意見。美麥不適宜中國風土。誤種美麥。將不堪設想。應速收集現有之麥種云云。吾人在實際上試騐。殊極不然。愚於十年前次滬。曾由故友茅子衡贈與美白麥一斗。愚帶回鎭江江洲。試種結果。至今十餘年。粒圓莖粗。而毫不變種。如在春夏之交。閒步田疇。見夫美種之麥。莖粗穗壯。碧色油然。與華麥瘦矮。逈乎不同。故一望而知爲佳種也。以上試種美麥情形。係躬親實騐。與美國洛夫博士所論。殊有出入。未知該博士果何所據而云然。按美種之麥。適宜於中國土質。無待再論。不過有一點所最宜注意者。厥惟美麥種植時期。務須在霜降以前十日。愈早愈好。翌年芒種。方可刈穫。所謂宜早種而早收。否則必在華麥收後之六七日乃熟。所不及於挿早秧者此也。我國被水災之區甚廣。將來水退以後。麥種一項。所需至巨。在高原先退水之田地。正可試種美麥。就此改良麥種。未始非計。以免年年洋麥進口。漏巵日甚。陷經濟於不可收拾。所望執政巨公。愛國賢豪。對於本文不惜加以研究。實深拜禱。 
　　更正　前日扶桑雜記「咖啡女郎的魔力」文内第三行「拿破崙」三字。應改爲「哥侖布」。特此聲明。 
[故都聞見錄] [  銖菴]  
　　炒栗 
　　今南方諸都市。每至中秋前後。街頭巷尾。以糖沙炒栗賣之。標日良鄕栗子。南人於北方地名多糢糊。獨良鄕以炒栗。得印人人腦矣。良鄕者。由北平西南出第一縣也。炒栗之埀於吾國史乘者。至今已幾千年。按契丹國志。蕭罕嘉努嘗對遼主言。臣知炒栗。小者熟則大者必生。大者熟則小者必焦。遼以燕爲南京。必遼之君臣習於燕京風俗。故蕭罕嘉努舉以爲喻。期其易曉也。老學庵筆記云。故都李和搊栗名聞四方。他人百計效之。終不可及。其劍南集夜食炒样有感詩注云。漏舍待朝。朝士往往食此。據此則汴京亦有此風。而南渡以後復傳至江表也。然則區區一物。關係千年來世運之升降。文化之遷移。有如是者。秋宵霜冷。青燈之畔。買此物盈握。噉之有味外味。彌足發思古之幽情。其在北都。炒栗而後。繼以白薯。烤白薯外焦内熟。買一枚立街頭食之。可當一餐。煮白薯汁濃作赤色。味尤腴美。無論貧富。皆嗜啖焉。蓋其香味雋厚。富人雖與馬過衢巷。未有不遥聞而動食指也。 
　　貓厄 
　　聞諸貓種以波斯爲上。在吾國則臨清産獅貓。爲昔年貴游所珍視。獅貓之爲狀也。氄毛濃澤。善伺人意。每當冬夜圍爐。得此物蜷伏足畔。勝似摩挲玉肌。北地苦寒。非氄毛不暖。故此種頗宜。其種性遺傳。須兩三代乃一見。不必每胎皆然。即一胎之中。亦止偶一遇也。余家小花貓。第一胎即産一頭。全身雪白。惟半頰與尾黑。旣長於捕鼠。復善於媚人。終日撫摩。絶不煩怒。丙寅初春。病數日不食。送入醫院。莫測所由。意謂不可救矣。蜷伏爐旁。忽自起就食。自此獲慶更生。及己已之春。忽復失踪。蓋近年貓皮之價大昂。每頭值可數元。奸人貪利。乘夜縱毒。誘而斃之也。畜貓之家。日以失踪相聞。久而漸覺。警廳雖亦捕治此輩。然利之所在。誰能禁之。無以名之。名之曰貓厄。人性不仁。殘及無辜。有如是者。烏乎。 
說部扶輪會 
[丈夫的妻子（十八）] [  江紅蕉]  
　　他把常在家裏穿的舊長衫脫去，換了西裝，預備出去訪幾個朋友，但是好幾套西裝外衣的脅下都脫綫裂開了，他歎了一口氣，開着抽斗，找尋妻子的針綫，預備自己補綴，却又找尋不到，他已把這時季可以穿的衣服都找出來，堆在床上，却都是有裂縫，他又怨恨着妻子對於丈夫是這樣的不負責任。女僕是鄕下人，她不會縫這個衣服的，他眞没有法子了，但是又不願穿了裂縫的衣服走到外面去，祇能把訪友的計劃作罷了。他並不把翻出來的衣服整理好，預備讓妻子晚上回家瞧見了，也許過意不去地自動的給他修好。他坐在椅上呆呆地嘆息，計劃着如何規勸他妻子。 
　　李夫人忽然正走進來了，伊手裏拿着一張女人的照片，兩隻秀媚的眼睛，紅腫得很大，伊正是很利害的哭過，眼眶裏還含着亮晶晶的涙水。 
　　「陳先生！你瞧！這是一張女人的照片，也就是那夜汽車裏坐着的那個女人」！李夫人氣喘地而帶着悽楚音調，把照片遞給陳先生。 
　　「眞的，是一個女人，你那裏得來的？」陳先生也有些驚奇。 
　　「是他衣袋裏拿到的。我託你探聽着的有些眉目了没有？你應該帮助我啊」。 
　　「我不敢向你說謊話，我眞没有去探聽過」； 
　　「爲什麽不去」？ 
　　「我白天没有空功夫，晚上又懶得出去，你還是託我妻子吧，伊近來常和李先生看電影呢」。 
　　「哦。俄是我從小的要好朋友，論理伊應该帮助我，但是我不願意託伊，伊和我太夫近來太接近了，伊决不會去探聽」。 
　　「你不要灰心，你這樣忠實的待他，將來他一定會覺悟；現在你把氣量放寛些，自己少找些煩惱，也就吧了」。 
　　「你今天的氣色不好看，身體不舒服麽？咦！床上堆了這許多衣服是怎麽的」？ 
　　「没有什麽，我想換衣服出去，但是臨時又終止了」。 
　　李夫人便一件件的整理，終於被伊發見了裂縫，伊自去取針綫，每件給他修補完竣，又一件件的用衣架掛在櫉裏。 
 
