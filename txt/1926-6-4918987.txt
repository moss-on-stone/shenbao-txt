# 1926 - 6 - 4918987

 

Page 1

 
 
1;第一萬八千九百八十七號;中華民國十五年 西曆一千九百二十六年一月七號
星期四 * *   
 
 

Page 2

 
 
1;第一萬八千九百八十七號;中華民國十五年 西曆一千九百二十六年一月七號
星期四 * *   
 
 

Page 3

 
 
1;第一萬八千九百八十七號;中華民國十五年 西曆一千九百二十六年一月七號
星期四 * *時評 
[第一層覺悟（冷）]  
　　軍閥中第一層覺悟須知擁兵自私於已不利有此第一層覺悟然後第二第三層覺悟乃可由漸而來蓋一已之利害且不及計祇知縱性任欲以爲豪快更無論國家之利害與人民之利害哉今之軍閥於有關係時往往作冠冕之詞慷慨之論此其心意不特於國家人民毫不思慮即於一已亦未嘗措念也故欲以此責其言行之不相符彼固茫然而不自知其不是今乃以切膚之痛使之自覺當頭之報使之自悟雖仍不知國家人民爲何物而一已之地位與生命固已息息通諸心矣是故軍閥第一層之覺悟實有迫之不得不覺不得不悟者假使今日而猶不眞覺悟或尙游移或且假借則誠所謂蔽聰塞明蠢然一物者 
[國内專電一]  
　　北京馮最近期内並不出國先在綏遠靜僻地方休養不問政治軍事故通電上並無赴俄德之意 
　　北京昨電段電挽馮兹補原文如下張家口追送馮督辦東電悉畿甸風淸該督辦首解兵符高蹈堪嘉惟國事艱屯所賴袍澤同心安危與共蕭然引退尙非其時毌固辭副厚望祺瑞豪（六日下午二鐘） 
　　北京鹿鍾麟前夕見段謂馮辭職原因免軍閥爭權奪利國民軍將領對馮下野認爲尙非其時懇執政予以挽留又馮之西北督辦及甘督仍由其遙領國民軍此後行動仍秉其意旨做去等語 
　　北京許世英今日仍在勸閣員幫場許否認主張下停戰令召聯省會議事（五日下午二鐘） 
　　北京昨許宴新閣員於堂子胡同除于右任外均到各員雖想就而又不好意思許約星期四出席閣議均答考量（六日下午二鐘） 
　　北京昨于右任語人若以予二軍代表資格入閣則不就要以予在社會上有多少信仰而招致則可就許聞言大慰謂二軍代表資格入閣係寇農長至于君之入閣完全根據社會信仰云派員告于于訪易培基允於某種條件下就任（六日下午七鐘） 
　　北京確息段以外交關係未退以前須預備承繼辦法其承繼辦法須得各方同情方交卸故不能卽走新内閣閣員均已取消客氣允日内就任卽于右任亦願就于非二軍代表資格下就内長王正廷亦含活動意（六日下午七鐘） 
　　北京使團息某要人以段下野是否影響外交詢某國要人某國要人答曰此貴國内政無所可否惟段走後現狀能改善否各實力派不爭執繼承方法否内亂可就此縮小否無政府狀態可保證秩序否外人生命財産能安全否均請事先考量方可辦理若謂倒段後再說則甚危險最好將繼承辦法先昭示中外則列國無所用其懷疑請問有無預備某要人答攝政内閣何如某國要人曰攝閣長江方面贊成否二三軍贊成否有接洽否答曰尙未故新閣員决遷就段之命令下就職（六日下午七鐘） 
　　北京李仲三電請叚删（十五）日下野由許依中由計畫召國民會議（六日下午七鐘） 
　　北京府息段决定十五前倦勤近日各省致府電絶少連賀年電而無之許閣雖努力維持恐不易支持現狀新閣員復多觀望（五日） 
　　北京往來津漢汴寗民黨及各派政客口氣中今後繼政治舞臺者須事前推誠接洽假如擁法統則黎應當在津先下預備工夫開誠與民黨國民軍長江西南關外等在津接洽後始能講到復任若黎仍依政學會及饒唐一流爲心腹其結果與安福之硬捧合肥何異故黎持重爲有益等語（五日下午三鐘） 
　　北京津電話各實力派計畫回復法統依舊約法召新國會黎在津補滿八十三天任期北京由前内閣張紹曾維持現狀召集各省代表會議組新内閣召集新國會修改憲法正與長江及國民軍民黨東北接洽中（五日下午三鐘） 
　　北京彭允彝前日來京代黎考察京中空氣嗣知各方情勢複雜太甚乃以催發湖南賑欵名義向政府分到湘賑三十萬元二十萬係滙票十萬親自帶走（六日下午二鐘） 
　　北京馮軍門致中旅今日率師回京聲言决不再向軍糧城方面駐軍（六日下午七鐘） 
　　北京新閣員某語予段走後再就職予曰新閣係段任命段走後發言方面必多恐輪不到君當閣員了（六日下午二鐘） 
　　北京漢電吳佩孚語馮代表段其澍謂國民軍已下津奉方又内訌與本人原約奉軍退出關外相符已發世電收束軍事此一年來奉軍蹂躪關内今雖有紀律好之馮軍塡紮人民得稍慰惟已往直魯人民損失與傷亡將士不可復活是皆予去年失守九門口之罪也等語（六日） 
　　北京昨外部團拜曾宗鑑云我暫看門候新任到即走（六日下午二鐘） 
　　北京孫傳芳通電主在滬開聯省會議解决議憲護法問題（六日下午七鐘） 
　　北京察區軍務帮辦譚慶霖辭職（六日） 
　　北京張紹曾通電主復法統（六日） 
　　北京新民逃來者云二十四郭松齡在蘇家屯會議到旅長四及參謀長鄒作華鄒云白旗堡爲吳大舌頭所佔械彈盡失大事已去四旅長無一言郭用率三十餘人赴新民日領館日領謂郭非政治犯不納郭乃變裝趕車者行至小蘇家屯遇吳軍將校斥候十一人有一營長領之郭已混過但後面有人告該斥候謂郭在前該十一人復前追拘之電張張覆解奉該營長係興隆街人謂你在興隆街騷擾甚且殺姜超六况你妻爲敎友難保不延洋人保鏢乃將郭槍殺先發一槍中胸次中目其妻乞先郭死該營長不允郭死 
 
 

Page 4

 
 
1;第一萬八千九百八十七號;中華民國十五年 西曆一千九百二十六年一月七號
星期四 * *後殺其妻同郭逃者十餘人有二人中彈死有無林長民在内不明但饒漢祥已返津等語（五日下午二鐘） 
　　北京京報徵求縮小中央整理地方意見但現在中央政令連國門亦無效縮無可縮（五日下午二鐘） 
　　天津省署内附設之編譯收呈兩處已奉令裁撤該兩處人員均停職外交事務處亦改組汰冗員 
　　天津李景林支（四日）到德州以直魯聯軍前敵總司令名義駐德改編全軍昨李軍殘部在滄洲以南者約有一師二個旅加入之魯約有三旅在鹽山附近者約四旅德州附近約六旅合計爲一師十二個旅但不足額者居多現尙續招補充缺額 
　　天津甘秉鈞有將任天津巿政督辦說 
　　天津孫岳遷入省署後以曹家大樓爲直隷稽查處（以上六日下午五鐘） 
　　天津國民軍聯合辦事處微（五日）午在中州會館成立公推二軍彭世銘三軍甘巨卿爲主任曹鍈宅改設稽查總處在東西處三車站設稽查分處 
　　天津微（五日）午後三時三軍兵站處監孫長衛率手槍隊大刀隊由保定到津 
　　天津孫岳聘總商會秘書夏琴西爲高等顧問並兼兵站站監 
　　天津微（五日）午後四時第三軍總指揮劉學民由石家莊到津三軍第二混成旅司令部設在靜海縣天津至泊頭鎭電報已通國民軍似已進至桑園 
　　天津河北日報被二軍保衛司令部查封後機器器俱均由反直報紙華北新聞接收天津晚報導報均自行停版北洋商報尙支持（以上六日下午四鐘） 
　　濟南微（五日）未刻程國瑞由濟赴德州酉刻畢庶澄赴泰安即發表歌電示態度北路定魚（六日）下令總攻擊南路暫取守勢（六日下午四鐘） 
　　青島水警署經警廳長程鎔呈請改陸警已批准定名爲膠澳商埠海面警察署 
　　青島邢士廉昨晚晋省（以上六日下午五鐘） 
　　開封郭松齡敗亡訊到後聞某要人將提倡開會追悼 
　　開封李虎臣援晋之師昨由汴開拔者一旅聞尙有二旅亦將開往前敵 
　　開封謠傳吳佩孚已到武勝關查無其事 
　　開封馬驤本日赴徐州聞將謁浙孫鄂蕭有所接洽（以上四日下午五鐘） 
　　漢口聞長江方面對時局經蔣百里接洽結果將先派代表在漢協議以期步調一致政治重心漸有由北而南趨勢 
　　漢口杜錫珪楊樹莊江電覆吳世電敬悉珪等極表同心自應轉飭所部將討賊事宜分别結束用竟公志 
　　漢口孫岳支覆兩電一世電崇論名言洞中癥結公忠謀國佩仰殊深惟期海内賢豪共拯國難岳權在此間本我公指示德綏之意竭盡棉薄一世電傳來至佩偉論眞誠遠略俱見襟懷爲國爲公敢不拜嘉 
　　漢口孫傳芳覆電略謂討賊須有結束政治須有準備片言握要極所欽崇本是以求國其有豸反覆循繹極表贊成 
　　漢口支（四日）午後四時總部有時局重要會議蕭陳及師旅長列席内容頗秘 
　　漢口總部參謀處主任馬維賢支（四日）奉命專車赴廣水花園一帶查視各軍 
　　漢口吳支（四日）假南洋公司大樓歡宴外領蕭及高級軍政官陪席晚八時盡歡而散（以上六日下午三鐘） 
　　漢口吳支（四日）晚宴外賓僅英領因國喪未到吳演說民國十數年來紛亂由於敎育不良人人都存權利思想人慾横行國家自無甯日故現在中國非人人知法守法不足轉危爲安當此亂極思治時藉重友邦處甚多希望友邦人士始終寄以同情比領代表致詞謂中國連年紛擾而武漢終得安寗皆吳蕭二公之力吳總司令對友邦表示好意敝領等極佩希望各省都能如武漢安寗並祝吳司令改造中國之成功 
　　漢口胡龍驤在京張接洽已畢返鄂 
　　漢口華洋義賑會湖北急賑會推陳時譚立德代表赴京力爭海關附加賑捐 
　　漢口聞高凌霨張孝若微（五日）由滬到漢　　漢口寇師又定在漢開軍事會議已分電旅團營長來漢列席（以上六日下午五鐘） 
　　蚌埠微（五日）酉刻贛軍第三師劉團二三兩營魚（六日）午刻砲兵團李營均先後乘車北上聞赴徐州一帶駐防 
　　蚌埠蚌警廳長張以樸有搖動說繼任者傳爲劉子貞不日接印（以上六日下午四鐘） 
[國内專電二]  
　　北京今日關會團拜各委員均到王正廷演說希望速决速了旋開委員會商附加稅用途案法國又提出對英美日義說帖意見書結果交稅務處併核（六日下午八鐘） 
　　北京使團對法權調查會主延期九日不能開（六日下午八鐘） 
　　北京英使抗議德輪運麻醉藥到滬交海通藥房違反禁烟條約望飭海關扣留 
　　北京丹使照會外交部加入華會九國協定（六日下午八鐘） 
　　北京陸徵祥電保蕭繼榮記名公使 
　　北京法制局長任張軫（六日下午八鐘） 
　　北京吳佩孚電京石靑陽被私人控訴要求賠償至公家損失不究俟案結即復自由（六日下午二鐘） 
　　北京日使照會外部雲南無線電台對外通電又東三省無線電台對德通電均侵害三井在中國專利權特抗議（六日） 
　　北京法使照會外部正太路製造廠工人秘密運動罷工請預爲防止（六日） 
　　北京德使照會外部德國加入華會九國協定之關於中國問題各協約但保留至國會批准時正式實行（六日下午二鐘） 
　　長沙湘西築路計劃第一期常辰路經過桃源約四二零里辰晃路經過辰谿芷江約六七零里第二期辰洪路經過辰谿溆浦約五三零里常益路經過漢壽二一零里常澧路二一零里安華路經過南縣九五里第三期洪保路經過黔芷麻鳳乾永六五零里澧永路經石慈至大庸三六五里第四期辰龍路經古丈永順五二零里黔通路經會同靖縣二八零里澧安路由澧縣至臨澧八五里第五期桑永路三四五里乾瀘路二六五里靖城路三五零里全路需洋一五三四萬六八零零元籌備處擬三個月竣事春間興工擬先抵借二十萬元儲備工食 
　　長沙洪兆麟靈櫬五日抵省弔者紛紛 
　　長沙湘中築路會議歌（五日）議决取消田賦附加案呈請政府將應還湘中田賦項下帶收之短期公債移爲路股 
　　長沙蔡鉅猷部將張義卿在黔病没 
　　長沙趙令軍餉發給先後以預算淸册呈報先後爲標準二月份預算逾删日未到即暫停發該部署經費（以上五日下午十二鐘） 
　　廣州日前港商所派負責代表李右泉等八人抵省後備受工人攻擊李等冬（二日）下午怏怏返港工案解决無期 
　　廣州冬（二日）夜十時廣大路某縫衣店發現炸彈聲毁店壁一穴幸無傷人 
　　廣州沙面英人組織水陸糾察隊各五十名水面以英水兵充當陸上以印兵充任係用以對付罷工糾察隊之搜查 
　　廣州江（三日）粤漢第十一次快車於下午六時駛至英德站脫軌幸無傷人 
　　廣州中山公路路基四萬四千二百尺已竣工惟路面工作未完（以上四日下午十鐘） 
　　香港民黨二次代表大會歌（五日）通電支（四日）議决㈠接受總理遺矚努力實行㈡以誠意與蘇俄合作打倒帝國主義㈢與被壓逼民族共同奮鬭㈣抗議日本出兵㈤勉馮玉祥岳維峻及國民軍當爲國民利益奮鬭勿與帝國主義及軍閥妥協 
　　香港微（五日）二次大會代表往祭黄花岡及廖仲愷朱執信墓 
　　香港廣九快慢車四日下午二時在棠下站幾相撞搭客紛紛跳下傷三十六人 
　　香港蔣介石支（四日）晚在國民政府宴會演說深信國民黨必能統一中國且可在本年内統一請諸君勿疑我言但要各同志在軍隊中服從政府命令及紀律 
　　香港港負責代表李右泉等微（五日）公佈赴省經過謂省方因港代表只負經濟責任餘條件不能負責故改請港方派全權代表赴省再商 
　　香港當局籌築南番花三縣公路預算建築費二十一萬（以上六日下午八鐘） 
　　厦門葉定國襲佔東灸樓劉志達調新山城楊漢烈與陳國輝戰於安溪西坪 
　　厦門粤軍内部變化示證實李雲復謝文炳尙未被逐現在汀州劉志陸在連城李謝等計劃專對李鳳九和張毅湘籍粤軍下級官仍醖釀逐李謝擁黄國華推人來夏迎黄黄日内赴汀 
　　厦門魚（六日）對日南滿出兵巿民大會發出致日政府抗議出兵及我政府請嚴重交涉兩歌電晚後援會開職員會巿民會代表六人列席决撥巿民會經費並定由兩會於灰（十日）召各社團代表大會討論對日辦法（以上六日下午十鐘） 
特約路透電 
[中國近事之外電]  
　　六日北京電昨日段執政電勸馮玉祥勿下野許世英亦電請馮回張家口 
　　六日北京電據華人各界消息李景林張宗昌現準備續戰聞議堅守津浦路線以攻豫省畢庶澄於一月四日由靑島赴濟南將派兵四千名至德州陣線火車現集於靑島濰縣濟南三處 
　　六日東京電外務省發言人討論馮玉祥决議環游世界一事對於馮氏先赴俄國並不特别注重渠意馮取此塗徑之主要原因蓋恐取道上海日本美國將如小徐之遇禍也渠料馮氏旅行回國後將爲中國最得衆望之領袖惟吳佩孚或將乘機復起耳日政府現正注視一切發展但切望中國於後數月内得恢復和平馮旣離國張作霖又失勢段祺瑞至少可暫安於位云 
[俄國與國際聯盟之裁軍會議]  
　　五日莫斯科電蘇俄官場機關報論國際聯盟會邀請俄國派代表參加日内瓦裁軍籌備會事謂俄代表伏羅夫斯基於一九二三年遇害於洛桑蘇俄要求瑞士予以滿意辦法瑞士不允蘇俄乃排斥瑞士故俄政府未必肯派代表參加在瑞士境内舉行之會議即使瑞士政府正式承認俄代表有治外法權但一九二三年瑞士政府對於洛桑俄代表之行爲可否不再見於將來則未有保證也云 
　　六日東京電官場消息日政府確信俄政府不願接受參加裁軍籌備會之請書俄國不加入固與會議有所不利但政府以爲籌備會終可助國際空氣之改良且或可於籌備會與大會之相距時期中勸俄國加入大會云日本報紙對於裁軍問題起初抱不受拘束之態度近來則較爲注意並歡迎此會謂其結果或可較華盛頓會議爲佳成績繫於美俄德三國之加入希望此三國皆出席 
[荷比水患之營救]  
　　五日阿姆斯特丹電華爾河與末斯河水勢稍落 
　　五日阿姆斯特丹電荷蘭開募水災賑捐荷女皇首助一萬佛洛林捐欵現已達兩萬鎊輪船在安翰境内河堤上救出難民數百末斯河與華爾河中間各地之災狀愈見劇烈水之高度不減續有數村被淹房屋坍倒者不少伊塞爾河堤已潰决台文特鎭一部份遂被淹海軍部已撥發馬達船浮橋等及水兵千人前往災地 
　　八日比京電比内閣决定撥二百萬佛郎爲不災賑費閣員個人捐二萬五千佛郎現請求孀孤瞻養金者共約有十五萬人 
[德國火車上之無線電話成績]  
　　五日柏林電柏林至亨堡之火車今日裝置無線電話成績頗佳雖每小時車行六十哩車聲轔轔然無線電話仍甚淸楚數分鐘内即能與柏林某報館通訊每次三分鐘納費五馬克半 
 
 

Page 5

 
 
1;第一萬八千九百八十七號;中華民國十五年 西曆一千九百二十六年一月七號
星期四 * *特約路透電二 
[美國對於世界法庭]  
　　五日華盛頓電民主黨參議員白魯斯氏今日發言贊成美國加入世界法庭及國際聯盟會共和黨議員聞其言咸爲之訝異白魯斯謂渠不欲以保留條件改變世界法庭之形式致業已加入之各國不願引美國爲同志從前世界各國咸願付任何代價以羅致美國於國際聯盟會但近已稍變其態度蓋各國以爲即無美國彼等何嘗不能進行即無美國扶助彼等未嘗不能阻遏戰機也云 
　　六日華盛頓電柯立芝總統今日請國會撥欵五萬元以充參與日内瓦縮減軍備預備會議美代表團之經費總統宣稱美國參與此會並不牽涉美政府參與將來同樣會議之態度 
[僞造法國鈔票之判罪]  
　　五日阿姆斯特丹電僞造法國鈔票案格拉資親王已被拘計在海牙現已繫獄者有匈牙利知名之土三人今亨堡又拘獲來自瑙威藏有法國僞鈔票之匈牙利人一名 
　　六日匈京電警長那杜西氏因有與聞僞造法國鈔票之嫌疑已被拘禁 
[美國科學旅行團]  
　　五日巴答維亞電美國科學旅行團以人類學家史特林敎授爲領袖定於二月初起程由蘇拉巴雅出發而往紐基尼内地探險携有軍械如來復槍炸彈等物並有特製之飛機以便空中攝影及長途飛行該團擬在哈比瑪湖登岸其地高一萬二千呎爲白人足跡未到之處並擬探察荷屬紐基尼之那索山以研究世人所未前知之民族 
[日本飛行界之成績]  
　　六日大阪電飛行家今日正午抵此歡迎者數萬人自車站至朝日新聞報館之街道中滿集學童且有飛行家多人在天空歡迎朝日新聞載稱攝政太子日内將召見回國之飛行家 
　　五日倫敦電湯姆斯爵士今日被審明犯有在海德公　與婦人猥　之罪判罰英金五鎊付堂費五鎊並准其上訴 
[公電]  
　　南京孫傳芳電各報館均鑒頃復吳玉帥一電文曰奉讀世日通電原本民意尊重法律服從多數誠經國之訏猷救時之先務循誦往復贊佩無已傳芳志存救國忍痛興師念國亂之不可長延民力之不堪再戰腐心喪亂夢想承平綦盼偃武息爭修明内治拯人民於水火固國本於苞桑芳雖不才亦當竭其駑駘共圖建樹邦人君子幸辱敎之孫傳芳叩等語國亂民愁不堪再擾尊重法律服從多數諸公愛國諒有同情特電奉聞佇候明敎孫傳芳叩支 
　　南京孫傳芳轉馮玉祥電各報館均鑒頃接張家口馮督辦東電其文曰孫總司令馨遠仁仲勳鑒杭密頃據沈局長卓吾電稱上海報載加使向國民軍運動赤化等語殊爲悖謬恐係奸人造作意在淆惑聽聞資爲利用可否轉令上口有否以正當手續辦理至紉高誼千懇萬懇盼復小兄馮玉祥東印囑爲轉達兹特轉陳敬希察閱批露實紉公誼孫傳芳歌印 
　　南京孫傳芳轉段其澍電申報館鑒頃接張家口段雨村君致敝部楊總參議一電文曰萬急聯軍總司令部楊總參議建章硯兄賜鑒樞密敝督辦下野通電想已垂覽此次雖經在張各將領環跪挽留及弟之再三勸諫而馮公立志堅决迄不肯聽已於今早携眷起程赴各國游歷聲言决在外國著名工廠實行見習五年然後回國爲社會服務云云急流勇退眞屬可風而當此時局多難不能不令人可慮我兄聞之當亦慨然也大概邊防遺缺歸張之江擔任甘省以李鳴鐘調升李之遺缺以劉惲江接任弟本擬日内南下現經此變遷不能不稍爲躭擱矣硯小弟段其澍叩豪等語特此轉達孫傳芳歌印 
　　蚌埠陳調元電申報館鑒此次豫匪孫燿英糾衆數千窺伺毫縣本總司令就職後立派高司令劉旅長率隊星夜馳往援剿而該匪於援軍未到之前竟陷踞亳城肆行刦掠地方財産損失達二千餘萬之多人民死傷至數百餘名之衆追原禍始確由皖軍第五旅華旅長　章事先勾結遂致釀成浩刦慘不忍聞該旅長復擅委孫匪殿英爲師長跋扈恣睢目無法紀並迭據穎亳各屬公團商民呈控包庇種烟按畝收費勒捐民房地畝私購軍火擴充隊伍種種不法情形均經委查屬實該旅第一團張團長政德所部復於匪衆入城時先將亳縣北關繁盛區域焚掠殆盡實屬同惡相濟似此罪惡昭著實爲法網難寛調元前謁孫聯帥面陳匪患情形當奉指示機宜無論軍隊紳民但屬通匪有據即當軍支從事具仰聯帥整飭紀綱綏靖地方之至意該旅長等結匪焚掠旣有實據未便稍事姑容當即密令高司令劉旅長逮捕法辦去後兹據高司令劉旅長東日電稱遵於昨午將華旅長　章今午將張團長政德先後宣布罪狀驗明正身執行槍决並將張團官兵一律繳械給資遣散等情罪人斯得此外悉免株連除電陳孫聯帥並通令布告外特此電聞安徽總司令陳調元支叩 
　　廣州國民黨二次代表大會電申報館轉國民黨各級黨部均鑒本黨第二次全國代表大會支日開議到會代表一百八十九人開會秩序整肅上午十時報告大會籌備經過情形並舉定汪精衛譚延闓譚平山鄧澤如丁惟汾恩克巴圖經亨頤七同志爲主席團下午二時决議㈠接受總理遺囑並努力奉行之㈡以誠意與蘇俄合作共同打倒帝國主義㈢與被壓迫民族共同奮鬭㈣抗議日本出兵滿洲㈤勉馮煥章岳西峯諸將領及國民軍當爲國民利益奮鬭勿與帝國主義及軍閥妥恊並决定歌日上午在廣州觀音山舉行總理紀念碑奠基禮下午公祭黄花崗七十二烈士及廖仲愷先生特告中國國民黨第二次全國代表大會歌印 
　　長沙省敎育會電各報館轉各機關各法團均鑒本會對於日本以兵力佔據奉天事除以本會名義發出冬電反對外並未另組别項團體運動亦未發出别項宣言及函電特電申明湖南省敎育會江印 
國内要聞 
[馮玉祥下野之原因]  
　　對外因有大同團體擁黎之組織 
　　　對内因直督問題部下發生破裂 
　　東方社六日北京電云據國民軍方面消息馮玉祥現尙在綏遠某處逗留將觀望時局之推移再赴包頭是蓋最近以張宗昌爲中心民黨國民軍吳佩孚孫傳芳張作霖等組織大同團體擬擁戴黎元洪之結果也因馮氏主張擁段之故其部下有抱不平者是以傳播流言謂彼將下野至外國游歷但至大同團體之實現段氏下野與擁戴黎元洪上台其間尙有多少曲折耳 
　　電通社六日無線電云馮玉祥自發出下野通電後雖經各方慰留迄無效果已於本日偕夫人秘書等由張家口出發經庫倫赴露西亞及歐美國游歷但其實權仍未放棄各重要位置均分配部下以爲他日再出之計惟王正廷等初以馮氏辭意不堅必能挽回不料竟已成行北京政界因之大起恐慌急謀與吳佩孚携手擁戴黎元洪之運動業已開始馮於出發前曾與日本船津前總領事會見爲長時間之談話 
　　五日天津電云國民軍初擬一舉攻下直隷後即轉攻奉天竟郭松齡未竟之志不料因直督問題内部團結發生破裂雖經馮氏再三疏通仍有痕跡兼以四圍狀况漸趨不利决計暫時對各方面取守勢 
　　李景林在德州就直魯聯軍總司令職兵力尙有四萬擬休息半月再作軍事行動 
[姚震將赴津休養]  
　　曾毓雋正運動開釋 
　　臨時法制院院長姚震前被二軍駐京代表李仲三以擅訂法令及在政治上有種種陰謀等情指爲不合拘留於警衛總司令部者將及一月近日各方面粉向張垣及開封兩處關說營救故馮（玉祥）岳（維峻）兩方均已諒解前晚馮有感電（二十七）到京密致鹿鍾麟稱天津戰事告終姚院長應即恢復自由希查照等語鹿得電後遂於昨早（二十八）九時將姚邀至接待室面道歉衷旋以汽車送回東四十條本宅姚震釋放後曾毓雋現亦多方運動開釋其理由則謂曾姚被傳之原因縱屬不同而曾姚被捕之動機則純因京津戰事所引起現戰事結束姚震旣已開釋則曾亦不妨釋放目下府方正在派人向張垣方面說項一俟徵得馮氏同意亦可恢復自由至姚氏釋出後其親友紛紛前往其家慰問姚則暫住某醫院養病一概婉辭不見對於政治生涯似頗灰心現在法制院改局已成定議姚氏决定辭却院長之職赴津休養 
[孫寳琦談聯省參議院]  
　　昨有人訪孫寳琦氏詢其對聯省參議院意見孫氏答復如下（問）報載君與熊秉三王亮疇致各省電贊成徐佛蘇聯省參議院之議諒非子虚究竟君意如何（答）事誠有之中國幅員廣大集權中央實屬不易當前清未年余任山東巡撫時深感中央集權之困難迨革命之初山東民黨建議八條要求政府内有行聯邦制一條余當時即對大衆宣言當仿美國聯省制民國九十年間陳競存盧子嘉先後主張聯省制余極端贊成不意反對者多未能實現今徐佛蘇君創聯省參議院之議熊王二君贊成於先余當然附和徐君之意以爲比年均因大軍閥挾持中央而戰爭以起若各省區均有眞正代表組織此院以實行監督中央行政用人行政事事公開不至全國政權爲一黨一系所挾持各省旣無偏重之虞日後冀免戰爭之禍但不知各軍閥是否肯犧牲權利承認合作（問）前見上海某報載君主張恢復法統若聯省參議院成立得不與法統矛盾乎（答）法統之說自是正軌上年段公入都組織臨時執政其左右以爲是革命之舉不惜舉約法憲法而推翻之今一年來現象如此若當局果有能力補偏救弊維持到國民代表會議解决一切固屬幸事若不得已另尋軌道自以恢復法統較爲切近但國會即使恢復而兩院爲議事機關人數較多不易與政府接近若聯省院則每省區僅推舉一人必得素有重望富有經驗之人實足以贊襄中樞中央用人行政分别權限其重要者必得聯省院公同議决方能執行自可袪一人獨裁之弊且可杜軍閥干政之嫌故該院宜定爲參政院至國會之外别樹一幟並不衝突此時固可爲臨時機關日後自當中入憲法俾可持久（問）徐謙主張委員制甚力君意如何（答）委員制如果全國投票普通選舉出於眞正人民代表當然贊成試問今日中國普通選舉能否做到若不能普通選舉仍不外各省區長官所推舉與聯省院無異但委員制主執行廢除總統鄙見若組織省參政院實行監督中央行政實係採取委員制之精神預防獨裁制之流弊較爲切當易行耳 
[張一麐對於時局之通電]  
　　各報館鑒誦吳玉帥世電以同本相煎痛心兵禍已飭所部將討賊事宜分别結束並將大法及政治聽諸國人等語其不爭權利之心昭昭若揭諸日月易言湯武革命應天順人孟子言湯之征葛爲匹夫匹婦復仇武王一怒而安天下之民亦曰無畏甯爾若諸侯　伐孟子以爲三王罪人十四年來兵禍綿延試質諸仲尼之門雖五尺童子殆羞稱之軍人恩怨相尋小民何罪耶公固以不愛錢不惜死自誓然江漢薊魯之寡妻孤子亦多矣懸崖勒馬造福無量至於大法待人而行造法者人弄法者亦人法死人活法笨人靈佛云法尚應舍何况非法正爲今日說法者下一箴砭因選舉法之不良僞造名册包辦選舉利誘威怵以釀十四年之厲階故今日言法先當正其本清其源熊秉三君世電主張元帥府與聯省參議院談言微中足以解紛鄙見就唐虞四岳之制取船山黄書之意擴而大之因而利之沿已成之勢爲分治之基漢孺有言琴瑟不調甚者必改弦而更張之是在公等之自覺而已請以直魯豫晉陜甘新熱察綏内外蒙古爲一大區馮煥帥治之湘卾滇黔蜀桂粤青海西藏爲一大區吳玉帥治之江浙皖贛閩爲一大區孫馨帥治之以東三省爲一大區劃山海關爲界聽三省人民自决之桂粤如不願與人聯聽廣州政府自决之此三五大區有一區焉以軍權擁護民政人才衆多民治發達則朝覲謳歌訟獄歸之有相觀而善之心無爭奪相殺之苦中央立一元帥府此數帥者或有不能會晤之苦衷則各派代表駐京爲一大團附屬一全國平和會仿海牙和會之例請外國重要法律家爲顧問組織武裝平和義務民兵有不待平和會裁判而摟伐者則共擊之設聯省參議院略如英之巴力門德之上議院入數極少人選必精制定憲法仿華盛頓費拉德費亞會議之例逐省簽字通過不必同年集會不必同地如是則全國人民皆馨香禱祝即五洲萬國度無不踴躍觀成俟大功底定之秋即公等退休之日語曰狂夫之言聖人擇焉伏候海内賢逹敎正之民之福也張一　歌 
[朱兆莘將赴義就任]  
　　駐英中國公使館代辦朱兆莘氏自顧維鈞氏歸國後即 
[將赴就任之朱兆莘氏]  
代理公使職務措置頗稱裕如曾在國際聯盟演說提案修改不平等條約深得各國人士之同情去年政府特簡朱氏爲駐義全權公使朱氏奉命後以英使館事務未了一時不及起程兹悉朱氏一切手續已將結束即可首途赴義就任 
[蘇俄關於東鐵之對華近態（特）]  
　　第三半年中之手段 
哈爾濱特約快信蘇維埃聯邦共和國自插手中東鐵路以來其初半年俄員態度尚屬和緩至第二半年即有種種之專制行動現已入第三半年其在沿中東鐵路一帶之行爲有足可爲吾人紀述者（一）視東鐵督辦爲贅　該路俄員已將擬裁督辦公所經費議案編妥並定於十二月二十九日開理事會時提出討議此項消息傳出後各方紛紛議論以爲非是我當局亦預備力爭决不能使此無理由之提案通過理事會而見諸實行赤黨俄人見我方已有相當之準備且適時局亦有變遷遂不敢輕率從事故二十九日之理事會並未將此項議案提出據個中人云此問題或將擱淺暫不置議以待時機亦未可知（二）製造空氣使特區居民驚惶東路俄人一面對於護路總司令發給之軍用免票要求付現一時阻滯軍警之行一面於其機關報紛載俄人之在沿邊一帶調兵遣將以驚東路居民其實蘇俄並無實力可用兵也（三）利用職工聯合會宣傳過激主義東省鐵路局之職工聯合會在舊俄時代已種其根自蘇俄出世伸足東鐵益覺敏捷雖經我警察嚴加取締總若離離之草去而又生最近博克圖站之職工分會早經封閉而又復秘密開會現經特區警察署派警監視矣（四）中東鐵路近年票價雖收用我國之幣券但仍用俄金盧布爲本位故其種種抑勒華幣之手段非細加研究者不能明瞭近聞伊萬　夫局長向理事會請願要求將沿路大洋折合金盧布率故意較巿場减低若干謂爲增加鐵路之收入其實中東鐵路位處我國境内如以國際慣例而論自應以中華民國國幣之大洋爲本位惟赤俄承襲帝俄之後仍力欲推行該國貨幣現東鐵大洋折合金盧布之率爲一○七元對一○○金盧布之比例而該路局長伊萬諾夫猶認爲不滿謂東省大洋之巿價太高紙幣幾與銀幣相等並引大連之大洋巿價每元合日幣一元二角六分故請理事會應用上列原則减低大洋折合盧布率且謂理事會如於一星期内不將該案實行通過則爲鐵路利益計惟有由管理局施行云云果如所云勢必引起一般商民之反抗不知理事諸公對此將抱如何感想也總上以觀俄人之於中東鐵路其視耽欲逐之野心已可概見最近恒有一種誓言謂沿路俄人所占之利權將爲華人逐次收回净盡云云其用意所在亦甚明瞭惟我當局日日忙碌於内爭致無暇顧及對外此則最可痛心之事也（十二月三十一日） 
[魯張南和北戰之準備]  
　　惟對南條件尚未商妥大汶口附近發生戰事 
　　濟南三十一日通信三十日督署軍事會議議决南和北戰對於戰事之預備爲組直魯聯軍李景林任前方總司令張宗昌任後方總司令褚玉璞任前敵總指揮張宗昌坐鎭濟南調度一切李褚則訂二日同赴德州援直軍前敵總指揮徐源泉今早已先返德州籌備一切其軍隊之分配褚玉璞部第六軍程國瑞部第三軍與直李軍隊完全開往前方作戰海軍司令畢庶澄則由青島出兵兩旅往平原禹城一帶駐紥作爲援軍畢氏個人將於明日先帶一旅來濟大約新年一過魯北大戰即行開幕南路泰安方面概由第七軍長許琨負責許氏於今（三十一）日來处請示一切對於議和方面聞張世廷確爲豫岳之代表吳子玉代表爲柴勤唐與靳雲鶚二人張宗昌代表爲濟南道劉鑾佩接洽結果魯豫兩省保境安民各不相侵柴勤唐劉鑾佩已於昨晚赴青島將由滬赴漢謁吳磋商一切不過岳維峻之預備積極攻魯已成不可掩之事實而張世廷忽又聲稱代表豫岳來魯議和其確實與否尚須待將來之證明也二日通信今日（二日）聞泰安大汶口附近又發生戰事省軍方面爲許琨部之第七軍敵軍據官廳報告謂爲李紀才之殘部交通界消息則謂係田維勤部然靳雲鶚爲接近吳子玉者吳代表柴勤唐現方與張宗昌代表劉鑾佩赴漢接洽和議靳在此時或尚不至遽與省軍開火李紀才部之說較爲可信第七軍長兼前敵總指揮許琨第五軍長王棟前日甫行來濟今日又怱怱返泰安前敵軍情之緊急即此可見至張吳間議和之條件吳方所要求者爲烟台·曹州·濟南·兗州·四鎭守使一省長駐兵若干未能探悉張宗昌允許之限度除兗州等兩鎭守使外僅許駐兵三旅由山東供給和議是否成立全在柴勤唐劉鑾佩此次漢口之行矣北路德州方面尚未發生戰事總參謀長李藻麟今日又遄返德州李景林之專車已備妥聞一二日内即將同前敵總指揮褚玉璞赴德州督師矣 
[卾省鹽斤加價之舞弊案（蕭蕭）]  
　　漢口通信卾省鹽斤加價爲黎澍巧取財廳長之一種策略自加價實引後巿上鹽斤每斤即漲至五十文之多而日用物品亦均受此影響無不隨之激增衆怨沸騰反對蜂起蕭耀南爲黎曹等所朦蔽仍不稍有顧惜上月二十九日竟又由軍处兩署會銜布告謂「鹽斤加價原係出於不得已事在期於必行非此無以救濟倘有阻撓或反對者本兼省長亦不徒博寛大之名而遺沓泄之咎」等語是其毫無取消之心已昭然若揭卾人處此形勢之下忍受旣有不能反對又所不可而各法團大規模之請願運動亦未恊商妥洽不知何日可以實現詎料有鍾逸吾者今日投函漢報舉發鹽斤加價期前曹元森萬撝伯等之舞弊案據鍾所稱彼亦厠身其中則其所指當非羗無故實當局之一味孤行似非無故也兹録該函如下「吳總司令蕭督帥陳師長劉師長冦師長杜鎭守使全省軍民各長官各級檢察廳省議會總部財政處鈞鑒全省各縣議會各商會各公團律師公會全省三千五百萬人均鑒夥串竊騙法律不許事關國帑倖免尤難此次鹽斤加價恭讀督帥佈告具見苦心雖輿論之激昂要終列於正用所謂忍痛一時或可止患將來不意命令公布萬姓方苦擔負當局集怨漁人竟獲財機謹爲鈞座及我父老約略陳之查鹽斤加價本定十日實行局長受命乃在八日之夜曹元森渡江回局即召親信密商擬躉大批鹽斤冀營巨利惟欲不出資本自不能不搆通淮鹽公所共圖竊盜於是即晚雙方密定計共裁鹽二十票在他人固隔　於黑幕而鹽商竟亦受其朦蔽該等不費一文此一十二萬七千六百二十元之民脂民膏遂宣告入兩方之腰囊矣洎九日晨淮鹽公所同人尚用現金購去二千七百餘引（近日各方反對即爲此事）經過如此不幸已發生如下之二事（一）九日晨淮鹽公所購去之二千餘引局 
 
 

Page 6

 
 
1;第一萬八千九百八十七號;中華民國十五年 西曆一千九百二十六年一月七號
星期四 * *　　長不與焉事爲曹所聞遂令知秤碼凡九日之票不經局長簽字不得付鹽雙方刻正趨於談判尙未解决曹則堅欲平分公所則祗肯每引報效二元此外雙方躉購之一萬四千一百八十引索加八元水販祗出六元故至今猶未賣去一引惟兩個雙方商在磋商中也㈡鹽船到卾局中掛號挨號售鹽課本分收此卾岸之素例也昨午淮商某方賣一千六百四十四號之鹽而收入之付鹽憑單均爲一千六百七十號之票懸殊如此密謀遂洩羣商以二十票之資本爲金四十餘萬今竟爲該輩如此盜挪巧奪國帑罪固不容於死血本攸關勢難任其犧牲昨晚八鐘羣集公所責難彼輩逃走一空深夜輦金四出說項惟全體仍定今日在公所開全體緊要大會共籌應付結果如何殊不可知逸吾亦側身此中固非以未染指而欲揭破也特以吾鄂災害頻仍哀鴻遍野振施未加又苦擔負而此等坐擁數十百萬金之富翁公然巧取豪奪此而可忍孰不可欺因此未忍緘默用敢縷布經過以此言爲可信也請即按名捕治罪定攸當不然亦應令其照數補稅以副當局加價之意如以此言爲荒謬也何妨派人密先調查是非眞假何待誣辯務請爲鄉爲民早施補救法網具在母令兎脫則稅收幸甚卾民幸甚迫切陳詞不勝待命公民鍾逸吾謹叩（一月三日） 
[紀元旦日之湘省反日大游行]  
　　湘省敎育界反日大同盟於十二月三十日召開各校敎職員學生代表會决議於元旦日開國民大會並舉行反日游街大示威詳情曾誌昨報是日延至上午十時又半始行開會兹録其經過情形如下 
　　政府之制止戒嚴司令部對於各界游街曾於十二月二十九日出示禁止繼聞敎育界復有游行示威之發起遂根據外交部艶電出一布告謂報載日兵佔據奉天係出誤會各界母以報紙虚傳之詞倡率游街致違禁令等語屆期又派出本部衛隊一連全副武裝於晨早即開往省敎育會守護各門阻止開會於各繁盛街道則由鄂軍混成旅派出武裝兵兩名一崗分别戒備於日僑所在地更有重兵守護 
　　委員之請求先期舉出之國民大會執行委員廖維藩等十五人於晨早赴省敎育會集合不料爲武裝兵所阻不能入内一再交涉均無效果乃相偕向戒嚴司令部請求初亦不得要領尋由各委員歷述羣情激昂不能遏抑此次游街願擔保必無軌外行動並將十五人姓名年齡籍貫住址一一開明呈文該部始獲允許仍由該部布告責成各領導人負維持秩序之重責如有軌外行動即惟各該領導人是問云云 
　　開會之情形因有上項交涉故開會時間延至十時又半到會之男女學校及各團體共有四十餘個其自由參加者人數更多第見坪中人山人海旗幟翻飛宣言傳單逢人即發其就各高處演講者亦有多起開會之際首由主席報告開會宗旨次由執行委員報告開會經過情形再次由各界演說語多沉痛掌聲不絶再次則將敎育界反日大同盟提出之議案逐項交付羣衆表决然後部勒羣衆依次出發計首爲軍樂二爲「湖南國民大會反日游街大示威」大纛三爲學生隊四爲各團體而以軍隊殿之總計人數亦及萬數千名 
　　决議之事件敎育界反日大同盟提出之議案交付羣衆表决者共有十一件録之如次㈠對日斷絶國交㈡繼續經濟絶交不買日貨不供給日人貨物及日用品不替日人做工㈢電國民政府及國民軍以實力解除日本在華武裝㈣聲討段張吳李等賣國軍閥㈤擁護廣州國民革命政府㈥反對滬重查解散關稅會議㈦請廣州國民革命政府召集國民代表會議宣布廢除一切不平等條約組織全國統一的國民政府㈧國民有集會結社言論出版罷工之絶對自由㈨啓封愛國團體解散賣國商團㈩援助卾人驅逐吳佩孚㈩㈠質問政府何故壓迫愛國運動（如再封鉛印活版工會出示禁止人民集會及游行示威等） 
　　反日之宣傳是日各校均經組織宣傳隊城廂内外凡屬稍有寛闊之區即有各校學生之演講其各重要街口發布各項反日宣言及傳單者尤屬不少至各處墻頭壁角到處貼有各種反日標注游行時由敎育會東街水風井東長街藩正街至省長公署僅由代表將議决案交由湘趙屬其照案執行未作請願隊伍亦未停止復由車慶街柑子　青右橋司門口坡子街從大四門出城沿河邊而下至平浪宮日本領事署該處預佈軍隊一營重重圍守以防變故大隊在該處停留約一點鐘運久繼由北正街左局街回敎育會仍由主席熊亭瀚宣布散會時已下午三時矣 
[豫省之亂象]  
　　附郭村落土匪架票交通阻斷煤料缺乏 
　　國聞社開封通信汴省土匪之多甲於全國推其原因緣屢次戰爭時爲招兵時爲解散軍隊譁變視爲尋常向未聞某軍譁變而重懲官長者（官長藉口不發餉而譁變考其實在各軍就地籌欵何嘗欠餉所欠者皆官長所乾没者因此兵愈多而匪愈多且有上半年爲兵下半年爲匪並有專與土匪官兵二者之間互爲間諜者故汴省土匪之日見猖獗皆官兵養成之也近來開封城外附郭近村亦有大股土匪架票之事且有白畫身穿軍服而路刦客商者十一月十五日東鄉巒莊忽有土匪二十餘人擁入該莊要求借柴鄉人無奈爲其裝柴五車該匪命其立刻用牲口送去鄉人允明晨送往該匪立時將柴放火乘亂進村施行搶刦旋即架走李姓一人王姓一人正欲赴田某家中因聞近處忽有槍聲紛紛散去此次該匪之到巒莊者實欲架巨富田某（有地五頃）幸田某始終未爲露面得以倖免而李王二姓允付五千元尚未許可十一月十四日邊村堤口一日之内共刦客商七人連日省城附近各村頗有慄慄危險之勢其略有身家者連夜入城暫避據各鄉人言日來各匪確係某軍所爲第左近村内亦有痞棍若干在内勾結因之本年冬季地方極不安靖聞岳維峻對此事極爲震怒已飭四郊警察勒限破案但以吾人眼光視之恐亦無濟於事耳 
　　省垣煤炭向來由火車裝運自山東戰事以後火車已全被扣運兵不但煤車全停即客車亦十分擁擠因之省内煤炭已斷二十餘日連日各街住宅皆用高粱桿煑飯其人口略多者則購樹木代柴煤價飛漲且有價無煤日前有軍隊運煤一車抬價出售未及半日即已售完如果五日内再無煤炭省垣將有斷炊之虞矣 
[西報紀豫軍攻遼州情形]  
　　字林報十二月二十四日太谷通信云遼州之戰豫軍被驅出省境此全由於衆寡不敵豫軍兵力過薄之故當豫軍初入境時山西軍隊初不料有此舉毫無準備駭詫萬狀及知有敵軍侵襲而河南兵士已漫山逼谷而來據聞豫軍於未戰前即派有間諜赴遼州一帶詳爲偵察晋軍一切細情皆洞悉無遺故入境後沿途進逼勢如破竹山西軍官有直逃至太原左近者遼州遭刦掠甚烈聞此實係晋軍所爲於逃避時肆行焚刦遼州三面環山故豫軍占得山嶺後據山以攻城易如反掌城内房屋爲槍砲擊毁者不知凡幾特人數過少故終失敗當戰事紛擾之際有第十師晋軍誤以本軍爲敵軍自相攻擊及其覺悟雙方已損失不少聞此次戰事晋軍之死亡者達八百人豫軍死者甚少目下遼州醫院内有傷兵約一百五十人其中豫軍占極少數聞晋軍每有將俘獲之敵人加以槍斃者其舉動全無可敬之處也 
[豫匪退出亳州之情形]  
　　華䥧章因亳州失守槍斃 
　　滁州通訊豫匪孫殿英率領匪軍萬餘人佔據亳州屢誌前報兹有友人自亳來滁備述孫匪退出亳州情形云亳州向稱富厚較諸阜陽殆有過之匪司令部駐姜家公館（前熱河都統姜桂題宅）日令匪徒徧搜城内之富貴人家千餘户男則虐待之女則姦淫之勒令以鈔票及烏黄等金回贖至於銀洋爲不值價之物餘更無論矣皖軍第四旅長高世讀率路樹先林鳳翔各營佈置南門至東門一帶第五旅長華䥧章率賈承波張拱辰之一二兩團分佈南門繞西門至北門一帶一旅二團張士賢之步兵三營分佈北門至東門一帶各以機關槍安設要地加以騎砲各營將亳州城圍得風雨不透並有蘇軍第四師劉旅長之全旅亦由南宿州開到以爲策應然匪軍憑城扼守毫無畏怯軍隊一有攻城之舉匪在城上必斬百姓之頭顱數顆由城樓上外擲且迫令基督敎商務會及各機關要求軍馬退出百里外讓伊自去高華兩旅爲顧全民命計令將各軍後退六七里讓匪出城匪軍連日（二十五六）不見軍隊即挑選精銳千餘名押解男女肉票六七百人並勒令人民覔繳牛車（四輪車駕兩三頭能載重兩千斤左右）四五百輛滿載　緞及烟土等物於十二月二十六日夜一點鐘悉數開西門外出行將十里之遥華軍聞知令急追趕所部第一團長賈承波帶步隊兩營大砲一尊由左翼追趕聞有人馬之行聲知距匪不遠又於該處路徑熟悉約按匪徒之去向連開兩砲内有一砲命中匪軍之行列擊斃一百餘名（誤傷肉票十餘人）肉票乘此逃脫者甚夥第二團團長張拱辰帶隊由右翼追上架以機關槍射擊匪軍將密集隊散開還槍即向張團機關槍之側面猛襲正吃緊間適一旅二團張士賢帶步兵兩營撲上一爲張拱辰團機槍之掩護一爲攻擊匪徒之冲鋒又四旅高世讀之路樹先一營亦由後方趕到加入作戰匪軍知勢不敵且戰且走官軍一齊前進趕至四五十里途中屍骸枕籍槍彈之抛棄於地者多不睱顧急向河南鹿邑方面竄去是役皖軍斃匪塞途奪獲快槍一千餘支車載財帛無算擊落肉票二百餘名此次毫州損失之鉅較之阜陽（匪首老洋人破城蹂躪）爲尤甚聞正着手調查也（一月五日） 
　　安慶通信皖北亳縣爲豫匪孫殿英部攻陷蹂躪二十餘日燒殺搶擄無所不爲至上月二十六日始行退出昨有該邑鄢某來省述及受害情形據云亳縣城關房舍被燒者約十分之五以草屋爲多如北關外白布大街·扒子巷·南京巷·里仁街·蓆巿·牛巿·均成一片焦土當匪初來時地方防軍約有七營之衆由五旅張團率赴十八里舖布防使能竭力堵禦匪固萬難得手即令迫至城下縣知事若不先行逃走在城内鎭壓亦尚不至失陷詎該縣知事高培德聞警即逃以致人心慌亂且匪軍伏有内應警隊方在城上向敵射擊而城中某街即已放火並向城上警隊放槍警隊見彈由後來遂紛紛逃散至此四城門大開匪始昂然直入進城後而北關仍安然無恙因有馬某前在毅軍充當軍官頗知戰略决意死守並有張團駐紥大王廟匪不知虚實是以不敢孟浪至十一日匪令四百人各持槍械開北門意欲佔據即被馬某率隊抗拒匪見勢不佳即行退回詎張團不知蓄何異謀傳令所部移駐河北因之巿面秩序陡亂紛紛搶刦匪即乘機而入此舉不啻讓交匪手地方人民無不恨之刺骨至匪據城中時凡房屋被燒者旣無家可歸即幸免者亦不敢在家因匪沿門搜索遇人拷打此往彼來不堪其苦於是均在街露坐情狀慘不忍言當有王香山劉作舟陳繼昌等發起組織婦孺收容所七處東北角爲僧王祠天主堂西北角爲大寺福音堂清眞寺東南角爲李公祠西南角爲舊學署每所約收婦孺二千人初無食品供給繼見難民嗷嗷待斃乃給稀粥兩餐惟以人多不能睡眠晝夜枯坐二十餘日亦云慘矣城内外被斃人民男子約二千人（多爲流彈傷斃）女子約八百人（多自縊投河）匪於二十六日晚八時出城至夜一時方盡所携人票財物行至城西十八里地方多被官軍截留遣回匪軍退出後蘇軍旅長劉鳳圖以皖軍第五旅長華䥧章於豫匪之來受有重大嫌疑爲人民所痛恨於上月三十一日派人請華讌會華駐城南三十里之十字河比乘汽車蒞臨聞甫下車即爲劉旅長槍斃並將該旅團長張拱辰逮捕梟首人心無不大快惟該縣知事高培德聞警先逃冦去居然回任未識當局有無辦法以慰亳人也（一月五日） 
[王普大裁皖省署職員]  
　　聘史久紹爲秘書秘書處改組三科制安慶特訊王普此次來省就省長職後對於省署職員大加裁汰意在節減政費以彌軍餉據聞四科職員除四科長照舊加委外餘如科員·書記·曁各科主任均被更動約裁去三十餘人内以籍隷合肥者最多至王（揖唐）吳（炳湘）江（紹杰）三任秘書不下二十餘人大多數籍隷本省此次幸而蟬聯者僅有汪某一人而已王普所聘秘書長爲史久紹曾充張勳張文生秘書史氏自到差後即摺呈王普改組秘書處分爲三科即審覈科·機要科·文書科·分别辦事刻聞已經王氏批令照准聞審覈科所辦事件即凡政廳所核四科稿件均須經審覈科審覈（此制有侵政廳職權範圍未知能否實行是一問題）現審覈科主任已發表蘇人郭後德機要科主任發表葉玉森（葉號　漁江蘇丹徒人）文書科主任發表蘇人趙鏡源又發表朱祖植朱紹文韓雲章黄汪等多人在各科辦事聞朱等亦多籍隸江浙（一月五日） 
 
 

Page 7

 
 
1;第一萬八千九百八十七號;中華民國十五年 西曆一千九百二十六年一月七號
星期四 * *   
 
 

Page 8

 
 
1;第一萬八千九百八十七號;中華民國十五年 西曆一千九百二十六年一月七號
星期四 * *   
 
 

Page 9

 
 
1;第一萬八千九百八十七號;中華民國十五年 西曆一千九百二十六年一月七號
星期四 * *國内要聞二 
[蕪湖快信]  
　　軍界消息皖第五混成旅旅長華䥧章曁團長張某因有通匪行爲被安徽總司令陳調元調蚌一併槍斃並將該旅軍隊解散華係倪嗣冲之外孫陳已有通電發出 
　　皖北渦陽縣知事王體陵昨電報王省長謂豫匪在亳縣被困日久於二十六日夜從西門第五旅之防線突圍衝出是夜大霧故未多追擊帶去男女肉票有五百餘人城内被放火傷亡更多現一旅張團四旅丁團均已各回原防該縣派出之步馬警隊亦已撤回 
　　據安慶來人云王普改委范絡珊爲安慶電報局長兼全省電政監督葉玉森爲省署秘書主任王克家爲電務主任即發表 
　　鄧如琢通電各師旅長鎭守使賀新曆年惟頗多感慨不滿之詞 
　　皖省截留鹽稅陳調元前委李劍南爲榷運局長曾明令專辦此事但皖岸鹽稅三分之二在揚州繳納故每年皖省僅收百萬元之譜除榷運局稽核處等機關經費二十餘萬外解出者僅七十餘萬元而又早經實行鹽稅協助軍餉每月六萬元今已無可截留 
　　鮑實招夫私行墾築埭南圩東湖灘本日王普已派三旅二團二營第七連全連兵士馳往制止又有張某招侉夫五千餘人開墾東南鄉易太湖該處鄉民二百餘人本日直縣署請願汪知事已電王省長請示 
　　蕪湖掣驗局長經皖岸榷運局改委吳學文接充已接事（一月五日） 
[粤省分區勦匪之新方案（銅駝）]  
　　水陸軍雙方並進 
　　廣州通信粤省匪氛年來愈弄愈熾以致行旅皆遭其殃其故則因連年兵燹軍官固無暇關心勦匪且散兵及不法軍官反藉土匪以爲生活是以九十六縣除較交通之商場外無不爲土匪活動之區而粤人之流居香港澳門者亦以避匪爲多也至各屬匪氛又以附近廣州之南海番禺中山順德各縣爲多沿海匪帮不下二十餘堂號輪船亦達十餘艘皆以黑色爲標幟其猖獗情形直可影響廣州巿近因東江軍事已告結束南路軍事亦將告竣此後對於剿匪事項應積極進行庶所以鞏固内部故關於剿匪問題即飭參謀團擬定具體方案並不以南番中順各屬爲特别注意實全省各屬同時併舉至方案内容如剿匪區域之劃分各剿匪區兵力之支配剿匪計畫之進行均經參謀團主任羅加覺夫爲精細之審定該方案昨已由軍事委員會通過定今春施行並指定各水陸軍分别擔任協力進行計全粤分爲六區其兵力支配係按照現時駐兵狀况佈置（第一區東江）潮安潮陽澄海揭陽普寗豐順大埔南澳惠來饒平等縣以第一師何應欽第三師譚曙卿獨立師吳鐵城擔任剿辦建國閩軍張貞何成濬卾軍程潛等部則分駐粤閩贛沿邊一帶分任警備以防竄越梅縣五華興寗蕉嶺平遠惠陽海豐陸豐河源博羅龍川連平和平紫金新豐等縣以潮梅軍羅翼羣四團及獨立師馮軼裴三團分任剿辦（第二區廣州）南海番禺順德東莞中山寳安等縣以十五師李羣十四師練炳章等部六團分任剿辦淸遠從化佛岡英德花縣等則以駐防粤路之第三軍朱培德擔任剿辦（第三區西江）高要高明雲浮德慶封川鬱南開建新興開平恩平台山新會等縣以十一師陳濟棠十二師陳可鈺等部六團分任剿辦廣寗四會兩縣則以原駐第二軍獨立營協勦鶴山三水兩縣以第五軍獨立團陸蘭培協勦（第四區南路）陽江陽春羅定等縣以新編南路第二師陳章甫所部勦辦茂名電白信宜吳川化縣廉江徐聞遂溪海康等縣以第十師陳銘樞督同第四軍新編之姚之榮余六吉洪敦耀梁幹昭各團分佈勦辦欽縣合浦防城靈山等縣則擬由李濟琛妥辦（第五區北江）南雄始興仁化樂昌韶城翁源乳源等縣以第二軍第四師譚道源第五師戴岳等部六團分任勦辦以第六師張輝瓚部分駐粤贛湘沿邊一帶以防竄越連山連縣陽山曁粤路沿線以第七師王均第八師朱世貴所部六團分别勦辦（第六區瓊崖）擬俟軍事收朿後始擬議支配大約總以李濟琛擔任至海軍局則已令江大江固龍驤光華湖山靖遠各艦準備會同各軍出發務將各匪勦滅凈盡以期地方艾安矣（一月一日） 
[黨軍克復雷州之前後形勢銅駝]  
　　總指揮部設於安鋪▲攻瓊艦隊候令出發 
　　廣州通信黨軍進攻高雷欽廉瓊崖各屬在一旬以前消息頗爲沉寂其主要原因㈠國民革命第二三兩軍奉令班師返省南征總指揮改由第四軍長李濟琛兼任關於軍事進行自應有所新佈置㈡高欽廉各屬土匪散兵勾結爲後方之患亟應加以剿滅方可下攻雷瓊有此兩因軍事發展比較前時稍爲迂緩但聞黨軍計劃無論如何必先攻克雷州然後以及其次李濟琛自兼任總指揮後曾在兩陽召集軍事會議决定於年内（十四年）攻克雷州是以親赴安鋪指揮前線將士之佈置並設總指揮部於其間一面又電催師長陳濟棠率全部三團趕赴梅菉預定以梅菉爲艦隊攻瓊之根據地李旣抵安鋪始召集攻雷之軍事會議及剿滅散兵土匪辦法首先肅淸土匪散兵繼乃下令攻雷昨已有捷電到省謂已於二十六日將雷城克復鄧本殷殘部向徐聞方面悉數竄去李更令所部不准停留跟蹤追擊並限於二十九日以前到達聞以期將高雷兩屬完全肅淸至李氏對於高雷欽廉四屬善後事宜亦即决定民政統歸南路行政委員甘乃光負責辦理軍事則分設兩督辦擬以陳銘樞爲欽廉善後督辦陳濟棠爲高雷善後督辦其所以如是預定者以陳銘樞與黎人接戰現由遂溪渡往欽廉陳濟棠則率師到梅菉可以坐鎭高雷也至於攻瓊計畫早經海軍局局長齊米諾夫及參軍斯特巴那夫二氏决定組織南征艦隊以中山廣金廣北平南廣貞五艦任之以戰鬭力最强之中山艦爲中堅各艦槍砲機件亦已從新裝完善各艦現集中珠江河面候令先赴陽江閘坡再由陽江轉往徐聞掩護陳濟棠各部渡海查瓊州與徐聞對面僅一衣帶水之隔海水亦淺可用帆船紆迴以渡至瓊州之嘉積地方登陸蓋海水旣淺鄧本殷方面即使有北洋艦亦不能駛至其間是無形中失其監視黨軍渡海之効力昔年龍濟光之失瓊亦被沈鴻英黄明堂由徐聞渡海之故現聞鄧本殷已令廣玉及北洋艦在北海河面嚴爲警戒以期倖存云（十二月三十一日） 
[杭州快信]  
　　旱烟鑤司罷工要求加薪烟店東僅允每日每工加洋四分鑤工已由一角四分讓至八分店東不允工頭羅寳章業被警廳拘押各鑤工俱甯波人進退維谷已紛紛返甯總商會定七日下午邀集雙方勸導復工 
　　自西湖新巿塲達豐樂橋直街繞石牌樓穿城站之馬路業於夏間開築因中有橋樑三座工程浩大上月始完竣現工程局已飭工頭限於陰曆年内全路築成 
　　本届省議會常會瞬屆滿期（本月十五日）延會與否尚未提議惟聞遠道議員因陰曆年關將到多數不主張延會 
　　温屬盜匪横行延及處境刦案迭出現處屬紳民李省三等電省請求迅令温處兩屬各縣會緝盜匪以安閭閻昨奉照准　 
　　第五軍長周鳳岐昨令所屬三師各旅團營以前方戰事已告結束所有各機關例行文件均照未開戰時辦理 
　　滬商稽慕陶等擬在德清新巿鎭組織改良繅絲廠業於梅沙灘地方建築廠屋明春開幕已分呈縣署曁財政實業兩廳備案 
[南京快信]  
　　此間盛傳金陸道尹徐鼎康將調任揚由關監督因現任監督徐維新在沐陽縣知事任内交代不清擢升要職頗滋物議之故 
　　聯軍憲兵營前在下關拿獲販運烟土犯王棟之胡進士莊炳洪金鴻德高學俊凌家福等六名烟土八千一百八十四兩經聯軍總司令部軍法處訊明係王棟之包運昨已奉令以軍法懲治押赴小營操場槍决胡等五人均判處徒刑 
　　省警廳續獲搶刦下關萬茂店之盜犯劉殿臣蔡吉甫二名解由聯軍總司令部軍法處審訊明確昨已將該兩犯押赴雨花臺行刑場執行槍决 
　　姜東稅務所長徐鍾令辭職財廳委王砥績接充該廳又委魏蘭充丹陽鐵路貨稅分局長何家駿充無錫鐵路貨稅分局長 
　　滬甯杭鐵路貨稅局總辦王典章來甯謁孫陳陳述視察沿路各局稅收情形及整頓辦法 
　　調查海屬兵災委員馬錫彤昨已回省繕具災區報告書呈由省署轉送馮紳夢華察酌振濟 
　　江蘇全省清鄉總辦沈同午以各方薦人過多無法位置用公函聘爲顧問諮議者數十人約十分之二酌給夫馬其餘均爲無給職 
地方通信 
[崑山]  
　　參事會定期開會聞本邑縣參事會因縣議會交到議案多件定於本月十一日開臨時會議聞已分函召集各會員矣 
[無錫]  
　　縣公署公團會議紀無錫縣知事楊千里奉省令預微十五年忙漕各方均表示反對而省署前次派解之六萬元期限將屆未能籌集加以新舊縣債亦屬不易支配特召集各公團領袖共同磋商到浦容潛·王克循·錢孫卿·高映川·陸閣臣·顧彬生·秦執中·辛寄忱·陳湛如·楊幹卿·等十一人楊知事主席先經主席說明開會意旨復經列席諸人將各問題共同討論兹特分録如下（一）預徵忙漕問題陳湛如以民力凋疲恐難勝任况韓省長任内曾於十三年冬間預借忙漕各五角迄未扣還主張預借冬漕一元扣去前年預借實徵五角浦容潛以錫地迭遭兵災又值旱荒秋收歉薄上年冬漕僅徵起七成本年較之往年須減八折若再預借恐糧户觀望反爾影響冬漕言下復將武進各公團來函表示反對之文件及電省拒借之原文傳示列席諸人議决仿武進辦法一致電省反對預借至不得已時再照陳湛如主張辦理（一）新舊縣債償還額數經主席說明未還之欵計林任經借尚有十數萬元本任經借五萬餘元總共尚有十八萬餘元本年冬漕開徵至陰曆年底爲止約可徵起十一萬餘元除去息借冬漕以印收作抵約四萬餘元不能作現外實徵祗七萬餘元悉數還債約佔五成左右議决照辦（一）籌借省方派解現欵問題主席報告財廳召集各縣會議時無錫派解六萬元限定陽曆十二月解二萬元一月份解二萬元嗣因籌措非易業經呈准財廳將派解之欵一併在一月内解省現在限期已屆而欵僅有徵起之下忙及雜稅等凑足二萬元尚少二萬元全無着落請設法籌借討論無結果（一）民食問題主席說　米價奇昂影響民生應設法補　討論之下約有下列數點歸求（一）米貴並非盡屬出口（一）蘇米出運限制在煤炭港打包致外省客商之辦米者紛集南京本邑米巿遂受絶大影響議决應設法打破在煤炭港打包成例先使浙米聚錫又以通湖支路正備建築錫湖輪船航線力謀擴充蘇浙交通日益便利應協同米董積極進行恢復米巿議畢散會 
　　露華弄將實行拆屋築路西門至北門之環城馬路建築問題醖釀已久除由無錫巿董事會派工程員孫荷生督飭工匠將北城門口路線劃定開始建築後而露華弄内一帶之居户應行拆讓之屋昨經該圖圖董王頌芬向各居户勸告亦均樂爲拆讓兹由巿董會定期本月八日動工先由吉祥橋塊周子培吳少之邵樹銘船業公所四家拆起再逐段建築大約陰曆年内全路可以竣工新正實行通車從此西北交通益形便利矣 
　　通湖支路之積極進行通湖支路路線問題自經路局委派測量員馮禮奇等來錫重行測量以後已將新測之甲乙兩線繪成草圖呈報沈局長核奪等情已誌本報兹悉路局洋總管西人韋燕定於今日（七日）來錫將路線復勘以便决定無錫巿總董錢孫卿君已委定工程員孫荷生屆時陪伴韋君同往復勘 
　　縣警察所長控案續聞無錫縣警察所所長宋鎭濤自迭被人民在省署·警務處·及聯軍總司令部控告經省令警務處委派視察員袁筱軒來錫密查向各公團領袖接洽一時紳士中遂分擁宋倒宋兩派各自進行惟擁宋派之勢力雄厚與省方均有聯絡已暗中爲之設法疏通文電往還頗爲忙碌倒宋一派以勢力不敵業已揠旗息鼓省委已於前日返省復命宋於省委到後亦即赴甯分謁聯軍總司令·陳省長·政務廳長·警務處長等備述被控原因及軍事時之功績均蒙慰留故宋已於昨日返錫隨即到所照常辦公 
[江陰]  
　　定期實行預借漕銀江陰知事王家錦自接孫總司令陳省長通令預借十五年忙漕分漕米每石一元五角上忙銀每兩五角以度難關曾於二日召集省議員吳廷良巿總董章崇治等到署會議之下先行電詢七縣財政會議辦事處如何辦理三日接得復電尚未取决縣署因連接省電預借一層期在必行業定十一日實行隨本年冬漕帶收所有已完代單亦照額追借並出示布告周知矣 
　　定期議浚運河運河年久未浚交通水利影響匪淺水利會長吳廷良工程局主任孫璋於籌欵一層已有辦法現定十二日斷壩并函致沿運河各鄉董員於七日上城在縣署會議進行工程事宜 
[鎭江]  
　　粥廠定期放粥誌聞鎭江粥廠籌備主任陸小波現因時屆嚴冬亟須開廠放粥故特積極進行昨並在廠召集會議决定於陰曆十二月初一日起開放仍推楊懿甫爲經理羅叔宜爲帮辦戴端甫爲文牘吕錦泉爲會計另選用員司五十人分任監煮·監淘·監水等職一面分函軍警政各機關給示保護以維秩序惟經費一層開辦一月　洋四萬餘元現祗有基本金之利息九千餘元及上海滙來之五千元故不敷甚鉅嶁不知如何勸募也 
　　商會挽留胡副會長鎭江商會前日選舉會長陸錫庚當選正會長胡容當選副會長各節已誌本報兹悉胡副會長因恐辦事窒礙已致函商會辭職該會各會董昨特開會討論辦法决推許少雲·李松燾·膫儒清·蔡寅谷·錢雨人五君親往　勸不知胡君能否打銷辭意 
[揚州]  
　　實行預借冬漕孫總司令·陳省長·通電所屬六十縣預借丙寅年上忙每兩五角漕糧每石一元五角以濟省需一案江都趙知事接奉前電已於三日始實行帶徵預借冬漕以現時年歲計除剔二分四釐五災歉外預借之數可得六萬有奇 
　　恢復甯揚小輪往來揚州南京之短班小輪前受軍事影響停班於今匝月迄未開駛兹以被徵調軍用之船已經放還爰於前日（四日）照曩例時刻開行以維營業藉利交通 
　　暫緩出賣城基舊城大東門頭道越城已經拆賣兹公民余綏伯等擬私買北首基地請由敎育俞局長呈請縣署察核趙知事以現正整理巿政需地應用批示暫從緩賣 
　　副官長之升調皖省友人消息聯軍第八軍副官長段小晋刻經陳調元司令委充第四師師部副官長段係段少滄之文孫 
　　更委掣騐委員兩淮丁運使現將駐湘輪運掣騐委員許　停職另候委用遺缺委柯榕前往繼任 
[南通]  
　　參事會開會紀南通參事會於四日開會到者有程后姚曹勛閣范彦殊王辛伯蔣韻芳曹繼周等盧知事主席提議案件（一）縣署函送縣議事會請代議整頓紗釐收入案（二）縣署函轉縣議會議决田房典價取贖折合銀元案全卷請核議見復由（三）縣署函轉縣議會議决籌設實業局案請核議見復由（四）縣署函轉縣議會議决加徵灶田契稅特稅案請核議見復由（五）縣署函轉縣議會議决規復典業各項捐欵照舊徵納案請核議見復由（六）縣署函轉縣議會議决存放莊典公欵規定洋價案請核議見復由（以上均第一讀會）聞五日開審查會六日接開大會尚有議案多件亟待討論云 
　　大慶輪火未成災大達公司大慶輪五日上水班由滬開往揚州行至白茆沙地方貨艙内有一勞工搭客因吸旱烟遺火棉被中致延及貨箱是時黑烟上騰幸經船主張樹聲得悉立飭員役竭力灌救遂得熄滅聞該輪損失極微惟搭客已飽受虚驚矣 
[六合]  
　　商團正式成立紀昨日（四日）下午二時原有商團二十四名已從警察所移入商會開成立會計到董知事正副幹事王展爲張顧言童國儒警備隊長陳拯之敎練王金庚商會長王覲周李浦均公斷處長朱貫三各業董事及來賓等四十餘人行開會禮畢首由董知事訓詞次陳拯之張顧言相繼演說末即共攝一影以爲紀念至團丁所駐地點即在會内新添團丁一俟餉械有着開始招募團員另行徵集 
[清江]  
　　九軍剿滅殷匪泗陽十里舖地方日昨由安徽盱眙縣境竄到股匪數百盤踞騷擾民不堪命知事王聿望因警備單薄報請駐防第九軍派隊數連協往搜剿九軍佯爲拒絶匪等信以爲眞未稍歛迹乃夜該軍突派大隊密佈十里舖四周下令攻剿匪等猛力衝鋒向西逃去當時抄出財神七十餘首級一筐銀洋數千元並奪獲盒砲二十七支擒獲匪徒數十名地方稱快 
　　縣委詣騐慘殺命案泗陽里仁集鋼鐵匠人高鳳隆等五人應盱眙張家灣練董張毓齋之招前往修理壞槍並託代購土槍三十九枝高等帶同槍枝路過淮陰老子山　家窪被當地紳董許實秋等喝令聯莊會丁將五人殺害斃命割去首級示衆所有槍枝完全截下頃高之家族得悉前情狀請縣署伸寃顧知事飭派警備隊長王文齋詣騐核辦又淮陰張家圩某甲恨其婦與某乙有染頃將婦與某乙一併殺斃棄家而逃顧知事飭警備沈管帶前往相騐 
[嘉興]  
　　米盤鬆動原因嘉興秋收歉薄加之躉户圍積客米到頭不多致米價逐步增漲刻下西貢·鮮　米石絡續到埠即鄰省亦有大宗米石運到故邇來米盤已稍見鬆動最近調查糙尖看好九元七八角較之旬日前已跌去六角餘現據該業中人預測來春如客米絡繹到埠則米價必將大跌因此間各大米棧都躉貨數萬石冀於來春居奇耳 
[湖州]  
　　救濟婦孺會成立去秋軍興曾有臨時救濟婦孺會之組設事竣以後該會擬將餘欵退還捐户而各界人土僉以欵旣有餘不若改爲永久機關當經數度商榷咸表贊同並由錢業願以會館租賃爰即着手進行現已籌備就緒於三日開成立大會縣知事李樹慈審檢兩廳長警察所長曁邑紳俞恒農等均各蒞會首由會長趙湘泉致開會詞並報告經過概况繼由李知事紅十字會等次第致頌詞最後由會長致答詞乃散會 
[平湖]  
　　浙軍調駐乍浦浙軍第一師一團一營向駐杭州現奉陳師長令調駐乍浦昨日該營一部曁第一連官兵約一百九十餘人過平赴乍 
　　匪犯執行槍决平湖衙前人夏蘭仙迭有不法行爲近復冒警封船索詐並强姦販珠寳船内十八歲女子曁糾黨持械行刦等不法情事經探報告平乍司令部當飭内河水警會同司令部士兵前往衙前查拿夏蘭仙復放槍拒捕經軍警奮勇始將夏蘭仙及同黨王蘭玉·周阿大等擒獲及槍械匪船等解送司令部研訉明確並經被害人張文華周祥生證實除王蘭玉周阿大二名情輕另判外夏蘭仙依盜匪法第四條第一項判處死刑於五日下午二時半在南門外刑塲槍决以申法紀 
[紹興]  
　　分庭函請通緝傷害犯紹興地方分庭昨函紹興警察局略　准同級檢察廳起訴　光妙陶金年朱正賢三傷害犯證據確　　拘無獲請飭屬通緝等情聞陶光妙陶金年係陶家弄人朱正賢係桐塢人賣拆衣爲業薛局長已飭屬嚴緝矣 
　　廳准展期催查　賦紹興縣姜知事昨奉財政廳長訓令云查修正查催民欠舊賦辦法第七條内載委員查催到差滿六個月後由廳考核分數呈請奬懲兹據該縣查催期間行將届滿惟委員到差旣有遲早不同且舊曆年關新舊糧賦均值旺徵中途截止於核結徵數計算考成不無關係本廳長爲體卹僚屬實事求是起見特予呈明酌量展限至陽曆十五年二月十五日止爲截數之期該知事及該委員務趁展限期内殫力查催積極進行屆時考核成績視辦事之優劣定充分之奬懲功令所在幸毌自誤 
 
 

Page 10

 
 
1;第一萬八千九百八十七號;中華民國十五年 西曆一千九百二十六年一月七號
星期四 * *敎育消息 
[專電]  
　　廣州敎育界發起全國國語運動大會廣東籌備會借桂香廟爲會址分七部辦事不日勸捐並發售紀念章（四日下午十鐘） 
　　長沙學界議决反對覆試案並舉行推翻敎會學校運動及農工運動等學潮殆將繼現（五日下午十二鐘） 
要聞 
[全國國語運動開幕後昨訊]  
　　全國國語運動已於本月一日開幕定於月杪告終兹將昨日所得消息録下 
　　上寶全國國語運動大會上寶籌備會規定一月八日在閔行舉行國語運動會現該鎭業已聯合本地五個學校凖於八日下午一時半起在强敏學校大操塲開會並舉行游行會籌備會宣傳股幹事社若虚關芳洲將赴開會演講又八九兩日第三次國語展覽會在天后宮橋縣立第三高等小學校内舉行參觀券可向該校索取又上海九畝地萬竹學校從事國語運動各科擔任敎員分頭籌備聞該校國語成績已有五種送至大會㈠國音字母書法共五幅四幅爲兒童作品由淺入深各級咸備一幅爲敎師作品筆飛墨舞頗美觀㈡應用文亦五幅請柬便條書信契約等色色俱備足以證明國語文可替代文言文之全部㈢圖畫共八幅每幅以一字母作標題頗新穎㈣手工共兩框一框爲組紙係一段拚音文字頗特别㈤拚音文讀物共二種六本係該校自編石印可稱文字革命之先鋒並聞游藝方面已决定表演者有話劇換張嘴巴及國語使者愛國小曲續命湯國音淸唱十年期望雙簧雅片之害等兹覓得國音淸唱十年期望原稿如下我中國人民多語言龐雜束與西南和北各有土話聽不懂說不來好比啞巴將好言當要意相爭相駡自家人竟成那累世寃家到如今才明白病在嘴巴除病根貴實行方法如下快提倡國語文代替說話快提倡國語話改正嘴巴倘能够竭全力效果自大我小子今日裏說句眞話儘十年期中國稱雄天下 
　　福淸福建福淸黄培馨等發起全國國語運動大會福淸籌備會業經正式成立並向總籌備處購取橡皮圖章以及傳單等件積極運動 
　　蕭縣全國國語運動大會蕭縣籌備會早經成立總籌備處寄去橡皮會章一枚信封信箋各一千傳單會刋等現聞該會彭林仙已發出通函邀集各幹事商議進行辦法 
[皖垣各學校寒假之參差]  
　　有因經費關係提前者 
　　皖垣省立各學校現均紛紛預備放假惟今年自秋季開學後即受戰事之影響各校經費均極　困難是以各校有因經費關係者不得已提前放假藉資挹注兹將皖垣各校本學期放假情形分别誌之於後（一）法政專門學校校長光昇辦學頗有聲譽接長該校以來銳意整頓惟該校積習太深大有積重難返之勢本學期放假光擬舉行假期考試竟有學生提出反對謂該校向無此項考試不能開此惡例學監張某辦事極爲認眞前日因飯廳問題幾起風潮憤而辭職出校有謂張學監因主張考試甚力所以招怨藉飯廳問題擠之出校有此一舉敎員諸人大都抱敷衍主義更無人提議及此該校現雖未正式放假外縣遠道學生已有人請假回籍矣（二）第一中學校該校係分高初兩級高級班定於陰曆臘月初十日放假初級班定於陰曆臘月初四日放假現均在分門考試校長王撫五鑒於皖省中等學校畢業學生升入國立公立各大學不易考取功課異常認眞未考試完畢以前不准提前請假回籍對於高級班尤爲認眞預備索取各國立大學簡章課本明年春季開學後選擇敎材須與各大學課程銜接并以高級班文科太繁理科太難明年將實行學分制云（三）第一師範學校該校因經費困難頗有不能支持之勢幸得校長程演生設法維持各科敎員尚能照常上課現已舉行寒假考試定期於陰曆臘月初三日正式放假云（四）第一農業學校前當鄧如琢由蚌返斾皖垣大軍雲集風聲鶴唳頗有發生戰事之虞該校校址在東門外五里廟地方四週布滿軍隊該校學生見此情形已無心上課校長吳復振遂趁此放假令學生回家是以該校并未舉行考試已實行放假矣（五）第一甲種工業學校該校年來辦理亦尚認眞今年因經費問題感受困難陽曆年假後學生即未上課外縣學生業已紛紛回籍假期考試亦未舉行現已無形放假矣（六）第一女子師範及女子職業兩校校長均辦理有年現均定於陰曆臘月初十日放假皆在舉行假期考試（七）三模範小學向例假期較各中等學校稍遲今年放假雖尚未定據說總在陰曆臘月中旬（吉兮元月五日） 
[滇省東陸大學舉行三屆畢業禮]  
　　董校長報告狀况唐省長對學生希望 
　　雲南東陸大學日前舉行第三屆畢業典禮各界蒞該校者甚衆首由董校長報告本年經過情形略謂本大學成立已歷三載今將本年進行概况分三項言之（一）學生本校招考學生係取嚴格制度故收生較少如初次招生投考者三四百人而取録者只二十人二次招生只三十人三次只二十四人至畢業制度凡不通過一科之學生不許畢業凡學問優良而品行不端者亦不許畢業每屆畢業之時須經全校評議會開會討論評定每畢業生之品學後始許畢業以道德學問爲宗旨俾克有成（二）本校本年之設備本年建築實習工廠二所現已完備惟購置機械需欵甚鉅前曾托某美國人代　現正積極進行至圖書館尤特别注意現已購置一萬五千餘元之書籍擬再添製體育一端已設置巽 
球塲四個此外如敎務方面則新添敎授五人有係美國哈佛大學畢業者有係日本京都帝國大學畢業者有係約翰大學畢業者所得學位或係博士或係學士學位擬俟明春再添聘數人（三）經費本校經費純係公開每月用欵約計三四千元雜費等項約計八九百元約共五千元左右以之與普通中學之經費相較幾成平衡數目至各敎授之薪金有係盡義務者有係略取束修者較之各大學之經費誠不可以道里計此本大學經過之情形也次請創辦人唐省長訓辭略謂余所言者分爲三項（一）愛國學生覩國家之危亡羣起運動以期喚醒國民似亦不無正當之理由然考之實際則有斟酌之餘地人所同具豈眞學生知愛國而當局者獨不然因學生當求學時代當努力求學謀所以救國之能力斯爲正當（二）願諸君切勿鄙棄吾國舊有之美德而爲一切乖異之行（三）德智體三育躬行實淺者較少當奮勉預備然後出而應世云云末由周前運使鍾嶽唐總監繼虞講演畢始散 
[浙江公立法專校長將更動]  
　　浙江公立汉政專門學校發生驅長風潮迄今未已愈閙愈烈兹悉全體學生特於昨日推定代表黄文容張仲文兩人前往敎廳謁見計敎廳長請示辦法當時未經接見兩代表遂又前往省署謁見夏省長由第三科馮科長代見結果允將來意轉達省長於三五日内當有切實解决辦法又據敎育界方面傳出消息謂法專校長有鄭際平（台州人）繼任說 
[蘇省十中發生驅長風潮]  
　　十四日徐州快信江蘇省立第十中學校自張　雯接任校長二年有餘經費積欠至十個月之多東挪西借羅掘殆窮曾添置圖書儀器至三千餘元浙奉戰起該校駐紮軍隊因是停課散學現時駐軍尚未撤退張校長即訂暫時開學辦法六條召集上課業已一週不意該校舊制四年級兩級學生對於暫行辦法深致不滿又少數學生對於前學期議决留校察看之處分表示不服鼓動風潮乃於一月二日下午擅自召集開會脅迫罷課推翻校長電控省廳三日發佈宣言詳述校長不學無識任用私人推舉代表趙階芳等往甯請願圍困會計處强攫現洋數十元並竇聯　存洋十元亦被取去以爲往甯費用一面把守校門不許出入該校已陷於紛亂狀態張校長以旣無法行使職權當將該校發生風潮情形電陳省廳請示辦法屬稿時又聞該校新制高初中各級學生有主張維持學校反對推翻校長並發宣言在校上課該校職敎員對於新制學生仍照常上課惟舊四兩級依然罷課云 
[東大昨日停課紀念學校被難]  
　　東南大學全體學生所組織之學校維持會以昨日（六日）爲前敎次馬叙倫代理部務期内免郭秉文職之一週年請得學校當局同意連同附中小學全體停課一天下午三時在該校體育館開會追念一年來學校被難經過並以前學校成立之歷史云 
[臨安敎育會選舉職員]  
　　浙江臨安縣敎育會於十二月三十一日開選舉大會到會者七十一人用連記名票依法投票毛文彬（現任縣議會議員）得六十一票當選爲正會長吳士杰得五十九票當選爲副會長其餘如蘇文駱·于棠·金其相·金維良·胡國驊·楊枝·張彤·姚祖顯八人當選爲評議員 
[蘇省師範前期生在甯會議]  
　　江蘇省立各師範學校前期學生以省署忽頒繳納半繕之令特組織全省師範前期學生聯合會於南京通函各校推派代表赴會集議對付方法本埠第二師範學校亦推前期二年級生二人爲代表於五日赴甯 
本埠 
[理科實騐競賽會實騐生到會須知]  
　　江蘇省理科研究會定於本月十·十一·兩日在松江舉行第四屆實騐競賽會其籌備情形已疊誌本報兹悉各校報名與賽者甚形踴躍本埠世界書局等亦預備奬品以資鼓勵兹録該會發出之實騐生到會須知如下（一）各校實騐生至遲於開會日上午十時到會至本會辦事處（松江普照寺南縣立圖書館内）簽名其先一日到者亦須隨到隨報以便有所接洽（二）本會借松江圖定書館及體育塲爲實騐生宿所各生如携帶舖程可寄宿該處如無舖程可寄宿旅館（松江西門外有旅館二所）或他處各隨其便開會日午膳由會供給餘自處理（三）各校所帶試騐器具到會後請到本會辦事處登册或寄存會中或自行安置聽便（實騐電鍍時需用乾電池及電鍍器具請各備就）（四）實騐時間準在下午一時開始實騐器具及藥品望各實騐生早爲預備妥貼以免臨時缺少（五）臨時實騐範圍爲「助燃與不助燃的實騐」該項實騐器具爲「（一）曲頸甑架（二）鐵絲網（三）集氣筒四個（四）毛玻璃片四塊（五）水槽（六）燃燒匙及燭插各一支（七）酒精燈（八）蒸發皿及角匙」如各校有者請携帶來會萬一缺少由會設法借給其燒瓶及實騐藥品由會發給（六）競賽會通則另則及會塲布告等望留意察閱如有疑意請在開會日前到辦事處詢問明白毌稍含糊至爲企盼 
[上寳平敎會同樂會更改會場]  
　　十日下午二時在西門蓬萊路西城小學 
　　上寳平民敎育促進會定於本月十日下午二時在青年會開平校學生新年同樂會兹因該會會塲早已有人借定已改在西門蓬萊路西成女學舉行發出通告如下敬啟者一月十日下午二時本會開上寳平校學生新年同樂會原定地點在青年會兹以該會會塲已有人租定故改在西門蓬萊路西城小學舉行特此再行奉告附陳平校校歌一紙請授學生以便開會時同唱順頌公安 
[省敎育會明日開幹事會]  
　　江蘇省敎育會幹事員常會前兩屆因值新年休會本期起照常開會昨已通告各幹事員云敬啟者本月八日星期五下午五時本會開幹事員常會屆時務祈早臨爲盼專頒台安 
[職敎社定期開議事員校董聯席會]  
中華職業敎育社昨致議事員經濟校董函云敬啟者本社議事員會議事細則第二條議事員以一·四·七·十·月第二星期爲常會期兹定於本月十日（星期二）上午十二時半假座福州路一枝香開第五十九次議事員常會並與經濟校董聯席會議議題録後屆時務希撥冗蒞臨爲荷專此敬頌歲禧（一）提出中華職業學校十五年二月至七月經費預算（二）提議繼續籌集中華職業學校經費辦法（三）提議修改社章（四）提議改選議事員辦法（五）補推中華職業學校經濟校董（六）報告社務校務近况 
[童軍聯合會派員考察情形]  
　　江蘇童子軍聯合會常任考騐員章君疇於本月二日晚赴南通考察三日星期未赴各團四日上午進謁張季直下午赴各團考察晚應各團之約開會講演五日前往如臯考案大約須九日左右回蘇 
[寳山縣敎育局董事會開會預誌]  
　　寳山縣敎育局董事會昨致各董事函云逕啟者兹訂本月十日（星期日）上午十時在閘北新疆路天鑫里三七號開本會第十九屆常會審查報告十三年度敎育費决算及討論各項進行要案屆時務祈撥冗蒞臨爲荷 
[中華籃球會今晚有三組比賽]  
　　三育與南洋當有劇戰 
　　上海中華築球聯合會今晚有三組比賽均在法租界天文台路籃球房舉行其正式秩序表如下 
　　與賽隊名比賽時間裁判員 
樂　與曁南（友誼）五時至六時吳邦偉 
大夏與南方六時至七時蔣湘青 
流星與全黑七時至八時張國勳 
三育與南洋八時至九時徐振東 
　　光華大學提議反對約翰回校學生代表樂羣加入比賽一案因各隊投票信尚未完全寄到不能解决故今晚應有之樂羣與光華比賽事實上不得不展期舉行以免糾葛但樂羣與曁南二隊雙方爲練習起見於五至六時舉行友誼比賽第一組之正式比賽將於六時開始與賽者爲大夏與南方大學第二組爲流星與光華今晚流星隊將以齊整之陣線與强盛之全黑隊一較手法最後一組爲素負盛名之三育與南洋比賽雙方戰鬥力均極堅厚必有一番猛烈之競爭 
[附各隊成績表]  
　　本屆參加籃球比賽者計十有四隊爲縮短時季起見用抽籤法分兩組比賽（非按程度分組）計分採百分法（以一千分爲單位）自去年十二月十日開始比賽以來已將一月兹將各隊成績列表於后 
　　第一組第二組 
隊名勝數負數分數隊名勝數負數分數 
復旦三○一·○○○持志三○·一○○ 
樂羣二○一·○○○全藍二一·六六六 
全黑二一·六六六南洋二一·六六六 
光華二二·五○○三育一一·五○○ 
流星一一·五○○曁南二二·五○○ 
大夏○三·○○○甲子一二·二五○ 
南方○三·○○○中公○三·○○○ 
[復旦與南洋本星期六比賽足球]  
　　南洋大學與復旦大學之足球隊在八大學中素稱健者本年以八大學内部發生問題該二隊未能交綏近聞復旦隊迭次要求擬於本星期六比賽 
[曁南校董會將開會議]  
　　國立曁南學校因時局關係金法郎欵一萬元未能即發昨日上午袁黄兩校董及姜校長討論救濟方法定於本月十六日下午開校董會討論解决辦法 
[兩江女體師學生欠費被拘警署]  
　　方斜路兩江女子體育師範學校有湘籍學生孫克寰年約十五六齡家道貧寒於今夏請南方大學秘書長曾貫吾向該校校長陸禮華擔保借費三十五元入校肄業因該生貧窮除借項而外祗繳一十五元陽曆年終值該校散放寒假之期孫克寰先行返至姐丈向愷然家居住行李等由同學湯鳴球帶出前日午後四時孫偕其母及湯赴校報告欠錢之原因要求展期歸還不知何故與陸校長發生口角陸夫吳天倪發言如不交錢即送交警察究辦孫等不服吳遂呼西二區警察到校會將孫湯兩生帶署警察不肯而去於是由吵閙而呌駡至八時許吳又呼警察到校飭其速將孫湯二生及孫之母親一同拘入警署警遂將兩生帶入西二區警署拘押至十時向愷然聞信到署願具保請釋陸校長不許延至夜十二時半由向之親戚嵇翥青到署詢問一切經過情形勸其和平息爭陸氏則謂非將錢交出不可延至一時餘署長自外返署將陸及學生家長等四人帶至審訉處訉問延至三時餘請嵇翥青入處問話陸校長謂此事如嵇先生能擔保鄙人自願了事嵇謂曾貫吾擔保之三十五元自有曾氏負責陸謂曾氏遠在河南此欵非由孫姓另覓保人不可嵇謂曾氏雖在河南其是否繼續負責不得而知應由貴校函問曾氏以後再作議論至除去三十五元之外應由鄙人負責即刻交還署長反復推問東扯西拉至昨日上午四時半始由嵇氏帶同陸禮華孫克寰母女湯鳴球等出署當交洋二十三元於陸氏收執由陸給予第五十六號收據一紙共銀二十二元四角八分找嵇洋五角二分昨日午後有孫湯兩生之戚屬張冥飛及上海各界婦女聯合會委員諸有倫等擬提出正式質問書云（中國新聞社） 
[持志大學之演講與球賽]  
　　持志大學昨日下午請該校國學系主任葉楚傖君演講略謂革命工作至爲重大目下青年學生所組織之孫文主義學會尤應力負責任且應注意此一學字又前日下午二時該校大學部英四與中學部高三作錦標比賽公請歐陽旭輝爲公證人倪潤之黄清廉爲巡邊員結果爲三與一之比三年級獲錦標得勝隊隊員爲環步雲·衛倪璣·羅康·周肇文（隊長）·唐翊亭·王准·鄔德堃·林錦輝·趙毅·王傅良·奚鏡澄·刑錫良·於丹忱 
 
 

Page 11

 
 
1;第一萬八千九百八十七號;中華民國十五年 西曆一千九百二十六年一月七號
星期四 * *自由談 
[雪窗零話] [  仲珂]  
　　吾輩無浮世之耆好·所志者文字而已·胡稚威之言是也·其言曰·人無論富貴功名·離文章·則其人皆死· 
　　語音有歷千百年不改者·粤人呼李如來·猶宋人之呼厲爲賴也·耳談云·宋嘉定中有厲布衣者·自江右來廣·精地理之學·名傾一時·廣人口音稱賴布衣云· 
三言兩語[  鵑]  
　　失敗了下野没有法子勝利了下野倒是創例這又是馬二將軍的新發明啊馬二戰勝直李之後大有可爲却偏偏下野而去大約耶蘇聖誕日受了耶蘇的點化麽他這回下野要是出於誠意並不像上回的假下野那麽眞可望放下屠刀立地成·····不不不他是耶蘇敎徒不願意做佛的還是說立地成耶穌罷 
[徐又錚之曲興] [  千萬里外村人]  
　　社友徐君又錚猝遭非命政治功罪非村人所敢道而逸興雋才亦有足多者村人以曲交君追憶曲聞數則如左 
又錚度曲一闋不饜終齣始已一齣不饜必盡數齣雖盡數齣而興益濃氣益盛生旦凈丑無所不能高若抗抑若墜響若墜響若洪鐘細如游絲雄勁沉着搖曳有致惜乎口腔嘴勁出字收韻未臻乎至善也前祗度清曲而已表歲隸藉賡春上台對唱乃始道白然聆其道白之戲遠不逮淸唱之博而且醇也 
　　又錚每遇曲會必報効一二齣不已繼以狂飮　戰堪操必勝之券然以不善杯中物故易致酩酊一夕狂飮至午夜後二三時始盡歡自謂平生宴叙無此暢樂某公以摩托車載之歸翌晨聞車廂中腥羶氤氲乃又錚隔宿餘糧也次夕蹌跟奔來謝罪復歌醉皂一闋云 
　　同社有致遠之集每週一四必叙亦曰一四會又錚韜晦滬隅時復蒞會笑語謔浪不修邊幅儼然忘形口微病吃亦復滔滔不休有時懸河未歇而指下三寸管已盤曲晝成新詞一首矣同志咸驚其敏捷云一夕客有善鼓大套琵琶者卒十面一闋而座中不見又錚主人以電話趣之來時方盛暑疾雨俄而昂然直立則淋漓滿身喘息猶未定也主人急爲之易衣又錚泰然聆客之十面埋伏歌已之大江東去猶且更深而始返也 
又錚所蓄家丁盡北方産無不能歌者客至召令雁行侍立更番引吭笛工和之而已爲之殿最叩之則曰吾進一僕必敎之吳謳一月不能縱忠於厥職亦遣之去曰是不堪造就也媪婢亦以是遇之不稍假借故入又錚之門　覺曲氣冲天云 
　　又錚書學章草纖細不如其人人有以箑頭索書者無不立應故一交夏令曲叙之時衆賓所持扇無論大小團摺皆又錚書蓋又錚爲曲友書扇頭尤爲如響斯應也輓近流行大扇而又錚益苦蓋又錚所作雖非繩頭而大不過米粒纖細秀麗如出弱女子手字小扇大行數增多不益苦歟（却酬） 
[餐樓廡漫筆] [  蕙風]  
　　集名詠作游戲文章亦儘有巧意工勝者宋人之藥名詩傳詠久遍無論矣夜靜閱沈南渟黑蝶齋詞菩薩鬟集調名咏梅春風嬝娜春光好南浦尋芳草疏影一痕沙行香滿路花笛家曲玉管側犯清商怨飛雪滿羣山箇儂愁倚闌原名除行香子減一子字全文絶無襯字自然神會裁雲縫月之妙信手拈來亦詞中之别裁也 
　　又李分虎來邊詞好女兒集侍兒小名掌上團兒懷裏心兒歌一縷蘭聲細配錦兒調瑟金鶯兒囀拍按紅兒風颭蠻兒交帶楚兒　學帥兒立花前當兒行酒喚香兒去折玉蓮兒比勝一分兒此通首用兒韻爲獨木橋體以視前作已不免斧鑿之跡象矣 
蓬軒别記采石山頭李太白墓在焉往來之人題詠殆遍有客書一絶云采石江邊一坯土李白詩名耀千古來的去的寫兩行魯般門前掉大斧詩雖俚實足以針砭惡俗往見名山勝蹟必有蕪詞疥壁絶可笑者安得以此君詩率爲榜之也 
　　湧幢小品王佐字廷輔山西遼州和順縣人父義爲譚城驛丞有中貴駐驛久不肯去人厭苦之佐方幼夜密令人取庭樹巢鴉黑身朱喙而縱之中貴見之驚請館人皆驚以爲不祥遂去逐客之妙莫過於是寄園列爲智術宜矣 
　　祁忠惠夫人商媚生錦囊詩餘傳本不多比惜陰堂彚刋明詞因得足本屬爲校定浣誦一過尤愛其青玉案言别一簾蕭颯梧桐雨秋色與人歸去花底雙尊留薄暮雲深千里雁來寒度客有愁無數片帆明日東臯路送别恨重重烟樹越水吳山知甚處舞移燈影筝調絃柱且盡杯中趣此詞融景入情不黏不脫適得宋人法度 
[北京之空空會宣言] [  蔚文]  
　　北京一部分人士鑒於世變之無休無止近組一空空會徵求會員並推段執政爲贊助人兹覔得該會緣起宣言録之於下不識能邀爭權奪利者之一顧否耶 
　　天道循環生滅有不絶之理世運隆替競爭無長勝之功因果輪迴能作還須能受善惡施報所始即是所終千幹萬枝歸净根於净土窮思極想運心相於心空返本還原始知天能成事揚流簸浪終覺人力無功論及五無誰謂眞空爲有說到無極豈獨色相皆空若夫營逐之輩熙攘之流以天地爲可留以人類爲可欣逞一已之意氣爭頃刻之權衡蝸角是鬥蟻穴是爭一勝一負相禍相尋終於復始果遂成爭嗚呼寂寂江山茫茫宇宙白雲封鎖陰　漫空水蕩青萍逐下流而忘返風飄柳絮隨輕塵以遠颺執柯伐柯能斷無憂之樹知我罪我應歸自然之根爰乃集成會所邀爲淡友發良知之本體葆混沌之天眞不怵不求我行我素與物無患與人無因空今空昨空是空非世有同志盍歸乎來斯文或謂段所親撰但京津各報未見記載似不可信吾人斷章取義一篇中欲黷武者之放下屠刀意在言外是亦鼓鼙聲中之無聊呼籲也 
[影話] [  遠紓庵]  
老友餘卓呆君與汪仲賢君近正從事滑稽影片中國有影戲事業良久攝影公司亦良多獨於滑稽影片則付闕如是誠憾事迺者汪徐二氏經營趣片以補缺點益以二氏平素滑稽經驗付之銀幕則其號召能力當然不小兹所成者「臨時公館愛情之肥料隱 
[挽又錚詞滿江紅] [  嗇翁]  
　　又錚工詞故以詞弔之 
　　策彭蹇城看芒碭山川猶昨數人物蕭曹去後徐郎應覇家世不屠樊噲狗聲名曾雋燕昭馬戰城尚小怯亦何妨能爲下將玉帛觀綦睱聽金鼓横刀咤趁續完騫傳更編遵雅（又錚集名）反命終申知遇感履凶不論恩讐價好男兒爲鬼亦英雄誰堪假 
又聯 
語讖無端聽大江東去歌殘忽焉感流不盡英雄血 
　　邊才正亟歎蒲海西頭事大從何處更得此龍虎人 
[挽又錚將軍] [  孝若]  
　　環瀛海九萬里曾爲先驅蒞我州鄉斗室共商新舊勢 
　　欽國士十餘年昨始相見送君江溪兼旬頓判古今人 
身衣」三片此三片中之情節以臨時公館爲最佳蓋寓交友留心之意含蓄甚深足與羅克之慈母卓别林之從軍夢等同其價值不僅以滑稽勝也且此一片無疵可指尤爲難能愛情之肥料與隱身衣雖無情節可言而玲瓏剔透亦具匠心愛情肥料内當丈夫疑其婦有外遇因令大歸旣而自悟其誤而婦與岳母同返因抱婦示其親愛誤接岳母忽舉目見婦立於對面在此時也當如何羞愧乃汪氏不但不露驚惶之色反向婦作憨笑而後始釋岳母此亦可謂合於情理耶抑趣片當爾爾乎又隱身衣片中當汪氏作酣睡不醒時其妻欲以紙砲驚之即隨手在抽屜中取一高陞而出燃之高陞何物可隨手而得耶夫以汪徐之智尚有此失甚矣演影戲之難也此三片中汪氏皆去主角汪氏演劇素以靜中取巧勝人獨在三影片中頗嫌火氣便失自然顧汪氏風態頗肖羅克苟處處出以自然則冷雋有味不難與羅克卓氏鼎足而三蓋影戲最忌做作也 
[假鈔票案（一）] [  天笑]  
　　吾友楊蔭孫君他是一位經濟學家而又喜歡小說家言去年在北京晨夕過從無話不談偶然講起一件假鈔票案子怎樣的破案是他親手經歷的諸位讀者啊這是一件實事並不是嚮壁虚造的那種理想偵探小說時代是在民國的初年間地點是在北京那個銀行遵着楊君之囑也不必宣布了 
要講到造假鈔票的如何可以亂眞必須先把眞鈔票如何可以不使他亂眞這是一個大關鍵銀行對於發行鈔票一件事自然要何等鄭重從前的票版不免麤製有用石印銅印的到如今不發行鈔票則已如發行鈔票一律已改用鋼印版子的了就是紙張一項也非加以研究不可或用定造的鈔票紙或用人物和行名的水印就太陽光或燈光上一照便可以顯出來總之製造鈔票有幾個主要一紙張精緻二花樣工細三顔色適當例應在印刷廠製版的當兒就要有該銀行派人去監視到了銀地發行的時候也有專員管理大概每家銀行的鈔票都有一個暗記號外人是不知道的或於某字上缺一點或於某字的某一畫上縮短一些或於畫片裏頭花樣上面圖案中間做一個小小暗記總要使自已人一目了然一旦有什麽僞造的鈔票出現很容易覺察像這樣的精密而審慎在銀行發行鈔票的一方面也可以算得善於防微杜漸的了可是造假鈔票的人他旣然要作弊也明白這個道理也常常留意到此除了他們用他的精銳的眼光巧爲摹仿外他們自已還做有暗號認得這是眞票這是假票免得行使出去的鈔票自已又收了回來枉費一場心力便是他們製造假鈔票也很不容易要能在巿面上行使也煞費心機一元的鈔票雖然易於流通但工本不合算一樣的作弊自然要作得大一點兒然而一百元和五下元的一則難於流用二則人家見數目大格外留意容易看出破綻所以凡是假鈔票大都總是十元或五元的最多 
 
 

Page 12

 
 
1;第一萬八千九百八十七號;中華民國十五年 西曆一千九百二十六年一月七號
星期四 * * 
[上海報界突飛之進步] [  樂觀投稿]  
　　中國各報元旦日特刋用紅紙或印紅色謂之「紅報」世界各國報界未有之特色也紅報之篇幅較多而其文字光彩嘗異乎尋常之日刋在二十年以前紅報篇首必有工穩雅適之祝辭留爲歲朝佳節之點綴其後繪圖立說必以本年生肖爲題目如牛虎之交替即爲丑年臘尾寅年歲首之時髦文章在十五年以前風氣漸變乃有摹寫新年景物之圖畫與文字出現矣十年以前創造民國主筆政者喜以長篇論文充塞篇幅所論皆一年大事之回顧其時政界要人喜發通電公電一欄蔚然成大觀後幅間用插畫常按上一年十二個月中大事綱要戲成十二面返映之圖頗具妙解五年以前文言與白話之爭甚劇烈上海所見元旦之紅報除兩三家大報館喜用雜著小說增益讀者之興趣外其餘數報不知所云徒以冗長無味之浮文割裂不全之標點廣佔篇幅虚耗紙墨而已最近五年試騐結果報界乃著突飛之進步·辦報者盡知精確布算所選録之長篇論著多係文言讀者細加玩索覺其中到處有精神逐字有分兩一覽之餘獲益匪淺故上海數家大報館直足爲内地各報之好模範設全國之報紙盡從國利民福四字下工夫不復於浮文表面求新異則中國之新聞記者必將如彼歐美諸邦盡成左右社會之中心人物良可欣賀兹就民十五元旦之各大報而標舉其特色焉 
　　一申報連同元旦增刋本埠增刋共十五大張增刋文字分兩部一部小說與談薈如新攝影術等篇極有思想又一部爲專著注重戲劇音樂電影運動各節如戲班角色名稱一覽一年間上海影戲事業之回顧國産影片調查表運動指導法概要編制劇本之成功等等均有裨於常識中國國歌沿革考出自張若谷君手筆極有價值惟中國文字皆係一字一韻與日本歐美諸國一字連綴數韻之字無一相同民國新國歌成績不良之最大原因即因不知體會中西文字異同之點又不能遍考民間習用之歌謡誤以無韻之文編國歌致令遍中國之人不能信口傳誦也綜觀所舉新舊國歌論其格局終以前清光緒年間之「中國新國歌」爲最合法惟今政體已革所用詞句不應再有帝制時代之色彩耳 
　　二新聞報連同元旦增刋共十大張增刋文字甚豐富前半注重保存舊國粹後半注重提倡新業前半如「近代六十名家畫傳」「墨池硯滴」「治印瑣言」「版本脞話」諸篇均具實學根柢後半如「公共體育塲與中國」「中國近年之音樂狀况」均涵世界眼光而獨鶴君所著「小說不能發達之原因」頗似歐西大報每屆年終嘗就出版界之狀况作一年來之回顧録予謂近來電影事業逐漸發達小說家一轉而編電影劇本似亦自然趨勢之不容避免者云 
　　三時報附送「良時美景」「時報索引」之合釘本乃報界之創舉良時美景之「桐江晚渡」「七十里嚴灘」諸作以與後列海外風景比較足知中國山河天然之美尚可勝過歐西時報索引之作乃將一年來國内大事别爲有統系之編輯其中工潮一欄最覺驚心怵目纱廠有上海（日廠）天津鄭州之分海員有上海天津日輪之分巿政交通有郵電自來水人力車之分鐵路有隴海膠州滬甯之分兵工與鐵有粤廠順利廠楊樹浦廠之分抵制外人有北京英館與廣東香港之分出版界有中華書局商務印書館之分洵民國十四年特有之異彩也 
　　四神州日報附送晶報執筆者皆名手馬馬虎虎歌趣味深長「移交民國十五年清賬」與「元旦紅報及休刋一天一之例案」等篇均有價值 
　　五時事新報其附刋「青光」與「學燈」同時擴展篇幅學燈所刋布之論文如「民國十五年以後之新敎育」頗合時勢之需求 
　　六民國日報除「覺悟」附刋外增編特刋蔣介石陸軍軍官學校第三期同學録序百讀不厭 
　　七商報運增刋共十五大張注重經濟與商務更生君之「關稅會議中日英美四國提案比較觀」條步縷晰聚精神會報誌中不可多得之傑作也餘如生活費指數之作法亦新學者所應注意 
　　綜觀各報乘新年之良會發明實學講求實益者漸見增加而借特刋之題目對某方面肆攻擊（如文言白話之爭）或爲某種主義廣宣傳者日見其少舉國雖困於兵爭而上海一方之人民漸具審察之眼光知少數重要報紙精神之所貫注而爭起購讀之殊令人抱樂觀至若隨同申新時各報附送之國語特刋實非館中人自撰之文乃廣告之變相也平心論之傳播國語宜多得北京人爲敎師斷無借重字母之理且與提倡白話文字等書毫無關係學語言單借字母注音萬萬不成長篇大論之宣傳文字不過爲某某大書店脫銷存貨於愛國諸君提倡國語之本旨毫無裨益也上海九大日刋中惟有中華新報與新申報元旦無特刋其餘各報發行紅報或特刋凡二十二種晶報見前兹不復贅 
　　中南晚報工商新聞中國攝影學會畫報聯益之友游藝畫報女子日報兒童報滬報捷報又日新遠東南聲先施樂園日報大世界天韻報金鋼鑽拂塵鍼報光報曉報韻聲 
遊藝消息 
　　開心近訉開心公司之「臨時公館」「愛情之肥料」「隱身衣」等三種滑骨片在中央大戲院開映·一星期來·其觀客之擁擠·爲中央破天荒之盛事·現該公司續攝一長片·曰「神仙棒」·其中怪怪奇奇·無所不有·如「白日升天」「月宮遇仙」「破碗還原」「杖頭飛錢」「小車疾速」「汽車牛步」「仙索綑人」等情節·均足令觀者昨舌·即此劇當可在本星期攝竣·而下星期再將攝一笑劇曰「衛生廚子」其使人捧腹處較前三片尤多也 
　　好寡婦之演員中華第一影片公司新片「好寡婦」·外景業已攝畢·内景即日開始·女主角爲王漢倫女士·男主角由評論家周世勳担任·並請新大陸導演陳天君及張美烈顧寳蓮王謝燕女士等·攝劇中要角云· 
　　明星新片明星影片公司新片「早生貴子」·現准定於十二月初一日開始攝取·限年底攝竣·并聞選定男主角爲宋痴萍·王獻齋·趙琛·女主角爲宣景琳云· 
　　友聯公司消息新片秋扇怨·試映迄今·已將匝月·兹准於一月十日起·在雲南路中央大戲院·正式公映·連演四日四夜云·[  歸燕]  
　　公平之門已開映奥迪安大戲院·自五號起·開映公平影片公司第一次出品顧夫導演之「公平之門」新片·連映三天·並定於八號起·日夜開映喧傳已久之神怪影片「歌塲魅影」云·[  國]  
 
 

Page 13

 
 
1;第一萬八千九百八十七號;中華民國十五年 西曆一千九百二十六年一月七號
星期四 * *本埠新聞 
[董康等注意調查司法]  
　　將有意見發表 
　　各國調查司法行將見諸事實本埠司法界如律師公會等曾加討議現聞董康及李祖虞諸君以此次調查於中國司法前途關係甚重且於彼等歷來奔走之收回會審公廨問題尤有關係故曾一度談及一面喚醒國内同人之注意一面設法招待聞董君近患目疾一俟稍愈即當有所表示 
[兩學生會請貫澈滬案十三條件]  
　　五卅慘案三國委員重查結果竟欲以賠償七萬五千元了事本埠各界一致表示反對全國學生總會·上海學生聯合會昨日尤以空言反對無補於事特派蔡鳴幹劉榮簡二代表持函向總商會·各馬路商界總聯會·閘北工商學會·孫文主義學會等團體接洽共商對付 
[失業工人報名期將截止]  
　　淞滬警察廳廳長嚴春陽前以本埠工人自五卅以後多有失業者值此冰雪交降若無職業何以爲生爰令知各工人在附近各警署報名便向各廠磋商安挿兹悉報名期本定去年十二月底截止後以工人前往報名者爲數尙屬寥寥特再下令展期十日至本月十日止昨失業工人團亦已通告各工人以截止期近催速前往報名 
[六二案中鍾小二子之訊判]  
　　去年五卅風潮發生後六一·六二·六三·等日皆有事故六月二日肇事地點在小沙渡河干是役華人又有死傷而四十一號日本巡捕亦被毆傷死者姓名當時已見報端兹悉傷者有一名鍾小二子（即岫文）嗣雖經醫院治愈但已成殘廢惟鍾係由紅十字會醫院醫治出院之後捕房無從查其下落故雖出有拘票迄未提案近始查得鍾仍在西蘇州路日商第五紗廠做工前日被普陀路捕房四十五號西探及華探陳廣義·日捕古賀在東京路二百零五號屋内拘獲昨晨解送公共公廨由關讞員會同日副領事長岡氏升座第一刑庭研訊據四十一號日捕塜崎正敏上堂譯稱去年六月二日上午九時我在第五紗廠上差見有許多華人從閘北方面擺渡蘇州河而來手執傳單我向之勸阻不服反將我之帽子取去並被拖至船上一人將我所佩之子彈盒搶去又有數人將我推入河浜我欲扒起被告即用拳將我毆打我用手攀住船邊又被若輩用竹篙戳傷左手其時我游水疲倦而左手又已受傷不能作用乃以嘴咬開手槍皮壳取出手槍向船上開放三響被告即仆倒於地我亦游水登岸未幾中中探到來見被告尚在船上子彈盒亦在其手云云又據日探上堂譯稱是日九時一刻得報有日捕被擊我即與四十五號西探及華探陳廣義馳往見被告與其餘一人已經受傷其一已死當將死傷者分别送往驗屍所檢驗及醫院醫治當肇事時我不在場故未目覩云云質之鍾小二子供是日我從閘北擺渡至租界日捕被推入河之事我不知悉我亦未分發傳單我當時見有多人將該日捕推入浜内我則被日人槍傷背部槍彈迄今猶未取出已爲廢人不能做事同時我等有三人皆被擊傷倒於船上我以無故被擊故將子彈盒握在手中等語問官即命鍾脫衣察驗得其背部果有槍疤磋商之下遂宣諭云被告所犯案情已經證明姑念被告身中槍彈尚未取出已成　廢從寛處理着即將鍾小二子逐出租界 
[縣聯會曁省自治會宴請耆碩紀]  
　　江蘇全省縣議會聯合會·江蘇省自治法會議組織法籌備會·依據聯席會議之議决·於前（五日）晚七時假座倚虹樓宴請在滬蘇省耆碩討論試擬江蘇省自治法會議代表選舉法草則到者有黄以霖·董康·張一鵬·孟森·姚文枬·嵇翥青·趙正平·朱叔源·（旅京蘇同鄉代表）楊春緑·張嘉森·曁縣聯會委員·籌備會籌備員等·賓主二十餘人首由李味青君報告籌備會經過情形並痛陳蘇省不可無法兹將試擬草則請諸君賜敎次由方家珍發言大致謂蘇省造蘇全仗諸父老之贊助俾促進行次由諸耆碩互相討論對於本省必須制法不論自治法或省憲無不一致贊同後由朱叔源君報告在京時受蘇同鄉之委託於南旋後對於省法有無接洽希望貴會籌備至如何程度隨時報告俾可答復蘇同鄉云賓主盡歡而散 
[上海巿鄉議會聯合會之通告]  
　　上海巿鄉議會聯合會籌備處朱文緯·陳錫榮·張袒潤·唐祖鎰·丁及成·錢朗蟾等昨致十九巿鄉議事會正副會長及諸議員函云敬啓者竊維巿鄉爲自治起點議會爲立法機關吾邑各巿鄉縱以俗尚不同異其習慣然同隷一邑允宜組設議會聯合會以期互通聲氣聯絡感情庶幾培養自治之精神鞏固立法之基礎改良里治淳化鄉風實利賴之遠證則民國十三年冬迄今本邑巿鄉行政聯合會成立經年成效卓著方其成立之始高行鄉議長陳錫榮·朱文緯·亦擬援案發起議會聯合會共策進行以爲團結鄉邦自治啓發民意民權之總樞紐卒因事延擱示克進行近證則此次因籌劃聯合保衛團經費由顓橋塘灣兩鄉召集十九巿鄉聯席議會衆擎互助結果優越足徵文縀之提議此舉有必不可少者因邀商塘灣漕河涇兩鄉議會舊話重提幸賴詢謀僉同共襄發起組設上海巿鄉議會聯合會籌備處於上海法租界大馬路西新橋街德順里五號浦西同人會内先行徵求各巿鄉議會之同意以便進行如蒙貴鄉議會諸君贊同此舉務希於一星期内即行函知籌備處朱君夔揚唐君敬熙爲荷一俟多數贊同再當定期開會成立是所至禱云 
[巿鄉行政聯合會常會紀事]  
　　上海十九巿鄉行政聯合會於昨日下午二時開會各巿鄉董佐之到會者爲曹九思管際安·凌伯華·朱仲賢·楊肖岩·嚴瑞人·楊福元·彭召棠·王益仁·施安生·孫仲帆·康濟民·朱文緯·秦槐新·等公推凌伯華主席討論之下議决要案兩件至四時散會所有議决案照録如左一件提議報載縣知事有奉令預借十五年冬漕每石一元五角並於上忙開徵時預借忙銀每兩五角鄉民聞之甚爲惶駭應如何辦理案議决由本會函致縣參兩會請求免借以恤民艱一件提議清丈局内部近聞辦事上發一糾紛應如何整頓以維要政案議决清丈爲地方之要政近聞辦事上多數糾紛應由本會函請該局總董召集議董會議博採輿論加意整頓以利進行 
[太倉忙漕請减三成之代電]  
　　太倉同鄉會致省長財廳電南京陳省長李財廳長鈞鑒敝縣西鄉全係稻地本年秋熟時遭受蟲災當經敝會派員前往查勘知受災各區外米多偪毅亦並歉收東鄉花地初時結鈴甚多後因連朝大霧烈日薰蒸花鈴脫落殆盡農民大失所望邇日米價奇漲花價跌落不特西鄉有荒歉之歎即東鄉亦懸罄興嗟難以度日是以各鄉紳董集議懇請本年忙漕一律普減三成以蘇民困非不欲多請减徵深恐國家正供攸關不得已縮至極少程度止請三成其苦衷當爲鈞座所諒鑒乃一再陳請止予普减一成八釐值此兵災而後民何以堪閭閻元氣凋殘倘必加以重負縱不轉死溝壑亦將典質流亡揆之實際得不償失敝縣自業居多忙漕非盡出自士紳即士紳亦鮮殷實人家我公詳悉民間疾苦用敢據實陳請伏祈渙汗大號俯准三成之請敝會謹代表各鄉九頓請命太倉同鄉會吳鍾秀·項堯仁·李聯珪·王廷圻張大誠·朱增元·洪保嬰·唐慶詒·徐思防·吳仲裔·等同叩魚快郵代電 
　　唐蔚芝致省長財廳電（一）南京陳省長李財廳長大鑒迭據太倉同鄉函電稱本年棉花因風雨不時收成歉薄稻田蟲災奇重荒象更甚前據縣詳普减一成八釐民力實有不逮懇轉電請將本年忙漕除剔荒外一律普减三成實徵七成以蘇民困等語查太邑兩遭兵災困苦已極若照縣詳開徵深恐徒事追呼無裨際應請仁台俯念民艱准將該縣本年忙漕除剔荒外按照普减三成徵收爲閭閻稍留元氣除電縣再行呈請外特肅電呈伏祈垂察核准示復曷勝感叩唐文治宥快郵代電（二）南京陳省長李財政廳長賜鑒奉廳函謹悉太倉本年蟲災確係極重即花稻未經受傷之處亦係歉收况今春重被兵災閭閻凋敝已極今除剔荒外按照八成二實徵似於民間疾苦尚或未能周知文治於地方事向不敢妄有干求惟爲民請命之誠亦不敢不以實情上達兩公辱在鄉誼當蒙俯鑒昨接該縣知事來函悉目下尚未開徵應請迅速派員覆查究竟文治及諸同鄉之言是否虚誣再請卓奪辦理民生幸甚地方幸甚唐文治豪 
[總商會明日召集牲口捐會議]  
　　總商會接警廳函請再召集牲口捐曾議後該會業已通告縣商會與閘北商會及肉業香雪堂豬業敦仁公所　明日（星期五）午後二時派員到會以便會商云 
[工部局警務處外人之待遇問題]  
　　上海泰晤士報云工部局警務處之外人至少在兩年之前對於所受之待遇深致不滿本年正將發作時適五卅案起租界治安岌岌可危於是諸人乃因公忘私　而不提諸人所不滿意者一爲薪水此事曾於一九一九年經委員會調查旋經設法安撫一爲租界中巡捕名額漸增而宿處並未隨時擴大此事醖釀已有兩年聞數日前諸人已向新任總巡巴萊特上尉呈明苦况巴允派員調查以其結果呈報工部局惟諸人於薪水一項仍抱觖望謂法捕房之西捕每月所得視公共租界者約多三十兩云今調查員業已派定豫望日後必得滿意之解决 
[嚴廳長嘉慰長警之訓話]  
　　南巿第一區警察署署長鄭友尚奉到警廳長嚴春陽頒發告誡各長警之訓話數十份仰即傳知遵照等因即於昨日正午召集各棚長警並將廳長所頒訓話當衆告誡大旨謂警餉一節因爲省欵支絀所以先發七成並繼續補發三成十二月份一個月的餉已完全發放是廳長格外體恤措欵應發其餘十月十一月兩個月餉項經廳長一再函電催索現已奉省長飭令財政廳照數撥發大約不日就可以撥到了惟弟兄們替地方服務晝夜辛苦的情形廳長早已深在但望此後尤須格外勤慎愛惜名譽將來總有出頭日子幸賴我弟兄們深明大義不聽外來無稽之言廳長很爲欣慰的已奉訓令一律傳諭嘉奬云云各長警聆此訓話皆非常欣喜遂將前項訓文明白解釋 
[救火聯合會通告募捐]  
　　上海救火聯合會昨發通告云謹通告者　　　會自前清光緒季年組織成立仿照租界辦法擇地籌欵建築鐘樓會所遇災報警民國初元復以應用器具陳舊各舖分社過多遇警爭地爭水置燎原於不顧迭次議决歸併區域積極籌備切實改良前年因舊章施行日久不甚適用决議從事改組最後確定上海全巿火政規劃爲東南西北四區均以各該區域適中地點設立會所以敝會爲其總滙使會務經費器具服裝盡歸統一所有各區火會一律建築宏敞西式屋宇購置新式馬特器具凡救火設施應用之器械悉已備具並雇用備警員役日夜輪值常川駐守設遇火警由專機電話傳達警信得以立時出發五分鐘内可馳抵災區使大小之災易於撲滅但種種剏立之費雖已仰賴地方補助惟經常費用敝會秉恭梓桑之職志設備不厭周密開支益見浩繁預計開車雇員薪工汽油電燈電話自來水伙食各項每區月需五六百金連同置備器具添購皮帶及更換服裝修理一切總計年非五萬元不備全仗舖户月捐以資挹注現在統計原有各區收入月捐祗一千三百餘元以之相抵不敷尚鉅竊思閘北一帶巿政雖日見發達然舖户居民究不若南巿之人烟稠密而救火捐之收入反較南巿爲多敝會出欵繁而收入細相形見絀行將爲炊無米矣籌劃再四惟有就月捐一項從事整理藉補虧缺舉凡未經認捐以及捐額過少之户從事酌量增補以期普及查從前辦理火政遇警鳴鑼報告挑水施救全用人力平時旣無常費臨時又少活支出救一次不過開支十餘千文所以時遇巨災人民每受莫大之損失現在報警專司瞭望通信全用專機施救完全馬特噴水純用機器種種費用較之從前增加五十倍而舖户月捐大半仍係從前捐額若不再向安居樂業慈祥愷惻之各舖户籲求補助則如此巨大之火政實難爲永久維持之計矧自火政修明以後外人之參觀者亦無間言向來南巿保險洋商以内地火政不良保費倍於租界今因南巿火政設施完備故各保險行對於南巿保費已一律與租界平等可見南巿一帶商舖住户其所受無形之實惠已不可以道里計業經將增補月捐緣由呈請上海縣公署核准給發布告在案遵經敝會派定專員登門勸募敬請各寳號居户體念改良火政關係公安且與巿民身家性命至爲切近慨解仁囊共起維護火會幸甚地方幸甚特此通告諸希亮察上海救火聯合會會長毛經疇姚福同穆湘瑶等謹啓 
[水利會函請取締垃圾船]  
　　吳淞江水利協會昨日分函江海關監督公署曁淞滬警察廳請取締垃圾船西駛略謂前因新閘橋東西河内時有垃圾船傾棄垃圾有碍交通除規定垃圾船一律出浦外特派敝會稽查員李宗道擔任查察外曾於八月十九日函請貴署（貴廳）飭屬恊助在案頃據李稽查員報告自昨日起垃圾船又不遵辦擅往西開詳細調查後知包運垃圾之人自本年一月一日起業已更換以致未照舊章辦理相應函請俯念商人捐欵浚河困難情形團爾稅務司　知　　水　　（行知閘北水巡隊）如遇垃圾船西駛仍照舊章取　不得任其取巧以致發生　　垃圾情事　　修浚河工之費不致虚麽無任企　 
[工部局撤銷民生債劵執照]  
　　復總商會函 
　　工部局總董昨復總商會函云洽卿會長先生大饗敬啓者普濟慈善會發行奬劵前經呈請敝局核准給照嗣接貴會十二月七日來函瀝述其辦理不當情形當於九日先行答復在案兹查此事業經敝局詳細調查該慈善會雖曾提議還本但按其辦理之計劃並未能造成一種起息之投資可於規定年限照值收回而當日敝局之核准固根據於其還本之議也綜觀上述情形殊有未當爰是决定自一九二五年十二月三十一日起撤銷普濟慈善會之執照並通知該會在敝局未接到滿意之合法保證以前如有重領執照之呈請概不受理專此奉復至祈查照並頌公綏工部局總董費信惇啓 
[閘北巿總董尚未實行任務]  
　　閘北總董沈聯芳自巿議會選出後以閘北巿政辦理困難曾四次具函向巿議會聲明辭職該會以巿政重要不允其辭一面呈報上寳兩縣轉呈省長委任在案惟沈總董究未能正式召集董事會實行任務前日（四日）巿議員陳景歧等開談話會議决聯銜致函沈總董請其將議决案從速辦理 
[滬北巿納稅人會之宣言]  
　　閘北各路房客聯合會依據前日總聯會議决案由出席各代表組織滬北巿納稅人會昨發表宣言云「本籌備處係集合本巿納稅人依民國人民集會自由之約法遵先聖守望相助之古訓組織納稅人會正值成立之初適見報載有閘北巿公所總務王文苑君·文牘王濟時君·爲南巿公益稅事上意見書於上海巿總董洋洋大篇讀之欽佩本會同人久居閘北重負捐輸（中略）現在自治恢復巿政收還亟應實是求是無再徒事鋪張勤恤民隱肖釐財政凡百公開悉以民意爲依歸緩行增稅勿沿官辦之積習如是設再不敷加諸巿民有不踴躍輸將而生反對之議民元冬巿政廳創征總捐聞有異議者乎足徵不平則鳴理之當然至於巿費竭蹶惟有節流開源按吾北巿節流則可於巿區範圍以内之工程擇其緊要繁盛者先辦尋常偏僻者緩辦從前官辦之無關本巿者自有其原屬之巿鄉負責竟可放棄何苦舍已耘人反招越爼之嫌餘則减政省人去浮務實庶幾事無不舉欵不虚糜若民國元年巿政廳時人民稀少稅收不多而警務裁判各費均由地方供應支出浩繁民三移交尚有餘欵提存建築救火鐘樓此爲自治之結晶允宜取法開源則可於本巿區内之房東産主征收一宗捐稅緣開路闢荒雖爲應有之巿政殊不知交通利便則商民滙集豈非代其增高産價招徠居户旣得坐享權利自當竭盡義務非特持平而且應有於法於情均無不合有權利必有義務此爲自治之眞義諒不爲過若夫二位王君之眇獵巿政雖已有年究屬官辦之巿政並非民辦之巿政所以有屋價增高捐額因長天然之理無庸反對等語出於不知不覺之中無非官辦椽屬之論調祇在依法不知原情即由自治轉入官辦之工程王君一經官廳之陶冶亦早忘其從前艱苦同嘗之初心旣知有官焉知有民在官言官固應如斯在吾等巿民謀生不遑何暇謀政不過力量薄弱擔負實重呼籲求援人情之常即屬待死囚徒亦無禁其求赦之法律負債無賴尚有許其酌償之餘地何敢反對加捐何敢以加捐兩字爲反對之器更何敢爲巿政之礁自取咎戾望勿防民甚於防川則吾等巿民幸甚地方自治亦幸甚吾等旣組織納稅人會則已自認爲納稅之人决不反對納稅可知更望執掌自治政權之諸公體察自治二字係自治自之謂與官治大不相同允予 
略法言情稍容吾等巿民公同商量商量斟酌斟酌用敢宣言藉明宗旨統乞公鑒」 
[巿納稅人會常會預誌]  
　　上海巿納稅人會籌備處每逢星期四開常會一次本星期四下午八時仍在山東路二百零二號上海各路商界總聯合會開會 
[反對捲烟特稅之昨聞]  
　　滬南烟紙商聯會特别會議滬南烟紙商業聯合會昨日下午二時開特别會議到者樂崇德·福和祥·公洽大·源昌祥·新春祥·瑞泰·乾坤泰·同義泰·萬順昌·義大·勤豐·德大·萬盛·萬生源·恒昌·萬豐祥·望春樓·德興·永義昌·致和·順泰·萬福和·兆豐·聚順興·等各商號代表六十餘人樂樹滋主席報告上屆開會之經過馮伯生起言上寳區捲烟特稅徵收局對於運單苛擾應請從長討論以免途遇稽徵員藉辭漏稅横加處罰會議良久結果聯絡各團體互商相當辦法次主席報告稅局長朱少梅對於認稅變更實貼憑證運動頗烈本會應如何進行尚請公决僉謂實貼憑證與按月認繳 
 
 

Page 14

 
 
1;第一萬八千九百八十七號;中華民國十五年 西曆一千九百二十六年一月七號
星期四 * *對於稅收方面相差無幾該局長定欲如是實所不解應函請該局長覺悟贊成議畢散會 
　　烟紙雜貨公會開會紀上海烟紙雜貨同業公會昨日下午二時開各區捲烟業代表會到三十餘人徐雲翔主席報告開會宗旨謂因連日捲烟多被扣解稅局受罰似此行動意欲使烟商絶業若不早謀對付則我同業勢難生存當經董錦祥等討論僉謂明日全體烟業代表在北巿勞合路開會本會應推舉代表出席以便一致行動並提出意見當推定徐雲翔·柴雅生·徐雲章·王奎元·戴茂根·嚴志雲·等十餘人爲代表次討論援助松江小烟商代表案因該代表出席暫　討論遂散會 
[浦東捲烟特稅消息]  
　　浦東一帶捲烟特稅現由上寳區局長朱筱梅委任黄斌辦理黄奉委後昨已着手改組派定各項職務瞿鏡新爲稽徵長王愼安爲總務李建華爲會計朱錦文爲塘橋分徵所主任邢志剛爲浦南分徵所主任飭令分派稽徵人員四出勸導各烟店一律遵章實貼母得任意偷漏昨已據情呈報備核矣 
[三商聯會對調解公益稅之責難聲]  
　　復函辯駁 
　　南巿商總聯會南巿商業總聯合會昨晚特開議董臨時會到北城商業聯合會代表顧竹君顧惠民·南城代表朱萊生·陳志康·東北城商聯會馮秋心·滬南東區曹君·東北城巿民公會徐子均·丁愼卿·等二十餘人首由主席報告開會宗旨略謂頃接義務學校邢志剛王永禧等來函勸告逐步修正公益稅意見應請公决僉以該函語多偏袒不揣商困應具函駁覆原函録下 
　　逕覆者頃據大札内開前在工巡捐局時代淸潔衛生路政路燈各項日形腐敗自去年由巿公所接收以來力加整頓一切公益事宜非從前所比加之巿立各學校敎員又須加薪巿公所取之地方仍爲地方所用洗手難辦等語種種立論揄揚備至查工巡捐局時代路政等項固如公等所言腐敗不堪也但自巿公所接收以來道路之綺嶇依然也路燈之暗淡如昔也至如小街僻巷垃圾之堆積溲溺之蹧蹋與夫大便之狼藉亦復仍其舊也吾謂此言非子虚也使一往考察將知吾言之不謬也則所謂力加整頓者何在非從前所比者又何在覆查公益稅一項凡屬巿民早經認稅何言洗手難辦至於各敎員又須加薪則各學校校費已年增而逐加使非加薪何至高昂且因各敎育之欲加薪束修而謀及增捐是不啻引一髮而痛及全身然各敎員咸屬飽學之士當知苛政猛虎之義况各敎員亦多有居住華界者使稅率一經增加勢難獨標異幟則收之桑榆將失之東隅矣朿修之加否固無以異也各敎員爲明逹之士當以同此心理也夫當此之世時僅兩載而兵革幾經巿面冷僻門可羅雀一摘不勝再摘何堪公等智於謀彼豈拙於謀此哉敝會忝居商業代表當伸訴眞確情况安敢仰承鼻息效奴顔婢膝以取媚權要而賣公求私哉竊聞君子見人之危則矜之小人見人之危則幸之敝會以公等爲君子也相應告情作覆於公等幸其熟察之 
　　東北城商聯會東北城商業聯合會昨晚七時特開職員臨時會討論滬南義務學校邢志剛·王永禧·來函勸告公益稅逐步修正問題當經公决致函駁覆兹將原函探録於下 
　　逕覆者頃誦台函藉領一切對於巿公所措詞立論揄揚備至惟士君子立言要在不偏不倚方使頌者不阿受者無愧聞者而無憾焉查公等謂路政淸潔等自巿公所接收以來較諸前工巡捐局已大非昔比然平心而論一則二五一則一十劣固劣矣佳未佳也公等爲是言誠秀才不出門能知天下事矣至於逐步修正藉蘇民困然修正之道不越增加範圍旣屬增加是重民貧又何民困藉蘇之可能哉古云君子喩於義小人喩於利利之所在小人惑矣於是寡廉鮮恥者有之仰承鼻息者有之奔走游說者亦有之君子則不然事之所在必明乎禮衡乎情可則行之否則止之威武不能屈金錢不能誘竊敝會同人等非敢以君子自比也蓋忝居地方之團體商民之代表不得不依據商民之實况而盡力伸訴之安敢默爾而息有辱使命哉且夫時祗兩載兵革幾經商民財力豈如大江之水取之不盡用之不竭哉然敝會亦非敢以小人而比他人也惟思恤民者德虐民者怨縱苟免而不懷仁必貌恭而不心服怨不在大可畏惟人載舟覆舟所宜深愼則公等爲彼謀目前亦當爲此計久遠也想公等惑於偏聰至語多左袒骨　在喉難安緘默相應奉覆惟祈台察 
　　北城商聯會北城商業聯合會因接有具名邢志剛等來件對增加公益稅有所表示昨特召集北城一帶商號集議到會者有七八十人之多僉謂邢志剛等在此時際竟有此種不良之表示其人格已可概見毫無答覆之價值最後由某君發言如巿公所若果强制勒加公益稅我巿民亦惟有謀最後之抵抗萬不可作空氣之表示羣情憤慨掌聲如雷旋即散會 
[化簡稅關則例國際公約譯本出版]  
　　一九二三年化簡稅關則例國際公約我國政府業於上年十二月四日批准即經外交部譯印編書成册昨聞交署業已奉到一册備案 
[國民黨調和之接近孫科將返粤]  
　　遠東通訊社云國民黨前因容納共産分子問題頗有違言兹聞蔣介石因此次右派西山會議開會經費全由孫科擔任故日前特電挽張靜江向孫調和并商雙方合作條件張與孫磋商後即已親赴廣州與汪精衛·蔣介石·接洽一切近孫已得張自粤來電謂孫方所要求條件汪蔣大致可以承諾并囑孫速即返粤以表示合作之誠意且保證必無危險至其條件内容（一）孫哲生所墊付西山會議及各項經費由粤政府撥還（二）孫哲生須得第二次中央執行委員一席（三）監察院須將查辦吳某案取消此外尚有數事因此孫擬不日回粤 
[要人行踪録]  
　　趙春霖駐北站運輸司令部奉命撤銷已誌昨報兹悉該站業已結束妥貼其司令趙春霖率同官佐兵目等於昨晚乘坐滬甯特别夜快車赴甯其所遣駐地將交回路局應用嗣後關於軍事運輸概改直接與站長接洽云 
　　吳斌浙軍徐州總司令部軍務處處長吳斌日前由杭來滬業已於昨晚（六日）乘坐滬甯夜快車赴甯 
　　陳霆銳陳霆銳於昨晨乘滬甯快車赴甯晋謁陳省長有所接洽 
　　吳鐵城吳鐵城昨（五日）下午乘克夫蘭總統輪赴香港由港返粤聞吳係得張靜江來電後始成行云 
[英美要人來滬]  
　　英國新任哈爾濱領事斐立浦氏從倫敦乘英郵船麥克杜乃號於昨日到申將在申稽留數日再赴哈埠美國海軍部前任總長巧烈斯鄧盤氏以私人名義來華考查吾國政局狀况由華盛頓啓程現已抵申聞即將從海道晋京 
[汪鎬基辭職將來滬]  
　　國聞通信社云浙軍第三師旅長汪鎬基於盧永祥離杭失敗後曾迭請辭職嗣以挽留未果兹聞汪氏現又提出辭職業經孫氏照准汪俟交代清楚後將來滬暫住 
[省委敦促王桂林赴寧]  
　　王允病愈回甯復職 
　　江蘇警務處長王桂林自聯軍進佔南京後即稱病來滬就醫迭請辭職孫總司令陳省長以王服務警界多年特予挽留并派省會警廳長趙士英於前日來滬敦促王氏即日返甯復職王因軀體尚未完全復原面允痊愈後即行返甯請趙廳長轉陳孫陳二長核奪趙氏因於昨晨搭早班車返甯復命 
[新任日武官之交替]  
　　日本新任駐滬陸軍武官岩松義雄中佐於昨日乘日郵船長崎丸來滬接任前任岡村甯治氏因奉命調任熊本師團附定於十二日乘日郵船上海丸離滬回國日僑加藤末雄等發起將於十日晚六時在六三花園開歡送歡迎會云 
[日銀行家考察返滬]  
　　日正正金銀行經理橋爪源吾氏上月赴滿洲等處考察戰後金融狀况已於昨日公畢返滬 
[兩路稅務局新總辦就職之函知]  
　　江蘇滬甯滬杭鐵路稅務總局公函本埠各機關略謂案准江蘇財政廳函開案照蘇省滬甯滬杭鐵路貨稅總局總辦高君鏡辭職現經奉准所遺總辦一差自應改聘賢能接辦以重職務執事廉明素著就熟駕輕除呈報函令外相應函請查照如期到差仍將到差日期曁接收關防文卷稅票見復備案等因准此敝總辦遵於本月二十三日到局當准高前總辦將關防文卷等件移交前來即於是日接篆視事除呈報令行外相應函請查照 
[徐樹錚被殺後電訊]  
　　本埠南洋路徐宅消息徐樹錚被害後徐之隨員朱佛定·王聰彝·諸人始解放自由惟環境危險未能隨拍詳細急電徐之屍體移京除段執政派員辦理外棺殮時均由徐之舊部前任西北軍混成旅長宋子揚躬親料理徐氏在滬家屬尚未報喪聞因徐專車抵廊房時被陸承武扣留經過數小時始開槍向徐轟擊徐在受禁時即書有遺囑與諸隨員内載死後之善後辦法所以徐之家屬必須待隨員抵滬後悉照遺囑辦理因之尚未成服前日徐之姻親王式通君由京來電謂徐靈櫬將運至天津并云在滬眷屬不必來京等語徐宅昨日又接諸隨員從大北電報局拍來英文一電譯其大意如下「徐使專車上月二十九夜八點三十分許過廊坊即爲該處兵隊扣留三十日上午十二點有徐之跟僕王連貴逃津述車上除徐使及隨員外尚有送徐行到津之軍務廳褚某李某京警廳秘書桂某三人一齊被扣十餘鐘未釋放性命難保云云三十下午徐之隨從始全獲釋至津特先詳告細情另函歌一又據徐氏契友馬芹甫君云此電文甚長因有多數字句不便發表祇得從略至治喪一節是否在滬寓或在原籍在諸隨員未到滬之先未能辦理云云 
[地審廳去年收結案件總數]  
　　上海地方審判廳十四年度收結案件總數（甲）民事訴訟案件舊受二百二十四案新收三千二百十三案已結三千二百二十九案未結二百零入案（乙）刑事訴訟案件舊受三十三案新收二千三百十三案已結二千三百三十一案未結十五案（丙）民事執行案件舊受二百八十五案新收一千三百零九案已結一千三百九十案未結二百零四案 
[蔡汝棟執行公廨律師職務]  
　　東吳大學法科畢業生蔡汝棟向在本埠英國古沃律師公館襄辦律務有年日前呈請上海領事團領袖領事擬在公共會審公廨執行律師職務已由領團轉咨公廨核辦昨日蔡君蒞廨正式聲請當經照准聞蔡君仍擬繼續在古沃公館辦理律務云 
[段營長派兵保護滬兵工廠]  
　　孫傳芳所委遷廠委員長宋雪琴以高昌廟製造局及龍華火藥二廠内部機械産業亟須妥慎保管以重國防特函致駐紥斜橋第一營長段承澤飭派兵士分往駐防日夜輪流守護段營長飭照辦理至原由總商會召募駐廠之保衛團丁已籌併南北巿保衛團安插宋委員長俟委員會組成第一步即實行查點兵廠機件地皮産業呈候總司令部核示 
[閘北水廠之進行訊]  
　　商辦閘北水電公司因舊有恒豐路底水廠出水不敷閘北全巿之用在殷行鄉購地四百餘畝建築水電兩新廠先建水廠以應需要該地靠近軍工路爲黄浦出口處取水便利清潔一切規劃均已完備惟新廠工程須在歲尾年頭方能開始因該廠基地在殷行鄉敷設水管必先建築馬路連日閘北巿公所工程主任王彬彦君親身測量由殷行至閘北路線計長十五里均屬田畝已在埋立馬路界石該公司所向外洋訂購之三十六英寸水管計十八華里分三批交貨其第一批將於日内到滬水廠機器約待年底可到預計明正開工秋間即可完竣其水廠容積足敷閘北現有居户一倍以上之用俟水廠完竣後再進行電廠工程云 
[郵票將變更顔色]  
　　中外通訊社云據郵局消息自郵票加價後當局即欲變更顔色以圖使用大約陰曆正月間即可實行現已議决二分改爲椶色三分緑色四分灰色七分青蓮色八分一角爲深灰緑色一角半深藍色一元者椶色計新發行者爲（一）七分（二）一角五分不再發行者爲（一）一分半（二）六分（三）一角三分三種云云 
[淞滬電話工程之近訊]  
　　自江灣至閘北一段竣工 
　　淞滬裝設電話已由交部駐滬電話局具呈交通部·五省總司令部核准滬局方面已向外洋採購大批電料着手裝置現自江灣至閘北一段電桿電線已架設竣工俟二月中旬全部工程告竣即可正式通話 
[松滬長途電話將開工]  
　　松滬長途電話通線問題前由松局長朱久望等與滬局方面一再磋商兹悉此項工程刻已由松滬兩方擬定妥洽經費亦已籌足聞二月初可開工大約三四月間即可通話 
[女青年會年會預誌]  
　　上海女青年會去歲所辦種事業類多裨益社會而尤造福乎女界兹訂於一月八日開年會專邀請會員先聚餐（不取費）藉以敦進友誼次報告已過工作及未來政策與揭曉本年新董事姓名並敦請全國女青年協會總幹事丁淑靜女士演講丁女士曾於去歲游歷歐美考察彼邦婦女運動對於婦女問題頗多心得屆時定有一番偉論供獻也 
[國家主義青年團全體大會]  
　　國家主義青年團上海支部於三日下午一時半開團員全體大會到會者五十餘人首由主席報告略謂本團自成立以來爲時不過一月而同志之增加已達五十餘人如大家能繼續努力則本支部前途之發達實有不可限量次各股股長報告次介紹新團員末討論團務進行辦法六時散會 
[七寳商會請委經理員]  
　　青浦七寳鄉地方自治自停頓後至今尚未恢復該鄉事務向由縣署委任張之珍·楊培天·二人爲經理員刻因張君年老力衰倦於進取而楊君忽於本月二日抱病逝世地方負責乏人是以商界方面聞擬推舉李學旦爲該鄉經理員以專責任而各圖董保咸主敦請前鄉董佐孟楊二君辦理選舉恢復自治較爲公允惟商界以此經理員一席逐鹿者頗不乏人設或遲延推定必多紛擾故已由該鎭商會事務所具呈縣署請委李君未悉縣署能即核准委任否 
[川民自决會營救石青陽]  
　　昨日川民自决會劉漢英等因石青陽在漢口無故被逮特開大會營救議决致吳佩孚電文如下 
　　子玉將軍鈞鑒石公青陽爲民國勤勞卓有功績反對赤化尤屬中堅於國家大局素無過失不獨川民感佩已也今聞忽被貴部逮捕不勝驚異我公素懷仁德尤愛人才縱有纖芥萬望原宥伏乞速將石公釋出以慰輿情無任盼禱感仰之至川民自决會劉漢英等叩 
[各商聯會消息]  
　　漢口路商聯會漢口路商聯會昨日召集臨時會議正副會長曁　董等均出席八時許開會公推吕靜齋主席宣布開會宗旨畢繼續宣讀各處函件兹録其議决各案如下（一）會員仁記瑞綢莊主陶桂青報告夥友被人誣陷請求主張公道案（議决）此案旣據當事人延請律師向公堂請求復審自不難水落石出本會應函致律師請其依法辯護以盡保障人權之道（二）工部局警務處函稱捕獲本路蕪子窠已送公堂判罪案（議决）此案本會毫未預聞亦未有信報告顯係有人冒用名義揑函告密此風萬不可長應去函切實聲明並派代表至捕房索閱原函以憑查究而儆將來（三）錦綸公會積欠租金案（議决）該會積欠房租已久函催不復轉瞬年關伊邇本會亦須抵作開支况該會純屬綢業體面商人斷非無力應付應再函致該會負責者以盡善意之忠告一面派員檢點其存留器具等件以防遺失云云後議例案數起議畢　文牘股分别起稿尅日繕發散會時已鐘鳴十下矣兹録其致工部局警務處函如下 
　　警務長大鑒逕啟者接奉十二月二十九號來函以十二月十九號敝會有信報告漢口路三百六十三號屋内私設烟吃一事讀之不勝駭異當即檢查文牘底稿敝會並無信致台端且並不知該屋内有違章之事羣相疑訝似此難免不爲不肖之徒冒揑敝會名義私向尊處告密以報私讐若不嚴行查究後患更無底止是以召集全體會議討論辦法僉謂旣有人在外僞造本會名義欺朦捕房實於信用將來大有關係議决公推代表王延松·朱殿元·兩君晋謁台端察勘十二月十九號冒揑敝會名義之信件以資研究而别眞假所有敝會對於各處公文信件概由會長簽字蓋章負　倘有未經簽字蓋章者概作無效用特聲明即希查照注意僞冒實紉公誼專此順頌日社漢口路商界聯合會長張秉鑫啟 
　　法租界商聯會法租界商業聯合會第五屆重選正副會長曁評幹各職員初選代表已於兩星期前揭曉本擬早日複選嗣因各初選當選人覆函尚未到齊故延至迄今聞委員長葉貺辰·委員王馥棠·於子承·等以商業團體負責必須有人業已訂定於本星期日（即十號）下午二時在西新橋街德順里會所開複選正副會長及評幹兩部各職員大會現已分發通告請各初選當選人屆時出席投票並邀集全體會員於是日到會監視投票以資慎重選政而示公開 
　　九畝地商聯會九畝地商界聯合會昨爲徵求會員特開臨時職員大會到者王昌祥·余長命·樂子祥·唐雲麟·陳祥生·張仁榮·楊福三·等三十餘人公推朱仲甫主席朱曉雲紀録首由主席報告開會宗旨次陳際程報告現有入會數目並前日臨時徵求加入有二十餘家之多云云次由陳富蓀提議徵求方法凡每人徵求滿五人以上者當給以名譽上之奬賞期以三星期爲限舒頴餘·陸雲溪·秦紹蓮·胡熊卿·等附議全體贊成通過遂由陳際程分發入會登記表聞該登記表分二種（一）商店（二）個人心凡住在該區域内有正當職業者由會員介紹即可入會在徵求期内母須入會費繼討論會務從略 
　　山東路商聯會山東路商界聯合會前爲房捐問題致函工部部請求豁免昨接工部局覆函兹爲照譯如下敬復者十二月廿四日接到大札内開據山東路·廣東路·蕪湖路·一帶新建之華人住屋房客聲稱因遷入未久請求將冬季房捐豁免等情查敝届對於開支租界上一切行政費用之應得收入不能有所放棄惟關於無人住居之空屋則例不收取房捐如果應允尊囑他人勢必藉口公意紛起援例要求影響公欵實極重大故敝局對於尊處要求礙難照准但該處房客旣於冬季内遷住未久准予按照遷住日數計算繳納相當之捐費可也 
　　中城商聯會中城商界聯合會昨日下午四時在小白栅會所開職員常會　席者二十餘人副會長鄭五福主席討論會務如下（一）討論本會經費問題由前會討主任邊桂生報告籌備會收支賬略並交卸責任請新會計主任朱恪生·李士元·等負責接任因朱·李·周·三會計均堅不允就職會計事務無人負責馮國祥等主張仍請邊君暫行維持一面再由會派員向李士元等接洽（二）鄭殿英提議此後一切會中開支須核定預算俾量入爲出公决請鄭五福·鄭殿英·吳秋山·張招坤·宋一鵬·等審查（三）錢選青提議本會會所因地方狹窄不敷辦事公决另行籌覔（四）討論推選出席商總聯會代表案因人數不足改下次開會推選（五）討論上海巿公所增加公益稅事主席報告現有南區巿民邢志剛等疏通公决否認邢君主張由文牘員起草免巿民淆亂觀聽王守之報告華界巿政腐敗與前工巡捐局時代無異包海珊主張由本會派員調查督促巿公所改良旋即散會 
[出口肉類檢查員易人]  
　　本埠辦理出口肉類檢查簽照事宜自民國三年省署令飭開辦由警廳委衛生科員尹鵬檢驗簽照方准出口以重衛生曾經美總領事轉呈美國農務部及斐列賓衛生局存查現聞該檢查員尹鵬因事去職業由警察廳改委本廳衛生科長關中惲接收辦理關警廳已將新任檢查員關君之簽字式樣函送交署請予轉知美領查照 
　　尚有本埠新聞轉入後頁 
 
 

Page 15

 
 
1;第一萬八千九百八十七號;中華民國十五年 西曆一千九百二十六年一月七號
星期四 * *本埠新聞二 
[國民拒毒會之兩新刋物]  
　　中華國民拒毒會有兩種刋物將次出版兹録如下（一） 
第一年度報告是書記載該會發起及組織之經過一年來會務進行情形反對鴉片專賣調查國内毒物及鴉片流禍情形國際禁烟大會之紀載第一年度年會情形曁各地舉行拒毒行動之照片約十餘萬字日内即可出版（二公共衛生與毒品問題該會哈爾濱分會會長伍連德博士前在東京遠東熱帶醫學會宣讀之論文現由該會譯出付印不久即可出版該書係伍博士精心結構之作内有重要之調查統計多種 
[奉張特派密使抵滬]  
　　東南通信社云據日人消息張作霖特派張徐吾任會萱二人秘密來滬含有重大使命二人於五日搭大連輪船大連九抵滬上岸後即隱居法租界某處又楊宇霆因戰事失敗兼與張作相吳俊陞等感情不睦已由張作霖與以視察歐美軍事之名義即派其赴外游歷又奉軍第二十師長邢士廉現已免職由王子良繼任 
　　中國新聞社云奉天張作霖現派張景惠代表赴漢口與吳佩孚有所接洽張景惠已於五日乘大連丸抵滬寓某大旅社預擬二三日内與各方接洽後即行赴漢云 
[糧食會之治本計畫]  
　　淞滬維持全國糧食會昨呈南京孫傳芳文如下總司令鑒竊滬埠上月新米上巿米價飛漲迭電懇貴署俯賜察核立查成案通飭各屬救濟在案頃讀福電分飭各屬查照賞罰成案重訂簡章施行仰見關懷民食之盛德近來販知無利可圖紛紛賣出致米巿平定治標已收實效但來日方長蘇皖贛均出米之區積榖積米有名無實爲此再行電懇崇座通飭各屬會同紳商迅籌積榖積米倉厫嚴訂功過表格作治本永久計畫是否有當竚候明裁（另上陳省長及各公署各團體機關詞略同） 
[紅會消息]  
　　岳維峻之復電中國紅十字會總辦事處昨接河南岳督辦來電云梗電悉甯議長被架已電飭駐光游擊司令任應岐設法營救矣特復岳維峻卅 
　　亳分會之報告中國紅十字會總辦事處昨接亳縣分會來函云敝縣被孫殿英匪軍攻陷二十餘日尚未出城幸已邀請蚌埠衆會員組織救護隊百餘人來亳彈雨之下犧牲救護所活甚衆該救護隊員·及所代請美人包牧師·法人應神父等均鼎力協助兹將來亳參加敝會隊員照片及療養所照片兩張代爲郵呈以誌考證 
[滬甯特别快車將停靠崑山]  
　　自十一日起實行 
　　滬甯路局以崑山車站近來上下乘客極行發達其由滬至常熟小輪又復停辦所有來往上海常熟間之乘客須由滬乘車至崑山轉乘小輪前往而小輪開班時間與路局列車時間非早即晏彼此不甚接洽商旅頗感不便惟特别快車時間最宜該路當局爲便利旅客起見擬定自本月十一日起將每日上午九點半由上海開及下午三點五十分由南京開之上下行特别快車在該站停靠以便旅客上下 
[停運隴海路各站包件]  
　　昨日（六日）滬甯杭兩路局接得津浦路南段局長來電略謂據隴海路局電稱近日歸德一帶兵車擁塞致往返客貨車時遭停頓希電知聯運各路止運包件前來云云兩路局准電後經於昨晚起停運隴海路各站包件矣 
[縣令查復填浜築路情形]  
　　本邑塘灣鄉公所近將該鄉潘家浜河道填築馬路以利交通兹有鄉民李仁阡等以該浜一經填平有關農田水利特具呈上海縣公　請求阻止等情張知事據呈後於昨訓令該鄉鄉董將填浜築路情形詳爲具復以憑核辦 
[七寳公民呈控侵佔公河]  
　　滬西七　鎭河道淤塞居民俱以飮料缺乏奔走呼籲竭力募捐始於春間由（松界）鄉公所雇工先浚南横瀝以資汲飮惟該河因二岸時傾垃圾河身本嫌狹窄今聞有張仲甫者倍翻造石駁爲由復佔出丈餘河面正在興工建築致來往船隻不能交通曾由該鄉公民張伯香據實呈縣雖經松江縣楊知事委張宗翊爲調查蒞塲看過而事隔經旬張仲甫並不停止工作聞該鎭紳商咸以張仲甫不顧公益若此是以聯名呈控縣署外聞攝影數張分呈省道請究 
[濫伐樹木侵害農産之請禁]  
　　浦東洋涇巿四十八圖圖董黄　滋昨呈上海縣知事文云呈爲游民濫伐樹木侵害農産請求佈告申禁而安農閭事竊浦東沿浦一帶廠棧林立客民衆多近年以來時有失業游民三五成羣砍伐鄉村道路等處公私樹木以及侵掠農産迭奉鈞署佈告禁止在案祗因事隔數載防範漸疏邇以日久玩生前項不法行爲繼續發生且該游民等往往糾集無賴與業主農民時常爲難反客爲主恃衆鬥毆肇事日有所聞查國家提倡農林定有保護條文森林法第十九條公有或私有之森林如有濫伐或荒廢之行爲時該管地方官得限制或警誡之又本法第二十一條竊取森林之主副産物者爲森林竊盜處五等有期徒刑拘役或贓額二倍以下之罰金但該游民等之所爲大都未明國家法度徒以迫於生計遂有此踰越軌範之行動而其不服業主之阻止致起爭毆其妨礙地方治安秩序尤關緊要圖董目擊情形難安緘默爲特據實陳明仰祈縣長俯賜鑒核准予佈告全邑重申禁令分飭各巿鄉董佐·及縣警察各分所·曁移請淞滬警察廳令行所屬各警區傳諭長警隨時開導嚴切查禁凡於道旁公有樹木·及鄉村私有森林以及農田主副産物一概不准任意砍伐擅行侵害設或發生不服勸阻行兇肆毆者准由鄉民拘送就近警區按律訉辦以保森林而安農閭實爲德便云云 
[昨又有海州難民到滬]  
　　海州自兵燹後居民極感痛苦賑欵仍未發放昨該屬沐陽難民約二百餘人均乘民船由小河來滬均散佈潭子灣一帶 
[警廳派警彈壓難民]  
　　蒲淞巿法華鄉近以魯卾難民接踵而來偶不經意時有騷擾行動上海縣公署昨特會同警廳加派巡警八名前往彈壓以杜後患云 
[阻止俄難民登岸]  
　　昨午太古公司之某號輪進口載有蘇俄難民二十餘人一說係宣傳赤化者總巡捕房得報後即予阻止登岸聞日内將遣回海參崴 
[縣警所考察各區防務]  
　　上海縣警察所所長熊育衡前因開辦冬防曾經召集各區分所所長到署會議布防辦法通令各區分所遵照議定辦法於原有巡邏線加派長警嚴密梭巡並於各要道加添臨時崗位添設巡邏籌箱認眞防護在案現值隆冬正宵小竊發之時兼之近有過激黨仇敎等謡發生實於治安大有關碍因於昨日特派朱稽查長分往各區考察各區加添崗位是否周密並調閱各班勤務簿以覘勤惰而資考成云 
[公共租界刦案併誌]  
　　愛而近路虹口愛爾近路九百九十號門牌　和烟紙店於前晚七點二十分鐘被盜匪五名闖入店堂一盜出槍恐嚇禁止聲張餘盜擁至賬檯上搶去鈔票銀洋一百十五元携贓而逸該管匯司捕房得報飭探往拿盜已遠颺矣 
　　廣東路前晚八時一刻有盜匪一名侵入廣東路一百五十一號門牌某雜貨店袖出手槍嚇禁店夥不得聲張轉入櫃檯由賬檯抽屜内刦去鈔票二百五十元刦後出門向東逃逸後該店報告老閘捕房請爲查緝 
　　卡德路前日下午五時半有住居卡德路六零三號之王某投靜安寺捕房報告云四日晚十時許渠方回家行經升昌里附近突來盜六名攔阻以搜查烟土爲由將其袋内之雙角一百三十二枚刦去正欲再搜别袋適有路人走近盜不敢再刦隨分散逃逸刦時一盜袖出手槍嚇禁聲張王並云渠袋内尚有鈔票一百元因盜急欲遁去未被搜得 
[紹興船在龍華嘴被刦]  
　　行駛洙涇吕巷等處及往浙省平湖新埭方面之紹興船户均代客運輸貨物前晚八點餘鐘時有紹帮馮蘭生何長生兩船由南巿萬聚碼頭裝齊客貨開往各該地點不料兩船甫行至西南鄉龍華嘴南首水門汀廠附近突來盜船一艘大呼看艙隨將兩船喝阻躍上盜匪六七人出示手槍嚇禁聲張即在艙内任意搜括各夥友皆畏懼不敢抗拒致被刦取馮蘭生船上洋銀六十三元·小洋一百餘角·及代客所帶之皮統子五件·小布八十疋·火爐五具·洋布一包·廣貨八件·連同船夥之衣包等物何長生船上之大洋十元·銅元十千·衣包五個各盜飽掠後始各携　仍登原船呼嘯而逸臨行猶開放手槍示威事後該兩船主即行返滬檢點被刦細數昨晨即開具失單投報浦江水巡隊曁江蘇水警應長請爲分投　缉贓盜以期獲破 
[菜巿街刦案盜犯定罪]  
　　法租界菜巿街第九十二號門牌元隆昌布莊於十月十一日被匪先以租借過街樓爲由繼即糾黨入内各出手槍刦去現洋衣飾等物甚夥後經事主曹　輝報告捕房請緝現爲法捕房探目任水揚金九林等偵悉該匪等匿跡之處當即前往拘獲盜匪金友喜·王炳生·樓子興·張維崔·錢金堂·朱德喜·張月興·嫌疑人裘錫堂·等八名抄出手槍數支帶入捕房昨解法公堂請究先由原告曹　輝投訴被搶情形詰之被告金友喜等七名供認實由在逃之張超起意約民人等前往槍刦是實裘錫金　民人並未同往槍刧求察聶讞員判金等七人各押西牢五年期滿帶堂再核裘錫金驅逐出境法副領事德君在西文解罩上簽判金王樓張錢等五人各押西牢十五年朱張兩人各押十年以儆手槍没收 
[刦船犯移送法庭]  
　　水巡捕房前晚接得電話報告謂虹口東洋公司碼頭發生夥刦貨船情事當經飭派包探馳往拘獲王阿二一名並事主船户王阿興等一併帶入捕房由捕頭龐士提訉原告王阿興供稱夜間九時許我與同伴三人在艙内就寢突來一人云係搜艙另有四人亦同時跟入强迫我等四人一一搜查刦去洋四元五角及皮鞋兩雙内有二人各執利刃當時幸由包探到來彼等散去祗獲被告一人云云被告王阿二供並無恒業是夜在碼頭上遇見在逃之王阿林·陳均生·及不認識之一人遂起意到貨船搶刦我先入艙中正在摸索時有船夥狂呼捕盜包探到來被獲所有攫得皮鞋一雙已經投入浦中並未携帶凶器等云龐君得供續派包探將王阿林·陳均生·二犯一併拘獲訉得王供混名小崇明於去年五月間因犯械刦案爲捕房拘解地方廳判决徒刑五月此次盜案委係無關陳供混名小通州是夜在碼頭遇見小崇明王阿二·及小老槍·等三人遂同往該船圖刦後由包探到來我乘間先逃是實當奉龐捕頭逐一録供備函派探於昨移送地檢廳訉辦 
[滬西塘灣鄉之殺人放火案]  
　　前日晚間西南鄉塘灣鎭上海縣三區警察派出所巡邏警察巡經該鄉五圖湯家木橋地方茶館内有鄉民湯大全之子某報告謂七圖内有開設烟燈七家須往捉拿等語該警等以不在巡哨範圍之内不便前往湯子即堅執要警往捕並拉住槍械不放致被該警等帶所由該派出所蕭巡長詢問情由即行派警帶同湯子至七圖調查詎湯大全以其子在茶館被拘因而遷怒即於當夜十二時許手持燃火之物在該茶館草屋四週引放頓時烈熖冲天將草屋四間焚燬一空其時湯如發狂怒氣未息復回家將其媳用剪刀猛戳一下適中要害因其媳正在産後當即斃命聞其媳與翁姑向來不睦肇事後湯子偕警尚在途中聞報即由該警等折回將湯大全拘獲及其子一併送所解至三區警所昨日復經該區警所備文將一千人犯轉解上海縣警察所押候訉辦 
[殺人刦財劇盜定罪]  
　　鹽城盜匪李阿四於前月間糾黨在法新租界寶隆路地方開槍擊斃同黨厲紹龍並先後持械搶刧胡文錦·董顧氏·蔡緒榮·田崔祥·余東昇·等五户現洋衣飾等物現爲法捕房探目任水揚吳炳泉金九林包探吕竹林等將李及嫌疑人黄登高·時至林·等三人拘獲並在李身畔抄出手槍一支一併帶入捕房昨解法公堂請究先由西探目上堂禀明前情繼據各原告投訴被搶情形詰之李供認糾黨暗殺同黨厲紹龍並搶刧各原告之物件不諱黄時兩人同供民人等不敢行刧求請查察聶　員判李押西牢五年期滿帶堂再核黄時兩人永遠出境法副領事德君簽判李押西牢二十年期滿永遠出境手槍没收 
[拘獲投函嚇詐人]  
　　正金銀行買辦吳耀庭在山西路集益里開設裕豐永金號頗有資財致爲匪人注意近來迭接具名林文楚之恫嚇信索欵五千元吳將函送交總巡捕房請爲查究經探目謝永泉·包探張金龍·查得林文楚係謝一民之化名前日在北海路三江旅館二十八號房内將謝拘獲昨解公共公廨請究謝完全承認經關讞員商之英馬副領事判被告收押展期七天查明再訉 
[救火車撞傷女子已斃命]  
　　二十三保二圖地保王　山昨午投地檢廳報稱胡家木橋附近火警由該處救火會　車開往施救中途將十七歲高郵女子黄連子撞倒　傷當時由警將傷者車送濟生醫院醫治無效今晨因傷斃命當奉五區三分所令飭來案報騐旋又據屍兄黄林年等投案狀請免騐奉諭不准已於午後委派郭檢察官　　往相　 
[勒斃婦女案昨聞]  
　　閘北士慶路一二三四號虞姓傭婦謝阿大·婢女小福子·被人勒斃一案迭紀本報兹查虞鄒氏之夫名虞桂生在輪船服務其父虞松山在横浜橋開設李順興薦頭店是日（三日）夜間據經過該處者謂目覩有婦人四五人合一男子叩門呌阿大因無應者嗣在鄰居高　人所居屋内進門不見出外然經警探察勘則暴徒入虞姓之家似係從鄰居曬臺跨過從窗内躍入故窗上玻璃碎去數面最可異者虞鄒氏於五時出外隨帶一五歲之子家中尚留一二歲之子托該女傭等照管及該氏回家見該孩坐在兩屍之中現警廳已派探四出密查冀獲眞相 
[開設抓攤賭場之查禁]  
　　近有一班廣東帮賭棍在北四川路華租交界處開設抓　賭塲局面非常廣闊輸赢甚鉅内部組織仿照公司性質集有資本十萬元業經某機關密探查悉報告該管長官設法拿辦以餘地方之害 
[協新廠請總商會備案]  
　　上海總商會接協新國貨冷熱水瓶廠代表陳忠臯君來函謂敝廠徐芝蘭·毛仲霆·陳忠臯等合股開辦專造冷熱水瓶以挽利權資本一萬元業已成立除照商業註册呈請農商部給照外特將合同繕呈貴會請准予備案爲荷 
[昨日之軍事運輸]  
　　聯軍運輸科於昨日（六日）下午二時由城站裝運軍用品一鐵蓬車於下午二時附掛於七號中快車來滬轉運南京 
　　昨日（六號）下午三時十二分滬甯路局南京車站開赴鎭江兵車一列計掛頭二等車一輛三等車二輛鐵蓬車牲口車合十輛該列事係隔昨下午奉聯軍總司令部命令囑經由甯省鐵路進城前赴督署裝載者昨午裝就從仍經甯省綫開赴下關轉道東下 
[荳巿街昨晨火警]  
　　昨日上午三時許滬南荳巿街濟陽里東口第八十五號門牌臧永昌切麵店樓上忽然火起　時冒穿屋頂延燒隣右當經警鐘樓鳴鐘告警俄由各區救火會均驅皮帶車邦浦等到塲汲水澆救約歷一小時火始熄滅計焚去該店房屋外並波及隣居九霞堂牋扇店·恒興水菓店·開後面住户錢姓夏姓何姓等共燬樓房六七幢後由崗警拘獲起火家之店夥丅根福帶入一區總署由鄭署長預審一過因起火原因不能指實飭申解警廳司法科訉究 
[火案判照賠欵罰一成]  
　　法租界小東門外餘興大街三十八號門牌秦國連所開之鷄蛋餅店於前日失火各情已誌前報昨由捕房將秦傳至法公堂請究詰之秦供實情無意失火求宥中西官判着被告照賠欵罰一成 
[滬杭貨車前夜撞壞栅門]  
　　滬杭甬鐵路前夜（五日）由杭開滬之二十九次夜貨車駛至徐家滙站相近之虹橋路地方該路栅夫不慎致將鐵路栅門被該列車撞壞當由車長報告站長拍電養路工程處派工匠隨帶材料等件前往修理 
[總商會允代募王明高卹欵]  
　　報關公所擬籌卹因公捐軀之王明高家屬已誌本報兹悉該公所石芝坤君因王明高發欵時持正不阿致被毆傷身死殊憫其身從蕭條除向同業勸募外擬請總商會虞方二會長列名勸募以資提倡俾易籌集聞虞方二君業已允代分勸矣 
[淮揚朱營長請抄保衛團章程]  
　　淮揚保安一營朱營長致函上海總商會謂此次江北兵災較勝去年瀏河現值大局稍定閭仍難安堵敝地原有之保衛團形同虚設當此不靖之際萬不能坐視人民於水深火熱之中素仰貴埠之保衛團軍風雨紀勝於陸軍地方治安賴以保全同人等欲步後塵函請將詳細章程抄録一份即日擲下不勝感盼 
[總商會函索迎孫公份]  
　　聯軍總司令孫馨帥日前由杭返滬時上海總商會聯合地方各公團開歡迎會時共計用去菜資等洋一千四百元均係總商會墊付作二十份分攤每份七十元商總會認定三份縣商會認定二份下餘十五份歸十五公團分攤每份七十元昨由總商會分函各公團查照撥還以資歸墊而便結束云 
[近勝路刦匪已拘獲]  
　　虹口近勝路三百二十三四號門牌仁記押店於本月四號下午六時被盜持械搶去值洋三百八十元之衣飾銀洋前日由滙山捕房包探金養吾·陳如海·拿獲案犯江北人顧大來子·楊立堂·兩名昨晨解送公共公廨請究經邵襄讞會同英惠副領事質訉一過諭令收押候下禮拜二查明再訉 
[男婦兩拐匪之引渡]  
　　無錫人蔡阿大與婦人陸朱氏在原籍將十四歲女子順弟略誘來滬寄住北蘇州路南慎餘里八百十九號李王氏家嗣被該氏察破報告捕房將蔡等拘解公共公廨候訉昨由中西官繼續提審之下以此案發生地點係在無錫判將男婦兩拐匪連同女子一併移送淞滬警察廳轉送無錫官廳法辦 
[私姘男女解科訊辦]  
　　泰縣人仇榮樓業皮匠住共和路其妻徐氏與同鄉趙鴻友私姘賃居太陽廟地方近因該氏數日不歸被其姑仇周氏尋獲鳴警將男女一併拘入四區經劉署長質訉之下兩被告承認已姘二年奉判解科聽候訉辦 
[持斧行凶押一月]  
　　王平根於前晚在法租界地方持斧將王杏生砍傷（當由巡捕到來將王拘入捕房昨解法公堂請究先由原告禀稱前因民人朋友向被告借用圍巾一條日久不還詎被告竟向民人追索不遂被渠用斧砍傷求請訊究詰之王平根供實情一時酒醉所致求宥中西官判王平根押西牢一個月以儆 
[漁民撒網獲步槍三枝]  
　　本月四日晚吳淞江西段虞姬墩地方江北漁户張志在該處撒網連獲步槍三支事爲北新涇保衛團得悉即行派人前往給予奬金將槍取歸團部報由六區一分署轉呈淞滬警廳謂該處距江橋甚近爲各路渡江必經之所是項槍械恐係前次江橋警所被匪刧奪之械想該匪不便携帶故擲諸江中昨日北新涇保衛團又另呈嚴廳長請將該械補還江橋警所不知能邀准否 
[酈小阿寳判發濟良所]  
　　前日有女子自投濟良所聲稱名酈小阿實十六歲紹興人自幼在魏日仁家爲童養媳未婚夫今祗十二歲姑早逝世阿翁在堂時加凌虐且欲施行非禮因此投乞容納等語昨晨該所將女送至公共公廨中西官質訉之下判發濟良所留養 
[招領迷路女孩]  
　　四區崗警前日查見迷路女孩一口解經訉據該女供姓凌名小四子南京人年十三歲上月由其父凌雲起送來上海學做洋紗借住楊樹沛孫文才家今日往廠上工迷失歸途云云奉判送慈善團留養聽候出示招領 
[贈品百戲大會之組織]  
　　本埠某巨商將租借新世界全部舉行贈品百戲大會定期夏曆十一月二十五日開幕南北二部均重行整理壁壘一新南部皆中國商店北部皆外國商店自進出口以至各處均裝置極華　新奇之燈綵又有各式精緻之假山古今名人書畫特别游藝及熖火跳舞洋囡囡說話狗戲滑稽戲與羣花大會等等無不别出心裁獨開生面並聞門票仍售兩角票根持向塲内購物作洋兩角又由上海捷發公司贈送裝置美　價值二角之菓汁糖一罐爲歷來辦理游藝會所僅見届見開幕想有一釋熱閙也 
[塌車撞傷行人]  
　　塌車夫繆益花昨日推駛一百六十二號塌車行經天潼路不慎將行人周廷桂撞倒碾傷左足由一千四百十一號華捕查見將傷者送院醫治繆拘入捕房押候解究 
[設字謎攤誘賭]  
　　南京人劉裕亭昨在北蘇州路擺設字謎攤誘人聚賭違章被三百二十七號華捕查見將劉連同賭具帶入捕房候禀捕頭核辦 
[公共公廨訊案彚録]  
　　昨日公共公廨訉理民事訟案併誌於下（一）日商鈴木洋行訴已閉慶豐錢莊徐鑑堂不付票銀案堂諭案經登報傳達被告仍不到案應准原告所訴證明缺席判令被告償還原告銀四千三百十五兩七錢三分並負担堂費（一）徐國連延克威律師訴其妻秦福珍不與同居案堂諭改期一個月着兩造互商再核（一）源記號訴和大號欠借銀案大亨號主周錫桂以和大亦欠渠布價特延蔣保釐律師到堂參加控告堂諭參加人周錫桂之請求改期（一）慶康莊破産案該莊經理徐名揚及清理人姚和卿均因舞弊前經拘押兹請求開釋而債權代表海德禮律師等一致反對堂諭徐名揚姚和卿將交出各件姓名住址開單具報再核（一）鄭月英訴其夫陳慕廉抛棄不顧請求離婚案堂諭原告願自撫養小孩不得向陳慕廉要求貼費否則即將小孩交被告領回（一）勤豐綢莊訴陳友甫等欠貨欵案堂諭着被告償還原告洋一百七十九元五角並堂費（一）陳張氏請求執管其故夫陳椿權遺産案陳慶華延朱樹楨律師到堂聲明遺産内之店舖早由慶華出資盤頂加記堂諭范剛律師聲稱三千二百三十二號民事案内之請求撤銷應予照准本案改期着朱律師之當事人到案提出證據並查明簿證再核（一）董祥記訴黎潤生合夥營業糾葛案堂諭被告交四千六百元保後即將上年十二月三十日之禁諭取銷本案提早執訉（一）馬連璧訴大陸影片公司違背合同請追損失案堂諭候登報公示限被告於七日内趕緊繕具辯訴投候質訉核奪（一）邵立坤訴梁社章偷竊貨物案堂諭原告律師請無限改期照准（一）徐錦奎訴劉光玉欠借洋案堂諭原告來函請銷照准（一）許錦芳訴丁根生欠貨洋案堂諭同上（一）卜春山訴顧應大欠會洋案堂諭顧應大所開如其别有店主傳知禮拜一早九點鐘到堂證明再核（一）石和尚訴沈龍勳欠借洋案堂諭飭傳到案執行（一）李幼荃訴楊益堂欠貨銀案堂諭改期候原告到案再核（一）朱可駿訴周志成欠借洋案堂諭展期一星期訉理（一）羅壽記訴龐士龍欠借洋案堂諭候原告到案再核（一）鄭仲朋等訴姚伯森等不付股份洋案被告延張嘉惠律師代辯堂諭第一原告　行離案着罰銀十兩充本廨賑欵改期候到案再行訉理 
來函 
[上海巿公所來函]  
　　敬啟者本公所昨接由郵局遞來張公炎之信一封謂竹行弄内有坑厠一所自撤除後行人任意便溺糞穢徧地　警及本公所之衛生警察·清道夫等均不取締等語當立飭本所清道衛生等處主任會同查明辦理去後兹據聲稱查得該處原有尿池一所以翻造房屋之故早經撤除現在弄内一帶甚爲清潔並無糞穢漫街垃圾不清等情來函所稱各節實屬毫無影響且徧詢鄰近居户所謂張公炎者亦復查無其人揑名妄報未審具何作用等情前來據此用特函請登入貴報來函門内以供衆覽爲荷上海巿公所啟一月六日 
 
 

Page 16

 
 
1;第一萬八千九百八十七號;中華民國十五年 西曆一千九百二十六年一月七號
星期四 * *商業巿况 
[北京專電（六日下午六鐘）]  
　　昨晚交易所理事會議結果容納經紀人之要求五萬以内以保證金抵充證據金惟限以買賣各半如逾五萬至十萬每萬繳證據金現洋五百元此五萬買賣皆可擬陽（七日）開巿 
　　今日玖陸暗盤由五一七跌至五一後復回漲至五二九鹽餘劵一四七銷一萬十四年九一六銷五千 
[釐拆俱趨平定]  
　　昨日星期三前巿洋厘曾好起二五價爲七錢一分八厘三毫七忽五午後仍回至七錢一分八厘一毫二忽五與上日相同未有漲落銀拆先疲後升計初爲二錢四分後至二錢七分較前日祗好一分亦尚平穩小同行做開各價廣角回跌四厘價五錢九分一厘角坯因之小去一文計二百零三文銅元改小一千文價三百四十三千文衣牌小去七文爲二千四百六十三文餘如江角六錢一分五厘貼水四十三文均與前日相同之價未有變化 
[國内匯兌巿况]  
　　上海銀行一月六日國内滙兌行巿報告云今日津埠銀滙未動漢口銀滙跌七錢五分洋匯京津又漲漢未動蕪湖安慶厦門汕頭各跌蚌埠長沙九江臨淮各跌無錫跌去三角兹將細價列左京公砝爲一千零五十二兩五錢津行化爲一千零六十兩零五錢漢洋例爲一千零三十二兩七錢五分洋匯京爲一千零十三元津爲一千零十二元漢爲一千零零一元烟臺爲一千零二十二元蕪湖爲一千零零三元安慶爲一千零零四元蚌埠爲一千零零五元九江爲一千零零五元長沙爲一千零零六元厦門爲一千零十七元汕頭爲一千零二十一元無錫爲一千零零一元二角其餘未動云 
[神户英美匯巿電訊]  
　　昨日神户滙兌巿午前電日美賣價三月期四十三元三角七分五買價未開日英賣價三月期一先令九辨士四三七五買價無巿日印三月期賣價一百十八羅比正午來電日美賣價四月期四十三元五角日英賣價四月期一先令九辨士五買價均仍未開午後來電日美賣價三月期四十三元三角七分五與午前巿價同買價三月期四十三元五角日英賣價三月期一先令九辨士四六八七五較午前價高零三一二五買價三月期一先令九辨士五三一二五 
[法匯掛賤餘無更動]  
　　昨日滙豐外滙揭曉惟法滙長十法郎改掛一千九百八十法郎其餘一無升降先令仍掛三先令一辨士二五印匯二百零四羅比半美匯七十五元二角五香港七十七兩五錢東匯五錢八分荷匯一百八十五盾新滙七十五兩七錢半均與前日同 
[先令遠期照掛牌結出]  
　　近期較鬆交易甚呆 
　　昨日先令掛牌毫無更動巿面初平後緊交易頗鮮元月份銀行結出係三先令一辨士三七五買價三先令一辨士四三七五或三先令一辨士半三月份賣價三先令一辨士三一二五買價三先令一辨士三七五至三先令一辨士四三七五嗣後一無變化惟十一時外先令之價又軟○六二五元月份賣價三先令一辨士三一二五買價三先令一辨士三七五三月份賣者三先令一辨士二五買價三先令一辨士三一二五至三先令一辨士三七五午後例無巿面暗盤與午刻相等成交約二三萬鎊據某銀行夥述稱日來先令多緊少鬆其牌價恐將掛縮云 
[美滙續趨緊勢]  
　　昨日美匯交易極清巿價初甚平定元月份銀行賣出七十五元半買價七十五元六角二分五三月份賣價七十五元三角七分五買價七十五元半現結係七十五元四角三分七釐五午後休息暗盤頗堅 
[東匯巿况復緊]  
　　賣買百餘萬元 
　　昨日東滙晨間尚平三月份銀行賣價五錢七分半買價五錢七分三七五元月份之價較賤○六二五至一二五賣價五錢七分三七五買則五錢七分二五十時許又轉堅固三月份賣價五錢七分六二五買五錢七分半而推十一時後爲最緊三月份銀行賣出爲五錢七分七五買價五錢七分六二五移時略平一二五三月份賣出係五錢七分六二五買價五錢七分半然收巿間更堅三月份賣出五錢七分七五買價五錢七分六二五下午内盤甚穩三月份賣價五錢七分七五買價五錢七分六二五後雖見疲賣價改爲五錢七分六八七五買價五錢七分五六二五但正式交易頗少大通銀行買進三月份十萬元價五錢七分半又三井大通等銀行買一二十萬元價五錢七分六二五又懋業三井匯業等銀行賣出數十萬元價五錢七分六二五以上之價咸係金業中所進出 
[標金初穩後漲]  
　　成交七八萬條價漲一兩四錢 
　　昨日星期三大條皆縮一二五近期改掛三十一辨士六八七五遠期爲三十一辨士六二五美銀價小一二五計六十八元半英滙美開盤小○六二五爲四十八元五角○六二五日英小○六二五計一先令九辨士半美匯英收盤亦小○六二五改掛四十八元五角○六二五日美大一二五爲四十三元半　金毛盤大條雖縮惟因匯兌見小　人氣虚弱而跌小三錢爲二百八十兩○七錢後最小曾跌至二百八十兩○四錢旋因買者　旺金　爲之趨高五六錢先令揭曉除法　掛長外均無更動斯時標金賣價二百八十一兩二錢束滙巿况尚定故金價亦無特異伸縮漲落只數錢而已惟十時半後東匯内盤逐緊至五錢七分七五買價五錢七分六二五於是金價高到二百四十二兩三錢俄而東滙轉疲一二五賣價改爲五錢七分六二五買價五錢七分半以致金價回小至二百八十一兩二錢嗣至十三時許束匯復告升漲銀行賣出高至五錢七分七五因之金價又高到二百八十二兩三錢收盤烚赤又小五錢售三百二十八兩成交數平登賬補水二百八十一兩二月份登賬二百八十二兩午後標金開盤又高三錢係二百八十二兩六錢旋最高漲到二百八十二兩九錢高低相差二兩五錢移時因零星賣户過旺致金價小至二百八十二兩二錢收盤又好二錢乃　百八十二兩四錢較上日漲一兩四錢東匯内盤仍極堅挺三月份賣價五錢七分七五買五錢七分六二五往後金價或可看漲云 
[公債漲跌互見]  
　　昨（一月六日）各債期貨巿况較前略旺巿塲人氣尚不寂寞惟現貨巿面續極寥寥計全日期貨成交額二百十七萬元内分九六公債九十六萬元整理六釐六十四萬元七長三十萬零五千元金融二十六萬五千元現貨做開五年九六整六數種合僅成交二萬七千元至各債巿價仍以九六上落爲較大其他續仍平定金融七長全日僅上落一角較前日則略漲整六以賣出較多買進稀少價頗疲弱期現平均較前日約跌半元九六前巿開盤趨勢仍續跌比前日續降約計一元許特收盤以買方人氣活潑而轉漲後巿則甚穩定其巿價均盤旋於五十三元左右較之前日稍漲數角惟現貨比週一前巿下降達三元餘又五年現貨於前巿做開較上年十一月漲高二元有半 
　　金融公債金融祗一月份期貨成交一盤價九十五元五角半比前巿好起二角較週初續好一角半 
　　整理六釐整六現貨八十三元比前巿小三角半較前日續跌五角期貨一月期八十三元五角較前巿跌下四角半比前日續小四角二月期八十四元二角比前巿小三角三月期八十四元七角半比前巿小一角半較前日各跌下半元 
　　七年長期七長現貨無巿期貨一月期七十三元三角較前巿好起一角比前日續漲一角半二月期七十三元八角半比前巿好五分較前日不動三月期亦做開價爲七十四元四角 
　　九六及其他九六現貨於後巿成交一盤價五十二元五角比週一前巿暴降三元三角期貨一月期五十三元一角比前巿開盤漲高一元一角較前日好起一角二月期五十三元五角比前巿漲高九角較前日回漲四角半又五年小票現貨成交一盤價八十八元較上年十一月中旬漲高二元有半 
[紗花晨疲午堅]  
　　期貨先跌後漲現紗售價仍疲 
　　昨日星期三美棉因現貨商及外商售出同時多頭了結巿况疲軟計期貨跌二十五至三十三磅音現貨跌五十五磅音英棉期貨跌八點現貨跌一點印棉初隨美棉消息上漲後因本地空頭加碼轉軟計孟加拉及奥姆辣跌一羅比白羅溪未動大阪現紗二十支藍魚及紅財神漲二元十六支福島及三馬漲一元本埠紗花初因美棉疲軟英印棉不振零户多頭紛紛了結巿氣依然衰弱午後因一部份空頭陸續抵補某大户由空翻多巿况步堅總之目前巿况大跌固所不能大漲亦時機未至不過在一百五十兩關内外盤旋而已兹將期現紗花巿况分列於後 
　　期紗紗布人鐘標準前巿因美棉疲弱賣氣仍盛本月期跌一兩五錢餘月跌五錢至八錢後巿因現銷尚旺空頭抵補各月回漲四錢至八錢全日共成交二萬四千包收盤價列左 
　　一月期一四七·二○跌·七○四月期一四九·七○漲·二○ 
　　二月期一四八·六○·二○五月期一四九·七○未動 
　　三月期一四九·七○漲·三○六月期一四九·五○跌·二○ 
　　現紗客帮方面川帮進十支金城二十支富貴·金城等牌六十五包漢口帮進十六支金城·豐年·月光二十支水月等牌四百包廣帮進十二支孔雀二十支鴻禧·水月四十二支雙股鶴鹿等牌八十包其餘天津安東蕪湖江西甯波汕頭内地等帮共進三百包賣價午前跌二錢五分午後續跌二錢五分廠家未聞開出各牌巿價列左 
　　十六支大發一四九·五○十六支寳光一五六·○○二十支鴻禧一五九·五○ 
至一五○·○○十六支水月一五一·五○四二支水月二三八·○○ 
十六支藍鳳一五二·五○十六支藍金魚一四八·○○四二支陽鶴二四○·○○ 
十六支日光一五一·○○二十支砲臺一五五·八五四二支鶴鹿二六○·○○ 
十六支招財一四五·七五二十支豐年一六四·○○十支大發一四○·○○ 
十六支豐年一五五·五○二十支水月一六一·五○十支金城一四一·五○ 
十六支鴻禧一五一·○○二十支金城一六五·○○十支童子軍一三九·二五 
十六支丹鳳一四九·七五二十支富貴一五八·五○十支鴻福一四○·○○ 
十六支金城一五六·五○二十支雲鵬一五八·二五十支豐年一四二·七五 
十六支金貨一五○·○○二十支豐年一六三·五○十二支孔雀一四七·○○ 
十六支胭脂一四七·七五二十支仙桃一六三·五○十二支天官一四三·五○ 
期棉通州標準前巿因外棉均軟賣户甚衆近月猛跌四錢五分至五錢遠月因人心較堅僅跌二錢至二錢五分後巿因紗巿穩定空頭了結各月回漲一錢五分至三錢全日共成交五萬五千四百擔收盤價列左 
　　一月期三一·九五跌·三○四月期三三·二五跌·○五 
　　二月期三二·五○·二○五月期三三·四○未動 
　　三月期三三·二○漲·一○六月期三三·四五未動 
　　現棉公會消息陜西花到一千五百包通州花到七百包姚花到一千五百包南巿出三萬斤北巿出二萬千收價不動巿盤如左 
　　陜西花三一·五○東棉進四三六件棧交 
　　陜西花三一·五○東棉進二○○件棧交 
　　陜西花三二·○○裕豐進二○○件送廠 
　　陜西花三二·○○永安進三○○件送廠 
　　陜西花三一·○○陳公茂進三○○件棧交 
　　陜西花三一·七五大康進四○○件棧交 
　　陜西花三二·○○豐田進二○○件送廠 
　　更正昨日十六支醒獅棉紗實係太獅之誤特此　　　　　三品暫時難望發展（六日大阪電） 
　　行將大爆發之三品巿塲新正初巿忽轉趨混沌今晨又續呈跌勢前月一氣漲起二十元之行巿今已跌去一半假令三品行巿能望轉機其動機必起於股巿之活躣現在股巿能否繼續如曩時暴騰殊爲疑問匯巿雖不至再漲然目下斷無下跌之理故三品巿塲暫時極難望發展云 
　　大阪紗巿趨跌（六日大阪電） 
　　棉紗現貨因滙兌騰貴輸出交易觀望莫前兼以期巿疲軟各貨行巿更呈跌勢較前日已跌去四元中等二十支一月期呌價爲二百八十六元二月期爲二百八十五元成交零星兹將本日成交種類及行情列表於左 
　　鶴鹿現貨四十二支四二三·○○ 
　　扇面現貨十六支二七三·○○ 
　　福助一月期二十支二八○·○○ 
　　日之出一月期二十支二七七·○○ 
　　鐘一月期十四支二八○·○○ 
　　大阪布巿不動（六日大阪電） 
　　棉布各貨買氣雖未減退然因紗巿跌落中間交易束手因之本日無大宗成交各貨行情亦無變化 
[日本棉紗輸出狀况]  
　　據日本紡織聯合會發表十二月下旬輸出棉紗七·一七○件　中旬增五七○件較去年同時增四·五一○件内中運至上海者計一·四五○件較中旬增五九○件較去年同時增一·三六○件 
[横濱絲巿平平（六日横濱電）]  
　　生絲現貨新年巿塲人氣不甚暢達須俟前日買賣决定價格後買方始敢着手進行本日最優等貨呌價爲二千一百元次貨爲一千九百九十元與前日價格無甚懸殊亦略有成交絲屑則因賣方態度堅持巿面又缺乏適當之貨買方更不願趁此放胆買進兼值新正買方進意亦不甚濃故　面上頗感閑散行情大抵看漲 
[粉巿堅穩]  
　　國外麥價報跌一元··廠方貨缺多頭堅持 
　　昨日期粉巿面步趨堅穩緣各廠方原料缺乏洋麥價昂期粉不願多抛昨晨巿塲中雖盛傳海外來電坎麥跌價一元無如多頭不敢輕信堅持不出是以各月期粉巿價依然堅漲交易亦乏進展之可能上午開盤後巿氣異常堅挺客帮動辦遠期粉價激漲一二分嗣後買氣不寂行情堅定收盤價本月份爲二兩四錢五分十二月份二兩四錢四分二厘五正月份二兩四錢五分半二月份二兩四錢五分七厘五下午開盤後海外坎麥價跌一元之消息傳至買勢稍衰粉價轉疲惟遠期二月份套頭進行不懈價獨趨漲收盤結果本月份仍爲二兩四錢四分十二月份亦爲二兩四錢四分正月份二兩四錢五分均較前日收盤價無甚變動惟二月份價爲二兩四錢五分二厘五較漲半分期粉成交額因廠方不肯多開躉户堅持不出交易仍乏進展之勢全日共計成交五十萬包之譜現粉出口依然停滯云 
[糖巿續趨賤疲]  
　　昨日嗬蘭到電巿價正二月份均爲十盾八七五遠期八九月份爲十盾較前賤小一二五而倫敦來電小去四辨士故公會巿象軟弱開盤本月份六兩一錢正二份同爲六兩四錢五後巿出户本月份貨扳進故回升至六兩一錢五及六兩一錢二分五正月份爲六兩四錢五如前勿動二月則較好爲六兩四錢七分五現貨六兩一錢亦趨下疲且去胃不動售價亦若前彷彿最後又因大正廠到電開盤日金十元零三角照東匯五十七兩半合計爲六兩四錢故正二月份又較軟弱但無新交易做出耳各價如下 
兩兩兩 
東三二五五·九○東三七五六·一○東四二五六·二○ 
三温半六·○五四温六·一五四温半六·三○ 
[五金巿價跌多漲少]  
　　昨日五金巿况依然呆滯巿塲雖有談判而成交寥寥兼之到存兩旺客帮不動故售盤漸鬆以致各貨估價跌多漲少昨巿九十磅馬口鐵開七兩五錢又一百磅開七兩八錢英鋼板半分開四兩九錢又七厘半開三兩九錢較之前日均皆跌落一二錢不等獨點錫銷路尚佳價亦提高昨巿福足錫開一百二十兩嗬囒開一百十六兩小　開一百零七兩較之上週俱漲上二兩有奇路皮鐵因憾於到源不多巿存極淺同業中開價扳持甚烈故最高價有開至五兩二錢五分一吋至七吋法西釘出路上雖不及往日爲活動而有貨者堅穩如故配搭花色之佳者仍須四兩四錢爲近日該業巿塲上之鞏固花色云 
 
 

Page 17

 
 
1;第一萬八千九百八十七號;中華民國十五年 西曆一千九百二十六年一月七號
星期四 * *本埠增刋 
[天氣報告]  
　　徐家滙天文台昨日下午四時三十分氣象預報云天晴而寒馬安島南有和緩之時令風北面風向靡定又昨日下午三時前二十四小時内本埠氣温最高四五·八最低二三·二去年同日最高三九·二最低三二·四 
[香菇（即蔴菇冬菇等類）粹尊]  
　　香菇乃菌蕈科之一種常寄生於枯木可供吾人之食用其味至鮮可比佳肴在素菜館中尤爲惟一之要品然其發生狀態及播種之方法等亦吾人所應知者兹將其詳細述之以供閱者 
　　（一）香菇發生之狀態往者培養香菇僅恃胞子之天然繁殖採取其一部以食用近始有人工香菇繁殖法以人工播香菇之胞子於材料木其法至簡且可培養多量之香菇其結果常優於天然胞子所發生之香菇 
　　香菇發生狀態此乃培養者之所應知也人常不知香菇爲木材之腐敗變化此固無足深怪殊不知香菇乃一種死物寄生菌其寄生之種子飛落於腐朽木材而生根株以吸收腐朽木材中之成分遂成一個之菌類香菇之種子細微能藉風力飛散空中落於適當之木材時即發生菌絲此菌絲爲白色細微之線非眼力所能見待菌絲漸次生長於木材與樹皮之間多數錯亂擴張之時眼力遂得見白色之帶此名菌網 
　　香菇之種子需如何温度始能發育此乃最要之事據實驗所得在温度十六度以上（攝氏表）若至養分經過十八小時間胞子即可發芽但胞子乾燥則發芽力大减至遇攝氏四十五度以上之温度經過二小時間則發芽力全失然令至零度發芽力尚可保存而其最適於發生之温度則於攝氏十度至二十度之間香菇發生時之濕氣不足時則必至枯死而不能發生若過多則木材朽腐過度亦不能發生或發生而品質不良故以如何之濕度爲最適此急宜注意者也然地中之濕氣乃培養香菇所最忌者惟空中之濕氣多方爲培養香菇者所歡迎 
　　菌網漸次發生其各部生小瘤小瘤漸次發育而現於樹皮之上名曰菌傘菌傘下面生菌褶初生菌傘向下緊捲如球菌摺幾不可見菌傘中央有傘柄漸次伸長遂成香菇 
　　（二）香菇發生之樹種適於香菇發生之樹木通常爲常緑闊葉樹中椎類與　類及落葉闊葉樹中之櫟楢類櫨桐楊等至針葉樹亦有可以發生香菇者以其産出之香菇之香味不良故不適用 
　　至培養香菇以若保年數之樹爲最宜據歷來之實驗椎以三四十年生之大木爲宜此本與樹皮之厚薄無關係以生於深山者爲良櫟以十五六年至二十四五年生者爲適宜亦無關係樹皮之厚薄楢則於樹皮之厚薄色澤頗有關係以皮薄而帶白色者爲宜其年齡以十五年至二十五年直徑五寸至九寸爲適 
　　（三）香菇播種方法香菇播種法約可分三種兹述如下一由人工散播種子此法因普通購置之種子其發芽力常薄弱故往往用舊材料木白朽之部研爲粉末與香菇之粉末混合用蓋材料木之白朽部即菌絲蔓延之薁而香菇中亦本含有胞子但如此作成之種子作後即失其效者甚多務須注意二取舊材料木白朽之部嵌入於新材料木此固安穩但稍覺繁難又有用舊材料木菌絲多之白朽處磨成汁液謂之材料汁將新材料木浸於汁中浸時先將根部浸下如此則刻口有菌絲附着此法香菇之發生二三年之頃最旺至四五年後發生漸衰故至時可復取此材木以作材料汁普通長五尺圍一尺之材料木二本可作四斗之汁三將有香菇之材料木插入所積之材料木内此法甚簡即由新材料木若干本與舊材料木一本之比例而堆積之是也前述三法中最有效者材料汁法插入法次之而第一法殊不可恃也 
　　（四）香菇之採集及乾燥香菇於春季播種後至翌年秋間則菌絲十分蔓延故發生香菇頗多發生後菌帽展開而由菌褶之形成層散布胞子於周圍遂至菌帽返捲香味頓减故採集須於菌帽未曾返捲以前着手採時務勿傷材料木之皮自下部漸採而上可也 
　　香菇發生之時期爲春秋兩季惟由地方氣候不同稍有差異温暖之地大概自春三四月起至秋十月止其間以秋爲尤宜故每年雖發生兩次究以秋爲盛 
　　然若由人工培植則於冬夏二季亦可發一但同一材料木而使之四時發生殊爲困難不過將應屬秋季者使遲至冬應屬春季者使遲至夏發生而已其法於應發　時不給與充分濕氣稍置樹皮於乾燥狀態俾堅硬而難於發生是也 
　　冬季發生者因冬時寒高香菇未十分發育即行凍裂故菌帽小且面上有裂痕此等香菇（即冬菇）我國人最爲賞用日本每年輸入中國者其額甚鉅約在一二百萬元左右 
　　香菇新鮮者亦可供食用若欲貯藏則非乾燥之不可且乾後較生者香味尤佳 
　　乾燥法有木乾火乾日乾法三種木乾者香菇在材料木上使之乾燥而後採集火乾者火力乾燥之謂造一小屋周圍置棚中間置爐焙之日乾者採集後以日光晒之時須將菌之裡面向下 
[附木耳與白木耳]  
　　木耳木耳亦爲死物寄生菌生於諸種之針葉闊葉樹其間因樹種關係有不能以供食用者尋常可供食用者爲·桑·槐·楮·榆·柳·等及培養香菇等樹種所産之品培養時於秋末伐採材料木俟其乾燥切成四五尺長刻裂痕口於其上四五月間播種胞子置於陰地使其發生與香菇無異從前不知其理故於木耳發生最多之時伐木即仲夏之候也伐後曝之日光中使乾燥後再置於濕陰之所俾發生木耳因此時胞子飛散甚多容易天然下種也木耳遇雨則如膠狀乾燥則成角質故於降雨時採取十分生長之物混之以水以播於新材料亦可 
　　白木耳白木耳亦死寄生菌之一種在食品爲最珍重者凡香菇寄生之樹種皆可栽培白木耳其形如鷄冠花温潤時成白色膠狀乾則成角質帶淡黄褐色此物植物學上之性質與木耳不同湖北隕陽縣産之四川亦有之 
　　欲培植白木耳須於秋末伐採材料木俟其乾燥亦如栽培木耳之法然後將膠狀白木耳和水塗於切口處越一二月即可發生然白木耳在冬季多雨之時亦常發生故冬季播種亦可惟夏季發生最多俟其肥大由陽光晒乾之可也 
[玫瑰油之鑑别佛光]  
　　一花之種類泰西各國以科學之研究徵明玫瑰花所含香質冠絶羣芳爰稱之爲花王拍羅賓斯所産ＲosaCentifoliaL及拍魯軋利亞所培植（ＲosaDamacenaＭＩＬＬ）兩種可爲泰西玫瑰花之代表上列兩種玫瑰花分紅白兩色紅者之香較白者尤勝 
　　二油之製法（一）蒸　法日未出前採取將開之玫瑰花十啓羅瓦入於銅製蒸餾罐中加以七十立透之水密封罐蓋初用烈火繼用文火經一時或一時半之久由銅罐相連接之長管餾出蒸汽用適當之冷却法而冷却之約有十立透餾液可得貯於玻瓶内靜置之油輕而浮水重而降成爲油水兩液層用靈敏之手術提取其油層即爲純粹玫瑰油（二）吸收法用木櫃架多層長一米突闊六十糎之玻板玻板上塗以厚五耗之精製豚脂散新鮮玫瑰花於其上經二三日花之香氣盡爲豚脂所吸收再換以新花如是者三五度即成爲最優美之香脂（Pomade）將此香脂浸於無水酒精中玫瑰花天然香質移溶於酒精即爲香精（Essence）取出其不溶解之豚脂尚帶有餘香仍可爲普通之香脂 
　　三油之鑑識純粹玫瑰油係淡黄色液體比重○·八七至○·九○坊間販賣品非笳辣尼油（GeraniumOil）即姜草油（GingerGrassOil）總之巿上所稱爲玫瑰油眞正純粹者實所罕見以笳辣尼油充者爲上品以姜草油充者爲中品甚至以松節油落花生油菜子油亞麻仁油棉實油等爲原料贋造姜草油以充玫瑰油者斯爲下品矣鑑識眞正玫瑰油與贋造品須用岡斯雲特（Gunswindt）氏法取檢體（即欲試之玫瑰油）數滴和以内容之硫酸眞正者香味不變贋造者香味即變取檢體五滴入於乾燥試驗管中加以濃硫酸二十滴冷後注入以無水酒精二十瓦而振蕩之若係純粹品液色澄明煑沸而冷却之成爲澄清黄褐色之液贋造品在上試酒精液中必生溷濁靜置之則生沈澱而不澄清聞五洲固本廠所出各種化妝品所用玫瑰油均係自製將來必能於香品中占最優勝之地位 
[年糕之種種蕨蘋]  
　　年糕爲應時茶點之冠其消量之大食期之永雖月餅猶膛乎其後重陽糕更無論已蓋月餅至中秋而即止年糕則逢元旦而益盛也查滬上所售之年糕原有蘇派浙派之别蘇派甘柔而適口浙派芳香而堅潔各擅其勝莫容軒輕近則凡屬茶食肆無不兼營並蓄已無派别之殊惟糕　店中所售之淡年糕猶自别標一幟茶食肆尚未訪製耳兹條舉其品類無下倘得閱者諸君爲政其謬則尤記者之幸也 
　　猪油年糕是即蘇派之正宗法以糯米粉和糖煑熟搗使和匀遂加入猪油玫瑰桂花等花槎成長條工事已畢此糕桂花者色白玫瑰者則微紅顧其紅色胥以顔料染成故吾人購食以白者爲宜 
　　桂花年糕此爲浙派盛行已久自猪油年糕昌盛以來漸趨冷淡製法於糯粉中稍入粳粉水量極少力搗而成故能久藏不敗但益乾硬而已此糕雖有黄白之殊僅因糖色而異其口味與價值均無分别也 
　　條頭年糕質料與猪油年糕大同小異但不加猪油且變其式樣爲細長條取其利於零賣耳其有　者先將豆沙包裹於糕内如一大湯　然後搓之使長其　自然均匀亦製者之手術也 
　　淡年糕原係甯波派先將淡米粉搓成　煑熟後取出力搗隨即製成牛舌狀此糕屬於糕　店其來自甯波者能久置不暴裂久浸水不渾其色亦較爲潔白食時湯煑油炒或甜或鹹均無不可 
　　元寳年糕以桂花年糕之料製爲錠狀惟財旦日祀神用之無食者 
　　壽桃年糕又名糕桃質料同上亦惟祝壽及遷居時用爲禮盤 
　　萬年糕將萬瓜（即南瓜）煑爛和入白糖米粉搓成糕形置蒸籠中蒸熟亦有印成花文或以豆沙爲饀者此乃家庭中應時食品風味絶佳店肆中無製售者亦憾事也 
[年夜糖的製法蕣雲女史]  
　　我們每逢年終必定自製幾樣糖食預備新年欵待賓客也有戚友家的僕人和六色人等（六色人就是男女贊禮火頭樂工等）都該給些他們博個快活這種糖食因爲是年終做的所以叫做年夜糖雖没有茶食店裏做的精緻可是風味别饒實際上也未必遜色呢現在陽曆元旦已過陰曆元旦就在目前製糖的時令又要到了不揣謭陋把吾家做慣的幾色寫在下面讓諸姑姊妹們當個參考吧 
　　榖花球預先購買糯榖放在盤裏日晒夜露越久越好臨用時在鑊裏微火烘熱頓時爆裂大過原狀十倍隨即揀去榖壳用飴糖白糖對半加水在鑊中煎　就把榖花傾入鑊内和糖調匀這時便在鑊中取起槎成圓球但用力不可太重免得堅硬若要加香料煎糖時即可加入此糖鬆脆芳香而且巿上没有買處啊 
　　果仁糖先把白糖七分飴糖三分熬至不見白沬便是水汽已盡加入菉豆粉三分玫瑰醬少許再熬須時就拿起來倒入盤内盤底先襯芝麻此時把預先置備的果肉胡桃肉松仁等一齊加入以手搓匀再搓成指大的長條切成寸段外裏芝麻此糖柔軟極其適口若加鮮猪油越發鬆爽鮮潔不留齒頰 
　　蔴酥把芝麻褪壳炒至微黄樁成粉末另加黄豆粉麵粉各六分之一白糖四分之一桂花醬少許拿熟猪油爲糊以手搓匀用印糕板印成餅塊因爲觸手即碎入口就散所以叫做麻酥啊 
　　芝蔴糖先把芝蔴褪壳略略炒熟後把七分白糖三分飴糖放在鍋内文火熬至水汽旣盡離火待其稍冷然後將芝麻倒入鍋内用力調匀隨即取出在方盤裏壓成平扁的方塊便拿刀乘熱切成薄片切時要快若使冷了就切不成片子咧此糖鬆脆異常比糖食店買的勝過十倍因爲他們要形式好看熬糖太嫰就堅硬附齒不能像自製的鬆脆咧 
[招貼葉心佛]  
　　招貼一名海報滬上營此業者不下數十家其最著者莫如商務印書館中華書局世界書局生生美術公司大中華廣告社等新奇鬭勝日新月異要不外引人觸目耳此項事業可分之爲三時期今約略述於后 
　　第一時期大約在民國二三年間即始剏時期也此時之招貼其簡陋卑俗實閱之令人生厭故毫無引人觸目之可能良以斯時石印之術尚未普及大抵木刻爲多更以一般商人不明廣告之効力但至今日巿上尚有發見此種印刷惡劣之招貼者其不致等作廢紙亦幾希矣 
　　第二時期即極盛之時期也大約在民國九年至十二年之間凡綢緞號之遇大減價影戲院之換新片凡一切大小公司之開幕莫不大印特印遍貼大街小巷吾人偶步洋場幾無時無地不與眼簾相接觸字體新奇圖畫悅目四週襯以圖案之花邊途人經此常有駐足不前者顔色可用六七套不等更可以照相拍做銅板嵌入其間至於欲引起途人之注目全賴字及畫法之美雅然一般高尚之畫家多不屑爲之 
　　第三時期即目下之時期慚呈盛極必衰之狀態蓋半由於無貼處所致有公共處爲當局所取締蓋對於巿政有礙也 
　　又以此項招貼之材料如墨油·紙料汽水紙·汽水墨·等成本日漲（案以上物均屬舶來品）再加上印工·畫工·所費實所不貲一般商界以爲不如登報紙爲簡省然此項事業所能不致破産者恐全賴影戲事業爲之維持耳 
團體消息 
[同濟震旦之球訊]  
　　昨日（星期日）同濟大學足球隊與震旦大學足球隊在吳淞同濟球場作友誼之比賽雙方球藝不相上下上半時一與一之比下半時二與一之比總結果三與二之比同濟勝云 
[上大丙寅級會之同樂會]  
　　上海大學丙寅（中文系四年）級於前日星期四曾開臨時會一次當推周學文君主席其開會要項（一）改組級會委員（二）討論明年本級課程之增減（三）討論校内應行改良之點向學校要求（四）本級將屆畢業對於明年課程應如何組織恊進結果改組産出之新委員爲王振華陳蔭南周學文蔣抱一吳卓齋等五人又後補委員陳子英黄讓之二人又臨時提議主張將年終大會改爲同樂會並購茶點全體聚樂以資團結而重感情經通過後規定星期四（一月六號）下午七時舉行預定開會秩序如下（一）致開會辭（二）主席報告宗旨（三）講演（四）茶話（討論·動議）（五）京調（六）自動游戲（七）唱歌（八）散會 
[復旦中學部之演講]  
　　昨日下午三時徐家匯復旦中學部演講會請劉南陔君蒞校演講題爲吾國青年今後之責任首述中國現狀之阽危及困苦救亡之責端在青年次言欲救危亡須先立志本勤儉之精神定一身之大計藉以保存國性而圖富强復引英法德商業農業工業之發達皆以組織公司農會商會之青年爲中堅旁徵博引聽者動容末復勗青年學子以先進諸國青年團之成績爲模範肩此重大責任以存國性而張國威至四時一刻始講畢 
[南洋與中國之檯球比賽]  
　　上海中國檯球研究會將於本星期日（本月十號）下午二時在南洋大學與南洋大學檯球部作友誼之比賽中國檯球研究會爲去年奪得全上海檯球錦標故素執檯球界之牛耳南洋大學亦素負盛名球藝精熟兩隊中皆有多人爲中日國際乒乓比賽中之選手故此次棋逢敵手必有可觀云兹附該二隊員姓名如下研究會胡鐵吾·王伯洪·朱楫庭·李傳書·孫聖章·孫弼伍·林斯春·周煦良·許崇業·周永澄等南洋檯球部金季明·周震良·潘秋齡·胡健生·徐開宗·王運治·沈智揚·沈孝明·余昌菊等 
[持志大學近聞]  
　　舉行學期考試江灣路持志大學對於各種課程非常認眞兹因假期在即故由敎務長佈告於本月之十四號起大中學各部系均温課四天自十八號至二十七號舉行學期結束考試聞於二十八號放年假 
　　各團體攝影昨日該校各團體如兩廣同鄉會福建同鄉會安徽同鄉會及孫文三民主義等團體於下午在操場拍照以備插入年刋中云 
　　級際足球比賽結束昨日午後二時在該校大操場爲大 
 
 

Page 18

 
 
1;第一萬八千九百八十七號;中華民國十五年 西曆一千九百二十六年一月七號
星期四 * *學部英四與中學高三作末次錦標决賽各部系均停課前往觀賽結果爲三與一之比高中三勝聞校長將發銀盾一座奬勵各球員並令全體攝影以誌紀念云 
　　庚午級級友會議高中三年級於昨日上午十時由級長吳祖襄君召集於二號敎室討論會務議决庚午級級色爲黑與白表示將來遠大之志又定「以强健之精神庽於强健之身體」爲全級之模範 
　　又該級足球隊爲全校之冠嘗敗最强之英三足球隊又敗高中一年昨日爲該校足球錦標末次大决賽與大學部英文系四年級比賽結果爲三與一之比該級勝聞該級各球員於校長給銀盾之後全體攝影刋於年刋以留紀念兹録各球員於下守門環步雲左内衛倪璣右内衛羅康前衛鄔德堃·唐翊亭·王准中堅周肇文（隊長）中鋒林錦輝左内鋒王傳良右内鋒趙毅左翼於丹忱右翼奚鏡澄刑錫良 
[羣治大學球訊]  
　　羣治大學籃球隊與交通部南洋大學約定一月七號午後四時在南洋健身房作友誼比賽南洋球術素負盛名但羣治籃球亦爲後起之秀想兩雄相遇届時作壁上觀者必異常踴躍云 
　　東南女子體育師範本年延請潘志傑君爲童子軍總敎練日前該校女童子軍舉行宣誓禮圖爲菊隊宣誓攝影 
[湖南武岡旅滬學友會成立]  
　　湖南武岡旅滬學子近年日益增多該邑尹大猷劉宇光等感於客外寂寞地方文化幼稚特發起湖南武岡旅滬學友會業於昨日上午假座羣治大學第一院開成立大會到會者五十六人首由尹介屏報告開會宗旨繼推蘭紹　爲主席通過簡章討論進行事宜畢并票選尹介屏爲總務主任唐德藩爲文書曾遠益唐英才爲會計尹太猷爲交際尹穆清爲編輯至午後四時齊赴西門公共體育場攝影散會云 
[賽秀女校游藝會]  
　　梅白格路賽秀女校開辦以來慘淡經營校務日以發達今假甯波同鄉會於本月九號（禮拜六）下午一時半開游藝會培立游藝團助游藝王亦樵先生助劍術其他團體及個人加入者頗多 
[志成公學職敎員會議]  
　　滬西勞勃生路草鞋浜志成公學成立多載異常發達内容消息歷詳各報星期一晚在該校大禮堂内特開職敎員聯席會議到者主任敎員何天風林靖夷王勛高馬良駒等十餘人公推校長馬志俠主席文牘王勛高記録討論結果議决如下（甲）本學期結束問題（一）舉行學期測驗（二）籌備寒假休業儀式屆時並開學生成績展覽會及表演新劇魔術等項餘興（乙）下學期進行事項（一）籌募特别基金（二）擴充校舍宿舍（三）添聘校董敎員（四）推廣義務學額（五）多作課外運動如設（商店銀行工廠等事）（六）增設學術團體如辦（各科演講會請名人來校演講及組旅行隊參觀團與學生義勇軍等事）議畢振鈴散會 
[鐵華商業義務公學之新猷]  
　　巨籟達路鐵華商業義務公學係陸鐵華女士獨資創辦歷經艱阻維持至今已屆十載成績優美兹聞該女士因身弱多病校務紛繁實難週顧已將校長職權移交乃兄鐵民君良德接管俾使莘　學子不致輟業鐵民君接辦手續現已完竣因該校於明年適逢十週紀念該校長之太夫人陸金崇英因鑒於世路維艱失學者多亟謀普及敎育減輕各家長負擔起見特將前年六十大慶存儲各親友贈送壽禮悉數充作該校經費藉以資助舊生學費新生操衣等費製有優待證一種凡力薄而有志向學者皆可赴校領取以資憑守該校長鐵民君亦仰體慈意增加義務生學額一百六十名並仍兼設平民夜校以冀嘉惠平民且聞該校明春於國英算各項主要科外增設法文一科以應學生將來入政途商界之需要 
[葉采眞葛成慧兩君之講演]  
　　厦門集美師範學校校長葉采眞此次來滬接洽圖書館事於一月四日至中華職業學校參觀該校即請葉君講演先由潘仰堯君致詞紹介葉君講畢業生失業之研究略謂一般畢業生卒業於學校失業於社會者其原因有三（一）社會事業之不發達（二）敎育界與職業界未能聯絡（三）職業界不樂用學生由於（一）慾望太高（二）含黨派色彩（三）計較薪水（四）不受指揮（五）不耐勞苦（六）不負責任（七）不能自動（八）無特别長處此學生之所以不合社會需用也救濟之道全在訓育與注意立身處世之道（一）有讀書興趣（二）注意技能（三）節儉（四）忠勤廉慎苟能如是即爲成功之母即爲社會歡迎五日下午四時至五時該校請美國耶魯大學公衆衛生碩士葛成慧女士講演個人衛生與公衆衛生葛女士就食物（蛋白質·脂肪·澱粉·維他命·金屬質·）空氣·睡眠·運動·清潔·快樂六大端爲人生必須注意之點每項詳爲解說莊諧雜出娓娓動人學生都極欽佩葛女士並允爲該校計劃衛生事業及隨時到校檢視學生衛生狀况云 
[寰球學生會之演說會]  
　　卡德路寰球中國學生會定於本星期六（九號）下午七時半請美國救濟麻瘋院幹事但那Danner君演講『救濟麻瘋運動』等情已誌前日本報吾國人士咸以爲「麻瘋」乃一種不可治療之症不知治得其法可以斷絶病根恢復原狀是晚所講即係治療麻瘋之方法於國内之患此病者深有裨益演講畢並有演講時擔任繙譯之朱懋澄君奏凡啞鈴聞近日索取入座劵者極爲踴躍 
[閘北平民公學之會議]  
　　閘北新疆路天保里閘北平民公學爲校長吳光昱逝世繼續人選問題昨晚六時特邀集全體會議到校董王錦文·杜椿蓀·佘錫品·應梅生·馬慎齋·徐爭炎·韓思明·徐稼生及職員顧鴻·汪敏才·曹建如·秋紛虞等二十三人由杜椿蓀主席議案如下（一）追悼吳校長公决推施顯劉鐵爲籌備員辦理一切（二）校長人選問題公决以職員顧鴻品學兼優且係吳故校長高足令之繼續定能勝任（三）經費問題公决前發捐册仍照收外餘則由各校董設法援助俾無支絀之虞（四）整頓内容公决姑保留至下屆再議遂散會 
[醫訊]  
　　滬杭甬鐵路車長趙春生於上月底由滬開杭之三十號夜貨車駛至松江時加掛貨車一輛正在掛鈎銜接之際車身忽然移動致將趙之右手五指完全軋斷松江站長即派路警送至上海醫院瘵治兹悉後由其父送至小東門瞿直甫醫院醫治由瞿醫生施以手術今指頭與手已完全復原瞿醫生前本上海公立醫院外科主任素著聲譽凡經其醫治者罔不奏效云 
[婚壽雙誌]  
　　甬江耆紳李東生君爲書業領袖商界前輩於夏曆十一月十六日爲其文孫令運君（英魁君之長子）與余綺鳳女士舉行結婚禮喜筵設五馬路復興園上下全廳紳商學各界往賀者八百餘人一時冠蓋如雲途爲之塞新郎尚在大學肄業其尊翁英魁君爲法學家曾任工部局敎員南印度有限公司買辦鹽務署主事等職余女士爲同鄉春華君之長女曾肄業於立羣女學聞係小滿月後（甯波古俗）新伉儷擬往西子湖畔度其蜜月也翌辰爲陽曆元旦且適值東生君古希壽筵由親友俞宗周徐耀祥魏炳榮等諸君發起集　公份假座甯波同鄉會公祝並邀請中國體育武德會歌曲部諸君會串堂戲壽壇上有陳設之幛聯扁額壽屏等件百有餘幅是日祝壽者較十六日多至二倍該同鄉會二三兩樓及演講廳幾無容膝餘地最難得者爲壽翁夫婦年屆古希精神爽鑠兒孫繞膝福壽雙全也 
商塲消息 
[上海商場之新貨品]  
　　上海商場新到大批玻璃緞花色新奇與巿上不同頗受愛國士女歡迎每至下午門庭如巿 
[粹華明日正式開幕]  
　　小東門内中華路無錫駐滬粹華總發行所訂於明日（夏正十一月二十四日）正式開幕對於顧客無論配合大小方劑並發售杏仁精清血片補血汁人參再造丸等品均照原碼一律七折並於昨日發出請帖特邀各界是日蒞所參觀屆時當有一番盛况也 
[美富添售粹華杏仁精]  
　　南京路五福弄口美富參號除發售參燕銀耳各種補品外兹又經售粹華著名之杏仁精清血片補血汁日來購此品者甚爲踴躍云 
[廣益印務局廉價]  
　　山東路帶釣橋四百零六號廣益賢記印務局現爲陳國賢君所辦平時對於印刷一項頗爲研究近因陰曆年底將近該號不惜重資特廉價一月各界如有賀年片及其他印刷品等可前往一試並交件亦速云 
[光華書社之個人廉價部]  
　　北四川路西首虬江路光華書社近受某君之託代銷其個人曆年所藏之小說雜誌等計百四十餘種售價二三折不等其中不少絶版之書爲近日巿上所無從購得者惟每種紙一部欲購宜速云 
[老朱信隆香號定貨額滿]  
　　南巿小東門内朱信隆香號迄已二百餘年發行各種神香精究異常專銷天津山東蘇常崇沙各帮近因原料甚貴價已提增而各客帮定貨仍旺聞於前日起定貨一律止收否則明春交貨云 
[安利農業部舉行成績展覽會]  
　　上海安利洋行自經售醒獅牌窒素肥料及鷹牌燐酸肥料以來營業頗稱發達兹擇於夏曆是月二十五·二十六·二十七·三日在該行徐家匯虹橋路農事試驗場舉行成績展覽會植物之已經試驗者如玉蜀黍·芝蔴·黄豆·棉花·白菜等均得驚異之成績三日中將一一陳列以供衆覽云 
[青青養蜂場之創設]  
　　養蜂事業國人之研究者極尠吳江唐戒已君有鑒於此特邀集同志發起青青養蜂場專營養蜂採蜜及與有關係之業務暫設蜂場於眞茹火車站西首將來預備推廣於各埠總事務所設在本埠北京路新慶餘里自籌備以來業經一載日昨召集創立會除通過正式章程討論進行方針外並投票選舉董事七人監察人二人結果唐戒已陳克齋王綏之沈秉慶趙慶清蘇遐齡周隱公等當選爲董事王緯之陳豫章當選爲監察人即由新董事會公推王綏之君爲董事長聘唐戒已君爲場長戴炳鐵君爲場務主任一俟佈置就緒即行正式開幕聞唐戴二君對於養蜂一道素有研究故該場前途可爲樂觀云 
電影界消息 
　　新人的家庭導演者任矜蘋君 
[記守財奴試映]  
　　好友影片公司之第一片守財奴本月三日上午十時在中央試映來賓約千餘人是片劇情立意高尚以王仁之不義襯出其弟之孝友與李德之篤誼以王仁之吝嗇襯出紳士吳以禮之慈善結搆頗爲得體守財奴之結果卒以多財亡身枉費一生心血警砭世人不少是劇光線尚佳雖有一二段稍形糢糊然可摘去無礙大局取景美麗有落日垂釣幕 
　　演員方面表情以李鵬之王仁爲最佳逼債時之怒容却捐時之不悅面孔惟妙惟肖伊人之志清表情尚佳惟其動作有時太呆木有時稍帶流氣爲美中不足耳張潤清之王義朱梅軒之李德耿午橋之吳以禮均能稱職朱碧艶之秀英表情細膩態度大方其合大家閨女之態度梁玉雲之雅英伶俐嬌憨兼而有之喬扮老翁嚇姊一幕卜得來賓哄堂大笑若能再加訓練他日不難出人頭地餘均平平 
　　佈景甚得體說明大都含有詩意加之書繪者爲名書家鄧鈍鐵君全劇爲之生色不少（白髮） 
[記「佳期」陳憲謨]  
　　五友影片合作社新製「佳期」一片爲裘芑香君導演丁子明與李萍倩主演 
　　劇名佳期實與全劇情節適成吻合旨趣高尚不落凡俗描寫金錢罪惡甚至婚姻不能自由所幸淑蘭堅持節操終不爲其所動乃能得成最後之佳果 
　　演員方面以丁子明君之淑蘭爲最佳因其處處能以眞愛與人格爲重活潑時不若浪漫之無覊鎭靜時則宛然温柔有大家風毫無做作呆滯演來得體恰如身分較之「不堪回首」片中其藝術進步誠有一日千里之概而李萍倩君去殷芷春前段尚好但覺多有過火之處故其演至煩悶及失戀等處面目常現猙獰令人每起厭懼之心頗爲美中不足嚴工上飾阮翁其魁偉肥碩適合富家翁略賺稍帶勉强態度中若迫走芷春時固屬怒形於色終見不甚自然故於此片嚴君未見其長張健爾君去金曼先此君似覺稍差因其求愛等處徒具一付滑稽狀態失却劇中身分又如嚴月嫻君之阮珊娜雅麗可人堪稱上乘惜於劇中不能稍盡所長 
[今日無線電話報告歌塲魅影内容]  
　　並潘毅華編譯之特刋發行 
　　喧傳已久之「歌場魅影」將於明日起在北四川路奥迪安開映矣電影著作家潘毅華君且爲之編譯特刋凡關於此劇演員之歷史小影及劇本原考等無不搜羅在内全書共二萬餘言又插此劇縮影銅版照相二十餘幅分印三色非常鮮艶以魅影在愛普廬神前偵視其情敵一幕爲封面用淡緑深黑二色印成髹以金字閱之不僅能使讀者感想魅影之可怕且能會意此劇之主旨現此書已印竣定今日出版在奥迪安戲院及中國畫報館發售每册僅收印本小洋四角函購連寄費須郵票四十分又聞今日下午一時至五時奥迪安音樂班將在南京路别發書店樓上開洛無線電話總站奏「歌場魅影」之歌樂並請環球影片公司上海經理惠斯華NormanWestWood君報告此劇之大意由潘毅華君翻譯使備有無線電話收音機之中西人士能知此劇之内容云 
[讀者通信汽車星期兩增刋出讓]  
　　兹有汽車增刋第九四期起一三五期止星期增刋第二零四期起二四五期止兩共一元如欲得者請通函中華新路順成里十六號胡吟芳 
[本刋啟事]  
　　漱梅·陳可培·趙家璧·馬哥·陳肇盦葉良德·駿·孛羅·濤·仰雲·錢申之·金松岫·陽冰·張若谷·俠·第雲·逸僧·虚懷·夏艶·菽花·曹劍良·陳警心·吻欠·明·左·澌澌·英·葆·福初·李嘉賓·關良·曹秋聲·學爲·菊屏·卓·雲·Ｋ女士·余心·瑋·蓮心·鄺天雁·補拙·毛邦漢·卍厂·平·沛·孫楚青·矯廬·魏學泰·光·沈乙夫·耕·李濤·同之·泉·馮懊儂·許國楨·媧隱·　父·黎明暉·蕣雲女史·胡天白·徐詩鶴·徐郁文女士·紅紅女士·英章·劉墨移·人王·過來人·顧青瑶女士·黄厚生·舜庭·應倚吟女士·俊超·華開·九峰·湘英·退思齋主·沈誥·王渭漁·王志莘·潘序倫·殷志恒·劉豁公·劉自强·林觀熾·葉心佛·贊侯·次非·秋雲·臨平·朱方·翁瑩廬·張瞬鳴·ＨＳＡ·凌霄·莎亞·佘山居士·盧世侯·葉靈鳳·黄光城·樓金聲· 
　　諸君鑒上月辱承惠稿略備薄酬請開條簽名蓋章向本館會計處收取爲荷 
 
 

Page 19

 
 
1;第一萬八千九百八十七號;中華民國十五年 西曆一千九百二十六年一月七號
星期四 * *蓺術界 
[中國惟一之大藝術品] [  瘦仙]  
　　山西大同雲岡石窟之雕刻 
　　吾人第知唐代藝術之勃興與佛敎有關至其證據究竟安在則人得而知也前據友人謂吾晉之大同西有雲岡石窟洞其中彫刻約係唐代以前作品爲我國藝術界之大作余去於夏來滬時繞道大同始得見一千四百七十年前之古彫刻其佛像之偉大優美爲生平所罕見曾見吳道子所畫之觀音像立軸其章法佈置衣褶活潑自然面目美善左右二侍者之位置神氣在雲岡石窟中亦多類似者即如世所稱之吳帶當風想亦有所取法也 
　　雲岡石窟第二十四洞頂刻天女散花諸天女均裸體披帶天女及帶均極得空中飛揚之緻中間爲一朶大耐冬花其他唐畫佛像與雲岡之彫塑接近點甚多余雖不敢謂此乃惟一之大本源然其可考之跡甚多也其他如龍門石窟敦煌石室雖亦可貴但龍門之殘毁太甚工作亦較粗敦煌局面略小惟雲岡石窟佛大而精巧且尚多完整者此其所以難能而可貴也余驚爲吾國從來未有之大彫刻故本余所感及所見記之如下大同之西約三十里有雲岡堡堡之東首即石佛寺佛凡三進後一進爲三層高樓依岩壁築成岩壁中刋佛龕内外均刻佛像或立或坐或臥或仰我於佛敎經典素乏研究不詳其名稱想刻時必有所依據也高者七八丈小者纔如掌全數因時間過促未能詳細調查約有數千尊尚有極完好者有數百尊大小共三十餘洞依武周山鑿成洞各異觀兹就余見所及將雲岡石洞作大概分項之記載作一藝術之參考 
　　（一）雲岡之地理 
　　大同在北京之西七百里當京綏鐵路之中朝發夕至旅行甚便到張家口溯桑乾河而上至於大同大同西去三十里許即雲岡堡上依武周山下臨武周川堡之東首即雲岡洞 
　　（二）雲岡石窟之歷史 
　　雲岡石窟創始於元曇曜曇曜不詳何許人少出家攝行堅貞和平（元魏高宗年號）中任北台昭玄統住恒安（即今大同）石窟通樂寺去恒安西三十里武周山谷北岸石岩就而鐫之建立佛寺名曰靈岩（第十四洞至二十一洞即古靈岩寺故址）龕之大者舉高二十餘丈可容三千餘人面别鐫像窮諸巧麗龕别異狀駭目動神櫛比相連三十餘里東首僧寺恒供千人碑碣尚存據此可知石窟確爲曇曜所鐫然其碑碣一今已不可考祗有太和九年及十九年兩段文鐫在龕上足證諸石窟工程浩大非數十年莫辦葉浩吾著「中國美術史」琢像篇謂雲岡造像始於神瑞終於正光按元魏神瑞適當西曆四百十四年正光當西曆五百二十年則是全區工程歷百餘年龍門造像比雲岡略後龍門石窟乃元魏孝文帝遷都洛陽後所鑿考和平爲元魏高宗年號適當西曆四百六十年太和爲魏孝文帝年號太和十九年適當西曆四百九十五年斯時西羅馬初亡東羅馬猶存現在之歐洲各國尚未成立而我國即有此美備之彫塑實可寶貴斯誠世界有數之藝術品也 
　　（三）雲岡石窟之分區 
　　雲岡石窟共有三十餘洞其初成時均有寺宇靈岩寺西爲尼菴東爲僧寺原有之區分今已無從考證兹就其天然形勢略分爲四區自東而西第一·第二·第三·第四·爲一區第一第三洞之間有一洞中空無佛像故不列入第五·第六·以至十三爲石佛寺區寺之墻外東山坡尚有數小洞雖有佛亦未列入第十四以至二十洞爲古靈岩寺區第二十一以下爲古尼菴區 
　　（四）雲岡石窟之現狀 
　　雲岡石窟依武周山鐫成石質大概爲花岡岩其潮濕處雖已剥蝕然尚有甚完整者如石佛寺區内多半完整但都已着色着色時石佛上加以泥塗以致本來面目略嫌臃腫 
　　第一洞第二洞均着色此二洞石質略差大似石灰岩故剥蝕尤甚 
　　第三洞極大其中祗有三尊佛像想係未竣工因事中止者 
　　第四洞爲一小洞略如普通住房一大間中爲大方柱形四面可通行前面有佛六尊後面六尊左右各三尊壁上尚有大小佛像多尊其方柱各面之佛像較人略大其美好實爲可驚衣褶簡單而精緻面神和靄而清穆眞可寶貴也惜現爲居民佔據中堆乾草門口有一佛首新近爲人盜去殊爲可恨 
　　第十六洞亦甚大中實乾草失去佛像三尊有新斧鑿痕確爲近時被人盜去者 
　　十七洞亦極大十八十九洞均爲居民佔據二十洞已塌毁前半壁佛像露坐有一部分已埋入土中 
　　此五大洞均高大圓頂是原來石像未着色者按以上分區是古靈岩寺故址爲和尚曇曜所鐫無疑 
　　第二十四洞亦有斧鑿痕被人盜去佛像兩尊其他爲潮濕所剥蝕及爲頑童所毁壞者不可勝數最可惡者是着色加泥於石佛像時將石佛釘成滿身窟窿以便着泥以後望有心保護石佛母塗泥母着色保其本來之美而能於洞之前面繚以高墻母令任意踐踏再設法蔽其風雨注意光線是誠吾國極有光矅之美術館也 
　　（五）雲岡石窟諸佛像之優美點 
　　就余所見中國舊有的彫刻品如商盤周鼎之類其上之花紋率爲雲雷或龍紋至漢武梁祠孝山堂諸刻盤始有鳥獸花卉人物但均爲平面刻盤至於立體彫塑秦皇之十二金人今已消滅無踪若雲岡諸佛像則其精彩美麗尤極完備其優點甚多（一）特别偉大（二）面神恬靜慈善而生動全部無惡像（三）比例轉折姿態皆極自然爲極有研究極成功的彫刻（四）衣褶簡素有致由衣外可以察見身體衣帶飄動有致（五）圖案的組織極 
 
 

Page 20

 
 
1;第一萬八千九百八十七號;中華民國十五年 西曆一千九百二十六年一月七號
星期四 * * 
[誘惑] [  靈風作]  
巧妙有趣有龍紋有火熖有花朶有佛像有諸飛天仙女實極混厚樸茂有趣（六）洞頂彫刻極佳天花彫刻古代所存者當推此處爲第一 
[女子體格美與人生] [  陸禮華女士]  
　　「美」原是人生的要素所以人類没有一個不有審美觀念的從淺近方面說譬如人歡喜穿新鮮的衣服住宏麗的屋子走康莊的道路用精美的器物舉凡人生的需要品莫不精益求精這就是人類審美觀念的表現有了審美的觀念各種事業然後進步講到體格美的意義就是要養成身體上的美麗並非專在衣服上首飾上講究是要在骨格上肌膚上煆煉和修飾使骨格强大肌肉發達改正固有不良的姿勢使之正確能適合於生理上的組織養成自然的美態進一步說體格美屬於外觀的還小關於生活上極大體格不僅是一副機械要謀物質上的進步體格内還包含心靈意志思想等精神方面的事而女子更擔負了國民之母的責任不但關係個人生活推廣起來且有關於社會國家世界的進化女子體格美與人生的關係是這樣大所以從歷史上看希臘女子懷孕後就要在裸體的神像前祈禱希望所生的子女也有這種美麗的體格歐美各國對於體格美極力提倡如美人選舉就是要體格美容貌美二者兼具纔算完全的美人體格美的重要於此可見 
　　中國女子體格不良的狀態 
　　我國人凡事落在人後就以體格而論大半是短小枯乾女子更甚我們試在人羣中觀察統計一下不良的體格如圓背聳肩壓胸凸腹面黄肌瘦萎靡不振的竟有十之六七普通社會不必說就是學校中的女學生也受子禮敎的影響不肯注意體格上的美態仍露俯首壓胸的樣子這種現像就是表示民族的弱點引起外人的輕視 
　　體格不良的原因 
　　講到以上身體上不良狀態原因狠多一時也說不完大凡男子身體不充分發育是由於少鍜鍊少修養多嗜好工作不平均女子呢除了上面幾項外還加上種種束縛如束胸纒足等現把最容易使身體不良的原因分述於下 
　　（一）遺傳的講到先天遺傳的學說極其繁雜莫衷一是近由研究人種學者的調查人類疾病基於遺傳者十有七八尤以惡性病如低能·癲癎·聾啞等之屬於遺傳者更居多數以美國這樣的文明尚且有五十萬的癲狂聾啞低能兒遺傳的危險恐怕在我國這樣不講衛生體育不發達的生活中還要加個幾倍數目呢 
　　（二）職業的人們往往因爲職業狀况的關係發生不良的姿勢係中國的著作家篆刻家常常俯首伏案的工作漸次把他們的身體鸞向前胸部筯肉縮短甚且縮小後不能再復原狀還有一類人運動不平均以致肌肉局部的發展像郵差的小腿扛夫鐵匠的兩臂因此種種的原故姿勢怎樣能美觀 
　　（三）模仿的人們在兒童時代是最喜歡摹仿别人行動的平時給姿勢不良的人接觸最容易感受惡化如兒童看見足跛的他就學跛足看見擠眼的就學擠眼等等 
　　（四）疾病的我人往往因爲疾病而發生不良的姿勢是狠多的譬如有胃病腸病癆病等症的當其劇痛的時候身體畏縮就慢慢地向前灣曲此後且不能再直其他疾病多有影響身體姿勢的至年齡老大以後俯首側耳灣腰曲背的種種不良姿勢更隨之而至了 
　　（五）服裝的服裝不合身體爲害最大從前西婦的束腰中國婦女的纒足雖都改革了然中國女子近時流行的服裝爲害尤甚如穿大圓角衣服一般時式女子不能不把胸部束緊以致呼吸急迫有礙肺部發育並且還有人喜歡穿尖頭鞋把足趾束在一起所以足趾是疊的這樣的胸脯和脚走起路來當然没有好的姿勢了 
　　（六）禮敎的中國舊禮敎的觀念已影響到數千年從來父母敎導子女都是循規蹈矩要做文質彬彬的樣子對於女子更不許他們有活潑的氣象現在雖已改良的多了但仍没有完全取消這種觀念所以女子身體總比男子柔弱因爲柔弱圓肩曲背體格美完全喪失 
　　（七）習慣的這習慣是指生活上習慣講凡關於我們的起居飮食及一切不良的習氣和舉動都能妨害體格的發育其他如少睡民吃閒食飮料不足坐立不正吸烟飮酒等等都能使體格陷入不良的狀態還有一事即穿耳環國人以爲穿耳是美觀其實人體原有的美反受影響而且不近人道考查歷史穿耳本係蠻夷風俗不是文明舉動幸虧現在女界已多覺悟此後我女界同胞可漸免這種無意識的小痛苦纔好 
　　女子體格不良的影響 
　　（一）影響品性體格不良精神當然不足因此人的意志就要薄弱容易受外界不良的引誘對於事業方面就敷衍了事性情也因而急燥或十分懶惰這樣持來豈不是人的品性有時也因體格不良而受影響麽 
　　（二）影響婚姻女子體格不良的從積極方面說實在不能結婚即使勉强結婚决不能享受家庭的幸福因爲體格衰弱就不能擔任家庭重大的責任因而愛情不能維繫的也很多更進一步說女子體格不良影響於種族極大這層上文已經提過不多說了 
　　（三）影響事業世界文明日進事業紛繁而晚近女權澎漲女子在社會上亦占一部份事業不過女子要想服務社會亦必須有良好的體格纔能勝任愉快否則雖有偉大的志願與豐富的才能也不能有甚成就 
　　怎樣養成體格美 
　　（一）由於先天的講到先天的遺傳方面上文已提及不贅述現在我以爲最重要的就是胎育胎養的意思就是要使孕婦常有充分精良的食物温煖寛適的衣服和身體的清潔適宜的運動精神的愉快美術的環境這都是胎育的要素據人種學家調查的結果凡缺乏滋養料的産婦所生的嬰孩多成猴形或尖頭細腦高顴翻唇凹鼻削耳種種不良的形態並且内臓各機關構造不良致百病叢集因而夭殤者十居五六 
　　（二）後天的修養嬰兒自脫胎後就有活動本能的發現譬如嬰孩墮地就放聲大哭伸縮他的肢體所以有了嬰孩後就要發生幾個問題如從嬰孩至兒童時期怎樣去培植體格美的基礎從少年到壯年怎樣繼續發展體格美在實際上說就是注意到各方面的鍜鍊至於鍜鍊的程度輕重·繁簡·難易·雖在年齡方面各不相同但是原則與目的上並無分别育嬰方法本有專書故不多贅兹就鄙見略述如下（一）兒童時代爲父母者宜於家庭多掛古今英雄圖畫如法人掛拿破崙像美人掛華盛頓像遇有機會常將英雄事蹟講給兒女聽使兒童在不知不覺中得着一種暗示油然發生崇拜模仿英雄的心（二）注意兒童游戲的適當兒童無一不喜游戲者要看大人之如何注意其行動非但於知　方面的　輸大有關係亦可自幼養成其愛美的觀念注意體格美的意思 
　　關於女子方面妨害體格美的最要一件事就是束胸穿緊内衣束胸的害處上面已說過我所以重新提出者是希望我女界同胞毅然决然把這件最害體格美自殺式的習慣取消 
　　關於女子方面最能增進體格美而且能改變不美而美的就是運動運動的種類極多如體操游戲·拳術·球術·舞蹈·溜氷·馳馬游泳等等均能使運動者肌肉堅强舉動活潑體格不良者矯正他的姿勢變成優美體格瘦弱的得此鍜鍊也能漸漸强壯肌肉豐實舉止活潑體格也因之日臻美麗體格美之於人生幸福誠大然而不重體育不事運動又怎能夠呢 
 
 
