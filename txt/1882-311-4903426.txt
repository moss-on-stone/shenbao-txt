# 1882 - 311 - 4903426

 

Page 1

 
 
[啓矇眞諦] [  本舘告白]  
　　啓矇眞諦一書爲淸江博望鄧君苑所撰專精眼科前列論說後備諸方於治目疾大有裨益本舘取原本用活字板排印成書刻巳工竣定於十月初二日出售每部訂成二本收回工料洋一角二分售處仍照曩例諸君請卽賜顧爲幸 
[宜用自來水以却疾疫論]  
　　海上官紳向設醫局以療貧而病者術至仁也惠至普也每年始於夏初止於秋末歴十有六旬日日就診視者每堂以千數百計其間有效有不就推原其故醫士中固乏靈素其學和緩其人者又仰體當事之意藥餌不無吝惜名爲對證下藥實則計價開方善舉也而未能循名責實充類至盡論者惜之然卽使用藥一無牽就服之取效如神治巳病何如治未病今有一法焉能令盡人却疾疫長精神享康强福登仁壽域而又非鈔肘後之丹經之壺中之靈藥飲食滌穢濁臟腑去癥結不帝飲於上池其惟攺用自來水乎近者自來水管之設幾遍租界揆厥由來雖久行於西國而製極求精法益加密至光緖紀元而大備時西歴一千八百七十六年也　人某增渟蓄轉注逆上順下之法當水之下注也承之以筍櫛之以罶分注於管管納諸甕一碧澄　視之若無去歲瑞士國曲引湖水澄之於塘而後以機管激而上之勢若建瓴之瀉飲之味淡而甘勝於天泉滬製亦如之色淸味甘當亦不减於法瑞洵却疾延年之一助也余家歴下世　城南門前有泉曰健康更名古健下有枸杞籐鋪畆許實垂垂如丹砂夏秋泉溢枝葉深在水底益潤而榮以水質空明通風透氣得遂其生也按古健泉爲七十二泉之五嘗以一瓶先後貯古健泉與趵突泉之水稱其重輕趵突泉水較重半流故次第七先大夫爲言隣里多百歲翁精力矍鑠不杖而走先王大父先王父亦登期頣未始非以飲泉而得壽云故鄉父老之久客吳楚間者肢體恒苦疲憊每臨風興嘆曰美遊不如惡　飲歴下一盃水亦足以肥夫水之甘淸如是又何必矯揉造作然由歴下南行數十里入龍洞諸山十人九瘿淮南子所謂山居多瘿以水之性堅且勁地氣不和則邱陵出人氣不舒則瘰癧生此其騐也滬瀆遝山近海無泉可汲城内居人悉　河渠之水渠狹而淺兩堰皆河房不潔之物胥傾於河污穢日積每值潮汐漲而未滿退而未盡擔夫爭水水僅没脛其色如墨故飲之者非浸淫而患濕　薰蒸而成疾流毒何可勝言當自來水初設時曾擬分布城中俾無數居人咸受和甘之福領事曾爲咨商竟格於例不克舉行說者謂執政雖託詞於地非租界眕域宜分實以擔夫數百人之生計恐因是而絶斯言也余深疑之嘗詢城廂内外擔夫之數約四百餘名僅當租界擔夫五之一如謂四百餘人之生計因是而絶則租界二千衆生路云窮又向何處哭也且擔夫習勞耐苦食力均也何事不可爲卽舍此必至困窮困窮必至餓死而斯舉用成疾疫不作年壽可延與其以一城之生命抵此數白人奚若以此數百人易一城之生命乎况道路相枕藉者率皆游手之輩必非擔水之夫游手者寗至餓死詎能爲挈瓶抱甕之儔擔夫卽弗運水視兩肩其猶在豈一木之難支安有舍此一端更無從覓生活耶昔有爲蝮蛇所囓者引刀自斷其臂非不愛其臂也所築者小所保全者大也苟弗權輕重大小以爲去取欲兩盡必至兩　幾何不爲斷臂翁所笑哉 
[上諭恭錄]  
　　九月二十二日奉土諭巡視中城給事中國秀等奏遵保獲盜出力之司坊紳士懇恩奬勵一摺着該部議奏欽此○二十三日奉上諭丁寶楨奏鄉試應試劣生脅衆滋事一摺據稱本年四川鄉試二場點名時有巳被岾出之貢生周冕朦混入塲經提調官查出丁寶楨查訊屬實因巳封門交成都縣知縣耿士偉看管突有士子數十人藉稱該縣擅辱士子脅衆數百人打毁號棚擁入至公堂大肆喧嚷毁壞器物抛擲磚石當將在前之馮藻鏡等拿獲餘衆漸散尙有數十人在堂滋閙復經提調查出馬珍璧等數人迨散發題紙時該士子等並有搶燒題紙情事據實奏明懲辦等語鄉試爲掄才大黄應試士子宜如何恪守場規各安本分乃該省竟有脅衆滋閙情事似此刁風斷不可長所有拿獲滋事之馮藻鏡羅文涵陳驤瀚及查出之馬珍璧周兆熊周黌艾本元陳綸全並朦混入塲之周冕着卽斥革嚴行審訊　例懲辦丁寶楨約束不嚴並着交部照例議處至塲内執事各員如有辦理不善致激事端之處着丁寶楨查明叅處欽此同日奉上諭此次覆試順天鄉試舉人列入一等之吳德澂等二十名列入二等之王維屏等二十八名列入三等之周振宗等三十六名俱着准其一體會試欽此 
[日本郵音]  
　　日本時事報云海軍省前擬將衙　翻造後將此項經費撥在橫須賀船廠定造一鐡骨軍艦是以中止聞新造軍艦政府錫以嘉名曰葛城號并聞再造鐡骨軍艦一艘巳托英國議員例的呢製造矣又云此次皇城建造所用上等木料須用機器鋸解故政府巳在英國定購此機器矣又云西十一月初六日卽華九月二十六日乃靖國神社大祭之日日皇亦躬襄祀典并附祭朝鮮死難各官以慰忠魂又云大坂府下屬大和國日根郡加治村有人名山中知雄欲學朝鮮言語故於上月十五日上書於該管府廳巳蒙允准矣又前朝鮮軍務司領官尹雄烈等初到日本時遽脫朝鮮官服而穿日本衣衫今見該國全權大臣朴泳孝等至乃復攺本國裝束云又云日本之駐高領事舘正在建造故目下領事暫賃民房權作衙署云又云工部省欲在海底設電線派定測量司數名擇於西十一月初一日興工其線路乃由播摩國明石郡垂水村直淡路國津名郡楠本村爲止計程不過十里之遙也 
[彚譯日報]  
　　日本時事報云華九月十二日朝鮮正副使與我政府外務卿井上辦理公使花房内閣大書記官井上等共議償欵一事修信使意欲减輕我政府不允今已議定償費五十萬圓限十年交淸每年交五萬又給死傷家屬五萬金須卽繳淸至日本所派保護公館之兵費亦皆朝鮮政府任之期以明年西五月爲止其餘條欵悉照原議云又云有友自釜山歸言近日釜山埠牛意甚旺朝鮮人與日本人交易大有起色該國自遭亂後甚懼日人並力掃從前惡習云又言朝鮮國王近日與各大臣欲求自强之道前次亂黨准予自新聞有某兵官前曾入守舊黨今聞斯令上書謝罪國王諭曰非汝等之過乃予無德所致也又云華九月二十五日日皇游獵於内藤新宮植物園兩皇后亦赴該園觀華族之命婦女子蠶曰此古制也所謂華族者卽日本前此各藩王之後裔盖日本自三族上等曰皇族曰華族 
 
 

Page 2

 
 
曰士族外此曰平民皇族卽宗室也華族卽藩王之子孫也士族卽世襲也此三族俱按品級月給俸銀平民卽百姓倘有登仕版者乃許入士族册云 
[電報照譯]  
　　上月二十九日倫敦發來電報言蘇單亂事埃及發兵前往堵禦而埃兵頗形不利云 
[星分述奇]  
　　有西人之精於天文者在外國于華八月二十四日見彗星之質分作三條大小不一而其尾則依然如故其所分星質極長者約計有四萬五千里其相籬之地計有六千里美國某星士亦所共見所測相同然必須遠鏡測量非目力所能窺見也 
[都門近事]  
　　昨接都門友人來信言上月十九日三點鐘有十數人手持器械由前門沲西某娼家拿獲二人綑送至西河沿西合店族交中西坊署收押所拿二人衣服甚都不知何案也○德勝門外一質庫於三年前曾質一古銅卣換京錢八十串物主期滿未贖典商約内城古玩鋪數家先後估價迄未能就繼約琉璃廠某甲估看甲審視久之間售價幾何典商對以二百中曰太多矣四十兩可乎蓋商所謂二百乃京蚨二百緍合銀不過十二三兩不意甲乃誤以爲銀數也典商知物值頗貴乃堅稱非二百兩不售甲未及成交怏怏而去後聞此物被人以百五十金購去矣○有高姓者向在前門外蔣家胡同開成衣店嗣以債累歇業旋向人借貸數十金作爲資本做風帽軟領等件售與各舗取其本廉而消暢也地年來小有積蓄九月初旬高予自通州回京車中私藏哈喇呢一板意欲混入城門免出稅金三兩不意爲稅課司巡役所獲當卽送官判罰稅銀五百兩高姓小本營生何能立措五百金刻下高子猶在縲絏中也噫貪小利而忘大害世人大抵如斯豈獨高子也耶 
[購地續聞]  
　　北洋水師營務處在天津紫竹林購地一區前巳列報兹悉此地在法租界領事公廨旁基址宏敞除原購一叚外嗣又擴充一叚現巳擇日興工并另盖洋樓兩所爲西官戾止之處聞原購之地價銀五千兩擴充之地約銀三千三百兩云 
[西捕索刺]  
　　天津法國租界紫竹林一帶用一西捕巡街巳及六年道路側目現聞瓜代有人該捕將家私拍賣以便他適各鋪户皆額手稱慶詎後來者係法人不通英語巡街三日以人地未宜撤去仍用該捕代巡上月十九日該捕遍辭各舗並索一回片以爲記念二十日卽驅車入都或云此該捕之譎智也 
[佳賊談心]  
　　揚州新城兠肚巷地甚僻靜有某生賃居一宅設帳授徒門弟子中一儀徴附生一丹徒廪生皆赤寒士也九月初自南京赴試而回一夕共談文蓺談畢時巳三更因共嘆云一冬用度皆於應試花銷轉眼西風告勁禦寒之具盡付長生質庫無衣無褐何以出户且呱呱者啼飢號寒此心何忍倘遭點額災等剝膚生機盡矣相對泣下忽聞屋上大聲嗟嘆曰二君何自悮乎人生不幸而讀書煮一字未可以爲粮抱一紙豈足以禦恰死守儒申欲以教書養妻子誠趨死路也至於中舉一事大抵彼蒼之意要爲錦上添花斷不肯爲轍中濟困卽如我亦舊家子孫飢寒交迫捨書之外又乏他長不得巳從梁上君子之後豈視性命如兒戯耶二生聞之覺悲從中來失聲大慟屋上人亦嗚咽而去 
[貪小悮事]  
　　揚州府城南鄉人于春田者以貿易起家致富數十萬今春母病垂危語春田云吾享福巳足所羡者惟出殯時用獨龍杠耳春田泣諾於是竭盡心力不惜資財捐納職銜復加級請得二品封典遂逕用獨龍杠轝柩喪儀之盛見者羡之不料方出大門忽磞然一聲杠腰之大鐡勾圈以及提頭皆斷柩欲傾出幸人多卽爲檯正不復能行只得急呼鐡匠赶卽打造配好敷衍就用行未里許龍頭之木筍又脫打傷一人於是大爲掃興春田遷怒抬夫用喪捧痛打人咸誚其母之無福不知遺悮之故實因惜小費而用洋鐡爲圈故性脆而易斷也 
[怪異偶誌]  
　　深秋多暇却掃杜門客有造廬而訪者爲余談鄂事娓娓動聽乃泚筆誌之酒邊燈下何不可以之解宿酲遣睡魔耶客言鄂屬沔揚州地方張生者兄弟兩人假舘張姓家離家有百里之遙茂才之弟年纔二九日慧貌秀且能文章有玉人之譽父兄皆鍾愛之生不忍與弟分居因商於館主喚弟至館晨夕切劘幾半年矣館主家素殷富房舍亦多書房中時見怪異家人莫敢止宿主人以先生遠來未知其事且篋中經書可以解邪遂命僕人爲先生下榻於此生果安然無事其弟則入夏以來面目黃瘦神色憔瘁生疑而問曰弟何瘦比黃花耶弟初不言固問之始言有美婦人夜來曉去生輾轉籌思正欲遷弟他所弟忽不見遍索不可得生無可爲計以問卜人止认曰此爲妖所攝當在那方山峒三年後始得還也生聞之疑信參半前日巳尋至漢口仍未得其蹤跡也 
[京口火災]  
　　京口小街之火神廟附近居民均外縣人之食力於鎭江者望衡對宇大都草屋蓬門意謂與火神密邇隣居當必蒙其呵護不料九月念四夜居民偶不經心竟兆焚如一時烈焰飛騰計延燒二十餘家經水龍集救始得撲滅而次日禮拜寺相近之處又幾及於難火爲挾仇者所種起於廚房草内幸人竭力救之卽熄 
[小錢宜禁]  
　　鎭江地方向用小錢謂之斷砂民間頗形不便後經官憲諭禁錢業中遵示一律攺用大錢名爲西典刻下漸有陽奉隂違者攙雜紅銅砂薄等錢且扣串底名爲西典足錢實輿昔日之斷砂無異此弊不除恐將來新砂私鑄攙和更多民間受累實非淺鮮矣 
[粮駁抵浦]  
　　湖北所造運粮馰船巳由揚州駛至淸江浦所帶木料皆未納絲毫厘稅故漕憲於該船入境後卽派委員將木植封禁責令補交各捐稅方准放行并諭木行毋許擅自私買恐其繞越偷漏不服稽查因派兵勇梭巡兼資彈壓云 
[壬午科浙江湖州府屬薦卷名單]  
　　湖州府學邱瀛嚴保桂王維梅秦如彪蔡世鰲馬汝才趙炳藜嚴振采沈光榮梁棠孫柯戴經丁乃昌○烏程縣學楊月河温鼎吳光煥鈕承聰陳詩陳其崍馮爾卓王錫城盧葆辰邱紹堃許潮生沈鸞書○歸安縣學沈希曾王樹蔭嚴傳經費玉崙嚴敬恕凌寅顯倪士偉任我輦嚴葆榮李翔蔡松高元熉吳文駿張爲杞王成孚愼福環○長興縣學張承德王承湛 
[不管吃醋]  
　　九月二十一日兩淮新運憲赴將軍午宴回道經石壩街有一婦年四十許衣裳淸潔手扶老嫗口操廣信府音以丈夫寵妾離妻攔輿瀆訴且稱夫爲仕宦中人現辦某差運憲告以不管人家吃醋事該婦若弗聞也者嚦嚦鶯聲流囀不巳從者語曰此運臺也婦始去蓋誤認運臺爲藩憲也 
[憲體違和]  
　　江南揭曉向由制憲主政九月十四日黎明左侯相卽行入闡至放榜後始回制署是夜北風吹兩憲駕迎風而行次晨卽聞市人傳說憲體違和刻下尙未全愈近聞發電到滬調兵輪船赴岳州迎其愛婿於湘中限於本月初五日赶到以初七日爲侯相誕辰也 
[食蟹致疾]  
　　金陵各　館善調蟹味騷人逸士每於重陽前後食蟹爲樂自茗香園有人食蟹而斃由是傳說紛紛引以爲戒繼則聞柳益新錦芳日新等館亦有此說凡患時症者無不歸罪於蟹衆口鑠金遂使無腸公子蒙不白之寃世有畢吏部當爲之不平也 
[團操定期]  
　　下禮拜六卽本月初八日本埠西商團練兵定於是日大操在英工部局空地會齊樂人到一俟齊集之後帶同樂人至泥城外合屬届期當又有一番熱閙也 
 
 

Page 3

 
 
[卡局遷移]  
　　本埠裏虹口添設分卡昨日巳將告示諭單登諸報章兹悉分卡先擬設於繅絲機器棧對岸嗣因查悉該處設卡尚未縝密奸商仍可偷漏昨日巳將卡局移至西首沈家灣地方從此商舶往來庶免偷漏之弊也 
[賽會又誌]  
　　昨日本城有賽會之舉此巳列報惟下海廟之城隍神則於今日迎賽由裏虹口至外虹口至頭壩地方則非下海廟所轄故未出巡云 
[車夫肇事]  
　　寍波人晉榮前日在虹口地方不知因何起釁被東洋車夫投石傷足旋至司仁醫館敷治得痊近日東洋車夫往往恃繼肇事未始非地方之一害也 
[英界公堂瑣案]  
　　包探陳阿九至公堂禀稱有何小源到蓬萊園弄中某姓花煙舘將翡翠戒指送與妓女而手持抑票甚多稱是所押金戒指等件欲覓售主因卽聞風前往拘住船詰始知係竊自浦東爛坭渡地方張介梅家當知照失　前來認明翠戒確係原贓又向福如福祥恒德等典舗吊贓送案請辦失主亦投質張供被竊翡翠金戒珠花珠圈等件却未報捕今己由捕房獲案請給領竊　何小源供在張家做廚子因見椅上遣有金珠各飾乘間取逸是實且贓均起案並無另有珠花張又稱各物係在床上被竊陳太守祭閱各質鋪起到之贓共計押本錢二十餘千之多且失主未經報捕又是傭人行竊未便吊贓槪令發還着張備本向贖惟翡翠戒給領該竊犯何小源判責白板枷號一月發頭門示衆○寍人翁長生訴稱在滬爲木匠作頭有同鄉之汪阿源曾任原籍犯竊來滬投懇收錄口稱此後去邪歸正因念鄉誼留之做工昨日兌洋二元發給各匠工資汪名下應付錢一千二百餘文伊竟將二千餘文盡行奪去與論恃蠻肆毆被傷左足并因閙失去傢伙等件錢亦無着訴捕拘案請爲驗傷究辦汪供翁實欠我工錢二千餘文屢索無着昨始發給一半請其如數淸付不允致相爭執誤傷陳太守謂旣因發給工資擾毆失去傢伙及錢姑將汪名下所欠工資抵償再罰汪洋半元給翁養傷案結○劉文紀訴稱在路行走被東洋車碾傷脚背與之理論詎被此人出頭霸阻竟將車夫放去爲此　伊交捕送究被告毛和雲供伊自不小心碰在車上致被輪傷爭毆當上前解勸不料車夫乘間逃逸惟求恩斷陳太守謂毛和雲多管閒事咎由自取着罰洋一元以半元給劉養傷半元撥充醫院經費○一百二十三號華捕禀稱奥國公舘工人失竊皮箱一只内有衣服多件報捕獲到徐阿海起出皮馬褂一件確係原物今將人贓先行送案失主尙未投質徐阿海供祇竊皮褂並未竊箱陳太守飭將人贓交捕帶回俟查明原贓再行送辦○十二號華捕禀稱竊犯王阿二竊取公和祥棧房之舊鐡練二條適被撞見拘住卽將人贓送案請辦王阿二認竊求恩陳太守隨判王枷號一月發頭門示衆贓交捕帶囘給還失主 
[濟世婆心]  
　　上海老德記藥房開設多年所製丹藥無美不備得其藥而沉疴立起者不知凡幾兹復刻成半半集一書内載各種奇方妙藥詳言治法俾閱者可以按症取服法良意美殊堪嘉尙後列各函述諸功效顯而易見其書五色成文精工無比尤足動人心目是誠具濟世之心而擅活人之術者己謹識數語用誌欽佩 
[正誤]  
　　昨報載津信彚錄一條内云開平鐡路火車搭客上等收洋八角次等收洋五角係屬誤筆實則上等洋八分次等洋五分合爲正誤 
[來信照登]  
　　諸善長大人閣下逕肅者僕遠處窮僻難罄所懐側念災黎莫盡鬱結因憶癸甲兵燹流離吳楚間前後負累於人者尙有錢五十串之數今皆地殊人易無從合劵夫借債不償終必責報當此多方募賑似可權爲轉移敢代故交按數樂助默祝日善獲福今寄上銀五十兩仰抵錢數潤補愆期另具芳名乞爲照收並代詳登申報附解災區僕因一念轉移更思推廣四海之大交情之廣兵燹以來如僕所負者必不乏人且更有倍蓰什百欲償無從者伏祈雅製鴻文曲抒綿密普勸償債高論當必有聞風而起者補助賑欵正未可量世之甘心隱瞞者固亦有人要必以願償莫憑爲正軌今一轉移間衆善士經手上邀天鑒下息羣論登諸申報中外皆知爲子孫輕界爲債主培德尤足以表心迹勵也風一舉而衆善咸備矣敬佈寸私伏冀教正卽請善安不盡欲言附開名數李漢記銀六兩三錢必逹銀三兩零二分三泰銀一兩六錢四分惟仲會銀十六兩六錢六分四起銀二兩正寄通銀一兩二錢三分春軒公銀十四兩正希仁銀三兩六錢裕興銀一兩五錢五分九共銀五十兩正皖南醒菑氏頓首拜呈 
[輪船宜多備小划救急說]  
　　從來涉江渡海凡商旅行客無不視爲畏途者以其多風浪之險而有性命之虞也自有輪船以來行江則風浪不驚穩如平地行海或遇大風不免顚簸而祇須船無他故仍屬履險如夷兼之寛敞迅速坐臥自如一日千里尅期可至是以商旅行客搭坐者多面輪船之生意亦因之而日盛然而輪船之失事亦所常有或迷道而觸礁或兩船之相碰或炸烟囱或驚失愼往往壞船傷人卽如前數年福星輪船遭碰於海傷白數十人漢陽與公和兩船相碰於江亦傷數百人其他失事者多則一年而數見少亦一年而一見是輪船可支風浪之險而仍有性命之虞雖船主曁船中執事諸公救濟爲懐急於拯溺但臨時倉猝小划不過二三隻僅能自願盖救人之念維殷而救人之具未備也故鄙意宜多備小划以救急再多備浮水圈一二百個安設兩旁或板或柱之上遇有危險船主執事諸公仍駕各人認定之小划開駛使各水手分駕小划救人卽各客亦可自駕小划以分救其不及登划者亦可用浮水圈以自救俾商客不至盡葬魚腹是亦輪船救急之善務也此舉不過稍費小划浮圈之資並非窒礙難行且此舉卽行則搭客必日多生意畐更盛所得亦必能償所費也倘蒙貴局行總事諸公俯採謬論公議舉行則商旅幸甚救濟之事功莫大焉或一局一行首先創行則各局各行諒無不樂於踵行者此則億萬商旅所翹首企之也海濵漁隱稿 
[進退維谷]  
　　聞有劉某抵埠未久前月往舍路埠以謀工作故在馬頭取紙附航前往未及到埠卽有番官到船查紙將此紙收去旣而到埠不得登岸乃復回大埠又不得登岸船主不得巳將劉某載往域多利埠暫駐行蹤劉某當此景况旣無親友終鮮兄弟正是道途梗塞無人指引終日枵腹雷鳴淸夜自思不覺淚下進退維艱不勝其苦於是將始末情由函知大埠兄弟望解倒懸之苦究未悉如何設施也美國自新例頒行其中許多掣肘誠有不堪殷想者凡我華人往來進退當於問禁問俗加之意可也[  選錄中西彚報]  
泰西打彈之戯華人能之者頗多有所謂縮彈者前後兩彈而巳彈居其中棒觸中彈撞於前戞然一聲自然退縮而後中於後此絶技也王君國勲屢呈此技因索詩於余戲爲賦此○彈丸竟似走盤珠妙技由來古所無不信能前復能却須知分兩更分銖徑行無路叵頭快蓄勢休疑信手驅曲藝從兹堪悟道退然也啼葆眞吾[  高昌寒食牛漫筆]  
[感懐四首]  
　　拔劍狂呼間彼蒼人間頃刻有滄桑華堂豈料潜峰蠆仄徑無端遇虎狼投畀不須歌巷伯艱虞直欲禮空王臣心如水何由逹翹首天閽意激昻○辛苦經營六載餘民消雀鼠樂安居在任六年府控僅有數案命案兇人懸購無一遁者論才只合中人技報最應登上考書任方旧詳准七瘠缺三年無過酌子調優泰順與焉大澤龍蛇工變幻空霄麟鳳辱泥塗呂端際會淸明聖鶻突猶堪宰相除呂 
 
 

Page 4

 
 
原明家塾記糊塗讀作鶻突○百丈輪翻濁浪深同舟狐免暗相尋芭蕉彈竹應謀面未經晉謁遽登白簡薏苡訛珠可證心片語偶然輕出納全家從此聽浮沈滔滔宦海原難測爲問何事澤畔吟○不與心謀與耳謀陳陳疉刼黯然愁亡羊待補難靑眼磨蝎重臨易白頭祗慮駑駘終櫪馬詎防鷹隼擊溪鷗輿情差喜猶相洽餞送殷勤夾道周瀕行紳民飲餞直至東郊十餘里○留别邑中諸君子卽用董君乃畬所贈原韻頻年歸夢繞江城忽遂吏懐暢遠行守拙早知難協俗罷官轉覺有餘情淸流自昔遭時謗濁酒終宵對客領此去一琴并一鶴好將心跡慰嚶鳴○箕風畢雨意云何六載相依别恨多僅許政刑非畏日敢誇黎庶沐恩波半園松菊憑誰寄署内新葺意園爲宴遊之所一棹蒓鱸且自哦難徧郊原訴離緖諸君努力共研磨[  湖塗知縣袁績慶求是稿]  
[浙省撫轅抄]  
　　九月二十四日太平縣賀禀見叩辭赴任○二十五日補用同知胡晉甡差人晋省禀知捐局委調辦俞匯兼西塘厘局差補嘉善縣胡文淵禀謝飭知赴任叩見 
[蘇省撫遠抄]  
　　九月二十七日委署婁縣陸冠瀛禀辭赴任五品銜江蘇候補知縣陳士棻於九月二十四日在省寓病故○二十八日藩轅牌示正任吳江縣主簿李弼留辦寶山塘工遣缺查有候補主簿陳維楨署理婁詩棠江北緝捕回候補縣黃綏禀知辭奉委赴用沙查勘禾棉差縣丞楊寳書禀知奉委保甲局隨辦差分發江蘇試用巡檢孫正愷湖北人　到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緖八年九月二十一日京報金錄]  
　　宮門抄○○診旨大道錄前○缺單○發抄旨四道○川督丁奏叅疏防知縣摘頂片○皖撫裕奏爲兇犯就地正法片○河督梅奏知縣試用期滿　攺地方候補摺子○又奏查明覆奏片○又奏秋分前後兩岸工穉修守平穩摺○東撫任奏恭報出　日期夾片○黔撫林奏爲委署州縣夾片○廣東撫裕奏爲揀員升補守俻片○九月二十一日兵部太常寺太僕寺廂白旗值日無引見○阿昌阿等塲内專摺請安○錫光等由口外賜奠回京請安○恩公假滿請安○廣東碣石鎭總兵鄧萬林請訓○内閣奏派騐放之王大臣派出怡王恩承畢道遠薛允升○禮部奏派稽查中左門泒出案布多爾札布○阿昌阿等塲差完竣覆命○福錕　滿請安○文壽請假十日○召見軍機○派出擬題張之萬○○光緖八年九月分缺單知縣廣西隆安陳彝革荔浦許叔僖降巡檢廣東南海劉俊楨故福建連江呂藴古故○發抄張樹聲奏請將客民被槍之玉田令夏子鎏議處奉旨着照所請吏部知道欽此○又祁口營守備馬雲柱補大沽協中左營都司奉旨兵部議奏欽此○又河工大挑令沈昌宇攺歸地方補用奉旨吏部知道欽此○彭祖曁奏署灑圻令廖潤鴻續完錢糧請免議奉旨該部知道欽此○○丁寶楨片再據雙流縣知縣廖葆恒稟報客民李元盛等銀挑在途被刦一案經臣批飭勒限全獲禀辦倘敢疏忽定卽嚴叅並行司轉飭嚴緝復迭次札催各在案兹據布政使司鹿傳霖按察司張凱嵩以此案李元盛等運銀六千三百兩赴渝辦貨於本年五月二十八日路經該縣黄水河地方被賊多名將銀挑全行搶奪逃逸該縣事前旣巳疏防事後雖具禀懸賞購線四出緝拿乃一月有餘僅據協同隣封獲犯侯木匠等數名尙未讯定供詞擬辦贓銀纍纍亦止起獲二百餘金所供首要各犯日久尙無一獲實屬緝捕不力未便姑容等情會詳請叅前來臣查川省地廣民稠伏莽游匪所在皆有屢飭各屬編查保甲藉以禁暴詰奸雙流爲川南通衢商賈往來絡繹不絶官斯土者先旣不能認眞巡緝俾匪徒無從托足商旅得以暢行乃出有搶刦重案以後猶不自知愧奮竭力獲賊追贓懲辦若不嚴行叅處實不足以儆疲玩而安商民相應請旨將雙流縣知縣廖葆恒卽行摘去頂戴仍勒限一月緝拿賊盜全獲懲辦届限不獲另行嚴叅以爲捕務廢弛者戒謹附片具陳伏乞聖鑒訓示謹奏軍機大臣奉旨着照所請吏部知道欽此○○裕祿片再臣前准河南撫臣咨以豫省息縣匪首徐中華聚衆滋事案内要犯王新等在逃未獲咨皖嚴緝等因當卽密飭防營曁地方文武一體跴緝去後嗣據統領威靖營江西南贛鎭總兵程文炳派弁購線會同地方營汛練兵在於阜陽境内將該犯王新拿獲經臣批交鳳頴道任蘭生提犯確訊據供認匪首徐中華等起意結捻該犯聽糾入夥隨同攻破圩寨各情不諱錄供禀辦前來臣查該犯王新係豫省奏明嚴拿之犯現經緝獲訊明實係情結入捻隨衆攻掠圩寨形同叛逆未便久稽顯戮臣當飭于訊明後卽將該犯照懲辦土匪章程就地正法並將首級解赴豫省犯事地方懸竽示衆以昭烱戒除供招咨部並咨明河南撫臣查照外謹會同大學士兩江督臣左宗棠附片具陳伏乞聖鑒訓示謹奏軍機大臣奉旨知道了欽此○○頭品頂戴河東河道總督臣梅啓照跪奏爲河工大挑知縣試用期滿循便請攺地方候補恭摺仰祈聖鑒事竊照分發河工大挑知縣試用二年期滿如不諳悉河務堪膺民社者准其攺歸地方但不得過十分之二以示限制歴經遵辦在案查庚辰科大挑分發河工知縣二十員内有一員中式進士到工者十九員派分道屬當差講求修守截至現在止多半試用期滿除將諳悉河務之員咨部留工外兹查有大挑知縣工蘇舉人吉元江西舉人程方德順天舉人徐致愉等三員皆試用二年期滿該員等年力富强才具開展惟於河務不甚嫺習而詢以地方吏治頗能明晰堪膺民社之任理合循例具奏合無仰懇天恩俯准攺撥地方歸大挑知縣班内按科分先後補用仍由部照章於豫東兩省掣定省分再行給咨赴補爲此恭摺上陳伏乞皇太后皇上聖鑒訓示祇遵謹奏軍機大臣奉旨吏部知道欽此○○梅啓照片再臣前准吏部咨開議覆河南巡撫兼署河東河道總督李鶴年奏搶辦下南廳險工出力各員遵議攺奬覆奏一摺光緖八年正月二十二日具奏奉旨依議欽此粘連原奏咨行到臣查粘單内開藍翎同知用先換頂戴東河試用通判徐德葆原請保奬係由同知用東河試用通判請歸先儘班補用並未叙有藍翎先換同知頂戴此次攺奬由藍翎同知用先換頂戴東河試用通判請攺換花翎應令查明該員係何案勞績得有藍翎先換頂戴保奬並於何年月日奉旨詳細聲覆具奏再行核辦等因當卽轉飭查覆去後兹據開歸道禀覆該員徐德葆係江西監生於同治二年投効霆營三年克復江西金谿新城等縣出力案内經升任江西巡撫劉坤一等彚案保奬七年四月二十三日奉上諭徐德葆着以縣主簿不論雙單月卽選並戴藍翎欽此光緖二年遵例加捐通判指分東河試用九月驗看領照十一月到工三年霜淸安瀾案内經東河總督保奏四年三月初五日奉旨徐德葆着俟補缺後以同知用先換頂戴欽此所有原保藍翎先換頂戴奉旨年月日期謹詳晰聲覆請奏前來臣復查無異理合附片具陳伏乞聖鑒勅部核議施行謹奏軍機大臣奉旨吏部知道欽此○○頭品頂戴河東河道總督臣梅啓照跪奏爲秋分前後兩岸工程修守平穩恭摺仰祈聖鑒事竊臣前將白露節河勢鑲工情形具奏在案兹據報黄沁河於八月初三日卯時陡長水一尺二寸匯黄下注秋溜湍悍搜淘頗甚致兩岸埽壩各工諸多形蟄隨蟄隨廂近日以來北岸較爲循順南則全河側注尤以上南廳爲吃重自來童寨至滎澤壩以上四十餘里大溜緊靠河岸鄭上汎之胡家屯正在加築後戧尙未完工而鄭下汎之石家橋第十九埽第二十埽及第十埽八月十二日秋分節風狂浪湧先後匯塌脫胎十四日卯刻隄身裂縫長四十八丈寛自五尺至二丈不等情形尤爲緊要幸料土磚石儲備應手廳營汛弁分投搶護風雨畫夜無停得以搶住未至閃失大局漸臻穩定洵堪仰慰聖懐時距霜淸尙有一月此後上游有無續漲仍難逆科臣現駐該廳督飭在工文武惟有周密巡防不任稍形蔬懈所有節交秋分兩岸工程修守平穩緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○任道鎔片再今歲壬午科鄉試臣遵例入闈監臨前經附片奏聞在案臣督同提調監試等官嚴行彈壓認眞稽查三塲完畢接考駐防繙譯點名扃門後卽赴内簾恭領欽命題目敬謹拆封刊刻考試均巳如期竣事一切諸臻安謐繙譯題目業經遵例齎送奏事處恭繳試卷依限委員解部三塲试卷亦均謄錄封交内簾官分校臣於八月二十一日出闈所有出闈日期除恭疏題報外理合附片具陳伏乞聖鑒謹奏軍機大臣奉旨知道了欽此○○林肇元片再平越直隷州知州周炳著例應調取引見遺缺查有候補知府葉聨雲識見穩治辦事勤愼堪以署理又署黔西州知州楊執中調簾遺缺查有安平縣知縣許國榮心精力果堪以調署又淸鎭縣知縣譚體迨調省遺缺查有台拱同知周慶芝素精廉勤堪以調署又銅仁縣知縣陳炳奎調簾遺缺查有古州同知魯侯傅才識老練　以調署據藩司松長泉司易佩紳會詳前來除批飭遵照外謹附片具陳伏乞聖鑒謹奉軍機大臣奉旨知道了欽此○○裕寛片再准兵部咨廣東澄海營右營守俻鍾成全升補遺缺係外海水師題補第三輪第九缺輪用應升人員行令照章迅揀合例人員請補等因查定例外海水師缺出將歴俸一年以上人員升補又卓異及保送回任候題者歸入第九缺應升班内先儘補用又各省題調武職各缺如因員缺緊要人地相需將不合例人員保奏應於摺内聲明　旨交部核覆恭候欽定等語茲會同署廣東水師提督臣吳全美在於外海水師千總應升人員内詳加揀選其俸滿保送回任候題之碣石鎭左營右哨千總王鳳鏘及歴俸一年以上合例應升各千總均於此缺人地未宜不合請補查有大鵬恊左營左哨千總何汝昌現年四十六歲廣東廣州府香山縣人由承襲恩騎尉攺用外海水師遞補今職同治十年二月二十八日接札該員年力正强洋巡熟悉歴俸一年以上任内並無事故亦無在外省軍營叅革朦保情弊現隨瓊州鎭總兵彭玉巡洋緝捕極爲得力以之升補澄海營右營守俻洵堪勝任雖應升班内尙有千總王鳳鏘及歴俸較深各弁　例稍有未符惟各弁均於此缺人地未宜不合請補現當籌辦海防之際未便稍涉遷就謹將不合例緣由隨摺聲明合無仰懇天恩俯准何汝昌升補澄海營右營守俻如蒙俞允俟部覆刲日給咨送部引見以符定制謹會同署廣東水師提督臣吳全美合詞附片具奏伏乞聖鑒勅部核覆施行謹奏軍機大臣奉旨兵部議奏欽此 
 
