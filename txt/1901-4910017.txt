# 1901 - 62 - 4910017

 

Page 1

 
 
[勸募濟急局捐欵] [  申報館協振所謹啓]  
　　拳匪作亂兵燹慘遭凡我南人之作客京津者瑣尾流離苦難言狀滬上諸善士不忍坐視創爲濟急善局其宗旨與泰西紅十字會相同併資送遇難之人過回故里此眞莫大陰功也敝協振所從諸君之後勸募捐資如有義士仁人槪發慈悲傾囊以佽者不拘多寡同是善緣請及早擲交本館協振所隨時彚解俾孑遺黎庶荏席同登 
待肅此謹白惟冀垂青 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[紀日本大隈伯論中國近事試推廣言之]  
　　我友王惕齋上舍久客日本與日之逹官貴人游蓋隱于市廛而留心交際者也履端伊始遠賁瑶華中述日本大隈伯論中國近日情形頗覺言之有物大隈之言曰中國之弱極矣其受侮于外人亦可謂至矣及此時而再不竭力整頓革故鼎新雖砲臺不隳名城不毁兵曹不索償而夢萝昏昏泄泄沓沓亦安望其能轉弱爲强哉中國之弊何在一曰無民法二曰無商法三日無刑法爲今之計非博采各邦治術權其輕重以折衷于至當不爲功至于目前之見迫於外人尚在無足重輕之列不觀夫法之于德乎當拿破侖第三用兵之際被德所窘幾不能國而和約一定百事維新朝政秩然民心固結不數載而國勢重振德人不復敢肆其憑陵中國大國也苟凡事師法人之所爲雖列邦虎視鷹瞵亦安在不能使之低首傾心日漸就我之範哉人隈之言如此噫是特所謂旁觀獨清者歟今夫民聽命于上者也上果愛育之撫綏之德　而禮齊之民未有不納之于軌物者今卽世道日漓民氣囂然不靖然苟明其政教約以兵刑善者培而植之不善者屏而斥之開木溶之利源除殃民之蠧史民雖愚賤豈　不熙熙皞皞共樂昇平者尚何患梟匪之不得靖哥會之不得除而斬木揭竿羣不逞之徒依舊鴟張而狠跋哉今夫商懋遷有無以逐什一之利者也其源根于農其物成于工田之所産惟商有以轉轉之肆之所成惟商有以營連之第加意于務農勸工而商業自蒸蒸日上至于興礦政行輪船設會以求製造之精延師以課樹藝之術是則商力或有所不退而全恃官吏之維持苟如是也持籌握算之倫自必驩欣鼓舞何患藏貨于地與夫漏巵之無所彌縫哉今大人不盡馴良苟或作奸犯科則刑法誠必不可廢刑也者古人所謂辟以止辟使人怵日而警心者也中國之刑亦已廢弛極矣明明有大清律例在而官或上下其手以意重輕卽司讞者存心一秉至公而幕僚納賄以行私胥史舞文而弄法甚且盜賊充斥則畏而不敢窮誅鄕曲無告之人則反淫刑以逞刑法不講亦無怪民多訕訪而怨氣時或彌天也噫吁嘻以上三端皆中國近來之要政乃中國不思振作而旁人代爲籌之旁人旣代爲籌之而中國依然夢夢昏昏泄泄沓沓轉弱爲强之一日恐及身無復見之矣雖然此猶中國之内政與列邦交涉固漠不相關今日之亟宜講求者在交涉之務齋其平而不啓外人藐視之漸也中國之講交涉者其弊有二一則迂拘固執目外人爲夷狄而妄自尊大以致開罪于友邦禍結兵連民窮財竭一則過于選精事事曲徇外人之請致外人盡窺底藴馴至多方狎侮迫我以萬難允從之事使國體因之而大傷愚以爲此皆不得其平故也苟得其平則應允者允之不應允者拒之加我以無禮者我正言以斥之而又約束齊民不使或有所狎侮如是則外人當無可藉口而交涉之事措理乃不覺其難試觀日本當明治初年歐洲諸大邦無一不交相迫脅日皇奮然以起研求外政維日孜孜理財練兵日漸强盛卒能使外人信服無復借故以爲難我中國雖不能一蹴而幾而貞之以恒行之以漸亦何至委靡不能日振而外交終屬　如哉抑有說焉僕十數年前曾私發一議謂中外交涉之事宜專訂一通行律例使辦事者互相遵守苟遇華人控外人之案則東西官援此例斷之外人控華人之案則華官亦援此便斷之庶不致畸重畸輕而遇事可稍彌口舌邇者日本治外權法已行之有年矣我中國卽不能握治外之權而此例苟可施行亦不致外人多要挾之端而華人受壓制之苦目前慶邸李相奉命與各國議和鄙意寍可于他事受虧而乘間將此例議訂外人而竟允諾則交涉從此可免棘手这虞苟不從也而及今旣露其機日後亦可望磋磨就緒當軸者果有意乎海隅下士不禁　跂望之已 
[部署凋零]  
　　京師友人云自聨軍破城之後吏户二部卽被印兵佔住迄今半載始得交還然户部銀庫已空署屋亦被焚燬吏部則文選考功稽勳騐封各司案牘均經毁壞司其事者莫不束手咨差 
[續記革員正法事]  
　　啓秀徐承煜二革員正法日期前已譯登於報兹者天津直報云正月初八日啓徐由順天府乘緑呢大轎至刑部經提牢廳司員迎至公堂小坐闔署司員前來請安畢貴午樵大司宼宣讀聖旨令啓徐跪聽隨卽綁赴市曹各國洋人有升屋照成臨刑之象携帶回國以備傳觀者回憶去秋徐父蔭軒相國殉難時徐欲隨之自盡迨相國畢命後忽經人解救得生今受極刑夫有悔不當初之意矣 
[光附星槎]  
　　天津直報云日前中國欽派馳往日本國謝罪之那清軒少司農桐飭傳北檔房書吏屠紫垣辦公聞少司農不日登程屠當隨槎前往云 
[德軍撤退]  
　　京師友人云正月十一日駐紥南海之德兵二隊由端門天安門大清門正陽門結隊前行是否撤返天津抑係開向他處尚未探悉實情也 
[日員回國]  
　　天津直報云日本駐紥天津領事官鄭君永昌頃奉政府電命遄回本國繼其任者爲前任仁川領事伊集院君 
[衢案述聞]  
　　杭州訪事友人云浙江衢州府屬西安縣戕官閙教一案前奉諭旨飭浙江巡撫赶緊訊結兹已定讞爲首肇事之羅某等三名及已革城守都司周某科以斬决之罪已革金衢嚴道鮑祖齡已革衢州府洪思亮發往極邊充軍已革衢州鎭總兵喻俊明業已病故應無庸議當卽由司詳院具奏惟西人之意以爲道府旣屬同城坐視不救致釀大禍顯有縱匪情事必欲置之死地而後已日前已照會總理衙門會同各使另行核議嚴定罪名矣 
[民教宜和]  
　　温州訪事人云日前調署浙江温處道兼甌海關監督王心齋觀察以去年北方之亂其原皆因 
 
 

Page 2

 
 
民教不和而起温州係通商口岸民俗素稱樸野深恐無知愚賤不知體朝廷輯睦友邦之誼妄啓事端爰特出示曉諭張貼邇衢其文曰爲剴功曉諭事照得民爲邦本我朝二百餘年省刑薄歛所有政令法度無事不矜恤吾民律例雖嚴勾决不厭詳愼災荒入告錢漕卽予豁除厚澤深仁當亦率土人民所共聞共見鄕僻小民卽食毛踐土習焉若忘試問耕鑿相安非君后之善政及民曷克藥此如今夏京津一帶拳匪肇禍北地蹂躪情形不堪言狀數十萬生民塗炭蕩産傾家卽至今幸慶弭平而困頓流離猶賴南數省完善之區爲之救濟然國家事至如此兩宮西幸猶煩宸慮先以東南各省生靈爲重力籌保全之法必使地方無風鶴之警百姓無戎馬之憂商集於市農耕於野宴然如游昇平之宇惠我民者何其深且厚爾百姓當思一絲一粟皆出君恩無恙無災卽爲民福宜如何仰體朝廷垂念民艱之至意頂戴涕零不可再增君父之憂不可再釀地方之釁無智無愚當亦明白此理也中外自通商以來我國家以邦交爲重各國官商分駐中國各處無不力爲保護卽我中國官商分駐各國友邦政府亦無不格外保護卽以浙省而論寗紹嘉湖各府之在大英倫敦大日本胡崎等處及在大俄德各國貿易者不知凡幾温處各屬環山濱海地方偏僻遂至少見多怪如教士來華傳教以勸人向善爲宗旨本無損於爾民况朝廷敦修睦誼何等敬禮友邦旣爲子民宜以君父之心爲心更不得各懷意見論法固所不容論情尤更不可温處地廣民　良荞正復難齊獷悍不馴之輩聚而造謡急而入匪風聲一播雷霆卽加大之使國家多事則無以對我君上卽無以見我長官小之使身命不保則無以報我父母卽無以養我妻孥爲千古罪囚貽萬人唾駡甚爲爾百姓不取也本道一再諄諄不憚舌敝唇焦爲爾民誥誡蓋不顧我百姓皆　於愚蒙罹於法禍倘肇禍於不可挽回之時貽害大局災及梓里該罪首雖治以百身莫贖之罪亦徒然矣除已由本道通飭各屬廳縣違選紳耆竭力開導外合再剴切曉諭爲此示仰軍民人等一體知悉聰必痛除成見力洗前愆倘再執迷不悟卽是不可教訓之辭民一經獲案定照諭旨卽于正法三尺刑章不容寛貸也凛之戒之特示 
[星使過皖]  
　　安慶訪事友人云本月初十日申刻忽聞砲　隆隆震於不滸詢知出使英國吊賀大臣張冶秋總憲百熙持節戾止撫憲王芍棠中丞卽率同司道文武各官赴接官廳迎迓十二日辰刻憲舟由南關起椗鼓輪上駛各官復恭送如儀 
[飭緝旗兵] 　 
　　鎭江訪事友人云前者八旗協領蔭淡齋協戎拘獲爲盜之旗兵數名解經鎭江府向子振太守理事同知恒月波司馬會同研訊各旗兵恃衆不服一哄而散擁至協戎宅内肆行滋關旋經太守親赴江寗謁見兩江總督兼南洋通商大臣劉峴帥面禀當日情形日前長江水師提督總統江勝全軍黄芍巖宮保接奉峴帥六百里排單内開迅將爲盜旗兵某某等若干名派弁查拿以靖地方等因遂密飭督帶新勝水陸各營徐寶山都戎按名訪拿都戎當卽會同新勝全軍總查申守戎彪隨帶眼線小隊於本月十四日在旗營内拿獲甲乙二名是日又有案内旗兵三名同在寶豐戲園觀劇亦被拘獲其餘數名尚待緝拿現聞峴帥及江寗將軍崇右廷留守各派幹員前來辦理此案約於近日卽可蒞鎭矣 
[派勇彈壓]  
　　鎭江訪事人云邇者常鎭通海道兼鎭江關監督長久山觀察迭據丹陽金壇兩縣禀報境内各鄕皆有梟匪聚衆販私横行無忌爰商諸長江水師提督總統江勝全軍黄芍巖宮保選添勇丁前往鎭壓 
[鄂垣禁賭] 　　 
　　武昌訪事友人云鄂省賭風素熾雖官府屢申嚴禁仍不免陽奉陰違近因時值新正稍寛禁令若輩更明目張膽忌憚毫無甚至於衙署前擺設賭攤喝雉呼盧彌覺興高采烈武昌府余堯衢太守惠之本月某日乘輿過江夏縣署見有多人在彼聚賭立飭丁役扭獲二人訊係縣署差役當卽嚴加笞　枷示通衢適江夏縣陳介菴大令道經府轅見頭門前賭攤林立亦卽飭差掩捕帶回縣署訊究聞所獲者係府署輿夫平日聚賭抽頭稔惡已久隨經大令禀明太守請子嚴懲一時雷厲風行劉盤龍一流人無不銷聲匿跡如此實事求是賭風其或可稍息乎 
[鎭郡禁賭]  
　　鎭江訪事人云每届封印之後有劉盤龍癖者無不博塲大啓采烈興高上年保甲各員傳諭地保嚴加查禁乃本年正月以來此風迄未稍息鎭江府向子振太守知之特於某日發出簡明告示徧貼通衢其文云開塲聚賭大千例禁疉經出示勸諭諄諄無知之輩全然弗聽兵役得規爲之容隱董保收費匿不禀聞現已訪察周遍通城特諭保甲迅速拿吾叚中有賭惟其責成無論大小一律重懲犯固不恕屋亦標封本府執法令出必行敢再違禁决不從輕 
[黄堂受代]  
　　安慶訪事友人云署理安徽池州府知府許太守於去冬受篆未及數月忽於新正某日報丁外艱所遺員缺經潘憲湯筱秋方伯札委候補知府陳太守兆慶前往署理 
[春寒多病]  
　　鎭江訪事人云獻歲以來天氣嚴寒較三冬尤甚雖圍爐小閣命酒消寒猶覺雙肩起粟街頭無袴公更禦寒無策瑟縮如　聞之父老謂春行冬令將來必多疾病是亦衛生者不可不知也 
[甬江火警]  
　　寗波訪事友人云正月十八日清晨郡城老元祚旁某姓家不戒於火霎時烟霧漫天幸臨安會水龍近在咫尺首先馳至汲水狂噴僅焚去房屋數椽是日午後三點鐘時江東賣席橋大街某柴店主婦延僧道超度亡人偶不經心致肇燎原之禍店主甫於七日前身故靈柩未及舁出遽化劫灰吁亦可憫矣 
[贑省官塲紀事]  
　　南昌訪事友人云邇者江西官塲中人喧傳藩憲張筱船方伯將赴行在陛見未知何所見而云然也○署南康縣某大令近日辦理教案將次就緒適届瓜期遂由省憲委員庖代旋經某當道以大令深資得力未便遽易生手堅請留任俾易竣事省憲許之已將某委員撤回另補矣○去歲萍鄕縣境亢旱爲災各屬收成歉薄縣主顧勱堂明府力籌接濟旋出六言告示嚴禁坐食大户惡習其文曰米榖現籌採買預備冬春缺乏嚴禁糾衆坐食認眞稽查保甲倘有恃强行搶許由事主格殺造謡滋事匪徒拿案定行正法此示一出民卽帖服未始非明府諄諄勸戒之力也○現任江西督糧道擢升湖北臬司李少東廉訪自去歲秋冬以來籌解行在餉需已多至五十餘萬兩臘杪復委謝明府起源管解第十一批漕折五萬兩前赴行在户部交納 
[潯郡官塲紀事]  
　　九江訪事友人云邇者潯上官塲接到南昌來信知九江江防同知恩子文司馬彦現奉藩憲檄委調署蓮花廳軍捕同知遺缺委郭子秩司馬調元署理○二套口釐局委員裘逹臣明府紹箕一年期滿後因收數暢旺上憲留辦三月兹者又届瓜期爰改委黄仁甫别駕啓麟前往接辦○新正人日瑞昌縣陳庾山明府命駕來潯拜賀鎭道府縣年禧旋解維赴省○特授九江府經歴黄藻濱叅軍維恩於新正初九日因病逝世遺缺歸何人補授刻尚未見明文也 
[鎭郡官塲紀事]  
　　鎭江訪事人云正月十二日統領南洋兵輪船蘇松鎭總兵陳印波鎭軍乘南琛兵艦道出潤州詣長江水師提督行轅關見黄芍巖宮保商議要公旋回舟次展輪駛赴金陵聞因防務吃緊須與兩江總督兼南洋通商大臣劉峴莊制軍籌商機要也○鎭江府向于　太守前赴金陵謁見兩江總督兼南洋通商大臣劉峴帥面禀京口旗兵不法情形兹已事畢於本月十二日傍晚乘瑞和輪船遺返府屬各　　赴江干恭迓 
 
 

Page 3

 
 
[天竺晴雲]  
　　杭州訪事友人云十字路唐姓家有一女孩年方十一齡本月十三日晚在門前觀龍燈突被匪徒誘去其父母四出訪尋迄無下落又包衙前胡某之子年祇七齡是日午後與鄰童遊玩中途忽爾散失未知一顆掌中珠墮入誰人之手也○省城正蒙宗文兩義塾向例於臘月封印日散學新正開印日啓塾本年因縣試在卽凡應考諸生均令於十五日到館俾得濳心温習詩文於詞塲文苑中可以獨樹一幟也 
[沙溪道聽]  
　　沙市訪事友人云某姓婦好作葉子戲屢戰屢北而志不稍衰去歲統核賭負之資不下錢一百五六十千至臘杪羣向索逋婦無以應不得已將衣物盡付長生庫以償之其夫某甲出外營生至此始歸詰悉情形勃然大怒扭婦痛毆氣猶未平擬將同賭婦女一併控官究辦婦女聞而大懼倩人宛轉調停願將所贏之欵原璧歸趙始得瓦解冰消說者謂沙地賭風日熾而巾幗中尤甚安得賢有司明查暗訪盡法懲辦俾得稍挽狂瀾耶○去歲臘杪某日江瀆宮左近某土店夥某甲至某乙家索逋乙婦以乙不在辭甲迫之急致相口角悻悻而去未幾乙歸婦告以故乙大怒奔至土店出甲不意從後推之遽爾倒地氣息奄奄土店主恐釀成命案將乙扣留一面函告甲家未知能免性命之虞否○前者某甲所駕柏木船由周萬順號倩裝花布若干件赴蜀行未一里卽遇盜劫左近諸駁船户佯往救援陰將貨物任意瓜人事後周萬順主查悉情形投縣探告刻下縣主已飭差拘拿一俟獲案訊實必將按律嚴懲也○日前匪徒某甲由枝江縣江口鎭誘拐某氏婦乘舟至沙暫泊寳塔河左近適爲荆江水師營勇所見向之盤詰眞情畢露乃將男婦一併交四五埠地保看管以便禀請地方官訊懲 
[漢水明珠]  
　　漢口訪事人云去歲湖北護軍營馬隊移駐漢口保護鐵路工程兹奉大憲調往他處卽日拔隊啓行鐵路漢局總辦鄭蘇　觀察遂另調漢防營勇丁駐紥近處以資保護○張某向操布業邇以命途多舛遂致賦閒客臘某日偶至廻龍寺畔小弄王姓妓寮解悶不知何故忽被龜奴飽以老拳致受重傷延至新正遽爾斃命屍屬大爲憤恨繕詞控諸夏口廳署請爲昭雪廳尊陳少石司馬允之某日已親往相騐拘兇候訊矣○江漢關監督兼轉運局總辦岑馥莊觀察以目下轉運糧餉改由陸路沿途雖已有兵駐守然尚恐有他虞爰於正月十二日札飭駐守轉運局之漢防營勇丁若干名移駐灄口信陽南陽汝州等處藉資保衛 
[瘞鶴留銘]  
　　鎭江訪事友人云新湘全軍統領陳宇山軍門於新正初十日午時乘普安輪船赴金陵謁見兩江督憲劉峴帥禀商方務兼賀年禧○獻歲以來銀山門大街一帶燈市如林加之天氣暢晴風和日麗郡人士咸上北固山游冶人山人海擁擠異常迨至夕照西沈寒蟾吐耀銀花火樹照耀通衢璀燦陸離不啻城開不夜雖曰昇平景象殆已忘翠華之猶在西秦歟 
[札催呈報]  
　　去歲臘月兩江總督兼南洋通商大臣劉峴莊制軍通飭所屬各府將一年之内盜案若干起逐一詳細造册詳報以便稽核等因當由松江府余石蓀太守轉飭各廳縣遵照辦理刻下上海縣汪瑶庭大令已奉到此項札文飭書吏查核吾報矣 
[催緝逸犯]  
　　去年二月某日本邑浦東陸家渡豆腐店主陳育堂被寗波人名杏生者糾黨誘至船中旋用鐵斧砍斃抛棄浦江屍妻周氏投報上海縣署前署上海縣事戴子邁明府飭卽撈獲屍身騐明致命傷痕飭差陸續拘獲林福福蘇全生諸兇犯研訊林蘇同稱並未動手當卽錄供禀詳各大憲一面嚴限差役地保上緊跴緝正兇並懸賞購線密拿迄今時閱一年仍未弋獲兹者署臬司朱竹石廉訪札催赶緊緝獲兇犯訊辦不得任意延宕縣主汪瑶庭大令爰飭各差捕從速獲解如違血比 
[清釐積案]  
　　前日上海縣汪瑶庭大令飭差頭傳諭各差役將去歲臘月内發出提人舊票繳銷以便換給新票重復拘提蓋以免積壓弊混也 
[貲遣回鄕]  
　　漁船后栢蘭生王桂林宋少君王元有張慶益五人前在大戢山洋面捕魚遭風傾覆幸遇江海關巡船救起由稅務司函送蘇松太兵備道轅道憲袁海觀觀察轉發上海縣著妥爲安插昨日縣主汪瑶庭大令查訊之下栢等訴稱小的等均係山東登州府屬容城縣人遇難到此無力回籍大令憐之出資代購船票並給川資銀七兩五錢派差送至海定輪船俾得附之回里 
[未便移解]  
　　前者劉姓投英美租界公廨控睹徒周星元誘賭騙銀讞員張柄樞司馬會同梅繙譯訊明諭令押候嚴辦兹據揚州府某太守來文略謂此犯被人誣控誘賭局騙至銀一萬數千兩之多應卽移解前來以例訊究司馬以周所犯各案尚未訊明未便遽爾移解昨已據情申覆矣 
[傭婦呑烟]  
　　周孔氏江北人向在本邑某姓家傭工前日偶因細故與主人口角一時忿無所洩遽萌短見購取阿芙蓉膏濳行呑服及主人覺察卽送仁濟醫館醫治無如受毒已深逾時斃命現已由親屬自行備棺收殮矣 
[英租界捕房紀事]  
　　偷兒王阿福竊取某西人家洋傘兩頂銀質自來火盒一枚及衣服等物報捕後經包探趙銀河拘獲送入捕房捕頭令押候解送公堂禀請讞員張柄樞司馬訊究○李少來向在石路擺設舊貨攤前晚被賊竊取水烟袋十一枝茶船若干及錫器等物報捕後經包探林福生拘獲積賊陸春一名起出原贓解入捕房捕頭令押候解送公堂禀請訊辦○流娼王小寳高桂仙在福州路一帶强拉行客至家作狎邪游適爲六百五十二號巡街捕所見拘入捕房捕頭令押候解送公堂禀請究辦○前晚有任阿榮者在廣西路某野鷄娼院尋歡所出夜度資係銅質僞洋銀經鴇婦察出破綻向之調換任不允致啓爭端經五百三十二號華捕拘入捕房捕頭略詰情由著將銅質僞洋銀充公從寛斥釋○有王阿照者不知所操何業近因貧無聊賴擬將其妻方氏押入娼院賣娼方氏知之奔投捕房聲訴捕頭令仍回家如王實有圖賣情事准隨時鳴捕拘拿嚴辦 
[法租界捕房紀事]  
　　去臘二十五日新任泰州知州羅史刺允猷由滬上附太古洋行大通輪船赴金船赴金陵謁見制憲劉峴帥當晚四點鐘時在船上第六號房艙中失去狐皮袍褂及銀殻對時表等物翌日開明失單命家丁投報英法兩租界捕房請爲查緝前日法界包探梅陶金標王扣小拘獲長江輪船積竊小李一名查詰之下認竊狐皮袍褂持至城内同昌典質得洋銀六十元餘贓被同黨分散當卽告知捕頭押候吊出原贓解送公堂禀請讞員杜枝園大令懲辦○前日午後一點鐘時法界招商局金利源十號棧房門首倒斃一無名男子年約三十餘歲身旁有鋪蓋一副鞋籃一具内儲洋銀一元八角似欲乘輪船他往病發猝仆者旋經包探報知捕房請同仁輔元堂分局備棺收殮暫厝諸義塚鋪蓋鞋籃留在捕房待屍屬認領 
[美租界捕房紀事]  
　　昨日午後流氓瞿阿二在西華德路攫取行人某甲所携洋銀若干元飛步奔逸經某號巡街捕追獲解入捕房捕頭令押候解送公堂禀請讞員張柄樞司馬懲立○前晚江北小工陳阿大王阿和竊取公和祥馬頭貨棧中所儲洋酒適爲管馬頭西人所見扭交四百七十二號巡街捕送入捕房捕頭令押候解送公堂禀請究辦○前晚積竊傳阿芝混入楊樹浦路老公茂紡紗廠棧房中竊取洋紗適爲包探劉阿炳所見拘入捕房捕頭令押候解送公堂禀請訊辦○昨日馬夫王永林周毛毛至北吳淞路某飯館果腹因與值堂人口角扭毆致將碗盞擊粹飯館主忿甚喚令五百二十九號巡街拘入捕房捕頭以王周再四哀求自願賠償洋銀若干元從寛釋出 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂會訊案]  
　　英商老公茂洋行經理人控鄕民談宴柄朱守成包買棉花收去定銀延不交貨經讞員張柄樞司馬訊追等情本館曾從西報譯登大略兹悉前日午後司馬提談朱到案會同英領事班德瑞君升座研訊原告投案聲稱商人向談朱購定棉花被談取去洋銀四百二十元朱取去五百六十元不意逾期延不交貨迄今談尚少花一百包朱避匿鄕間康秋唐家經商人倩人尋獲忽有伊黨二三十人追至將朱劫回似此刁惡實於市面攸關求恩究辦談朱同供小的等將花賣與黄協茂行與老公茂並無交易且所定之花祗欠八包價銀亦未收足何得貿然涉訟司馬謂談朱與老公茂所立成單確鑿可據豈容任意抵賴商之班君判令管押限一月内將花如數交清違干嚴比並將家産房屋發封變價作抵○英商海西登司美士控方興記阻撓買地前日午後司馬會同班君研訊司美士投案聲稱商人向海西登轉租地四畝有奇欲換道契忽被方興記霸阻請卽訊懲方供稱此地共十八畝有奇由寳源祥抵押與職員管業與洋商無于求察司馬商之班君將方交人保出候下禮拜四覆訊核奪 
[法租界公堂瑣案]  
　　去歲之杪甯波人陳良安代某西人雇南升小輪船拖帶至蘇鄕木瀆鎭一帶遊歴議定洋銀一百三十五元詎料此船自本年正月初二日開行之後適内河水淺不能前進西人不得已乃於初六日另雇戴生昌小輪船帶回滬上怒陳辦事不妥致費多金且又遷延時日因訴知法總領事署繙譯官費亨祿君飭將陳拘入捕房　日解案請訊陳供當行過太湖時因船擱淺致損輪盤不能行駛小的不諳西語實爲管駕所悞求恩明察讞員杜枝園大令商之費君准子交保出外限下禮拜四繳還洋銀五十元○湖南人仇時紀曾文照林友生等賃定壽康里石庫門房屋一所自稱五金礦務公司邇因同鄕人某甲至南市張洽記土行騙取洋藥值銀三百餘兩報知捕房將仇等拘獲解經大令訊供押候嚴鞫昨日原告洪敬堂投案求追仇供湖南某縣拔貢生光緒十三年由某大憲保舉同知職銜在滬開設礦務公司旣　人騙取貨物請卽指明何人大令謂爾等顯係串騙速將所騙之貨交還如延嚴比○唐朱氏前控龔琴生龔玉如兄弟圖賴借欵一案迭經大　訊供著將龔琴生交保出外措資照償玉如管押昨晨原告投案求追大令著保人速將琴生交案如延將保人押追○朱長籌訴稱前者曾代楊守福付還欠欵洋銀五十九元邇向索還非但不允反糾衆行兇特扭案請究楊守福供與朱同業實因賭博起釁並無行兇情事大令著交保出外理處限下禮拜五禀覆核奪○去臘木匠張四扭吳雪生至英界公廨控被圖賴造屋價洋銀二百餘元吳自稱已在法界公廨有案讞員張柄樞司　備文移送前來昨日吳投案遞禀請提張訊究費繙譯謂吳並未呈控何得率稱有案飭包探仍送英界公廨訊理○邱才榮　稱在某刷染店　　　顧星福　　棉衣一件報捕查獲送案請迫顧供向在法界設攤售水果並無竊衣之事大令著押候查明覆核○陳　生　稱前日　　洋　　　　　　　　　　　人拔出利刃强行訛詐致被攫去元縐手巾一條并小銀錢四枚喚捕拘獲姚阿根送案請　　　　　　　　　　　　　　　　　　　　　　一百板○　　　　　　　　　　　　　　　　　　　　槍一枝尋至英界拘獲　　　　　　　　　　　　　　　　　　　　　　　某包探禀　　　　　　　　　　　　　　　　　　　　　是以拘案請　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　仕商賜顧謹防假冐爲幸　　　　　　　　　　　　　　　　　　　 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　署理陜甘總督陜西巡撫臣魏光燾跪奏爲道員呈請開缺回籍修墓恭摺仰祈聖鑒事竊據署甘肅藩臬兩司會詳稱准卸任平慶涇固化道王會英咨稱現年六十二歲山東利津縣進士在京供職由截取繁缺於光緒二十三年十一月初四日奉旨補授甘肅平慶涇固化道二十四年四月二十八日到任二十六年六月十三日調省因歴官京外年久屢接家書祖塋連被黄水冲刷急須回籍修理等情到司該署司等會查例載各官因祖塋年久失脩例准開缺回籍等語今卸任平慶涇固化道缺前次准予開缺應在留補之例嗣因所補之員與例不合是以改選王會英此次開缺甘省現有應補合例人員應請扣留容臣由外揀員請補合并聲明謹奏奉硃批著照所請該部知道欽此調補江蘇巡撫江西巡撫奴才松壽跪奏爲特保賢能府縣懇恩破格錄用恭摺仰祈聖鑒事竊知府有率屬之責知縣爲親民之官際此時局艱危尤賴有爲守兼優實心任事之人以資治理奴才於江西實缺府縣中詳加體察敬舉所知以盡以人事君之義查有南昌府知府江毓昌才長識卓振作有爲該員前任瑞州府事潔已愛民勸辦蠶桑已著成效曾經前撫臣德壽奏保奉旨嘉奬治調南昌府興利除弊吏畏民懷凡事所應爲則毅然爲之不避勞怨上年經奴才於大計案内保舉卓異尚未送部引見吉安府許道培品端守潔心地慈祥平時與僚屬講求吏治孜孜不倦上年地方水災該員撫卹多方人沾實惠曾經兩舉卓異洵爲安靜之吏悃愊無華廣信府知府查恩綏率屬嚴整任事實心廣信界連閩浙本年夏間九牧山各匪起事該府督率各屬相機防剿地方得以轉危爲安其餘應辦公事均能任怨任勞破除情面前經兩江督臣劉坤一奏保蒙恩交軍機處存記又調署南昌縣事上高縣知縣江召棠心精力果勤政愛民歴任上高新建等縣籌辦圑練保甲均極認眞以上各員雖才具不同皆屬實心實政堪資任使可否仰懇天恩俯准將江毓昌許道培查恩綏江召棠分咨送部帶領引見以備採擇破格錄用出自逾格恩施謹恭摺具陳伏乞皇太后皇上聖鑒訓示謹奏奉硃批著照所請欽此袁世凱片再本年四月初二日准户部咨二十六年十月二十八日應付克蕯磅欵息銀三萬磅約合銀二十一萬兩内撥山東省酌提關稅鹽課釐金銀三萬兩咨東遵照等因當經臣以部撥之欵已於遵旨籌餉練兵酌議辦法案内聲請提作武衛右軍先鋒隊月餉三月二十日欽奉諭旨允准咨覆户部在案兹於九月十三日復准兩江總督臣劉坤一電催前欵臣查東省酌撥之稅課釐金銀三萬兩早經奏准撥充軍餉動支無存實屬無可重撥第念欵關緊要瞬將届期若再往返改撥恐滋貽誤因飭藩司無論如何設法暫行融撥兹據詳報在於積年耗羡項下勉籌銀三萬兩已先於十月初間匯交江海關道衙門兌收此次動撥耗羡已同竭澤而漁倘來年克蕯息欵仍須應付應請由部另行詳撥等情詳請奏咨前來臣覆查無異除咨部查照外謹附片具陳伏乞聖鑒謹奏奉硃批户部知道欽此于蔭霖片再道員分巡地方職任較崇若不得其人則貽誤較爲重大兹查有二品頂戴湖北荆宜施道奭良前在奉天巧於營謀歴任州縣東邊道歴時最久貪名最著至今人言不息今任此缺若以爲一無當意者詢以屬吏賢否隨口漫應全無體察其于地方吏治毫不經心已可槪見當此時勢緊急無病稱病急圖卸肩似此自求便安斷難望其實心任事應請以同知歸部銓選謹附片具陳伏乞 
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　天恩俯准開缺調理恭摺歴陳仰祈　　　鑒事竊　　　　　　　　　　　　　　　　　　　　　　　　　　　　　　　　　　　　　　　　　　　　不感激莫　　　　　進　　　　　　　　　　　　　　　　　　　　　　　　　　　　　　　　　　　　　　　　　　　　　　　　　忽　則　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　部咨議覆新設福　　　　三　同　　　　　　　　　　　　　　　　　　　　　　　　　　　　　　　例　　　　資　揀選升調題補於光緒二十六年四月二十日　奏　　　　　　　　　　　　　　　　日五日行文减半計算應以六月初五日作爲奉文截缺日期歸六月分截缺所遺福寗府三部同知係新　　　　　　事件日　　　精明幹練通逹洋務之員弗克勝任臣與藩臬兩司於閩省同知各班内逐加揀選非現　要缺卽　地不宜惟查有候　同知　　　　四十六歲雲南昆水縣進士以内閣中書因光緒二年補實缺中書俸滿截取奉硃批圈出記名以同知外用委署　閣　讀呈請分發籖掣福建光緒十二年十一月二十五日到省補授漳州府雲霄同知十六年八月二十二日到任兼代詔安縣報捐知府銜　　福州府福防同知二十年六月二十二日赴任在任聞訃丁父憂回籍服滿起復分發原省候補引見奉旨照例發往欽此二十三年七月初九日到省委代莆田詔安等縣知縣現署今職查該員老成穩練辦事勤能在閩年久熟悉風土民情現署斯缺於交涉事宜均能措置裕如覈與請補之例亦符合無仰懇天恩俯准以福建候補同知倪惟欽補授新設福甯府三都同知實於海防地方均有裨益如蒙俞允該員係曾任實缺同知請補同知銜缺相當毋庸送部並免覈計叅罰遽福建藩司張曾敭臬司周蓮會詳前來除咨部外謹恭摺具陳伏乞皇太后皇上聖鑒敕部議覆施行謹奏奉硃批吏部議奏欽此 
劉坤一片再據兩淮鹽運使柯逢時禀稱竊查各屬塲官經收錢糧兼理詞訟責任匪輕而塲務之認眞悉視塲員之賢否若不量事甄别不足以肅官常查有梁垛塲大使周潤久任塲缺公事因循辦理官收工于謀利上年在署丁溪塲任内粉飾贍徇以致案件疉出商竈不安擬請奏叅革職等情前來臣覆查無異相應請旨將梁垛塲大使周潤卽行革職以肅鹺政而飭官方理合附片具奏伏乞聖鑒訓示再所遺梁垛塲大使一缺係雜項所開之缺按照分輪積缺新章作第二輪第一咨缺應歸部選應請扣留俟截缺後由部選補合併聲明謹奏奉硃批著照所請該部知道欽此 
調補江蘇巡撫江西巡撫臣松壽跪奏爲學政任滿循例恭摺具奏仰祈聖鑒事竊照學政任滿例應督撫將其在任考試聲名辦事若何據實具奏兹查江西學政臣李紱藻自光緒二十二年十一月到任所有二十四二十五兩年考試情形經臣奏明在案嗣續考九江南康袁州瑞州等府生童俱嚴密關防秉公去取該學臣自接任以來將及三載歴試各屬塲規俱各清肅衡校公明聲名甚好理合據實恭摺具奏伏乞皇太后皇上聖鑒謹奏奉硃批知道了欽此 
自聨軍入京乘輿西幸臣工章奏久未發抄本館特派友人馳赴西安輾轉向行在内閣抄錄星夜置郵除有關緊要事機排日錄登正幅外其餘恐致積壓特於逐日添印附張一俟皇上回鑾邸抄刊布本館當仍循曩例每日付刊也閱者鑒之 
 
