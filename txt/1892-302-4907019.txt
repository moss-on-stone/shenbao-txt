# 1892 - 302 - 4907019

 

Page 1

 
 
[新印駁案彚編出售] [  圖書集成局啓]  
　　律一成而不易例因時而制宜讞獄之道不外乎此然情　百變有非三尺所能賅者此司刑者所以有平反之舉駁正之條也駁案彚編一書爲金君秋濤所輯其中分門别類比事屬詞不特身膺民社者所當時加披覽卽襄讞之員掌刑之幕孰不當奉爲圭臬哉今由本局以新鉛字排印紙色潔淨校對精詳每部釘成十二本連套定價碼洋二元有欲研究刑律者關至申報飽帳房及各處申昌或經售申報處購取可也 
[論查帖]  
　　昨報漢皋佩響條内載各行部帖定例以六十年爲期踰期者作爲廢紙而商賈往往執逾期舊帖經賣客貨抽取用錢此種弊端各行皆有由是地方官每年委員查騐一次每帖出騐費銀少則二兩多至三兩近更每年查騐兩次騐費亦倍於從前兹由漢口八大行會同公禀求漢陽府沈太守施恩體恤騐帖不必過繁騐費大加裁汰經太守批示此後諸行部帖皆准八年一騐屈指算之騐費較前二十分中减去十七八云云觀於此而不禁重有慨焉夫商人經售客貨必須承領部帖定制如是凡操計然術逐什一利者孰不當恪遵功令永遠奉行惟是從古以來有一成不變之法而不能使奉法者之盡遵成法定例承領部帖以六十年爲期原所以示限制而商人於此不能悉遵成憲竟有執逾期舊帖以肆其影戤朦混之計雖曰利之所在趨之若騖不暇計及其他然領帖捐資爲定例之所昭垂卽爲國計之所薨繫若一任其影戤　混而毫不加察必致定例視若弁髦國計因而支絀烏乎可哉然則上憲之派員查騐亦固其所此等差使大率由府尊派委佐貳微員分赴各縣稽查彼佐貳微員分府差委者終年無所事事率以此等差使爲養命之源勢不能令其僕僕往來自備資斧旣委查騐之差卽有查騐之費此亦情理之常固然其無足怪然究竟承領實帖者多影戤舊帖者少約計一城一鎭之中卽有影戤舊帖者爲數當亦寥寥未必鱗次櫛比卽欲派員查帖少則數年查一次至多則一年查一次足矣不意漢鎭乃竟每年查至兩次是亦不可以已乎在府尊明知分府各員補缺無期署任不易而姑以此等例差爲調劑貧員之計彼佐貳微員亦明知上憲之爲調劑計也一奉札委卽欣然就道旣抵縣境與百里賢侯覿面殷勤具述來意縣令以其爲上憲所委必曲予周全優加欵待茶罷興辭立卽排導鳴騶赴舟次答拜由是而舟從有費折席有費戔戔微物聊盡下邑之忱此第出自縣令之饋贈耳至若正經費用則由門政商之房書檢查舊　按數餽送儘有先行墊付再責成各行首事按店攤派者委員不過在縣治泊舟數日腰纒已飩卽行回郡銷差蹤未能大暢其欲然不勞而獲安然坐享較之打秋風說人情者其難易正不可以道里計其或委員嫌所餽不豐堅欲赴各鄉鎭逐一查騐則挈經承差役以偕行一葉輕舟破浪衝波而去數名皂隷揚威耀武而來旣抵其鎭則拜會董事講論規費至再至三而後得遂所願以去如是以爲查騐在委員不憚風霜不辭跋涉似乎勤愼從公無恭厥職矣實則所謂勤所謂愼者不過委員之私事而於行帖之有無影戤瞢然不知也雖店家影戤舊帖間有被委員查出立卽吊銷甚至從重科罰然究其决裂之故實由店家逢迎不善餽贈不豐所致而非委員之果能鐵面無私也是雖查仍如不查也上憲何必多此一委委員何必多此一行店家何必多此一費天下有名無實之事誠未有過於此者也特以承領部帖始可經賣客貨收取用錢定例昭然未可忽視而商人以牟利之故或致玩忽憲典叢生弊竇此亦情之所恒有不可不隨時查騐以期法不虛立利盡歸公敷政者於此所貴有折衷至當之道損益盡善之方以期上不誤國課下不　商情漢陽府沈太守接八大行所遞公禀立卽酌定章程此後諸行部帖皆准八年一騐似此辦理是於用法之中仍寓恤商之意洵可謂大中至正宜乎闤闠中人齊聲頌德有口皆碑也顧此外例差如催志書查小錢之類其爲調劑屬員計也同其爲事之有名而無實也亦同安得盡如沈太守者破除情面力挽舊習使望風逖聽者相與踴躍歡欣也哉 
[蓬雲五色]  
　　吏部爲示傳事所有花翎鹽連使銜保舉雲南補用道李必昌花翎保舉吉林補用同知謝汝欽四品銜保舉山東補用知州蕭騰驤花翎同知銜升補順天宛平縣知縣王夢齡四員本部於九月初三日帶領引見相應示傳各該員於初二日晚在西苑門左近住宿初三日丑刻赴六項公所内吏部公所書到伺候排班帶領引見如排班時不到卽將綠頭簽撤下再是日穿天靑褂備帶補掛元靑褂佩帶　子荷包手巾毋違○新任大理寺卿徐季和大廷尉致祥涓吉八月二十九日午刻履任先期經司務廳示仰闔署官員吏役靑人等至期進寺謁見○吏部爲示傳事所有擬補禮科給事中殷李堯一員本部於九月初三日帶領引見相應示傳該員於是日五鼓穿天褂備帶補褂元靑褂並佩帶對子荷包手巾赴西苑門六項公所内吏部公所書到聽候排班帶領引見萬勿遲悞○戸部三庫爲知照事所有三庫檔房主事一缺前經禮部將主事宗室麒德保送前來現定於八月初三日帶領引見相應知照貴部轉令該員於是日五鼓赴西苑門戸部公所報到以便帶領引見再是日穿天靑褂佩帶對子荷包手巾因用印不及徑行白片○吏部示傳所有揀捕内閣中書李廷斯暪啓釗二員於本月初五日午刻親身赴部騐到並將執照携帶呈騐如不呈騐卽行扣除勿得自悞○新簡總理戸部事務福箴廷大總理錕諏吉九月初六日已時履新先期經司務廳示仰闔署官員吏役人等至期謁見○正紅旗老營房麻福子因姦砍斃常姓女並傷及女母一案迭綴報章麻總以向女索贖首飾衣服反被詬駡氣忿悞斃爲詞刑部奉天司承訊此案疑竇滋多質訊女母與弟供亦略同遂諭令衆屍親歸家細爲斟酌五日後赴部回話以憑科斷聞死者腹内懷孕四月亦可隣已○福箴廷相國業經特授大學士 
所有内閣大學士行走班次應如何次序之處經内閣繕具大學士名單於九月初一日具奏請旨遵行本日奉硃筆大學士福錕著在大學士引之萬之次欽此○新任工部尚書松壽泉大司空溎擇吉九月初六日寅時上任新任戸部尚書熙芪菊莊大司農敬諏定九月初六日午刻履新均先期經司務廳示仰闔署官吏役人等至期謁見初三夜有梁上君子踰垣入鷂兒胡同京官某君宅内竊取對時表及衣服等物約值四百餘金天明開繕失單遣价呈報中西坊署坊主張君隨帶捕役前來騐看慰以設法緝賊追贓特未悉鴻飛冥冥果於何日弋獲也○中城所屬三府菜園有牌九賭局一處前經北城練局哨勇前往查拿獲住賭匪三十名解赴局中看管候訊本月初四日由坊帶城兩城憲大怒飭將王馬趙鄭張顔等六人從重掌頰或四十下或六十下復備文飭役銷扭王某等二十一名移交刑部分司審辦 
 
 

Page 2

 
 
尚有九名暫時交坊看押聽候刑部提訊 
[玉關霜信]  
　　熱河赤峰縣北境自客冬兵燹後今春又雨澤稀少直至六月始獲甘霖七月二十二二十三二十七等日夜連降濃霜厚幾寸許田禾大率枯萎報經地方官履勘雖不致成災然秋收不免　薄此處係翁牛特旗蒙佃戸自應酌减租銀以紓民困除奎都統分行該旗王貝勒應如何酌减成數咨覆核辦外已將被霜情形入告宸衷矣○塔子溝稅員理藩院主事奎主政祿於本年八月十四日戍時在任病故熱河都統奎統帥以塔子溝稅員有稽征稅課管理豪民詞訟事件若俟簡放有需時日自應先行委署以專責成查熱河理刑司員理藩院員外郎承正郎惠堪往接署日内已下委札矣 
[艋津喚渡]  
　　臺北滬尾定海中前兩營曁砲隊營勇向爲余石泉鎭軍统帶邵筱村中氶以鎭軍老成宿將卓著戰功前者監修南岸鴨子尾山脚砲臺尤爲盡善盡美武員中有此識力洵屬未易之才將留此以收大用遂調回另候差遣而以記名提督李本欽軍門定明接統是軍想蕭規曹隨必能不負中丞之委任也○邵筱村中丞抵臺後於地方一切利弊無不悉心考察而尤以整頓營務爲先每日令撫轅衞隊百餘名操演各項陣勢旅進旅退步武井然備豫不虞誠古之善政也○陶藥軒恊戎近奉上游檄飭由澎湖調來宏字兩營暫駐臺北大龍洞上月二十七日升帳點名日内擬卽趨詣節轅請示以定行止○總統　隘各軍林蔭堂觀察不知有何要公特從鵯母坪大營至臺北禀見撫藩兩憲旌節暫駐西門外府第聞勾留十日卽須返斾回防云○臺地田禾向分早晚兩次早者恒若雨多晚者恒苦雨少今年自閏六月下旬起迭沛甘霖田疇霑足各鄉晚稻蓬蓬勃勃暢茂葱蘢聞之老農云爲近數年來所罕見篝車之滿正不須祝以豚蹄也○通志局設在小南門内日前臺北府陳仲英太守文騄接奉憲札委充局中提調而以縣令葉縵卿明府帮辦撫轅文案管凌雲司馬元善大挑縣王敬之大令國瑞纂修兼稽核功課候選縣丞吳二尹鍾藩孫二尹兆棠恊修候選訓導張廣文廣泰余廣文愭徐廣文紹衡試用巡檢李少尹鴻勛校錄監生黄上舍保庶劉上舍宜　李上舍光謜議叙府經歴彭經廳葆眞試用府經歴黄經廳篷年試用縣丞陳二尹鳴皋謄錄從九品謝少尹林蔭收掌從九林少尹鵬翔支應均於日间趨赴　轅禀知視事矣○陳實齋直剿向充稽查大嵙吳三角　雙　一帶　灶差近奉上憲另委撫轅發審之某君前往接辦所遺發審之差委撫轅文巡捕孫大令育萬兼辦月繪夫價銀十二兩 
[圖山望遠]  
　　王可莊太守籍隷八閩閩省人士之作客鎭江者無不加意栽培以敦鄉誼閩帮中建有天后宫會館規模雖闊而公項甚微太守涖任後加意增修漸臻完好本月初九日相傳爲天后誕　太守憫刻下鎭屬荒蕪遂勸諭同鄉僅以六蘇淸音一堂酬神團拜而閩帮中以爲吾等離鄉數千里遠涉風濤得以安然無恙者皆神之所賜乃願於公欵外另行籌欵演劇一臺○鎭江關甲乙二人秤手也月前合買吕宋票一條錢由甲付乙饉口諾之也不意對號單到時居然獲彩約得洋銀百餘圓甲頓背前言以乙本未出錢何能分彩乙忿甚邀約多人向甲評理旁人勸甲稍分餘潤甲不允乙擬向縣署控陳未識王大令如何判斷也○本月初六日輪應王大令課試寳晉書院是日孝廉文題乃積乃倉四句生監文題古公亶父四句童哿矣富人通塲詩題賦得誦詩聞國政得詩字賦題長風萬里送秋雁賦以題爲韻論題司馬遷論雜記新開荷花塢記 
[閩小紀]  
　　某日福州省會保甲總局提調柴蘭谷司馬因公過楊橋頭見有溺桶數具與局中儲水楻並列不覺勃然大怒飭傳局勇地保移放别處嘻溺桶也而亦爲司馬所管轄耶宜乎事無大小隨處留心也○福州風俗每於重陽節高放風筝今歲城内于山道山屏山城外大廟山諸處都人士咸登高覽　爭放紙鳶花板前兜筝絃斜繫扶風直上佳識可占已○已革象山恊副將余恊戎宏亮因德化剿匪貽害良民奉旨褫職近聞譚文帥因匪首已獲厥功可蔽其辜爲之奏請錄用但未知宸斷如何耳○福州增廣倉年久失修漸形傾圯現經飭匠修造由縣丞彭二尹源崙督工○地棍横行爲害不少上憲札飭地方文武認眞拿辦如著名之大腹老豆牙菜嫩火籠等已次第重懲兹又拿獲三名綑解到省沿途派勇護衞刀光皎皎如霜雪令人見而悚然 
[營口餘談]  
　　今秋天氣晴和煖如挾纊本月初三日始見薄氷初七夜大風雷雨雜以氷雹錦衾角枕漸覺寒生誦寒到君邊衣到無之詩覺游子思家更甚於征人憶遠矣○初六日共到商輪船六艘夾板及沙寗衞各船二十五六艘油價驟昂至四兩三錢次日卽跌至四兩一錢初六日又增至四兩二錢豆餅四兩一錢初五日新油開盤現價三兩二錢五分期票三兩五錢五分共售出三千簍之譜 
[蘇省官報]  
　　九月初五日壬辰翰林院庶吉士張瀛雲南人由京　籍同知朱焯銷江北河運差縣丞李嘉榮本日到本轅監　差並銷昭文塘工差准補諸翟司吕守儒銷監印差從九許秉玉奉撫憲札委蘇城内外查拿私宰耕牛本日到差初六日正任荆溪縣薛星輝禀知算結荆溪交代回省知縣王椿隂並辭赴丹陽勘災劉樹仁通判張祥符均禀和臬憲委督審局帮番差姚詩聲常昭海口釐局來麟恒長洲縣勘荒熟田畝差回指分江蘇試用知縣文元彬貴州人縣丞楊挽瀾江西人巡檢陳錫祿山東人均到省縣丞楊廷弼王錦雲奉傳進署甄别考試初七日同知朱文熙宜荆釐局解餉來通判程鈞並禀知臬憲委赴鹽城縣會審案件金匱縣王辭牌示照得陽湖縣馬蹟司巡檢舒培元調補太湖廳角頭司巡檢奉部覆准所遺馬蹟司巡檢查有候補班用巡檢陳履泰堪以酌補九月廿三日江寍府李廷蕭廿八日候補道汪福安均壽展初八日同知高五雲禀知奉委兼辦待質公所差王秉忠禀知臬憲委赴江寧各屬鋪遞差鄒秉綬辭赴寍見制憲縣丞勞杶謝委署吳江縣主簿事顧秉鈞禀知委赴帛鎭道差遣辭張續濬銷城外下二叚水巡差本日到盤門旱關府經張闌芬由寍來正任平望司兪龍盤辭回震澤縣保甲差從九夏汝弼奉委城外二叚水巡到差蔡錫恩銷盤門旱關差李濬赴寍見制憲分發江蘇試用府經吕鐘嶷山東人初三到省指分江蘇試用從九單錫璋浙江人由浙領咨來省典史帥保清安徽人由京領照到省州吏目馬蒙桐銷吳江保甲差初九日翰林院庶吉士張瀛辭行候補道李慶雲寳山回通判程鈞辭赴鹽城公斡知縣姚桐生奉臬憲委查江蘇各屬鋪遞差張竣查勘元和荒熟田畝回從九張開溥禀知奉委昭文塘工差分發江蘇試用縣丞全善正藍旂漢軍人來省禀到候補知縣吳成因公赴滬初五日在舟次病故 
[設局勸捐]  
　　本年夏季順直又遭水患災黎滿目待賑孔殷李傳相奏請開辦賑捐以資接濟日前廣東大憲接到傅相來文請在粤中廣爲勸募因卽設局仙湖街札委候補府王雪澂夏子新兩太守爲提調李華甫太守爲總辦並卽出示曉諭紳民及時報効想情殷利濟者自必踴躍輸將也 
[合浦珠還]  
　　洞庭山人某甲生有一子年已弱冠前年憑冰上人撮合領某姓女爲養媳女年已及笄今夏忽然失去甲父子四出尋訪杳無蹤跡至前日有某乙向甲告知謂爾媳現在高家行地方某姓家次日甲前往尋見業已成婚甲將媳交該處地保王福寳看管已則回滬俄而王亦將甲媳送到言某姓現願將女送還所出茶禮亦不願收回甲向媳盤問何人誘爾出外則稱被大東門外壩基橋地方某氏婦誘我出外初言薦至人家傭工每月可得工資七百文不料竟將我拐往該處由此觀之所謂某氏婦者蓋亦蟻媒水販之流也破人姻緣敗人名節其罪誠不容誅矣 
 
 

Page 3

 
 
[靈輀南下]  
　　唐景星觀察靈柩今日準由析津抵滬上海縣黄愛棠大令接到電音卽派辦差家丁及差役等赴小東門外金利源碼頭伺候並在碼頭上搭盖素色彩棚東西轅門吹鼓亭等以迓丹旐並由法廨讞員葛同轉商諸祁繙譯官預飭巡捕在江干照料 
[馬車傷人]  
　　野鷄馬車往來法界昕宵不絶各馬夫又爭先恐後易於闖禍有楊老桂者前晚駕車至永安街口適老嫗趙顧氏在此行走馬車飛駛向前該嫗不及避讓致被撞傷頭面左足等處鮮血淋漓不省人事該馬夫揚鞭逸去幸有嫗之熟識人代爲雇車送回董家渡家中延醫療治近日傷勢增劇其媳趙陸氏投捕房禀請查究經捕房包探查知該馬夫肇禍後將燈上之六十六號西字改裝九十九號以圖掩人耳目幸卽查得端倪拘獲送案趙陸氏投案禀訴前情同轉令該氏自去備轎將姑送至捕房轉送仁濟醫院療治再行核奪 
[諭令理帳]  
　　兆豐洋行西人好控伶人汪桂芬欠銀由蔡太守會同前任英副領事梁恪思君訊鞫好延律師小威金生汪延律司担文互相申辯旣而好又令前買辦陳芳水檢呈諸帳太守閱得帳目不符不准理追以上各情已詳前報兹好及威律師依然不服另邀熟悉帳目之趙某及見証人某甲到堂聲請覆訊太守以案經斷結未便圖繙旣稱另有熟悉帳目之人儘可指明如何欠銀再行定奪隨諭令於昨日下午至公廨清理諸帳 
[戀奸肇釁]  
　　安徽人李甬春與寍波人蔡王氏姘識光陰荏苒已閱十餘年李因囊槖不豐以掮售水菓佐生計該氏嫌其困頓卽欲别抱琵琶與薙髮匠張克成有私旣戀新歡遂忘舊好近被李甬春探知消息常向該氏口角然終無可如何也繼因李父疾殁李奔喪回籍該氏克與張在法租界賃屋居住及李於閏六月來申往原處尋訪門戸依然履綦已杳中懷抑鬱咄咄書空嗣後屢次訪尋略有端緒遂携利刃欲得兩人而甘心前日黎明時破扉直入先將男女衣服悄然携出轉瞬復入適兩人從夢中驚醒見李拔刃尋仇不及穿衣卽與之爭拒李因雙拳難敵四手反被兩人扭住大聲呼救鄰人齊集看視令男婦各將衣服穿好然後同送捕房昨晨解案請究九再春供稱小的於光緒七年間與該氏姘識言明茶禮洋五十元嗣因無力全付陸續付給錢十三千洋銀十二元彼時緣貿易艱難與該氏同返安徽不料該氏因此爭氣竟欲吞阿芙蓉膏自尋短見小的恐釀人命抛撇父母星夜帶婦逃出又至滬上居住某剃頭店内夏間接家鄉來信父親棄養小的立卽回籍料理喪事於閏六月回滬以該氏心術太壞故欲扭送到案求請究辦同轉以男婦三人均屬無恥之尤判押候各責一百板尖刀一柄存堂 
[聚賭被拘]  
　　近日有無業游民在法租界租賃房屋呼朋引類專以賭博爲事屢經捕房查拿依然不知悛攺法界公飽馬路一枝春茶館相近弃内有湖北人劉陳氏常邀同鄉人鬥紙牌輸贏甚大前晚有湖北人胡慶芳張天喜黄卿沈新發等欣然入局正在興高采烈之際適被三道頭巡捕張湘寳所知立卽告知捕頭派捕數名前往拘拿及抵其處破門而入諸賭徒紛紛逃逸僅將胡慶芳等四人及劉陳氏拘獲起出現洋十二元四角昨晨解送公堂同轉向劉陳氏研訊該氏供稱小婦人住居此處專做辣椒生意胡慶芳等亦係同業因是日准備購貨起身甚早天尚未明故以紙牌消閒不料巡捕悞認爲賭致被拘案務求開恩同轉察得胡慶芳等四人形狀不倫不類姑念初次到案從寛科罰判劉陳氏罰洋六元胡等四人各罰洋四元起案之洋盡行充公此案訊畢又據通事禀稱是晚有住居咸德里之蘇州人王陳氏聚賭前去查拿將吳阿　王梅甫周福生王阿三並王陳氏等拘獲搜出銀洋四元小洋三十角銅洋一元銅四開一枚靑蚨四百餘翼送請究辦同轉研詰之下王梅甫供稱向在小東門外恒源泰酒店爲夥是日因兄家延僧道通夜作功德週酒後興濃邀同友人碰和以度良宵同轉謂租界中之賭犯經捕房一再嚴拿不勝枚舉爾等豈尚不見申報乎王許氏再四求恩同轉判將洋銀充公奚阿炳等四人各罰洋兩元王陳氏罪魁禍首加倍科罰俟繳洋銀始准開釋 
[環求仲雪]  
　　法界蘭芳里開設花烟館之龜奴許麗山與哥老會匪楊錦芝往來莫逆由安徽撫憲訪明行文至申經法廨讞員葛蕃甫同轉將許拘獲轉送上海縣解歸安徽辦理其詳已列前報昨日法公堂訊案畢由許麗山之父邀同開義泰糖食店之沈亦能九和錢莊許懷元老義和隆榮家潤生煤炭店鄔成傑鴻泰烟館夥席雲甫昇源錢莊唐慶祥剃頭匠周太和郭德標趙福太及鴇婦李顧氏季趙氏吳王氏李王氏等到案遞呈公禀聲稱許麗　素來安分不與會匪通同小的等甘爲作保求請據情申詳同轉問許前會留鬚在後何又剃去薙髮匠周太和答稱許剃頭約有數載伊於三十六歲二月十三日生子留鬚三十八歲四月初八日因抱鼓盆之戚將鬚剃去去年曾出外一次並無通匪情事同轉謂爾等雖一再禀求但此案係上憲訪拿須候禀詳上憲再行核奪如上憲令爾等前去爾等可去否供稱小的等情願前去同轉著靜候核示 
[拐犯解案]  
　　李祥華偕母李胡氏屢赴上海縣遞禀控韓金發等將妻串拐黄大令提訊之下先將　華收所該氏斥退候提韓到案冉訊已列本報兹悉原差奉諭後已於　日將韓金發提解到縣矣 
[籲請伸冤]  
　　英租界二馬路周昌緑薙髮鋪學徒吳二兒被同事王繼全毆傷斃命王情急取刀自刎傷及食管當經周恊同三圖地保投縣請騐王則送往仁濟醫飽療治旋由黄愛棠大令騐明吳實係受傷後發痧身死著周備棺成殮候家族來案再核此已紀諸前報茲悉屍父吳久中屍母吳董氏屍兄吳一兒　姊夫馬瑞國等聞信來申向周悉情由卽投縣籲　伸冤前日原差將周及死者寄父周昌喜見証李福卿謝正禮楊庭修等傳案晚間大令升堂研訊原差吳裕禀稱小的奉諭至醫院察看王繼全傷勢據醫生言再緩十日方可痊愈吳久中吳董氏吳一兒等同供稱小的等籍隷句容二兒係小的次子在周處學習薙髮上月中旬無端被王斷全毆傷斃命小的聞信來申特投案下求請伸冤馬瑞國周昌喜供與略同周昌緑供稱小的在治下開設剃頭店雇王爲夥吳爲學徒是日吳王二人因閒講修路機器致起釁端王將吳毆傷斃命王得知事不得了取刀自刎李謝楊三人同供均在周店爲夥是日王繼金將吳之兒毆擊此係小的目覩大令問吳久中曰爾子屍棺如何處置答稱小的情願帶回原籍惟求伸雪大令曰待士繼全傷痊後本縣自有權衡卽著久中等將領棺　結呈案仍著退去周昌緑李阿卿等暫行退去候王到案核奪 
[英界公堂瑣案]  
　　包探唐寳榮江阿三同禀稱小的等緝獲竊賊楊富金張向寳徐雨田盤詰之餘知在太禾德興鄱陽萃利元和各輪船竊取布疋錢文縀子絨單對時表等物又在賽馬塲竊取皮夾袋内洋銀二元各贓均已變錢花用現物吊出送案包探何瑞福禀稱楊卽楊國香前因糾黨串竊經小的拘送案下後張賊願偕某差弁至金陵充當眼綫且誣指小的私釋已獲之哥老會中人幸奉大老爺查明不致拖累今又犯竊請卽重懲楊張徐同供稱小的等犯竊該死尚乞施恩蔡太守判令將楊張發捕房管押六個月期滿冉各笞責一百板徐當堂笞責一百板遞回原籍贓存捕房待各失主認領○包探王阿二禀稱張坤山朱張氏男婦二蟻棍專以誘拐孩子爲事今又拐得沈阿泉之子經小的追獲送案沈訴稱小的家在治下廣西路一百十七號門牌屋内孩子阿滿年甫五齡被張誘至朱張氏家現報捕房卽由包探拘案張供稱有王姓者與小的向不相識某日將孩交與小的挈至朱張氏家小的並不誘孩尚求原宥朱張氏供稱某夜張挈此孩至小婦人家暫寄一宵並不知其來歴王探又禀稱小的憶及張曁朱張氏均曾犯拐案已三次送請太老爺訊懲矣蔡太守判令一倂押候備文移送上海縣請黄大令照例懲辦小孩交沈領去○九十二號華捕禀稱昨日小的巡至胡家宅見一老婦中途行走被陳富生所駕馬車撞倒因將陳拘獲及老婦扒起自以受傷輕 
 
 

Page 4

 
 
微不願到堂請大老爺將陳開棒可也陳供稱昨日爲賽爲之第三日馬車來往甚多老婦稍稍碰傷並無大礙小的係食力之輩尙求大老爺憐而宥蔡太守卽諭令將陳開繹○隆茂洋行某西人訴稱家有零物被細崽胡阿壽竊取是以交捕送案阿壽供稱小的拾取所遺零物不敢行竊叩乞施恩胡泰興供稱阿壽是小的之堂弟如今小的願保伊出外安分營生蔡太守判令將阿壽責手心五十下交泰興領去贓給失主○三百十二號巡捕禀稱昨日奉零巡街見張阿三所駕馬車並無捐照爲此拘送案下禀請罰鍰張供稱小的不知規例初次違章蔡太守判令罰洋銀二元五角再出資補領捐照○包探沈金隆禀稱昨日下午浙江里失火時王德才乘危攫取趙徐氏家布衫棉被經小的拿獲送案趙徐氏供稱當失火時小婦人失去布衣棉被等物後由包探獲王騐得所持布衫棉被的係小婦人失贓王供稱諸物有人囑小的代携小的不敢趁火搶物蔡太守判令枷號十日發頭門示衆贓給氏領去○寗波人張寳廉曾在東洋車上遺失鏢金二十五條旋有王阿元者知東洋車夫張士卿現在寍波慈谿縣屬願爲眼線前往指提此已列入前報者也當時包探何瑞福禀報公堂蔡太守以事在隔省曾令帶王親自查訊情形王堅稱確有眞憑始敢通線如有錯悞自甘重處太守遂給發關文派差飭提及差探回滬禀稱張已走避不數日張忽自行來滬投質供稱小的雖原籍慈谿向在杭州源生錢店爲夥分手後復在義勝齋津鞋店爲夥從未來過滬上亦未當過車夫因被誣告是以來案候訊並有族人張舜患等聯名公禀皆稱張從未來滬當車夫昨日太守會同美國易副領事並知照來捕頭帶到眼線王及同行之楊阿慶先訊明失主遺失情形指張令認失主稱並不識面隨問張曰爾究竟曾否到過上海當過車夫張稱小的實未到過上海供畢伸手請騐並無拉車痕跡親族等齊集案下不但願作保人且稱可央在滬鋪戸擔保太守詰其如何被誣則稱伊曾在義勝齋津鞋店有上海廣泰祥分設廣泰和吕宋票莊在津鞋店内合買吕宋票得過頭彩分得洋銀一千七百元或卽因此見疑並有邵阿榮者向借不遂致被串誣太守問王王亦稱並不識面問然則爾何以知張曾當車夫稱雖未眠見却知其先曾流落在滬且兌過金條問何以知之稱小的聞工人陸兆榮之子及張前妻之母所說也追及雇工稱已逃逸太守遂將王等管押張交保 
[法界公堂瑣案]  
　　通事禀稱薙髮匠徐光榮晚間睡在店堂内前晚忽睡廚房中黎明時出外少頃復回店主有長衫一件忽然失去疑係徐光榮所竊送案請究徐不認行竊同轉判押候待店主到案再核○烟館主周新賢訴稱烟客唐阿春行竊紫銅鍋一隻伡在十六鋪大興押店計洋一元又錢五百三十文今由包探吊到原贓送案請辦唐認竊不諱同轉判押候笞二百板謂周曰唐係爾之烟客不能與尋常竊賊相提並論判繳還押本錢七百五十文准將銅鍋取去周遵諭而退○包探郁庭湘禀稱季阿奎行竊銅吊一把扭送案下同轉以原主不來判將李掌責四十下○主正春訴稱徽州人汪蘭洲於甲申年往來被欠銀數千兩歴久不還經友人理勸折半歸還再三拖緩尚欠銀一千零廿七兩三錢二分立有憑單求請提究同轉准詞將汪蘭洲提案訊問汪稱因貿易艱難連年虧欠尙求寬限拔付王正春禀稱汪現有茶葉二百箱存在復昌恒棧可請查問同轉著將汪押候理處○句探孫錦榮禀稱積竊王阿茂在途行走有金阿寳者自稱捕夥將王阿茂扭獲巡捕以其違章將兩人一倂送案金禀稱王在爛泥渡行竊物件逃至滬上巡防局員高老爺派小的一路追尋今在治下遇見不及通報捕房致被巡捕拘案同轉商諸祁繙譯官判將兩人送往浦東巡防局辦理○碧雲天烟館主劉錦堂訴稱烟客計浩友於清晨吸涸搶銅銳一把飛奔而出今得尋獲伊將押票一紙吞入腹内送請追究計供稱該烟館容留住宿常有三十餘人失去銅杓豈能專指小的一人問所　者係何物供稱係自已衣服可飭包探往查同轉着將計暫押候查明再核謂劉曰爾開烟館不能留客過夜着包探查明禀覆○招商局巡丁蔡章章訴稱小竊張龍龍竊取棗予廿餘斤送案請究蔡供棗子係形似出店之人囑小的代携上岸不知其來歴不明同轉謂當塲查見無庸抵賴判押候掌責四十下○葉榮生訴稱沈阿寳於前晚八點鐘時入室竊取銅油盞一隻飛步奔逃小的在後緊追見沈在押店質錢當將人贓拘獲送案沈阿寳供稱小的向以販運薦柴爲事現因歇業以致行竊同轉判掌責二十下○韓張氏訴稱光緒九年間被蔡虛成借去洋銀六十元延約不還曾在公堂涉訟蒙前讞員翁大老爺斷結令蔡虛成及其母蔡王氏當堂立據限日歸還不料遷延日久分文不付向之索取反遭辱駡叩求提追同轉准詞飭提適給虛成不在家中將其母蔡王氏提案請訊該氏竟一味推諉同轉判押交伊子到案再核 
[免災修德]  
　　前日本邑浙江里失火時張君驤雲家幾遭波及幸蒙諸親友竭力保護得以轉危爲安事後欲設席酬謝又念各處災黎嗷嗷待哺因以席費洋銀二十元倩蔣君仲韜送交本館恊振所又曹豐里吳君馥堂亦以幸免火厄助振捐洋銀二十元之二看看心存利濟同與同胞不特災患可消抑且福澤自王矣謹代災民九叩首以祝 
[急呼將伯]  
　　謹啓者敝堂自創始以來諸凡施醫給藥育嬰養老恤嫠施棺等善舉迭次興辦但敝堂素無恒産雖賴諸同善按月捐助總屬入不敷出變絀時虞惟冀四方善士俯恤時艱慨施仁術傾囊而助俾㷀黎同沐恩庥接蹤　來庶敝堂得以措單自前月初旬管備安懷捐摺若干扣託附申報分送至今到者殊覺寥寥現在時近嚴寒蔀屋茒檐禦冬未蓄邁年廢疾蔽體無棉觸目可憐問心殊歉不得不急呼將伯共發慈悲願諸君速解腰纒同勷善舉源源接濟功德無量禱切盼切[  滬北鐵馬路廣益善堂謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
