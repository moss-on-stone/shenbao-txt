# 1896 - 138 - 4908293

 

Page 1

 
 
[徴印各種善書啓] [  點石齋主人謹白]  
　　自石印盛行凡素所難覓之書今得以賤值購之有裨學者固非淺鮮不意牟利之徒輙將淫書易名印售貽害無窮前黄子壽方伯曾行查禁奈稽察難周根株不絶有心世道者能無嘅焉竊思欲挽狂瀾非廣印善書不可如好善之士欲廣種福田以救其弊本齋願取工本以副諸君好善之心倘有新輯本欲繪圖者亦可代爲任辦若謂圖利而設此言則亦聽諸悠悠可也 
[論劫人勒索事]  
　　余前論盜風又熾可見近來各處匪類之多居受害之甚幾若捕不勝捕緝不勝緝一波未平一波又起殊爲風俗之憂以各省而論建廣民風素稱强悍而盜賊亦以建廣爲多然所謂盜者或白晝搶劫或深夜毁門或奪之於船或截之於路類皆以財物爲重苟任其自取不與禦敵亦不敢輕易傷人及奸淫婦女似盜亦有盜之理也者否則爲盜所不齒或今之戲劇中所演花蝴蝶等戱是已若盜而劫人及劫人而勒贖化日光天之下横行不法是不當僅目之以盜也本月初五日本報紀荔影蕉香一則中第四節載廣東省城第十鋪新廣福儀仗租賃店前月接到惠州博羅縣出會雇用春色擡閣頂馬又託倩年華二八貎可羞花之女郎十餘口其隨件之梳傭亦須少艾可人者該店辦齊後賃大船一隻由省啓行必經石龍地方是日離石龍尚有二三十里卽泊於中途厘卡之旁以卡有巡丁可無意外之虞不料爲匪徒偵悉直上該船看視戲謔内一疏傭見來者皆非善類乃昨申申之詈於是該匪上岸糾黨數十人尾該船之後俟離卡開行十餘里卽一擁上船將各女及梳傭等全行擄去獨有一少女尚未上牀與一老嫗在儀仗箱旁打旽被刦時老嫗將身遮護未爲賊見得免於劫問此女在省時已有客看對訂定價洋六百元現已返省該客喜甚立卽娶去刻下該店已報官緝捕并託該處大紳代爲訪明取贖并懇訂明切勿摧殘以完原璧聞已有人力爲保護惟必要實銀一千兩不得已如數照付人財兩交三月中旬均已安抵省垣矣夫劫財者盜也至於劫人則盜之尤者也爲官法所不容爲人民所共疾若旣訪明自當報官飭捕緝獲盡懲以法乃旣報官緝捕而訪明之後並不再報官擒獲私自取贖并託大紳轉圜令人不解且旣爲大紳斷無與盜相通之理若與盜相通卽不得謂之紳矣旋有人力爲保護索銀一千兩斯人也何人也其卽所謂大紳耶抑卽刦人之盜耶該店竟如數照付人財兩交豈該店以愛人之故而竟忘其爲盜耶該盜旣不知王法而敢刦人勒索該店豈亦以王法爲不足制盜故情愿出銀取贖取贖之後不再報官耶更令人不解然被刦後曾報官緝捕此事已爲官所知矣嗣後託紳訪明托人保護甚至索銀勒贖卽不再報豈官竟一無所聞耶說者謂各女必係該店四處雇來一經刦去女之家屬斷不肯與該店干休所以只求取贖若再報官恐遭盜怨所以只能隱忍官之不問不聞亦非官之眞無聞見也地方多一命盜之案官長卽多一憂懼之心所以人命能私和官斷無不准和者求省事也不謂盜案而亦有私和者不更省却地方官之無數周折耶官亦何必自尋煩惱哉此說雖抉出該店及官之苦心而曲爲之解然任若輩横行不法幸逃法網究非地方之福此事雖已取贖了結其何以善其後耶謾藏誨盜冶容誨淫古有所戒該縣賽會而必欲扮春色臺擱雇用妙年女郎誠爲地方惡俗女之父母貪銀而致女險遭不測該店承攬不無於中取利雖取贖之一千兩尚未知該店所出抑各女家所出總之彼此皆須破耗諺所謂偷雞不著而徒耗米者矣有地方之責者非但匪徒之目無法紀搶劫横行宜一一盡懲以法并此種賽會亦宜嚴禁凈絶不必爲刦人起見也若出有事端而始思整頓亦已晚矣况出事之後尚未能整頓耶雖賽會者之好事各女家及該店之貪利致肇禍端然小民何知究不足責挽回風化安靖地方是在操南面之權者 
[諭旨恭錄]  
　　四月初二日奉硃筆文海轉補翰林院侍讀學士恩順補授翰林院侍講學士欽此同日奉硃筆張仁黼補授鴻臚寺卿欽此 
[本館接奉電音]  
　　昨日京師飛電傳來諭旨四道敬謹譯登○本月初七日奉上諭劉樹堂奏衙署被劫獲犯審辦等語本年二月間河南林縣衙署被刦當經該縣知縣曹善臻會營追拿格殺賊犯二名先後擒獲逢夥十餘名現已飭府審辦衙署重地該匪膽敢糾衆搶刦拒捕傷人玩法已極着劉樹堂嚴飭彰德府提犯嚴訊懲辦並飭該縣勒緝逸犯務獲究辦毋任漏網欽此同日奉上諭湖北郥陽鎭總兵員缺着陳基湘補授欽此同日奉旨吉林將軍着延茂署理欽此○初八日奉上諭福潤奏調員辦理勘丈地畝等語山東進士前安徽宿松縣知縣孫葆田廣東駐防漢軍繙譯舉人前奉天安東縣知縣潘文鐸江蘇舉人候補同知直隷州鄧嘉縝着廣州將軍江蘇山東各巡撫飭令該員等迅速前往安徽隨辦丈田清賦事宜該部知道欽此 
[津郡鑄銀]  
　　天津采訪友人云粤東當道創鑄銀銅各錢湖北繼之惟鑄銀而未鑄錢均已市面通行商民稱便天津官憲久以此舉有利於國無害於民亦擬舉行鼓鑄前者購得馬家口豐昌洋行房屋及屋地地基旣而房屋雖未更張而地基已槪加培厚蓋擬於此創爲鼓鑄銀錢之所也去歲中東和議告成德國官商索取杏花村下至賀家口沿河數里闢爲租界某國亦擬永遠承租馬家口一帶以便設肆通商我國誼重懷柔不分畛域爰將是處局所暫停起造而鼓鑄之舉坐而言者未卽起而行比至去冬錢根短絀異常紋銀每兩較從前少易津錢三百餘文洋銀每圓少易錢二百文以外開門七件事事事爲難直隷總督王夔帥心焉憂之下令禁錢出口以節其流錢盤仍未稍紓爰議開源之法謂非鼓鑄不爲功然僅鑄錢而不鑄銀則洋銀來自墨西哥利權仍不操之在我因飭司馬訂購外洋鼓鑄銀錢各機器刻已轉運到津改置機器東局延致西國工師不日將開機鑄造矣 
[豐城劍氣]  
　　江江訪事人函云江撫德靜山中丞定期三月二十三日出省閲兵已紀前報兹中丞於是日下午五點鐘排齊全副儀仗詣滕王閣馬頭乘坐官航闔城文武員弁及陸師水師皆伺候恭送升砲鳴鎗遥望旌旗蔽日刀劍凝霜冠蓋燦霞車騎勃霧聞本署日行公事委藩司翁小山方伯代拆代行緊要事件仍飛遞親辦約計回轅在端節前云○署新建縣嚴仲籛明府才堪肆應自綰前劇承上啓下措施裕如尤能案無留牘隨控隨審隨審隨結不致拖累民生深爲上游所器重將調署臨川州赴任有期新建士庶愛戴情殷恭製萬民匾額文曰德溥升平及萬民牌傘　件以誌弗忘如明府者可謂勤政愛民不同俗吏者矣○前年倭人肇釁援軍北上適當武闈鄉試時江西撫憲特募武生六十名充當親軍護衛小隊上年和議已成奉部給撤以節餉需本年又奉部飭裁兵勇已有成議撫憲飭小隊一併 
 
 

Page 2

 
 
裁撤由是各武生環禀恩留効用撫憲卽剴切批示大致謂用行舍藏事所常有該武生等如果有志向上立應回籍勤習技藝力掇巍科不患無効力之處所請免裁應無庸議各武生見之垂頭喪氣復請給發恩餉以爲盤川想各憲當能俯允也○南昌新建兩首縣上年收成歉薄成災輕重不等當由府縣查勘分别緩征遞緩並設粥廠兩月賑濟已經實惠均霑矣兹復有南新災民數十百人請賑爲撫憲批駁現當庫項支絀何能别有希冀仰府飭縣轉飭知照各災民爽然若失恍然大悟發棠之請殆不可復○江省舊俗有撑夏之舉每年當立夏之日用米粉鮓肉各人飽啖用秤稱其身體輕重以爲過夏肥瘦之憑準本年三月二十三日立夏城廂内外肉鋪三百餘家屇期宰剛鬛公不下二千頭實一年之利市也 
[七十二沽候潮記]  
　　天津采訪友人云三月二十日後海河水勢漸漲招商局海晏輪船駛至白唐口始將貨物卸载由白唐口以迄大沽一帶水深九尺以外各船稍將貨物駁去儘可鼓駛而前是以招商局以及怡和太古三公司所有輪船悉向白唐口停泊較在唐沽去天津近三分之二矣泊船之處係在白唐口對河是處向係孤村並無市集現在天津人之工心計者就河旁錯縱參伍支搭窩鋪以售船中人日用所需不特貰酒之帘賣烟之幌密如櫛比高揭河唇且濠上之魚屠門之肉以及灌園叟之葱韭菜蔬亦無不羅列成市亦有野花三五點綴其間烟波浩渺之區不及一旬遽變爲繁華世界聞各輪船貨物訂由民船載運入津每件計銀四分○每歲六月大雨時行若在三春則雨足一犁誠爲罕覯故麥秋常憂歉薄而大田多稼亦難願慰篝車今春三月間好雨知時連得三次稻梁牟麥生機蓬勃如釜上蒸麥秋之稔當可預期加以關上紅梁陸續而來目下白麫雜糧價均大貶不特耒牟旣熟而已人語中含樂歲聲此係　直難得之遭逢故特誌之於報 
[嶺南小志]  
　　廣東采訪友人云新任巡撫許仙屏中丞計程月内可到省中士庶莫不欲瞻仰風采以慰渴忱○西關外各鄉落宼盜蜂起刦掠頻仍番禺縣屬鍾村户口千餘家人丁甚衆某日被盜連劫數家飽其慾壑鄰村鳴鑼集衆四出窮追得以格殺六名村人亦被刃斃其一北村户口雖衆類皆貧困之流三月二十七日之晚亦被匪人闖入先將更館封閉然後連劫二十九家如取如携莫便於此誦李涉相逢不用相廻避世上於今半是君之詩誰是父母斯民者恐不免汗顏無地矣○景雲里爲烟花之寨錦天繡地時有花枝召展其間三月二十八日四點鐘時有匪徒六七人劫去妓女二口妓沿路哭喊厥聲甚哀鴇婦糾集多人四圍堵截行至華林寺畔卽將二妓奪回并獲匪徒二名然御史孃已心折骨驚芳魂欲碎矣 
[白門笳鼓]  
　　金陵訪事人魚箋云前報載江南奏設鑄錢局委劉逹泉觀察爲總辦兹悉已在通濟門内復成倉地鳩工購置英國希登名廠大機器專造銀元銅錢兩種每日約可出大小銀元十萬元銅錢一千串該局業已開工秋間當可告竣並擬就局前造小鐡路一條直逹通濟門外以利轉運此乃本局之鐡路至蘇寗鐡路則仍由官商合辦不在此列○江寗礦政由督憲札委江南鹽巡道胡芸臺方伯總辦刻下東鄉一帶已派員偕礦師前往履勘京產煤各處查騐詳明據禀煤氣頗旺督辦開採萬無虧折並將礦政底細條陳上聞峴帥極加奬許擬卽推廣開辦傳見胡方伯面商一切事宜因飭赴寗鎭各山看礦以寄委任而專責成方伯遵飭起程前日詣轅禀辭矣○金陵自二月半後陰晴無定寒燠不時以致起居失愼染受時症者不少兹諗洋操營務處錢觀察因自强軍皆由各路新募而來沿途露宿風餐誠恐適感天時不正之邪氣正擬添設官辭局有步隊第三營繙譯徐君家庠禀請營務處轉詳督憲設立公濟醫院選聘精通西醫之醫生一人專管本軍洋操員弁兵丁等凡有内外科一切病症均歸該醫生醫治兼指教勇丁練習保傷之法等因觀察展閲之下以所陳切中事情爲之首肯者再擬卽禀大帥設法舉行云 
[鳩兹雜]  
　　蕪湖采訪友人云太平府方昆五太守奉檄來蕪訊辦要案關防嚴密寅僚之拜會者概不接見○城下河沿及偏僻之處多有青皮無賴　集狐假虎威之輩設立賭臺纩農負販之流以及良家子弟一經悞入迷龍之陣卽傾家蕩產流而爲卑田院中人亦有習爲胠篋以兾苟延殘喘署城守營張守戎惡其爲害良民特出六言告示一通張貼通衢諄諄誥誡○沿河一帶承平時河房櫛比廛市喧闐蓋以宣歙漕運船必取道於此也自遭兵燹漕米改征折色而河運多未規復以致縴道荒廢房屋亦大半凋零至邇年市面日漸繁興每有糾集厚資設肆貿易者以故寸金尺土地價日昻管業者又於靠河隙地蓋造房屋望衡對宇鳥革翬飛今歲河沿造屋者則較往年更多經之營之可與長街比美桑田滄海遷變靡恒觀於此而益信已○臨流結網之流例於四月初一日祭江網取鰣魚得錢沽酒青蓑緑篛其樂陶陶斷非插脚軟　者所能幾及本月之朔滿江雪浪船不能行以致老饕之欲嘗小鮮者手握杖頭錢走遍江干覓之不可得恐不免吻外涎垂矣○上年申東之役各路招軍北上逐節設防湘人某甲隨某帥旌麾東指棲其眷屬於鳩兹及至和議告成征人信杳閨中人曲欄閒憑南雁不來誦可憐無定河邊骨猶是春閨夢裏人之句不覺悵望征人愁眉雙鎖及至紅燈吐蘂蟢網占祥則又盻夫婿封侯刀環早唱紅閨心緒大抵如斯也至月前雙輪抵埠甲附之而歸不禁喜溢眉端歡迎閭左較之桂枝新折帖報泥金者更覺狂歡無極也 
[錢江鯉信]  
　　杭州采訪友人云本月某日有某甲者衣履翩翩持信函至薦橋忠孝埠囑埠夫送至某公館力錢先付埠夫不知其意卽欣然持信往公館主人啓函觀之不覺勃然大怒問埠夫云此信由何人交汝埠夫不能答主人卽飭地保送至保甲局重責百板定欲根追給信之人埠夫終不能指實旋經夫頭浼某紳代爲緩頰始得釋歸然已用去差保費數千眞所謂無辜受累矣傳聞公館主人有愛妾與某僕私被甲所知信中直逹所以是以主人忿不可遏也然歟否歟請還質之當局者○杭州各書院四月朔課敷文由聶仲芳廉訪主政生題子貢問曰有一言而可以終身行之者乎全章賦得纔了蠶桑又插田得田字童題以羡補不足三句賦得義理爲豐年得豐字崇文由惠菱舫都轉主政生題仲弓問仁至使民如承大祭賦得鄉村四月閒人少得田字童題射者正已而後發三句詩題同紫陽由廖榖似中丞主政生題率性之謂道二句賦得拊本引網得非字童題謂之教賦得染藍斵玉是藍字○艮山門外離城十八里有地名半山者杭葦可通不須揭厲山中有古廟供奉馬頭娘附會其說者謂神兼司嬰孩疾病當春夏之際落紅滿徑新緑成隂居民每藉禮佛而兼遊山扇影衣香絡繹於道并有香會數起每人出錢一百作爲茶飯之資與會者大抵皆遊手好閒之人以及小家女子本年立夏節前雨水綿延香火寥落至三月二十四日以後天公晴霽煖氣宜人本月朔日進香者不下數百人香會船多至十五號廟前趁香市者售賣泥猫馬頭之類無不篋笥俱空惟山桃已謝盡無餘有情人不免緑葉成陰子滿枝之慨矣 
[滬上官塲]  
　　前江南製造局總辦候補道潘芸蓀觀察學祖前日由寗來滬暫駐滬北醬園弄公館中昨日命駕入城遍赴各衙門拜客至縣署黄大令飭丁擋駕○安徽候補道蕭觀察允文昨日命駕至縣署拜會黄大令迎入内客廳商議興辦自來水一切事宜談論良久辭别 
[帮審易員]  
　　縣署帮審一差曹荃生　府辦理江海南關未遑兼顧前經黄大令禀請賑捐委員蔣金生明府接理已誌前報兹由關道憲黄觀察准禀下札蔣明府奉札後定於初八日晚堂開審前晚命駕至縣拜會黄大令設筵以待並招總巡鍾守伯明府陪飲 
[咨照捕房]  
　　仁濟堂董事施少欽封翁殁於滬寓擇期本月初九日舉襄路過法界昨鄭大令接到道憲黄觀察來函請捕房特派探捕沿途照料大令據情咨照捕房並派會捕局線勇協同探捕分投彈壓 
[會啓無遮]  
　　釋家者流謂四月初八日爲浴佛之期滬上靜安寺平日香之寥寥届期則小本營生者於寺前設攤貿易青樓選白袷名流多乘此天朗氣清入寺隨喜妾乘油壁郎躍青驄紫陌相逢自成心許老潔恭所得布施幾滿香積廚中色舞眉飛喜可知已 
 
 

Page 3

 
 
[馬車肇禍]  
　　前日下午有四輪馬車一輛自東而西飛駛至虹口梅家巷相近適某姓家有五六齡男孩一口在途嬉戲一時避讓不追爲馬車所撞碾傷頗重某姓赶卽追捕御者加鞭飛奔意圖脫逃旋經某號印捕將馬車扣獲拘送至楊樹浦捕房尚未知若何辦理將孩送至同仁醫院施治 
[監犯病危]  
　　兇棍湖南人周滿强姦攫物誘賭騙錢無惡不作自去年三月間奉前署關道憲劉康侯觀察訪聞惡跡飭差役在松江拘拿押解來申劉觀察飭發上海縣研訊確情收禁外監候辦在案兹悉該犯在監起患痰喘嘔吐等症當由禁卒具禀黄大令立飭官醫王仿臣赴監診治復禀診得該犯病勢險危一時難以速效大令諭著加意調治可也 
[南市街談]  
　　本邑南市席街某姓正容店甲乙二夥不知因何口角以致拳來足往各逞雄威同業某丙及比鄰無錫鐡店主某丁夫婦同來解勸不知因何遷怒於丙扭住痛毆丙因身受重傷欲倩人舁至二十三鋪巡防局請騐丁則謂其婦被丙毆傷旋由二十三鋪地甲調停不知如何了結也○寗波人某戊有一烏山船五年前售與同鄉人某已得洋三十圓日前已將此船轉售與某庚戊知之忽欲贖取已却之戊遂告知十六鋪地甲仇寳林欲往巡防局控告昨日在大東門外百層樓茶肆商議未識能免雀鼠之災否 
[上海縣案]  
　　昨報周朱氏投縣控稱兒子周加加爭產毆傷求請騐訊一案黄大令卽於前晚升坐花廳提訊周朱氏供年四十四歲引翔港人爲周小洲續室生過三女都死前室所一五子長名毛毛刻已故世次卽加加春地第三尚有第四第五三人住小婦人處惟毛毛加加夫故後分居今年二月廿三日春元娶親小婦人欲向長媳楊氏處拏回應用物件被長媳楊氏次媳辛氏持刀將凉牀砍壞小婦人訓斥卽被親母楊婁氏辛徐氏毆打當卽訴之族中皆不能勸所有分家據亦被楊氏拏去小婦人助下被毆受傷求騐周春元供小的年廿一歲排行第三現住楊樹浦繼母朱氏被打時小的在上海榮昌自來火做生意不知其細小的弟兄五人長二兩房早已娶親田產業已分去小的以下三人產業皆由朱氏母親經管刻因小的成親母親討回凉床伊等不允口角被加加同長嫂楊氏次嫂章氏并親家母一齊動手打傷母親當赴巡防局喊禀斷令還床後來欲揭小的住屋之瓦是以來案禀控黄大令飭仵騐得周朱氏左後脇稍有拳傷左面頰亦有微傷大令判曰家庭細故吵擾不休皆屬非是應候僉差提齊一千人証到案訊明核辦周朱氏回去自醫不許再生枝節致干併處 
[法捕房發落]  
　　昨禮拜三鄭大令蒞捕房會同謝副捕頭發落各案命提竊犯趙倫義照原斷笞責五十板○積竊李阿同卽阿東照原斷笞責二百板一并斥釋不准逗留○划辦匿名揭帖已迭紀前報昨大令蒞捕房飭提玉露春茶館店主鮑玉山及其子阿狗到案大令問沈德福與黄良海事如何供稱二人同來啜茗旋呼巡捕拘入捕房只此二人並不吵閙大令謂諒不止二人爾不必隱暪儘可實供二人同稱實無吵閙之事大令諄囑一番斥退○舉人董志貞遣抱林子恒投案遞禀聲稱奉諭至海門查提謝華庭帳目已另遣他人前往大約四五日後可回滬矣大令命提姚致和到案供稱謝華庭現在北沙小的禁押在此無從致信大令謂限爾五天繳案今已過期因何玩延林子恒稱謝已遣人向主人說情摺子三扣均在伊身畔大令得禀斥退姚還押捕房飭給筆硯寫信赶緊追謝到案包探吊到同德生帳簿三本著存案候核○徐詠梅控源來棧主王三壽攫取伊婦金飾一案迭經大令訊供追比昨原告投案求追旋據經勸之李松山繳到洋五十元求請酌减大令以其刁狡命押候追繳李連連叩首聲稱願繳後又續繳洋廿元共七十元給徐收領徐稱此項銀洋請大老爺充公助賑大令命存候撥充仁濟醫館經費命提在押之陳阿炳申斥　三　李松山帶出徐詠梅叩謝而退○吳淞人陸阿寳前因滋事犯案經大令訊供責懲禁押捕房昨陸惠貞持天福堂藥店保單投案請保大令准之命提到案申斥交陸保出○枷犯陸俊發於正月間在火塲犯案拘入捕房經大令判枷三個月今已滿期命帶案開枷從寛釋放如再犯案送改過所永遠監禁枷犯陳小弟因誘拐小孩破案經大令訊供責懲禁押捕房患病送院醫治不痊本當遞籍格外從寛釋放著卽回松江婁縣原籍○清插手陳金生在新街摸取路人小洋爲包探拘獲經大令訊供責懲禁押捕房一月昨已滿期命帶案開釋 
[美捕房紀事]  
　　某甲年將成童前晚二點鐘時亍彳於虹口新虹橋畔爲四百六十四號走街華捕巡邏至此見其舉動形同偷兒立卽拘送捕房捕頭詰問原委甲語無倫次一若瘋人因飭送英公廨請屠别駕辦理○偷兒成裕生某日潜至西華德路第七百三十號屋内竊取布衣數件事主控諸捕房前晚捕頭遣包探竇如海將成拘至捕房禁押昨晨已將所竊之贓悉行吊出押候解送英公堂訊辦○江北產某氏婦僦居漢壁禮路永祥北里跨街樓邇日忽患瘋顚症日在街頭亂擊隨口喃喃呐呐毫不知恥前日下午經四百三十二號華捕拘入捕房捕頭立飭送至英公廨請讞員訊核○捕頭捉賭已登前報是後衆賭徒見捕頭雷厲風行略無懈怠因相與分屯在清雲里仁智里一帶又爲捕頭訪悉已於前晚諭令各包探嚴密訪查務獲送懲 
[分發人員騐看名單]  
　　新海防例掣籖分發郎中世泰正藍漢花翎汪惟翰安徽唐浩鎭江蘇主事謝作庸湖南陳其旭浙江内閣中書吳有光山東光祿寺典簿崔恩煕安徽直隷州州判趙作霖河南○籌餉掣籖分發光祿寺署正錢滋榮浙江○新海防指省分發道吳學廉安徽江蘇花翎三品銜倪世煕安徽江蘇同知花翎常陞廂紅滿江蘇李念典湖北江蘇吳學莊安徽湖北徐仍斌安徽南河花翎吳鼎椿安徽河南直隷州知州趙文偉廣西四川王崇烈山東直隷知州瞿世琬順天安徽程運皋江蘇湖北通判鄭慶麟江蘇湖北林燕愉福建湖北直隷州州同魏汝駧浙江四川知縣李輔燡湖南江蘇同知升銜周沅貴州四川葉光祖安徽江蘇張紹濂江西福建楊春煇貴州山東陸震福江蘇湖北六品銜胡道成順天江蘇劉廷輔山東江蘇張源曾雲南直隷藍汝濟湖南湖北謝春生貴州雲南花翎五品銜兼襲雲騎尉陳錦標安徽直隷劉獻謨安徽直隷張炳璜湖北四川鹽大使程祖燊江蘇兩浙唐人鴻江西福建徐增祥江蘇福建王旭安徽福建徐藜青浙江福建趙煃江蘇兩浙布政司經歴賴有秋廣東雲南州同王瑞菖山西山東林履坦江蘇東河府經歴竇人楨山東直隷譚垚振湖南直隷徐瑞麟湖南江蘇程楚雄湖北江蘇羅錦章安徽直隷瞿金鑑江蘇安徽周顯謨浙江甘肅袁功泗浙江直隷諸德敏浙江直隷五品頂戴黨瀛洲陜西甘肅縣丞楊寳書直隷江蘇宋煕春直隷四川余鍾麟湖北四川繼格廂紅漢安徽范毓璜湖南廣西顏士昶江蘇福建馮寳森江蘇北河楊同紳江蘇福建魏影崧河南江蘇張繩祖浙江直隷郭甲三河南北河張體賢浙江江蘇周心清直隷山東章慶柏浙江湖北彭凱順天雲南葉漢霄湖北江蘇陳彰五河南江蘇縣主簿甘聨超福建北河馮汝驥河南北河州吏目龍澍湖南甘肅王禮宗貴州雲南林書鼎奉天直隷道庫大使楊廷魁浙江江蘇余芳安徽湖北巡檢吳敬師直隷江蘇范鴻印山東安徽孫調鼎湖北江蘇徐宏亮山東江蘇劉瑞汾湖南湖北徐壽銓湖南廣西陳鳳昌安徽江蘇楊康江蘇湖北張明選江西湖南宗承慤江西廣西彭堯江西廣西張松喬山東江蘇倪欽江蘇直隷王傳忠江蘇直隷從九品嚴嘉鏞順天江蘇賴時清廣東福建花嗣祖江西湖南於愼浙江湖北張德梓江蘇安徽藍翎高秀禮江蘇安徽韓燿湖北福建典史郭慶溥順天山東陸鶴琴奉天直隷路允中直隷山東張祖源奉天直隷周應南順天甘肅謝璞順天甘肅齊邦彥湖南廣西李執善山東四川金振寅安徽湖北查同登安徽甘肅陳鈞安徽四川錢文彥浙江山東宋秉章浙江福建龎祖浩浙江直隷吕熊飛浙江江蘇毛祖榮浙江江蘇薛乃常浙江直隷張乙蓮直隷山東閘官劉樹卿安徽南河未入流葉宜順天福建○籌餉指省分發鹽大使章廷璜浙江福建巡檢闕樹芝河南安徽○勞績掣籖分發同知張家瑞安徽知 
 
 

Page 4

 
 
州閔家鎭湖南知縣雲騎尉世職林廷冕安徽同知銜錢宗淑貴州○勞績指省分發道二品銜李竟成安徽直隷三品銜湯紀尚浙江直隷鹽運使銜陳桂森湖南江蘇知府花翎譚嗣同湖南江蘇花翎鹽運使銜馮德材湖北廣西知縣同知銜黄樹臣廂紅江蘇同知銜吳立逹湖北直隷李承淵安徽江蘇胡智澄浙江江蘇謝謙福建江蘇劉世珍陜西山西祝鴻泰河南廣西鍾進賢順天江蘇石巖江蘇河南府經歴蔡秉奎湖南湖北縣丞黄廷儏湖北安徽陶藻華安徽北河章天錫浙江山東六品銜張允楨山東廣東巡檢邵承祖浙江湖北○議叙指省分發府經歴李棣林江蘇直隷縣丞鄭啓孝湖北四川吕心清順天江蘇耿守仁直隷四川巡檢馮學讓湖南湖北未久流姚恩澤安徽四川○截取呈請掣籖分發同知楊樹統山東○截取呈請指省分發知府郭發源浙江湖北同知徐嗣龍浙江江西○記各呈請指省分發直隷州知州花翎四品銜陳德熏湖北四川四品銜李象辰河南廣東○恩廕呈請指省分發通判李政均奉天江蘇○進士呈請指省分發知縣楊覲圭湖南江蘇教習呈請指省分發知縣何慶濤湖南湖北○優貢呈請指省分發知縣彭世芳江西廣西○應補呈請分發知縣武麟正紅江蘇崇齡廂曰熱河花翎同知銜薛華塾四川陜西彭修湖北四川劉家善江蘇山東府經歴吳曾貽江蘇湖北典史萬賢遠江西安徽未入流唐應嘉浙江直隷吳寛江蘇安徽楊宗宸湖南甘肅申其幹陜西河南 
[續電學攷序]  
　　天地一一元鼓鑄也宇宙一微點結成也若夫聆之則有聲睇之則有光吸之則有氣參之則有臭四通八逹一息千里風雨遜其急驟水火濟其神奇者孰有如電氣哉比來西瀛各國大興格學於電氣一門尤爲兢兢凡有電報電燈電機舟車電機槍礮空氣球德律風諸新法無不精益求精大彰厥效發古今之秘旨洩造物之盡藏洵令人不可思議者矣英國李提摩太先生格致名師也近箸電學一篇雖落落千言而一切電之源流電之體性電之生於何質宜於何用考據詳明宏深肅括固屬盡善盡美不必妄贊一辭然鴻所以亟亟纂述者并非謬踞箸席冀成一家之言也不過欲實事求是裨益時局以默體先生之懷云耳攷凡四篇一論中書已先言其理二論電學源流與理法三論電氣之利害並略附新意四論電氣至微至捷終以神變無方鴻自顧才能樗櫟有慙博雅今乃不憚煩勞不揣擣味竊以備芻蕘之揣採而詞旨工拙不暇計也是否有當還以質之高明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[巡局紀事]  
　　前日有莊長生扭英阿喜投巡防南局控稱行兇戳傷求訊究辦等情局員張二尹提訊之下莊供本地人家住南門内永興橋做　爲業與范素來熟悉現因借錢不允致被用刀戳傷肩膊求辦范供本邑人父親在縣橋相近開設元順錢莊今與莊稍有口角並未行兇求恩宥二尹騐視注傷甚微准免送縣深究飭莊回主自　范阿喜不應持刀肇事笞責四百板傳其父到案具領管束 
[英界公堂瑣案]  
　　前有和衆公司執事人何筱山持銅質八開小洋銀六百五十枚至曹隆卿所開某錢莊兌換經曹看破扣住二百枚次晨何往索取曹稱已由包探陳阿九取去及何赴捕房詢問告以並未取過事爲陳探所聞將何曹一併解送公堂屠别駕訊悉情由著帶回捕房取保候查昨晨陳探又將何曹解案禀稱此項銅質八開小洋銀小的查無實在據何方叅將梁國相由香港寄來託購諸物曾發電往詢並無回電到來何供稱實由梁叅將寄來今已發信前往不知何故並無復信曹供稱當日何持小洋銀兌換大洋銀看破後何言可將好洋銀來調小的並非有心乾没亦未言及留在陳探處别駕據情商諸薩副領事然後判罰曹洋銀二十圓何罰一百圓起案之銅質小洋銀銷毁充公○包探黄四福禀稱租界中野鷄倡院設有烟燈須至工部局納捐領照今小的查得龜子朱少春王小寳李生三家倡院均無烟燈捐照是以傳案請罰朱等三龜同供稱西人不來收捐故小的等並未領照别駕判令各罰洋銀三圓仍著補捐領照○三百八十二號華捕解陸海全至案禀稱此人手持石灰欲瞇某烟館主婦王鍾氏之目經人奪下指交小的送案請懲王鍾氏投案訴稱小婦人係蘇州人在治下開設小烟館陸時來吸烟積欠錢數百文小婦人向索不還恐其愈積愈多囑不能再吸錢則隨時拔還不料伊竟下此毒手陸供稱小的不敢將石灰瞇此婦之目别駕判令笞责一百板○二百九十二號華捕禀稱朱金金浦洪生二人在途互扭小的見之送案請究别駕判令各管押一日○四十八號西捕禀稱昨日某洋人家馬夫吳阿金駕車至大馬路加鞭飛駛喝阻不依追至湖北路九江路轉角處始得拘獲今特送請究衕洋人投案訴請從寛吳供稱小的因主人有要事無奈故駕車飛駛别駕判罰洋銀三圓○四百五十八號華捕禀稱昨日萬桃子拉裝貨車行輕虹口將小孩包阿毛撞倒傷及足踝送至西醫院敷治醫生言不能必其無碍今特將高送案阿毛之母包莊氏申訴情中請爲訊究高遞禀聲稱小的係江北人某乙在滬當車夫向來謹愼實因虹口各家小孩每見車不肯避讓昨日車過虹橋阿毛等三小孩强行推挽小的喝阻不依以致阿毛跌翻在地别駕著押候阿毛傷痊再核○包探施奎江禀稱陳紀梅生有一子小字小虎日前忽然失去旋經小的查知在潮州人李貞榮家向李詢間據云由慣作蟻媒之張徐氏張金氏二人介紹出洋二十六圓購作義子後悉實係丁阿莊與某甲同拐是以一併拘請訊懲陳投案申訴前情小虎訴稱實由甲拐去倩丁轉送至張徐氏張金氏家越日卽售與李姓别駕著一併留候過堂覆訊 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年三月二十七日京報全錄]  
　　宫門抄○諭旨二道錄前○直督王奏遵旨查明據實復陳摺○又奏委署運司片○粤督謹奏揀員請補都司摺○又　叅革舉人拘匪懲辦片○豫撫劉奏總兵假滿入都陛見片○陜撫魏奏叅革記名總兵片○三月二十七日兵部太常　　僕寺正藍旗值日無引見○耆齡請假十日○后部奏派查齋派出澤公敬昌善耆玉書福珠禮恩普明秀海緒○太常寺發　　分獻之大臣派出銘公○召見軍機○○直隷總督臣王文韶跪奏爲遵旨查明據實覆陳恭摺仰祈聖鑒事竊臣准事　大臣字寄光緒二十一年十二月十八日奉上諭有人奏知州縱容幕吏需索官運船户請旨查辦一摺據稱易州知州汪瑞高接營轉運泰寍鎭兵糈該州幕友張獻琳洪金銘書吏魏元愷卽魏升之等百計刁難踢斛淋尖任意揚灑魏元愷在白溝河地方開設　　隆錢鋪所得之贓俱由此鋪曹朶臣等經手請飭查辦等語著王文韶按照所叅各節確切查明據實覆奏毋稍徇隱另片奏泰寗　　米請仿照馬蘭鎭章程由該鎭自行收放等語著王文韶酌量情形奏明辦理原摺片均著抄給閲看將此諭令知之欽此遵經飭　可委候補知府梁丹銘前往易州並容城縣白溝地方嚴密訪查一面調查收米帳據提訊確情據實禀覆去後兹據該委員查明禀由華署藩司季邦楨移交新任藩司王廉核明具詳前來臣覆加察核原奏上年七月山東濟前帮運官劉常福押船赴白溝河交米易州　友書吏百計刁難至十一月始行竣事一節查德州兌運兵米有前後兩帮船隻上年濟前帮於八月初五日到倉易州知州汪瑞高　幕友章獻琳洪金銘書吏魏元愷於十三日開斛量收至十月初七日竣事濟後帮於九月初八日到倉十月初十日收竣均由該州甲報各處文件爲據並無遲至十一月情事原奏又云此項米石例應在船開斛該州竟入倉院風颺且私做大口木斛踢斛淋尖任意　灑稍不聽受卽將倉門關閉又不准運官來人住倉看守等語查白溝河萬年倉係屬臨河漕船到時卽在倉口停泊歴年均將米搬　倉院量收此次該幕友等將部頒斗斛與運官自帶斛眼同監兌委員較準畫押然後開兌並用斗紀執斛聽船户自行攤平打稍　入之米皆係當日收清斛外散米由船户收去所稱私做大口木斛踢斛淋尖查無其事惟九月十三日有米百餘石潮濕過甚兼有　　糠粃河土章獻琳等責令更換船户堅執不從彼此爭論未能卽時過斛該州聞知諭令略加風颺此外無爭執别情亦無不准運官來人住倉看守之事又原奏船户買米補交每石折銀三兩八錢至四兩不等每百兩加平色銀六兩颺米抗米每石又索錢二十文統　交米三萬四千餘石勒索銀二萬四千餘兩魏元愷在白溝河開設德興隆錢鋪所得之贓俱由該鋪曹朶臣等經手等語查濟前濟　兩帮上年應運正耗米三萬八千十石有奇帮弁僅運到米三萬一千四百餘石短交六千六百石商允該州按照市價每石折銀二兩七錢因須赴鄰境採買每石酌加運脚銀二錢餘連補足平色共交銀二萬二百餘兩又錢九百五十七千六百文以爲斗紀飯食雇　運米等項之用計運脚每石合錢十五文此項銀錢皆由德興隆錢鋪撥給委員提訊曹朶臣據供伊鋪爲雄縣平王村王姓開設並非魏元愷鋪夥内亦無李姓吳姓其人至郝連元係倉塲委派監兌之員更與該鋪無涉山東運官與伊交往但憑所言付欵他事均不知情又訉據魏元愷供稱每年奉撥冬漕粟米係兵丁計口授食之需如有不足向按市價折交由州代買散放上年該二帮將折價交伊經手轉交並無抑勒情事調查德興隆鋪帳核對相符是折價係因短少米石且非劉常福一帮應交之數每石二兩七錢牽算容城縣上年九二兩月糧價有减無增卽以運脚補平色並計亦尚不足三兩並無令其折交三兩七八錢及四兩之多原奏又云該牧將銀收　不發執照必運官出具並無勒索甘結方可互換執照一節查兩帮米石交兌完竣後該州卽墊給叩收運官亦卽出具甘結並未　延日期亦無價未議妥責村船户詳加訪察實緣收米時該州幕友書吏遇有低潮米石駁飭更換不稍寛假致與運官齟齬啓人口實原情而論係爲愼重兵食起見尚非有意刁難至折價雖非定例兵丁藉此養贍向係照額請撥並無贏餘該帮運交米數歴年無不　少勢難俟其下年補運不得已按照市價折銀代買以免缺悞易州知州汪瑞高及幕友章獻琳等旣無藉端勒索情弊自應免其置議魏元愷隨同收米亦無不合惟德興隆錢鋪雖據供稱非伊開設是否屬實未敢遽信且折價付價均係該書一手經理旣招物議必非無因應卽斥革永遠不准干預運務至此項兵米歴年按季散放并無異議若如另片所稱衆兵持票赴倉有領米之名無領米之實甚或該州將票摩價買回或兵丁持票換貨果有其事該兵丁等豈肯甘心緘默似係傳聞太過之處查定例守護東陵兵役及馬蘭鎭標兵丁所需口糧米石向係各本處自赴通州關運守護西陵兵役及泰寗鎭標兵丁之米則由易州白溝河代運支放蓋輓輸旣有難易之分且馬蘭鎭有倉可儲歲修銀兩並准在永濟庫動支泰寗鎭並無倉厫光緒八年守護西陵大臣奏准部議另行撥給粟米四千八百石爲接濟來年新漕未到以前之需當以無可存放仍歸易州經收代支在案今將米石改歸泰寗鎭自行收放必須先建倉厫實屬無從籌措應請仍照定例歸鎭經管如有尅扣情弊卽由該鎭揭報以憑叅辦並請旨飭下山東巡撫轉飭糧道嚴督運弁嗣後務照部撥米數一律運交本色勿再短少折交以重兵糈而昭核實是否有當謹恭摺據實覆陳伏乞皇上聖鑒訓示謹奏奉硃批知道了卽著咨行山東巡撫所有泰寗鎭兵米按照部撥如數解足欽此○○王文韶片再長蘆鹽運使李希蓮荷蒙簡授貴州按察使應卽委員接署運司篆務以便李希蓮交缷晉京陛見查有特旨補用道余昌宇才具穏練熟悉情形堪以委令署理仍照案飭令會辦各局事務除檄飭遵照外理合附片陳明伏乞聖鑒謹奏奉硃批知道了欽此○○太子少何頭品頂戴兩廣總督臣譚鍾麟跪奏爲揀員請補都司恭摺仰祈聖鑒事竊照廣西富賀營都司馬麒調補遺缺應用儘先人員先以儘先都司李楙榮請補兹准部覆該員之前尚有朱衍慶一員漏未聲叙李楙榮原籍距缺是否在五百里外查覆辦理等因查朱衍慶已於光緒二十一年七月十五日病故李楙榮原籍距缺係在五百里外惟上年八月檄委該員署理富賀營都司久未赴任殊屬違延自應揀員更補查有儘先都司陳新炳年五十三歲廣西興安縣人由武童勦匪遞保守備嗣於克復來鳳縣案内保准免補守備以都司儘先補用該員營務練習前在軍營並無叅革朦保情弊本籍距缺係在五百里以外合無仰懇天恩俯准以陳新炳補授富賀營都司俟部覆到日給咨赴部引見至前摺聲叙該員於是缺人地未宜容臣隨時察看辦理謹會同廣西提督臣蘇元春合詞繕摺具陳伏乞皇上聖鑒勅部覈覆施行謹奏奉硃批兵部議奏欽此○○譚鍾麟片再省外緝捕營守備張鍾訪聞有匪徒假充官兵在各處擄人勒贖情事當率師船緝獲汾江小輪船一號拖艇一隻匪已潛逃獲水手一名縣差拿獲小艇一隻起出被擄之周同萬鍾亞愼馮亞進三名旋有民婦赴縣禀稱伊夫同同萬被胡廷謙等擄去訊據水手陳明供係逸匪胡廷謙等假充巡匪官兵皆穿號衣雇輪拖小艇二隻疉次擄人勒贖船内有高要縣舉人胡廷槐主持各事據署南海縣知縣黄恩禀報前來相應請旨將舉人胡廷槐斥革拘拿到案究辦除咨部外謹附片具陳伏乞聖鑒謹奏奉硃批著照所請該部知道欽此○○劉樹堂片再廣東潮州鎭總　劉世俊上年自關外奉撤回豫將所部嵩武軍遣散後擬請假三個月回籍修墓假滿入都陛見再赴潮州鎭本任經臣據情代奏於光緒二十一年十一月二十二日奉硃批著照所請欽此欽遵轉移知照在案兹據該總兵自安徽毫州原籍咨稱世俊由豫起程回籍赶將先人墳墓修治現已完竣計自奉旨之日起扣至本年二月二十二日假期届滿遵卽由籍起程取道豫省入都陛見恭聆聖訓等情咨請奏咨前來除咨部外理合附片具陳伏乞聖鑒謹奏奉硃批知道了欽此○○魏光燾片再行軍賞訓必須嚴明始足以昭懲勸查有管帶湘軍後營記名總兵偉勇巴圖魯周文武謊怯無能打仗不力未便梢事姑容除撤去管帶外相應　旨卽行革職永不叙用以肅軍政理合附片具奏伏乞聖鑒訓示謹奏奉硃批周文武著革職永不叙用兵部知道欽此 
 
 

Page 13

 
 
[光緒二十二年三月三十日京報全錄]  
　　宫門抄○開缺陜督楊奏揀員請補知州摺○又奏揀員請補通判摺○豫撫劉奏盤查司道各庫摺○又奏陳明知縣交清虧短各欵片○又奏請旌獎片○又奏報查閲東南兩鎭營伍起程日期摺○又奏叅革守備片○三月三十日内務府國子監侍衛處值日無引見○興伯假滿請安○召見軍機皇上明日寅正至太廟行禮畢還宫辦事召見大臣後至頣和圓皇太后前請安畢還宫○○太子太保頭品頂戴開缺陜甘總督臣楊昌濬跪奏爲揀員請補知州員缺以裨地方恭摺仰斬聖鑒事竊據甘肅布政使曾鉌署按察使周綬詳稱寗州知州蔣履晉病故遺缺業已截缺報部例應揀員請補查例載道府同知直隷州通判知州出缺如係選缺遇告病病故休致所遺應先儘候補班前酌補一人次將候補正班酌補一人道府直隷州知州遇應用　補時先儘科甲出身人員如科甲出身人員不合例或人地不宜應令聲明方准以别項候補人員請補又道府同知直隷州知州　　知州所開各缺本省留補二次卽應送部歸選一次又外補各道府以至佐雜請補應歸月選之缺候補一項除知縣外其餘各項候補人員無論曾任初任均令咨補授毋庸請署又奉到新章道府以至未入流輪補班次毋論何項到班先用鄭工新班遇缺先二人海防新班先一人無人用鄭工新班遇缺先人員抵補至第四缺海防卽海防先分班輪用一人第一輪用海防卽人員第二輪用海防先人員海防先無人仍用海防卽人員海防卽無人用舊例銀捐遇缺先人員無人用舊例銀捐遇缺人員再無人過班卽接用各項班　　人以五缺爲一週等語今甘省自奉到停止變通章程後寗州知州係第一次出缺現無應補之鄭工新班遇缺先海防新班先海防　海防先舊例銀捐遇缺先遇缺之員照舊過班應酌補候補前人員本班内亦無科甲出身人員惟查有候補班遇缺前先補用知州　長齡堪以酌補該員年五十歲雲南富民州人由附生投効軍營克復富民昆陽等州縣城池案内保以縣丞不論雙單月歸部前　　用並賞戴六品藍翎又克復澂江府城案内保免選本班以州判不論雙單月前先選用賞加知州銜又克復　溪等處東南兩迤　　案内保免選本班以知州分省遇缺前先補用又克復大理府城並上下兩關等處案内保加運同銜並給四品封典請咨赴部引　簽掣甘肅於光緒元年四月二十三日到省試看年滿甄别留省補用歴署碾伯崇信等縣現署靈州知州辦理一切胥臻妥善該　某司周綬到任未及三月例不加考該藩司曾鉌查該員姚長齡才具明練辦事精詳以之請補寗州知州員缺與例相符實堪勝任　　請奏前來臣查姚長齡才明守潔辦事老成合無仰懇天恩俯准以該員姚長齡補授寗州知州實於地方有裨如蒙俞允　　相當毋庸送部引見該員並無叅罰案件謹恭摺具奏伏乞皇上聖鑒訓示謹奏奉硃批吏部議奏欽此○○太子太保頭品頂戴開缺陜甘總督臣楊昌濬跪奏爲揀員請補通判員缺以裨地方恭摺仰祈聖鑒事竊據甘肅布政使曾鉌署按察　　綬詳稱鹽捕通判桂森告病遺缺業已截缺報部例應揀員請補查例載道府同知直隷州知州通判知州缺出如係選缺遇告病　　休致所遺先儘候補班前酌補一人次將候補正班酌補一人又道府同知直隷州通判知州所開各缺本省留補二次卽應送部歸遇一次又外補各道府以至佐雜請補應歸月選之缺候補一項除知縣外其餘各項候補人員無論曾任初任均令題咨補授毋庸請　又奉到新章道府以至未入流輪補班次毋論何項到班先用鄭工新班遇缺先二人海防新班先一人無人用鄭工新班遇缺先人員抵補至第四缺海防卽海防先分班輪用一人第一輪用海防卽人員第二輪用海防先人員海防先無人仍用海防卽人員海防卽　人用舊例銀捐遇缺先人員無人用舊例銀捐遇缺人員再無人過班卽接用各項班次一人以五缺爲一週等語甘省自奉到停止　通章程後鹽捕通判係第一次出缺現無應補之鄭工新班遇缺先海防新班先海防卽海防先舊例銀捐遇缺先舊例銀捐遇缺之員照過班應酌補候補班前人員惟查有候補班前補用通判熊振槃堪以酌補該員年五十歲湖南零陵縣人由監生報捐縣丞　効　營克復巴燕戎格曁肅清河州案内保仍以本班分省補用又於克復肅州關隴肅清案内保免補本班以通判分省歸候補班　補用加捐鹽提舉銜經前督臣左宗棠奏請以原官留甘補用請咨赴部引見光緒十七年九月十一日回省試看年滿甄别留省在案鋪署臬司周綬到任未及三月例不加考該藩司曾鉌查該員熊振槃年富才明辦公穏練之以請補鹽捕通判員缺與例相符實堪辦任會詳請奏前來臣查熊振槃才具明幹人亦安詳合無仰懇天恩俯准以該員熊振槃補授鹽捕通判實於地方有裨如蒙俞　銜缺相當毋庸送部引見該員並無叅罰案件謹恭摺具奏伏乞皇上聖鑒訓示謹奏奉硃批吏部議奏欽此○○頭品頂戴河南巡撫臣劉樹堂跪奏爲循例盤查司道各庫恭摺仰祈聖鑒事竊每年封印後例應將司道各庫盤查具奏歴經遵照辦理在案兹值盤查之期據布政使額勒精額將光緒二十一年正月初一日起至年底止司庫收支正雜耗等項銀兩開具摺　並　糧鹽道王維翰將道庫收支實存數目開呈册結詳送前來計司庫實存正耗等項共銀二十五萬四千一百七兩零道庫實存漕　　項共銀二萬四千六百五十六兩臣親詣盤查按欵稽核均與現存數目相符並無虧缺除照章加結咨部外所有循例盤查司道各庫緣由理合恭摺具奏伏乞皇上聖鑒謹奏奉硃批户部知道欽此○○劉樹堂片再前因已革延津縣知縣郭古陶虧短内外結正雜各欵銀二千零九兩三錢六分七釐届限未完經臣附片奏請勒追在案現據該革員將欠解銀兩如數解司兌收内欵入撥造報外欵分别支發由司具詳前來除咨部查照一面催造册結送部外理合附片陳明伏乞聖鑒謹奏奉硃批户部知道欽此○○劉樹堂片再據汝州直隷州知州吳若炤禀據該州捐納候選州同梁京魁以歴逢鄉會試期貧士每因無力莫遂觀光城鄉義熟亦因經費不充日漸廢堕孤寒子弟無從就讀職員願捐制錢四千串發當按年七釐生息以三千串爲鄉會試公車津貼　以一千串爲義塾經費息本妥議章程懇請旌奬由藩司額勒精額覆核呈請具奏前來臣查士民人等捐助地方善舉數至千兩以上者例得請旨建坊今汝州捐納候選州同梁京魁慨捐鉅欵以助公車津貼及義塾經費核計銀數已逾千兩洵屬輕財尚義惠及寒畯合無仰懇天恩給子樂痒好施字樣聽其自行建坊俾資觀感出自鴻施除章程咨部查照外爲此附片具奏伏乞聖鑒訓示謹奏奉硃批着照所請禮部知道欽此○○頭品頂戴河南巡撫臣劉樹堂跪奏爲恭報查閲東南兩鎭營伍起程日期仰祈聖鑒事竊臣上年欽奉諭旨校閲三鎭營伍當於十月將閲過河北鎭標營伍情形具奏並聲明時值冬防緊要　　來春赴南陽歸德兩鎭屬校閲在案兹已春融新署河臣任道鎔亦已抵豫臣於二月十八日交缺兼署河督篆務後卽出省先赴南路山襄城而至南陽鄧　信陽光州汝寗陳州歸德自當懔遵諭旨將各營伍認眞校閲以重武備其沿途地方一切事宜亦當留心觀察與該道府州縣講求整頓至署中日行公事照例檄委藩司代拆代行遇有緊要事件包封送至行次核辦臬司解審命盜等案亦　臬司代勘仍由臣覆核具題以免延擱所有續赴南陽歸德兩鎭屬遵旨校閲營伍起程日期理合恭摺奏報伏乞皇上聖鑒訓奏奉硃批知道了欽此○○劉樹堂片再臣標候補守備周春成前因統領嵩武威靖諸軍廣東潮州總兵劉世俊帶兵北上調赴行營差遣詎周春成於光緒二十年十一月二十三日在於奉天海城縣缸瓦寨私自逃走經劉世俊呈由臣飭屬查拿至該守備如何逃走當經咨行由營查明叅辦在案兹奉天軍務平靖劉世俊所部撤防回豫該守備周春成仍查無下落因係豫省候補人員復據劉世俊呈請叅辦前來相應請旨將河南候補守備周春成卽行革職以便嚴拿審辦謹附片具陳伏乞聖鑒訓示謹奏奉硃批著照所請兵部知道欽此 
 
 

Page 14

 
 
[光緒二十二年四月初一日京報全錄]  
　　宫門抄○諭旨三道錄前○署新撫饒奏第二次新海防捐請飭部核獎摺○又奏據實陳明片○漕督松奏謹陳正月湖河水勢情形摺○江督劉奏江北冬漕仍由河運籌議辦理章程摺○桂撫史奏調署知縣片○浙撫廖奏委署州縣各缺片○　總張奏報巡過洋面情形片○桂撫史奏革總兵片○川督鹿奏對調知縣片○又奏調署知縣片○四月初一日理藩院鑒儀衛光祿寺鑲黄旗值日無引見○濟澂謝充日講起居注官恩○吏部事進月官卷○侍衛處奏派稽察擅牆派出長埠洵緒溥良明秀春齡福珠禮○召見軍機○○署理甘肅新疆巡撫布政使臣饒應祺跪奏爲新疆第二次遵辦新海防再减一成捐　懇恩飭部核獎恭摺仰祈聖鍳事竊查新疆於光緖二十一年二月間准户部咨擬將新海防捐輸再减一成各項實官花樣四品以上按籌餉例四成實銀五品以下按本成實銀上兌等因咨新遵照計自二十一年三月初一日開辦起至閏五月底止作爲再减一成第一次捐輸業經升任撫臣陶模奏請核獎在案兹據護理新疆布政使丁振鐸詳稱自二十一年六月初一日起至十一月初十日止據各捐生先後報捐實官四十名共收正項庫平銀五千八百九十四兩四錢分别塡發正實收給予各捐生收執所收捐銀另欵存儲聽候提撥隨將飯銀照費存俟彚解造具各奏咨換給執照前來臣覆覈無異相應仰懇天恩俯准分别核獎以資觀感除將清册副實收飯銀照費咨送吏部户部國子監外所有新疆第二次遵辦新海防再减一成捐輸懇恩飭部核奬緣由謹恭摺具陳伏乞皇上聖鑒訓示謹奏奉硃批户部議奏欽此○○饒應祺片再記名提督借補塔城協副將張懷玉蒙恩補授巴里坤鎭總兵員缺該總兵前經升任撫臣陶模札委招募新勝馬步三營旗駐紥闢展七克騰木等處臣委令兼統撫標右營步隊塔城協者旗馬隊與哈密防軍聨絡一氣爲後路聲援現在防務緊要應請暫緩赴任惟該總兵前在塔城恊任内將其長女許字臣兄子胞　　貢生鳳琳爲婚彼時文武不相統屬毋庸廻避兹臣奉命署理撫篆張懷玉授巴里坤鎭總兵新疆巡撫例應節制提鎭雖兄弟兒女姻親例無廻避明文第總兵職分較崇旣屬姻親不敢不據實陳明應否令張懷玉廻避之處謹附片具奏伏乞聖鑒訓示謹　奉硃批毋庸廻避欽此○○頭品頂戴漕運總督奴才松椿跪奏爲謹將正月分湖河水勢情形恭摺仰祈聖鑒事竊照光緒二十一年十二月分湖河水勢情形經奴才於本年正月二十八日專摺具奏在案兹查二十二年正月初一日起至三十日止洪　湖長水三寸現存水六尺一寸高郵玉馬頭落水一尺一寸現存水二尺一寸淮揚裏河各汛均落水數寸至一尺餘寸不等徐州廳　一帶運河亦均落水在一尺以内上下游堤埽工叚一律平穏現在赶辦春修籌備運道之際奴才謹當督率道廳汛弁隨時防護設　挑濬淤淺不敢稍涉疎懈所有正月分湖河水勢情形理合繕摺具陳伏乞皇上聖鑒謹奏奉硃批知道了欽此○○頭品頂戴兩江總督臣劉坤一跪奏爲光緒二十一年分江北冬漕仍由河運籌議辦理章程恭摺馳陳仰祈聖鑒事竊江北本届新漕　照部議仍辦河運經臣將起運米數於光緒二十二年二月十二日會奏在案兹據江寗布政使瑞璋江安糧道馬恩培詳稱江寗淮安揚州通州四府州屬實徴熟田漕糧徐州府屬應運粟米改辦大米共該起運交倉米一十三萬五百五十餘石經委員分往江北安徽一帶產米之區照數購儲一面遴委江蘇候補直隷州知州方臻喜作爲勷辦馳赴汜水等處設局將雇船兌米各事宜提前赶辦於上年十二月十八日開兌限本年二月全帮兌竣本屇全漕起運米數仍照舊章分爲十起挨次開行實力催䟎及早抵山東候汛渡　北上推治漕必先治河山東運道失治已久歴年辦理藉黄濟運雖經擇要挑濬不過權濟一時之急上届漕船經過濟寗開河袁口靳口安山一帶河底高仰不平異常淺澁以及渡黄入運艱險異常沿途節節起剝拽磨推挽灌塘套送百計經營始無貽悞其十字河均年挑年淤船易阻滯至十里鋪埠口門内外淤淺更甚均須大加挑濬方免遲滯之虞應由山東將淤淺各工赶緊疏濬一律深通各缺口分别堵築堅實以利漕行所有應辦一切事宜查照成案叅以現在情形擬具章程詳請具奏前來臣復核無異謹繕清單恭呈　御覽此外如有未盡事宜及沿途尚須設法變通之處應由該糧道隨時酌量禀請奏明辦理除飭江安糧道馬恩培將運米石赶連開行沿途實力催䟎一面咨會東河督臣山東撫臣迅將山東運道所有淤墊之處先期分飭查勘興挑赶辦以免臨時阻滯外理合　同漕運總督臣松椿江蘇撫臣趙舒翹恭摺由驛馳奏伏乞皇上聖鑒謹奏奉硃批户部知道欽此○○史念祖片再　臨桂縣知縣王仁鍾飭赴桂平縣知縣新任所遺員缺係省會首邑政務殷繁非精明幹練之員弗克勝任查有平樂縣知縣紹舒才　開展心思周密堪以調署又署貴縣知縣褚興周飭赴賀縣知縣調任所遺員缺查有陸川縣知縣顧思仁諳練精敏堪以調署又來　縣知縣張帥厚歸入光緒二十一年計典案内叅劾所遺員缺查有養利縣知縣武傳誠辦事謹愼堪以調署據藩臬兩司會詳前　除檄飭遵照外理合循例附片陳明伏乞聖鑒謹奏奉硃批吏部知道欽此○○廖壽豐片再准部咨各省州縣缺出分　輪署先委正途一人次委勞績一人再將各項委用試用人員輪用一人每届三月彚奏一次等因歴經遵辦在案兹查光緒二十一年冬季分輪委州縣有宣平縣知縣賀允璠大計叅劾遺缺委正途大挑試用知縣何士俊署理又景寍縣知縣王纘勳病故遺缺委　績班候補知縣汪元龍署理又署浦江縣知縣伍燮寅調省遺缺委試用班捐歸候補知縣江澄署理據布政使龍錫慶詳請具奏前來臣復核無異除咨吏部查照外理合附片具陳伏乞聖鑒謹奏奉硃批吏部知道欽此○○總兵銜署廣東北海鎭水陵　兵官印務水師補用副將伯奇巴圖魯奴才張邦福跪奏爲恭報奴才洋巡班滿歴過洋面情形恭摺仰祈聖鑒事竊查道光二十三年十一月初七日欽奉上諭嗣後水師提鎭著於每歲出洋時具奏一次俟出洋往返事畢卽將洋面如何情形據實具奏其　因公不能出洋卽著自行奏明均令咨奉該省總督以憑查核等因欽此欽遵辦理在案伏查新設北海鎭奉行洋巡章程案内龍門　師左右兩營所轄洋面每年分上下兩班出洋巡緝上班自正月初一日起至六月底止仍以龍門協副將統巡下班自七月初一日　至十二月底止改以北海鎭總兵統巡自光緒二十一年七月初七日起至十二月底止輪值總兵下班出洋統巡業經奴才恭摺　報在案遵於是日出洋接帶兵船督率值巡備弁兵丁分駕船隻在於上下交界洋面往來梭巡督率兹届下班統巡期滿所有歴過兩營洋面均屬安靖自光緒二十二年正月初一日起上班統巡不務當卽照會轄屬龍門協副將李慶雲就日出洋接管飭令認眞　　督緝務期有盜必獲洋面乂安以仰副聖主綏靖海疆之至意除將洋巡班滿日期呈報兩廣督臣查核外所有奴才下班出洋　　期滿歴過洋面情形理合據實恭摺具奏伏乞皇上聖鍳謹奏奉硃批知道了钦此○○史念祖片再廣西餉項奇絀　地防營迭經裁减之屬難於分布豈容再有缺額稍涉虚糜兹查有管帶前軍中營防勇駐紥梧州府屬之補用總兵成蒼笙所帶防　缺額過多殊屬貪玩已極斷難姑容據營務處司道詳請撤叅前來除札委都司銜守備王慶邦前往接替並咨兵部查照外相應請　旨將管帶前軍中營防勇補用總兵成蒼笙卽行革職以示懲儆謹會同兩廣督臣譚鍾麟附片具陳伏乞聖鑒謹奏奉硃批　蒼笙著卽行革職該部知道欽此○○鹿傳霖片再遂寍縣知縣魏雲鴻才具拘謹於斯缺不其相宜查有鹽亭縣知縣王永平　斷勤以堪以調署所遺鹽亭縣缺卽以魏雲鴻對調署理尚堪勝任該員等各任内並無經徵錢糧未完展叅及承緝盜劫已起四叅　件兹據藩臬兩司會詳前來除分别批飭遵照外理合附片具陳伏乞聖鑒謹奏奉硃批吏部知道欽此○○鹿傳霖片　調署仁壽縣知縣茅晟照病故遺缺查有巫山縣知縣白曾煦堪以調署該員任内並無經徴錢糧未完展叅及承緝盜劫已起四叅　件兹據藩臬兩司會詳前來除批飭遵照外理合附片具陳伏乞聖鑒謹奏奉硃批吏部知道欽此 
 
