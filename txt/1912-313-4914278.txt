# 1912 - 313 - 4914278

 

Page 1

 
 
社論 
[閩事感言（亮）]  
　　自彭壽松魚肉福建以來閩民之水深火熱而無所控告也幾匝歲矣幸而得一岑鎭撫使建節兩來旌麾所指風雲變色大慜潛蹤羣凶就捕海内人心殷殷屬望以爲庶幾取彼凶殘肆諸朝市以雪閩人之積憤爲擁兵負固者示之儆也何意法庭之裁判未終而羣吠之　聲已起其爲彭氏左袒者旣已電達政府爲彭訴寃誣岑使以將興黨獄即與彭氏無關係者亦紛然電詰岑使責以違法捕人林斯琛諸人附和彭氏魚肉良懦八閩之人孰不欲食其肉以此等聲名狼藉之劣員固國法上所萬難寛假者必竢審訊而後行法理已病其過寛乃尙以逮捕爲違法乎當彭氏威福由已恣唯暴戾時其所行何嘗一一依託法理故不聞有一人焉正言責問者寛於責小人而嚴於責君子適以灰任事者之心而長擾亂之志氣耳宜乎岑使之浩然離閩而北歸也 
　　岑使之將離閩也諄諄告戒孫督蔪以救民疾苦爲先務勿惜一家之哭而又電陳政府請嚴拿彭壽松以正國憲岑使之爲此也非徒以是取悅閩人而已蓋深知已一去閩而彼黨必謀死灰之復燃甚或彭氏且潛蹤回閩仍復盤踞政界而閩民益蒙其荼毒也記者對於閩事不得不咎政府之失算矣岑使南行本專爲彭壽松一人而起則當委任之初即應宣布彭氏罪狀授岑使以查辦之全權則海内人心舉曉然於政府彰瘴之本意與彭氏罪惡之貫盈雖有反對之人亦未敢貿然置喙不意政府始終出以掩耳盜鈴之手段竟不肯一語涉及彭氏及彼已畏罪遠颺而猶以温言獎叙前勞殷殷撫慰一若岑使此行與彭氏初無影響而彭氏之爲人固有功無過者然夫彭氏旣有功矣其徒黨更有何罪狀之可言今之查辦逮訊又胡爲者此岑使所以不敢權手辦事而彼黨猶振振有詞者也推原其故不能不歸咎政府之作　自縳矣 
　　今岑使旣去彼彭黨之在閩者皆將乘機復起恢復其已失之勢力然必瞯政府舉動之寛嚴以爲進止之准政府而稍　寛大則數月已來蟄伏而墐户者又將蠢然蠕動焉矣閩事倘再爲此輩盤踞塡滌蕩益復不易即岑使亦何能更爲馮婦哉竊謂政府對於茲舉宜亟下一嚴重詳切之命令布告天下使無疑慮其立言則當先宣布彭氏罪惡與政府顧全閩民投鼠忌器一忍再忍待其决無意悔過自新始决然遺使查辦及彼自知罪戾辭職遠引遂亦不忍深求聽其自去以全終始及岑使查辦事竣始知彭氏稔惡之深與閩人塗炭之苦稽諸國憲斷無一線可原政府亦不能違法曲庇姑息彭氏一人而致數十萬閩民被其荼毒者寃氣充塞無所於洩尤非政府之所敢出不得已而始下嚴令通飭所在郡邑查緝拘捕歸案訊辦明知有鳥高飛豈復聽弋人之纂取然得此以懾其心志則彭氏雖有潛蹤回閩之意必有所忌而不敢徑行即其黨羽之在閩者亦惕然於政府執法之不撓而不敢復作餘燼重噓之想閩中之治安庶自此可以長保即各省之阻兵安忍而陰持觀望者亦知政府令出維行而無敢更相嘗試全國統一之蔪嚮或可圓滿而無遺憾也乎語曰畏首畏尾身其餘幾吾政府其盍一念斯言蹶然圖發奮自强之策也 
時評 
[懷蒙根本說（無名）]  
　　蒙古活佛之叛亂其近因也所以使蒙古之人得　活佛之煽惑者蓋有遠因焉 
　　蒙人愚無知也其計利害只計目前之利害而不及久遠也其爲生計遊牧也其所尊貴王公活佛也今中國之人日以移民開墾爲言是奪之生計也日以改設行省爲言是易其所尊貴也此所以不得蒙人之心一也日倡移民改省之說而一不着手使蒙人日處於危疑之中而内不自安又不見所謂移民改省者於蒙有何利益此所以不得蒙人之心二也 
　　是故欲收今日蒙古之人心政府決宜乘此時穖宣告蒙人曰中華民國者勿移民蒙古勿開墾蒙古勿改蒙古爲行省 
要件 
[北京報界質問大總統書]  
　　大總統執事人民所望於公者以能保全疆圉令中國不失寸土於外人公之所以自期亦在此耳今外蒙獨立俄人已有承認明文戎馬之足漸臨邊塞公旣不能先事預防於前又不能折衝　俎於後人民怨痛天下寒心以爲公之雄才大略而今伮縮如是何其憊也公之對蒙人意在撫柔外交部則瞻狗遜　惟恐稍　芒角以觸北鄰之盛怒一二漢奸恫疑虛愒皆曰俄人有步騎數十萬屯於邊境及巴爾幹交爭議起俄復有内亂滿洲里之防軍且相率調遺歸國彼前謂大兵壓境者竟安在耶天受良機令中國得行師袵席而猶徘徊郤顧重於用兵非特重於用兵且重於用口舌文字其對俄人片言責讓無有也然則南方草竊之徒以爲塞外可棄者政府非試聽從其計乎夫人道主義者宗數之任談不動殺機者老嫗之竊語國於生民期以自　漠北不守則寒 
 
 
 

Page 2

 
 
外危寒而長城以南亦無寧宇不務保全疆場徒以文明語自促危　　算一失文　　僖豈當事　公皆　師法　　甫手待　勒成擒乎公堡日所以自解者曰内亂未弭不可遠　今　息日寧嚢疆已服不於此時張臯六師振成窮朔日局促於藩離之内坐令人心皆死士氣不揚其何以踐前言而免草澤諸豪之匿笑耶統一政府成立以來已八月矣新内閣組織以來亦幾三月矣今日言對付明日言調和所謂草昧經綸軍國大計未聞下一籌定一計也壤地喪亡日蹙百里羣倫關茸伴食廟堂公試出國門而聞塗人有以今之政府爲愈於前清政府者乎怨讟盈庭瘡痰滿野雖昔之素稱穏健者今皆以二次革命爲當然非公赫然震怒伸討北庭以保疆徼而一全蒸民之命人人皆欲爲西鄕隆盛中江篤介矣今之國家人民所共舉動注措託公一人危而不持顚而不扶吾儕小人豈遑他問惟有責難陳善於公耳邦之机揑非盡卿尹百僚之責也特　敢問 
命令 
[十一月十八日臨時大總統命令]  
　　參議院議決國籍法本大總統依約法第三十條公布之此令 
　　領參謀總長事黎元洪呈請任命朱次璋爲湖北陸軍測量局局長應照准此令 
　　領參謀總長事黎元洪呈請任命謝剛哲爲局長沈鴻烏凌霄杜逢時爲科長應照准此令 
　　財政總長周學熙呈請任命鄭釗王君颺施經述聯恩晏才傑爲僉事應照准此令 
　　陸軍部呈核議鑲藍旗滿滿洲都統請以德順坐袖驍騎校請予准補等語應照准此令 
　　陸軍部呈稱綏遠城將軍請以錫齣補防禦普淵補驍騎校請予准補等語應照准此令 
　　據陸軍部呈稱核覆察哈爾都統請以多普端補副參領應准其補放等語應照准此令 
　　陸軍部呈稱核議鑲藍旗滿洲都統請以德勝補印務章京阿昌阿長喜景坤補驍騎校請予准補等語應照准此令 
　　陸軍部呈稱核覆新疆都督請以蕭大發借補游擊　正科升補游擊馬致和借補守備請予准補等語應照准此令 
據陸軍部呈稱甘肅等省拔補留任千總把總各　彙案具呈等語應卽照准此令 
　　黑龍江都督宋小　呈稱江省盜匪肅清擬將出力將校弁兵另案分别獎䘏等語應交國務院陸軍部查核備案此令 
　　新疆都督呈卸署寧遠縣知縣趙孟盤虧空公欵請草職監追等語應照准此令 
　　令外交部黑龍江都督據該都督呈請將上年江省防疫請獎案内遺漏各洋員酌予獎叙等語應由外交部查核給奬此令 
　　令陸軍部據該部呈擬定停止補授上等各級陸軍官佐日期應即照准其有特别功績者仍准量予補升不在此限此令 
[專電]  
　　北京電共和黨推某黨員訪趙總理探問中俄外交情形趙總理云陸子興任外交長法使卽首先歡迎願出任調停政府已開出條件兩欵（甲）現所交涉限於庫倫一隅不得混稱蒙古（乙）俄政府須聲明毫不損害中國主權及領土以上二項辦妥再議俄政府前要求之三欵刻俄使已允甲欵其他在磋商中 
　　北京電外交團除法使願任調停外英日兩使中立德美兩使有反對意 
　　北京電政府於内蒙古已節節派重兵防守 
　　北京電各黨對於政府已俱持穏靜態度不再有苛求意 
　　北京電政府接洛潼路局報告西安府兵變略情即日通電山西閻都督河南周都督探明確耗相機防堵毌令與嵩洛土匪勾結致滋蔓延 
　　北京電近日各省來電有組織征蒙軍及征蒙團者昨國務院會議以此舉出自國民公憤其心可嘉惟此次恊約與内蒙無涉在京蒙旗王公正在設法取消庫倫獨立此種征蒙字樣殊與感情有礙萬不可用此次如果用兵亦惟於全國陸軍中分配編制所有征蒙團種種名目均應取消 
　　北京電胡惟德爲駐法代表魏宸組爲駐荷蘭代表已提出叅議院明日（二十日）投票探聞贊成者多數可望通過 
　　北京電共和黨昨開會歡迎由東蒙會議回京之阿王等并由阿王紹介齊貝子入黨聞各蒙古王公對於民國優待非常滿意 
　　北京電工商會議自開會後所提議案如實業各廠選派學生出洋推廣紡織業推廣模範工廠養成織工設立商事裁判所規定實業費等均關重要惟多未議决現擬展期一個月 
　　南京電財政部暫以運司名義委任張弧辦理淮鹽局事務鹽政官制未頒布以前仍歸張季直總理 
　　南京電程都督電請敎育部於國立大學分區設置時高等學校生就近送入挿班 
　　南京電第三第七兩師俟裁减後即行歸併 
　　南京電程都督擬將南京舊貢院改建市場 
　　南京電武進民政長屠寄經人告訐委員查實業委孫靖圻接充該縣人民以與省會議决案不符反對頗烈 
　　南京電光復軍馬團兵士駐徐勦匪近因天氣寒冷程都督特飭軍務司製備棉衣發給以資禦寒 
　　杭州電浙都督府昨晚（十八）開軍事密議决議派完全一師團準備出發征蒙餉械由浙自備 
[特約路透電]  
　　北京電中政府近接美使遞來美總統命令一條卽照原文刋載政府公報按政府公報爲世界最古之制已垂二千餘年從未刋布外國文字今特第一次耳其譯文如下下列各地皆非外國商船可入之口岸凡外國注册之商船或私人所有之船及外國政府之船非經美國海軍部允可槪不准駛入該地此諭計開佛洛里逹之托特茄斯柯爾白拉之格萊特港鬅古巴之干太萊摩海軍港夏威夷之珠港茄姆港菲列濱島之塞皮培亞羅亨島之基斯卡 
　　北京電奕劻已剪髮易裝 
　　成都電川省前因藏人焚燬松潘遺師征討該師今已凱還聞曾令藏人繳欵銀二十二萬兩及馬一千三百匹云 
[譯電]  
　　北京電西安府兵變詳情未悉 
　　北京電欼謀部已調集軍隊以備開往蒙古 
　　北京電聞第一第二第四陸軍師團已奉命預備由張家口鐵路開往内蒙古張家口現已駐有大軍八千名某師團之大本營亦在該處 
　　柏林電據俄國諾伏佛萊雅報載稱宇地斯克哥薩克軍隊已開往庫倫 
　　北京電北京電車前由某華人承造茲因不能籌足資本業已註銷 
　　北京電岑春煊　然離閩北京各報大爲驚譁 
　　柏林電部太爾茄土軍已擊敗布軍前陸軍大臣穆哈默特希夫開脫業已被拘已在軍事裁判所起訴 
　　辰州電滇軍與黔軍交綏兩星期後業已獲勝黔軍或病或傷或死狠狽不堪其統領席正銘已抵此間請湘政府調和 
　　長沙電粤漢鐵路湘省一叚之工程去年因民軍起義中止茲復開工工程司高林森君率員興築卾省邊界之路省南辰州之路則由地司君率員於昨日（十七號）前往勘最路線日者此間開股東大會由湘督主席粤漢鐵路總理由卾詣會演說謂自洙州至長沙之路一叚共需經費銀六百五十萬兩此中糜費必多今當用外國工程司及外欵以成此路云云湘督亦表聞意股東聞言皆鼓掌 
　　倫敦電據培爾格萊特宣稱塞軍大約近乘布軍屯集却太爾茄時團攻亞特里洛泊爾土軍曾圖突圍兩次皆爲塞軍擊退受創頗重芒軍現復猛儿斯克太里先以大砲轟擊兩日繼以步軍襲擊鎭前之平原土軍力不能支遂爲辟易芒王尼柯拉斯偕其駙馬彼得大公爵乘船在湖上觀戰太那巴虛之土軍曾開砲遙檕之 
[公電]  
　　廣東都督胡漢民軍長陳炯明電喀部抗命俄人助逆粤人聞報之下咸深義憤若不急予征伐何以張我國權謹率陸軍一師一旅恭候中央調遣一切軍需全由本省自供聞命即行即敵愾共維大局幸甚幸甚 
　　武昌黎副總統電俄蒙協約關係存亡乘危幸災悍無公法凡屬國民斷無蒙羞侍斃之理中國自改革以來將陋兵驕民窮財匱冰天沙地轉運尤難空言主戰原難决勝然先息未防危機已迫稍一讓步各國乘之莽基祌洲將遭衡割欲求曲後之解決無論平和武力惟有備戰之一途應請外交部將俄蒙不能訂約理由嚴重交涉絕不承認電知海牙平和會代表據理直陳（中略）一面迅飭參軍二部將對俄作戰計畫竭力準備以遼東海直之兵俾作前驅號召失業馬賊斷其策應楚雖三户亦當悉索敝賦整飭戎行以爲中央之後勁如蒙調遣可出步兵三旅前往赴敵此外湖此可接濟步鎗五千子彈五百萬交綏以後每月可接濟步鎗一千五百枝子彈八十萬仍乞迅訽各省意見並兵餉實數通盤籌畫俾不至臨時倉卒使外人視作虛聲更無顧忌各都督公忠體國當此禍至無日尤望蠲除黨見敵愾同仇我黃帝在天之靈實式憑之臨電迫切竚候明敎删 
　　岑鎭撫致大總統報告事竣離閩電北京大總統國務院鈞鑒煊奉使閩中迭奉命令委以察吏治獄勦匪裁兵責重事繁本不勝任重以大總統之委任閩人之責望不敢不勉爲其難听有剿匪一事興化已解散安溪已撲滅至派往漳泉永　辦清鄕之黃培松亦於日前帶隊出發此外各屬地方大致均稱安堵雖搶刧之案不能蓋免然閩省患　由來已久但能認眞整頓緝抽自當日有起色若求正本清源必　亟謀敎養斷非朝夕所能奏效察更一事除經派員分投調查隨時報告核辦外其府州縣之不職者亦已撤退十餘人飭司另選妥員接　牧令之得人與否全視長官之舉措是否得宜現在閩省各司司長已奉大總統分别任命詳加察看就事均尙認眞此後用人行政可期蒸蒸日上治獄一事所有蔣黃兩案兇犯均已次第就獲交由審判廳訊鞠罪人斯腹沉寃可伸將來全案應如何判决司法各官必能秉公核辦裁兵一事迭經會商孫督現已决定辦法其裁汰巡防義勇水師及零星隊伍二十六營一哨軍隊統共四千餘人日内將欠餉恩餉籌得分别發給卽可一律遺散此外現存各營尙有老弱充數者亦經商請孫督隨時淘汰尙可酌量歸併以後各軍隊應如何切實整頓當由孫督體察情形妥愼辦理未便操切從事綜此以上各端辦理均已就緒幸不辱命惟以短促之時日衰病之身體而能按部就理者實賴孫督熟悉情形和哀商辦孫督在閩最久軍民感甚厚煊本暫局今復疾作將回滬就醫以後閩事即責成孫督辦理並請慰勉其勞敬祈垂察岑春煊 
要聞 
[英人又接踵而起矣]  
　　覬龥西藏問題 
　　駐英代表劉玉麟昨晚有要電報告政府略謂英人覬觎西藏日甚一日近聞英首相士奎斯氏與相克列氏密議以俄人之於蒙古已訂有四大條約英人之於西藏亦宜施强硬手叚聞已擬定八大方針㈠增加拉薩江孜日喀則加扎克察木多五處英兵㈡密運軍械糧食並組織偵探隊徧遊藏中㈢慫恿各班禪喇嘛倡亂並貸給英金以便從中取利㈣修築印藏鐵路以利行軍㈤組織礦務公司以便設法開採全藏礦產㈥派遣英軍二師往駐印度以便相機入藏㈦與俄政府申明最西一隅之地方歸俄國範圍其餘均歸英或範圍以劃份權限將來英國用兵時俄國不得稍有干涉㈧測繪西藏輿地詳圖大總統接電後以俄方啟釁於北英又密謀於西深爲焦灼卽於次日密召各國務員籌商對待方法後密電駐英代表略謂藏地危急中外屬目查千九百六年中英所訂之印藏續約第二條英國不佔併藏境不干涉政治第三條中國獨亨拉薩和約第九觺欸第四項之各項權利他國無有亨受權是中國之有主權早爲英國明認望即根據此理向英政府力爭請其尊重條約嚴守中立停止供給藏人軍需品撤回駐紮東亞江孜之軍隊以免交涉而重邦交云云 
[俄蒙恊約之驚風駭浪（三）]  
　　參議員之舌戰十三日午后二時全體國務員到參議院出席外交總長梁如浩未到由次長顏惠慶出席列特派員座位先由趙總理宣布此次俄蒙協約大槪情形及政府連日會議對待辦法惟事關重大在政府一方面有種種不得已苦衷今日國務員出席卽爲與諸君協商辦法共籌大計趙總理發言未畢議員李國珍等羣起質問數人同時起立發言略以此次俄蒙之事政府何以事前無準備事後無辦法今日又空空洞洞出席是何道理質問時以張伯烈汪榮寳李國珍爲最激烈國民黨議員李肇甫張开耀曾等亦有質問趙總理當時一一答復惟因各議員發言太亂每次答辯皆得要領工商劉總長因代趙總理答復竟被各議員廣聲斥退敎育范總長宣言國務員係負連帶責任出席者皆可發言各議員始無辭趙總理與議員問答畢卽由段總長宣布軍界對於此事之激憤若在軍人一方面惟有主戰之一法嗣因屢次國務會議對於主戰一事尙未表决故今日亦應先就國務會議商定之辦法詳加討論發言時頗有條理議員中對於段總長亦無質問但段總長所言者皆關於國家之秘密事項本報暫不宣布其後又由周總長報告借欵交涉最近情形及現在所磋商之條件其條件大致與小田切所介紹者略有改變嗣因時問太晚遂宣告散會然對於蒙古問題則不過聽各議員一場熱烈演說趙總理及段總長雖將國務院議出之辦法略爲宣布各議員皆未表示可否故此會結果仍然不得要領據最近調查參議院全體議員對於此事分成兩派㈠主張彈劾政府㈠主張先提質問案惟主張彈劾政府一派中又分出兩小派一主張彈劾國務員全體一派主張彈劾外交總長但主張彈劾全體者僅少數之人絕不能成立若僅彈劾外交總長則梁如浩已經辭職其目的物已取消矣故此議現在已歸無効 
　　代表團之一致進行各省都督代表前日上書請國務員出席當場質問後十四日在總統府會議與議者爲國務總理陸軍參謀兩部總次長首由大總統宣示去歲庫倫獨立過去之歷史曁現在俄蒙協約發生之影響與政府所持之方針大致謂臨時政府成立對於去冬俄人所提出五條件（已見前報）正在籌議對付方法當時主張分二派一謂主權在我不必與俄商議俄人所提出條件本無效力可置不理一謂外交關係愈延愈紛仍宜速速與磋商前外交總長陸徴祥當與俄人商議數次謂改行省等事前清並無此議目前民國亦未將蒙古領土實行改建行省移駐重兵於俄國商務一切并無影響可不必過慮而俄使堅請以正式公文 
 
 
 

Page 3

 
 
證明陸總理許以給發令命與蒙古聲明此意俄使仍執不允雙方商議未協適内閣更迭因以中止此次梁如浩繼任後政府嗣聞歐洲密信俄人有逕與蒙古協約之耗當電駐俄代表查詢旋即由俄使將此約提出交　外務部刻政府對此問題擬有第一第二第三三種辦法（已見昨報）政府所持方針以不失主權保全領土爲始終不移之目的並望全國上下對此問題爲一致之行動當由黑龍江代表翟文選起問政府之决心並力陳庫倫叛匪这不可宥外凝之不可失俄蒙協約之不當承認力主以武力解决陜西代表某君（姓名未詳）繼之湖北代表孫武起問起府言各代表到此一在欲探此事詳秘情形通告各省一在請中央定外交一定方針江西代表陳志驥言此事本爲内治問題而政府對於庫倫毫無辦法對於俄使提出之五大條件則一味延宕不理直至今日俄蒙協約發現由内治問題移爲外交問題此時急宜通諜各國請其主持公論對於庫倫直可認爲背叛土匪民國勦土匪以安蒙人保護俄商俄政府自不能反對請政府一面速定外交方針一面通籌準備以外交之轉圜爲首着以武力之解决爲後盾倘中央漫無把握各省亦不能坐視等語山西代表馬駿復起而贊成此說並言中國外交人才之缺外交政略之疎此次問題發生各代表中不無有外交經驗者請總統令外交部於外交會議時由各代表公推數員參與會議嗣由趙總理報告現有某公使出而調停尙無結果儗有端倪再召集各代表開會總統並囑各代表自行多方討論下次開會　議聞是日各省代表皆一致主張用兵征蒙并提出四種理由証明征蒙之必要㈠庫倫爲外蒙之一部不能包括全國更不能假借全國名義擅與他國訂約㈡活佛爲宗效中之一分子無與外人私訂條約之資格㈢民國用兵征蒙乃爲外蒙人民除害並非與外蒙人民開戰㈣外蒙爲我土地我有保民之責任我用兵保民外人不能干涉云云現已由各代表通電本省認籌軍費矣 
　　總統府之軍事會議前日總統府特開軍事會議籌商對付蒙古方法陸軍叚　長海軍劉總長參謀陳次長蒙藏局貢桑總裁以及高級軍事顧問外交部總次長均列席當時主張不同略分三派（甲）先將此事始末電致各省都督俟得回電或議和或攻戰以多數表决（乙）俟國務員出席參議院詳細討論後再定對蒙方針（丙）决意開戰一師出兵一千名一旅出兵五百名組織征蒙聯軍同時召集實行北伐大總統對此均甚贊許惟以丙派稍嫌激烈且與財政上亦有種種困難甲乙兩派尙周穏靜已擬照行 
　　國務院討論對待俄蒙辦法日前趙總理及國務員在總統府會議蒙俄問題討論對待俄蒙政策㈠以嚴詞駁詰俄國公使之兩次照會並分由外交部及駐俄公使聲明絕對不承認俄蒙條約爲有國際法上之效力並根據中俄向來關於蒙古各條約之辦法嚴重交涉又證明蒙古確爲中華民國之領土各理由㈡以强硬之答復大致係一面向俄國公使交涉不承認俄蒙條約外並請問俄人違背中俄某條約之理由一面聲明政府將於不得已時對蒙政策祇有訴之武力一法㈢極力與俄國交涉並出全力以勸告外蒙總期由庫倫自行取銷此條約爲無上之政策㈣先向俄國政府詳細聲明蒙古確爲中國領土而掌敎之呼圖春圖絕無與外國締結條約之特權雖自唱獨立實係反叛民國㈤此際不宜露布有征討外蒙之意致俄人有所藉口反激成助蒙之事實酿成重大軍事㈥擬卽設法運動某某兩國牽制俄蒙條約之實有爲特别之手續㈦請除採行上項辦法外其通告萬國保和會訴請仲裁之手續仍廳預爲討論 
　　蒙古王公之會議俄蒙協約問題發生後蒙古各王公於十三日在蒙古實業公司開會阿王齊貝子布貝子及各盟旗王公扎薩克到者百餘人決議辦法三條㈠通電各蒙旗各省都督議會聲明俄蒙協約上係俄國對於閳倫活佛所締結並非全蒙與俄國訂約且蒙古各旗服從活佛者實居少數故此次協約如稱爲蒙庫協約則可稱爲俄蒙協約則萬萬不可不附庫倫之各蒙文遍登外國各報紙使環球曉然於此次俄蒙恊約中之蒙古實止庫倫一隅之地㈡擬請大總統多派妥員前往内外蒙古將附從活佛或贊成民國各旗切實調查劃分界限其的介於疑似之間者應令從實報告以便著手整理㈢請多派軍隊前赴蒙古將贊助民國各旗切實保護勿蹈錫林郭勒盟之前車以上三種辦法聞於昨日由阿穆爾靈圭躬謁總統面陳一切矣 
　　駐俄代表之報告駐俄代表劉人鏡昨電外交部報告與俄外部交涉文云今日新時報宣布俄九月二十一日俄蒙恊約四條一俄允助蒙自主及養兵不准中國駐軍及殖民二蒙允俄商民亨一切利益及特權他國人民不得侵越三如蒙與中國及他國另訂條約非俄允可槪不准違犯現約四此項協約自簽押日實行等語鏡於午後往晤沙外部詰以公布約件并聲明昨日正式照會彼稱事尙可商惟宜從速答以美意極樂聞是否將現約提開另議彼稱此話已遲卽另議亦須由國根據現約答以如此則未便轉逹本國政府且約内尙有認自主一層彼稱認自主與認獨立不同貴國如受商尙有上國主權再遲恐愈趨愈遠溯自日俄戰後貴國藐俄推宕一切蒙事在京磋商已久毫無效果要知俄在蒙有特别利益勢逼處此答以中俄邦交最深貴國獲我利益亦最多現我値此時艱貴國不應乘危相侵且提議蒙事正在民國改建之初尤當寛期商辦以敦睦誼彼稱近年來實無睦誼證據答以我已曲盡睦誼奈貴國未能體會何餘詳函鏡 
　　公使團調停之態度各國駐京公使因此次俄蒙問題發生曾於日前公使團開會一次各使多以俄國此舉爲破壞東亞和平法公使首先倡議由公使　出與調停日德兩國公使皆贊成此議退會後日法兩國公使遂向我政府宣示調停辦法一面以各國名義勸令俄國政府取消此　協約一面由中俄兩國另開和平會議以免彼此决裂如西藏中英條約之例一切與中國直接磋商云云惟此事仍須先由俄國公使電達政府府俟得回電後始能决定前日各國務員於出席參議院之前大總統在府中特行召集國務會議自上午九時開議至十二鐘之後始荼當當時之情形仍分激烈和平兩派在激烈一派則以俄人侵佔我之土地當然不能承認不必用外人　停對於日法各使之調停主張謝絕其和平一派則以此事非由第三國出爲調停不能下台故不主張謝絕各國幹旋之好意聞會議結果仍一面派人往見各公使接商一切面仍爲各種之豫備并聞德國公使亦曾表增意見調停此事云 
　　庫倫最近之狀况政府頃得庫倫電局顧委員報告庫倫前以全力攻取科布多力戰數月損失兵士甚衆旋經我軍克復大爲短氣現調各路精銳往援烏城一帶甚爲空虛若令前敵軍隊乘此進攻常易得手嗣接庫倫密探報告庫倫聞科城已爲我軍克復恐我幂乘勝進攻連日派兵分赴各台站防禦並築修新舊營房以爲駐紮俄兵預備近日並據庫倫某偵訪員電告阿爾太軍台所屬之二十四台累運庫者十二其餘均歸察哈爾所屬庫倫之十二骒現已爲哲布尊丹巴所撤去該台蒙兵駝馬盡屬庫倫所有來往信件早已不通如察哈爾公文到者該台卽焚之以火並派稽查嚴行查察近有自庫倫歸者言外蒙僞政府之布置甚詳此次活佛特任三晋諾顏盟長爲内閣總埋又搜羅通曉漢文者多人並廣聘俄人爲顧問有馬賊首陶什陶等率領馬賊三百餘人並精綀蒙兵萬餘人分派各路防堵現在科布多辦事長爲海森公有蒙兵三千餘人前月底又派關什陶之弟帶馬賊二百餘人蒙兵五百名前往東南沙子屯一帶駐守又與俄人會議擬將往張家口綏遠城一帶各路發兵防堵又前由庫倫派赴科城之陶什陶兵三千餘人因與海森公意見不合於前月十六日返庫沿途掠刦金銀貨物匹十六車駝馬二百餘匹婦女四十餘人蒙人迧日得勝意志甚驕極力爲抵抗民國種種之計畫現印花稅已强迫施行矣 
雜評 
[敬告政府]  
　　敬告政府今日對付外蒙當分兩重辦法其一由外交部與俄使强硬談判撤銷蒙俄恊約如不得已則由我政府與俄政府另訂一關於蒙古之新約其一速派重兵厚集勢力以征討活佛蓋庫倫獨立純係内亂與外交並無直接之關係故今日征蒙自一事對俄又自一事當雙方並進不可混爲一談致反增糾葛也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[湘省田賦現狀]  
　　　部督電云北京財政总鑒東電敬悉全國直接普及之稅以田賦爲大宗而整　田賦收入尤宜愼擇良東嚴定考成爲不易之辦法查湘省各廳田賦負擔本屬不均有只完丁者有丁漕並完者有完丁而兼完採買者在前清時雖統名爲丁漕實則丁有正耗之分復有淺船閑丁諸名　漕有二米四米之别復有南折噓脚秋米諸名目其微收之法亦輕重懸殊且有微而不必解者亦有應解而無微者復難煩苛官更得以因綠而舞法上年反正之後規定一條鞭之法凡祇完丁之州縣每丁一兩定爲完長平銀一兩六錢以一兩一錢解省六錢存爲地方行政司法之用凡丁漕並完之州縣每丁一兩定爲完銀二兩四錢將漕攤入丁内以一兩六錢解省八錢存爲地方之用凡丁與採買並完之州縣定爲每丁一兩完丁二兩二錢以一兩五錢解省七錢留爲地方之用將一切名目取消其有特别情形之數州縣亦係照此通索酌予變通卷查成案每年舊額征丁正耗共銀一百二十二萬餘兩征漕正雜共銀三十八萬七千餘兩照新章生年共額征銀一百六十萬兩在花户之負擔雖稍有增減在公家之征額仍符舊制名目旣經統一積弊一掃而空實行以來民間俱各稱便又查上年收入之數至今當短銀三十萬數千兩其中民欠固居多數然亦有由官吏虧空者有由地方挪爲政費者現正派員赴各屬清查本年收入之數現亦只三十萬零兩緣湘省習慣完納上忙之州縣極少亲章雖限六月底止過期加罰然積習相沿未能收效現已時届冬令各屬均已開櫃不難照額征收惟照歷年解清時期預針須至明年三四月方能歸數又去冬兩年被水之十餘州縣應得查明分别　緩除將奉到東電分行民財兩司查照遵辦外合將湘省整理田賦征收辦法及去今兩年已徴數目先行按要電復當乞察核備案爲　延　庚印 
[减輕衡岸鹽價]  
　　湖南衡州一帶從前爲粤鹽侵佔自設局督銷規復淮引以後銷　日擴近因粤私侵灌秩價　銷每百斤僅售錢八千文較之衡局牌價約少一千三四百文商販食　　不遛貴就賤數月以來局銷異常疲滯若不設法疏　岸情何堪設想茲開鹽政處擬將售價減輕藉資抵制即從十一月一日起暫將每鹽百斤向收之江南要政加價庫平銀一錢鐵路口捐庫平銀二錢一律免收惟此項減價鹽引祇准行銷衡州以上不准倒灌衡山湘潭各處遇有商販領鹽仍應由衡州局於塡給各程時分别注明以示限制一俟衡岸銷市稍輰仍須將减免之款呈請加復以免流弊 
[贛省派員赴部領債票]  
　　贛省分債一百二十餘萬元照章以一半解部嗣因光復迄今散遣軍隊餉需浩繁不得已仍擬按月籌解十萬元卽於十一月　十萬元十二月解十萬元至此項請發之正式籌票内分千元債票一千二百五十二張百元債票一百三十一張十元債票四十七張五元債票二張合計四種債票共扣英洋一百二十六萬五千五百八十元又每債票一張應領息票十二張共四種債票應領息票一萬七千一百八十四張現經都督電駐京代表余鶴松就近赴財政都請領來贛矣 
[贛路羅案雙方之談柄]  
　　贛路羅協理郎山此次因侵欵爲李都督拘押茲將都督所交羅比三欵罪案及羅氏　發收　　　分列始左 
　　羅氏罪狀㈠第二批台灣銀行所交二十七萬元内四萬五千七百餘兩至本月二號始我付本省民國銀行查此欵交付約在八月中旬何至延滯六七十日始行交出中間係向何處兌付係向何處存放皆未陳明顧見有意弄弊且此六七十日之利息從何籌出况係由滬民國銀行於十月三十號報告之後該羅兆棟自知情虛弊露乃於本月二號交出倘無人報告該欵尙不知何日始能交出又私存益和洋行並未經報告都督及公司認可查益和係羅兆棟所開似此擅自把握假公濟私倘不覺察路事何堪設想將來續収之欵甚巨從何稽核監守自盜應得何罪且原定第二批收三十萬元何以與日人私自改少其數二十七萬元絕不報告顧係有弊㈡滬上各關係人酬勞公司董事祇允許一萬五千元何以擅行付至二萬五千且付欵並不通報都督及路局擅自私付挨諸權限按諸數目均屬不合該羅兆棟受都督委任得爲協理赴滬借欵祇有借欵之權並無擅用之權所踰額擅付之一萬元應飭該羅兆棟賠繳㈢滬民國銀行挪用十萬兩固公家通融辦理自無不可然應先通報都督府及路局公司　允許後始得交付該協理無擅借之　何以私相授受借欵到手挪移迨盡擅權之罪該羅協理亦咎有應得 
　　羅氏清單收東亞興業會社日幣三十萬元（合規元二十二萬七千二百五十兩正）收東亞興業會社日幣二十七萬元（合規元十九萬八千七百八十七兩五錢）付黃報館借規元六百兩正付黃報館借規元五百兩正付黃報館借洋九百九正（黃報三數由彭摶南羅朗山互担責任）付趙幼梅君洋二百五十元正付彭摶南君洋二百十元正付彭摶南君洋二百元正付程伯　君洋五百八十一元正（程君四月二十六日起至九月初三日止一百二十八天旅費洋三百八十四元川資洋十六元其餘一百八十一元　　　　　）付　　餘君洋四百元正同吳總下到申川資電費尙存百餘元另有清單付許少璣君洋二百元正付又川資洋五十元正付伯年　還以前登告白費洋九十九元正付黃報館合同登報費洋一百五十元正付各報館登股東會告白費洋二百十五元八角付電報費三十九號洋三百二十八元八角七分付請白岩君　洋二十六元六角付請　天佑君酒洋十八元四角付領事府用印洋八元正付李梅菴寫字洋三十元正付購買湖北水泥廠水泥三百桶二七五合規元八百二十五兩正付朗記三月十八赴申往返川資洋三十九元六角付朗記三月十八至四月十三共廿四天在申旅費洋一百二十元正付朗記四月二十六號去申往返川資洋三十八元八角付朗記四月廿六至九月初三共一百二十八天在申旅費洋六百四十元以上共付規元一千九百二十五兩正洋四千五百四十六元零七分（七五二五）扣規元三千四百二十兩九錢二分二共規元五千三百四十五兩九錢二分正除付實存規元四十二萬六百九十一兩五錢八分正付存上海民國分銀行規元四萬七千六百八十四兩一錢七分正付存江西民國總銀行規元二十二萬七千二百五十兩（一千零零一兩）扣九三八平付存江西民國總銀行規元五萬兩（一千零零三兩五錢）扣九三八平（此欵上海未兌仍存上海民國銀行）付存益和規元四萬五千七百五十七兩四錢一分（一千零零三兩五錢）扣九三八平四萬五千九百一十七兩五錢六分（此欵於十一月二號付交民國總銀行）付存各錢莊　票規元五萬兩以三萬兩（一千零零三兩五錢）二萬兩（一千零零四兩）扣九三八平（此欵上海未兌仍存上海民國銀行以上五筆）共存規元四十二萬六百九十一兩五錢八分結實付存江西上海民國銀行規元二十七萬三千零零七兩四錢一分十四萬七千六百八十四兩一錢七分 
[津浦路北叚貨稅局成立]  
　　津浦鐵路抽捐問題原議蘇皖直東四省合辦現在蘇皖兩省　於本月開局起征以浦口爲起點以利國　爲尾閶北叚亟　　辦以固稅源周都督昨准直督馮咨已札委直隷委員胡　林　同東省委員曹坰在德州設立直東貨稅總局　速開辦以天津爲起點以韓莊爲尾閶周都督已分行沿途　縣查照矣 
[粤都督報告關政]  
　　粤都督覆北京財政部云准貴部艶電内開各省當關自光復　一切辦理情形及徴收數目均未據報部關稅爲國家收入大宗亟應調查明確以資整理所有太平關黃江廠等關均係派委何人徴收以及各該關現辦情形征收數目統希查明電復以　　辦等因當經轉飭查覆去後茲據財政司覆稱查太平關稅務前清時係南韶連道監敢而於太平北關遇仙含洸四分廠各設總辦一員專司經理所收稅項解由南韶連道彙收轉解嗣因節省經費裁去遇仙廠總辦一員以北關總辦兼理歷經照辦本省光復太平關務收歸本司管轄以符財政統一所有太平分廠北關兼遇仙分廠　洸分廠各總辦　均經由司　員接解照　征收惟太平總關事務則因兩韶連道　已裁曾奉都督派委翁永年爲該關總辦以資綜理迨辦理數月稅收迄無起色而該關支銷薪工雜用每月需銀七百八十八元於公欵未免慮糜且各分廠報解事宜均須由該關核轉往返稽延於管理亦嫌隔圖業經呈泰核　將本平總　一差以及關内員司勇伇人等　行裁做所有征收稅項事宜即責成各分廠經理直接報解本悮各在案至黃江稅廠卽肇慶府稅而非關稅初由肇慶府征收至前清光緒十二年改章派委專員辦理光復後亦經由司避員接辦一切章程悉仍其舊并無更張此太平關及黃江稅廠現辦情形也至太平關及黃江稅廠現征之數較之定額頗形短絀殆因反正之初秩序未復貨源稀少所致現在秩序旣復収數已有起色仍由司督飭經征各員認眞擊頓以期規復原額等由並將太平關各廠及黃江稅廠現在委員姓名以及光復後實征數目分别列摺附繳前來相應咨電爲此合者員部希爲查照核辦此咨 
[粤東大火被焚户數]  
　　粤東大火已詳紀本報茲又將警廳布告錄下本月九號七點　分鐘九區叚内荳橋南約第九號門牌存德堂生藥店失愼延燒河北河南舗户共詳四百九十一號消防二隊三號警察潘知及四隊八號警察康剛因救火身受重傷均送警察醫院醫理餘受微傷之警察共有三十二名 
[寗軍歸併第七第三兩師情形]  
　　南京第七師與第三師歸併清　外聞久已　　近始見之明文前此所以遲遲不咸表者一無大宗　項一以未　陸軍部核准歸併之明文十四號晚始由都督府宣布第五　　周願時預備十五十六兩日赴第九團檢查命該團準備一切未及舉行而歸併之令　下矣茲將兩師取消與存留各團營叙述於左 
　　第三師取消各團營矣能團一團第九團之第一營砲兵團一團第十團之第一第三營存留各團營步兵十一團一團騎兵團一團步兵十二團一團第九團之第二第三兩營第十團之第二營其他工程　重二營暫徒緩議砲兵團取消之兵士　入十一團砲兵團團本部卽行取消第十團取消之　士　入第九團第十團團本部卽行取消 
　　第七師取消行團營步兵二十五團一團騎兵一團工程一營轉重一營存留各團營步兵第七團步兵第八團步兵二十六團砲兵一團兩師各取消一半存留一半 
　　大槪第三師之炮兵團不消則第七師之炮兵團取消酌量去留以併一師師長洪承點陳懋修則改充要塞總司令云 
[揚州匯源典之刦灰錄]  
　　揚州民生國計會王國璋程　吳少臣孫鏡澄等以東關街　源典於本月四日失愼貧民遛此損失者不下數千家事後復有典夥捲逃金飾重要物件乃行政官及商議兩會延擱多日尙未宣布辦法以致外問欵係該典行賄所致深恐愚民誤會閙出風潮特呈請本部邀約各當户擇日開會共謀收回損失辦法現聞該會已聯合平民共濟會運日迭開職員會提議辦法不日卽可發表矣 
　　該典失愼後當户無處取贖加以前數日雨雪紛飛寒威料峭無衣卒歲之徒竟有自尋短見者而捲逃之典夥則竟逍遙事外殊屬令人髮指現有公民童樹藩等不用黨會名義徧張廣告定於十七日下午在大同戲館開會捉議意在追出捲逃者之議款并將未焚衣服勒令該典聽人取贖云 
　　沿街各舊物舗開有開會提議消息知光復後之當本較輕將來可爭至見一賠三之目的特出帖搜　該典當票以期漁利經王君漢輔等目罊此事報告民政長請予禁止矣 
[電催無錫民政長赴任]  
　　程都督頃電丹徒民政長于君定一令轉前民政長張翼雲云該前民政長調任無錫係秦民政長抱病辭職迭次電請派員接替本都督對於錫徒兩縣均期得人而治偶一更調事　尋常乃風聞該邑戰之徒有以前曾電許前民政長遲誤還政謬譞謂被訐調任殊不知該前民下長調查徒邑選舉人總數確已如期竣事前此發電督催祇爲愼重選政起見旣屬無誤要政卽在嘉許之例至用人行政係本都督職權豈容妄有揣測應即明白布告各團體俾免誤會該前民政長應卽速赴無錫新任是爲至要都督程元 
地方通信 
[江西]  
　　王芝祥來都督府於十四號接到吳城來電云王鐵琱上將於午前乘坐西平輪船過鄱陽湖晋省游　計有一百八十里之遙河乾水淺行輪不易准定十五號早間行抵滕王問起岸等語當經李督諭令總務廳王良　通告各機關及各舗户一律懸挂國旗以表歡迎 
　　黃與亦來都督府又接萍鄕礦局報告黃克强先生准定十六號由湘乘坐火車來萍游歷並赴安源考察礦務當經　電萍鄕知事會同軍警一體歡通所用欵項核實報銷並飭將蒞淎情形隨時電告 
　　追蹤朱陸江西應山白鹿洞自唐始設書院及　朱陸請學後而大盛迄今千數百年爲中國四大書院之一近有某校敎員李翌灼君發起籌設文學專門學校敎育司長荷聞升君民國銀行總理徐秀鈞君均極力贊成特於本月三號假理省城小西園開談話會以研究文學發明哲理養成特立獨行濟世範俗之人材爲宗旨該院中原有大成殿東西庶大成門啓聖祠反　子祠部子祠崇德祠報功祠并者風樓左有講堂管敎所自修室寄宿舍規制頗具較省城各學校爲勝不日當募集補助巨欵卽可開辦矣 
[蘇州]  
　　選學風潮滸關鄕公所於十一月十日選舉縣議員該選民與鄕萤大起衡突未及畢事卽將票箱送至民政長署茲探得其起釁之故由於此次補選縣議員各市鄕投票均限用宣統元年舊選民册時適有新選民某前往投票而辦理選舉人員從權徇情竟將選舉票發出該新選民投票出卽至茶寮　茗告知鎭人一時新選民均紛至該公所投票辦事員以限用舊册對各人均欲援前投之人爲例辦事員堅執不允因此大起衡突該鄕董恐率爾開票必起風潮遂派員將樯箱呈送民政長請其核奪然迄今數日尙未解决究不知若何辦理也 
[鎭江]  
　　清鎭通輪鎭郡三公司清班小輪前因清江軍隊肇禍暫停開駛茲因亂事　平該公怀司小輪照常開行矣 
雜評二 
[常州之五奇（五）]  
　　連日有載常州不要民政長電者綜合而勾稽之得要點五㈠地方悅服屠民政長㈡錫人警告㈢鄕董聯合會之合法㈣敎育會農會濫支公款係縣議會縣參事會完全負責㈤要求民選 
　　以地方悅服之民政長而迭被呈控派委調查欵款皆實一奇 
　　以地方所深惡之人理宜盼其他去乃偏有警告他縣窮其所往之文豈欲留之地方爲惡乎二奇 
　　市鄕制十三條凡二鄕以上有彼此相關之事設聯合會辦理之今竟據此而有全縣鄕舊聯合會未知要縣議會縣參事會何用三奇 
　　濫支公款但有縣議會參事會負責民政長即可絕對執行四奇 
　　要求民選何以不爭執於前日取消選舉之時而重提於屠民政長被撤之日五奇 
本埠新聞 
[捕房嚴防敌兵]  
　　英美總巡卜羅斯君以各處退伍兵士寓居租界者爲數甚衆且日來滬上忽有散兵擾亂之謠前晚又有某處兵變之說卜君以滬上輪軌交通恐有散兵攔人租界勾結爲患當夜卽用電話通飭各捕房捕頭加派探捕分班梭巡各捕頭奉命後均督率中西探捕徹夜巡查直至天明始回聞當晚有形跡可疑之沈金榮張普龍周阿五王品生閔漢寳張阿四沈仁發周金生王士琦束耀忠侯雲初朱阿毛施坤華楊阿大王阿三傅榮才胡四子沈阿法黃杏江邱東生張阿二等二十一人均被捕房名留呼解公堂經中西官分别訊明均非善類且張普龍周阿五尤敢將包探朱子藩手指擊傷著各收押兩月沈金榮押十天王品生閔漢寳各押七天餘人逐出租界 
[鼠疫急宜防範]  
　　近來本埠鼠疫又作爲禍極烈而傳染更速北石路祥泰煙紙店夥友忽患鼠疫店主潘姓亦卽傳染其嬏亦以往視傳染疫氣均往公立醫院用防疫血清施沼均以毒重無效而死法界則自來火行街死者甚衆由該院查出患疫徐陸氏女人一名又常州人方姓小孩一名一併送院施治均因受毒太深而死現由該醫院逐日派醫至天津路北京路福建路五福弄各處檢查一遇染疫即送該院然在院可望救痊者僅孫石林張姓女二人而已其爲禍之烈實所僅見查染疫者咳𠻳痰帶鮮血現又時値冬令與往歲東三省肺瘟相仿所望染疫之家一經發現立刻將病人送入公立醫院如家人不忍離開可以在院陪伴該院並有預種防疫苗之法種後不妨陪侍病人如不幸病人無效而死可以照常殯殮蓋該醫院爲吾華人自立之醫院與外人醫院性質不同如患疫之家遲疑不前必至傳染一家同歸於盡且恐延及鄰里爲害無窮也 
[旅滬閩人不認閩公會]  
　　旅滬閩人在三由會館組織旅滬福建公會本爲維持該省公益起見近有少數人不按法定人數屢行聚議擅用名義致電各處該會幹事員劉崇澍評議員倪文炳等均以爲不合全省公意紛紛宣千辭職多數會員亦相繼登報聲明出會茲探得該會職員辭職盡並致陳楚楠原函如下　　 
　　劉崇澍等辭職書具辭職書幹事員劉崇澍評詺員倪文炳等准副會長陳來函以微日電覆岑鎭撫係援第十一條辦法查本會章程第十一條評議員議决會中一切事件但例行會務不在此限電岑一事豈得指爲例行會務乃不由評議員議决殊與定章不符至謂議决之案均可由會長陸續辦下本會章程無此明文所云潘會長在滬時曾屢行之究竟有無其事尙在不可知之數况係一種事實會章無此規定不得援爲根據又團前次職員出席除告退外實已人數過半查呂子清告退已補杜逢時傳嘉年告退已補卓勉孫是刹次議員至少須出席八人方能過半之數乃是日開會僅有六人按諸會章斷不能開會而會長强指 
 
 
 

Page 7

 
 
爲人數過半未解何意會員所遵守者會章若會章　不足依據惟隨個人意向爲轉移萬一不肖者假本會名義在意舞弄誰尸其責際此閩省大局未定本會會員一舉一動均有關　若違背會章自由行動深恐貽誤桑梓澍等職守攸關不能俯仰因人用特宣告出會謹提出理由辭去職務伏乞公鑒　幹事員　劉崇澍　柯在和　鄭禮融　王石孫　評議員　倪文炳　高而議　鄭寳著　卓寳謀　黃贊熙 
　　倪文　等致陳楚楠函聞昨夕開會評議員出席其始僅五人隨後凑合六人按諸法定人數未遠過半之額數顯違會章第二十二條之規定似此任意議决倘　貽悞之處誰負其責弟等因事不能到會及探悉内容卽馳往尊處見告適値請睡未得暢談倉卒留言以茲事手續未完勿遽簽字昐望答覆未得玉音未審貴會長有無簽字如已簽字最好設法収消望此後開會務須查明是否符合以防少數人專制之獘而免貽人口實即請貴會長加意斟酌並希回復爲荷　評議員　黃贊熙　倪文林　鄭寳篝　（其餘同上） 
[華僑擇定國會選舉地點]  
　　華僑聯合會爲國會選舉疊次與國務院往返電商請即在滬舉行現各埠僑民又以選舉期近投票地點即改在上海亦須早爲擇定場所擬卽在鐵大橋北天后宮總商會爲華僑選舉會投票所已由工商外交兩總長與該商會代表王震接洽妥當聞選舉監督有派馮自由之說 
[旅滬皖人反對米石出洋]  
　　日本三井洋行因該國需注孔殷抽蘇省訂購之二十五萬石仍不敷用特又向安徽省買米四十萬石業經柏都督允准每石令該洋行納捐銀一兩五錢由該行派員設法往皖持照收買現皖人旅滬同鄕會以此舉關係皖省民食未便通融已舉陳其昶爲代表陳請省議會向柏都督質問并設法阻止 
[滬軍請領火藥]  
　　陸軍第三旅水陸各營近以時屆冬令皆須舉辦冬防洋火藥及土藥等係冬防必需之品乃前領之藥現在均已用罊亟應續請發給以資防衛日前均各呈請旅長轉領業由李旅長轉呈縣都督飭由蘇軍政司按照各營請領之數减半給發一面並令查明應需火藥若干桶呈明給領 
[新總理整頓局務之一斑]  
　　製造局新總理陳洛書君查得局中掛名員司甚多向不到局辦事每到月杪則憑一紙領狀請領薪水殊屬讵糜公帑現當局款支絀之際亟應嚴加整頓前日特條諭各廠員司嗣後須於每日放汽以前到局辦公至午後四點半時放汽散工之後方能出局休息辦公時内如有公事詰詢皆須隨傳隨到倘有不遵或至三日不到局内者應卽免職各廠工匠於工作時内亦槪不得私自外出如敢抗違查出立予斥革 
[鈞和兵輪回滬銷差]  
　　鈞和兵輪前奉李旅長命令載送滬防福字營劉司令長及兵士赴甯現在福字營全部業已抵甯多日故鈞和兵輪已於昨日駛回上海當由董管帶報告李旅長查照 
[岑鎭撫事畢回申]  
　　岑春煌君前奉袁大總統令馳赴國省鎭撫刻已事竣搭招商局江裕輪船於昨日返申聞岑來申後卽須偕伍秩庸君入京云 
[熊秉三行將北上]  
　　熊希齡君來申後刻將滬軍舊債逐漸辦竣業奉袁總統電令卽日東裝北上云 
[南區公民聚餐會紀要]  
　　南區公民會前日下午五時開　一次叙餐會到者百餘人席聞提及各區區董均已正式舉定駐國辦事獨南區地方仍以職務極忙之朱子堯君權理有名無實凡我公民宜具公函詰責衆皆贊成至鑪　十下散會 
[杜絕偷漏蘭稅之弊端]  
　　江蘇都督指令上海稅務公所文云准財政司呈據無錫稅務公所所長陳宗元呈稱竊查無錫稅務以蘭稅爲大宗若稍有疎略則漏巵非細當新繭上市之時稅收衰旺固視年歲之豐歉爲衡而無錫堆棧林立無論常州江陰宜昌漂陽木漬等處乾繭大半運來存棧押款待價待客再行出運上海蘇州鎭江各廠以及本地廠家收買除本境乾繭有存棧者臨時報稅給照出運外其餘他處之乾繭皆由各該處稅所塡給護照而來俟轉運時呈驗原捐護照斤兩包數復秤相符即於照内註明某日某日出運某處加蓋總公所戳記並由分所加蓋驗戳若係本地廠家收買　絲即以原捐護照核抵認稅附粘於　絲護照備查内繳呈以備稽攷乾繭係總稅之貨一微不再重徴歷經遵章辦理惟立法固問而商人百計取巧亦所難免現聞有常州運滬之乾繭抵埠後護照仍可携回重用情事照内旣無驗戳或由錫朦運乾繭則稅欵暗受影響稅務長詳加籌畫不得不　漸防　無錫各堆棧存繭尙有十之一二有他處已捐者有本地捐者陸續出運上海居多數擬請訓令上海稅務所長轉飭分所於乾繭抵埠時務須驗明照貨相符加蓋騐戳卽將　照扣留彙繳庶無一照兩用之弊再嗣後存棧乾繭凡有已捐之護照擬卽傳諭各繭商於貨抵錫埠之際　由經過之分所加蓋驗明戳記並持照來總公所掛號登簿俾有考核倘無分所驗戳並不遵照章掛號者原捐之照作爲無效如此層層符制在商人必難施其取巧之伎倆實於繭稅大有裨益等情據此察閱來呈係爲愼重稅務盛絕弊混起見應准照辦除指令外合行訓令該所長查照辦理 
[警務長赴寗]  
　　警務長穆杼齋君近奉江蘇都督頒發改良營察程章數條亟應遵辦惟以滬地爲華洋互市之區修訂　章尤須美備方免貽譏外人故於昨日親赴南京面謁程都督遞呈條議以便進行而　善後 
[神州大學備案呈文]  
　　唐景崇等呈大總統文云竊維國家新建凡百創始事非一端勢難遍及必需社會事　應時而興以補國力所不足而敎育一事尤須社會各方榮謀並進以　輔國家而第其力始大其效始宏景崇等竊不自揣猥以棉薄合力鳩資擇地上海創造神州大學業於十月招生開學以期與社會各種事業謀分途之發逹而爲國家敎育機關效涓埃之輔助所有創設神州大學緣由理合繕錄規則具呈伏乞大總統俯予維持飭部備案實爲公便 
　　附批據呈已悉交敎育部司法部備案此批 
[代販貨物之騙局]  
　　上海總商會接直隷七樹莊郵政局劉雲齋來函略謂近來滬上有人專由郵局與各處通信兜攪代販各種華洋雜貨直省各郵局接收販賣貨物行單册本每月不下數十件各單中有言開設數十年者有言在商會立案者遙遙數千里誰能知其　　本年九月十四日敝局　洋六元郵交貴地英界愛文義路東首大昌華洋貨物抄莊托其代辦藥品迄今兩月有餘并無貨物寄來敝局連催數函均無影嚮怱於十一月十一日由郵局將原函退回信面指明該行中人均已逃逸不知去向等語此等奸徒朦騙銀錢實堪痛恨貴會以維持商業爲宗旨務請開會研究取締方法以絕後患如能將大昌行奸商查明追還所騙之洋尤爲感盻 
[審訊命案嫌疑犯]  
　　浦東艾家墳附近鄕民吳金發被人謀斃案内之嫌疑犯姦夫劉毛囡及死者之妻許氏與牽涉之李劉氏等由第七初級檢察應送請上海地方檢察廳訊辦各情已記前報昨經檢察官提案預審吳許氏訴稱陽歴本月十二夜丈夫自外買物　家不知如何被人在途砍斃婦人並無同謀之事訊之劉毛囡供耕田爲生與吳許氏並不相　安有私姘情事質之李　氏則供詞支吾判男女分别收押候調查明確再行核辦 
[李旅長關心盜案]  
　　陸軍混成第三旅李旅長昨日分令水陸各營云近日浦中商船及濱浦居民已一再被盜刻下滬防福字營業已開發赴　滬上兵力更單而近開盜匪又有秘密結社希圖搶刦來日大難本旅長夜不能寐地方之生命財產我軍之聲名事業惟我同胞自賴本旅長區區之意該管帶等最爲深知其各思善法以策進行本旅長日夜望之 
　　李旅長又以緝盜首重偵察但使偵察得力盜案當易破獲即盜風亦可稍弭故日昨除飭探訪隊等嚴密訪緝外並諭本司令部偵探隊　章虞占順吳四福余炳文等一　　　該偵探等因於前夜起每夜分赴城外鄕僻各處秘密偵緝　爲誌　云 
[城内]  
　　民政長批○（商人　錫記禀批）前據該　禀　　設菜　行當時前清久已視爲弊政今茲開新革故興利必先除弊殊難照准該商如有資本僅可别謀營業明晣批飭並將呈繳捐洋七十五元發還在案諒該商亦爲公民一分子必能仰愼本民政長惠愛鄕民保護治安之徴意今閱來禀並未另指貨目仍請開設菜蔬行雖據附呈圖結仍難核准圖結發還 
　　地方審廳民庭批○（王承焜訴許欣三案請執行批）查該原告訴訟費因除第一次業經本廳核定外以後在廳所遞呈訴二次在初級遞呈五次計訴狀繕費三千九百八十文路費照章每五里一角五分該原告住所距本廳二十里每次六角計七次合計洋四元二角食宿費在四十里以外者每日二角二分四十里以内不在此限卽以四十里論應合洋三元五角總計算錢三千九百八十文洋七元七角仰卽逕赴初級廳呈請併追可也 
　　私収帳欵○住居小南門外蔑作街之趙奎發前與擊季良之祖在王家碼頭合開恊記竹行嗣卽拆股歸龔姓獨開而趙仍在該行經理帳目本年陰曆中秋節前趙忽避匿不見經龔季良　查行内帳目始知趙經手放出之帳共銀八千餘兩已被私收銀七百二十餘兩洋三百餘元旋卽尋獲向之理論趙卽承認所收之欵已經用去無法償還當由　　經地方檢察廳傳集預審被告趙奎發供認實因自已虧累不得已私収行帳預審終結以該被告侵占罪確已成立起訴同級審判廳開庭審理該被告供認不諱問官以趙奎發因自已虧累私收行帳其侵占自已照料他人之財物罪確已成立自宜依據刑律第三百九十一條第一項判决處趙侵占罪科五等有期徒刑監禁十個月以儆 
　　一再　賣○南翔陳姓女孩年十三歲自幼父母均故由叔父撫養嗣因虐等逃出途中遇見素議之陳阿掌被其引誘來申賣與閘北胡家木橋光粉作内爲婢得價洋五十元爲時未久陳又前往勾引意　領往别處轉賣該女不允在途爭閙由捕拘送第三初級檢察廳移送地方檢察廳訊辦昨由危檢察官提案詰問該作主　人投案請領該女堅執不允判陳阿堂収押候辦該女暫留聽候發落 
　　報告盜案○浦東念二保五十圖錢郎中橋地方婦人案黃氏家於前晚一點餘鐘突來盜匪十餘人中持器械撞門入内搶去銀洋衣飾等物約値洋數百元昨日該氏開明失單偕姪秦餘慶及該　地保倪雲洲至上海地方檢察廳呈請嚴緝　盜廳長　松生君諭候次日派員往勘再行核辦 
　　押犯　逃○地方檢察廳第一看守所押犯胡仙才秦老和趙阿林等前晚在押商通掘洞圖逃當爲看守所巡警察破拘住報告廳長昨午由檢察官提案預審胡等三犯皆俯首求恩轉一併調往監獄収禁候再核辦 
[南市]  
　　拍賣充公○南區區員以本年陰曆正月起至現在止所有充公違禁物件以及由探吊到之贓物無人認領者爲數繁多誠恐日久經變爰定於日内編號拍賣將欵移繳警務所存時公用 
　　不願受罰○同成裕水菓店竊用自來水由公司控奉東區傳諭店主陳蘭芳照章罰洋十元　還損失乃陳不　辦復由公司函請東區將陳移送第二檢察廳經廳長略加訊問送還不區轉移警務所請示 
　　是否夫婦○公共租界同馥飯店伙陸進全之妻去年由浦東家内私逃來滬與鋸匠薛梅生姘識匿居王家嘴角二十八號屋内經陸尋見往領該氏不認本夫反指爲訛詐因卽扭至東區問明實情卽送第二檢察廳預審氏仍推諉不認反稱陸爲私妍至與薛實是夫婦等語諭飭一併留候核辦 
[閘北]  
　　火政進行○閘北救火聯合會自去年成立後其第一段附　於總商團事務所内現將商團門前之市房兩幢作爲安放洋龍皮帶及一應救火器具之所并於堅頂建造鐘架瞭望台已於前日興工動作矣 
　　情節可欵○雕其松之八歲養媳茶弟前在門前玩嬉有華子祥經過給以銅元兩枚至翌日忽然走失四尋無着疑被華子祥拐匿扭赴六區控告由倪區長解送警務所經凌司法長提訊華不承認判移送檢察廳查辦 
　　並非拐賣○前日有住居順微里四弄之翁夏氏偕証朱金生吳阿金投二區控告王宏元拐賣婢女金寳並被捲去金飾等物由盡區長拘解警務所經凌科長提訊王供金寳係是胞妹上日從該氏家逃出現已送回常熟原籍許字於人並非拐賣判移送檢察廳訊辦 
　　逐漸償還○戴　發前央戴小永担保向胡黃氏賖欠絲光布計價洋五十餘元延不歸還茲被該氏呈控審判廳昨經董推事傳訊戴認欠不諱判先繳洋二十元餘限兩月分期拔還 
[共租界]  
　　將門之子（陸軍大將黃與之子黃一歐僑居公共租界燕子路二十一號洋房内前晚自駛汽車至南京路疾馳撞倒行人姚阿三跌仆受傷當經一千一百四十七號華捕與一百九十五號西捕查見卽將姚與黃一歐及汽車一併帶入捕房捕頭飭將受傷人送仁濟醫院殹治黃存洋六十元保出旋經查得該汽車所帶之十三號執照係向朱桂庭借來且開車人並無工部局文憑有違租界定章當於昨日禀明公堂將黃一歐傳案訊問先由中西巡捕訴明當時肇事情形黃供父親現不在滬孫襄讞商之美蓋副領事判違章一層仍准存洋作保候核玛撞傷姚阿三一案着另覔舗保俟姚醫愈並傳朱桂庭到案研鞠汽車亦暫存捕房候核 
　　賣良爲娼○住居廣西路六百二十八號屋内之李根昌因串拐無錫婦人朱施氏之媳高小寳得洋五十元押入汕頭路五十九號門牌鴇婦陳吳氏雉妓院内爲娼前日被施氏來滬偵悉報捕將李與鴇並高小寳一併拘獲昨解公堂訊供明晣判高小寳交其姑領回陳鴇身價不追斥釋李押三月示儆 
　　小辫作祟○無錫婦人陳劉氏被鄰人陳小辫子誘拐至東三省押娼未成帶滬圖賣因氏不愿逃入濟良所昨晨由所解至公堂經中西官訊知原籍尙有家屬判氏解送無錫檢察廳就近給領 
　　杜絕後患○吳禮卿前憑王沈氏等爲媒娶再醮婦人崔氏爲戀室迄已十載迨至今春該氏忽以前夫之女周毛囝因悞入娼察留養濟良所讀書已有多年央吳向濟良所担保領出後因縱令爲非規勸不聽吳卽投控公廨自願離異並請取消濟良所保單以免後累而該氏亦以吳呑没衣佈田單等詞延律師投廨互控業經分别傳案於前晚集訊孫襄讞以旣非正式婚娶所請離異應予照准着吳償還崔氏贍養費洋一千元限兩個月繳清至吳請取消濟良所保單一節候函致該所照辦 
　　責無旁貸○荷商望責洋行控捷豐號龔晉康定貨不出請追虧損前日午後由荷領奎君偕　譯蒞廨會同關讞員訊據被告供稱在該號爲夥號主係林周二姓現已不知何往中西官以龔旣已經手定貨未便諉卸判交一千五百兩人銀並保限三禮拜尋交林周二人一面移請蘇州審判廳協提人証並諭原告將所定未出各貨照市價出售應虧若干再向被告追繳 
　　控告不實○趙雨田控我維處以假冐名人書畫騙洋八百餘元一案前晚由廨傳訊兩造各延律師到堂代辯　襄讞以原告所控殊多不實判將案註銷 
　　私開烟間○楊炳泉何子高同在山東路文明沼浴堂樓上開設公司烟間經總巡捕房捕頭訪悉前晚派探往查屬實當將楊何二人以及烟客李渭臣王星生陳小溪等十五人連同烟具多副一併帶人捕房昨解公堂經關讞員會同美領海君訊供不諱判何間洋十五元楊罰洋十元餘人各罰五元一併充公烟其銷燬 
　　人証已齊○川帮同心公號客劉克成與同業王選材等控全源茂號主宓伯賢經理顧佩卿等串騙値銀三千兩之川土由廨判將　客李厚菴與宓雲閣交保顧交四千兩人銀並保候傳齊人証再訊在案昨由捕房將全源茂號主宓伯賢提案請究判押候英領堂期解訊 
　　分别科間○王寳奈周王氏同控英捕房一千零八十五號華捕行兇等情昨經公堂傳訊明白以王等酒後在途胡閙亦有不合着各圖洋一元惟該捕不應擅自毆人亦着罰洋三元一併充公 
　　命案續誌昨報記美國繿兵某甲被荷國水手多各戰傷殞命一節茲悉前日已經美荷領事偕同西醫蒞所驗明當即收殮暫曆所内聽候核奪 
　　儘可自由○引翔港鄕民奚松松昨報捕房云有寡媳馬氏與沈某姘識私逃來滬匿居源昌路請究捕頭以奚媳旣已孀居未便干涉斥退不理 
　　呑没器具○張阿生昨扭印人某甲至捕房控稱前被租去鐵床木器等物言明按月租洋兩元今向索租甲稱係出價購買硬行呑没捕頭諭張赴英臬署控追 
　　婢女捲逃○元芳路一百十八號住户黃某昨至捕房報稱逃走婢女一口年十三歲名小意並捲去金釧一副捕頭允爲查緝 
　　塌車傷人○郭錢氏昨携小孩行經百老滙路被俞阿四所據之塌車撞倒碾傷腿骨由捕送往醫院醫治 
[法租界]  
　　服之不衷○前日有年約三十歲左右之男子身穿灰色呢西式衫袴内　粉紅縐紗花鑲邊之女棉袄脚穿黃色羢櫗雙樑鞋秃頭無帽倒臥大馬路上奄奄垂斃由捕車送醫院旋即身死當由捕房驗明因病致死查無屍屬即由輔元堂收殮厝塚召領 
　　橫衝直撞○英界一百九十八號華捕解東洋車夫崔根實至法廨禀稱崔在英界推車橫衝直撞致與電車抵觸因該車主係在法界故送案請究訊之崔供一時疎忽求宥判罰洋三元充公 
　　勒限遷讓○法商邵祿控周長文將房地抵押銀兩逾限不贖本利無着經公堂判將房地推抵在案茲因周覇佔不遷復行提訊周供因家中人口衆多一時難以搬遷須求原諒判交一千兩人銀並保限七天遷出 
　　欺騙婦人○蔣周氏李蕭氏同至公堂訴　婦人等之丈夫均因案管押捕房詎有趙南鶴來家兜攬稱係捕房出店如能出洋拾元可將衣服食物代爲送入押所婦人等信以爲眞各被騙去洋五元後始察知受愚報捕拘獲求究訊之趙供認騙洋不論判押兩月以儆 
[雜評三]  
　　俄蒙協約本以庫倫爲樞紐無論該恊約俄政府肯撤銷與否而庫倫獨立我政府要不可不先設法取銷取銷之法唯有訴之武力蠢彼活佛旣撫綏之不能又開導之不入則除征討外固無他法然而征討果易事也興師十萬日費千金昔人所苦今且倍蓰之故今日而言籌蒙要以籌餉爲第一義是所望於救蒙大會 
 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[新佛說妙沙經仿金剛經之一則] [  孽兒戲擬]  
　　引讚革命偉佛身金色假手共和無等倫黃金造就五政黨赤血奔騰四大海誤盡蒼生無數億妾媵滿懷樂不支二十四紀刦運開偉佛歡笑登彼岸 
　　佛佛佛天福漢族明亡佛四秭同胞羅災佛入主中土滿奴佛三百年來專制佛時勢造成革命佛舉義奔走一切佛生死不顧英雄佛便宜一般偷生佛大局微定功歸佛列强不肯承認佛惹起蒙古假活佛開門揖盜獨立佛漢族始祖軒轅佛長歎一聲共和佛有人持念妙沙經黃花崗下看分明大局錯誤復錯誤仁人志士悲不禁豎子撞破自由鐘連撞數聲神州沉腐儒同室竟操戈一切衆生墮地獄 
　　南無革命偉佛三稱㈡ 
[新灘簧闊大少] [  冷物]  
　　吾說上海人獨講尋開心白相兩字頂起緊歸般闊大少用起洋鈿來比子銅鈿還要輕日裏坐汽車夜裏看戲文裝扮得來齊齊整面孔浪向搨點嗄士蓮个雪花粉玫瑰香油抺得頭髮亮晶晶花旗式子兩邊分蓋上一頂花呢帽括括呌來頭貨勿是巴黎就是倫敦鼻梁浪加一副金絲邊個養目鏡倒說無不眼鏡眼睛就要出毛病身浪穿子一套花呢大衣裏向一件花呢小緊身象皮高領寳石扣針鈕子浪一朶白菊花手巾浪　滿香水精漆光皮鞋樣式新五色絲襪頂上品手浪兩只戒子中國人呌金剛鑽外國人呌蛋蒙鈴賊梗一位闊大少上海灘浪要算那馬渾老實勿客氣的的括括是個中華民國新國民只可惜全副家當一搨括子送撥將拉外國人㈢ 
海外奇談 
[紅色光線] [  頌斌譯]  
　　德國光學家琴密氏研究光學　年矣近住柏靈科學研究會中發明一種光線特别作用初因其堂侄女頭之内部染恙延醫診治無效琴密氏獨在科學研究會中攷得紅色光線以治之病良已惟頭上之髮皆卷曲作浪紋聞者奇之更有一般年輕男女並無疾病而亦紛紛來請診治蓋求卷髮也西俗以卷髮爲美日必以烙鐵熨髮使卷殊嫌不便遠不若琴密氏新發明光線卷髮之易也 
尊聞閣詞選 
[聽瞽者王玉峰摘阮] [  衡史曹曾涵]  
　　古家樂工誰第一師曠瞽者獨奇絕王郎生後二千年同病乃能同技術樂器雖然異古今手法却不殊奏節能將萬籟聚三絃變化神明幕白雪舊隷京都有盛名朅來滬瀆留鴻跡舞毫劇能特排場萬目睽睽衆聲寂就聽絕技奏絲絃却看圓揣撥指鐵阮咸本中晉風流製器遺傳久嘈切得此一洗俗箏邑快吾雙耳凈襟　初彈護索比雲和旋發錚鏦疑水咽如牛鳴窌春而温如雉登木清以疾雜奏羽宮暗換移靑衫敕勒尤清徹鳴絃絕不作絃音鶑囀宛然如囀舌一字數彈成一聲一聲不知經幾折是古今來千載無合絲竹肉一手出曼　長引動梁慶秦靑韓娥皆歎意更爲鐃吹入破聲以足爲鼓助餘烈華夷十部聽分明鳴角吹笳氣雄傑如此技師得未曾豈因目盲心容哲鳴呼小道一按長殫精極詣乃無匹心知其意可通神口不能言傳秘訣汝從何處得眞詮將毌巧妙天工奪我如簡子夢鈞天一聞廣樂震十日惜哉王郎不爲古樂鳴徒徇俗工求衆悅坐使閶閻繁響刺淫哇安得清廟明堂鼓朱瑟 
[著淚珠緣五集有句] [  蝶仙]  
　　夙債償完百慮休我於人世復何求情場證果心如佛不解歡娛那解愁 
　　轉覺性情歸淡漠更無言語表縐綿雙星不是甘離别特地延長未了線 
新血史 
[武漢戰事之軼聞（續十七日）] [  劍嘯]  
　　又云國以軍與北軍之大戰始於八月二十七日劉家廟之戰其得力處全在砲兵之射擊能爲步兵開導也此輩砲兵皆黎公舊部其射擊盡能命中故是役之砲火曾未有離陣者北軍之死多半喪於開花砲也國民軍之勇戰以二十九及三十日三道橋之戰爲冠二十九之戰陣地佈置極爲完善砲兵得鐵路溝之掩護可以減少步兵衛隊更爲得法如本隊純用包抄線之射擊而接戰之預備隊守於後實有前可以攻退可以守之利故戰祇二句餘鐘敵已四散逃逸矣三十日之戰前敵爲敢死隊祇十六人伏堤下藉堤爲障敵之礎彈自山下射皆落堪後水中而敢死隊每射命中殲敵無算敵即棄陣逃我軍不喪一卒稱全勝焉此戰後復有以少勝多之戰即灄口之占領是也民軍四百人野砲二架敵北軍一千七百餘人鼓作氣野成之射繫與步兵同時並進北軍紛紛逃遁我幂奪勇追繫又繼之以大隊遂攻剋黃陂孝感直抵武勝關繝敵直追至信陽而止沿途屍橫遍野血染地紅臨戰者無不稱快觀戰者亦嘆觀止矣此後北軍每戰必以白旗爲先導而繼以快槍射檕我軍以人我一體之心待之遂致屢受其紿劉家廟之失大智門之退漢口之被焚皆誤於一白旗也 
　　又云傷兵之過租界者西國守兵皆舉手致敬有與握手者有助爲裹札者大智門之役各國守兵　我軍受白旗之誤無不切齒狂呼幾開砲相助蓋亦血氣相感公道自在人心也㈢ 
自由談話會 
　　昔者陸總理辭職予勸其勉任外交總長已扶助民國忽忽兩月蒙事益不可問梁外交長知難而退接任無人於急不容緩之時陸公乃得大多數之同意於此可見參議院人物之模稄各報攻擊陸氏之無謂 
　　黨淚者少數人也輿論者多數人也以少數之黨人日肆讕言冐全國多數人之輿論其誰信之 
　　攻繫岑西林者少數人也挽留岑西林者多數人也岑之辯駁初不涉於黨派二字而挽留之者痛切陳詞言之鑒鑒不知彼黨人見之其將何說之辭 
　　梁外交長辭職團務員不全體解散之信幾蹈王蔡宋陳連帶辭職之覆轍惟從前贊成王蔡宋陳之各報至今日大夢乍覺始謂本不可再加動搖而深望各國務員勉爲其難鳴呼今日之國務員非所謂不及王蔡宋陳并不及第二次提出否認之諸公乎然而國步艱難千鈞一髮全賴我國胞同德同心以求此最後五分鐘之勝利[  熱廬]  
　　先哲有言毌欲速　速則不達又曰菲求益者也欲速成者也可見天下事决無以速成而能收實效之理乃自有誑誘婦孺之光棍出倡爲速成科之說以欺世騙財於是上自學術下至百工技藝無一不有速成者矣以六個月學期之法政學生鑽得一紙半載畢業之文　遂遍地高掛律師招牌因而大律師多於過汪之卿以三個月學期之師範學生鑽得一紙百日畢業之文憑遂爭充敎習因而男女敎習數逾理髮之匠由是推之中國百藝無不其趨於速成但未審亦有發財速成科否耳或曰是固早有此科今之明火搶刦者非發財速成科之效果歟鳴呼十年樹木百年樹人今始知三日樹木五日樹人古人何欺世太甚也[  息影廬]  
　　衣西裝架金鏡持手杖含紙煙革靴草帽滿口熱心愛國新名詞者非今日極文明極時髦之新人物乎然而細察其身無一非泊來品我無以名名之曰文明高等奴隷 
　　今人訃聞上猶列前情職銜豈亡國大夫尙有餘榮耶不解余見某氏出殯其儀仗中有國旗以爲清道旗可恨[  瘦菊]  
劇談 
[紀譚鑫培（三續）] [  曾言]  
　　無論何種學問非深入其中不能知其難戲雖末業亦同此理鑫培之戲本從大老板出四十以後頗能變化入神譬如唱打棍出箱一戲余連聽三次其音調皆不相襲然莫不合節應律此則可怪也非獨打棍出箱他戲莫不皆然鑫培於聲律一道可謂得於天者獨厚矣不知者每以劉鴻聲等並論安能知其深耶余爲此說非故抑劉而譽譚劉本學譚何能並論今就余所知者一二爲好戲者述之 
　　如奇寃報後段父母望兒兒不能奉拜妻子盼夫夫不能回來妻子盼夫四字聲緊而高所謂凡字調也能拉此凡字調者亦惟梅大鎖一人若他人唱此句則未聞有此調也 
　　如李陵碑我那大郎兒之兒字層層轉折仍收到兒字音落板學譚者雖亦有轉折而收尾則不成一兒字音矣不特此也鑫培唱此二叚乃一氣呵成劉鴻聲唱至我的兒時往往氣不能接必打大鑼以混之此則余在北京親耳所聞能比較其優劣也 
　　又如失街亭出塲粉蝶四句鑫培唱陰陽反掌定乾坤反掌二字音調極高劉鴻聲改用八卦二字出喉太易矣至傳馬謖進帳時兩國交鋒龍虎鬭鑫培唱此句落板在龍字劉鴻聲落在鬭字則不能爲下句地步矣唱戲必須合板眼此人人之所知也然其難如此非詳細比較安能知其難易離合之處也㈡ 
[附戲評金秀山父子之父子會]  
　　秀山父子二人合唱父子會可謂天造地設唐太宗設朝議征北國開場北派演戲多源源本本不似時下之截頭割尾令人無從捉摸者說夢一場暗鳴叱咤聲震四座唱得字字沉鬱頓挫而尤以（分明是說戲言取笑某家）之某家二字落得更屬沉厚蒼勁每逢說娃娃二字用足十二分力量雄壯渾厚紆徐而下一綫　底足見其中氣之足魄力之大在松林見寳林下跪時唱得句句腔圓字綻氣足神完檯步處處從容不迫嚴重得體風度規模尤見闊大少山音韻亦甚雄厚檯步亦落落大方深得家學淵源可謂克紹箕裘惜字根稍有含糊處不能如老父之面面都到晚近來欲得美滿之凈角日難一日少山其好自爲之是晚筱琴仙去梅氏慢西皮一叚歌喉清逸亦唱得靜細清脆非常動聽 
小說 
[奇情小說鴛鴦血（一）] [  天虛我生]  
　　近世奇女子吾未見有如斐蘭者斐蘭何如人讀吾書者終當知其究竟吾不妨緩其說 
　　某日巨紳孟蘋淮之家鼓吹盈庭賓客雜沓於其門金泥之幛輝蔽四壁樺燭一雙光熒熒然照於深廈華冠吉服喜氣盎於面者羣稱之曰載蘭載蘭者瘦而晢質弱而文寡言笑年可十六七而吐屬不似少年出語恒有警鋉第不通文墨與其兄蘋淮等交游中以其擁多資且先世隆聲譽故趨附者多是日載蘭與巨族葉氏之仲女號斐蘭者結婚期也大禮旣成羣客皆嘖嘖艶羡不已而孟氏兄弟亦面有得色 
　　俗例新婚之一月間二人者寢食不暫離行則並踵坐則共影其親密之狀直膠漆不可以譬喻况斐蘭者天生麗質不可一世善文墨解音律彼都人士稱之爲女相如載蘭雖紈袴而生平未嘗見殊色娶妻如斐蘭其欣幸正不知何似對於斐蘭覺旣往之父母不足敬現在之兄弟不足愛舍斐蘭而外食不甘寢不甯行動舉止失所措目所視無斐蘭則好花嬌鳥明山秀水皆可憎之物也手所指無斐蘭則佳賓主親雛鬞俊僕皆可殺之材也斐蘭者與載蘭雖别爲一人其實則斐蘭乃載蘭之靈魂耳載蘭之對於斐蘭也如是然則斐蘭之對於載蘭當亦如是而孰知否否㈡ 
　　忙忙君　　承指示已將該小說停止仍祈隨時賜敎爲幸 
 
 
 

Page 11

 
 
   
 
 

Page 12

 
 
   
 
