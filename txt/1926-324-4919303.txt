# 1926 - 324 - 4919303

 

Page 1

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *   
 
 

Page 2

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *   
 
 

Page 3

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *   
 
 

Page 4

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *時評 
[縮短時間（冷）]  
　　由交通便利而一切行動均可以縮短時間由人心急促而一切興廢盛衰亦無一不縮短時間古人有畢生而未能享盡之幸福今人可以片時間享盡之古人有畢生而未能圖成之一業今人可於若干月若干年圖成之因此進行旣速退變亦然朝爲富翁而夕成窮漢朝握大權而夕已聽命者固比比皆是也古人以若干十年而始經一成敗今人以若干日月而已經一成敗其經成敗同也其成敗中之喜怒哀樂榮辱憂懼亦同也所異者不過時間之縮短而已 
　　時間之縮短何由而來以人心之急促故人心何由而急促以急功近利圖徼倖務苟且尚虚詐習浮惰縱私欲崇虚榮種種卑鄙之念所集合而成也 
本館要電 
[魯軍許琨部開浦口]  
　　魯張對蘇皖贛之計畫 
　　張有明日南下說 
　　請孫電三省接濟軍餉 
　　滁州魯軍第七軍長許琨部一百十七旅第一團長傅金生率步兵四團爲南下先發隊分乘五列車二十五夜陸續赴浦口集中（二十五日下午五鐘） 
　　滁州許琨第七軍司令部聞有即設滁州說（二十五日下午五鐘） 
　　徐州魯一百零七旅長常之英二十五晚八時率一混成團運徐赴浦口張宗昌定二十七日南下餘軍續發（二十五日） 
　　天津魯軍已出動以程國瑞·許琨爲前敵正副指揮率三七兩軍進攻九江徐源泉·畢庶澄在安慶應援王棟·王翰鳴集中浦口張宗昌决親自南下督師褚玉璞鎭守徐蚌以第二十及三十五師衛護津浦綫（二十五日下午四鐘） 
　　北京張宗昌豪語一個月各隊在蘇皖佈置完竣兩個月克復贛境約孫傳芳於明年元宵到南昌看燈（二十五日上午十二鐘） 
　　徐州石鐸派赴魯省之李赤南昨已返徐魯軍即將南下由蚌浦分途入贛直魯聯軍六十六師副官長朱晟二十三晚奉委過徐南下接洽出兵事宜（二十四日） 
　　青島駐靑島祝祥本與在高密程國瑞二十四晚赴濟參與軍事會議（二十五日） 
　　北京援軍餉項魯張與孫傳芳商請孫電蘇皖浙三省當局接濟張并組反赤宣傳隊赴各地宣傳（二十五日上午十二鐘） 
　　北京張宗昌委師景雲爲隨營總參議并組密探隊先行分班出發一批已由海道赴滬（二十五日上午十二鐘） 
　　滁州津浦南北段即日宣告統一北段朱局長將偕魯張同車蒞浦商南段歸併辦法（二十五日上午五鐘） 
　　徐州魯豫兩方代表遲雲鵬劉秉鈞樊德光等二十五午由濟過徐赴鄭接洽援吳　　徐州魯軍第一軍砲兵旅長林泰二十五午由濟率衛隊過徐南下赴蚌接洽察看（二十五日下午四鐘） 
　　徐州魯十一軍派參贊趙飛二十五日晨過徐南下（二十五日下午四鐘） 
[孫傳芳有昨日南下說]  
　　另訊謂孫暫不返寗 
　　孫氏希望中之防區 
　　奉天頃天津電話孫傳芳定今日離津返寗（二十五日下午五鐘） 
　　北京鄭州電孫傳芳電吳謂二十二日回蘇但奉方人云孫尚在津法租界暫不南下（二十五日下午八鐘） 
　　天津魯張二十二日電津催孫傳芳南下孫二十三日覆電俟楊文愷北上後當返寗協助一切（二十五日下午四鐘） 
　　北京盧香亭有二十三日電致孫傳芳楊文愷返寗傳述鈞意已分别遵辦惟軍事各項諸待策畫敬懇帥座尅日起節返寗等語（二十五日下午八鐘） 
　　北京孫傳芳携津隨從不多某方在租界内外派員照料非常周到（二十五日） 
　　北京張作霖擬任孫傳芳爲參贊軍機之職孫現希望將來就滬寗杭富庶之區爲本人駐防區域并可由海道往來津滬暫時不便由津浦路南下（二十五日上午十二鐘） 
　　北京蘇紳莊藴寛等電張作霖·楊宇霆·孫傳芳謂蘇人愛和平用快郵寄出 
　　北京晋閻電覆孫傳芳聞採薪極念津沽氣候爽朗攝養攸宜兹派温需泉晉謁希賜接納（二十五日上午十二鐘） 
　　南京楊文愷二十五日午由杭返寗定日内北上（二十五日下午九鐘） 
[彭德銓師塡防徐州]  
　　南京擴充軍隊 
　　徐州彭德銓部第四師第七旅長郭華宗率十四團二十四日午由南宿州抵徐防餘部亦續到預定彭率各部駐徐以騎兵團塡防徐北二郎山（二十四日下午九鐘） 
　　徐州彭德銓師第八旅長趙國蔭率十五十六兩團廿四晚抵徐（二十四日下午九鐘） 
　　徐州劉宗紀二十三晚電高道尹謂即令彭師來徐接防魯軍南下討赤係誠意合作等語（二十四日下午九鐘） 
　　徐州彭師機槍連及各營底二十五晚全數到徐（二十五日下午八鐘） 
　　徐州馮紹閔派沙金瑞運砲彈二百顆二十五日過徐赴蘇供給十三旅 
　　徐州彭德銓率輜重工兵二十五晨十時抵徐各界到站歡迎彭入駐總部 
　　徐州彭師騎兵團砲兵營二十五日晨均抵徐（二十五日下午四鐘） 
　　南京聯軍第八混成旅擴充爲第十一師第七混成旅擴充爲第十三師第二十四混成旅擴充爲第十四師委王淼爲十一師師長劉士林十三師師長李俊義十四師師長冀汝梅爲浙總部副官長 
　　南京南京衛戍司令部二十五日槍决黨軍偵探張金焙前浙江保安隊密探陳忠德及僞造黨軍符號誣陷良民之李筱甫（二十五日下午九鐘） 
[何應欽抵泉州督師]  
　　黨軍分三路追擊閩軍 
　　何擬率軍入浙 
　　廈門泉訊何應欽二十三夜駐溪尾二十四午泉城預備迎何何即晚可到 
　　廈門何應欽二十四日自溪尾到洛陽橋督師（二十五日下午十一鐘） 
　　廈門張毅一部已抵莆田孔昭同蔣啟鳳部有將自莆折經仙游·永泰·南屏逕退延平說（二十五日下午十一鐘） 
　　廈門黨軍追擊分三路（一）由南安詩山入永春出湖洋抄仙游截永泰（二）由河巿過洋面坑出楓亭絶莆田（三）由惠安趨塗嶺迫涵江（二十五日下午十一鐘） 
　　廈門另訊張毅已退至塗嶺令所部一團協助吳威守莆田黨軍張貞率部入惠安再向塗嶺追擊（二十五日下午十一鐘） 
　　廈門杜啟雲自洪瀨赴仙遊何令吳威師杜指揮（二十五日下午十一鐘） 
　　廣州何應欽擬率軍入浙（二十五日上午八鐘） 
　　廣州閩民軍高義部十日佔安溪十四日佔溪尾（二十五日上午八鐘） 
　　福州二十三日周總司令警務處長布告闢謠修城費計九千餘元限五日竣工（二十五日上午九鐘） 
[閩海軍將與南方妥協]  
　　張毅亦有與何默契說 
　　廈門林知淵自同安赴泉謁何後二十五晚已返厦海軍黨軍妥協將成熟張毅不戰急退孔昭同在莆表示懷疑此間張與何有默契說甚盛（二十五日） 
　　廣州何應欽十六日電稱閩厦海軍總部昨派代表來漳表示誠懇合作之意辦法日内可定一切容易解决現我軍運輸已可通過廈門等語（二十五日上午八鐘） 
　　廣州何應欽二十日由同安來電稱昨張毅派總參謀許亞壽携函來同表示輸誠欽覆張條件如下（一）該軍照黨軍編制爲兩師張爲軍長（二）編後設黨代表及該軍該師政治部（三）各級幹部人員半選黄埔生學習遺缺由黨軍官長調充（四）副軍長至副連長由黨軍派用（五）澈底與黨軍合作攻閩周蘇孫及與國民政府爲敵之軍隊（六）該軍經費與黨軍同（七）以上條件限二十二日答覆可否收容應如何辦理請示遵等語（二十五日上午八鐘） 
[楊宇霆擬定軍事方案]  
　　已向奉張陳述 
　　有召王永江說 
　　天津楊宇霆對軍事策劃已擬有具體方案向奉張陳述内容未詳（二十五日） 
　　天津京漢方面吳方尚無切實表示 
　　天津西北問題奉方正與晋閻協商至必要時奉軍自行追擊俟軍事終了仍交還綏區地盤於晋（二十五日下午四鐘） 
　　天津王士珍對鮑貴卿王占元表示本人衰朽無用徒誤國事應由雨帥出負責任庶名實兼備（二十五日下午四鐘） 
　　天津聞奉張有電召王永江來津參贊戎機說（二十五日下午四鐘） 
　　天津大沽造船所運津機關槍三十二架交督署備用（二十五日下午四鐘） 
　　天津奉軍决定每營改四連制每團增迫擊砲平射砲機關槍各一連（二十五日） 
　　奉天奉張電調砲兵四五六三團開拔入關各團長奉令已陸續率隊赴津 
　　北京今東北砲兵第十四團張思恭帶大砲九門由奉到京駐西直門（二十五日） 
[潘復昨就財長職]  
　　昨日閣議之例案 
　　近兩月關稅鎊虧 
　　北京潘復今日（二十五日）下午五時到財部就職（二十五日下午八鐘） 
　　北京二十五日閣議十一時開顧維鈞潘復杜錫珪湯爾和羅文幹及陸次金農次王均先到惟敎任未到送辭呈到院顧卽電話致任可澄務速出席謂潘有財政辦法任卽到院顧退還辭呈旋開議討論政費問題及昨日潘晤安格聯情形無所决定例案（一）内務部提出孫寳琦已在就創熱帶病研究院准由部立案外經費交財政部核辦（二）敎育部提議請查照撥關稅二十九萬元原案確定京師敎育經費並由崇關照案撥欵曁收回紙烟吸户捐悉數撥作中小學經費議决交財敎兩部會商（二十五日下午八鐘） 
　　北京稅務司悉近兩月關稅鎊虧二百萬兩頗爲注意安格聯將表示整理案内各債無欵補抽九六更不成問題新公債更無基金（二十五日下午八鐘） 
[鄧演達回粤接洽政務]  
　　擬今日乘飛機返鄂 
　　張靜江丁憂將來滬 
　　廣州鄧演達張發奎偕俄顧問一員二十二日晨八時由武昌乘民業號飛機返粤二十三日下午二時四十分該機安抵大沙頭飛機場是日第四軍軍官數十人赴場迎接鄧張旋返第四軍軍部謁李濟琛並赴國民政府報告一切三時半赴軍部歡迎會（二十三日下午十鐘） 
[]  
 
 

Page 5

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *本館要電二 
　　廣州鄧演達語人云回粤任務（一）報告前方眞相調查後方近况（二）擬在武昌開政治軍事聯席會决定應付時局方針冋粤請政府預定提案（三）與中央黨部接洽發展黨務（四）前方政治工作須與後方政治人員接洽（二十三日下午十鐘） 
　　廣州國民政府二十五日下午六時宴鄧演達張發奎及俄顧問魏利聞鄧張等擬二十七日乘飛機返鄂（二十五日上午八鐘） 
　　香港國民政府昨晚宴鄧演達張發奎聞鄧張擬日間乘飛機回漢（二十五日下午九鐘） 
　　廣州張靜江因封翁在滬逝世二十四日呈請中央黨部國民政府給假治喪擬日同回滬（二十五日上午八鐘） 
　　廣州孫科電告二十一下午五時抵南安二十二日晨向新城進等語（二十五日） 
[粤要人電尉商震]  
　　廣州丁惟汾·戴季陶·朱霽靑聯電慰勉西北軍副司令商震略謂聞兄加入革命軍不勝雀躍當年關外同志屬南者惟兄此次力任掃穴犂廷之責南方同志聞之無不勇氣百倍等語（二十三日下午十鐘） 
　　北京晉閻通電各縣禁止招兵如擅行招募應查拿嚴辦（二十五日上午十二鐘） 
　　北京靳雲鶚表示暫不奉援陜命主張先在京漢本道發展（二十五日上午十二鐘） 
[北京政聞彚誌]  
　　北京今日國務院公布修正無領事裁判權國人民民刑訴訟章程八條（二十五日） 
　　北京蒙藏院覆國務院外蒙在大草地設卡苛徵内地人民一案現外蒙仍在獨立狀態實屬無法交涉請電覆新疆省長查照（二十五日下午八鐘） 
　　北京政府派赴越南調查商約之陳鴻鑫辭不往改派蘇希洵前往（二十五日下午八鐘） 
　　北京朝鮮徵收華絲作品稅甚重政府曾交涉日本答覆係議會通過未便變更現稅務處主張將來歸入關稅互惠協定辦理（二十五日下午八鐘） 
　　北京國際聯合會禁烟會議電請政府表示現在禁烟之程度（二十五日下午八鐘） 
　　北京使領經費已欠十八個月外部商安格聯請關稅上撥安答實無辦法 
　　北京英使函外部英美烟公司因未貼印花經警廳扣留之烟請速發還並提抗議（二十五日下午八鐘） 
[粤省軍政雜報]  
　　廣州司法部二十三日下令裁撤粤高地審檢四廳長缺但名目仍暫存各廳長任務由主任推事檢察官書記官等組委員會執行（二十五日下午八鐘） 
　　廣州范石生通電撤銷定滇軍名義 
　　廣州黨軍第二團組敢死隊五百請願出發現集中石龍待命補充（二十三日） 
　　廣州巿衛生隊陳權部奉命入贛擬二十五日隨補充大隊出發（二十三日下午十鐘） 
　　廣州第四軍派員赴北江連州等處招補充兵（二十五日上午八鐘） 
　　廣州汕頭十八日成立前敵軍人慰勞會該會由二十一團體共同組織（二十三日） 
[鄂省成立財政處]  
　　布告維持中行 
　　廣州鄂財政委員會主任陳公博二十二日電稱該會所屬機關本日移交財部特派鄂財政處長李滌生接收以後財務行政歸該處管理財委會專爲議事機關等語（二十五日上午八鐘） 
　　漢口中國銀行二十二日擠兌銀公會當請交通·興業·農商·實業·等銀行代兌總司令部財政處·財政委員會·漢口巿政委員會均布告維持二十三日風潮尚未全息但已安穏（二十三日下午四鐘） 
[武漢印刷工潮未息]  
　　煤茶二業亦罷工 
　　漢口印刷罷工潮未解决工人發宣言求援廠主刻擬酌修條件再開談判 
　　漢口印刷工人罷工後提出四條件（一）罷工期内不得扣除工資（二）工會損失應由廠主負責賠償（三）不得停給火食（四）廠主誰先承認誰先開工但須先付加薪一月二十四晚續在工會談判外人印刷廠已承認工人條件無問題（二十四日下午五鐘） 
　　漢口武漢煤業工人茶業工人加薪未遂二十二日大罷工各煤炭店各茶莊因閉門停巿（二十三日下午四鐘） 
各社要電 
　　東方社二十四日濟南電决定南下之魯軍於二十三日晚俄兵及許琨之第七軍約六千名由津浦路開往徐州方面聞張宗昌於二三日内將親率大軍南下 
　　新魯社二十四日濟南電魯張已令備車惟行期尚未定 
　　新魯社二十四日濟南畢庶澄奉張召敬（二十四日）晨抵濟午後有軍事會議 
　　新魯社二十四日濟南常之英部改編衛兵旅漾午後八時四十分常旅運輸兵運糧九大車備南運爲二十一次下行車所撞大車碎車夫殞一人傷三人車手亦受重傷　　國聞社二十五日北京電楊宇霆三日後返奉現擬具軍事方案向張陳述緩急先後及攻守計劃對津議軍略大體贊同 
　　國聞社二十五日天津電楊宇霆對出兵甚贊同惟傾向先固黄河及長江以北大致暫不向寗滬浙急進 
　　國聞社二十五日鄭州電鄭州最高將領會議箇日閉幕各將領回防議案（一）服從主帥（二）省長實行職權軍民分治（三）用人行政公開（四）財政由省長負責（五）前方軍事由田副總司令負責（六）分區剿匪（七）各軍一律交還扣留車輛（八）各軍不得就地籌餉或徵發 
　　國聞社二十五日開封電田維勤有（二十五）晨抵汴駐袁家大樓寇英傑張英華均赴站迎接曹寓有重要會議 
　　東方社二十四日廣東電北伐軍總司令部政治主任鄧演達偕第四軍第十一師長張發奎同乘飛機二十一日離武昌二十三日傍晚突抵廣州似啣有何等重大使命據鄧本人語云以贛局粗定得有寸暇故特來將戰線勝利狀况報告後方政府并視察後方政治狀態再者最近政治部所派遣之宋子文等行抵武昌伊等到後將召集前線將領共開軍事大會以討論今後之作戰策略因此彼來與後方政府有所接洽 
　　東方社二十五日天津電天津英租界工部局依中國官塲之照會於二十三日封在該租界内之國民黨天津巿黨部捕黨員四名中國方面要求引渡工部局認爲國事犯拒絶要求行將釋放 
　　電通社二十五日東京電張作霖之參謀長一行於昨日抵東京即乘汽車分訪各方面重要人物並與大倉男爵會見 
　　東方社二十四日天津電内閣問題决計暫時維持現狀對贛出兵問題依孫傳芳之來津而解决所殘餘之未决問題祗有對卾出兵與統帥權統一問題耳關於此等問題現正由楊宇霆與吳佩孚之代表磋商但未見進展張作霖已致電吳佩孚要求吳氏來津面議 
本館專電 
　　北京交部函財部上海紙烟捐總局向金然銀行借欵俟該項合同期滿將所借本部之産業契據抵押品交還（二十五日） 
　　北京東三省官銀號前向美定造紙幣三千萬元已到大連政府電令關卡免騐進口（二十五日下午八鐘） 
　　天津直褚擬組海河艦隊專任剿匪 
　　天津義公使多羅斯二十四晚由京來津（二十五日下午四鐘） 
　　天津總稅務司令津海關撥給永定河經費十萬（二十五日下午四鐘） 
　　天津英使麻克類定二十六日出京過津南下考查長江情形再赴香港與新使蘭勃孫會晤（二十五日下午四鐘） 
　　奉天湯玉麟委前東北騎兵十一旅旅長劉香井爲熱河騎兵旅長請奉張任命 
　　奉天總商會組織國貨團赴滬參觀昨召各董事及工廠代表會議一切 
　　奉天奉天至鄭家屯長途電話定十二月一日開放商用（二十五日下午五鐘） 
　　青島軍士敎導團昨在李村試演打靶 
　　青島商埠局昨開會討論育英堂進行事宜（二十五日下午四鐘） 
　　廣州巿廳復水公司函云此次派員整理水廠仍照常工作並非全部停頓等語但公司董事連日仍集會請願收回接管成命未見有效整理水公司委員會昨已呈准省政府備案（二十三日下午十鐘） 
　　廣州第四軍部隊十四日在瓊屬程村擊斃討赤軍第三路司令李某一名黨羽三十餘名（二十三日下午十鐘） 
　　廣州華僑籌築寳安深鎭雲霖車路三十日派員測勘路綫（二十三日下午十鐘） 
　　廣州東莞袁劉兩匪股連日劇戰中堂等村難民紛紛逃避（二十三日下午十鐘） 
　　廣州新寗鐵路公司股東李灼學等十九日二十二日迭電當局及蔣中正請收回派員整理寗路之成命（二十三日下午十鐘） 
　　廣州海軍處派梁士鈿編水雷隊該隊日間赴汕駐防（二十三日下午十鐘） 
　　廣州二十四午長庚路有門某誤裂炸彈當被炸重傷（二十五日上午八鐘） 
　　廣州淸道夫二十四日罷工 
　　廣州巿財局佈告實行徵收鋪底警捐 
　　廣州汕頭中行準備發行大洋票十萬元（二十五日上午八鐘） 
各社電訊 
[英下院質問新寗輪刦案]  
　　外相謂海盜行爲與當道無關 
　　路透社二十四日倫敦電外相張伯倫今日在下院佈告新寗輪船十一月十五日被海盜攻擊情形後保守黨某議員問此種事件是否將日見增多此種攻擊是否係海盜所爲抑與中國任何當道自關係外相答稱海盜行動不幸時常發生惟此確爲海盜之行爲不可與中國政府之任何行爲相混云 
[成立在即之日本無産黨]  
　　電通社二十五日東京電鈴木文治氏語人云勞働總同盟確支持崛江歸一安部磯雄等之新政黨惟中間分子麻生久等之態度殊爲可疑將與之會見探詢眞意頃已通告全國同志 
　東方社二十五日東京電麻生三宅等之新政黨命名爲日本營働黨定於十二月八日舉行結黨禮右發起人等於其創立之宣言書上發表創立之緣起云﹁吾等慨於左右兩派日趨於感情的爭鬭爰集同志組織無産階級渾動之政黨以鮮明之旗幟根基眞正無産民衆之純正意志而組織此無産政黨望同志齊心協力以觀其成﹂ 
　東方社二十五日東京電西園寺公　本日由東京啓程赴興津 
[日本下屆議會不免解散]  
　　在野黨希望現政府自動辭職 
　東方社二十五日東京電憲政會於二十四日晚開同黨兩院議員及前屆議員等之聯合懇親會由横山幹事長陳述反對黨之破壞運動及關於告訴事件憲政會之見解與主張力言内閣之實質與政局未有絲毫之變化若槻總裁亦力言反對黨始終運其陰謀從事攻擊吾黨亦不惜與之周旋此言微露下屆議會有不得不解散之勢又謂吾人當團結益固以臨下屆之議會云云 
　東方社二十五日東京電西園寺公擬於二十五日出京故若槻首相二十四日往訪聞關於現下之政局有所密談 
　東方社二十五日東京電政友本黨警告政府令對於仆烈事件引咎辭職但政府對此謂政府於政治行政上無大過失聲言不辭職政府於普選制度之下屆第一次總選舉之際似有欲博有民望之决心政友本黨及研究會方面力謀使政府於議會開會前自行辭職一般人之觀測議會之解散恐爲終不免之事云 
[日人對新加坡築港之疑慮]  
　　英國欲使該港能容主力艦 
　　日人信爲此舉志在防日 
　　路透社二十五日東京電日文各報對於新加坡建設海軍根據地一舉雖未如前初發表時痛加抨擊但仍一致言此舉自始志在對日殊足爲擾亂太平洋關係之要素路透社訪員爲查明此項見解是否眞正代表日人之意起見曾謁見數要人與之開誠布公討論此事允不發表人名所得之印象爲即袒英之人雖欲自信各報之意見非正確亦不可得蓋英政府雖否認此舉志在對日但未聲明爲何須使該根據地能容主力艦之理由夫英國在遠東之其他意中之敵厥爲法美荷三國法荷在遠東之海軍無需主力艦制之而英美兩國亦决不致以兵戎相見然則志在防誰乎總之英國如在新加坡備修理給養及容納輔助艦之所以防敵艦擾害商業日人無庸疑慮今乃凖備容納主力艦之所謂非對日將誰信乎惟有數日人雖反對新加坡根據地但承認日本如處英國之地位彼等亦將主張作此戒備 
[國際聯盟與德國軍備問題]  
　　行政院不久將開會協約國軍事委員會之任務 
　　路透社二十四日倫敦電國際聯盟行政會不久將在日内瓦開會外相張伯倫擬先往巴黎盤桓兩日與法外長白里安討論歐洲近事然後赴日内瓦 
　　路透社二十四巴黎電德外長史特萊斯曼在國會稱德國已履行可使協約國軍事管理委員會停止職務之條件解除軍備業已實施國際聯盟會之調查權與軍事委員會之撤銷乃兩個問題不能併爲一事法德邦交始終爲歐洲安定之柱石云法報評論此語謂德國亟欲在國際聯盟會集議時解决軍事管轄問題 
　　路透社二十四日倫敦電今日下院問德國依照和約解除軍備之情形外相張伯倫答稱尚有數點未經解决上星期協約國軍事委員會與德政府曾開談判云 
[英煤礦工潮最烈區域]  
　　南威爾斯與諾桑諾桑白倫 
　　路透社二十四日倫敦電煤礦工潮之解决中各煤區之最爲難者厥爲南威爾斯·諾桑白倫·堪白倫·竇漢四處其他各處大都皆有協議惟諾桑白倫則拒絶礦主之試辦條件而南威爾斯亦完全停止談判此兩區不僅爲最大之煤區且爲復業者最少之地南威爾斯有礦工二十一萬六千人現僅三萬四千人復業諾桑白倫有礦工二十萬人而復業者亦僅三萬五千人統計今日各區復業者共爲四十二萬一千人 
　　路透社二十四日倫敦電礦務在臣今日在下院稱礦煤出産逐漸增多所有運銷之限制除出口外即將撤銷云 
[羅馬尼亞后由美返歐]  
　　路透社二十四日紐約電羅后今日乘輪返歐頻行時遍發辭别電信主張新舊世界互相扶助 
 
 

Page 6

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *[美墨外交不致决裂]  
　　路透社二十四日華盛頓電參議員波拉氏今日表示意見謂美國與墨西哥之外交關係不致决裂因美墨政府互換之公文中未見有哀的美敦書之性質也 
[錫蘭橡皮出口時期]  
　　路透社二十四日倫敦電殖民部稱爲統一錫蘭與馬來由明年二月一日後所發橡皮出口執照有效時期起見錫蘭政府所擬之計畫俟殖民部大臣核准後當規定錫蘭出口執照之有效時期至第二季底爲止並規定錫蘭小橡皮場主所領出口執照之有效時期不受限制 
[各國雜事]  
　　路透社二十四日華盛頓電由斐基尼亞州直赴可倫比亞（二地相距二千零六十哩）之兩飛機皆被迫降落一因石油告罄落於古巴之松島一因引擎稍損落於加里平海距松島南二百十三哩幸爲巡艦所查見一將於裝油後續進一將由巡艦拖至可倫比亞 
　　路透社二十四日羅馬電聞羅馬敎廷之法官現正研究馬可尼與其妻解除婚約案查其婚約中載有條件雙方如願離異可以解约惟天主敎依據敎律認婚約莫可解除但此條件已使婚約不能成立 
　　路透社二十四日紐约電南方肥料及棉籽産品製造廠若干家現發起一種大規模運動主張各廠産品宜半用棉袋以代蔴袋庶扶助棉價 
國内要聞 
[北京特約通信（敬）]  
　　急轉直下之北方局勢各問題將連帶解决 
　　奉張此次到津約有數事一對南軍事問題二本身與中央地位問題三西北問題一内部之順直地盤問題當由瀋起程之初原决取觀望主義俟到津以後與各方一度接洽相度形勢以定方針或竟不能有所取决則仍姑置勿論以待將來而再返遼河之旆故當時日本領事入訪張答以兩三星期即歸而到津後張氏及左右所表態度亦予人以不可方物之感然自十八晚孫傳芳到來乃有急轉直下之勢中惟河南方面之於吳西北方面之於閻尚未得甚要領而大槪（一二四）三事已有一氣呵成之勢現急召楊宇霆來津已派臧式毅於前日親往楊有今晨可以抵津之說俟其來時將爲具體辦法之取决此愚聞諸隨張某要人者以各報所載證之亦覺可信也 
　　此次孫到後之定議爲奉魯所極快心者則南下援蘇是也魯張之積極赴蘇自武漢變化後即徧傳傳津濟然奉張方面則勸以稍安勿躁然爲魯張謀者鍥而不舍因有以唐文治領銜之通電聞此事實電中之李某顧某主之蓋猶欲因蘇人歡迎之名義而往也楊文愷之來有見之者述其對奉魯二張之語謂孫本未入漩渦惟以各帥討赤不能不從其後且自分亦足以了之今贛戰之損失固無可諱言然力尚足保蘇皖浙此後將看各帥意思如不再討赤孫亦可自保如欲主反攻則請爲物質之援助其意似非爲請兵來也聞奉魯二張協議之結果擬自任大江以北之防禦而請吳入陜攻馮請孫向贛反攻正以此意分電鄭寗共相商榷即對楊亦有所表示乃復電未來而孫氏已至其對二張及奉魯諸將輒作引咎之語旣解釋去年嫌怨並申共對黨軍之旨願聽奉張主持謙下之氣令奉魯要人無不滿意經兩日之商酌遂有具體辦法　以南京之事付張宗昌主持以魯軍十五萬南下對蔣孫並表願以皖北及蘇舉而相讓之意故昨日之夕楊文愷返寗張宗昌返濟各以賓主地位前往凖備一切事實已見京津各報者兹不贅言惟聞孫之親來實盧香亭返寗之结果以内顧實力支撑非易因而有此一舉不再向蔣言和有人述孫氏言所謂寗吃窩窩頭不吃大米足以表其旨趣孫尚留津門前有來京之說亦未果來有人謂其旣已相讓且樂蕭閒是否如此待證可矣 
　　中央政局久陷於不死不活之境吳旣無能爲張亦不過問因而有靳雲鵬梁士詒之自造空氣然據奉側要人言張决不管中央事以吳氏尚在樂得自守旁觀免當衝要實則張側極有人勸以及時上台機不可失即親暱者亦以爲言上次伊子返奉時即盛傳直接入京之說然旋以代主政治者以爲不可乃遲至今日夫百尺竿頭再進一步人之恒情張亦未必與人獨異但瓜熟蒂落水到渠成之說尚占優勝故此來亦自表不幹而看各方之趨向如何津方頗有人爲之聯絡各省區代表共謀推戴而其左右要人則不露口風張且明諭部下勿許與政客往來勿妄談政治然暗中推移由臨時元首而大元帥而中央保安司令代爲計畫者不止一次不止一人自孫氏北來决定用兵此說復活其所擬議仍爲總司令一說而以吳孫副之或並閻張褚等亦同爲副司令以統一對南之軍權蓋直接上台一說在主之者之理由即爲统一軍事令仍此旨也然此事非孫一人之贊同即能成局尚必待吳閻之表示而楊宇霆則張氏在奉即不主急進亦須待其來而决焉有自津來者謂軍事領袖旣有其實即不必辭其名此事殆因軍隊南下成爲肯定之事實惟以後之政府如何組織是否仍用攝閣與夫人選如何尚未有定議亦將俟諸楊氏今之所謂顧閣固於孫來以後即議决總辭且由杜錫珪赴津請速定新組織然聞天津方面在方案未定以前仍照例勸留且表不干預之意然必不能不變則可斷言者矣 
　　至於内部之地盤說則自今春以後直隸京兆境内已以軍隊所在爲地方權之轉移如保大及京西四縣前吳部住紮時即曾由彼處委知事委稅所人員而京東及天津以東亦爲鎭威軍所轄政務處實司其進退牌示紛如焉於此則必有統一之法直隷軍事長官現爲魯方之褚而將以張學良督直之說亦久傳之贊否之論各以自身關係不一其說觀張學良電張宗昌電潘復辯明决不出此可想見傳說之盛及内幕之情形然頃聞自魯軍决定援蘇孫氏决定相讓已擬以由張宗昌主持蘇事以褚移魯以張學良坐鎭直隸爲後方主持之人一說張宗昌依舊在魯而褚督隊赴蘇張學良爲之守直今雖尚是擬議中事而軍隊前進指日可待此事亦必有一解决將不外此兩途不獨復於去秋以前之情形且自奉方言之已解决一大懸案矣 
　　其所覺爲尚無眉目者則鄭吳方面對於奉軍之往援依然未有表示而吳軍内部之複雜吳旣無能爲役而靳之實力不過閻曰仁等殘部不能使在豫之十餘萬人悉受指揮田爲陜人與在豫諸軍以籍貫上關係未能抗瀣一氣寇英傑與靳與田又地醜德齊莫能相尚故代吳主持者未有其人因此屢言反攻迄難前進且彼輩亦不願奉軍入豫有實逼處此之嫌奉魯深知其隠故未越直境而京漢北段直豫兩境免票等瑣事已成兩橛奉又恐西北軍由陜東下此散沙之衆無以禦之故亟欲與吳方商榷而尚未有當西北問題由陜西以外又有綏包以西之馮軍依綏包傳來消息馮正積極布置原有軍隊以外益以河套一帶之士兵奉軍頗引爲西顧之憂而前與晋閻交涉則晋以對西北自任不欲奉方越爼且力言無事以是奉軍之在蔡者僅及柴溝堡等處而止然奉方終懼噬臍故亦電晉閻切實商辦然亦未有正式代表到津且無確定辦法也而即此以觀奉張之於北方實有責無旁貸之意以對付國民黨之西北西南國内局勢已呈中分之傾向特政治上事常變遷而非靜止是否即係如此尚當看將來耳（十一月二十二日） 
[張宗昌返魯後之軍訊]  
　　在浦口設直魯聯軍司令部 
　　第七第三兩軍將開赴蘇皖 
　　二十三日濟南通訊張宗昌此次由津返魯後魯軍即將向南進展昨（二十二日）晚召集高級軍官會議復切實討論已略有端緒兹據軍署消息張鑒於去歲分駐蘇皖兩省之軍隊部分複雜事權未能统一以致多所掣肘今擬先於浦口設立直魯聯軍行營司令部以備統一各軍先將許琨之第七軍全部開駐浦口及滁州一帶程國瑞之第三軍分駐蚌埠徐州兩處張親率各軍向前進展褚玉璞駐徐州或蚌埠以應後方接濟故有張督蘇褚督魯之傳說渤海艦隊已將積欠七月之餉全數發清初擬將該隊由靑島出發沿長江上駛轉赴九江助戰張以孤軍深入有所未便現擬改赴上海以圖封鎖海口防備黨軍潛入内部並可兼固山東之海防聞畢庶澄已奉到預備出發之命令對於出發事宜亦將籌備完竣但津浦一路曩由蘇魯兩省分段管轄張恐運輸事項發生滯碍在津雖與孫氏有所協商然尚無相當辦法現决任津浦鐵路管理局長朱曜兼充交通司令因朱與孫傳芳有相當關係而便統一津浦路權也昨（二十二日）晚津浦路備車四列各方傳說今明日即率軍南下似不至若是之速惟近日奉到預備動員各軍旅對於抓車抓夫已大忙碌第三軍黄鳳起旅初由防區開至省會且内部多係新招之民團地方情况多不瞭晰日前誤將砲四旅之自備軍用車抓用馬團長煥文出與交涉以致用武當被該旅扣押三名黄旅聞訊派出兵士多名持槍抗爭砲旅軍士亦持槍相迎雙方雖僅向空射擊示威而商民均已驚惶閉門各軍事機關聞訊均派員持令前往震攝到者數十亦屬無效繼經第三軍大令趕到黄旅軍士始退現被押之兵士三名已解往軍警執法處此事曾經警察廳檢查官傳幹臣往返調停殊無效果現張總司令已返想不日定有相當之解决辦法矣 
　　二十二日靑島通信魯軍决定南下後屬於畢庶澄之第八軍及渤海艦隊均在徵發之列海陸軍隊現均積極籌備一俟動員令下即可出發惟海陸軍餉積欠過鉅於出發前勢須籌欵發放以慰軍心畢氏特爲此事昨在提督樓召集各艦長處長團長等開會討論發餉辦法當經議决海軍餉即由前日領到之一百萬元内將從前所欠五個月全數發淸陸軍餉則另由地方籌借先發一個月全餉以資調劑議决後即令各艦及各團營造册具領分别發放省政府爲愼重海餉起見特派濟南鎭守使王學彦於昨日來靑監發海餉聞已定於今日（二十二）在海軍司令部點名發放矣 
[魯軍南下中之寗訊]  
　　楊文愷回寗後總部會議 
　　鄭吳已不拒奉軍入豫說 
　　二十四晨南京特訊楊文愷返寗後二十三日下午四時許在總部召集軍事會議盧香亭鄭俊彦劉宗紀孟昭月等均列席關防極密聞楊歷述天津會議之内容略謂渠南下時關於奉魯軍進兵及劃分防地諸問題雖已略有頭緒尚待楊宇霆到津取决大致直魯軍援蘇皖一由蚌埠入安慶一由津浦路直達浦口佐以長江渤海各艦隊沿江進擊九江奉軍韓麟春張學良兩部循京漢線南下攻鄂已派員請吳讓出防地吳則率部入陜協助劉鎭華以禦國民軍保大之褚玉璞部隊移置蘇皖一帶吳尚無具體表示故奉軍尚未發動至蘇皖五省之聯軍久戰疲勞兩張决請其退守後方藉資休息暫不加入作戰馨帥已同意直魯軍日内發動等語另據某要人云張宗昌擬以南京爲大本營暫時駐紮至蘇浙軍對於防區讓多讓少决不計較並無不捨金陵之意前傳集中鎭江以東一說觀於聯軍近日開拔情况亦足參證至陳調元則早與奉魯方面已有默契必能融合無間也 
　　此時鄭州情况係一大問題昨日此間忽傳靳雲鶚有電來寗大意謂豫中大軍雲集給養不便故難反攻現全軍幾乎斷炊與其長此因循不如移軍蘇皖聽候鈞座（指孫）節制沿江反攻鄂贛敝軍旣可多得接濟且可騰出河南由奉軍擔任武漢正面庶免坐困是否有當乞示遵等語劉宗紀未能擅主已轉電天津請孫與奉張協商辦理此說有人言之娓娓然尚無法證實惟吳佩孚以前拒絶奉軍由京漢南下而據其駐寗代表所言現已不如前此之堅持則奉魯軍對京漢津浦之雙管齊下爲期或不在遠也昨晚盛傳魯軍已在浦口設立兵站巿民談虎色變嗣查確有魯軍先頭部隊約數十人在浦組設辦公處籌備轉運招待手續一面物色地點屯駐官兵此可見其劍及履及之决心也 
[魯軍即將開到中之徐州]  
　　先到者當爲徐源泉部 
　　徐方已派員赴魯接洽 
　　二十三日徐州快信自二十日浙一師陸續南下以來截至今日（二十三）讓徐於魯漸有明顯之趨勢代理徐州總司令石鐸於二十二日下午五時召集各公團領袖話别在總部開茶話會列席者有徐州商埠督辦張從仁商會長鄭於恕趙品成敎育局長韓志正實業局長徐惠遠等石述三點（一）目下即將返浙頗縈離緒此後江浙一家仍可互相往來（二）在徐之建設心有餘而功未成代陳儀致歉意（三）表明聯軍贛戰失利决讓魯軍南下討赤以運輸上之關係魯軍將集中徐州述畢即由林參謀長偕各領袖赴徐州飯店與日前到徐之山東保安總司令部高級參謀傅興沛作非正式之接洽亦未甚得何要領今日（二十三）軍事方面駐徐東之蘇軍第三團張鎭部亦全數開拔張率第一營營長李篤臣二營營長張志鴻三營營長王喆於二十二日晚十一時過徐南下石鐸偕第二旅長余憲文率總部職員及工兵奚駿聲營·憲兵汪志臣隊·其乘二十節車於二十三日晚五時二十分離徐南下駐徐北二郎山利國驛之第一團團長朱錫麒率一營陳琮部二營呂民貴部三營任漢章部乘兩列車抵徐即晚亦南下政治方面高道尹章知事劉廳長·正籌備地方暫時之防守商會方面正籌備迎接魯軍聞魯軍之南下首爲徐源泉部徐州商埠督辦張從仁業派員北上擬向徐軍長接洽大約魯軍日内即可抵徐頃又得某方消息謂彭德銓師明日（二十四）將開一旅來徐未知確否 
[浙軍回浙後之部署]  
　　二十五日杭訊浙江本省軍隊本爲第一毎二兩師前任第一師長潘國綱第二師長張載揚及盧永祥離浙孫傳芳繼任一二兩師師長均隨盧去職由孫傳芳改委陳儀爲第一師長因孫氏原有盧香亭之第二師遂改浙軍二師爲三師委周鳳岐爲第三師長去歲孫氏討奉之役一三兩師均隨孫出征事定後一師即分駐徐屬各縣三師此次隨孫赴贛與南軍作戰任總預備隊及贛戰失利浙省亟須自守浙軍遂次第回浙連日一師各部業已完全開回其第一團長朱錫祺率所部駐筧橋第二團長季遇春率所部駐城内白衣寺第三團長朱耀焜率部駐報國寺及蒲場巷二師師部第四團長徐培根率部開赴寗波及餘姚五夫駐防所有徐州總司令部全部職嗣曁工兵營長奚駿聲所部及憲兵隊八十二人於二十五下午三時乘專車一列抵杭計掛車三十二輛由第一旅長石鐸·第二旅長余憲文率領木器等件均已運赴梅東高橋師部至第三師長周鳳岐所部業已返浙者爲十一十二兩團其原駐本省之九十兩團駐寗砲兵旅長張國威所部已於二十五日上午三時開到一部分餘均在途將來擬分駐長興及衢嚴各屬 
[周鳳岐回杭後之談話]  
　　對時時以保浙爲宗旨 
　　二十五日杭州快信第三師師長周鳳岐率領部下三千餘人由江西湖口轉途返浙至二十二日晚六時半周帶護兵四人先抵杭州所有部屬軍隊亦於昨今兩日先後開到浙江省道局辦事人員以局長（周本兼省道局長）離杭多日且在前方勞苦一且回杭非常歡忭故於昨（二十三日）晚七時特在該局内設延欵待并申慰忱是晚金局人員七十餘人全到陪席觥　交酬極一時之盛酒畢周師長起立向大衆報告在贛督戰二月及退却之經過情形且述各方懷疑三師附南之原委略謂本師屢與蔣軍接觸蔣軍皆不戰而退所以有聯軍疑本師與蔣某接洽之傳言實則並無其事余可照良心說始終未曾與蔣某通好心跡坦白幸蒙馨帥諒解然彼方之屢戰屢退者或係其一種離間政策亦未可知後至九江失守之際某軍兵隊欲有不軌行動爲本師所阻止以致稍有衝突此或亦誤傳本師附南之一因也在席者又詢周師長此後對於時局之意見周謂余對於一身榮譽幸福一切皆可犧牲當以全省人民爲重故此次將部屬開回全係保浙爲宗旨南軍非吾親北軍非吾友有犯浙境者同爲吾浙之公敵云云後周師長又大談因果以勵在席諸人至十時許各盡歡而散又第三師長周鳳岐所兼之浙江省道局局長一職因該師公務忙碌不能兼顧决意辭去該局科長等聞訊後即召開會議結果如周局長果眞提出辭職局内辦事人員亦即於今日（二十五日）先向局長提總辭職但據某機關消息謂時局如此周雖有眞辭意恐當局亦未必願其脫離也 
[鄂政府宣布並無沒收中行意]  
　　　總部及財委會各發布告關謠 
　　漢口中國銀行前以黨軍有没收之謠一時頗爲驚擾總司令部及湖北財政委員會等以中行關係甚巨深恐擾及金融二十二日特發布告闢謠目下該行風潮已趨平靜矣布告原文如下﹁革命軍總司令部佈告﹂查近日外間有政府將没收中國銀行股本之謠言致商民互相驚疑紛紛持票向該行兌現其實政府並無此項命令顯係造謠生事之徒故意擾亂巿面金融以便私圖除嚴密查究外合行佈告仰武漢巿商民人等切莫輕信謠言自相驚擾爲要﹁湖北財政委員會佈告﹂訪聞外間謠言多謂政府將没收中國銀行並停止各銀行發行鈔票此種純係謠言政府絶無此項意思并極力保護該行營業﹁湖北財政處長佈告﹂照得漢口中國銀行在漢發行鈔票凖備充足信用昭著自黨軍克復武漢以來該行對於國民政府極表服從國民政府對於商業尤以保護爲宗旨近有無知愚民誤聽謠言因該行爲北政府國家銀行恐國民政府將有没收舉動爲之疑懼以致該行今日竟有擠兌情事殊屬有關巿面除由該行照常應兌外合行佈告曉諭商民人等母得誤會政府對於該行當在應行維護之列所有本處各徵收機關照舊一律收用繳納稅欵仰各該行商民人等均仍照常收用母得妄造謠言擾亂巿面 
[杭州快信]  
　　楊文愷蔣方震丁文江昨下午三時蒞杭後與各當道暢談兩小時至六時原車返滬聞楊此來任務專爲報告奉魯蘇合作討赤在津會議經過各情形 
　　江干南星橋大營壘現駐有第十團一營及新由湖屬開杭之第九團二三兩營至十團之二三兩營業已抵衢分駐江常開各要隘前傳中途調回非事實 
　　駐徐一師全部返浙滬杭路局定開專車十三次輸送昨夜八時許第六次專車到杭係載送三團第三營及營底夜半第七次車到係載四團第三營全部及機關槍連該營業於今日隨同第二營開往餘姚五夫原駐地 
　　三師第六旅旅長期烈十一團團長方策昨已率部返杭聞將轉赴長興泗安等處塡紮 
　　頃聞鎭江砲臺司令張伯岐有辭職返浙消息 
　　昨日又有由贛邊入衢之潰兵約二百七八十名經沿途衢蘭各縣知事照料順流下駛抵閘口後路局奉電備車往載下午七時過城站由兵站給養處給發食品即行開滬 
　　新任嘉興知事姚應泰已於今晨率同員役三十餘人附杭滬早快車赴嘉定二十六日接篆 
　　政變時十團曁警廳收繳潰兵槍械及遣散費共用洋一萬五千餘元由中行墊付嗣經總商會分呈軍民兩署備案並請發欵歸　昨奉照准 
　　西湖馬路自湧金門達錢塘門經岳墳至靈隠一帶早經告竣其支路自蘇堤起至凈寺止煤屑路亦於上月完工現自凈寺起迄湧金門止馬路已定即日建築 
[南昌雜訊]  
　　蔣總司令以黨軍佔領江西後省垣要政已經佈置就緒各部軍隊亦已令分期開赴各要地駐紮潯陽爲全省門户關係至爲重要故於十一日率帶警衛隊并偕重要軍官前往設施一切第三軍軍長朱培德亦於十三日相繼赴潯駐節五日關於軍政及地方治安略事布置今日（十六）乘專車回省 
　　此間自革軍攻克後巿面安謐商店早經開巿總商會對於民衆發起之祝捷大會頗表贊同昨特通告各商店一體加入以示慶祝兹已籌備舉行議决十九日在公共體育塲講演二十日日開在該場游藝表演晚間燄火二十一下午六時提燈游行各商店團體學校公會機關均各預備屆期同時出發忙碌異常 
　　　贛局定後所有省城一帶被俘虜者約計四五萬人現經總司令部派大隊長艾啓鍾等從事揀選開赴各屬訓練共分十大隊每大隊分四中隊一中隊分三小隊一小隊分四班一俟訓練熟習後分别編入各軍部 
　　此次入贛革軍湘人實佔多數因此湖南同鄉會於十五日假省議會歡迎革軍各將領是日二軍軍長魯滌平六軍軍長程潛五師師長譚道源黨代表方竹稚及團長謝毅伯彭璋等並中級軍官約數百人均到列席政務主任姜濟寰偕湘籍重要職員多人亦同時蒞止奏樂行禮由主席許逢時致歡迎詞來賓先後演說興盡始散（十一月十六日） 
 
 

Page 7

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *國内要聞二 
[南京快信]  
　　楊文愷到寗後詢知孫傳芳南旋尚有待今（二十四）晨忽聞政界紛傳孫已於二十三夜返寗隨從甚簡事前亦未接到電報軍政各界均未及往迎迨入署後陳省長始乘汽車往謁云云迭向總部探詢究竟乃語均活動不肯負責答復或者有所誤傳惟聞總部今日確有重要會議 
　　楊文愷於二十三夜專車赴滬轉杭與陳儀周鳳岐接洽軍事即日返寗聞到寗後仍須北上 
　　據浦口來人云魯軍二十四日已到三營並已派員至該埠籌設兵站辦理南下軍隊運輸事宜連日津浦南段兵車擁擠貨運又停 
　　聯軍又擴充第十一十三十四三師各軍官委任不日即可發表 
　　寗省火車近二日間由下闌滬寗車站轉運砲彈及機關槍步槍子彈數千箱至城内三牌樓督署中正街各車站或發配各部隊領用或由軍用汽車運進軍械局存儲晝夜輸送不息 
　　滬寗路連日因輸送第一第二第三第八各師·第八混成旅至蘇松滬杭各處第次上行車到達下關車站均誤點二三小時不等 
　　蘇省長陳陶造預備辭職之說已歷一旬近更亟亟求去擬交金陵道尹徐鼎康暫代曾親徵徐之同意並召集各廳道局處長會議表示此旨惟徐尚口頭辭遜 
　　江蘇淸鄉總辦沈同午向軍省兩署呈請辭職 
　　省署二十四日下午又召集各機關長官及各法團領袖會議籌欵以濟目前急需 
　　前報載省公署財政會議南京總商會承認二十萬元之說兹查該商會並無此事 
[蕪湖快信]  
　　安徽總司令陳調元頃通令各軍事機關略謂聯軍第五方面軍刻已全師回皖所有第五方面軍各部隊及附屬各機關一律結束撤銷恢復建制軍事方面仍秉承總司令核辦以一事權 
　　浙軍第十師長鄭俊彦已行抵南京其所部兩團餘人亦於二十三日下午七時由江新輪自大通裝運到蕪停泊駐防何處未定地方籌備給養又浙軍第三師周鳳岐部尚餘一團之衆在大通日内俟輪運往下游又浙軍第四師第十五團團長王其堃二十三日率兵士五十餘名機關槍一架到蕪將暫逗留以待其尚未退到之兵士集合後再行赴寗 
　　連日忽又有多數徒手聯軍紛紛過蕪下行查均係經武昌南昌等處黨軍所釋放者並均贈以盤費且有給予黨軍首領之照片者 
　　退入皖境之湘軍葉開鑫部約五千餘人均經分防皖邊是以特由南京方面領去子彈數十箱已於二十三日由民船裝運過蕪上駛 
　　戒嚴司令部近日防範更嚴黄包車夫一律報名領取腰牌蓬户居民則十家具一連環保結其客棧及土娼一概不准住無業之人 
　　財政廳長何炳麟自皖軍撤回後曾籌餉一關發放始於二十三日由省乘安豐兵艦來蕪料理關監督署事宜 
　　望江縣接近江西此次大軍過境受災極重該縣知事王覺民除將詳情呈報軍民兩長外並請迅予撥欵賑濟 
　　皖南蕪湖宣城各縣爲防範潰兵及土匪各派警隊四出巡弋並定郎溪畢家橋·廣德洪林橋·及寗國當塗各大鎭爲會哨地點 
　　南陵戴塘橋鎭前日被匪洗刦焚燒擄掠共斃五人並燒燬存米三四千石又搶黄墓渡鎭始逸去（十一月二十三日） 
[安徽黨軍在太湖活動近聞]  
　　公平通信社昨接安徽太湖通信云太湖據長江上游爲皖鄂衝要在軍事上實居重要地位此次安徽黨軍於冬日忽在太湖發難陳調元由武穴敗退宿松旋返安慶王普在宿稱病未與陳面陳去後亦即追踪而去葉開鑫由廣濟退至張家浜彌陀鎭一帶尚有殘部三四千人當派參謀余伯魯徐介卿持函到太謁見常恒芳表示合作常允其通過太境暫駐潛山翌日復派本署顧問江海潮赴潛報聘并促其尅日通電表示此於六日以前之經過情形也江今日午後可以返太湖北黨軍前鋒已於昨晚開抵張家浜彌陀鎭辛家冲一帶約有一師之衆黄梅宿松方面亦駐有黨軍一師陳調元派劉鳳圖率兵二團在石牌佈防雙方距離九十華里尚無衝突兹將黨軍與葉開鑫王普等往來函電分誌於下（一）黨軍致葉開鑫電黄梅廣濟探投湘軍總司令部徐參謀分卿兄譯陳競秋總司令勛鑒皖省不啻我公第二故鄉前此駐節宿太七　無驚皖人士咸欣然色喜共抱來蘇之望恒芳等對於我公論公誼則舊日同袍論私情則早年同志關係至深愛戴彌篤以現在之局勢我公之地位一轉移間實足以左右全局爲國家計爲個人計實不能稍有猶移所冀勃然興起共定大局不世之功在此一舉皖人士頂而戴之矣烈武兄業已離京寄語轉致麾下也時不可失幸賜明敎常恒芳李乾玉陳雷叩江（二）葉開鑫復黨軍函藩侯鳴夏筱南先生賜鑒支日奉到尊電名言讜論至深欽佩當即奉復諒荷鑒察兹請余伯魯兄專誠前來乞賜敎一切烈公處已托介兄前往子金（袁家聲字）兄刻次何處近况何似尤爲系念不盡之言統由伯魯代達專此佈臆敬頌勛安弟葉開鑫拜啓十一月九日（三）黨軍致王普電萬急宿松安慶探投王副司令慈生兄鑒丁團長健明兄徐團長鏡溪兄均鑒此次孫陳瓦解正我皖省軍人解除東縛勃然振拔之時機黨軍現由張家濱斜出蘄春而入太湖我輩同隸皖籍休戚相關實有推誠相與切實合作之必要諸兄對於孫陳權衡輕重詎可恝然務希速派相當代表兼程前來共商善後諸兄一反掌間實足爲我皖省造無窮之幸福披瀝奉達竚候明敎安徽宣慰使常恒芳軍務部長李乾玉第一路司令陳雷叩庚印 
[武漢工潮近訊]  
　　烟廠工潮擴大印刷工潮未解决 
　　日界洋務工人罷工政府擬組仲裁機關 
　　漢口通信英美烟廠之停工潮日益擴大武漢省巿黨部等八團體發起援助工人大會於昨二十日在漢商會開聯席會議到會團體有漢商會·漢巿黨部·湖北省黨部·漢口律師公會·各團體聯合會·商民協會·全省學聯會·漢口巿政委員會·中華第海員工會漢口分會總政治部·十五軍政治部·中國濟難會等百二十餘團體代表二百餘人公推巿黨部代表謝定遠爲主席報告開會旨趣後次由交涉署盧秘書報告交涉經過情形大衆討論結果决定組織武漢各界援助英國烟廠停工失業工人委員會通過簡章九條並推發起八團體·及武昌漢陽兩商會·律師公會·濟難會·商民協會·武漢善後委員會·及新聞界·等共十五團體代表爲執行委員次討論援助進行方法議决（甲）進行綱領（一）實力援助工人生活（二）擴大反英運動（三）政府應嚴重抗議英領事輕視侮蔑中政府之推託態度（乙）具體辦法（一）發表宣言申述此事眞象杜絶帝國主義者之造謠（二）籌備墊欵與工人以安工人之心推定謝定遠周延　許白昊爲宣言起草員今日午後三時在漢商會召開第一次執行委員會工人方面今日亦發出宣言請各界予以援助是烟廠工潮將更無妥協餘地矣 
　　武漢印刷石印鉛印三工會聯合提出要求七項二十一條限店主四十八小時内答覆否則即取最後手段至昨午已屆滿答覆之期武漢印刷同業前晚在新聞界俱樂部開會决一面組織武漢印刷同業公會一面擬具答覆工人書否認其所提要求中之三項大致爲（一）普遍加薪十六元（二）工人索租房費三元（三）工人揀還字數以五千爲限並提出附條請工會商酌（一）工人加薪其原薪在十元以下者加三成十元以上者加一成半二十元以上者不加揀還字以六千爲限昨晚雙方代表非正式談話决於今晚十時各推正式代表在總工會協商條件店主方面並於今日午後六時宴請總工會要人請其力任幹旋以免各走極端其結果如何明日方見分曉也 
　　漢口日租界大新街前已成立洋務總工會於十六日提出要求條件十二條交駐漢日本領事署轉達該國僑漢各洋行各商店各住宅之經理或主人限三日答覆其條件如下（一）本會工友在貴國僑商服務不得無故毆駡壓迫送捕等情如有非法行爲可請至本會訊究如揑詞栽誣律應反坐（二）本會各級工友月薪每人增加七元（三）每年須有三星期之假期不得扣其工資如有不請假者加倍發給三量期之工資（四）每二星期休息一日不扣工資原有休息日不在此例（五）各種紀念須放假一日昭服務工會義務者請假應准不得扣其工資但每月一次（六）工人抱病醫藥費歸行主擔負病期間薪資照給倘不幸身故照本會之例給撫恤金（七）每逢午秋二節須請行主酌給酬勞金年節雙薪（八）凡在本會成立以後受無故開除之工人均須恢復原狀（九）貴僑商之公司如有華人遺缺須先通知本會介紹以專靑任（十）工人住宅電燈水資均歸行主擔負（十一）以上條件如無圓滿答覆以三日爲限否則一律罷工（十二）本會工人如發生罷工之事其罷工期間之損失均歸行主賠償此項交涉截至十九晚尚無圓滿答覆昨二十晨遂大罷工華日各街口均派有糾察隊阻止工人上工並函請日界巿政工會一致罷工以爲聲援昨日武漢雜貨店員工會成立各雜貨店一律休息一日詎有日人於某雜貨兼營米業店購米二袋雇工二人扛抬回行爲糾察隊攔阻該日人遷怒附近四十三號及三十九號之華捕各　不　遂一律罷崗經交涉署交涉至晚始行復崗而洋務工會之罷工則未解决 
　　此外藥業店員聞已提出要求條件機昌機器廠工人亦有要求加薪而罷工之消息其他正在醖釀中者更僕難數商業中人無不叫苦連天多有不能支持而工人與店員又先聲明不許其歇業未來糾紛正無已時政務委員會現以工潮迭起政府一方固應擁護工人利益一方亦須顧及企業前途擬組織勞資仲裁委員會以爲調解勞資之爭議機關委員會則以總工會·省巿黨部·武漢兩商會·政委會·衛戍司令部各代表·組織之刻已着手籌備矣（十一月二十一日） 
[法權報告書披露問題]  
　　美國詢問是否願同時發表 
　　大陸報載合衆通訊社二十四日華盛頓電云在華治外法權報告書全文洋洋數千言據目下計劃將於本月二十九日發表美政府業已訓令北京美公使通知中國外部並詢中政府是否願於同時給各國報紙披露此外復以同樣意旨詢問英法等國聞北京美使署將以報告密交各報通訊員並戒以苟非北京外部允各國同時發表者則須俟得華盛頓通知始可刊出按此項報告書原擬十月三十一日發表因中政府聲稱翻譯未竣反對發表之故延遲至今猶未宣布云 
地方通信 
[蘇州]  
　　第九混成旅駐防吳江吳縣公署於二十四日接到陸軍第九混成旅旅長馬登瀛來電略謂該旅卽日將開赴吳江駐防過蘇時或須留駐一二日着卽預備給養等語縣知事張顯謨接電後當以事前並未聞知馬旅須開吳江隨向駐蘇十在旅長上官雲相詢問上官旅長當以南　軍　會議决定以馬旅調駐江陰現在或係臨時改爲調駐吳江云云聞縣署誠恐或有誤會故即去電詢問一面則預備給養及一切又吳江縣署亦於二十四日接馬登瀛旅長電知略謂現奉孫帥令全部開拔吳江於有日（二十五）到江着卽預備兵房糧食稱草等語縣知事林芾楨當以吳江彈丸之地公共塲所不多難容大部軍隊故接電後頗感困難隨卽據情電呈聯省兩署一面召集绅團及水陸警各隊隊長等在署會議招待辦法曁籌欵預備給養 
　　獨立團來蘇駐防聯軍獨立第三團長張鎭（芷卿）奉命率部來蘇駐防於二十四日在寗率兵兩營登車當日下午五點五十分開抵蘇站計鐵篷車二十四輛兵士下車後卽赴葑門外老六團營房駐紮張團長當晚寓鐵路飯店而蘇地現駐軍隊計有第七師十三旅全旅及第八師補充團第一營全營曁獨立第三團兩營共有四千餘人矣 
　　護路隊實行護路吳縣公署前奉省令組織護路隊現已編制成立於昨日（二十五）起實行護路其辦法如下由縣知事張仲甫自兼隊長縣警佐那鶴年等均兼督長偵緝隊長潘秀淸兼總稽查偵緝隊各隊長均兼督察員全隊共設五組每組連督察員共九人全　東至正儀西至望亭每隔十五里駐護路隊一組另備巡船八艘往來梭巡並照會鄰縣互相協助 
[松江]  
　　王部軍隊繼續來松新編第八混成旅來松駐防等情已迭誌本報兹除該部五十五團一二兩營已於二十三傍晚前來塡駐外該團第三營全部及機槍迫擊砲兩連亦由該團董長於二十五下午三時乘坐專車督率來松逕赴指定之三城隍廟分駐至原駐城内之一二兩營已有一部移駐西門外育嬰廣育院其軍隊來松後應需稻草樹柴檯桌等物均由縣署委派四科主任侯古漁在警所内設處代辦以免貽誤所需費用由督協徵員籌措撥濟　　縣署解繳認欵張知事因奉省廳電令催解本月分認欵特令督協徵員籌惜一萬元以資解徵該兩員以下忙尚未起卯租籽又未起色故向各處凑借齊集解由縣署轉解金庫點收云 
[無錫]  
　　駐軍調防消息自孫傳芳赴津奉魯軍不日南下滬寗道上兵車絡繹兹聞第七十六混成旅張國威所部有擴充成師之說駐錫砲兵敎導團隊長童蘭田已奉到訓令不日開拔赴　改編惟錫邑居滬寗路之中心地方防務極關重要擬調第二師盧香事所部步兵一團駐防來錫定於日内分别調防 
[鎭江]  
　　總司令部催剿茅山土匪聯軍總司令部對於茅山土匪異常重視前已分電丹陽等縣派警兜剿昨又快電丹徒縣知事略謂茅山盜匪猖獗業經分令隣近各縣派隊嚴繳在案仰迅會同各縣妥籌聯防方法派隊駐守嚴爲搜剿務期匪氛有可靖之時人民得安枕之日云云盧知事今已遂電辦理云 
　　戒嚴司令部改設旅部内鎭江戒嚴司令前本由鎭路要塞司令張伯岐兼任自前日張君奉令調省由趙智仁接任要塞司令後所遺戒嚴司令一職卽歸駐鎭二師三旅旅髭殷承澤兼任故前商會内所設之戒嚴司令部現亦遷設於前都統衙門司令部内以便辦公 
　　捉獲辛豐刦案女匪丹徒縣屬辛豐鎭於月前被殷匪連刧一節詳情已誌本報兹悉高資鄉警察所所長陳志筠於昨日在該鎭查獲此案女匪一人（該刧案内有女匪三人）據供徐周氏年四十二歲並在其身畔搜出當票三張票額均係二三百元者另又搜出衣物多件陳分所長以其　情重大當卽備文呈解丹徒淸鄉分局昨晚經盧主任親自庭訊再四研詰詎該女匪狡猾異常毫無實供雖打亦無所懼嗣盧主任以時　已晚卽將釘鐐收入女監今日將再嚴密審訊 
[揚州]  
　　揚州軍事雜訊（一）前駐防揚州之第七六旅一五二團第二營軍隊現奉第九師李師長電令開　松江駐防覺長李振綱遵此已率所部於今日（二十四）離揚開往目的的地頻行時由各警區代僱小車二百掛推送軍用品至對江之六圩（一）現駐揚州之陸軍名爲一師實則實力僅有三團且係新招故連日訓練甚勤（一）陸軍第十三師劃師長以揚城爲蘇省中之水陸衝衢帆　櫛比商冒幅輳兹奉令來守斯土恐有不法士兵在外有越軌行動已於二十三日遍貼布告如有前項情事准許受害人扭師究辦（一）陸軍第十三師劉師長查照歷屆防軍分防先例於今日（二十四）始派兵接替城防担任盤查奸宄之責計每門有士兵一棚（一）劉師長將來揚城之際適值省令江都縣知事張晋調省遺缺以曹元鼎代理劉　張有舊誼已爲之電省保留第迄未得有復電也 
[六合]  
　　寗六兩縣會哨紀聞六合知事蕙内成爲淸匪安民起見　在鍾家集與儀微縣會哨西南在大英集與來安縣會哨並議定聯防互援辦法兹因東南鄉犁頭嘴時有匪徒匿跡乃與江寗縣知事定期會哨以絶根株現已議宅二十五率隊到犁會哨隨至南鄉各處調查聯莊會進行如何以咨督促云 
 
 

Page 8

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *[敎育消息]  
專電 
　　北京今日中學代表吳宛等十人至院見潘復潘未見傳諭星期六聽候辦法（二十五日下午八鐘） 
　　天津南開大學二十六晚開商學會週年紀念會遊藝慶祝（二十五日下午四鐘） 
　　奉天敎育廳通令各縣未設圖書館者儘先籌辦已設立者進行擴充需費由正欵開支（二十五日下午五鐘） 
　　廣州中山大學復試已放榜本科及格者八百六十五人預科七百五十二人 
　　廣州巿立學校運動會二十三日閉會（二十三日下午十鐘） 
本埠 
[省敎育會之公敎圖書總審查會]  
　　江蘇省敎育會公民敎育委員會於昨日上午十時舉行公民敎育圖書總審查會沈信卿張君勸俞慶棠三委員均出席公推沈君爲主席議决（一）組織編纂公民敎科書委員會推定張君　·楊聘漁·賈季英·胡叔異·趙靄吳·楊衛玉·俞慶棠七君爲委員定十二月四日開委員會（一）公推張君勤君總審核小學公民敎科書及中學公民敎科書沈信卿俞慶棠二君總審核合於甲種標準之參考書 
[上海中西童子軍聯合野戰規程]  
　　上海中西童子軍聯合大野戰規程由南洋團敎練鄭潤燊提議縣副總敎練徐子成修正如下（一）﹁命名﹂固我疆圉童子軍不尚攻奪如有犯我者當設法固守（二）﹁宗旨﹂練習隊員機警智能發揮其天然本領並養成攻守能力（三）﹁日期﹂定於十一月二十八日正午十二時起至午後四時半止（四）﹁地點﹂在江灣路中段持志大學附近十二時在北四川路底公園靶子場門口報到下午四時半在持志大學運動場歸隊（五）﹁攻守時間﹂自正午十二時起至午後一時爲出發時間一時至一時半爲佈陣時間一時半至四時爲進攻時間四時至四時半爲收隊時間（六）﹁交戰區域﹂分戰地爲甲乙兩區由甲乙兩隊各佔一區爲交戰地在甲方者曰甲區交戰地在乙方者曰乙區交戰地在甲乙兩區中間劃出一部曰中立區現定江灣路以北至持志大學附近之河以東直達新舊體育會路交界處以及畜植公司止爲西區交戰區域並將江灣路（卽舊體育會路）爲中立區中立區以西給新體育會路爲甲區交戰地中立區以東至約四碼處之小河止爲乙區交戰地（七）﹁佈陣方法﹂在佈陣時期内兩方須在本區交戰地設立城池三座而以營帳代之在中者曰中城在左者曰左城在右者曰右城大本營設在本區中城每城分設之距離須照交戰地範圍平均三分設立不得距離太近每城離營帳週圍五十碼處揷紅旗四面圈内再揷小旗二十面中樹大旗一面大本營處再加司令旗一面惟司令旗得自由藏匿城中紅旗作爲城池界線小旗代表鄉村大旗代表城巿司令旗則代表全軍凡被敵人拔去小旗一面則作失去一鄉論拔去大旗一面則作失去一城論尋獲司令旗則作全軍覆没計算在佈陣期間各隊得遣派隊員偵察敵人行動免敵人得設法捕捉致雙方佈陣方法得自由酌定（八）﹁職務﹂雙方分設職員如左（甲）守的方面全軍總司令一人副司令三人參謀三人記錄三人守衛　干人（乙）攻的方法前敵總指揮一人中軍左軍右軍指揮各一人參謀三人偵探十二人進攻隊員若干人（九）﹁作戰規則﹂（甲）攻隊各在本區及中立區域得自由行動在敵人交戰區内祗有進攻能力若遇敵人須即逃避一經捕獲則失去進攻能力如攻入敵人城池界線以内則不得再行捕捉并可拔旗一面（紅旗作城池界線不得拔去）拔得後須卽冋去交於本區大本營然後再可進攻惟拔旗時須將小旗　拔次及大旗司令旗須俟三城完全失守後方可取去至司令旗藏匿何處可預先派偵探查明則三城攻下後即易尋到故攻隊須分三隊進攻則易於取勝（乙）守隊祗能在城池界線外之交戰區域内防守不得侵犯中立區及潛入自已城池界線以内捕捉敵人苟被敵人攻入城池界線以内則任其自由拔旗一面而去雖在中途亦不得逮捕或奪回所拔之旗捕敵方法及能力則不加限制一人并得兼捕數敵捕獲後卽行解至本區大本營紀錄（丙）攻隊一經捕獲後雖無人看管亦不得再事逃逸並須聽守隊指揮送至大本營處（丁）記錄及偵探的能力祗作記事及探察之用無攻守能力偵探除得乘自由車探察　在五步内命令停止應即停止（戊）所有攻守兩隊人員須一律穿着制服不得喬裝惟公證人得穿常服（乙）如有爭執事件發生則兩方須絶對服從公證人之評判如臨時不有公證人在則由敎練或高級隊長就地解决之（十）﹁勝負﹂勝負以得分多寡而定其計分方法如下（甲）捕獲隊員一人作一分算偵探三分參謀五分指揮七分總指揮十分（乙）得小旗一面作地二分算大旗十分全城失守五十分全軍覆没二百分（丙）倘若全軍覆没則作爲全負論其他分數不再計算若兩方均已全軍覆没則以捕獲敵人分數之計算而定勝負（十一）﹁記號﹂（甲）喇叭五長　爲開始佈陣連接短聲則爲進攻時間已屆收隊則用歸隊號角（乙）甲隊右臂上加紮白布一條以示區别其他雙方人員於左臂上再紮各色帶子一條以明各　　務（一）總副司令及總指揮紅色（二）指揮及參謀黄色（三）記錄及偵探藍色（四）公證人及通信員綠色（十二）﹁附則﹂戰時祗可用營取不得全憑勇武其餘規則悉照普通野戰例不復多載總司令部設在地圖中央鄭家别墅内 
[自然科研究會昨日開會紀]  
　　上海縣自然科研究會昨日下午一時在公共學校周開會各校校長敎職員到會者爲尹叔平·楊慰民·沈嘉微·楊聘漁·礙槐新·劉谷良·屠少愷·李頌唐·朱伯華·范罕波等議决各案如左（一件）報告收到范罕波先生整理各學校審查自然科用書報告後列成之簡表一紙（一件）議結束審查自然科用書方法議决（一）調製收到審查自然科用書報告統計表内容分書名册數·出版處·編輯者·報告審查意見·校數·備註·等六項（二）臚列缺點最少之自然科用書推沈加徵先生担任前項結束事務（一件）報告沈加微楊慰民二先生交到補助讀本第八種選種稿議决卽付印以便各鄉村小學校採用 
[職敎社擬在國貨展覧會宣傳工敎]  
　　中華職業敎育社爲宣傳提倡工業補習敎育及改進小工藝品事昨致上海總商會商品成立所所長徐乾麟函云敬啟者報載貴會舉行國貨殿覧會確爲提倡國貨改進工業之要舉本社最近工作亦正在注重於斯因有試辦工業補習敎育及改進小工藝品之創舉並組織委員會專司其事惜困難阻碍不易提倡而利導之擬乘貴會集會展覽之期張貼並分發關於工業補習敎育及改進小工藝之文字以引起各界注意而利進行想貴會樂願提倡定必予以贊助便乞示復當再派員詣前接洽附奉委員會簡則兩分並希察閱 
[法律學會昨日成立]  
　　上海法科大學學生王宗灝錢劍秋周孝賢等近有法律學會之發起同學之贊成加入者甚形踴躍爰於昨日下午一時在校内開成立大會到會者超過半數以上推錢劍秋主廣先報告經過次討論章程略有修改後通過後由各會員先後演說而散該會宗旨在以相互切磋之精神研究法律學識會員不限於法大學生凡有志研究法學而與其宗旨相合者不論男女均得加入爲會員將來預定發行月刊藉收互相研討閘明法學之效現並定下星期一（二十九日）下午一時開會選舉各部職員云 
[南光初中部之演講競賽]  
　　昨日南光中學第三院初中部全體舉行第二屆中文演講競賽大會參加演講者有各級代表三十餘人評判員有該校敎員馬崇淦·許叔良·葉鐵氏·三位根據意義態度發音三端爲標準結果錄取最優勝者顧志高·盧承祥·程錦鑫·張鍾沛·黄仲熙·陳智慧·陳朗雪·姚本一·吳煥章·吳家錚·周志强·沈信之·王善祥十三名聞於十二月八日尚須舉行决賽該校第一院將於下星期三舉行英文演講預賽云 
[裨文女學今晚開游藝會]  
　　方斜路裨文女塾爲美國敎會所創辦迄今已垂四十五載年來以學生日多校舍不敷容納特於今夏改建三層樓房惟以所費過鉅特定今日（二十六）晚間七時半及明日下午二時半在四川路航海靑年會開游藝會募欵其節目有英文劇﹁經騐﹂新劇﹁潑婦﹂﹁好兒子﹂·及京曲·國樂·琵琶·鋼琴獨奏·跳舞等所表演各節均極有精彩 
體育 
[中國隊昨獲美國式足球錦標]  
　　以十八對零戰勝美國公學 
　　陳啟東大獻身手全場贊美 
　　中美足球比賽第一次中國隊以七對零勝第二次美國公學以十四對零勝二隊遂於昨日行第三次交鋒决最後之雌雄结果中國隊以十八與零之比博得勝利而獲本屆之錦標歐陽鴻鈞所贈大銀杯一隻遂爲中國隊奪得查美國式足球之輸入我國乃近數年來事而海上之有此項正式比賽者實自本屆始至我國之戰勝美人而執錦標尤爲前所未有可謂體育史上之新紀元兹將昨日交戰情形紀述如下 
　　昨日爲美國感謝節二隊相約借棒球場作交戰之區下午三時一刻開始角鬭本埠美商均因停業休息故前往參觀者頗爲踴躍華人亦屬不少美國公學之拉拉隊在場歡呼尤見熱閙起勁全場精神爲之一振開球後雙方進退爭逐奮勇異常中國隊猛力撲逼一帆風順繼見陳啟東挾球衝鋒氣勢洶洶至離敞隊底綫十餘碼處球爲美人所得但未幾仍還諸我手是時美公犯規我國又得進佔十碼地位後陳啟束得球從人羣中穿出對方區域而中的焉中國遂得六分稍傾第一節告終球屬美隊分數中國六美公零 
　　第二節易地交鋒爭戰兩分鐘後謝惠源侵占二十碼陳啟東又得三碼旋美公得球傳於左翼我國失地三十碼不久又失七碼再攻退回十碼繼而忽見陳啟東奪球疾馳長驅而進一鼓作氣如入無人之境竟佔得五十五碼地位陳之奮勇及其奔馳之速度殊可驚人當時歡呼之聲如同雷動陳之技術誠足多者矣陳雖未能一次衝破對區竟其全功然距底綫亦祇六碼耳再攻時陳又得球傳於甘土貴甘即因而中的焉第二節告終中國十二美公零 
　　二揚終結後休息十五分鐘美公學生结隊游行塲中羣呼攻打奮門激勵選手末後並唱種種歌調一種活潑潑地精神頗可欽佩 
　　第三節開場競爭益烈中國險乘勝襲擊勇氣百倍美公隊志在恢復力圖反攻結果時進時退成堅持之局面 
　　第四節起美公隊聚精會神各盡全力攻打當見我方陣地一失再失對方則得步進步重壓迫其後球向我方愈接愈近五分鐘間球已達我底綫十碼之處千鈞一髮危急萬狀斯時我國主將謝惠源發命施號十分當心背城一戰果能出奇解圍而向敝方攻去於是興致頓發一攻再攻無往不利最後又被江道章中的而得六分遂成十八與零之比在最後七分鐘内美公因損失過鉅銳氣盡銷不能再求發展結果我國得十八分美國　一無所　論球藝當　陳啟東最爲出色隊長盧觀祥　主將謝惠源亦頗驚人 
　　中美陣綫 
　　上海中國隊（十八分）美國公學隊（零分） 
　　位置姓名磅置位置姓名磅重 
　　左翼甘土貴一三五左翼Ｈ·ＢＬＯＷＮ一三○ 
　　左外衛江道章一六○左外衛Ｗ·ＢＲＯＷＮ一四五 
　　左衛巫振芳一一五左衛Ｗ·ＪＯＨＮＳＯＮ一六五 
　　中堅李德寛一五○中堅Ｂ·ＴＡＬＨＯＴ一五○ 
　　右衛林衛光一四七右衛Ａ·ＴＡＬＨＯＴ一四三 
　　右外衛馮建綱一四二右外衛Ｒ·ＥＵＩＯＴ一五八 
　　右翼薛信福一二七右翼Ｊ·ＬＡＴＭＥＲ一五八 
　　主將謝惠源一一八主將Ｊ·ＧＲＡＹ一六四 
　　左副衛虚觀祥一二四左副衛Ｆ·ＭＡＲＲＬＯＴＴ一五四 
　　右副衛麥仁和一三五右副衛Ｊ·ＡＮＴＯＮＬＡＮＴＺ一六六 
　　後衛陳啟東一五○後衛Ａ·ＢＡＮＫＨＡＲＤＴ一七二 
　　（預備員） 
　　中國隊李博文·陳實球·戴庶全·李壽慈·美公隊Ｃ·ＷＩＬＢＵＲＲＭＯＦＦＥＴＴＰ·ＢＡＯＫＨＡＲＤＴＬ·ＧＡＬＥＣ·ＲＡＰＥ 
　　各節分數 
　　隊名一節二節三節四節總分 
　　上海中國隊六分六分○分六分十八分 
　　美國公學隊○分○分○分○分○分 
　　中的ＴＯＵＥＨＤＯＮＮ陳啟東·甘土貴·江道章各一次繼繼權利得分者無 
　　比賽職員裁判員雪洛斯（ＳＣＨＬＯＳＥ）檢察裁判員談遜（ＤＹＳＯＮ）邊線員葛雷博士（ＤＲ·ＧＲＡＹ）與葛爾姆（ＧＩＬＬＩＡＭ） 
　　上海中國隊職員會長沈嗣良管理歐陽鴻鈞隊長盧觀祥會計謝惠源名譽敎練正包德裴（ＰＯＲＴＴＩＥＬＤ）副葛爾姆ＧＩＬＬＥＡＭ）自左至右﹁前排﹂陳寶球·巫振芳·盧觀祥（隊長）·謝惠源·薛信福·﹁中排﹂李博文·戴鹿全·馮建綱·李壽慈·林衛光·麥仁和·﹁後排﹂葛爾姆（副敎練）·江道章·陳啟東·甘土貴·李德寛·歐陽鴻鈞（管理）·包德斐（敎練）·此外尚有健將林恩昭·因出未能攝人 
 
[昨得美國式足球錦標之中國隊（中華攝）]  
[昨晚靑年會籃球隊大勝Ｓ·Ｒ·Ｃ·]  
　　五十三與二十一之比 
　　執一九二五年西人籃球牽標賽甲組牛耳之Ｓ·Ｒ·Ｃ·隊昨在四川路靑年會健身房中爲該會籃球隊所敗該隊尚爲第一次之出場卽遇人才濟濟之靑年會隊宜其一敗而不可收拾也 
　　比賽始於七時四十五分裁判員錢一勤君二隊相戰未一分其優劣立判恒見球在靑年會隊之手而時人落入敵籃中李大宸·談達鏵·王文華三人指臂相連董守經·蔣筱懷·二人合力堅守全隊進攻退守莫不如意上半時二十八與十一之比下半時二十五與十之比給果五十三與二十一之比靑年會隊大勝靑年會隊（總計五十三分）Ｓ·Ｒ·Ｃ·隊（總計二十一分） 
　　右鋒王文華八分右鋒ＢＥＬＬ四分 
　　吳維周六分 
　　陳華輅六分 
　　左鋒談達鏵十分左鋒ＭＯＡＬＡＭ五分 
　　中鋒李大宸十六分中鋒ＡＬＤＧＮＥＲ六分 
　　譚仲華二分 
　　右衛蔣筱懷二分右衛ＪＯＨＡＮＳＳＯＮ二分 
　　左衛董守徑三分左衛ＫＲＹＧＳＭＡＮ四分 
　　靑年會會員現加入籃球隊者已有二十餘人内分第一·第二兩隊（以先後成立爲次序）昨勝Ｓ·Ｒ·Ｃ·隊者爲第一隊今晚七時第二隊亦將與葡萄牙比賽云 
[樂華三育後日比賽足球]  
　　望眼欲穿之樂華與三育足球比賽又將於昨期日（二十八日）行第二次交鋒查二隊素稱勁敵第一次賽各得四球未分勝負觀者莫不贊美雙方球藝之精良現三育隊難有健將數人離滬實力方面棺受影響然該隊　來羅致人才頗爲積極凖備後日與樂華决一最後雌雄特座劵今日起發售可向協淮會預定每張生元以二百八十張爲限售罄不加票希各界注意 
 
 

Page 9

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *本埠新聞 
[今晨消息]  
　　今晨四時本報所得重要消息併誌於下 
　　商埠總辦丁文江及省長陳陶遺眷屬昨夜自寗起程定今晨六時抵滬 
　　直魯軍先鋒隊已於今晨二時開抵浦口約有數百人　　新任第三旅旅長段其澤昨晚赴鎭江就職 
　　駐無錫砲兵敎導團令滬站掛車四輛預備開拔南京 
[滬寗杭淞夜客車昨均恢復]  
　　滬寗滬杭曁淞滬路各夜客車自鎭江附近遇險後即行停駛其在午後開行各車行駛紆緩需時十四五小時不等達到終站又在夜深以地方戒嚴之故乘客不便下車旅客極感不便往來寗滬者多改乘江輪以致營業收入銳减聞每日損失在萬元之譜該路當局爲挽回營業起見特於昨日起將所有三路夜車同時恢復并取銷限止行駛速率照常開駛故昨日該各路乘客已漸增多不似從前之岑寂矣 
[軍事運輸要訊]  
　　昨又有浙一師過滬赴杭駐徐浙軍第一師全部調防回浙計自二十二起已有九列車陸續開抵滬杭昨日又有兩列車由寗開出分誌於次第一列掛車三十輛載第一旅一團朱錫麒部第二營步兵五百餘名機關槍一連由該營長呂民貴率領於上午九時五十分開出當晚十時零二分抵麥根路隨即於十時三十分轉往杭州第二列掛車二十輛所載全係該師汽車隊有汽車十四輛兵士七八十名并總部之文卷及家俱等物於下午六時三十分開出今晨三時後可過滬往杭 
　　韓部營底到禾駐紮杭州筧橋之聯軍第八師十五旅二十九團韓光裕全團軍隊已於前昨兩日由筧橋開抵嘉興駐紮所有營底軍用品亦由滬杭路備廂車十二輛在寛橋裝載於昨夜九時專車駛往嘉興卸車由該團失士自行搬運 
　　九師二營開淞駐紮揚州之第九師李寶章部之第三十四團第二營於昨日由揚州乘輪駛抵鎭江定今日由鎭江乘車開至吳淞砲台灣駐防已由該師司令部電囑路局備車三十輛於今晨送往該站聽候應用 
　　二師步兵抵淞吳淞砲台灣於昨日晨四時許開到第二師步兵約一團左右共乘篷車三十四輛是項兵士開抵後因無駐兵房屋至昨晚止尚未下車現砲台灣車站四週密布哨兵日中行人過該處時均須詰問砲台灣車站前軌道上因兵車擁塞之故淞滬六點之第一次下行車並未抵淞以後各次車雖照常通行但均不能傍站停車上下旅客多感不便昨日下午有掛匣子砲及迫擊砲之該團兵士八名已在吳淞鎭中各街道巡行矣 
　　八旅步兵赴松聯軍第八混成旅王淼部下之五十五團步兵一營約四百餘人於昨晨由寗分乘廂車二十二輛於上午一時零三分開出於上午十一時三十分駛抵麥根路站旋即於上午十一時五十八分轉道開往松江　　九旅抵蘇駐防聯軍第九混成旅奉命調駐蘇州協同第七師防護蘇錫一帶昨日在寗裝車二十七輛載該旅五十七·五十八·兩團之一二兩營於下午五時二十分開出業於當晚十一時三十分抵蘇又該旅第五十八團之某營亦於當晚八時零二分在寗裝專車一列掛車二十二輛開赴蘇州駐防 
　　王時春孫樸奉召赴寗代理聯軍總司令盧香亭昨特急電駐滬運輸處長王時春副官孫樸迅速赴寗面授機宜以便赴京代表盧氏與政府接洽要公王孫接電因於昨日下午三時二十分由滬乘專車前往 
[駐寗海軍艦隊陸續來滬]  
　　停泊南京下關之江犀軍艦及張字魚雷艇兹奉海軍總司令楊樹莊命令於昨日開拔來滬駐高昌廟江面 
[各團體反對外債之表示]  
　　巿黨部對内對外之表示國民黨上海特别巿黨部反對大借欵（一）宣言（上略）孫氏竟往天津乞援致奉魯軍有南下之耗今大軍未發即已大舉借欵計内債三千萬外債五千萬數目之巨前所未有中國内外債欵早逾二十萬萬利權全失財政仰人豈特瀕於破産直將淪爲埃及之續近年以來軍閥視借債爲内戰之利益而内戰與外債已成爲相互之因果其爲禍之烈甚於洪水猛獸苟不速行阻止則三省盡罹戰禍國家必致淪亡邦人君子幸埀鑒焉上海特别巿黨部（一）致英國工黨自由黨電倫敦工黨自由黨台鑒貴國在華商人以五百萬鎊資助張作霖促其南下抵抗北伐軍延長軍閥生命實爲阻遏中國人民統一民主之要求且未能補救目前兩國人民之隙陷敝巿黨部爲企圖中等友誼之建立深望貴黨起而糾正俾吾人得見貴國人民之眞意中國國民黨上海特别巿黨部（一）致滬港英商協會函上海香港英商協會台鑒頃悉貴國在華商人爲保持長江流域貿易擬以五百萬鎊鉅欵助張作霖軍南下作戰夫軍閥制度已爲全國人民所痛恨而奉魯軍則尤爲國人所切齒貴國商人此舉實不啻與中國人民斷絶友 
誼而况内戰延長商務益衰奉魯軍南下未必有利於貴國商人之貿易吾人惟知中外貿易之發展必將在民主統一政府成立之後貴國商人必已深感中國軍閥内戰之痛苦當不利其延長生命而阻碍貿易之發展故敝黨部深望貴會出而阻止此種超越理性之行動中英貿易之進步當在本黨企圖剷除軍閥建設統一民主政府之後也專此即請公安中國國民黨上海特别巿黨部 
　　省黨部對外表示（一）致公使團電北京公使團公鑒據十一月二十四日滬報載稱英人以五百萬鎊巨欵接濟張孫爲延長戰禍之費消息傳來實深駭詫願列國對於英國此舉嚴重制止以保全中國之和平是所企盼中國國民黨江蘇省黨部（一）致英政府電英國政府台鑒據十一月二十四日滬報載稱英國以五百萬鎊巨欵接濟北洋軍閥作爲延長戰禍之用消息傳來實深駭詫吾國人民苦於戰禍久矣希圖和平如望雲霓今東南軍事已告結束中國人民正謀自治乃貴國反有接濟欵於北洋軍閥之舉延長戰禍中國人民均一致嚴重反對將來統一之人民政府成立後對於軍閥禍國殃民之外債無論有無保障絶對不能承認願貴政府圖之中國國民黨江蘇省黨部 
　　學聯會致顧維鈞電上海學生聯合會電顧維鈞云上海香港英倫貸欵五百萬鎊於張作霖孫傳芳作爲討赤費用鈞座總攬北方樞機兼司對外交涉望依據民意力阻此事之實現拒絶簽字民衆當爲後盾迫切上陳希勿姑息特此電聞上海學生聯合會叩敬印 
　　總工會及工會宣言上海總工會及各工會反對五百萬鎊借欵宣言（上略）五百萬鎊借欵消息傳來憤怒塡膺本會等一致堅决反對在此時間任何軍閥任何借欵以延長内亂者我全上海工人誓死否認 
　　浙各界聯合會函浙各界聯合會致英人函云倫敦自由工幹部·上海香港英商會·北京英公使上海香港英領事·鈞鑒敬啓者近據報載貴國在華商人有於確實擔保之下貸欵奉魯軍閥五百萬磅使其軍隊南下等情敝會認此舉爲違反中英人民合作之誼於貴國在華地位實爲不利（中略）　會謹謹代表全浙江人民提出抗議祈即省察浙江全省各界聯合會十一月二十四日 
　　王延松向商總會提議王延松昨向商總會提議云逕啓者吾東南人民困苦連年兵禍乃近有聯合三省人民圖謀自存今上海香港英商突東吾東南人民進行自保之際而有五百萬磅借充軍費之舉應請尅日召集萬急會議向英商提出嚴重警告打銷此項借欵以保東南此致上海各路商界總聯合會會長曁議董提議人王延松 
　　五馬路商聯會通電五馬路商界聯合會昨通電全國各界云全國同胞公鑒今據報載英人又以五百萬鎊貸與奉張以爲南下軍費爲東南人民之生命財産計爲國家之獨立自由計我國全國同胞自應急起直追以打消此謀 
　　蘇常學商公會之緊急會議蘇常旅滬學商公會昨日因反對借欵召集緊急會議到陳畹九蔡國卿李菊如等三十餘人僉以上海香港英商以五百萬磅借充軍餉實屬助長内亂有意破壞和平蘇皖浙三省聯合會表示反對深合民意本會應與其一致主張結果主迅電顧維鈞請其順從民意母爲軍閥傀儡對于此項借欵拒絶簽字停止談判 
　　滬北靑年社之會議滬北靑年同志社於昨日上午十時召集臨時緊急會議計到二十餘人公推何維中主席議决案如下（一）近聞上海香港有力英人爲維持長江沿岸貿易起見貸欵五百萬鎊於奉張以作南下軍費如果實現豈非延長内亂本會應如何表示案公决除發表宣言警告全國同胞一致注意外一面再電顧外交總長毅然拒絶簽字（一）關於本社常年大會案公决留交下屆常會會議旋即散會 
[新蘇公會理事會紀]  
　　新蘇公會於昨晚七時開臨時理事會議到有袁希濤·王棟·余炳忠·朱叔源·王紹鏊·張宏業·鮑貴藻·錢崇固·董康·孟森·李澂等十一人推董康主席（一）王理事紹鏊提議（甲）北政府有借債五百萬鎊之舉應否去電嚴詰顧維鈞以減戰禍（議决）推王紹鏊孟森楊天驥起草電文（乙）本會前推出席三省聯會委員趙錫恩已兼任該會外交委員今董理事康中止赴津可否仍推董君出席俾趙君專心辦理外交事宜（議决）仍推董君出席三省聯合會（二）朱理事叔源報告赴寗晤見陳陶遺省長情形遂聚餐散會 
[三省聯合會委員會記]  
　　蘇浙皖三省聯合會於昨日（二十五日）午後四時開委員會到者有蔡元培·許世英·袁觀瀾·褚輔成·殷鑄夫·關元良·王紹鏊·等二十一人袁觀瀾主席楊千里宣讀電英公使阻止借欵原文沈衡山宣讀致港滬英商會函次殷汝驪提議謂滬上聯華總會中外商人之交際機關主致函該會說明反對英商借欵理由衆贊成由文書股起草次决定加推陳廷銳余日章爲外交委員定星期六繼續開會五時半散會附錄該會辦事委員姓名如下文書股沈衡山·孟森·李次山·議事股魏柏楨·楊千里·庶務江彤侯·王曉籟·汪同塵·王龍廷 
　　該會議定致上海各國領事函如下敬啓者敝國不幸鑾禍相尋中外商旅不遑寗處世英等爲免除目前兵禍保障地方安寗起見代表皖蘇浙三省人民公意組織三省聯合會上海爲中外商旅會集之中心所有關於外交事務極爲重要兹特推定委員代表本會隨時與貴領事妥愼接洽敬希察照以符貴領事顧念邦交尊重和平之意並附呈委員名單一紙特此專佈敬致挪威總領事閣下三省聯合會許世英·蔡元培等 
[皖同鄉關心梓鄉兵禍]  
　　徽寗徽寗旅滬同鄉會新組和平委員會已誌前報兹於前晚六時開第一次委員會議出席委員五十餘人同鄉前往旁聽者亦復不少公推汪禹丞主席首報告組織經過略謂自贛聯軍陸續退駐徽寗境内後革命軍方面復有派隊進攻祁門之消息戰雲瀰漫危機四伏本會迭接故鄉各公團函電告急形勢甚爲緊迫爲貫澈年前弭兵主張起見特組和平委員會冀挽刧運桑梓安危在此一舉務望各抒宏論以促進行云云　由張益齋報告自屯來申目擊太軍在境情形次即討論組織大綱由起草人曹志功逐條說明經衆討論修改通過次推舉委員長及常務委員結果汪禹丞·許筱輔·等當選爲正副委員長胡祥鈞·黄禹鼎·胡芾之·汪醒齋·謝淮卿·吳蔭槐·汪維英·余哲文·等當選爲常務委員次議進行方法决定（一）通電各地同鄉團體作一致運動（二）推派代表返里視察并協助地方各公團接洽一切（三）推派代表向國民革命軍方面請求萬勿進攻（四）請求雙方軍事當局畫二屬爲緩衝地由人民謀自衛之策即推出吳鼎九·畢立信·爲返里代表程永言爲赴潯代表即日出發次議經費問題由各委員自由捐助并推汪醒齋爲會計管理一切議畢散會 
　　祁門旅滬祁門同鄉會昨爲聯軍退駐祁境復有國民革命軍進攻祁門之訊特開緊急會議到者許筱甫·謝淮卿·程永言·洪劍萍·胡芾之·胡萊峯·倪繼元·李子厚·數十餘人首由許筱甫報告各方情形畢公議徽屬地瘠民貧年感軍事影響困苦已屬不堪祁地偏僻更非戰事必爭之區若一旦不幸捲入戰事漩渦地方糜爛何堪設想爲此公决電請各方駐軍一律退出徽境俾安民命而免驚擾並聞該會擬推代表聯絡蘇皖浙三省聯合會及徽寗和平委員會作一大規模之運動云 
[各團體對時局宣言]  
　　浙民黨浙民黨告民衆書云（上略）本黨爲國家謀獨立以打倒帝國主義爲職志我三省人民爲求民治之密現亦必思抵制之方如或不幸奉魯軍南下蒞滬瀆則彼加之齊魯者加之東南三省人民豈尚有噍類哉本黨大聲以號全國人民幸共起焉中國國民黨浙江省執行委員會十一月二十五日 
　　國民黨二區執行委員會國民黨上海巿第二區執行委員會宣言云（上略）本黨以擁護發展全民福祉爲前提當此禍燃眉睫之時誓率全區黨員與諸公共同奮鬭赴湯蹈火胥所不辭 
　　國民黨區分部國民黨第二區第十六分部第二十五分部宣言（上略）吾儕爲保全祖宗墳墓計爲鞏固三省安寗計深贊同二省聯合會進一步之策畫惟是禍迫眉睫事貴急行非民衆武裝靡以自衛三省將領苟稍具良知亦當與民衆合作（一）國民黨上海特别巿區第十四分部對時局宣言（上略）我上海巿民苟欲免浩刦與夫永脫軍閥統治惟有聯合廣大民衆嚴拒奉魯軍南下並劃上海爲特别巿庶克免遭糜爛永享太平本區分部願於各界巿民共同奮鬭之下並效　驅 
　　浦東兩烟廠工會（一）浦東南洋烟廠工會宣言江西戰事告一段落我人民自治之時機已至而奉魯軍又大學南下矣按奉魯軍之德政吾人已於去年在滬時領敎今若再令其侵入江蘇則又將遭脅迫實爲吾人不得起而反對者當此時機急迫吾滬上人民當一致起來圖爲自救而救人（一）浦東英美烟廠工會宣言江西戰事方告結束而奉魯軍又有南下舉動吾人冋思甲子之役誠不寒而慄近日滬上各團體紛紛作自治運動誠人民離脫軍閥統治之途徑本會認爲時機急迫願率全體工友與各界共同奮鬭反對奉魯軍南下實現人民自治 
　　上大湘社上大湘宣言云（上略）值此危機時期蘇浙皖同胞不宜再束手待斃或重蹈過去運動之失策目今之計惟有全體民衆奮起自决同人不敏願本此主張勵行努力尚望三省同胞共起圖之 
　　江蘇勞工聯合總會江蘇勞工聯合總會昨日午前召集常務委員會公推總務主任陳克强主席首由主席報告最近時局狀熊次討論議案（一）拒絶奉魯軍南下（一）電致浙省當局宣布自治免致地方紛擾（一）劃上海爲特别巿區實行自治（一）陳克强任職粤省本會會務勢難兼理提出辭職當經公决挽留復推吳夢生暫代總務職務以資進行（一）對於義務學校擴充决交敎育股顔世香辦理議畢散會 
[手工業各工會聯席會議紀]  
　　上海手工業聯合總會前晚召集上海洋務友誼會·洋服工會·金銀工會·篷業工會·茶箱工會·廣帮木業工會·上海水木作工會籌備會·華洋人力車工會·上海香業職工會·地毯工會·上海小販業聯合會·等二十三團體在該會所開會議决發表各項宣言如下（一）援助海員罷工宣言溯自招商局拒絶海員工友之要求未能迅予從優撫卹江永輪慘死工友各家屬以致釀成該局全體工友罷工按海員工友以罷工相對待者用意爲保障人道變護國譽抱工友禍福與共之大義爲謀生者性命之安全宗旨純正行動有方實爲愛國愛人道之導師敝會等全體工友誓與海員工友共休戚願作後穖盾堅持奮門期底於成（一）拒絶奉魯軍南下宣言（上略）敝會等對時局會一再宣言始終貫澈商總會及上海總工會之主張實行上海巿民自治拒絶奉魯軍南下廢除一切苛捐雜稅誓死擁護力爭願我各界同胞共起圖之（一）爲死難工友陶靜軒雪寃宣言（上略）陶靜軒工友爲我們奮門死與會等全體工友　當　　陶烈士遺志而奮門安慰諸烈士於九泉 
[廣利罷工船員赴粤]  
　　最近招商局廣利等輪罷工該局將廣利輪所有船員開除另雇新員開往廣東本埠海員工會以此次廣利罷工之船員純爲反對商輪借作軍運及保障工人生命公司方面無開除之理方與嚴重交涉一方即將廣利 
 
 

Page 10

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *　　舊船員四十餘人於前日由該會派員送往廣東一俟上海工潮解决後仍回原船供職兹悉該項船員已於二十三號乘三北輪船公司之飛虎號赴粤云 
[物華廠發生罷工風潮]  
　　我國發明物華葛者係物華絲織品廠爲第一家該廠始設立工廠於塘山路民國五年成立繼設第二廠於胡家木橋兩廠規模宏大廠内織工維工約一千數百人所銷出口推行於全國及國外者年約百萬計廠内待遇工人亦甚完美如今春因柴米昻貴增加工資以資維持工人生活並擬於明春再加工資以全工人生計而工人迫不及待須要求提前增加廠方不允所請致工潮掀然大作兹將詳情分誌如下 
　　罷工之起因該廠工人工資以所作工作多寡計算工價數目第二廠織工以現在柴米價貴要求即日增加工資廠方以增加工資須經董事會通過一時不能召集須俟來歲開會時提出討論年内則加給賞金以示體恤工人以待至來年尚須三月拒絶不受該廠協理王植三一再開導俱歸無效工人仍相率領取積存工資輟工離廠此乃二十一日事也及至二十三日二廠一部份男女工人約五六十人擁至第一廠阻止一廠工人上工當經一廠協理王君婉言勸導始各散去而一廠仍照常上工不料前日（二十四日）二廠工人仍阻止一廠工人開工並加以恫嚇而一廠織工不得已隨之罷工風潮因之擴大 
　　罷工後之廠方態度一二兩廠總協理對此工潮始終和平對付並出布告加當織工維工工資工人要求領取存工者則如數給予勸令復工 
　　罷工後之工人情形一二兩廠工人罷工後於昨日上午聚於塘山路某路開會擬組織工會推吳某爲臨時首領聘請律師爲法律顧問並議决每一工人繳費一元以充會務用度一面並議决非增加工資决不復工云 
　　廠方之佈告年來米珠薪桂工人生計本廠早經計及爰於今年正月起酌加工資以示體恤然刻下米價仍增高未已兹擬於本期起所有按期鐘點上工者織工加賞洋五角雜工三角此係臨時維持各工人生活起見截至年底爲止一俟明年工資加定後仍復舊章至存工一項槪存工十元（女工十五元滿三年者十元）三年滿期其早先扣存過額者候月底查淸數目發還云云 
[華生布廠發生工潮]  
　　華生布廠男女工人二百餘人因工資比他廠小去一角故舉代表向廠請求增加詎廠方非但不加反將請求代表停歇四人致惹起工人不服昨日男工一律停工女工亦少數上工該廠見事已擴大現正托人向工人疏通 
[彩印工會支幹聯席會]  
　　彩印工會於前晚舉各店支部幹事聯席會議到五十餘人公推王君爲主席宣佈開會後全體起立靜默三分鐘追悼陶靜軒烈士次上海總工會代表曹君報告目前政治狀况及今後工人應做之工作次討論援助海員罷工問題（一）派代表慰問（二）發表宣言次討論整頓會務進行辦法甚久散會時已九時餘矣 
[漢口工潮之滬訊]  
　　文滙報云漢口工潮發展後該處日僑以不能得糧食故所感困難不少本埠日本行家有支店在漢者刻正紛紛籌備日用必需品送往如日淸汽船會社三井洋行等皆接其支店來電託趕速運送食米數百石及大宗食品往漢惟米糧今方禁運出省故日當道現正與本埠長官商發特别護照又據滬上所接漢訊該處工潮有波及各外人雇員趨勢輪運碼頭工人罷工亦幾停止大阪商船會社之安第斯丸與亨實丸亦以無小工運貨故致取銷運往紐約貨物數百噸目下日輪公司碼頭上已無一中國雇員可見云 
[散發罷工傳單之發落]  
　　楊樹浦路三十六號門牌東方紗廠前將童工侯長福辭退詎該廠小紗間式老夫尤志和謂該廠有虐待童工情事將煽動罷工傳單唆使工人唐林生貼於廠内四壁被控由捕房將尤唐兩人拘解公共公廨經被歇童工侯長福偕其母侯沈氏到堂證明該廠並未將侯長福虐待所有存工洋四元十角亦如數領到而唐亦供係受尤愚弄堂上以尤不應虚搆事實煽惑罷工判押西牢三月期滿逐出租界唐林生具結開釋不料該廠小工靑江人紀裕才不明是非徒知附和亦於前日下午將煽惑罷工之傳單在該廠門首散發爲二百七十三號西捕查見將紀連同傳單拘入滙山捕房昨晨解廨由捕房代表律師聲明此案係因前案發生請求訊辦並由二百七十三號西捕證明伊目覩被告散發傳單故特拘究質之紀裕才供在東方紗廠做工祇三天傳單係電車中人抛下我拾起閱看等語陸襄讞得供商之日領田島君以證據確鑿被告所供礙難憑信判紀押西牢二月期滿逐出租界一年傳單没收 
[航業要訊]  
　　嘉禾輸又遭扣留招商局自新昌·新華·　利·三船爲粤汕海員扣押以後即由董事會電致南北各當局放回所扣之各輸以便繼續營業限胡五日否則停業扣到昨日已歷三天各方均無回音惟得汕頭本分局急電報告由滬續往汕頭之嘉禾號輪船到汕頭碼頭即又遭海員公會扣押該局得訊當轉令在途之同華輪命由厦逕返上海切勿再往汕頭免被扣去一面令新江天輪於昨日再往寗波一次果明日雙方不再有釋放船舶之表示者即令該輪於明日亦不必再關往甬實行停業又聞差用各江輪中船内所設客艙爲軍事便利起見大半已遭拆去甚至大餐間亦被卸除即使放回上海須大加修理損失匪淺蓋統須重裝客位也 
　　廣大輪到滬停班招商局之廣大輪係滬粤專班船今次該輪在廣州開出之翌日即發生扣輪風潮昨午廣大輪已經駛抵上海該局即令其在金利源碼頭卸去來貨後便即停班休航以待放輪問題解决後再定班次 
　　英輪開裝粤汕貨粤汕兩埠之航務本以招商輪之營業獨巨惟邇日自扣輪案發生　停止南洋班輪以來又適值英商輪在汕粤兩埠已可自由提卸貨件不生阻力故太古怡和兩輪公司日來已將長江北洋各埠之大批轉口貨開始由本行輪船自行載往不再轉裝華商船矣 
　　失事德輪之會議本埠漢寳公司之蘭菌號輸在六月十三號晚被日輪撞沉於漢口外四十英哩之黄石港内全船貨件盡遭喪失後經該公司控告日輪追償損失案已移至日本審訊昨日漢寳公司已發出通告邀集裝載貨物與該輪之各客家於本日午後二時到該公司協議追償沉失貨物損失之辦法 
　　大連汽船之擴充大連汽船公司已新關南海航路業派三千噸級之英順丸興順丸兩輸專航大連香港取道汕厦之新航路其總社主塜本氏之來滬則以上海一埠營業日巨在九月以後因原有之貨棧不敷應用特來會商在滬添造倉庫計劃聞經議决准在楊樹浦方面再建大貨棧塜本氏本日即乘大連丸還去 
[十月份全國對美輸出之統計]  
　　大晚報云據美總領事署統計十月份全國對美輸出共值美金一千四百十二萬六千五百九十八元本年十個月統計共值美金一萬一千六百九十四萬六千九百四十三元比去年同時期内之一萬三千八百十六萬八千四百五十一元减少美金一千一百萬之譜 
[總商會會董張延鍾逝世]  
　　上海總商會會董張延鍾君（浙江鄞縣人年六十歲）於本月二十三日夜半無疾而終定于今日午後大殮（在　山路安康里五十六號）總商會傅袁二會長曁各會董以張君生前急公好義除業已前往弔唁外今日擬偕往送殮以表哀悼 
[昨日之美國感謝節]  
　　昨日美國感謝節本埠美僑羣集紅禮拜堂行莊嚴之禮節由本埠美國法庭審判官普登天主席美領事高思君代表美總統致祝詞惠格厥雷兩牧師禱告羣衆高唱國歌美國海軍曁各官吏均定於本禮拜六舉行慶祝並於晚間在海軍靑年會跳舞私人慶祝均在私人住宅卡爾登客利飯店均有大規模之宴會 
[徐樹錚靈柩今日運往徐州]  
　　徐樹錚靈柩定明日運寗轉運徐州安葬並由徐氏治喪事務處向路局接洽預備專車一列計掛襯車一輛行李車一輛頭等餐車一輛二等車一輛三等車一輛停靠北站俾便徐氏眷屬及執紼者乘座云 
[公廨昨日續訊東沙島案]  
　　東沙島建築無線電臺慘死工人數十名經屍庭延詹紀鳳等律師向公共公廨起訴後業已兩次開審並由廨致函海道測量局調取與俄商工達洋行所訂合同以資參考等情均誌本報兹悉海道測量局日前已函復到廨以此項工程係全國海岸巡防局與該洋行訂約包造與海道測量局並無關係昨晨又由邵襄讞會同英惠副領事升座第三刑庭續審被告士達洋行俄人烈文之代表俄國律師以有見證俄人俞立夫行將離滬請先訊取其供詞遂由俞氏詰據供稱業工程師受士達洋行雇往東沙島監工於去年六月十五號抵島今年三月二十六號返滬在島工人計一百十五名死亡者共六十二名所患爲脚氣病致死原因不詳頭批工人於六月十五號到島隨有醫生兩名嗣醫生亦因患病於八月十八號離島所有藥品遂交我收管工人需時則給以萆麻油至十月中萆麻油一項用罄查病斃工人九月間祇三名十月間最多食米並不缺乏鮮魚鹹菜亦有均足供需要上次庭訊時有見證數人供係餓斃實屬不確蓋當我今年三月離島時尚存有食米經我將此項存米帶港銷售得價一百零八元至飲料則我於到島之後五天即建築一儲水櫃用機器每日濾淸水十　足敷工人一日之需至九月二十號因工人罷工水遂缺乏上次到堂作證之張阿五或爲鼓動罷工者綠張於九月八號到島之後工人始不安分以前並無罷工舉動烈文亦於六月十五號到島七月十三號回滬採辦食品九月十一日皆有船帶的品至島惟王疇記則從未赴島云云旋由詹律師提出共帶食品若干每日出水幾何隨往之兩醫生姓氏以及該醫生離島藥品由監工經管發給工人飲服該監工對於醫學有何經騐與知識等問句向俞立夫逐節詳細駁詰畢中西　諭改期續訊 
[警廳昨開巡官會議]  
　　淞滬警察廳嚴廳長以時局不靖滬埠安危關係東南大局連日對治安方面極爲注意除於前日召集各區署開冬防會議外昨日下午二時特召集淞滬區巡長會議計到五十餘人由嚴氏主席結果（一）時局不靖長警倍極辛勞亟應予以嘉獎業呈省　兩署辦理（二）長警服務一方面注重執法無私但同時須與人民聯絡感情應由巡官等實地訓練務期互相融洽（三）現聞仍有希圖煽惑軍警破壞消息巡官等務各留意四時散會 
[交涉署設立案卷編檔處]  
　　江蘇特派交涉員許沅前因對於上海舊道署各項卷宗認爲有參考之價值曾會商傅道尹會同派員淸理兹已就緒昨發署令云查前淸蘇淞太道兼辦通商交涉事宜所有交涉卷宗悉存城内舊道署閱年旣久霉爛散佚均所難免遇有調閱交涉舊卷周折殊多前經商明道尹派員淸理分别歸檔現已將次竣事又民國以來本署案卷曾於十年問派員淸理部分明晰迨江浙戰事發生迭經遷往租界辦公散失亦復不少併應重事淸厘現經呈明於署内特設編檔處并制定章程及細則公布施行亟應遴委處員積極辦理兹派韓　鳳爲該處主任王汝舟爲副主任蕭元　·陳性成·爲編檔員王少寳·孫永謀·爲助理員仰各　　任事母忽此令兹製定編檔處章程及辦事細則特公布之此令編檔處章程（第一條）編檔處隸屬總務科由總務科長督理之（　　條）編檔處督司淸理檔案事宜凡各科新舊卷宗及新接收舊十海道署各種舊卷按照現在分科職掌一案一檔分别淸理之（第三條）編檔處設主任一人副主任一人編檔員二人助理員二人（第四條）主任會冋各員按照法定辦公時間到處辦事（第五條）編檔員商承主任分掌編檔事務（第六條）助理員辦理抄寫檔案事件（第七條）編檔事件計日程功不得或作或輟如請假一日以上者得委助理員暫行兼代七日以上者應呈候署長派其他署員代理以免曠誤（第八條）辦事細則另定之（第九條）本章程自公布日施行 
[合衆蠶桑改良會董幹聯席會紀]  
　　本埠合衆蠶桑改　總會於前日午後二時在法租界愛多亞路信孚洋行樓上間董幹事聯席會議到者會長沈聯芳（中）·麥田（法）·及中英美法日義等國董事·兼總幹事馬岩　·吳申伯·等二十餘人由沈會長主席宣布開會宗旨略謂本屆育蠶時期本會特派男女學生分赴蘇常　鎭等處廣設指導所指導鄉民改良飼育成績頗佳是以今歲無錫金壇常州等處所産之蠶　二身甚優繅折祗須四百餘斤卽可繅絲一百斤現據各　鄉民來函請求遍設指導所依法飼育應請討論公决由會選派男女學生前往無錫金壇等縣遍設指導所俾資普及云旋議要案數件遂宣告散會 
[各商聯會消息]  
　　崇明路商聯會崇明路商界聯合會昨日下午一時集議贊助商總聯會對時局宣言（一）淞滬巿政還之巿民自治永不駐兵（二）拒絶奉魯軍南下（三）召集眞正國民會議解决國是上項主張實爲挽救危局唯一生路伏望各界領袖努力進行促其實現三時散會 
　　滬西商聯會滬西商界聯合會等各團體以奉魯軍旦夕南下影響所及人心懷恐昨日下午二時假座浦西同人會召集緊急會議列席者二十七人公推唐天羣主席議决案如下（一）電請天津張兩帥俯採江浙人民公意阻正大軍南下（二）函請蘇浙皖三省聯合會迅卽召集三省各法團代表會議貫澈三省民治主義（三）贊成盡上海爲特别巿徵求各界意見云 
　　法租界商總會法租界商總會昨開當會到十餘人副會長程祝蓀主席議案如下（一）上海香港英商以五百萬金鎊借　北京政府一案衆意以此時各方正力圖民治以免二省戰禍現英商貸欵於軍閥直是助長吾國内亂應另電忠告英商切勿與吾國眞正民意背道而馳速卽中止借欵以輕人民担負而博吾國好感會衆一致贊成當由文書科起草稿成卽發（二）西區商聯會來函以該會會長盛植人爲經手　務糾葛致遭不白請求援助等情議决先行推派樓鴻鈞張謨文二君調查後再行覆議（三）陳阿堂案自將兇手移歸長崎後沉寂已久此案旣經華法當局證實陳阿堂生前之操業及家屬之實在而陳阿堂被日人慘害已屬毫無疑義現聞日人多方吹求以圖延緩應函請吳凱聲律師再電長崎郭領事向日本法庭催審以期迅速結案 
[五縣洋酒稅局請示查禁火酒辦法]  
　　江蘇太嘉寶崇川五縣洋酒稅總局主任韋伯成昨呈江蘇二區烟酒事務局請示火酒冒充土酒飲料查禁辦法以資遵守照錄原呈如下﹁呈爲呈請事竊職局奉令開徵以來無敢疏忽及操切行事情因職局境内時有火酒攙水雜入土境運進運出爲敷甚夥已迭次爲職局稽查員查獲查騐無訛無如該項攙水火酒均經公賣手續俱備若過於尋根究緒恐起烟酒公賣第一分棧之疑忌莫可如何只得因循其事另設他術以補救不期酒商利此時機自謂公賣手續無虧肆無忌憚大批運售逞其所爲夫火酒攙水混充飲料例有禁章故火酒捐額獨重本有寓禁於征之意而公賣第一分棧不事查騐概給憑單致令敝局辦公諸多棘手自該項火酒進入閘北以後閘北各公團時有公函或派員來職局質問火酒攙水是否亦徵稅收似此混充飲料應否取締等情昨又接閘北十一路商界聯合會函開敬啟者火酒攙水雜入土燒混充飲料其爲害盡人皆知我閘北巿在前數月尚少是項火酒攙水之飲料自貴局設徵洋酒以後煌煌佈告對於火酒之害言所欲言不期當此申令禁締之時發現大批運進充巿皆然想係貴局徵洋酒稅爲名開火酒爲飲料禁例是實云徵洋酒試問火酒應否稅收冒充飲料應否取締似此充斥巿上危機隠伏敝會爲公共衛生計特函請貴局從速澈查並希裁答是爲拜感等因物議囂騰殊難答復若即從事檢查化騐惟恐操切若置不爲理不獨對於職責有虧抑且使火酒攙僞益復明目張胆使安分純正之酒商影響非細嗣後應如何取締及辦法理合呈請鑒核並乞示遵俾有所從是爲公便謹呈﹂云云 
[茶商李鏡明歡宴許世英]  
　　婺源茶商李鏡明以年來華茶對外貿易每况愈下私衷常以挽救茶業爲已任又鑒於年來政府減免稅釐許世英從中助力爲多因於前晚假座一品香設筵歡宴藉以表謝許君對於减免稅釐之助力並請指導此後挽救茶業之方針是晚到者許君及全體茶商八十餘人首由李君鏡明致歡迎詞略謂華茶對外貿易自歐戰以來困苦已臻極點比年幸賴政府減免稅釐茶業得有一線生機顧减免稅釐一事尤賴許公之熱心毅力爲功鄙人僅以私人資格代表茶商全體致謝惟此後茶業亟應如何補救敬請許公指導以匡同人之不逮也次由許君世英起立致答詞謂今晚承李先生之厚意並得與吾皖茶業同鄉歡叙一堂非常愉快减免稅厘一案鄙人洞悉茶業困苦從中贊助理所當然蓋吾鄉爲産茶之區吾家又三世業茶休戚相關何敢言謝第念年來吾華茶業墮落之原因厥由於未能直接對外貿易回憶前淸宣統二年鄙人遊歷歐洲各國歐人同聲贊美華茶足證華茶在歐洲從前已有良好之聲譽惜爲外人操縱以致逐漸衰退今而後願吾茶商第一先固結團體積極改良製造貿易方法第二設立茶業學校培植人才第三創立茶業銀行以厚實力然後推而廣之達到直知貿易之目的則茶業方有發展之望云云旋攝影盡歡而散 
[工部局公報摘錄]  
　　衛生處十月份報告寒冬在　普通之傷風肺管炎及其他肺部之疾病必隨之而來因若氣候低降我人在室内之時必多而日光下之生活漸見稀少此皆足使人體之抵抗力減削而易於傳染再屋中空氣混濁亦係致傷風最普通之原由擁擠之戯院及其他人多場所空氣往往温暖潮濕混濁呆滯並含病菌其結果使人之呼吸膜腫漲致使該膜發生極厚之排洩液最易傳染疾病我人若居空氣混濁之室中必覺頭熱而足冷然健全之人當足温而頭冷也我人當有凉風常吹頭部而足宜踏於户外温暖之地上我人若欲避免傷風則當在太陽下空曠之處作衛生之運動而睡時宜將窗户開放惟身上務須蓋暖不宜居於混濁及過温之室中身體與足部宜使温暖衣服宜暖而輕鬆食物宜滋補而簡單多食蔬菜水菓卒言之我人宜按生理上正當之法而生活 
　　布告照得在馬霍路以東之南京路與靜安寺路上各項車輛如爲乘者上落而停行者務須以車之左邊靠近路階上述一例自今日起加入車務章程第二十九條實行此布工部局總辦愛德華西歷一九二六年十一月二十五日 
[惠然軒組織兵災救濟會]  
　　本埠惠然軒同人興辦慈善事業不遺餘力兹以南昌此次慘遭兵哭人民蕩柝離居者實繁有徒加以寒冬將届貧民於路鏑之餘更將受凍餒之苦特由席錫蕃席雲生席啟孫翁寅初周渭石鄭仲山蔣麗軒菜子衡朱靜菴高价人陸維鏞諸君發起組織兵災救濟善會除由各人認定捐欵若干外並分頭勸募加有樂善士女願捐資者可送交本　　元莊席啟孫君代收一 
[竹商同業呈請免領憑證]  
　　浦江竹商同業公會總董黄樹基昨其呈卜海縣公署文云　販賣客竹不收佣金實係店舗性質請求轉呈財政廳　照常熟縣成案准予一體免領憑證以昭公允事故本年十一月六日　新聞報載常熟縣竹商以販賢客竹不收佣金實係店舗　質呈請常熟縣知事顧轉呈江蘇財政廳長核准免予領證當奉指令内開呈單均悉販嘗客竹之户旣係店舗性質不收佣金睚應免予領證仰即遵照等因在案查蘇省竹商所售之貨均係客竹乃從浙江瓶窑·梅溪·等地方採辦而來門巿零躉發售並無佣金實在同縣店舗性質爲此召集同業會員開臨時全體大會公决援照常熟縣竹商請准成案謹特備文呈請縣長鑒核轉呈江蘇財政廳長淮予一體免領憑證以昭公允實爲公便並乞批示祇遵再敝會會所設於閔行鎭外灘合併陳明云云 
[尚有本埠新聞轉入後頁]  
 
 

Page 11

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *本埠新聞二 
[米價昨又低落]  
　　申地米巿自小月底結束以來米價逐漸疲軟到貨擁擠異常詎近兩日間巿面更爲沉寂昨日南巿銷路最爲擴大之蘇同米跌至十四元七角次米十四元三四角其外楓涇·練塘·等米亦小至十三元八角竟比洋米價格反小六七角不等浦江中米船有一百餘號前旬日間所到之米船尚未斛空據該業云近數日米價跌小甚大一因受洋釐升大關係日來各帮到船湧旺河下前到之米未曾銷去故存船之米愈積愈多而内地又來信催促米客從速脫售到巿價不得不跌各米店進貨者見此景象更觀望不前且米業每至年冬向有打包上錢存儲今屆禁止囤積故餘米多流通巿面照目下情形日後尚須低小無十分回漲餘地云 
[海盜首領葉二頭在蘇槍决]  
　　駐淞水警第四區於夏曆九月初經線人報告在砲臺灣江心某釣船上捕獲之温台海盜首領葉二頭一名當經池月喬區長詢明確實備文移解蘇州水警廳訊究等情已紀本報兹悉該海盜自在蘇供認明確經沈廳長請孫總　令核准處以死刑業於前（十九）日在蘇槍斃兹錄水警廳所佈罪狀如下江蘇全省水上警察廳佈告第二五號爲宣佈罪狀事案據本廳第四區區長池耀宗督同探警在吳淞口外碼頭緝獲海盜葉二頭一名解送到廳卽經督同司法科科長汪鳳翔詳細研訊據該犯葉二頭供年三十三歲浙江太平縣人先後投入盜首李義龍·李小保·等船上入夥爲盜屢次隨同放洋行刦商船得贓分用并因該盜首等分贓不匀先後將李義龍·李小保·分别同謀置死不諱查該犯葉二頭甘心爲匪迭在海洋行刦兩次共同殺人觸犯刑律第三百七十四條第二欵及三百十一條之罪合依懲治盜匪法第三條第一欵及第五欵之規定擬處死刑卽經錄供呈奉總司令省長篠電内開佳代電及供摺　悉獲犯葉二頭一名旣據訊認迭次在海洋行刦並共同殺人不諱應准依法處以死刑仰即提該犯執行槍斃具報等因奉此經於十一月十九日飭提該犯葉二頭一名當庭騐明正身派員押赴刑場執行搶决以照炯戒除將執行日期分别呈報外合行佈告一體週知此佈廳長沈葆義 
[大通路刦案犯分别發落]  
　　新閘大通路新康里一千三百號門牌華伯陶家九月二十八號晨被盜匪持械侵入搜刦鴉片烟土未成開槍拒捕經中西探員擒獲七名奪得手槍三支子彈二十一粒盜匪所乘之汽車一輛除沈阿四一名當時越垣圖逃一跌傷脊骨送院醫治外其餘洪六生·季和和·彭福興·周阿二·高瑞卿·張秀奎·六名解由公共公廨命押侯訂期訊究已誌本報前日午後關讞員會同美副領事貝庫諾氏特開第一刑庭提審沈傷雖已痊可奈脊骨旣斷不能站立　坐而受鞫先由捕房律師向破獲此案之新閘捕房西副捕頭米爾司·西探目奎爾·西探蘭特五·華探花友山·韓華庭·高晏融·王桂榮等依次詰問破案情形綜合所述大要如下九月二十八號晨四時半新閘捕房得報有盜乘汽車將往新康里搶刦一千二百號門牌財物該中西探員遂於五時各帶武器馳至該處因盜尚未到各探伏於左近至七時半聞一千三百號屋内發現槍聲　盜已人屋開槍示威探乃往圍捕沈·洪·季·三盜各執手槍開放拒捕探亦出槍反攻雙方皆未命中盜見該屋前後門被探把守遂從屋頂跳入隔壁絲廠圖逃沈盜跌傷倒於機器之旁時廠門已閉洪·季·兩盜亦不能逃出權避室内嗣探遍來該三盜遂束手被擒所有手槍三支子彈二十一粒則係於草地上拾得彭·周·兩人在該里弄外拘獲高·張·兩名係爲盜開駛汽車者車停於西蘇州路河畔該兩人即於車旁所獲該車號碼牌則有眞假靈塊云據華伯陶上堂供是日晨渠家開後門倒便桶突被盜侵入當有三盜進房渠尚臥床未起該三盜聲稱彼等由捕房派來搜查烟土各執手槍一支渠乃不敢聲張任盜翻箱時探已到故未被搶去物件入室之盜而貌冋似渠實辨認不清並由華戚未曾出嫁之宣氏老嫗上堂供稱其時伊在灶間吃粥突從後門進來四人以三人入室一守後門詢之據稱來查烟土云云質之沈盜將在捕房所供完全推翻即供單上之十字亦不承認係其所簽據供是時　醬園弄買荳行經新康重口遇小蘇州欲與談話突聞槍聲遂人一家屋内躱避該屋中人命避於露臺上因受槍聲驚嚇以致失足跌傷洪六生·季和和·兩盜所供一味抵賴謂伊等均係水菓小販隔衣有不相識之兩人命於翌晨帮同搬取物件故次晨伊等隨往及抵新閘路詢悉係搬取烟土卽不欲去旋聞警笛聲出自絲廠左近循聲往觀故入絲廠致被拘捕彭福興供在北四川路有利糖菓公司爲西崽是日淸晨因往培德里東家楊姓處行至大通路新閘路口被拘對於搶土等事一概不知並邀見證兩人到堂證明一切周阿二供在四川路　球汽車公司爲汽車夫家住閘北漢中路是時由家擺渡至新閘路守候電車前赴公司途中被其誤拘高瑞卿供我有汽車三輛輒於夜間在各公共場所左近兜攪生意九月二十七號夜間我與下手張杏奎駕七千四百零七號汽車在日昇樓一帶兜攬生意約三四點鐘時有一人傭車乘至曹家渡下車旋邀二人來仍乘我車囑駛至東亞旅社向索車資據云尚須他往至天明五時半該三人登車命開赴大通路及抵其地着我將車停於河畔該三人下車而去約候半小時復還要我爲其裝運鴉片烟土我不允且向索車資彼等以我若臉小可由彼等另換號碼牌我更不允惟因腹饑遵往購食點心迨回見車前已另懸六千零四十四號之號碼是時探來將我及下手拘入捕房認出僱車者係沈阿四其餘兩人則認不出張杏奎所供前節與高略同末謂高旣去吃點心而我亦在車内睡熟包探來拿始被喚醒該號碼牌被誰掉換我實不知各等語並由各被告所延之律師辨論終結堂上核供以沈·洪·季·三名糾黨圖刦開槍拒捕業經證實開君判各押五年期滿帶堂再核並逐出租界陪審美領則判各押西牢十五年期滿遷出租界高瑞卿會判押六個月張杏奎斥釋彭福與·阿二·無干開釋手槍予彈汽車并予没收判畢已鐘鳴六下矣 
[麻瘋救濟會消息種種]  
　　本埠博物院絡二十號中華麻瘋救濟會抱救世之宏願作積極之進行深得中外人士熱烈之援助近聞該會香港分會於本月十七日借世界大戲院開音樂大會藉以籌欵該院經理不受分文以表贊助現該會收到旅滬廣東中華基督敎會助洋三十六元一角七分寳興路啟英女校由銅猪第一號捐得洋五元三角四分寰球中國學生會由銅猪第二號捐得洋二元四角五分而置在航海靑年會之銅猪每日可得半元左右云此項銅猪分爲甲乙丙大小三種光耀奪目極爲美觀不但可爲絶好慈善儲蓄器并可作家庭機關上等裝飾品如欲備置可逕函該會索取辦法及他種印刷品又聞該會近出雜誌一種命名﹁麻瘋季刊﹂大約明年一月可以出版云 
[韓萬年堂發售純陽仙膏]  
　　本埠南巿小南門外外倉橋北首韓萬年堂藥店精製之呂祖純陽仙灣專治男婦老少遠年咳嗽·痰壅·氣急上升·五勞七傷·脫力勞傷·小兒肺風痰喘·婦科乾血癆等症服之立見神效能可起死回生發行以來四海馳名每料售洋一元一角二分近值冬令患咳嗽者日多該堂主任韓小液親自監製膏色淸晰服法簡便因此　者頗多云 
[靑年會明日之父子大宴會]  
　　四川路靑年會定明日（星期六）晚六時半舉行父子聚餐會藉此爲父子作一特别團聚俾增進雙方濃厚感情提高雙方責任觀念聞歐美各國對於此項運動每年必舉行一次不久將成國際間大運動屆時在該會健身房開會餐資每位八角歡迎父子加入席用西餐若無父之童子可由親族偕往秩序中有高尚音樂奇妙幻術并映新奇電影六本助興聞連日前往定座者甚爲踴躍有願參加者可往該會購劵云 
[國民黨區分部開會紀]  
　　國民黨一區十四分部前日開五十二次黨員大會到五十一人郭懿峯主席（一）恭讀遺囑（二）常務委員報告出席巿黨部經過倩形（三）黄軒報告（甲）最近各組狀况（乙）十一月份開支總淸（丙）黨費欠最多之各同志姓名（丁）解釋登記的意義（四）方同志報告最近一週間政治情形（五）討論東南時局問題（六）哀悼江浙兩省因舉義而被難諸同志靜默五分鐘（七）組織演講隊每組須組一隊（八）限一星期内將所欠之黨費全數繳齊（九）通電慰勞前敵各同志及將士（十）介紹新同志李鳴芳丁公蓀二人（十一）散會 
[天蟾舞臺今夜開演新戲大紅袍]  
　　本埠二馬路天蟾舞臺新編頭二本一大紅袍海剛峯出世二劇排練月餘現已純熟涓吉今夜開演以藝員劉漢臣飾海剛峯新由北京聘來名角陳仲元去張厚·薛禮勤·藝員董志楊（即筱楊猴）去冷如氷劉筱衡飾韓金姑何雅秋飾張元春劉奎官去劉東雄支配適當劇情堅凑新製行頭·機關以褒忠貶佞爲全劇主旨而以神仙游戯之機關變幻以助看客之興趣云 
[寳華上海分行獎助中華護士會募捐訊]  
　　中華護士會上年在大會議决建築一大規模之會所於漢口基地已經購置建築基金正在勸募美國寶華公司上海分行經理李君元信上屆護士會開年會於南京時李君槪允以金錶一只贈與募得建築費最多之中華護士以資獎勵此外另有寳華乾牛奶贈與中華護士個人之能捐助百元以上者惟祗限一九二六年二月一日至十二月三十一日之捐欵而於十一月三十一日前送至漢口幹事者方可作數云 
[華安公司推廣阜寗業務]  
　　總商會徇華安合羣保壽公司之請致函阜商會謂諒本埠華安合羣保壽公司函稱　派經理員　　笙君前赴阜寗推　　　因人地生疏囑代介紹等因相應函達即希台洽僞荷 
[江北公會致工部局函]  
　　江北公會現應滬東棚户難民之請昨午開會議决公　總顧問王勛高君携函帶領難民代表往晤工部局總辦等面商一切原函錄下涇啟者竊以敝處江北逃荒難民蹴居治下楊樹浦一帶之草棚問題辱荷逾格矜全並允俯納敝會所陳善後辦法與王願問之整理管見以便妥籌安置良策福音逖聆無任欣幸惟以其間種種困苦狀况設非難民等親爲縷陳實不足以明底藴故經難民等公推老成碩望之王其泰劉子川二君爲代表特至敝會請求派員領導晋謁鈞局面詳一切等因當經開會議决仍推敝會總顧問王勛高君部同趨謁崇階藉聆敎益以資熟手即已照案通過在案相應奉達至乞察照爲荷此　公共租界工部局台鑒上海江北公會籌備委員會滬東棚户問題委員會議啟云云 
[墳山路改稱馬哥保羅路]  
　　文匯報云法租界公董局通告自明年一月一日起界内墳山路將改稱馬哥保羅路ＲＵＯＡＦＡＲＣＯＰＯＬＯ 
[陳勇三赴北洋考察商業]  
　　虹口六路商界聯合會會長陳勇三於昨日偕德國化學師曼特珂博士動身往北洋各埠考察商業發展情形先至京津（再往日本亦未可定）回時由漢返申大約一月之期云 
[童秋園招領失物]  
　　童秋園君來函云鄙人於本月十八日下午六時許乘二路公共汽車至三洋涇橋在車中拾得婦女用手提箱一只當時卽在停車處守候多時未見有人來認卽携之返家啟視内有各種簿據以及銀行存摺等物如遺先者將内儲何的說明相符向鄙人領取可也本埠虹口胡家木橋香烟橋路聯合善會童秋園啟 
[學徒騐係病死]  
　　理髮匠周福山於去年將所開在滬南煤屑路巿公所巡查隊駐所隔壁之周福記理髮店盤賣與王阿二營業旋改牌號爲王炳記周尚有學徒鮑九元則轉與王處肄業平日時遭虐待周因該學徒家屬並不在滬是以頗爲關心不料該學徒於前日忽然斃命被周得悉遂禀控一區三分署謂該學徒被王凌虐受傷斃命當奉飭派長警將王拘獲卽解地檢廳奉判收押所有屍體已由王家屬舁至南巿鷄毛弄剃頭公所昨晨該廳委派沈檢察官等蒞場騐明已死鮑九元委係因病而死判令棺殮諭飭周福山到廳質訊辦理 
[婦人被汽車碾斃之相騐]  
　　阜寗人王寶玉之妻王葛氏於前日在閘北廣肇路被五零五九號運貨汽車碾斃昨晨地檢廳委派沈檢察官等詣同仁醫院騐得已死王葛氏委係生前被汽車壓傷要害致死塡明屍椿判令屍　收殮當由屍夫王寶玉携子投案要求伸雪奉諭候解廳核辦旋該管四區警署亦將汽車夫陳乾元解送到廳奉諭收押候辦 
[塌車碾傷男孩]  
　　西門外庸家灣大福里一號門牌婦人魏沈氏之十歲男孩阿坤昨晨在門外　戯突有張德勝所駕塌車駛過將該孩撞跌碾傷左足背血流遍地痛極面號由崗警將張拘獲連同傷孩一併帶入二區警署諭將該孩送赴婦孺醫院醫治外午後將張移送地檢廳訊辦 
[西婦控婿行凶]  
　　西婦克拉卓槐利德淮那兩人昨延郭蘭克律師代表投法公堂控稱被告都夏尼那夫乃係原告等之女婿竟於八月四號帶領不識之兩人至原告家用强硬手段將門挖開不問情由將原告等毆打受傷當投醫院醫治痊愈被告如此行爲實犯新刑第三百十四條求請訊究外並請追償私訴等語被告亦延律師代辯並由各證人上堂證明一切中西官判被告罰洋一百元充公外准予保留原告民事私訴權 
[女子被姑凌虐逃出]  
　　女子吳林珍奔牛人年十五歲在紗廠做工因被其姑凌虐逃出在外前日由四區崗警查見解經劉署長訊問一過留養候領 
[抄獲軍火案兩起]  
　　虹口捕房探目凌潤庠·包探何仁瑞前日與西探長堯克在百頓路六百念九號·崇明路一百零一號·兩處屋内抄獲手槍三支子彈二百五十九粒連同私販軍火之粤人陳東·馮國祥·兩名帶回捕房昨解公共公廨請究被告延詹紀鳳津師辯護請求將案展　陸襄讞商之日領田島君諭兩被告押候禮拜六再核 
[汽車夫玩忽業務之押儆]  
　　汽車夫曹錦元前日午後三時駕駛五千二百二十一號裝貨汽車經過百老匯路白渡橋堍將在道旁工作之粉刷匠倪阿根撞倒碾傷由五百四十九號印捕查見將倪送往醫院曹前入捕房昨解公共公廨中日官訊明倪所受微傷已經治愈曹玩忽業務判押西牢二禮拜示儆 
[對買賊分别押儆]  
　　對買賊張根福汪德生兩人於前日串同至法租界小東門大銜協大祥及徐和卿所開之洋貨店内以購布爲由先後竊取嗶嘰及閃緞等衣料後將贓寄藏在歐柏餘家現爲法捕房包探蔣長文查悉前往將張等一併拘獲吊出原贓帶入捕房昨解去公堂請究先由原告等投訴被竊情形詰之被告等供認串　不諱中西官判張押西牢三個月汪押二個月期滿一併永遠逐出租界歐押十四天以儆 
[公共公廨訊案彙錄]  
　　昨日公共公廨訊理民事訟案併誌於下（一）文瑞卿延詹紀鳳律師訴揚子江烟草公司辛煥亭·柏文蔚·李時蕊·不付　資案詹律師以原告貧苦請免徼堂費堂諭准暫免堂費·立成玻璃　　吳麟坤律師訴鄧福生欠貨欵案堂諭本案被告旣據在外遵　洋二百元下差六十餘元仰陸續還淸母許延宕（一）梅國徵訴萬國火油公司欠欵案堂諭姑准傳訊所請特别飭提未便　　（一）繆　廷訴姚繼堂不還諧欵案豈諭杳此案已於本年九月十日到决在案被告提出理由聲請復訊旣不充足未便核　仰遵前諭交保出外予限二個月分還（一）劉保正訴侯長久等欠　欵案堂諭原告劉保正呈堂借據一紙又上海浴室揭單一紙均　卷仰候給諭上海浴室將洋二百四十九元繳存本公堂准給　告具領二百元餘存　被告本人具領（一）順泉號訴俄人矮物拿夫欠伙食洋案堂諭本案原告承認於控訴後已經收到洋十五元下　六十元零二角三分並堂費分六個月着被告還淸 
來函 
[湖南賑務協會黔陽分會劉危地君來函]  
　　逕啟者前於八月五日接奉華翰並收到浙江陎義臣君郵匯樂捐助振洋實數七十八元六角七分惟原函未得其時適值災情緊迫之際哀鴻　野餓殍載途而省運賑糧因交通不便緩難濟急懋熙等謬膺賑會當兹錢米兩荒正苦無法拯救忽蒙陳君　　頒來不勝欣幸當约同敝會同志每月親携此欵四出查勘飢者酌給錢文死者雇人掩埋務求實惠災黎欵不處擲以不負陳君好善之心而黔邑災民受惠不淺矣陳君義氣如雲仁漿義粟遠惠黔黎欽感不已敬祈貴報登載並轉函陳君以表謝忱劉懋熙危耀奎冋啟九月初七日 
公布欄 
[江蘇高等審判廳]  
　　民庭判决何文炘與何士英因請求柝産涉訟一案（判决主文）原判决關於田産數額及訟費部分廢棄上訴人應分受何延桂遺田一百四十四石四斗零並應分擔遺債及醫蕪喪葬等費二千三百五十元附帶上訴駁斥兩審訟費由被上訴人負擔劉珍等與唐子寶因請求贖屋及確認典價涉訟一案（判决主文）原判决廢棄確認被上訴已收到賣價計一千六百五十元被上訴人未付賣價計七百五十元其餘之訴及上訴駁斥兩審訟費上訴人負擔四分之三被上訴人負擔四分之一劉元着與劉元壽爲請求確定立嗣成立涉訟一案（判决主文）上訴駁斥第二審訴訟費用收上訴人負擔朱兆銀爲與朱士堂請求撤佃及損害賠償涉訟抗告一案（裁决主文）原庭諭關於扣除欠租部分廢棄朱士堂田租之聲請無庸予以執行共他抗告駁斥抗告費用由抗告人負擔嚴沈氏與嚴祥村爲請求離婚涉訟上訴一案（判決主文）上訴駁斥第二審訴訟費用由上訴人負担胡六順與徐經籙因請求交田涉訟一案（裁決主文）原批示廢棄應由靑浦縣知事就系爭不動産依法執行天主堂等與徐炳榮等因請求確認基地所有權涉訟一案案（判決主文）原判决廢棄被上訴人第一審之訴駁斥兩審訟費由被上訴人負擔 
[江蘇高等檢察廳]  
　　批示王玉山聲請指定管轄由狀悉該民以有吸食鴉片烟嫌疑而被覊押則承審員依職務上之行爲自不得爲犯罪所請應無庸議此批孟岱鍾不服吳地審應判决聲明上訴由狀及附件均悉查該民係本案原告訴人對於法院判决案件依法無上訴權所請調卷之處應無庸議此批丁小和尚聲請易科罰金由狀悉仰候函送同級審判　裁决此批 
　　以上十一月二十四日 
[上海地方審判廳]  
　　佈告爲佈告事照得本廳執行龔富根訴龔金牛購地一案業將債務人龍金牛所有坐落北新涇陶家本橋瓦平房三間及基地（係二十九保二圖方字圩第四百七十八號龔張氏户則田七分五厘）實施查封在案嗣後債務人對於該不動産如有與第三人爲買賣行爲或設定其他權利者一律認爲無效特此布告中華民國十五年十一月二十五日廳長沈錫應　　民庭判决一件判决文路州與吳福山票欵涉訟一案（主文）被告應給付原告票欵洋三百元訴訟費用由被告負擔一件判决徐世濡因抵欵涉訟聲請回復原狀一案（主文）本案聲請回復原狀駁斥聲請回復原狀費用由聲請人負擔一件判决陸富根與周峯勲票欵涉訟一案（主文）原告之訴駁斥兩造於本年陰曆七月初一日所給之買賣肥皂脚契約應即解除原告應返追被告大洋六十五元八角本訴及反訴訟費均由被告負擔一件判决李恒昇與李學源等借欵涉訟一案（主文）李學源應償還王恒昇本利洋二十八元八角李學源應償還王恒昇本利洋二十八元八角訟費由李學源李學海平均負擔本判决應予假執行一件判决沈財生顧紹裘單契涉訟一案（主文）被告應將羔字圩三百二十四號基地一分八厘八毫方單一紙絶契一紙普濟菴存欵　一扣及沈王氏棺柩并沈王氏所遺狐皮女襖一件元紗衫袴金押髮金鈕扣翡翠戒指各一件交還原告沈王氏訴羅文錦借欵案内洋三百元應由原告具領原告等其餘之訴駁斥訟費由被告負担十分之八餘由原告負擔一件判决陳金瑞與胡阿二離異涉訟一案（主文）原告之訴駁斥訴訟費用由原告負擔一件判决李直言與王邦彦借欵涉訟一案（主文）被告應償還原告本洋四十元利洋四十元訟費由被告負擔　　公示送達（全文在本廳揭示塲公佈）一件判决康朱氏與孫端甫等因賠償涉訟案件本廳定於十二月二十一日上午十時爲公開審理日期除選任律師全子廉爲該被告孫端甫袁柏齡特别代理人外仰該被告遵期到廳辯論毋自延誤特此公示送達右仰被告孫端甫袁柏齡知照 
　　公示送達（全文在本廳揭示塲公佈）一件判决陸韶仁與密大根因損害賠償涉訟案件本廳定於十二月十八日上午十時爲公開審理日期除選任律師全子廉爲該被告密大根特别代理人外仰該被告遵期到廳辯論毋自延議待此公示送　右仰被告密大根知照 
　　公示送達（全文在本廳揭示塲公佈）一件判决李克鎬與談文廣因借欵涉訟案件本廳定於十二月二十三日上午十時爲公開審理日期除選任律師張恩灝爲該被告談文廢特别代理人外仰該被告遵期到廳譜論毋自延誤特此公示送達右仰被告談文廣知照 
　　公示送達（全文在本廳揭示塲公佈）一件判决嚴味蓮興陳鏡軒等因租屋涉訟案件（主文）陳鏡軒與原告所結租賃坐落香山路鴻興坊門面樓房兩幢披屋兩幢門樸一間天井兩方之契約應即　除該　准由原告收回管樂陳鏡軒應償還原告房租大洋一百七十五元三角五分一原小漾七角銅元十六枚如陳鏡軒無力償還廳由陳二負代償之責訟費歸陳鏡軒負擔　　右仰被告陳鏡軒知照 
　　民庭批示一件與朱氏等請領議據由狀悉仰於本月三十日上午十時來廳總候訊明核發此批一件　寶榮聲請執行由狀潘仰候估價拍賣可也此批一件張忍餘狀請更正判詞理由用語由狀悉本應判决理由内戰受和解之當事人爲被上訴人與蘇少軒云云原係根據原縣和解筆錄内所載張宇平即　　字樣而來即不得謂有岐異所請裁决更正之處應毋庸議此批一件陳月山請再執行由狀悉查此案業經執行完畢仰於十二月二日上午十時來廳具領可也此批一件王　良具保金志　限期交欵由狀悉准保此批一件張賢卿聲請執行由狀悉候傳訊核辦此批一件王景明聲請執行由狀悉候飭傳訊奪此批一件衛衛氏聲請執行由狀悉已飭東執　執行矣仰即知問此批一件朱轉生請領田單由狀悉准於十二月三日上午十時來廳具領此批一件王關熒請領庚帖由狀悉准於十二月三日上午十時來廳具領此批一件浙江　業銀行經理徐新六聲明　已和解請求啓封發還由狀悉准於啓封發還可也此批一件梁濟同請領銀元由狀悉仰於十二月七日上午十時來廳具領此批一件胡德森請領銀元由狀悉仰於十二月七日上午十時來廳具領此批一件雙吉生陳明原因請求竄限由狀悉姑准展期十日毋再遲延干咎此批一件孫兆臺等具交銀元由狀悉交銀存候給領餘欵着速揩繳毋得遲延此批一件王國明聲請執行狀悉查此案已據交案仰於十二月三日上午十時來　具領可也此批一件卞東初請求傳追由狀悉已據張鳳台交銀一百一十元餘候續傳訊追可也此批一件駱　才請領銀元由狀悉候彚案分配此批一件周惠如聲請執行由狀悉查此案判决尚求確定所請應從緩議此批一件張聯元請派飭擔由狀悉已飭吏責令搬淸矣所請應毋庸議此批一件楊恒鎭等請領銀元由狀悉仰於十二月七日上午十時來廳具領此批一件　鏡淸請領銀元由狀悉仰於十二月七日上午十時來廳具領此批一件申屠竹坡聲請執行由狀悉查本案判決尚未確定所請暫從緩議此批 
　　刑庭判决一件判决顧炳根等竊盜一案（主文）顧炳根竊盜一罪處五等有期徒刑二月未决期内覊押日數二日抵徒刑一日李仁責共同竊盜一罪處五等有期徒刑三月未决期内覊押日數以二日抵徒刑一日張金和竊盜一罪處五等有期徒刑二月未决期内覊押日數以二日抵徒刑一日 
一件判决陳阿三等鴉片烟一案（主文）陳阿三并設簡舍供人吸食鴉片烟一罪處五等有期徒刑二月併科罰金二十元未决期内覊押日敷以二日抵徒刑二日如罰金無力完納以一元折算一日易以監禁鴉片烟具烟灰等件没收鄒周氏吸食鴉片烟一罪處罰金十五元未决期内覊押日數以二日抵罰金一元如無資力完納罰金以一元折算一日易以監禁鴉片烟灰八兩五錢没收一件判决倪士良因妨害飲料罪上訴一案（主文）原判决關於倪士良罪刑部分撤銷倪士良連續妨害衛生一罪處罰金七十元未决期内覊押日數以二日抵罰金一元如無資力完納以一元折算一日易以監禁訴訟費用由倪十良負擔一件判决李尚安竊盜一案（主文）李尚安共同竊盜一罪處五等有期徒刑二月褫奪入軍籍之資格終身未决期内覊押日數以二日抵徒刑一日 
　　刑庭批示一件顧陸氏爲伊夫顧質彬請求交保由狀悉查爾夫業經判處徒刑在案所請交保之處着毋庸議此批以上十一月二十五日 
[上海地方檢察廳]  
　　批示秦春裕狀悉案已不起訴仰候送達處分書可也此批邱聘三狀悉查此案業已當庭明白諭知仰即遵照此批王吳氏等狀悉本案經章發經吳氏宋金氏犯罪嫌疑不足旣經同級審判廳豫審裁决應不起訴尚無不合所請提起抗告之處應毋庸議此批睢廣發狀悉黄壽餘旣有誘拐爾妻嫌疑准予扭案訊辦此批以上十一月二十四日 
 
 

Page 12

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *   
 
 

Page 13

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *自由談 
[洋諺中的狗] [  卓]  
　　（一）生犬俊於已死之獅（英吉利） 
　　（二）吠犬優於已眠之獅（同上） 
　　（三）吾人若欲飼犬必須備犬所食之麵包（西班牙） 
　　（四）犬不怒抛石之人反怒所抛之石（德意志） 
　　（五）兩犬爭骨頭必爲其他一犬攫得之（和蘭） 
　　（六）犬之搖頭擺尾非爲人乃爲人手中之麵包（英吉利） 
　　以上諺語評判狗之長短可謂盡致西人無論對於何事莫不下精深的觀察較諸東方人之囫圇吞棗與觀察不能澈底者有别偶有所感不覺言之不類也 
[華堂梅影] [  雲舫]  
　　靜安寺路大華飯店時有梅踪疇昔之夕陶家瑤總裁宴梅於此予亦伴梅一客濡筆紀梅話珍重藝術家言也 
　　是夕賓主八人座中有趙叔雍黄秋岳張宓亭（張勲之姪）謝繩祖（崑曲研究家）畹華與文公達八時偕來梅衣淡雅態更淸絶依稀一倩女至 
　　梅不善飲酒公達主以葡萄汁進梅笑納席次談崑曲陶以繩祖之藝介於梅梅極虚懷叔雍勸梅携南方歌曲以北梅爲之動繩祖曾以牡丹亭尋夢一曲有聲於時者梅謂﹁此曲甚長頗不易學繼論崑曲爲聲低廻宛轉於大庭廣衆中極難見好若在一室之中淸歌一曲其味雋永無窮﹂ 
　　秋岳叔雍酒次爲予追叙京華梅况謂﹁梅嘗在開明演劇梅劇未啓幕例有五分鐘休息一夕多至十五分羣大鼓噪幕遂啓所演樊江關耳﹂秋岳又謂﹁梅將登台時開明之客輒蜂擁門外藉瞻梅之丰采曩昔京師尚無摩托車梅所乘馬車輒不能進﹂梅聆至此不禁淺笑予生長江南京華故事耳聞多矣慙未目見畹華謂予﹁未能北游當因事繁﹂予滋媿叔雍語予﹁來年畹華倘游新陸當有人約宴白宫﹂旋讀自由談始知其得諸美人之口也 
　　是夕潘家眷屬亦假大華宴客酒半酣繼以交際之舞頻頻掠梅而過梅亦笑顧梅以歌舞卓絶因詢梅亦嘗涉足西方舞否梅答﹁略右一二惟舞時翹足殊覺其勞﹂是夕梅去以九時半即與公達叔雍同赴大新下星期六（十二月四日）許秋帆朱作舟兩公將在大新招待外賓觀劇畹華允演二本太眞外傳取其典麗矞皇英文劇略經予與張子似旭共同製就是劇沉香亭一幕貴妃以醉酒之容示憐才意表情極難月宫一場霓裳羽衣五人齊舞當恍若登仙矣 
[粤東陰兵猖獗異聞] [  阿誠]  
　　陰兵之說荒誕不經雖故老言之鑿鑿然終覺難以深信不謂客有自粤東來者爲述東莞縣駐軍與鬼兵開火交綏事則前人陰兵之說似又非盡妄者矣用誌客言如左 
　　東莞縣屬粤海道與廣州甚近地當衝要向駐有第二十師錢大鈞部一營最近閩粤戰事起該營奉令調回汕頭候命隨師部出發國民政府乃調中央軍事政治學校新入伍生第二營前往接防到縣後即分佈於城廂内外各險要地點駐紮該營營長王文璉以城内公園紅棉山莊一帶房屋爲營部並有兵士兩排駐於山莊之前屋至十月三十一日午夜十二時許公園内部忽爾槍聲卜卜密如串砲城廂内外居民咸從夢中驚醒以爲駐軍譁變驚皇萬狀厮殺之聲遠近皆聞約逾一小時槍聲始息居民外出探詢始悉頃十二時許公園内之大操場上忽集有大隊兵士約有百餘人之衆軍械服裝悉似革命軍恃各兵手中均携一夜光燈整隊向山莊之路蜂擁而來駐於該處之營部守衛兵及步哨恐係敵人來襲即持槍實彈分佈陣線并大聲喝問口號否則開槍來兵不答且愈行愈近故營部兵士遂開槍向其轟擊冀先發以制之詎來兵毫不介意一無抵抗仍從容前進營部兵見之異常惶惑急架機關槍掃射發數百彈而迄無一倒者且益逼近矣相去不過四五十武之隔而目已能窺見俱猙獰可惡益駴而欲遁正梭巡間營長聞警率步兵兩排至遂會合應敵紛紛向來兵轟擊來兵中亦忽發一令展開陣勢棄燈開槍以相迎戰互轟約有半小時之久未分勝負最可異者彈如飛蝗而雙方迄無一人死傷最後營部兵改變戰略鼓勇衝鋒前後凡三次始將來敵擊退委械滿地紛向公園大道潰竄營部兵啣尾窮追迨側過橋旁之德生二甲横街即倐忽不見敵踪遍地搜索毫無影響相顧錯愕收隊而返行經適問之交綏處遍覓敵軍遺械亦了無所見益異旋始悟爲鬼物作祟不禁毛髮森豎幸未害人惟損失子彈三千餘發耳收隊回營時駐紮城樓之兵亦聞聲趕至幸已將鬼兵驅去認得同伍若早來十分鐘則不免一場血戰矣故該營兵士猶以爲大幸焉客又言以上爲十月三十一夜事人或未盡信但至十一月一二三等日午夜鬼兵依然出現作祟如故但並未爲禍惟當地駐軍因恐宵小乘機滋事一面宣告戒嚴一面亟謀遷地爲良鬼吻亦惡作劇哉 
[劇談] [  拙庵]  
　　梅浣華善演古裝新劇人人知其美矣而未知其新劇之美實從其舊劇中之美中脫化而來如但知新而不知舊是猶木之無本水之無源其所謂美之價值亦可知矣星期一二兩晚予連觀蘇三起解及審頭剌湯兩齣信其於舊劇涵濡功深審别戲情極有分寸僅就起解觸怒解差一節而論唱至（洪潼縣裏没有好人）解差怒不可遏亟上前百般撫摩安慰表演出一種極嬌媚之狀態米湯灌足不由得你不怒氣全消是善廻顧劇中人之本來面目不得不爾可謂刻畫入骨唱十可恨詞句不减逐句淸朗而動聽剌湯中之白口（好個不明白大人）是爲劇中之過脈緊要處念來詞明意顯陸秉方始醒悟即斷歸湯欽未判定前湯兩次偷覷雪艶一種艶如桃李冷若冰霜神情畢現慢二簧一段唱來不矜才不使氣而腔調自然圓美（害得我一家人兩下離分）分字歸音極準確蕭長華兩晚之配角均佳尤以湯欽之身段檯步白口妙合袍帶丑身分張春彦之陸秉白口亦殊不弱所惜者唱耳 
梅訊[  知]  
　　昨日英　事巴爾　夫人假葛　路潘　宴　同席中外賓宫相　致美宴罷并　同赴大新觀名劇洛轉 
　　法領事昨夜在新俱樂部請茶會先期請　一到畹以先有他約故到時不多小座卽去法領　已約日專宴矣 
　　下星期所演劇目正在預備中先期由知友提案研究各抒已見尚未大定然必有名劇以供賞會可爲預言 
　　武昭關爲舊劇中惟一名作而近來曲高和寡幾已無人能之惟畹與　卿典型尚在兹以票界中人多數要求特别排演而全劇爲二黄正工戯頗形吃重定座者因以靈　恐其盛况不亞探母也 
[美國人口中之中國人生活談] [  農花]  
　　披讀某西文雜誌得﹁中國人生活談﹂一文作者係美人里哈德氏文中紀事似是而非者占大半有幾節更屬荒謬爰譯其一二聊博一粲云 
　　中國人之睡眠時間至不一各人不同甚有若干人有坐睡之習慣頗可發笑某曰余（作者自稱）行經一商舗而舗中夥員俱安然不動形態頗端正後逼近視之乃知彼等皆熟睡矣坐而能睡已屬可奇更有立直而睡眠者余彷彿記得某次行經一狹小之街衢見有七八人直立不動蓋已入睡鄉細視各人手中尚携有物件而並不放鬆仍緊緊握住是殆中國人特有之二種習慣是不可記（農花按不知該西人在何處所見惜原文上未曾言明） 
　　中國之說話情形依等級而殊大槪愈高尚之人其談話之聲愈細反之愈下等人其談話之聲亦愈高故入上等人家可不聞聲息若入下等社會中喧囂之聲震耳欲聾余曾識中國人數人皆高尚人物談話時語聲甚低且亦不喜多說余曾叩彼等不多語之故據云中國人之親愛胥在不言不語中表示之吾聞斯語後再不敢常與彼等作談話以保持雙方之親愛然而吾頗覺不慣也 
　　中國人有好吃之習慣此種習慣在幼時所養成如入上等人家固不聞擾雜之聲然尤忌小孩之哭聲以爲小孩多哭必有不利事發生故小孩一有哭聲發出爲大人者亟爲設法阻之其阻之之法多以食物誘之此好吃之習慣所以養成也噫中國人果能以此種閒食之糜費節省之其數必甚可觀以之辦理任何事業綽有餘裕中國人何以計不及此邪 
游藝消息 
　　四川路靑年會定於本月二十七日晚舉行父子聚餐會藉以繪加父子間　厚之感情並有﹁音樂﹂﹁幻術﹂﹁滑稽游戲﹂﹁父子表演﹂及電影﹁珠砂痣﹂六大本以佐餘興定餐劵每張八角父子合劵每張一元六角凡欲加入者可先往定座云[  白石]  
　　國光公司不如歸已剪接完竣不日即須公演全劇成績極佳處處映帶文學思想含蓄深長之意味實爲楊小仲導演成功之作此劇完成楊小仲陳趾靑即履行前言向公司解職導演狗偵探斷腸花之秦臻如已入國光辦事聞秦君第一劇即須導演古裝劇林冲云[  獄]  
　　新西區光華附中將於十一月二十七日（星期六）下午在該校操場開交誼大會節目有許珊先生導演之﹁壓迫﹂﹁親愛的丈夫﹂及京劇電影等尚有該校學生朱宗伯與張關林之兩脚戲届時當有一番盛况云[  劍秋]  
出版界消息 
　　專載藝術界消息及討論藝術之藝術新聞報在中國尚屬創舉籌備已及月餘現聞内部已組織就緒約下月初可出版内容分新聞與評論兩大欄新聞分國外與國内評論分圖盡音樂戯劇舞蹈等主持者均藝界聞人有黎錦暉黄文農傅彦長張若谷等並聞該報每期均刊諸名盡家之漫盡與滑稽盡聘漫盡名家鄭吻仌爲該欄主任云 
[窮人之女（六十八）] [  天笑]  
　　巧雲心中暗暗叫苦想他一定和我開談判咧這時早已臉漲通紅幸虧在黑夜人家不覺得便只得跟了他走到了那個公花園裏在一個長的鐵椅子上坐了下來那時公園中也没有什麽人了一天明月正照在他們兩人身上褚九峯先開言道姑娘我最是一個直爽的人我有句話要向姑娘說巧雲又是一怔便道褚先生你有什麽話要向我說褚九峯道前承姑娘屢次詢問我何以不能成家我明天要和你别了我不妨和你說一說我是個北直隸人我家裡住在一個鄉村間我小時節也念過書我高等小學畢業過我們家裏雖然不算富有却一年也勉强敷衍的過我的父親是個六十多歲的老農民母親是早已過世的了本來我也可務農爲業誰知忽然打仗起來了乒乓一打我們這個鄉村逼近火線全村人都逃難去了我的父親却不肯逃難那時有一旅兵便到這鄉村中騷擾可憐啊我的老父不知如何和兵士衝突起來被這旅長手下的兵一手槍打死了那時我不在家中及至得了信回到家中我的父親已死在地下那一旅兵呢又開往别處去了我此事痛不欲生將老父棺殮埋葬好了我想這殺父之仇不可不報我當時便把幾畝田地幾間屋子交給别人管了我自己便去從軍我所投的軍就和殺死我父親的軍立於對敵方面我雖然不知道動手放槍的兵士是誰但是這旅長是誰我却曉得的我怎能放過了他便是不說我爲父執仇他的縱兵刼掠殺人也是罪有應得我從投軍到現在却也已升到了營長了幾次我想和他們對敵但是總没有機會可以報的父仇到了今年上半年誰知他們爲着地盤關係從前對抗是個敵人的現在忽然和好了從前兩方面恨如切齒的現在忽然携手了那未敎人民罹於戰爭之苦爲了他們死了多多少少的人究竟爲着何來呢 
 
 

Page 14

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *常識 
[純潔（人生觀）] [  覺]  
　　凡計畫地方公共事而不涉利已之思想者謂之純潔 
　　今之人能自信爲純潔者幾人乎人能信其爲純潔者幾人乎其不與聞地方公共事者庶幾其純潔矣然此等純潔之人又何益於地方 
　　眞純潔之人視地方公共事如已事其心坦然不計毁譽人信其純潔也聽之人不信其純潔也亦聽之雖確有可以自信者在而并無絲毫自信之見存焉夫安得若斯人者而與之計畫地方公共事哉 
　　雖然余非謂今日已絶對無此眞純潔之人也但目之所觸耳之所聞已爲極少之數深願愛國愛鄉者之勉而企之耳 
[凍瘡宜早預防（衛生）] [  明明生]  
　　凍瘡非眞正之瘡不過皮膚之一部因受極酷寒冷之剌激血液行經其處因而遲緩久而久之生活力停遂致起瘡多在手足各部不特有碍作事甚至有潰爛之虞故宜早爲預防預防之法厥惟沐浴與運動兩途絶非塗搽雪花膏雅霜及各種脂肪質油膩物所能奏效蓋此不過爲治標之方法而治本之方法則舍沐浴與運動兩途莫由兹分述之如此次 
　　（一）沐浴沐浴不特可以淸潔皮膚且可助血液之循環流水不腐血液循環一速則凍瘡自可不生最好在沐浴時施行摩擦方法更爲有益吾友某君在昔即患凍瘡今則利用沐浴摩擦方法而免去矣 
　　（二）運動予以前亦患有凍瘡每屆寒冬凍瘡即生足不能行手不能作殊爲痛苦後與同學合組足球隊每日蹴球運動其後不特凍瘡不生即身體亦日强焉 
　　以上兩法歷經多人皆屢試不爽不特凍瘡可免亦且儉而有益較諸塗搽雪花膏雅霜等物之費而無益何啻霄壤有凍瘡之患者曷不急速起而行之（乙種酬） 
[報費有着落了（經濟）] [  章澤]  
　　喂諸君我們在社會上服務至好的良伴要推申報了但是報費從那裏來呢我前閱式軻君的爲缺乏報費的更進一籌一則深得我心因爲我閱申報已成了癮咧來收報費的時候没有一次很舒齊的給他的現在呢把我的消耗品完全戒絶就把這消耗費節下來充作報費没有二月功夫不但報費充足而且還有一塊錢多着哩我草這篇原不計文拙一則呢直接向式軻君道一聲謝謝間接還感着常識欄的介紹二則呢希望閱報的諸君倘有與我同樣的支絀那末何不把這個法子試行一下啊（乙種酬） 
[解决國際問題的方法（道德）] [  繼雄]  
　　本文所要說的是怎樣把國際問題謀一個總解决自古以來對於這件事分有兩派的意見一派是樂觀的他們認爲國家的聯合是可能的中國有孔子的大同主張歐州有烏託邦之理想還有一派是悲觀的他們認爲國際間的聯合是不可能的從來没有一件國際上的榮光事情譬如德名將毛奇曾說道﹁永久和平只是一個夢并且還不是個好夢﹂就可以代表這派意見國際問題的能否解决在乎有没有解决的可能性我們對於一切都應當抱樂觀態度的所以信仰國際問題有解决的可能至认於解决的方法第一當發展國際聯盟和其事業第二各國人民覺悟心地改造這樣做去我們敢說將來一定可以有好結果的（乙種酬） 
[荒淫之害（家政）] [  一得]  
　　古人有三聲之說以爲内室機杼聲兒童讀書聲老人歡怡聲有此三聲必是隆盛之家後堂笙歌聲家人詬誶聲兒童謾駡聲有此三聲必是腐敗之家余以爲敗家之三聲中以笙歌聲之流弊爲最大今舉一例證之余鄉有Ｓ君者少好涉足平康年五十矣子女滿前而冶游之興不衰時時邀集狎客淫朋即家中張筵宴召妓侑觴酒綠燈紅金迷紙醉興酣耳熱曼聲度曲淫詞穢調動魄蕩心其子女旣習聞之而不爲怪且因常與妓共游處亦習爲靡靡之音久而久之子則眠花宿柳消受春宵女則浪蝶游蜂恣相徵逐及穢聲四播Ｓ君乃大爲愧恨至欲加其子以禁錮置其女於死地而不知實已之種其因也鄉里之人皆以此爲Ｓ君荒淫之報謂爲天理昭彰絲毫不爽實則Ｓ君之子女淫蕩無度蓋由耳濡目染而來日日與淫邪之人相居處與淫邪之事相接觸而欲其不潛移默化其何可得上所好者下必甚焉此固人事之當然而非天之有意報施於其間也世有與Ｓ君同癖者庶幾知所戒乎 
[說文詁林之新發明（六）（字說）] [  丁福保（仲祜）]  
　　說文戈部載從甲李斯嶧山碑作戎從十案十爲古文甲字即押字今田父野老猶習用此字博古圖商若癸鼎立戈父甲鼎立戈觚立戈父甲彞考古圖周牧敦及近世焦山所藏南仲鼎均有甲字皆書作十又齊侯鎛鐘銘肇敏於戎攻錫女車馬戎兵以戒戎作在戎字皆從十比諸說文甲字從省而說文不省然今說文甲字及早卓等字所從皆作　不作　余疑莫能釋者有年頃見洛陽新出土之魏正始三體石經尚書祖甲大甲兩甲字皆作　又漢司徒殘石（案此即漢司空袁敞碑見北京大學國學門週刊第二期馬衡撰袁敞碑跋）及天發神讖碑甲字亦皆作　是漢魏間尚如此也知說文甲早卓等字體皆爲後人傳寫之誤 
 
 

Page 15

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *商業新聞 
特訊 
　　今日有輪直放重慶上游水日涸年前直放船聞祗餘五艘 
　　昨滬杭貨車車輛機頭被調用仍停駛 
　　滬寗路各站鮮貨商因貨車停無從運滬特聯請路局於每日下行十四次客車添掛鮮貨車一輛以資救濟已准照行 
　　法郵船香博特號裝往里昂湖絲二七六件馬賽五四一件轉往紐約一二○件分裝法屬各地四六件 
　　烟台有大批粉絲計二萬餘件運滬本埠各輪公司爭派商輪往載 
　　日輪西爾太丸運到比國鋼鐵五千餘件 
　　本埠有菉荳二千餘包裝往印度 
　　靑島上海間進出口貨缺乏輪舶已减少 
　　漢訊紗廠工潮時生用棉減存貨多價二十五六兩紗巿呈停頓象 
　　津訊棉花銷路日約三四千包價仍徘徊於二十九兩左右 
　　東京電爲金輸出弛禁準備日政府擬在美國借欵二億元已着手調查 
　　大阪電前旬阪神存花一五三二四○包 
金融 
[倒閉米行該莊欵十三萬兩弱]  
　　金融界傳某某米行擱淺所該銀錢業欵頗鉅總數達十二萬八千九百兩其中銀行兩家一爲九千五百兩一爲五千兩錢莊與有往來者十二家最大該五萬二千五百兩最小三千兩其中以八九千兩居多數 
[厘價逐步回小銀公會售洋五十萬]  
　　昨銀拆略有盤旋依然平鬆早巿較前早大二分爲一錢午巿仍回小爲八分銀行掛牌五分划頭白划小總會銀拆九分划頭白划無人要至銀洋巿面已有步落之象早巿已比前早驟小七厘七毫半爲七錢三分五厘二毫半午巿續小一厘二毫半爲七錢三分四厘蓋各路來洋頗旺如蘇州路裝來現洋約二三十餘萬鈔票五六萬鎭江蕪湖約二十餘萬皆在早由賣出而杭州造幣廠裝來新幣二三十萬其買進者計中交約四五十萬其他華商銀行約二三十萬廣帮買淮新幣約十餘萬價照巿加七毫半午巿銀行公會售出五十萬又各商號收入洋鈔解交錢莊者約十餘萬亦在午巿售出故釐價鬆動早巿成交現洋新幣及票划各欵共一百零三萬一千新幣照巿加半釐鈔票六萬五千價照巿减二毫半及三一二五午巿成交現洋新幣及票划各欵共一百零七萬七千新幣照巿加六毫二忽半鈔票十四萬二千價照南减三毫七忽半小同行做開單毫早午巿均與前日早巿同仍爲六錢二分七厘雙毫小二厘爲六錢零九厘半午後續小一厘銅元較大二千爲三百六十七千及六錢零八厘半銅元大二千早午巿均爲三百七十千 
[倐漲倐落之金價]  
　　昨又冋小二兩九 
　　昨大條銀近遠期均縮二五標金復趨跌勢蓋英日匯均已見鬆業中大致買進惟銀行賣氣尚盛早巿物品開盤高而復低反小一兩零毛盤復加一兩餘乃買進者見多套物品條子也後回小三兩零英匯揭曉站在四百零四兩左右午刻匯巿益鬆遂退落四兩餘午後軟而復堅結果較上日計跌去二兩九錢巿場内交易尚旺上午賣户不少惟補空者亦屬不少下午買者甚衆巿面轉穏套頭者購進日金出條子人心似軟一月份初開小去八錢計四百零三兩五錢又小至零三兩二錢因買者活潑遂漲爲四百零四兩六錢（昨日最大之價）但賣户亦旺復退爲四百零一兩二錢嗣後日金由正金吸進八二六二五旋又好至四百零二兩七錢先令開出勿動由四百零三兩回至零二兩四錢是後匯巿似佳業中向結尚夥由台灣售出英金二先令五辦士三七五住友出日金八二八七五十點後台灣又出八三神户電訊日美加零六二五日英大零三一二五至十點二十七分漲爲四百零四兩後因台灣大通又出八二八七五復减去七八錢旣而台灣三井匯業等出八三十點五十二分又好至四百零四兩十一點後漸漸下疲匯巿轉鬆買户亦少巿場内供過於求迨十二點後退入四百兩關内計三百九十九兩四錢日金可結八二半英金二先令五辦士五六二五十二點半收巿四百兩下午開盤三百九十九兩八錢毛盤由九十九兩半加至四百零一兩二點半後復减爲三百九十八兩四錢因日金銀行還價八二後復堅加起一兩零三點四十餘分裕發永等紛紛購進巿面易緊日金須結八二半惟華銀行曾售過三月份八二一八七五至八二二五匯豐售出二先令五辦士六二五繼回至二先令五辦士五六二五四點時金價漲爲四百零一兩七錢倐怱間小至四百兩四錢入後復加一兩餘四點四十二分爲四百零二兩檯面上買户頓濃聞今天（二十六日）銀行有結欵恐滙巿須緊時又小去一兩五點收盤爲四百零一兩四錢較前天减二兩九錢全日最大價四百零四兩六錢最小三百九十八兩四錢計有六兩二錢之盤旋登賬四百兩至四百零一兩補水四百兩 
[外匯内盤鬆動]  
　　昨倫敦銀巿電中國售出有人　空巿面平　人心不定大　近期巴縮二五計爲二五辦士一二五（合莫合二先令五辦士六八七五遠期縮二五計爲二十四辦士九三七五紐約亦減半分計現貨五角四分英對美加零六二五美對英勿更同爲四元八角四分九三七五日英二先令零三一二五日美四元九角一二五倫敦先令二先令五辦士六二五小半辦士當日十點後路　電訊勿更神户電日美加零六二五日英大零三一二五午電勿更本埠外匯掛牌餘法卹縮十元計一千六百六十五元又意大利縮十五元計一千三百九十五元瑞士小去四元計三百零四元餘無變化銀行内盤　勢尚鬆華商投機家均有講買然銀行賣氣尚濃人心似低結果較上日計英金長三一二五美金長六二五日金减六二五各銀行成交計正金買日金三十萬元價八二六二五住友出萬元價八二七五合灣出十萬元價八三又出二十萬元價八二八七五至八三匯業出二十萬元價八三三井出十萬元價八三大通出十萬元價八二八七五台灣出先令一萬鎊價二個五辦士三七五匯豐出一萬二個五辦士四三七五下午又出二萬價二個五辦士六二五華銀行出三月份日金二十萬元八二一八七五至八二二五 
　　英匯揭曉如故仍爲二先令五辦士内盤見長計有二五上落華商買進十萬鎊左右一月份初結二個五辦士三七五收巿二個五辦士五六二五下午初同後加零六二五收巿仍爲二個五辦士五六二五買價上午二個五辦士半午收五辦士六八七五下午二個五辦士七五至六二五 
　　美匯揭曉五十八元半内盤見硬計有半元上落交易不旺一月份初結五十九元二五午收五十九元六二五下午五十九元六二五買價五十九元半午收五十九元八七五下午五十九元八七五 
　　東匯掛價仍爲八十三兩七錢五銀行内盤趨鬆一日間計有七五盤旋華商大都講進共成交二三百萬元一月份向結八二七五掛牌後爲八三午時八二半下午開出相仿繼爲八二二五四點後八二半收巿平定買進早巿八二六二五後爲八二七五十點後八二八七五十一點後見低午收八二二五下午初同後僅八二然未成交華人不願售出後爲八二二五三月份銀行售過八二一八七五至八二二五但日商銀行不肯輕售二月份與一月不相懸殊近期尤見鬆 
證劵 
[北京九六回小一元六角]  
　　昨北京電前場玖陸現貨開盤五一九高至五二五至十二點五十五分驟跌至四九九交易所以已較本塲開盤跌二百元即停巿成交一百五十二萬後塲玖陸現貨開盤五零一高至五零四低至四八七收盤四九二成交九十七萬 
[上海九六風潮之尾聲]  
　　昨仍全部停巿···人心稍定···劃帳五十餘萬元 
　　昨日華商證劵交易所允經紀人方面之請仍停止前後兩巿全部交易察各方情狀似已大定旬日來之軒然大波可望從此平息又該所及經紀人方面對此次月底交割現已籌有端緒當無其他意外足慮昨特先行辦理劃帳計劃妥之額共有五十五萬五千元内本月期之三十六萬五千元即作爲交割劃帳中分九六二十六萬五千元整六計六萬五千元七年三萬五千元其他槪轉入所帳了結如九六下月期二萬元一月期十四萬五千元又整理六厘十二月期二萬五千元結果計月底交割之額尚有三百三四十萬元爲額仍巨今日或再劃去一部亦未可知至今日開巿與否昨晚尚未有確訊大抵九六以續停成分爲多整理債恐將設法開做然此須視經紀人方面態度如何而定云 
商情 
[胥頭有由疲轉平之象]  
　　去路仍零星···元芳呌莊頗堅漲 
　　東西疋頭昨疋頭巿面尚稱平定開價無甚變化但走銷仍未起色北方如天津烟台等處迄無進步卽有需要亦屬零星濟南周村咸抱觀望態度長江帮九江以上者尚有去貨然胃口亦微蕪湖安廢已入暫停狀態建帮因受軍事及罷工之影響不能活動前辦之貨無法裝往較佳者祇川帮及廣東雲南耳成交之數稍有可觀所去各貨以下身直貢呢較多川帮自前日運去後今日又有一批裝去本街銷路依然停頓抗州雖有一度裝去數亦至微所恃之交易祇通如溧陽温台等處耳東貨花絨上月間曾一時缺乏後陸續有到價尚能維持黑花絨愈到愈湧銷胃反呆價乃跌落頗巨如從前和歌山丈八川等牌每　須二錢現祗錢九分矣月華明星絨則小二釐半直貢呢漲跌互見列國美人元上灰連日雲南與廣東走去有二百餘件故價反在雙童六之上須二錢四五長板橋因本街不動又跌二釐半白貨巿面實銷呆滯俱疲弱西貨祗漂布稍形活動因呌貨上漲多有改進雜牌者巿價頗能站定尺六大舞台元絨存貨已售罄泰和雜色花西緞因不合巿銷現大行斬價每碼祇售三錢仍難出脫云 
　　元芳叫莊昨排二百一十四件計一萬一千零五十五疋一律不限價拍賣並無頂轉之　較上週共少呌七十七件計三千零九十疋各帮往購者以長沙高麗本街等胃口轉　同業亦稍有購買價格除西緞羽綢較低外一致上漲聞因排貨有限人心堅俏所致兹將拍出各貨細目分列於左 
　　件疋件疋 
　　西緞二四七○○原布一七五元絨三六○竹布二一○○羽綢六九二二九○漂細五二五○紅布八四八○漂布一一九五九五○巿布二三一一五○共計二五四一一○五五　出貨件比前週泰西緞每碼小一釐五至三分半間有漲起一釐　至一分者元絨如九芳大半分羽綢每疋小去二分五至五錢亦有加五分至四錢七五者紅布漲七分五至二錢二分五小七分五至一錢七五巿布漲一分至一錢七分亦有小二分至一錢二分者原布平定竹布漲二分五至一錢漂細布漲一錢至九錢六分漂布加一分至一兩二錢六分稍有小去一分至一錢九分等 
　　本廠棉布巿勢仍冷落各帮進胃多持穏健須削價乃辦裝大譜每疋小五分者居多十一磅三兎價爲四兩天津帮辦十一磅通銷品之跳童已破四兩一錢之價十五磅五之三元實價爲六兩五錢五内地本街購進粗斜各　實銷寥寥價疲二分半之譜細斜僅陽鶴及紅藍雙魚存貨者恐慌價又步落 
[花紗仍賴補空支持]  
　　巿面極混亂 
　　棉花昨本埠棉巿形勢稍轉穏跌風略定散户補空者異常踴躍故巿氣升降不定人心紊亂塲内議論紛紛尚有一部份人謂時局變幻莫測將來來原恐斷絶故投機家咸有戒心買賣兩方均取觀望態度但據漢友云該處存花確湧陳花鄧農未售尚有三成以外惟陜豫交通暫阻鄉間之貨未能直達漢埠價格甚廉以後仍有旺到希望印商抛意仍濃遠月且有陸續售出日商無大舉動就目前現狀而論暫可平穏此後外棉抵滬擁擠恐仍難立穏也期棉上午開船本月漲一錢遠月跌二錢午後本月跌二錢五分達月漲一錢五分全日成交計五萬九千二百擔兹將漢標拍盤列左 
　　收盤價比上日存賬數收盤價比上日存賬數十一月期二八·七　跌○·一五二三·四○○二月期二八·二五······五一·二○○十二月期二八·三五漲○·一五七二·二○○三月期二八·五○······五一·五○○一月期二八·二五○·○五四七·八○○四月期二八·三五漲○·○五四三·五○○棉業公會上消息現貨生意仍淸陜西花到一千四五百件通州花五六百包姚花二三百包售盤如左 
　　陜西花二八·○○申新廠進二○○件送廠 
　　陜西花二八·二五日信行進三○○件棧交 
　　陜西花二八·二五雷祥記進一○○件棧交 
　　通州花二九·○○申新廠進二○○包送廠 
　　昨日美棉始因大衆售出而跌後因現貨商購進及空頭抵補巿况轉堅計期貨漲八至九磅音現貨漲五磅音英棉期貨跌五至六點現貨跌六點埃及棉現貨不動印棉初隨美棉跌小後因歐洲出口商購進回堅計平果爾奥姆辣及白羅溪均跌三羅比原電錄左（二十四日電） 
　　美棉比上日英棉比較上日十二月期一二·五○漲○·○八一月期六·七四跌○·○五 
　　一月期一二·五六○·○八三月期六·八一○·○六 
　　三月期一二·七七○·○八現貨六·八七○·○六 
　　五月期一二·九九○·○九埃及棉一四·七五不動 
　　七月期一三·一八○·○九印棉 
　　現貨一二·九○○·○五平果爾二一五跌三羅比十二月期奥姆辣二四一三羅比最高一二·五七○·○五白羅溪二五二三羅比最低一二·五四跌○·○八 
　　棉紗期紗上午開盤平平外棉無甚上落實銷仍不旺人心軟化各月均跌二三錢午後散户捕空甚踴形勢稍緊抬面殊乾各月回漲六七錢全日成交一萬九千三百包兹錄人標拍開之盤如左 
　　收盤價比上日存賬數收盤價比上日存賬數 
　　十一月期一二三·九跌○·一○七九五○二月期一二七·一漲○·五○二八五○○ 
　　十二月期一二四·八漲○·五○二一一○○三月期一二八·五○·八○二八三五○ 
　　一月期一二五·九漲○·六○二二九○○四月期一二九·○○·五○一七一五○ 
　　現紗客帮買出九百三十五包行情與上日相仿漢口帮進一百九十五包四川帮進二百七十五包天津帮進一百二十五包廣東帮進八十五包烟臺帮進八十包汕頭帮進六十包威海衛進八十包内地帮七十五包長沙帮二十包同行進五包鴻裕紗廠開出二十支寶彞一百三十三兩一百包凈盤川帮進售盤列左四二支鶴鹿二九五·○○十六支水月一二八·五○十支大寶一一七·五○二十支豐年一四五·○○十六支藍鳳一三一·七五十支金鷄一一八·七五二十支水月一三五·二五至一三一·二五十支帆船一一九·一一五二十支牧羊一二六·七五十六支藍魚一二○·七五十支飛盧一一七·○○二十支立馬一四五·一○十六支金城一三六·五○十支豐年一一八·七五二十支雲鵬一三四·○○十六支富貴一二九·○○十支荷豐一一三·五○二十支藍鳳一三九·○○十六支日光一二九·五○十支天官一一四·○○至一三九·五○十六支子虎一二○·二五十二支孔雀一二七·八五二十支宫女一四一·二五十六支人鐘一二四·五○十二支雙鳳一二四·七五二十支砲臺一三二·○○十六支雙象一二五·○○十二支寶鼎一二六·○○二十支寶彞一三三·○○ 
昨日大阪三品期紗巿價照錄如下 
　　前巿開盤收盤後巿開盤收盤比較上日十一月期一七四·九○一七六·一○一七五·七○一七六·九○漲二·三○十二月期一七八·九○一七七·九○一七八·○○一七八·一○一·四○一月期一八○·二○一七九·五○一七九·六○一八○·四○一·八○二月期一八一·六○一八一·六○一八一·九○一八二·○○二·○○三月期一八二·八○一八二·六○一八二·九○一八三·七○二·八○四月期一八三·一○一八二·一○一八二·七○一八三·七○二·四○五月期一八四·三○一八三·六○一八四·三一一八四·四○二·一○又上午九時半大阪現紗電二十支藍魚一百九十元跌一元合申規一百五十九兩一錢二十支紅財神一百七十五元跌二元合申規一百四十六兩六錢十六支福島一百六十七元跌二元合申規一百三十九兩九錢十六支三馬一百六十五元跌三元合申規一百三十八兩二錢 
　　又電現貨精細紗實需尚在停頓中交易淸淡中等二十支十一月期呌價爲一百八十一元十二月期爲一百七十九元昨金魚二十支一百八十元地球十支一百五十三元略有成交 
[嗶嘰大衣呢開出四五十箱]  
　　昨呢絨中况依然堅挺公會上盤價亦甚穏固嗶嘰大衣呢較俏各帮進胃頗佳其添購採運　前週相彷元藏嗶嘰如雅利貨售二兩六錢半英源二兩七錢三三寶克一兩八錢半一九○六三寶多一兩六錢大衣呢德記特號全毛貨四兩三錢半又五彩閃色二兩七錢二號三　　茂　兩七錢半好時二兩二錢好華一兩八錢半本街虹口帮洋服號大衣店及衣莊帮與各門莊家均有相當開進客帮如天津·靑島·奉天·漢口·長江·營口·四川·長沙·等帮近日添辦均殷因戰事暫告一段落兼封河在卽之故粤桂二省亦有志交緣天時漸冷大有趕辦之象閩省除厦門帮外餘無交易係因軍事阻隔來電止裝也昨呢羢公會上調查所得全日本客二帮統計開出約四五十箱左右 
[黄岡烟價奇俏]  
　　黄崗烟葉向爲出口大宗每年英德法美各洋行裝往外國者頗鉅去年因色片不佳頭等貨少故洋莊未見大動今秋色肉較上年爲勝加以近日某等大烟廠採辦甚多因之巿價繼漲增高兹調查如左（單位擔） 
　　兩兩兩 
　　頭等洋莊五六丨七·○三等洋莊二一丨六·○中莊一五丨六·○ 
　　二等洋莊五一丨二·○普通一七丨八·○平莊一二丨三·○ 
[期糖抛出五萬八千件]  
　　外電報漲···申巿轉疲 
　　昨日糖巿外電略有升沉古巴現貨無更動紐約近期大三分明年三月及五月期均因小二分爪哇現貨及近遠各期均漲一二五日匯内盤結價八·二七五及八·二五本埠公會期貨劃盤開巿本月份價爲八兩六錢二分半十一月份價八兩八錢二分五明年正月份九兩一錢五分然以近日行家頗有放出而進户之中均係内地店號備按月銷售者居多邇來爲時局關係運輸較難故皆存觀望之念致巿氣更形沉寂二盤續鬆至本月八兩六錢下月八兩八錢正月未動至收盤交易仍少本埠明華廠開出明年西三月份交貨車糖二萬包價日金十元零九角無稅三井洋行抛明年西八九月爪哇裝船二十四號粗砂白二萬袋價十三盾一零又十十一十二月裝船三千袋價略見大爲十三盾二五鈴木洋行亦抛出一萬袋價亦十三盾二五而期較近訂明明年八九月裝船該兩洋行均係日商華商建帮日興洋行亦跟抛五千袋價十三盾一二五期亦訂西八九月至於現貨銷路長江路本因軍事阻隔日來本省亦復如此走動更寂價益形疲頓Ｚ嘜新貨劃八兩六錢宿貨及雜嘜八號均劃八兩五錢半明華ＹＰ嘜八兩六錢ＹＲＯ嘜八兩四錢五分而所成交者極微蓋行手均有揑存也 
[一月來洋松漲起十兩餘]  
　　外匯漲後洋松步漲較前月已提起十兩餘定貨上吃虧頗鉅目前雖無大漲落但一時亦難回小因時局多故銷胃亦不甚暢旺 
[烟塊煤堅俏異常]  
　　日來巿場上各種烟煤節塊交易頗旺南北兩巿本街同行均有買進外埠各客帮亦多乘此天氣晴和之時紛紛裝出計﹁高尾·福島·新手·沙油·撫顧·松浦·加好·﹂等煤前昨兩日成交共有二千四百餘噸之多本街同行買進亦有三千六百餘噸故各煤號賣價異常堅俏如松浦·元山·高松·等貨每噸俱已漲起二銀五分云 
[禦寒品當令旺銷]  
　　巿價提漲 
　　衛生衣向由日本輸入國貨較少今庚自日匯暴漲成本加大利于轉薄來源杜絶故大都採辦國貨因此本埠振豐康泰興祥等廠出品非常暢俏惟因原料增貴故廠價亦提漲數錢毛手套及羅宋帽入冬來巿面極暢達日來巿銷更俏本客二帮進胃亦增但以到貨不多巿存將枯巿價頓漲二錢五分至五錢不一云 
[杜洋米均看軟]  
　　昨日洋米巿况現貨又佳售開一號西貢二百包高貨缺乏價見大五六分中次貨仍無變化更以後批有到巿形看呆 
　　期洋米仍無佳象一號西貢三月份仍開六兩二錢比前巿又疲二三分二號西貢與小校仍無變化共成交一號西貢一千包二號三千包小絞五千包以冋籠貨居多獨晋昌開出小絞三千包蕪湖米成本高大巿上爲洋米軋脚交易依然淸寥昨本街去高米五百零七包價十在元四角至十三元云 
　　昨閘北米巿仍平軟因銀根甚緊交易不多售開白粳近二十號新到貨價未變動中關仍跌近角各秈來源未暢售價平平薄稻少過問高貨未開中關又跌近角廠家皖秈出樣頗多但成交無幾價亦跌小數分滬南巿况去胃不暢河下存積日夥人心益軟售開盤價均疲數分至角外南北河下兩共運到米船三十二號 
[淸淡中略見堅穏之南北貨]  
　　黄邑粉昨萬　輪到二千四百餘包行貨居多客貨尚未聞開桃　漢口來源益稀後批尚有三百餘箱可到均於二十五兩六錢抛出申巿存底本稀巿况益　各帮辦　驟見熱閙現巿三十兩無大宗可辦天津桃玉該處洋商繼辦不已採　至今仍未見懈陽邑貨現巿三十三元杜烤五十五元云四川榨菜來源寥寥存底亦薄行家手貨統共不及千　而地願貨已不多因此價遂步升高莊售三十一元上中莊三十元半至三十元槐米近巿到銷均缺而地價甚堅高天津貨合至申巿須九兩許現以去路有限行盤頂上天津槐米售八兩六七錢中莊八兩上莊鮮綠毫州槐米七兩半次七兩至六兩七八錢　　汕頭橘餅新貨已到昨號家開出一批價二十兩一街稍有交易售價爲二十一兩厦門橘餅不日亦可見新 
[兩日間絲頭裝出八百餘件]  
　　昨絲頭巿面亦停滯綠海外里昂等處存底充足法莊抑價仍不鬆懈且揀貨尤爲頂眞華商雖願讓價求售奈成交寥落昨祗百利補進絲頭湯頭湯一百包價仍三十兩五錢其餘内地繭衣及經吐等因巿上存貨較薄華商互相賣買交易亦屬有限至出口方面最近兩日中各歐莊打包輸出額尚稱不弱計前日英郵船開馬來號出口百利等行交裝本外埠絲頭及繭衣蛾口下脚等五百餘件昨批亞士號美郵船出口連納安旗等亦有黄白絲頭三百餘件裝出其中十之六裝往里昻馬賽十之四裝往紐約 
　　横濱絲屑仍以雙方價格懸殊無大宗交易歐洲帮雖有零星購進美國帮則嫌價高零星數目亦不願購巿况閑散人氣堅定 
調查 
[日商所傳之交易所存紗]  
　　一一九二五包　　日商息二十四日調查本埠華商紗布交易所倉棧存各牌十六支纱計一萬一千九百二十五包比十五日調查减少五百三十包内胭脂虎一千八百四十五包紅團龍二百十包人鐘二千零九十五包三羊五百包鴻禧三千一百七十包飛機四百七十五包聚寶盆八百四十五包藍金魚三百八十五包文明一百六十五包雙象一千二百六十五包藍魚一百包醒獅一百五十包孔雀五百五十包富貴一百二十包雙喜五十包 
 
 

Page 16

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *   
 
 

Page 17

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *[本埠增刊]  
[鄒恩泳之巿政衛生與溝制工程談]  
　　同學友鄒恩泳君新自美洲歸來爲述衛生與溝制工程甚詳兹錄其言如下巿政工程中重要部份即衛生工程衛生工程中重要部份即自來水工程及溝制工程我國習衛生工程者本少而專攻溝制學者更寥寥無幾因是溝制學在我國未能如他種工程之著名其實歐美諸國無日不在研究精益求精專門從事溝制工程者不知凡幾凡諸城巿幾無不建設溝制以求衛生並且聘請溝制專家執司其事我國與之相較誠瞠乎其後焉 
　　我國固有溝渠其建造簡單鄙陋不合科學方法而溝水之處理更不注意及之所謂陰溝乃掘壕於街道地下蓋以石板即已了事溝之内面全係天然泥土水由街入賴天然之吸收而消滅每遇雨降常盈溢滿道交通被阻同時溝中汚水乘機流佈街面雨後得免時疫者亦幸事耳且溝水爲蚊蟲滋生之藪亦傳染病疫媒介之物屋内汚水則多棄於庭中庭下即有陰溝亦不與街溝相通僅恃有限之天然吸收濕氣充屋不宜居住良有自也 
　　此猶有溝可言者如北京大半無溝之街至天雨則滿道泥水不能行走一步屋内則須僱人每日挑髒水而棄之以一首都尚不講衛生工程至於如此其他更不必論是何緣故曰相習相安絶不一想改良耳 
　　凡至歐美者莫不異口同聲讚其起居舒適所謂起居舒適者無他其要點即在浴盥室浴盥室通於街中陰溝專供身體上淸潔之用盥洗及體内排洩均在斯室凡在城巿之住舍無家無之所異者有非用正式之溝制僅用暗坑但暗坑漸見淘汰而正式之溝制日見普遍矣廻觀我國任舉一人爲例無論其家中設備如何奢華屋舍如何美麗入其寢室至其臥床一端必見糞桶所謂馬桶者是室中各物或甚寳貴或甚清潔而乃將最臭最汚最危險之糞貯於桶内與諸物並置於一室豈不可奇又每見大家宴會賓客如雲音有趨庭隅而溺者不亦太不文雅而衆習相安之從不一起疑問而思改良之方怪哉 
　　有浴盥室則洗浴勤中國舊式房屋各室均備惟此室付諸闕如臨時欲浴則任擇一室暫爲浴室在夏際身體易有汗汚不得不浴在冬季直疏忽不常浴矣婦人终冬不一浴者不可勝計以北方人爲尤甚雖有時可赴商辦浴室洗浴但限於經濟能力得普及一班居民者殊不易易 
　　近世科學溝制乃根據於衛生安穏經濟諸原則而産生所有溝水旣由各處洩出由陰溝輸送於治溝水廠處理之處理溝水之術已經發明者有數十種曾經應用卓有成績者有之甫經發明尚在試騐時期者有之然就現在所已知之各種方法應用之能使含糞之溝水變爲色清而不含微菌之飲水如此自非大費金錢不辦無論如何處理溝水之術已經甚有進步於此可見一斑就實際上言之固無須浪費巨欵而設如此精緻之溝制至普通之要求祗須治後之水棄之於河可供自來水廠之用同時不至危及河中魚類或妨碍居民遊浴之用可矣 
　　我國欲辦巿政可直接應用歐美方法者多端惟溝制是否可以立即採用西洋方法尚有須研究者即在糞之利有一問題有討論之必要 
　　用新溝制糞隨溝水而並棄之農夫不恃人糞爲肥料中國數千年來田圃土質賴以培養以供種植者厥爲人糞今苟採用新式溝制人糞棄而不留農夫肥料無着其何以耕種乎雖然舊式溝制决不能借肥料爲口實而苟延殘喘現今科學發達各國正在研究製造肥料勸敎農民應用其効率較之多含雜質不經提練之人糞實大倍蓰所以新式溝制本身之價值不成問題糞爲肥料應研究者即就我國土質論 
　　（甲）糞料是否比製造肥料經濟 
　　（乙）新溝制中糞料是否無恢復希望 
　　目下歐美各國已有於溝水中提練肥料物質惟尚有改良之餘地（詳細請參閱鄙人著溝制工程一文載工程第二卷第二期上海商務印書館中華書局寄售）故我國辦理巿政衛生先宜從自來水入手第二步爲陰溝第三步再討論糞溝（嫣然） 
[各團體消息]  
　　光華大學商科請潘序倫博士演講潘序倫傅士昨在光華大學演講題爲上海金融機關兹錄其詞如左上海金融機關可分銀行錢莊爐房公估局四種銀行與錢莊之營業大致相同其所以異者厥有數點如銀行發行股票以集資本爲有限的公司錢莊則否此組織上之不同一也銀行資本少自數十萬多至數百萬或數千萬錢莊資本少至一二萬多迄三十萬此資本大小之不同二也銀行設信托部儲蓄部或保管箱錢莊大槪皆無此事務繁簡之不同三也銀行營業始自上午九時終於下午四時星期日爲休假錢莊則無定規鮮分晝夜每有自早晨七時到晚間七時而尚未休業者禮拜照常營業且銀行所用之本位有者爲元有者爲兩錢莊則祗用兩而不用元此營業方法之不同四也又銀行放欵大抵須抵押品用對物的信用錢莊則否大抵係對人的信用此放欵方法之不同五也綜上五端可知銀行之組織與規模遠超過於錢莊然而上海之金融巿面十之七八皆爲錢莊所操縱者何耶曰錢莊在中國起始較早信用卓著其所發之莊票能得人人之信仰不若銀行爲新進之事業而支票之用途又非通人所能詳悉也且錢莊之規模雖小其團體之組織則甚堅固除錢業公會而外有滙劃總會以作同業中往來淸帳之用銀行雖有銀行公會但無匯劃處倘甲銀行欲與乙錢莊淸帳不得不托其素有往來之丙莊代爲辦理執是之故銀行必以現欵預存錢莊而錢莊則鮮有以欵存入銀行者他若上海之進口商欲至外國銀行付出口商之滙票尤非莊票不可銀行之本票則不收用種種不平等處不勝枚舉今捨此而言爐房爐房者如私人所辦得公家之允許而造幣其所造之幣並非銀元乃係元寶元寳之鑄多自生銀歐戰以前英國大條銀運入最多戰後則美國一變而爲生銀大宗之來源矣有時巿面銀洋甚多爐房因而化洋爲寶藉以獲利或他處運來元寳之成色與本地不同則不得不改鑄之使與本地元寳之成色相等至於爐房所鑄元寳之重量成色之準確與否則須由公估局之查騐而定焉公估局之設也一地祇得一局其惟一職務在評定元寳之成色與重量滬上通行之元寳重約漕平五十兩成色爲千分之九八六·八一九凡過此或不及此標凖者則不可任其通行否則公估局必負重大之責任焉由此可知爐房之責在鑄寳公估局之責在評寳兩者合而爲一私立造幣廠此係海上金融機關之大槪情形其詳則非短時間内所能盡述焉 
　　上海廣告學社成立會廣告學者張可侣等有鑒於國内商業之不發達實因廣告事業幼稚所致特發起組織上海廣告學社以爲研究改進之預備於昨日下午四時假座閘北新疆路華旦公學開成立大會商學同志到者十餘人公推黄淸渠主席其開會順序（一）報告宗旨（二）通過社章（三）選舉職員（四）討論進行據說選舉結果張可侣得票最多當選爲該社總幹事云 
[商店消息]  
　　新新公司舗面洋什部新到大批最特式純羊毛男襪每雙由一元至二元七角五運動打球毛襪每雙由一元六角五至十元零五分西式女莊長統絲襪每對一元二角五至六元九角五男莊皮手套由四元八角五至二十四元男莊純羊毛手套每對由一元至二元八角五女莊特式絲手套每對由一元七角五至四元二角五女莊線手套每對由一元至二元八角五小童純羊毛套每七角至一元五花旗吊襪帶每對由三角至一元五角五云 
　　先施公司消息先施公司綢緞部近由歐美新運到大批各種新式綢緞花樣新奇顔色鮮艶適於冬季男女服式之用現爲優待顧客起見定價特别從廉又洋雜部新到大批各種男莊手套定價公道計皮面絨裡手套每雙六元半至九元皮手套每雙十五元半至二十七元半猄皮手套每雙四元二角半至七元半皮面毛裡手套每雙十一元半至十八元半羊毛手套每雙一元一角半至三元半全絲手套每雙二元七角半至三元二角半蔴紗手套每雙一元三角半云 
　　上海絲襪廠將開幕滬商鮑梅舫等鑒於國貨不振舶品日增而以織襪爲人人必需之品銷用不資爰集 
 
 

Page 18

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *資本十萬元組織較大之襪廠專用國産原料製造各種各色男女絲襪線襪出品務求精良使駕舶來之上刻下組織完竣内有工人三百餘日夜工作行將開幕聞該廠經理爲鮑梅舫營業主任爲杜克平地址在西門路云 
　　上海皮貨大會續到大批新貨四馬路石路口上海皮貨大會日前續到大批新貨業已陳列會塲任客揀選聞本年關外口北陜等處所産粗細珍貴皮貨爲該會搜羅者爲數極夥門售狐肷馬褂二十四元至四十四元狐腿馬褂十二元至十八元狐背馬褂二十八元狐頭馬褂十八元至二十四元羔皮馬褂八元至十二元黑羔皮袍統十元五角至十四元其他如灰鼠種羊藏獺干尖海虎猞猁玄狐紫貂貛絨貂桃灰背等袍褂莫不低廉較之産地略增無幾故此顧客盈庭擁擠異常云 
　　沙格蘭糖菓半價北四川路五十八號沙格蘭糖菓西點室係金君伯寅所創辦已歷十有餘年出品精良座位雅潔久爲中外人士贊許兹以優待顧客特於今日星期五將自製糖菓半價出售云 
　　有美堂贈送潘女士書件南京路有美堂即日起舉行特别大廉價四十天聞將所有箋扇文具書畫册及幛軸聯額等禮品日用紙貨等類一槪削碼减折廉售并有潘女士書件多種照貨物對價贈送如購物一元可贈半元如一時購物之數不能到贈送數目可以將前後發票併行計算 
　　安樂園茶巿增製名點東武昌路安樂園酒家茶巿向稱暢旺近爲便利顧客起見每晨七時半點心上巿并晨巿點心除原有數種外兹特增製酥皮蓮蓉飽餉客此種飽滋味佳妙大可與該店每晨應巿之著名叉燒飽比美又該店午巿點心共約十餘種每星期更換一次層出不窮早已膾炙人口近以生意興盛求過於供特增聘名師數人分任製造以資應巿故顧客尤爲滿意并聞滬上各廣東菜館茶巿點心每星期種類更換一次乃該店始創云 
　　新到大批瑪瑙鈕及瑪瑙結愛多亞路全昌號新到大批瑪瑙鈕每付售洋一元瑪瑙結子每個售洋五角以定價低廉之故顧客異常踴躍 
　　新民工業系近訊上海靶子路新民學院自開幕以來各系頗見發達工業系已着手製造如肥皂·香水·雪花粉·之類出品甚多大都成本甚輕獲利極厚以故學生報名者甚形踴躍因不獨學有專長而同時亦可稍稍得利以裕家計聞該系之設正爲尋常人家子弟達其工勤儉學之目的云 
[書畫訊]  
　　李肖白重訂書例李君肖白别署病杏精研八法入漢魏闢蹊徑戞戞獨造夙爲士林所珍重曩年由王君一亭爲訂潤例比以求者日衆由張仲仁韓紫石曾農髯吳昌碩陳陶遺馮夢華朱疆邨諸名流重爲釐訂收件處本埠各大箋扇莊西華德路聯益貿易公司滿洲路三畏里上海書畫會小西門新馬路中華職業學校總收件處海寗路天鑫里道南學校云 
[醫藥訊]  
　　仇咳貝母精之原料濟食氏發明貝母精其原料係提取中國貴重藥品之精華故性質和平功効頗速藥盒内附有騐眞保證劵保證各症愈後不發故購服者頗多信任云 
　　瘋病醫院虹口朱家木橋堍新記浜路中國瘋病醫院陳院長近爲某當軸洽愈數年癱瘓痼疾當軸心德之特製﹁着手回春﹂金字大匾一方贈送該院長並親筆爲之題跋云 
　　粹華藥水之發達三馬路石路西粹華藥廠採辦中國道地藥材用以化學方法製成藥水專供中醫單方配劑之用凡屬病家莫不稱便現交冬令因感風寒而患病者甚多大都以中醫所開單方紛向該廠配合藥水藉免種種煎煑手續故該廠連日接受單方之配合藥水者甚爲擁擠 
　　美富廉價之第一日昨爲南京路五福弄口美富參號廉價之第一日營業頗爲盛旺午後三五時許男女顧客尤爲擁擠蓋因今庚參燕各種補品貨價來源非常昻貴而該號以存貨豐富值此廉價期内各品仍照原價切實折扣發售并聞其存貨最富足者爲吉林大山人參與高麗野參定價尤爲比衆公道云 
　　牛惠生被推爲美國醫學會會員著名西醫牛君惠生近被美國外科醫學會推爲會員按該會爲全美醫學最高機關其性質與英國皇家醫學會相同會員入會資格極嚴凡曾經行醫十年得有特别成績者方准提出審查議决然後許可入會本年十月二十九日該會於加拿大開年會時全體通過承認牛君加入爲正式會員聞本埠美國醫士之爲該會會員者僅同仁醫院之麥醫士及德醫士兩人而中國會員則以牛君爲第一人云 
[劇塲消息]  
　　東華所經理之福克斯公司名片愛國熱開映有期東華影戲院院主丁潤庠君爲浦左川沙濟陽氏之富家子嗜美術而兼長中英法各國文字該院成立前後計廢時三載有餘孤心孤詣一切設施均由其個人財力所創成惟丁君從不自滿近雖病體支離然辦事精神仍不稍减前月開映世界大片鐵馬開滬上少有之新紀錄今聞該院已得美國福克斯之准許爲該公司主體映演人訂約兩年現在業經到滬大新片甚夥陸續將在該院開映其各大片中尤以舞女與愛國熱等諸片爲最鉅而最出色兹悉愛國熱一片即西文原名（ＡＳＮＯＭＡＮＨＡＳＬＯＶＥＤ）即全地球最著名之美國林肯時代愛國事實片定期本星期六開映屆時必有一番盛况又該院昨日開映之俄國著名悲劇曇花恨一片早晚兩場均賣滿座後至無座而退出者約有數百人看客之中泰半爲俄國僑民云 
　　連環債定期開映大中華百合影片公司新片朱瘦菊導演周文珠等合演之連環債乃一諷世社會片情節極爲滑稽處處能引人大笑現已擇定於本月二十八號起在中央大戲院是夜開演云 
　　明星公司建造人工花園明星公司第一組張石川導演之﹁爲親犧牲﹂自上星期起始拍演日夜工作不息現已攝製成功五分之三劇中重要情節如交易所之内部以及俱樂部妓院等偉大繁難之佈景俱已拍過日内正趕搭雷朝雲（張織雲飾）之家庭佈景極其崇閎精雅之致並聞劇中張織雲與朱飛蕭英等在一花園内極重要之劇情非如他劇隨便選一外景即可拍演故該公司擬費鉅大資本由置景主任董天涯獨運匠心在該公司内搭造人工花園一亭一臺一花一石須與劇情吻合云 
　　天蟾舞台新排歷史戲該劇名大紅袍海剛峯出世情節佳妙機關新奇今夜起演聞定座極盛云 
　　﹁爲誰犧牲﹂愛國劇徵求排演愛美劇家谷劍塵君歷年努力於創作劇本其已編成者約有七八種之多刻徇愛美劇界同志之請已先將﹁冷飯﹂﹁半瓶黄藥水﹂﹁狹路﹂﹁好媳婦﹂四獨幕劇彙集一册由南陽橋茄勒路新亞公司出版部付印不日即可出版尚有愛國新劇﹁爲誰犧牲﹂一種將於年内付印破例於先期徵求各學校劇團排演全劇三幕述一愛國志士矢志爲國努力不爲金錢所屈服卒因人情性之關係被生身之母之眼淚所戰勝至犯國賊之嫌疑結果癲狂而死劇中以愛國爲直線以愛情横貫之成一偉大之悲劇極合學校劇團元旦舉行慶祝會時表演之用各劇團可於即日派代表至南陽橋茄勒路新亞公司與谷君接洽惟須由谷君友人之介紹云 
　　六馬路中央大戲院前昨兩日爲開映福古斯影片公司名貴出品之﹁爲情奮鬭﹂觀者甚衆此片爲最擅武藝之電影明星湯密克斯主演内有飛馬走壁雪山混鬭等武藝能使觀者觸目驚心兹聞該院爲酬答觀客盛意起見特於今明二日又加映電影警犬琳丁丁主演之﹁海濱燈塔﹂七大本表演劇情亦頗可觀云 
 
 

Page 19

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *[劇塲消息二]  
　　九畝地大戲院開幕記自故紳姚伯欣君創辦新舞台滬南巿面爲之一振繼遷九畝地所聘皆一時名角營業蒸蒸日上比因時局影響京劇輟演巿面蕭條識者憂之兹有姚獻廷君就該台原址組織九畝地大戲院開映中外著名影片座位舒敞定價克已蓋爲公衆娱樂非僅牟利可比昨日爲開幕之期連演三次顧客滿座選片精良極博觀者歡感云 
　　北京大戲院開映淘金記﹂盛况北京大戲院自昨（二十五）日起開映世界唯一滑稽巨片﹁淘金記﹂該院門首車龍馬水盛極一時觀衆擁擠萬分三次均售滿座足見名片之不凡加之該院一切完美售價低廉更覺使人滿意聞因遲至抱向隅憾而紛紛向該院預定座位極衆云 
　　永安樂社改組之先聲閘北寶通路永安樂社原係永安公司各部職員所組織所演粤劇久爲海上人士讚許年來對於社會服務尤爲熱心其平日唱演叫座之盛有出人意外其中演員大都皎皎者平日對於技術上多肯研究故每一登台極其純熟間有少數演員雖爐火純靑尚須時日前以時局多故且處戒嚴區域多有不便且演員中或有高就以至停頓有日近有發起將該社遷往交通利便之區且將全部改組加選新進人才重行排演現已就緒愛觀粤劇者將可一廣眼福云 
　　苦樂鴛鴦明日試演長城畫片公司苦樂鴛鴦新片其主角雷夏電楊愛立一爲久習電影經騐豐富一爲回自美洲見聞尤新現已定於明日（禮拜六）上午十時在北京路貴州路口北京大戲院試演遍邀各界參觀參觀劵業已發出云 
　　﹁歌場奇緣﹂本事國光公司最新攝製﹁歌場奇緣﹂一片不日竣工將與滬人士相見於銀幕上矣編劇者爲予友趙子君豪趙以文章著稱屢有專集行世名重一時此爲曾讀其文者所心許亦無煩予更贅一詞得間嘗編製戲劇以自娱而各影片公司之慕名以求者固請以攝之銀幕趙雖首頷之而俱不以名今兹之作竟以趙君豪編劇顔於上則其爲經心之作自不待言先誌其本事如下女伶經綠湘藝貌雙全獻藝於上海大劇場傾倒者甚衆有男伶潘小蓮者爲人忠篤剛直於綠湘愛護甚周凡有以汚言辱及綠湘者則必爲之護故時招人之忤而綠湘復不知其情時反挫折之小蓮絶無怨色焉有前外交總長冷壽彭之公子翠微者恒爲座上客歸必爲文以揚之翠微有兄曰國華爲銀行行長聲勢俱赫亦恒觀綠湘劇且由後台主任之介得識綠湘惑其色藝至無虚夕先是國華曾與徐碧僊訂有白髮盟過從甚密自識綠湘後日形冷淡碧僊見其態度驟變復好言慰勸國華疏碧僊尤甚一夕綠湘設宴於申江飯店讌請各界國華翠微均在被邀之例席間國華見綠湘頗與翠微親近嫉之甚歸後又見翠微作﹁綠湘宴客紀﹂益憤痛責翠微曰﹁爾雖鍾情於綠湘奈無財力何窮酸豈能與此女伶終耶﹂並撕其稿翠微則垂頭無語翠微與綠湘也性旣相投情目契合遂成莫逆暇則或游山玩水或對坐淸談儼如兄妹一日偕游名園當於綠蔭深處娓娓情話之際正國華要挾伊父大年允綠湘婚彼之時也蓋大年曾以仇殺陸鵬飛時其子小飛與冷氏昆仲均在旁以國華長於小飛故鵬飛於彌留時遺字國華以將來佐小飛復仇爲託字據則存於國華處也今國華藉此要挾大年並限三日爲期大年無奈佯允之以待另籌他計時小蓮適過訪太故知之頗詳翌日綠湘舉告翠微翠微慰之曰﹁余當爲卿籌之卿其勿憂﹂時已夜半國華之睡興方濃有一蒙面者在黑暗中啓其銀箱搜其文件國華驚醒與之格鬭不能敵蒙面者越窗而遁國華檢點各物一無所失所失者惟陸鵬飛之字據耳旣而發見蒙面而所遺之電石燈於椅絶類翠微者甚疑之過視翠微則不在乃亟往經家時正翠微授字據於大年國華見而奪之並擊翠微頰又恫嚇大年曰﹁爾欲賴乎觀我之手段也可﹂國華去小蓮亦至綠湘具以告小蓮憤恨膺胸慰之曰﹁綠湘勿憂余當爲爾助也﹂碧僊幾遭國華之棄置芳心粉裂如中狂易乘人不備舉槍自擊竟抛其雞皮鶴髮之慈母而逝矣翌晨小蓮過訪綠湘比及門僕持條出小蓮索而閱之蓋致翠微者略謂爲避去國華之要挾已乘某時之車往金陵寓於某所云云小蓮閱畢憤不可遏亟趕至車站車輪正啓已不可及無奈乃待次班翠微得條後正欲馳赴車站怱爲乃兄所禁蓋國華銜翠微入骨乃誣以竊取銀行重要文件之罪會字據又爲國華所得亟趕至車站乘掀車迫之事前以電話告其父僞託因公往金陵翠微得耗乃越窗而出奔往站去國華追抵金陵又要挾綠湘小蓮翠微繼續趕至一陣惡鬭翠微誤小蓮爲惡類舉槍擊之誤中國華傷要害警士聞警趕至拘翠微去綠湘拽翠微衣一慟幾絶小蓮見之甚感動挺身謂警士曰﹁殺人者我也﹂警士信之亦不詳詰拘小蓮去華鐙照耀雅樂錚鏦經綠湘又出演於上海大劇場矣觀衆萬千聲譽更高翠微則仍操其筆墨生涯嘗鐵窗風味之潘小蓮則安然自慰絶無憂惄焉是劇本事至此而终情節複雜而不繁取材香艶而不俗瑕瑜之辨自有定評又何必予爲之讚揚道演汪慶福君雍容華貴逈異常流藝術手腕自屬不凡劇中演員女主角爲蔣耐芳·李麗娜男主角爲汪福慶·曹元愷·包桂榮·嚴工上·曁秦哈哈等云（寄涯） 
[評第二夢]  
　　藝術是什麽東西簡單一句說就是能將世上普通的或高深的人人知道而忽略的或不忽略的現象ＰＢＥＮＯＭＥＡ用一種巧妙的手段去做出來或寫出來使看的聽的人覺着一種深刻的印象不單單娱樂耳目於一時的能力或方法這句話本來不是藝術的界說不過用最淺近的話去解釋　的一部份罷了戲劇協社這次公演洪深改譯的第二夢此劇的原理是描寫世上常有人自悔恨當初錯過了機會以致後來無窮的不滿意忽然遇着一位神仙使他們所悔恨說已失去的機會再實現一次於是那班人一齊有了個第二次機會去尋找他們已失去了的應有的快樂但是不幸結果仍和從前一樣所謂江山易改本性難移是怎樣一個人總是怎樣一個人當初有機會而失去就可以表明你這種人就是再有機會來你的結果必定不會比你没有得那第二次機會時好這種意見雖不能說是絶對不錯但是可以說對於多數人是不錯的這種意思也是人人都知道的並且或者也有人想過的所以用這種平淡不驚人的事實去做戲而能觀衆得着深刻的印象實在不是一件容易 
 
 

Page 20

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *的事所謂有没有藝術的價值也就在這一點上面分别第二夢裡面所舉出的五種人一是自已妻子不滿意他以致潦倒終身很希望有一個女兒陪伴着他安 
 
[明星新片懺侮之一幕]  
　　心樂意的從事美術二是對於自已的妻子不滿意另外戀愛上一個女子他們常常悔恨說恨不相逢未娶時但是第二次機會來了他們從前的願望也滿足了然而這位先生仍舊是故態復萌又戀愛上了一個女于這女子就是他未做第二夢時不愛的妻子第三種人是悔恨一生爲錢財維事將心身　住以致不能替國家作點事但是到了第二夢仍然是得過且過雖然無事束縛他並且不是有錢而懶但是至終也没有作成一件事業第四種是作賊的人被人捉住了說當初若是規規矩矩學生意現在也不致於偷東西了誰知到了第二夢中做到銀行行長了也還是偷束西下場第五種是心高氣傲的女子平日這件看不起那件看不起但了夢裡本性發現馴馴的屈伏在有錢的丈夫勢力之下但是一方面仍然是對着别的窮人自大這五種人可以說得是包括社會的大部份的人作者（第二夢作者係Ｊ·ＢＡＲＲＩＥ洪深君改譯）能想得如此精密對着社會下這種的針炙這是我認第二夢在藝術上成功的初步第二夢裡表現一切人生的虚僞都是籍着含哲理的說白不是單靠着好看的動作如﹁一個人就是兩個人不兩個人就是三個人﹂之類都是非時下所謂新劇所能有的至於佈景簡潔光綫合宜實足以表現有藝術的文章是不同凡響的演員裡面最難的要算董國材及瞿知白二角因爲他們二人的話多而且表情也比較的複雜現在我一個一個的用幾句簡單的話來批評一下飾劉太太的是秦紹平女士秦女士飾四五十許之婦人其身段動作說白表情無一處不將一忠厚安分的婦人畫出說話時之自然實在各演員中首屈一指瞿夫人一角錢劍秋女士所飾錢女士在此劇中裝飾最美能完全將一虚榮心重的女士之個性表現出來其而部表情能無論事情大小隨時改變使觀衆縱於極小的事情也不致忽略過去回廟時大言形狀尤見爲此劇生色不少董林寃春係王毓淸女士所飾王女士說白表情亦極自然與馮畏口角一段優游態度馮畏一角張文秀女士飾張女士之表情甚佳說你碎了我的心了﹂一語時及由林中回廟三人覺悟時之表情俱臻上乘許二小姐一角由李麗娜女士飾許二小姐在劇中地位頗爲重要李女士飾此角亦能應付裕如惜說白不多不能將許二小姐之個性更加充分的明白描寫出來王裕一角孫少安君飾孫君上臺活像一山東僕人惜說白不能十分自然無快慢高下之分然大致皆能滿意的做去袁眞人谷劍塵君飾谷君以斵輪老手飾此神出鬼没之角其鑽桌子之身段令人佩服面貌亦極像一古怪老道使易一略胖之人則其令人目爲怪道之程度必不能若是之佳劉厚齋係陳篤君飾劉角在此劇中雖非十分重要之位置且無難做之表情然苟一不愼則全劇減色陳君均能滿意做去董國材一角陳憲謨君飾陳君舉止瀟洒動作說白無一不使觀衆受深刻的印象惜有數處似覺過火一口京話極其好聽瞿知白一角洪深君飾洪君係此劇之改譯及導演者其對於此角之個性自能神合瞿知白在劇中所佔位置旣重要而表情則比董國材更難何以呢因爲董國材的心思和人格可以由動作面部表現出來而瞿知白的人格和他的心中所藴藏的煩惱無聊及冥想有女兒前途快樂之情形異常難表演得滿意無聊的情景不是吃酒可以了結所以飾此角最難最不容易討好非飽經世故的人决不能將自已變成了一個瞿知白再一一表演出來洪君能一步一步做去毫不勉强實屬不易不過飲酒時之身軀動作稍似外國人飲洋酒之神氣若能略加修改合乎潦倒之中國人飲酒形狀則盡善盡美矣代代一角極難選擇合宜飾者嚴月閒女士以其本來之天眞飾此天眞爛熳之小女兒與其父問答一場全劇爲之生色含哲理之言語出之不知世故小女兒之口中感人更深一層若出之於成人口中則近乎矯情出之於天眞未鑿之女郎口子更足見其語之悲而人事之無聊亦更眞矣總觀各演員無一不盡心做戲毫不苟且於他人說白時之各個表情尤不放鬆一切動作無瑕可尋第二夢之成功固有自也蔣棟 
[來函]  
　　逕啓者敝廠零售部於昨日下午五時左右買客遺留夾金手表一隻如能指出該手表之形狀及牌號者向本廠事務部管理股領取祈請登入貴報來函欄内以便失主認領爲荷此頌綏祺勝德織造廠謹啓十月二十一日 
[天氣報告]  
　　徐家匯天文台昨日下午四時三十分氣象頂報云天寒有雲黄海東海及台灣海峽間有强烈之時令風來自西北方至東北方不等低壓中心顯似向北方或東北方進行將抵琉球之東南又昨日下午三時前二十四小時内本埠氣温最高五九·四最低四五·四去年同日最高六五·二最低五六·三 
 
 

Page 21

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *[機器車水之利益佯狂]  
　　我國以農立國農則有恃乎天時非若其他工商業之槪可以人力挽救也然淫潦之災旣可爲溝洫以洩之旱魃之祲不乏引軸轤以灌之未使不可巧奪天工而以人力爲之補救顧以舊有農具笨拙不堪效力亦不顯著極二人之力所得不足以灌漑數畝故如一遇赤旱靡不興仰屋之嗟而今歲本埠之米糧騰貴亦即可爲明證新中工程公司有鑒於此特製造黑油引擎雙進水式之灌田抽水機每分鐘只少可出水三十六伽倫無錫常州江陰蕪湖寗波嘉興等處曾經採用藉資灌漑者約計得數萬畝他日各處苟能仿而行之其有益於農業豈淺鮮哉兹將該公司所著﹁機器車水之利益﹂錄之如左種植五榖最要緊的是水最難恃的也是水水少了就要旱水多了就成災所以農人常說﹁種在田裡靠在天裡﹂凡人所做得到的像耕種耘耨没有不盡心竭力的做但是雨水多少人做不得主祗得歸之天意了 
　　近來人更聰明了機器發明了隨便那一行業都覺得用人做的慢用機器做的又快又省力車水一道也是如此龍骨雖然好但是總要累得人畜很辛苦出水還是不多若用機器只要一個人管車水就湯湯上來多麽舒齊呢 
　　要是人工車水可以省錢那末機器雖好仍是不能實用那里知道機器不但來得快不但來得省力而且還能夠省錢人的衣食牛的草料都比機器的油貴得多所以灌漑田地非有機器不行現在種田地一的般農民如其還不知道用機器車水眞是太没有盤算了常言說得好﹁吃不窮用不窮盤算不着一世窮﹂我們躬耕的回胞們呀大家得起來盤算一下才好呢 
　　機器車水是怎麽一回事吾們本來的翻車不也是一種機器嗎不錯吾們的翻車的確是很精美輕便的機器但是本篇所講的指新式的機器而言原來百年以前人們祗知道用人力畜力或風力水力以轉動器械替人做工後來發明利用燃燒的熱力去代天然的力熱力藏在燃料之中燃料的供給可由人來分配所以熱力多少大小都可憑着人的意思所以得力愈多工作愈便工業日漸發達了 
　　現在所說的機器車水是利用這種熱力來車水的並非像從前一樣的用人力畜力了生熱力的機器總名叫做發動機也叫引擎其中可分做二類第一類叫做外燃機爲的是用煤或油在外面鍋爐下燒着把鍋中的水煑成汽所汽通到引擎的汽缸中衝動起來眼見得大量的熱力都是這樣得來的譬如火車輪船大製造廠發電廠之類第二類叫做内燃機没有鍋爐不用水汽用的是油或煤汽射進汽缸當即在汽缸中燃燒伸漲就發出非常猛烈的力量來了 
　　内燃機的好處是輕便簡省合宜於小的工作但是大的也上算從發明到現在不過幾十年早已風行全球無論大小工業都採用他了外燃機祗能在大處用在小的工業上完全失敗了 
　　除了燃煤汽的不算（因爲没有煤汽的地方不能用）内燃機大都是燒油的雖然隨便什麽油都可以燒就是火酒也可以當着油燒然而最通行的是三種油就是搿斯令（即汽油）火油及黑油（即柴油）這種引擎我國各處已經都通行各有各的妙用 
　　黑油是從地中開採得來的汽油火油都是從黑油中提出來的汽油的質地頂輕最容易燃燒火油比較的重厚燒起來稍慢汽油用在極快極輕的機器上頭像空中的飛艇路上的汽車但求輕速不顧費用火油引擎大概是小馬力的也是取他輕便發動容易的長處在小輪船及小工業上用之黑油引擎最是省錢大小都可最合工業之用日常開銷僅抵過火没引擎三分之一他的短處是機器的成本較大十匹馬力以下小黑油引擎很不容易製造很難買到合用和靠得住的貨品新式車水機器是一具發動機（即引擎）帶動一具抽水機（即邦浦）組合而成的引擎的種類上面已經說 
[民新新片三年以後之一幕]  
　　過了外燃機是不適宜的汽油引擎是不上算的其餘火油黑油兩種引擎的當中火油也嫌傷油太甚只有黑油引擎最爲相宜黑油引擎的售價因機器重大耐用的原故比火油引擎來得貴一點但是長用起來火油引擎的費用要太三倍還是不上算有的人顧惜成本購用火油引擎到後來大吃其虧這呌做貪小失大所以敝公司是主張用黑油引擎的現在要談抽水機了抽 
 
 

Page 22

 
 
1;第一萬九千三百零三號;中華民國十五年 西曆一千九百二十六年十一月二十六號
星期五 * *水通用的大槪有三種一種是靠着壓力的製造的原理和風第一般要緊的部份是容水的圓筩筩中有活 
 
[大中華新片連　債之一幕]  
　　塞（即匹斯登）壓水上升匹斯登無論向前朝後都能迫水上升同風箱一抽一送都能生風一般此種邦浦有單筩的雙筩的敝公司俱有製作銷售頗廣用以打高饋送自來水或在自流井内抽出水來最爲相宜只須發動機的力足壓力大任憑多麽高多麽遠都打得起一種是用空氣的他的造法是用一根大管子一端深入水中一端通到出水處大管子當中藏着一根小管子是通汽的一端深入水中一端從大管穿出接到一只壓汽的機器這是用引擎來拖動的開用的時候空氣被逼從小管通到水底從無數極細的眼中放出化成無數的細砲在大管子中朝上升起汽泡急急的升起水也滔滔的跟汽泡上來了此種辦法上海的自流井中用者極多全靡裝得靈巧出水充足一不得法水就少了此項工程敝公司經手裝置的甚多也可自詡爲斵輪老手了 
　　一種是用離心式抽水機他的起水不靠壓力也無冷氣機中最要緊的部份是一個翼輪藏在外壳之中轉動起來水從輪的中心眼進去被離心力所驅逐從輪的四週飛出滙集在螺形的水槽内再從鐵管通到出處製造的原理好似吾國的風車四扇翼子搖轉起來風從中心進去一邊放出這種製造非常玄妙這個翼輪看上去似乎很小出水却是很多但是製造起來很不容易一定要和水頭高低轉動速度出水多少配合適當才能夠合式要是内中有一樣不對就不能出水 
　　三種中灌田用最好的要算離心抽水機了馬力省出水多因爲機器效力高的緣故機身輕小因爲可以速轉的緣故管理容易經久耐用因爲機件簡單的緣故售價便宜因爲成本較輕的緣故不過要打算購備車水機器有兩個要點不可不知道第一水量就是要灌多少田畝第二水頭就是從水面直量到田上有多少尺數這兩個要點要預先曉得的從第一個要點可以定抽水機的大小從第二個要點定發動機的馬力和水機應有的速度 
　　新中工程公司現在製造離心抽水機照出水管口的對徑分做四吋六吋八吋十吋四種各種出水多少和漑田的畝數列表如下 
　　抽水機灌田畝數表 
　　抽水機每小時每日灌田畝數（二十四小時算） 
　　大小出水水深水深水深水深 
　　担數二吋四吋六吋一呎 
　　四吋二二○○五二畝二六畝一七畝八·七畝 
　　六吋二六○○一二一五六三七一八·七 
　　八吋五二○○二二四一二一七五五七·二一 
　　十吋八二○○三五二一七六二八五八·八 
　　發動機的馬力是跟着抽水機大小和水頭高下而定的抽水機愈大水頭愈高引擎馬力也愈大了 
　　新中工程公司所製的黑油引擎可以直接與離心抽水機配合無須皮帶拖動引擎與抽水機轉數相同又各種機件特地做得簡購用的人雖素無機械經騐數天學習便能開用所以不必雇用機司用油也極省各部份堅固靈巧旱忙之時可以日夜不停没有損傷雖然隨便那一種式樣隨便那一國製造的引擎都可打水但是總没有黑油引擎配在抽水機上來得適當和妥善 
　　隨便那一椿實業要成功發達須得穏穏的站在經濟的基礎之上換一句話說就是省錢省時省力的便是經濟耗財傷時費力的便是不經濟機器車水便是經濟的一椿事業所以没有幾年功夫江浙兩省地而早已風行的了種田的人凡看見過抽水機的没有一個不歡喜他 
　　現在世界的文明和各國的富强都是工商業發達的結果吾國數千年以來注重農業大部份人民都靠着耕種度日然而照大勢看來我國也得把工商事業逐漸發展方能富强但是很多的人去幹那工商事業那末農工缺乏田地就要没人耕種了米糧更缺少了這是最可怕的事所以一方面旣要人去發展工商業一方面又要有人耕種不是一個難題嗎要解决這個難題祇有一條道路就是採用機器代替人工 
[本刊啓事]  
　　本刊循例每逢冬至刊行七日刊歡迎各界士女投稿兹將特號次序列下 
　　十二月十六日服裝特號 
　　十二月十七日起居特號 
　　十二月十八日修飾特號 
　　十二月十九日娱樂特號 
　　十二月二十日飲食特號 
　　十二月廿一日美術特號 
　　十二月廿二日儲蓄特號 
 
