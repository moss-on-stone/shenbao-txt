# 1881 - 308 - 4903066

 

Page 1

 
 
[新印法貼對聨琴條出售]  
　　本齋現又用石印照相法印得顏魯公多寶塔出售其字之大小一照原本每部未裱者計洋三角紙面裱者價洋六角板面裱者價洋六角五分又　　子昂不自秦文每部未裱者一角五分已裱二角七分張祿初白　八言對每副價洋二角色紙者每副價洋二角五分聞過庭七言白紙者每副價洋二角色紙價洋二角五分以上對聯如欲裱好者每副加洋二角兪　甫白紙者圖三尺長琴條每堂價洋一角色紙者一角五分如欲裱好者每堂加洋三角五分正伏靳賜顧爲盼 
　　點石齋主人啓 
[論各業忌心]  
　　雄雉之詩言不忮不求何用不臧忮也者恐人之奪其功而妬而疾之所謂忌心也各業莫不有忌心業愈大副忌愈甚此風不獨中國爲然卽他國亦莫不皆然蓋一業有一業之利利之所在决不肯爲他人所侵占設有技之高出於己者慮其獨專是利於是乎動其忌心忌心一動事之大小禍之緩急皆有所不顧此最可笑之事而世俗相沿成習牢不可破硃有不可以口舌爭者試觀昨報所載有人携帶繅絲機器前往南海縣屬之西州地方而該處絲業中人懼其有害於已糾衆毁壞機器此則忌心之尤重者已業絲者飼蠶成繭煮之以水用手繅絲理其緒而分之比其繭而合之以紡車榣軋成絲數層手脚頗爲費事一有機器則人工之省不知凡幾人之見此機器者當欣喜之不暇而乃恐機噐之有害於己而毁之不遑是豈別有肺賜哉誠以絲業之中藉此謀食者若而人如機噐一行則廢業者必多故疾之如仇至於如此說者謂泰西動用機噐成物雖曰甚速而於人工實有所害卽如輪船一項中國之所以不令行入內河者亦係此意內河民船往來載運以此食力者盈千累萬若一用輪船則人皆舍民船而用輪船以圖便捷民船勢必失業故不聽其通行也近來上海議行自來木說者頗以爲慮以爲若干挑水食力之人恐致失業其有購買水車雇人推送以爲恒業者更懷憂盧恐一旦自來水盛行必致驟奪其利爲此慮者亦不可厚非然天生一材必有一用正不必爲此深潔之計舍此生涯豈遂無可謀食其坐以待斃者必其人之無用者也有西友爲余言英國製用機器無事不藉機器之力故用人工絕少而貧人亦最多蓋同一事也或用十人或用百人或用千人此十百千萬之人皆賴此業以爲謀生之計今一用機器則用十人者一二人運之有餘用百人千人者十數人數十人運之已足故失業者多而貧人因之而亦多此說也是或一道然機器乏用近日愈推愈廣若他處皆用機器而我乃獨守其舊法屏機器而不用以爲貧人謀食地步不幾笑其迂而愚耶故時至今日機器之行日盛一日彼忌機器之爲害於己者不必但事忌疾亟宜改絃更張從事於機噐等事以自爲變通之計而已上海沙船號家向爲極盛航海覔利所獲亦豐間有遭風蹈險之時而爲此業乾大都皆有贏餘自輪船盛行而沙船之家均因此而失業然知難而退改轉北之尚可另圖生計若執而不化則消敗隨之矣卽此可見從宜從俗之說爲千古不易之定理從事妒忌無益也况該處絲業中人以機器害已而紏衆毁壞是直近乎亂民之所爲其無知妄作尤爲可笑試思機器可以賺辦毁壞一架何難再購一架如他處有從事於機器者而該處仍守舊法不用機器利權不且爲人所奪乎稗史中載有中國避難女子携蠶種至外洋者就桑葉多處養蠶成絲賣以自贍而該處士人向以木棉爲業惡其害已欲謀殺此女以險害其後女子遠遁他國教外洋人同習飼蠶之法繅絲織綢漸行漸廣該處木棉無復過而問者其情形不且與毁機器者無所區別哉然而忌心之重者則不知計及於此也以爲有害於已則必欲驅除之而已華人昔時初見外洋機器亦復如是特末聞有毁壞之舉令而忽有此釁宜官府聞之發兵彈壓看守以防後來之變然而其計之愚且莽亦可以槪見矣書此以見萬事創舉之難盖如此 
[恭錄　諭旨]  
　　○九月初十日奉　上諭本年恭請　孝貞顯皇后梓宮暫安　觀德殿所有守衛景山內外之護車營兵丁及內務府三旗兵丁等均着加恩每名賞給半月錢糧欽此同日奉　上諭鑾儀衛恭請　孝貞顯皇后小昇輿之校尉及工部雇俻夫役俱着加恩每名賞銀一兩由廣儲司給發欽此同日奉　上諭昨日道旁叩閽之已革工部員外郎王夢熊馬甲志連均着交邢部嚴行審訉欽此同日奉　上諭本月初九日奉移　孝貞顯皇后梓宮所有修道之步甲每名賞給半月錢糧欽此同日奉　上諭　孝貞顯皇后梓宮奉移　山陵永遠奉安所有沿途恭請　大舉之直隸雇俻民夫着加恩賞銀二千兩卽在廣儲司動支交李鴻章分別給領欽此○十一日奉　上諭李鶴年奏節交霜峰黃河兩岸工程防護平穩一摺本年沁黃兩河水勢漲發險工迭出經李鶴年督飭在工人員設法保護現在節屆霜降各工一律平穩普慶安瀾覽奏實深寅感着發去大藏香十枝交李鶴年虔詣　河神廟恭代祀謝用答　神庥現在長水尚未全消修守仍關緊要該河督當嚴飭各廳營實力防護毋稍疏虞所有上年及本年防汎搶險出力人員着准其擇尤酌保毋許冒濫另片奏道員督防出力懇請獎勵等語開歸陳許道任愷着賞加二品頂戴河北道陳寶箴着交部從優議叙以示鼓勵該部知道欽此同日奉　上諭四川順慶府知府員缺着苗頴章補授欽此同日奉　上諭山西蒲州府知府員缺着博啓補授欽此○十二日奉　上諭　孝貞顯皇后梓宮奉移　山陵永遠奉安沿途恭請　大舉之直𨽻　備民夫着再加恩賞銀三千兩已廣儲司動文由李鴻章分別給領欽此同日奉　上諭湖南學政著曹鴻勛去欽此同日奉　上諭都察院奏職婦駱張氏遣抱以伊失駱墓賢被人誣害刑逼成招等詞赴該衙門呈訴已革江蘇同知駱基賢誘姦民女一案前據譚鈞培審明定擬奏請治罪此次該職婦所控各情是否畏罪圖翻砌詞妄控者劉坤一提集全案乘公研訉確情據實具奏抱告謝福該部照例解往俻質欽此 
[議待皇孫]  
　　○日昨本埠西字報登有英領事告白請駐紥上海之英人於今日下午三點半鐘至領事署會議盖以英皇孫將到欲共商所以欵待之禮也本館閱此告白亦深望領事及各英商盛設儀衛俾皇孫得以遊目而騁懷也 
 
 

Page 2

 
 
[粵東瑣事]  
　　○香港西字報稱新放之廣西按察使國鼎臣廉訪日內已到廣東鎭粵將軍初十日在東門外看操前數目操演水師皆進退有法初九日巡私官捉獲鹽船一雙內有私鹽約二萬斤並獲梟販二名連船解交鹽道訊辦至私鹽船中尚有多人不知因何未獲云 
[修攺輪船]  
　　○招商局之海晏輪船前在廈門與太古行之輪船相碰曾經列報兹悉海晏船已回上海在祥生船廠修理晉源西字報謂海晏船本是明輪聞理欲攺爲暗輪云 
[盤查嚴密]  
　　○漢皋近値鮑爵師霆軍遣散之際各憲並各坊委員莫不加意嚴查客棧飯店烟館盖深恐勇丁逗遛而釀禍也盤詰烟館尤爲嚴緊且不准夤夜開燈邇日漢陽縣鍾邑尊訪聞漢口廻龍寺一棚私烟室查戴匿匪人情事特帶差前往將店主湖南人拿捉過河當堂研詰責數百板收押示儆越日更有漢鎭馬王廟巷內小泉烟室亦因違示深夜開燈被拘而去略加訊責亦爲押禁云 
[歆羡亡身]  
　　○呂宋國之發財票盛行中華而以各通商埠頭爲尤甚癡於此者至於虧空猶不知止本館曾因灑上昇茂載縀莊廚司等人得頭彩據命定之故深論其譽乃今有漢友述及兩事且竟因此致命是可以警歆羡之心矣漢皋有汪姓者素與西人修髪挈眷住蔡家巷籍本武昌之祟陽此業每歲可獲數百金除家用外積有餘資儕輩羡之汪最喜買呂宋票今秋其妻歸崇陽汪令將所蓄二百餘金帶交父母置產不允盖有他慮也妻去後汪竟將此銀盡買呂宋票轉眼化爲烏有待妻返漢則汪已瘋疾大作哭笑譫語未及兼旬已登鬼錄　此其一也更有某洋行中粵人某今年亦因買呂宋票虧負數百金每自憂悶避債無臺又因此不堪啓齒遂積憂成疾未幾亦亡其親串檢其衣箱見有一袋內盡藏累月所買之呂宋票不可計數至此始知虧空殞身之故噫想發財者可以鑒矣 
[拐帶反噬]  
　　○奉化人某甲誘拐某乙之妻避居寍城某姓家族爲乙蹤跡得之甲卽逃去乙欲將妻領回某姓又恐甲來饒舌是以喚同地保令乙覔保始得將妻領歸完聚乃甫經月餘甲果向某姓素人某卽邀地保同原保人質對並請乙及其妻來郡辯白始各寢事云 
[屠夫患疾]  
　　○金陵城北有屠夫徐某忽患紫漲病身腄足浮日逐呌養發時須自用引針詞體密刺俟血流水乾方能進食每値夜深轉痛狂呼延及年餘渾身皮破呼號數畫夜而歿該處隣爲謂徐平日宰猪皆先員面後殺不容出血人詢其故徐稱必如此庶幾斤兩沉重可以多獲幾文錢耳是以遭此奇疾皆謂天之所以報之也此由金陵王縀客所述云 
[學生來華]  
　　○前往美國之學生業已陸續調取回華日昨東洋公司船來知又帶到第三批學生共二十二人至滬仍歸張翰卿太守管領云 
[被戳可駭]  
　　○聞兩三日前本埠虹口大橋北有某甲傍晚歸家突有一人從後揪其髪辦因未防及隨爲拖倒彼卽出小刀戳其頸項傷已深透行兇者卽飛奔而去猶幸被戳者咽喉氣管未傷舁歸敷治尚可無碍問其行兇者不但不識其人且平生亦無仇隙殊不可解或係悞認歟 
[扶櫬回籍]  
　　○江蘇候補道葉顧之觀察原箱粵東滬上公舘在城內豫園後五老峯浜其太夫人於本年正月初四日疾終公館兹擇於今日扶櫬回籍預在本埠開喪自道憲以下文武印委咸往吊唁車蓋相望其靈輀出大東門循浦灘由十六舖橋至招商局金利源碼頭上船回里下葬閱途間祭筵有十餘處可謂生荣死哀矣 
[上匾謝醫]  
　　○賴君志崑粵東名士從公於滬素擅歧黃之術精心研理寒暑無間而又不厠身醫士一流絕不懸牌帖招故知者却鮮惟仁心濟世受其惠者多矣慈谿人楊君名煊僑居滬南近患沉疴諸醫束手得友代邀賴君診治不數日霍然而起楊某感甚特送術妙回生匾額以誌謝悃又本城朱殿臣六染重症後事已備因朱父與賴君世交隨往診之用藥半月亦愈而朱殿臣知楊送匾額亦製一方倩楊欽琦庶常書功深再造四字於前日偕楊君親自踵門上匾并備音觴申論十分𤍠閙云 
[助捐續誌]  
　　○本埠英會審員陳寶渠太守所立之棲流公所因欲添房增額會集董事籌捐以足經費已有好善者陸續輸助疉經登報玆又知有蔡君梅卿助銀二百兩楊君經德助洋一百元榆蔭居助洋五十元諸善士體太守仁民之心解囊慨助踴躍爭先復何患事之不集乎 
[逃牛傷人]  
　　○本埠北鄕五里許嚴家角地方嚴姓油車內有水牛一頭偶斷鼻繩逃自奔𨓜有夥某甲手持花餅引牛牛卽來甲將花餅置于地牛卽食之甲又將食殘之餅移開隨取繩索欲繋其鼻詎疲牛起右角從夥之右脇挑觸甲隨受傷臥地牛又以頭在甲腹上亂研致甲身腐爛而死及油車主知信牛已遁去當將牛尋回一面計議料理甲之親屬向油車主理論經人同該處地保調停除棺殮外再令車主給洋四十六元事乃寢息云 
[得財喪命]  
　　○本埠西商邇來廣買基地曾經列報老閘浜北鄕人某甲有田十餘畝素以力農爲生玆以善價售其田與西人得洋三千元光景從此心思散亂欲起房屋欲管買賣毫無頭緒繼則人似痴癲自言自語尤恐人盜其所有今已身死諺云人爲財死爲求財者言也乃旣得之後亦致喪帝財果能奪人之魄乎亦人之自受其捉弄也噫 
[嫖客竊衣]  
　　○英公堂據蘇婦王氏控稱在妓館帮傭前夜有一人來打茶圍去後檢知衣架上他客所寄之寍綢棉馬褂失去其時並無他人到過對是此人行竊昨得路遇交捕送案求究陸氏供亦在妓館帮傭此人來過一次卽失縐紗裙一條今王氏認獲此人我亦認得卽係此人無悞求爲同究其人王姓供稱作蠟燭店生意前日到王民家打茶圍是實並未竊衣惠捕頭禀王氏指竊無憑當騐得王姓兩腿有受責之板花王氏又稱伊來時自稱在亨達利洋行生理今又稱在蠟燭舖可見均是誑語王姓仍不認竊陳太守判押王姓兩禮拜以示薄懲 
[查照案移縣]  
　　○十八日報列查吊執照一節經由包探帶同張家光至一洞天左近民房丙取到印札一分回呈翁太守察閱太守見其雖屬保札未塡日月并未標殊書行故復將張家光研訉詰其在何處得保張稱係由遊擊銜守備保准都司太守謂保舉便作眞實而身爲武弁品秩不卑倘不知自愛耶况保舉尚難憑信乃飭將張家光送縣辦理云 
[控究失女]  
　　○法租界吉祥街其萃　徽館主婦林胡氏遞禀法公堂稱有女名招弟年十七歲患病醫治不能痊愈今年六月間仝備婦至珊記碼頭醫館就診該醫館內有醫三人爲湯姓費姓錢姓豈料七月念九日女在店中忽失所在甚爲詫異訪諸醫館則錢湯兩醫均已不見而費已遷居寶興里向彼查閱言語含糊今費又欲另遷故交捕房求恩究追翁太守見下面跪有兩人詰其名姓一稱林鳳祥係林胡氏 
 
 

Page 3

 
 
之姪因扭住費姓恐其逃𨓜故監守在捕房太守又詰費錦山據供我係無錫人前開渭鑫園浴堂於外科一事略有所知與現在寶善街之湯明揚認識湯又與紹興人錢尚之交三人志同道合卽在珊記碼頭合開藥室後因生意不佳開祗兩月卽行閉歇湯現在原處而錢託稱往東洋公館看病一去不回翁太守問可能將錢或湯交到則爾可脫身不然惟爾是問着交保出外限於五日內尋交又謂林胡民偌大女子任其出外看病爾亦難言無咎不雖限費尋交爾尚須自行探訪云 
[究竊不認]  
　　○祥和豐洋貨店夥張忠金投法公堂訴稱前日有兩人來店買呢反覆揀貨講定價値稱未帶洋留一人在店一人回去取洋店夥見回去之人身邊似覺有物甚屬可疑而店內一時又查不出有無缺少故着一夥尾隨其後行至福照樓左近其人似知有人跟蹤卽在身衅取出洋布一疋向一成衣舖擲進逡巡𨓜去夥詢該成衣店此人因何將布拋人該店稱不知何意况不相識夥稱我店之布均有小印祥和豐三字當時說明將布取回祗將在店守侯之人送案請究翁太守詰諸其人據供江西籍貫名劉光生本在崇明營當勇現被裁汰到滬欲往九串地營盤訪友因不識路徑在荼肆間信遇一素不認識之湖北人稱亦姓劉與我閒談片刻謂可領我往九畝地隨伊同在忽稱欲買洋呢卽同到洋貨居看定彼謂回去取洋留我店在此路同行時我曾說及欲買緊身衫彼出押票一帋稱是緊身衫可賣與我將票交我實非同黨求　鑒察包探禀稱劉光生身衅搜出押票一帋又在套褲中搜出縈絨緊身小衫一件及將押票吊鍼又係紫絨衫八件與其套褲中搜出者一式呈案請騐翁太守謂劉不必抵賴可從直說此等絨衫究從何處偷來實說尚可從寬劉光生堅稱不知太守飭將劉姓管押再爲訉比洋布交祥和號夥張忠金領去 
[伶人被控]  
　　○松江府署據周某控上海伶人周春奎負欠包錢爲天仙茶園主趙錦和覇阻等情博太守已飭楊邑尊將周某移送上海縣署飭爲傅同被告訉理云 
[光緒七年九月初八日京報全錄]  
　　宮門抄○上諭兩道錄前○發抄　旨五道○直督李　奏揀員調補知府摺子○又　奏恭報續辦清訟結案起數片○江撫李　奏甄別知縣分別辦理摺子○江撫李　奏照章巡閱江西水師緣由片○直督李　奏總兵服闋起復片○又　奏知州歸入廻避不入班次補用片○又　奏請免武員騎射片○江撫李　奏監督徵收動支各欵數目片○又　奏據情代奏片○九月初八日推班○伯王廣順各諒署印鑰　恩○召見軍機○皇上明日寅初三刻至　觀德殿行禮畢步送　梓宮至景山後由北池子出東安門朝陽門至東直門大橋東跪送　梓官禮成後　黃幄用膳進朝陽門東安門東華門景運門內右門還宮○發抄　劉坤一等奏審明贛榆縣劣紳許恩普等挾制地方官阻撓工賑奉　旨刑部議奏欽此○又修築運河堤壩各工員弁請獎奉　旨該部議奏單併發欽此○又重建省垣鍾山書院奉　旨知道了欽此○又請將獲犯教串之儘先參將胡金傳革審奉　旨着照所請該部知道欽此○又撥欵撫恤泰州等塲被灾灶丁奉　旨知道了欽此　○○大學士直𨽻總督一等伯臣李鴻章跪　奏爲省會知府要缺揀員調補恭摺仰祈　聖鑒事竊照保定府知府馬繩武丁惠遣缺欽奉　上諭着於通省知府內揀員調補所遺員缺着王立清補授等因欽此欽遵查保定府知府係省會首郡管轄十六州縣政務殷煩時有發審重案必須精明幹練之員方資治理前經吏部奏定章桂省會知府缺出於正途人員內調補如不合例或人地未宜准以各項出身人員揀調臣督同署瀋司方大湜署𣳻司葉伯英於通省正途人員內遴選或現居要缺或人地未宜一時實乏合例堪調之員自應照章聲明於各項出身人員內調補查有花翎鹽運使銜道員用正定府知府恭鈞年五十四歲正黃旗滿洲人由監生報捐筆貼式簽分戶部行走咸豐三年補授實缺四年　恩賞五品頂戴以主事用補刑部福建司主事清檔房堂主事升安徽司員外郎江西司郎中歷充秋審　坐辦律例館提調掌各司印鑰關防同治元年因案降調捐復郎中原官加捐知府分發直𨽻二年二月引　見到省畿轉肅清案內出力保補缺後以道員用　定陵工程彈壓出力保歸候補班前補用又因防剿勞續保加鹽運使銜准戴花翎題補正定府知府光緒二年八月到任六年　大計保洊卓異現署保定府知府該員老成明練才長心細在直年久情形熟悉以之調補保定府知府實堪勝任亦與定章相符合無仰懇　天恩俯念員缺緊要准以該員恭鈞調補以裨地方該員任內並無審案徵糧緝盜已起降革叅限之案此外因公處分例免核計銜缺相當無庸送部引　見如蒙　兪允所遣正定府知府員缺卽遵　旨以王立清補授理合恭摺具奏伏乞　皇太后　皇上聖鑒訓示謹　奏軍機大臣奉　旨吏部議奏欽此　○○李鴻章片　再直𨽻自同治八年奏定清訟章程截至光緒三年十二月底止結銷新舊各案三十三萬八千餘起業經四次奏報在案直省幅𢄙遼闊風氣剛强訟獄煩多甲於他省若非審　勤速卽虞枉累無辜臣與藩𣳻兩司隨時督飭各屬照章實力奉行將積案鑒犯押犯𨓜犯四種分列管收除　按月册報遴派委員詳細𥡳核　遲速以別勤惰定功過以示勸懲又恐行之日久州縣怠玩取巧復申明定　從嚴整頓並將未經賅載者酌增四條通飭各屬恪遵辦理署𣳻司葉伯英前以提省審辦各案人証慮被書役私押索詐於省城設立候審公所派員經管月給飯食病給醫藥一經訉明立子結釋並隨時申儆者屬嚴密𥡳查不准覊累頗於民生有裨玆查自光緒四年正月起截至七年六月底止又結銷大小各案七萬九百十七起實存一千一百四十六起不及每月新收之半審辦尚屬認眞據署藩司方大湜署𣳻司葉伯英詳報前來臣覆核無異除仍督飭各屬妥速審辦所有繳辦清訟結案起數量合附片具陳伏乞　聖鑒謹　奏軍機大臣奉　旨知道了欽此　○○頭品頂戴江西巡撫臣李文敏跪　奏爲甄別才難勝任之知縣請　旨分別降補撤回並先開胡傳釗新昌底缺以重地方恭摺仰祈　聖鑒事竊照知縣爲親民之官事繫責軍治理得人則閭閻蒙福不得其人則貽誤一方不但貪污之員亟應劾去卽才稱不　亦未便姑容臣已將庸劣各員節次奏叅在案玆復隨時隨事留心察訪查有署分宜縣事吉水縣知縣程樸生才具尚可聲名平常奉新縣知縣王志勳才識拘謹人地不宜瑞金縣知縣梅雨田人尚安詳才難治劇相應請　旨將署分宜縣事吉水縣知縣程樸生以府經歷縣丞降補奉新縣知縣王志勳瑞金縣知縣梅雨田均卽撤囘俟有相當缺出另行請補又新昌縣知縣胡傳釗前於光緒四年署理湖口縣任內據禀已遵籌餉事例捐請離任以　府分發廣東補用經前撫臣沈葆楨批准交卸因該員尚有捐免保舉銀兩未交是以至今四年尚未奉文開缺惟該員旣已報捐離任若仍飭回本任不但體制未合且恐呼應不靈貽誤公事請　旨將胡傳釗先行開除新昌縣底缺俾得另揀請補以重地方所有甄別才難勝任各員並先開胡傳釗底缺緣由理合恭摺具奏伏乞　皇太后　皇上聖鑒訓示再奉新縣新昌州吉水縣三縣員缺例應歸部銓選江省現有應補人員應請扣留外補瑞金縣係三字繁缺照例由外揀員調補合併陳明謹奏奉　旨已錄　○○李文敏片　再長江水師提督定章以半年駐下江半年駐上江周歷巡查本年提臣李成謀前經奏明由下江溯流而上晋驻兵州自玆岳鄂下駛閱看湖口鄱陽吳城三營弁 
 
 

Page 4

 
 
兵於閏七月十四日到省與臣面商一切事宜十五日起程前往安慶一帶校閱營伍所有照章巡閱江西水師緣由理合會同長江水師提臣李成謀附片陳明伏乞　聖鑒謹奏軍機大臣奉　旨知道了欽此　○○李鴻章片　再據現駐天津原籍大域之提督銜前任廣東高州鎭總兵張得祿禀稱該鎭於光緒五年閏三月二十九日在署潮州鎭總兵任內聞訃知親母萬氏於光緒四年十一月十九日在籍病故例應丁憂當卽報明交卸回籍守制並將到籍日期由天城縣報明在案茲自聞訃之日起不計閏扣至光緒七年七月初一日二十七個月服滿例應起復禀請奏報前來除飭取文結履歷咨部查照並恭侯　簡放外理合附片具陳伏乞　聖鑒謹奏軍機大臣奉　旨知道了欽此　○○李鴻章片　再景州知州宋彭壽前因與藩司任這鎔姻親照例禀請廻避經部核覆開缺令赴河南歸於廻避卽用知州不人班次遇缺卽補惟該員宋彭壽墊辦兵差各欵未奉准銷部覆致交代碍難清理尚未出省業經部咨展限在案查定例京外各項應行廻避人員如上司升調他處卽無庸廻避今藩司任道鎔升授山東巡撫該嗣無庸廻避自應仍留直隸歸人廻避卽用知州不入班次遇缺卽補亦與歷辦成案相符理合附片具陳伏乞　聖鑒勅部知照謹　奏軍機大臣奉　旨吏部知道欽此　○○李鴻章片　再軍營打仗受傷人員不能練習弓馬例准免其騎射茲查有提督銜記名總兵孫善成總兵銜兩江補用副將江西興國營守備馮鍾璽總兵銜江西補用副將劉明籐江西候補副將程慶元直隸候補副將開州恊中軍都司沈長勝副將銜儘先叅將劉盛琚升用江西補用副將兩江補用叅將馬昌勝副將銜留直儘先補用叅將署昌平營守備陶仕傑補用衛守備阮貞祥尹國珍等十員皆因從前打仗各受重傷深透筋骨委難練習弓馬由營呈請核奏前來臣查該員等歷剿髪捻各　轉虞數省受傷屬實合無仰懇　天恩俯准將孫善成等十員均免騎射以示體恤除飭取履歷咨部外理合附片陳明伏乞　聖鑒訓示謹　奏軍機大臣奉　旨着照所請兵部知道欽此　○○李文敏片　再據九江關監督洪緒詳稱九江關徵收三分平餘一欵經前任監督伊齡阿奏明除動支辦公等項年滿造冊請　旨交造办處核銷外餘賸銀兩解交造辦處充公茲查光緒六年分共收三分平餘銀九千一百六十六兩五錢九分九厘支用銀九千六十三兩一錢一分八厘均係遵照造辦處奏准减定成數核實開銷外仍賸存銀一百三兩四錢八分一厘應卽委員解交造辦處兌收合將辦公支用各欵循例恭造四住蓄冊洋請代奏前來臣覆核無異謹將送到黃冊敬呈　御覽又查該監督每年例支養亷銀一萬一千兩向在關稅耗銀內勤支解繳造辦處充公歷年因耗銀不敷以致未經支解前准造辦處咨催籌撥當經行據該關詳經臣奏准戶部咨覆自光緒二年起循例動放等因又經九江關遵照卽於三年起照章支解又查光緒五年四月十二日起至六年四月十一日止一年期滿共收積平銀八千八百六十兩四錢四分六厘除循例支用外仍賸存銀五百九十九兩五錢以上二欵應卽隨同本年三分平餘賸存銀兩一併解交造辦處兌收合併附片陳明伏乞　聖鑒謹　奏軍機大臣奉　旨該衙門知道單併發欽此　○○李文敏片　再據九江關監督洪緒詳稱每年九江關燒造大運琢圓磁器及傳辦各項磁器向係繕造件數黃冊恭呈　御覽茲查光緒七年分燒造大運共計上色琢器八十件上色圓噐一千二百四件又傳辦琢圓祭器共計上色一百五十七件容卽委員搭坐輪船由海運京解交磁庫驗收查本年例支　工銀一萬兩除支給物料工價等項銀四千一百二十九兩六錢六分八厘一毫八忽七微實在賸存銀五千八百七十兩三錢三分一厘八毫九絲一忽三微應卽循照舊章解繳造辦處充公除循例造具工料細冊送呈內務府核銷外繕造各項磁器名目件數黃冊詳請代奏前來臣推核無異理合附片陳明並將黃冊一本敬呈　御覽伏乞　聖鑒謹　奏軍機大臣奉　旨該衙門知道照併發欽此 
[蘇省撫轅抄]  
　　○九月十六日庚辰翰林周遂良辭行赴都　同知羊復禮南路　通判黃承乙閭胥門外　知縣汪來儀東路　周孚先西路　　南金北路　凌焯中路均禀知銷夏防本日接辦冬防總巡差　揚文斌銷假並禀知松滬局札調虹橋厘局差　查以觀禀知交卸上游厘局並請假赴揚州就醫　○十七日同知金鍾彥銷假並謝海運保補缺後以知府用先換頂戴牌示照得署崇明縣陶清安因病禀請委員代理查有試用知縣汪定勳堪以暫行代理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
