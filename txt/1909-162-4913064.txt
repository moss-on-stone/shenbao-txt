# 1909 - 162 - 4913064

 

Page 1

 
 
   
 
 

Page 2

 
 
   
 
 

Page 3

 
 
[宫門抄]  
　　五月初一日召見軍機聶寶琛謙棨李德炳裕舒麟祜楊熊祥 
交旨 
[四月二十六日奉]  
　　旨龐鴻書電奏悉貴州勸業道着王玉麐試署欽此 
論說 
[忠告興辦銀行者（酉）（陽）]  
　　今有大禍焉。發生於商界。影響於全國。其機初動。而已有銅山西崩洛鐘東應之勢。商界貪目前之利。趨之若騖。政府僅知註册立案。而於其行用之利害。漫無覺察。將來敗壞决裂。不止如東盛和三怡源兀之已事也。記者非故爲危迫之言。動摇大局。蓋見夫商界之對於此事。實有誤點。及今言之。猶可補救。今若不言。雖事後爲買長沙之痛哭。無益矣。故特揭此問題。與政界商界共研究之。 
　　中國向無銀行。自英之匯豐發起。乃有俄之道勝。日本之正金。德之德華等。步武而起類皆挾其公司之財力。政府之威力。盾護彼國商界之事業。操縱吾國商界之機關。於是彼之商力愈厚愈强愈活潑。吾之商力。愈簿兪弱兪呆滯。而且彼之銀行。資本愈足。則信用愈大。旣有信用。前可不動資本。以一紙之微。吸收吾國實銀。漫無底制。彼安自不富。吾安得不貧。自我國設立商部。乃組織户部大清銀行及各省分銀行以抵制之。旣有官銀行。乃有商界巨公。組織各公司銀行以補助之。此誠挽回利權之上策也然就今日之現狀。以料將來之趨勢。竊恐大利示得。而大害隨之也。 
　　最誤者。爲各立門户。而不肯合力以厚其資本也。向來通行之銀號。尚需資本數十萬。中等之錢莊。亦需資本數萬。不及此者。不成爲銀號錢莊之資格也。銀行之資格。較銀號錢莊。高逾數倍。斷非數十萬之資本所能集事。斷非零星小户東塗西抺所能假托也。以英之財力。僅組織之匯豐。俄之財力。僅組織一道勝。若日若德亦然。類皆集合全國商界之力。聚精會神以赴之。未聞甲一銀行。乙一銀行。如洋貨店之鱗次比櫛也。乃吾國之銀行紛紛而起。其紥合誑騙者姑勿論。即如信義銀行。固號稱爲商界巨擘。得風氣之先者。謹據其失敗後之發表曰。虧空二十五萬。又據鎭江造紙公司之廣告曰。用信義銀十八萬。致信義不支。噫嘻。以堂堂銀行。但爲十八萬之出欵。即已全軍覆没。則其資本之究有若干。不待調查而知之矣。則信義與造紙公司。有何等之秘密關繫。亦不待研究而。知之矣。然則今日之銀行。尚不敵昔日之錢莊。昔日之錢莊。尚需實在資本。今日之銀行。可以鈔票爲先鋒。以儲蓄爲後盾。竟可不名一錢而爲之。無怪二三十萬之公司。躍躍欲試也。噫嘻。此風一開。恐中國之銀行。信用全失。驅國人而依賴匯豐道勝等。此後商界何堪設想耶。記者願商界巨公。結合轉體。組織一中國匯豐中國　勝。切勿各分門户。製造無數信義。以禍商界。并以自禍也。 
　　且行使之金額。與　本之金額。當有一定之比例。假如基本百萬。例得行使百萬。顧商情决不肯守此狹義必浮其數而行使之。然行使至一百五十萬。已爲最大之虚數。若再逾此。則必不能善其後矣。政府行使銅元。以三四之基本而。當十文行使。其禍已如此。若銀行行使鈔票。以三四十萬之基本。而作日萬行使。　禍必更甚於銅元。蓋銀行性質。吸收現銀。發行鈔票。其本位最虚。惟賴最實之信用以持之。信用一失。則其本位無有復存者。轉不如銅元之尚有三四成實質也。現在内界之困難若何。外界之 
 
 
 

Page 4

 
 
激剌若何。正賴資本家熱心熱力。砥柱中流。不可令有名無實之巿儈。如昔所稱錢店倌者。混迹其中。行險徼幸政府遇　呈請興辦銀行。而資本不及百萬者。不可批准。蓋商情習慣。以少冐多。其號稱百萬者。决不滿百萬雖曰驗資。無非暫時移挪。以掩耳目。其自稱三四十萬者。則并得半之數而難之矣此何等事。而可兒戲耶。記者非持消極主義。以翹銀行之。短乃持積極主義以祝銀行之福。良藥苦心利於病。忠言逆耳利於行。願政界商界諸君諦聽之。 
專電 
[電一（北京）]  
　　學部奏各省中等實業學堂畢業生紛紛就官不願升入高等學業難成日後應定爲年在二十五歲以下之中等畢業生均須升人入高等酌核給奬不准遽就官職 
[電二（北京）]  
　　外部面請攝政王嗣後各省與外人交涉凡可宣布之件不宜過於秘密 
[電三（北京）]  
　　攝政王面諭樞臣御史奏事非迎合意旨即受人矚托實非立憲時代所宜應飭痛除積弊 
[電四（北京）]  
　　郵部左侍郎汪大爕决計自行告退以謝浙人 
[電五（北京）]  
　　滇督奏滇邊防務緊要請將王正雅留滇鎭守奉旨照准 
[電六（北京）]  
　　直督楊連帥患病甚重經西醫診治未見輕减旅京某西醫今亦往視 
[公電（南通州）]  
　　各報館鑒通海物產會事務所成立今日開研究會各縣各界到會者千餘人各擔任調查訂期八月之至通公園陳列九月朔開會 
緊要新聞 
[外部電告澳界詳要案證北京]  
　　外務部以澳門界址會勘在即所有會勘時附近舊界地址與當年一切署所痕跡尤宜留意蓋貼近舊界之處旣經清釐則新佔各界自易着埤查附近舊界之望厦角一帶接近澳門光緒初　被其圈管十三年吳前撫親臨查勘亦未釐定二十四年全被侵佔其青洲一島接連澳境近接前山河岸光緒十六年該國營築新路逐漸圈佔以上各處自應一併清釐爰特將握要之端及詳細案證電粤查照俾於會勘集議時藉資對付 
 [P度支部會議統一幣制述聞北京 
　　日前度支部會議關於幣制統一之事計有五端（一）集權中央消泯省界（二）成色分量劃然若（三）斟酌盈虚伸縮自如（四）阻碍盡去流通發活（五）利悉歸公中飽　絶又因本位不立則兌換價格仍不能收統一之效擬定銀幣主位二種一元銀幣重量六錢五分易銅幣一百枚一元半銀幣重九錢十分五易銅幣一百五十枚輔助貨幣三種五角二角一角分量價值照上遞减白銅幣一種每二十枚合銀幣一元銅幣四種二十文十文五文一文以百文易一角以千文易一元聞澤尚書猶以爲未盡美善擬再詳愼妥議始行定奪 
[籌辦海軍種種北京]  
　　海軍王大臣近將籌讓興辦海軍情形分咨各省大旨分南北洋兩大艦隊凡自蘇界以上屬於北洋艦隊管領自蘇界以下屬於南艦隊管領每一艦隊設提督大員　令部旗艦一艘頭等戰艦暫備四艘二等巡艦暫備八艘三四等巡艦共備十艘水雷艦一二艘報知艦運送艦共三四艘炮艦十餘艘水雷魚雷艇每各一隊共三四十艘每戰艦統以水師鎭協大員每巡艦統以水師叅遊都人員均各就所統之艦爲旗艦每斷十餘艘爲一隊合二三艦隊即成一軍現正妥擬艦制俟議定即行會奏云 
　　各王大臣現將大綱劃定羣推肅親王爲總裁肅王業已認許澤公以在度支部尚書之職凡關於軍艦軍器兵員經費上之收支統歸其掌管凡軍隊上一切之制度及其他編成式教育法則歸鐵尚書掌之凡軍港之　定築造及其他航路測量則歸薩軍門掌之并已預定告成年限約至宣統五年一切規模可漸就成立　 
　　各王大臣因籌備海軍以南北兩洋爲總樞紐將來有賴兩省總督襄贊之事甚多擬即仍照前議奏請以直江兩督爲叅贊海軍大臣 
　　各王大臣因南洋外海各處爲領海　權所關深恐有外人侵蝕奸民盜賣情事擬即電致南洋大臣迅飭蘇狼福三鎭分途查勘以資防範而固海權 
[開闢畜牧利源之計畫北京]  
　　農工商部奏云竊維樹藝畜牧農政所先自古並重而畜牧一事於開闢利源尤爲　務臣等驗之人事叅以土宜知爲今日不可緩之圖尤爲北地最易行之舉故擬先行試騐再議擴充請陳其略蓋古者齊民有術掌牧有官無外溢之漏巵有先疇之畎畝故富者旣谷量牛馬平居亦户有雞豚但守故常已無遺利今則新知日闢技術益精中國之牛大者不及千斤而西國之牛重 
 
 

Page 5

 
 
至二千餘磅中國之羊不過數種而西國之羊多至三十餘種而且牛則兼分乳良馬則兼備戰耕即中國之皮革羽毛一經其製織之工遂奪我呢絨之利甚至猪鬉獸骨蛋白雞毛均爲出口之大宗俱屬合宜之質料在彼别廢物皆堪利用在我則良材適以資人何怪乎本富日稀民生日蹙此則騐之人事不能不講求畜牧而當博考各國傳種飼養之方以及工作化分之用者也至於畜牧之地則河西六郡是漢魏之牧塲寗夏諸邊實水泉之勝地何嘗非試騐之區然而選突騎者必在漁陽記游牧者必於蒙古猶之西國名駒必推阿拉伯良　必推法蘭西不獨種佳亦由土美近日地學之士謂張家口外一帶天氣與美國北境个仿若能選歐澳之良必可獲孳生之益可見冀北本天然產地即人事亦較易爲功此又畜牧必須北地之情形也近年以來蒙古各部牧廠漸廢水草將蕪若非官與經營力爲提倡恐地荒不治貨棄滋多臣等細心叅酌以爲漢時廣設廐苑唐代多置坊監要皆重在行軍偏於牧馬即近時德美日本諸國育成軍馬一塲之費動至億亦一騎之貲亦逾　萬固非臣等職司所亟亦非臣部財力能堪已在陸軍部計畫之中無煩擬議臣等所擬試辦者不過略師周禮牧人畜鳥養牲隷於天官之制及日本農商務省管理種馬種牛塲所之法專以耕作食用所需爲主徧採成書廣搜新法爲試騐改良之用備農民取法之資如果辦有成效再堂推行内地以冀普及田家查有張家口外東牛羣地二百七十六頃適合此項試辦畜牧之需其二百頃座落哈逹胡圖克其七十六頃座落烏蘭胡圖克均在口北道所屬張埋廳地方皆係前比丈放時民人領地現已給價收回共銀二萬七千餘兩六七月間京張鐵路全通往來便利即當派員前往籌辦開始事宜並一面調查畜牧辦法俟稍有頭緒再當隨時奏聞（四月二十日奉旨已錄） 
[粤督革辦蔡其銘之電奏北京]  
　　粤督張女帥電奏云前奉寄諭審訊蔡其銘改換案情疎縱逆倫重犯及朦禀誣陷各案現蔡其銘已提解到省飭司道會同審辦該員所犯甚重應請將廣西候補知府蔡其銘先行革職以便歸案審辦按此則已略見前報專電 
[京師近事]  
　　外務部梁尚書日前面諭司員研究地理大旨以歷年外交失敗皆由不明地理險要利害之故故尼布楚愛琿伊犁滇緬滇越等之界約失地不可以道里計道光以笔門户洞開近十年間台灣澎湖青島威海旅順大連元韶廣州先後割讓路礦利權又紛紛落於外人之手亟　細加研究以保領土而固主權 
　　攝政王以叩閽京控人民實因寃屈莫伸始出此苦辱舉動擬飭民政部詳訂攔輿喊寃章程奏頒遵用嗣後再有攔輿人民須先通知警衛兵警在路旁跪候輿至將呈遞交隨護官員聽候諭交 
　　外部各堂會議以美州之哥倫比亞頗欲利用華僑擬請簡派專使以期廣結邦交刻正詳細核議以便實行 
　　各省監理財政官到齊後連日飯莊酒館座爲之滿大半係京員爲監理餞行者有人核計此一二月内因有監理官而消耗於酒食費者不下數萬金而某省監理官某君日前在北林房南班設讌回請共四座每座須洋百元共需四百元當時該班門首馬本不下數十輛其中人聲喧嘩所談者類皆清理財政之語過其門者咸歎爲京師未有之創舉云 
　　英暹條約於華僑利權大有妨碍前經駐英李欽使將該約内容譯呈政府兹聞由外部擇其中之不便於華僑者按欵簽駁以備與英人交涉 
　　聞内廷人云攝政王每日召見京察一等人員除詢各該衙門職任差務义各該員履歷外並垂詢能否精通新學每人各問數事飭其回答以覘遣僞 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[東督裁員節費之堅定北京]  
　　東督錫清帥奏云東省現設奉天左叅贊一員右叅贊一員按照原奏章程左叅贊領承宣廳事辦理全省機要事件右叅贊領諮議廳事覈議全省章制法令推原設官之意係因總督將來須駐長春而以左右叅贊改爲東三省叅贊專受欽差大臣節制同駐長春故吉江政省但設文案而不設叅贊現在度支奇絀移駐之議驟難實行而兩廳所管事務强半爲文案之事揆諸東三省官制旣未能自爲一律即查上年總司覈定王大臣奏頒各省官制通則亦無設立叅贊之名大官太多新政所病擬請將左右叅贊與承宣諮議兩廳一併裁撤將來總督移駐長春再行酌量添設其兩廳應辦事件遵照官制通則改設幕僚分科辦理似此則事歸簡易職務並無叢脞之虞而官制亦較齊壹如蒙兪允現署奉天左叅贊梁如浩本任係外務部右丞應請旨飭令回京供職奉天右叅贊錢能訓係由民政部左丞簡授今職應如何錄用之處恭候聖裁四月二十五日奉硃批梁如浩錢能訓均回京當差餘照所請辦理該部知道 
　　又片奏云用人之道務在激勵賢能尤宜力除冗濫冗員太多則事之舉者轉少而賢者亦無由見長不特虚糜經費已也奉省各司道衙門委用人員多者至五六十人其中不乏瓌異之才濫竽冗食者亦居多數奴才到任調查財政出入不敷歲約數百萬庫空如洗應付俱窮甚至餉項薪糈亦有停支之勢不得不將浮費冗員切實裁汰計自督撫司道各署以及各局處約每歲節省銀四十餘萬兩其有才能出衆辦事得力者則仍優給薪津以昭激勸固知庸流觖望怨謗易滋然際此欵絀時艱但於實事有裨即人言在所不恤迂拙之見是否有當伏乞訓示同日奉硃批著照所請 
[奏報嚴懲抄毁多家之貢生北京]  
　　湘撫岑堯帥片奏云前據已革湘鄉縣知縣周克堃禀報該縣貢生戴思纉等因爭佔墳山輙假賽舞龍燈爲名糾同族衆抄毁鄧姓五十作家並誤毁申鄧劉姓三家擄去鄧添雲等三人捲去銀錢衣服等件經該縣勒令將鄧添雲等交出親詣勘明被毁各家房屋噐物無一瓦全情形極爲可慘乃戴姓於滋事後恃衆負嵎毫無悔意禀請覈示等情當經臣飭委候補知府劉桐封會同中路巡防第七隊管帶徐振岱前往查勘彈壓旋據該員會同覆勘相符督縣緝獲滋事各犯禀經批飭提省發交長沙府審辦去後兹據長沙府審明此案戴姓因族内有荆沖虎形墳山與鄧姓所管之芒擔名虎形墳山毗連藉圖越佔自乾隆二十一年以迄於今時訟時止屢斷屢翻上年戴思纉等輙假該處舞燈祭掃陋習糾同族衆擅豎旗幟携帶刀矛鎗械前赴鄧姓虎形山祖墳祭掃臨時聳動族衆將鄧恆升等五十八家並同居之申鄧劉姓等三家一併抄毁屋破器穿無一完物分别禀請將貢生戴思纉等衣頂斥革立矛懲辦前來臣查該縣俗尚强悍動因細故糾衆滋事此案戴姓越佔鄧姓墳山恃其族大丁多肆意抄毁鄧姓五十餘家並牽及同居之申鄧劉姓三家致令眠食無資棲息無所揆其兇惡情形實屬遠甚劇盜自非擇尤懲創不足以儆頑梗而安良善即經臣批飭將爲首糾衆滋事之戴思纉就地正法照章處絞隨同滋事之戴秋雲朱壽山戴昆三戴逹才戴容和戴正元戴湘芝分别永遠監禁及監候待質戴貴信病故免議鄧姓被毁各物飭縣將戴姓祠產查明變價賠償所爭墳山飭令各管各業窖碑泐石在杜後釁在案除仍飭勒緝逸犯戴贊八等按名務獲究辦外謹附片具陳四月二十五日奉硃批法部知道 
分類新聞政界 
[法政學堂第二次招考學生南京]  
　　兩江法政學堂監督吳觀察前上江督禀云兩江法政學堂業於上年六月間開學嗣奉學部奏定各學堂招考限制章程内有本年六月爲始法政學堂正科屬於高等教育者槪不得收未經中學堂畢業之學生等語其時該堂招考在先當即變通辦理本届夏季爲第二次正科招考之期自應查照新章辦理現招新班叅照京師法政學堂章程開設補習科分别補習東文東語其學額一節仍照前次奏案蘇屬二十名皖贛各十名寗屬六十名現經午帥核准已出示曉諭限期招考矣 
[蘇州城外審判廳辦理情形蘇州]  
　　蘇關道惠觀察以蘇州自開埠以來租界至今異常寥落民人訴訟本屬無多向由工程局委員就近審理遇有情節較重之案隨時移縣訊辦將來蘇省審判廳成立之後所有城外馬路及租界地方訴訟事件應請歸併該廳審辦母庸專設商埠審判廳以節經費等情詳奉蘇撫批云所稱蘇州自開埠以來租界異常寥落民人訴訟無多自係實情惟請俟蘇省審判廳成立後所有向由工程局委員審理案件槪歸併城内各廳審辦母庸另設商埠審判廳就情節較重應由地方審判廳審理者而論自應暫准照此辦理其初繳審判廳係應按照區域廣狹酌量設置此次會議廳議决省城就長元吳三縣區域分設三所城外地方遼闊似宜另設初級審判廳一所俟成立後工程局審理權即行撤銷或以工程局改爲城外初級審判廳其犯輕擇如 
 
 

Page 11

 
 
無關人命之徒罪以下民事二百兩以下者由該廳審理重罪刑事徒流以上民事二百兩以上者即由城内地方審判廳審判仰候飭司會同熟商籌辦以符定章 
[淮揚道兩次請假南京]  
　　署淮揚海道吳鑑泉觀察前因舊病復發夜不成寐電請督撫憲賞假調理現在假期已滿疾仍未痊復禀請督撫憲准予委員接替聞督帥以該道正當服官之年即使偶抱採薪當不難調理全愈已批飭勉力銷假母庸另委接署 
交涉 
[外人要求推廣租界湖北]  
　　鄂督陳筱帥致軍機處電云漢口德領事要求推廣租界係因日前與該國租界毘連之慶安里失火延燒民房千餘間該領事遂藉口華人房屋不堅易生危險請將界外馬路全行讓歸德捕房管理現正在極力爭拒 
[洋商售賣紙烟之風潮福州]  
　　前日有某德商率帶紙烟一担沿街售賣路經南台茶亭遇蒼霞書院兩生該兩生以此烟已經各界戒吃洋商母得挑担兜售上前禁阻致與該洋商互毆並傾翻紙烟一箱該洋商即向官場交涉要索賠欵四十萬元旋經高等預備學堂先由演說監督陳太史演說謂紙烟一物歷經研究有害國民是以京都早已有此禁令繼由各科級長諸生演說備陳紙烟之害甚於鴉片蓋雅片之害易見而紙烟之害難知易見故所犯者尚少難知則所犯者必多旣而蒼霞各學堂亦接踵開會并邀英華格致二書院主理高君智弼君履仁公同演說嗣各學堂公請督憲照會德領事將德商驅逐回籍其全省售賣紙烟舖户一槪標封以絶根株 
軍界 
[浙撫通飭密拿黄飛龍浙江]  
　　浙撫通飭各屬文云前據署台州協劉副將金華禀稱本年閏二月初旬風聞温台交界之黄山也方有革黨黄飛龍等勾結温台匪類煽惑附近居民聚爲黨援希圖起事等語即經署副將飭派練軍中哨正哨長干朝贄先行督隊星夜馳往會剿匪黨聞風散遁窮搜巖谷僅獲匪遺貴牌一綑隨即掃平匪巢四處巡緝一週各自收隊分駐桃溪地方均經安謐惟該匪首黄飛龍等遠遁四處查緝無蹤台屬民情强悍易於騷動伏莽未除尚恐留爲隱患仍應認眞防緝以善其後現准台州府懸立重賞移會緝拿除仍由署副將捐廉購綫嚴督所屬各營約會台州府所統巡防二十一隊温台兩防督帶並札飭各營汛會同地方官一體嚴密防範查缉實力巡哨購捕務將該匪首黄飛龍等尅期弋獲馳報究辦 
[營官陸續更換鎭江]  
　　駐鎭南洋陸軍十八協王協統遇甲於今春蒞差後以所屬統帶管帶不能得力擬陸續一律更換先將駐鎭三十五標統帶及第一營管帶調換旋將該標第二營管帶孟平撤差以日本士官畢業生張明遠接充現又將第三營管帶黄廣源撤退遺差詳請江督遴員接充 
[嚴防梟匪投營効力寗波]  
　　浙提吕軍門昨接撫院來咨略謂風聞浙省水陸防營隊勇分駐各縣城鎭間有强擾居民藉端敲詐得受娼賭規費吸食洋烟甚至募補勇丁混將梟黨改名補入無異開門揖盜似此沿染積習不加查察實於軍政大有關碍等因現軍門箚飭所部認眞查察矣 
[帮帶官被戕議卹蘇州]  
　　陸軍部日前咨復江督云准貴督咨行查捕匪被戕帮帶官一名互品軍功陳有才請從優議卹前來查原册聲叙該弁由淮北鹽棧緝私保奬案内給與外奬以外委補用咨部註册等語檢查册檔無此咨案本部定章外奬不得作爲實官應請將該帮帶官陳有才從優照額外外委陣亡例議給卹銀七十兩彚案奏明咨復查照江督接咨後已轉飭遵照矣 
學務 
[調和官紳之衝突寧波]  
　　定邑紳學兩界日前因教育會成立開會史廳主與會員爭論廳主竟大聲嘶嚇陳君亦起而抗辯致與衝突散會後陳君以史丞藐視學界致書會長及各會員公閱謂現當立憲時代地方官如此擅作威福未免爲教育前途危請即公籌對付之策會中各員本擬二十七日開特别會兹聞經丁君極力調和風潮始息 
[請以廟產興學鎭江]  
　　鎭江雲台山財神廟某道士去冬曾將該廟房屋基地捐送勸學所以爲興學之用現有劉仰虞等具禀當道擬集欵項就該廟房屋設立蒙學一所專政貧寒子弟入學肄習學費一槪不取名曰貧兒院當經王大令會商勸學所紳董允准刻已雇工修理一切不日即行開學 
[宜荆公學開遊藝會常州]  
　　宜荆公學於上月二十八日開游藝會兼以運動性質是日天氣晴朗鄉間鵝山高等學堂滆南高等學堂及城中官立肇新小學官立明敏小學各社公立七小學曁私立明誠女學學生到者約計三百餘人男女來賓到者一千三百餘人各學生試演科學觀者無不稱羡當由宜荆兩縣令及勸學所分贈奬品撮影而散 
實業 
[江督體恤創辦林業南京]  
　　寗藩司會詳復核上元縣職員陸彭賢等請辦林業一案奉江督批云陸彭賢等請在上元縣境青龍山之長山凹地方擇地一百八十三畝零興辦林業旣屬官荒應即由縣前往勘明畝數照章塡給印照自給照之日起限一年内一律墾種逾限不辦即應撤銷該處山地復據查係磽确石質不堪耕種併准免繳荒價緩予升科俟將來見利後應否或科抑即照所請提繳二成歸公届時再行妥議禀辦以示體恤而資提倡仰即飭縣轉行遵照 
[商部札飭調查物產浙江]  
　　農工商部札杭州商會文云本部前奏九年籌備事宜表内開第二年調查各國賽會章程等語查賽會之設一在比較製造以爲改良工業之資一在考查原料以爲周知產地擴充銷路之助中國物產豐富如絲茶棉麻瓷漆竹木牲畜皮革羊毛礦石米榖海產等類各行省大宗貿易率皆指定處所定期集會略具賽會之意 
 
 

Page 12

 
 
惟專重暢銷不重比較且往往局於一方全國示能周悉亟應先行調查設法聯絡以爲他日舉行内國賽會之預備爲此札飭札到該處總會即便將該處集巿廟會情形詳查報部至物產之種類產額產地及一切行規可備叅攷者均限於文到三個月内一併造册送部查核 
雜記 
[武斷鄉曲者鑒南京]  
　　鹽城縣王令紹曾拿獲蘇天保擬定收禁年限禀奉江督批云查蘇天保前據淮守府詳稱曩年武斷鄉曲實非安分之徒當以發縣交保誠恐復向地方尋仇報復應酌予限年監禁批司核議詳復飭遵旋據職員李錫純禀以該犯由山邑解回鹽城即賄通解差擅自回家宴會黨衆縱令妻妾至該職莊内沿門詈罵等語　經批示各在案是該犯確非安分之徒兹旣據詳稱已在上海拿獲送縣請定監禁年限等情仰蘇臬司查案從重酌擬監禁詳復飭遵 
[表明絶無冒奬之心南京]  
　　海門廳吕丞以施雲鶴上控沈臧壽虚報冒奬一案請爲核銷等情禀奉江督福云據稱沈紳臧壽立品尚高無意請奬亟應照准以成其志且以明其絶無冒奬之心令藉端誣控者知所内媿至稱嗣後如有聯名具控勸學所紳董阻撓興學者應請嚴加批斥等情現在攻奸之風日甚一日如果此後有挾嫌誣控情事自應嚴懲以維學務 
[瘋人連斃數命駭聞福建]  
　　福建霞浦地方有一病瘋者其父手足不仁長臥床褥其母即偕其子至醫院中調治尚未醫愈其子乃乘人不備越牗而出適過屠家户取其利刃逢人便殺其母尾隨喊救并向奪刃兩手鮮血淋漓木能阻止巿人奔避不逮殺傷以數十計所最慘者登瀛坊卓姓聚族而居門已扃閉後又啓扉偵探瘋人行蹤遽被闖入殺害三命其一乃臥病在床者嗣經文武營縣督率兵役各持長械立將瘋人剌斃其禍始息 
[札飭銷毁械鬥噐械武昌]  
　　鄂屬興加國州近有袁王明李四姓因爭水田持械互鬥殺傷多命經鄂督派游擊袁祖禮帶兵馳往彈壓兹悉該游擊已會同州牧汪剌史文鈞勸諭解散各將器械繳官昨袁游戎電禀陳小帥以四姓呈繳器械解省輾轉不易應否在州傳集紳首眼同銷毁請示遵行當經小帥電飭該員等准其在州焚毁無庸解省以免周折 
[維持投所妓女之文告鎭江]  
　　鎭江府承瑞卿太守訪聞濟良所時有某劣員與某劣董通同作弊到所朦領已投所之妓女出外賣娼情事特於二十三日出示云照得濟良設所各憲均已禀明專收被虐娼妓保全婦女終身靜候從良擇配暫由該所留存教養起居許嫁辦理極爲認眞近有龜鴇匪棍從中百計鑽營或托劣紳具領或懇劣員說情甚至官員無賴竟敢人所横行種種乖張莫測言之痛恨甚深爾等各有妻女尤宜自愛前程合亟出示嚴禁並拿擾害莠民嗣後倘敢違犯立提從重究辦本府維持善舉各宜一體凛遵 
[僧人聚衆閙署情形湖南]  
　　湘潭縣後巿向有海會禪林寺僧指禪因事被控縣尊王陶卿大令差傳庭訊該僧因服毒赴縣甫至頭門毒發經原差禀奉縣示暫將該僧送歸另日再訊該廟僧衆以被控服毒事屬在官仍將該僧舁送縣署署差喝阻不服扛至二門該僧即已斃命僧徒遠近通報頃刻麕集不下百數十人紛紛聚議或向僧屍諷經或至署内催案觀者充塞各持一議大令傳諭僧徒暫將僧屍領歸緩日再訊僧衆横蠻冀圖挾制大令即傳刑仵一面將僧屍相驗一面傳集爲首挾制之僧徒到案重辦以儆刁風各僧衆始如鳥獸散急戕僧屍領歸殮葬 
[革令房屋之糾葛蘇州]  
　　前署武進縣顏緝斯别駕虧欵濳逃經州府飭縣將十梓街房屋發封等情迭記前報兹聞上憲以顏所虧正雜各欵一萬四千餘兩之鉅如日久不能追獲則須將此房變價先行備抵公欵惟該房非顏已產乃租賃某姓之屋當租屋時係中路巡官程令保租現該房主某姓恐此房充公已屢向保租者逼索歸還房屋和令亦無可如何云 
[南翔鎭賽燈未停太倉]  
　　嘉定縣南翔鎭近有游手好間之人恃某董爲護符賽演龍燈歛錢肥已事爲滬道蔡觀察訪聞札飭嘉定縣出示嚴禁而好事之徒藉口嘉邑各鎭今年慶祝新皇登極無不賽燈迄仍赛演如故不知該處官紳將何以禁阻耶 
清談 
[人才一（東吳）]  
　　新政未行之先。人才不知何處去。新政旣行之後。人才不知何處來。忽然而藏。忽然而見。忽然而散。忽然而聚。何其如神龍鬼物之不可捉摸也。一言以蔽之。新政不待人才而始舉。人才則待新政而後興。 
[人才二]  
　　新政未行。大老口中皆患無人才。新政旣行。大老心中莫不有人才。忽焉而難。忽焉而易。忽焉而若忘。忽焉而若憶。何其如朝三暮四之自相出入也。一言以蔽之。中國祇有不肯舉辦之新政。而無不能舉辦新政之人才。 
小說 
[窮途涙傳奇）朗（（續）]  
　　（駐馬聽手足飃零。春燕歸巢憐地主。風塵馳騁。游龍徧處走雷聲。衣香鬢影是多情。電光石火常。留影。儼心靜。。恁辜　了繁華景 
　　（隨行隨想介）聞說田公祖移檄上邦。政聲卓著。今日是四月十九了。待我再隔數日。前去拜謁。以謝昔年厚惠。豈不。是好麽∶∶呀。天已不早了。來此已是南京路。你看熙來攘往。何等繁盛。那巡捕等高高　站岡。豈不是威武麽。那是壽康里了。如何是人。跡漸稀呢。 
　　（沈醉東風）我記得昔日啊。此地是頽垣應并。我喜看今日啊。列肆的畫棟雕楹。漫贏將風月空。痛絶丁萑蒲警。好一片莊嚴故士。都任邢河山管領。旗幟縱横。沈沈夜永。把頻年煩惱隨心耿耿。 
　　（淨暗上介）（小生又行介）（淨連作放鎗介）（小生倒地介）咳。今番死了。那是誰人。我且掙札到捕房去。（匍匐起緩行介） 
（憶多嬌）是風潮暗殺最無情。怕荆聶横行大夏傾我是花落天涯。春意空萌。猛然煙　聲聲肺腑交爭。一霎時間。。地轉天旋心驚因驚 
　　（作到捕房介）（捕頭詢問介）（小生顫聲作痛介）呀。教我叙述情形。好不凄慘。快送我到醫院去。悲介）　 
　　（尾聲回想前省。郤默數歸程。都是同種相殘恨不平。便撤手西歸。留個中原影。 
　　（倒地下） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉開票]  
　　浙江　　樂清縣　吳桂芳　倪邦彥　吳熙周　鄭良治　治洪邦泰　莊以臨　曹文昇　以上當選七人尚少四人重選 
　　平陽縣　陳錫琛　王理孚　陳慕琳　黄瑾　鄭贊謨　以上當選五人尚少七人 
　　瑞安縣　賈燊　虞紹先　項湘藻　唐兆庚　項廷珍　曾詠梅　王稼　吳鳳歧　竺旦　鄭棟選　李潤光　以上當選十一人尚少三人 
　　湖南　　長沙縣初選舉於十七日在選舉事務所開票准由各選舉人入塲参觀先期持公民證書至該所領参觀劵惟發至百劵爲限共得票數及格者六十三名除該縣應配初選當選人六十二名外尚多一名 
[初選舉重開票]  
　　浙江　　定海初選當選額十四名首次開票祇得丁中立等四名已誌前報上月二十三日重行投票二十六日由監督史司馬當堂開視兹將再選及格者十名錄下　許錫鈞　王亨彥　吳文銘　金霖　藍開勳　孫爾瓚　王士璡　魏錫章　費錫齡　徐聿昌　次多數六名　張錫蕃　兪兆熊　周安鋆　方瑞元　黄均榮　沈岳年 
　　奉化初選舉第二次開票當選六人　江起鯤　王紹翰　趙文衡　蕭湘　竺麐祥　陳鴻瑞　候補當選五人　嚴翼鋆　吳嶠　繆其昌　沈一桂　周曰年 
　　鄞縣初選舉第二次開票當選二十七人　范賢　方勵　延豫　徐均　鮑俊　謝行溎　顧釗　黄家來　章述浚　忻昌宇　張崇廉　汪廉孝　張琴　杜文蔚　蔡和鏘　汪大川　鮑茂烺　林鍾崍　姚家鏞　徐昌燕　馬鑑水　祥瑞　聞啓瑞　蔡璇鑰　張美翊　陳隆祺　張家　　胡景祺　候補當選十六人　盛炳緯　旋福謙　杜恒煥　施國祺　胡果芳　陳文漣　林賡堯　顧清廉　吳桂山　張原煒　陳受赜頣　鄭世鍔　戴彥　胡東初　翁恕　金學泗 
　　嘉善重選當選七人連前初次當選五人共十二人足額　張慶澄　孫鴻壽　江士銘　陸炳琦　黄中杰　許寶書　秦邦榮　候補當選四人　陸鶴林　李沅　徐秉剛　沈樞 
　　鎭海重選當選十一人連前初次當選五人共十六人足額　余鏡清陳良楨　方舜年　張丙旭　兪汝昌　盛炳紀　王榮商　沈世京　唐鳳翔　徐御風　陳巨綱　候補當選人一人　虞和德 
[建築諮議局之預備]  
　　江蘇　　寗屬諮議局籌辦處近奉江督札飭以接准度支部咨江寗籌設諮議局開辦常年額支活支曁司選員書旅費以及購地建築各項經費均飭由財政局陸續籌撥其各局調查費用准於地方公欵内撙節動支懇准作正開銷等語查籌辦處事關要政局用經費應准作正開銷惟諮議局建築規制務在適用不必徒侈外觀致滋糜費俟估就工料確數即行繪具圖說取具保結分咨民政部及本部存案以備核銷其開辦常年額支活支各欵究竟每項若干在財政局何欵項下動支原摺未及詳叙應令查明聲復至各地方選舉調查一切費用應就各該地方原有公欵内撙節動支不得作正開銷 
[選舉訴訟]  
　　福建　　福州府屬複選當選人陳位衡係現任官吏已於宣示時示明所得票數作爲無效以候補第一之季馥南頂補尚有候補議員鄭祖蔭鄭盛鋆二名亦均有補缺消息因正額議員中有董藻詳李仲鄴二人現亦被人條列多欵提起訴訟一俟查確當即剔退至鄭孝胥陳培錕二名大約須俟舉定資政院議員後方能挨補泉州府屬當選人林輅存有人謂其曾入日本國籍現亦經諮議局籌辦處飭查尚未復到福寗府屬當選人吳鴻樞曾被控倒帳八千餘金案未清結候補當選人柳過侯係著名訟師且犯消極資格現亦將起訴訟 
[來函]  
　　貴館二十九日報登載海晏鄉選舉監察員曹贊宸持械行兇被人控告云云此事同人於數日前聞得即派專員至本鄉調查實係曹贊宸因學堂公欵被人設計破懷與之憤爭確有其事至於持械行兇乃由鄭紳岱雲揑詞誣告鄭爲書院改學堂事把持不肯爲曹所敗與曹懷有宿怨此事在撫署有案鄉人無不知之今鄭誣曹行兇藉洩私仇並無兇噐作證且曹任監察乃由邑憲遴委事有專職奚必遣子朦領票　種種失實違背公理想由傳聞致誤同人身在海上繫念故鄉實不忍坐視不問務希即賜更正是荷　寗波鎭海海晏鄉寓滬同鄉　張喬東　曹鐵甫　胡　邦琛　梁翼卿　周懷飲　李邇憲　馬寶泉　沃錫林　沃晋甫　　曹位中同啓 
本埠新聞 
[第二日兌付信義銀行上海鈔票]  
　　昨爲兌付信義銀行上海鈔票之第二日下午四時仍由商董虞洽卿觀察會同各司員在公廨二堂發給至六句鐘時停止計共給發洋一萬三千元連前日之一萬七千元已發三萬元尚餘洋一萬有零定於今午一律兌付清楚　 
　　附公共公廨示諭照得本廨遵奉道憲札飭兌付信義銀行鈔票所有兌付事宜由商務總會派人來廨會同辦理如本廨書差人等在外 
 
 

Page 19

 
 
兜攬兌收及需索折扣情事准其指名禀究嚴辦不貸 
[挑挖楊家浜淤泥之原因]  
　　上寶兩縣交界潭子村附近淤塞之楊家浜由巡警總局挖取淤泥塡築馬路經龍門學校夏監督商請滬道轉移阻止已誌前報兹悉警局汪觀察業已移復滬道略謂該浜係爲上寶兩縣界浜前因閘北未設巡警路政不修交通阻碍該浜地處荒僻年久淤塞似於水利無關故由姚紳等禀請變價撥充龍門校費然至今尚無受主仍是官浜自從推廣巡警以來馬路開通上寶毗連界内烟户商業逐漸興盛而外人展拓租界之謀遂有岌岌不可終日之勢北四川路路線已侵越至江灣鐵軌附近本局欲思阻截緣於北四川路北尾添築馬路一條沿鐵軌南迤西蜿蜒接至胡家木橋爲止現已釘界將次興工惟地勢極低塡築增高需泥甚多購價頗巨是以擬就楊家浜取泥築路旣可省費又易集事且此淤浜一經濬深舟楫亦可來往一舉兩得無善於此况龍門校費已在彩票捐内籌撥此浜似可無須再由該校變價所請停挖淤泥實難照辦 
[滬道復德總領事函（爲沈上之定貨被控事）]  
　　前接來函以德商克魯森控沈上之等一案現聞擬將沈上之解往蘇州萬難允准屬即札飭上海縣立將沈上之解送公廨　追等因正核辦間奉兩江督憲端札以准貴總領事照請札道飭縣將沈上之送廨訊追惟查元源莊沈上之等此次虧欠官商各欵爲數甚巨與尋常錢債訟案不同必須由中國官認眞嚴追德商克魯森行旣亦控告該華商定貨不出價銀一萬兩應由道察核情形分别辦理以免糾葛札道遵照酌辦等因並奉札發照復貴總領事公文一角到道除嚴追沈上之等理清倒欠官商各欵再行酌辦外用特函復即祈貴總領事查照附上公文一角並望查收爲荷 
[設立地方自治公所事務所]  
　　總工程局總董議將該局名稱改爲地方自治公所已紀前報兹在城内同仁輔元堂先設地方自治公所事務所於昨日起即行開辦另再妥議選舉事宜以便選舉辦事總董其章程尚未議定 
[浦東又出盜案]  
　　浦東楊師橋二十四保七圖地方陳蘭生家前晚突來盜匪二十餘人撞門而入先將事主拒傷然後傾箱倒篋搜刦一空共被刦去大洋八百五十元小洋二百二十餘角衣服金銀飾物約值洋一千餘元事後陳蘭生因受傷甚重不能赴局禀報由陳之族中偕同地保至該處巡防總局禀請查緝 
[二男一女之衝突]  
　　住居海寗路之紅幇成衣匠張有吉前夜在泥城橋西首影戲園内被蕩婦王氏誘至新閘路太平坊南弄第二千一百四十號門牌該氏家中住宿一句鐘時忽有該氏前拼之馬夫李毛弟敲門而入始則與氏口角繼復奔至樓上於是二男一女大起衝突扭作一團彼此大喊救命迨巡捕到來張已逃出雇坐東洋車回去據聞喉臂等處已被戳傷十餘刀旋由巡捕將李及王氏拘解捕房詢據李供被張割去睪丸一個驗明屬實王氏亦身受刀傷數處惟稱李之睪丸係自已割下捕頭飭將受傷人送院醫治一面立飭中西包探至海寗路同昌里四百九十二號門牌張有吉家查驗傷勢詰問情節禀候核奪 
[懸賞緝拿逃夥]  
　　英租界河南路某洋貨號經理粤人吳伯塘被葉某等三人騙去巨欵無可彌補吳亦捲銀五萬餘兩逃逸由該號主投請捕房查緝在案兹英總巡卜君懸賞洋一千元並將吳之照片傳示中西包探認眞查緝一面移請縣廨及閘北巡警局一體緝拿務獲追究 
[會訊印捕淫兇不法案]  
　　四百四十九號印捕鷄姦車夫黄世仁一案昨日上午十時經英按察班君邀集陪審西董開堂研訊先由原告陳訴該印捕淫兇不法情形求爲伸雪該印捕延某律師到堂辯護並邀印人多名爲見證人希圖卸罪訊至十二時尚未定案班君諭暫退去候下午二時覆訊 
[　　本縣田大令出示略云度支部財政學堂開學有期奉提學使轉飭出示招考所有應考諸生迅即赴縣報名投考母得觀望 
[請給兩次修理弔橋經費]  
　　總工程局前此經理修葺新老北門之吊橋工程所有工料銀兩迄未領到兹大東門之吊橋亦已開工修葺換用鐵樣爰於昨日禀明滬道請即移營將兩次工料價銀一併給發 
[李司馬仍回公廨帮審]  
　　公共公廨襄讞員李萼仙司馬前滬道札委代理上海縣篆新任田大令蒞任後復奉滬道委赴太倉會審要案現已公畢奉飭仍回公廨辦理幇審事宜昨晨李司馬遵即到廨會同英副領事布君訊判各案 
[新簡駐漢法副領事過滬]  
　　漢口法國副領事臘君日前失足墮河身死遺缺由該國政府簡派駐箚廣州之副領事巴厚君前往接署巴君奉命後即於前日乘輪來申換坐東方公司之立茂輪船往漢履新 
[城内]  
　　不准需索○本縣田大令昨出示諭云本署練勇轎役人等均已給有工食不准向攔輿呈遞禀狀之人需索分文嗣後如再有藉端勒索情事准即扭交重辦其有私自結付者察出與受同科至尋常詞訟應于三八告期遵工具呈并不得攔輿混凟 
　　枷號三月○王阿巧深夜奪取永昌鞋店夥張長林衣包由張喊同巡士扭至工程局轉解到縣王供與張碰撞口角誣指搶奪求宥判枷號三個月發頭門示衆 
　　又綏一年○王魏氏所租黄姓巿房因預約十年爲期故將該房轉租于孫桂堂開設剃頭店至去年九月三年期滿被孫積欠租洋四十五元霸不遷出由氏控奉工程局斷令缴清房租緩至本年九月内遷出詎孫不允由局解縣訊究判限孫即日繳清租洋店房准展至明年九月交還 
　　疉次刑訊○兇犯張毛毛盜犯沈得標前晚第七次由縣刑訊仍命跪鏈踏扛抵賴不認判各還禁候再提審 
　　先姦後娶○朱老松之女先與陶隢山有私繼由張祥林說合配作夫婦已于四月初六日成親後有地保杜立賢向張索詐行兇控縣提訊田大令以杜張均有不合各責二百板從寛斥釋 
　　賭博害人○銅作主車陸金將夥楊福林扭至一路巡局控稱楊夥私竊店内銅片八十一片藏在被中兹已查獲扭案請究楊供因賭負所致判楊笞責三百板發押改過局 
 
 
] 

Page 20

 
 
一個月贓給事領去 
　　道批六則○胡光鋆禀批此案先　商務總會來函飭據廨員查復倫勤所欠係個人之私債不得扣留合衆公司貨物應另案控告倫勤方爲合理且所稱裕亨之欵乃顧陸二人簽字與胡無干遍查卷内始終無陸姓其人即所延穆案素律師迭次上堂何以並不聲明直至定案兩月之後始行提及尤屬意存飾卸未便復訊徒滋藉口等情復查該職商亦未遵　來道上控礙　復訊未免自誤現疊奉外務部飭催速結未便再延着即遵照公堂原斷繳銀完案母再率瀆黄慶林禀批此案如何紏葛來禀是否屬實查該商民作場及承造之巿房均在公共租界仰公廨會審官寶令查明提案究追具報童德堃禀批前據廨詳業經明晣批駁在案兹據禀前情仰會審官寶令迅遵前批據實查復察奪母再遲延胡仲彰禀批旣經赴縣具控仰上海縣提案訊追具報王礪山禀批案旣由廨集訊核斷如有未允儘可當堂聲明乃輙於事後來轅砌瀆無憑取信不准柴福元禀批李才章等借欠該商銀兩旣稱禀縣移提在案仰上海縣准予移提訊追結領具報 
　　官事○公共公廨幫審委員李修梅昨日到道禀知回幇審差管理公廨押所委員謝崇聲禀銷代辦幫審差貨捐局查驗委員候補府照磨馬洪勤禀謝調辦吳淞貨捐分局差新委貨捐局查驗委員知縣祝鵬年縣丞左容巡檢張恩瑞主簿蔡琮昨均到道謝委候補知縣景毓華奉滬道委充唐專使行轅文巡捕差到道禀謝 
[南巿]  
　　修理馬路○十六鋪沿浦灘至關橋一帶馬路年久失修兹由工程局路政處估計修費銀四千兩即日修築照舊時加高五寸 
　　旋甦旋死○無錫人周小毛向爲漆匠前日在馬路橋堍永祥樓茶館啜茗忽然痰厥氣絶由十二圖地保查明並無屍屬在滬報堂收殮詎將次下棺周忽甦醒遂舁至小南門外水神閣畔凉亨内暫放延至昨日仍復斃命旋由堂中丁役在周身畔搜出無錫縣田單一紙報知南區携回該堂然後將尸収殮厝壇召認 
　　養媳圖逃○三官堂衖某酒店養媳方陳氏於前日清晨捲逃希圖乘輪遄回江北當被八十九號巡士查見拘至工程局後由店主方某領回 
[閘北]  
　　巡長獲咎○徐阿元紏集流氓至寡姪媳徐陳氏家捉姦向該氏姘夫王阿弟勒索洋三十元牽涉四路一區巡長王榮義一案昨經總局汪裁判集訊徐阿元供認邀同流氓沈毛弟黄面孔全全飯店森森等同往有王巡長在場王阿弟供被伊等搜去洋四元表一只交與全全收藏質之王榮義堅不承認判徐阿元責六百板枷號一月王阿弟責四百板交保開釋徐陳氏發棲流所擇配巡長王榮義斥革發押改過局一年候提各流氓到案再行懲辦 
　　暗探敲詐○吳震甫控暗探孫萬有藉案詐擾一案昨經警局汪裁判提余幹臣到案研訊據供是日孫邀小的同往因敲詐不遂將吳扭毆判余責四百板具改過結交保開釋孫還押出示招告併案究辦 
　　酬以掌頰○瞽者高玉松李瑞之因借洋紏葛由開茶館之馬錢氏央某巡士排解了事事後該氏向高索酬洋一元不允互相衝突上站崗巡士拘入四路一區分局訊究判馬錢氏掌頰五十下具改過結交保開釋 
　　鐵匠毆人○鐵匠顧萬福前日闖入倪李氏家問信與氏口角復與其隣王阿毛互相兇毆由巡士拘入四路一區分局訊究判顧責一百板具改過結交保斥釋了案 
[英租界]  
　　私販土膏○甬人徐阿生與徐王氏專在租界内私販圭膏爲工部局查悉報由老閘捕房派探將徐等男女二人查獲昨解公堂請究據包探禀稱伊等同黨不少專在租界内私販漁利請爲澈究訊之徐與王氏供均刁狡中西官以徐阿生係爲王氏代銷姑寛開釋氏私賣屬實判罰銀一百兩與抄獲之土膏一併充公再犯嚴辦 
　　私賣洋酒○任榮桂王阿土在楊樹浦私賣洋酒被探一併查獲昨解公堂請究任王同供此酒係向百老匯路順興號購來求察判一併還押候傳順興號主到案於下禮拜一訊奪 
　　叔嫂涉訟○包福榮因至伊嫂包王氏　内吵鬧被氏控告昨日由廨訊明尚有錢債紏葛判過堂候訊 
　　鴇婦護符○百花百鴇婦李沈氏即阿四大擅令幼妓李寶寶懸牌應客由廨將該鴇與妓分别収押在案昨日復訊該鴇延律師上堂辯護判李鴇仍交官媒看管李妓帶回濟良所候下禮拜三再訊 
　　是否吞没○英商赫朝顯吳俊南吞没大紀公司股本一案昨午由廨會訊朱被各延律師上堂互辯判各退去候禮拜五再訊 
　　欠租不付○徐根華控張玉洪欠租不付昨由差探將張傳至公廨交差看管候晚堂訊理 
　　不還保費○謝省三控謝林氏不還保費昨晨由探將氏傳至公堂判遇堂候訊 
　　未便交保○陳阿邦因將柯考祥毆傷由廨判押在案昨日復訊由陳之荐人林子和到堂求保中西官以原告傷勢未愈判陳還押候下禮拜一訊核　　拿獲流氓○流氓曹金寶專在租界内紏黨搶刦由探查獲昨解公堂請究判押候飭提在押之同黨到案質明核辦 
　　賣良爲娼○陸德意與徐陸氏串同拐匿王恭世之媳郭氏賣於許陳氏家爲娼一案昨由公廨復訊明晣判王郭氏交其翁領回許鴇不應買良爲娼罰洋五十元充公陸與徐氏分别押限交女孩彩雲到案再核 
　　唆使行竊○李大子控　曹氏林陳氏與女子吳林弟串竊金飾一案昨晨由探將唆使行竊之馬夫王阿四查獲解至公堂請究判王還押候下禮拜一訊辦 
　　竊賊收禁○過犯朱錫元竊取僧人炳　等衣物由探查獲昨解八堂訊供不諱判朱押西年半年期滿驅逐出境 
[美租界]  
　　情節可疑○鐵匠陸新昌日前竊取脚踏車經公廨中西官判押楊樹浦捕房三月當時由三日八十三號巡捕解回捕房行經百老匯路陸即乘隙跳上脚踏車如飛逃逸昨經中西探查見此車在匯山路二百二十八號殷善貴家當將殷拘解捕房據供前日有一素不相識之人奇存伊處捕頭飭交妥保候查核辦 
　　欠租圖逃○西華得路周元茂煙間積欠房租昨由管門人何桂生投報捕房稱周欲遷逃請爲查究捕頭飭赴公堂控告 
　　因何起釁○美國人龔得在百老匯路開設酒店前日不知何故與某號西捕口角鬭毆拘入捕房交保候訊 
　　洋人滋事○某英人前晚酒醉在肇勤路浜内煤船上行兇滋事由捕拘解英臬司署判罰洋五元以儆 
[法租界]  
　　副領未回○法廨堂事本定昨期審判嗣因博副領事赴寗未回故仍停訊所有應訊各案准於禮拜一會審 
　　店夥被毆○法大馬路豐號鹹貨店夥某甲前日至菜巿場向某行販索取貨欵詎有周千鰲恃蠻出爲抗霸竟至用武將甲之頭部毆傷旋由巡捕一併拘入捕房甲稱周亦欠有貨欵未還反插身幫助他人賴　求究捕頭令甲自行醫治周押候解廨究辦 
　　拘獲竊賊○周其源前日掩入新租界某姓家圖竊當爲家人覺察立即拘住送入捕房押候查明究辦 
　　收殮路斃○前日有某甲貧病交近倒臥城河浜某里門口途時氣絶經人報知善堂給棺収殮發壇暫厝 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[俠情小說縵卿小傳（一名像片案）叜著（二十九）]  
　　第十六章風雪夜 
　　漫曰。有我在。大可無慮。客之與我情者。非一人。我定未見張家如何責望也。况妾與公之親切。亦當早悉。又豈肯令公作不當之耗費耶。至妾屢請而公屢不許。張家恐謂妾懷異志。難免深懟於妾。漫曰。非也。我以此時縱揮霍多金。與卿毫無少益。不若留以有待耳。我豈惜纒頭費者耶。卿旣留我。今夕可異榻寢。纒頭之貲請照納。張家當亦不汝懟矣。縵乃一笑。默然而去。良久不至。　　 
　　漫時酒力未消。猶覺困憊。遂側身復臥。女奴即爲之解衣去履。覆以繡衾。下帷而退。漫一覺糢糊。鼾睡未已。忽覺枕畔膩然微動。而口脂面粉。芬馥透入鼻觀。驚而却視。則縵卿已解衣併枕而臥矣。漫曰。卿何爲者。縵暱笑曰。我亦不知何爲也。漫亦爲之失笑。而温柔偎倚。春溢衾稠。遂復沈沈入夢矣。 
　　第十七章祀灶日 
　　十二月二十三日。俗爲祀灶日。旣夕爆竹之聲盈。耳漫眞客居一小樓上。岑寂寡歡。念及家人。此時不知作何情狀。殊覺衷懷抑鬱。乃擬出城一訪縵卿。。藉紓旅悶 
　　及往已將九句鐘。而縵卿應客未歸。女奴延漫坐。即往迓縵。俄而縵歸曰。鬍公來何晏也漫告以晚餐已罷偶覺沈悶特來一排遣耳縵曰大佳我尚水晚餐。鬍公正可伴我共飲一杯白玟瑰也。漫曰。固言已晚餐過矣。縵曰更飲何碍。我有瓶酒。儲以備公不時之需也久矣。乃命女奴陳酒於案。兼致佳餚兩三品。皆縵製以自饗者。漫味之頗佳。爲盡數鍾。覺微醺。乃起而言曰。時已深夜。我將行矣。縵乃笑指時計而應曰。請自視之。已幾何時矣。尚欲作歸計耶。漫視之。已及一時。曰傾談未久。何時期短促乃爾。縵曰。鬍公少安無燥妾。正有密切之談判也。漫曰談判固不妨。特又不能歸耳。縵笑曰誰令公久談枉覺者。刻悔已晚矣。將奈何。漫乃一笑罷。 
國外新聞 
[海參威日商被拘]  
　　三十日東亦電云海参威有日本商店二十餘家因被欵廣儲僞支票均已逮押 
[韓國統監大臣履新]  
　　三十日東京電云新任韓國統監大臣曾祿子爵定於明日啓程履新本月二十二號可以抵任 
[俄國興造戰艦]  
　　三十日倫敦電云昨日俄京聖彼德堡開工建造奪雷諾脫式戰艦四艘每艦載重二萬三千噸 
[居留島戍軍將次撤退]  
　　三十日倫敦電云各國已决議將居留島戍軍即行撤退 
[德相演說財政問題]  
　　三十日倫敦電云德國議院業已開始討論財政改革問題首相蒲羅親王主張將新增各稅徵於富有之户並主徵取斷嗣稅當時該相演說謂自由黨及保守黨設不能化除意見共力整頓國家財政使得安固則將解綬歸田 
[美總統稅務政見]  
　　三十日鈕約電云美總統塔孚脫致牒上議院請將公司餘利稅按百分之二徵取即將該議作爲修訂入欵稅意見之一 
[香港會議禁烟問題]  
　　三十日香港電云香港議政局第二次宣讀實行禁烟示諭議案時有斯脫華者反對此事謂香港禁烟之策使歲入之稅短少六十萬圓僅爲直接之損失而尚有間接之損失不能計量今已有印度公司一家閉肆歇業餘者亦紛紛效尤云云而該議案卒爲多數議員通過 
[波斯台勃里復起暴動]  
　　三十日栢靈電却波斯台勃里因俄國撤兵問題復起暴動 
[德國各報議論稅務]  
　　三十日栢靈電云德國各報皆知首相蒲魯親王演說之意係求通過遺產稅一項則辭職之說即可作罷保守黨各報皆望政府將提議各件委交專員磋議則此事或可商妥 
[美國公司稅續聞]  
　　初一日倫敦電云華盛頓電稱美國公司稅擬按百分之二徵取大約可得五萬金磅之數公事每年簿記料由官員監視 
來函 
[本邑頭舖平安救火會來函]  
　　啓者敝會前接道憲公文諭將内地自來水公司股份分任募認此係極有便益之舉焉得不盡賛成之義務今勉力認招一百零六股業於昨日送交信成銀行代收務請貴報登錄俾供衆覧兹將認股諸君開列於後　朱藕記五十股　徐稼秋二十股　永昌成十五股　李鼎記十股　恒升五股　增記五股　原記一股　共計一百零六股 
 
 
 

Page 27

 
 
   
 
 

Page 28

 
 
   
 
