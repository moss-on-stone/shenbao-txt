# 1924 - 272 - 4918538

 

Page 1

 
 
1;第一萬八千五百三十八號;中華民國十三年 西曆一千九百二十四年十月六號
星期一 * *   
 
 

Page 2

 
 
1;第一萬八千五百三十八號;中華民國十三年 西曆一千九百二十四年十月六號
星期一 * *時評 
[戰事中之缺乏（冷）]  
　　中國之戰事有兩種缺乏開戰之初缺乏軍餉戰局之末缺乏子彈戰初之缺乏軍餉者須開拔費一也索欠餉二也財庫之一空如洗三也戰末之缺乏子彈者平時存儲之不充足一也初戰時之浪費二也後方製造力之不能供應三也有此兩種缺乏非特雜凑之軍隊不足以劇戰即自恃訓練有方之軍隊其戰鬭力亦不能全見矣故中國戰事每至奄奄没没而不能顯其勇武者非盡戰之罪也 
故曰能戰者不僅知兵 
國内專電 
[北京電]  
　　昨政府議財政謂非無辦法但緩不濟急苟能再緩兩個月打仗則二千萬可以籌到但暴露於前線集中於後方之軍非食不能動作故决定先辦短欵籌多少發多少（五日下午一鐘） 
[北京電]  
　　交部息吳毓麟此次援助軍費甚力王克敏則冷淡四照堂宴且未到 
[北京電]  
　　支（四日）夜曹傳見王克敏張嘉璈吳鼎昌錢永銘周作民商發行庘券事結果尚好同時曹約吳入内商應付前方軍事 
[北京電]  
　　安格聯以關員養老金購新庫券二百萬安仍持庫劵只作京畿治安及政費安謂擔保係德發債非關餘惟養老金係關員積存故仍請將條件明定不作戰費 
[北京電]  
　　安格聯將庫券條例送到財部允勉爲擔保（四日下午九鐘） 
[北京電]  
　　王懷慶尚未將第二軍戰况報告王行踪傳說不一一說巳在後方一說在叨爾登一說到平泉一說在南帳子謂王用妙算克敵故秘其行踨（五日下午一鐘） 
[北京電]  
　　王懷慶由叨爾登電謂由大帳子集中大軍於此前隊己向三十家子進發擬待軍開到一同會攻凌源朝陽赤峯一帶之敵（五日下午八鐘） 
[北京電]  
　　二十三師王維城率隊抵牛羣鎮興隆鎮（四日下午九鐘） 
[北京電]  
　　今日陜軍可由通州開拔 
[北京電]  
　　陜軍胡景翼全部奉令入第二軍之後方馳赴凌源（五日下午一鐘） 
 
 

Page 3

 
 
1;第一萬八千五百三十八號;中華民國十三年 西曆一千九百二十四年十月六號
星期一 * *[北京電]  
　　胡景翼委何纘爲兵站司令兼駐京代表（五日下午八鐘） 
[北京電]  
　　閻治堂今日由灤州向榆關出發 
[北京電]  
　　時全勝全部抵喜峯司令部設大帳子第二軍病院設大丈子（五日下午八鐘） 
[北京電]  
　　馮玉祥在古北口俟軍隊將後方道路修整後再向承德前進王承斌昨抵古北與馮會同赴熱（五日下午一鐘） 
[北京電]  
　　第二軍執法官王用中因病辭職改任劉玉春（五日下午八鐘） 
[北京電]  
　　楊清臣部四十七旅今由新鄉開拔 
[北京電]  
　　汽車大隊長馮俊廷押軍用汽車四十輛赴灤（四日下午九鐘） 
[北京電]  
　　李濟臣派員來京商豫省後方防務 
[北京電]  
　　政府調查海參崴商務委員董振華孫繼武候俄使館護照即行（四日下午九鐘） 
[北京電]  
　　米振標之處長李紹賓函順天時報說米並未投降奉天（五日下午一鐘） 
[北京電]  
　　美人尉康士丹要求赴第三軍觀戰經吳介紹前往（五日下午八鐘） 
[北京電]  
　　軍事處令被服廠總辦蕭俊生製皮外套兩萬棉軍衣三萬套並行軍鍋竈及乾糧袋等該廠估計將存各項補入非六萬元不濟政府僅發兩萬不敷請財部找補（五日下午一鐘） 
[北京電]  
　　中交鹽金四行函財部德發債票息百零八萬餘鎊巳全數收到部巳全數提用兹將折價行巿戰送部備案至發行新庫劵係未發行之津浦劵與此百零八萬鎊無涉（五日下午一鐘） 
[北京電]  
　　昨夜令孫傳芳夏超收束浙江軍事撫綏浙江地方務使元氣早復痛苦湔除等語並無令孫會攻蘇境意孫依據此令將專理浙善後（五日下午一鐘） 
[北京電]  
　　孫傳芳電請頒巡閱及督理印 
[北京電]  
　　政府要人云江蘇省兵力本多加以魯軍兩團豫軍三團鄂軍三團皖軍兩旅當可收拾蘇境中央不必再增兵彈俾專務西北（五日下午一鐘） 
[北京電]  
　　鄂軍之援蘇部分以公畢將調回守備京漢南段（五日下午一鐘） 
[北京電]  
　　皖六安合肥附近匪熾政府令馬派兵嚴剿（五日下午一鐘） 
[北京電]  
　　鄂蕭保王連城將軍段鴻年中將 
[北京電]  
　　國慶致祭忠烈祠曹派王廷楨代祭 
[北京電]  
　　鄂蕭保檢查郵件出力之段景庚以薦任用（五日下午八鐘） 
[北京電]  
　　唐在復戴陳霖朱兆莘聯電請辭國際聯盟代表之職（五日下午八鐘） 
[北京電]  
　　費克斯催到期欵財部覆該公司代表郭區云各項借欵巳歸入整理案 
[北京電]  
　　汪榮寳蒯壽樞並眷屬隨員等微（五日）下午乘京奉五次快車赴津定庚（八日）乘輪東渡（五日下午八鐘） 
[北京電]  
　　稅處因粤省要提關餘濬西江並擬於正稅外加征百分五特咨外財内三部核覆（五日下午八鐘） 
[北京電]  
　　微（五日）午十六團體代表開拒毒會到三百五十人顔代表周治春顧代表魏文彬及熊希齡李佳白湯爾和等均到拒土會代表范大夫以中國在七八年前實行禁止近各省爲籌欵起見産量至年一萬八千噸嗎啡輸入亦有八十萬鎊希望朝野一心努力禁絶等語（五日下午八鐘） 
[北京電]  
　　哈爾濱電蘇俄所委中東路總辦伊萬諾夫江（三日）下午接事據俄方通信社謂白黨活動欲再演數年前國際共管東路之局故與奉方協定迅速接收亦即中俄協定之實施加氏并云奉俄協定爲此次内爭所促成且於未成立前七月十三八月十一二等日與外部商談頗得顧氏諒解原文與外間所傳不同不日到京可以公表等語（四日下午九鐘） 
[北京電]  
　　四日抗議俄新黨接收中東路並令哈領事團將中東路各印信收去 
[北京電]  
　　歌（五日）午俄使升旗式外部朱鶴翔·海部李鼎新·法部張國淦·及吳代表薛撼岳·并熊希齡·王正廷等及議員學生二千餘加演說祝中俄親善顧孟餘等演說俄後我而革命先我而統一一時半散 
[北京電]  
　　趙繼賢率全眷赴津爲其母壽 
[天津電]  
　　榆關日來天氣不佳忽雲忽雨兩軍飛機均絶迹奉直兩軍各有優點勝負暫不能决（五日下午八鐘） 
[天津電]  
　　報載榆關東（一日）晚第一軍總司令部參謀長李柏仁招集各路軍隊曁臨榆警廳長林述棟開軍事會議决冬（二日）宣布戒嚴警察負治安責軍隊負偵緝責 
[天津電]  
　　據熱河電王懷慶抵叨爾登將進攻劉富有部曁龔漢治等前因朝陽戰線遠不免稍餒故府曹昨明令將彼輩免去本兼各職 
[天津電]  
　　萬家屯江（三日）奉飛機在該屯一帶飛駛約十餘架霎時抛擲炸彈四十餘枚 
[天津電]  
　　熱軍十一三兩師及三混成旅毅軍擬合力至凌源返攻朝陽因人數少難勝前進各要隘早爲奉有槍械欠精致有此 
[天津電]  
　　英文明星報載奉購添飛機四十餘架早由香港昌奉輪運送大連交件計連前之原有二百餘架力頗可觀該輪係前月儉（二十八）由港起運政府今知照法使法使無法阻止 
[天津電]  
　　奉張有朝陽開魯後由吳興權電請以開魯于紳壽山署縣事 
[天津電]  
　　據統計奉軍約二十二萬現均分配編爲一至八之八軍恐未足特添兩旅 
[天津電]  
　　張漢卿夫人發起戰線女子慰兵團購毛巾數十萬條作慰問紀念勵軍心該團現成立張夫人任團長 
[天津電]  
　　榆關直軍集中該關迤西三十里矴門寨一部沿關之溪谷向北方要隘九門口進迫奉軍 
[天津電]  
　　榆關直軍支（四日）電陣形完成兩日内開始總攻擊 
[天津電]  
　　秦皇島支（四日）電晨到砲艦二艘迫近海圻英國廿八號潛航艇駛至近岸 
[天津電]  
　　熱河江日奉飛機途中遇風又云奉機飛至直戰線被高射砲擊中 
[天津電]  
　　俄吉克達夫新領事歌（五日）在署舉升旗典禮中外官紳咸往參加盛典 
[天津電]  
　　津車站運輸赴前線今日見多係棉衣米麫等項餘如昨氣候加寒 
[天津電]  
　　奉江（三日）電總司令部宣稱許蘭洲部在太平莊與直軍衝突互有損失將向新廟北溝前進（以上五日下午六鐘） 
[天津電]  
　　新中華報經理馬鈞如江下午釋放 
[天津電]  
　　洛吳發討張佈告文長約千字 
[天津電]  
　　熱河天氣寒兵士衣單夾交通阻隔運輸軍需奉恃錦西直恃北京食品奉紅粟直米麫奉習宿露營直宿各民房及廟宇中奉有騎兵二旅混成四旅由李景林指揮 
[天津電]  
　　府派周夢賢由灤過津回京 
[天津電]  
　　津埠直王赴熱後狀沉寂商巿淡警楊李鎮守使嚴整秩序民尚安河北車站總兵站運輸軍用品類如昨無甚出入 
[天津電]  
　　聞國士名流對弭兵救災竭力進行 
[天津電]  
　　江（三日）晚日記者龜谷氏訪祝交涉員質問山海關直軍歧視日人原因 
[天津電]  
　　榆關駐紮各國官兵額法布里丁尼亞安南兵四十英林賽爾兵六十日吉田兵七十義無官兵十五（以上四日下午八鐘） 
[濟南電]  
　　熊以各校時起風潮特令敎廳如一班鼓動則開除一班一校則開除一校校長不稱職則立予撤換 
[濟南電]  
　　濟南總商會電商部力爭全國商聯會事務所應附該會内刻據批謂應請該管官廳查明核辦（以上五日下午五鐘） 
[濟南電]  
　　駐濰五師十旅全部定五日開拔往青旅長王翰章巳飭膠路備車 
[濟南電]  
　　財廳以吳使迭令籌欵擬通令各縣將十四年度丁漕預行墊借 
[濟南電]  
　　兗州鎮使張培榮來領槍彈 
[濟南電]  
　　津浦警隊統領申士奎以沿路發現匪氛巳於四日帶隊出巡（以上四日下午五鐘） 
[漢口電]  
　　鄂江（三日）運大批械彈赴京又解去火藥二十箱製炸彈供飛機用 
[漢口電]  
　　蕭擬改編學兵營爲憲兵派駐長岳 
[漢口電]  
　　藍天蔚遺櫬由夔運宜江（三日）由江和輪運漢支（四日）晨赴運武昌暫厝 
[漢口電]  
　　閩周派營長劉義元在魯豫募兵千五百名江日過漢赴閩（以上四日下午五鐘） 
[漢口電]  
　　吳派員在鄂領大砲五尊野戰砲十六門砲彈二萬發機關槍二十七架快槍四千支彈三十六箱四日裝專車一列運津又派張晦亭支日來鄂報告前方戰况 
[漢口電]  
　　吳電調二十五師馬隊及第一旅機槍連北上助戰 
[漢口電]  
　　袁祖銘擬雙十節後回黔其駐漢辦事處支日在漢廠領槍二千支交黔軍第七旅長吳傳心解川 
[漢口電]  
　　宋大霈旅調防鄂東奉令中止暫駐秭巴兩岸（以上五日下午五鐘） 
[漢口電]  
　　湘趙因程潛謀回湘電請鄂蕭接濟械彈蕭婉拒支（四日）日復派朱文燦來鄂請求 
[漢口電]  
　　吳派員在湘購米四千七百餘包麵粉萬包支日運京 
[漢口電]  
　　漢拒毒會支（四日）在青年會開籌備會推周星棠等九人執行委員並决雙十節舉行八種宣傳運動（以上五日下午九鐘） 
[長沙電]  
　　劉重威一旅奉令由衡寳經過開往寗遠蔣鋤歐一旅將由武岡移防永州 
[長沙電]  
　　趙又下令禁止各軍自由提欵 
[長沙電]  
　　寗遠各法團電免提徵十四年田賦 
[長沙電]  
　　沈軍總指揮鄧右文派曾化生來湘表示軍决不侵湘 
[長沙電]  
　　葉開鑫五日抵湘鄉六日可到省 
[長沙電]  
　　榷運局長江雋致第一師電請免向淮商借欵（以上五日下午四鐘） 
[長沙電]  
　　葉琪奉令暫駐醴陵 
[長沙電]  
　　蔣鋤歐江（三日）晚抵省 
[長沙電]  
　　副議長孔昭綬來函辭職 
[長沙電]  
　　葉開鑫電令湘西各縣知事前伐荆棘尅期修路 
[長沙電]  
　　葉令林拔萃李毓英劉克家三團會勦洪江武岡間股匪 
[長沙電]  
　　趙令禁賀耀祖在益陽提淮鹽商本 
[長沙電]  
　　憲法會議定庚（八日）召集地點巳改聞附設在財政司内會議議員名單巳擬就主席將屬陳强 
[長沙電]  
　　財長張雄輿到司任事聲明俟有替人即引退（以上四日上午十鐘） 
[香港電]  
　　滇唐電孫陳譚趙謂時局嚴重正宜化除意見一致趨向正義團結西南共救國危（五日下午一鐘） 
[香港電]  
　　程潛四日赴韶飭部集湘邊候命 
[香港電]  
　　湘滇桂軍擬抽省河船艇租捐茶樓擬罷巿反抗抽茶捐 
[香港電]  
　　省報界江（三日）分謁胡漢民·廖仲愷·李朗如請照前約制止排字工人罷工胡廖李均允惟工人决於微（五日）罷工不顧官廳壓力先將工會房産變賣爲長期罷工用各報亦决設排字練習所招生學習抵制工人 
[香港電]  
　　土匪跛手忠自稱巳編入陳軍函石龍商團請入駐商團函拒并飭團軍嚴防 
[香港電]  
　　傳惠州陳炯明軍艶（二十九）下動員令楊坤如由博羅進鍾景棠練演雄六七千人由樟木頭向石龍進將會師窺廣州 
[香港電]  
　　傳翁源孫陳軍發生劇戰惟未證實（以上五日下午七鐘） 
[福州電]  
　　周蔭人派施參議赴下湖檢閱軍隊施不日行馬克常辭軍需局長職下湖善後捐人員巳紛紛就道海軍亦將照辦 
（四日下午七鐘） 
[厦門電]  
　　歌（五日）馬坤貞召船户陳吳兩姓代表及各社團解决載運爭執馬判决仍循舊例海面運權幾吳姓全攬陳姓未簽字 
[厦門電]  
　　龍巖民團敗散後由縣紳調和軍民訂善後辦法七欵易簡仍駐龍賴世璜不日赴龍 
[厦門電]  
　　支（四日）台人又與警廳偵探衝突死台人一傷探二（以上五日下午九鐘） 
[徐州電]  
　　江（三日）晨中央第一旅排長畢全勝由濟寗招新兵並步槍專車赴寗 
[徐州電]  
　　海軍司令杜錫珪率隨員十餘二日夜乘津浦專車過徐北上（以上四日下午四鐘） 
[徐州電]  
　　徐海道尹于書雲率馬步警兵巡視所屬蕭碭各縣歌（五日）晨出發（五日下午七鐘） 
特約路透電 
　　北方軍事消息 
[五日北京電]  
　　英文正誼報稱昌蒂萊號輪船由香港直抵營口當將所載飛機運陸送交張作霖代表海琦及砲船某號十月三日在桃花島附近拘獲奉方運砲及子彈之小軍艦一艘曹錕特賞洋萬元又以五千元賞給擊落奉軍飛機一架之砲手政府公報稱直軍在山海關陣線奪獲紅莊子（譯音）杜錫珪與靳雲鵬巳抵北京 
奉軍報捷訊 
[五日奉天電]  
　　奉軍司令部稱張宗昌所部第三旅在凌源西南截斷赤峯直軍之退路直軍一混成旅及全部軍備均爲奉軍所獲又稱直軍第十三師及第九師爲奉軍擊散現正追擊之奉軍獲大砲來福槍馬匹軍需甚夥 
英埃談判中止說 
[四日倫敦電]  
　　路透社從埃及人方面探悉關於英埃談話終止之一事消息英相昨日向柴魯爾聲明駐埃及之英軍所以保護蘇彝士河故不能撤退埃及首相答稱蘇彝士河可託聯盟會保護之英相不贊成此議英相提議英埃聯盟柴魯爾答稱聯盟未始不可但英軍留駐埃境則何能締結盟約英相答謂駐兵非所以保護埃及但爲保護運河計耳 
英政局及政黨 
[四日倫敦電]  
　　今日從倫敦工黨總部探悉工黨雖現甚活動從事於將來選舉之籌備但究應以何者爲訴諸輿論之問題則意見尚未一致聞麥克唐納爾欲以勞動家淍報事解散國會以爲自由黨所要求調查煽惑案起訴中事情形一層乃意在排斥司法大臣之一種不可忍耐的舉動但麥之左右有不以爲然者謂司法大臣應引咎辭職抱此主張者乃欲借俄約事與國會奮鬭之一派也克萊恩告路透訪員謂無論自由黨或保守黨欲向工黨挑戰决不避之云 
[四日倫敦電]  
　　報載英相麥克唐納爾談片謂保守黨與自由黨合謀擬藉枝節問題推翻政府不惜以國家之利益爲政黨謀謀之犧牲　　使國事停　政府不求總選舉然亦不之畏反對黨造成不能爲政府所接受之一事擬剥削政府所需以辦理内政外交之權今爲稍有愛國心者宜維持現狀之時乃反對黨强令政府退讓而逼成選舉反對黨苟對於大問題如對俄及在日内瓦政策事有所爭議則政府當與之周旋云 
美政黨及選舉運動 
[四日辛辛納蒂電]  
　　國務卿休士在此演說爲柯立芝總統運動選舉謂今之問題在何必更作試舉一事證之如民主黨得國民之同意而握政權則必更改稅則徒爲商業之擾耳今以外交事件牽入選舉競爭中殊可扼腕但柯立芝政績巳爲衆所共知彼毁之者適自取辱耳美人固主張裁軍但必與他國合作共赴此目點而不能犧牲美國自巳政策民主黨以不加入國際聯盟會攻擊政府但民主黨政綱並無立即加入聯盟會之主張不過擬將加入問題付諸公民大會而巳云 
[四日華盛頓電]  
　　柯立芝總統今日在舉行大戰中陣亡兵士紀念坊之禮時重伸美國人民之意見謂美國人民主張世界法庭及世界裁軍但不願任何國家或任何團體越俎代謀云 
各國近事記 
[四日柏林電]  
　　德意志銀行今日開會通過國會按照陶威斯計畫所採納之新銀行條例 
[四日倫敦電]  
　　克萊格爵士今日由倫敦回抵貝爾法斯時大受羣衆歡迎爵士向衆演說謂北愛爾蘭仍須應付新事端渠僅有一言告衆即指英旗曰此即吾人之旗也爵士體巳復原時局縱若何嚴重渠復能率民衆以應付之 
[四日紐約電]  
　　英船一艘今日被拖入港船中有男子二十八人女子二人由携械之人看管聞該船載有值美金五十萬元之酒禁酒官員稱拘獲該船後發見極大英美私運團其數達美金一千萬元 
[四日瑞典京城電]  
　　第二議院選舉之最後結果與前僅稍有變動社會黨增加五席現達一百零四席右黨及農黨小有增加自由禁酒黨失三席共産黨失二席 
[四日哈爾濱電]  
　　蘇俄工程師伊凡諾夫巳被任爲中東鐵路總理 
[四日葡京電]  
　　今晨何東爵士啓程回華名員送行者頗多殖民總長·駐華公使·前澳門總督·均與其列此外尚有參衆兩院議員多人外交部與中國公使之代表 
國外要聞 
[日本對華不一致]  
　　日本電報通信社五日東京電云日政府以此次中國動亂日本各政黨及民間盛行種種運動深恐招致各方誤解昨日幣原外相於閣議席上詳述中國現狀並决定聲明日政府態度以釋誤會 
　　四日日閣議於對華問題有所協議對於此問題日本閣員間頗不一致外務省傾向追隨英美而支持北京政府陸軍則由傳統的對奉天派抱有好意如犬養氏以與段祺瑞有特殊關係故對奉方亦多表同情是日席上犬養氏曾詰難政府以前用亞細亞局長名義所發聲明實爲與英美以便宜而成爲援助直派决定再由幣原外相發出聲明以釋内外誤解對於此問題日政界各閣員間意見不一頗有於内幕作種種畫策者如研究會在表面上固不動聲色暗中則頗活動 
[第五届國際聯合會大會（本强）]  
　　瑞士代表穆泰爲會長 
　　四十七會員國到會 
　　九月一日起國際聯合會於日内瓦開第五届大會此次會期較往年爲熱鬧除各國代表團新聞記者普通旅客外尚有大帮外國學生結團來此參觀因英首相麥唐納法總理愛理渥均定親自列席代表席居會塲之中每國佔一桌有四位三爲代表席一爲秘書或專員席其前後以法文國名之首字爲序代表席之前爲會長席秘書及其他輔助職員即在其旁講演臺速記席在代表席主席之間各國代表團職員之座位在代表席之後會塲之第二層爲新聞記者席與此相連有電報電話郵政機關以傳達會塲消息是日上午十一時由代理行政院長比國代表伊茫氏臨時主席致開會辭略述一九二○年初次大會以來國際聯合會之事業主要者爲國際法庭整理匈奥之財政最近倫敦會議於德國賠欵問題作一大進步此亦國際間之佳信希望將來如裁減軍備等能依次進行云云國際聯合會共有會員五十四國此次到會者有四十七國我國代表爲駐意大利唐公使駐瑞典戴公使及駐英朱代表帮代表爲王思曾（秘書長）及王景春互舉會長瑞士代表穆泰Motta以四十五票（每國一票）當選 
 
 

Page 4

 
 
1;第一萬八千五百三十八號;中華民國十三年 西曆一千九百二十四年十月六號
星期一 * *   
 
 

Page 5

 
 
1;第一萬八千五百三十八號;中華民國十三年 西曆一千九百二十四年十月六號
星期一 * *國内要聞 
[北京特約通信（謹）]  
　　吳佩孚出發前之北京 
　　吳佩孚到京半月有餘近頗傳出赴津灤之說東車站之火車準備亦將旬日三條路軌停三列車黏貼總司令部及參謀處參議處副官處種種紅條而詢諸四照堂中人則出發之期至早亦五六日以後吳氏直轄之第三師則駐紮豐臺亦未前進十四師二十師尚在豫省原防並水北來胡景翼一師現駐通州待服裝餉彈而出發蓋至今仍在軍隊調動中吳氏在此則日從事籌欵必待一切布置就緒前線方面無後顧之憂乃克成行而以目前情狀王克敏所籌得者只四二庫劵中交鹽金等行認銷三分之一總稅務司承銷三分之二現由四銀行日交五萬一月爲滿以後由總稅務司續交而每日給養所需及各軍開拔之費則不敷尚多今日内閣開特别秘密會議聞係某種鐵路借欵問題内容雖不詳要亦關係軍費蓋府方日催吳氏出赴前敵吳則日催内閣從速籌欵也 
　　吳氏在京大有總攬大政之象近日各方來電其關係軍事者只致公府及總司令部而國院參陸則不見隻字除總司令部呈府府批交院者外院中無從見之即各閣員亦只從四照堂探聽一二零落不全之消息而無從覩其全豹各閣員由吳聘爲總司令部顧問其至吳處似只顧問之資格以奔走於四照堂公府軍事處從前綜軍事之成今則只總司令部呈府之件由該處丞轉其批交院辦者由該處發出又如各軍之餉項械彈總部批發若干軍事處照單給領故府中今日亦甚閒暇且總部規模擴大網羅人物如張紹曾王占元陳光遠湯薌銘張敬堯王廷楨張英華等旣一一羅而致之而所聘之顧問諮議尤實繁有徒各督代表皆畀以諮議名目彼中人言吳氏只管軍事不問其他然政府方面則覺今日之政治中心全在總部一切須請命而行閣員之中時有牢騷之語且一聞吳召輒惶恐不知所爲必先電詢白堅武果係何事先自凖備而去英文某報謂高凌　有主張實行責任内閣之語華字報之接近高氏者次日即否認之實則府派閣員近見大權之不在府院亦有贅旒之感而吳側之人亦時嫌閣員辦事遲緩有責備之詞事之所不能免也 
　　吳氏入京以後頗置得於外交但到京並未拜客於各使館均差片往拜而各使亦以差片答之吳則欲與各使一見前日顔惠慶氏分宴各使於國務院約吳作陪即爲之介紹日使芳澤以南滿權利關係欲探吳意見見面獨早然吳氏所提之三條件謀關外行軍之便利者並未得日人之允可如南滿路運兵一事雖現在尚談不到而日本閣議之决定則似難與以便宜故昨日芳澤之宣言即謂如直軍打出關外則重要之交涉將繼續發生此一問題大可注意將來苟用兵滿洲則外交上或有枝節未可知也再如奉俄協定適成於此時加拉罕自言不抵觸大綱且曾得政府當局之暗示夫顧氏固未必有正式表示許奉俄訂立協定而事前之默認則事所不免今奉方左挈俄而右聯日居然在外交上大做功夫則吳氏諸人亦不能無戒心矣 
　　至於軍事情形北京在悶葫蘆中殊不易得真相然熱河方面之未獲勝利且失地數處則事實所不能掩者大約第二路之多數軍隊今多在灤州喜峯之間第三路之馮報紙謂抵承德然未見正式電告據聞亦尚在古北口一帶昨有米振標之代表見吳吳氏痛責米氏謂在熱數年所辦何事何以一無布置以致如此云云轉瞬天寒冬衣未備聞尚有許多軍隊待冬服而行者故就直方言尚未能下總攻擊令而日人方面之宣傳於奉有利者頗續續而至不過京中人皆箝口結舌而不言耳（十月二日） 
東北兩軍戰訊 
[榆關方面]  
　　山海關方面現僅有小接觸據聞直軍爲戰略上之必要計第一軍或將先二三兩軍向奉軍開始網攻擊該路陸軍除第一路早在榆關前線外二三兩路均由灤州往石門寨一帶佈防航空司令敖景文携帶某種軍用品巳於前晚由北苑趕赴榆關以飛機協助進攻加之第二艦隊巳開拔北上故逆料三四日中榆關即有大戰海軍第二艦隊北上前往榆關聞海圻兵艦在秦皇島來電報告渤海方面近日大風奉軍飛機並未前來襲擊宜乘此機會即行進攻請電調滬寗各艦迅速開來榆關等語榆關直軍現雖有五六萬人聞尚有某師即將加入該師巳向鞏縣兵工廠領到砲彈一萬發炸彈五千顆槍彈一百萬顆即日由豐台運往灤州其軍械預備約足一師軍士所需 
　　二十九日直奉兩軍之開火奉軍以大砲猛擊約數百響直軍並未還擊後奉軍砲彈將罄人亦疲乏直軍第九師騎兵第十五師機關槍隊正式攻擊奉軍乃退三十日奉軍騎兵與第九師騎兵三營接戰雙方各有死傷勝負未分三十日夜間奉軍忽來抄襲爲十五師哨兵所見當即報告以機關槍迎擊奉軍紛紛退却死傷人若干尚未明瞭一日上午九時接戰直軍放大砲六響奉軍亦集合猛攻但防守嚴密終未得勢直軍死者二十人傷者五十餘人均由汽車載至灤縣由二十三師衛生隊療治駐灤縣各師旅紛紛向山海關開拔又聞直軍後防總司令部昨接山海關彭壽莘司令報告謂奉軍駐於關外十二里許之土坡以該地孟姜女廟爲根據地經直軍向前痛擊死傷甚衆當將孟姜女廟完全佔領日本兵營因雙方連日戰爭甚爲激烈將所有日本居留民完全遷入兵營内以免除飛行機炸彈之危險並列隊於車站以示警備 
[熱河方面]  
　　直軍第三路前防戰線河水飲料極形乏缺掘鑿新井至十餘丈之深方得清水該軍現又電由北京購買冰塊費八百餘元向喜峯口方面輸送前線兵士庶幾可以慰渴而維現狀保定航空署技術隊隊長沈德新押運機關槍三架偕駕駛員機器工程師及爆彈三大車抵京凖備運往熱河前線爆彈一項乃用於飛行機上以炸敵方聞近日凌源建平等處軍隊日漸增多人心稍安十三師一部份亦向開魯出發馬福祥張錫元之軍隊亦將開到通縣陜西第一師及馮軍第七混成旅北苑之第二十五混成旅尚未開拔之軍隊亦將出發奉軍方面因恐不易勝利巳將軍隊延長至大凌河一帶該處地險多山如奉軍勝僅可攻至承德如敗亦退却不易無險可守據一般觀察數日内必有劇戰 
軍書旁午中之京訊 
[王承斌代行總戎職權]  
　　討奉副司令王承斌氏於昨日下午一時餘偕帶參謀李某並護兵等二十餘人乘專車來京下車後即先訪吳交長旋由吳王二氏又同赴四照堂謁吳總司令所　軍務秘不得聞惟僅悉王副司令定於今日（三日）上午出京赴通縣在通換乘汽車馳往朝陽熱河等處視查第二第三兩軍防綫佈置情形又聞吳總司令對奉將下總攻擊令故派王副司令指揮第二第三兩軍作戰因二三兩路地方遼闊交通不便佈置殊難不可不有一統率機關俾收使臂使指之效故决定在熱河設立司令部請王副司令前往代行總司令職權所有二三兩路軍隊全歸王氏指揮而胡景翼張殿如張金標等亦歸王調遣又據天津通信王承斌昨夜歸津今早九時召集金財政廳長李戒嚴司令陸政務廳長齊天津縣知事等在督軍公署會議討論財政問題及地方治安問題并承認急籌軍餉五百萬元 
[京師警備區域之布置]  
　　京畿警備趙總司令梓聲曁孫聶薛劉車各副司令巳於一日通告就職各處長巳派定計内分十二處參謀處長雷田楹總務處長張思永行政處長李祖望外交處長厲汝燕陸防處長門炳岳空防處長秦國鏞軍法處長沈照熙偵緝處長楊紹寅檢查處長劉景元督察處長宋錫金衛生處長梁文忠副官處長高青田陸防處之防務布置係就京師原有軍警及京兆警備隊十五六兩混成旅分擔警備職務航空處處長下有總指揮一人主任六人其飛機高射砲機關槍無綫電報電話等隊之布置極爲完備現依戒嚴法第一第二兩條之規定京畿定爲警備地域京畿治安更形穩固矣 
[軍用國庫劵條例公布]  
　　此次政府所發行以關餘爲擔保之國庫劵爲數本僅四百二十萬元加以海關方面巳承購二百萬元作爲養老金之基金所餘巳僅有二百二十萬兼之該庫劵巳有担保則將來在流通上可無甚問題唯當局擬將所巿價設法提高俾他日易於流通至其提高方法則以事先之獎勵購買爲之現聞業有一收入之機關出而訂購數十萬故當局對此劵之流通問題極抱樂觀現巳擬於日内將擬就之庫劵條例實行公布 
[國務院之特别會議]  
　　昨日（二日）上午十時顔總理邀集全體閣員在國務院會議廳舉行特别閣議向例每次閣議開會院中職員列席者除秘書長外尚有會議處主任一員在旁整理議案並掌管議塲内應行調閱之卷宗遇有紀錄必要時兼擔任速記員職務司其事者爲法制局參事吕式斌氏在院任職多年時常參預機密但昨日之會各閣員到齊後即由秘書長孫潤宇面囑吕氏勿庸在場同時並指揮聽差人等一律退出非經呼喚不得擅入此項秘密會議直至正午十二時始散所議事件當然無從詳悉惟本社記者會向可靠方面探詢據云大體上所討論者與財政及軍費兩問題均有關係 
[顔惠慶宴使團]  
　　顔總理宴請外交團一節巳略誌昨報刻據調查前夕（一日）宴請者係蘇聯俄大使加拉罕爲首席此外列席者爲葡萄牙瑞典挪威墨西哥西班牙等國公使及各該國使署之參贊隨員武官等我國方面則有吳佩孚總司令白堅武處長曁全體閣員並各機關之外國顧問等賓主共約四十人昨晚宴請者計有英法義日等國公使及各使署之參贊武官等我國方面仍爲吳總司令白堅武處長並全體閣員外交部次長參事司長等共計賓主四十五人時間爲下午七時地點仍有國務院西花廳聞兩日宴會席上賓主間自山談話交換意見彼此精神上殊爲融洽此局雖由顔總理爲主人實則顔藉此宴會機會爲吳總司令正式介紹於駐京各國公使也 
[政府電劉袁審慎滇黔軍事]  
　　統一滇黔問題近日宣傳甚盛兹經切實探詢此事在東南戰事發動之初劉湘袁祖銘兩人確曾向府洛兩方商榷擬乘時分攻滇黔當時府洛兩方深韙其議曾分電蕭耀南楊森鄧錫侯劉存厚徵詢意見同時並提出閣議討論擬任命劉袁兩人互爲援滇黔總副司令以收交相爲助之效迨至東北戰事旣起政府忙於討奉且鄂西軍隊大部分均巳調出極西防務殊覺不便輕易有所變動政府值此遂不能不以鄭重出之故特於前日分電劉袁囑其審慎從事不必輕率動作以免一發難收致影響於川鄂防務也因此之故所謂統一滇黔問題暫時遂歸停頓矣 
[法使要求允許外人遊歷]  
　　關於蘇浙皖贛等戰區禁止外人遊歷一事英美法日等使曾提出抗議聲明不承認一節巳誌前報兹續據外交團方面消息目下關於此事外交部雖仍未允各使之所請而法代使祁畢昨復以一照會致外交部謂作戰區域雖不能許外人遊歷而實際並非作戰區域之各地則仍應允許外人遊歷並負責保護此次遊歷之僑民故貴部前此所規定之戰區本使實未便同意且切請貴國政府仍許本國僑民在事實非戰區之各地遊歷並予以充分之保護云云現外交部對此預料惟有駁覆之一途蓋政府業經指定之戰區未必爲此而遽行縮小範圍也 
[東北軍事上之形勢直力軍事家言]  
　　東北軍事日來巳漸趨緊張前日山海關外且巳有小戰爭但此乃兩軍防線上當然有之衝突實不足以謂之爲戰事也據直方軍事家言榆關雖爲兩軍攻守所必爭之路但此地限於天險更受京奉路線上種種之外人限制雙方進退殊爲不易又運輸之便雙方共之而兩方面之軍隊皆厚集以防敵方之來襲若謂一方可以得志此乃絶無之事故將來劇烈之戰爭此路雖爲其最而勝負之數萬萬不能决之於此路也云云以地理及實力而言此論頗有可信之價值如是則吾人觀戰之眼光當移其視線而注重於第二第三兩路據數日以前之消息此兩路之戰報頗有足爲直軍憂者而前昨兩日北京方面且有王懋宣失利之謡傳此語今巳證明其不可靠至於建平以東之失勢則係軍事上之當然計劃不識關外地形與用兵策略者無怪其有杞憂也蓋由第三路言之自開魯以至赤峯一片沃野爲漢世治田之所無險可據無要可守直軍方面千里而餽糧以此進攻實有老馬爲駒不顧其後之感故以輸作戰兩層關係自不得不扼據承德嚴師整旅以待敵軍况開魯與奉天接壤路通奉天之遼源而又有新遼河與西遼河之便進退自如此則直軍所望而不可及者也奉軍之侵入實巳自破其要塞而陷於直軍之所深顧慮者故以形勢言此路可謂以進爲退不戰而獲勝利矣至第二路之朝陽至建平本爲奉軍實力之範圍而山嶺横斷殊非直軍進取之所宜况第一路第三路不能直入而此路深陷敵境必非勝算蓋由平泉至京道路甚艱其間由平泉至喜峯口雖祇百餘里而崎嶇不易行頗不異於蜀道若以此等路線而遠拔其師於平泉東北數百里之外輸送上旣受困難而行軍又感不便此豈軍事上所可許直軍之捨朝陽而守平泉此亦事實上所必然之勢也某君昨晤陜軍師長胡景翼君詢以第二路用兵情形胡君謂此路所負擔戰事之軍隊尚未完全開拔陜軍之駐通州者日前巳有騎隊開往平泉其他俟領到軍實與軍裝後即漸次動作矣陜軍士氣似爲甚壯前日總司令部曾派員到通檢閱歸後報告吳孚威吳甚忻慰昨日晤胡吳尚以爲言且謂彼軍將來一部分開赴平泉前線一部分開至喜峯口防線至軍實刻巳由吳使頒發本部一部分矣云云可知第二路第三路之用兵情形與外間所希望之戰必進取者頗不相同將來直奉鏖戰之地點必在平泉凌源之間此一戰之結果必有可觀吾儕靜以待之可也 
[奉俄協定内容之别報]  
　　中東路協定與俄方任命職員之又一說 
　　奉俄局部協定内容及其經過業經兩次報告頃據日人方面别一報告云此次奉俄局部交涉奉省方面確有甚大之讓步蘇聯方面所以冒險訂立恊定固屬其外交手段之巧妙有以助成之但亦因大利所在碍難坐視耳據聞關於中東路之暫行協定尚有兩點與外間所傳不符其一爲無條件收回鐵路之年限外間謂巳改八十年爲六十年者實際上東清鐵路協定業巳經過二十年餘所餘不過六十年故此次奉俄協定將規定之六十年縮短爲四十年其二爲收回鐵路之估價問題照五月三十一日之暫行協定僅由中俄兩國商議不許第三者干涉而奉俄協定則變更爲「中東鐵路及該鐵路附屬一切財産以中國資本收回時委託第三國估定價值」其所謂第三國究指何國固屬不明然而從來中俄間對於收回鐵路價格之主張彼此相距甚遠若今後由第三國代爲估定亦一便利之策也至於蘇聯方面對於中東鐵路職員聞巳决定以伊凡諾夫爲局長其理事四名則擬定以蘇聯交通委員會副委員長即交通次長塞列卜利亞可夫氏爲首席理事以駐哈蘇聯總領事拉基金氏輔佐之更派蘇聯商務委員兼駐華大使館參贊庫某斯柯氏同大使館鄔蘭德氏及伊斯麥羅夫氏爲理事並聞巳經東三省方面承認矣 
[京參院一日開會情形]  
　　駐法公使出席萬國議院　 
　　北京參議院休會一星期對經届滿昨日（一日）下午三時開會谷嘉蔭主席代秘書長周兆沅報告外交部來函大意謂萬國議院商業會議十月二十日及二十一日在巴黎開秋季評事常會請派員出席云云陳銘鑑主張由駐法公使陳籙就近出席並即移付衆院請商同外部辦理楊永升贊成主席諮詢衆無異議主席報告那德昭等證明新到院新疆議員華布邱當選證書請依先例出席又有席業那布尼馬兩議員亦係新到院報到郭步瀛請指定五人爲審查員當塲合併審查當指定郭步瀛·侯汝信·何畏·蕭文彬·蔣舉清·五人爲審查員郭步瀛爲委員長報告證書並無不合之處主席諮詢華布邱巳到院可否出席衆請出席主席又報告今日開會未列議程請行政委員說明經過當由張魯泉報告行政委員上星期一開會因衆院巳專列法律案本院是否應與之取一致行動又盛議員之撤銷代閣案開議多次是否即行取消行政委員殊不敢擅專必待取决於今日之大會郭步瀛·陳銘鑑·贊成專議法律案何畏反對主張不限於專議法律案並請每星期開會二次辛漢主張仍開一次會但法制委員會屢次流會殊屬阻碍議事進行以後務求其成立云云張魯泉主張專議法律案之外遇有重要政治問題仍可動議討論黄自芳請主席以行政委員會主張每星期開會一次專議法律案諮詢主席諮詢何畏提起異議謂專議法律案院法無正條規定有人請表决侯汝信反對何畏主張議事日程由行政委員編訂先議法律案遇有重要政治問題仍得開議主席諮詢衆無異議時巳四時五分遂散會 
[外蒙以獨立國自居]  
　　電詢中央以何種地位待蒙 
　　外蒙獨立久未取消自中俄協定成立我國對於外蒙旣有完全主權政府即擬趁此時機早將蒙事解决前次特派唐在禮前往宣慰藉以解釋一切誤會彼時以外蒙態度究竟如何不可不預爲剌探曾由中央致電外蒙政府要人車林多爾濟等以示修好之意迄今兩月之久尚無信息中央正在懷疑昨日忽接車林多爾濟等回電語極崛强至謂中蒙修好本極贊成惟中政府究以何種地位待遇我蒙請用正式公文表示後始行派員來蒙直接與蒙政府接洽云云似此車林多爾濟等實不啻以獨立國家自居不知中央政府果如何應付耳該項原電甚長兹並將大意節錄如下「我蒙自治前被中國徐樹錚刦奪嗣經俄白黨巴論多爾呢蹂躪糜爛地方蒙衆難堪塗炭之苦巳達極點所幸我蒙民黨勃興招集民軍掃除敵氛成立蒙政府迄今巳逾三載倒懸之苦漸次以解此種情形諒中政府巳在洞鑒之中此際欲復中蒙舊好雖至要之圖然中政府以何待遇我蒙尚未表示明顯無論派何人來蒙巳難成盟應請用正式公文表明待遇後究竟應否派員來蒙臨時始可决定刻下尚無派員會商之必要且自此巳後中政 
 
 

Page 6

 
 
1;第一萬八千五百三十八號;中華民國十三年 西曆一千九百二十四年十月六號
星期一 * *府有對蒙接洽事宜不必由某等以個人名義轉達應請直接向蒙政府接洽以符手續是爲至要云云 
[俄軍刧掠興凱湖華船交涉案]  
　　長春通信興凱湖俄國防軍奉令刦掠華商東海泉帆船一案業誌前報惟該案交涉情形深爲各界所急欲知者　探得我國駐伯力裘領事日前密電吉省當局詳叙現在俄人對於該案之激忿并條陳意見原電甚長兹節錄於後自該案發生後俄境駐防軍隊對於此案甚形憤恨以爲興凱湖原係中俄兩國共有領水主權此次俄艦因盡巡防責務游弋湖面適是日風急浪大一時不及轉舵以致駛入華綫界内並非有意越界至刦掠華商貨船一事固無論出自中國片面之辭即使果有其事照例亦應將犯案人犯解送該管長官訊問辦理斷不能任意看押此種舉動係中國蔑視俄國主權侮辱官吏實屬有違國際和平之本旨擬請駐紮伯力之該國駐防軍首領嚴向我國詰責並要救將被扣捕之俄艦以及艦員等一併送回反而責問該地華官因何擅自捕押不予解送之理由此項主張顯係俄人用以爲卸責地步倘我方不堅持到底示敵以弱關係於將來俄事前途影響匪淺仍應毅力主持迫令濱江道尹繼續向俄代表據理交涉要求以後保證辦法使彼知所顧忌惟外人在華境犯案由華官捕獲後按照我國歷來與各國所訂之約旨應將該犯案外人引渡該國領事訊辦但現正撤消治外法權之際對俄國尚未訂有正式條約此種辦法當然不能引用惟按照國際公法犯案者若是外國軍人應解送該管長官依照軍法懲辦本案俄犯旣據稱係俄國正式駐防軍官若不予以解送該管長官處彼方必將有辭可藉反予本案交涉前途以窒礙不若將在押俄軍犯訊得確供後不待彼面提議先行送交該管俄官懲辦一面要求嗣後若何保證不再發生此種情事之辦法我旣持之有理彼亦不得不就我範圍况潛匿俄境華匪正要求俄國取締儘可與此案併案提議云云省常局接到是項密報後以裘領事所陳各節見地極是頗可採擇當即密電密山縣趙知事照此意旨迅速辦理並分令濱江道尹向俄代表交涉頃聞俄國方面業經承認撫卹被害家屬嚴懲刦船兇犯並向我國領事館謝罪惟須俟我方將被扣捕之俄艦人員放還然後照行云云（九月二十九日） 
[東路刧車之可駭]  
　　華東通訊社云東省鐵路東路山深林密匪踪出没雖經護路軍警設法防範無如鄰近各地旣甚曠野又極荒凉故匪類之來幾不及防範本月（九月）二十九日中東鐵路由綏開哈之第五次車行至距嶺站約二里許地方突有股匪若干意欲刧車幸官兵覺察立施抵禦計傷兵一名俄人受傷四名斃一名華人受傷二名其餘無恙外傳有極多之匪者此乃以訛傳訛之詞據某當局云如有多數之匪何僅爲此小小之行刧然當局巳派員前往調查並巳嚴加防範矣 
[粤省北伐之近聞（毅廬）]  
　　兩路北伐軍進抵贛湘邊之概數 
　　東江湘軍全數調赴北江集中 
　　粤省出師北伐連日仍積極進行不因浙局變化而少懈二十五日起駐韶後方豫軍與李明揚之贛軍巳盡數出發向南雄前進刻聞前頭北伐部隊之抵贛邊仙人嶺石將軍大人嶺一帶者巳有萬餘之衆計豫軍樊鍾秀部三千餘人中央直轄第一軍朱倍德部二千餘人贛軍李明揚部千餘人警衛軍吳鐵城部千餘人滇軍第一師長趙成樑部二千餘人此爲第一路北伐軍其第二路北伐軍之巳抵湘邊坪石者約八千餘人計北伐第二軍長柏文蔚部千餘人北伐第三軍長胡廉部千餘人第一旅長李國柱部五百人湘軍宋鶴庚魯滌平吳劍學部第一二四各軍共五千餘人聞北伐第二軍向湘省進行者除柏文蔚胡謙各部外其餘悉係駐粤湘軍之第一二三四五各軍部隊此項湘軍原日擔任東江前敵左翼者近日巳盡行離防北上集中韶關英德聽候命令至於東江左翼各防地如增城河源龍門等處另由省調滇軍第三軍胡思舜部前往填防故運日因東江滇湘軍換防廣九車忙碌異常昨二十五日下午湘軍第四師兵士一團約千餘人軍用品兩列車大砲四尊軍馬七匹由東江石灘防地返省即日轉乘粤漢車赴韶二十六早又有湘軍第十五旅兵士一團由石灘回省趕乘粤漢車出發二十六日下午湘軍第四軍兵士五團由石灘乘廣九車抵省二十七早湘軍第三軍第十團由新塘調返會同第四軍一齊赴韶至湘軍第五軍軍長陳嘉佑巳於二十五日親率第十七旅部隊數千人由增城回省逗留一夜即於二十六早乘車北上現駐粤漢路中部軍田一帶又湘軍第三軍謝國光所部第六路向駐東江增城石灘各地亦於二十四日調回步隊二千餘大砲十餘尊於二十五日晚上趕赴軍田源澤集中湘軍第三師師長譚道源計全部三千餘人於今早繼續北上湘軍第一軍長宋鶴庚兼總指揮所部精銳十餘營集中省城補充軍實不日開拔湘軍總司令譚延闓以所轄五軍巳經次第出發昨特下令所部自軍長以下長官均於今日一律赴韶候命譚氏本人亦定今日赴韶駐省高第街湘軍總司令部亦同時移設韶城以便居中策應此外東江桂軍第七軍劉玉山部此次亦隨同北伐二十五日劉氏巳將所部第二師第四旅山東江中路菉蘭廣和圩抽調赴韶二十六日巳集中韶關孫中山以連日兩路北伐大軍雲集交通上仍須靈敏始利軍行因特在粤漢路組織鐵甲車隊以俄人卑連氏爲處長委盧振柳爲大隊長鐵甲車隊員約兩連其編配以機車一輛挽鐵甲車二輛中輔一等客車一輛每日常川來往韶關省城飛機隊巳在韶成立飛機廠省城飛機日間可全數運上大軍旣分帮集中故近日大本營發出各北伐軍之伙食及開拔費爲數甚鉅迭經省政府陸續分發最近復由韶大本營着省政府迅籌軍費二十五萬解運韶闢行營參軍處主任吳鐵城特因此事由韶回省向各徵收機關趕速籌備一俟籌妥則兩路北伐大軍即可分向湘贛邊境發動矣（九月二十七日） 
[桂省出兵北伐動機（木庵）]  
　　沈鴻英軍號日佔領全州 
　　沈氏聲言由桂出兵兩師會同駐粤湘軍入湘 
　　自川軍將領但懋辛石青陽等提倡西南各省大結合一致討直之後滇唐粤孫重復携手巳見文電陳炯明林虎方面近日復由但石二人分往海豐老隆前往游說至於桂省居西南之中心爲西南北伐入湘直趨武漢之捷徑近日桂之沈鴻英攻破桂林復陷全縣握山桂入湘之咽喉在西南各省中頗有舉足輕重之勢沈氏之得有今日固爲年來粤孫卵翼而成其以中山之馬首是瞻者原無問題但沈素性流質其贊成北伐與否亦爲關心時局者所注意此間沈軍代表鄧士瞻氏特因此事以私人資格致函與沈詢問其對於時局之主張鄧氏昨巳得沈覆函大意謂孫中山在粤首倡北伐之師桂省無論如何當出兵兩師聽候調遣但現在沈軍正與入桂湘軍葉式琪戰於全州須俟全州克復乃能向湘邊發動兹將沈氏致鄧原函摘錄如下「此間自文日大勝之後我軍前線巳抵咸水以外因大戰之餘稍須休養補充始能接觸聞湘軍失敗巳有退回湘境者果成事實則全州不難一鼓攻下矣大元帥北伐之志巳决我軍無論如何定當準備兩師聽候前驅惟子彈缺乏殊甚務請分投接洽以期達到頒發之目的即或不然用錢購買亦可子彈爲軍人命脈雖不說十分充足然亦不可過於减少陸韓雖敗殘部尚有多人不可不防也近巳秋末轉瞬即届天寒軍中尚無棉被亦望轉陳大元帥倘能頒賜兩萬套則全軍同感挾纊之恩矣」觀此書則沈軍之出師北伐須待克復全州補充軍實後乃能向湘省前進惟此間頃巳接到沈軍於二十日克復全州之電原文云「大元帥睿鑒陸氏敗竄湘邊隂謀搆亂勾結外兵妄思捲土重來作死灰復燃之想本文日拂曉竟來反攻猛力撲我烈戔防地右文據報當即親赴前方指揮各部分頭迎擊激戰數小時敵後敗走我軍追至沙子包布防號日我軍又與敵鏖戰於鳳凹亭及飛鸞橋一帶自辰至酉敵人頑强抵抗死傷枕藉始棄城向黄沙河奔潰我軍即於是日收復全縣城兩役計奪獲槍枝七百餘桿機關槍兩架俘虜敵人四百餘名輜重無算刻縣城秩序業巳恢復地方安堵謹電奉聞鄧瑞徵陸雲高沈榮光鄧右文同呈叩馬」此間以沈軍旣巳克復全州桂省出師北伐之時機巳至聞巳由當道限日趕籌大帮軍餉子彈專員賫往沈軍行營促其早日籌備一切候命前進聞大本營計劃擬命沈軍撥其兵力之一半會同粤省譚延愷部湘軍定期向湘省進取譚部湘軍由粤之坪右進兵沈軍則由桂之全縣入湘一俟湘省底定即會師進窺武漢云云故目下駐粤全部湘軍巳悉數由東江調返北江集中坪石日間布置就緒即電桂省沈軍由全縣同時發動說者謂此舉助長西南之聲勢不少從此西南中部或又將烽火四起矣（九月二十八日） 
[孫唐結合後之湘局（李萍通信）]  
　　葉唐將來省協商 
　　湘省對於國中諸戰原欲置身事外不聞不問但以地當衝要如無南北關係則巳苟有之即斷不能安枕而臥今果然矣聞西南自孫中山唐繼堯結合後巳定分途出師計畫此種計畫直接受打擊者即爲厭聞戰禍之湘省蓋中山令程潛入湘譚延闓人贛唐繼堯令熊克武蔡鉅猷假道湘西以攻鄂西皆爲湘省之不祥消息也 
　　程潛入湘爲惡意的兵來將擋舍此别無他法故湘南之忙於籌餉忙於布防皆此之故雖湘中要人派員說程勿進恐非片言所可解决所幸程無多兵僅有虚聲恫嚇其最大之目的亦僅牽制一隅沈鴻英經營桂局亦無暇爲大元帥効力故唐生智自信於防務上有充分之把握而此時之艱於應付者乃爲川軍之假道 
川滇黔軍集中遵義銅仁固無日不懷進攻鄂西恢復四川之慾望所以未發者時機未至耳直奉交手今正其時故湘西方面日來巳有風聲鶴唳之勢唐熊與湘無何種惡感故事前尚派員來湘聲明假道爲善意的請子容納實則唐氏收容蔡鉅猷部留爲湘省禍根其善意亦可知矣 
　　尚有一事可以引證湘西風雲之緊急者則駐守常德之中央鐘二混成旅長胡念先本巳奉令開拔回鄂忽於整裝待發中接洛鄂電令中止開拔此無他亦偵知川滇黔將出湘西之謀而預爲之防也使此議竟成事實可憐湘西刦後災黎又罹浩刦其尤可注意者則蔡部必爲前驅恐引其他誤會耳 
　　湘政府於此時期仍不失坐鎮從容之態惟葉開鑫巳在途中一星期内可以抵省唐生智亦將與陸榮廷聯翩由衡州來省湘省之葉唐其地位蓋無異於直系之吳馮也省城盛傳將有軍事會議且聞開會之期將在雙十節以前實則葉唐抵省對於防務當有詳盡之協商至葉唐以下之旅團長固無參預盛會之必要且亦無暇預會也（九月三十日） 
[魯省軍事彚聞]  
　　濟南通信魯軍各師旅團最近紛紛招兵係爲補足田中玉督魯時所截去二成之缺額俟招足後以一成編三小營駐督理署下餘一成則合原駐督理署之十七團第一營·駐辛莊之五師十八團一二兩營編爲一混成旅開赴烟台龍口一帶協助海軍鞏固海防自十月一日起即開始發餉鄭士琦又以青島海防極關重要派五師參謀華耀宗督署參議周少武赴青組織海疆防禦司令部駐青辦事處以便就近與温樹德接洽海防事宜日前南下援蘇之駐濟寗中央第一旅旅長潘鴻鈞·山東陸軍第五旅長李森來急電報告謂江浙戰事暫時難了吳總司令命該兩旅即日由蘇北上恐難辦到云云鄭巳據情轉電吳佩孚矣又吳所索大車聞高唐·禹城·陵·德·恩·等五縣先後巳有車五百輛車夫一千名運往天津二日晚此間津浦北上第六次貨車七十餘列每車又載大車五輛車夫十名計共三百餘輛另有盒車十餘輛裝載牲口有軍隊百餘人押解每車帶車夫二名者給大洋七百元作爲安家費大車值錢若干則規定如日後該車損壞時由各該縣公欵償還但能否償還殊不敢必再則近數日來各地運槍械子彈之過濟者絡繹不絶德縣兵工廠由漢陽運到硫磺十萬斤青島督辦署運去機關槍十二架青島海軍司令部則由德縣運去步槍十五箱子彈五十箱云 
　　又一通信杜錫珪於今早（三日）過濟北上鄭熊皆到站歡迎並與杜密談約一小時之久午後即邀團長以上各級軍官到署開軍事緊急會議越三小時始散因關防秘密外間無從探悉渤海艦隊欠餉四月兼之購煤添械在在需欵當温樹德在京時吳佩孚即電青島高（恩洪）邵（恒濬）二氏速爲該軍籌餉及温氏返青即分頭交涉惟兩方只允籌一月餉及開拔費其他仍復無着温遂又電吳請示現吳特派專員林景玉來濟與熊秉琦面商由魯省派攤之軍費三百萬項下速撥解青島海軍五十萬聞林再到青面温後返京高恩洪因即藉籌餉爲名乘機將煤斤加捐聞每年可獲四十萬現巳向北京條陳恐不能無人反對耳開赴蘇境之二十旅旅長吳長植現巳升任徐州鎮守使但山東尚欠該旅墊餉兩個月將來該旅餉項改由蘇省擔任所有舊欠應歸魯省清發故該旅巳派員來濟向鄭請領矣（十月三日） 
[南京快信]  
　　海軍總司令署消息杜錫珪巳密令大艦四艘配足軍械煤噸候令駛往秦皇島參與戰事 
　　鄂蕭除前巳派巡防艦楚振金甌兩艘騎江運艦在寗運輸外昨又續派江福武勝兩艦載運輸卒戰馬及大宗軍用品於昨日駛抵下關聽候兵站司令部調遣 
　　昨（三日）日津浦路北來加車有中央第一旅部護目喬秀亨帶武裝兵士七名伴同濟寗招來新兵一百五十名來寗江蘇警備隊二團七營左隊排長張凱山帶武裝兵士四名由徐州帶來新兵三百六十名又募兵委員王榮基由泰安濟南等處帶來新兵二百四十一名均由軍署派員編制訓練 
　　前任蘇軍二師六團第六營長現任淮南緝私統領林友漁近奉齊命將本部緝私陸戰隊改編混成旅統領改任旅長並飭率屬由前線開回蘇州駐防 
　　各國武官觀戰團昨（三日）由崑山返寗齊督派專車送至下關即轉津浦車北上 
　　駐省各軍隊自開赴戰線後官兵之有眷屬在寗者及由原籍來寗探視者莫不帶愁慘之色每日火車到站男婦老幼羣集問信非常擁擠 
　　北京軍事處在蕪湖採購軍米十萬擔昨電省署轉飭各關卡騐照放行 
　　皖軍爲運輸便利起見特委范樂山爲皖軍蘇州兵站長范巳於昨（三日）過寗赴蘇籌設 
　　皖軍派邵俊卿由魯招新兵九百餘名運赴前線補充津浦路局因東南軍事發生路務商情間接直接均受影響現該局爲體念商艱起見設法充分籌備車輛派員赴各站調查待運商貨并准其到局接洽儘量裝運 
　　津浦路警務處長申士奎昨（三日）乘津浦車赴徐視察防務 
　　省署通令各縣知事不得擅離職守違則記大過一次如到省不先謁見或竭見後不即回任者撤任改委 
　　寗總商會據商界各業要求援蘇現例各商號秋節因時局影響未曾收得賬欵改於隂曆九月十五日補行收取請知照各界如數照付以維營業當經召集各會董議决照行並佈告各界知照 
　　寗垣新米每擔跌至六元存米每擔八元二角　 
　　雙十節紀念司法界奉部令停止辦公一日 
　　韓省長據徐海道尹呈復沛縣此次辦理縣會補選先期發票委屬違法應飭縣撤銷依法另辦又據淮安縣知事呈復該縣城廂巿委任臨時董事辦理縣選係照民國二年應前民政長令准成案辦理並非違法均即如呈批准 
　　江蘇童子軍聯合會呈報秋季常會修正會章計九章三十一條巳由省署核准備案 
[孫傳芳進駐朱涇之戰報]  
　　閩蘇皖各省聯軍連日集中於楓涇巳於三十日開始進攻松江盧軍孫傳芳即在楓涇設立總司令部并有兵艦多艘及水警槍船二十餘艘汽船民船共計三百餘艘由水警廳長徐則恂帶同第二區長方景銘第一科長陳士龍擔任前方諜報曁後方輸送事宜陣地距離楓涇因分三路進攻故自十餘里至三十餘里不等閩軍駐六吊灣蘇軍亦開到一師現此方之兵數較盧軍幾多三倍巳成包圍陣式其青浦方面更有新到皖軍兩旅從事進攻浙軍砲兵隊第一營第二連連長何在容在朱涇之前方共開野砲二十餘次并由砲兵隊長張國威第一營長項宗羽擔任嘉興至楓涇交通事宜孫於一日拂曉下總攻擊令下午即移駐朱涇二日盧謝兩司令分攻金山衛張堰由總參議王金鈺參謀處長楊建時贊畫軍機各項電信機件行營隨處裝設交通極便兹將孫告捷電文錄下夏省長劉參謀長鑒我軍自佔領楓涇後節節勝利敵兵望風潰退我右翼盧謝兩混成旅及李支隊巳將張莊黄橋洙涇金山等處敵人擊散並佔領金山桅涇等要地我左翼蘇軍白師及趙支隊並皖軍第五混成旅等巳佔領六吊灣章練塘西塘金澤鎮等要地現在包圍松江猛力夾攻并有一部巳進佔天馬山松江不日可下松江一下可直搗上海戰局結束近在目前危即布告省垣各界俾得安居總司令部即刻進駐朱涇併聞孫傳芳東申印 
[杭州快信]  
　　二師砲兵隊隊長張國威奉孫令調充前線司令後該隊巳改編爲砲兵營委項宗羽爲營長裘振豪爲副官共六連 
　　浙省軍警要人之在前線者僅砲兵隊張國威水警廳徐則恂兩人 
　　省警廳奉孫令轉行各區隊續招第二批輸送卒限日運往嘉興 
　　嘉興紅十字會掩埋隊業巳隨軍出發杭州紅十字會赤十字各救護隊亦趕往戰地前昨等日巳有傷兵運嘉杭地亦有傷兵運到 
　　衢商消息常山贛軍前巳開去現又大批開到地瘠民貧供給爲難閩軍與之交涉尚無結果 
　　金華馮道尹電省以贛軍迫令籌餉四十萬是否總省中允許如何應付乞示並聞七團胡團長亦有電告 
　　吳興雲水橋長興各統捐局長經皖軍委任後接辦多日分文莫征現皖軍王司令電省請飭原任各局長魏佑孚回任聞魏等力辭不就 
　　嚴東關統捐局長沈孝儒·查騐所長胡炳旒·均經閩軍孟旅撤換改委聞捐局長爲杜某並委王某爲副局長爲浙省捐局别開生面 
　　杭總商會准吳興商會電稱交通斷絶現租永福小輪往來蘇滬杭各處採運食鹽油麵食用必要之品請商督理特頒通行護照免被扣留借用巳據情電請核發 
　　夏超據南潯商會等電請派隊防範昨飛令内河警廳迅派巡艦或多數巡船尅日馳往填防俾安商旅 
　　前派赴金華等處慰勞七團軍隊之五團二營營長錢駿等今（三日）晨旋省二師參謀長潘竟午後因公赴滬　　甬訊蔣尊簋等確巳抵寗北京賫送孫夏任命狀專員蕭星垣昨抵杭明日返斾複命（三日） 
[湖州快信]  
　　某部别働隊五百人由大隊長吳浩率領來湖假北門外木業會館爲司令部布告安民招收潰兵一面電報崑山湖州　爲該隊佔領事白軍查悉派隊前往勒令繳械現吳巳率殘部百四十餘人手槍四十餘枝炸彈五十九枚回宜興而去 
　　上海紅會派金某等四人調查此間分會辦理戰地救護掩埋情形昨經此間即往長興泗安楊店斯圻等等 
　　吳興　水兩統捐局巳由皖軍委員接替現屬范兩局長隨王普去禾局務無人管理 
　　經此間陸續往嘉之蘇皖軍隊昨日止巳有萬五千人田錦章部到六七百人田現駐節錢業會館三五兩旅餘部均赴禾 
　　昨今兩日仍拉夫拉船則至菱湖雙林織里等處交通梗阻如故止有郵船北門外西舍等處昨日同時匪刦分庭無人事主報縣縣不理（十月一日） 
[外報述客軍過浙時情形]  
　　上海泰晤士報三十日湖州通訊云湖州猶未回復平時狀况近一週内商會盡力應酬過境軍隊同時保護居民免遭兵士之蠻横厥功甚偉據稱上星期中皖蘇軍隊之過湖者共在三萬以外觀於街中到處皆兵狀况幾令人生不僅此數之感每有軍隊到境商會皆派人出城數里外郊迎某次有蘇軍馬隊二百人到湖事前城中人未知故未派代表歡迎該軍即經至商會問罪責令供給宿所及糧粖四日前復有皖軍爭入蘇軍宿所之事幸是夜蘇軍愆期未到否則恐起衝突皖軍多吸雅片開到一地即入店舖居户令其引導至有烟土處所其人倘無所知兵士則携取值錢之物恨恨而去如值天雨兵士即入民家借傘倘遇所欲之物則徑行取去某次有軍官一員到某紳宅取出手槍强借一千五百元該紳如其願望而去未幾另一軍官又到該紳宅同樣借去一千五百元商會會長曾被軍隊軟禁會内至三四日之久蓋有軍隊開到即向商會索取草料糧食蠟燭氈子等更有某軍官借五百元某軍官借六百元諸如此類不勝應付最後會長避匿他所至軍隊開盡後始出辦事當商會會長避匿時王普令會中推一代表往見至則囑令轉告各店立刻開門各店雖多遵行而商務全停目下軍隊開盡地方稍安 
　　二十九日金華通訊云此間表面上巳算回復平時狀况但人心仍極恐慌謡諑繁興舊衢州府屬各縣此次受兵禍最甚近接該處來訊云衢州巳成驚弓之鳥然亦無足爲異十九日之夜此間到有大兵三萬供億之費咸取諸地方贛軍復出外刦掠甚至刦及知事衙門嗣經上午二時許將行刦之贛兵兩人正法懸首城門後兵士始稍戢今贛軍巳回江西而沿途所過地方如遭兵燹廬舍爲墟矣閩軍循河而下今日（二十二日）僅剩千餘人有在常山衙署辦事者於星期六回衢據稱動身後即被刦常山知事巳遁縣城爲贛軍洗刦一空今衢城店舖亦無一家開巿購物皆須叩門而入商務全停人心惶惶不知大禍之所屈鄉人皆不敢來城拉夫猶未停止然此間前巳供給浙軍四千餘人矣云云又接浦江縣某華人函稱振義門（譯音）地方居民擊斃難民五六十人傷者在百人以外蓋有難民五百人幾全携槍械其中三分之二衣服華美餘衆形貌兇惡迨抵振義門即往居民家中行刦鎮人乃聚集三四千人圍攻難民迨後知事到塲始給一百元派警護送難民出境此事迄今猶未解决 
[蕪湖快信]  
　　軍界消息馬聯甲前派員赴津向軍衣廠定製大批棉夾軍服現己完全製就日内由津浦車運浦交與浦口兵站長孫瑞林轉運各處發發給皖軍以便更換又四旅二團薛營長派員在蚌埠領來軍衣百套巳於一日運往宣城轉運廣德發給該營兵士 
　　一日上午有湖北差輪一艘過蕪内裝大批槍彈運往南京轉運崑山聞皖馬亦有大宗槍彈接濟蘇軍之用 
　　蕪湖紅卐字分會鑒於江浙戰事劇烈特組織救護隊所需制服藥品及掩埋器具等件業經電請南京分會衛生部代辦隊員巳於一日乘恒孚小輪出發赴寗加入寗會第一隊聽候寗會調遣以便從事救護 
　　蕪湖南鄉白沙舖河南鎮農民朱元和家頗有積蓄一日夜被盜匪十餘人破門入内翻箱倒篋所有銀洋衣物悉被刦掠一空朱有八旬老母及弟元永均被匪擊傷旋鳴搶一排遂呼嘯而逸地檢廳據報後即派章檢察官率領吏警前往勘騐一面選派幹警分途跴緝務獲究辦 
　　馬聯甲前因江浙風雲日緊巿面金融奇窘乃實行禁止現洋出省以資維持現以金融漸見活動自應回復原狀所有前此限制現欵出省命令自二日起即予取消業巳領行蕪關監督轉告商民一體知照 
　　蕪湖縣知事汪開棟以值此戒嚴期内各鄉區仍有演戲聚賭情事殊與地方治安有碍除出示嚴禁外並令各舖保衛團長嚴加查察如必故違即將爲首之人送請戒嚴司令部按照軍法從嚴懲辦（十月二日） 
[浙省會常會之召集]  
　　浙省軍興以還地方善後亟待籌辦省議會爲民意機關自應立時召集以待籌議兹聞夏省長依照省議會暫行法第二十二條定於十月十六日爲十三年常年會召集之期業巳通令各縣知事轉知在籍各議員依期赴會矣 
各省敎實界雜訊 
[皖省敎實兩减支辦法]  
　　馬聯甲日曨在蕪召集財政廳長胡思義籌商軍費之接濟辦法當時係决定行政經費减　四成敎實兩費則一律停發惟胡思義回省後體察情形實有礙難之　而敎實兩界亦復紛紛縷陳困難情形亦有自講停辦者但是欠費不資欲令各學校一律關門非十餘萬元不可至於實業各工塲等欠費更多馬聯甲迫不得巳又改爲自八月分起敎實兩費均發給半數七月份以前欠欵暫緩籌發昨特訓令財廳遵照辦理其文曰「查皖省財政本屬萬分支絀自江浙軍事發生度支旣巳浩繁收入尤形短絀權衡緩急軍餉爲先聞蘇省巳將敎育等費停止發給皖省困難情形較蘇尤巷全體停頓即在目前惟念敎育實業以及水利防災事務關係地方不忍令其中輟兹於無可設法之中特籌暫時維持之策一敎育經費省立各校應自本年八月份起一律發給半數所有私立學校補助費均即停止其七月分欠數及臨時費亦暫緩發二實業經費應自八月份起一律發給半數所有七月份以前欠欵亦暫緩發三水利局防災委員會經費均减半數發給四各項公益補助費一律緩發以上各節均係臨時不得巳辦法一俟軍事結束之後再行體察情形酌核辦理除分行外合亟令行該廳仰即遵照辦理并轉所屬一體照此令」 
[皖省一農校之風潮]  
　　皖垣省立第一農業學校校長吳復振號健吾桐城縣人今春得同鄉之介紹馬聯甲委長斯校任事數月對於校内管理不免疏忽以致釀成學生芮永恭自殺之慘劇加之以吳所聘之敎員葉西園等敎授不良風潮醖釀巳非一日中秋節前該校即有一部分學生鼓動罷課斯時尚有多數未能同意迨至昨日該校忽然有全體學生之宣言書發出列舉該校長種種違法計有十餘項之多據聞事前吳校長巳微有所聞藉飯廳毁壞碗盞之事開除學生王效先等數人意在可藉以壓服孰知風潮即由此發動昨日該校學生發出宣言後隨即推舉代表六人晋謁敎育廳長盧殿虎面陳一切不期盧對該學生代表等大加申斥該代表更加不服回校後公同討論非將吳校長推翻不可所幸該校學生等尚有明白事理者謂在此戒嚴時期倘若全體罷課恐遭毒手實屬不值現在惟有以文明手段對待是以次日該校學生通函省城各報館聲明無越軌行動刻聞敎廳方面巳派員前往澈查不卜如何解决也 
[蘇省令選補官費生缺額]  
　　蘇省留美自費生邵爽秋於本届舉行選派歐美留學官費生考試時呈請留美學生監督核轉省署補給官費缺額韓省長查該生留學科目爲本届所定需要科目之一即按照頒訂補費暫行辦法將所繳各項成績令交敎育廳留學典試委員會審查復奪當經該會審查成績優良似可於有缺額時選補並由敎廳呈奉指令應如所議辦理在案兹聞省署訓令敎育廳云查前據該廳呈報本届考試歐美留學官費生經過情形案内稱自費生邵爽秋成績經典試委員會審查報告綜核各項分數約八八十分似可於有缺額時選補曾經指令應如所議俟有缺出時選補在案現在蔣育英蔣寳英劉劍秋三生補助巳因期滿或回國一律停給應即查案上補邵爽秋爲官費生自本年七月起月給學費美金九十元除函留美學生監督照辦並咨敎育部備案外合令該廳知照云云 
　　尚有地方通信轉入後頁 
 
 

Page 7

 
 
1;第一萬八千五百三十八號;中華民國十三年 西曆一千九百二十四年十月六號
星期一 * *地方通信 
松江 
[泗涇鄉農民自衛團成立]  
　　泗涇鄉農民近因時不靖恐游兵匪類乘間竊發因組織農民自衛團各持利器以資守望并聯合鄰區百餘圖丁壯數千人徹夜梭巡作大規模之保衛無論或鄉或鎮遇有盜刦情事即可鳴鑼聚集協力抵禦 
奉賢 
[莊行鎮避難收容所成立]  
　　奉賢縣莊行基督敎監理會主任朱恒華見戰禍日迫附近人民老幼載道日見衆多不忍坐視特於十月二日聯合敎外各法團開聯席會議並推職員分任責務外兹巳電請雙方督軍長官備案保護矣 
江隂 
[靖江重砲運往崑山]  
　　昨日（四日）下午二時許本邑戒備司令趙桂成接上峯密電略謂前敵急待巨砲施行攻擊囑將澄路砲臺之六寸口徑開花砲先運數尊往崑應用趙司令奉電後當即會商該總台長孟牧之並隨派砲兵一連惟孟台長因澄邑爲長江咽喉防禦重要在江隂方面實難調動擬即以素置於靖江砲台之六寸口徑開花砲二尊先行運往云又停泊江隂之軍爲永績·楚秦·建康三艘列字魚雷艇一艘 
[分所長因烟案撤換]  
　　自滬寗路斷蘇常錫旅客咸趁長江輪轉道江隂回籍軍警方面爲搜檢旅客起見特在黄田港口設立稽查處每遇上水江輪抵埠即行搜查近來查得大批土販解縣訊辦（上月二十九之夜稽查湯炳生獲到紅土二百餘磅紅丸萬餘粒值洋一萬四千元係滬上蔡某包運來澄轉銷土販譚湘舲戈老三等户）當譚戈兩犯拘押北外第一　所時分所長李盤銘有舞弊嫌疑經張兼所長訪悉呈請省警務處將李撤差遴委何人充任尚未奉復分所事務暫由三等警佐李光熙代理 
常熟 
[縣兩趙司令給發蘇輪護照]  
　　本邑自受江浙戰事影響以來蘇常間航路斷絶約達二旬有餘往來客商僅恃郵局遞信快船藉以濟渡然越時未幾郵船客商於吳塔左近竟漕帮匪搶刦致往來者頓形裹足旋經縣商會長與第四旅前王兵站長磋商權以採辦處名義借用塘橋班小輪往來蘇常以利交通詎未數日被駐蘇軍查見以其搭有乘客即喝令下次無蘇城守備司令護照不能再來故該輪開回後即行停駛縣商會兹於二十九日咨由縣旅致函蘇州守備趙司令請予指定長安利安二輪相互駛行並核給護照兩紙旗幟兩方俾利駛行而便稽查 
[縣商會召集各商認欵修城]  
　　本邑紳商楊同鼎等創議集資修葺城垣曾僱工估計工料費約需四千餘元由紳商兩界合力籌措各商家認定四成其餘六成統由紳士募集前日縣署據楊續呈請縣函致縣商會召集各商分别簽定實數以便隨時撥用縣商會奉函後即與認欵各商討論一過即錄單函覆 
無錫 
[二三兩日雜訊]  
　　縣署前接崑山行營來電飭僱輪船五艘解崑應用馮知事奉電以邑中小輪適應差在外無法應解電復行營現有利澄局小輪一艘山澄返錫昨日（二日）將在輪僱定解崑應用西門外商團第六支隊昨日查獲劇賊王金生王一兩名當即解在司令部經軍紀股略一訊問後即解　縣警察所訊究但邑中自軍興起後商團及消防隊保衛團等查獲匪徒竊賊甚多邑中各界甚贊該團等熱心服務二日午後邑中巿上喧傳有無聲飛機過境之說無錫紅十字會分會自成立以來成績甚佳但經費異常支絀特於昨日（三日）起設樂善筒於各街道聽便隨願樂助北門外商團第二支隊昨晚查獲别動隊船一艘並在自稱别動隊司務長之姚鑫泉身畔搜出開原鄉第三團商團名片兩張極爲懷疑昨特致函開原鄉董事榮鄂生就近調查以便核奪紅十字會分會續赴太倉救濟難民光復門外犬馬路保安救火會消防隊成立以來成績甚佳特於前日演龍外現又於三日下午操練各隊員之步伐當晚並開幹事會討論一切進行事宜三日下午三時由寗來錫之客車上掛兵車三節約有士兵七八百人官長數員過境赴崑 
常州 
[三日雜訊]  
　　駐常水警第十隊隊長劉殿軍奉令率隊調赴崑山劉巳派定涂槐山爲駐常留守長傷兵之痊愈者昨前兩日陸續開赴崑山鳴鳳又有匪徒多人至各鎮勒索銀洋居民頗恐慌警備隊第一團第二營營長劉誦蓀率隊在雪堰橋沿湖填防現在傅團長巳奉令開赴湖州劉營長亦於昨晨率隊乘車開赴崑山前方中華戰事救濟會成立第一第二支昨日豐西第三支部在竹林菴開成立會到會者頗爲踴躍聞所籌捐欵爲數亦鉅商團擴充今日又開會議各段調查主任各業則監察員均巳推定縣署嚴令屠宰稅認商撥解欠欵三千九百元如再玩延以貽誤軍需論常宜交通以輪船被封主張先開快船逐日開行一次 
南通 
[時局擾攘中之雜聞]  
　　江利軍盤於四日來通暫泊蘆涇港通如崇海聯防公所定五日下午二時舉行第二次參議會討論防務善後問題騎岸鄉西四總劉貴家於一日夜被盜搶刦情節甚輕現由縣派探緝盜法辦以戢匪膽通如崇海四縣巳將佈防情形如江海港口之警備船隻之編查並遞信會哨編練團防曁救濟難民防閑潰卒處置北渡傷兵辦法以及關於地方交通如電話之布置汽車自由車郵船各項數目分類調查報　通海守備司令兼聯防總辦關君福核奪又四縣應解第一次聯防經費業巳分别照繳通邑係由縣署函請籌防會支撥應用 
[電詢處置傷兵辦法]  
　　陸軍第三師馬師長前送傷兵數十人來通治療近並派沈排長（前誤爲袁姓）到通查察因江南事忙未克留通兹聞傷兵中之張壯標·陳宏海·周志芳·龔安國·張玉堂·馬振華·馬金標·薛青山·公茂盛·袁鼎興·徐學藻·趙錦勝·李繼熊等十三人現巳痊愈四日由地方士紳電詢滸浦司令部以便處置又徐連長·唐排長二人由楊薇生紹介轉入城西醫院治療刻巳漸就痊愈 
揚州 
[農會呈報改選]  
　　縣屬中洲鄉農會職員任期届滿經該會召集選並經縣委警官王履之前往監視結果耿宜之·翟友山當選爲正副會長理二渠·孫達夫·邱俊生等當選爲評議員昨（二日）巳呈縣轉報備案矣 
高郵 
[軍隊暫駐閔家橋]  
　　高郵湖西閔家橋一帶匪勢披猖經揚州守備齊司令派駐郵緝私蔣連長往剿詎軍到匪逃蔣連長本擬即日回郵嗣經地方紳商一再挽留故暫駐行旌藉資鎮懾 
阜甯 
[阜寗土匪猖獗]  
　　阜寗偏處海濱向爲匪藪自原有防軍調集前敵備戰後各處匪徒又復蠭起近且嘯聚二千人以上四出騷擾東坎鎮爲匪包圍鄰近東坎鎮之各處商民紛紛搬遷躱避齊督據報前情巳責成淮泗區守備司令劉漢民派兵前往剿滅第匪勢蔓延恐非少數軍隊所能平定也 
南京 
[旅津蘇同鄉條陳兵燹善後電]  
　　南京韓省長鑒戰事相持巳將匝月故鄉來人述崑山宜興一帶受害之慘爲民國以來各處戰役所未有兵之所至疲於供億而土棍地痞勾結帮匪刦財架人幾無虚日兵疲於戰役官於疲徵發人民疾苦無可呼籲省長視民如傷之仁當不忍坐視其塗炭此間聯合旅津浙人組織救濟協會冀募集捐欵爲南中慈善團體救濟婦孺稍効棉薄惟是杯水車薪於事無濟實施拯援端賴官廳此不能不仰懇省長主持者一又戰事方殷四民失業顛沛流離中何堪更受匪擾然秩序不能回復殘喘僅存之孑遺勢必轉輾以填溝壑擬請省長飭下所司遵照法令切實整頓保衛團巳籌辦之處接濟其餉械未籌辦之處督促其進行大兵以後盜賊横行轉瞬隆冬尤可顧慮此不能不懇請主持者二同人等遠客他鄉眷懷桑梓中心如擣迫切陳詞尚希省察賜復爲企江蘇旅津同鄉會東 
徐州 
[敎育會請領建築費]  
　　本縣敎育會新任會長楊勉齋該會房屋年久失修亟須先行修理以免危險現經核實估計共須修理費五百元又添置應用器具百元合共需洋六百元今（三日）早具文縣署請由公欵雜費項下照數撥發不知崔縣長能否核准耳 
[鄭啓聰來徐訪吳]  
　　四川省長公署顧問官鄭啓聰由津來徐現住花園飯店聞訪吳鴻昌司令有所接洽 
[道警增額後之警官題名]  
　　徐海道尹公署前因地方防務兵力薄弱添增警隊百十名連同舊有共編馬兵一隊步兵二隊業巳實行曾誌本報兹訪得新委各隊官長姓名如下步隊第一隊隊長于昌雲排長張延華王漢章步隊第二隊隊長胡榮德排長滿士榮騎兵隊隊長滿國瑞排長王守金另將添設總隊長一員現下尚未委定 
紹興 
[警局長免調之電訊]  
　　紹興警察局長薛瑞驥奉令調任永嘉紹地各士紳以現在時局不靖未便遽易生手聯名電省挽留緩調復公推曹吉甫晋省面陳當道免予更調現聞曹自到省後昨（二日）巳來電謂省當道巳允收回成命免予更調 
台州 
[管帶派兵巡邏]  
　　駐紮台城浙江警備隊三區二營管帶陳文猷刻因時局不靖深恐匪徒混入特派兵士數十每夜在城區挨班巡邏以維地方治安 
[知事縣賞購緝]  
　　臨邑縣議會議員王福臻（字篤甫）前被匪徒擄禁勒贖當由營警救回并當塲拿獲匪徒二名詳情業誌本報惟本案尚有正犯朱光榮·宋再藻·高毓豐三名在逃未獲　邑知事孫熙鼎於昨（三日）懸賞購緝如能獲到朱光榮賞洋三百元宋再藻·高毓豐·各賞一百元 
蚌埠 
[警隊操演紀]  
　　蚌埠警察廳長王文貴以蚌地向有保安隊一百名因困於經費裁去四十名僅有六十名實在不敷分布又以地方遼闊周圍數十里晚間巡邏放哨非騎巡隊不易得力且地方消防僅具雛形所有消防隊不過六名消防器具亦復不能完全一朝有事恐難應手奏效遂商同紳商各界將保安隊擴充爲一百六十名消防隊擴充爲三十名加添騎巡隊十名偵探隊長二十員自九月一日成立日事訓練轉瞬一月王廳長以加添各隊多係商欵特訂於本月二三兩日邀請各界參觀各隊成績第一日（十月二日）邀請商學各界來賓到者有孫品三等百餘人第二日（十月三日）邀請紳各界曁各機關來賓到者有鳳陽關都督公署科長汪潔卿·商埠督辦公署總務科長程心之·督署參議徐表如·軍需課主任張林逸·軍需課課員佘恩黻·中交兩行行長等數十餘人於該廳東首大操塲高搭演武廳王廳長制服佩章在廳前招待陪客談話督察長李瑞昌曁全部官佐均在塲招待來賓時約四鐘保安隊全隊均在大操塲東面排列騎巡隊均在南面排列消防隊均在東面南端排列各隊排列整齊遂向賓分散秩序單（一）歡迎來賓（二）報告（三）保安隊操演（四）消防隊操演（五）騎巡隊操演（六）偵探二十員一律化裝（七）攝影嗣復參觀消防器具有最新式水龍四架以及皮袋水桶水斗曁救火拆卸各傢具無不修理煥然一新（八）來賓入席（九）歡送來賓時至五時許遂各盡歡而散 
宜昌 
[演新劇宣傳平敎]  
　　宜昌通信云平民讀書處運動自發生以來宜地曾有籌議均未具體施行現學界中人王雄·戴毅·張清等特聯合發起先着手試辦平民讀書處一班待視察成績即决定進行普及辦法各項掛圖課本均由私人擔任購妥巳假九同學校爲校址擬於十月八日開課昨（二十八日）特在九同學校開演宣傳平敎新劇招致男女平民參觀並不收費演員及一切佈置均由九字九同兩校敎職員及學生擔任劇目滑稽隱身法正劇不識字之苦痛表演不識字人種種痛苦頗能發人猛醒是日觀劇男女有五六百人之多演畢即由周榮亞演說求學之重要末即述明平民讀書處之宗旨臨時報名者有五十餘人之多現平民讀書處巳决定十月八日開課 
 
 

Page 8

 
 
1;第一萬八千五百三十八號;中華民國十三年 西曆一千九百二十四年十月六號
星期一 * *   
 
 

Page 9

 
 
1;第一萬八千五百三十八號;中華民國十三年 西曆一千九百二十四年十月六號
星期一 * *本埠新聞 
[盧永祥抵滬後之戰事消息（十七）]  
　　昨日各方仍有戰事陣綫無大變動 
　　滬杭路梅家弄軌道修竣通車 
　　昨日各方戰事不甚劇烈滬杭路梅家弄莘莊之間軌道於下午修竣旋即通車兹分錄昨日消息如下 
（一）各方戰事與交通消息 
[松江方面之戰訊]  
　　昨日（五日）松江方面小崑山·天馬山亦有戰事上午三時半起至下午六時雙方轟擊甚烈蘇軍取攻勢故用衝鋒隊敢死隊進攻被松滬軍用機關槍及炸彈隊擊退蘇閩軍死傷不少松滬軍亦傷十餘人死二十餘人又浦南之汆來廟及米巿渡蘇閩軍有五千餘人進攻松滬軍取守勢閩軍因渡黄浦時被松滬軍擊退閩軍大批軍隊駐守沿浦一帶蘇軍之一部分便衣兵由護塘將至閔行進攻蘇閩軍陣線均取包圍之法引導者爲水警隊長沈子祥河道甚熟悉包圍陣線有六十華里之長昨日下午松滬軍滬杭路第三十一號橋堍之大砲四尊由火車載運至莘莊車站安設二砲備閩軍攻松江二砲備閩軍攻閔行松江石湖蕩汆來廟之間則用格林砲·過山砲·轟擊松滬軍之傷兵二十三人昨夜由松分載來滬由紅十字會分送各醫院醫治又濟生會第三收容所救難民二百餘人來滬尚有一百餘人在松江預備今日往救 
　　又函云松江方面自閩軍改變戰略後石湖蕩正面巳無重要戰事現閩軍注重於浦南一隅四日晚六時後松邑西南之松隱直南之汆來廟松隱北之米巿渡等處均有極烈之大戰而尤以松隱鎮之戰爲最烈砲聲徹夜不絶該鎮房屋大半爲砲火轟毁直至拂曉槍砲聲方始轉稀石湖蕩西之三十一號橋梁僅有小戰聯軍主守該橋仍爲聯軍扼守閩軍雖衆戰術遜於聯軍故聯軍尚能堅守原陣線結果雙方甚勝負五日上午至傍晚五時止松邑微聞砲聲其地點似在松隱之南聯軍在金山閔行張澤葉榭等水陸各要隘均有重兵駐守並於莘莊車站傍置有重砲數尊防禦極爲嚴密並聞兩軍於水道進兵時均有水警及鄉導引道云 
　　五日晚八時許由松江來人云四日　松邑西南方（松隱汆來廟）等處兩軍鏖戰頗烈終夜不息機關槍大砲聲隆隆不絶直至天明始稍止聞兩軍陣線無甚變動至石湖蕩方面亦有戰事惟不若前晚之烈現閩軍於該處不甚注意三十一號大橋仍爲聯軍堅守五日日間僅有小戰松隱一帶仍有砲聲勝負未悉松邑尚稱平靜云五日晚八時十二分由松江運來傷兵二十三人當經送紅十字會療治 
[松江方面昨日戰訊]  
　　昨日（五日）松江方面之石湖蕩三十一號橋兩方軍隊仍在該橋河之兩岸側面互戰閩軍累次進攻被聯軍擊退雙方均用大砲戰至下午五時餘鐘仍未停戰雙方死傷頗多兩軍陣線均未變動並聞昨日汆來廟·松隱·横羅涇一帶均有戰事勝負未悉又聞松江之西小關帝廟地方昨晨（五日）上午二時許由聯軍查獲閩軍便衣兵四名當在身傍抄出盒子砲四枚一併解送松江司令部由王司令訊據供認係閩軍敢死隊巳有五十餘人分批來松云云昨巳由王司令分飭軍警四處嚴密查緝矣 
[松江來客述戰事經過]  
　　昨有人自松江前線來述及松江石湖蕩自開戰後閩軍攻擊甚烈敢死隊二百餘人猛衝過三十四號橋時來勢尤兇及聯軍退至三十一號橋時閩軍猶極力追擊其先鋒爲敢死隊追達至三十一號橋上聯軍即將預埋橋上之地雷炸放轟然一聲橋斷梁折所有敢死隊約二百人盡葬河下後方之閩軍方擬繼續追擊爲聯軍連放三大砲一砲未中最後一砲則命中閩軍乃紛紛向後退却直至昨日止三十一號橋一帶迄未有若何大戰某君離松在昨日下午三時雙方槍砲聲甚稀云 
[松江浦南之戰訊]  
　　昨據松江張堰來滬之某米商云松屬閩滬兩軍戰事現相峙於汆來廟一帶前交六時許閩軍偵悉滬軍之軍火糧食儲放於汆來廟附近之張澤某米廠内（該廠房屋頗巨）爲閩軍開放六巨砲 
[梅家弄莘莊間路軌被毁修復之經過]  
　　滬杭甬鐵路前夜（四日）下午六時四十分由南站裝運洋燭九十箱白菜牛肉二十件開往松江至下午八時半許該車駛至梅家弄與莘莊段之地方忽然出軌嗣悉該處軌道被人拆毁鋼軌一節並毁去螺絲釘四十六只道木損壞四十二根及損壞魚尾板數塊幸由松開滬之客車巳經駛過故前日第二班松江客車安然到滬當時該車出軌其勢頗重車頭輪盤巳經六個越出軌外其廂車一輛完全出軌幸未倒翻當時交通斷絶嗣由梅家弄站長急電來滬分致車務·機務·工程·三處請撥援機前往修理是夜十時由車務機務工程三處領袖得電後即派員由南站楊巡官趕往出事地點察勘詳情至二時返滬昨晨（五日）上午六時由北站開出救險車三部工程機務兩處領袖率同工匠五六十人前往修理先將鋼軌拆開換鋪新道木四十二根並鋼軌一節然後將車頭廂車頂入軌道直至昨日下午二時四十分始得修復照常交通昨日（五日）松滬客車祗開往返一班其由滬開松之客車在下午四時由南站開出乘客祇有四人其由松開滬之客車於夜間八時到滬楊巡官督同探警在該處查獲嫌疑人三名内有二人係木匠巳經帶回南站警務處押候訊究云 
[松滬客車昨日往返各一次]  
　　五日滬杭路松滬客車因隔晚有軍事專車及機頭一輛出軌於梅家弄莘莊間交通阻滯故將上午之第一次車取銷嗣路軌修復第二次車改於下午四時由北站出發松江開回於晚間八時十二分抵北站行李無幾乘車約三百餘人内有松邑靈學會及紅十字會藍十字會收容之婦孺一百數十人分赴各慈善機關安插 
[黄渡方泰方面昨日戰訊]  
　　昨日（五日）黄渡方面雙方均用大砲轟擊上午二時止砲聲停止祇聞機關槍來福槍聲迨上午六時半槍聲亦停昨日日間戰事沉寂至下午七時至今晨一時間方泰鎮方面雙方又用機關槍來福槍轟擊惟大砲之聲稍稀蘇軍之衝鋒隊進攻甚烈均被松滬軍擊退黄渡前敵子彈需用甚急由司令部裝車四輛押解黄渡應用近數日來子彈箱上之封條均有奉天兵工廠造民國十一年字樣雙方陣線仍未變動聯軍之傷兵十人來滬送紅十字會醫治又訊五日上午黄渡方面之方泰一帶兩軍鏖戰頗烈在九十時間最劇黄渡站巳有流彈飛來有一開花彈落在站旁幸無損人情事午後漸見轉稀其他各方僅有小戰惟瀏河無戰事入晚六時後方泰方面及黄渡左右翼均有普通戰鬭七時及十二時間龍華運去子彈兩車約百箱截至十二時尚在激戰中陣線無變化 
[浦東魯家滙巳有閩蘇軍說]  
　　本埠滬南與浦東方面連日風聲鶴唳居民異常　慌昨晚有由南匯來滬之政界中人云閩蘇軍由水警沈子祥嚮導從張堰經三官塘南橋等小港再從金匯橋南塌石橋至南匯縣（閔行對面）閘港口内第一鎮（名魯家匯至上海三十六里）約數有五六百人現散駐於魯匯鎮各店舖曁學堂内以致該處一帶民居紛紛避難惟蘇閩軍未來之三小時前有沈夢蓮率帶水警七船路過前往大團因之大團鎮商民誤會敗兵經過相率罷巿該鎮民居亦紛紛逃避所苦者小輪均被封鎖無船可乘現浦東道上行人日夜不絶云 
[盧永祥等聯袂往南翔]  
　　聯軍總司令盧永祥偕同第二軍總司令陳樂山憲兵司令馬鴻烈及范參謀長第四師所部連長三人並憲兵五十名衛隊二十名均荷槍實彈於下午一時由高昌廟司令部至南站當由南站陸站長特掛花車一輛三等客車一輛於下午一時二十分專車開往南翔聞第一軍總司令何豐林於前日下午由龍華乘車至南翔迄未返滬 
　　又函云盧永祥於五日午後二點十四分由龍華專車抵北站至二點三十五分同陳樂山同赴南翔視察陣線旋於旁晚六時同何豐林返滬並有楊化昭參謀長副官等陪同來滬旋於六點十七分轉赴龍華回總司令部陳樂山於午後六點四十五分由南翔返滬即乘一三○三號汽車回私庽楊化昭五日晨十時半由嘉定來滬盧小嘉於五日上午十一時赴砲台灣視察防務並赴寳邑視察一週於傍晚六時許回滬 
[第四師出發梅家弄西駐防]  
　　昨（五日）上午八時聯軍第四師十五團抽調步兵一營及機關槍一連除隨帶軍裝外並携有二十四寸徑口大砲二尊由龍華出發整隊步行至滬杭路莘莊之東梅家弄之西地方駐防 
[前昨滬杭路之軍事運輸訊]  
　　前夜（四日）下午四時五十分由黄渡運來損壞機關槍一架又傷兵二名分送兵工廠·滬南紅十字分會又下午五時由松江裝來婦女小孩難民二百餘人由新普育堂紅十字會救護送滬又下午五時半由南站裝出步槍四千枝麫餅一車運送黄渡交第二軍又下午六時半由南站裝出洋燭九十箱白菜二十擔送往松江（該車運至梅家弄莘莊間因軌道被人損壞出軌揨擱）下午十一時由羅店調回輜重隊二連至南站下車當晚由長途汽車開往閔行又昨日（五日）上午九時由高昌廟至南站裝出手槍六箱運往南翔又上午十一時五十分由南翔運來損壞步槍六枝送兵工廠修理又午刻十二時由南站裝出步槍十枝送往南翔又下午二時二十分由南翔運來傷兵二人送上海醫院又損壞機關槍一架送兵工廠修理又下午三時由兵工廠運至南站裝出新式快槍五十枝連剌刀並子彈十二箱送往南翔又汽油十聽機關槍一架運至梅家弄車站候車運往松江又下午四時由滬松客車運出開花砲彈二十五箱至松江又下午四時由南站裝出夫役十四名送往南翔 
[龍華飛機視察軍情]  
　　昨日龍華航空飛機塲於上午七時十分開出飛機兩架一至松江一至黄渡視察前敵軍情未滿二小時即回龍華報告至午後一時又飛出至前線觀察云 
[兵工廠趕造子彈]  
　　松滬聯軍總司令部以軍興以來槍械子彈最爲重要經由盧總司令傳知高昌廟兵工廠添招工匠在龍華高昌廟新老兩廠日夜趕造每日夜可出子彈六萬發昨星期日並不停工照常工作云 
[公共汽車直駛羅店]  
　　滬北興巿公共汽車公司昨特備車三輛專駛彭浦·大塲·塘橋·顧家宅·劉行·長浜·羅店每日共開六坎時間如下上海開上午七點半八點半九點半下午一點二點三點羅店開上午九點十點十一點下午二點半三點半四點半并聞去時售買客票來時並可附搭難民不取票費云 
[奉張之告捷電]  
　　上海盧嘉帥鑒密我第五軍吳軍長支日佔領魯北縣城敵軍西竄東西奪魯特兩王旂均派代表歡迎張作霖歌戍 
（二）吳淞形勢又見緊張 
[兵艦向砲台開砲]  
　　吳淞北獅子林砲台忽於前日晨五時餘有兵艦一艘向砲台上開放大砲三響均未擊中迨砲台上還擊三砲亦未命中該兵艦將砲放畢即鼓輪逃駛而去 
[頒布特别戒嚴令]  
　　吳淞商埠警察局昨接守備司令部特别戒嚴令自午後五時起藴草浜大橋不准人民往來其外馬路往東至砲台灣一帶步哨線内則更爲嚴緊沿外灘各碼頭所停泊之行風小船及舢板小划等一律於五時起不准沿前草北岸停泊務須移向浦東灘脚過夜越晨回駛浦西故淞鎮形勢無形中之嚴緊更甚於前月矣 
[加裝軍用電線]  
　昨晨吳淞守備司令部派令兵士四名由藴草浜大橋起加裝軍用電話線一根於第二警察署沿外馬路往東通商埠警察局直達砲台灣守備司令部以便消息靈通而濟軍情需要 
[派警清查户口]  
　　吳淞守備司令部接奉軍使命令清查户口等因故旅司令部巳於昨日派令兵士數名到淞會同商埠警察局及第二警察署各派長警分段調查如有無業游民或來歷不明者一律驅逐出境不准逗遛淞鎮其最爲注意者即一般前無正當營業之客籍居民云 
（三）各通信社消息 
[松江石湖蕩之戰訊]  
　　中國新聞社云松江聯軍前日上午與蘇閩軍在石湖蕩開火聯軍以兵力較薄稍退前晚九時運到楊化昭二十混成旅一團第六旅一團加入助戰昨晨十時巳恢復原線但聯軍對此處計畫取守勢午後雖仍有戰事巳不若前夜之劇烈 
　　中國新聞社云松江南六里許之米巿渡自星期五晚發生戰事時起時息兩軍各無進步迨星期六聯軍總司令得報後以爲該地爲渡浦來松之要道苟一失守則松江亦不能保守故抽調楊化昭之兩營由滬赴松及盧之衛隊二千人星夜往援昨星期日兩軍於該地激戰至下午四時松地始不聞砲聲聞對方之軍爲閩軍孟昭月之一團白寳山之二營而米巿渡之小鎮亦巳焚燬大半現在兩軍仍相持於汆來廟陸家渡之間 
[石湖蕩前晚劇戰甚烈]  
　　遠東通訊社云前晚（四日）十時許石湖蕩兩軍繼續激戰甚爲猛烈兩軍中路激戰地點仍在三十一號橋附近蘇軍用機關槍猛攻聯軍亦極力抵禦砲聲至今尚未停息浦南戰事亦甚猛烈又聯軍於閔行等處巳駐有重兵 
[聯軍購毛竹運松江]  
　　東南通信社云昨日下午聯軍總司令部派員赴南巿各竹行採購大號毛竹數萬根運赴松江前敵據云聯軍對於石湖蕩戰事目下暫取守勢一俟後方布置完備後即當改守爲攻此項毛竹運赴前敵以備追擊時駕搭浮橋之用云 
[白寳山親抵楓涇督戰]  
　　遠東通訊社云昨據嘉興方面消息稱蘇閩兩軍自二日與聯軍開戰後蘇軍第一師師長白寳山即於一日晚由嘉興至楓涇親往石湖蕩督戰孫傳芳亦於一日晚進駐嘉善云 
[青浦戰事近况]  
　　遠東通訊社云五日有青浦某敎士來滬談青浦最近戰况如下（一）「兩方兵力」聯軍陸軍有金榜辰部一千餘人水軍有何嘉祿部巡船百餘艘蘇軍有沈子祥李鎮邦部巡船二百餘艘（二）「三四兩日之戰况」三日拂曉兩方水軍在殿山湖南邊之關皇廟一帶鏖戰甚烈下午何部兵船均退守朱家角金部陸軍即赴朱家角迎敵直至四日上午砲火未息（三）「兩軍陣線」殿山湖中之長蕩東岸茜墩均有蘇軍架砲駐守關皇廟以東之邵港橋·殿山亦被蘇軍佔據聯軍固守朱家角之井亭港·城隍廟（崑山界）·潭港橋·放生橋（青浦界）·一帶（四）「現在局勢」蘇軍一路由殿山東注·一路沿茜墩·歇馬橋·趙屯橋·楊湘涇·神童涇（均在殿山湖東岸）而南均進窺朱家角聯軍以青浦爲根據地重兵在西南之朱家角作戰北門外亦駐重兵助防禦白鶴港東南與松江聯絡以爲後援 
[黄渡昨日仍有戰事]  
　　遠東通訊社云昨（五日）有自黄渡來滬之傷兵某甲云昨日黄渡方面兩軍仍有戰事較前數日稍爲劇烈其作戰地點仍在外揚旗三四里兩軍兵士均伏於壕溝而戰彼此均放大砲數響勝負未分現兩軍前敵祗相差數十步有時可互相　準又據一熟悉前方軍事情形者言聯軍在黄渡方面能扼守一月餘者全持前線排有陸路砲與過山砲且該砲均裝有折光鏡凡蘇軍有所舉動均可於鏡中窺得後加以猛擊故蘇軍始終不能攻進云又據一報告聯軍各要人均巳至黄渡前線不日將有劇戰發生 
[嘉定東城發生戰事]  
　　遠東通訊社云五日蘇軍由婁塘南進擬攻嘉定東門聯軍探悉後即駐兵於東門外之新木橋·徐家行·並東連羅店作一字陣以資抵禦五日上午兩軍在婁塘徐家行之間小有接觸嘉定西北南三面仍無變化 
[瀏河昨日小戰]  
　　遠東通訊社云昨日（五日）上午瀏河兩軍前敵又開戰於西北巿梢一帶雙方内用步槍射擊間放一二大砲雙方略有傷亡至下午巳不聞槍聲現聯軍又調後隊兵士數百人至羅店方面增防意恐蘇軍由他方截斷滬太路 
[南翔軍事消息]  
　　遠東通訊社云昨（五日）下午六時據南翔報告消息（一）前日（四日）入夜約一時起至三時止聞有砲聲甚烈作戰地點近紀王廟一帶（二）昨日上海無援兵過境維持此間秩序仍屬少數兵士地方秩序如常（三）此間電話局有兵嚴守不許洩漏軍事消息（四）據南翔來滬某君云昨（五日）上午黄渡方面亦聞有砲聲至下午巳稍息 
[南翔近况]  
　　遠東通訊社云五日上午九時三十分接南翔電話報告近况如次（一）地方秩序頗爲安靖商店之照常營業者十居三四（二）消防隊巳組織就緒龍員水夫共十六人（三）清道事業亦巳舉辦每日派清道夫五人打掃街道並至司令部服務 
[聯軍裝運軍用品赴南翔]  
　　遠東通訊社云聯軍於昨日（五日）下午三時許由北站裝運汽車一輛至南翔聞係專供聯軍要人於南翔嘉定間來往之用又同時運去樹柴數百捆麵粉數十袋洋燭數十包聞均運至黄渡交由前敵應用 
[連日運回杭州之傷兵]  
　　遠東通訊社云昨有歸自杭州者稱自石湖蕩發生戰事後蘇閩兩軍由前線運回杭州之傷兵計二日下午用火車運回者有五百餘人三日上午用民船運回拱宸橋者有四百餘人三日下午運回者有二百餘人共計前後約有一千餘人悉數送往紅十字會曁醫院診治據此則兩軍作戰之激烈可見一斑 
[盧小嘉赴淞視察防務]  
　　遠東通訊社云盧小嘉於昨晨（五日）偕楊化昭返滬後即赴龍華報告前敵軍事情形未幾即乘汽車至北站於上午十一時乘花車赴吳淞視察砲台防務並與第二十旅旅長朱聲廣面商一切 
[外盤司令拒寗艦駛入浦江]  
　　中國新聞社云留滬各國海軍司令官因接杜錫珪照會請許南京艦隊通過中立地帶之黄浦江以便砲擊製造局與龍華聯軍特於四日午前十時在英海軍旗艦開會協議英美法各司令官日小林陸戰隊指揮官意葡各艦長均出席至正午討論結果决以下列三項答覆杜錫珪（一）絶對拒絶南京艦隊駛入中立地帶之黄浦江内（二）吳淞至上海間之黄浦江屬於中立地帶無論何方海軍均不得從事戰鬭行爲一節前巳通告南京上海海軍南京艦隊當時諒解即對於上海艦隊之一度駛出黄浦江外欲再駛入吳淞港内者迄今各國海軍亦依例拘束兹謹再通告不能駛入黄浦江内之事（三）對於前開吳淞港外於上月二十二日駛回上海之水雷艇辰字艇業巳解除武裝而所解除之武裝等現正由法軍艦保管云云此答復拒絶南京艦隊駛入黄浦江内並暗示若侵入時即當强制解除武裝之意 
[何豐林禁止許交涉員交代]  
　　國聞通信社云北京昨有以温世珍代許沅爲上海特派交涉員之命令據聞何豐林昨曾傳諭許氏以上海現爲軍事區域軍使巳不奉北京非法政府之命令所有上海各機關均應同隷軍權之管轄非有軍署准許不得擅行交代云 
[潘國綱日内返甬]  
　　國聞通信社云浙江第一師師長潘國綱來滬消息迭誌報端兹悉對浙局問題業巳大體决定惟辦法内容尚未至發表時期潘氏并於昨日下午分往浙籍各要人處爲最後之商議潘氏最要之一語爲軍事無論至何種程度本人必當終始保此名節耳聞潘决日内返甬 
[甬總商會報告寗波近狀]  
　　東南通信社云寗波旅滬同鄉會昨接寗波總商會來電云寗波旅滬同鄉會鑒江電悉軍隊駐甬秩序如常地方尚稱安謐司令部亦隨時派員到會探詢軍隊有無騷擾情形如果有軍民齟齬情事即當轉告各級軍官嚴行約束免滋事端敝會力之所及自應極端維持以盡職責至由陳代表晋省接洽係九月梗日夜八時寗紹兩屬公民在後樂園公推並非由敝會推舉合併奉聞寗波總商會支 
[粤陳確將北伐之滬訊]  
　　國聞通信社云據本埠政界消息廣東陳炯明氏經各方面熱心人士之斡旋又鑒於大局之趨勢確有與中山釋嫌轉而北伐討曹之意前日與素有關係之上海某君接得陳電内有「捨孫討曹」之語又昨日旅滬粤省某要人接得粤電亦稱許世英巳於四日赴海豐訪陳聞許未去以前曾託友往探陳之意旨今許旣往海豐可知必有妥洽之把握云 
[北伐第四軍設立辦事處]  
　　遠東通訊社云廣東北伐軍第四軍五日設辦事處於西門亞喬書院一俟手續完竣即將有所發動 
 
 

Page 10

 
 
1;第一萬八千五百三十八號;中華民國十三年 西曆一千九百二十四年十月六號
星期一 * *（四）各止報之消息 
[閔行將爲戰之西訊]  
　　大陸報四日羅店消息云閔行不日或爲戰地此消息乃今夜得諸羅店某軍官今日午後有浙兵千餘名由瀏河調往閔行盧永祥是否擬於松江不守時退至閔行利用滬閔汽車路如瀏河然抑防閩蘇軍由黄浦乘船攻擊閔行今未能探悉惟浙軍旣由瀏河運輸軍隊及子彈至閔行則該地之將有事可以推料記者於今日午後二時二十分抵羅店但不能前進惟浙軍佈置甚完備蓋該處之後備兵千餘名今日午後巳奉龍華急令乘汽車開往閔行矣 
[荷使調解蘇浙戰爭說]  
　　上海日報云上海某要人得北方消息謂荷蘭公使欲出而調解蘇浙之戰爭南京方面巳接到此項報告如得上海方面之贊成即當積極進行並聞保定派亦開始此種運動云 
（五）民食與徵米捐問題 
[平價局擬往江北辦米]  
　　上海食米平價局以近來米價飛漲兩元每日每區糶出米三四百石之多照此情形日需糶米二千石雖有存米一萬餘石不足十天之用缺米出糶甚爲可慮本在蕪湖湖南採購接濟不意近來到者甚稀故除向浙省温台兩屬設法外擬至江北採購一萬石以資接濟昨巳函請總商會設法護照十紙以便前往云 
[商總聯會函請限制米價]  
　　各路商界總聯會昨爲本埠食米問題致米業仁榖堂總商會南北米業公會函云逕啓者自江浙問題發生以來人民異常惶惑上海爲五方麕集之地伏莽滋多稍一不周危險何堪爲今之計應首先注重糧食問題蓋米麥爲民食之生計亦即爲治安之根本貴會對此問題早荷議决一則曰禁止出口再則曰廣爲採辦固爲盡善盡美惟往者之流弊昭昭在人來者之辦法尤歸慎重奸商龍斷比比皆然素稔貴董事惻怛爲懷熱心公益衆所企仰務祈貴會源源接濟並請嚴加收締以平限價免滋糾紛巿民等幸甚此致米業仁榖堂上海各路商界總聯合會啓 
[米行夥調量米船請給通行證]  
　　上海總商會昨致軍署函請給通行證二紙以便派員赴松調查運米船數及所裝米額原函略謂據南帮米商公所函稱松屬石湖蕩之外塔港左近被軍隊攔阻米船不少以致滬地到貨絶跡請轉懇軍使以民食爲重咨飭放行又米捐業巳實行即使釋放舟中無此鉅欵墊捐擬派司司徐晋元·懷鑑明二人至該處實地調查等語理合照錄該行夥二人姓名·籍貫·清單請鈞使給發通行證以便前往調查運載米數措辦欵項報捐領照一面並請分咨第三軍王總司令通飭所屬保護放行 
[縣署爲米捐事致商會函]  
　　本埠總商會接上海縣公署來函通告軍需善後米捐護照填寫日期並規定罰金收據略謂奉松滬護軍使署訓令以軍需善後米捐護照旗幟均巳編號印發仰即刻日來領護照繳銷日期至多不得過十日沿途查騐均須蓋戳以杜一照兩用之弊又章程第八條規定之罰金收據亦巳印就合檢一本到縣奉此相應函請貴會查照是荷 
（六）警費與借房租問題 
[閘北警費昨又繳五千元]  
　　閘北警察經費本月份攤派一萬六千元山巿經董沈聯芳·王彬彦·向閘北各工廠商號籌募俾資應付當由沈君等於一日先行籌墊洋五千元送廳散發昨日又送往五千元其餘六千元因一時怱促未及籌足尚須稍緩數日聞各廠號對於此項警餉尚能認募惟有少數在華租交界處商號則不免有規避者云 
[不繳房租拘入警署]  
　　北工巡捐局收捐員嚴志雲前日協同四區巡警田明山在海昌路收取房租有惠康里居户劉董氏抗不繳納帶入區署候訊 
[松滬公債局預防冒名收欵]  
　　松滬公債經理局昨發佈告云照得本局募收房租公債前經派員經收當將佩帶徽章印證發給規則各情佈告通衢在案方謂辦法至此周密當可杜奸人假冒之風乃本日據川公路甄慶里居民杜亞泉手持臨時收據來局請換債票察閱該收據圖章樣式核與本局所發者大相懸殊詢問當時經收情形據杜亞泉聲稱當收欵時本人因事出外係伊嫂在家接洽該收欵人帶同著黄色制服巡警二名到家收取是身預先將租金存在家内致受其愚各語查經收房租購買公債乃奉令特辦之事今竟發現僞列圖章收據冒名收欵之匪殊屬不法巳極淞滬區域遼闊度受愚者必不止杜亞泉一家亟應嚴拿撤究以伸法紀除分令各局署所隊懸賞緝拿外合亟佈告居民人等一體知悉須知此次經收房租公債即派滬南北工巡捐局原有徵收公益捐之員司執行並由本管各警區遴派巡警一名隨同出發以昭鄭重派員旣有徽章印證爲記收據則簽印關防巡警復服裝整齊是固最易辨别第是魑魅罔兩鬼蜮多端居民真相不明致墮奸計用特剴切佈告其各切實注意遇有形迹可疑　冒名收欵之匪類立時報警拘懲是爲至要切切此佈 
（七）各保衛團之昨訊 
[南巿保衛團之昨訊]  
　　南巿保衛團定於本月十日實行出防兹因爲日巳近連日趕辦服裝訓練團員等事忙碌異常前日（四號）起（除星期日）每日下午六時請軍學專家講演軍事學識令各團員到團聽講一小時以資增進並將團員須知分發各團員遵守團員須知如下（一）守衛時須舉止端正服裝完備（二）團員須準時到團服務如因疾病或緊要事故必須請假者須在二小時以前具報告書送陳團副核准（三）守衛時須注意附近往來人等如遇可疑者應即查問（四）安衛時須心機靈敏精神貫註胸中時抱地方居民安寗之責任我不負誰負之之心（五）防衛日不得飲酒防衛時不得吸烟及食另碎物（六）途中遇親友不得談話致妨責任（七）遇團總團副敎練員時須行禮示敬（八）團員出防時視槍械爲第二生命須僅慎保護（九）團員服務時裝飾物品概勿携帶（十）所携槍械不得與人玩弄及向人兒戲致肇禍害 
[閘北保衛團昨日會操]  
　　閘北保衛團昨晨七時由團本部召集第一二三四五六團義務團員整隊往宋公園會操出隊時各隊員一律服黄色制服步伐整齊軍容莊嚴所經路由觀者塞途總敎練陳安甫戎裝率隊並派第四團團長陳翊庭殿後押伍至目的地後分隊會操聯縱隊·聯横隊等陣式各隊員均能聚精會神一致動作操至十一時許巳見純熟操畢後即令各歸本團分隊出防聞第四團團員由王競進率隊回至駐防所後面授機要令於即晚分防要隘保衛云 
[崇明組保衛團]  
　　自江浙戰事發生以來嘉定大倉瀏河一帶之居民紛紛避難崇明該地紳士以人數驟增易滋事端在城巿及橋鎮堡鎮等處均由當地居民組織保衛團以資維持治安故近來地方秩序頗爲安靖云 
[填送保衛團表之通令]  
　　上海縣知事公署昨日調令各巿鄉總董鄉董等文云案照現值軍事吃緊之時各巿鄉紳董爲保護地方治安起見紛紛組織保衛團呈請備案並請轉呈給照購備槍彈等情惟查核各巿鄉尚有未將團總團副等舉定即行呈報者有未將請照購槍數目及巳購槍彈若干叙明呈報者有經費有無及籌募方法未據聲明者種種參差不齊殊不足以昭劃一兹特立一表式按表填列庶歸一律除分行外合將表式令發仰該巿鄉總董迅於三日内按照表式查明填送立待彚呈事關護軍使飭辦之件不容稍緩務須遵限填送是爲至要切切此令 
（八）救濟兵民之種種 
[紅十字會救護消息]  
　　中國紅十字會昨日消息如下（一）前日下午五時半至十二時計運到吳淞傷兵一人黄渡四人又昨日上午一時至下午六時計運到瀏河傷兵一人馬陸四人黄渡十九人内有二人轉送總醫院二人轉送寳隆醫院六人轉送同仁醫院十四人留於時疫醫院（二）漣水紅十字分會來電云刻下青江軍隊分防漣邊將有戰事屬會天職所在巳添設救護隊分駐五港·漣城·程集·碼頭·黄圩等處敬祈先行函達雙方軍長轉知前敵將士届時妥爲保護以便施救詳容續呈候復漣水分會（三）昨日組織分會者有南滙紅十字分會會長徐光祿到總辦事處接洽一切（四）崑山紅會救護隊隊長倪承方前日（四日）由崑山到滬向總辦事處報告一切經過情形并謂日來救護事宜大爲忙碌即請加派幹員添給藥品而倪君以責任繁重巳於昨日晚間携帶乾糧·藥品共計六大箱搭輪到鎮轉車赴崑服務矣（五）昨日各醫院之傷兵確數時疫醫院四五總醫院一五七時濟醫院九○公立上海醫院一五一新普育堂八九商務書館四一南洋醫院四四粤商醫院五三寳隆醫院二七至同仁·亞東·廣慈·及麥根路北巿醫院等均與前日數目相同共十三醫院之總數則爲八百十二人云 
[紅會崑山救護之成績]  
　　上海紅十字會總會之第一隊醫隊自八月底出發赴崑山後迄今巳月餘在戰地救護難民傷兵計達一千餘名各隊員無日不寢食都廢而組織之臨時醫院成立迄今病傷兵民無日不滿坑滿谷隊長倪承方及醫生方菊影任培天等除該院外每日往俘虜收容所·婦孺收容所·診視患病諸人亦日有百數十名崑山分會協同醫隊辦理救護事宜成績甚優分會所辦之婦孺收容所今巳有六處收留婦孺七百餘人并組掩埋隊日往戰地掩埋屍身臨時醫院尤仗分會之力該院施手術割症及診察純由醫隊擔任外一切被服火食工役等均由分會極力籌備主其事者皆屬崑山素爲社會所敬佩之人旣盡義務復捐鉅資其急公好義頗爲中外各慈善團體所稱道云 
[吳縣紅十字分會募欵電]  
　　上海北京路耕記弄周渭　陸翥雙兩先生分送旅滬同鄉諸公慕爾鳴路八號張仲老分轉旅滬諸鄉先生均鑒吳縣紅十字分會成立以來需用　繁其　鉅者約有兩端一爲收養傷兵此於維護治安聯絡情感大有關係一爲救護難民刻巳組織就緒擊隊出發安亭一帶尤完全爲人道主義不容少緩原估每日經費約需千元後此正有加無巳同人等竭蹶經營心力交瘁省庫縣庫及上海總辦事處均以力難兼顧呼籲無應即向地方各公團東挪西移杯水車薪亦難濟事值此事機正緊四顧傍徨因念同鄉旅滬諸公夙以胞與慈善爲懷况有桑梓敬恭之誼於同人等支持危苦之微忱當能俯鑒而不忍坐視加一分援助即弭一分隱患所望開會集議迅籌巨欵源源接濟直接以救兵民間接以衛鄉里休戚與共必蒙援手豈惟本會同人銜感弗緩巳耶掬誠呼籲鵠候好音吳縣紅十字分會會長貝理泰副會長潘利榖潘起鵬理事長錢鼎理事費樹蔚朱輔成蔣炳華杭錫綸議事長宋銘勳副議事長季厚析旣全體議員同叩有 
[紅會擔任各難民所衛生事宜]  
　　中國濟生會設立各難民暫留所其在英租界之第三第四第五第七及靈學會等五暫劉所均由紅十字會擔任衛生事宜每日由樂文照醫生前往各暫留所視察一週遇有傳染病或重症即分别送各醫院醫治 
[紅會救傷第三院消息]  
　　西藏路紅會救傷第三院由牛惠生·俞鳳賓·黄禹九·主持醫務頗爲忙碌前有龔安鳳女士携來番橘牛乳多件慨贈傷兵近日龔女士又躬自分給兵士上等餅乾一百二十包昨日又有陸曹昭女士送來牛乳二十四罐西式餅乾十六筒由院中醫士分别給與傷勢較重·不能進尋常食物者兵士得此佳惠均喜形於色云 
[松江難民乘輪來滬之擁擠]  
　　滬南閔行班小輪因松江方面避難之男女爲數甚多故用拖駁多艘專載閔松等處之男女客頗形擁擠現該輪共帶拖船七隻尚不敷容納避難之多於此可見 
[商界收容松青難民]  
　　滬上商界近因松江青浦等處避難來滬之男女人民頗衆抵滬後無從投親者每露天棲宿當此天氣漸寒難民露宿沿街厥狀甚慘是以聯合發起組設收容所於民國路老北門西首前開某提莊舊址房屋寛敞可容五六百人業巳趕備就緒收容難民不少規定每日清晨按名給以寗式饅首　　並日給兩餐云 
[顧維鈞致旅滬嘉定同鄉會電]  
　　昨日顧維鈞代電致上海嘉定同鄉會云哿代電悉江浙開戰家鄉糜爛言之痛心兹由鄙人發起北京嘉定同鄉集議救濟辦法一俟欵項收齊後即當匯南特先電聞顧維鈞 
[南翔同鄉會昨訊]  
　　南翔旅滬同鄉會昨派程貴楨徐鑄成陳楚江等運米五十石赴南翔救濟又購辦棉被三十條以濟在滬避難同鄉之用又該會正在趕製棉衣五百套以便分給 
[藍十字會救濟消息]  
　　閘北慈善團藍十字會定今日（六日）上午派第一隊往北新涇救濟又昨日所收容之難民名單如下（黄渡）吳阿秋吳坤福吳阿三吳杏泉朱趙氏朱寳生朱行弟「以上係前日下午三時後者」（白鶴港）楊吳氏楊阿連楊金弟（瀏河）嚴王氏嚴鴻生嚴鴻根嚴根妹「以上係昨日下午三時前者」 
[白十字會救濟消息]  
　　中國濟生會白十字救濟隊昨日之消息如下（一）昨日下午上海南站到有松江難民四百餘人由白十字會放車救濟分别安置於各收容所（二）該會暫留所昨日添設兩處一在戈登路底大有廠隔壁一在新閘橋南堍（三）松隱亭林兩方面難民業巳有人前往招致大概明日（七日）可以運到閔行預定由白十字會放車至閔行接收數目約在一千以上（四）昨日投到該會之難民有蘇州一人羅店三人 
[德濟醫院職員醫治傷兵]  
　　德濟醫院在北四川路三多里醫務主任爲史國藩所聘醫生如奚權中蔣有孚·宗曰仁·許鳳華等近該院史主任曁諸醫生受中國紅十字滬城分會之聘擔任傷兵療養院之醫務該療養院巳容傷兵一百三十餘名德濟方面每日求診者亦頗多診病時間暫行改定如次每日上午七時半至九時半爲送診下午二時半至三時半亦爲送診三時半至五時二十分爲門診云 
[聯義善會救護松江難民出險]  
　　本埠聯義善會僱輪開往松江救護難民曾誌前報兹悉所救松地難民巳於昨日由原船載回除有一小部份於閔行等處沿途上岸訪揣親戚外其餘多數災黎到滬後業經該會設法收容云 
[聯益善會埋葬隊消息]  
　　胡家木橋香烟橋路上海聯益書會昨日備棺埋葬兵士屍身如下范春長陳月山無名氏三人在傷兵第一院者霍如金史福祿劉玉輝郭吉珍四人在傷兵第二醫院者無名氏一人在新普育堂者陳雨林陳新棠楊聚九閏行潤劉耀坤趙德慶及姓氏未詳者三名在同仁醫院者楊長勝王敬造王昶勤三人在廣慈醫院者郭夫叚武東福高德山何鳳山四人在寳隆醫院者傅光山劉良李正林楊仁和四人在傷兵第四醫院者又在楊樹浦寗國路上海新普育堂聖心醫院殮葬上海人王武容一名云 
[佛敎居士林在收容所演議]  
　　中國濟生會白十字救護隊疊在戰地救出難民數千人分别居住靜安寺收容所等八處巳誌前報近該會憫難民集處徒增悲傷特請世界佛敎居士林每日派員分赴各收容所領衆念佛并演講因果俾各難民等在亂離之所聞慈悲之音可以懺悔巳往可以修持將來更可減少現在痛苦聞各難民受者頗衆云 
（九）關於戰事之零拾 
[警廳分發犒金之訓令]  
　　淞滬警察廳昨爲本埠紳商各界致送警察賞金特訓令各署至廳具領每名長警計得洋一元三角七分一訓令云案照淞滬全區自戒嚴以來凡我全體長警晝夜加班勤務至爲勞苦前奉軍使犒銀三百元本廳長亦按棚犒賞作爲牛酒之資業經通令飭發在案兹准王紳震送到銀二百元上海巿董事會李紳鍾珏函送銀四百元上海縣商會姚紳曾綬函送銀二千元閘北巿經董沈紳鏞函送銀六百元浦東洋涇巿董事會劉紳志濤送銀五百元前後到廳僉云長警勤勞罔懈閭閻賴以叉安同深感佩爰各醵金致意藉備犒賞之需並懇勉勵各長警加意巡防以維治安各等因准此時局不靖之時自應黽勉從公求其稱職今邦人驚不林心懷兢惕須知警察綏良戢暴本屬責有攸歸當此時局不靖之時自應黽勉從公求其稱職今邦人士特頒厚貺表示慰勞尤宜鼓舞精神始終勿懈此次戒嚴日久各長警恪盡厥職遂致七鬯不驚追溯其功悉由各官長督飭之得力一心一德共保安寗本廳長曷勝嘉慰除將犒銀領受專函道謝外兹經分别支配抄單令發仰即按照單開數目來廳具領以憑分給並仰將各紳商殷拳盛意曁本廳長期望深情剴切宣揚俾得共喻是爲至要此令廳長陸籛榮 
[南巿商店受戒嚴之影響]  
　　華界防務日益嚴緊現由陸警廳長通飭所屬各管區署所於每晚六時起加派崗位在各警署所轄之要口並商業繁盛處所若華租接壤地點更宜注意防護並由廳派偵緝隊每處要口以二名爲一組嚴厲查察以和故各該處商家店舖一律提早收巿至八時起巳行人絶跡南巿商業要巿經此交通梗阻各店商無不大受影響轉瞬冬令困難狀况恐不堪設想矣 
[營造廠停止工作]  
　　滬城内外營造廠共有十餘處之多日來大都停止進行聞其緣由有二因水木工匠恐遭拉夫咸匿居鄉間家内不出工作因磚瓦石灰來源巳斷聞窑貨一項産自浙省此次江浙興兵滬杭戒嚴船只裝貨恐被拉去當差皆不敢裝致滬上窰貨巳絶巿上各色窰貨價值奇昻故各營造廠均停止工作云 
[佘山敎堂函請保護]  
　　青浦縣屬之佘山有天主敎創設山頂之聖母堂巳届數十年每歲四月間各國天主敎友必齊赴佘山天主堂朝拜聖母信仰甚深而法人亦在山頂創立天文臺成績頗佳此次石湖蕩浙閩軍隊開戰佘山附近戰線駐滬法總領事以山頂新造之天主堂工程方始改建而中山聖母堂内設男女學校神父敎友學生等爲數甚夥即天文臺上常有法僑駐跡除令分别遷避並縣掛法國國旗外並於前日分函兩軍領袖對於天主敎堂曁天文臺之財産房屋務請照約保護以符約章云 
[民國路商聯會通告]  
　　民國路商業聯合會昨因發給職業證發出通告云現因軍情緊急之秋良莠時難辨别城廂南巿及租界當局均有緝捕無業流民之舉以衛地方然遇查檢時即有職業者苦無證明之具爲此决議特備此證以免臨時之悮會凡屬本會員均可具函領取惟名姓亦須開明再本路現辦有難民收容所無論何方難民到滬無處容留者均可由會送收容所收養如有會員導引均極歡迎並請各界指益之民國路商業聯合會啓十月五日 
[漆業公所議給工藝執照]  
　　上海寗紹滬漆業公所於昨日午後二時假公共租界盆湯弄吳瀛　樓上開緊要會議到者有司董樓友記·趙升泰及南北同業　店東等四十餘人當由閔醒初代表主席略謂上海漆作同業南北雜處店舖林立工匠衆多每有店設華界而工作於租界者或店在租界工作於華界者值此時局不靖華界稽查嚴密經過殊感不便華界現己戒嚴各當道圖防禦匪徒擾亂治安起見除發給通行證外由各業領袖製備證劵分給會員以資查考租界方面亦由各機關自備職員證明書呈報工部局查驗核准吾漆匠雖係手藝營生勤苦謀生者亦有數千人因工作出外萬一或遭查騐之煩拉夫之累何以全生計而資　護同人籌商再四决定仿照牛羊肉　及各聯合會辦法如係安分漆匠由同業店舖證明者由公所發給工藝執照一份填明姓名年　　　住址及工作地點並編號蓋章以資查考並據情呈請當局核准轉飭各探捕一體騐放經衆一再討論全體通過俟邀同工人代表規定辦法以及領證手續後當積極籌備云云 
[官塲預備國慶紀念]  
　　本星期五（十號）爲我國雙十節國慶紀念日公共租界會審公廨循例停止辦公一天巳由代理正會審官俞奠孫君分函駐滬陪審各國領事查照·而郵局海關昨亦分别通告是日停辦公務至商民慶祝事項迄未聞有舉動但君料今年祝典因滬郊多壘風鶴頻驚或不若往歲之盛云 
　　尚有本埠新聞轉入後頁 
 
 

Page 11

 
 
1;第一萬八千五百三十八號;中華民國十三年 西曆一千九百二十四年十月六號
星期一 * *本埠新聞二 
[各團體昨日開紀念會紀]  
　　昨日下午二時各團體齊集上海工商友誼會部開會到者崇海工商學會·上海金銀洋鑲工會·上海縫衣工會·上海職工青年會·各商旅滬商帮聯合會·寗波旅滬協會·國民自儆會·同志勸戒紙烟會·江蘇自治期成會·上海履業工會·青年互助團·上海賬員公會·上海三民學社·求智學校·壬戌友誼社·社會之光報社·工商中學·上海勞工同盟會·滬南巿民協會·及各馬路商聯會代表三十餘人公推童理璋主席首先報告開會宗旨略謂去年今日曹錕以金錢攫竊大位辱國敗行無　於此江蘇省敎育會曾通告以本日爲國恥紀念日以示吾民深惡元兇之意故今日此會不僅紀念巳往之穢史尚須力謀可以湔此恥辱之方尚望到會諸君各抒偉論云云當由杜椿蓀起謂曹錕賄選騰笑中外彼挾直系之暴横使　民不敢公然反對今幸主持正義者巳相繼聲討回我人爲滌恥計應予扶持正義者以相當之助力鄔榮𨱆謂曹吳勾結無所不爲相濟爲惡狼狽爲奸然若輩之敢於猖獗由於我國民無監督之能力故此後應注意宣傳民權主義使大衆知本身應有之責任實行主人翁之權限則此後　不致再有類似之事發生云云顧二泉謂國人健忘巳成習慣去年賄選初起之時上海多數團體均曾仗義發言主持公論乃事過情遷曹吳之擴悍猶是再搆動兵糜爛我地方魚肉我人民昔之持正論者今則禁若寒蟬本席主張應由本會遍發警告以喚起良心上之反應爲國民留人格爲國家留正氣云云大衆贊成遂由主持付表决一致過至五時散會 
[蘇俄領署舉行懸旗禮之盛况]  
　　蘇維埃社會主義聯邦共和國駐華使館領署均定於昨日舉行懸旂典禮本埠蘇聯領署在黄浦路一號即前俄帝國領事署舊址昨午十二時懸旂中國官塲均前往道賀公共租界會審公廨代理正會審官俞奠孫君則服禮服佩帶勳章偕同李蕚仙·陸仲良·孫羹梅·邵季實·韓紹文·五襄讞乘坐汽車前往致賀以敦睦誼其巳與蘇聯政府締約之英意各國駐滬領事亦相率驅車往賀當經蘇聯第一任代理總領事依勒德氏一一歡迎慇懃招待欵以茶點旋即握手興辭而别 
[葡萄牙國慶紀念之慶賀]  
　　昨爲葡萄牙國之慶紀念日公共公廨代理正會審官俞奠孫君於上午十一時禮服佩帶勳章偕同李陸孫邵韓全體會審官乘坐汽車前往葡總領事署道賀由葡總領事慇懃接待欵以茶點一一握手致謝逾時辭别 
[道路會當選董事揭曉]  
　　全國道路建設協會前日在青年會童子部開第三届常年大會由許副會長之代表主席紹介總幹事吳山報告會務及通過各議案後即請青年會副總幹事湯仁熙君將所管票櫃鑰匙當衆開櫃由監票員陸警廳長·上海縣·史副會長代表與法律顧問蔡鼎臣君等檢查票數共四百二十九票（因戰事影響會員多有遷居故郵局退回選票有千餘件）交由各查票員分别登記票數當選第四届董事百人如左 
　　王正廷三二○　　二六○史量才二五九郭秉文二一六王亭二一四盧永祥二○五吳山二○三徐謙二○二朱少屏○○張孝若一九九何豐林一九一許沅一九○韓國鈞一八六傅筱菴一八六唐繼堯一八六方椒伯一八二謝介子一七四吳建一六五許世英一六一蕭耀南一六一葉恭綽一五八陸禮華一五六齊燮元一五四程婉貞一五二許建屏一五一虞和德五○顧馨一一四六王承斌一四五丁福保一四四陳樹棠一四○袁履登一四○黄楚九一三八林惠貞一三八楊才清一三○劉豁公一三○周雄萬一二八孫文英一二七張四維一二六張維鏞一二五嚴惠貞一二三嚴家熾一二一趙祖康一一九吳南凱一一八孫傳芳一一八任傳榜一一八係蕊新一一七歐譚惠然一一五戈公振一一四楊晟一一四先施公司一一三陳勇三一一二殷汝　一一二陶玄一一二歐陽韻秋一一○許人駿一一一周重威一一○趙晋卿一一○南洋兄弟烟草公司一一○李思浩一○九晏智瓊一○九胡國光一○九徐恩儿一○八杜錫珪一○七張竹平一○七孫梅堂一○六謝强公一○六高大綱一○五嚴直方一○五羅冕一○三張萊生九九吳志青九八蔡成勳九八湯薌銘九七畢倚虹九七謝復初九六周霽光九六陸榮籛九六温世珍九五鄔志豪九五歐陽予倩九五王文濡九四殷芝齡九四劉鴻生九二楊春綠九一閻治堂九○楊得任九○浙江興業銀行九○哈少甫九○王鴻濱八九劉鎮華八九榮宗敬八九王桂林八七吳仲裔八六余魯卿八四朱鏡宙八四潘月樵八三李迪文八二陳廉伯八○潘公展七九鄔挺生七八 
[孫科在法大演講巿政]  
　　上海法政大學昨請前廣州巿長孫科君在第一院演講巿政心得學生聽講者近三百人孫君講明巿政制度有三種（一）議會制（二）委員制（三）經理制廣州創辦巿政之始詳審研究旣不採舊式之議會制亦難用最新之經理制乃取適宜之委員制由委員七人組織巿政廳巿長一人總理全巿事務局長六人管理公安·財政·工務·公用·敎育·衛生·六局事務另設巿參事會亦爲委員制參事會爲議事機關巿政廳爲執行機關巿政經費預算自三百萬增至五百萬近更增至一千萬若非戰事阻碍則廣州巿政之進步更無止境云云孫君當塲贈送廣州巿巿政法規彚編爲研究巿政學之參考書聞下星期尚擬請與孫君同來之前財政局長陳其瑗君演講巿政心得云 
[阿真廷飛機昨日起程赴日]  
　　阿真廷飛行家桑尼此次飛行作環游地球之盛舉道出申江本擬即行他往連日因天氣不佳風雨多變以致未果成行昨早天晴風順於六時三十分起行各官員前送别至新關碼頭約八時遂由楊樹浦浦而起程飛向日本之鹿兒島矣 
[日人僞造交鈔案判决]  
　　中國新聞社云日僑大野槌五郎奥田善次郎橋詰照海三名於上年十二月中在法租界僞造交通銀行十元鈔票六十萬元一案其後由滬日總領事館法庭解回日本長崎地方裁判所審訊巳於上月二十日宣判槌五郎懲役二年善次郎照海各懲役一年又六個月以儆 
[新開河湖北公益社客棧内之命案]  
　　直隷人張連升被同房人謀斃 
　　直隷人張連升年二十二歲於前日（四號）來申寓居法租界新開河自來水亭子對面二十三號門牌湖北公益社客棧内四號房間隨帶現洋五十元抵棧後取出二十元將三十元交存賬房不料於是夜安睡後被先住該棧之客人丁恩普不知因何將張謀斃迨至昨晨棧主得悉兇手早巳逃逸即報告小東門法捕房派特别機關探目任水揚徐新發等前往察視一週當將死者遺欵并棧主帶入捕房禀明捕頭將尸車送同仁輔元堂騐屍所昨午經法公廨聶讞員蒞所騐得死者面部左眼與鼻樑間受有棍傷青腫一處左耳根刀傷一處委係生前被人謀斃聽候再核 
[捲烟業反對改徵手續費]  
　　上寳區捲烟業公會於昨日午後二時開第五十二次常會到者四十餘人公推陸恩祺爲主席報告開會宗旨宣讀真茹捲烟同業來函畢即由真茹捲烟代表徐一舟陳安禮·報告閘北特稅於九月一日自歸李祖湘包辦後對於同業異常苛刻動輒嚴罰即捲烟通行証稅局原定每年每張納手續費二角今李姓包辦後改爲每張用一月每月須繳費洋五元每年須六十元長此以往不堪其擾勢必歇業而後巳請公會主張公道設法維持云云旋經衆討論結果謂李姓包辦閘北特稅種種行動與本會完全抵觸除具函稅局外當即推陳恩祺·張炳源·陳斌·陸虔遜爲代表赴稅局交涉次討論本會會務畢遂即散會致稅局函云敬肅者頃據真茹捲烟業楊永泰鼎泰仁泰盛昌祥陞記楊萬順等函稱吾鎮自捲烟特稅實行以來按照稅局定章貼證售賣前稅局所定批發通行證每張祇取手續費洋二角乃閘北區自上月歸李姓包辦改收每月大洋五元此種新章吾業前途不堪設想勢必迫於歇業萬不獲巳召集捲烟同業開會討論特請代表徐一舟·陳安禮·兩君晋謁貴公會諸執事仰祈維持俾安營業不勝迫切感激等情據此杳楊永順等所請代表徐一舟·陳安禮兩君來會言多激剌並隨身附帶閘北分售處自填處長之李祖湘出面通行證一摺果係確鑿無疑按此不無太苛想執權所在定必有以處置也爲此據情轉呈務祈嚴行整頓按例執行以儆苛勒而蘇商困無任德便云云 
[粤商追悼梁綸卿紀]  
　　昨日粤僑商業聯合會·潮州會館·潮州糖雜貨聯合會·大埔同鄉會·嘉應五屬同鄉會·肇慶同鄉會·香山同鄉會·南海邑館·順德會館·廣帮綢布業聯合會·傎守堂·廣安堂·裕安堂·粤商醫院等在老靶子路粤僑商業聯合會追悼該會副會長梁綸　君各團體到會者五百餘人下午二時開會由正會長陳炳廉宣佈開會詞略稱本會副會長梁公綸卿爲鄉邦耆碩實業斗山其生平嘉言懿行實難枚舉綜其大端如創立廣肇公所·及廣肇義務學醫院·山莊·曁旅滬華商維持會·粤僑商業聨合會·粤商醫院·肇慶同鄉會迭賑粤東水災米荒肇慶兵災潮汕地震公益實爲有功於社會其振興實業創辦農墾可致富强於國家乃天不假年今夏因病逝世凡我同人莫不哀敬同深今日爲團體開會追悼之辰往哲追懷典型尚在凡我同人當以公爲模範本公慈祥愷悌之心辦理一切公益善舉以竟公未竟之志不僅於追悼會誌其哀思巳也詳細事蹟請本會副會長周清泉報告周君報告畢嗣由來賓　石溪梁樹棠謝　田君相繼演說五時散會 
[滬西賭案之拘獲]  
　　本地人王泉根在滬西伍定路鄉下房屋内開場聚賭抽頭漁利爲戈登路捕房包探陳廣養查悉前日恊同西捕頭愛司密往拘獲賭徒王金生邱菊庭等十三名連同頭家帶回捕房詰詢之下准各存洋保出聽候公共公廨傳案訊究 
[搶匪當塲拏獲]  
　　金學成·顧小和尚·分别在兩京路·雲南路·攫取顧伯金·吳瑞根·之現洋十五元及值價十六元之呢帽一項被包探王德標·李天才·當場拏獲帶入老閘捕房收押候解公共公廨訊辦 
[貧婦投河遇救]  
　　通州婦人謝陸氏因貧不聊生昨晨奔至蘇州路投河圖盡當經一千一百六十一號巡街捕查見急即設法將氏援起帶入捕房捕頭詰悉前情諭飭轉送公廨留候解堂請爲發落 
[巡捕更換呢制服]  
　　時届深秋天氣漸寒公共租界各捕房之中西捕頭及中西印馬步各巡捕昨巳奉總巡命令一體更援呢製服裝矣 
[旅館違章之傳訊]  
　　廣東路和源興旅館因不將工部局頒發之容棧章程執照懸掛於顯明之處又九江路中國旅館不將寓客姓名詳細記入循瑕簿内均屬違章經老閘捕房包探程桂卿查悉歸禀捕頭轉請公共公廨出單將兩旅館主朱福元駱秉權傳案訊罰矣 
[指控串賣遺産案之質訊]  
　　李錫金前延普萊梅律師代表投法公堂控葉和尚蘇寅福兩人私行串賣遺産判着蔡蘇兩人交還原告方單否則照地價償還詎被告奉諭後挺押不理故由原由查得被告蘇寅福在法租界有墳地五分零及宅基地一分零之地皮兩方請求拍賣作抵等情詰之蘇供認實有地皮兩方惟五分零之墳地乃係公産方單由嫂徐氏執管尚有一分零之基地前因急需抵押與李錫根是實判飭傳徐氏李錫根到案再核昨又傳訊徐氏稱墳地方單亦由婦人抵押與人等語李錫根由其祖母代到稱蘇寅福抵與婦人之方單因貧苦故亦抵押他人餘供支吾陳讞員商之法辣代領事判着將被告蘇寅福之方單發押三發洋行估價拍賣再行核奪 
[欠房租限七天付清]  
　　仁德公司遣收租人至法公堂控房客倪成德·孔惠卿·許國金·張興隆·詹伯寅·等數户虧欠三個月租洋五十餘元不等延不交付請求訊追詰之被告供認欠租現均措得一個月租洋餘求寛限中西官判繳案之洋先交原告領去餘欠一併限七天付清 
[指控不出定貨案之傳訊]  
　　中和貿易公司前延博勒律師投法公堂控源茂號不出定貨等情被告亦延律師代辯否認向原告定貨判候傳證人到案再核昨又傳訊原告律師稱見証順興號係開設在華界地方因不肯到案作証故由原告禀准内地官廳將順興號簿據吊案内載前由茂豐報關行兜來鹹魚五十箱查此　貨物即原告公司交與源茂號之貨物今將簿據呈鑒請察茂豐報關行經理某姓聲稱順興號向商人報關行購買之鹹魚實係夥友某姓私行交易後該夥計舞弊逃逸曾由商人登報聲明可證直至午節商人至順興號結算賬目始悉前情並由順興號因貨物缺乏向商人賬上扣銀一百四十兩等語陳讞員商之法代領事竦君判着茂豐報關行將賬簿呈案察閱再行核奪 
[欠欵管押限理]  
　　錢拳記·蔣怡興·沈國祥·等前投法公堂控作頭曹裕泰不理借欵等共計一千餘元求追後判着被告保出按月拔還在案詎被告保出後延不照拔昨又傳訊原告等同稱被告迄今巳有三個月未曾拔付實情有意抗諭不拔請求嚴追詰之曹裕泰供民人現祇借得洋一百元餘求寛限理楚中西官判以被告不應抗不照拔着令管押限理 
[福煦路竊案之追究]  
　　福煦路三百九十號門牌某西人住宅於前日清晨七時半被竊賊三名潛入偷去值洋三千元之古玩衣服等物失主開單報告新閘捕房由探目蔣阿林·包探沈壽章緝獲廣東人陳方一名兹尚在向陳追究贓物及同黨以便查拿解請公共公廨訊辦 
[摇會爭執刃傷證人]  
　　老北門某茶肆昨日午後有人在彼摇會得彩者共洋一百五六十元當有車玉器名阿興者因爭論得彩起見司證許子高大起衝突許云得彩是二十七點爾祗二十六點何得混爭阿興一味爭執嗣經大衆證明始悻悻而去不一廖手持利丸候在茶肆門前見許前來不由分說用刀向其腿上連戳二刀而逸迨許鳴警到來阿興巳無蹤跡許情不甘服除投警署報告外又赴地檢廳禀請騐究 
[「隸書格言三十二種」出版]  
　　慈谿季守正君字小原書法遒古而更注意於世道人心爰集先哲格言訂定　書特例俾世之關心敎化者得以選擇懸諸壁間用當座右之銘以秦漢書法寫道德文章藝術旣精用心良苦陳寳泉·吳昌碩·姚華·吳觀岱·王震·毛經疇君等特代介紹書名「慈谿李守正隷書格言三十二種」係非賣品請其作書者每件得贈一册書例如下整張三四尺二元五六尺四元屏條减半楹聯照整同八尺六元如有慈善公益機關書潤不計收件處本埠各大箋扇莊總收件處南巿小東門何恒昌綢緞局内 
來函 
[張韜來函]  
　　九月二十八日貴報本埠新聞　所載旅滬浙人電責夏超之電文列有鄙人之名鄙人身在杭垣並未旅滬亦未與聞上項電責之事應請予以更正昭核實張韜謹啓十月二日 
[儉德儲蓄會來函告失孩家]  
　　逕啓者本日下午四時許有年約四歲之女小孩在北山西路愛而近路附近獨自一人在路上啼哭並無人慰問適爲敝會會員章君瞥見知係迷路女孩因即挈之來會當由敝會將該女孩送交海寗路捕房留養以便其家屬認領深恐未能徧悉用特備具上情請貴報登入來函欄内俾衆週知實紉公誼上海儉德儲蓄會文卷股啓 
 
 

Page 12

 
 
1;第一萬八千五百三十八號;中華民國十三年 西曆一千九百二十四年十月六號
星期一 * *商業巿况 
[北京專電]  
　　暗盤整陸現貨六十七元四角玖陸二十四元五角（四日下午七鐘） 
[釐鬆拆漲]  
　　昨日早巿銀幣巿價爲七錢三分二釐七毫五較前日大二毫半至午巿收盤轉跌價七錢三分一釐五比上月小去一釐銀拆早午兩巿價均爲四分比前日大起二分因銀行封關各莊略有籌備今日解欵之需耳 
[上週間之洋厘與銀拆]  
　　銀幣上星期間洋釐逐步增漲至週末又驟高八釐以上其忽漲之原因外間有謂新花上巿及米業携欵往内地採辦以濟民食之故按（星期一）午巿釐價七錢二分三釐二五（星期二）大二釐價七錢二分五釐二五（星期三）小一釐價七錢二分四釐二五（星期四）大六二五價七錢二分四釐八七五（星期五）大二釐八七五價七錢二分七釐七五（星期六）大四釐七五價七錢三分二釐五（星期日）小一釐價七錢三分一釐五 
　　銀拆上週間來息價巳見逐小前次各錢莊在公會巳有議定限止一錢五不能　跌之說兹巳不能立足故最小曾小至二分（星期一）息價一錢五（星期二）無升降（星期三）小一錢二分價三分（星期四）小一分價二分（星期五）勿動（星期六）仍爲二分（星期日）大二分價四分 
[上週間之滙價]  
　　上週間大條銀在星期四五見縮除日均長全週統扯近遠期均長二五先令亦長二五餘如印滙小半羅比法滙大五法郎美滙大五角香滙小二錢五分東滙小半分荷滙大一盾新滙小二五各滙内盤巿况在週初互有上落星期四巿况最俏至星期六則爲最疲計星期一銀行賣出十二月份先令價三先令五辦士一二五買進三先令五辦士一八七五又賣出美滙價七十六元五角買進七十六元六二五又賣出東滙價五錢二分一八七五（以上係星期一銀行之開盤價·英美爲最硬價·惟東滙爲一週間最緊價·）又計（星期二）銀行賣出十二月份先令價三先令五辦士半買進三先令五辦士六二五又賣出美滙價七十七元一二五買進七十七元二五（以上係一週最硬價·）又（星期六）銀行賣出十二月份先令價三先令五辦士半買進三先令五辦士五六二五又賣出美滙價七十七元買進七十七元二五又賣出東滙價五錢一分二五買進五錢一分一二五（以上係星期六銀行收盤價·惟東滙一週最鬆價·）較上週收盤價計先令賣價硬二五買價硬一八七五美滙賣價硬三七五買價硬半元東滙則鬆一分與星期一開盤價比較計先令爲三七五美滙相差半元東滙相差八七五全週最高低相差計先令爲三七五美滙半元東滙八七五上週各銀行成交總數計先令進出約百餘鎊美滙四五十萬元惟東滙千餘萬元之譜 
[星期日標金平疲]  
　　昨日星期日大條銀來電近遠期各長一二五日美匯兌小二五日英弗動以此人心疲弱十一月份標金開盤即小七錢價爲二百四十九兩二錢各銀行休息滙價無巿故亦祇一時許交易其時人心尚疲金價最小至二百四十八兩八錢（全巿最低價·）其後巿况略俏因各金號及大連帮均有補進致金價漸形回平至二百四十九兩八錢收盤較上日收盤價仍小一錢午後無巿 
[上週間之標金]  
　　上週間十一月份標金在星期一人心尚堅因銀行開出東匯價略緊而未幾即跌讞（星期一）開盤價爲二百五十三兩當日曾漲至二百五十四兩四錢至（星期二）復跌至二百五十一兩六錢嗣後巿况略俏至（星期三）祗兩許上落而各金號多有翻空補多因大條見縮繼之東匯堅定人心乃定計漲至（星期四）開盤價二百五十四兩七錢（全週最高價·）自此價開出之後東滙忽鬆故人心不堅在一刻之内即跌二兩五六錢價爲二百五十一兩九錢後至下午祇回起六七錢（星期五）上午巿面略俏華商銀行稍有補進計漲至二百五十三兩五錢午後東匯復鬆各金號相繼抛出計小至二百五十一兩九錢至（星期六）因大條銀見長日英美匯兌又小故開盤價即小去五錢後銀行開出東匯價步鬆故全巿賣户頗湧金價跌至二百四十九兩三錢（全週最低價·）又是日收盤價爲二百四十九兩九錢較之上星期六收盤價比較跌銀四兩與星期一開盤價相差三兩一錢全週最高低相差爲五兩四錢兹將每日漲落之價表列於後 
　　　　　　　開盤　　　　　最高　　　　　最低　　　　　收盤 
　　　　　　　　　兩　　　　　兩　　　　　　兩　　　　　　兩 
　　星期一　　二五三·○○　二五四·四○　二五二·一○　二五二·五○ 
　　星期二　　二五二·五○　二五三·九○　二五一·六○　二五三·六○ 
　　星期三　　二五三·一○　二五四·三○　二五二·九○　二五三·六○ 
　　星期四　　二五四·七○　二五四·七○　二五一·九○　二五二·四○ 
　　星期五　　二五二·○○　二五三·五○　二五一·九○　二五二·○○ 
　　星期六　　二五一·五○　二五一·五○　二四九·三○　二四九·九○ 
[星期日紗巿平穩]  
　　現貨棉紗昨因星期日客帮交易尚算中稔不致寂寞總計廣東汕頭福建長沙蕪湖等五帮成交本紗一百數十包日紗二三百包巿價與前日彷彿外棉及三品紗等循例無巿外人紗廠曁洋行紗布物品交易所皆休息一天巿况仍屬平穩無甚升降云 
[上週間之絲巿]  
　　上週中洋莊絲巿幾趨停頓全週間祇星期二歡莊成交廠絲灰　及川鄂黄　一百十七包輯里白經及川魯黄廠經則均無交易推其原山皆緣美法等處絲巿毫無起色絲價日疲而歐美各洋商前進之大批期絲現均陸續運歐致海外巿場存底甚厚銷路益衰是以滬　發往之當報均無軍轉加以華商因國戰事延長内地運貨艱阻海外售價低廉以致羣趨觀望故前　絲巿甚抱悲觀兹將上週間關於各絲巿情分類詳述如下 
[機械廠絲]  
　　上週廠絲交易較前更形冷落查週間惟由英莊進中等貨十擔絲價仍疲蓋美法等莊雖亦間有進意但以來價甚小相懸五六十兩之鉅以致各廠商舞粉顧問緣本埠絲廠商雖有以時局不靖銀根關係致願稍讓價格然大半因内地乾　來源杜絶手中存絲身本高昻不允遷就脫售以致巿面趨於沈默 
[輯里白經]  
　　上週輯里乾大經交易則均停頓紐約美莊惟中等貨稍有需胃因吃價小去五六十兩致未成交里昻英倫上週絶無需求交易毫無查白絲商態度近以滬碊藏絲有限來源則茫茫無期邇值海外絲銷疲弱之秋交易不起預料英美銷路轉機存貨不難立時售清故目下猶不願急於求售也 
[川魯絲經]  
　　上週黄廠經交易仍寂蓋法莊方面銷路依然不振兼以法滙步高來價相懸殊鉅是以交易停頓惟沔陽河溶反車等粗黄絲印莊續有走銷成交八十餘包絲價平疲現金滬棧所存黄絲經甚豐祗以歐莊銷路呆滯交易清稀巿面有疲軟之象 
[八繭灰經]  
　　上週灰經交易亦仍清淡紐約各莊僅週初植有進意談成上等貨二十擔價又回小十兩蓋上週各日莊鑒於横濱絲巿無大進展以故需胃毫無交易清寂而週末灰絲商咸以餘貨無多急謀清銷然以所發電報不轉人心又　行巿趨於疲滯 
　　預料本週中絲巿歐美巿場趨勢疲滯雖横濱日絲一時稍起然滬埠銷路仍難激暢而華絲商久處絲交沉寂之餘加以戰事不息竊恐日内歐美來賬絲價將羣趨倾（）賤之途矣 
[上週粉巿激漲]  
　　上週中本埠粉巿頗具激漲之趨勢兹就本外埠觀察（本埠）以避難來滬之人口日增糧食需要擴張食米來源日緊米價步漲以麫搭食之說行將變成事實（外埠）奉直戰事正殷麵粉爲行軍重要食品軍需浩繁實銷主要之京津帮紛紛發動人心驟行激昻加之小麥來源日益艱阻麥價高翔海外麥粉行巿逐步堅挺滬埠隨之而轉佳故上週各月巿盤之漲度均有三分餘按週一因交割甫過客帮審度巿勢進行和緩巿場套頭色彩濃厚巿價除近期因麥價良好而堅挺外遠期以戰事蔓延而疲跌週二京津實銷發動加之美粉價高之風說瀰漫巿塲人氣頓形看好交易雖不見暢而價均好起分餘週三因戰事之緊張需要之激增本客帮均各積極動辦各月出盤均有二分餘之漲度週四套頭囚連日粉價頻漲巳有套利之可沽進行益力而粤省罷巿復起廠家開出粉價較標準驟低二三分人心益虚更兼客帮進意稍弱巿價初堅終疲週五滬埠人口頓增米價又見激漲本街銷胃續暢巿價均各轉漲分餘週六京津帮以蘇麥巳准弛禁津廠可自行製粉期貨進意頓衰况滬廠小麥存儲充厚足敷二三月之磨製近遠期巿價均稍轉疲此爲各月巿盤之逐日情形也總之巿價巳人相當關口若任投機冢之　事操縱設横逆重來洋粉之輸入變空氣爲事實則粉巿之日趨嚴重寗非廠家之福務望雙方善意周旋使巿價導入正軌也上週標準粉成交額共計二百三十六萬七千包較前週少做十萬二千包股票全週無巿兹將最近兩週中之中外粉價及上週中之高低兩價列表比較於下 
[標準粉價比較表]  
　　月　期　　最高價　　　最低價　高代差度　　前週末價　　上週末價　　漲　跌 
　　　　　　　兩　　　　　兩　　　　　分　　　　　兩　　　　　兩 
　　九　月　一九四○○　一八九七五　四二五　一九○○○　一九三二五　漲三分　 
　　十　月　一九九○○　一九四七五　四二五　一九四五○　一九八○○　漲三分半 
　　十一月　二○二○○　一九八二五　三八○　一九八○○　二○一○○　漲三分 
　　十二月　二○三二五　二○○○○　三二五　　　　　　　二○二二五 
[中日粉價比較表（單位日元）]  
　　神户麵粉　　前週末價　　上週初價　　上週末價　　漲　跌 
　　現　　期　　　四四○　　　四四五　　　四五○　　漲一角 
　　本街現粉（單位兩） 
　　紅藍車牌　　　一九○○　　一九二○　　一九五○　漲五分 
　　綠兵船牌　　　一八七五　　一八九五　　一九二五　漲五分 
[五金清淡]  
　　昨日五金巿場仍報淡薄出口帮除交割之貨外談成者祗有雜貨數批大路貨均屬零星本埠各鐵廠亦呆建築帮因隂雨竟日胃口銳减故竹節鋼骨每噸又跌去五錢之譜云 
[一年内中國棉花出口數量]  
　　棉花爲我國出口大宗今將民國十二年九月一日至今年八月三十一日上海天津漢口三處海關報告之棉花出口數量列成左表以供留心棉業者之參考 
　　目的地　上海出口擔數　天津出口擔數　漢口出口擔數　　　總　　　量 
　　日本　　三三九三五七　三六三七四八　一五三六八八　　八五六七九二擔 
　　美國　　　五九二九六　一四二五六七　　　二六二一　　二○四四八四擔 
　　德國　　　一二七九一　　一六六九七　　　五三八八　　　三四八七六擔 
　　義大利　　一一七○二　　　三五一一　　　三○三二　　　一八二四五擔 
　　英國　　　　五二八○　　　七九九六　　　　　　　　　　一三二七六擔 
　　澳洲　　　　　　　　　　　二四八七　　　三一三五　　　　五六二二擔 
　　法國　　　　一九九八　　　二八三四　　　　　　　　　　　四八三二擔 
　　香港　　　　二三一四　　　　　　　　　　　五八六　　　　二九○○擔 
　　台灣　　　　二七四二　　　　　一四　　　　　　　　　　　二七五六擔 
　　比國　　　　　三六八　　　二○七二　　　　　　　　　　　二四四○擔 
　　歐洲（未註明國名）　　　　一六八○　　　　　　　　　　　一六八○擔 
　　新加坡　　　　二六三　　　　　　　　　　一○一三　　　　一二七六擔 
　　小吕宋　　　　　　　　　　　　　　　　　一一七一　　　　一一七一擔 
　　丹麥　　　　　　八三　　　　九一六　　　　　　　　　　　　九九九擔 
　　瑞典　　　　　三六三　　　　五七三　　　　　　　　　　　　九三六擔 
　　西班牙　　　　四○五　　　　　三四　　　　三六四　　　　　八○三擔 
　　葡萄牙　　　　　　　　　　　三三二　　　　　　　　　　　　三三二擔 
　　　　總計　四三六九二　五四五四九一　一七○九九八　一一五三四二一擔　 
 
 

Page 13

 
 
1;第一萬八千五百三十八號;中華民國十三年 西曆一千九百二十四年十月六號
星期一 * *常識 
常談 
[上海南巿保衛團之樂觀] [  覺]  
　　上海巿保衛團開始敎練之日余前往參觀以爲有數優點一領袖諸君之訓話宗旨純正一團員均有正當之職業并有妥實之保證人一敎練者之精神煥發一小時中能使團員之步伐立即改觀吾知出防以後必能勝保衛地方之責任矣 
　　方南巿保衛團組織之始人皆疑其迂緩以爲遠不如閘北之敏捷及一旦觀其内容而知辦事諸君之鄭重將事其所以謀地方之安寗者誠大費苦心也吾將拭目以觀其成績 
經濟 
[患難中之生計] [  慶庚]  
　　寓居旅社或戚友處終非久計宜託人介紹相當之職業以維持目前生計 
　　婦女可從事縫紉或入絲廠中作工稍博微利藉分家人之擔負 
　　男子一時無相當職業倘爲生計所迫不妨爲小本營生免致流落滬江 
　　報紙或水果及零星食物人都能販賣之本輕利重儘堪餬口 
　　有力者可以勞動爲生計作苦力於海上總較在軍前作苦力爲自由 
　　文人可向申報館常識部投稿博得一元酬金略資挹注（乙種酬） 
[移重陽筵資爲賑欵議] [  阿絜]  
　　光隂荏苒轉瞬重九曲江賦詩龍山落帽際兹干戈擾攘之秋誰有此閒情逸致也然而滿城風雨佳節讌會之舉習俗相沿亦不能廢持螯把酒興高采烈其亦一念遭兵燹之災民否蓋自齊盧啓釁以來流血成渠積屍如山而災民流離瑣尾之苦亦慘不忍覩也日來天氣漸寒無衣無食凍餒堪憂所以慈善之輩創辦難民收容所災民救濟會以賑濟此數萬之哀鴻吾人試一游各難民之收容所見其鵠面鳩形困苦顛沛之狀未有不生惻隱之心者雖然徒生惻隱之念無益也必思所以拯之之道移重陽筵資爲災黎之賑欵實爲不二之法門矣自戰事發生以來商業雖呈凋敝之象面重陽之節筵勢必舉行盍移此一席之筵資以賑濟災黎其功德實無量也世有痌瘝爲懷者必不以鄙言爲河漢也抑又有進者本年水災頻仍慈善家紛紛籌欵以賑之今遭兵禍之災民紛呈目前豈無動於心乎彼齋僧佞佛以求福利者盍行眼前之功德以拯此數萬無告之哀鴻不亦較有實效乎予以代災民呼援念切不覺拉雜言之未審讀者之感想何如耳（乙種酬） 
衛生 
[對於蔣要避難者之忠告] [  程喜俠]  
　　現在時局不靖在戰區各地一般宵小妄造謡言恐嚇居民使膽寒他遷而得乘間肆刦以遂其慾爲該處居民者宜審察情勢慎勿輕信謡言致墮其愚即至不得巳而遷避則除多携銀錢外衣服亦須多帶蓋此次戰爭照目前情勢一時恐不能收束而天氣漸寒薄衣難禦若不多携衣服即易致病客中患病最爲困苦非若家居之便於送湯進藥易於療治余嘗遇一自青浦避難顓橋者因未如上述辦法病臥逆旅受苦萬狀故特草此數行以告我將避難之同胞作前車鑒焉（乙種酬） 
道德 
[戒絶嗜好之機會] [  君達]  
　　余友黄君嘉定人也酷愛鴉片嗜之成癖癮甚大日非四五元不可月初因江浙戰爭避難來滬怱促之間只携出田契方單及手飾等數事他無有焉賃居於滬西某里月須銀三十元而零用伙食等尤非每日一元不可若是則每月之支出巳近六十元黄君固意志强固者鑒於生活之艱難儻再加以日須四五元之鴉片費則不數月所携來之田契等等必將走向他人囊中去矣遂决計戒絶之其初猶覺涕涙交流嘔吐難禁不數日逐漸平息迨至今日巳完全戒絶矣余昨遇之於途見其容色不特分毫未變反較前滋潤多多是雖由黄君意志强固之故要亦藉避難而觸發者也綜是以觀可見避難洵爲戒絶惡劣嗜好之最好機會矣 
　　今之避難來滬者多矣其間酷嗜鴉片或具有他種嗜好者諒亦不少設亦能效余友黄君之所爲而矢志戒絶之則所獲利益逈非余今日所能道其萬一閱者諸君乎慎毋謂避難之無利益也（乙種酬） 
法制 
[交戰者對於敵人之權利義務] [  甘霖]  
　　第一殺傷降者及宣言不受降者棄兵器而投降者是即喪失戰鬭力者也容其投降即可達戰爭之目的故無殺傷之必要陸戰例規第二十三條第一項第三欵所特加禁止者殺傷捨棄兵器或力盡乞降之敵兵第四欵宣言不納降人殺盡無赦 
　　第二間諜之待遇凡入作戰者一方之作戰地帶内隱密行動或搆虚妄之口實收集各種情報或欲收集各種情報有通知他方交戰國之意思者謂之間諜間諜之待遇與普通鬭戰者不同裁判之後處以死刑其目的在防禦危害而非在懲戒罪惡故不論其意思如何一律處罰若間諜行爲巳遂而復歸於所屬軍隊以後再被捕時其以前之間諜行爲不受何等之制裁陸戰例規第十三條規定云於捕獲現行間諜時而不行審判者不得處罰第三十一條規定云凡間諜巳歸其所屬軍隊之後復爲敵人所捕獲者即依俘虜處理不得追究其從前之間諜行爲加以處罰 
　　第三逃亡投首者敵之逃亡而歸我者就其所屬國法言之固當處罰然於投入國不無利益即無利益而敵巳捨兵器來投當與一般之降者待遇相同不得殺傷惟此與力盡而降服者有别或慮有礙我之軍隊之紀律故有拒絶投首之權利然實際多收容之第四死者之待遇關於死者之待遇應守之原則有二（一）不可不尊重死體（二）不可不確知死者之爲何人（三）不可不埋葬 
　　第五傷病者之待遇欲救護戰時之傷病者以貫徹其仁愛主義故戰時之傷病者無彼我之别停戰國皆有救護之義務（紅十字救護病傷條約第一條第一項） 
　　第六俘虜之待遇戰爭之目的在於使敵喪失其戰鬭力而非以殺傷爲必要故擒獲而拘留之亦戰爭之一手段凡可以爲殺傷之目的如戰鬭員者固可以爲俘虜即非戰鬭員戰爭上與敵以使益而與我以不利之敵人在必要期間亦得拘禁然不可越乎必要之程度害俘虜之自由或加以虐待凡屬於俘虜一身之物不得掠奪惟軍器馬匹其他軍用書類則可没收（陸戰例規第四條規定）俘虜如違反扣留國之法律命令者扣留國得加以相當之制裁（乙笙酬） 
敎育 
[收容所内應行辦理之敎育事業] [  道一]  
　　辦理難民收容所者當敎養並重施以衣食謂之　施以敎育謂之敎今之辦理收容所者徒知養而不知敎蓋未知敎之方也請言於左 
　　（一設校） 
　　所内難民中必有正在求學之兒童也辦理收容所者當設義務學校敎以重要之學科使其學業不能荒廢如困於經濟可聯幾所合辦一校 
　　（一）演講 
　　請善講演者演說此次戰事之起因及吾人應持之態度進而述愛君服務耐勞苦快樂節儉進取守法諸美德難民聽之其道德必有進步 
　　上列二項苟能見諸實行則難民幸甚國家幸甚（乙種酬） 
雜錄 
[戰禍中之重陽] [  舞霜]  
　　重陽令節也秋高氣爽花香蟹肥固爲一歳之芳序然而今則不然中天寥泬嘅烽烟之遍地滿城風雨傷災黎之載道誰有雅興爲登高賦詩之舉哉在兹戰禍中之重陽吾人有應知者數事紀之以告痌瘝爲懷者亦聊盡忠告之責云爾 
　　（一）時局如此即非戰地之人民斷無舉行節宴之必要蓋際兹金融枯涸之時尤宜撙節糜費以免竭蹶之虞 
　　（二）商界例有節宴如不能革除應移此次重陽筵資爲災區之振欵亦仁人君子所宜爲者也 
　　（三）金錢富裕之家庭必不廢除此次重陽之醼會鄙意能將此費全捐爲振災之欵實爲慈善家之心腸否則亦直提出二分之一助入賬欵須知「救人一命身造七級浮屠」佛氏之言不我誣也 
　　（四）部令重陽節各學校無休課之明文今則給假者甚多在平時巳屬非是况當今日戰爭之時哉蓋自齊盧啓釁以來敎育界之停頓巳久一旦開課自非補習不可苟非孜孜兀兀明年升學轉學必感非常困難此不佞主張重陽不宜休課者以此也 
　　（五）舊例勞工於重陽日工作半天下午爲例假今則國步艱難民生凋敝吾民尤當　重光隂須知「時者金也」安可閒游半日以耗實貴之光隂哉（乙種酬） 
 
 

Page 14

 
 
1;第一萬八千五百三十八號;中華民國十三年 西曆一千九百二十四年十月六號
星期一 * *   
 
 

Page 15

 
 
1;第一萬八千五百三十八號;中華民國十三年 西曆一千九百二十四年十月六號
星期一 * *本埠增刊 
[新到運動表多種]  
　　南京路同昌車行現有運動表多種除普通所用之賽跑錶外又有計步錶此錶能計載所跑或所走距離之步數及時痱掛於襟上能知一日間所行之步數云 
[减價呢帽發行]  
　　湖北路正豐街口鴻興襪廠發行所自前日展期廉價以來營業頗旺將歐美新到大批高等呢帽一律削價照碼九折喴喱哈德門昵帽原價每頂七元八角斯德森式呢帽每頂八元高等義興捲邊又每頂三元八角新式托力克呢帽每頂三元二角美最時大捲邊呢帽每頂三元安和捲邊呢帽每頂三元安和平邊呢帽每頂二元八角喴喱三切邊呢帽每頂九元二角各種捲邊平邊呢帽每頂二元德國謙信火油爐每只實洋三元七角云 
[衣帽用品之廉售]  
　　北四川路九號足安分銷處蜜蜂牌毛絨綫每磅售洋二元六角學士牌毛絨綫每磅售洋二元三角條子絲光嗶嘰每尺售洋六角八分中國條子布每疋售洋三元二角五分二十四碼香港樹皮布每疋售洋四元八角五分絲圍巾每條售洋二元二角五分上等毡帽每件售洋二元三角五分至九元條子花布每尺售洋九分廠絲襪每元兩雙綫絲襪每雙售洋三角五分絲光襪每半打售洋七角五分其餘化妝用品一律九折云 
[世界飯店之發起]  
　　現有人發起租賃新世界北部一部份即前水手總會原址創設世界飯店空氣頗爲充足内容佈置尤擬新穎計有房間百餘間兼售中西大菜云 
[福華成記廉銷藥品]  
　　三洋涇橋南首福華成記藥房前日起將藥品廉售第威德補腎丸大瓶一元六角庫阿可斯每瓶一元八角人造自來血大瓶一元五角小瓶九角自製藥品一律八折云 
[南陽燭皂廠分設廉價部]  
　　南陽皂燭廠創設二十餘年所出各種肥皂洋燭近因戰事影響外埠營業停頓故於本月一日起假南京路日昇樓下分設臨時廉價部新發明凈素皂曁南陽條塊皂雙鶴洋燭等甚受歡迎云 
[聯益箋之創製]  
　　勞合路南京路聯益貿易公司印製一種美術信箋名曰「聯益箋」印有各種圖畫·人物·花卉·風景應有盡有頗爲美觀並有題字花式新奇頗合日用送禮之用每千張裝入美麗錦盒兹爲初印推廣計廉價出售毛邊紙每盒（千張）祇售洋一元四角道林紙及毛六紙每盒均售洋二元四角云 
[易安居又到新貨]  
　　南京路石路口易安居刻下因冬令將届又採辦大宗哈十蟆　白魚以及大種罐食蜜餞品並沙田杣等新貨前日先巳裝到一批尚有一大批在此三四天内亦可至申今年該社所辦之沙田柚爲粤省最佳之文旦今係頭次到申云 
[冬令用貨到滬]  
　　五馬路石路口鄧中興五金洋貨號新到大批各種冬季應用物品（美國衛生衫褲每件一元九角咪吔毛冷衫每件一元九角香港衛生衫每件一元三角五分英國羊毛絨線襪每雙一元及五角二種本廠自織羊毛線襪長統每雙五角短統每雙三角五分英國呢帽每頂三元五角華純廠造絲光線襪减售一洋四雙順風牌藥水皂零售每塊小洋一角五分原箱批發尚可從廉 
[天昌祥昨日開幕]  
　　天昌祥皮貨局向在新北門内開設有年因江浙戰事該號特設分號於北巿南京路望平街西首朝北洋式門面昨日開幕中西來賓參觀者甚衆云 
出版界消息 
[國學彚刋]  
　　第二集新出版係國學研究社胡樸安君將國學週刋彚編而成内有精衛·昌碩·亞子·濟滄·吹萬·老蘭·寄塵·賓虹·君等多人之著述共四册價售二元新閘路福康路福鑫里六三三號及各書局均發售第三集即續編印預約一元聯購第一或第二集得每集作一元云 
[紅玫瑰]  
　　第十號前日出版獨鶴苕狂二君合編天笑·冥飛·卓呆君等均有作品並有坤伶孟小冬艶影該雜誌世界書局發行每册一角 
[保險與儲蓄]  
　　第五號日前出版劉伯材·王效文·君等有論文每册二角各書坊分售 
[敎育與職業]  
　　第五十八期出版「各國儲蓄銀行概述」一篇係在美國專習經濟之留學生所作以歐美各國儲蓄機關分爲九種述其歷史别其利害發行處西門中華職業敎育社每本一角 
[國聞週報]  
　　第十期昨出版有雷峯塔等　及各項時局文藝之作品每册一角　平街該社發行 
[寗波週報]  
　　第七號　出版　有　廬·北平·愛樓君等作品每册售洋六分館址五馬路廣西路西福裕里七十五號 
[紅星]  
　　第六期巳出版内有鵑聲笨伯等之作品該刋七期將提早於雙十節出版另加特刋一大張 
[紀魯易斯之新片]  
　　卡爾登映新The　Dangerous　Age片明星　易斯史東Lewis　Stone主演之愛情名劇也華燈滅時銀幕斯啓琴韻悠揚心神爲怡覺寫情之熱烈描摹之細膩除「法律何在」外一片而巳（「法律何在」影片原名The　Kick　in映於該院情事之哀艶表演之深刻揆請麗琳甘許之賴婚Way　down實無多讓爲年來佳片中之僅有也）觀罷歸來歷歷莫能忘爰濡筆記之以誌吾感 
　　劇記一老人愛茂生者妻曼蘭一女露絲年及笄矣曼蘭秉性端淑不好修飾日忙於家政瑣事蓋兼良妻賢母而有之顧老人篤於情每當春色撩人輒思與曼蘭喁喁作情話曼蘭否之以是居恒輒白悒悒乃有紐約之行思假遊歷以舒其情緒也中途邂逅一少女荳寇年華豐韻絶世而含情脈脈頗似傾心於老人老人日伺眼波心旌摇摇不能主出則同遊入則同膳無須臾離而女亦似無老人不歡也久之老人不能耐思家庭間久無樂趣如得與此女結婚則此生亦不虚矣然一轉念間見其妻小影則頗自内疚蓋無以對其妻也輾轉思維意乃决然當即致函其妻要求離異書投而始知女意有别屬乃大悔知大錯鑄成急至郵筒索前函則巳發矣富即搭車返家蓋欲身先函至未入妻目則尚可稍贖前愆也抵家時正其女露絲結婚之期賓客如雲濟濟一堂老人知事未破露意頗自慰不知曼蘭巳接此函矣展誦一過悲不自勝知夫婦間不應如此漠然寡情老人之所以出此者亦巳有以致之也乃立易常態慇懃慰勞老人亦自承過雲開月現愈形皎潔此一對垂老夫婦兩情融洽有逾密月而全劇於是告終總觀全片情蹟並無若何曲折而劇本又非名作而成績之佳出人意外觀者不以其平易枯澀而生厭倦則佈局之精妙人材之得當實居其力使出自庸手則亦與中下之愛情片等耳安能博得如許之贊美耶 
　　是劇之背景無甚特異處惟佈置幽雅深得美趣光線頗明晰而尤以黑夜中汽車與火車相追逐幾幕爲尤佳惟時夜色沉沉遥見明星熒熒魚貫而來繼又轉向山間而去如火龍遨翔於空際令人悠然神往至於說日之雋氷亦爲影片中所僅見直堪嫓離於「男女之關係」Man　Wowan　Narriage凡此種種皆足爲此片生色而其最能引人入勝者則在乎穿揷之妙如先寫春色動人次寫小鳥多情又雜以小兒女喁喁情譚鄰家婦之相依相偎凡此皆文家所謂旁襯法也欲寫月則先烘雲經此襯映愈顯出老人之鬱居無聊倍覺醒目若出月自製影片則將如一篇流水賬直叙而下又何足觀哉曩觀　　賈克柯根主演之「賊史」一片oliverTwist其劇本固節自名小說家却爾斯迭更司之傑作也而觀之味同嚼蠟毫無佳處此無他緝製未善耳真是編劇天才者雖極尋常之事而一經煊染自然生色否則雖有名伶亦無以展其長也兹就演員而言之（待續）（懷麟） 
[「人心」影片提早映演鐘點]  
　　大中華影片公司新片「人心」巳定於雙十節起在卡爾登影戲院連映三日每日准演一次巳誌前報惟卡爾登原定自五點半起始行映演該院經理温德華士因該片尺數太長非二點三刻鐘不能映畢恐觀者觀畢歸家有誤晚餐時候殊感不便故特提早半小時准自五點鐘起開映以便觀者又此三日皆爲休假日期故觀者亦不致有誤辦公時間云 
 
 

Page 16

 
 
1;第一萬八千五百三十八號;中華民國十三年 西曆一千九百二十四年十月六號
星期一 * *[評電影「俠義少年」]  
　　新片「俠議少年」巳開映推究我國之臨城刦案匪黨之架票街衢之搶刦識者莫不曰係受外國偵探片之荼毒偵探片之劣點我人知之識者亦拒之矣「俠義少年」之情節竟屬於偵探片殊足慨也觀王賢之愛國忘家抗父撕約散賑家財歸還非義之金保護弱女種種情節可爲國民模範然編者描寫不善竟將打擊·跌仆·追賊·偵探·之事爲佈局以延長劇本殊足誨盜且將我國之警政暴露於外願該公司以後毋再出此類之偵探影片也 
　　全劇演員於表情動作之表演過於摹仿外國演員致弄巧成拙宜改光線又暗淡化裝不逼肖尤可惜者彬彬之結局稍欠明顯維良係一貧民謀一醉尚不能豈有餘金租居壯麗之洋房乎而所陳設之器具亦非貧民隊所有亦宜改且片中無謂之鬨打太多最宜痛改也（陳家漢） 
[婚禮彚誌]  
　　俞寄凡君係日本高等師範畢業生現任上海美專師範部主任兼西洋畫敎授及省立第二師範學校圖畫手工敎員昨與屠月如女士假座一品香行結婚禮云 
　　中華書局職員吳爲元君由邱梁葉爾玉錢培聲三君介紹與俞令嫺女士結婚一日下午六時在漢口路慕爾堂舉行婚禮由俞止齋牧師陳瀾君證婚云 
學務併載 
[法大三院學生自治會]  
　　法大第三院學生日前召集學生自治籌備會舉胡長源·印運煥·黄允中·謝澤·胡聚烈·吳琴言爲起草委員云 
[城東女學校暫綏開學]  
　　城東女學校校長楊白民君逝世後邀集本校贊助諸君議决維持續辦惟現暫緩開學時局大定再行通告開學云 
[醫訊二則]  
　　崑山著名内外科醫生張渭聲行醫三十餘年尤諳傷寒一科現因避戰來滬設診所於廣西路永安坊一弄十號半門診時間上午十時至十二時出診時間下午三時至八時云 
　　中醫夢說生設診所於共和旅社昨巳遷移閘北西虬江路三益里應診云 
球戰歡聲 
[籃球]  
　　籃球一戲在上海體育界中今巳佔一位置不唯美人嗜之者衆即英葡僑商及我國人士亦多好之惟往年缺乏適當球塲亦一憾事今歲則由遠東競賽委員會同中國棒球會租借貝勒路天文台路口之洛基菲勒基金産業闢全國運動塲即於棒球塲之旁設置籃球場廣四十呎長八十呎觀客椅位可容七百人另有更衣室浴室並裝置電燈備晚間游戲之用凡欲借用者可向博物院路二十號遠東競賽委員名譽書記葛萊博士接洽云 
　　又日昨（星期六）下午三時海上素負盛名之全白籃球隊與本埠美海軍最優之籃球隊比賽於青年會健身房雙方皆甚勇猛全白隊尤爲活潑上半時爲二十四與二之比下半時爲二十五與十一之比總結果爲四十九與十三之比全白隊大勝全白隊之隊員列左談達鏵·趙士明王文華·倪光祖·李祖祺·張則倣· 
[乒乓]  
　　華一乒乓會聯賽健將之名内前有王伯洪姓名王君因事巳函致該會辭去會長並退出該會云 
[游藝雜述]  
　　京韻大鼓小黑姑娘眉如初月眼若秋波臨風一笑微暈梨涓歌時則喉音嘹亮衷氣自然活潑也（施仲和）范醉春係少山妻能歌數十而以大九連環爲最勝該曲共有調門九皆高音且各不雷同非個中能者必不能調動如意醉春歌是曲時音清韻和字字沈着毫無遺誤之弊歌畢神色自若微不氣喘甚是難得云（梅鶴） 
　　京韻大鼓金小香綺年玉貌丰姿婀娜字音清晰抑揚有致云（章孟良） 
　　劉鳳岐隸大世界綺年玉貌漱玉囀簧鼓女輩中後起之翹楚也能曲甚多昨晚聆其唱戰長沙一齣詞句悲壯唱快板亦頗有流水行雲之致惜衷氣不足表情欠佳未免小疵然衷氣或因雛年關係而表情則可學以完美設劉女而不自止其境則他日之進步未可限量也不禁拭目俟之（冷秋） 
[新劇「雙十墓」將開演]  
　　清心社自組織以來頗形發達社員巳達百餘該社新劇團現正積極排演「雙十墓」一劇擬於國慶日開演此劇爲社員徐君笑鶴所編凡十二幕劇中描寫愛國少年之赤心忠膽爲國捐軀置父母情人於不顧售國賊之隂狠不惜殺手足以成謀演來幕幕有精采此劇之編製係採用反激法其結果係花殘月缺遺恨綿綿使觀者興起無限怨思而愛國之心油然而生焉（黄道扶） 
[菊部叢聞]  
　　昨晚新世界達社扮演凌連生殺娘一劇飾連生是角者爲張顛顛不脫紈袴自驕氣派做作甚佳其餘亦恰合身分末後陸嘯梧滑稽道塲一幕陸飾法師中有拜懺放燄口數段極堪捧腹（佛儂室主） 
　　天女散花一劇前夕樂園優美班客串潘雪芳演來頗臻妙境始終不懈尤以舞帶一折爲最佳隨唱隨舞唱則聲調婉轉清晰動聽舞則身輕若燕腰軟如柳雪芳貌本艶麗再加以五彩電光閃爍映罩其身更覺嬌媚矣毋怪臺下彩聲不絶於耳然此劇司花藍之仙女必得一身體嬌小玲瓏者爲配方顯此劇絶妙可惜當日爲配之角胖大不堪技藝懸殊當爲斯劇减色不少也（三易居士） 
　　「空城計」金小樓飾臥龍先生口白唱工處處　神唱「我本是臥龍岡...」一段慢板嗓底而圓以「御駕三請」一句爲最佳「哈哈丨」一笑極共自然「我正在城樓觀山景...」一段二六清脆異常聞大二丑報「司馬懿人馬倒退四十餘里」面色又驚又喜不怪台下喝彩之聲不絶於耳也（陸） 
　　前夕往觀馮素蓮「醉酒」一劇扮相曼妙身段婀娜歌音嚦嚦倍覺動聽飲酒時腰工柔軟更見工夫醉後做派尤臻妙境（採蓮生） 
　　于子英年尚幼藝巳可觀擅花衫兼工秦腔能戲至多新安驛虹霓關送酒諸劇最爲拿手近隸新世界之髦兒班奏藝以還頗著聲譽昨演打花鼓出塲時之身段矯健活潑有剛中寓柔之妙出門時之愚語聞之令人解頤途遇輕浮公子之情狀演來亦妙到秋毫巓後至公子家珠喉清脆要腔圓潤云（雙紅館主） 
[徐碧雲約滿輟演]  
　　此次來滬演劇共五十八齣 
　　徐碧雲此遭蒞滬奏藝善歌能舞亦舞台營業在此時局俶擾中一月以來售價約計四萬餘金獲利頗豐昨日爲臨别紀念最後之期抱周郎癖者深恐江上峰青曲終人遠紅牙妙技重聆何時故爭先快覩盛極一時當場贈送紀念品者佈滿舞台該伶感激之餘聞告人云異日重游海國何以酬報知音惟有極力研究藝術并從事編纂有價值之歷史劇將來冀藉新聲聊答厚意該伶志向旣佳吾人亦亟望其勤研藝術敦重品行前途孟普則滬江人士更當刮目而待兹將其所演各劇彚列一表亦歌台榭中鴻爪雪泥之微意也 
　　女起解演三次虹霓關四次五花洞二次玉堂春三次四郎探母四次寳蓮燈二次打魚殺家二次紅鬃烈馬三次奇雙會四次剌紅蟒三次頭本花本蘭二次二本花木蘭二次樊江關三次御碑亭二次穆天王二次法門寺三次汾河灣二次梅龍鎮三次三江口·武家坡·頭本薛瓊英二次二本薛瓊英·審頭剌湯·南天門·全本薛瓊英統計共五十八齣（楚天漁叟） 
[集會表]  
　　本月陽曆時間　地點　　　　　　　　　召集者　　　事由 
　　六日下午三時　博物院路青年協會　　　上寳平敎會　幹事會 
　　七日晚六時　　漢口路大雅樓　　　　　怡社　　　　重九叙餐會 
　　十日　　　　　天后宫　　　　　　　　各團體　　　國民大會 
　　十九日　　　　舟山路舟山里八十二號　嘯聲社　　　成立會 
[天氣報告]  
　　徐家滙天文臺昨日下午四時三十分氣象預報云天晴而冷黄海及東海上微風來自北方至東方不等太平洋颶風迫及琉球與東海之東南琉球附近及宫古島東南有旋風雨中國海颶風迫及瓊州與東京灣又昨日下午三時前二十四小時内本埠氣温最高七六·六最低六四·八去年同日最高七九·七最低五五·二 
 
