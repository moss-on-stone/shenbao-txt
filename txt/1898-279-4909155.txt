# 1898 - 279 - 4909155

 

Page 1

 
 
[與友人論中俄界務]  
　　秋風多感旅懷鬱伊蒿目時艱未遑借箸客有自故鄉來者入門一損共道闊衷促膝傾譚旁及時事客曰觀近日申報所載滿洲俄兵運械一則不知俄人之意幸西伯利亞鐵路之告成而將長驅直入乎抑恃其甲兵之强　威旅大以與英人爭長中原乎吾子盱衡時局必有以窺俄國之用心盍亦著爲論說以揭其隠謀之所在也余曰俄人有此舉動其未然之事用心亦復叵測僕且就其己然者言之俄與中國三面接壤開國以來夙敦鄰誼然其蠶食之跡由東面北百西己不下數萬餘里其食我東界也始於黑龍江得志於愛琿而莫甚於北京之約當康熙二十有一年我聖祖仁皇帝以羅刹之亂不得己而用兵俄人知順逆不敵也越四年遣使米起佛兒來乞和聖祖仁皇帝乃命大臣孛免圖等集議分界事宜諭曰今以尼布楚爲界必不與卾羅斯則彼遣使貿易無棲託之所勢難相通爾等初議時仍當以尼布楚爲界彼使臣若懇求尼布楚可卽以額爾古納爲界夫尼布楚係我茂明安游物之所非羅刹所有亦非兩界隙地聖冢以如天之仁憫其悽託之無所而慨然予之俄之人遂懷德畏威者百數十年咸豐之季神州鼎沸捻匪擾我西北粤逆延蔓東南中興諸名將征討不遑俄人乘我之虛闖入黑龍江欲另以烏蘇里河綏芬河爲界文宗顯皇帝諭奕山等曰如果所言有理奕山亦不必强駁若不論情理則天明疆土豈容尺寸與人乎聖訓煌煌可告中外徒以内亂未平恐開邊釁旋命奕山等與之分界立約而黑龍江北烏蘇里河以東盡隸俄羅斯矣俄之人猶以爲未足也越二年而遂有北京之約當是時髮捻之亂尙未大定英法兩國又紛紛要挾俄人乘隙而來要我勘分東界讀文宗顯皇帝諭曰該彛要求本在意中所稱未了之事卽令瑞常等告以綏芬河烏蘇里河等處均照奇吉闊屯之例借與居住想見當日和議之苦心而烏蘇里河以南及圖們江北一帶又屬俄羅斯矣夫俄自康熙二十八年始有尼布楚一帶地方迨咸豐八年十年兩次換約計俄所侵佔者較當時黑龍江約所定界址東西極闊處至十三度南北極長處至二十三度縱橫約有七千數百里雖光緒十二年經我國大臣依克唐阿吳大澂等重勘琿春東界收回黑頂子地方又更正倭字那字牌博繪圖補記而東界亦己蹙矣由東而北則有恰克圖界約十一條當雍正五年理藩院尙書圖理善與俄國使臣伊立禮在恰克辕議定此約界綫從黑龍江石勒喀額爾古納三水會處起直至沙濱逹巴哈止中俄所立之約屢有變更而此獨百六十年來未改者亦以北界一隅皆蒙古荒寒之地旣非險要又無膏腴之壤可以耕種故近年以來東西皆有荐食而北界巍然獨存擇肥而噬夫亦不暇及耳由北而西則發端於咸豐十年北京約十五條至同治三年我國大臣明誼又與俄使雜哈勞遵照京城和約在塔城議定西北界約計十條八年七月卽本此約所定之第一條第二條一由中國立界大臣榮全會同俄國大臣穆嚕木策議定烏里雅蘇臺界約二條一由中國立界大臣奎昌會同俄國大臣巴布闊福穆嚕木策等議定科布多及塔爾巴哈臺界約各三條當時卽照所定之約勘人而西界以定至光緒七年因索還伊犂改訂條約酌定新界九年升泰等查勘更改竟將科布多界内齋桑淖爾東南一帶地方及塔爾巴哈臺界内賽里以西各卡倫一併割去是年八月於是有阿拉克别克河設立卾博之約而俄人又無端强援七年所定新約之第九條爲詞將塔爾巴哈臺界内之巴爾魯克山外一帶平地割去於是有重定塔爾巴哈臺西南界址之約均非七年曾惠敏立約時所及料也光緒八年勘分伊犁卽本七年所定之界而分界大臣長順等又誤將格登山割去且其南改以蘇木拜河爲界其北改以喀爾逹板爲界亦非七年立約之咎也至喀什噶爾兩約共東北界約四條界綫從那林闊勒起至别諜里山止西北界約六條界綫從别諜里山起至烏仔别里山止再南卽帕米爾界俄之食我東界也如彼而其食我西界也又如此此雖中俄交涉之大略而其狡啓之謀爲何如耶客曰然則俄人之用心斷可識矣吾子旣熟諳中俄交界之務請以今日所言質之當世之談外交者可乎余曰諾遂次其語弁諸簡端 
[本館接奉電音]  
　　昨日午後京師飛電傳來上諭四道旨四道敬謹譯登○八月二十二日奉上諭袁世凱奏藩司因病籲请開缺據情代奏一摺員鳳林著准其開缺湖北布政使著善聨補授欽此同日奉旨此案著交 
奎俊督同臬司提集人証卷宗研訊確情按律定擬原告回民馬生貴該部照例解往備質欽此同日奉上諭都蔡院奏革員在逃請飭嚴拿一摺己革副將金鳳岐本己交地方官嚴加管束之人前因私行來京在都察院呈遞條陳當經諭令該衙門遞回原籍兹據奏稱該革員住居無定是否聞風遠颺抑或隠匿他處著步軍统領衙門順天府五城直隸總督江蘇巡撫一體嚴拿解京毋任漏網該衙門知道欽此同日奉上諭巡視南城御史英壽等奏拿獲鄰境搶刦盜犯請交部訊辦一摺所有拿獲之馮舜卽隆兒劉星祖黑存三名著交刑部嚴行審訊接律懲辦未獲之張優仔卽老道著嚴緝務獲究辦所有會同原拿此案之文武官紳著俟刑部定案時聲明請旨欽此同日奉上諭湖南巡撫著俞廉三補授毓賢著補授湖南布政使山東按察使著景星調補錫良著補授山西按察使欽此同日奉旨此案著交俞廉三督同处司調集人証卷宗研訊確實按律定擬抱告民人李松該部照例解往備審欽此同日奉上諭尸部左侍郎兼管三庫事務著曾廣漢署理徐會澧毋庸兼署欽此同日奉上諭袁世凱奏永定河伏秋大汛搶護平穏獲慶安瀾一摺永定河本年伏秋汛内迭次盛漲經該河道督同工員設法搶辦河工一律平穏現在節逾秋分仰賴神靈默佑獲慶安瀾實深寅感發去大藏香十枝著該督祗領交永定河道許垂滋虔詣大王廟敬謹祀謝以答神庥餘著照所議辦理該部知道欽此同日欽奉慈禧端佑康頤昭豫莊誠壽恭欽獻崇熙皇太后懿旨國家振興庶政尤賴封疆大吏深維至計共任仔肩各省督撫實心任事者固不乏人而養尊處優狃於積習者亦或不免方今海宇未奠内治宜先深宫宵旰焦勞無時不以國計民生爲念該督撫等身膺重寄受國厚恩舉凡飭吏治培人才闰利源修武備皆分内應辦之事應如何因時制宜力求實效其各悉心籌畫詳細奏陳務期實見施行不准空言塞責州縣爲親民之官宜重其選近來各省仕途冗雜奔競成風非激濁揚清不足以昭懲勸各牧令中有盡心民事卓著循聲隨時保奏其貪劣不職聲名平常者亦卽據實糾叅至於練兵尤爲急務各省防營不無習氣統軍將弁亟宜振興士氣勉以忠義認眞操防而營中尅扣之弊尤宜痛除務期臂指相聨緩急足恃用備折衝禦侮之用總之朝廷勵精圖治尙實政不尙虛文該督撫等惟當破除錮習勉矢公忠方爲不負委任倘或因循諉缷貽悮事機責任攸歸自亦難辭重咎也凛之勉之欽此同日欽奉慈禧端佑康頤昭豫莊誠壽恭欽獻崇熙皇太后懿旨致治之道首在求言前因興行新政朝廷明目逹　務 
 
 

Page 2

 
 
祛壅蔽若槪令條陳時務不免議論紛淆當經申明舊章凡不應奏事人員仍不許擅遞封奏如其中有足資采擇者亦己具見施行現在時事艱難萬幾待理拾遺補闕端賴臣僚嗣後有言責諸臣務當共獻嘉謨各抒讜論凡有關於國家大計者指陳得失不得自甘緘默果係心存君國直言無隠無不曲予優容倘若淆亂是非徒事攻訐亦必治以應得之罪爲公爲私自難逃朝廷洞鑒也欽此 
[接錄審官定職摺]  
　　第十一條右都御史右副御史都御史左在内右在外卽古行臺省之制故曰行省行臺省行尙書事故督加尙書撫加侍郎然魏晉行臺備置官屬隋尤有主事有侍郎有食貨監農圃監武器監百工監監各有副有丞有錄事詳於庶務故致富强唐分大小行省大省郎中等官與京省同餘降一等惟宋無行省沿唐末制權宜置使明改行中書省爲布政司中葉後漸置督撫以監臨之不考行臺舊制而以宋人置使之法爲之千里數千里之地付之一人無掾屬無幕府孤立於百城之上無所不責共建置遂無一能有所建置然當承平之際休息無事原無不可若如今日艱危之時局凡夫通商惠工訓農講武治内安外事事草創旣非胥曹可查例而知尤非丁幕可相助爲理各省向來多自設又案處而承充之員不過圖薪水望調劑大吏亦祗取其文理公事較勝書吏事之得失不相關也今旣不可如西國屬地政府之專亦不能如前代行台官屬之備宜照將軍衙門主事筆帖式例設行省主事四員分掌吏治財賦營務工程一切奏咨事件依古設錄事四員分掌農圃食貨武器百工以副之秩比七品小京官其體制一照堂司辦理查特科章程未仕之員子以出身發往各省差委新法奬勵章程其著新書發明專門之學者請給主事實職交洋務省分因才器使卽先儘此項人員分别補授現在皇上明目逹聰邇言必察而封疆大吏向不開府類仍深居簡出坐受欺蒙似非一德一心之盛宜令設考言院以接見屬員候補州縣以上逐日輪派若干員旅見略去常儀詢論政治佐雜照舊排期傳見仍准時具說帖到院言事果使開誠布公人皆自奮旣可考騐才識亦足裨益謨議另設采風舘以接見紳士考究地方情形六月十五日欽奉上諭圖治之法以農爲體以工商爲用著各省督無認眞勸導紳民兼采中西各法講求利弊各就該管地方考察情形等因欽此今若出示卽爲勸導據禀卽爲考察情形難確辦理窒礙風氣難以徧開宜令招致大紳之通逹時務鄉望素孚者入館主事各屬每郡公舉一二人入館督撫逐日接見訪問一切籌辦新法因地制宜之舉先發館紳議其可否公具說帖交有司核辦督撫審定施行凡士農工商人等俱准上書采風館言教養事官權旣無所侵輿情無有不洽指施旣易成效無難自不至以空言塞責矣此摺仍未完 
[俄人之言]  
　　廣州博聞報云西八月十七日俄都日報言此次西美兩國在飛獵邊島之戰大損歐洲白人聲望倘欲使諸島自行主政必須用歐洲仁慈之國爲保護主否則將來飛境必復成蠻觸之地也該報又言美國將來處置飛島之亂黨定多棘手較諸辦理美洲之黃種尤爲艱難必須多派軍士駐於飛境以防不虞又須寛仁大度以待島民方可使其安靜否則必多意外之事也 
[移文勸學]  
　　檳城新報駢中國駐檳榔嶼副領事官謝於本月初八日接到中國駐新嘉坡總領事劉札述中國駐英欽差大臣羅遵旨飭在新嘉坡檳榔嶼白蠟等處妥籌善法勸設學堂一節現謝領事擬定日期招集各籍紳商同到平章公館商議一切兹將本月十一日謝夢池太守所刊傳單登錄左方以供衆覽啓者本副領事於本月八日接新嘉坡總領事電稱奉欽差出使英義比國大臣羅本月初五日奉旨英國各埠流寓華民最多亟宜創立學堂以廣教育著卽妥籌勸辦議定章程詳晰復奏等因希卽欽遵詳查新嘉坡檳榔嶼白蠟等處各有華民若干某處應設某等學堂如何勸辦迅速禀明以憑復奏等因承准此查本國改變學校等程迭見報章今朝廷垂念海外旅民諭令創立學堂以廣教育凡我華民宜如何感奮勸辦以廣皇仁本副領事奉飭勸辦所賴闔埠紳商恊力贊成以資造就爲此先行排單佈告隨後約期到平章會館集議惟望高明各抒偉論以匡不逮幸甚禱甚 
[籌議裁官]  
　　揚州訪事友人云江蓉舫都轉奉飭裁併員缺悉心查核以烏沙河巡廳南批騐永豐壩等缺開單呈請憲核兹聞官塲傳述峴帥邇日迭奉京電有裁併一節可從緩議故連轅呈請公文迄今未奉批回惟裁汰候補冗員一事大約仍須遵辦聞都轉己籌議分别等第以定去留大約俟章程議妥卽可示期甄别矣 
[裁汰冗員餘聞]  
　　金陵訪事友人云江南裁汰冗員各節迭詳本報兹聞兩江總督劉峴帥復批飭將蘇屬所有教授教諭復設各缺認眞裁汰限期禀覆至寍屬江寍府南北捕二通判及督糧同知曁准安府稅課大使等缺均係有名無實自應裁撤一俟蘇屬將所裁教職各缺禀復到寍卽當據情覆奏請旨施行 
[嚴緝逃官]  
　　湖北訪事友人云湖廣總督張香濤制軍近接總理衙門密電知犯官康有爲與其徒梁啓超等結黨營私情罪重大事發後聞信脫逃查梁啓超曾充湖南書院山長難保不與康有爲等潛來卾中飭卽嚴密查拿等語制軍接電後卽檄飭武昌府逄太守漢陽府余太守密派親信員役分赴武漢一帶查探并轉電湖南巡撫陳右銘中丞一體查拿然康逃往外洋人言鑿鑿三湘七澤間恐未必有其蹤跡也 
[浙學抵省]  
　　杭州訪事人云浙省官塲於十四日五點鐘時接到禾郡來電知新任學憲唐大宗師於是日申刻己抵嘉郡首府林太守遂率仁錢兩縣三學教官於次日乘船前往迎迓楚軍永師亦撥砲船二艘相隨至石門縣境適憲旌亦抵該邑各官均呈遞手版宗師延入舟中略叙寒暄卽行握别各官回省在新馬頭接官亭伺候至傍晚時憲舟抵埠各官復登舟禀見宗師定於十六日辰刻入城撫憲率同司道以下文武員弁咸至碼頭恭設香案俟學憲駕臨先行跪請聖安禮然後與宗師行相見禮叙談數語宗師卽命駕進城各官亦分道回署 
[學憲抵寍]  
　　金陵訪事友人云官塲前接江陰學轅來信知瞿子玖大宗師定於本月十八日到省往迎者均赴漢西門外接官廳伺候至十九日午刻憲舟始抵碼頭各官迎人下江考棚示期二十日考試生員經古二十一日考試童生經古 
[蕪米弛禁]  
　　蕪湖訪事人云蕪湖米糧前因外運驟空以致本地民食不能自給經兩江督憲劉峴帥飛檄蕪關於閏三月廿二起出示禁止蕪米出口兹幸上天降康秋收豐稔旅蕪廣潮等帮米商遂又崛然以興禀由駐蕪英領事新關稅務司照會關道憲轉詳弛禁本地米行董事先期亦有豁糶之請張觀察遂會同米厘局陳觀察申詳南洋大臣於初十日接奉回批准如所請各商遂於次日大張旗鼓並蓄兼收唱籌量斛萬人如蟻遥望江干帆檣林立廣潮兩帮迭相雄長放盤收買三兩日間米價每石陡漲紋銀一二錢上中之米己售至二兩四五錢糴賤糶貴者流爭往内地搜羅河下船隻陡被雇用一空巿上本洋價值亦因而大漲每元可作九錢左右緣米販下鄉收買非本洋不辦是以每屆米巿一旺本洋卽隨之長價連日廣潮各米號所辦之米己各倩商輪昕夕裝載不日卽可出口聞此次粤商運米均持有兩廣督憲護照某輪船裝米幾何由蕪出口時卽經電咨粤督俾運抵該埠照數騐收以防中途轉運他處之弊是於恤商之中寓防患之意誠法之盡善者 
[票局己撤]  
　　蘇州訪事人云蘇省昭信局總辦沈觀察玉麒於本月十五日奉到撫憲公文謂現奉部文著將昭信股票一律停辦觀察奉文後卽於二十一日詣各憲轅禀知撤局 
[潯陽楓荻]  
　　九江訪事友人云九江鎭宋佩珍軍門以節近霜降飭令禁下選鋒左右及新勁團防各營勤加操練并令健兒脚上各帶砂袋一個貯砂半斤學跑路跳濠以練脚力有不能者卽行裁汰○招商局副總辦史錫之司馬近奉關道誠果泉觀察札委兼辦洋務發審差○ 
 
 

Page 3

 
 
西門外晉康錢莊資本旣足生涯亦佳不意有流氓造言謂該莊外强中乾萬難周轉卽日將倒一時遐邇哄傳以致兌錢者來如潮湧經德化縣吳儀生保甲總巡汪芑孫兩明府曁武營團防督兵縷壓得以安靜次晨該莊積錢如山照票兌付毫無阻滯洶洶者始各無言而散 
[川督行期]  
　　升任四川總督奎樂峯制軍蒞滬後駐節天后宫側出使行轅現聞帥節擬於明日乘登瀛洲兵輪船向蜀都進發想脚靴手版恭送行旌者又必有一番忙碌也 
[名醫赴召]  
　　邇者皇上聖體違和諭令京外各官如有精明醫理之人切實保奏江督劉峴帥及盛杏蓀京卿以青浦名醫陳蓮舫比部夙精醫理交章保薦日前江蘇巡撫奉到電諭著將陳比部馳送至京在軍機處報名以便傳診撫憲遂委現任蘇州府知府彥詠之太守陪送比部入京取道上海於前晚乘招商局新濟輪船北上公子挹霏大令隨侍比部同往至蘇州府則由藩憲聶仲芳方伯牌示以候補知府王太守毓苹暫行代理 
[華令回松]  
　　華亭縣劉大令謙光於前日到滬本擬小作公留嗣因本署公務紛繁卽欲返斾昨日午刻命駕赴各衙門辭行至縣署時黃大令延入内廳茗談良久而别 
[管帶開缺]  
　　江蘇撫標滬軍營帮帶劉開斌游戎供職多年近忽奉撫憲公文著卽開缺另候選用遊戎奉文後己於前日交缷軍務部署行裝矣 
[抽捐辦團]  
　　欽加鹽運使銜在任候選道江蘇松江府上海縣正堂黃爲出示曉諭事據閔行局董事聨名禀稱本年五月間疊奉照會内開奉督撫憲通飭舉辦團練挑選團勇添設教習勤愼操演務期技藝純熟巡緝奮勉等因具見各大憲思患預防保衛地方之至意閔鎭自前年開辦迄今猶未撤防本鄉尙稱靜謐不料華婁兩邑北鄉地方土匪蜂起佯以索米爲名搶刼之案不下數十起甚至打毁教堂貽禍實非淺鮮邑境毗連實偪處此人心未免摇動董等集議若非整頓團練不足以鎭攝人心現議大加裁汰挑選精壯百名月發全餉擇人分帶勤加訓練萬一鄰境匪類波累所以衛民者在此所以保教者亦在此其經費除各富戸巿商竭力捐輪外尙有不敷之欵議辦閔鎭茶捐每碗二文亟請諭飭各共館代收繳局並覈飭巡司將茶捐鋪捐隨時催繳以抵餉需前年奉發洋槍二十桿大半銹壞難以修理並懇申詳道憲移請製造局憲選撥洋槍二十桿以及銅帽藥彈給領備用撤防奉繳俾得利器藉壯聲威惟是該匪結黨橫行區區團勇百名猶恐寡不敵衆因思鹽捕左營吳久駐閔行素顧大局地方資其保護者不少刻下民心思亂岌岌可危再求移請派哨會同巡檢營汛恊團嚴密防範行見聲勢聨絡非但寒匪徒之瞻亦足斂宵小之蹤陳求迅賜通詳備案一面出示曉諭移營並札巡司就近會哨點卯庶幾有備無患惟舉辦團練帶領需人查有武生徐奎老成穏練並懇給諭飭帶以專責成等情並據黃　司巡檢申同前情各到縣據此查團練一事最爲保衛地方要務迭奉各大憲飭辦復又欽奉諭旨實力舉行業經照會在城各善堂紳董並分諭城鄉各叚局董一律舉辦在案現在華婁等縣時有搶米之案甚至波及教堂皆由匪徒煽惑所致閔行鎭壤地相接尤關緊要該董等現擬將前有團丁大加裁汰挑選精壯百名月發全餉勤加訓練具見實心整頓深堪嘉賴其經費一層據稱除各富戸巿商捐輸外尙有不敷議辦閔行鎭茶捐每碗二文由各茶館代收繳局查前奉督憲札中團練經費本有富者出資貧者出力卽臬憲議詳文内亦有各就地方情形籌捐辦團之語務在因地制宜使人樂助茶捐爲數無多諒可樂從除禀批示並札飭黃浦司督董催繳捐欵及給諭武生徐奎管帶博勇勤加訓練巡哨曁詳請道憲轉咨製造局另發洋槍銅帽子藥發領備用併移請鹽捕左營吳管帶飭派弁勇會團巡防外合行出示曉諭爲此示仰該鎭軍民鋪戸人等知悉爾等須知目下時艱孔棘鹽梟會匪與夫流氓地棍狡焉思逞兼之近來米珠薪桂鄰境動輙搶米肆行刼掠貽害匪淺尤當思患預防現在國家裁營節餉兵力單薄不得不借資民力以辦團練但辦理團練必須經費充足方能持久今該董等議請閔行鎭茶捐每碗二文爲數無多各該茶館主不過代收之勞著卽遵照逐日代收存儲按月繳局以抵餉需等用此外富戸巿商除己認捐輸外所有未認者亦應一體量力樂助多多益善此乃各保身家之計切勿稍存吝惜致妨要務各該地保均著隨同董事勸辦不得稍涉擾累如敢玩泄不前一經察悉定予革究不貸其各遵照毋違切切特示 
[幸未成災]  
　　前日傍晚時南巿董家渡某姓家因煮夜膳火力過猛烟囟内火星迸裂幾致燎原幸經鄰居瞥見帮同汲水澆灌得卽熄滅不致成災然亦險矣 
[控欠不准]  
　　南巿王家馬頭元亨木行被滬北垃圾橋利亨木行虧欠洋銀六百餘元追索無著前日在新馬路遇見利亨執事之弟王立有卽王寳佑扭交捕房解至工程局由局員朱森庭明府提訊王供小的之兄在利亨經理後因閉歇積欠各家欵項未經清理與小的實不相于明府著地甲帶往木業公所請董事秉公理處毋得興訟昨報謂欠欵者係虹口德元永查德元永與元亨素無往來安有欠欵因王寳佑去年曾在德元永爲夥故有此傳聞之悮也 
[協徒贓物]  
　　前日法界讞員朱森庭明府飭差協同包探持片至南巿二十三七鋪巡防局請派勇協吊贓物經局員邵子怡二尹派令地甲勇丁至南倉街德大當鋪及小普陀橋合順質鋪查吊各物嗣因質本甚鉅未能吊取二尹卽諭令差探回廨禀覆 
[流氓不法]  
　　楊樹浦一帶向爲流氓出没之所自八十個黨頭目張桂卿正法後始稍知歛跡近以日久玩生遂有土棍劉妙英趙愛愛小百勞等招集舊侣奉妙英爲頭目愛愛爲軍師船踞一方橫行無忌小百勞與十三圖鄉民陳永林有隙前晚號召王炳春等數人手執白刃將陳拔至薛家浜勒索洋銀數十元陳無以應百勞怒揮刀亂斫致陳肩背受傷奄奄一息若輩始各鳥獸散現由地保顧月蟾出爲理勸未知將如何了結也 
[英界公堂瑣案]  
　　西人加塔生控侍者陳阿義竊取洋燈四盞由八十號印捕拘案請辦陳供一時貪小叩求施恩鄭大令商之福繙譯判責二百板枷號一禮拜○包探米順禀稱沈阿寳朱阿三郁阿根串竊孫金彩所管自來水龍頭拘請訊究大令判各責二百板發回捕房管押一月○二百五十七號華捕禀稱王登林所駕馬車並無照會拘案請罰大令判罰洋二元○西人鉛門控陶汪氏拔去界石由包探徐榮珊拘案請訊陶汪氏供是處地基並未賣與西人何得竪立界石大令著傳地保到案再行覆訊○别發洋行西人控侍者曹忠林竊取墨水送案請懲大令判責一百板發回捕房管押一月○某西洋人之東洋車被李阿福所駕馬車撞壞由一百十四號印捕拘案請斷大令判罰李洋十七元并枷號兩禮拜○韓根江訴稱在老閘附近開設飯店昨晚王林生等數十人來店果腹無端尋釁毁壞各物喚捕將王及張榮華周小仁韓阿明章錦芳張香如沃良玉胡芝仁送請訊究王等同供均爲木匠不敢行凶大令訊得胡芝仁爲首著罰洋十元賠償毁物王等七人各罰洋五元撥充善舉○包探劉森堂禀稱王桂生竊取陳阿慶縀子外套一件起到原贓送案請辦大令判責二百板管押六月 
[美界捕房紀事]  
　　昨日賭棍陳阿大在天后宫前擺設賭攤誘人賭博爲包探劉阿炳所見拘入捕房押候究辦○前夜積竊王阿三潛至四川路陳姓家行竊衣服等件爲巡街捕所見拘入捕房押候嚴究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[薤露雙聲]  
　　楊樹浦大純紗廠有小池焉前日廠中人瞥見池内有男屍一具不知何來卽據情禀知總辦飭傳地保徐　甫報請善堂備棺收殮○外虹口大平路及順泰馬頭等處亦有男屍兩具並無屍屬認領由某號華捕投報捕房捕頭令傳地保報請善堂給棺收殮 
[上海縣署瑣案]  
　　寳源祥公司控武生黃大經矇請印諭前晚帮審委員李葆初二尹提訊寳源祥經手人孫世　供稱　大經之故父黃鑑號理堂專做中人本行共賈伊地數百畝内有周炳年戸名無單之地行内因恐被查出充公曾向理論自光緒　八年控案至今黃大經允爲代請印諭今查其所執光緒十七年之印諭亦係周炳年戸名在外盜賣查是年尙未涉訟伊亦並無　串顯係矇混求察黃供印諭係前憲袁大老爺任内託龔琴生代爲請得寳源祥所買各地均己交明龔幼春供是洋務書辦爾時尙未接手實係琴生所爲二尹判限三日著黃將單契交案候傅龔質訊核辦○前日巡防局函送戳傷劉阿狗之周丫頭陳阿毛李　囝毛伯一千人至縣請辦李二尹提訊之下劉阿狗供小的被周丫頭欠去會洋三元屢索無著反糾流氓行兇周自執鐵尺毛持小刀肆行亂戳陳李復助之爲虐現在小的傷勢甚重求請騐究周供欠劉會洋無力歸楚善言回覆因伊先動手欲毆小的毛伯見面不平將伊戳傷毛陳李三人同供並未帮兇二尹以滬上流氓動輙持刀橫行不法殊爲可惡飭仵騐得劉傷勢頗重令自行醫治　毛各責五百板著具保辜結收押候劉傷痊再訊陳李各責二百板枷號一月發四鋪犯事處示衆 
[上海巡局瑣案]  
　　日前李掌福胡泉串竊楊樹浦電報局電綫木料电局中人將李拘獲送請巡防局訊究姚殿卿二　判責五百板交捕役某甲看管旋被脫逃胡則於昨日由華盛紗廠司事交出送局候訊○昨日張玉奎至大純紗廠附近某茶肆　會與流氓王阿和顧榮榮等忽爾起釁致被毆傷張忿甚奔至巡防局控訴局員姚二尹飭差將士顧拘獲押候訊究 
[南巿捕房紀事]  
　　萬裕馬頭裏街華盛花行夥魏正善前日顧坐包金福之東洋車至北巿遇友邀往他處當令友之漢人給車資洋角次日包復向索車資魏以昨己付過不肯重給包當將魏所坐之包車倩人拉去魏因喚十九號巡填捕勇將包拘捕房未幾華盛棧司赴捕房報稱車己尋獲捕頭遂將包釋出○萬裕馬頭王懋記花衣行於本月二十四晚被賊竊去洋銀二百十餘元小洋一百二十餘角開具失單報知十六鋪巡防南局並禀請馬路工程局一體查緝局員朱森　明府傳二十三鋪十六地甲汛捕人等偕捕頭王榮培勘明形跡限令跴緝○何阿三前日在王家馬頭地方沿路便溺爲三十三號巡街捕勇所見拘解房經人函致馬路工程局請釋局員朱森庭明府卽傳捕諭頭著卽釋放○東洋車夫夏子文因與坐客夏子谷爭論車資出言無由夏喚某號巡街捕勇拘解捕房捕頭命管押二點鐘然後釋出○江北人萬開三在滬南楊家灣馬頭駕船爲業前日因潮流湍被同業陳小和仔將船撞毁兩相口角卽由十九號巡街捕勇一併拘解捕房嗣陳願賠洋銀若干爲之修理捕頭卽令十六鋪地帶往調處○東洋車夫黃阿高將坐客李秋官之衣句藏諸車箱内李旣下車飛馳而去由李友林某鳴捕拘送捕房捕頭命管押點鐘衣包給李具領○乞兒張阿狗在某姓船上竊得舊鐵器四件至新馬路南馬頭被四十一號曲勇所見盤詰來歴語言支吾卽拘入捕房捕頭著管押候解工程局請訊○某氏婦前日至新馬路顧坐東洋車車夫朱連生因爭攬生意將婦辱駡被巡街捕所見入捕房捕頭著管押四點鐘釋之便出 
[英界晚堂瑣事]  
　　成泰木行主王文孝控執事沈岳甫欠銀一案昨日下午經帮審委員劉穆庭二尹提訊王供本地人年集股開設成泰木行共有六股每股出銀二千五百现共資本銀一萬五千兩監生出銀四千五百兩作爲二股倩沈爲經理詎沈恣情花柳任意揮霍去秋監生查對帳目沈名下宕欠銀己有四千餘兩往來各戸又欠銀一萬七千兩王德堂處應付地租銀千零五十兩而沈於帳上付銀一千二百五十兩向王查對則收到祗有六百兩實係沈隨處舞弊故於去年九月初三日將沈　所有各欠囑其收取乃至今杳無音信各股東均欲向生理論是以求請究追沈供寧　人前爲成泰木行經理與王素來相識各欠去之銀係夥友放出小的並不知情王處一欵有收條爲憑尙求明鑒劉二尹以沈旣爲執事行中之事豈有不知明係狡展　原差將沈所開各欠往來細帳與王同往按戸查問明白禀復核奪沈暫行管押○益望之控王健侯圖賴銀洋經劉二尹諭著中理勸詎兩造各不相讓中人無從理勸經原差禀覆昨日劉二尹將原被人等提究益望之供實係被士取士寳銀二十兩洋一百十元叩求究追王供並無此事俱係揑造劉二尹以王實有不合著還洋六十元交保出外○新署西班房看役錢永德譚德金沈貞秦德泉等四人在内賭博經鄭翰生大令查知倩劉二尹將四人提究錢等同供無事消遣並無輸贏叩求恩　劉二尹念其初從寛免究諭以嗣後再犯定當重辦錢等叩謝而退 
[法界公堂瑣案]  
　　十一號與五十七號兩華捕前因落差至浦東爛泥渡索取會欵被流氓朱春泉　黨尋仇褫其衣服攫取對時表恣意攢毆受傷甚重事後回訴捕頭禀知讞員朱森庭明府予以名片請是處巡防局派勇恊拿朱聞風逃逸僅將　韓沈氏及同黨馮掌珠張九仔等拘回捕房由明府飭將韓沈氏交廿四圖地保勒令回籍陳張仍著還押前日某包探偵知朱避虹口迤北某處賭樹遂帶探夥多人不動聲色密往拘拿將朱擒獲送入虹口捕房移解到廨昨日明府會同代繙譯某君研訊其探將起獲之對時表一枚及象牙骨油紙扇一柄呈案二華捕投案請追餘贓並稱前日小的等渡浦時係張九仔隨往告朱旋卽集流氓將小的毆擊臨行陳掌珠謂小的等曰此事不許聲張今己到案求爲究辦朱供事由某甲唆使並非小的一人所爲明府一併還押候補提某甲到案究辦起獲各贓先給二捕領去○英界長豐炒麵店主王應南控法界馨泰雜貨店主方梅生結欠貨九十九千三百文屢索不還由朱明府飭差提究因方己避匿將其妻方王氏拘入捕房昨日傳同原告解案請訊方王氏供丈夫外收帳今尙未回所欠貨欵現願分期拔還明府著押候交保限三日内歸楚延干追比梁福卿前控宏昌莊出票二十一兩　屆期不付經朱明府研訊宏昌將銀如數交案追問票根朱供係宏興士店陸漢章付下遂令朱邀陸到案方准給領昨日梁仍　投案請領明府以其顯違堂諭申飭不准梁復操西語向繙譯官聲訴明府怒著將朱管押旋仍交梁保去○周吉金前控張青　銀二千餘兩經明府追繳票洋六百元前期己繳其半昨日張又遣徐雲亭繳到洋三百元明府飭傳原告具領徐交原保餘洋　個月内悉數歸楚○包探禀稱著名竊賊陳阿金甫於上月間遞解回籍今復至滬仍施故技是以拘案請辦陳供來滬後卽欲　波輪船回去不敢爲非明府判責二百板驅逐出境○抱探禀稱陳元元在太古碼頭竊取紅糖一包當塲拿獲解案請訊明府判一百板○包探禀稱鍾大明在江寛輪船竊取油衣一件爲水手某甲拿獲送入捕房今傳同失主解案請辦明府判責一百板　失主 
 
 

Page 10

 
 
[官報]  
　　八月十五日文武各官俱禀賀陸師學　　補道　奉委會辦營務處知府勞　弼謝委代辦學憲提瀾又徐炳倬通州訊案回辦理淮練各軍軍米候　　振聲到北洋來澄波輪船王金相辭赴江陰接學憲 
[皖省官報]  
　　八月初八日甘肅候補道舒之翰辭　補　錢錫賓辭赴金陵卽用知縣何端樹赴廣東朱郁春赴湖北均辭奉委營務處探磺價候補道太平府陳文　同知　錫文辭奉臬委赴上海公幹直隸州朱式程知縣陳置　超委庫大使鈕福傑到交缷裕溪關差並奉營務處委赴陜西探硝磺價○初九日花翎三品銜安徽補用直　英華到旗人號采臣委辦灣沚厘卡知縣萬琅到徐景鏞知奉委解京餉巡檢劉景琦到由淮北牙厘局解餉來省○初十十一日候補從九曾相時委署當塗大信司委辦彎　卡知縣萬琅辭候補知府許鼎霖代首府查勘秋成知縣熊周紹知丁母艱巡檢陶　成到由皖南措資回佘兆興知辭奉委解首級赴六安州邱樹恩謝奉藩台委核對差　　謝委分太平府差遣興史陳幹謝超委一次○十二日新分安徽試用直隸州李曾芬到江蘇人號善貽己丑恩科舉人委辦蕪湖關南卡通判陳宏蓮辭卽用知縣楊紀元辭　南措資崔保齡謝超委按司獄徐紹濱記大功一次許金綬通判沈策　典史劉樹銓吏目福蔭均謝超委巡檢李藻悳知奉委解長江水師月餉赴金陵縣丞朱興郯面試○　日指分安徽　海防試用典史謝承甲到江蘇人請補巢縣彭　超安慶府經鈕俊逹按照磨俞光烈均謝記大功一次知縣陳守先　登崧府經楊嵩壽巡檢易簡均朗超委　李藻惪辭解長江水師月餉赴金陵劉景琦辭回淮北牙厘局差　○十四日廬州府經廳石輝南桐城馬踏司錢善昌均辭本任霍邱縣陳　謝記大功一次候補知州瞿世　縣　正源劉籌均超委一次丁艱知縣熊周紹辭回籍巡檢王燕甲辭奉營務處委　湖北探硝磺價○十五六日布經廳吳毓庭謝記太功一次劉寅度謝行知加一級紀錄二蔡康聲銷假並辭奉營務處委赴上海控磺價○十七日五品頂戴指分安徽分缺先補用府經徐振宣遇缺先補用按司獄王德婣均到江蘇人辭理蕪湖保甲知府祺厚到　知縣王從禮到解京餉回候補知府許晉祁鄧之望到太湖查秋成回趙元熙到赴建　訊案回萬祖恕辭赴和州　卷巡檢王錫齡辭赴上海探硝磺價吏目邊體鋆辭赴皖北藥局差遣○十八日指分安徽新海防遇缺先補用巡檢胡振宗到江蘇人合肥青陽司周國琛無爲州吏目吳樹池均辭候補知縣鄧　望面試巡檢婁慶榮到由皖北措寳回十九二十日候補直隸州陳寳柱知縣汪承祖均轉假五天府經史繼昌銷期服假 
[申報館恊賑所經收順直山東川東卾省江北賑捐八月十一日至八月二十日第廿六次清單]  
　　八月十二日義昌質節酒洋四元戈十異節酒洋五元程時蜂節洋二元何恆昌綢莊節省月資移助洋十元○十三日紹興正大來於文光洋二元杭州福潤來章蓮莊爲家伯祖母家母祈保平安洋十五元又祈求自病速愈洋十五元○十日無名氏積得小兒押歲錢洋四元蕪湖謝晴江山東洋廿元○十五日遺德堂汪求保合家平安洋十元元茂莊洋廿元怡豐號諸友月餅資移助洋兩元○十六日佑安氏洋元免害人銅洋一元全盛局來埭溪繆山氏洋五十元於元章洋一元洪章漢章德華輔華四戸各助洋一元○十七日無名氏求兒媳平安洋二元不留名求合家平安洋一元遠子爲先考賓臣公週忌經焰賣移助洋十元無名氏洋一元浙秔無名氏洋一百零九元六角二分○十八日有心無力洋六元隠名氏票洋二百元○十九日姚錫漢洋五元林全盛來濟和代募月餅資移助洋一元鈕咉翁月餅資助洋一元裕記票元一百兩隠名氏洋兩元秣陵茸　求保幼子平安洋五元○二十日石門林仁記來海陽思補軒洋元馮亦政堂洋廿元洋恊大來陸勤記洋三元宜興全盛來武生趙景芝妻徐氏洋廿元逍遥散人山東票元一百兩以上共收洋五百七十元零六角二分票元二百雨兩洋一 
 
 
 

Page 11

 
 
   
 
 

Page 12

 
 
   
 
