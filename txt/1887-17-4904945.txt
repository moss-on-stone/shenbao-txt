# 1887 - 17 - 4904945

 

Page 1

 
 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林大觀惟巧搭一舊從無專選巨帙以供揣摩未免闕如茸城頌萱室主人竊　憾焉爰取同人名手搭題窗稿以及歷屆歲科試藝各省書院傑作羅致擾廣剔選極精計得巧搭文選千有奇交本齋石印名之曰巧搭　　其已見於近時石印諸書中者概從割愛准於十二月十五出書每部分訂八本定價洋四元四角在上海南北申昌及各書坊外埠申昌發售如願躉售者問法大馬路南申昌面議價從格外此佈 
[富强芻言]  
　　中外通商垂世餘年矣開口岸購兵艦築砲臺製軍械歲費千百萬金了無底止坐令中國帑藏日流出外洋　　之多日積月累將至不可勝計而又東償兵費西折軍威彼挾所長以要求始雖與之齗齗終必惟命是聽貧矣弱矣再閱數十年或百餘年西人之勢益張華人之力益絀必致府庫空竭人民疲弊而後已嗚呼噫嘻通商之害固如是其大哉雖然通商果有害而不通商亦未見爲利也不通商卽有利而通商之局旣開雖欲不通商而亦有所不得也何則人未有無所希兾而樂輕去其鄉者西人平日居移氣養移體飮食服用事事奢華一日之需足敷華人經旬費用　惟彼國　各項生涯工資甚鉅故能出入相准尚無竭蹶之虞自邇年機器盛行日新月異人工漸爲其所奪以致失業者多欲往與國營生而同洲中如出一轍阿洲各士雖尚有利可圖而地處炎荒終歲流金爍石外人居此殊覺坐臥不安且虎豹之所居豺狼之所宅天荆地棘寸步難行土人亦貪而詐鄙而無恥無可與言不得已熟思審處東望中華曰我曷弗遠涉重洋往覔蠅頭之利哉適道光之季禁烟事起遽爾稱戈和約旣成通商事起爾時西人之至中土者尚寥寥無幾類皆擁厚資居奇貨高視闊步不可一世爲洋行爲公司爲輪船爲土棧懋遷有無雄視儕輩盖通　之利獨爲西人所擅專矣由是一二十年之内口岸日增商賈麕至舳艫相接行棧如林握算持籌幾欲盡攬中國之利初尚惟英人爲獨得之秘未幾而俄步其後塵未幾而德效其趨向久之而嗹奥和日意葡諸國無不航海而至以有易無而通商之事愈興通商之利漸薄迨至今日各洋行雖不致外强中乾之慮而爲舩主爲大寫爲教習爲水手之輩往往失業無聊流落異地無衣無食困蹙不堪西人知其所以然曰是殆中國不富不强之故也中國而苟能富强則瑰奇之來利巿三倍百工　藝亦可各献所長自求口實安居樂業更何有外患之頻乘如仍貧弱自安則主人枯槁客自辭去雖得通商何益之有是必各抒所得獻之中朝或開煤鐵之礦或攬江海之利或設電綫以通消息或建鐵路以便轉輸兵舶則代爲購求軍械則代爲鼓鑄練兵佈陣教導之使步伍整齊安砲築臺指畫之使形勢扼要凡若此者豈西人之愛我中國　不　爲之籌畫哉實以中國苟不利西人卽無利可圖故爲之力征經營耳我中國及此時而不力圖整頓則是自棄其利而讓西人以獨得利權雖欲富强夫安得而富强則必一洗從前委靡勵精圖治餘力不遺舉凡開礦設電鑄械製船造鐵路通輪舟築礮臺練行陣事事一准夫西法得其精髓不徒習其皮毛毋因循也毋苟且也毋玩愒也毋輕忽也毋浮夸也毋虚憍也毋粉飾而張皇也毋委靡而苟且也毋有初而鮮終也毋舉一而廢　也必有人焉洞悉乎利害得失之故深明乎與接爲搆之道精究乎致治保帮之道熟觀乎成敗禍福運機原如要終持源握要折衝樽爼信義廉明而後能策富强俾利權不爲西人所獨得否則不富不强無論已卽曰國得以富兵得以强竭力圖維國勢蒸蒸日上遲之數載足與泰西並駕齊驅而通商之局旣開萬不能重復閉關謝客亦惟令西人商務日興滿載而去而中國曾無一毫之裨益譬之鸇獺祗爲叢毆爵爲淵毆魚耳誠何益哉誠何益哉我請以兩言斷之曰中國居今日而欲策富强苟能自富自强則可徒藉他人之力以富强則不可留心時事者當不河漢斯言 
[蠲緩錢糧]  
　　十二月初三日兩江督憲曾沅圃爵帥入奏請將江蘇省被災州縣分别輕重蠲緩錢粮一摺奉諭着照所請交户部轉行該省遵照該部不日卽行飛咨京秩大員之籍隷江蘇者遂各具摺恭謝天恩禮也想三吳士庶捧讀恩綸鼓舞軒鼚其樂何極於以見曾爵帥之福我蒼黎者至矣 
[緝獲眞盜]  
　　京師南營東河沿汛守府於十一月十五日夜二更時突來一馬姓名小山者回民也口稱有機密事面見總爺經兵丁通報該守備立卽出見馬乃云九月間武清縣所屬蔡村某當鋪被盜刼掠衣飾等物爲之一空至今未獲一犯刻聞諸犯潛入京師適遇於前門外蔡家胡同妓館總爺若信我言請率兵同往捕拿守備聞其語不暇細察急會同千把各弁率領兵勇隨帶馬匹蜂擁而往旣至妓館馬連指三家且奮勇當先諸兵隨之而入遂搜獲十六人鎖帶回署拷審一夜毫　供招守備見諸犯衣履面貌似不類爲盜者心頗疑之頓悟馬之來實欲假作眼線藉此肆其搶掠之計以便從中漁利遂拍案大怒令將馬捆縳搜其衣内有翡翠班指一枚金銀首飾數件京鈔百餘張守備即以嚴刑拷審馬始吐實供稱有五犯在京居於某處一一指明守備急率兵往拿幸皆就獲現聞五犯已招認據稱馬亦在案内次日守備派千把二弁往蔡村起出贓物與該當鋪查對俟認明提贓回時當將全案解交刑部定擬馬之初計不可謂不狡而守備竟因假盜而獲眞盜亦不可謂非馬之與有力焉 
[輦轂紀聞]  
　　冬月杪日將暮永定門外有一車内坐一婦人三小孩轅坐一男子因恐時晚　門下鑰便不得入急令御人鞭騾騾受驚而奔將車翻跌橋下幸水甚淺旋經多人拯救人皆無恙乃假附近茅廬以烘衣履久早始入城而去求速者乃反缓矣○京師自立冬以來天氣不甚寒冷内外護城河冰薄四寸許曾憶往年每值冬令撐氷床以載人往來者計千人獲利頗厚今年氷薄則撐氷床者皆無所施其技目下染患咳嗽者甚多小孩亦有出疹者醫家大爲忙碌奔走巿廛頗覺應接不暇也○户部行文八旂親軍營前鋒營護軍營火器營等處卽將本旂營額設驍騎親車前鋒護軍鳥鎗護車等校尉曁兵丁數目查明報部以備覈對此蓋新章也○應行預備皇上上祭鋪墊之上虞備用處三等侍衛廣瑞廿八日恭備鋪墊稍形遲慢已由該管大臣奏叅擬以罰俸半年奉旨依議○禮部爲知照事祠祭司案呈本部具奏本年十二月初五日穆宗毅皇帝忌辰又初六日孝惠章皇后忌辰又十一日孝和睿皇后忌辰又十二日孝德顯皇后忌辰此四日不報祭不還願不作樂不宴會不理刑名照常辦事等因奉旨依議欽此欽 
 
 

Page 2

 
 
遵到部相應知照景運門轉行兩翼前鋒統領飭屬一體遵照○樂部大臣傳　樂部音律處等官於初三日在禮部署中閱演慶隆舞曁彈箥籮唱庫們騎竹馬射馬虎等技以備元旦上元等日預備殿差○軍機額中堂等擬循舊例南郊大祀後奏請八旗兵丁之賞户部堂官謂兵餉仔儲無多報解尚未到部且各旗營送到兵册諸多不符候本部核對確實後再爲籌議○神機營左右翼驍騎馬隊内火器營馬隊左右翼驍騎擡　隊官兵于初一　齊赴安定德勝門外兩黄旗教塲預備專操管帶會同閱視○客自瀋陽來京者言自山海關至京師一路甚覺難行或晨或昏二三行旅無敢奔走程途非結夥而行卽爲歹人所劫並游勇馬賊游奕其間乘隙卽出搶掠行人孤客之受其害者不勝枚舉而災民之桀驁者亦乘機劫奪財物僅不傷人故行此路者威凛凛乎有戒心焉○領侍衛内大臣等以明正皇上親政後臨幸各處凡侍衛人員均應隨侍左右差務未免繁多雖滿領俸銀仍恐不敷公同商議擬將侍衛馬乾奏請恩施准照舊例雙分以示體恤不日當入陳黼座查定例侍衛每員月支馬銀六兩謂之雙馬○世職承襲之例除佐領一項百日孝滿引見承襲外餘自子男輕車都尉至恩騎尉俱於年終彚總辦理現屆承襲之期聞八旗各固山將各應襲家譜繕寫呈進御覽並經各都統將承襲之擬正擬陪等人先行騐視馬步於本月十六十七日帶赴内閣候欽派王大臣騐放○户部具奏預撥來年京餉並擬指各省關何項應撥若干繕寫數目清單恭呈御覽奉旨依議欽此現由户部抄録　奏清單飛行各省關查照遵辦○崇文門内麥牙胡同戴錫之兄前因載錫臨决脫逃擬拘其兄以尋下落該管正藍旂步軍校緒祥奉飭帶兵往拿乃載錫之兄非僅不受拘拿反以搶奪等情報官緒祥氣憤已極立服阿芙蓉膏殞命該處固山達後卽帶兵將載錫之兄捆送該衙門如緒公者抑何視死如歸耶○御前大臣交諭侍衛處會同三旗侍衛續辦事章京等赶將氷鞋成例查明所有御閱親軍溜氷鞋一切事宜詳細抄單禀知各堂稽覈以備恭摺奏聞○前粤海關監督海榷使緒任滿回京除循例交納崇文門課稅外又復報効銀五萬兩呈進内廷已有旨着廣儲司收訖○左右翼步軍營技勇練兵隊於初一日早齊赴安定德勝門外兩黄旗教塲預備該管帶會同神機營委員閱視 
[沾紀要]  
　　天津道胡雲楣觀察於初三日出轅赴軍粮城查勘屯田並閱橋工旋於初四日回轅○本年長蘆帑利銀十餘萬兩現已分作兩　共第一批已委候補運同汪同轉錫智等數員解赴京師分别交納○初四晚天津地方官督率兵差赴西關驅逐土娼一時嬌燕雛鶯殘花敗柳遷徙一空昔時粉藪花叢倐變而爲清凉世界矣○保衛民更局第一叚委員孫少尉繡章第四段伍二尹兆霖均與叚紳不洽互相禀訐刻下該紳均經告退第一段已改委言應千大令第四叚委阮少尉本燾接辦言大令因舊疾未痊深恐貽悮公事禀請湯可筠二尹瓜代該局設立不過兩月有餘而委員之更換已如此其多世事紛紛似奕棋古人所以興感也 
[欽憲批示]  
　　批查看南洋華民商務委員禀據禀已悉該員前禀小吕宋大概情形當將應查各欵詳晣批示在案此次抄呈華商禀摺於華民數目及日官抽收身稅路稅諸虐政已得梗概惟官文斗前禀被害各案絶不提及豈已斷結耶抑别有牽綴也此案前據該員來禀當抄寄駐日叅賛照會外部飭辦外部回文亦甚認眞該員續禀乃置不論此案華商被損太鉅豈能恝然所禀設立領事其利有四不爲無見惟中日條約並無中國在日國口岸設立領事明文陳前大臣欲設而不果鄭前大臣審慎而未發本大臣欽奉七月初九日電寄諭旨業將中日交涉情形電奏矣查約内第一欵兩國商民人等彼此僑居皆全獲保護身家等語是兩國均有保護商民之責第二欵中國派秉權大臣至日國京帥事同一律等語環球通例秉權大臣均有派設領事之權特此兩說及援古巴專案與日部商設領事或可就範又約内第四十七欵專爲小吕宋而言亦有可援據惟前禀旣稱該員此來彼土官員頗有顧忌現禀又稱此次到吕訪查日官深疑商等所請恐起程之後因疑見忌借瑞陰害請速設領事保護等語是該員到埠一查日官已外和内忌旣設領事奪其權利則日官之娼忌沮撓益不可思擬外洋國政每有寄寓　國之人卽歸該國管束不願他人過問者觀於荷蘭之不願委員往查近事之明證也該員旣熟知此中情僞乃遽照會該省總督照會各節皆領事應辦之權利豈不更觸其疑忌哉華商求設領事甚殷中國豈於該島華民而故爲歧視領事果設或可弭患將來該員疉請速設領事當於未設前莧留地步若日官騁其陰害之謀因而梗阻　煩唇舌何以慰華民懇求保護之意耶日官如有照復務卽抄寄若竟擱置不復則其居心叵測更顯然矣領事經費各商旣願捐理且能歲捐海防經費若干深堪嘉尚候咨商粤督部堂酌度辦理所禀索還身稅路稅一事應俟領事果設與否再行商辦此詩寔非所急中外交涉之事理路宜認準脚步宜踏實利害宜互衡庶免觸處軒輊該員務當查照先今批行事理詳查禀復爲要所有駐日叅賛與外部往來照會隨批抄發仍候粤督部堂批示除分咨外此繳清摺存 
[永戴憲恩]  
　　青浦縣屬唐家浜失慎全村盡燬經陳竹坪大善士捐貲往賑云云本報早經紀載兹悉事經青邑尊錢大令志澄通禀各大憲後卽蒙崧鎭青中丞籌撥　平銀一千五百兩并委員赴災區查明被災各户　親自散放不假胥吏之手府尊恩詩農太守亦捐鶴俸一百千按户分給茅簷蔀屋同慶再生愷澤均沾歡聲雷動村中父老至有感激涕零者亦一時佳話也 
[潯陽巿面]  
　　近日江水落江岸露出赶河下生意者莫不紛紛打點篷席繩索釘鐵向河下擇地結茅備辦年底貿易柴米油鹽等項俱價廉物美上熟河米每担二千六百文豬肉每斤六十四文惟魚價昂貴每斤四十左右皮貨店生意尤爲支絀云 
[珠江雪浪]  
　　臬憲于廉訪升補滇藩曾經具摺謝恩并請陛見日前由摺差齎回原摺奉旨着無庸來京想紅籕碧幢卽當移向昆明池上矣○廣西電線被風絞斷電桿亦有損傷電局得信後旋卽委員馳往興脩○張香濤制軍申明例禁所獲拐犯着卽就地正法蓋亦刑期無刑辟以止辟之意也乃數月以來拐風仍未少戢制軍除惡務盡復選派巡船二十餘號分往各海口嚴密稽查保赤誠求其制軍之謂歟○辦理桂越界務大臣鄧鐵香星使于前月出關隨帶練兵兩營以壯聲威而資護衛所需餉項仍由粤東籌解日前善後局撥　銀一萬兩委州吏目魏君應辰解交星使兌收○化善裕民兩兵輪在六門洋面緝獲私鹽船各二艘計鹽二萬餘斤交局騐收○補用直隷州雷刺史發聲由臬司委辦保甲局總查差於本月十一日進局 
[欠租類志]  
　　農佃抗欠田租例得送官追比昨聞蘇垣豐備義倉一佃抗租拘押旋因病釋回回至中途斃命屍親聞信來閙由義倉給洋二十元而去又陸紳家亦有一佃押斃佃屬以養育乏人央人赴紳家懇求洋四百元紳允給訖事遂寢憶上年城内某紳家以押斃佃户該屬將紳家門窗什物悉行毁壞鄉間某姓家押斃佃户甚至房屋盡被拆毁曾經臬憲朱廉訪出示嚴禁藉屍圖詐等因實以佃户在押病斃亦事之常若斃命後必將業户家中打盡再索數百金千金之貲以饜其欲此風斷不可長然勢家因數石租榖不侒其實情如何動輒送官追比以致瘐死獄中嗚呼亦可　也 
[揚州火警]  
　　本月十四黎明三義閣西首福和泰土棧陡然失慎聞因煮紫霞膏遺火所致幸水龍局近在咫尺聞警卽至得以撲滅僅焚去住屋一間餘雖灼焦尚無恙云 
[盜案續聞]  
　　日前有某明府僑寓金山玉帶橋朝陽洞僧房夜間被盜刦去多洋報案請緝已經列報兹聞丹徒縣王邑尊於十二日親往履勘謂體察情形的係穿窬而入啓門而出顯係行竊而非盜刼據報搶失多洋殊難據以爲信如果强盜打刦係則其時有易統領督　三營 
 
 

Page 3

 
 
兵士挑濬河道近在咫尺一聞有事立可呼救除北面臨水外三面均可兜拿不任若輩兎脫何况金山有僧人數百一聞有警立卽傳梆集捕縱使匪類甚多亦未必敢肆行無忌此案當照竊案辦理云云嗣經鎭江府委保甲分局童委員前往踏勘亦謂是竊案而非盜案與王邑尊所言無少差别聞此案現尚未經破獲云又聞本月初七夜鎭江南門外駙馬莊謝姓家有盜一二十人打門搶刼聲勢洶洶刼去財物約值數十千是時左右鄰人本欲前往救護奈因盜黨甚多手中各執火炬且放洋槍以示禁嚇鄰人遂不敢出門任其狼吞虎攫而去盜黨尚以所得之贓不敷分派復刼隣村二户次日謝姓等入城報案由邑尊飭捕嚴緝旋由捕役購覔眼線獲住七人當卽解案想研鞫之下不難究出餘黨也 
[鳩江叢話]  
　　徽州府春太守岫來蕪公幹晉謁道憲拜會僚屬脚靴手版忙碌連朝卽於月望由陸路回郡○署蕪湖縣錢孟超明府於十五日遷進衙署同寅咸往道賀前所被燬之側屋現已招工興造溯查縣署當髮逆猖狂時燬於兵燹迨承平後官斯土者僅建上房二堂　堂及側房數楹以備官眷居住嗣後歷任宰官陸續規復大堂頭門鼓樓監獄等處然尚有大半未復舊額大堂之下鞠爲茂艸而附近隙地又爲貧民支搭草房近經錢明府諭令一律拆讓劃清界址于四圍築墻一道並籌欵建造儀門及書吏辦公房屋現已禀明上憲鳩工庀材矣○蕪湖鈔關每十年終將上屆徵收户工兩項稅課册檔及紅單票根收支各欵分造四柱清册於次年解京投部現值造辦光緒十一年分第十屆册擋之期雙錫五觀察諭飭各房書吏核册繕寫備極忙碌各書吏有晝夜繕寫者管城子幾爲之秃○蕪湖關大江口稅務廳一缺有督徵稅課巡查偷漏稽祭商票之責文華廷明府英接任以來約束丁役毫不假以事權而稽查往來船隻尤能寛猛並施輿論翕然明府年僅三十餘辦事本極精明而雙錫五觀察于整頓稅章後又時以抉剔弊端爲念用能力除積習整肅紀綱國課自蒸蒸日上矣○粤客前時辦米往往以銀易洋遂致錢店高抬洋釐及後辦米改歸銀盤而洋釐仍不稍跌往年臘尾收帳時只有七錢左右今則仍居八錢上下盖米巿爲蕪地近來一大宗生意此外貿易不及米巿百分之一故若輩得以居奇龍斷但前時粤客以銀易洋進出皆是大宗尚得照牌巿作價今則米客售米得錢易洋是零碎交易錢店中更須照牌價每元加色幾厘從前粤客吃虧者少現在賣客吃虧者多况近時錢串亦甚缺少作小本經紀者莫不吃虧此實錢店階之厲也○日前金馬閂外某姓家被賊撬門而入倒箱翻簏搜括一空其時夜雪迷漫某姓夫婦及其稚子均作袁安之高臥絶無知覺翌晨起身急索衣褲不得盖已爲梁上君子取去也後經隣人贈以衣褲始得瑟縮出門然而四壁蕭條炊烟幾斷此時誠有難乎爲情者矣又有一賊入某姓家圖竊穴洞而入其時月光皎潔可辨人影某姓家人從窗隙見之急起舉燭呼人齊起捉賊該竊知不能脫再四叩頭如搗蒜始縱之去諺云偷風不偷雪偷雨不偷月二賊獨不然殆未奉教于君子耶乃一則得贓遠遁一則幾被擒拿殆亦有幸有不幸也○自初十日見雪後至十七晚又見六出寒葩隨風飛舞尖風刺骨冷氣侵肌翌晨視籬角牆頭已積雪三四寸誦髯公遺蝗入地應千尺之句可爲三農賀矣 
[憲示彚録]  
　　補用府正堂特授泉州海防總捕駐鎭厦門分府唐爲出示曉諭事照得本分府前因訪聞厦門巿肆銀錢日跌恐由奸徒把持取巧圖利業經酌中定議每七二秤番銀一元按一五折算出示曉諭在案兹准保甲局委員傳函開据十八保董事面禀以厦閂所存制錢本屬不敷行用各錢鋪每由漳泉二府販運來厦現在他處銀價甚低厦地若照現定章程一五兌換虧本太甚禀請酌量改㓕等情轉請查照辦理等因到廳查各該行郊鋪户旣因錢源本高以致銀價日减並非壟斷居奇尚屬情有可原自應稍爲酌减以卹商艱所有現在厦門銀錢兌换番銀每兩總不得過一千四百四十文之限一俟錢源稍旺仍當歸復舊價合行出示曉諭爲此示仰闔厦錢鋪各店户及諸色人等知悉自示之後凡有兌換銀錢每兩極少不得過一千四百四十文制錢之限倘有奸商再敢藉口把持本分府定將各店勒令停閉仍科以把持行巿之罪其各凛遵毋違特示○爲出示曉諭事照得厦門街衢狹小皆由奸徒侵佔官地盖造房屋以致一遇失慎勢若燎原寔堪痛恨此次寮仔後至水仙宮一帶回禄地址業經本叅分府會同保甲局委員親臨詣勘内如水仙宮埕本有舊碑分界自應規復舊基留闊三丈八尺五寸前後地基均仍其舊所有白簡及丁海二屋查係侵佔官地逐漸盖造此次不准再行起盖至於慶記洋行傍陳怡泰新築樓屋一座地基係屬舊日侵佔官溝架屋亦屬非是亦應照前拆卸退還庶不致湮没舊溝其黄象店屋按照舊基應退讓二尺馬看店屋應退讓一尺八寸道役林得住屋應將墻角讓出二尺又租出對面洪地酒店應退讓一尺五寸以寛街道而防後患除先飭差協保傳諭遵照並隨時察勘外合行出示曉諭爲此示仰該處各該店户及業住人等知悉爾等嗣後如欲重整舊宇均應遵照前指尺寸退讓毋得任意佔盖亦不得再在水仙宮傍搭盖篷廠希圖佔地倘敢故違除將業主提案懲辦並將該匠首一并究處不貸本叅分府爲慎重地方防患未然起見言出法隨各宜凛遵毋違特示 
[興工開河]  
　　九江西關外龍開河係停泊船隻碼頭近因河泥淤塞往來商船不能寄椗故去年經稅務司會同紳商購挖泥機器船一艘以便開濬今春江漲時始行停工現值江水退涸該綽商又飭機船興工開挖連日展動機器紅男緑女之往觀者幾至空巷 
[巨案和息]  
　　客有自景德鎭來者云浮梁縣所轄朱家頭柳家灣兩處今年因燒石灰窰起釁約期械門各聚數百人槍砲齊施短兵相接朱家頭人敗北狂奔柳家灣人奮勇赶上殺落人頭十二顆懸於該處戲臺左右以張大其威朱家頭人乃由縣上控至撫轅德大中丞卽委發審局員任大令國銓前往查辦任大令束裝就道會同浮梁縣任小園明府將兩造紳民傳到研訊極力調停飭令柳家灣將爲首凶犯兩名交出論抵外出洋錢一千七百元給各苦主齋醮兩造俱已首肯出具切結完案任大令回省銷差時兩造紳民公製萬民傘兩頂德政牌八面鼓樂喧天送至舟次以誌感激 
[薄待友朋]  
　　前報列登豐土棧將甲乙兩人扭送法捕房一節甲乙當經人保出昨經原告林福年投案甲卽賴姓欠銀三百兩者未經到案乙卽蕭新元投案稱與林爲換帖弟兄甚爲契合曾欠銀洋五十九元現已託郭某調處俟船到卽能歸楚然林並未向我索討遽將我扭　捕房管押兩宵體面攸關實所不甘翁太守謂此事林福年實看不起朋友着將所欠之洋先爲了結再核别事 
[傭人追欠]  
　　妓女張桂琴因欲從良被鴇掯阻赴英公廨喊控該鴇張貝氏亦投案申訴由蔡太守飭將該妓暫發官媒再行覆訊各情已列前報昨又有傭婦顧陸氏禀稱我等男女四人在該妓處爲傭共代該妓借洋四百五十元妓立票據四紙今特呈閱我等又爲該妓向老慶雲銀樓徐姓處代賒金飾計洋九十餘元現當歲暮催索甚急又因該妓患病代借洋三十元爲醫藥之費并請追還太守諭俟查問該銀樓徐姓是否代賒屬實再行酌奪聞張貝氏負債約有千餘金前夜被債主逼索該氏與沈阿順竟欲吞烟尋死債主見之急行阻止隨各散去 
[聽候判罪]  
　　慶雲銀樓失竊金飾鈔票現洋等報捕緝獲人贓由蔡太守先判裘仁生發捕房管押一年半費芝平暫押着該銀　執事人李惠州邀齊同事聯名具費芝平實係通同裘仁生犯竊結再行定罪謝元順旣稱可靠亦着具保各情疉列前報昨蔡太守又飭差傳李惠州到案究問情形李同正執事及司帳等人到案同稱費芝平通同裘盜竊已無疑義現已備結我等三人及同事十人均已列名簽押太守隨飭邀齊同事人于今晨投案以便判斷費芝平之罪 
[軍犯起解]  
　　前年行刦本邑西門外日暉港某米莊某信船之盜犯吳清華蔣錫候二名由縣訊實收禁申詳上憲定以軍罪昨經莫邑尊備文批差押赴嘉定由嘉邑尊轉解前往矣 
 
 

Page 4

 
 
[歲暮省囚]  
　　莫邑尊以年關伊邇各班房所押人犯身覊徽繹舉目無親雖曰罪無可逃究竟情堪憫惻因擇情節較輕者准予保釋無人肯保者亦縱令歸家邑尊之體恤下情可謂無微不至矣 
[催納正供]  
　　歲將闌矣民間應繳條漕投櫃者尚寥寥無幾莫邑尊因諭令領辦各差赶緊催納 
[歸案質對]  
　　前日上海縣莫邑尊函致法會審委員翁太守略言縣署徐姓之案據稱有衣箱等物在電報學堂茶房朱清處請爲就近傳案移送等情翁太守接函之下卽飭法包探嚴頌眉傳朱到捕房管押昨晨太守臨捕房時將朱提案詰訊據供在電局當茶房徐是局中包飯廚司從前由薛姓包飯嗣被徐奪去現係顧姓做飯司是徐之替身我與徐子素不認識安有物件交我太守詰其徐旣在局做飯司伊子諒必到過局中豈無一面運緣究竟伊子年歲若干朱答稱伊子約二十歲太守詢包探縣署可有人來答稱未有人來翁太守旋飭會捕局差曹錦堂將朱清送縣歸案質對 
[控拐支離]  
　　昨報列崇明人金鈎扭控鄭永樂將伊子誘拐一節據鄭供是金自已將兒賣去轉輾售賣已有三次現賣與福建人已經回籍有經手人住泥城橋與我毫不相干翁太守以兩造供詞各執着法包探帶同原告將經手人及崇明同來之人一併於前晚管押諒于明日解案也 
[法界瑣聞]  
　　法捕房新添一三道頭華捕專司梭巡各處之事前日在某處不知爲何事被甲乙丙三華人扭打當將該三人拘押捕房以俟解案○賭博之徒花樣百出有以竹片賭勝負暗中上下其手以騙鄉愚者卽所謂紅黑籌也昨經法捕房巡捕拘到擺紅黑籌賭攤　一人拘押捕房諒當重辦也○法界新街一帶爲烟花之藪澤粉黛之下流逐臭之夫趨之若鶩其中良莠不齊有乘間攫物者有吸烟不給錢者公堂案牘因此而多前晚有某甲又至新街某花烟舘飽領烟霞滋味囊中實不名一錢龜鴇向索置之不理兩相爭吵旋被鳴捕將甲拘入捕房想難免匍匐公庭矣 
[分發人員騐看名單]  
　　海防例掣籖分發主事蔡霞標福建内閣中書許之榮浙江京府經歷項壽城江蘇詹事府主簿周守信浙江○籌餉例掣籖分發光祿寺署正王恩第安徽○海防例掣籖分發巡檢胡臣斌四川○海防例指省分發道任國楨江蘇浙江知州章鉤江蘇直隷通判劉文敏安徽湖南白椿順天四川知縣胡楨安徽江蘇同知升銜鄭之梁河南湖南布政司經歷王雲安徽福建直隷州州判廖炳樞福建直隷兆治正紅直隷府經歷辛　炳山東直隷縣丞葉承鈵江蘇浙江馬晋方陜西山東趙鴻勳四川廣東葉學和江西福建縣主簿吳鍾彦安徽浙江巡檢曾兆珪福建廣東劉煥福建湖南劉挺福建　東張式斌山西北河朱祖賢湖南廣東徐恩華江蘇福建盧宗恒貴州四川葉彦昭浙江福建王祖濬浙江直隷楊堃陜西四川　霦河南湖北張璐甘肅四川從九品湯毓楙浙江江蘇王勳浙江山西閘官陳思悌順天東河典史趙珩順天山東韓岱順天河南蔣國慎湖南四川謝式安湖南四川劉金壽湖南江蘇王僖安徽浙江楊炳森江蘇直隷　煦安徽福建曹榮光四川陜西嚴寳鑑浙江福建潘燾浙江福建李燮春陜西四川朱錫銜浙江直隷○籌餉例指省分發同知韓復誠河南北河通判宋春陶安徽北河温繁燕江蘇福建雷其蔚江西廣東知縣楊在芳雲南山東鹽大使楊在德雲南山東鹽運司經歷張毓琪河南廣東縣丞馮端燮江蘇浙江縣主簿徐仁麟順天廣東州吏目潘澤彬順天四川鹽巡檢成兆霖浙江河東巡檢蔣夢杜順天山西何國楨湖南廣東秦文棣江蘇浙江楊光國江蘇安徽董祖舒安徽江蘇從九品李正鏞貴州廣西蕭禹楨貴州廣西典史馬鏞直隷山東郎天禄山西河南未入流王葆賢浙江山西○勞績掣籖分發知縣藍翎長慶鑲黄從九品廖葆泰雲南未入流王定遠湖南○勞績指省分發知府花翎札勒哈哩鑲紅湖北三品銜李金鏞江蘇吉林阮貞瑞安徽江西花翎許炳恭廣東湖北知州李孟康河南江蘇通判信元良山東四川知縣丁培綬江蘇河南劉光麟貴州廣西從九品蔣本梓湖南甘肅典史靳蘭馨山東陜西未入流藍翎王學詩順天東河○進士呈請掣籖分發知縣高承瀛山東○截取呈請掣籖分發通判陸葆霖浙江○截取指省分發同知王玫直隷山東温冠春廣東福建○議叙指省分發縣丞王家驤順天東河○應補呈請分發知縣同知升銜李應培安徽直隷同知升銜慶瑞鑲紅湖南崔曉然直隷山西州判王照山東直隷典史邵爕江蘇山西未入流劉慰祖河南湖北張友寳浙江福建○分發赴省坐補原缺知縣秦浩然江蘇山東 
[上海四馬路文報局協賑公所報解山東賑欵第三十二批并直隷第五批賑欵啓]  
　　　啓者敝所于十一月十八日報解三十一批東賑後旋蒙各省紳商陸續募助兹於十二月十三日由敝所解出第三十二批足庫平銀六千兩仍解交揚州協賑公所專足赶解東省交潘振翁查收散放復承湖北善後局憲江轉發到統領選鋒水師全軍江南福山總鎭陳經募湘省各善士曁寛厚堂善士原平銀一千五百兩卽由敝所湊足庫平做定匯票如數解交直隷籌　總局金苕人觀祭查收核實散放合亟登報布聞卽請公鑒粤閩江浙同人王松森等啓 
[送西湖花隱歸武林録請夢畹生大吟壇教政并乞賜刊]  
　　扁舟江上送歸客北風怒吼天無　潮打　聲江水寒風吹浪起花飛白一聲驪唱各情傷欲留不留意徬徨我爲故人把一盞願君早日歸故鄉人欲爲君留　願與君别别時君得叙天倫聊慰高堂曰髮親君不歸時子職缺老眼望穿倚閭人明年重到春申浦班荆猶得聯情今日不妨暫别離何必依依屢相顧故人聞我言掉頭意惘然鼓棹直向烟波去帆飛迅疾如雲馭只見帆影不見君空望波上帆行處起挽流水水更流四顧茫茫復何求願助一夜東風力爲送君到西湖頭淞北夢蜞生次笙王昌鏞拜稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[接録中國創設海軍議] [  浙江甯紹台道薛取録格致書院丙戌夏季課藝超等第二名王恭壽]  
　　精器械工欲善事必先利器而况兵凶戰危豈有不藉於器械矢人惟恐不傷人函人惟恐傷人各求其精之謂也海軍之器械有四曰後膛鎗曰洋火龍曰水雷曰魚雷精之之法無他去其弊而○鎗名不一曰毛瑟曰馬鐵　曰黎意步曰云者士得馬卽十三響曰靈敏敦卽七　曰哈司開司各種有各種之弊用　宜知授者更宜知無論自造購買先求鎗之出上出下出左出右伸前　後諸病渾亂者不用交勇試放數十響卽知其病收爲上　試放而不知其病告以　病再令試放而後知收爲次等告以病而試放仍不知是爲棄勇嘗見鎗户能打飛燕而不能打山鷄燕飛緩而心定雞飛驟而心慌心手相　要在自知其病無不命中致遠此求鎗之弊也火箭之制捲鐵皮爲筒鎔主鐵爲頭尾底圈頭　如炸彈上開螺絲小孔鑲入螺　盖用時起蓋以進炸藥下開一孔較大貫以木信直接筒内藥盡箭至火由木信然　箭頭藥發炸擊力同炸彈荃於長短重輕使一律庶乎高下遠近方有把握一配藥與舊法不同　舊法箭藥百分硝　之三十五爲炭七分炭重之一爲磺兹照舊法　　减炭磺增兩倍三倍之多炭减六分七分之二外加麻義粉取其性燥殺潮據云卽内地元明粉用　罐封固煨燥便是爲五十分硝重之七不言硝磺炭一定之數者非秘也因質力有不同重輕卽有異磺精硝　則减磺硝精磺次則減硝至柳枝有清明前後之分炭卽有鬆堅强弱之異惟有騐質量力增減配合以求力稱一提硝照舊法　淨後再用膏粱酒代水重提一次以期潮氣隨酒氣而出硝力得酒力而助不獨無慮還潮較爲有勁一拌藥膏粱須　提一次　無水氣爲　久擱致生霉用時易于發火一裝箭樂　内須先襯紙一層然後入藥因洋式火箭全憑鐵料鐵裹於外而藥實其中藥内之硝雖　究屬鹽性鐵沾鹽味而易銹藥因銹氣而易潮不無相連爲患襯紙一層使鐵藥不相連以免銹　之患可以久擱慮矣一凡箭藥拌宜匀裝宜堅開眼宜正一經發火抵力相等線路遂直速且遠一箭尾三眼所以洩火　以蓄力也軍學書中所論抵力云火箭之理藥筒火發筒中四周爲大抵力所加前　相定開其後面則後面抵力散於　中前面無相當抵力故今火箭向前而飛但後面竟無所當洩而不蓄勢必儘後從散而不能向前稍　所當散不勝散氣漲其間則抵力愈大向前愈速故開眼　可大大則力散不能遠射又不可小小則力阻難免横炸　三眼相拒分寸大小長短絲毫必究務使洩蓄得宜如後散之力不匀則前抵之力不準縱使藥匀且堅開眼且正仍有偏左偏右忽高忽低之弊也火箭之用相傳已久利於焚燒而難以攻堅　法火箭則不然其受力也異於砲其動力也等於砲命中致　與砲同爲利器此求洋火龍之弊也水雷爲防海要器現今演試水雷均以發不發爲利弊在不發者固然爲弊在旣發者亦未必甚利何也嘗攷水雷之製以鐵板爲之不能燒　而成於冷工凡有接合之處祇憑鏨鑿彌縫縱使逐細研求成後亦儲　久騐始知惟是儲水之力旣靜置之平穩之地則更靜或爲垢積銹生皆能阻水之外洩一經浸入大水急溜之中空氣臌於内而氣欲外達水力抵於外而力爲内逼冉經巨浪奔騰顚簸不定内臌之氣旣動外抵力倍加如有鏨鑿稍鬆水氣易有滲洩之虞獨不思五金化氣金水相生嘗見片鐵在地越日卽潮透於面又見讎地鐵件每遇　時亦多生水得氣尚且如斯况在水中久浸冷氣内逼而固結其中化氣爲水藥卽生潮縱使無生潮之慮查水雷鐵板厚不滿寸卽能用無不發發無不中其中藥鬆力散祇能炸發四周無聚力直擊遠射之勁幸而中的碎鐵散飛恐於尺厚之鐵甲無關痛癢務求藥聚力　有直擊遠射之功而無久浸受潮之慮出水上攻五方受敵或三里或五里因大小以得遠近若蓄遠力以擊近其力更勁雖有尺厚之鐵甲不難碎裂而洞穿之願有心者同爲攷究此求水雷之弊也魚雷一名水雷箭創自美國近日中國天津廠中亦能仿造其利無比外洋各國欲改此　殊無善策眞可謂破敵之利器也然魚雷用亍平風靜浪之中誠能百發百中若用於巨浪奔濤之際爲浪所阻不能試放此求魚雷之弊也此稿未完 
[鄂渚官報]  
　　十二月初十日新選竹山縣俞成慶辭赴任候補縣丞翁守範奉委赴天門催交代禀辭候補巡檢夏延彭奉武昌　委巡查江面禀知　憲牌示潜江縣主簿事務詳委試用府經歷易謙署理十三日卸辦老河口厘局候補府丁柔克回省銷差指分知府劉盛　來　指分拔貢試用縣黨述來省候補從九　釗起服來省調辦荆州城厘局候補按經歷　念慈禀辭赴局督粮道鄔擇于十二月十五日已　上任接印履新 
[羊城官報]  
　　十二月初二日從九品楊鑑補用巡檢孫頤俱禀知充學院巡捕差候補鹽大使　　柏禀知委管帶永安輪船巡緝　　三日從九品李銓禀知委查老城保甲試用縣丞朱宗敕禀辭解餉往瓊州初四日補用巡檢方邦銘禀謝超委　五日前候補通判徐　陛禀　會同番禺令先赴沙茭開辦積案初六日候補通判李承恩禀往查連山礦政初七日候用通判朱爾田禀知委催東莞等縣屯租初八日試　　氶章椿齡禀　候補縣張建禀知委總辦新塘厘務初九日試用縣丞談敷熾禀謝委馬溜洲厘廠候補典史王化成禀知委善後局雜差初十日試用通判張澤樹禀到十一日從九品范定紳禀知委調善後局收發文件差同日藩憲牌示新甯典史缺委試用巡檢丁盛　署封川典史缺委先用巡檢周成業署從化充溪司缺委未入流朱甥榮署香山黄梁都司缺委試用道庫大使蔣鴻年署潮陽縣程錦文調省察看遺缺委試用縣王其恒署海陽縣缺委試用縣廬蔚猷署 
[邦江官報]  
　　十二月十四日李鹺尹有林辭赴新河口查艙差十五日江都謝邑尊由蘇公幹回十六日周直判澄清卸署海州事　　赴省十七日蔡鹺尹國清奉運憲委赴廣東公幹十八日錢鹺尹紹勛委三汊河緝私差 
[客鄉感禳兩律録請海上浮槎客小樓主人東武惜紅生申左夢畹生瘦鶴詞人知白子懴情侍太痴生及諸吟壇正和]  
　　　世路崎嶇懶出門澆愁獨對酒盈尊晨鐘暮鼓龍華寺曲水　橋犬吠村過客多迷芳草徑依人爲愛碧桃園中年因慕田家樂謝却楓宸雨露恩荒郊暮色掩柴門對月銜杯酒一尊走馬春遊楊柳岸牽牛醉臥杏花村劉郎已種桃千樹陶令先裁菊滿園目擊時艱無術濟愧將身世負君恩毗陵醉墨生初稿 
[醉墨生以客中感懷二律索和次韻率成録請夢畹意琴懴情同政]  
　　蕭蕭落葉打蓬門客舘寒消酒一尊凍雀聲喧鄰辅樹　鴉影　夕陽村梨花醇熟沽荒店梅萼香清憶故園同抱風塵淪落感片言知已見深恩覔句常扃竹裏門天涯誰識布衣尊坐深孤館燈摇幌吟出寒宵月滿村　詡風懷同玉局好將雪賦繼梁園渡江梅柳春先覺深感東皇化育恩[  東武惜紅生稿于侍梅閣]  
[拙律敬和小樓主人小屢吟飮圖元均録呈指政並博夢畹惜紅懴情同粲]  
　　奚必幽棲勝境尋登樓凝眺豁胸襟黄嬌釀熟呼　買緑萼香清對客吟雨聽春宵抛好夢地臨秋水淡塵心輞川韻事人爭羡願附騷壇和雅音[  琴川玉梅花館女史筱卿朱霞學吟]  
[奉和醉墨生客中感懷元均一律録請夢畹生惜紅生粲政]  
　　我無才調賦長門且把閒情寄酒尊落拓塵蹤覊海角迷離詩夢覔江村客中久借陳蕃榻臘盡將歸庾信園欲慰倚閭慈母望寸心何以答親恩[  西湖花隱楊槐卿倚裝草]  
肅君紫荃出其先尊人棣薌先生所著微波閣詞示余讀之誠深于音律者不勝欽服謹題金縷曲一闋於後以詰景仰卽希諸大吟壇拍 
[正]  
　　自閱滄桑後溯生平花天酒地不堪回首檢點叢殘搜舊稿大半子虚烏有只綺語懴除能否春夢彩雲渾易散記當時譜曲拈紅豆陳迹也隔陽九風流文采今非舊展遺編唾珠霏玉如新脫口朋輩歡場投贈處想見詞壇領袖恨未與先生握手誦到終篇三十六詞共三十六調聽琅琅韻繞梁間久珍片羽世長壽[  光緒丙戌冬日玉峯黄元炳倚聲]  
[八香詠録請高昌寒食生申左夢畹生同政]  
　　林下春光未暗消芝含秀色更添嬌不知誰是司香尉一斛珍珠慰寂寥林芝香○曾向青樓記小名桂林香裏月三更琵琶門巷春如許聲價居然滿滬城林桂香○雪作肌膚玉作姿上林春色有誰知未圓心事如新月夢墮香温玉輭時林雪香○林梅陶菊後先香學步盈盈出畫堂慧舌靈心能動客臘鐙紅影醉三郎林菊香○香聯蕊榜注嬋娟浪迹紅塵亦可憐春色暗藏林影外剛　碧玉破瓜年林蕊香○走馬看花日日行天然穠艶整紅妝南公陽里春如海獨冠羣芳林芷杳林芷香○輕移蓮步出遲遲林下香風絶世姿記否月明三五夜與卿相對訴相周林月香○莫負當筵酒一巵嫣然林下想丰姿　香拂久難禁醉燕語花間别有思林醉杳[  梁溪倚紅生未是稿]  
[上海北巿縣業會舘核奬籌賑公施少欽經收山東順直賑捐十二月初二三四日第一千二百十三四五六次清單]  
　　隱名氏求妻吳氏病愈洋十元俞錫壇求保佑三子星育吐血沉重胃口不佳身體發熟等症速愈由杭省恊興局來十元海甯查有鎣求妻沈氏病愈十元鄭增記求患喉腫速愈除根五元安定氏子爲妻産後平安完愿四元　養壽　子增　病愈完願四元俞秋蟾求妻肝氣痛速愈二元安定氏子完願竈君書移賑二元南京　公武慶壽資移助二元孔遊之求病速愈由葑溪徐抱　寄寳順局來一元常　趙 
 
 

Page 10

 
 
君田求子一元金印鼎求遂志願一元江　金子雲爲患血癅勢將潰破求保速愈一元林子杰病痊完願本洋十元以上初一日○裘鶴輝洋五十元無名氏由姚錦棠來五十元江右隱名氏祈保家宅順遂由東昇福號來三十四元又小洋三角慈溪　　德堂求病速愈二十元浙紹德記十元詹同昌請年酒費移助十元沈炳順求子病速愈十元永　豐洋五元　非子求病速愈二元鏡笙女史求病速愈一元畢廷照求病速愈一元海昌勉力人求七歲子病速愈一元饒蓮溪完足疾已愈願一元無名氏銅洋八元　高郵丁鏡　第二十六次募麟兆堂洋十元楊炳卿二元吕繼之不留名羅手二户户各一元胡少甫錢一千文郭來四户四百五十文明波四百文又胡君募無名氏三户四百文早桂山房四百文陳廷記不留名孫二户各二百文木桶捐五十文又廿七募　春　錢二十千文不留名二百兩共十四户合來洋三十七元沈葵洋二元不留名二元唐善姓二元三户由松江全盛局來以上初二日○紹城寳彝堂錢求子由公大庄來洋一百元章罄翁由蘇州顧寄鴻源局來一百元蘇州黄德甫求子病速愈二十元槐廬主人由　　山房來二十元無名氏捐東直兩處由吧裕興記香港福和號寄上海振興號來二十元林顧氏求身體　　等症速愈由無錫通裕局來十元陳月峰爲窒人病求速愈十元陳瑞清由乍　全盛局來三元金陵隱名氏預求産母臨産平安二元○高崧生續　昌字一千二百三十六號册求母　健李洋六元歸汝南李氏求已病速愈一元二户合來　七元以上初三日○嘉署衆善士湯餅　助由嘉興老協興局來五十元浙紹山陰姚由慎餘庄來四十元録麗生求妾病愈纘助二十元王匯源二十元致和震由蘇州老人和震記託惠泰庄來十一元吳憔雲爲令　蕪喜承親友賜儀移作　捐代諸君造福由九章綢緞庄來十元清和汪氏爲夫病全愈完愿十元吳淞無名氏五角○高淳　佐先求子病愈消　延壽上元許治庭求合家平安消災延壽　德吕洪濤求合家平安四明楊凱泰爲先父代作冥福八户各一元共九户由深陽　順局來十元○長興縣友　倉酒席　助洋十一元金有　十元微席公三元同　人任延年榮記太倉粟四户各一元徐記來雉齋主人補愚野史侣梅山庄主人四户各半元共十一户由全盛局來洋三十元以上初四日 
[上海北巿絲會舘核奬籌賑公所施少欽經收山東順直賑捐十二月初五六七八日第一千二百十七八九廿次清單]  
　　不義得子由常熟永義　局來銀一錢八分　泉氏因兒輩天花平安酬願由無錫知仁庄寄託椿元庄來洋五十元順天王蔭甫松江平銀二十兩由靖江黄文江託張雪堂合來洋二十七元邵家浩因文人　謝酒席費移賑由德興隆號來二十元守梅書星八元應詩煊一元不孝子求父母長壽一元無名氏求合家清吉一元石　方福燦求病速愈本洋一元同春錢六百文○鎭江子丹氏募一萬二千七百七十三號救灾　同字一次册慶餘軒代募洋四元樹德　勸善堂萱茂堂三户各二元映雪堂一元五户由恊源庄合來洋十一元○高郵丁　齋第二十八次　茭防野叟　子天喜全愈洋二元王濬之一元守仁堂丁錢十千文寳善堂盛十千文不留名許一百文五户由揚州福興潤局來洋二十二元○蘇州　仲溪第九十七次募張俊元求保雙親福壽康健洋十元張海記墊助五元又潘桐生募二百二十九號救灾圖同字一次册無名氏如意室平安主人珊瑚舘守璞居五户各一元貽　齋傳經堂二户各半元共九户由惠　庄合來洋二十一元以上初五日○趙裕長因年多病求保康甯由石門善長典寄恊源局來洋十元汪姓七元渤海須爲妻病愈酬願五元無名氏求目疾速愈五元○石門油田太史第彭　無名氏因夫病全愈酬願洋十元至誠子夫婦因子國璠稍患風寒求保佑速痊並日後百病不生長命富貴十元彭善女求保清吉四元三户由吳仙泉來洋二十四元以上初六日○莊浦氏求病即痊洋二十元保産平安十元江梅村十元丹徒曹汝驤爲先妣三　節省經懺資移助由衆興鎭裕和號寄政大局來十元朱善士求足疾速愈十元陳松山五元敬德堂五元澍記四元無名氏求病速愈二元楚北潤之求生意順利二元葉端生孫由太倉程善昌寄永義昶局來一元莊浦氏銅洋一元○荻畫氏求子强健安康洋一元求親安健入元二户由漢口政大局來陳幼　經募愛親書屋求身體茁實異日讀書有成保嬰室求默化潛移性情忽然柔順卻病延年室求消痰　嗽一鳴軒求卽能言吉祥室無灾無難常自省齋求痔疾卽愈諸事如意並祈合家益壽共六户合京平銀二十兩由蔚豐厚號合　九八規銀二十兩六錢○張念修經募萱榮　茂之堂洋一百元紫竹山房六十元視履祥居五十元慶裕齋四十元成章氏三十元　張氏二十元白民募楊映梅五元周維之五元張仁卿募無名氏三十元屆吉氏募　　銅　樹十元　善書屋十元壽　　十元瞿守愚十元金陵諸友六元朱蓉村二元補利之二元梅過子募碧芙蓉舘十元以上十七户均指助直隷由錢鑑堂合來洋四百元以上初七日○敬脩堂由惠泰庄來洋四十元萬幼溪求子心病卽愈指助直隷四十元秦蔭墀續助由杭省全　局來十元慈邑裘海如求妻病愈八元天水安義堂五元陳　記完願四元何道生由立發洋行來四元節誠記二角馮敬記求保慈親　健合宅平安捐直隷金飾三件計重七錢三分合九八規銀十六兩一錢○王大源洋半元德蔭堂半元二户由蘇州　公舘寄全盛局來洋一元○高郵丁銳齋第二十九次募太倉余嘵樓募斗室齋紋銀五兩心有求者洋六元　如氏錢一千文補不足五百文李金波二百文卞翁二百文張心如一百文共七户由福興潤局來紋　五　洋八元以上初八日 
[上海北巿絲業會館核獘籌賑公所施少欽經收山車順直賑捐十二月初九十一二日第一千二百二十一二三四次清單]  
　　師竹居士由九江招商局五　亭寄託江　　孫菊畦來紋銀二十兩四錢蘇城陵翟氏求恙卽痊由全盛　來紋銀三錢梅月翁售吳貲移助九八規銀十五兩周隱心此洋六十元　　　求母病速愈兼求自已身　康　洋三十二元無名氏三十元扶風居士求妻壽氏患恙速愈並　足疾卽痊由安昌全盛局來二十三元施有功由漢口招商局二十元楊榮年　先人冥福十六元平　悟雲　主人十五元隱名氏十元黄履素六元味蘭室得彩移賑五元無名氏保産平安四洋吳家鑫求孫病速愈合家平安二元　善堂銅洋二元無名氏銅洋一元王偉卿求患外症卽痊由　　永義昶局來虚對開洋一元以上初九日○觀仁氏求病速愈合家平安洋一百元朱少梅懺資移助二十元王　薰由蘇州王源隆寄鴻源局來十元定安堂陸求保子各速愈捐直東兩處由金歧伯來十元樂安氏求保懷孕生子節省本月分由杭　正和局來五元無名氏二元劉書士一元○蘇城元邑宋季堂求病速愈洋一百元蘇城元邑宋亦堂求平安十元二户由田　香來○黄會遠求佑　灾並　合家平安　一百元徐厚德堂二十一元無名氏十元石漁氏十元吟秋氏四元依仁堂隱名氏二户各二元七户由南巿周裕大號　洋一百四十九元○廣東　忠孝堂洋二百元廣東黎變善堂廣平銀十兩廣東黎福謙廣平銀二十兩三户由永祥泰羅交來九八規銀一旦七十四兩以上初十日○沙巿回春堂銀一千兩合九八規元一千二十八兩沙巿保安堂豆規銀二百兩　鎭海求父病速愈由金華老恊興局來十元勵自釗求疾卽清由太　致大局來十元翁景　爲嫂病　完　由乍浦朱來安寄全盛局來五元葉朱氏求病速愈四元以上十一日○李　六旬大慶節省酒筵貲移助紋銀十兩由湖南茶陵州署寄百川通號來九八規銀十兩五錢五分五　　州無名氏洋三十元鏡海道人汪濤慶得子蒙友厚貺節省酒筵貲移助二十元潘姓由加臯福興局來十元愈痛人完愿捐直東兩處由龑游協泰局來十元圓圓子求文病速逾　元慶宣氏求病速痊由蘇州鴻源局來四元邦江退省閨問心女子節省日用由揚州全泰洽局來四元　名氏爲外症全愈完愿並求室人吳氏産速平安由常熟小東門信泰　寄寳順局來二元蔡蓮春求病速愈二元趙　臣永母速愈由銓昌祥局來一元鄭儉德堂一元正炳春錢二千一　文合來建印洋二元○嚴孫氏求身　平安洋二元嚴圮祥求母　體康健洋一元又求妻産後平安二元三户由如臯孫堯欽寄福興潤局來○章慶宜堂爲子病愈完愿　印洋二十元無名氏洋一元對開一元二户由公　祥布號寄蘇州通裕局來以上十二日 
[上海四馬路文報局内恊賑公所經收賑捐十二月中旬清單]  
　　二十日嚴佑之先生手募庫平銀一千五百兩惠泰庄交來蘇州　　公所潘仲溪先生經　　五十二次　捐祝幼鄉　募消寒各善　洋六元宏修四元沈　台　　消寒各善士四元彭振卿翁募消寒各善十三元吳汗合英洋一元銅洋一元急册吳元泰銀五百文葉軒翁墓羡餘洋五角免爲洋二角無方子半痴知不足軒三户各一角補不足　五百念文實收洋二十元銅洋一元○會稽阮陳氏洋五十元○同字册溧陽湯少泉先生募補過子洋十元殷存仁堂洋三元方叔美手德源二户各洋二元立豫元記謙吉仁孚允源元豐典昌無名氏允記坤大讦春源王清澗十二户各一元大有元成二户各洋五角○急單常州恆怡號交來昆陵隱名氏募劉洪田精善堂劉春浦不書名梓溪劉隱名氏倪手隱名氏七户各洋一元　名氏二元隱名氏錢三　廿馬恊錢李福南金雲卿　　郎吳友芝錢永泉丁五寳七户各錢一百文實收洋十元○厦門濟善社恊賑公所募交泉郡陳欽堯邱嘉澍兩善士經募補第七次内賑捐　銀六十九兩四錢又募第八次賑捐規元七十四兩　九錢七分又濟善祉恊賑公所募第八次賑捐規元四十九兩五錢四分八厘實收規元銀一百八十九兩九錢一分八厘細户清單另登報章○本日共收庫平銀一千五百兩規元銀一百八十九兩九錢一分八厘英洋一百十元銅洋一元○○本旬共收規元四百三十兩另五錢另四厘　平銀一千五百兩計規元一千六百四十四兩英洋七百六十九元計規元五百五十五兩九錢八分七厘銅洋十元烊見規元一兩四錢四分六厘爐坏日本洋二元計規元一兩三錢六分小洋十五角計規元一兩另八分四厘錢二各八百八十文計規元二兩零五分七厘○七項共合規元二千六百三十六兩四錢三分八厘○附收補前棉衣捐洋一千元計規元七百三十兩○東海關道　匯來規元三千一百廿兩○連前　收規元三十四　九千六百三十九兩七錢○解山東賑第三十二批庫平銀六千兩計規元六千五百七十六兩○補前解還招商局總帳房棉衣墊欵找規元二千五二百七十九兩一錢二分七○解還東海關道憲棉衣捐欵找規元一百五十七兩七錢五分二厘○三項合解規元九千三百十二兩八錢七分九厘○連　共解遇規元三十五萬千五百七十兩另三錢四分厘六厘○實墊解規元二千九百三十兩另六錢四分六厘棉衣捐欵收解清楚合併聲明 
[上海三馬路與昌恊賑公所陳竹經募山東直隷賑捐兼勸棉衣十二月初九日第五百零四次清單]  
　　新册本埠劉煥章先生交來求平安人本洋一元大紅　　　一座又募貝名振無名氏二户有姓有名人郡再記見善必行耳東子蘭翁鐵仙老顺記協記十一户各洋五角孫忠信洋三角楊蔭堂聊盡我心人四角恆裕二角以上十六户共洋七元八角内本洋一元紅　一座○新　泗安費隆昌募費大映洋二元薛芾庭錢四百延　子三百六十黄錦秋姓名氏遞少棠　羨青　正昌各二百　祥元不書名宋穩實　一百以上十一户共洋四元○新册潯陽閱報人經慕余心一六也書屋各洋一元吳成福錢三千平陵居士種松山房紹先堂各二千一鑑堂蔡献莊各一千以上八户共洋十二　由　商局江寛輪船寄來○新册安徽無名氏洋十元○新册杭省思補軒程洋十元○杭省保佑橋周公舘募退步主湘平銀九兩二錢内一錠批見規銀四南八錢五分七　又　銀一錠計四兩四錢周杜氏洋二元定東姑陳尹氏蒼佑子馮少林張謝氏宣張氏張順芝姑鍾軼帆吳朱氏九户各洋一元胡顯之錢五百尹東來三百一十凌翼庭　百陳　氏玉袁氏鄭董氏徐沈氏各二百董童氏一百以上十九户共來洋十三元規銀四兩八錢五分七厘低銀兌見二兩二錢本埠汪先生交來蘇州老人和節省關書　　　　洋十文　州心　老人洋十元楚南戊午生洋二元甯國王敦厚堂無名氏本洋一元湘南易孝先洋三元又　易貞吉主人節省日用祈保合家平安洋十元○彭鑽三求病速愈　十元永　　　　莊交來洋六元四林山庄求叔病速愈洋半元　美若潤資移賑洋四角錢三百十二文前常熟有心無力子交來福記次銀六兩七　五分兌見規銀六兩零三分○　　　　　　交來定海廳黄經募徐子梅嚴周房余章宏王濟川各洋一元徐月房顧　房　商房各洋五角戎智房二百又册張中山手胡坤房六百虞玉書王　寳　　　各二　　　　一百又册戴生陳小文手陳氏各五百湯遠祥明婁善林馬溢房大元各三百王茂春周炳範炳賢國茂王金壽徐寛記　德各二百周可元　壽　昌　林　記川記炳　炳　　　　　明但狀但忠　昌國瑞國仕各一百又　王錫　手正和局無名陸慶　慶富王阿林各一由蔣　利陳文富錢松壽樂容奎朱　韋永明月　張　玉　平海貞記張　　　榮　　立山張充　裘　鋆朱永慶各五十又册趙經手姚久大　一千新號六百盧金官邱永興各四百金國乾國献國盛合四百彭彩文　三興源茂王恊威顧　興　天良全助　二百金利美一百六十長春一百廿金利用姜氏王阿虎學　陳孝法吕阿鹽張元科各一百以上五册共洋五元錢十二千九百八十文○本日共收英洋一百十三元内本　二元　　十三兩零八錢七厘虚對洋一個小洋十二角錢十三千二百九十二文紅頂一座合併聲明 
 
