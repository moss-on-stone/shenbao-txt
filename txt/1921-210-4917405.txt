# 1921 - 210 - 4917405

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
時評 
[賑欵附税與政府（冷）]  
　　據某西報投函賑欵附税約収二千餘萬而用於賑災者僅僅四百萬然則其外之一千六百餘萬何往乎苟此投函之所述者而確則北京政府不啻吞没賑欵矣己不能賑而吞人之賑如是無頼尚得謂之政府乎假使投函之所述者而非確則北京政府尤當從速辯正詳述出入之數明示用途以釋天下之疑北事非特關於政府之辱抑亦關於中國之恥故也 
　　以上蓋爲北京政府言也以若我中國之人民既聞有此説不能再置而不顧即宜結合正當有力之團體詳細審究其事以明眞相蓋中國人民對於如此重大切己之事苟復不置可否則自後再有災難人亦孰肯賑救哉 
[命令]  
　　八月四日大總統令　内務總長齊耀珊呈准察哈爾都統張景惠咨請任命王蔭祖試署沽源縣知事應照准此令 
　　又令　内務總長齊耀珊呈准直隸省長曹鋭咨請任命陳文光爲保定警察廳警正應照准此令 
　　又令　陸軍總長蔡成勳呈請任命佟永涵爲陸軍第三混成旅步兵第一團團附魯揚開爲第二團團附王愼機爲第一團第三營營長管春藻爲第二團第二營營長薛履新爲第三營營長朱其昌爲少校副官均照准此令 
　　又令　陸軍總長蔡成勳呈請任命劉仙洲爲陸軍第二混成旅步兵第二團團附歐陽鵬爲陸軍第二混成旅步兵第二團第一營營長均照准此令 
　　又令　馬錫仁給予四等嘉禾章此令 
　　八月一日大總統令　徐洪傳潤璋均給予二等大綬嘉禾章劉景山尤桐謝鏡第許維錡徐朔均晋給二等嘉禾章張仁侃唐文高均給予三等寳光嘉禾章張恩鍠孫蔚生李葆忠張祖廉包光鏞蔡國藻王世培申士魁邱鴻勳陶珩高恒儒均晋給三等嘉禾章王念祖林兆璠錢春祺黃振聲柳昌平劉恩承均給予四等寳光嘉禾章戴寳英李瑞怡俞承霖李兆濂唐文照趙嗚謙廣志孫鴻哲李家璜均給予四等嘉禾章此令 
　　又令　貝克鄂斯特洛烏莫夫均給予二等嘉禾章倭布羅末耶夫斯基齊思洽果夫靄大逹均晋給三等嘉禾章李吉士牛麻治史梯理詹莫森韓帟森敖芬别爾格倭依託夫綿石果夫沙革均給予四等嘉禾章此令 
專電 
　　北京電日代辦四日午見顔外長談太平洋問題願將魯安在太平洋會以前解决外長無負責之回答（五日下午二鐘） 
　　北京電日代辦照會日商濟南製麫工塲出品免税中國政府將前定辦法取消實違原條約請回復原議（五日下午二鐘） 
　　北京電外部爲籌備太平洋會議徵求國民公意特　備鉅額獎金徵文將有簡章露布（五日下午二鐘） 
　　北京電洋商催欵日逼數次中央無欵路無收入惟有將株萍工欵臨時挪用中東路非千五百萬不能維持劉景履向中交兩行磋商三百萬未成（五日下午二鐘） 
　　北京電湘鄂路吴代局長告苦謂雙方軍隊運輸對站員異常虐待被打被縛無日無之（五日下午二鐘） 
　　北京電王占元江電敵衆我寡勉力抵禦危在眉睫亟盼各路援軍齊集大舉進攻占元以衰老求退之躬固無所戀倘有不安長江形勢將大變幻請催直魯豫各軍速開武漢應援辭極迫切戰事欠利（五日下午二鐘） 
　　北京電二十四師出一旅由彰德赴漢曹錕请備車京漢因雨仍未復原狀運兵較慢（五日下午二鐘） 
　　北京電王占元支（四日）電己令靳旅增加前線湘軍集全力攻公安石首又以萬人迫崇陽所有援鄂各軍請電令由第二線進入第一線俾第一綫鄂軍得以退回稍事休養支日第二電王汝勤待欵發餉開拔迄未撥付財部究何意（五日下午一鐘） 
　　北京電某當局擬組直魯豫贛蘇皖六省聯軍任吴佩孚總司令蕭耀南趙傑副之孫傳芳前敵總指揮靳雲鶚副之兵力以十萬爲限（四日下午七鐘） 
　　北京電鄂王請褫奪蔣作賓官勳明令通緝（四日下午七鐘） 
　　北京電　鄂王江電敵軍子彈不過八日用粤省接濟計程非十餘日不能運到李烈鈞己準備援湘尚未出發似宜火速進兵一鼓殲除懇催援軍速進（四日下午九鐘） 
　　北京電曹錕江電又派二十四師編一混旅即日開拔赴漢陽備援又電靳旅巳集合新店鎭茶菴嶺擔任攻敵左側二十五師分兩旅攻敵正面（四日下午九鐘） 
　　北京電張文生電業派第二混旅援鄂巳先令第四團於江（三日）出發開駐英山餘俟陸續前進 
　　北京電閻電陳軍退往漢中負嵎抵抗裹脅愈衆視陜西西南一部爲淵藪迭與劉馮及于郭代表會議勸陳派員述意陳置不理特定實行漢中清鄉政策以武裝驅逐一切現巳入手（四日下午七鐘） 
　　北京電府息馬聯甲殷恭先電請懲辦聶憲藩（一）聶爲過激黨合肥中學校長王仁峯己被楊統領拘捕聶則放之（二）過激黨凌柏蔡某己被查獲聶令蔡逃滬仍令凌充釐差激黨傳單均由省公署發出馬等並危詞謂長江險惡萬一變作黃河以北實非我有説者謂倪家口吻（三日下午一鐘） 
　　北京電徐交諭聯省自治制無論能否促成大局妥恊在今日時勢上有急行解决必要務望全體閣員悉心考量刻日裁定昨閣議討論結果先徵各主管機關意見從多數取决（五日下午一鐘） 
　　北京電新楊電回城俄黨竄科布多經三塘湖第三營迎剿逃往蒙邊巳飭蔣司令分防杜其進窺 
　　北京電黑吳電滿站黨匪自經圍擊勢己窮蹙現復勾結巴果木俄黨圖謀活動請速頒大批子彈即往痛剿（五日下午一鐘） 
　　北京電張勳巡閲使撤回决從緩議（四日下午七鐘） 
　　北京電包頭沈旅販烟將褫職嚴辦烟民請挽留被斥（五日下午二鐘） 
　　北京電范領電華僑極盼中俄商約告成藉除苛税（四日下午七鐘） 
　　北京電財潘答復張一麐財部本有二十一萬撥存中行轉給教育費不料武漢事急行中遂轉入軍費賬致有不能依期發現結果刻正向外國銀行商小借欵成則儘先補發（五日下午一鐘） 
　　天津電　曹錕决令二十六師赴豫塡防又蕭耀南電湘軍勢猛十八師巳失利擬命二十五師赴前敵孫師防武漢蕭親赴前方督戰　　天津電直屬東明縣境黃河潰決三百餘丈深二丈餘村莊盡淹没　　天津電楊壽枬支（四日）返津赴魯皖蘇調查財政狀况 
　　天津電津商會因交易所條例二十五四十三兩條予以空盤專利特呈省署電京修改（以上四日下午十鐘） 
　　漢口電各團代表支（四日）謁蕭耀南請以二十五師鎭壓武漢蕭答余派一旅往前乃防敵入境日内二十四師來漢足資鎭懾其實蕭派四十九旅開拔只九十八團集合套站靳旅駐茶菴嶺距戰線约十餘英里（五日下午七鐘） 
　　香港電國會議員林森等豪日（四日）爲太平洋會議通電略謂我合法國會已咨請政府速派代與會我正式政府刻正詳究准備望國人一面圖制國禍一面作外交後盾　　香港電粤滇贛軍攻桂林聞東日（一日）已被滇軍佔領惟未證實　　香港電旅京桂人陳馬顧等陷日（三十）電陳炯明以陸陳譚禍桂請抄財産維持紙幣（以上五日下午九鐘） 
世界路透電 
[恊約國之高等會議]  
　　四日巴黎電恊約國財政大臣及財政專家將於高等會議開會時在巴黎集議解决本年五月間會議所未議妥之種種困難問題 
　　四日巴黎電時報倫敦訪員電稱駐倫敦法大使昨接英政府之覆文接受參與高等會議之請會英代表首相外相財政大臣等都凡三十八人財政大臣將解釋英國對於賠償問題之意見意代表團定星期六日由羅馬啓程星期晚可抵巴黎除首相外相外且有專家多員關於近東問題時報探悉高等會議將討論韃靼海峽與博斯波魯斯海峽問題恊約國調停希土兩國間争端之方略全視恊約國總揆交換意見後之定議爲决希土戰争一時似不致終止恊約國未必提出干涉之建議或尚須請希土兩國參與大會重行考慮對土和約法總理白里安氏建議將恊約國與美國共同救濟俄國脱離飢患問題列入高等會議議事日程中巳得法國與情一致贊助　　四日倫敦電高等會議此次開會除討論上西萊西亞問題外且將波及戰事罪犯繼續實行對德懲戒條件近東問題諸事倫敦有責任之各界視近東問題極爲棘手因安哥拉政府之態度恍偬不定乃更錯綜 
　　四日巴黎電法總理白里安氏曾邀請英法日美四國代表參與高等會議駐法日本大使石井子爵將代表日本並將請駐英美國大使哈維氏代表美國日後如討論萊浦齊審訊戰事罪犯問題則尚將請比國派代表與會　　四日巴黎電德國外交總長答覆恊約國之代表謂恊約國如共同要求運輸援兵赴上西萊西亞則德政府並無異議且允於同日與交通總長會商此事駐柏林法國大使已於星期三晚啓程前赴巴黎 
　　三日巴黎電恊約國專家委員會仍在研究分割上西萊西亞問題將於八月八日高等議會用會之前提出意見書 
[愛爾蘭近聞]  
　　四日倫敦電烏爾斯特内閣不肯與聞政府向伐勒拉氏提出之建議一節今據有責任方面宣稱烏爾斯特首相克萊爵士並未接伐勒拉氏之請柬大局今無變動亦未發生新波折克萊爵士今日在貝爾法斯北愛爾蘭内閣會議爲主席 
　　四日倫敦電今日下院開會時統一黨議員亞乞希氏促請政府於國會休會之前發表新芬黨談判之眞相或開秘密會議爲之張伯倫氏不允照行 
　　五日倫敦電杜白林當局宣稱新芬黨國會已定八月十五日開會凡議員均受邀請在拘禁中之三十六人亦在其列 
[俄國之飢荒]  
　　五日倫敦電俄國交通運輸諸不完備故國内災情未能得其眞相惟據傳出零星之消息已足證其災情之重大有村鎭多處現全以樹葉草根爲食加以亢旱已久疫癘盛行農民之牛散走四處斃於道左者纍纍波蘭立陶宛芬蘭三國恐均將患饑移民入境者其數必衆 
　　五日倫敦電據丹京電稱俄國災情日見重大估計餓斃者已有一千萬人難民紛趨莫斯科惟該城有重兵駐於四周以阻災民入境 
[英煤出口近狀]  
　　四日倫敦電倫敦煤業出口家聯合會上書首相喬治氏預料英國煤斤不久可以充足並反對目下煤價過昻關足損礙出口業與實業書中陳明煤礦雖未充分工作然出數之豐巳超過本年任何時期據紀要報載稱英國煤斤出口業已復原狀而銷於法俄市塲自煤礦開工後各處即紛向英國定煤以與購存之比德美國次煤混合用之 
[各國近事記]  
　　五日瑙威京城電瑙威政府已按受俄瑙兩國代表團近在瑞典京城擬定之商務草約各要欵 
　　四日倫敦電紅海泊里姆之勞合特經理電稱大阪商船會社之蘇門答臘丸駛過該處貨艙中起火大約現正駛往阿典 
　　三日巴黎電　法政府近今發行短期債券其結果之佳出於意料浄入之數幾近英金二千二百萬鎊 
 
 
 

Page 9

 
 
   
 
 

Page 10

 
 
太平洋路透電 
[北方近事紀]  
　　五日北京電特赦謝天保之命令業已發表謝前充北婆羅島總領事一九一八年被控致使領署録事自殺之罪判監禁三年後改十八個月近因陸徵祥孫實琦李鼎新劉冠雄等呈請總統特赦故有此命 
[朱使蒞日記]  
　　五日東京電中日恊會與銀行家俱樂部於星期五夜宴待朱啓鈐日本銀行總裁井上氏及商界重要人物與中國公使等皆與宴席間未發演詞僅由澀澤男爵致簡短之歡迎詞朱亦以短詞答之朱定於星期六晨赴下關星期日在門司乘船回國 
[日本罷工問題]  
　　五日神户電知事有吉氏已正式宣布願出場調處船廠罷工之意並在報紙發表議論允爲工人擔保（一）辭歇之津貼費（二）廠委員會制度之成立（三）工人聯合會之承認三事爲解决之條件三菱船廠罷工風潮愈見嚴重因罷工者决定將罷工事件移交刻在神户之工黨領袖辦理也現有著名律師數人陸續來神户擬對警察提起訴訟因警察刀傷罷工者之背致之於死也 
[東俄近事記]  
　　二十六日海參崴消息大局情勢現較前稍見明瞭自末庫洛夫氏實行猛斷政略後即入於沉滯之時代無事可以紀述際此時期内一無成就今則黑雲復集於政治之地平綫矣謝米諾夫之回海參嵗實爲新政府希望之第一挫折蓋人民對於政府頓起疑慮而使一般厭惡共産黨擬起匡助新政府者復抱極端之信念羣相質問曰如謝氏果爲俄羅斯愛國志士曷爲以黑暗時代無理之手段干涉反過激黨之行動乎衆視謝之行爲其害民無異於過激黨新政府之解散討論在國民議會選舉中應取何態度之勞工會議也亦爲大失民望之舉動工人因以一致抵制選舉而政府仍不知悔復與州議會起争今則海參崴國民議會之選舉己歸失敗海參崴政府所轄土地日見縮小此固意中事而無足爲異者國外要聞 
[倫敦通信（紀鴻六月十七日）]  
　　　　　　　　戰後之英國實業觀 
　　英國出口貨物在一千九百十三年時值（指出關時之價值）五二五·四六一·四一六鎊至戰後在一千九百十八年時值五○一四·四一八·九九七鎊在一千九百十九年時值七九八·三七二·九七一鎊就其出口值觀若戰後之實業反較進步然而失業者無從消納罷工更時有所見此其故何也蓋出口值之比因時變易不足以占實業之盈虧也 
　　戰前貨幣（鎊價）昂貴物價低廉而戰後適得其反乃物價昂貴貨幣低落出口物昂貴則相易之入口物亦必昻貴查戰前一千九百十三年入口值七六九·○三三·九五九鎊入過於出僅二四三·五七二·五四三鎊而戰後一千九百十九年入口值一·六三一·九○一·八六四鎊入過於出竟至八三三·五二八·八九三鎊之鉅且貨幣之低落（一九一九年）差戰前在二分之一以上而出口值之增加有限是戰後之出口值增加實際上並非英國之富明甚更就其出入口貨之重量戰前戰後比列於左則盈虧可立判矣 
　　年出口重量（噸）　　入口重量（噸） 
一九一三　九一·八○三·○○○　五六·○二三·○○○一九一九　四五·九九三·○○○　三八·七七二·○○○一九二○　三五·五○九·○○○　四五　五四二·○○○從上之比較則英國生産實己减少過半貿易上絶無利益可獲且入口之低减與出口之低减兩間之比例並不相符合所見於出口值之較載前增加者實爲貨幣低賤而屬此虚漲之數在工業方面既少生産實際上之出口額　减少而内國所需之食料以及各種生材凡向所取諸於外國者於後宗當可酌量商情减少輸入然於前宗（指食物）絶難減少蓋戰後一般之生活實較戰前增高節省食物乃爲事實上不可能之事此入口貨所以不能隨出口之比例而减少也然而英國實業界之情形可想見矣 
　　英國固工業發逹而爲傭於世界之國也在大戰中全變爲消耗者之地位一方失其取償於世界之傭資一方且虧耗過鉅之血本今欲回復不能不集中其剩餘之資本徐圖遠洋之展布此所以收斂海外商業不能照常生産值斯厄運社會惟减少消費斯可容納而實際上皆不願甘淡泊所以過渡之間終不免演出罷工之舉 
雇工者因在大戰中受軍事政治各方面之影響虧折其資本失敗其銷塲實力既不戰前若活動之場所於是處處皆滯彼輩欲求恢復之計自不能不望諸勞工减資（工資常占物價百分之七十左右）蓋工資低下物價即自然低下以「公道」之價值自易博巿場之踴躍反而求諸入口之食物原料亦必以次低減由是輾轉而前以復戰前狀况指顧可能此固經濟上必施之政策而勞働者主張正與此經濟政策相反半昧於目前之收入實與純資aealwages相去遠甚半信目前之生活程度斷難回復戰前之狀况礦工路工織工爲數至多即利害衝突愈易激成實則驟减其生活雖不免刻苦然而極端拒絶背社會經濟情形又未免爲工人直覺之累 
　　雖然資本家及國家經濟政策甚處置之方在勢固當如是而操之過急亦不無於事實有碍難之處蓋工資立减社會之經濟情形不能立變爲所减之若何程度在資本家减小消費不過减少奢侈費其較勞工自易而實際上資本家消費之減少與否又另屬一問題總而言之體諒勞工又不能不責歸於資本家也惟其雙方各各堅持致困厄之間又增無聊之犧牲於回復前途亦不能無所影響 
　　由上述以觀英國戰後之地位可謂困難已甚能維持至於今日且消弭社會上種種困難於無形之間眞不易易此後實業可望逐漸回復社會眞實安甯可望立見矣惟自大戰以來凡物質未發逹之區因追於需要皆於此間大有進步且有日美分奪工業之利於英人之手此後英人欲回復其戰前之實業地位而超過之於此必甚注意者也 
國内要聞 
[北京通訊（侃侃）]  
　　　　　湘鄂戰事之奉直形勢談 
　　湘鄂戰事發生牽涉奉直問題至今日而形勢漸見分曉且緊迫異常昨晚某要人自洛陽回今日赴國務院述洛陽連日會議情形大致議决以蕭耀南所部滿布武漢而吴佩孚本身則坐鎭洛陽暫不他往其爲預防奉軍入關固不待言聞日來湘鄂軍隊雖己接觸而直軍仍逗遛武漢尚未開赴前線與之周旋今日政府接到蕭耀南報告二十五師冬日渡江之電然其電尾尚稱一俟各省援軍齊集後施行總攻擊云云其爲不肯即赴前敵亦可想見又聞吴佩孚於上月三十一日致府院電頗爲當局動容該電内容略謂現在自治潮流風靡各省湘鄂戰事即其見端奉令援鄂各省援軍有巳抵武漢者有尚在中途者有正在籌備出發者惟佩孚默察大勢尚有不得不言者值此國家民窮財盡之時雙方俱已筋疲力盡宜審愼將事以消弭戰禍最爲上策擬請政府俯從大勢所趨以順輿情否則請迅撥現欵三百萬元由佩孚率隊赴鄂相機處變云云由此以觀吴氏之態度亦已明瞭此電到京後公府方面欲以蕭耀南繼王而國務院方面之主張則不然謂湖北如果准其自治王占元如何安置且恐他省效尤者接踵而起非以武力解决不可乃以此主張電商奉張奉張電覆謂卓見甚是請堅持到底奉軍現正在預備兩師八混旅兵力入關援鄂如果再慮不敷則可以新安武軍四旅加入已得張勳同意云云院方面得此主張益力因之與府大起齟齬連日盛傳徐靳衝突即爲此事而發生也據某軍事機關消息謂奉天方面現有兩種計劃（一）鄂事未定以前維持王占元地盤並出兵援助（二）奉軍如果不赴鄂則請中央任命張勳爲長江巡閲使以示利益均沾不能稍爲讓步伹洛陽方面吴佩孚派蕭耀南率師入鄂即爲先發制人之計而自己則不就援鄂總司令職虎踞中原不離一步並約魯豫秦晋川湘各省代表到洛陽會議倒王後之辦法奉直形勢愈趨險惡將來孰勝孰敗明眼人不難判斷之也（八月三日） 
[太平洋會議代表尚未定]  
　　太平洋會議我國已决定加入惟出席代表人選問題至今尚未决定昨據外交界某要人言此問題近日已引起劇烈之競争其重要原因因此次代表人物在外人眼光中（日本除外）咸以英使顧維鈞爲最適宜吾輩（某要人自稱）平心而論就外交上之經驗聲譽與學識而言顧氏亦爲最適當人物之一故府院方面俱可表示贊同然因日本從中作崇而某派之外交家遂設法爲傾軋顧氏之計前日曾提出顧維鈞不能爲此次太平洋會議代表之理由（一）因顧維鈞與施肇基感情不洽以顧爲代表則施不能和衷共濟（二）因顧與日人感情極惡（三）倫敦爲外交之中心顧氏不可離英除提出此三種理由外並揑造［顧維鈞之來電一件］聲明不能離英之理由以製造不能以顧爲代表之空氣余意以爲某派果以此不正當之手叚而競争代表則國民亦必起而反抗且貽笑外人云云又前兩日報載有顔外長親自出席之説昨某通信社特以此事向外交界有責任者詢問據言此項問題政府尚未曾正式討論外傅已定顔外長一節當然不確且顔氏即可親自出馬亦尚有種種之難點故目下所言者出席代表問題尚未决定而己 
[京教育費又生問題]  
　　此次學潮遷延數月費盡九牛二虎之力差幸勉强解决其中不滿意者實不乏人若政府能履行解决之條件則自無問題發生惟聞自慰問後開宗明義第一意之經費問題便已枝節横生殊令人不可捉摸緣各校六月份經費及四五兩月臨時費在學潮未解决之際馬鄰翼曾經迭次宣言均已存儲部中何日解决何日照發不料各校長復職後教部僅發四五兩月經常費既不及臨時費而六月分之經常臨時各費亦無着落教職員聞之大不滿意恐政府再行失信故對於復職一層遲疑不决後經各校長一再敦促並聲明經費可以由校長擔保至遲八月朔當可發出各校長之所以敢於擔保者一方面固希望學潮早日了結俾可進行一切而對於馬氏之宣言實亦相信過甚洎至事後調查方知馬氏所言實不可靠但事巳至此各校長亦無可如何只得另想方法昨日北大蔣校長高師鄧校長特赴天津往謁范静生氏懇其始終其事從速來京辦理聞將鄧昨日晚車旋京據云范已允今日晚車來京昨日並由法專王校長分謁張仲仁汪伯唐張乾若三氏（傅往西山）將種種困苦情形詳細申述並云此次若再破裂恐將永無解决之日隨即聲明希望三事（一）速發六月分經常各費以昭信用（二）發給四五兩月臨時費（三）籌發七月分經常各費政府之困窘亦意中事但前次之二百萬擔保品正可向銀行以六折抵押當可押得一百二十萬足敷五個月之用如慮國庫劵尚未印得似可要求教育部先用正式公文聲明俟國庫劵印得後再向銀行補換亦未始非一種救濟之策張君等深以王氏之言爲然允極力向潘代部商量聞張乾若君已與潘氏接洽潘云四五兩月臨時費由財部教部交涉必有一種辦法至六月份經費目前財部實窘困異常殊難爲力但苟能設法之處無不極力代籌云云至於各學校近日向銀行及教部領欵情形殊堪發噱八月一日各校會計處持教育部所發之領欵單據向銀行取欵銀行中人云財政部未曾前來接洽未便發欵當日各校長得知其情即向教育部交涉亦毫無結果次日復由各學校再向銀行取欵銀行中人云財政部無錢諸位可以少跑免花車費云云三日醫專張校長農專吴校長美術鄭校長冒雨前往教育部逕見馬麟翼馬見張等之後即説這兩天雨下得眞大黃河决口了等等不相干之話農專吴校長即詢以六月份經費如何馬云昨晚消息諸位還不知道麽我已與潘代部長接洽妥當今日即可派人向部中取欵於是各校長信以爲眞遂紛電各學校派人往財部領欵並詢馬四五兩月臨時費如何馬云已存儲會計科可逕往會計科領取於是張等遂往會科據會計科人云部内一文不名安有錢存儲張等云係次長當面所談絶非虚語會計科人云馬次長家裏這兩天死了人莫不是他急糊塗了在那裏説糊話罷張等後又託一王某（湖南人）往詢馬氏究竟如何據王復稱事確有因須問會計科長某氏但彼已赴津門現不在京張等見不得要領只得回校綜上情形觀之恐今後經費問題又不免轇轕據聞各校應領之六月份經費財政部初時確已籌得現因湘鄂事起已挪凑軍費猶憶四月間交通部所恊濟之教育欵項因當局挪充招待曹張來京費用無法撥付致演成六三之慘劇前車可鑒願政府勿再蹈此覆轍也 
[湘鄂戰局漸見擴大（漢口通信）]  
　　湘鄂兩軍接戰其形勢已逐漸擴大王督以奉張爲其後盾非至所部不堪再戰决不去職離鄂而鄂人則飽受其累矣湘軍自二十九日佔領羊樓司三十日繼奪趙李橋要隘後更增加援助猛向鄂軍攻擊三十一日及八月一日雙方直血戰兩晝夜湘軍方面有衆二萬餘人鄂軍方面則僅及其半而槍枝則雙方各有萬餘機關槍及野戰砲鄂軍猶多於湘故比較雙方面實力自以鄂軍爲優惟湘軍奮不顧身有進無退雖死傷枕藉而前仆後繼氣不稍衰因是兩日血戰鄂軍死傷官兵約千人湘軍倍之鄂軍陣地則爲湘軍衝動機關槍搶去六架大砲亦被奪兩尊結果勝利仍歸於湘惟湘軍此交攻擊則非由鐵路正面向前進攻乃由羊樓峒左近霸王山分向鐵路兩旁取三角式以抄攻蒲圻正面鄂軍後路雖獲勝利卒以鄂軍死力抵禦未得佔領鄂軍要隘然當激戰時蒲圻縣城可聞機關槍聲蓋縣城距戰線僅九英里可知鄂軍前線已危險萬分也雙方既血戰四晝夜兵力均疲不堪用二日即停止作戰惟鄂軍方面則二日午前一時已令左司令劉躍龍由通城進攻平江右司令王都慶由新堤進攻臨湘以窺岳州王汝動由公安石首進攻華容澧州以撼湘西三方均已開火惟勝負未明王督以正面各軍已失其戰鬭力欲圖恢復失地非乞助於援鄂生力軍不可一日曾以此意露於靳雲鶚意在將該旅二團之留在漢陽者（前傳該團開拔前方助戰以靳未允不果）開往恊戰靳未加可否王乃於二日午刻親往劉家廟回拜蕭耀南乞其援助蕭到鄂後態度本極冷静一日出有布告中有如有不顧大局甘心破壞鄂省者本總司令職責所在惟力是視等語是其僅在維持鄂省治安並無往前助戰之心已是可見乃自王氏往拜一席話後竟將蕭氏打動於三日上午開拔一旅由商輪運往前敵四日準備掃數開拔據聞其交換條件一爲由鄂省支給該師軍餉十七萬五千元一爲由漢廠補助該師快槍三千枝王督業已允諾故蕭勉爲一行靳旅長見蕭師發動亦於三日將漢陽第二團全行開往魯省援鄂張克瑶一混成旅已於一日由濟南出發四日可以到漢王督擬俟援軍集齊後即令各軍由正面返攻恢復失地二日尚發出告捷通電措詞閃爍並不言明敵軍已退至何地其諱敗可知也通電云昌密湘軍啓釁侵犯鄂疆蔣作賓假自治之名引狼入室自任湖北省總監以爲號召占元爲擁護中央維持地方計忍無可忍一面電致中央及曹吴兩使讀相援助一面激勵所部堅守防地免爲所乘迭據孫總司令報告艶日在羊樓司開戰後敵軍以兩師一旅兵力向我羊樓司陣地猛攻我軍僅有兩混成旅連日由各處抽調陸續參加者亦不過一旅衆寡相懸危急萬分幸該總司令與各旅團長奮不顧身督率官兵血戰四晝夜敵軍亦增續兵力頑强抵抗十盪十决被我猛烈射擊斃敵軍四千餘我軍亦傷四百餘人死二百餘人直至東日下午二時敵軍傷亡過多始漸不支向後面退却我軍疲勞過甚因亦略事休息俟我增援隊伍開到即行進攻除飭各軍整隊待命外謹先奉聞王占元冬印（八月三日） 
　　附漢報消息日昨（三十一日）茶菴嶺之戰南軍先鋒司令夏斗寅於上午六時率敢死隊千餘人進攻嶺南與北軍先鋒司令毛鴻鈞鏖戰三時之久北軍失去過山砲二尊南軍死者八人下午一時南軍右翼司令葉開鑫率所部由嶺左進攻與北軍左翼司令宋大霈猛戰北軍不支退駐蒲圻南軍既佔據茶菴嶺之險晚六時夏斗寅與葉開鑫率所部併力直逼蒲圻與北軍前敵總司令孫傳芳大戰良久北軍死傷百餘人南軍死者八十餘人今早八時由蒲圻運來傷兵百餘人當由保安門扛至醫院診治聞蒲圻業已失守現北軍第一戰線在中伙舗第二戰線在汀泗橋第三戰線在咸陽之京口王督得此警耗見前方節節失守均由戰將不力擬於明日親往前方督戰又通城方面近亦發生激烈戰事日昨午後湘軍左路司令魯滌平與劉躍龍鎭守使開始衝突計鏖戰五小時適鄂軍以羊樓司戰爭方烈無隊伍可撥該山遂爲湘軍佔領開魯氏擬下總攻擊令以牽掣蒲圻兵力俾克長驅直下 
[湘趙勸鄂王退職之經過]  
　　長沙通信云湘省出師援鄂趙恒惕對於王占元爲顧全私交起見曾於宥日致電王氏勸其應順潮流敝屣高位旋得王氏覆電僅謂已再電中央力申前請一俟接替有人即當釋戈解甲等語玩其語氣仍有戀棧之意故趙氏復於艶日再致王氏一電勸其即速退職兹將三電并録於下（一）趙氏去電百萬火急武昌王督軍鑒湘鄂唇齒相依年來聯防互保頼以甯息惕承不棄辱締至交信使往還意在開誠提携使兩省同趨新治耿耿此心天日可鑒近頃鄂省省議會及各界人士前後來湘歷訴其不慊於我公督鄂之苦衷抱定自治爲救省之方策呼號乞援至再至三凡我軍民均爲感動義之所在勢不可遏竊我公領鄂有年與彼父老昆 
弟應如何休戚相關今竟若此激盪之下潰决何堪我公素以保全地方爲志幟敢請當機立斷順應民心敝屣高位使鄰省順序革新完成自治則江漢永其謳歌令名得以長保豈非盛事倘不蒙采納則鄂民將不免本救死之誠作肉搏之舉敝省將士亦激於潮流弗能自己恒惕維繫有心消弭無法謹進忠言願賜决擇臨電不勝惶悚待命之至趙恒惕宥印（二）王占元復電億萬急長沙趙總司令鑒捧讀宥電極佩讜言現在民治漸昌已成與論占元何人敢背斯旨高位速謗勢所必然衰病之軀何心戀棧前已累電乞休未蒙允准現復再電中央力申前請一俟有接替當即釋戈解甲歸老田園特電奉復惟希亮察王占元儉印（三）趙氏再電億萬急武昌王督軍鑒奉儉電不以宥電所請爲罪虚懷若谷益增佩仰惟鄂省全民熱望民治之實現不欲稍緩須臾我公既尊崇此旨萌退甚切仍懇即日正式宣布去職還政鄂人並將戒備一律撤消使全國共仰高風鄂境克保和平此則恒惕所切禱而不獲已者也如以地方治安爲虚自當負責設法維持以答高誼利害判於俄頃忱悃質之天日敢請斷行佇望福音趙恒惕叩艶 
[鄂事與吴佩孚開封通信]  
　　湘鄂戰機發動以來北方已紛調師旅南下蕭師靳旅豫軍·均巳分别抵鄂據洛陽方面消息距今三星期前趙恒惕曾派代表二人（名姓未詳）由湘來洛見吴佩孚 
 
 
 

Page 11

 
 
　　遊説謂湘省以地理的關係值此自治潮流急趨並非有意攻鄂亦非有南北問題攙雜其間不過就兩湖人民感情上及歷史上種種密切關係今鄂人既苦苦求救有不得不予同情少加援手之勢此係兩省局部問題某等銜命來此即表明此種旨趣深望將軍（指吴）對於兹事暫勿過問以維威信而睦鄰疆吳氏未待畢詞即厲聲斥之二代表知無可疏解乃即怱怱歸報趙氏吴於二人去後雖知湘軍有窺鄂之心尚不料其發動如是之速遂一面據情電告曹使以謀對付并派李濟丞赴保面商機宜迄至前星期湘鄂風雲已呈瀰漫之狀乃决計出兵爲自動的援鄂頃得鄭州軍事機關消息蕭師抵鄂後己有一部分開赴羊樓司前敵其餘砲兵全團則留守省垣并分布漢陽等處以資鎭懾因王氏部曲刻均調駐宜川蒲通等防守省會兵力甚單又王氏連日有以杜錫珪（漢口鎭守使）爲省城戒嚴總司令之説其原因以漢口租界近日黨人極夥刻己發現運動王氏部下倒戈之事數起至羊樓司前敵聞湘軍中大多數均爲鄂籍軍官指揮前昨洛陽保定兩方復連接王氏百萬火急電請直軍迅速加援并聳以唇亡齒寒之説且謂湘軍前隊己抵通城武漢危在旦夕請再撥二十四師（張福來所部刻尚扼守鄭州）赴鄂以厚兵力（按二十五師師長昨復由鄂來洛見吴趙督今日下午亦親至鄭州會吴）洛陽巡署頃又接保定曹使來電謂政府己派幣制局副總裁王毓芝氏來保商援鄂辦法業囑即赴洛陽希即以救鄂計劃書交與王氏帶京轉呈府院以資採擇云云蓋鄂事至此己成爲北方大局問題而非局部的問題矣（八月一日） 
[山東黃河决口之慘案（開封通訊）]  
　　利津黃河北岸宫家村大堤横决之後刻下决口口門己寛逹三百餘丈之闊水深九丈四五尺直至七八尺不等大水分兩脈擊衝折至西北大郭家店·子官村·南樓村·蘇王莊一帶流入寛河下流入海一則直衝西北經大馬村·張家灘·豆腐莊等鄉順壩濠直流至鹽窩以下與正河會流河内水勢己被奪三分之二汜濫之大可以想見從决口之處起西至濱縣城西之二十里北至利津之鹽窩西北至霑化之江河口一帶幅員五百餘里一片汪洋一望無際至被淹村莊雖無詳細調查約略計之在六萬户以上凡水流經過之處房屋田墓盡數淹没距壩近村莊人口逃避作炊於壩堤高處堤陷被淹者數逹數百人尸骸隨水漂流慘不忍覩刻下居於大堤岸上者人數逹三十萬人之多連日大雨未止淋漓泥中哀號震天説者謂即不死於水亦死於病否則亦死於饑餓縣城業己被水圍淹四門緊閉水勢滔滔傾貫而入雖經該縣姚知事督率民夫竭力搶救無奈水勢洶湧無法挽回該城恐旦夕全淹則數十萬生靈均隨波臣而去矣兹録汴河防局前日所接山東河務局急電如下以見災情之一班開封河務局長鑒馬電敬悉宫家村决口門寛數百丈鹽窩多處亦開利津全境被難濱蒲等地受災亦重堤上災民己逹二十萬餘現雖趕施急賑而杯水車薪於事無濟上游民田漫溢壩堤倒陷危險亦在旦夕已督屬竭防頃報直境范家莊又决知注並聞 
　　又聞此次山東黃河宫家壩漫溢决口内務部以工賑事宜關係民命税收至爲重要呈請由財部酌籌工欵迅速匯東作爲臨時工賑經費俾紓昏墊現財政部巳允迅籌十萬元尅日撥匯兹録内務部原呈如下據山東兼省長箇電稱據河務局長勞之常效日電稱近日大雨傾盆晝夜不止下游宫家四壩新埽及王莊三十九壩均已陡墊入水同日復據報稱宫家險工防搶不及於十九日辰刻在宫家壩上漫過堙頂冲刷成口約寛七八丈各等語哿日復據利津縣知事姚祖訓電稱宫家埽河流漫溢水勢洶湧異常巳將縣境仁義望營全鄉二百餘村莊全行浸淹仁義鄉受害尤重縣城亦被水圍困現在堤上老幼婦女已逹數萬風餐露宿情形極慘懇迅發巨欵施放急賑等情查宮家壩爲下游河防切要之區　事前迭飭防護此次風雨過猛河水漫溢人力難施災民蕩圻離居至堪憫惻當派勞之常馳往工次查勘設法搶修並因省庫奇絀暫由賑務處墊洋五千元即日遴派委員購備乾糧席片前往該縣施放急賑謹先撮要以聞等因到部查山東黃河險工林立前經本部派員查勘旋據覆稱陶城埠以下等處情形危急約計新舊險工估需甚鉅曾由部提交閣議議决由財部嚴電該省財政廳籌撥四十萬元不足之數再由中央酌量補助嗣准財政部咨先行發給半年期有利國庫劵六萬元藉資補助復經先後分行查照在案兹據該省長電稱宫家壩漫溢决口淹没二百餘村情形慘苦本部至深焦慮除由部分電山東華洋義賑會畫撥散放賑欵俾資救濟並電該省督飭趕辦急賑迅籌堵築外查宫家灞地方屏防利津毘隣霑化等縣現在該處漫溢成口據報口門約寛七八丈若不迅籌搶堵誠恐已决之處愈刷愈寛影響所及不獨附河各縣胥成澤國且大溜所趨直隸慶雲鹽山一帶亦將同淪墊溺明知中央地方財政同此艱窘衡以目前情形已屬力有未逮惟此次决口工賑事宜關係民命税收至爲重要本部意見與其補苴事後重縻國帑更罹三年濮陽潰决之禍不如搶辦幾先需欵較省成功可期尤速事機迫切擬請由財政部酌籌工欵迅速匯東作爲臨時工賑經費俾紓昏墊而澹沉災 
[魯省會反對聘用外人練警]  
　　最近政府爲凖備接防膠濟鐵路起見責成山東長官籌設警察督練第二公所並由内務部頒發規則八條山東省議會以該規則内容列有聘用外人一條認與主權有礙日昨特電院部要求修正原文如下報載政府因日人撤退膠濟路守備隊擬於天津濟南設立督練公所以爲換防預備所定該所規則第五條有聘請外人擔任教練等語查我國警察創設有年教練詎至乏材何必借諸異地且中日密約二十一條原有警察官署聘用日人之規定當時舉國惶駭誓死力争今乃畀以教練變本加厲朝鮮覆轍甯不戒心前年巴黎和會我國爲對日締結各約所限制致提義之案迄無結果若復不知懲毖自甘束縛嗣後太平洋會議亦將無迴翔餘地外交前途益增危險本會代表人民心所謂危難安緘默謹電籲請迅將該公所規則切實修正以維主權而平民憤無任企盼山東省議會叩 
[廣州通信（平）]  
　　桂局大定之觀察 
　　日來桂局戰事已漸趨沈寂陸榮廷自出走龍州糧盡援絶大勢自無可挽陳炳焜又已逃避不知下落他如沈鴻英賁克昭秦步衢等雖尚有負固之意然部衆皆無鬭志非收編則擊潰耳故現時桂局已完全爲粤軍支配軍事上實無如何困難問題惟善後手續條緒甚繁聞陳總司令以馬君武既被委廣西省長一切措施諸待擘畫經已致電敦促西上以專責成外間傳言陸陳等之退走實一種緩兵之計尚圖死灰復燃或非無因惟粤軍已扼其咽喉必無能爲力兹將南甯桂林兩方軍事彚誌如左以明眞相（一）南甯方面自粤軍佔領潯州陸榮廷譚浩明等相繼棄職逃遁邕垣各界舉出龍州鎭守使黃培桂暫行維持秩序並派代表晋謁陳總司令商議桂局善後辦法陳總司令昨致黃培桂電云各代表來潯藉悉邕垣秩序深頼維持至爲紉佩惟陸榮廷陳炳焜此次甘爲戎首先寇粤邊今日勢窮力絀猶復席捲而逃是不特爲粤之寇讐并且爲桂之公敵黃鎭守使既贊成自治自當宣佈陸陳罪狀與之脱離關係藉以昭示大信並希會同韋鎭使將各方退回敵軍一併堵截繳械存驗資遣回籍免爲地方後患貴兩鎭守使原帶部隊暫行留邕維持秩序仍將營數及紥營地點通告前來以便敝軍入邕時免生誤會現經飛飭前敵部隊暫緩前進以便邕垣收束潰兵桂省善後問題諸待會商敝軍早一日到邕則大局早一日解决務希迅速辦理爲時未便過久云云黃接此電後頗有左右爲難之勢因黃爲陸之死黨此次宣言自治實迫於民意萬不得已而出此故對於粤軍之要求頗存觀望陳總司令洞悉其隐己嚴限尅日繳械讓粤軍入邕一面令洪兆麟黃大偉會師合圍邕垣洪部己進佔横縣軍勢甚盛邕垣人士大爲恐慌擬再派代表調停以免再發生戰禍（二）桂林方面沈爲英僞獨立計畫被粤軍揭破後計不得逞竄回桂林現粤軍己佔賀縣滇軍己佔百色黔軍已克慶遠現在桂軍一部扼守公館塘一部分佈於陽朔恃桂林天險可以負隅抗拒粤軍許軍長贛軍李明揚所部已合師會攻劉震寰部昨亦由平樂溯河而上直搗桂林諒大軍雲集沈秦等惟有乞降而已觀此則桂省肅清之期當不在遠聞粤政府已委陳烔明爲桂省善後督辦如陳督師北伐則將以李烈鈞擔任 
[福州通訊（遂夫）]  
　　李厚基緩和自治新潮之四電 
　　　鹽運使與厦門鎭守使之運動者 
　　目下西南各省自治潮流甚急浙代表王鳴珂來閩後贛陳粤陳亦有代表戾止李厚基未示如何態度近僅由秘書處擬發四電（一）覆中央及致曹張兩巡閲使略謂厚基絶對服從中央命令任何趨勢閩唯守此宗旨（二）覆盧督電謂我公主張省各自治實爲今日救國之南針厚基極端贊成惟閩南收復未全人心初定姑緩須臾當與本省人士妥定辦法再行奉覆（三）覆贛陳電謂閩贛毗連唇齒相依一切設施彼此當妥籌進行惟閩僻馬首是瞻而已（四）覆粤陳電趨嚮如何毫無成見但憑閩省地位不同現當集合全省時彦妥籌善後以資進行據以上數電觀之無所謂反對亦無所謂贊成蓋援桂諉爲餉械俱缺桂之結果己如斯而對於省自治則寂然未聞閩人一接洽也 
　　運使趙毓煊因不能承認月籌八萬元助發軍界全餉爲當局不滿前報業已揭載副運使洪忠愷來正在運動此席而厦門道尹陳培錕爲之奔走蓋以薦引鄭汝霖繼任運副爲條件也惟目下尚未成熟厦門鎭守使前有任高忠旅長消息而且有就職確期之傳播顧迄今尚未成事實而從中運動者則以唐國謨旅長爲最熱高仍舊攝厦門司令職務或調駐平和方面以防粤邊唯唐氏日前本有因某事將被撤職之説而今乃欲鎭守厦門殊出人意表或云唐之改任斯職未發表者實因閩南民軍猖獗唐之軍隊方疲於奔走之故目下楊漢烈王榮光之諸部以戰多失利退駐安溪安春等之内地唐之厦門鎭守使發表在旬日間事未知確否 
[四川水災之調查]  
　　成都　成都近來霑雨爲災四鄉乏米不能入城斗值四千尚無售者城内雖有倉穀萬數千石然附郭各碾被水淹没城中又無旱擂民情恐慌逹於極點前經令查囤米之户勒限出售并暫禁運至下江昨省署政務廳復飛電簡陽知事飭送旱擂工人到省即在倉房製擂擂米出糶一面出穀二千石交成華兩縣碾米出糶　　鹽亭　鹽亭彈丸小邑素稱瘠苦連年兵災水患元 
氣大傷尚未回復本年五月杪大雨經旬河水暴漲沿河一帶田土盡付東流禾稼無存牲畜淹斃洵未有之奇災也現在米價每斗漲至五千餘文一般災民正在嗷嗷待哺中 
　　雅安　雅安自七三日起接連七八日陰雨綿綿禾苗半就萎黃米價因而飛漲每升由二百四十文漲至五百且有錢無巿全城洶洶一入街巿只見貧家小戶抱升携筐呼買不已各軍事機關局所學校亦皆派人坐守碾房見米即攤分暫維現狀至於芋麥灰麵等均已食罄緣河水泛漲鄉間食物不能進城穀子不能晒乾來源斷絶該縣知事除照例設壇求晴並嚴禁囤户勒米不售外日昨已呈報到省請示辦法 
　　夔府夔府北鄉竹園坪之陳家溝地方於舊曆五月二十二日午後山溪水發巨蟒　災　數日前天太雨二十高十丈所經之地田産人畜樹木器具化爲烏有聞打毁之田（在沿河一帶者年可收棵縠千餘石受災後成石窑不能再事耕種云 
　　遂甯遂甯七月初旬連日霪雨十一號晚河水驟漲數丈所有叙屬長江壩下流起至柳家壩下流止沿河約百餘里兩岸人民牲畜房屋漂没無算 
　　江巴　近數日來巴縣大小兩河江水突然泛漲水勢奔騰江濱房屋因拆卸不及多被淹没漂流江北保定門金沙門一帶堆集木料隨水冲去甚多 
　　峨眉　該縣陰雨綿綿已二三月近日米價陡漲　至二千四五百文一斗每斗僅二十四斤一般貧民生計垂絶該縣知事雖將縣城北關閉月餘仍然無效 
　　叙府　叙府宜賓一邑濱臨二江近因霪雨爲災洪水驟漲沿江禾黍淹没無遠至叙南慶高筠琪各屬自入春以來即已災黎載道現駐叙劉旅長已飭各該縣知事散放倉穀救濟 
[皖省近事]  
　　鄂湘戰事發生皖督張星五以皖與鄂毘連擬出師　鄂除電陳政府外昨電請省長迅籌出發費五十萬元又五六七三個月欠餉共十六萬元一併籌解蚌埠以應軍餉惟聶省長以現時正青黃不接財政收入毫無昨特令財廳郭科長在署籌商無結果而散 
　　安正鐵路日商森恪氏借欵二十萬元該日商迭次函電催償該路恊理程慶福均置不理現全省士紳以該路日欵如不從速償清恐有交涉發生特聯絡各界組織安正鐵路借欵清理處已函致京津各同鄉一致進行 
安徽暑期講演會電請胡適之洪範五兩君來皖講演昨日上午胡洪兩君抵省准今日（三日）在一中開講聞胡君祗講三日即返京兹將講題列下三日午前胡適之講實驗主義及科學人生觀午後洪範五講圖書館組織法及歐美圖書館情形並有電影四日午前胡適之講女子問題洪範五講圖書館之重要午後洪講圖書館與教育胡講國語運動與國語教育五日午前胡講好政府主義（上）洪講設立圖書館方法午後洪講英國圖書館歷史胡講好政府主義（下） 
[齊燮元覆董永成函]  
　　聲明並無出兵援鄂事 
　　蘇議員董永成日前因外傅有蘇省出兵援鄂之説特致函齊督請包定保境息民之素志宣明態度昨已接齊督覆函聲明援鄂一節現在並無其事原函如下逕覆者頃展公函具悉出兵援鄂並無其事報紙訛言豈堪徵信至對湘鄂戰事意見已於復蘇社電中宣言矣兹將電稿抄附希即查閲爲荷專覆齊燮元啓「附致蘇社電」南通張嗇老暨諸位先生同鑒奉讀卅電至佩嘉謨蓋保境始足以息民愛蘇即所以愛國秉熱誠發爲篤論與燮等宗旨正復相同此次湘鄂之争原因甚爲複雜至堪慨歎是非曲直自可付諸公評敬繹電諄諄以不願添兵添餉爲囑姑無論蘇財告困無米爲炊即此節餉裕財之主張本爲夑元夙抱之宏願此物此志歷久不移在耳之言詎容反汗若夫藉亂增衛不顧民困良心桎梏賢者不爲燮雖不肖心竊恥之至於出師赴援中央尚無明令後此事變之來原難逆睹祗要與我素持之宗旨上不受如何危害决不輕出一兵區區此心敢以奉告燮等對於保境息民職責所在即休戚相關尚希轉告全省父老昆弟以安衆心是所企禱齊變元王瑚印 
[南京快信]  
　　皖省張文生出兵援鄂聞已下動員令由開徐鐵路轉京津車運鄂人數爲一旅 
　　府院昨電軍民兩長徵求維持時局意見限五日内電復昨晚王省長特過軍署與齊督商榷辦法 
　　齊督昨將最近長江防務佈置繪圖送院部查核　　教育部召集各省教育界代表到京開中國科學會本月下旬開會昨來電催派代表赴京與會 
　　胡教育廳長因母病未愈來電續假一星期 
　　一商反對撤換校長王省長昨諭朱代教育廳長妥善辦理勿令釀成風潮 
　　嚴財政廳長今晨由滬返甯 
　　財部通電勿截留印花税欵以維持公債信用 
　　全國水利局長派許肇南汪胡楨南下察勘運河水勢泛漲情形昨已抵甯 
　　邳縣士紳呈控陳抱智盜賣地方所存公砲王省長以事關省防要政令邳縣知事秉公查復 
　　皖督秘書長史久常由甯回蚌中行長許體萃由京返甯魯督署參議孔祥熙由濟南來川運使謝廷麒由京來江西中行長王祖訓轉輪赴贛 
[杭州快信]  
　　省憲會議開會多日尚未議及條文今日上午續議組織法補充條欵案又聞省憲會議議員王塋提出工界女界加入制憲案待付大會公决 
　　省農會對於省憲會議議員選舉案本日提出意見（一）符合農業法團參加制憲宗旨（二）全浙農會聯合會宣言之重農政策主張易於貫澈（三）與農業法團參加制憲　　湘鄂戰起武漢吃緊浙商之在漢設立分莊者如悦昌文等綢號現已停止貨物運往 
地方通信 
[蘇州]  
　　派員調查溺斃兵士　蘇軍第五團第一營兵士趙富貴自幼投軍人甚儉樸耐勞故當兵數年略有積蓄上月請假回里完婚後僅十餘天即到營銷假乃前日該兵士因天氣炎熱忽思至河洗浴因不諳水性下河即遭淹斃事爲朱兼師長得悉立派使署彭執法官前往勘騐調查聞營連排長等均有處分云　 
　　籌備借漕會議　吴縣公署近奉財政廳訓令　派令維光爲吴縣常熟武進崑山無錫丹陽等縣借漕委員仰即會同該委邀集城鄉各紳董及殷實大户切實勸借十年分冬漕於陽曆九月十五日以前按中七交三全數解庫聽候撥用温知事奉令後已飭科預備一切手續以便俟委員到境時函邀各紳董蒞署會議集欵解省 
[鎭江]  
　　縐疋會議加盤　鎭屬丹陽縣向以縐紗爲出産大宗自鐵機行銷以來本機不免打擊今届蠶事歉收絲價驟漲機户成本較重會議加盤縐疋市價隨之步漲近盤每兩一元較去年已漲三成之多 
　　揚中開辦平糶　鎭屬揚中縣李知事以米價日昻小民難以餬口特與各紳董籌欵購米在該邑設平價局以資救濟 
　　運河水勢續漲江北運河水勢浩大連日因狂風大作上游洪湖來源甚湧高郵誌樁又漲尺餘拍岸平堤岌岌可危現聞江北運河工程總局已加派兵夫分駐沿河堤壩險要之處竭力搶護以免潰决 
[九江]  
　　省會覆選揭曉　第四區（即九江）省會覆選監督傅春官堅辭不獲昨在潯陽道尹公署舉行投票發出參觀劵甚多意在解釋觀自上午八時投至下午五時尚有初選當選人孔憲勳李小怡未到而組織當選各人莫不請求開票以防延宕時日傅監督不得已遂片請孔等到署聲明不願投票始於六時開票計當選議員爲丸江黃爲柏·張小宋·譯振·彭澤·王文山·汪麗文·德安郭衛城 
·湖口周益·周德興·瑞昌于在庭等九人聞組織費用多則七八千元少亦在五千元以上 
雜評一 
[計算（默）] 　　 
　　今日之政府祗圖維持内閣之現狀國家破産與否不暇問不然何以外人尚代我憂無法還債無以渡民國十四年六月之難關而政府反不計及之耶 
　　今日之財政部祇圖藉窮極無聊之政府攫取借債之利益内閣倒否不暇問不然何以他方面皆不敢投資於政府而彼財部要人反組公司專以重利貸欵於政府耶 
　　今日之軍閥祇圖乘内亂之機會拚命要錢破産與倒閣皆不暇問不然何以政府當局無術張羅至患失眠而要錢者仍拼命要錢耶 
　　外人以中國外交懸案未了内亂又起質問政府有何計算我可代答之曰無計算政府無計算而財政軍閥中人又皆計算作亡國後之富家翁嗚呼我人民其奈何亦將束手坐視而一無計算耶 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[倡議取銷振災附税之西訊]  
　　蘇格蘭聖經會西人W·ESonter氏昨投函於大陸等報言振災附税事略謂近有人倡議立即取銷銷振災附税查附税一舉上海義賑會初即反對之蓋早知其有今日之弊矣計税關鐵路電局郵局可收附税二千餘萬元而華洋義賑會僅得一小部份所巳領者不過四百萬元餘一千六百萬元究作何用孰能知之六個月前中國商界反對附税甚力但外人使署贊成於前外人商曾默認於後未嘗爲中國商界之後援但昨日某鉅商亦以附税爲不善而謂附税乃中政府所創造之最劣計畫將永遠損害全國商業矣六個月前余謂振災附税其額不僅以二千萬元爲限而附税者亦不僅爲關路郵電實則全國釐金皆收附税於是上海所到之貨其價乃大增矣外人使署之贊成振災附税誠非善策但其所以贊成者因以海關附税爲抵之四百萬元借欵今海關附税確尚未繳出其已收之全額但中政府業已提一千萬元有餘而此欵用於眞正賑務者僅四百萬元耳此乃衆所不可不知之事也軍閥當國政治顚倒向之陳訴庸有裨益彼北京所能知者惟武力之陳訴耳今誠中外商人必取嚴厲行爲之時矣不獨當取銷振災附税且當設法使此類不公道之捐税不得再加諸商界北京如不迅速終止此等不義之附税則中國將來遇有災患外人將束手不援吾輩盡義務犧牲光陰精力以助中國人民若此人民之政府反處處爲難則吾外人又何必再從事於此慈善事業乎數月前有一厭倦政治解職歸隱者告余曰「有此國民即有此政府故有學識之少年今當以教育國民爲己責保障吾人權利以防外人侵害固屬必要但用吾全力以造成健全輿論指導國事則尤爲重要也」 
[俄商務專員抵滬後之談話]  
　　華俄通信社上海消息云遠東共和國委員會商務參贊拓伽希夫氏頃已由北京抵滬以解决商務上數問題當由本社訪員往詢意見氏答云有三問題當與中國政府磋商（一）蒙古問題（二）東清鐵路問題（三）議訂商約問題優林氏此次由赤塔至北京即銜此三項使命而來又關於遠東共和國軍隊在華境一問題拓氏發表意見云恩琴此次攻陷庫倫華俄在庫人民均受莫大損失即俄國會組會社一家計之損失不下數百萬金恩琴此舉其始特欲示威於遠東共和國及華境之張家口海拉兩處迨後竟擾亂及遠東共和國之邊境遠東共和國乃不得不發兵驅除之一俟肅清遠東共和國軍隊即當撤退華俄在庫人民即可復業云云拓氏對於此問題之解决殊抱樂觀在京時已接得本國政府通商草約中國政府近亦提出此項商約草案遞交拓氏其中固有數異點然依據平等及利益交互原理大致無甚相差即有異點亦不難解决當優林居京時曾數次論議此兩項草約并已飭駐京專使團開始談判現此項正式商約雖未經簽訂然華俄邊境兩國人民通商仍進行無阻遠東共和國政府爲便利兩國商業起見將該政府各項買賣貨單全委之該國駐京專使團該使團除與華 
商交易外尚接洽他國商業及經濟上事務一俟與中政府磋商妥恊後華茶銷俄一業即可恢復且大可擴張云 
五團體歡送赴美學生紀 
　　昨日下午五時上海青年會·女青年會·上海婦女會·女子歐美同學會·清華校友上海分會五團體假福煦路（原名長浜路）周氏學圃開會歡送本届赴美之清華及自費學生賓主到者約百人（一）李登耀博士主席致詞云［今日五團體開會歡送赴美諸君意甚懇摯且厚希望惟天熱甚將各致簡要之詞耳「（二）曹雪賡君致詞云」鄙人代表青年會歡送諸君敬願諸君此行擷美邦之精英振祖國之貧弱蓋留學之舉非徒鶩名乃爲實學其習染彼邦之陋俗者將更失其本意矣諸君固爲個人計尤願爲祖國計也敬祝長途安蓋『（三）石美玉女士致詞云』鄙人代表上海女青年會·上海婦女會·女子歐美同學會敬致歡送之忱願諸君此後除努力學行外尤注意於衛生蓋仔肩任重體魄允宜珍衛也如清華學校係美國人本聖經「施比受尤受福」之旨·而退回庚子賠欵以創建者美之富强其來有自諸君此去務希研究焉『（四）楊錦魁君致詞云』鄙人今日代表清華校友上海分會歡送諸君至爲忻慰本會平日皆從事助母校校友一切其由美歸國者常爲介紹事業對於諸君此行深願皆異常愉愜並請珍重』（五）熊祖同君答詞云『祖同謹代表赴美同學答謝諸長者歡送之盛意對於殷殷寵贈之詞尤引以爲至感此後願各奮勵進取以副厚望焉『繼由鄺富灼博士爲商務印書館新編「留美指南」一事略發言論時已至七時遂仍由李博士致詞云』兹會將畢鄙人謹以「清華」二字奉勉諸君蓋［清華］可作「澄清中華」解也『衆鼓寧歡呼各進茶點而散 
[赴美自費生互助團消息]  
　　本届赴美學生已組織成互助團以便途中互助一切該團學生現定於本月（八月）十二日放洋之前參觀各處今日（六日）午後二時先參觀商務印書館下星期二（九日）晨十時參觀本館云 
[航業消息彚紀]  
　　湘鄂戰事發生後各公司長江班輪到滬貨物減少而由漢到申之旅客則異常衆多此間商界接湖北消息謂雙方軍隊接觸之地尚距漢口三百數十里湘鄂間之上江輪船已受影響至下游綫之滬漢班輪仍可開駛又聞漢口報關行之罷工一事此間現得電報業經解决矣 
　　本日太古公司之鎭安號輪船出口有本埠大德昌銀號裝赴香港永德之現洋三箱計合一萬元 
　　北京交通部向英國定購之鐵路材料現又經英國郵船公司運到一批共計七百噸大半爲爲火車軌道其餘爲鐵道附件此項材料須連至浦口交卸故怡和洋行之裕生號現將烟津班停駛臨時特開浦口轉運此項鐵路材料至該處交卸 
　　大阪公司之暹邏丸此次開往德國亨堡係於六月二十五日離滬現在雅典相近地方擱淺昨日此間接到日軍艦電告該輪擱淺刻已證實查該輪前本開駛横濱至孟買一路今甫調航中日德一路船身共有四千五百七十八噸云 
　　日本郵船會社之中日班各郵船近日旅客之赴東者擁擠逾常頭二等客多半係避暑而往殊有應接不暇之勢下星期各輪之艙位亦己定完至三等客中日來又有大批温州人結帮赴日聞均往充工人云 
[昨日車運進出之寳銀與現洋]  
　　昨日（五日）滬甯路大通運銀公司由南京裝來現洋七箱計三萬五千元由鎭江裝來現洋一萬元由無錫裝來現洋二萬元均於昨晨到滬由滬運出者中國銀行寳銀五箱計重一萬五千兩交通三箱計重九千兩均運至南京又現洋一萬元運至蘇州又三萬元運鎮江又同和公司承運寳銀十箱計重三萬兩至杭州現洋六千元至嘉興 
[旅滬鄂團體致吴佩孚電]  
　　旅滬湖北公民自治會昨致吴佩孚電云子玉副使麾下國家養兵所以衛民軍營有督所以司令周制官分司馬統六師而邦國平明代職列總戎管三軍而烟塵靖此定理也鄂省王督占元據篆於兹八載作事大拂人心販土實以歛錢用人惟植私黨袒孫驅夏無所不爲甚至欲掩耳目藉官票以賄議員暗取金錢市意旨以放知事糜公帑則尅扣軍餉作威福則罔恤輿情官錢局爲之侵蝕造幣廠任其報銷跡其誤國殃民已爲天人共憤他如去臘宜昌兵變之罪難逃於人今夏武昌之禍烏能辭責於己商家損失數千萬房屋焚燬數百家肘腋之患既已猝生隣封之師所以大起湘軍巳越鄂防鄂軍不聞取勝倘聽其直進任其前驅兩軍所搏村舍爲墟將火益熱而水益深災誰救而溺誰拯乎麾下夙持公德久抱慈懷去暴督以安鄂民善爲佈置退湘兵以靖鄂境直接調停（中略）設不察而助王必爲民之公敵功魁罪首千載一時特電陳詞惟公自擇焉旅滬湖北公民自治會公叩徵 
[鄂同鄉聞劉英死耗之公憤]  
　　旅滬滬北同鄉僑商人等因鄂籍國會議員劉英向來熱心桑梓補助公益爲鄂人所深知昨閲報載知己爲王占元槍斃羣起大譁定今日開會發電質問致死理由云 
[當票實行一元以上起貼印花]  
　　上海縣知事接江蘇實業應訓令云案奉省長公署訓令開案准財政部咨開查當票一項照章應自一元以上貼用印花一分前以迭據各當業商會陳述困難情形經本部核准暫自四元以上起貼並歷經展限至本年六月底爲止通行照辦在案此案推展己歷數年商力漸舒而此項票據在各種單據中實占重要現值展限届滿自應於本年七月一日起仍照原案與其他單據一律自一元以上貼用印花以重憑證相應咨請查照飭遵可也等因奉此合行令仰該廳長遵照此令等因奉此除分行外合亟令仰該知事轉飭各當商一體遵照此令 
[昨日之糖市]  
　　太古車糖多日未開昨日始有開盤中下兩擋貨斷故祇有上擋每擋加銀三錢共計開三千餘包每行攤派四十五包横濱三半四温現貨六百包神户現貨二千包三半須九兩七錢加税五錢五分行家雖有購進意思尚未允訂荷白錦茂八九月細砂抛八兩二錢粗砂抛七兩五錢候轉電定奪鈴木粗砂抛出七兩九錢市面見疲勢 
[碾米公所聯席會紀]  
　　爲米行公會擅扣斛力事 
　　南北市各米客各掮客爲南市米行公會擅扣斛力一案要求碾米公所於昨日下午二時在總商會樓上該公所開聯席大會當時各米客及公所同業均蒞會即經主席錢貴三提出議案略謂查此案曾於五月初八日大會决議正式函致南市米行公會决定辦法如不見允即於五月十五日起實行與南市米行停止交易並經議决如各同廠有違及本公所定章者罰洋二百元經衆一致贊同簽允在案詎料信昌廠以司月而違背定章竟破壞原案與米行交易並於六月十八日常會時自行承認單獨行動顯係有心破壞是以各業憤激非常如爲維持本公會團體計非將信昌照議案處罰不可旋經大衆議决照案議罰信昌二百元限其十日繳出罰欵次議經售客商所有斛捐仍照前案十文不得私行更改凡掮客售米須預先言明倘事後爲行家强扣必須嚴重交涉並報告廠公所設法對付云云議畢已六時矣 
[中華博物學會大會紀]  
　　中華博物學會於八月一日在滬舉行常年大會會塲假中華職業學校各地會員先後蒞止有從北京山西山東遠道遄來者第一日開會袁會長希濤主席致開會辭繼請植物主任彭世芳報告北京本部一年來狀况副會長吴家煦報告上海事務所一年來狀况蘇支部部長彭樹滋甯支部部長吴元滌報告蘇甯兩支部狀况其餘如湘支部鄂支部魯支部因未有專派代表故報告從缺次即提議事件（一）會員黃千濱雍克昌提議注重中學校地質教授並厘訂礦物教材事咨請同意案議决現因中學師範多改選科制減少博物教材此項爲先决問題先組織中學師範博物教程討論會討論博物教材之之分量標準及教授方法推定委員九人爲吴和士吴子修吴遐伯王采南王鳳生黃頌林彭型百曹仲牧任玉墀等（二）會員凌文之提議組織調查全國物産案議决推章伯寅彭敏伯吴子修擔任全國物産調查　宜一切組織及辦法由三人公擬或再請官廳恊助（三）吴和士報告審查植物名词與科學名詞審查會之接洽情形請公决辦法議决照原定辦法開會審查至此已下午六時宣告散會 
[英總領事謁會護軍使]  
　　日昨駐滬英總領事因有要公詣龍華護軍使署謁會何護軍使由交署陳世光科長陪同前往經何使延入客廳茗談良久而别 
[滬甯車搭客躍河殞命續誌]  
　　有係大東旅社命案兇手説 
　　日前（三日）滬甯路望亭車站附近有一乘客由車跳至河中溺斃已誌本報兹據傳聞死者即爲大東旅社槍殺姘婦之兇手昨日本埠已有人乘車前往調查眞相矣 
[旅滬浙人反對停止省選電]  
　　電一　杭州盧督軍鈞鑒我公督浙人引領冀或能驅除楊故督遺孽以慰民望乃以不慊中央之故致爲左右所乘誤會省憲隳入魔道周繼濚陰狠小人利慾薰心與公左右范雲輩互相勾結包辦制憲人民疾首復朦聳我公以武力停止三届省選違反民意我公亦知不出代議士不納税之先例乎范雲等對公原有陰謀誠不惜倒行逆施故激民怨以速公亡特公以順應潮流提倡自治乃爲三四宵小所誤此民等不能不爲公垂涕而道者也昔項城臨終自嘆一世英名掃地以盡公自視武力較項城何若奈何與吾有不可抗力之人民宣戰耶謹貢狂言敢乞鑒納立飭各屬依法選舉尚不失爲君子之過豈惟浙局之幸除范雲等罪惡另行露布外謹此泣告浙江旅滬同鄉會公叩支 
　　電二　北京大總統國務院鈞鑒浙省自莠民周繼濚褚輔成等勾合督署參謀長范毓靈實業廳長雲韶蠱惑盧督誘之以兼長哄之以西南盟主遂有制憲運動倉猝組織利在包辦期在速成人民怨憤己不可遏復以武力停止三届省會選舉一面即由所製造之省憲會議藉詞二届會期己滿新法省會未辦提議由制憲諸人組織臨時省議會選舉臨時省長破壞現行法律侵害人民公權倒行逆施至此已極浙局糜爛即在目前浙雖一隅實繫大局况尚在中央統轄範圍度或未忍棄置謹乞迅下明令立將盧督罷免並治范毓靈雲韶等勾結蒙蔽壞法亂紀之罪大局安危實利賴之浙江旅滬同鄉會徐存仁周澤等叩支 
　　電三　北京下斜街浙江公會孫會長暨諸鄉長均鑒盧督以武力停止三届省會選舉破壞現行法律侵害人民公權一面授意所製造之省憲會議藉詞二届會期已滿新法省會未辦提議組織臨時省議會即以制憲諸人爲臨時省議員選舉臨時省長壞法亂紀殘民以逞全浙糜嫻即在目前諸公誼關桑梓應請速開大會請願政府驅除浙害以安浙局浙江旅滬同鄉會徐存仁周澤等叩支 
[籌築上川縣道呈請備案] 　　 
　　浦東塘工善後局董朱日宣川沙交通工程事務所主任張志鶴·副主任黃洪培·會呈上海川沙縣署文云呈爲籌築上川縣道會勘實測路線繪圖懇謂核轉備案事竊滬埠爲全國工商業總匯之區浦東則上寳川南等縣壤地相接黃浦隔江行旅滋繁關係尤切乃自川沙至滬北逹慶甯市津渡處距三十餘里内地路政素不講求交通即未能便利殊於一切事業之進行多所阻滯近由上川兩邑士紳節次會議僉以修治道路條例早經大總統明令公布本省行政長官迭飭各縣籌辦其在浦東白蓮涇以南至南滙縣境之周浦鎭籌議修治上南縣道業由兩縣署核准轉呈定案在先今擬援案籌築上海川沙縣道公議路線上海經過地點本屬浦東塘工善後局區域範圍之内按照上海縣道籌備處簡章第二條之規定歸董局規畫會同川沙縣交通工程事務所主任共同籌議依據兩邑士紳之公意實地測勘前項路線南自川沙縣城西門外之三灶港北爲起點沿大護塘西偏·迤北至曹家路鎭轉西沿莊家溝北岸·接入上海縣境·經奚家橋·過都台浦·又西至金家橋鎭南過馬家浜·直北遷慶甯市塘工分局東渡公輪碼頭渡口計長三十七里半此爲現經測定先行籌築之路線將來并擬推廣西路自金家橋鎭南·迤西經洋涇鎭南·沿澕漕澾一帶至老白渡碼頭渡口爲止其他重要地點隨時察酌分支接築築路寛度遵奉修治道路條例第八條之標準擬定爲路面實寛三丈公議兩旁開水溝寛各五尺共占地面寛四丈其經過河道建設橋梁均照各該河近段原有橋梁高度以期無礙航行至此次測勘路線凡遇房屋墳墓或設法避讓　或議價遷移公益民情務求並顧免生阻力所有籌築上川縣道各縣由除並　川沙上海縣知事外相應給其實測路線圖備文呈請鈞署核准屬轉備案並即布告周知再按修治道路條例施行細則第三條應備具各項圖書容俟趕繕續送所有購地價值再行公議酌定呈核合併陳明謹呈計呈上川縣道實測路線圖四份上海縣浦東塘工善後局董朱日宣川沙縣交通工程事務所主任張志鶴副主任黃琪培 
[江蘇童子軍聯合會之通函]  
　　西門林蔭路江蘇童子軍聯合會定於本月二十及二十一日舉行常會前曾將推舉總教練員辦法通函各縣該會爲鄭重推舉起見昨復通告各縣童子軍聯合會云逕啓者本年推舉省總教練員省副總教練員辦法業經遵照幹事會議决案依據細則第七章第十九條六項之規定查照證書存根將合格各教練員姓名函逹貴會查核查單開各教練員其任職年期係根據發給證書之日起算凡未經貴會函報解職繳銷證書者核之簡章及細則自應均認爲合格此外各教練員有實際上之任職尚在本會給予證書以前確與規定之資格相符者如經本縣聯合會函叙事實證明合格本會亦認爲有被推舉權爰再函逹貴會希即查照前發名單將業經解職而未曾函報及單開外實際上確合規定之資格者儘本月十四日以前分别查報到會以便重繕名單至所盼禱 
[沈知事飭查五穀交易所]  
　　上海縣知事沈寳昌因聞外間有人創設五穀交易所關係民食特於昨日邀請豆米業黃葉惠鈞到署面詢五穀交易所發起人物及營業之目的且云滬地米價奇昻萬一定爲標準買賣民食堪虞葉君答稱外間雖有傳説係米店一部分子然亦未必實行成立沈君遂着葉君調查陳復若在租界以内會商外交團禁止云 
[部令查禁交易所變名之公司]  
　　農商部近電上海交涉公署略謂報載上海中外股票交換所·上海百货交易市塲上海紗線證劵市塲等各該公司所營事業係何性質如係交易所變名應分别查禁除令江蘇實業廳遵照辦理外合電該交涉員一體查照辦理云云 
[本星期成交之紗數]  
　　本星期中紗市稍疲蓋由政亂之影響印紗到即銷售本週中計成交九百包價格又漲計四川帮購去十支五百包價一百二十九兩半至一百二十七兩牛莊帮辦去一百包價一百三十五兩江西帮辦去十二支五十包價一百四十兩内河各帮辦去二百五十包價一百三十九兩英紗廠及日商洋行開出共一千二百包均係八九月期貨係上海紗廠等開出計價十六支雙虎一百五十四兩半小包紗成交共四千二百包較上週己見減少 
[本星期進口之印日紗]  
　　本星期中進口印紗計一百五十擔日紗計一千八百二十一擔自元月迄今進口總數計印紗七萬一千零零九擔日紗九萬六千六百四十八擔本週中出貨計印紗六千一百五十六擔日紗二千零五十三擔計運往甯波日紗二十九擔南京印紗一千四百零九擔蕪湖印紗三十擔日紗一百三十五擔九江印紗六百五十二擔日紗六擔漢口日紗四十二擔宜昌重慶印紗九十四擔高州印紗二百二十五擔烟台印紗四十八擔天津印紗一千四百四十六擔日紗十六擔牛莊三百六十擔日本日紗（轉口）二百三十二擔香港印紗一千三百三十七擔日紗一千四百四十三擔本地印紗四百五十擔日紗一百五十擔其餘别處一百零六擔本週止本埠計存印紗一萬三千七百四十四擔日紗十萬零六千五百三十四擔云 
[國内輪船運貨進出口之調查]  
　　進口貨（福州）三北公司之甯興輪船昨日由福州裝來紙頭三千九百三十四件茶葉二千五百八十五箱松板八千八百件條子板四百五十件餘爲笋乾肥皂酒精松香烏煤磁器桂圓乾鴨毛生漆樟油等貨（温州）招商局之廣濟輪船昨日由温州裝來白礬二千二百三十二包纸頭一千件茶葉五十一箱煤五十五擔傘骨二十件鷄蛋十八箱 
　　出口貨（烟津）招商局之新銘輪船昨日由申裝往天津之貨有麵粉一萬零五百包白糖一千零三十包生鐵四百八十五噸洋布二百七十七件紙頭一百十九件茶葉九十八箱雜貨八百零九件又裝往烟台之貨有麵粉五千六百包白糖二千三百二十包洋布三百八十七件茶葉二百零八箱桐油三百五十桶生鐵八百六十噸閩茶二百五十二箱纸頭二千五百二十三件夏布八十二件棉花四十包藥材二十五件牛皮十四件頭髮三件雜貨一千二百二十七件（甯波）甯紹公司之新甯紹輪船昨日由申裝往甯波之貨有麵粉二千一百四十一包棉花一百七十包青蔴二百七十六件香烟五十八箱水菓八十九班生鐵一百九十噸玻璃三十箱碱六十五件洋布九十件汽油八噸木頭十件雜貨一百七十二件 
[友華银行銀市報告]  
　　中美新聞社譯五日友華銀行銀市報告云昨日倫敦銀價近遠期俱不動紐約銀價高一分之八分之一倫敦紐約間匯價高三分半今日此間開盤金鎊價不動金洋高一分之四分之三交易價金鎊八月份爲三先令九便士半九月份爲三先令九便士又八分之三金洋八月份爲六八九月份爲六七又四分之三市况尚稳 
[請查認商攤派之賑欵]  
　　滬上各業商因否認附加税事曾經南北市兩商會迭次開會决議由商會籌集春賑九萬元爲抵補前項税欵後即一次籌足以五萬元撥解北省災區支配動用尚餘四萬元就近撥入上海慈善機關代爲敝放各在案惟當未經决議之先所有上海税所對於各商之附加税暫行記賬其散收附税各欵一律扣除劃抵經縣商會查明税數賬略扣除後先行凑足五萬元籌解災所兹上海俞税所長奉嚴財廳長令開查核是項税欵未足五萬元之實數應即轉知商會將各業商攤派賑捐細數詳細抄録呈復由税所據情函知後縣商會尚未照復近日又奉廳令催促並聲明前次尚有四萬元該商會撥入滬上何種慈善機關於何時籌撥均令一併查明詳報等因到所後又經俞所長轉函縣商會查照請將各業認商前次攤派細數詳細函復以憑轉詳末謂事關賑欵切勿再緩云云 
[日本婦人會今日開演説會]  
　　僑滬之日本婦女於數年前組織一大和婦人會其幹事長爲前任東京女子學教師田添幸技氏會中有研究·社交·人事·等部每月發行上海婦女雜誌一種凡關於日本婦女之諸問題及中日婦女間之社交問題并互相提携之方法等無不論之甚詳現該會又將於今日午後七時二十分在虹口日人俱樂部開一僑華日本婦女向上主義之演説大會兹將其開會宣言擇要列下　我日婦女向受舊習慣之束縛困守閑閣不事社交其結果遂致智識愈趨愈卑而吾日在國際上之地位亦呈孤立之狀態反觀中國婦女近年以來則大非昔比從事文化運動精研歐美教育漸有與之同化之傾向殊令吾人健羡夫同文同種之中日國民應互相携手同趨光明之域故本會爲促進吾日婦女之覺悟起見特開此會以資提倡而廣宣傳并希中國婦女亦惠然蒞止增光本會無任榮幸至入塲時并不取資開會之秩序除各女士之演説外尚有各種西樂跳舞以助餘興也 
[甯波旅滬同鄉會職員成立會]  
　　甯波同鄉會於本月四日晚間在該會四層樓聚餐室開職員成立會七時半職員到者己過半數即行開議公推李徵五爲臨時主席次由陳蓉館報告籌備經過事項第一第二兩科主任江胡兩君先後報告經過會務旋由理事會互選李徵五爲理事長次由理事會提議根據會章公推陳瑶圃屠景三陳韻泉陳瑞海張讓三方樵苓陳良玉傅筱庵謝蘅牕袁夑元何邀月周金箴樓其傑周維翹王松堂李雲書鄔采芹朱子奎諸君爲特别名譽會董即由理事長李君聲明凡在本會曾著勞續及年高德劭者仍得隨時推舉次公推陳伯剛應季審李孤帆爲理事會細則起草員又聞朱會長來函以年邁告辭理事會决本星期日全體同人親往懇留聚餐畢散會己九時矣 
[浸信會今晚開音樂會]  
　　北四川路白保羅路旅滬廣東浸信會爲崇德女學籌欵定於六號晚八時在該會體育場開音樂游藝大會除該會絃樂外並有嶺南大學銀樂隊·工界恊進會音樂隊滬江大學粤樂隊等薈萃音樂名流合演尚有幻衛影戲助興所收劵資悉充崇德女學經費云 
[暑期衛生勸化會開會紀]  
　　上海工商友誼會暑期衛生勸化隊於昨晚在金隆街美倫里開第三次會議到者隊員二十餘人公推隊長童理璋主席由主席報告謂本會組織暑期衛生勸化隊原爲謀地方公益起見宗旨純正前日己去函淞滬警察廳及英法租界工部局陳請總巡核准在案以免届時誤會本應本星期三出發因未得當局覆示致定今日（星期六）出發全體贊成趙子成報告滬南地方非常齷齪有碍衛生本隊應定期至該處勸化主席提議願入隊者諸君儘可介紹凌志霄介紹蔣定頤蔣定先王樹卿入隊主席介紹周秉鈞吴劍門謝鑒庭許志祥入隊樂术滋介紹孫桂芳入隊童理璜介紹金阿祥入隊顧秋舫趙振亞魯庭建等互有介紹主席謂勞合路巿民施診醫院送來送診劵及傅單本隊應代爲分發以濟貧病顧秋舫謂近見報載因天氣炎熱發痧路斃者時有所聞本隊出發時應備藥水臨時救護多數贊成次即照章補推趙子成爲副隊長 
 
 
 

Page 15

 
 
　　顧秋舫凌志霄爲庶務謝建庭何墨君爲書記主席又謂諸君熱心公益不避炎熱踴躍至會誠爲可敬惟爲節省經費起見以後照章星期三六七時到八時出發星期日開討論會以後不再發通告云於是散會 
[證劵物品交易所消息]  
　　上海證劵物品交易所市塲揭示第三百三十八號云本所股交易近日市價變動非常本所認爲必要對於買進者一方八月期買賣每股應再徵收增加證據金十元自八月四日止所有現存買進者八月期每股收增加證據金十元須於八月六日上午十二時 
以前繳納八月五日起之新買賣買進者八月期除本證據金十元外每股應加收增加證據金二十元與本證據金同時繳納 
[菸酒交易所選舉職員]  
　　上海菸酒交易所籌備處於本月四日開發起人會選舉理事等職當推陳良玉爲主席陳坤豪李和甫石友卿邱雲程爲檢票員至晚間十二時始全數選出兹將當選及次多數姓名録下理事當選人陳良玉黃祥麟鄔挺生盧星階湯聖才謝復初方琴伯朱錦康陳樾屏吴子榮陳坤豪候補理事當選人陳祝三楊少侯頼明三王頌芬楊存良監察當選人裏子怡陳祝三黃肇亮候補監察當選人王頌芬席葆初 
[海軍聯歡社改選職員預誌]  
　　公共租界静安寺路海軍聯歡社所選各職員任職期滿應行選舉該社長已定期於本月八日在該社開選舉大會投還選舉各職員以便函聘任事昨已通告各會員知照矣 
[陳世光請假避暑]  
　　江蘇交涉公署陳世光科長於本日請假赴武康莫干山避暑藉資休養 
[滬杭路車務總管假滿視事]  
　　滬甯杭甬兩路車務總管韋燕（英人）本年二月一日起因事請假半年回國所遺職務經前趙局長委派副總管李綽生（英人）兼攝兹韋氏假滿於日前航海來滬當即到局銷假照常視事其代攝總管之李氏仍回本職辦事 
[楊先芬病痊銷假]  
　　滬杭鐵路車務代總管楊先芬日前帶同眷屬前赴莫干山避暑兼爲新旅館行開幕禮嗣因患病留山養疴兹己告痊於前日携眷下山即乘夜快車返滬昨晨（五日）到局銷假照常視事矣 
[江元艦奉令赴甯]  
　　海軍江元炮艦兹己公竣返滬下椗南黃浦昨奉何代總司令趕速預備裝配煤斤軍械開往南京聽候齊督軍調遣藉固江防云 
[潮汛大漲]  
　　浦江潮汎近日大漲來時極猛凡與浦江相離不遠低窪之處地底均有潮流以故昨日天將拂曉潮汛到時福州路湖北路口大行臺門首及迤西胡家宅等處之陰溝内均溢出積水寖淫路中以足踐之深可及踝潮退後仍流入溝渠云 
[滬杭路夜貨車碾斃人命]  
　　滬杭鐵路第一一八次夜貨車昨由杭州開出駛至硤石王店之間時已二時以後當因天氣炎熱夜暑未消道旁乘凉之人於車到時避讓不及被機車軋斃一人迨至司機人察覺被軋者已血肉狼籍慘不忍睹當由軍長會同王店站長電逹路驚局轉飭該圖地保報請檢騐傳知屍屬具領矣 
[日婦屍體免驗]  
　　北四川路界外施高塔路華界小河中發現日本婦女屍體一具年約二十餘歲當經行人瞥見報告五區三分所令飭寳山縣境九一圖地保李順寳前往查看見該屍頸繞麻繩因照章投報地檢廳請騐王檢察長據報後立委許檢察官沈檢騐員等乘坐馬車前往該處檢騐許君蒞塲後駐滬日本領事官及虹口捕房日本包探均先在場該屍亦已由屍叔工籐原三郎備棺成殮日領事即謂許君曰此案一切内容本領事均皆深悉今日可毋容檢騐本領事公館日内當有公文送上檢察廳也許君然之乃與該領事談片刻返廳禀復銷差 
[英美煙公司工人罷工十三誌]  
　　浦東陸家嘴英美烟公司新老兩廠機車間工人同盟罷工旋因老廠工頭王鳳山李先上工致羣起與王爲難當由巡警將爲首之汪有才拘送三區申送警察廳訊辦在案昨日上午新老二廠工人聚集六七百人各執示威運動工人自决等字樣之旗幟先在浦東街市游行一週後至曹家渡口渡江至浦西十六舖登岸齊投警察廳要求維持生計並將汪某省釋以安衆心將王懲辦以息衆怒等語當爲徐廳長查悉立派料員出外向衆開導允將汪有才減一日拘役勸令速散切勿聚衆暴動静候查明辦理各工人始各應允仍列隊回浦東復在吴家廳開會决定最後辦法（一）俟汪有才出獄再向廠家議上工的條件如有違者即以嚴厲手段對付（二）在罷工期内如有同人中火食費無着同人當互相帮助（三）與廠主議上工的先决條件（甲）罷汪買辦（乙）逐工頭王鳳山（丙）不得縱警察傷害工人如以上三條不决定决不與廠主接談云 
[三新紗廠工人罷工]  
　　楊樹浦路三新紗廠前晚夜工上工時會同日班全體工人要求每工增加工資五分該廠總理盛毓麟不允該工人等遂將車關閉一律停止工作經該管捕房捕頭聞警立飭中西包探馳往婉言開導該工人等始各陸續散歸故自前晚起該廠己全體罷工矣 
[金利源碼頭扛夫罷工]  
　　法租界招商局金利源輪埠扛捧小工數逹千人前日因反對工頭扣减某項獎金致起争端相率罷工各工人推舉代表向總局賬房聲訴澈究昨日該小工等多數仍未上工故該工頭向浦東方面招雇小工數百人以應工作不知如何解决也 
[關於褒揚節婦之縣令]  
　　上海縣知事公署昨日訓令上海市微訪局主任陸文麓文云案奉江蘇省長公署第七四一號訓令内開據該縣公民楊富臣呈稱竊公民原籍廣東大埔寄居上海公民有母邱氏現年六十一歲撫孤垂三十四年本年四月蒙上海市微訪局以公民之母合於褒揚條例第一條第七欵特爲造送事實清册·證明書·註册費呈請上海縣公署轉呈褒揚立案咋晤上海市徵訪局主任陸文麓云近奉上海縣公署訓令第三六五號内開案奉江蘇省長公署第一一六七五號指令本知事呈爲節婦楊邱氏事狀請咨褒揚由内開呈悉據送節婦楊邱氏事實清册證明書註册費候咨請内務部察核辦理仰即知照此令附件存送收欵回單隨發等因到署奉此合將收欵回單令發仰該主任查收此令等因公民敬聆之下欣感無極惟公民亟望褒揭早日頒到庶稍博慈親歡心兼勉盡人子職志敬求省長鑒此悃忱迅賜咨請内務部核辦出自逾格鴻施感且不朽等情查此案前據該縣呈送節婦楊邱氏册書暨註册費銀到署業於一月三日檢同原送各件連同註册費一併咨請内務部察核辦理並指令附發收欵憑單在案兹據前情合行令仰該知事即便轉飭知照此令等因奉此合行令仰該主任即便轉致知照此令 
[催出屋雙方械鬭]  
　　大南門外放生局附近有平房十餘間係李姓業産邇有開設布廠之某甲租定後另組新工廠舊有房客限於舊曆六月止一律搬遷出屋及届限期尚有舊租户江北婦人仲陳氏不允遷移昨日上午十時許某甲即令工匠趙煥章等前往知照囑其速行出屋仲陳氏以趙並非房主無權干預因此當塲將趙辱駡趙怒不可遏即將該氏打倒地上該氏大聲喊救時適氏子仲金聲仲阿四由外歸家立即召集附近一帶拉黃包車之同鄉數十人到來將某等圍毆甲之同伴覩狀立即馳赴老工廠招集工人五六十人均天津山東人之有力者各持木棍飛馳而至逢人即毆見物便毁詎江北帮亦健者不稍退讓一時打成數堆該處崗警聞警立鳴警笛號召隣崗到來上前喝阻反遭若輩毆打該警等見等勢不佳立即回至二區二分所報告李署員據報後急派全班長警趕往拘人除逃散外當場拘獲天津帮趙煥章·王希貞·杜仲才·立萬春·唐鳳山·白金鎖·方希賢·楊瑞鳳·徐亞基·崔金福·王連喜·白福田等十二名江北帮仲陳氏·仲金聲·仲阿四·楊三·陳作松等五名計共十七名一并拘解到所略詰一過立命備文飭警將一干人押送地檢廳訊辦旋奉郭檢廳官提案研訊兩造供詞各執問官察得雙方各受損傷惟仲陳氏等傷勢較重諭着交保回去自醫趙煥章等十二名内有數人所傷無碍判令分别收押候查明究竟因何起衅復候再核 
[閘北小火警]  
　　閘北新民寳山人顧小毛所開之銅匠店於前晚十一時不戒於火經鄰衆帮同撲滅幸未成災事後由崗警將顧拘入四區押候訊明核辦 
[男孩送堂留養]  
　　男孩嚴有祥身穿白柳條布對襟短衫白花點子布袴子秃頭著蒲鞋頭鞋子無襪在法租界地方迷路啼哭爲捕查見帶入捕房昨送法公堂請示詰據供稱年七歲餘不能答中西官判送堂留養俟家屬認領 
[汽車夫玩忽業務之押儆]  
　　婦人譚魯氏王袁氏譚劉氏於上月三十號夜半二時許同乘三千五百十二號汽車出外兜風駛至虹口百老滙路鄧脱路轉角汽車夫孫洪弟司機不愼與婦人月桂偕一少年男子所乘由汽甲夫許子根司機之一千四百四十六號汽車相碰致孫車人所坐之袁魯二氏震出車外跌於路上受傷頗巨旋由街警將兩氏送院醫治孫帶入捕房押至昨日下午解送公共公廨請究由中西包探巡捕等上堂禀明許車由西往東並未錯行路線實係孫車由東往西與許車相撞跌傷兩婦現尚在醫院療治不能到案云云復由孫車乘客譚劉氏許車乘客月桂相繼上堂證明當時情形質之被告孫洪弟尚不肯認錯中西官以其玩忽業務屬實判押西牢一月示儆 
[密查滋事之斥革軍警]  
　　上海防守司令部查得南市高昌廟西栅外之電報局一帶近有斥革軍警並不遵令回籍膽敢冐充現役軍隊藉端訛詐實與軍隊名譽有碍特於昨日密派稽查員二員往各該處秘密調查以維地方而肅軍紀云 
[另娶費每月拔還]  
　　王玉林前投法公堂控妻子金高氏私逃等情因高氏不願隨夫回家判着高氏貼償原告另娶費洋五百元交保限繳在案昨又傳訊先由原告律師聲稱今由被告律師理説先付五十元餘欠每月拔還五十元至拔清爲止經雙方允洽請爲核斷中西官判既據雙方允洽准着被告於每月三號送交檢察處轉交原告具領 
[拐逃案傳證再訊]  
　　前日有江北人侯金生扭揚州人張國祥王子卿二人至四區控稱伊妻張氏於陰曆五月間被張子學高拐逃回籍等情經顔署長質訊之下張供民子學高在紗廠做工與原告素不相識前因向周朝勝仇太樂索討借欵挾嫌被周等砍傷手指今又串唆侯金生誣控拐逃侯妻云云奉判兩造供詞各執着張暫行交保候傳齊人證再訊王子卿無干省釋 
[狎客在妓院吸烟之查獲]  
　　甯波人李子昻前晚至廣西路老民和里四百八十七號妓院内妓女小蘭珍處狎游不覺鴉片烟瘾大發當由龜鴇等將因具陳列李正在吸烟時適專查妓寮之中西兩捕巡至該妓房内當將李連同烟具一併帶入捕房准其存洋保出昨晨禀由公共公廨將李傳案經李襄讞會同英包副領事訊悉前情判李罰洋三元充公並着補傳該妓院鴇婦到案訊究 
[抄獲煙土銷毁了案]  
　　匯司捕房捕頭凌處得悉有人在北蘇州路三泰弄三百八十二號屋内秘密出售鴉片因率同包探陸連奎等前往抄出烟膏和料子五大缸烟土二十餘小包以及熬烟器具並將該屋内之鍾君海王阿二宋大毛三人逮捕昨解公共公廨請究鍾等延律師上堂辯明烟膏等非伊輩所有物主另有其人云云中西官判三被告開釋烟土等物一併銷燬 
[科罰燕子窠主客]  
　　住居新閘橋路二百零六號門牌之崑山婦人邵王氏在其家中私售燈吃洋烟經該管捕房華探目邵和鈞包探何正喜偵悉禀由捕頭飭令西探恊往將該氏與烟客楊廷標曹金春劉金松拘獲連同烟具昨解公共公廨經中西官訊明違禁屬實判王邵氏罰洋三十元無力改押女所一月餘各罰洋三元或押三天烟具銷燬 
[控追造屋價之和解]  
　　作頭陳福記前投法公堂控沈孟侯不付造價銀洋請求訊追等情判聽候覆訊再核在案昨又傳訊先由原告華蘭庭律師聲稱今被告託人出塲向原告情商償還銀一千七百五十兩己由雙方允洽立據爲憑至於堂費一節請爲核斷被告沈孟侯由農復律師代辯稱今事雖和解然堂費應歸原告負擔等語中西讞員判以既據在外和解准予將案註銷堂費各半負擔 
[房屋限三天遷讓]  
　　宋仲蘧前延巴和律師代表投法公堂控俱樂部嚴九齡不讓房屋請求限遷等情判聽候下堂諭飭遵在案昨經中西讞員商明堂諭判曰此案經本公堂訊明著被告賠償原告損失洋一元限三天内遷讓房屋堂費一百九十五元歸被告負擔 
[控追盤價之堂諭]  
　　平孝山前延華蘭庭律師代表投法公堂控沈茂山不付盤價等情諭下堂斷飭遵在案昨又傳案經中西官商明堂諭判曰應着原被仍照前訂之合同辦理生財等物准由檢察處飭派承發吏會同點交清楚後將被告所繳之一千六百元給原告具領兩造所稱損失一節着即駁回堂費共同負擔完案 
[公廨訊罰車輛違章案併紀]  
　　本星期四下午公共公廨車務以堂開庭由陸襄讞會同美约副領事訊詰近一週間車輛違章案二十九宗彚誌如此（一）劉寳成（二）謝德生分别在静安寺路卡德路開駛汽車不愼各科罰洋二十五元（三）陳阿明（四）胡阿炳（五）劉阿三分别在馬霍路百老滙路北京路開駛汽車疾馳各科罰洋二十元（）六（姚姓（七）鄭根生分别在威海衛路愚園路開駛汽車不帶照會各科罰洋十五元（八）周阿康（九）韓阿土（十）郭阿洪（十一）江榮福（十二）陳阿興（十三）薛書麟在愛文義路浙江路南京路江西路静安寺路開駛汽車或不聽巡捕指揮或司機不愼或不帶照會各科罰洋十元（十四）王小毛（十五）顧阿土分别在河南路漢口路晚間開駛汽車不點車燈因該兩人前曾違犯各科罰洋八元（十六）胡榮康（十七）董順衛（十八）張芝明在百老匯路浙江路乍浦路開駛汽車或不聽指揮或不點車燈各科罰洋五元（十九）徐周福（二十）陳慶良（二十一）魏文炳（二十二）張阿三（二十三）張河記（二十四）周連生（二十五）張阿毛在極司斐爾路西華德路南京路海甯路愛文義路漢口路或將汽車横路或開車不帶照會或其汽車上無燈各科罰洋三元（二十六）彭阿慶在極司斐爾路汽車上瞌睡科罰洋兩元（二十七）朱阿金（二十八）徐阿桂（二十九）韓如生分别在浙江路西藏路蓬路或所駕之馬車夜間不點燈火或在馬車内瞌睡各科罰洋兩元 
[誌謝]  
　　昨承新業公司惠贈新世界七月份遊券十紙又小世界惠贈游券二十紙誌此併謝 
來函 
[寳山路東鴻興坊邱玉生等致本區警察分署公函]  
　　敬啓者查本區東鴻興坊華興里悉係居户並非市裏而沿馬路兩旁擺設菜攤肉凳以及醃魚死蟹各種腥臭物品無不備具每日自晨至午暄囂擾聒居者不甯穢氣薰蒸過者掩鼻復有瓜菓各攤排列弄口唱賣之聲日夜不絶當兹溽署酷烈之際因之街衢不潔蠅蚋攢聚惡臭流行易染疾癘居户等首當其衝實不勝此塵污不得不有以預防原夫菜塲之設本有一定區間若任意擺攤乃村鎭之陋習本埠爲中外觀瞻所繫尤以整齊清潔爲先若此等不規則之菜市本爲警章所不許禁令攸關豈容漢視且本區菜塲距離並不甚遠人情縱圖便利何以不設於肆旁不列於隙地而獨萃於衖口甚至穢垢日積入目不堪垃圾蔓延打掃不易長此以往益將無所底止爲此合詞懇請貴區署迅予查勘即日取締此項不應設而設之菜攤一舉而廓清之俾净街道而重衛生公衆盼切施行不勝感激企禱之至謹上淞滬警察廳第五區區長　寳山路東鴻興坊二弄第一家邱玉生三弄第一家繆蘇駿四弄第一家陳權公華興里東一弄第一家潘子放二弄第一家卞綬成三弄第一家趙錫年四弄第一家張世鎏同謹啓印 
[清華學生消夏團來函]  
　　貴報七月二十八日本埠新聞欄内有轉録大陸報「清華學生定期放洋」新聞一則中云「按清華學校每年派出學生爲數頗多此次在比較上其數略少蓋因美國生活程度高昻而滙率又不利也」等語閲後不勝驚駭之至查清華對國立八校長表示同情於六月十一日宣布罷課卒至校長金邦正迫令全體學生留級一年此種新聞傳遍國内按清華派途學生一年前即有預算本届高級生七十餘人出洋之船票在半年前即己買定後以學潮變故二十九人自願犧牲出洋以服從多數主張維持清華團體故畢業者只單獨赴考之四十九人此事固與校中經濟不生問題又清華定章每逢偶年（一九一八·一九二○）即選送女生十名今雖奇數（一九一二）以經濟充足復增送刻下美金價高生活程度日見低落自無減少人數之理（下畧）清華學生消夏團全體公啓 
雜評二 
[聯省自治與聯省軍閥（訥）]  
　　聯省自治潮流發動於南方影響於北省先之以文電鼓吹繼且託武力以發展中央見此情勢無法遏制乃欲藉地方行政會議之自治法以緩和此潮流無效則欲商一因勢利導法以順應此潮流不可謂非當局見解之進步也 
　　然一面欲順應聯省自治之潮流一面又有組織聯省軍閥之計劃得母自相予盾乎如京電所傳六省聯軍之説表面爲對付湘軍實際則欲以武力對付自治質言之即欲以聯省軍閥反抗此聯省自治也所謂以聯省自治付閣議徵各省同意皆僞也中國欲聯省自治之實現其在與聯省軍閥决一大戰之後乎 
[公布欄P ] 
[江蘇高等審判廳]  
　　布告　爲布告事案據律師秦聯元一員員送律師證書一通登録費十元聲請登録等情前來當經本廳轉呈司法部鑒核在案兹於本年七月二十一日奉第九二一四號指令本廳呈一件律師秦聯元請登録由内開呈悉律師秦聯元請予登録應照准此令等因奉此除將該律師登録名薄函請高檢廳查照訓令第一高審分聽及滬甯兩地審廳知照外合仰該律師知照仍俟加入律師公會後再予執行職務並將入會年月日呈報備查呈送律師證書仰即來　具領此布代理江蘇高等審判廳廳長唐維翰 
　　公示送逹　案據楊蓮記高德華因基地糾葛控告一案業經本廳定於八月九日上午九時公開審理查閲係人吴紹美因住址不明無從　逹合行出示仰該關係人吴紹美知悉務即遂期來廳候　特叩公示右仰該關係人吴紹美知悉 
　　民庭判决　蔣禮明與俞筱江爲造屋糾葛控訴一案（判决主文）原判撤銷本案發還丹徒縣知事迅予更爲審判張紹禹爲債欵涉訟所爲註銷控訴之决定聲請回復一案（决定主文）聲請照准本案聽候本廳另行定期傳審司順華與李昌懋爲贖田糾葛上告一案（决定主文）本件上告視爲撤回應予註銷顧星垣與樊化川爲蕩田糾葛不服南滙縣知事之批示聲明抗告一案（决定主文）本件抗告不合法駁回莊夏氏與莊金榮爲同居涉訟控訴一案（决定主文）本件控訴不合法駁回預納訴訟印紙費發還徐復庵與趙衡章爲欠欵涉訟聲請救助一案（决定主文）本件聲讀駁回　以上八月五日 
[江蘇高等檢察廳]  
　　批示　邢希壽松悉准予撤銷上告仰照判執行此批袁茂昌狀悉饌同級廳移卷過廳即交第三分監照判執行此批仇士榮狀悉姑候調卷核辦此批杜廣田委任狀悉候卷到廳即行送審此批朱子英委俞晋陶辯護呈遞一狀業經本廳查閲函送同級審判廳核辦即聞知照此示　以上八月五日 
[上海地方審判廳]  
　　判决主文　（民一庭）一件判决姚永康與姜毓關因薪俸糾葛一案主文原告人之請求駁回訴訟費用歸原告人負擔一件决定倪玉成與吴運翔保證涉訟聲明異議一案主文倪玉成請求駁回一件判决陳汝霖與稽漢深租屋糾葛涉訟准予回復一案主文本件窒碍駁回聲明窒碍後之訟費歸被告負擔本案應予假執行　（民二庭）一件裁斷崔芷圜爲友環訴孫　忠執行異議一案主文本件抗議駁回 
　　批示　一件趙泉生狀請執行由狀悉據稱被告金寳林曾縊該民扭入閘北四區警署拘留旋由周順記將其保外請追案執行等語候函詢警署核辦此批　一件李喜堂等狀請給領由狀悉候傳領此批一件陶茂如狀請銷案由狀悉准予銷案此批一件蔡兆貴狀交欵洋由准交此批一件張永桃狀請展緩由狀悉查本案和解筆録爾應於舊曆六月底償還周根發會欵洋六十六元又十分之三訟費洋二元七角三分着迅即措交到案毋得抗延干咎此批　一件王象實狀請執行由狀悉候派吏依法執行此批一件盧東溪狀請發還原卷由狀悉查本案原卷業經本廳發還原縣矣仰即知照此批一件李蓉鏡狀請執行由狀悉查本案業據何倉立等提起控訴所請應從緩議此批一件虞萬才狀交案欵由准交此批一件金竹亭狀請給領機租由狀悉己諭令張國楨迅向爾將此項機租理楚矣着即知照此批一件俞義隆狀領欵洋由准領此批一件朱錦榮狀領欵洋簿據由准領此批一件王生成狀請執行由狀悉已票傳矣着即遵期來廳候此批一件施氏狀請寛限由狀悉候傳案訊辦此批一件施氏狀交欵洋由准交此批一件陸劉氏狀請執行由狀悉仰候傳同被告來案訊奪此批一件湯茂生狀請傳追由狀悉候飭追此批一件黃毓狀請展緩由狀悉准予展限七日仰速清理毋延此批一件凌德三狀保張國楨由准保此批　以上八月四日 
[上海地方檢察廳]  
　　批示　金張氏狀悉候派警拘辦此批　范石氏狀悉候核辦此批嚴學貴狀悉已飭警拘緝矣仰即知照此批徐江氏狀悉候傳訊此批史秀儲狀悉本案既經扭控警區有案應俟移送過廳再予核辦此批唐汝福狀悉仰即遵傳來廳候訊此批王周氏狀悉案廳起訴所請不准批此沈玉才狀悉案已起訴仰候審判此批柳讓賚狀悉所訴是否屬實候予傳案澈究此批邱連生狀悉仰即投案聽候訊奪此批龔子祥狀悉爾傷並非重大業經飭吏騐明在案兹同級廳按律判决尚無不合所請提起控告一節應毋庸議此批孫周氏狀悉查該氏子孫連賣犯竊盜罪早經判决執行在監患病有醫官診治何得藉故聲請交保至請求准送飲食調養一節准送與否該監獄自有一定規定並非本廳所能詢問仰赴該監獄聲請可也此批曹廣飛狀悉查刑律易科罰金規定綦嚴據爾所訴情形並非於執行上實有窒礙應毋庸議此批顧林生前經明白批示多瀆無益此批夏守經據訴案關婚姻著自向同級應請求本廳未便准理此批楊永來狀悉仰候偵查核辦此批　以上八月三日 
[上海縣公署]  
　　批示　成衣業周琴山等呈爲再申前請仍懇給發示諭以資遵守由批呈悉姑准給示遵守惟本署爲爾等雙方息争起見所以准予新舊兩存至軒轅殿公所應爲成衣業公有之根據地應准一併公用以冺畛域該民等不得再有争議以後過有在以所開會集議等事應先向該管警區報明藉史衝突並仰知照此批又侯炳文等呈爲周琴山抗不移交請予明白示遵以案業務由批呈悉前據該民等公舉許春山爲司年謂巳得該業大多數同意乃續據陸步春等來呈署名贊成周琴山者亦有千餘人之多似此互訟不休殊非該業之利本署爲爾等雙方息争起見所以准予新舊兩存可以就簽允之户分投收捐各辦該業公益至軒轅殿成衣公所該民等未另組公會以前如有開會　議等事應准公用惟須向該管務區報明免滋争執已於周琴山等呈内明晰批示矣仰即知照此批 
 
 
 
] 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[游美隨感（下）] [  朽木]  
　　華僑在美洲者多在西部尤以舊金山爲最多總數約八千人以上華商所居之地美人謂之華城ChinaTown即電話亦有華人交換所ChinaExchange惟華僑在彼處者除眞係規矩之商人外其餘流品甚雜往往以小事即彼此械鬭普通謂之堂鬭Tongwar記者兹亦不解其意義及至金山始知華人在彼者如番攤妓寮無一不有多因小事遂起争鬭又各人均有黨派關係如致公堂遂安堂等始以個人之嫖賭關係發生鬭毆漸而爲甲縣人與乙縣人之鬭及勢力擴大則成甲堂與乙堂之鬭人數亦彼此增加故曰堂鬭聞前年曾有一次最烈之堂鬭由中華會館商會領館等調處始行罷手今年又忽起争端巳有數人犧牲性命亦有受傷未愈者凡初來金山者往往裹足不前不敢擅游華城彼等雖不傷外來遊客然或遇鬨閙時無情槍彈亦常有波及無辜者故不能不有戒心也美人則純取放任主義置諸不聞不見之列領事官等更無如之何故鬭者竟有恃無恐愈鬭愈興高采烈記者在金山時聞諸領事某君云日内正與會館商會等開會設法調處大約數日後即可收塲然即使此次告一段落他日亦無法禁其不再發生我僑民離鄉背井國外謀生其現象如此能不令人浩歎乎 
　　華僑在美之營業除疋頭古玩糧食等重大商業外其生意最多而最發逹者首推餐館外人通謂之ＣhopSuey紐約金山兩處較爲優美金山以上海樓爲首記者曾與友人往食數次但有一事最令人耿耿不能去懷即黃君遠庸之被擊於上海樓也黃君與記者爲十餘年前舊交民國四年漫游美州甫抵金山即遭暴客狙擊記者雖得於斯樓領略故鄉風味然念我故人故不禁潸然泣下矣 
筆記 
[笑侣記（中）] [  汪珠]  
　　西行有日婦置酒爲别曰弟與妹盍相見爲便數齒應紉妹而桂哥也桂含情一揖紉似睨之藴顔欲羞破唇欲語淺福己低鬟一笑也酒陳紉恒默默桂復愔愔映以新婚别意未到長亭巳黯然詎知我正斷腸人已擲眸桂故仰其首佯辨雲物紉俯之紉仰桂又俯之其中一物之關鍵曰眸子余大笑曰誰人研究眼光學哉皆大慚余行時焉梅花之後荷花之前韶光正麗閨閣之閒愁欲賣紉携女鬟笑向風前戲於秋千衣散芳香袖飛彩翠騁得婉變如許階下銷魂有人也桂方小步層陰佇花底不意覩之木立不轉瞬紉回眸足緩舒復駐花顔欲白仍紅灼灼相瞪桂笑紉亦笑一雙笑侣方睹笑於奈何天裏默無言幾忘紉妹桂哥早有明文也突急足至白程公病危紉轉涕滂談因果者將謂樂極生悲信夫蓋程權縣篆輸糈不得軍閥歡摘綬反唇蒙捧責女至己憤死夫公以清明道義之躬廁於無天無法之軍威下宜其一命莫贖也紉悲絶無計欲摒擋歸繼念歸云乎吉儂己無家歸於姊奚爲辭順怦怦在抱歸之所死之地一在姊耳無己一葉北指長途蓐惱憑牕偶望忽見一騎疾馳而至夾隨四五騎瀕舟遽止袖一簡呈紉蓋姊召焉更望道周齊返　中跨黑衛者美冠服風流自賞宛然秋千架畔鬭笑侣也細審之果是驀覺萬緒千絲欲語無從彚爲一涕顧念彼何人斯涕之何可視桂馬上一揖厥狀彌恭不禁發噱 
劇談 
[老伶工列傳] [  老琴]  
　　張松亭北京人鬚生劉桂林之師與小呌天同輩檯步之工神情之妙卓然前輩範圍惜躭於酒色以致倒嗓故所演之劇純以做工見長如（南天門）天雷報（打棍出箱）（草船借箭）（狀元譜）（打嚴嵩）（九更天）（鐵蓮花）（慶頂珠）（烏龍院）（駡閣羅）等所扮角色無不惟妙惟肖有時且演白鬍子武生如蓮花湖之沈英工架既好拳脚亦佳堪與沈韻秋相埒二十年前與劉桂林隸詠霓部逮後桂林出師松亭轉徙江湖知音寥落厥後重後至滬隸天福部溺流娼　　俞鳳林益致不振乃去滬赴杭光緒末年客死杭州子二長名蘭清次名柱兒皆碌碌無所見長不能繼父業 
　　夏奎章原籍安徽串京班鬚生隸丹桂及南丹桂等部白口清晰枱步從容演雪盃不圓全本之（審頭）最佳餘則靠把戲如（南陽關）（太平橋）做工戲如（清河橋）（摘纓會）（焚棉山）等亦頗卓然名家爲賞音者所稱許有子小庚弟夏月恒夏月珊夏月華按夏平日家教極肅故諸子皆蜚聲樂部且有跨灶之譽人艶稱之 
銷夏雜載 
[西湖新誌] [  鄰仁逹]  
　　三墅 
　　凡爲園墅必水石古木結構俱備始稱幽趣西湖有水有石林木森蔚自成秀冶所難者獨結構耳蓋結構過雅則易寒過華則易俗舊時西溪諸别墅如雲溪山莊清溪流響琴韻鏗鏘與山中松濤若相贈答風木　栽竹種橘點綴古雅獨能不衰然至快雪堂則更置少韻鳴鷗墅則廓落無致積翠山莊已是厝柩之所邇來所築高莊僅能小憩宋莊水石稍佳劉莊没官標賣唐莊濮上桑間皆非增色之具惟西湖公園亭欄屈曲花木參差信步登眺全湖在望外人哈同小築羅苑裝璜補綴内外具麗堪領西湖之勝惜除哈民親友外秘不爲人見近據此中人云哈氏夫婦每逢星期六到杭星期一返滬自星期二至星期五得許游人入内祇須酌給茶資亦一良機也 
瑣録 
[小談話] [  曹交海]  
　　時届夏令烈日薰蒸街上有賣不潔之食物以及售小塊西瓜面不加紗罩者以致蒼蠅　集瓜上實於衛生有碍爲小販者應自覺悟 
　　夏夜一般人之坐汽車兜風者疾駛過市車後飛塵密如烟霧飛塵飛入行人眼中偶不經心易於肇禍凡司機者應自覺悟 
　　邇來軍閥與官僚之腦筋齷齪不盡而妄　干戈尤於小民有損究其實際復無補於邦國當道者應自覺悟 
小説 
[社會小説衆醉獨醒（四○一）] [  瞻廬]  
　　第六十回　舞木棒吕詩婆發頓　擁繡衾劉貞婦裝病 
其實翠娥那裏有甚麽病不過開元寺摸彩消息漸漸證實撑腸拄腹肚皮兒發起酵來這呌做一則以喜一則以懼喜的是吟詩論文下了個讀書種子懼的是當着公婆恰似懷着鬼胎没法可以遮醜因此詐稱有病久在娘家居住和吟香有説有笑在一起兒打混但聽得劉公館裏遣人來問疾小賓娘子忙忙的送個特别照會吟香退到後房暫在馬桶脚邊躲過一時半刻（辜負了吟香二字）翠娥更加忙亂趕把荷葉水洗一個臉泆得面上黃沈沈帶着些病容再把頭髮揉得亂亂的倐的跨上繡床把錦被掩蓋了下半截身子嘴裏一呻一吟把眉心緊緊的皺着然後小賓娘子帶着來人進房探病翠娥説話時没精打倸有氣無力一句話分作幾橛説分明是個病美人模樣小賓娘子也在旁邊百計掩飾西貝的病原揑造得活靈活現還檢出幾紙藥帖兒授給來人聽他帶將回去呈與老爺太太過目來人見這情形回去報告邦平夫婦當然深信不疑其實這個藥帖兒也是廣鼎柳小賓本做醫生醫道雖不高明但是揑造幾紙假藥帖也不費甚麽吹灰之力并且這藥帖兒也曾在藥舖子裏贖過藥上面蓋着天生堂的藥舗圖記只不曾把藥煎服所以明明廣鼎郤不露半些兒破綻（裝病情形着着周到）但有一層可慮之處要是邦平娘子親來這裏住過一月半月端怕終有破綻落在他的眼裏幸而邦平娘子的病症尚没全愈懶於出門所以翠娥的種種黑幕一時郤不會破露他見公館裏人來只是這般裝腔做勢掩人耳目公館裏來人才跨出門馬桶脚邊的吟香便大模大樣的踱村出來依舊是憐香惜玉倚翠偎紅 
餘瀋[  征鴻]  
　　青春固樂顧猶未然蓋情絲之束縛也衣食之牽累也外界之感觸也在在爲招愁惹恨之機則當其境者固未嘗覺其可樂可樂之時期迺在滄桑歷刧後之回憶耳 
 
 
 

Page 19

 
 
   
 
 

Page 20

 
 
常識 
常評 
[説苟] [  漸]  
　　苟與苟爲二字不諳六書者往往混而爲一但知有苟不知有苟矣　 
　　苟篆作　自急敕也从芊省从勹口爲會意字勹口愼言也从芊與義善美同意蓋愼於言而急於事猶云急於赴義急於爲善故敬字許書在苟部从攴苟攴之使苟謂迫之使急論語執事敬古義也 
　　苟篆作　从艸句聲爲形聲字从艸則有艸艸意故爲苟且之苟自篆變爲隸其形遂與苟相似而其義則實相反 
　　禮記大學篇引湯之盤銘曰苟日新日日新又日新此从芊省之苟非从艸之苟苟日新即急日新也爲自勗語後人誤以爲从艸之苟遂覺日新三語第一語不過希望之詞與下二語意不一貫詩商頌長發第三章聖敬日躋即湯盤苟日新之意論語敬其事而後其食亦急其事而緩其食之意 
　　苟急亟音義皆同急从心及聲形聲兼會意字心欲及人則急矣亟从人口又二會意字二天地也又手包勹爲人字之隸變人在天地間手口並用亟之至也急者急於心亟者亟於手口苟則包吉人詞寡見善如不及之二義尋繹字義隨處見先哲急進之精神自誤苟爲苟而人心遂日趨於苟矣苟而不苟其庶幾乎 
道德 
[青年人墮落之原因] [  上海朱愛人]  
　　人當青年時學問未就事功未建苟無堅忍之品性必致失棊其操守而墮落其人格其原因有數端也 
　　（一）輕薄　青年多好議論人之長短發人之私惟恐不盡文己之過惟恐不力此大病也須知好議論者德日損而輕薄者非大器青年一染輕薄之病便日見墮落矣 
　　（二）虚妄　虚妄之病由於無眞知實力青年人學識經騐俱未充足而好高務遠之心已一發而不可遏抑故求學處事類多出之以虚妄卒之求學則學不成處事則事失敗故青年而有虚妄之行爲者便無成功之日 
　　（三）實惰　貪惰之病不僅青年爲然人都有之而青年中之尤爲危險以青年之所貪關於色慾方面者爲多而關於名利方面者不甚多然貪色慾之害尤甚於貪名利也青年之惰又不可爲訓以青年正在有爲之時而自暴自棄是自殺之道也故青年一中貪惰之病便足亡身破家而有餘 
　　（四）誤解　青年人學識不足故對於種種問題多誤解之點類如誤解自由而目無尊長任意妄爲誤解解放而蕩檢逾閑無所不至在我雖標新立異自命不凡而在社會則已共棄之矣 
　　總上四端特舉其大者有一於此便足致青年人於墮落青年乎其速自振拔我敢以刻苦自勵四字奉告於我可愛之青年苟有用我言者將見以之爲學則學成以之立業則業就尚何墮落之足慮乎（乙種酬） 
[完全無缺之國民] [  瞿愼言]  
　　凡國家無不以人民爲本而共和國則尤貴我國溯自共和肇造十載於兹國民資格完全無缺者固不乏人而不完全者亦實繁有徒也彼曹章之賣國公民之選舉賣票苟有廉恥何至有是此所以國民之資格今日亟宜研究也兹特述之以爲國人告 
　　一曰責任心　國民首宜明白自己之責任而尤宜有責任心蓋不知自己之責任則遇事無所措手足僅明白自己之責任而無引爲己任之心則徒然也故曰國民尤宜有責任心 
　　二曰愛國心　凡爲國民必須愛國盡人皆知之矣蓋此身苟一日一時無國家之庇護則他人之凌侮立至且堂堂丈夫而不能使其祖國富强甯不可恥耶 
　　三曰公德心　世界萬物人類之所以首屈一指者以其能合羣互助耳我國人大率皆爲自己一人計公益之事視之蔑如公有之物每不加保護而加損壞嗚呼 
　　四曰無嗜好　烟酒嫖賭乍視之似無甚關係而其害之大有出人意料之外者凡我國民須知嗜好乃最無益之事如有益之事即不能以嗜好稱之矣 
　　五曰母懶惰　精神疲乏當究其所以然而療治之切不可苟且偷安蓋作事不奮興則凡事皆不能有成功之希望不至失敗不止也 
　　凡爲國民必如上所述方合國民之資格上之所述乃鄙見所及漏遺自所難免熱心啓迪吾人常識諸君其有以教之幸甚（乙種酬） 
經濟 
[平民聯合工業] [  大呆]  
　　余友程君近發明一種聯合工作法雖爲理想的創試而法頗便利兹述其法以告世人 
　　其法集二十人爲一團每人出資本二十元營一種小規模的工業其工作法每日輪流二人工作其餘人不妨另務他業所出工品由團員介紹售出於國貨店飯食茶水統由團員自備其賬簿一除購置材料工具及房租外無他項之支出每遇三十一號休業一日清理賬目營業所得餘利歸入資本添置材料工具今程君第一次聯合同志二十人所營者爲織襪業以二百元購機一具以二百元買紗每日輪二人值日工作練習之初每日約出襪三十雙以上每雙售出可獲利四分以日計之可一元二角許月合三十六元預計一年後其營業之價值當在千元左右人各獲利一倍有半苟延續至於數年資本擴充足容此二十人每日全體工作則其利當更鉅也且當時二十人雖皆各有職業而每人每月作工三日殊不碍其職務是直工業之儲蓄會也願吾國人起而效之勝於打麻雀逛胡同多多矣（未蓋章） 
衛生 
[結核病之防禦（四）] [  鳳賓]  
　　關於個人防癆之法有六要端 
　　（一）有病早醫則治痊之機會較多如體重减輕頻頻咳嗽頸腺腫脹痰内呈血色或傷風之後歴久不愈即宜就醫診察可用聽筒或用愛克司光缐診察結核之有無 
　　（二）注意體育發逹各部而臻於强有力之地位 
　　（三）得充分之滋養料方有堅靱之抵抗力 
　　（四）常得清空氣與陽光之益使胸襟不染雜塵　　 
　　（五）若與病者相接觸宜注意消毒與消菌之法 
　　（六）休憩與運動宜相稱過勞不息亦爲致癆之一原因也爲公衆衛生計宜教育社會改良居屋使人民咸知潔浄之必要更宜建立結核病之療養院之利益有二 
　　（一）可便利病者之隔離使其得充分之治療且可不與常人時相接觸 
　　（二）可教導病者使其明曉保養方法俟回家時實行之 
　　蓋肺癆欲求全愈非三四年之調養不可家中人與病者每不知調養之法若能進院數星期或數月後即可了解一切應行注意之事矣 
[敬告各路商業聯合會] [  何立三]  
　　年來海上慈善業頗形發逹如醫院善會相繼設立近日各路商業聯合會亦有施診給藥之舉雖貧民獲惠匪細然究屬消極的慈善非治本之道也 
　　余非謂此等善舉不當行也實以消極的慈善機關已星羅余非謂此等善舉不當行也實以消極的慈善機關已星羅棋布足供貧民之需求而積極的慈善則興起者殊尠舍本而逐末抑何所見之不廣耶然則治本之道維何曰提倡『公共衛生』清潔街道是已 
　　夫本埠人烟稠密五方雜處故每至夏令疫癘最易發生且我國人秉性疏懶大率缺乏衛生常識而以下流社會爲尤甚平日起居飲食漫不經意一旦有病則付之天命求神問卜惟恐不及至於大街小巷則垃圾堆積污穢不堪蠅蚋之屬據爲巢穴行人掩鼻而過居户蹙額相告（近日城廂及南市均有此等現象）而司路政之責者又以敷衍了事雖忠言日進而積習難除故余謂爲公共衛生計宜速辦地方自治由各路商業聯合會發起附設衛生處辦理上列各事　　（一）由處雇用清道夫按叚打掃日行數務期清潔 
　　（二）每逢星期宣講衛生問題如耶穌堂之講聖經然使人民隨意入内聽講 
　（三）廣發傳單如勸導『勿赤膊』『滅蠅蚊』『愼飲食』等附以圖畫辭句務求簡明以期家喻户曉 
　　（四）凡各飲食店須由處派員按時調查如有不潔之物有碍衛生者當禁止其出售 
　　上列辦法果能實行則疾病自然减少先哲云治已病不若治末病治本之道莫善於此較之施診結藥尤輕而易舉而獲益則不啻倍蓗也未知各界諸公以爲何如（甲種酬） 
教育常識 
[學校當與社會聯絡] [  伯魯]  
　　國人之信仰教育爲救時之利器者多資遣其子弟進學校研求科學眞理然頑固者流尚不知學校爲育才之所甯縱其子弟游蕩胡爲而不願其進學校修養德性此則辦理學校者不能有所作爲使之覺悟之罪也夫學校爲社會之産生品既受社會之栽植當思所以報之報之之法何即不時與之聯絡是也學校之教育儀器體操器械與課室球塲等等可於不需要時供給外間無力求學者之應用又不時舉行游藝會展覽會與演講會使外界人士瞭锘於學校之辦法與成績至在校外之服務亦當誠懇勉力做去如露天演講衛生運動游行及創辦義務學校等事均須盡心量力爲之蓋邇者學校不能保持曩日之閉關態度當具公開主義使凡爲父兄者洞曉學校與社會之利益而資遣其子弟肄業焉如是則學校得社會之信仰而社會亦獲學校之襄助唇齒相依進步更速矣（乙種酬） 
法制 
[論司法之獨立] [  瞽丐]  
　　法古體作　獸名也性疾惡遇同類之惡者必觸之死然後己古人因取其義遂名國家之律曰法可知法之性質在去惡也惟去惡之是務故雖上至元首下至衆庶貴至逹官賤至走卒苟有觸犯之者唯在依法相繩不知其他以云獨立庶乎近焉如其利可以動威可以脅請託可以行是法律尊嚴之地位早經自己喪失再加以經費則仰人鼻息之下勢力則處人肘腋之間在在退讓事事牽制雖欲獨立烏得而獨立此吾所以爲今日之司法痛也昔有某國皇后至英之倫敦游入商場購買鑽石價值五十四萬之鉅送至寓所侍從以一國之后悍不給值商店訴諸法廳廳飛籖捕侍從英政府恐碍兩國之交際代償其值訟乃寢此之謂司法此之謂獨立之司法（乙種酬） 
[交易所要覽三版出書]  
　　本書内容豐富約十萬言　首載政府各種交易所法令條例及施行細則附屬規則等　次載上海著名各交易所章程及營業細則等　次載名人對於交易所之學説評論各稿　凡辦理交易所研究交易所者不可不購閲此書以供參考洋裝一册　定價七角　門售七折 
　　上海棋盤街文明書局發行　各省中華書局代售 
 
 
