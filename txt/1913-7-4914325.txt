# 1913 - 7 - 4914325

 

Page 1

 
 
　　中國郵政局特准掛號　爲新聞紙類明治　十一年　　一十一　　　　　　　　　　　　　　 
社論 
[俄蒙交涉檔案（廿）（二）（無名）]  
　　（三）（十）（三）各蒙旗向背之調查蒙古政出王公與中央爲間接之關係考前清理藩部旗分則例其定制各旗之權在扎薩克各盟之權在盟長雖中央派遣將軍都統與辦事長官分駐各處以資治理其實不過一監督主義並無統治之能力蓋儼然一封建制度也内蒙各旗與漢境毘連感情較密聚族而居漸漸融化獨喀爾喀四部落以及烏梁海科布多一限於交通二限於氣候三限於例禁（舊例漢人不准挈眷至外蒙各旗）因之漢人絶鮮蹤跡即有内地各項商人帶貨貿易然亦時去時回如赴外國然不能享同等之利益識者早已憂之茲將各蒙旗之歸順民國與和附獨立者分别錄左以供留心蒙事者之研究 
[歸順各旗]  
　　一東三省都督所屬（哲里本盟十一旗）科爾沁右翼中旗扎薩克和碩圖什業圖親王一旗　爾沁右翼前旗扎薩克多羅扎薩克圖鎭國公一旗科爾沁左翼前旗扎薩克多羅斌圖郡王一旗科爾沁左翼後旗扎薩克和碩博多勒噶台親王一旗扎賚特扎薩克多羅貝勒一旗科爾沁左翼中旗扎薩克和碩達爾罕親王一旗杜爾伯特扎薩克固山貝子一旗科爾沁右翼後旗扎薩克鎭國公一旗　　郭爾羅斯前旗扎薩克鎭國公一旗郭爾羅斯後旗扎薩克貝子銜一旗柯明安額嚕特扎薩克輔國公一旗（該旗不在哲里木盟之内）　　以上各旗因烏泰宣告獨立幾擾全盟後經東三省迭次用兵得以平定現均歸順民國　　一熱河都統所屬（甲卓索圖盟五旗）喀喇沁右翼扎薩克 
 
 
 

Page 2

 
 
中華民國二年一月九日星期四（申報）舊暦壬子十二月初三日第二版 
　　　羅都楞親王一旗土默特左翼扎薩克多羅親王一旗士默特右翼扎薩克貝勒一旗喀喇沁中旂扎薩克輔國公兼鎭國公銜一旂喀喇沁左旂扎薩克多羅郡王一旂（乙昭烏達盟十二旂）巴林右翼扎薩克多羅親王一旂奈曼扎薩克多維達爾親王一旂敖漢扎薩克多羅親王一旂翁牛特右翼扎薩克多羅都楞親王一旗翁牛特左翼扎薩克多羅達爾汗岱清貝勒一旂阿魯科爾沁扎薩克多羅郡王一旂喀爾喀左翼扎薩克多羅貝勒一旂扎嚕特左翼扎薩克多羅郡王一旂扎嚕特右翼扎薩克多羅達爾汗貝勒一旂巴林左翼扎薩克固山貝子一旂克什克騰扎薩克輔國公兼鎭國公銜一旂喀爾喀左翼扎薩克多羅郡王一旂　　以上各旂扎魯特曾因保扎布圖們烏勒吉等之入據勢甚猖獗全盟大受影響後經奉天熱河各軍隊分路進剿匪遂遠颺現歸順民國一察哈爾都統所屬（甲察哈爾八旂）正白紅黄藍四旂廂白紅黄藍四旂（乙錫林郭勒盟十旗）烏珠穆沁右翼扎薩克和碩軍臣親王一旗蘇尼特右翼扎薩克多羅都楞郡王一旗蘇尼特左翼扎薩克多羅郡王一旗阿巴噶左翼扎薩克多羅郡王一旗浩齊特左翼扎薩克多羅額爾德呢郡王一旗浩齊特右翼扎薩克多羅郡王一旗烏珠穆沁左翼扎薩克多羅額爾德呢貝勒一旗阿巴哈那爾右翼扎薩克多羅貝勒一旗阿巴哈那爾左翼扎薩克固山貝勒一旗阿巴噶右翼扎薩克頭等台吉一旗　　以上各旗屢經庫倫派兵來擾並綑其王公貝勒福晋以軍載往庫倫近該盟長阿巴噶王揚桑亦被庫兵擄去迫脅附從故處勢甚爲危急命令 
[一月七日臨時大總統命令]  
　　鹽務爲國家歲入大宗舉凡新舊外債悉恃此爲抵償自軍興以來省自爲政始則因兵餉不足截留鹽欵繼則以意見參差破壞鹽法而各省失職鹽員無業駔儈又復購私串運利鹺綱之紊亂便一己之私圖究之在各省收入未必增多而中央信用轉難鞏固現值整理財政當以鹽務爲先在新鹽法未頒布以前自應恢復機關保存秩序以爲進行之預備嗣後關於全國鹽務産運行銷用人設局均責成財政部督飭各處鹽運使查照向章切實辦理倘仍有越境影射私運私銷情事務宜認眞偵緝執法以繩各省都督民政長及統兵將領均應力顧大局輔助贊成俾資挽救其各省軍餉及行政各費均應另行設法籌補至鹽務收入各欵應自民國二年一月分起專欵存儲無論何事槪不得挪移動用庶幾内鞏財權外昭國信所有鹽務應設稽核造報所專司考核欵目即由財政部迅速擬定章程呈核施行令　　茲制定推事檢察官律師書記官服制令公布之此令　　任命陶鳳集爲　陽檢查使此令任命郭宗熈爲吉林提學使此令任命楊開甲爲陜西内務司長張用謙爲陜西財政司長李元鼎爲陜西敎育司長張光奎爲陜西實業司長此令　　任命沈鈞業爲浙江敎育司長此令任命黄立中爲新疆財政司長未到任以前由許國楨暫行護理此令　　任命伍藉磐爲廣東高等審制廳長黄兆珪爲廣東高等檢察廳檢察長此令　　河南都督張鎭芳軍呈河北鎭總兵郭殿邦呈請開缺應卽照准此令　　任命柴得貴爲河南河北鎭總兵此令　　杜特殷貴均授爲陸軍中將此令　　周符麟加陸軍中將銜此令　　劉鎭華授爲陸軍少將此令　　李鍾岳康宗仁馬增福均授爲陸軍少將此令陸軍總長段祺瑞呈請任命萬世洪文崇高均爲陸軍步兵上校並加陸軍少將銜應照准此令　　陸軍總長叚祺瑞呈請任命徐尚武爲技正應照准此令　　陸軍總長叚祺瑞呈請任命王永泉爲技正應照准此令　　陸軍總長叚祺瑞呈請任命沈應聚充多倫騎兵第一團團長應照准此令　　陸軍總長叚瑞呈核覆正白旗滿洲都統擬以恩綿接襲勳舊佐領果權農霈蔭均接襲世管佐領請准其接襲等語應照准此令　　財政總長周學熙呈請任命楊　元爲僉事應照准此令吉林都督陳照常呈稱查明前清宣統三年吉林各屬田禾被災歡收分數援案請分别蠲緩等語該省前年災歉旣據該都督查明呈報自應准予蠲緩以紓民力而慰輿情即由財政部查照辦理此令　　黑龍江都督宋小　呈稱查明民國元年江省各屬秋成分數並水災被淹地畝援案請予緩懲等語該省上年被災地畝旣據該都督查明呈請自應准予緩微以惠閭閻而昭休恤即由財政部查照辦理皮令　　載功景　貢桑諾爾布色楞額魁斌溥倫桂祥博迪蘇著管理值年旗事務此令　　署科爾沁右翼後旗扎薩克烏思虎布彦全體蒙民電呈稱本旗傾心共和决不承認庫事等語該署扎薩克等深明大義殊堪嘉尚應由奉天都督傳令將該旗全體人等悉予奬勉以勵忠誠此令專電 
[北京電]  
　　自歲底念七日後俄使迄無消息至初五日始函覆外交部略稱現己奉本國政府訓令不能承認中政府所函交之六條及要求取消俄庫協約與中國舊日之統治權目稱該約係以各獨立地方爲範圍不能稱爲俄軍協約中國若仍延宕其結果我俄不負責任 
[北京電]  
　　政府電召塔爾巴哈台參贊畢桂芳迅速回京咨商蒙事 
[北京電]  
　　藏庫聨合問題外交界疑係英俄兩國主使恐不久將有藏庫協約出現 
[北京電]  
　　總統府近有取消征庫議之謡 
[北京電]  
　　倫敦六國銀行團代表定星期五日會議克利斯浦未發行之數歸入六國團辦法此議解决即於借欵進行無阻是日並定討論大借欵條件據外交團消息云星期五爲倫敦最後之會議駐京代表俟得此會議結果之電告後即可與周總長商議簽押問題 
[北京電]  
　　國税廳各有處長財政部已開單呈請簡任直隸曹葆恂河南邵羲湖北劉預虞湖南夏同龢江西陸長佑江蘇金鼎福建劉鴻壽安徽張茂炯浙江方兆駒廣東嚴學熾山東曲卓新山西陳際虞未到任前以袁永廉署理奉天曹鳳岡未到任前以欒守同署理吉林甘鵬雲黑龍江袁毓麟陜西劉瞻漢未到任前以饒登道署理四川蔡鎭藩雲南熊范輿廣西沈式陶未到前以汪德博署理 
[北京電]  
　　政府接駐奥代表電告奥政府願首先承認中華民國不日將正式呈遞國書 
[北京電]  
　　近所出少將中將命令岐出者共有五人有前得中將後復授少將者方咸五之少將兩奉奉命令其陸軍人員以高下無凖多懷不平 
[北京電]  
　　譚人鳳在粤漢鐵路任内共用二十四萬交通部已付十三萬餘均欠於外人須即籌還該部現擬定一川粤漢用人薪金表以示限制 
[北京電]  
　　福公司代表梅雪爾要求自天津至信陽州之鐵路承辦權 
[北京電]  
　　桂督電請辭職薦岑春煊自代 
[北京電]  
　　農林總長陳振先控亞細亞報揭載狎妓一案今日（八號）地方審判廳公判亞西亞報延黄遠庸辯護 
[北京電]  
　　農林部員王勍以上書請究總長狹邪案一事被總長陳振先洩忿免官王心有不甘已其具書向國務院質問銓叙局亦以陳總長免官咨文無異前清八字參官考語不肯注入免官册陳總長大窘 
[北京電]  
　　北京滙兌業共二十一家其已歇業之三家一爲志一堂二爲志誠信三爲合盛元鑪房共二十家歇業者亦已四家陰曆年底恐尚有數家摇動 
[北京電]  
　　參議院本定五號即開議嗣因議員多奔走於選舉不滿法定人數屢屢延會故已宣告展期至十五日始行開議 
[北京電]  
　　此次烟台譁變搶掠之軍隊實係奉命開往滿洲之兵聞華俄銀行被刧最巨 
[北京電]  
　　外交次長顔惠慶將改任駐德代表已徴求参議院同意 
[天津電]  
　　敎育總長范源濂因腦病漸劇已請假赴津醫治 
[奉天電]  
　　長春及北滿一帶沿東清路綫土民疫勢未止 
[奉天電]  
　　張都督電准借與蘇省食鹽八萬引業已起運 
[天津電]  
　　直省新向奥國某資本家訂借銀五百萬元以酒捐作抵昨己簽押 
[鄭州電]  
　　都督張鎭芳已允財政部鹽斤加價 
[南京電]  
　　應省長昨接張季直來電泰興縣龔家圩被人私行開放内河水勢大跌交通阻滯請飭該縣知事赶緊堵築以維運道 
[南京電]  
　　兩淮鹽運使張弧來電准日内南下緝私統領米占元昨特赴滬迎迓 
[南京電]  
　　南京府擬將兩淮解寗之學欵六千餘元撥充師範講習所經費 
[南京電]  
　　敎育司第一科簽事有委任賈豐臻消息特約路透電 
[倫敦電]  
　　據克里斯浦君聲稱六國銀行團現將克里斯浦借欵未發行之數歸入該團不日卽將發行以作六國借款之一部分 
[倫敦電]  
　　六國銀行家之代表將於星期五日在倫敦集議討論新借欵詳細條件及與克里斯浦君恊商辦法中國已撥除新借欵之阻力預料巴爾幹和局旣定後新借券卽將發行借欵之數亦將於星期五日討論云 
[倫敦電]  
　　下議院議員若干人昨晚（七日）會議之後已將討論關於中華民國事務之國會團組織告成是日以自由黨議員韋特胡特君爲主席當經諸員採納議案一件卽不日須擴張該關範圍俾文學家科學家及其他著名人物均得加入團内也該團之宗旨如下一聨絡他處性質相同之各團及中國國會有學識之領袖二竭力協助中華民國或於國會之中措施一切或以文章感化輿論或紏正報章之訛言三盡其能力設法使新中華民國得最佳之機會俾得依自由獨立之程序發達中國各務哈恩學基亞君是日亦出席演説君於法國組織同式之團時頗爲出力據謂法國之團贊助者有衆議院社會黨議員潘萊扶君小共和報主筆學萊斯君及著名法國著作家法蘭西君 
[北京電]  
　　據中國政界之意謂倫敦泰晤士報評論中國對藏舉動一則實爲英國不日更將行文中政府重申要求締結中英西藏新約之先聲或將决議派英國代表一員前往拉薩惟此事須遵一千九百零七年英俄條約與俄國商定之後始能實行云 
[北京電]  
　　本月一日庫倫電報所稱特覺其愛夫（譯音）已由拉薩行抵該處奉達賴喇嘛之特命締結藏蒙條約及就商俄國訂約以西藏歸英俄兩國保護一節中政府聞之極爲鎭靜據稱特覺其愛夫職居大喇嘛其尊崇非常人可比其出行必儀仗顯赫所過之地必由各官員拜會故由拉薩前赴庫倫非數百日不能得達且該喇嘛關於藏中近事毫無所知又謂百日之内達賴喇嘛尚未入藏且英國嘗言達賴喇嘛寓印之時英國當愼加注意以防詭計故英國决不准特覺其愛夫入印以晤達賴蓋衆皆知其爲行奸渠魁也故華人之意以爲庫電所云必係特覺其愛夫述其個人之私意或其言爲人所訛傳云 
[哈爾濱電]  
　　據洛伏伊齊思報聖彼得堡訪事得悉外間謡傳有人擬在庫倫設立國家銀行消息事屬確實該銀行發起人及組織人乃外國資本家數人現擬運動哲布尊丹活佛及外蒙政府准其興辦此舉俄國商界得此消息頗爲震驚深恐蒙古商業及財政專權旁落外人之手故已聨名呈請伊爾克斯克商會設法阻止該銀行成立 
[哈爾濱電]  
　　伊爾克斯克地方近曾開會討論振興俄蒙商業辦法由該省總督主席其議决辦法内有興造鐵路開闢孔道開辦銀行郵電各政設立學校等事恰克圖不日亦將開同式之會議 
[重慶電]  
　　坎拿大敎會敎士覺里夫君之坐船於本月三日晨間三時在巫山附近被刧現已回抵自流井其幼子爲匪擊斃 [P廣州電 
　　據税務司報告自正月一日起入口之洋藥僅有七箱上年自正月一日至八日運入廣州之洋藥共有二千八百五十一担 
[東京電]  
　　路透電社得悉内閣今日决議日皇加冕大典定於一千九百十四年舉行譯電 
[天津電]  
　　國務院宣稱現擬實行改革鹽政及審量國家歲入編定豫算案又議設立國税局管理各項税務及編訂印花税律 
[倫敦電]  
　　據每日電聞載稱現信特望希爾公爵將於上議院提議反對愛爾蘭自治議案 
[里斯本電]  
　　葡萄牙卸任首相宣稱内閣之辭職實因保王黨内犯之恐慌現已消滅之故該内閣之成立卽因此事也新首相亞爾美達因不得國會力助業已告退考斯太已受首相之任 
[倫敦電]  
　　媾和會會議一小時即復延會土代表提議願將亞特里亞那堡城以北之地若干讓與各邦惟該城則必屬於土國至克利脱島問題 
 
 
 

Page 3

 
 
　　華中民國二年一月九日星期四（申期）舊曆壬子十二月初三日第三版 
　　土國願放棄該島惟各邦不得再行要求他鳧巴爾幹各邦代表商槯片刻乃决議草書答覆謂土耳其並未滿意答覆各邦前所提出各條件故應將會務暫行中止旣而各代表復談論多時各邦代表會聲明各邦均不欲决裂惟擬暫止進行會務俟接土耳其格外滿意及格外依從各邦條件之覆文再行開議土耳其代表躍會之時頗有驚惶不安之狀巴爾幹各邦代表聲稱若非列强勸喻則談判早將决裂各代表之意媾和會延過正敎耶穌聖節大約於星期四日或星期五日可以續議土耳其當可得暇研究一切而於是日提出格外通融之條件惟兩方面之代表於停議期内仍當私開談判云 
[柏林電]  
　　土政府覆巴爾幹各邦愛的美敦書之公文僅拒絶關於亞得里亞那堡之要求其餘持論頗爲和平 
[倫敦電]  
　　媾和會今日（六日）會議後仍未得有微效惟土耳其之覆文雖未依從各邦要求退讓亞得里亞那堡城而兩方面之談判並未如布國代表領袖之恫嚇由此决裂今該會已依土國代表之議延至無定時説者謂列强數日以來竭力設法阻止會事决裂功已告成今料布爾茄利亞與土耳其對於亞得里亞那堡問題决不致有所讓步蓋兩國將因此發生困難故也列强日後必將更行嚴重干涉此事云 
[倫敦電]  
　　路透代表往晤布國代表領袖達萊夫博據謂彼與各副員現頗鎭靜且信吾人之要求必經土國承認而得保全和平云 
[倫敦電]  
　　昨日（六日）此間籌商發行短期小借欵以應土耳其急需該借欵之成足徴和平之希望已大有進步云 
[東京電]  
　　日政府派陸軍叅謀部第二局長陸軍少將某氏偕陸軍中佐某氏正式游華二電 
[歸化廳來電]  
　　各都督各將軍都統辦事長官均鑒共和成立五族一家同享太平實爲我蒙莫大之幸福本盟原在荒陋見聞淺隘幸自張將軍蒞任以來召集本盟各王公到綏連日晤談始豁然羣知共和要旨及我大總統同意咸明趨回共表贊成此後中央對蒙設施本盟無不惟命是聽惟聞庫倫與俄國定有協約殊深駭怪查庫倫僅外蒙一隅本不負代表全蒙哲布尊巴丹敎主更不能干預政權乃敢背叛祖國私與外人訂約殊屬冐昧本盟萬無承認自取滅亡之理現經本盟各王公一再會議除聨銜具文詰責庫倫外理合電請迅飭外交部通知俄使立廢此約我盟幸甚民國幸甚烏蘭察布盟長四子親王勒旺許爾布副盟長達庫耳郡王蘇棟旺札克茂明安旗扎薩克鎭國公拉事色楞多爾濟烏拉特前旗鎭國公拉什那木多爾濟烏拉特爾旗輔國公巴保多爾　冬印要聞一 
[參議院反對借欵條件]  
　　去歲十二月二十七日財政周總長出席參議院報告大借款條件計有十條該院議員當開秘密會討論後即提出四大條件咨請周總長速爲磋商（一）年利五釐未免過重（二）借欵用途中國操自由之權銀行團不得限制（三）審計院爲中國財政總機關不應在該院内設監督借欵局所（四）中國收入向恃鹽税今若全數提儲銀行團則行政諸費應從何出 
[總統府賀年盛况續紀]  
　　民國二年總統府賀年盛况已誌前報茲續得京函報告慶賀情形較詳再錄如下 
[國務員]  
　　新年元旦各署人員謁見總統早數日卽經傳知各派接待員八鐘半到接待所其餘各員均於九鐘半齊集總統府禮堂三十一日又傳知先到國務院便坐再行分班前往總統府是日到者人數將數百人海陸軍人均服軍服各署人員則大禮服與乙種常禮服堂復約候一刻大總統乃出衆皆三鞠躬大總統答禮由趙總理代表致頌詞畢齊呼大總統萬歲中華民國萬歲國民萬歲大總統致答詞衆皆鼓掌大總統退後軍樂乃作衆退至國務院會餐食堂分設在會議室飯廳等處是日外賓及蒙部喇嘛到者甚多均由大總統次第接見并聞總統接見各機關人員時曾對衆宣言謂賀年俗例本屬可删况當此國事叢脞之秋何暇爲粉飾承平之舉民國成立已及一年百廢未興萬端待理今日諸君來賀余深慚愧惟前途正遠來日大難所望互相策勵共扶危局余深欣幸云云及至晚間大總統徧詢各員新年氣象如何衆答以元旦日遊人如雲途爲之塞總統聞之恐有匪徒混雜其間致生意外特於翌日頒發大令馬隊各營四處梭巡以戒不虞 
[外交團]  
　　自臨時政府成立以來各公便與大總統周旋均以私人名義惟此次賀年先數日卽經各公使會議同意故由領袖英公使朱爾典先期知照外交部用正式覲見禮謁見初二日早十時英公使朱爾典即偕各公使由外交部陸總長帶領晋見慶賀新年大總統服禮接見惟因民國尚未正式承認故仍謙用賓主禮是日外交團中俄使及西班牙使不到西班牙公使旋於初三日早補行晉謁而俄使則因有病由其參贊代謁慶賀云北京人之新年樂 
[共和紀念會]  
　　共和紀念會於元旦日上午十二時由賀振雄偕各界代表及全體職員至諸先烈壇前奏軍樂脱帽行三鞠禮以奠諸先烈該會會場佈置極佳而以太歲殿慶成宫尤爲繁華太歲殿内分演説臺新劇場音樂場古玩所武德場秋千圃運勞場慶成宫内分先烈壇陳列所人道劇場等頗井然可觀會場中第一重大門以綢緞紮有其和紀念會五字牌坊一座門上有江南春早到華國好文章對聊一首第二重大門亦以綵綢紮成共和紀念會五字牌坊一座門上有紀念南京政府一春慶祝中華民國萬歲對聨一首第三重大門有武德場三字牌坊一座門上有去年今日千載一時八字乃國民黨所題第四重大門有得勝門牌坊一座門上國旗飄揚招展莊嚴燦爛誠足表揚民國之精神是日四民休業男女來觀者不下數萬人道路充塞車馬不通午前十二時前門大街一時積數百馬車不能前行北京人謂如此繁華爲從來所罕有云 
[古物保]  
　　存所該所地點在永定門街西先農壇專搜羅中國往古物品凡金石陶冶武裝文具服飾錦繡以及城郭陵墓關壁塞壘各種建築陳跡或搜求遺物或採取模型以爲陳列惟現在組織伊始各省古物一時驟難運致僅就京師原有舊物擇要陳列内中羅致古瓷器甚多悉係古時邊豆純屬宋瓷並有特罄一架前長三律二尺七寸後長二律二尺七寸（純係銅質）偏罄十六架排簫十二管皆係千餘年前古物此外尚有評古室古藝游習社古物保質處古學研究會琴劍俱樂所古物雜誌社古物萃賣場以及秋千圃蹴踘場品茶社等種種游息之所於本年元旦日開幕自一號起至十號止一律開放不售入場券以故游者獨多車馬往來途爲之塞亦一新年行樂處也雜評 
[時局雜感]  
　　曩時海關改組任用客卿於財務上爲監督之實行於政治上爲主權之喪失方惻焉傷之然返觀内國人才之缺乏道德之不講則又無以易也已放擲之權利收回何日方日憧憧於懷而今國債局等四局之組織名義雖屬於政府之管轄實際亦一海關組織之後塵局中總務司簡任雖由政府而贊許必須六國弱國無主權嗚呼吾不忍聞　　蒙事日亟奉督僱用馬賊編入軍隊之議格於國務院東三省馬賊矯健善戰募以備庫或亦因利乘便之計竊以爲此問題當問奉省是否須編製軍隊不當問編製軍隊是否可用馬賊也奉督之請國務院之擯斥皆不免有所病雖然國務院寗不知奉督爲有經騐之言然而勢不可者則有俄人爲之牽制也欲以和平解决則强俄無理之要求不能忍欲修戰備則又恐强俄責言之日至弱國無外交嗚呼吾不忍聞 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國二年一月九日星期四（申報）舊暦壬子十二月初三日第六版 
要聞二 
[中英禁烟交涉近况]  
　　丁敎士哀呼將伯倫敦禁烟總會本爲多　素有名望紳民所組織英政府對於該　甚爲信任昨丁義華君以此次中英鴉片交涉中國據約行事並無錯誤英使誤聽該國土商一而之詞致起　護使英國　此污點倘不從速了結恐傷國際感情因特以個人名義電請倫敦禁烟總會仗義執言力任調停　　英政府特派專員英使昨日照會我外交部云頃奉本　政府諭令内開英華禁烟交涉頭緒紛繁非另派員專司其事不能得其要領現派衛爾生爲駐華禁煙交涉專使以專資責成等語相應照會貴部嗣　關於鴉片交涉即請貴部與該使接洽希查照備案 
[劉代表電告俄政府對蒙近策]  
　　總統府昨接駐俄代表劉人鏡寗電一道報告俄外相薩色諾夫近上俄廷條陳以俄庫協約中國政府持之甚堅不稍退讓而各省人民尤爲激昻全蒙又極力反抗俄國對於中國之方針及蒙古之目的自應更張不然庫約决裂俄之於兩蒙一切權利盡付東流據最近大勢覘之對於中國方針有四對於蒙古目的有五（甲）對於中國之方針（一）前與中國所提出之種種條件稍　變更（二）與中國政府之談判稍爲退讓（三）中國財政困難達於極點官壟斷其一切財源破壞大借欵催索庚子賠欵四俄國與中國邊境有關係者均宜速急進行（乙）對於蒙古之目的（一）俄蒙協約之條件暫緩實行（二）資助庫倫政府軍事財政（三）遊説内外蒙各盟盟長（四）招募内外蒙鬍匪馬賊（五）創設機關報於蒙古之通都大邑以鼓惑蒙民俄皇深韙其議已一面奬實該相一面實行此策請政府早籌對村之策云云 
[黎副總統之征庫𤍽]  
　　黎副總統對於庫事素主用兵前因中央電告庫倫交涉各國正在調停可望和平解共當經參議廳討論僉以處此列强競爭時代有强權無公理和平萬不可恃因將征庫不可再緩理由略舉六端電覆政府其主張理由如下　　（一）國際所宜必征共和宣布五族統一今藏番跳梁尚未蕩平西北回部狡焉思逞皆視國家對待庫倫之態度以爲進退若小醜稍延殘喘彼回藏各族亦必愈形紛擾則禍繼之生未有艾也　　（二）地　所宜必征外蒙一隅　連强俄與内蒙　滿有唇齒之關新疆甘肅有輔車之依任其竊踞日久養成羽翼必分道内侵恐長城以外各地皆非國家之有矣　　（三）外交所宜必征列强勢均力敵應　虎視躍躍欲動頃英人干涉西藏日本經營南滿法　桂　德涎山東環顧大局危險萬狀今距倫受俄　惑名雖獨立　立成俄　若不力爭列强藉口於利益均沾瓜分豆剖指日可待　　（四）兵事所官必征中國　患西北最　漢之匈奴唐之突厥宋之遼金皆其族類　地理助有高屋建　之勢言民情則具剽勇强悍之性倘折人强俄必因舊日之習慣加以新式之訓練不出三年悉成勁旅一旦中俄決裂西北利亞鐵路旣可攻我遼新彼紅黄敎徒亦必受斯拉夫族鞭策先驅南下搗我腹心　　（五）公法所宜必征土謝圖汗車臣汗扎薩克圖汗三音諾顔等部隸中國版圖奉中國正朔者百餘年蓋純粹完全領土也今民國滿清交替乃改革問題非易姓問題照公法庫倫自不能脱離母國自由獨立况國法所載環球共瞻豈能聽其公然斷絶殘我金甌　　（六）民情所宜必征國權人權必須保守何物外蒙戮我華民逐我　官藉華商之財産以充軍餉奪華人之權利轉購外人居其地者傷心慘目聞其事者切齒拊膺蹂躙人民破壞約法此而可忿孰不可忍　　聞副總統以武力解决庫事事端重大非計出萬全必至不可收拾日前特派專員到京面謁大總統呈遞征庫意見書該書内容大致如下（一）直隸河南山東山西奉吉黑專七省每省各選勁旅二師由各該省都督統率任命通曉軍事大員代領以期權限虧一　　（二）陜西四川安徽江西及湖北等六省各選勁旅一師由各該督選派統軍大員率該師直赴蒙古以爲直隸等省軍隊之後援（三）征庫軍兵除各軍有統將外由大總統派一總司令以頒發命令及指揮一切事宜（四）各省　遣之軍隊所用軍餉由各該省籌畫一半其餘則由中央及不遣發軍隊之省擔認之（五）凡已服順民國之内蒙各旗由直隸河南及東三省各軍隊中酌派若干分駐各邊隘　爲保護且可鎭懾各旗免被庫匪煽惑 
[電飭外交代表調查政敎分權]  
　　調查各國政敎分權之辦法前清時代已有此議迄未實行昨日趙總理在國務院提議此事經各國務員議定以此事急待参考若由内地派員前往非特多糜經費亦且牽延時日不如就駐各國代表署内酌派一二人專司考查故昨日下午特電致駐法義兩代表就近派員專考各該國政敎分離政策詳細覆報以爲西藏政敎分權辦法之參考 
[海軍造艦費展期交付]  
　　海軍總長以前清海軍部在日本三菱公司與川畸廠所定之永丰永翔兩軍艦業已造成不日卽能回華惟定　此兩艦所欠之四十餘萬造艦費逾期未付現在亦無欵可交自非展期不可聞由已與該公司及該廠主商定仍展期一年再行交付該公司及該廠主已元但要求海軍部各寫一合同以爲到期付欵之彼并由三方面簽字（民國海軍部及財政部與該公司及該廠主）以昭信用劉總長已將此合同並展期之理由繕具議案提交國務會議聞已通過並聞劉總長已將此合同請國務院轉交財政部備案矣 
[江蘇國税廳籌備處新委人員]  
　　江蘇國税廳籌備處辦事地點暫設民政署内現已遷入組織就緒茲將該處人員錄下　　國税廳處長民政省長兼任會辦單鎭賈士毅夏翊宸總主任金鼎第一科主任金猷琛辦事吳增榮官翼華陳恂孫川潘利榖第二科主任韓兆鴻辦事包鋐朱壽徴仇炳陽胡振翼黄中疆第三科主任施懷榮事沈陳疇蕭俊賢助理秦景阜劉德智金同文 
[江蘇省國會第一覆選區展限確期]  
　　江蘇衆議院及省議會議員第一覆選區監督致各縣初選監督電云南京府句容溧水高淳江浦六合江都儀徴東台興化秦竇應高郵等縣各初選監督鑒省會國會覆選舉日期呈請總監督酌量展限指令遵辦一案前已通電各初　監督查照茲奉總監督令開據呈已悉所請省議會及衆議院覆選日期一併展緩一節應准依照大總統公布選舉日期令第一條之規定省議會議員覆選展至二年一月十六日舉行衆議院議員覆選展至二年一月二十日舉行除呈報内務部外仰卽飛電該管初選區一體遵照辦理等因奉此除抄呈錄令另文令知外合亟飛電各初選區希即一體遵照辦理並轉知各初選當選人一體查照第一覆選區監督陸維李印冬 
[江蘇省議會第三區覆選揭曉]  
　　江蘇省議會第三區覆選於一月六日在鎭江新河曹園投票七號開匭茲將常鎭通海各屬十四縣覆選當選人姓氏列後劉垣趙衡沙元炳盧森孫璋龔其偉張鹿鳴陳國榮張毓瑞史成馬敬培吳鴻金孫素生朱翼雲蔣士杰張倚曹　枬黄祖温潘寳坤張相張騫施漢愚王景常張援華蘭何少敏馬其驥袁國藻奚九如朱文潤王貫陳大猷殷宗渠姜光輔姜青照王撰曾顧實琛孫儆習銀樞范漢光楊體仁高瑩唐圻鎭楊道振陳國霖狄延健蔡寳　劉桂香孫肇圻江上悟潘恩光 
[税務司不認鎭江關監督]  
　　鎭江海關監督袁思永君自奉命至滬會同江海關監督與税司磋商接辦之法詎税司以未奉總税務司照會未便承認及袁君蒞鎭晤及鎭關税司巴君亦以前語却之袁君不得已乃由滬赴京呈請大總統命令總税務司照會各關税司認可云 
[廣西活埋瘋人慘劇]  
　　廣西南寗城外西平橋地方向有瘋人數十名聚居於茲儼然一小村落己百五六十年矣前數年天主堂羅主敎目擊伊等苦楚大發慈悲倡議建築瘋院以免傳染向各國慈善家募捐得銀萬元後因病出缺事遂延擱然每月施米送藥所　已屬不貲今年劉主敎及各敎士欲竟羅公之志繼續進行因恐欵項不敷建築故刊發傳單向地方各善士募捐並由周司　而請陸都督榮廷覓地建築陸氏陽示贊成陰則與地方自治開體寗議以野稱手段對待一面函告周司鐸謂已飭府長轉知自治曾會問覓地一面派人在距瘋寮一里之大較場地方挖一大坑深約丈餘表面上仍發放錢米與瘋人冀得一網打盡以是人無疑之者詎料去年十二月十四日早三點鐘由譚統領清明飭韋督帶率巡防隊官五六十名將瘋人男女大小共三十餘名（原有三十九名内有三四人出外覓食不回得免）驅至該坑先充以松柴灌以火油迫令瘋不人跳下繼乃以鎗轟擊有死者有傷者亦有未傷未死者復加以柴油縱火焚之次晨七點鐘各城門仍繫閉來往人皆不知有何事故疑有大變不一時通街紛暫今早四更瘋人盡數被殱矣目下尚有瘋人十餘名寄養各家譚氏密賞購拿每名十元十六早有某烟居之子亦被鎗斃矣噫何其慘也茲將譚浩明之布告照錄於下以供衆覽　　統領譚浩明爲宣布事照得痲瘋之害最烈盡人皆知而患是症者轉藉此以擾害鄉民往往有强姦婦女嚇詐民財之事聞之令人髮指前經禀奉都督寗諭將南寗之患痲瘋者一併鎗斃焚燬其屍以免腐臭之毒染傳民間各等諭當經密飭在較場外荒地挖坑於本月十三號聚而殱之爲民除害當亦我父老子弟共表同情合亟明白宣布俾衆週知此布 
[鄂省禁烟交涉近狀]  
　　鄂省自辦理土膏賣後英公使謂有違一千九百十一年五月之續訂中英煙約會飭漢口英　事謁見黎公要求取消專賣業經咨由民政長駁復現英使己向外交部提起抗議要求賠償中央政府因不知鄂省辦理情形除由内務部派員朱心楊來鄂考查外並由國務院通電鄂皖贛江浙五省詢問情形以憑交涉頃黎夏二公已聨銜電致大總統及國務院叙明鄂省辦理無礙條約大致謂英烟約第二欵内載中國何處土藥絶跡洋藥即行停運鄂省此次之禁種禁運禁售係爲稽查零售起見並未取締英人之運售何礙英商之營業彼販運太多供過於求此時無地銷售係其自取縱受虧折與我何涉况禁烟事屬内務行政旣無礙英商之營業復無背於條約英人斷無干涉之理未悉中央政府如何答覆也　　鄂省雖属行烟禁然尚未禁阻印土入口乃前日漢口鴉片問會接上海某洋行來電謂本月九號以後印土入漢將實行禁止當卽報告英領事該領以本署並未接有此項消息恐不足信特於日昨函詢外交司謂據漢口鴉片商會報稱自本月九號以後印土禁止輸人究竟眞確與否請明白示復等語然此事實係訛傳因漢口禁烟局傳知土商内有訂購洋土須於九號以前蓮漢提存公棧等語遂致該洋行因此發生誤會然外交司迄今尚未答復也至地土商等押存洋行之華洋兩種土藥爲數甚巨現在禁烟局飭令起存公棧各洋行以非將押欵　清不允提取又恐土商因貨滯銷將受連累日昨特由洋行銀行各大班請各領事召集土商會議云爾等營業折本固無所怨然以銀欵往來致　吾輩受累實無是理應速措欵取贖各土商因現欵無着販運出境又無售主以此焦灼萬分然各洋商頃已陳請領事照會外交司請飭地方實嚴催矣 
[黄梅縣]  
　　與贛皖兩省接壤該縣知事何世廉自奉命禁煙立卽嚴厲執行重懲種户封閉烟館勒歇土店查禁烟民不數日間烟毒已有肅清之象無如贛之德化皖之宿松二縣禁令均屬鬆懈一般煙民因鄂境查辦過嚴　以該二縣爲暫避之計若不協力查禁將爲禁烟之在大礙頃已電禀民政長轉電贛省李都督皖省柏都督轉飭該兩縣嚴切查禁矣　　鄂屬公安縣　邇湘省近來該縣煙禁甚爲廢弛而以與湖南灃州接壞之何家潭石子灘等處爲更甚以致湘省煙民越境購吸大碍湘省烟禁頃由譚都督來電責　夏民政長以該縣知事羅仰煥漠視禁烟不子嚴懲不足以儆其餘特飭　該知事撤任仍候委員前往查辦一後再議懲罰 
[鄂參議官之悲歡紀]  
　　前鄂第七鎭陸軍參議官胡雲龍胡冠南二君於俄庫協約未發表以前己逆料活佛將爲俄人煽惑當自募軍隊號召江湖流勇二千餘人請願派往外蒙防剿黎副總統以其擅募軍隊跡近招摇特令逮捕下獄所招徒黨派兵解遣回籍茲都督府參議廳諸人以胡等俱係光復荆宜有功之人且下獄以後俄庫警耗遂起足見其眼光宏遠謀國心切現值用人之際特呈請開釋以免寃抑黎公己允如所請於上月三十一號飭釋並令俟鄂省討庫軍出發時卽予錄用以遂所志　　都督府參諸官黄禎祥前因把持彭烈士喪事莠言惑衆術騙錢財强佔良婦私造動章妄着制服種種罪狀被逮下獄經黄克强孫堯卿諸偉人代爲緩頰原有從輕發落之信現聞第四師師長蔡漢卿極惡其人在黎公前力言縱黄無異放虎恐終反噬物人以致不果近又因連日以來遵招告之示而控造者日約十數起故黎公已於一月四日復派任文煥杜邦俊周拓疆胡祖舜四員會同軍法處員程漢卿提黄研訊依律判決地方通信 
[浙江]  
　　省會覆選揭曉　省議會第一覆選區已於三日投票四日在杭縣水亭址城自治會内開票茲將當選人錄下潘澄鑑莫永貞徐清楊徐文蔚許炳　張時望陳鳳岡沈滇三沈善保沈文華周炳詳金爕蕭加基許祖謙吳文禧沈宏爕秦炳漢俞玉書錢豫顧振祥蔣世芳李佩粤張立朱之績顧宗况陳樹基張廷霖王倬林福金候補當選人陳公謀蔣玉麟湯爾和錢宗瀚姚祖範莫庸張經伯張兆銘　　改編門牌省會警局長張雨蕉君呈民政司文云竊查鈞司頒發調查户口規則第九條每户編列門牌一號實訂該户門首其一住宅之同居二户以上者應以最先移住之户爲正户餘爲附户若二户同時移住卽以人口較多者爲正户附户門牌另列號數並標明附户字樣等語惟依此辦理似多窒碍如一住宅中有一户異動編定號數卽須更改省會範圍之大户數之衆異動必多斷不便時時改編况門牌乃計房屋之號數非計户數也如欲知其户數則有户口册在　用標明於門牌查上海蘇州等處均每一住宅一號附户並不另列如有新建房屋增加暫列附户將次年改編再行加入所以次序井然無錯亂之弊實可仿行擬請將第九條改爲每一住宅門首編釘門牌一號删去附户等字樣又查門牌號式　圓中有花紋號數宇甚小横僅六寸殊欠醒目擬請仿照日本定式改爲長方縱六寸横二寸半白底黑字上横書巷名中直書號數下横書阿拉伯碼較爲明瞭警察檢查旣於易人民亦多便利以上二端是否有當理合具文呈請司長察核示遵江西 
　　團　新年二年一月一日江西軍界自營長以上政界自科長以上警界自署長以上均於上午十時齊集都督府二堂正廳政界居左軍警兩界居右李督南而立於中央首奏軍樂奏畢由師長劉世均代表全體恭祝都督齊行脱帽禮禮畢李督演説曰民國成立已届一年本省尚屬又安然此皆各統將各司長勉力維持之功烈鈞敬代表吾續全體人民答謝諸君嗣後之建設尤望諸君有　劻勸之爲吾民謀無窮之幸福云云言畢脱帽致敬畢復由吳君介璋率同所屬軍官向政警兩界互行敬禮分别拍照始行讌　讌畢奏軍樂盡歡而散雜評二 
[自殺與暗殺]  
　　自殺暗殺均爲人道主義所不許故歐洲人士對於此等人直以犯罪行爲與精神病視之蓋一則擾害公之秩序一則足以敗壞國民和平樂易之心德實有害於人羣者也我國人惟怯於赴義重視一死故有能死人或自死者社會率崇拜而稱道之而人亦有思博此崇拜稱道而輕於一死者則甚矣社會之誤人也本埠新聞 
[組織招商新公司之磋議]  
　　招商局改組新公司一事先由董事會於上年十二月三十號開出條欵三條繼由新公司於木月二號開出條欵九條同日即由董事會逐條答復至本月四日新公司又將董事會答復各條逐條答復均誌四五兩日本報茲再將兩方面近日互相答復各條分别錄後 
[董事會第二次答復（一月四日）]  
　　復新公司第一條卽澈查洋股事前復第三條云未經提存中國通商銀行之前無從澈查又復第四條云未經提存中國通商銀行之前先由董事會按照前致政府電請派員會同澈查若政府不願派員即俟提存通商後由全體董事往該行嚴查果係現欵並非洋股即訂合同簽字始能作爲成交此兩條一字不敢更易者董事會因共和時代非專制時代可比專制時代何人查辦何人即有全權共和時代人人可以發言數月來風潮之起由於洋股二字董事會不得不格外愼重士琦責任更大稍有通融風潮又起至請政府派員會查一層已由董事會明電國務院亦難更改無論派員與否斷不因會查擔延時日復新公司來函第二條卽前復第七八條云漢口賠欵與匯豐押款原係兩事理宜分别辦理其漢口賠欵須由新公司自向漢商妥辦舊公司但有扶助之責此根據原議也再匯豐押欵事向匯豐提前取贖舊公司照原議竭力扶助之　　復第三條新公司與辦事人儘可隨時接洽董事會贊成　　復第四條凡七八月已經兩面議定之條件彼此均作爲有效不止三號一案董事會贊成 
[新公司第二次答復（一月四日）]  
　　復第一條澈查洋股事有現值共和時代不得不格外愼重故貴董事會於前復第三四兩條一字不敢更易而楊董事責任更大稍予通融風潮又起等云思深慮遠洵屬無微不至惟念另組新公司係奉貴董事會代表股東所招致所有籌備之八百萬兩若非現欵此次續議豈能首允提存若有洋股從前開議又豈肯先訂巨　　余而生　　　刺兼之　容滿而　　　　　　　　二科一用余而女　　　每　　考察女　　　　　　子工流　　　　　　　　　　 
 
 
 

Page 7

 
 
　　中華民國二年一月九日星期四（申報）舊曆壬子十二月初三日第七版 
　　罰倘蒙貴董事會早日詳查妥速從事則虚實立判羣疑自釋風潮亦無從再起而新公司亦不致坐受數月之損失今者貴董事會明電國務院派員會查並承示無論派員與否斷不因會查躭所深願至謂提存後嚴查果係現欵並非洋股即訂合同簽字始能作爲成交等語所謂合同簽字者自係指成交時簽訂正合同而言查商塲通判無論何項交易一經彼此議定即當書立草約原以示妥洽而杜翻悔並以備成交日簽訂正式合同有所根據今新舊公司於應商各條件一經彼此商妥自應先訂草約俟成交時再行換立正合同即以原訂草約爲準不得再行更改以昭信實　　復第二條漢口賠款匯豐押款事漢商追賠損失本係舊局之事新公司旣未接手局務自未便直接與商若不與商彼此又何得爲妥况原議中有貴董事宣告此事已得鄂軍政府允予賠償之言現在究况如何賠償如何議結請貴董事會於彼此商妥期内調查宣示並邀漢商來滬公同商定以符董事會原議盡力扶助之約至於匯豐押款贖回成交固屬正辦惟押欵有十五年之約倘將來匯豐不允提前取贖權在債主不得不防應請貴董事預飭經手人妥爲商定向匯豐索一承認之據三面接洽以免留難　　復第三條接洽辦事人案此事旣經貴董事會贊成新公司自當即日函致辦事人訂期磋晤一面應請貴董事會預爲先容　　復第四條議定條件事所有七八月已經兩面議定之條件彼此作爲有效應候漢口賠欵匯豐押欵兩事妥洽後即當根據從前及現在商妥各條件尅日先訂草約以便新公司將八百萬兩提存成交免再躭延　　再以上辦法如無更改即請訂期妥商一切條件以便進行 
[董事會第三次答復（一月七日）]  
　　復第一條嚴查洋股事貴公司旣承認前開第二第三兩條俟將八百萬兩現銀提存通商銀行後先行澈查如無洋股即定交易董事會甚爲滿意此後應將七八月間已經定議各條件及近日續行開議各條件從速協商爲將來訂立合同之預備　　復第二條漢口賠欵事仍照原議由新公司担任舊公司竭力扶助彼此不可推諉匯豐事亦照原議舊公司亦竭力扶助立往接洽　　復第三條董事會允爲先容　　復第四條已該括於第一第二條内 
[軍人大閙江灣鎭詳誌]  
　　寳山縣屬江灣鎭散勇閙事己略誌昨報茲悉該鎭玉佛寺内共駐衛隊四十名是日午後因兵士邱長明持碗買得荳油數十文回寺適有甬人鄔顯昌在某茶肆内走出與邱互撞跌碎油碗邱誑稱油内置有值價藥料向鄔勒賠洋六元扭住不放七區崗巡張德明上前勸解令鄔認虧賠洋一元邱仍堅索六元爭持不下一時團觀者咸抱不平詢其油内之藥從何處購來邀令同往藥舖查問價值邱知詐術敗露老羞成怒將鄔兇毆張巡警乃鳴警笛召集鄰崗將邱鄔兩人一併帶區正在研訊詐邱之同伴竟引爲大辱各持刀鎗排隊而至内有兵士蔣德生竟敢開鎗擊斃合義艷舘夥李寳生又刀傷門崗巡士陸廷貴之頭額於是觀看之人大動公憤將邱長明蔣德生兩兵士圍住奪去洋鎗互相鬥毆合鎭商民爲之大驚立刻相率罷巿區長徐賛熙見勢不佳立飭通班長警會同該鎭商團出隊彈壓一面飛報閘北警務公所請示核辦旋復自向各舖户勸令開巿並着六圖地保報請寳山檢察廳到場勘驗繼有衛隊隊長汪禹臣到場詢問各兵士均不認有開槍情事惟在蔣德生身畔搜出槍子一排祇剩四粒足爲開槍擊人之證至昨日該鎭各店舖雖已開巿人心尚未平靜業由各商民公禀該軍統領從嚴懲究矣 
[再誌華界禁烟之認眞]  
　　上海縣吳知事據禁烟解到違禁吸烟之邱克明陸阿四兩人本應嚴辦姑念期限甫届從寛免罪已於昨日押送禁烟局收押勒　於一星期内戒絶取保釋放　　禁烟局長嚴君查得本邑西卿顓橋及曹行二鄉仍有私售　膏之處爰於昨日派令調查員陸令奇金大垣前往颛橋並派王文濤王定銘赴曹行查禁　　嚴局長以所定戒烟藥鋪發售戒烟丸藥取締章程第二條内載各　舖發售戒烟丸藥無論自行修合或向别處抵購均須將樣品送至禁烟局化驗並應預繳化騐費如有毒質或不合衛生之用一律禁售惟化驗費槪不發還業已呈由上海縣吳知事核准並定化驗費每稱洋十元因於昨日發出牌示論知各藥舖凡有請領售賣戒烟丸藥執照者須將藥方開明連同丸藥並化驗費洋十元繳局以憑化驗而定去取　　嚴局長訪聞浦江各項船隻有招人登舟私吸鴉片情事爰即商請巡警局長穆抒齋君轉知水巡區派警搜查以肅禁令 
[水水匠重復罷工]  
　　本埠水木工匠前因索加工資聚衆罷工已於本月四日在公所議定每工加錢四十或五十文不等雙方允洽次日卽照常開工惟查滬上水本作頭共有六七百處此次加工一節各作頭並未一體承認因於前日起復有張德遠陳阿三葉桂泉等爲首唆使各工匠重復罷工昨午又相約至魯班殿再行會議未知如何了結 
[代印紙幣之結局]  
　　住居虹口老朱家宅之戴坤賢因私印吉林官錢局票被探拘解公共公堂訊係吉林人沈惠山托其代印判戴交保將沈交案訊核在案昨日復訊戴供曾往吉林找沈詎已往他埠貿易致未會面惟詢問該處官錢局據稱並無該局圖章致未經簽字之票不能通用請察聶襄讞商之英領翰君以戴不應貿然代印姑寛着罰洋一百元與抄出之機器一併充公印成之票亦卽銷燬 
[檢察官訊斷西探舞弊案]  
　　老閘捕房十三號西探羅區串同華探門差得賄庇賭一案詳情迭誌本報昨晨十昨復由英署檢察官司的克奈姆君開庭研訊捕房刑事檢查員侃克君被告代表德雷斯律師先後到堂侃君正欲申説司君卽宣諭止之謂此案迭次訊供已經明白毋庸贅述所有被告得賄一層已由胡吕臣等各見證先後證貫該被告身充警探受過捕房敎育竟出此不規則之舉動殊違定例至賭場内所有現款萬餘元各賭客均曾目覩由被告取藏袋内迨至捕房祗交出洋六百元顯係營私現已供證確鑿應候申請按察司親訙定斷是時被告聞諭已俯首無詞而德律師則代爲聲請可否仍交原保堂上諭曰如願人銀並保亦可照准遂宣告退堂 
[布衣會紀事]  
　　布衣會自元年八月成立以元年年底爲臨時籌備之期現因期滿於本年元月七號一時在上海閘北南川虹路一百二十八號總部内開正式選舉會由周治平君主席報告一切經過歴史研究進行方針並由各會員自認義務月捐約百元至四時始行散會當場投要選正總務主任萬氏兩評議長周治平庶務檀藴英蕭學智會計江　春潘寅青文　黄玉麟龍一鶚評議員項紹翔牛時盛樸楊式中許寳光彭澤劉甡盧尚忠張毓英調查員徐源泉羊愼哉歐陽崙徐瑞五郭凌　張思達趙琨童權 
[程都督省釋無辜]  
　　江蘇都督日前查有嚴同福在　設立機關部謀爲不法且聞嚴已謀充混成旅第一營司務長是以密令旅長李英石立拿訊辦當由旅長查得該營司務長係是嚴復並非嚴同福惟恐其是化名混充故將該司務長先行拘抑營倉一面派員密查該司務長所居之處並無違法憑證由電呈復在案茲奉程都督電復以該司務長嚴復旣非嚴同福並經查無違法情事自必另有嚴同福其人今儆復被覊迄已匝月應卽省釋仍由該營長復還嚴復原職等因現李旅長已飭將嚴復釋回本營供職矣 
[拿辦吳再漢]  
　　混成第三旅司令部前日由郵局遞到南巿公民劉壽生函云茲有湘人吳再漢在外招摇撞騙冐充混成旅稽查員究竟有無其人請爲查究等情即經李旅長查得本旅並無稽查員名目亦無吳再漢其人顯係假冐自應飭探查拿究辦除飭探訪隊長趕緊查緝外並卽通合各營一體訪拿 
[軍營嚴禁賭博]  
　　滬防水師第三營王管帶昨諭所部各官佐文云照得賭博之害人無不知迭經嚴禁在案茲恐各隊官佐兵夫之内或有嗜賭者以新年爲名希圖聚賭歛錢賭則安能必勝敗則典物借貸甚則行徑乖方損失名譽本管帶有鑒於此諄韓告誡不啻三令五申嗣後倘再不知自愛故違禁令一經查實定當分别撤革以儆效尤合行令仰各隊長立卽蓮告各排長等一體遵照 
[象牙煙槍充公]  
　　邑廟花園後門口及桂花廳前而森秦等象牙店三家因有象牙煙鎗陳列玻璃廚内未經收去被禁烟調查員查見指爲違禁將三家店主執事拘送到局函送上海縣公署訊辦各情已紀前報前日經上海縣知事吳君升坐詰問森泰執事陳念敂洪春記執事　振卿徐源茂店主徐阿榮等同供商人等在邑廟後園中開設象牙店均已有年此次起案之象牙烟槍粳子皆是寳心尚未打通本欲改做他物實因大料一時不得其宜是以未改查新曆元月一日起至三日止行政司法各署　停止休息獨禁烟局調查員出而騷擾突於二日來店硬指此項槍梗爲違禁之物不由分説鳴　將商人等拘局送案伏思此等槍梗果爲禁物亦應禀局傳喚該調查員狐　虎威擅自拘捕有碍商家體面况當場有友人錢升義向該調查員辯稱嚴局長曾發出通告聲明一切烟具自元月初十止一律銷燬若十日以後一經查應當究　現在此等物件果是烟具亦在十天寛限之内爾必以此要功似亦不必詎該員以其插身干預將錢并送到案求恩鑿察錢所供略同吳君以起案之槍梗雖不能視爲完全烟具然旣經獲案未便再給具領遂判將各槍梗充公陳顧徐分别交王守安徐雲章徐金海具保而去錢升義當堂省釋 
[續紀見財謀害之駭聞]  
　　婦人高郎氏控楊金桂銀行兇謀害捋去金鐲一雙由商埠巡警局移送地方檢察應訊辦各情已紀前報前晚經代理檢察官曹君提訊該氏供年三十七歲寧波人丈夫高益甫現在小東門外爲南貨店生理家住如意街每日清晨氏到郎家橋菜巿買物與楊妻金氏認議爲時未久新曆元月六日上午該氏邀我到新太平弄内十七號門牌伊家游玩殷勤欵待詎不一刻取出蔴繩一根與楊金桂等將我雙足紮縳並用元縐汗巾一條勒住咽喉乘間攫去金鐲一雙計重七兩條係楊慶和牌號傾價四百八十元當時氏尚能喊救由警救出未遭其害然金鐲已被該氏取去逃逸今將汗巾草繩呈險楊金桂供本地人年十七歲因爲失業住在新太平弄該屋係向周清臣轉借伊等住在樓上商人住在樓下當時高郎氏在樓上因何起釁商人不得而知求察問官以該氏所供一切無人作證遽難定讞判楊收押該氏交伊夫領回候調查明白復訊核辦 
[戈登路捕房添建押所]  
　　滬亞义袋角至靜安寺一帶地處荒僻時有搶刦之事曾經英美工部局在該叚中心戈登路建設捕房以便被搶之人就近報警計自該捕房成立至今已有四載當因彼處公事稀少並未建有押所遇有人犯均寄押靜安寺捕房邇來該處巿面日興居民繁盛捕房瑣案已日漸增多如有重要人犯寄押他處捕房然爲不便故由該捕房捕頭稟請卜總巡轉商工部局擬在該捕房後面隙地上建設押所業已决議前日已令營造處打樣西人測量繪圖興工建築矣 
[傷害同鄉之怪劇]  
　　江北人張子卿王雲卿前在懷安地方當兵業已遣散王先與其妹夫張三挈同眷屬來滬賃局閘北嗣張子卿亦偕妻來申寄居王處同在紗廠做工前日張子卿因其妻出外不歸邀同王與張三同往找尋詎至卡德路附近荒地上王張二人遽將大衣　於張子卿頭上持刀亂砍張即倒地不省人事王等逃逸旋經行人瞥見報知新閘捕房捕頭飭探朱子藩將受傷人車送仁濟醫院醫治並着緝兇解廨嚴究 
[照料電車材料]  
　　本邑華界電車自開工興築以來已將材料佈置完善並在薛家浜等處添造橋樑以便行車工程甚爲迅速茲又在　洋購　銅軌業已運滬沿途安放以便隨時就近取用惟恐宵小或從而生心故由華商電車公司函致商埠巡警局長飭知第一第二區區長請飭巡警隨時照料俾免遺失昨局長穆杼齋君已令該區轉飭各崗巡照料矣 
[城内]  
　　地方審判廳民庭批○（蔣沈氏請飭孫補蘿停止工作批）孫補蘿前因巿政廳執照限期將滿呈經本廳批准先行開工如果控告破壞原判决孫補蘿自應担負回復原狀之義務該氏毋庸過慮也（朱兆坼訴沈文奎等串賴借洋批）狀悉候照章命令該被告等担負訟費之半仍准傳該被告等投案辨論如再不到可由該原告聲請缺席判快以爲救濟所請拘提之處不合法律應毋庸議 
[南巿]  
　　開革巡士○第二區區長查得五百廿七號巡士郝生祥五百四十三號巡士楊玉庭近皆違犯警章昨出條諭着即先行開革禁押候送商埠巡警局訊明　辦　　招領小孩○西鄉徐家滙第十五區區長余炳文前日據巡士送到迷路男孩吳阿狗一名　知伊父名晉昌以成衣爲業詢其年歲居址均不能答遂即出示招領並移知各區派探查傳伊父認領　　見財起意○前日滬北郵政局派信夫楊明庚司事毛坤秦將信包一件車送南巿大達碼頭秦甯輪船寄往海門當場檢交共計輕信七十五封又洋銀一百五十元旋有搭客　文明見財起意乘隙將洋包藏匿當被看破搜出原贜扭送第一區轉解第二初級檢察顧預審判將陸看守候起訴同級審判廳擬罪發落贓洋先行給還該局具領 
[閘北]  
　　閘北　警局牌示○照得本局長前供差塞外兢業從公一無建白乃蒙江蘇都督程調赴江寧委任閘北巡警事務所轄警區毗連租界任重事煩自愧學淺才疏深虞弗克稱職隕越貽譏所有一切事宜自應力圖進行而副衆望但到差伊始應俟研究明晣方能着手惟是辦公不厭求詳而律已亦不敢稍恕此次來滬僅帶粗役二人專供差遣仍不時嚴加約束毋許干預外務誠恐有不安分之徒假冒親友在外招摇撞騙不得不預爲防範爲此仰諸色人等知悉自示之後倘有冐充本局長親友名目招摇撞騙情事切勿墮其術中甘受愚弄仍即一面扭送就近警區轉解來局定予提究 
[公共租界]  
　　須問地保○英商新瑞和洋行控費世珍抵地不贖迭經公廨會訊並諭准歸原告管業嗣因一百三十六號方單基地不在其内以致原告管業與原抵之數不符復經禀奉公廨傳訊於前日午後傳到會丈局丈手沈熊飛及一百三十六號方單業户費聖林見証金瑞桃等由王襄讞與英領康君升座復訊原告仍由高易帮辦律師代表上堂請追訊之被告亦延博易律師到堂辯護判費仍交原保餘人退去候傳到地保再行訊奪　　不甘受騙○蘇州人汝文軒向在前清江蘇藩署（卽今民政長）充當漕糧總書因被通源洋貨號主唐炳生紏開鉅源洋貨號騙吞股本銀三千兩及值價甚鉅之珠飾等件故延代表禮明律師投控公廨將唐傳案於前晚集訊先由原告代表禮明律師上堂聲明案情繼由原告偕同伊妻汝沈氏投訴被騙情形求請究追訊之被告亦延代表律師到堂辯護孫襄讞判唐交原保候禮拜四復訊核奪　　証據不足○楊桂生控楊錦喜在鳳陽拐賣七歲甥男劉小辮子逃至滬上業已由探將被告拘解公堂訊供不認稱係來滬欲赴崇明砲船營找尋姑丈成錦章謀事等情奉判交保候電致該營查復再核在案昨日復由捕房將被告解案請示王襄讞商之英領康君以據崇明函復實有其事且原告證據不足判將楊錦喜開釋了事　　分别處置○英商信記洋行控仁和號經理陳青蓮定貨虧銀等情　陳有美商恒豐　案在押昨經中西官諭令將陳帶案略訊一過判陳於英商控案交保開釋候原告明白具禀再核至美商控案仍著押候照會美領訂期會訊　　質訊取贓○北京路震和茶棧控丁正鴻張其良等串竊茶葉十二箱消贓於李楨祥林榮福由廨訊判張等收押丁正鴻押候傳李林兩人到案質究在案昨由捕房將林傳案與丁質訊一過判各處三十兩人銀並保候傳李到案併究　　補傳人證○宋陽生因在法租界保龍路汽車上行竊英國醫生馬爾康啞文值洋二百元之大衣經去包探查獲因原告係是英人昨將宋解送英公廨訊供不認據稱係同作場之五金所竊判仍交法捕房帶回候補傳人證再訊　　不認拐孩○林炳生因拐匿新閘陳家浜沈才富家十三歲男孩桃桃由廨訊供管押在案昨經中西官復訊仍不吐實判林還押候禮拜五復訊核辦　　並不串通○過犯錢桃壽張錦　因在三馬路東洋車上竊取葉六州之行李及無主狐皮由探將二人查獲昨解公堂訊知係錢所竊並不串通判錢押六禮拜張係浦東人押候函送浦東警區具結開釋　　防務加嚴○英美總巡卜羅斯君以曹家渡义袋角華洋交界處地處荒僻匪徒易於戒跡咋特諭飭靜安寺戈登路兩捕房捕頭於即晚起加派控捕以及馬巡印捕分班巡邏以保治安　　秉機攫物○匪徒王先金前晚在華記路火場上乘機攫物當被包探拘獲昨解公堂訊實判押西牢半年以儆　　用人行竊○崑山路三號西人控用人袁福生竊取　洋郵票等情昨由捕房將袁拘解公堂訊實判押三禮拜　　被告候訊○潘松生控陸裕忠又馮永元控張子英又鄭惠卿控黄寳書均不理欠洋昨由捕房將被告各人傳至公堂請示判分别交保過堂候訊　　幸未燎原○蓬路四百八十號鄭良弼家昨晨不戒於火幸由衆鄰居幫同救熄未致成災　　無賴騷擾○海寧路剃頭店主董金章昨報捕房云前晚被無賴馬某等多人前來尋釁擊碎玻璃窻一轟而逃請爲查辦捕頭准之　　毫無廉恥○無賴張阿堂昨在吳淞路與蕩婦阿秀拆姘鬥毆被捕併送捕頭斥不准理　　走失婢女○住居楊樹浦路一百十一號之羅四義昨報捕房云有婢彩霞年十七歲前日出外不歸請爲查緝　　不顧公德○肇勤路十一號十三號十八號及一千零三十五號起至三十九號止計八户居民均因門前堆積垃圾昨被衛生局查見報告捕房飭探查明姓氏以便請廨傳問 
[法租界]  
　　安插女孩○昨有身穿柳條絨布襯衫元色洋綢棉襖之迷路女孩名李小胖子由巡捕帶入捕房購送公堂請示安插孩供父母俱妄餕事不知聶讞員判送善堂留養　　展限還債○傳榮記控金竹庭不還欠洋一千一百一案自移交商會對明帳目後即經公堂判令交保限理後因金抗違不理着傳將所抵之田單呈案拍賣料理茲傅將單交案請示金供此單係是借來不能拍賣所欠之洋亦無力歸償聶讞員以金刁詐已極判展限七天交洋如違准將該田拍賣　　弔驗收條○福昇洋貨號主沈玉蘭即沈蘭芳因圖賴祝張氏等存欵洋數千元控經公堂訊追後沈卽將無期支票欺騙搪塞嗣由公堂察出重復提案着照刑事辦理判押三月換穿四服罰作苦工在案茲因又有樓善和樓善珍附追欠銀二千一百兩及洋銀若干未經除去有收條爲証判沈還押限交收條到案再核　　無可推諉○張小華張根林股開之飯館近因虧本遂即閉歇所欠店夥張小生王阿桂周榮法等工資洋十三元互相推諉置之不問業由張等具禀公堂請爲追繳並有張連生附追煤價洋三十元聶讞員以兩張均不能置身事外判各交保限七天各交一半雜評三 
[上海之工商界]  
　　記者昨日信步至邑廟見貨攤鱗次櫛比無一非舶來品此外另有一物足以觸目驚心者則爲牙骨店中之賭具自禁烟令嚴行後烟具已不敢公然售　而賭具則時時接觸於我人之眼簾茶酒肆中人聲喧龐雜以小鳥啾啾皆爲游手好閒者玩弄之地至新北門内則多珠實店類皆爲婦人之奢侈品新北門外沿浜則舊貨店林立多陳舊不適用之物求其一二爲我工蕶界所新發明之品物而又適合於之物之尋常日用者　乎其不可得鳴呼吾國工藝界之現狀可知矣來函 
[美人劵又少一贊成人]  
　　祗啓者報載救災美人券告白列有賤名但下走實未應允僅於初二日晚問曾接到該處辦事人來函請予贊成云云次早復閲貴報見告白列名者多知名士諒確爲救災起見遂未詰問乃近日列名者紛紛函致貴報不認贊成足徴該辦事人等冐昧從事殊屬駭人聽聞下走用特聲明並未預聞此事函請貴報登人來函門爲荷金子剛謹啓 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國二年一月九號星期四（申報）舊曆壬子十二月初三日　第十版 
自由談 
游戲文章 
[發售求婚助賑劵簡章并引] [  冰]  
　　蓋聞麥舟助葬范純仁美播千秋倉粟濟貧駱公緒誼高萬古矧當民國肇興首重人道何意天災疊告降此鞠凶順直奇災撫循未竟温處大水慘象又呈此仁人聞之酸心義士見而扼腕者也僕本羲皇後裔湖海覊人負負年華已盈鶴髮茫茫恨海久詠鰥魚文君之奇遇難逢潘岳之丰姿空負名心十載早辭京國之游明月二分不作揚州之夢由是一身孤寂四海飄零交猿鳥以無猜逐水雲而自適歎韶光之虚擲抱泉石以長終更有何心出而問世惟念哀鴻遍野疇非吾之同胞餓殍載途誰非國之分子未享自由之福先罹无妄之災觸目堪悲痛心孰其彼巾幗英雄尚肯捨身取義豈鬚眉男子不能舍已成人爰售求婚之劵聊爲將伯之呼印券五萬張每券售洋一元想滬上不乏閨閣佳人青樓豔妓或青年嫠婦早登望夫之臺或碧玉嬌娃未受量珠之聘人之好善誰不如我務祈共抱仁心襄成義舉以舊曆大除之夕爲當塲開彩之期奪得錦標即完花燭所得券資除營華屋覓良田購鑽石戒辦摩託車種種供給揮霍外餘數悉充賑款僕不惜犧牲生命勉竭精神盡瘁鞠躬以充面首庶幾災黎窮庶幸無凍餒之虞怨女癡男早遂于飛之樂事全二美感切五中敬泐手書不勝心企所有簡章附呈後幅一定劵額五萬張每人只購一劵　　一如有雞皮鶴髮之媪年未及瓜之女雖得錦標均歸無效　　一開標後限三日即行結婚禮過期取銷　　一男子購券雖得標亦作無效　　一女子形同嫫母貌賽無鹽雖得標亦作無效　　一事務所設共和里自由弄第半號門牌　　發起人老鰥 
　　贊成員武則天韋氏楊玉環那拉氏同啓二 
[青新廣告二則] [  了青]  
　　發售名士彩票原子虚先生烏有縣大名士也班馬才華金張門第夙具潘安之貌兼懷宋玉之情雅抱熱心力顧公德憤强鄰之侮辱痛庫欵之空虚不欲慷慨解囊損傷財産自願犧牲遺體補助國家因將先生攝影片製成銅版發行名士彩票十萬張每張價銀十元即日開始發售至本月三十二號在空中樓閣當衆開彩有獲得頭標者無論乞丐無鹽衰年嫫母皆當聘爲正室不敢稍有負心設使天假良緣竟得名門淑女尤極歡迎至所售票價除提出十萬元作文明結婚費外餘者悉充征蒙軍餉才人韻事志士熱腸誠千古難得之遭亦一時罕有之舉深閨怨女當世英雌欲爲先生執箕帚者幸速購取望勿遲遲（鈍根按此作與前篇略同因不謀而合故並存之）　　包攬大律師本大律師夙稱刁健素善挑唆魚肉鄉愚混淆黑白歴經前清官署註册積有訪案可憑茲因擁護惡人起見特設事務所於霸道街赤練弄底毒字第一號門内凡賴婚休妻爲盜作賊殺人不償命欠債不還錢等事皆可代爲出庭强詞奪理一切訟費悉照露天保家會章程辦理特此招徠望速上當二 
自由談話會 
　　中國有肥肴四大簋一鐵路局一招商局一電報局一礦務局故凡口有道者道此四局目有視者視此四局億萬衆　涎滿地恨不得攫此四局而併吞之前清以此四局爲位置私人之窟今民國則以此四局爲酬庸偉人之地嗚呼庖有肥肉廐有肥馬買田置産金釵十二錦繡千屯無一不是局中之公欵無一不是股東之血本也彼督辦總辦會辦坐辦固得所矣其如國家之損耗人民之倒運何　　前清國務大員外省大吏本無羞惡之心故有嫖界八大王賭界五虎將烟界二十八宿等名稱自民國成立方謂濟濟偉人必能敬謹持躬一洗前朝之積穢乃不虞大王益見發達幾於觸目皆是賭界虎將烟界列宿更明目張膽任意跳梁且有專藉妓室烟室賭館爲運動夤緣暮夜獻金之地故總理則抰豔濳逃總長則嫖賭被捕都督則打雞獵雉上將則釣蚌偷孀下至民具爾瞻之赫赫参議員亦朝朝倚翠夜夜偎紅置國事於腦後今而後知新民國之縉紳錄直一部莠民澗鑑也嗚呼革命不革心昔之專制固無道然今之共和亦猶吾大夫崔子耳彼醉生夢死者方手舞足蹈日冀外人之公認我國而不知有心人早已涙盡聲嘶知虞之不　矣[  息影廬]  
　　冬雪溪橋冰花點屐與同志諸君翻由踰　高唱征蒙軍歌豈不快哉[  夢琴軒]  
劇談 
[紀初七夜之大舞臺] [  率郎]  
　　入座時正演雙花蝴蝶溜馬採花兩場已過想必實蓮演溜馬桂芬海採花桂芬盤扛工夫妙在矯健敏捷實較寳蓮爲優此劇自昔與一枝桃同爲武凈戲李春來始改演武生戲遂流傳至今當用武生演之春來不久將來滬年雖老壯年練有眞寅工夫想尚能一演也春來之戲好在工架得體把子切實毫無假借處演眞刀戲能以齒銜住刀背此爲他人所不可及者雖鼎鼎大名之高福安亦用手巾襯之桂芬用長鎗與沈韻秋袁洪福大打一場打得花團錦簇非常緊湊鴛鴦橋一叚止滾綉球觔斗九個卽被擒寳蓮力甚鬆懈除行頭外無可採處王永利去歐陽春戲亦甚輕趙如泉與賈璧雲演陰陽河做工檯步與夏月珊彷彿連翻搶臂觔半較孟鴻羣　見雄健（不覺來到成都廟門）一句一廟字其聲清而逸婉轉落門字非常動聽鬼卒人門急爬上椅子竪一雀子又較他人多一花樣遇妻後一路神思恍愡情狀痴癲傳神頗入彀吕月樵唱十八扯尚有變化較尋常所唱略加入鬚生戲幾齣前演在城頭唱空城計二六一段抑揚頓挫手揮目送唱做俱恰到好處昨則改唱取城都高唱而入頗有大頭氣息惟唱李陵碑（雙眉愁縐）之縐字氣甚短促不及呌天多矣 
小説 
[政治小説鐵血男兒（二十七）] [  常覺獨鶴]  
　　白俟其出仍安坐飲啖須臾餐畢徐起就門畔手按門鍵試之已扄乃步至窗前俯視下面爲一頺敗之庭院四週繚以灰色高垣並鐵栅栅外係巿場人甚擁擠衣服皆所未經見者多携荆筐内貯果實或菜蔬沿途呌賣巿場之側房屋櫛比白牆紅頂建築甚古栅前立二守卒寛衣大袖科頭無帽口啣極長之煙捲且吸且談鈎輈格磔不知其作何語白觀此不禁失笑蓋天性好奇此日所遭亦可稱奇遇也探懷出時計觀之已三時許自語曰此事布置絶妙彼二人中途擺脱爾許時當已馳赴都城矣吾旣擔此仔肩當支持到底事情奇特饒有興味吾固樂於爲之遂取雪茄燃吸迴身坐安樂椅上翻閲約文不覺爽然蓋約分兩份一爲俄文一爲西奥司文白均一字不識默計良久乃亟按鈴陶疾趨入室面揚揚有得色曰殿下眞捷才也約文想已閲竟寡君厚意端在輯睦邦交維持和平當蒙亮察白微笑曰君毋喋喋實告君僕俄文旣未通曉國文又不復記憶此約内容實難知悉還請譯成英文或法文再行見示始可開始談判也　　陶大詫異頗以爲疑急詰白曰殿下竟全忘本國文乎白曰君豈不知僕孩提時即出亡在外耶西奥司文童而習之本未精熟頻年顚越益漸遺忘約文中間有數字勉强識認餘均茫然僕簽字與否關係甚大豈可不悉約中底藴而貿然爲之哉陶乃接約文曰殿下言良確鄙人當另譯一份呈閲譯時决不過久固無勞延待也惟竊望殿下於西奥司文悉心研究國人當更歡尚迎此事雖小祈注意語畢即就坐出紙筆疾書白倚椅旁視默思者番冒險之有趣及後來之結果得意忘形笑容微現忽叩關聲急一人入操俄語向陶白事良久其詞始罄陶亦略示數語揮之去迴顧白曰消息飛傳甚不佳妙來人爲言都城情狀已極紛擾若西奥司再無戡亂之方恐列强不能坐視卽將羣起干涉矣危哉岌岌迫在眉睫殿下其深思之約文已譯就披閲一過即求簽字不待日入當保台旌安抵都門也　　白笑曰容僕思之十分鐘後再行奉覆陶動容曰敬候尊裁四奥司爲王國爲保護國皆决之今夕列强固不能再任遷延也大局安危在茲一諾惟殿下實圖利之（二） 
[短篇小説覆選舉] [  了青]  
某翁者大運動家也姬妾衆多生十六子或遷居鄉間或僑庽隣縣此次省會選舉諸子得乃翁秘術皆爲初選當選人　　翁色然喜曰吾一門之中票子已足覆選當選老夫其庶幾乎於是逢人輙道儼然以新議員自居詎開票之日一票皆不及翁翁乃老羞變怒聚諸子於家而責之曰養育之恩不可忘也是區區者而不予畀安用有爾等　　長子忸怩曰兒年來一貧如洗向翁乞數銀餅不得故出售矣　　次子囁嚅曰某君許我荐館故贈之矣三子曰媳婦向兒絮絮語兒念翁年已衰不能爲國出力故舉内弟矣　　四子曰翁共和黨也兒爲國民黨黨綱詎可紊乎五子默不語翁詰之再答曰某妓所託情不可却下次當舉翁也　　六子以次或以財或以色或屈於勢力或碍於情面一一以不得已之理由陳於翁貌若甚歉者翁勃然大怒曰若吾有票子爾等欲爲議員決不至舍己芸人甚矣子之待父不如父子愛子也顧安所得十餘父者爲初選當選人乎　　時翁有一妾在側蓋新納之某校書也聞翁言嫣然笑曰若然則我他日生子爲議員必矣（一）張禹甸先生鑒大著極　妙才祗以敝處小説稿堆積太多一時殊難揷入此洋洋數萬言之長篇遺珠引憾無可如何維先生諒之　　活泉先生惠敎命於星期日在自由談末尾揭載某稿已選未登某橋未選不登以慰投稿者懸盼良法美意謹當適辦惟投稿之登不登不過文字錢劣及版口能容與否之關係而投稿者之熱心關愛本報固無論登不登本報皆心感之卽爲投稿者設想亦必不致因不登　遂不愛本報也擬自今始每星期日將一星期問投稿人名一槪揭載篇末誌謝先生以爲何如 
 
 
 

Page 11

 
 
   
 
 

Page 12

 
 
   
 
