# 1917 - 356 - 4916122

 

Page 1

 
 
   
 
 

Page 2

 
 
時評 
[術語與預言（冷）]  
　　各種專門家每有專門之術語蓋用之於其專門之業者也中國近時對於時局亦常有術語之發現而其術語又足以爲日後之預言此殆所謂天道人心之相應歟 
　　兩年以前有一術曰國利民福迨至其後國愈不利而民愈無福矣一二年來又有一術語曰息事甯人迨至其後事益紛擾人益流離矣今有流行之術語曰停戰也曰議和也苟依前例而至日後則中國之危亂豈其有極哉 
[命令]  
　　十二月二十八日大總統令財政總長兼鹽務署督辦王克敏呈河東鹽運使吳用成調部任用應請免職吳用成准免本職此令 
　　又令任命易迺謙爲河東鹽運使此令 
　　又令内務總長錢能訓呈調署浙江會稽道道尹劉邦體因病呈請辭職劉邦體准免本職此令 
　　又令任命張鼎銘爲浙江會稽道道尹此令 
　　又令陸軍總長段芝貴呈請授袁啓樑爲陸軍輜重兵中校汪雲翔鄔和王光炯爲陸軍步兵少校何聲霖加陸軍步兵少校銜李成坻爲陸軍三等軍需正高辛黃大柄爲陸軍三等軍醫正徐良臣爲陸軍三等獸醫正均照准此令 
　　又令劉弼良給予三等文虎章洪璧李傑鄭國式李鐙周正核傅維藩常正川均給予四等文虎章此令 
[專電]  
　　北京電馮派靳雲鵬赴津徵集國會意見謂無論復舊召新已必依法向會辭職但不能向臨時參院爲不合法之提出 
（二十九日下午十一鐘） 
　　北京電曹張又有聯銜請明令召集新國會之舉各省區附名者得十五處（二十九日上午十一鐘） 
　　北京電某要人言岳州方面不至再戰川滇與粤事則視孰勝利者乘機處置馮意不取南北對峙議和之形式惟各地漸次分别解决（二十九日下午六鐘） 
　　北京電甯電唐贊成馮主張已密電李督商善後辦法而京中滇人昨亦會談擬電唐督迅飭在川滇軍勿再進取僅以守勢待中央解决（二十九日下午七鐘） 
　　北京電停戰布告發後政局甚寂各方來電甚少反對電係主戰派揑造又某派竭力離間馮與李純關係及引起北督惡感故流布甯開國會舉副總統等説實則絶無影響（二十九日下午六鐘） 
　　北京電西南詰問段參戰及兩路司令馮去電解釋並言用人爲中央之權（二十九日下午六鐘） 
　　北京電日本贊成南北息爭林使召回聞不回任伊集院駐華之聲漸高（二十九日下午六鐘） 
　　北京電政府再電譚延闓催赴湘任譚有允意（二十九日下午十一鐘） 
　　北京電顧品珍報告某機關言劉鍾於十七八等日攻重慶被滇軍擊退（二十九日下午六鐘） 
　　北京電龍濟光電告派定步兵四營馬兵二營機關鎗一連援閩請令海部飭馬厦艦隊掩護航海應援（二十九日上午十一鐘） 
　　北京電電諭鄂督嚴重監視黎石軍隊母使越出轄境（二十九日上午十一鐘） 
　　北京電李厚基來信告急粤將大舉攻閩（二十九日下午十一鐘） 
　　北京電滬交涉員擬陳貽範 
（二十九日下午十一鐘） 
　　北京電美英法三國元首來電 
賀年已交外部擬詞答謝 
（二十九日下午十一鐘） 
　　北京電傅周自湘携欵二百萬並未交出輿論漸注意 
（二十九日下午六鐘） 
　　廣東電伍廷芳宥日電馮請恢復舊國會（二十八日下午一鐘） 
　　廣東電鹽緝私統領有通龍嫌疑海軍已收寳安鹽警兵艦宥晚軍警再搜省鹽緝私統領部没收軍械（二十八日下午一鐘） 
[外電]  
　　哈爾濱電昨晚八時中國軍官赴第五百十九及第六百十八國民兵聯隊營房通知令準備於翌晨繳出軍械是夜兵士多狂飲胡爲任意搗毁營内器具并圖抗拒中國之要求過激黨領袖魯定氏深夜赴第六百十八聯隊營房與同黨密議良久繼以議决於次日實行之計畫由電話通告第五百五十九聯隊爲一司接電話者竊聽而知其詳因即密報霍爾瓦特將軍及吉林公署於是華兵連夜佔據過激黨營房四周各要點且安排砲位與機關鎗今晨八時中國軍官入第五百五十九聯隊營房營内兵士帖然從命繳出軍械華軍之張司令亦率士弁三十人入第六百十八聯隊營房促令繳械即得答覆謂非有司令命令不能照行爭論之際聯隊長達維杜夫氏適抵營謂彼知營中已準備繳械各武器均將存儲司令部武庫云言已即發電話與其參謀談話是時營中忽有一人開鎗於是羣相附和中國軍官等急由營趨出聯隊長達維杜夫氏於亂中中彈殞命兵士紛携實彈之來福鎗佔據控制街道之各要點轟擊防衛華俄銀行之華兵一枝隊中國軍官兩員兵三人受傷而　於是大砲機關鎗來福鎗齊向過激黨營房擊射約一小時該營房位於市之中央行人猝不及防中彈者頗多已死若干人内有學童二人當時全市大震流彈四飛火車站亦死傷數人九時左右過激黨高樹白旗華兵停發鎗砲十五分鐘後有不携武器之俄兵一名手揮白旗而進由中國軍官一員往見之過激黨允繳出軍械無何咸堆積營外華兵卽進佔各出入要口密圍營房第六百十八聯隊兵士除有數人於亂中逃亡餘悉覊禁營内哈埠治安現已完全恢復魯定氏與其助手斯拉文氏杳無蹤跡顯已逃脱今决議於明日將二聯隊遣出華境哈埠過激黨今已掃除淨盡可無後患續電云今晨之騷亂死者十二人傷者約二十人哈埠諸均安靜國民兵之第一批業已離埠第六百十八聯隊之兵覊禁營内由華兵守之將以軍隊押離滿洲伊爾庫斯克二十六日電稱白衣衛隊及哥薩克兵與過激黨紅衣衛隊仍在交戰軍民死傷頗衆房屋多爲砲火所毁且有因而起火者居民日處危難之中天氣奇冷凍斃者纍纍海拉爾之戍雷逐其聯隊長公推兵士一人代之華兵已赴該處鎭壓（二十六日）字林報 
　　哈爾濱電繳出武器之俄兵已有一部份於今日押解出境哈爾濱全由華員管理各處皆有華兵秩序已完全恢復哈埠過激黨今已除清華員遂將處置沿鐵路一帶地方之事海拉爾將有亂事因過激黨已集於該處勢力頗大也第六百十八聯隊之俄司令亦在昨日被殺之列計死者三人傷者七人哈埠過激黨之領袖魯定氏與斯拉文已脱逃但人言藉藉謂此二人已在車站被捕今日又有華兵抵此銀行與各商舖皆已開門營業伊古資克之亂今已鎭定此乃鐵路人員之力也（二十七日）路透電 
　　北京電今日之國務會議於上午十一時開會至下午二時散會除交通總長曹汝霖外各總長全體出席恊議哈爾濱斃備問題又議决福建督軍李厚基與台灣銀行訂結一百萬元借欵契約事件又討論關於財政教育諸議案未提及對西南問題（二十九日） 
　　北京電中國政府極注意於日本寺内内閣對華方針之　更與否王總理已命秘書長彚集日本報章關於此事之論説紀事（二十九日） 
　　北京電前晚馮總統電李純略謂停戰命令乃憂懷時局竭力抗拒主戰派之要求而發表如南方之要求過奢令中央萬難承認反足使主戰派有所藉口而再憤起中央所能允許之範圍如前電所言俟新國會召集湖南湘陰之南軍撤退後卽將岳州之北軍撤退黃陂復職問題當决諸國會陸榮廷之大廣西主義唐繼堯之大雲南主義皆不能承認也（二十九日） 
　　北京電最近政府發訓電與龍濟光囑龍審愼爲戰備（二十九日） 
　　北京電近來俄德兩國人之充德國間諜者往往乘俄國之政變自由乘西伯利亞火車潛入中國最近且有混入北京企圖陰謀計劃之形迹聯合國方面對於此輩非常注意（二十九日） 
　　北京電中國各公署因届歳暮從明日起停止辦公三日（二十九日） 
　　長沙電南軍總司令程潛於二十五日前進至平江縣方面趙恒惕劉建藩林修梅及桂軍司令等亦向湘陰瀏陽平江方面前進但並非取攻勢實爲備北軍之南下（二十九日） 
　　東京電俄京來電云勃列司得流斯克之俄德媾和會議因須熟議俄國所提出之條件暫停談判（二十九日） 
　　東京電俄京來電云烏克賴奈勞兵會已與政府斷絶關係設獨立共和國又烏天亞喀尚奥凌堡州已設南烏拉爾共和國（二十九日） 
　　以上東方通信社電 
[戰電]  
　　亞姆斯特丹電德奥土布四國答覆二十三日所傅俄國提出之媾和要求六款謂一中歐諸國不欲以武力將所佔領之土地據爲已有二中歐諸國不欲刦奪戰時所失任何國之獨立三無國家無獨立之民族自决前途問題不能由國家彼此規定當由每國與其人民單獨按照憲法解决保護少數人民之權利爲國民所享憲法上自决前途權利重要之部分中歐諸國願就可以實行之限度以此權利許給人民四中歐諸國匪特不以賠償兵費爲然且不以賠償戰時所釀損失爲然故各交戰國僅須賠償被俘國民之費用及本國境内敵國平民受不法行爲所遭之損失各交戰國合出特别費以供此用一節須待其他交戰國加入媾和談判始能議及五交還德國殖民地爲德國要求最重要之部分德國决不能作罷六戰後不得有經濟之限制此條件爲各交戰國彼此豫備友好之最重要者（二十七日） 
　　俄京電俄國公報所布德奥等國之覆文尚有關於殖民地之一節曰就德國殖民地之性質而論自由民族自决前途之權利目下實不能實行當地土著處不利之地位抵禦有海運接濟優勢之敵軍雖無戰勝之希望然至死不屈忠於德人足徵彼等實願附合於德國云云俄國代表答覆德國關於德國殖民地人民自决前途之爭議謂若言今所佔據德國殖民地之軍隊不能退讓其地戰時之行政不能取銷實無理由蓋必如是始能令此殖民地之人民表示其關於自已前途之意見也此事苟有困難不難由特派委員消釋之俄國代表並希望一月九日重開務備會議　其他　戰國均可加入媾和談判（二十七日） 
　　巴黎電衆院開重要討論會討論政府對俄政策外交總長闢匈氏宣稱恊約國一致决議不與過激黨正式交往因該黨違背盟約且表示袒德傾向之故法蘭西全國不以過激黨之行動爲　　仍將於俄與此狂黨維持交際法國對於其舊交之與國並不失望今惟靜待蟬聯舊交之機云云與會之議員三百三十四人於是一致贊成政府之政策（二十七日） 
　　羅馬電意國公報云敵飛機二十五架　轟特里維索西面之意軍飛機營英意飛機升空與戰意軍並發抵制飛機砲擊之敵飛機被迫退走中彈墜落者八架下午復有敵飛機八架希圖襲擊爲意軍轟落三架綜計落於意軍陣線者共八架落於敵軍陣線者共三架意飛機均無恙 
（二十七日） 
　　倫敦電泰晤士報葡京通信員紀英船萊格配號（八三三一噸）在束斐葡屬台拉哥灣達拉礁失事之詳情謂搭客二百五十九人均遇救貨物亦有一部分保全該船已成兩段擱於礁上全船與貨物值英金百萬鎊（二十七日） 
要聞一 
[西報論政府對付南方政策]  
　　字林報二十日北京通訊云英文北京日報乃明目張膽主張威嚇南方之政策者今晨載一社論顔其題曰政府之奇異政策略謂政府旣派曹錕張懷芝統帶大兵往征南方且任段芝貴爲陸軍總長是已明明表示其主戰之意矣奈何轉瞬又擬就宣言書在實際上無異取消上述之任命耶云云就北京事實察之北方領袖彼此意見顯仍各異未必較前和緩雖總統總理皆主和解惟督軍勢力仍大且能操縱多數閣員政府方面縱有一部分之反對然　軍方面居然能調遣政府之軍隊獲取政府之欵項此誠事之逈異尋常者也所謂宣言書者似已在總統府擬成總理業已副署首言民生之悴憔情形次言共和制度之優點末段有陸榮廷唐繼堯來電　停戰議和因是諭令前敵各司令停止戰爭以待政府解决等語但多數閣員似不允通過此文故迄未發表以致今日大局猶是從前光景而督軍之政策則仍佔優勢第此政策並無顯明之進步亦未有多兵調赴南方奉督張作霖近且聲明哈爾濱事勢吃緊秦省今不能履行派兵南下之約矣同時反對督軍者聲勢日壯湖北形勢亟亟可慮荆襄軍隊相繼獨立襄陽司令黎天才卽爲反對黨中重要領袖之一督軍方面之持威嚇政策者得黎宣告獨立之消息如聞晴天霹靂黎旣與荆州獨立軍聯合一氣當可會師東進以堵截京漢鐵路果爾則鄂省北軍危矣鄂督頗以此爲慮故催促政府速派 
 
 
 

Page 3

 
 
援兵综觀所得各方面之消息而研究時局則可知揚子督軍仍力拒續戰而主和解彼等與馮總統王總理道同志合吾人於此而可推知直隷派之圑體依然堅固以抵制皖派矣皖派今已變成衆所共知之督軍派在京勢力固尚偉大足以操縱政府第直派苟能常與南方提携一致進行則執牛耳者必屬直派察直派領袖願與陸榮廷等開議之氣象似直派未始不能與南方提携也馮玉祥所統南下援閩之北軍一旅觀其進止亦可見時局之一斑此旅逗留浦口或謂李純作梗或謂馮旅長不願赴閩或謂無船裝運要知此皆非眞正消息記者頃從華人可恃方面聞當道前派陸建章爲赴閩援軍之總司令以節制馮旅長陸曾任陜西督軍在袁世凱時代充北京執法處總辦彼時種種黑幕陸有責焉但陸雖爲皖人實爲馮國璋李純之密友故此旅無論開赴何處必惟直派利益是謀今此旅不往閩省而將開赴長江上游至九江轉入南昌蓋駐於南昌不難隨時勢之需要而制閩省或浙省也驅逐滇軍之蜀軍因重慶事已受重大影響納溪旣於十六日又被奪去而滇黔之軍又由重慶西行劉布厚軍隊殆難保不被逼退出長江矣 
[發表停戰布告之經過]  
　　停戰布告　釀已久初次提出閣議遭閣員之反對遂爾擱置嗣後力謀各閣員意志之疏通且稍加修正至二十三日遂得各閣員之大體通過當即電告各省惟未即交印鑄局公之官報者實因修改布告之文章而添加藉平和之目標逞侵略之野心段陸軍總長之意見）一筆之意旨所致也至二十四日乃將此草案傅示各總長詢其有無異議嗣得各總長均無異議之　答至翌日（二十五日）繕就正式布告之文傅送各總長之私宅令其一一副署至是日午後一時頃副署已畢遂發表其布告全文云政見不同各國恒例然　有他道焉可以息爭則寗避武力而用平和诚以好治而惡亂去危而就安人人心理所同可以斷定者也國璋生長兵間　於學識徒以因緣時會不能不受法律之委託承乏代理適值兵爭順目見夫民生之憔悴財政之困難閭閻迫於饑寒將士罹於鋒鏑未嘗不惄焉傷之師行所至外國人之生命財産時慮其保護不周教士商民迭有呼籲况歐戰而後我旣與恊約國爲同一之動作正宜蓄養己力以援助友邦更無内訌之理　璋夙以平和爲主旨久擬警告同胞早弭戰禍徒以荆襄忽又自主潮汕攻擊不休以故遲尚未發近日上將軍陸榮廷雲南督軍唐繼堯廣西督軍譚浩明等均有遵飭所屬各軍停止進爭之表示陸榮廷且有勸告桂粤取消自主之宣言此天心厭亂之機卽人事昭蘇之會中央與各省均應表示同情深願容納勸告解息紛紜於軍事上先得各方之結束於政事上乃徐圖統一之進行至於陸續派出之各項軍隊係爲彈壓地面鞏固防務起見皆應靜候命令解决不得彼此稍有誤會此則雙方統兵長官應互負其責者也若或爾虞我詐藉和平之目標逞侵略之野心斯全國當視爲公敵旣非國璋所願聞抑亦重負陸榮廷等勸告之本旨矣至善後事宜大要祇求此後之不背正軌而不得追溯旣往因革損益自宜彼此掬誠相告次第施行固非圖璋所敢私亦非一方之見所能决也詩有之兄弟鬩於牆外禦其侮我全國父老子弟其敬聽之特此布告　中華民國六年十二月二十五日 
　　據政府方面某要人就府議决定發表停戰布告之理由所談如左　一陸榮廷唐繼堯譚浩明等來電稱南方現已停戰中央政府何故尚未發表停戰布告因此致疑於中央之對南北妥恊非有誠意二李純陳光遠王占元等來電稱中央政府若不速發停戰命令即辭退週停之任務三曹錕張懷芝倪嗣冲等來電稱吾人之主戰其目的在平和故此際若布告停戰以觀南方之誠意如何吾人亦無異議因有以上諸種原因故政府遂决定發表停戰布告 
　　停戰布告决定發表之時曾由王聘卿總理領銜通電各省此項通電列名者爲總理王聘卿陸軍總長段香岩參謀總長廕午樓公府軍事處處長師嵐峯陸軍次長張寳齋參謀次長陸錦山等六氏至通電之大意除轉叙馮總統停戰布告原文外並力言元首希冀和平之苦心務望各督軍及各省軍民長官善體此意共謀禦外至解散之舊國會則决不恢復等語業於二十五日晚九時由公府專電處拍發各省又聞直隷曹督軍接奉布告後當於昨日拍致元首一電略謂西南旣稱取消自主自無庸錕親臨前敵並謂將來如再有戰事雖有明令錕亦不願與聞云云 
[停戰聲中之備戰消息]  
　　保定函云曹錕預定第一次出發之步兵第五旅一部分業於十九日早紛紛登車彼時據聞原擬俟曹氏蒞保誓師訖即刻出發旣而候至兩日曹迄未到於是延至二十一日夜半二時始行開拔連日各營仍在紛紛搬運糧械忙碌不休聞預定出發次序先五旅曁工輜各若干次六旅及馬砲各圑營再次爲駐防涿縣之第一混成旅全部而以駐保之第三混成旅爲殿後陸軍第十一師近因前防需用槍械甚亟昨特遣派軍械處處長趙品章來保具領當由陸軍軍械局領出過山砲砲彈一千二百顆機關鎗四架立於前日下午三時押運回湘矣陸軍第二十師近派步兵第四十旅執事官宋文志帶同目兵三十餘名押送各營陣亡曁病故官兵之靈柩四十一口於十八日上午八時由湘抵保刻尚停放西關車站 
　　河南督軍趙周人日昨致電中央略謂頃據南陽鎭守使吳慶桐電稱自鄂省荆襄相繼宣告自主以來南陽新野一帶邊防尤爲緊急該處軍力薄弱難敷分配請即增兵一旅以資防助等因豫省軍力素稱薄弱駐省各軍已有不敷調遣之勢誠難分兵前往務望中央迅撥他軍駐紥南陽新野一帶以備不虞而重防務是爲至要等語元首披閲後比交叚香岩總長酌奪示覆 
　　頃據國務院消息湖北督軍王子春昨曾致電中央略謂第二師師長王金鏡所率之軍隊駐鄂多年省中情形較爲熟悉現擬調回該軍藉資防助另調第十一師李奎元之軍隊赴岳駐防如何之處請即覆電示電示尊等語元首披閲之後比即覆電照准據某方消息云龍濟光昨有密電到京略謂濟光就職後爲维持粤局起見當卽分配軍隊次第出發不料軍隊甫抵陽江等處莫李兩軍出而抵禦陸榮廷陽爲顧全大局自任調解實則暗中密令彼輩繼續整備并於高雷欽廉一帶設置重兵阻撓進行除飭各軍隊奮力前進外務懇中央速電陸氏以大義令其迅予罷兵免致再啓衝突云云又聞臧旅長日昨至電中央自請處分元首披閲後以該旅長以寡敵衆尚能血戰多日其忠勇之氣誠足可佳潮汕失守情形尚非該旅長不戰之過所請處分一節應免置議云 
[張敬堯尚不以停戰爲然]  
　　第七師長張敬堯昨有通電到中央云近日黨人利用各方要求中央公布停戰命令使外交方面承認彼黨爲交戰圑蓋停戰結果必須議和必組織一臨時政府以與北京政府相對抗如此則大局紛擾政府已失敝處近接武漢商務總會來電事同一律當由堯詳加酌覆文曰漢口商務總會並轉武昌商會均鑒接讀馬電情詞懇切凡有血氣者悉此慘狀能勿哀動於中及時拯救惟查此次政爭全無名義測其理由衆口一聲僉曰内閣違法任用非人於是段總理因遠嫌而辭職左右閣員曁所簡用之人莫不先後離任王内閣成立卽以和平解决號召天下乃細察黨人行爲毫無覺悟一方佔據重慶一方進攻潮汕集重兵於長沙擬會師於武漢非國軍竭力防堵盡心保衛恐辛亥慘局早已重演於江漢流域小民生命視同兒戲商賈財産等諸泥沙此黨人之慣技父老所以視如寇警卽我輩軍人刻自振發者莫不爭先恐後爲民除害不惜犧牲性命與之相抗也中央政府鑒於歷年變亂元氣凋傷非萬不得已何忍以兵戎相見乃優柔適以賈禍姑息更足養好由今思昔黎總統酷愛和平武漢之亂機四伏王督軍力主調停荆襄之獨立依然徵諸往事可爲前車大局和平决非一紙空文所能奏效謂予不信政府迭次通告各方使勿殘民以逞而暗地募兵私自籌餉假名靖國託言護法隨處皆是使無仁民愛物之長官法律嚴明之軍隊鎭懾其間嚴爲防範則暴徒匪類終無歛迹之時前途禍患更有不堪勝言者語云託諸空言不如求諸實事耿耿此心願與貴會同人共勉之此覆等語諸公關懷時局對於此等陰謀嚴爲拒絶諒有同情　佈區區尚祈察鑒張敬堯叩宥 
 
 
 

Page 4

 
 
   
 
 

Page 5

 
 
[亦舞台十一月十七日戲特別減價]  
特別官廳一角特別包廂一角 
張湧泉　狀元　 
王文祥　查頭關 
劉雨田　空城計 
金景萍　小放牛 
第一怪　曹玉堂　趙醉梅　常春恒　樊春樓　王文祥　金景萍　郭玉庭　諸彪送飯　八美獻計　拿花德雷　大溪皇莊 
陳月泉　彭春芳　李玉芬　古城訓弟 
普佑安　釣金龜 
武月來　樊春山　樊春樓　郭玉庭　李壽仙　燒陳友亮　戰鄱陽湖　九江口 
[亦舞台]  
新排義俠金台 
情節離奇趣味濃厚真刀真鎗交鋒打武大破擂台煞是好看一俟純熟即行起演 
價目注意　特別官廳二角　特別包廂三角　頭有情包廂二角　頭等正廳一角 
李長奎　一棒雪 
金景萍　遺翠花 
趙醉梅　白門樓 
郭玉庭　樊春樓　樊春山　第一大膽　鐵籠山 
劉雨山　戲迷傳 
常雲恒　樊春樓　普佑安　趙醉梅　金景萍　王文祥　四翠屏山 
常春恒　獨木關 
劉雨田　普佑安　張湧泉　四郎探母 
彭春芳　曹玉堂　堂春恒　陳月泉　常雲恒　張湧泉　大戰王三麻子 
[第一台]  
郭聘初次到申京津馳名獨一無二超等藝員 
出類拔萃　譚派鬚生　羅筱寶　十七日　黃金台　十七夜　失街亭　斬馬謖　空城計 
京津著名　文武花旦　陳玉梅　十七日　妓女擒寇　十七夜　遊龍戲鳳 
[勸業場　邑廟豫園]  
上午十一點以前　下午六點以後　盤梯一角　上午十一點以後　下午六點以前盤梯二角 
本場特備贈彩欲知詳細章程請閱本場日報 
一層　文武全班　髦兒戲 
二層 
楊月槎　楊星槎　珍珠塔 
朱耀庭　朱耀笙　雙珠鳳 
吳玉蓀　描金鳳 
吳陞泉　白蛇傳 
謝品泉　換空箱 
王綬卿　彈詞 
筱桂生　蘇灘 
三層樓　明德社　女子文明新戲 
四層　筱桂生（蘇灘） 
天津班　趙翠蘭　趙筱卿　趙筱紅 
李寶亭　王玉林　雙簧 
周杏泉　戲法 
羣花會唱　京戲時曲 
菜券價目　春新樓中　菜錦　樓宵夜　桂香邨番　菜六露　軒菜酌　每客五角門票在內 
欲知詳細劇目時刻及新劇說明書者請看勸業場日報 
北來車輛免查捐照　南北線電話一百三十七　四千四百六十六號　請客定菜門券奉送 
[大世界]  
中國第一俱樂部在西新橋堍 
樓下東首戲場 
松旭齊天左男女魔術團 
大套魔術 
日夜羨開演兩次 
優美社著名全體女社員 
文明新劇 
日夜開演三次 
樓下西首戲場 
大本偵探長片滑稽趣片 
電光影戲 
日夜開演兩次 
真正小京班典女伶會串 
文武京戲 
日夜開演兩次 
花園內 
機器跑馬　機器飛船　升高輪 
樓上京蘇雜要臺 
山東班　音樂吹戲 
曹少堂　文明宣卷 
周珊山　改良灘簧 
侯嵐波　王鳳祥　文明快書 
開口笑　口技鳥語 
駱彩吾　南金子　戲迷雙簧 
何質臣　單弦快書 
章月波　巧耍花譚 
英姑娘　太平歌詞 
老倭瓜　特別大鼓 
白雲鵬　文明大鼓 
日夜每人演唱兩次 
樓上評話彈詞臺 
程鴻飛　嶽傳 
周沁泉　周潤泉　文武香球 
楊月槎　楊星槎　珍珠塔 
葉聲揚　英烈 
吳小松　吳小石　白蛇傳 
吳玉蓀　玉蜻蜓 
每人日夜演唱兩次 
新增飛竹飛義在樓下西首戲場開演 
遊資每位小洋二角大餐每客一元中餐半元遊資在內 
詳細鐘點及戲劇目錄請看大世界報 
[懷德堂眞正老醫局]  
極靈極速○永無後患 
珠珀立止白濁丸 
此丸專治一切淋濁或酒色而起或濕熱而生或虛虧而來或花柳毒傳染所致凡服靈丸立刻見效止濁每盒大洋一元　惟宿娼傳染花柳之淋濁重則毒氣傷筋小便閉塞痛苦難忍溲溺時痛如刀割或下部酸痛膿水淋漓紅　欲破凡服本堂珠黃止痛止濁丸　痛止腫退濁止驗若仙丹　每料洋二元　如重症淋濁不肯早治必成楊梅結毒燭卸下疳橫痃魚口楊梅內疳血淋重症楊梅風痛損形爛鼻下疳廣瘡其害無窮本堂在申醫症七十餘年見多識廣治愈下部潰爛筋骨疼痛咽喉腄爛損形爛鼻砂淋石淋極險極重毒症可以復原全愈永無後患活人無算　如用水銀輕粉刧藥合丸天誅地滅雷　火焚不效還洋　下疳腫爛珠黃霜一元　橫痃魚口內消丸一元　貼消膏加料珠黃掃毒丸　眞珠珀立止白濁丸每盒二元　近有假冒日多認明上海六馬路中朝陽萬年茶樓西第四家恒和油店隔壁王雨香醫局便是 
[健陽多子衍宗丸]  
古方五子衍宗丸乃健陽種子之聖藥本堂秘法炮製性質和平功力偉大久已風行遐邇茲更精益求精加以人參鹿茸海狗腎貴重之品用化學法提精取液煉合成丸使進服愈覺靈便功效愈形神速所最顯著者服後二時許即能煥發精神保持身體之強固以增愛情○主治○命門火衰○腎關不固○色慾過度○虛弱陽痿等症○每瓶一元每打十元服法另詳仿單○外埠郵滙郵票可用外加寄費二角 
二馬路石路西首衛生旅館對門○誦淸堂包醫花柳病藥室啓 
[新舞台]  
十七日夜均均演好戲 
減價注意 
日戲價目　二等七十　頭等一角　特廳角半　特廂二角　月樓三角 
夜戲價目　二等一角　頭等角半　特廳三角角　特廂四角　月樓五角 
十七日准演新排全本艶情新劇　紅菱艶 
十七夜初次新演破天荒之新劇　三本好手紋 
煩演全本目蓮救母 
[新世界]  
上海第一游藝場　英大馬路泥城橋 
新添新游戲 
盤梯二角電梯三角　中餐券半元西餐券一元　游資在內常券第月三元 
文昌閣　跑冰場 
跑水屬體育有益術生可以強身　文昌閣模型係溫州運來精細陳高價値萬金術界大放異新添秋千架餐寶影戲均皆特色也 
一層　 
髦兒戲　女子新戲　影戲 
第二層　 
也是娥　五義圖　 
何處女　金台傳　 
牛鳳鳴　京音大鼓 
王金子　大鼓 
劉小香　大鼓 
馬金鳳　章文啓 
人人笑　百鳥朝鳳 
李雲仙　八角鼓　 
李品一　戲迷大鼓 
韓亨斌　皮恩榮　改良雙簧 
筱桂笙　（蘇灘） 
第三層 
張步蟾　描金鳳　雙珠球　外加大套　琵琶 
謝品泉　三笑玉蜻蜓 
黃兆麟　日夜三國志 
謝少泉　落金扇　三笑 
朱耀庭　朱耀笙　雙珠鳳 
侦探影片受刦第念一本第念二本　欲知詳細鐘點菜單劇目請閱新世界報 
[鏡花戲園]  
十一月十七日戲（三奏本　賣新鮮　反西涼）頭等正廳一角 
十一月十七夜戲特請越郡最優等名員全演傑作好戲 
潘得勝　陳素雲　小鳳彩　史亦奎　陳也秦　岳傳 
俞大宗　任子辰　張寶香　周昌順　楊子和　胡鳳林　趙虎豹　小芳錦　玉蜻蜓 
[上海大戲院　愛倫影戲園]  
大部偵探片　十二集　福爾摩斯 
大部勸世新片　十一集十二集　念一本　念二本　念三本　念四本　神女 
大部偵新探片　十一集十二集　念一本　念二本　念三本　念四本　命運 
大部偵新探片　十一集　廿一本　廿二本　福爾摩斯 
[東和活動影戲園]  
價目三角二角一角禮拜日戲一角二角 
武昌路四號東洋廟隔壁夜戲七點開演禮拜日戲二點開演 
（百代公司之新到大部好片上海歸本園一家先演） 
十二月念八號至三十號演日本五彩廟好出會風景 
頭二三本蘭黛女優伶　曲師戲迷　急流援女　作工撫養　應聘遇子　哭倒嗓　　臨逐從良 
法國名伶　麥葛史林達　二本大滑稽　兩　鮮花 
陽元旦日夜開演 
[經售股票]  
本號收買中外各種股票鐵路有期證券內國公債新華儲蓄票各寶業公司股份兼做押欵現銀交易信實價格外埠函詢當班答復英大馬路望平街口德馨裏內電話三六七三 
源盛號啟 
[森記股票公司]  
本公司預備現今買賣華洋各種股票公偵鐵路證券儲蓄票等外埠函詢當班答覆兼做絲蘭紗花疋頭雜糧地皮房產押欵利息佣金格外克已電話三七四八 
上海英大馬路石路南首口 
[京都天德堂包醫]  
○來堂包醫○出立保單○過期不愈○即還原洋○醫金藥資○分文不取○備有男女○養病房間○代煎湯藥○藥不忌口○不誤公事○隨便往來○ 
本堂每見滬上售賣花柳醫藥者頗多考其有效者甚少不是混用倒提薰頂涼藥就用江湖生意門一套流口說的天花亂墜地震山搖罔言騙錢害人非淺本堂奚占一大醫士仍恐魚目混珠真假難分故而特將包治價目列名於左○初起白濁四元日久血淋黃濁十五元魚口便毒橫座四元已潰久不收口十五元小便腫爛五元至十五元婦女沔毒白帶五元血崩六元花柳瘡毒八元以及楊梅升天落地週身斑點塌鼻壞眼咽喉破爛半身不遂筋骨疼痛髪脫齒落痔漏疥癬偏墜疝氣小兒胎毒一切危險大症察病之輕重訂價包治立給保單門診隨到隨看外埠不便就醫函請包治訂期不誤劣藥害人雷殛火焚○近有無恥之徒襲名仿造假貨冒充諸公請認明上海三馬路大舞臺斜對面民德里口方不受奸輩朦混也 
[俞禮達夫畫例]  
花卉潤格屏條文疋每條八元六疋每條六元五尺每條五元回尺每條四元三尺每條三元堂幅加倍扇冊一元人物均加倍潤惠動筆約日不談件交上海望平街中商務報館及牋扇店代收 
 
 

Page 6

 
 
要聞二 
[閣議與閣員近訊]  
　　據國務院消息云二十五日星期二雲南起義紀念日各機關均休假一天是日國務院本亦休假嗣因重要政務亟待進行二十四之晚惲秘書長臨時通知各科辦事人員照常到院辦公而惲君亦終日在院王署總理下午一時亦到院一次至下午三時又往公府與元首接洽要政今日星期四爲國務例會之期日昨上午十時三十分鐘王聘卿總理曾親往國務院與惲公孚秘書長商定議案聞列入日程者仍爲外交財政兩項重要案件數起及各部提出之例案多件聞王總理意以年關在邇擬將從前積壓之例案一律議决以清手續而重公務故列入日程之案件較多一説則謂今日例議所定之案件多係外交問題陸外交總長感冒風寒尚未見愈今日如未能列席則閣議或即停止又一説則謂時局上之某問題或將臨時提出又聞議案中有擬與古巴巴拿瑪兩國重立商約問題及財政部近加預算案等 
　　自政府變更主戰之態度後陸外交段陸軍均有辭職之表示茲據可靠消息馮王二氏意以現正力勸各省一致對外之時中央閣員此際如輕率更動殊足啟各方面之疑慮恐解决時局問題之前途亦將連帶受莫大之影響特將此意一再向陸段兩總長申説陸段二氏始將辭意暫行打消段香岩已於昨午照常到部視事陸氏則因近日偶冒風塞現已稍愈日内亦當力疾從公至劉海軍則求去原因極爲複雜昨聞蕯鼎銘已有電允來京消息不知於海軍部有何關係也 
[魯省會發起代表會議]  
　　商量解决時局魯省議會前日公舉代表孔祥柯邵晋藩萬光煒等六人分赴蘇鄂浙晉奉直贛七省面謁各督軍及各議會極陳魯民渴望和平之誠意及時局之危險請一力主持和議俾得早息爭端其致各省議會電云吾國頻年擾亂元氣凋傷近復南北爭持各不相下操戈相向竟忘其爲兄弟之爭惡語交攻互相詰以誤國之罪雙方所藉口者皆曰救國而兵連禍結吾民苦之那知自軍興以來洪水泛濫盜賊橫行人禍天災相尋不息農輟其耕商棄其業哀鴻遍野舉目愴後欲以救國適以殃民揆之初心未必若是况日來歐局倐變外交危急俄德媾和之勢已成日美恊商之説早播鬩牆禦侮安可後時且國家財政紊亂羅掘倛窮地方事業莫由發展生機盡斷呼籲誰聞人民失所罔知命在何時時局如此詎可再以無源之金錢苟活之生命不惜犧牲之以供兩方爭意氣哉爲今之計惟有急謀自保之方關於國内一切重要問題迅求根本解决庶得甯人息事并力圖存同人等來自田間習知人民疾苦當此國會停滯之秋民意機關已失效用而各省議會實有代申民意之責故擬請各舉代表擇定適當地點開代表會議本人民之眞意作公平之主張建議雙方藉弭戰禍國家前途或尚有幾希之望惟茲事體大全賴恊力進行種種施設亟待商榷除已公推代表前往接洽外特此電達卽希賜覆爲盼魯議會叩宥 
[襄陽獨立後之鄂局]  
　　王子春於襄陽獨立後對待黎石二師態度極爲强硬派軍討伐計畫業經着着進行祇以黎氏對王亦如石氏貌爲恭順總以促成和局保衛治安爲言其軍隊又未向武漢出動致王氏欲急施討伐而不得昨聞王又電詰黎氏以京山鍾祥一帶有人藉名招募軍隊盜匪異常猖獗由旅長（十七旅旅長由猶龍）駐紥鍾祥何以不能维持治安本督軍負保衛全省治安專責萬難坐視應責成該師長即將冒名招兵者解散並捕辦騷擾閭閻之盜匪如電到仍前招募軍隊縱容匪徒是該師長存心禍國糜爛地方萬不能曲爲原諒云云將施攻伐已在言外查荆州獨立以後已經增兵數營且截奪楊承貞圑鎗械攔阻吳光新軍歸路王氏皆爲容忍何於黎天才招兵獨加責難至欲逕以武力對待聞其原因由於王受黎紿騙去餉銀兩月新鎗六百枝砲彈八百粒鎗彈三十箱至爲憤懣（此項餉械王本不願給黎因其遵令剿擊隨棗獨立軍頗力王遂信其無他不料餉械甫解人該師防區黎之獨立電忽然發表）前日對赴襄疏通黎氏之代表杜長榮言石星川爲人所惑我不怪他若黎某乃故意與我爲難使我今後無顔再言調停我爲統一湖北計斷不許其自由行動頃已電商陸幹卿粤省對於潮汕旣不許其獨立鄂省對於荆襄亦不能准其自主現在發兵征討爲我應盡職分請其轉告西南諸軍勿誤會余爲主戰又於日昨語武漢紳商領袖蔡文惠等亦表示有進兵討黎之决心謂黎之獨立志在襲取武漢及今不討兵禍將日蔓延但今日尚未聞何地有戰鬭消息豈黎已停止招兵乎據軍界要人所談黎軍雖稱强健終恐未必爲黎所用因该師將士多直魯人張聯陞旅長又素與王督善與黎向來積不相能此次附和獨立係爲第二軍司令虚名所動究竟是否甘心附從殊難測度現該旅一圑退向鄖陽防堵陜軍尚在中途未到一圑移至襄陽聞王有潛許張升任第九師長使密圖黎由之説今日武人皆志在權利變幻無定張氏爲王籠絡將任師長一轉移問已有兩旅長出缺圑營長之希望升遷者實繁有徒苟張能聯絡三數人於搜括公欵腰纏已滿之後倒戈向黎獨立之局必敗至論軍力之强弱黎終非王之敵襄陽雖民俗强悍古稱形勢之地對於武漢若高屋建瓴然交通不便軍器缺乏充其力難將一師擴爲兩師現德安劉佐龍爲北軍牽制仍未響應黎軍防地由鄖陽至安陸綿亘千餘里防缐之寥闊黎軍已苦不敷分配今王督已商請陜汴會合攻討黎之後援僅荆州軍川湘皆遠隔莫能救應黎所恃以無恐者惟該軍久戌鄂北地勢嫻熟復得本地人民相助然王以數倍之衆分途合圍黎欲突出豫南下襲武漢亦殊匪易易也 
　　黎天才獨立以後所有鄖陽襄陽安陸三郡及前荆門直隷州所轄各縣之民政財政司法各機關皆入於獨立軍範圍受總司令部統治聞黎曾電令各該知事局長及襄陽道尹高等審檢分廳長等照常供職但各員多懼禍潛逃道尹朱佑保原項城之戚王子春曾密令盛視黎之動作獨立之日黎召各官會議朱前一夜聞信已徽服偕某國教士潛逃出城往老河口轉回河南原籍朱之屬吏聞召即以朱函轉上大意無非請其保護家屬黎允之刻已護送其眷屬來漢其餘各官多照前任事惟征收賦税經管財政之官吏非與軍人有舊者每被糾纏無已老龍堤（在襄陽）工局總理萬某携有公欵數千已被軍隊搜去怏怏回省途中又遇軍隊將狐裘馬褂裏衣一槪剝去赤條條借得船夫兩件破裋衣遮身歸家人幾莫識當陽縣知事一缺省中新委謝華甫抵任只一日該地黎軍獨立謝懼潛逃前任吳蘭孫因虧公欵八千餘串地方人士旣不允其復任亦不放其他走該處駐軍營長鄔某乃自兼知事將吳押追又有某徵收局（即釐金局）公欵已被軍隊搜盡仍責令每日解繳税錢若干以充伙食該局長以商旅裏足無法措繳欲逃爲某圑長拘獲謂其貽誤軍需已將鎗斃幸地方紳士说情改責軍棍四十下仍今効力贖罪武人之蠻横無理如此亦可慨矣 
[黎天才籌備獨立情形]  
　　荆襄黎石兩師長之聯絡一致其機甚早然荆州於一日宣布獨立襄陽不即同時舉　必遲至半月始行宣布者此中大有原因在茲探得眞相如下（甲）軍隊之解散黎部軍隊係江南留鄂第一軍所改編兵官多屬江蘇籍袁政府存南北畛域屢欲解散而未果有缺額不准補之令及黎調任襄鄖（前任荆州鎭守使）以邊防寛遠呈請補足一師遂加以改編國軍第九師之虚名僅准補募步隊三營（馬砲工輜均不及定制之半）指定向北五省招募故赴魯招來千餘名編入第十七旅該項新兵不守軍範且心目中大抱北派勢力觀念與南籍老兵勢如氷炭衝突時聞黎氏深知爲獨立之障碍亟謀解之散之適荆州獨立之日該隊已開抵沙洋若同時宣布恐其與省派之北軍聯合反戈相向荆襄必俱受影響故按兵不動迭電軍表明心跡使之不疑卒未增兵沙洋忽於七號密電張聯陞旅長將該圑（三十三圑）移駐鄖西星夜拔隊行至中途某地（名待查）黎已派員在某地準備半解到退伍金數萬元且有砲隊集中彈壓於某晚傅令徒手站隊該圑長宣布退伍命令各給恩餉三關該北籍軍人見事出倉卒頗起猜疑咸向圑長索閲督軍命令有少數登時反抗幸砲隊已包圍四週開砲示威勒迫繳械解裝按名領欵（日前盛傅沙洋發生閧鬭想卽指此事也）若輩旣未受過教育且尤貪生畏死祇好俯首遵命就地解散於是黎軍已除去獨立之障礙矣（乙）攻守之準備黎氏以襄陽形勢雖屬險要究不及荆州之天塹進可以戰退可以守且湘軍之接濟便利神速若襄郡則毗連汴境京濱路扼有大軍設中央由汴進兵一由信陽確山以窺襄北一由南陽光州以窺襄西再由鄂境之内河分道衝進勢必腹臂受敵故必優游半月於此醖釀期内調兵遣將以鞏固其根據地一調駐宜城之馬隊一營移防雙溝一調駐安陸之砲隊一營回防襄郡一調三十四圑徐源森所部由老河口移駐棗陽之北以扼信陽一調三十六圑趙國華所部分駐第二第三兩營於襄郡極邊之五牌嶺洋潭一帶以堵汴屬南汝之侵犯再鄖陽一府亦黎氏所豁僅駐兵一圑（卽三十五圑）邊塞重要兵力甚單特派十八旅長張聨陞率步隊一營砲隊一連輜重二連工兵一連機關鎗一排由荆門馳往鄖郡督三十五圑長孫建屏擔任鄖境防務獨立後卽以張爲第二司令（現尚在中途）以上種種軍事行動皆黎氏未獨立以前對於防守之密秘準備也 
　　黎師長佈置旣定卽於十六日就司令部宣告自主十八日召集司令部職員官佐目兵開全體大會黎氏宣言云本師長今日請諸君會聚迺因某派對待南方手段自辛亥至今諸公甘苦與共諒亦深知前次帝制發生餘孽未除二次復辟叛逆未究强迫西南褫官奪職逼成戰禍罔恤民生云和不和舉國痛心本師長非南非北非權非利不過以我之天良促進和平並無南北畛域關税田賦國之正供民之脂膏不得擅取分文商民買賣血本攸關不准强賒硬欠諸公務體斯言同心努力萬衆一心與西南一致進行務達和平目的云云一時掌聲如雷歡呼散會聞襄陽自主後權力所及區域在岳口以上（距漢口約五百里）至鄖陽一千二百八十里安陸所屬荆門所屬襄陽所屬鄖陽所屬皆其防區黎氏約束軍隊素稱嚴明保護商民亦極得力當不致别有擾累也 
[贛官民力阻張軍南下]  
　　自張懷芝统兵南下集中江西之訊到贛後省垣官民非常惶駭贛督陳光遠於禡日連電張懷芝及北京參陸兩部阻止張軍入贛其電文如下（致張懷芝電）萬急山東張督軍　篠號二電均悉吾國外患方殷内訌未息遠等苦心調和原期早罷閲牆共籌禦悔前奉復電亦表同情現在反復磋商陸榮廷删電旣云取消自主唐繼堯洽電亦云聽命中央總統威信漸張大局和平可望參陸部雖稱奉命兩路出師而仍謂以武裝促進和平求達息事甯人本旨元首統籌全局緩急操縱自有機宜篠電云將請明令聲罪致討命將出師卓識遠謨至爲欽佩頃閲秀弟致參陸部電大意亦謂調和方在進行請令第二路軍隊由隴海轉赴武漢較繞道津浦似爲便捷秀弟旣禀承元首自任調人不得不貫澈初衷亦當曲爲原諒至贛省情勢雖兼備四省而苦心因應地方尚克保治安若驟增重兵人民益滋疑懼匪黨加以煽惑必將根本摇動然則此次出師未得南方和平先致蘇贛之破裂旣違中央息事甯人之本意亦非我公厚受兩弟之初心我輩此時固結之不遑何堪自相戕殺况吾輩眼光尤宜遠大若使圑體不固非僅國人不服且將適墮外人吞噬吾國之計遠與公三十年交誼管見所及不敢絨默自安坐聽浩刦茫茫同歸於盡　誠奉告涙與墨俱伏維鑒納陳光遠叩禡（致參陸兩部電）北京參謀本部陸軍部均鑒正密銑電敬悉以武裝促進和平求逹息事寗人本旨遠等旣以調人自任但得達到和平目的無論中央用何種手段均當竭力贊成惟近得陸榮廷删電旣云粤桂取消自主聽命中央唐繼堯洽電亦云仰體大總統謐國愛民之心使前敵各軍一律停戰是中央漸著威信和平已得轉機誠如大總統電論彼以善意相報我亦不能不以善意相答此時正宜由公府開誠布公直接電令陸唐諸人靜候解决或仍責成江蘇李督軍居間磋議辦法彼方設有非理要求實難允許然後聲罪致討國人孰敢不從今和局初開而武裝轉急不惟局外易生誤會且使調人無地自容現在贛省軍力差足保持治安正自竭力籌備蘇督致大部皓電請令第二路南下軍隊改由隴海以達武漢實爲保持治安現狀不使自亂起見尚希環顧大局斟酌盡善庶可逹到武裝和平之目的也冒昧直陳伏惟鑒察陳光遠馬印 
　　各公圑方面省議會總商會亦於二十二日電達政府請令張軍停止出發昨省教育會亦主張用江西全體學界名議電阻張懷芝來贛當即擬具電稿通函各學校各校友會於二十四日開特别大會討論此事届時除第一中學無人到會外學界先後蒞會者约五十人首由龍欽海將昨日開會情形略述一過即將電稿（大總統國務院鈞鑒天禍中國同室操戈和議將成良深欣慶忽聞魯督有集師南昌之説恐怖欲絶陳督坐鎭贛省防範週密軍民相安倘倉猝增兵主客雜處恐滋誤會懇謂體恤民困停止出發贛民感甚江西學界全體公叩）宣布全體通過惟關於發電之主名當時頗有爭論大多數均謂用學界名義未免過於空洞其持論稍激烈者則直謂教育會爲規避取巧龍欽海見秩序漸亂遂起立解釋謂本非不用教育曾名義特因三會長均未到會似不便用教育會出名有某某數人起立駁斥謂從前洪憲發現教育會開會出名贊成解散國會教育會亦贊成段内閣復起教育會又贊成至若李純去贛陳督軍來贛或挽留或歡迎教育會均樂出名關於贛人生命財産國計民生之事乃靳而不肯出名究竟係何用意如此要教育會何用且外間傅言教育會人贊成主戰並希望張軍來贛就今日情形觀之不爲無因言畢猶有餘憤復經多人嚴重質問龍欽海乃云從大多數萬元達云今日到會者各圑體中均有共人若列舉各圑體則較之單用教育會名義尤覺冠冕堂皇全場均鼓掌贊成龍欽海又云昨日電稿宜公推四人赴軍署呈督軍閲過再行拍發因即推定萬元逹游鍾勔桂汝舟龍欽海四人擕電底前往督軍公署呈督軍閲看時已鐘鳴二下遂散會 
　　當四代表往謁督軍時適戚省長在軍署與督軍磋商某項要政遂由岳副官長代見四代表述明來意後並將電稿面呈岳副官長請轉呈督軍核示聞督軍閲過後即交局拍發 
　　自治促進會亦電阻魯軍人贛云北京大總統國務院鈞鑒天降喪亂禍患頻仍外侮方殷内訌益熾情同鷸蚌勢 
 
 
 

Page 7

 
 
　　　長此糾紛國何以國今者滇粤息兵陸唐讓步媾和之機已熟停戰之令可頒人心厭亂天道好還息事甯人詎云無術乃閣議征南魯軍人贛越國鄙遠興師動衆贛局安謐曷勞師干况涉假道之嫌孰執殘兵之咎羣疑滿腹衆難塞胸夫私鬭無武佳兵不祥靖内以和平爲歸攘外以威信爲重盍息内訌以禦外侮吾贛自光復後戎兵擾攘旱潦薦臻元氣空虚人心惶懼未堪再擾重苦吾民謹掬誠悃伏祈鑒察江西全省地方自治促進會全體敬叩眞 
[備戰聲中之潯陽]  
　　自曹張出兵之聲愈唱愈高報紙喧傅張兵有集中贛省之説贛督雖於禡日電張阻止然無效力可言九江爲人贛必經之境大兵一到風鶴頻驚在地理上固已無可逃避者故近日九江設立兵站之謡幾徧於道路人心驚惶市面頓受影響近忽謂張兵十餘營已開抵浦口不日過江轉滬寗車赴閩似改變方針潯人忽又轉憂爲喜然曹兵南下計劃尚未完全抛棄九江地扼長江上下遊無日不在驚怖中也又聞張兵南下實爲監視某督行動如此説果確則李王陳三督早係聯盟主和之人且蘇鄂贛尤有唇齒關係更不能漠視矣 
　　九江爲贛省門户長江要塞前清時向有上下砲台金鷄坡砲台合湖口縣東西兩砲台彭澤縣馬當砲台稱爲六台自二次革命後贛潯亂定段芝貴與前贛督李秀山商議將六台廢毁各種砲彈一律由段解赴京師去歲李前督曾有規復六台之議旋因事擱置刻聞陳督軍以現在時局緊急九江爲長江要埠亟宜將各台規復以備不虞刻擬先將金鷄坡砲台湖口東西兩砲台及馬當砲台先行規復至上下兩砲台則暫行從緩日前已派員來潯赴鎭守使署抄錄砲台成案並調查砲位若干一律配齊以便設置至該台台官聞將以現充省防第四圑圑長徐世法充任因徐前充總台官情形較熟也 
　　南潯鐵路近日困難情形達於極點該公司人員望總理之來幾如望歲且該路前由股東會議决請歸國有尤望總理到局積極進行奈總理李木齋因烟酒銀行事牽涉覊京以致延不成行日前贛督以贛省路事危急特電請大總統速飭李總理速回以維路事於是李始得由京啟行昨晨乘江孚輪船到潯此即入謁鎭守使吳金彪商榷一切旋偕吳與坐辦張佩衡乘車晋省矣 
[重慶吳周退走記（成都通信）]  
　　重慶自本月四號起已無戰事吳光新於三號午後上拖輪赴萬縣所帶北軍全部隨行此間傅説北軍戰敗遺棄軍用物品甚多惟據軍界消息吳行時尚覺從容前數日早已預備離渝所封民船甚多名爲運輸軍用物品自戰事發生後凡帶傷之兵士均已運到宜昌即有去渝之意段内閣倒後吳求去之意遂决吳部下級軍官以合肥旣去吾輩爲人作嫁殊屬不值大多數存此心理上陣已無鬭志連次雖在渝南激戰皆取守勢並無進攻之心三號滇軍旣抵白市驛黔軍又在南岸猛攻川軍一師不支吳光新遂先行周道剛見吳已去知勢必敗亦率一師殘卒開往合川一説謂劉湘王裿兩旅長皆隨周到合川一説謂劉旅已全軍覆没王旅附南王裿稱第一師長按王與熊克武同係并研人有同鄉之關係以前周熊之聯絡皆由王爲疏通此次見勢已去與周道剛脱離關係不爲無因 
　　吳光新失守防地繩以軍紀罪不在小聞吳已有通電述明離渝苦衷此種言語大都飾詞吳之爲人甚無膽力前此段氏命其人川遲遲其行人川後又不能貫澈主張在渝無所展布雖與熊克琥携手步行到商會接洽而熊原係南系表而雖可實行　手而事實上終屬難爲情奪吳方去渝熊之眞像遂畢露矣在三四號尚有多數北軍由萬縣到渝吳苟稍持堅忍雖不可期勝亦不致敗續周道剛氣度亦狹平常不能網羅親信之士以致變生肘腋尚無覺察其庸　可知矣 
　　此次南軍戰勝聞以四川靖國軍爲最出力該軍司令爲民黨健將黃復生石清揚夏之時諸人石在四號卽單騎人城任渝城城防司令石爲重慶所屬之界石場人與渝城人民感情尚洽黃隨即入城夏尚在合江方面川北之靖國軍司令湯子沐亦入渝 
　　滇軍之軍長黃毓成顧品珍均先後入渝此爲外國人所傅消息川報謂黃已死者决非事實現聞唐繼堯已到畢節不日即由黔入川 
　　渝城失守消息傅到成都省城遂又戒嚴謡傅謂瀘州亦經滇軍反攻得手者惟昨日軍司令部尚接有瀘縣代理永寗道尹唐廷牧來一請欵之電似瀘尚未動摇 
　　又據渝城民蘇報五日號外云昨日（四號）將晚之時吳光新令飭各城門不得關閉許人民自行出入又同周道剛嚴令前敵士兵努力防禦又與某國兵輪商議央其保護免致人干涉此出城之預備也預備完善以後吳光新命其所部將物品一并運出吳遂偕隨員身着便服由學院街過後伺坡從東水門出城周道剛聞吳已逃亡倉惶失據當即告所屬各員謂吳並非逃亡乃係親自督戰本督軍須與吳商議行事云云遂乘輿而出有謂其由臨江門出城到川北安身者有谓其與吳同船者實在情形容後續誌其有第三師之陳旅長與城防司令兼代東川道尹重慶警察廳廳長之黃成璋聞此消息均先後逃亡此出城之情形也周吳出城以後所有城内善後事宜一律由熊克武負擔茲將熊布告錄後（其一）重慶鎭守使兼第五師師長熊示凡有收藏兵士遺失槍枝者應卽繳呈本師師部聽候酌予獎賞如敢故意隠匿定子嚴辦不貸（其二）爲布告事照得戰事發生人心早已震動不遑寗處幸督軍總司令爲息事寗人起見已先後出走城内防務由本鎭守使督同縣知事竭力籌備可保無虞凡我軍民人等務各照常安居樂業是爲至要此示 
[地方通信]  
　　松江 
　　請遷積貯火油楓涇橋灣内新由杭州公設之鼎華洋油公司營業頗爲發達積貨常逾百箱茲該處鄰右沈樂唐等以洋油爲引火之物設或不愼觸發貽害甚巨且該處地非荒僻房屋毗連茲爲預防危害起見呈請縣署飭警押遷以免不測刻由知事咨行楓涇警察第一分所調查所陳各節是否屬實再行核辦 
　　漲蕩繳價領照松縣泖湖漲蕩久由民間圍墾插花本難分别清理今官産丈量局先由舊婁縣境内按坵按段統民業併丈除抵劃糧額畝分外聞已丈出官産二萬五千餘畝當即會縣諭飭書保按照丈繪圖號挨號詳查以期針孔相符每查明官産一畝獎洋五分現一保十四圖民字罪字東虞西虞字毁字等圩一保十三圖朗字等圩一保十八圖被字賴字及字等圩一保十九圖鞠字坐字埀字湯字等圩均已按照領户附開四址佃農分别查明確係漲蕩業已催令各領户繳價以便給照管業故日來繳價領照者已頗不乏人云 
　　鎭江 
　　難民滋擾鎭郡瓜洲一帶每逢冬令春初之時常有江北難民千百成羣在四鄉各村騷擾恃衆横行近日七濠四里鋪沙頭莊二道橋等處有大帮難民爲數甚夥沿途滋擾不堪前日各該市鄉董事特函請縣公署出示嚴禁並咨水陸軍警馳往各鄉嚴防彈壓以免肇事 
　　火忠頻仍二十七日下午四時城外薛家巷南首王姓家失火幸經力救僅焚去厨房一間餘未殃及是夜十二時許對江八濠地方某姓房内不知如何起火將房屋燒燬並延燒隣右瓦房三間焚斃老嫗一人今早六時城外大馬路朝陽樓南首周姓家亦不戒於火茅屋四五十家盡付一炬並焚斃某姓男孩一口又南門外金山河張王廟亦於上午失愼幸即救熄尚未成災 
　　揚州 
　　劉統領查防事竣兩淮緝私統領劉槐森日前往淮南各屬查察防營事竣回揚值河道氷凍遂由仙女鎭起旱進城本日業到統部視事 
　　瓜洲鎭設育嬰堂瓜洲鎭從前本有育嬰堂嗣以經費無着停辦現該處董軍沈鼎臣等以貧民時有抛棄嬰孩殊屬大背人道特籌集的欵繼續設立推舉吕朝鑑爲駐堂董事刻已組織就緒報縣立案並請飭警保護以重善舉 
　　南通 
　　鎭守使奉石赴甯通海鎭守使昨接李督軍電促其立即赴寗開軍事會議張鏡湖鎭守使當於晚間乘輪往寗參與其列聞此次會議於南北調和問題有極大關係云 
　　内河輪因氷停駛近因氣候嚴寒河水冰凍大達公司内河小輪東西兩班逐日來往船隻自卽日起一律停止開駛 
　　嘉興 
　　更委戒嚴副司令嘉屬自宣布戒嚴後經楊督軍委任第一師師長童保喧兼戒嚴正司令官第一旅旅長來偉良兼戒嚴副司令官主持戒嚴事務現來旅長已升充外海水警警廳長所　嘉屬戒嚴副司令官一缺由楊督軍改委步兵第十四圑圑長夏兆麟接充現來司令官正籌備移交尅日起程赴任 
　　駐嘉軍隊調防紀駐嘉軍隊第一圑一三兩營奉令調駐甬江後禾邑防務即由楊督軍調第四師第十五圑各營塡防現第八旅旅長何豐林奉委爲甯台鎭守使故於日昨又將駐嘉第十五圑各營軍士調駐該處禾邑防務乃調第十四圑各營塡駐業於昨日專車開嘉矣 
　　安慶 
　　知事獲盜給獎貴池民人柯希賢家前被盜刧當經該知事劉鎬督率驚備隊當場拿獲盜匪王二（卽吳老九）訊取確供呈報省公署並請通緝逸犯黃省長以該知事獲案在五日以内卽令照例給獎 
雜評一 
[代表會議（庸）]  
　　山東省議會以時局糾紛險象百出主張由各省議會推舉代表擇定適當地點開代表會議建議雙方藉弭戰禍此與蘇議會之發起國民會議用意正同今日南北之爭譬諸訴訟兩方皆在原被之列非由第三者出而斷判則各是其是爭端將無解決之時戰事雖停面欲求雙方之妥洽其程途尚遠也 
　　又况南北當局種種爭持皆以民意爲口實夫曰民意則非當局者之意可知民意如何當問之於國民不能斷之於當局吾民固自有意又豈任何一方所可假托省議會爲代表民意機關國民眞意所在正宜於此時表示也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[陽曆年關之金融狀况]  
　　上一星期内大條最高之價爲四十三辦士半最小四十三辦士三七五鎊價最高四先令四辦士半最小四先令三辦士半較二十二日大條共縮半辦士鎊價縮一辦士惟各銀行先令與東滙結出尚多結進甚少昨日滙豐結出正月份東滙數萬元價五錢另五結進墨幣五萬元價七錢二分二釐正金結出正月份先令數千鎊價四先令四辦士又東滙十萬元價五錢另一二五台灣結出正月份東滙數萬元價五錢另二五中國銀行結出龍洋五萬元價七錢二分一釐七五茲將本月二十四日至二十九日止各埠來往銀洋之數錄下一星期一滙豐裝往青島洋十萬元星期四中國銀行由杭州來洋十五萬元客帮從大連裝來洋五萬元又通州來洋五萬元華比銀行由花旗公司輪船　來新加坡洋二十七元正金銀行裝往日本大條银三百另八條又寳銀六十五萬兩米帮裝赴無錫常熟龍洋十萬元星期五交通銀行從無錫來洋七萬元客帮裝赴天津洋十萬元星期六中國銀行由蕪湖來洋五萬元客帮由杭州將來洋五萬元 
　　近日墨洋與國幣之價不相上下惟龍洋用場稍廣故價與墨洋相差二毫半至一釐銀拆自二十六日迄今因有華商付出洋商貨欵等四五百萬兩故最大之價二十八上午到過五錢二十九日下午收盤略小計三錢待過陽曆年關勢必鬆動期貨驃金之價亦因鎊價大條均縮較上届每條跌銀五兩上下各銀樓飾金之價因現貨赤條價鬆動恒孚仍售四十一元大同行四十一元五角 
　　昨爲星期六各銀行所存銀洋大條之數調查於下麥加利存銀二百十五萬洋一百五十九萬匯豐存銀五百五十六萬洋一百零七萬大條十條德華存銀四十六萬洋無存正金存銀三百七十萬洋七十一萬道勝存銀三百三十九萬洋十八萬大條三百四十七條通商存銀二十萬洋五十萬東方存銀一百八十七萬洋十六萬花旗存銀一百七十四萬洋九十萬華比存銀二十九萬洋四十一萬和囒存銀二十九萬洋九十五萬中國存銀五十二萬洋三百十二萬台灣存銀七十六萬洋六十七萬住友存銀二十四萬洋三萬各錢莊存銀十五萬洋二百八十萬交通存银二十四萬洋一百零九萬有利存銀二十五萬洋十萬中法存銀二十九萬洋三十四萬綜計存銀二千二百十萬洋一千四百六十二萬大條銀三百五十七條較二十二日少存銀六十萬大條銀亦少存二百九十八條洋則多存十八萬元慶賀陽曆元旦之提倡 
　　上海縣教育會以民國紀元行用陽曆而社會於元旦絶少慶賀之文恐長此寂然無以提倡將貽國民乏大同觀念之羞風俗有禮意漸亡之懼故定於七年元旦在西門外斜橋公共體育場舉行同樂大會以誌慶賀並爲社會提倡凡政商學界曁縣教育會會員公共體育場會員均可與會其秩序如下（甲）禮節對國旗行三鞠躬禮彼此相見如常儀（乙）同樂絲竹鑼鼓游戲運動果點（丙）贈品有益社會之印刷品（丁）聚餐當晚六時加入者須先一日知照 
[保護視察林木之洋員]  
　　滬杭甬鐵路管理局呈浙江楊督軍齊省長文云爲呈請事案據職局總工程司克禮阿陳稱本路分段工程司顧烈斐及福士德易擬於月底左右帶領華員前赴鎭海縣瑞巖寺曁新昌縣鏡嶺脚地方視察該處林木是否適於鐵路需用等語查歐戰緜延鐵路材料購運不易倘有國産足資採辦亦爲挽回權利之一端所請視察林木實爲目前緊要之舉自應准予前往惟浙省現值戒嚴時期該分段工程司等籍隷歐洲前赴内地雖係事屬因公誠恐或有窒礙除由職局發給印憑以資執證外擬請鈞座准予飭知各該處沿途官吏軍警一體查照保護俾利遄行而免誤會外是否可行理合備文呈請仰祈俯賜鑒核施行 
[調查機廠作業力之呈復]  
　　滬寗滬杭甬兩路管理局呈交通部文云爲呈送事本年十一月二十日奉鈞部第三六四八號訓令開查各路設立機廠爲本路裝配及修理車輛之用（中略）限文到一個月内彚齊送部以備稽攷等因附表式一紙下局奉此遵即轉飭洋總管遵照查復去後茲據該總管將本路張華浜機廠最大作業能力遵式分别列表塡送前來並聲明表内所列車輛輛數係就該廠日夜作業能力并計而定等語局長覆核無異理合具文呈送仰祈鈞部俯賜鑒核施行 
[第四師新兵赴松塡防]  
　　浙督楊善德自將所部四師十三圑編爲省城衛隊後卽令劉漢前往直魯等省招募新兵一圑名曰第四師補充第一圑即委劉漢爲圑長現已招募足額在馬廠地方訓練成軍由楊督分調駐松業於二十七二十八兩日由劉督隊南下過滬往松塡駐矣 
[龍華一帶派兵遊巡]  
　　原駐龍華之步兵三十九圑第一第二兩營業已奉令出防松江盧護軍使以龍華附近之七賢路江境廟及徐家滙之土山灣等處每夜祇有該圑第三營放哨深恐力有不逮且龍華設有軍廠關係重要故於昨日諭飭三十八圑馬圑長分令所部各營抽撥士兵每夜輪流馳往龍華一帶遊巡以昭愼密 
[美日商輪徵調軍用之傅説]  
　　字林報云本埠航業界謡傅花旗輪船公司之伊圭都號與委内瑞拉號二船此次由美開至東方後將由美國航務部徵爲軍用前從事太平洋海濱檀香山航業之大北號美特沙尼亞號美洛號維爾海米拉號四船已由美政府接管又傅東洋海船公司來往太平洋之天洋丸輪船將由日政府召回大约將盡職於大西洋云按太平洋航業本已缺船若再去此數船商界將更覺不便矣 
[請給華大華利之船牌]  
　　德商美最時洋行駛行長江各埠之美大美利兩商輪自經我國收管後改名華大華利訂定出租仍駛長江流域儎客裝貨惟改名之後雖已經交通部頌給船照而停泊地點係在上海須由江海關税務司塡給華洋文船牌方能進出茲擬即日開班故由承辦租船事務所於前日函致新關税務司請將華大華利兩商輪塡給船牌並請由關轉致長江各關一體查照 
[駁船傾覆之慘劇]  
　　我國收管之德商西來西亞輪船現已改名華乙經交通部曁滬關税司塡給船牌執照現泊泰順碼頭正在裝儎客貨擬往東洋各埠乃前日清晨六點時有曹金寳之駁船儎送花餅三百四十餘件駁登該輪正在駁運時被滙德豐拖駁小輪碰撞致船貨一併翻入浦中並溺斃船户葉龍生盛林生莊郎等三人茲由駁船户曹六寳以撞翻船貨損失計需一千四百餘金且溺斃三命業於昨日禀請新關税司追償損失並給撫卹 
[商輪儘可往粤]  
　　廣肇公所前據各粤商函請轉電廣東軍民兩長請勿扣留商輪去後茲接廣東李省長復電云廣肇公所鑒公所效電悉扣留廣利一事自係一時權宜招商局輪船放粤本屬通行無阻無庸疑慮耀漢叩感 
[訊究海關德員舞弊之判斷]  
　　江海關税處在公共公廨指控派往天主堂街中國郵務分局管理税餉之德國人桑姆斯舞弊營私迭經公廨訊供明白判候會商堂諭宣布在案昨晨由廨復訊原告由理船廳長西人道生偕代表馬斯德律師上堂聲請核斷被告桑姆斯亦與代表海德禮到堂候示經原審官王崧生襄讞會同日副領事林君升坐刑庭會同簽判云此案被告雖有共同嫌疑惟證據未能充分應卽暫行開釋候飭提在逃之邱裕昌吳福卿兩人到案届時該二人同被告倘有牽涉仍須提案訊究並着被告自行具結於六個月内不准離開上海此判 
[詰訊假名慈善之騙局]  
　　英美工部局刑事檢查科代表牛門律師在公共公廨刑事科指控嘉定人張泉聲與醫生董振生串同王通夫高士屏董國飛沈連卿孫鶴卿沈永祥等在阿拉白司脱路洽興里虚設果仁善堂並在甘肅路德興坊设立衆興公司假善舉爲名出售賑捐彩票向北京東三省湘鄂兩粤江浙滇蜀等省紳商學界騙取捐欵洋一千五百餘元等情業由滙司捕房中西包探將張泉聲等連同跡涉嫌疑之張阿毛卞海程湯雙全王寳生王盤生一併拘解公廨訊供各情已詳本報前日午後由捕將全案入證解廨經王崧生襄讞會同美博副領事升坐刑庭復訊先由張泉聲之代表律師向張詰據供稱向爲米業現在衆興公司辦事係由陸姓介紹是日因往果仁善堂兜售施米致被誤拘所有發行彩票之事並非由我發起次據董振生供稱向爲醫生果仁善堂係由陸姓於宣統年間設立禀准上海縣立案給示保護現有縣諭及告示呈請察閲陸已於今春病故囑我接辦至今所收捐欵洋約一千元用去施藥等各費洋六百餘元所印彩票係由張泉聲發起並非謊騙因未售完故未開彩詰之張阿毛供在果仁堂爲飯司卞海程供在新閘路開設藥店是日往索欠欵被拘王寳生供在果仁堂爲茶房王盤生供是日因母親患病前往延醫被捕沈永祥供前往衆興公司探望友人沈連卿遂被悮拘高士屏供在庫倫路開設學校董振生曾經送來學徒十二名每月貼償學費洋五元是日前往午餐無端被捕董國飛供在衆興公司抄錄彩票號碼每月工洋二元餘不知情王通夫孫鶴卿供詞互相推賴孫並延律師到堂代辯繼由原告牛門律師向各被告駁詰一過經中西讞員會商之下判張阿毛卞海程湯雙全王寳生王盤生訊無關係先行開釋張泉聲董振生管押餘人各交原保候下禮拜四會商堂諭宣佈飭遵 
[匪徒逼勒酒店之兇劇]  
　　前晚十句餘鐘有匪徒三人至虹口老街二百五十六號門牌某小酒店内沽飲及至深晚該店夥陳某上門閉市後兩匪突然將門守住一匪袖出利刃向該店東夥嚇禁聲張逼索銀洋無着即將店夥陳某腹部亂戳致陳身受重傷腸流肚外痛極倒地店主某甲亦被戳傷手腕旋經隣人聞聲呼救該匪等始各出門四散奔逃當由滙山虹口兩捕房中西探捕聞警趕來四面兜拿即將該匪等先後拿獲一併帶入捕房經捕頭略詰一過飭將受傷人送院醫治各匪押候解廨請究聞陳傷勢頗重恐有性命之虞云 
[軍署鎗决盜犯類誌]  
　　搶刦伶人夏月潤家財物之盜犯周鰲即周春圃等經公共公廨解送護軍使署訊明於前日午後執行鎗斃已誌昨報茲將軍署宣布罪狀補錄如下爲布告事案據公共公廨呈解結夥持械搶刦英租界長浜路民人夏月潤財物之盜犯周鰲即周春圃陳瑞庭顧桂友沈鳳記即孫鳳岐等到署發交軍法課審辦訊明周鰲卽周春圃陳瑞庭顧桂友沈鳳記即孫鳳岐四名均爲侵入民人夏月潤家强刦得贓之正盜供證確鑿無可諱飾實已觸犯刑律第三百七十三條第一二兩欵之罪兇惡昭著法難寛恕應照懲治盜匪法第二條判處死刑以昭烔戒除將该犯等依照軍法執行鎗斃外爲此布告軍民人等一體知悉此布 
　　又搶刦滬北麥根路泰利煙紙店錢財之盜犯李金英金小三子等經公共租界捕房緝獲解經公廨預審後申送護軍使署發交軍法課審訊該犯李金英等供認聽糾夥刦得贓不諱亦於昨日午後二時在龍華大操場執行鎗决矣 
[民意調和會之談話會]  
　　民意調和會籌備處訂期昨午假法租界褚家橋陳則民君寓廬開談話會討論進行方針已紀前報茲悉該會發起諸人於昨日午後三時陸續蒞止均經陳君招待卽在客廳互相磋商至四時許由謝復初君與陳君會商以本日天氣嚴寒到會人少况昨日接有天津民意調和會來函商懇加入自　聯合進行以期一致故卽决定另再擇期開會俾將來函交衆討論再行答復繼將各處來函給衆查閲一過到會諸人亦以陳謝兩君意見爲然遂略飲茶點而散 
[山東各圑體代表來滬]  
　　山東各圑體聯合會代表李繩其於夏曆本月十四日蒞滬與滬上各圑體接洽一切并徵求各方面對於日本在魯設立民政署之意見以便回魯後有所依據而利進行云 
[學生會舉行演説競爭會之通告]  
　　寰球中國學生會昨日致各學生通告云敬啓者演説爲極有益之事敝會發起组織演説競爭會已歷三次英才彚集年盛一年茲又訂期於一月二日下午二時假座西門外江蘇省教育會舉行第四次演説競爭會此次與會者較前尤多至理名言必有可聽届時務祈貴校派學生蒞會旁聽並懇先期將到會人數示知以便預備座位也 
[上海公學之演講會]  
　　白克路上海公學昨日舉行星期六演講會請丁福保蒞會演説天花之預防略謂本年痘症頗爲流行染之者十死八九而社會上一般人以爲與患者晰絶往來即可免染斯症不知此等微生物能藉空氣流動之力散布四處故根本防禦惟有種牛痘之一法但中國人向來習慣只知人生一世祇須種牛痘一次彼初未知種牛痘一次三四年後卽失其抵抗力也演説畢由校長楊德鈞起立致謝遂散會是日因陽曆年假故全體學生　職員共　一影以爲紀念 
[通惠學校之游藝會]  
　　打鐵浜通惠學校於昨日下午二時開游藝會來實約數百人諸生表演各科均甚嫻熟觀者稱善校董顧蘭洲張效良江裕生王慶祥等亦前往觀覽　畢後由校長引導參觀本學期各科成績至五時許稍進茶點而散 
[廣倉學會開會紀事]  
　　陰曆十五日爲愛儷園廣倉學會古物研究例期是日因吳昌碩何詩孫王一亭哈少甫諸君發起書畫助賑贈劵問題　邀各書畫名家來園小叙並備茶點到者若左逸叟朱筱韻楊實甫倪墨畊及會員等凡百餘人三時振鈴開會由姬覺彌君登台商榷售書事宜並績由會員認書認畫約數百件戬壽堂古物陳列本由陳印若江紫塵兩君值日琳瑯滿目美不勝收徐積餘哈少甫鄒適歷潘蘭史商星伯蕭雲章姚虞琴諸君亦各有精品輔助五時散會後經園主欵以筵宴聞其中最稱特色者則以福建漆器惜價值過鉅觀者往嘖嘖稱羨而已 
[貿易銀行特别董事會紀事]  
　　本埠貿易銀行董事會於昨日（二十九號）下午三時許開特别董事會議到者爲陳季生陳泮林劉逹卿胡漢章劉學詢等首由胡漢章報告略云本行资本定額一百萬元先收四十萬於未開幕之先在張園開股東大會舉定經理陳廷孚恊理范筱山曁　事會諸君組織董事會爲股東代表監督機關於本年陰曆九月二十四日正式開幕詎開幕以後范恊理與陳經理因放賬關係互相齟齬嗣陳經理即患病請假范恊理亦宣言辭職經董事會一再挽勸兩君消除意見乃兩君仍不到行故今日特開臨時董事特别會議以便公同决定主持辦法云云報告畢各董事會議良久公决議案如下一本行開幕時有北方由美回國僑商林某擬增加資本至二百萬元專爲興辦實業及某省墾植之金融機關近日曾來電詢問辦法决議復電聯絡合組一本行正副經理旣由股東會同時選出董事會無權承認兩經理辭職應仍照常任事一所有兩經理經手進出各賬應各人自行理直董事會不負責任一行中各職員各有權限即各有責任應各清介限一董事會添派代表一人常川駐行凡有重大出入須與董事妥商通過一本行開幕伊始不幸發生意見於華商信用名譽關係極巨現由董事會以全力主持務達美滿目的融洽各方以保名譽而期信守議畢公舉董事會代表胡漢章駐行旋即散會時已鐘鳴六下矣 
[麩業公會議决之章程]  
　　麩業公會岐秀堂前日邀集同業將所擬章程逐條通過繕正呈請上海縣知事轉　農商部請爲立案茲將議决章程十四條照錄如下第一條本會經全體同業議决組合定名曰上海麩業公會第二條本會賃定荳市街八十六號房屋爲辦公之所並附設營業部於會内上午買賣進出即在本會論價訂交與北市貿易所一律第三條同業行客定開廠貨後應卽來會報告註册然後將打出棧單先交本會蓋印每大包交公費銀二釐半小包減半此欵備作本會經費俾垂永久第四條定開廠貨行客將有印棧單就同業中轉輾售賣仍照原抽二釐半速帶轉移俟該貨出清爲終結第五條如遇廠家現貨缺乏時已經打出棧單者出貨無着應由本會通告同業不得再向该廠購出現貨以免現貨更形缺乏致宿棧單愈　愈多俟同業中宿棧單出清後再由本會通知同業如有私自違章查出議罰第六條同業配客佣金連公費每包加二分二釐半已於丙辰年九月初一日由本會公佈實行俾各遵守如有違章查出議罰第七條同業行家定辦廠貨必須先與該廠訂明到期照交現貨如已經打出棧單出貨更不容緩若臨期無現貨可出以及有意推諉須要求該廠先將已經打出棧單挨次解清不得因擾售現貨將已經打出之棧單擱置庶免虧耗而昭公允第八條各廠或因損機停工如调查屬實一時確無現貨應請該廠預行聲明停機時日一面止打棧單俟開車後將宿棧單挨次解清再行續打庶免棧單積多不能自由出貨循此以往日後可免空單賣買第九條同業預定各届期貨輾轉售賣例須雙方交换定單倘内地行號以及囤户托辦定章每千包收定銀計規元一百兩並須對换定章惟市價上落瞬息千變或接内地托辦之信而未及收定銀者仍須照章補收倘内地因市價漲落不允照繳得由代理行號報告本會經本會調查確實當向其嚴重交涉一面通知同業停止與其貿易或到期貨不出清可由代理行號照市代售雙方結算不得以期後市價上落再有異議如私自違章設遇意外交涉本會不予受理第十條凡代辦内地貨物托代理性質中途如遇天 
 
 
 

Page 11

 
 
焚地變意外風險槪不負責惟貨欵或由滬埠行號代墊設遇意外風險而内地行號置諸不理者得由代理行號報告本會呈請官廳追繳一面通知同業停止與其贸易第十一條凡内地行號委托辦貨如有藉端推諉延宕貨欵可由代理人報告本會由本會通知同業一體停止與其贸易第十二條本會推舉會長二人評議長一人評議員四人交際二人糾察一人調查二人幹事二人（以上義務職）由同業推選另聘各條一人庶務一人當理會中事務並雇茶房二人以辦差遣（有給職）第十三條本會每月開職員會一次研究營業狀况每年開大會二次報告收支總數及一切大綱如有特别事件發生得由會長臨時召集會議第十四條本章程如有未盡事宜隨時會議修正 
[日艦駛往長江遊弋]  
　　原泊浦江之日本兵艦　號載有士兵三十七人快砲六尊前日奉日本海軍司令電飭駛往揚子江一帶游弋業已由滬出發矣 
[工巡捐局税務主任辭職之批詞]  
　　工巡捐局税務處主任許人俊近行抱病呈請辭職現經杜局長批示云許主任辦理税務已歷四年悉心整頓不造餘力所請辭職先行派員代理之處未便照准仍候黃局長到局再行核奪 
[送往迎來之宴會]  
　　松滬護軍使署參謀長馬懋　淞滬警察長徐輔舟上海工巡捐局長杜海叔等因松江防守司令何豐林奉調寗台鎭守使邑紳黃慶瀾委任甌海道尹均將赴浙履任特訂於三十日（今日）午刻在淞滬警察廳署公同設席祖餞又北市總商會正副會長朱葆三沈聯芳因修改關税委員會正副主任曾霽生李石芝先後來滬組織會務特訂於今日下午七時假座英租界小花園都益處閩菜館正廳設筵公宴以表歡迎並邀馬懋勳林仲立杜梅叔廖召閑等十餘人作陪 
[棉紗認捐易人經辦]  
　　本埠棉紗認捐向由德大紗廠穆湘瑶包辦每年繳銀十一萬二千兩業已認辦多年尚有盈餘惟上年冬委以來紗價騰貴内地銷數大爲減色邇又届期穆君以所進不敷所出再三向税務所禀退不允今讓與同業陸竹坪接辦陸君已定於一月一日接手聞一切手續仍照向例辦理云 
[修改税則委員會驟難開議]  
　　修改關税委員會正副主任曾霽生李石生業已蒞滬外間傅言有謂擬借北市總商會爲會所定於一月五日開始會議者茲經確切調查此次修改關税關係恊約諸國非僅我國一方面之事各國均須派委專員與議現在各國委員尚未齊集會議場所必須專賃房屋以便常川駐辦總商會雖地位寛敞惟該會時需議事殊多不便現正另覔屋字尚未確定故開議尚無時日也 
[公司發息紀聞]  
　　聞倫敦燧原轉運贸易公司近日聲稱將於明年正月五號發給中間股息按股可派得二先令槪免納付所得税云 
[寒夜救火之困難]  
　　前晚十一點一刻鐘小南門外小普陀橋南堍曹義泰糖坊之住屋内不戒於火頃刻冒穿屋頂延燒鄰居數家各區救火會均驅皮帶車到場施救無如天氣嚴寒自來水龍頭大半氷凍取水不易旋即用火烘熱始得源源出水設法澆灌約歷一小時始熄共燬平房四間樓房二間後由崗警將起火之坊主曹和尚坊夥楊阿三岳阿五及鄰居婦人張朱氏一併帶入一分駐所詰問起火緣由曹推不知旋據張朱氏指稱實由曹宅遺火積薪所致張警佐飭曹罰洋五元充公開釋張朱氏等無干退去 
[四川被拐女子之節略]  
　　川人戴勳臣略誘婦女販賣營利被川人許恊揆等派人探獲送交警廳已誌本報茲悉受害之蕭女曾具節略於四川旋滬同鄉會大要如左氏年十六籍貫重慶今年六月内載勳臣僞稱其妻不育叔又無嗣央廖樹山爲媒向氏父國良言明一子承祀兩房娶氏爲室於七月二十一日在渝城正式成婚八月十九日勳臣僞稱在滬經商携氏隨帶一十二歲之女孩名毛囝一同來申初住英界四馬路滙中旅社被勳臣百般欺辱任意毒打三日后勳臣卽將女孩毛囝賣與一廣東人得銀八十八元數日以后又遷住於法界某小棧翌日又移寓一處數日之間三遷宿所氏不知是何地方只見多數男女出入無常最后一次勳臣僞言已租定房屋與鄉親同居誘氏至一人烟稀少之處晚間勳臣外出忽來一人自稱王金生向氏云戴勳臣已將汝賣與我爲妾身價銀二百兩氏方欲詰問金生即於懷中取出一纸説是戴勳臣親筆寫的賣約讀與我聽氏憤不欲生奮力向前搶約金生即納約於懷閉門强逼當時氏泣拒無力横遭慘辱金生逼姦以後十餘日又欲將氏轉賣與廣東人寗波人先後議價三四百元氏以一再玷辱死不肯去旣墮陷阱無從逃脱後聞原媒廖樹山由川來申住麥家圈裕記棧氏乃藉詞往觀盛宣懷出喪由金生監督出觀氏乘人馬擁擠之際潛行逃往裕記向樹山哭訴前情樹山以勳臣　詐多端黨徒密布一人勢孤恐難與抗氏零丁孤苦慘怛無依迫不得已只得具情泣懇同鄉仁人君子作主云云現該省同鄉曾已將蕭女節略分致江蘇省公署滬海道尹公署上海地方審檢廳上海縣知事署懇爲昭雪矣 
[圖賣女子之控訴]  
　　鹽城人金學文住居閘北又袋角以經放黃包車爲業其寡嫂張氏近與卞五私識該氏前夫生有二女一子長女大鵬子現年十五歲次女小多子年十三歲均在絲廠做工日前卞欲將該氏長女賣與湖北人議定身價洋百元該女得悉逃往其叔處告訴金即據情報告四區二分所將張氏及卞五一併拘獲押候解送司法科訊辦 
[寗波難民來滬]  
　　前日江天輪船由寗波來滬載有難民二百餘口當由難民領袖江柄章等携帶出境護照渡浦至爛泥渡三區警署請求安插解整正諭令不得沿途騷擾一面傅知該圖地保陸佩生向當地富户集資數元給該難民等收領而去 
[頑童跑氷宜禁]  
　　滬城邑廟荷花池近日因天寒冰凍一般頑童咸趨冰上作跑冰之戲巡警並不禁阻一區救火會爲預防危險計昨已函請一區二分所飭警查禁矣 
[逆子毆父成傷]  
　　住居小西門外大興街之寳山人徐小毛向爲小本生理有子木林年逾二十不務正業專與賭徒爲伍昨午因向乃父索錢不遂竟將小毛毆打受傷當即由警將徐父子拘入二區警署請爲核辦余警正以案關忤逆命送地方廳訊辦當經檢察官預審一過驗得小毛頭面眼角等處受傷屬實判回家自醫木林傷害尊親屬罪已成立押候起訴訊判 
[私藏烟土案上訴後之辯論]  
　　林熙成前在元龍里私藏烟土由警拘送地方廳訊明判决嗣林不服原判提出理由在原審衙門上訴昨由該廳趙刑庭長及端木施兩推事官會同宗檢察官開庭辯論良久判令還押候示 
[判决後無可更改]  
　　日前有婦人王張氏私帶煙土五十六兩擬乘滬寗火車離滬當爲巡警查獲拘送地方廳昨午由推檢各官開庭審理之下以該氏私販烟土罪已成立判處五等有期徒刑四個月並科罰金五百元該氏奉判　伏地上叩頭不已聲稱家貧無力請求減輕罰金問官以案經判决未便更易如有不服儘可上訴飭令法警將氏還押烟土留候焚燬 
[竊取烟土案展期再訊]  
　　蔡如清（即蔡如生）至虹口滙山碼頭竊取某日本人值洋一千三百四十八元之烟土兩箱被探拘獲解送公共公廨訊供管押在案昨晨復由捕房解廨經中日兩讞員略訊一過判蔡押候查明展期兩禮拜再訊 
[成衣匠留人吸烟]  
　　賃居南市王家碼頭之成衣匠陳洪生私設烟具容留同業在家吸烟前晚被一區一分駐所巡官帶同長警進内查獲烟鎗烟燈各一件及烟盒等物即將陳及店夥吳阿海湯蓮桃等拘解到所訊據陳等供稱因患病私吸求宥張警佐飭將陳吳二人連同烟具押解警廳司法科訊究 
[新瑞和追索押欵之辯論]  
　　英商新瑞和洋行在公共公廨控中華書局經理陸費伯鴻不理押欵銀二萬五千兩一案前日午後由李萼仙襄讞會同英卓副领事升座提訊原告延代表律師上堂陳述案情並稱原告起訴至今已有三月之久前次敝律師到堂请求追還押欵銀二萬五千兩及利息一千餘兩被告迄未料理應請給諭將該書局發封備抵云云被告亦延律師到堂辯稱中華書局所欠各欵無抵押品者甚多曾經被告到堂請求商准各債權人准將該局出租所有債欵均分十年拔還蓋以如此辦法或可有益於債户目下已有新股東代爲維持原告請求將本案判决一層應請暫緩執行中西官會商之下當即宣判曰英商新瑞和洋行控中華書局不理押欵银二萬五千兩着被告迅速清還並負擔堂費此判 
[再誌僞票購貨之訴訟]  
　　長豐麫粉公司指控趙慶福將寳泰錢莊僞票朦混購貨當由總巡捕房派探將趙拘解公共公廨訊供管押在案昨晨復訊原告投訴被告將五百餘兩之僞票混用請究訊之被告延律師到堂辯護請准被告交保候訊判趙交五百兩人銀並保候再傅訊 
[抗不料理之懲治]  
　　日商日華洋行控用人鮑實猶私用賬洋二千五百六十元銀三千四百七十五兩等情迭經公共公廨訊判鮑趕向原告理清在案嗣因被告迄未遵諭料理故昨日復由捕房將鮑解廨經中日官研訊之下以鮑旣未措繳未便久延遂判鮑押西牢一年如能於限内繳還准將刑期酌減 
[押店請償當本續誌]  
　　淞滬警察廳偵緝隊長翟世清前派隊士至西門外某押店查弔皮衣七件當時據該隊士云此項皮衣係南市某警所署員之家丁監守自盜確係失贓旣而該押店因隊士弔贓未帶質票請追當本洋三十元已紀前報茲據訪員續報一區一分駐所警佐張際平日前偕妻出外令其家丁在家看守詎該丁竟竊取皮衣質於西門外錦豐押店得洋三十元逃逸事後張警佐接得該丁由鎭江遞來信函述明前情遂倩偵缉隊士某甲持該隊卡片一紙並帶一十餘歲之小竊至押店内弔贓該店當時未知眞相將原贓給予弔去旣由該押店主查知來歷立卽具呈警廳請爲給還當本昨日該同業代表又開會集議嗣後凡遇偵探弔贓須憑官廳條諭並帶正賊到來始允起弔俾赴該官廳聲請給還當本以免營業受虧議决後擬即聯絡同業函請商會轉呈　廳備案 
[欠繳清潔捐之枝節]  
　　前在工巡捐局認辦東南區清潔捐之莊泉生因欠繳公欵久不清理由朱前局長咨請淞滬警察廳傅莊到案送由法庭預審交保限期理楚莊於保出後即具禀工巡捐局請傅合股人陳松青追還欠欵當經該局批飭旣有欵項糾葛應逕赴警廳呈明請示在案茲陳亦投局具呈聲明與莊泉生並無錢財糾葛昨經杜局長批示略謂本局對於此事無案可稽旣無與莊瓜葛亦應自赴警廳聲訴辦理母庸來局備案仰卽知照 
[婦人請懲蕩子]  
　　住居滬寗鐵路北首之鄉婦馬殷氏因其子長根不務正業吸　鴉片訓斥不改前日將子扭入四區警署控請懲辦姚警正諭令收押候究 
[運泥違章之扭控]  
　　閘北肩連公會工頭陳小南前日扭周廷夫至四區警署控稱周私攬某作場運泥工程違背公會定章請求究辦姚警正諭令押候查核 
[房東私刑拷打]  
　　江北人朱長春同妻高氏賃居閘北漢中路二百六十七號前充十一圖地保之談祥生家因欠房租私行遷居前日被談子春桃（卽小妹）將長春尋獲扭入其家剝去衣服私刑拷打是晚朱忍凍被打已僅存一息後經其妻高氏得悉鳴警入内解去鐵鍊麻繩連談小妹一併帶入警署押候訊究 
[墊欵展限料理]  
　　俞明葵前延愛倫律師爲代表至法公堂控告作頭陳信高不理墊本銀一千餘兩請求追繳等情當經傅訊判令交保限理嗣陳無保押追後一再提訊改判交尋常保出外限三個月　楚在案昨又届限提訊俞仍求嚴追陳稱一時不能籌措請再展限三月料理中西官判展限六禮拜理清違于未便 
[房租限期繳清]  
　　新瑞和收租人前至法公堂控房客潘智豫虧欠房租三月計洋一百五十元訊判限繳在案昨日届限又經傅訊收租人投稱被告分文未付請求嚴追潘稱現已措得洋一百元尚少五十元須請寛限再繳中西官判限十天繳清 
[搶取田單借據之否認]  
　　姚阿毛至法公堂控稱王裕庭曾於前年將坐落金神父路之田單一紙計地五釐由沈鶴鳴爲中保並由地保錢根桃蓋章抵去洋五百元至今本利無着經已投案具控尚未提訊詎王忽偕同伊子洪生乘民人出外之時來家向妻張氏以還洋爲由將單據騙出洪生即搶取而逸業已報告捕房將洪生拘案請求訊究並由姚張氏投稱是日婦人在家忽有王等三人到來稱欲還洋婦人信以爲實即將單據取出詎洪生竟搶取而逸有王吳氏目見可證供此至卽由王吳氏上堂聲稱是日早晨婦人在姚家客堂中見王洪生等三人到來言欲歸還銀洋張氏卽將單據從房内取出交王觀看詎被搶去婦人帮同尾追未獲是實詰之王洪生不認搶取單據並稱姚張氏王吳氏均不認識中西官判令還押候傅中人並地保到案覆訊核奪 
[無賴糾黨拆梢]  
　　無賴王慶郎昨日糾黨三人至虹口東漢璧禮路某茶館内硬指黃文富販賣煙土拆梢洋五十元當經黃妻倪氏唤捕到來將王拘入捕房押候解送公堂訊究 
[洋台當作小便處]  
　　向爲庖丁之粤人張阿才昨晨在虹口三泰路四十七號門牌洋台上小便被五百六十九號華捕查見回禀捕頭請廨出單傅究 
[檢廳長體恤押犯]  
　　近來天氣奇冷貧民沿途凍斃者日有所聞地方廳林檢察長以第一看守所内所押民刑案犯及已經判决發送地方分監與模範監獄執行各犯其中無棉衣褲禦寒者頗不乏人際此嚴寒殊堪憐憫爰特商之敖典獄官與該所長調查在押極貧之犯約有若干俾便派員購買棉衣褲分别發給以禦嚴寒 
[客商催緝竊案]  
　　徐州商人某甲前日販運草紙來申消售所得貨洋約三百元置入搭連袋中經過滬軍營附近因欲小便被竊賊乘間將袋内银洋如數竊去甲情急萬分一再覔死經人解救乃投警所報告適該處爲一區一三兩分所交界互相推諉甲乃投報警廳請爲查究該廳允許立飭偵緝隊士查拿務獲贓犯迄今時已匝月尚未破獲甲因此逗留滬上所耗不資故於前日又投警廳具禀催緝 
[輪船買辦認領失贓]  
　　浦東三區警署第一派出所巡長田國棟於本月二號在隆茂棧附近查獲竊取紅牛皮之竊犯張玉生奚阿毛二名併贓物牛皮四塊當即帶署經解警正訊據該竊供認此項牛皮由某洋棧竊來判令拘留五日贓物候出示招領在案昨有太古公司新甯紹輪船買辦杜子坤赴三區警署認領贓物卽經解警正核准着具領狀來署將贓給領 
[過犯攫取金耳環]  
　　紹興人金阿毛前日在雲南路攫取小孩陳金泉所戴之金耳環圖逃被七百三十二號華捕追獲昨解公共公廨經俞襄讞會同義副領事訊供不諱並查明金係過犯判押西牢二年期滿逐出租界 
[兩賊各押一月]  
　　甬人陳阿廷姜阿雙在武昌路竊取西人鐵練由探拘解公共公廨訊供收押在案昨日復由捕房將陳姜兩人解廨研訊屬實判各押西牢一月以儆 
[酒店深夜賣酒]  
　　靖遠街四號門牌及雲南路三號門牌兩酒店均因深夜賣酒有違租界定章被五百四十五號華捕查見禀明捕頭昨將店主宋雨亭周渭亭兩人傅至公共公廨經中西讞員訊明屬實判各罰洋五元充公 
[雉妓拖曳行人]  
　　揚州雉妓王阿巧顧菱花前晚在南京路硬　行人被一千零九十五號華捕查見以其違章一併拘入捕房准各存洋保出昨晨由公共公廨將兩妓傅案訊明判各罰洋三元充公 
來函 
[上海孤兒院來函]  
　　謹啓者敝院每逢聖誕佳節承蒙各大善士助以年菜果品等物更蒙青年會中學校諸君助以各種食用品迄今已歷數載茲於上禮拜承該校職員偕四位先生乘坐汽車代表來院分發如毛巾絹頭手套線襪洋糖香皂蜜糖鹹肉鴨子鹹蛋橘子香蕉等等諸生承受之餘無任感激更有斜橋惠中學堂送來各種用品敝院接受之下無以爲報特此敬請登諸報端以表謝忱並揚仁風 
[震和茶棧朱葆元來函]  
　　敬啓者今閲貴報本日本埠新聞　内所載假名慈善之騙局冒名董事朱葆元等鄙人並非善堂董事或另有其人惟與鄙人名同特此聲明希入來函門爲荷震和茶棧朱葆元啓 
雜評二 
[提倡陽曆元旦（步陶）]  
　　自改用陽曆以來一般社會對於元旦殊少點綴而商舖居民結束一年眼項猶守陰曆年關之舊因之賀年休假等咸惟舊者之是謀惟政界與公共機關以局面所關不能不循例休假然至陰曆元旦亦必　俗休假於是有一年兩元旦之奇觀焉今江蘇教育會特舉行同樂會以爲提倡其意蓋欲導一般社會於大同之境域也夫陽曆元旦之所以一時難於遍行一般社會者雖曰數千年習慣上之一事實問題而其根本實在於教育之未能普及蓋大多數國民未能具有普通之常識故陽歷陰曆之爲何而改且不必盡人而知安從而喻陽曆之爲大同否也然則提倡陽曆元旦而僅爲表面之點綴寗遂足以畢乃事哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[民國六年之廻顧] [  夏召侯]  
　　嗚呼　光駛影征人動歳暮之悲鴻雪留痕壯士有年華之感矧以中原擾　荆棘叢生大局沈淪黍禾抱痛試從頭而紀日無限牢驅　回首於當年頓增感觸爾乃黎娘老去鳥儘知還馮婦雖來虎　　搏縱尊稱元首覺冠冕而堂皇奈人各有心好傾排而擠軋赢得頭銜大好平治未邊任他手段如何調和不易此非民國六年總統之狀况乎至如芝草重生人憐小草李花半放痛抱　花伍相何人自大方之落落汪倫送我作舟子之招招今雖天壞王郎席珍應聘還恐　家徐孺有玉求沽内　紛更前途莫測此非民國六年總理之小史乎又如斷送河山作霖雨問誰用汝歪　梁楝守家風一任此公歎璞璧之無光偏沈大海　蛟龍之變化也處污池賢否智愚混淆難辨升沈否泰機遇不同此非民國六年閣員之成績乎若夫皇帝還魂復臂之聲大作將軍跋扈秘密之　常開　埀南海之龍又昂頭角光照大江之蚌暗結禍胎　許　腰獨立羡尊翁之智油來抹脚大跑誇良佐之才光怪陸離恣睢　厲此非民國六年軍人之勳猷乎更若梨花院冷可憐老子歸來竹椅聲稀從此寃家都散蟬寒樹靜鳥去庭空痛立法之機關無些　之生氣而國會有厞常之號不惜駢枝臨時開參議之門無非吃飯此非民國六年議員之事業乎至於渺渺冿沽無自覔回頭之岸重重巫峽於今成積骨之出滿目瘡痍切膚痛苦嘆川流之不息誰哺鴻嗷望烽火而頻驚怕聞鶴唳流離漂泊慘淡凄凉此非民國六年人民之慘劇乎嗟夫江山憔悴千里斜陽書劍飄零幾人舊雨避塵寰之紛擾惟有著書任歲月之消磨豈無遣興僕也仗清談送日儘許自山以撰述移情藉消世慮今逢殘臘廻顧前塵大好生涯記疇昔長卿賣賦依然落拓笑今朝賈島祭詩五 
家庭常識 
[鉛筆] 　　 
鉛筆寫字人恒苦其字跡不清往往置口中含之使色黑而字顯然鉛有毒性不宜多含故日記簿等用軟鉛（取其色深易於清楚）爲宜更宜削尖兩端以備一端斷折他端即可承乏自無措手不及之患（栩按不如用銅幹之鉛心筆爲便） 
[脚冷] [  山安] 　　 
勞心之人坐時爲多足部之運動甚少故時届冬令雖有棉鞋絨襪恒苦脚冷如氷最妙之法莫如臨睡前任便行走一二百步則血液流通足部自然和暖遠非烘灼所能及也術生者曷嘗試之 
[代絨襪] [  補白]  
　　購雙面絨布裏足御襪價廉而適用 
[衣易乾] 　　 
冬間氣温低濕衣履不易曝乾可置之燃盡已冷之灰中（日久者不適用）約一周時取出曝於日中不久即乾再撲去灰塵即可著矣 
[冬間花草之保護法] [  天際孤鴻] 　 
法以稻草圍其近土部分雖雪壓寒侵亦不致凍死 
[簡便罩袍] [  芰隠] 　　 
罩袍便於家常大都以布爲之一經洗滌恒易短縮茲有一法足補其闕式與半截大褂相似（惟不御馬褂者不適用耳）罩之長短依袍爲準上起腰際下迄袍邊約三尺左右用螺甸鈕扣八枚分配釘好於袍腰之四圍將罩搭扣其上（罩之上端最好開眼爲佳）至其腰右（卽袍袂邊口腰際）則以一鈕而搭雙扣蓋此罩四週必有接筍處而接筍處又必用小掩襟也遇縮短時可將鈕扣移下一層仍可完全利用脱卸敏捷簡便逾恒現已效用多人無不稱善若御半臂則可仿此更置袖套一雙 
[工業須知]  
[魷魚之製法] [  孤舟]  
　　魷魚一物嗜之者極衆需要之大銷場之暢大有不可思議之槪製法如下一　料製魷魚之原料爲烏賊魚及　魚（　魚與烏賊魚無異惟無骨）二魚均生於海中我國粤閩二省沿岸以及温州沿岸鎭海附近榮城灣直隷海峽諸地皆爲其著名之産地二製法收捕烏賊魚及鰇魚用刀剖其腹取出内臟及一切不可食之物更剝去其皮先以醎水洗滌次以清水洗之使極潔淨攤於蘆簾上置日光中晒之至稍乾用壓榨器壓扁再晒之至極乾燥然後包裝三包裝法先用麻線束爲把每把二十枚次用蒲蓆或草蓆包之每包百把包裝旣畢可以發售矣 
集益錄 
[再答七十一問] [  吳覺農]  
　　郭君所述鷄　爲有昒類中之羽虱寄生於羽毛繁殖頗速頭毛中有卵無數經十餘日即孵化鷄體一　寄生常見羽毛竪立以爪遍搔全身大都由管理未善鷄舍不潔及無適當運動場所致驅除法以烟油（或烟葉煎汁）和酒精及二十倍之水以毛刷刷鷄毛數次卽可免患又硫黃華及除蟲菊亦均有效預防法以清潔鷄舍爲第一要義如於炎夏前用石灰或煤油消毒則更佳矣 
長篇小説 
[二城風雨錄] [  英國郤而司迭更斯原著常覺小蝶天虚我生合譯]  
　　卷中第八章（七） 
　　於是陪審員十二人皆聚而商榷堂下羣聲叢動亦竊竊作私議史蒂爾則收拾文件若其大功已告成者衆中獨卡登不動偃蹇之態似欲入睡一手支椅衣破乃露其肘假髮未整欹斜欲墜不但邊幅不修而酒氣尤復熏炙遂有多人私議謂此等律師乃亦有人延聘誠奇事也殊不知史蒂爾之倚賴此人正如右手凡有謀劃莫不出自此人胸中而史蒂爾者不過一傀儡耳顧此時卡登目光忽有所囑遽呼庭丁曰汝儕趣助老先生扶女士出不見其將暈而仆耶衆聞語盡廻視線以視曼萊果覺顔色慘澹如嬌花之經風雨即老人顔色亦復晦變蓋又憶及廿年前事矣庭丁未應而卡登已趨前扶掖女郎退入休息之室陪審員議旣不决則亦請求稍退於靜室中議之審判官兀坐一日亦覺困倦則繼陪審官而退入私室此時堂上僅留書記數人與犯人覿面相對天且昏黑堂中炬燭乃循例而然燭亦不多但於四隅作黯濃之黃光而已觀審者興采本高忽見裁判中斷殊失所望腹中飢腸且雷鳴乃亦漸漸散出各去覔食犯人則退就關後而坐勞雷乃起自座中以招楷萊楷萊於人叢中見招則伸其秃頂張兩肘力擠而前勞雷曰楷萊汝饑歟曰否曰然則汝勿去遠亦見彚萊姑娘如何矣曰見之頃在休息室中今則以車返矣勞雷曰佳汝可少俟待判詞下時吾尚有書札令汝帶返銀行因以一先令授之曰略購麫包食之可果腹也楷萊退而卡登適進勞雷曰卡登先生女郎無恙否曰受驚耳今出法堂即愈矣先生坐吾往與被告一言渠亦正問此也遂走近湯訥此時二人相對一則秀　一則偃蹇面雖相似而舉止竟判若兩人觀者亦且竊訝訝二人相肖之甚也湯訥曰密斯曼萊如何曰無傷渠謂此番作證實出强迫不知渠之證言亦有害於先生否也湯納曰嗟乎渠乃爲我受此驚恐吾心至歉願君爲我轉致此意爲我道其感忱卡登曰佳然我謂汝必有與女郎再見之日今日裁判未必即死汝也湯納曰我無希望卽有希望亦劣卡登曰然則汝誠達觀者汝俟之此次陪審員之退於汝殊有利也言次軒渠而笑當二人言時楷萊兀立人叢中心念此二人抑何面似而態度乃逈異天公造人實具不可思議之法力然而凡人死後其髑髏之形狀又何一一相同此楷萊思此頗值冥想寸心竟飛度於叢山曠野之間似見月露滿身方荷鋤躡履而徜徉正得意時忽聞人聲潮湧　捲其身而出甬道楷萊身不由主竟隨潮流而汆但聞勞雷自後呼曰楷萊楷萊楷萊於人叢中應曰在此嗟乎吾身奈何如萍梗耶果何事者勞雷即自人叢中授過一紙曰以此返銀行轉呈曼萊先生楷萊接之而身已擁出大門之外展紙視之草草書爲數字曰湯納復活已判釋放白莎收押待鞫楷萊立搔其髮曰嗟乎何以又言復活老兒老兒汝再言復活者吾必一質汝果與我同道否乎（第八章完） 
 
 
 

Page 15

 
 
   
 
 

Page 16

 
 
   
 
