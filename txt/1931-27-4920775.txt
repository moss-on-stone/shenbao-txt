# 1931 - 27 - 4920775

 

Page 1

 
 
   
 
 

Page 2

 
 
   
 
 

Page 3

 
 
[命令]  
　　國民政府四日令任命熊斌爲國民政府文官處參事、此令、 
國内要電 
[晉軍縮編問題]  
　　大體已吿解决 
　　决成立軍委會 
　　（太原）商農·永昌徐·楊效歐三日午後赴山西大飯店與戢胡商維持津議實行縮編辦法、談時許、由徐楊用電話召各軍長事前推定之代表孫楚·楊效歐·王靖國·李生逹等往議、孫等向戢胡先後說明各軍長連日協商經過、及景代表返并報吿張副座意旨後、各軍長之態度、謂津案原則、當必努力奉行、惟須按照進行困難之點、速想救濟辦法、更願貫澈巧電主張、取消軍長制、戢謂對此點望勿堅持、凡用私人資格可以帮忙之處、當必隨時代爲請示云、五時餘、四軍長離飯店、同往孫宅、時李服膺·張會詔·已在候、當續召馮鵬翥·楊　芳、楊澄源前往、孫等報吿飯店會議情形後、繼研究組織軍委會等問題、夜午始散、據某軍長談、大體已决、孫楚部仍爲正太護路軍、所遺師長缺、由李服膺補充、直屬徐永昌、張會詔部改爲省防軍、前總部議設之三警備司令、現擬暫設太原、究用警備或保安或晉綏保安司令名義、尙未確定、司令人選、决由榮鴻臚充任、張會詔部之省防軍、將歸榮節制、軍委會確將成立、對内部即以委員會名義行使職權、委員人數、仍未定、人選擬以軍長及司令互推、對外則仍以軍長名義稱謂、以免周折云、（四日專電） 
　　（太原）某要人談、晋局糾紛、現已大體解决、昨商徐楊戢胡及各軍長等在飯店會議、即係晋局糾紛後三方人物化除成見開誠協商之具體表示、戢等對各軍長容納津議原則、甚表同情、會商要旨、係研究聯名電呈蔣張之内容與範圍、大旨已同意、刻正起草、日内可拍發（四日專電） 
　　（太原）傅作義三日返并、四日與商·徐·楊·及各軍長晤談、表示對編縮願服從多數主張、個人位置、不成問題、對人對事、均無成見、（四日專電） 
　　（太原）景耀月三日電張、在瀋備承延接、感出望外、歸後將我公顧全大局主旨、曁收拾晋局苦衷、備向各將領陳述、各將領舉明大義、同聲感悃、於力所可能範圍内、願努力服從津案、惟於地方秩序曁民衆希望攸關之點、仍望副座予以相當容納、俾敢負責奮鬥、奉行一切云、並電王樹翰、請向張曲爲陳說、將前所面請各項、祈予相當容納、（四日專電） 
　　（太原）各軍長二日在孫楚宅協議、軍隊編制、除八師一護路軍及每警備部兩團均决定外、編遣方法、初擬南北互調、繼恐多費周折、决均就地編遣、軍委會之組織、仍在研究中、各將領對東北之覆電、表示决在維護巧電之主張下、使地方不致糜爛爲主旨、（三日專電） 
　　（太原）各軍長派赴東北之代表景耀月已歸、二日在該會報告謁張經過、一、張對津議案、仍主維持、惟對各軍長巧電之苦衷、允於可能範圍内設法補救、二、軍長制主保留、仍編四軍八師、添編護路軍及三警備部、可斟酌實際情形商辦、三、軍隊總額爲五十大團、軍餉由東北與河北等省設法協助、裁餘軍官、均送講武堂、各軍長對景報告、認爲滿意、决日内再在總部開會、協商編遣具體辦法、晚又在李服膺宅集議、（三日專電） 
　　（太原）王樹翰親函榮鴻臚、交景帶來、略謂景來所述山西種種情形、在晉言晋、乃人之成例、在張副座確亦有困難處、大家所主張的、絶對難以辦到、希望大家暫時維持天津方案、副座經太昭數次談叙、對晋情已澈底清楚、感情非常融洽、太昭返并、定有詳細報告、望向各軍長說明、務須互相讓步、將此難關渡過云、（三日專電） 
　　（太原）商態度近頗鎭靜、對軍縮因各將領已與東北直接洽商、個人不作何主張、新省府因各委均表示在軍縮未就緒前不願就職、商連日努力内部整理、與外界頗少酬應、（三日專電） 
　　（太原）軍委會决成立、將咨總部各處改組、總部已趕辦結束、（三日專電） 
[中政會昨開會]  
　　（南京）中政會四日晨開會、到蔣中正·胡漢民·于右任·孫科·王寵惠·孔祥熙·王伯羣·吳鐵城·李文範·陳立夫等、蔣主席、討論張學良提議、嚴懲商店與政府機關交易、私給回扣案、及四中全會交議、另訂貪贓懲治法案、結果均照法律組審查報告通過、又王寵惠提議、以前公布之共産黨自首法、現因辦理大赦案件、對自首範圍、發生疑義、請核議案、决議、交法律組審查、（四日專電） 
[孫連仲部南開]  
　　（南京）孫連仲部董旅四日晨由濟甯南開、五日下午、可達浦口、總部交通處已代備輪船三隻、下車後、即登輪西上、不稍勾留、其餘各部、亦陸續開拔、將至南昌集中、聽候調遣、（四日專電） 
[湘贛匪勢窮蹙]  
　　毛師向西南進勦 
 
 

Page 4

 
 
　　（南京）贛電、（一）何應欽抵省後、將分批召集前方將領、面授機宜、（二）毛炳文師克復南豐後、派隊向西南追剿、白興之匪、向康都逃竄、（三）郝夢麟師佔領平江後、分途搜剿徐家江一帶殘匪、已完全肅清、（四日專電） 
　　（長沙）彭位仁三日到省、所部劉濟人旅全開瀏平勦匪、陶廣接省會要塞司令職、劉建緒赴古港勦匪、（三日專電） 
　　（長沙）李覺電、賀龍死傷二千餘、竄匿湘卾邊（三日專電） 
　　（長沙）竄酃贛匪圖犯資桂（三日專電） 
　　（南京）王金鈺電京、謂抵萍後、已令四十三師集中萬載·宜春等處、聯絡第五十四師、向上高·高安、進剿匪共、（四日） 
[卾行營召集邊區綏靖會議]  
　　郭汝楝搜勦陽大殘匪 
　　（漢口）行營决在漢召集李鳴鐘·吉鴻昌·夏斗寅·張印相·葛雲龍·范熙績·等開豫皖卾邊區綏靖會議、俟范熙績到漢即開、（四日專電） 
　　（漢口）郭汝棟冬克龍崗後、江又克劍峒、正搜剿陽大殘匪中、（四日專電） 
　　（漢口）華文選支返黄陂防次、四四師即開湘西、（四日專電） 
　　（漢口）行營令范石生約束所部、不得干涉地方行政、宋團附前在光化擅捕縣長楊光甫案、着查辦、（四日專電） 
　　（漢口）徐德佐旅在峯口水沙口奪獲僞政府關防文件表册、四日送十軍軍部、（四日專電） 
[魯滌平返南昌]  
　　（南昌）魯滌平頃由安飛抵省、即謁何應欽、報告作戰經過、最近軍事及匪情、韓德勤劉夷民廳長均謁何、報告軍事民政、魯今晚宴何、（四日專電） 
　　（南昌）何應欽衛隊及各處人員、昨抵省、何今可到、省府各委員昨晚車赴潯歡迎、（三日專電） 
[京市代表大會]  
　　蔣中正出席訓話 
　　（南京）京市二次代表大會、四日上午第三次會議、蕭吉珊·伍士棍·洪陸東主席、秘書長及第七第八第九第十第十一各區黨部代表、報告各區工作畢、中委蔣中正訓話、略謂首都黨部、與黨員應爲各省市模範、京市過去成績、爲各代表努力結果、中央及兄弟非常欣慰、聞各下級黨部會議、到會者少、雖有會議、而少意義、即無從檢查優劣、黨員應守本分、明責任、對大會議案、應愼重討論、黨員要有訓練、作民衆模範、指導黨員者、應注意組織訓練、不僅黨内如此、還要黨員去組織民衆、訓練民衆、更要消滅權利思想、對黨犧牲一切云、次議决提案十一件、下午開第四次大會、蕭吉珊朱文中主席、議决提案二十件、並議决將大會延長一天、四日晚、市黨部在安樂酒店歡宴全體代表、五日下午四時閉幕、（四日中央社電） 
[西北黨務方針]  
[蔣主席向各委指示]  
　　（南京）蔣主席四日下午三時、召集甘肅黨務整理委員田崑山·凌子惟·青海黨務特派員方少雲·翟宗濤等、指示辦理西北黨務方針、次各該省黨委、報告西北情形、蔣並親自繕函致西北行營主任顧祝同、囑其盡力輔助、（四日專電） 
[桂局無大變化]  
　　黄紹雄伍廷颺之談話 
　　（南京）頃晤黄紹雄、　談、報載桂局又發生變化事、迄現在止、並未接正式報告、據本人揣測、或係因縮編劉鼎西部之誤、蓋劉曾隨李明瑞甚久、與共黨不無嫌疑、當本人離桂時、劉部正擬由龍州調至南甯縮編、故報載云云、諒係此事之誤、劉部僅有槍五百餘枝、縱因縮編而起糾紛、亦不難立時解决、黄又謂中央對桂事、决以和平方法處理、其具體辦法、現仍在談商中、關於桂省府改組問題、或將提早實現、俾軍政善後、可同時進行整理、本人與陳總指揮、對桂事完全以中央意旨爲意旨、一俟具體方法决定、再訂期離京、（四日專電） 
　　（南京）記者頃訪伍廷颺、詢桂局近狀、據云、報載桂事又有變化、白張部與黄旭初部、在南甯梧州發生衝突之說、以個人觀察、黄部現駐南甯、南甯與柳州電台通電、絶無阻滯、柳州電台與南京電台、每日相接通電、如有此種變故、中央方面、可隨時接得消息、但迄今並未接到電訊、可見此說尚難證實、（四日專電） 
[馬文車抵平凉]  
　　（南京）馬文車·嚴爾艾等奉命赴甘神饶 
察、刻電告已抵平凉、日内即赴蘭州、（四日專電） 
[蘇浙營業稅率]  
　　（南京）關於蘇浙兩省營業稅率問題、財部據上海各商業團體呈、以兩省所訂稅率、超過中央頒定稅率標準極重、請予修正、經况賦稅司及稅務整理研究委會審核、連日開會討論、認爲該稅性質、係按營業額或資本額課稅、原有一定標準若過增商民負擔、似有未善、將擬議修正、或由部咨行該省府、根據中央頒定原則、自行酌加修正、（四日專電） 
[貪贓懲治法案]  
　　中政會法律組審查結果 
　　（南京）四中全會交議、另訂貪贓懲治法、法律組審查結果、認爲公務員受賄侵吞公欵、金額不滿一千元者、擬照刑法免職罪加倍治罪、滿一千元以上者、擬處以無期徒刑、除追還贓物外、並得查抄其財産、如在未發覺前自首者、得免除其刑、至處理機關、則以高等法院爲第三審、（四日專電） 
　　（南京）張學良向中政會提議之商店與政府機關交易、私給回扣、與公務員通同舞弊、應從嚴懲治案、聞法律組審查結果、認爲刑法第一三六條、公務員對主管及監督事務、直接或間接圜利行爲、已有處刑之規定、則公務員與商店之舞弊、自應援照該條辦理、至商店對機關公務員给與之回扣、不於單據列明數目、致私人得有利益者、亦以犯罪論、（四日專電） 
[國際軍縮情形]  
　　黄慕松函孫科報告 
　　（南京）出席國際軍縮籌備委員會代表黄慕松、自倫敦函孫科、報告軍縮事之繁難複雜、及各國代表之派别、對軍縮事所抱觀念與所取態度、曁會議結束後、將來國際利害之趨勢、至爲詳盡、並謂爲對付將來正式大會計、平時似應有正式組織之研究、若臨時派人敷衍、則不如缺席爲愈、藎國聯之工作不徒對本國事、爲澈底之爭辯、即對他國事、亦不可無相當表示、以傅各國重視　人之同情、（四日專電） 
[濮陽駐軍要求地方供養]  
　　（北平）濮陽各機關各團體通電、劉黑七部駐軍要求地方供養、濮民力已竭、願予偕亡、所有在濮黨政各機關團體服務人員、一律均請辭職、昨夕瀋電、　令該軍不得就地籌欵、並派點騐員前往、晉南汾州以南各軍、亦同樣向民間徵發、綏遠亦然、（四日專電） 
[李張白新招軍隊解散]  
　　（香港）李張白因桂戰將結束、特將新招軍隊解散、前傳李等繳黄旭初械因此、（四日專電） 
　　（香港）嚴　魚團四日離梧回省、轉南雄增防、（四日專電） 
[朱毛竄犯平遠被擊退回尋鄔]  
　　（香港）朱毛六七千二十八由安遠尋鄔犯粤平遠、香翰屏調陳鉅李振良兩團往剿、戰兩晝夜、將匪擊敗、退回尋鄔、巫劍雄團奉令由北江回省轉油、開贛邊增防、（四日專電） 
[立法院法制委員會]  
　　（南京）立法院法制委員會、四日下午常會、焦易堂主席、討論、（一）修正法規制定標準法草案、初步審查報告案、通過、（二）嚴定政務官請假條例、限制官吏任意請假離職、並規定曠職處分案、初步審查報告案、議决、重行審查、（三）官吏懲戒委員會組織法草案、初步審查報告案、議决、繼續初步審查、（四）院會交議引、水人考試條例草案、議决、母庸本院審議、（五）河海航行員考試條例草案、議决、母庸審議、（四日中央社電） 
[首都中校關心庚欵]  
　　（南京）首都中等學校校長熊冲周寄高等、聯名再函計畫庚欵委員會、詢問分配庚欵情形、（四日中央社電） 
[交部籌辦國音電報]  
　　（南京）交部籌辦國音電報、由電政司編製試騐、（四日中央社電） 
　　（南京）鐵部通令京滬、滬杭甬·津浦·謬濟·湘卾·南潯等路、推行國音電報、限本年六月内普及全綫、（四日中央社電） 
[訓總部討論陸中案]  
　　（南京）訓練總監部擬在南京·漢口·北平·遼甯·廣州·各設陸軍中學一所、招收初級中學畢業生、每校每期二百名至五百名一案、四日部務會議討論、關於學制大綱組織條例、及畢業後派遣赴東西洋各國陸軍大學肄業辦法、均經議决、交付審查、（四日專電） 
 
 

Page 5

 
 
   
 
 

Page 6

 
 
   
 
 

Page 7

 
 
時評 
[英工黨政府與保守黨]  
　　近來各國政府與反對黨之爭。除法内閣易倒外他若德國之白魯甯内閣日本之濱口内閣英國之工黨内閣雖皆處反對黨循環攻擊之中。而終能勉力支撑者各有一種特殊之能力與手段也即以英工黨内閣言之反對政府之保守黨可謂百出其方法以推倒之矣。而工黨首領之麥克唐納卒未爲所屈者以麥應付之步驟不亂主張堅定而不爲衆說所摇也。反對黨先以攻擊政府經濟政策。政府以辭職。無效則進而以逼成總選舉。使陷政府於難局。以爲工黨政府。必將無法應付。然而麥氏亦早已自爲地步對於經濟政策之攻擊則益努力於經濟狀况之改善。聲言非遇彈劾案失敗。决不自行辭職。對於總選舉則一方面設法避免决定非至萬不得已决不陷於總選舉窮境之中。一方面提出改良選舉法案。以爲即使辦理選舉。亦可免保守黨以少數選舉人而得下院多數議席之前例。蓋保守黨之逼成選舉。仍欲以前法恢復政權。故麥氏爲此預防之政策也。可知工黨政府對付反對黨之作戰計劃。亦自步步留神。壁壘嚴整勿予人以深入重地之隙。其手段自非反對黨所能及。故雖屢遇危局而恒能轉危爲安者。以是故也。 
國内要電二 
[交部嚴禁私設電台]  
　　（南京）交部奉行政院令、准通飭嚴禁私設電台、未設者不得再設、已設者由部接收、以符功令、（四日中央社電） 
[鐵部請裁鐵路貨捐]  
　　（南京）鐵部以中央裁厘命令内、凡類似厘金之鐵路貨捐等、均一律裁撤、刻據平漢·平綏·吉長·吉敦·齊克等路局呈報、各該路站、尚有糧食牲畜·雜貨稅捐局、未盡撤去、即咨請財部、轉飭遵令撤消、財部已分電各該路沿綫之各省當局、及主管財務機關、遵照辦理、（四日專電） 
[王家楨宴莫德惠等]  
　　（南京）王家楨四日午在外交賓館設宴、爲莫德惠·烏澤聲·王肇泉·李琛等洗塵、（四日專電） 
[鐵部新委局長秘書]  
　　（南京）鐵路令委劉鞠可充粤漢鐵路廣韶段管理局長、謝保樵充廣九鐵路管理局長、又委張蔭庭充本部秘書、區鼎新充文書科長、張繼英充隨從秘書、（四日電） 
[蘇電政局長鄭方珩就職]  
　　（南京）江蘇電政管理局長鄭子珩、四日就職、交次俞飛鵬監誓訓話、（四日電） 
[于右任請抽捐助賑]  
　　（南京）于右任以災區過廣、籌賑維艱、擬請在紙烟捐項下、加抽百分之卅、以充賑欵、預計每年可得六千萬元、其計劃聞已呈請國府核辦、（四日專電） 
[首都紀聞]  
　　（南京）交部派交通職工事務委員會委員何惟忠·韋青雲、每週至江蘇電政管理局、演講黨義二次、（四日專電） 
　　（南京）禁烟會爲杜絶人民揑名誣控烟案、擬訂審議告發文件簡章八條、已呈奉行政院、核准公布、特通咨各省市、飭屬布告週知、（四日專電） 
　　（南京）京市府四日舉行市政會議、修正通過自治研究簡章、及自來水管招標審查會規則、（四日專電） 
　　（南京）財部令委李家雪充江西菸酒印花稅局副局長、（四日專電） 
　　（南京）日本電信專員吉野圭三定四日夜由滬來京、續開水綫會議、（四日專電） 
[吳佩孚移居宣漢縣]  
　　（北平）昨某方接綏定府拍來無綫電云、外傳吳佩孚在河市壩病重不確、吳於去夏移居宣漢縣下扒廟塲文天祥祠堂、現仍居該處、並無疾病、亦未活動、查吳入川第一半年住白帝城、第二半年住大竹、第三半年住綏定檀木塲、前年迄去夏前住河市壩、現在下扒廟塲、不久入京、月前川耆老某訪吳、吳言生平未殺過青年與黨人、何以國論不諒於我、某笑曰、君曩年實做挑糞夫、一頭担着曹錕一頭是你的部下、敎人怎不掩鼻、今解甲到川、川人待君彌厚、若換他人、早攆走矣云云、（四日專電） 
[平晉閻産在偵查中]  
　　（北平）平晋閻産當局已開始偵查、惟大部財産、已湮没移轉、（四日專電） 
　　（北平）閻産調查至難、聞閻臨走時、由省銀行提走八百萬、對部屬戚串分送、軍師長各一萬、旅長三千、總發出八十餘萬、又閻在國外如倫敦皮貨公司、日法投資亦不少、所留于國内者、祗不值錢之保晉井陘晋華等股票耳、（四日專電） 
[中俄交涉尚稱接近]  
　　（北平）使團息、中俄交涉、某國方面頻有不易進行及俄增兵邊境宣傳、但莫斯科歐美各使間、認中俄交涉雖未到具體化、而分委員會及會外接洽、頗爲接近、深知王正廷莫德惠必能解决此問題、又查俄境未嘗增兵、蓋俄已全國徵兵、民即是兵、無所謂增减云俄决向東三省購母雞十萬、在海參崴至伯力一帶設家禽農塲、現俄境每雞蛋一枚、需二十五戈比、合四分之一金盧布、（四日專電） 
[石友三代表回邯鄲]  
　　（北平）石友三派張雲責赴瀋見張催餉、又程希賢前奉石令直濟甯晤孫連仲、復到濟見韓復渠蔣伯誠、亦謂代向中央催餉、聞韓答即爲電請、但希望石先將車輛交還路局、則中央更爲信任該軍云、程今申過平返邯鄲防次、（四日專電） 
　　（天津）石友三代表程希賢四日午由濟過津返邯鄲、語記者、中央雖月給石部軍餉五十萬元、迄未撥發、士兵困苦萬狀、故請韓復榘蔣伯誠代向中央請命、（四日專電） 
[平財特署接收崇關]  
　　（北平）財部特派員署今接收崇關、先接監督署各局卡文卷、餘事尚待數日、（三日專電） 
[法兵干涉電影交涉]  
　　（北平）法兵二十餘到華界干涉電影片交涉、法使館答衛戍部、謂此並非法館之意、當查明是日到平安影戲場滋事分子、予以薄懲、聞日兵之越界演習、即爲法兵干涉華界影戲之援例、當局爲愼始起見、亦向日方通知、以後勿得在華市街演習、（三日專電） 
[民大生請解决學潮]  
　　（北平）民大全體學生聯呈敎部請依法解决學潮、整頓學風、嚴辦指使鬥爭者、否則全部轉學、（三日專電） 
[陳貫羣就二十三旅長]  
　　（北平）于學忠之第一軍參謀長陳貫羣今就二十三旅長、由劉宗幹繼參長、（三日專電） 
[平津要訊]  
　　（北平）韓復榘調梁漱溟爲魯村治學院院長、（四日專電） 
　　（北平）王均三日電于學忠、敝部在津購買軍刀一批、蒙飭放行、至感、已派人運回矣、（四日專電） 
　　（北平）熱河民政廳長張鼎彝今離平返熱、（四日專電） 
　　（北平）福開森今日申刻公開講演中國畫、（四日專電） 
　　（北平）英陶尼博士今由下赴京滬、（四日專電） 
[范朋克昨晚到北平]  
　　（北平）范朋克八點半到平、到站歡迎者數百人、（四日專電） 
　　（天津）美國電影明星范朋克四日下午五時半過津赴平、天津美術館長嚴智開三日夜車赴秦皇島歡迎、梅蘭芳派高孟一到津歡迎、此外有華北聯華梅槎等電影公司代表三十餘人蒞站歡迎、　市民因范氏表演月宮盜寳侮辱華人太甚、故無人到站瞻仰其丰采、范語記者、余從前不明瞭中國情形、表演影片中不免輕虐華人之處、然過在劇本、余前年曾游上海、始知中國乃東亞文化禮敎之邦、所得印象甚佳、此次再到北平、得聆貴國人士敎益、非常榮幸、美國最大的好來塢影片公司、近年因有聲片與無聲片毁譽參半、日本電影業近年無甚進步、中國電影業正欣欣向榮、而富有藝術的青年人很多、將來能將攝影設備完全、很有發展希望、余在平游歷三四天、即赴暹邏印度返國、余甚願梅蘭芳博士同赴歐美一游、但恐梅未必允耳、（四日專電） 
[東北鐵路運輸會議]  
　　（瀋陽）鐵路運輸審查會正式大會、定四月舉行、（四日專電） 
　　（瀋陽）鐵路運輸會議、爲便大會迅速討論議决計、組四審查會、（一）國音電報審查會、（二）鐵路運輸章則審查會、（三）貨等運價審查會、（四）運輸名詞票據審查會、（四日專電） 
[瀋講武堂研究班畢業]  
　　（瀋陽）講武堂高等軍校研究班、今午行畢業禮、張親往訓話、（四日專電） 
[瀋陽附郭日軍演習]  
　　（瀋陽）日軍在瀋陽附郭演習未畢、昨下午又來、約三千名、携帶山砲機關槍、（四日專電） 
[東鐵貨車又告出軌]  
　　（哈爾濱）東鐵五十二次貨車、二日開綏芬、在常兒山出軌、交通阻三時、（四日） 
[東鐵路局將再裁員]  
　　（哈爾濱）東鐵路局成裁員委員會、擬再裁員四百五十名、（三日專電） 
[哈埠中行運到現洋]  
　　（哈爾濱）中國銀行自長春運來現洋四萬八千、備兌現、（三日專電） 
[哈特警處召集會議]  
　　（哈爾濱）特警處爲東鐵沿綫防務、定八日召集外站署長會議、（三日專電） 
[兵委員到并考察]  
　　（太原）蔣派軍政部兵工委員胡宗銓·胡瞭南·洚關帮辦梁致端·滬總稅務司帮辦姚署新·等三日來并、住山西大飯店、商等派員招待、定四日起考察各軍事政治機關、並參觀兵工廠、（四日專電） 
[陜省設立警官學校]  
　　（西安）陜省府主席兼民政廳長楊虎城以陜西警政異常窳腐、特設陜西警官學校、造就專門警政人材、並爲救濟目前急需起見、特設立警官訓練班、學員已考取完竣、二日開始授課、（三日專電） 
[濟市城頭修築馬路]  
　　（濟南）本市在城上修馬路、東門經北門至西門一段已開修、（四日專電） 
[韓部車輛完全放還]  
　　（濟南）韓部佔用車輛、今完全交由津浦路濟南段點收、計平漢五零九機車一輛、各路客貨車三十輛、（四日專電） 
[濟南兵工廠長到青]  
　　（青島）濟南兵工廠長趙翊邦海軍飛機隊長黄一葦·四日由滬乘奉天丸返青、（四日專電） 
[膠路派員出席聯議]  
　　（青島）膠路局派委員周鍾岐·車務處長譚書奎·出席中日聯運會議、（四日電） 
[青島槍决綁匪兩名]  
　　（青島）海軍司令部四日晨九時槍决綁匪李元化·石吉亭·兩名、（四日專電） 
[李明瑞部竄向乳樂]  
　　（長沙）李明瑞在坪石被擊潰、有竄乳源·樂昌·模樣·（三日專電） 
　　（香港）前犯連縣之共匪、竄抵乳源之銀口梅花、鄧揮跟往堵擊、俟與湘軍聯絡即圍剿、（四日專電） 
[埔校將改步科專校]  
　　（香港）埔校將改步科專校、該校保管會主席伍翔、奉召四日晋京磋商、（四日） 
[粤省府電邀黄紹儀]  
　　（香港）省府江電唐紹儀、謂本府議决、委執事爲中山縣長、盼尅日返粤履新、（四日專電） 
[粤中紙卽可全復兌]  
　　（香港）粤各種中紙、十日前可完全復兌、（四日專電） 
[新三師奉令改編]  
　　（漢口）新三師奉令將第一旅歸併岳維峻師、二旅改編獨立旅、仍以李定五任旅長、（四日專電） 
 
 

Page 8

 
 
[何成濬請添邊區督辦]  
　　（漢口）何成濬爲肅清卾陜川邊匪及鎭壓反動、有擬請蔣設卾陜川邊區清剿督辦、並保三軍團總參議徐朗西充任之說、又何成濬電保蕭萱爲監察院委員、熊賓爲國府參事、（四日專電） 
[陳誠就十四師長職]  
　　（漢口）陳誠四日在武昌就十四師師長職、並調十一師旅長周至柔任參長、葛雲龍部砲步共三團已抵黄陂接防、餘部一週内可到、（四日專電） 
[漢行政訓練所開學]  
　　（漢口）卾行政訓練所四日開學、所長何成濬·吳醒亞均有訓詞、（四日專電） 
[余井塘調查蘇黨務]  
　　（鎭江）余井塘四日來鎭、調查本省黨務、晚回京、（四日專電） 
　　（鎭江）省黨整會四日議决、溧陽舞弊案、黨員鄭誠元·史陶鎔·史青蓮·胡兢華·任樹椿·曹慶芝·等永遠開除黨籍、（四日專電） 
[蘇省清鄉總局成立]  
　　（鎭江）蘇清鄉總局四日行成立禮、局長葉楚傖·副胡樸安·事務主任李明揚·副陸長淦·同時就職、葉報告江蘇過去清鄉工作、及今後使命、張之江亦蒞會演說、（四日專電） 
國外要電 
[法墨懸案解决]  
　　太平洋中之克列泊頓島 
　　由評定會决定歸法管領 
　　▲國民社四日巴黎電法國與墨西哥對於克列泊頓島之爭執、已成爲念一年未能解决之懸案、今已由評定會之評定、法國已獲其最後之勝利、按該島位於太平洋、在墨西哥海岸偏西之一千二百公里距離、於一八五八年、法國已得其地、而未實行佔領、至一八九七年、美國擬佔領之、但終由法國之爭辯而未果、於是墨政府乃飭一艦前往實行佔領、聲稱對該島有較法爲優先之權利、直至一九零八年、經雙方之同意、互邀意大利皇出任評定、而此案遂至今終了、據稱該島並無居民、唯埋有燐礦數處耳、 
[澳洲地震未息]  
　　那譬爾災情奇重油池着火沿燒全鎭 
　　海底隆起道路陷穴受傷災民殆有千人當局限令人民出境 
　　▲路透社四日惠靈吞電那譬爾地震現尚未止、昨夜英兵艦維羅尼加艦長發出無綫電報、謂親往視察那譬爾、所有磚石造成之房屋、幾皆損毁、許多房屋現尚在火焰中、木造房屋數百所亦遭摧毁、救火者因無水供給、無從救火、災情鉅大、居民惶駭、已組織食物接濟所、並辦理巡邏街道事、窮苦婦孺、已移置艦中、那譬爾一處受傷災民殆有千人、五十油池皆已着火、沿燒全鎭、景象甚慘云、查地震起於昨晨十時三刻、時常發作、終日如是、北島全部幾全被震動、海底隆起、海岸變相、有數處已靡有孑遺、道路陷成巨穴、鐵路河道皆阻塞不通、救災隊不避危險、拚命工作、冀救出被活埋之人、那譬爾十二哩外之哈斯丁地方、某百貨店夥十六人爲倒屋所壓、經九小時之工作、始掘出二人、一受傷、一無恙、 
　　▲路透社四日惠靈吞電報館門外羣衆環集、欲知地震災區之消息、惟此間所得報告、仍甚稀少、因電話與電報皆阻隔不通也、據最近消息、天主敎院坍倒、壓死敎士二、學生八、哈克斯灣岸上之鐵路地道亦陷落、幸未傷人、那譬爾港河底高起十八寸、雖小火輪現亦不能駛入内港、各災區死亡人數、較預報爲多、據有責任方面之估計、哈斯丁一處死八十至一百人、但埋於瓦礫中者、尚有多人、那譬爾詳報未到、恐死數必不少、 
　　▲路透社四日惠靈吞電災民家屬多携氈毯及其所取去之衣服、露臥於那譬爾海岸一帶、其家已燬於火、在四十餘哩之區域内、幾未見有聳立未倒之烟通、災情之鉅、已可概見、那譬爾新造之市立劇場、壯麗之旅館、最新設備之報館兩家、及敎堂兩處、悉已毁壞、無可修葺、 
　　▲路透社四日惠靈吞電當局今夜下令、那譬爾之人民限兩日内全數出境、蓋飮料之制已毁、若人民久住其地、則恐發生疫癘也、該地刻仍覺震動、災區人民皆全家宿於廣塲、 
　　▲路透社四日惠靈吞電據由那譬爾海港來此之難民聲稱、目下那譬爾混亂不堪、故罹災人數未能估計、但難民皆謂死者必有數百、且有謂其數字、僅那譬爾一處、已達四位之多者、難民所述之災情、聞之心酸、 
[甘地致書印督]  
　　促即查究警察暴行 
　　▲路透社四日阿拉哈巴電據導報載稱、甘地曾致書印督歐温、促請正式查究警察於某某數案之暴行、甘地稱此爲試騐事件、該報謂印督如允查辦、則甘地將視此舉爲誠心傾嚮和平、而擬從事勸喻全印大會、利用英相麥唐納在印度圓桌會議閉幕時所發之演說、而變更方針、按英相之演說中、曾謂英政府擬儘速考慮英政府與印度代表問之合作、得以賡續進行之計畫、俾彼等圓滿工作之結果、得以見諸印度新憲法中、又謂如彼從事非武力反抗運動者能及時回應印督對於彼等之籲請、如彼等及他人願依政府宣佈之方針、而予合作、則政府擬取容納彼等工作之步驟云、 
[日議塲大混亂]  
　　幣原外相失言政友會議員全體起立大駡 
　　猛者蜂擁登壇守衛保護外相逃至大臣室 
　　▲電通社四日東京電三日之衆議院豫算總會、於午後一時再開、政友之島田俊雄、質問濱口首相何不出席、武内委員長答、濱口首相、經過良好、深信日内可以出席、惟時期不能確答、島田氏復問首相不出席、實破壞立憲政治、理應扶病出席、次政友之坂丰一角、關於霧社事件、痛擊總督府紊亂綱紀、及其理蕃政策之失 
敗、謂石塜總督携其家族登新高山、乃以一萬元修築登山道路、試問此種紊亂綱紀之行爲、能與蕃人以好印象乎、請問松田柘相之責任、松田柘相答、關於霧社事件、石塜總督以下、旣引責辭職、余無引責之必要、次政友之濱田國松謂憲法第二條、亦適於台灣乎、柘相未與明答、濱田氏又問、討伐蕃人之際、曾用大砲炸彈、係純粹的戰鬥行爲、實超越安甯維持之限度、命軍隊出動之法律的根據安在、松田柘相答、僅警察之力不足以平之、故求助於軍隊、濱田氏又問、台灣雜誌曾載軍隊用毒瓦斯、究竟如何、宇垣陸相答、爲低减蕃人抵抗力起見、僅用催涙彈、至毒瓦斯、則絶未使用、三時五十分再休憩、至四時三十五分、三度開會、政友之岡田忠彦登壇、謂除東京外、三十三府縣之地方豫算、其膨脹之狀、至爲可驚、此亦可謂政府緊縮政策之澈底乎、此由中央標榜非募債主義、將中央財政斷行無理節約、反使地方財政、日趨膨脹、並列舉數字與實例、痛擊公債政策之破綻、安達内相答、一部地方之財政增加、係認可失業救濟公債所致、乃不得已之增加耳、次無所屬之太田信治郎登壇、謂欲以此姑息之失業救濟、如土木事業等、處理此不景氣、徒使危險思想惡化而已、苟對破産狀態之農工商業者、不中止苛斂誅求、思想惟有日趨惡化之途、幣原總理代理答、除逐漸進行外、别無方法、井上藏相答、政府徵收租稅、非常注意、但不能枉法、時已七時十二分再休憩、至午後八時十六分、復開會、政友之宮脇長吉關於陸軍軍制改革之遲延、質問宇垣陸相後、政友之中島知久平登壇、謂倫敦條約所協定之兵力量、確信於日本國防上發生重大之缺陷、以此等劣勢之兵力量、而締結條約、其故安在、問政府之責任、幣原總理代理答、倫敦條約、非已經皇上批准乎、加以反駁、於是醖釀已久之危機、一時爆發、政友會議員全體起立、大駡幣原總理代理、民政黨方面、亦報以惡聲、陷於大混亂之狀、時已午後九時五十分、政友之島田俊雄於囂亂之際登壇、謂幣原男之言、忘却輔弼之責任、爲重大之失言、應即取消、幣原男答、批准條約、自然爲政府之責任、極力陳辯、野黨不許、大呼「不敬漢」「轉嫁責任於皇上之不敬漢」、「不僅取消可以罷休之失言」、猛者蜂擁至演壇、議塲大亂、幾至不可收拾、及混亂稍平、武内委員長宣言明日續開豫算總會、於十一時散會、但政友之猛者、仍不肯甘休、迫近幣原外相、外相由守衛保護、逃至大臣室、始得無事、 
[政友會發表聲明書]  
　　▲電通社四日東京電政友會於昨夜豫算總會散會後、即在院内開幹部會、對於幣原總理代理之失言問題、協議今後之方針、結果以幣原男之失言蔑視輔弼之責、轉嫁責任於天皇、不能認爲簡單之失言、政友會决於四日之豫算總會始終追求此事、如政府不表示反省之態度、則絶對反對繼續審議豫算、决定堅持强硬之態度、旋以森幹事長之名、發表聲明書、大意謂幣原男爲政黨政院責任内閣之反逆者、非始終膺懲之不可、 
[與黨幹部協議對付]  
　　▲電通社四日東京電民政黨幹部昨夜於豫算總會散會後協議今後之對議會策、交換種種之意見、均以昨夜幣原外相對於中島知久平及島田俊雄兩氏之質問、旣已聲明倫敦條約得以批准、完全爲政府之責任、則幣原外相之眞意、業已明瞭、絶無惹起何等責任問題之理、乃政友會方面怒號惡駡、呌囂不止、蜂擁至大臣席、顯爲有計畫的妨害議事、與黨會後决以充分之警戒與决心應付、 
[引起貴院方面注意]  
　　▲電通社四日東京電幣原總理代理在下院豫算總會之失言問題、與貴院方面以深甚之影響、惹起反政府系議員之奮起、各公正會交友俱樂部之政友系鬥將、若政府及與黨將下院之絶對多數、不表示有誠意之態度、决於貴院提議此事、澈底糾彈政府、故幣原男之言動、將在上院、惹起絶大之波瀾、同時今後政府對上院之關係、更投一重大之暗礁、豫料難關重疊、 
[預算總會不易續開]  
　　▲電通社四日東京電衆議院預算總會質問、本定於三日完結、終以幣原代理失言問題、議塲大形混亂、不能續行質問、糾紛未解决散會、延至今日、預算總會第二次會議、於午前十時續開、劈頭由與黨方面提議質問、應於本日結束使之圓滿、以中島安藤東三人之質問作爲終結、政友會對此提議、聲稱須與當一幹部協議、未有結果、開會祗半小時、即於十時三十五分先行散會、午後與黨方面不顧及政友會主張、於二時再行開會、後因交涉議事、即休憩、 
　　▲電通社四日東京電本日第二次預算總會、與黨方面、力求於本日完結質問、終於無效、經三次會合、終於不能續行會議、五時四十五分散會、明日仍定午前十時再開、 
[貴族院之正式會議]  
　　▲電通社四日東京電本日貴族院正式會議、於午前十時二十三分開會、近衛副議長就議長席、繼前日續行質問、川村竹治氏（交友）登壇曰、中國東北當局除敷設滿鐵平行線外、並計畫滿蒙鐵道網、欲陷滿鐵於孤立無援、政府對此、果有成算乎、霧社事件、政府已將傳統的理蕃政策、根本破壞、當時何故不布戒嚴令、顯係政府失態、又縱火焚毁蕃社時、不問老少、悉加殺戮、實背反憲法、幣原外相答、所言之滿鐵平行綫、旣未完成、我以爲滿鐵當無大影響、軍隊討伐時、戒嚴令當非先决條件、宇垣陸相答、旣開始戰鬥行爲、自應取最有效力方法、乃屬不得已、即使應布戒嚴令、但已無餘裕、川村氏再登壇問曰、霧社事件之重大、在廟街事件以上、松田拓相不負責任、實屬不合、松田拓相答、發生霧社事件、在我實極抱憾、但不以爲應當去職、次志水小一郎（研）登壇、就倫敦條約、霧社事件、軍制改革、選的筆法改正等内治外交問題、提出質問、零時五分休憩、 
[德國國會重開]  
　　戒備下内外安靖 
　　反對黨準備舌戰 
　　▲國民社三日柏林電今午德國會於年假後重行開會、當道爲防激烈份子滋生紛擾起見、特派大隊警察戒備院外、本日議院内外竟格外安靖、即旁聽席中之欲聆熱烈辯論者、亦多失望而去、蓋議程所列、類皆例行會務、因此議員多缺席、加以各黨重要份子、亦注意於國會耆碩委員會之工作、該委員會經熱烈辯論後、已通過新議案數起將使國會規則益趨謹嚴、反對黨活動較形困難、如取消信任動議、嗣後非經過彈劾案後、政府當然得國會之信任、又提出彈劾案時之　連署人數、亦由十五人增爲五十人等、皆所以限制反對黨之活動、以故反對黨方面現已劍拔弩張、指政府濫用權力、欲圖箝制反對黨之口、故本星期杪此類議案提出大會時、必有一番異常猛烈之舌戰也、 
[捷克斯拉夫國會中之紛擾]  
　　共黨議員揮拳 
　　▲國民社三日柏拉格電今日捷克斯拉夫國會内共産黨議員、阻止司法總長發言、並要求立即釋放政治犯、遂大起衝突、甚致揮拳行兇、迨後將十二共黨議員强制逐出議塲、始克恢復秩序、 
[美兩院放棄撥發現銀提案]  
　　根據銀行界經濟凋敝之警告商界中人咸有喜色 
　　▲國民社三日華盛頓電今日此間發表一可靠之報告、謂參衆兩院已决議放棄以現銀撥發前次歐戰退伍軍官之提案、此舉實根據於目下銀行界經濟凋敝之警告、紐約國家銀行行長米邱爾氏、即其中警告之一也、蓋果不如此、則美國國庫勢將再發美金一、○○○、○○○、○○○元公債、同時銀行方面更將因之而起恐慌、且於一星期前各區市塲中心皆戚戚於國會對於撥發現銀一案、或將表以贊同、但今日自華府發表報告後、商界咸面形喜色焉、 
[英下院討論選舉法改良案業經二讀通過]  
　　▲路透社三日倫敦電今日下院辨論選舉法改良案二讀時、英相麥唐納聲稱、此案推翻保守黨之計算、蓋保守黨在一九一四年選舉時、以少數選舉人而得下院之多數議席、今猶冀從前經騐復見於將來也、本案與比例代表制不同、目的在獲取多數人之代表、而非少數人之代表云、此案官塲稱之爲人民參政權案、下院現已以二九五票對二三零票通過此案二讀、 
　　▲路透社三日倫敦電英相麥唐納今日對國會工黨議員發言、謂政府已决定以繼續盡力改善經濟現狀爲職務、苟非萬不得已、必不陷全國於總選舉之中、下院旁聽席中人以爲工黨政府與自由黨皆知辦理總選舉、將使保守黨恢復政權、故兩院皆决計設法不辦總選舉、 
[英國最大潛艇爆裂]  
　　▲路透社三日倫敦電英國最大潛艇七一號、在泰姆士河試駛時、引擎室中發生爆裂、傷十二人、中有二人傷勢頗重、引擎一架、半被炸毁、該潛艇現已折回查桑、爆裂原因未詳、大約係壓氣所致、 
[英太子漫游哲美加]  
　　▲路透社三日哲美加電英太子與喬治親王往游南美、擬參加三日間阿眞廷京城英國貨品展覽會之開幕禮者、今日已抵此、人民歡迎極爲熱閙、除四十年前英皇喬治來游外、無此盛况、公共休業、全城懸旗、英太子到處輒聞歡呼聲與拍掌聲、英太子足跡遍英屬殖民地、惟哲美加乃第一次來游也、 
[英荷締結航空合同]  
　　▲路透社三日海牙電荷蘭外相今日在第二院稱、英荷已締結合同、互相承認雙方所發之航空執照、英荷兩政府將合作佈置、由荷蘭至荷屬東印度及由澳洲至英帝國其他各部之航空郵務便利、 
[班國流行疫氛漸退]  
　　▲國民社三日瑪德里電此間流行性感冒症之疫氛漸退、但死者已逾七百人、惟各省仍在蔓延中、死數日增、當局已命學校劇塲電影院、一律再停閉十四天、 
[歐聯委會錯投公文]  
　　▲國民社三日巴黎電蘇俄與冰島對於歐洲聯邦考慮委員會之邀請、久未置答、外間深滋疑怪、兹悉全由委員會錯投公文、將致冰島之邀請書寄往莫斯科、而致蘇俄者寄往冰島所致、此事未免滑稽、報紙當然譏刺委員會辦事之荒謬、但當事者則稱此實有反對邀請蘇俄者暗中作弄 
[國際委員會將閉幕]  
　　▲國民社三日日内瓦電據考慮改組國際聯盟秘書事宜之國際委員會今日討論結果、國際上層組織將照舊不動、英法動議之增加帮辦秘書長名額、各局處主任悉陞爲帮辦、秘書長缺一案、旣遭否决裁撤、現有三帮辦秘書長之提議、亦復打消、該會俟明日討論若干較小問題後、即將閉幕、 
 
 

Page 9

 
 
要聞 
[何應欽抵潯情形]  
　　▲四日晨專車赴南昌 
　　九江通信、軍政部長何應欽、於本月二日上午十一時由京乘永綏艦西上、當晚在東流停泊、三日晨大霧、延至上午十一時始啓椗、下午四時三十五分抵潯、此間歡迎人員均預在三北公司之潯安躉船鵠候、計存九路總部參謀長謝慕韓·第五師參謀長郭　·省府委員蔣笈·龔伯循·黄伯忠·楊綿仲·省黨部委員劉振羣·何人豪·南潯路局長楊志章·楚謙艦長鄭耀功·緝私處特務第二團長古寳鼎·及九江各界代表王試蓉劉鈍彭克勤等數十人、永綏艦靠岸後、何部長在甲板上向歡迎人員舉手答禮、旋入内接見謝慕韓及省政府省黨部各委員、首由謝慕韓呈遞魯滌平之報告及本省匪區地圖、何一一披閱、并垂詢江西匪情甚詳、其餘各歡迎人員、由副官長王人俊代見、謂何部長在未離京以前、即已感冒風寒、因總司令催促、乃力疾就道、今日精神欠佳、特命兄弟代向各位同志道謝、至何部長此次來贛、將遵限肅清匪共、短時間内、不致離贛云云、 
何接見代表後、因時間已晚、乃在艦休息一宵、於四日上午八時半上岸、乘汽車赴火車站、沿途警戒甚嚴、專車於九時開往南昌、省方來潯之歡迎人員、皆隨何氏返省、（四日） 
[孫連仲部實行開贛]  
　　▲定本月三日開始輸送 
　　▲先發部隊爲高樹勛部 
　　濟南通信、第十三路軍孫連仲部、奉中央命令、開往江西勦共、已準備多日、昨蔣伯誠語愚、謂孫總指揮决率所部赴贛、已定三日開拔、先開至九江、再候中央命令、津浦管理局奉中央命令、預備兵車七列、由濟南備一列、浦口備六列、均已送至濟甯、以備輸送孫部之用、至所遺曹州濟甯防務、由韓主席派隊往塡、惟派何部隊、尚未决定、又據軍界消息、孫部開贛、先發部隊爲三十六師高樹勛部、自明日起開始輸送、查孫部奉令縮編爲兩個步兵師、高部已編制就緒、故先行開拔、至續發部隊、則由孫率領、遺防將由第三路派一旅往塡、惟尚未指定部隊、（二月二日 
[海源閣藏書保存問題]  
　　▲政府方面提出三項 
　　▲楊氏家族尚待考慮 
　　濟南通信、聊城楊氏海源閣藏書、關係吾國文獻甚巨、近因楊氏不斷出賣、故保存辦法、社會益認爲必要、查楊氏藏書、捻匪之役、損失不少、但前清宣統元年、楊氏爲保存該書在官廳立案時、尚有下列各書、（一）海源閣書目六册、計經史子集四部、書三千二百三十六部、二十萬八千三百卷有奇、（二）宋元本書目一册、計書四百六十四部、一萬一千三百二十八卷、惟民國十八年夏秋之間、土匪王金發兩次盤踞聊城、藏書頗有損失、冬間敎育廳奉部令派員前往澈查時、只存宋本五種、元本十七種、其餘盡爲明清精本、普通所謂佳本、即海源閣之普通版本也、但宋元佳本、多於土匪據聊前、由書主楊敬夫運津保存、并未損失、損失者多海源閣之普通書耳、去年春間、民敎兩廳、方欲設法辦理該書之保存、詎戰事突起、聊城又被王金發佔據、歷八閱月之久、匪衆曾賣去該書不少、秋間臨行、又帶走一部分、現流落保定、書名未詳、其售出者現濟南不時發現、山東圖書館曾購得四種、共用洋二百十五元、計爲黄蕘圃朱秋崖何義門何小山等合校封氏聞見記一部、吳枚菴手鈔黄蕘圃手校江淮異人録一部、明本武夷新集一部、劉武仲兄弟合書字册一部、各書墨痕嶄新、洵可寳貴、尚有林和靖集等數部、聞在青島爲某市長以五百九十元購去、楊敬夫在天津售去十二種、内有宋本最佳之世綵堂廖氏刻孟東野集、孟襄陽集、赅嘉州集、柳柳州集等、共不足三十本、葉譽虎張岱杉二人曾合出六萬元不售、卒爲日人以八萬元購去、係北京書賈王某爲之介紹、日人以金價高漲、以金票購書、并不見貴、故肯出此高價、去秋省軍克復聊城、楊氏老夫人、將所有書籍、完全運濟保存、共裝五十七箱、内多明板、極其精工、而在海源閣則不惟滄海之一栗、且係自鄫以下者、其宋元珍本、則全爲楊敬夫運往天津、敎育部曾迭電省府敎廳、注意此事、省府常會議决令民敎兩廳辦理、民政廳當派視察員某赴商埠東興里、訪書主楊老夫人、由某君代見、謂書由東昌運濟時、秩序紊亂、俟整理好後、請來參觀、蓋即拒絶之意、敎育廳委員則直接與楊老夫人提出三個條件、第一辦法、楊氏書籍、完全捐出、此辦法又分三項、（一）由國府省府明令規定書籍之所有權、永遠屬諸楊氏、（二）建築海源閣圖書館、將書陳列其中、公開閱覽、（三）組織圖書委員會、管理該圖書館、國府省府與楊氏均派員加入、而以楊氏爲主席、凡參觀圖書售票收入、該書影印收入、均歸楊氏、并請國府明今褒奬楊氏、第二辦法、爲半捐半賣、先將楊氏書籍陳列、編成書目、邀請胡適袁同禮傅增湘等、來濟閱書估價、多少取决最多數、譬如估價一百萬、官府給楊氏五十萬、其餘五十萬、算楊氏捐出、此辦法亦建築海源閣圖書館、因楊氏捐五十萬元、亦呈請國府省府褒奬、第三辦法、則估價以後、官府完全收買、此三辦法、任憑楊氏選擇、如楊氏另有辦法、亦可提出討論、楊氏如仍願照舊私家保存、亦無不可但如出售、山東圖書館有優先購買權、如楊氏私自出售、則官府得干涉之、楊老夫人接到此項條件後、意頗活動、惟事關重大、須開家族會議解决、并請勞之常來濟取决、（勞係楊敬夫岳父）聞關於二三兩項辦法、國府省府均有預備、欵項不感困難、只看楊氏答覆如何、便可决定、現濟南市上、仍時常發現海源閣書籍、蓋仍在陸續出售中也、 
[何成濬返漢]  
　　漢口通信、武漢行營主任何成濬、前因請示剿匪機宜、赴京謁蔣、今日（一日）由京乘中國航空公司武昌號飛機返漢、因飛機誤點、至午後四時一刻方到、同行者有平漢路局長何競武、何氏下機後、即赴第三軍團總部、旋招方本仁吳醒亞劉文島徐源泉王金鈺吉鴻昌張印相蕭之楚華文選等、商談一切、愚驅車往訪、承何氏接見、發表談話如下、「此次在京、關於三省剿匪事宜、已與總司令商有具體辦法、何部長應欽日内即赴南昌、將來是否來漢、尚不可知、但三省剿匪事宜、仍由武漢行營照舊負責指揮、黄紹雄到京後、對於桂事善後、業已議妥、本人已與黄紹雄陳濟棠見面、知李白等態度尚爲誠懇、故解决桂事已毫無問題、至四川善後、劉文輝鄧錫侯田頌堯均有代表到京、各代表已由余及張羣邵力子等介紹、謁見總司令、中央對於川事、决從寛大和平四字做去、各代表均表示誠懇服從、日内即有具體解决辦法、至漢口營業稅之舉辦、决遵中央命令、與漢市各方面商洽進行、總期互助互利、此外卾省賑災公債條例、已與立法院胡院長商洽、大約可望通過」、談至此、何以飛行勞頓、頗感不適、愚遂辭出、（二月一日） 
[東北鐵路運輸會議]  
　　▲加入者北甯四洮等十路 
　　▲定本月二日舉行開幕式 
　　瀋陽通信、鐵路事業、以客貨運輸爲主體、東北各路、因有特殊情形、關於客貨運輸事項、或遵照部章、或模仿外路、自爲損益、辦法各殊、短長互見、東北交通委員會現爲統一各路章則、促進改良起見、特召集東北鐵路運輸會議、岬北甯四洮洮昂齊克吉長吉敦吉海呼海洮索九路局、瀋海鐵路公司、各派車務運輸各處長科長·及所屬各主管人員、出席與議、　專以討論關於客貨運輸事項之改良統一爲主旨、定於二月二日開幕、交委會路政處已擬定議案大綱二十五項、各路提出之議案、共有八十七件、計北甯路六案、瀋海路十二案、四洮路二十四案、齊克洮昂併提十五案、吉敦十六案、吉長五案、吉海五案、呼海四案、（三十一日） 
[滬杭貨車在臨平出軌]  
　　滬杭鐵路今日（四日）上午十時二十分由閘口開滬貨車、駛至臨平車站、因機車調配、在該站第二軌道分路、扳轍夫不愼、致將機車完全出軌、倒翻並損壞义道鋼軌、阻碍直綫交通兹將肇事情形分誌如下、 
　　▲機車出軌情形今日上午十時二十分由閘口開滬之二十一次貨車　由Ｐ２機車拖掛貨車二十二兩、空車二輛、下午一點四十分該列車駛　　平站時、因裝卸貨物、添掛車輛、故將該機車解下、駛入第二號分路义道、將進直綫幹軌時、因該扳辙夫一時不愼悮扳分路、致將機車六頁輪軸完全出軌、倒翻道旁、並將分路及幹綫軌道損壞、交通因之被阻、 
　　▲站長發電求援下午二時、臨平站長即拍電至閘口機廠·及上海車機工三處、曁全路關係員司、報告出事情形、請求迅撥救險車前往救護、 
　　▲往來客車被扣肇事後、下午三點五十分由閘口開滬之七次中快車、駛至寛橋站當被扣留、又下午五點四十分由閘口開滬之九次夜快車、亦駛至筧橋站扣留、又上午九點二十分由滬開杭之六次二三四等慢車、駛至許村站扣留、均須俟臨平站損壞軌道修復、始可通行、 
　　▲閘廠派車救險下午二時四十七分、由閘口站機廠廠長陳明壽·會同杭段工務司蔣聲華·車務段長西人丁孟士·（譯音）站務稽查黄壽嵩、率領機務工務員工等三十餘人、載乘愛姆土援機、隨帶吊重機·千斤頂·鋼軌·及一切應用器具、專車駛抵臨平、當由陳明壽蔣聲華等會商結果、即在分路义道旁、另舖支路一道、以便先將在軌之機車水櫃用千斤頂拖開、俟將損壞軌道修復後、再將出軌龍頭頂入軌道、限於下午七點半前修竣、恢復通車、 
　　▲路軌現已修復今日由杭開滬之七次快車及九次夜快車、均在筧橋扣留、至下午八時許、因臨平路軌已告修復、始由筧橋將七九兩次客車銜接開出、預計明晨（五日）一時許、始可抵滬、尚有在許村站扣留之由滬開杭六次慢車、亦於同時由許村駛杭、以上各次客車、均脫誤五點餘鐘、所有往返各次貨車、均須俟明日始能到達各站、 
地方通信 
[金山]  
　　金山股匪猖獗詳情著匪太保阿書猪玀阿美陸堯生王阿九等四人爲金山帮股匪之四大金鋼、部下已有千餘人、以金山衛·錢家圩·南鹿一帶爲大本營、金山各鄉鎭、悉遭洗刦、有一鎭連刦三四次者、即僅堪温飽之農民、亦無一幸免、各股匪每月更在松江平湖境内、大肄搶刦、往往空舟而往、滿載而回公開分贓、毫無顧忌、近來大小首領、咸將架回之良家婦女、强作妻姜、上月匪首陸堯生、又以某匪納寵、前赴讌會、適有匪探報告捉到兩小竊在外冒牌勒索、陸匪大發雷霆、喝令槍决、說罷、即由手下推出綑帮適有少數陸軍、巡緝過境、該匪恐事機洩漏、即將兩小竊放走、聞各股匪内部組織、十分完密、除匪首自任軍長外、有師長營長參謀秘書等級、現在太保阿書之秘書顧某、即二年前曾充李一諤之秘書長、槍械亦極充足、機關槍匣子砲色色齊備、更由上海秘密運回、陸續接濟、去秋該縣田稻、本極豐稔、然受不還租口號之應響、業户又遷避一空、故至今均存觀望、縣長祗顧保全縣府、四鄉匪警、置若罔聞、縣境雖駐紮陸軍、一營一連、惟因人地生疏、雖欲大索、亦無一匪可得、 
　　又訊金山縣屬之干巷鎭、上月三十日忽來股匪百餘人、先進公安分局刼械、繼乃向當典米業公所聲稱借餉一萬八千元、限三日内到離鎭三里許之騎龍菴交欵、該鎭區公所區長及公安分局長於翌日赴縣請示、以縣府束手無策、快然而返、又商之水警、亦以未奉上峯命令、不允前往該鎭向無殷户、安可凑此鉅數、故合鎭惶惶大有坐而待斃之狀、 
[蘇州]  
　　保衛團長凟職上訴南匯縣北蔡鎭保衛團長蔡雄堯於去年七月一日晚間、有其車夫蔡國興到團部報告、謂附近之張家祠堂内、有僞造鈔票機關、蔡團長即帶同團丁十餘人前往搜查、並會同薛橋鄉保衛團丁團長一同前往、及抵目的地、因張家祠堂内人聲靜寂、未曾進去、旋即返鎭、行抵市梢盤獲形跡可疑之何炳元施小狗二人、帶　略訉、訉無關係乃於翌晨釋放、事爲鎭上之湯志蓮所悉、以蔡雄堯恐有賄縱嫌疑、即向南滙縣政府控訴、旋由縣府傳蔡到案質訉收押、於十一月間判决、處有期徒刑一年、褫奪公權十年、蔡奉判不服、延潘承鍔律師上訴高等法院、昨（四日）由刑三庭開庭審理、宣告辯論終結、定本月九日宣判、 
　　反動犯赴高院自首江都女子曹啟衡年二十一歲、於民國十八年在江都青整會辦事、自青整會停止活動後、即在揚州中學讀書、曹啟衡有胞兄名曹起晋、於民國十六年加入共産黨、即强迫其妺啟衡加入、啟衡其時因被兄强迫無法抵抗、亦即加入、嗣後起晋因風聲緊張、潛逃、迄未返家、曹啟衡自兄出走後、已自知悔悟、乃於昨（四日）日來蘇、向高等法院自首投案、高院檢察處、即由朱　檢察官開庭偵查 
[無錫]  
　　水陸刼案接二連三值此冬防期内、鄉區刼案疊出、詎於昨日水陸兩方、又連續發生刼案三起、（一）第十四區南方泉顧溪地方居民濮壬寳、耕種爲業、兼做販猪生涯、於上月間僱船一艘、裝載大猪數十隻、運往洞庭西山售賣、售罄後、濮壬寶爲避免湖中匪徒危險計、携帶銀欵、乘輪至蘇、轉乘火車返錫、而章阿培則於昨日駕船返錫、詎行至太湖中較渚附近、突遇匪船二艘、躍出湘匪二十餘人、執有盒子砲　支、上船搜刼、當被刼去棉被二條、大洋二元及乘客某甲之皮袍兩件、（二）南延市小橋頭孀婦華陳氏家、於昨夜二時許、突來盜匪三人、各執手槍電簡、翻屋而進、刼去金釧珠三只、銀鐲十餘副、皮衣十件、約值洋五百餘元、（三）揚名鄉南橋鎭、有業機匠之王某、於昨日來城購物、於下午四時許、步行返鄉、不料行至仙蠡墩橋畔背後、忽追來暴徒三人、攔住去路、袖出手槍、遍體搜索、當被刼去皮夾一只、内儲鈔洋八十四元、暴徒得贓後、即鼠竄而去、視察員周潤時在鎭就逮民政廳特派來錫之警務視察員周潤時、住新世界旅社、挾妓宿娼、並姦拐邑人沈襄之妾一案、兹悉周潤時自在蘇出走後、於前日（二日）遄赴鎭江上午十時許周赴南門外警官學校謁見校長汪大燧、表示悔過、請求將該案彌補、汪校長勃然大怒、當即將其嚴加詰責、一面電話報告民政廳胡廳長、請示辦理、胡廳長據電、囑將周看管解廳核辦、至十一時、由汪校長將周押解民廳、胡廳長即下手諭、着省府衛隊看管、下午四時、由民廳第三科員翟鴻達、將周提出訊問、周供在錫新世界旅社、確曾宿娼、由第八分局長王重熙介紹、公畢赴蘇、由第三分局局員秦恩瑞、代購車票、迨抵蘇後、遇見周杏珍、因同鄉關係、素來認識、詢之、據云因家庭口角、負氣出門、我即將他帶至東吳旅館、並無姦拐情事、訊畢、還押、胡民政廳長以周潤時旣已逮捕、亟應歸案法辦、爰特電令本邑潘縣長、迅即傳齊人證、到案質訊、潘縣長奉令後、隨時指令公安局徐局長遵照辦理、徐局長奉令後、於昨日（四日）下午四時、派警將本案原告沈襄周杏珍及土娼王麗紅等三人、傳至局中、聽候解縣、惟第八分局長王重熙·第三分局局員秦恩瑞、須俟周潤時押解來錫後、再往傳案、至徇情私縱周潤時之蘇州第三公安局巡官王世義到必要時、恐亦須傳案質審、又本案發生後、徐公安局長以王重熙秦恩瑞、身爲公安人員、膽敢冶游宿娼、特呈請縣府核示、潘縣長據呈後、昨日批令云、呈悉、王重熙應准先行撤職、遺缺並准以周駕山回任、仍將交替日期報查、該員曁秦恩瑞、均屬現任警員、乃竟冶游宿娼、不知檢束、殊、荒謬極倫、應候一併呈請民政廳懲處以　　　箴、 
　　自殺案一日四起本邑邇來自殺案件、時有所聞、究其原因、大多爲經濟壓迫、或口角相爭、氣憤塡胸所致、不意前日又發生自殺案四起、兹誌之如下、（一）第七區（懷上市）張涇橋鎭北五里許寨門居民嚴秉均、年二十一歲、於民國十七年憑媒裘得該區河塘橋已故袁慶臣之女阿大（年二十一歳）爲妻、過門後、伉儷之間、尚稱和好、最近秉均長姊修弟、在家忽與乃嫂袁氏發生惡感後、即在秉均面前、搬弄是非、致夫婦問時起口角、袁氏氣憤交加、頓萌厭世之念、遂於前日上午八時許、背人在房中投繯自縊身死、（二）該區張涇橋鎭西北二里許趙家塘鄉民趙祥寳之妻王氏、年二十餘歲、忽於前日與乃姑互起口角後、即行懸樑殞命、（三）城内盛巷橋南首協和順衣莊老閶張雲泉、又名湧泉、年已花甲、髮妻童氏、生有二子、業已完婚、童氏生性兇頑、時與兩媳發生齟龉、雲泉常袒護其媳、以致夫婦間時起勃豁、雲泉氣憤之餘、遽生自殺之心、遂於前日吞服生鴉片數錢·及安神藥水數瓶、迨經覺察、已返魂之術、（四）光復門外通運路立生茶食蜜餞號學徒王四喜、年十七歲、亦於前日清晨、不知何故、吞服紅砒二塊、白砒四塊、後經該號主察知、立即送往兄弟醫院救治、始得轉危爲安、 
[常州]  
　　白髮老翁被人暗殺武邑第一區東門外下平橋陸家窰埄麥田内、發現白髮老翁之屍身、頭頂有刀傷六七處、腦漿流出、三日由區公所、轉報縣法院檢察處、由首席檢察官楊孔羲率帶檢騐吏等前往相騐、騐明委係受重疊刀傷身死、當諭令地保備棺收屍、一面飭警偵探案内兇犯究辦、 
　　刀會一律解散、武邑各鄉近忽發現刀會多處、事被張縣長得悉、當於二日區長會議時提出討論、經决定由縣府布告曉諭解散、如有抗違、即以武力解决、今（四日）日縣府已依照議决案執行、 
[嘉定]  
　　鎭滬省道改綫鎭滬省道、原定路綫、自太倉縣入境、經西門外至南翔向東南達上海、日前縣建設局長邱錫爵搭車晋省、與省廳洽商、聞太嘉段照原定路綫、不日興工舖築、滬嘉段所定路綫、省方亦有不甚妥適意、業經邱局長另定路綫、自西門繞北門、與嘉羅汽車路銜接、直達上海、呈請省廳核示、業奉指令照准、 
　　徐澄路向北延長東鄉徐行至澄橋間道路窳敗、前經鄧維新陸健如等發起、改舖石子路、業已工竣、而徐行至瀏河間道路、亦崎嶇狹隘、行旅不便、現亦籌欵向北展築、聞先築至坍石橋、約需銀千餘元、 
[常熟]  
　　盜匪圖刦七區鎭本邑第七區、因地臨華蕩、常有盜匪出没、上月間曾盜刦四家、公安局爲亡羊補牢計、即添招水警二十名、由王市分出巡船三艘、駐防南鄉、詎二日晚八時半、又有　　船十餘艘、由華蕩中瀕、至沈浜登岸、擬行刦該處金少甫家、當盜來時、有大船一艘引導、並吹警笛爲號、盜等有盒子砲·手槍長槍·又短刀等械、登岸後、即放槍數聲示威、惟該處鄉民、自上次受巨刼後、咸有戒心、且是日時光尚早、鄉民均未人睡、突聞槍聲、知有變故·即鳴鑼示衆、詎盜仍不退、放槍益密、是時已爲該區保衛　聞訊、趕出還擊、盜始返舟、民衆方面、又用電話向練　·辛安·莫城·等隣鄉呼援、並請出發包圍剿捕、各鄉接電後、紛向沈兵前進·但盜舟已向湖中逸去、中　盜船忽又遇木排庫之武裝團體迎上、雙方各開槍數聲、結果、盜舟轉向州蕩中、（蘇界）逃遁、 
　　縣志易人編纂本邑縣志、向由邑人丁祖蔭（芝孫）編纂、去歲自丁去世後、乏人主編、縣府以縣志不能中撤乃另委太史公徐兆緯續編、已得徐之同意、 
[南通]  
　　綏靖處無　組設江蘇綏靖督辦、以南通軍政警機關、合組綏靖處、所辦事項、均係聯防區長綏靖區指揮官及縣長公安局長職務、跡近駢枝機關、并易滋流弊、令知無　組設、 
　　梁部設立稽查處第二十五路總指揮梁冠英、派所部來通綏靖、以通屬濱江臨海、匪徒易於出没、爰派朱國衡爲駐通稽查處長、設處地點、在城南西寺、各港口要隘、派駐稽查隊、 
　　縣府查報應赦政治犯縣政府奉省政府令、限十日内、將在押人犯、合於元旦赦令者、查明具報、張縣長刻在漬鄉案内、查有犯反革命罪名押犯十餘名、呈報候核、 
　　電報局職員吸烟案判决、南通電報局職員張霖徐小田、在局内吸食鴉片、經縣法院檢察官朱榮桂往查、將人證一併拿獲、提起公訴、由刑庭判决、張徐各處徒刑一月、各科罰金六十元蘇狼兵田請示辦結軍政部以通海墾牧公司、侵佔蘇鎭狼山兩營兵田、令縣政府遵照國府明令、先行責令該公司繳價、如不願履行、標賣結案、張縣長因該公司迄無負責人到縣府表明、特呈部請示辦結、 
[丹陽]  
　　商會重選常委本邑縣商會、選舉糾紛、經省黨部省建設廳、派委蒞丹檢舉、兹悉該會於昨日上午十一時、在會議廳依法重選、結果、郭頌如孫稼生何南卿周蓮伯殷叔愚當選爲常委、並互選郭頌如爲主席、 
　　警隊捕獲綁匪南鄉官巷村人魏三丫頭、素行無賴、現聞有於上月十五日綁架竹家村人方某未果、撕票嫌疑、縣警察隊長孫龍、特派幹警前往、將魏捕獲、現已解縣訊辦、 
[鎭江]  
　　蘇農廳指導粗織農會江蘇農礦廳、爲指導各縣籌備組織農會起見、現指派沈素生等七人爲委員、分區指導籌備、聞各員擬於本日（四日）出發兹將各員姓名及指導縣份列下（沈素生）指導江浦·六合·高淳·溧水·溧陽·句容·金壇·揚中·宜興·武進·等縣（丁松林）指導無錫·江陰·吳縣·常熟·吳江·崑山·嘉定·太倉·青浦·松江·金山·等縣、（許振）指導南匯·奉賢·川沙·上海·寶山·崇明·啟東·南通·海門·如臯·等縣（張鵬遠）指導靖江·泰興·泰縣·東台·興化·阜甯·鹽城·等縣、（江楠春）指導儀徵·江都·高郵·寳應·淮安·淮陰·等縣、（胡毓桂）指導泗陽·連水·沐陽·東海·灌雲·贛榆·等縣、（章愚）指導銅山·睢甯·邳縣·蕭縣·宿遷·沛縣·豐縣·碭山等縣、 
　　請嘉奬梁部軍隊造路蘇建廳昨據出發江北視察征工築路情形之吳旦平報告、謂梁冠英軍隊、以其剿匪之餘力、協助建築淮沐路、樹兵工築路之先聲等情、聞建廳據報後擬請省府予以奬勵 
　　裁厘後之稅局公産前竹木專稅局局址、係租自吳姓基地建屋設局、該局撤銷後、由縣接收、現地主要求繼續付租、現已呈廳請示、又南門外稅局房屋、該處人民請暫時交由地方保管、改爲救火會、或交地方自治團體保管、現亦請示辦理、 
[靖江]  
　　太和區發生刦案太和區熊士元家、日昨被盜槍刦、損失銀洋衣物、約值洋四百元、事主被執毆傷、箱内單契數十畝、亦被刦去、 
[高郵]  
　　盜匪槍刦王家莊縣屬第三區王家莊、前日突來盜匪多人、各執槍械、挨家搜刦、聞損失甚鉅、 
警察三分隊長被控撤職駐防縣屬臨澤鎭警察第三分隊長俞龍、前被該鎭人士聯名在縣府狀控劣跡八端、刻聞縣府已將俞撤職、另委警察大隊部特務員沈琪、前往接充、 
[揚州]  
　　小學罷敎仍未解决江都罷敎索薪案、醖釀已及三周、截至今日、（三日）尚無復課消息、頃聞縣政府、對於籌欵問題、已入山窮水盡之境兩個半月之外、實無再籌之餘力、城區各校長、亦鑒於此事不易圓滿、故由各校長、自行分頭籌借、刻聞各該校長、可以籌借三千元之譜、如果此欵借成、城區可多發半月、然後再由各校長分别疏通本區各敎員、先行開課、但今日敎員會忽又致函校長團、對於待遇問題、仍有推敲之處、其函云、一本會因欠薪及待遇兩問題、未獲圓滿解决、已於二月二日一致議决、向校長會函辭職務、課務一節、當然不能負責、務希諸同人各本初衷、一致團結爲荷」云云、本星期能否復課、仍未可知、 
　　葉棧長來揚謁運副、十二圩揚子棧長葉希先氏、二日抵揚、謁淮南運副胡星池、商遷棧來揚事宜 
　　令飭查報各區匪情、縣長陳南軒、奉省府及綏靖督署訓令、據句容縣長張佐宸於綏靖會議、提議綏靖軍隊、察奪各縣情形、擇要駐防等情、昨（二日）特分令各區公所清鄉分局、着查候彚報、 
　　胡專員點騐保衛團省委來揚點騐警衛區保衛團督編專員胡軌、二日抵揚、點騐各區保衛團丁及槍枝、即經縣長分别飭知各區長定八日隨同胡專員出發、聽候點騐、 
[嘉興]  
　　國展會閉幕嘉興縣政府及各團體發起之國貨流動展覽會决定開會兩星期、現已期滿、故於三日歡宴各界、地點在慶豐館席間沈桂蓀倪祝安分送梅蘭芳白金龍大長城香烟、及國産搪磁茶盤與各來賓、四日上午、舉行閉幕典禮、到各機關各團體各工廠代表計百餘人、由龔縣長主席、致謝滬杭蘇錫各廠熱烈參加、俾民衆認識國貨之美意、次孫籌成謂、十八日偕各代表蒞禾時、蒙各界赴站歡迎、足徵對於提倡國貨之熱心、本人因事冗不克駐禾襄辦、殊爲抱歉、旋决定五日裝貨、六日回申、乃散會、 
[紹興]  
　　錢清十四村里會籌欵築路紹興錢清西面與北面、均與蕭山縣毘連、兩邑民衆、每因界路不明、時多爭執、現經紹屬方面下十團沙灶地有關係之黄公·毓秀·長沙·山右·等十四村里會發起、聯合組織委員會籌集鉅欵、修築界路、以資明顯、擬具章程計畫晝、呈由紹蕭兩縣政府及民政廳核准遵辦、計路綫長三十里、現已開工修築、定於二月十五日　完竣、共需修築費銀七千二百餘元、將下十團沙灶地六萬九千餘畝、每畝捐銀一角、可得六千九百元、不敷之數、由十四村里分攤、 
[蕭山]  
　　派員整理自治户捐蕭山縣政府、以各村里委員會、辦理徵收自治户捐、自非加以整理、不足以資核計、業經派員分途出發整理、並通令在案、一面電令各區公所、負協助之責、不得再向各村里會及鄉鎭公所籌備處、收取捐欵、以清界限而資整理、並應迅速造具詳細册報、及各月收支計算書報核、 
　　中莊村女子自殺案蕭山南門外中莊村、有女子趙采琴、其父早卒、又無兄弟、本年在滬上某校肄業、因與同學王某、情投意合、即私訂白頭、詎事爲其母得悉、即令采琴輟學返家、嚴加管束、該女以不能自由戀愛、遂萌自殺之念、於一月二十八日深夜、服鹽滷自盡、待經覺察、則一縷芳魂、隨赴地下、其母追悔莫及、慟哭不已、 
[甯波]  
王外長夫婦離甬晋京外交部長王正廷夫婦、一日晨由滬乘新江輪到　、乘車轉赴慈谿視岳丈施越明七旬壽辰、王外長本擬在慈祝壽畢、便道至奉化原籍一游、詎至昨日在慈得南京電報、謂莫德惠准於三日可抵京、故王外長准於今日（三日）趕回南京、以便與莫氏洽商中俄事件、 
甬埠各商反對四輪公司增加水脚甬埠各商業團體、以此次三北招商太古甯紹四輪船公司、藉口添置護航隊、除增加搭客水脚外、並將往來貨脚、亦增加二成、實　藉名圖利、况客歲水脚、已一度增加、此次萬難承認再加、故該各商業團體等、昨日午後在商統會議、决意表示反對、 
綁刦案併誌鄞縣西鄉河盡埠頭地方、居民陸全林家、前晚突來匪徒五人、三人破前門而入、二人把守後門、入門之匪、並不刧物、將全林之幼子（生僅八月）綁去、索價六千元、又甬埠浙海關公役李文英、昨日下午五時許持公文一件向縣政府呈送詎行至東門外北悅來弄内、有匪徒七八人見李背負招文袋、意爲某銀行送鈔票、内有一匪、即向李面部猛擊、另一匪遂將招文袋奪去、不料拆視袋内、係屬帳簿棄袋奔逃、李被兇毆、頓時鼻上血流如注、待匪逸後、乃負痛報告附近崗警、分頭兜捕、卒無所獲、 
 
 

Page 10

 
 
敎育消息 
[要聞蔣主席宴兩大校長]  
　　南京四日電蔣主席四日晚在本部宴新任北大校長沈允　、北師大校長徐炳旭、並邀敎次陳布雷·李書華·等作陪、對於整飭學風及改進敎育等問題、有所計議、 
[魯省敎育行政會議第一日]  
　　濟南通信、全省敎育行政會議、二日上午九點開第一次常會、出席者全體會員三十四人、敎聽長何思源主席、秘書楊澎記録開會如儀、報告事項、甲、自本年一月份起、各校經費逕向財政廳金庫領取、（敎廳第一科報告）乙、各校每月份經常費、預算書請欵憑單及藍色領欵收據經於前月十五日以前呈廳以憑彚轉（敎廳第一科報告）丙、各校延聘職敎員其資格經歴務須遵照規程所規定以免指駁（第二科報告）丁、各校敎職員不得延聘未畢業之學生及未立案私立各校之畢業生、（第三科報告）討論事項、甲、議决每日開會時間上午九時至十一時、下午二時至四時半、討論事項乙、增進小學敎育效率問題、議决支付研究指定蔡自聲·周超·徐軼千·曹蘭珍·陳劍恒·賴執中·張郁光·等研究、由蔡召集、丙、改進本省職業敎育問題、議决交付研究、指定孟憲蓂·朱經棠·王朝棟·董准·張敦納·共同討論、由孟召集、丁、改良學校考試方法問題、董准說明、議至此散會、下午兩點半、繼續開會、何思源主席、報告事項、甲、各校職敎員應徵之所得捐、應自本年一月起按月徵齊、解省黨部取具收據、（秘書處報告）　乙、各校經常費支用時、須按照預自出規定之範圍、項與項問、絶對不能滋用、（稽核委員會報告）丙、各校每月份計算書、均須於翌月十五日以前、呈送到廳彚轉、（稽委會報告）丁、嗣後各校造送敎職員及學生履歷册、應自行詳愼檢點内容、以免部令指駁、延悮時日、（二科報告）戊、上學期廳令催報之圖書儀器標本器具等一覽表、應迅即呈送（現僅有四中五中十一中五師二鄉師二實小等七校送到）（二科報告）討論事項、甲、改良學校考試方法問題、議决交付研究、指定張郁·李泰華·孫維嶽·徐眉生·于國源共同討論、由李召集、乙、省立各校長考察地方敎育問題、議决交付研究、指定孫維嶽·馮培元·徐眉生·劉慶濤·于國源·張郁光·周超·徐軼千·董鳳宸·劉坤山·賴執中共同討論、由孫召集、丙、鄉村師範課程及章則問題、議决交付研究、指定一·二·三·四·四鄉師校長敎廳督學馬汝福·王鄴·賴執中、共同討論由馬召集、連鄉村師範學生修業年限可否改定爲四年案合併討論、丁、二十年度臨時費問題、議决由敎廳將二十年度臨時預算彚集斟酌各校、需要情形分配、戌、師範畢業生服務問題、議决保留、并規定自三日起上午開大會、下午開研究會、五點散會、 
本埠 
[市敎育局長徐佩璜補行宣誓就職]  
　　上海敎育局長徐佩璜氏、自經國府正式任命、已經一月有餘、昨日上午十時、在局補行宣誓就職禮、 
　　▲到會人物救育部特派代表顧樹森監誓、市長張岳軍氏亦親臨致訓、此外到市黨部代表童行白市府秘書長俞鴻鈞、中委褚民誼、大學校長胡庶華黎照寰王景岐劉湛恩褚輔成歐元懷、市府參事秘書科長及各局局長及各校校長各機關代表來賓、凡四百餘人濟濟一堂、頗極盛况、主席張市長、紀録姚賡夔陳端志、 
　　▲典禮秩序（一）全體肅立（二）唱黨歌、（三）向黨國旗及總理遺像行三鞠躬禮、（四）主席恭讀總理遺囑、（五）監誓長官就位、局長就位、（六）市長授印、局長授印、（七）局長宣誓、（八）監誓長官致訓詞（九）來賓演說（十）局長答詞（十）（一）攝影、（十）（二）禮成茶點、 
　　▲敎部顧蔭亭訓辭略謂「本人代表敎育部參加徐局長就職典禮、非常榮幸上海爲全國最大部市各種設施、均足引起中外之注意、故上海敎育不特爲全國之中樞、即在全世界亦當有相當地位、按之敎育原理、大都會之敎育、有異於尋常都會或鄉村之敎育、第一應注意兒童之身心、因大都會産業之突進社會、亦隨之而變遷、苟不周密計劃、往往入於歧途、歐美各大都會、對於社會敎育、莫不致以全力者、即以此耳、試以芝加哥論全市設小學公共運動場七十餘處、其他若小公園小圖書館游泳池等莫不徧於全市、蓋欲使身心旺盛之兒童、於受學校敎育以外、再行導入公共場所以訓練之可免、一　十寒之弊、其次除設施普通敎育外、更須注意於特殊敎育、天才兒童直注意低、能兒童亦宜注意、因混合施敎、各蒙其害也、其次普通學校、咸宜注意職業訓練、使畢業以後、可以應付都市生活、尤其要者、則實施三民主義敎育、將總理遺敎溶化於各科敎材、以冀造成中心思想至若整頓私校以敎育宣傳反動思想者或以敎育爲營業目的者、均當取締、總之辦理上海敎育一方、須應世界潮流、一方須　特殊環境、徐局長向在敎育界服務、又在市府供職多年、對於今後上海敎育必有努力之貢獻」云云、 
　　▲張市長訓詞略謂「本人對於敎育、很少經驗不過每次參加本黨各種大會、總看到各項提案及宣言之中、有謂多關於敎育的提案、這可以見得中央對敎育的重視了、還記得本黨三次全國代表大會的政治報告中、有關於敎育的一段話、很切中時弊的說、現代的敎育界中、無論是學生敎員、主持校務者及行政人員、個個人都感覺不滿意、行政人員不滿於主持校務者、主持校務者不滿於敎員、敎員不滿於學生、學生不滿於學校學校不滿於行政人員、在這種上下交相不滿的局中、敎育事業的效果就不能得見了、原來在今日的環境下、舊的文化基礎、已經崩潰、新的文化基礎、尚未建立、敎育事業發現了「六難」、行政難經費難、辦學難、敎員難、讀書雖、升學難、無一不難、因之、逐有「四惡」、一是敎育成爲私人的工具、二是敎育的結果非但不能造就人才而且埋没人才三是辦理學校的結果非但不能提高讀書慾望、而且可以無須讀書、四是爲社曾多造了些失業分利的人使國家元氣大大的喪失、又因四惡而發生「三害」害個人害社會、害國家、這麽說來要弄成怎樣一個結果呢雖然這不是說個個學校、都如此不過這也夠使我們警惕的了、所以三全大會議决、確定以三民主義爲我國惟一的敎育宗旨根本問題、就在於把三民主義的文化建立起來而後才可以促進民族的繁榮、民權的普遍、民生的建設、得到了具體的功效、所以今天我就把此意爲貢獻、希望徐局長能依着這個方針來促進本市的敎育、徐局長在市府服務多年、在敎育界亦素有成績、來長敎局必能恪遵誓詞、努力實現三民主義的敎育」云云、 
　　▲來賓演說市黨部代表童行白氏致辭、略謂「本市幅員廣大希望徐局長主意整個的發展、尤須重視鄉村敎育及勞工敎育」云云、次因胡庶華褚輔成王雲王諸氏演說、辭長從略、 
　　▲徐局長答詞佩璜受市長特達之知奉國府之任命、來任上海市敎育局局長、今日宣誓就職蒙敎育部代表及市長蒞臨監視致訓、又承上海市黨部代表曁其他各機關代表來賓等賜敎、詞周情摯、所垂敎於佩璜者甚渥、而所期望於佩璜中亦甚厚、　璜敬聆之餘、且感且慚、重以此處會堂狹小、招待不周、諸多簡慢、尤深抱歉、佩璜兹謹以至誠接受諸位訓詞、誓以全力遵循、切實奉行、並將佩璜對於本市敎育所抱發展計畫略陳於諸君之前、尚希指正賜敎（一）本局當前最切要之一部分工作、厥在整理現有事業、本局三年半以來長官屢易、雖局務年有進展、而效能之淺薄與夫頭緒之紛亂、亦無庸諱言、整理之方、厥在提綱挈領、、所謂「振衣者、必提其領、舉目者必挈其綱、」綜計現在進行者、計有數端如下、 
甲·「本局與附屬機關之敏捷聯絡、」本局附屬機關、即以市立中小學校及民衆學校等機關而論、已有二百九十餘所之多、以前關係散漫、聯絡甚少、平時除公事外、殊少來往佩璜現正力求改善、務使局之與校如家庭之與子弟、日臻親洽、以期遇有事故、如手之使臂、臂之使指、息息相關、無復睽隔之虞如古人所謂「堂高簾遠者、務使其絶對不復存」在本局本此意旨、除增加視察外務使各附屬機關主管人員及校長、多與局中各職員見面聚談、以期溝通聲氣一破從前隔膜之象、而辦事方面、亦力求其迅捷、使事無不達、案無擱置、 
　　乙·「各項事業之成績考核」凡百事業貴有專成、藉知事業處理之當否與夫處理事業成績之高下、以事業言、斯可以舉爲楷模、以處理事業者言、亦可以資爲　懲考核之爲用固非僅爲消極之警惕、而實爲積極之率導也、本局事業甚緊、職務尤重佩璜視事業之開展、爲惟一之責任、竊抱爲事擇人之旨、使事業集中其力量而增厚其效能無廢才、斯無廢事、無廢事、始得速其成功、本局現於各種業務、胥本此宗旨而行或可一洗泄泄沓沓之弊乎、 
　　丙·「增高局内外辦事效率」各種事業辦理之效率、高則事半而功倍、且用人少而費省、辦理之效率低則事倍而功半且用人多而費巨、然欲增高效率不外乎由在上者督率、提倡勸懲有方、由在下者各自努力、視公如私本局現在並本此旨、以期提高局内外辦事效率、即如頃間所述各項事業之成績考核、亦即以提高效率目的者也、 
　　丁·「一切事業務使適合規章」規章之設、本在使人有所遵循作業、有制有一定之標準而可免紊亂之弊、若有規章而不遵循、則規章等於虚設且辦事不循軌道、必致失其效果、不但不合科學管理之法、且不適於現今世界潮流、何况工作效率、亦必因此减低、適與提高效率之旨背道而馳、是以本局此後務令事事悉遵規章、蓋規章如模型、工作如未製之器皿務使製成之器皿、悉與模型相合、無異其有規章不合事理者、應設法改　之、而不應有所違背、本局嚴守此意、必求事事悉上執道而後已總之、關於局内外工作方面、務使一分經費、有一分之效用、而本局所辦學校所有事業、均爲合理化合科學化之學校、與事業庶不負付託之重與期望之殷也、 
　　（二）除整理工作外已在進行或最近應着手辦理者、亦有數端、 
　　甲·「關於一般敎育者」黨國至大基礎、首重敎育、四日全會後中央對於改進全國敎育、尤爲注意上海爲全國敎育之重心、亟應遵照中央意旨之敎育宗旨、亦經政府及市府期望、實現各項計劃及事務 
　　（一）使三民主義貫澈全市敎育三民主義爲總理一生革命救國之結晶品、無可不包、無所不容、而三民主義之敎育宗旨亦經政府確定爲奉行敎育事業惟一之目標、然徒托空言難有效果苟不認識主義之眞精神、則主義决不能實現、敎育界經先覺覺人之職、尤應以三民主義爲中心信仰、以身作則促其實現、使敎者學者皆能確切信仰、以身實踐俾能一致努力於三民主義敎育之建設、蓋辦理本市敎育事業者、而人人皆能有三民主義之中心信仰、則本市敎育事業始能有偉大開展蓋必能自身實行者、始能負此深重之職責、而領導學生庶幾可求學風之整飭、而庶幾可令學校爲一有主義有秩序有條理之訓練所也、故本局現在對於一般敎育首在貫注三民主義總理遺敎、此在本局視爲最切要之工作、至此外並應注重者、 
　　（二）、科學敎育總理遵敎之中、煌煌貽示我人仿效西法非學其政治文章風俗等等、而在學其科學、蓋世界一切文明、人生幸福增進、莫不導源於科學之發達惟科學爲最適實用、不尚空談、且以科學之法辦理事業、均必有秩序、有計劃、有組織非紛亂無緒、隨時補苴塞漏者可比故本局以後於一般敎育、尤務注重科學敎育、據近來調查、日本敎育者所言日本敎育最注力於科學、其敎學經費以用於科學設備者佔最大部分、比之吾國、則我國大學之科學敎育設備、尚上海市敎育局長徐佩璜補行宣誓就職之影（王開攝） 
不及彼中學校之設備吾國中學校之設備、尚不及彼小學校之設備、至於吾國小學、更不足論矣豈不可憐、是以本局三民主義敎育以外、首注重科學敎育、務使各學校科學敎育、設備逐漸添置完全即小學校畢業生、亦人人有普通科學之智識此不但最足增高國民常識、且於提高國人工民程度、亦最有裨不淺、 
　　（三）義務敎育義務敎育、關係國家生命民族存亡吾國不識字之國民總在百分之九十以上因此民智固陋民力薄弱、不但萬不足與歐美日本抗衡爭雄、即與黨國的建設事業亦實有無限障阻、故四中全會對於義務敎育極爲重視誠爲扼要之圖、上海敎育雖比其他各處、較爲發達但全市入學學齡兒童據調查所得尚不及半數、則義務敎育之推行豈容緩視、然欲使全市敎育普及非經濟充裕、决難實現、即有經費而欲覓許多師資以期辦理有效、亦多困難、故擬遵照四中全會意旨、在以前已經呈請敎育部及市府核准之陸行區、先行試辦義務敎育將來逐漸推及全市各區、 
　　（四）體育我國積弱已久、體育之不發達實爲一因、本市體育事業年來頗有開展、然竊猶以爲未足者則佩　深覺過往之體育事業忙編重於中中等學校以上之學生、此後當力求其普徧、並即以小學校爲基本鍛鍊之所、故本局對於體育場之擴充及其他體育事業之舉辦、已在積極籌劃之中也 
　　乙關於社會敎育社會敎育、在增高民智涵養道德養成良好之公民、以提高社會程度、其性質與義務敎育相似、然義務敎育僅限於已屆學齡之兒童而社會敎育則實爲大衆敎育故其影響效果尤深且大、本局現籌辦三事、（一）擬於十九年度内經詳細計劃後、於二十年度起改組各民衆學校及補習學校、且設法擴充之、以爲推行義務敎育之助（二）市民娱樂場所甚爲緊要四中全會已有議决案、交國府敎育部切實執行、故本局對於籌設美術館音樂廳圖書館博物院動物園、已在文廟積極進行、惟本局財力能力、均屬有限、深盼政府及各界予以援助俾得早觀厥成、（三）電影爲社會敎育最大之輔助品、然用之不善、亦可成爲最大之害、近來傷風敗俗與違法犯禁之事日多一日其原因雖不止一端、而電影片之感化亦未嘗不有極大之影響、本局鑒於此以職責所在、萬不容坐視其横流潰决、故在積極改良方面、擬訂定攝製社會敎育影片規則、並請市府及中央規定奬勵辦法、而在消極取締方面、擬會同有關係各局嚴厲制止不良之中外影片或抽剪之、 
此外尚有二點、本局亦在進行辦理、爲本局政策之一部、 
　　（一）奬勵及取締私立學校上海學齡兒童旣如此之多、而市庫經費有限、不能多設學校以收容之、自不得不有賴於私立學校以爲之助而補市校之不及、故本局對於私校之辦理有成績者、擬訂奬勵辦法、使益知所奮勉其尚未立案者、督促其改良立案、使能在一貫之敎育行政系統下、共同努力其有藉學歛錢辦理腐敗者則不得不取締之、俾社會不致受其貽害庶幾在積極方面、可以减少文盲之數而在消極方面、亦可以撲滅貽誤青年之禍坑、 
　　（二）收回租界敎育權關於租界敎育權、本局極爲重視現在公共租界全年收入經費較市府大至三倍、而華童敎育經費極少而且所辦學校、亦不遵照中國敎育法令、法租界亦然租界當局如此輕視華人敎育、蔑視中國主權本局職責所在、决不能漠視不問、現擬積極交涉、不達收回目的不止、 
　　以上數端爲本局事業進行計畫大綱、現先訂定此政策綱目以後即當一一按序進行、或同時兼程並進務求一一實現、不但爲佩璜改善發展上海敎育之大願、而且亦冀有以慰中央·市政府·以及各界人士與社會殷殷之期望、今日承諸君聯袂光臨不勝榮幸之至用貢數言、以爲將來本局工作進行左劵尚希時加賜敎爲幸、 
體育 
[上海籃球會今晚秩序]  
平平對黑星（乙五）　五時半　丁仲甫 
樂育對火烽（乙六）　六時二十分　平寳善 
七星對晨隊（乙三）　七時十分　張培德 
爭進對南樂（乙四）　八時　林澤羣 
盤浮對郵務（乙五）　八時五十分　倪孝本 
　　▲前晚結果 
七隊勝清心（乙三）·········二三比一三 
友童勝復東（乙四）·········二二比一九 
洛克勝銀星（乙五）·········三○比二四 
星光勝復中（乙三）·········三五比二二 
[中大籃球隊昨日來滬]  
　　中央大學籃球隊、昨由吳德懋領導、來滬觀光、寓交通大學、在滬比賽次數、因尚未接洽就緒、故難預告、隊員徐汝康·鍾季卿·徐鏣·朱守訓·羅成中·王富成·張眞等均久戰沙塲、預料必有良好之表演也、 
[西青落選昨賽結果]  
　　西青落選錦標籃球賽、昨晚共有三組比賽、各組結果如左 
　　（一）麥令勝青光丨四一比三四 
　　（二）海盜勝勞大丨二二比二○ 
　　（三）華東勝也是丨四三比三三 
 
 

Page 11

 
 
自由談 
[付之一笑海客]  
　　甲丨你天天在Ｃ餐館中用午膳。他們的菜怎麽樣。烹調得不錯麽。 
　　乙丨烹調倒還不錯。但他們待鷄鴨未免太好了些。似乎對不起一般吃客了。 
　　甲丨怎麽一回事。 
　　乙丨他們養着鷄鴨。總不忍自幼兒殺死它們。非到了老不殺。所以他們的芥辣鷄紅燒鴨都是年高德劭之輩。 
　　甲婦丨我的丈夫眞的是個冒失鬼。樣樣事情都是疎忽得很。 
　　乙婦丨怎樣的疎忽。 
　　甲婦丨但看他身上的衣鈕。常常落掉的。縫了一個。落掉一個。 
　　乙婦丨也許你給他縫時。少用了綫。縫得不很堅牢吧。 
　　甲婦（摇頭）丨咦。這不干我的事。全是他自已縫的。 
　　甲丨你這小包子裏是甚麽東西。 
　　乙丨是一種毒藥。 
　　甲（作失驚狀）呀。你買了毒藥。幹甚麽。乙丨你不要嚇。這是一種毒鼠藥。鼠子吃了立刻就死。 
　　甲丨嗄。我知道。原來你活得不耐煩。預備自殺了。 
[平漢路之武勝關函洞譚愼餘]  
　　武勝關屬於湖北之應山縣。與河南交界。崗嶺疊複。形勢險要。前清建築平漢鐵路時。因山高不易削平。遂鑿孔道通於其間。孔長十六里有餘。車行需時十五分方能通過。凡曾往來於平漢路之旅客。莫不知武勝關之有函洞也。惟是函洞之設。本爲便利交通。庸詎知其中不知枉死若干無辜小民。蓋民國以來。戰爭迭見。而戰地人民。受害尤烈。因欲逃往他鄉避難。多以搭乘火車爲便。然戰時鐵路運輸兵車運不暇。何來客車之可乘。是以每一火車站上。難民之候車者。觸目皆是。每有兵車經過。則爭往上車。然車廂之中。固不能容若輩插足。於是弱者飮泣痛恨。强者則攀上車頂。因急於逃難之故。雖由武裝軍警嚴加阻止。亦不聽也（平漢路之火車站。未設栅欄。可自由出入。不若京滬路之稍有秩序。故軍警實無法禁止）。車頂之上。類多圓滑。車行時因震蕩之故。其不墮下者幾希。而武勝關之函洞。旣爲人工鑿成。當然不甚高大。僅能容車身之經過。車頂上實不能再加何物。以是火車開至武勝關時。車頂難民。不知函洞之危險。坐其上者。立觸函洞上之岩石而墮下。不死於傷。亦必爲火車所碾斃。 
[中國最貴之書潘世珠]  
　　一部值價十萬元 
　　世綵堂韓昌黎及柳河東二集。爲宋版孤本之一。素爲收藏家所重視。蓋世綵堂所用紙張。質地匀結。復經浸以椒水。故歷數百年猶無蟲蛀之患。且所刻之字。有唐人風味。益爲人所愛重。現韓集在海源閣楊氏處。柳集則在海上粤人潘明訓處。去年楊氏後人將海源閣精本廿六種運至天津。韓集亦其中之一。且有出售之意。潘氏爲求全璧計。且不欲寳籍流入日人手中。曾向楊氏後人接洽購買韓集一部。而楊氏云非十萬元不肯脫手。蓋此書價值實足相稱也。現以價格相差過遠。接洽停頓。今不知此書已出售否。但望不致流入日人手中。爲可幸耳。外間曾一度傳說。謂有人擬以二十萬元購其全部廿六種。爲中國保存國粹。用意甚善。但恐無此便宜也。（却酬） 
當十八年討馮時。有河南難民劉姓者。全家大小五口。欲逃往漢口避難。由信陽車站攀上某軍兵車車頂。車至武勝關時。全家五口。觸於函洞岩石而墮下者三人。僅餘年約五六十歲之老人。及其十餘齡之孫女。未遭此刧。蓋因伏身車頂之故。否則亦必同歸於盡。此事豫卾之人多能道之者。予前曾服務軍界。討唐之役。亦在前方工作。凱旋後隨隊乘車開回武漢。路過武勝關時。因欲探視函洞情形。特將電筒隨身携帶。車初入洞時。（此時係白晝）烟霧滿罩車廂。此爲機車上散出之煤氣。入洞後則頓成黑暗世界。對面亦不能見人。繼覺臭氣難聞。於是將電筒由車窗照視。則纍纍者皆斷頭折肢之枯骨。發臭者乃腐爛未久之屍體。其數雖無人調查。一瞬視間。已有十餘具之多。則歷年以來無辜小民因兵災避難之葬身於此函洞中者。實不知有若干人也。悲夫。（不受酬） 
[贛省匪患紀聞政]  
　　年來湘贛匪之熾。實爲亘古所未有。贛省七十餘縣。而今之省府政令能及。僅十餘縣。民衆所受之蹂躪與茶毒。實難盡述。有友近自贛來。爲道一二。因捉筆記之。 
　　▲戰壕中抛人頭匪方之唯一政策。即爲殺人放火。故關於殺人一事。有專隊司之。偶與軍隊對壘。則以人頭數百。遥擲對方。軍隊見之。無不震駭。其殘忍有如此者。 
　　▲張輝　慘遭毒手南昌衛戍司令兼師長張輝瓚氏。富有韜略。省垣之得保持者。實賴張氏之功爲多。乃前者張氏率軍出征。遇難民一隊。詢之則曰。自匪窟逃出者也。因詢以匪方狀况。若輩咸道匪方之空虚。以爲如未乘勝追擊。不難一鼓而殲。張氏信以爲眞。於是親率營餘士卒開出。孰知匪徒誘令深入。旋即加以包圍。張及二旅長均被執。方悟適間之難民。皆匪黨也。匪旣執張氏。乃付諸所謂人民公判。結果慘遭刳肚。而省垣益岌岌矣。 
　　▲礦山被灌友人經營煤礦。每年以出産所得。差足維持。乃匪勢旣張。礦山亦爲匪所據。後即以水灌之。曰。有是礦者。必爲富人。必毁之。於是此數十萬元之礦山。亦隨之而犧牲矣。 
　　▲一門慘殺有鄉人某。家有四子。一日鄉人爲匪架去。判當處死四子聞訊。齊赴匪巢。曰。父年老。請擇吾四人中一人以代之。匪曰善。若輩旣均不畏死。則悉處死可已。遂遭駢戮。嗚呼。人間慘劇。孰有甚於此者乎。 
[巴黎物語（二三）六曾寄於巴黎]  
　　植物園内最著名的是他的迷宮Jabyrinthe和科學陳列館。迷宮構造得狠巧妙。使人進去許久還轉不出來。科學陳列館分做幾部分。有動物學部。地質學部。礦物學部等。裡面收藏的標本都極豐富。並且有許多狠珍貴在别處不能見到的東西。 
　　植物園創設於一六二六年。但以前設備狠簡單。直到大博物家兼大文學家蒲豐Buffon來做管理人時。才擴充到現在的模樣。蒲豐管理植物園差不多有五十年之久（１７３９－１７８８）他一生的精力幾全用在他的傑作「自然歷史」HistoireNaturelle和這植物園裡面。現在園内立有他的銅像。並保有他從前住過的房子。 
　　我每次到植物園散步時。常常回想到幾年前在日本念書時。時常去玩的東京小石川植物園。我狠愛小石川植物園的風景。但小石川植物園没有巴黎植物園這樣豐富的科學陳列館。在歐洲見過的幾個植物園中。我覺得比利時京城的植物園和巴黎植物園狠有些相似的地方。但比京植物園比巴黎植物園的規模小得多了。我國有的是空地。並且植物標本的收集也究竟比别的科學標本容易。我希望將來回國時能夠在我們首都見到一個風景極美的植物園。並且附着一個規模極大的博物學陳列館。 
[評歌舞劇「不見去年人」黄花]  
　　歐西各國。盛行舞台歌舞劇。所謂Opera者是。此種歌舞劇。並非祗重歌舞。對於劇情之描寫。亦頗着力。返顧吾國歌舞界。因資格之幼稚。經濟之不足。終至心有餘而力不足也。 
　　報章刋載梅花歌舞團新編一非戰歌舞劇曰「不見去年人」者。演於中央、新中央三星等戲院。作Opera之嘗試。因參觀之。考其立意大體爲征人别妻赴戰。及一載後身受重傷歸來。則家破妻亡。去年人不復見矣。傍襯以當夫妻離别時鴻雁成行。歌舞左右。表示人類至不得已時。終有分散之一日。而我等朝夕共處。决不以戰而離羣。人實不如一禽。庽意尚佳。戰事發生。民衆避禍。則頗多穿插。夫呼其妻。女呼其母。老佛婆則始終手棒觀世音。口念阿彌陀等等。尚不出格。滑稽處則一士兵以形隻影單。無人可别。乃持一美人畫像。以自慰藉。結果終棄其畫而與他人爭一麵包。表演失之過火。而立意重於麵包問題。似尚非胡閙。張仙琳女士飾妻子。歌唱時能表出一腔悲哀。但靜止時未能入木三分。黄昏君之軍人。扮相不弱。唱嫌其低。宜力加研究發音之高下。錢鍾秀、徐粲鶯、蔡一鳴、龔秋霞、張綺、翁蘭魂諸女士飾雁三對、歌舞皆能動人興趣。當罪排練一日之功。戰時電光閃爍。音樂尚和諧。一雛型飛機自院頂飛至台上。因燈光之佈置。不覺其可厭。然此不過一種彩頭耳。一言以蔽之。此劇本若再加精密之修正。當有存在之價值。在中國歌舞劇萌芽時代。吾人目光、自應看低三分。願合編是劇之魏縈波蔡問津兩君。努力培植此萌芽。庶中國之舞台歌舞劇。得漸次向光明之路。而前進焉。 
　　ＡＢ君鑒。奉書極感。所指各節。大半正在計劃中。極盼面敎。 
[心上温馨（三六四）包天笑]  
　　第十七回駐顔有術翠黛溷蛾眉續命無方黄金市駿骨 
　　花元春旣有了這一對心上人後。雖然伊玉體長生。金剛不壞。可也有點兒應接不暇。其餘的客人。便有些兒餘子碌碌。不足齒數了。然而生意是終要做的。你旣然在生意上。堂唱可以不出嗎。客人可以不應酬敷衍嗎。你所喜歡的人。你就不願意他多花錢。那末瘟生阿木林。你不招致幾位。你這個塲面。如何的支持下去呢。照如此說法。你也得騰出空工夫來。將身體來酬報酬報出錢的施主。的確也有一班客人。花錢反而肯花在那班胡調的姑娘身上。以爲那班人浪漫得有趣。倘然規規矩矩。這是良家閨女的排塲。不是娼門妓女的本分。只是花元春是個經濟家。倒也罷了。無奈伊「飛錢只當飛錢用。東手接來西手去。」所以伊後來便弄得像吳稚睴先生說的「皮寛債緊。」債台已是高築。身體也有點淘虚的了。伊所欠的債。那債權人都是上海的幾個老掮洋錢的。就是那班老阿寳。老阿秀之類。看伊這個樣子。覺得永無翻身之日。他們所最希望的是六小姐做着幾個好客人。捲着幾票。不但是他們的本息有着。而且房間裏的下脚洋錢。也可以多擄幾個。不然。第二個希望六小姐嫁着一個有錢的老爺。拿出幾千塊錢來。給伊渾身上下淴一個浴。他們的錢可以撩轉來。一兩年以後。又可以似迷死鬼一般。去迷伊重行出山。不想六小姐專做一班小白臉。而且那種小白臉。又不是少爺們。又不是人家公子哥兒們。他們要勸伊。也勸不醒。他們要阻擋伊。也阻擋不來。做别個客人也做不長。嫁人也就很難。漫說伊一時有所牽掛。不肯嫁人。人家一打聽有這一對帶拉蘇。又誰肯討伊。借給伊的錢。又始終没有法子可以起出來。後來大家商量。說不如攛掇伊出碼頭去吧。現在北京天津一帶。南邊去的姑娘們很多。因爲南邊的老爺們。到北京去做官。他們當然是喜歡南邊姑娘。不喜歡北邊姑娘的。聽說某某人去了。一夜天功夫。就挑了三千塊洋錢的頭。不要說碰伊的身體。連手都没有攙一攙。大人大物。都是很闊氣的。六小姐這一點功架。那是不能算壞。就是被這兩個冤家釘住了。倘然離開了上海。也許賺一票回來也說不定。現在慶餘堂大肚皮阿金。正要到上海來接小姐。我們給伊說說看。 
 
 

Page 12

 
 
商業新闖 
[金融金潮續見怒漲]  
　　▲全市有念兩差參昨二月四日標金漲風之猛烈、勝過於前、竟發現駭人聽聞之奇價、曾越出七百六十兩大關、打破以前之紀録矣、惟市况極端混亂、頃刻千變、動輒數兩盤頭、習以爲常、終日共有二十兩之參差、人心異常驚怖、絶難揣測、至各號交易頗形熱閙、前市如永亨·信亨·同泰昌·志豐永等均有買進（間有抵空）、泰康潤·元茂永等咸是賣出、海外銀市屢跌不休、殆滬市外匯亦甚緊張、掛牌共縮二檔半、且有洋商結欵、而金價早初當已衝出五十兩關外、飛漲十兩有奇、嗣稍藴伏旋因永亨。萬興·順利等踴躍爭購尤以外匯更覺昂貴、近期英金祗結一先令二便士四三七五、銀行曾吃去二便士半、致市况鋒利無比、飛舞高騰、遽已達七百六十七兩之新高峯、但福昌等乘機脫售、匯票亦轉和平、急於下游、銳落十兩之外、然波瀾怒吼、勢不可遏、後市因值週三、外匯無市、惟金價似有反動運概、曾一度破進五十兩内、蓋由大户賣出也、復後起仆靡常、顚沛無措、計有八九兩之迴顧、最後計爲五十二兩之譜、今晨大條勢將再跌、惟金市恐有劇變、 
　　晨開跳起十兩自早間三月份開盤七百五十三兩五錢、計漲十兩、大條慘落十六分之七、遠期低八分之三、尤因美國賣風不熄、初盤亦降一分而場内買户逞勇、福昌·源成等均有購進、故繼續上漲、惟由五十二兩高至五十八兩、僅以一刻鐘互有二三兩迴轉、而外匯即緊上海首出三月英金一二八一二五、繼而三井售與荷囒·有利等三四月一二七五、至九點一刻後、元興永·太康潤及套頭等均售、故退落五兩餘、至先令揭佈時爲五十二兩半、然掛牌旣縮半辨士、已破進三辨士内、僅以二辨士半、美金縮一元、日金加五分七五之多、頓漲至五十六兩五錢、入後元亨等出售、且内部英金仍結一二七五、故又降至五十一兩八九錢、 
　　新奇峯六十七兩十點後忽呈高峰永亨·福餘、同大昌·大連帮等紛紛來進、良以英金尤挺、三井出四月份一二六二五、至十點三十餘分匯豐等吃去三月份一二五、乃市面大有飛黄騰達之勢、而漲風不可向邇、共計激漲十五兩有奇、至十一點時遽達六十七兩、此後萬興·順利·福昌等傾向賣出、當即轉下、一雲時急風暴雨、銳落十二兩、十一點　十分爲五十四兩五錢、乃三四月英金須一二六二五可賣、日商銀行曾有吃進、頃刻間匯豐掛牌又縮一二五、美金二五、日金加一分半十一點半左右高至六十兩、復以元茂永·物品等出售、又削去四兩餘、午刻收市五十五兩半、重又做到五十四兩半至五十六七兩、揭價改爲八百十一兩八錢、計撳五十九兩至六十兩、又爲四十五兩、至十一點半、因掛牌日金又加一分五、故改爲八百十九兩、計抑六十二三兩、 
　　後市呈飄泊之態後市開盤即降至五十三兩半、乃物品開低也、次加一兩、復因昌升永太康潤元興永等賣出、一瀉六七兩至二點一刻破進五十兩僅計四十七兩五錢至後互有二兩上落、惟信亨協大餘和及各號等紛紛來進、致又哄高六兩、二點三刻後計爲五十四兩、俄而又降爲五十兩、三點後因聞印匯報縮四安那、人心激昂、兼之　而上大連帮等有所落手購貨、遂趨高象、漸漲六兩、惟其間乍進乍退、互有二兩盤頭、至三點五十餘分計達五十六兩半、四點時陡又見挫、物品源成等售出、隔十餘分鐘贬落七兩有奇、四兩一刻後僅爲四十九兩半、市况之飄泊、漫無限制、未幾稍有買者、重已抬至七十二兩五錢、將屆閉市尚有一兩波折、計五十一兩至五十二兩、　四點三十分收市爲五十一兩八錢、比諸前日計漲八兩三錢、復又做至四兩半、重新退爲五十二三兩、令人殊無意志、查一日間最大價六十七兩、最小價四十七兩五錢、計有十九兩五錢曲折物品早開五十三兩五午收五十四兩五、下午五十三兩五、收市五十二兩、揭價計撳六十五兩至七十一二兩、復抑至六十六七兩、登賬五十一兩、五十六兩、補水五十一兩下午四十七兩、 
　　交易殊形紛紜同行交易計源成·福昌進而復出、永亨·同太昌·志豐永·恒興·信亨均進、順利·萬興·丙興均出多入少、元興永·太康潤·宏興永·元茂永·源太等均出、物品時出時入、下午信亨·元茂永恒興元·源太·協大均進、萬興·順利·昌升永等出納不一、太康潤·源成·元興永均出、其他各號、買賣殊形繁瑣、大連帮共進二千七八百條、共出二千五六百條、廣帮並無過於動作、　少數買進云、 
[外滙大縮]  
　　英金縮七五·········一先令二便士三七五 
　　美金减一元二五···二十九元一二五 
　　日金加七分二五···一兩七錢 
　　昨英美印銀市均又慘落、市况甚軟、實因印美賣氣仍熖、而匯兌英美間均漲、檳浜神户等市仍無榮辱可紀、至滙豐外匯迭縮二次、計英滙共二檔半、（六二五）、美金一元二五、日金猛漲七分二五、揆其劇跌之原由、蓋銀市跌風不息、兼之進口商等結欵逾恒、以致英金猝爾破進三便士矣、自晨初英金即縮半便士、計掛一先令二便士半、美金一元、計二十九元一七五、印匯縮二元八七五、法郎二十六元、和洋二元半、德匯四元二五、坡匯加六兩半、香港加五錢、日金加五分七五、計一兩六錢八分五、至十一點二十五分忽又改縮、計英金一二五、現爲一先令二便士三七五、美金二五、計二十九元一二五、印匯七五、計八十羅比六二五、法郎六元、計七百四十二元、和洋六二五、計七十二盾三七五、德匯一元二五、計一百二十二馬克二五、坡匯加一兩七五、計一百九十三兩二五、香港仍計七十八兩、日金又加一分半計達一兩七錢、均又出現新紀録、至於内盤亦甚緊、乃金市曾一度衝出七百六十兩大關、又打破以前紀録、華商投機家及金業中均向扒結、惟匯豐等因有結欵、故亦吸進、計英金成交三十萬鎊、華商求過於供、銀行如上海·和豐·安達·住友·三井·等均有售出、安達匯豐·三井·大通·住友·等皆亦購進、又各行對做數萬鎊、而美金鮮有出納、日金僅亦少數成交、惟市氣極端鋒銳、迨午時收市比較前天計英金縮四三七五、美金縮八七五、日金漲五分七五、午後因逢週三向例無市、 
　　英滙内盤計有三一二五伸縮、上午二三四月出價一先令二便士七五、五六月八一二五、買價加零六二五、午收近期出價五六二五、遠期六二五、買價加零六二五 
　　美匯内盤計有六二五差次、交易散淡、上午二三四月出價二十九元八七五、五六月三十元、買價加一二五、午收出價二十九元半、買價二十九元六二五、遠期出價二十九元六二五、買價七五、 
　　東匯内盤半日間計有二分七五漲落、但交易寥寥、自早市二月出價一兩六錢五分、三月四分五、三井買現大連十萬元、一兩六錢六分、午收二月出價一兩六錢七分七五買價六分七五、三月出價一兩六錢七分二五、買價六分二五 
[海外銀價跌勢更厲]  
　　昨據倫敦電訊、大條銀跌風更烈、又冲入十三便士之關内、脚地中國稍有賣出、惟缺乏買户、市况不定、收盤後市面帶呆、美國賣出之價照掛牌抑小一二五尤因印度亦然售出助成今日之跌勢也、如近期猛縮四三七五、爲十二便士八一二五、（合英金爲一先令三便士零六二五、）遠期亦縮三七五、計十二便士七五、又接紐約電訊、美銀價亦暴跌一分之鉅、計現貨爲二角七分一二五、英對美升一八七五、爲四元八角五分八一二五、美對英加三二分之五、計四元八角五分八七五、日美仍爲四十九元四三七五日英仍計二先令零四三七五、英滬先令短去二五、爲一先令三便士半、孟買現貨小去十七安那、計爲三十九羅比十安那、又當日上午十點三十分路透電到及九點五十分電通社均無上落、 
[釐拆市消聲默靜]  
　　價格益滯······收解尚繁 
　　此次爲改革國歷關係商業習慣結賬仍沿廢歴、故日前掌金融樞紐之銀錢業、疏理手續浩繁自不待言轉將夙稱繁盛之錢業市場、交易冷靜、價格以少人競爭、遂致相將低墜、銀根因需求停頓、頭　大濫當然無銀拆可言、而洋厘亦被外埠歸欵、現底尤充云、 
　　厘拆價格與交易「洋厘」市價早市七錢二分零半厘午市爲七錢二分零七毫半、結果雖較前午略好一毫二厘半、而形勢之衰窳、莫可言狀、大抵猶看小面做開匯劃票欵早市一百十三萬五千、午市八十萬無零、鈔票早市七萬五千、午市五萬、場外鈔票早市十八萬、午市十一萬、銀交易早市互市八十萬、午市互市五十五萬、小錢莊交易六十餘萬、「銀拆」早午兩市依舊則爲二分市氣鬆濫如恒劃頭仍爲白劃、拆票交易目前因業外往來稀少、需求淡薄、故交易僅二百餘、萬 
　　銀洋收解及來源「銀拆」昨日銀行收解他欵、依然繁簡適度、而結欵亦不若往日之盛計華商收解票欵二百三十餘萬、外商收解票欵二百六七十萬、結欵收解二百八九十萬特欵二百餘萬、各種貨匯稅什諸欵收解九百餘萬、押欵新做及了結約計二百數十萬、出倉一百八十萬、日商銀行收解各欵五百三十餘萬結欵一百餘萬出倉五十萬錢莊銀公單收解四千七百餘萬劃頭欵收解六百五十餘萬、各路匯欵一百四十餘萬、收現二百餘萬「洋欵」各銀行洋户往來收解二百十餘萬、鈔票收回及發出二百十餘萬、客路來源計長江到四十餘萬、内地到三十餘萬、本街聚集九十餘萬、錢莊洋公單收解七百四十餘萬、洋劃頭欵收解三百四十餘萬、拆借洋欵一百八十餘萬、 
[廣角遞漲之因果談]  
　　滬埠商業繁興、居民尤盛故日用起居之需求、亦甲於他都會、此番廣角因缺貨奇漲、人民用途之大受打擊爲理勢必然之事實、更以兌換舖户强自勒抑、致居民益形吃虧、究其致漲之理由、業外人鮮有知者、爰經記者詳細採訪、始得下述之因果、按向日滬埠素患廣角充斥、市上供過於求、且汕厦又復紛沓而至、故爾時最賤時、曾到過每洋十二角有奇、去夏因大連帮見申埠兌價騰長相率購裝出口、每批二三十萬角不等、如是達半年之久、滬埠現底幾被　蝕過半、業此者明知其長此搜羅、終必有一日閙恐慌、遂各有力者爭相購囤、厥後市價步步見漲、而囤户又復善價售諸　帮以致人人必需之現籌碼轉而流通上宣告拮据、復經兌換小舖互相爭抑、而囤販兩户加之操繼、又值廢歷年關、在往歲充裕時代且有此强抑之舉、何矧現時缺乏之候、結果繼長增高、而成目前之現象、據聞此後尚有再縮可能、逆料其十角兌一洋、亦未可知耳、昨早市爲六錢八分零半厘、午市爲六錢八分二厘、較前日又漲三厘做出交易早市十二萬五千角、午市十二萬角江南小洋早市爲六錢七分四厘、午市爲六錢七分五厘、亦帶上一二厘、做出交易早市六千角、午市七千角鋼元放長五百文、爲三百五十六千五百文、交易三萬餘串、 
[證劵債價續疲市况尚佳]  
　　成交八百數十萬元 
　　昨本埠證券市場各債市况、現貨僅零星進出、期市稍佳、賣買人氣亦轉活動、至各公債市價之趨勢、雖市上需要不寂、而賣方售出暢旺、故於前市開出時、即續趨疲、午市前後、尤見低落、迨收盤始見回堅、結果與晨初開出時彷彿較前日惟七年金融及二十年捲烟價立定、一九現貨除上期本息較上月底漲二元數角、其他均續跌三四角左右、計全日現貨交易共開出五萬三千元、期貨上下午八百十九萬五千元、内一九善·裁兵·一九關等均頗旺、編遣及二十年捲烟次之、其他仍較清、 
　　債别　期現　前開　後收　較前日　成交數 
整六　現　六八·八○　······　漲○·四○　一、○○○ 
整六　二　六九·○○　六八·五○　　跌○·五○　一七○、○○○ 
整六　三　六九·三○　六九·三五　　跌○·五五　一一五、○○○ 
七年　現　······七九·七○　　漲○·一○　一○、○○○ 
二五續二　六三·五○　······跌○·五○　　五、○○○ 
關稅　二　六一·七○　六一·六○　跌○·三五　一五○、○○○ 
關稅　三　六○·三○　六○·四○　跌○·四○　八五、○○○ 
編遣　現　······六○·一○　跌○·四○　六、三○○ 
編遣　二　六三·○○　六二·九○　跌○·三○　五九五、○○○ 
編遣　三　六一·九○　六一·八○　跌○·三五　四五、○○○ 
裁兵　現　······七三·五○　跌○·五○　　一、○○○ 
裁兵　二　七三·六○　七三·七○　跌○·一五　九三○、○○○ 
裁兵　三　七四·二○　七四·三○　跌○·三○　九六○、○○○ 
金融　現　······三五·○五　漲○·○五　　五、○○○ 
金融　二　三五·三○　三五·四○　不動　　　　　七五、○○○ 
九六　二　二○·八五　二○·七五　跌○·二五　　二一○、○○○ 
九六　三　二一·二○　二○·九○　跌○·四○　二○○、○○○ 
一九捲現　七二·○○　······跌○·二○　　一、○○○ 
一九關　現　七九·○○　七八·九○跌○·四○　二七、○○○ 
一九關小現　七八·○○　七七·七○跌○·三○　········· 
一九關　二　七九·六○　七九·五五跌○·四○　九三五、○○○ 
一九關　三　七八·五五　七八·五○　跌○·二○　六五○、○○○ 
一九善　現　七九·六○　······漲二·三八　　二、○○○ 
一九善　二　七九·六○　七九·八○　跌○·一○　　八七五、○○○ 
一九善　三　七八·四○　七八·六五　跌○·一○　　八九○、○○○ 
二○捲　二　七七·五○　七七·九○　漲○·○五　　四一○、○○○ 
二○捲　三　七六·九○　七六·九○　不　　動　　　四八五、○○○ 
一九關債現　六八·五○　······跌○·五○　　一○、○○○ 
[紗花紗市轉向俏勢]  
　　紗市轉漲、趨勢又厲、實以匯票步縮、金價狂漲、原棉向上、故賣户較缺市勢急轉升高、而某廠多頭心思仍濃拉力仍强、始終不肯放鬆、惟有一廠商將多頭之額、陸續子結不少、然多數心理因百物騰貴、紗市應當提高一步、因之買進者頗不乏人云云、 
　　人標賣户少極人標前市開盤、因美棉平疲、而塲中賣户缺乏、市氣較緊、各月均漲一兩以外、一三盤形勢愈堅、結果各漲一兩三·四·五·六錢至二兩、午後市氣仍硬、信誠號又購進、各月漲二·三·五·六·七·錢、全日成交統計三萬三千　百五十包、查賣出廣豐二千六百五十包長豐二千二百五十包、益昶一千五百包愼昌一千五百五十包、榮興八百包、買進梅記一千六百五十包、天隆一千九百包信誠一千八百包、生泰九百五十包、兹將收盤價録左、 
　　人標收盤價漲跌存賬數五月一六一九漲二二、六二一○○ 
二月一五七·二漲一·七三六、一○○六月一六二三　二六、四七、五○○ 
三月一五八·九　一·八　六三、三五○七月一六二七　二五　六、五○○ 
四月一六一·一　二·三　七○、六五○ 
　　紗銷祗二百包現紗生意頗清、查全日各帮買去統計祗二百包、同行中進二百五十包、行情平平、客帮中内地進一百四十包、甯波帮進十包、江西進二十包香港進二十包、廣東進十包、 
[棉市漲風奇盛]  
　　棉市漲風愈銳但外棉狀况平澹、惟匯兌又奇縮、致外棉更難進口、價格愈昂、故買方態度尤强散户發現恐慌之狀市勢遂急轉上漲惟漢帮態度、仍屬鎭靜云 
　　遠月漢標飛跳八錢漢標前市開盤、隨金價狂漲因賣户缺乏各漲四錢至七錢半、午後開盤因金價小疲收盤買氣驟熾又漲結果各漲五分至二錢全日成交統計九萬一千九百擔、查賣出廣豐三千一百擔、榮興五千七百擔愼西三千三百擔、長豐二千三百擔買進恒益六千二百擔、吉豐三千二百擔、梅記四千擔、新亨三千八百擔、兹將收盤價録左、 
　　漢標收盤漲跌存賬數五三八○○漲八○　一五四、○○○ 
二月三七八五漲四五　九三　六○○六三八○○　八○　一○九、七○○ 
三月三七九五　六五　一四五、一○○七三八二○　八○　一七、六○○ 
四月三七九五　七○　一　八、一○○ 
　　現棉價高成交稀淡　現棉交易、各廠雖有交易因價格太高、難以接受、但執貨者居奇心切、來源計姚花三百十包云、 
[外棉轉堅紗市仍疲]  
　　美棉稍見回勢昨日美棉初因利物浦消息不佳而疲、後因華爾街有力及同業購進而堅計期貨漲一至六磅昔、現貨漲五磅音、英棉期貨漲一點、現貨跌三點埃及棉現貨跌五點印棉停市、原電録左、（三日電） 
美棉　比上日　合申規　英棉　比上日　合申規 
三　一○四一　漲三　四七·二○　三　五五○　平　五○·六○ 
五　一○六九　六　四八·四○　五　五六○漲一　五一·六○ 
七　一○九二　四　四九·五○　十　五八○　平　五三·六○ 
十　一一一五　二　五○·五○　現　五六一　跌三　五一·七○ 
十二　一一三四　二　五·四○　埃及　八七五　五　八○·五○ 
一　一一三九　一　五一·六○ 
現　一○五○　五　四一·六○ 
大阪三品期棉市價、照録如下、 
後收　比上日　五月　三一·九○　漲○·○五 
二月　三二·○五　漲○·一○　六月　三一·九五　○·一○ 
三月　五一·八○　○·一五　七月　三二·一五　○·○五 
四月　三一·九○　○·一五　八月　三二·二五　○·一○ 
　　▲日紗跌勢甚厲　昨日大阪三品期紗市價照録如下、 
　　後收　比上日　五月　一二二·八○　跌一·三○ 
二月　一三一·五○　跌○·七○　六月　一二一·九○　一·七○ 
三月　一二八·二○　一·二○　七月　一二二·○○　一·六○ 
四月　一二四·九○　一·二○　八月　一二一·一○　一·五○ 
　　又大阪現紗電、二十支藍魚一百四十一元、跌一元、合申規二百三十七兩六錢、二十支紅財神一百三十二元、跌一元、合申規二百二十二兩四錢、十六支福島一百二十四元、跌二元合申規二百零八兩九錢、十六支三馬一百二十四元、跌二元合申規二百零八兩九錢、 
[糧食河下米市南緊北定]  
　　▲閘北　昨日各帮到源三十餘號、走銷微呆、白粳市勢見定、高次行情統與上日相彷、特頂仍開十三元半左右薄稻銷塲覺淡惟來源帶稀趨勢平穩、羊秈高貨極少、中次去路不爽價格勉守原盤、杜尖到枯市定、埠尖買氣尚活無甚榮辱、高開十一元半、變元陰化到銷兩淡、市轉平庸、全日各檔因天雨沉靜、 
　　▲滬南　昨日河下來源二十餘號、本街走銷仍佳常錫蘇同等各帮機粳去化以高爲主、普通亦可、但以下則覺平淡、大盤均步緊一角外、南路各帮薄早稻均亦續堅、按産申兩市已不合划、往後來源恐將見减行情上升一兩角不等羊杜秈情勢堅穩、交易不多、價昂近角、變陰元吊飯兩坊稍進、而來貨則接故大盤微好、 
[期荳餅同趨轉堅]  
　　昨日期荳市勢轉佳據大連産電告好、及標金上騰之影響、上午開盤後買氣頗秀、各方進胃甚殷近遠期一致趨緊、下午因聞金市下游、客帮微有出售、市乃平庸、結果二月五月均大三分三月大四分、四月大一分、期餅晨開尚堅、嗣因荳市向上、人心看好、下午客帮又有問津、形勢因之活動、收盤計三月份大一分四五兩月大一分七厘半、六月份大七厘半、七月上開一兩六錢○二五、 
[粉市復露秀象]  
　　昨日粉市、上下午開盤後各月份市面又呈堅俏之象、以洋麥報價、回漲四五六七角不等、更以金市飛騰、匯率日短、未免於此後之定貨、發生關係故内地帮及本街之吸户盡力收進雖　方仍見續出但環境轉佳、不敵買方之爭競故各月份均步喊步高尤以遠期爲更甚觀察後步或恐因習慣上之收束、市况當不致過落也結果本月份較前日好二厘半、三月份好一分半、四月份好一分二厘半五月份好二分、六月份好一分二厘半七月份好一分半云、 
[期麥均見回振]  
　　昨日期麥市面、上下午開盤後、各月份市面、均見回振、以洋麥報價回漲頗速、更因澳洲地震、或恐後步此路洋麥、將告中斷、故人心頓見振動、至空户方面、因環境轉佳、大致均想扳售、不肯鬆出、致各月份開價、均無形帶緊、惟市塲之籌碼、均係洋麥套碼將來非實銷暢旺、當可兩敵、否則終有積重難返之時也、結果本月份較前日漲三分、三月份漲四分、四五月份漲三分、六月份無比較、七月份好五分云、 
[糖市日糖劃市步騰]  
　　▲粗砂白猛升二錢···以外匯之逐昂 
　　昨日糖市産區電訊、古巴現糖價跌○六二五、紐約期糖各月份均逐跌二分、惟九月份比跌三分、爪哇現糖及各月份期糖亦仍無升沉、公會市塲劃盤、以外匯逐昂、人氣更佳、買意愈湧、出户殊缺、旋錦發等號少數略有售出、成交價爲十兩○七錢、交易千餘袋、比前電猛升二錢、而市形甚爲堅挺、二十號中砂白十兩、市亦穩固、荷赤亦殊喊高、但交易實靜、日糖漲勢亦銳、明治ＹＰ嘜初市十兩○八錢半至十兩○九錢、後市喊十一兩、ＹＴ嘜十兩○七錢至七錢半、ＹＲＯ嘜十兩○三錢、ＳＨ嘜十兩○五錢、明華ＹＰ嘜十兩八錢二分半至八錢半、ＹＴ嘜十兩○六錢半至七錢、進出尚盛、市象甚屬堅俏號盤有國貨新青糖開出三千餘包、多數係大結束後出貨、先約付銀欵者價爲七兩六錢半、至七兩六錢、均爲北路銷胃、本廠氷花青一號貨南陽廠開出百餘袋、每袋一百六十四斤作砠每擔價元九兩、該貨色光甚爲姣艶、故需要尚覺活躍云、 
[疋頭疋市隨金價上漲]  
　　疋市昨因金市猛漲不已、東匯已達一兩六錢六分、人心大振、津帮搜辦愈勁、細嗶嘰續高二厘半、金山寺三友圖秃元已開三錢一分七厘半、湖心亭三錢四分半、寶球於三錢七分半售罄、行家已開三錢八分、直貢呢飛騰不已、竹虎售三錢零五厘、三友圖售出三　三分半、雙童鹿午後已開三錢六分、莫干山三錢九分、獵雁三錢九分半、較之前日又漲五厘、直貢緞行家關係不售、趨勢之俏俐、與加進口稅前相若、花標本街墊進甚夥、白地須五兩九錢、冲深色均五兩出關、實爲近年來罕見之高價、洋紅標又漲五分、六磅郭巨爲四兩九錢半、寒山寺四兩八錢半、四磅郭巨亦達四兩三錢半、定貨交易無此影響、已更難接近、觀察後步、大有繼長增高之勢、西貨形勢較寂、惟元羽綢　漲、美興增榮哉售十六兩二錢半、公平鋼雀臺十五兩云、 
[五金先令風潮重起漲風]  
　　昨日外匯暴變、如先令美金狂跌、東匯猛漲因此五金成本於無形中又抬高不小、各同業爲血本關係互相扳價、因此大市標準重起漲風、法西釘開九兩二錢半、較前加二錢半、英鋼板亦好起錢半、計五釐估出價爲八兩七釐半七兩六錢一分七兩○五分、新鉛絲新路皮亦提加一錢、水門汀又加二錢半、其他若黑鐵皮白鉛皮馬口鐵盤元釘等無一不在升漲訊中、但客帮及廠家生意一時更爲寥落、以致買賣雙方幾在擯持之局、惟外匯此後仍看高貴、則五金前途標準恐尚有再漲之地步云、 
　　雜訊坎拿大來麥粉一千三百噸、 
▲茶葉二千噸即將運俄、 
▲鹽魚三千七百件、美國裝滬、 
▲洋布四百餘件裝往南洋羣島、 
▲湖絲四百餘件明日運美、 
▲日糖運到六千餘包、 
▲烟葉二千六百件、長江裝來、 
▲麩皮三千包裝至日本、 
 
 

Page 13

 
 
本埠新聞 
[張羣重要談話]  
　　▲日夜銀行清理事件 
　　▲市政府决負責辦理 
　　▲各工廠先派員視察 
　　▲被派入川完全不確 
　　本報記者、昨在市政府、訪晤市長張羣、詢以日夜銀行清理案之善後、及營業稅等各問題、兹述其談話於次、 
　　▲日夜銀行　張氏謂、關於日夜銀行及大世界游覽儲蓄部之清算事件、儲户以勞工婦女爲多、影響於平民生計至巨、實業部及市政府、迭接債權人來呈呼籲、請爲維持處理、近聞儲户方面因而自殺者、已有三五人、情殊可憫、市府自不得袖手旁觀、現决擬負責辦理、爲債權人多謀一分利益、刻正與各方交換意見、熟商一切、預定二三日中、當可决定方針、至辦法大要、爲集合各方關係人、作公開的磋商、規定償還債户辦法、蓋目下最感困難者爲共發公司、及黄楚九之私産、散處公共租界及法租界、若由法公廨辦理、其權力僅及於大世界與日夜銀行總行、且各店一經停業、損失更大、而債權人更蒙重大損失、總之、市政府此舉、係完全爲債權人謀利益、余當盡力而行、務使結果完美也、 
　　▲營業稅率　關於營業稅率問題、張氏謂、現正由市財政委員會、作詳細的研究、俟决定後、再由市府呈中央核辦、總期得有公平處置、至租界方面商民、同爲中國國民、自應有納稅義務、所困難者、租界已徵收類似營業稅之牌照稅、現正加以考慮、萬不致令商民納二重稅也、 
　　▲視察工廠　工廠法及工廠法施行條例、業由國府會議議决展緩至八月一日實行、昨據張市長談稱、全滬工廠約千數百家、不合於工廠法者數百家、第一步當派員逐一前往調查視察、有不合者設法改革、於事前作充分之準備、則臨時不至再有爲難情事、 
　　▲袁良辭職　公安局長袁良呈請辭職、余已將其辭呈轉呈中央、至繼任已内定爲陳希曾氏、余昨已與晤及、俟中央令下、當可正式接任、 
　　▲赴川風傳　記者叩以外傳中央擬派市長赴川、主持川事確否、張答、絶無此事、四川雖爲余之桑梓、但離川日久、諸多隔膜、對川事頗願供獻意見、而不願加入旋渦、有傳戴季陶院長者、中央亦無此擬議、余近努力於市中心區域之建設、五月動工、七月可奠基、深信一人當專力於一事、庶可稍有成就、中央即有陞任之命、余深知才力不勝、勿敢應也、 
[各業稅則研究會昨開第二次委員會]  
　　本市各業同業公會稅則研究委員會、昨開第二次委員會議、出席委員葉春樵·謝仲樂·葛元卿·（馬驥良代）駱清華·沈維挺·程幼甫·林章榮·邵寳興·王廉方·胡厥文·趙孝林·等十餘人、主席駱清華、紀録孫鳴岐、開會行禮如儀、首由主席報告後、即開始討論、兹録其决議案如次、（一）第二次各業大會交議、燭業代表何蔭生提議、請主管官署舉辦營業稅時、宜辦理簡捷、應如何辦理案、議决、呈各省財政廳、加以注意、（二）西服業·繡業·箔業·參燕業·油漆業·化妝品業·火腿業·燭業·綢緞業·銅錫業等、函請轉呈減輕營業稅率案、議决、根據各業意見、呈請國民政府財政部、對於各省市營業稅率、除政府别有規定在千分之二之下者外、不得超過千分之二、其整賣部份、應仍照四分之一徵稅、至徵收辦法應仿照安徽省所擬依照營業額比例辦理、（三）本會常會日期應如何規定案、議决、每逢星期三下午二時開會一次、遇必要時、臨時召集之、餘案略、又該會昨發呈市執委會文·及致函本市財政討論委員會中與商界有關係之各委員函、原文分録如下、 
　　▲呈市執委會文　呈爲本市舉辦營業稅、事關增加市民負担、請求特予注意、仰祈鑒核、以利民生事、竊查釐金裁　之後、以統稅特稅抵補中央損失、以營業稅抵補地方損失、原爲裁釐會議所議决之根本方案、各省市營業稅率高低、自應遵守行政院頒佈之綱要規定中、斟酌本省市實際上所受裁釐之損失、以决定稅率、實爲不易之定論、惟本市向無釐金收入、此次明令裁撤釐金、亦並未受到任何損失、自不應效步他省、有營業稅之舉辦、果如連日報載、財政局所擬辦之營業稅、純屬一種意外收入、則商民希望裁釐而輕負担、地方政府反因裁釐而增加收入、當非中央嘉惠商民之德意、又豈貫澈裁釐政策之初衷、且本市情形特殊、旣有租界之隔閡、復有外資之商業、尚未能達到普遍平均之目的、則危害所及、且將十有倍於釐金秕改、屬會爲一百餘同業公會所集合組織、事關切身利害、用敢具呈呼籲、仰祈鈞會特予注意、以除商困而利民生、至爲德便、謹呈、 
　　▲致討論委員函　洽卿·寄　·延松·惠鈞·潤卿·諸公賜鑒、嘗聞之、無代表權者不納稅、此民治國家之金科玉律、亦爲民權確立之初基、國府奠定而後、以三民主義治國、一切制度、中外古今、無可援引、以致根本大法、尚未頒定、即以市論、市制雖經明令公布、而代表市民之市參議會、迄未能依法組織、因而關於增加人民負担之市稅制度·預算·决算·均未有正式審查通過之機關、市財政當局、爲集思廣益計、乃有財政討論委員會之組織、其所延納者、或爲財政專家·或爲商界領袖·且職屬義務、又非似建設討論委員會委員·能月支夫馬費白元也、市財政討論委員會成立以來、其成績最爲吾市民所聞知者、爲借徵房租·籌募市政公債、均爲翊贊市政建設進行起見、其熱忱自可欽佩、以視前上海特别市參事會時之議加徵房捐而决令減折、議發行市債而决緩辦理、一爲消極、一爲積極者、誠不可同日而語矣、最近、本市擬舉辦營業稅、又經貴會兩次討論、將徵收條例及施行細則、爲初步之通過、至於稅率問題、據本月二日報載、王主席委員曉籟表示、謂將請各業提出稅率意見、委員會則恨據各業所提者、加以討論、議成草案、再交市商會、召集各業代表大會討論後、由財政局呈報市政府批准施行云云、具見諸公顧全各業痛苦、關懷商艱之至意、（一）以視蘇省財政當局·獨自訂定·未曾一徵諸商民意見者、固勝百倍、即比諸浙省財政當局、僅僅邀集少數代表、通過關於人民負担之要案、對於奢侈與非奢侈品物、又未能詳爲辨别、凡屬大宗出産、則必重其稅以裕收入、不問其應維護、與其現狀之如何衰落也、於是草案通過於前、而商民呼號於後、責備怨望、相聞於道、諸公當於報端見之詳矣、深望諸公鑒其前車、母蹈覆轍、體念商民願望、惟在遵照中央規定辦法、以特稅統稅抵補中央裁釐損失、以營業稅抵補地方裁釐損失、第一步先請市財政當局、將本市所受裁釐損失數目、公開宣布、作爲討論稅率時之惟一準繩、第二步若市財政當局、以爲建設需費、營業稅各省均已舉辦、本市取之而不爲虐、則以前發行市政公債時、亦經定爲市政建設之用、現公債已將籌募足數、建設成績、或有可觀、並祈轉陳市府、將運用公債所舉辦建設事業宣示市民、則市民亦可樂於贊助、推行新稅、自易收效、第三步、則華租兩界、必須一律通行、華洋商店、尤當平等待遇、市長旣已言之、諸公當有以善爲體念而促其實現也、更有進者、則市民代表機關、依法旣有其一定之組織、則諸公以現時自然人地位、勉任財政討論委員、在諸公縱能爲商民說話、爲市民着想、但名不正則言不順、欲求見諒於市民、其事不易、况委員會中、有行政當局、面折庭爭、汲黯所尚、當今泄沓成風、敷衍是尚、能求其不味良心、侃侃直言者、戞戞難矣、敝會之意、不如請諸公陳之市府當局、迅行依法組織市參議會、果市民直接選舉、尚感困難、則遵照國民會議選舉法、分别由各法定團體推選、如市民正式代表機關、早日成立、在該會當能行使其依法賦予之職權、在諸公亦可免求全之責備、一舉兩得、孰善於此、謹陳悃忱、敬希察照、順頌公祺、 
[徐永祚談營業稅問題]  
　　本市總辦營業稅、業經市政府財政局、一再召集財政討論委員會討論辦法、本市各業稅則研究會、曾爲此事、曾分函財政部宋部長·及財政討論委員潘序倫·徐永祚·兩會計師、陳述意見、各報記者、昨特往訪徐會計師詢問詳情、承其解答如左、（問）日前報載財政討論委員會已通過徵收營業稅條例、及施行細則草案、是否屬實、（答）委員會係財政局之諮詢機關、雖將草案條文修正通過、但是否照此條文施行、仍須待財政局市政府及中央政府核辦也、（問）江浙兩省營業稅率、各業均嫌其過高、本市稅率、較江浙如何、（答）委員會現僅討論營業稅條例之條文、絶對尚未談到稅率上之數目字、將來當以部訂營業稅大綱·及補充辦法·爲依據、自無比照江浙所定稅率之必要、（問）浙省討論營業稅問題、曾延聘專家參加、當時台端曾否出席、（答）鄙人在滬、事務繁冗、絶未膺浙省之聘前往參加、故其討論情形、毫未與聞、（問）台端對於營業稅問題、自必研究有素、今對本市營業稅辦法意見如何、（答）鄙人歷來承各院部之聘、討論工商稅制等法規、夙以適合國情爲主旨、不願作好高鶩遠之談、關於營業稅之各國學說及實例、愧未有深切之研究、故討論本市營業稅辦法、尤當以顧全國内環境爲前提、我國工商業未臻發達、稅率負擔自求其輕減也、（問）各業稅則研究會致台端函、台端對之、意見如何、（答）報端所載、該會函述各節、實係出於誤會、但至今並未接到該函、鄙人已去函聲明矣、「逕啓者、頃閱報載、貴會致潘序倫君及鄙人函、略謂、浙省討論營業稅率時、某專家出席與議、動輒以外國營業稅率相衡、江蘇營業稅率、以浙江爲依據、江蘇六十縣商會所奔走呼籲者、間接亦山受某專家之賜、上海營業稅案、正在準備之中、台端等均爲市財政局財政討論委員、蘇浙旣誤於前、本市防蹈覆轍、特進盡言、以當良藥等語、鄙人至今尚未接到此函、而報端已有披露、深爲疑訝、查鄙人在滬事務繁冗、絶對未膺浙省之聘、赴杭討論營業稅案、故其討論稅率情形、毫未預聞、且鄙人以前歷膺各院部之聘、討論工商稅制等法規、均本適合國情之旨、不作好高鶩遠之談、此次討論本市營業稅問題、因自讅對於各國營業稅之學說與實例、素鮮研究、且鑒於我國工商業、未臻發展、故尤當顧全國内之環境、期輕各業之負擔、報載函之、顯係出於誤會、深恐淆惑聽聞、用特具函奉達、至希查照、藉袪誤會、爲荷、此致上海市各業公會稅則研究委員會、二十·二·五日云云、 
[外部辦事處昨分函各國領事]  
　　▲贈工廠法施行條例 
　　▲俾轉知各外商遵照 
　　工廠法及工廠法施行條例、業經第八次國民政府會議議决、展期至八月一日起施行、俾各工廠得有充分之準備、外交部駐滬辦事處、昨奉外部令、將工廠法、工廠法施行條例、及工商註册條例、分函贈與駐滬各國領事查照、轉知各外商辦理、 
[王正廷過滬晉京]  
　　▲昨晨由甬乘輪抵埠 
　　▲午赴京會晤莫德惠 
　　外交部長王正廷、前因慶祝其岳父壽辰、偕眷赴奉化原籍、昨晨五時、王氏夫婦及子女等、乘新甯紹輪返滬、以中東路督辦莫德惠已抵京、對於中俄交涉事件、急待會晤洽商、王氏本人、怱怱於昨午十二時三十分乘中快車晉京、眷屬留滬未行、 
[陳紹寛昨晨來滬]  
　　▲談海軍最近狀况 
　　國聞社云、海次兼江南造船所長陳紹寛氏、昨晨由京來滬、記者午後往訪、晤於造船所、叩以海軍最近狀况、據談如下、 
　　▲規畫海權　陳氏談、我國沿海、迭有外人漁船、侵入捕魚、故確定領海權爲當務之急、前日府令海軍部會同交通内政兩部規畫領海範圍、業經擬就、呈請行政院核察、今日尚未接奉復令、其規定辦法、大概與各國相同、離海岸（水所不到處之海灘沙灘不算）三里以内爲領海範圍、除非通行口岸、外船一律不得侵入、然後再派艦巡察、非但主權無從外溢、即漁業亦得賴以振興、現該計畫俟院令復准、即可實行、故此事方在進行中、確屬不容緩者、 
　　▲長江防務　長江防務、甚爲鞏固、沿江各岸、可謂已無匪踪、即有小股竄擾、均在沿江内地、前日城陵磯雖發現士匪、但經仁勝剿擊、而匪即遠颺、目下沿江各大埠、自宜昌直達首都、均有軍艦駐防、計漢口駐有江貞艦、監利有江鯤、岳州有公勝、新堤有江犀、九江有楚謙永綏兩艦、武穴有江元、湖口有咸甯、安慶有威勝、南京有楚有、曁方在八卦州操演之湖鵬·湖鷹·湖覊·等八艘魚雷艦云、 
　　▲象山設校　象山確爲一天然良港、現海部决先在該處設一海軍學校、其經費預定二三十萬元、一俟建築計畫擬定、即將開始進行、海部現派通濟練習艦在彼計畫、將來學生决由招考入學、不由各艦抽派、人數大概可容三百名、至於築港、問題、兹事體大、其經費又非十萬八萬得以成事、故報傳象山有積極作築之說、尚非其時、何况計畫及經費兩無辦法時乎、 
　　▲改造軍艦　達安廢艦改築告竣、並換名大同後、繼該艦改築者尚有建威、聞建威工程預計三閱月後、可與新下水之逸仙艦、一同落成、建威舊名决意不用、而新名稱已定爲自强二字、至於甫於建築中之民生軍艦、已築有一半工程、在本年三月終、四月初、即能下水、外傳海軍有向外購置新艦之說、係屬訛傳、因海部中並無此事也云云、 
[楊小堂請假回國]  
　　駐檳瑯嶼總領事楊小堂、到任將近一年、近因事請假回國、已於日前到滬、數星期後、回任銷假、 
[時人行蹤録]  
　　▲日代使重光葵、昨晚十一時夜車赴京、▲交次韋以黻、昨晚乘車出京、今晨可抵滬、 
[華航界反對中美合辦航業]  
　　▲日内將有嚴重表示 
　　昨據航業界息、以招商局擬與美商大來郵船公司、合辦中美航業、將大批船隻、供由招商局應用、並向中國政府註册、一切權衡、大致均操諸華人、各項事宜、日來正在積極進行中、本埠航業界聞訊之下、不勝惶悚、以目前始創論調、甚爲悅耳、如中美合辦航業、藉可收回航權及種種呼號、必終至於造成華商航業破産而後已、一日實行、則不啻引狼入室、聞日内將有嚴重之表示云、 
[航界要訊]  
　　▲霧阻各輪進口　此次吳淞外大霧被阻之輪達四十艘、至昨日午刻、霧露方散、被阻之各商輪、始陸續開滬、太古甯紹之滬甬輪、延至午後三時方到、其餘長江及沿海輪、由下午三四五小時内進口者、達二十八艘之多、尚有未及趕開來滬者、須今日方能至滬、 
　　▲公和輪船擱淺、怡和洋行長江船公和輪、今次由漢下水行至大通附近、因江水减退而又遇霧、船乃擱淺、昨日該行接得公和無線電、謂公和被擱以後、在漲潮時、已經倒車退出淺灘、午後一時、已過蕪湖、今日可以抵申、 
[英商輪占鎭江水面權]  
　　▲招商局與怡和洋行交涉 
　　招商局鎭江分局長郭延謨、昨呈總辦李仲公、略謂、鎭局之荷花塘躉船江面之局産、爲英輪占居、迭經請求交涉在案、迄今該躉船佔泊如故、與本局營業經濟、均有大礙、固不獨侵占局産已也、鎭埠出口貨儎、本已清淡、果能輪船常年靠躉、或可稍事競爭、况沿江沙灘、漲落不定、除日清躉船地位稍優外、唯荷花塘局産、江面水勢最深、若將本局躉船移泊、一年中幾於半年、不能靠輪、一遇冬季水淺、租用小輪、拖帶鐵駁、上下客貨、手續繁重、費工費時、貨多時又須雇木駁、在本局損失不貲、而客家尤感不便、審度情勢、則遷躉之舉、不容再緩、荷花塘江面、旣爲怡和躉船侵占、非交涉令其速遷交回、則本局躉船、無由遷泊、理合呈請鈞座、迅予嚴重交涉云云、李總辦以此處江面局産、更不容外輪强設躉船、昨已備函致怡和、着令尅日交還、否則呈請中央、向之交涉、責令速將躉船撤退矣、 
[滬甬輪護航隊提前成立]  
　　▲本月廿日上船 
　　▲確定隊士名額 
　　▲護航隊招募　滬甬各輪增添護航隊、已迭記本報、昨日三公司續又會議、對各船應置之隊士、業經議定、再行酌減、改爲每輪設兵士十一名、正目一名、並不請用憲兵、改由三公司招募、先行招三十六名、現已由虞洽卿等招定、俟制服規定軍械請到、即行派上各船服務、 
　　▲請領軍械品　昨日三公司具函上海市公安局、請領軍械云、近頃海盜刦輪之案、層見迭出、若不先事預防、實不足以安行旅、查海盜圖刦輪船之法、大抵扮裝搭客、混入各艙、迨船行至中途、則各持槍械、呼嘯而集、監視船員、綁刦旅客、惟所欲爲、飽掠旣畢、或威逼船員、駛至盜窟、附近海岸、或由盜自駕駛而去、船員束手、旅客瞠目、預防之策、非有武裝兵士、隨船保護、無以安行旅而維航業、敝公司决擬於滬甬航綫、自組護航隊、設正副隊長各一人、爲之督率、每船設正目一人、隊士十一人、常駐船上、凡有旅客可疑、或查有軍械者、即隨時拘送貴局懲辦、若中途發覺、即有抵抗能力、且盜匪知船中有武裝護航隊、自不敢以身嘗試、平時則維護旅客、遇事則有備無患、所有目兵名册、另案造報備案、所有敝公司等輪增設之護航隊槍械、應請貴局結發具領、（下略） 
　　▲提前派上船　昨由三公司議定俟槍械領到、决計提前派上各船護航、蓋滬甬水脚客脚、旣定十八日增加、則該項護航兵、亦議定於廢歷正月内、開頭班船時派充、大約在本月二十號决計實行也、 
　　▲函復各茶房　各輪茶房公會、對此案表示反對、並請停止增加出口貨水脚、及客票等、昨由三公司函復茶房公會、略謂、增設護航隊、加收客水脚、爲業務部應有之設施、已經擬定實行、所請停加及船員兼充隊員一事、碍難照准、 
[黨政機關第三日報告整理工會意義]  
　　▲各工會代表表示 
　　▲對整理願意接受 
　　昨日（四日）爲上海特别市黨部民衆訓練委員會、因整理工會問題、會同市社會局、召集全市已成立之各工會代表、分别在市黨部社會局舉行談話會、業於二日起、連續舉行兩天、昨日爲第三日、各情分誌如次、 
　　▲市民訓會談話會　昨日各工會奉召、準時至市黨部出席者、計有墨色石印製版工會·陳文星·史久綸·盧學富·元麗印刷工會丨福康·婁永福·蔡阿鳳·石印膠紙工會徐通鶴·張子華·墨石印機器工會周永發·趙湘笑·張阿福·咈布染業工會金以咸·綢布染業職工會李書章·胡熊卿·印花染業工會李貽美·青藍染業工會董子朋·洋色染業工會陳阿毛·綢綾染業工會沈貴福·金内十·廣東臘味業工會黎文龍·吳輝·浙甯宰鴨工會黄伯英·各代表報到後、即與市民訓會派定職員黄造雄·林美衍·朱亞揆·黄諤·刁慶恩·張昇等分别談話、市民訓會談話員報告整理工會意義、並詢問各工會内容現狀畢各工會代表、相繼發表意見、對改組及合併問題均表示接受、 
　　▲今日被召工會今日（五日）被召集談話之工會如下、須於上午十時、赴市黨部談話者、爲紮鐵水泥工程業工會·修造民船業工會·輪船木業工會·北棧鐵路裝卸工會·太古三北輪船裝卸工會·羅担業浦東區工會須於下午一時赴市黨部談話者爲鮮猪棧船工會·運木工會·砂石帆船運輸工會·煤船駁運工會·砂石駁運工會·通崇海運駁工會·報關工會、 
　　▲社會局談話會　上午、（鉛印業）到華洋印刷工會殷文柏·何雨人·由顧炳元王友梅出席談話、日報業、到報界工會唐海泉·戴莘耕·陳慶榮、出版業到商務印書館楊有壬·王文華·倪効先、商務總務處職工會陳龍章·張汝玉·萬譜聲、商務發行所職工會王永良·沈上芳·馬衛　、商務編譯所職工會陳嶽生·朱公垂·陳博文·由郭永熙張叔夜出席談話、下午草帽業、到草呢帽業工會王玉祥·周志慶·宋文標·由顧炳元·王友梅·出席談話、成衣業到洋服工會周善根·成衣工會蔡子文·由郭永熙·張叔夜·出席談話、主席報告後、由各工會代表發表意見、對於合併爲 
 
 

Page 14

 
 
區工會認爲無問題、惟談話時發現困難有四點（一）洋服與成衣工會之代表、因工作技能都不同、合併認爲困難（二）草帽業只能成立滬南區工會會員僅一百五十人、所收會費、不能維持、（三）草帽業特别區等因不足法定人數、不能組織區工會、若該區資方濫收學徒、滬南區無法限止、（四）草帽業因　暦年關將屆、工友回鄉、最短期内、無法召集改組、當由主席面諭再由黨政機關妥核辦理 
　　▲今日被召工會　茶食業、中西餅業工會·浙甯茶食工會·蘇甯茶食業職工會木器業、紅白木業工會·紅白木器業工會·西式木器工會·花板椅業工會·鏡木工會·茶箱工會、油漆業剷銹油漆工會、水木業、建築業滬南區工會·建築業閘北區工會·建築業滬西區工會·建築業江灣區工會·浦東建築工會以上在社會局談話、 
[報界工會商務四工會與社會局談話之經過]  
　　▲要求保障原有勞資契約 
　　昨日報界工會·商務四工會·奉社會局召集談話、當由主席郭永熙報告改組工會之意義畢、報界工會代表起立、（問）改組工會之後、對於原訂勞資契約、是否有效、（答）對於此點不成問題、因改組與契約、是兩個問題、（問）此次依據工會法而改組、嗣後當然根據工會法而仲裁、那末、勞資契約、就整個發生動摇、就拿契約第一條來講、如工會有代表全體「工人」之權、而工會法中規定「工會會員得隨時退出工會、及勞資爭議處理標準中、「不准規定經工會開除會籍之工人、同時資方亦須停止其工作」等、則會員可勾結資方、或資方收買會員、破壞組織、工會被法律束縛、無法制止、如此改組等於解散、（答）此層不必顧慮、工會法實行已久、並無事實發生、改組或可保障、（問）能否負責、（答）今天談話範圍、祗限於改組、契約乃另一問題、未便答覆、（問）原有契約、經勞資雙方同意、實行已將四年、倘改組後失去保障、敝會不敢改組、（答）各位代表、不要以契約保障爲改組之交換條件、也不要認爲改組後發生契約關係、倘不改組、乃係非法團體、契約更無保障、還是改組後再呈請保障、（問）改組本無甚問題、祇要契約有了保障、隨時可以改組、希望黨部與社會局明白規定、郭主席（問）工會法已實行很久、爲何不呈請修改呢、（答）全滬工會呈文四五次、赴京請願二三次、不得要領、商工各代表相繼起立作進一步之問答、（一）本會四五年奮鬭得來之權利、一旦因改組而喪失、誰不痛心、（二）吳開先同志與本會談話時、說勞資契約不成問題、（三）須請黨政機關明白規定、「决不因改組而使勞資契約有所變更」等云、主席接受意見、轉呈市黨部社會局、並即日公佈報端云、 
[絲廠同業公會昨開全體大會]  
　　▲議决要案數起 
　　上海市絲廠同業公會、於昨日午後三時、開全體同業大會、到者黄搢臣·王曉籟·褚慧僧·朱靜菴·張佩紳·等、一百餘人、沈驊臣主席、行禮如儀、首議絲廠公債案、由主席報告此案經過情形、並稱、公債案已經行政會議通過、而尚未見公布施行、際兹商界結束賬欵時期、銀根奇緊、廠方需欵周轉、迫不及待、張財次長現在滬上、應即推舉代表、前往面催、除推舉救濟專門委員上海代表王曉籟·沈驊臣·黄搢臣·朱靜菴·吳申伯·張韻笙·黄錦帆·褚慧僧外、並加推史馨生·俞壽滄·孫榮昌·陳明善·許韻江等、定於今日午後二時半、在北京路緯成公司齊集、於三時同乘汽車、前往黄浦灘中央銀行樓上、面謁張財次長、請求轉催院部、迅予發行、並面呈節略云、次議絲廠營業稅案、由褚慧僧起立報告、代表赴京、晋謁立法行政兩院長、及財政實業等部長、並宴請長官接洽情形畢、衆意、以廠絲關係國際貿易、未便與他種奢侈品同等看待、應請將營業稅率表中販賣物品之絲繭一業删去、免予征稅云、公决、呈請財政部、蘇省政府、等請求准予免征營業稅、以維絲業云、次議乾繭特稅案、衆意、從前繭捐每百斤征收八元、連同各種附捐地方雜捐等、共祗十二元、現下改辦特稅、每百斤征稅十元、表面似較减輕兩元、實際再加各種附捐、約須十五六元、絲商負擔較重、碍難遵辦、公决、由全體絲廠聯名蓋章、分呈行政院、財政部等、請求全部减免、以輕負擔而資發展云、次議工廠法案、由王曉籟報告赴京、晋謁蔣主席等、請求准予展期至八月一日施行情形、衆意、工廠法各條束縛太甚、同業碍難遵行、公决、分呈院部、飭請修正、次議煤業函請加增包價案、由主席報告各煤號、迭次來函稱、現下煤價飛漲、來源不繼、存底日薄、要求各廠包價、每車加增銀八分、（原價每一絲車洋三角）、公决、備函駁復、末議度量衡案、由列席諸同業、加以縝密之討論、至七時餘散會、 
[商業尾找將廢釐用分]  
　　▲銀錢兩業正在接洽中 
　　滬埠商業進出、需用欵項、計算單位法、西商用分、華商用釐、手續上殊感煩瑣、但習慣相沿、牢不可破、現聞金融界提議、擬於今年二月十九日或三月一日起、仿西商例、凡銀洋進出尾數、亦以分數爲單位、如有分數以下之釐數、則以四舍五進法行之、（例如四厘則删去、五厘進作一分計算）、此項提案、業由銀錢兩業交換意見、苟無其他窒碍、不久即可發表實行 
[孫寳琦明日大殮]  
　　▲顔惠慶等來電致唁 
　　前國務總理孫寳琦、前晚病故滬寓、已詳誌本報、兹悉孫氏各地戚友、如段祺瑞。曹錕·顔惠慶·袁雲台等、昨日紛紛來電致唁、定於今日小殮、明日（六日）未時大殮、其棺柩係楠木特製、聞從杭俗、入殮後始移正廳、 
[全國商聯會電促各省商聯會改組]  
　　▲預備推選國民會議代表 
　　中華民國全國商會聯合會、昨通電江蘇·安徽·江西·湖北·湖南·四川·福建·雲南·河北·河南·山東·山西·甘肅·熱河·察哈爾·綏遠·遼甯·吉林·黑龍江·各全省商會聯合會、浙江商人組織統一委員會廣東商會組織指導委員會、貴州·陜西·新疆·各總商會·西甯·甯夏·各縣商會天津·南京·青島·各市商會云、查商聯會及商會改組、迭經本會通電催促在案、未能限期完竣、本會深爲遺憾查國民會議定於本年五月一日開會、最近中央已經規定我商會代表人數、屆時商聯會如果未能改組完竣、則對於選派代表、恐多窒礙、相應再行剴切通電各省商聯會及統委會指委會、即日督促全省商會、限期改組各省政府所在地之總縣商會督促全省商會改組并發起召集全省商聯會、各市商會、即日自謀改組、改組完成、即日具報本會、至爲禱切全國商聯合會主席林康侯、常務委員蘇民生·張棫泉·盧廣績·陳日平·李奎安·彭礎立叩·支印· 
[南洋考察團電謝僑胞]  
　　南洋羣島考察國葉友才·何子敬·袁宗耀·張陵洲·等全體團員、昨日（四日）上午十一時、同往久安里上海國貨工廠聯合會、報告此次在南洋羣島考察情形、由該會蔣仲和·方劍閣·孫籌成·孫吉人·申夢世等、出而招待、討論後、僉以此次前往、備受各埠歡迎、現旣回國、應去電伸謝、當即拍發電報如下、安南南圻·新加坡·馬六呷·雪蘭峩·霹靂·庇能·暹京·棉蘭·　城·中華總商會轉領事署各團體各報館均鑒、敝　此次赴貴處考察商業、荷蒙優麉、不勝感激、現於二日安抵申江、特電伸謝、上海國貨工廠聯合會南洋羣島考察國叩、 
[商號書柬印章担保之責任]  
　　▲商號及其股東店主應負責 
　　市商會爲解釋商號書柬印章、代人担保責任問題、昨函復劉世芳律師云、逕復者、接准貴律師函、以商號經理以商號書柬印章代人担保、對於店主責任問題、現有兩說、一謂店主亦負全責、一謂事由經理所爲店主應不負責兩說各具理由、囑爲解釋等由、查商在商界習慣上、商號之書束印章、即所以代表其商號、商號之地位爲法人、組織此商號者即該商號之股東或店主故一切事項、旣經蓋用商號之書柬印章、則直接上商號當然負其責任、而實際上股東或店主間接負其責任、蓋他人所以信賴此印章者、無非因其商號爲可靠、而商號之可靠與否、亦端惟視其股東或店刘　之信用、因此商號印章、方能在商行爲上發生貨物及金錢之保證也、至於商號中之經理及夥友、在法定上爲使用人、使用人對店主負責、故其來函所稱、此種以商號書柬印章代人担保負其責任者、直接爲商號、間接爲該商號之股東或店主、不能以事前知與未知、爲責任負與不負之解釋、假使此書柬蓋出時確爲未經股東或店主之同意者或商號議據中、有載明圖章不准爲人作保者、（但屬於本店營業範圍内者、不在此限）其辦法、亦只應先由該商號之股東或店主承認此項責任後、再由股東或店主責令蓋印人負担此項應行負責一切責任、斷不能推諉與該蓋印人、而卸去一切責任也、相應函復、即希查照爲荷 
[確定典業收利之布告]  
　　上海縣政府、昨發布告云、案奉江蘇省民政廳訓令内開、案奉省政府訓令内開、案據建設廳呈稱、查修正本省當典營業規則、已奉公布施行、嗣據全省典業公會呈、以該規則第十六條所載、逾月至五日以上者收利半月、十五日以上者收利一月等語、援照普通法例解釋、似應五日即收利半月、十五日即收利一月、請求解釋、以昭審愼等情、據經呈奉鈞府指令、准照該公會所請辦理等因、奉經分别咨行、並通令各縣布告通知在卷、乃去年十二月間、各縣典商假無錫縣商會、召集會議公呈請予暫緩施行典業規則第十六條等情、並據全省典業公會呈同前情、復經呈奉鈞府令開、此案前據逕呈已經批駁等因、令飭知照在案、現仍分據金山常熟吳縣泰興泰縣崇明南匯青浦等縣縣長轉呈前情、除已分别指令不准外、誠恐各縣典商·或有藉口請緩、并不遵照前項條文計算利息之處、事關貧民法益、擬懇鈞府、通令六十一縣縣長、轉飭迅即遵照辦理、并即布告週知、以惠貧民而免延緩等情查此案前據各縣典業代表曹德良等呈請暫緩實行、業經本府委員會第三六一次會議議决不准、并經批飭通知各典業一體知照在案、兹據前情、合行令仰該廳、迅即通令各縣、轉飭所屬各當典、一體遵照、並布告週知、此令等因、奉此、除分令外、合行令仰該縣長、即便轉飭所屬各當典、一體遵照、並布告週知爲要、此令等因、奉此除分令轉飭遵照外、合行布告、仰典商曁諸色人等、一體遵照毋違、特此布告、 
[爆竹檢查費暫行停徵]  
　　上海市商會前據爆業公會函、請核轉撤消福建爆竹檢查費、轉呈軍政部去後、兹奉軍政部批復、已令飭福建硝磺局暫行停徵矣、 
[寳山縣行政會議續紀]  
　　▲昨開第二次大會 
　　寳山縣第三屆全縣行政會議第一次大會、已紀本報、兹悉昨日上午十時起、續開第二次大會、出席二十人、主席縣長邱銘九、紀録章如玉·陳宏謨、計議决自二十六案起至六十八案、分别通過、保留、審查、或議定辦法、以便實施、 
[拒毒會再請焚燬波斯土]  
　　▲去年十一月在德輪查獲 
　　去年十一月海關在德貨輪克洛梭號搜獲之大宗波斯土、計一萬九千四百磅、值洋一百萬元以上、查此項烟土、係日人私運、聞日當居曾要求發還、此案至今尚未解决、中華國民拒毒會屢接各團體及個人之函詢、曾經疊次函請當局、將烟土提出焚燬、尚未照辦、該會除設法反抗外、並於昨日轉函中央禁委會、請即咨財部、着令江海關、提早將此項鴉片、提出焚燬、以重禁令而快人心云云、 
[濟生會陜災振務紀要]  
　　▲食粥者萬餘人 
　　本埠中國濟生會、頃接陜西長安分會路君禾父·戴君發山報告武功縣原辦東西南北四粥廠每日食粥者已增至萬餘人、而隣近縣分、聞附近之縣、有粥廠四處紛至沓來、就食擁擠、實難應付、不得已請照華北振災會辦法、改給乾糧否則惟有再添粥廠二處、以振災黎、新製棉衣一千套、已運往武功、擇尤散放、衣價一千八百五十元、請解交後馬路源記棧濟豐厚號匯兌、聞該會已於昨日由鴻豐莊解交矣、 
[僧人懸壺遭忌]  
　　▲生涯不惡收入豐富 
　　▲同業嫉妬糾衆索詐 
　　僧人漢江、籍隸南通、頗知醫理、縣壺於楊樹浦汾州路二十七號、遇貧病者、且施藥餌、該地近鄉附近鄉民之抱採薪憂者、咸登其門求治焉、生涯不惡、其地有江北人謝滌塵、亦以醫爲業、顧不若漢江之收入豐富、於是由羨而妬、二日之夕、漢江已就寢、突聞剥啄聲、命閽者詢問、據屋外者云、病家特請漢江出診、但細聆之、屋外似不僅车　人之聲、漢江慮有意外、傳語倘果求醫、請俟翌晨、屋外者即作申申之詈、叩門愈厲、爰着閽人啓扉、則見謝滌塵率數人擁入、謂漢江曰、彼此同業、而若獨獲厚利、現將廢歷年終、殊難卒歲、允貸千金、否則莫怪無同行之情、漢江却之、謝遂與同黨悻悻而去、翌晨九時、漢江江懸招牌、而謝又與同業許伯華及李元芳倐至、仍索千金、並阻止掛牌、滋擾移時、將午始去、日晡復往、如倘不給資、三日後處若於死、彼此口角間、漢江之女傭虞宋氏自後門潛出、報告二千一百十五號華捕、謂其雇主家内有盜搶刦、該華捕隨以電話、轉報捕房、派探目龐瑞卿與西探馳往、查明係屬拆梢、而非搶刦、即將謝等三名逮捕、昨解特區地方法院、由馮世德推事提審、捕房律師汝保彝聲明、此事完全係同行妬忌而起、請求訊究、旋由漢江曁其司閽于友山·女傭虞宋氏·相繼陳述被告等三次前來拆梢情形、質之謝·許·李·三人、一味推諉、馮推事訊畢、諭被告還押、候定期宣判、 
[老夫少妻離異記]  
　　▲程燧生脫離胡氏家屬 
　　住居法租界蒲石路漁陽里一號向業洋貨生意之蕭山人胡兆禧、年已知命、因於上月卅一日厭世自盡、業由家屬請准公廨免騐等情、兹悉胡之自盡原因、以近年以來、營業失敗、環境不佳、因之神經錯亂、且妻故後、於上年五月間、憑媒娶蘇州女子程燧生爲繼室、現年十八歲、老夫少妻、時生龃龉、前數天正在挽出知友排解、尚未妥洽、忽然發生事故、現喪事已了、由其前妻所生之胡廷瀧、仍挽親朋知友等、於昨日至金煜律師事務所重開談判、商議脫離家屬關係、談判結果、除由胡廷瀧償還程燧生大洋一千五百元外、其他庚帖及證婚書等件、當場檢出、並立據了事、 
[失業人服毒自裁]  
　　江北人秦春生、現年四十歲、前晚至法租界磨坊街新康小客棧投宿、邇因賦閑已久、生活維艱、頓萌死念、潛吞生烟圖盡、翌晨四時許、毒發不可收拾、呻吟之聲、達於户外、當經茶房察覺、車送仁濟醫院醫治、奈施救罔效、延至九時身死、由該院將屍身轉舁同仁輔元堂候騐、 
[汽車一輛失踪]  
　　閘北寳山路中華汽車公司、前晚在北站失去汽車一輛、號碼爲市七四八及租界一七九六零號、失竊後、該公司即報知五區公安局請爲偵查、然至昨日尚無線索也、 
[一拳打死人命]  
　　▲黄包車夫爭生意之結果 
　　住居江灣鎭西之海門人王大郎、其弟七郎、現年二十歲、均拉車度生、前日下午四時許、七郎向該處河北人李英祥開設之黄包車公司租得車一輛、沿途兜攬生意、未幾果獲一主、正談論車價時、詎知忽被顧根弟所挽之車强行奪去、七郎憤怒異常、心有不甘、上前冀圖奪回、不料顧突然猛擊其腰部一拳、但聞哎喲一聲、七郎臥地不動、顧尚以渠係做作、置諸不顧、仍推車前去、旣而路人見渠良久不起、乃趨前視之、則面色慘白、口吐白沫、奄奄一息、急將其送回車行、喚到其兄大郎、尚能言被顧根弟毆傷、正欲送醫院求治、但已氣絶身死、大郎以弟慘遭非命、悲痛萬分、即報告該管五區五公安局、飭警將兇手顧根弟拘所、並傳到車主李英祥、詢據死者之兄供我弟下月行將娶親、今忽被毆傷身死、要求伸雪云、據顧根弟供、二十二歲、實係失手、並非故意、求宥、當以案關人命、除令地甲報院相騐外、着將顧等申解司法科訊辦、 
　　尚有本埠新聞轉入後頁 
 
 

Page 15

 
 
本埠新聞二 
[本埠大霧由來]  
　　▲由安南方面吹來 
　　近數日間常有漫天大霧、籠罩滬埠水濱一帶、霧氣尤重、甚致一二丈外、茫茫莫辨、外洋及江海輪船因避霧故、莫不延期抵滬、如前日一天、僅有新江天與甯興兩輪進口、在航業界中、誠爲多年所未見、據徐家匯天文台消息、此次大霧、係從安南方面吹來、瀰漫沿海及揚子流域一帶、遇中國北部之冷空氣、遂益形濃厚、且在一二日内恐尚不易完全消除、更可異者、自降霧以來、氣候即日見温暖、查上月三十一日最初見霧之日、本埠氣温最低四十度、最高四十八度、二月一日最低增至四十一度、最高升爲五十四度、二月二日、霧氣益重、氣温亦隨高、最低增至四十一度九、最高爲五十三度六、前昨兩日更形燠暖、此種氣温、在冬末春初、亦爲平日所不常有者云、 
[杜妙娟離婚之訟]  
　　▲曾在外一度和解 
　　▲曹勤業無錢應付 
　　▲妙娟戀戀三子女 
　　▲法官殷殷勸團圞 
　　▲已生一子二女　曾任沙田局長之曹讓之、有子曰勤業、現年二十四歲、在日商公大紗廠會計科服務、十四年、娶醫生杜靜仙之女妙娟爲　、彼此同庚、迄已六年、生有兩女一子、二女一爲五歲、一爲四歲、子僅三齡、然彼夫婦之感情、向不十分融洽、而亦非絶對水火、故尚能維持數載、 
　　▲被毆後請離婚　迨至去年二月一日、杜氏被毆受傷後、乃大反目、一面歸甯求醫治療、一面涉訟法庭、旋以和解了結、兹復積不相解、杜氏延徐炳成律師向特區地方法院對曹提起離婚之訴、請求判准離異及追償妝奩生活醫藥等費外、並所生兩女、准原告領回、一子則由被告撫養、此案前經特區法院一度傳審、諭令出外和解、現因和解難以妥協、 
　　▲和解條件凡四　故於昨晨十時由楊推事開第十庭繼續傳訊、原告杜妙娟及代表律師杜靈俊·徐炳成·被告曹勤業·及代表律師瞿鉞·均到庭候訊、開審後、原告律師即稱、原告對於調解、曾提出下列條件、即（一）被告應向原告道歉、（二）被告應負担醫藥費、（三）被告應負子女敎養費責任、（四）原告以後之生活保障等四條、被告如能完全履行、自可回復夫婦感情、繼續同居、 
　　▲推事力勸和解　楊推事即傳問被告曹勤業稱、原告現已提出和解條件、而此四條件、除第二項醫藥費一千二百元外、第一道歉不成問題、第三子女敎養第四以後生活費、彼此旣經同居、你當然須負責任、故你現能給原告一千元即可和解、但曹供渠在紗廠當會計、每月僅四十元、實無力負此千金之數、楊推事又稱、即向親友借凑千元、亦非難事、且彼此旣爲夫婦、千元之欵、雖給原告、實則仍屬於你、須知如果實行離婚、你損失更大、故以本庭之見、仍以和解爲妙、曹供和解固所願、但無力量何、而原告杜妙娟即聲稱、被告實無誠意和解、楊推事問原告、對三四兩條要錢幾何、原告答稱每月須二百元、 
　　▲被告姊丈之言　楊推事又傳被告姊丈邵中道訊問、邵供、被告在紗廠任事、每月僅三十餘元之薪俸、父親已經去世、僅有庶母在堂、父親在日、雖稍有薄産、 
但父親去世後、亦已完盡、現在不但無家産、尚虧人八千八百元、又問、原被兩告相打、你是否在塲、邵答、不在塲、事後據說係被告因不能入睡、特至書房閱報、後被原告拒絶房外而起、 
　　▲現欵地産數目　楊推事問杜妙娟、被告究竟有無家産、杜答、出嫁時聞媒人言、有一二十萬家産、嫁後確知被告在法租界金神父路附近置有地産三處、父親在時、並有現欵存在山東銀行、被告反言貧窮、殊難置信、被告聞原告語後、即謂金神父路本有地産、但已賣盡、而山東銀行之存欵、因受該行倒閉之影響、早已化爲烏有、此事可由姊丈邵中道證明、杜妙娟又供、被告進廠時、每月已有三十元、自後每年加薪兩次、現已六年、豈止四十元、 
　　▲願盡獻其所有　程推事至此、又向兩造力勸一番、曹答、庭上之盛意、固甚感謝、但無力量出此千元之數、且彼此原爲夫婦、旣有誠意和解、又何必斤斤計較金錢乎、又供現願將每月收入盡數給伊應用、將來如能發財時、亦可完全交伊保管、至此、楊推事又訊問原告被毆之經過及傷單一過、復問杜妙娟、你要幾多贍養費、仁答一萬元、並稱被告有一二十萬家産、票求此數、並不爲多、 
　　▲研究離異問題　楊推事問如果和好後、可否不必要求生活費、杜答、非要不可、又問曹勤業、原告已經如此、你對離異願意否、曹答不願意、又問、旣不願意離異、你願出幾多錢給原告、曹仍答無錢、原告律師起立聲稱、日前雙方商議離婚條件時、原告要求贍養費一萬元、被告要求減少、可見被告旣無誠意和解、亦非絶對無錢、程推事問曹勤業有無此事、曹答、他們敲竹槓要求一萬二萬、又問邵中道、你能協助磋商離異條件否、邵答、本人不能恊助、須徵其庶母後始能辦理、云云、 
　　▲受盡六年之苦　至此被告律師瞿鉞力勸兩造和解、並云、條件旣無甚問題、至酬貼醫藥費數目、可請被告自定、其辦法似可分期付給、楊推事亦云、如看在子女身上、仍以不離爲妥、杜妙娟答、庭上之意甚感、我原爲子女之故、乃能忍氣吞聲、受盡六年之苦、但曹勤業不但不顧子女之情、且欲致我之命、因而提此離異之訴、楊推事遂宣告現此案不能和解、須改期俟調查被告家境實際情形及傳證人後、開始辯論、即退庭、 
[甯波路刦財]  
　　▲永亨出店出門遇盜 
　　▲保留三百搶去五千 
　　甯波路永亨銀行一出店、昨晨送銀五千三百元、往同路興仁里、行至山東路西首、途中突來暴徒三人、攔住去路、將銀鈔五千元、刧去出店踉蹌返行、除哭泣外、一籌莫展、幸福綏里附近、有裝修電話、見義勇爲、直奔崗警報訊、巡捕得悉此事、立即向西追趕、至河南路口、一匪被捕、開槍轟擊、受傷成擒、餘匪則挾欵遠颺、去如黄鶴矣、白晝盜刦、已數見不鮮、但甯波路爲錢莊衆匯之區、戒備素嚴、路刦鉅欵、崗捕開槍、國歷獻歲以還、尚屬破題兒第一次也、 
　　▲五千鈔幣輕離别　甯波路與天津路間錢莊銀行櫛比、握有滬上金融界之一部份勢力、際兹廢歷年尾、歲聿云暮、商號狃於積習、解欵收銀、倍蓰平日昨晨九時半左右、甯波路八十六號上海永亨銀行、應同路興仁里某號之囑、送銀五千三百元前往、永亨行員以興仁里近在咫尺、舉目可望、且數非鉅萬、一肩可任、因命出店周秉臣隻身送往、然爲愼密計、將五千三百元鈔幣、分爲兩注、少數三百元、藏之衣袋中、鉅數五千元、則裹以報紙、持之手中、爲遮掩眼目計、自不得不施此避輕就重之法也、出店旣行、禍事乃作、東行約三四十武、途中忽有三人閃出、周之身旁兩人、向伊肩上擁擠、一匪在前、稍作揖讓之勢、而有聲有色之手槍、已直抵周之胸脯、可憐驚魂甫定、鈔幣告别、暴客者蓋爲報紙中之五千元而來也、 
　　▲百尺桿頭自瞭然舊日之甯波路、街道湫溢、路容甚陋、今則河南路以東一帶、銀行巨築、氣象煥然、即山東路以西永亨銀行對面福綏永　等里、亦厦屋渠渠、翻造一新、惟因動工未久、完竣亦遲、道旁電桿木之移植、尚係近日事耳、福綏里口、因搬動電話線桿、昨晨有德律風公司工員多名、在彼裝修電線、百尺桿頭、回望地上、一目了然、中有某甲者、於三暴徒行刧周秉臣時、因相去非遥、見之綦詳、一時迫於義憤、奮然作獅子吼、搶步上前、跟隨匪後、至河南路口、即報知崗警、於是槍聲作而盜匪擒、所惜者五千元之鈔幣、在烟硝磺霧中、早已隨匪飄颺矣、 
　　▲槍彈齊發匪懷空　周秉臣於鉅鈔被刦後、因受驚過甚、神經錯亂、立即返奔行中、旣抵階下、已經掩面哭泣、人或詢之、亦不詳答、故永亨行員初亦不知此出店所遭固屬何事也、直至崗捕趕盜、路人呼喊、始悉五千元鈔幣已入匪手、河南路口崗警得報後、即向三盜匪追捕、匪向西竄、且作探手出槍狀、捕爲先發制人計、立即發槍、約三響、擊中其二、一匪當場應聲倒地、此時華捕圍而相助者已多人、因甯波路各里弄及錢主銀行等、都僱有武裝司閽、一聞槍聲、知事不佳、相率出助者比比皆是、移時中央捕房亦得訊、派中西探警至出事地點搜查捕匪無如探囊傷匪懷間、除手槍凶器外、别無長物、所謂五千元者遍尋莫着也、 
　　▲出店身藏欵完保　傷匪經捕房車送同仁醫院、施行急救、自稱姓林、名德敬、年二十七歲、江北人、身上中槍傷兩處、一在臀部、一在頭部、其後此匪又轉送工部局醫院、並由探員刺得其同黨、住於中央飯店、因又馳往其地、拘獲嫌疑犯二男一女、至永亨銀行出店周秉臣、撫其懷中、所存之三百元鈔幣、未免痛定思痛、然刦後餘生、分毫未傷、可謂大幸耳、 
[董俞離婚案]  
　　▲有和解希望 
　　律師董俞、狀訴其妻江幼芝患有肺病、求請離異等情一案、昨日、法公堂又傳集續訊、先由原告稱、此案原告已遵公堂旨意、與被告江氏、在外和解、不料被告忽又遞狀催審、不知何意、今將被告律師和解字據呈鑒、被告律師稱、日前確有一范姓來與敝律師接洽和解、當由敝律師開列和解條件、交與范君、即於昨晚約在新世界飯店二三九號房間談判、原被雙方到塲、結果、原告願出三千元支票爲和解費、其時被告以爲叔父董邦翰未到、且原告所出係支票、並非現欵、故未成立而散云云、又據證人董康代表盛聖休律師正欲發言時、原告董俞極端反對、略謂按諸法律、證人無權請律師到案發言、請求堂上禁止、但原被雙方已有誠意和解、豈容第三者出而操縱、况被告本人亦曾委託潘肇邦會計師出而和解可證云云、被告律師又稱、原告旣係有意和解、請求堂上着令將欵交存公堂、當庭和解、繼由兩造辯論良久、龔承審官諭令改期下禮拜一着原告將欵交案、再行核奪、 
[鄒愛貞反訴唐惠玄]  
　　▲今日下午二時開審 
　　經濟博士唐惠玄訴妻鄒愛貞與陳根偉通姦、業奉不起訴處分、但本案涉訟之時、鄒愛貞對於唐亦反訴誣告重婚等案、兹地方法院檢察處於昨飭傳兩造、於今日下午二時訊問、其問官仍爲吳仕鑫檢察官、 
[刺趙案之共犯併提公訴]  
　　▲昨已預審終結 
　　刺殺趙鐵橋之共犯夏少恩、已奉地方法院提起公訴、兹又經公安局將獲案之正犯王近善·程海波·移解地方法院、故昨日又由吳檢察官提王近善·程海波·夏少恩·質審良久、已經預審終結、一併提起公訴、 
[閘北自來水發鹹原因]  
　　▲並不妨害衛生 
　　近日、閘北自來水味稍帶鹹、當經詢諸閘北水電公司、據云、原因由於水廠居浦江下游長江水位低落、海潮易於攔入、水廠方面、早經預防、化騐師每隔半小時、化騐混水一次、必俟鹹質含量低時、方始開機進水、但連日風潮甚大、浦江混水所含氯化鹽中氯質、最高至二千三百餘、平均分數、亦有百萬分之五百左右、惟是項鹹味、並不妨害衛生、儘可應用、一二日内、潮汛過後、即可回復原狀矣、 
[扶輪社特派員大衛生氏蒞滬]  
　　▲將赴華北旅行 
　　萬國扶輪社特派名譽委員大衛生氏、偕其夫人及女公子美嬌麗等數人、現已抵滬、同寓黄浦灘路華懋飯店、查二十六年之前、大氏係美國駐滬總領事、在遠東辦理外交事務共有八年之久、日前彼在香港、組織扶輪分社、開幕之日、共計會員一百三十餘人、聞本星期内、大氏將由津浦路赴華北一帶旅行云、 
[八仙橋菜塲連日抽籤定位]  
　　▲納稅華人會派員監抽 
　　▲小販各代表竟然落選 
　　法租界八仙橋菜場攤基、連日舉行抽籤定位、當抽籤之時、深恐有冒名頂替、或舞弊情事、法公董局、特約定法租界納稅華人會、請派員監察、故該會特派委員程祝孫氏、携帶小販登記表、與公董局核對無訛、即於前昨兩日下午二時、舉行抽籤、各小販入場時、由小販代表陳雲卿·魏阿章·張傳炎·朱裕興·俞阿德等·會同工部局人員、在門首檢騐照會與姓名是否符合、方准入場、故此次抽籤辦法、甚爲公平、且各籤號目、亦由小販代表納稅會委員程君等察看之後、遂插入籤筒之内、然後分别抽籤、不料抽籤結果、此次出力爲全體小販奔走呼號各代表、竟然落選、因所得攤基、均屬最劣不優之地位、甚至有陳阿昌（即代表之一）因所得者、爲公厠之旁、懊傷之餘、甘願犧牲、當將照會自行銷毁、全體小販、在場目睹、以爲代表辦事公平、莫不稱道、故擬對陳君將有特别辦法、以資報酬云、（日日祉） 
[市公用局促遷碼頭柴炭店]  
　　▲興建碼頭公厠 
　　本市滬南五六七等號碼頭駁岸上、有公合興洪記洽記等柴炭店、堆放柴炭、因載重過量、駁岸岌岌可危且其堆積柴炭、高與屋齊、於碼頭觀瞻及消防等、均發生影響、市公用局接管該項碼頭以後、即限於一月十五日以前、全部遷移、嗣以該商等瀝陳苦衷、復准展限至一月二十七日、是日該商等於大雪紛飛中、將所堆柴炭、一律遷去、並由工務局將該處破舊木屋、完全拆除、觀瞻一新又原有碼頭、公厠、不敷應用、且設備不良、厠所周圍臭氣四溢、前港務局曾會同衛生局、勘定添建公厠地點、令飭清潔認商辦理、但未動工公用局以碼頭清潔、爲中外觀瞻所繫、不容稍爲漠視、爰經函商衛生局、飭令認商、建造新式公厠、用抽水設備、並於一月二十九日、派員會同衛生公安土地工務四局代表、前往勘定一號三號十號十五號碼頭及大儲棧北首萬裕碼頭北首等六處、爲建造公厠地點、而以一號三號碼頭兩處儘先施設云、 
[市公用局職員養儉儲蓄辦法]  
　　▲欵存上海市銀行 
　　▲自一月份起實行 
　　本市公用局爲提倡職員儉德起見、並鑒於上海環境不良、青年血氣未定、尤易沉淪、特訂職員養儉儲蓄辦法、業於第一六○次局務會議通過、呈請市府鑒核備案、並特交市政會議議决、由該局先行試辦半年、以觀成效、其辦法對於獨身職員係强迫的、非獨身職員係志願的已於本年一月份起實行、計獨身者二十五人、共儲二七二五○元、非獨身者十二人、共儲一四四·五○元、此外尚有公役一人、亦儲五元、總計三十八人、共儲四百二十二元、該欵交由市銀行保存、以其利率較他行爲厚也、 
[西服業請减低營業稅]  
　　上海市西服同業公會、昨日分函上海市商會各業公會稅則研究委員會云、「敬啟者、爲請求轉呈京省市各當局、准予减輕西服呢絨業營業稅率事、竊維國府裁厘、原爲剷除害商秕政、各省以營業稅抵補厘金收入、商民爲尊重中央整理政令、自當勉力輸將、但營業稅率之整定、如高低失當亦不免爲苛稅、在商民負担上實難應付、按國府頒布之各省徵收營業稅大綱、營業稅之徵收、不得過千分之二、西服呢絨、居人生四要之首、雖係販賣洋貨爲多、而呢絨實爲日用所需之品、並非者奢侈品可比、於此本國尚無相當代替品出産之時、又無取締之必要、西服則關係國際、國定禮服條例、亦所弗禁、固與普通估衣同樣需用、亦不能作爲奢侈品或有取締之必要、則吾業營業稅之徵收額、實與大綱第四條規定不符、進一步言、普通估衣之原料、未必盡爲國産、而西服業亦正竭力採用國貨故吾業營業稅之徵收額、又與大綱補充辦法第七條規定不符、且吾業之營業利益、極爲微細、自金貴銀賤關稅增加以來更有不能維持之苦况、如須照蘇省現定徵收辦法實行、則吾業每年以辛勤所得之薄利、完全繳納營業稅、猶嫌不足二三年後、勢將傾家破産、而全體同業之工友生計、亦將斷絶、前途危險、何堪設想、事關民衆生活、社會安甯不得不懇請貴會、轉呈當道、准將西服呢絨業、减輕徵收營業稅率至多爲千分之二、以維民生而利商運、至紉公誼、」 
[盧溢芳上訴案開審期]  
　　▲六日下午二時 
　　明星影戲公司女演員胡蝶、與未婚夫林雪懷、發生解除婚約問題、因鈴報三日刋、登載胡林離婚記一文、内有胡曾入風塵及依人爲小星等語、胡以該報有意譭謗名譽、當延詹紀鳳律師致函更正、更正後、該報又登該公司男演員朱飛之照片、旁註「雪蝶離婚中之要角、」胡更認爲故意破壞名譽、向特區法院提起刑事自訴一案、曾於去年十二月廿九日下午、由馮推事審理後、當即判决盧溢芳毁損他人名譽、罰金三百元、如易科監禁、准以二元折抵一日、盧溢芳當庭聲明不服上訴、兹悉盧已另聘江一平律師代理、此案定於六日下午二時開審、屆時當又有一番雄辯也、 
[俄人被控開設賭塲案辯論終結]  
　　▲定下星期三宣判 
　　俄國軍事協會會長高來司熱高夫、控告愛海英棚·范車林侵佔學會開設賭場一案、昨日下午二時、仍由程尚豐推事開第五庭審理、原被兩告及代表律師均到庭候審、程推事陞座後、首由原告律師裘汾 
 
 

Page 16

 
 
　提出證據一紙、請程推事問范車林、（證據係范車林與鮑門所訂分派抽頭合同）該合同上所簽字是否范車林所簽、范答是我簽的、官問、此合同是誰與誰訂的、范答不知、又問你旣不知、爲何要簽字呢、范答、我是一個仲裁地位、所以簽字的、程推事問至此、遂宣告開始辯論、經原告裘律師·被告魏律師·對於（一）開設博場、（二）侵佔學會、（三）誣告等三項辯論後、程推事問原告有話否、原告即呈述、（一）我没有用手槍恫嚇他、（二）愛海英棚實係表面、范車林爲裏子、（三）軍事學會每月須出版各種關於軍事書報、不能因此事停止、同時本會原爲軍事學會、開設賭場、應請禁止、程推事又問愛海英棚有話否、愛即呈述我是會内的經理、會内之事、不能問我、有如銀行倒閉、應問老閶、不應問經理、范車林呈述我不知此事、我僅在合同上做過保人、别的亦不知道、程推事遂宣告本案辯論終結、定於下星期三下午二時宣判、被告愛海英棚·范車林·及反被告高來司熱高夫、各交舖保或一千元現金保、即退庭、 
[開明里刦案破獲]  
　　▲贓物已發現過半 
　　上月二十四日、南市九畝地開明里二十五號珠寳商甬人錢梅亭家、被劇盜刦去大宗珠寳鑽石、並開槍擊傷朱如法一名、詳情已迭誌本報、兹悉是案已於前日破獲、報章雖略有記載、均因偵查關係、致未便全部披露、頃聞是案業已完全破獲、贓物已發現過半、特將經過詳情、縷述於下、當是案發生後、市公安局長袁·良、即訓令各區所隊、務將是案眞盜原贓、限期破獲、偵緝隊長盧英接得是項訓令後、立即召集全體領班偵緝員訓話、督率各員、分往英法租界各遊戲塲旅館等處、秘密偵查、直至上月二十九日、忽據領班齊海田報稱、謂偵得是案匪首混名小廣東、（伍朝芳又名小牙）現匿居法租界黄河路錦繡坊三號門牌内、盧隊長得報後、當即加派偵緝員張廣森·繆金海·周培三·凌天鵬·嚴竹銘·張應聘·等、會同法捕房中西探捕、前往該處化裝守候、至三十日下午三時許、果見五盜由外而來、逕入三號屋内、齊領班等見盜已入室、當即奮勇上前、將五盜完全擒獲、並在該屋内搜得金鋼鑽嵌翠鴨蛋戒一只、再由五盜領至霞飛路中興旅館、曁該路十七號門牌、及菜市街安樂旅館、南京旅館等處、弋獲陳金生·吕和尚·朱根寳·等、併抄出金鋼鑽石十一粒、復由吕和尚陳金生供出羽黨劉桂生、匿居方浜路六百九十二號、將劉盜拘獲、抄出槍彈七粒、尚有在逃同黨、刻正繼續偵查、勿使漏網云、 
[部令社會局維持日夜銀行儲户利益]  
　　關於上海大世界游覽儲蓄部日夜銀行停業清理案、實業部接該行債權人以債權團臨時委員會名義、呈請維持、已經該部再令上海社會局轉飭從速清理、並責令負無限責任、兹將令文照録於左、實業部商字第八九○號訓令、爲令遵事、接上海大世界游覽儲蓄部日夜銀行債權人以債權團臨時委員會名義代電呈稱、滬商黄楚九逝世、經其親友組織善後委員會、對黄所遺事業、如地産·烟草·藥房·南貨·影院·各項、均予照常維持、須將上海日夜銀行、曁大世界游覽儲蓄部、宣告委員清理、迄今多日、毫無切實表示、遂使萬千儲户之債權、咸感動摇、惶感慘苦、匪可言狀、伏查銀行業經營儲蓄事業、通例其董事會乃重要職員、均應負無限責任、矧該部原係無限公司性質、縱令黄之事業全部宣告破産、而該行該部仍應將全體儲户本息、如數償清、况其他各業、均予維持、則該行該部之債權、尤應提前清償、伏乞鈞部俯念此萬千儲户、均係貧苦小民、多僅千百元之數、少則數十及數元之微、類多手胼足胝、節衣縮食、日積月累、而來之血汗微貲、一旦感受損失、多有身家性命之危、證以連日該行該部及黄宅門前慟哭流涕之蒼抱白叟、呼天籲地之店夥勞工、足徵此兩部份債權所關於上海平民經濟者甚大請懇鈞部准予迅令上海市政府社會局、出予主持公道、並令該項善後委員會務於最短期間將該行該部債權本息清償、以保債權而慰羣望等情、查此案前經本部以事關社會金融、令飭該局迅飭妥愼清理、不得照股份有限公司辦法辦法辦理在案、兹據前情、合再令仰該局轉飭從速清理、責令負無限責任、以免儲户損失而維社會金融、此令、 
[喬家路兩歲男孩失蹤]  
　　南市時有拐匪混跡街頭、專事誘拐男女小孩、暗　該匪等所組之機關内、即便改定名字、並敎以稱呼、敎練旣熟、遂販往外埠價賣、故連日以來、被拐失之小孩、層見疊出、而經其家屬奔走市間、手提脚爐蓋沿街呼名招尋者、日有數起、兹聞住居小南門喬家路某號屋内之某姓家、有兩歲男孩、於昨日上午九時許、經其乳傭挈領、在門外閑玩、旋由該乳傭登樓取物、迨下樓後、孩忽失踪、急即四處招覓、迄無下落、諒亦被拐無疑後經孩之父母得悉終日號哭、繼即投報該管警請爲查緝、未識能否珠還合浦也、 
[女青年會之職業同志會]  
　　本埠女青年會、鑒於上海職業婦女、缺乏團體生活、互助機會、爰有職業婦女同志之組織、特於昨日下午七時、邀請各界職業婦女、在南京路該會所内舉行第二次籌備會、來賓約有廿餘人、即席選舉籌備委員四位、起草委員一位、并討論參國萬國職業婦女會事宜、直至十時始叙餐而散、又該會定於本月十日星期二下午六時、仍在該會所舉行第三次討論會、并選舉正式委員等等、屆時預備晚餐、歡迎各界職業婦女加入云、 
[工程學會徵求人才消息]  
　　中國工程學會、爲我國工程師所集合之唯一團體、創設以來、對於建設之服務、學術之研究、皆著聲譽、尤以該會所組織之職業介紹委員會、工作最爲重要、故各地託聘人才者極夥往首僅爲該會會員謀職業上之調劑、從未向外界徵求、所以知者甚尠、邇近該會會員皆有相當穩固位置、而各地請托代聘人才者仍多、致有供不應求之勢、兹探悉該會所收到之請托書、尚無人應徵者、計有下列三處、（一）上海某長途汽車公司、須管理全路工程師一位、須年力富强不辭勞怨者、待遇可而議（二）湖南某大學須數理敎授一位、須留學歐美大學畢業、有敎課經騐能用英文敎本者、月薪二百六十元、（三）某處須化學工程專家一位、須月礦物分析並注重稀有礦質之研究者、並須國外工程專門學校畢業者爲合格待遇甚優、倘閱者諸君有合意者、請逕函上海寧波路四十七號該會接洽工程人才待聘者亦可通函該會註册、以備將來有相當機會時、便可設法、若各地工程機關須聘工程才者、亦可函知該會該會必有滿意答復云、 
[法大汽車公司出租部將開幕]  
　　法大汽車公司、開設滬上、歷有年所、經營各車、皆深合社會人士心理、兹該行爲謀居民交通便利計又添設出租一部、以歷年所得之經騐、辦理出租事業、將來營業定當可觀、聞在法國雪鐵龍廠所定之車輛、第一批業已抵滬、不久即可與滬上人士相見定價每小時三元、三十分鐘一元云云 
[法公廨檢察員之互替]  
　　法會審公廨檢察處檢察員朱泰清、近因另有他就、爰向檢察處長維達爾君請求辭職、當蒙維君允准所遺之缺、由林煥章君接辦、聞朱君業向司法部領得律師證書、欲在任振南律師事務所襄辦律務云 
[各工會消息]  
　　燭業工會昨召集會員大會、到九十餘人、主席陳增豪、報告新訂條件十條衆　滿意、通過、議决、夜工期間休息日、仍照舊例、工作時間、以十點鐘爲限、過時按照舊例懲罰、并推定人員負責稽查、末討論會費問題、散會、 
　　▲碼頭工整會　昨日上午十時開六十七次常會、主席陳海秋、行禮如儀、報告畢、討論（一）劉委德富報告、二區執委燕治榮被陳榮兆誣控警所拘解市公安局押辦請求證明釋放案、議决、函請公安局釋放、（二）本會常委吳家澤、前因工作紛繁、請廿委新民暫代、現在甘委身體違和、應如何辦法案、議决函請吳同志即速銷假、（三）招商局碼頭工人代表馮秉生報告、有人吞没津貼、請爲平均分配案、議决、已由本會召集雙方和平解决、（四）本會由上次各碼頭聯會議决、組織經濟保管委員會、已由各碼頭公推賈柏馨李炎吳安湘陳振裕陳錫昌柏曉嵐彭德生爲保管經濟委員會委員、並推賈柏馨爲主任、定本月五日上午十時、在本會舉行就職典禮、一面呈請民訓會備案、（五）本會經濟保管委員會、業經組織成立、所有各碼頭欠費、限於本星期内、一律付清、以清手續、 
[天氣報告]  
　　徐家匯天文台昨日下午四時三十分氣象預報云、天曇、而較寒、仍有局部降雨或降霧地方、但已漸見開　、山東海濱有雪北風頗猛、黄海高麗及東海上有旋風因有雨低壓中心向東北東方進行之故、又昨日下午三時前二十四小時内本埠氣温最高五四·○最低四六·四、去年同日最高四五·七、最低三八·三、 
 
 

Page 17

 
 
   
 
 

Page 18

 
 
   
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
