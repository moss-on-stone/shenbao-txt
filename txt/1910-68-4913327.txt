# 1910 - 68 - 4913327

 

Page 1

 
 
   
 
 

Page 2

 
 
[本館贈送月份牌預告]  
　　本館今年所備月份牌係用金地五彩砂目石版曁雕刻銅版合印刻將告成定本月初十日先送本埠十一日續送外埠惟成本較鉅除隨報附送外餘不多備未能遍贈尚祈鑒諒上諭 
　　監國攝政王鈐章二月初七日内閣奉 
　　上諭鐵良奏假期届滿病仍未痊愈懇請開缺一摺陸軍部尚書鐵良著准其開缺欽此 
　　上諭陸軍部尚書著廕昌補授未到任以前仍著壽勳署理左侍郎仍著那晉署理欽此 
　　上諭陸軍部右侍郎著姚錫光補授欽此 
　　上諭外務部尚書梁敦彥著充稅務處會辦大臣欽此軍機大臣署名奕劻世續鹿傳霖假那桐吳郁生 
[宮門抄]  
　　二月初七日召見軍機陸建章 
交旨 
　　正月二十九日軍機大臣欽奉 
諭旨貝勒載洵等奏恭報崇陵開工日期一摺知道了又奏派監修各員一片著依議欽此 
諭說 
[論錦愛鐵路之阻力（預備立憲公會来稿）]  
世。運將開必有自然之勢雖不能長驅直前。而阻遏者往往返促其進趨之　量。譬如平川浩渺　　　峽則　　愈急此殆天然之情狀也滿洲 
 
 
 

Page 3

 
 
　　蒙古之。間縱横數千里高原廣。野包孕雄厚山盤川注藴結珍奇至於今日斷無可藏之理天地數萬年所蓄之精華乃以數十萬人之肝腦膏血祭而啓之。其轟轟烈烈之歷史亦可驚矣然日俄二國。實挾其排山倒海之力。爭驅其種族以肆其侵陵盤踞之謀使果遂其謀則十著之華民不出數年必將轉徙流離悉被放逐於滿洲全境之外華民旣經戰禍之後乃。始自知其優勝劣敗滅亡無日於是號於昊天詛於上帝以求自齒於人類。試觀戰地之傍遼瀋一隅數年之間士人子弟之入學者己達十餘萬人。巡警學堂之費三省民間所担任者不下一千萬元其發憤圖存之現象。深爲可憫而中國政府亦遺親貴重臣考察改革百役具興日不暇給。無如地曠人稀財力民力均未足以禦外侮乃遂逺求於隔海之雄國允其投資相助若英美者非眞愛華人而惡日俄也彼特各競其均等之利權而欲投億萬之鉅。資不能不假手華人以發生其無窮之重息華人雖闇於大勢於英美二國决不至吞併滿洲以爲己國殖民之地則知之甚深就。日俄之行爲轉以構成英美之信用俄人。乃從而恫喝之曰光緒二十五年中國嘗聲明將来欲造北京向北之鐵路除借欵俄國外不得借他。國之欵今若借欵英美以造錦。愛之路於俄國邊防商務均有妨碍且據鐵路報告預計錦愛路成東清鐵路每年損失至五百萬羅布是中國自行。破壞其二十三年後備價贖回及七十三年後全行收回之成約如此措詞中國人果將兇。懼而遽止乎豈知一千九百零五年朴子茅斯之條約固明明在世界列。國之耳目也查該約第三欵第二節之文曰除前欵所言地域外現在日本或俄國各軍估據及所管。理之滿洲全地應還附之。於清國交其。統治俄國政府在滿洲各地凡可傷害清國主權及與機會均。等主義相衝突之屬地。上利益及優先的若壟斷的讓與等一切無。所享有特此聲明第四條曰日本國及俄國互相約允凡清國自計滿洲商工業之發達起見施行列國。均霑之辦法並不相阻撓嗚呼據是以觀。則俄人恫喝中國之語豈非顯犯其朴子茅斯和約之明文而又施其愚。弄中國之手叚乎。使錦愛路成則交通利便十年之後將一變而爲世界極盛之商埠中國得英美。之助力不啻縮短萬里之險途飛度百年之時代而日俄二。國所縱延燒世界之烈火亦將借英美之怒潮以救熄之。吾知世運進趨之勢必不至因是而遂阻斷斷明矣 
專電 
[電一（北京）]  
　　湯壽濳梁鼎芬被選爲資政院碩學通儒議員 
[電二（北京）]  
　　鹽政處度支部會奏粤鹽改章就利言歳增銀六百餘萬旣抵賭餉復有餘欵濟公就害言新商擔至十萬設力小中輟舊商旣散新商亦逃賭餉無着原有之三百萬亦將不保非派員澈查不敢變動因派晏安瀾及梁致廣李恩浩謝宗清查鳳聲往查至梁致廣所遺兩淮清理財政副監理一差派江寗副監理景凌霄暫兼 
[電三（北京）]  
　　海軍大臣擬於南北洋粤閩魯各設行臺 
[電四（北京）]  
　　海軍大臣洵貝勒就商度支部澤尚書籌辦海軍需欵甚急請電飭各省將認定之欵速即照解 
[電五（東京）]  
　　清國考察軍政大臣濤貝勒定西二十八日到東京閑院宫殿下寺内陸軍大臣奥參謀總長後籐鐵道院總裁井口陸軍士官學校長南部陸軍幼年學校長及東京市長等業己决定挨次爲濤貝勒開歡迎宴會 
[電六（東京）]  
美國聯合通信社長美勒斐勒史担君現在東京仍見歡迎 
緊要新聞一 
[國會請願之往来函件]  
京師國會圑政各省公啓云去臘二十七日同人在京議决繼續進行辦法之件曾經印出通告各省各圑體此次到滬到京各代表諒邀查入内有直隸江蘇廣東三省代表簽認於今年正月底派員分往左近各省游說商學會及其他圑體請其組織同志會支部並由廣東代表沈君擔任設法派員游說海外華僑誠以國會問題本吾民所應自爲主動僅從政府一方面着手未易得良好之結果而欲喚起一般國民則必須互相派員游說以資聯絡而便提倡收效乃能捷速當時我同人之列議席者亦旣全體贊成簽認前往各代表且己通函本省請其照辦矣惟因同志會宣言書及詳細章程尚未辦齊特派員出發之期恐尚須少遲時日兹謹將致直隸江蘇廣東三省函稿奉呈鈞鑒以釋懸厪特派員到貴省時尚乞格外關注妥爲招待俾分會早日成立同志日多勢力日厚請願之目的即可以早達同人等不勝盼禱之至 
　　兩廣諮議局致國會請願代表吳君賜齡函云接讀去臘初八十二兩日来函備悉一是此次請願方冀可達目的而二十日上諭仍限以宣統八年恭讀之下惶恐奚似然我輩初志終不可懈也来書又言要求張撫代爲電奏並聯紳商學界電達政府一節亦經照辦查吾省商界尚未有總 
 
 

Page 4

 
 
　　機關擬函請梧柳邕三處商會聯同發電學界則由教育總會發電惟張撫允否代奏尚未可知耳 
　　江西教育總會致代表函云現擬開特别大會决議組織國會期成分會俟分會成立後即定期投票公舉第二次代表兩人偕諮議局商會各代表準三月初十日以前赴京 
[浙紳請江侍御提倡國會電杭州]  
　　北京前侍御江大疏風義動天下臺諫己矣乞公再發宏願糾合士民籲請速開議會以救國危執鞭亦所忻慕沈鈞儒許炳堃陳敬第徐定超阮性存邵羲王 
[中國名畫]  
[惲壽平花卉畫之四]  
家襄張善裕 
[全臺公餞江春霖紀事北京]  
　　江春霖回翰林院衙門應有互選資政院議員權昨己由都察院補入翰林院册内聞翰林院人員公議以江春霖忠直敢言届期均投票公舉爲議員 
　　江自回原衙門後門前車馬塡塞街衢祖餞者日三四起却謝不得幾有應接不暇之勢日昨全台御史在炸子橋松筠菴内設飲爲江春霖侍御餞别侍御即席賦詩極一時之盛前次不肯聯名之御史涂國盛亦在座涂日内舊疾嗽症大發是日勉强赴席室隅默坐面帶苦楚之色席間羣議陳應禧不肯聯名事嬉笑怒罵涂此時面帶灰色忸怩不安於坐（忠廉之摺不聯名者滿御史五人漢御史即涂陳也陳到都察院數年未上過一摺）及酒後涂兩頰泛紅意稍壯忽大聲謂江侍御曰老同年己名垂不朽若小弟則尚末辦事也有人應聲曰公不忙来日方長耳涂曰然此後即默坐不言有人謂涂當時己打腹稿昨己將腹稿錄出日内即擬上彈章矣 
[資政院選舉再誌北京]  
　　連日各京官奔走運動選舉大爲忙碌初一初二兩日己經在都察院投票其票數最多者除前報所紀各員外兹又查得直隸人以李士鉁史履晉蔣式瑆谷芝瑞票數最多東三省以齊忠甲票數最多八旗以端緒紹彝恩華繼宗文溥彥惪長潤札拉芬庚耆緒良票數最多江蘇人以黄思永趙椿年胡初泰顧棟臣單鎭殷濟票數最多江西人以趙從蕃胡思敬蕭丙炎票數最多福建人以江春霖陳楙鼎票數最多陜甘人以秦望瀾周爰諏票數最多湖北人以劉賡雲劉道仁王璟芳彭祖齡票數最多雲貴人以陳田朱崇蔭張鍇票數最多廣東人以梁士詒關冕鈞梁廣照曾習經票數最多廣西人以于式枚趙炳麟陸嘉晋票數最多湖南人以楊度曹廣權張緝光票數最多四川人以王荃善趙熙票數最多浙江人以勞乃宣章梫陶葆廉吳緯炳錢駿祥吳士鑒錢承鋕票數最多安徽人以馬振憲舒鴻貽及合肥李氏昆仲票數最多此雖近於預言大約揭曉後亦無不在當選之列云 
度支部公舉通阜司司長奎濂廉俸司司長慶深二員保送資政院議員澤紹陳三堂深爲合意 
[戴文誠遺摺之疑案北京]  
　　聞戴文誠病中未嘗預備遺摺卒後二三人於私室繕之各親友罕有見摺稿者據北京日報云此摺係翰林院編修温肅黎湛枝所爲未知確否摺上保二人參一人同鄉親友皆謂文誠平日謙厚謹愼此等舉動不煩其爲人於是頗滋疑竇聞軍機處索取文誠遺摺底稿閱看旣非文誠筆迹亦無文誠畫押擬即查究 
　　或云戴中堂遺摺係託諸遺孤之親友官報旣未宣布遂致以訛傳訛疑爲僞作兹經調查遺摺所保者爲李家駒唐景崇所劾者爲馮汝騤吳重憙究竟眞僞則不可知也 
政府處分藏事近誌 
[電飭愼重籤選喇嘛]  
　　理藩部壽尚書因奉政府命令轉飭駐藏大臣此次西藏選訪靈異幼子照例在金瓶内掣籤應仍援照舊例在一個月内掣定所有舉辦該事關係至重務當愼重週妥以符藏民之望故昨己飛電寄諭駐藏大臣遵照辦理矣 
 
 

Page 5

 
 
[詳情]  
　　政　　前閱路透電　　　　　有川兵入藏頗不安靜之語當時雖知爲某國報紙所運動故有此紀載但以藏務吃緊語雖出自訛傳亦不可忽故急將川兵入藏後情形電詢聯大臣頃經聯大臣電覆言川軍統帶鍾穎萬里荷戈孤軍深入秋毫無犯紀律嚴明番民均極感戴故日前有旨仍着鍾頴隨時訓練勁旅以固邊防 
[更置活佛]  
　　政府刻以前任達賴喇嘛業經革去名號亟宜另行派定以資鎭攝日昨己有電旨著班禪晳布尊井巴呼圖克回署理達賴喇嘛聞該喇嘛前曾署理此位至在逃達賴所管之四堪布仍照常辦事 
[罷斥温宗堯]  
　　日昨有電旨到川著温宗堯解任到川俟到川後再行聽候諭旨處置並有電至浙詢問錢錫寳是否赴藏起程昨經浙撫覆奏錢己起程不久可以抵藏 
[陳督電陳整頓辦法]  
　　直隸總督陳夔龍日前有二長電到京請樞府代奏探其内容一則係條陳整頓西藏辦法略謂達賴喇嘛逃入印度目無紀綱此次革職實由自取惟藏番素仰該達賴爲主一旦失主人民惶恐亟須簡派大員前往安撫其一係奏直省提學司傅增湘辦理學務成效皇著請旨優奬以示皷勵聞政府己定於日内代奏 
[某主事請緩開大學北京]  
　　學部某主事日前呈遞該部榮尚書曁大學堂監督劉廷琛條陳各一件係主張緩開大學堂并請變通辦法因大學堂所設七科聘請外國教習二十名現己招有學生一百二十名而文科經科學生尤少一經開學核計教習每名月薪不下五百元加以新建之學堂工欵約需銀十數萬元統計學生一名每年需三千餘元若變通辦理將所招學生分派東西各國入專科留學所需亦只此數且加一番閱歷侯該生由外洋畢業後即可充大學教習所有大學俟緩至四年後再行開辦於此數年間即假大學堂改爲高等學堂廣儲高等學生以充將来入大學之基礎此舉旣得外洋實學且爲他日不必延聘外人致費鉅欵之預備云云該條陳洋洋數千言頗極詳切 
[法部尚書但知大清律例北京]  
　　法部廷用賓尚書前充刑部司員熟於例案惟於新法律尚少講求對於現行法令反對頗力自到任後凡司員有引新律者尚書輒以不懂二字答之以故司員中有新法律知識者遇事異常掣肘日前修訂法律大臣將新律草案咨行到部廷尚書接到此件後謂左右兩侍郎日吾只曉得大清律例不曉得東西洋法律王侍郎爵生亦曾謂新訂法律不如舊律逺甚祇以某尚書在軍機主持甚力吾等不便公然反對云云自某尚書逝世後該部尚侍無所顧忌日前在　議政務處痛　　法律之不完備　　政館諸大老當面駁斥廷尚書大爲憤悶故有求放外任之意 
[中國第一次與萬國刑律改良會北京]  
　　法部奏宣統二年正月初九日准外務部咨稱准美費署使函稱各國定章每届五年開會一次酌商合國刑律及改良監獄等事上次曾在奥國開會今年又届會期本國政府擬定西十月二號起在本國京師照章開會七日其各國會員名單須先於西二月宣布特囑函詢貴政府是否派員與會即祈咨商該管部院妥定見覆等因應否派員之處相應將原送英文册飭員譯漢咨行酌核前来查萬國刑律監獄改良會之設係於三十七年前倡始於美國歡迎於歐洲各邦其立會宗旨係對於各種刑事罪犯力求阻止防範與感化保護之法務使人格日趨於高尚世界日進於文明開會七次成效可觀本年在美京舉行係初次知照我國敦睦邦交良堪欣幸檢閱原册提議之件都爲四端一曰刑律二曰監獄三曰阻止罪犯四曰保護童穉用意深厚條問綦詳誠以世界愈逺人類愈增事實愈紛繁學理愈精密舉凡研究本國之規制參考列邦之情形比較與國之人績會通各員之學說皆於此會大有關係而在我國尤匪獨内治攸關抑且爲外交所繫自非遴派品秩稍崇通曉新舊法律而又夙有經驗之員不足以資任使臣等公同商酌查有京師高等檢察廳檢察長徐謙留心律例兼貫中西奉天高等審判廳廳丞許世英明敏有爲實心任事該廳長廳丞均係創辦各級審判檢察廳人員歷官三載確有經驗堪以派往赴會會期在中歷八月未起程以前一切本國調查事宜最爲緊要應令該廳長廳丞查照譯送原册悉心考察先期編寄報告以便參考所遺奉天高等審判廳廳丞篆務應請仍令原署之管鳳龢接署再司法獨立爲憲政之大綱現在各省審判檢察廳均依限籌設擬令該廳長廳丞就道之便分赴東西各國加意調查以便取法正月二十六日奉旨知道 
[湯壽潛奏陳存亡大計續]  
近各部有鑒於此亦有嚴切之期限星火之敦迫而督撫之支吾如故外人至笑我各行省爲各一國其與聯邦何異德意志聯邦之一也賴戰勝拿破崙之威勉强爲聨邦之共主而德皇苦施展多阻每恨不能改聯邦爲統一今以統一之中國而于式枚考察憲政反謂宜取法聯邦旣不識中國之憲政直爲督撫暗爭中央之權苟非存不利於國之心不宜立說若是其悖也今欲救中國之急惟有收督撫之權而集於中央欲集中央之權惟有立擔負責任之内閣總理否則疆臣與部臣競疆臣與疆臣部臣與部臣亦競將永無集權之一日總理亦人耳懼不克負全國之責任 
 
 

Page 6

 
 
　　則宜提前速開國會使中央與國民直接議事全國人民旣贊成中央集權則總理所擔之責任四萬萬人民共擔之不必使督撫分擔責任而後督撫各護其私之積習不攻而自破夫君與民本一體也有督撫分中央之權下者又分督撫之權上有德而不宣下有情而不達皆由督撫枝格其間釀具害而不任其咎一遇外禍之至督撫轉得諉其責於中央而中央尚不知進人民而共擔此責任中外詎有此憲政乎人民旣願共負此責任矣皇上正宜因而利之與之以參政議法之全權始可責其納稅當兵之義務以内閣與國會對待皇上可無庸自負責任惟不自負責任神聖益不可犯旣弭内亂且外交至艱危之事件應付亦較易措手如或以國民程度爲疑試思日本明治二十三四年間其程度豈能一一盡合中國人民知爲立憲之請求亦正非一無程度矣如曰待也安保待至九年必能盡合且外禍方烈急起直追而旦夕不我待也臣亦知諮議局及資政院漸次成立然民選百人之議員旣居少數之列不足副代表各省之重而代表一省之諮議局一讀憲政館覆于式枚之奏其範圍愈狹其權限愈縮甚至議員不得議外交之事此又外務部欲守秘密耳旣導之使議又遏之使不議萬一有徵兵增餉加稅等事宜諮議局旣無完全議决之實權地方人民將有不認擔承之結果似憲政而非憲政權而非集權峻法無救人心之渙散兵力適爲敵國之驅除益爲中國危之或皇上不敢違異先帝九年遺旨之限大可就外交至艱危之事件先召集一臨時國會其舟車便利省分於今冬實行其逺者即以事件發交各諮議局公决而受其成於内閣庶便四萬萬人民共謀所以紓此眉睫之禍中國幸甚（未完） 
[外部對於俄國要求張恰路之措置北京]  
　　外部堂官連日於樞臣散值後同諧慶邸會議對付俄國提議張恰鐵路一事至本月初一日始决議覆照俄國其内容略云建造張恰鐵路按照中國鐵路政策關係最要非詳細調查利害斷難猝然答覆請暫容查核再行覆照 
　　又聞外務部日昨呈遞封奏二件聞所奏之内容一係俄國反對錦愛鐵路要求庫恰鐵路事謂我國現在己與美國借資修築錦愛路而俄國反對此綫亟當妥籌辦法以保利權等語其他一件未悉 
[京師近事]  
　　八旗志士文時泉諸君組織八旗憲政會以籌旗民生計及即開國會爲宗旨早誌本報聞斯會現己成立會所即假齊化門内振華學校並請内城巡警總廳立案嗣後除有重大事件開特别大會外其餘每星期會員開會一次研究進行方法斯會名曰經常會下星期爲第一次會期 
　　聞郵傳部近議援商辦電報買歸官辦之例將粤湘漢路商股概行買歸該部以便成爲完全官辦杜絶商民干預不日派員前往各該省運動事爲鄂路代表所聞昨特分發兩電於粤湘兩省諮議局略謂此事關係三省命脉請即聯絡各圑體向部力爭并請湖南諮議局速舉代表来京度支部堂憲核議以現在各省所辦清理財政或遇事牽制或多所遲延均與定章未能相符推其原因多由清理財政章程與監理官權限未能完善所致現擬定於各省第二期清理財政表册報齊即將現行章程及監理官權限詳加釐訂另行增改通知各省施行以資完善 
　　貴胄法政學堂於昨日開學該堂總理朗貝勒監督錫學士熙侍郎均於辰刻到堂率同教員學生行開學典禮来賓觀禮者有那榮兩中堂曁濤洵兩貝勒此外賓客尚多禮畢由朗貝勒備筵請各来賓宴飲 
　　法部日前將奏定司法用人辦法行知吏部現經吏部擬定辦法奏請將司法各官從前所得截取保送就察及各項升階一律停止以清權限並請法部侍郎永逺不能升轉他部尚書則不准開列大學士 
時評 
[江春霖第二]  
自江春霖參慶邸被斥後。全台起而力爭者皆爲工春霖爭去留鮮爲朝廷爭大局今某御史獨直揭慶邸之用心曰見言官言及己短遂設詞誣陷遺朝廷拒諫之過又曰。自知清議不容連。日未入值揣其意無非欲以一退挾制朝廷應請聽其乞休侃侃而談足以發權貴之隱情而奪其氣矣。慶邸而猶是人情者。尚肯赧顏領袖諸樞臣耶 
　　直哉某御史不愧爲江春霖之友矣 
[是誰之過歟]  
自藏變發現以後有參温忠堯者有參聯豫者。有參趙爾豐者有參趙爾巽者有參温忠堯以袒聯豫者有參聯豫以袒趙爾豐者。有參聯豫温忠堯以袒趙爾巽者有參趙爾豐聯豫以袒温忠堯者此中是非眞相幾有莫可究詰之勢 
雖然功。則羣爭過則羣諉中國官塲積習本来如是 
[三等之運動塲]  
諮議局。議員之中學運動塲也地方自。治議員之小學運動塲也。資政院議員之大學運動塲也。旣得中學運動之效果而升級以入大學運動塲者我不之怪所怪者。旣得中學運動之效果。而復竭力以謀入小學運動塲 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[德人覬覦山東教育權]  
　　字林報載初六日北京電云魯撫近請示政府德人擬在山東各處教授學者德國語言文字可否允准政府以此事有礙教育權未准所請並責魯撫懦弱寡斷不即拒絶而反爲之請示云 
[澳門界務之交涉廣東]  
　　日前勘界維持會議案有開設報館以研究界務問題欲盡維持之義務保我國之主權當時經全體會員贊成嗣因事停議故迄今仍未開設乃葡領事誤以籌辦該報專爲反對澳門事務而設竟照會督院禁阻出版袁督准此特札警道查報原札略謂接廣州口西洋領事照稱照得澳門界務停議以来浮囂之議亦漸停息貴部堂謂甚願中葡兩國永敦數百年来之和好足徵美意誠與本總領事之心相脗合惟聞勘界維持會猶於去臘二十日集議開設報館專爲反對澳門事務素知此等集會之人與貴國良民意見相左兹特照請飭屬將此等報館禁阻果聽其出版不特有傷兩國睦誼抑於貴國各譽有關也爲此照會查照警道奉督院札後即派員前赴勘界維持會詳查一切并細詢有無提議開設報館之事正月二十九日接該會覆稱敝會去臘議案因有人獻議請設勘界報經全體贊成惟現未成立乃督憲因葡領越權干涉殷殷垂問足見關心民瘼尤深寅感至當日議案曾於去臘十三日徧登各報兹再錄呈一紙并地圖一軸請公餘一覽即知界務與全省關係矣本月初一日巡警王道己將勘界維持會現未設立報館緣由詳復督院矣 
　　香山屬之灣仔銀坑漁船一案外部以此事於海權極有關係亟應聲明界綫以固疆圉己於日前飛咨来粤飭查具報當據該廳縣詳晰禀報略稱灣仔與澳境對峙僅隔一海所有漁船從前原泊澳界嗣葡官因防疫症傳染起見遂將漁船悉行驅入華境相安己久迨丁未年六月十三日葡兵多人忽將該漁船驅令入澳致令當時民情洶湧幾釀事端查灣仔爲香山縣門户即海面亦中國輪船常經之處葡人竟視爲固有實屬意存佔越特此聲覆 
[粤督宣告新軍釀事原委廣東]  
　　粤督袁制軍牌示云照得新軍釀事情形本署部堂迭秉宸謨不得己而出於剿其中變幻多端原爲此邦人士共見共聞猶憶正月初五日自治研究社諸紳公函一則曰若輩無知誤會迹近抗拒此亦自作之孽再則曰新軍不遵約束迹近反叛罪無可逃等語就事論事旣叛跡顯然則决不能稍存姑息此函列名如鄧宮保及梁紳慶桂易紳學清盧紳乃潼等十餘人類皆鄉邦耆碩且在自治研究社所發亦足覘輿論之公乃初五以後本署部堂方籌策善後竭慮焦思而外間議論紛然一若新軍横遭寃抑巢之旣非遣散之尤非似忘其抗拒反叛之罪者何一省會之輿論而自相矛盾若此現在事己粗定本署部堂應將新軍釀禍之原委剖晰敷告於有衆上年立憲諭旨有云紳民明晰國政不明晰則黑白混淆是非錯雜影響大局非細故也此事初起緣兵警口角馴至拘解揪毆新兵出外不着軍服非也警兵拘解動輒揪毆無禮違章甚矣亦非也時己除夕經官長到塲解散並禮遣新兵且飭由巡警道嚴切查究蓋心知曲在警兵欲重保我新軍之名譽也事固寢息矣未幾而初一日該標兵竟衝毁巡警第一分局而警兵兩名受傷矣又未幾而第五分局又被新兵衝毁並毆斃警兵一名且毆傷警官矣又未幾而該標兵竟回營搶取鎗枝子彈矣此等舉動視前一夕與警兵口角蓋己稍稍變相然本署部堂仍以該兵向警兵尋釁意在報復就事論事出示招速歸伍爲持平之辦法蓋三十初一兩日自表面觀之純乎無意識之舉動然其違犯軍紀較之巡警違犯警律己有過無不及矣至初二初三兩日而情形乃大變所謂迹近抗拒迹近反叛者乃一一顯露姑約略言之抗拒放假抗拒招撫抗拒本營官長之命令乃至衝毁協司令部刦講武堂鎗械及銀錢器物並迫脅各標起事叛迹顯矣管帶齊汝海苦心勸導中鎗倒地猶大呼衆兵不可作亂叛迹更顯矣於時該兵等居然列隊佔據要隘且大言今日非向巡警復仇乃革命軍出世之日則叛迹更顯而又顯矣就事論事三十之事猶可言兵警口角兩有是非初一則新兵糾集復仇至於毁局傷人則新兵無一是而巡警無所謂非猶可曰以復仇爲名與警兵固有連也至初二以後則彼兵等己昌言叛變逆迹昭然凡辦事必先就其重者論罪亦止就其重者事機至迫罪狀又至明無論其爲革黨與否即此抗拒叛變之實跡無有不剿且無有不速剿諸紳函中所謂自作之孽也（未完） 
魯粤贛三省選舉多額納稅議員 
[廣東]  
　　日昨全省納稅多額人在藩署投票公舉資政院議員是日到者十三人内張應兆一名派代表到塲投票亦奉藩憲允許計被舉當選人羅乃馨岑文藻各得五票其候補當選人黄景棠等初均得四票未過人數三分之一與部章不符因再發票覆選黄景棠得六票區澍羣得五票即作爲候補當選人查此項議員部章係由欽定粤省佔額六名現所舉當選二名到京後又須請旨欽定留一去一 
[山東]  
　　日昨東省藩司在山陜會館選舉納稅多額議員當選者爲蘭山縣王佐良黄縣丁寳筠至碩學通儒一項聞保送孫葆田宋書升兩君 
[江西]  
　　納稅多額議員選舉人名單　袁蔚章豐城人　熊元鍊南昌　李叶庚豐城人　熊斌南昌人　朱琨新淦人　張祖楣玉山人　毛兆麟新建人　舒家騉　曾秉鈺南昌人　張修源靖安人　羅國棟南 
 
 

Page 11

 
 
　　城人　鄒宜孟南昌人　饒延年南昌人　戴書屏餘干人　陳思泉萬載人　項賡雲浮梁人　樊廣曾進賢人　馬琨樂平人　黄自希萍鄉人　潘善滋星子人 
[琿春罷市之原因奉天]  
　　琿春地方凡到境之土貨如米糧等類向須完一出口稅且任意抽收未有收稅定章民人因此積忿上月二十五日前全境罷市以爲抵抗 
分類新聞 
政界 
[湘撫岑致郵傳部電（爲展設鳳凰廳電綫事）]  
貴洪（貴州至洪江）電綫工程徐監工文濤查勘路綫回滬配料業經據禀咨達大部在案惟查湘省鳳凰廳爲鎭篁鎭總兵辰沅永靖道同城駐守之處夙稱種鎭必須展築一小枝綫俾利交通雖不在貴洪綫路界内而就便展設路近費簡擬請檄飭電政局將該廳展綫工程飭徐監工勘設仍照貴洪綫路辦理並令將應需要件一併預帶前来特電奉商祈核奪電覆爲禱 
[通飭籌辦巡警教練所蘇州]  
　　蘇省警務公所以部章巡警教練所以一百名爲定額限六個月一體設立屈計奉文日期起至宣統元年四月卽己届限兹查各屬上年秋季巡警表所列教練人數除武陽二縣遵照定額外餘自數十名以至十餘名不等且有表内未塡教練名數者似此一于逾期實屬玩視憲政爰即通飭蘇松常鎭太各屬迅將巡警教練所趕速遵照部章籌辦學生名數務須足額如各廳縣仍前違誤或减少名額即由府州詳請嚴懲並令將現辦情形曁教員職名學生名籍一律開報以憑彚轉 
[籌解自治籌辦處經費杭州]  
　　浙藩顏方伯昨准地方自治籌辦處移開本處常年經費曾經貴司詳請奏咨在於司庫籌防絲捐欵内動撥按期解給作正開銷并擬每年分作四季解濟業於上年九月爲始第一季先解洋七千元作爲額支活支經費是欵現己告罄所有宣統二年春季之洋務希尅期移解到處俾資要需等因業經方伯核准報明浙撫一面飭庫於本月初六日照案動支洋七千元解由該處查收備用 
[藩署裁汰書吏杭州]  
　　浙省裁汰書吏一事撫轅業己實行藩司顏方伯回任後亦擬歸併六科叅用法政人員定三月初一日實行考試舊有書吏考選書記長六名各治一科書記二十五名共同承辦其餘一律汰裁聞己擬稿詳請浙撫奏咨立案矣 
交涉 
[阻止搭蓬傳教揚州]  
　　揚州宛虹橋地方近有教士搭蓋蘆蓬宣講耶教當經地方官禀報江督請爲核辦現奉張制軍批云查各國教士在内地傳教各州縣均設教堂自應在堂開講今假地搭蓋蘆蓬宣講人多口雜難保不滋生事端仰候札飭鎭江關道刻日照會駐鎭英美領事轉飭阻止一面仍由府督飭該縣及巡警等多派幹役隨時防護 
軍界 
[陸軍學生皆當以春恩爲鑑山西]  
　　陸軍學堂學生春恩前因違犯堂規有礙名譽曾經劉總辦查實開除并將鄧監督撤委兹該堂於上月二十六日開學行禮畢總辦宣佈訓詞大致謂諸生在堂理宜潛心向學力求上進嗣後每逢星期放假非有緊要之事勿庸外出即如春恩以不守規則貽人口實致貽羞於全堂務當引以爲戒云云并聞監督一席尚未委定現正愼加遴選以期整頓 
[粤省防營仍應酌量裁併廣東]  
　　督院准陸軍部咨開准貴督咨稱欽州添募先鋒嚮導兩哨現擬查照粤省現定連州平海兩處巡防哨隊章制改編應爲右路欽州巡防左哨字樣每哨各配弁勇九十五員名大建月支薪糧銀四百六十七兩小建月支銀四百五十四兩三錢似此辦理新舊餉數兩相比較增減無多並即從本年十一月份起改編等因並送清册一本到部查欽州先鋒嚮導兩哨既經按照巡防章程改編其新舊餉數相較增減無多應暫行照准但廣東巡防隊多至九十餘營每年需銀一百五十餘萬兩務須按上年二月及十月間部咨酌量情形歸併俾有餘力編練新軍使防務餉糈兩無妨損除行度支部外相應咨覆貴督查照辦理可也 
學務 
[浙藩嚴飭擠查杭屬學田杭州]  
　　餘杭縣侯大令資森日前詳覆藩轅略稱案奉憲台札查各屬學租銀兩爲學憲衙門賑給貧生曁養廉要欵近將貧生一欵停給移作省城師範學堂及藏書樓經費之用所有光緒三十四年分前項銀兩迄未清解而應造册結亦未造送實屬玩延由府嚴催該縣遵照將未完銀兩飭令速解違干委提等因查餘邑原額學田五十二畝八分八釐二毫學山二頃六十九畝兵燹以後原佃逃亡產多荒廢以致歷年學租無由征解曾於勘報荒產摺内聲明在案兹當清理田產之際自應切實查擠招佃認墾以裕租課除由縣會同儒學查明另行詳辦外合先具文詳復察核此項學產荒熟尚未查明應請邀免等語兹奉藩司批云查各屬學租銀兩係爲祭祀養廉及省城師範學堂藏書樓經費之用自應隨時清釐認眞催解以濟支放該縣學田學山兵燹後至今己歷多年豈無一畝墾復其中顯有弊混情事仰杭州府立即委員認眞查擠責成該縣會同儒學據實禀明和盤託出認定額租按年催解從前己往姑寛不究倘經此次擠查後並不據實陳明仍有扶同徇隱情事别經察覺定即從嚴參處 
[統計學之研究天津]  
　　直隸調查局由北洋法政研究所撥委官吏學員四十人每日下午研究統計學數十日後以便派往本省各縣辦理統計按統計之學就廣義言之如各縣之户口統計財政統計物產統計商業統計教育統計等等就狹義言之如户口統計分男女大小己婚未婚己嫁未嫁等等聞此次撥委各員除法政畢業及科甲出身外無捐保之員云 
[金壇體育會禀准立案鎭江]  
　　鎭屬金壇縣章紳等近擬組織體育會一所議定簡章禀請省憲立案當奉批示云該紳等組織斯會並無請捐收費等情深堪嘉尚查體育爲强種尚武之要素該紳等果能出以熱心持以毅力將来良果諒副所期自應如禀先准立案仍將開辦情形具報以便查考至所稱收充會員一節務當詳愼選擇俾養成强固之材 
 
 

Page 12

 
 
[重行釐定高等學堂章程山東]  
　　高等學堂自光緒二十七年開辦事當草創所定章程一時未能完備嗣於光緒三十年奉奏定章程提綱挈領所有學科門類以及教授管理考試狀勵各端始歸畫一迄今又閱數年情形屢有變遷部章日加周密舊時規則多有未盡合宜之處現由該堂監督重加釐定分爲二十四章業經繕具清册詳請學憲鑑定 
實業 
[安慶出品會塲之風潮安慶]  
　　安慶出品協會自開辦以来規則尚稱嚴謹無如此間人士良莠難齊多以會塲爲酣嬉之地紛至㳫来致易肇事前於女賓觀覽之期詎有青皮惡少以及竊賊等類齊集該會塲門首儼若堵墻對於往来女賓肆意調笑評頭論足攫簪取珥幸未釀成大變近又有不肖商人希圖厚利勘定會塲基址剏設增盛公司運来奇禽釋獸並演唱孩兒戲施放熖火各項招人觀覽所定看資爲數甚昻始則每座二角繼則增價三角以致衆皆不悅初二日傍晚預告燃放熖火四套每購入塲劵需錢百文一時觀者猝增六七千人左右奈所製熖火甚劣且僅燃放一次遂觸衆怒即要求該公司再行燃放並聲言退還看資一唱百和相率用武首將天元祥京貨鋪（公司發起人）搗毁一空復將孩兒戲之舞台及椅棹電燈燈牌悉行擊碎人聲鼎沸擲瓦抛磚幾成大敵本會總機關部見勢不佳即請勸業道童觀察並警衞隊蒞塲彈壓雖覺安謐而衆猶未散復經勸業道諭令給還入塲劵逐名領回翌日免票展覽始各散去時己交三更矣事後檢點會塲器物以及他鋪之貨品均未波及誠大幸也聞該公司搗毁器具甚夥皆該商自取其咎耳 
[津浦路己開車矣山東]  
　　津浦鐵路自正月十八日己由直隸陳塘莊開車至德州因印票機器尚未運到故現在之車票僅用薄紙其行車時刻亦尚無一定至各站無行客時車卽不停以刻下尚非正式開車也聞至五月間即可由德州開到濟南云 
雜記 
[查復商警兩界之攻訐杭州]  
　　金華東陽縣巡警官紳曾以該邑商會抗交捐欵破壞警務等情通禀各憲業經增中丞轉行司道札飭該府查辦去後兹據金華府嵩太守詳復各憲謂奉札委查東陽商務分會總理方寳董被控抗奪警捐各節遵即遴派妥員馳往該邑詳晰諮訪實係懷挾夙嫌藉端攻訐别無他項情節等語昨奉勸業道批斥云該商會刁難警董禁止演戲各節該總理殊屬不合惟警董吳宗陶因與商會有嫌輒約巡官藉事禀控其言過甚尤屬罔知大體仰該守按照所查情節先行分别行文申斥並飭該縣令切實規正務使和衷共濟以安商警 
[營弁誣良爲盜松江]  
　　金山縣屬吕巷鎭馮姓家去臘被盜匪明火執械肆行搶刦失贓頗鉅日前飛划第三營管帶沈葆義卽沈小阿妹率同勇丁多人在平湖縣屬三塘地方擅將平民陸愛福曹子明二人拿獲旣無贓証又無眼綫（聞該二人與營勇有隙）先在飛划船中私刑拷逼勒令供認次日解送金山縣歸案審辦想賢有司詳細推鞫必能得其眞相也 
[營勇需索賭規肇禍揚州]  
　　揚子縣城内東陵會館門口日前有鄧廣元等多人擺設賭攤聚集賭博該處巡防隊勇丁徐汝南陳金標童國恩王繼良等四人往索規費鄧等見其人多難以開銷不允照給各勇遂即捉賂致相爭閙旋由王繼良回營喚集多勇前来帮助一時相持不下各有受傷營勇徐汝南傷勢尤重立時身死事後該營管帶陳世貞赴縣報驗並以會館中人張某擂鼓聚衆併請究辦現該縣陳大令廷英己驗訊明晰通報上司核辦矣 
[火災迭見鎭江]  
　　鎭江琉璃巷某姓家初二夜失愼延燒鄰右草房二百餘家並有焚斃人命情事初三晚十時西頭橋地方章姓家亦因晚炊不愼致兆焚如聞亦殃及鄰居四十餘家云 
清談 
[湯壽潛之封奏]  
士民請願速開國。會而政府不應者蓋恐國會一開政府將爲士民所監督耳。國會開而中央之權集殆　未之悟也 
湯。壽潛之請提早國會也則曰立憲以統一爲主義統一以集權爲急務。而中央非得國會爲後盾其權旁撓於督撫政府而欲集權中央也。此說能無深韙 
雖然民權之張不張政府之所熟計也中央之權。之集不集非政府之所計也與使受監督於士民猶無寗旁撓於督撫 
文苑 
[送春七言絶句（梅儂）]  
筆挾風霜氣吐虹目中那有此羣公誰云博浪椎空擊一震之威發瞶襲 
逺大從来。寓細微辨奸可有審先幾而今賞罰眞難測清議豈無公是非 
濡染淋漓亦快哉一陽欲掃衆隂霾趙郎偃蹇江郎去五路財神門大開 
生平從未識公面一見公疏便動容人道公疏欠修飾豈知本色是英雄 
此老崛强眞無兩利害機關了不知直者咨嗟枉者喜那堪回首挂冠時 
雲中之鶴天半霞笑指閩江舊史家可慰板輿偕隱願更添德耀與同車 
出山水濁在山清如公之榮華袞榮蒼狗白雲多變後名山高臥看縱横 
朝陽鳴鳳忽翻騰一縷心香一縷温我愧囊無錢沽酒爲公祖道餞都門 
時乘 
[西藏談]  
達賴喇嘛於宣統二年正月十六。日明奉諭旨斥革。所有該達賴種種違旨妄爲業經詳爲宣布。兹復將其實在罪狀分晰言之該達賴自光緒二十一年管理商上事務以来跋扈驕淫。恣行不法　兵動衆民怨沸騰所派總辦軍務之降巴丹增同惡相濟並不約束兵。丁一味需索地方任意擄掠所過之處十室九空光緒三。十年三月英員榮赫鵬由江孜照會駐藏大臣商辦事件該達賴不肯供給夫馬。反隂遣降巴丹增肆爲擾亂嗣經駐藏大臣論令回布達拉山　護高宗純皇帝聖容該達賴亦不敬遵竟于是年六月間昏夜逃出。藏境經有大臣列欵紏參奉旨暫行革去各號自是游行庫備西寗一帶又二年有餘沿逾騷擾並。無回藏之意朝廷終冀其自新悛改飭令地方官一面存問照料一面敦促啓程回。藏光緒三十四年来京入覲朝廷不追旣往賜加封號賞賚駢蕃該達賴回藏後駐。藏大臣親往迎接僅見一次後屢約其面談要事彼皆託故不見且時復嗾令藏人調兵内。犯初則攻打三崖繼　窺伺巴增鹽井等處迭　駐藏大臣轉飭退兵該達賴並不遵。照此次川兵入藏原爲保護開埠之用爲數不過二千又且分起開行本無所用其疑慮達賴不惟不照章供應竟密令藏兵沿途抗阻既焚掠江達存糧刦殺兵民又派兵赴墨竹工卡希圖攔截歷經剴切開導置若罔聞逮川兵前隊甫抵拉薩該達賴即行乘夜潛逃似此種種謬妄劣迹昭著故不得不革去名號查康熙朝第六世達賴喇嘛伊西札穆蘇亦經被廢當封噶勒藏嘉木磋仍爲六世達賴喇嘛今之斥革另舉亦猶循　宗朝之故事耳 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[百司洋行百司洋行]  
SNOVL.SLIF　EREFLEVERＳNOYL.SLIF　EREPLEVERＡUDINETLACRCID　CIESHANGHAI 
本行專辦男女時式花綢粗細各色洋傘揀選上等工料物堅價亷中外久已馳名倘蒙　貴商賜顧定購者請認明此牌號爲記庶不致悮上海泗涇路八號 
[全昌]  
精製中外金銀首飾金鋼鑚珠寳眼鏡器皿現成　客 
專售翡翠紅藍寳石洋鑲眞金戒每只八元半眞金挖耳每支三元珠翠彈簧眞金耳圈每付十元以上之價均是起碼自造各種金銀眼鏡又新發明離鼻眼鏡異樣玲巧簡便並用格致晶片黑白藍片近光老光平光均經醫生攷驗保護目光如配鏡片其價格外克已若配眼光分文不取各式金銀鑲嵌鑽石珠寳首飾一應俱全花色繁多不能細載適有來樣定造均可照鑲定價劃一老少無欺上海二馬路西跑馬廳蘇州閶門外馬路電話一七零四 
[請用廉價煤氣]  
本公司自西歷一千九百零十年正月一號起實行新章需有本公司煤氣者其費較前大减凡有欲用煤氣煖室煮炊或用煤氣氣力者其費茲減收如下　每月用二萬立方尺以下者每百立方尺費洋一元五角　每月用三萬立方尺以下者每百立方尺費洋一元四角七分五　每月用四萬立方尺以下者每百立方尺費洋一元四角五分　每月用五萬立方尺以下者每百立方尺費洋一元四角二分五　每月用五萬立方尺以上者每百立方尺費洋一元四角　如用數益大請函告本公司其價當格外從亷也西藏路上海自來火有限公司謹啟 
[（盤店聲明）]  
蘭谿南門城内蔡濟是仁記布號於本年正月憑中盤與胡姓開張改濟昌仁記爲裕記　宣統元年止本地及各處來往帳欵業由蔡姓一律自行理訖並無瓜葛不清以後統歸裕記承值　蔡姓不涉恐未周知特此登報聲明蘭谿蔡濟根源啓 
[（盤店聲明）]  
四馬路胡家宅新泰盛記煤炭店現已盤出故盛記改爲和記所有盛記往來賬目歸盛記自行理楚概不涉和記之事恐未周知特此聲明新泰和記啓 
[上海同源洽記銀爐廣告]  
本號開設在北市盆湯衖通德里後衖專收各路原當金銀首飾雜紋等如蒙惠顧自當格外平允以廣招徠此佈 
[（空屋召租）]  
英界老垃圾橋南首厦門路口北德豐里店面數間石庫門數宅租金相宜自來水裝就如欲意者先送房金一月管門人在北德豐里門樓上隨時領看可也德和洋行啓 
[洗牙香水]  
亞圖魯洗牙香水本爲中外無上上品泰西富紳大賈閨閣名媛無不以此水爲修飾之用刻已轉運來華本行經理此項洗牙香水芬芳馥郁美味温和一切牙縫中污穢黃黑略經洗刷頓現潔白且永保無蛀牙牙痛之患大有衞生之益躉批可向本行接洽零售可由各大藥房購買用法另詳仿單價目格外克已特此廣告以爲添粧之助上海江西路怡昌洋行謹啟 
[吉眞牌火油燈]  
此燈係天下最佳最大之燈用燈一盞可照極大之廳堂可容千人或極大貨棧且無𤍽氣並可照� 
二十餘畝空廠之地請看本行門前夜間所點之燈其光遠勝電燈况此燈用油甚省一箱火油可用十二天每天燃點十小時之久諸君賜顧請至本行購辦可也　五馬路口四號天祥洋行廣告 
[鍊雲大藥房蓋世奇方耳聾還聰丸]  
耳聾之症治法最難皆由腎水虧耗肝經血熱或怒氣傷肝或腎經火旺更有病中誤服燥熱等劑故有耳鳴耳響耳脹耳聾之病人以耳目爲最要之官無論士農工商若兩耳重聽則形如木偶何等不便本藥房訪求治耳之術不惜十餘年苦心始得此眞靈秘方屢經試驗應手奏功縱使遠年老病服之亦必除根永不復發眞還聰之蓋世奇方也每盒洋一元每料五元上海三馬路丹鳳園後鍊雲藥房出售 
[（寄售書籍）]  
湖北楊惺吾先生寰宇貞石圖以及各種書籍花式甚不繁及細載倘蒙賜顧認明上海二馬路口九華堂 
[（盤店聲明）]  
法界興聖街原興順銅錫店今憑中盤與茂昌協執業所有以前存欠各項等事均歸前東自理與後東不涉特此聲明茂昌協號啓 
[燕醫生除痰藥]  
本醫局燕醫生除痰藥功效神速久已中外馳名交相信用凡傷風咳嗽痰迷氣急久咳失音及一切喉症等患服之包能限日全愈五十年來治愈各症不下數十萬人實爲無上上品之藥如蒙　賜購中國各大藥房均有代售其分大小兩種價均克已 
[京都天寳齋上海二馬路西鼎新里第二家百年老店精合良藥奇驗第一]  
參茸海狗腎扶陽種子衍慶丸 
男子以精氣爲主精氣足則身體强壯陽道雄健百病不生容易得子倘然精氣不足無不疾病連綿艱於子嗣本齋心存濟世不惜工本秘製參茸海狗腎扶陽種子衍慶丸及衍慶酒行世專能補益五臟添精種子安腦生髓調和血脉健旺神氣永無勞怯之患善治陽痿精衰服之立見奏功已經四海風行各省歡迎稱謂冬夏補身種子神藥實可各副其實衍慶丸雙料每兩二元每料念兩三十六元單料減半 
參茸海狗腎扶陽種子衍慶酒 
衍慶酒之功用補性 
與衍慶丸相同而壯陽之功比衍慶丸更爲快速無論壯年老年飲之立刻陽事雄壯堅强異常雖七十老翁飲之亦可堅固硬壯如少年時久戰不倦添精種子以及吃烟虚體之人飲之亦奏奇功如不見效原洋奉趙每瓶四元小瓶二元 
外貼固精封髓煖腎種子膏藥 
此膏固精煖丹田功能興陽事通經絡生精血袪寒濕治五勞七傷腰膝酸痛元陽不振兼可止遺精滑精諸病内服衍慶丸酒外貼種子膏可使陽事堅硬如鐵久戰通宵不泄一索即可得男眞仙方也靈驗無匹每張一元○每打十元 
精製黃腎肚五鞭金衣十貴丸 
本齋主人竭盡心血秘製五鞭金衣十貴丸善補元陽最爲保腎先將老少精竭屢經試驗一無缺陷是以問世於今經服之人無不稱美讚妙以致一再愼重保全名譽專治陽痿陰虚精衰精冷交媾即洩臨時不舉舉而不射或則先天不足後天戕喪以致腰酸腿軟耳目昏眩以及半老佳人子宫寒冷經期腹痛赤白帶下等症服之扶陽煖腎生精益髓固本健脾婦則生新去瘀旺血平肝養津煖宫眞能廣嗣之秘寳益兼之聖藥也每兩四元每料十兩三十六元購者原局回件 
 
 

Page 17

 
 
   
 
 

Page 18

 
 
来稿 
[論大豆工藝爲中國製造之特長（續）]  
　　大豆之製造如豆腐醬油等始于中國此固有工作特長之性質也惟研求之理未竟製造之法未精故仍不脫爲一種幼稚之工藝吾曾參以科學之理以機器理化之法爲之悉心推求更得多種新物品爲中西之所皆無者若再從而深探以盡其性則終必成爲一中國獨立之工藝由是大豆之工藝遂兼有物料與工作之特長矣 
　　大豆之質豐價廉以及工藝之改良均尚不足以盡其長其最可寳貴最可奇異者則在其爲用之廣博而繁複有若江河相匯合血派相挹注者然如麫粉製糖製油製酒製粉製麫筋製乳等工藝皆最大工藝也然每種之工藝不過出一二物或數物而己向未有一種工藝而兼此數種工藝之事者更未有以一種原料而爲此數種工藝者惟大豆之工藝則兼有此各種之性質與功用可謂大豆之工藝乃多種工藝所匯合而成者亦可謂大豆之工藝包括多種之工藝此誠一奇特之點矣 
　　大豆大豆之粒中有豆仁二豆嘴一外爲豆皮所包束以機器脫其皮則豆仁豆嘴亦相脫解復以機器分收之以備各種工藝之用此豆體之組織也 
　　鏻質粉豆嘴含鏻質最富故可取用之以爲滋補藥品其功用與西藥之鏻質粉同 
　　豆仁（即去皮之豆）西人喜食各種豆仁以之充菜菽黄豆仁之口味作法與之相同而滋養料較富價且較廉故豆仁必將爲西人最普通之食料 
　　豆麫將豆仁磨爲極細之麫粉可以製各種之食品如麫包點心空心粉等西人患糖病者甚多據統計表居四十分之一患糖病者其血中與小便中含有糖質輕者病重者死醫糖病之法乃使其食含糖與粉質最少之物因粉質亦變而爲糖質尋常之菽粟皆富于粉質均爲患糖病者之所最忌故西人提取麫筋質製而爲麫以充患糖病者之食料因其含糖質較少惟旣經多番製造價則甚昻而味亦甚劣且所含粉質仍嫌太多黄豆中含糖粉均極少價廉而味佳故其必能代麫筋之食料無疑也西人醫家久明其理而未見工藝之實行因豆麫含油較多其麫粉甚不易得今豆腐公司以特别之磨羅製之可得極細之豆麵故以豆麫充食料之問題今始解决矣西人近来麵粉製造改良幾盡去麵中之糠皮質故其色潔白亦易于消化然麥之糠皮中含卵白質與金石質較富此二者皆食料中之要品今旣盡去其糠皮麫雖潔白而易于消化惟滋養性則大减亦爲西人之衞生家所深慮而求補救之法甚殷吾曾獻議于麥麫中合以豆麫少許則補救之問題立决因豆中所最富者正麥中之所缺也此意頗爲西人衞生家所歡迎巴黎豆腐公司己製有豆麥雜麫之食料故豆麫不僅爲患糖病者之用亦普通食者之所需也又如兵役與體操運動（如賽跑賽自由車賽飛船賽走山等）亦須取體積小而養料富之食品以圖便于携帶此亦豆麫等食品之大功用也（未完） 
各省籌辦地方自治 
[江蘇（崑新）]  
崑新自治公所於初五日下午一句鐘召集議員互選正副議長並選舉總董董事及各譽董事兹將當選人姓名票數列下議長邱樾十一票副議長李鵬六票總董錢鎏八票董事王頌文十一票作爲陪總董名譽董事王慶祉十票孫邦英九票徐升昭七票朱裕原七票 
本埠新聞 
[飭塡民部特定調查表]  
　　松江府札上海縣文云奉藩憲陸札奉兩江督憲張札開准民政部咨疆理司案呈現在籌備立憲以調查户籍爲根本所有衙署局所學堂廟宇醫院報館善堂會館教堂及外國旅居營業等項人數均在調查之列惟各省遵册咨部者未有簡易劃一之定式案牘紛繁積久終成具文兹特將各項分類列表頒發通行一律照式塡註每年十月前按期報部以歸簡易而昭劃一相應咨行貴督查照辦理並表式准此札司通飭所屬一體遵照辦理又奉蘇撫部院瑞札同前由並奉頒發表式飭即刋印分移各司道局所併發各屬一體遵照辦理各等因到司奉此除分咨外合行刋刷表式通飭札府立即通飭所屬各廳縣一體遵照將境内所有大小衙署局所學堂廟宇醫院報館善堂會館教堂及外國旅居營業等項人數按照部文指飭事理及現頒表式分類詳查明確逐一塡表由各該州廳縣彚齊裝訂於一月内分送司府復核彚辦如所發表紙不敷塡寫即由該廳縣自備紙張分塡彚送此係奉部特辦之件母稍玩延等因並發表式各到府奉此合就轉飭札到該縣立即遵照憲飭事理及現頒表式分類詳查明確逐一塡表彚齊裝訂依限於一月内分送司府復核彚辦母稍玩延 
[安徽英山縣閙教電文]  
　　駐滬某國領事日前電致皖撫稱英山縣金家坡地方新建教堂被匪徒糾衆焚燬請飭拿究辦迅賜辦理了結等語兹接朱中丞復電云此案尚未據該縣禀報究竟如何 
 
 

Page 19

 
 
情形刻己電飭英山縣迅速查明禀報一面妥爲辦理倘有意外疎虞定惟該令是問 
[復訊妓院爭風釀命案]  
　　粤人梁阿土與混名大頭生者因爭狎粤妓陳月友起釁將木匠何沃戳斃一案前日午後由探將在押之盧阿儉杜阿熙杜阿洞黄阿和關阿虎歐阿紹鄧阿添霍元張英及鴇婦蔣陳氏妓女陳月友一併解請公共公堂復訊蔣陳氏供稱正月初八夜梁阿土先在陳月友房内後有大頭生闖入將梁頭面毆傷至初十夜則有蘭雲乾女之狎客張阿和即大張與其弟張英即小張及霍元大頭生等六人在月友房内叙談盧阿儉在婦人處吸食鴉片詎突来不識姓字者四人擁入房内手持斧柄將廬之頭面毆傷流血倒地彼等即行逃出張阿和等聞聲追出均不返院至何沃究被何人戳斃實不知情盧阿儉供初十夜八句餘鐘在鴇婦蔣阿姣房内吸烟聞大頭生等各人口音在陳月友房内談笑忽来素不相識之四人將小的兇毆倒地一時暈絶至大頭生等曾否出追並不知情德襄讞商之英廓繙譯官以時己旁晚判將一干人証仍分别還押候再復訊核辦 
[馬夫謊騙鋪堂費續誌]  
　　馬夫馬東元向鄉婦錢朱氏朱諸氏藉案謊騙鋪堂費洋三百五十元控奉法公廨讞員聶司馬傳訊不認諭候查辦在案前日錢朱兩氏又至公廨禀稱所付之洋三百五十元係在同登樓茶館内過付三百元係向森陽泰店内借来立有字據該店夥本擬到堂作証因赴某姓家賀喜未来俟下期邀同来案且姚兆桂夫婦昨日亦親至婦人家内允許將分用之一百元如數償還不願到堂其餘二百五十元係馬東元所用與伊無干求核司馬商之顧副領事諭令兩氏退去候提姚兆桂到案訊核 
[法副領事到任]  
　　法國政府新簡棣龍君（譯音）爲駐滬法副領事業己乘輪来華於前日抵埠進署視事 
[青年會十年紀念]  
　　中國青年會於初七晚七時舉行成立十年紀念會特備西餐會宴並請人演說佐以西樂一時頗爲熱閙 
[女醫院將次開診]  
　　虹口同仁醫院去年就該院對面基地上添築四層樓洋房爲女病院刻己工竣俟油漆完工後即行開診 
[生財變賣抵欠]  
　　北市匯豐銀行去年在公共公堂呈控南市十六舖大成里潮州帮德興源號主欠交滙票銀二萬二千兩倒閉逃遁由寳讞員派差至總工程局查提未獲先將該號房屋發封在案兹己日久人尚未獲復由原告禀准公廨函致工程局請將該號生財拍賣抵欠局中准即飭探協同来差啓封將生財等物點明隨令房主收回原屋 
[公益會開紀略]  
　　初六日下午八時城内地方公益研究會開第四年第四期常會會員沈戟頤君本年因私塾改良會事務暫可息肩不似從前之碌碌故亦到會演說聞其演說大旨卽沈君現所注意之拒賭一事立言亦頗正當沈君並謂賭之爲害甚烈有資本者有智識者先宜痛戒此言尤爲扼要蓋惟其有資本有智識尤當知賭之勝負莫不有害也 
城内 
 [P能否找尋> 
　　本縣田大令前日訊問工程局解案之汪敬華供有七歳一女五歳一子於正月二十七日午後同在門首被拐後據于景雲向胡其芳言及伊於二十六日遇見吳老三囑令串拐兩孩干猶勸斥口角訊之胡干二人所供相同並稱吳老三現己逃逸大令諭干曰汝將吳老三或兩孩尋交到案亦是好事本縣富賞給用費遂判干交保汪胡退去 
[稱安毋躁]  
　　鄧包氏之女阿秀許與錢子山爲室議定財禮洋二百元己收三十元錢因該氏時常遷徙居處無定恐其悔賴於前日將氏女搶回川沙家内該氏遂將媒人曹祿亭及錢兄文明扭局解縣訊知阿秀年祗十四歳責令錢文明命弟將阿秀送還准包氏覓何領回俟二年後成親 
[姦拐寡婦]  
　　老婦張仲氏之寡媳被張生億姦拐且將孫男帶去仲氏情極投縣贓控田大令諭候提究 
[不圖自立]  
　　陳益泰將丁有亮扭至西區控被藏匿表弟等情富由該區轉解一路巡局審訊陳供前日將表弟姚炳惠薦至丁店學業　日到店探望丁云表弟祇住一夜翌日出去不回求請追究丁供陳之表弟年己二十餘歳何能管束現在不知避在何處游巡官諭飭退去著令兩造各自找尋 
[驅逐匪人]  
　　趙富生前晚在蹋水橋西首唐家弄某姓家墻門内隱匿被隣人瞥見扭交崗巡帶回一路巡局審訊趙供因無處投宿暫時躱避判責三百板押逐出城 
南市 
[逆媳蠻横]  
　　住居大南門外之張茂松去冬與長子分炊後本限今正遷出乃至期延抗復於前日被其媳王氏搗毁門窻肆行辱罵該區董事見而不平當即函送南區解至工程局訊得該氏兇横無禮大加申斥候傳族長到案責令秉公調處 
[累及棧主]  
　　竊取十六舖仁安里趙朋振家衣服水烟袋等贓並放火脫逃之積竊陳阿裕即阿福混名小寗波由工程局訊實懲辦在案兹經包探查得該竊向匿增祥碼頭南順泰小客棧内因將棧主張順發拘案判限三天遷移出境並傳該房主到案候訊 
[斧鑿相尋]  
　　久餘米店執事陳渭章昨將同業吳東生扭至工程局控被於去年借去洋六十元到期不逺請爲追繳旋又由吳將柴掮客周曉倉扭至局中控被借去洋一百二十四元求請追還以便料理陳欵判周父保出外先還洋六十元其餘分期理處並諭吳收欵後速將陳欵清理 
[斥革夫頭]  
　　總工局路政處益知清道夫頭目宗新寳疲玩性成延悞公事向之訓勉尤挺捕不服昨特報告局董將卯名革除以儆玩泄 
[不在乎此]  
　　竹行弄劉殿卿家之婦女某氏於上月二十五夜由北回南被匪尾至弄口乘其下車時攫取所携皮夾一只内有香烟兩盒該匪隨將皮夾質洋三角嗣與同黨分贓不匀互相口角被虹口匯四捕房包探查獲吊到原贓昨將該匪楊長生張至工贓局請查失主下落局中派探同至該氏處查問答稱因所失甚微故未呈報旋將該匪帶回並論失主自赴公廨領贓 
閘北 
[强迫造屋]  
　　永順里後三十七間地方之房屋墻璧傾欹梁柱朽敗所居者大都来歷不明之人昨經四路一區黄巡官查悉特飭該圖地保一律驅逐並傳諭業主勒令翻造以免釀禍 
[素女吃葷]  
　　豆腐店主陸順寳昨將屠夫李阿虎扭至四路一區控被姦拐伊女林弟賃居茂仁里内今被撞見扭案求究訊之李供詔不諱判笞責五百板還押女　　一百下暫發棲流所留養再 
[一女兩嫁]  
　　孫長聚控妻父楊景高將女另許田嘉模一案昨經四路一區黄正巡官覆訊因楊刁頑挺押判責二百板交地保帶出尋到田嘉模再行核斷 
[勒交同黨]  
　　龔桂生之妻張氏被顧才良高金標等押入花烟館一案昨由四路一區 
 
 

Page 20

 
 
黄正巡官覆訊判氏戒責二百下交夫領回管束顧還押著交高金標到案再行究辦 
[打放拐匪]  
　　張小生控拐匪周順昌即周順卿拐匿伊妻徐氏經四路一區黄正巡官訊明判責五百板枷號示衆在案昨己期滿判再責三百板具改過結驅逐出境 
英租界 
[盜匪就禽]  
　　盜匪王三兒近在如臯縣境夥刦陸廣元家衣飾各物並刃斃事主一人分贓逃逸匿迹滬上經該縣偵悉移請公共公廨於前日派差協探將王緝獲昨解公堂請究先由上海縣捕役偕如臯縣来差投案禀明陸姓破刦情形聲請帶回歸案懲辦訊之王三見供無爲匪情事判王收押候備文移送上海縣轉解如臯縣訊究 
[牽涉多人]  
　　塘山路二號住户蕭耕垣控用人狄富春與婢女瑞香串竊現洋衣物偕逃一案昨由包探將案内牽涉之薛濮氏薛蘭亭薛阿八秦姚氏秦英之馮雙泉等解廨請究判仍分别押候函催金匱縣移提人証到案訊核 
[不認串吞]  
　　顧徐氏控被美仁里長泰客棧主婦石李氏與夫石小山串吞考籃一只内有珠翠契據等物一案昨日由廨復訊石夫婦仍不承認判交原保候查明實情再訊 
[曾否吞没]  
　　湯寅生控楊俊泉營私舞弊吞没帳洋一千八百五十元一案昨經公堂復訊原被均延律師上堂代辯寳讞員商之英廓繙譯官判楊還押候下禮拜三再訊 
[皖人流落]  
　　趙文卿因貧不聊生在泥城浜附近電桿上自縊圖盡由捕救下送至捕房昨解公堂請訊趙供安徽人来滬找尋舅父未遇所帶盤費業己用罄因此自盡判送徽寗曾館資遣回籍 
[逐出復来]  
　　過犯王永春莊海林陳阿寳采阿根胡許生等均曾逐出兹又潛来由探一併查獲昨晨解廨訊明判王押西牢五月莊陳各押三月朱胡各押兩月期滿仍均逐出租界 
[逼良爲娼]  
　　嘉興婦人劉李氏偕子劉加生控倪徐氏逼令伊女賣娼等情由探將倪徐氏及劉李氏之大女阿三次女阿巧一併查獲昨解公堂請究劉李氏供庚子年拳匪擾亂時婦人因家况艱難將兩女賣於倪徐氏爲女立有契據今該氏逼令兩女賣娼請爲嚴究訊之被告一味推賴判倪徐氏還押兩女留候查明於下禮拜二再行訊辦 
[女工串竊]  
　　梵航渡絲廠洋人控女工王小妹王陸氏串竊值洋三十元之絲頭消贓於朱益珊由探將三人查肇昨解公堂訊明判王小妹押女所五禮拜李與王陸氏分别各押三禮拜以儆 
[追獲搶匪]  
　　婁小毛邵云木在西華德路搶取王朱氏洋銀五元被捕追獲昨解公堂訊實判婁邵各押一月期滿逐出租界 
[兇徒收押]  
　　朱阿五手持鐵鎚將吳阿明毆傷昨由包探拘解公廨請爲究辦判朱押候原告傷愈再訊 
[折還宕帳]  
　　陳裕坤控王慶堂虧空帳洋一千餘元一案昨由捕房將王與保人龔阿海一併解廨訊明判王押候折還洋七百八十元龔交八百元人洋並保帮同理處 
美租界 
[船夥爭鬥]  
　　昨有駁船夥　阿桂楊阿江二人在斐倫路浜内因爭擋起釁扭毆張受微傷由捕一併拘入捕房嗣經船主等投案求免究辦捕頭准予斥釋 
[恐嚇丈夫]  
　　沈金虎之妻潘氏昨日與夫反目吞烟圖盡旋經共夫覺察報告捕房送往同仁醫院療治 
[豈無原因]  
　　住居西華得路之邱葉氏昨至捕房報稱夫友阿品無端偕同其妻来家尋釁並被兇毆捕頭以該氏所控情節支離斥退不理 
[勿再吵閙]  
　　高金彩昨向蓬路高金友剃頭店主討取工洋無著互相扭毆由捕一併拘入捕房捕頭飭赴公堂控告不准吵閙 
法租界 
[私遞食物]  
　　昌大質當夥李琴軒因通同舞弊盜用巨欵由廨判押三年在案前日有小工童正梁偕同李妻朱氏私將辣醬食物遞送與李被捕一併拘住送廨請辦判童押七天氏從寛斥釋 
[辨認小孩]  
　　湖北婦人王氏之五歳小孩於去年被拐来申兹聞公堂查獲三孩故即乘輪来滬禀知公廨到堂辨認前日氏又投稱婦人往認各　難以辨明判氏暫退候將各孩帶案再令仔　辨認 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[度支部奏議覆侍讀學士延昌奏銀行亟宜嚴密稽查整頓摺]  
　　奏爲奏聞事上年十二月二十二日准軍機大臣字寄欽奉諭旨侍讀學士廷昌奏大清銀行關係財政亟宜嚴寗稽查俾資整理而免公累一摺著度支部知道欽此欽遵到部當經鈔錄原奏劄飭銀行正副監督切實聲覆兹據該監督等逐節申覆前来復經臣部派銀行監理官臣部左丞陳宗嬀郎中陳錦濤前往銀行詳細復查所有原奏各節父係出自傳聞並無其事謹將該監督等原呈鈔錄恭呈御覽惟該行關係重大所有總分各行仍應臣等隨時督飭該監理官擇要抽查以昭愼重而維信用所有臣等查明銀行情形理合恭摺具陳伏乞皇上聖鑒謹奏宣統二年正月二十三日奉旨知道了欽此 
　　謹將大清銀行正監督張允言等原呈繕呈御覽爲呈覆事宣統元年十二月二十五日接奉部劄十二月二十二日軍機大臣字寄欽奉諭旨侍讀學士延昌奏大清銀行關係財政亟宜嚴密稽查俾資整理而免公累一摺著度支部知道欽此欽遵到部查原奏所稱各節如果屬實匪惟於該行信用有關且於國家財政影響尤大應飭該行按照原奏各節切實聲覆母稍含混以憑核辦等因伏查大清銀行之設本係官商合股有限公司故行中一切事件有鈞部考核於上有股東監察於下近年復經奏明訂定大清銀行則例頒發遵行並奏派監理官二員不時来行盤查庫欵稽核帳目有無如原奏所言固可不待辨而自明惟旣蒙飭令聲覆自應詳晰陳之如原奏謂徒攬官欵據爲私有一節查大清銀行則例第六條内開大清銀行得由部酌定令其經理國庫事務及公家一切欵項是存放官欵爲本行應有責任且由公家任便交存原無待於攬况官欵以時存放即隨時提取更無所謂據爲己有又原奏謂借貸子息較各國銀行旣重經手者又每暗中加釐藉便肥己二節查利息重輕原於地方習慣中國利息向来較大即各國在中國所設銀行取息亦較其本國加重本行設立以来放欵利息概從輕減均尚稱便觀於本行貸出數目之鉅可爲明証若取重息誰肯交易至扣釐一層本行所定經理協理合同内載有旣經分給花紅即不提給用錢如有於公事内私取用錢查出辭退照所得之數十倍議罰等語是本行於暗中加釐惡習早經立法嚴防並隨時加意考察經手者似無從肥己又如原奏謂一切實業可以補助之事罕見維持一節查光緒三十三年兩江總督因上海修濬黄浦江關係航業權利向本行借欵四百五十萬兩三十四年東三省總督代還蒙王債務亦因事關墾荒交涉向本行借欵四十萬兩兩江平糶借本行欵三十萬兩安徽省借本行欵二十萬兩湖北賑需借本行欵二十萬兩凡此皆本行補助公家者有迭次奏咨成案可稽若夫維持市面則有如三十三年冬間營口東盛和倒閉牽動數省嗣由商會議以東盛和產業作抵向本行借欵一百五十萬兩爲之分還債户各商始獲安堵三十四年冬京師恐慌銀錢舖户紛紛倒閉亦係本行出放六十餘萬兩以資周轉始漸平定此皆衆所共見共聞以上所放各欵悉票商銀號所不願爲者本行因事關大局不得不力任其難至於各項實業如電燈礦務等公司亦皆借用本行之欵但中國實業未甚發達其中自應審愼固未敢以官商合股之鉅資輕於一擲且本行原非實業銀行性質勢難貪補助之美名而受蹈空之實禍又如原奏謂近日喧傳該銀行僞票散見市面己有數百萬之多一節查本行開辦之初曾經呈請奏定章程暫行自印銀兩銀元等票雖係因幣制未定權宜通行然票紙顏色花紋並皆考求精緻印成後編號蓋章簽字不憚委曲繁重正爲防僞起見並須按發行之數又五成現銀存庫準備兌現所以昭愼重而期信用故數年以来本行未嘗見一紙僞票僅有一二次將票上數目挖改希圖冒取者亦皆立時查出爲數均屬無幾今原奏所稱外人仿造僞幣有數百萬之多何以本行並未一見且謂串通奸商行使豈其專於市上流行而從不到行兌取耶况現計本行所發刋印之票在北京通行者銀元票不過二三十萬元銀兩票不過一百數十萬兩若如原奏所云直是僞幣轉多於眞幣數倍矣至本行每日庫存現銀常有數十萬兩浮存各家爐房票號亦數十萬兩或百餘萬兩不等即如本年正月初二三等日二監理官来行查驗庫儲計存現銀一百四十餘萬兩現銀元三十餘萬元原奏所謂外人連日憑取數十萬無以應付實無其事上年十一月間報紙亦曾登載此節當以全屬子虚去函知照該報館業經據實更正至原奏所云其他流弊數難更僕則不知何指所云病民則本行係商務營業交易往来聽人自便非由强迫於民何病是皆無足聲辯竊維本行具有國家銀行性質在吾國爲創舉是以光緒三十年間奏設銀行之時即經奏明銀行之責在於整齊幣制畫定價值旣不便於市儈之把持亦有礙於官吏之中飽開辦伊始易致謡諑繁興或懷疑誤會或拂意挾嫌竊恐造言生事輙指爲辦理不善一爲摇惑即難免功廢半途此中委曲爲難情形均早在聖明洞鑒之中惟有仰懇天恩主持於上俯念兹事體大創辦維艱屏除一切浮議不爲所摇等語在當局圖始之艱經營之苦以及日與各行在事諸人講求整頓竭力籌維其難其愼之隱衷原不冀旁觀曲諒第此次所奏僞幣虧累等情實屬駭人聞聽夫發行幣紙爲銀行最要機關豈有不嚴防僞造之理至奸人作僞國法自有明條非關銀行之責任若云虧累不外票存短付存欵難提官餘利無著等事本行開辦至今未嘗有一於此實堪共信本行分設己有二十處官商存欵己達二千萬左右萬一稍有摇動何堪設想誠有如鈞札所謂信用有關且於國家財政影響尤大應如何奏明宣示以釋羣疑之處出自鈞裁謹呈 
[農工商部覆陳勸業富籤公債票辦法摺]  
奏爲遵旨籌議勸業富籤公債票辦法恭摺覆陳仰祈聖鑒事宣統元年九月十七日軍機大臣欽奉諭旨御史黄瑞麒奏富籤債票流弊甚多一摺著農工商部按照所奏各節悉心籌議詳晰具奏欽此欽遵鈔交前来臣等伏讀之下不勝惶悚詳閱原奏非謂此項債票之法不可行特以臣部所集之數太多所給之利太薄一則慮累及貧民生活一則慮臣部自 
 
 

Page 27

 
 
　　便私圖回又慮六十年之期限太長本旣不還息亦難恃所謂流弊者不外乎此誠非無見惟臣部此舉專爲籌辦實業而所辦之實業必爲商力所不逮商智所未及者由臣舉辦之乃爲與民興利而非與民爭利故辦事之範圍不能不稍廣即籌集之欵項不能不稍多原奏以爲此六百萬元太鉅故謂必須指定經營補助何項實業需項多少酌定債額不知臣部所擬經營者首在於礦西國一煤鐵之公司動需數千百萬姑不具論即中國己辦之礦如大冶鐵礦萍鄉煤礦及漢陽鐵廠三處成本己在一千萬圓以上僅乃有功未辦之礦如陜西咸長石油舉世皆以爲大利所在而運道礦工兼籌並顧約需三千數百萬兩方能收效其他佳礦己擲巨資尚未見效而因欵項不繼停辦者所在皆有故必寛籌資本而後能爲絶大經營臣部因無餘欵即本年奏明擬撥官股提倡之山東嶧縣煤礦己經購地擬辦之張家口畜牧皆尚不能實行若再擬大興礦務非先以厚薪延聘礦師詳細調查確有可靠不能舉辦此外若造就專門人材廣興農林事業改良大宗土貨皆亟須籌辦之端而尤以多設勸業銀行爲其樞紐臣部前奏雖未指定何事將来詳章内亦擬分别臚舉布告商民若僅以一年之六百萬元計之亦必不能敷用倘竟能辦至數次則凡各部有關實業應需之欵應辦之事皆可資爲挹注臣部亦决不能自私然原奏雖謂此舉可以風動一世臣等實不敢謂此舉之必有把握而矧謂行之六十年也至於補助之事則凡商辦之鐵路礦務及各項公司無不可者美國商部一歳補助商民之費至二千萬美金之多日本國小於我而其農商務省補助商民之費歳至六百數十萬元之鉅而謂我國農工商部遂可以一錢不名而責以事事俱舉乎至謂臣部經費支絀思藉此舉以便私圖又製票公用之一百萬元復可沾其餘溉不知臣部行政經費如各項學堂工廠之類即因費絀而以此欵擴充之仍是籌辦實業之本旨不得謂之便私圖也（未完） 
專件 
[浙江藩司擬籌辦全省地圖節略（二）（續）]  
[第十一籌辦次序]  
　　此事須嚴定期限以次趕辦方易成功否則遷延時日旣悞咨報又縻鉅欵故必於開辦之時先籌定進行次序課日程功以期早收成效兹擬大要次序如左 
第一期（自二月初一日起至三月底止）一就警察速成班研究期間内添設測繪應用課程二編訂繪圖事宜各項應用章程規則三籌畫設立局所四選派人員五討論圖式及符號等事六討論編纂圖說等事七購置應用機器等事八編訂白話告示通飭各屬先期曉諭居民以免悞會而生阻力九頒定繪圖章程及調查事類表册委託各屬勸學所自治事務所巡局商會代行調查報告事十彚集各項辦法編定籌辦要略并章程咨報大部存案事十一著手繪具白描底圖事十二就研究班内加添實地測繪練習事十三其他關於開辦事應行預備之事十四購買直隷新繪地輿浙江全省輿圖並水陸道里記各數份通飭各府廳州縣凡舊有志書速解一份於局中以備參考第二期（自四月起至四月底止）一印刷白描底圖事二印刷調查事類空白表册事三就研侒班中傳習塡寫調查事類表册及調查方法事四議定編纂圖說方法著手編纂事五編印派出之測繪員執照及測繪須知之條例事六考選測繪人員以備派出事七傳集測繪人員會議測繪及調查重要事項事入其他關干派出以前之應行預備各事 
第三期（自五月起至五月底止）一通飭各屬派出之測繪人員須加保護事二派出第一期測繪員事（自五月初二日起先派距省城最逺之廳州縣）三派出第二期測繪人員事（自五月十五日起派出距省城次逺之廳州縣（四派出第三期測繪人員事）自五月三十日起派出距省城最近之廳州縣）五以駐局測繪員兼辦編纂圖說事（此自駐局測繪員無繪圖之事故可辦理圖說事以資節省間冗） 
六其他預備派出人員及編纂之事（未完） 
小說 
[官塲小說玉樹花（三十二）]  
第九回夏制軍專摺保大員吕觀察破格署武缺 
且說這個沿海省分本来是我們中國有名富庶的地。方那關南一帶住的居。民都是通省有名的富户。有一個汛防千總駐在那裡防察盜賊。保衞地。方却是個武弁裡頭最好的缺分一年差不多有一二十萬銀子向来這個關南千總。一定要有結實的靠山或者是制台和提督的心腹還要有些資格。的方才想得到手甚而至於那班副將參將。都情願借署這個缺。分不顧體統只想銀錢如今這位吕觀察本来是由知府保陞候補道。的突然破格錄。用著起武缺来那班官塲中人己經覺得十分詫異也有羡慕。的也有妬忌的大家都是議論紛。紛把吕觀察的事情彼此傳說當作個新聞一般禁不起這位吕觀察剛剛到任就把一個全國第一個千總裡頭的優缺關南千。總委了他貼身差官柳喜替他改了一個官名叫作柳禧大家知道了這件事情又都知道柳喜是他的孌童更加沸沸揚揚的傳說起来那班督標提標的候差員。弁又大家都不服氣只說兩標的候補千。總如今閒着没有差使的多得狠那裡挨得着這個五品軍功的柳禧来署理就是這樣的一人傳。十十人傳百漸漸的風聲大了連夏制軍都曉得了。覺得有些聲名不。雅便請了吕觀察来只說有公事和他商。議說到中間便問關南千總現在是什麽。人這個時候的吕觀察不比是個平常的候補道。是由夏制軍專摺奏。保破格借署武缺的雖然這 
 
 

Page 28

 
 
個缺。分還在制台的權限以。内没有獨立的性質論起外面的體制。来却也是一個大員。吕觀察爲着夏制軍是一力保他的。人總算是他的恩師便遞了門生帖子把這位夏制軍拜做老師以示敬重他的意思當下聽得夏制軍問他關南千總。是什麽人本来他自己耳朶裡頭也聽得有些風聲知道不妥當便小小心心的回道關南千總本来是洪弁文彪麀理門。生到任之後查得他不洽輿情並有騷擾地方情事由門生撤回察看如。今是五品軍功柳弁禧在那裡借署這個柳弁向来在門生那裡當差人。還小心可靠門生委他署理的時候。曾經詳報老師的 
國外新聞 
[新聞記者擬結隊遊日]  
　　初六日東京電云奉天某中日報館記者擬結隊赴日游歷 
[幼童戒酒議被駁]  
　　初六日東京電云幼童戒酒議案己由上議院駁絶 
[英日博覽會開幕先聲]  
　　初六日倫敦電云倫敦英日博覽會將於西五月初旬由英皇開幕 
[英皇寓外近况]  
　　初六日倫敦電云英皇己行抵皮亞里慈御躬甚健惟連日隂雨不能出外散步 
[英議院討論海軍問題]  
　　初六日倫敦電云英國下議院討論海軍預算案時自由黨議員洛甫君請加修改將海軍人員减少三千名反對此議者二百二十五人贊成者三十四人 
[美國鐵路火夫罷工]  
　　初六日倫敦電云美國芝卡戈之西各鐵路火夫於夜半奉到工黨首領命令着一律罷工其故係因爭加工資及擢陞職員起見此次風潮使芝卡戈至太平洋中間十五萬英里之鐵路其一切貨車客車均無從開駛各鐵路公司現己禀請政府設法調停 
[法總統宴待日員]  
　　初六日倫敦電云法總統法里厄斯君特設午宴欵待伏見宮親王及妃陪宴各員中有駐法日侃栗野男爵法相白利盎君外務部大臣闢匈君及海軍部大臣喇配納爾君 
[英上議院擬改院章]  
　　初六日倫敦電云英國皇太子曾臨上議院討論羅斯培萊君提議改革上議院制度事宜康脫培萊大掌教贊成羅君之議並主張將上議院組織之制改弦更張以臻完善薩里培萊侯爵及勞塞姆勃倫公爵均謂下議院日形墮落故鞏固上議院之舉實爲應行急務云（以上譯字林報） 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
