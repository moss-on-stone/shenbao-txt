# 1880 - 305 - 4902703

 

Page 1

 
 
[勸勿把持市面說]  
　　古之爲市資以其所貿易其所無交易而退各得其所惟其公平信義相交接而不得把持行市故壟斷者人皆以爲賤蓋雖在商賈之徒孳孳爲利而猶有廉恥辭讓之道行乎其間也今也則不然各逞其智各門其奇見奇貨可居則不願有害於人而惟求有利於已於是乎市倫之名遂爲人所齒冷雖列於四民之中而不得與士並機械欺詐日出不窮而市面壞矣近日市面以銀錢爲大宗自洋錢流入內地之後每有藉此以爲居奇之方者前者銀拆日漲洋價日短銀拆有至一兩八錢者而洋拆則少至幾分甚或空偕而不費拆息於是國洋者大有耗拆近日則洋拆日漲洋價漸增洋價自二分幾貴至四分洋拆至三五角而銀拆跌至幾分度囤洋員者又必大有贏餘此其爲害於市面豈淺鮮哉夫上海之有空盛久知其足以貽害於商賈故道蓋出示嚴禁不准賈空賣空已不啻三令五申欲使市面之弊絕風清庶幾交易各得其所而乃惶惶　不置若問閔空盤之事習爲固常蓋彼以爲我既成買賣之後當即過帳則雖無現錢而實與現錢無異彼官之所禁者在現不現之分非禁止買賣也又何遠禁之有哉不知外掩其空盤之跡內實不能舍空盤之利此市面之所以愈壞也然使其果爾多財以現錢贖現貨則貨雖積滯錢尚流通猶不足爲甚病昔有良於買者因晚閔出院溲便忽覺涼風颯然院中所植梅樹葉蔌蔌標飄落因思此風甚異此處梅葉墮則他處必無不墮乃於次日命其夥廣收烏梅凡市所有盡數屯之人多笑其愚俄而各處信至言烏梅遭風吹損不過二分收取價乃大漲而烏梅之爲用頗多凡紅坊染店以及藥材皆必不可省屯烏梅者遂大獲其利人皆言此人福至心靈故能見及於此惟嘖嘖稱羨之而初無從而恨之者可見以現錢買現物雖居積而不足爲罪也而今之錢業則大異乎是有時積銀而不放有時屯洋而不用此猶其小焉者也邇來以洋價不起竟有人收洋入爐仍鎔銀質鎔之既久市面洋少價乃漸起此舉則大有害於市面故曾有人刊列告曰勸人勿鎔洋園本館亦經論及今乃洋價忽漲洋拆忽大則必由於把持者掉弄手段以致如此查絲茶上市之時洋價往往稍增而近年絲茶兩項頗多拆閔業此者恒有戎心故今年絲茶上市之時洋價不但不增反多減落而近日花市雖起米市尚需時日忽然洋厘變動若 
此之驟其故不從可知乎夫官　之所以禁作空盤者以空盤之有似乎賭也商賈之道變選有無化居原屬正經交易即使稍有居積尚不至啟紛急之欺至於賣空買空則紛爭甚矣以一言爲輸贏猶自詡爲千金一諾而其實則與千金一擲何異以正經交易之場而作此互相勝貨之舉　於法紀暗使幾心即使因此僥倖致富吾恐有不能長享者矣嘗過錢業公所見外則憧憧往來丙則淘淘紛擾人多語雜眾口喧呶竊心焉鄙之而不知此猶僅觀其跡而未見其心也各業皆有居奇之時而未有若錢業之明違禁禁令陰懷心術如此其甚者竊願見利思義者尚宜爲久遠之謀勿僅爲目前之計俾子孫永何而弗替也此則區區之婆心也夫 
[俄將蒐兵] ○日本橫濱報云俄國水師提督沙司鴿現在琿春調聚兵船大約西歷本月杪方可至橫濱也 
[高麗消息] ○英公司船來信謂聞法國外務大臣近接到華京之法商電報稱高麗之福山亦準法人前往通商云 
[大風覆舟] ○上月初十日聞日本湘管之蝦運塞地方西南風大作有火船一名律柯輔挨路士一各嘉士達輔與帆船之名阿律者均遭風覆溺有無滋斃人口及損傷貨物若幹則尚未群云 
[新設電線] ○福州報稱閩省大官現欲設一電線將從海口而通至署中起先皆稱此事必須託電線公司建置今則知盡由華人承辦也該報又稱福州某道　近已因病出缺其得病之則聞係砍全伐一大樹所致　謂必得罪於樹神因而遭疾其家人現尚虞祭樹神盖深恐降災之未有艾也 
[用藥迷人] ○粤垣盜風最熾夙有白書而刦人財物者近更有一種匪徒專用毒藥迷惑行人藉端槍擾聞上月二十二日有僕婦携餅食二盒衣服二包於上午時附搭黃埔渡船言旋故里路經油欄門外石公祠道忽遇匪徒迎面而來頓覺有幾氣觸鼻立即昏倒匪徒將其衣服挑運而去僕婦欲呼而口不能言逾半刻始能成聲而該匪已去遠矣大哭而回云 
[俄國近耗] ○英國信息云俄國年來進攻德谷蠻之役屢次添兵籌餉不避艱險不念將弁辛苦不恤士卒性命務期得償所欲而後止此固俄主好大喜功雄心未已然其志竊恐終未能遂聞俄最後所遺者爲將軍士高卑理輔縱兵二三千入德谷蠻境內志在搜巢剔穴盡殲其種類乃德谷蠻士人不知其初到之鋒銳不可犯相率逃匿以暫避之又知彼退兵時其懈可擊遂　出道逐以肆其豕突狼奔而逞其應聲虎噬士高卑理輔將軍雖身經百戰所向多捷而終不能取勝以致敗績狂奔貽喪師之議抱與尸之痛蓋此處山徑崎嶇路途險峻彼以逸待勞即有智勇亦無所施其伎也當將軍進兵之初於地方頗有奪取皆旋得旋矣終不能固守以用步步爲營之法因是俄軍 
 
 

Page 2

 
 
　　中人有悔心士無鬥志將軍不得已擬將全軍退出以免喪師辱國之罪乃忽接俄主　旨着返黎滑地邑以聽後命然　商其進止云西報之言如此因譯　之以見勝敗之無常而雄強之不足恃也夫　　蠻所謂蕞爾小邦素未遇有大敵以俄之强正如牛雖瘠僨於豚上萁畏不死一旦以武臨之當若摧枯拉朽可以滅此朝食無煩勞頓師旅　乃頻年用兵有損無益而德谷蠻之仇已深結不可解終將爲俄國邊　之患也或曰陸路用兵人皆知俄之不能操其勝算惟水師　龍骧虎視固足稱雄於海內然觀中俄之事俄現以水師　力畢　於太平洋而陸續所來諸船　只如此豈眞兵不厭詐故示以　而令人不爲之備耶果爾則請贏師以張隨人者俄又能用鬥伯此之策矣然歟否歟說見香港循環日報 
[火器傷人] ○洋槍製法精巧絕倫其小者尤便取携機械一發響若連珠以防盜賊至簡易也然備豫不虞則可視爲戲具則大不可聞京師前門外廊房頭巷之車廠上月初突有車夫甫經停下便手持洋槍撥弄忽轟然一聲鉛丸迸出其時該廠有浣衣老嫗正在低頭浣衣鉛丸落　耳畔頓時暈絕及多方灌救方得蘇醒羣執車夫詢之稱鎗係車客之物客係某質庫掌櫃之兄緣其人晨出雇車至質庫看望其弟告以家有喜事陳設等件恐有遺失且近時盜　時開故向借洋槍一支以防護借後隨出與友人　匯源樓午酌洋槍遂置於車中初不料其已裝藥彈更不料車夫之竊放也衆始邀車客至廠當認給資醫養惟老嫗精力就衰恐痊復尙需時日耳 
[申禁漏稅示] ○欽命管理北京崇文門商稅事務大臣爲奸商私售烟土事照得本衙門海巡來務報稱探聞有三義成烟錢鋪私售煙土未會納稅情事當　差傳該鋪夥張大到案本務尙未堂訊差役等向該夥叮問所售之土係何處購來始則不肯承認後經再四盤詰則稱由東華門內金魚胡同同與煙錢鋪販來經差役稟請添傳同與煙錢鋪楊姓到案質訊迫將楊姓傳到當面質對該奸商又稱所售之土並非楊姓之物實係某胡同內心義成錢鋪託伊代售伊亦非三義成掌櫃請傳該掌櫃到案訊問復又託人私遞　　冀免重罪尢屬膽大妄爲種種不法實堪痛恨除將該奸商張大嚴辦外爲此出示曉　各鋪商安分生理毋再私售烟土隱匿不稅一經本務訪問除將煙土入官外仍要嚴行重辦今派差役將該奸商張大押帶往各烟錢鋪門首張貼示　以警傚尢各宜凛遵毋違特示 
[西官來滬] ○意大利駐華公使前日坐新南陞火船由天津來滬未知行旌將再往何處也又前日三菱公司之托局麥　船來其中搭客有奧國發來上海之領事官云 
[捉獲攤賭] ○租界地攤賭案層見疊出屢懲屢犯實乃怙惡不悛前日又經法包探獲到搖撁線骰攤之譚桂芳林阿松榮阿二三人　風之陳狗狗及賭具等件送請究辦孫明府見係當場拘獲毋庸狡　着每人貴一百板荷校一個月即在捕房枷示陳狗狗姑念年紀尙輕恕其初次再獲案連前義倂懲責 
[支票轇轕] ○禮拜四法公堂　樹生恒錢莊夥及吉祥街天與土行主對簿公庭樹生恒莊夥稱有蘇州人陳振元前在義昌祥參店貿易欠有莊　二百餘兩茲因需付現銀持有支票一紙計銀六十兩乃天與土行之聯票向德泰照付者即先將票　對據該店稱此　使票如到期有銀麥下本店則當照付云云因陳振元需用孔亟當即付銀去訖及到期而該庄將票退回原根故即轉退至天與土行詎該行主非但不認并且將我　捕管　嗣經託人保出然陳振元會稱天與土行是伊有股故而於前月十八日開張之期會經送禮掣有謝帖今當呈騐陳來取銀之時會偕同謝某同來似此影射唐突心實不甘特將自己之帳簿呈騐叩請押追云云孫明府質之該土行主某甲則稱在治開天與土行於前月二十七日開張樹生恒云係十八日開市寔所不解店中從無陳振元其人前日持票來言一切本店會經囘覆彼則硬稱本店之票說之至再不得已而鳴捕孫明府得供之後謂此必陳振元從中播弄漁　着吊取天與行之流水簿及圖章比對昨晨孫明府　捕房發落查　帳簿圖印不符礙難照斷樹生恒店夥尙執定前說官謂　待陳振元到案後如訊　天與所出當子科罰云 
[堅守賠銀] ○駁船行陸某前控着跑碼頭人鄭阿秋將小土二箱放在三號駁船之艙內及提貨時見包皮業已割開查得失去小土二十五塊計重二十三磅値價銀八十六兩七錢五分曾將水手頭目裘成堂及水手方長友郁大與鄭啓生潘阿有潘　茂等一倂交　解由陳司馬　究因供詞各執　飭差捕至該駁船查看情形稟候核辦等因會巳列報茲據差捕稟稱鄭阿秋將貨裝艙原將艙門封鎖　交行內帳房但細查艙板共有三塊皆覺活動雖封鎖亦可開艙也鄭則仍稱貨到駁船確交裘成堂查收者裘稱我睡在後艙至船裝貨　鄭　　况伊亦睡在船上也方等五人均稱實不知情陳司馬得供之下謂揆度情形鄭既在船　貨艙板既有活動而尙未覺察咎實難裘成堂既係在船頭目又有保單交陸設有遺失偷竊貨物情事應得照數賠償殊難推諉今此八十餘兩銀應着鄭裘二人押繳方長生等概予省釋 
[查獲臺基] ○英會審委員陳司馬　道　札飭差查台基各情已列前報兹經訪拿得著名開台基之陳金氏即紹興老太婆　　氏　來焦娘許陳氏即收生婆等略加訊問各不承認隨飭交官媒一幷收押俟　齊從嚴究辦 
[票收銀] ○西洋人麥登司至英公堂稱前日會開跑馬彩票詎此人將未得彩之西文票據　爲得彩票前來收銀是以　　送究李煥章供票係拾來者陳司馬商之賈副領事謂該西洋人應稟明該管領事照會前來以便會訊飭李交保明白具訴賈副領事深以爲是云 
[指竊無憑] ○　源新聞館夥張灜洲控稱洋東失去自鳴鐘巳亦失去寍紬單袍子會在德泰押鋪認到原　而細查館中知有歇夥石原安是日持衣包出外情實可疑是以將石交捕逆究此已列報茲由德泰押鋪夥投案　明典衣者並非石姓出店張阿慶　稱確　見石持衣包出外陳司馬以指竊無憑石即開釋張之失　既巳查發准即收領押本無償 
 
 

Page 3

 
 
[膏火助賑] ○桃塢縣寓抄到七絃琴水貧生函云僕三吳下士四壁蕭條訐硯出以爲生　脯脩以自給欲矢濟時之願恐貽從并之講輾轉寸心思得一法倘書院得受上賞當全行助賑孰意偶然屬艸屢列前茅茲將八月節　火番餅拾元先行呈寄後有所得續　上聞暛乎涸轍之魚厄可稍濟涔蹄之水功難概施伏望詞林碩彥藝苑鴻儒宏胞與之懷拯飢溺之志鯫生與人同善先覆平地一舊之功諸君懷我好音請看後海先河之例 
[討黍民檄交] ○不良氏黍民者性耽饕餮地實卑汚昔爲水草浮　曾向霉天變化洎乎炎夏恃衆橫行潛憑成市之威　　貧山之力毫肱不去輕生直等蜉蝣撲面而來肆毒竟同蜂蠆嗅汗腥於赤體聚醜頰於黃昏加以喙利如錐形纖於黍投間抵隙集帳穿帷砭肌刺骨吮血噬膚萬人之所疾首千古之所痛心猶復任性貧饞愍不畏死隔窗遙集振響於雷轟入幕成羣　身於煙燄嗚呼幟墨生之不作洞元子之已亡血組燕支知纎腰之既飽夢驚蝴　惡利呂之多堅景天蝸國元戎蜂向校尉奉吳公之威命靖佛子之妖氛東方朔之興嗟良氏有以也吳元美之作傳豈徒然哉是用怒奮指揮威撻伐埽通宵之惡勢除竟夕之繁衍聲爰舉狼烽以殲毒種南連蟻陣北接蜋車蛙鼓宣威蟄燈照乘青紗帳外蒼蠅之赦誰傳紅燭光中丹鳥之雄孰抗羅衣拂而凉飇起羽扇揮而暑氣清樸擊則豹脚芒摧埽蕩則蟭暝巢毀以此縛虜何虜不擒以此獻俘何俘不斃公等或眠水簟優清涼之界凡諸老幼咸享安閒若其袖手旁觀曲肱偃臥不戒噬臍之禍必貽切膚之災請看今日之么麼竟敢毒流於中國　蕭山綆泉子韓師垣未是艸 
[秋思　調寄虞美人] ○蟲娘唧唧各秋語似把愁人絮睡偏不穩坐無聊真箇最難發付是今宵　疎櫺碎逗水輪影凉意添孤枕雲鬢卸了背鐙屏料得一般寂寞耐殘更○匆匆又過題糕節舊夢尋無跡一鐙和影伴孤眠也算不曾辜負已凉天　昨宵私語屏山畔苦恨催银箭蚖膏易灺碧瓷凉不信離家驀地便宵長　　息園主人未定艸 
[高陽臺　同人集四美茶樓賞菊倚成此解] 　○側帽尋詩橫琴坐酒十年夢醒春婆滿明西風夕陽何處吟窩倦簾人比黃花瘦占高樓一角秋多鎮相過倚素交紅影事重摹　海雲卅里秋心碎　旂槍午戰花月宵哦邀屐携裙任人喚作花奴登樓莫閣誰寶主但相逢各自高歌遣愁魔朝典青衫暮泛紅螺　　茂苑賦秋生一脫稿 
[豫園杂寮看菊二絶] ○籬畔分來百種花茶寮位置似山家夕陽紅到闌千上叉手題詩帽影斜　好待詩人細品評品逐種贈佳名不須把酒持驁賞苦茗甘泉一味清○再疊前韻　豫園團聚一樓花哄動江城十萬家誰賞荒齊破籬下傲霜剩有數枝斜　至竟　公是定評秋來佳色獨垂名對花茗飲知多少怪底新詩爾許清　南湖外史伯潤草 
[落花] ○燕蹴鶯捎似不同山村酒市摠玲瓏點苔欲沒三分翠着地還留半面紅飛去有情依過客飄來無語怨東風今宵月下燈前望空瑤臺喚小童　紅影紛紛落野塘沾來水面似文章鵑從昨夜空啼雨蝶到今朝懶過墻小院日斜春欲盡畫樓人去玉遺香爲憐枉自填溝堅莫遣園丁掃砌旁　園林到此便蕭條殘瓣標飄來色尚嬌三月春風驚蝶夢一天紅雨亂溪橋武陵原上人何在金笞樓前恨豈消最惜池塘新漲後却隨流水送歸潮　浦左東皋主人桐生氏求是艸 
[題萬執甫詩稿] ○辛苦一吟身迢迢寄海濱新詩多憶妓佳句每驚人筆下饒幽趣胸中洗俗塵君才非碌碌蠖　幾時伸　字字如珠貫奇才迥不羣情深白太傅夢覺杜司勳破曉鶯啼月淩霄鶴舞雲偶然萍水合我幸挹清芬　牧石山堂舊主人配生氏初稿 
[弔程君仲承] ○多才遭忌與誰論紅樹秋山慘白門風月無邊賸殘稿海天何處喚清魂文章有價原憎命筆墨扶危示盡恩遽赴修文天上去可憐詩句尚新存　澹齊主人稿 
[光緒六年九月二十日京報全錄]  
　　宮門抄○發抄　旨五道○上諭一道錄前○學政洪　奏考竣三府歲試情形夾片○將軍銘等　奏恭革世職夾片○又　奏續獲馬賊審明正法彚案具報摺子○九月二十日吏部翰林院正黄旗値日無引　見○寶中堂假滿請　安○阿公請假十日○齡中堂奏請開缺○內閣奏派騐放之大臣　派出靈桂明魁殷兆鏞薛允升○又呈進勾到本○崇○文门呈進銀魚○召見軍機　○發抄　劉坤一奏　補鎮汀守李仲良先委署理奉　旨知道了欽此○又泰興令張興詩江浦令盧恩誠互相調署奉　旨知道了欽此○又候補守陶守廉期滿甄別奉　旨吏部知道欽此○又下忙開徴銀價奉　旨知道了欽此○吳元炳奏鎮江關七十九結徴收洋稅銀數奉　旨該衙門知道單併發欽此　○○洪鈞片　再臣四月到任後隨即出棚赶辦歲考瑞州一府業經前任學臣考過臣首考袁州次及臨江吉安現在文場已畢即日開考武塲三郡文風吉安爲上袁州稍次臨江又次之童塲諸獘如槍替傳遞懷挾等事皆素所不免臣於點名時嚴飭　保認真稽查扃門之後臣仍終日坐堂笛心究察復於未出案之先將可取之卷較進額酌增數名先行挂牌調覆審別真偽既定然後出案以故袁州塲內拿獲槍手四名臨江塲內拿獲槍手二名迨試至吉安則槍手絕跡盖有調覆一塲爲之關鍵無可希兾也發落之後臣諄諄誡飭諸生敦品讀書勿干外務復令各學教官隨時訪察諸生有優行者臣必多方褒勵以資觀感統計所考三郡生童均尚守法民情亦皆安靜自夏迄秋暘雨應時早稻豐登曉禾茂盛秋穫可期大熟堪慰　聖厪所有袁臨吉三府歲試情形謹附片具奏伏乞　聖鑒謹　奏軍機大臣奉　旨知道了欽此　○○錄安等片　再前據吉林廳民王錦堂控稱滿洲廂黃旗志超佐領下雲騎尉志文與伊敘屬乾親謊稱幫繡女式將女了頭接至其家　姦殘 
 
 

Page 4

 
 
匿屢向追要始經其胞叔永慶將女送還見已開臉成婦等情呈控前來奴才等　飭刑司傳集兩造研訊詎該員志文恃符狡　僅認與了　通姦不諱堅不承認覇佔等情顯有不實不盡查志文身任職官宜如何束身自愛乃竟敢私姦民女無論有無覇佔等事其卑鄙無恥實屬有玷官箴應請　旨將雲騎尉志文先行革去職歸案嚴訊確情按律徴辦除咨　兵部外理合附片具奏伏乞　聖鑒謹奏請　旨軍機大臣奉　旨着照所請該部知道欽此　○○奴才銘安玉亮跪　奏爲續獲馬賊審明照章政法彚案具報恭摺仰祈　聖鑒事竊查各陳官弁兵　　剿馬賊均有擒獲曾經迭次黨報在案　復先後飭據前營翼長德昌報據赫爾蘇邊門防禦德喜拿獲馬雕城魏中和一名　防禦慶　委驄騎校六十一拿獲馬賊牟春合一名　恭　謂慶絆拿獲馬賊張　廣　發呂得山綽號呂洛疙疸宣宏起張雙吉張財六名練總耿明拿獲馬賊王全幅一名委營總春喜拿獲馬賊劉海君財郭志麻汶斗一即汶清郭順即郭洛四韓霎　王沅亨尹左八名委營總廣成拿獲馬賊侯　起王幜山別後劉發即劉才孟才即孟大虎崔幅汰張汰七名委營總廣成　恭　領胡松阿拿獲馬賊李保山　爽李守畛即李大達子李二達子李守發王振方即王洛疙疸六名統領金福拿獲馬賊白長青即白先生張有楊作瀠李　有即王得盛四名委恭　領成弁合獲馬賊楊成詳即快子楊四於得水李真　張福盛即張洛疙疸王幅即王洛疙疸李才即李憑添侯有七名委恭　領成喜防禦依淩阿拿獲馬賊圍甸　一名委防禦恩贵拿获马贼刘長利徐澱瀠楊文才三名伊通　恭　爾慶福拿獲馬賊孫德即孫洛疙疸王起孫百遷于幗才馬午生宋士汰于萬食七名委恭　領西來拿獲馬賊魏恆閻明二名練總楊五　拿獲馬賊李保全一名委營總喜升拿獲馬賊福得有崔贅霍尚　武　山戰舉九名委恭　領雙慶拿獲馬賊蘇庭柏一名委防禦文魁拿獲馬賊青山即何溎春刁山池潰三名　長劉思忠拿獲馬賊劉才即孫洛疙疸局富有二名委驍騎校富　拿獲馬賊白二詳子一名練總陳佩拿獲馬賊劉城碌一名哨官苑廷福拿獲馬賊林泳青　人保二名委恭　領明春拿獲馬賊張洪才一名委恭　領全德拿獲馬賊邵喜　甸　王玉三名委營總雙全拿獲馬賊王才李萬即李二袁起　張振崔希得五名委恭　領德貴委官喜　拿獲馬賊崔連　瑪連才二名委恭　領春海拿獲馬賊楊潤石萬　二名委恭　　成和拿獲馬賊問有劉常德宋惠三名委驍騎校慶霖拿獲馬賊郭亭　即郭禿子一名委恭　領胡松阿成喜拿獲馬賊傳有溎姜得有即姜洛疙疸二名　官富明拿獲馬賊劉進思即劉洛八韓甸順二名　官訥謨奇先拿獲馬賊朱遷歲一名統領穆隆阿拿獲馬賊王催一名練總楊會春拿獲馬賊朱得林陳廣才張振三名委恭　領開　阿拿獲馬賊蔡王幀一名陗官趙得慶拿獲馬賊索尹得陳得馨魏朋交　起　朱景花五名伊通委恭　領常德拿獲馬賊陳有發一名署吉林理事同知毓綬飭役　拿獲馬賊范　详于万和即于和二名巡檢孟昭恃飭　拿獲馬賊朱得利閻成發二名統領周衍動　拿獲馬賊董　發胡廣水吳海即吳洛狗王狗　即王汷漳　四名伯都訥副都統報據驍騎校永瑞拿獲馬賊孫才一名拉林協領德平阿報據界官海峰拿獲馬賊陳玉山陳萬英　城林赫城得四名界官明升拿獲馬賊王汷　一名協領桂亷報據雲騎尉依成領　拿獲馬賊劉瀠一名統領全福報據界官安太珠淩阿拿獲馬賊　海即振東劉合二名統領金福報據防禦訊爾登布拿獲馬賊周升丁奉才梁庭潞楊洛量四名吉林理事　同知善慶飭役拿獲馬賊孫九倉萬才張泳三名防禦成林拿獲馬賊趙青山一名營務翼長德昌劉光煜報據營總恩祥拿獲馬賊黃　一名全營翼長阿蘇楚　喀副都統富和報據委恭領榮喜　拿獲馬賊泉幅劉峻二名螂約孫德輝拿獲馬賊趙溎一名委恭領哲山拿獲馬賊張泳臨李諸崔慶孫光發紀順五名委恭領哲山委　禦永祿拿獲馬賊王中和一名委恭領德克精阿　拿獲馬賊韓奎李妨葆楊得汕遊光張洛七即張果城李發六名營理街道應驍騎校喜山拿獲馬賊唐是蜻一名披甲七品頂戴永順　拿獲馬賊胡　春一名練總王青富　拿獲馬賊孫振東潘才葛城三名委恭領六指爾拿獲馬賊張霜一名界官雲騎尉春祿　拿獲馬賊李明陳玉二名營總全福　拿獲馬賊劉得發　萬幅劉萬發二名番役劉俊拿獲馬賊張雲即張蘭一名界官福祿拿獲馬賊王鴻倉一名番役季廣福　拿獲馬賊司廣玉一名番役曹永楨王太拿獲馬賊牛青山吳發二名番役醫理永發拿獲馬賊張有才一名優先把總王鳳拿獲馬賊　貼幗汰一名委恭領雙魁　拿獲馬賊蔡文廣一名委營總雙玉拿獲馬賊何小碌一名屯達萬倉拿獲馬賊吳平一名委防禦依克錦圖拿獲馬賊呂維來馮漢才二名五　藍翊　官馮得亮拿獲馬賊趙有一名番役吳太祥拿獲馬賊王蕣王有漳趙永發三名委恭領富保　拿獲馬賊會萬金郭泳楊生三名委恭領慶祿　拿獲馬賊楊幅劉玉明二名番役葛智　拿獲馬賊徐發鄭幗葆鄭貼幗秀三名委防禦永祥拿獲馬賊郎　海王功吳才劉杞泳謝學汶賀萬生六名八　廕監永壽拿獲馬賊趙祥朱廣盛楊喜春丁泳海常泳喚常泳葆左斜七名甯古塔副都統雙福報據委營總雙盛拿獲馬賊　蔓　米泳橫二名委官永林披甲委官常明拿獲馬賊王　士一名委恭領遺陛委防禦常壽　拿獲馬賊李保身宋汶沅高詳即高咆手三名委恭領貴臨拿獲馬賊總利先一名署伯諸訥副都統富爾丹　據委恭領富顧成喜　拿獲馬賊施甸甲一名協領明升　役拿獲馬賊盛水一名佐領勒錦　拿獲馬賊甄　碌一名雲騎尉永慶拿獲馬賊葛幅一名委驍騎校胡全拿獲馬賊王玉櫂一名統領穆隆阿拿聊馬賊劉幅即劉山東一名界官驍騎校札拉豐阿拿獲馬賊王海翟全平即翟洛疙疸翟全伸即翟紅　三名委恭即德祿永慶拿獲馬賊王升一名三姓副都統長麟報據統領富興拿獲馬賊吳紅恩一名署　城堡總管協領札拉豐阿報據委恭　恩升　拿獲馬賊孫春沅何庭柱即何八大亡華新　三名委恭領安恆拿獲馬賊郭玉全即郭煥于一名　役孫灝拿獲馬賊王得青一名五常堡協領雙毒報據界官慶保拿獲馬賊李　寬李古幅劉甸沅三名委營總恩祥拿獲馬賊孫渾一名拉林協領德平阿報據界官雲騎尉永和　拿獲馬賊　苛性一名六品藍翎界官祿有　拿獲馬賊鄭　洸一名伯都訥理事向知貴璋飭役拿獲馬賊許元得一名委統領全福　長春應通判善慶報據驍騎校富春喜成　拿獲馬賊劉振聲劉萬幅王衍沉王起茂四名營總保成拿獲馬賊王泳碌　李全二名委統領全　拿獲馬賊隋廣才一名勇目劉君拿獲馬賊龐幅張有慶夏振幅黃汶斗四名委防禦領爾　佈　拿獲馬賊趙棟麿金奎王有合三名署長春應理事通判善應巡檢高　曾蔭飭役拿獲馬賊王得幅孫有張連志王　李　　泳會霍即頭丁果發武常發王儀林廣發王才十二名練長劉思忠　拿獲馬賊孫廣幅楊景山即楊甸奎二名統據總獲馬賊二百五十犯均各　有槍砲器械鞍馬及年搶鱷魚衣物先後由各屬詳報解送前來奴才等隨時督　　　悉心研　據各供認搶劫得財等情不諱發交刑司覆核均與响馬強盜　梟之例相符當將該盜犯等刧朴市曹照章正法其距省報遠各處即　分飭就地正法仍均梟首示衆以昭烱戒各犯供招照章免其送部除起獲器械入官民物分別給主充賞逸盜飭緝務獲剿捕　力及審辦各嗣弁另行彚案請獎外所有緝獲馬賊審明正法緣由理合恭摺具奏伏乞　皇太后　皇上聖鑒謹　奏軍機大臣奉　旨知道了欽此　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
