# 1888 - 151 - 4905435

 

Page 1

 
 
[招售經室續經解股票啓] [  點石齋主人謹白]  
　　經解彙刻首推通志堂體例可謂　矣然所采多宋元儒先之說時好不尚焉及學海堂行世而士知實學直可爼　漢儒衣被天下矣然所取　　足本次第僅據生世疇人之傳廣雅之編盡列其中通儒微嫌其體例後學又苦於檢尋此編所定依經編次則全仿之通志堂而棄取之間一以漢學為宗凡稍入宋儒論說者概從割愛廣徴　籍力闡幽光采成書至百七十餘種之多積卷　凡千四百有奇又復甄綜加精條流不雜博而有要富而有倫東海九京可作儀徵英靈未泯其許為功臣視為克子乎凡所採諸書除坊間所有者十居其三此外或孤本行世未久燬於兵　或家藏稿本珍秘殊甚未經鈖　博學通材欲覩其書甚於飢渴或知其名而未見其本或懸百金於市搆之累年而不得者皆不惜重貲竭力羅致都為一集實儒林之鉅觀不朽之盛事也閱所編目便知其書之可貴核其卷　又悉其價之甚　本齋志在壽世匪以圖利預定者僅取工本先繳洋八元后找十八元取書一部外加文木箱子一只約六月終成書截數後不預股者準售每部四十元滬上股票頗多訾譏惟本齊從未失信於人譩早在諸公洞鑒之中無俟贅言目錄列後特此佈聞售股處在上海拉圾碼頭點石齋南局帳房及三馬路申報舘帳房蘇州察院塲奎文書局京都源豐潤票號揚州多子街申昌汕頭吳明麗福州復利洋行香港文裕堂書坊廣東十八鋪中約申昌南京申昌天津裕通恆申昌本埠三馬路申昌 
[新印東華錄東化續錄出售] [  圖書集成局啓]  
　　東　錄一書初編于蔣氏後長沙王益吾祭酒從事史舘復取累朝掌故　列聖宏謨編纂成書箸為續錄由是自天命迄道光九朝治績燦然大　恭閱之下不特仰見　祖　宗宵　勤勞孜孜圖治之至意卽列朝名臣章奏大將勳猷以及外藩恭順之情邊彊開拓之事亦皆編年記月一覽可知固宜家置一編朝夕披閱者也　原本已多漫　坊間翻刻又皆魯魚亥豕訛悮良多茲用新式　字排印精選上白紙張校對裝潢俱極佳妙刻已告竣每部分訂六十四本外用紅木夾板六副定碼洋十二元定于本日起出售賜顧者　至本埠及各外埠申昌書畫室購取均可如欲　購卽請移玉至申報舘帳房面議可也此佈 
[平矜說]  
　　矜有兩說一則孔子所謂古之矜也廉今之矜也忿厲說者謂矜者　守太嚴夫持守之嚴何足為疾其病盖在一太字過猶不及過於矜貴過於矜待過於矜尚人之見之者遂以為非人情不可近而其弊乃與狂與愚　至驕淫矜夸之矜則又與三疾中之所謂矜者異矜持者本有過人之才而不肯輕用其才持之不發久之而時露稜角陗厲之態其甚者乃至動輒與人忿爭斯其品雖不足取而其所以取憎於人猶未為甚也若夫矜夸之矜則其疾更重矣本無一長可取而詡詡然自矜於人曰我於天下之事無所不能在庸耳俗目或者亦有為其所欺而一遇識者則底裹肅露有不勝其跼　者矣僕流寓於海上頗久有同鄉戚友之來滬覔就者但力所能竭莫不為之推藨獨有此種人則拒之惟恐不及當其來時問以客何好曰無所不好也問以客何能曰無所不能也夫至於無所不好則聲色貨利滬上之所以動其好者正不知凡幾見則愛之又豈可以一朝居耶至於無所不能則自矜之辭除叩其實則文不足以執筆武不足以持刀偷得他人數首詩卽自附於文人之列摹得人家幾筆畫便自以為不世之能問其胸中旣無點墨問其外才又於世務人情全然不知心則高也氣則傲也或當失業之時不惜卑聲下氣求人三日飽飯一吃卽已不可一世言則浮而不實行則偽而不誠若此者商賈中尚不概見大都皆出舊家大族蓋舊家則先時尚冀其讀書稍稍識之無卽以矜於親友曰我之子能識字矣稍稍能作咿唔聲卽又矜于族黨曰我之子能勤學矣其實則讀大學中庸三行一日尚未必能背對課也講書也又長而作文也作詩也草草塗之呈之先生先生則又自矜其教法之高自矜其門墻之美卽使果有不通亦必潤澤之使再謄真而後為之批改略有數語可以入目卽濃圈密點加以佳批其意蓋欲誘掖而獎勸之而彼一見圈點初不自知其香臭輒出以矜人自以為雖唐宋大家金黃名手亦不足與我抗衡如是者毒受愈深病發愈重幼時已種其根稍長日事培壅一旦由芽而　由苗而實而一生用之不盡矣迨家門中落無可謀生自顧空空猶復不知安分守己而欲藉親戚以養身倚借貸以活命或棄而習業則又不肯拋卻一矜字業而小則以為不屑為業而難則以為不易為東家不成西家不就半生潦倒無可為生則欲在熱鬧埠頭執雜業圖雜差以自餬其口而其矜態逼人人已見而惡之將從何處討生活耶或者曰今上海之就洋行業者孰不自矜其能往往當其賦閒之時求人謀生意鑽門徑雖昏夜作搖尾乞憐狀亦所不辭一旦而得所憑藉安居樂業則又頓忘其初來時之面目擅作威福起　自由卽在同儕朋輩以及同鄉戚友中有以事相干者雖平時極知已人而亦以搭漿了事其甚者且悻悻然見於面噫滔滔者天下皆是是可慨也昔有人向富翁借銀富翁見其百般恭維非常親熱笑臉歡容柔聲下氣殊足動人憐憫遂允之及問其息幾何富翁曰不必計息但促僕速喚畫工來問喚畫工何用則曰請留下一相恐他日索逋之時示必有此面目也此雖笑談然其中實有至理今日之自矜其能者當其狂妄喪心不復顧忌想其情形必有可觀迨索然意盡嗒馬若喪其我噫嘻晚矣嗟何及矣是故處世之道第一在乎平矜然平之頗不易也行鋰之根不拔則不能平當下之面目不能自見則不能平不到山窮水盡決無回頭之一日是又可笑而可哀者也欲醫此病非三折肱不足與議然天下安得有於此道三折肱者哉吾則以為求人不如求己求己之道清夜問心我之才力學問果居何等平旦之氣茍尚有一絲一毫未盡牿亡當必有汗流浹背者於此事則謝不能於彼事則又謝不敏已之自視如見其肺肝然將此一念擴而充之弗再動其自矜之念初猶勉強漸進自然視天下之人無不高出於我則不但自平其矜而且可與論世可與知人其所進有深焉者矣 
[本館接奉電音] ○昨接京友發來電音有本月二十六日　上諭一道敬謹譯登○四月二十六日奉　上諭貴州安順府知府員缺着又海補授欽此 
[吳中盛會] ○蘇垣風俗奢靡　重難反迎紳賽會往往踵事增華今年各廟賽會之事又復時有所間先有八大王會梅林俟會白鶴三鄉會以開其先又有賢聖會春申君會以繼其後廿一日賢聖會不知係何紳先期遠近哄傳咸思一廣眼界河中船以千計岸上則老的少的男的女的村的俏的不知幾千百人攘往熙來爭先恐後日方晌午會之前導已至除尋常儀仗外有小轎十餘肩擡閣十餘肩六角亭內置神像以八人舁之行擡閣係以木架上用錢條將小孩扮出戲文立於鐵條之顛高可丈許亦以八人舁之又以小孩扮戲置鐵架中架下一鐵條插於強有力者之腰背 
 
 

Page 2

 
 
間負之以行高高低低臨風綽約煞是可觀更有數十人以金鑼香爐用銅鈎插入手腕之丙旋行擊見者多為之呼痛而若輩則略無倦容夫以父母之遺體而狼藉血肉以媚神愚民之愚誠有所不能及也 
[厝火積薪] ○廿一日夜　更二轉蘇城觀前察院巷口某姓家柴房失慎火光燭天水龍馳救越一時許始得撲滅計焚去柴房兩間幸未延及他屋否則是處市塵櫛比其禍可勝言哉 
[滕王蝶影] ○前署江西南昌府同知張司馬師亮由名進士現宰官身宦游章門近三十載所得鶴奉悉以購書玉軸牙籖數以萬計退休後仍留江右作寓公至前年忽捐館舍日前不知何故藏書處忽然火起琳瑯插架悉付焚如豈祖龍之毒　未消數千年餘尚欲　焚書之禍即其宅前進藏書後進棲眷屬當火之熾也家人奔避不遑而丙丁神絕不攔入後進一若但仇其書而不仇其人也者是亦奇矣○江西省城琉璃門外有兄弟三人長者以操奇計贏為業次三則癖好劉盤龍　日前因賭負議將先人遺屋售錢長者以世守弗替為辭遂議為之分析次三欲售其分得者長者亦不從於是騂騂角弓日形偏反加以賭債偪迫刻不容遲遂扭其兄出門同投于水又進賢門外有兄弟五人幼者勤苦謀生不沾嗜好餘四人則日事吞雲吐霧先人薄產早消融於烟斗中計無所施環向幼者索擾幼者力亦綿薄債臺百級層累益高四人仍索擾不休幼者猶稍稍應之近年兩人物故尚遺兩人黑白飯之資日日仰給於弱弟幼者萬無以應忿吞紫霞膏幸得解救而甦不致命歸泉壤吁煙賭之害若此人何尚沈溺其中而不知自返耶○江西各屬秋審人犯計七十六名業經院司會勘有四名當堂翻供發回再審其七十二名則每名給錢一千二百文蕉扇一柄痧藥一瓶循　例也 
[烟臺雜錄] ○　邑所屬之潮水集地方於初四夜出一盜案搶劫鋪戶一家報失各物共值三百餘千匪黨約有三四十人各　槍械有撞門而入者有升屋以下者又在各巷口阻遏行人免致走漏風聲得以恣情搜括以故被劫之家室中為之一空該處人烟稠密為一大市集匪黨肆橫如此亦地方之憂也○善士某遇有賣雀者卽購而縱之小兒輩乃有心羅致以救善價買者意在放生賣者祗圖獲利其弊必至於此積德能有幾何誠不如以此欵移助賑捐之為愈也○有瞽婦丐食街市所生一女僅四五歲上年夜間被人拐去婦雖入卑田院而舐犢之心不異於常人祈神問卜消息杳然因此成病如醉如痴到處呌苦　未成灰淚已滴血聞者悲之○繩廠地方有一瘋人見人卽打經多人同謀掩執奈瘋者氣盛力雄衆皆披靡不敢進前嗣用繩索圍裹如蛛之緾蠅然　就縛猶復怒目耽耽口鼻間涎涕交流知之者謂是人乃小本營生因連年時運不偶若非賠累卽遭騙　以致氣忿成病是亦苦海中之稊米也○亢旱已極民間望雨誠　相與按畝醵資於本月初旬在玉皇頂設壇祈雨連日赤日當天薰蒸如火悠悠蒼天何不愛我民之甚耶○連日各鄉相繼賽會巡至煙臺當此亢熱之時不但會中人揮汗如雨卽觀者往來奔走亦覺喘若吳牛此真所謂一國之人皆若狂者也○十一日登州水師兵艦來烟因巡洋之便並與廣武副中營裝運軍械於十五日配搭齊備駛回登州交卸○盛觀察在天后宮設壇祈雨十六日起十八日止斷屠三日 
[收留病傭] ○揚州棲流公所自添蓋房屋後稍有餘地每年夏令留養貧病無依傭工本屆又添議章程大旨謂凡有男婦鄉人來城傭工一時患病距鄉稍遠主家旣不能容城內又無親戚者准许舁送來堂由堂代延醫治一切花費不取病者分文第送來時須有的保倘有不測身故屍身停候一天如無人來認領卽由堂給棺盛殮發壇標誌等語總辦善堂事務湯大令實心任事猶恐未及周知特出示曉論煌煌乎遍貼街衢見者咸稱頌勿置云 
[命案繁多] ○漢口江蘇會館旁小巷丙曲徑通幽良賤雜處興國州人某甲以世家子漸入下流閨中人二九華年容貌秀美輕薄子品評女色有三大憲名目甲妻盖藩司也邇來甲家計蕭條不敷餬口稱貸於同鄉某妓館將妻送入為夥以夜合資償夙逋言明每月准甲留宿二三夕本月十六晚甲有急需向妻索取妻怒謂爾甘戴綠頭巾偪令　頭人　新送舊尚欲向皮肉行中需長索短耶甲怒形於色大肆咆哮袖出明晃晃柳葉刀向妻斫下妻魂不附體大聲疾呼連戳三刀一中其腹立時殞命僵臥血洎中龜子見甲行兇立時圍住甲明言投縣自首斷不累及旁人至次晨果隨同渡江報案邑尊訊明後立加笞責甲情極無路吞烟自盡女屍則經官相驗然後收殮厝埋○十八日米廠街諸腳夫閒坐談天適有挑水天來向腳夫嬉戲謬言其妻不端并多方引證以實之腳夫怒奮一足踢之中水夫小腹立卽殞命地方保甲將腳夫拘住報官請騐○下碼頭雄黃司巷後顧姓首飾店有一徒弟年已十二齡店主之子則僅八齡一日天氣炎蒸主母命徒取水置盆中為小主人洗澡徒舀得開水一桶傾入盆中小主人甫跨入登時下體腫赤水泡密若巨釘急延湖南人敷治次日卽一命嗚呼然係悮傷並未報案 
[采誌怨] ○武林某姓詩禮傳家且饒貲產所生次子心地亦頗明白而四肢癱廢不能轉移行則待人扶持食則需人喂飼年甫十五父母急欲為其完姻有某甲者閨中一女貌娟好而性幽閒早思擇一坦腹郎君納諸甥舘冰上人微窺其隱卽為某姓作紅葉媒甲久涎其富决意允從惟須倩人至某宅相攸媒言無碍屆期謬指新郎之胞弟言此卽是也相攸者見態度翩翩大喜而返告諸甲家尅期受聘某姓猶恐翻悔急為擇吉成婚餽以財禮洋幾二千元并為甲覓一席地每歲可得二三百金及至吉期新郎登堂行合　禮則由數人抱持而出手不能拱足不能立一切皆倩人為之至謁見泰山時則用有力僕婦抱坐輿中拜跪之儀仍如交拜時情狀女以燕婉之求得此戚施日夕哀啼飲食不進其姑好言慰之女意終不懌噫甲以涎人貲財甘使女抱終身之憾問之於心忍乎不忍雖然凡事皆由天定女之嫁此殘廢人女之命也樂天知命君子能之豈能責之閨閣中小妮子哉悲啼怨恨夫何足尤 
[委催地丁] ○光緒十四年分地丁現已一律開征浙省許星臺方伯照章遴委丞倅州牧分赴各州縣催收是亦候補塲中之一例差也計委同知楊君鏡涵赴麗縉青遂四屬通判梁君佑年赴金蘭東義四縣知縣蔣君鳳祥赴溫屬各縣侯君琫森赴海石桐三縣過君鑄赴雲龍慶景宜五縣王君潭赴衢屬各縣卽用知縣胡君裔麟赴嘉秀善三縣何君文耀赴仁錢寍海四州縣大挑縣陳君鳳誥赴鄞慈二縣候補縣郭君泰昇赴餘臨昌三縣蔡君錫侯赴奉鎮象三縣張君卓人赴餘嵊上新四縣各員奉委後現已陸續稟辭起程雖曰例差然　國課所關亦不得不鄭重其事也 
[粵屑] ○廣州訪事人來書云某夜有一人潛在靖遠街汛廠後懸梁自縊次日天明人始知覺有識其面目者代為通報其家聞死者上有老母下有妻兒不知何以出此下策也○甬人某甲游幕至粵寄寓小東門外一夜有賊踰垣入室胠篋探囊甲素饒膽略攘臂向前賊放洋槍傷其左足甲痛極倒地賊遂脫逃次日報官司騐傷楊大令慰以好言一面嚴飭差役緝匪懲辦○沙基某渡船於開行時燃砲以示威砲手偶不經心用藥過多砲卽炸裂砲手受傷甚重跌仆水中迨經人撈回則已氣絕矣吁慘哉○長塘街匪婦李氏專誘良家婦女　入娼家惡積如山幾難擢髪以數有王某者其妻托言探親一去不返王四處訪查知係被氏拐賣遂扭氏到縣擊鼓鳴寃楊大令訊鞫之餘氏供詞狡展迨施以刑始將奸情吐露想大令嫉惡如仇當不惜執法從嚴為民除害也○某日清晨香港某火船駛抵碼頭有一人手提衣包怱怱登岸行不數武倒臥途中見者意其路滑欹傾殊不之異及逾時仍寂然視之氣已絕矣人生如薤露洵然 
 
 

Page 3

 
 
[厦門雜事]  
　　○同安渡船駛至某港口另換小船突來賊賊舫三艘意圖劫掠船中各客驀聞鎗聲張惶失惜慌亂之際船忽偏側翻入波心當時溺斃六人惟貨物未遭刼去亦云幸矣○本月初旬惠安縣屬朱存嶺出一刼物殺人之案事緣某茶客僱夫挑銀蚨三千翼行經嶺下忽逢遊勇三人上前攔阻挑夫與之爭執飲刃而亡游勇遂奪取洋銀挑之上嶺時天已將曙各店正在開門見有挑銀担而來者形跡可疑誘令弛擔於路方欲向之查詢後面又來一人言嶺下殺斃一人似是挑夫模樣地保聞信研詰三人三人操廣東湖南音後詰得謀財害命情形送請縣中辦理○厦門文灶社刦案迄今未破劉璞堂觀察檄令同安縣比捕限期破獲○四月十四日即西歷五月廿四號爲英君主維多利亞誕辰西商舉行賽船會並用一駁船横一木於船首首高尾低木梢繫一木匣內盛小猪一頭命人往取取出者即以此猪爲贈木上抹以油人或滑跌水中婁猪艾豭正不易得也 
[定期給奬]  
　　○蕊珠書院二三月課藝業已發案其膏火花紅聞定於本月廿八日在范蘭堂廣文處發給云 
[歇浦棹影]  
　　○昨日上海縣裴邑尊爲從子授室滬上印委各員及諸紳董咸詣縣署道賀○提右營陳鈺卿叅戎之介弟雲卿守戎及部屬韓千戎宴淸均患淸恙延本埠某名醫施治病即霍然因製匾額一方顧曰神存心手於昨日午前鼓樂喧闐送至醫室道出法大馬路自東往西沿途觀者甚衆○新街西一號弄內有德春棧焉前晚棧主之次媳某氏忽吞阿芙蓉膏延至夜半而斃母族凋零不相聞問以故報過捕房後即行棺殮並不投報縣中云 
[整頓押犯章程]  
　　○推廣押所曾列報端前日裴邑尊飭官匠將該所從前出入之邊門一概砌塞改由大門出入并令將錢債詞訟竊盜各項押犯分别處所毋任混雜以淸品類凡親屬之來所探望者須由看役告知經管家丁然後喚該押犯出來會面不准閒雜人等任意入內 
[研訊兇伶]  
　　○詠霓戯園花旦粉菊花即馮瑞彩鎗傷武旦十四旦即王子林并指小生玉春林即王連桂持刀助兇已詳前報昨日捕房帶一干人至案并傳甄財喜湯元黑兒張二備質十四旦訴稱是日由小的排戯粉菊花應演第二齣延不到來催之再三始至則爲時已晚不及登場因照班規議罰伊即辱駡不休與論爭執去而復至用手鎗向小的驀轟以致左脇受彈雖經西醫敷治現尚未痊據醫生言再須醫治幾天方能無碍粉菊花玉春林俯首求恩太守謂十四旦雖不致斃然粉菊花罪實難辭飭連玉春林押候備文連兇器移送上海縣照例科罪甄等着自行投質十四旦傷既未痊仍投醫院療治 
[各執一詞]  
　　○允大質鋪被災後執事人以火由房主遣人修理屋面而起聲請追賠房主王某以該質鋪不愼致兆焚如具呈禀請斷賠屋價兩造各執論辯齗齗須俟蔡太守會商裴邑尊再行定斷也 
[上海縣署瑣案]  
　　○靛商邱汝霖鄧竹亭錢莊主陳鼎鞠鼎控利和靛行主黄少齋欠銀一案屢見報章前晚帮審委員陳伯葵明府升堂追比黄稱職員實被司帳人沈小香所累今已竭力措得現銀一千五百兩有奇其餘一千五百兩有奇當立興隆票一半期票一半一併繳呈飭領邱鄧陳鞠等同稱黄在押日久諒難再措現銀情願具領銀票照數均攤明府飭將銀兩票據交各原告具領銷案○前日有上海縣文生秦繡平即東愚至縣署求見裴邑尊拒而不納旋飭值日差發學看管候杳明核辦○十鋪地甲張勝前因妓斃報遲經裴邑尊逮案懲責斥革卯名兹又出示如有熟悉鋪務願充足差者着即投候騐明充役○董廣赴松江府控戎慶泰欠銀恩詩農太守發歸上海縣訊辦歷經裴邑尊訊明情節斷令戎繳洋三百六十元戎陸續繳過一百三十元尚有二百三十元延不淸繳邑尊發押嚴追前日帮審委員陳伯葵明府升堂訊究戎稱實在無力叩求寛限日期明府予限三日淸繳違于嚴比○抱芳閣書坊主鮑叔衡前將陸葵卿扭入英捕房解送公堂訊供送縣裴邑尊訊究之下陸稱小的前在天津現纔來滬與鮑淸算帳目忽被扭入捕房邑尊發押待質公所候傳鮑到案質訊核辦○前日太倉州莫直刺行文至縣略謂江湖丐頭蔡慶一案查有荳腐司務寳生現在閔行請即移拿歸案裴邑尊立飭捕役提案移送 
[英界公堂瑣案]  
　　○席世鑅即席廣生控稱憑媒娉定上海人王孔氏之女爲室曾經借去洋銀該氏竟逼女爲娼改稱沈幼舫現在四馬路西合興里叩求提究蔡太守提到王孔氏沈幼舫原差禀稱查得席現往松江措資未到前日下午太守庭訊之下王孔氏供稱小婦人與席世鑅從不相識惟丈夫在日與席廣生莫逆曾言及女兒與伊子對親並未成議聞伊子現已在籍娶妻小婦人夫故後一貧如洗無可奈何是以任女爲娼迄已三載世鑅常至小婦人處明知女兒賣娼從未饒舌不知何故忽然控案至所云借項小婦人更不得知太守謂據原告聲明席世鑅即席廣生該氏答稱當時惟聞席廣生有堂弟席世鑅並不知廣生即世鑅猶憶從前將女兒抵洋二百元時廣生亦曾分用其女供與略同太守飭該氏及女均交保候示○某甲訴稱本邑人曾在某茶室遇劉裕泰接待殷勤邀至某客寓住宿豈知竟欲雞姦小的大聲疾呼寓主錢長生聞之帮同報捕拘劉送案錢供與同劉供湖南衡陽縣人向在某營當勇現已撤退與甲相逢邀小的同住客寓小的實不敢肆行無禮捕頭稱廵捕拘劉至捕房時搜出忠義堂執照今特呈閲劉稱執照在路拾來蔡太守謂此係哥老會中憑証隨飭押候移送縣署究辦○烟館主婦唐氏訴稱趙扞扞張阿林來吸烟嗔女兒秀桂得罪毒詈凶毆致失烟槍等件值洋一元八角由捕拘趙張送案趙供小的操舟爲業昨偕阿林等四人去吸烟該氏女催促快些阿林問爾欲何人快些女言促爾快些以致與之爭閙反被報捕拘來張阿林所供與同該氏又稱伊等都是同來蔡太守判趙與阿林合賠洋一元八角如果釁由阿林起則趙張自向阿林追償可也○飯店主趙仁寳訴稱火夫張阿大竊錢四千餘文追獲人贓交捕送案張供年十六歳江灣人父母俱亡患病無力做工是以行竊蔡太守念張年幼無知飭值日差送交棲流公所安置錢給趙領 
[法界捕房瑣案]  
　　○廵丁查土已見報章昨日王司馬臨捕房時三道頭捕張湘寳禀稱是日路經護城河畔見兩人扭結不解因將兩人及一蒲包拘進捕房司馬問可曾見有小車及兩蒲包否張禀稱未見小車蒲包祇一只司馬飭張退去厚記土行李如培亦投案司馬詣頃已問明祗一蒲包爾可去向高晉其説明土實一包並無失去李稱高確來買十件俄頃高亦到案司馬又將張捕所禀諭知高仍執土有十件現已少一蒲包司馬謂爾且出外訪查查到後再來領此五件可也○昨報列泰昌冰鮮行控嘉定鄧恒昌魚行積欠帳洋一百八十五元有奇一案當日王司馬着包探王榮培將嘉定來買黄魚之張寳全帶往公順行查看帳簿是何牌號昨晨該包探將公順行帳簿呈案並禀稱張第一次買魚帳上果載鄧恒昌牌號第二次公順簿上未列牌號司馬着提張詰問張仍照昨供并請交保回去將鄧恒昌主喚來司馬准之所有黄魚着泰昌行股東王茂三領去仍作價洋三十四元○楊阿慶持和尚衣付質一案已見報章昨晨王司馬飭提研訊吳阿全供稱飲酒沈醉闖至烟妓大寳房中大寳堅留住宿小的以身畔祇帶鷹銀半元未之允許大寳即與小的吵鬧事在房內外邊之事概不得知司馬問和尚爲何事楊是何人答稱楊係龜子和尚實不曾見司馬着提楊至案問和尚如何與吳吵閙現在何處答稱和尚與吳飲酒調笑現在已往金陵曾欠洋四元左右將衣服放　小的處　欠烟資二千文之譜餘係房飯資及去年舊欠司馬謂吳曰爾爲何説不曾見和尚着掌頰一百下不准交保楊笞一百板還押俟傳大寳併研訊○王阿大控江子山即阿六一案訊理緣由曾登前報昨晨王司馬提江詰問江仍照前供不肯吐實并稱阿珠已逃去不能指交司馬惡其刁猾着掌頰八十下還押王叱退 
 
 

Page 4

 
 
[鉅欵助賑] ○歉報無禾愴洪濤之衝突喜占勿樂欣壽算之緜延浙省長奎氏大善士誠求令祖恙愈續助河南賑捐洋一千元濟人孔亟憑種德以虔祈奉祖彌周慶就瘳而預頌康彊之吉可上　焉[  上海北市絲業會館籌賑公所愚弟少欽施善昌謹誌]  
[陸小洲茂才以詩見懷次韵奉答] ○流光何荏苒忽已麥秋天倍手煙雲活盟心鐵石堅興高詠寄情暢合歡聯共切栽培　期將世澤綿[  甬東小樓主人初稿]  
[三月初旬蒙小樓主人投以珠玉本欲染翰奉酬因疎懶性成更兼不諳吟事遲之又久茲勉步原韻成此一律繕呈小樓主人大吟壇教政] ○我本天家無用材敢邀大匠樂徘徊置身閒散皆前定奮志功名仰後來　諸子弟皆有造之姿　紅杏欣看他日讌綠槐况是昔人培交聯兩世增光寵得月先登百尺臺[  鄉世愚弟周麟瑞養蓀甫拜稿]  
[奉酬楊文蕉世大兄見贈之作卽次小樓主人原韻錄呈吟壇粲政倂請小樓主人點鐵] ○大廈分明須異材一經回首一低徊半生運蹇遭逢舛千里情深慰藉來　接君手書倂見贈之作　作客頻年忘日久舉家無事荷天培者番因避詩中債擬借春申江築臺[  世愚弟周瑞麟養蓀氏拜稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[勸移花酒爲賑捐資說] ○竊以地開歌舞足陶騷客之情天降災祲尤系仁人之念夫彼選新聲而徵　色不過遣興於須臾何如發慷慨而助賑捐且得召福於冥漠此子勸移花酒之費爲　捐之說之所由來也嗟哉河南之波禾靖手指援也何人粵東之水方生頂之滅也幾輩吾人方將减膳不遑何尚尋芳　興無力者固無論已有心者顧忍忽諸而乃翩翩公子赫赫王孫不辭賈笑青樓千金化鶴誰念有如白水萬姓其魚豈知送舊　新固龜茲之故態卽使甘辭厚誓下狐媚之常情倘將赤手而　焉疇肯　眼相加乎夫爲先人之積累固不忍濫費於一朝卽系自己之盈餘亦何必　歡於片刻况染杨梅結毒每成痼疾難　縱教桃葉多情亦止銷魂真箇廢時失事　尤小焉　　傾家禍斯烈矣一已爲歡有限百年流毒無窮誠　損也夫何取乎所望諸君子速出迷途同登道岸念鄭州之向若嘆　海之望洋總總蒼生已知　鼈嗷嗷赤子更　　鳥於是發菩提心行豪傑事以虛擲纏頭之錦爲災黎糊口之資出先世之　留　慰九原素志罄藐躬之積蓄定下五世其昌雖或　遣殊難然而肇祥無旣不第嘉名四播直將延慶千秋較之擲去黃金僅博鴇子之笑　來白鏹止邀狸奴之歡其有益無益之殊奚啻上牀之別倘更能擴充雅量大發鴻慈無事不省濫費作爲善舉是更予之厚望也夫想　同志不笑迂談　黨閱貫報所載鄭州廣東水災之慘實深惻然狠無金穴銅山以救災黎之萬一耳雖紛紛賑助不之其人而彼輕薄子豪華兒於救災恤患則不　於尋花問柳則爲之以有用之錢財作無益之濫費良可嘅已爰作此說雖近迁談亦仍勸人爲善之意貴館主人可否從加筆削列諸報端使舉世皆發菩提心斯人咸行豪傑事乎[  白下清風子拜稿於滬上寄盧]  
[潤資助賑] ○我朝戴文節公筆墨久爲藝林寶重兵燹後遺跡斬泯徒切望風之歎今康武周敏生司馬所作山水功深養　逼近鹿牀去歲入都索　者趾錯於門凡名公巨卿無不以得有寸褚尺箋爲幸現宦游滬上見閩廣各處頻遭水患惻然於心因聳恿其略取潤　半賑災區半助購製筆墨之費不論大小以二百件爲限過限不畫潤目列左八尺堂幅六元六尺四元五尺三元四尺二元屏幅每條减半琴條五角帳額一元紈摺扇三角點品另議青綠泥金加半劣紙不應小件五日大件十日遠毕局寄信資自給由四馬路玉　堂箋扇店並涌源錢莊收付諸君欲求名畫者幸毋交臂失之 
 
 
 

Page 12

 
 
   
 
