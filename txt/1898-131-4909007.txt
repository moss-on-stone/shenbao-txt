# 1898 - 131 - 4909007

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新輯自强學齋治平十議告成] [  圖書集成局代啓]  
　　人時風氣大開事事倣行西法喜談洋務者無不著書立說流播寰區顧或擇之不精或語多耳食不特無以資實用且更詒笑於通人是書采近其專作編成十種或則　利之可興或則言弊之當革或則言安内攘外之要圖但使謀國者簡練揣　引而伸之觸類而長之漸漸收自强之效價中鈔弊論一書歴陳錢鈔利弊當此銀賤錢荒之際尤爲關心國計民生者所不可不讀茲託本局用新字排印成書每部十二本盛以錦　近洋一元四角賜顧者　本埠棋盤街文瑞樓蘇詶綠蔭堂察院塲文瑞樓漢口漁古山房長沙省富文書局均有寄售 
[新印註釋大字本十子全書告成] [  圖書集成局代啓]  
　　諸家千書類多雜霸之術學人濡染漸開縱橫　闔之風明東林所選諸子中之極純正者老子莊子荀子列子管子韓非子淮南子文中子揚子鶡冠子十　刋爲十子全書以敎後學法至善也今二林齋主人覓得初印註釋善本倩本局用大號新字排印成書裝訂十六本每部實洋二元蘇州綠蔭堂上海文瑞樓蕪湖汴梁文苑山房出售 
[論木工肇事]  
　　聞之宋斤魯削遷地弗良鴝鵒不踰汶橘踰淮而爲枳物固如是人亦有然中國近二十年困於貧弱毅然思奮朝野上下莫不以仿行西法爲務抑知中西地力可同物力可同設官取士理財治軍亦無不可同惟治民之方不易同則以中國近世文武官員吏役人等之心與泰西迥異也孟子言仁義而不言利在戰國爲迂闊在今日尤爲鑿枘今日之天下非利不言非利不行華人好利西人尤好利惟西人所好者公利或專心製造而子孫食其報或殫心擘畫而國家受其益華人所好者私利父子兄弟且不相顧上不知利君下不知利民惟知獨利其一身若但聆其所言一似甚爲公利計者而其心則皆與所言相背故嘗戲謂中國欲仿西國治民之法必須將京中外省文武滿漢官幕吏卒人等若干萬人之心倩西醫用剖解法取出以藥水洗去其黑翳俾復其本體之良而後仍納之腔子中然後文官可治民武官可治兵幕友吏役人等可佐官以治兵民其心之黑透而爛者并不可洗宜從棄置而擇牛羊犬馬之馴擾而靈者取其心以易之雖不足以治兵民而猶不至爲兵民患如是而治兵治民之法中亦可西亦可不如是則中法固弊西法亦弊卽如滬上南巿馬路善後局之有巡捕房也以英法美租界巡捕房爲法也夫租界之有巡捕豈得已哉西人於賃地通商之後稔知吾華羣不逞之徒每多犯案於各省各屬交界之處使官窮於搜捕若充此伎倆而以租界爲逋逃藪則爲害於中西者匪細况滬上五方雜處閩廣奸宄勾結本地匪徒如咸豐三年之役前車可鑒於是租界捕房定法益嚴募用本地巡捕畫夜分叚密布梭巡而後居民得以安枕然更念充巡捕者半係巿井無賴故必遣三道頭西捕分頭督率俾若輩不敢舞爪張牙緣法爲弊數十年以來相與安之惟去春小車夫因加捐一事竟致聚衆與巡捕抗然厥後漸次解散遙望捕房仍未越雷池一步者非特中西官長辦理得宜與夫西商圑練兵彈壓之力實因捕房平日辦事公正未嘗歛怨於民故不至遇事生風藉端報復也今以城南視租界猶是馬路也猶是捕房也猶是捕頭與巡捕也乃設未數月而梁捕頭以尅扣犯衆怒控於道憲爲捕頭者先不足以治衆捕又何能督率衆捕以巡查地方哉故時甫匝月而又釀成此案此案就事而論衆木匠等未曾禀官求示而輙糾約停工私議漲價殊屬不合然聚議在二十日肇事在廿二日此三日中未聞地方官有處置之法迨至有人違約工作衆匠取其刀鋸斧鑿而後事聞於捕房此時局中委員宜遣人理勸人非匪類事非扒竊胡爲乎拘押捕房也及衆匠聚衆數百滋擾善後局局員請兵前來衆匠之斧斤鋸鑿自不能與大戟長槍對壘宜其畏兵之威稍稍退却正宜及此時而解散爲禍猶未甚也所最誤事者巡捕恃有兵威又拘數匠於是乎激成衆怒遂致巡捕營官兵勇紛紛受創大戟長槍竟不足與斧斤鋸鑿敵斯其爲中國之兵哉然而不獨巡捕之誤也捕頭號令衆捕委員總持局務辦理不善之咎百喙何辭而要之論其本原則平日居民人等心目中視本地之捕房與租界之捕房自異則又何能以租界捕房之法治本地居民哉而况若此案中首起拘押之木匠在租界捕房未必當拘當押者哉竊謂中國今日所宜取法西人者在官不甚貴民不甚賤則在官人役何致狐假虎威魚肉百姓至激成事變則官與民兩不利焉又况利國之要首在保商其次卽在恤工工與商皆利源也去歲蘇垣機匠以加捐滋事今滬城木匠又以加價停工肇事夫加價之不得已與力不勝捐其苦衷同也何不幸而爲中國之工歟 
[備迓親王]  
　　天津訪事人云德國親王亨利將次到津預定接待禮儀業經紀報兹得天津訪事函稱德親王於初五日去申之後先赴閩洋初七日至三沙口查勘情形並未知照官塲亦未入口初八日啓輪北上於十三日駛抵膠州灣部署一切事宜准廿四日到津天津鎭以及海關道先期乘小輪船至大沽口恭待北洋大臣則至是日坐火車至唐沽車站迎接駐京德國公使定於十九日來津接親王入都覲見水師營務處預備供張陳設一新去年四月俄國親王晉京答禮過津亦備行臺於是處爾時以急就章故一切器　膳具均向利順德西國飯店租賃價頗不貲現則自行購辦免出巨資並示恭敬 
[帥節登程]  
　　武昌訪事友函云湖廣總督張香濤制軍奉旨内召筮期本月十七日交卸起程疉詳前報是日卯刻制軍飭武昌府逄子政太守督中恊俞漢卿恊戎將兩湖總督關防並王命旗牌等件齎交撫院譚敬甫大中丞接收中丞拜受關防望闕行謝恩禮闔城文武各官咸往拜賀制軍交卸後司道各官公　於黄鶴樓延譚中丞陪宴檻外江聲樽前帆影啣杯話别酬酢盡歡席散後制軍命駕登舟中丞率同僚屬寄請聖安一時手版脚靴異常忙碌兩岸各防營升砲致敬沿江排列隊伍如火如荼大帥威儀令人敬仰惟制軍因經手事件尙未清釐就緒故登舟後暫泊鮎魚套碼頭約須稍遲一二日始啓節長行聞此次携帶隨員數人皆精通洋務足以樽俎折衝並聞此行實因洋務交涉召制軍面議機宜不久仍當回任鄂州父老無不望還我使君也 
[稅司抵杭]  
　　杭州訪事友人來函云浙束厘金自抵歸洋欵由赫總稅司派員來浙經理現在所委總理厘務之　稅　孟嘉美君業於十六日抵杭　赴撫　禀見不日當往各處　看情形以便接辦 
 
 

Page 2

 
 
[軍米被刼續述]  
　　蕪湖精健營統領趙協戎遣弁至江北採購車米三百餘石行經含山縣屬之運漕鎭突被棍黨刼掠一空船亦擊毁前已紀之於報兹得蕪湖訪事友函稱此案報縣履勘後統領卽飛禀省中大憲旋奉回批仰蕪湖道袁觀察會同查辦並卽檄調巢湖水師砲船四艘常川駐泊以資保護至被刼之米爲精健營本月餉糈刻値大閱更不容忍飢以待聞必責令地方官設法賠償云 
[來安不安]  
　　蕪湖訪事友急報云精健營統領趙協戎接奉撫憲加緊排單内開皖北來安一帶飢民聚衆滋事勢頗猖獗飭速派弁馳往察探統領當卽派委本營中哨哨官徐鳳鳴千戎帶兵三十名於十六日清晨渡江由和州星夜前進按來安屬滁州與沿淮盱眙縣接壞是否因淮上飢民蔓延禍及抑係强梁竊發刻尙未知其細並聞皖北潁州蒙毫等處因連歲凶荒亦有萑苻之禍大戶富家多被刼掠米麥二項價每斗均漲至九百餘文父老咸謂雖當咸豐末年苗逆圍逼蒙城九閱月城中糧絶米亦不過售至每斗一千一百文今乃相去無幾而四方又有不靖之患杞人憂天其能已乎 
[大蒐先聲]  
　　蕪湖　事友云皖撫鄧大中丞秉節出轅查閱皖南營伍各營接奉排單知憲節定於本月二十日自皖起馬廿一二日節臨鳩江是以蕪采營叅府王梧崗叅戎練軍小營李席侯守戎均於月之十三日拔隊起程向寗郡鎭轅進發蕪湖縣吳大令亦派委員督率家丁將江干官馬頭搭蓋綵棚並假江西會館爲大帥行臺鋪陳一切頗覺整齊皖南鎭黄錦山鎭軍亦於十九日來蕪恭迎憲節其餘州縣及濵江厘卡府州各員先期來蕪恭迓者冠蓋如雲至駐無精健大營及東西梁山之前營照例亦應同赴寗郡伺候大閱因念蕪地並梁山均爲濵江重鎭倘全行拔隊遠出深恐保障頓虚禀蒙大帥允准卽飭臨時就近至裕溪水師操塲校閱可以不煩跋涉長途矣又聞蕪湖道袁觀察本定隨同中丞節鉞前往皖南襄校大閱刻因鄂督張香帥奉旨内召旌帆必須道出中江先期電達道轅有事面議是以果否陪奉中丞尙待届時再定云 
[四明火警]  
　　寗波訪事人云本月某日下午江東大教塲底某姓家不戒於火赤熛怒奮黑烟橫飛警鑼亂鳴人聲鼎沸火會中人急驅水龍及寗防局之洋龍風馳電掣而至竭力澆灌得卽息滅僅焚去房屋二三椽不致蔓延釀成阿房一炬亦幸事也 
[定期繳銀]  
　　揚州訪事友來函云兩淮鄂湘西皖四岸運商前經認領昭信股票一百三十六萬兩議定分八限繳清嗣督鹽憲以此項關係償欵一經各省認定大部卽須提撥縱不能如部定限期亦未便過於延宕籌思至再遂令各商减免一半務於本年年底繳清旣不誤公家要需又可稍紓商力各商聞之咸歡欣踴躍卽將分繳日期公同議定隨卽禀呈總局由局轉詳運憲當奉憲批云據禀四岸運商認領昭信股票銀六十八萬兩請分作三限以本年六月底爲初限呈繳三分之一九月底爲二限仍呈繳三分之一十二月底爲三限一律繳清等因候轉詳督鹽憲核示定案轉飭四岸督銷局查照並行知岸局不再重複勸認說者謂塲食票各商向來呈繳欵項均視連商爲程式今運商如此該塲商等想亦照此辦理矣 
[賭風難戢]  
　　寗波訪事人云寗郡賭禁綦嚴而劉盤龍一流人終未絶跡日來城廂内外各茶館擺設賭臺幾乎遍地皆是鄉愚無知被誘入彀士語謂之殺土羊近有鄉人某甲因事至郡見獵心喜與共賭博輸去洋蚨不少爲民上者曷不嚴掌而重懲之俾此風之得以稍息也 
[協拿匪類]  
　　蘇州訪事友來函云蘇屬邇來盜賊橫行搶刼之案層見疉出婁門外沙河汛所轄之某處尤爲盜賊聚集之所近爲汛弁某君偵悉屢欲搗毁賊巢奈兵力單薄未敢輕舉爰於前日親自來省詣總捕署謁見劉司馬禀請飭勇協緝司馬俯如所請卽於本月十六日遴派幹勇多名多備器械偕某君前往相機而行靖匪類而安閭閻是亦有地方之責者所宜留意也 
[請委代理]  
　　蘇州訪事友來函云松管糧通判孫别駕治安現因政體違和飭丁來省詣上憲衙門請假就醫并請委員代理當蒙上憲俯如所請於本月十七日由藩憲　方伯牌示轅門以試用同知王司馬秉忠酌委代理 
[謠傳難信]  
　　杭垣訪事友來函云浙江候補道伍芝蓀觀察桂生本年正月間奉浙撫憲札委前赴江寗公幹嗣於二月中杭省接到電音云觀察到寗後因原籍祖塋甚近卽順道往謁詎猝患中風卽行身故至二月廿四日復據觀察家屬赴撫轅呈稱家主於二月十三日在江寗差次病故迨至三月間忽聞省垣街談巷議謂觀察因串同西人私販米石出洋經某侍御奏奉密旨交兩江總督查辦觀察赴寗時劉制軍特備酒筵相請入内略詢數言立卽正法或云觀察已先有風聞自知情虚畏罪自盡竊謂二者之說均未足憑蓋觀察果係身罹大辟家屬何以呈報病故若使畏罪自盡旣有查辦之案雖云愼密於前亦當昭示於後乃時逾數月並未見有明文可知巿虎弓蛇斷難憑信說者謂觀察以難蔭知縣分發浙江任仁錢二首縣時懲辦土棍不遺餘力差役陋規裁革殆盡或者小人懷怨造此誹言亦似在情理之内也 
[一麾出守]  
　　杭州訪事友來函云新任紹興府熊太守起磻領憑到省本月初藩憲惲方伯牌示飭赴新任太守本擬於立夏節後起程履新現因越郡正舉辦鋪稅及勸領昭信　票等事上憲諭令速赴新任是以於十一日渡江至紹十三日卽接印任事 
[浙省官塲紀事]  
　　杭州訪事友人來函云浙省舉辦鋪捐仁錢兩縣業經委員會同地方官設局開辦其海寗等七州縣由杭府林太守札委各員分赴各屬辦理海寗委王大令衡富陽委吳大令躍金餘杭臨安委張大令廣銘新城委謝大令福慶於潛昌化委陳大令敬昌均於十四日下札○藩轅懸有牌示云安臺縣缺委卽用知縣王啓文署理東陽縣缺現飭請補是缺这李前泮先行署理仁和縣縣丞缺現飭准補是缺之賈延暉赴任○海鹽厘捐總辦現値瓜代之期由牙厘局憲委候補同知張司馬倓接辦○浙省藩庫於本月十六日撥銀五萬兩作爲地丁京餉札委候補通判汪别駕銑起解别駕奉札後於日内首途 
[鄂省官塲紀事]  
　　武昌訪事友云江夏縣諸肖鞠大令升補隨州已奉部覆所遺江夏縣要缺地當首劇政務殷煩現由王爵堂方伯詳請以圻水縣陳少石明府夔麟調補又監利縣缺詳請以現署是缺之羅大令迪楚補授均已先後詳明矣○藩憲牌示東湖縣知縣印務詳委枚江縣陳富文調署枝江縣印務詳委試用知縣聶廣澤署理利川縣印務詳委試用知縣蔡國楨署理大冶縣印務詳委題補斯缺之張嘉畹先行署理布政司庫大使詳委試用府經歴楊鎨署理 
[鍾山毓秀]  
　　金陵訪事友來函云邇來崇尙西學風氣日開金陵爲東南一大省會除督憲奏立水師陸師儲材各學堂外前歲江寍府柯遜菴太守復籌欵設立時務書院每月一課試以時務算學等學因經費不充未延山長其課卷則委正途州縣某某兩明府評閱至客臘有肄業生具禀府署以兩明府評閱未當擬請另延他人閱卷劉嘉樹太守頗難其人是以今春二三兩月俱未考試兹經太守牌示於本月十一日開考此後課卷已另聘名宿閱看矣○時務書院創設雖已兩年而與考人數不及尊經鍾山文正各書院之半蓋因土子於時文試帖外他務實未遑留意習疇人之術者尤屬寥寥近聞殷君之輅精通算術與文正書院院長張季直殿撰熟商擬請江寗府劉太守假文正書院齋房設立明算小學堂招聰頴子弟入堂肄業略籌官欵以購書籍兼備學生火食等費太守允如所請惟籌欵無多故僅額設學生十名火食修金由堂内給發尙有附從十名則須自備修金由太守命題考取不日卽可入堂肄業矣○本月文正書院官課輪應吳仲懌觀察考試初八日由元寗兩學師在下江考棚點名給卷與考者約四百餘人文題齊宣王問曰交鄰國有道乎孟子對曰有賦題醫無閭有珣玕琪賦以醫無閭山在今遼東爲韻詩題賦得滿箔蠶飢待葉歸得歸字　 
 
 

Page 3

 
 
[隋隄柳色]  
　　揚州訪事友人云兩淮四岸運商遵奉憲諭慨捐淮徐海等屬賑銀四萬六千八百兩限一月内清繳現因辦理者賑及收養遺嬰等事需欵甚亟查賑諸善士禀乞督憲迅卽撥欵接濟　帥隨電飭兩淮運司江都轉將運商捐欵卽日籌解都轉遂飭總局諭催局員遵卽於月之十二日出示局門略謂淮南鄂湘西皖四岸運商認繳准徐海賑捐銀四萬六千八百兩當奉憲批限一月内如數清繳照章給獎奉經示諭並遵照憲批以二四庫平二八寳銀依限呈繳在案迄今多日繳者寥寥現奉督鹽憲電諭催解立等接濟萬難片刻遲延等因除分别催繳外合亟示諭爲此示仰四岸運商迅將認定捐欵清繳立等轉解毋稍片延等語想各商旣已慨認於前自當勉力措繳以仰副各大憲　　勸善之意也○兩淮運司江蓉舫都轉之五公子春間赴試禮闈日前接都中電信悉已獲雋泥金報至寅僚紳士衣冠往　者絡繹於途說者謂公子少年英俊家學淵源濟美鳳毛箕裘克紹扶搖直上可拭目俟之 
[軍麾蒞滬]  
　　新簡福州將軍増軍帥祺階見出都至天津附招商局新裕輪船南下昨日午前十點鐘時抵埠假法界名利棧爲行轅聞軍帥小作勾留卽附輪船赴閩秉節履新 
[木工肇事二紀]  
　　木工肇事其略已紀昨報兹悉前日所獲木匠四名解縣係唐順生朱四寳王小魚子戴小源當奉黄大令諭暫押待質公所傳諭衆匠退散僅提年長者數人訊諭豈知衆匠非惟不退愈聚愈多致將二呇上公案曁兩旁德政牌均行擠翻大令卽出升坐大堂並著駐署之道轅親兵二十名在花廳三堂門首防守傳諭飭令年長者上前問話衆匠中有懦弱者紛紛往外退走爲强有力者所阻聲言吾等禍福同當旣到衙署無許走散乃將儀門關閉不許走出一人大令見此情形喝令開門聽候開導匠等置之不理一片聲喧其時天色已晚大令見人衆難以理諭飭傳魯班殿董事陳士德朱漢卿奚大發到案傳諭退散始得開門陸續散去大令退入三呇訊問陳董等稱此事係善後局巡捕及營兵激成現在尙有木匠廿三人覊在善後局不放内有數人身受重傷大令問其人爾等可認重眞是木匠抑是流氓乘勢肇事答稱職等祗認作頭以外散工俱不認識大令謂若輩覊在善後局晚間或恐再有擁衆索人滋閙情事卽諭陳董等協同原差多帶夥役前往善後局并由局員孫星垣直刺飭令營兵及巡捕等會同差役將木工張阿連黄林林沈富金張春泉張三生陸炳春蔡和尙陸錦祥奚桂山張和尙楊春生徐秀初王華華陸榮生林阿二王大榮徐金林王慶華郁掌桂王掌奎王福生李福林龔家生廿三名帶至縣署奉大令諭飭差小心看管時已二點餘鐘矣滬軍營帮帶劉遊戎開斌到縣後臥在花廳傷勢頗重肩骨損斷大令立請仁濟醫館醫生黄君春甫到署敷治至夜半時稍覺硬掙乘輿送回同日善後局捕頭車守戎爲衆匠擊傷左眉角門差巡捕王德勝傷及頭顱亦延黃君前往敷治惟什長劉姓力敵衆匠手擒數人未經受傷可云辛事昨日午前大令升坐二堂提訊受傷之衆木匠張阿連供年廿三歲昨送徒弟回浦東被巡捕毆傷求騐大令遂飭仵騐得果有木器傷又提張三生供年廿四歲蔡和尙供年廿二歲俱在虹口工作因衆議停工同往南巿途間被獲陸錦祥奚桂山王華華郁掌桂王慶華王福生王掌奎七人俱供是木匠或由鄉來申或聞知議事到塲被獲俱受重傷求騐大令飭件騐得各人頭面腰肋臂背等處確受重傷董事奚大發陳干德朱漢卿王子香蔡榮等同稱諸木匠因愚蠢無知聚衆閙事務求恩宥大令將各董嚴加申斥尋諭謂爾等旣爲董事不能約束衆工實屬咎無可辭姑不深究現在衆木匠騐有重　准交爾等帶去醫治原差禀稱尙有未傷之十二人現押班房叩求併訊大令卽飭帶案沈富金陸炳春張和尙楊春生林阿二徐金林李福林徐秀初龔家生黃林林張來泉陸榮生等同供小的等不敢鬥毆故未受傷各董事同禀請開釋初未應允其時衆木工又聚縣堂將及千人仍將儀門關閉祗許同帮進内不許走出一人約有硏點鐘之久大令無可如何祗得將人一併交董保釋聽候禀請道憲核示遵行一面發出六言告示多張分貼城内外各處其文曰水木兩作散工俱係貧苦小民現因米珠薪桂欲增工價恒情不知來案請示乃輒藉衆肆橫惟念良莠不一未忍皂白不分除拿首要懲辦良民務各安生仍舊照常工作不　藉口暫停至於工價微薄准予酌量加增擬章由董呈核聽候示諭遵行倘再聚衆滋事一律嚴拿究懲愼毋以身試法其各一體凛遵 
[飭查住址]  
　　邇來法界公堂案牘繁多讞員鄭大令查悉有等案内原被均住英界借塡法界門牌號數具控殊屬朦混取巧昨日發出凌文謨李善寳等呈詞二十九紙飭探查明是否屬實如有借給捐票朦混取巧等事傳案究罰 
[思患預防]  
　　前日南巿衆木匠議增工價聚衆滋事法界捕房捕頭聞之以該處毗連租界恐牽涉巡捕别生枝節因諭令將落班巡捕禁約在捕房内不准出外並飭包探至南巿探聽情形詳細禀覆 
[信包被刦]  
　　本月二十二日之夜本埠全盛寳順永義昶致大等九局命脚夫將包封及公文要件捆作三担遞往蘇常挑至眞如鎭相近突來匪徒數人將物刧奪而去嗟乎盜賊橫行行路者幾有棘地荆天之嘆有緝捕之責者何竟付之不見不聞也 
[竊術新奇]  
　　虹口潤記貨棧係巨商某甲所開棧中所存貨物頗多貴重之件甬人陳裕順垂涎已久邇竟别出心裁於棧側租屋一楹開設店面每於深夜挖成地孔至該棧房竊取紫銅數百塊分售於汪阿順倪阿方等數家後被潤記中人查知此銅實係棧中之物因疑有失竊情事當卽細查見墻脚有孔當投報捕房由包探竇如海及西探活治往查則陳已知風逃避後在崇明地方連同黨之顧茂林一併拘獲於昨晨解送英界公堂請究潤記遣人投案請追失贓質之陳裕順供所有私竊之銅實已分售與汪倪二人詰之汪倪同供不知是賊贓故敢向購且陳亦有發票求爲明察直刺著押候查明於下禮拜五覆訊 
[遵札諭董]  
　　前有南匯縣職貢生監王應銓徐式球等八人赴松江科試時具呈江蘇督學部院瞿大宗師禀稱萬物易摧最難莫如苦節四甇宜憫可哀尤在孤孀近世扛孀逼醮層見迭出其夫死無依不能堅守者間亦有之亦有自願苦守橫被蟻媒搶逼以生米煮成熟飯者十居六七甚或襁褓有兒以母去而夭殤覆嗣翁姑垂老因婦嫁而殘喘難延此境此情實堪髮指環請准於松屬各邑一併諭董造册保全婺婦等清瞿宗師閱禀後批云搶孀逼醮爲天理所不容王法所不宥此等惡習實堪痛恨該職等所禀請爲通飭造册保全孤寡孫爲風化起見應如何辦理之處仰松江府酌核飭　府憲恩詩農太守抄錄單批轉札各縣飭卽查明地方情形如何辦理酌議章程詳復彚核轉報上海縣黄大令接札後卽行照會同仁輔　堂總董曹寄耘妥議後再行詳復 
[公所落成]  
　　四馬路胡家宅新建三山公所經始多時兹甫告竣由董事擇吉昨日雇鶴鳴班演劇三日以慶落成一時袍笏登塲笙歌沸耳圍栭而觀者頗不乏 
[浮牛若夢]  
　　裏虹　虹橋士地祠畔前日倒斃無名男屍一具爲巡街捕查見回告捕房藍捕頭立傳二圖地保奚坤寳往查有無屍屬再行報請善堂給棺收殮○同日蓬路德華里口又有一無名男屍四百四十四號華捕見之報知捕房捕頭飭傳三圖地保周關寳前往查無屍屬因卽報請善堂爲之棺殮 
[南巿瑣譚]  
　　有戴某者住居南巿生義馬頭日前其兩甥女從滬北乘坐東洋車飛馳而南行經毛家弄馬頭時已薄暮突有甲乙丙三流氓上前將車阻住借查察照會爲名與車夫爲難彼此磨拳擦掌聲勢洶洶兩女郎驚破芳魂卽奔至附近汪恒興南貨店内暫避後經店主人派店司伴送歸家始得無事○南巿家廠左近張木生所開之箍桶店前日有某甲以購物爲名乘間竊取釘靴一雙比及覺祭已無從追尋張 
 
 

Page 4

 
 
以學徒阿根富林兩人看守不嚴責打之後復罰令長跪詎該學徒懷恨於心乘張外出捲取錢洋什物背師而遁張得悉後立卽協同夥友　處偵尋不知能免饒舌否 
[上海巡局瑣案]  
　　王松庭家居引翔港三五保地方鋤雨犁雲頗堪温飽膝下有子名學林年甫弱冠猶有童心王溺愛殊甚不忍加以鞭撻前日有江北人周文六肩挑水果擔在彼處呌賣學林忽將擔中各物攫之而逸周竭力窮追旋卽扭住與之理論學林一味持蠻繼而各肆忿爭足往拳來如臨大敵圖董周子青前往解勸置之不理乃告知楊樹浦巡防局姚殿卿二尹得悉之下立飭勇丁將王周一併拘解回局升座研訊以學林攫物行兇不法已極著令重笞一百二十板以儆其後并甲斥一番交保釋出○無錫人談阿二雖以鐵匠爲業而性喜犯竊前日在製造局左近向爲工匠之某姓家竊取鋪蓋一個當被獲住解送高昌廟巡防局局員魯介朋二尹提訊之下判責一百板斥釋鋪蓋交失主具領 
[介爾景福]  
　　謹啓者頃蒙英會審憲張交到何本燾善士爲祖父母父母冥壽并繼慈母壽辰將壽筵資移助賑欵計洋六十元祇領之餘仰見孝思不匱子職無虧存順殁寗式榖聿承夫燕翼嘘枯吹朽推恩復逮乎鴻嗷　術仁心可欽可感又同日奉到鴛湖無名氏洋五十元嘉興敖夢江善士續募洋四十元并此奉聞卽希公鑒[  上海六馬路仁濟善堂籌賑公所制施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續錄會典館保案銜名單]  
　　卽選府經歴畢湧請以鹽運判分發省分歸候補班補用供事張錦文　以縣丞分省歸候補班補用供事魯勳請以縣丞分省歸候補班補用分省歸候補班補用　丞馬堃華請俟得缺後在任以知縣候補班補用 
分省歸議叙班補用縣丞孟廣堯請俟得缺後在任以知縣用議叙班先選用鹽大便李世斌請俟選缺後以知縣在　候補供事孟學謙請以縣丞分發省分歸候補班補用分省補用知縣陸嘉榖請俟補知縣後以直隸州知州在任候補議叙從九品　英駿請以巡檢歸議叙班不論雙單月儘先卽選六品銜選用府經歴滕含英請以知縣不論雙單月歸各項　叙一班後選用　加同知銜選用從九品高溶請以鹽大使歸各項議叙班先前選用分省歸候補班補用鹽大　劉式玉請俟得缺後　　以知縣歸候補班補用並加同知銜候選未入流楊　請以巡檢分省補用候選從九品劉鎭請以縣丞不論雙單月歸部選用供事王朝鐀請以縣丞分省歸候補班補用候選縣丞欒振聲請以州判分省歸候補班補用此單仍未完 
[中江季課]  
　　中江書院經袁觀察捐廉添設經古季課仿胡安定分齋教士之法列經義治事二齋命題叅以天算輿地格致聲光等董學數載以來文風丕振先時算學一門報名應課者　其無人自觀察捐廉廣購中西算法畫藉以備肄業諸生學習自是應課之卷自四五名漸增至十數名今年更增至二十卷本届春季課肄業者多半回籍歲試故遲至本月旣望始行舉行題目照錄於下經義齋經學題丹書敬義之訓夫子於坤六二文言發之說霍山爲南嶽考理學題董子所以度越諸子論跋温公潛虚詞章　季詠爲執金吾賦以題爲韻尋山谷寺石中洞題名詩不拘體治　齋史學掌故題桑維翰晏延廣論問舟師水戰之制　於何時策時務題圑防議禁種鶯粟慮妨五榖民食議西學題論　氣吸鐵鍍金之理　四　全體通考所得新理與明堂銅人針炙圖　得失若何算學題今有米三萬六百石大小二種船各載　半但知大船少四十　而每隻所載較小　每隻多一百六十石問大小船隻及每隻所載石數各若干今有工程一處始用工人三百二十名綴發工錢九百二十千四百文但知每工錢　爲共用人數七分之一問共用人　　數及每工錢數各若干 
[杭垣武試]  
　　杭州訪事友來函云杭　　　畢後於　　　　　　　是日　迪臣太守　請城守昌張誠齋都戎至督署　道會考馬射午前考旗籍　　　　　　　　　　　　　　　　　　　　　　　　　　　　　　　　　　停考一日十六　　閱步　太守以　　　　　　　　　　　　　　　　　　　　　　　　　　　縣小　　　　　　　　　　　令從　旁使門放出各處俱派營勇　　　　　　　　　　　　　　　　　　　　　　　　　　　　　　　　　　右手　　　訂水中委經歴陳叅軍之鏡監視是日有仁和武　　　　　　　　　　　　　　　　　　　　　　訊當堂　出兼考姓名一併扣考並將　管押待質公所聽候發落十七日　　　姓武童因重　　獲發經歴管押當俟考畢按例　治以儆其餘也 
[演劇酬神]  
　　昨日爲天后聖母華誕南琛南瑞保民開濟鏡清寰泰六兵艦管帶恭備牲醴同至滬北　后宮致祭並召丹桂樂部演劇娛神遠近往觀者人海人山殊爲　擠美捕房藍副捕頭恐人衆肇禍特派華捕數名前　彈壓 
[小工跌斃]  
　　某船廠小工薛某前日正在工作不知如何失足由高墮下大受傷痍小工頭目見之駭極無措急卽設法舁送虹口同仁醫院求治不意行至途中辭已魂歸地府矣乃卽舁至其家買棺收殮 
[英界公堂瑣案]  
　　一百八十九號華捕拘送陳阿四胡坤茂兩賭棍到案禀稱伊等在路擺設賭　招人賭博有違租界章程特拘獲送案請究質之陳胡兩棍同供本地人偶然游戲不敢犯賭尙求恩宥張賡三直刺據情　之薩副領事以陳等　係著名賭棍判令各責二百板管押兩月○包探　志岡拘解張海榮到案禀稱此人在洋人斐立士處做工乘間　取衣服六件値價洋十八元報捕後經小的緝獲　究洋人斐立士投案請領失贓質之張海榮供洋　尙少小的工洋十元零七角亦求究追直刺得供判押繳洋七元三角並罰洋五元如不繳　押一月○小竊顧阿榮在李阿毛家竊得　花籃一只經包探朱阿　拘獲送案李投案請領失贓直刺判將顧責一百板贓還失主○　賊張金海行竊方九霞銀樓内油衣四件經新充包探米順緝獲人贓送案請究方九霞遣人投案領贓張供湖北人流落滬江雖心資餬口不敢作此不端之事尙求恩鑒直刺著押候查明覆訊○二百五十九號華捕解粤人張阿洪至案禀稱此人於昨晚八點　後在虹口傾倒垃圾小的以其有違定章特拘案請究直刺判將張管押三天以儆 
[法界捕房瑣案]  
　　昨禮　五爲法界捕房發落之期鄭大令　同鈕副捕頭升座命提上期公堂判　竊取東洋車上　　布之孫魯寳周安吉著照原斷各責五十板○流氓方阿有串同竊賊攬取設攤售賣香烟人之洋銀一元八角爲巡街捕拘獲解鑒大令訊供著照原斷重責三百板斥釋○車夫王寳生呑匿　客綢洋傘一柄經大令訊供照原斷笞責五十板斥釋○流氓陸阿二糾集同黨在小東門搶奪鮮魚爲包探拘獲解經大令訊供照原斷先行枷號半月發小東門示衆　滿責放○流氓朱春泉屢次犯案怙惡不悛前日手持鳥籠向捕房細思訛詐經大令訊供著照原斷重責二百板斥釋○楊阿寳紏衆爭挑自來水爲巡街捕拘入捕房解經大令訊供著枷號五日發犯事地方示衆期滿責放○張阿五在寳興里口攫取婦人銀挖耳一支當塲拿獲贓已　棄經鄭大令訊供押候嚴比頂又提案復訊張矢口不承大令以原告不到無從質　從寛釋出○英界萬泰小錢莊主黃廷芳卽紙紥和尙去年困濫出空票虧欠趙春元洋四千四百餘元控經大令訊供押追迭次　氏挺押不理昨日命提到案著從重笞責二百板　押勒限十日内理楚如延按期隨堂帶比○沈靜帆因貼票欠洋四百七十元爲朱文淵其控迭　大令訊供嚴追挺押不理昨日命提到案著重責一百板還押限十日内理楚延干嚴比○賭棍周星源糾賭騙鋪爲程　村具控經鄭大令訊供　比迄今已逾半年挺押不理昨日命提到案嚴比周叩首求恩請寛限五日如再逾限願廿重懲大令著還押○協泰祥行主諸學堯控陳月湖范炳華等股開錢莊呑没資本存欵銀一千餘兩兩造經大令訊供交保出外理處嗣因延不清理著保交案押候嚴追昨日提案著具限二禮拜内理楚延干追比○碧露春茶館主章　山因貼票欠洋七百元被洪明山具控經大令訊　交保出外章卽逃逸大令飭　保人陳小寳押追兹據司帳張魯人將碧露春生材　賣得洋四百七十元除各項開銷餘洋一百六十元繳案大令以其不應擅自專主著將張一併押　昨日命提在押之章馬氏供稱小婦人管押捕房未知　賣之事大令著將陳張二人提案令覓的實保人限二日内將拍賣生材追回交案候核 
[美界捕房紀事]  
　　本地人徐銀海莫張林前日同在頭壩路掘挖陰溝旋將泥穢舁至四　路口傾倒路　爲四百四十七號華捕所見拘入捕房押候解送公堂究辦○裕昌馬車行御者王阿福前日駕車至滬　楊　浦揚鞭得意馳聘若飛爲二百四十四號華捕所見以其御車疾駛有違租界定章將王拘入捕房押候解送公堂核辦 
[金陵官執]  
十三上十六日長江提臺黄宮保到　沙漫洲緝私候補道章蔭丁憂候補府吳增僅交伵署 
 
 

Page 10

 
 
　　吉傳見截取直隸州錢錫晉到由蘇來知縣陳元鑄赴儀徵高郵吳錫官赴寳應興化均奉府司委公幹卽　　補　　　　　　　　　　　　　　　　　　　　　　　司胡昌瑞叩謝知縣武麟由三河催運漕米回板浦塲大使陳啓勳均見候補道王灃辭赴場撤鄂賑捐　許　奉　看金陵　　　　　　　　　　　　　　　　　　　　　陳金福到交缷回同知劉卓栻通判慶謙請補安東縣張知縣祿德　樹涵黃　凱陳仕掦請感冐假三天均禀知在開道署閱卷畢文　　　奉司委查浦六兩縣　 
倬清禀知奉皖南茶釐局委建德分局縣丞陳周愼交卸石港騐補厘捐差回知府羅章禀知由瓜州公幹回 
[蘇省官報]  
　　　三月十五日管　撫標飛划水師營補用副將歐陽成松辭赴江浙一帶會　署高郵州章　直禀到署儀徵縣尋世珍禀辭知縣郭重光禀畔赴長　吳四鄉及湖等處公幹縣丞張燦禀謝奉委盤門水　卽日到差又單希會禀謝奉委武陽絲捐差巡檢李約　禀奉委錫金絲捐差從九徐兆澐禀謝奉委帮辭蘇城絲捐差太　州七浦司巡檢文　專丁來省禀　奉飭調署吳江縣汾湖司巡檢事未入王鎔禀知交缷署光福司巡檢任事回○十六日高郵州章禀辭通判蔣凱笙禀謝奉委解金陵新老　營軍餉差知縣劉炳青由滬專丁來省　　飭知奉部覆准補丹陽縣缺並謝奉飭樹木捐局一年期滿比較盈餘蒙記大功一次循　供差○十七日庚寅翰林黃曾源福建人由京來知縣江圖本由常昭公幹回縣丞金乙麒禀知奉委赴徒陽二縣催提漕項差卽辭撫轅牌示於廿一日早堂督同藩臬兩司提勘本年應人祈事秋審各犯藩轅　示照得松管糧　判孫治安因　請假就醫遺缺查有試用同知王秉忠　以酌委　理○十八日知縣夏輔咸禀知府委秋審　　　判蔣凱笙禀辭委解軍餉赴金陵二品頂戴前署直隸臬憲費學曾五月廿九七旬正壽提前於四月初八日預祝○十九日廣東管解京餉委員補用知縣朱惠浙江人由京來巡檢朱逢　禀知奉委接辭盤　厘卡差○二十日知縣莫鎭疆由車坊厘局專丁來省禀謝奉飭查獲大宗偷漏蒙記功一次又王熙宇禀知奉委赴京匯奉賢二縣催提漕瑣差卽辭撫轅　巡　　昌柱戈　　　萬全均禀知　　赴都藩轅牌示照得署江　縣知縣葛培　病故遺缺查有元相縣知縣李超瓊堪以調署遞遺一和縣員缺查有試用知縣郭重光堪以酌委署理 
[江官報]  
　　閏三月十一日蕭鹺尹毓芝委總局額内聽差○十二日海分司徐分轉禀到　鹺尉錫曾委繼局額外聽差○十三日總局任公　　赴省公幹回王分　家棟自金陵回淮 
[申報館協根所經收順直山東川東鄂省江北賑捐閏三月十一日至二十日止第十一次清單]  
　　閏三月十一日徵記求弟病速愈助江北洋十元東海氏洋二元○十三日公裕堂洋一元○十四日湖　姚同興經募楊酉山洋二元陳星岩洋一元姚楚縣洋三元陳百川洋三角陳利顮洋四　五分李雨春洋二元陳鑑仁洋一元陳幅卿洋三角陳輝山洋四角五分問經堂洋五角紹興退省氏求　病延年助江北洋一百元○十五日柳浦恝高經募完愿助江北洋一百元九江政大源局來　陽不書名求保妻病全愈洋十元○十六日安定氏求小兒關煞開通洋四元樵陰館主節省衣　費移助洋廿元無名氏洋十元○十七日星江禮畊堂爲幼子求平安助江北洋一百元○十八日無名氏水三兒關煞開通一元隱名氏助江北洋四元戈善慶　洋二元杭申昌由順成局寄來無名氏助江北洋二元○十九日鎭江恊興昌來勉力子洋二元便廬主人銅洋一元桃　煥洋十一元六角二分以上總共收三百九十元零六角二分銅洋一元 
 
 
 

Page 11

 
 
   
 
 

Page 12

 
 
　　原夫洋烟之悞人也初時吸食藉爲叙談消遣之資漸而流入五經日久遂成痼癮因虚受病百弊叢生於是有戒烟一法紛紛擬方以售於世而往往配入烟膏烟灰以爲藉此作癮乃易隨漸减食卒之能止癮而不能斷癮戒之不脱服之無益而爲患滋甚焉夫吃烟者吃其氣味而癮則能成况以烟膏烟灰等物配藥服食渣滓留存勢必日積月累停滯胸中至於隨經發病無論弱者固傷氣質卽壯實者亦損精神無怪乎世之爲戒烟者旋戒旋食癮亦旋增終入於迷途而莫之悟也本齋得有家傳秘方絶不用烟膏烟灰以助藥之困只選上藥配製爲丸服後不思吸烟亦無庸戒口自然斷癮身體强健飲食勝常卽吃而再戒亦隨其便永遠無弊幸而遠方播傳仍恐異鄕外客採買維艱特將原方開列於左務使人人週知以公諸世並非專爲圖利秘而不傳方内用牛黄胆星川貝陳皮以除痰玉桂洋參沉香木香丁香白扣仁温寒固氣北茋於术衛生丸以寗神開胃補血加蘇合丸以衼風用龍涎香以統除烟之積患矣每癮一錢呑丸三分每瓶價大洋五角諸君恐難戒斷卽到本齋包戒斷癮後謝亦無不可本齋原爲方便諸君起見並非有心圖利也丸之妙處並非徒託空言若有烟膏烟灰攙入製丸皇天不佑此丸不獨爲戒烟之用並治一切心氣肚痛癱疽瘡瘍筋骨疼痛諸痛卽止如神原方正龍涎香二兩正母丁香五錢上廣木香五錢正西牛黄兩半紅肉洋參三兩鮮白扣仁一兩九轉胆星三兩加料衛生丸卅個米炒北茋二兩正川貝母二兩上上肉桂心二兩共末蜜爲丸一分寄杭州太平坊一分寄鎭江日新街文萃書局　廣東邇遐齋分設上洋英界老巡捕房對門開張另有正龍涎香發兌 
[明治火險]  
　　三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[東京水險]  
　　專保中西各日洋面平安水瀆均照英國章程接辦設有不測立卽賠償無論禮拜夜深均可盖印賜顧者請送交三井帳房 
[蘇州　華利機器磚瓦廠出貨告白]  
　　本廠現已造出靑紅大小各色磚瓦及方磚等貨光而且堅用以造屋價亷工省勝本地人做之磚十倍其價又格外克已以廣招徠如承中外紳商賜顧者請來廠面議可也倘外埠貴客欲定購各貨者乞作函訂定本廠當如期交清决不遲誤廠在胥門外棗市橋西首便是　蘇州　華利廠帳房啓 
[招盤]  
　　虹口頭壩萬陽樓茶煙館全副生財一切裝修因股東另有别業難以照管是以出盤如合意者請至本樓可也　萬陽樓告白 
[咪阤洋行]  
　　啓者本行僧帽老牌火油産自囒咭由唻吔噠𠶠公司製煉頂上煤油燃燈光耀極其燦朗且無黑烟繞室與衆大不相同兼之價亷物美油性甚良穩固無危卽偶爾傾瀉亦無霎時騰炸之慮黄昏豪光散射格外光明更非别家可比可見此油之佳購者無不稱善業經中外馳名蒙各紳商皆有捷足爭先之望是以銷路甚廣頗有轉運不及之勢故特在滬購地監造火油池棧數椽親自督灌箱听以爲轉運之便每箱兩礸計净油六十七磅比别家格外加重並用上等白鐵爲罐自置機器軋就焊口堅固異常定無滲漏之弊嗣後精益求精以廣招徠倘蒙仕商賜顧認明本行僧帽老牌爲記庶不致誤 
[海門輪船]  
　　本船到上海修理完固準於閏三月初七日由寗波開往鎭海定海台州等處以六日一週挨次輪流無悞特此告白乙 
[品超常流]  
　　目下補身之牛肉汁盛行中土盖因於體有益功倍參餌物雖來由西域貨比市上更勝一籌卽所售鰵魚肝油亦與人不同服非僅取潤肺一切功效難以縷指此外海卜福司補陽糖汁較别種牌子猶美不特療症如神又能助陽種子百不失一也 
[京都同德堂補益要藥]  
　　補身眞珍珠粉每錢四元　金種子丸五元一元十鞭種子丸一元十元五鞭種子丸一元四元參茸多子丸二元四元參桂鹿茸丸每觔洋八元神效耳聾丸一元二元華興燕窩糖精四元二元扶陽乾剛丸每瓶一元六赤脚大仙丸每觔一元六人參再造丸每顆一元人參衞生丸每顆一元 
[石印宋本唐人合集]  
　　孟浩然王摩誥高常侍岑嘉州四大家詩集合印一函洋八角足本小學紺珠一函洋五角四馬路古香閣啓 
[上海協安]  
　　本號開張十有餘年專批發呂宋票屢售大彩遠近馳名收兌紅票格外公道并收廣東全省武會試闈姓特此佈 
[告白]  
　　今有雲南運來眞正大理石檯面屏風大小數十件因該客卽欲動身格外减價零躉均可如有合意者請至觀音閣碼頭餘泰莊内面議可也 
[新鮮到船牌　白金紙]  
　　十二張三元九角六張二元六寸片每打一元一角半餘貨公道　耀華照像號光緒樓同啓 
[紡紗織布機器出售]  
　　啓者伯拉脱兄弟公司開設在英國法面亨地方專製紡紗織布機器其貨係頂上之絲故價較他家昂貴現在上海經理者係怡和洋行特此佈聞 
[天成　只此一家老行]  
　　英五月份大票批發雙張十二元正單張四開照算分條六角半函購上海棋盤街北首石庫門内原班帶奉不悮 
[美孚洋行]  
　　美孚老牌煤油質凈色清貨均上品久巳馳名海内近有無恥華商私將老牌原罐在瑞記碼頭翻裝俄國下等煤油充作老牌字號發售希圖漁利本行東洞悉此弊禀求會審公堂立案經屠别駕出示嚴禁以杜效尤謹録原示於左欽加四品銜調辦英美租界會審事務正任江寗府南捕分府加一級記功二次屠爲出示諭禁事照得外洋貨物來華均各取有牌號外人不得假冒前因華商以低貨冒牌朦混歴經本公廨分别罰辦有案兹又有華商恆隆盛號假冒德富士牌子出售火油據美商美孚洋行控經傳訊具結并據美孚行東以尚有同安昌等亦售賣假牌火油聲請示禁前來合行出示諭禁仰商民人等一體知悉自示之後不准冒牌出售火油及各項洋貨如敢故違一經查出或被告發定提究罰不貸各宜凛遵毋違特示光緒二十二年正月二十三日示 
[燕製補丸]  
　　此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用經瀉者此丸洵推第一小盒洋一角大盒二角五分此藥各大藥房發售 
[怡和洋行　經理火險公司]  
　　啓者本行承保岸上火險凡房屋生財衣服貨物等俱可代保倘有不測立卽倍償貴商欲保者請至本行或二洋涇橋南本分行面議可也　上海經理　仁士　香港　依士頓火險公司怡和洋行啓 
[麯醫中外人　範記半夏麯]  
　　四川保甯府起首繆復泰範記秘傅法製半夏麯專治男婦老幼五勞七傷咳嗽痰喘氣湊中風不語應效如神每兩二百文近因無恥之徒造此假麯在各碼頭冐名充售由恐誤服受毒非淺凡士商賜顧者請認繆復泰有範記内外票庶不致悮四川成都府重慶府湖北沙市漢鎭均立有號申江重託寳善街王大吉藥店一家代售 
[茂生經理火險]  
　　啓者本行經理皇后及倫敦崙格西火險公司代客保火險事務其費格外公道如有不測迅速賠償不必函問外國總局此布　華正月十一日三馬路茂生洋行啓 
 
