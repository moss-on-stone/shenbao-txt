# 1912 - 45 - 4914010

 

Page 1

 
 
評論 
[去爭篇]  
　　天下之患皆起於爭而爭起於不平共和者平之至也泯五族之猜嫌趨同軌於一致若是者宜若無爭然 
然而起視人心人心猶是也自武漢起義以來而東南各行省相繼反正而西北各行省歸命共和其間號爲傑出於萬民之上司民牧而膺軍寄者雖不乏抱救民之見光明俊偉以力表其大公至其雲集響應之徒往往中於數千年來之習慣不爭權利則爭名位不爭爵禄則爭意氣幸也一二偉人以恬淡出之以退讓處之而民國之前途乃始有以奠定其丕基而克底於今日尤其甚者飾大公之名以攘私利之實口仁義而心盜跖外廉潔而内多欲一問題之發見一議論之造端莫不是丹非素以自便私圖朱其所赤而墨其所黑名出其心思才力以專精於簧鼓之舌而擁護其一得之愚初不必問其關於大局之如何惟兢兢焉以私意爲歸宿一事然事事皆然一處然處處皆然當此共和發軔之始專制舊毒甫去而新染之污點又竟屢出而不窮也不厭辭費略述一二大端以供海内賢逹之商榷一日建都問題民國之成立始於南而終於北始於鄂而終於燕始於東南各行省而終於合漢滿蒙回藏五大民族爲一中華民國居今日而言都城宜乎集漢滿蒙回藏之宅中而始能收統一之效果若云北京爲滿清舊治舊染污俗不得不易地而治以咸與維新然亦在乎謀治者組織之如何防維之如何耳控蒙回而制滿藏惟燕爲便因舊都而省物力惟燕爲宜至云集漢族之會歸雖處本部十八行省而地徧於北然欲收皇族於肘腋而陰消其反側之謀集北海之梯航而隱寓夫建瓴之勢則又舍燕京爲莫屬矣以燕例津則津爲門戶而燕乃堂奥以燕例鄂則鄂雖中權而燕亦北府若僅僅焉爲漢族謀樂利則都鄂渚可也都金陵可也吸長江流域之菁英而北控黃河南撫粤海夫亦奚地而不可者今則合五大民族爲一國當就五族之利害而熟權之不當就一部分之意見而力爭之吾讀莊孫二大都督之通電吾不得不佩服其謀國之忠慮事之密而一二軍隊乃執北京三害之說以自護其私陽托參議院之議决而陰以遂其脅制之私置滿蒙回藏於不顧而惟以力邀本初南來爲得計此則記者之所汪解者一（未完） 
[專電]  
　　有人電致參議院謂日人已放滿州總督并發兵佔鐵嶺南滿鐵路不准中國運兵與之交涉則答以我無政府無交涉可言乞商諸君迅定臨時政府地點從速組織勿爭南北以圖對外 
　　聞參議院因臨時政府地點事有多數議員主張辭職 
　　清帝退位後凡軍隊有北伐字樣者一律除去預備合併編成建制部隊 
　　法制院長宋敎仁不日東渡已選定參贊林長民王印川書記官陳治安 
　　陸軍總長擬命駐寗聨軍參謀團兼辦參謀本部事務 
　　北京軍隊統一聨合會成立後南方各軍儗各派代表到寗集合卽赴該會接洽商辦一切事宜 
（以上南京） 
　　袁全權日前與合伍廷芳電商以新建醇邸府改爲總統府已在清太后前聲明 
　　袁總統昨（二十一日）晤外交團論及臨時政府地點决在天津北京兩處擇一建設今日又請清太后及貴族等速遷至頤和園以備騰出宮禁組織政府 
　　袁總統有一長電致升允痛言此次議各之原因及大勢之趨向勸其當以救國爲急不可堅持一人之意見至陷國家於危亡 
　　本日（二十二）新舉臨時大總統袁命令學部呈稱本部正首領唐景崇假期届滿病仍未痊亟須派員接任等語學務正首領委任張元奇兼署 
　　又命令法部副首領曾鑑呈稱舊疾增劇懇請辭職等語應卽照准法部副首領委任王世琪兼署 
　　趙爾巽昨以奉天省名義電賀袁世凱選爲總統 
　　北方各省除前清甘肅巡撫外均有賀電到京 
　　南京政府代表初七日可抵京以外務部迎賓館爲庽所 
　　聞北京郵傳部議將大清郵票一律廢去另擬式樣頒行中間印一飛艇 
　　前淸皇族載澤等近日陸續返京密謀排漢舉動袁總統加派兵警日夜梭巡以防不測 
　　自清帝遜位後北京居民紛紛剪髪以表贊成共和 
　　聞蒙古已將庫倫作爲都城中國入蒙之商品蒙政府一律徵稅（以上北京） 
　　東三省仍有人反對共和密謀獨立清太后己派人曉諭謂皇帝退位不外顧慮民艱東省官民宜體此意切勿輕舉妄動致誤大局　　吉林華清提學使曹廣楨交涉使郭宗煕皆請開缺此外自請去位者三省共有數十人（以上奉天） 
　　今日少數軍界反對維持會假山墳開會致社會訛傳由寗開回浙軍一標預備開戰實不確蔣督亦無去 
意（杭州） 
[公電]  
　　江寗商學農工自治等會電報界公會轉各報鑒頃閱報章知滬都督陳公以民國成立决意請退而謀江蘇政權統一造福我省實非淺鮮而功成不居爲天下倡尤足令同人等感佩乃或者不察意欲强其爲難不但江蘇有分裂之虞且亦不諒陳公之甚應乞貴報主持公論務使陳公遂高尙之志江蘇收統一之功陳公幸甚江蘇幸甚江寗商學農工自治等會公電 
 
 
 

Page 2

 
 
　　南京聯軍參謀團電袁大總統南北軍隊統一聯合會及各都督各報館鈞鑒自民軍起義以來犧牲生命財産不可勝數葢爲全國謀幸福非爲個人爭權利故不惜破壞一切重行建設不料宣布共和以來已逾旬日因爭持臨時政府地點以致統治機關不能成立對内對外危險異常言念及此中心如焚瑞等暏瘡痍滿目險象環生用敢披肝瀝胆直言布告誓以國利民福爲前提捍禦外侮鎭撫内亂以盡軍人天職至統一政府暫設地點若就現勢外交經濟地理歷史種種關係言之自以參議院第一次議决之案爲適當管見所及謹電奉聞浙軍司令朱瑞粤軍司令姚雨平第一軍團長栢文蔚光復軍司令李燮和第七師長洪承點江北都督蔣雁行鄂軍代表傳人傑李下溶自南京聯軍參謀團同叩漾 
　　南京陸軍部電各報館各都督各軍政分府各軍司令各商會敎育會公鑒照得民國統一共和告成中外人心同深歡忭此實吾全國殉難諸烈士及戰死將士鐵血之功近年以來俊傑之士飇雲起東南厥始倡義鄒容禹之謨之駢首史堅如楊卓林吳樾之捐軀徐鍚麟注彈丸於滿酋之腹熊成基舉烽燧於大江之涘以及萍鄉之役欽廉之役鎭南關之役黃花岡之役最近 
武昌發難之役金陵光復之役北京暗殺之役 
吳祿貞被剌於獲鹿温生才死事於羊城彭家珍收功於丸彈皆不惜犧牲性命抛棄骨肉或抗節虜廷從容就義或横罹黨禍慷慨捐生其間赴湯蹈火免囗衝鋒功未成而身先死名湮没不彰如諸烈士者何可勝道雖殉難之先後遲速不同而其愛國愛民之苦衷耿耿不滅於天壤則一也亟應立祠崇祀荐以血食血食而卹幽魂合亟通告各軍政學 
報各界迅將前清湘楚淮軍昭忠祠改建爲大漢忠烈烈祠詳細 
訪查各省盡忠大漢死事諸君入祀其中由本部特委專員前往致奠以後卽由各執政春秋致祭並於每歲民國紀念日恭行祀典以爲定例一以慰烈士在天之靈褫漢奸死後之魄於以激勵軍志發揚民氣蔚成民國無疆之盛業達於四裔豈不懿歟須至通告者陸軍部養 
　　南昌蔡公時電各報館轉大總統曁胡漢民馮自由兩先生鑒曾見符鼎升致大總統電一則曰公時惡劣一則曰公時衆惡僉壬此種詭語毫無根據處此共和時代不得以私慾未遂妄肆攻擊公時平生事實問胡毅生先生便知光復後任勞任怨無非爲地方謀幸福社會人心公道自在似此無憑電控人皆 
可以控人總統府亦不勝煩瑣請嚴追證據實究虚坐以懲刁風而維社會至禱蔡公時叩 
　　寗波華洋義賑會電中西各報館共鑒今日本郡中西人士舉代表開會組織華洋義賑會寗紹支部救濟紹興灾荒以餘姚　着手地處當時蒙公舉优章爲會長勵德厚敎士爲會計袁履登君爲書記惟本地籌欵艱難而數十萬飢民嗷嗷待哺特此電乞寗紹旅滬回鄉諸公大力贊助不勝昐禱寗波華洋義賑會會長盧成章謹叩 
　　齊齊哈爾宋小　等電北京袁大總統南京孫大總統武昌黎副總統督撫督都督諮局蒙古王公聯合會鑒接蘇州莊都督來電據民國聯合會等曁報界公電力持建都北京等情讀之不勝欣幸方今南北一一家畛域悉化自宜統籌全國大勢擇利而行該會等所議公允切當實於民國前途大有關係務祈合力贊同從速决定以維大局是爲至禱宋小　卒同各界人等同叩禡印 
 
[舊歲除夕之分餅圖]  
　　江寜軍界同人電各報及吳紹璘黃郛等公鑒此次東南光復陳滬都督之功最巨中外共曉誠如公等所云以之移督江蘇衡才報功亦誠至當但此等言論出於公等未免阿其所好且以少數人而干涉江蘇全部政治未免太不自量況清帝退位民國統一所有地方政權自有公民出爲整理吾輩軍人何得妄加干預以公等大才何愁無用武地何得擁戴個人致糜全局誠爲公等所不取也江寜宣界同人公電 
　　南京大本營總兵電各報轉陶君鴻源鑒委君爲大本營總兵站交通部員希卽來寗任事大本營總兵站啓漾 
　　杭州同盟會電申報神州報民立報轉陳漢第陳敬第鑒蔣方震漢奸誅戮在即公等同調請洗頸同盟會員張漢民郭天瑞等養 
　　又電申報民立報神州報轉陳英士君鑒漢奸蔣方震此問擬即正法同黨陳漢第陳敬第逗遛在滬請設法拿獲以正典刑同盟會員邵月珊陸霍皆 
　　安慶孫都督電南京大總統參議院各部總長各省都督均鑒敝省前派參議院職員王善達君業經辭職刻已改派胡紹斌君接充卽日赴寗任事特此電達即希查照皖都督孫毓筠禡印 
　　南京陸軍部電各報館轉各都督各軍司令 
官鑒各省軍隊中有無意大利人名百其薩和爾皚者希查明報由各都督電覆本部爲昐陸軍部漾 
　　南京陸軍將校聯合會電各報館鑒敝會組織現已就緖茲定於二月廿五號陰曆初八日午後一時假南京三牌樓第一舞臺開成立大會議决詳細章程及選舉職員時間迫促不得廣佈特此電聞希登貴報俾得週知陸軍將校聯合會謹電 
　　窑灣米占元等電滬都督陳華洋義振會申報館轉各報館均鑒邳宿一帶頻年水災飢民遍野查其原因由於沿途河堤不修潰决甚多山水一發田沮相連如同澤國以致顆粒無收因歲荒之故强者流於盜賊弱者死於溝壑悽慘之狀目不忍暏耳不忍聞要知皆上帝之赤子所以失其敎養者都緣目治之能力薄弱不能不爲將伯之呼聞華洋義振曾早有以工代振修築河堤之舉因軍務未平不便施行今共和政體已定秩序如常非有大慈善家不能培養其元氣乞都督就近商請華洋義振會諸大善士速籌鉅欵派員北上開辦工賑旣可以救目前之災民又可以免春水之爲患遟恐不及望卽施行駐窰灣第九旅長米占元徐屬招撫王子衡商學會各團體爲災民百叩漾 
　　南昌馬都督電上海陳都督鑒前次倪君寄生來贛開辦共和促進會無正式公文亦無信片是否尊處所派乞電示馬毓寳禡印 
　　北京袁總統電上海共和憲政會李平書君鑒來電（己見二十一日本報）敬悉偉論甚佩寜鄂各派代表北來就商國事一節敝處尚無所聞惟將來行政事務俟有與各政團籌商之時貴會若能賜敎以匡不逮是所幸也特復乞諒察之袁也凱個 
　　共和討論會電南京孫大總統武昌黎副總統曁各部長次長鈞鑒上海一邑所轄地小故都督之設原爲權宜之討况蘇滬兩都督同在一省更屬不宜今滬都督旣願辭職懇請速即俯允而順與情俾蘇省得以統一實爲幸甚中華民國共和討論會叩 
[譯電]  
　　滬甬鐵路大倉洋行借欵雖經中英公司反對謂該公司對於此路應有特别利益惟聞此事進行仍頗順手大倉洋行己交日洋一百萬圓其餘之欵將以應用材料抵付（東京） 
　　據澳洲曼爾邦電稱澳洲華僑慶賀共和成立極形誠摰（倫敦） 
　　滿州民軍統領要求當地官吏以奉天全省讓與（柏林） 
要聞一 
[袁項城南下未定]  
　　設立臨時政府地點外間傳說南北頗有爭論茲經本館調查其說不確聞項城於南北兩說並無成見初時南京電勸項城前往外交團 
大不謂然意謂北方數省非項城不能鎭 
壓萬一項城南去外人生命財產異常危險因竭力阻止項在據以電告南京旋得南京回電謂臨時政府在南在北决不爭執但請項城暫往南京一行以便商酌一切且可交替再行北旋似無不可至地面治安之責唐少川可以權代並言唐日内可以到京但聞外交團仍不爲然己由領袖公使拜謁項城極力勸阻謂唐少川並不知兵不能承認恐項城未必果能南下云 
[再紀遜位時情形]  
　　清后性本懦弱自武漢事起第遇召見王公大臣時必挈宣統同坐殿端情形至爲慘怛前日共和諭旨擬成進呈清后略露慰藉之色曰今而後戰事可免矣復目視宣統久之乃命將旨發繕旋顧左右曰我朝撫有天下埀三百年現因鑒於世界大勢贊成共和自與前代亡國覆祀者不同惟皇上方大冲齡尙未知天下事今遽攖此變局實覺難堪耳言畢悵然　　此次下詔退位頒布共和實以清慶王之力爲多當東南紛紛獨立時舉　大半面如土色莫贊一詞慶宣言如以兵力平亂猶抱新救火後悔莫及故有十九信條之宣布袁　　到京謗言百出慶力言救國者卽是此人我斷不肯自已害自已故袁之信任日堅北五省得以鎭定議 
和之說亦由慶王創議去年十月初對袁一揖云殘害同種上千天和和平解决惟公是賴報 
先朝之知遇公亦誼不容辭袁遂以此爲已任後和議無效其中波折一日數變慶又暗中維持使袁不致灰心本月初間反對者蠭傳袁有帝制自爲之意袁已决計乞体慶復挽留再三勸慰至二時之久優待條件爭執多日慶云人家亦算對得起我們了此事乃不致决裂故說者謂此次成功未始非由袁慶聨合之九云 
[西報最近大局觀]  
　　大陸報云昨得可靠消息新内閣人員須俟袁世凱抵寗正式履總統之任始可宣布目下外間對於此項人物頗爲法意據現象觀之袁世凱似有自由擢選内閣人員之權 
惟料將來内閣人物必合南北組織而成蓋如此始可令各黨協和也 
　　袁世凱雖屢電聲明目下不能來南之理由然 
南京政府代表抵京後袁氏必與熟議此事終必赴南就任無疑惟此事非一時可决其發布之期當在數星期後耳今人多謂袁氏來南關係極重蓋有此一舉南方之人始能深加信任也 
　　昨日本報記者曾以建都問題訽諸伍廷芳博士據謂彼個人之意見則贊成設於南京惟今多有主張設於北京者此事關係甚重未便倉卒解决袁世凱來寗就任之後如願返北亦不强留但都城位置當隨後再行公决云 
　　近數日内伍廷芳曾拉接袁世凱電文數通據云皆係無關重要之事 
　　袁世凱現已諭令各處將領停止戰事此後决無衝突之虞廣東雖有梗議今亦大致融和矣 
　　字林報云據南京消息袁世凱電告孫逸仙南下一節須俟代表到京後再議南京當局皆信袁氏必於兩星期内來南惟仍主張目下不能弛解軍備是故連日仍有新軍絡繹抵寗也 
[尙戀戀專制餘威耶]  
　　前清宣統帝典學一事今年一切仍舊陸陳伊三人仍居師傳名目逐日授課但此項俸稰則歸入皇室經費不另開支清太后已將此意交諭世徐兩人矣又聞陸潤庠陳寳琛兩人自共和宣布後本有辭職之意清太后特派人慰留並謂皇上冲齡正當求學政權雖讓尊號仍存務望念受國恩始終敎導云云陸陳乃止　　世續以今年正月初十日爲清太后萬壽令節所有是日應行籌備之處仍須一律預備故已傳知内務府遵辦矣 
　　聞清太后以優待件言明辭位之後暫居宮禁日後遷移頤和園等語故云臘而諭内務府大 
臣定於明春出遷居頤和園惟宮中一切物件甚多皆須詳細查點大約非數月不能竣事故雖定准明春駐園而宫禁仍暫歸皇室佔用 
[東三省反正始末記]  
　　東三省趙爾巽張作霖輩初本堅持君主今亦贊成共和其中廻旋曲折頗費手續茲將先後各訪函編錄於後以見此事之眞相 
　　上臘二十五日宣布共和後袁世凱即以正式 
通電布告各省翌日均接有覆電表示贊同惟東三省越兩日尙無覆電至京聞係張作霖自知慘殺民黨枊大年張榕等志士爲天下所不容恐歸順民國亦難幸免故極力反對以鼓煽一般無意識之人趙爾選旣爲張作霖所挾制又有載澤等各親貴運動鼓惑遂亦不敢贊成共和袁世凱察知其狀恐東省一有事故不免牽動全局特派段芝貴馳赴奉省先行勸解并調第四鎭全軍駐紥檜關内外藉資鎭懾其東蒙古一帶則特派奈曼王馳往開導以防反側 
　　趙爾巽聞張鍚鑒到京消息知將不利於已卽密派其死黨數人到京偵張之蹝跡張果得授東三省邊防大臣並聞立俟趙爾巽開缺即繼其任趙聞此信大爲惶恐經某某獻計令其揑造一電假用各界全體名義電求内閣阻張來東並留該督一面又禁電局發密碼電報以防洩露詭謀而一面則與肅王澤公鐵良等極力聨絡馮麟閣張作霖二人以爲授助殊不知馮張二人現已不爲彼黨所用早由張鍚鑾派人說合趙爾巽尙未之知可憐也 
　　張鍚鑾此次入京本奉袁内閣命直往東省接替趙爾巽者乃張到津後有人由東省來者以奉天政界莫不忌之勸令暫勿前往且接東省諮議局名義來電不承認張爲東督張遂逗遛不復前進乃越日東省諮議局又有電來言該局並無不承認之說前電均係有人揑造云云張始恍然遂即輕裝微服而往趙等幾疑其天外飛來也 
　　張鍚鑾旣至天津趙爾巽尙有電致袁世凱謂 
 
 
 

Page 3

 
 
　　奉天地方人民安靖若張抵奉反恐激變等語張乃密今伊子張石微服赴奉勸令張作霖馮麟閣承認共和而肅澤偉鐵等之詭謀乃無所施趙亦不敢大方反對矣上不可謂非張之方也 
　　自張作霖將漙偉等在奉圖謀不軌情形舉發後即由袁世凱面請清太后電召漙偉來京大加申飭并謂汝等勿再出京輕舉妄動致累和局否則即行削爵示懲漙偉退出後即密電肅等曰大事已去不可爲矣肅因於日前將全眷遷赴奉天有謂肅澤實係擯居奉天蓋清后恐伊等在京致有暴動也至留溥偉在京者亦恐其狽狽爲奸云 
　　東三省方面因宗社黨人在彼運動反對遂致外間紛傳奉天有事天津某報甚至散發傳單謂恭王漙偉已在彼處即皇帝位種種謡傳頗足震動人心嗣經確實調查實無其事又袁幕中人謂奉天前日已有電致袁全權於改組政府一事並不反對但要求該省軍政兩界人員暫不更易云 
　　又據近日由奉來京諸人言馮張諸人係於本年十月間始行依附趙督其實與趙並無眞實感情且伊等内部亦多不和縱有反抗之心斷無反抗之力並聞趙之親信幕友潘某對人密談謂趙氏目前已有電致項城絕對承認共和並力以彈壓東三省地面爲已任其對於親貴所以尙言保存群主者特因與澤公感情甚厚（趙前任盛京將軍時澤方守東陵兩人卽深相結納故澤任度部財政方面多用趙之私人趙之督東亦全賴澤力現澤已於十七日至東寓督署樓上）故不得不虚與委蛇云云又聞趙之對待親貴均非眞意緣趙性素貪虧累又鉅擬利用目前機會博取金錢蓋純屬個人主義云 
法報對於新共和之贊美 
　　與希望駐法戴代辦致北京外務部電法國勒當報載稱中國革命以禮讓終史册所無可云專美此次南人猛進北人堅持賴袁調護卒得美滿解决辦法卓絕非人所及以步驟言由專制遽進共和似有反動可慮但民黨堅定 
於前可望善全於後現組織事始危難正甚土國革命乍定即遭分裂前鑒不遠則保疆土尤急竊謂籌辦善後袁力更不可少深盻新黨勿遽反對並盻接近諸國諸能體民黨善粼之意而不乘危思逞云云謹聞霖沁 
[彙錄孫總統及各都督覆伍代表電]  
　　上海議和全權代表伍廷芳參贊温宗堯汪兆銘鑒銑電悉公等爲民國議和事鞠躬盡瘁不避嫌怨卒能於樽俎之間使清帝退位南北統一不流血而貫澈共和之目的厥功甚𢡟所請辭退議和代表事應即照准謹代國民伸謝總統孫文篠印 
　　伍秩庸先生曁叅贊温宗堯汪兆銘均鑒銑電 
悉自議和以來往復商榷將近兩月千回百折頗費經營如此不辭艱難不避勞怨以顧惜無數生命保全無數財産卒能和平解决造成共和民國其德無涯其功無量此時大局初定百廢待舉仍乞大力維持建設完全共和民國則不獨頒諦造之功即萬國亦莫不慶和平之福元洪自慚才疏惟冀時賜敎言以匡不逮不勝禱昐之至元洪號印 
　　議和代表伍叅贊温汪諸公均鑒銑二電敬悉所議條欵於民國將來憲法毫無阻礙尊簋對此惟有敬佩諸公之眼光魄力敬頌諸公之豐功偉烈而已浙都督蔣尊簋叩皓印　　全權代表曁温汪二公均鑒銑電敬悉民國自鼎革以來不數月而清帝已廢南北統一竟達共和之目的非公苦必孤詣極力調和焉得和平解决有如此之大而且速公才公望實我民國四萬萬同胞所馨香禱祝感戴不忘者今清帝雖廢民國大局雖云統一其實究尙未定現在爭持 
都城主張商北意見各有不同一旦不愼恐仍難免同室操戈之險仍乞我公 
善爲維持以意全功大局報甚國幸甚四萬萬同胞幸甚贛都督馬毓寳　印 
　　上海全權代表伍君廷芳參贊温君宗堯汪君兆銘鑒銑電和議告成五族一家全賴我公委曲調停之力偉烈豐功無任欽佩惟民國初立内政外交諸待建設尙祈我公實力維持以竟全功民國幸甚同胞幸甚湘都督譚延闓個印 
要件 
 [P漢冶萍合資公揚（續） 
　　以上爲漢冶萍公司成本借欵之略其於外交單政實業重大之關係具見民立報大共和日報參議院提案及各團體電報所載全國人民無不痛心疾首自應迅速取消前議爲一定不易之理今請言取消辦法其可恃爲理由者得兩端 
（甲）　冶萍公司非　粹完全之商辦盛宣　不能以公司名義有與外國人合股之權其證據有四 
　　一光緖二十二年前鄂督張之洞奏歸商辦摺内附商局承辦鐵廠酌擬章程第九條載有現在公欵難籌自應連招商股二三百萬如一時商股不及應請准由商局不拘華洋商隨時息借以應急需好以鐵廠作保商借商還庶可及早推廣商本不致斷缺而以前官本亦不致毫無着落等是該公司承辦時國家只允其息借華洋各欵并無準令與外人合資之明文也 
　　（二）光緖二十二年戶部奏覆鄂督鐵廠改歸商辦摺内有洋商包攬之議旣作罷論現招華商集股承辦自不准暗攬洋股致與抵製洋鐵之議相背該督尤當嚴飭該道劃清界限考究來歷母得影射牽混又光緖三十四年盛宣懹奏請加招商股一摺奉旨着責成盛宣懹加招華股認眞經理以廣成效餘依議欽此是該公司屢次奏請均爲前清國家批飭不准入洋股可爲鐵案不移之證 
　　（三）光緖三十四年盛宣懹奏請將官欵撥歸公股一摺内有漢治萍廠礦關係軍政路政尤非尋常商業可比請援照各國酌入公股以期上下相維益形鞏固又同年附片内稱製鐵關係軍政路政與尋常關礦實業輕重緩急不同日本製鐵所立有長官現衆股商擬援照各省商辦鐵路總理名稱撤消督辦字様仍准臣爲總理嗣後應由股商公舉總理二三員湖廣總督咨明農工商部奏請欽派并請飭部另鑄銅質總理漢冶萍煤鐵廠礦公司事務關防等語是該廠　關係軍政路政大局又係欽派總理不能純屬商辦性質今清室滅亡盛宣懹又已革職欽派總理即應取銷安能再以總理之名義權限干涉公司事宜 
　　漢冶萍廠　業經註册屬於股分公司盛宣懹不能以個人名義有擅借外欵衣合外股之權其理據有二 
　　一光緖三十四年漢冶萍公司赴部註册呈文内有廠　股本二百萬兩奏明老商必須永遠優待嗣後推廣加股必先儘老商承認以示鼓勵本年公議老股加股二百萬元共成五百萬元作爲一萬股其餘一千五百萬元無論老商新商均可承招内以若干股爲優先股餘利如何分派俟老商新商會議後再行核定等語是該公司旣名爲股分公司凡屬變更章程添加華股尙應按照商律得交股東會公司議洪方爲有效何况外債外股盛宣懹　能以個人之見而專斷簽字置各股東之權於不問也（未完） 
[清談（東吳）]  
　　去年市上售燒餅歌今年報上印分餅圖而於是專製末日之宣統帝哭矣記者曰若小兒安知天下事若祖宗長於鼠竊之支若子孫乃染指他人之鼎速收爾涙速閉爾口爾有四百萬金之乾俸在好好回去享受餅角之餘屑足矣 
小說 
[俄王之偵探（十一（無名））]  
　　是日余接副領事黑汲生來信知已動身來意今晚可抵披直余便乘車至披直往迎披直之車到時適與巴黎夜車相接余見黑汲生手提小皮包自巴称來車而下余接着便將領事館失竊的事告訴他黑汲生且笑且指手中皮包說道賊輩必然大失所望賊輩所要乃此中物說時兩人同上開回賴方之車黑汲生性活潑喜談論旣至車上又與余談失竊事黑汲生道此等緊要文件我常隨身携帶賊輩如何能竊余道或者他們非欲竊此黑汲生笑道不欲竊此更欲竊何物我輩又非有錢之人金銀寳物决汪向這領事館中來竊余道或者關认旅居國外英人的文件黑汲生道此類文件只有各地戶籍册及商務報告書他們竊去一無所用黑汲生又道依我推測館中失竊與撞岸之小輪相關小輪撞岸的緣由便欲藉此以爲來到領事館的煤介因而得與君會面又得請君到他船上晚餐君竟入其彀中一無知覺余道正是如此當時我雖有些欵心却萬想不到這様的余又以小輪開時有男女二人上陸的事告黑汲生黑汲生道若是如此船上男客不止和你晚餐的方培鉛忒二人其外更另有女客余道君言甚是黑汲生又道那趁火車的男女兩人必往寨爾伐梯因該車如到寨爾伐梯時適有一車向北開行正好相接過車也余道我也這般猜度 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[清兵攻破黃之慘史]  
　　黃縣自元月三十號（舊曆十二日）在北馬以西開一大戰後清兵潛伏萊境民軍以兵力單薄不能進紥黃山館（離黃城六十里）遂以百餘人駐守北馬（離黃城三十里）至二月七號（舊臘二十日）晚七鐘清兵千人進至北馬民軍與之交綏相摶四小時民軍僅傷數人終以衆寡不敵於十一鐘退守黃縣北馬遂被清兵佔領八號（二十一日）兩軍各嚴守不動至夜四鐘時清兵大至約二千餘人圍攻黃縣城决計清兵有第五鎭步兵二營馬隊一隊炮隧一隊過山炮六尊小砲三尊機關砲三尊餘馬巡防數營兩軍激戰五時之久敵兵連放開花大砲百餘響子彈直落至司令部及軍機處幸多未炸裂未甚受害當時民軍已置開花大炮於西城樓上開始第一砲適擊中敵隊中堅約斃六七十人其隊即潰旋又收集餘隊分爲南北兩翼包攻民軍民軍乃由西北城上放一前膛大砲擊斃敵兵二十餘人同時敵兵南翼以民屋爲敝砲擊南城民軍亦放克虜伯砲五六響擊　所蔽之牆壁壓斃敵兵十餘人敵遂不支向西退去民軍追擊一砲毁其大砲一尊迨至午時敵已奔逃無蹝當時民軍以人數太少且械不應手故未能出城追擊是役也敵軍二千餘人槍械快利子彈充足民軍僅二百餘人非愛國健兒何能禦此然究以軍械不利於陰曆臘月二十四日該縣卒被清兵攻破民軍退守登州清兵入城後大肆搶殺除紳富丁子眞袁集慶丁仁安鄒愼修堂鄒愼初堂五家被搶外其餘被搶者指不勝屈被殺者除民政副長王治薌外不論革命與否但係剪髪悉行槍斃約計不下百餘人尤可慘者有清拔貢趙應秦前因清政府自由剪髮命下即將髪辮剪去乃被槍斃後更用剌刀剖開肚腹肝腸塗地慘毒已極迨入城翌日清兵又尋城鄉各處學堂槪焚毁之有最著名之經正學堂東川學堂日新學堂俱焚毁焉鳴呼清捕兵野蠻若此宜其亡國也 
[虞統帶被拘始末記]  
　　煙台軍界惟警衛具有尙武精神而新學亦均有和度故此次反正非虞統帶克昌本意實爲兵矣所迫使然 
　　警衛隊向來餉額甚豐故虞視爲利藪以前呑食之數已屬不資反正以來更得所藉口數月之間所有兵弁之餉較前更減去數成故該兵弁之積不相能已非一日乃遲遲始發者因兵弁程度頗高不肯以此開釁也 
　　日前黃縣告急經胡都督委虞迅速帶隊往援虞迫於胡都督之嚴諭情知不能再行支吾僅將已有槍械之部下百餘人乘輪赴登聞該兵弁無不距躍三百願赴前敵 
　　警衛隊槍枝不足久經該兵弁懇求添購乃虞愛財若命屢次延宕不肯添置及前項軍隊已經開發所餘兵士竟以軍械缺乏不得同往相形之下大爲憤懣虞適在廁兵弁遂將虞縛住擁至都督府而云 
　　虞統帶當被部下綁至都督府面禀都督除將虞克昌阻抑兵隊赴敵及尅扣餉需二大罪狀宣布詳晣恭候都督發落外並不加以惡聲彌證該兵隊程度之高非普通軍人所可同日語矣 
　　胡都督當以該兵隊熱心國事其對待虞克昌尤屬文明遂大加獎勵飭速歸隊將事嗣將虞鬆綁命坐詰責數語暫拘府内再聽發落 
[川事片片錄]  
　　傳逆正法前清代理邊務大臣傳華豐於舊曆冬月擁重兵與民軍在成都交戰傳逆失敗卽歸命投誠詎該逆居心譎詐煽惑假同志會又復起事現已就擒正法 
　　土司股誠打箭爐廳土司白玉龍等已到城都納欵兩都督整列戎行武裝傳見該土司等歷數趙爾豐在藏惡跡謂其草菅夷人生命並擄掠財產暴虐過甚死有餘辜又言此次傳逆華封過爐時命該土司等爲後援土司佯允之傳去後即集各土司會議羣謂傳爲趙逆作倀致藏民遭荼毒今又帶兵入叛我等只有援助大漢何能援逆賊因繞道由灌縣晋省敬獻藏香金佛豹皮等物以表一心衛漢之誠 
　　建築忠祤祠成都舊督署現經各道宣慰使詳請軍政府改建爲大漢忠魂祠並行文各州縣團保及各同志軍先調查七月十五後死於兵事者彙入忠魂祠歲時致祭俟事定後再撫卹其家室敎育其子弟以慰泉壤而昭激勸 
　　銀號開市成都開辦裕商銀號及分設之公質店係爲活動市面便利貧民起見現經擇定華興等街分地設立業已組織就緖於舊曆冬月二十七日一律開市並先期禀請實業部巡警總廳保護務使諸色人等謹守秩序汪致滋生事端以妨害地方公益 
　　　勸買鈔票川中因軍餉不足由財政部製造鈔票流通市面以接濟餉項惟軍用鈔票之意義知者固多而不知者亦復不少茲由商會中人將鈔票之原因及最大之關係一一詳說演成白話使人人均樂於購用鈔票暢消軍餉充盈一般民人庶可消危險而享太平 
　　名園荒蕪四川藩署基址業經改爲民政部辦公之地内有花園係滿清時許君涵度前授川藩日所築嘗集賓客豪飲於此曾不數年而官經數易時閱兩朝韶華遞變名園日就荒蕪又因地方多事時局艱難來賓寂寂少有窺園者矣 
[雲南建築傳沐藍楊四公專祠]  
　　李師長建傳沐藍三公祠札文爲札飭事照得崇德報功國之常典吾漢棄於孱宋酋長代雄以逮胡元羶腥混合生民之道泯焉幾亡維明征南將軍頴川侯傳公友德副將軍西平侯沐公英永昌侯藍公玉佐大略以開國奮厥武而滅胡旣定中原載勤南服沉醜虜於昆明之水陳王師於葉榆之津布德抗稜段氏繫組金齒騰衝鶴慶决勝諸路以次遂下蕩其毒𧏅建炮邦家皇漢聲靈於茲炳焉沐公建藩此土世載其澤與國存亡遣愛被於今人餘威震於殊俗而頴川永昌生痛弓藏没虚爼豆黔國祠廟鞠爲茂草豈惟無以稱成功抑將何以揚先烈哉今者炎黃翌運羯胡貫盈漢業重光宗邦再造唯先人靈爽實式憑之本總統當都邑初復首議修沐公祠於昆明以繫邦人之思屬茲有事西陲駐師大理俯仰山河追維創造豈可使三公力征之地而紀典闕焉不修其以已廢之萬壽亭址改爲三公祠一切建築經費工程事宜均着大理府督同士紳籌集經理其提存原置漾濞上庄官租二百九十二石年得二百餘金又大理府縣學官所置官租年得百餘金悉撥爲祭田以奉祠祀碑之於祠以埀久遠有司以時致祭着爲常典除分行外爲此札仰該府局卽便遵照辦理特札 
　　　李師長建楊文烈祠札文爲札飭事維我明金滄副使楊文烈公畏知當胡虜憑凌國家蕩析力保危疆僅存墜緖其志節光於史册其功德著於人心捍患禦災則祀之禮也夷攷志乘楚雄故有公祠其後禋祀不修廟貌荒落乃使孤忠大節泯没而不彰抑亦邦人士之責也本師長昔爲諸生常深景慕道出斯邑言訪故祠乃在縣署東偏遺址漸爲公廨所侵湫隘已甚燕穢不治拜謁之餘實深感喟爲之低徊竟不忍去今年獻歲復經斯土走謁祠下荒廢如故慨然有重修之志曾與邦人君子往復規度欲遂醵金新之顧以行役尠暇未竟斯願耿耿至今茲者率師履境重念初議望古遥集苟不克竟厥功將何以昭來許其以裁缺楚雄縣署改爲公祠庶幾桷榱一新楹奠畢備使吾鄉後學之士聞公之風者有所觀感斯亦發揚前烈啟迪後人之一道也至一切修建之費卽該縣原有規費未經揭出者悉數撥充開支凡工程事宜責成楚雄府曁自治局公同經理亟用經始以觀厥成又故明逸民萬歷丁酉解元楚雄劉聯聲先生靖獻道窮衡芧節厲佩湘累芳菲之志矢管子黍離之音與文烈雖通隠之殊塗實操行之一揆宜附祀文烈位旁發潜關幽廉頑起懦亦風敎之大端也除分行外爲此札仰該府局遵照辦理特札 
[龍陽縣改名漢壽]  
　　湘省龍陽縣士紳易君順履等日前召集勸學所敎育會事務所全體士紳大開會議以本縣龍陽名稱頗不椎馴公同取决改名漢壽已聯名禀經都督核准立案並飭民政司另行頒發印信並將舊印銷云 
[桂都督澈查借名勾結]  
　　桂省自獨立後紛擾甚近有湘人何士龍號瑤階者偕匪人王玉清潜匿柳州等處運動軍隊勾結土匪借名北伐意圖佔踞地方現經桂軍陸都督捕獲研訊據供與黃忠浩之姪黃岱同謀義舉後陸都督接黃岱由永州來電謂奉湘都督命來桂招集綠林北伐現集欵六十餘萬均在岱手靖發給公文出境云云陸都督以大局未定漢奸土匪所在皆是非嚴行查辦不足以保治安特將何士龍等所代各情電詢湘省懇請查明曾否委任其人以便辦理聞湘都督已詳細清查並無其事當經電覆請陸都督嚴行懲辦云 
[金閶新聞見]  
　　江蘇銀行先行開辦都督府第五十號通令財政司案呈據江蘇銀行監督呈稱江蘇銀行爲地方政府銀行性質自應編訂條例由省議會通過公布施行茲擬訂條例十章共六十七則呈請交議惟銀行急待開辦擬請先予核准暫行試辦仍俟議會通過確定執行共資遵守等情到府據此查核所訂條例應由議會通過惟省會未開交議需時金融急待疏通組織不容稍緩應如所議先行開辦以速進行除照會省議會復議外仰卽轉致商會一體查照再前次所定簡章本屬暫行辦法現旣更訂新例前章應卽取銷（銀行條例續錄） 
　　洞庭縣治變更區域太湖靖湖兩廳 
已奉都督十三號府令併爲洞庭縣在案茲聞洞庭縣城議事會以兩廰地方除東山一隅稍稱繁庶外餘皆著名磽瘠所收忙漕貨稅等經費爲數無多欵絀事繁恐難擔負請將吳縣所轄之東鄉各區如二三四七八十九等各都區一併劃歸洞庭縣管轄俾分洞庭人民之負擔呈請劃清區域以利進行奉代理莊都督指令略謂事關變更區域應由兩方面妥爲協議辦理訓令民政長會同自治職員妥議具復以憑察核已由宗民政長分移臨時州議會及各該區之市鄉公所公同議覆矣 
　　久大典當尙未拍賣盛氏所開高師巷久大典查封充公限期放贖一律拍賣等情早紀前報茲聞展限放贖一月將於舊曆正月底截止現有上海鉅商孫黃二君擬將該典絕貨照原當本八五折拍賣尙未訂定成交又有李炳章等以典當舊例向以十八個月爲期若一律拍賣不再放贖殊非體恤貧民辦法亦擬集資拍賣承賣之後仍以十八個月爲期聴從民便取贖惟此中耗折甚多擬照原本槪以八折担承業經瀝情請示未識都督府於二者之中何所適從也 
[馬先生愼重公產]  
　　　江蘇都督府内務司長馬相伯先生近來請撥公產者幾於日不暇給思有以限制之茲將其通告錄左 
　　江蘇都督府内務司馬爲通告事照得光復以來百端待理諸君子熱心公益以開會開學諸名義來請指撥公地公舍公費者幾於日不暇給其志誠堪嘉也不知專制之君可以領土爲私有專制之官可以所轄爲私有民國不然行政各廳無論有實權抑假定但旣爲大衆之公僕只有爲大衆保存公產之權其應歸國有者必待國會議决應歸省有者必待省會議决應歸一地方有者必待一地方會議决非行政各廳所可擅行予奪支配者也即欲勉從諸君子所請無如國會省會一地方會皆得以預算决算追算者責問之取銷之此無他盜個人之物謂之盜盜大衆之物謂之大盜以大盜而支配予奪烏能有效語云竊國者侯侯則則侯矣竊終竊也魯論盜章受盗與爲盜等故不敢勉從諸君子所請者正不欲諸君子陷於盗夥耳諒之恕之謹忠告 
[鎭江軍事種種]  
　　鎭江軍政分府鄭君權因事辭職已經陸軍部核准並將軍政分府名目取銷所有經辦未完事宜關於軍事者暫令駐鎭混成恊張蔚齋協統接收關於民事者卽交丹徒民政長接辦茲鄭君已將一切交卸清楚於新曆二月十七日離潤乘車回寗瀕行警軍各界咸指南門車站歡送 
　　滬軍第一混成旅第二團第二第三兩營共一千餘人於前日奉令來鎭分駐鎭舞台聚華兩戲園現因張勳部下潰兵共有數千人在徐州窰灣一帶大肆搶刦地方糜爛故第二營已奉命先行開往清江以便會合各軍前往痛勦以除巨害 
　　聞鹽城衷下河一帶近有土匪到處搶掠新曆二月十六夜鹽邑東鄉王家莊被匪連刦十八家居民在爲驚惶現經江北都督派兵三隊馳往勦辦以靖匪蹝 
[贛路借欵修路之議案]  
　　贛路公司以路欵支絀擬借外債以速路功茲將議案錄左 
　　贛省鐵路人公司爲經費短絀股欵難籌現擬借債續修以完路工陳請公議事竊敝公司開辦以來純主經商性質一切事宜業已逐次 
報告在案查南潯全路工程分三大區期第一 
區由德化至德安計華里百餘里全區早已通車第二區由德安至建昌所築土方一律告竣第三區由建昌至新建僅勘路線尙未購地施工自大漢光復之後第一區照通車雖所遇村莊甚小而每日車費所收可獲洋百數十元及二百元不等第二三區情形亦復如舊若不接續興築匪特全路末由觀成卽前此所有各項槪歸損失因是抱定原有商辦宗旨公議勉圖進行第工大費鉅目前招股誠屬不易勢非借欵不可爰思此事曾經迭次股東會議决並由前諮議局通過自可按照籌辦現在同人公請陳伯嚴總理在滬主持一切已蒙允負責任但華款實形缺乏惟外款向有多處願借者而間接之款折扣及得息又覺過重緣此擬用直接一是可從减輕復查南潯全路除已辦工程外仍有一百五十零里左右未經修築連橋工合計進行用費并還前次借欵約共需銀五百 
萬兩昨據董事羅朗三君自滬旋贛聲稱已有銀東如數允借並携來合同草稿一紙送交同閱惟事關全省公益理合陳請貴議會公决以便施行曷勝企盼附呈合同草案一紙清單一紙謹將合同草稿開呈於下一此項抵借欵寰爲金幣合銀五百萬兩之數分二次交付二此項借欵每百磅九五交付三常年利息五厘半尚未定議四於合同簽印之日起至第十年終止紙付利息自第十一年起至二十年終止每年本息攤還五將鐵路公司全部機嚴材料及營業所入之餘利作爲抵押六鐵路公司若自外國購入鐵路材料可以優先權給銀東先向銀東購辦倘其貨次價高不合路公司之用應聽路公司另向别處購辦七此項借欵鐵路公司剔除弊混衹准核實爲九江南昌間建築鐵路之用不准他用銀東可以隨時稽查八鐵路公司如欲續借欵項可仍向銀東商酌九鐵路公司惟認銀東享有此項債權銀東亦惟認鐵路公司商欵商欵商還無他干涉十此合同效力以二十年本息還清之日爲止（清單）已收款目一鹽斤加價銀十四萬餘兩一湖口商股八十餘萬元一本省各州縣並外埠招股四十餘萬元以上三項統合銀一百萬餘兩（外債欵目）吳端伯一百萬兩（另欠款目）前清銀行官號並購買材料包辦工程等項共欠銀七十餘萬兩今擬借五百萬兩除還上開兩欵銀一百七十餘萬兩下餘之款槪師續修路工之用 
[浙民政司之内容]  
　　浙軍政府内訌後幸經各界調停禇司長始允暫任頃經褚司長先將内部分科規則呈報都督府並查浙省公布職官等級表内各司秘書員及科長均列二等一級課長列二等二級職務至爲重要自應由因司長荐任以昭鄭重現値民政司改設伊始主管政務亟待處理應即遴選合格人員計五科十六課於二月二十二號開單呈請加發委任狀計民政司秘書官二員韋以黼李祖庚民事科長鄭際平警政科長夏鍾澍實業科長許炳堃交通科長傳箴總務科長江鏡清下分十六課攷績課長吳犖文牘課陶元鏞統計趙文衡庶務 
 
 
 

Page 7

 
 
　　課吳文禧收發課潘任民治課樓金鑑工程課傳銳考核課雷家駒行政課陳世榘司法課錢協司衛生課徐鍚晨政課（缺）工礦課吳文濬商政課周炳祥軍輸課黃廣郵電課王文蔚 
[浙省内政紀要]  
　　發行公債票浙江蔣都督自受任後深知財政困難又屆陰曆年關勢必互相擠軋爰與高部長就商於應君季中熟籌保護之策應 
君深於理財之學富有經驗爲商界信服因蔣都督高部長推誠商榷又係桑梓關情不得不借箸以籌乃特創議設維持市面公債票一百萬元以五十萬流通市上以五十萬抵押貨物由軍政府擔其責任半年後卽行收回所訂章程十六條審愼周詳有條不紊蔣高二君佩其偉論卓識堅請總理其事另聘協理一人經理二人輔佐之卽日通告發行因此票趕製不及即借用愛國票由總理簽了爲憑現聞請領是票者已達三十餘萬風行市上一無阻滯是以年下市面異常安謐云 
　　添設禁烟處浙江現在民政司長禇慧僧君爲前淸諮議局議員時對於烟禁力主嚴厲所有法案禁令規則等件槪歸主稿嗣長政事部繼續前徽持之尤力現已於舊臘末日爲表面之禁絕公私調查緹騎四出一般商民大有不寒而慄之象惟聞紹台温處金衢嚴各屬農民於光復後咸謂國家改造禁令已馳以致漫山遍野徧植鶯粟如瑞安平樂等縣所植烟苗比較上年驟增至三十倍以上餘哪蕭山沿海沙塗植烟者亦十畝而九而領事抗爭條約屢來責言並擬將本年例應運入浙境之印土併爲一次運交軍政府索回代價等語故禇司長綜觀各面亦深知商人血本小民生機不能一味强迫現擬在民政司中特設禁烟處擬訂簡章十五條即日呈報都督爲表面之進行略稱禁烟事宜極關重要雖限於舊曆十二月末日禁止而究竟是否禁絕殊難稽考自非特設機關專其責任不足以昭委愼茲擬定簡章按照實行禁絕鴉片議案切實辦理以期煙毒凈盡惠我同胞裨益政治民生云 
[定海民事長之控案]  
　　定海民事長自丁中立蒞任後頗爲輿論所不容累被電省禀訐茲聞又被士民許性立等列欵糾舉控以擅徵錢糧濫支公欵縱差殃民串合敲詐濫用威權賄通舞弊等六欵均有事實指證未識該民事長何以自解也 
　　定海丁民事長旣疊被士民禀控後浙政事部業將丁某撤任改委王延揚嗣因王不就職以致員缺虚縣近有方某者覬觎此缺百計鑽謀日前異想天開竟運動該縣某紳致函丁某勸今舉方自代又恐丁某戀棧復債劉某投書痛詆諷令速辭噫方某鑽謀之術可謂無孔不入矣 
[厦門臭風潮]  
　　厦門當前清時原有糞捐之設光復後豁免雜捐糞捐亦罷近因公費缺乏當道復有抽收糞捐之舉并比舊日加增招人承包設局實行各 
鄉社糞户相率抗捐不來厦門載糞以爲抵制厦門彈丸之地丁口不下數十萬家居舗户均置糞缸皆賴鄉人來厦收載以資清潔此番因抽捐之故鄉人約有一星期不來收糞以致街頭巷尾積臭難聞行人皆掩鼻而過呌苦之聲不絕於耳此等怪狀實環球所未有也 
[本埠新聞]  
　　中華進步黨出現前有蘇君筠尙楊君峴莊鄭君鐃字鄭君正秋劉君惠人葉君惠鈞洪君炳甲周君復生等組織中華進步黨以破除階級伸張人權掃袪人道之障礙救濟衆生之苦惱爲宗旨經營三閱月日本新嘉坡青島香港汕頭各處已皆有熱心同志組新支部本埠素抱救世主義之紳商學界諸志士罔不爭先恐後聨袂入黨想該黨將來於民國中定能放絕大光彩於政黨中定能佔絕大勢力前途發達可以預必也 
 
[中國飛行家厲汝燕君]  
　　寗波厲汝燕君在英倫學習飛機製造并駕駛術計七載有餘得有萬國飛機駕駛會之証書今因民國政府電招回國特由奥國購到最新式飛行機兩具準於舊曆正月十五日在江灣萬國體育會場试驗俾衆同胞同往一觀以擴限界且以見我中國之清於飛行事業者亦正有人焉 
[敢死隊呈繳截曠銀兩]  
　　滬軍陳都督曾飭各營隊查明有無截曠銀兩着 
卽呈報已訳昨報茲由滬軍福字敢死隊劉司令長查得逢舊曆上年九月十三日該營成立之後遇有軍人開補均卽對日補充惟陽曆去年十一月初一日起至本年正月三十日止積存曠洋八十四元三角五分業於前日備文呈解都督府軍需科查收矣 
[浙軍索取戰砲]  
　　製造局李總理前日接准杭州軍政府來電請配七生五口徑野戰砲六尊解杭備用李總理准卽在攻克南京時所得大炮十八尊内提出六尊配齊炮閂砲彈及一切零件擬於下星期三解杭 
[清江續調軍隊]  
　　陸軍部黃總長前飭滬軍第一混成旅總司令陳漢欽調派第一團第二營柳海齋第三營潘振先各率所部兵士产往清江防勦土匪經記前報茲悉該營參謀長阿鋈前日又奉陳總司令由清來電着即再調衛隊一排迅往清江李叅謀長遵即飭令蕭排長領兵一排計四十二人於前日暀清防護 
[禁止軍人吃香烟]  
　　福字敢死隊劉司令長近查所部各隊軍人吸良香烟者較前理多因特傳諭各隊長嚴行禁止並呈請滬軍都督通飭各營一律查禁 
[兵士插耳游行]  
　　游擊隊兵士馬金標因賭起衅與二區警察衝突等情已紀前報茲悉該隊曾管帶以該兵士違犯紀律斷難寛容除已責軍棍一千下送颧請騐外復將馬革除郓籍插耳游行以昭儆戒 
[船戶報告竊案之疑竇]  
　　黃浦灘别發洋行前因失竊鈔票洋一千另七十八元報行捕房飭緝未獲前日忽有船戶夏阿三王連生夏黑囡陸耀耀姚阿泉楊金華唐毛媛陸文秀等至總巡捕房報稱該洋行鈔票係浦理二十三保董事兼地保楊顯華之孫楊阿濤與謝福生金龍發三人所竊曾見楊等在城内松鹤樓茶館分贜等語捕頭准飭中西包探前往將三人拘獲於昨日連同夏等八人併解公堂訊供不符判均交保候查明實情再行訊核 
[電車撞斃行人續誌]  
　　屈臣氏藥房夥祝德勝（即竺德勝）於舊曆除夕乘坐脚踏車出外購物行至同京路山西路口適三十號電車由西而東十一號電車由東而西均疾馳而來不及避讓致被撞倒跌傷身死已誌前報昨由捕房將三十號電車司機人陸阿四十一號電車司機人王桂福併解公堂請究先由捕房代表侃克律師上堂譯訴當時被撞情形繼由中國律師丁榕君上堂將繪成肇事圖形逐一指明以開車人等輕視人命請爲嚴懲訊之陸王二人供稱是晚大馬路往來車輛較之往日更形熱閙我等均遵章開駛並無不合並由電車公司延哈華托律師代爲辯護王襄讞商之英翰副領事判陸王二人仍交電車公司帶去候商明再核 
[製造局定期考試]  
　　製造局李總理以製造軍械工藝亟宜攷求砲廠各工匠較之别廠尤應加意講究故定於二月念五日（卽禮拜日）考試砲廠工匠手藝以定等差 
[倉卒難成]  
　　滬軍陳都督前日函請製造局李總理迅即飭匠於攻克金陵時所獲大炮内提出六尊改造車輸及七生口徑子彈箱六架限即趕造等語李總理以此項工程甚爲繁瑣一時斷難趕辦至速須二個半月方可完工故即禀復陳都督請示核奪 
[松軍槍斃盜匪]  
　　松江二號航船於舊曆去臘二十四晚由滬返松駛至景家灣浦面突來盜匪二十餘人各執槍械利刃上船砍斃船夥一人刦去銀洋衣物翌日卽由松軍分府鈕司令飭警獲到盜匪張鳳鳴許老窩子陳裕生等三名訊據供稱前在緝私營充當弁兵嗣即起意竊槍三支逸出糾夥搶刧鈕司令判即一併槍斃以昭烱戒 
[巡士逞兇釀命案近聞]  
　　地方檢察廳據沈瑞文呈訴寃遭慘斃泣求訊究等情昨日發出批示云據訴已悉此案已經本廳迭次研訊該民人之子鍚賓實因犯竊被課勤院查獲拘院作工以不服管敎被看守之巡士秦毛毛用籘條毆打數下旋卽因傷身死查核案情原騐相符現已勒交秦毛毛到案辦母庸多凟 
[包探訛詐續紀]  
　　滬南市政廳水包探葉湘蘭（即香蘭）向朱順榮勒索等情已誌昨報茲經陳裁判派探查明葉與某茶館主錢大毛狼狽爲奸嚇詐良民已非一次自應從嚴究辦惟錢已聞風遠避爰於昨日飭探先將該茶館發封仍飭勒緝錢大毛到案質明懲辦 
　更正二十一日報載引翔港董事王秋屏即王銓運盜賣公地等情茲經複查知王秋屏並非卽是王銓運合行更正 
[瑣聞城内]  
　　都督府批示○梁成呈批此案經李統領斷還洋四百元該民亦遵統領具結不得再有翻悔所應清償之處已飭該統帶從速清理矣着卽知照沈漢裔呈批仰即自赴外交部及警務電局等處直接投効可也抄件存鹽總棧呈批呈悉該辦商沈泊馴旣經病故應責成伊子沈長壽繼續承辦所有應繳餉項及浙省追繳欠欵即着沈長壽遵照前諭速行措繳以重創餉需閘北紳商學界徐謙等呈批據禀所委閘北正廳長沈鏞聲名平常與論未洽懇請取消另擇賢能等情查該總董前雖呈報受任閘北市政廳正廳長本都督尙未批准而李總長退志甚堅一再挽留仍難相强候另擇賢能充任斯職以慰紳商學界望治之殷 
　　加收抄費○地方審判廳出示云照得本廳收受民呈訴訟案件於正式訴狀外另備繕本照被告人數之多寡每人備一本每本收繕費銅元六枚業經示諭在案茲定此項繕費以每本三百字爲限其字數在三百字以上者每百字加收銅元六枚不滿百字者亦以百字計自此次示諭日起應卽照此繳納仰民事訴訟各當事人一體遵照 
[南市]  
　　呑用公欵○十二舗地甲夥葉阿寳經收城内路燈清等捐呑用錢一百四十六千有奇迭催不睬昨由市政長飭傳葉始措繳洋三十元希圖搪塞市政長因事關公欵未便再延仍飭提案解至裁判所留候繳齊番放 
　　虧空鉅欵○滬南花衣街生泰荳行經銷油車物之客商王定孫去年九月間曾將車家付出貨欵私行呑匿延不料理至舊臘查賬計共被欠洋一萬三千五百餘元昨日扭控裁判所經陳裁判研訊據該行執事張春蓀投案聲稱王有意呑匿求請追還訊之王供吳縣人實因母故虧空一時不能彌補尙求寛限判留候知照乃父王鏡蓉來案核追 
　　是誰之過○招商局管理華棧人郁文林日前由其同事人孫濟清招往他棧代爲看守曾有人進棧簽去布樣兩匹後忽失竊雙連布兩件値銀五百兩之譜前日互相爭軋口角肆毆由江海關水巡解送裁判所請爲究追陳裁判以此事欵竇頗多應候派探查明再行訊核二人一併交保候示 
[閘北]  
　　民政總局批示○商人羅禮雲禀批據控寳大醬園夥沈鍚亭匿欵潜逃並被帳房胡少谷勾串園東陳永叔哄騙存摺希圖呑没等情到局適據陳永叔來禀以該商存欵只有一摺今忽持兩摺來店所註存欵數目核與簿載不符其爲沈鍚亭串同舞弊不言而喻請予飭緝究追前來查兩造情詞各執自非質訊明確無憑核辦沈鍚亭現在逃始候本局悮法科飭探迅速查緝務獲解究一面立傳陳永叔胡少谷到案質訊可也商人顧寅基禀批呈案該管警區究竟如何訊斷殊難懸揣爾可自行呈請將全卷呈送本總局以憑核斷商民戴明生禀批查被告金岳卿等屢傳不到殊屬抗違據禀前情仰司法科刻日改提解案質訊核斷　　法官請假○民政總局司法副長兼審判員孫叙齋君前日因事赴蘇請假三天李部長因司法正長王序賓君已於去嚴辭職復委劉余懹君以承斯乏業於前日下午到到問案 
　　水巡獲賊○船戶康根和去臘念四晚失竊駁船一艘除夕晚間由水巡隊在义袋角查獲原船並獲竊賊姚根華周少亭兩名抄出棉衣褲六件大小刀三柄棉被兩條解送總局經劉科長提訊姚周二人供認竊船並稱衣被及刀係在苪渡竊來判還押候辦船給康根和具領 
[英租界]  
　　串騙結局○勞合路歐美藥房主顧金蘭因與華英藥房歇夥張松坤莊鳴海私刋華英藥房圖章向大英醫院屈臣氏藥房科發藥房騙取値洋六百餘元之補丸香皂及醫生應用各物前日經華英藥房主察悉報捕將顧張莊三人查獲昨晨併解公堂訊明晰以莊無干省釋顧押西牢二年張押一年半並將歐美藥房發封拍賣得價除歸房租外餘存捕房俟顧收押期滿准予給領　　移提盜匪○盜匪賈三元曾與同黨王和春徐阿狗等夥刧浦東潤泥渡傳政政家衣飾等賊逃至滬上由探將三人查獲解至公堂訊明分别押辦現在王徐二人早已期滿解送浦東巡警局訊辦昨日賈亦期滿由捕房解案請示先由一路一區警局派差持文投案聲請提回關讞員商之美海副領事判賈留候備文准交來差帶回歸案訊辦 
　　妓院受罰○四馬路新清和里妓女左小菊因容留晋鄂湘等省軍界中人何祖永藍金文等聚賭逮章得由捕房將該院搗媂左周氏傳至公堂訊供屬實着罰洋五十元充公 
　　補訊案件○公共公廨前日開訊輪應美領陪審因是日適逢 
美國節期曾由德副領事斐裴君到堂庖代故昨日英領堂期美副領事海君亦蒞廨會訊以補前期之欠缺 
　　搶匪何多○金徐氏前日在福建路被匪攫去値洋四十元之金小洋兩枚及翡翠飾物又女子黄金鳳亦於是日在福建路被搶値洋二元之銀　三隻又邱陳氏亦在湖北路被搶値洋十八元之金挖耳一支均即報請新老兩捕房飭探偵緝 
　　包探升級○美捕房三等包探施榮福周阿金均因辦公認眞昨由卜總巡諭各拔升一級以資激勸 
　　被告到案○瑞康號控張里千不理借欵又沈榮生控沈雲章私售器具等案昨由捕房將被告兩人傳至公堂分别交保過堂候訊 
　　醉漢胡閙○粤人歐陽阿昌前晚乘醉闖入雲南路會樂里程孟菴家胡閙打毁花盆等物當被喚捕拘入捕房昨解公堂訊明判歐罰洋五元充公並賠原告洋八元留候繳洋開釋 
　　曾否攫取○女子范招弟控無賴王德法攫取金押髪一案昨經公堂復訊無憑判王交保候查有實據再行提究 
　　不願受苦○寗波路福興棧寓客鄭逈和之婢女劉品子因遭虐待逃出由捕解奉公堂訊明判發幼女所候核在案昨晨鄭投廨求領因婢不愿隨回判發幼女所留養 
　　另有瓜葛○北蘇州路住戶陳張氏控連元棧寓客蔣潤生竊取値洋四十元之大理石插屏昨由捕房解廨經中西官訊得蔣與原告之父認識並非行竊判令存洋一百元交保候一禮拜内原告之父陳雲生投質再核逾限將案駐銷存洋發還 
　　處置竊賊○姚德勝因竊西人虎當買等五戶衣物由探查獲解奉公堂訊實判押四月昨届期滿由捕房解案請示着再加押兩月又蔡居方顧榮泉因竊工部局瀾泥十噸被捕查獲於昨日併解公堂訊實判蔡押一月顧押兩禮拜 
[美租界]  
　　欺侮車夫○前晚有一美艦兵士雇坐羅阿和之東洋車至西 
華得路不給車資反肆兇毆由九十二號西捕拘禀捕頭飭償洋一元給羅具領了事 
　　私吸洋烟○蔡阿慶昨在元芳路二百五號小客棧内私吸洋烟由探查獲送押捕房候究 
　　索洋爭毆○馬王氏昨在西華得路向薛阿順索討衣工洋致相爭毆由捕併送捕房斥退不理 
　　毆傷乞丐○乞丐王春世昨向閔行路某日人家求乞致被毆傷頭面由捕送八捕房捕頭諭送醫院療治再核 
　　强褫衣服○張阿桂李阿三昨在吳淞中硬剥莫阿友衣服報由捕房將張李逮獲押候究辦 
[法租界]  
　　希圖脫身○鄭渭江家日前逃去使女一口找尋多日忽有人 
投函通知被傳加瑞夫婦所拐因卽投報捕房將傳及其妻蔣氏一併解廨據氏供鄭婢實係婦人小言子所拐我夫婦並不通謀至所得洋五元係向小言子姘夫處借來並非分用現小言子避匿何地實不得知判氏收押加瑞交保出外限交在案迄又日久未據交出復經公堂提詰氏稱現因在押患病求請釋出俟病瞖愈再行尋交聶讞員以其刁狡駁斥不准還押嚴追 
　　女孩迷路○前日有一迷路女孩身穿藍布衫柳條布袴由巡捕查見帶入捕房詰知名喚彩林係浦左東溝鎭頭圖地方人餘語不明奉飭暫送善堂留養候其家屬認領 
　　仍不安分○周阿二前經公堂俜辦有案近又與潘小毛吳阿五郁阿囡等爭風互毆並將在旁解勸之楊榮生毆辱當由巡捕一併拘解公廨請爲懲辦中西官以周旣是過犯未便寛宥判押捕房四月潘等從寛開釋 
　　從寛開釋○王芳桂前以開設影戲館急須用人爲由誆取施廷言押櫃洋二十元當被控奉公廨判令押交在案迄已日久分文未交中西官姑念已押多日從寛開釋了案 
[專件]  
[江蘇全省臨時縣議事聨合會草章]  
　　　第一條名稱本會定名爲江蘇全省臨時縣議事會聨合會 
　　第二條宗旨聨合各縣臨時議事會謀同一之進行補助臨時省議會爲　會之預備 
　　第三條組織以各縣之代表組織之第縣二人或一人 
　　第四條性質及權限　　 
　　本會性質爲純粹的言論機關補充各議事會之實力其權　内所應討論研究者約分五種一討論各縣議事會提議之事二研究各縣議事會共同進行之事三討論關於本省臨時重要問題四研究協助臨時省議會之方法五研究組織臨時國會之方法 
　　第五條會員及職員會員資格各縣臨時縣議事會之代表職員正會長一人副會長一人由共表用記名投票法公舉文牘一人會計兼庶務一人由正副會長擇任其開會時應設招待書記番查各職暫不定額臨時公權　　第六條經費分經常待别二種經常費以會員之會費充之（會費每人一元） 
特别費由會員公决籌集 
　　第七條會所及事務所會所暫定丹徒縣金山寺事務所暫設丹徒臨時縣議會　　第八條會期會期分常會特别會二種 
（常會）每季一次每次至少三日會前二十日由事務所發召集之通知并配附議題（特别會）有重大事件由會長或五縣以上之代表提議得開特别會 
　　第九條提議事項各縣議事會提議之件及各會員提出研究之問題應於每次開會前三十日函寄本會事務所唯各會員提出之議案须得該會員本縣議事會介紹之憑證或本會會員二人以上贊成　　第十條人民請議各縣人民有欲於本省各縣議事會及其他重大問題陳請本會提議者須得本會會員二人之介紹 
　　第十一條開會及决議開會之日須會員到會有過半數方能開議决議以到會員之過半數爲準 
　　第十二條議決案之處理本會議决之事件應呈報都督及通告各縣民政長　　第十三條本會存在之時期本會時期以全省正式縣議事會成立過半數之時爲限其繼續與否俟已成立之正式縣議事會公决 
　　第十四條附則一本章程未盡事宜有會員三分之一以上提議者得加修改二議事及辦事細則另訂 
[預備會通告書（一）]  
　　敬啓者前由丹街徒臨時縣議事會發起江蘇全省縣議事會聨合會通告後當由十七縣傱覆贊成斯舉茲於陽曆二月五號來鎭赴會者計十二縣代表計二十四人（通信贊成是會而未到會者七縣）公議人數未及半數袛可先開預備會討論一切擬定會章草案翌日開第二次預備會宣布草章議定陽曆二月二十七號即陰曆正月初十日開正式大會敬乞貴民政長將附寄函件轉交貴縣議事會如貴縣臨時議會尙未成立卽請轉交籌備縣自治公所或城鎭鄉聨合會倘無以上之機關即祈照會貴縣城鎭鄉原有之農商學警之董事推舉代表屈期赴會以便聨合全省共謀進行母任盼禱之至江蘇全省臨時縣議事會聨合會預備會事務所啓 
[預備會通告書（二）]  
　　敬啓者前由丹徒臨時縣議事會發起江蘇全省縣議事會聨合會通告後當由十七縣答覆贊斯舉茲於陽曆二月五號來鎭赴會者計十二縣代表計二十四人（通信贊成是會而未到會者七縣）公議人數未及半數袛可先開預備會討論一切擬定會章草案翌日開第二次預備會宣布草章議定陽曆二月二十七號卽陰曆正月初十日開正式大會除抄附兩日到會代表姓名及預備會議事錄聨合會草章外用特專函奉聞敬請貴議事會鑒察務於陽曆二月十七號前將貴議會舉定代表先期函告敝事務所並屬貴代表於會期前一日涖鎭其貴會對於聨合會有提議事件一併附交貴代表赴會交議事關全省公益務希聨合進行不勝盻禱之至江蘇全省臨時縣議事會聨合會預備會事務所啓 
　　尙有開會記事錄明日續刋 
 
 

Page 8

 
 
自由談 
游戲文章 
[門神與灶神議和之條件] [  愛]  
　　門神打灶神都是自家人長此衝突必受土地城隍之干涉而一家瓦解矣爲此融洽意見創爲共和之局庶神各平等責有專歸擬定暫行辦法若干條大旨如下 
　　一公舉灶神爲大總統門神爲副總統内外統一一臨時政府暫設在灶間定福宫舊址客堂雖居中心點而廚房事務殷繁恐未易控制故以灶 
間爲妥 
　　一床公床婆内務大臣改爲内務總長仍照舊供職 
　　一國旗用雙龍和合旗取正副總統及一家和合之意 
　　一家堂祖先統受治於雙龍和合共和國旗之下 
神鬼亦屬平等 
　　一粤東人有門口土地旣在區域之内宜同享共和同受保護之益 
　　一井泉童子門角姑娘等職仍舊不必藉免失所　　一屋瓦將軍即舉爲外交代表因其登高望遠消息靈通故也 
　　一家内所供關帝財神觀世音及童子所供孔夫 
子均以客禮相待 
　　一屋業地主如遜位之帝王一切家政不得妄加干涉如違立加驅逐 
海外奇談 
[竊賊伎倆] [  慶霖]  
　　印度勃梯司族人咸不務正業所學習者惟竊取人物之手叚竊技愈高爲愈榮小兒至四五歲時父母卽令之忍耐饑餓敎以行竊時應用之技如羊之　犬之吠鷄之鳴驢之吼及其他各種禽獸之行動竊技更進者能臥於地而爬行或手足著地飛跑如犬然最高之技能以手著地身倒立兩足伸開如樹然某夜有一印度馬巡行時見一物匍匐於地知有異乃避立樹後不意此樹卽勃梯司人所變因勃梯司人見馬巡跑至不及避即倒立爲樹以欺馬巡馬巡於黑暗中不能别樹之眞僞故隱身於僞樹之後且以所戴之帽置於僞樹之枝上並探首樹枝間察視彼處可疑之物久之竊賊心焦急不能久立乃翻一觔斗而逸馬巡見樹能倒立而跑甚爲驚駭急縱馬追尋則已不見矣 
[鉅梁] [  頌斌]  
美國鈕約之東大河前横驚濤欲立民多病涉乃於一千八百八十九年興工鳩建純鐵大橋一座　梁臥月雁齒穿雲工程之鉅亘古罕見其橋式於河中高擎鐵柱四以堅厚鐵板互相銜接縣掛空中計東西相距三百餘丈鐵柱中距一百四十丈柱徑一尺每柱重十四萬斤四面均圍以堅石露出水面二十五丈浸入水内一丈五尺深陷河底九丈橋面闊七丈八尺橋之正中脊起高一丈俾行人來往兩旁裝置鐵軌以便行車軌道兩旁另有馬路以備車馬馳逐然此橋工迄今已有二十三年而飭匠度材料物山積雖已粗具規模尙未告厥成功據稱須再閱十年全工庶可告蕆共縻法郎八千五百萬云 
[切鐵之平圓鋸] [  筠清]  
　　德國某工廠所用切鐵之鋸無齒而爲平圓形直徑七英寸以每秒拾蜜達之速力回轉則可將物劃成傷痕以每秒二十一密達之速力回轉則可踞開鐵板若以每秒六拾密達之速力回轉則雖石玉瑪瑙亦可斷矣說見近日西報 
遺聞軼事 
[某公] [  四明劉]  
　　四明先達某公才華富赡而蕩檢幅解音律尤喜串面小齣每見有姿首旦貼輙涎顔以求會串時三秀演齣於龍山適近其讀書處所有小旦某色藝俱佳公又躍躍欲試班主某生亦儒伶稔其積習故刁難之要其每齣登場自六齣五齣遞减至三齣甫始定議初演彩毫記公去高力士某生去李學士當磨墨脫靴時故百端做作以挫辱之公不能忍至撤燭歸院時扶掖未定遽釋其手致醉學士竟眞至吃跌檯上下同付一笑某生大恚嗣演　釧觀風乃故不循劇本高聲特出新製以遠看伏龍龍不動命其屬對時人聲寂靜字字清澈萬不可以含糊掩飾某公出於不防苦無以應適鳴鹤場鹽大使某亦有宿憾於公覩其窘狀失聲喴好公爲一嚇驟觸靈機乃卽高聲答曰近聽鳴鶴鶴無聲衆皆嘉歎某生亦欽佩不置按此出聨對聨皆本地風光嫵媚都雅天然佳搆而得於梨園倉猝尤洵足傳爲佳話云 
　　又按公昔需次垣暱一詩妓楊玉雯兩情　絡匝月流連縱欲過度寖致成疾其封翁聞之大怒促令速歸將行家責幸玉雯一詩以解惜余不能盡憶第記其兩句云可憐病體輕於葉扶上征鞍馬不知封翁深爲傾倒謂如許清才忍令湮没俟公病愈急措重金爲之脫籍此老亦煞是可人公與玉雯唱酬甚多余最愛其聨語云卿若化身爲寳玉我甘低首作晴雯尤爲粘合自然情深語摰也 
　　福裕里擺碰和檯子梁文蘭原籍蘇州姿僅中人而花運獨亨 
舊歲秋冬經某大老　之門前尤幾於無夕不有車馬余友曾爲製一聨云文明新樣翻秦楚蘭麝濃香壓滬蘇出聨似頗較切一夕余與友偶過其家見樓上下已先有豪客兩起頗含酸意各不相讓文蘭蹀　爲勞喁喁致詈余友又爲戲續一聨云文言道俗情客之願在頭巾綠蘭因生絮果卿則冤由臉粉紅謔而近於虐矣 
心直口快[  冷眼]  
　　國體共和矣社會上好說共和者滿口共和共和一般人道蟊賊藉共和之美名實行其窮兇極惡手叚可嘆 
　　富者當道利祿心更爲濃厚公益心更爲淡薄而當道者偏多富翁可嘆　　社會上最可寳貴最可崇拜者莫如勞動自食之農工二界而偏爲一般勢利兒所鄙棄可嘆受外人之庇治寄居人下宜如何維持個人道德免受恥辱而黑炭稍一離步抛擲婦女之嚮砲盈街滿甚可嘆 
　　以有用金錢爢費於木偶之前淫僧之手尙日慈悲修福可嘆 
紙上空談[  鈍根]  
　　電代煤煤之作用雖大而煤灰充塞甚礙衞生今日電力盛行宜將一切用煤之事槪以電代之如運動機器引擎不用煤而用電固無待言卽如人家炊事亦宜一律用電手續旣省成功且速室中不積灰塵室外空氣新鮮不致如今日上海之煤氣觸鼻矣 
[消煙氣管]  
　　電世界或難驟致則宜一律改築消烟氣管無論工廠氣管人家烟突皆以消煙管法構造之管曲數十折四周圍以小孔使空氣透入成溜煤屑遇之立化不能上升出管則街市之上窗戶之間無煤患矣 
小說 
[短篇小說守舊先生] [  勤百]  
　　先生不知何許人也亦不詳其姓字鄉之人以其 
赋有守舊之特性故咸以守舊先生目之一日之夕先生服舊服冠舊冠偕二三舊相識閒步於舊所常經之肆市見香燭供設者戶相接景物麗都不類常夕友人頗有訝色先生會其意日子母訝子知今夕何夕乎今夕歲云徂也習俗相沿家家於今夕換桃符燃爆竹飲屠蘇酒效元公坐以待旦故事謂之守歲歲以爲常亦所謂數見不鮮者矣子胡獨訝之友曰子云何溯自改正朔以來未五十日何又歲之度云先生曰子誤矣子誤矣我輩守舊人腦筋中衹有舊印象看古黃曆循舊例辦舊事泄泄沓沓年復一年間與一二舊友喁喁話舊此曰我行我素素非舊之謂乎彼曰起居如常常者無進步亦舊之義也故我輩不憚老着面皮夜郎自大例羲皇上人以鳴高友聞言大異曰子旣自詡守舊矣乃新名詞不去口是胡爲者先生曰子有所不知眞守舊者精神舊形式不必舊若并形式而舊之則將誰欺乎新社會無插足地矣友聞言不樂而别先生亦遂返次日先生慨然曰與人遊不若獨遊之樂吾今將獨遊行至保安司徒廟前見士女如雲先生因亦擠而進一般類瘋痴者向土木偶前跪拜再三口念念若有詞手持簡摇摇作聲求籤語問吉凶也先生乃大喜曰人多謂世情厭舊喜新今之世界何等世界乎此間仍不乏此種現象則可覘吾黨同志者原不少也旋又步至春風得意樓伴路寒不可前人譁聲與馬嘶聲相雜見有十數妓自人叢中出狀甚狼狽知爲浮蕩子戲諸途歲歲初正都若是舊俗不足怪也行行至城内城隍廟迷信之徒猬集狀與保安司徒廟不相遠先生因自語曰人多謂滬上開通久舊習宜早蠲除矣乃城内外人情狂且愚若此則江之北素以不開化聞者其舊染之莫可洗舊根之莫可拔可想見矣遂就其理想著守舊說若干卷行於世 
勤百曰詩有之周雖舊邦其命維新守舊先生非不知現世界舊之宜革而新之宜作也特狃於習慣性成若痼疾之不可藥故遂假新名詞以飾其舊學說海以内豈少若人哉 
[短篇小說東洋指揮刀] [  士登]  
　　某日士登行於道遥見牆上大書曰（本號專辦軍裝）趨近近視之則一店舗中所陳設者皆軍服戰鼓也洋號也搶也指揮刀也佈置整齊余深羡之 
旣而一少年至貎若敎習西冠革履金絲其眼鏡短窄其衣袖槖槖而來脫帽進舗朗聲詢日有指揮刀乎有二等指揮刀乎店夥急應曰有有遂取其一與之觀余亦袖手旁觀之但見寒光凛凛誠可愛也然少年審視久之曰此非中華自製者乎售價幾何夥曰然祇售七元少年曰價亦甚廉但我須購東洋製者價稍昻亦無妨也夥曰東洋貨久不至矣君盍購自製者乎少年曰旣無則去耳遂取帽行方及門夥又以手招之曰來來君必欲購尙有售剩者在請問購若干乎少年曰二十柄夥沉吟半响曰恐不足此數請少待遂命生徒檢於内室俄頃生徒來覆曰袛有十七柄惜銹不堪用矣夥怒之以目曰稍銹亦何妨少年亦曰無妨無妨夥遂擇其一授少年曰此爲最美者矣少年去鞘視之余見其一片銹氣較中國自製者有天壤之别然少年笑而言曰我已週覔三日未得其一何幸獲此試問價若干夥曰每柄九元少年曰善遂出一百五十三元購之去 
鳴呼購物者之主義非爲價廉必爲物美今以重價購銹刀將何爲乎去廉而美之中國刀而購貴而銹之東洋刀更何爲乎余開東渡之人言曰東洋人誓不購他國之物今彼少年豈以用他國之刀爲榮乎抑别有所賞識乎士登不敏莫解其意爰作此篇質諸讀者亦使知今人辦事類此者正多也 
 
 
