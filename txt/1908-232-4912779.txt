# 1908 - 232 - 4912779

 

Page 1

 
 
   
 
 

Page 2

 
 
   
 
 

Page 3

 
 
上諭 
[八月初一日奉]  
　　上諭慈禧端佑康頤昭豫莊誠壽恭欽獻崇熙皇太后懿旨憲政編查館資政院王大臣奕劻溥倫等會奏進呈憲法議院選舉各 
 
 
 

Page 4

 
 
 ]HH [ 
[綱要曁議院未開以前逐年應行籌備事宜]  
　　一摺現值國勢積弱事變紛乘非朝野同心不足以圖存立非紀綱整肅不足以保治安非官民交勉互相匡正不足以促進步而收實效該王大臣所　憲法曁議院選舉各綱要條理詳密權限分明兼采列邦之良規無違中國之禮敎要不外乎前次迭降明諭大權統於朝廷庶政公諸輿論之宗旨將來編纂憲法曁議院選舉各法即以此作爲準則所有權限悉應固守勿得稍有侵越且憲法未頒議院未開以前悉遵現行制度靜候朝廷次第籌辦如期施行至戰開逐年應行籌備事宜均屬立憲國應有之要政必須秉公認眞次第推行著該館院將此項清單附於此次所降諭旨之後刊印謄黄呈請蓋和御寳分發在京各衙門在外各督撫府尹司道敬謹懸挂堂上即責成内外臣工遵照單開各節依限舉辦每届六個月將籌辦成績臚列奏聞並咨報憲政編查館查核各部院領袖堂官各省督撫及府尹遇有交替後任人員應會同前任將前任辦理情形詳細奏明以期各有考成免涉諉卸凡各部及外省同辦事宜部臣本有紏察外省之責應嚴定殿最分别奏聞並著該館院王大臣奏設專科切實考核在京言路諸臣亦當留心察訪倘有逾限不辦或陽奉陰違或有名無實均得指名據實糾參定按溺職例議處該王大臣等若敢扶同諱飾貽誤國事朝廷亦决不寛假當此危急存亡之秋内外臣工同受國恩均當警覺沈迷掃除積習如仍泄杳坐誤豈復尚有天良該館院王大臣休戚相關任寄尤重倘竟因循瞻庇詎能無疚神明所有人民應行練習自治敎育各事宜在京由該管衙門在外由各督撫督飭各屬隨時催辦勿任玩延至開設議院應以逐年籌備各事辦理完竣爲期自本年起務在第九年内將各項籌備事宜一律辦齊屆時即行頒布欽定憲法並頒布召集議員之詔凡我臣民皆應淬厲精神贊成郅治如有不靖之徒附會創議藉端搆煽或躁妄生事紊亂秩序朝廷惟有執法懲儆斷不能任其妨害治安總期國勢日臻鞏固民生永保昇平上慰宗廟社稷之靈下答薄海臣民之望將此通諭知之欽此 
八月初二日奉 
上諭京師高等檢察廳檢察長著徐謙補授欽此 
上諭京師地方審判廳廳丞著續旭補授欽此 
論說 
[八月初一日上諭謹註]  
　　八月初一日籌備議院之上諭。其緊接六月廿四日之上諭乎諭中稱將來編纂憲法曁議院選舉各法。以此各綱要爲準則。即六月廿四日之所稱迅將君主憲法大綱。曁議院選舉各法擇要編纂。分期擬議也諭中又稱九年内籌備辦齊。届時即頒布召集議員之詔。即六月七四。日之所稱朝。廷親裁。後當即將開設議院年限。欽定宣布也。不過前諭之所稱籌備者。並無年限之豫定。今諭之所稱籌備者。乃有九年之期限。故驟聆王言。似乎九年以。後頒詔召集議員。即可准開國會。各省人民之請願。庶幾不虚。即人民參。政之權利。亦將因此取得乎。然而熟玩其詞。細繹其意。九年以後。諭旨並不明言。某某年開議院。召議員。而但曰届時頒布。又似九年以後。尚爲籌備國會之期。並非實行國會之期。詞意渾涵不着邊際。凡熱心國會者。不可不一爲研究之。 
若九年後而即召集議員耶。則八月初一日之諭。當與日本明治十四年十月十二日之諭旨。等量而齊觀也。惟明治十四年之諭旨。明明言明治二十三年召議員關國會。中國果法日本諭旨當云光緒四十二年召集議員開設議院。乃僅囫圇吞棗。届時頒布。讀者不能。無疑也。若九年後而始宣布召集議員之年限耶。則是朝廷旣以籌備之。期與疑也。若九年之期分爲兩事。將使未宣布年。限以前。爲宣布年限之豫備。旣宣布年限以後。爲實行國會之豫備。前一豫備。後一豫備。不特會議時三年五年七年十年之說。盡棄不用。即二十年極遠之期限。亦尚遙遙無望。久之久之不將令人民希望國會之渴忱。變爲反對政府之惡感平。此則對於年限問　不能不豫行研究者也。 
吾以爲政府對於國會。無論若何延宕。若何觀望。旣已有九年後召集議員之諭。凡在人民。皆當掃除其要求之空言。厚儲其籌辦之實力。舉國會之如何佈置如何組織務於九年中急起直追。逐漸進行。以逹其建設議院之目。的世界各國固未有民。智不進。民力不充。而即可取。得議院政治。有國福民利。之一境者。中國當今日之時勢。外患外憂。日漸迫切。與其空爭年限。而無一毫之實濟。何若實力籌備。自爲改革之動機。人民。誠能自發其動機。政府雖欲壓抑之而無從。雖欲延宕之而亦不得。嵯我國人可以起矣。 
專電 
[電一（北京）]  
　　初一日籌備議院上諭憲政館本擬八年軍機處改爲九年 
[電二（北京）]  
　　都察院以各省請願書不能再擱欲日内代奏故政府先於初一日下詔 
 
 

Page 5

 
 
 ]HH [ 
[電三（安徽）]  
　　護撫繼昌於初一夜亥刻出缺暫由藩司護理撫篆 
[電四（南昌）]  
　　新任馮撫己到初四日接篆 
緊要新聞 
[都察院捺擱國會請願書原因北京]  
　　去年湖南第一次國會請願書遞呈都察院後陸伯葵總憲本擬代奏惟以請願書中有措詞過當之處欲令代表稍加修改重繕吾摺再行代遞嗣因該省同鄉京官函致都察院謂此事在京各同鄉均未知悉云云陸總憲以此等大事理宜以同鄉京官爲代表今乃並不知照殊爲不合遂擱置不遞迨本年第二次請願代表晋京向都察院催遞措詞過於嚴厲有詰責都察院不應捺擱之語張總憲閱之不免稍有負氣亦遂置之不遞嗣河南江蘇安徽山東等省代表陸續到京八旗直隸士民等請願書亦相繼呈遞都察院張總憲議將七省請願書一同代奏嗣因河南同鄉京官亦以並未知悉爲詞向都察院陳說張總憲遂議將河南省及與河南省措詞相同之某省請願書抽去又張總憲爲山東省前輩該省代表于洪起等到京後並未投剌晋謁張深滋　悅亦擬置之不遞其餘江蘇等四五省請願書擬上月初八日先行代奏及遞摺之日樞府以此事尚須鄭重故復至頤和園追回其後有議先請旨而後代奏者有議俟各省齊到一併代奏者張總憲之意則擬將請願書咨送軍機處由軍機大臣裁奪不料各御史大起反對謂都察院冋不與軍機處相通如以請願書咨送軍機則他日軍機如有叅案亦可先行關照云云張亦無詞難遂毅然决計於上月十八日代奏樞府知此消息即有人商請都察院暫緩十日俟至二十八日再奏探其原因政府欲於都察院代奏之前發布國會期限上諭以示開設國會之出自上意不待人民之要求也故都中有二十五日下諭宣布年限之說云按二十八日都察院仍不聞代奏大約因上諭未布故復阻止數日耳今宣布國會年限之諭下矣則都察院可以遞可以無遞 
[楊京堂被叅記聞北京]  
　　某大員奏參楊度素行不檢在東京時會創辦某會嗣與□□宗旨不合濳行内渡謬邀某大臣贊賞得進憲政館乃到館以來所辦各事輙與館員各執意見甚至傳聞常爲某國暗遞消息其運動得此差時所費鉅萬均係某國所出其存心之詭秘可想而知云云奉旨留中 
[度支部奏准各省開鑄銅元北京]  
　　度支部具奏云七月十三日奉旨端方陳夔龍岑春萤會同電奏悉所請將己購之銅儘數開鑄當十當五當二各銅元以維巿面而清欠欵著度支部速議具奏欽此查原奏内稱江寧鄂湘三省造幣分廠鑄造當十銅元前經遵旨暫停迄已數月寗廠於本年正月因存銅無多奉部核准添購紫銅三萬五千石訂明分批交貨甫據交到銅二萬一千餘石即奉飭停鑄應付銅價無可挹注不得已將春季應解餘利暫行挪付仍有未交銅一萬三千餘石應付銀四十二萬餘兩當屬各號銅商退貨奈各號均以銅向外洋購定萬難停運爲辭紛紛來廠禀請磅收付價值此庫藏支絀從何籌此鉅資現在運廠存銅尚有一萬五千餘石以日鑄新錢四十萬枚核計每月僅需銅一百數十石即使以錢易銀亦無補於數十萬兩未付之銅價部議開鑄一文新錢原以輔制錢之缺乏防當十銅元之减跌第念一文新錢僅備找零之用推行究未能廣若於當十之外兼鑄當五當二銅元巿面尤爲稱便曾經電商度支部議將購定之銅儘數開鑄銅罄即行停止正擬具奏適夔龍亦以鄂省秋操在即軍旅餉需費用甚鉅兼以近月霪雨連旬各屬堤壩潰决災民蕩析離居工賑需欵尤亟武漢商務繁盛各業交易大半均係錢盤門巿應付深虞不濟以前購定紫銅各商家分批運到交貨索銀尤難設法現　鄂廠存銅六七萬石若不暫准儘銅開鑄必致銅價無可歸還春蓂以湘省制錢銅元俱形缺少前在鄂廠搭鑄時巿鎭尚不敷周轉近來巿面艱窘尤甚於前雖銀價未跌而兌換轉用概係店舗紙票交通不便倒塌堪虞鐵路轉瞬開工需用現錢尤甚且前請加鑄甫經奏准適奉議停當時預備開工修整局廠機器購備銅觔用欵已多均由挪借而來現存紫銅一萬石必須開廠鼓鑄方足以資彌補先後電商均擬就已經購定之銅儘數開鑄俾巿面可資周轉欠欵得以淸償方等復查三省自銅元停鑄後銀價旣未稍跌而巿面交易轉欠流通從前購定之銅交貨索銀萬難商退困迫情形如出一轍自不能不設法維持以資補救可否准將已購之銅儘數開鑄當十當五當二等項銅元以維巿面而清欠欵等語臣等伏查各該廠訂購銅斤俱在未經停鑄以前原恃鑄成銅元售銀付價自銅元停鑄而洋商銅價勢難懸欠各省事繁欵絀自不免挪墊爲難該督等體察巿面商情爲此兼籌並顧之舉應請准其照辦第此等情形尚不止該三省爲然現准閩浙總督松壽來咨亦稱閩廠共欠銅煤價銀三十餘萬兩洋商追索甚亟而省外缺乏銅元之處尚多開鑄無虞壅滯又據河南造幣廠呈請所訂期銅三千餘石洋行未允停運棧租折息貼累亦多此外津粤各廠經臣部電查亦皆有已購未鑄之銅斤擬請一律將已購之銅各按該廠日鑄原額及當十當五當二成數儘數鑄造銅元一俟存銅鑄完即行停止至將來應否復鑄再由臣等體察情形會商各督撫妥籌辦理七月十七日奉旨依議 
今日緊要新聞仍接入第二張 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
接緊要新聞 
[樞臣議覆吏摺之政見北京]  
　　御史史履晋奏禮學關 
繫緊要請專派大臣會同法律館修訂一摺奉旨會議政務處議奏旋經政務處王大臣會議覆摺由提調主稿其内容有禮學誠關緊要應飭該館妥速修訂應否專派大臣之處恭候聖裁等語己送樞垣畫諾矣嗣張中堂忽謂禮學與刑律二者相爲表裡無論禮學若何而刑律多所窒碍斷難推行盡利世中堂力表同情袁尚書亦云沈家本等所訂新律輕重倒置係偏採西律之弊驟行於中國必潰先聖禮敎之大防莫若請 
旨飭令重訂遂由張中堂將政務處議覆史御史摺稿大加更改兹將該摺大要摘錄於後禮學館已准禮臣奏報開辦並遴選京外夙儒等到館修訂在案應請責成該部再選通儒分科從速修訂不得視爲緩圖延擱不辦如有疑義京外不乏通儒可隨時咨詢母庸仿東西議院之例舉令來京並請無庸另派大臣專管以免諉卸至禮刑二事一防於未然一防於已然治民之端道齊之效明刑弼敎理實一貫前修訂法律大臣沈家本等所訂刑律多採外國法律於中國禮敎不無妨碍除學部條奏奉 
旨飭令法部曁修律大臣詳細另訂外京外各衙門亦多指摘方今敎育注重學部應請飭下學部將關於倫紀各條隨時咨會法部曁修律大臣和衷商榷務期不戾於古亦宜於今庶幾獲補偏救弊之效云云仍由政務處繕摺於上月二十六日出奏奉旨依議 
[奏覆鐵路等公司免稅限制辦法北京]  
　　稅務大臣會同外務度支郵傳等部具奏云光緒三十四年六月初二日稅務處會同度支部陸軍部奏鐵路等公司免稅擬略示限制一摺奉旨鐵路免稅日多自應略示限制但此項免稅或在合同或業經奏准亦須分别詳擬著該處會同外務部度支部郵傳部詳細查明妥議具奏欽此臣等公同查核合同免稅及有關交涉各案業經稅務處奏明照舊辦理在前此次原奏所列各案略示限制尚無妨礙應請仍照稅務處度支部陸軍部原奏所請所有江蘇等五省鐵路粤漢鐵路京張鐵路揚子公司粤湘川鄂四省鐵路機器廠新寗鐵路川省川漢鐵路材料黑龍江鐵路潮汕鐵路江寗汽車公司粤漢川鄂境鐵路材料京師自來水呢某公司等請自各該案奏准之日起予限二年暫准免稅俟限滿再行稽徵嗣後添設鐵路無論官辦商辦均請照官物徵稅原案一律完稅並飭各海關於免稅各案報運物料時查明確係鐵路所需機器材料方准報免其工人食用等物仍當按則科稅以嚴防夾帶影射諸弊至此次予限三年將來或因路線過長工程艱鉅届期仍由臣等體察情形再行奏明辦理再督辦津浦鐵路大臣附奏津浦鐵路鋼軌等項免稅一片查津浦鐵路借欵合同雖未載明免稅惟旣據該督辦大臣援案請免擬請照江蘇等五省鐵路等案辦法准其免稅三年以歸一律七月十六日奉旨依議 
[江蘇國會請願代表報告在京情形及蘇紳籌議辦法]  
　　江蘇國會請願代表雷孟二君於前月二十六日冋滬本月初二日在滬蘇紳在旅泰茶會籌議辦法先由雷孟二君報告京中情形詞曰六月十九日啟行二十二日抵天津即日乘快車進京二十五日起遍拜同鄉京宫一面覓人繕寫呈詞京城地廣同鄉人多兩人分拜七日而畢然尚有遺漏處此一抱歉事也繕寫人至二十七日始行募集簽名人數一萬三千有奇計五萬餘字都察院遞呈照例備正副兩份合計十餘萬字募十餘人寫赶初一日竣事是晚校對整理至天明始畢初二早七點鐘赴都察院呈遞緣初聞都察院初四值日赶初二遞院冀初四即可上逹以慰諸鄉老之望嗣知都察院以萬壽節推班改至初八自初二日呈遞之後人人以爲都察院必奏吾蘇呈稿又曾經同鄉諸大老閱過皆以爲理論極切實詞氣極和平毫無違碍字樣先吾蘇呈遞者有湖南之第一起及河南同日呈遞者有安徽禾吾蘇至初六呈遞者有直隸有京師巿民有湖南之第二起凡七件當時奮昭常惟靜候初八日上奏藉以歸報我諸鄉老不意初八日仍未奏其所以中變之故言人人殊而初十日吉林八旗同日呈遞十二日山東亦呈遞人人以爲十八日都察院值日當必奏無疑不意十八日又不奏人莫解其故第傳聞再緩一班至二十八日都察院值日當必奏而奮昭常在滬各有職務不能久待私念都察院自有定制雖初八十八二十八節節展緩然終不能不奏無須守催遂以二十二日出京此呈遞都察院未蒙入奏之實在情形也又初七日各省代表之在京者相約會議一次謂外省請願書多發起於數月之前並未見有六月二十四日之諭故語氣尚寛一步我等到京旣見二十四日之諭自應切合現在情勢有所陳說方不負故鄉父老委托之意但是否仍請都察院代奏或直上樞府應須研究衆皆以爲我等係士民資格旣不用全省名義似不必呈請代奏可援士民上書之例直上樞府樞府果肯采用則效力亦大遂決議直上樞府並决議公推代表中官階較大之吉林代表慶山君領銜公推奮昭常起稿遂於十二日脫稿十三日公同閱看經衆贊成遂成定稿十四日繕寫十五日赴憲政編查館投遞此書己登各報諸公想見之至樞府覽後尚 
 
 

Page 11

 
 
 ]HH [ 
未批示不知暗中能采用一二否此各代表别上一書之實在情形也 
又聞國會期限不日宣布有八年九年之說亦有四年五年之說若宣布出來果是四五年則人民請願之心猶可以稍慰若是八九年則以吾江蘇情形而論以上海情形而論恐萬萬等不及此八九年中吾江蘇吾上海商業民生應受許多。困苦恐不能無繼續請願之舉所以奮昭常急欲回南與諸鄉老一商究竟作何辦法此傳聞國會期限行將宣布應請諸公斟酌辦理之實在情形也再此次同鄉諸大老皆以奮昭常爲鄉人所公舉非個人私事可比故特别看待十三日江蘇會館團拜亦令奮昭常居客位此可見諸大老亦知吾鄉人望國會之切此時應否將外省未開國會之苦詳細報告諸大老請其主持亦須諸公酌奪又都中大致亦皆以國會爲不可緩各省請願者亦陸續而至奮昭常出京時各省代表已到京而未呈遞者有山西廣東浙江等省有信到京而代表尚未成行者尚有數省大約政府亦明知各省請願之殷皆出於忠愛都察院又有定制遲早終必入奏若各省聯翩而至則吾蘇請願之書可望併案入奏惟請願書中止宜專言國會不當闌入他語致生枝節吾蘇應否續舉數人進京守候至前呈入奏而後已抑或再上第二書亦請公决報告畢沈君友卿起言自代表北上以後蘇省各屬士紳函寄簽名表者絡繹不絶因報載都察院擱置不奏儗再爲第二次之請願但今日報載八月初一日上諭自本年起務在第九年將各項籌備事宜一律辦齊即行頒布欽定憲法並頒布召集議員之詔是此後對於國會問題應如何籌備一切應否再徵集各屬意見以便入手云云雷君又起言入手方法目前祇得注重諮議局俟諮議局確鑿成立則國會之應開自易解决李君蘭舟起言諮議局應由人民一方面赶行籌備若待官塲設立將權利交付人民恐無其事葉君惠鈞起言人民對於政府惟視力行何如今日地位須急起方有功沈君友卿又述近接蘇紳來函頗贊成在上海先設籌辦處之說爲交通便利易於着手起見此事尚待寗紳復函再行解决雷君起言無論籌辦處設在上海與否但上海必應有常設機關以盡助長之職務議至此在坐同人皆謂此次雷孟二君冒暑齎呈應爲全省人民舉盞致謝遂散 
分類新聞 
政界 
[吏部奏覆沈瑜慶參案北京]  
　　吏部奏云江西布政使現護江西巡撫沈瑜慶被叅各節經端方查復均無實據論其心迹實甚光明惟求治之心太急以致用人未盡得宜如雩都縣知縣高彤等查明叅奏分别革職查看其不能勝任已可概見該藩司係用人之人與該堂官係保人之人情事正屬相近同一交部查議自應比例定議護理江西布政使沈瑜慶應請比照堂官保送知府到任後不能勝任奉旨交部查議者將該堂官降一級留任公罪例議以降一級留任係公罪例准抵銷可否准其抵消之處恭候欽定再署臣部右侍郎瑞良係前任西巡撫例應廻避是以未經列銜合併聲明七月十七日奉旨准其抵銷餘依議 
[奏請整頓閩省鹽政北京]  
　　度支部奏略謂閩鹽積弊太深迭經本部奏令實力整頓該省並未遵行爲今之計惟有規復引額之一法上游西路各帮銷數旣可較前有加其東南路及縣澳各帮自應責令按照原定引額酌量加復方爲正辦推而言之閩鹽篷引每引六百七十五斤與淮引斤重略等今閩鹽課項每引祇征銀三兩有奇以視淮鹽之每引征銀十五六兩者輕重懸殊又閩鹽担引每引一百斤與滇票斤重略等今閩鹽課項每引祇征銀三四錢以視滇鹽每票征銀二兩内外者亦輕重廻異課輕如此而銷絀如彼雖云地勢之未便要由人力之未盡且向之閩鹽得融銷於江西今又得融銷於廣東近年粤鹽産不足額專恃福建之詔安浦南兩場運供濟銷該兩塲沿海横綫將二百里誠能設法整頓産鹽事宜即將該兩塲所出鹽斤明定章程配銷粤省必能有裨課項至閩鹽之疲壞向由於浮費過多並聞塲官並不親自到塲經理積習相沿尤應力爲整飭查新任福建鹽道陳瀏才具開展辦事認眞應請 
旨飭下閩浙總督轉飭該員查明閩鹽情形應如何興利除弊迅即詳定章程實力整頓以肅鹺綱而裕餉源七月初九日奉旨依議 
[奏請整頓定海等處鹽務北京]  
　　度支部片奏云近年淮南淮北屢因産鹽缺額借運東鹽蘆鹽近日浙西又因滷淡産絀借運蘆鹽在該省挹彼注兹自係萬不得己之舉而按之鹽法殊非止辦爲今之司非赶緊整頓本省鹽産不可查浙省定海所屬各島如岱山等處居民每當夏令汲海水於桶中得日光之照灼不終日而成鹽工旣省成本亦輕其産鹽之易與長蘆石碑塲相等誠能仿照長蘆經營永七鹽廠辦法爲之定可增其産額以濟岸銷不致再有脫檔之患應請旨飭下浙江巡撫飭運司即將增産事宜切實整理一面咨取長蘆永七鹽廠章程以便仿辦七月初九日奉旨依議 
[金壇紳士電控倪令蘇州]  
　　金壇縣紳士禀各憲電云壇令倪因任丁勒價事發後後羞成怒近聞卸任不果仍聽信門丁王鳴泉總書孫尚年百端羅織士紳將興大獄民心惶惑人人自危迫求派員接代以全民命金壇士紳公叩 
軍界 
[請兵彈壓灾民湖南]  
　　湘省澧州大水後繼以瘟疫情形愁慘不 
 
 

Page 12

 
 
 ]HH [ 
堪言狀現州城各舗户大都收歇附近災民竟至無從覓食遂相率在外行刦河下船隻稍不及防即被刧掠該州牧爰特請調防營並借派湖北舢板船駐紥州城以防不測 
[巡警道查緝匪黨武昌]  
　　巡警道馮觀察現奉鄂督密札以下游黄州府一帶飢民衆多聞有革命黨從中煽惑希圖倡亂飭即率同幹探親往查緝業於上月二十六晚帶同偵探隊長徐弁等乘坐兵艦馳往密緝並便道由黄梅縣小池口登陸至太湖縣秋操地點查看囤糧之所所有巡警道署公件委警務公所總務科長徐太守傳篤代拆代行 
[委辦秋操照料處安慶]  
　　護撫繼蓮帥日前飭委首府惲毓齡太守開辦秋操照料處札文云江鄂兩省軍行所需亦各自經營皖省旣非局中又非局外對於此時之分際何者爲我所當備何者非我所與聞亟宜斟酌妥恰劃清界限仍須與江鄂兩省時通消息俾融洽分明無虞扞格該守才猶恢闊綜核精詳必能規畫咸宜應付悉當爲此札委仰即妥爲籌備以免臨事倉卒先將辦法規定所有應派各員即詳候札派 
學務 
[萬載縣之讀書人南昌]  
　　贛屬九十三學廪生本年輪應出貢者近日先後來省投考有萬載縣戴明經濟邦考貢在省刊刷正道書一册中有叙述明末魏忠賢事者名曰千古炯戒指斥近今好奢華謀財利等語者名曰今世弊源又以自古未有利心不除之人而能辦天下之大事者也歷舉伊傅太公范蠡仲連張良諸葛李泌王陽明諸聖賢豪傑以實之並謂惟其無利心故能寄其身於天下之外寄其身於天下之外故能行其志於天下之中若夫終日利心爲事不顧天下其人已是害天下而謂猶能辦天下之大事乎名曰天下要道 
[學生請求升補之無效江西]  
　　江西方言預備學堂奉文裁撤後經林學使詳准沈護院改辦模範中學堂現方言學生曹覺民禀懇撥升學堂肄業奉林學使批云該生前在方言預備學堂因病請假曠學已久所請撥送高等學堂之處深恐程度不合碍難照准且本届開辦高等正科皆由升送並無招考該生如果有志向學應俟模範學堂開辦之時自行禀請該堂監督攷驗仰即遵照 
實業 
[奏派山西等處銀行總辦北京]  
　　度支部具奏云據銀行正監督張允言呈稱銀行收足舊股加股新股資本旣充亟應添設分行以資推廣兹查山西河　福建浙江江西等處皆係通都大邑爲商務繁盛之區自宜遴員前往開辦　以前丁憂浙江衢州府知州姚舒密充河南分銀行總辦丁憂户部主事許汝棻充福建分銀行總辦浙江候補知縣劉如煇調充浙江分銀　總辦貴州候補道黎澍充江西分銀行總辦呈請奏明飭遵等因到部臣等覆覈所呈尚爲妥洽查開缺廣東南韶連道樂平前經臣部奏派廣州銀行總辦嗣因到京患病廣州銀行總辦業經奏派知府用安徽候補直隷州知州王鑒辦理該道現已病痊應即調充山西分銀行總辦丁憂浙江衢州府知府姚舒密湖北造幣廠曾辦丁憂主事許汝棻前張家口銀行總辦浙江候補知縣劉如煇貴州候補道黎樹等四員旣據該監督呈稱堪勝河南福建浙江江西等處分銀行總辦之任自應准其派充俾得迅即籌商前往開辦 
[齎呈洙昭路事說帖長沙]  
　　湘省紳商與郵傳部力爭修築洙昭鐵路弧線直線一事近由督辦粤漢鐵路大臣張中堂電飭將洙昭路事確實情形詳具說帖公派代表入京呈遞聽候核奪湘路公司及全體紳商遵即開會公舉譚延闓湯魯璠馮錫仁蔣德鈞席滙湘爲代表定於上月二十三日啟行入京旋以馮蔣兩君均有要公不能遠出遂由譚湯席三君齎書偕往 
雜記 
[商家抗捐之妄論松江]  
　　松郡議遷火藥局經府縣一再邀集紳商兩界竭力籌募嗣議定照紳富捐舊例减成措缴詎有阜成等各巨鋪倡議以爲我等均係客店主人眷屬均在本籍於松地無關痛癢因此各商相率觀望故現擬改由七縣攤派矣 
按該店開設松江安得謂之無關痛癢試問萬一藥局失事該店獨能保全否 
[大風吹斷浮橋寗波]  
　　甬江靈橋門外之老浮橋係四鄉來往要道上月三十日黎明時忽被大風吹斷鐵鍊氽開橋上行人均遭滅頂 
[新水滸]  
　　列位看官。莫怪老王婆。要埋怨那只火燒雄雞。打挫他們的話頭。就列位看官。也不免要怪在下將好端端一樁非但内地所無。也是滬上少有的極妙新聞。還未說完。被那只天火燒雄雞飛了。出來。豈不是也要把在下埋怨麽。即在下也要自已埋怨。若將那一。樁希希奇奇的新聞。痛快淋漓傾篋倒簏而出之豈不大快。爲何枝枝節節。又弄了許多事體出來。不是自已也要少興麽。其實不干在下之事。確是那只天火燒雄雞的不好。因爲剛剛周加木與汪圭央兩人講得十分興味。偏偏又弄出火燒雄雞阿寳與脫尾巴阿金吃醋的事出來。所以這是阿寳之差。不是在下之謬。做小說的。只能照作史的編年體例。不能照。傳記體例。一事說完。再說一事。這些苦心。望列位看官亦要原諒。待在下一一說來列位且慢慢的聽去。自然明白。閒話休提。再說就中還要單表一人。看官你道是什麽人就是那個年約二十餘歲披絲覆額身上穿外國紗衫内襯着一領粉紅汗衫問堂棺今日王老四阿來那個婦人。那個婦人在滬上也小小的一樁有名人物。住在北泥城橋相近。他的老公也是爲某洋行買辦的。其人姓成名功。成功爲人倒也十分明白。自知　老懶於房事。放他的老婆在外卸意。天天到那個愚園聽攤簧。游花園絶不禁阻。因而那婦人與王老四相識這夜老四未來。他一人坐在那裏吃茶。隨有兩個小滑頭坐在旁邊搭山。那婦人見兩個小滑頭。倒也生得十分人物。也不拒絶。與他談話。適在那個火燒雄雞啼哭之時。那婦人看見大家跑過去看。也就走出亭子。到荒地上去看。那兩個小滑頭自然一同去走。黑暗之中。不免有些攝手攝足適被李四在傍看得個十分親切。乃唱鬼曲對朱三說道老三。王老四不來。陸小五就搭搭漿罷。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
要摺 
[逹壽奏考察日本憲政情形摺三續]  
　　政府者政治之府也在立憲國之政府必置國務大臣又以國務大臣組織内閣而國家行政上之機關乃備自表面而觀國務大臣之權似爲甚大而不知立憲政體之妙用即在此焉蓋君主神聖不可侵旣爲憲法上之原則倘萬幾自負責任則苟有違憲之事必爲指摘所歸故日本憲法明定國務大　有輔弼天皇之責任而一切命令均副署焉蓋不明定於憲法則責任不能專責任不能專者政府即不能成立而在上或不免專斷之失而在下者更難免委缷之心矣且國務大臣雖爲輔弼君主之重臣而君主毫不受其拘束英國議院政治也而凡内閣决議之事一切均須上奏美國分權政治也而任免大臣之權仍操於大統領之手比利時憲法純爲民定而比王對於憲法上所定大權範闈之内尚得自由行其方鍼如國防也海外貿易也殖民政策也皆自選英賢詢以大計而内閣向不與聞夫以議院政治分權政治之英美法比等國其君主對於大臣猶有莫大之權而所謂大權政治之日本益可知矣日本之國務大臣不對議會而負責任乃對天皇而負責任大臣失政則天皇自由罷免之大臣奏事則天皇自由准駁之其所以異於專制國者則大臣若以天皇所下命令有背憲法不敢擔負責任可以拒其副署不經大臣之副署則天皇命令終不得施行此則所以防專制之弊者也雖然不經鳳閣鑾臺不得爲勅我國自古封還詔書及署紙尾之事已數見而不鮮史家皆傳爲美談明主亦樂其獻替可見中西制度不謀而同今日若設内閣不過復中書省之舊制而已豈有損君權於萬一哉此欽定可以存國體而鞏主權者三也大凡君主國體而取大權政治者其國會與民主國體取公權政治或君主國體而取議院政治者判然不同英國國會實握有立法司法行政之三權故有萬能議院之目名爲立憲實則國會專制之政治也如美如法如比利時亦皆以國會種種之權列諸憲法之上而有未曾列記者亦視爲國會固有之權蓋民主國以主權在民故以代表人民之議會爲主權之主體而君主國則主權在君人民實居於客體雖以代表人民之國會亦不得不居於主權之客體焉且也歐洲各國其國會恒與君主立同等之地位共握有立法權者亦各有其歷史之關繫餘波流衍以至於今故君主與國會猶平分其立法之權利英國如是法美可知苟其國體向爲君主則國會之權限萬不能與君主相伴昔普魯士因預算案一事議院欲上奏彈劾政府普相俾士麥揚言於議場曰國會苟以此上奏是要求普魯士王室舉其憲法上之權利釀於國會也此亦可以見普國國會之權限矣日本國會權限舍憲法上所規定者外别無他權其所定於憲法上者一則協贊立法權一則議决預算案其餘如上案如建議如受理請願雖屬國會之職權而其採納與否權在天皇非國會所得以要挾也法律案之提議國會雖亦有之而裁可仍聽之天皇至於改正憲法之權解釋憲法之權亦全操於天皇非國會所能置喙蓋天皇統治權之行使爲國會所參與者實不過法律與預算而已若夫開會閉會停會解散緊急命令獨立命令無一不屬於天皇之大權若非純粹欽定憲法安得有此世或有疑國會可以侵君主之權掣政府之肘者誠知其一而不知其二矣此欽定可以存國體面鞏主權者四也夫國家之不能無軍隊此其故亦無待煩言矣雖然軍隊之經營國家之經營也軍隊之行政國家之行政也行政之事屬於政府行政責任屬於國務大臣而國務大臣之職守與軍隊之目的乃常生扞格之勢何也國務大臣之聯守以發逹國民爲目的務在省其經費以輕國民之負擔而軍隊所需之經費則務在求多此扞格一也國務大臣之職守以力屬國内生産爲目的故凡可爲生産之要素全國壯丁募集務求其可而軍隊目的則常欲厚其兵額以固國防此其扞格二也抑國家事務無論大小其責任皆國務大臣負擔之而協贊預算之權亦專屬於國會此二者立憲之大原則也今苟以軍隊行政權屬於國務大臣行政權之下則軍隊之勢力必有流於薄弱之憂如美如法是其例也若以軍隊統帥權置諸國務大臣管轄之外苟其常備兵額漫無制限而預算所繫又安能以責任委諸國務大臣故欲定兩者關繫之何如其問題實爲最困難矣查美國之制文武不分大統領以文權統帥陸海軍陸海軍之將校亦皆文職其平時兵額不過六萬猶不及日本警察官之總數且其兵爲義勇介於雇傭之間非視爲國民當盡之義務以是之故美之兵力最爲簿弱倘遇戰爭易敗難勝其所恃無恐者則因財力雄厚雖經一二挫敗猶可以爲持久之謀法國自定共和政體以來軍隊之權屬於行政權之下其大統領雖有統帥權常令陸海軍大臣當指揮之任於是統帥事務亦屬之國務大臣故其軍人反對此等制度而國會則贊成之且恐國家多啓戰爭增長軍隊勢力以爲苟又有拿破侖之雄主則難保不改弦易轍重其統帥之權以覆共和之政體也英國軍隊本屬王家自克林威爾内閣以來乃以軍隊置諸國務大臣監督之下目古利米亞戰爭以後議院又有待設調查軍隊之委員於是軍隊又間接而受議院之監督矣以上代國王統率之司令官猶須隸屬於國務大臣職權之下故層層掣肘全失軍隊行動之自由要而言之英之憲法由於協定萬能國會常攬大權其統帥權之不能獨立者實受議院之監督也若美若法民定憲法其用意更别有在日本之悉法欽定者也故其憲法第十一條曰天皇統帥海陸軍第十二條曰天皇定陸海軍之編制及常備兵額第十三條曰天皇宣戰媾和及締結各種條約觀此三條則知日本軍隊統帥之權全握於天皇一人之手蓋以國家事務與統率事務互相獨立而使戴同一之首領以調和聯絡於兩者之間其軍隊之行政事務雖屬於國家事務而天皇則本爲國家之元首矣其軍隊之統帥事務不可以附麗於國務大臣也而天皇則實爲軍隊大元帥矣維持二者之權衡聯絡二者之關繫立於國家元首之地位則行其國家行政之大權立於軍隊大元帥之地位則行其軍隊統帥之大權而又恐文武兼裁力有未及於是置國務大臣樞密顧問以輔文治設軍事參議院陸軍參謀本部海軍軍令部以佐戎機本其萬乘無對之尊立於補助機關之上下則分途共治上則挈領提綱界限分明事權統一此其制度之善實爲各國所無日本之所以克强者全在乎是矣夫我朝兵制超越前古統帥之權本在皇帝而軍隊行政分寄之部臣疆臣不獨前代藩鎭之弊可以掃除即日本憲法所謂天皇有統帥海陸軍大權者我 
列聖天錫智勇固已開之先例矣自咸同軍興曾左胡岑諸臣督師勦匪而疆臣間掣其肘遂以兵權委之督撫其後遂成慣例循此以往則統帥權與行政必致兩相　淆蹈美法諸國之弊今若採鄰邦之新制復列聖之成規收此統帥之大欋載諸欽定憲法則機關敏捷旣足徵武備之修帷幄運籌寳可卜國防之固此欽定可以存國體而鞏主欋者五也抑奴才尤有請者憲法者國家之根本法也是一言國家面皇帝亦包括在内故歐洲各國凡關於皇害之事或詳定於憲法之内或不見於憲法之中此由國體不同故制定之法亦異日本參酌二者之間憲法第二條止載皇位繼承以皇帝子孫之一語而繼承之法以皇室典範另詳之皇族之事以皇室令規定之蓋以皇位爲國家之主體亦即憲法所由來不將皇位明定於憲法之中即不能劃分皇室於國家之外其分於國家之外者所以保皇室之安寗其存於憲法之中者所以明國家之統緒故日本臣民對於皇室典範與日本憲法同視爲國家根本法者此也中國自禹湯以來已開家天下之局故國家之治亂即爲皇室之安危日本國體舊與中國相同而其皇室未嘗改移者實以大權之不在君主及明治廢藩大權獨攬似乎可仍前例矣乃因内鑒於本國諸侯之興替外觀於各國皇室之永存毅然决然改從新制此其故可深長思矣國家制定憲法則皇室之事自應與憲法同時制定以爲國家之根本法或詳載於憲法之内或如日本另以皇室典範規定之非奴才所敢妄議惟兹事重大國本攸關擬請愼擇廷臣多設顧問又開皇族會議原本我朝之家法參酌列國之新章損益因時折衷至當恭候我 
皇太后皇上欽定垂爲典要與憲法司尊則我國家萬年有道之長豈止比隆周漢也奴才身受厚恩躬膺寵命簡書在畏本未敢以懷歸邦國所覘亦有聞而必錄情旣通乎彼已事每較其短長確知非實行立憲無以弭内憂亦無以消外患非欽定憲法無以固國本而安皇室亦無以存國體而鞏主權大權政治不可不仿行皇室典章不可不并重夫難得而易失者時也一動而莫止者勢也東流濯足轉瞬已無前水之存厝火積薪頃刻而兆燎原之勢苟其優柔而未斷必致後侮之難追見六　於宋都知風宜避聽杜鵑於橋上審變須防親征納宼準之言惟斷奏平淮之續自古中興之業咸經百難而成故錯節盤根良斧不憂大木櫛風沐雨危邦乃出明王伏願我皇太后皇上鑒此國家多難之時期深維祖宗創業之匪易大施英斷咸與維新措天下於治安與黎民而更始則他日者無兹臣庶千秋慶玉牒之長還我汶陽萬里見金甌之固江山錦繡五原無窺塞之胡海水不波中國有聖人之治矣所有奴才考察日本憲政情形恭摺具陳伏乞皇太后皇上聖鑒謹奏七月十一日奉旨憲政編查館知道 
本埠新聞 
[會訊寳山縣誘押學員案]  
　　寳山各紳董禀控該縣胡大令誘押學員由滬道蔡觀察諭飭胡大令將學員孫啟麟解送到道發縣交廳看管在案前日觀察派委公廨幫審李萼仙司馬會同上海縣 
 
 

Page 19

 
 
 ]HH [ 
　　李大令寶山縣胡大令到轅會訊司馬詰詢孫啟麟何故結黨開會招搖武斷抗官庇捐把持錢糧自刊圖記（文曰寳山現編承催丁未米折圖記）煽惑鄉民且由羅陽學堂校董控爾開會强迫商家簽名將兩處學堂之捐盡數改交商立之勤敏學堂究竟如何情形著即明白回復孫供素來安分經本縣各紳董選舉現充商會書記員并勸學所勸學員去年漕糧米折由商學界同人開會集議刊刻圖記設所代收並非一人私見如查有劣迹願甘認罪亦無動輒開會煽惑愚民之事求鑒司馬與兩大令會商判孫交商會保釋限將私刊圖記交案禀詳上憲核示 
[公廨讞員上滬道禀]  
　　（爲遷造棲流公所事） 
竊前月字林西報登有論說一則極詆棲流所内容種種之腐敗知縣當以租界之内惟棲流一所籌辦善舉棲養流民尚爲我中國完全之主權現西報旣以爲言若不早籌改良將難免外人之干預因即邀同虞紳和德等前往查勘查得西報所言雖不無過情之論然亦非盡出無因總之房屋太舊自難免於潮濕人數太多自難免於擁擠經費太絀自難免於刻苦其間以病舍毗連瘋舍瘋人在木籠中叫囂之聲薰穢之氣都於病者不宜辦理尤爲失當今所中工藝則較有可觀知縣與虞紳等會議現在辦法或則小加修葺或則重行建造然小加修葺不過粉飾牆垣補綴地板敷衍一時終非久計若議重行改造約計建築各費非十萬元不可當此庫儲奇絀巨欵難籌斷不敢上煩憲厪續與虞紳等連日籌議最後始籌得一就地籌欵之辦法查該所坐落大王廟地方該處地價較昂按照巿價每畝約可值銀四五千兩該所計地十二畝左右共可值銀五六七萬兩之譜擬將該地召變另購叉袋角等處價廉之地重行建造即以地價赢餘作爲建築經費如有不敷再由官商合力補助各認其半所有商欵由知縣會同虞紳等向商界勸籌所有官欵惟有仰乞憲恩於無可設法之中籌撥濟用以保主權而全善舉實爲公德兩便工程則由绅董經辦而官督　成庶昭核實至以後常年經費再當由知縣會同虞紳等向各商　廣勸籌認以期相持久遠所有將該所遷造改良緣由理合具禀上陳愚昧之見是否有當仰祈鑒核批示祇遵 
[示禁私售製造局附近民地]  
　　本縣李大令昨日出示略云奉道憲札開准江南製造局咨據提調禀稱本局歷年添購地畝擴充局廠所購之地有與局廠毗連者亦有不與局廠毗連者不毗連即不免與民地夾雜現查本局自大局門外河溝起環繞北面至外局門止又由外局門往龍華馬路起直至泉漳會館左近轉南至試砲塲止其中除築牆圈入外尚有與民地錯雜近來東西兩頭添建廠所巿面日興馬路沿邊地畝深恐有人注意加增地價使民地陸續出售逼近局地窒碍甚多若竟售與洋人尤多不便本局爲軍儲重地似不能不格外愼重爲此呈請咨道飭縣傳諭圖保轉知各業户以後如須將地出售必先由地保報明本局核准始能出售等情除行會丈避立案外札縣遵照示諭等因到縣除傳諭地保遵辦外仰高昌廟一帶各業户一體知悉嗣後如有將該處房屋地畆出售務須報局核准方許成交倘隠匿不報致啟交涉定即提案從嚴究辦 
[華洋義振會餘欵解粤]  
　　字林西報云去年華洋義振會餘欵曾由英美兩領事執管近盛宫保與上海道因南省告災待賑孔亟函請兩領撥付現己應允於上月二十九日將該欵洋八萬二千九百六十三元四角七分合銀六萬二千八百四十四兩八錢三分酒付廣東英總領事轉交官紳妥爲散放 
[列欵控告黄浦司巡檢]  
　　閔行拒烟分會及清鄉分所各職董因黄浦司巡檢計德柔不洽輿情有玷官箴臚列各欵禀陳各憲照錄如左一結交匪類自光緒三十一年分到任以來地方公正紳董概不接洽所朝夕叙首者無非訟棍土棍賭棍本鎭人至稱爲三棍衙門實即指此面地方受害殊非淺鮮 
二縱容丁役接任之初隨帶家丁十一名並不給發工食若輩何以爲生惟四出敲詐魚肉鄉愚未及半載受害之人用匿名信郵致縣署經汪前令嚴札申斥逐漸减少有案可查近更惟門丁王升之言是聽該丁勾串弓兵棍徒濫出訪牌即官不在署膽敢畫行出票提人現有鄉民何東梁控府有案 
三性嗜賭博每年五六次或七八次不等逗遛租界借宿連陞客棧有棧帳可查並無正經公事無非往虹口押攤其賭友中最知已者經汪前令屢次重辦收押改過所之土棍范厚齋同寓住宿同榻吃烟竟尊稱之曰厚翁回署無事日叉麻雀其牌局在著名土妓王阿毛家即犯案纍纍之訟棍錢照榮窩頓處並何小妹家該兩妓經汪前令屢次重辦仍肆招搖恃計巡司爲護符顯然可見 
四反對烟禁閔行爲上海首鎭風俗奢靡鎭上花烟林立於光緒三十二年冬間有紳士蔡樹萱等禀縣驅逐經汪前令四次照會顧紳言督同總董認眞辦埋詎大拂計巡司之意假咆哮公堂大題朦禀本府檄縣提究經汪前令確查實爲革除陋規起見將案詳寺維時將妓提案者有之將房發封者有之縣中辦理不爲不嚴迄今仍舊陽奉陰違推原其故實由司署丁役每妓一名每晚收夜度資錢五十文以致愈禁愈壞且普禁烟間後其弓兵明目張胆私售燈吃董鎭一名被本府拿辦陶慶一名被李令拿辦釋回即在七月中旬反對確據可見 
五阻碍清鄉查清鄉要公編查户口爲第一關鍵閔行烟間旣未肅清編查實難下手倘據實塡寫門牌則成何事體若作廢不貼則扶同隠匿一經縣中查出經董咎無可辭且客棧留客一人每夜抽捐錢十文若不交納誣陷私售洋烟提辦倘循例交捐不問來歷一概容留並不顧問難保無匪類混跡其間清鄉阻碍實由於此 
六侵吞役食查志載黄浦司衙門例設弓兵三十二名每年工食共一百六十兩有另皂隸二名每年工食共十一兩另歷任巡檢略爲分潤弓兵以全體面惟計巡檢到任後弓兵祗有五六名例領工食全行乾没該弓兵毫無出資安得不敲詐鄉愚以爲生活 
[美國圖册書籍送京收藏]  
　　駐滬美領前奉美政府頒發美國風景地圖户口各册及美議院公牘等書共十六箱飭送滬道轉交中美換書總局收閱業由蔡觀察禀奉江督飭將各書送呈外務部分送圖書館及憲政編查館收藏並請將應換各書頒發轉送 
[辯明釣船米石並非私運]  
　　金順利釣船前被吳淞釣船局扣留食米四百八十餘包業經滬道飭據吳淞關委員查復以此案現據船户汪得興禀稱金順利所裝之米並非偷運因此項米石前由皖省裝運來滬駛至白茅沙洋面被風吹斷頭桅正在無可設法之際適有金須利釣船經過是以雇裝代運且已完有關稅憑單可証請爲發還現蔡觀察已札飭上海縣查明訊斷 
[推廣施救急痧醫院]  
　　沈仲禮觀察捐立施救急痧醫院開辦以來成效卓著柯師醫生本其熱心宏願不辭勞瘁且以該醫院爲師範所於助理諸華醫尤殷殷傳授現在徐生棠周光松二君已得其心法可以自行奏技朱葆三觀察爰亦慨捐巨欵並以該醫院地處法界求治者城廂一帶之人居多實於英界一方面尚難普及復勸何丹書觀察助洋五百元在英界新閘左近續剏第二醫院現正擇地興辦以資推廣 
 
 

Page 20

 
 
 ]HH [ 
[城内]  
　　集議開會事宜○救火聯合會定期初六晚在蓬萊路開職員會集議預備大會事宜官事○花翎同知席信濤廣西駐滬文報兼駐滬官銀號總理知府包家吉丁憂四川候補通判良承廣北洋陸軍第四鎭馬隊四標學堂畢業生李玉泉江西步隊第二標二營帮帶盧漢補用守備彭燻 
考職班巡檢侯一普昨均到道禀見糖捐局總辦姚炳熊禀知由寗回出口局總辦鐵林禀知由蘇回 
[南巿]  
　　併案澈究○淮揚划子船管帮華正文混名三百嘵因代竊賊劉補金呂麻子銷售鐵錨由縣飭捕查提候質一面移請總工程局查明前此被控各案移縣訊辦兹局中已將淮揚划船帮環控索賄等情移復請究矣 
牽及他案○信昌碾米公司控木作頭張利全造屋覇工由南區解至工程局訊究張供房屋工竣後被欠銀二千七百兩後面房屋由他人承造並不覇工孫明府以伊兄禮耕被控欠欵交保不理著留候限交其兄到案釋放 
勾引成姦○蔡蓮生之妻陸氏由泗涇逃逸來滬在蔡陽弄瞽者喬星槎處帮傭近被喬妻沈氏勾引與瞽人翁湘州姘識借住袁王氏家近被蔡尋獲向之理論突有何阿四出爲霸阻當由巡土拘解工程局判何戒責一百下喬沈氏因病免究與何一併交保限交翁到案訊究陸氐交蔡領回袁王氏斥退 
[閘北]  
　　偵探獲盜○盜匪葉大永於七月三十夜紏黨在寳山縣屬殷家行鎭搶刦義茂米店及恒泰布莊衣物布疋銀洋分贓各散前日在閘北爲寳山縣偵探將葉拿獲當即解至警局押候補拿餘黨再行訊究 
協提禍首○裕綸絲廠圍築竹笆滋事一案經四路一區黄巡官禀奉滬道札縣派差協同總局偵探將爲首滋事之人協提到縣從嚴訊究 
獨居三月○妓女桂英與殷增才同游新園被黄某扭至四路一區分局控告等情已誌前報兹黄又至總局請爲嚴究孫裁判諭將王妓收押棲流所三月期滿擇配 
[英租界]  
　　見証說謊○張桂生前在美公堂作証謊言不實由美國國家律師班司克君控准美總領事照會英公廨請飭傅訊曾經寳讞員核與向章不符即行駁復兹有人將張扭入捕房昨由包探解請公堂訊奪張延博文律師到堂求保中西官會商之下判張交二百元人洋並保訂於下禮拜二會訊核奪 
人洋並保○四馬路萬家春番菜館控翁某謗毁圖詐昨由公堂傳訊原告倩沈廷芳到堂代表稱翁妄登某小報謗毁名譽於西歷七月二十九號詐去洋三十元求究翁供曾在閘北寄園開設麫餅店沈等亦在該園股開大菜館因爭奪生意挾嫌誣控此事與報館不涉請爲察斷判翁交一百元人洋並保候下禮拜一再訊 
夫婦完聚○雉妓王文卿（即周胡氏）控夫周蘭生逼令爲娼一案昨由濟良所將該妓解廨請奪中西官著周具永不令妻爲娼並不再虐待切結存案領回完聚 
冐探收押○南巿裏鹹瓜街永義昶信局夥陳忠福信夫楊安元控致大信局歇夥陳觀盛冐充郵政局包探拆梢洋三十五元一案昨由專查郵件包探王梅廷將陳解請公堂復訊陳楊亦投案求辦判押捕房一月 
收回田單○王釗控魏大生與地販王萬生吞没田單前晚由公堂提訊王釗供有坐落下海浦附近之田單被王萬生等盜賣求追魏供王釗將此項田單抵去洋四百元並未轉賣於人訊之王萬生供甚含糊判魏將田單查出著原告　洋四百元王萬生仍交原保候核 
搶洋無憑○飯店主陸銀全控被張錫仁闖入搶去小洋二百五十角昨由公堂研訊中西官因無實據將張開釋 
[美租界]  
　　無妄之災○鄉人陳阿星前日傍晚挈同二孩至美捕房報稱日間有一西人至虹鎭北首開槍打犬槍予適中三人手背肩膀等處請爲查究捕頭當飭送往醫院驗明再核恐嚇姘婦○還俗僧人虞長生向與蕩婦葉招弟姘識昨日口角虞僞爲吞烟圖盡由捕車入捕房轉送同仁醫院經西醫驗明並未吞烟當令車回由捕頭申斥釋出 
拐婦就獲○岳黄氏前拐乍浦路張星財家六歲女孩昨由包探查獲拘入捕房飭送公堂押候訊辦 
寓客病斃○北山西路某小客棧内寓客許榮貴昨日病斃由棧主投報捕房飭探傳知地保查明有無家屬再核 
[法租界]  
　　讞員意氣○劉雲亭父子擅將陳寳恩之舊錫瓶售於錫作鎔化被陳詐擾控奉公堂斷令償還洋二十元在案兹陳仍奇貨可居必欲追還原物竟於前日赴道上控景明府聞之大不謂然因於昨日將陳博案飭將原案註銷聽便上控 
淫伶刁賴○伶人葉鳳仙誘匿周連生之妻蔡氏一案業由氏母蔡錢氏投廨禀訴謂女兒實被葉友劉子仙藏匿昨又提葉審訊據供劉與蔡氏　識借住小的處已有年餘今劉已往汴蔡氏亦早逃避是否爲劉所拐實不得知景讞員以蔡氐衣物供在葉處搜出豈容刁賴判覓保出外限十天尋交 
罰及失主○鄔友記前將竊賊王銀德送至捕房請爲究辦已則延不到案昨始投廨景讞員以鄔不應屢傳不到列先罰洋兩元然後將贓給領王押十四天 
國外新聞 
[美總統定期回京]  
　　初二日華盛 
月二十五日回華盛頓電云美總統羅斯佛將於八 
[美國公司倒閉]  
　　初二日倫敦電云紐約愛哇勃腦恩股票貿易公司向著盛名現已停止營業所有抵産之數尚未宣布大約在數百萬元上下該行現正查察買賣空盤之舉據云此事專以誘惑投機商民 
[德國對摩政見]  
　　初二日倫敦電云德國各機關報宣載德國首相蒲羅親王之意見謂摩洛哥人民自選君主爲固有之權利並謂深望法國在摩政策當再從速保護摩洛哥 
[英皇宴會俄法大臣續聞]  
　　初二日倫敦電云英皇與俄外部大臣法首相宴會之後私談甚久以上譯字林報 
[美艦隊行蹤]  
　　初二日紐約電云美國海軍大將史潑利代政府轉謝雪黎人民歡迎之盛意聞該艦隊明日將開赴曼爾邦譯泰晤士報 
[阿廷根巴西將有戰事]  
　　初二日倫敦電云南美洲阿根廷議院已准撥欵十一兆磅爲擴充海軍整頓砲隊之用又巴西政府現亦在英訂造戰艦三艘大約兩國將有戰事 
[法政府要求摩僞王]  
　　初一日柏靈電云法國政府要求摩僞王慕連海飛（一）承認愛其西拉條約（二）尤付摩王愛勃特爾愛齊各債欵（三）担任開塞培倫斯損失之賠欵如能允此三事始可認之爲王 
[美國南省水災]  
　　初二日倫敦電云美國喬治南開洛里萊及北開洛里萊等省近　水災榖棉均大受損傷以上譯文匯報 
[今日要摺過長小說暫停一天]  
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
專件 
[山西國會請願書]  
　　爲列强均勢慘淡逼來黨禍内訌解崩日急請特下明詔召集三年國會年限以維宗社而顧大局聯名呈請代奏事竊近者各省士民鑒於獨裁孤立國家之可危代議從衆政體之可貴後先奔走伏闕請願或以微官而入告或以布衣而貢言均蒙皇太后皇上如天之仁同民所好故敢不避斧鉞之誅披瀝血誠忘其僭越爲我皇太后皇上陳之國於東亞大陸歷史之上一百五千餘年之舊人民有四百餘兆之衆物産有二十六萬種之多而對待强鄰纔焉若不終日說者謂軍械不振興敎育不普及有以致之是皆炫於表面富强而不研究其所以能逹此目的之故夫二十世紀之時代民權發逹之時代也泰西諸國人民均參與政事故上下一心能挾持所謂帝國主義以披靡於世界人民無叅政權之國或有之而不適於生存一與之遇即受天然之陶汰日本以崎嶇三島召集國便以來五年而勝我十年而勝俄駸駸乎一躍而爲世界第一等國之林矣而我則三等之國尚不可永保我等嘗言三十年前人民而有叅與政事之能力則民力伸張國勢外競吾國久己列於世界强國之林二十年前人民而有叅與政事之能力甲申之役不必敗於法甲午之役不必敗於日吾龐然無大之古國猶可自保於宇内十年前人民而有叅與政事之能力則庚子之亂可以不作而數年來所有之種種外交難題皆可以潛消而默化况以今日世變荏苒日撓日厲協約影響急起直追此某等對於世界大勢應請以三年召集國會之理由也以言乎内情軍國民之無精神敎育之不普及財政之日形困難在在足以啟外人瓜分豆剖之釁而所以使此三者條分縷晰釐然並進則皆以國會爲之收功邇年以來益以政治改革牽入種族各省之土匪時藏時起上流之士流血捐軀不於此速思補救之方長此以往恐難免燎原之患此某等對於中國内情應請以三年召集國會之理由也以言乎民氣西風東漸盧騷民約之深入斯米爾自由獨立檄之灌溉一入其腦牢不可拔幾將醉心歐化隨彼潮流之旋渦幸承皇太后皇上愛民如子敎之以方立憲之明詔屢下予民以叅政之途而潜匡其失激激行動是故政黨之發生國會有期成請願之繼續聲勢之洪一日千里皆吾民將順聖意而期國會早開憲法早布以鞏固我大清億萬斯年而一班人士得爲二十世紀立憲之國民此某等對於中國民氣應請三年召集國會之理由也以言乎路礦吾中國路線之長礦産之富久爲各國所艶羡徒以人民智識愚弱獨私獨利不能集合鉅本大啟公司以自築自採而爲外人勢力所挾奪者不知凡幾某等晋人請言晉事正太路之無可收回同蒲路之不能修築固無論矣而其與二千萬人生死相依西北大局相繫足以支全球兩千年之利用者其惟煤鐵礦乎晋人託天之福奪回英之福公司雖有賢明大吏如丁寳銓之力爭寳熙之提倡集股其熱度均逹極點而晉人以未普被敎育智識莫周竟坐擁寳藏徘徊瞻顧而不能廣爲開採竊恐再以啟外人窺伺之虞雖然國會一開敎育普及人人同負責任人人同知權利縱舉全中國之路礦不難咄嗟立辦山西一方面尤屬易易此某等對於中國路礦應請以三年召集國會之理由也總上四端就某等所知言其梗概而要皆以國是早定一日人心早安一日君主之尊榮無疆人民之幸福有賴所有某等爲列强黨禍相逼日甚謹貢四大理由邀求三年召集國會理合繕書聯名呈請都察院代奏再此呈由花翎同知銜四川知縣常松壽附生李鳳翔附生劉懷瑛等呈遞合併聲明謹呈 
 
 
 

Page 27

 
 
   
 
 

Page 28

 
 
   
 
