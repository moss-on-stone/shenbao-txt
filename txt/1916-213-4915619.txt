# 1916 - 213 - 4915619

 

Page 1

 
 
   
 
 

Page 2

 
 
時評 
[風紀（冷）]  
　　方議員之初入京也余嘗有不做官之忠告矣今者因議員做官之多而乃有風紀會之發起雖然余今則以爲與其使之勿進毌寗使之勿退何謂勿退即旣做官矣不得無端辭職也 
　　今之官方之敗壤者不特貪官汚吏害國而害民也其大多數則爲屢進而屢退所紛擾今日官矣明日復辭而爲議員今日辭矣明日復馮婦而爲官此部不得手則調而官彼部部官不得手則又調而官外省如雞鶩之求食然食不得則又易地何其出處之自由耶 
　　余嘗有一言苟其人不喪良心者做官實爲至苦之事今之好爲官者旣具我不入地獄誰入地獄之心則爲之忠告者唯有如其初願責其勿輕去位而已此蓋我以君子之心度人也此亦維持所宜主張者也 
[命令]  
　　八月四日大總統令駐扎庫倫辦事大員都護使陳籙因病辭職陳籙准免本職此令 
　　又令特任陳文運爲都護使充駐扎庫倫辦事大員此令 
　　又令任命謝遠涵爲内務次長此令 
　　又令署敎育次長吳　生呈請辭職吳　生准免本職此令 
　　又令任命袁希濤爲敎育次長此令 
　　又令内務總長孫洪伊呈參事金鼎動仍就議會議員懇請免職金鼎動准免本職此令 
　　又令陸軍總長段祺瑞呈請以傳宗漢充任陸軍第一師步兵第一圑第一營營長應照准此令 
　　又令派定成管理　紅旗滿洲新舊營房城内官　　務　　赫管理　黄旗蒙古新舊營房城内官房事務恩澤管理正　旗蒙古新舊營房城内官房事務麟光管理正白旗漢軍新舊營房城内官房事務此令 
[專電]  
　　北京電國務院以王占元報告漢口亂事波及交涉特派顧問趙均騰馳往密查 
　　北京電程璧光昨呈辭職語極堅决以薩鎭氷李鼎新二人爲有望 
　　北京電居正將任鄂省長 
　　北京電元老院位置偉人已定者康有爲梁啓超岑春煊徐世昌章炳麟孫文黄興七人滿蒙回藏各一人 
　　北京電趙炳麟以議員紛紛入閣墮落政海社會視爲捷徑特發起議員風紀維持會昨午在中央公園集議 
　　北京電元首特製獅頭寶刀作名譽獎勵分九頭七頭五頭三等自蔡陸唐岑劉呂李劉羅陳皆獲此榮典即日授與 
　　北京電審計院釐訂臨時檢查財政辦法呈候核定交議 
　　北京電浙督請裁道尹院議官制未决暫難照准 
　　北京電關於維持財政提交案（甲（大借欵）（乙）短期借欵（丙）續提鹽欵（丁）外債展期清償 
[譯電]  
　　北京電天津交通銀行昨日開兌聞天津鑄幣局交付該行洋五十萬該行於近數月内存積現銀若干又得總行之欵故衆信該行定可應付一切（四日） 
　　香港電中國郵報云昨夜廣州時局愈爲重大戰地距城不遠開花彈爆裂之聲終夜不斷龍軍回擊甚力岑春煊軍隊在花埭屢次猛進擬在江之對岸登陸乘舟而進中流爲龍之砲艦擊翻兵士墮水多爲守軍捕去就目下所知而言岑軍似未能在廣州方面登陸砲彈炸聲與麥肯沁砲及麥復鎗聲自暮至晚不絶於耳兵士開鎗常無目標以致流彈落入沙面今晨聞沙面有苦力四人受傷黎明時江中浮屍飄往下游者以數百計溺死者定不少也聞攻軍在廣州西面大獲進步一日南涌有龍兵一千餘人爲滇軍所圍� 
彈藥告聲乃降桂軍刻駐紥聶楊橋（譯音）江中泊有美日砲艦各一（三日） 
　　香港電廣州戰事今仍進行龍濟光曉諭河南居民令勿驚擻如河南有亂婦孺可集於瑞記洋行貨棧附近决無危險云云每日來港避難者約有八千多無家可歸（四日） 
　　東京電新使章宗祥抵東京後已發生甚良好之印象星期三日日皇與皇后召見章氏夫婦日皇授以一函　春轉致民國總統駐華日使林權助男爵今晨啟程赴北京頗以舊地重游爲樂林使屢稱日本政策與意思完人友好欲互相提携增進兩國之利益保持與各協約國所締約之精神此次使命即在於使中國了解信任上述之日本政　（四日）以上路透電 
[東方通信社電（日本人組織）]  
　　北京電香港電云陸榮延日前電致岑春煊謂廷不日即可到粤請飭桂軍暫止進攻云云故岑已於四日傳令部下停止戰鬭當地之内外人以右所傳若係事實則陸來粤與龍濟光大有利益蓋可依賴陸之盡力免性命之危害得以安全退出廣東也（五日） 
　　南京電江蘇省内各軍七月分應發餉銀中淮揚各軍餉約二十萬元尚未照發茲由馮督軍電飭兩淮鹽運使該地各軍餉卽着於鹽稅項下籌墊給發（五日） 
　　南京電此間傳聞湖北督軍王占元有私向某外商借欵二百萬元之說昨由政府電命馮督軍密派委員調查事實有無詳細報告（五日） 
　　奉天電巴布札布由突泉退却潛入興安嶺中馳檄各地招集蒙匪圖再南下張將軍欲一舉而殲滅之現於洮南集征蒙軍約一師餘凖備包圍攻擊（五日） 
　　奉天電代朱爾典氏之英國代理公使阿爾斯敦氏今晨經奉天赴北京（五日） 
　　奉天電柴參事官明日可抵大連巡遊各地視察狀况（五日） 
　　漢口電漢口總商會今日發一長函分致日本人各公司商號報館等略謂此次之暴動有在日本租界發端出於某某日本人敎唆之風說甚爲遺憾深望此後中日兩國之商業勿爲此所阻害云云日本人方面定於明日開會集議復答居留日人爲此極爲憤激云（五日） 
　　東京電此次經濟調查會可決之中日滿洲兩銀行案較之昨年政府提出議會之原案如中日銀行案之（股分組織）（總行設在上海）及事業之種類等均與原案相同資本金亦係二千萬元惟内一千萬元改爲由政府指定之日本有力銀行圑承受其餘半數由一般日本人及中國人間募集（理事及董事中國人占三分之一）亦與原案相似伹（副總裁由中國人選舉）之項目改訂削除滿洲銀行案大體亦與原案無大差異如（股分公司）（總行設於奉天）（資本金一千萬元）（股分由日本人及中國人一般募集）（設中國人職員）及營業之範圍等均與政府提出議會之案無異原案見票即付支票之發行權僅許中日銀行此次之案則滿洲銀行亦有同一發行之權此外各等形式皆與中日銀行案相同又爲日本銀行圑及中國金融發展之後援由日本政府保息常年六釐亦與中日銀行案同（五日） 
　　東京電七月下旬日本對華貿易輸出四百十萬六千元輸入二百三十萬九千元計輸出超過一百七十九萬六千元（五日） 
[戰電]  
（英人路透電） 
　　巴黎電今晚公報云松末河境無步軍戰事法軍在末斯河右岸錫哇芒至佛勒里村陣線繼續進攻奪獲兩地中間之各戰壕及佛勒里村俘敵六百五十人八月一日至今法軍在末斯河右岸共已俘未傷之敵兵一千七百五十人法軍此次由西北面與東北面會攻故得佔據該村同時法軍在乞洛瓦境進攻奪回星期二日失地之大部分（三日） 
　　巴黎電德軍因豫備兵不敷調用故不得不由凡爾登前撤退大兵甚至撤退砲隊馳往比加第以禦合力進攻之英法軍凡爾登境之法軍司令乘此機會奮勇前進故得奪回佛勒里村現向錫哇芒及伏村進步松末河北面之德軍進攻摩拉柯田莊者匪特全未得利且失固防之地點法軍陣線因以益易防守敵軍自七月三十日起在松末河北岸境内被創甚重故須行援後始能再振陣線各地點之德軍今幾全受控制（四日） 
　　倫敦電今晚海格將軍報稱本日戰事沉寂波齊愛萊與瑪美資叢林敵砲隊頗活動英軍在昨夜所奪波齊愛萊西面戰壕與敵接戰甚近殺敵頗多且捕虜百餘人今日英飛機四架與敵飛機七架交戰四十五分鐘之久逐落敵機三架英機兩架不知下落（四日） 
　　倫敦電海格將軍報稱英軍在波齊愛萊西面小戰後得地若干小巴桑丹村北及台爾維勒業林西北亦有小戰英軍俘敵數人陣線其他 
 
 
 

Page 3

 
 
各處雙方砲隊大爲活動（四日） 
　　倫敦電英皇致電比皇謂協約國必　力出比國於水火恢復其完全獨立並　比國處困難之境而能若是堅忍（四日） 
　　倫敦電海軍部宣稱海軍飛機一隊於本月二日攻擊維斯特倫之敵軍飛船處及美里爾比克之子彈所共擲炸彈兩噸重損其目的物英飛機一架不知下落（四日） 
　　倫敦電泰晤士報探悉美沙太米亞建造鐵路之計畫業已通過惟先須鋪設道路（四日） 
　　華盛頓電美國以美金洋二千五百萬元購買丹屬西印度島　約業已簽定（四日） 
[公電]  
　　廣西督軍陸榮廷來電各報館均鑒頃接徐州張巡閱使馬電對於榮廷指摘各節似於捕風捉影本欲置之不辯誠恐不知此間眞相汚　榮廷者其事尚小因此誤會淆亂天下是非者關係甚大用將該電逐項辯明通告天下聽候公論文如下曰徐州張巡閱使鑒馬電　奉遠承明敎愛我良深凡人所居之地位不同持論因之以異謹將來電所言各節爲執事剖白言之廷此次舉義原爲擁護共和毫無權利思想幸天相中國大局底定素願已償加之警師援湘溽署遺征舊疾復發更須息肩養疴冀免纒褥留此身以有待以故約法明令恢復國會宜布召集遂通電天下班師回桂初辭署理湘督之命　則迭電力辭督得此豈欲得　者之所爲耶况中央任命督粤出於至誠又非延所要求苟欲赴粤隨時可往又何必排擠子誠且黎大總統繼任原由舉義諸公依約法所擁戴國家統一悉囗囗囗任免去留中央自有權衡而爲地擇人誰督某省亦聽中央聴斷更何有於得地不得地之說尊電所論謂廷旣失於桂復阻於湘全非事實急於得粤與無得粤之時尤駭聴聞至龍李交　原因延亦不知顧數旬以來不發一言者一因國家已經統一復有賢明之大總統主持於上自有正當之處置一因廷與子誠原屬姻舊稍存忠厚不忍提議今執事旣以爲言不得不略爲表白子誠督粤數年有無罪過天下自有公論廷始不言惟當起義之初海内風從岑西林梁任公等聯袂至肇廷率兩粤義師首推西林爲兩廣護國軍都司令即子誠亦通電贊成聽候節　迨軍務院成立舉義請省羣推唐督　賡爲軍務院長岑公西林兼充軍務院副長唐公未能蒞院公推西林暫行戰權兩時項城尚未退位滇桂粤三省義軍由西林調集討逆� 
詎李總司令烈鈞率師至韶子誠不惟不稍協助反飭朱鎭守使諸事故與爲難並派隊開砲轟擊西林去電調停子誠置諸不理於是三省義師全體憤激遂有責問之言子誠不知自悔反密電中央誣揑岑李聯絡滇桂諸省協力　粤擴張勢力以� 
爲反抗中央地步一面電請中央調閩贛及海軍三路派兵來粤夾攻幸中央及諸公明察不爲所動故中央命之去粤有由來矣至謂廷子實領重兵暗爲李助殊爲荒謬絶倫現廷子代理桂軍第一師長隨延援湘未離左右天下皆知湘粤相去千里豈　能　空往來兩地耶此不值誠者一　總之榮延鋒鏑－ 
餘生相明大義不貪權利不畏强禦一切舉動悉凖法律正軌悠悠之口原不足辯認承遠間布此區區等語特以奉聞陸榮 
廷冬 
　　貴陽劉督軍通電唐督軍梁任公先生岑都司令探送陸督軍蔡督軍陳督軍呂督軍探送羅護督軍戴巡閱使均鑒華密幹老有電　老卅一　頃始舉悉幹公督師入湘　署致疾至深系念近自返旆桂林屢辭粤督之任而雲老迭電敦促急切歸隱環誦再三具佩兩公亮懷謙冲足以振勵末俗風示來茲竊念粤東爲海疆重地屏蔽南服得雲老撑持至今力任艱難遐邇歛服倘能日久鎭攝則珠水不波羊城安堵民受其賜幸何如之惟自龍氏假電發露雲老在匯排解讀卅一電有初心何以自白之語尤見苦衷茲幸中央以粤事授幹公不忍雲老久勞遠役擬仍請幹公勉抑謙懷迅赴新任不惟有以慰水深火熱之粤民亦所以成雲老艱苦維持之初志幹公憂先天下當能俯納　言並懇諸公一致敦促爲盼顯世叩江印 
　　湖北省議會駐京代表來電上海申報時報中華新報時事新聞轉各省省議會鑒鄂省議會同人於上月有日接准鄂省王兼省長轉到國務院漾電開省議會應否即行召集須俟國會議定再行辦理等語鄂省同人討論之下深以院電不合特公推宗唐來京向府院面陳一切合將不合之點爲大雅陳之省議會暫行法經臨時參議院議决依法召集開會數月嗣經暴令停職一時中斷而省議會法在停會期間旣未經法定程序廢止或改正議員資格在任期中當然存在今依法繼續召集旣非另行創造何須國會再議此其一前以命令停止省議會時並未咨交國會行其同意今謀規復反諉其議定按之法理實太矛盾此其二省議會與國會同被非法蹂𨈆今國會之恢復旣逕以後令取消前令未經其他之程� 
序則省議會事同一律直以命令恢復衙勢至順此其三如以省議會法有待修正而修正會法爲一事召集開會又爲一事萬不可因修正會法之故致召集之事亦諉諸國會此其四以上四端犖犖大者是省議會之召集已無交國會决議之餘地至應否即行召集就國體政治法律事實等言無一不應卽時召集其理甚明無待贅述除據理陳明政府外務乞諸公勿忘天職羣起爲民請命地方一日不定大局一日不安目黎艱危不忍坐視掬忱相告伏希諒察覆示處北京西城後閘韓寓併聞湖北省議會駐京代表李宗唐叩江 
　　贛人請恢復省會電北京黎大總統段總理鈞鑒國會開幕薄海　歡省縣議會爲憲政基礎關係重大尤不容緩現湘浙已依法召集各省應歸一致乞特頒明令迅予恢復以尊法治而重民意南昌李督軍戚省長鈞鑒國會已開省會自應繼起現湘浙俱依法召集各省亦籌備進行江西事同一律何能獨後同人等特促旅滬諸省議員歸省組織即祈接商一切俾民意機關早慶復活實爲公使江西旅滬公民徐蘇中周堅元軾歐陽暄歐陽豪鄭維藩朱汝梅　自洪張嘉禾余傑張霆鄒志超鄭君俠陳立鼎楊芬曾振五危鳳洲劉愼德孫鏡亞蔡公時王湘陳安策張孝友張隆轍羅淵等叩徵 
　　姚雨平致大總統電北京大總統國務院鈞鑒雨平前以大局已定遣散所部因籌善後遄往南洋勘日返粤奉讀大總統前賜銑電重承獎飾并荷垂詢無任慚悚時局艱虞敢不勉效涓埃以期利國現國會召集議政有屬軍院取消易歸統一興國之要首惟親賢佈公開誠無廢不舉茲粤事糾紛戰禍正劇不無一髮全身之慮龍氏怨毒已深要在速去陸督就任迄無確期人心徬徨須臾難忍乞立調龍離粤簡員暫代或令西林權攝反危爲安全粤待命伏祈垂察姚雨平叩陷 
　　虞和德致參議院電北京參議院王儒堂先生鑒國會成立主張恢復共和諸志士多居高位在滬困窮無依者亦復不少若不安頓恐釀事端况革命時利用之功成時廢棄之於心何安從前熱心商家出資補助爲數頗巨今大局已定應由政府設法安插務乞會同兩院諸公陳明大總統電飭馮督軍妥爲辦理才可用者用之不可用者遣之以弭禍患而保治安和德爲大局計不忍坐視迫切電陳虞和德冬 
　　參議院覆電虞洽卿先生鑒冬電悉承囑安插在滬窮困民黨一節當即陳明大總統段總總妥籌辦法特先電聞王正廷 
要聞一 
[西報促進華人改良茶葉]  
　　五日字林報云美國輸入華茶較前滅少而日本茶在本年四月以前九個月内軍往美國大爲加增試觀本報日前所戴美國銷茶之額數即可知之本報向上海運茶商人調查而知中國所逐漸喪失者不僅爲其運茶入美之貿易且爲其在世界茶業中所固有之一席近三十年世界銷茶總額約增至三倍而中國茶業竟無進步換言之中國在此三十年中未能隨逐年加增之需求擴充營業致使印度錫蘭日本爪哇蘇門答臘之茶乘𨻶而入奪其銷路而世人之嗜好華茶轉不若� 
嗜好他茶之甚矣今日中國茶業之地位頗爲可慮若不速即設法以求華茶之改良則將來華茶僅供華人之用而已出口貿心不可復得也世人之嗜好變遷無常大約此卽華茶减銷之第一原因許多年前美國暢銷華茶但美人之嗜好逐漸更變印度與錫蘭茶乃年復一年漸爲美人所歡迎其得力之點在於分裝小包便於家用印度錫蘭日本之茶當初銷美國時裝置小罐重在一磅分交各雜貨舖零售而華茶則無此一磅重之小罐也美人初爲便利計試購壯裝置靈便之茶彼茶商又附贈杯碟或玻璃瓶等物以廣招徠於是銷路愈廣苟有人索購華商一磅雜貨舖商輒從箱内掬出華茶若干稱其分兩裝以紙袋而予之往往不足一磅之重購茶者覩此情形又見架上羅列紅紙封就之靈巧錫罐旣可得茶又可得一件奉贈之陶器乃棄華茶而購他茶迨歸而烹飲之其味亦尚不惡久而久之美人嗜好一變而愛裝於小罐中之茶味矣華茶在美國市場之衰落固因印度與錫蘭等茶之分裝小包然尚有他種原因蓋今日華茶之未能暢銷於美國未始非中國種茶製茶悉用舊法有以致之也中國並未行改良茶葉之計畫凡種植品苟不用科學知識以種之則未有不退化者茶樹亦然爲中國計其補救茶業之策惟有將其大批產茶之地租與外國或中國資本家延用外國專家或在印度有經驗之華人仿照印度錫蘭辦法以種製華茶而已中國必須先行試種茶樹然後始有改良之望日本茶（亦綠茶）由日赴美運費較亷故日本能與中國爭美國市場之茶業如日茶今漸暢銷於美國者其故在此然亦由於日茶種製較優能合於美人需求比者日本茶商多購日茶分裝小包寄交各零售店舖惟美人綠茶之嗜好勢將更變故日本綠茶在美國日增月盛之銷路恐未必能持久也（未完） 
[廣東五眼橋與石圍塘之大激戰（一）]  
　　粤民苦矣西路滇桂聯軍會合大兵進攻省城二十九號晚十二時許經在五眼橋車站附近開戰其始各以機關鎗互相轟擊繼則間用大砲一點鐘時候戰鬭最劇鎗聲綿綿不絶如燃快引串砲闔城居民陡聞此聲罔不提心吊膽迨至三十號早天甫黎明兩軍復戰比前更爲劇烈鎗砲聲且由遠而近午間黄沙之軍隊及省河白鵝潭之兵艦亦開砲助戰但各砲彈多不命中每每落於海上黄竹岐附近河面是日迭有砲彈跌落聞黄沙一带亦有流彈飛至叢桂西街有一小童因此受傷刻下黄沙一带居民稍有搬遷之力者逃走殆盡三十號早河南之福軍紛乘横水渡至河北約數百名初擬趕赴燕塘因該處亦有警耗繼綠西路風雲緊急遂又馳往黄沙并携有大砲多尊二十九號晚戰事起後老新城各城門一律關閉三十號早仍不開放各街之閘門或閉或半掩所有商店均閉門惟柴米食品各店尚未停止貿易恐慌情形實以此日爲甚但西城門等處午後經已開放兩旁排列王純良之軍隊如林一時出城者爭先恐後三十號午後三時許砲聲猶不絶沙面各洋人均在瓦面以瞭遠鏡觀戰據稱滇桂軍洵屬善戰贊嘆不已三十號早六點餘鐘油欄門及沙面一带之居民又見石圍塘空際有飛機三架在此翱翔是日米柴海味各店貨物幾爲售盡蓋因無法遷避之居民紛紛預購以便閉門避亂也是日濟軍受傷運回省者不少 
　　三十一號西路戰事竟日不休午間三時許桂軍復由三眼橋衝鋒擊破五眼橋進趨石圍塘鹽步黄竹岐北帝沙山村秀水各處桂軍亦出包抄劉殿元率所部抵禦斃桂軍大旗手及兵士數名遂卽乘勝向前欲奪槍械詎反被桂軍圍困劉氏陣亡兵士亦斃甚多桂軍更爲逼近四時許直抵石圍塘江漢兵盤又被大笪尾桂軍圍擊砲傷該艦車心石　塘龍軍軍亦已被各地桂軍砲斃數百一聯窮追故紛紛退伏岸邊還尥抵禦斯時鎗砲之聲驚天撼地江鞏艦即由珠江駛至黄沙海面助戰連發巨砲數響詎彈落過近反目斃石圍塘濟軍甚多其餘紛紛逃水者亦衆五時許砲聲漸疏馬存發即用江漢等艦將石圍塘濟軍二千餘名一律落船調回黄沙祇有游擊隊五百餘名仍守石圍塘砲樓至六時許鎗聲已息惟夜間九時許復由省派出軍隊數百再往石圍塘即日一號早亦有軍隊趕往七時又與桂軍開戰惟是農桂軍係在山村滘口五眼橋一帶發砲遙擊其聲　遠而龍軍多在花棣口木屋及黄沙兵艦發砲十時最劇桂軍從芳村樹林街衝出密鎗縣擊龍軍退出花棣海口略爲停息午間復砲聲隆隆黄沙兵艦亦已一律駛落米埠海面專向　口山村等處砲轟午後三時仍然相持未下惟聞有福軍八船已拖回河南海　寺梁永燊則已調兵數營開往花棣以防桂軍進佔矣（未完） 
[南京快信]  
　　據軍署某要人云副總統問題現北京來電多屬意於馮督軍蓋段總理已表示願爲内閣或專任陸軍不願爭副總統虚器故擬議及之 
　　江蘇軍政執法處查明因政治罪犯而不涉及刑事者共三十五名計張超等二名在蘇州陸軍監獄執行吳家順等二十八名在江寗分監執行黄之儼等五名在軍政執法處執行昨均造具簡明事由清册詳奉馮督軍核准一律釋放 
　　軍政執法處奉馮督飭即行裁撤處長殷鴻壽則調軍署供職 
　　上海川沙松江三縣士紳昨電督軍省長請撤消官產處以慰民望 
　　國務院昨電齊省長將興學事項列入知事考成 
　　日本慰問駐華軍隊使田中侍從武官前日由鄂乘輪來寗昨乘晚車赴滬 
　　馮督軍前委師參謀長赴蘇監發軍餉昨公畢回省 
編輯餘談 
[車中生活（三））飄萍（]  
　　八月二日之晨昨日下午自南宿州至徐州府一带多　膏梁頗長茂可卜秋收尚不薄令人嘔吐者則軍警之奇形怪狀爲態不一亦有新式鵠立者而靑布短衫　髮凌亂曲腰斜足手携槍棒似用以支撐其垂倒之身體者爲多數焉外人旅行者頗衆覩此狀况於中華民國之下豈能下一好字之批評嗚呼今日早晨抵山東濟南余自三十一日晚間自上海出發後途中經過若干車站然未見一賣報者未見一讀報者較之東西各邦無論何處必有報紙無論何人皆利用舟車中時間以讀報紙者蓋可以覘文野焉至濟南難得有一幼童持報求售購者仍寥寥余留意其所持之報屬於上海者則申新時三種耳余詢以三種　爲多售則答稱申報每日彼一人售去三十餘份新聞報與時報則二十餘份十餘份不等屬於本地者有山東日報有靑島新報靑島新報爲日人所發行對於我國時事自大總統以下以及各方面之人物每多以嘲駡出之且危言聳諭　出不窮其或錯之誼可感而其立言之意亦思也 
　　將近山東一带樹木葱鬱蘋菓花紅蜜桃之類鮮紅欲滴並知其土之肥沃鐵道之旁多植槐樹清風徐來枝葉搖曳似對於過客示其迎送如此江山寗非樂國奈何不思有以永保之耶　 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國會開幕後之議員内情]  
　　兩院議員自正式開會後陸續報到者尚多查參議院報名簿截至昨晚（二號）止已有一百五十一人衆議院報名簿共有二百七十九人按照議場法定人數均已滿足本可開會議事但據議院中人稱尚須先開談話會一二次疏通意見然後正式開議國事惟是現在尚無政黨以策勵進行恐不免有渙散游移之虞故日來到京議員討論疏通意見之方法擬先以地方圑體爲起點由各省兩院議員商定對於一切事項之方針再與他省議員按洽每於將開會之先爲非正式之集合庶選舉副總統通過閣員及制定法案諸事得歸於一致並聞所疏通之最要者在院外者爲副總統之選舉與國務員之通過等項在院内者爲議員資格之審查及議長是否更替等項據個中消息現在多數議員之趨向在院外各端似尚易於疏通不至發生何項衝突在院内各端則轉極爲認眞第一各附逆議員勢在必須淘汰第二參議院王家襄衆議院陳國祥仍難承認爲議長均擬必須推倒一班調停者似恐不易爲力段總理對於此節迭與國務各員研究消弭辦法一日上午段總理在國務院與陳錦濤孫洪伊許世英張國淦諸總長談話亦係籌商此事各總長對此爭端亦均不以爲然决於日内會諸議員設法調和疏通一切意見免再演出種種風潮然而實際上效力如何則正難知蓋議員之曾有帝制嫌疑者院中固多有反對而其人之各原籍公民亦大半反對即以陜西論在　秦籍某政客曾語人云陜西國會議員白某長安人何某興安人均爲袁氏死黨帝制健將其劣跡早已昭昭在人耳目當袁氏組織政治會議約法會議假造國民會議之際白某拚命代袁運動客歳帝運勃興時白何兩人秘密赴秦興陸建章朋比爲奸一味擁戴袁世凱早正大位附逆心熱於此可見其餘如張某漢中人在京充律師高某漢中人現任四川縣知事張某渭南人現充財政部學習員譚某咸寧人在籍無事均係該省首倡帝制之强健分子（其名已列袁氏盜國記書中）自袁氏殁後若輩知共和將復遂大肆運動洗刷前愆無如該省民黨中人深知其底悉特結合圑體堅持反對主義現已推定大茘縣旅京公民馮繼異爲全權代表向司法行政各機關及參衆兩院正式報告若輩之惡蹟要求取消該六人之國會議員資格並請處予相當罪名以除帝制　孽而重共和體制云云以此例之資格問題之爭執内幕蓋正劇烈也至於院内對於歲費一廢聞主張頗不一致有主減者謂今日國家財政支絀凡事宜尚節儉議員當以己身爲率酌減歲費有主不減者謂所定歲費差足敷用減之則收買之事必再發見前說回頗近　若後說則未免輕視中國人格矣按各國我國　　　　　　　　　　　　　　　　　二十五馬克此二國生活程度較之吾國所高幾何日本議員之歲費亦不過二千均不聞有所謂收買之事實發現以恒情言仍望前說之能獲多數通過也 
[議員與官吏之變化]  
　　國會恢復以來議員中之舍國會而入政界者有内務總長孫洪伊司法總長張耀曾農商總長欲鐘秀財政次長殷汝驪諸氏易地而觀亦有本已涉身政界而復將舍官吏而爲議員如直隸督軍之朱家寶氏農商次長之李國珍氏皆其例也朱尚有所顧慮未即實行李已呈明總統其呈文云竊國珍猥以駑席荷蒙知遇遷任農部粗習政聞正宜感激以効馳驅遑敢瞻望而思退避屬念國會行將成立國珍前充憲法起草委員會理事在法宜將經過事件報告大會徒以中道頓挫未竟厥職每一回溯良用疚心伏讀六月三十日申令茲依臨時約法第五十三條續行召集國會定於本年八月一日起繼續開會此令等因足徵今日根本大計無逾此者國珍襲在天壇薄有靖虞恒以造法未善則立法無由附麗而立卽行政亦將壅遏難行今逢盛會彌益怦然是用權衡輕重之間亟欲始終其事固知蒞官代議同爲一國在公之服勞尤願制憲明權躬與千秋不朽之弘業所有國會成立擬仍承乏議員懇請准免本職俾遂素願各緣由理合恭呈具陳伏乞大總統訓示施行謹呈云云此外又有現爲議員而將入政界未入政界者如蕭晋榮之於内務次長易宗　韓玉宸之於農商次長郭同之於交通次長汪彭年之於京兆尹皆已喧傳衆口矣緣農商次長一席當李國珍氏辭職時代命參事張新吾暫行代理今日當另簡人聞欲鐘秀氏之意擬保薦韓玉宸君充任韓亦衆議院議員此次充南方代表偕谷北來今於農商次長一席已得其同意郭本有則政次長之望後爲殷汝驪氏所得遂發生交通次長之説旋即寂然無聞郭亦自言無意於此但據最近消息此事目前尚在進行並未消滅故交通部權量所署理之一缺迄未補人不久當見分曉汪與孫發緒丁世嶧郭同四君同爲黄陂器在重今日一得省長一得公府秘書長一將得次長汪君當然不致問隅聞當局因汪資望尚淺不能畀以省長故擬任爲京兆尹今王逹已有辭職消息發表之期當不甚遠也 
[谷鍾秀對於農商之政見]  
　　新任農商總長谷鍾秀氏昨日上午十時晋謁大總統時大總統即力勸其入閣勸助政務就農商總長之職彼時谷君深感黎總統勸勉之誠然尚未承認就任答以待自行熟思後再行决定即起身致辭别總統而出昨谷君對人談及所懷云余對於農商各事無具體的意見然目下有不可不急爲實行者數項　爲暫採用消極的政策謀經費之輕減一俟一般財政基礎鞏固後即實行種種積極的政策二爲中國現時所發布之商事法規不過商人通例公司條例至於商法全體雖草案已成尚不免種種缺點今日宜從速編纂完全商法而公布之俾一般商人有所遵守三爲凡發逹國民經濟之政策須首先遵重人民自由令其隨意開發富源如政府隨事干涉之弊從今以後斷然廢止四爲如余承諾就農商總長之職不敢輕事更張進退部員五爲關於農商業之特殊學校之設立亦係緊要之事未便卽行發表意見以上所述卽余於就任後希望其實現之事云云並聞谷氏已於日前移寓石駙馬大街自宅矣 
[統一烟酒公賣之籌議]  
　　當烟酒公賣局開辦之始本隸於財政部不過部中所屬機關之一而已迨鈕氏總辦該局以氏曾爲次長而事務又甚煩瑣部中不遑兼顧漸有獨立之性質承轉手續稍省事務進行亦較速然以吾國地大南北風俗習慣截然殊異公賣一舉尤與社會狀况息息相關故不免多所遷就因地制宜而辦法亦遂欠統一此純由於實際上之障碍欲求效於一時當然不易但聽其因循不變參差出入整理殊難且當此交通漸便之時各地商民負擔不同觀感自生則於徵收上亦多未便茲聞近日正籌議一種統一辦法其宗旨採漸進主義使經若干年之後得以整齊畫一對於烟酒兩項除外貨應徵關稅子口稅外本國所產之烟草（原料品）課其所值百分之二十五烟絲烟捲等（加工品）則課所值百分之五十以此種加工品卽可銷售故倍課其稅也本國所產之各種釀酒亦課　　百分之五十而將從前所徵之釐捐烟酒牌照稅酒捐等及各地方特别之附加一律免課據云照此辦法在貧瘠之省雖屬驟增而於烟酒素課重稅之東南各省則所加亦屬無幾當實行此新制之時即於重課烟酒稅各省先爲推行嗣乃及於其他各省稅率之統一期以五年其各地方經理公賣之機關如已設有公賣局者則仍之否則委託烟酒局或釐捐局如該地並無前項機關則屬之縣知事而在城廂外之各市鄕可另委地方公共機關或圑體承辦之所可慮者烟酒稅旣課以十分之五不爲不重而外貨則但課一次之關稅及子口稅物品之價格因此而有低昂是不啻爲其推廣銷路如欲改正關稅以免協定之弊即使各國能容我之提議亦非可决於立談之頃不識審定此稅則者對於此點如何處置之也 
[漢口事變之京中消息]  
　　聞昨日（二號）下午五時外交圑同到外交部訪問外交總長陳錦濤氏不知有何交涉據外間人之推則謂係因漢口暴動廣東擾亂問題欲有所質問同日某機關得漢口東日電云今晚風聲甚緊並有湘省新到數百人助亂之謠各租界均異常戒嚴官場已派警隊妥爲戒備又漢陽電局來電云本日上午三四點突有匪徒三四百人撲攻水上警署立被擊退匪徒失敗後復往焚第一分署復經水陸軍警擊退現已平靖又京漢路局漢口辦事處報告京部云昨夕八時准杜鎭守使電稱今晚匪徒暴動請注意前屬本路警隊與軍隊協同動作等語一面電請督軍防禦一面飛電江岸備車調警隊到大智門並由電話請杜鎭守使派大隊赴站布置業經電陳在案茲據易段長及譚警隊長將昨夕抵禦情形報告謹再電呈昨夕八時奉令一面飭警飛備一面電知秉澄带警備隊一排來大智門防護至公興存岔道即遇匪徒向車頭開鎗開至華景街口匪徒又連發鎗及車抵大智門站北頭茅屋業已起火鎗聲絡繹不絶少頃華景街一带火光四起秉澄率隊懷遠带警於車站北端查看動靜至十時後突有匪徒約三百餘人由站衝入先擲炸彈十餘枚總搖旗開放手鎗蜂擁而至有一支匪三十餘名聞入貨捐局樓上復擲炸彈兩排秉澄當即開鎗抵禦路警接應適鎭守使陳副官亦率隊到站當在站獲僞偵探一名即在站正法並獲手鎗炸彈各一匪徒還擊兩排鎗又連發手鎗數十響即向北竄此時華景街火光已逼近車站聞炸彈槍聲派人往探始知係鎭守使署張參謀長率隊與匪接仗至十時匪徒又撲站意在穿赿軌道逃走亦經官軍轟散南門又起火小股匪又欲突來攻站即經擊散天明匪復來攻旋經擊散檢查各警兵無一傷亡者當場擊斃匪四名生擒十名均由杜使带回訊辦云云 
[事變後之武漢狀况]  
　　鄂垣於漢口事變後警備異常嚴密各署廳局所廠庫監獄均增軍防守即學堂廟宇向不設防者亦派兵守衛城門下午六點鐘即閉各要塞砲台山頭槪加步隊掩護如作戰狀况三十一日王督軍命令各師旅圑營官佐一槪不得出營是日下午王復乘騎周歷城内各營查察詎是夜八句餘鐘軍署東轅外正街福興棉花店錦華染坊兩舗相連之板壁忽然起火當經軍隊以署前預備之水龍撲息僅燬房一間於是省中大起恐慌沿街警察立命各商舗閉門禁止行人該兩舗東夥則由警務處拘去拷訊聞供詞頗多可疑一日省垣望山門外經軍署調查偵獲機關搜出手槍炸彈令旗各件捕有靑年三十餘名又三十日夜漢口起事時省中雖無變端然全城電燈未知何故熄滅後查係電公司外總線已被砍斷於此足徵省中同時起事之說决非虚語且漢口搜獲之黨人命令一紙於攻取武昌計畫甚爲周到後因北兵衆多防備周密而天又大雷雨故省中起事不成事實也一日上午省垣軍法處鎗决十人聞係漢口解來者夜間又鎗决五人未知係何處所獲 
　　漢陽兵工鋼藥二廠鸚鵡洲警察分署水警總廳水警第一署（駐舊游擊署）三十夜俱同時被攻聞攻水警聽者係由漢口某商輪軍來黨人二百餘名該廳早已關陸軍守衛當場捕獲十三名餘衆遂潰有投水者有搶划船同漢者故兵艦連開砲擊攻兵工廠者　被擊死七名亦散惟警察分署軍械悉失水警一署被火焚燬鸚鵡洲所燒民居約數十家多係木商漢陽城中則無騒亂三十一日水警廳及防守兵廠司令部共殺黨人十七名尚有審訊未定案者三十餘人多供爲居民因聞警出外觀看者 
　　攻漢口鎭守署及大智門警署者均祇二百人之譜其首領洋裝持號然經軍隊鎗擊即逃德華里警署已被燬其間壁係租界會審公所拘留所押犯有一百餘名均已釋放肇事後之第三日（即一日）有窮民多人在德華里内爬檢灰燼餘物詎有擲放未炸之炸彈二枚忽爆裂致炸死二人又亂後之第一日華景街一带禁入行走有一着拷紗衫褲者走入守備線内兩放空鎗斥其退出均置不理後遂實彈擊之惟死否未詳現在市間謠言云黨人擬再起事故各租界戒嚴日緊一日各要道堆積砂包米袋層層迭迭與華街交通地點槪置機關砲日德交界地並掘戰壕一日七句鐘各界均令店舖閉門馬路上電燈甫明即斷人行寥寂之狀向所未有英界與華界相通之前後花樓三十一日並搜查由華街來租界之人但三十一夜除武昌之火别無事變一日之夜日界三元里又起火燒第八弄數家現德日俄各界一律查逐黨人責成房東與同居報告二日德捕在吉昌里二十七號二十九號三十五號四十三號各屋内搜查共捕去霍某等十餘人搜獲黨證惟無軍火又傳一日之夜有大殷黨人窺劉家廟東北軍行營中存儲軍械頗多該軍隊大半開至漢市守衛街市營中空虚故往縱火劫營擬得手再舉事當被軍隊擊死數十人紅會已往收屍此說末知確否惟一日確有一百餘人（或乘機搶刦之匪徒）携所搶得之金銀珠玉鈔票衣服打包搭車他往經隨車軍警查獲於逮捕時曾互放手鎗車中大亂搭客有跳車軋死者紅會之往收屍或係車上死者亦未可知又德捕房於三十夜拿獲闖入該界者十八人已引渡連日警廳鎭守使已後槍斃六十餘名現全市商民皆然長夜門燈旅館茶酒肆取締極嚴 
　　此次肇亂原因說不一有謂係一部分黨人憤其首領不優予以解散費者有謂由某派圖逐王占元聯合散而未走之别派黨人所爲者此二說或有相互之關係總之黨人良莠不齊有誠心解散者有陰謀未已者若云係黨人專圖發財則一搶商市已足又何須攻擊官署兵廠三鎭同時並舉耶且聞省垣某某兩圑軍隊經當道預查有通謀嫌疑當日已勒收槍機子彈嚴行防範此武昌所以未亂也 
[湘粤時局之解决譚]  
　　湖南督軍一缺政府先本有以蔡松坡氏調任之意嗣因川事不能無蔡主持此席遂至久縣聞政府曾又有改任吳光新之議吳所部一師一旅原駐鄂境近已率一圑進屯岳州將向長沙進發所以遲遲不發表者或欲待吳旣抵省城方下命令乃昨日政府忽有電令吳光新暫不前進其所部各軍之分駐鄂境者亦暫勿調動揣其原因大約因漢口發生暴動鄂境各地亦顯呈不穩之象故特留此兵力以爲防衛之計而前此吳光新督湘之議亦因此打消矣蔡旣不往吳又不行湖南督軍問題一時更難解决而湖南省長一席政府本有畀諸譚延闓之意爰擬令譚以省長兼任督軍爲暫時解决侬法此事業已决定前夜本可發表不知何故遲至昨日始見命令想此中必又經有若何曲折也 
　　廣東龍濟光之軍與李烈鈞之軍連日激戰龍軍敗退堅守廣州孤城已重圍之中廣州在勢恐將糜爛日本政府以保護其僑民之生命財產爲詞急派軍艦佐賀號往粤若有意外不免發生重大交涉茲悉中央日昨得接陸榮廷來電略謂粤事危急外人已派軍艦今當立即扶病往粤接任視事但未到粤之前請以兩廣護國第二軍總司令譚浩暫行代理俾龍濟光可速去粤又龍濟光亦託李開侁電呈中央謂如中央命人接理濟光當謹遵從云云如此則粤事可望解决矣一 
[湘省護國軍之合編問題]  
　　湖南軍事廳彭廳長以湘省當未經獨立之時各屬民軍風起雲合現在大局敉定而此項軍隊合計不下數萬人溯其護國救民之熱忱似未便槪予解散惟目前財政奇絀原有餉項尚難籌措若將其一律收編實屬力未逮故此種問題關係於軍人生計地方治安極爲重要萬難再事延緩萬統籌兼顧之計擬將各屬護國軍一併合編爲湖南全省警備隊一俟訓練嫻熟卽分派各縣實行警備職務昨已詳報督軍聽候核示劉督軍以辦法尚屬妥善應予照准惟各縣警額如何分配檢編之始有無限制曁各縣原有隊土如何安插諭令彭廳長妥籌具復彭已擬就暫行辦法各條詳候核准施行辦法如下一編制各屬護國軍應查照清鄕總司令所定暫行清鄕條例第七條之規定以編成四圑爲限照左列之額數分配之（甲）一等縣額定隊警一百名（乙）二等縣額定八十名（丙）三等縣額定五十名（丁）無論何等縣缺如係匪區得酌加名額但不得過原額三分之一一護國軍編成後應由經編委員詳報督軍查核四道區地方情形將該隊額酌劑多寡分編某某道區警備隊由該道尹派赴各縣執行警備職務並以道尹爲總隊長餘均查照舊章辦理規定爲四大隊七十五小隊（按七十五縣）以明統系一各縣舊有警備隊各鄕鎭警察須擴充設置者以該隊警撥充至實難於安插時得酌汰老弱編爲游擊隊以密捕務而維地方至編制該項民軍雖由清鄕委員長檢編一切惟事關重大不得不委員襄助特詳請加委軍事廳副官李模楓等數員前往襄辦並擬定以四道尹駐在地爲總集合地點以歸一致而便進行 
[再紀奉軍剿匪消息]  
　　奉天消息云蒙匪被宗社黨煽惑勾結大股匪徒南下經張督軍聯合三省電商防剿之策報告中央並諭令遼洮鎭守使吳俊陞氏相機剿辦等情迭誌本報茲悉蒙匪一股已犯圖什業圖王旗匪首巴壽山兇悍非常匪徒所持槍械甚屬銳利　 
 
 
 

Page 7

 
 
係自某國輸入其在蒙疆雖有五公台吉等負防範之任奈匪勢正熾又以宗社當自之前清某王爲號召匪故愈聚愈衆以致奉省邊境如突泉洮安等縣亦有蒙匪蹤跡吳鎭守使接得該處防營報告後即遵電諭親自率隊前赴該處擬舉全力痛剿詎該匪消息甚靈值大　進行之際竟先率衆迎擊吳鎭守使指揮軍隊奮勇猛攻時匪徒中忽有精於擊射者出而援應陡開排槍傷前敵軍士數十名傳聞吳鎭守使亦受有流彈㣲傷之風說探詢省垣軍界中人則云已得該處來電僅請派軍前往助剿並不言及其他日來已由張督軍邀同馮帮辦協商抽發二十七八兩師中得力軍隊往援其砲圑馬隊各若干業已選定刻正振旅北行 
[曹錕仍擬返駐岳州]  
　　長江上游警備總司令曹錕前已由川率带兵隊駐紮岳州原防經劉督軍電請中央飭令改駐宜昌以免紛擾在案曹軍曾遵令退至宜昌近聞曹氏以岳州營房全係該軍建造今改駐宜昌所需營房再須建築勢必虚糜國帑現在大局旣已統一自應悉冺猜疑遂擬仍駐岳州昨特電告來湘劉督軍因恐湘人再事爭執當即回電婉辭謝絶勿令開拔來岳致滋　𨻶未知曹氏允許否也� 
[浙省會議長之選舉問題]  
　　浙江省議會議長刻尚未經舉定而外間之奔走活動者已不一其人許議員祖謙爲此特有省會選舉議長之意見　發表其文云省議會議員諸君鑒謹啓者祖謙愚　不知趨　癸丑一役陷入囹　幸得出險復睹共和將隨諸君子後秦凱旋於失而復得之域愉快之私　可言狀顧旣有此還我議員之日自應對於省會前途盡其責任（中略）祖謙以議員爲人民代表議長爲人民代表之代表其負責似更重要稍生不愼必有議我後者用敢先事提出意見與諸君子商榷之（甲）對於己之方面一府屬名義早歸消滅同是浙人同任浙事果有能勝議長之任者浙東人可浙西人亦可此祖謙以舉議長不可分畛域者一也二望重名高未必即是人物名徵年少不乏傑出之材與其資格深而其人諾諾何如資格淺而其大人諤諤此祖謙以舉議長不可拘資格者二也三民國再造全賴南北提携不黨之功實居首席况吾浙省會經年優點卽在此尚無門户之爭今日爲事擇人詎容稍有派别内不　親外不避仇古有明訓此祖謙以舉議長不可存黨見者三也（乙）對於人之方面一洪憲功臣示以寛大已辱我莊嚴神聖之機關　得再事推崇貽省會以莫大之汚點祖謙以議長不可舉帝制派者一也二心腸舊臭事事迎合官廳不肯作一非難之聲以發揚夫眞正民意此輩奴隷性根一握重權省會之價值必減此祖謙以議長不可舉官僚派者二也三性情剛直動好大言表面視之非不有聲有色然按諸實際無一可行或者陳義太高或者仇視官吏破壞則易建設則　此祖謙以議長不可舉激烈派者三也四一事之提議必有一事之眞理同等議員各就眼光所及各主一說當相持不下時全在議長之一言以解决設承斯乏者依違兩可不足爲全體之表率勢必搗亂夫豈省會之福乎此祖謙以議長不可舉模棱派者四也以上對已對人想諸君子高見早已及此祖謙　　過慮誠不免以小人之心度君子之腹然祖謙爲省會計幾如骨　在喉不得不吐縱詞氣之間容有開罪於諸君子處尚祈諸君子諒之 
地方通信 
[蘇州]  
　　偵探破獲鉅竊案蘇垣夏侯橋堍宋宦家前於舊曆正月初五日晚被賊竊去細毛皮衣等項約値五六百元報警飭緝日久未獲茲經警廳偵探楊富山偵悉此案係前在宋宦家服役之胡貴卽胡菊生所做近日胡之母因拐賣人口被人告發拘縣收押胡菊生由無錫來蘇欲探望其母被該探楊富山襲榮之等得悉守於要道將胡菊生拘獲當在身畔抄出當票十一紙又無錫押票三紙鎖匙一把立卽解隊由潘秀卿隊長訊據供認與某甲同夥偷竊宋姓家得贓不諱所有贓物分當在婁門外官凟里同昌迎春坊保裕護龍街大裕等各典等語潘隊長立飭原探便同事主分往各典當查吊各贓係狐皮灰鼠等細毛及棉夾各衣服均經事主認明確係原贓照原失單查點所少無幾旋經事主將贓領回潘隊長將該賊胡菊生解請崔廳長備文轉送吳縣公署按律訊辦 
　　警役索費釀命前日虎邱木耳場底河中發現死屍一具經該圖地保查得係陸朝富屍身卽同屍兄陸朝華報縣經吳縣署曾承審員蒞場相驗當驗明陸朝富確係投河溺斃飭令棺殮旋據屍兄陸朝華呼寃聲稱伊弟朝富前因王丁氏徐金氏拐案嫌疑被警拘縣收押後經訊明無干奉判開釋而值日署警秦振諸鏞改稱庭判取保將朝富交地保看守要取何狀並須規費洋七元朝富身畔無洋署警即派副役姜桐生跟隨至虎邱木耳場索洋迨至虎邱時朝富無錢應付欲思逃遁姜役即喊呌人犯脫逃喚令崗警追赶致朝富投落河中身死請求伸寃等語曾承審員諭候返署傳訊迨回署後立提副役姜桐生訊問據供陸朝富犯嫌疑解案訊釋後所有保狀費用均係副役墊付向索無着故追至虎邱不知陸如何投河身死云云曾承審員命將姜桐生收禁聽候復訊嚴辦 
[南通]  
　　呈送黨案卷宗去歲黨人程壯案内之袁旭俞悠祿易韻樵等分寄蘇州及南通監獄茲聞袁等原籍地方士紳公電馮督軍請按照政治犯辯理迅予省釋本縣處知事已將寄禁俞案之卷宗　呈省署核奪矣 
　　城垣閃開原因東城樓向南百二十步之城垣閃開原因業經分駐所調查確係居住附近之黄生徐朱多陳元等竊挖城垣脚下外旁之磚塊所致業經縣署訊明判黄五等徒刑一年徐陳　罪較輕各責二百開釋 
[江北]  
　　江北運河又漲江北運河一带水漲工危各情屢紀前報茲悉本月三四兩號大雨如注水勢陡增以致高郵寳應兩縣西隄濱湖各村鎭圩田頓成澤國高郵車邏東隄各壩水誌且漲至一丈七尺水與隄平危險萬分運河上下游工程局各員曁淮揚道尹左杕周等公同籌議擬先啓車遲一壩以資宣洩繼經下河興化鹽城東台寳應秦縣等五縣知事及商會紳董鄕　等又齊集高郵面懇左道尹等公電省長若水勢漲至一丈八尺以外再行啓壩以全民命刻正加榮壩笛竭力保護云 
[鎭江]  
　　兼理司法衙門須公開法庭各縣地方初級法院中央本擬一律恢復惟因經濟關係萬難即時普設故由司法部咨請齊省長轉飭兼理司法各縣凡嗣後審理訟案須援審廳公開例辦理並繪具法庭圖式飭即照辦等因現舊鎭屬五縣知事均已奉到此項飭文故於設置法庭一節業已着手籌備矣 
　水災聲中之疫症鎭郡城廂近忽發生一種虎列拉即霍亂症及危險之喉症一經傳染雖名醫亦皆束手聞沿江各洲人民染斯症者甚多水災之後又苦毒疫誠地方人民之劫運也 
[嘉興]  
　　組織商餘半夜學校嘉興公民陸初覺等發起組織商餘半夜學校以便商民夜間肄業茲悉該校學科分國文商業歷史商業地理商算商事要項商業道德商業法規尺牘商業文件銀行學商業簿記等項各科敎師亦已聘定報名者頗形　　已定七月二十日開校 
[杭州]  
　　顧問諮議將裁減浙省自獨立以後顧問諮議逹百餘名每月約薪九千五百元此項人員雖大半有功之人伹坐領鉅薪未免太過况近來中央日催解欵茲聞呂省長擬漸行裁減顧問諮議各官以補財政除國會議員杜師業等省議員毛雍詳等各有其瞻務當然停發外餘如陸勉哉吳訪張志純葉遇春劉同度潘秀敏趙志戎等均於本月起槪行停發薪水矣 
　　官產　仍須另設浙省官產處未獨立前本爲獨立機關近聞將歸財廳兼辦呂省長曾有電到京陳明槪略財部於本月二日覆電仍主另設其電文云呂省長鑒敬電悉官產處爲本部直轄機關各省均係另設現旣統一政治自應循舊辦理若貴省歸廳兼辦他省恐將效尤實於部欵有碍我公熱誠愛國當能曲諒仍請轉行胡運使就近兼辦以裕收益至纫公誼 
[安慶]  
　　皖省災區之廣闊皖省自新春以來雨水調匀二麥均已收割不意入夏後大雨兼旬山洪暴發江水陡漲始而　邱全椒南陵無爲休寗等縣禀報圩堤冲決田禾淹沒繼而懷遠旴眙五河天長鳳台泗縣等縣報稱淮　陡漲平地水深丈餘田廬均成澤國災情更慘雖經張督軍倪省長呈報大總統撥欵十萬復自捐一萬散放災賑方憂杯水車薪不敷分派乃近日續報災情者又有渦陽壽縣來安宿縣續溪等處倪省長聞報後深以爲憂刻已飭令沿江一带各縣凡圩堤未决者加意保護已决者趕速挑榮一面令農民補種晚禾雜糧以爲補救并擬另籌鉅欵放云 
　　又有保免知事抵皖皖省六十縣缺而考免知事前後分發到省者計逹二百餘人現任各知事迄今又多未更動僅韓前使改委十餘人李前使更換數人故在省候補知事均因無事紛紛他往另圖差委乃近聞又有保免知事分發來皖者數十人似此人材躋躋究不知如何安插云 
　　皖人擬請覆訊因黨案牽涉之刑事犯皖紳商學界以執法處探訪局逮捕各黨案間有涉及刑事範圍而審决執行者現當弛禁黨錮之際亟應早日分别免累無辜擬電請政府將上釋案件重交法庭審判以尊法權而重人道 
[福建]  
　　華僑出洋之好機會舊漳泉二屬出洋謀生者每年計有十餘萬人自歐戰發生後航路危險而面洋政府且以禁令限制入口入境於是出洋者漸少船單即因之漲價每客計增至七八十元現海禁已開航路復原於是内地人民相繼出洋者又絡繹不絶現聞某號新整輪船放洋因互相競爭船單價格爲之　落昨日某輪出口往新嘉坡者聞每名客船單價僅二元餘至仰光者亦不過十元之譜云 
雜評一 
[雜感）一子（]  
　　生命財產權利前此國人所犧牲以購買共和者也購買共和而出此代價人不以爲苦而今日漢口廣東等處之國人尚紛紛日有所犧牲則將購買何物而出此代價乎 
　　官祿勳位榮典前次袁氏所恃以牢籠人才者也有志之士每不受其牢籠而今日當局猶欲以此爲調和意見之具或以酬奔走共和之勞有志之士對此將生何種之感念乎 
　　約法復矣國會開矣内閣將成立矣省會自治將重組矣共和國之形式完全恢復矣於是國之人皆曰建設建設憲法不可緩軍備不可緩司法獨立不可緩省區官制之改正不可緩以爲如此則共和國之精神亦備法歟美歟旦暮間耳然而以吾觀之危機依然如舊也譬之大火之後餘燼未熄危牆斷壁坍塌之聲相聞瓦礫廢材縱横之狀滿目而乃急急搆置空中之樓閣乎今日之共和直一空中樓阁之共和而已嗚呼危乎不危 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[日本人被害續誌]  
　　公共租界崑山路一號門牌中洋印刷局主日本人池原並伊夥日人鴨井同於鞭日出外被人暗殺二人頭顱已在浦江内先後撈獲經内地法官驗明埋葬嗣爲油原等之妻得悉同赴地方檢察廳禀准派警同赴塜地將已埋入頭兩顆起出認明確是池原鴨井二人之頭顱奉飭先行具領並因大通輪船開至鎭江在板箱内發見無頭屍身二具恐即池原鴨井二人屍擬即前往鎭江再行辨認詳情已誌昨報茲悉駐滬日本領事署已派偵探詳細偵查池原鴨井二人似爲華人所謀害日領有吉明君得報後以此案關係重要除照會駐滬交涉員外一面函請地方檢察廳及淞滬警察廳加派探警四出偵查務獲此案兇犯按律懲治昨林檢察長與徐警察廳長已分别飭派法警及各長警與偵緝隊士分投偵緝矣 
　　又摘譯上海日日新聞云本年二月間鴨井池原兩人與崑山路一二五七號河南人胡儒珍結交得大宗製造鈔票之生意後來胡常到久遠里九十一號鴨井住宅且常閉門密談兩人同出同行胡又常同其妾（二十一歲）到鴨井家與鴨井之妻同食同談有時同往虹口市場購物甚爲密切約一月前日本總領事館因僞造紙幣之關係特提鴨井池原兩日人約束之並令其取銷該約而胡與鴨井仍不解除密約 
　　胡曾付過鴨井多數定欵嗣恐池原等變心又恐洩漏秘密故對於鴨井之妻非常殷勤常購貴重物件貽贈且屢於鴨井外出時胡單獨往訪鴨井之妻似與之頗有關係後爲鴨井所知大爲不然於上月二十一日胡往訪鴨井即有口角且至用武胡旋又忍耐佯爲和好如初二十六二十七兩日胡妾曾到鴨井家談閑事至二十八日午前胡同妾往訪至下午二時始去當晚約九時胡有便條來約鴨井池原同到新世界談話兩人各自住所約同前往至翌日（二十九日）未見歸家鴨井之妻即有疑心向鄰居華人入日本籍者坂井之妻說及此事坂井在旁曰昨日（二十八日）余由法界寳昌路乘電車回來時遇見胡某但未談話翌日（三十日）鴨井之妻懷疑更甚到崑山路胡之住宅見胡正在遷移乘東洋車而去鴨井之妻立刻到中洋印刷所呼一店夥囑其在胡之宅門監視後見胡回來復出而該夥在後隨之將近小菜場卽上前將胡扭住同往中洋印刷所詰問種種而胡答一切不知再詰其爲何將住宅遷移胡答以怕鴨井敺打以避危險故遷移之胡本爲湖南某黨首領在上海同黨有四五十人然當鴨井之妻同該店夥詰問時尚未疑及鴨井池原已被其謀死祇恐被其禁閉一密室耳且尤恐過於詰問胡將起疑心置兩人於死地故隨放胡去以期其將兩人放回該印刷所尚有一店夥名金井者與胡爲莫逆交恐與此亦有關係昨日下午新閘捕房在跑馬廳附近某號門牌將此案重要嫌疑人胡儒珍逮捕現拘留於該捕房大約謀殺之處或在白克路或在寳昌路一密室内凶器似用切肉刀 
　　至被害原因大約不出三端（一）胡與鴨井之妻或果有密切關係（一）鈔票或已交付胡恐日後洩漏故絶其口（一）胡付定欵甚欵鉅票或未交已被呑沒故一洩其忿 
[設立京滬兩大醫院之籌備]  
　　大陸報云美國煤油大王羅基菲勒氏所創辦之中國醫學圑坐辦格林氏已由滬赴日本往晤柯立巨氏柯將來華考察一切以便着手繪擬京滬兩處羅氏醫院圖樣八月十二日格林與柯立巨等可乘日輪到滬柯氏調查後即將報告紐約總部以定開始興工之基礎今切實辦法雖未决定惟在京滬兩處設立大醫院則已有成議上海地基尚未購定近來該圑職員紛紛尋覓相當地點聞年内即將開工建築云 
[章太炎之自立譚]  
　　江蘇省敎育會附屬小學敎員署期捕習學校於八月五日下午三時請章太炎群演講大旨謂學問須有自己意思專法古人專法外人而自己無獨立之精神大爲不可敎育者對于受敎育者不過盡輔助之責其實自己不能敎人人亦不能敎我以言德育須從自己良心上認定是非不可以衆人之是非爲從違如孔子言見賢思齊陽明指爲僞道德是也以言智育凡人之知識並不從敎育而得蓋舉一固在敎師而反三仍在自己也總之人須有自信之能力若全恃他人之敎授則其智慧爲僞智慧道德爲僞道德其言論實爲時人痛下針砭繼由省敎育會副會長黄任之君提出章君所說之要旨證以近今中外敎育家提倡之新敎育主義適相符合聽者鼓掌如雷 
[財政部飭查清理清丈之弊端]  
　　江蘇官產處昨奉北京財政部飭知云爲飭知事准國務院抄交據上海地方維持會電稱本省舉辦清理清丈擾累無窮近聞言官產沙田踉蹌兜售希圖中飽如東南等縣沙田上海舊縣海運局等處皆是且聞持空白部照任意塡用並有暗售外人情弊應請飭將本省田畝房產沙田礦山等一律禁止變賣一面迅飭撤銷官產沙田各局並嚴查已賣之處如有勾串匿價倒塡年月等弊取銷印照從重究辦等情抄送核辦等因並據該會逕電到部查官產廳辦與否非該會所能干預所請撤銷停辦一節自毌庸議惟據稱承辦員司有匿價兜售並塡用空白部照暗售外人等項是否屬實亟應澈查究辦以昭愼重除函復外合行飭仰該員迅即查明據實具復毌稍徇縱切切此飭 
[改良烟酒稅則之預備]  
　　中國烟酒聯合會聯絡各省各埠烟酒同業組設分會要求改良 
稅則已迭詳前報茲聞此事已由北京烟酒事務署署長鈕善傳接准財政部咨商准予從事調查將稅額最重各省先行改革縱再推行全國大旨以値百抽二十五爲定率烟絲烟捲則値百抽五十如已設有公賣局者仍歸公賣局征收某未設公賣之處或由釐局或歸縣公署或地方圑體爲之承辦業已電飭駐滬調查處處長史久龍趕將江蘇各屬及上海通商口岸最近收稅情形切實調查電詳來署以便再與烟酒聯合會電商妥洽然後咨部請示辦理 
[縣議員通訊處報告議决條件]  
　　江蘇縣議員通訊處昨致各縣議員函云本處組成後蒙各縣議員通訊贊同已有二十餘縣茲於五日下午一時就在滬諸君開談話會謹將議决條件呈覧務請察核以集衆議而策進行（一）費君璞會報告發起組織通訊處之理由（一）提議由本處通函各縣一律組織通訊處議决通函各縣請於八月二十日以前組成本縣縣議員通訊處（一）提議每縣推舉代表到本處名額究定若干議决每縣推定代表二人函報本處（一）議决各縣議員通訊處由敎育會轉致（一）議决約各縣代表於二十五日以前到滬至本處簽名俟得半數以上即行訂日開會 
[新任司法總長蒞滬]  
　　新任司法總長張耀曾由滇乘法國阿多士郵船赴京就職定於四號過滬已誌箭報茲悉張君偕同滇省參議員袁嘉榖及葉師長與隨員僕從等共十餘人始於昨晨抵滬由滬海道尹周金箴君預飭外交顧問楊國樞與科員詹時清蘇計六等至公司碼頭歡迓現張君假庽湖北路孟淵旅社四十三號官房聞須小作勾留再行赴京供職云 
[再誌倪嗣冲擅募公債之抵拒]  
　　旅滬皖省議員昨致安徽六十縣商會函云共和重建人復自由吾皖何辜猶是黑暗四年以來民生愁苦商旅裹足彼此親嘗不言可喻近聞倪嗣冲又復擅募公債六十萬元勒令貴會按數分擔現在旣入法制軌道何得再以威脋行爲增人民擔負同人等僑寓滬濱消息傳來滋深駭汗除已電懇大總統段總理迅飭倪嗣冲停派外合請貴會據理力爭萬勿承諾是幸 
[訂期試驗新砲藥續誌]  
　　製造局訂期試驗砲業藥已預誌前報茲悉淞滬警察廳昨特通飭各署所隊一體知照以免驚疑飭文照錄如下奉松滬護軍使署傳開頃准上海製造局李總辦函奉督辦飭以向美國訂購山陸砲藥四十噸由美裝船運滬飭局會同驗收業經商定仍在本局西砲臺試驗茲督辦處已派員來局擬定八月十二日起試放惟藥數較多約須兩星期方能試竣茲特代擬示稿肅函奉懇卽祈俯賜分行示諭實紉公誼附代擬示稿一件等因到署除出示曉諭附近居民以免驚疑外合行傳知仰即飭屬一體知照此傳等因奉此除分行外合亟飭行該署所隊仰卽一體知照 
[沙船遭風失事]  
　　沙船劉長順號由閩省滿裝木植開駛來滬前日午後行至吳淞口外三夾水銅沙洋面適遇大風致被巨浪所激船頭沒淹斃船夥兩名該船户夏紀林事後來滬雇得小輪拖駁各一隻馳往失事處所將該船拖駛進口現在楊樹浦停候起卸貨物再行入　修理惟兩夥屍身均已漂失無從尋覓矣 
[書業商圑第二次籌備會]  
　　昨晚七時書業商圑在新北門内書業公所議事廳開第二次籌備會到者甚衆先由各會員提議辦法當即公舉趙君亷臣爲全體會員代表與會長司令各部接洽一切事宜又推定趙君清澄爲籌備總幹事並籌商一切進行事宜至十一時散會 
[恢復滬西商圑之動議]  
　　本埠商圑當辛亥鼎革之秋共有三十六起之多規模完備一時稱盛至癸丑年完全解散甲寅冬間滬西商圑諸同志又有滬西義勇隊之組織卒以阻力叢生未能成立現在約法恢復各業商圑捲土重來已多籌備滬西商圑亦即應時而起茲將前滬西商圑會員潘祖祖等致該圑正副會長曁舊同志書錄下耀庭杏堂先生曁前滬西商圑諸舊同志公鑒憶自辛亥鼎革秩序棼亂吾滬上各業商圑因維持地方治安起見於數閱月中先後成立三十有六竭精殫力頗具規模三載成續斑斑可考癸丑之役北軍節節南下奪盡人民自由而吾數年來保衛地方治安之商圑亦盡遭其解散商業繁盛之會一變而爲軍人圑集之區黄衣健兒觸處皆是旣南北言語之閡隔又習慣性情之不同以故地方治安反多事故吾人屈抑於專制淫威之下亦惟忍痛茹苦庸敢枝梧今幸天相中華共和復見約法恢復庶政維新滬地防軍行將陸續撤回雖地方治安已有警察維持但北洋巡警程度不齊加以語言性情尤多隔膜商警衝突時有所聞吾滬爲萬國觀瞻所繫若長此不改任令武夫恣肆不特吾民難堪尤恐引起外交吾商界同人起而籌謀自衛之策勢不容緩目下各業商圑正在重整旗鼓着手進行吾滬西一隅北毗租界南臨矌野保衛之計吏何能任其不振公等急公好義桑梓關懐當能共賦同袍勉任其責仁等雖不敏亦當竭盡綿薄相與襄贊共底於成也管見所及用陳芻蕘尚祈指示南針無任鵠候之至 
[八月五日醫學名詞審查會豫備會紀事]  
　　到會者　唐乃安　王弼臣　周仲衡　王若儼　聶會東孟合理　施爾德　瞿紹衡　沙鳳千　汪企張　湯爾和俞鳳賓　劉瑞恒　吳和士　沈信卿　黄任之　蔣季和余日章 
省敎育會副會長黄任之君致歡迎詞並介紹代表諸君相見　　一件報告敎育部函派湯爾和君赴會與議 
　　一件報告四圑體推舉代表姓名 
　　一件報告本會特備午餐藉表歡忱 
　　一件報告收到意見書五件 
　　公推黄任之君爲臨時主席 
　　主席提議開會時應推舉主席書記 
　　議决主席於第一日開會時投票就代表中公舉英文書記由劉瑞恒君擔任中文書記由省敎育會代訂 
　　湯爾和君言審查應用何種方法須於時間可以擄節且從何部分開始 
　　孟合理君言須定開會時間每日開議若干時審查辦法應按照次序逐一討論 
　　議决每日上午八時起十二時止開會每時休息一次計十分鐘 
主席言議决權如何方法 
　　議决到會人數三分二以上决定者作爲統一之名詞不滿三分二者取比較多數再决一次如仍不滿三分二者並存之但以多數者列前第二次之公决如有人主張當行重决者得於下日决之 
主席言審查之範圍 
　　議决先審查骨骼部依中華民國醫藥學會之草案爲據二相同者無庸討論二不同而附有理由者注意審查三不同而未附有理由無關重要者如不及審查隨後通信研究如此草案所列外尚有欲添入者得添入之　　主席黄任之記錄蔣季和 
[市北市北公學與培基學校秋季始業期]  
　　滬寗車站慶祥里市北公學向分男學女學夜學三部男女兩部又各分爲高小初小兩級成績甚爲優美自下學期起擴充校舍增聘敎員女學部由女職員敎授管理以肅校規復將夜學部改訂新章減收學費内分國文英文德文法文日文算學珠算衛生急救等科各科主任非畢業於國内外大學即屬知名之敎育家頗受商學界之歡迎故日來報名者甚爲踴躍聞田女夜學三部均定八月十二日開學尚有餘額可以插班云 
　　哈同路民厚里培基學校開辦迄今成效卓著見届署假期滿日暑由校長史啓祥君通告各生家屬定於本月七號（即星期一日）開學並聞該校本學期内添招半費生二十名以爲普及敎育培養寒士之計且又附設英德文夜館准於陰曆七月初十日晚正式開學額定四十人有志求學者幸勿失此良好機會 
[俞議員過滬往京]  
　　浙江國會議員俞夔臣此次北上於前日道出滬江旅滬同鄕卽設筳歡送散席後俞君即乘火車往寗轉搭津浦車北上 
[崗警注意制錢]  
　　南市泉漳會館前振大當舗出店沈桂馨昨將制錢十四千文運往某處中途被崗警查見带至一區署詰知由司賬人徐石如囑令送至董家渡船上運往浦東飭送警廳司法科訊究 
[巡警查獲拐匪]  
　　如臯人張少卿拐得十二歲上海男孩沈福根又十一歲如臯男孩李春带至浦東楊家渡擬乘輪船他往販賣當爲巡警查見盤詰以其言語不符一併拘送三區警署昨送地方檢察廳訊辦 
[母女受人欺侮]  
　　海門婦人施沈氏於陰曆六月初旬携同十九歲女兒福英來滬游玩住在西門外林蔭路姨丈顧占鰲家顧之隣之朱金生年逾三十素行不端此次見女年輕貎美即爲之作伐配於寳昌路大安里二百八十一號住户胡海繁爲繼室議定禮洋一百六十元卽六月十八日成婚及至該氏將女遣嫁始知胡年逾六十作爲小星該氏係屬女流且在客地無可如何而其女則始終不願旋又爲朱金生設計將女領出在滬北逼令賣娼該女不從朱遂姦佔携回家内前日該氏前往探望其女哭訴前情該氏向朱理論 
 
 
 

Page 11

 
 
反被毆傷乃喚巡警將朱連同該氏母女带至二區警署移送地方廳訊辦昨經檢察官提案研訊之下以該氏並無重傷判令將女暫行領回朱着收押候派警查明實情再行訊究 
[不實不盡]  
　　松江民張南堂今春憑其表親盛陸氏及王少堂王徐氏夫婦等介紹娶某氏婦爲室出洋五十元于四月初一日過門不料至六月抄某氏乘張外出將張女巧雲挈領出外逃逸無蹤當將媒證扭控一區署詰得不實不盡諭令出外自行找尋 
[强姦幼女之弄刑期]  
　　住居楊樹浦之木匠張會交因將十一歲女孩王申秀强姦受傷由捕房派探將張拘解公共公廨迭經訊供屬實判張押候會商堂諭宣佈在案昨由捕房將張解案請示關讞員與德師副領事以被告强姦幼女受傷罪已成立判押西牢五年期滿带堂再核 
[誘姦捲逃之控訴]  
　　住居海寗路一千一百三十八號門牌翁德元控吳阿榮誘姦十九歲女兒秀雲並捲取值洋二百餘元之衣飾偕逃等情昨由捕房將吳與女一併拘解公共公廨請究原告延斐斯律師上堂譯訴案情訊之被告亦延律帥魯定格到堂辯護要求准被告交保候訊中西官判吳與翁女分别拘留候查明再訊 
[遇人不淑之怨忿]  
　　粤人黄綿體住居北四川路横浜橋地方去年娶唐姓女爲室詎黄不務正業將其妻衣飾奩具變賣殆盡近又加以虐待該氏自怨遇人不淑前日逃至江灣某尼庵自願削髮爲尼嗣由該氏母屬至該庵尋見報告六區一分所經錢署員將氏解送閘北司法科候傳其夫到案再行核奪 
[女親家互相控訴]  
胡闕氏因其媳婦胡談氏被伊母談沈氏覇住不放恐有意外之事禀經法公堂備案後談沈氏亦投公堂訴稱女兒患病闕氏不允延醫診治故將女兒接回請求訊斷闕氏稱媳婦患病數次均爲之延醫診治有藥方及家用賬目可證呈案請鑒並稱媳婦自回母家之後迭次往接被談氏覇住不放今旣到案請予領回判胡談氏准交伊姑胡闕氏領去 
[男女小孩迷路]  
　　四區崗警前日在閘北永盛里查見男女迷路小孩各一口男孩年約七八歲女孩年約五六歲均操無錫口音带回警署後詢問姓名住址均不能答姚警正諭送慈善圑留養聽候出示招領 
[汽車碾傷女子]  
　　汽車夫王阿二前日駕車至寳興路撞倒十五歲江北女子碾傷腿際由五區崗警將王拘解閘北司法科昨經嚴科員訊明判罰洋五元以儆 
[小工觸電殞命]  
　　滬寗車站附近成和香烟廠前面所竪電線前日忽然中斷　下適有專做三和土小工之大立存在彼走過不及避讓觸電而死即由該圖地保投報上海地方廳下午委派沈檢察官沈檢驗員等前往驗明諭令尸屬自行棺殮 
[容留逃妓之爭端]  
　　住居陸家浜西弄之張桂川前晚在附近納凉適有烟妓劉銀仙在彼徘徊被張瞥見向之詰問據稱因遭龜鴇虐待是以逃出張即引至伊家暫避嗣爲該處無賴徐阿祥（綽號野猪玀）等偵悉向張索詐不遂乃糾同黨劉阿生（卽小開牙）小拜喜（即繩索拜喜）瞿阿五（即廬柴阿五）王錫桂（即油條錫桂）以及外國雙慶朱子等於翌日將張桂川軋住一言不合由徐喝衆行兇迨巡警往拘徐等即一哄而散張心不甘服即赴淞滬警察廳禀控奉諭飭探往拘昨將徐阿祥劉阿生二人先行拘獲押解到廳連同張桂川並逃妓劉銀仙等備文移送地方檢察廳請爲訊辦 
[行兇受罰]  
　　老閘捕房九百四十四號華捕胡慶山控被皖人應坤出李德山在雲南路無故行兇撕破警服等情昨晨由捕將應李兩人拘解公共公廨經中西官質訊一過以被告不應行兇判各罰洋兩元充公以儆 
[洋人酒醉毆人]  
　　徐來生在北四川路某號洋房内爲大餐司前日午後被同居之洋人某甲乘醉毆傷腰部徐至美捕房控告捕頭飭派四百二十八號華捕陪至同仁醫院醫治候再查核 
[車夫被毆受傷]  
　　黄包車夫高連大昨在吳淞路不知何故被同業某甲毆傷頭部爲三百三十八號巡捕查見一併带入捕房捕頭命將受傷人先送醫院醫治候再核辦 
[查獲不貼印花之烟土]  
　　洋藥公所代表律師於前日午後協同老閘捕房中西包探在四馬路羣仙戲園後面平望街二十號門牌鍾少卿家搜獲私土一只带回捕房昨將鍾傳至公共公廨請究據洋藥公所代表律師上堂譯稱在被告家内搜獲印土一只並無印花稅係屬私土應請訊究訊之被告亦延律師到堂代辯關讞員商之德領師君判鍾交二百元人洋並保土存捕房候再訊核 
[物腐蟲生]  
　　住居華界之陳少亭前晚在北市購得烟膏二十五盒往南爲流氓數人察悉尾隨其後行至新北門内將陳軋住拆梢陳大聲喊救即有崗警到來各泫氓紛紛逃散該警以陳言語支吾搜其身畔抄出烟膏乃解送一區二分駐所由王警佐略詰一過判將人贓函送檢察廳訊辦 
[分别科罰]  
　　車夫鍾三拖一包車在途兜攬坐客爲捕查見以其違章拘入捕房詰問據稱此車係托張阿六擔保向應惠順租來迨將張應兩人拘案後先後有楊有祿李德生至捕房冒充車主領車當爲捕頭察悉一併解送法公堂請究鍾三等均供認不諱判鍾三張阿六各罰洋三元楊有祿李德生應惠順各罰洋十元充公以儆 
[控告包探案尚須澈查]  
　　閩人陳宗朝陳文彩陳鄭氏與證人馬芝荷因誣指新閘捕房包探陳維坤等拆稍洋一百元業經公共公廨訊明判陳探等一併開釋誣告各人分别收押案證馬芝荷據稱已入美籍判交五百元人洋並保候函致美領署查明是否入籍再核在案昨日復由捕房將一千人證解廨請究中西官以案關控告公役自應澈究判馬仍交原保餘人分别押候切實查明再行訊核 
[朋友乘機謊騙]  
　　潮州人蕭阿桂因伊友吳阿榮被翁德元指控誘姦伊女秀雲被捕拘押後蕭即以運動捕房爲由向吳騙取運動費洋二十二元當被包探查悉昨將蕭拘解公共公廨經中西官研訊屬實判蕭押西牢九月示儆 
[父子串竊縫衣機]  
　　卡德路五百七十五號門牌成衣匠袁秋五控族兄袁啓文與子福才串竊値洋六十五元之縫衣機器質洋二十元昨由捕房將袁啓文父子一併拘解公共公廨經中西官質訊明晣判福才開釋啓文押繳當本再核 
[舊貨店惹人注意]  
　　大東門某學校失竊窻上玻璃百餘塊即由校長禀請淞滬警察廳徐廳長嚴飭偵緝隊士勒限十天緝拿贓賊務獲究辦在案昨有賣舊貨之王德立將玻璃二十餘塊携至南馬頭朱祥記舊貨店内兜賣適被一分駐所巡長黄某及隊士等查見立卽拘住解至警廳司法科訊究旣又在朱店内搜出鐵路及電車軌道上所用之大小鐵器十餘件當將證物併解該廳嚴詰來歷再行究辦 
[乘間行竊]  
　　湖北人李福生前日至南京路一百十一號門牌某洋貨店購物乘間竊取彩綢被店夥葛占成察悉鳴捕拘押昨解公共公廨經中西官訊實判李押西牢半年期滿送上海縣知事署遞解回籍 
[藥房控告冒牌]  
　　英租界漢口路大甡藥房主人周茂來至法公堂控稱法馬路老仁濟藥房主笪慕堯製成僞藥一粒金丹冒充大甡藥房牌號寄往各口混售因有買主持至商人藥房内理論方始察知業已報捕抄出僞藥及冒大甡藥房之仿單圖章查商人自被冒牌後損失甚巨請求重究笪供自知不合以後决不再售求宥判笪罰洋二百元充公並着將傷藥仿單圖章送交捕房聽候銷燬如以後再有冒牌情事查出重究 
[製襪廠請禁冒牌之批詞]  
　　滬海道公署昨批安定製襪廠經理胡　銘禀遵經註册續請示禁假冐由據禀該商經縣註册給照再求示禁假冒等情如果屬實自應照准仰南匯縣知事迅予查明復辦毌延此批禀黏均發仍繳 
[經理一人負責]  
　　德商寳豐洋行在公共公廨禀控義康號股東張祥經理陸德祥與葉炳賢定購顏料延不出貨一案昨晨由廨復訊原告投案聲訴一切旋由張志祥之代表斐斯律師上堂聲稱此項定貨係陸個人與原告接洽成單上亦由陸簽字故張不能承認應請鑒核中西官以旣由張之代表律師據實聲明判張與葉炳賢摘釋陸則交保限兩禮拜出貨逾期准由原告拍賣所有損失由陸擔負 
[債案闕席判决]  
　　德商順利洋行西人柯許在公共公廨呈控前農商部總長周自齊之胞弟周望（卽周蘭槎又名周蘭齊）不還借洋二千元屢經傳訊因其避匿他埠移提訊追昨晨由廨復訊被告仍不到案據原告代表魯定格律帥上堂譯稱被告避匿不到案懸已久應請缺席判决被告亦延律師到堂辯護會審員王肇之君商之德斐副領事事同簽判云德商順利洋行柯許訴周壐即周蘭槎又名周蘭齊不還借洋二千元一案當經本公堂准予飭傳因抗傳不到旋復改提又不到案經原告確實調查該被告時常往來於津京之問禀請公堂復又分别備文移提並登載各報在案迄今數月該被旣不投案質訊又不同原告設法料理殊屬藐玩已極應照闕席判决着該被償還原告借欵洋二千元及應得利息按自借欵之日起至下堂諭日止以五釐核算照數給還原告此判 
[保人不能卸責]  
　　前辦閘北清潔稅之朱福年於陰曆三月底期滿由工巡捐局另招商人臘道宗接辦朱商於交卸時虧欠捐稅洋一千餘元屢經朱局長諭令清繳朱商置之不理當經查得朱商承充時曾由北蘇州路瑞豐鐵號主葉文清作保具有保結在案朱局長爰又傳諭保人催促繳還遷延數月迄未遵辦業經工巡捐局至司法官廳起訴昨已飭傳葉文清到案聽候訊核 
[房租就此無着]  
　　魏治光前至法公堂控房客陳婁氏虧欠房租五個月私行逃逸尋見後向索不還請求訊追判令交保限缴在案茲因無人具保重復提訊氏供此屋實係某姓所租婦人與之同居租洋亦係某姓所欠婦人無力代還判押滿一月了事 
[香港議政廳總董來滬]  
　　香港英國議政廳總董支德君因有要公於前日附輪來滬假寓匯中西旅館 
[氣候報告（上海徐家滙天文）]  
　　已過者之報告八月四日北直隷及山東海濱以仍有狹低度在發生旋風行動太平洋中之𩗖風自日本之南退往東北� 
上海晴而熱五日晴日曓時露及烟霧甚濃凉風起自東方五日下午四時前二十四小時内上海氣候温度至高九二至低七三·四去年同日至高七一至低七五 
　　未來者之推測五日下午四時三十分豫測海濱凉風行適而無定向 
雜評二 
[財部之飭查）訥（]  
　　吾嘗言今日而欲求中國進步非僅僅行一政發一令改易一名稱所能收效也必從政者人人盡變其向來之面目痛改其平日之行爲時時刻刻以剗除官場之惡積習爲務而後政象庶幾有清明之望然以證諸今日則殊不然 
　　財政部前此對付商民之態度何如我人必能記憶乃今日財部之口脗猶之前財部之口脗也行動猶之前財部之行動也請裁不良之機關則曰非該會所應干涉以拒絶之請查事實則派該機關中人查該機關之弊以敷衍之何其聲之似我前之財部也商民今後所責望於財部者多而今若此其尚有何望耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新銀角致舊鈔票書] [  天台山農]  
　　金少奶奶閣下（非閨閣之乃朿之高閣之閣）天生我財難爲世用鈔票銀角同病相憐弟生長白門來游黄浦新世界閉門不納東洋車原璧奉還謂影射皇帝之牌不容民國謂異種私生之子須訴法庭單雙何辜遭此奇辱都被姘鉛一點吹我小疵幾同聚鐵九州鑄成大錯彼洪憲所號業已撤消帝制罪魁明令懲辦應當換中華民國字樣重刋銅模不該襲光緒宣統名稱再造銀幣是何異新朝已改猶做前代衣冠舊歲早除尚買隔年曆本官場但知貪利商家不肯吃虧倘使弟長大成人出而問世不將疑復辟派之餘孽未清宗社黨之死灰復燃歟茲當民國五年堕地不過一歲人或問年庚八字則將應之曰光緒某年某月是其週歲也宣統某月某日是其彌月也不獨人不之信即弟亦難自解矣夫中外各國銀行不准通融現欵拮据近狀不謀而同然閣下軟禁暫時深藏金屋似未便自由行動於女總會一出風頭弟則投胎勞苦之家日與小本經營錙銖必較且始被錢攤敲打繼受市儈剉刀終則綑解公堂轜爐化驗粉笛碎内備受極刑弱質零丁難逃浩刦警察廳之調驗烟鬼無此蠻横軍法處之對付黨人同茲慘酷彼此身世判若天淵在姊猶可坐頭等火車當作新婚旅行之費買萬分郵票以備時鐘贈品之需若弟價値毫無徒供賭客碰和之籌碼廢物利用惟改小孩穿孔之帽錘一則留此舊名如舊約法必逢恢復一則冠以新字如新紀元不久廢除薄比桃花易轉回春之色輕同參片難煎續命之湯是姊與銀元尚有交換愛情之日小角與姊恐無往來見面之緣矣濡墨和涙急不擇言卽請停安惟希換照 
麈餘觚剩 
[怬簃小誌] [  野鶴]  
　　吳市趨丐丐不譒其姓氏家於吳會父曰秋士曾設履肆於通衢沒時丐僅六七齡賴其母鄒氏以育以養僅得存活家本貧至是益落鄒以針　所得不足赡二人乃遣丐樵於邨野僉少錢詎丐不自勤每出競隣家子爲戲莫仍徒手返鄒怒之欲責以學業顧窘於錢不得遂踵戚串門求爲援助咸搖首若不識因循者半載瓦竃淒冷無烟矣不得已乃令丐於市丐故點辯有小智至是遂以俚唱爲丐財之資人或樂其聲之悠婉則予以多錢由是囊　漸裕丐亦安之以爲業是實勝營商萬倍也如是者數載丐已成人而家亦竟緣是富丐遂白於鄒氏繼先人之業復設履肆於市揚揚作店主軒昂凌鑠幾不可一世店中人少乖其意揮斥之不少貸人以其稍有財忘昔日之爲丐矣復數載肆有贏餘丐奢豪甚偕友作北里遊香温粉膩間斥金錢若糞土不數月肆遂閉他日人見之道上則敝服一領面目黧黑固猶是當年乞丐也 
野鶴曰吁榮富之不可恃有如是哉衣錦衣飫侯　者一轉　而爲敗褶孟漿控顯途據勢要者一轉　而爲落魄傭保炎其先者宜冰其後也吾草是篇吾乃有慨尤願吾終身不作富人庶遠人之詆醜不者直自速其咎戾耳或曰是不然財之得於不義者頃刻而盡得之清儉者可澤諸子孫萬代非錢之盡足以禍人也是說余未能信之 
小說 
[言情小說紅鵑啼血記（續））（] [  野鶴]  
　　嗟夫吾與君别久矣言念舊遊宛其若夢歲華日積而吾罪戾亦日以增至於今日自問已不復有顏以接人世而謂尚欲握筆作字以逹君之左右耶雖然君之心吾能知之吾之心君亦或能知之今君旣爲我而苦吾不能解君之苦者惟有與君共苦而已吾之絶言雅非本願彼人尤各相聞知其來乞昏原可擯之萬里之遐而阿母則謂是爲恩人德吾家者數世今固不能背之且吾生小之時已有成約食之尤非理之宜嗟夫嗟夫恩之一字儂所由以棄君而歸彼人才也自是以往儂亦可勿復再語以重傷君心至今日則惟有苦之一字横梗諸胸咽之而不能下擣之而不能散而思君憶君愁緒萬端縱吾極欲有竟然非此三寸之筆所能書之盡也 
　　噫珞琪乎此非若致我之書耶我於是時雖不見若作書之狀　苦何若然以意度之則必有若幾多情涙滴諸其中與我接讀之時相若也然自此書之至而我家廳事中左側之巨鏡遂永永勿復有美人倩影（我親愛之别萊斯）七字亦終不復悠颺旋繞於吾耳際矣嗟夫珞琪若其时尚憶有數年來相愛之我耶 
　　我旣在珞脫公爵邸而識歐丹復在曼特街酒肆得各司愽士 
語而略得歐丹之詳更得珞琪之書而讅茲事之非出渠本願事亦已成人亦已别此一齣悲涼愴楚之劇可以寂然開幕矣然我亦爲此而得一新解蓋吾於向日惟知天地之間可貴者爲一情字故穠卉之豔春蟾輝之燭夜吾亦均以多情許之吾人又曷爲而不紓徐漸漬以自愉樂彼守財之輩日顰蹙持籌計量多寡若坐針氈實以自苦財又何足以福吾人吾向者之持論若此人固目我以狂羣與嫻笑我初不爲之信而今而後始知人生兩間富貴二字實爲無上之珍品情海之中亦復例此以析高下榮枯不者彼歐丹而亦爲常人則安能以他人所有之珞琪歸而致之於已惟其爲公爵之裔又擁多財故能以金啖其毌而致其嬌女置温馨娬媚之美人於其别室天下可珍之愛情乃竟以黄金易之我又安得而不歎雖然彼人固亦爲其所能爲而無足稱異者也 
譚言微中 
[怬簃瞎話] [  野鶴]  
　　風氣所趨有不靳然而然者若李梅庵一至上海而四處招貼盡有些假六朝氣亦其例也近人小說叢著之出必廣登告白說得頰上添毫亦已觸處皆是以我所見若漁磯漫鈔其書本近詩詞話乃竟有某書局標之曰剳記小說古人往矣詎料百年後有人爲之代出風頭哉邇來各報新聞之標題類多爲某某聲中故南京路之某洋貨號遂亦踵而效之其門前所置之紅紙告白則曰（漲價聲中之平售） 
　　楊虎公曾擬自首劉光漢亦老氣横秋其不自承帝制爲有罪也明甚而一般國民代表反藏頭縮尾若惟恐人之知正復何苦 
 
 
 

Page 15

 
 
   
 
 

Page 16

 
 
   
 
 

Page 17

 
 
譯件 
[耶路撒冷蝗禍記（餞治潤擇）]  
　　錄科學雜誌此篇譯自一九一五年十二月美國國家地理雜誌輝鼎氏所著者事見於同年三月原文隨意抒寫無有程式且援古時神話一見再見於吾東方人尤少興趣故譯者改爲意譯之文宗旨注重蝗蟲之生活形態作害及除患諸法其餘瑣碎無關宏旨者槪從簡略故雖爲譯實與原文次序材料稍有不同讀者諒焉譯者識 
　　上古民智未開對於事之難於理解者往往穿鑿附會作爲荒謬怪誔之言如亞拉伯有古謠曰蝗見於夢禍將及汝躬蓋蝗蟲爲疫　之一昔時摩斯用以罰埃及人者也又曰夢蝗蟲飛墮而　食之是豐有之象也夢蝗蟲停於水　菜鍋之上是汝將爲富翁也夢蝗蟲匍伏徐行是汝將遇匪人也當時人奉之如金科玉律絲毫不移有學者著摩漢默德神語一書中有曰我（蝗蟲之神自謂）神也天無二神惟我獨爲蝗蟲之尊我降蝗蟲受我之命以禍福也人又曰驅蝗蟲無他法惟在曠野或葡萄園下植一空心蘆幹中藏一紙上寫曰汝（對蘆幹言）其見吾至親愛統轄萬物之上帝乞其殺蝗蟲殲滅其遺卵與幼蟲使勿再爲吾害而碍吾生命之源上帝尊嚴惟汝可近之我信上帝即汝所信者望汝哀憐勿使吾出正道而入歧路汝誠吾莊嚴慈悲之祈禧使者如上 
蝗蟲爲患不烈或竟不爲害則已得上帝之允諾矣又有一學者告著者以驅逐蝗蟲之法曰如見蝗蟲犯境速獲其四在每隻四翼上各書聖經中經語四句然後徐徐釋之順序而祝之曰去乎神將降罰汝矣神至聰萬物莫得瞞了第一隻旣去隨祝第二隻曰阻之勿使爲所欲爲祝第三隻曰去神或能使汝不能不去也末及其四曰隨汝所至其往與爾類合乎有著亞拉伯百料詞典之學者某亦以驅蝗蟲之法告人較上者所述尤爲簡便其法爲見蝗蟲飛同村莊而來速告村衆善避隱地蟲不見人影自振翼前進不少逗遛或燒雜物使烟氣上騰蟲聞烟氣自驚飛遠處　　蝗蟲之遠史及此次犯耶路撒冷之情形蝗蟲見於數千年以前紀元前七八百年之書中描寫蝗蟲已能提綢挈領開此道之先河今日歐洲鄕村中猶見古老對人談古代相傳之故事津津不倦求諸史册則一八六五年以後息列亞地方受蝗蟲之害者數見不鮮當時有蝗年之號惟受害甚微世人知者鮮耳一八九二年喬屯河流與介列柯之間田中靑葱可愛風吹成浪之大麥與小麥瞬息被蝗食盡一八九九年徵量之蝗見於蓋利一九零四年又見於南部之沙漠及埃及而今年竟侵入耶路撤冷受害之區占巴來斯丁及息列亞之全境一九一五年二月末日拉生君自阿因法剌歸謂其地有蝗爲患該處蟲飛蔽空不辨天日其初來也但聞軋軋四翼鼓風之聲旣至也則如暴雨驟至溝渠皆盈其地與耶路撒冷爲比鄰實在耶路撒冷之東北相距可數英里一時謠言自喬屯以東之愛索爾耶敎城及倍斯利亨來者紛紛四起爲兩處亦甚受蟲害次日即三月初一之正午果見蝗蟲結隊而至居民一時遽覺天黑如墨蟲下如雨蠕蠕道上如室中小鼠如此者至數日之久初時居民預料必爲大患今見果然幸人口繁盛物產不豐故數日後即向倍斯利亨而行全城頓無飛蝗之影矣然則蟲果來自何方乎則至今尚爲疑問蓋歐戰方　郵電不通無從考究也所知者惟遇大風則濳伏不動風靜則又進行不息如行軍然 
　　形態生沽與繁育之研究動物學家薈謂動物之牡者恒較牝者爲美惟人類不在此例吾人驗之蝗蟲亦然牡者身長可二一·二英寸牝者過之四翼係半透明含脈絡極多質白而具棕色之斑點牝者之身色棕黑牡者色色鮮黄此形態之大較也在產卵期牝者懷卵於身飛翔各處所擇之地旣定則以纍卵器掘地洞數個深四英寸雖士之堅如鐵而進行不懈以吾人之腕力外加　器仿而爲之或僅勉强成事當蝗之鑿洞也翼四張而身伏於地或　曾微濕其地以助其功作其尾端亦能伸縮自如使身體漸次掩入土中至四英寸之深至洞成而始止洞成後卵即產其中排列成長圓筒式每一牝者產卵約百餘枚產卵旣竟隨吐膠質環固四周洞口亦以浮土覆之而上置膠質故外敵不能入而幼蟲能自内而出卵孵化時宜相當之濕度故洞深須數英寸蓋如是則始不受外界氣候變遷之影響也若農夫平時勤於耕耨時時翻弄其土蝗蟲自無繁殖之患幼蟲初孵出時色黑如漆形小如蟻亦無四翼稍長外皮漸脫換此時蟲體絶軟不能抵禦外間風浪故藏伏叢草碎石之間令温煖之日光乾燥之空氣使其外殼漸次變硬外殼旣硬則試學飛行初離地數尺漸及樹杪兩盡夜後則一飛冲天從此爲患矣其長成之序約言之可分爲三期第一期無翼第二期僅有小翼藏伏於四薄　袋内此時蟲不能食蟻伏叢草牆脚碎石之下旣而外度脫換叢體級空氣而膨脹淡黄漸變而爲暗紅色蟲外皮與内肉脫離關係外皮現半透明色吾人能透見其裹層之外皮（卽内肉之新皮層）此時雙眼首先脫出首繼之四翼徐徐開展明全身與足殿焉由此即前頁所謂外皮漸脫換也第三期爲完全長成期卽平日所見之蝗蟲也第二期時爬行如他蟲如遇驚嚇則爬行絶速蓋兩後腿絶長而有力故能如是也然在第一期時則跳躍如蚤有物近彼則一躍而起羣衆千百同時並舉人遇之頭昏目眩　中海疾至飛蝗之期則合羣飛行每日約行四○○英尺至九○○英尺所過百草俱盡但最奇者此次第二代之蝗蟲不向西南行而向東行者蓋循若父若母來路而歸誠莫知其故矣牝蟲　卵以後即飛翔也處而死產卵之洞隨處皆有初不問土性之如何也喬屯流域爲世界最低窪之地在地中海海平線一三○○英尺之下有人曾在其間發見此樣之卵洞裹海兩岸多鹽性然亦見卵洞此外倍斯利亨及柴爾查之美麗橄欖園牧野村落綠茵如棉之塔伊耳西屯阿斯格隆及蓋查諸名城爪法之橘園及陚 
密葛瑪斯及格皮亞之山谷間莫不蒙其惠顧總之歷史上有名之城無論其爲高山爲平原爲濕地爲燥地莫不有其巢穴也（未完） 
 
 
 

Page 18

 
 
   
 
