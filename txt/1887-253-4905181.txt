# 1887 - 253 - 4905181

 

Page 1

 
 
[代印大部書籍] [  圖書集成書局啟]  
　　茲本局圖書集成將次完工現所排存者只有二百本光景現下排字襄校諸人巳空如貴客欲印大部各書望請來局讓價或向申報館　訂均可其書可速印其價比石印價產限日完工若現下動手每月可印大板原書一百本過二個　後每月可代印二百本之多如五百本一千本原書可二月半五個月完工墨用上等歷久不變　如本局所印圖書集成巳閱三年並無變色此其　也再本局房屋寬大排手及校對並機器諸人共有二百八十八左右故能出書如此之速至校對先生現在多是十分熟手　程甚好並無差誤又本局除印圖書集成之鉛字外現添二種新字一係三號方字一係長樣之字若諸公欲排新字及做鉛板等均可代勞其價總歸格外公道望光臨是幸 
[更正佩文韵府頁按股送告白] [  點石齊啓]  
　　本齊代　記所印佩文韵府一書印成後查悉其中尚有未盡　處本齊不肯含糊了事諱過　人因　詳登報章情願自備貲斧覆加校　指錄　處更正重印此早經布告四方君子者也現竭數月之力逐句逐字详细　校計共得五十一頁　上平四頁○下平十二頁○上聲六頁○去聲十九頁○入聲十頁一律改印另訂一本隨書附送其原書　經取去者只須將　灰第一頁割下封寄長順號以為執照即可向取從此盡善盡美較別本尤為精緻矣茲准於八月初十日竣工所望股友速問　記取書無稍遲延幸甚此佈 
[大題觀海告白] [  點石主人啓]  
　　制　之作權與於宋八股之法詳明史選舉志中由來　矣　國朝因之康熙三年　試策論至七年復以　書文取士自是遂為定制國家用人雖數途並進而以科名為重試士之法雖有經策而以制　為先天下之士竭其才力從事於此故老師宿儒操選政者皆視之為金科玉律然限於邊幅不及備登閱者有遺珠之　自　上開設石印制　名目可謂備矣而擇之不精珉玉並登又不免有　脞之嫌求其博而有要富而有倫　非易矣本齊久有此願豫為博求國初以來珍本秘笈　　時下　俊鴻文鉅製共集得文十萬餘首乃延聘高材碩望特設館舍　綜加精條流不雜共選得文四萬首顏之曰大題觀海分初二集初集專選國初以來諸名作以乾嘉為斷二集專選道豐以來諸名作及進賢　稿初集所選皆經經緯史與高采烈之作凡幽冷艱傑之篇概從陶汰近科取士力矯浮華文風不變　登初集者　使操觚諸家得　漢宮之義而識正始之間也　集則刪繁補缺題必求全刋　存　文惟其是名山藏稿時賢　作不惜重貲收羅維　凡巳見他部者雖有佳文亦從割愛其或每題登二篇者必一正一奇一散一整立局命意迥然不侔凡稱極時眉樣百發百中者舍此莫屬　登二集者所謂千佛名經萬膽俱潔者也夫制　代聖賢立言必須原本經術近時墨裁聲調高　之作未當不瓣香於先賢　山　　秋谷犢諸家則又句梳字　其源出於劉熊諸前輩故農山振社之聲金壇接柳潭之武尋源溯委亦如時家之二昧也此編體既別裁篇又浩博多寶船家有其書矣然篇目不及文　之多文　多矣又不及文府之備文府備矣而觀海視文府又多十中之四定於明春正月出書價干且俟成書後再登此白 
[井養而不窮解]  
　　安徽胡　梅上舍游歷東瀛見山內人家俱　並以溉田疇具法用鐵棒錘地極深實以毛竹而去其節水即噴湧而上　省開　之工又不煩　　以汲較中國　　水勞　何止十倍且即歲逢亢旱而源頭活水　能汩汩而來意美法良無逾於此因　諸中國駐日大臣徐　麒　　咨行總署奏請　節下中國各　省　而行之俾旱　不得為災　西北無水之區亦得栽種禾稻邇來日本各新聞俱　其事本館會譯登上月二十七日報牘云東國耕作之事常誇耀於外人此次中國星使見日本農夫灌溉之法實為耕田妙用將次采擇　　按日本石川等縣專　井灌田之法器械極精中國茍有心則　從此旱患庶其免乎說　調　井耕田一事日本雖處通行胼手胝足之流無不為利　而實則此法非起自日本也查阿美利加洲美利堅國亦田禾稻港灌之之法每多汲取井泉本　陰　其法而又不樂冒學步他人之名故極意鋪張矜為獨得之秘耳我則以為不然是法也實肇自中國遠代不必論試近而徵之本朝　王豐川先生水利說云我夫子　易　井卦曰井養而不窮掘　一法正可通夫江河　泉之窮而極天道雨澤之缺我生於山西而足跡　半天下見陝之西安鳳翔二府其地皆可　并而人民　於怠惰不樂與工獨富平蒲城二邑井利頗成盛有掘泉深至六　外以　汲灌者甚或用磚包砌一井之　多至三四十金　成後用轆　四架汲灌田疇者故每值旱荒二邑中流離死亡者獨少夫天道六十年必有一大水旱三十年必有一小水旱若按可井之地立　井之法則利賴可及於百世凡乏水泉之鄉欲與井和必計人丁在約一家男女五口必須一圓井灌地五畝十口則須二圓井灌地十畝若在二十口以外則須開成方井用水車取水灌田然後可充一歲之養而無窘急之　乾隆二年陝西巡撫　中丞　上書言陜西平原八百餘里農作率皆待澤於天旱即束手無策　思　井灌田一法實可　雨澤之缺查西安同州鳳翔漢中四府及渭南四州縣地勢低下掘一二　至三四即可得水渭北即地勢高仰得水亦不過五六丈深但有力之家可動諭開　貧民實難勉強乞將地丁耗羨銀兩借給貧民以資是費令分三年繳完再　井耕田與泉之自然水利不同請免以水田升科得　　允得後十數年陳大中丞宏謨巡撫秦中帥其成法切實經營高下鱗　咸資其利讀其通查井泉檄略云耕田　井農功並　陜西平原高阜河道無多問或有之而岸高河低難資汲偶爾缺雨使受旱災查崔前院會通行開井法西同鳳漢四府乾　商與四州共報已開成之井萬二千九百餘眼開而未成者數亦約略相同去冬今春雨雲稀少夏禾受旱惟有井泉之地收成皆厚無井者收成歉薄即小民之臨時掘井灌溉者亦得免於旱災則有井無井利害較然矣仰司官即使轉行各屬除民間住房汲飲之井無庸查開外其灌溉田畝桑圓之井查照　式開明送呈其未開之處泉水　　深淺如何開井難易如何如開一井需　若干逐一聲明徑本院查　以憑酌奪覆至之日如何次第舉行本院自　權衡該州縣不得隨口混覆亦不得　累阻難此檄由是言之中國固早有此法且已深獲其利特後人既惜其費又畏其難故有繼崔陳二中丞之後為之悉心整頓者坐令長法　沒不復講求一遇旱乾赤地千里流亡轉從餓　盈途而日本僅處扶桑一隅反得　我緒餘加之研究通行各處精益求精一若農田之事獨握利權詡詡然誇耀於各國為可慨也我則以為中國此進果能各省通行此法其利實有數端昔年晉豫之災皆由於頻年不雨以致田　龜坼禾麥不生草根樹皮全行食盡茍得井水則不特田畝不　枯稿即人亦資以汲取飲和食德何至疫癘　生數百萬民人胥於井泉　是賴更何愁哀鴻遍野待哺　　哉此其井之利一中國甘肅及新疆各省沙漠之地絕少河渠兼之雨澤稀　甘霖罕見是以人皆飲　食肉舍于　而務從禽沃野平原葉之龜石田無異然我聞駱駝能知水脉人行戈壁聞視駝之所　掘之往往得甘泉　既有水脈流通　不可以開　今能處處開井則向葉之為石田者可化而為　壤即有荷戈出塞者亦得汲以潤吻不致枯渴難　　此其井之利二抑更　 
 
 

Page 2

 
 
　　一利焉每遇風高日燥祝融最易成灾城廂市鎮之　水龜既經預備人手亦覺眾多猝兆禍端尚易施救所苦者其為　村野店耳綠　青疇之畔　檐　架婦子皆蟄處其中一遇燎原倘　河濱尚堪楥手否則坐視茅飛舞徒喚奈何今誠有井以貯清泉則　綆長繩便於汲取竭力噴救吳回氏自當退避不遑矣利乎不利既有此數利而又得東瀛新法較崔陳二中丞所創難易判若天淵自宜急起行之尚何多畏葸耶所望總署王大臣封章入告　飭下施行二十一省中次第為之開　將見開時無不順地利無不與幾盡有秋民無告　豈非萬世人民之福哉 
[諭恭錄] ○七月廿四日奉　旨巡視西城事務著韞德去巡視南城事務著張廷燎去欽此同日奉　旨此案交卞寶第同臬司親提人証卷宗秉公研訊確情按律定凝具奏原告　革監生李茂薰該部照例解往　質欽此本館接奉電音　○昨日上午十一點鍾時本館駐京訪事人由電飛傳本月初一日　上諭二道敬謹譯登○八月初一日奉　上諭陝西漢中鎮總兵員缺著孫金彪補授欽此同日奉　上諭刑部左侍郎著徐用儀兼署飲此 
[楚北秋旱] ○鄂中自患水災後六月初旬水勢漸消至今有退無漲小民可免其魚之　惟氣候目立秋前後酷熱異常其時寒暑表約在百度幸六月二十一日天降好雨氣暫退漢口洋街之水初報退凈氣候倐又轉熱六月二十三至七月初三等日寒暑表仍在百度酷吏仍在故人不來欲　清涼界而不得也嗣是以後歷久不雨有時聞雷聲隱隱有進忽陰忽晴有時僅灑微雨數點夜間明星有爛自六月廿一雨後至今月餘不雨農家之望雨甚為殷迫未卜何時得遂所願白露節前後又酷熱　九十七八度廿四五日狂風徹夜怒吼本省大　關心民瘼設壇祈雨嚴禁屠宰雞鴨魚蝦之類亦不准入城惟願上蒼垂佑甘霖早沛民因復蘇則幸甚矣 
[襄垣新誌] ○日前太平府史蓮叔太守久當由蕪湖乘輪晉省謁見撫藩各　稟陳要公旋奉委回蕪查閱所屬秋稼情　太守遂輕與減從親歷田疇召各鄉　老而問之婉語諄諄必詳必盡小駐數日然後　回○院南某縣押解要犯雨名過道勘訊變錫五觀察親自研訊雨次所犯何案外人不得而知惟見該犯狀貌猙獰押解過市○時有兵勇多名在旁擁護現寄蕪　縣監想須　　定　也○今春英領事官購定江口雨耕山建造公廨鳩工　料土木大興今始告成計山　造洋　一座高聳雲表　麓圍以崇　其中亭　園林池魚花木布置精雅修節齊整日前班領親往落成顧而色喜聞於八月初擇日還移云○新秋時節頗覺清涼節過中元忽又轉為炎熱日光如火儼然三伏光陰居人雖　巾蕉扇水閣迎風猶喘若吳牛汗流浹背急症因而　生旋發旋死連日比殯　相屬於道　城棺鋪存貨一空幸上月二十四日蘋末風生清飚暗引廿五日傍晚大沛甘霖　溜聲終宵不絕想從酷暑既退風徐來曲鼓延秋可不必灣　消夏矣邇來居民多患瘋癲之症或徜徉街市自言自語咄咄　空或效山膏之罵人人觸之即拾磚瓦以相　更有不顧羞恥赤身露體躺街心者統蕪湖一隅計之患斯症　近百人僉謂是赭山風水所致然耶否耶 
[豫章難誌] ○江省旱象已成前經南昌府縣及撫藩臬道　先後設壇求雨均已列報茲護撫李顯之中丞復行自牌示天氣亢旱農民望澤甚殷本護院前經率屬步禱尙未渥沛甘霖茲擇於七月二十二日親指關帝廟藩司赴四江湖神祠　司赴水觀音亭糧　赴真君廟監道赴　神祠首府赴城隍廟各設壇虔求雨澤先於二十一日薰壇二十二日起至二十四日止禁屠宰五葷以中丞之清止率屬一再　祈禱彼蒼者以好生為心必當施膏澤以蘇民困也○江省於新榖登塲之　米價反提漲兩次每石計漲四百文已列前報現在水災之後　以旱災高阜　晚稻枯稿無用低　處不能補種雜糧收成甚歉米價復漲一二百文現下天氣燥烈異常雨澤不知降於何時米榖價值有漲無　嗷嗷待哺貧民不下數百萬交將來何以善其後耶且寒素之家數米而炊年豐尙不免啼飢一遇凶年餓歲將來更何以謀其生耶言念及此殊切　　○江省近郭處各農民竭力車水灌溉稻田通宵　書迄未停息其難水過遠之區則挖瑭掘井以資汲灌日前　和門外有危姓與　姓因爭掘井水啓　釀成機門危姓族小人單被殺死三人當經南昌縣相騐究　以一朝之忿忘其身以及其親一經涉訟必致拖累多時而族姓中亦有　連之苦小不忍則亂大謀好仗意氣者可以為戒○前報南昌府節委員往建昌恭　小龍以求雨澤一節茲查所委者為鄧大令祥霖其地為隣近安義縣之聖水水潭所龜小龍似魚而有足似龍而無鱗土人謂之龍魚不日即可　以到省雖其事之是否應騐尙不得而知然各　之盡心民事於此可見其概矣○省城左家巷之某鋪日前因午炊遺火薪中延燒板壁幸在日間當即　滅秋陽燥烈祝融氏最易稅駕居家　所當防患未然也 
[聖湖凉信] ○浙江通省　局共計大小九十六處此次選派佐雜人員充當各局司員現已將次派齊其派一百餘員蓋有一局而派二三人者均陸續稟辭出省矣○杭州水師副將林總　在任十餘年前次晉京引　見仍回原任軍民愛戴異口同聲前經衛靜帥奏委署理定海鎮總兵遺缺以中恊張副　兼署茲林總　交卸署鎮回省衛靜帥節回本任已於上月二十三日接印視事○署杭州總捕同知陳司馬事事認真清廉自矢署中陋規裁革殆盡茲以新選是缺之孟分府到省已久奉藩司節知赴任故孟分府巳於七月二十日接印矣○城內外近來時症頗多大都半夜發病至天明即死殆所謂子午症者醫生獲利甚豐未聞救　某家一命亦可嘅已○天氣由凉轉熱農民盼　甚殷安得天公做美渥沛甘霖庶幾力田者可歌有秋而急症亦可望輕减也 
[煙台雜] ○前有民船一艘由新關碼頭裝載電瓶等物前往萊府所屬之沙河平度地方交卸蓋係電報局需用之物也○西鄕人某日前持物質錢三千餘肩負而歸道中被賊攫夫時值晌午畎中　其無人無由减拿某惟緊隨賊後不肯想　賊來則退賊去則追往返數四賊因天旱禾矮無可隱匿又見耕者漸集窘迫巳甚因婉辭哀之曰子固狡點矣然今日之事不過為幾貫錢耳君非有深仇積怨於僕如不欲得我而甘心囊中物敬當完壁歸趙某遙諾之賊委置而去某蒼忙中點視無訛長掦竟歸及取用時則每貫已少二百觀此可見賊有賊　某雖狡點亦安能一無所失也○吞煙自　同常有之而以今年為尤多凡男婦良賤遭此厄　接鍾而起民間　傳有煙鬼為山崇好事　於中元節後設醮三日藉以超度且　　焉○時屆秋成禾稼業已登埸尙有五六成收　當天旱未雨時鄉民　料必然歉收今能如此雖雖未盡慰　　之望而農夫已有喜色矣○上月二十酉刻前任津海關道周玉山觀察由威海乘康濟兵輪來烟嗣即開往津沽再回旅順工次○礦務局總　李山農觀察于二十日啟節赴　海州　礦務○潮幫人舊例於中元節後舉行盂蘭盆近年以來亦惟奉行故事無意於門麗爭奢上月廿四日設壇演戲三書夜烟街久未見夜戲故觀者蜂屯蟻聚道途為塞　五夜又值　雨傾盆人之長蓋秉燭　立於淋漓泥淖中者視聽自若　　有樂此不疲者耶○福建諸商前數年創修會館嗣因　項不　半途停工已二年於茲目前　工接　然規模宏敞工程浩大有非一時之所能報竣者矣 
[蘇台瑣事] ○蘇城學士街某公館前日午後有瘋子突入其家四處突窺探順取桌上水烟　將欲走出被人撞破大喊捉賊適有木匠在旁向前攔阻被瘋子拔取身帶小刀向戳適中木匠太陽穴及肩膊等處血流如注登時倒地當將瘋子擒獲一面延醫調治木匠受傷甚某公館　將瘋子綑解吳縣研訊　供向業鞋子生理其餘言語不倫當即收押俟械木匠能否痊愈再　定　○盤門開元寺供奉地藏菩薩現屆神誕 
 
 

Page 3

 
 
之期城鄉各處婦女入寺拈香者絡繹於道七月十五日後日盛一日雲　霧　往競仿時妝藉以炫　他人之目於是遊蕩少年三五成羣品評風月而素想識者亦相約而來聞前日有老夫婦二人怱怱入廟　和尙有無十七八歲之女弟子穿雪青短衫者昨日入寺燒香否和尙答以不能記憶二老徜徉良久掩泣而去大抵此必與相識者作　中之　矣敗俗傷風莫此為甚為人上者尙其加意查禁哉 
[查獲匪徒] ○有小船二艘駛至掦州便　門外舟中男婦多人皆操外省音小作經營遊行　市保甲委員見之曰此是會匪羽黨也遂於七月二十六日帶同巡勇等人設法擒獲計男女七人內一小孩尙未成丁隨即押赴保甲總局稟訴緣由趙觀察立派弁兵解交江甘雨縣想一經研鞫自可真　願呈也 
[閩中勝會] ○福州澗殿林立供奉趙史劉鍾張瘟神俗呼為五帝每年秋夏之交閩人必製造綵舟擇日　請神像遊巡城廂內外謂之出海其意以為一切瘟疫均　以出洋　現各處澗　均已出海有嵩山澗在撫院衙門左側本年該會董等與高采烈上月二十六日奉神出巡城廂內外趙史劉鍾張各瘟神敘次而行各神皆有董事各董　力倡捐互相比賽　　費四千餘金一切器具悉臻美麗洵為城垣各澗首屈一指是日也都人士如山如海在分岐大路站看好事婦女亦逐羣結隊借人家門口作垂廉之觀但見金鼓喧天絲竹管　　　不絕并有臺江少妓善唱工彈扮粧故事跨馬而行計馬十餘匹裝紗　一艘實生量其中唱西湖之曲雜以男耕女織各擡閣新巧無比少年子弟自六七歲迄十二三歲教之榕腔小調俗呼為水手近日無賴輩以游西湖　甚新鮮重演打樱桃新曲少年扮粧生量丑站立　壮漢肩上閩俗　會每遇歌童詞妓必燃爆　迓彼應暫停片刻一唱而去壯漢東旋西轉如演戲一班少年在肩上歌聲嫋嫋手舞足蹈曲盡淫冶之態喜事之徒而尾者不下百數十人一路爭相喝采最可異者某童年約十二三站立壯漢肩上更有六七齡之予以腳踏於某童肩上學魁星模樣高興詹齊絕無　　壯漢自在遊行其旁圍集多人預防跌落以手作棒接狀該會於傍晚晉城甫　南關有某武員令其跟丁每　水手歌妓前來燃爆以接若輩見是官長分外献媚作種種醉醜狀閩人士見　有目笑而去云. 
[槜李要聞] ○新任平湖縣吳明府於上月廿八日午刻到禾舟泊東門外東碼頭該縣六房書吏差役等皆先期來禾　　是日　　碼頭謁見明府諭令祇留轎夫號房其餘著各　本署伺候并交付紅諭擇定八月初二日卯時接印明府遂即乘與進城先赴府署謁　宗大　又赴厘　決局嘉秀雨縣及其餘文武各署拜客仍回舟次郡城各官均赴舟次答拜明府定於八月初一下午解纜赴任　顧家浜顧姓盜案中之首犯何姓於廿六日經砲艇上之文幫帶及鄧哨官拿送秀水　署由朱明府夜堂研訊該盜始不肯招用刑後乃始供認計共獲盜十二名已將　　李王陳劉等七名訊實釘鐐收禁尙有五名未會訊實計此外餘當尙須究拿也 
[上官塲紀事] ○出使德意奧等國在臣洪文鄉閣學由津乘招商局海定船來　等因昨已據電音登報茲聞學約於明後日可抵　到時並不登岸即換坐民船用小火輪拖帶赴蘇大約重陽時再行來　乘法公司輪船出洋云○日前長江水師提督李軍　成謀乘兵盤來申停泊小東門南首集水碼頭○前日松江府恩詩農太守乘舟來　小泊大東門外大碼頭海　　劉司馬上海縣大令均往舟次　謁太守隨乘與登岸稟見翼仰　觀察商略要公旋於昨農赴城廂內外各署拜客聞須　迓裕制軍然後回郡云○新任上海縣裴浩亭大令將次來　書吏監快捕役等人均開昨日亡雇舟赴省恭　聞接印之期約在中秋節後須先行來　恭　裕制軍也 
[觀察宴客] ○昨日午刻　仰　觀察設宴於城南也是圍宴李與吾軍門恩詩農太守陪　　為製造總辦聶仲芳部郎松　　　總辦吳廣安觀察提右營陳印鈺鄉　戒松海防知劉乙笙司馬上海縣　虎臣大令法廨　負王　臣司馬冠蓋如雲頗極一時之盛至鍾鳴三下始各興　 
[術士呑烟] ○有吳某者在石路旁租屋半間為人測字前日不知何故呑烟　命昨由其家屬備棺成殮 
[騐無傷痕] ○前報列製造局小工劉人因與同伴吵鬧經總辦　送上海縣　解回等籍云云當經蒯大令節將劉　行收押劉旋患病原差稟明大令移發善堂醫治延至上月二十九病　堂中前日屍兄劉壁玉投縣報稱劉大臨死時會言實遭同伴桂生毆傷所到務須求請伸　大令准詞于午後帶同刑仵書役人等到堂升座仵作騐明喝報委係因病身死並無傷痕大令離座親視無誤遂謂劉來案時並未訴及毆傷姑節棺殮候示乃命　回署 
[上海縣署瑣案] ○前日蒯大今由善堂騐屍回署正在循例堂有石匠楊雲栢投案訴稱前控木作頭張國動欠洋四百餘元由許阿寶為中蒙大老爺公斷折歸洋二百餘元先付五十元詎張奉諭後延付洋小的向索反遭許阿寶毆傷求恩伸冤大令節仵作騐明並無傷痕不覺勃然大怒節掌　二十下楊連連叩首聲言務求提張許二人嚴追奉斷之洋太守節暫退下候　張許追可也○昨報列送縣騐傷一則前晚經幫審委員吳端甫司馬升堂訊究丁阿囝供與昨報所紀相同司馬節仵騐得丁略受微傷質之陸東林供稱丁向小的索取賃馬錢小的一時無著並不毆伊毛阿松供稱小的與丁陸等並不相識實　悮拘司馬爾等逞兇毆人實為可惡姑節丁阿囝自行醫治候照會法公堂補提烟妓桂林到案質訊核辦陸毛暫行管押 
[英界公堂瑣案] ○江山婦人劉雅文年二十一歲被歹人誘之來滬售與　　黃夏氏送在小東門外某花烟館逼令為娼劉不從經烟　送回　　怒百般毒楚　人聞之通知該處二圓地保錢孟楊拘該　至會　公堂稟訴情由蔡二源太守節發官謀候訊核辦聞劉自言家在狼山下母在　亡尙有胞　云○昨有崇明孩子口操　間徘徊於虹口地方如迷失路途之狀句探土阿二見之帶至捕盤　據言姓顧名掌郎年十六歲當十四歲時被人拐帶來滬售與　人　住　省時遭毆擊苦不勝言有　人為銀匠者帶之回滬今在人　中走失父母俱已亡故又無兄弟祇有叔父在家　包探遂稟明捕頭他送至會審公堂值日差稟明蔡太守節暫交差留養候訊○李逢光控稱小的會向張裕明周茂興等定購苿莉花當付定洋七百餘元被吞逃遁今知張又來滬暫居門外為此開單呈請提追蔡太守准詞備文派差投　請即移提昨日公　差役恊同縣差拘張到案太守命暫為管押候傳原告質訊 
[法界捕房瑣案] ○揚范氏即崇明小寶在小東門外開烟館六月中旬會因女堂事發經王　臣司馬逮案送縣嚴釋出後重理舊業倡條冶葉掩映於頹雲毒霧中無賴少年　之若鶩昨日有某四甲投房訴稱昨晚有不知名姓之福建人前來吸烟藉端吵鬧甚至糾集多人守住前後門盡情打架致將崇明小寶毆傷幸有巡捕到來拘住兩人送押小寶傷重不能前來請為送究捕頭著將兩人暫押候解公堂○蘭芳里某某二花烟館合租房屋一椽一如仙人之好居樓一則效古人之下者為巢以便鳥鼠同穴前晚樓上之妓與樓下之妓紛爭所為何事非外人所得知樓上妓竟奔赴樓下妓房中盡情毀情毀　甩有物件幾於粉碎盧花樓下妓因投報捕房將樓上妓拘押○前日有某甲投房控稱被兒子擊破頭額請往拘拿捕頭詰其因何起　兒子可是親生甲稱我係後父語俱不倫不類捕頭察得甲僅受微傷並關碍且已醉鄉深入東倒西歪因這管押一宵至昨晨釋出 
 
 

Page 4

 
 
[浙省撫轅抄] ○七月二十一日候補府經歷貝蘊章稟銷下二叚保甲差巡檢錢鴻聲稟知本日到下二叚○廿二日杭捕同知孟稟知摟印任事稟　暑杭捕隙稟知交缷篆務葉佩萱稟厘捐局委辦俞匯兼西塘厘局差顏其慶稟奉台灣爵撫　咨送回省稟到○廿三日縣丞孫　樅交缷紹興府歷回省稟到廿四日候補運判楊宗望稟　赴幑州公幹 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年七月二十三日京報全錄]  
　　宮門抄○新撫劉　奏客民李宏見主使綑縳蘇占元斃命摺○閩督楊　奏叅草已故知縣提屬押迫欠欵摺○又　奏鄧　　　授福膺縣摺○護江撫李　奏十二年地丁銀未完一分　上職名摺○河督成　奏江蘇等漕　挽出東境日期摺○七月二十三日異部太常寺太僕寺侍衛處值日兵部引　見二十一名宗人府七名都察院四名○銘公訴光恩全各　滿請　安○廣東總兵方友升到京請　安○良培謝授鴻臚寺卿　恩○閻中堂　假十五日○尚宗瑞請假十日○兵部奏派查齊之大臣○派出烏拉喜崇阿景善敬信崇禮八頶　恩普明秀富森布○召見軍機　廖壽恒志元方友升德福○○尚書衛降一級留任甘肅新疆巡撫二等男臣劉錦棠跪　奏為主使綑縳致斃人命審明定擬恭摺仰祈　聖鑒事竊昌吉縣客民李宏見主使李長勝綑縳蘇占元令氣悶身死並刀戳蘇占元屍身揑報自戕一案據署昌吉縣知縣陳純治驗訊獲犯通詳批飭審擬適陳純治奉文交卸未及群辦接著知縣楊其澍審擬招解由迪化府知府蔣誥審明轉解鎮迪道兼按察使衛恩緰審解前來臣親提研訊緣李宏見李長勝分隸四川雙流南部等縣向在關外貿易與已死蘇占元素識無嫌光緒十二年八月十一日蘇占元　至李宏見門口被何玉隆攔路索欠口角爭鬧　抽身佩小刀將何玉隆並向前救阻之饒海山連戳倒地李宏見問鬧出看喝令陳占彪鄧木匠等將蘇占元綑縳柱上報知鄉　報官究治適李長勝首來問知情由因蘇占元手繩已松恐其掙脫告知李宏見李宏見主使出外綑緊李長勝遂將蘇占元髮辮連繩子一併綑縳用冷水澆潑繩上蘇占元旋卽氣悶身死李宏見畏罪乘陳占彪解縳之時潛用小刀削傷蘇占元肚腹一下意欲揑報自戕希圖免罪報縣驗訊通詳批飭審擬招解由府解道轉解到臣提訊無異自應按例問擬查律載威力制縳人因而致死者絞又主使之人為首下手之下為從減一等又殘毀　人死屍杖一百流三千里若傷者減一等各等語此案蘇占元被李宏見喝令綑縳柱上又主使李長勝將繩加緊致蘇占元氣悶身死自應照律問擬李宏見除兒蘇占元身死後刀戳肚腹罪且杖徒輕罪不　外合　威力制縳人因而致死者絞律擬絞監候據供親老丁　是否屬寔飭縣俟　審取供核辦李長勝聽從將繩加緊合依下手之人為從減一等杖一百流三千里律擬杖一百流三千里陳占彪鄧木匠應均照縳人各杖一百蘇占元刀傷何玉隆等罪有應得業經身死應與勸阻不及之　孝至均毋庸議饒海山棍毆蘇占元肚腹後日另結無干省釋屍棺　飭領理小刀寄存縣庫案結銷　否允協除全案供招咨送刑部外合將使綑縳致斃人命審明定擬緣由恭摺具奏伏乞　皇上聖鑒勅部核議施行謹　奏奉　硃批刑部議奏欽此　○○頭品頂戴革職留任閩淅總督兼　福建巡撫事臣楊昌濬跪　奏為物叅欠解正雜各欵之已故知縣提屬嚴押限追再延查抄懲辦恭摺仰祈　聖鑒事竊查已礦前任福清縣知縣八十四在任懲　光緒十二年地丁銀二萬一千七百九十二兩零耗羡銀三千三百八十七兩零米耗銀九十九兩監折銀一千一百兩零耗餘銀一百三十二兩零又各年耗羡銀二百八兩零稅契銀一千五百四十七兩零當稅銀六百九十兩監折銀一百一十七兩零耗餘銀一十四兩零扣存各年存留減　銀五百一十九兩零又應　補前任　欵銀六百六十八兩零共銀三萬二百七十六兩零先因節催未解將該令撤任查追禾及卸事旋據報病故復經委員限催該家屬完繳迄未解完查該故令八十四欠繳福清縣任內正雜各欵數至二萬餘兩之多在任時壓延未解迨經撤任病故該家屬復敢任意懸宕玩視帑項莫此為甚據福建藩司張夢元署臬司解煜署督粮道潘駿章署監法道張國正會同詳請奏叅提屬追解前來相應請　旨將已故前任福清縣知縣八十四革職提屬　押　追倘再延欠不完卽行復叅抄查　辦除咨鄧外臣謹恭摺具奏伏乞　皇太后　皇上聖鑒訓示謹　奏奉　硃批八十四着卽革職　提核家屬勒限追繳餘依議該部知道欽此　○○頭品頂戴革職留任閩淅總督兼管福建巡撫事臣楊昌濬跪　奏為揀員請　游疆要缺知縣　資治理而　地方恭摺仰祈　聖鑒事竊福清縣知縣八十四於光緒十三年正月十九日在白病故當　具願開缺照例以病一日作為出缺日期歸正月分截　除另行截缺咨部外所遺福清縣知縣係衛繁疲難海疆兼四缺例應在外揀選　調該縣地處　濱民俗刁悍必有精明強幹熟悉海疆風土民情之　方克勝任臣與藩臬 
　　京報　第二千四百三十七號　丁亥八月初三日申報附張不取分文 
　　兩司於閩省現任知縣內逐加遴選非現居要缺卽人地未宜實無堪調之員復於候補卽用各員內揀選查有候補知縣鄧嘉繩年五十六歲江蘇江寍縣民籍由附貢生報捐訓導攺獎中書科中書衛在貴州軍營出力保奏咸豐十一年奉　上諭着以知縣遇缺卽選欽此同治九年選授武平縣知縣十年到任調署泰寍福鼎等縣事捐加同知升銜光緒元年調補鳳山縣四年到任五年聞訃丁母憂開缺回籍守制服滿起復遵照新章呈請分發原省歸候補班補用光緒十年七月初十日經　欽派王大臣騐放堪以發往十一日覆奏奉　旨依議欽此領照來閩十一年五月二十三日到省委署海澄縣篆十三年二月初四日到任署事該員才具幹練辦事精詳歴任繁要各缺知縣均能措置裕知在閩年久於海疆民情風土較為熟悉以之請補福清縣洵足以資治理惟調缺請補與例稍有未符第人地實在相需合無仰懇　天恩俯准以候補知縣鄧嘉繩補授福清縣知縣實於地方有益如蒙　俞允該員係曾任實缺知縣請補知縣銜缺相當毋庸送部引　見併免核計叅罰茲據福建布政使張夢元署按察使解煜會同具詳前來除咨部查照外臣謹恭摺具奏伏乞　皇太后　皇上聖鑒　勅部議覆施行謹　奏奉　硃批吏部議奏欽此　○○護理江西巡撫布政使臣李嘉樂跪　奏為江西省辦理光緒十二年地丁等欵錢糧奏銷將經徵接徵未完一分以上各員名遵照新章開列清單恭摺仰祈　聖鑒事竊查前准戶部咨具奏時事艱難亟應籌備餉需一摺光緒六年正月二十五日奉　上諭戶部奏籌餉一摺等因欽此計原奏條欵內開嚴核各項奏銷以地丁為大宗應請自此次奏准後所有錢粮　奏銷各依定限令各該督撫一面具題一面先將未完一分以上各員名開具簡明清單專摺奏報由部核定處分先行核奏又於光緒十二年七月內接准戶部咨具奏各省錢粮分數　奏報稽遲請照例限明定處分將各項具題之限作為奏報未完分數之限如奏逾限係司道府州縣衛等官承辦遲延所致應令督撫於摺內據寔聲明由部奏請議處又於光緒十二年十月內接准戶部咨具奏各省地丁奏銷未完分數辦理未能畫一申明舊例擬定畫一章程嗣後州縣等官經徵正耗錢粮悉照江蘇辦法以實徵起運存留銀數作為十分計算若有未完按照分數查叅不准將存留數目剔除亦不准將緩徵數目附列已完項下卽自光緒十三年開報十二年地丁未完一分以上職名並本案奏銷起遵照此次奏章辦理各等因行司遵照辦理在案茲據署布政使瑞璋詳稱查江西省地丁奏銷例限五月底截數造報歴經遵照辦理今奉部定新章飭將未完一分以上職名提前於五月底先行奏報若照往年之期截數必致逾限庇將光緒十二年分地丁民屯錢糧奏銷於四月底截數遵照新章剔除緩徵以實徵起運存留銀數作為十分計算除將地丁寔徵起存及屯粮屯　等項已未完支解數目查造奏銷黃清各册並經催徵各官已未完分數職名揭帖分別另詳　題　外將十二年地丁屯糧並十一年帶徵九年緩徵各銀兩未完分數司道府州縣正署各官經接催徵不力及督催各職名開具揭帖詳請奏報等情前來臣覆核無異謹遵新章將未完一分以上各員名開列簡明清單恭呈　御覽除將揭帖咨送戶部外理全恭摺具奏伏乞　皇太后　皇上聖鑒再此案於光緒十三年五月十五日據該署藩司詳到臣卽於五月二十九日出奏合併陳明謹　奏奉　硃批戶部議奏單二件併發欽此　○○頭品頂戴河東河道總督奴才覺羅成孚跪　奏為江蘇江北全幫漕船挽出東境日期恭摺馳陳仰祈　聖鑒事竊奴才前將全漕渡黃入運情形附片陳奏後仍飛飭道廳營汛等畫夜催儹連檣北上不任片刻停留茲據運河道陸仁愷稟報全漕駛抵　口適值衛河水弱未克卽時啓放暫泊守候不數日間水漸見長於六月初一日測量水勢足敷浮送當將江蘇頭幫漕船打放入衛在後各起依次前進截至初九日戍時江蘇江北全漕十八起共船九百餘隻一律挽出德州柘園鎮東境　北造連剝船亦俱跟漕前進等情查本年遞增蘇漕糧艘益多入東以來由南而北尚屬節節深通遄行無滯及抵十里堡適值黃水報隨卽出運渡黃　黃進運九形迅利在事文武各員上下奔馳催攢披星戴月露宿風餐不無徵勞足錄今屆三載應保之期可否擇尤酌保以昭激　仰祈　訓示衹遵所有全漕挽出東境日期理全恭摺馳陳伏乞　皇太后　皇上聖鑒謹　奏奉　硃批着准其擇尤酌保毋許冒濫欽此 
 
 

Page 10

 
 
[光緒十三年七月二十四日京報合錄]  
　　宮門抄○諭旨二道錄前○河督成　奏湖水淺弱援案估築大壩摺○又　奏搶修埽工片○又　奏黃河伏汛期內工程搶辦穩定摺○新撫劉　奏客民馬賣爾拒姦斃命核明定擬摺○閩督楊　奏解地丁京餉片○又　奏委解各欵京餉摺○七月二十四日刑部都察院大理寺廂黃旗值日無引　見○慶王請假五日○召見軍機　怡王徐桐徐樹銘沈秉成○皇上明日卯正至　壽皇殿行禮　○○頭品頂戴河東河道總督奴才覺羅成孚跪　奏為東省徵山湖水節次宣濟漕運異常淺弱援案估築攔河大壩以咨收蓄恭摺仰祈　聖鑒　竊照山東泇河廳屬徵山沏為東境八閘及江省運河最要水櫃定誌收水以一丈五尺為度如遇水小之年向於朱姬閘下築做欄河大壩歷經辦理在案上年徵湖水弱不敷濟運復經奴才照章奏蒙　恩准築壩截水蔬濬泉源威使灌注入湖不任稍有旁洩本屆重運經臨啓放宣濟幸無阻帶是該壩之辦有明效已可概見但江省邳州宿遷一帶河淤岸寬運道綿長徵湖接遠在數百里之外鋪水灌注殊多漫散消耗本年節次啓板宣濟湖水過形枯竭茲當規復河運之際若不先專圖維而欲專賴湖水鋪濟兩省運道總不免有淺阻之虞現擬咨商漕臣或於江境另蔬水源或卽籌修河道俾湖水鋪築不致涓滴妄消有所限制庶可利濟漕運一面仍由奴才嚴飭道廳倍慎謁求妥籌　蓄去後茲據該道廳稟稱徵湖收蓄向以坡水為大宗本年天時亢旱上游雨澤無多來源已形缺乏復經啓壩多次水全下注以致重運甫過益形枯涸祭看情形惟有仍於朱姬閘下估築大壩以資收蓄現擬援案提前赶辦一面照章量子定限俾可截收伏秋灌注較易一經收符定詰卽行啓壩俾通舟楫屈計回空漕船當亦適符其時不致遲悮應需工欵並照上屆以及應需工料土方銀一千三百餘兩稟懇照章奏請飭司撥欵以資發辦等情前來奴才伏查徵湖水淺源弱異常枯竭築壩蓄水實為急切要　所估攔河大壩委係亟應辦理銀數亦與上屆相符尚無浮多除批飭先由道庫籌墊發辦並興築啓放各日期均卽妥協辦理不准稍有延悮所有往來差船應先咨明各省節於築壩期內悉應繞道行走毋許滋擾一面出示張貼河干一體遵行外所有前項工欵仍循舊章仰懇　天恩飭下山東撫臣轉飭藩可照數撥還運河道庫以清墊欵是否　當理合恭摺具陳伏乞　皇太后　皇上聖鑒謹　奏奉　硃批著照所請該部知道欽此　○○成孚片　再本年搶修埽工現已廂辦高整者北岸黃沁廳屬武陟沁河汛龍王廟埽工六叚西街口埽工五叚師家後埽工二叚又師家後上下水埽工各三叚共埽十九叚　糧廳屬封　汛西圈埝第九叚下首起土壩前六埽以下埽工七叚府河廳屬祥符上汛十　堡下桃壩迤上順堤顧二三四五六埽十六堡第四道桃壩頭二埽共埽八叚下北河廳屬祥符下汛二堡挑壩迤上垒當五埽迤下順埽十一埽至十八共埽八叚均因入伏前後河水疊漲先後刷蟄卑矮經各該廳安段加廂高穩得資抵　理合附片廣明謹　奏奉　硃批該部知道欽此　○○頭品頂戴河東河道總督奴才覺羅成孚跪　奏為黃河伏汛期內兩岸險要工程一律搶辦穩定現屆立秋仍督率道廳　慎防護恭摺仰祈　聖鑒事竊奴才前以伏汛經臨當將兩岸各廳長水廂工情形恭摺具陳後據陝州呈報萬錦灘黃河於五月二十三日陡長水二尺五寸又據黃沁廳稟報武陟沁河於五月二十五六月十二日兩次陡長水二尺八寸兼以大雨時行連宵達旦上游各山河同時暴漲匯流下駛浩瀚異常各廳水勢紛紛報長停積不消南沖北射勢若排山以致兩岸埽壩各工無不　溜塌卸險要環生南岸上南廳屬　上汛五堡全河側注蓋壩下首順河埝一帶猛溜趨刷埽則此廂彼蟄壩則隨拋隨塌幾至不遑策應幸料物人夫均資應手得以化險為夷而工作迄今仍難少停榮澤汛十堡自經悍溜逼柱汕刷存灘旋卽塌盡順是九埽至十六埽先後匯蟄壩亦塌卸不已甚至匯及堤身懸崖壁立尤屬岌岌可危該道廳不避風雨艱險策　人夫分投併力廂拋竭盡三畫夜之力始得搶護漸穩克保無虞其餘胡家屯石家橋來　寨等處埽石工同經溜刷蟄卸均經隨時廂拋平穩中河廳中牟下汛河勢入伏後自八九等堡逐節上提全河　注三堡逼刷不移非常迅猛致將順堤各埽紛紛匯塌至十一叚之多維時風雨交加河聲如吼巨浪沖突險逾尋常卽經飛飭道廳厚集兵夫不分雨夜併力搶護幸溜力漸輕得以按叚補還大致穩定惟該兩廳新還各埽尚未一律得實現仍　飭實力盤壓堅穩以期抵御狂瀾北岸下北廳 
　　京報　第二千四百三十八號　丁亥八月初三日申報附張不取分文 
　　屬祥符下汛頭二兩堡溜仍未見外移埽壩各工本年自入夏以來廂修幾無處日迨經此次長水溜力　淘河底日見加深上下埽段蟄卸尤甚經該道廳等竭力搶護幸無他虞其餘南北四廳河溜隨灣趨下勢亦洶湧蟄埽塌塌情形同關緊要均經該管道督率廳　汛弁隨宜廂護俱尚平穩惟時甫秋汛為日正長各廳料物均已用多存少其南岸之上中兩廳北岸之下北廳同經此次搶辦鉅險工存正雜各料尤形匱絀現經按工酌核分飭各廳先後設廠上緊撤手採購以資修守而備緩急一面催　撥款源源接濟並責成南北道嚴督籌辦俾免貽誤本年另案土工間有未完之段勒令催儹築打一律完報查驗倘有辦不如式立飭認真翻築不容稍有率混惟值茲秋防吃緊之時奴才謹當周歴兩岸督率道廳營委等同心協力嚴密修守加慎巡防一面嚴核錢粮不任稍有糜費以期仰副　聖主　念河防之至意所有黃河伏汛期內兩岸險要工程一律搶護穩定現屆立秋仍督飭道廳加慎防護緣由理合恭摺具陳伏乞　皇太后　皇上聖鑒謹奏奉　硃批知道了欽此　○○尚書降一級留任甘肅新疆巡撫二等　臣劉錦棠跪　奏為男子拒姦斃命核明定擬恭摺具陳仰祈　聖鑒事竊伊犁客民馬賣爾拒姦毆傷馬三牛身死一案據前署伊犂撫民同知上官振動騐訊填格通詳批飭審擬適上官振動因另案撤叅移交接署同知駱恩綬審明擬議詳由鎮迪道兼按察使銜恩緰核轉臣覆加查核緣回民馬賣爾籍隸狄道州光緒十年到伊犁傭工十一年與同教之馬三牛合伙稱地一炕住宿素好無嫌五月十七日夜馬三牛強姦馬賣爾不從跑出房外哭鬧經同院之馬狗娃子聞鬧趨視詢問情由馬賣爾等均不明　馬三牛拖住馬賣爾髮辮強拉進房馬賣爾不肯馬狗娃子呌馬賣爾卽便進夫看他如何馬賣爾始進房內睡不一會馬三牛要雞姦並說如再不肯明日逢人便告就說已被雞姦使其無顏對人馬賣爾氣忿坐起啼哭馬三牛始行睡　馬賣爾越想越氣羞忿難忍聽得馬三牛睡熟卽拿枕頭石塊打傷馬三牛偏右馬三牛驚醒馬賣爾棄石順拿炕邊靠著鐵鍬連砍馬三牛右耳根兩下隨喊馬狗娃子看視詎馬三牛傷重延到天明身死馬賣爾卽報知鄉約自行赴案投首經伊犁撫民同知騐訊適詳批飭審擬由鎮迪道兼按察使銜轉　到臣覆核無異自應按例問擬查例載男子拒姦殺人如死者年長兇犯十歲以外確係拒姦起　別無他故兇犯年在十六歲以上無論登時與否照擅殺罪人律擬絞等語此案兇犯馬賣爾年二十一歲已死馬三牛三十六歲是死者年長兇犯十歲以外該犯堅供寔係拒姦起衅並無別故自應按例問擬兇犯馬賣爾合依男子拒姦殺人死者長兇犯十歲以外確係拒姦起衅並無別故兇犯年在十六歲以上無論登時與否照擅殺罪人律擬絞監候雖據自首無因可免毋庸置議馬三牛強行雞姦罪有應得業已身死亦毋庸議無于省釋屍棺飭屬領埋兇器案結銷燬否允協除全案供招咨部外合將男子拒姦殺斃人人命核明議擬緣由謹會同署伊犁將軍臣錫綸恭摺具　奏伏乞　皇太后　皇上聖鑒　勅部核議施行謹　奏奉　硃批弄　議奏欽此　○○楊昌濬片　再光緒十二年分部撥地丁京餉銀二十萬兩當經飭司籌解並因部議停止匯兌曾經奏明閩省並無現銀擬令號商先行墊解俟報到上庫日期提欵發還暨先後委令補用同知劉鈞候補知縣李溥霖錢壽盆通判林逢年李春輝督商籌墊銀一十六萬兩解京投納在案茲復解地丁京餉銀四萬兩委令候補通判沈學海督同號商如數籌墊進京投納清欵該員定於本年六月十三日起程據福建藩司張夢元具詳前來除分咨外臣謹附片具陳伏乞　聖鑒謹　奏奉　硃批戶部知道欽此　○○頭品頂戴革職留任閩淅總督兼管福建巡撫事臣楊昌濬跪　奏為匯解各欵京餉委員起程日期恭摺仰祈　聖鑒事竊照光緒十三年分部撥內務府茶稅京餉銀五萬兩戶部茶稅京餉銀二十萬兩固本京餉每月五千兩當　　局籌解並因部議停止匯兌曾經奏明閩省並無現銀擬令號商先行墊附俟有上庫日期提欵發還在案茲解內務府茶稅銀二　　戶部茶稅銀二萬兩固本銀一萬兩委令候補通判沈學海督同號商如護籌墊進京投納該委員定於本年六月十三日起　仍餉報到上庫日期再　由閩提提欵發領據福建善稅後厘兩局司道具詳前來除分咨遵照外臣謹　摺具奏伏乞　皇太后　皇上聖鑒奏謹　奏奉　硃批　衙門知道欽此 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[民之訛言] ○杭域時症旣多民間訛言遂起日謂八月初一日係瘟神下降之期有符　道硃書在黃紙上取銅錢五文並農一袋常佩身邊再能茹素除華卽可免遭瘟疫愚夫愚婦信而行之者聞頗不少又有謂甬東一烏山船載客七人　是日侵曉抵西與艙中祗剩三客其餘四人並鋪蓋等一槪不見船係夜行亦未暫泊此四人者不知何時去且不解如何登岸遂悮以爲寗波瘟神來杭又有謂烏山船抵西與日有四人在西與雇定轎子四乘說明價錢言至杭城荐橋東山弄某公館內轎夫抬轎過江進城至東山弄口忘卻公館之姓問轎內人不應遂停轎揭簾問之虛無人矣後面三轎挨次停下均已空空如也彼此愕顧謂適總肩上輕重確有人在轎內真不可解矣遂咸謂瘟神住東山弄　又謂是夜東山弄某姓家男女大小十三口竟死十一口祗剩一老婦一小孩矣總之无災流行何代蔑有自明理者觀之則以爲時數之適然無足怪異而造言生事之流乃乘隙而肆口簧鼓律以惑眾誣民之罪其又奚辭 
[去滬有日矣何桂笙田嵩岳王紫詮錢昕伯席子眉蔡子黻蘇稼秋黃石薌藥小萊王松堂胡悅彭查掄先居隸花朱岳生鄭讓鄉濮明泉]  
　　舒芷厚陳瀛伯畢玉洲諸先生張宴聚豐園以寵其行醉後率成三十二韻敬誌謝忱錄吟　同正　○春申直上秋涼天聚豐園中張離筵文酒雅集事甚盛風流羣屐仙乎天南一老號豚叟　紫詮丈　文章冠冕詞林久看花霧裏錢家郎　昕伯　冰清玉潤空前後意態雄傑才縱橫首數高昌寒食生　桂笙　肝膽照人骨肉我深情終始同懺情　玉洲　中郎心目無餘子縷馨不愧稱仙史　子　　仙才有侶曰朶紅　稼秋　聲氣相聯名並起詩塲酒國姿遨遊飛揚跋扈輕時流昔見小樓已驚絕　松堂　如今又見來青樓　小萊年丈　琳瑯貴品廟堂貢使君夙擅生花夢　掄先　孏簃筆大竟如椽　石薌　隨手一掃千軍空百斛龍文鼎獨扛惜紅才調今無雙　隸花　齊驅並駕綸禪至　瀛伯　氣凌五岳吞長江大千世界萬變積乾坤不是新開闢世局混沌誰分明笑問醉墨　明泉　與知白　芷厚　青囊濟世書等身稱榆山人術何神　悅彭　一念慈祥萬事福請看監門有後人　讓鄉　仰觀天更俯察地放浪悉隨性所至半人瀟洒　岳生　寄鷗豪　子眉　拼向樽前同盡醉不盡詩情爲晚霞　嵩岳　悱惻纏綿無復加顧余絃斷已十載憶琴心事同天涯天涯翹首望明月淪落感興歌嘯發一堂寶主合四方浙閩吳楚東西粵開然一笑愁吹開消愁況有酒盈杯四海之內皆兄弟百年已後同塵埃人生及時須行樂谷易爲陵山易壑古今上下寸心遙宇宙茫茫人落落浮生一切等聞觀別易漫愁相見難苦樂聚散胥有定同仗曠達齊悲歡東道十九客僅一中虛三　鄭查畢　玉洲之吳門讓鄉掄先各以事還鄉預約錢余其情尤足深感　大醉歸來紀以筆丁亥七月廿八日[  意琴室主潘獄森謹呈]  
[意琴室主將游閩嶠賦詩留別謹步元韻贈行錄請吟壇斧削] ○安仁行篋載離憂正值歌風風滿樓書劍隨緣勞檢束　環負約悵羈留馬蹄踏破三更月蟬鬢吟來萬里秋此去臺澎應獻策會看　路壯南游[  莘溪閒農拜草]  
[憶刖四章有序] 歲乙酉就館鶴沙品芳簃盛氏獲晤槑影樓湘雲女弟握手道故權若平生萍水相逢欣聯知己　葭　玉欲訂忘年然　亦相見常稀爲恨惟夕陽西壓諸生散歸書　靜對岑寂不勝荷蒙湘雲偕領梅雨妹惠然肯來愁懷響撇敲詩　書徒舒旅館無聊論古　譚今能解覊人別緒誠足樂　奈韶光荏苒倐屆殘冬臘鼓聲中歸舟忽迫記辭行時承侵　妝成親來送別深情雅誼銘刻五中一從分　袂兩度秋風睽隔東西時縈夢寐未知重晤何時得以　　衷曲別　容易見時難良多感慨耳小窓默坐風雨頻來爰擘花箋率冷四絕　錄塵吟壇粲政　○萍蹤深感主人賢猶記華堂敞綺筵難得左家嬌小妹相逢先欲訂忘年　西窓剪燭雨蕭蕭女伴偕來伴寂寥　謂湘雲及嶺梅雨妹　論古譚今忘別恨知心相對卽長宵　雪泥鴻瓜暫勾留悵望停雲動別愁雅誼殷殷兼好學書導時聽出妝屢　挑燈話別到三更侵曉妝成爲送行不忘臨歧珍重意兩行疎柳盡離情[  南匯吉仙女史姚具慶生稿]  
[意琴室主賜題記遊記豔兩挫稿此韻賦謝兼送行旌郵呈吟壇哂政並請桂丈夢藻定] ○少小離鄉井悲歡發嘯歌新愁鴻出塞舊恨鵲填河蹟記江山勝情傳粉黛多不才謬著作就正得規摩　思切三秋感秋賒　面緣遠行休戀月　謂周姬月琴　此去恍登仙春榜期毋歲秋魁羨昔年今朝　歇浦高駕玉骢翩○書懷用題吟飲　韻　體跡歡情何處尋淚浪酒污舊衣襟申江月缺悲狐飲茂苑花殘入苦吟訂　儘銷才子氣黃金難買美人心十年　覺繁華夢聽打晨鐘清聲音○秋夜吟　無　和衣睡涼宵夢不成孤燈幽室暗斜月小窓明幾處砧聲斷誰家笛韻清鄉思無限意枕上聽殘更○罷川秋感　夜過龍川渡月明舟自橫蓼花紅欲瘦楊柳碧無情作客悲　粲行年愧買生不平多少事愁煞暮潮聲○贈龍川玉仙　史　玉立亭亭絕世妍芙蓉殿裏掌書仙憐他清潔兼風雅穴谷芝蘭出水蓮　紅板橋西小玉家蕾簾紙閣碧窓紗憐他仙境無塵俗不愧章　第一花　玉髻盤鴉髪乍梳凌波仙子破瓜初憐他別有玲瓏態　上屏風總不如　冰雪聰明碧玉情龍川香國擅時名憐他宛轉歌仙曲客不算鄉　見客羞容暈粉腮宛同春雪壓紅梅憐他玉　丰姿好洛浦仙人月下來　踏月尋芳聚後傳玉樓人醉正清秋憐他泥客問生字畢竟仙心第一流　勸酒彈箏客盡歡動人情處耐人看憐他纖手溫如玉況復仙肌渾粉團　午夢初回薄暮天玉釵猶墜枕函邊憐他嬌怯渾無力　近前來步仙[  玉仙今伴太生初脫稿]  
 
 
