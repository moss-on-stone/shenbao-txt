# 1919 - 119 - 4916599

 

Page 1

 
 
   
 
 

Page 2

 
 
   
 
 

Page 3

 
 
時評 
[解散大學之無識（冷）]  
　　民氣當憤激之時不能保無越分之舉在位者苟能善用其氣而範圍之則國家興盛之基即在於此若欲消滅不但横溢而愈甚且於國家本原大有所損害焉 
此次北京之事决非發始者之本意政府中人苟能平心靜氣以處置之斷不至因一時之激觸而有解散大學以軍法處置學生之說何則事有輕重法有界限不能逕情而直行也苟其不然後禍尚有窮期哉政府其深思之 
命令 
　　五月四日大總統令任命陳從義爲陸軍第二十四混成旅步兵第一團團長高維嶽爲第二團團長此令又令陸軍總長靳雲鵬呈請任命許寳琮爲陸軍第二十四混成旅步兵第一團中校團附徐國亨爲少校團附傅卓霖爲步兵第二團中校團附程廣文爲少校團附黄克德爲步兵第一團第一營營長張鳳樓爲第二營營長關增榮爲第三營營長傅席珍爲步兵第二團第一營營長王彬圖爲第二營營長王守中爲第三營營長丁鴻謨爲少校副官均照惟此令 
又令阿良禧塔理德均晉給三等嘉禾章濮蘭漢樂陳茇濤師密司斐立賓滿諾思葛澐均晉給四等嘉禾章此令 
　　又令戴緒萬胡希林均晋給二等嘉禾章此令 
專電 
　　北京電歐美同學會昨對外交議决四事（一）電巴黎强國主持公道（二）電各專使於喪失權利案件拒絶簽字（三）五月七日集各校生往各國使館請求將意見轉逹各政府（四）電滬會速定和局一致對外（五日下午三鐘） 
　　北京電外交協會决議四項（甲）五月七日在中央公園開國民大會並分電各省各團體同日舉行（乙）聲明不承認二十一欵（丙）如和會中不得伸我主張卽請政府撤回專使（丁）向英美法意各使館聲述國民意見 
（四日下午四鐘） 
　　北京電章復蘇惟出血多昏迷不省（五日下午一鐘） 
　　北京電學生團擁入曹宅時章宗祥適經過遂被毆受傷亟送同仁醫院傷勢頗重各界省問醫生不准接見曹汝霖及其眷屬經警察保護無恙現住六國飯店（五日下午三鐘） 
　　北京電今日各校仍照常上課被捕學生經王寵惠林長民等保釋受傷者由各家屬自行醫治（五日下午三鐘） 
　　北京電學生二千餘集警廳前要求釋放所捕各生否則均願拘留（五日下午十鐘） 
　　北京電頃軍政要人在錢宅開緊急會議主解散北京大學傅力爭不得謁徐求維持徐允商錢從長計議（五日下午四鐘） 
　　北京電陳次長答魯代表陸使昨有電到京言預備收回靑島說帖在和會内提議頗有索回希望政府亦正籌對付之法各代表言山東人民不惜犧牲性命爲政府後盾政府須服從輿論堅决主張保衞山東卽保衞國家（四日下午四鐘） 
　　北京電政府昨電張瑞璣現己停戰畫界究竟陜省各屬何處係南軍何處係土匪實數若干望速會同該管長官詳辦具報（四日下午十一鐘） 
　　北京電吳光新司令部現移駐荆州（四日下午十一鐘） 
　　北京電銀團仍勸政府另覔新公債擔保品謂將來鹽稅餘欵尚可再向銀團商借較大之鉅欵（四日下午四鐘） 
　　北京電大成汽車公司因交部違法爭利向平院提起控訴聞己核准受理（四日下午四鐘） 
　　北京電聞謝米諾夫有以哥薩克政府名義宣布獨立計畫并派人在恰境收回俄稅關佔領俄亞銀行爲籌餉地 
（四日下午十一鐘） 
　　北京電粤軍政府電某巨公質問重用親日派理由詞極激切（五日下午三鐘） 
　　北京電公府訂麻日下午四時邀參衆議員及報界游園 
（四日下午四鐘） 
　　北京電古巴國第一任公使亞錫伯納氏抵京今日入覲呈遞國書（五日下午三鐘） 
　　北京電徐電粤陸武鳴外交危亟請轉告南代表速將善後借欵草案由滬會尅日通過 
（四日下午四鐘） 
　　香港電省議會議員通電主張廣東應由廣東人自行治理 
（六日上午二鐘） 
　　香港電五日兩院開聨合會議决議反對新舊國會合制憲法之議並議及郭人漳韓玉辰事多數主張取銷其議員資格又議决通告各議員如確未加入北京經濟調查會則當反對錢能訓内閣以明心跡（六日上午二鐘） 
　　香港電楊永泰地位摇動財政部以長文致政務會議臚舉其攬權及辦理印花稅公産内國公債事務之不法舉動 
（六日上午二鐘） 
　　香港電貴州省議會電請置賣國賊於極刑（六日上午二鐘） 
中國各通信社電 
　　北京電曹汝霖因重要案卷遺失情急吞金遇救未死 
　　北京電學生己將警廳包圍非將昨日被拘各生釋出决不自散（以上六日急電） 
　　北京電府電陸徴祥依民意要求直接交還靑島可仿法國恢復阿爾薩斯吕連二州之先例至對於日英前次仗義攻靑島可表示感謝意 
　　北京電某要人云自安福派發出篠（十七）日電及吳鼎昌抵滬後北代表忽變强硬態度安福派應負和局停頓責任 
　　北京電周自齊自言赴滬無結果 
　　北京電某方面欲藉經濟調查會委員名義安置舊議員俾消極阻其制憲主張（以上四日） 
[以上平和通信社電]  
　　北京電昨日下午就校學生爲對山東問題要求各使館維持過曹汝霖宅遂起衝突焚西院時適遇章宗祥被毆受傷 
　　北京電蘇督代表見元首陳請迅决法律案使和局早成 
　　北京電陸使電主張歐會應持强硬主義國内和議應雙方退讓俾全力對外（以上五日） 
[以上中華通信社電]  
　　北京電中國通電世界之海線據報中斷政府中人以當此外交緊迫忽生阻碍頗懷疑意 
　　北京電中行增股案經張李兩財次向該行股東疏濬己承認爲有條件之商洽 
　北京電李純電告府糧餉局採運蕪米抵甯己飭兵警照料轉津浦車運京（以上五日） 
　　北京電章宗祥己死府院均主將被捕學生送法庭審訊 
　　北京電大學解散各校罷課教部主將各校學生嚴格剔除另行招考 
　　北京電曹宅焚燬只數間器具什物多半毁壞 
　　北京電軍警界昨日起特别戒備東交民巷各使館亦戒嚴 
　　北京電元首諭錢能訓電各省長官傳諭商民靑島事中央自當力爭萬勿爲無意識之暴動致政府爲難聞錢己遵示發電 
　　北京電院頃將學界風潮情形電巴黎各專使囑力爭靑島直接歸還勿稍讓步 
　北京電修正全國官制案新國會己通過三讀 
（以上六日） 
　　杭州電此間省議會擬電請政府取消塘工奬券（五日） 
　　長沙電張敬堯因株醴軍事結束將專案請獎在事出力員紳（六日） 
[以上中孚通訊社電]  
日本通信社電 
　　北京電此間中國報章近日對於靑島問題在發議論自本月三日以來北京大學及其他學生爲靑島問題屢次商議一大示威運動於昨日午後散布各種檄文羣衆手執大書不穏之文字之白旗本預定赴英美公使館陳述事情但因美國公使館員之勸諭與警察之阻止遂離公使館區域羣集之一部分乃向陛宅進行其大部分將曹宅搗毁後繼之以縱火並毆傷來訪曹宅之章宗祥氏旋賴警察官之往援羣集始漸次退散聞章氏入醫院治療後經過良好自五日夜起至今晨止安眠如恒其負傷部顱頂部逹於骨膜部與後頭部各受裂傷二傷勢較重此外右耳兩腋兩手端及右膝亦有負傷數處（六日） 
　　東京電今日時事新報社論之概要略謂山東問題依日本主張决定之說今己成爲事實故可認爲英美法等國己在最高會議承認日本在山東省之旣得權利如以此爲當然之事則鑑於中國媾和委員之不條理之主張時或有使第三者誤會之虞日本國民宜謝日本媾和委員之努力即由此發生之中日交涉亦可望順遂了結因此中並無可爲須費唇舌之爭點且中國當局己徹悟他國後援之不足恃於是變换宗旨鑑於將來永遠之利益對於日本在條約上之權利亦出於相當尊重之態度故也山東省問題之决定從中日關係上觀之可認爲良好之結果日本國民對於此後中國人之行動亦將竭力以善意迎之云云（五日）　　東京電時事新報云牧野男爵近日擬聲明日本對於中國問題之地位以釋中國及列國之疑惑 
（五日）以上東方通信社電 
 
 

Page 4

 
 
   
 
 

Page 5

 
 
   
 
 

Page 6

 
 
公電 
　　北京電學生團快郵代電申報館各教育會商會農會各學校各團體公鑒支電計逹本日同人等爲山東問題舉行游街大會請各公使館主持公理並促國民覺悟秩序甚爲嚴肅道經曹汝霖寓前因其賣國之罪不能不有所警戒稍作示威舉動乃警察廳竟下令逮捕學生十餘人事出非常乞各界一致主持公論以爲援助北京高等專門以上學生團一萬一千五百叩五月四日 
路透路 
　　二十四日紐約電此間晚報多評論意國要求阜姆口岸事皆信意代表之脫離和會與最後和約無大影響並贊助威爾遜總統所主亞德里亞海問題解决辦法且謂歐蘭杜氏之引退乃意大利人賣弄風姿之固態惟紐約太陽報則抨擊威爾遜總統爲理想家目下和會之頓挫彼實負責又謂阜姆問題非美國事務　二十四日華盛頓電開列福尼亞州參議員約翰氏及其他共和黨參議員皆表同情於威爾遜總統曾告威總統如彼維持態度拒絶實行處置民族而未使知悉及得彼等承認之秘密契约則諸員擬竭力贊助之諸員並望威總統拒絶承認日本之秘密契約 
　　二十五日倫敦電泰晤士報巴黎訪員昨日電稱威爾遜總統之宣言書曾於十日前通告歐蘭杜氏縱非全文而要點皆在其中 
　　二十四日巴黎電塞國代表主任巴齊志氏語路透電社代表謂休戰後所鑄大錯之一爲任今意軍占據逹爾瑪希亞地方種種糾葛多發生於此 
　　二十五日柏林電德國各報皆注意阜姆問題伏錫志報抨擊英國謂英國志在使歐洲成爲巴爾幹而分裂其力柏林日報謂此不能徒責意國之利己主義實實由經營和局者皆抱利己主義所致 
　二十五日羅馬電昨日羣衆大舉示威反對威爾遜總統之宣言書處處飛揚阜姆及意大利旗各街道聚集之人甚衆大呼阜姆萬歳逹爾瑪希亞萬歳意大利議和代表萬歳悉蘭土林基諾亞萊浦爾斯等均有同樣示威運動 
　　二十四日倫敦電意相宣言書中稱威爾人遜總統乃自决權利說之發起人當自承認阜姆之權利按阜姆古城即在意艦未到以前己自認傾向意國矣若謂阜姆口岸有國際性質遂不承認其自决權利則比國之盎凡爾意國之基諾亞荷蘭之洛特丹固皆爲國際性質之口岸者可爲前例以駁斥其說之不當也相會今所設立之各國疆界其新疆内之異族在此例上未有視阜姆爲尤少者意代表於磋議時常表示和緩之態度乃意國之志願獨被歸爲帝制的慾望抑又何也　　二十四日柏林電洛加爾安才格報載維也納電報謂例國勞農政府請協約國委員團至匈京談判休戰事宜協約國委員團答稱須俟匈政府告退代表匈國中等社會各黨之新内閣成立並取銷勞農會所下命令時始能開休戰談判該電又稱現將依此條件而開談判 
　　二十五日倫敦電自五月一日起取銷平民飛行之禁令可由倫敦出發飛往蘇格蘭杜白林貝爾伐斯濮里茅資白里斯土法國與荷蘭七處飛行發生文告宣布以上七路之詳情及政府在各站便利飛行家之佈置蓋不獨欲於倫敦與上述數處間岜立直接之交通且擬在飛行路線上各大城邑添置飛行業也所有裝載客貨之飛機及司機人與停機站皆須由政府負責按時檢閱 
　　五月二日倫敦電泰晤士報云茶葉業中人以爲印茶優待稅則不致礙及中國等華茶之貿易惟廉價華茶之輸入不免受影響耳衆意此項稅則之唯一結果將使外國市塲中英屬與他國茶業間之競爭愈趨劇烈但英商如能在世界各産茶實業中占優直之地位則可不必以其運至倫敦之茶因此稅則將受損失 
爲慮也 
　　二十五日倫敦電煤事委員之報告原定六月二十日提出今改於五月二十日提出 
國内要聞 
[北京通信（桂生）]  
　　國民對於山東問題之激昻 
　　曹汝霖家之被燒打 
　　曹汝霖逃章宗祥傷 
　　北京國民對於山東問題之激昻程度己逹沸點以上各界人士定於五月七號在中央公園召集國民大會共商辦法而三號晚北京大學學生全體同在北河沿法科開會四號早遂有二千名之學生排班出行經過東交民巷等處爲一種之示威運動是早己派人四處發布傳單各學生三三五五立於道傍用白布製成大旗有書力爭山東問題字樣者有書排除賣國漢奸字樣者有書撲殺賣國奴曹汝霖字樣者事前警察當局曾派警察多名監視學生行動然各警察雖見此等旗幟一若熟視無睹并未上前干涉學生等出行各處極有秩序亦并未現出一種激烈行爲乃山東交民巷行至趙家樓羣遂擁入曹汝霖住宅在曹宅看守之巡警阻攔不住一擁而入學生等先尋曹氏將有所質問曹知不妙潛由後門而逃大衆感情激動不能制止以爲山東問題禍胎實曹氏一人所種且彼種種行爲人民共憤衆遂先破壞曹之家宅將其宅中雜物搗毁一空復縱火焚其宅是時曹宅家人立即報告警局前來救護一時巡警到者百數十名保安警察隊亦到消防隊亦馳來救火然學生等仍不肯退於是學生與警兵兩相衝突學生傷者數十人警兵傷者數人而曹宅家人亦有受傷者警兵將學生十餘人捕去其姓名尚未能探得某某諸君極力欲設法將學生保釋因未能知其姓名亦無從保釋消防隊馳到後始將火燄撲熄然繁華富麗之曹宅己付諸一炬矣 
曹汝霖逃出後即潛伏於東交民巷之六國飯店一面用汽車三四輛將其妻妾子女及其老父載往六國飯店有人見曹之老父在汽車上大哭每車皆有警兵五六名在傍護衞遂得出險其僕婦等則乘騾車而去 
當學生等闖入曹宅時適章宗祥亦在曹宅不知與曹會談何事曹氏倉皇出走將章宗祥撇下章以不熟曹宅路徑欲逃不能遂爲學生團繞毆之甚力聞章氏受重傷章氏前由東京返國時在車站己飽受留東學生之辱驚弓之鳥行藏非常謹愼故到天津多日不敢來京其後來京一二日即借養病爲名復往天津此次來京乃代曹氏受傷殆所謂狹路相逢终莫能逃者耶 
政府聞信後即於是晚八時召集緊急國務會議商議善後辦法但恐風潮愈鬧愈大五月七號之國民大會不知又將演出何種現象矣 
[北京學生示威行動之别報]  
北京學生團因靑島問題失敗於四日爲示威運動其大致情形己詳北京通訊兹並錄北京各報消息以供閱者參考 
晨報云昨日天安門有大隊學生手持白旗頒布傳單羣衆環集如堵天安門至中華門沿路幾爲學生團佔滿中間立有白布大幟兩傍用濃墨大書一聨末書學界涙輓字樣此外各人所持小旗上書復我靑島不復靑島母甯死頭可斷靑島不可失勿作五分鐘愛國心以消二十一欵條約取消中日協定賣國曹汝霖陸宗輿章宗祥種種激昂字樣紀不勝紀亦有用英文法文書者初時學生不過六七百人少頃各大隊學生手持白旗紛紛由東西南各方雲集而來有國立法政專門高等師範朝陽大學高等工業中國大學民國大學各校全數約二千餘人時各校學生均己齊集各總代表會集橋上向大衆言曰我們要說的話是己經說完了現在可以就走先到前門大街後到交民巷各國使館完後再到這裏開會說畢忽有教育部派來司長某君對衆曰我今天奉了部令到這裏請大家作速解散大家有事請舉代表可以山我轉逹的學生不理其言有激烈者曰我們今天的行動教育部是可以不拘束的說畢即要向南而去適天安門紅牆旁又發現一個紳士身穿舊式天鵝絨織花馬褂褐色呢袍附帶警吏多名乘汽車而來爲步軍統領李長泰君據聞係奉總統之　而來李統領下車後即入羣衆叢中　北音曰汝們現在可以解散今天公使館是不見客的汝們就到那裏也没有益處有話可以由我轉逹時大多數學生遠立橋外不識來人爲誰且誤會李統領之言有人大呼賣國賊賣國賊因此秩序稍亂幸代表尚能極力制止一面向李統領婉言曰他們是誤會老前輩的意思對老前叢是絲毫没有意見的大家都是爲國我們今天也不外游街示衆使中外知道中國人心未死做政府外交的後盾而己李統领聞言亦即息怒低聲言曰汝們有愛國心難道我們做官的就不愛國就要把地方讓給另人麽不過總統之下還有我們各種機關汝們如有意見儘管山我轉逹若是汝們代表要見總統我也可以替汝們帶領反正總有個辦法不能這種野蠻的時傍有老叟厲聲曰我們赤手空拳那裏有野蠻的事又有多數學生呼曰我們舉動是極文明的李統領遲疑半晌旋又對羣衆曰汝們就在這裏解散麽不必再到公使館了時學生代表又向李統領婉言曰我們今天到公使館不過是表現我們愛國的电思一切的行動定要謹愼老前輩可以放心的各學生大呼走走李統領亦無言旋取下眼鏡細讀傳單半晌後對羣衆曰那麼任憑汝們走麼可是千萬必要謹愼别弄起國際交涉來了言畢囑付警吏數語卽乘汽車而去學生全團亦向南出發（時二點四十五分）學生之赴東交民巷也意在謁晤英美法意四國公使面遞山東問題之意見書請望轉逹各該國在巴黎之代表冀能爲吾國主張公道乃到美使署時美使芮恩施氏己赴西山到法使署時法使己往三貝子花園意英兩使亦復以星期故皆己出游惟美使館有館員延見己將意見書接受允俟美使回署轉逹其餘英法意使署人員皆以公使不在署不敢接受意見書於是學生欲通過交民巷往東而行該處警察竟然不許通行學生頗受激剌不得己折而往北出王府井大街經東單牌樓向趙堂子原同入趙家樓曹汝霖之住宅初到門時門緊閉不得入學生欲尋質問而不得羣情憤動勢不可遏俄頃之間己將曹宅大門擁擠羣衆擁入曹己先行逃避適駐日公使章宗祥及某日人在曹氏客廳未去羣衆之於章本係與曹同視者會逢其適遂羣飽以老拳章氏受傷頗重登時由曹宅家人舁往日華同仁醫院療治據聞章氏到醫院時神識昏迷不省人事醫謂其流血過多勢頗險惡未知確否又當章氏被打之際曹氏家屬驚惶萬狀紛紛向外逃走羣衆不阻且有從而扶掖之者曹之老父於紛擾之際亦受微傷屋中物件則多被摔毁時正下午四鐘且見火燄騰騰從曹宅屋頂而出起火原因如何言人人殊尚難確息惟聞房屋僅燬一部分然曹氏心愛之貴重物品則己盡付諸一炬一時東堂子胡同石大人胡同一帶人山人海且有保安警察隊步軍游擊隊消防隊各救火會等紛紛馳往防衛路上交通因而斷絶至六時許火光始息學生仍將整列散歸而警察乃下手拿人學生被報者聞有數十人之多但所執者未必即爲打人毁物之人昨夕己有人爲之向警廳取釋以免再激動羣情聞章宗祥此次歸國因在東京臨行時受留學生之辱駡意頗沮喪故抵津後將其家屬安頓在天津獨自來京暫住總布胡同魏某之宅連日在京酬應頗忙昨午應董康之招赴法源寺董宅作賞花之會（法源寺牡丹盡圍入董宅之内此時正盛開也）午讌旣罷乃訪曹氏於趙家樓（卽曹宅所在）孰意適逢衆怒竟遭痛打章之夫人尚在天津未聞此事 
益世報云自靑島問題由中日兩國直接交涉之說傳來各界無不異當憤激秘密結合以籌抵制者日有所聞前日（三日）晚間北京大學法科大禮堂己有喋血之烈舉先是高等專門各學校中互相同議於五月七日國恥紀念日集各校學生於天安門爲大宗威之運動乃以風聲日緊而日報之論調日益激烈各校學生情不可遏多欲提前開會北京大學學生遂於前日午後一時發出通知召集本校學生於晚七時在法科大禮當開會共議進行辦法四條（一）聨合各界一致力爭（二）通電巴黎專使堅持不簽字（三）通魗各省於五月七日國恥紀念舉行游街示威運動（四）定於星期（即昨日）齊集天安門舉行學界之大示威蓋是時有數人演說激昻慷慨聲涙俱下於是法科學生謝紹敏悲憤塡　當將中指囓破裂斷衣　血書　還我靑島四大字揭之於衆而鼓掌聲萬歳聲相繼而起全場頓現一種凄凉悲壯之氣象少頃咸以事非急舉不可遂議定知會各學生於昨日齊集於天安門焉昨日上午十時各校代表數十人集於法政專門學校會議蓋遵前日之曾議進行者也當時到者有北京大學高等師範中國大學朝陽大學工業專門警官學校法政專門學校農業學校匯文大學鐵路管理學校醫學專門學校稅務學校民國大學等代表到後遂商議如何演說如何散佈旗幟如何經過各使館表示請求之意如何到曹汝霖住宅表示國民不某受賣之意隨各分頭製備小白旗（上書字樣詳下）製備略妥遂散而赴天安門時天安門前學生己陸續至矣下午一時餘中華門有警官四人怱怱而行一望而知是山警廳派來者及至天安門警官即詢學生有無代表學生答謂有代表尚未到齊四警官在其處走來走去時天安門橋南竪立一大旗式長方白布上書一聨下紥白旗數面書（取消二十一欵）（還我靑島）（誓死力爭）保我主權）（勿作五分鐘愛國心）（爭回靑島方罷休）（寗爲玉碎勿爲瓦全）頭可斷靑島不可失）（中國宣告死刑了）種種字樣學生站立於道左各執一面白旗大小不一有布質有紙質時高師匯文兩校己到陸續各校相繼而來北京大學最後到各校學生總數約在三千以上每一學校到時先來之學生鼓掌歡迎到者摇旗表示同感每有汽車過時學生高舉白旗以警其睡眼受虚驚者當不少也學生於執旗之外並有執事數人分散傳單以其數度之當有數萬可惜學生散佈時有巡警向前攔奪口中稱代爲散佈實則奪到手中便撕毀之其傳單内容略云現在日本在萬國和會要求併右靑島管理山東一切權利就要成功了他們的外交大勝利了我們的外交大失敗了山東大勢一去就是破壞中國的領土中國的領土破壞中國就亡了所以我們學界今天排隊到各公使館去要求各國出來維持公理務望全國工商各界一律起來設法開國民大會外爭主權内除國賊中國存亡就在此一舉了今與全國同胞立兩個信條道（中國的土地可以征服而不可以斷送）（中國的人民可以殺戮而不可以低頭）（國亡了同胞起來呀）各校學生到齊之後挨次站立秩序極爲整齊各校代表遂在天安橋上開臨時會有北京大學學生報告本校整隊出發時有教育部代表勸之扔行諸事有教育部代學生辦理當答己約集各校學生在天安門故不得不行有話請到佊處再說是以本校到此稍遲遂請教育部代表出席該代表遂叩詢聚會之本意學生團即照傳單聲明相告教育部代表謂事先未通知公使館恐不能在使館界内通行勸學生暫先歸校舉出代表以便進行學生團不認可李長泰吳炳湘亦隨到力勸學生當時李長泰不知說了一句什麼話大惹學生之怒於是呼打之聲四起幸李氏頗機警尚未實行吃苦然亦險矣諸官僚無話可說大家遂議定整隊往見英美法意各公使然後往曹汝霖住宅學生團行至美使館即佇立當舉羅家倫等四人爲代表謁美公使適美公使未在某君接見謂今日星期恐他公使亦難晤面諸君愛國熱誠當盡情轉陳於美公使此意即能轉逹外交團於是學生即由美使館北行經長安街崇文門大街赴趙家樓曹汝霖宅學生將至曹宅全體大聲高呼賣國賊曹汝霖至門則門己閉有警士數人環守學生打門巡警攔阻不知何人打破臨街窗户羣將賣國賊旗擲其中旋將白旗紛投房上望之一片白色其初學生界要求面訴曹氏賣國之罪而門户緊閉不開旣而要求不過門忿然開學生遂進内即將曹之花園花木折毁有汽車兩輛亦打壤什物多有破壤者遂一擁而進曹之内宅學生擁入内宅時開首入一客廳見有幾個日本人其中有一面團團東洋式的中國人學生中有認識者指而呼曰他就是章宗祥此聲一出於是羣擁而前欲與理論日本人以極難看的面孔相向遂惹學生之怒舉拳便打章宗祥己吃老拳不少然而並未打死日人遂扶章宗祥向曹宅後門而奔送日華醫院調治學生各處搜尋不見曹汝霖蹤跡祗有曹之妾某氏學生不忍欺陵孤弱遂放之奔逃其實曹氏本在家中當學生打門時知風頭不順出前眼旣不可出後門也怕吃虧遂想去一跳牆之計不料心慌手亂不留神把腿摔傷　家人保護往六國飯店此時吳炳湘林己趕到由吳氏差官扶曹氏家着趕緊上摩托車由巡警武裝衞護一直奔向陸宗輿家陸氏住東交民巷内按公使館界内汽車行駛不許過快又不許軍警武裝行至半途宿被使館界警察攔住卸去武裝吳炳湘面皮亦可謂剥去不少昨日最大之疑案　曹宅起火一事據傳起火之由約有三說（一）謂學生放火（二）謂曹氏家人自行放火（三）謂打破電燈因而起火由此三說觀之第三說庶乎近理當火起時學生己陸續出外軍警　集對學生空放數槍學生此時以不能見曹汝霖章宗祥亦己逃跑留此無益旣見火起又聞槍聲遂急整隊歸校其中有力弱不能速走者如易克嶷曹允許德　等十九人被巡警抓去被抓者多半爲北京大學學生於是全體學生憤不可遏遂在法科開會蔡子民校長亦到當山學生報告經過種種謂學生等雖感於義憤舉動不免有鹵莽之處若云犯法則學生實小能擔警察擅自捕人實屬無禮况曹汝霖章宗祥受此挫折必不某心必要借外交之壓迫與軍人之蠻横納此無辜學生於罪網之中被捕之學生必至無幸當時遂有主張全體赴警察廳交涉者蔡校長竭力攔阻謂學生旣非無禮警察廳亦不至專服從有勢力之命令而悖公理遂囑學生先舉代表與王亮疇在文科討論辦法學生遂往文科開會蔡孑民自往警察廳先事交涉微聞警廳苟不放出學生將有學界同盟大罷課之事發現云 
京報云山東問題正值千鈞一髮之際乃激起京師學界熱烈之反動聞昨日午後三時北京大學高等師範高等農業高等工業法政專門等五大學校更有私立之中國大學等聚集三千餘人排隊赴總統府天安門並至不交巷英美法意駐京使館等處欲舉代表發言表示國民對於外交之眞正意思並要求各使維持公理主持公道惟行至東交民巷口公使館方面以無中國政府執照不許通行乃舉代表數名赴各使館接洽其他衆學生等乃轉而赴東城趙家樓曹汝霖宅内警察等阻攔不住擁入尋覓曹汝霖曹己避去當時學生舉動非常文明而因警察之干涉手段惹起學生之反抗無意中將宅内電燈碰破遂至宅内起火火光中雙方撕打傷及在曹宅閒住章仲和公使而且傷勢甚重並聞曹之姪公子亦受傷於是警廳派警察及保安隊三百餘人趕到彈壓始行解散而警察乃捕去學生七人（並非爲首者）聞各學校昨晚仍將開大會要求將捕去之七人釋放 
　　北京日報云昨日下午一時北京大學高等師範法政專門高等工業各校學生齊集天安門外對於山東問題爲露天演說各有激烈主張隨即决定全體赴交民巷各國使館要求全體人數約逹三千各持白旗上書還我靑島誓死力爭等字樣至交民巷口初因人數過多使館界内巡警未即放入嗣經說明始得入交民巷生至美國使館舉代表見美國公使不遇留一宣言文復遍訪英法各館遂赴趙家樓至交通總長曹汝霖宅曹氏不在羣以白旗擲入宅内於門外語言衝突時適章公使仲和自公府宴會歸身穿禮服路過曹宅爲羣衆所毆擊頭部受重傷四處腦門右邊重傷己見骨腰背亦己受重傷當由警兵送至同仁醫院醫治據該院醫生云章君受傷甚重如三日内無變動則可保全生命章君狀况己半失知覺凡往院看視者均謝絶不見徐總統派軍醫官一員赴院診視亦未接見當由該醫士將章君之傷狀詳告之當時并舉火焚曹君宅約午後五時軍警方面乃下特别命令飭用强力解散並拘拿爲首學生及地棍被拘者數十人曹潤田未受傷乃翁被毆頭部微傷眷屬亦無恙現住六國飯店曹居西院全燬理院尚存 
天津益世報云北京學界因靑島問題失敗非常憤恨由北京大學校發起召集各高等專門學校學生有謝君當場破指大書曰還我靑島四字演說均極沈痛今日（四日）午後一時全體學生三千餘人齊集操場各人手持一小旗由各班長率領並舉維持秩序之幹事數人並推段君等四人訪謁各國公使旋因美使未在館各使館阻止該生等不准在交民巷通行故又折回同往曹汝霖住宅擬當面詰聞務求一水落石出乃各生至曹宅時曹宅己將大門趕閉並有警察把守各生均大駡賣國賊聲震數里敲門不開則以手執之旗桿將簷頭瓦戳落並將臨街玻璃窗砸破各以手執之旗亂擲於房上房下當時有一學生從玻璃窗攢入將大門開放各生遂一　而入共臨街爲花園所有花草均被蹂躪踐踏又搗毁器具園内有本國及日本人數名學生有識之者指曰其中有章宗祥欲圍而毆之有一生以磚頭繫章首血流被面各日人擁衞章出後門匿一小洋貨店内各生遂趨内宅覓曹汝霖一日人出日我即曹汝霖汝輩欲制死曹可先制死我各生恐釀成交涉遂置曹不究但搗毁各房屋器具此時火己起矣傳聞起火原因有二一說因電燈被砸電火溢出一說係曹家人自放各生見火起乃離曹萬欲歸先是章宗祥逃出時有數學生尾至某洋貨店又毆之適有一汽車在後門各生並欲毁汽車車上有一婦人語曰吾適來訪友非昌家人也各生釋而他去章遂乘此汽車得逃各生整隊回校時巡警趕至在後施空槍數響遂追而抓獲學生十九人聞抓捕時並以槍柄擊之被抓之十九人中有易克嶷曹允許德珩其餘姓名未悉各生回校在大學法科開會校長蔡元培趕至言諸君舉動余甚歡迎惟須遵法律手續余當請王寵惠博士爲諸君帮忙現各生擬明日仍合五校全體學生同赴警廳要求釋放如不釋放則請以待十九人者待此三千人云夜間又在文科開開王寵惠亦列席共研究對待警廳之法律手續 
[都人對靑島問題之奮起]  
歐美同學會之决議昨日午後四鐘歐美留學生開緊急會議山總統府顧問吳少將曁高級生主席會中吳賚熙君提出以下三條由大衆議决施行（一）電巴黎和會四大國代表要求對於中國問題秉公辦理並予以公正之待遇（二）致電巴黎中國委員與中國有不利之條約切勿答字於和平條約（三）五月七日（星期三）午後三鐘留學生皆當聚集於本會以中國全體留學生名義齊赴英美兩使館要求兩公使轉逹其本國政府人民對於中國在和會上請維持公理並予以公正之待遇會中費君又發起當致電上海和會請以國家　重從速會議以奠大局此舉由吳賚熙君贊助以投票法行之己得大衆同意矣 
婦女救亡會之發起中美通信社消息云本社昨接得陳楊玉潔女士等來函謂某等怵於國家危急發起婦女救亡會其發起辭如下嗚呼我國滅亡之禍逼於眉睫凡屬血氣之倫莫不奔走呼號籌謀解免何吾二萬萬女同胞獨退縮不前志氣如是之銷沈也讀者母訝其過事浮躁專以危言駭人也吾諸姑姊妹亦知今日世界潮流之大勢乎自暴德失敗和會旣啓公理戰勝强權己爲世界所公認我國以前受國際種種不公平之待遇意其時可以擺脫凈盡揚眉吐氣於光天化口之下矣乃東鄰日本挾其薦食之心久思吞併我國前次二十一條之要求吾人當未忘其大恥也近和會之噩耗傳來山東靑島又將容納其要求任其永佔是不啻斷送山東全省之權利夫日人何饜之有旣壟斷山東之權利安知不蠶食鯨吞以及各省臥榻之側己睡他人其滅亡我國斯其起點耳設不據理力爭其烏乎可玉潔等不揣愚昩發起中國婦女救亡會擬合羣力集衆思籌救亡之策爲芻蕘之獻以盡國民之天職定於五月七日下午一時之國恥紀念日在女子靑年會開會討論之諸姑姊妹曷興來乎發起人陳楊玉潔等叩 
[西人代籌中國和局]  
字林報載有南京西人巴克斯特氏投稿論中國時局題爲中國之唯一希望其言曰目前上海之南北和會旣未能有所解决列强於此乃不可不參預中國事件試察南北代表團所抱之願望即可知吾人指望目前和會之結果實爲無益朱啓鈐所注視者爲保全徐世昌總統之地位而唐紹儀所擔任者爲謀取南方要人在北京政府中之位置朱願使唐滿意唐亦願有以使朱愉快但唐朱终覺籌一方法可取悅於南北兩方面而保全二人顔面者爲不易也大半禍亂起於軍閥唐朱先必使南北軍閥滿意然後始可進行以吾人所聞雙方代表於此己定妙計唐朱估計中國軍隊現有一百四十萬餘人並主張裁撤一百萬人左右裁兵之費取給於將來之善後大借欵此計誠妙查今日南北軍隊中確有軍裝之兵士未必逾五十萬人而在此五十 
 
 

Page 7

 
 
萬人中其訓練有素者雖欲選出二十萬人亦不易得南北代表深悉此中眞相自非他人可比然猶擬定於若干年限内裁遺九十萬兵士以使中國陸軍減至五十萬人焉或問此計能使軍閥滿意否乎答曰軍閥必無異言蓋所謂裁兵者南北固無需裁撤一兵而裁兵經費數百兆元由列强供給者則由督軍與統兵大員瓜分之各發大財也裁兵之議非眞謂裁兵不過空取千萬金錢耳軍閥旣因此而無異議南北總代表現乃從事解民安挿政客之問題兹事殊不易辦蓋國會有二而嗷嗷待哺之政客復以千計此輩哀鴻將何以饜其慾望乎刻聞南北代表己定辦法以期取悅於政客唐紹儀將堅持恢復舊國會之議而朱啓鈐則將拒絶之和會遂暫時停頓然後朱將勸北京承認南方之若干要求而唐亦將勸南方稍予讓步至是和議復開而唐朱遂可商定取銷新國會附以舊國會舉徐世昌爲元首之條件並可約定召集舊國會在寗制憲俟憲法編完即行解散將來贊助唐氏使舊國會承認此議者大概爲吳景　褚輔成與胡漢民此三人者乃國民黨主要人物定能左右其朋輩以承認上述之　停辦法也徐世昌行將羅致此三人任爲閣員以酬其解决國會問題之勞而安福俱樂部如得北方軍權集於段祺瑞徐樹錚掌握中之條件亦能使新國會歸於消滅如是和平可復皆大歡喜其受影響者不過少數人耳文武政客咸可滿意如此情形約可延長三四月迨現有之國會旣經解散未來之國會勢必重選當選舉時内閣位置南北平分雙方必各用善後借欵以供運動選舉之費比較言之南方所得較少選舉當然失利未來新國會之多數勢必屬諸北方一旦國會召集其所定之法律難免不以壓抑南方鞏固北方爲旨趣於是内閣中之南方閣員终必辭職而不得意之政客必又齊集上海日作倒段之呼聲蓋其時統帶北軍者必爲段也彼時徐世昌對於段祺瑞之操縱北京政治當己不慊於心將乞助於直隸派之統兵大員以拒段之隂謀而爲徐世昌奔走者必向南方以徐攻段所以保全民國爲言南方雖明知其謊然必藉此再圖革命以懲段爲標幟北方軍隊之表同情於徐世昌者當然不願與南軍開戰至是吾人將見中國又有拖延時日之内亂（即政黨間之戰爭）然則其結果將何若乎是直使中國愈趨貧弱雖欲借債亦有不能並使政權分裂莫可恢復國際同盟會或不得己委託日本以收拾殘局而己以上所云絶非言之過甚余深知中國官僚故敢謂列强苟不爲中國人民參預中國事件則其結果必如上述也吾人莫不愛中國人民莫不惡破壞國家之中國官僚凡旅行於中國者見中國人民忍氣吞聲受官場之蹂躪其忍耐之狀幾非言語所能形容蓋中國爲黷武派所把持令人廻想歷史中極黑暗之時代人民除忍受外無他法也以余觀之脫除目前之擾亂僅有一道吾人當决定如何行動可使中國獲有和平良好之政府迨己决計即當通知南北政府告以必行之計畫無需與之商酌也凡濫用其權之官僚一概棄之如是行動吾人定可得全國人民之傾心贊助余與中國軍界中之最良分子結識頗多余敢信彼等亦必贊成吾人此項行動第吾人干涉中國事件不可越出下述範圍（一）裁散軍隊減至二十萬人（二）整理財政以使中國財政穏固爲度吾人旣爲華人成就此二事無庸代謀其政治蓋華人一旦脫離宣閥專制即可選舉强有力之政府及各級官員當可予國家以數百年來第一之有效力政府也余深信中國人民之能力苟列强待以公允則中國可成世界中極和平强國之一吾人必思所以脫華人於强權之道此乃協約國與美國之責任若任其呻吟於腐敗官僚之掌中非所以待華人以公道也列强專爲中國利益而　並不自營私利則外人干涉之問題亦殊簡單耳奪取督軍之砲限制政客之財使之不能利用則國民自能整理國家吾人應即有此恢復民權之要求至於選擇官吏吾人無需越俎代謀華人自當支配之可無慮也 
[清華學校體育場落成盛會]  
　　美公使演說羅斯福之精神 
中美新聞社云五月三日北京清華學校舉行羅斯福體育場之落成典禮美公使演說羅氏之生平兹紀大略於左羅斯福總統極注意清華學校美國退回庚子賠欵改充教育經費皆羅氏之主張及撥欵興辦清華學校羅氏始終贊助之雖當時有人請用羅斯福之名以名該校羅氏必樂從蓋羅氏不獨提倡智育之發逹且極注重體育常以本身爲則其體質極强健無日不操練余嘗見其指揮其子女在白宫前如何訓駕良馬羅氏曾告余曰幼時亦一書獃子多病十七歳時大病幾將不起始决計從事户外運動以操練筋骨後身體果大强從此立一良心上之决議日日操　久之成習慣云云羅氏之操練爲長途步行拍網球騎馬與拳術某纽約報曾譏羅氏在白宫紅室中着短衣褲練拳謂爲有關美國總統之體統羅氏閱報見之奮然曰若輩無乃欲余以大禮服而練拳乎羅總統旣每日操練遂始终不親近剌激精神之物故能長保其身體之康强智識之健全其所以能享大壽者亦以此也一九一三年羅氏因選舉事遭人狙擊彼適登車往某處演說雖身中槍彈毫不驚慌仍驅往演說場親友勸阻之不果及入場登壇自囊中取出演稿忽見血殷然聽者並不知狙擊事羅氏扶傷演說至半小時始畢然後往醫院取出彈子如此堅忍之材除戰場外余未曾見也余述此乃欲以此爲普通人遇最難之事而不畏懼之榜樣西諺有之曰事最難者成功最易獨惜羅總統未曾來中國有然中國靑年得可目覩此體健身强之大人物今日之體育場所以名羅斯福者即以紀念其體育之精神耳然羅氏不僅爲　育家實爲多方面的人物其行動與注意之範圍極爲廣闊彼除操練身體之外並時時致力於種種方面之事物彼服膺種主義以爲凡人每日作事以十小時計倘以四小時之光隂從事陶寫心靈鼓舞精神使身心相調和則六小時内所作之事其成績必優勝於十小時内所爲彼之養性怡情之物爲詩歌與歷史彼以研究歷史爲操練政才之用以瀏覽詩歌怡悅其心神某次在紐約從事政爭甚劇歸寓甚疲倦即入書齋中閱詩半小時精神完全恢復某次伊安博士偕一色勒特古文家來訪羅總統與讀該古文殊淹博并允於四是期内作一色勒特古詩相贈其時政務甚忙届期果於二十四小時内極忙迫時如約草成美國歷史上之大人物抱高尚主義具勇敢精神足以博靑年人之敬仰殆未有如羅斯福者當彼未活動於紐約政爭中時美國少年多致力於工商業而不甚注意於公共役務凡富人均不入政界自羅氏出而此風一變彼宣言願爲一服務公衆之生活但並不志在得官乃爲公衆造福迨被舉爲總統即實行其理想時之獎勵靑年爲國宣勞有人詆以多用富人然彼並不以富有多金爲貴乃因富者可以自由從事公務而不爲謀生所累也彼除獎勵有材之人抛棄自私的活動外又設法使政界一切位置成爲莊嚴而穏固故有才者咸樂爲之用而羅氏雖自己富有决斷及辦事能力然不使其僚屬凡事服從其命令而自由表示其才能擇善而從焉以上所述不過其個人性格之犖犖大端最足博靑年人之敬佩者羅氏之不朽精神爲美國國家之一大寳物政策及方法可變此不朽之人格永不能滅羅氏晚年極願一來中國黎元洪總統曾邀其來華行獵彼若果來必大顯其勇力於蒙古邊界並親見中國人民與之談論一切華人目覩此剛毅沈勇之羅氏定能益自覺其對於本國前途之宣大責任効法羅氏以堅强不屈之精神改良國家惜乎羅總統終不果來徒以其不朽之精神供華人之想像也 
[籌議中之禁烟計劃]  
　　設局禁止嗎啡鴉片禁種禁售後一般奸商又改以嗎啡高根等麻醉藥販售此種物品又多自某國運入當局先日特向某國交涉要求禁阻某國己允以締商人勿再售運政府因决定設一違禁藥品管理局專司取締嗎啡高根及其他有礙衞生之麻醉等品用嚴厲方法實行禁止不日即可開辦 
　　擬訂私種處分政府近爲嚴定烟禁厲行懲罰起見特定發現私種烟苗之官吏處分及人民治罪辦法四條轉令所屬遵照其辦法如下（一）查有私種烟苗者處以二等有期徒刑（一）鄉鄰有知情代爲隠匿者罪以連坐（一）何縣發現烟苗縣知事除撤任外道尹科以失察之罪（一）各道尹均加禁烟督察名目縣知事均加禁烟監察名目 
[京華短簡]  
　近謝米諾夫行動益無忌憚邊地風雲因益緊急昨聞劉鏡人及庫倫陳毅均有急電呈報劉電略稱頃接喻　謀長毓西參贊電陳謝米諾夫在赤塔等處招集土匪編爲兵隊縱令搶掠擄人勒贖又勾串俄警任意敲詐對於華民稍有不遂即指爲通同激黨處以殘刑慘無天日並在漠過赤站圍擊商場殺斃華民搶掠財貨逹數百萬之巨當經具報商會等情務請迅與俄使嚴重交涉勒令賠償又現在武官會議對於謝氏及俄警行動亦决擬嚴定取締條例己經提出五端規定如再違背斯旨當共棄之仍祈詳定方針云云陳都護來電略謂頃據確報謝米諾夫己宣告獨立在赤塔招募匪黨肆行勒贖華民逼處水深火熱之中呼籲之聲日接耳鼓務懇中央俯念邊陲多難民罹浩刧迅將烏得及上烏金斯克等要隘塡紥勁旅以資援救前次議决之五路出兵計畫亦乞飛速通飭各邊省區一律實力進行無任迫切待命云云由此爾電觀之可見謝米諾夫之擾害日甚一日邊地危急不可终日矣 
川粤漢鐵路督辦詹天佑逝世後其所遣交通部技監一席日昨己補李大受尚有兼任之管理中東路及西伯利亞鐵路委員會技術部代表一席交通部己改派顔德慶充任聞顔氏日内即可到東視事 
辛亥之歳政府曾以一百二十萬元接濟市面准商民領借聞警廳現以開辦貧民公廠名義嚴行索還當此金副緊迫市面不振之日商家十分爲難要求展緩 
古巴國與吾國初次通使在京設立使館近日簡派亞錫伯納氏爲駐京公使己於先日來京預定本日（五日）入覲呈遞國書 
[中美新聞社北京雜訊]  
　　徐總統昨召參院議長李盛鐸衆院議長王揖唐人府勸令調停安福部與中國銀行之爭端按民國二年參議院通過一中行則例規定該行總裁由總統自由任命迨民國六年梁啓超在馮總統任時爲財政總長梁馮二人除任政府官職外均兼營重大之生利事業二人欲使彼等之事業發逹故欲完全控制銀行政策梁氏乃上條陳主張修改中行則例使該行總裁爲有限制的任命馮即下命令照辦現任中行總裁馮君即馮國　之同族也現安福部欲操縱中行思惟有恢復該行舊則例最爲善策乃於上星期提出國會討論研究派人圖以不出席爲抵制但未成功今徐總統令李王兩議長勿再進行損害國家銀行利益之方法并謂現行之股東公舉總裁制度頗堪滿意不必史改李王答謂恢復中行舊則例案衆院己通過不能取消談論良久卒無結果能聞徐尚欲設法挽回 
蘇督李純派副官長胡恩溥入京以彼對於上海和會所爭法律問題之意見向總統陳述何於昨晚到京今晨謁見總統 
美人在北京所設紅十字商店迄今七月成績甚佳臝餘二千元頃己停市結朿按此事發起人爲愛倫夫人與美公使芮恩施夫人合力籌辦其始並無資本後向北京花旗銀行透支銀二千四百元由寓京美人希奇可克等八人作保作爲資本店中物品大半向美國定購亦有在北京採購者去年秋冬兩季店中並出售午後茶點就食者頗多又有人捐贈書籍及古董在耶穌誕節出售愛倫夫人最爲出力此外寓京美婦多贊助誕節出售愛倫夫人最爲出力此外寓京美婦多贊助之房屋由美使館捐助祇用華人小使一人故開支甚微該店贏餘之欵據紅十字會長彼得斯君云將相機順用 
[魯省勞働界之演說會]  
五月二日山東勞働界在北崗子開收回靑島演說會到會者三千餘人首由小車夫頭李鳳林報告聞會宗旨謂今日收回靑島非藉羣力要求代表民意機關請求政府致電力爭不可吾們以推車爲生個人之力　單薄故招集大家研究收回之方請各抒所見一致力爭不獨鳳林一人之幸實吾中華民國四萬萬同胞之幸也次由車夫趙强東演說略云靑島及膠濟鐵路在吾們中華民國領土之内爲吾們中華民國四千餘年之故物吾們同胞生於期食於斯自我始祖以及我子孫居於斯我之身旣生於斯我即爲該地之主人翁凡該地之建設改革咸歸吾們掌管所謂有此土即有此人有此人即有此權者是也如有絲毫毁壤尺寸損失皆是吾輩之奇恥主權一失土地即没吾輩之生命財産亦歸於烏何有之鄉琉球台灣印度高麗其前鑒也惟自教案而靑島租矣以條約而路權失矣以吾國固有之大好河山歸德人矣而數十年　受之痛苦己不堪言矣失此良港以資强鄰引虎守門豈自衞之道歟是吾同胞切齒頓足引爲深恨者也歐戰起日人代我攻之沿路居民任其使車馬衣食任其用當此之時莫不爲把臂訂交實行親善凡此皆爲希望交還我靑島也而孰知不數日又背前言矣口前政學各界己爲此項問題致電中央轉電和會主張公道還我港灣復我路權倘此後再不得圓滿效果吾輩苦力當另籌對待方法以盡我國民一份子之天職云云一時掌聲雷動秩序稍紊車夫王得勝雜貨店主李又勤相繼演說大略與前相同聚集點餘鐘始散兹附錄政學各界最近電如下巴黎和會美英法意四國專使公鑒靑島及路鑛問題應由和會公判交還敝國方爲正當所有理由己具前電現敝國人民對此問題誓死力爭全國一致倘無正當之解决即爲東亞戰禍之根本敝國人民爲伸張公義希望和平起見用再電懇諸公主持公道爲至當之判斷全國人民實深禱祝山東省議會商會教育　農工會叩 
地方通信 
[蘇州]  
　　警　長赴寗蘇州警察廳長崔怡庭於昨晚（五號）一時乘坐夜車赴寗晋謁軍民兩長面陳防務並請假回里出城時經過各地均派變崗所右科長稽查巡官等俱各送至車站偵探隊潘隊長特派探長開富春等沿途保護廳中一切事件聞巾總務科長高登第代拆代行 
　　巡士肇禍案了結聞門水關橋船户朱巧福之妻朱倪氏不愼落河警衞所崗警將巧福拘區致該婦無人救援慘遭溺斃一事迭詳前報兹悉　崔警廳長派員查明情形以該警衞所王巡官辦事不善着記大過二次巡長崔仲山性情粗暴着降爲一等巡士肇禍巡士張某着令開除業將辦理情形呈報道尹備案矣 
　　獎勵出力人員蘇鄉唯亭警察所被盜匪糾衆搶刦槍械並擊斃巡士馬義和一案經吳縣偵緝隊會同警廳偵探捕獲匪首王茂齋等解縣訊明正法所有案内出力人員即經潘秀清隊長開單詳請奬勵兹接軍民兩長訓令准内務部咨復偵探隊長潘國俊給予三等一級獎章探長龔福春李炳榮探員蒼有發陸兆陛等四名各給子三等二級獎章均於昨日頒發來蘇山潘隊長具領轉給 
　　小都督定罪民國六年冬間蘇垣鄉民抗租風潮案内拘獲之鄉民有三十餘人概行收押後陸續交保釋放僅吳連甫一名因有混名小都督之稱故未寛釋目下此案甫經審實吳供認聚衆　荒燒燬房屋不諱遂由承審員判决處吳無期徒刑照章須送山高等檢察廳復判俟確定後送監執行 
[松江]  
　　教育會之職員會縣教育會於四號上午開職員常會正會長吳子祥主席提議本届縣立學校及市立學校聨合運動會應否山會備給獎品問題决議山會各獎優勝旗一面欠由會員錢大盤提出統一各校日川文問題决議先山本會函徴各校日川文教材及要目交付下届常會討論一面並請錢會員將自著之日川文教科書送交本會以備采川 
　　縣商會之選舉會縣商會附設之商事公斷處於前日票選出評議員沈紀昌等十六人後旋於三號續行開會仍川投票法山各評議員互選公斷處長結果馮受祜以十三票當選　　婚嫁會之演說會耆民唐忠臯等所辦之婚嫁改良會於四號下午　座嶽廟内太虚亭開演說大會先山唐君報告成續次山男賓顧稼軒張蔚丹吳子祥楊了公陳念慈朱玖望女賓李　英袁季蘭方綠君相繼演說大致均以勸誡早婚敦崇　儉爲言　後山會員選舉唐志臯爲會長李東英爲女子部部長袁季闌方綠君爲女子部　長並推定勸導員張蔚丹等十餘人始振鈴　會 
　　高小校之運動會莘莊縣立第六高等小學校於三號下午開運動會男女來賓約千餘人該鎭第一第二及女子國民學校均列隊到會第一國民學校並加入來賓運動三節各　競技運動之最優勝者爲何仲孚楊耀斌丁日章梅鳴岐孫金瑞等九人山校各獎銀獎牌各一座山縣視學倪伯英授獎散　後並山　校長率同全體學生繞鎭一周而歸 
[鎭江]  
　　金融最近狀况鎭市洋釐昨日錢業公所懸牌龍洋每元己提至七錢左右各繭商收進甚夥預備　市用途（目下無錫雖未開秤而絲帮中人均以洋莊發動今年絲繭生意必大紛紛　洋以待通花銷路亦好通海去洋亦不少）預料此後洋　必有增無　銀拆一項尚屬平平 
[揚州]  
　　鄂岸　運局長易人鄂岸權蓮局長去職後由兼鹽務督辦　心湛保沈慶輝充任業呈准總統任命飭令淮運使遵照　　屠稅委員呈請續辦江邑屠宰稅徵收員朱兩祁現以包認期間將滿呈請縣署續辦一年佟知事己於五日轉請財政廳核奪 
[嘉興]  
　　城中大火嘉興北門城内下塘丁家橋北沈士英家前晚三鼓時不知因何失愼頓時火光燭天因城河狹小沿燒至對河北大街綴雲閣箋紙店元　吕香烟公司通利電話公司後埭又對街籐椅店趙姓　表唐旋經各坊義龍到塲竭力施救火始熄滅計焚去房屋二十餘　損失在三萬金以上就中損失以元茂昌香烟公司爲最鉅孩兒橋郵務支局適在問壁山張局員將各項簿據搬出以免危險四日城内外電話因電　折斷均多阻滯刻正飭匠修理尅口回復 
　　講演戰後之宗教嘉興耶穌教堂以戰後世界各事均趨於未有之變局而宗教爲人類信仰所繫不可不研究適於戰後世界主義之教旨故該堂邀請宣教師毛逵孫於本月七日（隂曆四月初八日）晚七時半起講演戰後之宗教命運並有中西特别音　以佐興趣 
[杭州]  
　　省議會臨時會紀事昨日（五號）省議會臨時會開第五次大會出席議員一百零八人政務委員三人二時十分振鈴議長宣讀日程畢將反對八年公值修正文電諮詢大會任鳳岡主張咨文愈簡愈妥並擬將原文内接各省議會通電聲請一致否認等字樣删去因原文口吻本會列於被動地位其電槁照川衆贊成開議第一案擬刊浙中先哲　書案付表决贊成者少數不成立第二案擬分期籌設地方分庭　司法公署建議案秦炳漢報告審查會主張廢棄衆無疑義原案不成立第三案浙江水利委員會追加七年度歳出臨時費案由周鈞棠報告審查情形無討論即開二讀會併付三讀會通過第四　追加省立第三苗　七年度臨時費案密查報告主删除購牛費二十元無討論通過第五案設立王陽明祠經費不敷案任鳳岡主張重付審查衆贊成第六案浙江省立第一中學校追加七年度第二宿舍租金案對於審查報告無異議當日付二讀會第七案建議審查股第一次審查報告因本省財力困難公决緩議第八案舊衢屬製糖廠修繕屋宇追加七年度臨時費案公决廢　第九案修訂徴收　賦聨單案公决付法律審查第十案疏濬甌江大溪航路案公决付庶政審查第十一案修正浙江警　隊騙制暫行章程案公决付特務審查指定任鳳岡等三十一人爲審查員議至此己届法定時聞餘案宣告延會遂散會 
[漢口]  
　　大火二號早十句鐘後城馬路外三新街後首胡姓棚户因違火蘆蓆失愼該處未安水管洋龍鞭長莫及故延燒至下風無人烟地方始熄計焚燬大小茅屋二百餘間另一消息云是晨三碼頭鐵路外怡和洋行上首棚户早炊失愼致肇焚如是時北風正猛直燒至劉家花園下首焚燬板屋茅廬七八百間始熄有某洋行做花女工將男女孩三口燒斃同時飛火落至愛國花園後首形勢較起火地方尤形猛烈出愛國花園直燒至三新街鐵路再山鐵路穿過三新横街火飛至寗清里後首被焚地方經各保安會携帶鈎又斧銅拆開火路火勢始殺此次被焚人家約在三千户以上燒斃人口猪牛甚夥 
雜評一 
[人心未死（默）]  
哀莫大於心死何謂心死失其痛癢相關之感覺與喪其羞惡固有之本心也國權被奪而不知憤是謂失痛癢相關之感覺國家被辱而不知恥是謂喪羞惡固有之本心國之能生存世界與否全視此人心之死與未死而己全國之人心死則雖國家龐大之　壳存而终必亡全國之人心尚在則雖弱無可弱而必興此其理騐之古今中外而無或爽者今北京學生爭靑島爲學界人心未死之表示各省團體爭北京學生被捕事又爲各界人心未死之表示我國將來救國負擔全賴此一線未死之人心當局正宜維護培養之俾生機日漸滋長而勿摧折則其所獲結果不僅有益於靑島間題而己也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會正式續開之第廿八日]  
　　六日上午十時開正式大會討論山東問題結果由雙方總代表致電巴黎中國專使電文如左 
　　巴黎中國　館轉陸專使曁各專使均鑒靑島本中國領土租借德國並非何國之屬地中國旣對德國宣戰租借條約當然無效靑島當然爲中國所有不能任聽何國之處分故吾人對於和會要求退還靑島實爲至當不易之舉近聞和會有不能容納中國主張之說人心激昻舉國一致北京及其他各地人民連日均有激烈之表示不知和會情形究竟若何倘和會承認他國之要求不容納中國之主張我四萬萬國民爲公理正義計斷無承認之理應請勿予簽字以伸公道而保存國際之地位謹代表國民公意特電奉聞並盼復示朱啓鈐唐紹儀五月六日　　平和通信社消息安福派議員連日紛紛南下現與南方某派議員暗相聨絡據知其内情者言安福派自承新國會爲非法可以取消並承認恢復舊國會在北京開會但要求舊國會須將前選之總統取消另選段芝泉爲總統如多數不滿意段爲總統則舉黄陂爲總統由叚芝泉组織内閣亦可此種計畫含有兩種作用一則藉此要挾使東海有所懾不敢犧牲新國會二則南方某派必爲其甘言所惑以爲國會可望完全恢復益主張法律問題不能讓步若輩亦明知其說不能實行惟如此着手則新舊兩國會皆不能解决而和議必僵純爲破壞和局各遂其私之一種手段也當此國勢阽危憂患叢集力求統一團結之不暇乃猶掀波作浪唯恐天下之不亂是眞别有肺腸矣 
　聨合通信社消息連日以來兩方代表雖逐日按時到會而　面時不過幾句官話不着痛癢所謂討論某案云云不過表面文章而己故和平會議實際己陷於窮境所欠缺者和議停頓之宣告耳其所以陷此窮境之故則由於法律問題無法解决北代表中有不願和議告成者南代表知此情形亦不敢提出良心上之正當主張以避和議之破裂徒使可寳貴之光隂葬送於面面相覬中此種梗阻和議之人倘無根本覺悟則和議前途必無倖也 
　　全國和平聨合會通電各省省議會商會教育會農會及北京滿蒙回藏四族公會均鑒和會重開億兆託命乃近觀南北代表議事情形頗有令人失望如（一）廢督問題全國輿論一致主張側聞各代表討論地方制並未提議及此空談枝葉漠視根本南北代表對於南北軍人朝野談客又多顧忌（二）國會問題中國亂源起於爭法現旣棄戰言和則法律爭點當然應由和會解决近聞南北代表因各受局外干預不敢毅然討論形同停頓坐失時機竊念和會代表雖爲當局所委任實受國民之重託現歐洲和約不日簽字外交緊迫一髮千鈞南北代表應本國民之公意爲根本之主張和議始可成立如瞻前顧後長此游移則糾紛益甚解决愈難近更聞善後借欵己成議題大局尚未解决徒汲汲於運動借欵籌議分配本末倒置尤屬不解同人等痛觀時局緘默難安亟望一致電陳和會要求南北代表採納輿情力負責任速决以上各問題國家前途實利賴之臨　不勝迫切企望之至 
[國民大會籌備紀事]  
昨日下午各學校校長齊集省教育會籌議今日國民大會事由黄韌之主席專門學校各校校長及中小學校校長到者甚衆决定於上午十時由推定之幹事員在公共體育場籌備一切下午舊鐘一時開會其辦法如下一報名二演說演說時間宜短全時間不宜過一點鐘因廣場人衆過久不易維持秩序且恐聽者亦不易全體明瞭演說者宜預約定不必多三四人足矣三提議（一）歐洲和會代表力爭日本交涉并轉請美英法各代表主持公道（二）電政府力爭日本交涉對於北京學生事件不得加以死刑并不得解散大學此電護軍使己允代逹（三）通電各省協爭（以上各電應先請草就大書揭示請衆公决）（四）推代表商請南北和議代表轉告政府力爭日本交涉對於北京學生事件不得加以死刑並不得解散大學（此代表應請先爲預備）（五）提倡國貨在交涉未了以前抵制日貨先從調查入手（以上四五兩條亦大書揭示）四游行街市各學校到場出場及游行辦法公定如下（一）各校午後一時（舊鐘點）一律整隊到公共體育場（二）到塲時每校帶國旗學生分執小旗上書關於國恥字樣旗以多爲宜（三）到場後分向演台前後以次整隊站立（四）會畢整隊出場以次游行民國路一週其餘路線由各校自定（五）在場及出場游行由各校負責維持秩序（六）體育斱設有學界臨時幹事部有事可向接洽（七）各校出發以前應由職員向學生行臨時訓話說明本日國恥事件至各國民學校則定於九日游行街市由勸學所另定辦法 
昨晚滬上商學各團三十餘團體集於法租界霞飛路一百三十六號國民大會籌備處樓上到會商學各圑體及各學校代表七十餘人當推江蘇省教育會代表朱叔源君爲主席當由王兆榮君報告籌備處一切接洽經過情形並稱前日所擬致電歐洲和會中國代表之電稿己經譯就法文即可拍發次由主席報告江蘇教育總會對於學界籌備情形並提出應請注意及議决各事略稱明日演說人數宜少時間宜短因明日精神重在游行表示國民眞意不重在會聚一處演說云云略有討論衆以演說時間不得逾一小時每人演說不得逾十分鐘一小時後即出發游行街市主席以此付表决全體通過次議擬發各電之起稿内容大衆討論甚久結果决定致歐洲中國和議代表一電英美等四國代表一電致各省請開國民大會等事一電當推舉起草員二人起草次議對於南北和議代表要求致電南北當局告以一致對外懲辦賣國賊釋放被拘之學生並須致電中國歐和代表宣逹民意次議國民應督促和議限日結束一致對外當晚並推定明日臨時主席黄紉之君更推定籌備員三十餘人請於明日上午九時預赴西門公共體育塲布置一切本日議决案更有提倡國貨一項故各籌備員於國民大會開過以後仍决議繼續進行不逹交還靑島廢去密約及二十一條欵以前不止云明日游行街市之際並希望各游行員多書小旗標幟如（扶持公理）（抵抗强權）（共討國賊）（不甘心死）等等散會己十一時矣 
國民大會籌備處昨發通告云上海公私各男女學校校長教員學生曁各校童子軍諸君公鑒巴黎和會吾國外交幾乎完全失敗國命存己亡間不容髮本日（即國恥紀念日）午後一時在西門外公共體育場開國民大會届時務請各校全體整隊赴會并希手執小旗（如還我山河等）爲要恐未週知特此奉聞國民大會籌備會啓事 
商業公團聨合會昨發通告云啓者頃接學生救國團來函定於本月七日午後一時在西門公共體育場開國民大會請爲到會等因凡我在會商界請各届時赴會爲荷 
昨日上海縣沈知事爲國民大會事曾至龍華護軍使署請示聞盧護軍使認爲國民應有之事且聞盧使己電呈府院陳述滬上民情憤激將開國民大會力籌挽救等情電文中有國勢雖弱民心未死請飭和會專使據理力爭堅持到底以順民意等語蓋盧使以此事旣與國家大局有關而山東爲桑梓之鄉尤所注意云 
世界和平共進會上海廣東國民策進永久和平會昨日下午三時開三會聨合會對於國民大會一事研究進行方法當經全體一致决議第一要有秩序的示威運動第二不先清内奸無以抵禦外侮除由三會電京外再行臨時推舉代表分赴南北代表曁各當局要求懲辦賣國禍首爭回山東取消密約不逹目的不止第三如要求無效國民亦有爲自决之行動不再依賴甘心賣國之當軸正值散會時適有五十三商團代表到會决取對於日貨有最後之辦法云 
本日會議加入團體如下震旦大學大間學院博文女學校浦東中學復旦大學澄衷學校環球中國學生會勤業又子師範學校廣東善後協會南洋路鑛學校國民勵志會山東同鄉會江淮同鄉會各省同志善後會全國報界聨合會安徽同鄉會對日外交後援會法租界打鐵浜中華同義義務學校亦於昨日開會演說靑島問題關係吾國存亡吾國同胞誓死力爭不逹目的不止後經教員陸良政張增浩等說明巴黎和會靑島問題失敗原因及五月七日國恥紀念之所從來全體學生極其奮慨咸欲誓死力爭并有小學生演說曹章賣國之罪亦足見本埠學界之激昻矣 
沈定一等致杭州電云杭州省議會轉教育會商會各報館鑒和議危殆東隅將逝一部割裂全國淪胥國民莫憚有軍閥爲賣國中堅一對於日本應收回山東靑島及一切秘約所損失之國家權利二懲辦賣國犯庚日上海舉行國民大會自决進行盼一致精進力救危亡沈定一戴傳賢孫棣三等麻 
[籲請愼處學生維持大學電]  
　　唐總代表電北京徐菊人先生鑒頃得京耗學生爲山東問題對於曹陸章諸人示威運動章仲和受傷特重政府將擬學生死刑解散大學果爾恐中國大亂從此始矣　意學生純本愛國熱誠胸無黨見手無寸鐵即有過舉亦可原情况今兹所爭問題當局能否嚴懲學生了無愧怍年來國事敗壞無論對内對外純爲三五人之所把持此天下之所積怨藴怒譬之堤水必猶有大　之一日自古刑賞失當則游俠之風起故欲罪人民之以武犯禁必先懲官吏之以文賣國執事若不能以天下之心爲心分别涇渭嚴行黜陟更於學生示威之舉措置有所失當星星之火必且燎原竊爲此懼不敢不告幸熟裁之唐紹儀叩 
　　朱總代表電北京錢總理鑒微電悉北京大學等各校學生因靑島問題致有意外舉動爲維持地方秩序計自無可代爲解說惟靑島問題現己動全國公憤昨接山東省議會代表王者塾等來函請願今日和平會議開正式會己由變方總代表聨名電致巴黎陸專使曁各專使代陳國民公意請向和會力爭非逹目的不可簽字己將原電奉逹各學校學生本係靑年忽爲愛國思潮所鼓盪致有逾越常軌之行爲血氣戾事其情可憫尊電中亦有本用和平方法苦口勸慰嗣因焚屋傷人不得己始行逮捕二十餘人云云足見政府對於各學生本有原諒之意擬請將被捕之人迅速分别從寛辦理以保持其愛國之精神而告誡其過分之行動爲國家計爲該生計實爲兩得之策迫切陳辭伏維採納不勝企禱之至啓鈐麻 
　　省教育會電北京大總統國務總理教育總長鈞鑒報載學生爲外交公憤鬨爭警廳拘學生擬處死刑并解散大學等語學界駭詫無論學生舉動如何總發於愛國熱誠即使一時憤激軼出範圍决無死罪史此係私人行爲尤不當因此破壞全國惟一之最高教育機關務乞大總統曁總理總長審愼主持免致激怒全國國家幸甚江蘇省教育會麻 
　　本埠各學校電北京大總統國務總理京報轉各報館公鑒山東問題外交失敗噩耗傳來舉國震駭吾民誓當戮力同心爲政府後援力爭至最後之一日而後己北京學界發生示威運動雖不無稍越法紀然迫於義憤情有可原乃聞警廳拘捕學生三十餘人欲加死刑興此大獄衆情憤慨務望睡府本公理人道速將被捕學生釋放以安人心以弭禍變母任感禱且外交日迫更不宜自起内訌若政府弁髦民意濫肆權威則吾人爲保全全國靑年之神聖計義不獨生誓必前仆後繼以昭正義想政府亦不能盡戮全國學子也急迫陳詞惟希鑒察上海南洋公學聖約翰大學復旦大學大同學院同濟醫工專門學校省立第二師範南洋商業專門學校中華工業專門學校南洋路礦學校省立第一商校同德醫學專門學校神州醫藥學校亞東醫學專門學校中國體操學校留日學生救國團寰球中國學生曾澄衷中學浦東中學嶺南中學南洋中學務本女子中學勤業女學愛國女學民生女學靑年會全體學生東吳大學法科全體東吳第二中學英華書館神州女學廣東學校啓秀女學尚公學校承天學校全體學生同叩麻又致南就李督軍請轉各省會協電力爭詞略同上兹不複錄 
　　商業公團聨合會電（其一）急北京大總統國務院教育部鈞鑒靑島問題存亡關係一髮千鈞危急萬狀此次外交失敗人人知爲章宗祥曹汝霖陸宗輿等所誤幾乎國人皆欲殺之政府何愛若輩而以國家爲孤注乞速按律嚴懲與衆共棄至學生愛國起與賣國賊爲難正合全國民意因此被逮商民等全體憤激應請政府垂念學生無罪即行釋放一面勸諭照常上課否則全國暴動更難收拾並希立電和會專使堅持直接歸還靑島到底萬不得己則退出和會决不簽字對内以順輿情對外以張國勢在此一舉伏乞見復施行全國幸甚上海商業公團聨合會五十五公團叩麻 
（其二）北京大學校蔡子翁鑒學生反對國賊正合國民心理因此被逮我公團同聲憤激除電府院曁教育部外乞公始终愛護與傅總長面請府院從速釋放敝團願爲後盾上海商業公團聨合會五十五公團叩麻　　上海律師公會電（其一）北京司法部鈞鑒報載學生以外交失敗激於義憤毆傷章宗祥情節本屬輕微所有拘案各生務請飭廳優加待遇公平審判以養士氣而保國本除函電各律師公會一體請願外特先電陳上海律師公會叩魚（其二）北京律師公會鑒報載學生以外交失敗激於義憤毆傷章宗祥情節本屬輕微請貴會推選律師出任辯護敝處亦選派會員到京搜查辯護資料以供採擇至被拘各生應有文明待遇除另電司法部請願外請貴會一體力爭上海律師公會叩魚（其三省川桂莘總代表曁代表諸先生鈞鑒報載北京學生以外交失敗激於義憤毆傷章宗祥情節本屬輕微惟恐北京政府措置稍有失宜激成重大變故大局前途所關匪細敢請先生急電北京政府對於被拘各生務爲文明之待遇並公開的審判以養士氣而保國本幸甚幸甚除己由本會另電北京司法部北京律師公會主張外務懇俯予照辦至紉公誼專肅敬請勲安上海律師公會謹上 
　　全國和平聨合會電北京大總統國務院鈞鑒據報載北京各校學生因外交失敗致有過激行爲軍警因而主張嚴懲學生解散學校竊以此次外交關係國家存亡禍害迫於眉睫各校學生義憤塡胸雖舉動不無過激而心跡實有可原人心不死可見一斑外交轉圜方資後盾政府當此垂危時機不爲救濟之圖反持壓迫之義廢學興獄士類寒心萬一激成衆憤外交尤難挽回應請俯順輿情爲民作氣准將該學生等從寛免究以安人心而維國是臨電不勝迫切待命之至全國和平聨合會叩麻 
　　留日學生救國團電（其一）北京益世報轉大學及各學校均鑒諸公熱烈之舉足振民氣望益奮勉取爲後援留日學生救國團叩魚（其二）北京總統府均鑒解散大學殊背民意袒恤奸人摧殘士氣輿情大憤恐生他變望愼出之留日學生救國團叩（其三）全國各學校各報館省議會教育會公鑒山東問題失敗國人無不痛憤據京電北京學界激於大義聚衆數千游行街市爲國民的示威運動國賊曹汝霖居宅被焚章宗祥受傷垂斃舉國稱快咸謂此舉足以寒奸人之膽作國民之氣不意政府横肆淫威竟將被逮學生擬處死刑悍然解散北京大學似此專制之舉實屬違背民意夫外交失敗羣情憤激示威運動各國恒有偶越範圍情有可恕矧章賊宗祥國人指目賣國之罪事實昭然被毆垂死深快人心處學生以死刑己大反於公理甚至將二十年經營舉國稱贊之國立大學無理解散是誠何心袒庇奸人而摧殘士氣獨不慮騰笑文明各國耶諸公主持公道對兹謬舉甯能坐觀速電政府表示反對以拯可愛之靑年而培僅存之正氣不勝禱盼之至留日學生救國團同人謹叩 
　　外交後援會電（其一）北京大總統鈞鑒大學學生爲除國賊焚曹毆章全國聞之莫不痛快頃聞錢能訓主散大學段祺瑞主辦學生大拂民情敬乞我公略跡原心迅將所捕學生一律飭釋否則公憤難逃巨禍立見咎將誰歸敢冐直陳不勝盼禱國民對日外交後援會李齊民等公叩魚（其二）各省教育會省議會商會農會曁各團體報館公鑒北京大學學生爲除國賊焚曹毆章義聲所播中外同欽頃聞學生被捕二十餘人錢能訓主散大學段祺瑞主辦學生似此是非顚倒公理何存除電懇大總統飭釋學生外特此電聞懇迅分電力爭以伸公義無任翹企之至國民對日外交後援會李齊民等公叩魚 
　　日報公會電北京大總統國務院鈞鑒北京學生行動雖激然實出於愛國熱誠頃聞有主解散學校處學生死刑之說風聲所播輿情憤激須知壓抑愈重反動愈烈際此國家存亡所關全恃民氣激昻爲政府後盾請勿漠視輿論致激巨變望立開釋被逮學生以慰人心上海日報公會魚（此外尚有中華學界聨合會等團體或公民公電因限於篇幅不能備載） 
[彚紀力爭靑島之電文]  
　　商業公團聨合會電巴黎中國使館轉陸顧王專使鑒外交問題關係存亡危急萬狀請始终堅持直接交還靑島并撤廢密約務逹目的否則退出和會萬勿簽字本團願爲後盾上海公團聨合會五十五公團魚　　全國和平聨合會電（其一）北京大總統國務院外交部鈞鑒報載中國專使曁梁任公等電告歐洲和會日使於山東靑島問題態度日見强硬并以退出和會爲要挾英法國亦爲所動有歸中日自行商决之說噩耗似來全國國民至爲憤慨竊以此次外交失敗不在專使之不盡力而在我國内無一致之精神當靑島問題提出和會時顧王兩使力持正論各國贊同日人氣墮卒以少數媚日派之甘心賣國肆意破壞脅迫政府箝制專使遂予日人以可乘之隙現在時急勢迫一髮千鈞我大總統及部院諸公若冉不爲根本上之覺悟仍一任媚日派之爲魁爲蜮靑島一去則中國從此己矣伏望毅然獨斷一面宣布否認一九一八年之二十一條及去年所結各項密約以求友邦之公平裁判如各友邦不能主張公理即令代表拒絶簽字如日使再有要挾即令代表退出和會一面罷斥媚日派首領嚴加懲治以清内奸一致對外以救危亡本會代表民意急不擇言罔識忌諱幸垂察焉全國和平聨合會叩（其二）各省省議會教育會商會農會各團體各報館鑒靑島問題消息極惡日使以退出和會爲要挾聞歐洲和會頗爲所動有歸中日自行商决之說凡我國民亟應設法力爭以救危亡人會己一面電致政府即令專使堅持到底拒絶簽字如果不能爭回卽迅出和會并請懲治媚日派首領以警奸謀一致對外一面電請巴黎和會主持公道並電我專使拒絶署名以圖補救一致主張積極進行祖國幸甚全國和平聨合會叩 
　　外交後援會電（其一）巴黎中國公使館轉陸顧王專使均鑒靑島問題將歸失敗國人聞之惶恐萬狀近日章氏被毆曹宅被燬足徴人心之憤激公等受四萬萬付託折衝樽俎務望協力力爭堅不簽字目的不逹儘可脫會歸國再圖挽救否若隠忍遷就此着旣輸淪亡在卽公等旣不愛國國人又何愛於公等章曹前事可爲殷鑒瀝血陳詞伏乞採納國民對日外交後援會李齊民等公叩魚（其二）本埠各團體曁各界父老均鑒靑島惡耗日劇一日倘若讓步一切條約定難取消國家之亡卽在轉瞬現意人爲爭國權不惜退出和會吾人爲國權計亦不得不力爭靑島昔婦孺爲爭人格憂國家之滅亡而不恤其緯不顧其生吾人爲人格計尤不可不死爭靑島北京大會巳經開議激憤之聲震動中外上海爲國中巨埠團體衆多向來大會在各處先開進行較各處獨速丁兹靑島危急一髮千鈞未聞有開大會議對靑島者本會抱有死不二之志願逹靑島必歸之目的除派員分往各省聨絡開會鼓動民氣外用是泣懇我諸父老融洽黨見化除界限同心戮力彼此函商指定期址公開大會一致聨名電懇專使始终堅持决勿簽字並要求政府電請各國主持公理及誅曹汝霖章宗祥陸宗輿於市庶内奸消滅國權可挽人格未喪國可圖存減亡生存只爭幾希祈急注意爲盼國民對日外交後援會謹啓 
　　留日學生救國團電巴黎陸顧王胡施五代表公鑒山東問題國權所繫據理力爭全國屬望萬祈堅持勿遽簽字國人誓死爲公後援留日學生救國團謹叩　　東京留日學生來電上海救國日報轉京滬各報館均鑒爲外交事特派代表廖方新王俊分赴京滬特聞留日學生全體叩 
[旅滬中行股東致董監事會電]  
　　請拒絶安福要求 
旅滬中國銀行股東會昨致北京電云北京中國銀行董監事會諸公鑒報載安福要求增加股本並聞有索貼黨費等事股東等誓不承認旣此案在滬己列入和平會議政府洞逹時勢斷不能偏袒一黨擾大局而礙和議如尊處有爲難之處此間尚另有抵制辦法無論安福有何要求請一律堅爲拒絶諸受全體股東委託之重務乞鼎力堅持到底勿稍猶豫至深感禱旅滬中國銀行股東會公叩魚 
[教育家南游返國]  
江蘇省教育會副會長黄韌之君春初親往南洋各埠調查華僑教育數月以來身歷數十埠演說一百數十次兹因調查事竣於昨日乘輪返申帶回華僑教育之成績及其工業製造品標本甚多不日將開會講演云 
[贛省城門礦問題最近消息]  
　　旅滬贛紳羅家衡得江西省議會電云羅緱生先生並同鄉諸先生鑒仙居公司领開城門礦照前經敝會請省長調署保存近農部迭電省長繳回不知是何用意竊礦照爲押欵要件如果繳部勢必轉給彼手俾遂詭謀除請省長始终保存勿繳部外應請鼎力協爭以杜隠患贛議會叩微印 
[茶業前途之悲觀]  
　本年春問以來茶葉洋莊銷路漸見活動現届新茶上市考李各棧存貨僅剩副熙一萬餘箱營業似見起色兹據茶業之素有經騐者言前途仍抱悲觀緣現有某國將華茶大批購去運至國内翻箱以華茶優勝轉裝伊國木箱標　某國商標將自己低次之貨翻人華箱銷諸他國故抑自己之價而抬高華茶之價勢必不能暢銷於各國以是各茶棧聞某國出此手段破壞吾華茶之對外營業異常憤懣業己迭次在公所開會磋議嗣後對於某國情願拒絶不與售賣云 
[五誌大風之損失]  
　　滬南興利公號之沙船沈增裕向來行駛山東靑島萊陽上海等處此次滿裝北貨雜货全千餘件開行來申初三日開抵瀏河海灘正遇狂風不及進港躱避以致遇險將大桅一支折斷船夫失落兩人不知去向船卽失其駕駛力吹至沙灘擱淺船頭損壤貨遭水浸經耆民俞富榮趕至上海向號主告急雇就拖駁小輪往失事處拖救船頭受創過深不能拖動惟有將貨運卸再圖設法出險聞損失須二三萬金之譜 
[紅會籌備四分鐘演講競賽]  
　　紅十字會之歷史與事業在歐美各邦早己童稚皆知惟在吾華雖提倡有年除少數確有新知者外鮮能道其究竟該會有見於此故自五月底及六月初特舉行四分鐘之演講競賽會藉以昌明其宗旨啓發其事業俾引起普通人民注意今將該會簡章及志願書列後（簡章）（一）凡男女學生在二十歳以下者爲合格（二）講員須預備對於紅會之生活或歷史之演講一篇（以四分鐘爲限）不挈演稿向二十人以上之會場宣講並請評判員定其優劣（三）最後之决賽定於陽曆六月一日午後八時在四川路一百二十號靑年會殉道堂舉行（四）言語以官話或滬語二種爲合格（五）評判準則演講意義五十分講員姿勢五十分合一百分（六）凡欲與分之男女各校須於陽曆五月二十一日前舉行级數競賽每校至少須有三級以上之競賽其結果及優勝講員之姓名學校之地址評判員之姓名須於五月二十三日前塡寫清楚函告四川路一百二十號紅會演講競賽會書記童星門君（七）紧後競賽優勝員之獎品第一名剌繡緞旗一面約值洋十五元第二名剌繡緞旗一面約值洋十元第三名剌繡緞旗一面約值洋八元（八）報名單須於陽曆五月十一日郵寄演講競賽書記 
（報名單）校名地址男校或女校校長姓氏與分競賽之年級各級演講員姓氏年齡舉行級數競賽之日期評判員姓氏校長署名 
[江寛案第二十八次續訊紀]  
　　　招商局方面人證退出 
　　星期四續訊 
　　昨日（星期二）爲續訊楚材艦撞沉江寛船案第二十八次開庭之期到庭者除原被代表律師外有英副領事商會代表西人某楚材管帶與領江仍未到庭午後一時三十分開庭審判長沈壽堃率同陪審官出庭據麥克樂律師陳述今有太古洋行總船主到庭作證堂上准之據該船主稱伊名乃而升（譯音）前在太古洋 
 
 

Page 11

 
 
行蕪湖船充領江因目光關係辭退現有簿據爲證述畢穆安素律師起立反對簿據不能充證請堂上下諭不採用簿據麥律師反對謂簿據較爲有力請以證據爲重堂上謂俟領江到庭再行定奪麥克樂律師起立謂招商局有一語聲明招商局爲帮助法庭進行所有關於領江的事亦有二陳說亦不說湖北政府之人證都有受命令卽如管帶之報告先　理事官呈堂公堂可以作湖北政府證據之一種且本律師屢有請求要着報告公堂未經照准許理事官與招商局同一帮助進行此事詎政府將許撤回顯是受湖北政府之請本律師非爲許辯護招商局始终未逹目的所以本律師衹得辭退穆律師謂有一語對付招商局比方西人俗語有一物在池後忽無踪此刻敝律師請求堂上湖北方面應當勝訴對造旣經辭退當然有權利請求從前招商局本有不承認公堂說在中國法庭應當守中國法律官謂今日人證己訊完理應開始辯論麥謂請先下諭穆律師謂先决地位請招商局方面先開辯論麥律師謂請堂上准招商局退出本案官謂本案見證問完如願退出請俟判後退出未晚麥謂退出本案尊重起見請堂上准予退出法庭述畢問官未及對付而招商局代表傅筱菴曁麥克樂律師馬斯德律師太古總船主等均自行退出秩序雖未紊亂而法庭遂諭暫爲退庭評議閱二十分鐘復開庭審判長沈壽堃宣布招商局未奉堂准自行退出如此舉動殊不合法惟本案人證均己訊明招商局方面旣經聲明退出本案範圍應由湖北方面陳述全案意見以便法庭　期宣布判决誦畢穆律師謂今日恐未及陳述請堂上定期堂上遂判星期四續訊 
[鹽務署洋會辦來滬]  
　　北京鹽務署稽核總所洋會辦甘北爵士偕秘書繆劍霜於昨晚乘坐專車由寗來滬探悉此次職務（一）係因松屬鹽場産額短绌疊經地方士紳力爭維持灶户生計爰由總所派員實地查察俟呈復後再行核議（一）調查崇明鹽務預備整頓方法並聞事竣後將順道分赴兩淮兩浙等處鹽場巡察一週俾資者鏡刻松江稽核分所會同運副署派委科員王君來滬招待一切 
[烟公司救濟蚌埠火災近訊]  
中美新聞社云前數星期蚌埠大火商店民屋大半遭刧上海英美烟公司特派代表携欵前往接濟現聞該公司己借於蚌埠商會銀二萬五千元不取息一年又助該商會現洋三千元作救濟事宜之用再大小商店遭火刧後己無資本復業英美烟公司又分貸於各商店值銀一萬元之香烟特許長期還本當地人士對於該公司之樂善好施頗爲感戴云 
[縣商會選舉公斷處評議員]  
南市縣商會昨日午後開會選舉商事公斷處評議員并調查員先由各業代表次第到會將選舉票投入票匭其時正副會長在場監視俄而由各職員開匭揭曉兹將當選評議員十五人姓氏及票數錄後王一亭七十一票姚紫若六十六票莫子經五十六票張樂君五十五票穆抒齋五十三票沈潤挹五十三票聞蘭亭五十二票葉鴻英五十二票李詠裳四十六票陸崧侯四十五票汪寛也四十四票朱吟江四十二票葉丹庭四十二票陸伯鴻三十六票干蘭坪三十四票次多數朱子謙二十九票李平書二十五票葛吉卿二十四票臧廉遜二十二票徐炳輝二十一票當選調查員四人馬驥良二十六票臧廉遜十八票江確生十六票吳芹甫十四票次多數葉惠鈞十三票孫永年十二票該會己訂定十二日開會再由評議員中互選處長一人昨日該會致當選評議員函云啓者本月六號本會開會選舉商事公斷處評議員十五人除當選副會長蘇君筠尚及候補員本會職員干君湘春照例引退外特將名單送請查照希於十二號後三時到會互選處長是爲至盼計附名單 
[接辦屠稅問題之解决]  
本邑肉商反對顧聚霖承包屠宰稅等情迭誌前報兹悉此事現由縣商會遵照縣公署來函飭滬寗蘇三帮公舉經理經肉商等己在公所舉出榮銀和接辦屠宰稅由唐立成等百餘人聨名呈請縣商會覆請縣公署核辦並須繳稅洋一千八百元經商會總協理顧蘇二君核准諭於節略内加蓋各店圖章以憑核轉此事可謂解决矣 
[勸令皮箱工人上工之布告]  
上海縣公署昨發布告云爲布告事案據南北市皮箱同業司年顧海林蔡秋林奚虎泉徐榮桃等呈稱竊商等同業公議重整行規開辦善會曾由同業運署蓋章粘附簡明規則呈奉鈞署俯賜立案布告并蒙查照前案永遠禁革小行頭名目各在案不意布告頒發未久有工夥敗類王廷發大糞箕阿榮張安生蔡錢生高福生關根徐乾其鬍嘴關榮鳥嘴阿勲康月陶等創議提用業董保存公項竟敢於本月十三日二時邀喫講茶硬提公項查此項保存公項爲將來另購基地之用安能恃强逼索妄思提用分肥詎王等分赴各店脅迫衆工鼓煽能工公然刋印行單違背布告私立行頭商等勸諭無方惟有陳明下情連署蓋章環乞電鑒立拘王廷發等到案從嚴訊究以安商業等情據經飭吏查究並令飭該業董林祖澂查明兩造爭執情形妥爲理勸從速開工不得集衆滋擾違准禀究在案兹據該業董呈復遵令通知店主工人齊集公所詳詢雙方意見各店主以此次主動把持之王廷發等藉口硬提公項無端罷工毫無理由如果始終把持吾同業惟有實行招工辦法各做手皆稱罷工實非本願皆由王廷發陳老榮等强迫奪去傢伙軋人私罰是以不敢工作業董再四勸喻　工人懾於王陳等威脅仍未開工似此店工兩方大受損失應請移會警察廳英法公廨一體緝拿爲首滋事之王廷發等按名懲辦一面請迅頒布告勸工人勿聽鼓煽照常開工除暴安良伏候示遵等情到署據此除批准分咨協拿外合行布告仰該業工人一體知悉須知同盟罷工有干法紀該爲首把持脅衆停工之王廷發等現經官廳按名協拿懲辦爾等安分工夥務各照常營業即速開工勿再誤聽煽惑致誤生計而干併究其各懍遵母違切切特此布告 
[四誌警所中之命案]  
　　淞滬警察四區三分所巡警王廷耀槍擊巡長崔廷瑞斃命經該所藍挺英警佐將王斥革申送警察廳轉送地方廳訊辦等情己三誌前報兹悉此案於昨日經檢廳朱檢察官開庭命提王廷耀研訊據供實係一時失手誤觸槍機所致並非故意求宥檢察官判王還押候調查實情再行核辦 
[水警緝梟續紀]  
水警第三第四王李兩隊長訪悉浦東土梟朱阿蘭私藏槍械圖刦巨富並擇地創設鹽場預備秤販私鹽爰派探往拿朱阿蘭脫逃未獲祇獲朱少卿吳黄氏等男女八人搜出槍刀各件解送駐滬水警第三隊訊辦等情己紀昨報兹悉該隊長王壽良訊得朱少卿朱阿梅係與朱阿蘭同胞兄弟趙炳均劉阿福王朗生錢永銓情己紀昨報兹悉該隊長王壽良訊得朱少卿朱阿梅係與朱阿蘭同胞兄弟趙炳均劉阿福王朗生錢永銓陳招生係屬同黨均供認聽糾入夥私設鹽場秤販私鹽不諱至槍械各件均由朱阿蘭購藏詰其犯過幾次槍案均不承認又提吳黄氏研訊據供丈夫己死多年實被誤拘等語王隊長得供除再派探跴緝朱阿蘭務獲解辦外昨日將獲案之朱少卿吳黄氏等八人備文一併呈解閔行水警第一區訊究 
[新監獄定名江蘇第二監獄]  
上海模範監獄典獄長敖雲亭昨接高等廳轉奉司法部來文略謂上海西鄉漕河涇鎭新造監獄將次成立應照完全新監制度改爲江蘇第二監獄名稱着卽遵照等因敖典獄長接文後立命第一科備文分别移知滬上行政司法各機關一體查照 
本城舊監獄内罪犯擁擠除己押送人犯二十名禁押新監外昨又有罪犯二十四名由典獄長敖雲亭派令第二科長魏英率同看守士十四名將犯押乘南站火車送往新監執行禁錮 
[靑年會之交誼會]  
四川路靑年會聖經學校本學期學生逹四五百人級次多至十三班今日（星期三）八時半開本學期交誼會各班競賽游藝並行有韓秉謙君之幻術以聨交誼而助興趣凡爲該校學生及該會會員等均可偕友同往 
[職業學校砝科開課]  
本埠西門外中華職業學校所設砝　科籌　業己就緒技師亦己到申定於明日開始實習年來洋磁物品在市上銷場極廣甚望該學生等早日學成製造貨品以應國人之求也 
[西商春季賽馬之第二日]  
昨爲旅滬西人春季賽馬之第二日均興高采烈整轡於泥城外賽馬塲内於上午十一時比賽至午後四時半止計賽十一次得標如下　第一次八馬密司　立浦代麥邊洋行藍衣帽白馬勝第二次九馬新康洋行西人愛實勒醬色衣帽靑馬勝第三次十三馬密司去虬代馬立師粉紅衣帽黄馬勝第四次八馬西人野漢黑衣帽白馬勝第五次十馬西人去虬代馬立師粉紅衣帽白馬勝第六次八馬西人海爾代瑞記洋行藍衣帽自馬勝第七次十二馬工部局西員史賓斐爾黄衣帽灰馬勝第八次八馬祥茂洋行西人大白格爾黄衣帽白馬勝第九次九馬祥茂洋行西人小白格爾黄衣黑帽白馬勝第十次十五馬西人野漢代怡相洋行黑衣紅帽白馬勝第十一次十二馬西人野漢代怡和洋行黑衣紅帽靑馬勝 
[軍工路落成禮定期舉行]  
依周塘軍工路告竣舉行落成禮屢經改期未行曾誌前報兹悉此事業己定期本月九日午後二時（舊鐘點）假座張華濱海軍醫院行軍工路落成禮並備茶點請駐滬在國領署職員及商行大班等蒞臨參觀 
[巡官對調]  
淞滬警察廳徐廳長昨飭第一區代理巡官王德山與一區二分駐所代理巡官施學年互相對調該兩巡官己於昨日分别到差視事 
[飭緝軍官眷屬之失贜]  
淞滬警察廳長徐國樑昨日訓令所屬各區署所隊文云案准陸軍第四師砲兵第四團長王函開前日哈同花園演劇督軍太太與金朱兩太太乘坐弟之汽車前往車内放有眞珠扣元靑洋花緞坎肩一件寳石扣黑絲絨夾襖一件藍灰色花緞棉襖一件老藍色花緞棉襖一件以備天晚禦寒之用奈車夫不愼致將衣服全行失去租界　面己由哈同代爲訪察至中國各地請派探至各典當小押店各處尋覓爲禱等因外附失單一紙到廳准此除業己發交偵緝隊派探查緝外合亟令行該署所隊遵照仰即按照失單遴派幹練長警於轄境典當押店各舖内詳細調查務將原贜追獲送廳以憑函復仍仰將遵辦情形限文到三日内具復切切此令計開失單（同上） 
[五金號失愼即熄]  
法租界民國路二百號門牌大順五金號樓上於昨日下午五點時不知如何失愼經巡街捕查悉報告捕房由電話知照救火會各員急驅皮帶車到塌灌敕即熄幸未成災祗灼傷學徒一名及被褥數條旋經包探李友生將該店主樓阿和帶入捕房捕頭諭候解送公堂訊核 
[查獲内附制錢之銅條]  
法租界永興里同順祥五金號前日將銅條七十七塊雇車運至南市生義碼頭意欲换船裝至楓涇永隆銅作鎔化適被崗警查見以此項銅條内附有大制錢爲數甚夥當即扣住帶至一區警署旋有該號執事陳蔚章投署聲稱此項銅條係由某日商從東三省方面裝來收買共有十餘擔内中均係大號制錢外邊用銅圍包爲鋼條式樣等語趙署長以事關私燬制錢有干律禁飭一併申解　廳司法科訉究 
[誘拐證據不足]  
海寗縣官廳日前派警持文來申至法公堂聲稱有住居法新租界之金潤泉婦人陳吳氏兩人被金寳林在廳具控誘拐伊妻請求移提歸案訊辦經中西官核准飭探將金及吳氏一併拘入捕房昨解法公堂請究原告未到金潤泉供民人向爲外國紙掮客原告在廳中係控民人之胞弟金小福生民人與胞弟早己分居各爨故是否誘拐民人實不得知並非民人所爲是實陳吳氏供金潤泉係婦人之婿現因女兒分娩來申帮忙婦人曾與原告相識並無誘拐伊妻之事且婦人曾至該縣官廳對質實被誣扳察中西官以證據不足判將案注銷 
[妓女從良之請願]  
某洋貨店夥李子堂昨延逹商律師爲代表至法公堂控稱現有某妓院妓女醉情不願爲娼情願從良嫁與李子堂爲妻請求訊斷該妓院鴇婦醉醒延愛倫律師投稱醉情現因有病未到現醉情不願爲娼情願嫁與李子堂敝律師並不反對惟須着李等具結自嫁之後不得再有爲娼情事請求訊核中西官判各退去限一月備就結狀候醉情到案再行訊核 
[法公堂訊理債案併紀]  
　　法興印書館前延賚美律師控追顧杏林不理票銀四千五百三十九兩有零一案判顧交保限交無保管押在案昨又提訊顧供此項銀洋實係汪康義所欠現亦托人向前途設法催還請求寛限理措中西官判展限七天還清如違究辦不貸 
張裕良前延賚美律師控追金志伯不理墊欵銀兩等情判交人銀並保出外限理在案昨又届限傳訊原告律師聲稱被告出外後分文不理仍請堂上嚴追被告由保人朱苗珍代到稱金於日前至外埠設法約七天後方能到申請寛限到案中西官判朱交保出外限七天交金到案如違照原告控數賠償 
[搶帽匪徒分别懲儆]  
西人來姆琴前在北河南路總商會附近被匪人徐小狗王小金子周阿二糾黨圖刦未成將所戴呢帽攫取而逃經滙司捕房包探陸連奎王桂生拘獲解由公共公堂押候查明有無男案澈究等情己誌本報兹經該探等查悉徐小狗尚有糾同在逃之人在文監師路海寗路攔攫韓炳坤張三郎金榮生周寳亮及尚未查出失主姓名之呢帽情事因即吊出原贜傳同各原告於昨將徐等三名解廨請究即由中西包探上堂稟明調查情形俞襄讞與美副領事思君核稟向被告逐一訊問之下判徐周二人各押西牢三月王押半年期滿一併逐出租界無主失贜暫存捕房聽候認領 
[搶鐲案展期開審]  
婦人楊姚氏於上月二十八號由蘇搭乘滬寗火車來滬抵站後行至界路被匪人攔刦去臂上所戴　洋五十元之金鐲一隻經氏及同行人馬易祥大聲　捕由匯司捕房包探王桂生與一千一百七十四號華捕帮同追獲向爲黄包車夫之唐立華一名翌日解送公共公堂諭著收押候查明再訊等情己誌前報昨晨由中西官提訊即據包探王桂生上堂稟稱尚有同黨未獲請求展期聞審云云堂上核稟判仍將被告帶回捕房候提齊同黨於下禮拜二解訊 
[身藏煙膏罰五十元]  
本地人陳永芳前晚身藏鴉片烟膏三十八盒在北河南路被六百七十二號三百七十三號華印兩捕查出帶入捕房諭陳存洋一百元保出昨經公共公堂傳訊據陳永芳投案供稱向爲西崽素有烟癖自上月起服林文忠公發明之戒烟膏子奈係老瘾故膏子藥内須攙以鴉片烟膏遂於前日薄暮時在法租界金公和烟膏店購就三十八盒携至北河南路被捕抄獲但我非販賣求宥中西官核供磋商之下以當此煙禁綦嚴該被告身藏禁品如許之多實屬有意故違判罰洋五十元充公烟膏送關焚燬 
[塌車碾傷左足]  
賈阿桃前日經過楊樹浦黄浦碼頭被塌車夫陳大所推之塌車撞倒碾傷左足由巡街捕查見將陳帶入捕房押至昨晨解經公共公堂中西官訊問一過諭將陳帶回收押候賈傷愈解廨訊究 
[學徒受愚免究]  
四川路保康錢莊夥陸保明指控虹口永祥里六百七十六號門牌某號學徒甬人林志賢將晋安錢莊支該莊計銀一千四百兩之假票冒領羅卜票洋四萬元等情昨由捕房將林拘解公共公廨請究據原告投訴被告於四月二十八號將僞莊票冒領羅卜票洋當經察出報捕拘究云云訊之林供該莊票係在逃之吳念慈囑我持往掉换不知是僞求宥並由寗波旅滬同鄉會延律師到堂代表聲稱被告父母雙亡且年尚輕並無智識受人愚弄請求成全張襄讞核供商之美丁副領事姑念被告年輕無知從寛免究判候函送寗波同鄉會代遺回籍 
[懲辦擲包匪徒]  
匪徒王金　蔡阿二邴忠林張榮生等先後在老閘東唐家弄蘇州路等處用擲包術　取行路婦女金飾變價分肥經捕房將王等四人拿獲解送公共公廨訊押候究在案昨晨由廨復訊據包探顧阿根投訴現原告尚未查到並將吊出之原贜金耳環呈案請示中西官得稟向被告各人逐一研訊一過以王金寳係屬過犯判押西牢半年期滿逐出租界蔡邴二人押四月張押三月分别示儆贜存捕房候失主認領 
[男女行兇各罰五元]  
沈茂昌在公共公廨刑事科指控滬西康腦脫路租户婦人施鄔氏與施金山糾衆行兇等情昨晨由廨傳訊原告延律師到堂代表聲訴被告無端糾衆將原告殷傷有西醫騐單爲憑廳請訊究訊之被告男女供詞推諉中西官核供以被告等不廳糾衆行兇判各罰洋五元充公以儆 
[妓女請求超豁]  
　濟良所昨解不愿爲娼之妓女張小妹到廨請示經中西官訊據張妓供稱南京人在法租界小東門某花烟間爲娼因下體患毒不能應客日遭　　凌虐不堪其苦是以逃入濟良所轉解案下務求起豁等情中西官判發濟良所留養醫治 
[鴇婦容留幼女之科罰]  
公共租界浙江路清和坊一百十四號門牌妓院内鴇婦阿寳因容留十五歳幼女王阿鳳被捕房查悉將王女拘送公共公廨訊明判留濟良所候提阿寳到案訊辦當時情虚避匿嗣被人　洋僞稱運動無事該鴇遂回厦門路家内被探查獲將該鴇拘解公共公廨訊交二百元人洋並保候美領堂期解訊在案昨山捕房解案請究即據中西包探上堂稟明前情請爲訊究而阿寳延代表律師投案代爲辯護要求從輕發落張襄讞核供商之美丁副領事以被告容留幼女違章屬實判罰洋三十元充公示儆 
[姊弟姑嫂間之衝突]  
中華路小西門附近有柴子裕柴陳氏夫婦開設銅匠作柴姊張柴氏之子即在作爲學徒尚未滿師上月杪該徒不别而去暗中己應同業某作爲夥兹經柴查悉以其違背行規迭向伊姊理論張柴氏以其有心欺侮昨午往邀又一弟在北市開設銅作之柴子芬柴吳氏夫婦等擁至子裕處理論時適子裕他出陳氏在家一言不合互相凶毆子裕聞警趕到嗚警將一干人拘送二區二分所訊得案關傷害諭令一併函送地方檢察廳訊辦 
[舟子尋獲逃妻]  
閔行鎭船户吳金祥之妻蔡氏於本月初四日捲物逃逸吳即報告妻父蔡義德偕同來滬找尋昨午在十六舖外灘見伊妻與在該鎭開設利源肉莊之陳瑞和同行遂一併扭交一區警署轉送地方廳午後經檢察官提訊一過判吳蔡氏陳瑞和分别收押候究原告退去候示 
[熱水澆傷老虎灶夥]  
西門外林蔭路合順里口之老虎灶係王揚林所開雇用堂弟王揚俊爲夥昨午有附近居忆李燦華前往泡水因爭論多少揚俊口出不遜之言李怒不可遏將熱水灌澆燙傷揚俊頭面手臂等處由警到來將雙方拘入二區警署轉送地方檢察廳訊究 
[兩烟犯押送地檢廳訊辦]  
滕三私帶烟土九十六兩乘德安輪船來滬又張子祥私帶烟土十二兩乘神户丸輪船來申均爲水巡捕房探目何阿春查獲人證押送捕房梅捕頭諭將烟土送關候燬外昨日備文飭探將滕三張子祥二人押送地檢廳訊辦 
[戤牆屍體騐係病斃]  
　　昨晨黎明時有一年約三十餘歳身着長衫之人斃於老北門内薩珠弄中某汽油燈店門前惟屍體站戤牆壁並不倒地一時行人圍觀者甚多羣稱該屍咽喉間似有繩勒痕跡嗣經該處十二舖地甲李炳文查無屍屬報告地方廳午後該廳賀檢察官沈檢騐員等前往騐明因病身死並無别故塡明屍格令由善堂棺殮發封厝壇候屬認領 
[贖珍珠之控追]  
　　孫聚恩前日至閘北五區警署控稱有值洋三元之珍珠一粒前因急用向巡警劉鴻恩抵押洋兩元今來取贖劉　不交還請爲追究經王　正質訊一過將原被併解司法科訊辦 
[閘北草屋被燬]  
前晚閘北五區一分所轄境邢家木橋某姓客民所住之草屋不戒於火由各段救火會到塲救熄計燬草屋兩間 
[船夥通盜追究薦頭人]  
船户陸文松在吳興縣被刦其夥吳立高通同盜黨與盜偕逸日前陸同浙江水警偵探余元奎來滬在閘北長安路文安坊拘獲吳立高之薦保桃源人李幹川寄押司法科己誌前報兹悉此案前日經段科員　問一過判解　滬警廳核辦矣 
[包車夫私拆木屋]  
　　北四川路二百十七號門牌某日本人家所僱之包車夫余明德王阿二私將其主安放包車之木屋拆卸被該日人查見報告該管捕房派探侯阿寳往將余王二人拘獲並至嘉興路三百十六號三百二十七號門牌兩被告家内起出原贜木板押候解廨訊究 
[串竊船上麵粉]  
鎭江人王德福串同吳阿毛至停泊北蘇州路河畔之姚瑞善船上竊得麫粉兩包携贜登岸適被滙司捕房華探目馬阿蘇撞見將王吳二人一併拘入捕房押候解廨請究 
[樓窗口何可溲溺]  
　　住居界路滬寗火車站附近二百十三號門牌之通州人周福其因於昨日清晨在樓窗口溲溺被九十七號印捕查見以其違章當即抄錄門牌回稟捕頭請廨出單傳究 
[誌謝]  
　　昨承商務印書館贈第一百八十八期英語週刊一册謝謝　　更正五日報載輪船上查獲烟土一則兹接三北公司來函謂惠順輪船此次由香港裝貨來滬並無搭客更無夾帶烟土云云所載查獲烟土兩皮箱并將看守某甲解送水巡等語諒係訪員傳聞之誤合爲更正 
雜評一 
[决心（庸）]  
　　凡有血氣之倫蒙鉅恥大辱而感覺而奮起而有所表示其所以表示之者必心口相符始终如一而後其表示爲不虚而後其所表示乃有效所謂心口相符始終如一者無他亦曰有决心而己决心者表示之前提也譬如爭自由者曰不自由無寗死則必先有死之之决心而後乃爲爭之表示故未有决心母寗不表示爲愈旣己表示則不能不有决心决心與表示二者不可分離者也今國民又有所表示矣吾故以决心爲言 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（九十三）] [  一之]  
遠東人士初抵西半球之美利堅合衆國目之所觸耳之所聞固無往而不感奇異但亦有料當甚奇　事實上反不足奇者大抵各旅客抵美洲後即須往寫眞館留影以備郵遞回國美國各大埠寫眞業有兩種特别現象最足令人注目其第一種即第一流［尺徑］大寫眞價格之奇昂也其價值較尋常者每枚動需美金四元至六元此外稍特别者每枚八元十餘元不等至其所以奇昂之故有最顯之三原因焉（一）則寫眞館名聞最廣局面最大者恒爲一般交際社會之名紳賢緩所爭趨若對友朋不以此項牌號製品爲酬一若不足表示其本人地位之高與交際之闊綽者（二）則名姝美婦人一往此等寫眞館留影同城晨刊或夕刊之日報中恒揭載之故如交際界聞人外交官家庭劇場名女優（美國女優地位極高）或逹官貴紳家賢伉儷妙年女郎之屬咸不難於報端見之也（三）則此等昻價之攝影法係就一人坐立平側等各種姿勢攝成部居不同之樣片若干任令顧客擇取其一以付印也按其實際此等方法實屬平平無奇不過多費幾張底片而己向例取價愈昂姿勢部位更變愈多有不勝其擾者則其人自身上天然神采與活潑之狀態往往因之漸歸消失云 
第二種即小照相館廉價電光攝影之奇速也其法係以放綠色光之電光柱横置影幕前明窗中借其强度之光隨時可以攝影招徠顧客不分晝夜自攝影以至映成祗二三小時許驟視之若甚奇巧實則乞靈電柱難望得有佳製留影時面貌色澤均以綠色光之反射而早失其本眞迨影成後雙瞳更絶無光彩視之其人若己僵者以言妙肖必不可得此又因貪便宜而反致無謂之消耗者也 
方記者未抵美時私念美國學術昌明一切製作必遠駕乎中國之上及至身歷其境乃悟昔日臆度之非若上述之寫眞一端不獨不能望歐洲各國肩背且遠弗逮我遠東方面上海東京等地上中兩等之照相館矣 
老申報 
[思妻發癲見光緒二年閏五月二十七日]  
上津橋夾剪弄名阿歪者因其眼耳目口無所不用其歪以其形歪也故名曰阿歪貌旣不掦性尤痴笨年三十餘無能爲業賴母食之每見婦女輒向母索妻母以其痴姑　之一日鄰人有娶婦者阿歪見之嚎咷痛哭勒母求親母怒之日丈夫何患無妻三十許男子使力能擔一肩糞天下多婦人矣若蠢爾稚子牝豕犬且不伍也何妻爲阿歪老羞成怒痴性陡發取火入房欲自焚其床褥其母急止之復入厨下取刀勢欲自閹母奪其刀洶洶有反噬狀鄰人攔阻始止其母怒甚鳴諸地保將以忤逆送官鄰里以事係痴癲　非忤逆爲之緩頰於是其母鍵其一足　之於室焉聖人云食色性也痴如阿歪猶知慕色不可　非矣 
新拾遺 
[遠東海國誌（七）] [  許嘯桐]  
　　　洲又　般鳥島世界第二大島也（澳大利亞爲世界最人之島）而　三十萬方英里可分　三區一曰英屬北婆羅洲在洲之　北一帶一日自主沙拉華克在洲之西北一帶一曰荷屬　　洲則在洲之南部北　羅洲囚林　深密及氣候上二關係至今未曾開往　拉華克獨立　也然亦受英國紳士查理斯帛　克潛勢力之束縛設一最高議會係士與白著人所合組政治修明有足多者 
西利伯爲束印度羣島中佳麗島國之一有著名海口曰馬加撒位於島之南部一六二五年前屬於葡萄牙人其後漸次爲荷蘭人所逐至一六六○年始完全屬於荷人馬加撒之屋宇多建於十八世紀初年間至今己歷二世紀完好如舊後之覽者得覩法蘭逹式建築之一班焉地近海濱有幽　之通道一羊腸曲折垂柳披拂時於花木扶疏中露一二平舍草塲景色彌覺清麗是島初爲無數小邦所轄治各戴首領不相過從荷人聨絡而統　之頗費經營焉天産物以礦植物爲大宗白人之從事於種植者約二千餘人咸稱其土壤肥沃氣候適宜云 
 
[拱北樓（古蹟圖八十三）]  
拱北樓在廣州雙門底爲省城適中之處唐清海軍樓故址也南漢時建爲雙闕宋稱節度樓至明始有拱北之稱明末兵燹多有毁壞清康熙間巡撫李士楨復加修輯今所懸拱北樓三字猶是李士楨所題此爲粤城最古之名勝今市政公所建築馬路决定毁拆雖經士紳力爭亦歸無效矣（銅壺滴漏續登） 
雜錄 
[錦垣展覽會中之魏碑（下）] [  清明]  
　　精楷隋墓誌三種合册出土初拓本張與妻蕭夫人皆梁世貴族考盈祖弘策父綰梁書均有傳誌稱弘策齊散騎常侍而傳則云梁建國後始邇衞尉卿天監初加散騎常侍洮南縣侯誌 
　　稱綰以左僕尉領安平王師薨贈侍中左光祿大夫开府儀同三司諡靖公傳皆闕略不載綰次子交尚安陽公主及歴官附馬傳後獨不及盈蕭夫人誌稱曾祖偉南平王其儀同三司加侍中金紫光祿大夫在改封南平王之前而傳叙在改封之後誌稱爲金紫光祿大夫又云改爲右光祿大夫而傳祗云改爲左光祿大夫無金紫反右光祿之稱偉四字恪恭虔祗傳附載左光祿大夫無金紫及右光祿之稱偉四字恪恭虔祗傳附載次子恭及恭子靜歷官行事甚詳而不及恪與恪之子翼事案盈與蕭夫人卒相距八年而其合葬同在大業九年三月十日其葬地同在洛陽北邙山其爲夫婦固無疑然兩誌不詳其事但於題銜稱張君妻而己此古人作文疏略處又考盈祖張策爲大祖張皇后之從父弟弘策於梁高祖爲從舅蕭夫人於高祖爲元孫女於張盈則爲表姪孫女盈以世族而娶表姪孫女可見古人婚禮之不講也煦春 
[世界小新聞] [  呆正未艾譯]  
　　寡婦銀行德人素有賤女之　故婦女不能受銀行利益有寡婦名　利氏者在柏林城中創一獨立自活之寡婦銀行止所往來交易者則以寡婦爲限設立方一年資本八萬九 
瑞典旅館瑞與旅館凡婦女寄寓飲食只取半價因婦女 
食量祇及男子之半也 
　　多犬之區英之勸佛多斯市統計人口六千而犬逹八千專販賣犬之店舖七十餘家 
　　戴眼鏡之犬此次歐戰犬之盡力疆塲不少法國巴黎京城現收羅受傷之犬甚多中有數犬其目因受炮烟之素視力大減乃經醫士之察騐各配以眼鏡誠别開生面者也 
　　美國之鷄卵美國每歳所産鷄卵有８００００００００枚將一年之卵緊排於地可繞赤道十二週 
無蛇之區地球各處無地無蛇惟檀香山及哀爾蘭二處無蛇 
小說 
[壁上怪影] [  雄倡]  
　　一日柏累堪趁火車坐於輪轉之温榻中貌似顰蹙車窗之外景物似逐一飛馳而過柏累堪瞪目而視然目　而神不屬其側案上則置一半殘之雪茄並新報雜誌一朿均未經稍動足見其兀自沈思盡置他事不理矣蓋方乘大北快車而行以應一舊識康德夫人之召爲事旣異柏累堪久知其詳兹乃至於極地如震雷之猝發乃趣柏氏北趨心滋覺其煩惑者實以其事近奇幻未可以常理測此等事爲柏氏生平所厭聞聞輒藴怒不可遏康德夫人者　婦也喪夫事蹟旣慘且異時夫人偕其夫並獨子亞卿時方爲一十三齡之童孺同遊於布威里高原間Ｂavaiirnllighlands（在蘇格蘭）其夫大衞康德氏者夙喜踰山越嶺興致豪舉視爲長技者也在麥洛時inalo預邀集一同伴爲醫生費木氏斯二人嘗同爲登山之遊者屢嘗同探瓦爾Ｏrbler伯羣山之險志同道合出入層巒疊嶂間　幽　險川以自適其天懷者也此次入山二人先行約童子亞卿以其時　於某所究二人所遭若何在童子殊不之知惟以時抵其處坐待坐處迎面則一峭壁陡絶千仞有一斜陂下趨是爬山之二人則即欲循是險道而來相聚　失事處殆必在斜陂之上陂上積雪爲童子目力所不及在童子目中所接者惟見石塊與雪片崩陷中有二黑物似嚮空而飛聨以長繩一瞥事畢狀至凶慘可怖醫生費木氏身乃高懸諸峭壁之上絓一石罅中而童子之父大衞則身仍續續下墜至與童子相去在數碼以内於是復爲繩端一引而止繩結不愼中道乃脫出其肘腋之下移而緊縛其踝際遂倒頭下墜頭觸巉石身己倒懸如僵即在童子面前數碼以内左右擺蕩童子因是遂得腦病病臥可一禮拜旣起而神經麻木腦病仍存輒復夢至可怖人旣長身雖挻健一如乃翁而腦病至深不可救藥此爲地至幽僻夫人即自是中寓書告哀於柏累堪書云（上略）吾今乃在極困窘中非是則如先生之忙偪吾又安敢冒進干請遠道而來矧事尤無憑似虚渺不必得其實際惟事情奇駭殊不可測即以我精神素旺蘇格蘭一老婦至是乃亦頗覺眩惑須得先生靈明之腦力爲助庶可得其理解俾吾人如撥雲霧而見靑天距今六閱月中吾兒亞卿疾益增劇至有不堪設想者吾兒竟宣言各寢室中咸足怖畏復言夜輒聞有奇響黑闇中且聞撲翅之聲吾家人乃爲之數易其臥處而仍無效己乃納之束房中旁列一小妝閣遂亦變更此妝閣成一寢室宿其侍者亞伯蘭如是則設吾兒復受驚者即可立時呼入由是稍獲寗謐 
[自由談之自由談] [  不冷]  
　　解散大學北京示威風潮致聞有解散大學之說是誠中國歷來所謂絶源法也夫風潮之所及有罪無罪不過數人何能波及於大學耶若謂其源出於大學則所有人者皆爲人類其事出於人類亦能盡人類而解散之耶是殆所謂節外生枝 
 
 

Page 15

 
 
   
 
 

Page 16

 
 
   
 
