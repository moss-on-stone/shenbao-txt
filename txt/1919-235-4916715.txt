# 1919 - 235 - 4916715

 

Page 1

 
 
   
 
 

Page 2

 
 
   
 
 

Page 3

 
 
時評 
[脫離政黨臭味（冷）]  
　　王揖唐之電覆各督也謂爲和議代表之後將脫離政黨臭昧而爲執中之主張無論其言是否由衷然而其 
自知政黨臭味之爲人所棄則甚明也 
　　夫政黨臭味者何包攬政權驅除異己勾結汚合共圖私利之謂也苟能脫離之國家事盡可爲亦何必力爭此和議代表之一席哉 
[命令]  
　　八月二十七日大總統令　外交部呈請任命祝惺元爲秘書應照准此令 
　　又令　參謀總長張懷芝呈謂黑龍江督軍公署少校參謀王莘因病懇請辭職應照准此令 
　　又令　文凱給予四等文虎章此令 
　　又令　國會議决文官高等考試法本大總統依約法第三十條公布之此令 
　　又令　國會議决文官普通考試法本大總統依約法第三十條公布之此令 
　　又令　國會議外交官領事官考試法本大總統依約法第三十條公布之此令 
　　八月二十九日大總統令　兼署内務總長朱深呈准兼黑龍江省長鮑貴卿咨請任命金鹤祥試署黑龍江省會警察廳警正應照准此令 
　　又令　司法總長朱深呈稱禠職奉天西豐縣知事王荷因案判處徒刑並褫奪公權全部終身在監遇變出力受傷情堪矜憫現在主刑業已執行完畢擬請宣告復權等語本大總統依照約法第四十條之規定宣告將王荷復權以昭激勸此令 
　　又令　俞壽璋晉給二等大綬嘉禾章此令 
　　又令　茲制定文官高等考試典試令公布之此令 
　　又令　茲制定文官普通考試典試令公布之此令 
　　又令　茲制定文官高等考試法施行細則公布之令 
　　又令　茲制定文官普通考試法施行細則公布之此令 
　　又令　茲制定外交官領事官考試法施行細則公　之此令 
[專電一]  
　　北京電　王自津歸後昨昨與各代表在宅密商聞定三種辦法對恢復六年憲法决以交換條件允認（二十九日下午二鐘） 
　　北京電　王揖唐行期有九月五日以後十日以前必行說 
（三十日下午五鐘） 
　　北京電　王揖唐行期展緩現向各方疏通（二十九日下午四鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　安福部本日大會商滬會方針（三十日下午五鐘） 
　　北京電　王復電各督誓除個人意見脫離政黨臭味俯如全國民意於法律事實爲執兩用中之解决准於一週内赴滬 
（二十九日下午二鐘） 
　　北京電　署名京津同人及各界同人發通告約人歡送王揖唐 
（二十九日下午四鐘） 
　　北京電　王揖唐昨晨赴津訪朱桂莘在京三分代每晚在王宅會談和局安系報紙詆吳鼎昌奸滑小人好擺架子爲更換張本（二十八日下午一鐘） 
　　北京電　王揖唐昨晚在宅讌李 
方劉三代表囑月底先赴滬安系言克希克圖係王首次派赴滬接洽唐者克已來電謂唐不反對頃又將派第二次代表携條件與唐爲非正式商酌 
（二十七日上午十二鐘） 
　　北京電　朱送來和議案卷共三 
十三宗（二十七日上午十二鐘） 
　　北京電　莫榮新電南北言和諸事待决最要在解除對日各約爲中國留生機（二十九日下午四鐘） 
　　北京電　譚延闓復電有不敢苟同語（三十日下午五鐘） 
　　北京電　魯議員函政府請立解山東戒嚴令（二十八日下午一鐘） 
　　北京電　今日午後三時院電直魯及各省謂昨今各界代表男女學生圍繞府院開導無效不得已令軍警和平解散如再無效卽行戒嚴敎部派員赴天安門勸散至戍無效但少數幼生歸（二十八日下午十鐘） 
　　北京電　昨晚七時軍警已將天安門代表驅散不留一人馬駿等十一人被捕政界謂各代表 
中有欲歸者均被馬等攔阻故行逮捕（二十九日下午二鐘） 
　　北京電　昨晚敎育部派人分召家長領學生軍警用强力驅代表至晚十二點天安門散凈警廳捕馬駿等六人送法庭戒嚴令未下本日請願團未出僅上書各公使並以馬駿槍决學生被捕五百等言發電話致交民巷各處美使署據以詢外部警廳聲明不確（二十九日下午四鐘） 
　　北京電　敎次長昨晚起發通電謂分别遣送代表及護送學生 
回校已照常上課（二十九日下午二鐘） 
　　北京電　今晨傅召各校長面商並手諭各校約束學生 
（二十八日下午八鐘） 
　　北京電　閣議商定和平解散辦法指令吳炳湘王懷慶會同强迫解散（二十八日下午八鐘） 
　　北京電　龔勘電北戴河段芝貴謂有要事急待面商請速歸 
（二十八日下午八鐘） 
　　北京電　王懷慶向徐聲言如戒嚴卽不負責（二十九日下午四鐘） 
　　北京電　徐擬囑徐樹錚邊業公債俟南北統一後再募 
（二十八日下午一鐘）　　 
　　北京電　巴黎二十七電美總統向上院外交委員會疏通山東問題據云日本將另有宣言使各方滿足又密勒在美報主張英法美等宜保證中國自立 
（三十日下午五鐘） 
　　北京電　吳佩孚宥日電龔云養電敬悉德約現無補簽之事已據情答魯會並轉達歐會專使謹遵鈞旨惟細玩現之一字似有含蓄與現字針對者爲將來外交文字國際條約不能以現字認爲鐵案可否請將現無二字改爲决不宣示全國以定人心（二十八日下午八鐘） 
　　北京電　外部今派員與法使面商滬同濟校改組外國語校辦法（二十九日下午二鐘） 
　　北京電　昨陳籙與英使在外交大樓議藏事雙方爭持甚久定下次續議（二十八日下午一鐘） 
　　北京電　昨議藏事英使要求以北緯三十六度東經九十四度爲藏界陳籙主仍前後藏舊域又議自治問題陳以藏爲五族之一只可如外蒙自治不能獨立（二十八日下午八鐘） 
　　北京電　政府擬商提關餘二百五十萬兩及外交經費百萬元 
（二十八日下午一鐘） 
　　北京電　今早公府大會閣員外段氏府院秘長軍事要人均參列商財政救濟法暫定上中下三策先向外團催關鹽兩欵次發内國債最後方借外債 
（三十日下午五鐘） 
　　北京電　七總裁爲洛潼路事再電請取消（三十日下午五鐘） 
　　北京電　兩院今日閉會東海遣龔代閣員均列閣議停會 
（三十日下午五鐘） 
　　北京電　張鮑會電高十儐率衆抗令卽繩以嚴法亦難辭咎惟念高此種擧動純係挽留孟前督出於誤會所致情尙可原才尙可用旣已免職擬請免置議至高俊峰等雖無附和實據而暗中難免聯合之嫌請明令免職（二十九日下午一鐘） 
　　北京電　新楊督電俄擬派兵駐伊犁已拒絶如果闖入卽以武力對待（二十八日下午一鐘） 
　　北京電　劉鏡人電羅薩諾夫爲砲艦進駛事持抗議來見傳述鄂政府意申明堅阻語氣嚴峻現各艇抵廟街暫泊 
（三十日下午五鐘） 
　　北京電　陳毅電烏梁海白黨亦被紅黨撃退紅黨亦允退出境外又肯木河畔兩黨接戰白黨敗（三十日下午五鐘） 
　　北京電　陳毅電據恰報距恰克圖東二百里俄屬烏斯呼魯克别竹而拉村一帶到有大股激黨地方異常恐慌等語查東恰境西唐努北車盟各路紛紛告急而庫爲根本尤爲重要懇慛邊防軍二三團迅進並加撥大支援隊（二十九日下午五鐘） 
　　北京電　謝米諾夫云前大烏里扣留華商財物案俄政府意本擬充公現顧全國交起見籌還七百萬元（二十九日下午十鐘） 
　　北京電　院電甘督吳攀桂部迭次譁變馭率無方着卽嚴行查辦（二十九日下午十鐘） 
　　北京電　張作霖電告據黑督電稱謝米諾夫擬來奉晉謁已復電允許並由黑督派張耿兩團長由昻昻溪伴來（二十八日下午八鐘） 
　　北京電　張作霖電謝等果有意外東省兵力儘可制服當負全責（二十九日下午四鐘） 
　　北京電　吉郭電陳哈疫斃四百五十八人長春五十九人省垣二十三人仍嚴防（二十八日下午八鐘） 
　　北京電　楊增新電俄新黨在塔城邊外駐五千人（二十九日下午四鐘） 
　　北京電　鮑宗漢等提修正預算裁公府陸部各顧問諮議差遣等員薪（二十七日上午十二鐘） 
　　北京電　黄秉鑑質問北戴河聚賭事（二十七日上午十二鐘） 
　　北京電　孟恩遠來京 
　　北京電　陳國祥殁（二十八日下午一鐘） 
　　香港電　省會爲電車路喪權辱國通請粤人維持（三十日下午三鐘） 
　　香港電　林葆懌以兵力不能發展延不赴閩（三十日下午三鐘） 
[各通信社電]  
　　北京電　陸榮廷詢問徐東海派出王揖唐是否確出徐意（二十九日） 
　　北京電　今日申時政府通電叙述昨今代表團情形不得已令軍警和平解散如再無效即下戒嚴令 
（二十八日） 
　　廣州電　吳佩孚通電反對王揖唐爲總代表措詞異常嚴厲　陳炯明梗電謂應尊重國會决議拒絶與王開議 
　　廣州電　聞陸榮廷已電北京當局請收回任王爲總代表成命免碍和局進行惟措詞甚委婉 
　　廣州電　陳肇英師長昨（二十五）來粤（以上二十六日） 
　　。廣州電　莫督電東海請取消軍事協定及順濟高徐路約並電請西南各省一致主張（以上二十五日）以上平和通訊社電 
　　北京電　西南各首領電主張雙方代表均畀予特權 
　　北京電　外交團允撥關餘一百萬日内交付 
　　北京電　鹽務會議訂冬江日開幕 
　　北京電　美使辭行勸總統息内爭極懇摯總統據以促西南 
　　北京電　廣平電局長電孫匪大舉距永年縣甚近已電曹經略派援 
　　北京電　克希克圖回京報王揖唐疏通有效 
　　北京電　楚緯經署漢中道尹（以上三十日） 
　　北京電　蘇督派何恩溥來京歡迎王揖唐並謁總統遞和議條陳 
　　北京電　靳雲鵬擬請總統取消魯省戒嚴以慰民 
望 
　　北京電　王揖唐昨晚回京今見總統 
　　北京電　蘇督電復前疏通南省要人均得復惟於法律堅持然未嘗不可協商即促總代表南下 
　　北京電　岑西林電請明定調人限度以免阻礙進行 
　　北京電　政府以魯省各方反對馬良派馬胡二員赴魯澈查（以上三十日）以上中華通信社電 
　　北京電　新華門福華門集靈囿前後門均閉請願團愈集愈衆聞擬由西苑門入有 
　　北京電　國務會議議决各界請願如按手續進行政府當予容納若恃衆擾亂决從嚴懲辦 
　　北京電　各界代表經勸導解散無效决下令戒嚴以段芝貴爲戒嚴總司令院已電北戴河召段芝貴回京 
　　北京電　徐以此次請願團包圍府院跡近暴動决計飭軍警從嚴解散（以上二十九日） 
　　北京電　王揖唐昨午到津院忽急電召回聞因南方來電須王面商王氏昨晚八時復回京 
　　北京電　陳遐齡電陳守邊情形對於川督頗有微詞請　熊克武按月接濟 
　　北京電　政府擬俟奥　答字後即將各處俘虜收 
容所分别裁撤現日由部派員往各省調查一切藉以籌備 
　　北京電　去恰克圖不遠已有俄黨戰事發生李垣以邊防吃緊由陳毅轉達政府請速增援 
　　北京電　政府因西藏交涉暫無結果而休戰期已屆電邊藏省區協力戒備（以上三十日） 
　　南昌電　陳督聞贛南警報特開軍事會議决定防禦機宜並發彈械派員解交吳鴻昌備用（三十日） 
　　香港電　法政學生抵制新校長甚力莫督以學生干政此風萬不可長主張從嚴懲辦聞有解散舊生另行招考之說（三十日）以上中孚通訊社電 
路透電 
[歐洲和局之餘波]  
　　二十七日巴黎電　法國衆院休會後昨復開會討論核准凡爾塞和約議案預料將有許多演說涉及同一事件即國際聯盟公約條欵不足保護法國免受外勢侵逼是也法國外交部人員之意美國參院將和約山東條欵中日本二字易成中國無庸因此與德商訂新和約蓋山東德人權利今不復存在山東土地任給何人不必與德續行討論也法國各報深慮英法意三國不得美國之助不能以和約條件施於德國各報謂法人對於保衛結合新舊世界民治之　繫不得稍有遺漏 
　　二十六日不魯塞爾電　參議院一致通過核准和約議案 
　　二十六日華盛頓電　參議員希區柯克氏與威爾遜總統會商後預料和約於九月杪可藉共和黨參議員至少十二人之助而得多數核准山東及其他修正文必被打銷 
　　二十六日巴黎電　達爾瑪希問題調停辦法意國殊願受納聞已提交威爾遜總統核奪按照新辦法阜姆仍屬意國惟意國須將該地租與國際聯盟會九十九年作爲自由口岸巴羅斯港之一部分亦租與國際聯盟會九十九年悉歸該會管理 
　　二十六日柯洛恩電　新總督克里夫陸軍少將出示禁止佔領區域内未經英員許可更易德國制度其志乃在遏止欲建來因倫民國之革命黨藉端起事 
　　二十七日巴黎電　美人甚多將於下月初旬抵法游閱戰地旅行禁令業已取銷法國衆院建議以三十兆佛郎在戰區建造臨時旅館 
　　二十六日巴黎電　現已開始遣送在德俄俘回國並擇定瑞士軍官一員赴俄保護過激黨所拘禁之英法俘虜 
　　二十七日倫敦電　吉台士博士已由國際猶太委員會聘請襄助擘畫雅路撤冷新制及編纂巴力斯坦猶太殖民地之報告博士並擔任爲孟買大學組織一心理科 
　　九日巴黎電　衆院繼續討論和約殊爲和平議員比洛瓦氏發長演說謂應以來因河予法作爲界線又述及英法美聯盟之必要謂當抵制破壞聯盟之任何行爲 
　　二十八日巴黎電　威爾遜總統曾致電土國戒勿 
侮遇阿米尼亞人並當維持秩序如不遵從則將撤消十四大綱中之第十二條克勒滿沙氏曾加研究其意以爲此電應由和會發出和會美國代表團則謂此種警告乃非正式性質 
　　二十八日巴黎電　克勒滿沙氏現與比首相會商要務比首相專爲此事自比京抵此法英人之關心比國於德國方面應有鞏固之界線者皆勸比國暫緩進求以待美國之行動　美國决議不與聞歐事則比國亦可得甚優惠之解决云 
[俄國過激黨之前途]  
　　二十六日倫敦電　俄國義勇軍已占據俄迭薩過激黨現向巴爾太方面撤退　過激黨無線電報稱協約軍占據俄迭薩之前英軍艦三十艘曾轟撃該鎭兩日繼乃派兵登岸俄國義勇軍是否先入俄迭薩鎭殊爲可疑據最確實消息謂台尼金將軍之兵曾由英軍艦砲火掩護入鎭但聞當時並未發砲大約乃由烏克蘭軍協助台尼金將軍之兵攻人　據陸軍部公報云台尼金將軍之軍現正沿全陣線疾進俄迭薩鎭爲義勇兵一枝隊占據之說業已徵實該隊由黑海猛轟兩日後登岸逐走過激軍現沿尼泊河兩岸向基夫猛進據可靠消息烏克蘭全境之過激軍已無鬭志 
　　二十六日倫敦電　泰晤士報希爾新福通信員電稱會攻彼得格勒之舉不致成爲事　芬蘭未必輔助愛沙尼亞人亦不願助戰西北俄軍大約於冬季以前不能達其目的　聞戈夫將軍現赴倫敦　請承認愛 
沙尼亞之獨立 
　　二十六日瑞典京城電　彼得格勒消息當道下令召集十七十八歲之少年入伍 
　　二十六日瑞典京城電　彼得格勒電稱過激軍開始向比斯柯夫東面之樸克化夫猛力進攻 
[世界生活問題]  
　　二十五日雪梨電　澳洲水兵罷工已止水夫曾開大會議决登船服務 
　　二十五日馬賽電　船港工人罷工政府以斐人與安南人九百人卸運易腐物品 
　　二十八日巴黎電　巴黎禁止抬高物價之辦法行之似頗有效 
　　二十六日倫敦電　吉特士爵士昨在巴新斯土克演說謂美貨將充斥英市之思實屬過慮美國所有之物甚多致仰於人者甚少以故紐約與倫敦間之匯兌輒偏重於美國愈偏重則美國出口之能力愈受碍吾人所需者爲美國原料美國未便以製造品運出且美國現方以大批貨物售與歐洲各國皆以現金交易以致匯至美國之欵爲數甚巨滙水漲高金鎊價落美國之糧食與製造品勢必日見昻貴而使歐洲幾不能購之故歐洲必自行出力增加出産以圖補救未可依賴他人云云 
[各國近事記]  
　　君士坦丁電（無日期）　此間各報評論英波條約極言英印協助波斯革新事業之關係波王擬再勾留泊林基柯一星期逐日往謁其父母然後將赴意大利瑞士法國繼由法國乘船赴美由美回歐時將於倫敦盤桓多日其游期以六個月爲限 
　　二十五日華盛頓電　美兵已由墨西哥境内撤回 
　　二十六日雪梨電　澳洲復有德僑六百人由當道遣送出境 
[公電]  
　　天津學生聯合會電　上海學生聯合會商會省會各界各報公鑒日前直魯各界代表詣總統府請願始而拒見繼則逮捕次日二次出發又被圍於新華門外界餽送飲食咸遭擯斥各代表徹夜暴露慘不忍聞同人等誓當再接再厲拚死以爭鼎鑊如飴决無退縮尙望全國各界協同一致共赴國難天津學生聯合會叩寢 
　　京津烟濟等處聯合會電　上海中華民國學生聯合總會學生聯合會各界各報均鑒徑寢沁電計均達本日一時各界代表兩千餘人均被捕囚於天安門人心大憤本會同人誓與政府不正當之壓迫爲最後之决鬭前仆後繼决不反顧擬即刻全體出發游街示威迫切不及備陳容續聞京津濟烟等處各界聯合會叩勘 
 
 

Page 7

 
 
國外要聞 
[山東問題中之日本政潮]  
　　路透社東京電云代表十二團體之反對黨今日開會通過議案如下政府關於山東問題之態度乃屈服於美國上院無理專横之效果致犧牲我武裝勝利應得之結果促起中國親美排日之趨勢而釀成日本外交之大患爰决定現内閣犯危害國家利益之罪故更換政府實爲要圖 
　　字林報社論略云日本反對黨通過議案指斥政府政策毁及美國上院其所用之名詞有爲國會議案中所罕見者自芳澤游歷靑島發見當地日僑反對將德國在魯權利交還中國之憤慨後此種議案久在意料之中查美國上院與日本反對黨之態度似略有同一之作用即利用時事以攻撃當軸是已然亦不盡如是蓋美國上院外確有多人以山東條欵爲全不正當者而日本亦有多人以爲不應交還權利也日政府中贊成内田之一派目光較遠自知好意的交還所得遠逾所失但内田旣未能使内閣了解當更不能使國會共喻此旨而美國上院若反對程度竟至拒絶批准和約之點則美日間將發生甚嚴重之衝突至於遠東以外之利益將受損害更不待言今若謂國際同盟可出場干涉似爲毫無希望之空言但舍國際同盟而外别無機關可加干涉故此機會乃試騐國際同盟是否有名無實之一好機會也 
[美國黑白問題]  
　　中美新聞社華盛頓通信云目下美國南部黑白人民相爭愈烈其間有兩大原因一則當歐戰之際黑種効命疆場盡瘁國事厥功匪細不復甘退處汚賤漸明義務權利之界說知爭權取利之道一則白種人對於黑族亦漸倡平等待遇之說擬予以社會政治經濟上之公道往昔凡地主上一切人民應享之權利絶不容此黑族參預尤以南部爲甚今公道之說流傳旣廣亦駸駸及乎南方已有人結合有力之團體防止私刑並促進二種族問之和平協助互相體恤南方報紙尤竭力鼓吹此說於是新派與舊派不免時起衝突遂成一紛爭之局當歐戰時南部黑族所居地點大有變動此輩本多租地耕種爲小農户境况困苦時遭不公道之競爭迨去年（一九一八年）南部棉田受害蟲之患全數毁壞適北京各州招工遂相率北遷以應需求處境較優工資較鉅又親歷各地罷工風潮遂於人類生活上得一新觀念本年春間此輩黑人多偕回國之黑種兵士南歸然大半仍留居北方勸誘南中同志北遷於是南方白人表示反對一因嫉視黑人獲得經濟上之新機會二則白人對於黑種頤指氣使已慣今黑種忽提出工作條件若者願爲若者不願爲安得不駭當歐戰時白種對黑族多施嚴厲手段凡遇招工之處則强迫禁阻其播遷又值黑族興盛之區輒多方競爭以攫取其市場然白人中良善之士亦漸明黑族之不慊於懷實有根本之原因在黑族播遷潮流正亟若不阻止經濟界將生大變動若代以歐洲僑民勢不可能凡南方具遠大眼光之白人無不預測及此彼等對於黑種問題咸抱經濟上組合之意見不數年間行見黑種勞動者亦將組成工黨現北方保守與急進兩派工黨及美洲勞動同盟與全世界勞動協會均已宣布黑種勞動團組立之程序在大西洋城勞動同盟集議時亦表示願容納此黑族新團體黑族自得新生活後尤極力欲爭得公民權利入自由之域享經濟上之獨立尤欲敎育上社會上機會一切均等此爲白人向所不承者黑人則必欲得之期得公衆大多數之協助運動不懈以求如願以償云 
[法國之展覽會]  
　　法國無綫電社巴黎通信云歐戰發生前數星期法國之里昻國際博覽會業已開幕當時成績頗爲優良此後雖戰氛惡劣然里昻會務猶爲人注意焉自一九一五年起羅納省議員海利華氏得里昻商會與市議會之同意請求在里昻設立尋常展覽會每年一次籌備手續研究頗善於是法國决定參照他國辦法創設定期展覽會蓋以俄國在尼奇奴佛古羅德國在蘭泊齊皆在此種展覽會計其收入每年不下數百兆也蘭泊齊展覽會陳列之物品固非一種但僅以皮貨一項計之每年售得之金錢約有三百兆至四百兆之多本年雖時局尙未安靜而來會參觀者尙逹八千人焉里昻以會場著名由來已久然巴黎與巴耳多亦皆不願甘居其後馬賽一埠若亦不自寂寞則明年當有一種補助商業之賽會巴耳多之創辦展覽會較里昻約遲一年第其成績亦殊可觀至於今年之里昻展覽會則尤有一種新氣象也巴黎展覽會往往時間甚短其所經營者爲躉賣性質而非零星貿易似未符展覽會之眞正作用然自一九零三年以來巴黎市議會已創行一種常年展覽會每年秋季開始會期兩月陳列之物大都當麗工藝品凡家用器具及與人生日用有關之一切物品皆羅列焉今年舉行之期自四月二十六日起至五月十日止陳設品達二千六百種總計其值不下千兆法國恢復亞爾薩斯勞蘭後擬在斯德拉司埠舉行一規模遠大之展覽會現在籌備中將來成立定爲亞爾薩斯勞蘭區域内各種商品陳列會中實爲賽會中之巨擘目前蘭因河流域内各處已設有銀行多處矣總之國中展覽會愈多則商業愈盛此一定不易之理也 
要聞一 
[北京通信（霜羽）]  
三日來之請願潮 
　　各界代表請願之風潮兆自上星期六（二十三日）至前日（二十六日）而成事實歷昨今兩日益以劇烈今則已　風潮矣 
　　此事之遠因在山東之宣布戒嚴令據某部派赴山東之調查員所談山東當局對於戒嚴令並不承認爲對内而承認爲對外然各校皆駐有軍隊以開學時遷讓爲詞而一面定期開學一面設法阻學生勿來以致山東學生無學可求且於省内不能活動乃轉而奔走他境十日前有山東學生代表數十人來京請敎育次長設法即由於此至馬良之槍斃三人則尤爲山東輿論所反對者此請願兩事之由來也 
　　此事之近因則二十三日之直魯代表上請願書不獲而被警廳捕去警廳且發通告以約法手續不合爲詞故京津之各界聯合會於二十六日忽有男代表二十一人女代表九人赴新華門求見總統之舉其往也不言請願而但言求見總統且有不見不退之表示蓋二十三日之逮捕有以激成也 
　　二十六日警廳派員仍本上次通告之詞勸以赴國會請願或向平政院訴願或向司法官廳控訴不必求見總統而各界代表仍以求一見總統顔色爲答且曰君非總統代表不必多言敎育部有人往勸則以各界代表並非學生却之然府院兩方概置不理說者謂如前日東海肯一見代表或府院有重要人出而接洽亦可小事化無然竟不出此但增加警察守衛至斷絶東西　之出入夫各界代表旣逆料當局不見而猶必出此是已挾一種决心而來旣不理會自然不肯自歸且必愈聚愈衆故二十六晚間增加第二批數十人次晨又增第三批數十人而新華門竟雙扉緊閉大有君主時代帝閽萬重之象十二時左近各校學生又多排隊至者聲言助代表求見而新華門遂集一千餘人矣今晨西苑福華運糧三門皆有代表圍繞人數合計將及三千府院出入均感不便而干涉起矣 
　　各界聯合會固不僅學生不用學生名義且三日之中陸續由天津來者數達數百然究以學生爲佔多數當局决意不見且决意不理而但責敎育部以勸阻昨日敎育部次長秘書司長等分頭奔走至下午乃由敎育部三秘書一司長導唐在章胡鄂公出見而談話絶無效果傍晚敎育次長傅嶽棻親至新華門外勸學生歸家亦無效高等師範校長陳寶泉學務局長張謹第四中學校長閻某等又赴新華門勸學生歸家竟被代表等大駡而返至於今午軍警下令逮捕時各校校長猶以敎育次長之招在敎育部談話未畢也 
　　逮捕之令起於今晨之代表圍繞福華西苑運糧各門馬龍標吳炳湘王懷慶等請示東海東海批出和平干涉解散六字馬吳王三人持以見龔時值閣議龔乃臨時提出乃擬出由軍警和平勸送歸家之手諭又决議如再不解散卽宣布戒嚴令一面急電北戴河召段芝貴速歸爲戒嚴之預備一面又通電各省報告昨今情狀現時辦法及將宣布戒嚴之情形一面又由國務院下一布告勸令解散至正午十二時乃由軍警以二人挾一人由公府各門送往天安門内勸令解散旣由軍警設兩守衛線許出不許入又僱車以待備送女代表歸然當初着手干涉時敎育部並不知將此三千餘人送往何處據傅嶽棻所言上午曾得干涉之訊卽電警廳謂敎育部正商和平辦法請俟至午後二時然逮捕忽實行警廳於着手以後始以電話知照且閣議之種種辦法事前亦未通知云云似此種干涉舉動發之甚驟也　　 
　　今晨之到部者校長有陳寶泉等數人敎職員有康寶忠等數人張謹及閻某則謂此後無顔以見學生已辭不往而陳康諸人所言則皆謂以共和國之元首人民欲求一見而不得已屬笑話旣不接見又從而逮捕之更不可解故與其由校長勸學生散歸不如由次長勸總統賜見及聞逮捕之訊又謂此次非用學生名義敎育部及學校本可不管今軍警旣逮捕更可不管故下午以後敎育界即宣告不問而傅嶽棻以旣不能見好於學界（包校長敎職員學生）又不能見好於政府大有進退維谷之勢赴國務院一次即歸私宅不接電話不見客而以午睡辭矣 
　　至驅入天安門後之代表團何如此閱者所亟欲知者天安門旣非事外人所能入故所述消息但憑傳聞（一）中央公園與天安門内爲一牆之隔二時以後游人時聞大拍掌之聲知各代表不肯去而演說也（二）敎育部派員往視以六時歸據其所言有少數年幼學生經人勸歸其餘聚於兩廊大聲演說皆表示不去之意也（三）學生界方面所述謂七時左近軍警拘捕天津代表馬駿（天津學生聯合會副會長卽曾在天津商會以頭觸柱者）因其演說激烈且並其他演說者亦捕送警廳數共十有一人其時各代表奮勇直追因與軍警衝突槍柄所揮代表之受傷者數十人且有天津女代表某肋骨折斷有清華學生某中一槍彈一場武劇之後竟成衝散傷者多送協和醫院清華學生且有避入美使館者則是最後結果至於武力解散也自是以後外間尤多謡諑有謂將科馬駿以過激派而有性命之危者有謂戒嚴令已先實施者以請願不獲而求見總統以總統不見而釀成如此之風潮噫異矣（八月二十八日） 
[北京大捕請願代表之别報]  
　　各界代表團因連日在新華門求見未達目的在新華 
門前露宿兩宵至昨早（二十八）復有學生多人至新華門與露宿之代表等歸併實行出發計畫共分三隊一隊仍在新華門（高等師範附屬中學女代表）一隊赴西苑門（第四中學北京大學）一隊赴福華門（農業專門學校蒙藏學校）正擬出發時政府忽派人至學生處謂總統允可延見惟諸君人數過多請舉出代表若干人並請先將名單開付以便呈報於是請願團乃舉出馬駿等十二人爲代表將名單交付來者仍分隊出發西苑門外有栅欄請願團至時因人衆擁擠致將栅欄擠破守門衛隊趕緊將西苑門緊閉其赴福華門一隊亦因守衛力阻未得入内而福華門亦隨即關閉矣公府三站緊閉後軍警兩長乃向府院當局請示辦法昨日適爲閣議例會因在閣議席上討論辦法當卽决定下列數項（一）令軍警以和平手段解散之（二）由院下令遣散（三）由敎育部令各校敎職勸令學生散歸（四）電北戴河令段芝貴歸京（五）準備頒布戒嚴令上述第一項辦法由吳炳湘王懷慶馬龍標等執行第二第三項辦法院部即行擬稿聞院令甚長約計千餘字至於電招段芝貴則由龔代理具名拍發加急電若經勸令解散仍歸無效則决定卽發戒嚴令又公府力面昨日亦傳馬龍標王懷慶吳炳湘等在集靈囿内辦公 
室開緊急秘密會議約一小時半之久關防異常嚴密至公府三門緊閉後乃决議以軍警之力强迫解散時請願團正株守公府三門各門軍警亦陸續加添至下午一鐘許一聲令下每請願者一人由軍警二人挾扶向天安門行去惟對於女代表則以軍警圍之而行並未挾扶即男代表亦多有不容挾扶者正行時天津學生聯合會副會長馬駿手持五色國旗立於一高崗處請大衆暫行停立馬遂摇旗詢於衆曰『這是什麽』衆答曰『五色國旗』馬曰『不錯我們此次請願正爲保全　五色國旗使能植立於世界之上惟今番政府以兵挾制我們此去惟恐凶多吉少請問諸君倘到我們死的時候我們是哭着死呀還是笑着死呢』衆答曰『笑着死』後又有女代表鄭君演說言詞亦極激昻軍警引請願團至天安門後警察總監吳鏡潭曾親詣天安門勸各代表散歸而請願團心甚堅决不肯聽從至下午八鐘許有軍隊開入天安門内聲言尋找馬駿請願之學生將馬駿團團圍繞以示保護相持許久軍士乃以强力驅散圍繞馬駿之學生學生見勢不佳有百餘人擁護馬駿擬以闖出天安門外而至終仍被兵士將馬駿奪去裝入汽車馳赴目的地有謂赴警廳者有謂赴步軍統領衙門者有謂赴警備司令部者學生方面多謂馬駿爲請願團中最惹注目之人此番被捕恐有性命之憂當軍警驅逐學生時代表中多有受傷者聞女代表亦負傷數人其一爲李姓係天津北洋女子大學學生其一爲王姓則北京某校之女生也至十一時許警廳又派來汽車多輛由警兵將女代表概令登車運之出天安門而去男代表則仍由警兵二人挾一人而行悉數帶出天安門不知向何處去或去有傷者擬送入醫院無傷者則送往各學校也時夜已深無從探悉究竟又昨日有學生六人至京師總商會接洽適值總商會開特别會之際向例商會開會警區均派警前往旁聽此次學生到商會時來旁聽之警察出勸學生歸去學生中有二人逕去其餘四人堅不肯走警察遂偕該學生等至警署由警署而至警廳商會職員等竭力請警廳釋放該學生四人至晚尙無結果 
另據津報消息二十八日上午九時許各代表等因在新華門苦守兩畫夜當局猶不允接見於是將男女代表分派在西苑門國務院等處以冀徼倖得見至十一時許忽由國務院傳來信息云總統有接見之信惟人數衆多不能一一接待令推總代表十二人進見於是公推（天津男代表）馬駿戴練江（女代表）鄭遂初張硯莊（北京）男代表陳廷藩羅隆基劉慶平（女代表）錢韻生羅俊德（濟南代表）姜慶台（烟臺代表）王耀凱（唐山代表）郭友三諸君爲總代表舉定後該十二人即同赴西苑門預備晉見至則軍警數百人均持槍上剌刀如臨大敵代表等鵠立約一小時忽又來警察一隊俄頃有人傳令以兩人挾一人將代表等兩手反背推之而行行次衆代表均口呼民國萬歲不絶約半里許馬駿手執五色國旗登一土埠高呼且住鄙人有最後數言敬告衆同胞即以手中國旗連揮數次問曰此爲何物衆答曰中華民國國旗馬君曰是極然而今日全體代表等所以有此犧牲者亦正爲此五色國旗可以久存於世界之上我輩今日之犧牲實爲最榮幸之事惟將來己身曁子孫果獲享自由幸福時勿忘某年月日若無許多之學生及各界代表流血焉有今日足矣（衆鼓掌）繼爲鄭女士遂初演說曰我輩女界此次來京原爲代表全國女同胞救國而來倘能犧牲性命實爲最榮耀之事勿謂我輩分屬女子可以卸此責任也須知世界同屬國民倘能以今日之犧牲換得全國同胞幸福諸君以爲何如衆咸云願死演說畢復前行馬駿對諸軍警曰我輩代表等本爲犧牲性命而來勿庸夾之而行於是諸軍警均釋手沿途各代表均歡呼民國萬歲不止行至新華門前馬駿復演說新華門首各代表之被褥及食物等均狼籍滿地凄慘之狀不堪入目而此時大門已開衛兵已恢復原狀各代表不可復見聞已全體被拘於天安門内云 
[天津各界聯合會被解散]  
　　昨日（二十八）午後四時許津埠接到在京請願代表又被拘捕之訊天津各界聯合會當即召集各界代表關緊急會議未幾即有保安隊十一二人來商會門口以次分排站住二道門同時即有東區署長周璧沈東三區署員蔡其龢同乘汽車而至進商會後遂向會衆曰鄙人等現奉楊處長命令稱奉内務部部分解散此間各界聯合會故請貴會即時解散此舉鄙人等係奉上司令令萬非得已幸請諸君傆諒云云當由該會幹事馬千里孟震侯時子周杜小琴沙主增等略加詢問沙君當向會衆更爲聲明解散之演說曰吾人今日團體之形式雖散團體之精神終屬不散嗣後做事雖不以團體之形式出之然人人自奮救國精神一致仍屬一樣做事我人不忍四萬萬同胞作亡國之奴隷我人必能自知奮起吾人今後希望各界各團體多派代表請願固屬甚善即國民不用代表人人直接請願亦屬同樣可以救國愛國惟願各界同胞人人奮起云云又有陶君登臺演說曰中國今日爲民主之國民意在是國亦當在是今當局不依民意而行約法視同無物國會不肯做事惟有國民直接做事今日團體雖屬解散其他團體尙在國民個個尙在我人當知奮起云云於是各界聯合會解散式至此遂告終幕各幹事直至會衆走完而散解散手續旣畢該會當在津報登一緊要啓事其文如次逕啓者昨日下午五鐘警務處楊處長飭東區周署長蔡署員率領長警偵探數十餘人將商會前後門圍住聲言奉内務部令勒令將各界聯合會解散同人等迫於威權倉猝無從抵抗而情殷救國至死不渝從即日起所有本會原在商會之事務所暫行取消除另有開會地點一切會務照常進行外暫假天津東馬路靑年會内天津學生聯合會爲通信處魯難未已敢云袖手旁觀國變方殷尙希同心猛進此啓 
[京華短簡]  
　　此次奥約修改以後尙在延期未能簽儛昨據在京某西人談及此事謂此次奥約修改内情大有研究價值即爲已經和會鑒定之約文而突焉可以無端修改是也其中别有原因殆無疑義且奥國獨對中國將原案全改其他則無所聞尤不能不令人發生疑問以故中國專使陸徵祥等提出抗議在協約國各代表團愈認爲正當之理由其抗議内容約分三綱（一）對於全部修改條約完全否認（二）提出正式公允之條件（三）應須恢復原案之理由據前日外交團所得巴黎消息則知和會已將中國抗議原案於十九日轉達奥國目下有無覆訊因無電訊尙不得知 
　　昨日星期四國務例會首先討論者即爲請願團之解散問題討論結果决定先將各代表等押至天安門内嚴管此外討論之要案（一）獸疫預防法案决定即交新國會通過（一）漢中道尹繼任案决定照陳劉來電以楚緯經繼任即日下令 
　　中東路工資問題久懸未决近聞上月工資迄日前始經發齊而各路即已照常開工行車絶無停滯惟該公司所屬委任以上人員上月薪水至今仍未核發期故因鄂幣無如此之多而舊幣又收集不易克幣又無零票僅各借去克弊先行使用至本月工資目前公司仍未籌備尙候總辦霍爾瓦特設法云 
　　昨日東車站來車之時有旅客呂寶田私帶嗎啡八十二兩當經軍警督察處稽查官檢出旋即帶處訊辦聞嗎啡所值約洋四千元已援案充公矣 
　　中美通信社消息參戰軍第二師師長濟南鎭守使馬良辦事荒謬激起各方面之反對政府已决計派員查辦公府派出者爲馬某國務院派出者爲胡某已赴魯澈查 
[新國會中之查辦蘇省長案]  
　　新國會蘇籍議員鮑宗漢等近日提出查辦江蘇省長齊耀琳營私凟職一件内容如次　江蘇一省地居衝要風氣早開爲各省觀瞻所繋乃自齊耀琳來長吾蘇迄今數載暮氣太深不知振作精神爲地方造福而惟以庇護屬員爲能事以致各縣知事任性妄爲地方民政日漸退化議員等目覩怪狀難安緘默茲將該省長不法各情詳述如下（一）庇縱屬員縣知事爲親民之官地方關係最爲密切設任用非人必致民不聊生省長爲監督長官對於庸劣不職及遺害地方者應如何雷厲風行嚴懲生二以儆其餘乃齊耀琳一味寛縱力爲庇護無論地方人民如何控告均置不理各縣知事有恃無恐横行逾甚經第一屆及本届省議會提案查辦者多至三十餘起實屬駭人聽聞乃該省長熟視無睹均以查而不辦爲標準或調署他缺以敷衍省會面子夫使被查知事而並無不法也則應照雪之以鼓勵賢良若果查有確據也則應嚴懲之以儆貪吏乃無論證據若何眞確而惟以調任爲不二法門豈眞以遷地爲良歟該省長究竟如何意見殊難索解其最荒謬者遠如靑浦知事高繼宗近如高郵知事胡爲和等均由省議會咨請查辦齊耀琳以高知事侵吞國稅四萬餘元萬難彌縫乃諷令辭職而使某弟浙江省長齊耀珊保以簡任職任用被吞之欵始終不追胡知事棍責人民經内務部司法部及總檢察廳批令依法辦理委員查覆確實官吏凟職例有明條乃齊耀琳仍不將該知事撤任移交司法衙門訊辦而反調署東台繁缺諸如此類更僕難數以致吏治腐敗達於極點責以庇縱屬員百喙莫辭此應請查辦者一（二）玩視學務敎育爲民政根本爲長官者應如何盡力提倡以期普及江蘇得風氣之先敎育夙稱發達乃齊耀琳除聯合省敎育會以爲酬應外絶不稍加注意各縣知事更無論矣第三科專辦敎育事務爲定章所規定者而如崇明等處竟不另設專科以第一科兼理之而省長不問聽其節省經費以飽私囊各縣知事誠爲得計其如地方敎育之日漸退化何查民國二年五月二十三日江蘇省議會議决咨請實施强迫敎育一案業經公布在案乃五六年來不但並未實施旦并未有督促各縣知事逐漸進行之計畫本屆省議會開會後經議員田震東提案責問而該省長覆文反稱民國二年建議案並未議有規程及各縣敎育狀况若學校若學生若畢業生若敎育費比較均見增加等語以爲搪塞不知敎育爲民政中最要事件省議會所提議者係建議案該省長身爲行政長官旣將議案公佈卽應訂定規程交會决議切實施行乃不此之務而反責省議會以並未議有規程然則省議會設無建議該省長將一事不辦乎無怪乎江蘇敎育由第一位而退至第四位矣該省長反以學校學生及經費等增加爲藉詞何無差恥乃爾此應請查辦者二（未完） 
P>山西自省堂將次落成 
　　山東閻督軍舉行自省工夫已久近以建設之洗心社自省堂工程行將告竣其自省堂規模極爲宏敞約可容三千餘人關於自省之儀式條目等項亟應徵集各方意見妥愼訂定故於日昨將關於自省堂應行研究事項分别函致各廳道處所長官各中等學校以上校長各旅團長各縣知事各重要團體就所列各事項詳爲研究附註意見早日函復茲將原函及研究事項錄下　啓者社會之現狀根於人心之思想人心之思想乖亂則社會之現狀亦隨之乖亂矣古人所謂生於其心必將害於其事故欲端莊其社會之狀况舍端莊人心之思想别無他法自省卽爲端莊人心之有效方法亦即吾國古聖賢成己成物之實在工夫也自領軍人試行以來軍人間事日見平實因擬推行於社會遂有建設洗心社自省堂之舉目下工將落成内可容三千餘人其堂内之旨規儀式即此堂之精神所寄豈敢草率茲擬數條别紙刷印寄請台閱並盼指正早日賜復母任翹企閻錫山　關於自省堂之研究事項（一）宗旨擬取悔過自新之意以做成已成物之工夫（二）組織擬取廣義本有敎無類之意不分界限（三）儀式擬取自然起敬之意不定繁文甲凡自省者到堂均須脫帽端坐乙洗心社長或社長所派之領省者及講長到堂時自省者均起立致敬丙領省者與自省者坐定後首奏樂次由領省者講經再次則自省（應取易於思省之姿勢低頭閉目）次復奏樂次講演又次唱歌畢而散（四）條目本君子三畏之意使人各就日用倫常上自省甲先省已過之行爲有無不合法律者乙次省已過之行爲有無不合人情者丙再省打算做的事有無不合天理者（五）時間每星期日早行之 
　　今日尙有要聞及地方通信轉入後頁 
雜評一 
[閻錫山之提倡自省（默）]  
　　閻錫山之提倡自省人每惜其思想太舊故於種種設施每不合新趨勢倘能以新思想下此成己成物之實踐工夫則其將來所發揮必不可限量言固未嘗不是然吾謂今日之一般武人官僚除日擾擾於爭權奪利外尙有餘暇以返省已過者乎有能日以天理人情法律三者爲一已督責之課程者乎人苟能以此三者凛凛乎幽獨衾影之中而常懷戒欺求慊之旨則必不敢肆意妄行怙過不悛如今日武人官僚之所爲故曰雖舊猶賢乎已 
 
 

Page 8

 
 
要聞二 
[舊國會主戰派之活動]  
　　王揖唐之任北方總代表實南北和戰問題一大關鍵現舊國會議員認北方此舉爲安福系以和爲戰之一手段故其中之一部分主戰派遂亦極爲活動日昨兩院議員開談話會議員李載賡即有關於此種提議略謂北方政府派王任和議總代表即足以證北方政府之和議毫無誠意以王揖唐爲北方極端主戰派北方政府以極端主戰派出而當和議之衝即不啻與我西南宣戰我西南亦應以宣戰待之云云多數議員對於李之動議甚表同情所不同者一爲時期問題一爲手續問題聞多數議員主張第一步爲反對王揖唐爲和議總代表第二步爲取消和議第三步則爲宣戰蓋以王揖唐爲極端之主戰派此固人人皆知出任和議總代表不過欲以和議戰勝西南所謂變象的主戰也西南果與王揖唐討論和平護法主張皆將失敗故於王揖唐之任代表一致反對打倒王揖唐即所以打倒變象的主戰之策略此第一步之手續也北方派王揖唐爲和議總代表即爲北方主戰派再興之朕兆王不因西南反對而取消總代表則變象的主戰將一變爲眞象的彼時即有詞取消和議此第二步之手續也和議旣經取消當然宣戰所謂時期已不成問題其中猶有一主要之關鍵卽西南是否有宣戰之能力是也是以國會議員目前所最注意之點又在整頓西南内部整頓之法或改組現在之軍政府或組織正式政府現尙在審慮之中西南内部旣經整頓所謂宣戰之能力即已儲備此第三步之手續也昨前衆議員賴德嘉等提出質問軍府對於京政府任命王揖唐爲總代表之意思表示書云案據報載京政府已任命王揖唐爲上海和會總代表查王揖唐乃僞國會之僞議長安福系之領袖今任以全權代表之職是直表示無議和之誠意安望有合法之和平又安望有永久之和平乎或謂局部媾和已有成議和會之開不過表面文章以粉飾投降之面目而已國人聞之一致反對或又謂北廷之敢居然派出者是得有西南政府之同意此雖屬推測者一面之辭而護法政府對於該總代表無正當之表示則眞相莫明難釋國人之疑惑茲特依據院法提出質問務於五日明白答復之云蓋已實行第一步之手續矣然西南而果欲主戰固非借重武力不可今後南北和戰問題仍視武力派舉動如何爲斷國會又何能爲 
[廣東學潮之續聞]  
　　廣東公立法政學校區大原十几日接事不成已紀日報事後學生即派出代表陳肇燊陳顯業謝豪鄒崑嗚四人同到省長公署張省長因公未接見至二十日學生復全體會議是日本係請敎職員會議因昨日活劇各敎員到者寥寥故改爲學生會議公推評議長陳肇燊主席議决二事（一）派代表到軍政府報告（二）發表宣言非達到葉校長復職無論如何誓不上課當即舉張啓榮胡祖斌鄒崑鳴謝豪四人代表往軍府報告張君等到軍府後伍總裁派秘書鄭道實岑總裁派許健帆代表接見張君等陳述區大原親率軍警蹂躪學校情形畢鄭秘書等均温詞撫慰謂此等現象殊非敎育界前途之福軍府有一分力量必盡一分定必力予維持准明日提出政務會議必有正當解决各生切勿稍涉暴動免貽口實等語張等即回校報告並發出非葉復職决不上課之宣言及通電上海學生聯合總會及各省學生聯合會表明態度　　　　　　　　　　　　 
　　聞各生此次憤激之故一因葉校長并無過失無更動理由二因武裝警察破扉入校越爼干　三因崔紹南職司文案係屬該校舊人旣受葉校長委託保管校印不俟公决擅將校印私受　人綜　三因遂致羣情洶洶勢不能遏昨十九日經全體學生將崔紹南扣留勒將校印交出崔恐各生與之爲難立命伊子馳赴區校長寓所備述伊父被留狀况乞將校印交回惟區校長自法校被逐後經卽乘輿往謁張省長將經過情形面爲陳述此際仍未回寓後經家人電話通知始悉各生欲索校印第以該印爲全校主要之物旣得接收不能輕易交回遂即托故有事至夜猶不返寓而崔紹南焦急萬分亟欲將印父回各生保管以自解脫因此異常狼狽至二十日早省長公署派出敎育科員曁副官等親往該校欲向各生調息而校内房舍重門關鎖各生多已他出故亦無從爲力 
[蕪湖快信]  
　　蕪湖自去冬至今出口之米近六百萬石經商人運往大連出洋者甚多皖江南北倉庫歷年積榖已被搜一空米價每石漲至五兩三四錢爲近數十年所罕見呂省長應蕪湖民食維持會所請定本月二十六日起暫禁米糧出口兩個月以維民食 
　　蕪湖近來已發現時疫紅十字分會與警察廳組織時疫醫院業於本月十五日開幕美以美會弋磯醫院全體醫院贊助進行治法亦用鹽水注射開幕以來活人甚夥 
　　蕪湖總商會湯邵兩會長違法案業由該埠商號崔玉記等四百餘家臚列十二欵在農商部呈控該部已派簽事李澂來蕪切實查辦李於二十七日乘德和輪來蕪次晨乘南陽丸赴甯由津浦回京省署實業廳科員　劍秋於二十八日由省來蕪亦係奉呂省長委查辦蕪湖商會違法案 
　　皖南本年大水爲災（一）郎溪（二）宣城（三）南陵（四）蕪源現京滬皖人正籌辦以工代賑想災黎不致流離失所矣蕪湖太古洋行消息該行之淡水鐵船此次滿裝荳餅二十五日由漢口開駛行經下游六十里某江面遇沙推翻船身登時沉没損失約在八十萬之數 
　　安徽水師統領王平階刻奉倪督軍命令乘安豐兵艦過蕪赴鄂與王督軍有事接洽兼運鄂省子彈回皖北勦匪 
　　新任皖岸榷運局長關建藩前日由蚌埠來蕪在信孚錢店住兩日刻已乘華大輪赴大通定二十八日接事 
[南京之防疫談]  
　　甯垣警察廳前以上海各報載滬奉等處發現霍亂時疫滬寗輪軌銜接傳染堪虞本月初旬下關區查悉寶塔橋有染患吐瀉病死亡數人本月中旬城内中區亦發現類似此項疫病死亡之人近因氣候不良此項時症傳染更多乃於本月二十七日午後二時由江寗齊鎭守使金陸俞道尹津浦鐵路何所長省立第一醫院吳院長下關商埠劉局長浦口商埠局朱提調江寗縣縣知事警察王廳長各科署隊長公同籌議决定以警察廳附設臨時防疫辦公處呈請民軍兩長設立臨時防疫醫院五處以第一醫院爲防疫總醫院南區水作營中仰庵設分醫院一處西區倉巷福德祠設分醫院一處中區省立牛痘局設分醫院一處下關天后宮設分醫院一處浦口設分醫院一處聘僱醫務人役分任防治尅日開辦現已由第一醫院吳院長携欵赴滬購備治疫良藥預定防疫醫院以一月爲期視地方疫勢之消長分别裁留并由鎭道廳會銜布告矣 
[南京快信]  
　　學生聯合會昨電北京府院請釋放京津各界代表以安人心 
　　暑假已滿各校將開學上課學生聯合會將暫停會務江寗鎭守使齊爕元警察廳長王桂林憲兵司令楊恩培三人昨日因省防事晋謁李督請示機宜 
　　何恩溥電告冬日出京返寗 
　　李督復電贛南鎭守使吳鴻昌嚴飭所部鞏固防線切勿過事張皇别生悮會 
　　烟酒公賣局昨已撥欵五萬元解送軍署接濟軍需 
　　分蘇簡任職馮祖蔭在第四區烟酒公賣分局差積勞病故已由公賣局長文龢援案電部請卹 
　　南京造幣廠長武濬源被南京廣昌鎭江同德二十三家錢莊在部控告營私舞弊茲聞已經部委查明係出揑名南京鎭江並無廣昌同德等店名 
　　灌雲知事陶士英撤任聽候查辦海屬旅省同人莫不稱快昨在金陵春歡送新任知事蕭文彬促赴新任 
　　陸軍中將前多倫鎭守使軍署高等軍事顧問蕭良臣前日在甯寓病故 
　　楊善德靈櫬下月八日可過甯李督擬親赴下關祭奠 
地方通信 
[蘇州]  
　　商團舉行畢業禮　昨日蘇州商團全體及附屬湘城黄埭后宅望亭等支部在王慶基（共計原有十八部内有五部未屆畢業故未到塲）舉行第二屆畢業典禮蘇城當道自朱鎭守使王道尹以次咸各親蒞會塲寗垣自督軍省長以下亦均派代表來蘇總部司令魏旭東曁正副兩會長在塲指揮一切千午十時各支部司令部長率同團員一律到齊來賓約有一上餘人秩序井然頭門商懸國旗兩而塲内居中官廳左右軍樂隊優待室外列有彩牔樓一座并各校學生公送視頌彩旗十二而繡帶飄颶頗壯觀瞻此外又有彩亭一座内供銀盾一面係各支部全體團員置備俟舉行典禮後掛隊恭送魏司令宅第以表平日敎練之功午後一時朱鎭守使及各代表先後蒞會即由魏司令指揮全體團員會操操畢又練刀槍拳衛等各種武藝約一時許然後重行排隊挨次領憑排長則領銀質徽章一面操員則領畢業文憑一紙領憑畢由朱鎭守使親自對衆奬勵一番朗讀頌詞畢全體攝影奏樂散會己四句餘鐘 
[金山]  
　　虎疫聲中之螟患　此間疫勢已減惟天氣酷熱上月二十七八兩日下午華氏表升至九十八度四鄉農田適當螟蛾三化之期發見卵塊極多而以呂巷干巷泖西及市區之四保十七二十圖等處爲最多上月中旬經馮知事召集各區紳士議定於十六日開局收買螟蛾卵塊以來計全邑已發去六千餘金數日前每日上午凡鄉民之持蟲赴警所繳納領價者大包小裏綑載而來幾至應接不暇幸近已日減據老農云若半個月内不見西南風而能得廿霖則本屆科收可保中稔矣 
[安慶]  
　　宣講員游行演講　昨據合肥北一鎭區鄉農會函云合肥前開國貨維持會時曾推定李德淵君爲北一區宣講員於夏曆五六兩月間挈領生徒十餘人携帶國旗並鈐記地圖各一聯絡附近各小學校長敎員各私塾塾師並多數學生游行蘆店草廟集楊店寗廟大李集白龍廠靑龍廠秋胡岡元瞳集高塘集衆興集等鎭露天演講演講時事時聽者不下千餘人有聞而泣下者有誓不買某貨以示决心者刻尙擬繼續進行也 
　　勸學所請抽炕菸捐　皖北鳳陽懷遠兩縣向産菸葉色味俱佳年來洋商多向該處採辦故種户日形與奮又復仿效西法將菸葉炕製營業甚爲發達鳳陽勸學所長楊乃毅前己稟准縣署抽收炕捐以助學欵茲又有懷遠縣李知事轉呈省署謂該縣勸學所欲援鳳陽炕捐之例每大炕捐洋八元中炕六元小炕四元以補學費之不足聞省長已令飭照辦矣 
 
 

Page 9

 
 
   
 
 

Page 10

 
 
本埠新聞 
[伍朝樞回國]  
　　今次參與歐洲和會之伍朝樞博士於昨乘中國郵船公司中國號由美抵滬同來者有基督徒代表徐謙云英文滬報云伍朝樞博士三十日乘中國號到滬伍於今年初由南方政府派往巴黎爲巴黎中國代表團中之重要人物後由巴黎赴美在紐約華盛頓奮金山等處與各界接洽甚懽且以中國事件陳述於美國各要人之前當其居於巴黎與華盛頓時與美國代表團有密切之接觸云 
[川省長反對王揖唐電]  
　　和平會議南方辦事處接成都楊省長致西南通電云（銜略）奉政務會議漾電及唐總裁文電北庭任命王揖唐爲議和總代表查王爲安福首領洪憲時代惡跡已彰最近安福主戰借欵賣國爲國人所共棄若復充任代表必假和議之名行攬政之實陽爲修好暗售奸欺護法前途寗有攸賴且誠意旣乖後效可覩一誤再誤國何以堪務望諸公一致堅拒以寒賊膽而順輿情勿令魍魅横行覘國者謂華無人而國之大命乃專託於一二帝孽之手狐狸狐搰徒爲當世愚笑則區區之誠固非忍爲激論也心所謂危惟直告耳楊庶堪漾（八月三十日到） 
[中華歐美同學會成立記]  
　　昨晚八時平歐美同學會各埠代表及上海全體會員假一品香宴會到者有美英法比德俄各國同學唐紹儀夫婦孫中山夫婦余日章唐露園周萬鵬宋漢章吳稚暉黄大偉朱文鑫朱少屏張繼伍朝樞諸君楊雪珍湯藹琳潘玉梅諸女士王繩善夫婦李觀森夫婦李耀邦夫婦鄺富灼夫婦張承槱夫婦席德懋夫婦曹雲祥夫婦李登輝夫婦朱庭祺夫婦趙士北朱進沈楚紉張一志薛仙舟應尙德蔡增基牛惠森牛惠霖李松濤倪新初馬紹良劉大鈞曹雪庚張廷金張福運李松泉許建屏湯松尢志邁李允彬朱懋澄李迪華胡宣明黄漢樑黄首民曹亞伯凌道揚周澤岐江逢治宋子文黄明道朱或章翁爲俞希稷沈燕謀李善元潘學安陳光甫唐寶桐唐悅良穆藕初何尙平羅泮輝陳永樞等一百數十人美國學生居十之八美國學生中康乃耳哈佛耶魯麻省理工哥倫比亞威斯康新本雪文尼威耳斯來孟荷理各校較多以康乃耳之李觀森哈佛之李松泉麻省理工之唐寶桐耶魯之曹雲祥哥倫比亞之倪新初最爲高興女子中胡彬夏（朱庭祺夫人）楊錫珍湯藹末（李登輝夫人之妹）周森友夫人張竹君之妹等之琴歌尤爲特色此次大會出力最多者爲上海總幹事曹雲祥正會長李登輝副會長黄大偉中文書記朱文鑫會計席德懋大會幹事黄明道李松濤李耀邦夫人李觀森李善元諸君入座後依次各唱校歌康乃爾唱得最多其次爲哈佛耶魯麻省理工諸校英國學生由王繩善等聚集歡呼法國學生由張繼吳稚暉何尙平等聚集唱法國國歌中問由應尙德高立請全體起立齊呼中華祖國數聲餐畢由主席唐紹儀演說其警語爲希望歐美回國學生不要專存做官發財思想說畢請湯藹琳女士奏鋼琴次由孫中山演說大致謂歐美留學生係學問最深人格最高之人應負維護國家之責今日之政權已落於武人政客頑固黨之手國家已陷於極危險之地位諸君宜有擔負國家大事之覺悟次由張竹君之妹唱歌周森友夫人奏琴次總幹事曹雲祥報告中華歐美同學會總章二十四條已經多數人詳加討論完全通過中華歐美同學會會長已舉定蔡元培副會長爲余日章王寵惠中文書記爲朱文鑫會計爲陳光甫次由余日章演說二年前曾發起組織全國歐美同學會今日竟觀告成甚可喜也今日歐美同學應注意者有四點（一）利益即責任諸君能在歐美大學畢業可謂之得享利益最大但利益愈大卽責任愈軍（二）須有犧牲個人以爲國家之精神（三）培養領袖人才（四）須從事建設次由唐主席報告原擬秩序本有北京代表劉大鈞南京代表朱進漢口代表王繩善福州代表李允彬蘇州代表沈慕曾諸君演說今因時已晚請大家起立三呼中華民國萬歲即宣告散會 
[國防會之職務及建業大綱]  
　　國防會開會情形疊誌本報茲將該會各部之職務及建業之大綱錄下 
　　各部職務　由會員組織司選委員會評議會查賬處及董事會而董事會中分會員部（掌介紹會員）編輯部（掌編輯月刋週刋叢書等）刋發部（掌瑰印書局及發行書報）經濟部（掌籌募欵項）軍事部（掌調查軍事并編輯軍事書籍邊防部（掌調查邊省情勢及外人權力）國際部（掌聯絡中外人士之感情及研究外交事件）華僑部（掌調查世界華僑情形并聯絡感情）敎務部（掌輔助敎育及促進軍國民敎育）體育部（掌公共衛生講求國民體育）演講部（掌演講國家要事）戲曲部（掌電影新劇） 
　　建業大綱　（一）提倡實力禦外（甲）提倡軍國民敎育如主張中學校以上設兵式體操設童子軍學生夏營等（乙）由會員之習海陸軍者研究調查關於軍事上的國防計劃以備政府之採用（丙）促進政府國防之政策如勸導國人消弭内試一致對外（下）破除人民酷愛和平之觀念而養成一種激厲奮發之精神 
　　（二）發揚國家觀念（甲）養成人民純正愛國心使人民有國家思想知個人與國家之關係（乙）紀念國恥編輯月份牌外交失敗史國恥日特刋及曆書等（丙）養成人民爲國家犧牲勇往無敵之精神文字鼓吹及會員以身作則（三）實行國民外交（甲）聯合國際感情（子）聯絡國内外人士與吾國深表同情者（丑）矯正國人無意識排外思想及痛除其無人格的媚外奴性（寅）破除外人對我之偏見（乙）爭回已失及將失之土地權利已失者如租借地領事裁判權關稅制等等又如外人對我各種不平等之待遇如限制華工入境及上海公園不准華人入内等將失者如各種不公正之締約各種路礦權之讓與各種有傷主權之外債等等（丙）破除國際誤會（子）使外人對於吾國國情有確當之智識更正其已刋行之各種書報對我有誤會處者及一切同樣之影戲陳列所等發行外國文書報以傳播吾國國情於國外（丑）使國人對於外國國情 
有正確之觀念矯正不正確的對外智識及言論及發行書報以導示國外情形於國人　（四）增進國民體育（甲）組織體育會設體操場及夏營等設公共衛生所（乙）發行體育報及其他書報以提倡體育及公共衛生（五）改良社會習尙（甲）提倡健實主義文字鼓吹及會員以身作則（乙）矯正各種不正確觀念 
[學生聯合會總會消息]  
理事會議記事 
　　（一）討論聘請幹事事宜議决照章由理事酌聘幹事暫由到會理事函請上海學生聯合會推薦幹事四人（二）劉振羣提議對於北京政府濫捕各處請願代表事除業由本會逕電北京政府並通函各地分會外並應由本會分頭與本埠各團體接洽請其設法爲實力之援助（三）劉振羣提議對於奥約更改問題本會應表示如何主張議决由本會逕電北京政府主張非恢復原定關於中國權利五條仍不簽字並通函各地學生聯合會請其聯絡就地各界一致主張並一面由本會聯絡本埠各團體協電北京政府及巴黎專使（四）王德熙提議美國上院對於山東問題力持正義本會應表示敬意上海學生聯合會前曾致送銀盾本會更應致送何種實物以表敬意議决暫俟奥約着落再行辦理議畢散會 
[上海學生聯合會消息]  
　　三十日上午九時上海學生聯合會交際部開常會蒞會者三十六人主席湯成辛書記蔡祚章（一）調查科報告答全國學生聯合會調查事（二）主席報告浙江寄來洛士利及明月球二種洋布商標請調查科調查是否某貨當由鄭希莊擔任（三）李鼎年提出質問商學促進會學生會旣不與聞所用學字從何得來當由吳淵白發言商學促進會名目成立以來時有商人前來質問本會理應正式表示究竟取何態度主席允與調查登報聲明（四）陳詠聲報告楊樹浦寶源紙廠出産一種報紙爲全是國貨請調查科調查（五）吳淵白報告近得確實調查英法二租界洋布商不進日貨者祗有三家爲源豐昌等云（六）李鼎年提議取消上次通過三次不到會取消徽章案及值日生案通過（七）會長何葆仁出席報告温州交通便利番舶頻來奸商漏海運米出洋日不計數有學生鄭鏡水公民謝冠玉等羣赴官署請求嚴禁乃長官受商會長某之蒙蔽延不照辦漏米日盛羣情憤激誓不開市冀動官紳不料反將鄭謝等飭拿到案今飲彈與否猶在不可知之數等情今有該處代表董某來書請派人接洽當由主席派蔣國珍前往十一時半散會 
[上海華僑學生會簡章]  
　　海外各埠華僑近在滬地各校就學者人數日衆現該學生特發起組織一上海華僑學生會以期互相切磋聯絡感情茲將該會擬定簡章照錄如次（定名）上海華僑學生會（宗旨）養成完全人格喚起愛國思想聯絡感情實行互助主義（會員）會員分爲兩種（一）普通會員（二）名譽會員凡在上海吳淞各學校肄業之華僑學生皆得爲普通會員凡實際贊助本會者皆得爲名譽會員（組織）分爲五部（一）閱書部（二）編輯部（三）音樂部（四）演說部（五）體育部（職員）正副會長各一人正副會計各一人總書記一人書記四人各部主任各一人各部幹事各四人（責任）正會長總理一切會務副會長襄助會長於必要時得代理會長之職權（書記）管理來往文牘并記錄本會一切事務（會計）管理本會出入欵項（各部主任）督責所轄部職員并主持他部中一切事務（各部幹事）襄助各部主任（義務）（甲）有納會費之義務（乙）有嚴守本會規則之義務（丙）有互相勸勉之義務（丁）有介紹華僑學生之義務（戊）有始終維持本會以圖發展之義務（權利）（一）有被選舉之權（二）有發表意見之權（三）有到會而查問會務之權（四）有要求本會照料之權 
[美術展覽會開會詳紀]  
靜安寺路寰球中國學生會於二十六日起開美術展覽會已誌前報茲將一週問之詳情錄下　該會自開幕展覽以來到場參觀者如前參議院議長張繼及其夫人前江蘇交涉員現寰球學生會會長薩桐蓀江蘇省視學章伯寅交通銀行副行長錢新之萬國儲蓄會總理楊潤身等又有留美回國諸君如竺可楨楊伯謙諸博士高踐四尤志邁沈楚紉古達程瞿錫清李善元李迪華劉大鈞胡博淵薛桂輪孫昌克李觀森尹寰樞李大中盛紹章丁崑王毓祥諸碩士女界如吳弱男（章行嚴夫人）吳亞男張俠魂女士曁民生女學學生等都數千人所陳列之畫件有爲參觀人購去者如九一號爲西人麥根夫人購去三十二號爲張繼君購去一五號爲夏偕復君購去七○號爲某君購去該會陳列品之爲有目共賞於此可見聞該會將於後日（二日）下午十時閉幕云 
[女子救國會開會記事]  
　　法租界白爾部路明德里中華女子救國會近因報載魯直各界代表請願被捕禁錮警廳而對待女代表尤酷警耗傳來特開臨時緊急會議到會人數甚衆首由温支英夫人阮天眞女士主席報告開會宗旨繼由陳家鼐君夫人唐家偉凌子黄君夫人趙連城王文淑君夫人林英諸女士提議通電各省及種種進行事件遂推定方芝英嚴欽木二女士起草電稿略加修正通過並舉出代表阮天眞唐家偉陳家英趙連城方芝英嚴欽木六人時已六鐘遂散會其議决事件如左（一）通電各省各團體（二）舉代表六人先至本埠各團體徵求意見（三）每星期聚會兩次（四）組織演講團（五）生星期發傳單一次（六）組織周刋茲將其通電稿節錄於下 
　　北京天津濟南南京及各省省議會學商工各界聯合會鑒自歐會專使拒簽德約之後北庭之賣國外交秘密進行日甚一日又痛恨國民前次罷市罷學罷工痛撃賣國賊曹章陸之愛國舉動挾嫌報復重修舊怨對於北大學生則令許有益等起訴爲非法之逮捕對於山東人民則授意馬良宣布戒嚴戕殺無辜直魯兩省人民以痛切剥膚無拳無勇不能爲正當之防衛乃開關跋涉聯袂晉京請願哀嗚呼號冀動當局之惻忍孰料彼昏不悟不但對於人民之請求毫不容納反派兵拘捕甚至禁止代表交談斷絶代表飲食直魯兩省代表旣已身陷重圍　全國人民當仁不讓自當聞風興起爲洪濟實力之後盾臨電悲憤無任跂盼之至 
[紗廠聯合會拒絶監察公售]  
　　華商紗廠聯合會昨接中華商學聯合促進實業會通告請推舉代表共同監察出清存貨等情當由該會具函答復原函如左　逕復者接奉通告均悉一是貴會宗旨所在已於廣告中略窺一二惟貴會會長何人會員何人商係何界之商學係何校之學均未荷公布敝會同人爲救國職責所縛對於公同監察出清存貨一層不敢聞命此復 
[國貨維持會開臨時會]  
商議維持現銀出口 
　　中華國貨維持會於前日開臨時會由議長汪星一主席報告云迭據各商號來會報告謂邇來滬埠銀根奇緊銀拆日昻商業停頓人心恐慌推厥其原乃因外洋現金源源來華易銀出口以致現銀缺乏周轉爲難影響各業實非淺鮮加以連年時局未靖各省災况頻仍工商已屬損失不堪若再遭此痛苦頗覺危險按金融爲商業之命脈關係重大今不幸而現狀如此不獨國貨不能振興且反促其停滯即對於外商無論進出口生意則影響所及勢必同一狀態本會已據各業面陳前情自應設法維持茲擬轉請錢業公會能否禁止上海現銀出口並請減小銀拆以安商業而保市面務請公决辦法旋經在座諸人互相討論一致贊同遂通過將此辦法函請錢業公會設法維持 
[國貨白煤减輕運費]  
　　浙省上江富陽桐盧之間發現白煤鑛苗極旺現由寶興公司從事開採每年出産約數百萬噸此項煤質之優美據鑛學家言實勝於撫順日本諸産堪稱國産之最佳者現由出産地船運至江干閘口車站裝車分銷嘉興硤石等處滬杭鐵路局爲提倡國貨起見特照定章减輕運費昨聞自即日起此煤裝以三十噸車自閘口至嘉興每車祇收運費十二元云 
[豫園商業聯合會選擧紀事]  
　　邑廟豫園商業聯合會昨日下午二時假愛多亞路上海商業公團聯合會開選舉評議幹事會到者二百餘人推蔡伯琴爲主席報告開會宗旨次請中華全國工界協進會代表奚楚明松江各界聯合會兼基督徒救國團代表陳桐士新閘商界聯合會代表王肇成北城工商聯合會代表顧惠民吳太初東北城商業聯合會代表陳天生趙紫恒民國路商業聯合會代表華醉石中城商業聯合會代表陸始秦等相繼演說大旨皆言組織聯合會之必要演說畢復請各代表監視開票（當選評議）陳潤生王乙安蔡伯琴萬昌祥楊子卿湯中和徐子航俞春山蘇醴源陸志清邱祥興黄富壽張士元陸子文汪慶棠傅雲生程鹤軒諸賓海孫文卿蘇祥興程鴻飛張寄生馮漢文（當選幹事）蔡明振盧長甫祝鳳瑞項幼泉蔣順福劉寶郎劉仁霖何景瑜葉錫昌顧鴻賓戴榮貴李文洪方耀祥潘德春何鳳鳴顧伯良沈仁貴沈炳榮陳松濤王榮堂曹周堂宗春寶吳福慶俞金林趙北海泰榮德張萬年朱維新張耀初傳錫章落東林王世英顧祥霖丁汝楫陸寶珊施笑山顧玉山顧德昌薛子卿李廣瑞張書樵陸文瑞黄志浩袁九香朱耀璋趙友蘭選舉畢散會已七時矣至該會會長因會章第六條規定先選評議幹事再選正副會長故尙須訂日續選云 
[磋商要求添擧華董之手續]  
　　公共租界各路代表要求工部局添舉華董一事擬請楊交涉員轉電北京外交部向駐京公使聲請務照滬上各國僑商同一優待一面由各華商組織納稅會舉定總代表函請總商會電呈農商部轉咨外交部切實進行在案昨日午後該代表等又赴會與朱會長商榷一切手續良久始退 
[西報之鴉片貿易紀]  
　　勞合週報載有鴉片貿易一則略謂今日捕房權力所及之上海鴉片貿易居然存在此中黑幕可不揭開之乎上星期六日天方破曉曙光一線有二十一蔴袋滿裴烟土在法租界黄浦灘登岸且有人防護之載土之船泊於浦東方面記者能佈告其名私烟銷於法租界與公共租界者每月約得銀三百五十萬兩而其費用月需三十萬兩租界中一般游民從前足登草履身穿破服者今日居然綢衣遍體招摇過市各有二三萬兩之身價矣估計每日私運來滬之鴉片不下七千磅生週如是逐日交易約洋十萬元而在内地銷售其數倍之法租界中可購鴉片之處不止一街收藏頗密巡捕到場則無可覩蓋烟販瞭望刻衛頗機警也 
[銀價低落原因之推測]  
　　字林報云二十九日午後銀價頓低落三辨士黄浦灘一帶頗有若干震動之象午前絶未有何銀市忽然變動之表示但午後市場復開電報已到報告銀價跌落於是匯率更變午前某銀行核算銀價高至六先令三辨士午後則其他某銀行竟將銀價縮至五先令十辨士矣中外人士購入金貨已逾其量午前一般掮客之有匯單出售者不能銷脫之但至午後匯價旣落此項求售之匯單當然撤銷矣一時傳言紛紛謂銀價已至五先令五辨士但一經調查即證明其不確故此傳言旋歸銷滅據來電報告現期銀價由六十一辨士又四分之三落至五十八辨士又四分之三遠期銀價減二辨士半寥寥數語無他消息因是銀價低落原因之推測紛紛而起或謂倫敦與紐約間之匯率已漲至英金每鎊等於美金四元五角之舊價故有此影響此說雖不絶對確實然頗有人信之又有一說謂英政府爲鞏固紐約市場之倫敦匯兌起見故已在美國售出大宗債劵此說頗近是第三說則謂美國銀行家因紐約鎊價之低落頗以爲慮故已設法以規復其原狀云 
[一週間之金融調查]  
　　此一週間（自二十五號至昨日止）由國外進口者美金洋共六百六十餘萬元銀大條二千六百八十九條批沙洋四萬五千元較前屆更多出口者國内往來銀洋仍絡繹不絶惟裝往國外者祇有大條銀五十條小洋五十六萬五千角（合洋五萬元）今將逐日細數錄下（二十五日）道勝銀行由昌興公司外洋輪船進口儎來美金洋二百萬元銀大條五百六十二條批沙洋二萬元又匯豐銀行銀大條六十條又運通銀行美金洋四十萬元又和蘭銀行美金洋四十萬元中交兩銀行各從南京來新幣七萬元交通銀行裝南京去銀五萬兩友華銀行裝赴天津去銀二十萬兩又裝漢口去銀大條七十三條本街各錢莊裝赴天津去洋五萬元（二十六日）中國銀行從南京來洋七萬元又裝去銀五萬兩交通亦裝去銀五萬兩（二十七日）交通銀行從南京來洋兩萬元又中國銀行亦來洋七萬元中交兩銀行各裝去銀五萬兩本街各花商裝赴南通州海門去洋二十萬元（二十八日）中國銀行由南京來洋七萬元又蘇州來洋五萬元匯豐銀行由三菱公司輪船運來大條銀二百八十六條友華銀行裝漢口去銀二十萬兩中交兩銀行各裝南京去銀五萬兩（二十九日）金城銀行由南京來洋八萬元又中交兩銀行各來洋七萬元又兩銀行各裝去銀五萬兩金城亦去銀五萬兩（三十日）中國銀行從南京來洋七萬元匯豐銀行由中國郵船從美國儎來美金洋五十萬元又銀大條九百七十四條又花旗銀行美金洋一百萬元又銀大條八十二條又運通銀行美金洋八萬元又銀大條四十一條又有利銀行美金洋二十萬元又華比美金洋四十二萬五千元又和蘭美金洋四十五萬元又麥加利美金洋十五萬元又住友美金洋一百萬元又道勝銀大條二百零八條批沙洋二萬二千元又友華銀大條三百八十二條中孚銀行銀大條一百六十四條花旗銀行裝赴香港去銀大條五十條中國銀 
行裝赴南京去銀十萬兩又交通裝去銀五萬兩廣帮裝赴香港去小洋五十六萬五千角 
　　近日洋釐升提最大之價（二十六日上午）爲七錢三分一釐至三十日上午跌至七錢二分八釐半俄而所到之洋不敷應市且各錢莊購進不少午後仍漲至七錢三分零二五 
　　銀拆二十八日之前常在四錢至五錢間旋因恒孚等各金號籌備銀兩取回所定之美金洋及結束到期之先令於是漲至七錢昨日午後略回計五錢八分但金洋到滬甚夥今日雖係星期日恐難見小蓋明日（一日）華商應解金洋之欵尙有百餘萬兩也 
　　此星期内之大條銀價最大爲六十一辦士七半鎊價則五先令十一辦士半爲今正以來最長之價豈知二十九日午後大條銀價電告共縮三辦士而鎊價亦小去一辦士半紐約電匯自一百二十七元跌至一百二十四元昨日大條銀來電又改縮至五十八辦士遠期者五十六辦士半鎊價亦改爲五先令九辦士紐約金洋又小至一百二十二元大長大縮一般做驃金空頭者咸受影響而烚赤之價因此自一百九十五兩漲至二百兩之譜惟目下進口金銀仍多過於出口金價恐不能十分起色也 
　　昨爲星期六調查中外各銀行所存大條銀與銀洋概數錄下　麥加利存銀八十七萬洋七十萬匯豐存銀一百九十萬洋一百七十六萬大條銀一千三百五十七條道勝存銀二百二十萬洋五十一萬大條銀七百五十八條通商存銀四十萬洋五十萬東方存銀一百四十五萬洋二十萬花旗存銀六十五萬洋三十萬大條銀八十二條華比存銀六十萬洋十七萬和蘭存銀十七萬洋六十七萬中國存銀一百萬洋三百零七萬各錢莊存銀二百五十五萬洋二百八十萬交通存銀二十五萬洋八十二萬有利存銀三十五萬洋二十萬中法存銀一百零八萬洋四十一萬大條六百九十四條友華存銀八十七萬洋十五萬大條三百八十二條菲律濱存銀十三萬洋四萬滙業存銀十八萬洋十萬廣東存銀五萬洋八萬總計存銀一千四百七十萬洋一千二百五十五萬大條銀三千二百七十三條尙有聚興誠等華商儲蓄銀行十餘家所存銀洋不在其内 
[小工價值之增昻]  
　　浦東沿浦一帶廠棧林立苦力小工不下數萬人歐戰以前所得甚微終日胼手胝足僅得制錢三四百文歐戰期内因無工可作咸相率他往别謀生計邇來歐戰告終外洋輪船紛紛來滬各碼頭需用此項苦力求過於供雖有太古公司等往外埠招募來滬然終嫌缺乏是以苦力小工咸相率昻其工值從前每日三四百文者今已增至二三元至少每人每日須一千五百文在苦力方面經濟甚優不可謂非勞動界之好消息而一般工頭則損失殊巨蓋工頭對於小工工資類皆向行東訂立合同包辦數十年來以苦力爲發財地步者今轉被窘於苦力各工頭之藉苦力起家者類多積資數十萬數萬不等本年以來多有虧蝕十數萬數萬者彼等雖向洋東陳說無如限於合同條件徒呼奈何云 
[三輪船公司將增收客費]  
　　大陸報云昌興輪船公司昨接電訓自九月九十九日起花旗輪船公司昌興輪船公司東洋汽船會社將增收由遠東各口岸赴美洲西岸之客費其他船公司亦將增價茲將往温哥武或舊金山之新舊客費列表於後出發地點　現時客費　　　　　　　　新訂客費 
香港　　　美金二百五十元　　　　　美金三百十二元 
馬尼剌　　美金二百五十元　　　　　美金三百十二元 
上海　　　美金二百二十五元　　　　美金二百八十八元 
長崎　　　美金二百二十二元五角　　美金二百七十元 
神户　　　美金二百零七元五角　　　美金二百五十九元 
横濱　　　美金二百元　　　　　　　美金二百五十元 
以上係大公司輪船之客費 
香港　　　美金一百九十五元　　　　美金二百四十四元 
馬尼剌　　美金一百九十五元　　　　美金二百四十四元 
上海　　　美金一百七十五元　　　　美金二百二十四元 
長崎　　　美金一百七十一元　　　　美金二百十四元 
神户　　　美金一百五十七元　　　　美金一百九十七元 
横濱　　　美金一百五十元　　　　　美金一百八十七元 
以上係中級輪船之客價 
[轉運業對延車費函商辦法]  
　　杭州拱宸橋轉運同業公會以路局新訂延車費業奉路局運輸總管通告延車費按日後噸洋一角棧費按日每噸洋五分令飭遵辦等因刻下同業對於此項問題以其多所窒碍惟未悉滬上南北車站轉運同業對此如何辦法故於日前函致上海各站轉運公會查詢本埠轉運公會昨已函復略謂查延車費原定六小時内每噸洋一角每日每噸洋五角現改每日每噸洋一角較之前訂已寛惟延車費之原因關於埠夫起卸貨物之手續緩急旣奉路局總管頒定通告自已無可更議敝處亦經籌議祗可向埠夫頭自責成速爲卸貨函復查照云云 
 
 

Page 11

 
 
[米船罷裝之堅持]  
　　蘇浙兩省　埠米船因要求增加水脚同盟罷裝自舊曆閏月初一起業已一星期該帮船隻總數七百餘號現在滬不開赴内地者南市閘北計四百餘艘在各該埠滯留不來者有二百餘艘是以南帮米船兩日來竟無開到幸新貨出市市價見鬆消路平平且火車裝運糙秈米及無錫白糙等陸續到來不少梗米亦有運到故市上尙未大受影響然行家手貨存底參差終以久延爲憂碾米公所亦屢向南帮公所詰問迄無解决之法昨據該公所綜核各路之答復惟浙屬嘉興嘉善等處可以贊成增加水脚餘如蘇州同里　蚇黎里靑然等處祇允加一分查内地碼頭計有五十七埠欲得一致之表示非三五日内可以解决該公所亦無善後之策現商會仁榖公所嘉榖堂等數團體以彼此堅持終非善計聯合函請内地商會轉勸各米行贊成斯議俾得早日流通不致壅塞云云至船帮方面已在法大馬路德銘里設立事務所每日在該處集議一切决定不達目的不允再裝情願别易他貨云 
[關監督注意私運米糧弊竇]  
　　滬上米價日事增漲有進無退皆由該業商人將長江各處運滬之秈米以發售轉口爲詞輸運至粤省天津烟臺等埠爲數甚鉅其所輸出之米石概用他省採運護照朦混且於報關後裝輪時每每裝及半數將所餘半數退關上棧託稱不及裝竣改裝他輪希圖於次日騐關後將此種秈米改換大米舞弊運出或專事私運與輪船上接洽後暗中夾帶或改裝麫粉袋爲包皮以爲掩飾現爲江海關姚監督查知以上情弊咨照稅司對於退關之米石必須注意查察如有嘿頭包數不能相符即係私換應卽扣阻提出騐看米色如確非秈米照章將查獲之米悉數充公澈查嚴懲 
[昌興公司經理慘死四紀]  
昌興公司加賞一千元緝訪遇害情形 
　　上海總巡捕房總稽查處昨又發出賞格云爲懸賞緝訪事照得於八月二十七號公共租界總巡捕房第一百四十九號通告懸賞洋一千元訪查西人惠士（譯音）遇害一案現由昌興火輪船公司另出賞格洋一千元仰諸色人等一體知悉如有人在八月二十號晚九點三十分後能報告各種事實證明如何情形致遭身故賞洋一併發給儲欵以待其各注意 
[三誌回國華工被剌之疑案]  
　　住在福佑路二十五號之小紹興即孟忠德被人槍撃身死案内牽涉之周子貴由地方檢察廳訊供收押已紀前報昨有林順發偕同周子貴之父投廳稟求將周交保出外候示當經問官將周提案詰問爾知小紹興之兄究在何處答稱實在紹興民人已經發信前往官問爾去之信送往何處周不能答問官以其支吾諭令還押不准交保 
[路局預備運送楊善德靈柩]  
　　滬寗杭甬兩路管理局局長任小山以閏七月十三日爲浙江楊故督軍靈柩起運之期特飭杭段工程處就杭州城站搭蓋素棚一座以備屆時各界祭送一面飭知車務處預備頭等花車二輛頭二三等客車及行李車若干輛以備眷屬及護送人等乘坐並備平車一輛懸結素彩以裝靈柩屆時是否由杭附掛於早快車來滬　須特開專車兩候治喪事務所咨照遵行至此項列車係由杭直達上海北站轉掛滬甯鐵路至寧然後換輪赴皖並不經過上海南站故南站無須預備搭棚等事惟北站爲靈柩必經之地各界祭送者彙集於此届時不免擁擠故由任小山局長分飭杭站吳巡官曁北站王巡官於是日加派路警妥爲照料 
[王崧生靈櫬不日抵滬]  
　　公共公廨王副會審官崧生此次偕友挈僕至江西牯嶺避暑本月二十六號夜該處山岩崩頽寓廬顚覆遂及於難適現任湖南財政廳長嚴家熾亦避暑其地出事後拍電來滬王君長子聞耗與戚洪某馳往視殮詳情已兩紀本報茲悉王君係於本月十八號請假偕其友蔣齡九（前載蔣夢麟爲電碼不明所訛）帶僕沈炳坤乘江華商輪赴潯前往牯嶺當出事之日距離訂定返滬期　有函天昨嚴廳長又有電致王寓謂王君遺骸已搬至九江代爲棺殮茲將先後兩電分錄如下（一）崧翁來牯嶺與蔣齡九兄同居敝處隔壁洋房游叙甚樂本定初四同回上海豈料昨日狂風猛雨日夜未息夜問三時因山坡倒壤石牆全傾竟遭覆壓對面警察局全帮趕來救護並請西醫均已不及竟與莊齡九及崧翁之僕同罹酷禍痛徹肺肝家中人速來看視（二）威海衛路三十一號王電悉昨用西式冰棺運潯酉刻安殮棺用楠木冠服新製均尙妥備俟覆到即運回滬家熾關正會審官曁俞李張三襄讞並法公廨讞員聶榕卿等與王副會審官平素感情甚摰突聞噩耗咸爲惻然現因王君靈櫬不日抵滬故就威海衛路三十一號門牌王寓設立治喪事務所委託楊榮齋代爲籌備一切以便擇期開弔 
[昨晚法大馬路之搶案]  
　　法租界大馬路五百五號門牌廣泰烟膏店於昨晚十一點餘時突來盜匪數人各持手槍入内嚇禁聲張當將檯上大洋二百餘元强撥而逃臨行時連放手槍數響幸未傷人事後經事主報告捕房飭探前往查勘一週回禀捕頭諭令跴緝該匪等務獲到案究辦 
[北福建路之越貨傷人案]  
　　公共租界盆湯弄橋北即北福建路沈正陽館飯店店主婦於昨晚十時半在門前乘凉突有盜匪三人前來圍住刧取其手上金鐲一副圖逃經店主婦大聲呼救爲店内燒飯司所聞齊出追捕附近巡街捕亦聞聲趕來盜即出手槍開放三響一彈撃中店主婦大腿痛仆於地盜即分途狂竄一盜沿馬路北走數十武忽爲物絆倒經一千零三十號華捕上前擒獲即押解該管匯四捕房拘禁餘盜則挾贓物狂奔逸去捕房得報當飭探捕前來兜緝已失其踪其受傷之店主婦卽由巡捕車送醫院醫治聞所傷尙非要害云 
[搶鐲匪徒槍傷同黨]  
　　住居法新租界霞飛路地方之婦人紅寶於昨晚九點半時行經敏體尼蔭路（即八仙橋）突來盜匪三人上前强將該婦手上所戴金鐲搶奪一只該婦大聲喊捕該匪等袖出手槍連放數響適中匪之同黨某甲腿上當卽倒地餘匪携贓而逸旋由越捕聞聲到來將該匪帶入捕房捕頭立飭探目黄金榮包探顧三寶前往查勘一週回禀捕房諭令務獲同黨到案併究一面將受傷之盜匪送往醫院醫治核辦 
[再誌龍華東鄉攔刦傷人案]  
　　土山灣鄉民某甲肩負洋布往龍華東首販售被匪用刀戳傷左乳之旁該匪攫物逃逸曾紀前報茲悉傷者係徐家匯鄉民侯硯香向業成衣匠現忽改販洋布爲生是日午後侯肩負疋頭洋布至王家木橋已被兇匪尾隨圖刦旋至百步橋南首適值荒野乃即持刀猛戳刦掠銀洋布疋而逸刻下侯硯香因傷重延至昨日午刻斃命當由伊妻急往棺殮一面具呈護軍使署請求嚴緝兇匪務獲懲辦 
[小阿李侯解護軍使署微辦]  
　　楊樹浦路一千三百號門牌婦人李陳氏家於本年陽曆一月十一號被盜匪陶和夫等結夥持械侵入刦去值洋四百五十元之金飾衣物業經捕房將陶等獲解公共公廨訊判引渡護軍使署槍决上星期六又經滙山捕房華探目蔣榮生包探楊承泉與六十二號西探目柏生查獲與前案有關之小阿李（又名毛小福）解送至廨中日官諭着收押查明訊究等情均紀本報昨晨仍由該探等將小阿李解廨請訊先由蔣探目與六十二號西探目上堂稟明偵查情表次由楊包探將捕房詢問所錄被告供單當堂宣讀曰家居龍江路一千二百號門牌是日由相識之陳阿三帶領八人及蔴繩一大綑來我家内向我聲稱楊樹浦有一人家可偷我云旣係往偷要此許多繩索何用阿三云他家衣箱甚多遂一同出外在途購洋燭兩支迨至該處扒入竹笆碰門甚久未幾見一名冲天砲者搿一衣包而出我等相率出門逃至平凉路附近我分得狐皮女襖統一件向開興押店質洋十四元嗣聞陶陳等人被捕我即逃至南市金利源碼頭作工度日近因無工可做不得已於上禮拜四潛行回家至次日即被包探拘案所供是實楊探讀畢轉詰被告所錄供詞是否相符被告承認不諱張襄讞逵卿與日副领事林出賢次郎磋商之下以被告小阿李卽毛小福夥刦罪已成立判押候備文錄供詳解護軍使署按律懲辦 
[緝獲盜匪羽黨]  
　　本邑西南鄉長橋港口鄉民張子莊家前曾被盜行刦當時開單報告官廳先後拘獲首盜由公共公堂引渡上海縣公署申送護軍使署發科訊實分别槍斃所有供出羽黨令飭該公署派探嚴緝究辦在案前日漕河涇地方警察第四分所董警佐協同上海縣公署偵探沈阿松戴逢春等督同眼線知會淞滬警察三區三分所警署在浦東塘橋地方緝獲張小督又在小東門北首同鹤樓茶肆中拿獲張阿四立解縣警察事務所發交司法科員研訊之下諭令分别押候錄供申送護軍使署訊辦 
[巡警拿獲刦案嫌疑人]  
　　浦東楊思橋附近陸家石橋鄉民陸阿裕家於上月初旬夜半忽有盜匪七八人各執器械一擁而入陸在睡夢中驚起立時鳴鑼集衆上前迎敵各匪手持兇刀向陸頭面猛戳數下陸負痛手執木棍向一匪頭上重撃一下各匪乃四散逃逸事後由陸投報地方警察第五分所由王警佐詣勘屬實且騐明陸所傷無碍諭令自行醫治一面嚴飭探警上緊查拿前日由警拿獲周小老虎一名察得其右眼角上受有木器傷一處立解該分所傳到陸阿裕證明該匪之傷爲其所撃遂一併申送地方警察事務所昨日午後發交司法科員提案研訊周不認圖刦遂命收押候查明核辦 
[海容艦到滬待修]  
　　駐防海參崴海軍第一艦隊所轄之海容軍艦因崴埠嚴寒冰凍艦底膠裂不能航海當經該艦長呈奉海軍部核准於六月間飭令駛回上海江南造船所勘估修理當時因該所承造美國商輪四艘正值趕造無暇承修經藍總司令飭令開往福建馬路船政廳修理詎該船塢亦因修理應瑞迪濟等艦急待竣工不能接修且海容軍艦時須巡洋未便久待是以復由藍總司令電呈海軍部核准仍令海容回滬修理並與江南造船所磋商早日興修以便遣調現已經劉所長許可該軍艦已於前日由閩一滬駐泊南黄浦候令入塢興修矣 
[靑年會今晚之演說]  
　　陽曆八月三十一號星期日晚新八時靑年會德育部請新自美國回華之幹事湯仁熙君演講『美洲之見聞』湯君向爲靑年會幹事居留美洲首尾雖祇一年而於彼邦之風土人情全國人士對於吾國之態度及最近外交上種種之輿論無不詳識默察多所注意故是晚之講演必能闡發靡遺屆時各界人士如願往聽可往該會索取塲劵 
[兩學校之消息]  
　　勤業女師範　法租界南陽橋勤業女子師範學校已於八月二十一日開學高小及國民兩科於二十五日先行上課師範及專修科定於下星期一日一律上課并添聘各科專長之敎員若干人敎授各盡其能本學期學生甚多其文科專修科内特設選科以便有志專門之士師範科優待生均尙有餘額凡有志求學者均可及時報名 
　　振羣學校　北四川路振羣學校向設英文專修科注重實用商業與英文小學科今爲利便工商起見增設英文夜學以資補習准閏月初六日開課 
[劉大鈞與金永清訂婚]  
　　前晚八時劉大臨金子剛爲其弟大鈞女永清訂婚設延於一品香邀請親友歡宴座中有執柯聶雲台朱少屏二君字林西報總編輯格林副編輯伍特朱進楊伯謙黄漢傑諸博士馬紹良沈楚紉周澤歧孫恒余顯恩宋子文諸碩士楊銓夫婦席德茂夫婦薛敏老夫婦江貴雲沈韞芳都脫耳諸女士及金女士母弟等宴畢由聶雲台朱少屏二君宣佈訂婚禮繼由薛敏老夫人奏樂金永清江貴雲都脫耳諸女士唱歌金永清女士觸奏鋼琴散時已鐘鳴十一下矣 
[砲兵營採購馬匹到滬]  
　　駐滬砲兵第四團第二營營長梁有諒近以本營拖運車砲之馬匹不敷配搭派員前往張家口選購紅　馬匹四十頭裝載火車於昨日押運到滬一併送往該營訓練 
[押店請減地方捐之照准]  
　　華界各押店自奉令改爲三等公典後即已捐納登錄稅營業領證開張遵照江蘇省長公署頒發之木榜規條辦理在案該業代表等以公典同業旣已繳納兩種稅欵對於營業擔負已非輕易今又加以工巡捐局徵收特别稅（地方捐）擔負更重力有不逮是以開會公議决定函請縣商會轉呈滬南工巡捐局姚局長請照普通各商店通例務須體恤減讓茲姚局長已准如所請將此項稅欵減去四成一律共納地方稅六成以示體恤昨函復縣商會轉知該業代表通告各同業一體遵從矣 
[緝私統領查察防汛]  
　　蘇屬緝私統領宋明善以松江金山奉賢沿海一帶現屆秩季板灶鹽斤出産之時因恐該管之緝私第三第四兩營查緝私販佈置防卡或有不週故於昨日乘坐安濤兵輪率帶稽查張安林及弁兵人等駛往三四兩營各防汛查察矣 
[小火即熄]  
　　南碼頭機廠街寗波婦人宋陳氏前晚七點餘鐘時因事出外留其小孩在家誤將洋汕燈潑翻燃及蚁帳適氏夫因病臥床迨火發後大聲喊呌始山衆鄰齊集將火救熄迨各社皮帶車到來火已熄滅後山崗警將同居前樓之木匠凌全慶帶至一區一分駐所詰得火起於宋陳氏之臥房遂將氏傳到略詰數語姑念一貧如洗從寛免罰飭即退去 
[伶人被控案展期再訊]  
　　法租界大世界游戲場主黄楚九前延逖百克律師代表至法公堂控伶人李德山鮑順義兩人違背合同求究等情飭傳去後祇將李德山傳案鮑避匿不到李由　美律師代辯一切判李交保出外聽候提到鮑順義再核在案茲由包探顧三寶將鮑提到帶入捕房昨解法公堂請訊因被告李德山未到故被告律師仍請展期訊核中西官判准予展期十四天再訊 
[湖北水災籌賑處所接謝賑電]  
　　湖北水災待賑甚急前由本埠湖北水災籌賑處商請南洋兄 
弟烟草公司墊洋萬元滙解災區散放近已接到該省督軍省長來電略謂有宥兩電均悉承南洋兄弟烟草公司墊賑萬元又電漢口分公司獨力自辦鄂賑樂善不倦迭沛仁施感紉無旣謹此嗚謝并乞籌賑諸君商請各慈善機關曁各界善士多方勸募以惠災黎云 
[自來水洗滌汽車之科罰]  
　　汽車夫李林全日前駕車至法新租界在自來水龍頭上洗滌車身適爲三十二號巡捕查見以其有違定章故將號碼抄錄回稟捕頭於昨日傳解法公堂請訊先據該捕上堂證明李在途洗車情形請核詰之李供實因車内乏水故將水加入有之不敢洗車求宥中西官判着罰洋五元充公以儆 
[閘北近日之病症]  
　　日來閘北方面病勢復熾新發生一種閉口痧患者神志昏迷口不能言朝發夕死極其危險恒豐路浙寗水木公所時疫醫院自閏七月初一至初五此五日内共治疫症輕者三百五十三人重者二百零二人用鹽水注射者二十二人不注射者二人該院爲體恤病家起見凡病人家屬來院陪病者一概供給飯食不取飯資至痧症治愈之後有變成寒熟瘧痢等症者改服中藥調理有江北人郭昌延在閘北開設黄包車庽日前因患急痧曾延挑痧院針治十三次無效其家屬已置辦後事後由其友顧竹軒主張送往該院經各醫生中西兼治得慶更生 
[作頭狹路逢仇]  
　　有爲包造房屋作頭之沈德良開設沈仁記木作於滬北其眷屬住居浦東張家浜東陸家宅地方前日下午六時沈由王家碼頭渡浦歸家行至張家浜迤東六七里荒僻之處突遇身穿短衣者四人狀類水木工匠攔住向沈借洋二百元沈以四人中有二人稍有面熟然亦素無交情遂婉詞却之繼被纒擾即起爭執該四人中有某甲出刀將沈右臂及肩膀戳兩刀而逸沈知係仇人遂投該處警署報告請緝一面投紅十字會請爲醫治 
[陳潤夫作古]  
　　濟生會會長前商會總理陳潤夫於本月二十九日（舊歷初五）辰時因病逝世年七十九陳氏家族擇於初七日午時大殮陳氏樂善好施生平以救災拯困爲旨近四十年來各省水旱兵荒疫疾無役不與每有災祲必先解囊然後勸募歷主持各慈善機關不經手絲毫欵項立學堂施醫藥棺木刊布勸善書籍設立惜字會靑島問題起憂國事日非面國人夢夢乃廣印二十一條約數百萬張加以註釋俾閱者怵目驚心殁之前一夕尙以此事未辦竣爲恨敦囑子孫紹續其志聞者無不痛惜之 
[救火車撞傷店夥]  
　　江北人王奚清在勞合路五十七號門牌益泰電鍍公司爲夥昨晚九時許在門前馬路上行走遭某號救火車撞跌受傷甚重昏暈不省人事當山老閘捕房一千二百零九號華捕到來抄錄救火車號數另雇車送受傷人往醫院醫治一面歸報捕頭候核 
[船户失足溺斃]  
　　浦東爛泥渡太古公司華通碼頭有洋涇人船户某甲在該碼頭裝運水門汀失足墮浦登時滋斃屍身尙未浮起云 
[馬車撞跌行人]  
　　昨日上午有寗波人陸舟森行經浙江路被某號馬車撞跌受傷由老閘捕房二百二十二號印捕前來　車　能醫院醫治一而帶該馬車夫入捕房稟候捕頭發蓄 
[指控同鄉拐匿女子]  
　　住居閘北胡家木橋之揚州人卞玉虎前日至五區三分所報稱有同鄉陳學高專以拐帶人口爲業茲又拐得二十一歲女子王小妹藏匿在家等情經唐署員派警將陳及該女與二房東楊王氏一併獲案略訊一過轉解司法科分别敢押候訊 
[包探查獲燕子窠]  
　　住居楊樹浦路八百五十四號門牌之本邑人徐坤榮近因私設燕子窠容留婦人蘇張氏銅匠俞桂榮開燈吃食鴉片烟被楊樹浦捕房一百八十二號西探與華捕季立仁查見當將男女三人連同烟具一併帶入捕房分别押候解究 
[嚇詐犯父病請釋之照准]  
　　鎭江人盧偉因於西曆一千九百十七年八月三號串黨王鳳向公共租界廣東路一百三十二號門牌居人朱酉山嚇詐洋一千元被控捕房由捕將盧王兩人獲解公代公廨當經中西官訊明判盧押西牢三年王押一年期滿均逐出租界在案茲經盧之父母得悉特延代表律師投廨聲請省釋並據盧母胡氏投案經其代表律師詰據氏供年五十歲盧父年七十五歲近悉盧偉犯罪在押患病甚劇欲見兒子一面死亦暝目故氏由籍來滬務求釋放俾得父子一見等語復據盧之代表律師聲稱被告已在押多日要求釋放並請取消逐出租界而捕房代表律師投稱被告用危險物品向人嚇詐且當時被告供稱在滬年餘並無事業罪有應得故被告律師請求敝律師大爲反對應請仍照原斷執行云云俞襄讞核供商之義副領事羅君以逐出租界一層未便取消旣稱盧偉之父病危應准請求判盧偉開釋 
[浦東義塚已無餘地]  
　　浦東洋涇市經董開辦臨時掩埋各情迭誌本報茲悉該掩埋隊連日分投進行各處義塚均已擁塞在爛泥渡之義塚因棺木過多佔及塚旁民地經洋涇市經董派員向業主婉商出資購買非他各處大都已無掩埋餘地現正覓購相當出畝以充義塚之用惟沿浦一帶年來地價昻貴致起經費困難問題云 
[誌謝]  
　　昨承中華書局贈第二十二期中華英文週報一册謝謝 
來函 
[敬告中華商學聯合會辦事人]  
　　敬啓者連日閱本埠各報新聞載有中華商學聯合促進實業會之附設公售處一節不勝詫異業經各路商界聯合會調查切實此公售處者實係專售所存之某貨價值有三千餘萬元之巨果爾此風一開實於提倡國貨前途大有妨碍特不知中華商學聯合會之辦事人具何心肝甘作牛馬方舉國人心憤恨彼人無公道共謀抵制以冀挽救國家危亡於萬二而促彼邦軍閥派之覺悟凡具有血性者皆人人自勉故四月以來頗有成績我國民彼此相戒尙慮五分之熱度易過不料此等忘本貪利之輩瞻敢假借美名貽誤大局言之痛心實深可恨願我國人速起共圖素仰貴報疾惡如仇熱心公益務乞刊入廣告國人以期永遠不忘國恥幸甚幸甚此啓　中華全國工界協進會謹啓 
雜評二 
[告南方實力派（庸）]  
　　南方對王揖唐之態度自國會議員以至前方軍人多已通電反對獨所謂主要人物則態度若明 
若昧不特軍政府方面尙無覆電即唐陸諸人亦未有明白之表示安福派自謂南方實力派已接洽就緒决無異議今若此豈安福之言竟非出於誇張乎 
　　雖然使南北軍閥而果已握手則南方實力派對王揖唐之代表應早已直㨗承認何以遲之又久尙不置一詞其態度終在若迎若拒之間要知天下無論何事决非取巧所能了吾望南方實力派之速宣明態度也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
垚夫 
　　自由談三字皆用當代名人字跡每星期調換一次　今日係侯堯夫先生手書 
新談 
[濟南觀察談] [  一之]  
（八）濟南攬勝記之一（趵突泉） 
　　趵突泉在濟南外城西南隅由西關外商埠進城此爲第一處名勝濟南因有此泉故環城小河澄碧可愛行近噴泉處過小橋一橋下水色尤清且水底時見荇藻此誠濟南之特殊勝境趵突泉旁有廟祀四圍小街多攤塲及洋雜貨舖布篷遮日仰視不能見天短衣寬袖攘臂往來其下者絡繹不絶絶似上海之城隍廟與泉旁廟祀隔水對峙者爲第一通俗圖書館有坐屋隅奏風琴者負販之徒執卷環坐於此學絶道喪之日得此難得之良法美舉不啻聞當日東魯絃誦之聲而竊歎古文明集中地之山東究視浮華侈靡之上海爲不同也圖書館旁爲茶肆茶肆中一水閣顔曰觀瀾亭殆即北俗所謂特别雅座也亭前方池有三泉渦水自池底上噴對而水平橋水道繞行亭角自右來至橋下即隠去倚欄望之當前爲方池者轉右水流處尙爲街巷中之一小河此趵突泉前後左右之大勢也 
　　泉水自池底上噴時競向左右流明漪淺碧荇藻掩映水際日光照之微風拂之吹皺一池水幻爲萬疊錦紋不可謂非宇宙間之大觀昔偕茂漪旅行大西洋城之海角時見晚潮衝岸抵大棚而幻爲種種色彩茂方欲於次夏在彼久住假畫筆描寫之今履斯境適隔一年恨未能起陳死人於地下而倩其繪成特製綿紋箋寫出荇藻數行而以淺綠水紋爲煊染則北京南紙店又可展其木刻套印之絶技矣水中有此妙裁惜我中國美術家未曾注意及之也 
　　游趵突泉所極不滿意之事即此泉之四周無一處整潔可容久坐更無一處可容女流美術家之安心描寫若令完全歐美眼光之人來此恐未及覺察斯泉之美而早拂袖遠避以去蓋前後左右之物舍圖書館及廟祀外更無一物足與名勝地相稱也乞丐殘疾觸目皆是小賣攤場陳設要道摩肩而過若與裸身垢面者相角逐然未覩名勝地之佳處以前必先備感游覽上種種不適意處以視歐美之聯袂清遊佳麗相望其感想之不同不覺有霄壤之殊無怪乎中國人士極不易發生旅行之興趣而祗可於麻雀牌中尋生活也故記者謂中外旅行家與名勝地之關係頗可以婚姻擇偶事爲比喻文明國之婦人雖姿容學識參差不齊而曾受同等之普通敎育又極易令人與之接近於擇偶事自不至動感特别困苦中國守舊派家庭雖間有姿色芑美或學識卓然高出羣衆者而無窮盡之陋習朿縛其間對面人視之或存淡漠之心或必不能有十分美滿之感想矣此猶之歐美村落間或公園雖極無風景可言處必能布置井然而令外界之游人易與相近接非若中國絶妙佳境偏因環境事物之可厭憎而减色也語云『人定勝天』證以趵突泉事而益信 
新智識 
[童子軍游戲（續）] [  上虞陳伯源譯]  
（五）武士救傷 
　　分隊爲二以年長者爲馬員年幼者爲騎士另取紙片其上書以種種傷名繫之騎士身上（每紙一人）騎士每人再給以一小竿 
　　旁擇一地取圈環數十（其數以一圈一騎爲準）置成一行而懸之（能一觸即落爲準）然後集馬員於一處（每馬之上騎一騎士）使各跑經圈環 
　　賽跑之際騎士將竿取圈得之則趨向一指定之地馬員將騎士放下可以閱其紙片照其所書之傷而冶之 
　　以其治傷合法而最速者勝之 
　　倘於賽跑之際騎員不能得圈則可仍回起點不妨再試之治傷之種種用具於游戲之先預付馬員 
（六）裏傷 
　　游戲之先須擇定一人作爲審判員分衆爲二羣一出一入入者各以紙黏臂上作爲血跡出者則各執一帶一棒 
　　苟入員爲敵（即出昌）虜或爲球中即徉作受傷狀臥地不動當時審判員即以傷創爲何告諸出員此出羣捕獲員乃依法纏裏傷處其他人員圍而觀之苟見錯訛即告審判員入羣因之可得分數若干 
新拾遺 
[簡易之職業（一）] [  瘦鵑]  
　　生活之難至今世而臻其極一般達官武人固可高坐而吸民 
[瑞士之魯山風景]  
　　魯山爲魯山省之首府居四州湖上户口共二萬九千二百零三人城爲羅西河分爲二部其舊城中街道異常狹小且周圍亦有城牆並有望樓九與中國城相彷彿惟其新城則市街異常廣大建築精美魯山之三面皆有高山環繞其最著名者爲畢洛圖山在魯山之南高六百九十九丈五尺共有七峰即上圖中矗立如屏之高山是也登此山之鐵道係成於一千八百八十八年計長九里山魯山往者宜乘車先往亞奈渠然後再換車登山魯山不以商務名而以風景著故每年自西四月至六月他國人之遊魯山者多至二十餘萬人其由意大利過魯山者亦必勾留數日 
　　膏而尋常編户細民則糜其血汗所得無幾且不足以贍一家焉大抵事愈勞動所獲亦愈微中等社會以下如欲得一較易措手之職業俸給不求其厚亦復百不獲一此社會中之所以多不平鳴也然歐美諸邦則恒有簡易之職業令人無不樂就者述之以誌健羨 
　　美國台來惠亞州有一公立學校校中僅有一敎員一學生敎員曰白克斯德夫人學生爲其愛女學校地址即其居宅而州中仍援公立學校例予以　助白克斯德夫人每星期可得三十六先令之修金略無費力之處是誠一簡易之職業也 
　　美國北部有一兒童學校小學生之肄業於是者無慮千餘人兒童輩鎭日跳踉作戲被服易汚則雇澣衣婦多人專事洗滌兒童旣夥事乃大忙有肘衣將乾矣而暴雨忽集衣不及收見童無以更換保姆輩則嚴斥澣衣婦之怠怱諸婦任勞任怨意不能平時解職去校中司事者力凂之别僱一男子專以留意天氣爲事每值星期二三四日爲澣衣之日其人則安坐澣衣場上抱膝望天每見彩雲麗天好烏過空輒低唱徵吟爲樂日得工資五先令其在金貴時每月殆可得百元之數是眞所謂靠天吃飯者矣聞其人尙以薪資爲薄罷工數日要求增加云英國勃拉克波爾城中有富翁柏洛德氏者擁資數百萬富甲一鄉有所愛犬爲聖勃那德種名貴無匹氏愛之如子同出同息形影不離氏死立遺囑授律師屬每星期以一金鎊予其愛犬作飲食之需别雇一人將護之律師如屬雇一誠懿之老人與犬共晨夕每星期亦予以工資一金鎊如是十年頗以爲樂後以病死始與犬永訣云 
小說 
[滑稽言情情詭（三）] [  雄倡]  
　　是晚餐後書記彭克士方用母氏箝髮之針自通其烟筩迭克忽登門陳謁旣引入小客座書記即曰迭克爾勾當其事殊爲弟一等也迭克瞠目愕視有頃始曰爾何由知之曰吾親聞爾施此詭謀曰汝乃親聞之乎曰時吾伏被橋下非欲不令汝知者爾投水之石吾本當還投爾身今試觀吾衣襦作何狀者語時指罐前就燻之衣袴示之迭克大笑曰異哉爾伏橋下又何爲者書記告之故乃復問曰爾婚禮以何時舉行迭克對曰此自未定惟絲蒂蘭則言急盼成禮書記曰婦人大率類是惟以現勢觀之爾産旣莫得而又失業吾敢謂爾婚後將自覺其累迭克曰是無傷絲蒂蘭之三百鎊亦足支一二年書記曰惟爾且之揮霍盡後則將何圖曰彼將設一肆如嬰兒冠服肆之類亦足用以自活書記曰爾則如何曰吾當爲之署帳藉吾二人入足自了書記冷笑曰設汝生兒吾頗望其勿傚尤父母所爲言次出一烟卷餉之復夷然言曰吾爲汝助理茲事汝所許我之欵何時得便見惠迭克曰迨百事妥帖後吾向絲蒂蘭稱貸以償君茲先奉汝二金圓書記受而納之衣囊且稱謝藹然言曰以勢卜之似爾昨日賽馬勝矣吾爲汝奉役亦頗饜爾意否曰八絲無誤絲蒂蘭乃深信吾父不久且下世悉産見授吾仍得均分其遺産女心非有此念者或不復許婚於我吾諄諄語以愛情亦屬無益書記曰爾表妹昨日自以爲玩我於股掌之上天乎脫令彼知汝於若翁遺囑中一絲無分者若弱死時彼當奈何不且狂易發乎迭克力吸其烟卷夷然言曰吾亦無恤但使吾得瓜分其三百鎊彼儘足自如語時瞬目示意遂興辭而去明晨書記彭克士赴郵政局存貯其昨宵迭克見授之二金圓出時道遇潘馨斯女郎直趨而過廻面傲然而去書記愕然少立自送其後乃力追及之作昵聲問曰潘馨斯是有何不特意事女作冷語曰密司忒彭克士請勿更與我語曰何也曰吾已偵得汝之爲人矣汝大不足恃書記曰卿何據而云女曰前日晚中有人見汝偕一少女名絲蒂蘭者同行有之乎書記顔色頓變惶遽對曰是誠有之吾非不承惟吾足自剖白女曰母庸爾我交期休矣吾之立意舉爾饋遺之物奉還方將郵致於汝書記鹵莽對曰爾今即可見授足省郵費語發則又立自悔深自咎其殘忍且示人以不廣冷澀而無情自覺此等事應出以情感不當嚴毅如貿易事者也因追悔不已時女本挾得一小裏遂出以授之微哂意至鄙夷不悄書記乃正色言曰潘馨斯聽我言卿詎其决絶乎不試念往日爾我携手跳舞軟語温存時乎且即於上禮拜中吾不嘗向爾赴梨園顧曲乎是非足表吾堅忍忠篤之愛情乎潘馨斯卿幸勿鹵莽茲事滋重鉅卿當知之女屹不爲動仍岸然曰今後相逢請各如路人言已竟去 
[自由談之自由談] [  不冷]  
　　無獨有偶　去年收買存土今年公售日貨遥遥相對可謂無獨有偶矣所異者不過去年之事官商界主持之今年之事商學界主持之其爲中國人之特性則一也 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
老申報 
國内舊聞 
[西報之開礦論]  
（同治十一年五月二十日） 
　　日本國現在設法開礦蓋期盡地利以裕民財也識者謂日本知所務矣夫天下愛其道地不愛其寶所以成兩間之盛軌也然天地能生之而不能用之必也人盡其力而後地盡其利至於地利旣盡則國富民殷胥於是乎在矣而識者於此又歎中國爲愚甚蓋礦也者非外國所獨有而中國所獨無也乃外國則不虚地之所有而中國竟視同地之所無緣開礦之弊不獨視前明爲覆車實則狃於風水之說也嗚呼在廷濟濟而竟狃此虚無之說坐令萬寶充溢地中而杳不思取用焉其憂國者知有民窮財盡之日而竟不思開礦其理財者惟知鬻官抽釐之道而又不思開礦夫鬻官則縱虎以噬民抽釐則剜肉以補瘡二者均非裕國裕民之政乃趨之惟恐不速至開礦一節則盈廷唯諾莫敢先發所謂老成謀國者固如是乎故曰中國之於開礦非不知也不思也或謂不思之弊尤甚於不知蓋不知者則誠不辨地中之所有耳苟有昭示以塊然之内五金備獻精華百寶各昭瑰異者有不摳衣蹇裳以赴之者哉其不思者則雖告之無益也爲其所告者則固訑訑然已知之者也竊願隠憂民窮財盡而惟知鬻官抽釐者清夜以思苟能以開礦一道爲補漏巵之計則於裕國裕民之道思過半矣 
國外舊聞 
[奥國博物院事]  
（同治十一年十二月十一日） 
　　奥國將於明年四月初旬開設博物院聞東洋朝廷有與名國鬭奇爭勝之舉已命撥出庫銀二十萬元以助斯役所採各處異物及國中所産各佳品所造各奇器並一切珍禽怪獸之屬均交與大臣察素馬收掌東洋國王於十一月十九日奉其國太后駕幸大臣察素馬私第察視各物珍異錯雜陳列滿前誠詎觀也不日即將諸物寄往奥國俟來年鬭賽焉並聞我中朝亦垂意此舉曾委總辦海關稅務司籌辦一切今已在各通商口採辦土産之物且委稅務司二人前赴奥國隨辦諸務然尙未聞開局也民間藏有寶物者不能聚集一處至有人自行覓便寄往奥國者深可惜也夫博物院之設可以聚集普天之下率海之濱有名之出産有名之器械以成爲一大觀是在各友邦之設法贊成其事而無使懷寶者欲獻無由採珍者搜羅未盡是則予之深望者矣 
文藝 
[無題四首]  
（同治十三年二月二十日） 
　　索郎聲裏客牽裾倚醉蘭陵賣酒廬楊柳春來隨岸長枇杷花發閉門居歌聲的的應憐子走負蛩蛩笑距虚爲問紅楼今夜月臨邛是否憶相如 
翦翦風輕捲杏帘靑衫深淺酒痕添痴鶯隠語窺羅幂乳燕交飛怯畫檐雜事一篇書警枕妍詞一幅寫香奩分明不是章臺路鄉入温柔夢總甜 
綠波千尺渡輕艘送客依依涙滿腔贈遠芳香傳芍藥銷魂心事託蘭　頻斟玉斝嬌無那斜背銀燈影自幢笑指茜花裙釵上鴛鴦何事總成雙 
　　自從别後每傷神細雨輕寒最苦春陌上未應歸緩緩圖中屢欲畫眞眞空懷夢草迷香閣轉惜飛花墮錦茵解得清狂助惆悵懊憹歌寄洛陽人 
[游歷美國即景詩二十八首（續）]  
　　曾經回祿夕加倭猶是飛灰刧後多商賈及時修造亟高樓傑閣已嵯峨 
　　臺上招賢少嗣音誰將駿骨市千金敝帷不棄風殊古瞻望高原感特深（馬之出力者皆埋葬） 
　　二百間房客舍寬樓梯路曲似蛇盤征軺五換憑摇撼煤氣燈殘寢未安 
　　千章綠樹蔭靑蕪鎗廠宏開氣象殊九百畝中機器備翻新花樣各型模（四北嶺非爾洋鎗廠） 
　　戎器經營運巧思安排不令點塵緇兩層樓上森如筍已是新鎗廿萬枝 
軼聞 
[同僚傾軋之命案]  
（同治十一年十二月十一日） 
　　同治十年時安徽天長縣知縣馮至沂與鄰縣盱貽縣知縣路玉階不相得寖成仇怨然馮非路之敵手也會學政按臨考試考棚設於盱眙路玉階承辦其事乃乘機窘辱馮馮欲避其鋒將成行矣路慫惥學使扣留不令去馮窘急無計投水死其家屬控諸都察院奏奉諭令兩江總督曾國藩奏派江蘇按察使應寶時江蘇候補道勒方錡查辦至十一年五月十一日奉諭派署總督何環親提研訊江甯藩司梅啓照署江蘇臬司杜文瀾鹽巡道孫衣言候補道勒方錡署布政司臬司應寶時會審誠當　鉅案也茲節錄其覆奏如下 
（上略）路玉階河南拔貢報捐直隷州州判保升知縣分發安徽同治九年十月委署泗州所屬之盱眙縣事已死馮至沂湖北人由文童投效軍營迭保知縣題補安徽毫州知州九年九月委署泗州天長縣路玉階與馮至沂素無嫌怨馮至沂先因痰疾自齩右手中指爛去二節後即醫痊泗州學院考棚回設盱眙縣每逢學臣按臨考試均由盱眙承辦安徽章程辦理考試藩庫發銀津貼泗州所屬三縣共領銀一千二百兩其不敷之項再由各縣攤捐銀一千八百兩十年院試應捐考費盱眙天長二縣各派銀八百兩署天長縣知縣馮至沂解過銀二百五十兩其餘經路玉階禀催未解是年七月二十九日學臣景其濬按臨泗州考試知州王希曾例充提調在縣伺考馮至沂於七月杪前往盱眙謁見該州王希曾後同謁學臣當奉面諭令馮至沂回縣辦公八月初一日路玉階偶患痧症請假調治景其濬卽派文巡捕盰眙縣典史趙誠差人持帖留馮至沂暫緩回縣馮至沂疑係路玉階慫留帮辦並因路玉階禀催考費文内有籌欵多金歸入官囊之言又馮至沂任盰眙時本在節孝祠中居住路玉階因詢係監射委員公所囑令馮至沂搬讓馮至沂勉强覓得同鄉木客小屋兩間暫住又見盱眙考童觀看告示擁擠爭閙欲毆天長縣民壯馮至沂喝阻諸童即轉向馮至沂爭論人多勢重馮至沂因路玉階不爲查辦均懷不平曾至素識之盰眙釐捐委員候補同知莫培煦公寓告以路玉階不應向學臣將伊扣留又道及路玉階催考費禀内籌欵歸入官囊等事言語之間頗有怨懟時有監射委員穎州營游撃翁開甲在座同爲勸慰初二日馮至沂謁見泗州王希曾告稱天長有賢要公事不能久留求爲代禀王希曾禀奉學臣允准屬令禀辭回縣初六日早馮至沂上院正值點名後封門倉猝未能禀辭愁急無以自解又往見王希曾坐談未久卽稱心中難受口吐痰涎霑濕衣服王希曾即以薑湯飲之慰令回寓養息馮至沂自言得汗卽愈是日午後馮至沂遣家丁竇桂禀知王希曾言病已出汗詎馮至沂因疑憤愁急觸發舊疾頓萌短見遂作絶命詞云吾遭毁驚嚇死路玉階傷天理七尺軀一淮水用名片三紙各書此十八字下註八月初六日一存桌間二藏竹簏乘間獨自出外投水自盡其時家丁竇桂等找尋無着回至寓中房内見桌上有寫字名片給人閱看知有輕生之意即禀知王希曾督同路玉階撥役分路查訪初九日在陡山下灘撈獲尸身經玉希曾同路玉階勘騐禀報經撫臣英翰奏明即將路玉階撤任查辦並提家丁人等解省委審旋據尸妻馮桂氏同子馮祚　以身死不明等詞先後具呈申理並將馮至沂親筆書信粘呈均經批飭秉公查理嗣據馮式純以路玉階禀留伊兄馮至沂帮辦考差架詞傾陷逼迫自盡等詞赴都察院呈控（中略）查馮至沂所遺絶命詞句核與卷内粘存親筆書信字相符其詞内所稱遭毁二字似指路玉階禀催考費文跡内有籌欵歸入官囊之言又驚嚇二字似因派捐考費未解慮及路玉階將來禀揭所致又以學臣諭留係路玉階暗慫帮辦疑被傾軋遂有路玉陛傷天理之語及至怨恨不釋愁急交加觸發舊疾死於非命自無疑義（中略）查例載因事威逼人致死者杖一百等語此案暫革知縣路玉階於馮至沂投水身死雖無斯軋情事惟禀催考費率稱籌欵歸人官囊雖揣度之詞非比揑贓汚衊然措詞究屬謬妄又於學臣臨考之時遽行稱病學臣遂即自行差帖將馮至沂留住而路玉階亦旋即病痊如常辦事當時情節焉能使馮于沂　然無疑旣鬱且憤遂至發疾投水實與逼迫無異自應比律問擬暫革署盰眙縣知縣路玉階應比照因事威逼人致死者杖一百律擬杖一百係職官例應請旨即行革職以示懲儆至牽涉學政一節前據馮桂氏供有學政逼迫之語現在覆加確訊據供馮至沂因路玉階催索考費又值學院諭留所以說是學臺逼迫等語是馮桂氏訴寃懷疑並未能指出逼迫證據臣欽遵諭旨固不敢稍有徇隠亦未敢以屍屬懷疑之詞據爲定讞惟學臣景其濬於八月初一日路玉階請假之時不令提調官派員辦考徑遣巡捕持帖諭留乃至初六日有馮至沂投水之事雖非思慮所及究屬措置失宜應否交部議處之處伏候聖裁原告馮式純京控路玉階禀留伊兄馮至沂帮辦考差架詞傾陷逼迫自盡各情均出有因並無不合應免置議無干省釋未到免提屍棺飭屬領回安葬詞信各件案給發還存卷（下略） 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
[增刊之趣旨（邠）]  
　　有閉關的國民有國際的國民有世界的國民海通以前閉關時代也能周知國内情开者在政必爲大政治家在商必爲大實業家矣自對外通商而國際以起但知我而不知彼無益也必洞達乎彼之内情而後政有所措施商有所操縱然猶限於所對之國而已其他各國未暇周知也自世界之交通日便而各國之接觸日以緊密微論我對友邦與友邦對我之關係矣即甲友邦之與乙友邦友邦與非我友邦非友邦與非友邦其一舉一動無不息息於我有關此觀於巴黎和議而可以恍然悟者也國也有周知國内之常識不過爲閉關的國民能周知友國之情况斯爲國際的國民能具有世界之常識而後可爲世界的國民我一般國民何如乎果能周知友國情况者政治商業决不致若是其萎靡直於國内情况尙懵如耳乃遽欲與語世界知識無乃過高與過早雖然不可以已也世界之關係日密交通之利器日新重洋不啻户庭垓埏達於頃刻我即不往不能禁人使勿來我即不欲知世界世界乃日現於我眉睫置洪荒之原人於五光十色輪軌交錯之衢我知其不能一日生存焉處此世界而不能爲世界的國民其危何以办是夫以世界知識灌輸於一般國民固言論界之天職也本報日刋固常有歐美各國之譯電又時有旅行記者之通信矣然電文多從簡省到達或有後先可爲已知者言不能令未知者得解通信每就所見聞郵遞又多需時日故其關係或不盡鉅或亦不盡與現况相符爰廣迻譯創爲增刋撮叙消息之最新者務使簡而明補譯關係之重要者務使詳而覈羅政治經濟商業之要聞間拾佚事珍談以資博聞當世明達幸而敎之 
[現今世界問題之經過]  
　　山東問題　對德和約我專使因山東問題處置之不平拒絶簽字此我人所已知者也然我國雖不簽字而已簽字之各國則莫不認和約爲已成抑法治國之對外締結和約莫不須經國會之同意同意之手續國各不同而美國則當以總統名義提出之於參議院七月十日美總統威爾遜提出對德和約於其參議院述種種調停之苦衷謂爲事勢所迫不得不如是蓋威爾遜總統之初意對於山東問題主張由和會交還我國特恐日本退出和會破壞其國際聯盟之大計劃乃不得不屈從日本之要求故明知國會之不滿意於此而求其原諒也自和約提出後反對者大起參議員洛奇諾里斯瓊司斯賓塞爾華生等相繼發揮其言論謂犧牲山東等問題之主張以求國際同盟之不被破壞國際同盟之形式成立而其精神先已亡矣苟非日本即將山東半島退還中國或爲確切之宣言則對德和約决不能批准參議員希樞考克謂當以國際聯盟爲重主張批准之而洛奇等不爲所動威總統欲招洛奇等與之面議洛奇等以總統無權召議員不往此參議院堅持不批准之情形也政府方面則國務總理藍辛大使懷特將軍白里斯皆上書威總統抗議山東問題和議專使包勉楊波列亦不滿意於山東問題相繼辭職大使懷德蓋嘗奉威總統命欲得日本專使牧野之宣言而牧野不允者也於是形勢一轉而趨重於日本之宣言 
　　當參議院反對羣起時威總統聲言曰山東問題之處置並非根據一九一五年一九一八年之中日協約與交換文件並謂日專使牧野珍田皆嘗有交還山東之口頭保證現在日本政府應述明其對於山東問題之政策以免誤會云云其後又聲言曰日本倘不發表宣言則余將自發表之於是日本外務大臣内田有三條之宣言（見八月八日二報專電）宣言旣出形勢又一變傳聞日使小幡已提出於我外交部有兩年内實行之說又有交換條件之說日本外務參事芳澤之來京與日本新借欵之傳說亦似非無關綜是諸端則解决山東之關鍵似有由美參議院移至北京之勢至二十五日而美參議院外交委員會已通過此問題之修正案將約文中給予日本一句改爲給予中國然此係審查會所通過仍須提出大會正式决議就大勢觀之德約殆無批准之望也 
　　當我專使不簽德約時僉謂當待國際聯盟之解决然觀美參議院之現况山東問題不修正則美不能批准德約而國際聯盟且不能成立無從待其解决也前此盛傳英美之調停然當局絶未明認即使確有其事亦尙未出於正式可知將來是否出於仲裁解决亦難言也第三解决法則即中日直接解决耳是否在東京或北京暗中進行我人尙未得確切資料足以證實之也 
　　巴黎和會問題　自去年十一月十一日德國接受休戰條件後協約各國之元首政治家即準備組織和平大會美國威爾遜總統親蒞歐陸歷訪英法意三大國之元首一月十三日在巴黎開和會籌備會磋商和會組織法及討議之手續十八日和平大會正式開幕與會者二十八國列席代表六十五人舉定法總理克蘭蒙梭爲議長自開會以後不一月而國際同盟草案成立（二月十四日）至四月二十八日而國際同盟修正約文完全通過世界永久和平之典章竟能在三閱月間奠成基礎至於對德和約以四月十四日通告完成五月七日在凡爾賽之脫利亞農宮授與德代表德一府抗議匝月至六月二十八日在凡爾賽之鏡殿正式簽字對奥和約之大部於六月二日在聖哲滿之石年殿授與奥代表至七月二十日交付保留之條欵迄今猶未簽字此和會已成功績之犖犖最大者也至於對土和約對布和約雖土布代表已先後抵法而以君士坦丁保管問題脫雷斯地方Thrace處置方法及希布兩國對於愛琴海沿岸之爭執猶未解决故和會最高議會雖曾與土布代表磋商數次而正式提出土布和約尙無確期也此外過激黨猶未剷盡中歐諸新建國領域糾紛猶未解决比國對於希特河口及林堡區域之要求致與荷蘭發生領土上之衝突尙未有滿意之調解故和會之功業未能謂爲告竣也至於和會進行程途中所經不幸之事實爲二月中旬之克蘭蒙梭被剌受傷四月杪意代表以阜姆問題與美齟齬退出和會及對於吾國山東問題處置失當我代表拒絶簽約三者克蘭蒙梭傷勢旋即告痊意代表以英法之調停美國之轉圜而重復列席獨吾山東問題猶未聞滿意之解决奥約中吾所得之利益一經修改亦喪失殆盡最近消息謂有挽回之希望云 
　　各國社會生計問題　世界之戰爭終而世界之罷工盛迄今猶西鳴東應未知所届也今先利舉其事實首先發動者爲北美洲之英屬坎那大五月十四五日威尼堡罷工托倫渡繼之蒙特里爾之維克司兵工廠又繼之影響波及旁近各地迄今未已蓋三閱月於茲矣法國巴黎地底鐵路電車街車五金機匠及各礦工人於六月三日罷工巴黎失業者達二十萬人四日由四十五萬人增至五十萬人六日洗衣工人繼之至十一日始漸有上工者十六日一律上工而礦工直至二十一日始復業五金工人直至二十九日始復業蓋歷四星期之久矣七月十三日冶金工衣工又罷二十一日路工木工又罷是日原有全國罷工之警耗猶幸其未成事實然迄今未得謂甯息也意大利之罷工則奇諾亞爲最早斯貝齊亞都倫密蘭等處應之至七月三日波洛業暴動都倫密蘭白里斯西亞亦亂政府嚴抑物價乃已英國則倫聞希亞之紡織工人於六月二十一日罷工一時輟業者三十萬人七月初彭萊登金菲爾等處繼之是爲第一處七月九日煤價加增之案宣佈礦工大反對十六日東北鐵路罷工約克希亞煤礦亦罷工延及密特蘭里慈希菲爾以至全國各礦約克礦工之輟業者由二十萬增至二十五萬人是爲第二起二十日利物浦航業工人罷工至八月三日而大騷亂末賽地方亦響應之直至軍隊出動死傷多人　靖然罷工未已也是爲第三起倫敦警察先於六月初决議罷工以和約未簽及延緩其期七月三十一日實行罷工附近各都市響應之至九日始復業是爲第四起八月二日倫敦麫包工人罷工十日始復業其他局部之罷工旋發旋收不可勝數而最大之紡織工煤礦工航業工至今未聞復業也美國工界之風潮始於六月十一日電局人員之罷工蓋工人聯合會之影響也七月十二紐約航業工人之一部罷工嗣是而白黑種旗之鬭毆起二十二三日鬭於華盛頓二十七至三十日鬭於芝加谷八月八日乃以軍隊押令黑人上工始定然十五日猶有鬭毆之餘波焉旣而路工之風潮繼起八月一日芝加谷鐵路工廠罷工八日紐約路工罷工且有不達目的則九月二日以前有全國鐵路罷工之舉今尙在磋議中也此外若蘇彝士運河之罷工始於五月間至六月十八始復業英屬澳洲美爾本（新金山）之水手亦於其時罷工迄未聞解决之消息阿根廷於六月上旬瑞士於八月上旬皆有罷工之說電文簡略未悉究竟日本之罷工亦已不勝頻數矣要皆對其資本家交涉與歐美不盡相同八月初東京印刷業罷工十五報館皆停版四日東京砲兵工廠以二萬七千人之名義挾罷工以有所要求現正在交涉中最近波蘭新領地之西里西亞又發生大罷工形勢頗爲緊急駐守之協約軍因之出動其性質似頗複雜而莫屬埃及之開羅市亦有罷工之舉則似係蘇彝士運河之餘波也 
　　各國之罷工究何所爲乎曰求增工資耳曰求减少工作時間耳更進一步則曰對於資本家之不平耳曰欲求確認其人格耳工人之所爭在此各國之所以對付之者何如今試列舉其大略英國對於前二者則力謀所以救濟之而對於後二者則嚴遏其趨於過激七月間抑制肉價令每磅减一辦士八月九日發布命令對於肉類燃料官爲管理對於糧食定徵發·儲存·輪入之制並公定其賣價其他若禁抬價减運費勸輸入奬生産皆謀所以平物價也八月八日下議院議决工人每日作工七小時所以節其勞力也然坎那大托倫渡之罷工卽招退伍兵抵禦之六月十七又逮捕其領袖抄獲過激性質之文件對於警察之罷工堅不承認其團體組織對於約克希亞之罷工即調水兵代爲抽水而利物浦之暴動直以軍隊從事雖致殺傷勿卹也美國之政策與英略同故世界獨立勞動黨之首領約翰生於六月三日就逮於辟支堡芝加谷黨人暴動直以軍隊鎭壓之紐約之路工罷工軍隊亦致傷人然威爾遜總統對於抬價漁利者痛加排斥務欲劑物價於平固未嘗不爲工人謀也法國對於罷工之工人似不取高壓手段取締居奇漁利之律早經頒行刑罰殊重然更有提出處以死刑之議案者餘若平糶軍糧開放稅關限止房租減輕運費凡所以平物價者無不陸續舉行六月四日之罷工工人要求每日工作八小時十一日國　已予通過工人又提出要求謂須聲明自第一人入廠至未一人出廠之間不逾八小時議會仍予通過六月七日工人與資本家協議提出要求謂每人每月至少須給四百五十佛郎年滿五十歲以上與繼續作工至十五年以上者皆須給養老金乃六月十一日之罷工又提出要求則謂每人每日須給二十一佛郎至二十五佛郎矣八月一日官定販賣主要食品者取利不得過百分之十五逾此即犯車罪然至十一日人民又組織消費人公會意欲各項市面徑由人民管理期於零售之價得減至現價之半而總理克勒門沙乃至自出向工人商懇而工人亦竟從其勸漸各復其故對云意國之政策則與法略同如公定物價開放糧食之輸入減輕運費奬勸平糶是也而勞動同盟會猶有强制徵發糧食之主張七月三日之罷工政府且强制物價令以半價出售始得消弭云日本政府對於輸入之米旣免其稅之免其運費而於物價則一聽趨勢之自然至工人之罷工則其治安警察法所不許社會方面則盛唱温情主義與勞資協調蓋欲以資本家之恩惠平工人之不平固與歐美盡從同也 
　　中歐新國問題　俄奥兩國異旗雜處自威爾遜總統唱民族自决主義流風所屆中歐失國之民族相繼脫離異民族之桎梏以建設自主國相號召俄之西部有芬蘭民國其西南有愛沙尼亞E.tbonia來脫尼亞Letlonia立陶宛Lith　ania南部有烏克蘭Ukraine諸新共和國波蘭則合俄之西南（舊波蘭九省）並之東部（西普魯士省波森省Posen上西里西亞省Upper　Slleia）及奥之東北（里　　　合Oalloia） 
 
[中歐形勢新圖]  
恢復十八世紀中葉分割之舊壤以重建新波蘭民國粤西北之波黑米亞Bohemia瑪來維亞Noraria西里西亞三省及匈牙利西比斯洛伐尼亞省皆㨗克斯拉夫族所居也則新建㨗克斯拉夫民國Gzecholoveakia以恢復十七世紀三十年戰爭以前之波黑米亞王國匈牙利平原爲馬札兒族Maggars所居亦宣布共和與奥大利分離奥國東高加尼奥拉Oarnola克羅希亞Oroalia斯洛凡尼亞Slkvania逹爾瑪西亞Dalmatia玻斯尼亞Bosnia黑爾士哥維納Herzegvina諸省之居民與塞爾維亞門的内格羅二亞斯拉夫王國Jug_Groatia.Slovania推塞爾維亞前太子亞歷山大爲攝政凡此諸國皆建自本年春初亦有在去年年終已宣布成立者協約諸國或予以正式承認或假以軍力財力之援助蓋一以擁護民族主義一以遏抑過激黨南下之勢也然過激主義竟於三月間竄入匈牙利逐嘉洛里Karoyi政府而由皮拉根BelaKhun建設共産政府至八月初旬爲社會黨逐去由約瑟大公建設新政府最近和會高等議會據美國糧食委員胡佛之陳述謂約瑟大公爲奥國皇族中人恐不能遵從協約國之意志施行合法之政治故約瑟大公解除政權由弗利特立組織政府 
　　以上各小民旗雖脫離覊絆自建新國然以瓖地之錯綜與異族之挑撥而時起糾紛甚或訴諸武力巴黎和會雖迭派委員爲之排難解紛而中歐之兵禍迄未甯息舉其大要則波蘭與烏克蘭西與德國爭上西里西亞致釀罷工風潮東（與烏克蘭爭加里西亞東部魯西尼亞人Ruthenianv所居之地（魯西尼亞人操烏克蘭語）㨗克受匈牙利之侵略巨哥斯拉夫與意大利爭亞得里亞海東岸之阜姆海口Fiume羅馬尼亞以與匈牙利東南外西爾凡尼亞Transylvania省之居民同爲羅馬時代之代西亞Daciars人種而侵入匈牙利佔其就城凡此爭端要皆待和會之詳細考慮爲之劃定公平之界線而後有寗息之日也 
德國於二月間開國民議會於韋瑪Weimer舉愛倍脫Ebert爲臨時總統以施特滿Soheidemonn爲總理組織社會民主黨政府後力謀民族之統一組織日耳曼聯邦共和國然過激黨已遍佈境内一二月間斯巴逹斯克團迭在柏林起事欲推翻政府黨建設共産政府然皆爲政府撲滅德之不致踵俄覆轍受過激派支配者以此南部罷工風潮迭見不鮮巴威略及薩克遜兩邦先後建設勞兵政府幸與俄匈之過激派地域不相接連勢力遂日漸衰退施特滿政府在六月下旬以其反對簽約爲社會黨輿論所不容旋即去職以巴安Bauar繼任以竟簽字於凡爾賽和約之役普魯士西部來因河區域居民爲法郎克之支裔本小諸侯建國之地維也納會議以後始併於普大戰停止自主之運動進行不已至六月一日而宣布來因共和國之成立以脫離普魯士之束縛德雖力謀破壞而以協約國之贊助（法國尤甚）卒不得逞此則民族主義之實現於西歐者也奥國自異民族相繼脫離宣布獨立後僅保舊上下奥地利兩省地組成日耳曼奥地利新共和國醉心民族主義者力謀併入德意志聯邦欲與其同種人民處同一主權之下然以巴黎和會之反對致未能見諸事實 
　　過激黨問題　今年過激黨之勢力遠不若去年之猖獗推其原因大致有三大戰終止德國屈服俄之過激黨失德軍之憑依一也俄之平民初以爲共産主義一旦實行則久懸不决之地産問題自迎刃而解而平民地位亦遂改善增高及見李寗Lenine脫洛斯基Trotzky手段卑劣舉動殘暴綜其行爲與其提倡之主義大相違反平民遂相率離貳以撲滅過激派爲旗幟而張大反過激派之聲勢二也李寗一派欲與有産 
 
 

Page 23

 
 
階級聯絡以緩和反對之聲浪脫洛斯基一派則繼續進行以貫徹初衷甚至欲推翻李寗内部意見紛歧猜忌互生三也至於反過激派之勢力自得協約國軍力財力之援助後日就增大過　派　面受敵窘象畢呈舉其大要北有亞昌格爾Arohangel末滿斯克Nurmansk之英美㨗克軍轉戰數月已逾奥尼加Onega陣綫渡魯加河Ruga西有芬蘭軍及英之海軍控制芬蘭灣頭之克朗斯太港Krunatadt進過彼得格勒西南之愛沙尼亞及立陶宛軍已陷布司高夫Pako南之波蘭烏克蘭軍杜絶俄匈過激黨聯絡之途東南之台尼干將軍Denikin自黑海東北隅頓河Don流域轉戰逐北迭獲利近佔有窩爾加河頓河特尼斯特河下流膏腴地直指基夫Kief東與西比利亞軍西與烏克蘭軍聲氣相聯法及　臘軍隊進逼奥迭薩Odessa海口予台將軍以聲援是以歐之過激黨受困中俄猶從前德奥之困於中歐也至在西北利亞者自經協約聯軍及㨗克族之迫逐早已衰微柯爾恰克將 
軍Koltlbak推翻粤木斯克之五頭政府自稱獨裁官併合零星獨立政府爲全俄政府樹撲滅過激黨之旗 
 
[俄國過激　四靣受敵之圖]  
幟得協約國之同情戰績所至西逾烏拉嶺進窺瓦爾加流域Volga與台尼干將軍陣線相接六月中旬協約國遂欲予以有條件之承認（日本尤甚）過激黨至此宜若指日可平矣然猶未也各國社會黨之抱民治主義者謂柯爾恰克行動驕肆政權獨攬咸反對之七月中旬柯爾恰克之軍隊大敗　烏拉嶺區域近有奥木斯克不守政府東移之消息柯爾恰克至有讓權台尼干之意而英人之抱民治主義者方迫其政府撤回俄西北境之英軍亞昌格爾之美軍亦已撤退愛沙尼亞諸部正以孤立無援爲懼後此之變化何如未可料也 
[英國煤礦之難題]  
　　英國之煤鑛爲轉運機關及工廠動力所繋且亦重要輸出品也貨船運煤出口則裝糧食及原料品而返故産煤之多寡及煤價之高低於國民全體有至大之影響然其鑛工以三角同盟（鑛工·鐵路工員運輸工員）爲幹部集合會員至八十萬人之多故共一晉之行動綽乎操縱英國之産業界而有餘具此偉大實力之大團體於是主張上工六點鐘於是要求加工資更進一步直主張煤鑛國有其舉動愈演愈進英政府除置之不理外别無辦法欲出共果决之手段則國會多數反對出於不痛不癢之態度則爲鑛工所不容欲遷就此二者則用煤者起而抗議英相勞合喬治於是眞無可如何矣勞合喬治嘗提出其意見云 
　　（一）採鑛事業由鑛主及鑛工合同經營之 
　　（二）對於資本及經營費規定其獲利之最大限度 
　　（三）對於工人保障其工資之最低限度 
　　（四）餘利妥定成數分給鑛主與鑛工 
　　此案提出而反對者大起英政府乃用難題另議策組織調查委員會以判事森基爲委員長而以工人代表鑛主代表及在獨立地位之有力者爲委員俾妥商解决方法報告候行然委員會卒不能成全會一致之議案終至各抒己見提出四個之報告 
　　第一案　即所謂森基提案也主張煤鑛國有但對於鑛主與以相當之賠償金期於三年後實行收歸國有現時速立預備委員會 
　　第二案　工人方面之主張也與第一案無甚大異但不承認給與賠償金 
　　第三案　可認爲鑛主方面之意見反對煤鑛歸國家經營但承認煤鑛爲國有 
第四案　即所謂塔根提案也與第三案正相反蓋反對煤鑛爲國有而贊成歸國家經營也 
　　要之煤與礦務各委員皆認爲應歸國有而給與礦主以賠償委員之十分之七亦皆贊成之故森基提案最得輿論之同情也其内容略如下（一）國家以相當之賠償金取得煤礦之開採權一切建築物機器棧存現貨及礦務上必要之設備同時取得之（二）敏礦以經理一人管轄之又設地方礦員會對於礦務事業得由會忠告各經理然無監督權地方礦員會之委員礦工代表應居過半數（三）經理與地方礦員會有爭執時由高等礦員會判斷之（四）分全國爲十四區每區各設高等礦員會與以經理之實權（五）高等礦員會以工人代表四人用煤者代表四人工程司及煤商代表四人組織之議長及副議長由政府任命（六）高等礦員會於礦務部監督之下掌開採煤價工資分紅等一切事務觀以上各節可知森基提案頗合於民本主義（以人民爲本之主義）而對於資本家亦不過苛且與工人案提最相近則反對者自少故保守黨首領卜那洛曾有聲明謂政府有贊成此案之意然最近來電謂英政府只買收礦權並不以煤礦爲國有則此案不採用矣英政府何故不决以爲國有其理由未詳要之仍是不痛不癢之態度共反對聲之日起固當然耳究竟如何解决殊難預料仍恐問題百出波瀾無窮耳（大每） 
[滬市之東西商品戰]  
　　駐滬日總領事有吉明以上海市面西洋貨與東洋貨競爭情形報告於其通商局大致如下 
　　疋頭　原色粗貨之質地價值儘彀與英國貨競爭花色細貨則東洋貨之缺點甚多（一）技藝拙劣而不一律卽如棉羽綢一項皆由小工廠以手工織造故貨色高低不等往往幾箱之貨其間卽有種種不同又每硬挺尺梢一味蠻緊貨身至於裂斷此則必須組織大廠以統一之養成熟手良工以改良之官督輸出同業組合（同業屈口驗貨會）以嚴密檢查之者也（二）東洋貨之光彩不及英貨此則須改用上好棉花棉花也（三）東洋貨不甚乾燥往往至有霉點（四）裝船樣本太劣英商樣子簿不惜工本精緻奪目所以引動主顧者無微不至日商樣本粗拙算省毫無可觀此則須大改良者也（五）打包不周到須用木箱束以鐵皮 
　　鋼鐵　鋼鐵材料爲美國輸入中國之大宗歐戰而後日本鋼鐵業大興七年度東洋鐵料之運滬者比諸戰前（二年）加增至六倍以上鋼料亦增加幾分然上海鋼市仍以美國貨佔優勢蓋其任重力强爲特色也例如東洋貨號稱有三十噸耐重力者其實不過二十七八噸耐重力而美國貨則　盈無絀故皆樂用美國貨而東洋貨次之中國貨又其次焉蓋鋼鐵材料必爲永久固定之用途與日用消耗品不同與其圖價值 
[上海英國商業會議所議長紀賴德君]  
　　紀君係泰和洋行駐華北方各埠總經前充商業會議所副議長本年任議長 
　　之便宜寗使求貨物之精良此固事理所當然也就銷路而論美國旣解除出口之禁水脚又低落價必漸低自無待言惟欲如歐戰以前美國貨充塞於滬市之情形尙須俟諸他日此時則東洋貨在滬市上不失其應有之鎖場也 
　　銅　銅夙爲東洋貨鎖入中國之大宗幾於獨做市而除日商自相競爭外他國商人難於染指中國滇川鄂省各産少許要亦不成問題市鎖銅塊爲定尺板 
　　四八板兩種獨佔市面者殆已二十年機器造船材料之銅條銅管等戰前以英國貨爲主中國此類事業大都爲英人所經營故必用其本國貨也中國於電線尙未有自製者歐戰以前多由英德輸入蓋用之者必爲電氣公司而此類公司之資本勢力必屬諸洋商因之必用其國産東洋貨欲與競爭甚爲困難歐戰而後英德貨之來源斷絶東洋貨於是揚眉吐氣矣今尋常 
　　屬幾完全是東洋貨此種貨身在戰前本不及歐美貨開戰以　日本廠工之工藝大有進步足與歐美頡頡今除一二特有之劣品外其餘均無遜色至就價值　論必需多年之經驗與大規模之製造而後可爭勝　競爭之中現如尋常橡皮缐燈頭線之類倘與歐美貨同價出售歐美貨必佔優勝推求其故彼等必極力　報以自誇共優良且於電氣事業常以自辦或附股之手段力圖其銷路之發展故也黄嗣心管戰前亦以　貨佔大部分英貨旣斷東洋貨乃代之試用之初必嚴 
加檢查而後購取近來漸見好成績能投各地主顧之好可開闢新銷路矣電線一類前此東西洋貨判若天淵迨英美貨不來而英商之號稱販賣英貨者實則悉賣東洋貨東洋貨之聲價旣高於是公然販賣之於東洋貨之開拓銷路固便利甚大也銅與黄銅東洋貨固夙著聲譽者然一部份之日商往往曲投華商貪便宜之嗜好特製劣貨運來尋常橡皮包線則不用台普矣黄銅條則由小資本家用廢料製之矣失墜東洋貨之信用於工廠之銷路大有妨礙當局對於此等無意識之商人不可不檢查其輸出品而嚴加取締也 
　　機器　歐戰中各國所擴張之兵工廠戰後多改爲機器廠其製品必將充塞於中國市場東洋貨之貨身貨價雖足與彼敵然如上文所謂工廠之自辦或附股與其他商戰政策不能不讓歐美人一步戰前東西洋機器之競爭今旣復開矣在歐戰中日本於此業雖未嘗無進步然尙未到與歐美競爭之地步也如發動機電動機變壓器等電氣機械可觀者尙寥寥汽鍋汽機開鑛機紡紗機以至其他諸機非但佳品難得且製造亦極困難其到底不能與歐美競爭則製鐵業之幼稚工人技藝之不熟練有以致此也日本多用水力用火力者少故汽鍋汽缸之類用途不多而製造之進步因之遲遲不振中國多用火力汽鍋引擎汽缸等物爲用甚廣以不擅長於此之日本欲與歐美角逐於中國商場難矣如上文所述電機固較爲發達然顧客每不願將發動機與原動力分兩處訂購然則原動機不發達如日本者欲令其電機得暢銷恐尙需時日耳 
　　針　針爲日本之新輸出品亦叨歐戰之光者也前此上海市面爲德貨所獨佔戰後來源斷絶東洋貨乃起而代之然尙未能認爲有眞價值也其缺點如下（一）德國貨可永保不生銹東洋貨容易生銹甚至貨纔到 
[上海美國商業會議所會長大來君]  
　　大來君於二年前被選爲商業會議　會長上年又被選爲工部局議蘒 
　　埠而已銹者（二）東洋貨不如德貨之强靭容易斷折（三）　一號之針長短不一總之東洋貨大都不整齊（四）貨樣每多不符 
　　　顔料　歐戰以前中國之染料爲德國貨所獨佔華　幾有非德貨不要之勢及來源一斷市價飛漲日本　同此情形於是該業中人極力自造除供給日本自用外并謀輸入中國然華人習慣　深對　此項東洋　甚不信用經日商百計之經營始得　有銷路日本　來以硫化黑染料代植物染料之用今後華人效法採用此染料者日益增多矣然就此項貿易而論英國戰時工業之發達與美國顔料之擴張於亞東今後所宜格外留意者也近數年來英國以德國顔料斷絶之故亟謀自製以代之於是種種發明完全成功即如科爾他染料一項戰前全用德貨者今其大部份皆其本國所自製矣英政府大加奬勵而補助之欲令推銷於他國之市場也美國自德國顔料斷絶後其新發明之自製品亦已次第完成現方以大批新染料試銷於亞東觀上海近日顔料市面可知也東洋貨於此時機勢將爲所壓倒非由政府保護奬勵俾製出可比德貨之新顔料斷難發逹倘重要之中國市面包入英美之勢力圈内則東洋貨蕩然掃地矣 
　　罐頭牛奶　此亦歐戰中銷華新日貨之一也比諸美國貨之飛鷹牌牛奶雖無遜色然鷹牌有一種黄色之光彩而東洋貨較白蓋其中麵粉太多此其缺點也 
[上海法國商業會議所會長麥地愛君]  
　　麥君自營絲業曾任法工部局總董一九一六年任商業會議所會長兼任蠶桑改良會會長 
　　就價目而論鷹牌每四打爲一箱價十二兩而東洋貨只九兩故綽乎有競爭之餘地特牌子未老尙無期貨交易不過買賣現貨而已將來牌子銷通固大有希望之出口貨也此項商業之習慣六個月内如有壞貨包退包換日本廠家宜仿美商辦法而承認之總之勿貪目前之利眼光當注於永遠之大利歐戰旣終美貨必大跌價日商亦當大跌價以與之競爭焉 
　　平片玻璃　日本窗用玻璃之銷諸中國者每年已有二十萬箱之多就中上海獨銷五萬箱左右爲其最多者此項貿易戰前本爲比國貨所獨佔及比貨來源斷絶東洋貨乃乘機而入四年份東洋玻璃銷諸上海者一萬九千箱美國玻璃銷六千七百箱五年份東貨二萬六千六百箱美貨四萬箱於是日美之競爭甚烈然美貨因水脚昻漲原料騰貴之關係究竟不能與東貨敵六年份東貨銷四萬三千箱美貨三千八百箱七年份美貨只銷二千餘箱於是爲東洋貨所獨佔矣華産玻璃惟山東之博山一處於貨缺價貴之時亦稍有勃然興起之象七年份約出貨一萬箱因價目頗廉故尚有銷路蓋製造平片玻璃非熟手不辦比人擅長於此數百年矣歐戰後日美始相競而博山出品則皆家庭工業耳貨身旣次且不一律遠不及東西洋貨而能奪東西洋貨之銷路者爲其價值之廉又乘缺貨之時故也玻璃之漲漲至戰前之四倍以後必漸跌落而中國内地文化日開玻璃之銷路自必日暢價廉物美者首推比國貨而厚玻璃則美國貨較優特此種貨物易破碎而難搬運東洋貨居於近便之地位大可注意也比國貨前由德商運來美國貨由買辦售諸華商號家日商則直接與大玻璃店交易他人不能定貨在此刻獨做市面之際此種辦法於把定行市抵制他國貨監察外埠銷路等項頗爲得手惟世界旣告和平歐美工業之復舊與水脚之跌落自在意中比貨美貨之競爭行將復起價值跌至歐戰以前之下亦未可知苟東洋貨不儲與之競爭之實力以保守其應有之地盤勢必被其所侵創而陷於戰前之悲境矣 
　　鐘錶　戰前之錶暢銷瑞士貨現在則中國所銷十分之八皆東洋貨也華人不喜以高價買優等貨所要以二等以下之貨居多華爾薩姆與愛爾近鐘錶公司特爲中國銷路廣造較廉之貨也 
　　電氣材料　電用器具及電燈泡戰前以歐美貨佔其大部份東洋貨局促一隅不值錢之劣等貨而已戰爭以來歐美貨缺日商乃銳意擴張銷路其成效著於今日蓋已超出歐美貨之上矣華人囿於習慣前此旣習用美貨矣東洋貨即價廉物美彼不肯改用也迨東洋貨逐漸改良彼方確信其有價值而後東洋貨得與美貨並駕齊驅直至近日東貨銷路乃侵蝕歐美貨之區域燈泡一項東貨已佔中國全銷數之半其餘一半則屬諸各種歐美貨而尚有特種東貨在其内地就行市論東貨與美貨相差無幾而英貨最便宜因英商與英商自相競爭非與他國貨競爭也電用器具與燈泡之須改良前旣言之矣蓋良窳不齊爲東洋貨最大之缺點往往同時所製之同一物件竟致截然不同要其原料之成色時候之長短手段之高低不等故也彼製造者只貪目前之小利對於定貨輒以劣等物充數然商人方欲開拓銷場遇此則大傷其信用矣電料燈泡此弊尤甚日商與日商爲激烈之競爭終必兩敗俱傷而後已可不戒哉 
　　脚踏車　此項貿易夙爲英商所獨佔一二年來始有美國貨輸入然其形式不合華人之嗜好銷塲不暢東洋貨不如英貨遠甚然歐戰以來不得不仰給於此銷路於是大開向者以東洋貨三字爲看不起之名詞者今則貨身漸高價較西洋貨且增高二成矣惟上海工價便宜人力車之雇價較賤脚踏車之用路不大而内地道路未開亦無銷路也 
　　牙粉　上海市面上之牙粉大都皆東洋貨也美國貨惟滬漢等大埠之大洋貨行家略有陳列者其價甚貴只有上流社會用之華産牙粉自四年份抵制日貨以來頗有廉價廣銷者近來又有二三新牌子出現尙 
未著名要皆用二等以下之原料究非佳品東洋貨銷諸中國者惟四川以裝壜之廉價品爲合銷要之牙粉一項並無西洋貨競爭之虞即當此戰後亦可無慮惟華人不甚講究衛生其銷場終有限耳 
　　化學藥品　此項貿易與他業不同不隨流行嗜好而變遷也戰時缺貨東貨乃盛輸入戰後各國工業復舊噸位充裕西洋貨貨身旣佳價目又一跌落則東洋貨欲與競爭恐非易事矣然中國自製藥品至少以後醫用工用之銷路其大可知苟商權與化學工業並行進步亦非無望也就中西洋貨難與競爭者如强水（硫鹽銷）薄荷腦碘鹽類樟腦夫塔類那林等以水脚 
 
