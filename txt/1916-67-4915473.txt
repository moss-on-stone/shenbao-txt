# 1916 - 67 - 4915473

 

Page 1

 
 
   
 
 

Page 2

 
 
時評 
[瀘州消息（默）]  
　　官場方大張收復納溪之功而東電即傳蔡鍔入瀘之報夫瀘州與納溪僅隔一水官車旣收復納溪且所擊敗者爲南軍之主力則南軍何以有餘力以攻入瀘州據西報所述叙瀘間兩方兵力北軍約多南軍三倍防瀘之兵旣多何以又忽爲旣敗且寡之兵所乘據北軍總攻擊之方略欲以攻叙者窺昭通攻瀘者趨畢節然後會師於威寗則其注全力於兩路不言可知而何以北軍總攻擊之計劃乃爲南軍之總攻擊收效由此種種揣測豈非大可異之事耶 
　　是故今日之戰事非特全局不可測即區區叙瀘間之勝負猶不易言然則官場之勝報雖紛傳恐尙未許樂觀也 
[命令]  
　　三月九日政事堂奉策令林沁旺濟勒給予二等嘉禾章此令又令劉銳恒給予二等文虎章此令 
　　又令關炯給予三等嘉禾章此令 
　　又令鄧振淦王嘉熙均給予四等嘉禾章此令 
　　又令党廷佐給予三等文虎章此令 
　　又令高魯給予四等嘉禾章此令 
　　又令夏東陽給予五等文虎章此令 
　　又令宋子揚授爲陸軍少將此令 
　　又令孔昭焱進授上大夫此令 
　　又令陸軍部奏請將王秉璋授爲陸軍步兵中校王樹森授爲陸軍步兵少校應照准此令 
　　又令政事堂存記之許鼎年著交財政部酌量任用謝宗誠著交司法部酌量任用王國輔著交農商部酌量任用維治霖袁祖先均著發往湖北由該巡按使酌量任用此令 
　　又令鑲黃旗蒙古都統莊親王載功持躬端謹克　厥職茲聞溘逝悼惜殊深著派廕昌前往致祭並賞銀三千元治喪以示優異此令 
　　又令平政院第一庭庭長評事董鴻褘潛心法政任職勤勞前在敎育次長任内兼代理部務艱苦維持不遺餘力及任平政院庭長决事不疑尤著成績茲聞溘逝軫惜殊深董鴻褘著追贈少卿特給銀三千元治喪並交政事堂飭銓叙局從優議卹此令 
　　又令任命邵莊爲平政院庭長此令 
　　又令任命程朋超爲平政院評事此令 
　　又令敎育部奏請將兼任秘書陳任中進叙三等應照准此令又令陸軍部奏請以王蘭瑞兼任陸軍第二師工兵第二營營長應照准此令 
　　又令内務部奏准新疆巡按使楊增新咨請任命馬良佐熊湘丁奮武爲新疆省會警察廳警正應照准此令 
　　三月十日政事堂奉策令褚恩榮給予二等文虎章此令 
　　又令孟效曾給予三等嘉禾章此令 
　　又令張漢章陸承武均給予三等文虎章此令 
　　又令楊以來張守和均給予四等文虎章高毓麟給予五等文虎章此令 
　　又令張敬堯加上將銜此令 
　　又令沈廣聚授爲陸軍少將此令 
　　又令周澤春進授爲上大夫此令 
　　又令國務卿奏據銓叙局詳稱遵核鎭安上將軍行署薦任文職資格請予叙官等語何炳麟授爲中大夫此令 
　　又令陸軍部奏請將董政國閻治堂張耀樞均授爲陸軍步兵中校並加陸軍步兵上校銜秦毅授爲陸軍步兵中校王宗興授爲陸軍騎兵少校並加陸軍騎兵中校銜孫德順趙炳章韓光裕吳順寳均授爲陸軍步兵少校應照准此令 
　　又令任命劉鼎臣爲陸軍第二師步兵第八團團長王都慶爲陸軍第六混成旅步兵第三團團長此令 
　　又令陸軍部奏請揀派正軍械官員缺應准以胡益壽兼任陸軍第二師正軍械官此令 
　　又令陸軍部奏請揀派副官員缺應准以兪英華兼任陸軍第四師步兵第八旅少校副官此令 
　　又令財政部奏爲覈奬贛省辦理稅務出力人員仰祈訓示等語江西前辦河口統稅徵收局長李國梁增收稅欵在一萬元以上辦理克著成效着給予五等金質單鶴章以昭激勵此令 
　　又令兼署黑龍江巡按使朱慶瀾奏請任命孫之志爲肇州縣知事馬六舟爲巴彥縣知事孫繩武爲呼瑪縣知事李映庚爲湯原縣知事劉善錡試署慶城縣知事孫蓉試署愛琿縣知事毛丕恩試署木蘭縣知事熊國璋試署拜泉縣知事應照准此令 
　　又令陸軍部奏准熱河都統姜桂題咨請以胡熙貴補佐領應照准此令 
　　三月十日政事堂奉申令黔寇會合滇逆聲勢猖獗因知湘西防營單薄大軍未至遂乘間　擾湘邊各邑勾結土匪肆行搶掠純是盜賊行爲湘西人民横遭蹂躪思之惻然特派熊希齡爲湘西宣慰使會同該省文武長官迅籌撫綏辦法務期實惠及民閭閻安堵熊希齡鄕望夙孚定能宣德逹情雙臻妥善所有軍隊過境人地生疏言語隔閡並着熊希齡體察情形隨時會商各統兵大員及本城公正紳耆聯絡接洽勿生誤會用副予軫念黎庶安靖地方之至意此令 
　　又令茲制定洪憲元年六釐内國公債條例業經交由參政院議决同意特依約法第二十條公布之此令 
[專電]  
　　瀘州電納溪瀘州隔江對峙形勢最爲險要如滇軍攻得瀘州滇軍即可窺渝如北軍攻得納溪北軍即可窺滇其關係之重有如此自七師師長張敬堯抵瀘即着手進攻納溪種種布置費盡心力連攻二十日計死傷目兵一千餘人旅團營長十餘人排長四十餘人而滇軍集精銳之卒死抗約不下二萬餘人亡傷之數亦復不少此七號以前之情形也七號拂曉滇軍以新添叙州之二團兵力雄厚必以爲可以攻克瀘州步隊展開爭渡砲兵猛施射擊紛紛移動之際張敬堯因之乘間爭奪納溪城南高山戰事尙未定 
　　長沙電湯將軍奉中央令添練巡防二十營專以彈壓地方並搜索潛伏黨徒特派員至河南招兵 
　　北京電中央分電湘鄂招集退伍軍人編練成軍 
　　北京電熊希齡電各部長請捐欵救湘民元首自捐二萬飭部籌發十萬交熊希齡曾鑑分携湘川充撫恤 
　　北京電昨諭軍事機關凡軍員一律緩覲 
　　北京電昨飭各省照前淸例攤解皇室典禮費六百萬 
　　北京電大典處促印鑄局趕造玉璽現皇帝之寶將竣 
[東方通信社電（日本人組織）]  
　　北京電據由安南轉來雲南電云蔡鍔之入瀘州先是與熊克武所組織四川義勇軍之活動相應激戰亘十餘日之後遂奏瀘州總攻擊之功本月五日蔡鍔入城市民非常歡迎（十二日） 
　　北京電麻陽方面之貴州軍不向常德方面有向西北而進之形跡據通軍事之某氏談此可認爲南軍變更作戰計畫之點云（十二日） 
　　東京電外交同盟會對英國軍艦臨檢日本商船事件之决議業已通告政府當局及駐京英國大使又日本海事協會及海事聯合通信社亦已將决議書呈諸外務大臣 
（十二日） 
　　東京電聯合國申請日本加入經濟同盟日本政府尙未回答然早晚必至加入云 
（十二日） 
　　北京電中央各部官吏之薪俸搭付三成國庫劵業已實行（十二日） 
 
 
 

Page 3

 
 
北京電二月份鹽稅收入四百六十萬兩海關收入一百九十二萬兩常關收入十三萬兩 
（十二日） 
戰電 
[（英人路透電）]  
　　巴黎電今日下午公報云德軍在愛恩河北面轟擊數小時繼由維勒哇波瓦村衝擊蒲特叢 
林法軍之凸角交戰多時德軍逐走佔據叢林一部分之德軍末斯河西面之德軍乘夜猛攻白桑柯爾至俠托柯爾路法軍戰壕攻入一重要交通戰壕即爲法軍回攻逐出末斯河東伏村與伏付砲臺山脊間砲火甚厲終夜未止德步軍且屢攻該村佔據村東數屋法軍仍扼守村西敵軍進攻無效敵軍進攻伏村砲臺山脊數次在山坡得有進步且竭力圖毁砲台前之障礙物因法軍砲火劇烈未能近前愛村及摩萊維勒村境仍有猛厲之砲火勞蘭法砲重損安目爾末尼爾附近敵軍防禦工事（十一日） 
　　巴黎電今晚公報云末斯河左岸雙方砲隊活動力稍減河右杜哇芒西面境内砲火仍厲餘處及華愛佛勢稍平緩績來消息徵實德軍在杜哇芒西進攻大受損失之說星期五日德軍以四縱隊進攻三次法軍以大砲及機關槍擊之披靡而退委棄死屍甚多杜哇芒境有敵飛機一架爲法飛機擊中起火降落德軍陣線（十一日） 
　　巴黎電半官文告謂德軍復圖補救損失其作戰之勇悍言之莫或能信德軍雖遭慘烈之犧牲卒未佔據寸土德兵一軍團（四萬人）在白桑柯爾進攻失敗法軍則仍在柯爾波叢林前進德兵一軍團在杜哇芒及伏村境廣三基洛邁當之陣線進攻有全團爲法軍鎗砲所殱者薄暮時適降大雪戰事乃止（十日） 
　　巴黎電今晚公報云末斯河西面砲火不止敵軍猛攻柯爾波叢林法幂陣地爲法軍砲隊步隊及麥肯沁砲相繼擊敗受創甚巨德軍後復以一師（一萬四千人）之衆强襲該叢林奪回一部分然死亡甚夥所得不償所失德軍在末斯河東面兩次進攻杜哇芒村西面法軍戰壕爲砲隊及麥肯沁砲所阻不能進抵法軍陣地敵軍圖攻伏村爲法砲隊所阻德軍於星期四日進攻伏村砲台所在山脊底之戰壕大受損失一節已經徵實華愛佛敵軍砲火甚烈法排砲亦奮力回擊聖米葉爾之德軍以浮水雷投入末斯河爲法人撈起未釀損失法軍毁勞蘭敵軍防禦工程 
（十日） 
　　彼得格勒電軍事評論家皆謂高加索俄軍最近所獲之勝利使掩護特里比崇特之土軍左翼不得不退走俄軍餘力甚厚旦夕必擊敗該翼此舉與亞洲戰局至有關係俄軍現距特里比崇特四十俄里以内（十日） 
　　彼得格勒電大隊敵兵在柯斯洛夫東面沿斯特里巴河上游進攻爲俄軍擊敗大受損失（十一日） 
　　羅馬電意公報云山上雪塊墜落兼以急雨平原幾成汪洋意軍行動不因以阻止仍在各陣地續取攻勢敵兵多匿於戰壕中意軍砲擊之頗有功效（十一日） 
　　雅典電布國人民頗不滿意於政府但民間要求和局之舉動皆爲官場所禁遏（十日） 
　　倫敦電路透社探悉英國官場未曾接到土國向俄國議和之消息協約國團體甚堅若土國果有和議則必向各協約國一致提出土國陸相安佛氏被剌　之　迄無切實消息故不可恃（十日） 
　　巴黎電南台貨船哈夫村號（三一○九噸）被沉喪水夫二各（十日） 
　　倫敦電英師海格將軍報稱昨有飛機三十一架進攻加爾班敵露營安然飛回現信曾加重創於敵英飛機與敵飛機一架交戰英軍一機落於土爾萊附近昨日敵軍以炸彈進攻化漢索倫砲壘附近英軍地雷陷穴兩處均失利而退今日化漢索倫砲壘與魯斯附近及圭伊克吕與伏基薩爾間 
雙方砲隊甚爲活動伏基薩爾北面英砲隊擊毁一地雷道（十日） 
　　倫敦電萊克將軍稱愛爾梅司令八日戰於距第格里斯河右岸七英里之某處嗣因缺水退回河浜（十日） 
　　巴黎電公報云德人刻四散謠言謂凡爾登一役法軍先取攻勢（十日） 
　　倫敦電英皇已署定禁止外國糖菓輸入英國之文（十日） 
　　華盛頓電法國哈佛埠美領事電稱瑙威貨船錫里厄斯號九日爲魚雷擊沉事前未接警告内有美人七名已遇救（十一日） 
　　華盛頓電國務院頗重視錫里厄斯號之被攻目下詳報未到如該船確爲魚雷轟擊則與德奥通告美國之言牴觸（十一日） 
　　雅典電小亞細亞阿達那之巴格達德鐵路事務所爲火所燬聞係有人縱火所致衆信土人已將達峽中水雷移去俾德艇得以經過而至黑海（十日） 
　　華盛頓電白宫宣稱美國即將遣派重軍往捕墨西哥亂黨領袖維拉將軍惟墨西哥之主權當極力尊重墨總统加蘭柴因柯倫布事已表示歉忱（十一日） 
　　紐約電美國馮斯登將軍將領兵五千往捕維拉美國辦理此事甚爲愼重蓋維拉之侵擾美國大約由於德人之唆使若墨西哥與美開戰則墨國將爲美籍德人仇視美政府者之募兵地也（十一日） 
　　紐約電墨西哥維拉黨之匪兵掠搶新墨西哥柯倫布鎭後爲美國騎隊逐出匪斃一百傷二百美兵死十六人美兵追入墨境嗣因敵人有援即折回聞美政府將以自由行動拘獲匪兵之權給予美兵（十日） 
　　新墨西哥道格拉斯電維拉部下二百人攻入哇斯本邊界之農場殺死一美人刦去數牛美國騎兵六中隊刻已凖備出發（十日） 
　　倫敦電德國向葡萄牙宣戰歷舉葡國破壞中立之行爲如允許英軍假道摩桑比克與售賣大砲拘捕德艦等事宣戰書結束處有葡國專以服從英國志願爲務而不願顧及其他等語（十日） 
　　巴西京城電商務報云德國欠巴西咖啡之欵約英金五百萬鎊此宗鉅欵德國恐難歸償巴西宜於此時一面阻止德船駛出巴西海港一面向德國磋商租借船隻旣可淸償欠欵又可使巴西出口貨不致擱積如德國不允則當以嚴厲手段對付之云云（十日） 
　　倫敦電首相愛士葵發表英國平民戰中殞命之淸册計敵砲轟斃者男四十九女三十九幼孩三十九飛船擊死者男一百二十七女九十二幼孩五十七因商船沉失而溺死者男女幼孩共二千七百五十人（十日） 
　　倫敦電陸軍副大臣丹倫特氏稱政府刻正審愼研究召集兵工廠中未婚壯丁入伍之問題（十日） 
要聞一 
[中國開放門户之决議案]  
　　大陸報一月二十八日華盛頓消息云今日上院議員希爾芒氏提出中國開放門户之决議案付外交委員會審查其文如下 
　　日本又向中國提出與一年前所提出者同樣之種種嚴厲要求其性質足使日本主權施行於中國領土其條件中包含强取其權利以外及關於他國之統治權足使工業航業商業之權利悉爲日本所獨有而封鎖中國領土一部份與中國數處口岸以絶他國之通商 
　　自一八九九年起美國曾以外交方法及條約佈告所謂中國開放門户之政策並會同歐洲諸國成立此政策今歐洲列强之贊成或宣告此項政策有數國正從事於戰爭 
　　此項中國開放門户之政策原爲保護美國人民與歐洲各國人民商務上之權利而立今此種權利及歐美人民之均等待遇全將爲日政府向中國提出之要求所損毁本席爲此特提出下列之主張請公决 
　　上院之意以爲美國與歐洲諸國爲其人民前所宣布所解釋所施用中國開放門户之政策實爲美國國外貿易生命所關之必要元素上院鑒於日政府之要求異常注重視日本加於中國强迫要索壓力如經中國允許爲限制美政府與美國人民商務上權利之行爲且與日政府一八九九年十二月二十六日所表示之同意相背 
　　上院應請行政部由正當外交機關傳遞上院之抗議與上院不能漠視歐美有關係國人民在中國所享工業航業商業上均等待遇諸權利將被剥削之宣言 
西南戰事已移而東矣 
[第一幕結束第二幕甫啓]  
　　十日英文京報云官軍奪復納溪西南戰事之第一幕遂告結束納溪三面受敵叙府旣失納溪自不能保記者已於前篇言之滇軍竟能全師退出納溪洵稱奇事記者於是知叙府北軍並未與納溪前之北軍聯絡行事未於攻陷叙府後疾趨以攻納溪滇軍之背否則滇軍必被圍於納溪而不能不全數投降也滇軍之退出納溪或由於叙府北軍之進行亦未可知就官報察之滇軍顯從納溪作總衝擊之行動藉以掩護退軍據官報云七日守納溪之滇軍從各方面回攻張敬堯之軍隊卒被官軍擊退官軍佔據高原砲擊納溪城滇軍乃向黔省方面而退云云叙府一日不失則納溪必固守一日迨叙府爲人數衆多之北軍所破納溪滇軍乃不得不謀退出危地之策遂施行總衝擊主軍得以南退觀此情形滇軍司令可謂善用戰術矣 
　　滇軍左翼之攻勢隨納溪之陷落而告終止北軍連獲兩勝有一顯著之結果即北軍人數之衆與夫軍械之足漸爲滇軍所知是也官報言及滇軍砲戰者僅一二次大約滇軍大砲無多其所博以制敵者爲來復鎗而非大砲滇軍或從外國購置來復鎗與機關鎗但是否購得陸戰所用之砲則殊可縱蓋私人小工廠向不製砲而售賣軍裝者亦不存砲且當歐戰未了之際各國自顧不暇未必能以大砲接濟滇軍故接濟軍械一層乃滇軍之重要問題也以戰略言滇軍實遠勝北軍以人數與器械言北軍顯佔優勢戰線旣廣北軍又多滇軍左翼今惟有轉攻爲守據其地利以拒北軍一面集其勁旅從事湖南及綦江耳 
　　戰線愈延長則所需之軍隊與彈藥必愈多此非滇黔兩省倉猝所能辦故陣線遼廣非滇黔軍之利記者前已言之爲滇黔軍計今日最好之計畫乃一面擇險而守駐以重兵一面分遣二三軍出奇兵作散戰以擾北軍挫其士氣今滇軍經此失敗已知集中攻擊之價値及戰線延長太速之弱點故收縮納溪陣線洵爲適當之舉動川邊地勢多岡巒緜亘艱險難行北軍至此不能有重軍齊攻之便利滇軍縮其陣線於山境有百利而無一害焉記者於戰於綦江之革軍亦持此說誠以該處北軍人數而從東北來援者尙源源不絶與其奮鬭不若退守旣可不喪失戰士與彈藥又可轉移其力以發展在湘中已得之勝利若川黔邊界則决非客軍所易奪也 
　　桂省之不可恃雖外間言之鑿鑿而政府仍命陸榮廷將軍率軍由南面攻黔陸之失忠中央政府令人疑信參半惟陸交卸軍權現由南寗啟節一節以已確實無疑陸苟表同情於滇黔則駐紥南寗保留軍權猛虎居山百獸　恐其所成就者當不可限量今乃解權他適其故何歟雖然中國之事不可逆料或者陸有出人意表之舉亦未可知一說龍覲光素忠於中央現已佔據西江爲其輸運之路南寗居西江中游有龍覲光及龍軍把守其間諸多窒碍故陸將軍苟有所圖必離南寗則陸之自請入黔殆脫除窒礙計耳滇省南陲兵力單薄龍覲光果引兵前攻滇省能否阻擋不能預必聞李烈鈞率兵一師團已於上星期行抵蒙自將入桂省此軍顯向剥隘進發即近傳官軍獲勝處也此事確否姑置弗論然滇省有爲官軍乘虚由後攻入之虞欲杜此患必以大軍守邊而後可故滇軍今日不得不於各方面改取守勢以求穩固而以全力攻入可望必勝之一地也 
　　由此觀之西南戰爭今已入於第二幕矣叙府納溪雖已爲北軍奪回要知兩處戰事滇軍皆未潰敗矧滇軍今仍戰於政府省分之内乎北軍縱能力逼滇黔軍退回邊界戰事終難即止滇軍左翼攻勢之失利安知不於其右翼攻勢更爲着力乎滇軍旣由叙納退至較短之陣線必能分兵派往綦江或入湘省以期并力進攻至其成敗雖屬另一問題然滇軍之能取此攻勢固意中事也戰爭之第二幕甫啟戰地已由西而東或將團入南方亦未可知星期三日聞官軍小勝麻陽之北大約常德南面之官軍今已得拔向南進發惟據外間謠傳寶慶現局極爲危急一星期前滬地曾接滇省消息謂湘省滇黔軍司令黄毓成將軍不欲久佔洪江擬暫駐黔陽候其左翼辰州前之軍獲勝然後進取寶慶據最近消息觀之寶慶現局似與滇軍進取無關蓋僅本城防兵譁變耳總之此種孤立之舉動如上海消息所云者絶不可恃必滇黔軍主力獲勝始　有濟湘省之發展實爲衆所引領待望者滇軍若能於該方面獲勝則必收重大之效果惟北方派往戰地之兵不下三師滇軍建功匪易亦不可爲諱也 
編輯餘談 
[隔江（無名）]  
　　瀘州與納溪隔一江也納溪雲南軍守之瀘州北軍守之今傳納溪已爲北軍所奪而瀘州又爲南軍所奪隔江而易一地使其信而均確亦可謂戰史中之奇聞矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[桂湘川鄂之軍事近狀]  
　　廣西態度之參證督理廣西軍務陸榮廷將軍日昨明令任爲貴州宣撫使探其内因聞 
係政府以滇黔獨立廣西態度甚不明瞭恐其步雲貴之後塵故特先事預防然欲調離陸氏任他人充將軍或更激成變端遂議定假陸將軍請率兵征黔之來電改任爲貴州宣撫使使之暫離桂省而薄其兵權其在陸氏一方面前旣屢次電請離任督隊入黔其存意如何且不深問今旣領命入黔宣撫總可謂素志已償大約不日即須與龍覲光會軍磋商進行辦法又聞政府之意湘西軍事消息近日頗不見佳由長沙發往湘西各軍隊因道路難行交通不便殊難一時行抵戰地而湘西各要隘皆已先後告急昨日軍事會議討論擬請大元帥電令廣西就近派兵救援或云議畢已有電致廣西陳護督令其率師赴湘援助未知確否 
　　湘鄂今日之局勢昨有某烟業商人自湖南長沙來京談及該處情形略謂省城商店十閉八九人民紛紛遷移其原因非畏革軍之至實因偵探界之四處搜查一經被捕不問是否附亂從無幸免北門以外屍横遍地是以人人自危不遑寗處旅湘他省商民因口音不同而喪其首領者不知凡幾將軍府左近舖户已一律驅逐每晚七鐘之後即路斷行人偶有違犯即指爲奸細處以死刑稍有財力之家皆買舟逃難居留之苦人莫不希望革軍之速至云云又據某方面消息現在湖北人心似不甚穩察其原因係自北軍南征迭有失敗消息傳到鄂省以來黨人乘之屢有起事謠諑鄂省當局連得偵探密報業有大批黨人混入省垣以是人民因見省城特别戒嚴心懷恐懼又加鄂省政界中重要人員多將眷屬遷入漢口租界或送回原籍某某軍隊刻亦傳有勾通黨人日内起事之說以致秩序維持極不易易茲聞中央以湘鄂兩省退伍軍士不下三四萬人黔軍入湘後投附南軍者爲數頗多今旣兩省局勢皆不佳不如速即召回以爲釜底抽薪之計因此公府軍務處昨已分電湖北王占元將軍湖南湯薌銘將軍將退伍軍士姓名籍貫年歲按册查核編入征滇第二軍聞兩將軍接覆電後隨派軍官會同各縣知事照退伍軍人兵册實行查覆未識能不有效也 
　　進襲長沙之可危現據軍界密息云寶慶衡陽確於上月杪被黔省革軍完全佔領寶慶距長沙僅三百八十里由寶慶進襲長沙易如反掌是以近日湖南靖武將軍湯薌銘之告急電報日有數通聞政府對於湘省異常杞憂除已派安武軍八營前往抵禦外更擬電商浙江興武將軍朱瑞再調駐杭陸軍第六師一旅團赴湘省沅江一帶防戰能否邀朱興武認可刻下尙難預定又據京津太晤士報載據可靠消息稱北京政府前數日得湖南湯薌銘將軍電請加派軍隊赴湘謂寶慶衡州萬分危急兩城一失則全省將不保云云政府因即電飭鄰近糊南各省趕速撥兵赴湘協助又據聞政府雖曾派大兵赴湘因該省山路險阻故進行遲緩轉運交通尤爲困難而雲南軍隊如電掣風馳集於該省勢甚强固所向均未遇駐防或派來之軍隊出力抵禦其目的即在長沙省城又聞雲貴軍隊已佔領乾州通道綏寗等處惟尙未能證實確否耳 
　　川中戰事之趨勢中央軍務處對此四川叙州一役甚爲注重已迭開密議以爲此役係川中北軍轉守爲攻之機會昨曾將最近議决 
各要欵以新編密碼軍電三道分致川中各將領查照略聞所擬軍略大致以後川中各要隘之北軍應一律變爲攻勢叙州一方面尤須特别注重以防滇軍二次襲取所有納溪瀘州等地之各滇軍須設法一律逐退至於全川軍事情形能於若干時日中一律平定並責各將領尅期電復此外則預爲擬定一俟將來川南各處軍事全行得手即仍擬恢復縣治暫以各營營長兼任知事一方面辦理政治一方面注重軍事聞已與四川陳二庵將軍電商一切惟據京中某外人昨接瀘州來電略謂北軍之在岷江北岸者潛行渡江其計書似欲包圍納溪而近兩日來隱聞砲聲隆隆其聲似由南邊送來大約納溪一帶已有猛烈戰事何方勝敗尙不得知或云此爲熊克武舊部出奇襲擊張敬堯之後方軍隊北軍頗多損失此信而確官中布置川事之籌畫似尙未能尅日見諸事實也 
[取消帝制之躊躇]  
　　年號與密議中央政府密議取消帝制先行取消年號之說在數日前本有即行公布之議茲據政界消息七八兩日公府連開密會議對於年號取消一節聞已確定從緩再議其原因一爲外交方面種種危險已經分别布置可望不致另生枝節一爲戡定内亂一事預定計畫已有實效川之叙州納溪已先後得有官電報捷現復分調軍隊防禦湖南若照預定計畫且將分由川邊湘西進攻貴州另行撥軍轉攻滇省雖事實如何不能盡知而南疆軍事政府之意固不必有若何顧慮惟外交上如果再生他項問題亦不妨俟立法院召集再行取决故帝制問題之伸縮政府固自以爲绰有餘裕也凡爲此問題而招開之密議近日得以參預者在公府方面爲陸國務卿朱啟鈐周自齊梁崧生張仲仁各總長及楊士琦阮忠樞等在府外方面爲溥倫楊度孫毓筠梁士詒孫寶琦等所有參預者均負嚴守秘密責任此外無論何人均不得預聞 
　　講和與法院中央帝制派日來對於某要人發起講和問題以其諸多偏於敵軍不無附和嫌疑乃遞秘密條陳請即拿辦茲聞當局對於此事殊持鄭重主義初八日在議席間曾語各要人略謂某某爲人純厚端正絶非奸滑之流此次發起講和實爲謀國家幸福安全起見故有此舉所請一節母得操切云云上月中旬以來外間迭有南北講和之說雲貴方面果有無平和解决意思尙未可知至政府方面據政界人言目下意見雖未一致而逆料立法院召集後此問題或能成立蓋彼時雙方武力上之勝負當可判定而講和之種種問題立法院可爲之解决云 
[川省軍事之一夕話（成都通信員）]  
　　今日四川之軍事最可注意之軍事也記者頃晤川軍獨立第一團督操　官某君談及川中之戰事云今日四川之兵不爲不多曹將軍張師長共率兵一萬七千人其早在川之第十六及第四兩混成旅雖死傷頗多然尙有一旅以外惟川軍雖有此數但第一師曾附和劉積之一營熊祥生在瀘死傷亦衆雷旅長欽之一混成旅早即編入第一師兩獨立團之兵原僅各有兩營此次又多死傷合兩團之衆不足兩營川軍至今已無再戰能力祗能充防守地方之用如必令其到前方吾恐只有失利與變亂兩途而已以此觀之今日兵事純恃曹錕之軍隊然南軍方面亦不弱由横江進取叙府之兵共兩團兵頗精銳故日前狐軍深入寡勝我衆此外川軍第二師已獨立兩團其未獨立之第五團韓營長所率之兵亦已有半營附和劉積之第一師亦有一營附和（共有三團餘人）蔡鍔由永密所率之兵約有兩團黔軍之由酉陽進者亦兩團餘而川省之土匪及前年熊克武之散軍現復聚集者合共在一師之譜是敵人之兵力又在二師以上雙方相當惟近觀南軍舉動似頗趨重於湘境日前已抽調一部分赴湘雙方之兵力旣如上述而其戰鬭力亦不可不知曹軍之初來尙未有若何血戰戰鬭力若何尙難揣測若以在川之北軍兩混成旅及川軍曾血戰多次者較諸敵軍則實不及當叙府初失之時敵軍來者僅兩團而川軍當時有第　四混成旅全 
旅且有川軍新軍防軍等軍終至失守未幾第十混成旅又開往合共兵力不下一師以如此兵力尙不能取回少數敵軍佔據之叙府其兵之戰鬭力可想見矣 
　　况最近重慶百里内外已有敵軍雖經北軍扼阻不能前進然敵軍敢逼近大兵雲集之處明知曹將軍駐渝而敢進逼其膽力又可想見總之今日川省之軍事恒以曹軍爲轉移曹軍勝則尙有可望曹軍若稍失利則四川必難保吾之此言蓋就川而論川耳若他省則非所　知也云云某君繼又談川邊之可危謂淸溪越嶲防軍已變陳遐齡旅長聞亦野心勃勃現陳將軍已密電川邊鎭守使劉銳恆氏特别臣視矣此間傳述川邊劉使獨立者甚多雖不敢决其必確而川邊之不靖已可槪見川邊若去軍事上又添一層憂患矣 
[湘垣之新防務（長沙通信員）]  
　　湘省近因西路一帶軍事緊急黨人潛入省城殺圖起事者甚衆經軍警拿獲抛擲炸彈及放火之人數十名均經先後正法迭見報端茲又有由滬來湘密謀之黨人多名亦經軍警緝獲解送軍署審訊計開楊玉鵬胡玉龍鄒壽敖李唐余書李嶽松陳友勝武桗醒李吉羊胡文質李集成李越成等十二名一律綁赴署前照壁外斬决殺戳可謂多矣聞其首要爲楊玉鵬一名子　係民國元年曾在鄂漢辦理民心日報旋與詹寗等在漢事敗逃逸經懸賞通緝者 
　　近日當道防範之法有三（一）爲趕辦團防沈使以省垣自炸彈發現各處連日放火雖經軍警嚴密防範惟聞日來仍有謠言人心不靜特飭警察廳長傳集各團團董到廳面諭近來各區崗位每夜均派夾班原有警額已屬不敷分布不得不轉諭各住户酌收經費趕辦團防每團招募團丁數名日夜梭巡以輔助巡警偵查之不及云云此項計畫並由湘江道張道尹於本月三號召集省城巨紳會議辦法聞已議决不日即當實行（一）爲擴充團丁沈使前以現有之保衛團丁合計全省僅止一萬二千餘人擬將七十五縣團丁名額補足二萬人已誌前報刻又以茲事體大責任匪輕擬先將管轄權限分由各道尹共同職掌以便着手進行特規定全省劃爲四區每一道尹所屬之縣爲一區以道尹爲司令長以各縣知事爲司令官控馭旣便聲氣斯聯昨已通飭四道尹轉飭遵照矣（一）爲規復營汛湘省各縣營汛陶前使曾經提議規復已令官產處將舊有營汛衙署不得變賣現在政務廳林廳長以湘省西南邊境防務吃緊全省爲之動搖擬將營汛提前規復爰特詳請省使核辦沈使以此項規復章程早經中央頒發到湘原定本年上半年成立現今防務吃緊自應提前設置惟湘中營汛係按四道劃分四區如將一律規復需費未免過鉅擬先從衡辰二道入手衡道屬爲第三區辰道屬爲第四區其餘第一第二兩區定於明年一律組成每區仿新軍編制練兵一營每營分四汛所有駐地轄區業經規定如下第三區營署駐衡州内附第一汛署以衡州府屬各縣（係按舊府縣制下同）爲轄防區第二汛署駐零陸以永州府屬各縣爲轄防區第三汛署駐郴州以郴州所屬各縣爲轄防區第四汛署駐桂陽以桂陽州屬各縣爲轄防區第四區營署駐芷江内附第一汛署以沅州府屬各縣爲轄防區第二汛署駐沅陸以辰州府屬各縣爲轄防區第三汛署駐永順以永順府屬各縣爲轄防區第四汛署駐會同以靖州所屬各縣爲轄防區該二區營汛除軍裝軍械在庫存撥用外其官長目兵俸餉月需八千四百元開辦費每區一千元已經咨由陸軍財政兩部核准咨復准予追加正式開支昨由沈使派委水警廳朱廳長政務廳林廳長爲籌辦員飭令妥籌一切務於三月底告竣具報 
　　沈使以滇事發生後湘省防務與治安賬卹名欵俱須酌量追加已一再咨請中央財政部核准共准追加洋四十萬元昨已咨復沈使轉飭財政廳查照矣 
[湖北軍防與戰訊]  
　　武漢人心日來已稍鎭定防務則仍如前嚴緊王將軍於地力治安似已有十分把握絶無驟起大變之處緣不可靠之軍隊業已設法調離此間或卸去武裝也聞省城内巡緝軍隊係將軍於北洋第二師中挑選之游擊隊其官兵皆由各級官長保薦而來均屬若輩之親故是以將軍極爲倚重撥予精利器械與署中衛隊營一律現將軍又派員在山東原籍招來新兵一營編入北第二師以厚勢力 
　　襄河一帶素多伏莾近日屢傳有黨人勾結起事之說頃聞駐紥襄陽黎鎭守使所部之第九師竟有一部分與黨人結合起事之信擬取道沙洋大堤往擾荊州沙市以斷北軍後路並爲湖南常灃一帶革軍之聲援現已經王將軍急調荊襄各處軍隊往勦或云該黨軍旋已潰散或云現尙佔據襄樊因官中嚴守秘密難知其詳又聞該變兵仍係鄂第一師部屬因駐在荆宜不甚可靠於是前調往襄陽今果暴動云 
　　駐紮沔陽鄂軍第一旅朱兆熊旅長現派隊在該地緝獲海湖會首領張士秀何德剛二名曾經 
在沔陽漢川等縣犯搶案十餘起得贓萬餘金業已訊明斬决又該旅駐紥漢陽新溝鎭之探兵朱啟發等現在該鎭迤北劉家店破獲義勇團機關搜獲黨人所組軍務部及義勇團第一師委狀手槍等件其首領爲沔陽人劉星源係師範卒業生業已聞風逃脫僅獲附從二人刻已由朱旅長訊明禀請軍署核示湘中戰報官場並無所聞外間傳言寶慶已陷在湘諸軍殊稱不利此事雖無從徵實然以近日奉贛汴皖蘇諸省均派大軍大湘之情形證之湘中戰雲必較川事爲急也又聞四川革軍近在瀘納等處無甚發展並非不敵北軍實以重慶一帶屯駐北軍太多不易攻出大江故改變軍略舍重慶而取成都是以北軍方面由重慶前進者近日頗形活動 
　　湖北上年因國體問題激動人心特藉舉辦冬防爲名頒布全省戒嚴令惟其期限扣至三月上旬已滿刻王將軍以西南戰　吃緊本省黨人又極活動特會同段巡按飭行水陸防軍警察及各道尹知事决計延長冬防期間届時仍舊辦理並不撤防嗣後亦不定期限以奉到解嚴命令之日爲止所需經費准予迫加具報 
[粤黨人攻擊肇和艦詳情]  
　　粤省黨人駕乘商輪襲擊肇和艦一事曾略誌各報茲悉肇和自巡弋南洋歸來即由應瑞練船更番出巡而自泊於黄埔江面被襲之時該艦並非在航行中且有通濟一艦同泊一處突有多數黨人乘坐輪船駛近該艦隔船擲以炸彈人船均稍受損傷艦上開砲回擊該輪倉皇退去艦員即用小輪追捕據政府接得續報聞已捕得黨人十餘名海軍部昨曾有函遍至京中各報略謂粤省交能繁𦣱黨人� 
久恩窺伺海軍練習司令曾兆麟　於上月率肇和通濟二艦往粤洋一帶巡練月杪抵黄埔本月七日早晨四時天尙昏黑忽有永固商輪一般由下游到黄埔强近肇和艦旁抛擲炸彈施放手鎗肇和値更水兵力與抵抗身受重傷曾司令立時令肇和通濟兩艦開砲放鎗擊退永固輪船後即派通濟小火輪追緝黨人將永固商輪開快車駛至東浦擱淺逃遁通濟小火輪趕行駛前將永固商船船主買辦二人帶到艦上訊問據供一爲楊汝輝番禺縣人現充永固船主一爲盧保南海縣人充永固買辦並據供稱永固商船於三月六日晚間九時由澳門開行搭客約有二百五十餘名中有多人挾持鎗彈逼脅船主等聽從調動至蓮花山時令將船靠肇和軍艦雖經軍艦喝阻黨人仍抛彈開鎗强靠圖搶嗣因軍艦開砲迎擊方行飛遁東浦將船擱淺近岸紛紛逃逸現永固船上受傷者约有數人各等語同時經水巡警於肇和艦後捉獲舢舨一隻黨人一名搜山手鎗一枝子彈二百八十粒鈔票二元小洋多角白布一條押針一枝該黨人供稱係姓李名定番禺縣人年二十四歲充支那商船打雜是日長洲聚集黨人名多約明聞鎗聲一響即各乘舢舨合搶等語李定拿獲後即由曾司令交由水上巡警西興巡盤副艦長甘士榮帶去送至廣東省城嚴行訊辦一面派委艦員帶同永固船主買辦並海關洋員到該商輪詳查一切情形知永固船内當時受傷立斃者四人重傷者三人餐房並車鐘均已損壞該船内受傷之人即時送至醫院醫治其餘搭客二百人左右均將行李嚴搜尙無携帶危險物品海關洋員調查情形明悉後允將該商船及船主買辦扣留聽候處置黨人云云 
[戰事中之贛聞零拾（俠平通信）]  
　　籌餉江西戚巡按使迭奉部電以西南軍事吃緊需費浩繁急應騰欵解京以濟眉急戚使以省庫空虚不得已招集財政人員一再磋商始籌定辦法除將停辦自治經費項下十萬餘元暫行移充軍費外並仿皖省鹽斤加價濟餉辦法又以民國銀行上年紅利尙未攤分亦擬化私爲公併解中央此外尙擬於行政經費之中擇稍可從緩辦理者停止進行以爲移緩就急之計蓋贛省實在無可搜括故不得已而行此牽羅補屋之策云學生去冬滇事發生省中以嚴加戒備之故偵騎四出各校學生頗有因黨人關係或以嫌疑或以證據致遭逮捕審訊後亦有開釋者此項消息傳至各屬家中父兄輩無不大起恐慌蓋以年少子弟歷練不深或因中無把握趨入彼途或因言 
　 
 
 

Page 7

 
 
語招尤誤觸法網則後悔無及故自寒假休業各生回里後父兄對其子弟多抱消極主義不願子弟出門就學故省中各校雖開學已久而學生多未能到齊也 
　　報館江西新聞紙自前年贛寗戰事之後多數均已停止出版惟大江報及民報兩種報紙至今屹然存在詎前日該兩報專電欄内有此間傳說重慶爲滇軍所佔一條爲警廳所見以其載事失實熒惑觀聽况此等新聞關於軍事尤宜徵實遂飭令停版故此兩報現在已一律停止發行而江西新聞界遂僅有去年冬杪出版之江西新報一種存在眞所謂碩果僅存矣 
[魯省之軍事近信]  
　　山東兵力戰薄所有軍隊未能調赴前敵聞靳將軍連日與政府電商卽在本省招募新兵一旅俟成軍後再調第五師赴戰惟聞靳將軍昨又奉中央來電以戰事正在緊急之際須由東省選擇精銳軍隊若干開赴湘西一帶作爲後備軍抑或編爲南征第三軍之用屯駐適當地點届時聽候分配 
　　沂水費縣交界之處時有外匪出沒人民頗爲驚揘聞張師長已撥哨官李金長帶隊數十名前往扼要駐紥梭巡嚴緝　　靳將軍以兗州地當要衝深恐有人藉端擾亂前日特派緝捕隊開赴該州暫歸施鎭守管轄就近支配並聞該隊所有器具軍署已函致津浦路預備廠車數輛定於日内起連 
[南京快信]  
　　軍民兩署昨接統率處政事堂會銜來電略謂帝制問題於國家大局安危所繫至爲重要現旣有人破壞中央自有妥善辦法嗣後勿庸再有别項主張致政府陷於難轉地位云云 
　　政府派湯頗公赴滬與湯化龍面商要公湯前日入京昨抵寗今日已赴滬 
　　軍署消息龍建章前日來寗後昨已乘車北上財部電財政胡廳長籌議加征五種新稅 
　　漢口來人云安武軍（倪嗣冲所部）抵漢後因江水涸淺濡帶二日以待行駛長江上游之輪船該軍即相率登岸雖未向商店强取勒賒然不給與相當價値者亦無敢與之較量次晨即轉運上駛 
　　皖軍使來電通緝黨人畢少山廖子英平伯桃等二十三名 
　　皖屬和縣西梁山土匪崛起勢甚猖獗皖軍使電請馮將軍飭就近駐軍帮助會剿 
　　馮將軍電飭鎭江防務要塞掩護隊龔司令加派軍隊分往高資新豐丹陽龍資等處駐紥 
　　馮將軍昨召集各上中級軍官到署會議聞係關於抽調軍隊援湘事宜日内當先撥第九師步砲兩團出發 
信通方地 
[蘇州]  
　　常熟請兵防護常熟縣紳士周士熹以現在冬防雖過而常熟地方遼闊形勢險要東通彭家橋海口北達無錫江陰西南與上海福山等處交通甚便防務不得不嚴行注重故於前日來蘇謁見殷鎭守使及陸軍第二師長商請調派陸軍往駐以保治安　　水警出發梭巡水警第二廳長趙雲生昨接省令飭於所轄各路加緊防範故於前日飭令水警第一二三專署飭屬梭巡各汛昨日第二專署第二分署長張敬之率領部下巡視東渚光福木瀆等處第三專署第三分署長吕國華率帶部下師划出發遊弋本汛各地遊緝隊亦派船出發梭巡太湖一帶 
　　飭造軍官考績表軍官佐任職一年以上照例應考查其成績本省各軍營軍官佐之考績時期原定於上年十二月舉行嗣以軍務倥愡異常忙碌故十二月並未舉行茲悉省垣軍署參謀廳已飭令蘇州各軍營限令將各軍官考績詳查在三月十五日以前列表評定分數賚送軍署覆考至三月下旬由上將軍亦派專員赴蘇覆加審查即在本月内辦理終結故日來各軍隊辦理考績案異常忙碌 
　　續誌紅袍大仙之奇聞東小喬新近發生之紅袍大仙頗爲愚夫愚婦所佞信引動闔城婦女互往禮拜求神已誌前報前日有某甲因掏會前往許願謂如果得會當酬洋六元代匾與香燭許願後至期甲竟得會而所許之願洋反悔不與事爲歛錢設神之無賴僧人所悉以某甲許願已遂事後圖賴竟控之警廳移縣訊判當經周承審員詢悉情形令某甲還許願洋四元了事該僧因有恃無恐而紅袍大仙靈效之聲浪且盛於前日矣 
[松江]  
　　復訊汪國華殘殺楓涇許作霖夫婦之兇犯汪國華供攀孫瑞淸李知事即派幹警至嘉善偵悉實有孫某有人惟在寗波道尹署中任事該警遂赴甬偵探據金科員稱與孫係舊識曾來甬地商借盤川稱欲遠出並未在此任事云云該警乃遄歸禀復飭即另緝惟李知事以許之父妾目見汪當時逞兇並未有第二人在旁疑其誣攀以圖緩死爰派劉科長等親往許家查勘以樓梯過窄其下不能藏人再三細勘回署聲復後昨復提汪訊駁矢口不移乃飭還獄再行緝孫 
　　查驗獄犯脚繚松江縣獄吳阿其吳阿金兩悍盜同時逃逸後翌日獄犯又在獄鬨毆事爲李知事所聞飭提各犯到案分别訊責並驗脚鐐見有兩犯脫卸乃判令懲責復取重鐐兩副當庭裝釘 
[無錫]  
　　警佐責人被控知事署號房黄世根本地人在署當差已久日前衛隊長兼警佐之劉子久欲將其調充衛隊黄不願隆職求請銷差致觸劉警佐之怒遽以掌批其頰黄用手保護面部劉警佐以爲抵抗即持軍棍將黄痛責受傷復喝令將黄押閉空屋日昨黄釋出後即至王知事前哭訴繼往大同醫院診治經華院長開具診斷書謂黄確係受傷須兩星期方可告痊云云黄以無端被辱且身受重傷氣憤不服即援刑律傷害罪及私擅拘留罪禀控劉警佐於知事署未知如何結果也 
　　開採山石交涉北延鄉嵩山素產靑石可作燒石灰之用上年有孫姓向該山主許某租定地址開採山石燒製石灰旋爲鄉人出而反對嗣復有城中紳士楊姓以有祖塋在彼將來勢被踐蹈亦出而干涉此事遂即中止未幾有該處圖董浦湧泉等以該山開採並不妨及墳墓具禀縣署請求遵照礦章准予開挖當經丁前知事飭署中技士測量搶　詳復在案繼而兩方　　不休甚至赴省控告前日財政廳派技士王錫賓來錫彌資此事經王知事將此情照會商會查明有無窒礙情形復候詳省核辦 
[杭州]  
　　杭泗線已測至吳興浙路杭泗線由寗湘鐵路局派湯工程司測勘以爲建築之預備當於本月三日自杭滬鐵路嘉興站出發沿九里滙經新塍鎭越蘇省巖墓震澤轉入浙之南灣鎭東遷舊館其間道路頗爲平直且地勢據高歷年無大水之患將來塡築土方工程可省沿途經過均係重要商鎭物產以生絲蠶繭桑葉濮綢湖縐爲大宗於運輸前途定下發達惟河港紛歧無可繞避橋梁工程甚大用水平測量兩岸距水面一丈以上即鋪橋船舶仍可通行不必塡高土方現已由嘉興進測至吳興縣境矣 
　　兩月金庫收支比較浙省金庫二月份收入各欵比較一月份短收五十餘萬元推原其故蓋因抵補金已於前數月大批報解省庫而捐稅則以商貨無多收入頓減惟支出各條亦僅一百二十萬七百九十四元六角七分五釐收支相抵尙盈餘十萬八千五百餘元 
[湖北]  
　　術賣男妾之奇聞鄂城人翁得勝前在張彪公館作厨夫積有資財近因年逾花甲尙無後嗣因思納妾屢囑媒婆汪魯氏物色汪因無相當女眷特出一計串通土皇宫附近之某菜傭囑其男扮女裝藏入伊家請翁看驗翁稱當意議定身價百四十串於二號人財兩交至晚間臨床時始知爲男子翁大驚追問媒婆該媒婆始尙不認翁遂憑人理論媒婆云此子係一遠方人引來已將財禮分去事前實不知其爲男子現已無可退還且經尊眼看過又怪誰人翁大怒聲言扭控法庭汪魯氏復勸云買妾爲後嗣計也今此子上無父母儘可收爲親兒且其年紀甚輕面貎不惡即收作男妾招待必能如意云云翁以其語近戲　愈怒追還財禮尤急汪魯氏始尙甘言延展繼且矢口不認昨翁已投赴法庭控訴矣 
[安徽]  
　　匪徒拒斃團董廣德縣北鄉與浙江長興縣毘連前聞該縣境之澗山堡有浙匪數十人均着軍服手持快槍有匪首騎馬指揮沿途縱火强刧經該處保衛團董寗鴻淸率團丁多人出爲抵禦奈匪徒甚多衆寡不敵致團董寗鴻淸被匪拒斃并斃團丁一人飽擄而去商民損失甚鉅事後報由縣知事詳報省吏通飭各屬一體協緝并將陣亡團董團丁從優撫卹 
雜評一 
[下臺上臺（默）]  
　　西報謂今已有人下觀望之臺矣夫所謂下觀望臺者謂其已有决心也然前此之所以不决者以前途之局勢未定今一戰之勝負即足以定前途之局勢乎故爲一戰之勝負而下臺者其下臺必非眞明局勢者也 
　　西報又謂帝制派前已下帝制臺今又將紛紛上臺矣彼前之所以下臺者爲戰事之不利今之所以又將上臺者爲戰事之利是其上臺下臺亦爲一戰之勝負也然而今日之局勢必不繫於戰事之勝負而今日之勝負又非一戰所能决故稍知局勢者秘不爲一戰而下觀望之臺亦必不爲一戰而再上帝制之臺 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[提倡國貨之評議會]  
　　中華國貨維持會於前日星期五晚開評議常會到者甚衆由議長汪星一君主　報告上届臨時會籌議提倡土料以維機織一事現値洋料奇貴若不切實提倡改用土料不但機織業影響日鉅恐慌日甚且如果歐戰不停洋料來源無期將來實業勢必停輟届時雖欲維持恐更困難此事於國計民生前途關係甚大故近日四處調查吾國原有顏料約得二十餘種及各屬所出土靛甚多現已列表請衆討論當經吳善卿陳賡深徐枝春諸君公同討論决議詳細列表報告農商部通飭各屬廣爲勸種並由主席宣讀致農商部函稿一件衆皆贊成照發繼由吳善卿君略述中西染法之異同及染料有直接間接酸性之别直接者以棉織爲宜間接者手續略煩所有絲織及毛織各品則以酸性爲合宜云云主席又報告昨接農商部來函及澳總領事商務報告一册當將來函宣佈大致謂據澳總領事報告該處商務及吾國國產暢銷於澳洲之物品種類各情形甚爲詳確應即設法勸導工商各業加意改良運往試銷當經公同議决登報通告茶絲綢牛皮籐椅福建漆茶几地毯玻璃器磁器銅器蔴包蓆包蔴油兒童玩品等各業悉心研究加意改良運往試銷以冀推廣海外貿易主席又報告昨接楊交涉員來函略謂近年洋靛暢銷而國靛日減皆由種植不得善法之故茲閱報載粤商楊宴堂在本埠江灣地方仿照西法種植靛靑成效頗著屢經試驗與舶來品相埒且該商願將試種法敎授他人將來與染料前途大有裨益請即派員前往實地調查如果屬實當代向部中詳陳以爲鼓勵實業之一助云云當即公决派員調查再行詳細函復議畢時已十點半鐘遂散會 
[頒發調查敎育之表式]  
　　江蘇齊巡按使昨將敎育部咨發之調查敎育事項各種表式分飭各縣知事遵照表式將本縣小學校數目及已未入學之學童並私塾塾師兒童數目及小學經費現有小學敎員其他關於敎育各事項逐一調查統限於四月底塡報送省以便詳部核辦聞上海縣知事亦已接到此項表式矣 
[鄕村敎員研究農科之好機會]  
　　江蘇省敎育會致函各縣敎育機關云頃接省立第二農業學校校長王君舜成函開敝校於去年春假時曾開小學敎員農事講演會一次聽講者各縣雖不乏人而爲旅費時日所限向隅者亦復不少本年擬再繼續舉行而照此辦法恐不能十分廣及且費多效少在所不免今擬略爲變通改行函授講義匪特資料可以增加而旅行之費用時間又可節減於小學敎員之職務經濟上似較開會講演爲宜惟事屬創始僅以敝校綿力恐難博得敎育界之信用素仰貴會提倡敎育不遺餘力苟得大力吹嘘必能廣爲通行爲特專函奉懇函致各縣敎育機關爲之先導毋任禱盼等因查各地鄕村小學極應提倡農科但苦敎員無增進農業知識技能之機會從前開會講演限於時日資用收效尙難普及茲改爲函授講義並爲趨重實際起見設有短期實習科非專事研求文字者可比可謂變通盡利王校長熱忱敎育敝會深爲欽佩除刋入本會　行之臨時刋布外茲將簡章一分寄上請即檢收並乞加意提倡通告鄕村各小學廣爲傳布勿失良機是所至禱 
[追悼大敎育家]  
　　江蘇省立第一師範學校校長楊月如君前因擔任敎育部編輯敎科書脫稿後於去年十二月初一日至京赴部交卷事竣回寓在人力車中被馬車撞倒跌傷腦部醫治罔效於本年舊曆正月初五日在京師松江會館因傷溘逝滬地學界得此惡耗同深惋惜當由江蘇省敎育會上海縣敎育會上海縣公署敎育科上海縣敎育欵產經理處上海市經董辦事處𠕌人發起於昨日午後二時假也是園開� 
追悼會預會者共有二百餘人由賈叔香顧旭侯宣讀祭文致祭畢由沈信卿吳懐疚袁叔漁顧旭侯黃任之諸君相繼演說大致以楊君生平對於身家非常節儉對於社會非常熱心在地方辦理敎育事宜始終無絲毫苟且不畏困難持之以恆其所主張國民敎育一以使國民發表自願的意思爲宗旨與現在社會最爲有益諸君演辭甚長均極懇切吳懐疚君並以楊君之一言一行均可取法請蒞會諸人徵集楊君遺言遺行撰成文辭於一月内送交縣敎育會以便編輯而示來茲散會時已鐘鳴四下矣 
[南滙鬧荒案之誅求]  
　　松滬護軍使近據南滙縣知事詳稱據縣屬一圖民人閔景福等禀上年陰曆十一月二十二日著名匪徒董國良父子藉荒爲由糾集數百人各持器械先後擁至民家拆房毁物所有衣飾銀洋及米麥棉花雜用器具均被搶掠一空開單報經馮前知事派警緝拿未獲知事接任後當飭警隊將董國良等先後獲解到案訊供不認擬將董國良父子監候訊究詳請核示等情楊護軍使以董國良父子果如原告閔景福所稟確爲上年藉荒糾衆拆毁民房搶掠財物之犯應即傳同原告質訊明確按律懲辦昨已批飭該縣知事迅即研訊確情錄供詳辦毋稍枉縱 
[戒備區域内之巡察]  
　　查勘水面布置江蘇水警第二廳長趙雲生以向駐閔行之水警第三分署現奉松滬護軍使諭飭 
率領師船十艘及水警官兵調滬擔任製造局浦面防務是以該分署亦已遷移來滬聽候楊護軍使就近指揮惟浦江内巡船駐泊之處是否扼要及其布置已未完備亟應親往查察故於昨日由蘇來滬詳細察勘並謁見楊護軍使商議一切事畢即行返蘇 
　　巡官查禁烟賭淞滬警察二區三分駐所巡官宋玉亭訪聞高昌廟地方近又有人聚賭抽頭私售鴉片際此防務緊急之時亟應嚴密查拿以免窩留匪類當於昨日督率長警密往同安里二衖一千二百十八號門牌查獲烟具烟膏等物又至丹鳳樓茶館後衖查獲賭具數件惟主要人犯均先聞風逃逸爰特派警查傳房主到區以便追交違禁人犯從嚴究辦 
　　新路派兵梭巡陸軍步兵第十六團團長王鳴珂查得新　之斜徐路及本團部營房後面之斜土路均與法新租界毗連當此謠言　起自應妥愼防堵以免奸徒混入業於昨日飭令所部三營長分調各連士兵二排荷鎗實彈馳往斜徐斜土兩路晝夜梭巡以保治安 
[船户謀財害命]  
　　浙江桐鄕縣人王某糾合同鄕人某甲販運麻皮等物來申銷售共賣得洋六百餘元於舊曆本月初乘舟回里詎至半途被船户見財起意將甲謀害抛尸浦中銀洋悉被攫去王某則鳬水脫逃奔回故里至該處軍警各機關禀請查究當因出事地點係在蘇滬界内着王自投上海水陸軍警各署禀控聞甲之尸身迄將旬日尙未撈獲云 
[方紹舟得免引渡]  
　　上年六月間法捕房探目黃錦榮等在法新租界薛華立路平房内拘獲皖匪方紹舟抄出手槍子彈解經法公堂訊供後由皖省懐安縣來文謂方在該縣犯有暗殺李國楨重案又接定遠縣來文謂方在縣城曾犯爲首搶刦之案均請引渡經公堂提案質訊判押候核在案前日又經捕房解廨請示中西讞員以懐安定遠兩縣移請引渡其證據均不充分應毋庸議惟方實非善類着押滿四月釋放 
[抄獲盜窠之結果]  
　　法捕房探目黃錦榮沈德福等於上月二十三號在法新租界愛多亞路二百五十五號門牌拘獲盜匪楊田順張爲子等十人解經法公堂訊知楊等各犯在公共租界犯有搶案故移送公共公堂訊明懲辦尙有在華界充當偵探之徐月樓及嫌疑犯朱其興姚小二子一人押候查明再核在案今由捕房查得徐等雖無犯案實據惟均非善類續解公堂請爲發落聶讞員商之法副領事德君判徐等三人各押半年期滿永遠驅逐出境 
[盜匪判送軍署續誌]  
　　盜匪周增義周學和王秀卿楊田臣張少卿等先後持械搶刦公共租界西棋盤街鴻泰土棧現洋一百六十元及派克路徐岳二家値洋五百元之金飾逃匿法租界愛多亞路經法捕房中西包探緝獲移解公共公廨訊實判均押候錄供解送護軍使署懲辦在案茲悉承審員王肇之君退座後即飭承抄錄全案卷宗於昨日發交總巡捕房着令即日起解 
[簽提强盜黨羽]  
　　匪徒張阿福羅阿田於十號上午與在逃同黨數人突入虹口武昌路同仁里七百三十六號門牌張桂德家各出手鎗恐嚇向張之内眷强索洋二百元並圖搶刦被張大聲喊捕該匪等即情虚逃逸旋由美捕房八十四號西探目利扶回之包車夫偕中西各捕趕至英租界北京路經總巡捕房一千零七十四號等三華捕帮同將張羅兩匪攔獲並將張匪所棄手鎗一併帶入捕房連同續獲之嫌疑犯謝鶴年鄧召留楊阿福（即湯阿福）夏春祿趙阿光等解送公共公廨經中西官訊判一併還押着將香粉弄内窩盜之某皮鞋店先行發封並飭補提同黨併究在案茲悉關讞員除已給諭將該皮鞋店發封外並將捕房所呈在逃各同黨名單簽票發交捕房按名拿究以免漏網 
[吳縣引渡盜犯]  
　　盜匪項祥官因糾黨夥刦蘇垣盤門外曲家 
橋居户童冠卿陳立章等衣飾現洋逃匿滬北公共租界經該處警廳緝獲同黨許柏官訊知項匪匿跡地點派警來滬協同捕房將項緝獲並帶同許　　及童陳兩事主同至公共公廨經中西官預審屬實判項許二人押候蘇州警廳來滬迎提在案茲由吳縣知事於前日派警秦　生持文送至總巡捕房禀明捕頭即將項許兩匪一併帶回歸案訊辦 
[盜犯解生阜𡩋]  
　　阜寗盜犯戴如宗在滬就獲由公共公廨訊明判决引渡於前日午刻解送松滬護軍使署經軍法課豫審　實業於昨日轉解阜寗歸案訊辦 
[肥皂洋燭漲價]  
　　近來日用各物因歐戰未平無不漲價前已將燐寸等物漲價原因披露　端乃日來肥皂洋燭兩種亦均飛漲調查原因仍不外原料缺乏蓋肥皂以碱硝牛油爲製造原料碱硝均來自外洋今則來源日絀價格大漲致製造肥皂成本加重故售價不得不增現在每貨一箱比之上年歲杪約漲二元五角至二元次貨亦漲一元八角至洋燭亦因原料洋臘來貨斷絶本地各廠間有停工近數日來無論舶來品本廠貨其價無不大漲比較上年冬間每貨一箱已增加兩許矣 
[取締扛帮纏訟]  
　　江蘇高等審檢廳廳長查得所屬各縣人民於民刑訴訟來廳上訴者察核案情每無正當理由其中顯有健訟之人扛帮纏訟若不整頓殊與人民生計有碍業已通飭江寗上海地方廳及各縣知事嗣後凡遇上訴案件須將切實理由依法提出方准上訴否則槪行拒却 
[印花稅銷路呆滯]  
　　江蘇財政廳查得本年一二兩月印花稅銷路比較上届似覺呆滯因特飭行所屬設法推銷現淞滬警廳徐廳長已飭各區署所警正警佐轉飭各長警向各商家認眞檢查如有未貼印花應即勸導購貼以重國稅云 
[學堂抽提中費]  
　　本邑西鄕二十七保七五四二圖公民錢福田等在該圖陳經廟創辦學堂因無經常的欵具禀上海縣公署請在該圖地產交易中費項下酌提學費當經沈知事批飭上海市經董核議詳復在案茲將市經董復縣知事詳文及批照錄於後 
　　詳文詳爲聲復事奉鈞署第二○○一號飭開案據上海市西區鄕公民錢福田陳聯章夏維則七五圖董吳忠圻韓裕坤四二圖董馬良進郁培卿禀稱竊公民於上年春就陳經廟創辦初等小學堂廟宇原係前後即於後進之正廳作爲敎室不收學費純係義務其敎員薪水及兒童用品一切費用悉由公民等籌墊自今春以來學生日多廟廳嘈雜故公議公廟旁餘地一方建造校舍現已落成計課室一大間足容六十人連接休憇臥室一間圍以竹笆仍與廟屋相輔决定於五年一月起照敎育部定章敎授以期四鄕子弟多得敎育之益惟嗣後經常的欵無著公議於七五四二各圖中地產交易中費項下抽提五釐以充該校費用爲特具禀陳案請求核示曉諭實爲公便等情並開抽費條例到署據此除批示外爲此飭仰該經董即使遵照核議詳復此飭等因奉此遵即核議查該公民圖董等於陳經廟旁設立學校現已開辦因慮經常費不敷公議於七五四二各圖中地產交易中費項下抽提五釐以充校費係爲維持敎育起見衆論僉同尙不紛擾且與通詳有案抽提二成中費之事亦無妨礙應請賜准辦理並希飭將每年收數報告上海市經董辦事處　核詳報實爲公便　 
　　批示詳悉此項抽費旣據聲復不致紛擾且與抽提二成成案亦無妨礙應准照行示諭一道隨批飭　仰即查收轉給其每年收費數目亦應令報該市核明詳報併即轉知遵照此批示諭并發 
[改期商議遷讓木排之辦法]  
　　浚浦局洋工程師日前函請楊交涉員轉飭上海縣知事知會木業董事將停泊浦江之木排從速移讓以便興工開挖等情沈知事以此事須雙方顧全方無窒礙當經訂定於本月十號邀集該業代表並洋工程師等到縣妥議届期因洋工程師别有要公不及到縣故又由沈知事改訂十二號即陰曆初十日下午會議昨已知會木業代表届期赴署商議 
[愼重訴訟之飭文]  
　　淞滬徐警廳長昨日通飭所屬各區署所云本月八日准地方檢 
察廳函開案准貴廳認爲刑事範圍解送本廳各案向經本廳偵查起訴移送同級審廳公開審理惟貴廳所送案件告訴人多不補具狀詞檢察官着手偵查時無所依據障碍頗多殊非愼重訴訟之道相應函請貴廳查照嗣後解送案件除熌案外希飭告訴人到廳補具訴狀以利進行並請轉飭各區所一體知照等因准此查刑事告訴人雖由本廳轉送照章應向司法衙門補具狀詞庶免障碍合行飭知仰該警正佐一體遵照嗣後如應直接解送法庭案件務飭原告訴人向檢廳補具正式狀詞以便進行是爲至要 
[稽查行旅之認眞]  
　　南市各輪船公司自雇之馬頭偵探現已由淞滬警察廳長知照各公司一律撤退改歸警廳撥派偵緝隊士前往彈壓在案茲聞楊護軍使以黨人來往杭滬等處行蹤詭秘輪埠車站亟宜派探秘密查察業已飭知徐警廳長尅日遵辦故近日各馬頭稽查行旅頗爲認眞惟一切舉動力戒操切勿使擾累無辜云 
[燃放鞭砲之罰欵]  
　　施放花砲早經軍警各機關出示禁上惟民間習慣殊難改革前日第一區崗警查見毛家弄浦金氓飯作因甫經開張燃放鞭炮崗警以其有違禁令向阻不服遂將作主浦寳生拘至該署由董警正問明諭飭罰洋三元充公然後開釋 
[雉妓院幾兆燎原]  
　　勞合路二十一號門牌雉妓院鴇婦王袁氏因連日無人問津於前晚焚燒白紙喃喃禱告不料燃及牀帳濃烟滿室幸隣右人衆帮同救息祗燬去蚊帳一頂事後經老閘捕房捕頭查悉以在房内焚燒白紙易肇火災即飭包探沈阿岳將該鴇傳至寫字問詢明轉奉公共公廨中西讞員諭着罰洋十元充公示儆 
[襪店失火即熄]  
　　昨日上午十時半南市陸家石橋南首屠森和襪店因司炊不愼遺火積薪幸經鄰居帮同救熄不致成災後由崗警將店夥趙永興帶至一區警署由董警正問明無心失火從寛罚洋三元充作救火會經費 
[改換警帽之預備]  
　　英美總巡麥高雲君前以各華捕所戴纓帽殊覺累墜曾經提議改良嗣因式樣甚難暫時中止茲悉麥君以電專查票人所戴之帽式樣尙好亦擬仿照此式業已諭知管理華捕服式處趕製樣帽呈候察看如果相宜即行一律改換 
[抛棄屍身續誌]  
　　閘北長安路黃嘉福豆腐乾作夥友吳成章暴卒由作主將屍抛棄荒地上被四區二分所崗警查見飭保報驗已誌昨報前日下午經地方檢察廳長派檢驗員吏到場驗得死者係患楊梅瘡毒發身死該分所譚警佐當將豆腐乾作經理吳義仁解訊據供因防死者所患之瘡傳染他人故移至空地上正擬收殮被警拘案並無他意諭吳先行具結收殮候再查明核辦 
[木料壓傷棧司]  
　　南市恒泰木行棧司陳丫頭於搬運木料之時失足跌仆被木壓斷左腿昨日舁送同仁醫院請爲醫治 
[西人踢傷車夫]  
　　人力車夫陸江郎前日因向某西人索加車資被該西人踢傷下部勢頗沉重陸自赴同仁醫院請求醫治 
[靜候擇良婚配]  
　　新普育堂留養女子江阿三等縱火脫逃旋復被獲送由地方檢察廳發交救濟婦孺會留養嗣因江阿三在會胡鬧送回地方廳收押候示在案茲悉江阿三到廳後已由林檢察長親自提訊一再開導姑念婦女無知從寛不究即命備函飭警仍送新普育堂留養擇良婚配 
[追究養媳下落]  
　　住居海寗路華界之通州婦人江趙氏家有十九歲童養媳江朱氏（即金寳）向在絲廠做工詎於上月十二日被人拐去嗣經江趙氏查悉係由同廠十九歲女子唐二寳（即無錫二寳）及陶金氏（即銀大）等同出買物被拆白黨張某等誘至四馬路某旅館借宿二寳與銀大次日即回金寳則被拆白黨誘至他處　定於某日將往奉天販賣該氏當即追問銀大說出實情并謂跟隨拆折黨至旅飭係由二寳起意金寳現在何處二寳亦知其細該氏即偕銀大至地方檢察廳禀控二寳串拐其媳前日經該廳傳案預審之下判唐二寳交保出外帮同將金寳尋獲到案再行訊辦 
[女婿扭控丈母]  
　　蘇州人王漱泉之妻周氏於前年私逃無蹤昨王來滬在閘北四區境内與妻母周薛氏遇見詢問其妻匿跡之所薛氏支吾以對因即扭控警署由姜警正提案質訊薛氏供女兒在蘇養病是實判押限交女到案再行核辦 
[索討工資之衝突]  
　　小工頭張小三虧欠張阿四工資洋二十角前日在閘北大統路遇見阿四向小三索討口角互扭當經四區崗警一併拘入警署聽候訊辦 
[竊取棧貨之嫌疑]  
　　太古十號棧房管棧人張紀至法公堂控稱張子仁手持扞樣袋三只並無扞樣單子擅入樓上貨棧竊取木耳等物當場拘獲請爲訊究張供向在南市復聚東號爲夥此次由客人托商人前往扞樣雖無扞樣單子已向該棧内之王姓言明故敢入内並非冒扞偷竊求察張又稱棧中並無王姓其人實係說謊判交捕房帶 
往該棧指認有無王姓如果並無其人再行提案重究 
[通緝怙惡不悛之匪徒]  
　　鎭江人王金山現年二十三歲中等身材前在法租界犯案經法公堂訊明判押二月甫於上月五號釋出近又在公共租界内緝黨搶劫逃逸故昨由麥總巡開明該犯年貌籍貫通飭各捕房中西探捕一體留心偵緝務獲解究 
[傭婦偷竊衣服]  
　　婦人宋江氏在城内朱花氏家爲備竊取其主綢皮衣服携至租界圖銷被探查獲於前日傳同其主解至公共公廨經中西官訊供不諱判宋江氏押女所半年以儆 
[兩賊各押三年]  
　　江北人陳阿三湖州人王阿根因串竊河南路五百九十四號門牌顧仲敏及梅白克路四十九號門牌翁桂金等衣物由探查獲於前日上午將兩人解至公共公廨經會審員王肇之君會同德領裴君研訊屬實判陳王各押西牢三年期滿函送上海縣知事署分别遞回原籍 
[人贓並獲]  
　　林小四昨日竊取廣東路三百五十七號門牌杜阿五家衣物携贓逃逸當被一千零九十七號華捕查見即將人贓帶入捕房押候解廨訊究 
[小兒被匪剝衣]  
　　小西門内住户葉某之子年九歲前日在門前嬉戲忽被匪徒誘至附近弄内將該孩所穿之洋綢小皮袍元色花緞夾馬甲一併剝去該孩回家哭訴葉某即命僕人出外追尋匪已逸去聞葉已投報該管警區請爲查緝矣 
[婦人慣販烟土]  
　　婦人裘馮氏專在外洋私販烟土來申漁利前日又在外洋携帶烟土數磅乘輪來滬正欲登岸爲水巡捕房偵探察破當將人贓拘入捕房由梅捕頭略詰一過除將烟土送往海關候燬外一面備文飭探將該氏解送地方檢察廳訊罰 
[馬夫違章受罰]  
　　馬夫王交仁前日在靜安寺路馬路中溜馬被二百二十七號印捕查見以其有違定章將王連馬帶入捕房經捕頭詢明着王罰洋一元充公 
 
 
 

Page 11

 
 
[敎會紀事三則]  
　　滬寗鐵道醫所併入仁濟醫院一事已於本月一號將病客用汽車舁入仁濟第四號房内除由該所中醫馬君西醫巴君每日蒞院視診外餘事槪歸該院笪監院兼轄並由傳道部派員仍照舊章按時在該房講道俾身心兩有裨益 
　　虹口嘉興路中滬基督徒二十餘人組織一佈道委辦會暫假瑞康里講堂爲會所前日開會成立推定鄧忠才王汝銑爲正副會長余立成爲書記丁義全爲司庫朱保羅爲總幹事並定每禮拜二五及主日晚爲佈道當期 
　　滬北倫敦會曾派敎友在邑廟樂圃　售書佈道嗣由布業公所以交通不便聲請停止致與該敎友小有齟齬現已由工巡捐局調停了事將内園空隙之處借歸該會分書傳敎之用以安民敎 
[招請南市訪員]  
　　本館現需招請南市訪事一人以探事翔實文理淸順爲合格　承斯乏者無須托人介紹請先送訪稿三天註明住址姓氏以便函訂[  申報編輯部白]  
氣候報告 
[（上海徐家滙天文臺天氣測候報告）]  
　　已過者之報告三月十一日中國與日本間氣壓已恢復平均度各處凉風方向不定如故北方有雨雪香港有雨揚子流域天氣晴而不朗十二日晴雨計復下降凉風取東南向天氣晴而不朗稍有烟霧十二日下午四時前二十四小時内上海氣候温度至高五一·二至低四四·四去年同日至高四一·八至低三八·二 
　　未來者之推測十二日下午四時三十分豫測天多雲或晴而不朗海濱一帶信風頗大 
雜評二 
[敎育（訥）]  
　　敎育事業之荒廢戰事各省無論矣即無關戰事之鄂贛等省招考則因戒嚴而被阻學生則恐犯嫌疑而不敢入校其他檢查校舍搜捕黨人之事時有所聞敎育界人人心寒而學校之因以停閉者紛紛矣故今日之現象幾無敎育可言而敎育部猶頒表式飭調查限期造報汲汲不遑其殆所謂 
循例之文章耶 
　　如曰非循例則請注意於維持之方法有以安人人危懼之心 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[致川中某運使函（本報成都通信）] [  劍秋]  
　　讀報知我公在瀘縣因劉軍以大砲轟擊彈入署内恐性命不保乃發明一種避彈方法每日辦公用膳均在桌下四圍堆以棉絮各科員亦以此法避險善則善矣吾以爲尙非萬全之策何則砲彈猛裂遇物即燬棉絮又極易引火脫令四面延燒欲出無從將如之何即或不然而最大之彈其力往往能震坍房屋翻動地軸設或牆坍壁倒我公被壓於内成爲肉餅將如之何然則必如何始可保全性命乎或謂乘飛機出走姑無論飛機不易得即令有之然當翺翔天空時敵人亦可用快砲轟擊况川地多小嶺障碍重重脫　機者偶不經心翩然下墜而爲環龍之續將奈何是飛機不可恃也或謂可掘地洞出走然此事程切不易非咄嗟間可辦以四面環攻之日而爲此緩不濟急之謀苟非至愚决不出此况我開地洞敵軍可用地雷以攻之脫如曾國荃之燒去鬍鬚將奈何是地洞又洒中恃也然則我公之性命將終不可保乎以吾觀之即又不然我公旣爲鹽運使管理鹺務則署中之鹽荷包必多我公可扮爲死人身穿破衣裝入鹽荷包中而命貼身僕從抬出城外遇敵軍盤詰則曰是死狗也或曰是醃猪玀也敵軍雖狡决不知此中乃係堂堂賞給嘉禾章之大員山西有名之富商也（某鹽使乃山西大富豪）祗須逃出戰線便可脫然無累區區之見不識以爲然否㈡ 
[徵收女子化裝品稅之疑問（二）] [  佚名]  
　　女子化裝品之範圍至廣也有本非化裝品也有時竟用之於化裝品者更舉疑問兩則於左 
　　一鷄蛋食鹽鷄蛋爲食品食鹽爲食品之輔助品此三歲小孩能言之然吾見婦女面上有雀痣　者則取鷄蛋白擦其面孔吾又見婦女有取食鹽擦其牙齒取鹽湯作漱口水是鷄蛋與食鹽又可視爲女子化裝品矣農商部於鷄蛋食鹽兩項將列入女子化裝品乎抑否疑問一 
　　一頭痛膏藥人凡頭茄則貼頭痛膏藥然吾見揚州婦女平時每貼頭痛膏藥以爲美觀是頭痛膏藥又可視爲女子化裝品矣農商部於頭痛膏藥將列入女子化裝品乎抑否乎疑問二 
栩園詩選 
[雜詩] [  袁保香]  
　　挑燈讀腐史大欲勃然　梁　與微生婚姻誰主盟男女自擇配不言可分明東聖　西聖符節合等形痛哉陋儒陋向俗詆同聲齊姜醉重耳隗嬴未同君紀信救高帝封　未酬勳古來大疑案議者日紛紛我道報德事時或失傳聞左班兩良史不知付闕文烈烈黨人禍漢唐至宋明一言以蔽之意氣激而成彼惟攻鼓急此更對疊爭不鑒前車覆又聞新舊名 
　　披圖祗半幅恍歷九州大讀史終頃刻倐覺千年過世界一傳舍古今一刹那妙諦得茫茫我佛先道破 
筆記 
[徐明甫婦] [  花奴]  
　　徐明甫楚人父早喪賴母敎養以長娶某氏女爲婦未幾母歿明甫不善事生業漸至貧困婦出奩資助之習作小販不一月而虧假於親友得百金以爲繼患病淹留牀第者匝月及痊金已盡走懇婦父婦父叱其荒唐逐之出明甫忿懣甚不歸其家亡之蜀其婦久待不歸知有異聞諸道途傳說悉其故大痛不得已往依母家父欲改其節慮婦不允私許賈某及娶婦始知星夜奔歸故居賈至責其父其父因不以婦爲女焉母憐之私惠以資父覺讓其母母援亦絶婦乃藉紡織針黹以爲生顧所入微不足自赡竈突無烟習以爲常婦處之宴如也鄰嫗憫其孤苦徙與同居嫗固單獨人業巫視之貌甚誠懇而其心則譎善迎合甘言語易得人歡婦信而納之楚人信巫無男女卜吉凶問疾病非巫莫决以是嫗業頗盛見婦貧時周恤之婦不願受嫗必百計强之婦不能却受而謝焉婦雖受仍密識而藏之蓋婦意終不願受人惠也久之婦受嫗惠已不尠而嫗又陸續惠贈婦感甚而不無微訝檢點所受者已逾百金不覺因訝生疑因疑生罹招嫗詢之意果何居嫗笑曰無他憐小娘貧耳婦於是不復疑相處益睦一日嫗以蜀錦若干疋贈婦婦堅弗受嫗强委之婦定婦微歎仍識藏之是夜偷兒入其室將嫗所贈者盡數竊去婦大驚告之嫗嫗笑曰老身旣贈小娘决不再責小娘償雖失何害婦終跼踖不安嫗則惠贈如故婦感極涕零欲拜嫗爲義母嫗曰毌老身無此福祗須允吾一事足以婦曰請言之嫗微笑曰老身非富裕者何能顧小娘前贈小娘者非老身之惠爲某公子所贈公子憐小娘貧慕小娘賢區區所惠不過聊表愛慕之意耳小娘慧八當能會得老身所言小娘有意乎須知公子富仰攀者不知凡幾俱不當公子意何幸小娘竟得公子靑睞公子之第龍門也苟得入一世吃着不盡矣婦聞嫗言色變曰姥言吾知之惟恕吾不能從命公子雖富買不動吾心也縱銅山峙吾前金窟擁吾後吾視之初志終弗移也姥豈尙未知吾心乎姥休矣請莫再言嫗冷笑曰不允何妨請還公子所惠不然老身難以覆公子也婦决然曰當如姥命請寛三日限可乎嫗曰可婦乃往懇其母母允爲之籌及歸爲父瞥見詢其母母不能隱以實告父拘其母不令與婦近更二日不見母援知希望已絶無已號於衆曰有能償公子金者願爲其傭此言出顧無應者而嫗又絮聒不已婦請再寛一日嫗知其無能爲也許之翌日嫗過婦室寂甚從窗隙窺之見婦雉經於樑大駴撬户而入解索結抱婦下撫之體已冰惟胸頭微熱耳急煑薑湯灌之始漸漸蘇醒於時聞門外剝啄開户視之嫗駭曰明甫歸耶明甫曰然姥曷爲在吾家吾妻安在嫗囁嚅莫知所對明甫不語入見其妻倒臥地上抱之起婦旣蘇啓目見明甫不禁心酸淚落細述所遭明甫大怒逐嫗償公子金挈婦外出婦不忘其父母歲必歸寗一次歸時必携金恤里中貧苦者有詢以婿事婦但笑弗言未幾產一子婦不復出營田舍於故里購婢畜僕不啻世家也明甫亦常歸有知其事者云明甫亡之蜀幾餓斃於道一老人救之老人亦楚人商於蜀無子見明甫誠篤收爲義子老人死明甫藉其餘蔭刻苦 
經營不數年遂一躍爲富商云㈢ 
自由談之自由談[  山陽宋焜]  
　　明淸鼎革之際士大夫以殉節相尙獨吳梅村以一代大儒偷生旦夕爲士林所不齒故吳晚年亦頗自悔今觀其詩集有句云故人當日燔妻子我因母在何敢死憔悴而今至於此欲往從之愧靑史双絶命詞金縷曲云故人慷慨多奇節恨當年沈吟不斷草間偷活艾灸眉頭瓜噴鼻今日須難决絶脫屣妻孥非易事竟一錢不値何須說觀此則梅村廉恥之心尙未喪盡彼朝秦暮楚靦然自得者不獨有愧於殉節之士抑且有愧於梅村矣 
小說 
[俠情小說紅蘩蕗别傳] [  天虚我生]  
　　第一十一章 
　　急雨淋浪天黑如墨運河兩岸路滑如膏安特魯寳星披蔴製之蓑伏於煤車之後避雨實則水氣侵衣濕且入其肌骨矣兩日以來安特魯從事運煤之事疲乏已極昨日之夕尤費許多跋涉始就一湫隘之旅舍而宿然至今夜乃爲其領袖救援嘉蓓太子之日專待接援故一待日落安特魯即趨車至此以待紅蘩蕗之至雨急而車乃無篷安特魯全身已盡濕透如出浴以安特魯生世而言出身勳閥平素養尊處優膏梁文繡猶患不適及至是一切尊貴乃均忘却心中所知但有領袖命令雖勞乏亦不以爲苦而敎堂中鐘聲則自革命以後久已不鳴以致無時可稽是日天暮絶早初猶有兩三漁夫飄泊水面行人之經其前者屐聲乃與雨聲相和答迨至夜氣漸深行人已息河邊漁夫亦復不見此沉沉河岸之中惟賸安特魯一人消受此夜來風雨彼固深信紅蘩蕗之爲人凡作一事胸中從無失敗之念共事四年以來所往亦無不利故於此時亦不略作他念所念者唯祝其領袖平安耳如是者不知歷幾何時安特魯忽覺心有所觸知其領袖必已離此不遠乃欻然起立則聞一種海鰐之聲隨風度至凡三作而安特魯車影之後已倐添一人影低語曰安特魯其聲乃較風響爲尤微安特魯曰主公耶則曰吾已將嘉蓓太子至渠尙睡熟汝可於車中少鋪乾草讓其鼾臥予抱之一句鐘兩臂痠欲折矣 
勘誤十一游戲文章第九行第五字之誤所合更正 
 
 
 

Page 15

 
 
[天津李氏專科噎隔]  
氣隔酒隔食隔蟲隔痰隔水隔血隔胃痛吃食　吐氣食上升每料洋八元 
[脹]  
水臌氣臌血臌氣急蟲臌食臌不能落枕身腫足腫大小便少每料洋六元 
[癲痴]  
每料洋八元殺人駡人不認父母則喜則恕自言自語財痴色痴猪羊癲癎 
[瘋癱]  
一切癬濕兩膝疼痛健骨疼痛不能履　通身麻木嘴眼歪斜每料洋八元上海英大馬路新世界對面　源里天津李鎭　　生啓 
[使腦經足思想靈敏不可不速服此丈羅補腦汁]  
定價大瓶二元小瓶一元二角半縂彂行上海中法葯房分售號各埠各大葯房 
[上海中英大藥房總發行]  
仙鶴牌齒潔白口生香料純正品精良 
[牙粉]  
此粉傳自宫禁秘方更參化學研究牙科試騐所用藥品專能殺蟲消火使牙垢盡除牙痛早止牙根永固牙色潔白其香料皆用上等各牙粉中此堪屈一指 
大每盒洋角半中每瓶洋一角小每袋洋三分各外埠本分號各大藥房均有發售 
[股摺遺失]  
江陰東昇布廠股東胡金培遺失本股名下東昇股摺兩扣已向該廠挂失作廢照章補給新摺恐人拾得在外抵押洋欵等情爰爲登報聲明胡金培啓 
[吉屋召賣召租]  
茲有西門坐落林蔭路五樓底雙廂房後進亦五間樓房子一　連屋前餘地一塊共計一畝五分如欲買欲　者請至後馬路興仁里衡通莊面議可也 
[謀得利洋行新戲片已到]  
上海英大馬路東首第三號洋房後進樓上批發分公司在抛琺場西 
[最新式改良]  
眞金鋼鑽唱針已經到申如用鋼針均從尊便軍營全體樂器水師馬步鼓號各國風琴洋琴大不唱戲機器京調地簧西皮梆子小曲廣東汕頭等戲片 
[靑州水門汀]  
靑州水門汀有限公司所出之水門汀爲東方最上之品素爲香港政府所信用用以製造陰溝管避水甎避火泥及瓦片等物堅美無匹近者新牌疊出每易魚目混珠貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告新旗昌洋行謹啓 
[維持國貨注意]  
華商自製丹鳳牌及民國新人各種雪茄烟等總發行所在上海英大馬路抛球場福和烟司 
外埠分銷處●北京馥馨晋和祥●天津晋和祥●濟南永和祥廣立順●九江新愼記●江西新愼記●浦口新和泰●寗波福昌●漢口音和瑞康愼和●哈爾濱聚發隆●滿洲德聚永●南京永和泰昇和祥●牛莊瑞成恒昌德●營口捲烟公司●本埠各大烟紙號均有出售 
上海滬寗火車站北首人和雪茄起廠謹啓 
[患風濕痛者注意ＪＡＹＮＥ，ＳＡＬＴＯＲＡＴＩＶＥ]  
瘋濕痛與筋痛腰痛及酒瘋或脚痛均可服燕醫生解血毒藥奏效神速所以燕醫生解血毒藥創製八十餘年而得治全球人民之患有痛瘋筋痛骨節麻木背痛以及腫痛等症故若有患以上各症者此種飭名聖藥豈不能療治乎而患者何不試服抑願受病之困苦耶燕醫生解血毒藥各藥房均有出售故欲治病者立即可以購服但須認明左首瓶圖爲是總經理上海老晋隆洋行燕醫生解血毒藥 
[欲辦印刷業或報館者鑒]  
茲有二三四五六號銅模全副澆字　并匣子等均係東京著名廠出品兼有鉛字約數萬磅今願讓價出售如有意者請函詢本報轉交可也 
[匯通有限保險公司廣告]  
英國佑葛士治寗火險公司備足資本金銀兩四千五百萬元在申交易三十餘年賠欵迅速久蒙　士商嘉許倘承　賜顧請至五馬路本帳房接洽可也　總經理華謹啓 
[和綸綢莊]  
上海三馬路西晝錦里口新到時花綢緞大放盤 
 
 

Page 16

 
 
   
 
