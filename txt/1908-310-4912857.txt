# 1908 - 310 - 4912857

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　十月二十一日皇帝詔曰朕自冲齡踐祚寅紹丕基荷蒙皇太后幬育仁慈恩勤敎誨垂簾聽政宵旰憂勞嗣奉懿旨命朕親裁大政欽承列聖家法一以敬天法祖勤政愛民爲本三十四年中仰禀慈訓日理萬幾勤求上理念時事之艱難折衷中外之治法輯和民敎廣設學堂整頓軍政振興工商修訂法律預備立憲期與薄海臣庶共享昇平各直省遇有水旱偏災凡疆臣請振請蠲無不恩施立沛本年順直東三省湖南湖北廣東福建等省先後被災每念吾民滿目瘡痍難安寢饋朕躬　　十月二十一日欽奉慈禧端佑康頤昭豫莊誠壽恭欽獻崇熙皇太后懿旨著派禮親王世鐸睿親王魁斌喀爾喀親王那彥圖奉恩鎭國公度支部尚書載澤大學士世續那桐外務部尚書袁世凱禮部尚書溥良内務府大臣繼祿增崇恭辦喪禮敬謹襄事欽此又欽奉慈禧端佑康頤昭豫莊誠壽慈禧端佑康頤昭豫莊誠壽恭欽獻崇熙皇太后懿旨攝政王載澧之子溥儀著入承大統爲嗣皇帝欽此又欽奉慈禧端佑康頤昭豫莊誠壽恭欽獻崇熙皇太后懿旨現値時勢多艱嗣皇帝尚在冲齡正宜專心典學著攝政王載澧爲監國所有軍國正事悉秉承予之訓示裁度施行俟嗣皇帝年歲漸長學業有成再由嗣皇帝親裁政事欽此　　 
　　十月二十一日内閣奉氣血素弱自去年秋間不豫醫治至今而胸滿胃逆腰痛腿輭氣壅咳喘諸證環生　起日以增劇陰陽俱虧以致彌留不起豈非天乎顧念神器至重亟宜傳付得人兹欽奉慈禧端祐康昭豫莊誠壽恭欽獻崇熙皇太后懿旨攝政王載澧之子溥儀入承大統爲嗣皇帝在嗣皇帝仁孝聰明必能仰慰慈懐欽承付託憂勤惕勵永固邦基爾京外文武臣工其精白乃心破除積習恪遵前次諭旨各按逐年籌備事宜切實辦理庶幾九年以後頒布立憲克終朕未竟之志在天之靈藉稍慰焉喪服仍依舊制二十七日而除布告天下咸使聞知恭欽獻崇熙皇太后懿旨前因穆宗毅皇帝未有儲貳曾於同治十三年十二月初三日降旨大行皇皇生有皇子即承繼穆宗毅皇帝爲嗣現在大行皇帝龍馭上賓亦未有儲貳不得已以攝政王載澧之子溥儀承繼穆宗毅皇帝爲嗣兼承大行皇帝之祧欽此又欽奉上諭本月二十一酉刻大行皇帝龍馭上賓朕欽奉慈禧端佑康頤昭豫莊誠壽恭欽獻崇熙太皇太后懿旨入承大統搶地呼天攀號莫及伏念大行皇帝御宇三十有四年祇承家法上秉慈訓惕厲憂勤無日不以敬天法祖勤政愛民爲念簡任親賢變法圖强維新政治中外望風凡有血氣者罔不悲哀感戀出於至誠朕之泣血椎心尚忍言乎惟思付託至重責在藐躬尚賴内外文武大小臣工共矢公忠弼予郅治各直省督撫務當撫輯斯民整頓吏治以仰慰大行皇帝在天之靈朕實有厚望焉至喪服之制欽奉大行皇帝遺詔命依舊制二十七日而除朕心實有不忍仍當恪遵古制敬行三年 
 
 

Page 4

 
 
之喪庶幾稍盡哀慕之忱至於郊廟禘祀大典自不應因大喪而稍略其禮其應如何遣官恭代及親詣行禮之處著各該衙門查照向例集議以聞其天下臣民應持服制仍照官例行將此通諭知之欽此 
　　十月二十二日内閣奉上諭朕纉承大統聖祖母慈禧端佑康頤昭豫莊誠壽恭欽獻崇熙皇太后應尊爲太皇太后兼祧母后皇后應尊爲皇太后所有應行典禮著該衙門敬謹查例具奏欽此　　又奉上諭朕欽奉慈禧端佑康頤昭豫莊誠壽恭欽獻崇熙太皇太后懿旨現命攝政王載澧監國所有應行禮節著内閣各部院會議具奏欽此 
　　又奉上諭道光二十六年三月宣宗成皇帝降諭旨以二名不偏諱將來繼體承緒者上一字仍舊毋庸改避亦毋庸缺筆其下一字應如何缺筆之處臨時酌定以是著爲令典等因欽此今朕敬遵成憲將御名上一字仍舊書寫毋庸改避下一字敬缺一撇書作儀字其奉旨以前所刻書籍俱毋庸議欽此 
　　又奉上諭同治十三年穆宗毅皇帝大事大行皇帝曾遵成例停止各省將軍督撫提鎭藩臬及鹽關織造等來京叩謁梓宫今大行皇帝升遐其各直省將軍督撫都統副都統提鎭城守尉並西北兩路將軍大臣曁藩學臬鹽關織造等均不必奏請來京叩謁梓宫致曠職守各該員惟當竭誠盡職以期無負委任不在末節虚文也將此通諭知之欽此 
　　十月二十二日内閣奉上諭朕欽奉慈禧端佑康頤昭豫莊誠壽恭欽獻崇熙太皇太后懿旨昨日降旨特命攝政王爲監國所有軍國正事悉禀承予之訓示裁度施行現予病勢危篤恐將不起嗣後軍國正事均由攝政王裁定遇有重大事件有必須請皇太后懿旨者由攝政王隨時面議施行欽此 
論說 
[大行皇帝哀辭]  
　　宫廷危疑之說。摇諑蜂起。埀十餘年草莽小人。罔識忌諱。各據其傳疑傳信之說。妄相窺測。繼見兩宫敦睦。外無閒言。復經二三報紙。辭而闢之。以釋羣疑而息異說。於是草野之議論始靜。天子當陽。母后垂簾而治。融融怡怡。足以證宫廷和好。而間執讒忒之口。此眞我國家萬年有道之褔也乃自去秋以來。皇上聖躬不豫。屢經諭令各省將軍督撫保薦良醫如陳秉鈞曹元恒呂用賓周景濤杜鍾駿施焕張鵬年等。先後請脈。迄未見效。近復陰陽兩虧。標本兼病。胸滿胃逆。腰腿酸痛。飮食减少。轉動則氣壅欬喘。益以麻冷發熱等症。夜不能寐精神困憊。　難支持於是始有以醇邸爲攝政王之命。近兩日來。外間謡傳四起。驚耗迭傳。第以萬里宫門。小民莫悉底藴。方冀在天之靈。聖躬無恙。俾從容以維天下之大局。乃不料竟有天崩地塌之一日也。 
　　光緒皇帝。冲齡踐祚。秉性仁慈。天姿聰頴。自入承大統以來。適當國家多故之際。外患内訌。旋平旋發。我皇上鑒於國家積弱之故。久蓄奮發有爲之志。至今日而始克稍伸其乵旨。頒布預備立憲將。欲措中國於磐。石之安。我小民歡欣鼓舞。方冀數年以後嬉游於立憲之天下。以除仰我皇上收九年預備之功。而乃展布方始。遽爾升遐。豈蒼蒼者天竟欲遐棄我中國乎。 
　　夫今日時端倪一則曰無不贊成。再則曰誠心歸化。而藏衆反對抗叛。則藏事。未有端倪。一則曰無不贊成。再則曰誠心歸化。而藏衆反對抗叛。則又不肯發電撫綏。而曰。鞭長莫及。苟一隆恩未備。未賜觀戲則挑剔多端察其居心。實未崇仰。改省之議。因此遂罷。則西藏之安危未卜。向背莫知正賴我皇上有以撫綏也。此則我皇上未可遽棄我小民者一也。疆隅多故。滇亂迭乘。雖經大兵出勦。業已次第平定。而大憝尚在餘孽未除。燎原之禍。恒恐再見。加以内地匪蹤徧伏。人心不靖。前此美艦將臨。則疑革黨起事。今次秋操演習。乂時風鶴驚心。名爲革黨之揭竿。實則爲亂民之藉手。故搜起軍火。拿獲革黨者。且日有所聞。正賴我上有以化導之也。此則我皇上未可遽。棄我小民者二也。近而間島新法問題。將有挽回之望。蒙古滿洲礦產。實多覬覦之說。若内難悉除。專以交涉外人爲事。猶慮磋商未易就緒。正賴我皇上有以對付。之也倘或。内廷多故。則外人又將生心。而垂成未竟之功。或致再隳。中途改變之慮。更難逆料。此則我皇上未可遽棄我小民者三也。立憲九年之諭。首重諮議局。頒布已經三月。無論選舉人名册。無一處造成者。而實行調查之處。尚不多見。無論邊荒各省。若滇若黔若蜀若甘。有以改緩初選複選舉期爲請。　蘇浙號稱文明 
 
 

Page 5

 
 
開通之地。若常此空言。不能實力敦促進行。則諮議局一年告成之說。亦難實踐。正賴我皇上有以激勵之也。若宫中一有變故。則海内必多觀望。此則我皇上未可遽棄我小民者四也。 
　　夫以國家倚賴之躬。小民托命之主。而忽天旋地轉。億萬驚號。我國家抑何不幸。而竟搆此大變耶。今泣讀遺詔。我皇上於彌留大漸之時。猶兢兢以九年預備立憲爲囑。則知我皇上心乎。家國天下至此猶不能忘。嗚呼。我皇上上可以對列祖列宗。下可以對臣民社稷。我小民捧讀遺詔。益不禁悲從中來而淚涔涔下也。 
專電 
[電一（北京）]  
　　上病大漸今日（二十一日）酉正二刻升遐 
　　按此電於前夜接到因恐不確未錄昨報 
[電二（北京）]  
　　昨日（二十一日）慈宫亦未辦事攝政王醇邸及慶邸進内宫請訓 
[電三（北京）]  
　　攝政王醇邸仍在樞府同班進見 
[電四（北京）]  
　　奏摺歸攝政王醇邸硃批要事仍請懿旨 
[電五（北京）]  
　　二十二日樞府各王大臣仍照常散値惟攝政王醇邸獨在樞府至晚始散 
[電六（北京）]  
　　前日（二十日）慈宫特召樞想入内垂詢要事各王大臣俱下淚 
[電七（北京）]  
　　張孫兩中堂均自歎年老有不料再　此時局之語 
[電八（北京）]  
　　昨晚（二十一日）内務府電令御醫陳秉鈞毋庸來京 
[電九（北京）]  
　　太皇太后病勢增劇 
[電十（北京）]  
　　聯豫趙爾豐電奏藏事仍前緊急援軍未到擬暫不前進俟川軍來西再圖進取 
[電十一（北京）]  
　　粤督張人駿電奏粤省災重赴蕪湖購米四十萬石開辦平糶請免稅釐硃批著照所請 
緊要新聞 
[追紀大行皇帝病情北京]  
　　十六日京函云皇上自入秋以來足痛等疾日見痊愈近因皇太后萬壽曁達賴覲見等事過於勞動諸病遂復轉劇至十二日即不召見軍機諸王大臣恭請服藥皇上又不願再服此後旋覺小愈故故慶邸决計有驗催萬年吉地工程之行惟大便仍舊不下慶邸行時上病漸乂加重迨慶邸起程後上大便雖解而力疲氣喘有難支之勢十四日慈宫特召醇邸密議奏對至一點鐘之久醇邸甚爲惶恐此後乂迭召各王大臣入内商議聞各王大臣退出後亦咸有憂懼之色 
　　皇太后本有微疾自皇上病逐漸加重後焦憂殊甚夜不寐者數日故病亦增劇云 
[編纂法典近聞北京]  
　　修律大臣沈兪兩侍郎奉命編纂法典以來督同所聘日本博士志田鉀太郎等從事編訂業已大有進步但因反對者多故特奏請派令各省按察使提法使等兼修律之審議官以期集思廣益俾免各小督撫挑剔日前又將參定法典錄送各省審議惟計京外各衙門之修律審議官有四十七員之多議論遂愈複雜故現在編纂法典較前尤爲困難也初四日修律大臣奏派法律館諮議員淸單已錄前報茲悉是日修律大臣尚有附片一件略謂臣館纂修安徽試用知府謝宗誠蒙恩仍以知府發原省遇缺卽補户應領照到省惟該員編纂現行刑律正資得力擬請援照各衙門調員差遣或案留館當差由吏部將到省執照咨行安徽巡撫飭司註册以奉旨之日作爲到省日期奉旨依議 
[皖省又獲徐黨安慶]  
　　皖省巡警道偵探員於十八日在西門外地方將呂天昌醬坊之呂小根子拿獲拘至警務公所審訊供出徐黨一人姓李名義忠並有暗號聞已收押候判又聞皖撫朱中丞現 
 
 

Page 6

 
 
因東門外砲營後電綫時被匪徒竊毁飭緝未獲當此秋操之際軍事攸關特札混成協統及懐寗縣嚴督兵弁鄉保實力保護並勒限一月緝拿匪黨世任逾延 
[奏辦海圖局之先聲天津]  
　　直督楊蓮帥前准南洋大臣端午帥電商請開海圖局概應漁業公司籌畫酌訂章程分認經費奏明辦理因兹事造端宏大非詳愼籌辦不足以昭妥善當咨明陸軍部查照核覆現據該部咨稱海圖局測量研究編纂圖誌洵爲當務之急請與端午帥及薩提帥迅即詳細籌商擬訂開辦章程及如何分認經費之處一併咨部以憑核辦直督札行司道集議並咨請南洋大臣等會辦妥協後即咨由陸軍部主稿奏請開辦漁業海圖局 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[東京通信]  
　　東洋協會擴充滿洲之勢力東洋協會者經營中國之機關也該會現欲擴充滿洲之勢力特舉現任滿洲鐵道副總裁中村氏充任東洋協會滿洲支部幹事長聞中村氏自接該會委任書後即於前月二十八日在大連密開大會招請滿鐵理事久保田氏滿鐵秘書官沼田氏滿洲日日新聞社長森山氏及在滿大實業家與知名士大夫演說協會之趣旨及滿洲經營之方針並公舉幹事十人充當滿洲支部　員沼田力石兩氏即爲該會常任幹事聞事務所即設在大連民政會署内 
　　云南雜誌並未被封日本政府押收之中國雜誌聞皆係革黨機關至雲南雜誌則未經波及茲確實查悉被日政府所收押者爲民報日華新報等數種而已 
　　合盛元銀行存欵糾葛山西合盛元銀行開辦以來腐敗日甚前月有山西某君在該行存欵一百五十元作爲定期存欵嗣有友人在該行借洋一百二十元乞某君作保言明下目償欵日來某君因事急欲回國商諸該行經理武克明願提用存欵以作川資即請武君扣去担保之一百二十元餘均取回乃武堅特不允謂存欵旣係定期存欵萬不能自由提用某君謂定期存欵本不應自由支取惟今以回國之故不得不求通融辦理一再相商始終不允某君以武某旣如此堅持乃回寓邀請同鄉七八人至該行評論武見人衆不敵急閉銀行報告警察謂遭盗刦警察聞信立至詢問强盗何在武指某等即是警察見某等皆文弱書生並不似盗笑謂武曰汝自視同胞爲强盗吾無證據不能妄拿汝此後無故呼喚我必以妨害自治之罪處罰武知理屈唯唯聽命乃照數付欵了事 
分類新聞政界 
[署理武進縣政績蘇州]  
　　署理武進縣顔緝斯到任未久奉憲撤任查辦等情已誌前報茲悉顔令蒞任以來所辦公事自恃有才舉動乖暴即如辦理禁烟一事頗有雷厲風行之威責成各區圖董協力查辦乃該處圖董地均係體面有職之人未能從其命該令因呼應不靈竟將火籤飭提各董咸謂之詫再於春間有一鄉人偷取鄰村耕牛一頭當經失主人贓並獲扭案解奉袁前縣懲辦限滿開釋飭具不敢再犯切結在案詎料該犯復萌故態前日又犯竊案復經扭解到縣乃顔令非惟不將竊犯懲辦反令失丨具誣告結倘敢不遵立即發籤管押該原告當堂恐慌祗得遵具切結邀免管押退堂哄傳後各鄉農聞之議以各家所喂耕牛一律送交縣署看管日來該邑城鄉紳民議論紛紛本欲赴省禀陳忽聞大憲諭以撤任莫不欣然色喜聞該令撤任之由前在代理常熟任内尚有未料案件是以撤辦 
[電控州牧抑勒洋價安慶]  
　　廣德州紳民董獻章王捷等公禀撫藩兩憲電云廣德秋旱歲歉爲數十年未有而于牧罔恤民艱櫃收洋價　勒百數十文城鄉公呈請命于牧拒絶不理紳等呼籲無門除聯名遺抱赴轅禀陳外謹先電聞 
[蘇垣第三次考試官員續誌蘇州]  
　　蘇撫陳中丞定期本月二十日遵章考試外官已記前報茲悉是日係樊提學司及左臬司親臨雙搭寺前貢院内扃門考試委知府陸懋勛監塲知縣鄒壽祺龔鴻揆兩大令唱名林振先大令收卷楊開榥孫舉璜陳棠徐嘉彥四大令巡綽塲規尚稱嚴肅是日道府同通州縣佐雜各員僅到八十餘名其餘大半未到題爲漢制博士諫官知治理者敕爲郡國守相論 
[廳官請委放賑員漢口]  
　　夏口廳金司馬前奉籌賑局撥給漢口四鄉水災賑欵銀三千兩飭即會同紳首認眞散放茲因冬防緊要行商又有抗捐風潮人心摇動未便親往散賑特具禀藩司請委廉正州縣一員會紳同往被災四鄉查明户口核實散放 
[巡警局添派副巡弁之佈置蘇州]  
　　蘇省巡警總局馮孟餘觀察昨將添招之警兵分飭各巡官巡弁按照數目分别勘定區所飭令站崗巡緝已誌前報刻乂添委各路副巡弁十六名附錄如下中路一級巡警汪屏之李登喬東路一級巡警劉繼成許洪勝南路一級巡警張元熾王宏升西路一級巡警姜國樑鄒慰高北路一級巡警周錦福錢正平閶胥門外一級巡警陳樑朱貴椿都司李宗海南洋警務畢業生劉英傑　婁齊葑門外一級巡警顧鴻沼黄遠勝 
[議舉鄉董稽查積穀續聞蘇州]  
　　江督據常昭紳士徐兆瑋等禀稱陸紳懋宗呈控張祖誠一案請爲澈究當奉端午帥批云前據常昭兩縣禀城紳議舉鄉董稽查積穀一案即經批飭蘇藩司核明飭遵具復在案據禀前情仰蘇藩司併案核辦具復轉飭遵照等因已誌前報刻經瑞方伯查得張祖誠與侵吞堂欵之殷珍聨爲一氣居心已可概見毋庸再爲剖辯又復札飭蘇府核飭遵辦 
[謂員襄辦賑務湖南]  
　　澧州今年水災開辦常賑平糶迄未竣事而該處時疫尚在流行除前任州牧徐本麟早已病故外所有前委各員亦多因病請假故目前辦事尚在需人昨由劉守桐封禀請省台添派韋倅嵩年周令炳翰赴澧襄辦矣 
[警差須由考試酌派長沙]  
　　湘省警察所有各區巡官多以畢業生派充現在留學警察畢業生曁本省警察學堂畢業生先後赴警務公所遞禀求差者不下數十人昨經巡警道賴觀察遵照部章分班考試已定於本月十五日舉行第一次考試所有李馥陳應森等九名届期聽候應試以便分别隨時差委 
[發起監獄講習所安慶]  
　　皖省留學日本警察畢業生黄象離等 
 
 

Page 11

 
 
糾約同志發起監獄法律講習所一區以爲異日改良内地監獄之基礎開辦經費已由該生自行倡捐惟常行經費尚無着落昨特據情公禀省台請撥 
交涉 
[詳禀莫千山洋人避暑情形浙江]  
　　湖州府武康知縣王家驥通禀各憲略謂莫干山在縣治之北世傳爲吳王命干將莫邪鑄劍之所中有飛泉若河漢乘空而竪下爲深淵曰劍池雖久旱不患無水山之北面盡屬歸安轄境西毗安吉界屬卑轄者不過東南一部分耳其山環周十餘里悉屬民產光緒二十四年間有寓杭英國耶蘇敎士洪慈恩等以是山形勢勝常泉水又無蟲毒可作避暑之區因光緒二十一年間總理衙門通行内有傳敎士入内地置買田地房產冩明敎堂公產字樣立契之後照納中國律例所定如賣契投契之費多寡無異賣業者毋庸先報明地方官之明文遂不關會地方官各自向居民購定基地起造洋房以爲避暑之地迨至執契來縣投稅如由卑前縣宋令熾曾以地非通商口岸應否准予過户稅契具禀請示奉前撫憲廖批斥以不諳交涉奉派委員劉倅舜年會同查辦此事其時僅查明買地洋人及賣户姓名並地山坐落畝分價目開摺呈送了事未幾宋令因而去任繼其後者即劉倅舜年亦未將善後事宜續禀有案此後洋人來者旣衆購地益廣兼有一人建造數屋而圖租息者因是各洋人會議設立董事會長並在三橋埠地方設一避暑會公所照料來往避暑洋人其始猶爲敎會中人繼則洋商醫士人等源源而至其中執契來稅者契中皆寫有敎堂公產字樣無從指駁因之七八年來各前令皆以有案可援不復另行提議祗與民間一律爲其過户稅契完糧自是大興土木外來工匠數以百計均在該山附近之處搭蓋草棚居住加以種山棚民雜處其間時虞滋事而洋人未來之前旣去之後所有洋房以及屋内器皿等件尤應注重不得已禀請分撥防能在於該山適中之處常川駐紥以資保護此洋人在莫干山設立避署會及歷年辦理原因請兵保護之實在情形也知縣查悉前情時切杞憂兼思此事尚未咨部有案殊非愼重外交之道更且洋人所購地面始僅莫干山一處今則連及附近田地並山鷄塢等山亦復洋房林立現計共買之山地已至一千數百畝之多近復郵政已通電線已設甚有在滬之洋商醫士間或雇坐小輪而至者來日方長該洋人隨意擇購逐漸推廣勢與租界相埓設或一旦有事部中無案可稽難免不遭詰責今者恭値憲明實心整頓外交知縣於八月間因公晋省趨叩鈴轅曾將前情約略面陳仰蒙憲慮周詳俯納所請謹將避暑會設立以來情由詳晰具禀並查明該山洋人姓名房屋數目開摺呈送仰懇憲恩核明轉案咨部立案以便日後有所稽考抑知縣更有請者現在避暑洋人日來日多購地亦日見其廣地面愈大保護愈難設有疏虞所關非細若拒其不再購買其勢有所不能爲今之計惟有劃定地叚之一法擬請將莫干山一帶曁附近已經購定未曾造屋之處不計外所有該山近側田地山塲悉數查明劃定界限釘標記認一如租界之例一面商請各國領事轉飭該洋人嗣後他來及現有避暑各洋人續行添購者祗能在莫干山周圍以内不得再在所劃界外購置如其認可然後議訂約章永遠遵守再將保護莫千山防勇另編作警察隊專爲保護莫干山界線内避暑洋人之用不事更調若此則地有範圍而保護易於周妥事專責成而防守較爲得力也芻蕘之論未知當否仰祈察核示遵 
[查禁保壽公司續聞長沙]  
　　湘省長沙關道查禁保壽公司一節已誌前報茲聞華安公司以係上海中國華安總公司前往分設並非假藉冒騙且屬全體華股禀谖農工商部註册立案實與永年公司確係洋商不能在未通商口岸設立公司者情形不同並無違章之處况該公司分設時曾經上海商會咨請長沙關道給示保護在案乃據英領事函查遽行飭縣查禁勒停殊屬攸關中國公司名譽是以據情呈請商會咨行開禁矣 
軍界 
[秋操五誌安徽]  
　　江軍甲乙兩鎭二十日夜露營互相戒備頗嚴二十一日晨甲鎭取圍攻遠勢陣綫甚長在桃花舗西迤攻擊敵軍鏖戰甚急乙鎭竭力防禦相持良久甲鎭自東北南三面蹙之乙隊兵少分非抵抗勢漸不支且戰且退轉鬥而西至小池驛附近忽聞停戰號音遂於正午停戰經統監召集各民長評議三日内之經騐奬勉有加甲乙兵復合成爲混成第九鎭今晚宿營於小池驛明日擬在楓香鋪行閱兵式 
[飛划營又獲盗首蘇州]  
　　蘇屬崑山縣里巷村湯錫永湯兆麒家先後被匪搶去衣飾等物一案茲經該處駐防飛划第二營派隊四路購線訪悉盗匪等均携贓至茜墩鎭典舖質當該營即分隊跟蹤赶將盗匪徐裕發趙宏士二名拿獲隨解崑山縣升訊供出首犯王阿瞞等數名現往他處搶刦復經該營何管帶嘉祿偵悉該犯等盤集震澤鎭立撥師船迅至該鎭拿獲首犯王阿瞞夥犯王阿玉桃花小妹三名一併移解崑山縣歸案訊辦 
[禀請點驗新兵蘇州]  
　　蘇省陸軍混成協劉總辦以步隊馬砲隊各標兵士因假革潜逃缺額等情禀奉撫憲批准撥欵委派徵兵官董某等前往淮徐兩屬徵募去後當即徵得四百餘名於昨日一律率帶回蘇現已分派二標曁馬砲隊入伍抵補一面禀請撫憲及督練公所點驗 
[皖撫出園閱操安慶]  
　　皖撫朱中丞於十九日啟節赴太湖觀操所有應行公事暫由藩司沈方伯代折代行聞月底即可回署 
[請派兵弁守護魚雷廠武昌]  
　　鄂省望山門外新設之魚雷廠儲藏水軍器械關係重要昨管理魚雷艇委員孟憲德詳請督院及督練公所派發兵弁守護以免疏虞 
學務 
[希圖敗壞學堂名譽嘉興]  
　　嘉善縣楓涇鎭烟棍王振麟程世烜等包庇燈吸抗拿不遂遷怒禁烟會調查員李源大肆毒毆已由禁烟會同人電禀浙撫曁禁烟公所業蒙嘉善縣籤提詎王振麟等竄入江蘇反誣電江蘇提學司希圖破壞婁界誠敬學堂全體敎員名譽幸府縣各官廉知其奸據實電復茲將王振麟等誣電及婁縣覆電錄左 
 
 

Page 12

 
 
　　江蘇學憲鑒萬壽節日江蘇婁縣誠敬學堂敎員李源等率同嘉防先鋒隊兵在浙界天怡閣茶肆尋仇報復幾釀禍端求查辦 
　　蘇州提學憲鑒文電謹悉查明事出嘉善縣因烟棍王振麟等抗拿遷怒李源逞蠻遇嘉防營解散非率隊滋事禁烟會已電浙撫憲核辦知縣怡叩寒 
[蘇省法政學校近事蘇州]  
　　海紅坊法政學堂官紳各學員昨日禀請監督遵照新頒部章添設算學理科體操一門以臻完備當經朱侍郎允爲添聘敎習增入算學理科二門其體操一科現擬緩設又該堂法政敎習蔡君承煥現爲浙撫增中丞電召赴浙襄辦要政聞增中丞以蔡長於法律特委浙省調查局科長 
[女子師範學堂成立鎭江]  
　　句容縣紳士糾集同人組織女子師範學堂一區並附女子小學一班以開風氣並定於二十二日開辦現已禀准當道立案 
[江督批奬捐學紳士南京]  
　　江督批直隷候補道張符元禀云該紳創辦江北公學以該紳之子湖北候補道張福增所辦繩武小學附入綜計前後所捐均逾鉅萬似此熱心公益深堪嘉尚應卽准予立案仍候札飭淮揚道查明該學一切規則并所置房屋器具詳候咨商撫部院提部堂會奏請奬以示鼓勵 
實業 
[錢莊相率倒閉漢口]  
　　漢口銀根奇緊商業蕭條自十五日以來如怡和利怡和興怡和生怡生隆等各錢莊均相率倒閉虧欠至三百餘萬之多各莊管事王省堂等刻已由漢關道知照商會拘送江西會館派仁義巡檢邵蓉伯駐紥看守以免逃逸並聞怡生隆經理楊子文已吞金自盡矣 
[皖紳請設路礦公會安慶]  
　　皖紳趙曾重等以路礦兩事爲中國最要之圖亟應設立公會隨時保護爰擬簡章數條禀呈皖撫請爲酌核未識朱中丞如何批示也 
[查明商務分會總理安慶]  
　　建平縣商務分會選舉總理前經馮中丞以與定章不符轉飭另選在案現該縣商界遵照指飭復詳奉朱中丞批云該分會選舉總理一員核與部章不符經馮前院批飭照章再舉熟習商情素孚衆望者數員詳候核辦今閱來詳該分會仍以江盈科應選并添王佑賢韓希文兩人聽候部酌派一員是前次所呈總理議董銜名淸摺與此次已屬不符未便將原摺送部應即飭送妥摺查明王佑賢等是否熟習商情確孚衆望刻日詳復以憑核辦 
雜記 
[江督嚴追拖欠公欵杭州]  
　　浙撫馮中丞接江督咨文云瀫水分銷局欠課係成紳本璞前在該局差内經手未完之件成紳　差後赴東游學由其父邦幹具函担任經該司前辦程道照會成紳邦幹維持局務並月給夫銀兩飭將列抵田房變賣淸繳乃時閱數年任催罔應該道到差勒限掃數淸釐迄又日久未據具復實屬有心玩延旣據飭將成邦幹夫馬銀兩停止支給並查明成本璞現已以同知赴浙江候補咨請轉飭成丞將前項欠課歸結等語茲馮中丞已札行藩司立飭成丞將前項欠欵限一個月内全數歸結如再抗延即由司詳請參追 
[續誌籌建公園之阻礙常州]  
　　常州府城内並育寺改建公園忽有劉紳等出而反對經惲紳禀由江督批飭常州府遵批迅速查明妥爲籌議已紀前報茲悉江督乂批劉紳等禀云已於惲紳祖祁等禀内批示蘇仰蘇藩司查照飭遵再劉紳翊宸向不與聞公事遇有聯名無不呈請摘釋此次是否自願出名並飭常州府查明復奪 
[東路巡弁銷差蘇州]  
　　蘇垣東路巡弁楊明當因父病請回籍省視求請銷差經該處紳民赴局禀留未蒙核准昨經巡警總辦馮觀察派委拔補千總彭揚淸前往東路接辦 
[懸賞限拿毆官要犯江西]  
　　江西廣昌縣白水司巡檢林樹年因爲上年地棍徐良玉等玩燈出而彈壓致被毆傷復即派兵騷擾擇肥而噬以致地方公憤經該縣王令禀訐參革現該革員一再上控望訴希圖開復現奉陳少石方伯批云此案現據該府查明徐良玉等玩獅滋閙該革員出向彈壓致被毆傷該革員即派公兵四出騷擾擇肥而噬致被該縣王令禀訐參革實屬咎由自取惟徐良玉等要獅滋事毆官情殊不法亟應嚴拿懲辦仰建昌府即飭廣昌縣懸賞勒緝徐良玉等務獲究辦 
雜錄 
[攝政王冠服宫室（順治元年十月欽定）]  
　　帽頂用東珠十三顆金佛前嵌東珠七顆後金花嵌東珠六顆 
　　帶每版嵌東珠六顆貓睛石一顆 
　　服用淺黄用八團龍 
　　坐褥　冬用貂皮夏用繡　 
　　房　基高十四樓三層覆以綠瓦脊四邉俱用金黄瓦 
[攝政王稱號儀注（順治二年五月禮部議定）]  
　　升賞官員　於皇上前謝恩於攝政王不謝　　轎輿　攝政王於午門内從便下轎諸親王郡王於午門外下轎 
　　文移　皆書皇叔父攝政王 
　　圍獵出師操演兵馬　各官則視王所往列班跪送 
　　元旦及慶賀禮　滿漢文武諸臣朝贊皇上畢即往賀攝政王若諸王侍坐於攝政王前親王及饒餘郡王不叩頭而坐郡王以下叩頭坐 
　　餽財畜食物　禮親王則令人受不叩頭諸親王俱立受叩頭 
攝政王醇邸之像 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　江蘇蘇屬蘇撫陳伯帥以江甯諮議局籌辦處係派藩學二司爲總辦巡道爲會辦紳士分爲總理協理寗蘇係屬一省應歸一律自應以蘇藩瑞方伯臬司左廉訪蘇提學樊學司改爲該處總辦候補道熊觀察希齡王觀察仁東改爲會辦候補知府陸守懋勛爲提調紳士鄒福保王同愈改爲總理紳士王淸穆蔣炳章改爲協理其蘇州府長元吳三首縣各有初選複選監督之責任均毋庸兼充籌辦處差務刻將以上情形附片奏明分别下札委充矣 
　　籌辦處接松江府戚守禀略云選舉章程義多奥賾各項資格應如何解釋標準亦不易定寛嚴不同卽於入册人數大有關係將來分配當選人額數並由此而有多寡之殊茲經雷紳奮摘錄若干條請賜批答以便遵守 
[士民動議調查]  
　　江蘇寗屬（揚州泰州）泰州議立調查事務所已舉定坐辦黄澍深李毓彬當時議決簡章（一）籌欵先請初選監督酌撥分欵分配各區調查投票所（二）職員本所執事若干人均由各團體推舉呈請監督加給照會（三）分區本邑全境擬劃十區（四）會議本所應行事件各議員縱極忙碌均須星期日星期三六日到所會議（五）調查調查悉照部章辦理各區調查員須分劃區制互相知會以免遺漏重複之弊（六）宣講事屬創舉恐多悞會擬由宣講員隨時宣講說明利益請初選監督傳集各區鄉約切實諭示幫同籌劃（七）造册調查人名册照上海帶回格式先行刷印各區調查草册亦須由初選監督印信分發（八）選舉各區分設投票所所内一切事宜除管理人外各團體推舉監察員二人呈請監督加給照會本所俟諮議局開會後卽行撤銷 
　　安徽（合肥）合肥士紳劉釗王德熙吳春生李緒昌王德煦程銘善范士鑑王志濬殷葆森等刋布公啟略云吾皖諮議局籌辦處久經設置新撫憲朱經帥蒞任伊始首即提倡此事日與省中紳士接洽籌畫敦促實行於初三日開大會後議訂章程辦法潘君偉人時在省中相與籌商一切言之能詳茲特發起於本月十六日准午後一時起假勸學公所會議諮議局初期選舉調查入手事務届時請潘君登臺演說以資研究此舉於吾肥地方有極大關係諸公素具熱心届時乞撥冗惠臨籌議一切 
　　浙江（嘉興）嘉興縣合邑紳商學各團體於去月杪議决公請初選監督縣憲胡克之大令先設調查事務所茲奉批示云貴紳等爲調查事亟公請迅設事務所並請通張曉諭等情具見先事預籌熱心新政殊堪欽佩應即照請由縣出示曉諭並繕照會本邑各紳商學界同力賛成即希貴紳等邀集各士紳先行按照籌辦順序會議尅日設所實行調查 
　　又（嘉善）嘉善縣諮議局選舉事務已由禁烟會調查部長孫紳家瑚等發起徧發傳單邀合各團體定期二十日借同善會館開會集議 
[士民實行調查]  
　　江蘇蘇屬（蘇州常昭）常昭選舉調查事務所於十月初五日成立公推駐局辦事宗君嘉樹等七人輪日到所公定進行表初十日邀集城鄉紳商學界開調查員會擔任調查者城鄉共計二百六十一人分區調查統限十月二十五日一律繳册以便複查兩邑尊已將現辦情形申詳籌辦處外間謡傳常昭於選舉事宜絶無影響想係傳聞之誤 
專件 
[浙江各府廳州縣籌辦順序]  
　　本年十一月初十日各府奉到本處各項章程方式即日設立複選舉事務所并將本處代擬複選舉事務所章程放大謄寫一張懸掛壁間一面專差分送所屬各廳州縣距奉到府頒各項章程方式即日專差分請城十一月十五日各廳州縣奉到府頒各項章程方式即日專差分請城鄉紳士一面於本署設立初選舉事務所將本處代擬初選舉事務所章程放大謄寫一張懸挂壁間 
　　十一月二十五日城鄉紳士總可到齊 
　　十一月廿六七日會議劃定調查區域選派調查員給與調查證書 
　　（注意）調查區域即爲投票區域之根據將來或即以一調查區域爲一投票區域或併合數個調查區域爲一投票區域故劃定調查區域不可不愼 
　　同日即將投票區域會議劃定或照原定調查區域或酌量歸併總以不得過十區爲限 
　　（注意）本處章程第三十條第四號原定明年正月分劃投票區域但各廳州縣分劃投票區域必須與本地紳士商酌趁此各鄉紳士齊集之時應先將區域議定至於繪圖申報可以陸續辦理也 
　　十一月二十八九日各調查員將本處發到之選舉人資格說明書調查須知及調查員辦事細則及各種册式簿式細加研究如有尚須添補者即可議定商承初選監督添補并由初選監督報明本處備查 
　　十二月初一日各調查員出發 
　　十二月初二日　以後各調查員卽分别擕帶調查選舉人名原册按照調查須知調查員辦事細則選舉人資格說明書著手調查至明年正月杪一律將調查選舉人名原册并記事簿繳呈各廳州縣查收 
　　（注意一）各調查員出發調查之時各廳州縣即照選舉章程第二十八條撰成選舉告示或分飭書吏繪寫或刋板刷印總以各鄉各村一律普及爲限 
　　（注意二）各廳州縣即將劃定之投票區詳細繪圖並籌定投票所及開票所地址（開票所即在初選監督所在地）於正月内申報複選監督複選督赶速核定一面報明本處備查 
　　二月初一日各廳州縣於各調查員所繳之調查選舉人名原册應查 
 
 

Page 19

 
 
照本處所定初選監督造册細則并造具選舉人名正册 
　　（注意選舉人名正册應造四份一面將本廳州縣各調查區域内有選舉權者姓名年歲箱貫資格另用大字寫成榜示多紙 
　　二月十五日將選舉人名正册一分專差分配於各投票所並將寫成之榜示黏貼該廳州縣署大堂并專差分送於各調查區域内粘貼以當宣示（有須呈更正者即於宣示後呈請）并將選舉告示發貼各鄉村同日將選舉人名正册二份專差送呈複選監督由複選監督留一份存案其一份專差送由本處轉呈撫院查檢 
　　（注意送選舉人名正册於複選監督時初選監督即可趁便查照本處代擬之投票開票管理員監察員資給職務及辦事細則選任初選投票開票管理員及監察員開具銜名呈請複選監督核定并由複選監督申報本處 
本埠新聞 
[商會總協理上農工商部禀（爲出洋水手事）]  
　　竊職會前奉憲部札開以准外務部咨據駐美金山總領事孫士臨頤禀中國出洋水手動受外人凌虐亟應力籌保衛飭即查明各國水手公會辦法妥擬章程等因奉此職會以各國水手公會究竟如何辦法素鮮研究節經採訪亦未得實因念職會議董沈道敦和於西國政治情形頗有心得錄文函轉調查去後昨據復稱保衛水手章程向無專書惟歷查出洋水手祗立承攬一紙受雇簽字後即歸船主收執承攬中所載條律各水手旣不諳西文又無底案可查無從遵守此項承攬即原禀稱爲合同但合同有一式兩紙彼此簽字各執招雇水手僅寫一紙承攬即不得謂之合同前因受史脫布勒輪船各火夫索取工資滋閙一案曾代調停息事商准駐滬英副領事羅斯君將此項華工承攬無論水手火夫訂立時除正承攬簽字後仍交船主收執外另再照抄一份並譯華文給予受雇之工頭收藏備閱先令舌人對之朗誦一過則各工皆知承攬所載條律自能始終遵守承羅副領事認可已飭上海領事署照辦又英律有航海規則嚴定所雇水手須回至受雇之地始得領取工資以防國人無資赴美僞充水手受雇前往及抵美埠取資而逸命意非不周密但西人工役給資較優乂無室家之累而華工則盡人皆有父母妻子全賴辛工以資事蓄萬難窮年累月一領工資此出洋華工所以往往因索取工資而被凌虐擬請轉禀大部照會通商口岸各領事凡有華工受雇一律掣給華洋文副承攬並准其按月支取工食以資養贍而飭遵守旣無違犯條律乂不因工資生事或可免凌虐之慮等語職道等以沈董所議深有見地事關保護民生應候鈞部採擇定議奉飭前因理合繕禀復陳伏祈俯賜察核批示飭遵 
[匪徒串騙金飾之毒計]  
　　匪人朱少泉葉少洪趙元山等三人前日偕至英租界廣西路安康里向管門人租賃二百三十五號空房一所當付定洋三元言具主母現居蕪湖不日到滬由葉趙二人看守空屋朱卽至南京路裘天寳銀樓聲言主母欲購金鐲三副金押髮四枝金荷花瓣等零物囑令送至安康里當由店夥高桂泉將各物送去高甫入門朱即將門關閉葉匪上前將高緊抱用索綑縛趙匪將手巾塞住高口被高將趙手指咬破始得大聲喊救適是日西商舉賽跳浜遊人經過聞門内喊救聲卽有多人撞門入内朱葉二匪見勢不隹乘隙逃逸趙匪被鄰人沈掌元拿獲旋有包探劉森堂與九號西探到來將趙拘解捕房詰知朱葉二人同庽法界同春棧内遂即將趙收押候解公廨訊辦一面立飭探捕同至該棧查拿詎林葉二匪已逃逸無蹤矣 
[城内]  
　　道批○引商陸寳珩等稟批查工程局與大達輪船公司所訂合同載明自十六舖橋起至大關碼頭止除大達公司建築大小輪船碼頭外宜有小碼頭以便民船停泊上落客貨擬由總工程局備欵建築以收公益等語所有以後官鹽駁船及鹽斤捆發如在工程局建築之小碼頭上停泊裝缷自無不可惟依舊建造木坊刋刻鹽碼頭字樣似難照准現據具禀姑候照會工程局紳董核明飭遵潘可尚等禀批此案前准領袖領事來文已飭廨員確查應候復到再行核奪著即知照 
　　官事○管帶淞滬巡防步隊第二營杜淑章昨日到道禀見補用同知司徒釋謝委編查沿海州縣保甲差巡警總局收掌課員張榮齡禀謝調辦三路二區副巡官差巡警局庶務課員徐　飛禀謝調辦收掌課員差出口局總辦許寳綬請假三天赴蘇提右營參將楊金濤操畢回滬到道禀知 
[南市]  
　　驅逐船隻○總工程局各董事以十六舖沿灘至大碼頭一帶所泊船隻有碍該處築駁工程於昨日出示略云准濬浦總局函稱挖坭機器已將竣工亟須動工開挖打樁築駁並籌欵另造小碼頭六處以便各船運貨上落惟向泊船隻與一切工程多所妨碍等語合行諭知船户人等赶緊移至南首駐泊以便工作 
　　駁船傾覆○昨有某駁船承載南市公記信局各客貨駛至十六鋪浦中舟忽傾覆幸時在白晝未傷人命所裝各貨亦由他船帮同撈獲漂失不多 
　　專司火政○總工程局警務員選定承値火政各巡士計甲班兪炳文等八名乙班李保田等八名丙班湯潮海等八名共二十四人昨已發貼條諭飭令勤愼從事 
　　展限報名○高昌廟巡局員李葆初二尹奉飭在局設立烟民報名所曾誌前報茲投局報名者已有三百餘名二尹深恐境内尚有延漏未報者因亦展限半月傳譣烟民赶緊投報 
[英租界]  
　　學徒跌斃○泥水作學徒兪杏林浦東人年十四歲前日在南京路外灘黄發記木作内工作由高墮下跌傷後腦及左耳等處昨在醫院斃命訴知捕房飭保報縣相驗 
　　無妄之灾○張阿根昨在南京路外灘附乘三十二號電車因上車不愼跌傷左耳由捕車送捕房轉送仁濟醫館醫治 
　　欺騙同鄉○甬人陳順國前日被同鄉人葉維生騙去行李等物昨投捕房請緝捕頭准即飭探查辦 
　　私典珍寳○珠寳掮客朱祝敬私將山西路三百十四號珠寳店内値洋三百元之裴翠寳石等物質洋八十五元茲被控告由探將朱拘入捕房押候吊贜解辦 
　　緝盗賞格○盗犯葉三越獄脫逃由縣移請捕房一體協緝曾誌前報昨英總巡卜君出有賞格一道謂該犯葉三年二十三歲係江北人身長五尺七寸半頭上左邊有疤痕因犯劫案被禁縣獄於英十月二十一號越獄逃去由縣出示如能將該犯就獲者賞給銀二十元仰各探捕一體留心協緝 
　　雉妓違章○英華街雉妓王老四在途拉客由捕查見請廨出單傳訊 
　　華捕索詐○新閘捕房華捕郭長山向某車夫勒索銅元十一枚小洋一角爲華捕正巡官張君查悉將該捕斥革 
　　探捕升階○試用華探王金生張芝卿昨奉總巡卜君升充三等包探又福州路總巡捕房二百三十八號三百九十二號四百零 
 
 

Page 20

 
 
二號等二等華捕三名並四等華捕姚金生等十一名均拔升一級 
[美租界]  
　　賭風稍殺○虹口胡家木橋一帶賭臺林立時常肇禍兹經滬道蔡觀察商同巡警總辦在該處分設三路四區警局各賭徒始稍稍歛跡 
　　欠租封屋○楊樹浦陸炳記鐵廠積欠房租千餘元由房東禀請公廨將房發封 
　　茶館紏賭○北蘇州路瞿軒林所開之茶肆及老街路楊懐衡茶肆均因紏衆聚賭由捕房飭廨出單傳訊 
　　車夫就獲○東洋車夫王阿二前搶西人衣袋内銀洋鈔票由捕房飭探查拿在案昨已就獲押候送廨嚴辦 
[法租界]  
　　天文臺落成○法工部局前在浦灘建造天文臺業已告竣至舊有之時辰球風雨旗等件擬一併歸入該臺派戴司德君經管以專責成 
　　查究起火○新街同富里陳信鼎所開之皮絲號前晚失愼當即救息嗣經捕房查悉該店樓面轉租與李通達後面半間又由李轉租與某甲居住火係後半間所起故將李拘入詢明交保候提某甲解廨訊究 
　　關提女子○揚州女子曾小和子被拐來滬賣入花烟間爲娼經女母曾柏氏訪知控奉公堂判令發堂擇配在案詎該女在籍已許與殷長根爲室由殷控奉鹽城縣備文派差來申關提聶司馬接文後即函請善堂將女交案旋接堂董復函謂該女旣已擇配於人須候保人到案再行解回聶司馬當即諭令來差聽候示遵 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[文廟修工大臣會奏文廟工程辦法摺]  
　　淸單 
　　一敬考會典大祀之禮天地宗社制各不同難於一一求合除各壇壝及祈年殿皇穹守制爲圓式不能仿照外南郊則皇乾殿五楹一成五陛北郊則皇祗室五楹一成一陛太廟則前殿正殿九楹合之行廊夾室共爲十一楹三成五陛中殿九楹一成二陛後殿九楹一成五陛皆無行廊夾室歷代帝王廟雖於祀等爲中祀殿宇之制則九楹黄瓦一成五陛而傳心殿供奉位次皇師帝師王師實在先師之上查禮部原奏有殿宜拓爲九間皆須三成五出陛之語今敬考舊制詳度情形擬請展拓大成殿爲九楹不加行廊夾室並擬仿皇乾殿皇祗室之制梁棟彩繢柱用丹飾所有神牌龕案查照光緒三十一年重修崇聖祠成案一併修理見新龕案仍飾丹色先師神牌謹遵禮部原奏敬改金地靑書餘皆朱地或金書或墨書各仍其舊尺寸亦仍舊制兩廡神牌係陸續增祀制度間未畫一均依制改爲一律 
　　一敬考太廟前殿殿基月臺通爲三成而無東西掖中殿後殿則皆一成大成殿左右與東西掖相連其後逼近崇聖祠制度已與太廟不同殿前月臺廣八丈四尺一寸深四丈三尺九寸樂懸佾舞及王公之陪祀者皆在臺上現在文舞武舞增爲人佾臺若撙小實不能容臺外距碑亭儀樹餘地無多誠如禮部原奏所云列聖御碑亭及樹株未便遷移然祭祀之禮禮意爲重文物次之但於禮意有合無妨少有變通乾隆年間於郊壇規制皆曾一再改作以臻美備今大成殿左右旣與掖舍相連殿後又與崇聖祠相近擬仍因一成舊制只於月臺之外東西南三面各增築兩成合爲三成之制 
　　一凡殿階三成者陛必五出南出三陛除中陛外左右兩陛亦應與殿門廟門之左右兩門相直今大成門與大成殿之左右門已各差二尺三寸有奇而南出之左右兩陛上須讓出樂懸下復碍於儀樹不能不將離距撙少是釋奠時御路椶薦於大成門内及月臺之上皆須略爲折旋此則與大成殿内乾隆三十四年特設欽頒彝器一案祭時須折旋而行事正相同皆與各壇廟情形不一不能不略爲變通 
　　一崇聖祠正殿五舊名啟聖祠惟祀啟聖公一案雍正元年加封五王一併崇祀共爲正案五案殿基未經展拓咸豐六年復添先賢孔氏孟皮配鄉一案現於五正案皆增籩豆太牢則行禮愈形狹隘曾經禮部奏准必須展拓今查東西尚有餘地擬將正殿全行折卸拓爲七楹自足行禮其兩廡則各就廡後所餘隙地移後寸許讓出正殿新增之左右兩楹以免爲兩廡所掩並仿照大成殿兩廡舊式改用㼧瓦綠緣崇聖祠正殿東南舊建甎燎爐一座亦改用綠色琉璃以符體制並擬於崇聖祠正門外添建遣官更衣所三間覆蓋㼧瓦 
　　一大成門外東偏爲神廚五間其南爲省牲亭三間原只祭牛一隻羹牛一隻自可足　現又添祭牛五隻胙牛一隻實形狹隘故禮部原奏謂省牲亭亦須量展也今相度地勢逼近儀樹碑亭碍難展拓且其地去皇上更衣幄次僅只數尺幄外即廚役人等供硑之所殊不足以照整肅是以各壇廟神廚宰牲亭無一與御幄相近者也今查崇聖祠東有廟户皂役居住之房屋數十間擬體察情形酌量拆去使西與崇聖祠相連南與大成殿後圍垣相連東北兩面繚以朱垣在崇聖祠外門之内正門東南建門一座卽將神廚省牲亭一併移建其中酌量增多間數以期敷用並照神廚宰牲亭舊式覆蓋㼧瓦綠緣門及圍垣亦照崇聖祠外門之工辦理以歸畫一或謂神廚省牲亭宜在東南不可移於東北謹案會典所載神廚宰牲亭方位各壇廟皆因地制宜原無定處不惟不必定在東南亦不必定在前左祈穀壇朝日壇神廚宰牲亭即在東北是其例也 
　　一大成殿易蓋綠瓦始於明萬歷問其易爲黄瓦闕里始於雍正七年國學台於乾隆二年今擬將大成殿東西廡大成門先師廟門列聖御碑亭十三座先師廟門外之屏垣大成殿前之燎屋並崇聖祠正殿正門均按照禮部原奏一律通覆黄瓦其屏垣之垂柱等飾亦改用黄色琉璃此外東西掖東西列舍等處及崇聖祠之西向外門謹遵天壇地壇四正門内垣外垣並街門覆蓋綠瓦及黑瓦綠緣之制其用綠瓦綠緣㼧瓦板瓦者各仍其舊又先師廟門内有明英宗新建太學碑碑亭一座舊覆黑瓦綠緣亦仍舊制 
小說 
[偵探小說意外之奇案（廿八）]  
　　裁判官曰。葉德恩君悞矣。此弗雷格森者。蓋爲目覩君與麗亞克相會之証人。至君之並未殺人。則彼何能爲証。葉德恩君。君苟有辨訴之詞者。吾必聽君之辨。且深願君果爲無罪之完人。葉毛恩曰。吾自信無罪。堂上果以我爲有罪者。吾亦聽之。裁判官曰葉德恩君勿怒。吾請設一喻言於此。以爲此案之影射。設有一至可寳貴之珍物。陳於一室之中。勿無故失去。而失去之頃。在此室中者。僅有一人。且有一旁矚之証人。力証此珍物未失之前。此一人者。實在室内。第未經目覩其竊此珍物。故不能証其偷盗。葉德恩君思之此室内之人。苟無人力証其並未攘竊者。此人爲有罪乎爲無罪乎抑憑其臆造之供詞。而决。其並非竊盗乎。君當知君之對於此案。乃與此情形。至覺相似。君之與麗亞克相見於花圃之中。有彼弗雷格。森爲証。而無人証君之並未殺人。葉德恩君。君爲倫敦之法。律家。當知法律之原理。設有兩証相等。而此之證據。較輕於彼之證據者。尚不能遽行銷。減况僅有此之証據。而並無彼之証者乎。葉德恩聞此數語。悚然有頃。覺此裁判官之言。乃至有理。吾苟無罪之證據者。吾必入於法律之網矣。葉德恩思至此。泰勒斯又謂裁判官曰。長官勿爾。吾以爲此案與葉德 
 
 

Page 27

 
 
恩君無涉。吾國之法律。定罪以證而不以供。今葉德恩君。雖不能有無。罪之證據。而亦絶無有罪之證據。天下之大。無有不可思議之案情。吾必緝此眞。實之罪。人置之於法。以救此無辜之律師。裁判官聞泰勒斯之語。冷然。微笑。而謂之曰君苟得有葉德恩君無罪之證據者。吾亦至喜。君言之中。不爾者。此葉德恩君終。不得。謂爲無罪。言已。遽定下次之裁判期。而本期之裁判遂畢。 
　　噫。此華德恩者。今將爲眞實之罪人矣。泰勒斯者。以爲此殺人之凶手。必非葉德恩。顧裁判官力執偏見。欲陷葉德恩於罪網。泰勒斯乃無如之何。充泰勒斯之意。已臆决得此殺人者之爲誰。第未得確切之證據。不敢遽宣布於社會。惟力搜種種憑證。以偵此罪人之隙。轉瞬而裁判葉德恩之時期又至矣。葉德恩竭其一生之伎倆辨難萬千。而終不能舉一無罪之證據。裁判官與陪審官定議。將判此葉德恩之罪狀矣。忽人叢中出一年少女子。直趨裁判官之前。發出一種淸婉之音吐高聲謂裁判官曰。葉德恩無罪。葉德恩無罪。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
