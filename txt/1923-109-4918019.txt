# 1923 - 109 - 4918019

 

Page 1

 
 
第一萬八千零十九號;中華民國十二年 西曆一千九百二十三年四月二十七號
星期五 * *   
 
 

Page 2

 
 
第一萬八千零十九號;中華民國十二年 西曆一千九百二十三年四月二十七號
星期五 * *   
 
 

Page 3

 
 
第一萬八千零十九號;中華民國十二年 西曆一千九百二十三年四月二十七號
星期五 * *時人名論（本館特約） 
[公債問題] [  吳鼎昌]  
　　公債問題簡明之答案莫如俄國内債外債同一無効主張貫澈手續簡單充反對資本家之極並資本而亦反對之其結果國際交通封鎖社會事業廢弛室家流離老弱溝壑困苦顚連若不可終日者是何故歟蓋資本家三字有反對之理資本二字無反對之理就個人言之工必利器農必播種事須積資非可徒手就社會言之河防水利市政交通非投鉅資莫能措辦而私債爲個人事業集資之方公債爲社會事業集資之法私債信用失則個人事業破產公債信用失則社會事業破產國無論君主民主政無論社會的非社會的苟社會事業破產必至田野不闢道路不治民無以生國無以立俄國之致今日豈無故哉此猶就國際上資本制度而言若在中國則資本家三字本未成立五千年來吾人崇拜之先聖先賢未雨綢繆所以防範資本家成立之法不一而足其最有効有力者莫過於相續平均法豪商鉅賈之成業速者中年遲者暮歲曇花一現富僅及身萬仭之山踐爲平地傳富數代世所未聞甚者父骨未寒子祿已剥結局之慘有過平民故在此相續制度之下資本家無成立之理因反對資本家推及資本再推及公債者在中國實爲無的之矢著者以爲公債問題之解决不應以現政府之信用爲前提與因持票人之利益而袒護苟破壞公債有利於社會民生區區政府信用個人利益何足算哉無如社會共同之生活基礎於社會共同之事業公債信用一失社會事業已成者無集資發展之道未成者更無集資興舉之途消息甚微關係極大故破壞公債之舉與其謂爲政府信用之自殺挜寗謂爲社會生計之自殺也 
　　然以上理論非所論於現政府處置公債之舉也現政府擬停止内債抽籤之辦法謂其本社會主義也則何以專破壞内債而維持外債甚至欲移内債之基金充無抵押外債之利息内外債顯然有所厚薄於其間耶又何以欲破壞某種維持某種（政府擬以整理公債基金一部分移作九六利息實則九六原案對於整理公債基金之餘數本有優先權勿庸另作計劃）内債之中又顯然有所厚薄於其間耶謂其志在籌欵也整理公債案第一擔保之鹽餘烟酒稅交通收入等項之基金政府固早巳破壞之矣其結果不過爲各省所割占中央所得者幾何現僅餘第二擔保之關餘權在客卿政由寗氏政府擬許以若干留充外債利息以爲交換果稅務司允之關餘預算本不過二千萬元左右以千萬元左右付外債息千萬元左右付整理内債息四百萬元左右付九六息即照政府之意辦理亦將毫無所得抑内揚外抑甲揚乙而於籌欵似仍無所濟吾人就事論事若不以小人之居心爲事外之揣度則直可謂政府之處置無主張無目的其結果不過一方增長客卿之信用引起國民之崇拜一方破壞政府之信用搖動社會之金融而已吾人今日慄慄危懼者監督財政間題殊不願政府竭力樹外人之信用而爲之先河也 
　　世有因公債用途不正持反對之論者著者認此爲極有價値之言中國公債充作正當用途者幾何不獨中國也世界各國公債充作正當用途者又幾何不獨公債也其他取於國民之稅捐中國與世界各國果充作正當用途者又幾何此誠可爲世界人民痛哭而疾首長嘆於世界所謂財政家之貽毒流禍於吾人以及其子孫者也著者以爲首應反對者財政家『量出爲入』之學說次應反對者『凡效力可及於後世者皆可募集公債』之學說此兩種學說存在政費未有不濫支者公債未有不濫發者以國家二字存在爲前提著者以爲公債正當之用途祗有兩項（一）外患侵入之戰爭（二）社會生計之事業前者人類共同生活之保衛後者人類共同生活之發展除此而外皆非正當而尤以調劑財政上之不足流弊最大世界各國皆然豈獨中國而巳哉以中國而論中央行政成績較之民國元二年何如收入較之元二年又何如各省行政成績較之元二年何如收入較之元二年又何如吾人不敢有奢望所望者中央與地方姑先恢復元二年之行政則現在收入固有過之無不及何事乎公債耶簡單言之著者以爲巳募集之内外債吾人爲社會事業之前途計主張各照原案維持其信用未來之内外債苟非確有外患侵入之戰爭社會生計之事業絕對不主張募集 
命令 
　　四月二十五日大總統令兼陸軍總長張紹曾呈皖北鎭守使殷恭先呈請辭職殷恭先准免本職此令 
　　又令調任李傳業爲皖北鎭守使此令 
　　又令任命王普爲皖南鎭守使此令 
　　又令國務總理張紹曾呈請任命曾樞進爲銓叙局僉事應照准此令 
　　又令馬育航給予一等大綬嘉禾章劉白給予二等大綬嘉禾章此令 
　　又令荒井金造給予三等嘉禾章此令 
　　又令茲制定司法法規審查委員會條例公布之此令 
國内專電 
　　北京電不信任案衆院審查决退回將付大會表决此與伸手派有大利若表决則無買賣政客云尙有一星期可做國院俸七萬五爲扶閣派議員搶去擬再索薪秘長云只要總理無恙薪俸决不爽約（二十六日下午一鐘） 
　　北京電吳景濓再向張紹曾要求重辦羅案爲撤銷不信任交換且須徐世一爲幣制局副裁（二十六日下午一鐘） 
　　北京電二十六日憲議流會但大栅欄俱樂部發津貼到者極多（二十六日下午八鐘） 
　　北京電宥（二）（十）（六）日軍警代表到院索餉但劉恩源以九萬置屋今日成交（二十六日下午八鐘） 
　　北京電劉電保洛無術維持卽呈辭職（二十六日下午八鐘） 
　　北京電財劉敎彭辭呈到府（二十六日下午七鐘） 
　　北京電二十六日軍警馮王等中級軍官數十人到院入議廳向劉索餉劉答待鹽餘到馮云聞欵作别用劉答現無辦法只有辭職馮云辭職先發欵嗣楊壽枬到開百三十三萬總數允三期付第一期五月三日付五十萬四時始由鹽署出支票許造時陪軍官到銀行對票並由交吳擔保始散（二十六日下午七鐘） 
　　北京電王懷慶請將十三師欠餉及開㧞費九十餘萬元陸續補發軍隊一部已開抵凌源（二十六日下午一鐘） 
　　北京電京師軍警有組乞丐索餉團議（十十六日下午一鐘） 
　　北京電吳佩孚派劉積福來京守領軍米價欵靳雲鶚派旅長陳文釗到部坐索餉裝欠費（二十六日下午一鐘） 
　　北京電膠濟償價財部備一張四千萬日金之臨時庫劵昨送外部將於日内送交日使將來再分印小劵（二十六日下午一鐘） 
　　北京電吉林省長電外部索墊付遣送俄難民費百萬請速撥付（二十六日下午一鐘） 
　　北京電部駁滬寗路欠付政府贏餘不算利息要求米杜敦照算利息（二十六日下午一鐘） 
　　北京電王景岐電吉在比發行四千八百萬法郎庫劵一事營業公司否認保留來函要求維持原議否則賠償一切損失請核定應付（二十六日下午一鐘） 
　　北京電閣議交通部速撥使領費三十萬准敎部向道勝借十萬敎育費派鄧萃英秦汾李建勳謝氷爲萬國敎育會代表各省水利局長升格否决（二十六日下午八鐘） 
　　北京電交吳電奉桂湘川黔滇閩粤電政監督按月將盈餘解部俾可購料供各該區需求去年電欵虧短百餘萬電政所負外債達五六千萬積欠大東大北水線爲數甚鉅債權者執行擔保期干電政並有不爲接轉出洋各報自由設局收發之言希顧大局陳明該省長官諒解籌濟（二十六日下午七鐘） 
　　北京電廣九路將存欵十五萬還中英公司利息不敷請部補足（二十六日下午一鐘） 
　　北京電陳籙陸徵祥等又來電催速定使領費的欵非空言所能搪塞外報紀載甚爲難堪更無周轉方法又駐法英屬某某領事因斷炊已自由下旗回國（二十六日下午一鐘） 
　　北京電德債餘十萬鎊滙豐等均允小幡忽留難謂中政府欠日債有未還者應留作擔當財部連日託熟悉日情者疏通（二十六日下午一鐘） 
　　北京電青島測候所協定八條今日備案所長華人職員日人仍舊中國派練習員日員不取薪拍日本電免費（二十六日下午一鐘） 
　　北京電小幡二十六晨出京赴津乘淡路號回國（二十六日下午一鐘） 
　　北京電法國施乃德公司等借欵結欠利息百三十八萬法郎財部覆分四期攤還萬勿處分擔保（二十六日下午一鐘） 
　　北京電今有汽車保證金名義借欵一百萬美金說（二十六日下午一鐘） 
　　北京電奉遣軍官邱子厚赴膠招悍匪劉海峯岳虎臣分别委任旅團長招匪（二十六日下午一鐘） 
　　北京電二十五申刻領袖葡使訪外次詢内亂情况並談使領費因說務司未允撥欵酉刻美使訪外次談無線電案（二十六日下午一鐘） 
　　北京電俄副代表德夫金在滬調查俄難民情形須長期逗留（二十六日下午一鐘） 
　　北京電王正廷日内可由哈回京越飛病不愈中俄會議開會尙遠（二十六日下午一鐘） 
　　北京電熱河軍電四平街洮南奉軍有調動錦州彈庫被炸損失槍三千枝聞爲新購之義國炸彈爆發所致（二十六日下午一鐘） 
　　北京電港二十四電兩軍將在花縣英德大戰民軍戰線太寬沈軍預定在英德北會戰陳炯明代表將由寗北來（二十六日下午一鐘） 
　　北京電洛息吳佩孚對沈鴻英認爲並未失敗已電蔡成勳加派張克瑤爲援粤總司令再由南雄進攻（二下六日上行十一鐘） 
　　北京電衆院擬提出彈劾李根源案現正醞釀中（二十六日上午十一鐘） 
　　北京電厦門電閩自治軍已由興化進逼福州王永泉兵將移駐延平集中（二十六日上午十一鐘） 
 
 

Page 4

 
 
第一萬八千零十九號;中華民國十二年 西曆一千九百二十三年四月二十七號
星期五 * *　　北京電毫州電吳佩孚擬將收撫之豫匪三千餘人移駐毫州地方警恐人民逃避一空請政府設法阻止（二十六日上午十一鐘） 
　　天津電大公報因館在日界連日登載抵貨新聞日領事傳該報編輯張子厚到署告以此後不准再登（二十六日下午十一鐘） 
　　天津電高審廳長調任問題凌士鈞執不交卸省會咨省長電法部催令交卸（二十六日下午十一鐘） 
　　漢口電川訊熊克武收編賴心輝等殘部爲一師集中順慶圖反攻楊森派鄧鍚侯在劍川防堵退駐宜都（二十六日下午四鐘） 
　　漢口電黔軍經胡念先改編爲兩混旅由漢廠撥給械彈預備回黔（二十六日下午四鐘） 
　　漢口電任可澄二十五日到漢當偕袁祖銘參謀長劉瑞裳及駐漢代表劉琪謁蕭談黔事蕭留午餐（二十六日下午四鐘） 
　　漢口電贛訊魯軍張克瑤旅奉令援粤已下動員令向南雄進發（二十六日下午四鐘） 
　　香港電陳天太部劉月清一團受沈軍運動二十四早反攻肇慶陳策周之貞等不及備卽退出肇慶一說桂軍鄧瑞徵由梧東下二十四早會合六步張希栻等部反攻卽佔肇慶陳策等退守廣利一帶（二十六日下午五鐘） 
　　香港電二十四日北軍鄧旅由韶抵銀盞坳沈鴻英卽下令反攻兵力約五千人用車頭數輛每裝機槍數枝由鐵路衝下聯軍前鋒劉震寰部卽迎戰沈軍勢猛劉部不支退至軍田以下楊希閔急調滇軍兩團竭力抵抗形勢仍急楊復下令無論軍事長官退者槍斃並調生力軍一團搏戰竟日至二十五早沈軍復得利進至離新街五里地方至下午復被滇軍撃退省報載是役聯軍奪車頭三輛客車五輛機槍二槍三百餘俘三百餘人（二十六日下午五鐘） 
　　香港電報載熊略楊坤如兩部已在石龍上游與劉震寰部劇戰昨電省城有戰事不確（二十六日下午五鐘） 
　　香港電許崇智養（二十二）通電響應滬獨立海軍謂已令敝軍在閩各部抹馬厲兵隨諸公後（二十六日下午七鐘） 
　　香港電楊西巖昨派員點交農林試騐塲與廣東銀行（二十六日下午七鐘） 
　　香港電二十五夕廣州忽戒嚴（二十六日下午七鐘） 
　　香港電二十五夕大佛寺由吳東啓投得每井二百四元（二十六日下午七鐘） 
　　香港電傳黃明堂助申葆藩攻高雷林樹巍令莫雄楊芝芬等分路迎戰安鋪遂溪已有劇戰（二十六日下午七鐘） 
　　香港電昨商會善堂集議大本營商借五十萬事决議商會由各行匀攤善堂亦竭力籌借（二十六日下午七鐘） 
　　香港電楊梅賓產業復被封（二十六日下午七鐘） 
特約路透電 
[黎總統與路透訪員之談話]  
　　二十五日北京電路透社遠東總代表日者謁見黎總統其談片之問答如下問京外普通外人及有思想之普通華人均視中國政治財政已淪於不可救藥之地位其然乎答外觀常足惑人中國有絕大之蘇生力京中財政之紊亂及全國政治軍界之紛糾固無可諱而國民全體仍勤務如故此實足令人紀念之事經濟家嘗言最後之富力厥在勞工此言如確則中國確爲富國吾人今日實處最困難之過渡時代國家處此時代國民當然爲之不安然此乃國家進化所不能免者吾人今已設法整理之矣總之今日中國之狀况其眞劣於歐洲乎歐洲安樂之人民其多於中國乎余之此言蓋以戶口相比較論余恐未必然也再中國軍閥所發生之禍亂其視歐洲今日之黷武主義爲重乎余亦疑焉余作此言非因余意吾國之軍閥殊可悲痛而實因判斷中國之大局當具遠見也中國革命後大局之安定未較美國革命後爲遲亦未較法國第一次革命爲遲至於財政困難欠債不付則今世所謂文明國其財政狀况有更劣於吾人者今大國之欠債不付者不止一國此爲君所知者也余非藉此自護已短特連類而及之耳余對於中國前途不抱悲觀中國必將恢復而發達惟須稍需時日耳問君意不久即有希望乎答然物極必反事理之常問君之希望以何爲據答此殊難說惟泛言之余之希望乃根據於國民之好意及全國期望統一和平之殷切今國民已漸厭軍閥矣吾人慘苦之經騐中當然有此厭惡發生也問軍閥鞏固如故將何以破之答裁冗兵即足終止之問裁兵之法何在答余信國會通過憲法後自有結果憲法中將無如督軍類之職故一俟憲法通過軍閥遲早必歸消滅惟裁去全國冗兵二百萬名非一時所能成事若以一兵歲需百元計僅此一舉每年可省二百兆元再各省自治將爲法定事實問今有有力者阻撓憲法之通過答確然然憲法終必通過也問何時答三四月内余意非俟憲法通過不當選舉新總統問中政府對於旅順租借將續有辦法乎答然吾人將與日本繼續談判此事問鴉片公賣之說確乎答就余而論實不確世上無人有權能使余加總統印於鴉片公賣命令余現促國會制定法律剥奪吸食鴉片者之公民權中政府决不再使鴉片公賣也 
[南北時局記]  
　　二十六日北京電廣州消息孫軍在英德附近撃敗退走之桂軍陳炯明進攻廣州之說不足介意因陸豐等二處之陳軍處境頗窘或將投降孫中山也許崇知之軍聞已於四月二十三日開抵汕頭大受歡迎許或將留駐汕頭因防到廣州後有與滇軍衝突之虞孫中之地位今可謂已甚鞏固據非官塲消息政府或將發命令以他省之職予沈鴻英而不使其任廣東督理 
　　二十五日廣州電黨於桂軍之北兵三千名四月十九日佯退韶關昨忽回至新街護法軍卒出不意交戰後約死百人北軍約死二百人西江大局未有變動護法軍固守肇慶及西江上游之要鎭 
　　二十五日北京電衆院今日開秘密會議討論不信任政府案是否合法卒以二百二十二票對九十五票否决此案退回參議院 
　　二十六日北京電美國飛機經理員史理文氏星期二日與大中華航空公司簽定供給克蒂斯式飛機二十架之合同聞貨價美金三十三萬六千九百元須在合同簽字後三十日存交上海花旗銀行飛機須在繳欵後三十日由美運出史氏昨日由京赴福州擬組織一汽車公司 
[英員之賠欵處置談]  
　二十五日倫敦電外部次官麥克尼爾今日在下院稱研究拳亂利用方法之委員會即將組織至於中國所未照付之無擔保債欵可否用此欵抵付之問題渠甚有疑意但渠準備將此議交委員會核議云 
[洛桑會議復活情形]  
　　二十五日洛桑電今日第一委員會開會土代表伊斯美稱如會議欲更改海峽條欵則應請俄國派員與會協約國代表答稱彼等無復開議此問題之意但協約國曾照會俄人如俄人改變態度則可出席 
　　二十五日洛桑電伊斯美關於俄國及海峽之言頗引人注意衆視此爲俄國擬改變態度參與此約之表徵大約俄代表將復來洛桑 
　　二十五洛桑電討論和約中經濟條欵之經濟委員會今日仍主張規定混合公斷法庭惟土人欲以尋常法庭代之 
　　二十五日巴黎電今晨洛桑會議之第三次委員會開始討論土人關於經濟問題之答案當場修正若干條欵餘則留待續議主席爲意代表在集議終畢時稱經濟委員會無一進步殊可歎息云報紙批評謂財政或經濟問題討論迄無結果 
[英人之論哲斯特讓與權]  
　　二十五日倫敦電外相克松今日在下院使人注意於美人哲斯特本月二十日在紐約近東美商會之演說外部次官麥克尼爾氏稱哲斯特所言勢力範圍爲其障碍一層有何根據渠無所知至於駐美英使予以贊助之說亦無紀錄可稽故不發生英使意見爲英政府所不贊同之問題英政府並未有何行動以干涉美人商務上之經營外部次官又答工黨某議員之詰問謂渠未接哲斯特讓與權與英人已得權利牴觸之陳愬英政府不欲在洛桑討論及此云 
[魯爾現狀記]  
　　二十五日巴黎電法報稱魯爾境内毁壞舉動近較減少此殆魯爾軍事當道與來因高等委員會嚴厲對付所致高等委員會近曾有凡毁壞鐵路當場被獲者即處以死刑之通諭也波冲狀况現已如常民意旣稍和緩防範計畫亦即稍弛 
[英人對於德國解釋外相談話]  
　　二十五日倫敦電德國解釋英外相克松星期五日在上院之演說指英國有出場斡旋之意昨日倫敦有責任方面以德國解釋爲可異並謂德國必須直接向法國交涉以致柏林政界認英外相之言含有賠償問題早日解决之氣象者爲之失望昨德總理古諾與德國實業家討論德國對法提出新辦法可否由實業家擔保之問題 
　　二十五日巴黎電法人對於倫敦負責任方面之言論表示歡迎謂可糾正德人無根據之樂觀法人以爲德國未必能提出可以承認之辦法蓋法國仍主求完全取销消極抵抗以此爲開議以前之必要條件也 
[各國工潮記]  
　　二十六日紐約電海上運輸工罷工風潮紐約未受重大影響據僱主估計不過暫缺三百餘人耳東方口岸有大感不便者太平洋諸州則稱僅有少數人罷工 
　　二十五日倫敦電營造業工人公會開大會决定勸令汽鍋工鋼鐵工木工聯合會於本月底以前承認造船業僱主聯合會所提出關於逾時工作及夜班之辦法 
　　二十五日仰光電煤礦工役萬人要求加給工資及美人與緬甸精練工人待遇同等以致罷工現公司已擬有辦法工人乃與之締立合同定明日復業 
[各國潛艇比較觀]  
　　二十五日倫敦電海軍大臣今日在下院稱潛艇現完全在役者英國五十二艘内有後備十二艘美國七十六艘法國四十一艘日本四十三艘意國四十三艘潛艇之可應役者美國二十六艘英國七艘他國無之又稱新加坡軍港工程除撥四千鎊俾着手測量外並未開辦亦未撥何經費須俟下院决定築港經費後方可開工 
[日俄談判之機]  
　　二十六日東京電後藤子爵之辭東京市長職外間紛起猜測謂後藤子爵將充與蘇俄談判之專使後藤自謂渠之辭職乃爲休養計惟各報多稱政府現有納後藤之誎與越飛開談判之意聞越飛允日本保留北薩哈連日本則當承認其外交地位並允賠償廟街案之損失著名實業家組織新政黨以大實業之總理遠東領袖棉商武藤爲黨魁消息靈通之觀察時局者甚注重此舉且視爲與後藤辭職承認俄國問題復活有密切關係蓋此種新發展皆發生於總選舉十二個月内也目下因首相在溫泉養病閣員多人因太子出游臺灣亦不在京故時局甚難解决 
[印度之阿鴉售數]  
　　二十五日倫敦電印度事務部次官今日在下院稱本年三月底以前一年内喀爾喀特拍賣塲共售去鴉片二千八百九十箱去年爲九百三十五箱前年爲一千五百五十箱至於運往何處則須詢諸印度政府 
[各國近事記]  
　　二十五日巴黎電布國選舉結果現已揭曉計二百四十六席政府黨得二百十五席共產黨十六席反對黨十四席社會黨一席 
　　二十五杜白林電自由邦現准杜白林正當公民備置軍械此爲常狀恢復之先步並可見南愛政府已確信擾亂時期現已過去矣不久他處公民亦將可備置槍械 
　　二十五日倫敦電大英輪船公司已宣布按年息一分二釐之率發給三月底止六個月之股息 
公電 
　　雲南唐繼堯來電各報館均鑒頃閱報載日政府拒絕取銷二十一條復牒不勝憤慨查此次密約係日人乘歐戰期間以武力脅迫而成當時我國輿論一致反對且未經國會通過按之國際法理當然不生效力現經國會提出公决由我國照會日政府將二十一條完全撤廢以謀遠東和平者促進世界和平并可免除中日間之一切糾紛所持理由極爲正當乃日人竟發出拒絕取銷二十一條之復牒不獨蔑視我獨立國家之主權且違反列强世界和平之主旨矧當旅大租期届滿之時萬不能輕易放過務望全國人士上下一心急起力爭預籌最後之應付並請外交當局堅持正義速籌第二步之抗議務使武力脅迫所締之二十一條澈底廢除以伸公理而重國權否則我非魚肉寗甘刀俎實逼處此義無反顧敬布徵忱幸賜明敎唐繼堯支印 
　　碭山來電申報館轉全國父老兄弟鑒旅大及二十一條問題爲我國生死關頭望各界同胞迅開經濟絕交誓死力爭以保國權碭山縣地方自治協進支會啓 
　　泰州來電申報館轉南京齊督軍韓省長南通張嗇公曁各報館均鑒泰縣知事朦呈省長核准建築泰東興公共之黃村河閘妨害農田水利壅遏通商要津尤礙警備隊逡巡護救之行駛擾我治安奪我生機羣情惶駭除集會公推代表黃立全耔漁等晋省力爭謹先電陳泰東興三縣公民傅慶檠等三百五十三人叩宥 
　　海州來電申報鑒敝會徑日議决停購劣貨爲國人後盾東海商業聯合會宥 
國内要聞 
[不信任案之各方形勢議會與府院三方面之意見] 　　 
　　不信任張閣案於前日（二十三）由衆議院議决交全院委員會審查旋經馬驤與吳景濓會商結果定於今（二十五）日開會討論此案全院委員會之形勢確係十分嚴重據議院中人云全院委員會直無異於大會皆係全體議員出席所異者不過會議之性質與主席耳今日審查結果如認爲不可以成立便不難即刻改爲正式大會與以通過如認爲不可成立亦不難即刻改爲正式大會以否决之又謂全院委員會之開會自有國會以來此爲第二决第一次則爲對德宣戰問題故今茲對張閣問題無論結果之擁與倒固已極重視之矣此衆院方面情形也 
　　内閣方面昨（二十四）在閣議席上從新提出討論結果聞已定有兩種策畫即㈠衆院如果通過此案則内閣必通電全國聲明不信任案於約法上無根據政府只得置諸不理㈡一方通電一方仍請元首將原案咨回國會再行覆議並聞前項通電張於昨日業已擬就約千餘言由各閣員傳觀一徧其大意如下查不信任案於約法上毫無根據今兩院通過此案即屬違法國會違法政府有解散之權不過某不忍出此惟有置之不理至個人出處毫無關係但恐因此引起時局上之糾紛是非聽諸公論云云又謂國會旣有彈劾權不宜再有不信任權縱說二者性質不同然並未見諸條文自不能發生效力且查德意志共和新憲法第五十四條普魯士自由聯邦憲法第五十七條澳大利聯邦憲法第七十四條捷克斯拉夫共和國憲法第七十五條均有此權明白之規定苟不信任投票不必在法律上明文規定便可生效則以上各國又何必明白規定之乎是此舉參議院已先自違法衆院中人數較多當有頭腦明白精通法律之人應不至遽與通過萬一通過則衆院亦是違法現内閣雖不敏亦不宜聽違法者之不信任而逕行辭職云云此内閣方面情形也 
　　議員中有一派主張調停辦法謂會議旣已提出此案自難打消張閣宜俟其咨達政府後由總統再交兩院議覆一面内閣從速實行局部改組將閣員中之不稱職及最爲輿論所不滿者撤換使政府國會兩方皆可覓得台階以下台聞贊成此說者頗不乏人即實力派亦尙首肯財劉日昨之怱怱出京即係預爲布置以免爲所犧牲至黎對於此事態度極不明瞭對倒閣者則極力痛駡張等謂其喪失政治道德果國會將不信任案通過余决不袒護而對擁閣者則又力言際此時局多事中樞不可一日無主若將現閣推翻重行組織甚需時日此種責任余實不能負云云此公府方面情形也 
[促成憲法新方法]  
　　國會對於制憲一事表面上人人知爲最重要之責任而證諸事實則憲法會議已照例不能開成其故固由於一部分議員因别種關係作有作用之不出席而毫無意識之放棄職務者亦大有人遄回故土數月不歸京者有之在京而烟賭應酬視同正務無暇出席者亦有之無論用何方法制憲會議之人數終是不足也近聞議會中人有鑒於此特想出以金錢爲出席條件之辦法其法將所謂歲費改作日費開一次會則規定給費若干例如每星期開憲法會議三次而議員歲費月約得四百餘元每月以四星期算則月須開會十二次平均每次應攤三十餘元於是凡到會出席者畢會後當時可領到三十餘元否則即將其數扣下無論如何不再補發如此則多數議員爲必要之報酬起見或可每次準時撥冗蒞臨憲法亦不難早日告成而在國家方面則萬一仍有不出席者多少亦總能省節若干况歲費辦法原係單行法規只要根本上數額不至增加即與原案無所抵觸僅須以過半數之通過即可實行不日當即有提案建議者 
 
 

Page 5

 
 
第一萬八千零十九號;中華民國十二年 西曆一千九百二十三年四月二十七號
星期五 * *   
 
 

Page 6

 
 
第一萬八千零十九號;中華民國十二年 西曆一千九百二十三年四月二十七號
星期五 * *國内要聞二 
[無線電有中美日三國合辦說]  
　　中美日三國間之無綫電問題前因美日兩國主張各走極端迄無解决方法遂擬由該兩國直接交涉本月二日日美兩國駐京公使已先後赴國務院將此情告知張紹曾惟聞美使又於本月五日及十六日兩次赴外交部訪外交總長要求早日履費德理公司之合同日本方面乃極力攻撃美使謂其不顧國際信義只圖自國利益但美國方面决不退讓其態度迄今猶極强硬日政府雖表面上亦屢次向我國提出同樣之嚴重抗議要求即日取銷中美無綫電合同但聞其内幕則因美國態度十分强硬殆不能望其略示讓步現已趨於退讓擬將中日中美兩無綫電合同折衷辦理該無綫電臺即改爲中美日三國合辦現在倫敦華盛頓及北京三處之日本大使公使正爲此事試探英美方面之意嚮如美國能表同意英國又不持何等主張則將改爲中美日三國合辦云 
[關稅會議與大借欵之關係]  
　　張内閣對外國銀團提議四萬萬元借欵消息中外皆極注目據最近東報所載北京專電則認此事與關稅特别會議有關係或者可因此成立一種根本的交涉略謂最近中國政府與四國銀行間進行借欵交涉雖屬事實然亦不過豫備的交涉尙未達到具體的問題即如借欵金額一事亦有一千二百萬元說與二千萬元說及二千四百萬元說數說之中復以中國政府擬借二千四百萬元分八個月交欵每月交三百萬元之說較近於眞其擔保係以增加關稅充之若以成否未定之二五附加稅爲擔保是爲各國銀團所不能承認者但此項借欵之條件似各國各有相當之主張如非有甚澈底之條件殆不易於成立顧特别關稅會議如討論中國内外債整理問題則利害關係互異之九國代表間議論必至沸騰結局或有該會主要問題之二五附加稅加徵案竟至不成立之慮故於關稅特别會議前迄某種程度止有共同利害關係之四國銀團之間先行交涉妥當將内外債整理問題與二五附加稅加徵問題之關係大體决定爲中國計亦有此必要故於此次借欵交涉之聯帶關係或竟成立一種根本交涉亦未可料若此根本問題不解决此次偕欵交涉或終如去年二次交涉之失敗而卒不成功亦未可知云云 
[羅案開庭不合程序律師劉崇佑之意見]  
　　羅案之被告律師劉崇佑對某京報記者發表意見云前日地方廳開庭審理羅案違法之點約舉有三（一）例塡通知日期依照法定程序開庭審案須於三日前預先通知被告及被告辯護人乃二十三日開庭被告羅文幹等始於二十二日下午五時接到通知通知書面則塡二十一日之期地方廳與看守所相隔數十步之遙豈有一紙文書兩日始到即作爲二十一日發出亦不合三日前通知之程序因二十三日之三日前須在十九日也（二）不知照檢察官審廳與被告人之關係何從而來蓋審廳開庭時須先由檢察官陳述起訴意旨而後推事始能審問也經事前再三質問該推事始謂此係調查審尙非公判審意謂調查審不過審訊事實可以隨便苟且不必嚴格依照法律而公判審不妨請出檢察官律師等點綴門面也不知調查審與公判審在法律上並無區别刑事訴訟條例祇知所謂開審而已開審時不可無原告之檢察官在座此爲法理之極顯淺者而該廳推事不知也（三）禁止辯護人發言辯護人對於法律上程序均得有發言權乃前日開審時辯護人對程序上及調查事實上有所陳述該推事始則商請不必發言辯護人不受商請繼則禁止發言辯護人遂祇得謹守緘默此種禁止發言之責任應該推事負之也劉又君羅案自始至終總統總理總長（指司法總長）無一不違法至昨則違法之事發現於司法衙門之自身誠不勝爲司法界遺憾對於此事劉當自爲文詳論之關於羅案本身劉亦擬將此案始末編列一書公諸社會以資討論劉當負答覆質疑辯難之責云 
[參議院之審查報告]  
　　昨（二十四）日上午十時下午四時參議院先後開審查會三次第一次審查爲衆院移付之修正議院法案第二次審查爲衆院移付之修正國會組織法案第三次爲修改本院議長副議長互選規則案茲將三案審查報告分誌如下（甲）修正議院法案（上午十時開會）本委員會承大會交付審查衆議院移付議院法第八十條修正案於四月二十四日開會經衆討論認爲該修正案與議院法第十一條似有齟齬且不出席與缺席界限亦復不甚明瞭本會委員多數不表贊成特此提出報告仍候公决委員長解樹强·理事陳銘鑑（乙）修正國會組織法案（上午十時開會）本委員會承大會交付審查衆議院移付修正國會組織法第二十一條第二項案於四月二十四日開會經衆討論對於原案大多數贊成特此提出報告仍候公决委員長解樹强·理事陳銘鑑（丙）修改本院議長副議長互選規則案（下午四時開會）本委員會承大會交付審查修改本院議長副議長互選規則一案茲於四月二十四日下午二時開會審查經詳細討論認爲本委員會審查此案應根據前日大會之表决以修改議長副議長互選規則爲範圍查各議員提出之案仍分四點㈠關於行政委員之規定者㈡主張先行互選若干人再行抽籤决定者㈢主張規則第一條加不得連任之但書者㈣主張只修改規則第二條第二項决選改用比較多數者當經對於以上各點反覆討論第一點係修改院法之問題現在移付衆院尙未議决是修改院法一案未經成立應待院法成立另定規則不在本委員會應審查範圍以内第二點認爲與國會組織法第八條相抵觸第三點認爲係任期問題應在實體法之院法上規定惟第四點純係選舉手續且意在救濟决選之困難確有修正之必要討論結果僉贊成雷議員殷所提修正案之條文當經表决多數通過合行附抄案文報告大會仍候公决第二條第二項後增加一項决選時以得票比較多數者爲當選委員長郭步瀛理事籍忠寅 
[王文典請派海軍保護華僑海軍出洋游弋之建議附設流動國貨陳列所] [  尊庸] 　　 
　　日前特派考察南洋暹羅菲律濱等處商務事宜專使王文典因事晋見黃陂談及海軍獨立事黃陂甚爲嘆惜謂時局實無辦法王當即獻議謂海軍在政局上素持安靜態度現因軍餉不發故不得不利用南北問題其實情有可原今欲維持海軍减少内亂第一善法莫若使海軍出洋游弋其利有數點㈠可以保護華僑㈡可以練習路線㈢可以增高海軍智識并謂近法艦到滬其艦上設有貨品陳列所中國商務幼稚上下正在圖謀發展時代利用海軍發展國貨尤爲一絕大之好機會海軍出洋可艦上設一流動國貨陳列所就仿法艦辦法（一）可以興起友邦之觀感（二）可以引起華僑之愛國心并且此項海軍出洋可多帶工商人出洋遊歷帮同管理陳設各事不但海軍智識因實習上得以增高即工商人因游歷上亦得增高智識海軍旣有事可做有政治目標自然不在國内搗亂黄陂甚以爲然并謂本人亦海軍出身久有使海軍在海餐發展思想此種辦法實爲國爲民俱得其利故對之甚爲嘉許王君復於日昨將關於此事呈明府院及海農兩部條舉尤爲明晰茲照錄如下呈爲請撥軍艦作爲流動國貨陳列所以發揚國產綏撫僑商事竊本年三月三十一日上海浦江到有法國巡洋艦兩艘該艦係自上年奉該國政府命令環游全球宣慰僑民於該日駛到上海業經海軍官長電呈在案查該艦等奉令出發之際并由該國政府組織游歷團團員中有外交部部員工商部部員曁商人等隨同到處調查俾作實施之準備艦内陳列該國及各殖民地之貴重工藝曁優美國產環游全球任人縱覽誠一浮海博覽會也列强自經歐戰刦餘金融枯窳商業凋零亟謀工商之發達國貨之推行改鐵甲爲商航化兵爭爲商戰其法至良其計至巧誠富國之良規亦裕民之妙策吾國僑民五洲散處因國力之未充受外人之凌虐時有所聞近乃益甚如秘魯没收華僑財產勒充苦工巴西違約立章禁我入境僑荷代表聞被扣留旅俄華商慘遭槍斃斐律濱則勒令用西文簿記剝奪文字自由國人聞此消息莫不悲憤塡胸雖經僑胞之痛哭陳詞號呼求救僅博得政府文電之援助於實際無補毫釐况南洋暹羅斐律濱各屬在昔稱臣納貢自改革以來對彼國際地位尙未叙明或通商條約亦未議訂僑民岌岌堪危朝不保夕查海軍艦隊本爲保護僑民而設若每歲有一二次之巡遊仿此次法艦辦法藉艦隊之尊嚴拓海外之商業旣引起僑民之愛戴又樹異域之聲威保護僑商發揚國產航海人員且資練習一舉而數善備爲此呈請令海軍部委派艦隊并令農商部籌備工商國貨陳列流動團俾航海人員及工商實業團携載國貨隨同前往以資擴充國外貿易保護僑民而揚國威及懷遠之至意謹呈（四月二十二日） 
[敎育部擬興辦蒙藏敎育敎衣當局尙有暇及此乎] [  勗公] 　　 
　　蒙藏向爲多事之區近以外蒙風雲日急政府對之似已稍加注意如前此蒙疆委員會之設立及此次參部征蒙計畫之編定表面上似有竭力應付之意然所施政策無非恃武力解决縱可鎭懾一時亦不足以維持久遠敎育當局以蒙藏之所以時思蠢動雖由於外人之勾結而其無普通學識易受人愚亦前以致之因擬興辦蒙藏敎育以爲正本清源之計所擬具意見書大致謂蒙藏接鄰强國興辦敎育最關重要今者四北邊防日急蒙藏一再獨立俄人近且以其過激主義改建蒙古政府欲使草昧之衆一躍而成最新式之國家所以開發而誘導之者不遺餘力無論俄國遂强蒙古政府勢必與之同化即幸能完全收復而過激主義之傳播已足以擾亂蒙衆使邊陲永無寗日蓋以世界最不開化之民族驟使之走入極端未有不引起絕大紛擾者外蒙旣亂内蒙勢必同入漩渦而西藏之交涉近且益加危迫西北藩籬旣撤中國前途將不可問今爲對外保存國權計惟有從根本上着手一面以兵力鎭定外蒙亂事一面即興辦蒙藏敎育取未開化之民而授以正當之知識庶使知五族一家之利堅其團結之力絕其外向之心蒙藏日漸開明自易引而内向故蒙藏敎育在今日已成刻不容緩之圖且蒙藏人民時爲外人利用幾不知自身爲何國國民追溯原因實由於蒙藏人民未受國家統一敎育反觀内地雖因軍閥宰割南北分裂而人民之統一如故無他人民受有統一之敎育故也然則爲對内全國統一計亦不能不興辦蒙藏敎育但此等蒙藏地方非純恃普通敎育行政機關可以行使其職權必籌有特别辦法方不致忓格難行云云並擬定辦法如下㈠敎育部設蒙藏委員會㈡西北沿邊省區適宜之地分設敎育局㈢就相當省區設蒙藏師範學校籌備師資㈣對於辦理蒙藏敎育人員規定最優獎勵㈤由蒙藏院責成各王公札薩克令子弟就學並定王公辦學獎懲辦法㈥敎育部應籌特别經費列入預算興辦蒙藏敎育右舉六條㈠㈡㈢㈥四條可先行籌畫㈣㈤兩條則須另訂詳細條例以資遵守聞敎部幾經審議後巳决定進行程序日内先將提出國務會議通過以便着手實行若是則蒙藏人民當有感化之日特恐仍是紙上空談耳 
[商聯會催開關稅特别會議]  
　　華盛頓會議議决之關稅特别會議因法國對於協約延未批准致開會日期不能决定商民所希望之裁釐亦難尅期實行近聞全國商會聯合會復呈部院請速召集略謂關稅特别會議載在關於中國關稅之九國條約第二條規定該會議應於本條約實行後三個月内在中國召集其日期與地點由中國政府决定之等語查自上年四月二十九日奉大總統批准後迄今已及一年似不宜再行延緩且此項會議關於國家收入商民負擔均屬重大而裁撤釐金爲除數十年秕政其抵補方法亦必基於關稅特别會議之决定急待進行尤不容稍延時日應請根據華會協約即日提出國務會議草定日期通告締約各國迅派代表來華在京開議俾增加關稅裁撤釐金確有實行之望云云 
[贛長問題之政府咨復]  
　　國會議員蕭輝錦前因政府同時任命徐元誥陶家瑤爲江西省長特提出嚴重質問茲聞政府已經咨復原文如下國務院爲咨復事准貴院咨送議員蕭輝錦等提出江西省長同時任命二人質問書一件請答覆等因查政府此次免江西省長純爲調和政潮起見以徐元誥鄉望素孚遂斟酌擇賢而任並因其奔走南北傾向和平政府對於接洽統一事宜尙須有所借重於未到任以前不得不以陶家瑤先行署理政府本其職權所在特爲權衡其間並不知所謂何種黑幕如謂有苞苴暗投情事但能確切證明政府自當負法律上之責任若僅以人言傳聞則市虎杯蛇旣無根據固不必爲之深辯也緣准前因相應咨復貴院查照此咨參議院國務總理張紹曾 
[旅大案之日美報紙爭論一則疑美政府贊助中國一則辨明美政府並無此意] 　　 
　　世界新聞社云東京國民新聞本月二十日社論謂美國休士國務卿曾告中國駐美代使美國對於二十一條要求問題願爲調人以助中國取消該約二十一日英文日本告知報（美國人所辦）撰論指此說不確謂美國無意於干涉一九一五年中日條約事件茲彙譯兩報論文於後 
　　國民新聞社論云中國駐美公使施肇基氏已啓程赴美聞其主要使命爲求美國助中國要求取消二十一要求條約並鞏固中美間之秘密妥洽據報告稱休士國務卿曾對華代使聲言中國之要求取消二十一條恐終無效但不問日本之態度如何中國堅持不已未嘗無益美國雖不能直接援助中國若至中日爭持劇烈時可召集九國條約簽字各國之代表開一會議調停此事華會目的之一即爲取消中日條約不幸未達到云云觀休士此說可知美國切望中日條約之取消與中國同也按美國現時急欲取得中國之市塲從前他國侵略中國時美爲門羅主義所束縛無從置喙戰後其富力大張法意比荷四國現皆注意恢復本國經濟無心顧及中國德奥在華勢力完全被排因此祇有英日兩國具有擴張在華勢力之能力美國以前在中國未取得經濟根據今欲得此根據非打撃日本或英國之勢力不可但美國今日排斥英國有所未便故其敵意勢必專注於日本彼之野心顯欲連絡英國傾陷日人勢力使中國盡入白種人控制之下也夫英國對華關係之歷史直爲一種侵略歷史已爲舉世所公認日本對華則未嘗侵略彼今日在滿蒙之地位係得諸俄國其意本欲終止遠東糾紛之根源當時若以該地歸還中國實爲危險因中國孱弱俄力必將東漸今俄已崩壞而有一第二俄羅斯出現野心勃勃待時而動今日還遼東與中國其危險與昔年相等總之滿蒙可謂與日本之存在有密切關係美國時時欲伺中日之爭而取漁人之利彼此種野心實爲一種白種人宰制世界大計畫之一部中國以有色種人而爲其傀儡實爲可憐可笑也 
　　告知報社論云國民新聞載休士國務卿近於與中國駐美代使談話中間接允許助中國要求取消關東租借條約但此消息得諸何處未經指明亦未經證實而該報根據此大可疑之說著論抨撃美政府謂其願見一九一五年條約之取消並搆成種種理想的事實加諸美國但上述之報告旣未經他方面證實再揆諸休士君之屢次宣言及其始終一貫之對華政策吾人實不見此報告有何可信之理由也關於中日所爭之關東問題休士君始終緘默無言惟在華會中曾有一度關於此點之公開宣言其對中日兩方態度均極明瞭茲抄錄於下「關於此項准許（一九一五年五月二十五日條約中許日本臣民有權在南滿租地造屋從事貿易製造耕種居住旅行爲任何種之業務製造並得與中國人民在東内蒙合辦農業及相同工業）合衆國政府自將認爲並非意在獨占的並將從中國政府爲美國公民要求依中美條約最惠國條欵所應得之權利抑於此有須聲明者中日間條約有效與否之問題與美國依對華條約而取得權利之問題截然爲兩事美國之條約權利美國始終一致主張之」休士君此項宣言及其他一切宣言與舉動中均無可以證明美國意欲直接或間接干涉關東問題之處即前乎休士之美當局其宣言舉動亦然美國祇注意於維持在華開放門戶及機會均等之原則此外舉非彼所主張今美國之爭無線電台事件亦無非如此開放門戶及機會均等主義爲日政府所承認日本對華舉動苟不違反此主義美國即不干涉之國民新聞之懷疑實空中樓閣而已 
[膠濟路之悲觀] [  青田]  
　　國有五路已爲軍閥典質一空乃羣向新收回之膠濟鐵路打主意收回以來直接間接向該路索欵者不一見日文報載該路每月報効保洛各十萬元現任局長劉氏到差即以此爲條件云云雖所言未經證實尙可作一種風說論而前局長趙氏因拒絕保方索欵致爲熊氏連電逼走局中人固言之鑿鑿者也 
　　膠濟路之有理事會可爲前當局尙顧民意之表示雖理事類於具位未必眞能行使監督之職權然而多一個機關多一番手續多少予當局以不利此種限制自由之機關當然爲軍人式之閣員所不喜於是始則由部員傳旨謂部長不喜聞理事會之名稱以後公事不得開口理事會閉口理事會以攖部長之怒繼而電令該路謂行政事務雖有提交理事會議决之規定惟核准主權仍在本部嗣後關於前項各事應即按照國有各路定章呈請部示後再行辦理以符手續云云竟將部頒理事會章程第五條所規定之手續輕輕以按照國有各路定章數字一筆抹煞而理事會可從此不必理事矣 
　　膠濟鐵路車務處長須聘任日人會計處長中日各一爲協定條件所規定一關列車運轉一關經濟出納爲全路命脈所在關係至爲重要日人在華府會議力爭此兩席而現任車務處長大村卓一會計處長佐伯彪均係日管時代舊員熟習該路情形者初意以爲此二人者必盡力爲彼方保障權利遇事或掣我肘孰知大謬不然所謂車務處長對於車務事宜絕不顧問對内對外均以總段長名義行之而車務處長不與焉會計處長亦不過陪食而已日人用心深遠對外交涉必有一定之步驟非漫不經意者大村佐伯二員之留任曾得日政府之同意决非抱吃飯主義者其所以抱旁觀態度不問職務者蓋目撃該路現狀將任其盡情破敗至敝疲不堪之際則藉口庫劵擔保之不實執取最後之手段其所欲得本不以車務會計兩部爲滿足該路當局任令路務之摧殘與廢弛不啻爲日人製造要索之機會不知當局與國民亦曾置念及此否 
[秘魯華僑之呼籲]  
　　秘魯華僑聯合自衛會爲聲訴排斥華人情形曾電請我國各工團援助茲將原電誌下謹啓者僑等驅去故鄉求一絲一粟於海外因國威之不振寄人籬下忍辱經營苛例橫加者屢矣然未有此次廢約排華之慘也自舊歲九十月之間秘國政界要人屢次推倒現政府藉口於政府之擅許華人入境危害民生爲詞各黨報又復推波助瀾衆議員罅拿打氏提議廢除中秘商約案旋即通過消息日惡僑情慄懼同人等因是奔走呼號創設本會以謀自衛並作外交之後盾成立以後曾因排華惡潮電達外交部及報界公會轉達各社團乞爲援救今閱報載貴會因秘國排華事情曾代電政府請爲嚴重交涉足見諸君愛國愛僑見義勇爲同人等銘感五中曾將盛意轉達僑胞無一不感戴大德者也溯此次風潮之起因一在中華航業公司華民船轉來華客一百餘名於舊歲十一月七日抵秘未幾又有日本輪船載來華客一百餘名均携有正式護照登航時已在駐秘領事處圖押手續旣妥登岸時理無留難乃達期輪船抵境均被阻止登岸報界鼓吹議員附和秘政府恐地盤之動搖徇黨意而衊公理拒絕登岸迭經羅代使嚴重交涉始允放行其蔑視邦交莫此爲甚前一九零九年時伍廷芳公使與秘外部曾立有證明盡准商人携同正式護照入境今衆議院擅提廢約之案經已通過現方運動參議院同意通過務達廢約之目的而後已屆時不獨禁絕新來之華民客即居留秘國之華僑亦恐有被逐出境之勢吾僑來秘之路絕矣吾僑之生命財產危矣羅代使據約力爭疲於交涉事之能否有濟務乞貴會一致助力催促政府設法交涉保護僑胞不勝待命之至 
[洛吳壽筵之熱鬧]  
　　開封函云二十一日爲吳佩孚壽辰前二日（十九日）張 
 
 

Page 7

 
 
第一萬八千零十九號;中華民國十二年 西曆一千九百二十三年四月二十七號
星期五 * *福來携帶重要禮物（内有貢緞壽屏一架）匆匆赴洛蓋張本吳之心腹密邇咫尺不能不往洛陽又係豫境一切重要人物紛紛來洛祝嘏張督亦應盡地主之誼前往照料而直奉戰事喧傳日亟究竟吳意向如何張亦擬借此一探詳情此張督赴洛之重要原因也隨張同行者爲張鳳臺之五弟張仙臺即代表省長前往敎育廳長王幼僑·實業廳長張之鋭·警務處長張樹勛·財廳長劉紹曾·印花處長郝允賢·省議會議長胡鼎元·及張懋德武某楊某等一批一批分頭西上一時火車站上冠蓋往來絡繹不絕軍樂隊在車站送諸要人由上午七時起直至下午五時始歸此特開封一小部分耳聞十九二十兩日由京保赴洛者有總統代表金永炎及何恩光劉治洲陸錦王家襄等並兩院議員若干名陸續不絕最堪注意者則有宣統之代表福啓及康有爲亦同時至洛誠異事也可見軍閥之威力足以箝制一切受政客之崇拜矣開封警務處長張樹勛十九日到洛二十日即回竟不待壽辰過去即行回來不知何故據某君告余言開封方面甚行緊急連日在城内破獲匪人機關不少如鹿角胡同炒米胡同等處壛獲有匪犯並搜出有槍械子彈等物内容不易探知十九日下午南關某營連長王某偕兵士數人在操塲散步忽一兵士拾得炸彈一枚方駭異間突然炸裂將連長及兵士三人均行炸死雖當局竭力禁止喧傳而外間已互相傳遽人人皆知矣此炸彈之由來有無特别原因或係軍士偷出遺失於此亦未可知因該處距城數里似非有人故意抛擲者警務長之遄返開封其或因此歟至財政廳長劉紹曾本係吳之軍需處長前逗遛漢口籌措餉糈回汴三次即又赴洛並俟祝壽後即由洛赴京爲吳籌欵何日回汴尙無準期其忙迫如此未免啓人疑竇河南方面又積極催提外縣税局欵項並籌辦紙烟税捐及派員分赴各縣查徵鴉片及白丸等税聞皆係爲吳籌欵接濟軍餉此間人已公認直奉戰期爲時不遠而當局中人則皆不承認大約洛陽壽筵上或不能不於茶餘酒後一磋商之也 
[東省特區法院第二批更動舊推事僅存三人朱樹聲已經赴京] 　　 
　　國聞通信社哈爾濱通信云東省特區高審廳長陳克正、 
於本月一日到任後司法部即發表大批更動法官之令將高廳庭長王家標杜祖繩改派陳海超涂堯地審廳長石福籛改派祝諫地方檢察所主任檢察官改派李葆光地審廳庭長周詒銧改派葛鵬雲推事劉震改派趙林魚已見前報茲又續行發表高審廳推事李鳳標葉在𨸱邢福頤地審廳推事王振本于光熙呂磻宋景蒸孫眞檢察官周翰均准辭職派李蔭森陳廣德龍燦雅爲高審廳推事唐春元秦允獬于克容爲地審廳推事派唐塋喬爲横道河子第四分庭推事其餘各缺壛裁撤不設尙有地廳推事涂景新張啓鴻均已請病假離廳决不回任現在詳細調查推事中所未走者高審廳僅有曾有瀾一人地審廳僅有嚴曾榮郝樹寳二人又聞高審廳檢察所主任檢察官朱樹聲原與陳克正有舊乃迫於輿論及良心上作用勢難再留現已請假赴京决不回任遺缺所派何人尙未發表各檢察官續上辭呈朱氏旣未批留又未爲之轉部請示均暫擱置俟交後任辦理將來檢察部分必仍有一番大更動也 
[美公使蒞湘考察路工] [  幹]  
　　駐京美使舒爾曼氏忽於十九日正午由漢口乘車抵湘届期由趙省長特派交涉司長楊宣誠赴東車站迎接並派軍樂連及二十二團兵士與警察隊在車站排隊恭迎抵湘之後即赴美領署休息隨即入城拜會趙省長茗談一·刻許而别舒氏此來任務原係考察潭寳路工（即由湘潭至寳慶之馬路原係去歲賑災由美國捐欵興修者）故二十日最早即乘汽車赴潭至傍晚時始行返省仍庽美領署趙省長即於二十一日午後一時在交涉署内設宴欵待以敦睦誼陪宴者爲雅禮大學校長蓋保耐湘雅醫學校長顏惠慶及華洋籌賑會各西幹事向例凡駐華各國公使出京應由外交部先期電知該公使所至地點之地方長官或由駐在所至地之該國領事先期正工通知始能認爲公式的否則視爲私人游歷其待遇即有不同舒使此次來湘並未經過公式的手續除由華洋籌賑會函知省長後僅由青年會駐漢某西人來一電報及趙省長决定以正式禮待遇告知駐湘美領美領復欣然受之且請爲美使預備大轎以壯觀瞻又聞當舒氏將至之際美領告知交涉司某科員謂公使地位高於省長不能先行拜謁楊交涉司長聞之亦告美領署某文案謂中華官制公使實與省長同等且普通習俗祇有行客拜坐客云云美領無詞故仍係舒氏先謁省長云 
[川邊大地震之西訊]  
　　字林報三月三十一日打箭爐通訊云本月二十四日此間忽遭地震外縣勢尤猛烈多有山崩地坼生命財產喪失甚鉅鄧柯大喇嘛廟住有喇嘛數百人此次亦以地震坍倒壓斃喇嘛甚衆受重傷者更多昨有驛卒到此據稱居民之斃於地震者數在千人以外同普地方距此間五日程亦罹奇災華悹之妻壓傷甚重據記者所聞此次往拉薩之北首大路沿綫幾全遭地震今晨安德露醫生及愛迪嘉氏已偕華人數名前往鄧柯同普救護受傷者據久客此間之華人言此次地震甚猛烈殆爲生平所未見幸打箭爐未有死傷但沿北首大路住有法敎士二名未知無恙否又四月五日通訊云上月二十四日之地震鄧柯壓斃一法敎士方地初震時該敎士適在室内未及出外屋即坍倒遂活理於瓦燦之中同時華人之被活埋者亦有數人今法敎士之屍身猶未尋獲該地華官之妻一足受傷甚重人民死傷者目下雖無官報但據此間所消息當在一千至二千之間該地爲中藏游牧民族之市集適當往拉薩之北路土地平膴近年來滇人前往開墾者頗著成效因是該地日見繁盛有街衢有商舖此次突遭地震示啻受一重大打撃矣 
[皖聞紀要]  
　　日前有帥和者擬向省公署財政廳運動包辦紙烟捐承認每年繳捐三十六萬元事爲財廳長何炳麟所窺破不允包辦復一面派員調查擬由官廳委員設局辦理於是帥和知難成事實遂微露其隠據說伊曾在上海向英美南洋大美永泰和四大公司詳細調查統計皖省每年銷售各種紙烟平均約在八九百萬元之譜以値百抽二五徵收捐欵每年可收一百餘萬元故不惜花去運動費包攬此項税捐也現聞何炳麟已禀承呂調元定爲官督商辦擬在省垣或蕪湖設立總局委任局長一人各縣埠劃分區域規定比較招商承包帥爲原提議人往返奔走消耗頗爲不資亦允開辦後际包一區以資體恤 
　　豫匪老洋人自被靳雲鶚旅長招撫後即改編爲正式軍隊仍駐豫省境内野性難馴久有復叛之說現忽奉吳佩孚令調駐豫邊該處與皖省毫縣交界該縣人民極爲恐慌馬聯甲昨已電請洛吳調回該隊以免驚擾不卜能准予所請否也 
　　本年皖南茶税徵收事宜財廳長馬振憲任内即由太平崔星門投資辦理發表後當有微屬商人吳永柏等反對堅請財廳撤消崔之包辦擾攘數月現在已届設局開辦之期崔星門日昨已在財政廳具領大票前往設局開辦刻聞又有上海茶業公所電呈省長財廳攻撃崔爲三届失效當選人欲藉此苛索商民以償損失懇請收回成命否則收回官辦如置不理則惟有罷税之一法當道對谥此事如何解决尙未有所聞也 
　　呂調元蒞任以來所委各縣知事大都被拒不能到任頃又牌委舒鳳儀代理盱貽縣知事王丹墀代理宿松縣知事孫雲代理婺源縣知事牌示甫經掛出各該縣旅省同鄉即從事調查來歷以爲迎拒之準備云 
[蕪湖快信]  
　　皖南鎭守使署二十五日接蚌埠電知馬聯甲令第二旅長李傳業代理皖北鎭守使第三旅長王並代理皖南鎭守使當日已發表 
　　實業廳廳長鄭斅慈前日由省來蕪與官礦督辦王志襄有所接洽公畢於二十五日回省 
　　駐蕪代理日本領事官田中作由滬調來日軍艦嵯峨號於二十四日到蕪停泊江干 
　　蕪湖洋貨布雜等帮連日開會討論截止已定之日貨進口期公議定夏歷三月十五日爲止逾期絲毫不許進口 
　　蕪湖各界因江蘇駐蕪米捐局王矅有更動消息刻經吳政修等聯名於敬日致南京韓省長嚴廳長電云王局長到差以來輿情甚洽茲聞更換皇駭同深擬請收回成命仍以王局長繼續辦事否則請於皖籍候補人中遴選公正人員來蕪接辦俾免紛擾 
　　貴池人王秉三藉口修築該縣許姓之惠許圩工程擬在大通招募小工千人蕪湖道尹房秩五接貴池黄知事來呈已電飭大通警察專局倪咸理設法解散以保安寗　 
[沈鴻英攻粤失敗沈軍退守清遠] [  平] 　　 
　　沈鴻英此次作戰計畫其第一防線係以全力分路撲攻省城一面固守石井新街爲第二防線而以沈榮光部爲後援不料節節失敗李易標部在白雲山瘦狗嶺石井西村各處被撃潰竄其部隊四分五裂或死傷俘虜全部覆滅或陷入重圍完全繳械沈之第一防線遭此大創精鋭完全損失新街之第二防線亦被聯軍包圍由楊希閔擔任總指揮以楊池生楊如軒范石生等所部爲中路以李福林劉振寰部爲左翼以朱培德部盧師諦部爲右翼分兵三路會攻已於二十日將新街克復沈軍向清遠潰退與駐清遠之殘沈會合現正在追撃中是第二防線亦失至駐韶之沈榮光部雖尙有多少實力但潮汕許軍大隊已繞向北江抄襲其後大有首尾不能兼顧之勢預料其最後計畫必向西江方面退却幸保殘餘並藉與留梧各部啣接以通歸路惟聞林俊廷已聯合劉炳宇向梧州進攻並密約駐高州之呂春榮部由鬱林會師夾撃留梧之馮保初何傑才各部處此孤危絕地勢必不支梧州不日爲林劉佔有面三水蘆苞又均爲聯軍克復肇慶之張希栻已與陳天太開火張已屢敗是西江一路沈氏亦不能駐足只有竄歸江西之途而已沈氏輕於發難失敗至此一由於楊永泰之省長夢利用沈氏孤注一擲二由於李根雲以爲熟悉滇軍情形可以挑撥離間使爲我用而不知事固出人意外者或謂沈軍之敢於啓釁實得贛蔡及林俊廷陳炯明之援助今尙未至於完全失敗最後之勝利未知誰屬不知沈軍確無能爲蓋贛蔡向受江西各界排撃携同赴任之北軍僅得二師一混成旅其用以自固尙虞不足即使洛吳别調精鋭飛度大庚然北軍對南戰略實非所長加以水土不服地勢不熟即使來援未必能勝現許崇智李烈鈞已紛調大軍馳赴南雄北軍雖來可以無慮若林俊廷與沈氏素不輯睦今只有落井下石詎有爲援手之理至陳氏殘部多已受編沈氏若得手或有異圖今必不敢爲患故以現勢論苟聯軍確能一致則逃軍勢力不日可消滅此亦未始非西南之福也茲將港粤各報所紀滇軍得手與沈軍節節敗退情形轉錄如下 
　　佔領兵工廠之戰自沈軍啓釁後之一二日内兩軍戰線仍在附城近處如白雲山西村三元里瘦狗嶺各地故市中商民輒聞有槍砲聲甚爲驚惶近因查悉以上各地確已無沈軍踪跡沈軍戰線漸移向北方戰事又多獲勝利始稍形鎭定現查確自攻破小坪沈軍石井兵工廠即爲滇軍朱培德佔領十九日前廠長朱卓文派參謀副官數人到廠巡視發見廠内各機器多爲沈軍称去及損壞現孫中山改委朱和中任廠長朱即於二十日往廠接事聞朱爲湖北人至前敵戰情昨十九號已聞滇軍追至新街又由新街以上之火車路有某某數處被民軍炸毁沈軍原習鐵路爲活動至此又益失勢以現狀推測之沈軍大約不日將要完全敗退也刻據有從戰地回者言近日滇軍奪獲子彈甚多且滇軍作戰最善打衝鋒對於子彈之施放又至省儉不輕亂發一彈以視别軍之一見敵人即發放如雨者眞有天壤之别滇軍遇敵放彈多不還撃俟敵人放彈至若干時一得上官衝鋒命令即奮勇齊進故虚耗子彈極少也大本營某君云沈軍最初來攻省城包圍農林試騐塲時尙未算十分危險所最危險者厥惟十七日滇軍全力圍攻石井兵工廠之際沈軍忽以大隊繞道襲攻城西彩虹橋幾於無有攔阻直搗城市幸劉震寰韋旅恰正奉調出西村北去由城内結隊出無意中在彩虹橋正與沈軍相値沈軍初以爲滇軍悉數併力攻石井省垣無備正可乘虚而入忽見劉軍大隊來遂大失望且劉部人數頗衆又極力死戰故沈軍卒敗潰北逃現各機關人言此次抵禦沈軍實以滇劉兩軍爲功首云另一消息謂此次沈氏叛變除令駐白雲山各軍攻撃省城東北部及觀音山餐復以沈榮光等部沿粤漢鐵路而下圖擾西關大本營據報隨派鞏衛軍第一混成旅於十八日晨赴西村應撃是日王旅甫抵西村前方某處時即與沈軍交綏各官軍奮勇直進機關槍之掃射砲火之轟撃極爲激烈加以右翼有滇軍廖旅之并進激戰數小時沈軍不支遂沿鐵路退却下午五時許在小坪兵工廠一帶據險抵抗復經王旅長等數次衝鋒沈軍不能守望風四潰夜半四時兵工廠遂爲王旅之鄧營首先克復廠内各部製造機器尙無損壞惟槍枝子彈已先時被沈軍擄載往韶計是役王旅奪獲槍枝百餘枝子彈數十箱軍用品無算并俘虜沈軍數十名當即一面在該廠附近各砲台布置警戒一面仍派隊跟踪進撃聞孫中山已明令王旅派隊駐廠保護俾工作即日恢復各軍軍械軍實得以源源接濟云 
　　佔領白雲山之戰十八日下午白雲山方面仍有戰爭蓋沈軍尙佔據摩星嶺從最高處向山下滇軍范石生部及劉震寰部嚴旅中央直轄第三軍盧師部鏖戰且用猛烈襲撃法冒雨衝鋒雙方死傷甚衆八時後由白雲山扛回醫院治療及紅十會前往護救之傷兵仍相望於道卒戰至十時沈軍不敵始行退去滇劉等軍遂將白雲山大部分占領至西北方面則由滇軍楊廷培與桂軍劉玉山担任進撃西村一帶之沈軍惟該處係屬平陽掩護之法較諸白雲極難措施此路本最關重要死傷亦以此路爲最沈軍以機關槍從正面抵禦連打四個衝鋒亦未見效戰事之劇烈於茲可見幸攻白雲山之軍隊得手從粤漢路旁抄出沈軍恐被截斷後路始倉卒退至小坪時已二時許矣十九日晨六時半白雲山上之沈軍復從柯子嶺反攻向大紅谷獅左獅右腰等處滇軍陣地射撃滇軍因愛惜子彈之故初略失利嗣駐勒茶坑爛馬鞍姑嫂墳等處之楊如軒劉震寰朱培德等部出而援救瘦狗嶺之劉部亦以砲遙撃逃軍始退却及十二時沈軍有五百人從蕭岡趕至兩方遂又决戰至下午四時始停息白雲山已完全爲滇軍佔領矣 
　　佔領蘆苞之戰十八日第四師第七旅羅團在三水西北與敵接戰自午前六時開始攻撃敵約千餘人被羅軍壓迫過江當即潰散奪獲槍枝四百五十餘枝子彈十萬又同時敵之主力軍約千餘人由西南左側方向第八旅作戰被粤軍以强盛火力壓倒敵人後即用白刃薄戰將敵追下江邊是時敵人已成背水勢不死於兵即死於水該敵迫極死力奪路而逃粤軍乘勝追撃奪獲槍枝百餘枝十九日馬房方面亦被胡旅撃退奪獲槍枝四百餘枝胡旅初舉全力向住蘆苞之敵猛勇前進敵人頑强抵抗胡軍衝鋒至該敵面前（以白刃血戰方始退去蘆苞遂爲胡軍完全佔領敵人又向側方遷廻來攻馬房之敵聯合襲撃側面粤軍處境至屬危險幸官兵皆係百戰建兒至死不退就地固守飛報佔領蘆苞軍隊胡旅長得信後即來救急至則正値兩軍戰鬭最激烈之時胡旅長指揮部屬向敵人之後猛攻敵遂不支已被胡軍前後包圍無法逃出繳獲槍枝一千四百餘枝子彈無數俘擄九百餘人輜重行李不計其數該敵受此巨創無異全部消滅無戰鬭之能力牟是日蔣師長親率師部參謀副官到前綫指揮調度一切故能一舉殲敵成功如是之速云又頃接佛山駐探報告三水昨（二十）夜十時滇軍四師二旅七旅所部在蘆苞上木棉地方大戰勝利共繳得敵軍第一軍槍八百餘枝子彈輜重無算又平南大將軍沈字大旗一面云云 
　　攻克新街之戰滇軍攻克石井兵工廠後乘勝進攻大望沈軍甫一交綏即棄械奔逃滇軍遂於十九下午三時完全克復大塱沈軍前綫已退至郭塘江村已無沈軍踪跡滇軍恐被計誘由飛機凌空探察知沈軍確已爭先奔竄遂星夜分兵包圍先將郭塘殘部撃退進取新街沈軍分據新民埠龍翔市等處極力抵抗惟新街無險可守新民埠店舖前被某軍焚刦尙未建復敵無法掩護撃斃甚多航空局復駕飛機從空抛擲炸彈沈軍一聞飛機之聲心胆皆喪軍心大潰自十九夕戰至二十早沈軍已被斃過半滇軍傷士兵十數名復以大砲掩護步隊前進至午刻已將新街完全佔領沈軍沿樂同大逕橋潰入清遠縣界與駐清遠之殘敵會合二十下午飛機又飛往敵軍陣地施放炸彈斃沈軍多人現沈軍已分途四竄滇軍仍奮勇窮追旦夕即可由清遠而進攻英德云 
 
 

Page 8

 
 
第一萬八千零十九號;中華民國十二年 西曆一千九百二十三年四月二十七號
星期五 * *自由談[  映霞]  
[一知半解] [  養]  
　　當印度洋赤道一帶之水·色白如霜雪·船經其地·若穿銀光之重霧·據云係燐光所致 
三言兩語[  鵑]  
　　這幾天國會中的信任不信任案把個老張鬧得神昏顚倒不知所云這眞叫做鬼迷張天師了幸而張天師法術還多軟哄不靈用强挺强挺不靈大約還有甚麽新法術施展出來但是鬼計多端怕也不易收拾龍虎山上諒來未必容他久居罷 
[國貨維持會調查錄弁言（上）] [  天虛我生]  
　　吾國地大物博甲於五洲顧以貧弱稱日岌岌焉瀕於危亡之局其故何歟以吾所知則羣衆無愛國心是其第一病根政客軍閥各自私其所欲姑無論矣四民之儔士以窮而獨善其身絕無効忠致力之途安分者抱膝以死點譎者則以清談干祿轉輾而入政客軍閥之門四民缺其一矣農則手足胼胝仰賴天時地利以生存墨守成法無所進取徒爲芸芸衆生謀一飽暖綜其所入僅瞻八口永小作家不過爲大地主之傭奴家且不富何有於國然則貿遷有無足以調劑盈虛闢社會上生財之道者其惟工商而已然而工人知識向多淺狹以急功好利爲本旨以減料偷工爲競爭初出一物非不精美及旣銷行則玩忽潦草不復自顧信譽而仿冒者且接踵以起利用他人之廣告偷減主要之工料製成劣品廉價發行破壞國貨之信用隳落國貨之名譽所不顧也彼商人者則惟取其販賣利重翻願爲劣貨推銷購者覺察猶以種種說辭聳其舍彼就此而於是劣貨徧於市塲是驅百工而爲劣貨者商也然而商人不任其咎以爲買主貪廉實由自取同爲一物値乃倍蓰舍精取麤初非人心所甘推其本因則由國民之窮而已譬之丐者非不慕夫膏梁錦繡而乃無力以致則得殘羹破絮亦知足矣凡購劣品之買主其情勢亦正如丐若彼富人則又自矜高尙視國貨爲賤貨不屑以有用之金錢購此無價値之貨品於是量珠輦金以求舶來之品而商人亦遂量珠輦金渡太平洋而西洋貨業之盛衰實與愛國者之多寡爲比例也 
[佛家寓言] [  胡懷琛]  
　　中國周秦諸子各有寓言妙理名言千古不朽但世人多不注意自伊索寓言從西方輸入以後人家才慢慢地注重起中國寓言來中國寓言近來已有人輯成專書不必多說而不知釋氏書中也有寓言而且超妙絕倫百喻經一書所載多是寓言有某大師曾取他三分之一演爲通俗文字名曰法味用意極佳但每則首尾說明太多中間又雜以佛學專門名詞使讀者不勝沈悶今我又取法味三分之一演成此稿務以簡明易讀爲歸别綴按語以申鄙見只要人家能明　意不必掛佛學牌子讀者諸君還當他是小說讀罷　 
　　痴人吃餅 
　　有人買餅饑吃了一個不飽吃了兩個還不飽三個四個連吃下去仍是不飽一直吃到第七個才吃下半個便已飽了這人大悔自巳打自巳道早知這半個可以充饑我只吃這半個便夠了那前六個豈不是白吃了麽按這個寓言並非是敎人家轉迷爲悟世人執迷不悟像這痴人一般的　� 
眞不少哩 
　　窮人對鏡 
　　有個窮人在深山裡尋著一箱子的藏金他自然是快活了打開箱子來時滿箱都是珠寳却是再有一個人面兩眼骨碌碌望著他窮人大驚道我想不到箱子裏還人有看守著說罷拚命的逃走了原來箱子裏並没有人不過有一面鏡子那一雙眼睛便是他自已的影子按這呌做作賊的人心虛 
[賺笑小錄] [  戴夢鵬]  
　　廚師的兒子向他的小主人道你不要作威作福要曉得你一家兒全靠着我父親纔有今日咧小主人道這話怎樣廚師的兒子道要是我父親不燒飯給你們吃你們一家早已餓死了 
　　富翁向他五歲的兒子道我死後你打算怎樣他的兒子道你死後我一定好看大出喪 
　　兒子問問父親道有朋自遠方來不亦樂乎這話有點不對 
[弄於掌上] [  易銓]  
他父親道爲什麽呢兒子道要是這話不錯的那末何以昨天你的朋友老遠的從山東經過此地問你借幾個川資你就老大不高興呢 
　　病人問醫生道先生我想你在棺材肆中一定有股分的醫生詫問道你何以見得呢病人道你要是没有股分在棺材肆中你一定不肯藥死病人替他介紹生意的 
　　乞丐向富翁哀求道老爺啊天可憐見我已三天没有吃飯了家裏還有七八十歲的老父老母五六個的小孩子都還等着我回去咧老爺啊你救救我一家的命賞幾個錢罷富翁道恭喜你雙親在堂兒女繞膝我還没有你那樣福氣咧 
社會小說 
[人間地獄（五二）] [  娑婆生]  
　　第四十回舞榭歌殘春心飄蕩瓊樓賓退曉夢迷離� 
　　姚嘯秋道你這一碰則大有造於這位江北小工總算替他代付了旅費了彭嵩洲道總算運氣的否則弄出人性命來究竟有些討壓秦摹亭道你說話往往容易岔開現在你怎麽到將那廣東太太問罪之師一層抛荒了呢彭蒿洲道我並未抛荒不過我不能不一路說來可以見得我今天觸了一日的　頭了我安頓好了那受傷的江北小工又簽了一張字據給巡捕總算這件事完了我一瞧表已過了平日到診所的時間急急的乘了車子往大馬路而來到得診所已有好許多病人候著了我上扶梯的時候已是發愁心懇廣東太太一定要早到了四面一看幸喜並無此人的踪影我安心了大半於是一個一個的診過去陸陸續續的診好了五六個人我開門一看廣東太太已赫然在座我心裏便不由得畢卜一跳挨著號碼診病到了那位廣東太太了我這時見他姗姗而來心裏雖急臉上却還裝著平常鎭靜的態度他進門以後砰的將診所門一關他向椅上一坐似怨含顰的向我道彭先生你這人也太不給人體面了我假意問什麽事廣東太太道前天約好了昨天到新舞臺看日戲你也答應我的你怎麽不去這不是太不賞臉嗎我道哦這件事不是你想起我也要當面向你道歉請你原諒昨天决計來的已經上車出門了······廣東太太冷笑道又是臨時動身到蘇州杭州去嗎我道那到不是······廣東太太道那麽又有什麽朋友牽住了你了我道也不是廣東太太發急道那麽你老實一句話不來罷了何必支吾我道實在有特别事故發生我便趁勢將今天汽車撞壞人這一段事倒裝文法轉移在昨天又張大其詞向他說了一遍騙他一直鬧到天黑方始完畢你若不信可以到隆葆醫院裏十九號病房裏去問可有被我的汽車撞壞了的人廣東太太聽了這話方回嗔作喜道原來如此我想不然你也不致於此失信來看一次兩次戲也是交際上極普通極光明的事何致於答應於前爽約於後這明明說謊將人作耍了說謊便是不道德我想你彭先生在外洋留學多年歐化狠深怎麽仍舊不脫中國人說謊的習氣······當時我被他這一頓數說反而覺得他振振有詞我到羞慚無地後來他見我面色不好看他又轉過話頭道不過彭先生昨天因爲汽車肇禍是一個意外的障礙與有心失約不同然而彭先生也應該到新無臺來轉一轉累得我直候到一園子的看客散盡夜戲差不多要上塲我纔出來彭先生你替我想想也難免火冒了等到戲館裏戲完了我到也斷絕了希望曉得你十分之九不來了最難過的是一團高興到了戲館左候你也不來右候你也没蹤影見一個看客進來不是中國裝便是矮來兮的人望穿雙眼竟瞧不見一個又長又大的西裝人你想我心中可要氣悶臺上的濟公活佛雖做得十分發鬆我也没眼去瞧他這時候旣討厭那戲一幕一幕的做不完又恐怕他立刻做完了閉幕散塲喚昨天的看戲那裏是看戲分明是如坐針氈這全是你彭先生害我的 
談屑 
[貓犬] [  筱亭]  
　　貓與犬皆獸也人家多畜之供以食焉蓋以貓能制鼠犬能防盜也設使鼠輩橫行而貓不知捕竊盜入室而犬不知吠安享其祿事外逍遙此之謂懶貓此之謂廢犬 
　　尤有甚者偷嘴之貓儼同鼠竊跳牆之犬實則狗偷以之制鼠是以鼠制鼠矣以之防盜是以盜防盜矣可惡哉 
　　今之尸位素餐者皆懶貓廢犬之類也若更 
有鼠竊之性盜躋之行則又貓犬之最下者矣嗟夫 
 
 

Page 9

 
 
第一萬八千零十九號;中華民國十二年 西曆一千九百二十三年四月二十七號
星期五 * *   
 
 

Page 10

 
 
第一萬八千零十九號;中華民國十二年 西曆一千九百二十三年四月二十七號
星期五 * *國内要聞三 
[三省師範附小聯合會紀兩日會議之情形] 　　 
　　蘇浙皖三省師範附小聯合會在杭州開會第一次大會於二十五日上午八時假浙敎育會舉行簽到校數三十八出席人數一百零三先向國旗行禮並歡呼中華民國萬歲初等敎育萬歲三省聯合會萬歲遂公推主席羅迪先（浙一師附小）副主席蔣息岑（蘇一女師附小）楊敬輿（浙一師附小）薛天漢（蘇一女師附小）紀錄次提議事件（一）推定起草本會組織法委員案（蘇一女師附小）公推理事部起草限明日報告大會（二）本省師範附小聯合會與三省師範附小聯合會宜劃清界限案（蘇九師附小）由提出之學校聲明撤回（三）組織固定的分科研究部案（蘇一師附小）議决併入第一案請組織法委員會起草（四）提議三省附小聯合會宜公同組織小學敎員暑期講習會該會經費擬請三省省政府在敎育經費項下撥給案（皖師小聯合會）原案通過惟現距暑期甚近對於籌經費定地點請講師頗爲困難擬自明年開辦由主席指定委員吳叔雲俞子夷楊衛玉蔣雪岑金竾仙五人組織籌備委員會起草（五）請研究新課程草案並討論實施方法以爲提倡推行案（蘇一師小尙公）公决與第六案合併討論（六）編訂小學課程表案（浙聯會）（七）各附屬小學應設幼稚案（浙聯會）（八）請課程標準起草委員會從速編訂幼稚園課程案（浙聯會）上三案正在印刷中緩議（九）小學設職業課程宜在前期三四學年案（皖聯會）公决與第五六兩案合併討論（十）請課程標準起草委員會兼定訓練標準隨新課程通行全國案（浙各附小）原案通過由本會理事部通知課程標準起草委員會（十一）調查小學兒童認識文字最低限度案（蘇一附小）公决由本會各科研究部辦理蔣息岑臨時動議三省聯合舉行同樂會案多數贊成辦法另議（十二）調查統計江浙皖三省兒童的體力做考查體育成績的標凖案（東在南高小）（十三）調查統計三省兒體格案（東大南高小）議决照十二案同樣辦理斯時續議（七）各附屬小學應設幼稚園案議决辦法兩則（一）各附屬小學應添設幼稚園一所以示注重幼稚敎育之意（二）各省附小阰合會呈請各省敎育廳令行各師範學校女子部增設幼稚師範科以培養幼稚敎育之專門人材（八）請課程標凖起草委員會從速編訂幼稚園課程案議决除課程以外要加保育一項併入第十案將第十案標題改爲規定幼稚園和小學的訓練標凖并定今晚八時在省敎育會開同樂會省敎育會定明日（二十六）下午開歡迎會又三省小學成績品在省敎育會成列分文藝家事兩部殊形美觀 
　　蘇浙皖三省師範附屬小學校聯合會二十六日上午八時開第二次大會議程共列十五案由羅迪先主席首議請研究新課程案並討論實施方法以爲提倡推行案（蘇一師尙公）編訂小學課程表案（浙師附小聯合會）經吳研因高邁生楊衛玉等爲長時間之討論對於小學課程時間及分數兩項悉心研究或主張須斟酌國情定一折衷數或主張維持原表定一最少數結果組織新課程研究會兩案均付研究主席宣告休息同赴草地攝影復振铃入席開議優待小學敎員案（皖師附小聯合會）及定小學敎員俸額最低限度及年功加俸案（東大南高附小）當經王芋原李光玷俞子夷等共同討論認爲現在小學敎員俸薪太薄不足以維持生活然欲規定任期增加薪金非實力運動不可公决組織實行優待小學敎員運動委員會籌議向三省政府及三省議會運動進行辦法議至此已十二時主席諮詢應否下午再開會公决定於晚間七時在省敎育會繼續開會 
[浙一師慘案昨訊]  
　　一師學校慘劇案前日經杭地審廳傳到蔣挺嵩徐白民唐王氏三名開庭審後昨午後又於看守所提出廚役錢阿利一名由談推事升座鞫審兩小時之久重要關建在化學室鑰匙一層錢阿利供認係向保佑坊五金公司購得計價小洋一角銅元七枚由俞爾衡給資今日（二十六）學生家屬代表邵芝芳杜紹唐等偕同律師汪顯吳逸往謁何校長續請明示善後辦法對於撫恤運葬各項碍難承認雙方辯難良久嗣由何校長承認覓地公葬西子湖畔始各散歸下午一時杭地客廳又傳到俞乃斌一名開庭研鞫至三小時之久飭交原保人帶回並諭明日仍到廳候訊一面又傳胡雅庭胡樂樵二人同時鞠審按此案公訴後已開偵審庭八次案情重大一時尙難公開審理須俟原辦檢察官屠振鵠（現請假赴京）返浙後方可定讞 
[浙議會大會紀（二十三）]  
　　浙議會臨時會二十六日下午二時第二十三次大會議員相繼入席由沈議長報告省長諮詢參議員公費事件未列議事日程可否依議事細則第六十五條付議衆贊成由王秘書朗讀咨文「爲諮詢事前准貴議會咨送浙省參議會條例等由當經公布並咨復在案查是項條例第十條載明參議員爲無給職但選聘參議員得給相當之公費等語所有選聘參員十六人每人每月應給公費若干元旣未水明定復未便依照第十三條規定秘書等之薪給由參議會自定現擬每人每月支給公費一百元是否相當相應備文咨請貴議會查照暫行法第十六條第七欵决議見復」許國楨云參議員公費月支一百元太少查人偉云應比照財政公所縣知事的津貼參議員十六人月共支一千元王潤云比照省議員公費每人月各支八十元林茂修蔣玉麟等討論結果贊成省長所定公費數目許祖謙云參議會預算不止公費一項杜棣華云秘書等薪給由該會自定衆無異議依照議事日程開議第一案追加留法勤工儉學生補助費預算案朱念慈毛雲鵠張鴻材贊成補助私費生以維原議决案張韜主張非勤工儉學生不能補助許國楨主張補助當時請願諸生不能依法公使開報有一百零八人之多顧紹鈞丁仁王侃等主張再付審查當由議長付表决在席八十八人起立者五十二人多數遂再付財政股審查次議第二案省立第四苗圃附設分圃案僉以遷移苗圃辦法旣經議决本案毌須再讀遂打消杜棣華動議第十一案整頓貨物認捐建議案變更日程先議衆贊成方付三讀沈後昌顧紹鈞欲加入本業二字張韜楊毓琦不許發生爭執致無結果而散本屆臨會即於明日（二十七）上午開幕定於五月一日續開臨時會 
[蘇省長電催核准自治]  
　　韓省長爲縣自治問題電請中央　本省單行法辦理旋接公府電覆候院部核復刻又急電國務院内務部請迅予核准茲錄電文如下北京國務院鈞鑒内務部鑒江蘇地方自治亟待實行在通行法令未經修正公布以前不得不先照本省單行法辦理業於巧日詳切分别電陳在案頃奉大總統電開巧電悉所陳地方自治暫照本省單行法辦理自係爲順洽輿情起見應請候院部核復等因奉此理應遵候惟現在施行自治地方盼望甚急揆情度勢實難稍緩須臾謹再電請迅予核准前電以便即日施行不勝迫切待命之至江蘇省長韓國鈞寢印 
[南京快信]  
　　韓省長以各國調查中國司法委員行將來華昨通令各級審檢廳關於蘇省整頓司法辦法詳細核議具覆以憑察奪施行 
　　學生聯合會現結合各校組織劣貨檢查團對日外交講演團定五月四日起實行 
　　贛蔡電齊督請協電政府從速撥欵接濟沈軍聞沈同時亦有電致齊云 
　　政府昨電韓省長預算案迭據國會催送請速將蘇省預算册報部以便彙交議 
　　兩長徇下關商會之請已令准儀鳳門自昨日起深夜不關以利交通 
　　韓省長昨通令各縣近聞難民千百成羣時往來於蘇省轄境以後倘遇到時務宜妥爲防範按遞回籍勿任逗留滋事並仍隨時其具報　　 
　　韓省長昨委沈沂調查松江縣慈善欵產董事選舉控案並赴上海青浦金山奉賢南匯川沙等縣清理拉租案件　　全國商聯會江蘇事務所呈請省署將常熟縣四城門税務分所併爲一所以作裁釐預備當令批令財政廳查核辦理 
　　財廳昨委左述𢪂守提前金山吳江朱周兩知事任内徵� 
存正雜各欵莫經農守提宜興縣祖知事欠解各欵 
　　財政部金融討論會會員張汝鈞銜命調查江浙金融昨由京抵寗謁軍民兩長 
　　蘇州總商會董事宋度吳縣敎育會長李志仁省議員宋銘勳錢鼎等因蘇州振興電廠估價事不服晋謁兩長要求派員重估 
　　省署二十五日牌示儀徵縣知事方在鏞撤任遺缺委候補知事孫瑞元署理 
　　女子體育師範定二十八日晚間假講演廳舉行游藝會表演新劇 
地方通信 
[蘇州]  
　　總商會常會議事紀前日（二十四日）星期二爲總商會常會之期至下午二時各會董簽到者十餘人貝會長因公赴滬由季會長主席三時搖鈴開開當將本星期内收發文件及發辦稿由逐一宣讀畢所有應議各案提出討論茲將議决案公紀如下（一）張雲搏提議請函致滬寗路局長擬添開錫滬快專車案議决應由本會即日分函滬寗鐵路局長曁車務總管查照核復（二）財廳催繳貨附案議决查明現存本會續收募到之欵約有九百餘元應即掃數繳由税所轉解財政廰核收以資結束（三）警廳來函以現届循例檢印案議决查照歷届成案由會印發通告知照各商號依法購貼並推定本會會董曁各市民公社職員届期會同各該警區協同辦理一面將推定各員姓名開單函復警廳查照轉飭各區辦理（四）各業公所報告現經推定劣貨調查員姓名請給調查證案議决根據上届議案擬定調查憑證程式即日繕就用印分别給予各該調查員執守惟須載明以調查本業爲限議畢散會 
　省校聯合運動會江蘇第二區省立各校聯合運動會二十六日晨皇廢基公共體育塲舉行决賽其運動節目爲田徑賽與球類二種道尹知事均蒞會參觀並携獎品備贈聞敎育界人預料醫專雖精於田徑賽然一師人多不無稍遜云 
　　典業銀行籌設分行閶門内西中市街江蘇典業銀行現爲推廣營營業起見擬在南京無錫常熟等三處設立分行業派各員分赴各處籌備開幕矣 
[奉賢]  
　　奉賢脫逃監犯十七名奉賢地方監獄於日前晚間脫逃監犯十七名内判處死刑者九名餘判二三等有期徒刑不等聞逃出時挖兩種牆洞始得兎脫時有期刑屆滿之某犯見狀大呼守衛者始得發覺否則全監八十餘人恐將全數逃出云事後由汪典獄官會同縣知事飛報省署高檢廳自請處分矣 
[無錫]  
　　測量錫湖航線中華新裕輪船公司開闢錫湖測量太湖航線添招資本擴充營業從事測量太湖航線前由蘇省籌備主任華藝三經理錢味青二君具函復向江浙太湖水利局王清穆督辦借就利澤淺水輪一艘業於昨（二十六日）晨七時由華錢二君邀請發起人楊翰西等諸君及江南船廠工程師葉乃切君率同測量隊駛往太湖實地測量水勢並欲直達浙之湖州事竣擬即實行開挖前已測定之湖州太湖口及無錫大渲口淤淺處數段以冀早觀厥成云又聞該線第一次股欵浙省方面業經該處籌備主任李恢伯君照股收足蘇省方面聞亦已大致收齊矣 
[常州]  
　　澡港河工程會議武邑水利工程局於二十五日下午四時開澡港河工結束會議到傅越儕龔瑞蓂等十餘人議决事項㈠澡港腰支各壩於二十六日一律開去以利交通其自河岸坍下之土儘日内用挖泥船挖去㈡南北中三段各工程分局儘月仙一律撤銷各河段所用之器具儘撤銷前悉數繳到工程總局以便保管㈢攔門沙前師利濟公司承包令該公司再三呈請取銷契約殊難照行惟前定之挖泥船一隻確係不敷應用决定由工程總局赴宜興江陰等縣租借挖泥船三隻以資補助開挖時期亦得酌予展緩以示體恤議畢散會 
　　救火會開幹事會救火聯合會於二十五日下午三時開幹事會到各區幹事二十餘人朱元培主席會議情形㈠惲叔謀報告評議會及調查員會議决各案並分發災塲規則及施救時所用之紅色緞帶㈡議决中二區與永安會重行劃分界域由該兩會會長會同磋商以期妥善㈢盧會長報告决將甘棠橋橋樑改脊以利龍輪待估計用費即日動工㈣議决此後發生火警由本區調查員於次日召集各區隊長及調查員開臨時會以資研究藉期改進至散會已六時許 
　　安尙鄉發生盜案武邑安尙鄉横林鎭西南陸家村農民吳根全家前晚忽來盜匪十餘人手執刀槍破門而入連放空槍示威家人從夢中驚醒祇得任所欲爲被刦衣飾現銀爲數甚鉅歷二十餘分鐘始呼嘯而去事主吳根全於二十五日來城投縣報案矣 
[南通]  
　　縣紳熱心興學縣紳習君位思自棄官歸里對於地方公益頗具熱忱茲爲整頓城區小學敎育起見連日偕同市敎育會顧孫二會長前往各校視察並酌助修理校舍校具經費俾資改進又以該市爲全縣首善之區亟應增設小學多處以宏造就刻已商同警察局調查學齡兒童一面籌劃經費力謀發展將來成績諒必有可觀也 
　　麵粉市况看漲通邑麥價因青黄不拉飛騰不已故粉市隨之提高二十四日行紅牌旭日初昇每袋三元二角四分藍牌三元二角一分四號機麵二元六角五分麩皮每袋百廿磅二元七角 
　　拘獲土販解縣通邑市河岸顧時保販賣烟土爲日已多近爲好事者函告省署韓省長即密令縣署澈究昨由瞿鴻賓知事派警往顧宅搜檢計獲烟土二百餘兩之多當經解縣審訊顧稱係某房客寄存並非已物詰以房客究爲何人巇言語支吾未得結果遂退庭還押聞顧已央人向縣說項惟省令森嚴當不能倖逃法網也 
[揚州]  
　　縣署開徵糧賦江都縣十年度忙漕積欠十一年度完欠尾數十二年上忙新賦刻經清理田賦税委員會縣呈經財廳核准於今日（二十五）起開始併徵第鄉民赴櫃完納者尙不踴躍云 
　　反對拆城之復電縣商會代表全體意思電達軍省兩署反對學界提議拆城一案茲奉兩長回電以該縣城垣右否拆除應由知事召集地方各界士紳公同討論取决多數以免糾紛而昭愼重 
　　雨傷七縣蠶麥高寳鹽興泰不阜七縣地方霪雨連旬河水高漲且氣候轉冷蠶身大受損傷各縣麥田亦被大雨冲没若再不放晴將來收成恐難旺盛云 
[清江]  
　　學生電爭旅大淮陰各校學生二千餘人除於二十二日在城外八面佛馬路集合舉行示威游行由城北門經大街出東門過洋浮橋穿十里長街後並由淮陰縣立男女一高乙商成志繩武六歸三農七校代表同致政府一電茲錄如後文云北京大總統國務院鈞鑒日人背約無理已可本會於養日聯合游行並舉行講演羣情憤激公决對日實行經濟絕交堅持到底爲外交後盾清江學生聯合會養 
　鎭署槍决匪首前三師軍隊在西壩元亨鹽棧旁陸姓家捕獲就醫浦匪产領周部齋二十三日午後三時已由鎭署綁出槍斃 
[湖州]  
　　弁山村續請派警吳興北鄉弁山村去冬到有遊民騷擾合村爲之不寗當時曾由該處耆民呈准縣署派警駐衛後吳知事以冬防期滿令飭調回該鄉民人沈某等以駐警以來匪徒絕跡地方安謐因特具呈縣署請予暫緩調回嗣經吳知事令飭該警所查覆再奪在案茲悉沈某等續行具呈縣署請將原案照准昨奉批示云查此案前據該管警所查覆即經今飭派警隨時巡哨以期周妥在案據呈前情候再令行該警所酌奪辦理以資保護 
　　锡湖輪避近况錫湖輪船公司係由湖锡紳商發起額定資本十萬元自分發招投簡章後積極進行設立籌備處於絲織公會招股辦法湖任三成錫任七成由該處中華輪船公司老股内提撥半數其餘分頭招募湖股方面前日由籌備主任李君借座商會召集紳商分認足額收股處爲愼益錢莊與中國銀行聞現正預備築碼頭工竣開幕云 
[南京]  
　　限制中學生更改姓名敎育廳頃以部令轉令各校文云案奉敎育部訓令内開案查中等學校學生關於更改姓名年齡事項應依照内務部所訂限制更改姓名年齡劃一辦法辦理業於上年十一月通行各省區在案近各省區於學生改正籍貫及呈報手續等項不無疑義查本部前頒限制中等學校學生更改姓名年齡一案係專指中等學校而言小學不在此例改正籍貫一項仍照六年五月第二十及第十一號布告辦理至呈報手續應呈由本省區敎育行政長官轉行内務部核准後再報本部備案如係業經畢業學生應由本小區主管機關將畢業證書改正合亟令行該廳遵照辦理可也此令等因奉此除分行外合行行仰該校長遵照此令 
　　考試法政畢業生蘇省第二次甑錄法政畢業生昨日（二十五）爲舉行試驗之第一日韓省長委蔣維喬傅彊徐造鳳高方潞錢崇固高毓浵巨瑗龐甸材爲典試委員與試者五十餘人假第四師範學校爲試驗塲所上午試驗國文下午試驗文牘及法學通論國文試題㈠法律與道德之關係㈡法治國說文牘試題擬縣知事復省長籌備户籍情形呈文法坻通論試題㈠何謂時效法律上設立此種制度有何理由試略言之㈡財團法人與社團法人其經營事業及其目的有無差别 
專件 
[江蘇各縣自治欵產調查一覽]  
　　此表即省長前派考察各縣自治委員報告中關於欵產之一部分也各道中有數縣因委員報告書尙未到省暫缺　 
　　金陵道（甲）江寗江寗捐務局向來所收雜捐如車捐舖房捐茶捐樂户捐戲捐蓄水池票價雜捐罰金每年共約收二十二萬餘元捐務局保管列表附呈縣署代徵附税及各種捐欵每年約收洋四萬餘元縣署及各縣欵產經理處保管列表附呈學田約計二千畝房產三百餘間每年約收洋二千餘元勸學所保管列表附呈以上各欵爲敎育道路慈善警察實業之用近有移交縣欵產經理處之議而舊定自治專欵自停辦後皆移爲他用民國十一年七月起隨忙帶徵每年約收五千餘元存儲以辦自治保管由縣署及縣欵產經理處是舊有新收今日雖劃爲兩事然舊有自治經費壛用之於慈善敎育實業道路等事猶在自治範圍之内加以十一年帶徵自治專欵每年約計五千餘元之多以舉辦自治當綽乎有餘矣（乙）六合六合積善救生田房各產照收支數目已無餘欵勸學所田產每年開支不敷時籌臨時費以補救之帶徵畝捐水利欵每畝二分現有九千數百元由縣署保管又在貨物税項下附徵二成水利欵蒒四千七百四十元由商會保管以上兩欵皆爲修理　河之用現在馮知事已召集城鄉董組織正式欵產經理處處長尙未推出惟該縣自治早在規定施行期内而欵無所出若不隨糧帶徵恐全省自治實行而該縣終無成立之日也 
　　滬海道（甲）太倉太邑地方收入以忙漕縣附税及應留一半滯納罰金正雜各項帶徵特税爲大宗其公欵公產租息雜捐次之以近年縣地方費預算案約計歲入附税八萬强罰金一萬二千弱帶徵各欵一萬元强雜捐一萬七千元强公欵公產租息八千元强雜收入一千數百元統共十二萬九千元强歲出内務類之警察費存儲自治費慈善公益費積榖費丁戊祭祀費共四萬八千元强實業類農工各項費用共一萬元弱統共十二萬九千元强惟年榖豐歉無常歲入即多寡靡定附特税捐由縣署經收者歴經按照縣地方欵產處及勸學所規程分别内務敎育實業各項照數逐月核發由經管紳董具領分别保管支用其租息雜捐即由各經管機關自行收支彙總列報遇有徵不敷支時亦由地方紳董隨時籌措或經行政會議公議維持（乙）崇明崇邑公共欵產原有忙銀帶徵附税計有六千六百仙以五千四百元撥充敎育經費由勸學所負責保管發放餘一千二百元業已挪作警察經十一年度因自治行政經費缺乏經縣行政會議議决即從十一年份忙銀項下每兩加徵附税一角九分此外尙有敎育專欵年收七萬餘元實業專欵年收二千九百餘元慈善費一萬餘元海塘費一萬元積榖欵一萬七餘元惟縣道水利義務敎育等費尙屬無着籌欵之法以興辦畝捐較爲便利易行（丙）奉賢奉賢全年地方欵產收入總數計洋八萬四靠一百餘元内學捐二千九百餘元租息四千六百餘元附税五萬一千四百元雜捐一萬五千五百餘元忙漕罰金二千五百餘元學費七千一百餘元全年支出總數計洋八萬四行三百餘元内敎育二萬八千餘元内務費四萬三千九百餘元守業費二千六百餘元臨時支出費八千五百餘元經常預備費一千三百餘元義務敎育尙未興辦應於烟酒屠宰等捐責令各鄉董收回認辦以裕公欵（丁）松江松江全年地方欵產收入總數計洋二十萬餘元内附税（包契税屠宰税在内）十一萬七千餘學田租息三萬餘元學費一萬二千餘元捐欵三萬二千餘元罰金忙漕滯納金在内八千三百餘元全年支出總數二十萬餘元内縣警察費一萬二午餘元市鄉警察費三萬六千七百餘元縣自治費二千八百餘元市鄉自治費二萬一千七百餘元縣實業費七千二百餘元市鄉實業費二千四百餘元縣敎育費五萬四千餘元市鄉敎育費六萬三千九百餘元支出與歲入相抵尙無盈虧惟義務敎育費及擴張實業費尙須籌撥應於商塲奢侈消耗品等整理其税率（戊）川沙川邑地方欵產如積榖基金敎育税捐塘工水利捐各項均係專欵存儲其原有自治經費在每年忙漕附税下提百分之二三全年計銀四千餘元分充市鄉自治經費自民國三年取銷自治後此項經費移充地方警餉另在忙銀項下帶徵公益捐以補不足此後施行自治經費無着業由該縣預爲籌劃其辦法如下（一）照舊案徵收錫箔捐（二）整頓房捐（三）茶捐房捐改收洋碼以上三項捐欵即由警察所直接徵收抵充警餉便可騰出原有自治經費以備籌辦自治之需（己）金山金邑地方欵產除積榖經費向有銀一萬一千四百元存典生息外其他如敎育費則有忙漕际税畝捐田租息金雜項捐税等每年共有六萬元由勸學所經管水利費於忙銀项下帶徵共銀一萬三千元由利委員會經管實業帶徵計才千元其他公益費約三千元積榖實業公益三項經费由欵產經理處經管以上各欵存典或銀行生息每年均有預决算公布如臨時發生事務如平糶等則籌臨時欵項將來自治恢復後所需經費擬以滯納罰金撥充（未完） 
來函 
[蘇州任家恩來函]  
　　貴報四月十五日蘇州通信欄載有盧永祥購置巨厦一則謂城西鐵瓶巷任宅已售與盧云云不勝駭異任宅並未出售應請更正爲荷鐵瓶巷任家恩啓四月二十四日 
 
 

Page 11

 
 
第一萬八千零十九號;中華民國十二年 西曆一千九百二十三年四月二十七號
星期五 * *   
 
 

Page 12

 
 
第一萬八千零十九號;中華民國十二年 西曆一千九百二十三年四月二十七號
星期五 * *   
 
 

Page 13

 
 
第一萬八千零十九號;中華民國十二年 西曆一千九百二十三年四月二十七號
星期五 * *本埠新聞 
[兩商會再請澈查私印印花案]  
　　本埠總商會縣商會昨爲私印印花事再致北京電云北京大總統·國務院·財政部·鈞鑒自私印印花事發生以後商民憤駭咸來誝聞敝會等曾於文日據情電達請政府嚴究主名按律懲治以維信用事隔旬餘未蒙示遵按之報載政府不予澈查含糊了結印刷局長爲此案重要人物竟任逃逸而各處查獲私印印花及已經抵押在外者莫知確數如此庇護罪犯弁髦法紀全埠商民皆爲痛心咸以市上流行印花難保無私印者混雜其中何能再强人使用惟有停貼待命等情合再電請從速宣示私印確數私抵數目收回銷燬一面將此案罪犯依律科罪以平公憤而維税法若再不予採納是政府自毁信用設或商民實行停貼敝會等無力再爲勸導臨電迫切鵠候示遵上海總商會·上海縣商會·叩宥 
[四萬萬大借欵之反對聲工商會致新銀團函] 　　 
　　工商友誼會昨致新銀團函云新銀團諸君公鑒北京政府聽命軍閥巧立名目濫借外債藉充軍餉釀成内亂我國民痛心疾首早已宣言各友邦凡未經國民同意之借欵一槪認爲無效我國民不負償還之責鄭重宣言諒早洞察近聞因軍餉無着又以關鹽烟酒税爲擔保向貴團抵借四萬萬大借欵消息傳來殊深駭惑此項借欵我國民誓不承認尙希勿爲所愚置國民公意於不顧也特此電達諸希查照上海工商友誼會 
[樂志華案判决後之各方態度均擬開會研究案情] 　　 
　　樂志華案已經按察使署判决兩被告無罪開釋曾記昨報昨悉樂奉判後尙擬控訴各同鄉及各馬路商界聯合會等亦均擬陸續開會研究此案之情節云 
[樂志華案之英報論調]  
　　字林報社論云法庭已將搿勃脱及鮑爾慶兩探捕被控之可怖罪名注銷外人公衆間當無一人不深感安慰者尤以英人爲然蓋此等被控情節關涉一切西方人之威信假使成立爲罪案則决無一人不感覺吾人所自誇之文明已遭污玷者抑陪審官之下此判斷絕非掉以輕心查此案審訊已歴六全日捕房方面之調查尙不在内凡有可用之證據皆盡力搜集澈底考究宣諸公衆調查之公平周密殆未有更逾於此者矣英人向有愛公道之名蓋非無故而得此吾人可以自詡者也陪審員對於國籍問題絲毫無所容心此斷無疑義者凡爲英國陪審員者非以嚴重之心意應付其責任不可往往有平日謔浪笑傲和易圓融迨一經爲陪審員即判若兩人彼寗斷定一友人犯罪不願予人以絲毫疑念覺彼挾有偏見至於上海凡爲陪審員之人大抵爲高級人士曾受良好敎育平日處理已事本善於觀察事理評判是非就本案而論審詢時敬有偏見毋寗爲不利於被告之偏見蓋誠如堂上所言凡暴虐被控案不論對人或對牲畜吾人無不從根性上對被暴虐者表示同情心也此案詢經過已完全報告毋庸再贅但有一點可以注意者即控訴搿勃脱及鮑爾慶二人並無直接證據而反有優惠彼等之情形是也彼等向在巡捕隊及英兵品行良好絕非可疑爲作非刑带供之卑劣行爲之徒况被指非刑带供之虹口捕房探捕室誠如被告律師所說乃易爲人到者乎彼等供詞良好而可信受人盤詰毫不支吾果使彼等所說非眞者則彼等供斷然擇業錯誤蓋如此能言善辯應爲優伶不應爲巡捕陪審員不問本案之政治方面洵屬正當當此易起擾亂之時牽涉政治幾勢不能免但此事不因勢不能免而可减少遺憾堂上贊成寗波同鄉會之爲樂志華援助當爲人人同具之心理钽該會許用其名義與煽動人心之傳單發生關係堂上加以糾責吾人亦應贊同近來上海及國他處發生許多團體如雨後春笋之怒茁此等團體發與傳單相同之言論自在吾人意中但不期位尊望重之寗波同鄉會而亦被其傳染今已因此引起許多猜欵吾人信該會將用其勢力以阻止任何不合的激昂舉動吾人評論此案首當注意一點即在吾人記憶中上海巡捕從未有此種被控之案是也此案一經發生當局亦絕未企圖加以掩蓋所有調查手續皆極端公開爲之未嘗因顧慮外人之名譽及巡捕之地位而有所逡巡堂上亦不斷的注意詰問見証幾代原告之地位務使眞畢露彼且指責捕房不應管主僕間之家庭爭執夫使用此種方法而猶不能得案情眞相則司法偵查將無意義可言唯陪審員又宣布樂志華之傷殘乃得諸虹口巡捕房中是則亦必以不亞於判斷被告無罪中之决心查究懲罰之也 
文滙報昨亦載社論論樂志華控告西捕案之定讞其前幅字林報大旨相同惟末段略有發揮茲遂譯如下此案與公共租界至有關係而尤以英人爲重工部局議董九人英人占其六警務中人亦以英人居多上級警員（内有數人曾供職英國陸軍）全來自英國現悉本地英人已覺不得不上書本國當遵及主要機關請其注意被告華人所受非英式之待遇並擬請駐京英使糾正此種行動足見英人頗注重其國家之名譽記者希望當道將發申斥之文並希望對此案件態度深可稱讚之英總領事亦將在滬有申斥之舉也 
[總商會委員會今日開常會]  
　　上海總商會因原限北京政府四月三十以前將財政公開爲期已近迄無答復故定於今日開裁兵制憲理財委員會昨已分發通告云逕啓者茲定於四月二十七日（星期五）下午十二時半舉行討論裁兵制憲理財委員會常務會議屆時務祈台端撥冗蒞監共策進行不勝企禱 
[總商會明日開常會]  
　　上海總商會第八期會董常會已於本月十四日舉行茲聞第九期常會已定於明（二十八）午後三時舉行昨已由書記長章伯初君將議案排定油印分送各會董查閲並備函邀請准期蒞會與議云 
[總商會請增補公斷處職權電]  
　　本埠總商會昨致農商部電云農商部鈞鑒現行商事公斷處章程專以商事爭議已達於訴訟程度者始得由該處受理和解惟查現在各處通行慣例凡營業失敗以致清理賬目者亦往往囑託商事公斷處辦理蓋因一則會計師制度現時尙在萌芽一則商會爲公共團體處理一切較有信仰故現時公斷處除法定職權外實兼有清算人之任務事由商家公共委託按諸慣例原無不合惟旣未定明於公斷處章程之内究屬少一根據擬請於現行商事公斷處章程第二條原文之下添入一項列爲第二項「公斷處受商人或法院之委託得辦理清算事務」庶於公斷處現有職務可以賅括而案文規定更爲週密是否有當至祈鈞部發交修訂法規委員會同審議施行上海總商會叩徑 
[商聯會鄂事務所推定幹事]  
　　全國商會聯合會總事務所昨接湖北省事務所來函推舉劉萬青君爲總事務所幹事原函云敬啓者前准大函略以本會第四屆常會會議總事務所幹事長辭職案内議决由會挽留聶幹事長候新幹事舉出後再决所有前年臨時會推舉之幹事旣已任滿應通函各省事務所速推一案囑將舉定新幹事之姓名職業住址或通信處迅行見告見告以便開會時邀請會商一切等因到所自應照章推舉以符定案茲經開會公决推定劉君萬青爲總事務所鄂省幹事除另備函知照外相應函達即希查照備函通知並祈於開會時邀請參舉會議實紉公誼 
[南黄浦槍聲續聞巳告一段落]  
　　南黄浦江邊碼頭所泊之海籌巡洋艦於前夜（二十四）下午八時許因有小輪一艘駛近海軍防線當經海籌軍艦士兵喝令停止不理以致海籌永績兩軍艦各開放排槍當時誤傷海籌軍艦二等水手一名後即殞命並將該小輪查獲扣留等情已誌本報茲聞海軍方面人云當時祥生廠小輪載送做夜工工人二三十名前往修理英國商輪適在黑夜觀望不清而該小輪亦以不明海軍防線直前駛行當經軍艦士兵喝令停止不理疑爲奸宄以致海籌永績兩艦各開排槍示威並誤傷海籌軍艦上機艙間二等水兵一名立即因傷斃命該水兵係福建人名陳書元年二十五歲昨昨已由海軍郆司令按照因公殞命辦理備棺收殮埋葬所有扣留祥生廠小輪一艦現由江南造船所派出小輪將該輪拖回造船所刻下雙方已經說明原因此事可告一段落矣 
[交部電令整頓車務]  
　　滬杭鐵路昨奉交通部令以近來膠濟·京奉·鐵路行車事變時有所聞揆厥原因皆由員司漫不經心致傷害生命損失貨毁壞路產外旣無以對商旅内更無以對公家似此玩視行車驚擾旅客實堪痛恨爲此令該局長對於行車管理務宜格外注意責成機務車務各工務須隨時切實整頓藉弭禍忠而策安全任局長奉文後當轉車務總管轉飭各站遵照矣 
[楊希閔電告沈軍之殘酷]  
　　駐滬中山代表昨接楊希閔來電沈逆鴻英開衅亂粤鉄篠兩日各路逆軍均被我軍撃退當於篠日電陳諒達鈞聽刻據楊師長韋旅長等報稱昨當敵人退時於戰地檢獲本軍兵士屍身多具皆被敵破腹斷腸一切慘狀不忍目覩又據俘獲逆軍供稱我軍被敵擄去之兵亦被逆軍先行槍斃又用刺刀破腹等語查虐待俘擄久爲各國公法所禁本軍所獲逆軍亦只限制自由並未殺傷一人似此梟獍行爲實爲人道公理所不容凡有血氣罔不髮指我同胞諸軍戮力盡勦殲此逆賊以洩奇憤滇軍總司令楊希閔叩巧印 
[王寵惠之赴歐期]  
　　中國選任海牙和平會之公斷委員王寵惠博士奉北政府命赴粤與孫中山接洽後即電託滬友向此間法輪公司定購本日出口之巴勒介號輪ＳＳＰａｕｌＬｅｃａｔ之艙位一間以便赴歐洲充任公斷委員現經法輪公司將巴勒介輪之第三號特别艙位售與王博士電告該輪於月杪至香港請王博士速由廣東至港以便如期上輪同行者有陳道源云 
　　國聞通信社云昨據本埠私人方面電訊王寵惠偕楊天驥赴粤後接洽和議無效果可言現王决於本月三十日由粤啓程前往海牙至楊之行止如何尙未能知云 
[中日航務之近情]  
　　㈠華人之赴東少近自發生抵制後中國商人之往日者漸見減少向來本埠日郵社之中日綫内各郵船三等艙位十八九爲中國旅客所購此一週中赴日之三等艙華人頓形减少故日郵船公司自前日將八幡丸調往南洋羣島後至今尙空簻一船未調替輪也 
　　㈡學生之回國多留東學生激於愛國心願犧牲學業紛紛由東還國業已不少而由日本逕赴福建香港之學生亦頗多昨日又有陸軍大學學生熊式輝·明治大學生楊文煃·張植·胡嶽圭·羅世毅·陳懷恕·吳繼中·早稻田大學生羅東英·曾北綬·向大廷·林志堅·張邵衢·歐陽駱·林陳邑·童道孔·及慶應大學生馮瑞金等等據稱在五月三四號日本更有大批學生乘輪歸國云 
　　㈢日貨輸入之狀况四五日前日本貨輸入甚少近數日來由日本逕運來滬者又見增多中以東洋白糖精糖等項爲最多蓋因本埠需用糖貨南洋方面以價昂而無裝來即有香港糖輸入亦不敷應求故東糖又紛紛裝來近來日郵社之中日輪進口如山城丸來貨有一萬件熊野丸來貨有一萬四百九十件六甲丸來貨有二萬五千五十件筑後丸來貨有一萬一千二百餘件其中所運之糖每輪約占十分之七八餘爲時計·花布·洋紗·各貨以本街起提者多轉漢口等埠者較少 
[僑日華工又被驅回國共計二十一名] 　　 
　　自我國對日經濟絕交後僑日華工被驅回國者總計不下五百餘名日昨長崎丸船抵滬又有二十一名華工驅逐回國茲將其姓名籍貫錄下黄祖德·温福順·黄家方·黄祖方·黄遺生·浙江溫州籍胡家義·方守仁·客戶𥛡生·張福生·嚴洪範·孫壽朋·江蘇籍惲順生·惲杏生·武· 
進籍汪仲華·汪本厚·許成章·李惠良·段家聲·成仲章·安徽籍曹格霖·直隷籍趙紀綱·四川籍以上二十一名抵滬後即分庽旅店不日分頭各回原籍據云下月初尙有大批恐亦將被驅回國云 
[對日運動進行之不懈]  
　　對日外交市民會四月二十五日對日外交市民大會開執行委員會常會首由主席報告歡迎法律顧問何世楨博士及惠勒華大律師惠律師因事未到茲特歡迎何博士並請其賜敎衆鼓掌次由何博士即席演說略謂鄙人向係羣衆運動中一分子前年赴美與諸君小别頃閲報藉悉貴會愛國之熱忱與組織之完善猥蒙不棄聘爲法律顧問天職所在誼不容辭此後關於法律問題有所商榷自當隨時盡力抑尤有進者現距「五九」不遠「民五」以來每届是日覩有下半旗者鄙人覺此種標識殊屬不妥若二十一條果已成立則下半旗尙有意義乃按諸事實不過袁世凱個人屈服於日本至云二十一條國會旣未同意全體國民更始終不承認其有條約性質何可下半旗以自相矛盾管見宜於是日一面懸掛國旗以發揚中華民國之精神一面懸掛「不承認二十一條」旗以表示中華國民之决心是否有當希諸君斟酌云云次主席致謝詞略謂何博士嘗任上海學生聯合會評議長·會長·理事·等職奔走國事素著聲譽今以法學博士資格保障人權設律師事務所於卡德路九號允就本會法律顧問將來裨益之處良多此番指導言簡而要同人不勝感謝次推定杭石君·童理璋·袁壽田·楊舜卿·顧九　·孫愷麟·張炳榮·爲宣傳股幹事張志鵬·錢聯珠·金慕魯·申夢世·爲調查股幹事次交換會務進行之意見時已十鐘散 
　　又四月二十五日下行九時市民大會調查股開第五次會議由汪醒齋主席其議决案如下㈠張志鵬提議本股股員須有調查證主席答現已印就即當分給主席詢本股分發日貨存貨單交各路商界聯合會代發代收衆無異議㈡翁國勛提議先勸告日貨商停止再進日貨如有再進者則登報宣佈其商號爲名譽之警戒表决交大會辦理㈢陳春昌提議自調查後發給不賣日貨·不進日貨之紀念品請總務股辦理表决通過交大會辦理㈣主席詢本會宣傳股已請各學校相助本股亦可請各學校擔任調查表决通過請商務印書館黄警頑先生擔任聯絡㈤翁國勋報告西華德路積善里恒吉五金號於本日運到日貨自來水灣管三十包本股應如何辦理表决請文牘先去函勸導㈥公决本月二十七日（星期五）晚發給調查證·存貨單及動導書等至十二時散會 
　　各路商總聯會上海各路商界總聯合會（江西路六十號）自對日大運動以來各議董自願擔承經費赴各省聯絡認特别捐者亦非常踊踴躍除議董不計外料器公會及金任菴君亦助特捐昨日上午又有河南路宋繼錩君送交特捐洋二十元並函一件其主旨讚助金君之主張並要求該會將報關·轉運·兩公會往返函件披露報端以明該公會態度經到會各議董分作三段討論（一）勸告報關轉運兩公會（二）組織泣勸團（三）特别捐之用途討論結果（一）備具公函特推議董持往勸告當推馮秋心·陳天生·徐良基·三君向南車站轉運公會宋士驤·費良稀·陳家寳·三君向北車站轉運公會屠恒峯·胡仲達·林大松·三君向報關公會前往勸導（二 
二）備具書函委託出席代表提交對日外交市民大會（三）添印淺顯文字及各種傳單分寄各省區及國外等處以資宣傳務使中外人士均知日本政府恃强之謬誤云茲將宋君來函列下「上海各路商界總聯合會公鑒昨讀報載有金任菴任君讚助貴會爲取消二十一條及收回旅大事特捐二十元爲國民之嚮導聞其提出之辦法先從禁運劣貨入手的確正當其哭泣團尤易感動國人六十餘歲老翁尙且如此熱心僕亦國民一份子爲特奉上洋二十元祈收入特别捐册内務希貴會速函報關·轉運·兩公會即日停運劣貨並將往返公函披露報端俾明該公會態度」云 
[皖江歸客與日商之談話日人對於我國之觀察] 　　 
　　昨有郝兆先君由皖祭烈士墓返滬與本館記者晤談郝君述及在江輪中與日商談話一段如下 
　　郝君云余同輪位中有日本人二一爲上海東亞公司出張員高木辰三一爲蕪湖眞隆洋行總經理凑眞二余詢二日人曰此次我國各界爲貴國不交還旅大取消二十一條實行經濟絕交抵制日貨誠中日間商人之不幸二君得毌蒙其影響乎高木云誠然此政府事吾人雖蒙害亦無法凑眞二曰民國至今已十二年試問何年不有内亂四分五裂亂七八糟令吾人看之皆頭痛果中國人民與政府同心合力一致對外亦爲吾人所佩服乃人民日以爭外交爭主權相號召政府則專事内爭爭個人之權利生靈塗炭僨台高築即就最近情勢而言對日外交在中國固認爲急迫者何北京政府始而對日通告大放厥詞在表面上觀之似亦像代表民意之政府曾幾何時對外已置之腦後大下其粤閩督理命令引起國内戰爭如川戰未休粤戰正熾海軍獨立盧衆又將開火皆不可掩之事實更又進行四萬萬大借欵借欵一事在日本亦問有之但不若中國徒落個人私囊或俄國内戰爭口說整理一切實則中國無一事辦好即日本將所得一切中國權利而遞還之中國未必有此力量以接收南方孫中山先生雖不若北方之自私自利而抱有爲國爲民之主義與誠意然亦無法於最短時期剷除根深蒂固之北洋勢力果中國青年與各界暫以對日運動之精神以澄清政治消弭内亂使眞正民治實現國家具有條理則日本應還之旅之應取消之二十一條自必履行何待中國之力爭况中國外交豈只對日總而言之中國人人民與政府若長此意見兩歧直如爛泥田中人而失方向急而亂跳愈陷愈深余爲此言並非和緩中國對日軍動不過盼望中國人民應從遠處大處着想而已 
　　後凑眞二君以僑華年久詢余在該國留學所見之社會狀况余云貴國產業發達物質文明固不待言然最近社會主義·思想團體·勞働團體·之佈滿全國聯絡已成熟無產階級政黨亦將實現加以赤俄勢力東漸朝鮮與之密接而貴國與朝鮮之共產黨尤與之有密切關係貴國政府雖稍具時代精神了解潮流趨勢多方和緩然過激法案之提出普選案究被打消仍不免於時代錯誤當我國此次對日經濟絕交抵制日貨未發生之先貴國即以軍縮影響發生失業問題經濟因而恐慌現在更經我國絕交抵制則原料必將缺乏工廠或因而破產勞働者失業問題將演成絕大風潮蓋目前貴國國民中無產階級於中國之對日外交運動頗能諒解而我國國民亦願與貴國國民謀眞正之親善貴國政府若此時尙不覺悟則前途似亦不堪設想望君等目撃我國人民對日運動之激烈與堅决即予貴政府以忠告庶可免東亞大流血之慘劇云云 
[航業雜訊]  
　　法公司之貨輪曼那姆號從法經西貢來滬船上載有大宗白米共計有二萬餘擔昨得來電該輪將於星期二抵滬留申一日即直放日本之神户横濱二埠 
　　中華火柴公司之陳伯藩爲公司事赴日本昨日已返上海 
　　上海運赴歐洲之各項油貨凡裝桶者今由平準洋行議定跌减水脚三址先令每噸前定一百二十先令者今減至九十個先令矣 
　　大英公司現接得總行來電因孟買有大宗花衣運至中國與日本故除派出定期輪外又加派臨時運花輪八艘㈠彭開本月二十五日開出㈡阿立波十九日開出㈢約波亞二十八日開出㈣蘭化埃二十一日開出㈤杜格拉十日開出㈥枯興埃㈦開特波㈧牛白號等三輪均於上月開出故不久又將有大宗印度花衣之輸入也 
　　怡和洋行之中歐班内現得英國總行電訊將派大批新輪來華蓋該行現有新造及原有之Ｃｉｔｙ輪九十餘艘將用大部份船調至中國行駛刻下即有ＣｉｔｙｏｆＨｏｎｇｋａｎｇ香港城新輪不日可來上海同時又有美公司附屬該行之（Ｋ）字輪與Ｈａｌｌ號輪之加入上海世界班内故本年怡和之外海營業中在中國須大擴充也 
　　東洋公司之大洋丸現定五月一日由上海赴舊金山又天津丸則於五月九日由美國至申當日直放香港云 
[杭屬繭訊]  
　　滬杭鐵路每年運輸浙產乾繭數達十萬餘包爲該路貨運之大宗往歲清明節後此項運繭合同皆與運茶合同先後訂定今屆因貨章增價問題運茶合同懸未訂定已誌本報而運繭合同之延未訂定亦屬同一原因日前路局雖經電部催請批示迄今仍未復到而今年之繭訊亦以天時關係蠶育頗受影響據該路熟運乾繭之轉運員前往杭屬考察據云月初天時驟蝯蠶種皆已什九出蟻後氣候轉冷蠶身發育大覺變遷近日方屆初眠成績恐難樂觀間有已屆二眠者惟亦居少數此後天時倘能日見晴暖蠶汛方能起色至桑葉市價最高額每擔約二元葉行開秤須在本月望後云 
 
 

Page 14

 
 
第一萬八千零十九號;中華民國十二年 西曆一千九百二十三年四月二十七號
星期五 * *[銀行會議代表返滬]  
　　上海銀行公會公舉盛竹書會長·倪遠甫·林康侯·吳蕴齋·等三會董赴漢出席第四屆全國銀行公會聯合會議茲悉大會業巳閉幕各代表亦均先後離漢盛會長則因整理議案今日方可抵滬云 
[閘北水電估價之昨訊]  
　　閘北水電廠估價一案前經韓省長委派實業廳長張軼歐·實業視察員蔣汝正·來滬會同總商會舉行嗣因工程師尙未聘定加之蘇省舉行敎實聯合會張廳長因須返寗出席故延至前日始又抵滬寓大東旅社自與總商會方副會長接洽後即知照閘北水電公司代表沈聯芳·朱孔嘉·二君訂期晤商實行手續茲因沈聯芳因事赴皖未回水電公司除急電皖省催沈速歸外並於昨日午後由籌備員王彬彥前往大東旅社與張廳長先行接洽一切沈代表大約明後日即可抵滬云 
　　又閘北地方各公團訂於今日（二十七日）下午三時在閘北大統路慈善團内特開聯席大會歡迎實業廳長張軼歐云 
[請免增食物捐之總商會覆函]  
　　山東路各食物店以工部局新增食物特捐請路商界聯合會致函上海總商會要求豁免予以援助昨總商會覆山東路商界聯合會函云逕啓者接誦大函祇悉一是食物特捐各同業如果認爲有極大窒礙以要求豁免之責屬之敝會天職所在自當效勞惟召集會議一層按諸事理似以仍由食物同業出名辦理較爲妥洽至祈鑒諒（下略） 
[國貨維持會徵集商品函]  
　　中華國貨維持會昨致本外埠各工廠函云本會鑒於邇來外交緊迫民心激昂擬即乘此良機開第二次中華國貨提倡大會早經籌備通告在案昨日第一次幹事會議公决一面按照上屆議决辦法徵集國貨開會展覽爲北京國貨展覽會之預備一面先行組織小世界國貨商塲除與小世界主任商决進行辦法外爲特專函通告如貴處贊成將自已出品加入小世界國貨商場平價出售者務於本星期日以前示復到會立候回音不勝盼切之至 
[閩省保存國貨會請調查國貨]  
　　本埠總商會昨接福建保存國貨公會函云敝會徵集物品創辦陳列所及詳查國貨發刋調查錄均計三次頗著成效復賡續設立國貨標本室徵求天產手工各品日見增多竊以國内外新製物品日新月異閩中僻處海隅恐多罣漏茲因舉辦長期陳列所及續刋第四次調查錄特舉敝會總幹事孫君世華並調查主任林君翼卿躬赴貴會調查一切藉廣見聞貴會爲衆商領袖所有物品·商標·名錄·廠地·及發行所批發處不難指掌而得統希面示並祈代徵國貨物品以備陳列事關公益相應函請查照爲荷云 
[陳翊周爲華商售茶之聲明致國貨維持會函] 　　 
　　茶業董事陳翊周（兆囊）君以國貨維持會大會演說詳紀中有涉及華茶未免誤會且與事實不符有關華茶聲譽特致函該會辨明函錄下 
　　逕啓者閱廿三日報載貴會提倡國貨大會詳紀（五）「中國人之不道德」一節有我國茶葉販往外國非不受人歡迎惟中國商人往往將極佳之茶樣於運去時大半攙入劣貨與原樣相差今後將不信任中國茶而轉向印日購買等語不無誤會請一辨明之查華商售與各國之茶向在漢·申·閩·三大埠訂價交貨亦在於此尙乏直接運洋之能力由洋商自行裝運何從將極佳之樣送去又何從攙入劣貨致與原樣相差甚遠假如由申交與怡和洋行必由該行騐明洋商鑒别甚精曷能以劣充好吾華於二十年之内凡來自江西·安徽·浙江·者無不信用昭著中外翕然惟兩湖來貨間或稍有參差然一經察出無能倖免如貨舉樣相差約一兩洋商必核减價一兩至二兩兆　曩知此種缺點曾疊商漢口公所竭力整頓而洋商以此亦屢有責言果能即仿皖·贛·浙·辦法則吾華茶商信用·當首屈一指矣外人動稱華茶不潔每多攙雜此事在四十年前容或有之至十年之内製法逐漸改良如我振植公司純用機器新法製造有目共賞縱有微瑕亦非由華人之手貴會本以維持國貨職志尙望加以注意兆燾業此凡四十餘年眞知灼見據實奉陳尙祈轉錄報端俾明眞相以免訛傳是所深幸　 
[新茶將次抵申]  
　　本年新茶已届上市如杭垣等產之雨前龍井細茶已陸續抵滬對外銷路尤以浙江溫州祁門寗州等紅茶爲大宗出產亦早滬上各茶棧茶行已先後出發會同山客前往採辦昨日茶行公所接得各該產地來函謂今春雨水過多收成未必見佳大勢不過七八分之年歲溫州於陰曆本月望後大約可以抵申溫地已在裝輪祁門二十前後亦可到矣寗州最遲須陰曆月底初始能滬地見新云 
[潮商對夏布問題之又一函望在滬採辦時加以注意] 　　 
　　旅滬潮州糖雜貨聯合會昨致本埠總商會函云前爲敝帮商人上年夏布交涉聲辯事承接三月三十一日貴會函開接據鮮帮公會覆函等情當經轉知布商去後又接本月十二日貴會函示據仁川華總商會函復各情當將原文抄示布商茲據聯益公所復稱迭承函敎藉悉一是惟其執辯各節或出誤會雅不願再起結論悟已往之不諫知來者之可追商等深願服膺箴言於出產品質上力闢整頓以期毌負勗勉期望之至意所謂唇齒之依指臂之使尤徵交愛之深且切也茲有請者爲希望彼此愼重起見凡於貨品授受之際切宜鑑視品質糾正高下明定去取爲範圍蓋看貨議價乃不易之常軌如指牌作價貨品未經過目難免畸輕畸重恐有疎忽之虞潮布牌號雖多數不滿百交往雖以信義爲重而手續似不厭求詳緣行家經售乃屬代客機關品評物品恐未盡確當總期採辦方面有以鑒别而去取之則牌號升降優劣期分經此切磋其獲益於改良貨品上誠非淺鮮也等情前來相應備函即請貴會轉致鮮帮公會·仁川中華總商會·查照是荷云 
[遠東運動會幹事會報告]  
　　據昨日遠東運動會幹事會報告中國體育家之參加大阪第六届遠東運動會不僅爲該會及日本委員所熱誠歡迎即在日華僑亦深盼國内體育家能前往代表祖國大阪華僑歡迎委員頃已來函道達慇懃之意並已籌備招待全體運動員大阪中華商會近亦着手爲招待之籌備又大阪每日新聞爲日本報界巨擘届時亦擬招待中國運動員參觀該社河南運動員業於十八日舉行本省預賽與賽者共一百七十八人刻正籌備派送獲勝者參預天津五月三四兩日之北部預賽云 
[日學者組織對華文化委員會]  
　　自日政府决定對華文化事業經費預算後中日各學術團體均紛紛開會研究其分配方法是否適當旅滬日本律師村上等昨亦組織一對華文化事業委員會專門研究對華文化事對之設施及經費之分配等該會對已成立昨日在日人俱樂部舉行第二次委員會公推村上君爲委員長委員則分請各學術家充任之并擬聘請中國各學術團體（如丙辰學社·科學社·等）會員共同加入以資互相商榷云 
[蘇俄代表來滬勸俄難民回國]  
　　字林報云代理蘇俄駐華代表達夫登氏頃爲勸導俄難民回國事自京來滬昨在客利飯店語本報記者云本埠及各地俄難民將由一蘇俄委員勸導其回國刻委本埠俄義勇艦隊經理愛萊特氏辦理此事不日即可開始進行渠）達（以蘇俄代表之資格得核准發給外人赴俄之護照又云俄委員之辦理難民事務深望華當道能予以完全助力但不願與俄僑事務所協同辦事記者嗣詢以第一批回俄難民大約何時可以離滬達搖首答稱在實行此計劃之前尙有許多籌備事務海參崴現有義勇艦隊輪船十艘但非有五千難民能允回國者即一艘亦無來滬之必要又稱俄難民已有二千五百人自哈爾濱遣回赤塔矣 
[萬國商團明日行閱兵禮]  
　　上海萬國商團定於本星期六下午三時半在跑馬廳舉行全團閱兵典禮所有各國隊一律參與天雨則延期舉行中華隊則已由胡筠秋司令發出通告於各隊員略謂本年全團大閱已定於本星期六下午舉行所有本隊隊員務須於是日下午二時半聚集南京路小菜塲排隊候令出發各隊員之軍服則祇須小帽·軍服·槍械槍刺等云 
[商團俱樂部設備午餐]  
　　上海萬國商團全團有俱樂部一所在福州路工部局四層樓上有健身房·講武堂·談話室·吸烟室·游藝室閱書報室·聚餐室·浴室等設備茲悉該俱樂部爲便利商團會員起見特設午餐茲錄中華隊胡司令爲此事致各入俱樂部隊員之公函如下「接准總部俱樂部會長通告云據俱樂部董事陳稱爲便利本團會員午餐起見擬設午時聚餐於講武堂内餐費計分二種（甲）每餐一元（乙）每餐七角每月包月計十九元·及十四元二種購票亦可星期六及星期日槪不設備倘有會員三十人以上者即可實行等因本隊各會員有自願前往與餐者於二十七日前可向劉軍需排長接洽此致各會員」云云 
[閘北市敎育會須另行組織]  
　　閘北市敎育會先由徐錦裳等發起邀集各學校代表推舉籌備員并以培本校長陳熊爲籌備主任旋徐錦裳等對於陳熊表示不滿另組滬北市敎育會籌備處各相攻訐羅致會員雖陳熊已在兩縣署立案而滬北敎育會又派人赴寗向敎廳接洽相持不已近日上寳兩縣之三科主任錢申齋·王詠仁縣視學朱伯華·王豐榖等僉以如此相持殊非促進閘北敎育之道彼此商定將兩籌備處同時撤銷另由上海學務委員賈叔香·江灣學務委員張允階·合同依法組織閘北之敎育會聞已會令知照矣 
[七縣學校聯合會定期開會]  
　　七縣學校聯合會因交通上便利關係此次仍擬在滬開會前日該會致松屬七縣學校代表通告云敬啓者本會於四月十八日（陰曆三月十三日）假上海也是園開第五次會議務請撥冗蒞敎萬一因事不能到會祈委託代表出席爲荷 
[大同大學部准備案]  
　　江蘇省長公署令敎育廳長云案准敎育部咨開准咨開上海大同學院定自民國十二年起遵令改稱大同大學校請查核備案等因到部查該院前此呈報改名大同大學校並將理科設備籌議擴充各節業經批准備案茲准前因相應咨請查照等因准此查此案前據該校呈請前來即經轉咨並令行該廳轉飭知照在案茲准前因合行令仰該廳查照並即轉飭該校知照此令 
[約翰大學舉行徑賽]  
　　約翰大學對於田徑運動素來注重前日（二十五）下午二時半舉行校内田徑比賽茲將各種成績記錄如下㈠百碼陳啓東李頌周潘志傑史久榮十一秒五分之一㈡八百八十碼戴桂昌何承惠吳榮蘭潘世柱二分十八秒㈢擲鐵球（十二磅）林全盛鄺涵遠張福興陳炳三三十七尺六寸四分之三㈣二百二十碼陳啓東史久榮潘志傑陳炳三二十五秒五分之三㈤擲鐵餅林全盛余志忠伍仁五鄺涵遠七十九尺八寸㈥一英里跑戴桂昌曾學魯何承惠吳榮蘭五分十七秒五分之一㈦一百二十碼高欄陳啓東史久榮李頌周陳炳三十八秒㈧擲鐵槍史久榮伍仁五戴桂昌余志忠一百尺㈨二百二十碼低欄陳啓東李頌周史久榮陳炳三三十秒五分之一㈩四百四十碼戴桂昌余志忠劉克望潘世柱五十九秒五分之四撑高跳高跳遠與接力跑因時間太短暫改翌日舉行云 
[商總聯會之兩要電借債與獎券] 　　 
　　上海各路商界總聯合會昨爲政府借四億元外債及獎券復活事分電國務院·韓省長·電文如下㈠北京國務院鈞鑒四萬萬巨債喪權害民誓不承認近來政府苛政百出民心盡失請速反省以圖自救上海各路商界總聯合會叩宥㈡南京省長鈞鑒獎券流毒等於彩票旣經命令禁絕自當一體取締請即統令所屬限期禁絕以除民害上海各路商界總聯合會叩宥 
[縣聯會致各公團電]  
　　縣議會聯合會昨發出一電云江蘇六十縣議會縣敎育會縣農會縣商會縣地方欵產經理處均鑒昨日報載韓省長巧電自表面觀之請求恢復懺悔前非抑知韓氏對於自治全無誠意本會早經宣言洞燭奸隱如彼果有誠意試問一月一日各縣開臨時會時何以有揑造東電之舉今則情見勢絀屈伏民碞始發此電核准則據爲己功駁復則諉過政府陽以電請陰爲播弄是眞所謂巧也然韓氏縱自矜其巧願鄉人切莫受其愚衆志成城毌撓毌餒貫澈大會之主張揭破隱衷以宣告迫切陳詞諸希垂察江蘇縣議會聯合會幹事莫錫綸方家珍·李味青·梁鴻卓·孔昭晋·楊友熙·陳傳德狄恩霖·焦汝霖·劉啓文·俞惟珏·叩徑 
[海軍派艦防護漁汛]  
　　海軍第一艦隊周司令以吳淞口爲本埠浦江門戶商輪往來絡繹茲屆漁汛上市之時船隻進出較多防守口岸係屬應有之責任自應派艦巡防以厚兵力業已令飭建康魚雷艇迅速開赴淞口駐泊云　 
[淞埠公衆衛生問題近訊]  
　　淞埠局前曾約集鄉公所·市政籌備處等開衛生會議决定限遷義塜·取締坑厠·招商承辦清潔·注意公衆衛生諸端但諭令驚局通知各戶限令清明節後十日一律遷埋迄未實行聞蘊藻河旁之義塜係積德堂所管旗站西係商船會館義塜已去函通知而兩處董事請將暴露棺木埋葬圍以短牆如必須遷葬自行覓地舉辦限遷一節遂致停頓其招商承辦清潔問題雖有數人開賬現尙未正式開標云 
[釣船在洞沙洋面被擄]  
　　浙省釣船應順興號於夏曆三月初五日載沙泥運滬駛至洞沙洋面突遇盜船一艘持槍刀威嚇喝阻去路當由數匪登船抄無財物即將人船盡行擄刦他往其時適有某釣船等行經該處遙見擄刦情形昨日抵淞告訴舟主應孝稽得悉前情急報告蓬萊公所備文禀請四區水警長官追拿該釣船上有小主一人夥友六人現不知生命如何要求從速撥派巡船放洋追緝云 
[友華銀行滙市報告]  
　　昨日友華銀行滙市報告云二十五日倫敦大條銀價近期長一二五遠期○六二五紐約銀價漲至六角七分六二五倫敦紐間滙價落至四元六角四分今日此間滙價掛牌僅佛郎落至一○八五枚美金落至七十三元五角上午市况穩定英镑有大宗成交其價四月份三先令二便士五六二五五月份三先令二便士半六月份三先令二便士四三七五美金成交價四月份七十四元五角遠期七十四元三角七分半下午市况微堅至收盤時英鎊售價四月份三先令二便士六二五五月份三先令二便士五六二五六月份三先令二便士半美金售價近遠期均七十四元六角二分半購價則英鎊長○六二五美金長一角二分半日金售價實際近遠期均六十五兩七錢五分購價六十五兩六錢二分半佛郎需要甚俏售價已不能過一○九五枚購價一一○○枚銀行定價英鎊三先令三便士十二五美金七十六元二角五分佛郎一一三○枚昨日倫敦銀市印度購進歐陸售出收盤時市况穩定紐約市况呆滯照掛牌成交者以售出爲多 
[上海商業市况彙綠]  
　　金融 
　　昨日銀幣早市之價爲七錢二分三釐午後又小二五爲七錢二分二釐七五比較前日小去六毫二五中國銀行賣出現洋三十萬元價七錢二分三釐上海銀行買進現洋四十萬元價七錢二分三釐至七錢二分二釐七五嗬囒銀行買進二萬五千元價七錢二分二釐八七五中國銀行由杭州運來洋四十四萬元又由南京來洋十二萬元各錢莊由南京來洋十五萬元三月底期洋早市七錢二分五釐七五午市收盤七錢二分五釐六二五較前日小去半釐四月半期洋早市價七錢二分七釐午市七錢二分六釐七五小去三毫七五 
　　銀拆早午兩市息價均爲一錢三分較前日大起五分嗬囒銀行中國郵船公司裝來大條八十八條鹽業裝去南京大條二百三十條金城裝去南京大條二百條各莊裝去雲南大條一百條中國裝往杭州現銀十五萬兩又裝去南京現銀二十萬兩交通裝去杭州銀十五萬兩 
　　昨晚止各銀行查倉庫存現銀二千三百十三萬兩現洋三千九百八十七萬元大條一千零三十五條　 
　　公債票 
　　昨日各項公債市况益形清淡蓋因本月交割在即各商大致停止需要市况頓呈蕭條之象價格因之略見疲弱金融公債現貨千元票前市只做開盤價計六十一元八角後市由六十一元六角小至六十一元三角半計縮五角五分五月期結果比前日小四角半價計六十一元六角六月期進出交易極鮮成交價爲六十一元三角五分整六現貨最高價爲四十六元九角收盤小至四十六元六角計小四角五月期受主殊少全市價格常在四十六元七角左右收盤仍爲四十六元七角計小二角五分六月份除息收盤四十三元八角計低二角償還八釐亦小二角收盤價爲二十六元七年長期僅開盤時做開一盤計價四十一元半較前日漲一角綜觀全市各票進出之數均無大宗是以價格上落甚微云 
　　國内滙兌　 
　　昨（二十六）内滙市價上落不多京津銀滙回跌五錢洋匯各無變動北京公磕價爲一千零五十七兩銀元計一千零四元天津行化爲一千零六十五兩銀元計一千零三元烟臺烟估小一兩二錢半爲一千零三十六兩二錢半銀元小一元計一千零一元漢口洋例高三錢七分半爲一千零三十四兩一錢二分半銀元同增一元計一千零三元川滙均趨漲高計成都九七平銀大二兩半爲一千零二十五兩銀元遞漲二元五角爲一千零二十五元萬縣九七平銀高五兩爲一千零三十五兩銀元增五元計一千零三十五元重慶九七平銀大五兩爲一千兩銀元勿動計一千元宜昌宜平仍爲一千零三十六兩銀元爲一千零十五元九江安慶蚌埠徐州海門等銀元各計一千零四元南昌清江温州銀元各爲一千零五元蕪湖杭州寗波紹興餘姚湖州等滙價各爲一千零三元蘇州銀元計一千零一元南京鎭江揚州無錫常州常熟宜興等銀元各爲一千零一元五角南通嘉興銀元同爲一千零二元繭豁銀元爲一千零四元半奉天銀元計一千零十二元哈爾濱銀元計一千零十四元各與前日市價相同濟青則無電報告故無開出云 
　　外幣 
　　昨（二十六日）各種現貨外幣市况大致平常兼受金價平疲之打擊以致各票多趨鬆動美票買一元八角四分半比前日小去五釐日票買九角計小二釐港票低一釐價爲一元零一分三釐坡票小去五釐買價爲一元羅卜零票買五兩較前日小二兩大票買三兩計小二釐二百五十元票仍爲一兩二錢五百元老票計五兩法票買一角二分五釐德票計一元八角英金票價爲八元八角五分荷票買七角價格同無升降蓋各商進出交易俱無躉數成交是以各票市價均無重要上落云 
　　金市與匯價 
　　昨日星期四大條銀近期長一二五遠期長零六二五標金開盤三百十八兩較星期三小去四錢未開先令時最小至三百十七兩六錢先令揭曉弗動惟法滙小二十法郎美滙小二五餘價均無變更先令等市况平平銀行賣出六月份先令價三先令二辦士三七五買進三先令二辦士半又賣出六月份美滙價七十四元三七五買進七十四元六二五又賣出六月份東滙價六六分買進六五八七五標金最高至三百十八兩四錢嗣後各滙市况仍爲前價故標金亦無漲落後至收盤時似較稍堅銀行賣出六月份先令價三先令二辦士四三七五買進三先令二辦士五六二五又賣出六月份美匯價七十四元半買進七十四元七五又賣出六月份東滙價六五八七五買進六五六二五以致標金最小跌至三百十七兩三錢收盤午後標金開盤三百十七兩三錢先令揭曉弗動是時標金價係三百十七兩四錢最小至三百十七兩一錢先令等價與上午收盤相等銀行賣出六月份先令價三先令二辦士四三七五買進三先令二辦士五六二五又賣出六月份美滙價七十四元半買進七十四元七五又賣出六月份東滙價六五八七五買進六五六二五其時標金買者尙多所以最高漲至三百十七兩八錢移時市况尤覺趨堅銀行賣出六月份先令價三先令二辦士半買進價同惟美東兩滙仍與前等因而賣者較甚故又跌小至三百十七兩二錢後爲三百十七兩四錢收盤先令等交易不多致無升降云 
　　紗花 
　　昨日星期四棉紗市况大勢仍趨軟弱雖客帮似見活動而買者惟日廠紗稍多客帮中仍係汕頭牛莊威海衛青島天津漢口烟台蕪湖野鷄諸帮買進零星花色本紗四百餘包日紗八九百包公會上小包交易因内地鄉莊農蠶兩忙極形清淡惟永安廠之十六支金城略有買賣皆係同業出入而已各廠亦無開出大阪三品紗電音較前日漲起六七元美棉則大漲現期好起九十五磅因五月份亦好九十一磅因正月份好起四十二磅因印棉朋搿爾小四羅比白洛處小三羅比交易所之標準市價午後跌去一兩之譜 
　　昨日棉業交易所通州棉花標準午前近期五月份仍有四十兩零一錢六月份三十九兩零王分七月份三十七兩六錢八月份三十五兩六錢五分九月份三十三兩零五分後市祗有遠期成交八月份三十五兩七錢九月份三十三兩一錢至零五分現貨棉花祗陳公茂買進二百件陜西通昌牌一百件現貨棧交又東鳳牌一百件六月份棧交通昌牌三十九兩東鳳牌價四十兩 
　　絲市 
　　昨日洋莊絲市續呈堅俏新廠絲因各莊進胃均足故交易略形减折然絲價依然激漲昨惟由怡和購進得勝·昌興·賽馬等牌四十擔價扯自一千五百七十兩至一千五百八十兩較前續漲十廿兩輯里白經昨日仍無成交市况獨清黃絲經則稍有交易計由印莊購去四川粗搖經十擔價達七百八十五兩又潼川·保棉·過 
盆等絲四十二擔價自五百五十兩至五百九十五兩較前均漲十餘兩八繭灰經昨日美莊銷路忽暢惇信愼餘二行計共購成五六月份貨一百八十擔價均扯八百八十兩較前並無上落云 
　　呌莊 
　昨日星期四輪値英商元芳洋行拍賣之期計排泰西緞尺六元絨紅布市布原布竹漂細布漂布等共六百七十三件統計二萬八千一百八十五疋較之上屆拍者少呌四件計二百二十五疋各客帮因鑒於時局之醞釀奉直閩粤戰事難免咸抱觀望態度人心虛軟故所拍之價又見疲勢 
　　尙有本埠新聞等轉入後頁 
 
 

Page 15

 
 
第一萬八千零十九號;中華民國十二年 西曆一千九百二十三年四月二十七號
星期五 * *本埠新聞二 
[中國影片公司經理携片北上往京津哈爾濱等埠開映]  
　　中國影片公司經理盧壽聯君於攝製影片上頗有經騐嘗赴美國考察多年回國後即與數同志組織中國影片公司並在南通建築玻璃攝影場一所盧君因抱提倡中國影片之决心故開幕後不肯貿然攝製以免草率新近已攝成「飯桶」「新南京」「實事新聞」等片雖未能爲愜意之作品而頗能引動一般人之注注意自出版後即先後在本埠各影戲院輪流開映往觀者殊不乏人當第二次在法租界恩派亞影戲院映演時首先二夜全院交竟爲之滿座現聞盧君將上述之數種影片親自携往京津哈爾濱等埠開映同時又須隨地考察影戲業之情形云 
[南市發米公所開會紀]  
　　南市發米公所昨日下午召集全體同業開會由董事沈德生謂南市自大碼頭起至王家碼頭止向來爲米船彙集之處各行號斛米卸貨均在該處近自輪埠建築至萬豫碼頭吾船戶竟無停泊之所水巡隊前來騙逐至南董家渡一帶謂該處米船可泊詎近來水巡隊又加干涉各船祗得在浦中如遇潮水緊急頗爲危險正月間某行之三船裝米停泊浦中過夜適潮浪甚急米貨打濕船戶祗可賠償且現在卸米船戶亦不能靠傍碼頭卸米殊多爲難前公所請米行公會及各行稟請工巡局指定米船停泊之處俾米船不致東零西散至今尙未指定此事對於行家店家船戶三方均有重大相關若不從速指定地點停泊米船恐日後發生不測經衆决定再請公會公所及各行聯名稟請工巡捐局即速指定地點倘不指定日後船戶裝米過夜停泊浦中如遇潮浪衝激米貨濕水船戶不負責任其損失由貨主自問云 
[南北戥秤同業各店會議紀選出正副會長及幹事] 　　 
　　上海南北戥秤同業各店昨日下午一時在民國路華界五十四號事務所開籌備會當時議决事項如次（一）本業同行新開店入事務所繳納善舉費十元月捐俟開市一月以後臨時酌收如係外帮繳納費五十元善舉月捐等費均照上海同業規定若係外行繳納費一百五十元善舉月捐等費均照上海同業加收十分之五（二）事務所應收同業各店月捐期限由每月初五日至初八日止逾期未繳者罰洋一元歸公收捐人每期由事務所輪流支配派出四人繼公選會董正副會長除吳德源前已由體公舉爲會董不選外結果吳友根當選正會長劉德璋當選副會長葛福根當選補充會長陳根孝·陳森榮·當選正副幹事云 
[新大橋裝置電燈之催促]  
　　滬北工巡捐局昨致閘北水電廠函云逕啓者新大橋以西一帶木駁將次完工所有沿岸應裝電燈即請貴廠預爲籌備竪立桿木以免將來多費周折務祈貴廠查照辦理見復再前函新閘橋西首電桿移竪沿岸一節亦請從速辦理至紉公誼云 
[眞如電氣公司發起會議]  
　　眞如鎭自曁南學校建築新校舍後各項附設之事業如學校村及公共道路等項均依次計劃進行近又由該鎭紳商等邀同曁南學校合資組織眞如電氣公司一所以供全鎭及學校·學校村等電燈之用其資本暫定二萬元先收四分之三本年四月三日開第一次發起會當日所認之股已超過一萬七千元之多至於燈數之預算引擎及發電機之擇購以及營業中收支槪算等事尤有詳細之討論茲聞本月二十五日該公司各認股股董特開第二次發起會出席者有趙厚生·高踐四·錢玉如·沈志萬·傅墨正·蔡伯弢·徐家湘·方宇平·裘靜溪·甘鴻揆·諸君是日議决事件四項（一）推定沈志萬·方宇平·高踐四·蔡伯弢四君爲購買機器委員（二）推定甘鴻揆·裘靜溪·徐宜湘·三君爲購廠基及建廠屋委員（三）推定蔡伯弢·高踐四·二君爲臨時會計（四）推定趙厚生·高踐四·二君爲籌備主任事務所暫設徐家匯曁南商科繳股地點現定眞如鄉公所·徐家匯曁南商科·及和泰豆行三處每股百元先收四分之三繳價日期自陽曆五月一號起至三十號爲止云 
[常州紡織公司被控案之傳訊]  
　　英商怡和洋行在公共公廨呈訴常州紡織股份有限公司總理錢琳叔·協理江上達·經理于懷瑾欠電燈器價英金八千六百六十五鎊十七先令三辦士又銀一百七十三兩一錢九分一案昨日下午由俞襄讞會同英密副領事傳訊被告不到原告代表律師聲請移傳並以該公司清理員張一鵬亦係公司股東要求先行傳案交保中西官會商之下判候呈請交涉員令行武進縣知事本案原告係屬英商按照向來辦法應由本廨受理並代傳被告等於十四天内到案或委任律師提出辯訴狀聽候訊判否則缺席判决所有機器仍不准變賣一面即日飭傳清理員張鵬到案交一萬兩舖保候訊 
[陳勛請究原捐一商之公債票]  
　　江蘇省立第一商業學校故敎員李震東遺囑將遺產捐購元年六釐公債票一元一案現因所存債票不能流通市面由經手捐助人陳勛特具呈敎育廳請予澈究茲已由敎育廳批准爰將原呈及批示錄下 
　　呈文∶呈爲　没捐欵呈請飭追事竊勛商爲已故義子李　東捐助江蘇省立第一商校元年六釐公債票計一六六九九六·一六六九九七·一六六九九八·一六六九九九·一六七○○○號千元票五紙又一七○四二六·一七○四二七·一七○四二八·一七○四二九·一七○四三○號千元票五紙共票面一萬迭經該校校長呈奉鈞廳批令核收並蒙訂定專則將此項息金津貼該校貧苦學生由各受津貼學生出具收條交助收執等因各在案仰見鈞廳維持學欵杜漸防微之至意欽感莫名嗣經遵章函致該校索取此項收條僅由該校送到十年七月份一次並准該校趙校長師復復稱日前接奉大示祇聆種切適以因事赴寗未能即復至深抱歉查敝校前承先生捐助元年公債津貼貧寒學子一案因原卷未存債票號碼致師復接收時無從查對直至到部掉換之後始知錯誤當經師復將一切經過情形據實呈報敎廳奉有指令在案並遵照廳令函訽黄前校長揆伯覆示辦法惟尙未准覆到茲承函詢除已由敝同事趙君面達一切並將此案卷宗送呈察閲一而將尊函抄送黄前校長催訽切實辦法外特先函覆即希亮鑒等因並將此案卷宗抄送前來查閲該校長呈報鈞廳接收債票及調換經過情形原文不勝駭異竊念原捐公債票爲上開之號碼當時原文雖未注明而節經收管抵押取息移交調換各種手績當事者豈能卸其責任况此票已於十年上期收過利息一次其非政府未經公布之無效公債可知果如趙校長呈中所稱黄前校長與曾經手抵押之王季魯均有負責之言則趙校長自應迅予交涉清楚庶不至涉自身嫌疑之跡若仍聽其延宕或黄前校長與王季魯負責之言非確是以僞易眞之弊恐不在移交取息以前而在向部調换之後其責任固有所歸矣爲此呈請察核迅予飭究以全義舉而惠寒酸不勝感戴之至 
　　批示呈悉查此案前據省立第一商業學校校長呈報接收黄前校長移交公債票遵章調換整理票經過情形到順當經指令呈悉該故敎員李震東遺捐元年六釐公債票一萬元何以原案並無詳細號碼又何以未經部局公布以致此次調換之票祗可作保證抵押之用不能流行市面究竟此項債票有無舛誤據公債司稱原票未經公布祇能調換未公布之整理票則王季魯所稱各節係用何種方法曾否詳詢此案第一點在證明五三五八六至五三九五等票是否確係李故敎員遺捐原物第二點應設法換取流通市面之有效公債票否則虚額僅存奚裨實用仰即會同黄前校長切實查晨辦理以重校產並將遵辦情形具報備核去後旋據該校校長呈復請轉呈省長咨行財政部將公債票暫行調回前來復經指令該校已故敎員李震東遺捐元年六釐公債一萬元究竟係何號數前向財政部調換之未公布公债票是否李故敎員遺捐原物自應遵照前令切實查明眞相以重校產至掉回原票一節前次旣由該校長逕行接洽應仍由該校長完全負責所請應毋庸議去後復據該校長呈稱奉令聲復仍請轉呈省長咨行財政部將公債票暫行調回以資核對而期解决等情又經指令旣據一再呈請姑候轉呈省長核示飭遵各在案據呈前情是該校長向部調換之公債票確非該民已故義子遺捐原物自應澈底根究以重校產除轉呈省長核示外仰即知照此批 
　　附該校訂定公债息金津貼貧寒學生辦法本校已故主任敎員李震東先生幼孤無所恃由陳勛君收爲義子併培往外洋留學及歸任本校敎職平日節衣縮食至八年身故尙無妻子有遺蓄若干陳君爲其了理喪葬後十年二月以餘資悉數購買元年六釐公债票一萬元捐入本校以息金津貼貧寒學生經本校呈奉敎育廳核准備案併奉令准津貼辦法茲列於左（第一條）此項元年六釐公債票一萬元係由陳勛捐助以其息金津貼校中貧寒學生（第二條）前項公債一萬元每年分兩期發息應得息銀六百元津貼校中貧寒學生以二十四名爲限每名得二十五元每年分兩期津貼俟息金收到之次日交付之政府發息有變更時此項津貼當隨之變更（第三條）得受津貼之學生以本科六級學生每級中四名爲限（第四條）得受津貼之學生以家况確係清貧學業操行成績經學年試騐平均在乙等以上者爲限如下學年學業操行成績不及乙等應即停止津貼（第五條）得受津貼之學生應具收條兩份一存校備查一份轉交陳勛收執（第六條）此項辦法呈奉敎育廳核准施行 
[省長催解認欵之代電]  
　　上海縣知事署昨接省長公署代電云上海縣知事覽前經本公署會同督軍於元日電令各該知事趕將認解現欵限四月二十日以前解到以資應急如延即行撤懲等語績又分别批令催辦在案茲查各縣解欵未能如期足數而尤以儀徵一縣分文未解最爲疲玩實屬萬難姑容除已將方知事撤任示懲外應再通電該縣知事遵照仰將本月應解認欵即日措足現欵解庫兌收不得以劃欵作抵有誤限期致干撤究勿謂言之不預也懐切即復省長韓有印 
[普愛堂房主允緩加租俟三個月後再議] 　　 
　　普愛坊房屋加租事經全里房客假五爲路商界聯合會開會一致議决懇求房東從緩加租今該房東表示緩加特致復函如下逕復者頃奉公函具悉一一旣據各貴房客一再瀝陳苦况環請從緩加租敝堂素以克已厚道爲主茲特格外認虧逾分通融暫緩三個月再議以重各貴房客之金面至云贈區一層萬不收當抑且敝寫字間蕞爾蝸居實無地位可以懸掛務請萬勿見施即使送來决不收受種種盛情心領誌感先此函及表示絕對辭却之决心统希格外鑒諒是幸云云 
[三區救火會更易主任]  
　　滬西三區救火會會長朱葆三君因該會主任沈韻笙任職八載無甚成绩特於前日致函沈主任請其即日辭職以讓賢路一面并函聘該會老會員中張小園爲主任馬永清·顧長浦·二人爲副主任令沈主任速行移交俾備新主任到會接替以重公務而便整理云 
[汽車在吳淞張華浜肇禍碾斃一孩] 　　 
　　吳淞張華浜軍工路上前日下午六時有自淞駛滬之某號汽車行經該處疾馳而來時有三孩在路玩中有年約五歲之一孩當被撞倒仆地車輪在身碾過孩等家屬聞訊急來扶起頭面已血流如注兩目盡腫下體受傷極重當車肇禍之際適爲西人所見立即奔赴鐵路機廠咨會理洋員令速援聞西人名馬爾懷目覩該汽車號碼爲四二三六號後由該西人電話至滬請巡捕房調查汽車聞該孩受傷後即由西人馬爾懷伴送至海軍醫院醫治經林西醫生視察傷勢甚重難以救治延至昨日下午身死此案商埠警局方面業經愼重辦理矣 
[滬北實業恊進會成立會紀]  
　　滬北實業協進會於昨日（二十六）午後二時在虬江路籌備處開成立大會會員曁來賓到者數十人公推孔少如主席首致開會詞並報告籌備經過情形畢由來賓陳其熊·王亞樵·相演說復由主席宣言略謂本會已宣告成立籌備事務亦已終結應即選舉正式職員負責進行旋即投票選舉結果朱叔眉·汪樹滋·張世有·王省三·等十六人當選爲評議員張少梅等六人爲候補評議員决定於本星期日舉行複選並擇定川公路三號爲本會正式會所議畢散會時已五時餘矣 
[工部局四公學將開運動會]  
　　公共租界工部局所設之華童·育才·聶中丞·格致·四公學每於春秋二屆例有聯合運動會之舉工部局總董爲鼓勵尙武及體育起見特頒獎盾以四校中得成績最佳者始能奪此錦標各公學以於學校名譽大有關係故無不奮勉求勝上屆之盾爲華童所得此屆又將舉賽各公學現已精剔選手早晚習練聞運動日期約於二星期後地點擬假卡德路育才公學屆時衆運動員各顯大好身手定有一番熱鬧云 
[浙江醫專上海同學會歡送會紀]  
　　浙江醫專上海同學會前（十五）晚七時假大東酒樓開會歡送赴德同學胡定安·程善三·姚夢濤·祝紹煌·李學禹·勞振源·等六人到者卅餘人裘諤臣主席首致歡送詞詞畢程善三代表赴德同人答謝并謂同人决非專爲一博士虚銜而去純係往求日新之醫學故此行無一定之時期云云胡定安演說首由在杭州酉學會之感想并謂浙一師毒案關於檢騐毒質等事胥賴藥科同學惟社會中頗有未明此種眞相者致藥科同人咸存一種灰心故鄙意此後醫藥兩界極應互相合作以資輔助云云後由會員劉縉·孫益廷·曹志功·等相繼致詞後即入座聚餐盡而散 
[關於塡薛家浜築路工程之三批]  
滬南工巡捐局昨發出關於薛家浜塡築咱工程所投標價批示王則照錄如下 
　　唐存記聲明薛家浜排溝賬請求更正由呈悉本局於投標辦法一秉至公開標之後即爲確定請加者固屬有背標章請减者未免意存取巧據呈陰井一帳每只多開二十元請予核减等情即使核除仍不能達標價最小之目的也所請應毋庸議此批 
　　楊福全請求追薛家浜排溝工料標價由呈悉此次開標將各項工程分别核計以該商所投標價爲最小自應准予該商承辦據稱排三尺圈瓦筒底下每丈僅投五十四元實在每丈少投二十二元請予增加等情本局於投標之事素極鄭重此項工程先有方式開示經該商逐項塡列價格當已詳細核算豈能諉爲過失率請增加果如所請安用投標爲耶該商旣慮喪失名譽信用則勉力爲之可矣仰即知照此批 
　　朱裕興稟請示期開辦投標薛家浜排溝工程内呈悉此次開標後經將各項工程分别核計自以最低價額爲合格據呈平均核算以該商價格最爲低廉請予示期開辦等情查該商所開之價籠統計固似低廉而分别計之則尙有更低之價本局所辦工程務期撙節而核實如舍分明之價額而取籠統之價額斷斷無此辦法所請礙難照准此批 
[搭過街樓准給執照]  
　　陳　記以代表婦人金陳氏投滬南工巡捐局呈稱爲公弄搭蓋過街樓請准給照以便動工昨經莫局長長批示云呈悉已飭工程處發給執照矣此批 
[書狀須照定式之布告]  
　　上海地方審檢廳沈郭兩廳長昨發會銜布告云爲布告事查書狀用紙上年八月間奉部頒定尺寸式樣聽當事人等遵式自備並准各紙店按照定式刷印公平定價發售曾經布告在案近來各該訴訟當事人呈遞書狀多未遵照一定尺寸式樣隨時備製大小參差殊違定式爲此再將書狀式樣粘貼於後來廳投遞書狀務須遵照後貼式樣製備如或不合定式本兩廳惟有將投遞之件作爲副狀飭令遵式另備仰各遵照特此布告 
[法庭旁聽須由原被告證明]  
　　上海地方審判廳長沈錫慶自蒞任以來每日必親蒞該廳内外各辦公處查察一周昨日午後沈廳長從承發吏報到處調查見一某甲手持聽券一張大有可颖當向詰問甲語多支吾且亦不能指實旁聽何案沈君飭將該繳還並將甲揮之使去一面嚴諭守衛門崗自即日始對於旁聽者須有民刑訴訟案内原被告證明旁聽何種案件方准給券到庭旁聽否則一律拒却 
[撃球受傷之訴訟]  
　　駐滬美國政府律師胡沙氏日昨於美公廨對太平洋郵船公司提起訴訟要求一萬元之損害赔償金綠胡氏於本年二月由美來滬在船擲球爲戲上觸横標樑樑墮中胡頭部胡當即昏倒受傷經醫診治多日始愈胡以受傷係因横樑嵌造未固故要求賠償云 
[捉姦詐洋之查訊]  
　　印度人排脫拉姆與華婦周王氏姘識質居勞勃生路華界方面和豐里儼如夫婦該處流氓見而不服於前晚糾衆破扉而入用繩將男女鄊縛逼令該印人出洋二百元了事正在紛擾間適住居附近現在靜案寺捕房充當五百零一號華捕李慶掊落差回家得悉前情勸令該印人出洋了事該印人不允乃在其身畔搜得鈔票洋一百五十元分肥各旋由另一印人名海斯來星者到來將男女二人解放即投戈登路捕房報告捕頭准飭華探目毛伊文與西探亨利協往調查詎李捕當因失落制帽上工部局所給之帽花一朶復往查問即被該控等將李捕拘獲帶回捕房經捕頭詢問一過傳令拘留昨晨押解公共公廨即據中西包探上堂稟明前情並由閘北警局瀺投案聲請移提經俞襄讞與美副領事得稟向李捕略訊數語以事出華界判李捕押候函送閘北警署訊辦 
[夫妻反目旁人逞兇]  
　　吳淞路惠爾登書局夥陳君俠前憑侯寳順等爲媒在太倉縣地方娶顧陳氏之二十二歲女兒顧氏爲室成婚後於去年十月間携眷來滬住在寳山路逢吉里八十五號顧氏不時歸寗陳君俠迭向妻母顧陳氏交涉前日該書局執事蔡君德偕夥張去平等伴送陳君俠返家甫進大門忽有二房東之子王鑫榮及王永祥等出而干涉帮助該氏等逞兇動蠻致將蔡陳等毆撃當經旁人代鳴崗警到來將兩王並該氏母女連同陳蔡張一併押送五區警署於昨轉送地檢廳經檢察官提案研訊雙方供詞各執問官判該氏等收押候示 
[誘姦案查明有無妻室再核]  
　　周瑞章之女兒周毛頭於日前向在某洋行爲出店之蔣樹茂引誘成姦私行捲逃偕同匿居法租界某客棧内現爲原告查悉報告捕房飭探將蔣及毛頭帶入捕房昨解法公堂請究先由原告投訴被誘情形詰之周毛頭供女子情願隨莊度日不願回家蔣樹茂供實係毛頭自願與民人姘識不敢引誘民人並無妻子情願娶毛頭爲室原告稱商人查得被告家中已有妻子如果確係無妻民人亦願將女兒配伊爲室等語聶讞員商之法正領事德君判蔣交保毛頭暫交伊父領回候查明被告是否有妻再行核奪 
[毛裕昌猝斃]  
　　十六舖地甲盧永德帶同碼頭協成火腿店司賬程德傑於昨午投上海地檢廳稟稱有丹陽人毛裕昌年四十七歲去年舊曆端陽節有王家嘴角恒隆火腿店夥魏長貴代毛舉薦到協成店爲夥昨日午後六時許毛在店晚膳後即至魏店邀同魏長貴至竹行弄中華池浴堂洗澡毛裕昌甫坐定即將長衣脱卸尙未入池洗浴神色忽變倒臥不省魏見而大駭協同値堂人將毛扶起車送回店即氣絕而死事爲一區警署查悉令飭地保協同該店司賬來廳報請相騐云云旋據屍堂弟毛裕金投廳稟稱在法租界小東門外大街廣豐火腿公司爲夥死者毛裕昌爲我堂兄此次實係因病而死現願自行棺殮要求免騐郭代廳長據稟後諭飭値日法警帶案訊明核辦 
[汽車撞傷行人]  
　　昨日午刻某號汽車駛過浙江咱撞倒蘇州人丁根生碾傷腿足由老閘捕房四百四十四號華捕到來抄錄汽車號碼另僱車送受傷人往仁濟醫院醫治一面歸報捕頭候示又昨晚八時三刻三千四百五十一號汽車駛過北泥城橋塊汽車夫慢不經心轉灣時將行於路側之寗波人張寳慶撞倒跌傷頭部當由老閘捕房一千二百二十八號華捕到來押令該汽車夫扶受傷人人汽車載往仁濟醫院醫治旋即帶該汽車夫入捕房請究 
[電車碾斃女孩續誌]  
　　美租界兆豐路吉隆米店主湯某之六歲女兒湯小妹前晚七時許行經百老匯路被七路五十二號電車撞倒碾傷要害立時斃命已誌昨報當時由捕查見將屍車送斐倫路騐屍所歸稟捕頭稟請公共公廨陸襄讞與美領阿君於昨日午刻蒞所檢騐得湯小妹委係生前被電車撞倒碾傷身死當即塡明屍格升座公位捕房傳同屍親將肇禍之電車司機人王三帶案即據方某投稱死者係伊外女云云詰之王三供稱昨晚六句四十分鐘我開電車經過百老匯路兆豐路口該處本開快車乃女孩從水門汀奔跑欲穿過馬路致我車不及停機肇禍實非我咎求宥中西官得供判曰着該屍屬具結領屍棺殮司機人王三訊無過失應即開釋 
[法捕房通緝張本松]  
　　法總巡費沃禮發出通緝文告云照得張本松一名年二十二歲浙江嵊縣人身高約法尺一尺六寸八分面長帶黄色前住福煦路愛仁里二十八號茲因於本年三月二十日在法界平濟利路謀斃人命二口今已出票通緝在案仰諸色人等一體協拿或知其下落投報法總巡捕房可也 
[妬姦撃斃姘婦案正兇就獲]  
　　江北人彭小俊與住居檳榔路三百十姀號門牌工人陳兆根之妻石妹貞識去年四月間石氏在途與另一男子絮詰爲彭撞見頓起醋心持石塊將氏之後腦撃傷立時殞命彭即棄屍荒田逃逸當時由捕查見屍體報官騐殮飭探偵探偵緝兇犯解究在案茲經靜安寺捕房包探孔平慶曹阿三偵悉彭匿居處所於前日下午協同西探前往將彭拿獲拘押昨晨押解至公共公廨第一刑庭即據該探等上堂稟明前情經俞襄讞核供商之美戴領事以案關人命判彭押候展期研訊 
[四團刦案盜匪解歸奉賢究辦]  
　　浦東奉賢縣屬四團富户楊雲江家於舊曆三月初七夜被盜搶刦巨贓一案茲由水警第四隊長楊干清緝獲曹友生一名當解閔行水警第一區經沈區長發交督察員徐公庶提案研訊曹供不承認旋由徐督察員飭傳事主楊雲江到庭指認無誤曹始直認行刦得　俵分不諱業經判解判解奉賢縣署歸案究辦矣 
[拘獲搶刧烟土案中之施徐]  
　　淞滬警察徐廳長訪聞搶刦案内之各匪現均潛匿浦東陸家嘴帶自應緝案究辦昨特令偵探言瑞堂·周根瑞·等往拿已將是案内之施林發·徐墨郎·二名拘獲解廳訊辦矣 
[私開房屋聚賭之再封]  
淞滬警察廳前以北四川路崇業里一弄五十二號牌有粤人朱福等私設賭臺聚賭抽頭曾將該號房封閉飭探再往發封而四川路捕房出爲阻止徐廳長乃呈由江蘇交涉員轉向交涉茲接復函以該捕房已允加派探捕會同往封等因故徐廳長昨已派令偵探王愼卿等馳往該捕房請派包探恊同前往發封矣 
[攔刦銀洋候查再核]  
　　胡有江與王少卿前日在三泰弄攔刦朱順卿身畔銀洋經朱大喊由捕到來帮同追獲人贓帶入捕昨解公共廨請究中西官略訊一過判被告一併收押展期禮拜仰捕房查明有無另案再行核辦 
[串竊股票押九月]  
　　僑居法新租界地方某軍署諮議官馬天民於上年間被備人馬四·姚金山·兩人串通竊取價値六百餘元之股票單等據而逸當由原告報經捕房請在案現由包探將姚拘獲帶入捕房昨解法公堂請究先由原告派代表到案聲明被竊情形詰之姚金山供認串竊求宥中西讞員判姚押西牢九個以儆 
[私設烟榻罰三十元]  
李祥生邇在法租界董金氏家私設烟榻容人燈吃洋烟事爲法捕房包探查悉稟明西同至該處抄出烟具當將李及二房東併帶入捕房昨解法公堂請究詰之李供認私賣不諱中西官判各罰洋三十元充公烟具没收 
[勒索陋規之押懲]  
　　無賴楊連生於楊連生於日前糾同許阿法至法新租界王福元所開之新店内勒索陋規不遂一味行兇當由原告鳴捕將楊許兩人拘獲帶入捕房昨解法公堂請究先由原告王福元上堂稟明勒索情形詰之楊等供認索詐不諱中西官判楊押一個月許押十四天以儆 
[攫洋判押三月]  
倪阿毛於前日在法租界强攫張仲桂手中所携之大洋七十元而逸當由張大聲喊捕由探帮同追獲帶入捕房昨解法以堂請究先由原告投訴被攫情形詰之倪供認强攫不諱判押西牢三個月以儆 
[公共公廨訊案彙錄]  
　　昨晨公共公廨民四庭由關讞員便同英密副領事訊理（一）大成錢莊沈樹藩延羅傑律師訴已閉惠工銀行不贖股單請追押欵銀一萬五千兩案該行理賬員代表海德禮律師到案辯護結果羅傑律師代表大成莊沈樹藩請求一節應即諭知本廨賬員查明情形報告公堂候核（一）隆昌雲成兩綢緞店主張澐海聲請破產案各債權延律師到堂反對謂謂其實有欺騙行爲結果應着各債權人將取去賬簿及貨物一併交本廨查賬員遵照諭查明報告公堂候核張澐海於兩日内交五千兩舖保（三）王建中訴葉阿寳欠墊欵案結果改期由斯乃德律師於七日正式具訴參加葉阿寳准予釋出候訊（四）李良宇訴唐月亭欠米欵案結果被告延不遵判履行應即飭到案訊追（五）蕭益藩訴俞玉英不贖飾物案（六）郭寳豐訴仁昌永不付票洋案（七）華隆廠訴陳馥昌違背定購洋紗合同案結果均改期再核又午後民四庭由張襄讞會同日副領事訊理（一）王桂堂訴張子衡賠償因訟損失案被告延楊國樞律師代辯謂雙方訟案現尙在高等廳未了云云結果注銷（二）朱吳氏延朱斯芾律師訴朱毛官欠地皮租金案被告亦延台維斯律師辯護結果改期續訊（三）劉郁文訴汪廷傑欠借洋案結查着被告每月拔還洋二十元還清完案（四）凌雲生訴胡氏爭奪遺產案結果前給禁止移動遺產諭單暫行停止着被告於一禮拜内補具訴稟提前排訊（五）薛增益訴許雲海抵單糾葛案結果改期再訊 
[介紹科學大綱]  
　　科學大綱一書爲英國科學大家湯姆生敎授所編著全書四卷千二百二十頁計論文三十八篇圖八百幅當時與湯氏同任著述者均係科學專家而湯氏本身更精於文學故書中實質旣精純準確文字更明白曉暢無艱　難解之弊書於一九二二年四月間出版至是年六月已疊版八次其在歐美價値之高風行之廣可以槪見現該書已由商務印書館譯成中文其第一册已於本月初出版譯者十九人均係國内科學專家此在我國譯述事業上實爲創舉其爲科學界出版界之光可無疑義國内學者當必以一讀爲快也 
[誌謝]  
　　昨承商務印書館惠贈第十五卷第三號「敎育雜誌」及第六卷第三號「號兒童世界」各一册又銀行週報社惠贈第二九五號「銀行週報」一册誌此併謝 
[公布欄]  
[上海地方審判廳]  
　　民庭主文一件裁决康陳氏與康連生爲浪費聲請宣示準　泊　一案（主文）本件聲請駁斥聲請費用聲請人負擔一件判决　　　　　歧新因租屋涉訟一案（主文）陸歧新租住　　蓀之房屋三間應即遷　陸歧新如不遷讓應由陳金鎔負擔保之責本案訟費由陸歧新陳金鎔負擔本判决應予假執行一件裁决王子　與黄世昌爲债務上訴一案（主文）本件聲請駁斥聲請訟費由聲請人負擔一件判决黄子山與黄生　因　　行爲涉訟一案（主文）黄生疆在黄子家内所毁牆壁　一玻璃窗一扇及黄翁氏在黄子山家内所毁板門一扇方桌一張均應修復回狀黄翁氏在黄子山家内所設床舖一架應即拆去黄子山其餘之請求駁斥訟費歸黄子山黄生疆翁氏平均負擔一件判决奚阿彌與侯嘉善爲賠償損失涉訟一案（主文）原告人之請求駁斥訟費用由原告人負擔一件戴决陸　氏爲贖價再審聲請一案（主文）本件聲請駁斥聲請費用由聲請人負擔一件判决戚俊輿戚靜夫爲損失賠償及小浜涉訟一案（主文）原判關於木椿退　一尺部分廢棄被上訴人在第一審反訴之請求及附帶上訴均予駁斥第一第二兩審訟費由被上訴人負擔以上四月二十四日 
　　布告爲减價召買事照得胡幼庵訴朱珠林欠欵糾葛一案業經本廳因該債務人朱珠林抗不遵判履行依據債權人之聲請將該朱珠林林有之不動產標封並派鑑定人鑑價召買在聚茲因承買無人特照原價减去百分之十特定於五月十一日在本廳設匭投標五月十六日開標凡居民人等欲買是　產業者仰即如期開具姓名年齡籍貫職業住址價額來廳投標届期依法開標以所投標價最高者爲得標人行標人應於即日繳納標價五分之一之定銀餘欵限交產時一次繳足當由本廳給予管業證書收執管業倘逾限不繳即以投標人中價額次高者遞補仍照前開程序辦理仰居民人等一體知悉倘居民人等對於此項標產上有權利可以主張者仰自公布之日起十日以内來廳依法聲明并仰各利害關係於開標之日一律到塲毋得自誤切切特此布告計開目的物（不動產）坐　朝西瓦平屋兩間目的物所在地上邑二十四保二十二　朱家漢最低價額大洋五十元七角正承辦書記官龔鴻揆　發吏唐世英閲看簿錄之處所承發吏辦公室領看人債權人胡幼庵承發吏唐世英標匭號數第一匭四月二十六日 
[上海地方檢察廳]  
　　批示朱朝陽狀悉案應澈究所請不准此批戴茂鄉等狀悉事不關己毋庸多凟此批尹元慶狀悉本案業經定期里訊仰即邀證按期投案聽候偵查可也此批莊曾寳等狀存候送同級審判禀核辦此批錢張氏狀悉案已起訴仰候判决此批楊犀石狀悉候獲一案再行核辦此批來阿黄狀悉業已函知紹興地方檢察分庭派警迎提矣所請暫押自應照准此批黄生昌狀悉王某如果憑空尋事該民盡可報警請崗帶廳法辦仰即知照此批吳延富狀悉該民爲借欵事請求立案本廳無此程予朱便照准此批葉陸氏狀悉女婿口角家庭當事爾分屬尊長自應保和平毋得率爾興訟致滋事端所請暫毋庸議此批倪有裕等　悉仰即來廳訊明核辦此批倪金氏狀悉仰候核辦此批卞宗喜狀悉案經起訴同級審判廳訊辦仰即知照此批周仕賡狀悉仰爾母迅速帶同証據來廳訊明核辦此批顧克祥狀悉准予傳訊核辦此批以上四月二十　一日周永發狀悉候傳訊核奪此批蘇吉雲狀悉所訴各節顯係别有糾葛飾詞　廳碍難照准此批金土根狀悉准予傳案訊辦此批鄔吳氏　悉該氏訴楊某詐財並無何種證據所請不准此批魏長順狀悉查此案王三前經當庭聲明不告訴等語在案碍難認爲成立誣告罪名所請不准此批常書亭靜候偵查毋庸多凟此批葛恒武查是案劉其高已論知不起訴所有爾與章春榮爭認船隻廳向同級審判廳依民事程序請求毋得誤會此批以上四月二十三日 
　　曹寳生狀悉案已起訴仰候判决所請未便照准此批黄漢章狀悉案廳澈　究所請不准此批袁春甫等狀悉准予所請此批陸氏狀悉仰進前批所請不准此批蔡阿大狀悉前經當庭明白諭知在案毋庸多凟此批章春榮狀悉仰約同商恒山等來廳候訊此批劉其高狀悉已於章春榮明白批示矣仰即知照此批姚長足據訴爾稱置爾死地等情究竟有何證據未便空憑一言即予訊仰即知照此批金紀生狀悉該民與被告誼屬弟兄旣稱受贈田畝究竟有無别情仰自向同級審判廳起　所請應毋庸議此批劉金波狀悉候偵查此批沙孟郎郎狀悉候傳訊此批吳兆華案關婚姻糾葛不能成立刑事着自向同級審判廳請求也此批李六案經起訴所請不准此批以上四月二十四日唐陸氏狀悉候核辦此批張家祥狀悉候訊明核辦此批吳仲三等狀悉本案已付預審矣所請未便照准此批王福元狀悉業予飭拘仰即知照此批尹元慶狀悉候送級審判廳核辦此批張元生狀悉案已起訴仰候判决此批張元生狀悉業於前狀批示矣即遵照此批唐劉氏狀悉仰候核辦此批楊振函狀悉照准此批葛梓樓據訴係屬民事糾葛旣向同級審判廳起訴仰靜候判决毋凟此批周楊氏狀悉仰即覓殷寳舖保來應具領可也此批李玉琛狀悉爾弟婦逃匿無踪究與被告吸關係否無從證明所請應毋庸議此批金雲柏狀悉此批顧子良等狀悉該案業經本廳偵查終結予以不起訴處分仰即知照此批王徐氏等狀悉案已起訴候送同級審判廳核辦此批張永驅等狀悉此批毛四狀悉仰轉知毛五來廳候訊此批陳宋氏等狀悉候偵查核奪此批以上四月二十五日 
　　以下均屬廣告欄 
 
 

Page 16

 
 
第一萬八千零十九號;中華民國十二年 西曆一千九百二十三年四月二十七號
星期五 * *   
 
 

Page 17

 
 
第一萬八千零十九號;中華民國十二年 西曆一千九百二十三年四月二十七號
星期五 * *本埠新聞三 
[中國儲蓄銀行開幕在邇]  
　　中國儲蓄銀行定於五月三日（即陰曆三月十八日）開幕董事長爲魏震生君監察爲王瑞五·張旡塵·二君董事爲程競式·李祖襲·竇子瑾·竇耀庭·單以亭·五君總理即爲單以亭君行址在河南路泗涇路口云 
[永和實業公司派員赴德考察]  
　　老北門永和實業公司所掣造月裏嫦娥牌牙粉·嫦娥霜等現爲求精製原料起見派該公司製造主任葉枚君前往德國研究各種化學工業原料葉君係南高第一届畢業生歷任南高·東大·化學敎授對於牙粉·及各種化妝品原料之製造方法研究有素前年該公司聘爲製造部主任將出品一一詳加考查務合於日用衛生·及人民之需要現定五月五號乘華烈號郵船前往德國考察同行者聞有同濟大學周君芳世云 
[國貨線毯等大批運售]  
　　南通大生織物公司之金梭商標國貨線毯每年運滬銷　售甚巨現由抛球場有隆號經銷裝到大批新貨門市零售現訂特别廉價計開九四小號白線毯每條售洋一元七角半一零四中號者兩元一角半一一四大號者兩元六角一二四特大號者三元二角半零打或原箱躉批另有批發特價各地客帮購辦每箱八打各種大小合裝一箱均可備有派司原箱輸出不用完稅云 
　　又該號除經銷南通大生織物廠之金梭牌各種白綫毯外各地名廠及各洋行特約該號經理貨品者於下上海華商進步織造廠之電燈牌各種綫襪廣東隆華廠之各種絲光綫呢廣泰隆莊阮錦彰莊晏盛莊各種拷綢雲紗香港有隆莊廣藍竹布英國利華公司日光肥皂虎牌肥皂和興公司之傘牌駱駝牌靶子牌等肥皂祥茂洋行之祥茂牌北忌牌條塊皂英瑞公司之飛鷹牌企妹牌鍊乳美國棕欖公司之棕欖皂及棕欖化妝品林文烟花露水兜安氏固齒牙膏云 
[新運到之各種銅床]  
　　先施公司四樓家私部日昨新運到大批銅床除市上普通之各種高矮床外並有上海重未有過之銅床一種此床顏色爲素銀色稍帶淡灰與尋常之黃金色絕然不同光亮而不損目力雖極强之燈光對射亦不有妨視線且易於清亮式樣極新無論中西式房屋均頗合宜現已開箱陳列任人參觀云 
[最新冰鮮機器今日試騐]  
　　振新冰鮮貿易公司籌備處所定最新發明冰鮮試騐機器於月前到滬現已布置完全定於陽曆四月二十七日上午十一時暫在南市王家碼頭一四一及一四二號（即大通公司碼頭對過和盛里二十四號）房屋内試騐業已函邀各界參觀云 
[東方旅社將開始營業]  
　　三馬路天外天原址現由徐孟淵陳杏春·童雨香·三君組織東方旅社各種佈置均仿照歐美最新式旅社辦法參以中國習慣裝成大小房間一百餘間各種器具一律全新並在小花園方面備有大禮廳花木扶疎備極雅緻用作喜慶大事頗爲寬敞適宜聞定於陰曆三月十五日開暮云 
[興華公司有重整旗鼓之希望]  
　　本埠興華製麵公司去年因事停頓茲聞該公司全體股東認爲已有再振時機曾經組織股東聯合大會於本月初十在新康里開重要會議聞已有具體辦法云 
[攝取影片音浪器之新發明同時發明一種發音器] 　　 
　　大陸報云通用電氣公司霍克雪氏ＣｈａｒｌｅｓＡＨｏｘｉｅ頃發明一攝音器能攝取影戲中所有之音而於開映時隨片發出其法先由薄膜吸收音浪而傳之於一聚光小鏡其鏡裝置能隨音浪爲同樣之震動另用强光線射至此鏡以反射於影片上俟該片製成後開映時用一同理之發音器即能發出聲音云 
[卡爾登觀客添享電車之利益已向電車公司商定每夜特備電車] 　　 
　　卡爾登影戲院因鑒遠道觀客於夜深返家之不便故特向電車公司商定每晚十一時四十分在該院散塲時備有電車多輛停候在派克路口專往北四川路及提籃橋一帶地段俾寄寓該二段附近之觀客可免雇車䟦涉之苦云 
[福爾摩斯偵探影片之劇情]  
　　中國大戲院將於下星期四映福爾摩斯偵探影片四種其劇情如左 
　　第一集「佛國寳」共三大本劇情如下一日瑪利毛斯頓姑娘手持一函至偵探處投遞内云「今夜九時祈臨萊蓚劇院外第三柱俟余」並無地扯及具名因姑娘欲求偵探探其父之下落至晚七時偵探姑娘同至院外果見一人候之遂同至一秘密室舉手扣門即有印度人應聲啓扉即隨印人入室室中立一瘦小之人身材甚高頂秃且油然有光年約三十餘門旣啓即謂女曰毛斯頓姑娘與諸君請入室環顧四周陳設美滿華富萬狀此頂秃少年與偵探及毛斯頓姑娘同至第二室見一人死於牀邊偵探騐出死者爲毒矢剌死此時休爾托·薩必斯·二人亦至謂探曰死者即吾兄白沙洛牟且一寳匣亦不知去向諒兄被盜寳者害死探即察賊人足印步至河邊探即知盜者由水道遁去即登一小艇追之未幾果見二人一爲印度人二人將寳匣沉之河中察其形跡可欵探即出手槍恐嚇之並將二盜拘獲帶家中訊問盜曰余前曾役兵於印度後因盜取寳匣事發破案我等遂將寳匣送與少佐作抵罪品少佐遂釋放我等後我等聞此寳匣在少佐長子白洛牟處欲盜回寳匣設法將白沙洛牟用毒矢剌死將寳匣從窗口運出即登舟欲逃乃不期被爾等追來將寳匣沉河事仍爲爾等察破拘獲也探即命警帶局究辦閉幕 
　　第二集「刼女暗殺案」共三大本此片係一馬賊結黨打刼搶及幼女紐互定（即毛斯頓姑娘之妹）并搶去金銀無數竄居别處棄改綠林爲正當營業安居十五年後其女長大有一綠林知女自十五年前刼來彼亦在塲於是常至老者家借貸老者恐其宣佈前事常出銀幣送彼不期以後川流不息向借無厭老者恨甚一日老者暗隨其後暗地將彼弄死無多日此案發被偵探探明係老者暗殺有石瓶烟筒各一爲証老者自想此案已破遂自殺家產均歸毛斯頓之妹帶轉云 
　　第三集「翡翠冠案」共三大本劇情如下一日休爾託在銀行中辦事忽來一客爲英國最有名望爲衆信仰之人來求抵押五萬鎊有皮匣一只内藏翡翠冠一頂上嵌翡翠三十六塊休爾託押下交付行主帶回家中藏在樓下梳妝臺内夜深時聞有聲下樓見子亞得立檯旁手弄翡翠冠其父見之疑子爲盜冠賊也實則亞得非賊盜冠即其女情人同其馬夫二人所爲錯誤其子後被探查明實非亞得盜冠是外也 
　　第四集盜證書共五大本劇中映出　來司在洋行任寫字職務行主給以証書一日四點半時呼茶　倒茶良久不至乃自出尋之見該茶房打盹逾自行倒茶喝畢轉返辦公室見證書不見不知何時何人偷去心惶急而發瘋狂行主聞此事來看其人知已痴甚遂命人送回家中調養及睡至夜半忽見一人頭足用白布遮著從窗中進至床邊向地下尋物痴人一見驚嚇大聲呼呌母與妻並偵探同至内房查探命痴人與其母妻及衆人外出祗留一僕問賊從何處進來痴人云從窗中進來偵命痴人衣服穿好用馬車送入病院醫治債探致函痴人家中云今晚不要閉窗至半夜偵探先埋伏窗邊看守果見一人頭足均用白布遮身從窗中躍入向床下地毯上躍起見其取一証書出偵探至其背後將竊者抱著奪返其証書並脫其手上之戒指欲再將竊人之白布揭去看其究係何人之眞面目不意賊人反將偵探撲倒而逃云 
　　此圖爲美國某影戲院開映名女伶康斯塔文片」新東西連族」·時院廊前陳設之背景中有日本式之住宅係用透光紙製成明顯精美無可言喻惟地上所鋪石子實係眞物院之前又懸以康斯塔文在此片中化裝小影玻棚之四圍又以電燈綴成康斯塔文傑作「東西連族」等之字樣其吸動羣衆注意之廣告術可謂至矣深望我國影戲院急起採仿之 
[滑稽影片會映於法國戲院]  
　　三洋涇橋法國大影戲院於禮拜一起開演滑稽各種影片均爲羅克·卓别林·之傑作故每晚往觀者頗形熱鬧聞於今夜起長片更換黑衣盜大團圓其餘之滑稽片亦一例更換但三天後即須改換他片云 
　　（尙有本埠新聞轉入後頁） 
 
 

Page 18

 
 
第一萬八千零十九號;中華民國十二年 西曆一千九百二十三年四月二十七號
星期五 * *[影戲事業之述評（十三）]  
　　美國前郵務總司海士君所撰之影戲事業論文已疊載本報茲再續譯之 
　　世人能不蹈危險糜極微之金錢而能諗知大地上荒險區域之情景則影片是賴矣今遍地皆可攝取影片我人可免勞頓冗長之旅途以能坐觀各國之景象凡諸風土民俗無一不可由影片中得之 
　　當影片未發明之前我人欲知他國之情景者非冐大險親歷其境不可但今日之人羣因影片事業昌明即少女童子亦有明澈見底之國外思想蓋若輩之腦筋中印有無數之他鄉景象如南美洲阿馬聖河區域中印第安人之生活亦已攝入影片餘如西藏最聞名與世睽隔之拉薩城及該地居民祭神等之風俗亦已有人前往攝取矣 
　　現今禁演之影片世人皆認爲最能博社會上一般人之歡心此說至屬不碻蓋美國人民喜閱之影片胥屬高尙者欲影片事業之發展舍攝製高尙影片外殊無他法因影片事業所處之地位至爲高尙故不得不以較佳之影片宣傳於世人矧影片之事業非一人或一團體之事業乃人羣之事業故服務於影片事業者亦須具有爲公而事之精神此即余對影片事業所有之意見也 
[新愛倫重映中國影片]  
　　海寗路新愛倫影戲院前數星期開映之中國影片因天雨故賣座甚淡聞該院於明日（即禮拜六）起將前數星期中每次開演之影片會集一夜映演計演「窮人發橫財」頭二三本「難夫難妻」四大本「洞房花燭」四大本共計十一本之多連映二日二夜云 
此爲檀香山海威夷戲院ＨａｗａｌｌＴｈｅａｔｒｅ座位之形式排置次序皆適合熱地之用觀其院内陳設之宏壯已可想見該地影戲業之發達矣 
[潮州學生會雜誌出版有期]  
　　旅滬潮州學生會第二期雜誌原定去年出版後因事不能如期現聞該雜誌已於前日付刋至五月五號始能出版云 
[三餘夜校之國恥會]  
　　南京路盆湯弄洋布商業會三餘夜校日前開國恥會到者全體敎員學生等共二百餘人由主任徐再棠君宣佈「二十一條」詳細情形並提議印發傳單·及國恥章等該傳單等業已印就昨晚分發云 
[青夜義校徵募會之樂觀校董霍守華獨捐五百元] 　　　 
　　閘北青夜義務日校第二届徵募大會自二十二日開幕後連日各隊職員分頭猛進情况甚佳如游擊隊隊長林煥章已募得巨欵其他潛行隊·航空隊·侦察隊·工程隊·輜重隊·所得分數均亦不弱並聞潛行隊長毛相源·輜重隊隊長尤彭熙·爲勉勵該本隊職員隊員熱心起見特備銀盾等獎品又聞該校校董霍守華於六隊外個人組織後援隊獨捐助五百元云 
[平民義校舉行三週紀念會本星期日下午在南洋旅社]  
　　海寗路西首天鑫里上海平民義務學校定於本月二十九日（即星期日）下午一時假座四馬路南洋旅社舉行三週紀念會是日除該校學生表演外敦請方椒伯烏崖琴二君演說北區公學舞蹈啓英女校跳舞滑稽舞大陸公學承天學校雙簧蔡引之君催眠術葉成堯君幻術並請市民公學之童子軍維持會場秩序云 
[綘園校設英文星期班及夜班]  
　　虬江路鐵路旁絳園預備學校邇來入學預備者頗爲踴躍該校對於英文造句尤著成效茲爲便利各校學生·及投身洋務職業者起見特設造句星期班·及夜班下星期開課云 
[商科大學委員會會議誌擴充商業圖書館敎務分系設專修科等] 　　 
　　昨日下午四時商科大學委員會在本館三層樓開臨時會會况如下 
　　出席委員爲趙晋卿·孫梅堂·韓旡悶·任嗣達·談丹崖·嚴敬輿·方椒伯·嚴直方·與校長郭秉文公推韓無悶爲主由郭秉文報告校務謂本學期學生共三百二十一人計日校一百七十六夜校一百四十五圖書有中文參攷書二百九十六册外國文參攷書一千三百五十二册内爲北京銀行公會捐助者二百七十一册値一千五百餘元朱進之博士捐助者三百七十八册價亦不貲又中西雜誌五十四種日報十二種近擬將此館擴充爲公開之商業圖書館正在募捐下學年起敎務方面擬實行分系先設普通商業銀行理財工商管理會計四系又爲適應商界需要希望人才事業各得其宜起見擬酌設各種專修科並擬籌辦暑期學校·商業補習學校·函授學校·商業研究部等夜校自下學年起擬擴充學額增加班次並於入學時略加甄别以蔪程度整齊日校决設免收學費學額若干名其數不得過正式生十分之一承受資格以經濟困難成績優良者爲標準云嗣由各委員將案詳細討論至鐘鳴六下始散會 
[復旦中文演說會行將成立]  
　　本月二十九日（星期日）晚七時復旦大學中學部中文 
演說會將開成大會屆時有吳子清君之演說·普益社之影戲·復旦音樂會之絲竹等其餘有趣節目甚多該會會員擔任演說者有樓兆繩·顧粹翔·吳鍾恩·黃啓望等届時除會員到會外並歡迎來賓云 
[昨日之菜市南市蝦價又貴]  
　　昨日南北市小菜塲魚·雞類均較前爲廉惟南市蝦價又由六百四十漲至八百文各價如下 
　　北市　　　　南市　　　　北市　　　　　　南市 
蝦每斤五角　　　　　八百文　明蝦每對八分　　一百文 
大黃魚每兩二十文　二十五文　小黄魚每兩十分　　十文　 
鹹帶魚每兩三十五文　二十文　青魚每洋三斤　　　三斤 
銅盆魚每兩三十文三十文　　班魚每兩三十文　　二十文 
甲魚每兩四十文　四十文　　白魚每兩三十五文　十六文 
墨魚每兩四十文　三十文　鯧魚每兩四十文　　　六十文 
麫條魚每兩十五文十二文　　魚每兩一角　　　一角三分 
沙魚每兩三十文　十五文　鯽魚每兩五十文　　二十五文 
鹹蟹每兩四十文　三十文　蛤蜊每斤一百二十文　一百文 
梅蛤每兩二十文　三十文　　猪肉每洋三斤半　三斤四兩 
　子每兩　　　　三十文　蚶子每斤二百四十文百六十文 
毛蚶每斤八十文　六十文　　搶蟹每兩三十文　　三十文 
鴨蛋每只三十五文　三十五文雄雞每斤三角五分三角六分 
鷄蛋每只三十文　三十文　　鴨每只一元　　　　　九角 
牛肉每斤三角　　　二角　　羊肉每斤三角六分　　三角 
雌鷄每斤三角六分　三角六分　白菜每斤一百文　二十文 
鴿每只三角　　　二角半　　菠菜每斤五十文　　四十文 
青菜每斤四十文　三十文　天津菜每斤一百文　　八十文 
薺菜每斤八十文　四十文　黄韮芽每斤一百六十文一百文 
大蒜每斤八十文　八十文　黄荳芽每斤百四十文　八十文 
草頭每斤六十文　四十文　　葱每斤一百文　　　八十文 
鹹香瓜每兩四十文三十文　　馬　頭每斤六十文　四十文 
油菜每斤四十文　二十文　　枸杞頭每斤百文　百二十文 
胡葱每斤八十文　七十文　　菜莧每斤四十文　　三十文 
　蔔每斤八十文　八十文　　天菜每斤　　　　　四十文 
春笋每斤一角三分一百八十文蒿苣笋每把二十文　三十文 
毛笋每斤一百六十文　百六十文 
[記尙小雲之汾河灣]  
　　亦舞臺屢聘著名旦角如程艷秋·白牡丹·朱琴心·歐陽予倩等均爲近年難得之角各有特長故皆爲滬人歡迎此次新聘之尙小雲已於前晚登臺七時已上下滿座大半因小雲已有三年未曾來滬皆欲先聆妙音爲快前晚小雲唱汾河灣劇由馬連良飾薛仁貴高秋顰之徒某童飾丁山自打雁起小雲扮相清秀妝點極靜全劇中之優點當分爲唱做二段此劇唱雖頗重然尙是以做爲難工而小雲竟二者悉佳殊非易事打雁前看丁山出外一塲一種慈母愛子之情活潑顯出及後如進窰後之表情尤見佳處最佳者即說破鞋是丁山所穿及懷孕彈指計時與連良步步迫緊愈說愈急終至動怒雖屬爭吵然全無村婦狀態完全是大家風範實非一日之功也所唱之數段則幽揚清楚大有明珠落盤圓潤無瑕連良嗓音亦大佳韻味極厚窰前一段則四平八穏此劇實可謂珠聯璧合矣小雲此次聽其所歌觀其所做確較當年在天蟾時進步足見萬事求實在固無往不利小雲字綺霞現年二十五歲聞係清初尙可喜之後裔曾祖曾在雲南任武官祖則曾任定遠知縣父曾充那王府差父殁後家漸中落時小雲祇九歲並有一弟即現在富連成班之尙富霞也賴其母以針黹度日時有父友李際良於宣統二年組織三樂科班鑒於小雲家計不豐乃召小雲入班習旦角從張芷荃·戴韻芳習青衣十七歲滿科加入他大班更拜路玉珊習花衫戲並就學於王瑤卿好學上進無一日稍偷閒小雲爲人誠實性温柔謙虛毫無自誇狀對於父執師輩雖至今猶恭敬如初且重義輕財同業中有意外之遭遇莫不慷慨奮勇相助云 
 
[尙小雲之廬山眞面目] [  中華照相館攝]  
[集會表]  
　　陽歷本月　　　　時期　　　　　地點　　　　　召集者　　　事由 
廿七日上午十一時　南市王家碼頭一四二號　振新冰鮮貿易公司籌備處　試驗冰鮮機器 
廿七日至廿九日　　西門體育塲　　縣立各小學校　縣區聯合運動會 
廿七日　　北四川路仁智里二里五八號　　全國工團會　委員會 
廿七日　　滬北市敎育籌備處　滬北市敎育籌備處　籌備會 
廿七日晚　五馬路復興園　景泰進出口行　春宴 
廿八日上午十時　南車站路文安里　南車站及黄家　兩路商聯會籌備會 
廿八日　天后宫　　總商會同　常會 
廿八日　青年會　　東吳二中　田徑賽會 
廿八日下午　　吳淞　同濟大學　運動會 
廿八日下午　南泥城橋跑馬廳　萬國商團　校閲典禮 
廿八日下午一時半　十六舖潮惠會館　　潮惠學生會　　第六届大會 
廿八日下午三時　南市縣商會　縣商會　評議會 
廿八日晚　　楊樹浦　　滬江大學西樂會　一週紀念會 
廿九日上午九時　賬員公會　　賬員公會　徵求會 
廿九日　丹陽旅滬同鄉會　丹陽旅滬同鄉會　春季大會 
廿九日　　　金隆街　　工商友誼會　　期常會 
廿九日下午一時　三馬路二五○號　留東同德會　成立會 
廿九日下午一時　三馬路會樂里二六九號　川民自决會　討論會 
廿九日下午一時　大新街四馬路口南洋旅社禮堂　平民義務學校　三週紀念會 
廿九日下午一時　東新橋街恒豐里洋貨商業公會　熒昌火柴公司　股東會 
廿九日下午二時　愛而近路紗業公所　漢冶萍公司　股東會 
廿九日下午二時　三馬路書館里振華堂洋布公所　達豐染織公司　股東會 
廿九日下午二時　閘北共和新路中興路口啓明學校　閘北八路商聯會　第二次談話會 
廿九日下午三時　陸家浜職工敎育館　家庭日新會　年會 
廿九日下午三時　戈路六十號　網球會　開幕禮 
廿九日晚七時　濱格路　復旦大學中學部　中文濱說會成立會 
卅日　三馬路　東方旗社　開幕禮 
卅日　山東路　　山東路南聯會　　常會 
卅日　中華路　　羣學會　職員會 
卅日下行一時　西藏路寗波同鄉會　中華國民製　公司　股不會 
卅日下午二時　白克路三號　大有煤業公司　　股東會 
卅日下午二時　新閘路經遠里一○○一號　濟南塲慶日新公司　股東會 
卅日下午四時　申報館三樓　上海婦女會　黄倩雲女士之演講會 
五月一日　　北京路二號二樓　德士古公司　　遷移禮 
一日　白克路七號　晨光美術會　遷移禮 
二日　西門體衣塲　浦東口學　運動會 
三日　河南路泗涇路口　中國儲蓄銀行　　開幕禮 
四日至五日　梵王渡約翰大學　遠東運動會選手籌備處　八大學聯合運動會 
六日　天后宮總商會　商務印書館　股東會 
六日　南火車站南會国華商電氣公司　股東會 
十日　浙江路天津路口　先施人籌保　公司　開幕禮 
十三日下午一時至六時　申江大戲院　大陸公學　游藝會 
十三日下午二時　寗波路中旺弄錢江會館　　港華豐墾植公司　第八次股東會 
十三日下午二時　西藏路寗波同鄉會　寗紹商輪公司　股東會 
十四日下午三時　北泥城横二九五號　中華印書館　股東會 
十五日　江灣　游民工廠　還本基金債劵開籤 
廿日　西門外體育塲　南洋中學　運動會 
廿日下午二時　天后宫總商會　中央信託公司　第二次股東會 
廿五日　靜修路　壬戌友誼會　常會 
廿七日　　天后宮總商會議事廳　　長興煤礦公司　　股東會 
[今日天陰有雨意]  
　　徐家滙天文臺昨日下午四時三十分氣象臺預報云天陰有雨意東海以北有和緩之東南風南方有北至西北之微風本埠溫度在下午三時前之二十四小時内最高六六·二最低四三·二去年同日最高八六·九最低五四·一 
 
 

Page 19

 
 
第一萬八千零十九號;中華民國十二年 西曆一千九百二十三年四月二十七號
星期五 * *常識 
常談 
[不自知其地位] [  隨]  
　　今人之大患在不自知其所處之地位以致所見所聞多爲無意識之舉動良可慨也 
　　議員向政府索勳章索官爲親友索差委此議員之不自知其地位也藉曰知之則身爲監督政府之議員必以受政府之褒賞及命令爲可恥而况其自索之乎雖然此不足道也尙有受津貼之豢養者 
　　學生驅逐校長開除敎員亦不自知其學生之地位也藉曰知之則無論校長敎員之如何腐敗必别有其所以去之之道固非學生所應驅逐開除者而最近北京醫專學校之風潮其宣言書竟斥敎員爲甘心從逆自稱本諸良心而其所謂從逆之敎員中固有素負時望學問優長者此等青年其頭腦之不清已達極點矣他日作醫生尙有人敢請其治病乎 
　　然吾以爲學生未足責也彼議員固自以爲國民之代表者而思想之卑劣尙如此顧亭林以士大夫之無恥爲眞國恥孟子謂無道揆無法守其今日之謂矣 
衛生 
[個人衛生常識（二）] [  王庚]  
　　㈢關於五官方面 
　　（甲）聽覺 
　　（一）避强大之聲響以免耳鼓震破 
　　（二）切不可用堅硬之物搔爬耳垢 
　　（三）防物體之誤入（有小蟲入内宜注麻油以取出之） 
　　（四）保護耳毛 
　　（乙）視覺 
　　（一）光線過强則害及網膜甚有害於視力 
　　（二）光度過弱則眼與物必接近易成近視 
　　（三）凝視一物不可過久以防過於疲勞 
　　（四）斜視爲斜視眼之起因 
　　（五）搖動之物最易傷眼宜謹防之 
　　（六）塵灰入眼須設法取出或任其自然切不可摩致起炎症 
　　（七）極小之文字閱讀不宜過久以防眼之調節機過於疲勞 
　　（八）宜時眺遠方之景物以養目力 
　　（九）眼有不快之感覺時切不可妄點現成之眼藥 
　　（十）旣患近視眼宜速配適當之眼鏡否則大有礙於健康 
　　（十一）做針線時宜注意時間萬不可過久 
　　（丙）嗅覺 
　　（一）勿使嗅神經過於疲勞而失其機能（如久嗅一物之類） 
　　（二）鼻毛防一切微生體之侵入且調節温度宜保護之 
　　（三）不可使黏膜乾燥故呼吸必以鼻腔 
　　（按外界乾燥空氣經過鼻腔以入肺臟能奪去鼻黏膜之黏液使之乾燥若呼氣以口則鼻腔内必乾燥非常而失調節空氣溫濕之力必致冷空氣驟然入肺而患傷風若呼氣仍由鼻腔則肺内之潤濕空氣可使黏膜亦潤濕决無過燥之慮） 
　　（丁）味覺 
　　（一）勿傷舌乳頭故沸熱之飲食物不可入口 
　　（二）不可使味神經過於疲勞故偏頗之有味物不可多食 
　　（三）保守清潔每日牙刷刷去舌苔 
　　（按味覺之關於健康甚爲重要因味覺不佳無論食何種美物皆覺無味而難下咽於是食物入口唾液之分泌减少勉强吞下而胃必致過勞不能盡責遂致有礙營養身體之健康全恃乎營養營養旣不佳身體必少抵抗力各種疾病因之來矣關係之大令人可驚） 
　　（戊）觸覺 
　　（一）保清潔 
　　（二）勿妨血液循環 
　　（三）鍜鍊 
　　Ａ衣服之調節 
　　Ｂ冷水摩擦 
　　Ｃ乾布摩擦 
　　（按皮膚之鍜鍊實爲婦女體育上一大問題因皮膚强壯則抵抗力强種種疾病皆難侵入時常用冷水摩擦頸部者少患喉症及傷風是明證也尙有一層爲婦女體育上最大之缺點即沐浴是也每見女子一入秋冬沐浴之事即完全停止計其時日不下八九月身上之鹽類尿素死細胞等極污穢之物皆堆積於皮膚之上杜塞皮膚腺之排泄於是排泄物在體内行分解作用其危險實不堪設想故女子欲實行體育宜先解决冬日之沐浴問題） 
（乙種酬） 
道德 
[不輕易離婚的青年] [  冷淚]  
　　現在一般誤解「自由戀愛」的青年開口說戀愛閉口說戀愛實則什麽是戀愛恐怕還鬧不明白他們這樣的誤解就弄得要和他的妻離婚離婚之後便和他所愛的結起婚來他們旣有了這樣的誤解對於他自已所愛的一旦有了衝突又和他離婚了這樣胡鬧下去有許多純潔的女子就上了他們的當了但是閱者不要誤解我並不反對正當的和合法的離婚他們的離婚是誤解了「自由戀愛」的緣故我是不贊成的現在我要忠告這般青年對於離婚的事不要亂用「自由戀愛」的名詞要顧念上道德這種道德並不是死的是合現　流的閱者不要誤會要使閱者明白我且舉一例來 
　　同學楊君是很純潔的青年他的學問和道德很可令人欽佩的他幼年的時候爲了「父母之命」和「媒灼之言」就娶了一個妻他是没有受敎育的不但ＡＢＣＤ没有見過連天地日月幾個字也不曉得在一般誤解「自由戀愛」的青年早也和他離婚了就是楊君也很不高興去承認他是他的妻但是楊君想個明白他不讀書並不是他自已不願意讀書乃是因風俗習慣束縛了的那麽他不識字還有怨他的理由嗎並且他的讀書機會不是絕望的還可以補救的至若他的相貎好不好也不是他的過失乃是父母生成的永遠不能改變的我怎樣可以怨他呢更深一層去想相貎好的難道看得飽嗎不好的就會嚇死人嗎不是不是妻子總要性情相對是第一要緊的第二要他有了常識就罷了相貎有什麽要緊呢楊君因此就不起和他離婚的念頭並是一日一日的憐惜他了因爲憐惜就愛他所以楊君就决意閒暇的時候把日用的常識去敎他又敎他習字寫信及作收條等他也很願意學聽楊君說他已有高等小學生的程度了他們的愛情也日日增加了 
　　楊君這樣的行爲就是顧着道德的他的結果是很美滿的若使楊君不設法去敎他及憐惜他便和他離婚恐拍他因爲禮敎的束縛去自殺了或被壓迫去爲娼了一個人只貪了自己家的快樂不管他人的死活於道德上有絕大的罪惡我誠懇的勸一般誤解「自由戀愛」的青年對於離婚的事情萬萬要顧及道德斷不可隨便亂做（乙種酬） 
經濟 
[低地植棉之不經濟] [  雷生]  
　　棉田宜高亢故吾蘇南通棉花爲著名特產以土地濱江沙土多而便於瀉水故陜西土厚近今產棉亦爲全國冠遂成出口之一大宗可見棉田宜高亢而絕不宜於卑下矣自紗廠推廣棉產供不應求價値逐漸騰貴種棉者日益增多一遇豐收莫不利市三倍趨利之農往往以卑下之田不種稻而植棉三數年來或患秋水或被蟲災及風災厚利不可得並此宜稻之地歲可收穫二三石凈利可得十餘元者亦復付之東流可爲浩歎今清明節屆農家浸種多在此時期以内榖雨左右方屆植棉高地宜棉低地宜稻此農家共有之常識惟棉利較厚遂不惜冒險一試幸而獲利喜動顏色不幸而秋風秋雨迭次成災竟不免於凍餒因貪利而受害近來十有二三以畝可收穫二三石之稻而犧牲之小則影響個人經濟大則關係民食歷年米產之不敷此亦一大原因往者不諫來者可追當此浸種之期低地固宜種稻裏下河一帶爲淮流宣洩之尾閭更宜多種三十耔（稻之成熟最早者）免致立秋以後西水下注不可收拾彼不可必得之棉利幸勿再貪以自取戾况近日米價翔貴稻價隨之增高此等宜稻不宜棉之地苟遇豐年其獲利固亦不減於植棉天時地利人事三者本互相爲用願我農業同胞勿再棄其本有之利以求不可必得之利也（乙種酬） 
法制 
[正當防衛行爲不爲罪之說明] [  因明]  
　　暫行新刑律第二章第十五條之規定曰「對現在不正之侵害而出於防衛自己或他人權利之行爲不爲罪但防衛行爲過當者得減本刑一等至三等」茲分析說明其義如次 
　　㈠須有不正之侵害此實正當防衛之要件故若非出於不正之侵害即無防衛權因此下列二端允宜注意 
　　（一）對於他人行使其職權者無防衛權例若司法警察逮捕現行犯人犯人不得以侵害身體爲理由而抵抗之盜犯之處死刑盜犯亦不得以侵害其生命爲理由以抵抗行刑者是也 
　　（二）對於他人之無責行爲或其他緊急行爲雖可防衛而仍無防衛權例如幼者或狂者或某人無意中竄入居宅因係他人之無責行爲故不得以侵害住所爲理由而排斥之（雖事實上可排斥而法理然也）又若某人被人持刀追逼竄入居宅因係他人緊急之行爲亦不得排斥之是也 
　　㈡其不正之侵害須爲現在者此亦最宜注意之要件故其不正之侵害若非出於現在者則亦無防衛權 
　　（一）對於過去之侵害無防衛權例如某甲昨日爲某乙所毆當塲並未防衛則向該管法廳起訴可也痛定思痛而往尋乙構怨則不可也然如盜奪我財物當時無力與彼抗及其去也我尾隨之乘其不備顚撲之甚或致殺將財物取回亦仍不得謂爲過去蓋在理論上事實上有可繼續之關係者即可認爲現在也 
　　（二）對於未來之侵害無防衛權例如某甲風聞某乙將殺害己則設法預備或向審判廳起訴可也不得逕覓某乙尋釁也 
　　㈢無論自己或他人可爲正當之權利防衛如鄰人遇盜亦可助其防衛是也 
　　㈣防衛程度須不過當此節尤宜注意蓋所以保障人權之規定也例如竊賊竊取衣飾當塲爲事主拿獲然不得戕害其生命也送往法庭科以應得之罪可矣苟或殺傷且自干法律不可不審也（乙種酬） 
敎育 
[取締私塾之我見] [  新]  
　　昨見勸學所印發取締私塾辦法二則㈠在學校附近之私塾由市鄉經董及學務委員查明後呈報縣知事飭警勒令停閉㈡離學校較遠之私塾敎員敎法文理欠通者應由市鄉經董及學務委員查明後呈報縣知事飭警勒令停閉余以爲私塾發達誠妨害學校前途然學校敎授不加改良徒於私塾方面嚴行取缔殊非治本之道試以實事證之浦東六團灣國民學校係某君創辦某君子即任該校敎員學生有百餘人之多鄰近各私塾皆闐寂無人後某君身死其子因行醫不能兼顧校務管理逐漸放任而向者淘汰之私塾皆乘隙廣收學生致該校大受影響聞去年兩年僅有二十餘人由是觀之學校敎育苟能辦有成績而身任敎師者又能實心實力不憚研究則腐敗之私塾不必取締自無立足餘地矣余非謂勸學所之議訂辦法爲無補於學校惟於取締私塾之先宜派員至各鄉調查各校實在狀况斟酌何者應革何者應改然後實行取締則事半功倍矣（乙種酬） 
 
 

Page 20

 
 
第一萬八千零十九號;中華民國十二年 西曆一千九百二十三年四月二十七號
星期五 * *   
 
