# 1889 - 2 - 4905644

 

Page 1

 
 
[順天江南浙江江西廣東福建聞墨出售] [  申報館主人啓]  
　　每雷大比之年聞一出海內皆以先顧爲快盖以風氣所在有志看起須　　　　也特是原本旣不曷　國坊問劃刻又皆魯魚亥豕亂錢夏多本舘特用新鑄鉛字印成馬加圈點印釘工推簪校精洋冠以監臨以下諸員姓名貸　及題名全線較之麻沙本寶有天懷之誅焉每本善　　分正本埠跨申報舘帳房及申昌　譏室發售各外埠則槪歸申昌經理此佈 
[招集揅經室續經解服票啓] [  點石齋主人謹啓]  
　　經解彙刻首推通志堂體例可謂善矣然所采多宋元諸家之說及學海堂行世而士知實學直可俎豆漢儒但所取或非足本若　人傳成雅編盛列其中通儒微嫌其冗雜後學又若於檢尋此編依經編次全倣通志堂而去取一以漢學爲宗凡稍涉宋諸論說者槪從割愛廣搜秘　力閩幽光采書百七十餘種積卷千四百有奇甄綜加精條流一貫實踵儀徵之盛業蔚儒林之鉅觀本齋志在壽世匪以圖利其書足貴其價甚亷預定者四周工本先繳洋八元取書時續繳十八元裝盛木箱一只因宮印精工校讐嚴謹務使毫髮無憾一時未敢草率成書用告售股諸公宜早賜教出書後不預股者每部定價四十元特此佈聞售股處○在上海垃圾碼頭本南局帳房三馬路申報帳房南北申昌以及漢口黃陂街本局京都琉璃廠本局廣東省城本局皆可購取此佈 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸淸遠里恆泰昌出售此外則南北申昌及本帳房皆可購取價碼仍照四十元至其校對印訂閱漬無不精益求精早爲有目共賞所有售出股票亦統歸恆泰昌發書此佈 
[　論考試]  
　　我朝人才出於制科大比三年春秋鄕會策名委質是謂正途前輩有議之者以爲制藝一道旣不足以見其才能又不能以施諸政事迨夫出身加民則又盡棄其學而學焉所習非所用所用非所習迂執鮮通拘泥不化具弊百出盡人而知然而制科之法始於前明歷久不變者何也蓋制科雖不足以得眞才然究其弊極其流止於不得眞才巳耳而眞才則左宜右有豁然貫通其崛起於制科中者同時輩出曠代挺生循吏名臣不可勝數若必以制科爲無益則試問舍制科而別求一有益之法其可得乎吾念其弊愈滋其流愈下不獨眞才之屈抑者如故擯棄者如故將見飛龍之潛無從利見尺蠖之屈無自求伸并有不如制科者矣嘗思聖門之教人也德行言語政事文學四科專門名家各有千古况乎勞心勞力大小修殊使許使貪純疵迥判泥一法以求之不得也易一法以求之不得也或循古法而襲敷奏明試之名或叅西法而仿鄕舉里選之意其異於制科之無益也幾希雖眞才之左宜右有豁然貫通者皆有以表見於當世制度不得而囿之而奇技異能操刀待試微長末藝抱器求沽不中程式不合時宜屈抑濱棄不知几幾矣是必寬其式廣其途擅班馬者命之以詞林慕龔黃者授之之牧令善蕭管者付之以錢榖攻申韓者實之以刑名蒙孫吳者寄之以疆塲企伊周者任之以梁棟人各有能有不能因人而使實專求是而後各稱其職各盡其才綽綽乎有餘裕焉夫如是不又慮散而無紀繁而無緒也乎曰無慮也夫類別羣分似乎散兼收並錄似乎繁而不知取士之道有天下所僉同古今所不易者一言以蔽之曰考試考試耆非猶是八股之時文五言之試帖大廷之對策翰苑之楷書已也考者考其言考其行也試者試其能試其功也今之制科所以考試士予也然而無益者徒以八股之時文五言之試帖大廷之對策翰苑之楷書爲考試也姑舉邇年細事以驗其效例其餘昔年丙子各省會之考試委缺官員也扃門領卷伏案搆思滿口吚唔連篇揮灑較量文詞之優劣品評筆法之工拙如考官之試士子然夫目不識一丁字胸不存半點黑固不可以臨民然世固有日試萬言翹足可待使宰百里措手維艱者則卽五千文字拄腹撑腸於臨民乎何與王安石博學多能豈可多得使爲縣令則治使爲宰相則亂不益見文學之無關於政事乎是非官員之難得其才抑考試宮員之未得其法也今年夏秋招商局之考試輪船買辦也或間以吃水若干尺載貨若干頓成問以行海若干里需煤若干頓或示以英文帳目而令其翻譯或詰以西商土音而令其對答以至機器之如何製造船廠之如何修理一一詳審而區別之文詞不論其優劣筆法不論其工拙雖意義紕繆點畫乖訛而進退去留不係乎是誠以買辦者責任雖輕非歷久者不辦事務雖細非熟悉者不知與士子之咕嗶爲業者有間是非買辦之能得其才抑考試買辦之先得其法也向使以考試買辦之法推之考試官員不獨現任之員地方之利弊如何興除風俗之乘除如何因革田畝之荒無如何開墾萑苻之嘯聚如何緝捕皆富稽其功過辨其賢愚卽在差委之員亦宜秉公察核逐事評衡俾司保甲者不敢縱奸司釐卡者不敢舞弊將見官無曠職政無廢事素餐尸位無地容身宦途不致擁擠流品不致參雜苦差不致觀望官常不致卑汗又何事汲汲於文詞筆法爲哉彼考試買辦其細已甚卑之無甚高論矣而功有司騐效有可徵用之以考試官員其功效當何如用之以考試士子其功效又何如夫茍考試士子矣則因人而使實事求是各稱其職各盡其才其於制科之法孰得孰失必有能辨之者雖然難言之矣武塲鄕會兩試關防典制亞於文塲且武士以出身行伍爲正途而武塲尤不足重然人知其不足重也而不敢終癈則文塲制科之法又易敢率爾議廢也哉 
[本館接奉電音]  
　　○昨接在京友人發來重音有上月二十九日　諭旨二道敬謹譯登○十一月二十九日奉上諭童華奏假期又滿病未痊愈懇謂開缺調理一摺童華着加恩再賞假一月毋庸開缺欽此同日奉　旨蘚州織造着文琳接管欽此 
[日下談資]  
　　○八旂漢軍礮管自客歲添練礮隊操演新舊陣式已臻嫻熟聲勢倍極聯絡變化尤屬靈捷然克敵制勝全在命中及遠京師教塲較小未能演打鉛丸近經正黃旂漢軍都統漪貝勒等奏稱擬飭八旂漢軍礮營練兵將所練紳威大礮三十二尊抬往蘆溝橋演放鉛丸查蘆溝橋向來演礮之處究末寬闊擬在橋四迤北永定河西岸沙灘地方劄營演放並請　欽派大臣前往校閱擬於十一月初七日起演放五日等語又奉　硃批依議行欽此旋由各旗轉令礮營營總督率礮手恭請礮位於上月初六日晚赴本礮廠初七日晨前往西沙灘安立營壘支搭帳房初八初九初十十一日演打鉛九四日十二日拔隊回京准其將入操官兵按日照章加支口分以示津貼按八旗礮營年例於 
 
 

Page 2

 
 
九月初赴蘆溝橋演放二百年來行之未替今往西沙灘演礮前此所未有也○紳機管於前月下浣奏明擬調八漢自來砲隊新練格林砲隊曁所練測量官兵電氣砲機器礮克虜伯礮水雷並武城永固大將軍礮往藍溝橋西北沙灘演打鉛丸各礮以武城永固爲最大約重一萬一千餘觔其最輕者亦有七千八百餘觔礮子約重三四十觔不等砲靶設在八里之外演放時頗能命中云○戶部出示曉諭事捐納房案呈本部議覆御史唐椿森奏請將鄭工捐例再行展限一年一摺於光緒十四年十月二十八日具奏本日奉　旨依議欽此欽遵到部相應出示曉諭在京各捐生一體遵照可也○張待御奏請整頓禁門一疏樞臣面奉　諭旨已綴前報玆聞前朝値班五旗司鑰長等會商擬嚴飭東西長安門關左關右門値班章京督飭護軍校護軍等凡遇出入認眞盤察不得以頭戴官帽槪行放入如內廷各項蘇拉人等曁前朝六科各部院吏役人等騐明腰牌相符方准放行倘無腰牌人役偶因要公進內者詢明前赴何處卽由該門値班護軍中立派一名隨其前往是處質明如有不實卽將其解回該門立交偏舌官廳送署懲辦並令各門値班護車每一時辰派出二名門前看守倘該門値班官兵仍前疏懈一經發覺或經他門查出定將該處値班章京護軍校回堂叅治護軍交該營鞭責革退等語禀請十處堂憲核奪聞已照所禀嚴飭値班官兵遵照矣○吏部示傳所有本月分在部投供之候補漢謄錄官趙從甲彭熙臣王念萱陸長儁李國霖周儒林常鈺陳金鐸等八員限五日內取具六品以上同鄕京官印結塡寫履歷親供親身赴部騐到如領有執照携帶呈騐以便咨送國史館可也○鎭守山東靑州副都統德都統制克吉訥到任三載奏奉　論旨准其來京陛見德都統制遵　旨交卸印篆由靑啓程已於葭月朔抵都循例暫假梵宇歇宿繕寫安摺二扣於初二夜子初差弁齎往　西苑門交奏事處呈遞初三日黎明德都統制趨詣　南海在　四苑鬥頂備　召見旋於弟四起入　見詢以東省地方營務都統據實奏覆　上頷之都統退出回西四牌樓南兵馬司胡同舊宅午後乘車赴諸鉅公處禀安○欽派大臣查騐箭枝已綴前報兹聞那貼勒濂公於上月初五早點騐內廷各禁門各朱車曁紫禁城外圍各朱車棚欄前朝各門値班官兵儲備烏槍長槍腰刀弓張箭枝九龍袋火藥葫蘆撒袋箭壺等器械該官兵悉於本班房門前照式陳列貝勒公爺逐一點騐至申刻始行竣事卽於次日查騐外三營所儲軍械再行具摺覆　命○廂紅旅漢軍固山爲傳知事所有八漢槍砲合操現由專操各堂交諭改於本月初六日辰刻仍在兩黃旂教塲校閱等因奉此相應傳知七旂漢軍固山轉飭所屬遵照辦理可也○哈密回子規土沙木胡索特以明正恭逢　皇帝大婚又値　歸政恭上　皇太后徽號例應入京隨班朝賀以抒誠悃惟哈密自遭兵燹以後元氣未復且距京較遠跋涉長途資斧不給咨請新疆巡撫代爲乞　恩以紓積困經劉毅齋中丞專摺馳乞　恩施暫緩沙木胡索特來京朝賀已奉　硃筆着照所請矣○火車入都屢紀前報茲聞上月初三日申刻拉入宣武門初五日連抵　親王府上呈鈞覽再行運送中海曁昆明湖安設都中士女爭欲一擴眼界看守官兵頗有應接不假之勢云 
[制軍過皖]  
　　○調補陜甘總督陽石泉制軍由閩起節取道襄樊前赴新任於上月二十日淸晨七點鐘過皖水陸兵勇站吉江十遙見憲舟臨境卽升砲致敬隆隆之聲震徹遠近江水杳冥烟焰迷目憲舟鼓浪上駛並未停輪以免地方宮迎送之勞亮節淸風洵不可及 
[觀察回豫]  
　　○河南候補道魏温雲觀察纶先日前因公來皖已列報章茲開觀察已於上月二十日乘福和輪船鼓浪下駛前赴鄭州公次云 
[鄰封破案]  
　　○十月二十四日之晚有劇盜多人明火執仗擁入九江北岸孔壠鎭敦成錢鋪刦去銀五千餘兩郭少尹查勘盜蹤疑由上游武漢來此乃卽專專至汉　託爲查緝盜得贓後果回漢陽潛匿某日有六七人持實紋令某鐵鋪鉸碎經緝者窺見隨卽邀同差役圍住盤詰言語支音因卽拿住六人解送漢陽縣研訊之下盜等直供不諱遂下諸獄中一面移文黃梅歸案究辦 
[漢火警]  
　　○十一月廿一日漢口石碼頭外灘蓬屋失愼一時火勢燎原不司嚮邇焚十餘家始得救熄水龍有未經昇出者有行至中途聞火熄而折回者被災者係貧民値此隆冬流離失所殊可憫處 
[蒸騐續聞]  
　　○江省貫溪縣命案蒸骨栓騐迭經列報玆聞臬憲督同各員復將屍骨刷洗置諸公案一一察視確有自行服毒之迹并有自行用辮勒賂之痕傳聞死者先自服毒後往岳家毒發尚輕未遽畢命痛苦難忍復自行用辮套頸勒斃與各供詞均觸符合是日仵作及兩造井保隣公親人等各其供結存卷此案刻日卽可擬結矣 
[京口瑣言]  
　　○有一釋子光其頃袒其衣肩荷鐃鈸鐘磬欲附義渡船過江後見渡者過多遂另雇一小划船登舟時將足一蹬船幾踏翻舟子責其鹵莽僧不服反痛詈之舟子大怒欲與爲難僧亦以老拳奉敬兩下揪扭幾成不解之緣僧立足未穩仆入江心隋經舟子撈上僧遂誣舟子謀財害命赴縣呼寃嗣經公差出爲調停罰令舟子出在五元向僧賠罪事方寢息○前日怡和行下水輸船駛抵鎭江船中貨物甚多遂僱小工數十人爲之搬運每人給竹籌一枝令事後持籌取値若輩爭先搶取悮將躉船欄杆擠斷砉然一響連人墮入江心船主急放太平船并招呼小划船撈救得以救起五人○西門外寶塔巷一帶多有貧民誅茅結屋棲家人婦子于其中有某甲者見若輩多烟霞窟中人遂結茅而開烟館一晚有匪徒在簷前縱火霎時間烈燄上災幸烟客見而狂呌始得取水澆滅不致成災○西門外德星宮粥廠每年至冬至節熬煮雙弓米以餉飢黎上月　九日循例舉行丹徒縣薛邑尊親至廠中俟煮熟時先嘗而後給發自是每日辰開午閉貧民自帶碗筷就食不准携回 
[䢴江官報]  
　　○十一月十八日陳鹺尹儒璋委江甘兩縣發審差十九日湖北周守戎玉寶解餉來揚二十日鮑鹺尹師宣辭赴三塲緝私二十一日沈鹺尹郁文辭赴五河鹽匣局聽差二十二日陳分轉宗旭由高寶來揚二十三口羅鹺尹樹屏解海分司餉赴穌回 
[憲示照登]  
　　○欽加二品銜廣東等處提刑按察使司克勇巴圖魯兼理驛務王爲曉諭事照得安民以弭盜爲先而弭盜以團防爲急省城五方雜處良莠不　匪徒最易溷跡難保不乘機刼竊亟應官紳聯爲一氣設法防緝以期地方又安玆本司訪諸僚屬叅之見聞將弭盜團防各事宜訂定章程禀奉院憲准行在案除札保甲委員及移營一體查照辦理外合行出示曉諭爲此示諭省城紳民及鋪戶人等知悉務須查照後開章程逐一認眞舉辦此係爲嚴緝盜賊保護爾等身家起見各宜懔遵毋違特示　計開弭盜轉防章程十條一叚落宜分明也老城向分九叚每叚設巡查委員一人現在不必更張惟責成各叚委員將每叚所管地方係何街何巷何處有廟宇祠堂何處係空地以及有無棚栅詳晰繪圖逐一註明呈候核辦其各以內街道如有搭蓋過街天遮與對居接簷者酌量撤通止准支架布棚日張夜收不得仍留寸　片板庶盜賊無所承足不致竄越萬一遇有火警亦不致互和引燃至於街內栅詹過篷仍照舊免拆具新城及南關東關西關河南等處一例酌童辦理　一各叚宜設天橋也查西關各街搭蓋天橋三更時街勇携械上橋輪流換班暗設口號通宵在瓦面防守自咸豐末年至今行之三十年竊案甚少邇年來祈城內外亦有倣行者頗稱良法現在老城各處亦應倣照辦理每叚搭十字路天橋一座四至各設大天燈一盞橋上派洋鎗隊數名分路巡查並設大鑼一面有警則鳴各叚聞聲接應並出示曉諭各街居民等三更後非携有燈籠不得登瓦違者被勇悮行鎗斃勿論　一各街宜擇設望樓也聲氣不能相聯則守望不能相助宜於各街適中之地搭藍望樓夜間派勇兩名分班瞭望遇有盜賊火警遞相傳鑼與街天橋相輔庶聞聲而至盜不能逸面火亦易熄光緒九年間業已舉辦惟蓋造皆用葵逢旋以易於引火拆毀今變通其法改用木架週圍均釘洋鐵不徒可免火 
 
 

Page 3

 
 
燭且能經久一各街宜補修棚栅也查各街巷有向無棚棚者有壞廢不能司啓閉者宜一律修建倣照旗街例凡通行小巷棚門槪限二更後關鎖至於適中扼要總路酌留總栅數處使民出入倘遇火警栅門隨啓隨閉該街勇卽齊集栅門防護以免莠民混入搶優凡人街募勇十名小街四名一半在天橋嘹望一半在街上巡查看守栅門徹夜支更每名月紛工食銀二兩四錢其招勇責成各街街正擔保應募造册報局其工食銀卽由各街花戶原山更夫棚夫之工銀分別房屋大小酌量加增貧者照舊收取統由街正收齊支給按月榜示以杜侵漁如有不敷准其稟局彌補若大街鋪戶林立所有街勇工食及修建栅棚工費均由鋪民籌足舉辦不待推諉街勇不力由委員查明責革俾導麗成　一栅旁宜設卡房也各叚扼要適中總路往來行人繁雜應於栅旁倣照旗街體式建設官卡以爲該叚委員官廳通書坐守每卡派勇四名遇有生面可疑之人立卽盤究　一門牌宜編也各處門牌槪照三聯票式不論公館紳戶一體編立號數有他叚移居此叚者委員塡註門牌一給住客一存卡房一繳總局另設號薄一本遷來者登記徙去者計銷其叚內空房以及書院祠堂均責成房主自雇妥人看守仍由委員隨時稽查不准容留閑雜人等以杜窩串盜賊等弊其無廟視之廟宇歸卡房地保看守毋許作踐然穢至叚內旣有卡兵街勇舊募更夫栅夫槪行裁革以省費用　一窩家宜淸也盜賊之媒全在窩家果無窩家盜賊何所托足客寓試館書院祠堂烟館賭館轎房廁屋地旣空曠人復雜處最易爲盜賊淵藪而盜賊復勾通栅夫街夫爲之耳目引縂隨時可以竊發今旣革除舊有更夫棚夫若不淸查窩家根株仍未盡絕責成各叚小委員各立一簿登記叚內共街幾條某街之客寓試館書院祠堂廟宇烟館賭館轎房廁屋一一註明先行出示禁止不得收留來歷不明之人如違究治叚內有無窩家責令保隣營勇一體稽查如有能確指窩家者許卽密禀立刻拘拿訊實之後給以重賞並將窩家住屋不論本業租賃一槪查封變價充公窩主照例嚴辦容隱之保甲一併治罪如隣保勇丁人等有挾嫌誣指及藉端詐擾情事一經查出卽照誣良爲盜及恐嚇取財例徒重究辦　一官紳宜之聯絡也查城內客寓最多紳士實少各街以管理廟嘗者爲街正應卽查出姓名由縣給諭博送保甲局加諭會同各該叚委員稽查窩家街正相耳目較委員爲確查窩必能得力每逢三八日各街正與各委員會哨並札飭南番兩縣及典史亦於三八期到局會哨似此文武地方官紳通力合作定能相與官成惟各街廟嘗遞年入息多寡不一其廟嘗無多者卽由各街花戶酌量捐與街正薪水以免推諉而專責成　一緝捕宜加優獎也粵省盜風素悍捕盜與臨敵同應先行出示曉諭明定賞罰如有賊匪刦搶鳴鑼爲號各出堵截當塲奪賊一人賞銀五十員殺賊一名賞銀一百員被賊拒斃謹銀一百員倘被賊拒傷酌量輕重給與卹銀均於報官勘明後除由縣照數發給外而飭報局加給賞卹銀兩倘能拿獲著名巨匪及素著窩家綑解到局　無論兵差軍民格外重賞其報線引拿之人亦從優賞給至於出力之人給賞銀外有功名者給以扁額無功名者賞以功牌倘係管員汛弁卽查照現定章程分別子以獎叙調齊以昭激勸　一烟頭宜稽查也從前省城有二烟館招九吸烟今則公烟館亦多開燈吸食此等吸烟之人皆辦手好間且每有匪徒混同其間藉吸烟爲名招集夥黨夜間爲盜除責成保鄰等隨時稽查外仍令保甲文武員弁勒令令段內無論公烟二烟各館凡開燈招人吸食者一至二更卽行閉戶並不准留人住宿凡來吸烟之人暗中察其形前可疑立卽密報拿究倘敢陽奉陰違明知故犯一經查出卽將該烟館查封每日至二更後由委員帶勇親赴各烟館稽查如仍舊開燈並床關鋪卽將該店主及吸烟之人一併拘拿解縣訊辦右仰通知　光緒十四年十一月十一日示 
[部渚官報]  
　　○十一月十八日分發試用州判謝彰怕自京來省禀到候補州兪寶瑛奉委調辟牙釐局銀錢所差稟謝侯補縣黃廷松奉委赴孝感縣提案禀知本任京山縣宋河巡檢黃爾斌謝飭知署漢陽縣禮智巡檢江秉乾謝委十九日候補通判李華傑奉委辦牙厘總局聯票所並核對報冊事務禀知謝二十日准補麻城縣張集慶見辭赴任前湖南學台陸寶忠自湘省來赴京往兩院拜會本任沔陽州州判程鑫本任嘉魚縣　洲巡檢沈炳章本任黃岡縣專風巡檢倪炯俱禀辭回任二十二日湖南學台陸辭行另補縣瞿元燦奉委赴孝感縣會審案件禀見知藩憲牌示蘄水縣巴河巡檢事務詳委廣濟縣馬口巡檢和雲漢調署 
[祝賀西節]  
　　○上海道龔仰遽觀察以昨日爲西國元旦理宜往在滬各國領事署賀年先期知照陳叅戎劉司馬斐大令蔡太守王司馬徐沈兩司馬等於昨晨至道署齊集九點鐘時道出小南門到董家渡天主當拜法主教倪懷綸會長帥則廉及各院長後迤選往北拜恒親王十點半鐘至法工部局拜法總領事華格臬繙譯祁理恒後至法公司行拜薩波塞爾至十一點鐘拜和國正領事楊震比國正領事古見爾視務司張式模則稅務司義安二群後又飛片英工部局吉德造册處馬副造册處瑞典國總領事栢固逾十二點鐘時至英會審衙門午膳二點半鐘時復住拜西洋國總領事華德師及畢繙譯意國總領事福理樂濟及潘譯又至和國領事署飛片後至英領事許士及買剛領事副按察司孫君及富繙譯德國總領事佛客及斯副領事古繙譯美國總領事侃愛德及易副領事日本國正領事高平及副領事伊東并二繙譯奧國正領事皮士樑及狄副領事日斯巴尼亞國領事瑪國相及啀繙譯並駐厦門畢副領事等時已薄暮矣 
[法員會客]  
　　○法總領事會格臬君公館在泥城橋西跑馬廳西首路甚遙遠昨爲西歷一千八百八十九年元旦在滬法國官商理當祝賀華君遂假大自鳴鐘法工部局之議事廳爲會客之處法巡捕頭備德祿派西捕二名在石扶梯月臺上伺候華君於昨晨九點半鐘時乘馬車先至隨後繙譯官祁理恒君法公司行主薩波塞爾法蘭西銀行主法書信餚主法公廨辦公各西員以及各西商各駕馬車陸續而至全十黠半鐘江海關道憲龔仰遽觀察提右營陳鈺卿叅戎海防廳劉乙笙司馬上海縣裴浩亭大令英界讞員蔡二源太守法界讞員水利局會捕局事務王雁臣司馬道署繙譯徐蘭齋司馬沈鼎忠司焉等鳴騶而來法總領事及祁繙譯官等均出外相迎旋卽進內祝賀新禧聚談片刻興辭而出華君等親自送下石扶梯各官遂登輿再往別處祝賀 
[上海縣署瑣案]  
　　○前日新閘巡防局員馬君飭送在廣肇山莊叢塚間刨棺之楊立岡請辦裴邑尊訊究之下楊稱小的貧迫不能度日有某某等糾同至叢塚間設法刨棺意圖竊物被山莊中人拘住至某某等則均已竄逸矣邑尊飭發自新所管押俟提同黨集訊究辦○閔口人范大才扭施大興至縣控稱施爲小的執柯聘阿寶爲童養媳日前阿寶忽然逃避向施追問一味支吾并有黃浦司署書辦蘇步栽出爲蠻鞙裴邑尊飭將施管押侯提被告并地保奚蘭亭集訊核辦○浦東高家行人高土士扭朱馬氏至縣控稱小的娶該氏之女朱氏爲室前月朱氏忽失去無蹤後在妻母朱馬氏家尋見領回閱數日復逃避連朱馬氏亦不知去向今日中途相遇向論支吾爲此扭請交出前日之晚斐邑尊升堂質訊高伸訢前情朱馬氏稱女兒時被婿詬駡欺凌以致情急避逸小婦人實出不知邑尊飭官媒帶同朱馬氏將女兒尋交 
[英廨瑣聞]  
　　○有陳張氏者住居英租界香粉弄中將童養媳阿昭十分凌虐衆鄰代抱不平告知聝昭之母張朱氏前來見女受傷卽同諸磷人投捕房訴明情節巡捕頭命包探拘陳張氏及阿昭一併送英會番公廨値日差禀明蔡太守飭將陳張氏暫發官媒阿昭好爲留養以侯質訊○巡街捕在路見有失路之小孩夏永關帶至捕房移送英會審公廨値日差盤詰之下孩稱今年十四歲家住蘇州城中臥龍街地方隨父來滬遊玩因看夜戯走失該差據情禀明蔡太守飭將該該交差俟其父投案具領○王廷宇扭朱阿三至捕房言兒子被朱關傷腎卅現在醫治巡捕頭命將朱移送英公廨蔡太守飭將朱管押俟　廷宇之兒子傷痊投案訊辦 
 
 

Page 4

 
 
[法捕房瑣事]  
　　○彩視街醫園弄中某姓婦有親串寄來一女託爲裏脚因之啼哭鄰人等以該婦凌虐遂致口⾓打架據該婦稱被打傷至法捕房控告捕頭着送醫院該婦稱願自行醫治出外後不知如何轇轕又拉進兩婦以其毀物逞凶捕頭着候訊理○近來輪船報竊日有所聞法捕房王李江三包探認眞查緝昨在江寬輪船上獲到某甲搜山當押票十餘張盤問之下初則非但不肯認竊并冐充某營官之外甥後經三包探將押票細問始供認竊過法馬路同榮里某姓家之物隨卽拘進捕房於禮拜四解訊 
[助賑彚登]  
　　○謹將十一月分所收諸善士樂善好施助欵數目先登申報以誌盛德計開三多堂助洋五元王兆記助洋二元張宏鑲助洋五百元註明隨後請獎思記助洋十元無名氏助錢六千文瀧溪樵子助洋一元鄞西停琴佇月軒病愈助洋十元樓衛甫勸集各戶助洋八元進德堂助洋五元以上各欵容俟拼欵彚解災區用副諸君惻隱爲懷之至意合先登明　上海後馬路勸辦蘇皖恊賑捐輸處謹識 
[惠書誌謝]  
　　○江夏蔡竾卿先生子嘉粹於經義工於古文經明行修之士也近遊滬上日前承惠顧遂廬談次出其手著歷代服制孝原一書見示分上下兩卷上遵儀禮中準開元統合於通禮稽古証今于服制本原闡發明晰其有古禮所有今禮所無則以律例爲斷披閱一過豁然心目誠有用之書也拜領之餘謹誌數語以鳴謝元生尚有災異錄初稿四卷博考旁徵極爲詳盡待付棗梨將來工竣當必並垂不朽焉　高昌寒食生拜手 
[來信節登]  
　　○蘇州公義局投函本館云敝局年例查收城鄕荒僻及沿城拋棄無主屍棺一律載赴義塚埋葬編號立石以便親屬領回狄恐城外客民未能周悉爰請登報俾得咸知云云本舘以其事關善舉爲之删削而登之 
[增甫東夏君仲則]  
　　○元度風流叔度豪淸談雄辨水滔滔果然市隱超塵綱自愧詩狂學楚騷逸興有時爭玉子　君善奕　高情好似贈綈袍　蒙讓狐裘一襲　今宵喜得聯牀話且共消寒酌綠醪　臭味相投見恨運交如水淡兩心知西窓銀燭憑君剪北海金樽慰我思忽聽驪歌中酒後忍看雁影夕陽時何粱握手堪惆悵纔得相逢又別離 
　　雲間疎懶人筆三楊士彬求是草 
[長至後六日汪蘊甫繙繹觴曹潤甫同轉金菊人大令并龔佩卿教習徐俊良繙繹於海天春番菜館余亦叨陪末座卽席口占一律以誌謝忱兼送菊人人令之金陵洋務局錄呈郢正卽情夢畹生指疵]  
　　○海天春裏敞華筵異國珍羞列滿前何幸忘年神契合更欣拔俗盡名賢羊燈影裏花枝艷驪曲聲中別緒牽爲賦宵征各惆悵　大令卽於是晚登輪　離情無限酒尊邊 
　　鶴沙浮槎仙吏郁周張文彬　是草 
[新選石印小題三萬選時文] [  浙東求是齋主人啓]  
　　　來右印小題文不下數十餘種自前年小題文府出而購者如復枕中陽寶一時　爲巨選然文不過一萬二千篇不及三萬進之半是以　　尚多閱者每抱雖備未全之歡今祈東求是齋主人藏有名人寶稿各省書院謀藝以及近時歲科試草紙萬篇廣廷名　碩宿博觀約取悉心警選擇其尤精尤雅者得小題文二萬篇再延江折名士分題禮作無情　題及馬搭題萬首選集三萬篇名之曰小周三萬選體由是　備題由是而全小題之新顚美備無踰於期茲選始於去秋成於今夏互相參打精益求精致校對機寫裝訂怟悉印宜之充善齊正可告慈罪於有目共賞之諸君耳今託　寶齋書局石印一千部分裝卅二本每部價洋十六元洋於十一月出　躉啓預定者向上海四馬路壤啓堂啓屆成陽　　　局帳房面議可也此佈 
[鴻文書局新出石印各書○西淸古鑑業己出書在股諸君速來找價取書特曰]  
　　皇朝五書彚爾○是查縉蕭諸家經說較阮刻增多至半且逐句逐字餘分件發便於等閱窮　之士日置案頭後益不少不獨用之經茲也月售二本楊洋廿八元○四書大題分額文意○實文一萬二千首仿江氏典林例分大類三十小類二百八十有奇購此作文可得第類旁通之益訂七四本碍洋十四元○五經分類文鈔選例與四售分類同訂十二大　洋六元○分韻詩取通辭統編○向有增廣詩句題解初編至五編近時又有彙編均不及　題兹編合詩區爲一編而又增加十之二訂本本碼洋四元○四書與類滬海洋五元六角○是書取江氏與林及各種類與合爲一書　罪法富取甲不窮訂十本碼洋四元二○性理與制文請○此選以性理與制題爲大綱分前後二集計文四千首益以給運文一千餘首後附近三科學報二百餘首句爲擺廢善本訂十二本碼洋五元○街籌七經訂廿四本碼洋十六元○直行足本皇淸處觭訂六十四本碼洋卅六元○西法古鑑照原書行廿四本碼洋餘六元○九朝東華錄訂六十本碼洋卅二元○前後漢書訂廿四本碼洋十六元其餘種類繁多不能備載另有書目取陡可也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[戊予仲冬下旬甬東讀月廬逸史戎君廷震介陳君桐蓀杜過袖出藝林畫舫大册屬題喜筆成句卽請郢正並乞桂丈大吟宗點定]  
　　○載酒天涯興不窮每逢勝地跡留鴻流連風月棲淞北　君自甬遷申　收拾雲烟篇浙東片羽吉光珍米芾一枝彩筆夢文通騷人詩句名流畫多在先生尺幅巾　擔簦　屐事長征我亦天涯載酒行山水西湖勞夢想鶯花兩國借詩評愁深刻骨消吟詠身賤逢人隱姓名多謝高軒今日過蓬門四壁覺　　 
　　西湖花隱稿於每上夢杭附室 
[讀藝林畫航中寄淞詩漁疉韵十二律詞意慷槪格調悲涼不禁帳觸余謹次原韵率成一律奉贈想壽凌匍匐非復耶鄲之步矣錄請粲王並乞笙者伯大人教]  
　　○早把侯封萬戶輕每思入座識輯荊羈棲海國隣同病再逐詞塲入飲名翰墨因　千里里契絮萍身世一般情仍當載酒騷壇側結個忘機國鷺盟 
　　西湖花隱拜手呈艸 
[上海三馬路與昌恊賑公所陳竹坪經收河南皖北奉直馬鎭賑捐美月十一二日第一千一百八十六七次淸單]  
　　○李先生交來愿心氏洋三十元又瀆愆氏洋廿元○温郡張秋風募來馬聘三洋十元寗波徐潤生祈父病愈十元又徐火珍保室平安洋五元嘉善胡少山保母查氏牙痛卽愈四元俠石恆受參號來徐姓一元○上格冊程栢呂四元姜文卿三元張小柵兩元江子卿一元共來洋十元又冊蘭溪祟厚堂師偷堂祝安雅堂奉秀軒貽榖　祝敦復軒慶宜軒建記小石氏者一元仁壽軒兩元裕隆註秀峰慶安大興隆益等十三戶各⾓胡每齋等四戶各三⾓王德基森妹文記等六戶各二⾓謹記一⾓以上三十四戶共洋廿元由本埠源恆隆布號來○又冊同福濟典募二十戶共洋四元又冊橫經曹齒德堂一元又募雲記五柳貴房松菊書房溯一居西戶各一元林江山房衡記各五⾓共洋六元又冊常熟采衣堂翁資善堂乙洋秋花草六百廿文二月各二百其洋二元○又冊揚州無民二民餘力竭人菒善氏四戶合助兩洋　冊仙鎭東合存梅道人求體病愈三元又保平安二元聽皇吟舘兩洋云山居士自省齋葆嗇主人一洋共十元又冊無湖謙和號程愼之本洋三元程益齋本二元零八分半陳金標乙洋楊怡和八⾓三合無名氏呂魁中各六⾓潘春澤汪孫卿洪瑞川各五⾓章學文趙益淸胡百林徐正炎各四⾓吳問卿王人和唐國楨國瑞劉長發朱序東劉吉堂翟錦章八戶各三⾓翟本鏡洪松扯等十一戶各二⾓徐大有等七戶各一⾓共計本洋十六五⾓一分半合來英洋念元○又簡嘉興池灣鎭芳氏一元○揚鎭冊鎭江洋先生來無名氏十戶合助洋十元又冊世德堂世厚堂合助二元○父冊純泰莊洋十元○又冊滸口閱報人募悅道人求諸事順遂二元隱名氏若華一元平陽子記八⾓次記蘭記各五⾓趙錢孫李各二⾓半又十一戶各二⾓共洋八元○免災單蘇俞公舘來抱索齋四元○懷德堂五元陳門孫氏求子願四元錢順興二元顧雨田先生醫金移賑對洋一元沈幼山小洋一⾓○○以上十一日共收英洋百元虛洋一個小洋一⾓○十二日揚鎭冊礦有餘綢莊經募上德堂洋十元京兆壽　子二元逸林書屋元記各一元共洋十四元○又冊蘇州難人洋十元愛蓮二元無名氏楚珩各一元又解囊冊非我齋一元賴人八⾓碧枵書星六⾓淑波仙子五⾓鳳吾無子梅花書室寡過齋連居各四⾓　中和等四戶各三⾓亷泉二⾓少甫一⾓以上二冊共來洋廿元○解囊冊震澤無名氏一元又冊李林記一元○寗波來謹南無力氏求兄弟二人病速全好又爲母命五旬毒懺資移　洋十元○唐太太自索老身康建洋十元松雪花廬一元白眉主人一元隱名氏銅洋五元○免災單周甫陳　生寄來松記松盛莊各一元同德周利記浙遊子唐秋葆姚微生唐光裕法　　潔華軒祥記九戶各五⾓明照百七⾓陳昌言頭沛各三⾓海記無名氏董子祥姚行耀張裕記隱花六人各二⾓合來洋八元五⾓虛對一個○○以上十二日共收英洋六十六元銅洋五　小洋五⾓處對一個合併聲明 
[上海北市絲業會舘籌賑公所施少欽經收河南皖北直隸山東揚鎭江陰賑捐十月廿二三四日第一千九百十四五六次淸單]  
　　○譚士標求身體安康洋一百元平江　挹之善士爲郎完姻喜筵助賬八十元泉記廿元陳小莊求妾　速　十元黃子如十元一粟道人由鴻豐來七元鐘耀南　病愈一元沈忠裕一元○白沙老人一元又募唐聚卿氏五元嚴雋雲四元鶴鈴漁歷許成之二元白沙寄　諸四鄕諸靜涵黃子愼劉海平高一蘭五戶各一元善居至王忍千復生氏施新泉世德堂高伯川三戶各一元共十二戶合洋廿元內銅洋一元以上廿二日○四品銜福　前先試用同知　理法登縣知縣黎景　司馬前在洋口稅里局倡捐各紳商三十三兩並自助七兩由彤源莊來合成規元四十雨程民江善士洋五十元松江俞文欽求病速愈　六元江有童孫氏　消　平安九三八平銀十兩廣泰記馮展南募梁天興洋十元江右沈叔舟節省助賑保雙親平安十元召城不留名同人節省日用十元蘇州無名字爲子二十歲積齋佛資移助求免災病十元無名氏求子病平愈十元武林金補松氏求合家平安臂痛全愈十元安省懷仁主人求病速全二元吳門居是齋募聞妙香舘病愈完愿二元又留耕山房求安主求平安三戶各一元力綿人等由豐泰莊　二元又勉過齋一元錫山勉力子病愈完願一元善蓮汪觀馥一元烟臺寄寓人由泰亨源來一元蘇濟滿力書屋求除災晦一元無錫知仁莊德記一元又一元銅洋一元燕翼淸河氏言　合洋一元嘉興翁朗齋三⾓半○廈鬥招高局葉寄釆漳浦縣幕友阮警士日本洋五十元○又募　召竹陰山房四元綏安五枝堂公捐四元浙召阮煥庭二元綏安七股子一元五⾓聚　堂綏安居浦益友堂綏安行裕堂浙召羅欽之孫子琴豫章楊日生七戶各一元無名氏六⾓三友軒六股子同善堂三戶各五⾓福安堂四⾓共十六戶合日本爛板洋廿一元○無名士廿元王耀　三元同興王稅廷各二元盛昌一元共五戶合規元廿兩另五錢○閩垣藩署樓衛甫善士募樊錫麟堂七月至年終月捐錢三千文章安雅　七月至年終月捐二千四百文李達善堂七月至年終月捐一千八百文　才庭費調並各四百文章安　章藩候均九十兩月捐各二百文共七戶合洋七元○營口所懿順募京都無名氏錢廿吊浙江無名氏六百三十四文又三戶各一百六中文又廿四文登州無名氏五十文又十六文樂邑無名氏十六文共丸戶合洋四元○嘉定土承蘭莊洋一元又募沈家瑩邱錫元各錢二百文徐士達朱公望各一百文靜悟書屋馬補錢四百十文共六戶合洋二元以上廿三日○九華林氏洋三十元松江聞承　求病速全三十元龍游朱寶髪寶有寶珊寶琳爲表兄曹漢章病求速愈念元不貪子由怡和行來規元十兩零一錢八分五厘茲水　學坎爲兄生前華重許願如敷助賑實十元西塘益新號江叔芳求各事平安完願十元樂安伯子求早得子十元丹徒張子泉爲哲嗣林翼高中舉　樂助由鎭江寄來十元公估局六元錢六百廿一文大團方葵卿求病愈洋五元關丙泉一元無名氏求外症速愈一元南匯王漢初募金丙勳一元定海關吳葵卿龐佐卿各五⾓正棧惻隱氏一元彭麗生　鑑墀陳氏子三戶各五⾓○蔚泰厚來新任山西贏臺豫大人經募鍬敬之勸集洋七十元梁麗臣陳華甫輝賡亭三戶各洋十元胡良鑑陳子任各銀十兩蔣孰黍園錢八千文朱學議襲致惠各四千蕭煥文陳　生賀少仲三戶各二千徐本立聶巽齋無名氏劉餘元李鶴汀曾福祥六戶各一千文共十八戶合足銀一百零四兩三錢四分又募湘省寶善堂足銀十二兩六錢四分又募按照磨王光輝銀四兩二　零八厘　　縣除口巡檢　　　　銀一元常　　經　　寶忠錢三千宜章縣洪史章煥文益陽縣典史王慶恩永明周棠巡栓張克復道州吏目劉德受元陵縣典史陳庭訓　　　徐　　齡七戶各二千文　　　永安　檢啓　安化縣典史維城茶陵州視渡巡險陳煥新張春威盧幼松陳汝蘭張艾保勞伯齡陳汝霖同興長尚義堂張剛志張逸仙彭松泉仁裕合永康莊長藏坊吉祥店同仁店十九戶各一千文劉聚昌夏天盛各六百文分派寶慶試用縣丞廖爲紳仁源生各五百文瑞貞祥劉聚　各四百文曾大德三百文陳豐聚加祿齋力木齋三戶各二百無名氏三戶各二百文共四十二戶合是銀三十兩又募彭鏡廷錢二千文張記八百彭鄧氏周氏七百文吳積慶勞舒　朝李恆淸三戶各四百文胡春棠李春帆彭曉生彭忠義彭朝四李受益蔣南亨胥貴卿徐愛山李文亭吳慶生十一戶各二百文周少初鐘愛南劉伯淸陳蘭桂湯菊松王芝九李濟春姜　意楊少吾十一戶各一百文共八百合足銀五兩以上總共八十九戶合規元一百六十兩零三錢四分○滬　同懋莊洋一元又募還愿三元五⾓張斌儀二元顧懋卿一元五⾓陳鶴亭陸子津潘子賢全吟香無者氏公昇恊興生和祥金茂盛羅錦山十戶各一元余如至金又記無名氏夏益記蔡順誠吳竹軒方定邦黃錫卿無名氏恭泰吳彤甫義源濟昌夏鏡湖愿十五戶各五⾓　廿九氏合洋廿五元錢五百十七文○宿遷天順避劉小林寄來志善氏洋五元錢八百四十文同康德興成無名氏三戶各五百文永大廢義隆元舉三戶各四百文無名氏晋成源恆豐三戶各三百文許炳如張廷東馬建亭三戶各二百文無名氏三戶各二百文　三戶各一百文張道森不書名張魯門三戶各一百文共廿二戶合洋十一元○朱平舟兄來金永慶費又庭凌己記三戶各二元無名氏一元又二元陳小園一元○廣有餕綢莊塵定子三⾓吳篤雅平安子逸林居士三戶各二⾓延陸季子枉文雅祈卅庶莊三戶各一⾓溪山　屋五分共八戶合洋一元二⾓半以上廿四日 
 
 
 

Page 10

 
 
[京報第二千八百八十一號]  
[光緒十四年十一月十三日京報全錄]  
　　宮門抄○發抄　硃批五道○東學政裕　奏報到任日期摺○陝撫張　奏恭交卸藩篆起程報赴陜日期摺○晉學政管　奏報到任日期摺○雲督岑　奏福字營出力人員另核改獎摺○又　奏滇省鄭工第三卯捐輸彚案請獎摺○晉撫　奏城守尉暫緩交卸片○又　奏撤任知縣交部議處片○十一月十三日理藩院鑾儀衛光祿寺八旗兩　値日無引　引○恩中堂續假十日○椿壽請假十五日○工部奏派查勘　東西陵歲修工程　派出淸安徐樹銘○召見軍機○發抄　德馨奏查明節年錢糧數日開列三年比較淸單奉　硃批戶部知道欽此○又委解京餉銀數奪　硃批戶部知道欽此○文光奏交卸臬　仍署藩筆奏　硃批知道了欽此○又郃塲令曷維堃飭赴新任奉　硃批知道了欽此○又資爾昌等赴同州府新任等缺奉　硃批吏部知道欽此　○○內閣學士兼禮部待郎銜山東學政奴才裕德跪　奏爲恭報奴才到任日期叩謝　天恩仰析　聖鑒事竊奴才　恩簡放山東學政九月十二日跪聆　聖訓欽感莫名遊卽束裝就道於十月十二日行抵濟南省城十三日准前任學臣梁燿樞將學政關防並書籍文卷委員齎送前來奴才當卽恭設查案望　關叩頭謝　恩祗領任事旋伏念山左爲禮教之邦學政有甄陶之責如奴才檮昧深懼弗勝惟有益勵廉隅嚴關防以除弊輅共職守勤訓課以儲才矢愼失公庶兾仰答　高厚鴻慈於萬一所有奴才感激下忱並到任接印日期除恭疏題報外謹繕摺叩謝　天恩伏乞　皇太后　皇上聖鑒再奴才經過直隸山東地方麥田均己播種民情亦極安謐堪慰　宸厪合併附陳謹　奏奉　硃批知道了欽此　○○頭品頂戴新授陝西巡撫臣張煦跪　奏爲恭報微臣交卸藩篆起程赴陝日期仰祈　聖鑒事竊臣欽奉　恩命補授陝西巡撫當卽具摺叩謝　天恩並籲請　陛見旋於光緒十四年九月二十四日經山西撫臣奏明繳委臬司嵩崑按署藩篆臣卽於是日交卸赶將經手事件交代淸楚嗣於十月初九日專丁齎回原摺奉　硃批着卽速赴親任毋庸來見欽此遵卽束裝於十三日由晉起程赴陝除俟到任另行恭摺奏報外所有微臣交卸藩篆並起程赴陝日期埋合恭摺具奏再此招係借用山西藩司印信合併聲明伏乞　皇太后　皇上聖鑒謹　奏奉　硃批知道了欽此　○○山西學政翰林院編修臣管廷鶚跪　奏爲恭報微臣到任接印日期叩謝　天恩仰祈　聖鑒事竊臣蒙　恩簡放山西學政跪聆　訓誨後遵卽束裝就道上月十三日行抵山西省城當於是日准前任學政臣高燹曾委太原府學教授韓有賢陽曲縣學教諭田崇基將提督山西學政關防並書籍文卷齎送前來臣恭設香案望　闕叩頭祇領任事伏思學政以防獘爲先以育才爲重山西人士風稱樸質惟自飢荒頻仍之後多有頹糜不振之虞非力爲引誘提撕恐遽難蔚然興起如臣檮昧深懼弗勝惟有殫竭血誠實心校閱隨時啓迪兾仰答　高厚鴻慈於萬一所有微臣到任接印日期除照例題報外理合繕摺具陳恭謝　天恩伏乞　皇太后　皇上聖鑒謹　奏奉　硃批知道了欽此　○○雲貴總督臣岑毓英跪　奏爲查照部議將福字各營出力人員另核改獎以示鼓勵恭摺仰祈　聖鑒事竊臣前於光緒十二年三月二十八日曾將福字各營前敵後路出力文職各員奏請獎叙奉　旨該部議奏在案嗣准吏部咨議覆抄單內開六品頂戴藍翖選用府經歷縣丞劉肇棠請免選本班以通判留於雲南前先補用並換花翖劉肇模劉成章劉肇經劉明光李唐均請免選本班以通判分省前先補用加同知銜並換花翎劉肇章劉成棠温玉藏均請免選本班以州判分省前先補用加同知銜並戴藍翎查奏定章程軍營異常勞績旣經保舉免補免選本班已屬超越一層不得再越懸升之項加保官階又異常勞織不得過兩層又無論異常尋常勞績一槪不准保舉分發省分補用留省補用該員等所請核與定章不符應與所請翎銜一併另核請獎又五品頂戴花翎選用通判黃棕盛劉奇謙均請免選本班以知州分省前先補用並加運同銜同知街黃義彰鄧本儀均請以州同歸部儘先選用並戴藍翖布政司經歷銜劉肇廷文童鄧正榮均請免補從九以縣丞留於雲南前先補用並給六品頂戴藍翖查奏定章程無論異當尋常勞積一槪不准保舉分發省分補用留省補用又尋常勞績槪不准越級保升及免補免選本班並每一案祇准請獎一層又尋常勞績凡無官職人具祇准請以從九品未入流選用該員等所請均核與定章不符應照章程另核奏明請獎等因咨行到滇經臣飭司會同善後局核議詳辦去後玆據該司道曾紀鳳等照章核明計請奏咨攺獎前來臣覆查無異合無仲懇　天恩賞准特劉肇棠劉肇模劉成章劉肇經劉明光李唐劉肇章劉成棠温玉藏等均請攺獎免選本班以知縣歸部遇缺卽選黃棕盛劉奇謙均請攺獎免選本班以知州歸部前先選用藍義彰鄧本儀均請攺獎以縣丞歸部儘先選用劉肇廷鄧正榮均請攺獎以州吏目歸部遇缺先選以示鼓勵出自　逾格鴻施除咨部查照外所有將福字各營出力人員另核攺獎緣由謹會同雲南撫臣譚鈞培恭摺具陳伏乞　皇太后　皇上聖鑒訓示謹　奏奉　硃批吏部議奏欽此　○○太子少保雲貴總督臣岑毓英頭品頂戴雲南巡撫臣譚鈞培跪　奏爲滇省開辦鄭工新例第三卯捐輸彚案請獎恭摺仰祈　聖鑒事竊查前准戶部咨會議鄭工新例銓補章程擬請暫准部庫及各直省開捐實官並常例一摺奉　旨依議欽此通行各直省仿照籌餉例定銀數核减四成常例　封典虛銜陞銜頂戴貢監等項均照例定銀數核减五成由各直省督撫責成藩司核實辦理遵照此次部定新章隨時發給實收按月造册並將副實收隨册咨送由戶部核准換給執照隨收飯照銀兩同請獎淸册解部等囚當經行司遵辦並出示曉諭通飭各屬一體遵照曁將第一二兩卯收捐請獎奏咨往案茲據布政使曾紀鳳詳稱自光緒十四年五月初一日起截全六月底止收獲報捐寔官五名職銜一名監生十一名共收獲正項銀二千四百二十二兩六錢作爲鄭工第三卯捐輸所收正項銀兩存儲候撥其部監飯照銀兩存俟下卯批解造具各捐生姓名履歷及副寔收計請奏咨前來臣等覆查無異除將淸册實收分送部監查核外所有開辦鄭工新例弟三卯捐輸請獎緣由謹合詞恭摺具奏伏乞　皇太后　皇上聖鑒　勅部核覆施行謹　奏奉　硃批該部議奏欽此　○○剛毅片　再太原城守尉溥蔚於光緒五年五月初一日到任至八年五月初一日三年期滿例應陳請　陛見經前撫臣張之洞奏留欽奉　論旨允准在案嗣於十一年二次三年任滿自行奏請奉　旨着來見欽此遵卽入都於九月十五日回任玆至十四年九月十五日又屆三年期滿應請　陛見查山西自改設練軍以來每屆冬令均令出防各邊要隘其留省之兵經臣督飭將弁認眞操練所有駐防旗兵該城守尉尚能力求整頓隨時操演一切營陣技藝漸就嫻熟合無仲懇　天恩俯准該城守尉溥蔚暫緩交卸北上一俟著有成效再行具報請　覲以符定制是否有當伏乞　聖鑒訓示謹　奏奉　硃批着照所請欽此○○剛毅片　再據署絳州直隸州知州陽曲縣知縣馬家鼎詳報州民李森樹等家於光緒十三年間先後被賊行刦拒傷事主又據襄陵縣知縣林齋璇詳報縣民馬貞元等並民人賈永澤等家於光緒十三年間先後被賊搶刦拒傷事主前因該州縣等疏防盜案均在三起以上屢飭嚴緝贓賊無獲經臣於光緒十四年三月二十六日奏請將馬家鼎林齋璇二員摘頂撤任留緝欽此　硃批馮家鼎林齋璇均着摘去頂戴撤任留於該地方勒取恊緝該部知道欽此等因當經欽遵勒限已逾該員馬家鼎僅據協獲絳州大興厚土鋪被刧案丙夥盜四名獲犯及半未獲盜首該員林齋璇僅據拿獲該縣事主李文蔚雜貨鋪被刧索內夥盗一名獲犯尚未及半其餘各案贓賊仍無破獲亦應照例覆叅據署按察使沈晉祥會同署布政使嵩崑詳請覆叅前來相應請　首將卸署絳州直隸州知州陽曲縣知縣馬家鼎襄陵縣知縣林齋璇一併交部照例議處並請將原叅摘頂留緝處分查銷除摘　案由咨部查核外埋合附片陳明伏乞　聖鑒謹　奏奉　硃批着照所請吏部知道欽此 
 
 

Page 11

 
 
[京報第二干八百八十二號]  
[光緒十四年十一月十四日京報全錄]  
　　宮門抄○諭旨兩道錄前○發抄　硃批五道○江織造莊　奏辦解樂部袍料等項活計摺○湘撫王　奏襲職各員發標學習以○又　奏留道員片○又　奏委署知府片○又　奏湖南正考官請假修墓片○將軍恭　奏派署滿洲總管片○織造文　奏暫留庫使片○大臣載　奏總管年滿懇請留任摺○又　奏題銷試俸緣由片○十一月十四日吏部翰林院侍衛處値日無引　見○錫珍等磨勘試卷覆　命○恩全謝充奏事班領　恩○江西副考官朱祖謀到京請　安○怡士希隆阿嵩山岳祺恩陣名請假十日○召見軍機○發抄　劉錦棠奏知縣馮森楷短發站費革職議處奉　硃批着照所請該部知道欽此○又記名提督高萬鵬等留甘補用奉　硃批着照所請兵部知道欽此○又叅將鄧得勝品行卑污革職奉　硃批着照所請欽此○吳大澂奏兩壩開工日期奉　硃批知道了欽此○又九月分湖水尺寸奉　硃批工部知道淸單併發欽此○○江南織造奴才莊山跪　奏爲樂部派辦袒料等項活計一律辦齊選派妥役解京交納恭摺奏　聞仰祈　聖鑒事竊奴才查接管卷內上年十月十六日奉樂部文開派辦　大婚典禮內應用石靑雲縀大蟒縀袍料十三件隨綢白串綢裏十六疋又石靑雲級圓金壽字袍料六十九件隨淡靑串細裏七十八疋以七每件各隨領袖一分又紅縀百花袍一百四十六件隨桃紅串紬裏一百七十六疋綠雪縀束帶一百四十六條行令迅速辦解等因當經前任織造奴才廣英按照部章估計價値呈由禮儀處於本年六月間核准照辦並奉禮儀處奏請將三織造承辦　大婚典禮各項活計卽在外用解京二百萬兩內由戶部指欵就近撥給欽奉　懿旨允准行知前來奴才格遵之下卽經咨撥欵項旋准兩江督臣曾國全轉飭兩淮運可福裕照數撥解銀欵奴才一面購買絲斤搖紡練染發局開工加緊　辦玆己一律告成裝箱封固選派妥役於十月初六日領解赴京交納並照章航海北上以期迅速將動用料工銀兩另行造册報銷外辦解樂部袍料等項活計綠由埋合恭摺具奏伏乞　皇太后　皇上聖鑒謹　奏奉　硃批該衙門知道欽此　○○王文韶片　再查歷次奏准承襲出職年未及歲之寗鄕縣陣亡叅將廖輔臣嫡長子廖基珍現年二十歲又陣亡擬保縣主簿崔焯長子崔蔭昂現年十八歲湘鄕縣陣亡候選主簿場雋嫡長子楊讓黎現年三十五歲又陣亡游擊鄒玉堂繼子鄒本秬現年二十一歲長沙縣陣亡都司銜守備張維德繼子張樹榮現年十九歲又陳亡叅將童秀雲嗣孫童啓鳳現年十九歲又陣亡千總鄒吉成繼子鄒正才現年二十歲又陣亡六品軍功戴曉嵐嗣孫先第現年二十六歲又陣亡擬保遊擊銜都司李忠亮繼子李百紀現年二十八歲又陣亡外委李宗明繼子李雍華現年二十二歲又陣亡外委陳慶堂嫡長子陳炳澤現年二十一歲又陣亡六品軍功李明雲繼子李立申現年十九歲善化縣陣亡　擊周魁亮繼孫周定炳現年二十歲宜章縣陣亡署宜章營千總雲騎尉世職張凌雲繼孫張孔玉現年二十歲又陣亡叅將楊石泰嫡長子楊貴顧現年二十歲均因年己歲據該縣等先後具文詳送騐看前來經升任撫臣卞寶第隱時騐看得各該故員子嗣廖基珍等十五名均係年靑力壯堪以發標學習期滿照例辦理仍俟接准部覆照章起支减成全俸嗣因交卸未及具奏移交到臣除將各宗圖册結分咨吏戶兵各部查照外理合會同湖廣總督臣裕祿署湖南提督臣周瑞龍附片陳明伏乞　聖鑒勅部核覆地行謹　奏奉　硃批該部知道欽此　○○土文韶片　再湖南候補道惲祖祁前於到省後因伊次子毓斌自幼出繼與堂兄祖翼爲嗣在籍聘同鄕莊賡良之女爲室莊賡良亦係湖南候補道員到省在前例無降服子之姻親同官一省應否廻避明文禀輕升任撫臣卞寶弟咨請部示旋准吏部咨覆雖係出繼仍應廻避等因轉行遵照在案查惲祖祁係由湖南候補同知因勞績遞保補知府後以道員用遵例捐請過班臣前在湘撫任內歷經派辦局務委署地方實爲材能出衆之賞此次到任伊始一切委任需人因思該員與莊賡良同係候補道員並無統轄考核之責與實缺司道不同可否仰懇　天恩俯准縣道員憚祖祁暫留湖南差遣俟莊賡良補缺後再令廻避俾臣得收指臂之助出自　逾格鳩慈謹附片陳請伏乞　聖鑒訓示謹　奏奉　硃批着照所請吏部知道欽此　○○王文韶片　再湖南杭州府知府鄧天符調省另有差委所遺篆務應行委負接署以重職守查有候補班儘先補用知府朱其懿堪以委署據藩臬兩司會詳前來臣到任未及三月例不加考除批飭遵照外理合會同湖廣總督臣裕祿循例附片具陳伏乞　聖鑒謹　奏奉　原批吏部知道欽此　○○王文韶片　再准湖南正考官翰林院編修陳懋侯咨稱本年奉　命叩興試湖南現己事竣應卽回京供職適接家信知六七刀間本籍福建閩縣地方因雨水稍多祖塋不無受損亟應及時修理竊思由湖還京路經湖北距原籍福建輸船水路可通擬懇　天恩賞假三月俾得便道回籍省視松揪藉申思慕等情咨請代爲具奏前來理合據情附片代陳伏乞　聖鑒謹　奏奉　硃批陳懋侯着賞假三月欽此　○○恭鏜片　再布特哈副都統銜滿洲總管巴彥孟庫因患病呈請休致經奴才等於本年十月初一日奏請開缺在案伏念布特哈地方操防一切均關緊要該總管巴彥孟庫旣請休致而遴員補選尚需時日應卽先行派員署理以重職守查有副都統銜恊領烏善情形熟悉堪以派往除檄飭外謹附片具陳伏乞　聖鑒謹　奏奉　硃批知道了欽此　○○文琳片　再查奴才衙門所屬司庫筆帖式庫使等負向例五年任滿呈報內務府揀員　換如有當差得力歷經奏蒙　恩准留任在案今查庫使文錦於光緒九年九月二十日到任起扣至十四年九月二十日任滿嗣該咒於十三年二月十三日具報丁父憂遵例回旗穿孝百日至五月初三日回任連閏計算往返一百十天例得扣除計扣至十五年正月初九日爲任滿日期自應先期呈請更替查該員履任以來當差勤謹歷次委解大運進京不辭勞瘁毫無貽悮且織務悄形頗稱熟悉現恭辦　大婚典禮正當緊要之際需員隨同經理以期詳愼妥速可否仰懇　天恩俯准將庫使文錦暫留二年俾奴才藉收指臂之助出目　逾格鴻施謹此附片陳奏伏乞　聖鑒訓示謹　奏奉　硃批着照所請該衙門知道欽此　○○奴才載遷榮頤英亷跪　奏爲總管年滿懇請留任恭摺具　奏仰祈　聖鑒事竊查　東陵設立總管五員辦理八旗守護事務每屆任滿咨送京旗帶領引　見如有熟習差務管轄嚴肅者向准練請留任歷經遵辦在案伏查　景陵總管托雲布係正藍旗滿洲福成佐領下人年六十四歲前於光緒五年間由本處翼長補放景陵總管是年四月內到任自到任起連閏扣至光緒十年三月任滿五年當經奴才毓肅溥豐英廉奏請再留一任以資治理並請毋庸送京引　見奉　旨着照所請該部知道欽此欽遵在案茲查該總營托雲布於光緒十年三月內到任運閏扣至光緒十五年正月又屆任滿五年自應照例咨送京旗帶領引　見惟查總管托雲布係由本處翼長升補今職於辦理旗務均能認眞各處守衛管轄亦皆嚴肅實屬人地相宜奴才等公同熟商合無仰懇　天恩將總管托雪布再留一任以資熟手並請毋庸送京引　見可否之處恭候　欽定理合恭摺具陳伏乞　皇太后　皇上聖鑒　訓示遵行謹　奏奉　硃批着照所請該部知道欽此　○○載遷等片　再奴才等據員外郎瑞琮呈稱竊職係廂白旗滿洲桂鐵佐領下人由監生於光緒二年十二月遵籌餉例在湖南協黔捐局報捐貢生加捐筆帖式分發都察院學習於四年十月考中　實錄館滿謄錄官是年十二月有館於五年九月補授本院筆帖式是年十二月因恭修　穆宗毅皇帝實錄聖訓全書告成議叙列爲一等議敘六年十一月以主事簽分刑部是年五月留館叙補　聖訓校刊處校對官七年九月　穆宗毅皇帝實錄聖訓淸文樣本告成一等議叙加一級八年十一月聖訓校刊告成請免補主事以員外郎儘尤卽選十一年十二月補授　定陵奉祀禮部員外郎於是年十二月十五日到任自到任起連閏扣至光緒十四年十一月十五日三年期滿今將例應試俸呈請題銷等情前來查例載滿洲人員捐納升用者亦照各項議叙人員之例試俸三年准其調升等語今據員外郎瑞琮呈請題銷試俸該員在任三年循分供職並無叅罰事故相應具奏恭候　命下奴才等再行移咨吏部該旗註册照例升轉所有題銷試俸緣由謹循例附片具奏伏乞　皇太后　皇上聖鑒謹　奏奉　硃批該衙門知道欽此 
 
 

Page 12

 
 
[京報第二千八百八十三號]  
[光緒十四年十一月十七日京報全錄]  
　　宮門抄○發抄硃批五道○陝藩陶　奏報暫獲撫篆日期摺○署陝藩文　奏交卸臬篆仍署藩篆摺○署陝臬唐　奏報接署某　日期摺○署陝藩文　奏委著知府片○又　奏知縣飭赴新任片○將軍托　秦廢員由配脫逃請　旨緝辦摺○大臣溥等　奏請添堆撥敬謹守獲摺○大臣懷　奏循案淸理河道摺○十一月十七日禮部宗人府欽天監正黃旗値日無引　見○禮王榮惠各假滿請　安○立侯續假五日　內閣呈進賀表○禮部奏派大徵之正副使　派出李鴻藻嵩申○鑲紅漢奏派署備查壇廟　派出安興　富森布○寧儀司奏十九日祭　奏先殿職津行禮○召見軍機　文興　皇上明日卯正二刻升　中和殿看版已初出乾淸門太和門午門大淸門正陽門進壇門入齋宮○發抄　吳大澂奏搶辦榮澤險工一律平穩奉　硃批該部知道欽此○又請以前鄖陽守承祿調工差委奉　硃批着照所請該衙門知道欽此○又從九廖嘉綬請改獎奉　硃批吏部議奏鈇此○又搶辦各工磚石叚落奉　硃批工部知道欽此○又各工用欵展限造銷奉　硃批着照所請該部知道欽此　○○護理陝西巡撫布政使臣陶模跪　奏爲恭報微臣暫護撫篆日期叩謝　天恩仰祈　聖鑒事竊距於直隸按察使任內蒙　恩補授陝西布政使遵卽入　覲仰蒙　召見二次　訓誨周詳莫名欽感並蒙　賞假一月回浙江原籍省墓　陛辭後取道天津航海回浙假滿由籍西上於十月初七口行抵陝西省城十七日接奉督臣譚鍾鱗行知奏委臣暫護撫篆十八日准代辦巡撫署布政使文光委西安府知府文啓撫標中軍叅將英林將庫存巡撫關防　王命旗牌文卷等件齎送前來臣當卽恭設香案望　闕叩頭祗領任事伏念臣浙西下士知識庸愚由牧令薦擢監司荷　恩地之稠疉正報稱之無由茲復權領封圻彌增悚惕查陝省地處上游巡撫統轄全省當此民生凋敝時事艱難舉凡澄淸吏治整飭邊防綜核度支培養元氣在在均開緊要如臣檮昧深懼弗勝所幸新任撫臣張煦不久卽可到陝現時一切事務惟有殫竭愚忱認眞經理隨時咨商督臣妥籌速辦不敢以暫時護篆稍涉因循冀仰副　高厚鴻慈於萬一所有微臣到陝接護撫篆日期謹具摺叩謝　天恩再臣此鎰由原籍附輪至鄂道經襄樊及河南浙川廳等處入陝所過地方秋稼已登民情安謐堪以上慰　宸厪合併陳明伏乞　皇太后　皇上聖鑒謹　奏奉　硃批知道了欽此　○○署理陝西布政使潼商道奴才又光跪　奏爲恭報奴才交卸臬篆仍署藩篆恭摺仰祈　聖鑒事竊奴才於光緒十四年四月二十四日接奉前撫臣葉伯英行知奏委奴才署理臬篆旋因署藩司曾鉢丁憂復接奉督臣譚鍾麟檄飭奏委奴才署理藩篆代辦巡撫事宜遵於九月二十二日兼署藩篆均輕先後奏明在案茲於十月初六日署臬司陝安道唐樹楠馳抵省城奴才謹將臬署印信文案卷宗移交接收任事訖奴才現仍署理藩篆所有奴才交卸臬篆日期謹恭摺奏報伏乞　皇太后　皇上聖鑒謹　奏奉　硃批知道了欽此　○○署陝西按察使陝安道臣唐樹楠跪　奏爲恭報微臣接署臬蒙日期叩謝　天恩仰祈　聖鑒事羈微臣於光緒十四年九月二十二日奉督臣譚鍾麟飭知署陝西臬司文光委署藩司所遺臬司篆務委臣署理遵卽交卸陝安道篆起程馳抵省垣於十月初六日准署臬司臣文光將印信文卷等件移交前來臣當卽恭設香案望　關叩頭祇領任事伏念臣三湘下士一介愚庸由舉人以刑部司員轉掌科道歷充城差甲申蒙恩擢授陝安兵備道上年十二月經前撫臣葉伯英委署臬篆今夏四月回任方愧十旬攝事未報涓埃玆復鉅任重權彌深冰惕查關中爲秦隴要區臬司實刑名總匯必愼刑乃能治獄必鋤暴始獲安良舉凡儆貪懲蠹戢盜詰奸及整頓驛傳一切應辦事宜在在胥關緊要如臣檮昧深懼弗勝惟有勉竭駑駘力矢勤愼遇事禀商督撫臣悉心斟酌認眞講求以冀仰酬　高厚鴻慈於萬一所有微臣接署臬篆日期並感激下忱理合恭摺具陳伏乞　皇太后　皇上聖鑒謹　奏奉　硃批知道了欽此　○○文光片　再遺缺知府賀爾昌現已到省所有同州府知府文啓調補西安府知府業已會文核准自應飭令賀爾昌卽赴同州府新任以專責成又本任漢中府調署興安府知府奇臣俸滿奉文調取引　見查有侯補知府周淦樸誠穩練辦事勤能堪以委令署理又本任興安府調署漢中府知府童兆蓉經督臣譚鍾麟奏委兼署陝安道唐園楠遺缺奴才因漢中府地處南山素稱難治隨卽禀商督臣委員接署府篆查有候補知府鄭子兆才長識裕諳練老成堪以委令署理除由司分檄飭遵外謹會同督臣譚鍾麟附片具奏伏乞　聖鑒謹　奏奉　硃批吏部知道欽此　○○文光片　再新選郃縣知縣葛維堃於光緒十四年五月到省繳憑當因該員甫經抵陜於地方情形未能熟悉經前撫臣奏明暫行留省察看在案玆查該員才具明晰自六月飭赴咸寍縣發審局學習數月以來審斷平允公事亦頗留心自應飭赴新任以專責成除由司檄飭赴任外謹附片具陳伏乞　聖鑒謹　奏奉　硃批知道了欽此　○○奴才托倫布跪　奏爲軍合廢員由配脫逃請　旨飭緝究辦恭摺奏祈　聖鑒事竊據張家口管站部員詳稱查得第十三台廢員田倆志並未在台當飭差役各處訪查遍覓無蹤實係潜逃等情呈報前來奴才卽復派員分赴張家口內外以及各診臺所附近一帶地方認眞嚴查未獲卷查儿遇廢員逃走均經奏請通緝有案查廢員田福志係廣西鬱林州北流縣人已革遊擊發往軍臺効力贖罪於光緒十二年二月二十九日到臺派在第十三臺當差現在由配逃走自應辦理除時該廢員田福志年貎籍貫開單飛咨鄰境直隸總督山西巡撫熟河都統轉飭所屬並奴才衙門所屬各地方緝拿仍先行咨報兵部刑部外相應請　旨飭下廣西巡撫順天府五城一體嚴拿務獲究辦所有廢員由配脫逃請　旨飭緝究辦豫由理合恭摺具奏伏乞　皇太后　皇上聖鑒訓示遵行再副都統永德現在出差未經列銜合併聲明謹　奏奉　硃批另有旨欽此　○○奴才溥芸意普懷塔布跪　奏爲請添堆撥敬謹守護恭摺奏　間仰祈　聖鑒事竊奴才等恭查同治六年莊順皇貴妃金棺暫女　慕東陵經守護大臣奕梁等奏請建設堆撥添派內務府八旗緣營官兵値宿敬謹守護在案茲恭値　成貴妃金棺於本年九刀二十三日奉移　慕東陵　西配殿暫安奴才等卽於是日起派委內務府官役十二員名在　隆恩門外　東西朝房値宿八旗官兵十三員名綠營弁兵十二員名在羅圈墻附近權且先行支搭帳房値宿巡邏伏思現屆冬令天氣嚴寒之際該官兵等巡　値宿風雪堪虞恭擬援案八旗官兵等在羅圈嗇左右設添堆撥二處緑營弁兵等在　寶山左右添設堆撥一處以便値宿巡羅所有住宿官役兵丁請仍照同治六年舊章每日每員各　賞給口分銀八分以示體恤仍由奴才溥芸意普督率總管龔長等勤加稽蔡奴才懷塔布督率遊擊守備等不時周歷巡查以期嚴密而昭敬愼至添建霍撥四處及支給値宿官兵口分應需銀兩均請由廣恩庫動支歸入年例奏銷免其造册報部理合恭摺奏　聞伏乞　皇太后　皇上聖鑒訓示遵行謹　奏奉　硃批該部知道欽此　○○奴才懷塔布跪　奏爲循案淸理河道恭摺奏　聞仰祈　聖鑒事謹查　西陵河道溝橋於咸豐二年奉　旨挑挖以後仍按年隨時請理以免壅塞並酌定需銀不過三百兩等因歷經遵辦在案茲屆應查河道之時奴才揀派內務府司員敬謹詳查各　陵附近河身以及各　蟠龍溝共計二千四百三十一丈所生草茨均應一律芟除潔凈並查得　東口子門內石平橋東西兩岸鴈翅被水中刷石塊有臌閃灰皮亦多脫落均應亟爲修理第時値冬令未便工作應俟明春就近拾取浮右加以灰斤抹砌妥實以期鞏固等情禀覆兩來奴才當卽飭將各河草茨逐處認眞芟除所拆鴈翅應俟明歲春融照式修整隨卽親詣查騐草茨皆已芟除所需　糧奴才查照成案擬發銀二百六十兩由廣恩庫動支論入年例奏銷所有循案淸理河道緣由理合恭摺具奏伏乞　皇太后　皇上聖鑒謹奏奉　硃批該部知道欽此 
　　昨日接到十七日京報一本合先排印尚有十五十六日京報俟遞到後再行補登 
　　本館附誌 
 
