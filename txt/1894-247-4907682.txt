# 1894 - 247 - 4907682

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辦者眞有天壤之殊是以海内風行幾至不經而走兹復重加印釘精益求精分裝三百九十二本盛以攑木箱三口字實價洋銀每部五十元世有留心乙部者請臨申報館帳房購取可也 
[售藥助振] [  申報舘同人啓]  
　　啓者兹承徐君聞韶以救治吞服生烟藥三十瓶貽贈同人同人以振務方殷願變價以充此欵此藥靈妙無匹每瓶照原價售洋半元祇須詳閱仿單卽可如法施救諸君子有樂善不倦者請臨本館帳房購取以廣流傳也可　 
[石印中外地輿圖說集成] [  點石齋啓]  
　　近科鄕會試三塲策問必及地輿之學苟非博覽羣書確有攷据每不能詳爲條對同康廬主人爰輯中外名人著作敦請名宿相與攷證大則歴代疆域小則風土物産遠則羣洋海島之形勢近則與國山海之源流推及寰宇五大洲之新寄瑰偉莫不源源本本而考据東三省尤爲詳備是書有圖有表經緯度里縷析條分能令閱者瞭如指掌凡留心時務者當必先睹爲快准於七月初十日出書每部世二本收回工料實洋八元不折不扣上海在本齋分莊出售并三洋涇橋緯文阁以及各省考栅街各書莊 
[論無頼攫物之非]  
　　初八日本報載有無賴攫物一則略謂有日人名正大路居虹口武昌路開設小飯店前日夜半時忽有無賴八人叩門而入各自動手攫取現洋八元五角及零物而去經正大路於次日下午報捕請緝云云閱竟不禁喟然而歎日何虹口一帶無頼之多竟若是哉此種無頼英界亦有法界較多而尚不若美界之尤甚平時拆梢打降聚衆行兇之事久巳視爲固然置禁令於不顧然從未有軟進硬出如此次之所爲者在無賴之爲此舉無非爲貪得財物起見寓居租界中之日人平時有日官保護卽中日失和以後亦有美領事代任保護之責日人旣有恃無恐無賴亦不敢妄行今美國政府秉公辦理以華人在日者卽歸日本約束美領事無保護之權則日人之在華者自應一體辦理由是上海租界中之日人美領事亦不任保護之責無賴因此生心謂日人旣無人肯爲保護可以予取予求甘作此盜賊之行徑而不知美領事旣謝保護之責則日人之在華者應由華官保護亦猶華人在日歸日官保護同一理也試問華人之在日者日人或肆意欺凌乘危脅奪則華人聞之必將怫然動色而謂其舉動之不情易地以觀當知人心之大抵皆然也且易玉帛爲兵戈係國家大事與小民何干是以西國通例兩國開戰以後凡寄居之商民財産必請局外之國代爲保護俾得各安常業本國土著亦斷無因兩國爭戰而遷怒於商民之理盖公義之與私憤昭然各異不得借公義之名藉以洩其私憤也倘其懔率土普天之義懷同仇敵愾之心則當執殳前驅爲國禦侮搴旗斬將立功沙塲生當封徹侯死當廟食無窮如傳介子班定遠之所爲方足使鬚眉生色卽不然苟能設一計贊一策可以有裨國家亦不愧俠烈士日本佔踞朝鮮犯我威海旅順等處海口納以陰謀詭計用事分布間謀游歴内地甚至改晚華裝成易僧人裝束使人難以辨認所到之處必以重利餂土人使爲向導凡我之山川形勢道里遠近關津阨塞屯兵之多少設備之疏密一一繪圖貼詭又於我國之一舉一動廣行侦探多方設計以報其國家將不利於我若此類者誠可謂之奸民與寓居租界中之良民不可相提並論中國地方官旣巳大張告示三令五申凡有拿獲日奸一名者賞銀二百兩或一百兩知風報信因而拿獲以次遞減血性與子苟以除奸報國爲事則當嚴緝内地匿跡之日奸而不當妄累租界安分之日人在日人之經商於此者不過懋遷有無於彼國之事無與也若因彼國之稱兵犯順而遷怒其民是爲不分皂白一不可也美領事旣不任保護則任保護之責者非華官而誰若欺日人之孤立無助任意凌侮萬一釀成大案使華官反多棘手二不可也華人之在日者不少旣歸日官保護日官得而挾制之我若逞忿於在華之日人彼國聞此消息保無以我之逞忿於日人者轉而施之於寓日之華人乎授人口實三不可也中國一舉一動無不堂皇正大數千年來聲教政治蒸蒸日上實爲環球各國觀聽之所繫倘違一巳之私爲乘危刦奪之計在洞明時事者固知其爲無賴之所爲而各國邀臨風聲未遑詳察保無有碍中國之聲名乎四不可也且中國之所以勝日本者彼以譎我以正彼以刻覈我以寛大凡食毛購土者正宜仰體此意於寓居租界中之日人照常看待勿生狎侮之心勿作欺凌之舉俾覘國者知我中國之所設施加人一等不愧爲禮義之而日本知我中國之厚待其民自必激發天良於華人之寓日者加意保護所全豈不大哉且近日中國官府屢經出示諭令訪拿日本奸細并聲明安分日人當照常保護不得任意欺凌然則及此時而乘危刧奪與官府分别良莠之意固巳大相剌謬彼入小飯店誆開門户括取錢物之八人亦適以成其爲無賴而巳矣 
[本館接奉電音]  
　　昨由京友電傳奉上諭一道謹敬譯登○八月初八日上諭張英麟奏考核教職請旨獎勵一摺據稱奉天遼陽州學正司空羣等學養兼優堪勝師表自應量予恩施以昭激勸遼陽州學正司空羣復州學正李其端義州學正姜有筠吉林伯都訥廳訓導吕建翰均著賞加國子監學正衡以示嘉獎該部知道欽此 
[温樹秋聲]  
　　吏部爲示傳事所有七月分月官散館卽用知縣周頌聲一員於過堂時口背履歴與該員前遞印結履歴不符相應傳令該員卽刻親身赴部問話○某大臣疏陳豫籌餉源一摺擬將王公文武大小旗漢官員俸銀扣留三成濟餉經户部覆奏議准自光緖二十一年春季起所有在京親王郡王以下文武大小官員應支俸銀槪以七成開放其餘三成留供勇餉以濟要需刻己分行在京文武各衙門一體遵照辦理矣○禮部爲知照事祠祭司案呈本部具奏八月初十日宣宗成皇商誕辰是日虔誠齋戒禁止屠宰不理刑各照常辦事等因奉旨知道了欽此欽遵到部相應知照各衙門一體遵照○本年甲午科宗室八旗文鄕試例應先試馬步騎射經兵部開單題請欽派監試大臣奉硃筆著派麟書容貴監馬步射這監試著敬佑去欽此旨下卽由兵部司員請期考試麟芝弇大恊揆等訂於七月二十七八兩日辰刻在東安門内南箭亭子正白旗侍衛教塲考試先期由兵部分行宗人府入旗各固山傳知與考人等務於是晨各備弓馬前赴教塲預備○倭人啓釁軍事聿興兩翼前鋒營八旗護軍營擡槍鳥槍練兵經十營莫焉逹同奉堂諭勤加訓練按日合擛並將應需軍裝器械全行整頓以備不虞每值操練時由神機營分派委員抽查點名恊同閱視○崑攸峰大宗伯現在穿孝所有御前對引一差應卽派署以重祀典經太常寺咨取各部院滿堂銜 
 
 

Page 2

 
 
名開單請旨派署七月二十三日奉硃筆圈出兵部尚書宗室敬信欽此○新任山東巡撫李大中丞業衡於七月二十三日趨赴西苑門陛辭請訓是日寅刻在九卿房候旨旋由軍機處發出傳單李秉衡頭起入見上御勤政殿面諭機宜中丞跪聆畢偱例陛辭退下與樞臣晤談片刻卽步出西苑乘輿回㝢俶裝起身○軍機處片交吏部七月二十三日軍機大臣面奉諭旨本日引見截取道之禮科給事中林燦垣截取知府之户部郎中林開章禮部郎中龔鎭湘刑部郎中于民新等均於七月二十五日預備召見欽此欽遵爲此片交吏部分傳該各員於是日寅刻在西苑門外伺候並自行呈遞膳牌○入月初三日皇上親祀　文廟　崇聖祠則派麟書主祭所有國予監陪祭堂官經太常寺開單請派奉硃筆圈出國子監祭酒薩廉司業多歡署祭酒王懿榮司業吳樹梅欽此○新任詹事府少詹事李少宫詹培元涓吉七月二十四日辰時進署履新先期經主簿廳示仰合署官員供事以及匠役人等知悉至期一體謁見○京巡捕中營張恊戎奉堂諭七月二十六日辰刻在安定德勝門外兩黄旗教塲調齊五營二十三汛練兵三千名聽候神機營委員點名合操 
[倭兵大敗]  
　　昨接本館派赴烟臺訪事友人來函云初五日下午有英兵船自仁川駛抵烟臺詢以朝鮮内地軍情據言我軍與倭兵連日大戰惟上月廿八日一戰殱斃倭人約以萬計其傷而未死由仁川運回倭國調養者乘坐杉板至七十餘隻共約二三千名之多此係在仁川親見者倭人屢挫之餘遁回梁山地方此處逼近海角與倭國僅隔一水輪船半日可逹倭人力盡計窮前當勁敵後臨絶地若非乘輪遁回本國必被我軍聚而殲旃封鯨鯢以爲京觀耳按梁山在慶尚道之東南隅離釜山浦不遠由釜山浦至日本之馬關海程一百廿二里 
[倭軍近狀]  
　　昨得七月三十日高麗來信云日前倭人調兵至釜山初意欲由陸路入韓城而高人皆深惡倭奴沿途仇殺倭弁知勢難逕逹重雇輪船裝載航海至仁川○目下高國南境民人無一願與倭奴來往者所有應納之漕米皆抗不肯輪蓋恐一上倉厫卽入倭奴之手也○在高之倭弁倭兵皆惴惴於心常若杞人之憂天墜自至高轉戰以迄於今自言己被華兵殲斃五千名左右然尚有所諱飾實則每戰必死數千人其致命疆塲者斷不止此數也從前葉軍門自牙山退出行至金川河畔與倭兵交鋒倭兵自言死七百人此外受傷者不計其數皆送往仁川醫治醫生應接不暇乃帶傷載返倭沿途喊苦之聲慘不忍聽倭人爰遍召醫生及服事病人者星夜兼程而往然尚不敷應用至陳亡之兵卒皆舁至仁川鄕落瘞埋○高麗獵户其技甚精刻皆駐守山顚一見倭兵卽行擊斃一日倭弁調兵八百名上山與獵户鬥獵户立卽招集黨徒與之鏖戰致斃倭兵六百餘名敗卒殘兵赧顔而退其時倭兵大隊麕萃瑞興地方與華兵相遇槍砲互擊倭兵太敗而逃行至金川河之南始得喘息稍定刻下盤踞韓城者只數百人餘皆調往金川河濱作負嵎之計觀其情狀倭奴己不能支乃要結高員之附倭奴者任以官職其數不足則有以一人而兼數缺者殊可笑巳○當大島授首後倭廷又派武員大津氏至釜山經理軍事尚有一武員至仁川則未知其姓○倭人最喜使奸細偵探軍情一日有倭奸六名至平壤潛窺華軍舉動後經華军拘獲立正黄刑○七月廿七日倭廷特派公使至高向高王稱賀謂其己成自主之國也高民聞此消息相與啞然失笑以倭人旣己廢辱高王强行脅制乃復以自主爲言謬爲稱賀是直視高麗爲兒戲矣○在高之日兵欲求米糧而不可得派人赴各處搜尋高民皆不肯給與一日派兵多名至知府署中索米一千石知府不允日人因此憤恨將府署差役殺害高民大動公憤一擁而出生擒日兵三十人餘被逃逸高民之被害者亦有二十餘人高民將生擒之倭兵交與華軍辦理又一日倭弁派兵多名出外捕牛以供軍食被高民攔阻擊斃倭兵不少其餘逃回營中告知倭弁倭弁復派兵一千前去欲與高民尋仇及至其處高民巳集數千人各持軍械整備禦敵倭兵見其聲勢甚盛不敢鹵莾從事相率退回○刻下倭兵在高者佔地不多惟京畿道尚有倭兵黄海道僅佔一半慶尚道惟釜山梁山尚有倭兵其餘地方俱不能駐足○七月十五日爲高王誕辰民間例於是日慶祝京中懸燈結幟熱閙非常今年是日並未舉行以叙奴犯順故也○叛黨閔姓近被高民所獲送與華官治罪東學黨旣己不附倭人高民素惡倭人誓欲食其肉而寢其皮加以中國大軍雲集節節進剿倭兵屢挫之餘有不土崩瓦解者哉尊潘屬而戢宼氛計期當不遠矣 
[日艦受傷]  
　　天津訪事人函云倭人於七月初十十八等日迭窺威海兩次均係兵輪九艘其第二次被我擊壞兵輪一艘敗衂而逃是日艦雖受損傷並未沈没也據西人傳述謂日本自第二次窺我威海之後失去兵輪一艘其船在日本水師中己推傑出爲水師提督乘坐現在該提督業己易船可知前船被我擊損己無疑義矣 
[全不知羞]  
　　日本東京明治技藝會乃練習繪事者也近聞日廷議於會内遴選巧妙畫匠前往高麗將牙山戰事繪畫成圖按牙山連戰數次日兵死者數千人我軍只傷亡二三百人今日人之繪此圖得毋以此爲勝故誇張於國人歟抑憫死事人多繪此以附于招魂社歟然其不知羞恥亦己極矣 
[獲奸邀獎]  
　　津友信云月初於海大道教堂門首拿獲日本奸細一名其人操華語服華裝不知擬入教堂抑出教堂被獲業己送請津海關道發落連前在城内某所書辦劉五家中緝獲之犯己有二人窩藏倭諜之劉五尙在囹圄聽修嚴辦而獲諜之河北汛任弁裕昇己擢署四門千總以獎有功 
[運米赴津]  
　　津城大米悉頼南中接濟自中日戰務己成滬上禁米出口而津郡米糧遂增聲價大小兩麥以及高粱玉米無不相率增價正不獨數米而炊者支持不易也現要南中大憲府念北直民貧地瘠己准輪舶載米赴津惟需保兵險以免不虞稍多費用耳 
[銜命遄征]  
　　自倭宼背約以來老成宿將要金陵招兵者不一而足現在又有前湖北提督程從周軍門奉旨募勇北上軍門係服闋入都行抵金陵忽奉電旨因與峴帥商議先募威靖馬步十營行臺在張府園軍門籍潁州故分飭諸將在潁亳一帶招募皖勇就亳州取齊金陵只募砲隊一營傳說軍門須隨班祝嘏故月底月初定當拔隊北行軍門自弱冠從戎卽提勁旅每臨大敵謀定後動所向有功年未三十卽膺専閫轉戰河南淮北間平苗平捻厥功尤偉建節襄陽十餘年來軍民懷德畏威所至有祭遵之雅歌投壼羊祜之輕裘緩帶故天下咸以儒雅稱而又親賢好士士之有志者爭依附幕下是行也必能迅秦膚公如尹吉甫薄伐玁狁故事區區島國何敢效螳螂之拒車耶吾知軍門老謀勝算入覲天顔必面陳討倭方略奠海疆於磐石夷扶桑爲郡縣不禁拭目俟之矣 
[行期己定]  
　　蘇州訪事人云江蘇臬司陳舫抽廉訪於七月十三日赴金陵謁見劉峴帥面商機要回轅後本擬卽日北上緣天氣亢旱各憲日在滄浪亭薰壇祈雨遂亦竭誠默禱以迓甘和兹接北洋大臣李傳相電函略謂軍務緊急可作速啓行廉訪乃涓吉本月十三日秉節北上並電催大公子迅率新募湘勇至天津會合一面飭部下諸將校督帶新募之馬步兵一千名於初七日拔隊長征初六日在蘇文武各員在八旂會館設席祖道併召梨園子弟演劆侑觴 
[盤獲倭奸]  
　　本館派赴蘇州訪事人來函云某日有客閒步飲馬橋邊忽見營勇數人飛步狂奔不知何往逾時扭一不倫不類之人族擁而返旁觀者日嘻此某處拆字先生也胡爲乎竟災生縲絏哉旣而詢之知其事者則謂其人素操謝石生涯然頗行蹤詭秘其營官見而盤詰無意中露出倭音知係奸細無訛遂唤勇前來拘獲想一經刑訊不能免於斧鉞臨身也 
[輪船易主]  
　　招商局普濟輪船售與耶松船廠略加修理此後來往上海温州一帶裝貨搭客云 
 
 

Page 3

 
 
[川縛官案結]  
　　去秋代理鎭洋縣郭明府被前任家丁誣以痴癲綑縛七晝夜一案屢經江蘇臬司陳舫仙廉訪提集通案人証詳細研求一切情形均歴登報牘兹接姑蘇訪事人來信悉此案業經定讞以傳唤民壯入署綑縛之門丁陸福爲罪魓禍首科以充軍動手綑縛之縣署民壯四名科以徒罪縣署家丁三名杖八十前任太倉州程刺史及鎭洋縣典史皆原品休致州吏目某君及正任鎭洋縣吳大令仍回本任代理鎭洋縣郭明府攺爲教授餘皆無辜省釋縛官犯上之案於是乎結而門丁蔡麗生依然事外逍遥云 
[劫火紀餘]  
　　廣東榖埠河面火災前己疉登於報兹悉是役各妓艇之得脫者祇有最著名之秀菊艇當時急爲設法斫斷繫船之鐵索並出重價雇小輪船帶往别處故得如碩果之僅仔又有一艇己離火塲數丈忽有被焚之小舟隨流漂下猝與相觸竟至殃及池魚一若數己先定無可倖逃者此艇直流至仁濟街河旁一路火光熊熊岸上人家受驚不少旋由水龍竭力注射始得撲滅是時東南風甚勁風火互相煽虐故爲禍如是之烈遠至佛山陳村等處望之亦光氣燭天與朝霞相輝映云 
[米買居奇]  
　　粤東前以霪雨過多河水增漲廣肇兩府基圍多被冲决症地頓成澤國民歎其魚大憲飢溺爲懷開倉賑濟災民賴以全活不致失所然禾麥己悉數淹没收成無望省中米賈遂龍斷居奇高抬時價貧民數米而炊不免愁眉雙鎖矣 
[甬防新志]  
　　寍波訪事人云中倭釁起海防戒嚴吳福茨觀察以欲御外人不得不先除内患遂札蕭别駕督同鄞縣糧捕二廳分巡各城門各街巷而於吐霧吞雲之處更嚴密防閑也○鎭海各防營經大憲嚴飭勇丁逐日操演火樂彈丸水雷之類皆由郡城軍裝局派船護送到防南北兩岸砲臺無不旗幟輝煌戈矛矗列天設之險壁壘森嚴諒彼倭奴不敢越雷池一步矣○官憲諭令各紳董舉辦民圑現己一律舉行巷尾街頭擊拆聲徹夜不絶○前者寍波郡城拿獲倭奸經寍紹台道番鞫後發交鄞縣釘鐐收禁兹聞該奸在獄患病勢己垂危道憲卽諭楊大令嚴飭禁卒小心看守給以湯藥毋稍疏虞蓋不欲令其倒斃獄中致逃斧鑕也 
[大壯國威]  
　　西人有心儀日本者每以彼國製造稍得西法皮毛輒謂倭人勇往専精一切商務軍務我國悉瞠乎在後此次中日旣開兵釁逆料我國難操必勝之權詎知葉曙卿軍門以少勝多在牙山時兩次大挫日兵死傷計二千餘人嗣由牙山移軍平壤一路又殺日兵約二干人毅軍慶軍盛軍大隊在平壤屢次大勝斬馘日兵不下一萬數千人捿書飛布巳足伸中國之威奪日人之氣以海戰言日本兵輪於六月廿四日在牙山洋面被毁一艘七月十八日窺我威海復毁一艘其要朝鮮大同灣者又被我擊毁四艘水師技倆巳可槪見彼管窺蠡測者亦可爽然若失矣 
[西人投効]  
　　本月初二日有三西人由粤海關至香港自言中日戰務旣開港中曾有西人投効華軍故來此以承其乏並聞九龍關有西吏四名擬於本禮拜内附皇后輪船往上海取道北上投効營中馬溜洲洋關則有西吏三名己於初二日附樂生輪船往北據言各西人皆曾在英國水師中習練燃砲及施放水雷等技今之赴北想擬盡刀丁中朝聞中朝擬於開戰時每名按月給薪水銀一百五十兩軍務旣竣仍復職稅關倘不幸捐軀則賞給三載薪水以示體卹由總稅務司擔保給領故西人皆樂爲之用也 
[練兵調防]  
　　古北口練兵駕坐民船四十餘艘舳艫相接旌旗蔽空護以砲船於初一日午後駛抵津沽停泊河東附近老龍頭車站聞係調赴山海關一帶防堵者 
[東臺辦防]  
　　揚州府之東臺縣跨居范堤之上距海不遠自前月下旬某鹽塲有倭人購米雖卽敗露未曾購去而官憲爲防患計會同紳董籌議設立圑防招募精壯若干名在東臺河垜分設兩局每日在縣署前操演由汪吕兩君總司其事己於上月廿入日開局 
[白下官塲瑣錄]  
　　前江西臬憲現升奉天府府尹福大京兆由潯陽來寗面晤制軍盤桓數日卽乘壹壺輪船赴清江易車北上各官趨送如儀○馬觀察聲焕祥觀察集聞訃丁憂所遺五河鹽厘一差會辦厘捐局一差均須另委幹員接辦現遴選尚未得人云 
[履勘秋災]  
　　江寍府屬自入夏以來雨澤稀少禾苗枯稿居山農民咸紛紛來省報災江寍府李太尊未交卸之先特派勘災委員赴各縣察看虚實以便分别上詳大約一府通算减成將及三四云 
[新安道聽]  
　　皖垣苦旱於兹兩月有奇在省各大憲以及地方有司疉次設壇虔求巳紀報章而甘霖迄未渥沛良有司固情殷切盼而農户望雨更覺兩眼欲穿彼蒼蒼者何不眷念我黎庶耶近聞有湖北道士年六十餘歴年朝謁各處名山覿其面聽其說頤有智術謂近年乾旱彼能代民請命於是首縣黄漢池明府訪悉卽飭人唤至一詢而該道允許請飭在龍王廟内高搭求雨臺擺設香案俾得誠心誦經念咒自七月二十六日起至八月初二日止謂七日内必有大雨所需一切明府均己應許二十七日初更後果見東方濃雲密布雷聲隆隆霎時大雨滂沱片刻卽息雲開雨止不過洒濕塘灰而巳次日依然晴霽暑氣更爲逼人○皖垣今年自五月初旬火熱至今日甚一日而交秋後署熱尤甚伏天由七月二十日起至三十日止逐日寒署針升至百度以外熱至於無納凉之處父老傳方謂數十年來未見如此酷熱實爲罕見罕聞近因城廂内外居民人等疾病繁多死亡相繼時有所聞東北西三門每日出柩約計數具而醫家藥鋪生意較音更加三倍將來秋凉染病恐亦不堪設想耳○皖垣督辦保甲總局現署按察使司本任安廬滁和道丁恬生廉訪出示曉諭略謂現值天氣久亢不雨屈指兩月有餘井塘乏水涸似龜紋百物不無焦燥深慮火患責令各叚地保督率更夫肩示鳴鑼在於各保下徧告凡有水池各挑清水儲滿無水池者不妨各就家中水缸多儲清水以滿爲度本司親詣查騐如有不遵者實該保勸導不力定當提懲民間各有身家惜此小費亦干未便云云仰見廉訪關心民瘼無微不至○委辦保中總局安徽候補道李篁仙觀察壽容於七月三十日己時因病棄世桉觀察籍隷湘省由翰苑起家始則供識部曹繼而以道班籖掣卾渚交督撫差遣委用歴辦優差曾署漢黄德道篆務適譚敬甫中丞巡撫是邦中丞與觀察係兒女姻誼以是遵例廻避攺省安徽歴辦各差委署安廬道一次蕪湖道一次卸事返省仍奉委辦保甲局遇事秉公地方盜源爲之一清此次病係瘧疾計己有餘百方救治詎料藥石無靈竟溘然長逝皖中士民追思不置○統領安慶撫標練軍馬步各營宋珮箴車門於上月三十日乘輿赴各當道處辭行是晚卽坐招商局江寛輪船至白下晉謁督憲聞軍門此次赴寍因防務要公面禀劉峴帥並欲晤商前湖北提督程從周軍門及總理兩江營務處郭善臣軍門想勾留數日卽當回防視事也○署撫憲德静山中丞以倭人有事之秋沿江一帶節節備防以杜敵人之藐視静帥知署臬憲本任安廬道丁恬生廉訪老於軍務久歴戎行遂札委兼訪查閱安慶以下砲臺順查各要隘口面廉訪奉札後隨卽辭行於月之初一日清晨乘長龍砲船解纜東下并聞欲赴白下謁見督憲面禀要公其署中日行公事己檄委首府邊卓存太守代拆代行 
方伯過滬 
　　湖北藩司王方伯之春交卸藩篆晉京祝嘏將於初九日蒞滬此己紀諸前報昨晨十點鐘方伯乘舟抵滬在金利源碼頭下碇本埠文武印委各員咸詣江干迎迓方伯旋卽登岸赴天后宫側行轅暫駐襜帷不日北上 
[幾致火災]  
　　有名倭子者本係華産而人偏目之爲蓬萊弱水間人大約因狀類侏儒以致指鹿爲馬也家於西門内向以販布爲生利覓蠅頭差堪自給前晚十一下鐘時屋後廚房中忽然烟霧迷漫火光上熾幸比鄰鞋作主從壁縫中窺見毁門而入汲水灌救得免成災 
[飭差伺候]  
　　上海縣黄大令密諭幹役薛貴於昨日帶同夥役在小東門伺候聞爲查緝倭奸事也 
 
 

Page 4

 
 
[蒿里聲哀]  
　　某甲年四十餘歲前日傍晚行至虹口天后宫西首德安里某姓家後門外蹲坐於地至十一下鐘時某號巡街捕見之疑爲竊賊逐之不去視之氣巳絶矣乃報知捕房捕頭命頭圖地保查無屍屬在申爰報請保安局收殮○江北人三九子向充某輪船水手其妻菜氏僑居虹口永祥里數月以來雁杳魚沈不見藁砧遄返遣人偵探則稱六月某日船泊香港三九子未知何故忽自刎身亡屍骸被西人抛棄河中氏聞痛哭號咷誓以身殉亦慘矣哉 
[籖手舞弊]  
　　寗波人李華田在吳淞口某卡爲籖子手因營私作弊偷運米石出口經關道憲黄觀察札飭寳山縣解轅究辦馬明府昨日飭差解送上海縣請轉解道轅訊辦黄大令飭暫收外監聽候解道訊辦 
[失贜甚鉅]  
　　本邑廿二保二十四圖高家行鎭紳宦朱其仁家於本月初六夜被巨賊越墻而進竊去首飾箱一隻值價甚鉅内有金鐲數對零星物件不計其數舉家深入睡鄕尚不知覺迨醒後追捕賊己杳無蹤跡矣前日禀請上海縣飭捕嚴緝黄大令查閱贓單爲數頗鉅擬於今日往勘一面飭捕嚴緝 
[善與人同]  
　　昨奉到陳逸卿大善士駕臨敝堂樂助養狗經費洋一百元又經募八十九位合助洋三百五十元大善士善與人同恩推及物福壽無量欽佩莫名目下捕房領出之狗運蘇巳有一千三百餘頭皆係絶處逢生得免慘斃惟是敝堂經辦蘇申兩處狗則日見其多經費則日益加繁深虞竭蹶難持久遠惟有仰望執有敝堂捐册捐簿之善士俯念救狗係救命之功德如大善士之鼎力匡扶共濟時艱源源而來善人是富獲報靡涯九頓叩禱[  上海六馬路仁濟善堂董事施善昌等謹誌]  
 
 
 

Page 5

 
 
[仙傳乾坤廣嗣丸]  
天下馳名眞正廣東益三堂老藥號發兌鋪分上洋鐵馬路東首第六家坐北朝南雙開門面便是近多假冐購者請認招牌爲要 
天地絪緼萬物化醇男女媾精萬物化生此造化自然之理亦思無爲之道也故有陰陽卽有夫婦卽有子嗣無不生育之理所謂山無不草木地無不黍稷猶在得其養耳人之不育皆然此理或男子精滑精清精冷及臨事不堅或流而不射或夢遺便濁或過於强固勝敗不洽婦人之不孕則經期或前或後一月兩至或二月一至有精血枯絶榮衞不和而作白帶白濁子宮寒冷獨不成血中伏熱而孤陽不生血瘕氣痞子藏不收月經不通等症此乃須然男婦交媾總不能生育也本堂主人心存濟世屢見世之望嗣者甚衆特將家藏異人傳授秘製之奇方不惜工本親自督製流傳救濟世人將此丸男婦各服一丸　能避却百病後男則補腎壯陽固精女則補命門煖子宮能調十二經血脉使藥性到男婦交媾而一點先天之眞靈必能一索而得男實有百發百中萬靈萬妥希世秘寳種子仙丹也每盒二丸價洋一元○加料每盒二粒二元○另有秘製奇法受孕保小產丸每盒雙料價洋二元單料一元無論從前屢次小產今成孕後宜服此丸可保永無漏胎小產之患至臨盆易生易養及產後多乳而且生子有壽功效異常不折不扣遠埠托局寄帶來往信資貴客自給近多假冐購藥均有回信發票總藥目每逢朔日登錄申報以絶假冐 
[珠貝半夏○不用珠粉者天誅地滅胡家宅大洋房]  
百花祠化痰治嗽天星五寳珠貝半夏 
半夏之功療痰治嗽人所共知然必須製之得法斯能效若桴鼓况治痰迷卒中頑痰癲癎小兒驚痰均寄性命於俄傾市肆所售必果用姜甘二製卽自謂專門名家者亦祗加桂附耳然而人命關天豈容草率本局有鑒於斯故不惜工本按照秘方用天星珠貝參桂二陳等九製成粉貨旣軼羣功尤倍蓰治痰固稱聖品若救痰迷癲癎驚風痰喘痰涎卒中命在埀危立能起死回生誠無上上品起碼一元貨眞價實○幷售救命驚風三寳二元 
[京都同德堂藥局上海英大馬路五福弄口只此一家遠近均無分局]  
本堂妙藥數百種中外馳名近影射人多致遠埠購藥者紛紛投函以信局誤送他家復向本堂重購但藥物關係匪輕倘再有前項情事定將其人送官懲辦此佈本堂虔製各品祇綠效騐風行遂致遠近雲從並蒙各上憲嘉惠匾額益深虔愼遠近賜顧請認明本堂高懸卅二方匾額門懸上海縣告示鉛印藥水五色仿單套板聯信附送陰騭文詩箋諸證歌訣一萬五千言藥名總錄方免貽誤信力尊客自理遠近見索萬應四時救急天中良茶不取分文京都同德堂藥局識 
[天下馳名○存濟堂大藥局發兌開張法馬路東首寳眞價實不折不扣假冐甚多購者留神天下第一靈效無比肝胃氣痛散]  
肝胃氣痛一症得之於婦女者居多一經患此受累無窮或一年一發或數月一發醫藥雖多如能尅期湊效如應斯響者實不多見自來靈藥治病問或數日而愈者有之或週時而愈者亦有之從未聞有得一分藥而眞能立服立愈者惟本堂此㪚竟能之絕非市上所售者可比因此出衆神效敢誇大口緣所患不論男婦年久新起雖痛極難忍滴水不進險症只須此㪚一分開水送下立卽平復重者三分除根永不復發倘若虛言罪我惟天每瓶價洋兩元遠處寄帶信力自給 
[見利忘義利慾熏心]  
啓者吾粤東莞人張家德號子衡前當修築砲台夫頭之役後則接辦橋工現仍作橋工委員於光緒十年時到淡斯時先堂兄與石作淡水德忌利士買辦而其長子兆廷勷理辦事子衡淡地初到無處投奔兼之凡事未諳語言不董遂訪之先堂兄先堂兄見渠人似樸誠諸凡指點并留棲止子衡凡有所需先堂兄及兆廷無不代爲之措繁瑣各事無不代爲之辦如是數年交情日密卽子衡之眷屬亦移入先堂兄行内同住儼然一家似此故子衡之辦事無誤以致保有功名獲有鉅貲半賴先堂兄及兆廷父子之力皆淡地之人所共喻而子衡所住之屋不收其租飲食碎費不較其值數年以來不下數百亦淡地之人所共喻不境先堂兄及兆廷於光緒十三四年間相繼逝世先堂兄上有繼母下有少妾三人兒女未婚嫁者十餘人兆廷遺下寡婦孤兒數人而家内並無田產祗賸淡水自置行屋一間約值銀數千元現銀約萬餘元均歸其出嗣之次子斯百權理斯百少不經事凡作生理無不爲人所愚年年虧缺因之家費亦年年减附逮至光緒十八年竟無半文附返致家内典質一空債負纍纍數十口寡婦孤兒饑寒相逼迫得先堂兄之第三第四兩妾親到淡地找尋斯百適斯百遇事被覊遂投訴於余余與服内弟兄酌量均謂宜趁此查斯百之銀存於何處追出三數千俾伊家内庶此寡婦孤兒目下不致饑寒否則斯百之銀料將來終　烏有那時不堪設想余遂照此而行因思斯百所與交遊惟子衡最密兼思子衡現與斯百合股作辦木料生理定必知其存銀着落乃着彼二人面見子衡哭訴子衡始則推爲不知繼則許爲查訪而其實子衡反以此通知斯百被余服内弟兄所聞於是諒此現銀難追乃復集同族及服内弟兄兼相好親朋等共酌僉謂惟今之計現銀旣屬難追宜卽將此行屋追出交一妥人管理收租寄返如此則寡婦孤兒等一粥一飯亦暫可支持衆以爲然遂公同追出此行屋推余管理余義不容辭是以卽將此行租與義和洋行並　佈告於各同鄕及淡地之人說此行係與石家中數十口寡婦孤兒養口之業斯百乃出嗣之子兼現銀經渠用盡此後此行斯百不能干預云云孰意去冬子衡見余乃謂斯百欠彼數百元欲揸此行抵還余答此行乃寡婦孤兒養口斯百不能干預汝亦稔知况斯百現在儘可向斯百討償此行愼母妄想等語彼遂悻悻而去去後余找斯百詢之斯百謂若據來往數算雖要欠渠數百然與渠共作辦木料放山客之數被欠鉅欵渠不肯坐額若照坐額而算實欠無多可見此亦糊塗之帳而子衡利心不息過數日後復邀同鄕數位及邀余到伊公合號欲同鄕等代爲緩頰余知必爲此情余性　直恐見渠出此無情無理之言必致當衆搶白過傷情面故託云有事辭而不赴而子衡更不自量以爲余不敢到恃此可以要脅故隔日再邀余再辭伊隔日又復再邀如是再四余見渠見利忘義至於如此不覺憤火中燒乃對渠來者將渠底藴細說一番并囑傳語子衡勸子衡不可再復囉唣如再囉唣必將渠曾食洋洋黑銀五百元白於上憲恐渠前程難保之話所云渠食黑銀之件乃光緒十五年渠辦橋工兼築銕路而此銕路之銕橋乃洋東所辦渠司修築經渠之手諸多指摘又對洋東說渠將來經手還有許多木料紅毛坭等要辦洋東揣知渠意兼一者防其阻撓現在二則望彼將來是以交余經手給彼銀五百元而斯時斯百正在當權子衡銀項多存彼處來往故子衡着彼到領余斯時竊計斯百雖屬服親子衡雖屬世好可以不虞意外然亦不可一槪無憑乃着斯百將彼與子衡來往銀項之數部及彼交子衡收執來往銀項所憑之數部一總携到當面登明然後交之領去又以洋東雖屬相信然不可無些湏之憑乃於鐵橋銀項交易妥適洋東請子衡食餐余同在坐之時要子衡對洋東面謝收到五百元之語有此一事故余忿激而出而自此之後子衡終不再復囉唣余以爲彼知慙懼不圖子衡利慾薰心竟敢於去月函致洋東云前蒙打賞此五百元寳卿未有交到之話大抵子衡不悟余要斯百將部面誌一事以爲伊未有字據交余收執可以圖賴并妄想洋東或信彼言則余生理有礙而此五百元彼亦或有希冀之意豈知洋東尙記伊會面謝收到之語且以事隔五年今始提及一見而知其僞隨將該信笑交於余問余與彼有何得失余遂將始末詳知洋東亦爲之忿乃囑余將斯百與子衡來往之部取到隨卽着人請渠面質渠初不敢到後云有要事相商續請再四乃到到時洋東問渠此五百元汝旣未收何以當時面謝收到渠愕然良久乃答曰是寳卿所敎耳洋東爲之一哂乃着將部與渠對質渠見部有注明益覺傍偟勉强謂此部乃斯百所寫何足爲憑余謂非止此部還有斯百交汝收執之部汝可取來一對便知此數眞僞渠謂該部亦是斯百所寫卽有此數亦是汝與斯百叔姪同謀殊不知該部雖屬斯百所寫惟是交汝子衡收執汝子衡與斯百銀項往來均憑該部卽汝子衡與斯百算數謂斯百欠汝子衡銀亦憑該部旦該部注此五百元數後來往數尙多安得以此爲賴所以洋東明知彼乃强詞搪塞乃復問此件乃五年已前之事何以汝今始提及伊竟喘嚅無以答惟有頰赤汗流洋東不覺大笑余於是當衆數彼一塲彼乃縮項鼠竄而遁噫事假難眞事眞難假水落自然石出賊人者終自賊天道本屬好還今余之佈告子衡食烏似乎大碍子衡有傷忠厚然子衡實以此件誣陷於余不以爲諱而自彰然則余被所誣豈又反爲之諱而不辯故余今之佈告實自辯也非欲碍子衡也卽子衡或因此而碍亦賊人自賊天道好還也想閱報諸君亦必以爲然而不以有傷忠厚爲余疵也此佈光緒二十年七月十日寓淡水埠凌寳卿謹白 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禳除瘟疫]  
　　八月初一日金陵城内各家門首置缸一隻滿注清水中插柳枝據云今秋人災較重以此物禳除之或可倖免初不解其何義也 
[闊賊]  
　　白日知竊設計騙人兩項賊匪津郡謂之白錢有南人某甲儀表不俗衣服麗都年己將近六旬當冠猩順曳眷翎乘輿　客自稱由營伍積功歴保洊至提督提督雖係武員極品然自軍興以後濫膺洊保者甚多投效北洋者尤夥故人亦信之不疑然其行蹤詭祕來　無常有識者己知其爲膺鼎然但料其假託官塲騙人財物初不知其爲白日撞也七月廿七日甲曳羅衫携圑扇其欵書某某軍門字樣逕役世昌洋行趨寫字樓適值西人他出冩字檯上遺落金表一枚上繫金練一條甲四顧蕪人納諸槖中怱怱出寫字樓爲侍者所遇駭問日適從向來遽集於此入門查檢有無失物則金表己不翼而飛飛步追逐獲之於大門以外申猶大言恫喝謂汝等意欲何爲豈靑天白日瀾路槍刼耶行中人搜其身畔果獲眞贜中謂全表非稀世之珍豈我所無而汝所獨有耶力擲諸地幸係捫表不致損壞號召巡捕送工部局彈壓地叚之隋守戎清選張百總得全聞信前來同送租界委員解至津海關道發落聞己發縣管押矣瓦罐不離井上破洵然 
[英廨晚堂案]  
　　一百六十五號巡捕見在路爭毆之朱阿三王陳氏解至案下值日差禀明宋通剌押候訊核前晚通剌提訊陳氏供稱小婦人年四十二歲家在昭又鄕間尚有八旬老姑小婦人因孀守無依來滬入載素以傭工餬口去冬因主人他往遂在某絲廠揀絲與朱同廠且與同居朱時以言語相挑小婦人矢志不移此次因向朱索取房租遂致口角朱手持小洋刀大聲恫嚇幸有巡捕拘送案下朱供稱無鍚人問作揀絲小工與陳氏同廠遂與姘識去冬租屋同屋迄今數月相安無異邇者該氏另與他人有私時與小的尋釁前晚小的回家帶有小洋五角交與該氏作零星費用該氏復與小的吵擾爭執之餘經捕解案通刺以兩下所供無恥巳極判將陳氏掌頰百下勒令卽日回籍不得逗留朱責一百板具結斥釋○前有王李氏控胞兄李阿毛纒借不休阿毛則謂胞妹李氏吞没故母遺物互相扭訴宋通剌察得李阿毛貧病交侵飭送棲流所調治迄今將及兩月阿毛病己痊可日前由原差帶案并傳王李氏請訊李氏供稱丈夫王月仙向爲綢業公所司事胞兄阿毛素來不務正業吸綢懒惰丈夫舉薦生理均因虧欠辭歇不止一次嗣又送至棲流所戒烟終不悛攺亦曾留養在家稍不經心卽乘隙竊取衣物小婦人屢受丈夫所責求恩明鑒阿毛供母親在時有衣物首飾等件及故後均被胞妹吞没小的心不能甘今小的病己痊愈欲至漢口尋友托薦生理求老爺斷給川資若干以後再不敢纒擾通剌判令李氏帮貼川資洋六元並飭阿毛具以後不得借擾切結存查俟李氏交到洋銀具領赶緊動身李氏遵諭而退 
[英界公堂瑣案]  
　　包探黄四福禀稱前日捕房西探往各當查看貨物及至豫昌質鋪見有金表一枚的係西人之物查問來歴據言由翁阿明持來質洋三十元及向翁追問則係太興押店於三月間有一西人持往押洋十元今己期滿被翁騙去質洋使用是以將一干人逮案請究翁稱因一時拮据向太興押鋪借得金表一枚質錢使用太興押店主稱此表於三月間由西人持來押洋十元今巳期滿因爲時未久不敢出售惟借與翁阿明暫時掉用問西人是何名字答稱西人曾經寫字據呈閱宋通剌商之佛繙譯以該押店以期滿之貨借給其友揆之情理尚無不合翁阿明雖係往押之人而原主並不控告亦未便究辦姑將金表一枚質票一紙及西字據一紙一併存案俟捕房查明再核○陳才奎同妻陳鄔氏因小孩起見與隣人曹嚴初沈曹氏互毆經三百八十號華捕解案通剌詰問情由以陳才奎曹嚴初二人無甚不合所可恨都陳鄔氏與沈曹氏耳姑念事起細微將二婦申斥一番交陳才奎曹嚴初分别帶回管束○小工沈阿圻在怡和馬頭竊取生鐵四條爲包探唐清山所獲拘案請辦通剌判將沈管押四天贜還失主○工部局收捐人潘梅軒因收租口角遭張仁才徐信全毆擊經三十二號西捕拘案請究據潘言當時張仁才最爲兇横致被毆傷頭額徐信全則隨聲附和並未動手通剌判將張管押十四天徐管押七天○楊金生在河南路火塲行竊舊鐵經更夫周蘭興所見扭交捕房昨由包探秦少卿解案請判通剌判將楊金生枷號七天發犯事處示衆○秦包探又解陳萬仙至案禀稱陳僞至陳葉氏所開之花烟館尋歡乘人不備竊取銀手釧一枚由小的緝獲人贜送究陳葉氏申訴前情陳萬仙稱失業無聊致犯行竊通剌判掌責五十下○二百六十三號與一百九十一號兩華捕解王金生到案禀稱王於昨晚飲酒過醉將小的等辱駡不休是以拘請訊究通剌判將王金生管押七天 
[法界公堂瑣案]  
　　江北人某甲在小東門外某押店爲夥某日執事人令持摺至廣茂錢莊支取洋銀一百元甲串同其兄其乙支取五百元僞稱摺在中途遺失此六月十四日事也當晚甲乙卽逃去店主投報捕房緝查未獲前日甲由杭州來滬乘大通輪船回去店主見之扭入捕房管押昨日解請葛同轉訊問店主確金堂投案伸訴前情甲供稱是巳執事人將摺給小的令至廣茂支取洋銀一百元怱忙之際在途遺失被人拾去至廣茂冐支洋銀五百元同轉謂爾不必藏頭露尾可從實供明甲仍執定前供同轉謂爾在捕房中先己承認何以忽又翻攺申供稱小的並不虚言店主稱當晚九點鐘時廣茂莊上人來言洋銀己領去猶憶乙來滬時失足落水經人救起送至店内留伊暫住致有此事甲依舊嘵嘵置辯同轉謂爾將洋銀藏匿何處從速供明甲不答店主又稱六月十四日甲冐領之後卽約乙逃去遺有摺扇一柄欵係炳章卽乙之號現有人見伊衣服華麗自在逍遥中又供稱小的欲乘大通輪船回去被拘後行李俱在捕房同轉飭押候覆核著諭令店主於禮拜一邀同廣茂司帳人到堂質對店主稱甲狡猾異常前日拘獲時供認乙取四百元自取一百元同轉命下期投案質對可也○亦新園浴堂主婦趙孫氏控夫妾王氏一案同轉傳集人証迭次訊供飭將王氏押候交保昨日趙孫氏挈其子世吉投案稱係奉訊後各人屢至捕房向王氏再三問導並盤詰契據等藏在何處王氏依舊含糊同轉謂爾兩弟業巳具結在案倘日後檢出筆據卽當交還世吉又稱寳生名世高其妻故後小的卽往料理喪務閱二十餘日始回滬其時王氏巳將衣服筆據交與世義矣同轉謂旣有切結在案無慮再生枝節况爾於質訊時何弗早供此事遂命提王氏到案問禁押多時曾否醒悟所有筆據金飾究竟何在王氏供稱小婦人只有金約指一枚由世義借云並無别物况小婦人箱内己由包探眼同檢點試問曾見契據否同轉問爾意如何供稱兒子呼小婦人爲小老婆是以小婦人不願同居請將小老婆筆據交還以便小婦人仍回無鍚小婦人尚有一姪名順林年十八歲家在無鍚南門外王村同轉謂爾旣願隨姪應令爾姪來案具領現在無人具保只得暫送堂内待爾姪來時定奪可也王氏供稱小婦人願回浴堂樓上决不吵閙同轉准之卽飭世吉邀經勸人至捕房領回倘仍有吵閙等情准送捕房懲辦○某號西捕禀稱昨日巡至小東門外浦灘見蔣羣子向某氏婦調笑喝阻不依反被毆傷頭面扯破號衣因此拘入捕房解案請訊當時尚有多人目見並非虚言蔣供稱小的被西捕所毆腿上現有繩印求大老爺察騐同轉與祁君會商再四然後判將蔣押候枷號半月笞責一百板○金興德訴稱在法領事公館當庖丁有小工葉仁生借住小的家中初七晚竊取小的衣箱將衣質錢使用至初八夜八點鐘尋獲搜出質票數張除吊到外尚少衣服二件葉供認不諱叩首求恩信茂仁昌兩押鋪遺甲乙二夥求領押本同轉飭將搜獲之洋給領葉押候枷號半月掌頰八十下贜給失主領去 
[謹者諸同鄕捐建上海平江公所上沂六月十九日至今七月禄九日止第三次清單]  
　　今收到祝少英捐助銀二百五十兩余柳生銀五十兩奚潤如洋三百元鏽淇席正甫楊子萱三户各洋一百元潤澤堂洋八十元孫崇勛堂洋六十元張記沈記章妙蓮祝小汀徐炳權陳竺卿蔡吉安七户各洋五十元楊天祥洋四十元朱耀記禎祥裕姚秋諷貝潤生徐仲笙李珊庭程松亭七户各洋二十元治記潘玉章吳渭濱阮雲章吉祥源汪秋濤天成永方子厚萬霞如楊叔英朱玉書馬采珊李學蓀復昌莊德隆豐杭恆罰李梅亭丁蘭生永茂恆號紀章書屋二十户各洋十元王春山純泰莊二户各洋八元沈星山程伯君朱謹葆郭惠畇四户各洋交元桂記康泰仁成章泰朱小汀郭安庭威康餘殷餘泰汪良甫王研卿薛汝泉金嘵耕李泰豐黄子仙林天頤聽月榭主人十五户各洋五元明德堂黄葆元寗德翼劉桐桂書屋四户各洋四元戈留雲王恆和沈甡記三户各洋三元沈萬茂曹恆源寅泰號錢正茂貝銘之朱純甫馬蕚生陳仲英順昌米行源泰洋行朱萬成米行泰豐十二户各洋二元和號江松蔭莊玉書諸祥源沈恆生孫義茂蔣水和同源盛陸永源曹恆豐十户各洋一元以上共收規元三百兩又收英洋一千六百四十四元前兩次共收規元七百五十兩英洋四千二百八十三元總共收見規元一千另五十兩英洋五千九百二十七元徐付置新閘馬路廣肇公所對面田地八畝計規元二行五百兩現在培土需銀八百餘兩其餘之銀仍由信昌經手分存餘大莊惠泰莊永康莊恆大當生息立摺爲憑明年向方大利須得起造同鄕釁人允許墊銀四千兩然經費不敷尙鉅全賴諸同鄕慨解仁牽早成義舉不勝盼切之至前同鄕所領募啓未檄竊務呈竭力勸募以便應用如有惠欵請交三馬路信昌珠號掣取收據除登報外並俟事逡徧錄徴信[  同人公啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年八月初一日京報全錄]  
　　宫門抄○諭旨二道錄前○署安撫德奏請爲己故總兵優卹附祀摺○江督劉奏揀員請補外海都司摺○漕督松奏幅匪就地正法片○又奏剿稱幅匪摺○雲督王等奏新海防捐請獎緣由摺○滇撫譚奏被擾地方錢糧無收情形摺○湘撫吳奏鹽道飭赴新任片○八月初一日内務府國子監正黄旂值日無引見○英年假滿請安○吏部呈進月官卷○禮部奏請换戴暖帽日期奉旨著於本月十八日○召見軍機皇上明日卯初二刻升中和殿看版○○頭品　載暫署安徽巡撫布政使奴才德壽跪奏爲己故署總兵戰功卓著遺愛在民據情籲懇天恩優卹附祀以彰忠藎恭摺仰祈聖鑒事竊查接管卷内據省城營務處司道員鳳林等詳據安慶等府屬紳士分省補用道吳濬等聨名禀稱己故署皖南鎭總兵兩江補用副將徐士衡安徽懷寍縣人以故父徐鵬故兄徐士勲於咸豐年間先後剿匪陳亡承襲雲騎尉世職志在殺賊復仇投營收標八年前漕運督臣袁甲三調赴宿州營次以數十騎突衝賊陳解草溝圍九年髮捻各逆萃於臨淮關水陸衝要之地夾河連營該鎭奉派密赴賊巢偵探虚實請於北岸挑挖長濠斷其糧道南岸搶築營壘絶其外援旋隨袁甲三自臨前敵血戰兩晝夜平毁兩岸賊營四十餘座長淮上下盪平嗣復擊退泗洲靈璧竄賊保守滁州危城移軍攻定遠縣賊克復其城又值大股西捻竄入該故鎭渡澮迎戰賊號數萬我軍僅數千人該故鎭與諸將約先發巨砲轟賊率輕騎衝烟突陳内外夾攻擒斬頗多遏其竄路同治元年苗沛霖逆黨糾合捻股麕聚湖溝澮北一帶阻官軍進剿之路該故鎭親探賊勢密約被脅良民爲内應會合宿州靈璧民圑奮力環攻轉戰半年始搗捻逆老巢三年袁甲三咨送該故鎭赴前兩江督臣曾國藩行營飭派隨攻江甯省城恊同地道轟陷進克之役實與有力四年署六安叅將該州士匪王西毛猴等糾衆踞打抗官擾民該故鎭會同該處防營乘夜潛師分進匪衆負嵎死拒該故鎭首先臨陳刀斃悍匪十餘名右臂受傷裹創復戰生擒王西毛候等立置之法此該故鎭生平實在戰績也積功洊保副將留於兩江儘先補用堪勝總兵奉旨交軍機處存記歴署奇兵泰州等營遊擊六安營叅將所至整頓營伍認眞巡防光緒十八年署理皖南鎭總兵以會匪出没盡心捕務選派弁兵緝獲匪首高受田周興山米幗安余道典等多名訊實嚴懲消弭隠患十九年七月新赴徽州池州太平等府巡查校閱感受暑熱觸發舊傷至九月間殁於署任年僅五十有一該紳士等追溯前勞共懷遺澤援案籲請從優議卹附祀袁甲三安微専祠到昭崇報等情禀由該司道等核明查造履歴清册詳請具奏前撫臣沈秉成未及核辦移禀前來臣查該故鎭徐士衡以難裔從戎秉姿忠孝隨剿粤捻各匪在袁甲三督辦軍務之年荷戟相從謀勇奮發攻堅逐北苦戰頻年迹其行陳舊勞久己稱於准右迨署皖南鎭篆訓練巡查交盡其力復加意捕拏會匪弭患無形乃以積受勞傷一病而逝輿論惜之該紳士等環請優卹附祀實出於愛戴之誠合無仰懇天恩俯准將己故署皖南總兵兩江補用副將徐士衡照軍營立功後積勞病故例從優議卹並附祀前漕運督臣袁甲三安徽専祠以彰盡績出自鴻慈除履歴咨禮兵二部查照外謹會同兩江督臣劉坤一恭摺具陳伏乞皇上聖鑒訓示謹奏奉硃批著照所請禮部知道欽此○○頭品頂戴兩江總督臣劉坤一跪奏爲揀員請補江南外海水師都司員缺恭摺具陳仰祈聖鑒事竊外海水師吳淞營輪船正哨都司周寳倉病故遺缺接准部咨係題補第二輪第三缺該省豫保及揀發班並世職應補無人應用應陞人員行令照章揀員請補等因前經請以蘇松鎭標中營一號艇船正哨守備陳廷芳陞署旋准部覆以陳廷芳陞署都司無俸可計該省尚有俸滿外海水師掘港營守備卞瑞祥一員摺内並未聲叙請以陳廷芳陞署都司覈獎例案不符行令另揀合例之員請補前來查該守備卞瑞祥業己病故前經請補是缺之陳廷芳亦己身故均經題報在案現於外海内洋水師實任守備内逐加遴選覈與是缺都司或出缺在先俸滿在後或補缺後尚未引見並無歴俸可計均與例章不合未便遷就請補惟查有調補狼山鎭標右營守備徐大保年六十歲江蘇崇明縣人由行伍洊保以守備儘先補用歴拔外海内洋各警把總千總光緒五年經前督臣沈保楨奏補蘇松鎭標左營一號艇船正哨守備六年請咨引見蒙欽派王大臣騐放奉給劄付出京是年五月初七日到任嗣經補狼山右營守備員缺經部换給調補劄付祇領在案該員駕駛擅長巡防得力歴俸早滿堪以陞補但該員籍隷崇明縣與所補之缺距籍係在五百里以内例應迴避惟現在外海内洋實無合例堪以陞補是缺之員例得聲明奏請先補後調合無仰懇天恩俯准以狼山右營守備徐大保陞補吳淞營輪船都司員缺如蒙俞允俟部覆至日卽行揀員調補一面分别給咨送部引見以符定制除將該員履歴送部查核外謹會同江南提督臣譚碧理恭摺具奏伏乞皇上聖鑒訓示再所遺狼山右營守備員缺江南水師現有合例人員應請扣留由臣另行揀員請補合併聲明謹奏奉硃批兵部議奏欽此○○松椿片再宿遷幅匪徐兆佶於光緒十七年間與己獲正法之屠小二等各踞地叚竪旗結幅業經調隊樸捕將屠小二等先後拿獲正法由督臣會奏在案惟徐兆佶遠颺無蹤上年九月經管帶清淮防營馬隊記名提督尹興茂等訪悉該犯逃回原籍勾結孫入鮑九潛伏駱馬湖一帶重集夥黨意圖報復會合各營四面布置堵截兠捕在於周莊地方將徐兆佶拿獲餘匪乘夜逃竄當飭提解清江發委淮揚海道謝元福督同委員詳加審訊據徐兆佶供認夥刦事主盧有慶張盛芝及王維義洋票船各案得贜並拒敵官兵各重情不諱議擬具禀前來奴才隨卽批飭就地正法梟示以昭炯戒除仍飭勒緝孫入鮑九等務獲懲辦曁將供招咨部外謹會同兩江總督臣劉坤一江蘇巡撫臣奎俊附片陳明伏乞聖鑒謹奏奉硃批刑部知道欽此○○松椿片再桃源縣境内有幅匪王小二子聚集夥黨勾結山東匪類往來潜伏蘆蕩暗藏搶械時出搶掠究未知賊數若千官兵往捕則由蘆蕩中槍砲齊發肆行抗拒實屬形同叛逆若不痛加剿除恐釀巨患現經奴才札調各防營合力圍捕務獲懲辦以靖地方理合附片陳明伏乞聖鑒謹奏奉硃批著卽督飭防營合力圍捕務獲懲辦毋任漏網欽此○○雲貴總督臣王文韶頭品頂戴雲南巡撫臣譚鈞培跪奏爲新海防第二十四卯捐輪請獎恭摺仰祈聖鑒事竊查前准户部咨奏辦新海防捐輪一摺奉旨依議欽此行令仿照籌餉例定銀數四品以上五成實銀上兌五品以下四成實銀上兌常例封黄虚銜升銜頂戴貢監等項均照例定銀數核减六成由各直省督撫責成藩司核實辦理除將發給實收按月造册並將副實收隨册咨送户部核准换給執照隨收飯照銀兩並同請奬清册解部等因當經行司通飭各屬並出示曉諭一體遵照業將第一卯至二十三卯捐生造册秦咨在案兹據布政使史念祖詳稱自光緒二十年四月初一日起截至四月底止收獲報捐實官席翰等入名監生六名共收正項銀四千一百六十二兩四錢彚爲第二十四卯所收正項銀兩存儲候撥部飯照費銀兩俟集有成數另行批解造具各捐生姓名履歴清册及副實收詳請奏咨前來臣等覆查無異除清册副實收送部查核外所有新海防第二十四卯捐輸請獎緣由謹合詞恭摺具陳伏乞皇上聖鑒勅部覈覆施行謹奏奉硃批户部議奏欽此○○譚鈞培片再據布政使史念祖會同糧儲道英奎詳稱據永北直隷同知姜瑞鴻禀報該廳北勝土知州屬苗力一帶地方被　匪搶殺滋搗漢夷百姓逃散光緒十九年分下忙應徵錢糧無從徴收應懇奏請恩施豁免等情當經批司核飭查明村莊花户姓名造册出結由道加轉詳請核辦在案兹據請先將大槪情形具奏前來臣查該處被匪滋擾現經官軍剿辦肅清惟百姓轉徙流離未盡復業自係實情除咨户部查照外所有永北廳北勝土知州地方被擾下忙錢糧無收大槪情形謹會同雲貴總督臣王文韶附片具陳伏乞聖鑒謹奏奉硃批户部知道欽此○○吳大澂片再新授湖南鑒法長寳道李經羲於光緖二十年三月十三日到省自應飭赴新任以専責咸旋據呈報己於是月二十日接印任事除咨部查核外理合附片具陳伏乞聖鑒謹奏奉硃批吏部知道欽此 
 
