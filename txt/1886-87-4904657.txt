# 1886 - 87 - 4904657

 

Page 1

 
 
[石印五經備旨出書] [  點石齋主人啓]  
　　鄒梧岡先生纂輯之五經備旨向有通行版本後有人以七經精義一書分列諸經之上並附標題益便來學惟書中訛字甚多杖杜伏獵指不勝屈坊友以石印請爰延名下士悉心校正字仿正韻一律繕冩而白文以下之註講等字皆用陰文俾眉目清朗字之大小適乎其中至於紙張之潔白裝訂之整齊則閱者能自辨之分裝十二本外用錦函取　之便無踰於此准於四月初一日出書售價每部四元本埠掃葉山房文瑞樓醉六堂暢懷書屋南申昌皆可購取此佈 
[出售乙酉年各省闈墨預啓] [  點石齋主人啓]  
　　制藝隨風氣爲轉移故每届一科必有一科傑作本齋羅致得乙酉年十八省前列闈墨二百五十餘首後附試帖用石板印成字形較他書加大數倍一頁兩篇便於選讀出書在卽價目極廉先此布知 
[七十一號畫報出售] [  申報舘主人啓]  
　　有友人從廣東歸携有馮軍門子材小影軍門諒山之捷中外震其聲威此圖卽督戰時情景草屨粗服玉立挺身本齋列入此次七十一號畫報　海内君子同深瞻仰淞隠漫錄圖說一則仍附畫報之末准於二十六日出售此布 
[論長江水師當與海軍並重] 　 
　　中國自法人退後旦夕焦勞勵精圖治凡有可以固邊圉而壯兵威者内外臣工無不盡心力而爲之而於帑項軍需尤視爲急務開海防之捐節冗員之費凡所以聚財也户部所擬開源節流章程繊悉無遺一中當今之利獘誠以時事孔亟需欵維殷理財之道有不可不講求者故不惜竭力以籌之上年彭宫保奏請裁撤長江水師李傳相則請酌留精壯以備海軍之用是亦所以裕帑項而節軍需者然此舉也吾不敢曰無利吾亦不敢曰無弊近聞江西巡撫德中丞以長江水師駐紥之處如湖口九江鄱陽等處皆江右轄地所以爲門户者一經裁撤於江省大有關繫因特委候補府馮太守往見南北洋大臣禀商一切然後施行此說雖未知確否然裁撤水師之獘誠有如德中丞所言者夫近來海軍方興駐重臣於淡水設海部於京師購器械求人材防江與防海固有緩急之不同當此庫欵支絀之時安得不挹江之緩濟海之急然江程千里汉港紛歧緑林豪客萑苻伏宼如哥老會等匪安保不投隙而入乘我之虚雖今日沿江一帶跳梁小醜久已潛形干戈不興烽烟久靖水師之設可有可無然吾聞之日月蝕於外其賊在於内謹防其所憎而禍在於所愛禍敗之興固有非意計所匪料者譬之于水隄防堅固則波平如鏡風縐成紋舟楫往來如履平地固永無冲决之虞然曰此水性之固然非隄防之所致而試啓之則崩騰潰决不可遏止今長江上下固已久厭兵革民庶又安然以平静之久而曰此固可無慮目水師之設爲具文而撤之則與决水之隄防何以異且其初創之時不知費幾許經營剿滅赭宼多得其力賊氛旣靖朝廷復命彭宫保按年巡閱挑選之精操練之熟十餘年來素稱勁旅今一旦廢棄專重海軍置前功於不問將後患之方滋豈計之得哉夫海洋中國之邊疆也長江中國之腹地也移腹地之兵盡置之邊　得　有外重内輕之弊乎且海面之水師兵則取其習於風濤將則取其熟於緯線船則必求其大砲則必求其遠否則不　與海外各國相争持長江之水師則不然船不必求其大惟求其堅砲不必求其遠惟求其捷江面不如海面之寛闊無慮其覆没惟虞其碰撞移海洋之兵將於長江則用違所長决難從事夫習於海者不能用於江猶習於江者之不能用於海也今若盡撤江防則或内地匪徒乘虚而發日後國家或將有事於長江而海軍旣不可調用勢必重費經營復設防江之師則何如今日不變之爲愈乎就目前之時勢而論防海固急於防江然長江究亦中國險要之地豈得有所偏廢卽曰爲帑項起見不得不權作變計然長江之水師非創於今日也今不過仍其舊耳若初未嘗有此水師至今日而欲與海軍並舉則固當度其緩急舍江從海若設立已久豈可因海而廢江凡事創始難於守成當此庫欵支絀之際當擇事之易於成功者而舉辦之若裁撤此師則是忘今日守成之易而并忘昔日創造之難不亦大可惜之事乎吾謂今日之事海軍固當興江師亦不可廢特當勤加訓練耳若徒有虚名毫無實用盜賊竊發而不能制則江師之有無固無足重輕矣上年聞籌造兵輪布置江于以固邊防僕亦曾論及謂當愼選管駕誠以有器無人終無所用管駕不勝其任輪船亦徒壯外觀耳若能勤練兵丁愼選管駕則江于要地鳥得而忽諸 
[水舘接奉電音]  
　　昨日上午八點四十分時本館在京友人由電飛傳本月二十七八日上諭二道敬謹譯登○二月二十七八日奉上諭本日道旁叩閽之民女蒲愛妮着交行在刑部嚴行審訊欽此同日奉上諭向來蹕路所經之處均加恩蠲免錢糧十分之三朕此次恭奉慈禧端佑康頤昭豫莊誠皇太后祗謁東陵近畿各處入春以來尚未得有透雨仰維聖懷軫念民艱無時或釋允宜格外加恩以紓民力所有蹕路經過之大興通州三河薊州遵化五州縣地方應徵本年錢糧着蠲免十分之四用示體恤閭閻有加無已之至意欽此 
[俄蒲要電]  
　　外洋來電云俄國與蒲而加里亞國恐將有戰鬥之事緣蒲王與俄廷商議事件俄廷不從是以兩相齟齬云 
[東報譯登]  
　　東洋新聞紙云俄國駐紥高麗之欽差請諸高廷谷求在韓京安設電線直逹琿春至高廷允許與否則刻尚未經定見也 
[失事續聞]  
　　兵船失事一則昨從西報譯登兹得閩中訪事人來函悉失事者實爲横海輪船初五日送陳觀察彭軍門由厦赴臺至二月十二日駛離澎湖數十里之後山海面機輪突壞船中人急登彼岸幸無及溺之悲船則　沈載浮似已不可收拾矣 
[會議供張]  
　　李傅相由京發電至天津言醇邸定於四月十三日出京十七日到津商辦海軍及閱看操練事宜津海關道周玉山觀察於上月二十日預發知單請營務處萬譚張三觀察護衛營練軍統領黃麗川軍門齊集海光寺商議一切擬假該寺爲驂乘暫駐之所該寺地方寛闊大殿以後四面皆樓純廟幸津時曾駐蹕焉後進復有一樓足供扈從人員憇息刻已繪就圖形寄請傳相轉呈醇邸以便赶緊裱糊粉堊至護衛隨員人等如爲數過多則寺旁製 
 
 

Page 2

 
 
造局亦有潔浄房間可以騰挪備用廟之前後可搭營房而於製造工程仍無妨碍云 
[蜀中官報] 　 
　　易笏山方伯簡授蘇藩去冬已登本報兹悉方伯將蜀潘任内一切公務逐漸清釐隨於正月二十四日交缷啓行所遺藩篆經丁稚簧制軍委臬憲游廉訪署理遞遺臬篆委鹽法道英鹺憲署理而以候補道丁觀察署理鹽法道篆想麋臺鶴市間將有一路福星祥光照耀矣 
[穗垣雜述] 　 
　　去年軍餉緊急曾於翻攤陋規撥四成充公以濟軍餉賭徒因此明目張胆益無忌憚近日盜風恣肆劫掠頻仍臬憲于廉訪知賭爲盜源地方受害不淺禀請制軍將陋規裁去並擬嚴禁聞制軍謂賭爲粤東痼習驟難更變仍不欲遽行禁止也○上月初十日係藩憲簫方伯壽誕自中丞以下均赴鈴轅祝嘏高車駟馬爛其盈門方伯廉介自持凡屬員餽送壽儀一概辭謝亮節高風殊足令人欽仰○前日有某漁人捕獲玳瑁一只畜於盤中沿街唤賣經鼎湖寺僧人以番餅六枚購之携至白鵝潭縱之使去○十一日河南許姓家失去男女小孩各一偵騎四出渺然無蹤許係世族隨禀見番禺縣求請查緝按省垣拐販之案層見迭出若非嚴比捕役恐無以儆其後也○某委員聽鼓有年宦囊蕭索舊嵗經大憲委往蒃蘭厘廠辫事所獲殊厚銷差回省日游蕩於秦慺楚館轉瞬間揮霍殆盡窮窘如故所謂悖而入者亦悖而出也○大北門外某甲前日在山上挑挖泥土詎意挑過深轟然一聲山卽坍塌甲之頭面均被壓傷經人舁回家中延醫調治耳目口耳鼻幾不可認恐扁鵲復生亦難着手生春○楚人某甲在仙湖街設局聚賭爲保甲局委員所訪聞日前親率圑丁前往查緝各賭徒正在興高采烈時圑丁一擁而入悉數就獲委員諭將爲首者送縣懲治此外略子薄懲立卽釋放○初十日有要犯三名解交讞局審訊聞係海洋强盜方照軒軍門巡洋所緝獲云 
[京江小誌] 　 
　　京口小碼頭有某洋行出租房屋數十間其第十七號之屋租與大脚六子開設花烟館花枝招展牽引遊人日前目待詔小楊茶博士洪狗子等四人前去問津六子知若輩皆是空心大老官遂以閉門羹待之小楊等怒其藐視大逞威風正在擾攘間適爲管房洋人所聞持捧直入衆夫披靡旋將楊洪二人扭押捕房轉送英領事領事以細故不理遂將二人釋放說者謂二人固咎由自取然非恃有護花鈴彼六子有何敢夜郎自大耶○西城外裕高飯鋪日前被乞兒乘忙亂之際攫去猪肉二斤有奇舗中人因留意覘之越日丐故智復萌又至案側攫去臟腸兩叚出門未遠卽被獲住扭送更夫處又在犢鼻褌中搜出腐乾白米茶食等物詰之皆係沿路攫來者更夫取之以供老饕將丐私吊半日始縱之去諺云偷鷄不着折了把米其丐之謂歟○江濵新開廣利土行以去繳稅捐不得開市近見蘇松太兵備道邵按察使李題奏道蘇會銜出示略謂繳納土捐須照部章所定現在陸静夫李俊芳等聽信來自蕪湖之奸商黃泰和煽惑違章漁利非但不准開市交易且應提案究辦云云是以該行陸李二人已經避去不敢以身試法前謂有洋東者寔乃冒名影射耳○西門外魚巷内之江正昌蓆炭店内父子因細故口角其父盛怒之餘將子縛送主簿衙門葉少尹略訊數言飭役先以籐條鞭背數十下又着笞臀四百枷號遊街行經該店門首爲其父所見遽萌舐犢之意又求少尹寛宥乃判枷號三日而釋之 
[鳩江談屑]  
　　前報列二月十六日蕪湖縣獄中提犯解省一節兹悉該犯係遣散之哨弁舊冬夥劫金陵某姓得贜潛避蕪湖由犯事地方官憲購綫到來會縣捕獲旋於是日解往金陵並非匯泰行夥胡某也○雨耕山掘得古棺一事前曾操觚以記聞近日挖至極深之處見有唐宋古墓碑碣依然白骨抛殘無異楊連眞迦之刼惜不能遍植冬青一一記之耳○近日輪船抵埠洋關上簽手查騐甚嚴卽一紗一綫漏稅者亦必充公各信局代客携帶零星尤爲受累不淺云○去夏梅雨過多潮水盛漲各圩堤埂多遭坍缷農民受困苦不堪言今當農事方興鄕民鑒及前車遂舉公董挨户派丁挑築日來鄕間每于堤之要處竪旗召衆畚鍤雲興誠深得未雨綢繆之道也 
[旅順消息]  
　　旅順口王姓素與二合義公信和兩店交易去年底因事涉訟金州廰署原差奉諭傳該兩店到案兩店抗傳不到原差又 
帶同原告二人往兩店提人兩店本是山東人平素尚氣一見仇人更觸其怒遂喝鋪夥將原告原差痛毆一頓又爲先發制人之計約山東帮二百餘家罷市三天後經水師協領出示以該兩店與二姓涉訟與各鋪無干仍令照常貿易將原被押送金州廳歸案訊理○今正北鄕獲盜數起又由鄕民拿獲强奸婦女者皆游勇也綑送到營統帥立命梟首示衆并出示令各游勇自行投報發給川資送歸原籍若仍游行犯法定以軍法從事此示一出投報者共有五百餘人統帥酌給川資卽泒海鏡兵輪送至烟臺令歸原籍盖若輩皆山東人也統帥共皆銀千餘兩而游勇得以歸家地方賴以安静洵是無量功德○二月初七日二更時某浴堂内人甚擁擠浴畢而出夥伴見衣箱内遺下衣履無人承受已自駭怪及放污水忽見塘内有人頭手足各一莫辨爲誰亦無尋覓者哄傳遠近究莫測其致死之由○旅順口大小店鋪約有四五百家山東人約有十中之三而天津人則多在此作小經紀娼妓約有二百家本地人居多天津山東人亦間有之○正月杪有插耳箭游街者三人其二人云是賭犯一是地主因其借地搭房開設賭局被某哨官訪知卽行拿辦耳○二月初一日下午康濟兵輪送魚雷局總辦劉湘舲觀察到旅順並帶鐡中船兩艘魚雷船八艘係從威海駛來云○市面日見興旺市房租價最貴食用各物亦較貴於他處惟銀價最賤足色寶紋只换大錢一千四百耳 
[逆犯正法]  
　　去冬杭省駐防旗營出有殺兄一案前曾列報兹悉該凶手二皮者於過司時直認不諱當發仁和縣監刑禁閱六十日京詳已轉于上月二十日三更到浙次日適爲縣中初覆封門廻避故於二十二日午刻立傳撫標中軍同仁和縣至監提取該犯當堂綁縛押赴清波門外梟首當二皮出監之時有多人向其賀喜彼卽恍然曰我昨夜得一夢已知一二日内必將處决矣不意京詳竟如此迅速也言笑一切如常並無戚容行出縣門相知者争先唤問一一答應有贈以麵及饅頭或餅餌者皆推却之謂不能下咽也惟同旗中各弟兄名以巨觥勸飲隨行隨酌一路不絶將近城門見三劊役在前二皮卽向其深深一揖意求照應二皮之妻例須陪綁現經其妻弟代之其棺殮一切亦由妻弟料理其妻及其三子一女皆不忍到法場親訣二皮自言死無他恨但求德州各弟兄代爲照應其三子則啣恩地下矣聞二皮昆伸皆鳥槍中神手每日打鳥雀不下數百頭以爲常膳云 
[法無可]  
　　漢皋上路玉帶門外某甲游手好閒專與匪類爲伍親串某媪家貧而寡有女齒尚稚與甲係中表親往來無忌去冬某日甲往探嫗　　伴女赴某戚家甲竟引藏他處託某水販售得銀餅若干隨卽逸去媪許久不見女歸满擬在戚家安然無恙迨嵗暮親往接回戚家言從未見玉人下降何得誑言媪知甲有詭計向詰情由甲言是日行至关途女自言素識戚家門徑遂獨自趲行後不知其究竟媪掌珠痛失幾不欲生倚門倚閭望穿秋水詎此女年幼性敏經人買得詰問來由女歴歴指陳并哀懇送之回去買主旣愛其頴慧又憫其伶仃爰卽送之還甲俾得合浦珠還甲恐女一經回家此事終須澈究遂將女勒死棄屍于廢井中日前被人瞥見報信於媪禀報地方官拘甲到案想讞成之後終難免於極形也 
[鴛水櫂歌]  
　　嘉興縣學王廣文之三公子日前因病逝世廣文悲悼逾恒秀水縣學王廣文於二月十九日爲其公子完姻賓客趨賀喜 
氣盈門一則痛哭西河素衣如雪一則大開東閣請客轟雷何悲歡冷熱之不同耶○吳公祠於二月十九夜起賽迎龍燈并貼招紙請好事者相繼賭賽從前許雪門太守在任時與民同樂點綴昇平准水師營勇於二月中賽燈自許太守去任後接任者恐人多易於肇事出示禁止禾中人 
 
 

Page 3

 
 
土不見燈景已數年矣近有人謂連年荒歉皆未賽龍燈所致於是復循曩轍未知賢守令將俯順與情耶抑仍以煜煜告示懸諸國門耶○常年春秋兩季四鄕男女往杭州燒香舟過城外往往停泊鄕人上岸購物各舗賴以獲利近年有惡丐赴船硬討致各鄕船不敢停留各鋪頓失一宗生意去秋遂禀請郵政廳出示嚴禁復在北馬頭關帝廟設局派差驅逐惡丐嗣以經費難籌而止現在節届清明各鄕船又當絡繹而過想貿易中人必應早爲計及也○上月廿二晚山陰縣捕役在北門外中街拿獲一盜年約三十許當卽會同汛弁解送秀水縣署邑尊以考試未竣故未訊問據該捕云去年十一月初五日有船裝載洋藥經過山陰界被盜搶劫約值洋千餘元跴緝至此始得弋獲聞該盜姓李係紹興人在禾寄宿某姓家該盜被拿後某姓已乘夜濳遁矣 
[雲間瑣錄]  
　　上月二十三日姚少讓太守偕中軍王叅戎有圭親莅東門内小教場校閱七縣武童騎射一時銀鞍耀日金勒嘶風馳逐於枳道之中不復若轅下駒局促矣是日風和日麗觀者密若堵牆有一鄕下小兒爲流矢所中不知無性命之虞否至二十四日在府署校試内塲技勇廿七日始竣事○某甲窮迫無聊爰以破屋數椽借爲賭窟留松某委員亦居其内徹夜聞呼盧喝雉聲深厭惡之乃報諸琴堂飭差拘獲數人判令荷校門前示衆 
[福州近事]  
　　馬尾文經錢鋪失竊鉅欵已列報端兹聞該店掌櫃某甲素與夥友某乙相友善兩人臥房僅隔板壁一重上月十二跪乙趂鋪中酬神之際私取鎖匙開櫃櫃中錢票甚多忙急之中夫及竊取祇携零星碎票一包刻事已敗露鋪主黃某着乙如數繳呈不予深究之遂　 
繳出現洋五千餘元其餘約於日内清繳○某氏者半老徐娘專以窩娼爲業前開某客棧雲牽雨引春色暗藏因犯案標封遂移住雅文巷旋遷西牙巷近恐匪徒滋擾復詭言被逐門墻高貼封條實則匿跡其中不作鴇之肅羽而效龜之縮頭中有麗人符梅花之數凡得門而入者神雞枕上仍西香夢流連一夕勇丁某甲携侣五六人從醉鄕中蹩躠而至直闖臥房酒氣薰蒸諸般囉唣座客恐遭其侮走避一空獨某乙素精拳棒恃其勇力兀坐不移以致醋起爱河互相毆擊氏懼竭力勸解甚至泣涕漣洏兩造始散○獅橋李某之子年甫弱冠酷嗜摴蒱李屢責弗悛久已置之度外日前復與友爲葉子戯罄其囊槖悵悵而歸李稍加懲責子不自追悔反敢申申怨詈李大怒送縣請懲閩邑尊堂訊之下判令笞責荷枷李愛憐少子不忍見其受刑遂陰遣舅氏出名具禀保釋○西門外二十都獅公墩南路帮鹽哨丁因緝私銃斃該鄕某甲并傷及丙丁二人屍屬遂赴侯官報案上月二十日縣尊前往相騐想須澈底根查也 
[彩票電音]  
　　英四月份吕宋票業已開彩計頭彩二萬五千四百六十三號二彩一萬二千二百三十三號三彩一萬六千七百七十六號想得彩諸君當無不欣然色喜也 
[途窮自盡]  
　　前日夜分後滬北棲流公所救生船在吳淞江救起安徽人沈長泰帶至公所司事向詢覓死之由沈言我係安徽婺源縣人年四十三嵗向爲茶棧生理失業日久典質一空昨向興仁里同業貸錢非但不借反叮囑諸人嗣後切弗借錢與我是以忿極圖死司事隨給以衣褲令將濕衣換去留養所中以俟資遣加籍其該船舵一水手則酌將錢文 
[屍母訴冤]  
　　吳慶全與畢松培涉訟法公堂讞員翁子文太守訊供之下飭將吳發押捕房至上月二十日在押自縊報請莫邑尊相諗發封種種情形俱詳前報前日慶全之母忽投縣訴稱兒子實被畢覇住糞頭生意反行扭押捕房冤莫能伸以致自縊叩請伸雪莫邑尊畧詰情由令明白補詞呈候核奪 
[誘奸事發]  
　　有女名阿三者向居本城西門外去年嫁清東人李阿四卽海泉爲室日前阿三因事歸甯次日卽反中途被婦人混名爛污翠鵝誘至小東門外某客棧與揚家渡某飯店主混名長毛阿榮卽李阿榮之子慶泉奸宿兩宵隨將阿三送回路逢友人朱阿富遂託朱領往浦東朱密語甜言復將阿三誘匿事隔多日海泉不見妻子歸來來滬尋覓始悉被誘遂將翠鵝海泉兩人扭送十六舖巡防局局員錢君研訊之下慶泉供明一切錢君飭押交阿富嚴懲詎二人挺押不交前日飭解送縣署辦理莫邑尊請帮審委員李司馬升堂研訊海泉伸訴情由翠鵝卽葉沈氏供稱小婦人雖與該氏相識然慶泉誘奸等事實不與聞司馬怒謂爾旣在案尚敢逞刁乎遂飭裳頰二十下翠鵝始供明誘奸情節及詰慶泉供稱小的惟在某客棧與阿三住宿兩宵旋託阿富領回以後如何實不知悉司馬謂限爾兩人於三日内速將阿富交出如違定于嚴比旋飭分别管押候交到阿富再行覆訊 
[死有餘臭]  
　　前月有挑水夫某甲年約三十左右面帶病容赴本城小娘浜厠中便溺失足墮入糞中經人撈起早已氣絶該處地甲聞之急將蘆蓆遮盖其尸一面知照尸親備棺收殮 
[英界公堂瑣案]  
　　昨禮拜六應輪奥國夏正領事會訊夏君另有要公遂請英副領事偑君到堂會訊所有各案擇要照錄左方○四十五號西捕禀稱昨王阿金莊阿桂等牽馬六匹沿路行走小的以其有碍人行上前拿捉王言從泥城外溜走歸來路經是處然亦不應成羣結遂牽走過街爲特解案請罰王供有馬四匹缷車後帶赴泥城外溜走回來路經馬路非有意違章莊供與同尤輪公一恊泰三泰等各馬房亦聨名具禀聲稱我等開設馬房莫不遵照工部局定章今王等從泥城外溜馬回來並不違章叩求免罰偑副領事謂牽馬成羣有碍道路西捕應得拘解羅太守諭王嗣後當分起溜馬不得成羣免干咎戾隨釋之去○包探王阿二張阿五禀稱昨見多人在一豫春茶肆門前毆鬥向之喝阻竟被周和尚夫婦扭毆當有巡捕到來帮同解案一豫春主人鍾得利訴稱王桂興同王小毛索欠馬價口角争毆將小的店中惋盞　凳毁壞多多約計值洋十二元王小毛稱小的開設馬房桂興將馬一匹寄存託賣後馬竟奔逃桂興堅索賠補曾由水友富調停賠洋九元先付七元旋又找訖不料桂興又糾同費金寶周和尚費全全前來壽衅小的致被毆傷桂興供稱小的拍賣得馬一匹寄與小毛家託賣據言逃去向之索償經水　停賠洋九元先收七元昨向找洋伊竟預備多人扭住小的毆擊水供小的確與兩造調停桂興所云欠找二元並非謊說周與二費同供小的等在塲助毆原屬不是今蒙訊究叩乞施恩羅太守判王小毛已受微傷毋庸再議王桂興責三百板費金寶責二百板周和尚等各責百板○嫖債難欠一事昨包探秦少卿禀稱現已有人調處認賠了事太守領乙旋有袁月仙眉史訴稱林阿蘭欠洋不還反來打壞房間共須賠洋七十元及報捕拘林後林卽央人調處認賠洋十元小婦人已情願認虧了事林供潮州人父親開義豐烟館及小押舖小的初至該妓家玩要父親並不曉得嗣因留宿口角該妓竟告知我父小的故與饒舌羅太守謂旣已賠償姑不深究飭卽一併攆逐○留登香訴稱小的偶與王川紀嬉戯被王踢損腎囊因此報捕拘王送案王供嬉戯悮傷叩求恩斷一百八十一號華捕禀稱曾帶留至醫院據醫生言無甚緊要七日後卽可平復羅太守判笞王百板以儆○西醫配更司控黃掌潮竊去牙醫傢伙送請羅太守訊供懲辦各情已登前報後黃母及妻羣至配更司處滋擾因又報捕往拘庭訊之餘捕頭先爲申訴黃符氏供掌潮是小婦人之兒子因被吳寶魯寄贜誣竊故至洋東處剖明並不滋擾黃王氏供掌潮是我丈夫餘供與同中西讞員同諭該氏等不得再往饒舌違于咎戾○六十二號華捕禀稱昨見王阿仁搶取鄕人錢文因卽拘至捕房管押錢已給還鄕人今禾 
 
 

Page 4

 
 
投質王俯首求恩羅太守判笞二百板○三百十六號華捕禀稱昨已夜深見童邦善痴立街心向之詰問遽爾揮拳因特拘案請訊童供小的在怡和洋行爲夥是捕平空來問我與理論卽被毆傷羅太守謂巡捕本有稽查之責童何得因問揮拳姑念已受微傷毋庸議處○唐阿木訴稱小的曾在凌秋橋處傭工被欠工錢三千五百文向索被毆羅太守飭差沈洪往查旋據禀稱凌開木作用唐爲夥停歇後並不欠伊工錢尚有夥友王阿金可爲見証凌投案聲訴前因王阿金稱唐向凌借錢不遂是以口角實不欠伊工錢唐又呈被欠工錢之手摺凌稱手摺係唐自寫太守以唐索欠無憑碍難准理一併斥退手摺發還○四十五號西捕禀稱小的雇用之傭人李阿大賖欠麵店洋三角五分冩在小的帳上昨索收洋始知伊出外舞弊爲特送案李供小的曾向店中言明另行記帳不知如何悮冩在洋東名下如今可卽如數還洋羅太守以事屬細微着李還洋完結○江北人江七春訴稱同族旺春阿幅二人假冒小的之名向人索加售産之價小的知悉向論争毆由捕拘案旧春供七春賣産之事小的並未知情何嘗冒名加價阿幅供旺春係小的之胞弟今被七春妄指冒名加價爲此同向理論羅太守以七春所控無稽一併斥退 
[法界公堂瑣案]  
　　廖元泰投案訴稱在新街開烟舘昨日有五人來吸煙開燈三隻及後收槍失去一支向彼等查問其時兩人已先去祗剩三人卽將我店夥打傷請爲訊究翁太守詰其店中有烟鋪若干三人中何人動手廖指馬紀全先動手烟鋪樓上七隻樓下四隻太守詰解案之三人據馬紀全鄔嘉祥蔣全福等供做竹刻生意均不吸烟因尋店主前去伊等尋釁誣我等偷槍并將我頭上打傷請騐太守詰廖爾夥旣受傷何不到案着去喚來廖去後太守著將馬紀全等暫爲帶出另訊别案俄頃廖將店夥廣東人李洪喚到太守詰問之下供與廖相同翁太守詰其三人中何人先動手傷在何處李答稱心頭被伊打傷現頗疼痛鄔嘉祥先動手太守謂頃間爾店主稱是馬紀全先動手現在爾指鄔可見不實况鄔嘉祥却有皮傷爾無傷妄訴决非善類伊等做小生意成羣結隊至烟館肇事亦非安分之人本當懲辦今姑從寛一併斥退○恒合祥公司經收房租人陳子珍控追章氏欠租一案兩登報章昨日章氏呈期票四紙每張五元翁太守詰其何店所出章氏稱是英租界茶坊太守謂期票或是錢莊或可靠店户方好今茶坊亦出期票日期又長竟是三四五六等月且應繳洋三十元照此尚少二張着卽被到惟不可再出七月八月之票章氏稱此種期票收房租人曾經收過到期不悮太守詰之陳子珍可要此等期票否陳稱當往照對再行回禀　氏又請著伊將　凳給還太守諭以將房租付清再行追究○前報列法捕房新捕在西馬路獲到小竊王樹方卽王汝福並衣服一大包據供從烏山船上竊來昨據船夥周朝玉投案稱船主有病回家船上託我等照看詎被新夥王汝福將船主物件偷去今特投案具領太守詰訊明確着將衣服先給周朝玉領去王仍暫押因尚有搜出押票候吊到贜物再行發落○法包探見積竊王桂生在江寛輪船坐别人鋪葢上因卽拿獲解案翁太守詰訊之下王稱久已改過不敢再犯因往輪船上尋人未遇足乏暫坐太守謂實是圖竊不曾到手耳今姑從寛着責五十板釋放 
[求子以紓母望謹助賑捐]  
　　謹啓者接奉曹善土福昌來函尊閫懷娠求得子以紓老母望由和橋復濟典來洋二十元如數收明容解山東拯濟窮黎愛日遲得承歡於萱茂待時緩緩卜嘉兆於芑榮母望將紓孫謀聿啓謹登報牘虔抒企忱上海北市絲業會館籌賑公所少歛施善昌謹誌二月二十七日 
[浙省撫轅抄]  
　　二月廿三日武康縣程聰訓禀知藩司札飭赴任由差次來省禀到○廿四日候補同知鄒明馨知藩司委催匠粮差叩辭前署鎭海縣廖交缷回省禀到叩謝保舉典史吳紹經禀知軍需局委赴直隷探硝磺差叩辭○廿五日通判葉佩萱禀銷委辭京餉並北洋經費差善廣禀奉藩司委署西安縣事禀見叩謝彭寶謙禀知釐捐局委辦餘杭東關厘局差禀安叩謝安吉縣丞程載春禀謝藩司飭知赴任禀安叩辭縣丞任金鎔禀奉厘捐局委龍山茶捐差禀安叩謝卽辭巡檢袁鎭嵩禀奉厘捐局委台厲江厦厘卡差叩謝 
[蘇省撫轅抄]  
　　二十六日俞壽銘禀知奉委赴徐州公幹請補沐陽縣張振鐄禀辭赴任縣丞王錫章禀知派寧差委卽辭赴金陵○二十七日候補縣德印禀知聞訃丁本生父憂分發江蘇試用巡檢陳若華順天人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[閩垣官報]  
　　藩轅牌示南日縣丞程榮森調臺差遣缺以試用縣丞朱策勲署理同知方炳文委辦崇安稅厘局知縣林猛委辦華厘卡知縣胡恩誥委辦江東橋厘卡從九品吳駿聲委辦汀　府湖雷分卡巡檢曹世鏞委辦羅源華稅卡新選閩縣典史林德懿由京到省 
[鄂渚官報]  
　　二月十五日候補同知直隷州李紹遠卽用縣趙五星俱禀謝記功三次酌委一次候補州趙毓楠禀辭赴咸甯催欠欵候補縣陳壽椿奉江漢關委羊樓峒彈壓茶市禀知候補通判李應宸禀謝記功揀委一次署廣濟縣典史林森餐辭赴任十六日辦理沙市電報局直隷候補同知黃邦俊禀見學憲張文宗拜會候補縣李載珪奉臬憲委巡查江面禀知辭候補巡檢陳嘉德奉委辦點魚套釐局禀謝候補縣湯炳堃禀知丁母惠候補道庫大使吳謙吉禀知丁繼祖母憂十七日漢陽府逢太尊勘隄回省禀到見十九日府試開考委辦石碼頭厘局候補縣丞吕勲奉委解甘肅新餉禀知樊城淮鹽分局候補縣宗繼增來省禀到十八日廣東提標前營遊擊寶瑞進見湖南臬臺崧廉訪印蕃來省禀到見江夏縣嚴禀知考高觀書院本任松滋縣郭作霖禀謝給咨赴京候補縣羅相材奉善後局委赴雲南偵探禀知辭准補沔陽州判程　禀見謝飭知調沓平湖門候補縣永費鵬九禀知十九日督銷局江蘇題補道張觀察印銘堅自南京回省加抽川鹽釐捐提調專辦萬户沱江蘇候補府陳鍾蕃來省禀見俱禀到大挑縣汪瑞曾自監沔會勘河道回省銷差禀到 
[江西官報]  
　　德中丞保舉布經歴連級連在任以知州補用布理問趙天向補缺後以知縣補用布庫大使吳鳴盛俸满卓異升用刻已奉到行知矣○督辦鹽局馬觀察因公往謁曾九帥所有鹽局公事委工部主事吳主政杰代拆代行主政辦理局中文案歴有年所公事熟諳可無虞操刀而割申○南昌縣印務前奉藩憲牌示以候補縣張明府鵬程代理現明府患病請假適原署汪明府以誠禀請交缷藩憲遂另委署理新建縣黃明府壽英兼理南昌縣事已於二月十二二日接印矣 
[甄别甚嚴]  
　　杭省三書院甄别惟數文之卷多至一千八百餘卷一則以中丞獎賞最優一則以題目稍熟故也乃前日中丞發案生員僅取四百卷童生只取百八十卷餘則盡行剔去盖所取者僅三分之一且聞下課不得請考并無送卷崇文紫陽兩院均未出案聞紫陽之雷同卷不下二百餘名故所取亦與敷文不相上下云 
[兩淮候補巡檢姓名籍貫全錄]  
　　朱瀾子安楊儒慶香圃會稽惲洪年漢臣大興許承守亦齋錢塘藍新豐雨香定海衷以濂蓮漢南皮 
鄭廷琛弼去大興吳乃靖寛甫大興王家棟寶楠錢塘宫壽煒烺庭大興高敦厚子瞻錢塘齊汝庚吟白蕪湖洪國揚牧源歙縣黃惇化德之當　葉克壯壯生大興程裕本仁山歙縣杜宏動幼蓮宛　王琢之崑山登封樊嘉猷敏堂大興王富貴潤蒼天津范元鎔春圃錢塘陶思敏次文漢陽曹懷源蘭溪泗州童榮春欣甫山陰朱燮寶桐軒蕪湖方洪鈞秉臣休甯劉棠蓂　宛平張履勲厚甫嘉著阮本竣燿亭餘姚張乃昌平甫桐城戴昌祚延之合肥周世駿莊鄕宛平王延齡鴻生大興許寶生朗齋大興魏廷佐平甫仁和吳錫鎔蘭浦錢塘申汝齡鴻生錢塘湯錫周申伯錢塘杜蘭芳雲軒會稽張灝思洛河間陸費濤綬卿歸安楊立樞子明仁和高承澤子厚仁和鮑存義直卿錢塘李燿堃畏三嘉應邵其生瑞卿大興李源少橋錢塘章溥枚生任和徐本勲攘荃德清朱兆雲龍臣餘姚余鏞春浦大興吳壽曾又彭上虞汪元釗康侯錢塘童士成槐卿會稽孫慶朝秀山仁和沈秉鈞募蓮德清胡坤子賢石門裴土麟玉書錢塘夏鉞少漁蕭山李翊炘粮亭臨川蔡端麟梓生嘉善楊葆植棣生加應吕承功子英宛平海齡鏡秋正藍旗熊良鈺式如鳳陽吳振鴻采臣盱眙丁恩霖雨村大興俟甸松筠大興張光銘嵩甫桐城沈麟子祥會稽許文藻善化楊國寶子鴻直隷王炳烈小林諸城鄧清瑞大興潘浚生桂牛曹爾濟子完介休楊兆玉少亭宿松楊翌賛臣楊洊熙鳳台歸安劉詒謀子佳　縣唐松年幼橋錢塘洪堃子軒歙縣劉九畹紉秋萍鄕丁榕桂生大興梁榮光南海沙澐子琴大興胡煌子雲秀水吳之林懋山大興楊業厚定遠林廷增小松平遠倪瑛小枚仁和李聨珍芸孫臨川郭鼎臣芾堂平湖錢祖琛寶之仁和胡承沛心余黟縣洪際昌麗川歙縣劉繩祖少漁大興楊濤歸安羅愼修順齋平湖葉涇小林甯波謝大來東初仁和王文熙小枚山陰樊沛霖雨亭會稽何福臻子秋平湖程焜謙六崇陽鍾九皋少山大興孫傳韾鏡馥壽州蔡錫唐一如烏程王謙吉甫大興饒其劭乾峯吉水張元淦友孫廣東楊含章藴齋韓家　春圃烏程戴鎔義山陳國霖福孫新城范　祖荻軒慧昌鶴軒沈錫麟芝軒山陰徐樹榮少甫平湖汪佑容寅谷周鵬翥浦盈蕭韶久安蔣璞子璠江陰姚丙炎香木温尚綸　臣嘉應張修桂月軒盛文櫺藝垣衷興哲進萱大興黃兆奎小舟潘寶瑩奎土任堃振之吕瑩子卿舒霈雲亭杜澤堂鼎巨林承法仰山福建趙春華耀南浙江樓汝誠子明湯福琛献巨浙江王慶瀾竹邨陳若珪介卿易巍喬卓巢湖南朱錫蕃鳳陽張鴻遠硯田嘉興王福懋少戟李保昌震堂山陰歡陽　仁軒湖南吳嘉澍雨田許承廣心田錢塘易鳳藻仲翔安徽張慶恩廬江陳範蔚生紹興胡承惠叔符浙江陸費灼子懷桐鄕夏之柏紹甫嘉善朱乃福枚生嘉興蔣忠霖小亭四川萬煜小亭直隷徐乃容子含畢雁序秋賓齊雲驥笏生朱錫麟佐侯毛昌駿松筠張景澄壽之韓開元柏固　文蘭晉修戴兆衡玉慈浙江趙希祖蓉堂直隷黃廷鏞　圃安徽陳均衡卿范爾麟仁齋周誠子熙浙江袁運恒子和湖南毛用賓懋齋海甯土乃濟簡齋浙江周振論献臣湖南夏澂鑑秋順天吳熙堯献之安徽高時溥桂三程初咸熙臣韓汝僖俊臣順天程廷爕侣竹安徽潘鴻鈞献臣湖南余仁裕浙江朱慶鑅子堅浙江吳葆眞蒓庵錢塘謝家慶浙江阮炳浙江沈厚基浙江陳際昌熾生浙江程紹光江西童煜章紹興姜延慶宛平周之幹嘉興馬炳彛太和張寶勲上虞陸增上虞余士煃安徽 
[舍利會] 　 
　　隆興寺在杭西大街之長壽橋一小蘭若也紅羊劫後孤塔巋然荒草頺坦久已無人顧問嗣經仕藉各紳董尋碑弔古攷志徵名籌欵鳩工大興土木除殿宇房廊修潔閎煥外更於後園廣栽竹木徧植花草延戒行僧住持焉寺中有塔相傳唐代某禪師瘞舍利其中該僧遂於二年前創爲舍利會會凡三日自二月十三起訖月圓之夕向之山冷落者頓變爲熱閙道塲嗣是年復一年遂以爲例豪紳富宦巨室世家無不携養屬挈奴婢而來寶馬香車門前填咽遊觀者遠近奔集趾相接肩相摩寺中禮懴三日法壇宏麗塔上綴以珠燈絢以金碧兩旁徧列巨案上覆氍毺羅列珠翠玉石奇珍古玩奇花異卉周鼎商盤均係假諸各護法家故珊瑚之樹瑪瑙之橊無不畢具亭中繚以巨栅圍以紅闌命數巡丁四面環守任游觀者可望而不可卽其山門大殿亦各有巡丁彈壓以免閙事上月十五日有某署兵丁兩人逐隊問觀擬擠進　　中一飽眼界巡丁力阻之且推挽之初則角口繼則揮拳各巡丁聞聲相助兩人敗北面返號召同類袒而從者數十人整隊復來兩頭埋伏乃甫及寺門見中下兩城叚董局紳及總巡巡防局勇差保人等咸在遂各廢然而返 
[送邵觀察小村先生入都]  
　　鳴騶十載駐江東草木春隨杖履中名重家邦欽善政動垂海甸數和戎燭奸默運氷心鏡剔佞咸驚鐡兩風課士訓農還講武口碑載道頌豐功○經濟須從性理探令公家學已深諳公系出先儒康節先生後不誇兵甲藏胸富自有淵源厲指參閫外大權宣化遠階前小草荷恩覃成子天麟承蒙戴培痌在抱衆人母蒼赤全叨雨露涵○帡幪籍隷亦多年成庽滬上十有餘年况復曾聨翰墨緣筱雲家叔入值樞廷時公亦官京師最相投契在昔京華沾化雨於今海上沛廉泉麟兒蒙給月脩深慚莫副仁人願竊幸常依大雅前惟爇心香朝夕頌汾陽富貴地行仙○丹詔頒從天上來和羹調鼎待鹽梅明知旭日無心化但願陽春有脚回兩補清風朝帝闕一犂好雨洗征埃屏藩預卜膺吳郡静聽歡聲動地雷[  海鹽徐圖成古春拜手]  
[上海四馬路浦灘文報局内恊賑公所經收賑捐二月下旬清單]  
　　念六日發册江蘇撫標親兵營樊鎭軍經募英洋三十元○金闔福幼册抱芳閣書坊交來太　　土募二十元潘榮氏兩元元甡莊交來免傷陰隙小洋四角○廿七日天順祥號交來雲南府署鄧從善堂經募第七批雲南縣張明府銀十兩又經募銀十八兩零三分雲南縣署無名氏六兩蒙化誀卞司馬加捐銀三十兩又經募銀五兩蒙化廳正學熊君副學趙君共捐銀一兩臨安府松太守十兩代理趙州吳司馬募捐銀五十兩昆明　鳴司馬經募銀六十一兩四錢九分宜良縣孟明府二十兩宜良縣屬公捐十兩易門縣承明府十兩又經募十八兩開化府鄧太守經募督帶李福興陸鳴臯木逢春各五兩管帶何　　彭永壽楊鍾祥各三兩殷廷貴馬成堂林禧吳錫璜各二兩鄧家渤家準共十兩王篁生三兩儂興忠一兩五錢李道邨張克濟蕭存詔夏獻璵孚恩夏獻成蕭存震陳錢潭鄢振鈞張仙洲蔡丙炎湯季亭李懋榮李大厚陳鑽琳唐鼎臣各一兩鄧尚義五錢王注清六錢共銀六十三兩六錢署　迷州朱剌史捐銀十兩又經募銀廿九兩八錢缅寗廳吳司馬經募吳寸金十六兩缅寗紳商士民捐銀三十一兩三錢六分順雲恊鎭劉十兩順雲員弁軍民十一兩八錢共缅平銀六十九兩一錢六分伸合雲平七十一兩五錢九分無力人捐銀三十兩從書堂捐銀十兩餘慶堂十兩㠄峨縣白明府捐銀廿兩景東廳唐司馬八兩宣威厘局李六兩宣威州李剌史十兩又經募銀十二兩七錢八分宣威州吏目顧二兩宣威州學黃二兩白鹽井　　尹廿兩武定州興太守四兩又經募銀三十六兩三錢五分龍陵廳劉太守八兩又經募八兩鹽提舉劉鹺守二兩鹽大使劉鹺尹二兩羅平州杜剌史捐銀四兩又經募八兩喬后井衆灶户捐銀五十兩磨黑井各善士共捐銀二十兩石膏井葛鹺守二十兩石膏井各善士共捐銀二十一兩四錢古邕賴善十二十五兩萬安貞堂五兩張克濬克動各一兩永保安續募捐銀五十兩浪穹縣陳明府經募鳳羽鄕三節約上下江共捐銀四十兩騰越廳陳太守經募一百兩新平縣陳明府經募十五兩署雪龍州謝剌史銀十兩又經募銀五兩八錢卓太守捐募銀二十七兩三錢以上共合九六三雲平銀一千零二十兩零一錢六分實收合申規元一千零七十七兩二錢九分○催單漢鎭洪德興號交來貴州同仁府上郡王錦　先生經募九八平銀十七兩○吳門陳君玉翁日省一文愿錢三百六十文包心函翁交來黃增慶翁爲兒期嵗一元安府城射陽隠名氏五元○兩天共收英洋五十八元小洋四角錢三百六十文九八　銀十七兩規元一千零七十七兩二錢九分 
 
