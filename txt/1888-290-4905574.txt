# 1888 - 290 - 4905574

 

Page 1

 
 
[重印五色瓜廬尺牘出售] [  申報館主人啓] 　 
　　仁和邵君籽雲以無碍之辨才作諸侯之上客郵筒贈荅藻采紛披詞以典而愈工意以新而益巧本舘特鑄新鉛重刋舊著蓮花幕下客當視爲饋貧糧益智糉也每部價洋一角五分售處仍依曩例 
[江左校士錄减價出售]  
　　是書爲黃漱蘭宗師視學江左時所選高才生試塲之作由磨鐵硯齋主人託本舘接印行世者也宗師邃精經史學有根抵士林中仰望如斗山是錄所選時文濃淡清奇不名一格附以詩古文詞亦皆名貴高華迥異郊寒島瘦誠試牘中之善本也每部分裝六本茲將售罄格外從產祗收工料洋三角正諸君賜顧者請至上洋及各外埠申昌福州復利洋行購取可也 
[重印青樓夢出售] [  申報館主人啓] 　　 
　　青樓夢一書以悱惻芬芳之筆寫流連繾綣之情泃香國之佳談敎坊之韻事也向經本舘排印早已不脛而走茲特重付手民字旣無魯簡之訛紙亦類齊紈之潔卽日出書每部價洋五角賜顧者請照曩例 
[言情]  
　　情之爲義大矣哉天無情則不覆地無情則不載日月星辰無情則不行江淮河海無情則不流鳥獸草木之屬無情則不生至於人則尤情之至者無論君臣父子夫婦昆弟朋友莫不準乎情以相爲維繫相爲聯通卽一舉手之間一矢口之頃而無情以宰之則瞠目直視痴若木偶天壤間幾幾乎無生人之趣矣情之爲義大矣哉乃世人獨以男女大欲當之以爲情之所鍾正在我輩嗚呼何淺之乎言情也今試以人生百年計之當夫瞻依膝下呱泣懷中擲棗抛梨憨嬉自若此何如情年當舞勺出就外傅牽郎拽弟喧鬨一堂此何如情弱冠成婚唱隨無間鷄鳴戒旦定省姑嫜此何如情壯懷磊落有志四方浪　飄蓬交滿天下此何如情貢諸廟堂克勤厥職如魚得水言聽諫行此何如情出制一方問民疾苦撫綏安輯民和年豐此何如情急流勇退罷職閒居嘯傲林泉徜徉詩酒此何如情老而致仕經紀田廬計及兒孫男婚女嫁此何如情自幼而壯而老且死無日不轉旋顚倒於情之中而顧以男女一端當之乎夫男女之事用情之變傷情之賊也何言之情生於樂極於哀關唯樂而不淫哀而不傷是得千古用情之正者其樂之至也情爲之怠情怠而樂亦從之而怠其哀之至也情爲之漓情漓而哀亦從之而漓吾以爲男女之情當夫生於樂而極於哀也是謂用情之變迨夫樂旣怠而哀旣漓也是謂傷情之賊與其樂也寍哀與其怠也寍漓是以從來稗官小說譜曲彈詞凡有言男女之情者其寫樂也什之一其寫哀也什之九非樂事之難工而哀情之易擬也蓋寫樂者樂與情俱怠則與無情等寫哀者情雖漓而哀愈增哀雖漓而情愈至其情之曲折周旋循環宛轉有令人一往而深不能自已者皆哀爲之也然則欲求如關睢之詩獨得用情之正者奈何曰雖善矣用情之正者惟赤子之笑啼孩提之愛敬耳旣而學趨學步甫離襁褓從戲庭闈假笑佯嗔放刁作劇則情已駁而不純偏而不中矣及長而周旋世故閱歴人情揖讓之儀寒暄之語所不能廢向時孩提赤子之情皆已置諸雲霄不復記憶苟有從旁述及笑啼之狀愛敬之忱者方且面紅耳赤一若甚有所愧恧者然間有自率天眞不事詭詐者又從而嗤之笑之反以爲不近人情不諳世故彼人情歴久世故尤深者其機緘百出變詐多端不獨施之於途人且將施之於骨肉夫如是又安所得用情之正如關睢之詩者乎猶憶少時從容於几筵杖履之旁與姑姊兄弟輩出入嬉戯僕婢携之以偕行父母顧之而色喜此時此際無一毫機緘變詐縈其寤寐擾其胸懷當境者習而安之置而忘之不自覺其情之至也離亂之餘遭家不造冠婚喪祭皆自任之於是不得不出而與鄉里往還親朋酬應然而言詞率意舉動不文棱角鋒鋩時時外露往還之未能圓到也酬應之未能融通也竊擇一圓到融通者爲之準揣摩而潛學之雖未能與圓到融通者並轡齊驅久之而俗尙時趨相與俱化不致大相逕庭矣然而一日之内往還旣衆酬應旣多束縳牽纒不堪其苦一若有桎梏之加身鋃鐺之被體者若夫作客浪游旅居無伴所與往還酬應者雖俗不能醫而不得不相爲坐語雖言不入耳而不得不姑與從容試問滬北洋塲旅居作客者其有一自率天眞不事詭詐者乎無有也嗚呼夫如是又安所得用情之正如關睢之詩者乎然則天下用情之正者當返而求諸赤子之笑啼孩提之愛敬焉 
[皖山寒色]  
　　安慶信云有某甲者口操京都音僑寓三步兩橋高陞棧自言頗精歧黃術凡以病求診者時接踵于其門日來積欠某某等店錢若干無以爲償遂欲附輪潛遁各店知之追上躉船向其索取適江永輪船至一轉瞬卽附之而去各店夥計無所出相約往高陞棧房探問則棧中火食亦已積欠多多遂喪氣垂頭名自歸去○重陽佳節居人皆約伴登高遙望龍山四面皆霧咸以爲亢旱經月玉女盆將傾矣次晨果黑雲凝結大雨滂沱歴一畫始止農田菜麥均已沾濡惟打稻家家趁晚晴者不免愁眉深鎖云○吳家塘某姓童養媳年甫十一齡初六飯後其姑令赴市買物直至夕陽西遊尙未歸來姑知有事變雇人四處追尋而月裏嫦娥杳無蹤蹟遂遍帖招紙懸賞購求不知一顆明珠何日重還合浦也 
[選樓清話]  
　　揚州來信云各鄉苦旱盼雨甚殷江甘兩邑尊俯順輿情疉次齋戒祈禱至十三日雨師稅駕渥沛甘霖自晨至宵檐溜聲潺潺不絶約計得雨二寸許○本月十二夜鼉更三下坊保馬某偶過新城羊巷瞥見頽垣斷井間一人聳身上屋知非善類立喚更夫追逐時則月色朦朧東西不辨一轉瞬卽不知去向矣梁上君子肆無忌憚若此家居者可不嚴密防閑乎○揚俗女子許字後翁姑有疾瀕危例得草草迎歸侍奉湯藥夫疾亦然無論疾瘥與否此後卽謂之新婦有于入門之日行合卺禮者有再行擇日者葢窮苦小民多藉此以省糜費然知禮者不爲也本月初旬觀巷某姓其子病篤迎新婦歸入門日卽行交拜禮迨翌晚病者已溘然而逝矣新婦隨易綵服爲齊衰悲慟之聲慘聞隣里未遂求凰之樂已成寡鵠之吟未免有情烏能已已 
[甬上雜聞]  
　　寍波各店鋪近因生意清淡遂别開生面印送小票以廣招徠一時酒肆茶坊見獵心喜踵而效之者幾不可以人數計○文闈揭曉之期寍人向電報局探聽消息者絡繹於途又有因路途迢遙往返不便各帶被褥 
 
 

Page 2

 
 
假宿局中逹旦通宵異常熱閙甚矣求名之心如此其熱也○道署西首後樂園現已告成顏曰崇實書皖齋室約共數十椽肄業諸生得以常川住宿薛觀察培育人材之意亦可謂周且至矣○霜降將近六營兵勇循例每日在教塲操演旌旗鮮麗步伐整齊壁壘一新令人望而生畏○自九月朔日爲始各奉社神木偶出遊所過之處晝夜演戯鑼鼓喧閙無業游民卽藉此擺設露天賭檯引誘鄉愚一入其彀立罄腰纒受其害者不止一處亦不止一人爲民上者曷不早爲禁止也 
[潯陽楓荻]  
　　潯城宵小繁多大半以烟館爲逋逃藪前由道府縣飭保甲局澈底清查如有窩頓賊贓之處一律封禁不准更名再開通計城廂内外烟館百餘家固已奉令惟謹近以日久玩生奸民蠧役表裏爲奸或賄通捕保或買囑差胥平時代爲庇護一遇查察飛速知照多方遮掩官憲之耳目難周何能盡知底細邇日竊案疉見未必不由於此官斯土者盍再留意乎○九江北岸之孔壠鎭日來花市甚爲熟閙有某木棉行客於月初某夜被竊貨銀一百餘兩該客除禀官查究外復請一圓光術士約於次日作法書符而竊銀者心虚膽寒於術士未到之前一夕將洋銀私置某客房門内次日晨起客啓户見銀細查數目尙少十餘兩以爲數無多遂置不究○九江新關文報委員王少尹懋漳現已交卸往茅店接辦厘卡接辦文報者爲王二尹已於初五日接事矣 
[安省官報]  
　　九月初六七牌示試用訓導陳中桂委署寍國縣教諭知州周辛炳知奉委河南賑餉典史蔡承炳知奉委金陵武闈差翁思銘知奉賑捐局委赴江蘇提解棉衣赴頴州初八日分發安徽海防試用巡檢洪嘉禧到江寍巡檢陳宗壽到起服來省典史蔣鎬謝奉行知准補霍山縣典史並知批准以五品翎頂初九日淮北牙厘局委員未入流梁顯光到解銀來省初十十一日卸署鳳陽典史袁起祥到通判周澤漙知奉臬臺委赴當塗會審命案巡檢王文壽西門外余德龢北門外金則揚東門外均知奉臬臺委查街道十二日牌示候補通判袁紀柱委署寗國府通判准補阜陽縣丞楊鈞太湖典史劉松琴祁門典史劉爔鳳陽典史彭楙孫霍山典史蔣鎬東流典史張伯壎石埭典史吕寛渦陽典史劉彬廬江典史毛祥翥均飭赴新任同知丁繼瑞辭委解京餉十三日刑部主事王維祺到貴州人滿服赴京十四日准補太平府王汝礪飭赴新任指發安徽鄭工試用巡檢傅子濬到湖北人候補知府鄒增翰辭奉委赴六安訊案 
[考生受辱餘聞]  
　　考生受辱一事前已兩次錄入簡端兹聞蕪湖縣錢孟超明府赴太平府謁見貴隖樵文宗後卽由旱道回蕪程生控訴學轅文宗委太平府史蓮叔太守收受呈詞諭飭該生遵照撫憲札示至寍國府聽候吳太守秉公核斷倘有不平之處准再來轅呈訴該生遵卽來蕪偕同伴前往寍郡清弋關委員書役亦經提至蕪湖雙錫五觀察於十五晚三更後升坐大堂傳集各書役詰訊滋事原委大發雷霆立飭將各書役一一當堂笞責翌派員押同該口委員尹少尉文釗及各項人等並守關三板弁兵前赴寍郡備質至該生受辱信息傳至梓里故鄉人士莫不齊抱不平其有聲望者隨邀集徽寍兩屬紳耆跋涉來蕪探聽消息有公湊助訟費者有佽助川資者一時氣憤難消恐難卽時完結也○又前報紀毆傷考生一事兹聞該生等赴含山縣王邑尊行次申訴當經騐明傷勢尙無大碍旋卽提訊該船户供稱小的係包裝客貨非考生之物邑尊以咎在船户立飭笞責枷號釐局門前示衆該生驀地被毆特爲之設席洗塵掛紅放砲以四人藍輿送之回船俾其及早成行至石頭城畔首選鷹揚也 
[禾中雜錄]  
　　新任嘉恊鄒都戎接任後連日排設儀仗往文武各衙門并水師營拜會並閱視城垣點騐軍馬所有外汛兵弁業已調齊不日卽當閱操也○王店鎭有駐防砲船前日駛出在市河中被來船所碰一砲勇因立足不穩跌落河中衆舅欲將來船拿住經哨官喝阻而止後飭地保雇船打撈直至旁晚撈得屍身經哨官買棺收殮在鎭紳董以該哨官能持大體公議集資置辦萬民傘以酬其德 
[茸城瑣紀]  
　　西關外嶽廟前鳥籠店去年出重價購得鸚哥竹鷄各一頭毛色斑孄聲音嘹喨洵爲羽族中所僅見者近爲黃狼所嚙斃店主忿甚爰置鐵絲籠餌以菓品果得一狼以火燒之毛幾盡凈店主猶以爲未足復投諸河干適西隣茶肆樓上品茗者爭先觀看擁擠之間砉然一聲所裝凉臺忽然中斷跌入河心者計共六人中有某甲年約三十餘跌破腦門鮮血淋漓水爲之赤當卽撈救舁送家中甫逾兩日遽赴重泉似此死於非命不亦大可傷哉○華亭東鄉猛將廟附近有唐某者年逾而立耕種爲生家有老母妻子計共五口春夏之交長男患疫而斃自前月至今唐及妻子三人又相繼逝世僅留一老年逾古稀嗟家室之仳離迫桑榆之晚景哀哀啜泣聲逹四鄰聞者無不爲之酸鼻○十五日郡中人奉明目侯出巡會中執事頗形熱閙少年裙屐絡繹往觀傍晚卽行歸殿 
[四川鄉試題名錄]  
　曾繼光南溪附　胡沛霖巴縣附　廖映旭巴縣廪　陳緯元緜州優　羅迪楚犍爲廪　李滋然長壽廪　萬科進雷波訓　鄧逌鳴江津廪周恩洽成都副　劉　宣富順增　况道基涪州附　楊子江簡州附　周尙赤岳池廪　龔澤埭南溪增　吳天懋威遠附　龔維佶成都附陳天桂資州附　王金壯巴縣廪　陳科殷南溪廪　聶培新屏山廪　馮湛霖成都廪　藍先整資州廪　李芝實昭化增　吳正倫遂寍廪廖熙光涪江附　李永清成都廪　殷成恪長壽廪　李稽勳秀山廪　王昌齡灌縣附　常光乾長壽增　梁仲舒蓬溪副　楊重圭蓬溪廪朱玉璋巴縣廪　周國霖新津增　施鼎華長壽附　熊漢皋成都附　傅守世大邑廪　胡咸昭崇慶廪　朱宗緗邛州廪　陳介中巴縣附林朝整威遠附　敷　耀廂白附　王麟榮彰明廪　龎珠綸瀘州廪　唐棣華巴縣廪　李文潤綦江附　紀世芬三臺廪　楊有銘邛州增尹昌齡越嶲增　張膚增資州增　戴純中江津附　張治新新都優　馮承澤忠州廪　馬　禎巴縣廪　夏德潤廣安廪　張　琴江油廪龔王悌卭州廪　高鵬飛仁壽附　楊紹震慶符廪　周尙鏞慶符增　羅意辰三臺廪　黃　瀚江津附　祐　俊廂白附　費道純閬中增鄧廣先威遠廪　夏　璜遂寗廪　謝聯輝内江廪　汪會昌簡州附　黃　焕榮縣附　劉永芝南溪廪　朱榮陛瀘州增　董儀一岳池廪魏天春資州廪　曹顯宗榮縣廪　龎芝芳鹽亭廪　劉漢中閬中附　蔣霖森彰明廪　邵書香資州廪　賀昌祺宜賓增　郝祥麟涪州增蔡鏞蕃梁山廪　陳　黻大邑增　燕家瑞瀘州增　余穉湛崇慶附　常褭虞内江廪　張維善梁山附　貴　吾正黃附　龔年坤遂寍廪李　祥羅江附　賴應景遂寍廪　吳興治巴縣附　胡　榕鹽亭增　蔣松岡樂至附　黃世澤榮昌廪　毛翰豐仁壽優　曹文科資陽增殷胥葵長壽增　祝丕基巴縣廪　項公奇成都增　余屏垣梁山增　李冠卿西充廪　胡研池樂至附　馬昌華長壽增 
[副榜]  
　　蔣合志重慶附　彭洽爕綏定優　楊應基石砫附　吳希伯安岳廪　彭毓嵩宜賓廪　劉紫驥彭縣附　劉　愔綿竹優　魏光畢涪州附張甘全彭縣附　蘇覲初彭縣附　傅興全新都增　左月寍江安附　馬左宣合江優 
　　蜀榜由電傳來輾轉抄譯頗有訛誤日後當再校正[  本館附誌]  
[東瀛雜錄]  
　　長崎寺院頗多兹由警察署出示定立報火號鐘章程責成各寺僧爲之經管以道途之遠近定鐘數之多寡查寺院除無名小菴廢　改易不計外尙有崇福大光本蓮正覺福濟三寳禪林興福皓臺光雲觀善聖福永昌長照春德光源龍淵深崇等十八寺云○長崎 
 
 

Page 3

 
 
素無烟火近來倣造西國烟火玲瓏精緻光怪陸離有分枝柳散紅梅雲間月雨後雷玉避龍火輪車數十種名號較中華烟火更覺奇異近在小島鄉等處演放觀者如潮莫不拍手稱奇銀花火樹不得專美於前矣○琵琶湖近方疏濬接西歴本月三日中外各電音稱是日午後十點鐘時第一隧道東口崩壞坑夫六十餘名被遏不得出查崩壞處所係東口入口凡九間許皆緣中間震動旁邊土質輕鬆自然墮落以致坑夫多名盡被掩塞當令人夫百餘名自外掘入常送風晷以通氣息幸洞内之人安然無恙聞外間援救聲略慰心懷嗣有北垣京都知事到場謂旣與洞中言語相通應卽問明吉凶後得洞中回音請外面弗慮並求速行救援昨遞來飲食已盡洞中十分疲勞等語知事遂着人夫奮力掘救至五點鐘時始得開通坑夫等始得復見日光出死入生誠莫大之幸也 
[上海四馬路奉災恊賑公所接到營口姚彥蓀諸君九月十三日發第八號信]  
　　滬上諸善長大人閣下十一日捧誦第四號瑤章並正氣丸一箱又施少翁篆治時疫符一千道備聆一是後批庫平銀二萬兩已承公禀關部借領又擬年内勉湊萬金前後合成五數具見諸善長救災如火孤詣苦心籌欵旣多活人愈衆弟等三復廻環先爲災民九頓叩謝也惟查此間田產多半屬於旗人若放官賑以縣册爲憑縣册以業户爲准業户儘有未嘗罹災者錢漕旣可邀免租籽仍欲催收而佃户小民及無地窮民實受其害官賑所不及租稅欲賠償積弊已深偏枯尤甚弟等昨將此情函致省垣幕府轉逹不識能否轉圜一洗從前積弊否同人籌辦協賑原期助官賑之不足倘不挨户勘查何能洞悉其中情僞故此次查户較難於他省且道途隔水村屯零落動須紆道遠行同人乃裹餱糧奔馳道左常時忍飢耐冷艱苦備嘗現將牛莊一帶取次查完卽擬核准數目請地方官出示曉諭先行散放其海屬之田莊臺東西北尙未查清亦俟查畢開放庶免浮冒而歸實濟弟等竊擬實事求是陰行其德以期不負諸大菩薩一片婆心至於放用錢票原較糧食爲便宜緣衆議以放糧爲是牢不可破弟松特擬查户章程八條内有酌定距城市遠至一二十里外者槪給錢票禀奉軍憲批飭遵行在案原欲排衆議而力行錢票也旋以各號家懼有攙入假票堅不允行且市面素少一二千三四千文零星小票以現錢兌零票商市不通再四籌維今由協賑公所自備三聯錢票禀請奉錦山海關道憲出示曉諭並飭地方官每票盖用騎縫角印再加本公所及殷實號家圖記將中票截給災民持向該號家取換本號錢票或買糧食零物等用限十日内全行繳銷現在票板已經刊好日内上禀奉批卽行然亦須衆情允洽明早當邀大會與大號數家熟商此係善舉暫時通融辦理諒不致有所窒碍盖平城内原有粥廠係陳春記徐幼生兄與阜凝棧張亭蘭兄經手承辦本年七八月間食粥者有七八千口現僅七八百人入冬後無衣無食之流自必多來就食前日弟松親赴盖屬查勘情形其南關外二十餘屯被災最重困苦萬分已由拱辰約同南帮友人前去查户給票可均仍與諸同人分投查牛莊一帶户口弟松俟錢票辦妥卽赴營口東北四五十里之雙井子等處二十餘屯極苦災户查給賑票大約二十左右除田莊臺未及查竣外其餘皆可一律開放矣餘容續布肅此敬請德安諸希亮察不備愚弟姚嶽松朱福春翁正修阮可均李拱辰同頓首九月十三第八號 
[迷離撲朔]  
　　女扮男裝男扮女裝均干例禁况以清淨之法身竟等雌雄之莫辨是眞釋氏之罪人矣前日有湖南人鄧蘭扭一和尙至法捕房稱被欠洋二十四元送請懲辦法捕頭着暫押於昨日解訊鄧偕李玉山并金聚興客棧夥李昌來投案據鄧稱由南京動身欲到烟臺道出滬上住居金聚興棧内有和尙名法乘者亦住該棧一日到我房内閒談言及杭州某姓是我親戚和尙言亦是伊之施主伊今化緣到滬與某觀察認識云云至第二日見我取洋買物伊卽向我借洋八元稱俟收到愿簿上所化之洋卽行歸還我因借洋與彼至初九日同往戲園觀劇又向我借洋十六元伊於初十日不告而行昨日尋見扭送捕房伊有師兄住在三昧庵内隨呈單子一張稱是伊寫土司馬詰該和尙據供名寳眞又名法乘化緣到滬住居該棧未借伊洋司馬謂然則爲何控爾答稱事却有因伊有一副吊屏要賣洋二十元我說過二十四元却未成交王司馬詰李玉山到此何事據鄧稱在戲園付洋時伊却眼見邀來作証據李玉山稱本在大同書局生意現在暫住棧内洋是鄧交與和尙司馬詰李昌來和尙幾時來住日間作何事據供和尙在八月初十邊來本有二人一人先去不知伊作何事我在棧做茶房不管别事司馬謂伊住一月餘爾尙不知伊作何事耶隨詰和尙愿簿何在答稱寄與老北門外通泰客寓中並無洋元寄存簿上所化之洋均未收取司馬着將和尙帶出俟吊到愿簿再核復詰鄧蘭爾等究爲何事其中可有隱情鄧稱伊不是和尙是尼姑王司馬謂爾何以知之鄧稱當晚看戲回和尙卽睡在李昌來房内此事係李說出司馬隨詰李昌來據供棧中人不拘何處有空房便可睡宿是晚和尙房内有空鋪我卽睡在其内至夜半伊來調戯我夢中驚醒問是何人伊稱是尼姑我思與尼姑相識不吉利高聲呼喊大衆咸知司馬復着將和尙帶案詰問究竟是男是女寳眞堅稱是和尙不是尼姑司馬謂李昌來等爾等說伊是尼姑當送縣着官媒騐看如不是尼姑當將爾等究辦李昌來仍執定是尼姑據鄧及李玉山稱伊是雌哺雄而寳眞又稱如騐是雌哺雄亦請重辦王司馬着將和尙及李昌來分别管押李玉山卽交鄧蘭保去於今晨至捕房候示着法包探帶和尙去先將願簿吊存捕房及法句探李雲發帶往和尙又稱願簿在英大馬路同泰棧因之未吊按光緒十一年八月間英公堂有將男作女一案原告係紹興人邵小園幼園昆弟執定楊吉堂是弟媳經羅少耕太守研訊數四邵姓昆弟堅執是女迨後騐看始行定讞與此案將毋同 
[委查稅帖]  
　　前日厘捐總局委吳淞司巡檢孫二尹帶領差役往浦東爛泥渡洋涇高家行等處清查行帖如有隱戤混冒情弊立卽禀請提究 
[飭緝奸商]  
　　本埠土藥每有奸商私販以致邇來捐數寥寥現經藩憲訪聞札飭上海縣英法兩界讞員及土藥局總辦除諭令各土行核實報捐外並飭巡丁認眞稽緝如有販私人敢藐法牟利定當嚴究罰鍰日前裴邑尊已會同蔡太守王司馬出示曉諭矣 
[鹽快獲私]  
　　昨日有江北人販運私鹽四十包至南市十六鋪爲縣署鹽快所見立將人贓拘解候訊 
[英界公堂瑣案]  
　　捕頭訪得無賴吳某等至楊銀珠妓院藉端圖詐牽涉楊少亭嗣由趙蘭坡偕楊鴇投案求銷以上各情已詳前報麥捕頭以楊少亭係捕房中人務須澈底根究遂飭包探顧阿六拘獲霍樸英并傳楊鴇於昨晨解案楊鴇申訴前情霍供職員係金陵人早歲讀書現以丹青餬口不敢向妓院訛錢易副領事謂楊鴇曾供明受霍之愚霍旣無訛詐事情何致避匿二月捕頭請詰究根由蔡太守令霍將如何起意如何索洋共有幾人分用從直供明否則將爾科以重罪霍稱大公祖明鏡高懸惟求恩宥太守請易副領事同捕頭至内花廳帶霍研詰良久聞霍已供明一切細情太守令管押候示○西人山味華格訴稱曾用張阿順爲管事刻已停歇而張竟獨力霸持不許他人接做且又唆使廚司出店毛公紀趙靜芬等一同辭歇爲此報捕拘案請懲張供小的曾充管事之役刻已停歇並不霸持更無唆使廚司出店停歇之事毛趙同供主人因時時失物責備小的等并欲勒賠故不願再做蔡太守着張覓人來保并具並不霸持之結始准開釋毛趙叱令退去○陳阿生訴稱小的在看絲西人處爲廚司周阿仁無端至廚房尋釁由主人報捕拘案周供實因酒醉所致尙乞施恩蔡太守判令央人保釋○一百六十五號華捕禀稱昨見趙和尙在火塲扒竊鐵條三根拘獲送案趙供窮苦不堪拾荒度日蔡太守判管押十四天贓存捕房給還失主○客寓主范阿和訴稱王阿三來借宿次晨出外形狀慌張阻住搜查則將被窩拆去棉胎私藏身畔爲將人贓交捕送案王俯首求恩蔡太守判管押十四天贓父范領 
[法界公堂瑣案]  
　　包探李雲發前日在鄭家木橋獲到賭檯牽絲搖缸及假骰四粒錢八百數十文其時賭徒已經散逸該包探見有二 
 
 

Page 4

 
 
人狀似乞丐卽着掮檯子到捕房一人乘其不備奔過英界祇獲沈阿四昨解公堂據供在旁拾錢不是賭博王司馬謂爾常在彼處必知賭徒名姓沈堅執不知司馬着暫押候辦○捕房昨解宣阿鳳請訊法包探江德林禀稱宣在小東門外擺烘山芋攤有人爭奪攤基兩人爭吵適三十三號華捕經過囑伊不得爭閙伊卽與捕爲難將捕手指咬傷號衣扯碎宣阿鳳不認逞兇王司馬着管押傳該捕到案問明再核○胥高氏卽麻二姑娘在八月初因有唐雲生涉訟送縣遞解回籍王司馬訪得胥高氏近復來滬逗遛英租界因請蔡太守飭差提到昨日解訊胥高氏稱我已回家因思六十三歲之老姑六歲小兒在滬不能置之度外故又來滬司馬謂八月十七日縣中起解爾於二十一二日卽來何能到家今縣中要爾爾可寄信出外將老小兩人喚到捕房待本分府問話 
[恩同挾纊]  
　　啓者敝所屢接奉省辦賑友人來書謂北地早寒棉衣至急正在勞心焦思間頃奉烟臺東海關道憲盛杏蓀觀察電示捐助棉衣三千件棉褲二千條囑趕製迅解云云同人佩仰無旣倘蒙當道大憲憫念飢黎無褐之苦欲施助棉衣者以速爲貴現在封河伊邇遲恐轉運維艱耳[  上海四馬路奉災協賑公所謹啓]  
[吟香老吟壇余耳其名久矣帶水之阻渺若方蓬率成一律以誌企幕卽介夢畹舊雨呈青以作異日相見之劵可乎卽請郢政]  
　　燭漢龍光駭鏌鋣摶桑叢裏問君家書城百堵風雲氣詩境雙清水月華高臥名山堅晚節廣開福地老生涯相期汗漫叅天咫携手襄陽就菊花海曲雙紅豆館主芷卿顧麟求定草 
[輓雲間耿思泉太守]  
　　林下風高海上咸欽賢太守中秋月冷雲間何遽失斯人[  姻愚弟黃安謹]  
[講之四姪寄我霍山茶撰聯贈之]  
　　佳茗霍山來頓解十年渴想好音裴度遞開緘兩字平安[  龍荼山人]  
[蘇省撫轅抄]  
　　初九藩轅牌示照得太倉州七浦司巡檢陸熙敬在任丁憂遺缺查有分缺先用典史祝丙南堪以委署候補縣費鴻年常熟勘田回禀知奉委赴如臯公幹卽辭粮道憲成太夫人文佳郭氏於九月初九日未刻在署壽終擇於十二日辰刻大殮○初十日候補府譚泰來禀知辭奉委赴松屬公幹候補知州朱秉衡靖江公幹回吳縣夏禀知本日交卸委署吳縣馬禀知本日接印○十一日分發江蘇候補班前縣丞衷興愷直隸人禀到縣丞倪曾鎣禀知本日接辦婁齊葑厘卡差施文殿禀銷婁齊葑釐卡差並奉委調辦蘇捐落地分局卽日到差○十二日祝丙南謝委署太倉州七浦司巡檢事○十三日縣丞孫文英禀辭赴江寗差委藩轅牌示照得請補鎭洋縣吳鏡沆業奉部文覆准自應飭赴新任吳江縣汾湖司巡檢周作憲病故遺缺查有新班先巡檢何恩錫請補昭文縣白茆司巡檢盧美基病故遺缺查有試用巡檢倪錫慶請補荆溪縣湖㳇司巡檢王啓松病故遺缺查有遇缺先巡檢沈葆勳請補吳江縣同里司巡檢陳景文告病遺缺查有遺缺先巡檢劉金錢請補○十四日藩轅牌照得委署荆溪縣訓導趙克恭因病繳札遺缺查有婁縣人試訓用導龔源逹堪以改委署理新授蘇臬憲陳到蘇委署宜興縣縣丞王茂華禀辭赴任○十五日孫鑑儕銷葑門旱關差從九恩長禀知本日到葑門旱關盤查差○十六日准補鎭洋縣吳鏡沆禀謝奉飭知赴任同知銜新選河南開封府鄢陵縣汪鈞禀辭赴河南咨補太倉州鎭洋縣典史余泳清江西人由揚州札調來省巡檢虞承鳳禀知換蘇差委從九錢錫章禀銷稽查蘇城絲捐差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報] 　 
　　九月初七日楊太守靖奉蘇藩憲委解京餉道出邗上遵陸入都初八日程鹺尹宇清委南鹽廳查騐王鹺尹豫委廟灣海關緝私丁觀察葆元到場初九日補用鹽大使許之璟禀到初十日泰壩扎分轉赴省公幹十一日江西項都戎世雄解餉來揚新任甘泉縣捕廳戴二尹源灝於十二日已時接印北批驗舒鹺尹寛詔來揚十三日李鹺尹有林委辦順清河卡 
[江西官報]  
　　七品小京官祝維培親拜通判姚慶恩起服來江投文候補縣王金元票謝拔委一次行知黃麟委解地丁銀進京廣信營叅將傅永貴謝委浙江丁憂知縣賀元釐禀謝安徽無爲州羅士瀛由皖來江署安遠板石司項麟書期滿更替以興國衣錦司章鶴亭調署遞遺該汛務以調署大庾赤石司事正任安遠板石司鄭先琛調署所遺該汛務以補用巡檢周溯源坐署同知徐樹鉁委解賑濟銀往瑞昌縣府經王官駿起服來江候補縣麻　委住南贑一帶公幹江蘇候補縣李侃玉卸辦許灣緝私卡回江寗户部廣東司主事蔡學蘇由福建回省署蓮花廳朱麟泰卸事清理交代回凌宣驛委解協餉往甘肅縣丞胡瑞星聞訃丁母憂回籍 
[袁浦官塲紀事]  
　　海州項分轉書巢由板浦公竣回轅○淮揚鎭標城守營千繙程德鈺赴漕憲轅叩謝委署右營守備○委署淮揚鎭標城守營千總蘇永祥赴漕轅叩謝○候補知州談長褆由鄭州查探水勢回浦○候補叅將張紹康奉漕憲委調南岸東土圩門稽查○候補守備李鳳儀奉漕憲委調東城門稽查○候補同知張誠奉漕憲委辦揚庄厘捐○候補同知黃玉奉漕憲委辦鹽城厘捐 
[戊子中秋月夜偶賦]  
　　一輪明月照闈中矮屋昻頭百慮空二十年前無恙客至今相對眼朦朧照澈人間未了情尋思翻覺夢魂清只憐明遠樓頭鼓一一敲來似不平問名容易立名難兀把幽懷强自寛如此良宵如此月不堪還在棘闈看健飯慈親過古稀諒多光彩耀庭闈心香炷上通明殿願賜今番衣錦歸[  馬相如闈中作]  
[丁卯至今已九次棘闈矣二十二年悉成虚度前情棖觸良用憮然賦此寄慨]  
　　捫心何事敢狂歌檢點青衫血涙羅無分功名竽濫厠有情琴劍手頻摩論交歡伯輸豪邁覓句秋林費咏哦太息鬢毛漸斑白向人長說受恩多征帆憶昔過江來放眼鍾山屢舉杯風月撩人羞故我文章增價市高才卽今雁影將情逗此後雞聲喚夢回咄咄書空吾豈敢遣懷聊拓酒懷開[  柳隱詞人馬相如未是草]  
[上海北市絲業會舘籌賑公所施少欽經收河南皖北賑捐六月十七八九日第一千七伯九十一二三次清單]  
　　楊餘訓求合家平安十元平安氏求子病全十元浙杭裕源銀樓張植園募林成章爲母及妻週年懺資捐賑十元吟秋氏由速州航船來五元長沙寄客由常熟翁宅寄到銀四兩不書人四元沈紹楨未母病全四元常熟周同福義白下五柳後人爲岳母王趙氏七旬冥壽求資冥福二元沈紹楨求母病速愈續助兩元益記求平安二元堵溪姚寄齋求子病全二元嘉定岑邦魁求病全一元沈紹貞母病平安一元王濟源爛板十元無民氏友人醜送移助六錢番八元友益軒由武陵恆懋莊寄來銅洋四十七元以上十七日○松江趙鐵笛翁募語花室主人爲求男兒守正由恆豫莊來洋二伯圓丹陽王星衢爲子鎖慶求病愈由恆興來五十元潮帮衆商節酒席移助由鎭江廣義和寄來四十元虎仲常廿元揚州槐蔭堂爲母病早愈由巨康莊來廿元沈紹貞又助求母病速愈飾金五錢一分兌見十六元四角嘉善元興陳琢章翁募顧慶模四元楊阿狥求病愈二元吳福生祈種痘平安還愿兩元姜偃瑞元號捐無名氏乙元無名氏一元無名氏由恊康莊來一元山陰許梁氏了愿乙洋對開一元正安由椿元莊來銅一元以上十八日○刑部主事鄭集良六善士福建崇安縣人氏在籍奉父衍璜母方氏命捐助由春華祥號葉雲樵兄來庫平銀一千兩合規元一千一百兩臺灣無名氏由源記號來規元七十兩宿愿人由甬江衍源莊托振亨莊來洋二伯五十元沈陳氏求子病速愈廿四元沈潘氏求夫病全廿元安徽當塗黃敦讓求保子平安由安孚莊來廿三元五角陳薌泉由協源莊來廿元隱名氏因媳病求全先助廿洋乍川源隆昌夏志祥爲母六十奉嚴命將壽懺資移助十洋章練塘陳春山求一家平安十洋東臺薛鍾英求母病全由惠泰莊來十元臨浦穗春米行會稽樊江徐玉山節省費用十洋太倉汪棣夫爲子曾源久病藥錢移賑求全五洋寶應成微垣爲求病愈完愿五洋艾家衖隱名士求消災除病四洋福建歐陽葉氏病愈完愿三元無民氏乙元蘇州薛貴亭爲次子症求愈兩角包小田江肖庭潤筆錢四伯廿揚浩庸求水陸平安爛洋五元恆福號胡麗翁來漢口敦實募雙孝室九八三平文廿兩張杏翁錢十千惜陰舘主三千冷茂才募姚瑞泰盧丕士傅梅軒伍金水四户各一千盧儀寶盧元思黃炳輝伍海連四户各五伯詒令室二千崇德競美各一千姚新盛五百四知室關西室郤金三户各一千吳平夫一千豫豐恆一千六百田愼村四伯虢小泉陳仲梅各三伯傅芋夫二百余蘭亭孔振齋曾昆湖曾子泉四户各伍百湯永和殷蘭軒各三百虢壽山傅謙夫滿春夫三人各二百趙仁興三伯復興盛張錫光永裕新三户各二百無名四千衆樂室一千一百鼎盛和五百譚夫臣三禮居居士純精子三人各一千余潤齋募徐輔翁陳老板栢老板胡三房田老板楊繡山王老二老板三老板八户各一千廢裕和仁各一洋蕭于章蔣榮樂蕭錦章金福萬慶森劉榮棠六人各一千無民六百徐金培無名氏李際寶三户各伍百無民四伯章可喜三百洪亮卿張化貴胡捷三各二伯屠嘉和募勇補氏保平安六洋以上七十二户共洋例文七十二兩七錢七分合規銀七十伍兩另二分李仁德來福建齊景湘錢四百王搖軒三伯鄭德魁李老豪鄭孝清三人各一伯共伍户合洋一元以上十九日 
[上海北市絲業會舘籌賑公所施少經收河南皖北賑捐六月二十至二十二日第一千七百九十四五六次清單]  
　　蕭城通奉第韓奉生求病速愈洋三十元楓涇陳星庵求病卽愈洋三十元永福氏爲父六十陰壽節費移助以資冥福三十元周大彥求病卽延年益壽十六元海寗王景仁求目疾全愈家室平安由威海寄來廿元蘇城朱潔如募薛良醫藥資移助求病速愈洋廿元清江杜華謨爲妻黃氏求病愈由漢口謙和祥號隨來十五元賣文社潤資助賑十一元五角維揚江都署沈青萸募武陵郭介農求子病愈由潤昌棧來十元奉來洋十元奉署張城募郭本堂平安完愿八元賈鑫金求病速愈五元瀏河求如願以償子三元鎭海捐局黃渭泉病愈完愿二元常熟錢紫生祈順遂平安京平銀二兩朱培記洋二元邵端生洋二元馬鶴南五月分捐祈宦途平安一元金陵沈紹生求保佑兒子五九平安一元○朱少梅募六月分第一次月捐綺園南寄園各五元朱少梅三元汪論先翟桂泉鍾揚烈三户各洋二元陳勗初朱子萬陸翰卿吕務本堂馬仲忻惠園陳必植勉力子省吾齋鉉蔚村張子盤慶記衣莊丁元興尹子臻徐素行堂陳愼堂德堂朱志青林雲坡顧錦堂張祥華林於高方舉才李家卓林元道具翰芬李永濤潘汀周兆永張頌清譚全寛仁德堂沈庸三十二各洋一元共三十八户合洋五十一元江南文闈供給所總辦鄧十元會辦劉俞各八元楊錦坤洋四元戴慧臣華念曾登德齋張賡生四户各二元盛允吉張瑞生魏笠荷華幼湄朱柳臣劉翰卿余步瀛王藝之楊清王耀庭蔡玉泉蔡祝之熊玉泉十三户各一元共廿一户合洋五十一元○留餘堂洋三元春輝堂職思堂各二元亦政堂顯仁堂龍順堂劉純海四户各一元惠政室存恕室各五角牛門魯氏呼門呼氏合一元劉門楊氏周門張氏各一元劉門張氏汪氏各五角羅門張氏洋三角閨門劉氏楮氏汪氏三户各二角閨門章氏一角劉正大號募吕光浦倪良齋劉畫三三户各錢五百文允迪堂三百文志誠室周梅軒姚少軒三户各二百文無名氏二百文又五户各錢一百文周祥麟汪佩芳劉蔚軒吕月軒汪解元汪潤篤愼七户各一百文共三十九户由衡大紙號來洋十九元錢五百六十文○以上二十日山陰萱齡堂由鄭瑞成土棧叔銘兄來規元七十兩派利喜由太古恊糖棧來規元十五兩楚北中友謙堂由由川通王玉山兄來規元十兩番寓黃化龍求子病愈洋廿元南市天昌來通州孫會陽募郡廟前桶捐洋一元錢八百廿三文補過氏求平安洋十元太倉隱名氏助粤東洋二元蘇州瑪璃經房友孫仲翼求病速愈二員寶應陸壽章二元庽尋粤東人二元太倉隱名氏一員漂陽不書名人一元以上二十一日○漢口敦實善堂募演古籌資由元豐昌油號程翰峰先生匯來規元三百兩高陽無名者由泰亨源來曹平銀四兩三錢潘汝欽求病速愈洋一百四十元陶鎬記由無錫和仁莊托同康莊來洋五十元慈谿宏度子五十元山左隱名氏由孫稼軒兄來三十元又五元長安無益吏爲母求免災難八元吳秋　四元榮陽榮記四元吳氏求病愈洋二元務本室程二元棉力子求母病速愈二元荷恩氏由益承莊來二元羅塘榷舍皖北有心人六月分捐二元海寗紫陽居士爲媳病祈速愈二元馮氏佛緣求牙痛絶根一元保平安洋一元李趙氏二角以上廿二日 
[上海可熾順陳春記在四馬路經辦奉省水災恊賑公所第二十三次收捐旬單]  
　　高易公所撥來規元一千兩○漢口順記經募共洋二百元○蔡吉菴翁交來洪君大善士折酬諸公壽筵五十元○蘇垣吉田巷朱廿二元○葛子高廿元勉力子十元○嘉郡塘匯李怡豐來李燿章十元○東仁里慶源永號因近鄰失愼天佑無恙十元○鎭江潤洲思愼軒來敬心子十元○餘大莊來杭州厚記莊募冰溪臨淵室十元○沈仲禮十元○惻隱氏五元○知悔野人四元○大通來趙務實主人澤均居士二户各洋四元○穎川繼志堂求家口平安十元○蘭邑張紹基一元○陸鳳石撰書聯助賑洋一元一角○阜昇行二元○馮梁氏求子疾早全二元馮王氏許馮氏求夫疾早全各洋一元○漢口關道署江子孫來壽萱老人因兩媳生產平安一元○無名氏求妻牙痛速愈二元○沈樹庭一元○勉過氏五角○杭州嚴衙同朱公舘來雅桐仙史一元芹香書屋一元樂善堂六角包體記顧家記劉儒記曹樂記四户各一角林三和銅洋五元一角五福來銅洋二元○又捐册知愼堂若三彩助賑八十元又劉母陳氏廿元○香雪草堂三十元潘關求病速愈一元○日本源記來永洋泰萬昌和晉恆號永同孚楊藕漁馮丁受六户各五元義益泰和安號廣榮昌和四户各三元裕和盛有利合記泗合盛公安號汝隆利五户各一元○立大莊來閩省各善士十二元承慶堂不留名二户各二元富陽泰昌隆來黃朗軒四元黃麗天二元傅其恕傅世勳二户各一元何夢周朱承文汪受之楊維宗四户各五角傅福東賈守規朱成洪三户各三角黃發運黃子南傅慶堂張順珠傅關麟王富翰王富美七户各二角朱志有一角馮潤彩一元會稽曹娥來王樂三朱鷄聲王卿甫三户各一元王芝卿四角梁以堂趙連城金念七㦸錦四户各二角半於小寳王思鳳嚴大庸三户各二角淮安舒公舘來江右鴻盤室綺笙居二户各三元無名氏四元新洋港厘局五元方仲琦方仲菴共二元江右恆吉祥來張榖記無名氏無名氏槐青氏撫松書屋五户各一元德基堂錢六百中立堂錢五百順泰棧房龔漢卿申惠卿趙春庭陳永豐陳耀天五户各五角安定氏三元周瑞卿一元孤寒子二元一角魏天生四角孔金聲宋杏泗陳景千無名氏奚劍卿五户各二角紹興府署來國銓求母身康健四元餘姚竹山港來左來保二元九江德誠號來劉盛川盈豐二户各一元德誠號錢七百方振祥無名氏無名氏余王氏胡南宫羅貴發胡聚泉胡嘉泉胡佑基胡康泰梁明倫葉鑑泉十二户各錢二百王唯東王當得余南山余兆勝余星生舒隆記葉智齋汪藴山吳謹臣葉炳坤余王符無名氏古月氏十三户各錢一百頂昌號各友錢六百十五文成德泰茶號交念古氏祈萬事順遂萱堂福壽康寗助藿香正氣二百丸萬應午時茶一千服香申號業茂盛各友助安胎保產丸六十二丸虎柏抱龍丸一百丸八寳紅靈丹拾二丸神效活絡丸一百丸珠柏七厘丹一百丸藿香正氣丸一百丸○以上共收規元一千兩英洋六百十六員九角銅洋七員一角錢六千一百十五文藿香正氣丸三百丸萬應午時茶一千服各藥丸三百七十四丸九月十八日奉省恊賑公所同人謹啓 
[上海三馬路與昌恊賑公所陳竹坪經收河南皖北賑捐六月十七日第一千另七十四次清單]  
　　浙江翁寳山善士五十大慶壽筵壽儀助賑以爲諸親友造福樂助洋一百元解囊册無錫恆隆豫寶號錢伯偉五元善延鄒周國華二户各三元秦明誠二泉無名氏二户各二元陶湘卿許詹氏華修智楊王氏盖子均五户各一元顧三小姐九小姐合乙元無名氏三元合一元存心堂錢富記各五伯程培光等六人各二伯侯太太三小姐合兩百合來洋廿四元銅洋一元又李萬生三百王增熊二伯陳琴堂十六名各乙百合洋兩元又册陶有豐五百五十昭記二百耀記一百六十邦記一伯五十共洋一元虞鳳儀陳梅記毛合記吳才發四户各三百吳壽裕等四户各　伯佩敬一伯共二元以上四册共來洋廿九元銅一元普濟册震大東洋號來俞道福十元日本商人四人三元五角張思圃一元五角共來洋十五元同康莊來無名氏十元本埠補過子十元江灣求母病全伍角並求一家平安伍角立大兩角有福册四明見心氏募求一安平安順遂祈赦前欠洋五元又嘉爲明室人許愿助賑五元本日共收洋一百七十伍元銅洋一圓小洋二角合并聲明 
[上海陳家木橋電報總局豫皖賑所經收杭城同善堂募第十二批八月分賑捐另登清單]  
　　孫保華求病速愈洋四伯圓單王張合助無名氏求保產大小平安黃餘勇堂三户各十元還債冥福不具名余手代募三户各五元抱眞子爲長男遠蔭愈王孫氏樂安主人三户各四元東南奇逸子上虞俞光輔二户各三元王横等三十户共三元胡師馨任萼庭無名氏無名氏李伯瑩痢疾求速愈紫石山樵六户各兩圓余子華三斯堂姚懺餘行必書舘費留子爲母生乳核求速愈五户各一元瀾江居士膏天二千四百零一文無名氏銅洋一以上實收英洋四百八十五元銅洋一元錢二百八廿一文由本埠豐泰莊交到合併聲明 
 
 

Page 10

 
 
[上海陳家木橋電報總局豫皖賑所經收金陵恊賑公所募第十二批細户清單]  
　　墊存居士二百零三圓金陵到耕心堂現十元仙鎭齋書房十元大倉汪奏笙四圓興化得慶堂三圓問梅氏因孫女抱恙一員無名氏三百文花藎卿等一千一百七十信誠手一圓三百十五沈記求病愈五圓問梅主人四百無名氏四百無名氏二伯以上自七月十七日起九月初一日止共計寶收到英洋三伯十七圓錢二千七伯八拾五文由本埠春生鑑號交到合併聲明 
[上海三馬路與昌協賑公所陳竹坪經收河南皖北賑捐六月十八九二十日第一千另七十五六七次清單]  
　　蕪湖合泰和來麥禮堂病愈完愿洋十元○杭州來　離騷舘居士爲子求免災害洋十元○倒懸册木瀆悅來瑞寄來品記一元悅記八角昌記新記各五角益記二角共來洋三元○四川厰其昌規寄由三晉源號來計臺册公衆銀四兩六錢八分王大珍尉如范有餘王大勳蕭恆章馮炤番六户各二兩張友三王煌恬楊漢章三户各一兩同興福羅雙全等六户各六錢萬全恆許南庚等六户各五錢陳明山等四户各四錢無名氏三錢二分又三錢李聯芳等四户各二錢劉樹城五百同昌美二百四十蕭泰豐無名氏各二百以上三十六户共來規銀三十一兩三錢九分○安省熊公舘來解囊册八本杏主氏求乳疾卽愈二元錢裹看花客滄浪漁文各三角熊紀慈放下屠刀人各二角又二户各五十文方外覺空書彩票一紙筆耕主人西廂記一部綠陰居士西青散記一部以上共來洋三元錢一百文善兩部彩票一紙○有福册謝鶴巢洋二元○蕪湖修本子祈保平安洋一元廣陰子經資移賑洋四元匯豐洋二元企吕山人酬神愿洋一元袁錦甫求平安一元陳文瑞一元宋玉墀一元龍發奎吕宋票一條延生册金沙姬古愚寄來陳金沙錢一千六百文無名氏三百金餘恆二百共來二元湊數主人金六元又小孩衣藍被衲等物二包山石痴愚氏南海進香資五元昇昌銅洋一元蘇太氏一元張永記爲兄病好完愿三元售去上助小衣藍被洋二元錢五百文宿遷來解囊册不露姓氏五元崑山福昌各友節省六月份葷腥一元南潯來洪杏第助辯瘟丹四百服一筆消一百四十錠金筆定八十錠舒絡膏一百張紅靈膏一千張生肌膏一千張○水灾圖册順　棧來張禮卿周鉛夫各二元申福銘一元趙春庭蘇潜等四户各五角魏天生四角又三　各二角以上共八元又册張省卿先生交來莊振陳花洋三兩五錢張卿三兩黃必照遠思各二兩莊三吉堂二兩五錢李傳臣胡賓子各花洋二元吳其友一元實共來花洋十元碎銀三錢六分○又册日昇昌號田先生來四川黃通德銀四兩無名氏十兩李維泉胡之琴各二兩共來規銀十八兩九錢四分○滬報舘來榜花書彩洋二員四角知足生銅洋二員無名氏銅銅銀八分○懷仁堂郭爲四月晦近鄰失愼得保無恙樂助四十元○晉安何洋五十元指陞堂何痧丸八百四十瓶存心堂馬四元孫尤氏四肢麻木卽全二元同康莊來誦芬堂洋廿元銅洋三元無名銅洋一元吳陳氏二元城王廟桶捐白紙包銅洋一元散捐乙洋小洋乙角錢六百八十本宅門前桶捐解囊册不書人一元楊愛珠一元武陵棉力子洋二角白紙包銅小洋乙角散捐洋三元銅洋乙元銅小洋兩角錢兩百十共收洋五元二角銅一元三角規元五十兩零三錢三分碎銀三錢六分銅洋九元三角錢一千四伯九十太丹二千錠書彩　一張吕宋票一條痧丸八百四十瓶丸丹膏藥六種西廂記西青散記各一部合併聲明 
 
 
 

Page 11

 
 
   
 
 

Page 12

 
 
   
 
