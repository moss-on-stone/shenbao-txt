# 1891 - 63 - 4906422

 

Page 1

 
 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片汪洋数千里盡成澤國災民遍地轉徙死亡男女屍骸蔽江而至共幸而不死者飢腸轉轉坐無粗燤下咽有不視息難延漸將告斃者乎伏念本舘勸辦賑捐而後江浙福建諸省　蒙大君子慷槪愉金今茲畿輔巖疆齊魯名境遭茲頭沛　不復解囊特肅短箋附陳苦狀如肯玉成美事豆欵漑施則作善降祥福報可操左券己 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[書吳侍御奏順天鄉試中皿試卷摺後]  
　　資格立而眞才遺科目興而巧詐起處今日而言士久矣其不足重輕矣周禮以鄉三物教民謂之賓興賓興者三年大比獻賢能之書於王王則受之登於天府内史掌之視士如是其重也及至後世如搜檢如糊名防士如防賊盜其故何哉蓋古者上求士以備用今則士待上以成名我求於人與人求於我輕重固有不同矣然古時待士固重考士亦　詳如王制論鄉秀士升於司徒曰選士司徒又論其士之秀者而升之學曰俊士然後方免其　役大樂正又論造士之秀者升諸司馬曰進士自秀士至此已經四級司馬又辨論官材論其賢者以告於王而定其論論定然後任之官官定然後授之爵位定然後與之祿一人之身凡經七級而後得祿故爵曰天爵祿曰天祿位曰天位以明得之之難蓋其不輕於與正所以重視夫人也後世以文字高下爲進退一日之長可以決取終身之富貴士之爲士尙足重乎今歲又値鄉試之年天下秀士持三寸毛錐入棘闈而鏖戰者當不下數十萬人預其數者孰不有紆紫拖靑之想然與考之人小省數千大省萬餘而額數不過數十名或百餘名而止往歲之情形今歲諒未必稍攺有苦本省之擁擠者納貲入監攺赴順天鄉試前時捐例尙未减成海道未通赴京兆就者非富家大族不克就道三皿人數多不過三千每皿中額總在三十左右較之本省似屬稍易自捐例减成以後納監赴試者視昔增至數倍額滿之遺南與北正無甚異矣前者徐侍御奏中皿槍替諸弊惟廣東爲最多請將廣東一省另行編號廣東素稱殷富海道往來又甚便利故與考人數不特爲中皿各省之最卽南北皿諸省中亦鮮有其敵人數旣衆取中自多殷富素稱遂謂其槍替弊甚粤人士於此恨不如王彦元之失火矣部臣以廣東一省另編字號不足以昭平允因議於中皿五省試卷統編中皿字號之外另加本省字號考官秉公校閲憑文取中庶不致有偏重之弊然其中額仍在中皿三十名之中而未嘗以廣東一省另定額數則另編字號又將何用廣東占額原以人數衆多之故則雖秉公校閲憑文取士而人多者佳文亦多又何補於四省之偏枯乎且鄉試取士取其人之才並非取其人所生之地也則彼省之才可用此省之才亦可用國家但就其才之可用者而取之何必别其爲廣東爲廣西乎若另編省號以别之則憑省不憑文棄才而取地矣謂取中額數原有一定額數旣滿雖有佳萹槪從割愛定例皆然若謂取才不取地則萬數千人中除此式百餘名豈遂一無可取限於地正限于額也然旣同列一皿之中則又何必再爲區别且輪舶未通之日誰能料今日之飛駛於海洋則鐵路將興之時安能保後日之不通行於内地廣東之人數旣因輪舶通行而增四省之人數安知不因鐵路通行而亦盛設日後四省之人與廣東相將則另編字號不幾多此一舉乎若曰編號所以防弊非爲人多則省號旣編更爲明晰苟賄賂果通廣東倘合衆力以行賂恐三十名之中更無四省之人矣乃昨讀吳侍御奏摺謂此事雖欽遵在案然流弊宜防於未然舊例亦未可偏廢與其各編省號分晰太明使不肖者易通關節不若於錄科時嚴行考核分别棄取遵光緖八年諭旨之爲愈此可謂正當不易之論矣伏查光緒八年上諭給事中鄧承脩奏條陳科場事宜請飭愼核錄科等語鄉試錄科送考例有定額近年順天鄉試錄取太濫以致號舍不敷嗣後着國子監及順天學政嚴行考核分别棄取毋得稍涉冐濫欽此蓋錄得送考原有定例視中額以爲錄送之多寡中皿每二十名取中一名現定中額三十名則錄送共合六百名近以監中諸學博貪收贄見來者不拒每皿錄送皆不下千餘人多或至於三千人闈中安得不擁擠乎倘能如侍御之言恪遵諭旨愼守舊規今歲科塲必然嚴肅諸弊旣無由而啓眞才斯不至終屈矣 
[瀛洲草色]  
　　京師菒子巷内驢駒胡同有某宦居焉宦逝世後僅遺未亡人撫育小兒女　自守新正初六夜突有盜匪二十餘人手執刀械明火而入猙獰可畏室中人等無不瑟縮如蝟不敢聲喊主婦房内有皮箱六七口中多貴重之物悉被盜黨搬去翌早繕就失單遞呈本地文武衙門旋由官員帶役前來履勘盜跡允爲緝犯追贓特鴻　冥冥未知何日始能弋獲也○西珠巿口迤西石頭萌同南口外源發湧烟錢鋪開設百餘年矣近來掌櫃某因虧空甚鉅其勢不能支持遂於新正初七日起更時告知徒夥等令其各自爲計毋存株守之見由是徒夥等陸續逃遁其夥某甲一出鋪門卽往勾欄中作狹邪遊因告鴇婦曰某處錢鋪闃其無人尙有無數錢財盍往取乎鴇婦聞言赶派龜奴龜僕前往搬運將入鋪門中城捕役等見其鬼鬼祟祟情有可疑跟蹤入内登時拿獲因問爾等何以知鋪内無人來取錢財乎龜黨據實以告衆捕役立卽帶同龜黨赴某勾欄中拿獲某甲解交中城司署司官立卽升堂訊問甲供出掌櫃藏匿處所司官赶速派役將掌櫃拿獲到案移送刑部究辦○順天府於五城地面設立養生堂原爲保全嬰孩起見或育孩之家無力養育或係私産不敢留養均可送入堂中待其年紀長成男則領爲螟蛉女則領作妻室均聽其便誠法良而意美也然所獨異者聞近來諸事廢弛大拂衆意有懷抱嬰孩到堂懇求收養者其中竟爾拒絶甚致遺棄途間呱呱而泣不忍聽聞且有凍餓而斃者有往領子女者堂中必多方留難滿其慾壑而後已非破費百數十金不能如願女孩長大則善價而沽客歲有某宦出銀五十餘兩買得十一齡之女子作爲婢女繼又有某官出銀二百餘兩買得十六齡之女子作爲小星此雖得之傳聞然爲衆議之所不韙已可槪見所願司其事者有則改之無則加勉庶不負設立此堂之美意耳○琉璃廠呂祖祠前一帶地方名曰廠甸向例自正月初一日起至十六日止所有食物及元耍等物設攤售 
 
 

Page 2

 
 
賣密若繁星廠甸東西就地設攤出售古玩書畫紅貨玉器硬木等物翠袖紅裝停車賞玩或向街衢小步或携姊妹偕來大抵皆靑樓艶質借以勾引游人滬諺所謂打野雞也北城滿漢侍御深恐無知年少滋生事端白賴小賊乘間剪綹因飭司坊傳派捕役練勇人等往來巡邏如遇有前項情事卽拿交司坊申送本城從重懲辦今年廠甸熱閙不改從前絶未聞有滋事者則捕勇彈壓之力也○北城侍御向于新正月十三日在廠甸迤西延壽禪林後院設立公堂將客臘封篆後收禁諸人由司坊派役解來滿漢侍御陞堂審訊或薄責釋放或枷號限滿再行發落迨案畢滿漢侍御率帶司坊步出禪林以次乘車在廠甸巡閲一遭藉以彈壓遊人是日匪徒尤須斂迹懾於官威故也○正陽門大街於新年數日中擺列各種玩藝遊逛婦女三五成羣上月初五日午後突有無賴搶取某婦首飾某婦喊聲未斷已被前面逛人將無賴扭住本欲送父官廳懲辦念其飢寒所迫姑開一面之網索回首飾付與某婦無賴遂得逸去亦幸矣哉 
[古潞春波]  
　　北通州訪事人云去歲大水成災皇上發帑截漕普施賑濟現値靑黄不接貧民覓食維艱上憲復　飭地方官出示曉諭凡去歲被災地畞收成五六七八九十分不等春征新賦一律緩至秋間其歉收各村莊則緩至麥秋以紓民力○客歲忽　冬瘟之症比戸傳染死者甚多材木廠中竟夜作工猶苦不敷銷售至立春後時疫稍退而幼孩多患天花通邑向少醫生以致輕則面麻重則喪命良可懼也○元宵佳節鼓樓懸掛花彩鬥角鈎心窮工極巧各鋪戸鳴鑼伐鼓震耳欲聾又有敦化堂設子弟二簧公餘同樂觀音庵設子弟二簧東平雅集紫淸宮設子弟梆子北平同樂勝教寺燃塔燈十三層自下望之火樹銀花高出雲表一時紅男緑女舉國若狂攘往熙來人如蝟集誠昇平景象也○楊藝芳觀察於正月十二日進京謁見尹憲旋於十五日回署○運糧河淤積泥沙漕船節節阻滯李傅相札委工程局由天津至通州一律挑挖想日内卽須動工也○去冬雨雪愆期地方官設壇虔禱雖得微　尙未渥沛祥霙至今正十七夜同雲低　寒氣逼人翌晨一望江山化作瓊瑶出界瓦上積雪厚至二寸許下午三點鐘雪止一輪紅日掩映於疏林暮靄間農夫相與抃舞驩呼曰是爲豐年之兆○永樂店張某家有喪事因距墳地窵遠向同村人借得廠車一輛壯騾二頭以舁材木夜間有匪徒十數人手執洋槍利刃從墻頭窺探動靜意欲盜騾張見之率衆出門追逐匪徒開槍以拒兩下各受損傷旣而村人均聞警而來匪人遂不敢戀戰臨去猶大言曰日後定必放火燒爾住房吁是眞目無法紀者哉○正月十八至二十一日東關各糧行　定京都長勝和班在粮巿中演戲祀神北街各鋪商則另雇京都隆順和班在西海子演唱先是前北街長勝灰鋪失愼與錫興當只隔一墻幸祝融氏返旆而回尙未殃及當主感念神靈佑護願出銀百兩附入北街戲價内以答神庥○正月十九日爲楊藝芳觀察之太夫人八秩晉三壽誕觀察在署中大開筵宴以欵躋堂祝嘏之衆官紳并製成壽桃散給五粥廠領粥貧民每口二枚計共給一萬五千枚又聞觀察共有昆仲五人是日同捐白米五百石交五廠紳董煮粥以濟災黎祝太夫人無量福壽云○雨水節過春冰漸泮近日天氣和暖冰已全消運河各船大可連檣北上矣 
[巨盜成禽]  
　　北通州來札云去冬刦案迭出地方官屢奉上憲嚴札選捕購線嚴密查拿至日前探悉著名大盜王三匿跡燕郊東門外某烟舘中遂星夜親臨捕捉見吸烟者共有數人皆倦眼模糊半醒半睡喝問誰是王三王突然而起施放洋鎗急上前將右脚砍傷始得捆縳隨搜出十六響七響三響各洋槍正欲解送署中適王之老父携帶包袱前來因得同時獲住旋分往通鎭各烟館妓院一體嚴查見有形跡可疑者卽行拿獲計共拿得男婦二十二名口堂訊數次保釋十餘人尙有七人均係眞盜遂飭釘鐐收禁按律施刑 
[天津紀事]  
　　籌賑局司道於去臘示期今正初十日將西沽北倉兩處女粥廠停止嗣於正初陸續由各親屬挈領回鄉局憲格外恩施每大口給津錢五百文小口减半限於初十日資遣凈盡惟時下去麥秋尙遠靑黄不接民食維艱西北各鄉如劉家庄安家庄李家塲楊家河等村民已糾集衆人投縣環求春撫邑尊允爲詳請撥欵賑恤云林西鐵路已竣工數月前奉諭旨開築山海關鐵路當從林西鐵路盡處動工以便聨絡一氣刻已繪成圖樣購備鐵木屈指春夏之交卽當開辦矣鐵路公司現就老龍頭河西僦屋辦公其地與旺道庄鐵路相隔一河問渡往來殊形週折遂購定河東地叚擬建屋宇以與鐵路毗連一俟春融卽當工作云○紫竹林永昌火爐　積存洋銀八百十二元擬於開河時寄往滬上詎去臘下旬某晚卽被賊竊去事緣鋪中夥伴徐炳向不夜游惟是晚在某娼家眠花藉柳臨去囑學徒洗某候門倦眼麻茶忘未下鍵遂被胠篋者潛身而入竊取一空事後查知鋪内並無賊蹤銀箱又係西式似非鐵匠不能啓門店主徐錫如心焉疑之繕就呈詞投縣禀報縣差提徐炳及洗押候研訊以便追贓 
[客述災情]  
　　客有自文安大城至天津者言及是處地勢低　形如釜底歴十數載積澇不消至去夏洪水爲災各村庄盡成澤國現在橋梁坍塌屋宇凋零樹木一律截取爲薪更如牛山之濯濯人民初藉草根樹皮果腹久之皮已剥盡根亦掘完惟以油炸棉花子爲餬口計津屬靜滄南等州縣災况亦從同想籌賑諸君又將宏施甘澤矣 
[改建礮臺]  
　　兩廣總督李筱泉制軍自蒞任後勵精圖治百廢皆興尤以整頓海防爲急務築臺購礮餘力不遺兹聞制軍復以沿海礮臺皆係灰石築成恐難持久現擬改建鐵礮臺俾得一勞永逸兹有英國某大員到粤指授機宜並欲承辦此項要工日前英員偕同善後局委員馳往海口履勘工程從此海疆永固風鶴無驚豈非粤東之厚幸哉 
[粤東患疫]  
　　粤東疫症流行日甚一日而以城内旗兵所居及河南馬涌橋一帶爲尤盛死亡者日以百計棺木店晝夜作工仍復應接不暇起神逐疫之事無日無之鳴鑼擊鼓舉國若狂説者謂染疫之由皆緣天久不雨井泉枯涸民間日用之水大半穢濁不堪以致釀成癘疾去年藩憲王灼棠方伯曾出示招商創設自來水以便民用無奈費煩工鉅迄今仍未見諸施行良可惜也南番兩邑宰因疫症盛行民瘼厪念連日親詣城隍廟祈求雨澤並出示禁止屠宰想精誠所達定能感召天和也 
[珠江春浪]  
　　委署番禺縣李大令祖榮筮期正月十七日接印任事而楊左槐大令卽於是日交卸按楊大令持躬廉潔惠政及人縣屬紳民咸有依依不捨之意餽送牌傘者累日不絶甘棠召伯之章可爲大令詠矣○楊仁里實豐米店有白銀百餘兩放在櫃面適有匪徒經過其門見財起意遂闖進鋪内伸手　去臨行時放鎗一響以示威便人不敢追捕該店畏其凶焰無如之何任其從容而去光天化日之下若輩竟如此猖狂彼有緝捕之責者將何以處之哉○日前有鄉人牽母牛一頭欲往牛襴私宰行至第八鋪口其牛忽然驚逸奮力狂奔勢如猛虎路上行人被其觸傷者指不勝屈奔至十一鋪尾由安勇放鎗擊斃私宰耕牛本于例禁又不小心控勒任其逃脱以致傷害多人咎有難　惜當時未將該鄉人拘獲送官懲辦耳 
[牛痘開局]  
　　牛痘之法傳自西人華人不論貧富咸喜其法之簡便由是愈推愈廣兹聞寗波府署之土地祠税關署之關帝廟以及郡邑二廟内所設牛痘局均已次第開局施種惟日來料峭春寒赴局掛號者尙屬寥寥無幾也 
[江西官報]  
　　豁免局孫孚侃牙釐局王景沂軍火局卲夢善順直賑捐局沈維楨王祖彝白庚梅何其坦邢景彬馮學灃王書臣吳世熙張善鐸俱稟知正月初六日蟡辦各局務從九孫兆謙起服來江新金縣紀昶調省蔡看以補用縣孫長靑輪委署理鄱陽縣賀宏勳臨江府　之 
 
 

Page 3

 
 
藩上飭縣胡鴻澤餘干縣鄭季春撫州府顔鍾驥武甯縣凌錦章吉水縣林嵩堯安義縣朱昌年俱來省禀到署貴溪　潭司葉瑞　事回省湖南同知劉焊拭由臨川縣籍來省李應奎卸署宜黄縣事淸理交代回省按司獄陳開文由皖省順直賑捐局奬敘藍翎從九袁道宏拔委本班一次州同徐敦業禀回江蘇署泰和典史戴高卸事回省陸炳謝咨補大姑司 
[温郡官塲紀事]  
　　桃符乍換柏酒初斟一年容易轉瞬韶光外邑各官先後晉郡賀年禀見道府樂淸縣惲植卿大令瑞安縣楊稚虹大令平陽縣沈庚明大令均於正月初八日至郡暫寓乘涼橋東陽春客棧小作勾留卽須遄回縣治也○樂淸恊章雲齋副戎瑞安恊高芷堂副戎平陽恊費若卿副戎均於望前晉郡賀年禀謁周鎭軍後拜會同僚約作平原十日之遊卽須回轅開篆○永嘉西溪司巡檢金筱竹少尹光煦兩保卓異指日鶯遷兹於初十日晉省賀年兼禀要公大約花朝過後卽當返棹也○前永嘉縣丞蘇運卿二尹相陞知縣卽須引見過班現於甘三日搭招商局海昌輪船由晉京○温標中營守備朱捷三守戎於十七日由定海調陞來甌聞筮吉二十日履新任事○前署中營守備陳少閑世職署理甫經兩月刻因朱守戎抵任卽於二十日交卸○陞署玉環叅府陳虎臣參戎之少君筮吉十八日在甌迎娶一切禮文均照東甌俗例僚屬叩賀車馬盈門冠盖往來殊形熱閙 
[廣東官報]  
　　藩憲牌示准補南雄直隸州知州曹春江新選惠來縣知縣雷裕綸新選廣寗縣知縣陳鳴秋均飭赴新任德慶州知州缺委現署廣寗縣事花縣知縣李其嶲署理西甯縣知縣缺委試用縣陳陔署理 
[皖省官塲紀事]  
　　安徽候補道維幹臣觀察奉阿嘯山中丞委辦省城軍械所○署理寗國府本任徽州府春嘯山署徽州府李雲門兩太守先後抵省垣赴大憲衙門叩賀新禧并禀陳地方公務 
[老嫗被騙]  
　　蘇垣某姓夫婦年俱半百家道凋零近因夫臥病在床延醫服藥在在需錢不得巳令婦檢點家中所有以易靑缺婦侍破衣數襲上街有某甲看中棉衣一襲言明價値付洋一元婦請偕往錢店估看甲允之行數武忽失所在婦情急倩人估看洋銀則係　鼎婦聞之不覺倒踣於地仰天大哭後有好善士捐助資斧婦乃稱謝而去 
[更調英官]  
　　上海爲華洋通商第一碼頭故英廷特放按察領事等官俾各司其事近聞英國家欲將上海之正按察使調回而以駐　日本之按察使升爲上海刑司兼總領事之缺以上海之副按察使升爲日本正刑司並以詹君爲上海副按察兼攝副領事篆務但英商之意俱不以爲然昨午因在總會聚議繕與公禀寄達英廷及駐京英欽差處又抄　　分寄各埠商會請衆裁酌云 
[暴疾身亡]  
　　本地人徐浩元者向爲地皮　客寓居時和里前日下午三點鐘時尙與某西人辯論精神抖擻聲氣發揚至四點鐘西人旣去遂乘車至更上一層樓啜茗稍覺不適復至兆富里妓女陳小寶處小憩坐甫定卽呼腹中脹悶欲至床後出恭遽爾倒地口噴血沬腹漲如鼓氣息倒屬急馳報其家屬前往看視比至張目一視立卽斷氣時已五點半鐘矣一時觀者如堵戸　幾穿蔡太守知之飭差協捕看守該妓門前以資彈壓至晚八下鐘其家屬用棕墊舁　寓所以備棺殮人生如朝露不信然歟 
[信船被刧]  
　　聞致大信局班船於上月廿八夜停泊嘉定南門外至半夜時被盜割斷纜繩將船排出里許劫去各物幸舟人驚醒銀包落水立卽報知該處地方官請爲踏勘飭捕緝盜第不知何日破案耳 
[屬員頌德]  
　　陞任定海恊鎭提右營陳鈺卿恊戎去滬有日標下員弁公製萬民傘德政牌並匾額二方於昨日亭午時導以鼓吹執事及洋鎗隊大旗隊送至署中部傅守戎李千戎等所上之匾曰德暉遠照七門兵弁所上之匾曰海國屏藩又有商民卲廉華亦製一匾文曰海疆坐鎭至新任提右營劉叅戎業已來申聞擇於本月初五日接印云 
[上海縣示]  
　　欽加同知銜正任江甯縣調署松江府上海縣正堂陸爲出示曉諭事照得本縣籍隸浙江權篆滬瀆江浙連界恐有不肖之徒假充親串本家招搖撞騙蒞任之始嚴切示禁在案訪聞近來頗有前項人等指官説事謊騙愚民踪跡狡獪得贓卽逃殊堪痛恨除密拿嚴辦外現値開篆合亟出示曉諭爲此示仰合境商民人等知悉爾等須知本縣素性迂謹請託不行且宗族絶不來滬親故悉知自愛嗣後如有妄稱前項名色在外指官説事卽屬撞騙匪徒爾等勿爲所惑立卽扭獲送縣以憑究辦其各遵照毋違特示 
[上海縣署瑣案]  
　　董吳氏訴稱賈阿四帶同兒子阿生阿會將媳胡氏搶去逼令再醮帮審委員宋二尹提訊之下判令將賈等分别笞責枷號發駁橋犯事地方示衆已見諸去臘報章矣前日賈父子枷期已滿地保顧金泉帶至案下仍由二尹覆訊董吳氏投案求追被攫之日飾衣服地保禀稱小的屢次往查賈等實無攫物之事賈父子均俯首求恩並稍小的等並無攫物之事如今均已知悔叩乞施恩二尹得供謂本應將爾等重辦姑念已知自悔格外從寛着將枷開去交人保出復謂董吳氏曰爾所控失物並無實在証據碍難究追日後如能憑証確然准爾來案控告可也該　唯唯而退○張洪旭王炳春串竊電桿由巡捕拿獲解　訊　荷枷昨日期滿宋二尹飭提至案略詰數語着令開枷從寛釋去○前日傍晚海運　局解送船戸林阿金黄莫坤至縣以其裝米受潮請爲究辦宋二尹升堂提訊林供稱小的係無錫人裝米來申途中船壞以致米遭水濕尙乞　寛黄供稱小的係本邑浦東人餘供與張相同二尹　笙米乃天庾正供爾等旣經攬載自應愼重小心豈容任意　虞以致沾水着各枷號一月發局前示衆○昨午法公堂解送剪綹賊張松享一名請爲遞解蘇州原籍又竊賊劉湖蘭請爲遞解福建浦　縣原　陸邑尊諭令分别收所候訊 
[英界公堂瑣案]  
　　包探王阿二稱昨見粤人鄭阿榮蕭阿生在街旁擺攤賭博引誘鄕愚害人不淺爲此拘拿並起賭具一併送案鄭阿榮蕭阿生同供粤東香山縣人以後不敢再犯惟乞施恩蔡太守判將鄭阿榮蕭阿生押候備文遞籍賭具銷毁○副捕頭稱周朗山卽周春元至天福戲園看戲先向買票交洋一元找還錢文不料洋是銅質向伊掉換仍是銅洋口角之下由捕帶至捕房在身畔搜出銅洋三元好洋七元六角當有裕源押鋪主其保周春元出外言明今晨到案孰意至今未到所有好洋銅洋及收房租經摺皮夾袋等件一併呈堂戲園夥顧松林甲訴前情蔡太守商之易副領事謂周春元旣由裕源押　具保遷延不到卽將洋七元六角撥充西醫院經費銅洋劈毁房租摺皮夾袋等件存候給還○石桂林稱與劉永生細故口角致被毆傷頭顱是以報捕拘案劉永生供實係悞傷並非有心逞横蔡太守騐得石桂林受有微傷判劉永生管押十天以示薄懲○華捕稱陳金福擺蛋數枚擲骰作輸贏有趙阿春欣然入局有犯定章一併拘案賭具呈堂陳金福趙　春同供初　小賭尙求恩恕蔡太守判陳金鋪枷號十天趙阿春管押七天賭具銷毁 
[法界公堂瑣案]  
　　黄章大訴稱去年與王濟泉合辦東洋　楞子王在東洋小的在上海迨十二月王因生意不妙附輪船遄　小的卽　　中人公寶林將帳結算王一味游約不肯算淸尙有本銀一千數百兩亦未交出爲此禀請提追葛同轉問王曰生意好歹總有簿據爲何不將本　帶回答稱去年十月起共販七次因無利息當卽停止本銀尙餘一千五百兩存在日本全益洋貨店等家黄不肯算帳小的因　去年十二月二十八日在縣薯控告帳簿呈在案中問現無帳簿如何料理答稱曾抄錄一紙在家可以查對同轉着包探押王算帳俟算明禀覆核奪○ 
 
 

Page 4

 
 
流氓陳善香前曾屢次犯事提訊嚴懲不准逗留租界内豈知仍怙惡不悛屢向花烟館中滋詐前日在恒德典對面某花烟舘吵閙適某號巡街華捕至陳非但不懼反聲稱爾　我我定將爾抛入河心巡捕聞之卽欲上前拿捉伊竟逃至老北門吊橋上大肆咆哮巡捕遂令花烟館中龜子偕至捕房據情禀訴捕頭飭各包探隨時拿捉前日陳復在新閘行兇適爲包探夥所見當卽扭入巡防局由局解送前來已將前次犯案後所照之像比較無訛葛同轉問爾本不准在租界中逗留爲何仍在外屢屢滋事陳供稱小的前蒙責釋後至歲杪又來欲爲工匠家中尙有六十三歲老母四十三歲孀嫂全賴小的養育同轉　諸祁繙譯官着押候笞責二百板遞解回甯波原籍○巨竊楊錦芝前經包探拿獲吊到賊物甚多葛同轉判令笞責五百板押候查究昨晨捕房將楊解案同　謂比人本係英捕房逃犯遂與祁繙譯官商定派某包探送至英公堂究辦○通事稱日前金陵小孩劉寶貞隨其父來申中途走失經某號巡捕帶至捕房今特送案請訊葛同轉問爾今年幾歲父親是何名字家中共有幾人答稱今年八歲生於上海不知父親名字去年母親死後回至金陵家有兩姊一弟日前隨父附船由内河來此中途走失以致無家可歸問爾父向在何處答稱向在周浦某烟舘執役同轉着暫留捕房候其父來領包探王榮培禀稱前日僧人周錦福身穿俗家衣服手携花絨半疋赴某押店質錢小的見其形跡可疑獲送案下葛同轉問似爾不僧不俗究係何處人在租界中作何勾當所押絨布從何處得來周供稱小僧係本地人幼年削髮近因抱病以致僧衣僧帽典質一空不得已借穿俗家衣自去年十二月起躭擱英租界林正興小客棧内絨布由同庽人李阿上　質錢包探禀稱小的於獲周後向林正興查問李早已聞風遠颺同轉判令將周掌頰八十下以儆將來○通事稱木客趙梅岩由嘉興乘小舟來滬停泊南巿前日被舟子丁四法竊取烟槍一支潛持至租界中典質某包探知之拘獲送案趙所訴相同葛同轉問爾僱丁幾何時矣向來妥當否合稱丁已雇用十六年向來妥當初次犯竊可否求恩免究同轉謂旣是舊夥准爾領去可也○包探孫錦榮禀稱前晚易仁福至老北門外嘉泰茶葉店披屋内竊取鏟刀菜刀經人呼捕易卽脱逃僞作痴呆將物藏在背後當塲拘獲送案請懲易供稱物由友人王阿炳付下並非竊贓葛同轉判令押候掌頰八十下○小工帳房管門人龔老二訴稱上月二十三日小的自外歸見樓上錢櫃被人挖開失去靑蚨三千翼正欲查問　扛夫唐洪生下樓而去七日不歸昨日遇諸中途扭獲送案葛同轉問唐曰爾爲何七日不回究竟竊錢多少供稱小的因連日無生意是以不回昨日又有糖米挑運不料龔竟指以爲賊同轉問龔曰爾帳房中必有頭目何不同來答稱正頭目王雁卿因事所覊不能來案副頭目陶阿六在外候傳同轉着傳陶至案問爾可知唐竊錢之事答稱其時小的不在帳房中唐供稱陶向來與小的不合致被挾嫌誣指同轉着押候傳大頭目來案質訊○馮渭元訴稱小的近由江北來申御車餬口昨晨江天輪船由甯波抵埠有客雇車裝行李野鷄小工王寶生言小的不應奪伊生意將英法兩照會擲入浦中脚踢拳毆兇横無比是以扭送案下請賜訊追王稱小的並未行兇亦無抛擲照會之事葛同轉謂小車旣無照會豈能在組界中行走判令將王押繳補捐照會洋一元若遲一天須給車夫錢四百文俟將錢洋繳呈然後掌頰八十下釋之使出 
[詳述定海火災情形]  
　　謹啓者敝堂自聞定海火災之後已據定帮所述并將原繪圖様印册隨報勸募以資撫恤兹據派往查災施志仙來函云被災各處與圖相符惟未傷斃人口所災二百餘家共屋八百餘間店面十居其七六半後將補造住家者十居其三大半無力補造因有地基抵押之故被焚之後次日無處棲身在廟宇暫住者有數十家疊經道憲廳尊及西教堂三次撫恤已各有安身之處惟衣食未敷聞尙有省中紳士助欵將次散給敝堂募　須細查各家人口之多寡然後照給總之此次火災一幸人口並無傷斃二則店鋪之中貧苦者尙不甚多所侍資助者住家中之大半耳敝堂自分呈圖册後蒙各處善士惠賜捐欵若得再有續助卽可數衍撫恤并辦善後事宜除詳告寓滬定帮各紳外合將被災實在情形先登報章以呈衆覽 
[江督轅門抄]  
　　正月十八日前九江鎭朱淮森辭進京指分江蘇未入胡顯珍到省○十九日新任兩江總督劉辭行○二十日蕭芝美謝委轅下先鋒官○二十一日如臯縣羅辭赴任知縣馮　騏謝委高郵厘捐差○二十二日署淸河縣崇赴任○二十三日銅山縣藍釆錦赴任辭代理龍江大使金元鼎謝委○二十四日莫繩孫謝委總辦掦屬運河堤工局○二十五日刑部郎中李肇文見刑部主事沈瑜慶請假兩月進京 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
