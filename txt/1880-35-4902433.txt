# 1880 - 35 - 4902433

 

Page 1

 
 
[皇朝直省地輿全圖出售] [  點石齋啓]  
　　中國地圖向　書本而遍誌村鎭小地名者爲尤鮮鄂垣輿圖　　年曾創印一圖自中國外分省繪圖二十有五卽西藏新疆等處茍有地名可誌無不一一載入惜版藏太謹不肯問世且原圖地名甚多而省會府　漏未分晣尋繪爲難兼之版口太大旣不能裝訂成書又不能裝潢成軸識者憾之今本齋　取初印原圖從新照寫凡省會府廳州縣及通商口岸分誌明晣且於經緯線旁註明由京東南西北若干度則離京遠近亦可一望而知又原圖於江海各水亦僅有其字而未繪其形本齋今更添繪水紋尤見醒目卽以照相石印之法印成縮本字雖繁細楚楚可觀刻已訂成一帙卽日在本舘申昌書畫室發售計綢面而用上等紙者每册價洋一元紙面而用次等紙者每册價洋七角諸君欲不出戶庭而於中國大勢如視諸　者當咸以先睹爲快也此佈 
[任伯年繪山水總神圖出售] [  點石齋啓]  
　　催殘臘鼓歲將更新萬家報賽莫不以祀神爲第一事月前有數友向本齋購山水神軸適資中擬辦此幅特以重　請任伯年先生用小李府軍山水神軸之式繪成一幅計長六尺本齋石印而成山水着以靑綠秀色可餐山水之間流雲四布長松插天松下四神並立一城隍一土地一灶君一招財惟井神則盤膝而坐松旁有白石橋一橋上爲符神位快馬飛騰神采發越又左有杏花亭右有石藏　欄環繞曲徑通幽山之嶺則有天臺一座奇峯並峙日月合𤩹則帥位也其　　迴不猶人　諸堂中洵堪奪目今卽日在本舘申昌書畫室發售計未着色者價洋五角着色者一元已裱者另加裱工洋六角正此佈 
[論崇星使被譴]  
　　崇地山宮保出使俄國議索伊黎一事刻因星使未待　朝命擅自回國已經開缺交部嚴議竊以爲此事出入所關甚大崇星使之獲譴殊出意外也夫古人有言疑人勿用用人莫疑前者　朝廷特命祟宮保出使俄國加以全權二字可見　朝廷選擇而使必宮保有克當大任之才故用之而不疑也旣加以全權則可以便官行事其權不可爲不重其任不可謂不專今一旦以還地之事未能深愜　聖懷而科以重罪不幾使全權者仍無權乎夫伊犁爲中國疆土而爲俄國所踞其勢不能不向俄索囘今星使奉　命而往亦旣議有成說矣徒以辦事微有不妥致遭譴責而其盡力於朝效忠於國當無可疑故卽有小悞亦出於一時意見未到並非偏袒俄國兹以小責而科重罪或未免太嚴也况　中朝用人全在信義現在名國皆有欽使無非卻通中外之情固中外之交俾出使大臣其言足以取信於各國若欽使受辱則國體亦有攸關乃以崇宮保之事觀之則中國先不能信任其臣又何以使各國取信於欽使不特爲欽使者人人自危而各國亦將不以欽使爲重誠如是也不若將現在所放之各國欽使皆召之使歸免貽他國之輕侮也夫俄國之肯還伊犁則其深信崇宮保也可知意以爲星使之來必先受　中朝方略然後畀以全權但得星使議定卽無異　中朝之意旨蓋全權二字最爲重大茍不先授以方略卽斷不能畀以全權也星使亦以旣有全權則　朝廷必以己爲可以大任故坦然任之而不疑當行當止不妨取决况前此議尚未成之時郵寄一摺亦已詳細奏明而　朝廷僅批知道了欽此或者所議之事與　朝廷意合亦未可知而又以　聖意未經明示故欲急於回　朝面奏機宜再定進止此固星使之不敢擅專之處而孰意其因此而遽遭嚴譴也夫崇星使一人之獲譴雖不足措意然或恐俄人因此而不信　中朝則將來之事又將如何且不特俄國已也各國皆有大臣或恐因此一事而各國皆不信　中朝則又將以何法治之故竊以爲星使之事卽辦理未盡妥善合有應得之譴而當此之際　中朝亦當以大度含容之盖其人旣先爲我所信任予以事權使之索地已索回則亦可謂大事不糊塗者卽使稍有未當意之處亦只可以曲意原之誠恐始信之而終疑之未免貽笑於人也今者風傳有部議以大臣擅專擬以重典之說其言未知確否如係確實則俄事恐又有變動而天下自此多事矣夫用人者當權其輕重先則予以重任後則責以擅專吾知　中朝未必爲此惟願事屬訛傳不盡的確尚爲　中朝之福否則一人之身命不足惜而　中朝自此無一可信可任之臣是則大可憂者故深望　中朝之權爲忍耐也 
[恭錄　諭旨]  
　　○十二月初三日奉　上諭本日丁寳楨奏考試武闈事竣摺後漏書月日實屬疎忽着交部議處欽此○初四日奉　上諭都察院代奏江蘇揚州府知府何金壽請推廣會議人員一摺國家遇大政事飭下廷臣會議原期詢謀命同與議人員自有定制若如所奏大小各員一併會議向來無此政體所有此次會議事件中處臣工及在籍大員如有所見惑自行具摺或呈請代奏均可據實直陳所請推廣會議人員之處着毋庸議欽此同日奉　上諭丁寳楨奏神　捍　屢著奇效請加封號並頒匾額一摺四川灌縣都江堰口廟祀李冰及其子二郎並楊泗將軍素著靈應光緒四年夏間江水異常漲發經官民竭誠叩禱洪水立趨下游化險爲平本年伏秋兩汎亦慶安瀾　深寅感着南書房翰林院恭書匾額三方交丁寳楨衹領　　縣掛其所　分 
 
 

Page 2

 
 
別加賜封號之處着禮部議奏欽此同日奉　上諭劉長佑奏在籍職官恃勢怙惡請革職拿辦一摺花翎總兵銜儘先補用副將石炳元先於光緒三年間與練目張重揚搆衅滋事旋卽出受約束現復在雲州本籍縱黨分擾　屬怙惡不悛自外生成石炳元着卽革職拿問按律從嚴懲辦一面仍飭該處兵練擒拿餘黨毋任紛擾以靖地方欽此○初五日奉　上諭翰林院代奏修撰王仁堪等及庶吉士盛昱所奏各一摺並詹事　代奏洗馬張之洞所奏一摺均着交此次會議事件之大學士等一併妥議具奏欽此○向初六日奉　上諭吳元烟奏請將已故督臣政績宣付史舘並請建專祠一摺已故兩江總督沈葆楨處咸豐五年出守九江調署廣信當粵導鷗張之際嬰城固守力戰　　嗣補授吉南　寍道帮辦江西團練事務同治元年奉　命巡撫江西該故員膺　兩朝特達之知力圖報稱維時粵逆併力　伺江西沈葆楨相機堵勦連戰皆捷保全實多厥後綜理船政殫心竭慮創立規模其巡視台灣於撫番關山各事尤爲不辭勞瘁弭患無形迨總督兩江實心實力整頓吏治保惠民生與巡撫江西時先後一轍實屬功績昭彰着將該故督政績宣付史舘立傳並准其在江南省城及立功各省分建立專祠以彰忠　欽此同日　太常寺題十二月二十八日歲暮祭　太歲壇奉　旨　載敦行禮兩廡　察杭阿明桂各分獻欽此同日　又題歲暮祫察　太廟先期告祭　後殿　中殿奉　旨　後殿遺世　行禮　中殿遺慶恩行禮欽此同日　又題歲暮袷祭　太廟奉　旨遺奕誴恭代東廡遺載津西廡遺兆玨各分獻欽此同日奉　上諭前因京師入冬以來未經得雪朕於十一月十八日二十八日兩次親詣　大高殿拈查虔中祈禱並惇親王奕誴等分詣　時應宮等處拈沓現雖得有微雪尚未渥沛祥　農田待澤孔殷殊深焦盼着遴選光明殿道眾在　大高殿設壇虔禱於本月初九日開壇是日朕仍親詣拈香泒　勳　勛溥𢡟榮　克勤錫光廷楨啓泰分爲四班輪班住宿上香行禮錫祉在彼常川住宿並派惇親王奕誴詣　時應　恭親王奕訢詣　昭顯廟貝勒載治詣　宣仁廟貝勒載澂詣　凝和廟拈香欽此同日奉　旨粵關監督仍着後啓接管欽此同日奉　旨此案着交劉長佑杜瑞聨督同臬司親提人証卷宗秉公嚴訊確情按律定擬具奏原告民人羅坤該部照例解往備質欽此同日奉　旨此案着交劉長佑杜瑞聨督同臬司親提人証卷宗秉公嚴訊確情按律定擬具奏抱告民人黃萃該部照例解往備質欽此○初八日奉　上諭前據刑部奏革員兪應鈞殺斃　善管開丁多命一案左宗棠原奏案情未確當照該部所議令左宗棠再行提訊兹據該督奏稱悉心覆核將部駁各情分晰聲叙此案故殺無辜多命實　員兪應鈞爲首罪無可減請飭三法司核議等語着刑部都察院大理寺會同覆核定擬具奏欽此○初九日奉　上諭左宗棠奏甄別各員請旨分別降革一摺甘肅安西直隸州知州陳台辦事任性取巧不洽輿情候補通判葉兆封浮躁嗜利工于作僞鎭原縣知縣李法已鄙劣不職聲名狼籍前岷州知州范映臺嗜好甚深失察門丁川臟署通渭縣知縣林士超性情委靡諸　廢弛署寍遠縣知縣張炳居心浮僞不知振作均着卽行革職卽補知縣姜文錦才具平當操守不謹代理奇台縣知縣補用直隸州知州王新銘才可有爲利心頗重均着以府經歴縣丞降補仍留甘肅補用以肅官方該部知道欽此同日奉　旨朱逌然轉補左春坊左庶子王先謙補授右春坊右庶子欽此 
[京師風聞]  
　　○昨據本埠人傳得都中信息謂崇宮保業經部議革職又謂當宮保出使　召見時亦未　指授方略迫宮保索地賠銀之後郵遞一摺　朝廷止批知道了三字崇宮保因未悉　聖意如何擬先回國請　旨再往遵辦不意擅自回京大拂　聖意現聞於本月初五日在內閣會議眾臣工摺奏紛紛有謂大臣專擅擬以重罪者聞連日會議尚無定論但　事怒不測究非臣民所能揣度并閱宮保之夫人已於上月仙逝矣又稱左侯帥聞崇宮保回京隨卽奏叅後黃潄蘭少詹亦露章彈劾云 
[撤局省費]  
　　○蘇郡向有廣東編查局每逢廣人往來須向局中呈報姓名年貌以及作何事幹住何地方局中按季編查造冊與保甲章程無異兹署藩憲許方伯查知此局專爲廣人設立而他省之寄居蘇垣者均無此舉未免事無實濟徒糜薪水爰令卽日撤收以省虛文而節浮費云 
[啜茗溺水]  
　　○蘇閶外白姆橋萬年樓茶室後面欄杆適臨山塘駁岸每逢春秋隹已臨河啜茗　者俯視畵舫　船頗極軒暢詎行樂之地有至此而罹其殃者十六日一客倚欄啜茗忽就河灘小便其時積雪凝凍客方臨深履薄一失足間遂占滅頂該處適有柴船經過急爲撈救甫經出水人已氣絕於是舟人將客舁赴茶室館主喝令不准舟中人以救生之故將遭人命之殃大受驚惶幸旁觀人以死者由吃茶墜水自應安置茶室以便招呼家人預備安殮此由自行失足無所連累亦不得嫁禍柴船用從眾議立喚該處地保告知其家卽由茶室中當塲安殮云 
[太湖冰凍]  
　　○蘇郡於月之十四五六數日之間風雪交加嚴寒澈骨聞太湖中亦復澈底冰膠眞成水晶世界往來船隻儘力敲冰日行不及三十里至十七八日寒氣漸轉始得雪消冰泮云 
[寓客猝斃]  
　　○英租界蓬萊園弄內生甡客庽前日有年約四十左右身穿藍洋布衫藍洋布襖白洋布衫褲水色布套褲白布襪元縀小帽雙梁布鞋者到該庽借宿及至次日清晨臥床不起寓主往看人已斃命當卽知照地保報堂騐無傷痕棺殮發塚云 
[馬車宜避]  
　　○昨午有野鷄馬車自三茅閣橋開往小東門外馬夫駕駛不愼致撞倒一浦東鄉人碾傷脚雖未重傷人已不能 
 
 

Page 3

 
 
起立當將馬夫拉押捕房一面送受傷人入仁濟醫舘醫治又聞下午法捕頭路經法馬路見有大小男孩在當街玩耍後忽來一馬車一孩駭遭不測爲父母者茍能約束不使出外亦防患於未然之一道也此據法捕頭所述用筆登之 
[討帳闖禍]  
　　○前日午後有在西棋盤街雙鳳堂妓舘之女僕張鄭氏訴知三圖地保據稱跟該堂之妓女秀林曾爲代借洋銀八十元玆因秀林病重囑丈夫張阿永伴同服伺昨五點鐘時有在石路開裕茂衣莊之店夥陶姓來向秀林房索欠衣洋四元氏夫答以人正患病勿得聲張陶稱汝將包賴債乎於時兩相爭扭氏夫卽忿臥凉榻似將氣絕氏聞之當扭陶姓夥並着人舁夫至捕房報明捕房着舁回灌救如有不測可將陶交地保鳴官氏故將夫舁回法租界新橋堍家中陶稱有事商量乞暫放歸氏以有店可查隨準自去豈知丈夫竟延醫無效旋卽斃命竊思氏夫年祇三十五歲向在滬上小本營生素無病痛今夫弟亦到請爲報官地保詢以張在妓舘氣絕爲何移屍到家陶旣扭獲爲何釋放答稱將夫舁回係妓舘主顧福泉所使至放陶回店固由婦女自無主見今曾問過該衣莊據稱陶尚未囘設或到店問得情形属實自當料理云地保隨允爲查明調處俟有續聞再錄 
[馬房失火]  
　　○二十二夜四更時本埠正豐街印度　園對門馬房失火冒穿屋頂延及兩邊民房幸英法美洋龍俱至并有藥水龍灌救始息計共焚去樓房四橦傳得起火之由或謂遺火在稻柴或謂燈籠起火以致失愼然究未知何者爲眞也是處緊靠兆當兆貴等里爲妓院叢集之處紛紅駭綠皆從睡夢中驚起與正豐街一帶隣人咸赶忙搬移物件被匪人在路攫去者聞亦不少云 
[駁船逃捐]  
　　○法工部局近日議增船捐曾已明白曉諭茲聞各駁船效東洋車所爲不願加增俱將船停於黃浦東灘不肯駛泊浦西一面又赴局求减而尚未核准昨日太古行欲雇船駁貨竟無有應之者但該各船須將情由細禀方可邀準否则空自停工亦非计之得也 
[竊案彚錄]  
　　○慶雲銀樓夥莊小春昨至英公堂稱前曾失去馬褂衫褲等件疑是撞手是以留神防範昨夜又有賊來圖竊當卽獲住據已承認前次竊案是以交捕送究洪榮林供行竊是實然衣服等已變賣矣陳司馬隨判責百板荷枷一月示眾又華捕稱廣東人唐阿發竊取自鳴鐘絨單衣服等件贓已起到失主共有四家現在祇有王氏到案唐供實未行竊求恩明察陳司馬隨令將唐暫押飭捕房傳集原告於禮拜四訊斷又西國飯店哈由藏生處之西客船主密司合甫失去金表疑是細崽華阿原所爲曾交捕解由陳司馬訊不承認押候捕房查明證據再行核斷此已列報昨早捕房復將華送案華供并未行窃金表惟前月尚存工洋十二元七角此月又有十五元半兩共二十八元零均未照给乞恩明察陳司馬隨謂西官曰指窃全憑証據本可省釋惟原各告旣未到案姑將華再押至禮拜四飭傳原告到堂再訊 
[查獲拆梢]  
　　○昨報列查緝柝梢一事經原告陣某於前晚十一點鐘時在新街途遇周來順楊道道二人當卽扭進捕房解歸法公堂訊理原告供詞如前周供向在太古行上海輪船上作水手現雖停歇然不敢作柝梢行徑孫明府謂周來順才名耳中甚熟是亦著名柝梢着將該二人暫押俟今日至捕房再行發落 
[聽訟滋疑]  
　　○高同生投法公堂稱裝粮來滬昨日傍晚時在小東門外申江樓吃茶搭膊內有洋三元露眼卽有不相識者來邀飲酒我以素無一面之交力辭不赴彼卽强拉進店被多人將洋三元取去並遭毆打我很力拉住二人　捕　俱逸塊去然尚有數人守在十六舖橋南候我過去以便報復孫明府質之該二人一稱奚生春一稱洪俱搖駁船爲業係浦東人昨晚先在大順酒店彼等忽從外面打進甚　將我帽子打失然究不如爲何事也孫明府見原被告似俱屬眞情誠恐其中有誤惟旣各稱在大順酒店生事着何探查明實在情形再行核辦奚洪二人暫押 
[阿二鍾情义]  
　　○再索而得女傳其名以示愛也夫女子之名鳥足以　乎傳之者爲阿二其再索而得女也女而有情其爱之也亦宜且夫蛾眉结契邂逅奇　而鵑血啼斑別雖興感自古鍾情之侶每愛之而不忍忘之也乃若紅絲乏月下之緣紅豆相思有心者殷殷意屬而靑衣擅風流之譽靑衫感舊稱名者兩兩情深我見其猶憐矣縱有鑠金之口究歸完璧之則夫乃嘆萍蹤適合莫非絮果前因也今夫挹愛何之水培成一點情根披恨窟之雲結得三生因果大凡緣之所在不繫乎形骸之接實繫乎心性之通吾於是有感於愛之者書生方發軔於雲程萬不願牽兒女之情致短平生壯氣無如靑　窈窕寄芳蹤於花縣之中畫舫徐停逢豔質約珍溪之畔別此際竹苞松茂覿而爲緣呼小字於桃奴尚　名花之第一彼殊方待嫁於月吉萬不至因狂童之誘遂成歡喜寃家第以樵靑來仲子才廬廣鶯聲於黃花徑裏翦紅啓仙人之舘通燕語於翠竹籬邊則此時柳媚花嬌鍾情有自問芳名　菊婢未交眉月之初三然則愛之者不得不傳其名也其名爲誰則阿二是匪敢蹈行露之嫌也不過茶分雀舌盈盈注秋水之眸匪敢謀小星之寵也不過酒酌鵝黃豔　泛春風之面奈含沙射影輕狂者遂指爲琵琶之暗抱乎鴉鬟縱未免　痴而一入雅士之品題覺二南式化稱名者早挾纏綿之情緒以俱濟未嘗益貽團扇也不過憐嬌小於東家　霏綺語未嘗私贈名香也不過調胭脂於北里領畧丰神奈何眾口一辭妒忌者遂疑爲豆蔻之含胎乎鴛耦縱難于成就而一經名流之賞織覺二美可徵呼名者早與婉戀之情懷以畢露惜也阿二之未逢甘遇也十八載沈淪無告而靑 
 
 

Page 4

 
 
春虛度屈身投金屋之中今而幸遇知音也草草知緣白駒易過漫漫長恨鳥鵲難塡其能不淚洒珍珠酬郎恩於萬一乎　虜山　渺渺而傷心彈指所謂別時容易見時難矣鴛夢嘆久虛自問已成獨活鶯期嗟未卜不勞遠寄當歸吾將爲阿二感慨係之幸也阿二之終得其所也一二月遣嫁有期而紅線暗牽嘉禮下玉憂之聘今而有此奇緣也柳絲惹恨眼縱垂青梅干含酸心難共白何曾不身持圭壁守女貞於十年乎𦕎琴水兮迢迢而觸景興懷正覺樂處不知愁處苦　鴛鴦嗟反目獅之吼也何因鴻雁遞佳音犀之通也有自吾尚爲阿二慰藉深之吾於是嘆綠之所在不繫乎形骸之接寳繫乎心性之通愛之而傳其名其知也耶其不知也耶 
　　珍溪荃君氏媚蘭僊子稿 
[光緒五年十二月初二日京報全錄]  
　　宮門抄○旨一道錄前○發抄旨五道○閩浙督何　奏爲委員匯解京餉起程日期摺子○蘇撫吳　奏爲貞女殉夫懇請　旌表片○直督李等　奏長蘆原停引目議請照案推展摺子○又　奏爲回抵省城日期片○倉場侍郎繼等　奏爲全漕告竣出力員弁照案奏懇　恩施摺子○倉場侍郎　奏爲擬請仍照原保片○又　奏爲世職擬請仍以衛守備留營當差片○湖督李　奏爲揀員升補叅將員缺摺子○直督李　奏爲副將因病自請開缺休致片○十二月初二日戶部通政司詹專府正藍旂値日蚯引　見○廷楨等由口外賜奠囘京請　安○托偷布假滿請　安○托雲續假二十日○阿昌阿容貴謝查　壇廟　恩○吳廷芬謝授副使　恩○耀年謝涭閣學　恩○許庚身請假十日○掌儀司奏初六日祭　奉先殿恭王行王○關防衙門奏初八日　大高殿拜表惠王行禮○召見軍機懷塔布○發抄　曾國荃奏札薩克王之母捐助耕牛請給匾奉　旨該衙門議奏欽此○又王溥請俟　後事竣再行引　見奉　旨知道了欽此○又隰州知州張熙齡留省奉　旨知道了欽此○又請免田房契稅奉　旨戶部知道欽此○又候補道萬年淸請賞二品頂戴奉　旨覽欽此　○○閩浙總督兼署福建巡撫臣何璟跪　奏爲　撥各欵京餉委員匯解起程日期恭摺　陳仰祈　聖鑒事　閩省光緒五年分部撥內務府茶稅京餉銀五萬兩洋樂厘金京餉銀五萬兩添撥稅厘京餉銀十萬兩巳　解內務府經費銀三萬五千兩洋藥厘金銀三萬兩添撥稅厘銀二萬兩飭由鹽大使馮彬　　判劉學海張　基知縣吳嚴謝景乾先後匯解赴京交收奏報在案查閩省稅厘入不敷支久邀　聖明澗鑒惟京餉不容延悞玆復籌內務府經費銀一萬五千兩洋榮厘金銀一萬兩添險稅厘銀三萬兩委令候補知縣黄蘭沈志尚管解仍查照歴辦成案督同號商匯京役納以期妥速該委員黄蘭沈志尚均定於十月二十日起程據藩司　裕會同稅厘局司道具詳前來除分咨外臣謹恭摺由驛具奏伏乞　皇太后皇上聖鑒再閩浙總督係臣本任毋庸會銜合併聲明謹奏軍機大臣奉　旨該衙門知道欽此　○○吳元炳片　再據江蘇候補道蔡世保　呈稱貞烈女徐黄氏係如皋縣人署海門訓道黄金傳之胞姪女夙嫻姆教深知大禮許字原籍浙江蘭溪縣江蘇候補知縣徐炳奎爲繼妻未及迎娶徐炳奎於光緒四年十一月二十七日在蘇病故氏聞訃毀容計以身殉經其母再三勸諭許以過門守貞氏雖勉承親志而時欲絕粒蓋其矢志巳決迨兩黨定議由如皋至 
蘇於五年三月十三日過門人室後卽謂衆曰吾當以身殉夫義無　活遂粒米勺水不肯入口徐炳至前妻所生諸子痛哭環求而氏堅持初志至十七日一慟而殉存年二十九歲洵屬貞烈殊常足餐觀感職等誼屬親鄰見聞眞確不忍聽其湮沒造具事　册結懇請　旌表等情前來臣查貞烈女徐黄氏心堅金石節秉松筠廼遭賦命之窮卽矢殉夫之志絕粒殞身磨笄比烈足播芳徽於巾幗宜邀　寵錫之　絲綸合無仰懇　天恩俯准　旌表以彰貞烈除册結咨部外並咨明浙江撫臣查照外謹會同兩江督臣沈葆楨江蘇　政臣　同善附片陳請伏乞聖鑒訓示謹　奏軍機大臣奉　旨着准其旌表禮部知道欽此　○○大學士直隸總督兼管長蘆鹽政一等伯臣李鴻章跪　奏爲長蘆原停引目現在實難遞增議請照案推展五年藉绿商用恭摺仰祈　聖鑒事竊臣前因蘆綱連年災歉引岸滯镅請將原停引目十萬道照案展限五年旋准戶部議覆　照山東成案按年遞增二萬道期以五年復額等因當經轉飭遵照兹據運司如山詳稱此項停引十萬道始自道光二十三年嗣因頻年疲滯稱引難疏迭經推展計已歴三十餘年之久溯查三十餘年以前直隸未漕賊擾未遇大荒人民較衆各處河道暢順鹽包一水可通運費較省各商交　並無榮工加價軍需復價彌補賑欵諸名目帑利亦不由衆商攤交課帑較减又未經淸查鹽加重斤兩每包約輕數十斤銷引較易有此四利而每年尚必須停引十萬道且於停引之外每年仍滯銷十餘萬道可見蘆鹽只銷此數不能勉强增赫也今鹽包旣重課帑旣增運費旣鉅加以迭被兵　水旱凡受災較重之　戶口凋殘十去其五向欲舉三十年以前久停之引規復於今則　窒碍難行情形不待詳言而知矣查停引之外　年尚應銷引六十萬道近年出庫之引多寡牽算每年僅止四十餘萬道而此四十餘萬引之　並不能全　銷售只以課帑緊要　跪論　　　　不得不令商人－律完交其未出庫之二十餘萬道　須商人包賠課帑蘆商力盡筋疲日見　索　由於此山東雖增請　引其　雙引　銷尢難　以爲例擬扔請展限　年庶免滯引愈多商累愈　參懸相繼等情具詳前來臣維目下時艱帑絀方　淵　節流以濟要用鹽　乃固有之利能增一引卽多一分入款取不竭力整頓豈容稍涉因循無如蘆綱連遭灾歉疲累太深每年多寡牵算僅出庫引四十餘萬道積滯引二十餘萬道且光緒三四　年大災竟積引至八十餘萬道尤爲向來所未有舊引旣難疏通新引奚從增益若徒騖增引虛名不求收課實際於事何裨若再令增賠課帑則商累不支有碍全綱大局實未能遷就定議該　司所詳確係實在情形相應仰懇　天恩仍准將原停引目十 
 
 

Page 5

 
 
萬道自光緒五年起朋案被展五年俟限滿察看情形再議分限帶運藉綠商困理合恭摺具陳伏乞　皇太后　皇上聖鑒訓示謹　奏軍機大臣奉　旨戶部議奏欽此　○○李鴻章片　再臣於本月初三自津起程經過武淸等處窪區水尚未涸面飭印委各員將前撥賑欸及時散放沿途較高之地均己種麥民情綏靖並令查道練軍認眞巡緝以淸地面卽於初七日回抵省城料理一切理合附片陳明伏乞　聖鑒謹　奏軍磯入臣奉　旨知道了欽此　○○臣　格臣單道遠脆　奏爲余漕告竣請將出力員　照案奏懇　恩施恭摺仰祈　聖鑒事竊照本年江蘇浙江江西湖北海運漕白糧米江北河運漕糧天額運米豆先後挽進抵通經臣等督率坐糧應等隨時驗收並　泒出在事各委員認眞經理　到　　轉運人倉　於九月二十七日奏報在案所有各同經手事件現已一律完　不無徵欲勞可錄自應照案的給獎敘以昭　　臣等　加酌核除出力較次員弁兵丁應由臣等酌給咨奬外署通永道直隸候　道任信成前任坐捐廰滿　督屯部郎中聯　坐　廰　監督戶部郎中何桂芳均擬請　賞給隨帶加三級此外　運出力之咨　委員五十六嗣通州地方文武印官　務等員十三員巨衙門派出監督筆贴式十員大通橋所　京管巡報我弁十七員分繕濟單三件恭呈　御覽可否照擬給獎之處出自　聖主陽施所有兩獎本年辦運出力入員緣由　恭摺真奏伏乞　聖　　奏奉　旨已錄　○○倉塲侍郎片　再光緒元年臣衙門奏保辦運人員案內查有河工試用巡　現已過班主簿姚經元請俟候補缺後仍留北河以州判用吏部以所請在於未准保　主簿之先得難核辦駁令另核請獎又光緒四年臣衙門奏保辦運人員案內查有　銜戶部員外郎世昌請給四品　對典吏部因該員係麗京官照加投保請議令另行奏獎各等因在案玆查姚　元効力在定且州判係主　升階塺保有　擬　仍照原保係補缺後以州判用世昌改請賞給　　加三級以示哉屬爲此附片奏懇伏乞　聖鑒謹奏奉　旨已錄　○○倉塲侍郎片　再光緒三年臣衙門奏保巡糧武弁案內查有南　效力　騎尉余　　請以衛守傷歸催　班選用仍留本營當差兵部因該員效力未經期滿奏令另核　獎等困當經輔行遵照去後玆據大通橋監督　祿等呈稱余　鴻世職現巳期滿懇請仍以衛守俻　催渭班選用並留原營當差等悄前來理合附片陳明伏乞　聖鑒勅部　照施行　奏奉　旨已錄　○○頭品頂戴湖　總督臣李瀚章跪　奏爲揀員升補叅將　欵以實營伍　摺仰祈　聖　　竊照湖北掦　中軍恭將周　　病故遺缺係題調之於例應在於現任叅將內揀選調　臣在湖北省實任叅將內逐加遴選或缺居緊　或人地未宜實無合例堪調之員自應照例在於應升之遊聲內揀員升　茲查有湖北荊門營遊　張玉芳年三十九歲安徽合肥縣入由武童投効軍營出師著　　保記名提督總兵同治九年借補衛昌營遊　調補今職該貝　　不敢當務明練於地方情形最爲熟悉以之升補斯缺洵堪勝任且塺俸巳　二年核與升補之例相符相應　　夫恩俯　以門營游擊張士芳升補湖北提標中軍叅將員缺實於營伍地方均有裨益如　　兪允俟部　至日再行給咨送部引　見除飭取履塺咨部外　會同湖北巡　臣潘　　湖北提督臣湜風柱恭摺具奏伏乞　皇太后　皇上聖鑒訓示再所遺荊鬥營遊擊員缺係部推之缺湖北省現有應補人員容臣揀員　補合併陣明謹　奏軍機大臣奉　皆兵部議奏欽此　○○李鴻章片　再宣化鎭獨石口協副將額勒春前在軍營右腿曾受潮濕近因督操感冒風寒致　　患半身委頓當據宣化鎭總兵轉禀給假調治茲以久未痊　覆請開鴃休數並據該以勿低馳芳反寶難倣閱飯乏年該副將鮑無規避情事自應騵其鬨映休矜織放調泖以示他師崁規獨石口憶劉狀切相禀给假胡治兹以久未痊愈覆请閒缺休致並據该鎭委员目　查属實雖値閒伍之年該副將並無规避情事自應准其開缺休致回旗調理以示體恤所遺獨石口協副將係　邊旗缺直省現有應　人員應請留歸外都理合附片　陳伏乞　聖鑒勅部查照謹奏軍機大巨奉　旨兵部知道欽此 
[光緒五年十一月初五日京報補錄]  
　　○○護理陝四巡撫布政使臣王思沂跪　奏爲揀員更補要缺知州以重地方恭摺仰祈　聖鑒事竊照鄜州直隸州知州何　奎捐升遺缺扣至光緒五年五月初三日開缺當經前撫臣譚鍾麟以候補班前直隸州知州兪兆圭請補今於九刀初二日接咨議准而該員兪圭已於七月二十三日在署邠州任內問訃丁父憂業經咨部核計該員丁憂日期在未經接奉部文之先照例仍以何福奎捐升開缺之日楝員請補臣與藩臬兩司復在於應補人貝內經加　選查有補用知府候補直隸州知州王賛襄年五十九歲甘肅進士以主事用簽分戶部山西　行走期滿奏留咸豐七年遵例報捐直隸州知州指分陝西試用八年二月引　見奉　旨着照例發往欽此四月到省因辦理捐厘　餉出力保奏歸候補班儘先補用並加運同銜同治六年二月經前陝甘督臣𤋮麟阿調辦管務處於趙家窪獲勝案內保奏俟補缺後以知府儘先補用八年丁母憂在陝廬墓守制十一年服滿就近起復奉部覆准業經試看期滿甄別　以煩缺補用該員老成練達辦事精詳現署寍陜廳同知辦理裕如以之請補鄜州直隸州知州實堪勝任該員雖係初任人員且調缺請補與例稍有未符惟人地實在相需例准據實陳明據署藩司邊寶泉署臬司沈應奎會詳前來合無仰懇　天恩勅部核覆准以候補直隸州知州王賛襄請補鄜州直隸州知州實於地方有裨如蒙兪允該員係直隸州知州請補直隸州知州銜缺相當毋庸送部引　見所有揀員更補要缺知州綠由謹會同陝甘督臣左宗棠恭摺具陳伏乞　皇太后　皇上聖鑒訓示謹　奏軍機大臣奉　旨吏部議奏摺內熙麟誤寫熙麟阿殊属疏忽王思沂着交部議處欽此　○○護理陝西巡　布政使臣王思沂跪　奏爲審明圖財謀害一家二命見犯按倒定　恭摺仰祈　聖鑒事竊照澄城縣民人　守鐘謀殺許雙　兄妹一家二命一案前撫臣譚鐘麟批　提犯研訊確情按撰詳辦去後茲據該縣陳　門審撰　經署同州府知府　應　審　由署臬司沈應奎解　前來臣親　研　　許守鐘　隸該縣傳工度日先未爲匪典己死許　進同姓不宗　村無嫌光緒五年二月間許雙進得患瀉症三月初二日許守　因覓難度憶及詐　進患病家中藏有𧃲耔其妹許梅香幼小起意將許雙　　　圈得𧃲耔食用卽於是日傍晚前至其家假意探病許　進點燈𨵆談　卽催令回歸許守鐘　稱時已黑暗外面狼多回恐　遇　求住宿許雙　被岡應允並因夜間時起出恭令許守鐘勿吹燈亮　門就寢許守鐘和衣上炕與　雙進同頭睡臥許雙遇脫去上身小祅引盖棉被側身　內許梅香自睡一頭二更時候许守鐘　得許雙進糾聲知巳睡熟潜起從　撲按其身上許雙進驚醒喊掙抽身欲起並欲伸手抓　因盖被壓住又　患　無力致未抽出許守鍾用右膝跪住其右臂膊抽取身　白布帶挽成活圈套入詐雙進項頸兩手分執帶頭用力狠拉許雙進當卽氣閉身死維貽許梅香驚醒爬起來喊許守鐘復起意一併致死滅口見炕裏放有防　尖刀拿起向許梅香左脇狠戳一下亦卽　跌炕下殞命許守鍾　將許雙進項頸勒帶解下揭去屍被　令　臥並將許梅香屍身拖拉炕上抱取前　　草堆　各屍用火點燃揀起勒帶　入火內假　失火焚屍滅跡尋取許雙進家黑毛口袋搬裝𧃲籽携刀背回－併收藏次日經　表兄馮玉魁往探驚見投約報選該縣　明　犯詳　飭　議擬解府由司解勘並來臣親提　　據供前悄不詳　　實止獨自起　圖財謀害二命此外再無同謀加功分　之人及另犯不法別　究詰不移案無遁　查　　圖財害命得財而殺死人命者擬斬立决又殺一家非死罪二人者擬斬立决枭示酌　財產一半给被殺二命之家　　又　　二罪俱殺以重　各等語此案　守鐘因　　𧃲耔將許雙進謀財致　　因其妹許梅香哭喊　意一併致滅口用刀戳斃情殊兇殘自應挼例間擬許守鐘除圖財害命及燒殘各屍輕罪不議外合依殺一 
 
 

Page 6

 
 
家非　罪二人者擾斬立决梟示例擬斬立决梟示照例先行刺字該犯訊無財產父兄均毋庸議失察牌申人籌飭傳照例責懲獲贓給　兇器尖刀供棄免起除供招咨部外所有　明按例定擬緣由理合恭摺具陳伏乞　皇太后　皇上聖鑒訓示謹　奏軍機大臣奉　旨刑部速議具奏欽此 
[蘇省撫轅事宜]  
　　○十二月二十一日卽用縣　禀知奉委崑新公幹　未入吳志　禀知奉飭分蘇差委 
 
 
 

Page 7

 
 
   
 
 

Page 8

 
 
   
 
