# 1880 - 200 - 4902598

 

Page 1

 
 
[格致彙編出售　　申報館啓]  
　　第三年之第五卷格致　編茲又由傳蘭雅先生譯成由本舘代印代　卽日出售每本工價仍大錢百文書中於格致釋器一類尤講求精當圖繪分明至於電氣鍍金之法復三致意焉有志西學者祈遠來購閱為盼 
[稟啓零繞出售　　本舘告白]  
　　有客於蓮花幕下者選近日官塲八行書之駢儷語分門　類鈔錄成編名之曰稟啓零紈閱之覺宦海應　固法奉為圭臬而其中如時令祝謝等事則生意塲中亦悉可供採擷爰卽取而卽行計每部訂成二本定價洋一角五分於本月十三日卽禮拜一出售諸君請仍舊購處所賜顧為盼 
事成於漸論 
　　凡事必由積漸而成中國自秦政一統之龎然自大幾若四境之外無尺寸土者乃漢武帝始通四南夷　唐蒙司馬相如等出使絕域不能盡其地於是始知西南境外尚有起南等國佛教盛行經典屢稱極樂國土又知有西牛賀洲印度國地惟迤西向北則匈奴終漢為患不能越其境而盡歷之故今歐洲等國無間焉歐洲之通中國以葡萄亞賀蘭為最先若英法德諸國至　本朝始通往來於是歐洲日益富强諸國相約以交獲利益為念因其人情風俗所重通商故極欲與中國立互市之約中國創聞此說先不允從諸國因力强之使必从而後已而兵爭之事以起其實歐洲志在通商列國分據勢不能得中國其初來也本無利土地服人民之意歷朝之外視他國自居尊大惟欲以威信懾服之恩意羈縻之者本非所以待歐洲也中國見勢難驟敵而又漸識其不以土地人民為念乃姑與之通商旣而知通商無大損於中國然後思與各國互分其利而製造船械學習水師海程教授語言文字等事與夫開礦務設洋關次第舉行間亦有效他國官商軍民旅居中國不為中國官員束縛必自立領事派欽差以為保護而且事事必佔便宜因念及沿海諸　商民之赴外洋日益加多投糖寮於古巴拾鳥糞於秘魯工滿而贖身無日錢多而遠道難歸凡此苦況皆不立領事派欽差之故為他國所欺耳於是又特簡大臣調派隨員欽使駐於其國領事設於各埠聯中外之交通商民之　然後與外國交際之道庶幾略具規模矣回思十年以前二十年以來豈遽　通商之有利而如今日之布置乎故不至其時則見不能決不著其效則行不肯速觀於今日而乃知事之成於漸也雖然事已次第畢行此後惟當精益求精人則爭自灈磨洞見西法之本原全握西法之要領無論隨同出洋及中國海口管理諸事與內地開採各務務令實事求是勿若中國官場習氣徒飾虛文矜外貌徇情面工應酬以致費盡心力耗盡錢財而將來仍歸於無用也葢洋務一道本屬無師之學若先事事精通而後躬膺其任則罕得其人也惟旣自命為能熟洋務而或筮仕於通商省分或隨行於欽使之後則隨時閱歷卽其心力之可盡者而盡之而諸事自有起色若偶得一差而以尋常謀薪水注勞績者視之或心無定見始以為仕途之捷徑而求與其列繼而無所希兾輙有廢然思返之心則功隳半途力終自畫雖此後數十年亦未必有精通洋務之才而更不免為他國所笑故以今日論通商之局面惟在造就人才而已昨讀李中堂奏保欽差大臣接遞文報委員黃惠和等一摺可知　朝廷於通商一事所以激厲人材者其恩至渥其遇極隆非如尋常差使保舉不能破格也夫接遞文報輕而易舉之事也乃如此優保至與登城殺賊者等則近年來軍務肅清之後從未有見此奏牘者且非特接遞文報卽出洋隨員雖辛苦較常幾倍而究之以數十人之分任所經理者亦屬輕而易舉且薪水之數不為為多內地差使莫與比倫豈不足以酬其辛苦而比之異常出力得保免補免選字樣　國家之激厲人材於此可見矣安得濟濟多士各盡其心力以邀異數之榮庶洋務日有起色而通商之利權全歸於中國也 
[西抒記中俄事] 〇觀美國紐約新聞知其在俄京之探事人六月十二日電信云風聞伊犂一事幾已說妥俄國人在倫敦曾與曾侯商酌惟事未議定不喜使節先來今已議得中國將伊犂全地收回而賠俄兵費所賠銀兩英國可以承保俄亦允還伊犂作為定準然俄又議定如後伊犁民人或怨華官俄仍可守其土地也刻下曾侯未來俄廷甚秘此說然余係得諸實知其事之人想必確實云云然此一人之私言也又觀他信俄在南北各海面預備船隻以載兵士粮草噐皿皆甚充足并招募新兵俾成勁旅是則或和或戰仍持兩端中國安可一日蔬於防範哉　議行和約　〇倫敦議院近又議燕臺所立之和約英國宰臣謂約中鴉片一條語欠明晣難解其命意之所在照此條約似鴉片不能入中國之口矣如此條改寫明顯卽可作為通行之約然議定此事必須與駐華各國使臣商之蓋舊條約內有他國得沾利益之處英國一體均沾等語故事事須與會議而各使臣亦必事事奏知本國未免曠日持久故議每一禮拜內北京各欽使會商一次云 
[地震駭間] 〇呂宋電信云呂宋於西歷二十二日卽華歷十六日全國倒塌各商人寫字房俱暫閉一禮拜民人俱住在船中云云按電文如此而不言地震以意測之必係震盪不休房屋田地盡遭傾陷也亦可駭矣 
[永鑊炸裂] 〇日本晉別麥魯輪船近在東洋海面行走水鑊陡裂全船沈　人死甚衆查該船係日本人駕 
 
 

Page 2

 
 
駛專為搭客往來之閗云 
[憲委捕賭] 〇蘇郡賭風歷經各憲嚴禁早已弊絕風清獨有楷杷門巷閉門而居者旣無賣笑生涯不得不為抽頭之舉且來者都係紈絝之子卽聚者亦皆竹素之遊旣堪消夏聊復尋春則為此局者罪似可減於頭家而入其門者癖亦不同於賭　然而入其彀中小之則蕩產傾家大之且傷風敗俗故藩憲譚方伯訪有甲乙兩處俱有此局以引誘子弟密於十三日飭委總捕分府先往甲處查詰適有竹牌兩局統共七男二女一起拿回賭七名先行訊供取保侯質二女係開局之人移交長洲縣署核辦獨乙處幸無賭客祇以其形跡可疑並查獲烟鎗一支故尚侯發落耳 
[客棧失孩] 〇蘇胥門內某姓客棧雇用女傭帶有女孩一名年祇七八歲每出入必牘其母不離左右一日忽有舊時棧使某甲來孩故與之相識因隨出門至暮不歸徧尋某甲亦無踨跡知為所拐翌日有探其携孩潜赴他處者故棧中人偕其女傭這往尋覓云 
[馳馬傷人] 〇蘇郡街道素本窄狹加以舖面欄杆果蔬筐　萬難縱馬馳驟以故大街馳馬經前護撫譚中丞出示嚴禁乃邇來復有年輕子弟故違憲禁十二日下午驟雨方過行者正虞滑澾閶門外渡僧橋突有一少年馳馬而來項不繫鈴手不扣韁衝入人叢一老嫗肩　袱包讓避不及遂被衝倒頭觸石級血流如注馬上人見嫗倒地加鞭飛馬而逸路人急於扶救不睱追馬惟該嫗年已就衰受此重傷幾於暈絕幸該處傷科較近為之敷藥裏紮馱送回家其死生則尚難預料也 
[靈櫬南歸] 〇直隸提督郭子美軍門疾終任所靈輀回籍時有沿路地方官妥為照料之　命現聞從古北口起程已到天津就紫竹林順興棧暫住天津府縣應接不遑凡寅世誼以及同鄉戚友舊部偏裨弔唁殆無虛日是初七八兩日弔著尤衆大約不日內其傔從人等　扶柩南歸也 
[手足無情] 〇章門筷子巷婦人某氏年三十餘而夫死遺子女數人婦之母弟某甲則為成衣匠藝本不精又兼貪懶自給維艱常告貸於姊婦時一應之婦有女許與保甲局某紳為媳日前甲又至婦家婦乃商請某紳請為責罰紳遂為之轉告委員迨夜靜時委員帶領丁差明燈執火以查夜為名行經其處婦故大號於內委員佯為錯愕急詢何為婦出對以我乃寡居有無賴親族百端訛索日夜不休請　究辦委員頷之隨飭拘甲赴局旣至不問是非先賣小板一百繼勒出具不敢滋事切結而婦猶隨後趕至局內力請重懲委員勸而遣之嘻是亦可謂倫常之變矣 
[嚴禁開設館示] 〇南昌府正堂賀總查城內保甲侯補府朱總查城外保甲侯補府胡南昌縣正堂　新建縣正堂冷為剴切出示曉諭事本年五月念五日奉署按察司吳札開光緒六年五月十七日奉撫憲李札開照得鴉片烟流毒日廣傳染日深由於游手之徒開設煙舘誘人入彀使無煙館則素無噐具不諳熬膏者雖欲求食而不可得尚不致陷入迷途自有煙館吸食甚隨處皆可臥游無論貧富之家中材以下之人但知快意目前不計終身受害一經成　欲罷不能俾畫作夜廢時業形容枯槁氣息僅存必至輾轉溝壑而後已直以有用之身置諸陷溺之地固屬自取實為烟館所勾引其荼毒生靈莫可殫述且烟舘聚處多非善類最易藏垢納汚上年金谿縣哥老會匪勾結起事卽在烟舘聚謀新建縣拿獲匪首易豐亭卽在吳城鎭開設烟館尤為地方大害並有等無恥之徒貪圖厚利逼令妻女當爐名為花烟舘少年子弟徵逐若狂敗俗傷風幾致不成世界若不嚴加禁止何以彰教化而遏害源查洋藥雖准發售而烟舘特設厲禁定例開設烟舘照開塲聚賭例治罪在烟舘吸食之人照違制律杖一百房主知情將房屋入官又偶然聚會開塲窩賭者枷號三個月杖一百經旬累月聚集無賴放頭抽頭者初犯杖一百徒三年再犯杖一百流三千里各等語開設烟舘之人均照此例究辦誠救時之良法也現在蘇浙兩省已將烟館禁革盡凈江右應卽一律辦理第發令之初自發予以期限使其預為改業合亟札飭札司立卽遵照會同藩司轉移糧鹽九韻四道九江湖口贛州三鎭並通飭各府州縣先行剴切出示曉諭爾等開設烟館之人須知無事不可謀生何必售此毒物為害同類自出示之日起限一月內將烟館一律關閉另尋生業倘有故違者卽行嚴拿到案照經旬累月聚賭例治罪凡開設烟館之家門庭如市穢氣達於通衢房主斷無不知之理亦當自惜產業依限收囘房屋若聽其逾限開設是甘心縱容應將房屋一併查封入官用昭　戒等因札司行府轉縣奉此本府查鴉片一項最為害人之物近來吸食者日見多雖本人之不知利害自取陷溺但亦由於烟館之到處開張誘人入彀凡店鋪帮夥雇工以及各項手藝謀生桃抬食力之輩類皆在烟館吸食且竊匪賭匪以及外來匪徒亦皆藉烟舘為藏身之地若烟舘禁絕則此輩已染者吸食不便可望漸漸戒除未染者竊食無從亦可免於陷溺而各項匪徒亦必無從托足今奉撫憲予限一月勒令將烟舘關閉所以拯救斯民預遏害源者意至厚法至美也合亟剴切出示曉諭為此示仰省城內外各烟館人等一體知悉務各凜遵憲諭自出示之日起限一月內一律關閉另謀生業如有限滿並不關歇本府等定卽督同分查保甲委員逐戶查明嚴拿照例究辦決不寬限房東任聽不報亦卽查封入官以為貪利違禁者戒各衙門兵差書役如敢藉端訛索得規包庇一併提究本府等不憚諄諄誥誠爾等愼勿自貽伊戚其各凜遵切特示 
[尋花釀命] 〇安慶有揚妓某者居於平心橋畔流氓陳添喜見而愛之往還無虛本月某日是偕二客以去卽俗名打茶圍也不期為捷足者先行妓未出迎令嫗在房門口攔阻并請堂前暫坐添喜知此中有人怒不可遏遙喝避讓嫗略爭數言陳伸足踢其小腹卽血崩而死妓與苦主欲鳴保報縣有勸之者謂經官相驗原被皆傷莫若私和了局苦主從之經衆議罰凶手洋三百三十元無如該流氓妙手空空　如木偶又議分為五股同來之二客各出其一股房主與妓亦各出一股下欠一股幸有好施者解囊以足之其事遂寢陳亦何幸而得此哉 
 
 

Page 3

 
 
[諭令速葬] 〇揚州民人酷信風水之說人死大率遷延不葬又侈靡成習稍或拮掘入土尤難今聞揚州江都縣主劉明府出示勸諭並粘附律例不得停棺不塟一面飭各坊地保查勘如有不遵者卽行具報以憑提究盖亦維持風化之一端也 
[示禁賭博] 〇揚城孝場四面皆係茶社為諸色人等聚集之所小本貿易者亦遂叢集於此幾無隙地可容故一片市聲隨風吹搖極稱嘈雜惟其中有一種棍徒竟公然擺設賭盤呼盧喝雉引誘鄉民雖賭本無多然亦足廢失時業甚或有無知稚子陷入其中亦日以賭博為樂近由保甲總巡目擊情形出示嚴禁倘或不遵卽行提究想若輩積習相沿原不畏法然當禁令森嚴之始亦當稍知斂迹也 
[甯君辨志文會三月分課案] 〇漢學超等　曾桂芳林頣山周祥年張禾芬王恭壽張家駟林祖芳王錫珍洪曰珣王迪中　特等馮清藩土藩奏在鎔王燕三袁堯年毛宗鋆土亨彥黃家橋張鴻桷湯遠嶸〇宋學超等　葉秉衡王建勛王錫珍張美翊王晉袁堯年曾桂芳張世訓方葆毛宗鋆　特等　方岳年劉孝思章紹洙毛震秦在鎔沈重光陳貞賢范鳳書范介　楊文杰〇史學超等　范彭壽張禾芬陳貞賢葛士潛兪振鏞秦在鎔張着煒林植梅葛　飛王仁元　特等　馬辰琯黃家燕王亨彥潘紹曾范紹芳葛其龍凌鴻章胡錫秋王亨兆范介福〇算學超等　費德宗方丙南林際唐家橁李樹勲王實祺孫敬王建勳　特等　潘光烈李厚田曹顯之劉乾來錢鳳岐徐覲宸王瑩林梔梅〇輿地超等　林頤山裘慶杓洪曰淓王仁鏡王迪中錢葆華王慈秦在鎔凌鴻章　特等　徐行悌邵仁方王亨彥王仁元朱麟書王亨兆王瑩王堃〇詞章超等　張美翊葛其龍范文榮沈祥龍袁彭年張禾芬鄭錫源胡昌年何其枚梁奉年　特等　洪傳璞鄭益三王錫珍陸鳳洲徐壽椿毛震葉鳳祥連瑞瀛鄭增芳林炳蔚　一等均未抄錄 
　　兩多潮大〇滬上陰雨連綿兼旬不止近日又適當潮漲之期每晚十二點鐘後老北門城闉中潮高及胯浸淫至城內十餘家門面始已行者苦之聞實善街桂馨里一帶亦水深尺許不等天氣更涼爽異常毫無暑意微特田禾受損卽人口亦有疾病之虞睠彼浮雲曷不使義輪杲杲也 
[老猪力大] 工部局洋人至英公堂稱前曾稟奉飭差驅逐畜猪棚棚約計二十餘戶今尚有徐玉卿抗不搬移是以交捕送請判罰徐供尚存大猪一口計重三四百斤屢次欲牽往他處無如猪力甚大兼欲嚙人人不敢近我自往牽已被撞傷肚腹請騐乞恩寬限陳司馬以若輩係屬窮人今令遷出其苦況不問可知姑再寬限三日如仍延遲定干提案議罰徐叩謝而退 
[沿路毆人] 〇昨日包探陳阿九至英公堂稱今早路見二人合拖一人并棒繫其暈絕在地我往盤詰據稱被彼拐去弟媳故欲拖至浦東爰併送究即據顧昔咸稱是裁縫被誣拐誘拖毆又據顧春濤顧立卿供係弟兄與顧昔咸同姓同居去冬來鄉領我弟媳到滬傭工旣而無　向問則支吾延宕旋聞人已被賣彼更避匿不見今遇理說陳司馬謂汝弟何不到場答稱弟聞妻子被賣　　　　　　　　　　　果有誘拐情事亦應指控豈容任意拖毆顧昔咸良遍體傷痕者自養傷　春濤顧立卿拼令亟追胞弟投案以憑核斷 
[換洋掉包] 〇包探王阿東至英公堂稱有揚州人鄭文海至恒生押舖典押洋圓後假刻照樣圖章印於銅洋上向該舖換得一元又令車夫劉阿生向換被押舖拘獲報捕同任根獲鄭文海並搜其義和客棧內之箱籠搜得假印二個一卽恒生一係人和今併呈閱劉阿生供彼雇我車輛推至新　門口令我到押舖換洋實不知情現在車輛尚扣捕房陳司馬以假造圖章殊堪痛恨判將鄭發捕房管舞半年車夫無干斥釋假圖章銅洋劈燬 
[竊案無憑] 〇昨據朱保永至英公堂票稱家中時常失物件疑係何氏女傭然無証據給予工洋停歇旣而檢視帳目又失煤柴店往來之手摺及往查問知何氏曾持摺往取炭柴卽由薦頭金姓招令來家追問語言閃爍又邀該店夥對質伊卽乘間脫逃反投捕房　訴誣竊遭毆實彼自己裝傷也何氏供被誣竊毆傷請騐並稱氏係傭工全憑誠實安敢行竊陳司馬謂控竊無憑本不准理旣稱煤店夥可據亦未投案着毋庸議賈副領事謂何氏受傷屬實應請斷罰陳司馬隨令朱繳洋二元撥充醫院經費 
[來信照登] 〇浙紹章集　書致申報貴館主人閣下敬懇者弟寄庽西江屢閱大報內有各路友人因患病醫治無效卽焚香默禱愿將醫藥之費改助晉賑旋卽霍然全愈者不可勝計茲弟於去冬忽患心氣疼痛之恙甚為沉重屢治未愈當於三月杪遵照辦理白默禱後卽日止痛至今未發仰見　上天好生之德有感斯通而貴舘樂善為懷刊布勸導之功亦深欽佩茲由局寄上英洋五員卽求查收轉交北直帳局明知杯水車薪無補於事不過聊盡微忱而已費神一切當永銘心版耳專此奉懇敬請台安並望賜復不具 
　　來洋五圓卽日交上海直賑公所收訖其收票亦隨寄回矣　　本館附議 
[養心書壽社續啓] 〇直災未了王垕齊諸君減潤助巖前經登報現因潘子端以他務覊身不克應酬而索書畫者絡繹不絕未免應接不暇茲有唐君子禪素精人物仕女趙君　　善行書吳君一山墨蘭陳君聘三墨梅行書鏡花女史小楷皆願人社助賑十日取件仍送邑廟保嬰助賑局彙入賑欵再衙鑄生大令前干五月十九日登報願書紈摺扇百件助賑　尚存二十餘件求書者望速惠顧 
[直賑總數] 〇浙滬揚蘇四公所四月底止共解直賑二十二萬四千三百九十二兩七錢四分三厘已列前報現聞五月中續解銀二萬四千六百十九兩四錢英洋二千一百元統計已解銀二十四萬九千另十二兩一錢四分三厘又洋二千一百元內計浙蘇起解者八萬一千七百二十四兩九錢七分三厘上海起解者五萬八千四百另七兩六錢五分又洋二千一百元揚鐀起解者一萬八千三百七十九兩五錢二分晋賑移解者九萬另五百兩為數原已不菲其如災賑未已乎竊為籌賑諸君子憂之 
[光緒六年六月初八日京報全錄]  
　　宮門抄〇諭旨五道錄前〇河督李等　奏為遵　旨會議疏通運河情形摺〇六月初八日吏部翰林院鑲紅旗值日無引　見〇童華謝伊 
 
 

Page 4

 
 
子以外用　恩〇江西布政使邊寶泉請　訓〇瑞興懷塔布各請假十日〇李慶霖預備　如見〇如見軍機　邊寶泉　李慶霖　皇上明日卯正二刻至　奉先殿　壽皇殿行禮　〇〇頭品頂戴河東河道總督臣李鶴年山東巡撫臣恒祺跪　奏為遵　旨會議導衛濟運事多窒碍擬將運河高潮疏通情形恭摺覆陳仰祈　聖鑒事竊臣等承准軍機大臣字寄光緒五年七月初四日奉　上諭御史葉蔭昉奏規復河運宜妥籌辦法一摺等因欽此漕臣文彬上年十一月道出山東會晤商酌臣恒祺以未經親歷確勘不敢草率定議本年二月赴張秋查看口門後卽將一切窒碍情形與臣鶴年往返函商正在核議間接奉　寄諭文彬奏籌議導衛運遷移運口並將圖說呈覽等語等因欽此旋准漕臣文彬咨送圖說前來竊惟　國家歲輸東南漕糧以實　天庾海運未可專恃亟應籌復河運借黃誠非長策因而議及借衛但使確有把握臣等自當力任其難以為逐漸規復之計伏查御史葉蔭昉所奏各節卽本同治十年主事蔣作錦條陳導衛濟運之意當時升任撫臣丁實楨奏稱若北路引衛以資套塘無論豫民爭漑田之利蘆鹽阻遏之憂而引水於百數十里之遙啓放需時機宜坐失直隸督臣李鴻章奏稱以全淮之强不能敵黃尚致倒灌停淤豈清淺之衛遂能禦黃濟運各等語是借黃固不能無病而借衛亦未見可行漕臣所擬開河改口各節自係刻意經營於萬難辦理之中勉籌辦法而臣等悉心商酌細核通籌實有不敢冒昧從事者敬為　皇太后皇上詳陳之伏查衛水發於河南輝縣之百門泉來源本弱上流僅能行百餘石小船迨入山東舘陶與清漳濁漳合流而水勢始大至此方為重載行駛今議導以濟運萬無由臨清倒灌之理自應如漕臣文彬所議由石堌北起挑挖引河經直境南樂東境朝城陽榖壽張至張秋蕭公涵洞以入於運惟查石堌仕館陶以上衛水未曾合漳分其一綫之流何能曲折瀠　於百數十里之遙卽謂時逢夏令衛水正當漲發不知盛漲之水消耗亦速更難必其與黃流同時並漲且御史葉陰昉原奏謂黃流長落只在須臾夫以以黃河之浩瀚奔騰長落尚不可必而謂清淺之衛可保一兩月間有長無落不待智者而自明恐水勢之不足恃也又查現擬開挖引河自西至東一百五十餘里其間地勢大都平順惟衛河沿至南樂一叚高下不等陽穀境內蘆裏村至果子倉一段較高數尺至一丈餘不等引河挑深一丈係就平坦之處而言地勢高至一丈以上卽須挑深至二丈數尺矣漕臣因撙節經費議將河道土方減去三分之一只期引水不必行船惟查原估河口本不甚寬今減三分之一則岸陡河窄可知竊恐風雨淋刷車馬往來兩岸沙土　浮不久卽行塌御恐地勢之不足恃也又查原估工程共需銀七十六萬餘兩漕臣覆估各工共需銀七十五萬餘兩東　庫藏無多不敷周轉本年以辦理海防添撥的餉十七萬兩近又遵　旨訂購蚊船二隻需銀三十萬兩苦思力索正在無可搜羅更何能於竭蹶不遑之時籌此大宗用項若待隣封協撥而各省支絀相同亦恐未能應手此經費之不全家人　措也又查葉蔭昉原奏所稱與其兩黃水之濁何如用衛水之清臣恒祺此次查勘河道沿途諮訪命謂衛河平時水淺則清至盛漲時亦屬庫濁以之齊運恐與借黃無異且新開河引旣不寬深水緩沙停淤墊必易將來亦復年年挑挖勞費無已此工程之未必能一勞永逸也且臣等更有慮者查上年江北漕十萬石用船五百餘隻渡黃河入運半月方畢全漕舊額三百餘萬卽逐漸規復以現在江浙百萬餘石計亦須用船五六千號非兩三月不能悉數進口　水卽逢盛漲斷不能持之數月之久設使船米過半而水已消落數千里艘阻聚河干其患何堪設想臣等竊謂欲擬導衛濟運如能使衛水全出於新開之河從張秋以至東昌臨清而又加以坡水或可有濟然蘆鹽豫糧均有阻碍近河民田恐失灌漑之利事為直豫兩省大局所開自須咨商命同方敢定議且新開之河亦必照原估文尺加展數倍方能通暢所用經費至省亦須一二百萬兩北又工煩費鉅而非一時所能遽辦者也臣等往返函商此時惟有欽遵　諭旨將運道設法疏通而收坡水挑挖運河洵為目前疏通之要漕臣文彬奏請擇水深之處各設一塘將民田積水引入塘內一節查運河東西兩岸積水之處尚如遇雨水調勻積水在所必有上年黃汎不大漕船入北運口後頗資坡水匯注之力現擬查照漕臣所議於運河附近略仿水櫃做法擇低窪之區開濬塘河遇春夏大雨時將民田積水隨處導引入塘以備濟運之用且免漫淹之患臣恒祺現委知府戴杰前往查勘先就西岸陽穀聊城一帶相機利導俟試辦有成再行推廣其應如何開河築堤並修涵洞以資潴淺及估需銀兩若干另行妥議具奏又漕臣文彬奏請將北運河之臨清一帶擇要挑挖修治一節　黃水穿運以來受淤已久各州縣雖有歲修皆未能挑挖到底臣恒祺上年派委道員吳秉權督飭按段加挑漕行較為迅速本年又復先期委員實力挑挖惟兩岸沙土成堆漕船遇後仍不無積淤之患擬俟庫欵稍舒籌撥銀兩揀派結實辦事之員督同地方州縣普加蔬濬務期深挑見底並將各閘座一律修整以兾漸復舊制總之治河卽以治　近年挑運之艱不僅在北路運河也南運失治有堤缺河淤比歲僅能擇要修築黃河穿運之處長落靡常須俟伏汎盛漲漕船方能挽渡迨入北運口門後縱有淤淺尚可勉竭人力今欲為規復河運之計卽令北運河之水足資浮送而南運河未能暢通渡黃未能利運於全局仍多窒碍臣等身任河工地方固不敢稍存成見畏難茍安而關係至重亦不敢勉為遷就致糜鉅帑惟是一得之愚未能週密可否　勅下廷臣再行核議之處出自　聖裁所有遵　旨會議導衛濟運事多窒碍擬將運這高潮疏通緣由除咨漕臣文彬查照外謝合詞恭摺擬實覆陳伏乞　皇太后　皇上聖鑒訓示再此摺係臣恒祺主稿合併陳明謹　奉軍機大臣奉　旨導衛濟運旣多窒碍卽著照所籌辦理毋庸再行核議該部知道欽此 
[蘇省撫轅事宜] 〇　六月十三日代理吳縣高心聽稟知本日接印任事　　署江陰縣汪　綬稟知交卸吳縣事　〇十四日未人浦冠英稟知換蘇差委六月初四日江藩轅牌示楊州府經歷朱榮第期滿　以試用縣丞程　署理初八日與化與史趙惟嶔　以補用從九拿允趙　江甯府秣陵司陳維樞缺以試用從九胡志仁　句容龍潭司陳壽金缺以先用從九余丙暛　鹽城沙溝司包　川缺以後　典史　犖　東臺典　史孫觀　銀以先用典史　　玉　邳州　城司疏　缺以補用從九朱儀各期清遺缺飭委署理咨補邳州吏目姚　　　安東典史葉爾衆均已奉部覆准自應各赴新任初九日泰興訓導伍允寬期滿缺以試用訓導張益三　　榆敎諭丁祥芝期滿缺以試用訓導葉珂均署理　縣丞和雲謝飭知咨補江陰縣丞缺　〇十六日正任武進縣王其洤俸滿引見回省　籖分江蘇大挑試用知縣陳光湛四川人　指發江蘇侯補班儘先補用知縣蔡兆騏浙江人均稟到 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
