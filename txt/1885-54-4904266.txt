# 1885 - 54 - 4904266

 

Page 1

 
 
[三十一號畫報出售] [  申報舘主預啓]  
　　本舘自去夏創設畫報以來常萃數十大名家分繪新奇近事鈎摹細緻印釘精工生面别開早已不脛而走刻又印成第三十一號畫報專取去冬日高諸事繪爲八圖每圖倣章回體例撰成對偶子目係以小記每一披閱如向三韓城畔問俗採風而其間摹亂黨之横行狀王師之勘亂尊王攘敵尤爲雅合體裁茲定于本月十六日出售所有標題先爲佈列諸君子于銀燈火樹之間其亦先覩爲快乎畫報後仍附淞隱漫錄圖說一則閱者鑒之第一圖郵政局肆筵速客頑固黨放火戕官第二圖假傳虎節召倭兵威逼鸞輿遷别院第三圖中奸謀韓廷飛碧血避亂黨關廟泣青燐第四圖雲屯霧沛大帥鷹揚海闊天空藩王豹隱第五圖奮天戈奸臣授首投華寨弱主濳身第六圖犯衆怒避禍走仁川普皇恩送孥歸濟浦第七圖電報飛傳求保衞星軺移指壯聲威第八圖霜鋋雪鋌海上觀兵玉废珠槃城中立約 
[接續開源節流事宜]  
　　一確估各項軍餉按年指撥一次查定例各省官兵俸餉預爲爲會計每年冬將次年一歲應需造册咨部由部照數撥給須協濟者於隣近省分撥解撥册逾期到部例應奏叅從前東南各省用兵軍事緊急估撥兵餉久不舉辦迨至承平以後各省請撥旗緑各營兵餉多不照實存數目請撥或撥册未到卽此照二十餘年前舊案估撥以致常年餉數未能確實然大致尙有可稽至於各省防軍半係自有收欵自有支欵向無豫撥辦法雖各軍皆有當初奏明應受協濟省分然恊解收支多不先期報部往往各省有應恊出欵一萬實解田欵不過一千且竟有絲毫不解而部中每遇撥欵又不能不將各省應協欵數算爲實解欵數以致各省進欵皆爲空餉侵占動輙撥無可撥竊維理財之道不過量入爲出與夫核實豫備二法卽如從前甘肅新疆常餉各路月餉每年照部案查考計各省應協餉數不下一千數百萬兩今經確覈改定令其每年估撥一次只用銀四百八十萬兩卽敷供應立時騰出實餉數百萬兩豈非明驗現擬仿照甘肅新餉辦法令各省將兵數勇數核定報部後卽由部各確定以協解抵支餉數普律照例另與從新詳細撥定一次嗣後每年均令其於冬季估撥兵餉時除常年兵餉照實在應支數目照例請撥外至各省練餉勇餉應令分造估册按實在應支數目一併請撥則從前空餉之獘可除而部中於各省用欵盈虚歲歲有可確查爲今日必須舉行之事並報戶部定准額數如有增减隨時奏報若無奏調案據之員卽行裁撤嗣後各省均應將其此項隨營委員額定若干名每月共支薪水不得逾若干兩趕緊報部核定若延不報部立案將來報銷時查出卽照濫支濫應之例追賠叅處至内地各防營並無戰事應自光緒十一年正月始仿照河南省遵照部議辦法無論統帶營數多寡槪不准開報隨員薪水以杜濫支 
一酌減内地各省防軍口糧查軍需則例内載緑營兵丁月支鹽菜銀僅止一兩三錢雖官至總兵月支鹽菜亦不過九兩惟出征加給鹽菜事竣照例住支卽内地剿辦盜賊尙不准妄照軍需例辦理定例綦嚴自同治八九年來各處防營並無戰事仍照打仗時支給口粮游蕩成習人思充勇農工藥業刦盜横行亦有由然况督撫專駐省垣防營分紥各處弁員額數率不過三四成漫無查察營官尅扣遊客抽豐卽壽之厚衣食之都久已虚耗憶萬故勇營流獘有較緑營特甚者現在部撥恊餉各省轍稱無欵籌用以供一歲之出欵本不至甚形短絀而每以補支舊欠及歸還挪借支除若干則本歲必又開列新欠另啓新借以爲下年補還地步似此年年套搭終無下期流獘無窮亟宜更定雖各省補還舊欠非必全屬弊端然以平人居家譬之若不將舊時債負一總截清欠圖清理則展轉支持必致如聖諭廣訓所謂日復一日年復一年債深累重飢寒難免臣等擬通飭各省將本年以前無論何項欠欵切實查清截至光緒十年十二月底止各實有若干係屬何年何月何項欠欵一一造具清册統於光緒十一年五月報部聽候設法清釐分别停發自光緒十一年起槪不准各省擅行補還其豫支欵項亦應由各省將每年必須豫發如時憲書工料次年春李兵餉等欵自應仍准照例豫發然皆須一一將欵數豫行報部立案由部覆准方准開支不在報部立案准發之欵數内者不准各省擅行豫支如有擅行豫支補發者槪不准開銷照挪移錢糧例奏叅並將擅行豫支補發之欵著落賠補一另定各省起運存留查定例凡州縣經徵錢糧運解布政司候部撥用者白起運凡州縣經徵錢糧扣留本地支給官俸役食等項經費者曰存留各省起運存留皆有額定數目此項數目在康熙乾隆嘉慶年間屢經更定現時額數仍嘉慶年間定額查雍正年間以前各省存留之欵遇有荒歉照額扣除荒缺嗣於乾隆年間改爲由司庫起運項下撥補今各省存留用欵多係减成支發而每歲徵收地丁仍係照全額存留至其存留用剩之欵仍應解司另欵作收然起運候撥額内先將此數開除故近來司庫應行候撥之欵較前爲少况撥補移解轇轕叅差甚至有府州縣存留司存留種種名目驟看殊屬難解尤可異者如陜西省地丁奏銷册内每年存留之數皆與另案奏報收支摺内存留之數歲歲數目不符且有將存留内應行解司之項並不解司任意延宕竊維此項存留數目從前旣屢經更定一次旣免其留多用少並免其留解叅差更免其名目太多徒爲含混於起運候撥用欵一目了然免致牽混不清徒供中飽以上各條有各省卽當一律照行者有仍應分别奏覆議定照行者且有此省可行而彼省實或不可行者所賴各省督撫諸臣切實逐條悉心酌議期于能行必行斷不准視同通行文牘廢格不行尤不准因一省一事難行卽其能行者亦全不營議經此次行令後如或違限延宕臣等惟當請旨嚴辦以挽因循積習合併聲明 
[本館接奉電音]  
　　昨接北京友來電有正月初八日上諭一道敬謹譯登○正月初八月奉上諭譚鍾麟奏甄别庸劣各員請旨革職一摺甘肅候補直隸州知州談定基居心巧詐工於牟利補用知縣張紀南昏庸責鄙惟利是圖補用通判戴川林貪酷任性擅責商民補用州判劉榮節縱丁釀命飾詞狡誣署岷州吏目蔣鉁違例擅受苛責平民署靖遠縣典史喻本源索費不遂挾嫌妄拿署碾伯縣訓導吳席珍品行卑污士類不齒署甯夏縣訓導邢翰湘冐領廪粮貪横狡詐署古浪縣訓導梁朋委瑣庸鄙不堪司鐸均着卽行革職以肅官方餘着照所議辦理欽此 
[補述諒山軍事]  
　　諒山退守一事本舘早已詳列報端聞之官塲中人云去冬岑彥卿宮保劉淵亭軍門會合攻勦屢獲勝伏宣光諸郡縣將次收回不料延至臘月天忽大雨河水頓增我軍徒跣沁淖中困苦不堪言狀而法人轉 
 
 

Page 2

 
 
得高駕兵輪環攻猛擊以致稍挫軍威然法人若此横行天豈默爲相佑安知非予以小勝厚其毒而速之亡耶南望長天佇有紅旂報至已 
[電信傳聞]  
　　中法示戰後法人明目張胆宣言須在海面攔截中國運京米石滬上太古旗昌怡和三洋行承運冬漕早有成議至是亦不免格碍難行聞於新正十一日電請本國外務大臣轉致駐劄英美之法公使禀達法廷謂法人肇事以來各國商人久已生涯泠淡所恃者惟運米一事可以稍博蠅頭今若再懸厲禁是洋艘盡將棄置無用而商人之懋遷中土者將何所藉以獲利乎查兩國旣啓兵端局外之國固不准代運軍裝粮餉然中國無事之時漕米本常常轉運用以裕國庫非以濟餉源核之公法似與代運軍餉一條無相關涉且北京與巴黎同一都會之地中國旣不得以與法有釁不准他國運米至巴黎法國亦烏可以與中有釁不准他國運米至北京哉况法所封口者祇臺灣一隅與中國各海口似當岐視務請收回成命以便商務流通云云目下法廷尙無覆電然觀洋商之理直氣壯詞氣從容法雖恃强想亦不能固執也昨日本報所登英京來電卽係此事惟未得其詳耳又見西字報云去年駐越法總督李梅曾出示謂西貢運出之米限西三月初一後卽行截止計其時日以本年正月十五日爲限現李梅又出示謂西貢之米仍准運往各埠俾不致民食維倘日後仍欲禁止則定於兩閱月之前明白曉諭云然則西貢可運米出口上海獨不可運米出口乎凖諸情理亦未得其　平 
[兵事客述]  
　　石浦一役說者歸咎於統兵大員濡滯中途所致昨有友人談及此事實因王觀察將統師渡臺左爵帥恐法船　聚臺疆或被攔截故暗令南瑞南琛等五船游弋江浙外洋使法船來此尋緝俾得臺圍疎懈乘間渡兵也傳聞如此未知確否照登於報以見左帥智計深沈殊有出人意外者焉 
[老弱倖免]  
　　福州四字報謂去年臘底福州來有貧苦耆老八十餘名據稱皆係臺灣人被法人所擄因其年老無力故送至芭蕉山驅令上岸乃得乞食至省垣欲求民憲設法送之囘籍計此次爲法所擄者一百餘人其年壯力强者則皆留爲工作云憶前閱西字報曾言法人在芭蕉山資遣華人數十名大約卽指此而言福州見聞較近自是確情然則所謂資遣者仍是爲法人掩飾之辭也 
[福州疉火]  
　　新正初六日福州南門外失火燒至二點鐘之久緣該處並無水龍以致燎原莫遏焚去華房五十餘間旋有泊於左近之英兵船水手上岸相助撲救拉斷火道始得息滅焚斃者一人其所失財物若干尙未查悉是日幸而無風否則洋房亦將殃及也同日福州城内亦有火警幸未蔓延而祝融氏之威已不覺聞之色變矣 
[羊城軍報]  
　　去臘之杪有法船七艘停泊零丁洋面官憲恐其撲犯省垣立飭預俻一切二十七日張制軍親赴漁珠相機調度除　返署另委藩憲龔方伯赴該處鎭守元日午刻制軍復詣漁珠彭雪帥職守攸關不敢暫離營次元旦統率將弁卽在營内行朝賀之禮刻法船已無縱跡云○去歲省中大憲曾出賞落激勸軍民張香帥札飭藩憲於厘金解庫時先提一成留備賞犒以免致臨期措辦云○官場疉接龍州來電言是處兵勇不敷求請招募張制軍擬撥某營前往旋見穗垣防務戒嚴不能分力隨卽將情電覆聞關外煙瘴太重非厚集兵力不足戰守云○前日有法船在洋面游弋某商由香港採辦木石運回省城恐爲法所掠欲保兵險保險行不願担保遂不敢運省消售生埋塲巿因之愈形冷淡强敵逞兇殷商裏足時事如斯殊堪痛恨 
[粤東瑣紀]  
　　長軍憲交卸後官紳擬各設筵餞别軍憲一槪謝絶嘗語屬員云國是艱難九重宵旰臣子報効無能遑敢無樂忠愛之心溢于言外軍憲眞古之名將歟○新正初二日藩憲龔方伯之夫人在署仙逝次日成殮省中各憲皆往祭奠○省中軍餉浩繁幸開辦牙捐後商人仰體時艱源源接濟且沙捐塘捐亦已集有成欵尙不至十分束手云○去臘廿七日午後匯源坊某押店有匪徒五人各執利刃蜂擁而入將櫃内現洋刼掠一空某夥伴與之抗拒被傷數處現已禀官追究矣光天化日若輩如此猖狂捕務廢弛於此可見矣○除夕某甲携有珠寳赴押店質得洋三十元藉以卒歲路經雙門底忽爲妙手空空兒竊去時已及暮無可再籌不禁大哭見者憐之 
[輦下雜聞]  
　　新疆新設道府州縣二百餘員去冬禮部已鑄成印信委員齋去尙有巡撫及藩司關防兩顆約在新正頒發云○京官津貼例分三節由本署堂官察看屬員勤惰優劣酌定等第多寡不齊去臘戶部酌給各司員年節津貼頭等滿十八員漢二十七員各給銀八十兩次等滿三十六員漢五十四員各給銀六十兩再次等滿三十八員漢五十七員各給銀三十四兩七錢七分四厘小京官二員各給銀三十三兩三錢都二百二十四員共給津貼銀一萬二千兩云○已故内務府大臣廣順於臘月之望發靈殯葬之儀頗形豐盛沿途觀者如堵執紼者除貴官題宦外又有方外及泰西各人云○去冬十二月十九日禮部出示曉諭各省耆民曾於本年十月初十日恭逢皇太后萬壽聖　來京祝嘏者皆有恩賞九十以上者賞一兩重銀牌八十以上者賞五錢重銀牌七十六十以上者賞四錢重銀牌刻已由内務府頒發到部令各祝嘏耆民各自取具同鄉京官印結赴部領取垂暮年華得沾闓澤呼嵩晉祝定必薄海聲同矣○去冬十二月初有南苑所屯神機營統字隊兵丁瑞某投井身死繼又有銳字隊兵丁鳳林自縊而亡聞二人皆因年關在邇家累迫逼以致輕生蓋該兵丁每月口粮祗銀二兩五錢刻駐南苑照防軍例不許私自出入身無兼業八口嗷嗷以致自尋短見亦云　矣○東華門外徐姓飯舖生意興隆大有座上客常滿樽中酒不空之槪去冬十二月十六日有不識姓名之數人來舖設饌食畢走堂人算值微舛數人卽倚酒逞兇出言不遜走堂人亦效女嬃申申之詈以致各逞威風互相毆擊火乂鐵勺旗鼓相當數人勢不能抵驀潑麫鍋中沸湯衆人多被燙傷移時飯舖諸同行聞信蜂擁上前相助爲理兩造互有損傷東華門爲禁城重地地方官恐出人命遂將諸人鎖押齊送步軍統領衙門收禁想當按律責懲矣○去臘十七日南營菜巿汛守備率領兵丁至京東某店緝獲走私匪徒數名車三輛洋藥一箱重一千餘斤一併解交崇文門稅課司該司因封印在邇公事繁多飭暫押東城司署再行審訊云○京師每值封印期内乞丐沿途搶物猖獗異常南城爲五方雜處之區此風尤甚刻五城練勇局每巷分派練勇二名暗中訪拿此輩故巿面較往歲頗形安謐云 
[江南春信]  
　　上屆迎春雷深三尺官吏瑟縮如玉山上行幾乎旌旗减色貂冕銷光今歲則曈曈晴麗誦李程德動天鑒祥開日華之句頓覺昇平有象矣○去臘二十一日爲嫁娶周堂之吉中正街某宅喜轎方出門爆竹萬聲忽有騎驢者欲衝鹵簿而過距驢不知所爲驚而跪適一江北賣鷄人肩兩巨筐被遮於道左騎者卽跌入筐内將鷄盡行放出鼓翼齊飛時喜轎已遠於是騎驢者頓足駡驢賣鷄者拍手覓鷄相嚷於道而兒童喧聒婦女笑語又復嘈雜一片誠不啻千門萬戶皆春聲矣○江安糧儲道專辦河運每年運米十萬石責任綦重粮道帶印出運者計八閱月始得回署計漕自改徵折色而運務一變又自折色改爲委員采辦而運務再變復自委辦改爲歸内采辦而運務又一變故現在監兌一項幾如虚設論者謂此十萬石米區紅剔白較短絜長在粮道旣任飛輓之勞又綜斗斛之細非才優於八省者不能勝任而愉快○去臘有在鎭江辦事之某領事官與通事二人在洋務局飮宴不知何事後聞其通事之籍隸蕪湖者對人云該領事以私買金陵南門外之地基一塊擬葢醫 
 
 

Page 3

 
 
院恐不爲百姓所許故詣洋務總局請將契紙盖印以作憑信總局答以中國規矩稅契一事須由地方官辦理本局查非通商條約所載槪不便越爼而謀貴領事如不見信可速冋鎭江質諸關道自知所言非誣領事無詞以對論者謂洋人在製造局緊鄰立契買地何以漫無一人覺察或者此中别有隱情不僅爲奸商圖利洋務總局不與稅契正大光明當下又立言得體宜其折服以去也 
[白下官塲消息]  
　　新署江甯縣桂實之明府于去臘廿七日邜刻接篆天纔曙卽詣府署伺候調補江甯府孫太守接篆明府前署甘泉時正鄧禹杖策之年以明幹爲上游器重此次移治江甯無論識與不識皆不覺額手相慶云 
[檄調防軍]  
　　杭之鳳山門外饅頭山上素有楚軍駐守統帶者雖不一其人而營則駐防如故是軍最有紀律操演極熟現爲劉姓總軍素著威望近以温台海洋突有法兵船遊弋窺探省憲特檄該營卽日起行至該處駐紥聞將續調六營前往云 
[甬上近聞]  
　　向例每逢新年甯郡道府縣必晉省恭賀大憲新禧現因海防戒嚴省憲於去臘通飭各地方官不必奉行故事故道憲以下各員並不往省賀年也○甯郡牛痘局向止郡廟府署二處今歲邑廟亦添設牛痘局定於月之望日開種刻因春寒料峭赴局挂號者尚寥落如晨星也○甯郡向有串客及藉端開賭之惡俗屢經各憲嚴禁在案現届新正宗太守深恐故態復萌出示申禁徧貼城鄉各廟宇宗太守令出法隨若輩諒不敢玩視也○甯郡戲班近推和合徽班爲首十二日在邑廟開演男女往觀接踵而至者不下萬餘人廟外之茶坊酒肆座無虚位自來生意未有如此日之盛者當登場開演時有葉姓婦亦乘興結伴入廟觀戲甫入二門輕薄兒郎故意擁擠該婦被擁倒地幸衆人急將該婦護出然已雲髩逢鬆簪珥盡失矣 
[蘇垣近事]  
　　省城洋藥捐向由開張煜興土棧之郭某酌認總數按月包捐今歲上憲擬每土一件加捐銀六錢且改爲儘收儘解毋庸該董認包以裕餉需而杜中飽○祥符寺巷陳維新家命案凶犯王阿松一名在逃未獲致將同居房東徐某覊押着交去歲經王芸莊明府訊問徐某供吐實情大略謂王阿松聞朱阿金身死卽避匿某署家丁李姓處邀徐商懇堑爲搪抵若至吃緊則以邁病之母到案塘塞嗣又避至虎邱祝家祠堂内三日全係李某爲之主謀徐則聽其調遣延至如今不料王阿检杳無着落其妻與岳母又均黑夜縋窗而逸以致貽禍及身後悔莫及聞阿松之妻有乾爹周姓在青浦縣當跟班此時大約躱匿在彼李某與王阿松心腹之交必知蹤跡只求提到李周根訊着交自可到案等語王明府得供之下因將李周二長隨分别提到再三研詰李某游供狡賴周則佯推不知無如徐某活口現証萬難飾辯現在二長隨均嚴行看管勒限將阿松交出遲干未便噫殺人巨案而李某等敢於容匿縱脫其胆大妄爲至於此極誠屬可駭可恨若徐某者任其操縱甘受延害亦可云昏憒之至矣○顧榮齋虧欠西幫銀兩控經臬憲訊押追繳延未結案孰料一波未平一波又起又有上海某莊赴薇署控追股票抵欠詞中牽及顧之弟兄子嘉頌三謂其匿資安享在湖州原籍崇樓高閣起居奢侈顯係串吞求請移提追吐等情譚方伯准其所控卽備文移會浙藩札飭府縣提解訊追一面委員赴湖守提顧子嘉頌三二人乃該委員到湖由烏程縣添派幹差協提而二顧巳不在家僅由伊母面見委員云二子現出理討帳目俟其歸家當卽趕緊投案該委員無力可施又難叵蘇銷差因將各情先行禀復此上年十二月中旬事也方伯得禀大怒又卽專咨浙藩請將顧在湖郡房屋飭府先行發封備抵一面仍勒提二顧交委員解蘇嚴追似此辦理眞可謂不遺餘力也 
[東報譯略]  
　　靜岡縣下之治津村在下村香貫村等貧民三百餘名合詞環禀地方官哀求緩征寛逋廢去什稅等詞未蒙邀准近時貧民就各村私約今後如有子弟敢入學校讀書者卽將該家放火燒毁所以村中子弟無敢上學目今學校幾無足跡儼如空閉卽少有資財者恐無賴索詐糾累不休紛紛遷徙入治津巿中以避其鋒巿中情形大爲不妥正不知伊於胡底也○大坂日報稱丸三銀行爲日本著名者前因朝鮮内亂被迫倒閉各港分庄亦同時停業帳面往來百有餘萬清理至今已有月餘業於正月三十一日就神戶榮街丸三分庄邀集在股各東會議近復在大坂總銀行開會定議各欵亟錄以安債主之心聞得所有存欵百金以下者如數兌付百元以上者先還一成其餘九成容到四月三十日不分正庄分莊一併如數還清以二月初一日起憑票開支誠如此則華商之受累幸免波及也○此次朝鮮王城變起倉猝燒失案卷底稿不少今由仁川小林領事清理又聞變起不測之際所有居留朝鮮者今巳大半回京日廷命外務司員島村就東京傳集在場人員至其邸嚴密詳查當時遭難一切情形大槪爲撫恤家屬起見也○舊琉球王尙泰君前日乞假回藩省親業已數月前得鹿兒鳴縣來電稱尙泰君已於二月初二日同西邨縣令由彼坐大有輪船回京○西鄉陸軍省前因與同僚意見不合呈遞辭表後退閉在邸兹聞二月初五日照常視事云○日廷於初二日午後二點鐘突然召集在位各大臣叅議咸於内閣會議聞得所議似關清國事件後復同入宮内召見云○又聞日廷已派井上毅叅事院議官命兼理外務委員於八號坐春日艦兵船前往清國商辦事件又聞已授榎本公使方略就北京曾同井上議官妥辦云 
[裝米續聞]  
　　太古等三洋行以法人阻止裝米於例不合擬向法國政府理論一節已登報内兹聞滬上華官亦向英美兩國領事論及太古怡和旗昌等三家洋行承包連粮言定水脚保險立有合同在未經法人照會之先勢不能因法人之言遽行退運惟每石粮未或稍加水脚銀與保險銀云云按江浙兩省粮米有一百萬石光景所加水脚保險銀兩合計亦成鉅欵矣 
[元夜操兵]  
　　昨係元宵佳節本埠製造局附近及大南門外一帶防營於黎明時操演鎗砲各陣隆隆之聲不絶於耳竊謂此時臺灣越南諸軍勢如雲集出奇制勝豈無如狄青之元夜奪崑崙關者不禁聽鼓鼙而思將帥矣 
[茶肆聚議續述]  
　　茶肆聚議一節已列昨報兹悉英租界老虎竈昨日一律罷巿捕房聞之飭各包探出外稽查如有不願閉門而被人逼勒者立將爲首之人拿辦聞各茶館均發傳單以邇來生理清閒本難支持倘工部局再增月捐勢更不能敷衍不得不聚議良策一面環求道憲照會領事官轉飭工部局免捐不知中西官何以處之也 
[滬北瑣聞]  
　　昨有徽人楊日新赴虹口捕房訴稱去歲在江陰茶肆遇見素未相識之許某道及上海設帳訓蒙修羊甚厚我信以爲實遂結伴同來身畔帶有洋三十元抵滬後賃屋裏虹口與許同居許攜有一子年在弱冠以外我旅食無聊所帶之洋漸漸用罄許逼令將衣服質錢使用昨日又欲將我馬褂押錢未允詎彼父子聲言欲將我謀害不容出門隣人不服指令我至此控訴捕頭飭包探王阿二往拘許某許自稱老爺不服傳喚及聞王係捕房包探隨卽頭戴晶頂大帽同赴捕房訴稱楊積欠房租貼膳向索無償因今將馬褂押錢還我並非别有緣由捕頭以兩造供詞各執且非捕房應理之事遂令自赴公廨控呈云○外虹口人陸金源之子掌福年甫志學前晚出外遊玩適自群兒持石擊碎仁泰烟紙店内所懸玻璃燈店主某甲怒而追逐驀遇掌福疑爲同黨遂卽扭住拳毆受傷甚重金源聞之往向理說店主不服金源遂率子控諸捕房當由捕役將甲拘押一面送掌福至同仁醫院調治醫生騐得内傷甚重未易告痊今日諒當解送英公堂訊斷矣○北直隸輪船寄泊虹口公和祥碼頭昨日船主某甲西人赴捕房訴稱水首頭目某甲不願帮工率同各水手一齊停歇請提訊辦捕頭立飭包探王阿二將該頭目拘入各水 
 
 

Page 4

 
 
手亦跟蹤而至捕頭訊供之下稱初至該輪爲水手時曾在公館寫立四月爲期今已期滿工洋尙未付清是以不願再做船主堅稱不能停歇請爲究辦捕頭將頭目管押其餘水手十名自願一併管押捕頭俯准所請停泊法界浦中之兩枝半桅俄兵船昨晨已開行出口矣 
[鄰封獲犯]  
　　信船被刧獲犯等事本舘早已詳列報端前日又在南匯縣屬之北三灶地方獲到同黨宋春一名當由南邑尊祁大令提案研訊供語遊移隨飭釘鐐收禁歸案嚴懲昨晨八點鐘時由差押解抵滬據情禀報莫邑尊飭將該犯收押並諭嚴行看守不得稍有疏虞據聞日前宋金橋聞孫已獲案亟赴川沙令子宋春速卽逃避宋知風後意圖兎脫有族中某生員購閱申報悉宋犯有巨案恐被株連將宋圈住正欲報官適值本縣捕役趕到因得拘獲云 
[續記騙錢遠遁事]  
　　執筆人日坐斗室中一切新聞皆憑訪事人所報綴錄報端寳實虚虚烏能身親目擊昨有阿福來稱一家數口寓滬三十有餘年素來安分守已前因代鄰人某甲荐業不成與之爭扭並不誆取錢文亦未避匿他所貴報所登騙錢遠遁一事似乎專聞異詞云云本舘因再照列簡端以質深知其事者 
[鉅欵助賑求病卽痊]  
　　謹啓者今有寓滬北巿江君交到朱大善士爲自病濕熱糾纏服藥無效莅敝會館關聖神前叩求卽痊助三省春賑九八規銀一千兩委善昌繕禀焚化神前代求關聖靈籖蒙發第三十三籖註解云吉凶禍福報應分明脩德從善自有神助可見神明鑒察另備竈神疏文請向竈前叩禱焚化朱大善士捐鉅欵以救災黎求自病速痊定能仰邀神祐請卽登報以供衆覽上海北巿絲業會舘籌賑公所施少欽謹具正月十四日 
[更正悞字]  
　　本報前登存銀待領一則其間尙有誤字兹悉死者係湖北人其銀一封計一百零七兩七錢也合亟更正 
[上海絲業舘籌賑公所施少欽經收山東賑捐十二月廿五至廿七日第五百五十三至五十五次清單]  
　　長邑尊馬爲張善卿姜慕如秋委改過局宣講茶　資移助錢 
千文合來洋二元錢八百文浙閩戴氏前求病現已痊還愿五元浙湖無名氏爲求子硯香閣楊鑫三戶各二元廣東梁四遠堂雲間節半筒二戶各一元○踐言氏　宏農八十壽母遺命以身後經懺費移助借資冥福一百元○鎭陽學署籌捐贄儀續募昌字一千四百六十三號册第一欵陸姓十六元○福州天祥洋行募昌字一萬五千七百六十七號册西河氏申子長二戶各五元京兆黎二元四開一元八開一元泰原霍一元共四戶十三元四開一元八開一元○乍浦恊署盧君芬亭募昌字一千七百六十八號册浙江嘉善巡鹽水師營捐五十元○鴻豐絲棧募昌字一萬三千二百四十號册鳥程六宜閣主五元○蘇州金君山如募蓉仙氏代夫求久病速痊十元周氏兩元○謙益祥募昌字一萬七百十六號　裕春莊雲成莊錦昶莊慕萊堂四戶各二元福順昌三元共五戶十一元以上二十五日本日尙有蘇州馬公舘來一百元詹萬雲來九元已於二十三日清單内先經刋登矣○陸鑒爲三兒宏珠求病速痊鳥程不書名求病速愈移助倖金杭州謝蒼佑三戶各十元歸樂安龎氏爲夫求病已愈還原四元澮祥洋布店來無名氏四元四開弍元八開一元不書名二元蘇胥仙源愧無一能人是月十七日乃不惑之期適接家信欣悉母恙漸痊續助求全愈復舊康强又爲子附讀横塘同泰灰窰承主人美意不收餓金除另買米票外續助求同泰主人生意興隆福壽駢臻昭文自樂山人求明年如意三戶各一元○秦亨源號募昌字一萬五千七百三號册根本堂韓相皐羊靜庵三戶各四元奮勉堂二元嘉善堂二元銀一兩一錢八分錢二千文鄒福長友政堂信心堂秀魁堂四戶各一元共九戶合來洋二十三元錢四百六十文○全泰號募昌字一萬八百號册徐宗宣鄭順寶　春源黄金魁葉萬魁傳阿寳王阿生七戶各錢二百文葉滋茂二元共八戶洋二元錢一千四百文○慈城人募昌字一萬五千八十七號册求萱親壽而康人二元○工部局募昌字一萬三千四百十號册心愿氏薛氏二戶各一元陳揆榮足對開一元○李君星垣募昌字一萬三千一百六十二號册耕讀堂李芹樽費移助二十元○徐君小岩募昌字一萬三千一百六十號册德有鄉二元徐彥卿沈子明二戶各一元同盛號虚對開一元鐘有恆堂錢二百文○常熟怡順興丁君子延孫君怕涵同募昌字九百六十四號册馮利泰誠求消灾解厄懷古書屋李富官孫伯涵五戶各一元募賑不得手人邵有榮久蓄此念爲母壽誕移放生資丁子延三戶各五角沈巧榮三角孫仲淵求合家平安二元錢四百文陳滌良一角五分裕長四角七分吳正隆錢六百文李少　二百文無名氏一百文共十六合來洋十元錢二百文○金隣存好心人募昌字七百五十號册張金鑑堂二元務本堂蔣四元吳善安堂三元孫星垣復源行莫老太太陳爾安四戶各一元王添祥本洋一元莫聚盛一千文莫聚源五百文劉錦源五百文又募昌字七百四十九號册金陵存好心人爲先祖求資冥福一元黄子飛一千文鄭蘭溪張雲亭管秉和劉悅來無名氏五戶各五百文以上兩册共十八戶合來英洋十九元本洋一元○陸年鋤募富貴源頭同字二次四千三百二十六號册蓮花舘主一元○福州太平洋行劉君子剛募昌字册劉瑞予爛板洋四元以上二十六日○慈溪雪香軒羅求病愈一百元温氏帶喜求病速愈五十元定海鎭貝錦泉軍門十元少託施幼琴求病速愈各二元○金君香孫募昌字一萬七百五號册陳崇德堂沈茂林求子嗣二戶各五元穎川張氏保身體平安黄母古氏保雙目復明二戶各二元金蘅陔黄學儀求病愈二戶各一元金　蘭二角以上七戶合來洋十六元二角一元○嘉定無名氏募昌字四百六十五號册種杏山房一元白鹿洞主宏經堂玉泉仙舘延齡氏四戶各半元諸勤有一元錢三百文共六戶洋四元錢三百文○漢鎭敦實堂救生總局募第三次賑欵昌字四千七百二號册仰承記錢五千文無名氏五千文二六申合洋例紋六兩二錢○又募昌字四千七百七號册金鷗正誠氏錢十千文胡麗恭一千文孫利溥五百文汪翕如五百文吳養泉一千文胡子千五百文詹佩五五百文守忍軒五百文二六申洋例紋八兩九錢九分○又募昌字四千七百十七號册桐油帮九八五平它紋一百兩申水六錢合洋例紋一百兩六錢○又募昌字四千七日二十號册泰昌正羅正昌恆興允三戶各二十文李恆泰永昇源復隆恆復興恆慶餘德五戶各一千文例二申洋例紋六兩八錢二分又募昌字四千七百二十三號册三泰和永盛源二戶各二千文三興長義聚永隆元記三戶各一千文六二申洋例紋四兩三錢四分以上共五册計洋六紋一百二十六兩九錢五分九七五合規元一百三十兩零二錢由恆豫莊交來○錢塘學署姚君靜庵募天台學黄訪蓮祈内眷病痊愈十元山陰姚衍官祈火炮傷速愈四元○杭州同善堂募昌字一千五百十一號册塘棲豐和典六元又募昌字六千五百三十一號有裕堂六元○杭州宋君春伯林君問溪合募昌字四百七十號册餘慶堂朱愼恩宓葉氏三戶各二元無名氏張炳奎林沈氏黄同興常惺室二道人湘孫氏作楫人釣鰲客林吳氏宓方氏十一戶各一元林二元湘孫容齋胡欽堂舒子成張乃爔汪名揚六戶各對開一元以上二十戶共合二十元○顧雲錦募昌字二千五十三號册馮汲修病愈還愿二十元戴潤泉五元錢源林二元求如意韓銓韓鎔合汪蓉村三戶各一元共六戶三十元又募昌字二千五十一號册回捐十五元幼童趙孔言一元幼童王言如一元虚對開一元共三戶十八元虚對一元○如臭縣北鄉王啓泰募富貴源頭同字二次二千七百四十號册力發橋局二元元錢九百文彭西鄉一元孫黄陸立口局戶各一千文無名氏五百文共五戶六元以上二十七日 
[蘇撫轅門抄]  
　　正月十二日常鎭道陳到江陰營游擊仇志鵬由江陰來從九徐振常禀辭赴海運津局差又胡肇基禀知辭奉委赴丹陽河工差十三日常州營遊擊趙廷琳由常州來卽辭行福建道監察御史黄兆檉平望籍來卽辭行回籍總辦蘇浙閩粤電線鹽運使銜直隸候補府佘昌字由廣東來卽辭赴天津候補府戴文佐鎭洋騐收海塘工桯回蘇海防同知王恩晋太倉回直隸州章鏡清禀辭回滬候補通判程鈞奔牛厘局來候補縣過湘盛澤厘局來又李慶誥常昭海口厘局來又陳以垣錫金釐局來卽辭准補上海縣主簿鄢金階金陵來禀謝飭知赴任委署丹徒縣主簿陳維楨禀辭赴任從九李晋祜禀知辭奉委隨辦丹陽河丁差又湯作善鎭洋塘丁差竣回○十四日候補同知王用龢禀辭赴滬 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
