# 1925 - 238 - 4918862

 

Page 1

 
 
1;第一萬八千八百六十二號;中華民國十四年 西曆一千九百二十五年九月三號
星期四 * *   
 
 

Page 2

 
 
1;第一萬八千八百六十二號;中華民國十四年 西曆一千九百二十五年九月三號
星期四 * *   
 
 

Page 3

 
 
1;第一萬八千八百六十二號;中華民國十四年 西曆一千九百二十五年九月三號
星期四 * *   
 
 

Page 4

 
 
1;第一萬八千八百六十二號;中華民國十四年 西曆一千九百二十五年九月三號
星期四 * *   
 
 

Page 5

 
 
1;第一萬八千八百六十二號;中華民國十四年 西曆一千九百二十五年九月三號
星期四 * *   
 
 

Page 6

 
 
1;第一萬八千八百六十二號;中華民國十四年 西曆一千九百二十五年九月三號
星期四 * *時評 
[損人利己（冷）]  
　　個人最甚之惡德曰僞社會最甚之惡德曰損人利己是故世間所有之主義余以爲皆是也皆可行也祇須去其僞去其損人利己而己世間之主義所以不能行而又有人非之皆僞與損人利己二者爲之阻也 
利己者人性使然也旣利己即不能不損人然世問亦有利己而不必損人亦有損人而不必至於極者不損人則人必不反對損人而不至於極則人必不怨毒今乃以利己之故相習而損人又以損人成習之故損人惟恐不極由此以推且多有損人不利己於是怨毒彌漫於國中無論若何良好之王義皆爲作僞者所利用而無一事可爲矣 
[國内專電]  
　　北京使團確息某使提議滬案華提十三條其中有數條巳分别自動履行兩條提出時目標巳消滅案本上不成文須由使團代表會同中政府先行整理條文第二步就可能範圍商議數條至目前不能决定者只有作爲懸案或組分委員會辦理現在義使方將領袖事務交與荷使故此項提議將於荷使第一次領袖使團會議時討論外傳不日開議滬案僅指此一點實則使團會議能否通過難說故滬案一時尙難議外沈盼關稅會議前解决滬案并反對司法調查巳屢向義美日使表示但各使無承諾意（二日下午一鐘） 
　　北京美關稅會議代表史陶恩九月中旬由美起程來華比使今日照會外部關稅會議比派滬總領事郝德華比經理狄塞爾爲代表英政府仍持滬案司法調查 
　　北京滬當局電某機關有反工潮烈語并有領團覷破吾自擾態度轉硬交涉益棘手等語（二日下午一鐘） 
　　北京段語粤案如廣州政府希望中央與廣州雙方組一委員會討論辦法可以照辦又如希望加入現在中央外交委員會亦可同意囑江孔赴滬粤代達此意 
　　北京馮玉祥對粤案談話沙面事與滬漢同不能認爲地方事件京外部應向英提出抗議粤政府感於局部交涉之困難自必派員前來接洽至英人高壓手段表面專對廣州萬一因而屈伏勢必以同一手段施之各地等語（二日下午九鐘） 
　　北京英使函外部四川被匪擄英人仍未全放務速救并切實保護該處英人部得川電已全釋覆之（二日下午一鐘） 
　　北京法制院核定工會條例草案凡三十餘條昨將該草案交各閣員研究簽註各閣員簽後方提閣議某報所載昨提閣議非事實該條例要點甲工會依同職業之勞工組織異職業之工不得組勞工會乙欲設工會須經地方官批准此點採用批准主義與日本工會不同丙組織工會限於一城市内即最低行政區域可以組織丁工會爲相互救助起見得設紹介勞工處公共食堂醫院并救濟傷者老者但此等欵項勞工集資頗難在地方官廳監督下得由富户或慈善家募集戊業主與勞工發生爭議時官廳得調停調停不成立由勞工推三分之一地方公團推三分之一官廳派三分之一組調停會而調停之己公會會員限於工作三年以上者 
　　北京探報有共産黨若干赴北戴河圖掀外交波瀾費由某國出奉直當軸巳飭軍警加意保護 
　　北京財部在内國銀行辦小借欵一筆昨發國民會議華僑選舉費十一萬餘元已交屈映光又發撫卹廣東工人欵十萬交江庸 
　　北京交部電孫岳姜登選鄭謙白寳山 
隴海路軍興以來短收四百六十萬軍運記帳尙不在内債務不能履行且透支二百四十五萬欲維持須地方官帮助若下半年不能支付債權法比荷三使勢將依合同而干涉請飭所屬軍民逾格協助另電孫岳務保護陜州至長安工程 
　　北京秘魯拒絶華僑二百餘人入境經史代辦交涉結果已完全登陸 
　　北京張作霖電催張學良回奉與楊宇霆接洽某事（二日下午一鐘） 
　　北京第八師蔡平本死後鄭保邢繼先由參謀長代（二日下午一鐘） 
　　北京粤電廣州由中央執行委員蔣介石許崇智汪兆銘三員主政（二日下午一鐘） 
　　北京府令警廳告各報勿登不確閣議 
　　北京姜登選電府謝任皖督并遵令收束剿匪司令職（二日下午九鐘） 
　　北京昨傳閣議應付北大獨立等閣員謂并未談及（二日下午九鐘） 
　　北京杜錫珪投奉說妥將任海軍總司令下月杜即赴奉（二日下午九鐘） 
　　北京今日各校滬案後援會選各股主任改訂開會時間（二日下午九鐘） 
　　北京日前馮宴楊度楊仍將赴皖 
　　北京今日憲草會開會到四十人議國權分配行政組織（二日下午九鐘） 
　　天津楊宇霆有一週内來津轉赴蘇任訊　　天津李督以京漢線時有匪跡决在高碑店磁州間設防匪稽查處並派兵隨車保護 
　　天津盧氷祥長陸令聞政府將與裁撤宜撫令同時發表 
　　天津農事試騐場地約六七頃定價拍賣　　天津鮑貴卿束（一日）由奉回津 
　　天津閻澤溥有任東三省官銀號總辦說　　天津束（一日）晚許蘭洲唐德萱晋京鍾世銘來津冬（二日）郭宗熙王印川晋京 
　　天津督署張副官長撤委李某繼冬（二日）日接事（以上二日下午四鐘） 
　　張家口柏文蔚田桐一日來張孔庚亦來 
　　張家口馮玉祥有移住綏遠意但尙未决定　　張家口馮部第五旅在張北築營房 
　　張家口劉郁芬定冬（二日）日抵張謁與馮甘事有關（以上二日上午十鐘） 
　　哈爾濱路警處長温應星停職張士良繼副長柯森停職于鏡寰繼市政局長馬忠駿停職副長李紹庚暫代儲鎭日内可到　　哈爾濱呼嫩路黑省政府决即自辦財廳廣信各籌二百萬元（以上一日下午十鐘） 
　　青島張學良有電到濟因奉上將軍電召回奉會議關於近中更動各疆吏問題中止來青本埠預備歡迎事項巳緩辦　　青島商業研究會商業維持會兩方疏通化除意見合併總商會另立商務公斷處同力合作以發展商業（以上二日下午八鐘） 
　　濟南今日各師旅在緯八路南砲兵操場追悼甲子陣亡將士 
　　濟南市政廳呈請開闢北商埠已經當局批准將招標興工 
　　濟南張學良來濟今早抵德州即返奉濟南各機關已停止歡迎 
　　濟南張擬將全省武裝警察編練游擊隊輔助軍隊剿匪（以上一日下午十二鐘） 
　　濟南財廳開財政會議議决辦法四項（一）嚴催比較（二）取締中飽（三）追繳欠欵（四）飭局造册 
　　濟南張督允鹽務署會辦韋爾敦要求 
令青鹽官銷局停運青鹽一星期俟稅率决定再運銷（以上二日下午六鐘） 
　　漢口國民二軍第四師東（一日）解步槍千支機槍百二十架彈九十七萬三千四百粒由劉家廟上車運鄭 
　　漢口王爲蔚赴岳謁吳東日過漢返鄭　　漢口租界人力車夫本午後沿租界邊街分三組游行並演講英捕種種壓迫情形　　漢口武漢九七水陸大游行連日籌備極忙漢陽宜沙均定同日游行示威 
　　漢口劉亮束（一日）接任烟酒局熊祥生支（四日）接任債劵局（以上二日下午五鐘） 
　　長沙趙通令各軍長官各稅關釐局長規定撥發軍費辦法五條（一）從本年九一起各軍向徵收機關撥欵概用抵解劵不得再用印收（二）九一以前各軍撥欵印收應遵令結至八月底一律停付（三）九一以前各徵收機關所收各部撥欵印收統限九月二十以前一律送財司核結逾限不得續請抵解（四）各軍奉撥各欵如未領足者准各部彚齊印收送財司結算另案統籌（五）各部軍費除巳發抵解劵七成外餘三成由特稅補足 
 
 

Page 7

 
 
1;第一萬八千八百六十二號;中華民國十四年 西曆一千九百二十五年九月三號
星期四 * *[國内專電二]  
　　長沙章太炎定九月號（二十）前後來湘　　長沙議會束（一日）行第七次常會開會式趙與各司長均蒞止致祝詞該會定江（三日）開議首列議新議員選舉法 
　　長沙雪恥會各部職員以國貨維持部檢貨發生弊端世（三十一）邀職員開會議决將受賄阮某送縣署收押 
　　長沙議員宋承璟等以此次湘西用兵各師均開駐湘西萬難供給將提出專案咨請除留一部剿匪外餘請撤退移駐中路受災較輕之縣（以上二日上午二鐘） 
　　香港江門仍在梁鴻楷部手前電被黨軍佔不確沁（二十七）黨軍千餘乘船進攻江門中途駛至草鞋洲地方被廣東堂匪首裳拱部截擊黨軍即折回黄埔梁部將领現在江發討赤布告收管電并在猪頭山等險要嚴密佈防如黨軍再至即迎擊　　香港盛傳許崇智被共産黨軟禁未徵實　　香港廣三路黨軍進駐三水將相機入肇廣寗湘軍亦允助黨軍攻肇　　香港梁鴻楷在黄埔受刑訊雙足已潰爛梁士鋒諸人亦受酷刑均形銷骨立學生軍逼梁草手書致江門各軍勸勿反抗政府及繳械（以上二日下午七鐘） 
　　廈門此間盛傳盧興邦聯李生春楊樹莊共倒周蔭人李部變現省垣北嶺已有戰事楊調艦入省又聞周欲收回連江海軍防地楊未允故調江元永績海籌等艦往防惟軍界均否認 
　　廈門思明縣知事以國民代表選舉逾期召商會敎育會及各保董籌學選舉 
　　廈門泉訊·吳威楊學良陳錚合攻陳國輝均被陳軍擊退 
　　廈門冬（二日）許卓然向領團抗告工部局長搜寓下午該局將没收函簿送回 
　　廈門冬（二日）各界開反對興興公司大會到商會敎育會五十三團體議省委員到後抗爭（以上二日下午十鐘） 
　　福州飛鯨滬輪因風失踪招商局世日呈薩託海軍以無線電探查升有由厦來亦因風觸礁於福清南日附近貨盡人安　　福州周薩會禁學生查貨（以上二日上午九鐘） 
　　開封王爲蔚來省謁岳 
　　開封當局對豫鈔擬有辦法已由財政廳出示宣佈金融可望活動 
　　開封田玉潔所部不日出關將駐洛陽 
　　開封鈕永建辭訓練總監已由洛赴張口　　開封路息章祜爲工人要求十四欵召集中西路員開會討論尙無具體答覆恐有風潮（以上二日下午五鐘） 
　　蕪湖今日總商會議决即日脫離外交後援會（二日下午九鐘） 
　　徐州冬（二日）晚孫鎭守使赴魯謁張 
　　徐州姜皖督冬（二日）午在徐受賀 
　　徐州駐雙溝第三梯隊移駐徐北鎭署 
　　徐州田殷兩參謀率兵數營赴徐西剿匪定支（四日）出發（以上二日下午十鐘） 
　　蚌埠今午第班長倪朝榮由防回蚌 
　　蚌埠馬祥斌升任第二旅長二日接印 
　　蚌埠姜登選督皖令發表後聞紳民邱鳳五高霞雲潘士杰張鳳樓等八人擬日内赴徐謁姜面陳皖省財政窘狀請减少帶兵入皖（以上二日下午四鐘） 
特骝路透電 
[外電所傳之華事]  
　　二日北京電比使署接電謂比政府已接受中國關稅會議之請柬並决議任比使上海比總領事及比銀行北京經理爲比代表 
二日北京電比使署稱解决比金佛郎案各事業巳商妥唯候本國政府訓令之至 
二日北京電漢口新聞報訪員楊某巳開釋 
二日北京電國民黨俱樂部發表宣言痛詆共産黨主張將若輩逐出國民黨華字報載稱中央政府刻準備出師驅逐廣州之共産黨 
二日北京電華安報載稱關稅會議將先設三部（一）總務（二）定議程（三）考慮各項建議並將設秘書處置秘書長一秘書七八委員會原定十一人今爲十二人分股員會五六討論二五稅·奢侈品稅·調查陸地稅則·廢釐·债務等事 
二日北京電英使署發表文告如下英外相張伯倫答覆駐倫敦中國代使關於中政府對滬案司法調查態度之牒文切言英政府對於滬案喪失人命累及大衆損及財産深爲不安殊願迅速秉公解决此案外交團特派委員團共地位不能作司調查惟中政府如不於七月四日堅持非將外附之問題列入不能繼續談判則此案或巳解决今英國所接之報告多相矛盾而於事實不符英人之意爲公允待遇中國及其他各國計應依司法手續公開秉公澈查俾查明事實規定施行適當舉動之基礎英政府巳接受請中國派裁判員一人之建議今仍希望中政府重行考慮不派一人之决議蓋議行之司法調查全爲眞實與公道計也云云 
[英國工人新同盟會]  
　　一日倫敦電鐵路工·運輸工·礦工·擬組織新同盟會其所舉出之股員以編制此同盟會章程者今日集議於倫敦考慮各工團提出之建議聞各工團對於所擬章程頗多爭執全國鐵路工團已表示意見謂各職工團如不除意見則成功爲不可能鐵路工團對此同盟計畫或不能予以援助云 
[英國之航業工潮]  
　　一日倫敦電英國蘇桑浦頓與白立斯土兩埠之航業工潮日見複雜停駛之船漸增而海陸軍退伍軍人願充海員者頗多赫爾爾海員今日由非正式罷工委員會勸令停業形勢愈見嚴重 
二日倫敦電美傑斯蒂克號今晨由蘇桑浦頓依定時開出海員二百人其中多屬退伍軍人在樸資茅募集夜間以小輪載至船上蘇桑浦頓預置警察一大隊以防罷工海員滋擾但並未發生事端 
一日開浦鎭電南斐英船受罷工影響者巳有十三艘多在資本口岸該處罷工風潮現漸蔓延亞歷山大城號巳開往印度船上執役者乃印人海員南斐印人大會巳提出嚴重抗議反對英船由孟買運入印人海員蓋以此舉將使南斐仇視亞人之運動愈臻激烈也 
[法銀行繼續罷工]  
　　一日巴黎電銀行罷工人今日投票反對銀行管理員託工部長提出之讓步辦法並贊成繼續罷業 
[伊拉克對英案]  
　　一日巴格達電伊拉克（即美索波太米亞）國會以大多數通過一議案表示對英友好並願在現有四年條約期滿後繼續英國與伊拉克之盟約當此日内瓦不久將討論摩塞爾委員報告之時伊拉克有此舉動頗爲衆所注意 
[各國近事]  
　　一日倫敦電德國鐵路公司巳償付昨日到期之賠償債劵利息半官消息謂德國巳付清道威斯計畫下之第一年欵項 
一日舊金山電美驅逐艦巳覓得飛往夏威夷飛機兩架之一此機在離此三百哩處被迫下降機中兩引擎受損現由該艦拖之回港 
一日巴黎電費士消息該處接報告稱西班牙船一艘載兵開往阿胡塞瑪中途沉没 
一日丹京電丹外相巳與暹　公使缔結商約按照最優國相互待遇爲原則此約須於六個月内批准 
一日波賽電英船塞芬斯號由巴達維亞開往英國 
前艙忽起火若干貨物被棄於海此船仍向前進 
[公電]  
　　北京通電各省衙門均鑒臨時執政令財政總長長兼鹽務署督辦李思浩呈請將兩浙青村塲知事屠聿同免去本職應照准此令茲制定國立編譯館條例公布之此令京東（一日）印 
國外要聞 
[德國通信（葆葆）]  
　　德國馬克最近狀况 
德國自一九一八年馬克漸漸開始跌價初慢若蛇行　室一落千丈不可收拾數年間德民之受其損失不可勝數馬克跌價雖云在一九二三年底告結束然影　於經濟恐仍至十年以後之久其結果爲全國金融停滯资本缺乏實業不興工人失業富家變貧以及種種相連之災禍障害此數年間未受馬克影響者爲外國證劵貨幣小受馬克影響者爲田地貨物産業股票完全受影響者爲金融上一切用馬克計算之債務欵務等 
馬克之跌價也戰前美金價四馬克二十分尼（金馬克）一九一八年美金値十馬克許以後則十而百百而千千而萬至一九二三年底一美金可兌四·二○○○○○○○○○○○馬克（四萬二千萬萬）至一九二三年十一月而新馬克乃出政府名之曰「任頓馬克」Rentenmark一九二四年八月又停發任頓馬克而發國家馬克Reicbsmark至今又簡稱金馬克舊馬克（紙馬克）則已於一九二四年二月許收進不發停止通行　　 
一任頓馬克今即値一金馬克（國家馬克）與戰前之金馬克價同一美金可兌四點二一九二三年底一任頓馬克於是値一萬萬萬紙馬克任頓馬克及國家馬克皆不跌價德經濟乃得救（未完） 
[東京通信之圭]  
　　日閣議决定參加關稅會議之方針政友本黨討論對華關稅增率問題日本政府於昨日（八月二十六日）下午一時開閣議例會關於對華外交問題有詳細之討論先由幣原外相報告最近對華外交之經過繼陳述關於參加中國關稅會議之趣旨目下所應主張之事項正在與有關係各部協議中一俟協議完畢再付閣議審查爲最後之决定各閣員討論約達三小時餘之久其討論之中心點爲關於中國關稅自主權問題據聞各閣員對此問題之意見多主與有關係之各國協定務勸告中國使不將本問題提出於關稅會議倘中國必要提出時日本對之僅作聽取之程度再關於關稅會議之日本代表人選俟下屆例會决定大約一爲駐華日本公使芳澤已經確定其一或爲日本外務省亞細亞局長木村或爲前駐華公使日置益氏尙未大定大概日置益爲近至於其他一切之機宜處置一任外交當局爲之據聞日本對於關稅會議之方針决與有關係之各國竭力協調以期本問題解决圓滿 
政友本黨於日前開關於東洋政策確立之政務調查委員會關於對華關稅增率問題亦有所討論委員高見之通云各國對於中國關稅之提高二五大體已經確定惟中國方面主張更加七五而爲十二五將以裁撤釐金爲條件但釐金之收入完全歸於地方之督軍手中以目下中國之現狀觀之釐金之裁撤乃爲不可能之事故仍應以二五說進行討論繼由委員柏田氏起言二五說乃根據華會所决定故其確定已經不成問題惟因此而收入增加之用途如何與增徵之時期如何以及關於日本對華貿易所受損失之保障如何實爲不可不討論之問題故本黨對於政府應使之提出下列三條件（一）爲因二五之增徵日本對華貿易之輸出品感多大之壓迫故應使中國政府爲適當之保障即使中國政府賦課内地消費稅或生産稅是也（二）爲使中國政府設法取消閉關的排外的設施例如對於鐵道之投資限制與對於小麥米棉花生牛之特殊的輸出稅等（三）爲除去日本企業家所受之威脅使中國政府對於抵制外貨排斥外資等爲充分之取締與保障是也經種種討論後結果得下列之二决議即（一）根據華會之精神中國關稅增徵二五實爲安當（二）因關稅增徵之實施日本應考慮下列之條件（甲）關稅增徵之本旨雖爲中國整理財政之準備然中國政府應取消排外的閉關的設施對於日本貿易輸出品所受之損失應爲相當之考慮（乙）中國政府對於外資之排斥與外貨之抵制應爲適當之保障此外對於中國關稅自主權問題應以同情之態度進而爲愼重之調查議畢乃散會（八月二十七日） 
國内要聞 
[雙方籌備中之關稅會議]  
　　關會審議事項我國委員人選内定外交團方面對於關稅會議正在積極籌備中其所注意者爲下列兩點（一）稅率之厘訂與物價之佔計（二）外債之清理與債還現各關係國巳邀集在華各外商及銀行首領提前成立一商務委員會清理外債委員會共同討論一切另據息定期十月二十六日開會之關稅會議係按據華府條件第二條之規定而行召集除該條約外其預定依照中日追加條約第一條中英商約第十八條中美商約第四及第五條開始審議之事項當爲（一）裁厘之方法時期及增加關稅之程度及條件（二）對於奢侈品之附加稅在不超過從價五分之限度内定爲二分五厘以上（三）决定關稅率均一之原則及實行方法（四）　定關於修改關稅之規則（五）起草關於構成極束問題　議院之詳細方案等日本參加關稅會議復文昨日（八月三十一日）午後二時日使館巳派員　至外部全文預定今日公表共内容如下「接奉請柬敬悉貴國訂於本年十月二十六日在北京召集關稅會議敝國深表同情刻巳决定參加並擬對於貴國在該會所提出之正當要求一一加以考慮與討論」又聞前夜芳澤日使在某處與外沈相値關於各種問題會談甚　沈對日政府允參加關稅會議並願對中國方面之合理的要求充分加以討論及考慮一節頗表滿足之意 
我國方面前日閣議巳通過關稅特别委員合條例刻正按照華盛頓會議條約籌備提案而對於關稅自主一項尤爲注意據聞關稅會議委員一項現巳確定十一人外交財政農商交通四部及稅務司各機關因職務關係巳决定由沈瑞麟李思浩莫德惠葉恭綽蔡廷幹五人先任委員此外又擬定與外交財政有關係之顔惠慶王正廷梁士詒施肇基等爲委員其餘二人段頗屬意於王寵惠黄郛因王精通法學黄與西北有關擬挽之共同帮忙梁士詒因財政委員會關係重要恐不能兼顧故又有外交委員會委員長汪大燮之擬議在京之西南某要人前已向當局表示希望於關稅會議中加入西南代表一席同時巳内定爲委員某氏並力推伍朝樞不偏不激可與合作故當局祗先决定九人以待臨時局勢之變化再行决定究竟將來是否爲黄郛王寵惠伍朝樞此時當不能决定聞前日閣議開會之結果擬於將來開議時分擔職責其事務方面由外交財政農商交通稅務各機關負之至出席發言則擬推五委員按會議組合輪次出席此項人選大致爲沈曹麟顔惠慶王正廷等 
[使團對於修約覆牒之審愼]  
　　一日使團會議此事修約覆牒列國已討論多日惟因意見紛歧故未即送出日前外交團會議席上業經决定各國單獨的答復而答復之内容仍欲取同樣之意義微聞其立論詞旨爲甚願考慮我國之欲望且力言刻下列國承認關會請柬並將派員調查我國司法是皆向該方面進行云云但美國主張無論如何牒中宜明言予中國以完全自主之機會而英國則以中國現狀混亂爲詞力持反對然按之目前國際情况美國或終能貫澈其主張故二三日來各國已有漸趨一致之可能因此上星期中紛傳將於本星期内送出答復昨晨據東交民巷中人云復牒正在起草尙未完竣由此觀之外交團意見仍未一致何日送出恐當事者仍無把握耳昨日午後外間忽然傳說復牒即將送達外部當晚即可公布然以外交團中之情形推測恐此說非確荷蘭公使歐登科巳經回京依例應繼續義使充領袖公使聞義使已將一切文件送至荷使署荷使訂今（一日）晨十時在本署召集外交團會議一般人揣測謂將議改約覆牒實則究議何事外間自難言定也 
[法制院制定保護出版業條例]  
　　全文共二十餘條法制院日前命各編譯搜集各國之出版法詳細參酌最近已由參事廳另行制定一「保護出版業條例」全文共二十餘條據云出版法中之以行政處分任意停止報紙及其他出版品之出版者多經删除其有違害公安者亦多改由司法機關依法處理並聞此種條例修正後即可提出閣議並請段提交參政院議定公布 
[楊姜赴任日期未定]  
　　奉總參議人選未定楊姜均將來津說京訊此次姜登選被任皖督係出於楊宇霆最後所薦蓋楊以本人任蘇督後尙須兼領總參議職務不能常川駐寗故非引姜就近臂助不可現姜電張作霖稱擬於未赴任前來奉請示楊因本人不能即日赴任請張令其尅日赴　履新布置一切兼籌蘇皖防務之聯絡另息姜登選接被任皖督消息後擬添編衞隊一混成旅内設四團預計新舊軍隊·每月共需餉項六十萬元刻來電請催段從速核准俾便組織又據某社消息新任督辦之楊宇霆在奉方原任總參議一缺有巳内定臧式毅繼任說惟據接近奉方人物言總參議之究歸何人繼任此時尙未接有確息奉　旣有歸　繼任之說是奉方各派中或有此種擬議亦未可知不山楊宇霆旣出任蘇督自應到任蘇督公務亦衝要繁忙勢不能隨便　職兼顧奉垣之事外傳楊擬到蘇部署妥貼後仍返奉照料此後即當往來蘇奉兩頭兼顧之說事實上决不可能故奉總參議一席自當遴人接充至其人選此時實在斟酌未定中臧式　繼任說或其考量中之一人也楊宇霆之赴蘇就任現尙未有確期好在南京方面自鄭謙兼督令發表後巳略有安况不必怱遽趕往任事 
赴蘇之前楊當到津勾留數日與各方後洽要事屆時或來京一度謝委亦未可知此外皖督姜登選同時亦當到津一行然後赴新接事 
 
 

Page 8

 
 
1;第一萬八千八百六十二號;中華民國十四年 西曆一千九百二十五年九月三號
星期四 * *   
 
 

Page 9

 
 
1;第一萬八千八百六十二號;中華民國十四年 西曆一千九百二十五年九月三號
星期四 * *敎育消息要聞 
[全國敎聯會催選从工表及提議案]  
　　全國敎育會聯合會本年十月十日在湘開會現時期迫促面各省代表報告推出者僅只江蘇江西等數省其餘多未選出至於議案均未見提交且交通部發給輪船火車减費證經何炳麟代表在京交涉妥當須先將各省代表人數姓名告知始准塡發是代表之推選尤不可　緩故特電催文曰「奉天·古林·黑龍江·山西·河南·陜西·甘肅·新疆·湖北·貴州·雲南·廣西·廣東·安徽·浙江·福建·熱河·綏遠·四川省敎育會議會期在　請速將代表姓名電知以使彚請交通部發給車票立盼電覆第十一屆全國敎育會聯合會叩宥印」又一函云「敬啟者有電計　查交通部减價車票業經本所推派主任何炳麟親赴北京一再交涉所得結果須先將各省區赴會代表姓名人數開送到部方能照塡發給貴會赴會代表究有幾人係何姓名前巳函請推覆在案迄今日久尙未兄覆茲因會期逼近特再函達敬希將貴會赴會代表姓名人數從速推選電覆以便彚請塡發减價車票期前分送免有　誤再貴會對於本屆應提之議案并希早日寄下以便印發無任企盼」云云上項電信拍發之後除預備修飾會塲籌辦一切外并函知各已報告推出代表之京兆等省敎育會提出各種議案云（痴） 
[北大宣告决定脫離敎部]  
　　校長蔣夢麟宣告繼續執行評議會權限問題將再議北京大學脫離敎部問題三十一日復經該大學評議會開會討論到會者蔣夢麟·李　瀛·王世杰·高一涵·陳大齊·馬裕藻·馮祖苟·沈尹默·沈兼士·譚熙鳴·羅惠僑·余文燦·顧兆熊·朱希祖等十五人先討論北大是否繼續執行脫離敎部問題首由主席蔣夢隣發言略謂本問題有兩種主張然今日爲對外關係起見不宜内部自召破裂示人以弱此案旣經議决宜繼續執行脫離敎部一切由本人負責辦理云云此案遂决定次議及評議會權限問題一派主張評議會爲最高機關所謂評議會與敎務會之聯席會議並非有不支定根據此種聯會不過一種自由表示意見之茶話會另一派則主張聯席會議雖無法定根據然在否認反對王九齡長部時曾開會表决巳有先例故仍主張遇有重大事件應由聯席會决定是日評議會亦即爲調和此兩派意見而開當時有評議員會提議凡關於政治及其他與北大無直接關係之重大問題須召集評敎聯席會議决方爲有效在反對與敎部脫離關係者多贊成此案所謂政治及其他與北大無直接關係云云事實上亦殊費解釋又有主張提議變更評議會議事細則嗣後遇重大事件須經會員四分三之票决討論良久仍難决定遂一面宣告與敎部脫離一面將評議會權限問題移在下次繼續討論至北大脫離教部之影響查年來北大與敎部之關係事實上只有經費問題敎部方面三十一得北大决定脫離消息巳揚言不再爲北大撥欵並擬通告銀行界不向北大通融而北大方面對於此層亦擬有對抗辦法又據　成脫離敎部者言所謂脫離敎部不過爲脫離敎育部長章士釗並非反對敎部而反對脫離者則謂反對章敎長實際上無異反對敎育部機關此層解釋亦有不同云 
[女大籌備行將就緒]  
　　女子大學籌備處主任劉百昭三十一日下午一時對女子大學職員云現在校長業經敎部聘定余（劉）今後只管籌備事務至於敎職員之通退均由新校長負責辦理惟前此辦理接收各員自當轉請胡校長分别延聘現女子大學組織大綱業經胡校長同我草擬就緒明日即可脫槁陳寳泉等三人所擬和宣學生規則草案業巳交到定二日上午十時邀集各籌備員開會詳細討論一俟此項章程公布余籌備之責任即算中止以後内部之事聽憑胡校長處理俾便分出精神籌辦美專恢復事宜至於校外如有風波則余當繼續犧牲幫助胡君云云又劉百昭三十一日曾派定接收專員十餘人即（一）請佟雙海華實翟師僑爲機器接收專員（二）請劉興炎曹治文段興德等爲校具接收專員（三）請吳家鎭·陸秀·趙吉祥等爲圖書接收專員又胡敦復現定本星期四或星期五正式就職云 
[敎育部通令提倡服用國貨]  
　　敎育部訓令各省敎育廳云准農商部咨開准執政府秘書廳交中華國貨維持會呈稱國貨爲一國之根本保護國貨爲唯一救國之良方世界各國高尙之人無不以服用外貨爲奇恥惟提倡國貨之入手應以有責任之方法行之先望國家有力分子由織物烟酒爲實行誓用國貨之初進進而舉凡日用各品皆取用於國貨一面勸設工廠整頓製造發揚各地之物産收納無業之游民於維持國貨之中爲改良社會計懇通令實行藉持國體而利民生等情前來查國家挽回利榷促進工商均以提倡服用國貨爲唯一之樞紐而提倡之最有力者端賴軍警政學紳商各知識階級樹之風聲以爲勸導該會所稱不爲無見自應通行各界互相勸勉亟起實行以期國貨之發達而免利權之外溢相應抄錄原呈原件咨行查照分行各屬知照可也等因到部合亟令行該　知照轉飭各校竭力提倡用國貨以期國貨之發達爲要此令 
[魯兼長張宗昌令撥敎費（鐵崖）]  
　　以便各校秋季開學濟南通信云魯省敎育經費積欠過多各校無法開學一節業經報告近各校長連日與敎育廳長王次　交涉結果决由敎廳呈請省署飭令財廳從速籌撥張宗昌閱呈後以爲敎育經費年不過二百一十六萬餘元月支僅九萬六千餘元爲數寥寥似當　先籌　今巳訓令財廳撥發茲探錄原文如下爲訓令事據敎育廳長王壽彭呈稱竊以敎育爲國家之根本經費爲學校之命　年來國家多事魯省財政羅掘俱　以致各校原有經費未能按月撥發近且積欠至數月之多即在平時巳難支持現在暑假將盡開學臨邇各校經費待支孔急倘在遲延不發勢且影響開學若以經費不繼致使絃誦頓輟不惟政體攸關亦非我鈞座提倡敎育注重學欵之本旨再東省敎育經常費年計不過二百一十六萬餘元每月支發僅九萬六千餘元比較省經支出　額爲數甚屬寥寥地方財政難極困難籌撥此數當易爲力况學校敎育爲立　某礎關係至重無二財政如何爲　似應儘先籌畫以資維持現開學在即各校長紛紛請發前來理合具文呈請鈞　　核俯賜令財廳將積欠各　經費迅速籌發以便開學并　令飭嗣後關於敎育經費務須按月發給以資接濟而維敎育實爲公便等情據此除指令　悉巳據情訓令財政廳查照辦理矣本兼省長忝　重寄維持敎育素具熱誠嗣後省立各敎育機關經費自當督飭財政廳按時籌撥不令稍受影響仰即分飭各校長安心任事嚴重學風力求實效本兼省長有厚望焉此令等因印發外合亟令仰該廳即便遵照迅速將　欠各校經費一律撥發以便開學嗣後務須按時籌備勿再仍前遲誤是爲至要此令（九月一日） 
[浙江法政生要求續列法文鐘點]  
　　浙江公立法政專門學校全體學生昨函計敎育廳長云廳長先生鈞鑒敬　者竊以歐洲法律以法國爲先進故欲研究法律者必先通曉法文爲前提敝校上學期三四年級各生每班每星期祇有兼習法文二小時生等早有以時間過少之憾惟因限於預算未便過於奢求祇得自行加工練習而巳頃聞本學項凌校長對於該課之鐘點有廢不再列之議不但生等所學半途而廢且外傳本校以該課鐘點爲前敎員應酬之品巳成事實豈非以敎課爲兒戲乎一經傳播貽笑何堪旦領事裁判權行將收回將來關於華洋訴訟各國語文缺一不可况法語之於歐西語言不啻中國之官話不僅約文所必需即審判上亦時所難免旦吾浙精通此課之人寥寥可數即添加鐘點以資學習尙悔恨晚豈可舍而不圖哉奈凌校長索性固執生等於要求恐遭叱責素仰鈞長熱心敎育造就通才且有監督全省學校之權謹特冒呈伏乞恩賜轉諭凌校長繼續設置或添加鐘點俾得完成無任感激 
[江蘇二女師風潮之近聞]  
　　蘇州江蘇省立二女師學校因罷敎風潮校長楊達權請假兩月敎廳令委前敎務主任陳兆　代理校長職務該校校友及蘇州省校　職員聯合會以陳氏爲釀成風潮之重要分子恐益引起糾紛屢請廳令楊校長從速銷假視事該校校友因多數敎員曾宣言不與合作而楊校長在請假期内一切校事又不肯負責招生事關重要特請楊校長以學校名義函聘各敎員爲招生委員並請周碩　爲主任一面函勸陳兆　無須到校免多枝節唯陳氏仍於招生之日蒞校該校校友及敎職員聯合會昨奉省署批示内稱如果陳兆　巳就山東某中學之聘當由廳令楊校長即日銷假視事等語聞奉批後該校校友因開學期近又致敎廳代電略稱查陳兆　確有他就應請迅令楊校長即日銷假視事若敎廳能不拘成見則代長問題當可解决聞該校開學期定九月十四日而上學年學生之學業成績因敎務廢弛尙無報告上届風潮中之激烈學生有將令其轉學他女師至學生最反對之敎職員數人聞楊校長决留黄彭二氏 
[東大農科對於小麥事業之進行]  
　　東南大學農科爲改良本國農産物起見在南京大勝關地方設立農事試騐總塲一所計地一千三百餘畝栽植各種食用作物分類研求不遺餘力對於小麥一項尤爲注意良以小麥爲麵粉原料發達情形與工商界有密切關係該塲近年搜羅中外麥種用科學方法育成優良純種巳有多種其最著者一爲武進無芒二爲南京赤壳不但産量豐富即品質亦極優良與普通農家之麥種比較前者每畝能多收四斗一升後者每畝可增收三斗三升誠爲不可多得之種也聞今年預備大批純種散發附近農民種植以圖農民收入之增加農民聞之莫不欣欣然有喜色焉茲聞該塲尙擬廣搜本國各縣小麥以資比較函託各縣知事就地物色優良品種寄寗試騐將來選擇適於本地風土之品種而富於産量與優於品罇者爲純系之育種以供大江南北農家之需要一方面就各品種之特性作精密之分類以備有志研究中國麥作者之探討 
本埠 
[沈彭年將來滬]  
　　蘇敎廳長沈彭年此次南下接任爲時未久而今閣議又發表胡庶華來長蘇敎廳長沈氏業巳凖備交卸不日來滬靜養云 
[新學制師範課程標準整理付印]  
　　全國敎育會聯合會十一年十月在濟南開第八屆年會時議决新學制系統案組織新學制課程標準起草委員會小學及中學課程綱要業於十二年八月刋行是年十月在雲南開第九屆聯合會以前所草課程綱要其内容僅限於小學及升學預備之中學而於師範及職業尙付　如乃續組新學制師範及職業科課程標準起草委員會推段育華·袁希濤·黄炎培·金曾澄·王希禹五君爲委員其職業科課程經會同中華職業敎育社起草完竣於本年四月刋行新學制職業科課程標準一書其師範課程一部分計自十二年十一月至十四年八月歷時一年又十月凡開委員會十二次專家討論會二次其地則海防者在上海者十在南京者三其人則除五委員外凡專家姓氏之見諸紀錄者五十有五或擔起草或任整理或貢意見或參討論結果得師範科課程標準草案三種高級中學師範科師範學校後三年公用者課程凡四十七種六年師範者一課程凡二十九種相當年期師範者一課程凡二十一種至師範專　科課程因資料不易微集編製尙未完成僅將蘇省各師範附設專修科簡則附刋以供參考第一種課程其總綱山鄭宗海·程湘帆·趙迺傳·高仁山·王希禹·仇埰·朱經農·朱　魁等就各省送到草案彚集整理而成曾山各委員及各專家反覆審議　經數月之久始正式通過第二種課程其總綱由程湘帆·汪懋祖就北京·廣東·南京所擬三草案彚集整理而成經咳會審核通過第三種課程分三年制·二年制·一年制三種該會對於一年制之課程僅定總綱未及延聘專家分别起草至於二年制及三年制之課程其所設科目大致相同故課程標凖彼此可以通用惟二年制者可縮短修學期間上述三種課程除問有採用前刋之高中稿及顧倬君所擬之市鄉社會研究課程未到體育暫　外餘均彚集整理通過昨（一日）日該會委員袁希濤·及專家朱經農等開會復將全稿整理一過交由　程　之付印並請程君擔任校閱大約本月底即可出版云 
[中國工程學會會員今日赴杭]  
　　中國工程學會年會赴杭會員將於今日下年　時三十分快　往杭因夜車係特别快車故該會所　之半價　國於路局定章不能應用又該會賬目巳由總會會計張延　　　報告預備在年會報告云 
[袁觀瀾赴寗參與義敎期成會]  
　　江蘇義務敎育期成會本月四日在南京舉行幹事員常會討論大會交議各案會長袁觀瀾巳於昨（二日）日夜車赴寗 
[省敎育會明日開幹事員常會]  
　　江蘇省敎育會於明日下午五時開幹事員常會待議案一件錄下南　學校校董會函送十四年度學校及校産農林部並校董會預算各三分請轉送省敎育行政長官備查 
[滬寗兩縣體育場八月份運動人數]  
　　上海上海公共體育塲八月份運動人數男子部開放二十七天器械二六七○人球戲二四七○人田徑一五六○人游戲一六三○人技擊八一○人以上共計八三三○人每日平均三○九人婦孺部開放二十七天器械一八六○人游戲一七二六人球戲二九○人以上共計三八七六人每日平均一二五人男子部婦孺部合計一二二○六人每日總平均四三四人 
江寗江蘇各縣公共體育塲聯合會昨據江寗縣公共體育塲函稱敝塲依照本屆聯合會議决各縣體育塲於每月終了時須塡報各部運動人數以便查考一案茲塡繕八月份各部運動人數送請察照·等語到會用特照錄公布於下藉供衆覽器械部男八○三人女八八人球部男二四八人女二七人田徑賽部男一二八人柔軟操部男一一○○人技擊部男六四人以上共計二四五八人每日平均七九人再南京學生軍在暑期内假本塲塲地實施敎練故柔軟操運動人數較多 
[日專校敎授來華視察]  
　　視察中國留學生活動狀况日本東京高工學校敎授齋藤博士與東京高師之引田敎授因視察中國畢業回國留學生之活動狀况旅行中國各地於日昨由寗來滬投宿豐陽館據其談話云此次視察乃係多年之宿望視察中國留學生歸國後活動於何種方面及其實際狀態可供今後指導彼輩上之參考寗爲必不可少之事余等於八月一日由東京出發歷游滿洲北京天津濟南漢口南京各地均與彼輩畢業生會晤聞彼輩畢業日本學校不數年即得良好之地位殊可欣慰特在北京政界尤多此輩受日本之敎育者所至需受優遇又謂現在東京高工之中華學生其數頗衆亦有成績超羣遄返故國者而一般學生之成績亦尙良好云云二氏上年曾來滬一次此次並擬在滬與畢業生會談預定俟游覽杭州二三日後至六日即乘日　回國云 
[促進民衆圖書館開幕]  
　　南市十六舖泉漳會館内促進民衆圖書館巳於一日開幕編分類號略已告竣歡迎各界參觀時間暫定上午九時至十一時下午二時至四時又聞該館疊承各書局報社贈送該館不日當專函道謝若各界有以書報贈送可逕送該處 
[大同大學風潮續訊]  
　　學生會今日召集同學該校學生會决於今日下午二時召集第二次留滬同學大會茲錄昨日所發通告如下敬啟者本會定於三日下午二時假本校開留滬同學大會報告上次四代表與學校交涉破裂之經過及討論開學辦法凡我同學務　届時撥冗蒞臨爲盼 
援助者之繼起自該校當局宣告停辦後全國學生總會上海學生聯合會先後派代表至該校質問該校當局毫無完　答覆茲學總會巳通告全國學聯會亦分發宣言 
學生質問學校當局昨該校學生徐蘭軒君致函質問學校當局十六事茲錄其原文如下吾校不幸風潮突起八百青年　告失學諸君子素以學術救國相號召竟不惜犧牲學生學業貿然停辦使遠近同學徬徨無措此誠可爲痛哭流涕者也吾人受命家庭負笈千里孰不願陋巷瓢飮刻苦精勤從學術上别覓嘉猷報國家于萬一此次參加愛國運動乃應非常之變萬不獲巳不圖學校不諒竟認爲宗旨不合並欲連此血涙換得之學生會根本推翻嗚呼莽莽神州滔滔皆是吾人置身于最高學府並此約法所載之集會自山剥奪殆盡又何怪乎政客軍閥之　法亂章肆行無道耶夫學生會之組織爲近今學界普遍之要求而持反對論者僅爲立達學社諸君之特見吾人處此境地將舍普遍要求而從個人特見乎抑舍個人特見而從普遍要求乎使諸君子與學生易地而居則所言所行或且有過於吾人奈之何故步自封茹古不化以三數君子之成見剥奪八百餘青年之自由吾欲言吾不忍言然吾又鳥得無言謹以所惑十六事質之左右尙希有以指正若徒飛短流長鈎心圖角則雖刀鋸在前鼎鑊在後而吾人終威武不屈常仁不禳也「亞里士多得Oristool」有言吾愛吾師吾尤愛眞理諸君子忠恕待人或當不以唐突尊嚴而見罪焉（一）曹代校長曾對學生宣言「我在大同」一天學生會即存在一天」乂對陳君復生云「吾生命可犧牲學生會不可成立」前後矛盾判若兩人不知曹校長爲有意食言抑係神經錯亂（二）學校屢次聲　謂學生　非對内則學校自當贊成但學生提出條件請學校容納學生會存在時曾允罷課由學校主張不干涉學校行政巳變爲完全對外性質而學校仍深閉固担則前此所言是否出於誠意抑係騙人　調（三）胡君越與蔡君鴻幹一切主張固與學是未必盡同即胡君與蔡君所見又何嘗事事一致且有敎無類學校爲研究機關所信固有不同求學目的則一學校何只以宗旨不合逼令轉學（四）曹代校長囑胡君與蔡君轉學聞吳（在淵）朱（亦松）兩先生言純係個人　會則曹代校長此舉實爲假公濟私堂堂校長以轉學爲快私人具「波敏罕」之舊例歟「烏托邦」之新法歟（五）學生因種種困難延不遷出曾經公具理由書申述苦衷學校始終拒絶本校通告謂學生「欲貫澈指揮學校之宗旨」是否有意誣　（六）本會委曲求全無所不至住校之事係受留校固學委托並經合法乎續陳　理由何得指爲以本會名義要挾（七）留校同學本無絲毫過失平日學行多爲學校所稱許通告中所謂　給雜處侮辱同學人格學校應否負破壞名譽人責一（八）學校謂許同學種種利便查同學議决有條件出校時要求檢代爲設法尋租宿舍學校不　　任其利　安在（九）學校爲公共産業非一人一家或一派所能私有學生住校自有相當之權利謂爲「借住」何據云然（十）學校不準齋夫爲同學服役同學雇茶房一人庶務囑門房不許其出入是否出於學校之暗示抑係庶務之主張（十一）在校諸敎授旣不能負責許同學要求則又何能令五十餘同學各謀轉學（十二）學校聲明暑假無校務會議則此次停辦可知係少數主持完全非法如經校務會議之决則前此所言豈非欺人（十三）學生直言上課學校通令間門此種行動是否合於學術救國之精神（十四）學校突然停閉於歸家同學旣未設法安置又無明令退學將來失學廢業學校是否能負全責（十五）本期報考新生多半外埠别省今突告停辦欲歸家則事實未能考他校則爲時巳晚學校竟不設身處地使青年輾轉失學默撫良心能無歡愧（十六）學生不得已要求繼續住校爲（一）繼續愛國工作（二）免去經濟困難（三）避免時疫危險（四）擁護學生會 
[市北公學開學記]  
　　閘北永興路市北公學中學部本屆添聘敎師擴充學額錄取新生將近百人小學部新舊生報到者巳達五百餘人均於一日開學中學部定十日開課小學女學兩部定五日開課聞該校高中一年級初中及小學各級尙有餘額可補即日起隨到隨考額滿即行截止云 
[持志大學新建宿舍落成]  
　　江灣路體育會西路持志大學曁附中秋季擴充學額添築宿舍巳誌前報刻新建宿舍業巳完全工竣可容學生三百餘人光線充足本氣清潔舍前空地一巨方擬添　　球塲一　球塲二不日即將開始工作 
持志大學之新建宿舍（虹口滙山照盯館攝） 
[光華大學籌備開學]  
　　光華大學曁附屬高中初中第二次錄取新生業已揭曉連約翰離校學生及第一次錄取之新生共有一千餘人該校爲維持約翰學生原有程度起見特設大學預料一年專收外來之中學學業生但約翰附中　校學生畢業後仍可直接升入該大學又該校定於九日至十一日爲註册期十二日舉行開學式在註册期内學生即可到校昨日下午三時該校籌備開學式委員開會　　决　列兩事（一）　員會分　序（山朱經農張　　胡道　　　明担任）佈置（由汪英碩阮篤成朱士嘉　潤卿担任）茶點（由施永芳馬啟　吳　担任）招待（由許體鋼及全體　後委員担任）（二）經費預算約二百元 
[同德醫專之敎員]  
　　敎育部備案私立同德醫學專門學校現巳遷入愛文義路麥特　司脫　轉角自治學院舊校舍内布置業巳就緒定於本月二十一日開學聘定敎員如下敎務長兼産科主任係德籍柏男　士眼耳鼻喉科係德　伍克士博士皮膚花柳科係德籍畢懷才傳士外科係　立治博士本國敎員内科爲余　岫學士皮膚花柳科爲汪于岡學士物理科爲楊邇安學士解剖科爲楊元吉學士德文科爲李邦政學士　生科爲吳憶初博士兒科爲周君常博士　物兼内科爲趙志芳博士組織兼德文爲劉小康學士病理科爲杜克明學士化學科爲　之彦學士徵菌科爲陳一龍博士理科爲周宗琦博士小兒科爲龐京周學士尙有法文敎員及德籍敎員正在接洽中聞該校昨日爲第一期招考新生期投考者頗形踴躍 
[守眞及柏美蘭兩校近訊]  
　　北四川路一零六號守眞中學校及柏美蘭女校本學期起對於校務方面略有改革其初中一年級以上之各班均暫告停辦初中一年級及高等初等兩小學（即第四第五第六各班）仍照舊章繼續辦理現定九月四日上午九時招考男生下午一時半招考女生開學期定九月九日（即陰曆七月二十二日又該校已通告停辦各級之學生家族如欲轉學者可携其子女之成績報告單前往接洽云 
 
 

Page 10

 
 
1;第一萬八千八百六十二號;中華民國十四年 西曆一千九百二十五年九月三號
星期四 * *國内要聞二 
[馮玉祥督甘後之布置]  
　　派劉郁芬先往布置有馮月初來京說自馮玉祥督甘命令發表後或謂馮不能即時赴甘或謂馮已派宋哲元前往鎭撫惟據昨得消息馮目下因在察綏二區所欲舉辦之新事業尙未完成故不能即時赴甘在未赴甘以前當派劉郁芬師長前往布置一切並着其代拆代行督辦事宜其原因蓋因劉師近在甘邊開拔當易與其調宋哲元前往則不如調劉之便也另據張家口息國民第一軍在此地舉行大操馮系重　軍官均來張垣甘督問題段馮早有接洽巳無問題據其要部會議之結果决定先派一旅隨馬福祥帶赴寗夏預爲布置一面分電張兆鉀孔繁錦對甘陜邊事擔任調停勿與孫軍啓釁再俟張集合甘省各軍首領協議治甘辦法畢即定赴任日期聞段昨電馮召其來京一行並促早日赴甘履新馮電復准九月初旬來京又自政府令馮玉祥爲甘肅督辦之消息到張後賀客紛集應接不暇而送達此消息者則爲薛篤弼與劉之龍兩君現窺測馮之意思經一番考量或即擔負此任以貫澈開發西北之大業亦意中事不過就職地點必非臯蘭或在寗夏設署亦不一定至駐甘軍隊似將屬之劉都芬所部 
[盧永祥表示不就陸長]  
　　一說意巳活動 
吳光新辭陸長專任訓練總監讓盧永祥來長陸部一節巳誌昨報茲聞盧氏尙表示遜謝略謂年事巳老不勝繁劇不願再登政治舞臺云云政府原擬此項命令日内發表現盧旣未與同意政府是否有其他辦法尙不可知又聞昨段特親自致電盧氏勸勿固辭盼盧即日入京以便面談一切云云 
另息吳光新二十八日赴津徵盧同意盧答稱本人卸肩伊始又復多病甚願作長時間之休息從事調養一俟精神規復報効之日甚長此時可不必汲汲云云言時態度並不堅决吳出又託張學良前往敦勸盧仍照例推辭而意則甚活動聞吳氏即日返京明令日内即可發表一又蘇皖宣撫使一職即須裁撤是又爲盧氏長陸之另一原因也又據執政府消息吳光新循例於星期六赴津游息外傳吳自願辭去陸長推盧永祥自代絶對不確 
[中法文化事業問題之商榷]  
　　敎育交通外交三部意見 
自法總理提出闡揚中法文化案後我政府頗爲注意現財交外敎四部業巳切實函商除印送法國四庫全書一事俟印有成書再行贈送外其餘如巴大中國學院欠欵五十萬佛郎巴大在華分院經費二十五萬元其他各國所設中國學院十五處欵項等事外交敎三部均極贊成惟財部尙未表示意見茲悉印送法國四庫全書問題外部當局意見大致謂印訂四庫全書内載四庫全書繕寫一部其工料價値暫定爲國幣七十萬元可由購者向本處訂定契約後分期交欵等語惟是書贈送法國係履行前定條件按照徐前大總統致班樂衞函件應贈法國大總統巴黎大學中國學院各一部計値約需二百餘萬元如果無償抄送政府恐無此財力倘仍須由法國各方面照繳鈔費似應預爲聲明云云敎部當局意見大致謂查徐前大總統允將四庫全書贈送法國大總統·巴黎大學·中國學院各一部原係就影印成書者而言現在尙無印本本部擬先繕寫一部議送巴黎大學所需工料約計國幣六七十萬元即在法國退還庚欵内之逐年由中法銀行交還之欵中撥付前經國務會議議决在案本部一俟該欵撥到即可着手辦理以便早日繕就發送至贈與法國大總統及中國學院各一部仍應候將來印有成書再行贈送以上情節應請對於法國政府預爲聲明云云至巴大學院公欵及中學分校經費問題葉恭綽對於此事頗爲注意前日曾復函敎部請迅速通知財政部中法敎育基金委員會中國代表團迅行籌撥聞敎部昨巳照辦又各國應設中國學院問題前者國務會議議决中國在各國設中國學院十五處每年需欵四萬五千鎊由我國關稅鹽務郵政三項收入内分攤聲明分爲三期辦理第一第二兩年第年撥五千鎊第三第四每年撥一萬鎊以後每年撥二萬五千鎊葉恭綽對此事甚表贊同已請敎部催促財部迅速知會鹽務稅務兩機關將分攤數目議定以便即在部務項下撥欵 
[波斯雅片輸入中國]  
　　大陸報載合衆通訊社一日日内瓦電云國際聯盟禁烟顧問委員會今日函知聯盟行政院波斯今年巳輸出非法雅片四百六十噸大半私運入中國請聯盟有以壓迫波斯停止此種營業 
[江孔即日南下]  
　　在滬躭擱數日然後赴港字林西報北京一日電云北京執政府所派赴粤討論南北對外合作詳細計劃之兩代表將於明日（二日）南下惟據記者所知兩代表並不逕行赴粤將先行到滬留若干日然後赴港到港後再俟粤局如何而定行止南北合作之議胡漢民爲原提議人現聞胡被逮捕故自非俟粤局定後所商無進行接洽必要該兩代表即前司法總長江庸及中山妹婿孔祥熙是也 
[張學良暫不來濟]  
　　巳中途返奉　　濟南通信張學良將來濟轉赴青島宣傳巳經多日張宗昌前通知各機關籌備特别歡迎昨晚（三十一日）督署接到天津來電并謂少帥今晨六點可以到濟於是濟南各軍政機關均到車站歡迎迨至上午十點車站尙未接張學良專車何時到濟電話當即各自散去旋得消息謂張學良今早二時許行抵德州忽接天津轉來奉天電報請其即日返奉故張氏不克來濟怱怱言旋外間不明眞相發生許多揣測其實張學良返奉乃爲楊宇霆南下督蘇事須於事前有所商磋故電張學良返奉以便開會討論一切大約張學良返奉三五日後楊字霆即可入關南下也 
一日爲張宗昌追悼甲子陣亡將士之第一日會場門首高搭松坊上嵌追悼會三大字左右有兩轅四局圜以蓆棚正中爲祭堂中供陣亡諸將士之靈位并有紙紥大船四隻預備明日（二日）參與孟蘭會時送往大明内焚燒數十信人在内設壇誦經原訂二三日致祭嗣恐人多擁擠故一日即開始致祭張學良本擬親自與祭現因中途返奉　不來濟故致祭一節巳改派代表矣 
[韋爾敦交涉青鹽内消之結果]  
　　財部如能賠償損失即不反對内銷濟南通信北京鹽務總稽核所所長韋爾敦爲青鹽内銷事於二十九日來濟三十日午後五鐘張宗昌假督署珍珠泉設筵爲韋氏洗塵藉以討論青鹽内銷事在座者有交涉署長徐東藩鹽務整理處長文　等首由張宗昌發言謂青鹽自不能輸出日本後數十萬鹽户生計斷絶故余不得巳主張内銷旣可救鹽民生命所得餘利即以補助河工經費似主们外債無所妨害尙希轉達友邦諒解韋氏答謂稽核所並非有意干涉第恐引岸破除影響外債督辦可與敝人以一禮拜之考慮時問以便回京與鹽務署財政部會商辦法在此期間青鹽暫停内運至敝人與財政部交涉之程度爲將來青鹽内銷如鹽梲減少外債擔保有所損失財政部如能負責償還則青鹽内銷與否稽核所即不再過問如財政部不能負責則青鹽内銷尙須從長計議張宗昌表示認可一韋氏即興辭出署當晚即搭津浦二次車返京屈指七日之期至本月六日即滿韋氏與政府交涉如何現尙未能探悉 
[粤省政變之一幕（毅廬）]  
　　粤政府扣留敵黨分子與掃除反革軍之經過今後戰事將由江門四邑移至南路廣州通信廣州因廖案發生而召二十五日以後之政變自政府宣佈敵黨暗殺廖仲愷之命令發表軍事當局即用迅雷不及掩耳手段下令黨軍將所有反動派之分子及軍人一律逮捕其有軍隊駐省者着即完全繳械遣散此事未暴發之先政府巳債得揭　反共産之一部分粤軍梁鴻楷魏邦平等部有反抗政府之重大關係爰於廖死之後一日召集軍事會議是日粤軍第一軍長梁鴻楷第三師師長鄭潤琦梁部第一警備司令梁士鋒旅長楊錦龍等均赴會即席被政府下令扣留押交廖案特别法庭嚴重審訊聞研訊結果牽連軍政界分子五十餘人均一律分别逮捕但政府處置此項反動派之部隊手段至爲迅速蓋梁鴻楷等所部粤軍不下萬人萬一應付不靈則梁部在四處反戈地方將爲之糜爛大局將因而動搖故政府扣留梁等之後旋於二十五晚在廣州立頒戒嚴令蔣中正以衞戍司令名義盡調黨軍回省聽候調遣一面由特别委員會檄調湘軍千餘人駐黄沙粤漢路車站市内由黨軍嚴密布防二十五晚下午八時許衞戍部派黨軍分赴市内將梁鴻楷等各軍司令部全數繳械是晚九時二十分先到大德路舊民國醫院之粤軍第一軍長梁鴻楷司令部圍搜該軍部前門在大德馬路後門接孚通街黨軍兵士約一營分由該部前後門進攻前門黨軍由大南路開至後門黨軍由惠福東路包抄梁之司令部早巳戒備部内兵士一見黨軍開到即分頭開槍抗拒梁部士兵據民國醫院舊址居高臨下開機關槍向前後門之黨軍掃射黨軍分伏於道上放槍仰攻雙方相持至兩小時黨軍用炸彈隊衝鋒三次尙未得手其後用猛烈炸彈擲入院門始將門前之鐵欄炸燬梁軍前宵支紛紛由屋背逃走黨軍遂將梁部官佐衞隊約百餘人完全繳械遣散時巳晚上十二時矣是役黨軍傷數人死一人梁部被擊斃四人傷者十二人事後分由紅十字會送往醫院救治又是晚十二時東堤東橋口十二號探花樓之梁部第一警備司令梁士鋒駐省辦事處與附近十八號之該軍留省衞士連梁景部亦分别被黨軍包圍繳械梁部有備與黨軍抗拒移時黨軍被機關槍抵拒無從攻入其後另增兵一部登梁部對方之同和理髮店二樓以猛烈火力掃射戰至三時許始將該兩處梁部槍械繳去同時東沙角五十四號二樓所駐之梁部衞士連一部亦被黨軍派隊圍繳雙方相持約一小時卒被黨軍解除武裝結果粤軍第一警備衞士連斃兵士一人流彈傷斃黄包車夫林流一名又過路人劉清德一名聞是晚駐省之梁部軍事機關巳盡數肅清其被遣散之梁部杓二百餘人巳由政府收容於維新路大有倉内收容所分别編遣此政府掃除廣州市内所謂反革軍之情形也二十六日廣州衞戍司令佈告云「照得軍人天職保護地方安寗倘或　謀不軌國家自有常刑近有逆黨謀叛膽敢暗殺元勳兇犯當塲逮捕供證確鑿分明各軍奉令討逆先將首要捕擒本市附逆部隊亦經一律肅清其他脅從罔治許其侮過自新恪遵總理遺訓主義貫澈三民爾等生命財産責在竭力担承幸各安居樂業切勿信謠自驚八月二十六日廣州衞戍司令蔣中正」同日市公安局亦有安民佈告措詞與衞戍部佈告略同從略至於河南方面自經二十五晚廣州市内之繳械後李福林部軍隊巳無形中屈服經黨軍派出步兵一連及巡查隊一隊前往維持河南治安將日前李部包辦之烟賭一律禁絶李部亦不敢反抗由是河南一地遂無問題廣州與河南市面連日由黨軍巡查隊梭巡頗稱安謐自二十六日起巳完全解嚴矣至说分駐市外之東江廣九路及北郊之梁鴻楷各部如梁士鋒楊錦龍梁雄林等另林樹巍之一師亦於二十五日由黨軍分撥大隊會同駐廣九路之第四師長許濟將以上各部圍攻繳械先是衞戍司令於事前一日（二十四日）即調黄埔黨軍八百餘人分佈廣九路軍站以迄石牌·博基村·龍眼洞·燕塘等處候令向梁部圍攻查廣九路方面之石牌站有粤軍一警備隊梁士鋒部約千餘人駐紥駐博基村一帶者有梁鴻楷所部旅長楊錦龍部千餘人合梁楊二部共二千餘人事前亦有預備二十五晚十時許黨軍即由省派隊兩營向石牌等處進攻楊錦龍梁士鋒兩部合力抵禦於是雙方遂起激戰槍砲之聲不絶於耳但雙方各佔高地射擊戰至夜深二時許仍不分勝負黨軍復由市内調到大隊助戰一面電令駐廣九路中段之第四師許濟派兵沿石灘下擊許濟立派兩部某獨立營前往此際楊梁兩部前後受敵戰至二十六早四時始樹白旗梁士鋒全部受編於許部楊錦龍全部亦被黨軍收編計是役兩部共繳得槍千餘桿至廣九路下段之林樹巍部亦於同日上午九時許被第四師長許濟派隊將其全數繳械查林樹巍原爲桂軍劉震寰舊部自劉楊敗後林以助戰之功改編爲建國第一軍第一師長所部有司徒非譚啓秀兩旅此次狙擊廖案發生後林樹巍有叛亂嫌疑與梁鴻楷受同一處分故同時被政府派第四師將林部全數繳械林部毫無防備故卒爲許濟第四師所解散此外第三師鄭潤琦之第五旅王琦部亦被許濟及黨軍解去其武裝東江方面之反政府軍自是又全告肅清北郊外駐石井兵工廠之梁部第十三旅梁雄林旅約千餘人於二十六夕又被黨軍與湘軍包圍將其盡數解散共繳得步槍六百餘桿從此梁鴻楷全軍實力巳殲滅過半政府所謂之反革命派軍隊巳無能爲力况反革命軍之首領梁鴻楷被扣留後近日巳加上鐐銬而梁部第一軍警備司令梁士鋒於二十五日就獲後昨傳巳提出槍决是反政府軍之勢巳一蹶不復振刻下所注意者惟江門四邑之梁鴻楷餘衆問題查江門爲梁部之大營現尙有梁之餘部卓仁機一旅徐漢臣一旅及某獨立旅人數约共五六千人一時尙難解决蓋江門梁之餘衆聞梁被扣留及駐省與東江梁部之被繳械其勢必由江門退入四邑與南路鄧本殷聯合據守江門四邑與政府軍作戰聞鄧本殷助江門梁軍之部隊約數千人巳由陽江開至恩平爲梁軍後援二十七日省政府派黨軍二營至江門因兵力薄弱被江門梁軍要擊損失甚大政府刻巳續派大兵進攻逆料政府軍攻下江門後必乘勢進兵高雷廉瓊解决鄧本殷之根據地日間南路大戰可决隨之而起矣茲將政府肅清附省敵軍之衞戍部通報一則附錄以明省垣軍事之告一段落該通報如下（一）廣州市内各逆黨機關及叛軍巳於昨夜夜今晨陸續肅清（二）駐在獵德洗村之梁逆士鋒所部亦巳由粤軍第四師於今晨完全繳械（三）昨日規定用紅布纏繞右臂之臂章（按即戒嚴之表示）請自本日下午六時一律取銷（四）廣州市面巳陸續恢復原狀矣八月二十六日政府對於肅清反動軍隊之工作旣竣於是復以特别委員會名義發出安民　　之布告共　如下「爲佈告事照得本黨追隨先總理致力國民革命其最終目的在完全實現三民主義其目前最要工作在求中國之自由平等故帝國主義及其走狗實爲本黨之奮　目標故每値本黨致力國民革命爲一次之進步則帝國主義及其走狗必盡其種種能事謀一次之破壞證之去年以來本黨改組進行活潑則帝國主義者勾結商團謀危本黨政府除金錢武力之外更憑空造作反共産口號以搖惑人心及商團撲滅謠言始息今年五六月間本黨繼續總理遺志掃除束江餘孳則帝國主義者又勾結叛軍在省城附近希圖擾亂共所用口號與商團同一而其不旋踵而消滅亦與商團同一最近本黨政府改組力求統一廣東以鞏固革命根據地則帝國主義者又勾結敗類肆其兇謀自廖委員遇剌後反共産之口號又爲一般惡徒所傳播其作僞心勞日拙與商團背叛適爲比例須知謠言之作用祇能播弄於一時絶無持久之性質本黨自去年以來對於歷次反動旣以實力掃除對於謠言亦根據學理事實予以辯正試觀總理三民主義及各種著作本黨最高黨部各種講演及本黨政府前後各種佈告當知此等謠言已無再予以辯正之價値中國目前本無共産之事實則反共産口號直是無的放矢凡革命不能突然發生必須應於時代之需要中國目前惟在掃除帝國主義及其走狗之惡勢以求中國自由平等非是則政治上經濟上一切建設計畫皆無可言此種理論不但爲本黨平日所主張即懷抱共産主義之理想者亦應明瞭革命的時代觀念中國的目前情勢及社會的需要條件加入本黨一致努力於國民革命可知中國今日關於革命工作在理論上無從發生共産反共産之問題更就事實言之本黨於開始掃除楊劉叛軍之際曾議决四事一統一軍政二統一民政三統一財政及軍需獨立四於軍隊間施行政治訓練及本黨政府改組以接受總理遺囑爲唯一之任務其最先工作即在完全實行以上之議决四事一方面聯合各階級民衆共同奮鬭一方面注意保障各階級民衆之利益俾得發展能力蓋帝國主義及其走狗旣爲中國國民之共同敵人則凡爲中國國民應共同立於國民革命旗幟之下以消滅此等共同之敵人倘使敵人勢力日趨於消滅則經濟獨立交通獨立實業發展諸計畫當可次第實現使國民經濟能力活潑充實進而實行節制資本平均地權諸計畫以消弭階級間劇烈之鬭爭由此更可知中國今日關於革命工作在事實上亦無從發生共産反共産之問題凡此皆顯著之現象無論何種謠言皆不能湮没此種顯著之現象至於農工運動進行之始經驗未豐幼稚之病間不能免惟當極力扶助其發達而矯正其闕失使全國大多數民衆之幸福日益增進且熱心農工運動者亦知欲完成國民革命非與各階級同力合作不可絶無携贰之意對於農工運動吹毛求疵已爲不可因噎廢食寗非至愚彼帝國主義及其走狗妄思乘問抵隙利用共産反共産問題以挑撥各階級間之惡感欲使互相猜忌以分散國民革命之勢力陰謀毒計罪不容誅尤可恨者國民革命之軍隊在國民革命一個意念之下奮鬭犧牲彼輩亦欲利用共産反共産問題使之分爲兩個意念此等譸張爲幻之技俩無損於本黨之毫末徒見其自陷於罪戾而巳爲此特行剴切佈告凡我國民當知國民革命積極進行時代本黨總理之主義及政策實爲成功之唯一途徑本黨政府以接受總理遺囑爲唯一之任務誓當竭其能力爲國民嚮導决不半途而廢更不至有涉歧趨務須同心同德克底於成自經此佈告之後如再有造作謠言希圖離間者實爲國民革命之公敵當與國民共棄之特此佈告中華民國十四年八月二十六日汪兆銘許崇智蔣中正」（八月二十八日） 
[胡漢民被捕詳情]  
　　解往黄埔軍官學校梁鴻楷亦被扣留 
香港西南社云廣州政府自改組以後革軍派與反革軍派積不相能醖釀巳久殆廖案暴發在兇手身上搜出公安局偵探襟章等物遂將梅光培逮捕經中央執行委員會審訊牽連要人甚多於是革軍派密議數次某要人主張彌縫以免掀生波瀾蔣介石則非常憤慨决 
 
 

Page 11

 
 
1;第一萬八千八百六十二號;中華民國十四年 西曆一千九百二十五年九月三號
星期四 * *意澈底責辦二十六日清晨四時蔣氏派出學生軍　　名將外交部先行包圍由衞戍總司令部某偵探長持蔣之名片入内請胡漢民至黄埔面商要公一面復派隊至胡氏私宅將蔣胡兄瑞清逮捕至七時胡漢民坐大江兵艦由護兵押至黄埔軍官學校扣留同時又派學生軍一隊赴東山魏宅捕拿魏邦平而魏氏預先聞風已於二十五日赴江門故未　捕胡氏弟兄被拘後由蔣介石許崇智朱培德等五人先蔣胡瑞清審訊胡氏力辯與廖案無關即由某　人保釋胡氏出外時粤漢鐵路局長林直勉亦由衞兵解至蔣介石對於胡漢民擬開特别法庭審訊 
另據某政客由省來港言二十六日上午蔣介石派衞隊數十名學生軍百餘人赴胡宅捕胡漢民時胡已出外祗其兄瑞清其弟毅生在家毅生見學生軍至心知有警即由瓦面逃脫祇將瑞清捕護胡漢民聞訊急赴汪精衞宅詢問實情汪答我亦不知胡即在汪宅作函專送蔣介石辯明廖案及反革事與己無關函未送出詎有學生軍數十人至汪宅出示衞戍司令官命令請胡部長赴司令部談話胡坐汽車偕學生軍到蔣氏司令部蔣即命江大兵艦將胡解往黄埔陸軍學校扣留其兄瑞清略訊即省釋此爲蔣介石捕胡漢民之情形也同時許崇智在粤軍總司令部藉開軍事緊急會議爲名請梁鴻楷鄭潤琦李福林譚啓秀楊錦龍林警魂列席會議梁等於是日上午十時到會坐候四十分鐘有許之某副官出而招待謂總司令請各位軍長將衞隊及巳身所備武裝解除後請入内廳有秘密會議正談話間有梁鴻楷之衞弁密報謂門首巳密佈學生軍迄東堤爲止軍隊林立各軍官知來意不佳迫得從令入内甫入座許崇智即由内出謂廖仲愷係極忠心黨務之人不易多得之同志你們何以要如此幹他眞是可惜言罷不侍各人置辨即命衞隊將梁鴻楷鄭潤琦李福林譚啓秀楊錦龍林警魂扣留未幾李福林鄭潤琦即行釋出至審訊情形非常秘密此事發生後省市居民極爲惶恐 
[廖仲愷被剌逝世三誌（義羅）]  
　　兇手尙在研訊中政府下令優卹國葬 
民黨要人廖仲愷被人狙擊逝世一案迭詳前報茲續聞剌廖之兇手當逃逸之時有一兇手逃至越秀南路某木店前將行兇之碌架手槍一枝擲入該木店内而逃店東某恐被株連旋將該手槍送往警察五區二分署發落至當場被槍傷就獲之一兇手前傳其在醫院巳斃命但昨據另一消息該兇手尙未死而且傷勢有起色政府於二十晚派地方檢察廳區某赴院審訊由財政部秘書長陳樹人錄供審訊歷五時之久聞供詞所關甚大政府爲澈查計供詞暫未宣佈據傳該兇手爲某部士兵現巳將該兵介紹人一併拘獲研訊至於執獲兇手之槍照内所書姓名聞係與某軍司令之姓名相同日昨政府巳將該司令扣留至眞相如何須待審訊結果始能詳悉二十一日廖仲愷之遺骸在公醫學校禮堂入殮十二時由河南購買之一千四百元棺柩始運至廖之殮服用國民黨代表制服服爲黄呢製足登黑皮靴制冠之上嵌以青天白日之黨徽十二時許棺停禮堂中央是時親視含殮者除廖夫人何香凝及女公子夢醖男公子承志及廖之弟朗如外有汪精衞伍朝樞古應芬朱培德及各機關重要男女職員五十餘人廖之遺骸入棺時汪精衞大哭失聲與廖之家屬哭聲相應令人酸鼻蓋棺後覆以紅緞黨旂十二時三十分用生花運柩汽車移棺至國民黨中央執行委員會引導者有工人糾察隊五大隊次爲農民恊會黨軍及學生軍等數千人下午一時二十分棺柩巳抵黨部旋在黨部舉行開吊禮各軍政要人先後到祭車馬塞途廖之靈柩擬定二十四日移往永勝寺權厝刻下政府巳設立治喪辦事處派古應芬李文範連聲海三人辦理治喪事宜另由國民政府秘書處派二人省政府秘書處二人財政部二人財政廳四人公安局四人南海番禺縣各一人勷理一切國民黨復發出通告凡黨員臂纏墨紗七天其餘各軍民政機關人員纏黑紗三天工人代表會又能宒各工會下半旂三天臂纏黑紗七天以示哀悼二十一日國民政府復下令云「國民政府委員會委員軍事委員會委員兼財政部長廖仲愷自中國同盟會以來即爲革命效力民國成立屢掌財政深資擘劃洎前年贊助先總理改組國民黨尤爲努力盡瘁以達到國民革命之目的建立黨軍及扶助農工團體之發展其爲國爲黨奮鬭之精誠與其成績爲海内外所共仰最近束江及廣州附近戰役以黨代表資格激厲將士迅掃兇殘及國民政府成立遺大投艱方賴共濟乃於八月二十日被賊徒狙擊致殞厥躬喪我元良實深痛悼茲特頒治喪費一萬元准予國葬及從優議給遺族卹金併由政府協同黨部將其生平行誼宣付黨史以示篤念勳賢崇敬先烈之至意此令中華民國十四年八月二十一日」當日遇事地點爲警察所轄五區二分署段内該署長事前疏於防範致令兇徒任意狙擊現廖之弟朗如巳致函公安局長請將該署長　　仍責成其查　兇犯公安局　吳　臣接函後以此事之發生本人爲公安局長亦難辭責二十一日巳分呈省政府及市委員長呈請處分并聞吳上呈後適値又丁母艱吳因此乘勢呈請辭却公安局長職於未經奉准之前所有公安局文件巳交由警察課長代拆代行矣（八月二十二日） 
[盧部朱團竄擾大湖詳情（禹）]  
　　住三日半現巳退至離湖二十里之雪峰 
福州通訊自尤溪盧部敗竄程炳耀黄金彩之殘部擾及閩侯縣轄西鄉一帶是時大湖東蒙橋裡六十都等處突被古田匪首江福仔部衆七百餘人焚燬住屋刧掠財物殺斃人命鄉人飽受其害甫經警備分隊陳君山部禦退而盧部第一旅第二團朱俊卿率領第一營程尙玠等部一千六百餘人又至朱初由永泰邊境入閩侯縣轄穆源區復由湖口到大穆溪由溪口取道大坪朗官後塘各鄉侵入大湖縣佐署差役人員聞訊先避縣佐林贊方以殘部無甚實力共謀抵禦十九日朱團大隊隨至林縣佐及糧務督徵員陳肇鍾催徵員金殷光均逃省署旋即據各方面報告（一）閩侯第九區團總鄭恒周報稱十八日下午突有盧部漬兵千餘人由氷泰白雲鄉竄穆源橋頭街被游擊隊伏於竹篙山截擊盧部知有備即渡江請予防堵（一）陳君山報稱十九日下午有盧部朱俊獲團長率千餘人全副武裝到大湖駐縣佐公署及大王廟旗織係書省警備第一師職隊駐該地僅一排槍枝器具均被奪去軍需長及目兵被拘請予派隊防剿（一）閩侯縣公署呈報朱團率隊到大湖每日要飯數十桌縣佐林贊逃入深山公署被佔損失甚鉅各等語二十三日林縣佐逃抵省垣及該方面難民逃省者述其經過情形頗悉據稱朱團到大湖時仍用省警備第二團旗幟·有衆千餘人多半北洋粤籍皆有軍用品如大砲機關砲快槍各械到穆源區源口時小渡船望見知有綠林色彩正擬駛避該部先鋒巳到溪邊高聲喚渡船户恐其開槍乃就儎抵大穆溪梧桐下適有一火輪開抵道頭被劫損失甚鉅文抵大湖見有一大厦係二十九三十兩都紳士陳嗣昌住宅入佔之並殺牲畜無算陳携眷逃留兩姪從從及阿度看守亦被俘獲嗣從從以大洋三千元阿度以大洋五千元取贖該部設司令部於縣佐公署營連部則分置於學宫大王廟及陳嗣昌私宅至二十五日聞朱團千餘人均退至距大湖二十里之雪峰大湖爲據計三日半省署如何剿擊尙未有聞而鄉人至此蓋巳不勝哀痛矣（八月二十六日） 
[杭州快信]  
　　廣泗汽車路經杭餘汽車公司董事鄭盡忱壽達卿前往實地測勘並與廣德泗安長興各方面接洽均極歡迎孫督辦亦主張速辦現浙方公推顧子才王湘泉爲籌備主任其籌備處附設杭餘公司内 
重修西湖錢王祠事務所現開會議籌備落成典禮擬將武肅王凌烟閣眞像及鐵劵金塗塔等眞蹟搜集一處開展覽會以供衆觀 
有人條陳督署請發銅元兌換劵以濟市面業經轉令詳議利害以資核辦現錢業會館對於此案詳加討論僉以銅元缺乏之時發兌換券可濟錢荒銅元充斥之日發兌換券適以病民况銅元充斥猶可設法疏通銅元劵充斥必不能行用於他處擁塞一區爲害甚大總之銅元券有百害無一利應請力駁不准爲小民留一線生計 
孫寳琦現庽留下鎭楊家牌樓養福山莊省會警察馮廳長昨令該鎭警佐徐振之派警察一棚至該莊守衞孫督辦一日上午返署後即用電話電知孫寳琦約下午走訪孫因之先時入城晋謁孫督下午回拜暢談良久 
駐湖六旅旅長汪鎬基三師參謀長王凱成砲兵團團長張國威昨聯袂乘艦來省晋誤周師長報告此次孫督蒞湖檢閱情形 
兩浙稽核分所錢士青所長久官浙鹺現奉孫督辦函聘爲督署財政顧問巳婉詞謝却 
孫督辦現委閻殿嵐廉濬劉連榮張逢巽四人充本署軍需課二等課員李景堯充本署軍需課事務員 
[楊宇霆督蘇之所聞]  
　　有旬日内來寗就職說 
蘇督楊宇霆有旬日來寗就職之消息伹就職後仍須回奉因楊在奉所兼各要職一時不能脫離也當鄭省長奉到兼辦軍務任命時組織軍務廳任用人員本係商承奉方意旨原定軍務廳長兼總參議楊毓玽固爲楊宇霆所推薦惟因楊毓玽注重在津浦鐵路局長且職務極關重要故未來蘇就職至參謀長臧式毅副官長米春霖皆係先徵得楊宇霆之同意始由鄭省長委任者鄭之兼辦本無異於楊之遙領現時急急以明令發表蘇督之故則尙有一小原因津浦南段蘇皖交界及南京省城所駐之蔡平本軍隊素號勁旅最稱得力歸姜登選節制前數日蔡師長病危之信到奉（按蔡師長業於前夜病故於南京醫院）勢不得不　定姜之督　以資鎭攝蘇督當然乘機同時發表加以蘇人有用六十餘團體名義擁裁張宗昌督蘇者又有人歡迎姜登選督蘇者是蘇督人選虚懸日久大有夜長夢多之患至蘇　請求執政廢督亦正在紛紛積極進行故蘇督愈有早日决定以免枝節之必要况軍費一事最爲重要張宗昌之軍隊餉項雖已由鄭省長王財政廳長承認每月籌措二十萬元七月份業經在兩淮鹽梲淮揚關稅項下籌挪應付惟蘇省原有軍費尙未能確定預算數目其他軍隊更未解决督辦旣經發表負責有人職務所在自必將蘇省軍費確切規定省公署所劃出　園組織之軍務廳現巳將三處四課人員移住上將軍署辦公省署只留密電秘書收發承啓等少數人員將來揚督接任對於鄭兼辦所委處課官佐聞亦無大變更也 
[寗學界滬案後援會開會紀]  
　　南京學界上海慘案後援會於九月一日下午三時開會到代表十五校張鶴齡主席徐翼程紀錄（一）下關慘案調查委員宛希儼徐翼程貢端紳報告關於七月三十一日和記殺傷工人情形原報告書過長其内容多爲各報巳經登載者故摘要而叙述之一肇事之原因爲公司違背條約水兵擅行登岸二·行凶之眞相當工人向和記交涉工資問題時英海軍陸戰隊四十餘人武裝登陸將大門及樓梯口架槍攔截有印捕頭目率巡捕及水兵各持馬槍鐵棒木棍九節鞭等項兵器在樓上下咆哮毆擊工人無法逃避當時受傷者二十五人其姓名傷勢受傷地點凶手均早見前報不再錄該廠工人任某負責報告當時親見一人受重傷倒地又據打蛋廠工人李某報告四十四號工牌張海林於肇事後即失踪杏無昔息該公司連日在工廠附近架設機關槍禁人通過内情無從偵悉云云當經公推徐翼程根據報告起草宣言（二）議决推葛天民張鶴齡代表向江寗地檢廳聲述工人對於羅步洲控案寃抑情形（三）議决實行控告和記工頭李松山等原推之代表邵錢人宛希儼各因事離寗改推徐翼程爲代表（四）議决電催執政府速頒工會條例電云北京段執政農商部長鈞鑒工會條例未頒舉國渴望懇依據上海總工會所呈草案立予頒布無任翹企南京學界上海慘案後援會叩東（五）議决推徐翼程貢端紳代表謁省長請保護抵貨聯合會並陳述理由（六）議决推華　姚爾覺代表催商會將各貨罰欵滙濟上海工人（七）議决再向經濟保管委員會加撥五十元充會務费用（八）議决在存欵内撥一千五百元充工人敎育委員會經費議畢散會 
[南京快信]  
　　下關慘案後援會昨日開會推代表宛希儼赴京出席全國農工商學聯合會宣傳寗案 
下關救濟罷工委員會因和記開工在即由委員華睆 
等向警備冷總司令接洽請根據原訂條約與該公司交涉應仍用上年舊工人補發工資六日酌給重傷工人撫恤費 
東北陸軍第八師師長蔡平本病故發電報喪後各方發來唁電甚多遺職已由奉方當局電委該師第二十五旅旅長丁春禧暫行兼代昨（一日）即召集各官佐在司令部内會議一方維持本部現狀一方料理在寗治喪鄭謙派專員李文濱等襄辦治喪事務 
江蘇烟酒事務局長楊毓瓚接事後巳委丁乃澄充第二區分局長阮某充第三區分局長鄭兌充第四區分局長其他各區聞日内均須更動 
張宗昌派代表童好古來寗謁鄭接洽要公 
鎭江商埠警察廳長周鼎年因受地方攻擊及蘇紳章杰向省署列舉其種種荒廖巳由省令撤換改委馬錦春接充 
金壇縣知事鄒麟書屢被該縣議事會錄案呈省查辦茲有縣民陳文等呈請解散縣議會又有該縣士紳聲述陳等所請係受鄒指使具有報復作用鄭省長巳派員往查 
地方通信 
[松江]  
　　國民黨第九區分部成立松江縣國民黨第九區黨部於八月三十日上午十時假座由陽鎭公立第七校開成立大會出席同志二十八人並有金山縣黨部代表楊道宏俞志堅二君列席開會程序如下（一）向國旗黨　行禮（二）向總理遺像行禮（三）靜默聽殷其華君宣讀遺囑（四）推張傑才君爲臨時主席致開會詞（五）由籌備嗣陸志道黄金谷二君報告經過情形（六）俞志堅代表金由縣黨部致詞（七）選舉張傑才陸志這黄金谷殷其　曹彬如五君爲執行委員張景文姜志尙陸祥雲三君爲候捕執行委員（八）全體呼各種口號於是閉會下午二時接開演講大會由姜志尙張傑才楊這宏俞志堅等相繼演說是日　天　聽者有百餘人其中以農工方面爲多數散會時巳　鳴五下矣 
[蘇州]  
　　實行編設籌備隊吳縣市鄉公會及士紳於警備司令冷　在蘇時議决　警廳葆安隊改編爲　　隊分駐各鄉防　經　司令　事後已　山鄭省長　准　保安二·三·四·三隊改編爲省警備隊一營脫　警廳於九月一日實行保安第一隊　仍　警廳冷司令並巳委李國　爲駐　警備馬營長傳德標爲營附昨日（二日）巳與警備隊團長周　　來蘇　備接事矣 
蔡和林在蘇近狀新　相爭中之緝私統領蔡和林來蘇後至今仍　鐵路飯店本擬在奉直會館組織司令部以未得蘇常金鎭守使之同意致未果行　蔡巳先設辦事機關行使　機並通　北京鹽務署南京鄭省長山東張督辦謂各營長對於新任　澤芳一致堅拒請勿交卸　同進退解職後恐難　　請速派員　替俾卸仔　云云而各營長亦多來電擁蔡惟蔡昨又發電通緝第七營長吳樹　 
[金山]  
　　民會初選揭曉金山縣國民會議初選於上月三十日在縣公署投票上午八時起至下午六時止本月一日上午十時開票初選監督　席監視開票結果黄端履當選陳陶遺爲候捕當選人 
[崇明]  
　　將開辦團防隊崇明縣知事葛士傑　於各鄉盜案迭出人民生命財産異常危險擬　辦一不附屬干警局永遠設置之保護機關曰團防隊事屬争　不克待議會之議决而辦理故經費並不動支公欵另定團防　以充之其法富者出錢貧者出人聞已購步槍百餘枝不日即將編隊開操矣 
[無錫]  
　　昨夜南門外　警幾釀衝突無錫南門外黄泥橋東塊秋月樓茶樓店主盛阿二近向縣警察所領得演唱對白南詞之照會實則開演　　昨夜（一日）十時左右正在男扮女裝演唱淫詞該管警察第二分所長薛頌年以盛不應朦領執照演唱淫詞當即派警前往將唱漢　之張學英·張正保·陶阿銀等三人拘所該三人身服女裝一咱拖拽到所在塲聽灘簧之人等跟蹤到所以致警所門首聚集數百人咸欲入内觀視爲門崗所阻以致大起衝突有該處商團第五支隊團員　國士亦在人叢中欲入該所門崗徐鳳林加以攔阻鄧即不服而致用武嗣經人勸解始散鄧以警察兇毆商團償不能平即邀團中職員高某之子前去理論又被該所毆打即回團報告各團員聞悉大憤羣欲與該所爲難嗣經副隊長劉仲勛力阻始未前去報復當山鄧等與支隊長徐翼通報告商團公會總隊長許頌如許君面允轉陳楊翰西公會長當有相當辦法　下午該分所將張學英張根寳陶阿明陶阿珍李阿大等五人及執照一紙移送縣警察所訊辦該分所長薛頌年終日向各方面奔走疏通以期和平解决商團方面以棍責崗警王文貴即作爲丁事尙不應允謂旣巳陳報公會聽侯楊公會長嚴重交涉故當晚此案尙未解决 
[江陰]  
　　魯張派員來澄檢閱第一軍長張宗昌氏因檢閱所部軍隊事宜特委一等軍需官白曉樓借同駐鎭三十一旅旅部副官孟典臣於上月三十日早車抵錫轉乘澄錫小輪蒞江遂至東外皇府營部由駐澄三十一旅第七十一團第一營長王鴻升派憲兵稽查處主任郭次喬及警察第一分所巡官季玉清爲招待員三十一日上午檢閱軍隊畢正午假祝氏怡圍　會攝影紀念晚間六時許離澄軍警各界恭送如　 
[常州]  
　　國民會議初選開票未成武邑國民會議初選定於九月二日開票以組織者超過定額延至是日下午四時尙有迎春·太平·昇東·惠化·從政·政成·依西·安西·延政九鄉尙未將票　送到開票所致無從開票據内幕中人言組織者爲陳大猷·承遠軒·周季萍三人額定祇有二人陳大猷票巳充足承遠軒·周季萍票數不相上下均希望當選致發生暗潮九鄉票匭之尙未送到者係爲事前之疏通倘能一方讓步開票後可免爭執如能接洽就緒三日當可開票 
[南通]  
　　縣議會宣告成立縣麥事會巳於八月十日恢復議事會於九月一日成立其會所仍設舊貢院内議長于振聲（香谷）·邢啟才（演初）於一日上上時到會即日啟用鈐記山會函　縣署轉陣省縣　案一而分函各法國機關查　惟議員正式開議日期仍照前次談話會規定爲九月十日 
新棉登塲前　聞通邑新棉　將登塲刻下本縣及外埠商人巳　設行收費上海水安公司並於劉橋市特建房　以備收花時應用目前四　陳貨存底已　幾成有價無市之　鄉民稍有存貨者紛紛脫售皮花第　約售五十二三元本年新棉收成據棉棠公會估計較去歲爲少綠棉田雖多而收數减折此後一月中天氣大有關係又總商會上年辦理查禁潮花事宜成效頗佳刻正預備賡續辦理 
[鎭江]  
　　察看八公洞鐵礦山鎭埠山地極多類貨含有礦質奈無人開採故而荒廢近有旅滬商人蔣某對於　學深有研究特來鎭訪探當在南郊八公洞附近購得荒山一座計有七百五十餘畝　並由申　來　師乘與至山察看聞已經　　斷定係一鐵礦可供五百年之開採當覓得礦苗二塊即行携中研究俟製定計劃書及開辦招股等辦法後即將呈部立案從事招股開採 
鎭泰汽車築路近訊鎭泰汽車之組織喧傳已久現股本業已招足十五萬元在揚雇用監工職員定期於本月十日即行開始築路惟路線則將略有變更因立陵左近某姓之田不願出賣尙未解决故未公佈預定陽曆年内竣工一月一日試車全路計長七十九華里 
派員測量小車站遷移地線滬寗鐵路江口小車站久石遷移甘露港一帶之提議因某移關係迄今未見實行昨路局巳委測景員三人來鎭從事測量聞其計劃擬由南門旗站爲起點越東北門城外直達甘露寺江口 
[六合]  
　　各區選民之確定數各區調查選民手續完畢報經選舉事務所宣示在案現查准予更正補遺之限期屆滿計得選民總數九千四百四十三（六合市一千二百九十三·葛搪市三千零二十·瓜埠市一千二百十八大英集鄉三百九十二·竹鎭集鄉五百五十一·程駕橋鄉八百二十一·八百橋鄉八百九十八·馬家集鄉一千二百五十） 
縣署派員催辦民團縣署方面因匪風甚熾非各鄉各堡舉辦民團不能自衞今春迭次令飭各鄉總堡各董就地籌欵限期成立然迄今半載有餘報告成立者僅有數處昨由董知事特派掾屬潘京魯巡視各鄉敦促民團尅日成立以資聯絡而靖匪風 
[清江]  
　　警隊查獲肉票駐防淮陰三市縣警備隊第一隊頃據漣水張官蕩張董事報告謂有男孩一人被匪抬　淮陰三市　河北岸請即派隊偵查起出云云隊長張明才因事赴省當由排長徐某帶隊趕往指示地點檢查乃在大泓西岸朱姓室内起出朱姓别無他人僅有老嫗一口守尸遂由警隊連同老嫗帶送縣署辦理昨（二十九日）張姓方而已派人到縣署認領矣 
查貨交涉未了月之二十三日蘇六師滬案後援學生因查貨與縣城商界發生爭執茲經淮陰縣知事王垚警局長王容出面調停商界方面承認一次捐助滬工洋一千元爲要求學生永不查貨條件學生方面提出三項辦法大意希望商界月捐滬工洋一千五百元以後仍請商會每日派員會查各商絶對否認一面聲言不受檢查否則武力對待學生以同學多半歸里勢孤難與爭勝索性停止查貨一俟開學之後再爲檢查 
[徐州]  
　　日來謠言又作姜登選督皖楊宇霆督蘇命令昨巳到徐而河南軍隊前借剿匪爲由開到徐西豐碭轄境之張大屯等處數約兩旅乃於此時駐紮雙溝鎭之第三梯隊昨今兩日陸續開來又第二路郭松齡亦派步兵一團到此訓練一般憂時之士腦海中早印有七省聯盟之印象當茲更勳繼吏調撥軍隊因而謠言又作 
[平湖]  
　　孫督命題傳課講舍平湖葛君詞蔚倡辦尊古講舍業經一載茲請孫督辦　課各處報名頗爲踴躍題爲（一）好學近乎知力行近乎仁知恥近乎　　（二）　　　氏　兩浙　　　　今又　十年嘉屬爲人文淵藪更舉後起者十人各系小傳並各選詩若干首川　續捕　軒之採錄（三）現擬創辦文治學院略仿古代講學制度不取學校方式並與書院有别以期挽救末俗養成明體達川之材應如何分别學科曁敎授講演之法（四）擬　祭　清　公文限古曆月底齊卷 
國選近聞平湖原定二十九日在各區投票選舉國民會議代表三十一日齊集縣署開票後因新倉區搗毁票　李知事電省請示應否重選故三十一日未曾開票現經省署核定須行重選故已定五日重選七日在署彚齊各區同時開票 
[寗波]  
　　初選票被竊作廢之布告　縣國民代表初選監督江知事昨出布告云本日國民代表會議議員初選舉開票時發覺空票被竊數計二萬以上當經電呈複選監督在案現開票完畢前項被竊空票一律作廢除電陳初選當選人姓名外仰合邑人民知悉公聯會新舊交替會紀寗波各公團聯合會昨日（三十一日）下午三時開新舊交替會到俞佐庭等六人由陳李衡主席首由金夢麟代表王思成交卸各團一切手續次陳南琴等七人來函辭新任各職公議俟開大會時公决之次學生會及商會調查委員會等來函要求開會討論各項事務並陳孟旋提議甬江女生畢業事項公議於九月五日召集各團體開會討論次所有各團體聯合會各項委員會辦事細則尙須完全議决公推金臻庠等三人公同起草於大會通過之 
[紹興]  
　　六陵餘地屯　之建議紹興攢官六陵係宋代高孝光寗理度六帝寢地春秋祭祀收花等事均由宗室後裔華舍趙氏所管理前因浙軍第一師計劃擬在該處建築營房經該族子孫趙思林等分呈各當道請求免建巳由孫督辦批示予以保護現該族中有趙毓麟者以陵地現雖保護安知無人覬觎爲將來利害計莫善於屯　昨已提書建議謂母貪小利所有陵地均宜承糧過户陵前樹木除蔭木外均宜砍盡售於木行而宗祠可得鉅大之收入存入銀行其息或專培植族中優秀子弟欲求學而乏學費者至於廣地可　果木培養成林使族中無業而年壯者可作屯墾工人 
[台州]  
　　裁縫實行加價温嶺裁縫邇因生活程度日高不能維持生計爰召集同行議决男工每工增至銀洋一角六分女工每工增至銀洋八分茲假該邑三官堂演劇三夜以示實行加價 
選舉國民代表揭曉國民初選代表臨海於二十八日假育嬰堂選學次日在縣署開票項仲霖得二萬零八百一十票爲當選郎慶祥得二千一百八十五票爲候補 
[杭州]  
　　少年愛國會成立紀江浙工商學界少年所組織之少年愛國會於前日（八月三十一日）下午二時在杭州　橋直街開成立大會到二百餘人首由李劍華主席報告籌備經過及進行方針略　五卅慘案子吾人以絶大之感想吾儕少年應急起直追云云次推舉各部職員並表决演講部往外埠演講喚醒民衆以達到交涉勝利爲目的 
[蚌埠]  
　　皖省民便初選之調查皖省國民會議初選至昨日（一日）止六十縣中除有特别事故如望江六安宣城旌德秋浦宿縣太和　陽盱眙等處或因匪患猖獗或因潰兵過境已呈請吳督展限數日外其餘均已先後竣事吳督訂於本月漾日（二十三）在蚌埠舉行覆選巳令行各縣知事通知初選當選人迅速來蚌務於九月十六日前報到茲先將各縣初選當選人就調查所得者報告如下潛山葛夢之·　江倪大來·英山胡贊揚·和縣王大煜·含山姜兆熊·休寗林　璜·　縣陳年福·寗國劉　文·太平王家檢·繁昌汪海繁·廣德陳言·鳳陽高樹梅·懷遠孫易元·　縣章心培·蕪湖趙儒榮·霍邱張敬舜·頴上華維嶽·合肥李國　·旱陽寗文祺·束流胡家　·太湖吕小樂·祁門胡昭璜·鳳台劉式衡·蒙城王效文·郎溪劉美鵬· 
 
 

Page 12

 
 
1;第一萬八千八百六十二號;中華民國十四年 西曆一千九百二十五年九月三號
星期四 * *商對市况 
[北京專電（二日下午六鐘）]  
　　前塲玖陸開盤三五七五低至三五五五收盤三五六二五成交一百八十餘寓鹽餘券開盤一七四收盤一七三七五成交四萬後場玖陸開盤三五六低至三五五五高至三六二收盤三六一五成交二百萬在零 
[釐短拆長]  
　　昨日洋厘市况又見改小計前市做開七錢二分六釐後市亦然較前日小去八毫七忽半銀拆於早市爲二錢五午市弗動較大六分一小同行做開江角大起三釐計改爲六錢一分二釐廣角則續小五毫爲五錢四分八釐二五銅元未動仍爲三百二十四千文角坯較小一文爲一百七十七文衣牌小去三文計二千三百五十二文貼水大起二文爲五十九文云 
[國内匯兌市况]  
　　上海銀行九月二日國内滙兌行市報告云今日津電跌五錢爲一千零五十五兩五錢滬掛牌爲一千零五十八兩五錢京公砝爲一千零五十兩零五錢漢電爲九百六十七兩一錢二五滬市爲一千零三十七兩跌去七錢五分洋匯京爲一千零零一元漢爲一千零零三元津可平滙濟南銀跌去二兩爲一千零四十五兩洋漲二元爲一千零零六元烟台青島均未動計估銀爲一千零三十八兩洋爲一千零零二元膠足爲一千零零七十三兩洋爲一千零零六元九江漲起二兩爲一千零零六元蕪湖爲一千零零四元安慶大通同爲一千零零五元高起一元其餘江浙各埠均與昨市同未有變更云 
[神户英美匯市電訊]  
　　昨日神户滙兌市午前電日美賣價四十元零三角七分五買價四十元零五角均較前日回高二角半日英賣價一先令七辦士九三七五買價一先令八辦士各較前日高○六二五正午來電日美賣價四十元零四角三分七厘五較午前續漲六分二厘五買價四十元零六角二分五續漲一角二分五午後來電日美賣價又漲一角二分五改爲四十元零五角六分二厘五買價不動仍爲四十元零六角二分五日英賣價改爲一先令八辦士○六二五計高一二五買價續高一八七五改爲一先令八辦士一八七五 
[東匯掛牌回大二五]  
　　其餘完全弗動 
昨日星期三各匯水掛牌於九時半由滙豐銀行開出價格惟東滙回漲大二五改爲五錢一分七五其餘完全無動計先令仍爲三先令二辦士七五印滙二百十二羅比七五法郎一千六百七十法郎美滙七十八元半香滙七十六兩嗬滙一百九十三盾新滙七十三兩 
[先令市况平疲]  
　　昨日先令掛價未見改動仍爲三先令二辦士七五銀行暗盤上午賣價爲三先令二辦士七五至三先令二辦士八七五買價計三先令二辦士八七五至三先令三辦士收盤交易平平午後照例無市 
[美滙市况稍軟]  
　　昨日美滙揭曉不動仍爲七十八元五角銀行做開之價上午賣價爲七十八元七角五至七十八元八角七分五買進之價爲七十八元八角七分五至七十九元交易不暢午後照例休息 
[東匯市况趨緊]  
　　昨日星期三東滙掛價回大二五改掛五錢一分七五銀行交易照例祗有半日之市面成交尙稱不惡價格較上日續見升漲計上午賣價爲五錢一分三七五至五錢一分二五又至五錢一分三七五收盤買價爲五錢一分一二五至五錢一分又至五錢一分一八七五 
[標金復見堅漲]  
　　昨日星期三大條近遠項均無更改美滙兌開收兩盤各小一二五銀價亦小一二五日美大二五日英小一二五十月份標金開盤較漲五錢爲二百四十九兩五錢先令揭曉東滙大二五餘均如前未動該時金價爲二百五十兩零四錢人心於初時尙佳以是標金升至最高價爲二百五十兩零七錢後因日滙内價又見轉疲人心即亦隨之而弱故金價又跌至二百四十八兩六錢爲全市最小之價收盤回升至二百十九兩八錢因銀行東滙收盤亦見轉緊所致也熗赤開盤三百二十四兩收盤好起五錢爲三百二十国兩五錢登賬結價九月份爲二百五十兩十月份二百四十九兩補水二百五十兩午後標金開盤爲二百五十兩先則人心尙定做開曾升至二百五十兩零三錢後又趨疲金價復漸跌至二百四十九兩一錢復因大連帮買進金價即見升好至二百五十兩零四錢收盤爲二百五十兩零三錢較之上日又漲起一兩三錢全日高低相差計二兩一錢交易頗稱暢旺云 
[公債漲跌互見市况平平]  
　　昨（九月二日）期現貨各債雖開出頗多而市况則較前略週市塲人氣徵形閑散期貨市價變動徵細合計全日期貨成交額一百五十五萬元内九六公債八十九萬五千元金融公債三十一萬元整理六釐二十七萬元七年長期七萬五千元現貨交易共僅七萬八千元中九六公債五萬五千元五年一萬二千元整理六釐六千元金融七長整七合祗五千元至昨市各債市價　勢甚形呆定全日高低差額咸祗二角許即漲跌亦不一律各債全視需供情狀而互爲漲跌較前日如金融整六期貨十一月期各續漲四角整六期貨十月期及金融七長現貨亦略好一二角九六期現貨較前日回跌二角許整六現貨跌下三角七長金融期貨九十月份亦略縮半角許五大整七各成交一盤比前均漲起半元茲分逑如後 
金融公債金融千元票現貨於後市成交一盤價九十元零九角半較週初好起一角期貨九月期九十一元一角比前中小一角半較前日回下午半角十月期八十八元六角半較前市不動比前日亦　半角十一月期祗前市成交一盤價八十九元較前日續漲四角 
整理六釐整六現貨亦祗後市開出一盤價七十五元七角較前日回跌三角期貨九月期七十六元一角半比前市大五分較前日不動十月期七十六元六角半較前市漲高一角半比前日續漲一角半十一月期七十七元四角較前市漲高三角比前日亦續漲四角 
七年長期七長市而仍不振現貨六十八元七角比前日回漲二角期貨九月期六十九元一角半比上週跌下一角十月期六十九元一角半較上週小五分十一月期仍未開出 
九六及其他九六現貨三十五元六角較前市小二角比前日回跌二角半期貨九月期三十六元零五分比前市大一角較前日回跌一角半十月期三十六元一角半比前市大二角較前日亦回縮二角整七價八十元零五角五大八十六元五角較前各漲高半元華商證劵股價與前不動仍計四十四元 
[外股市况仍清]  
　　昨日星期三外股市况公會向例上午半日市面營業交易頗爲清淡各股市價略有數種更動紗廠如怡和股大起一錢計八兩五錢上海仍爲五十三兩新股二十六兩東方二兩七錢五未有變動船廠如耶松一百十五兩較前爲小蘭格志巳加一兩計二十六兩電車加二錢五計十五兩二錢五可的牛奶栅賣價巳减去五錢計爲十兩零五錢公共汽車賣價十一兩五錢保寗二百六十五元揚子三十五元泰興一百零三元福利四元七角五均與前相仿正式受主缺少故成交價如舊至橡皮市已見俏計四十一種内給價有三十二種趨高蓋因倫敦來電市價忽漲一辦士計三先令六辦士半新加坡亦加四分半計一元三角二分半於是本埠人氣上千然實際受主仍鮮成交僅亞而立伯兩種亞而做開九兩價如前立伯九月份一兩九錢餘無成交 
[紗平花漲]  
　　現紗毫無起色期棉因日商購進而漲 
昨日星期三美棉因出口增加旱區缺雨及空頭抵補市况轉堅計期貨漲十六至十九磅音現貨漲十五磅音英棉期貨漲八九點現貸跌十五點印棉停市大阪現紗二十支藍魚及紅財神跌二元十六支福島跌一元十六支三馬跌四元本埠現紗因客胃較淡賣價平疲棉市因美棉轉堅及空頭了結稍形堅挺現買賣雙方均集中於九十四月期存帳數量已達十五萬擔此後忽漲忽跌正有無數風波在也茲將期現紗花市况分列於後 
期紗紗布人鐘標準繼續停市 
現紗客帮方面交易仍無起色僅由寗波福建廣東内地野鷄等帮共進二百餘包内以廣帮進胃爲較　價跌二錢五分光景廠家未聞開出各牌市價列左 
十六支雙象一七四·○○二十支金城一九七·五○十支得利一五九·○○ 
十六支大發一七五·八五二十支採花一九二·二五十二支雙喜一六二·七五 
十六支人鐘一七五·五○二十支雙馬一九二·二五四十二支雙鹿二六二·○○ 
十六支汽球一七二·五五二十支雙象一九二·五○ 
期棉通州標準前市因美棉轉堅買氣稍盛然放膽購進者依然不多故市况較清近期漲二錢五分至三錢遠期漲一　至一錢五分後市因空頭了結又行向上惟本月期因日商購進獨漲三錢五分全日共成交三萬三千六百擔收盤價列左 
九月期三八·○○漲·六五十二月期三六·三○漲·二○ 
十月期三六·九○·四○一月期三六·二五·一三 
十一月期三六·三五·二九二月期二六·三○·一三 
現棉昨日第三批餘姚新花到有大批爲數計有二千○五十包廣東帮稍有買進每擔開價三十六兩比第二批折小七錢半火機花現雖未見新惟期貨巳有買賣昨某花廠抛出新火機花四百包開價三十五兩七錢五由日商東棉洋行辦進訂定十月份交貨棉市自新貨上市後近日市面逐漸疲落銷路亦清淡而購貨者皆趨觀望茲將廠商行號昨日所購進之市價分錄如左 
火機花三五·七五東棉進四○○擔十月送打包廠 
火機花三六·　○蘇綸進二○○擔二禮拜送廠 
姚花三六·○○廣帮進六○○包現貨棧交 
粗絨花三五·七五蘇綸進一○○件現貨送火車站 
[利物浦棉業交易所開拍國産棉]  
　　利物浦棉業交易所巳於一日開拍帝國所産之棉及其他各種棉花副理事長謂就今日帝國所産之棉之交易額而論他日不難超過美花之交易云 
[三品惡化　（二日大阪電）]  
　　三品市塲每逢月初地方織布業均須進貨乃本月適逢盛夏織布界生産均呈過剩之狀故銷胃毫無起色三品人氣因之益趨疲軟云 
[大阪紗市漸軟（二日大阪電）]  
　　棉紗現貨因期市無力人氣不振行情漸趨跌風中等二十支九月期叫價爲三百二十四元成交二百包 
合同三十支現貨三七八·○○ 
合同三十二支現貨四○二·○○ 
福助二十支九月期三二四·○○ 
[大阪布市不振（二日大阪電）]  
　　棉布市况因紗市續跌人氣益疲銷胃毫無起色行情回跌甚猛二幅布小去四角其他均小去一角　 
[絲市轉清]  
　　昨日洋莊絲市轉趨清淡歐美各莊均以海外銷路漸衰横濱絲市沉寂以致交易頓减　經卒以去路停頓成交毫無輯里乾經仍祗信孚進上等貨一百包絲價堅定川魯黄經亦惟信孚談進中等貨四十五包絲價如舊而八繭灰經上等貨雖又開出一百包絲價竟疲少二兩五錢云 
[横濱絲市觀望（二日横濱電）]  
　　生絲現貨一二需要之家仍徵有進意人氣亦極安定惟持價廉則買主義如日本生絲公司欲進最優等貨三井及其他亦擬補充缺貨而吃價不大賣方棠價又昻以敎雙方相差　鉅　　　成人氣反因之觀望云 
絲屑市况又在交涉中人氣尙好 
[洋莊茶市轉趨暢達]  
　　昨日星期三二本埠洋莊茶市轉趨暢遼俄莊新泰洋行對於貢熙珍眉兩項又復注意搜買白頭莊鑒於各路來源之竭　與夫市上存底之稀少知綠茶貶跌不易亦均紛紛動辦英美等莊現市雖多觀望然比較需要者少市面仍佔優勢昨日全市成交各路紅綠箱茶總計四千九百九十四箱其中珍眉貢熙兩項約佔十分之七貢熙市盤較前日見漲三四兩珍眉市盤見漲二三兩其餘綠茶亦均堅定惟紅茶市面因低莊不合海外銷路仍無重大發展云 
[期粉初堅後漲]  
　　客帮因價小而動辦近期漲風較高 
昨日粉市已趨轉機綠後市津帮等因見粉價較廉紛起　購而廠家亦因市盤關係亦出纔持故行市已趨漲勢上午開盤後因承前數日步跌之餘雖見實銷復有活動趨勢而鑒於前日客帮或進或出投機圖利恐仍前日之故技市氣仍然不振開盤後初仍疲跌迨至收盤時因見客帮購胃稍濃價均略好午後實銷方面因粉價合算粉起抛購近期而遠期套頭進行亦健故各月市盤均趨漲勢而尤以近期漲度爲高收盤結果本月份爲二兩二錢九分較前日收盤價漲分半八月份亦爲二兩一錢九分較漲二分半九月份爲二兩一錢七分半較漲七厘半十月份爲二兩一錢七分二五較漲半分期粉成交額上午四十二萬二千包下午二十六萬四千包收市二十四萬包共計九十二萬六千包現粉無出云 
[糖市微漲]  
　　昨日公會市况因有　户劃進市價乃又上漲本月份開六兩五錢八月份六兩五錢五九月份六兩五錢五後盤九月份更升至六兩六錢惟本月底及八月底則趨平疲念四號粗砂明年期貨抛盤二三月份六兩四五月份六兩零五分均新規外稅吸胃甚衆云茲錄各價如下三温半六兩四錢五三温七半六兩五錢四温六兩六錢四温半六兩八錢燥荷白七兩八錢二十四號粗白六兩三錢省提青四兩四錢省黄青四兩三錢省隆青四兩二號小吕青五兩六錢三號小吕青五兩二錢四號小吕青四兩七錢又本埠上海氷糖廠出品車氷仁字爲十兩零七錢義字十兩零四錢禮字十兩零三錢智字九兩五錢信字九兩元字十一兩亨字十兩零六錢利字十兩貞字九兩八錢福字八兩祿字七兩五錢 
[五金市價變動無常]  
　　昨日五金市况銷路尙形不惡各客帮談判與交割之貨皆在活動地位惟售開之價因憾於到貨關係頗有進退無常之勢故各價因有起而復落落而復起之消息傳聞於市塲云 
[煤市走銷尙暢]  
　　昨日星期三絲紗高用煤去胃仍暢鐵灶煤銷路稍淡午前各碼頭上皆有大批現貨裝出撫　芳雄等貨走塲更旺咸交各有五百餘噸之多價稍騰高錢許惟他貨售盤均趨平定 
[油豆餅業整頓該業月報]  
　　滬南豆市街采菽堂之油豆餅業總彚市之所逐日同業行號開出各貨及銷路數目每至有終由該業之萃秀堂飭派司月調查並收到捐欵闰單報請公所惟睡三卅慘案及前月抛盤豆餅期貨發生糾葛公所以同業被期貨牽案營業大爲减色市面不振故異常注意特召同業集議討論之下按月采菽堂之買賣必須查市面漲落銷路盛衰到貨多寡存底如何一一調查以便參考而能比較並由公所編册分送同業而上月份之采菽堂開出各貨已由司月開單報請公所計大簍豆油共开出四千五百件各種小簍豆油六千三百件内生油三千七百件各口黄豆五千石各口豆餅五萬五千片查豆油比前月多一千五百件黄豆多二千石豆餅少去五萬餘片當將開出數目先行揭曉於采菽堂俾同業各行號周知云 
 
 

Page 13

 
 
1;第一萬八千八百六十二號;中華民國十四年 西曆一千九百二十五年九月三號
星期四 * *本埠新聞 
[總商會爲關稅會議函徵會員意見]  
　　本埠總商會於八月二十九日議决對於關稅會議一面電請全國商會聯合會召集臨時會議詳加討論一面分函入會會員徵求意見以便彚案辦理等情早誌本報茲將該會通告全體會員面照錄如下逕啓者接准全國商會聯合會函開查江蘇省對於關稅會議提案甚多經評議會討論辦法僉以關稅會議不日開會省各區事務所總商會如有建議之處均於本年十月一日以前函寄以憑彚齊辦理等由本會業於第十八期會董常會提出討論僉以關稅會議爲期不遠向全國商會聯合會提議召集各省區商會代表開會討論俟各省區商會代表行經上海時先開預備會以資接洽並分函本會各會員徵求意見推定會董勞敬修·王曉籟·顧子槃·沈燮臣·何積璠·五君專任其事並延請熟諳稅務人才以備顧問等由議决在案查關稅會議一事不獨國際關係重大而於商民利害切膚尤應急爲討論用是錄案函達惟祈察照迅予發抒意見尅日見示以憑參互考訂俾獲集思廣益有裨關稅前途萬勿遲緩無任企　此頌時祉上海總商會謹啓九月二日 
[總商會答復英商會]  
　　總商會爲英國商會來函事昨日下午四時開臨時會董會並召集五卅委員會各委員列席到者三十餘人虞會長主席報告英商會來函原文並商議如何答復經衆討論僉謂英商會旣有來函表示誠意本會自應具函答謝當塲通過函稿定次日繕發云 
[中華書避印刷所工潮解决]  
　　中華書局總廠印刷工人向公司提出要求不遂以致發生罷工風潮雖雙方談判數次然均不能解决延至昨日上午雙方始正式簽字此次風潮即宣告結束茲將雙方談判之經過情形詳紀如下一日下午一時許印刷所所長唐駝爲謀速於解决起見特約工人代表四人在唐君住宅作私人之談話唐君對該四代表稱工會方面雖另舉代表八人然仍須根據前十二委員協同商榷條件均不可推翻該十二代表總求自保全體工友之名譽爲是該四代表亦即認以爲然即召集全體大會通過經大會通過後即於晚間九時許推代表八人至印刷所之會客室與唐駝正式談判談判之餘公司方面對於包工工資除巳允增加之百分之七·五外自十月一日起改作增加百分之十其餘各條悉照前十二委員之原議雙方即和平解决并約定於昨日（二日）上午十時工會出席代表十九人與公司全權代表唐駝·王家瑜兩君雙方正式簽字簽字後即由工會通告全體罷工工友於即日下午一律上工云又公司方面消息稱昨日（二日）上午十時由工人方面推舉正式代表十九人與印刷所方面正式代表唐駝王瑾士兩君在印刷所磋商條件雙方均極諒解至十二時即商定圓滿辦法雙方簽字下午已照常工作茲事能如此迅带解决實由雙方感情素洽云 
簽訂條件情形及條件内容國民通信社云上午十時工會籌備處委員王鴻昌十一人及罷工代表梁寳海等八人在工會舉行聯席會議由罷工代表馮瑞堂報告與廠方交涉經過要求十一委員同往簽字十一委員以前此委員銳義被彼八人設法推翻現復要求簽字故須謝罪及愼重向大衆聲明方允簽字當由唐霖坤·凌德潤·二人謂以前種種　言幸勿輕信並望以後仍行和衷共濟云云十一委員至此乃允入廠簽字條件共十三條詳細條文條件上訂定不能宣佈大概爲（一）對於工會俟政府工會條例頒布後再行依據辦理（二）工資包工者九月份起加七五十月份起加一成（三）改良待遇一層由公司隨時注意之（四）工作時間定八小時半（五）例假一條與商務同大概爲中秋·端午·各放假半天五一·五卅停工與否隨同大衆計簽字者爲公司唐子枚工務部長王瑾士工人方面十一委員毛飛·楊雲生·劉孝全·商有洪·王榮吉·徐秋生·生鴻昌·黄乾初·許炳生·徐鎭清·胡文元罷工代表凌德潤·馮瑞堂·周廷生·柳培卿·高萬成·唐霖坤·王子靜·梁寳海簽字條件共爲二份一存公司一存工會工會方面則由委員會議决交委員胡文元保管 
工會成立大會詳情昨日下午二時中華書局工會假曹家渡某處開成立大會到二百餘人印刷總工會代表鄭君主席徐秋生紀錄主席報告略謂中華書局工人本有二百餘人之組織屬於印刷工人聯合會當商務書館罷工後即籌備組織工會其後報告約有四點（一）因罷工而得成立工會亦爲工人勝利之一（二）此次中華罷工因無好組織所以無大勝利（三）工會乃工人權利之保障（四）工人應防備工賊尤當注意某某聯合會馮瑞堂報告交涉經過略如前述梁寳海逐條解釋條件通過工會章程（章程另錄）選舉職員議决由十一籌備委員暫時擔任俟内部組織就緒再行召集大會重行選舉上海總工會第五辦事處代表高君演說略謂工人集會自由約法所許乃今日諸君如此重大之成立大會祗得於冷僻處所舉行法律不加以保障此是何等痛心希望諸君同其他工肥一同奮鬭並望注意不良份子之破壞云云最後高呼工人階級團結萬歲中華書局工會萬歲上海印刷總工會萬歲上海總工會萬歲全世界工人階級團結萬歲五時許散會 
中華書局工會章程第一章總綱（第一條）本會由中華書局全體工人組織之故定名爲中華書局工會（第二條）本會以增進工人智識改良工人待遇實行互助聯絡感情擁護工人利益爲宗旨（第三條）本會隸屬於上海印刷總工會一切行動須與上海印刷總工會所屬之各工會相一致以統一上海印刷工人之組織第二章會務（第四條）本會會務分下列數種（一）書報室（二）工人子弟學校（三）體育部（四）工人補習夜校（五）储蓄部（六）疾病醫藥部（七）游藝部（八）失業介紹部（九）演講部（十）消費合作社（第五條）本會各種會務依本會能力和需要次第舉辦第三章會員（第六條）凡屬中華書局總廠工人經本會會員一人以上之介紹支部幹事會之通過執行委員會議之批准者均得爲本會會員（第七條）會員入會時須塡具志願書（第八條）本會會員倘有轉入本會區域範圍以外之印刷所工作者即須報告本會由本會介紹加入其他工會（第九條）本會會員有享受本會所舉辦一切事業之權利（第十條）會員有下列行爲之一者經支報告執行委員會由執行委員會會議之通過得令其出會（一）違背本會章程者（二）不遵守本會議决案者（三）三月連續不繳費者（疾病期内不在此例）第四章組織（第十一條）本會之基本組織爲支部以會員之工作部份劃分每部份有會員十人以上即須組織支部舉幹事三人至五人辦理一切事務倘會員不滿十人者即成立一小組附屬於就近支部舉组長一人負責之（第十二條）支部人數過多時即須分設小組舉組長一人辦理一切事務（第十三條）由全體大會選舉執行委員十一人候補委員三人組織執行委員會辦理本會一切事務（第十四條）執行委員之職務分配如下委員長一人秘書委員一人會計委員一人宣傳組織委員四人交際委員三人庶務員一人（第十五條）全體大會爲本會最高機關全體大會閉會時執行委員會爲最高機關（第十六條）報行委員會支部幹事小組組長任期均以半年爲度第五章會議（第十七條）小組會議每星期開會一次（第十八條）支部會議每二星期開會一次（第十九條）支部幹事會議每一月開會一次（第二十條）執行委員會每星期開會一次（第二十一條）本會全體大會每半年開會一次遇有重大事體發生時經支部幹事會議之通過得召集全體大會第六章會費（第二十二條）本會會費分下列四種（一）八會費每人小洋一角有願特别捐助者自由認定繳納之（二）常月費分小洋一角二角三角四角四種由會員入會時自由認定之（三）特别捐如遇必要時得由執行委員會之通過實行特别捐（四）外界熱心人士如有無條件捐助本會亦可收納（第二十三條）會員常月費由小組組長收繳支部幹事再由支部幹事收納彚交會計第七章附則（第二十四條）本會章程在全體大會或代表大會通過後即發生效力（第二十五條）本章程如有不妥之處得由全體會員過半數之提議修改之 
工會報告今日全體上工風潮現已解决昨日全體工人大會時即由工會籌備委員會委員長王鴻昌報告各工友明日（即今日）全體復工云 
[墨色石印工人罷工昨訊]  
　　印書工人提出八項 
國民通訊社云本埠各書局墨色石印工人前日起罷工巳詳昨報昨日上午九時該工人所組之印刷總工會第六工會假全業公所開成立大會印刷總工會徐君主席世界書局代表周君報告該避廠主謂秋季敎科書出版後石印工人即停工三個月亦不妨云但我儕工人仍當堅持條伯廠方停工二三月我人須罷工四月云次選舉職員計當選者委員長周成山·委員秘書陳金德·會計沈全甫·宣傳組織張長根·江阿期·高祿生·尤阿寳·交際周業發·陳阿慶·郭阿毛·庶務傅阿三·候補委員陳阿定·周培六·席阿三·李阿四·汪四文·又議决製版膠紙印書三部工人開一聯席會議討論罷工事宜定當晚九時開會云 
印書工人條件八項前日報载條件八項係製版工人所提出昨日石印印書工人亦提出條件云爲百物昻貴米珠薪桂難以維持要求提加工資而全生計事竊維我石印一業發明之初工作在百業之上迄今已歷數十年查近來各業工價已加有數倍者惟我石印墨色印刷一業三年之前增加二分且各印刷局所給工資參差不一有每千祇一角三分至二角三分之上下若照前定之工價則萬難支持生活同人等咸踏危境這不得巳再四思維愛邀集同人議决最低限度要求等事開列於後（一）有承認各局領袖代表全體工人一切事務之權（二）自七月十六日起普通書每千一律大洋三角如報紙法帖兩面套印加半若印連史法帖作二　後工資須於大小月底發給（三）每石上車無論百數者均作一千計算（四）每逢初一日望日同人定爲一天（五）如車上出樣之後統作普通印行不負責任（六）凡開除工友須得領袖同意力爲有效不得私自停歇（七）其餘一切以上要求等事務望業主限三天内答覆（八）將此苦衷理由增滿一律大洋三角之數有五六人之分派詳呈局主先生察核委員長周成山理事沈明達 
[郵務員對於要求津貼之談話]  
　　國民通訊社云自郵務長多福森氏回滬後郵務員要求津貼之說　然而起而其實此次郵務員之運動對於郵局僅取建議之形式并無要挾性質多氏對該員等之建議旣多數贊同即郵務員方面亦正預備於今日再開大會綜合全體意旨詳具說帖作和平之要求本社記者昨晤某重要郵務員詢以此項運動眞相某君爲解釋甚詳其言曰（一）此次郵生以下實行罷工一郵務員亦表同情但因地位關係在職務上對社會各方均有責任故絶對不能參加此爲上次罷工時郵務員所取之態度自多郵務長北上後此問一部分郵務員乃作一建議書内容對於職工地位之改良與夫郵務之發展詳論無遺多氏頗重視之回滬後一方面對郵務生以下所組織之公會代表作滿意之報告他方面酌量指定郵務員十二人咨詢各種意見作非正式的友宜討論報載稱斯十二人爲代表實屬誤傳（二）郵務員此次運動其性質不限於要求而爲建議的方式其建議所云大體上雖對於自身問題有所論及但其範圍并不限於區區之津貼問題現郵務生以下職工罷工所得之結果爲津貼至薪水標準仍照部定章程此項新章雖優於舊章其决定颁布在罷工前惟因時間關係在上海局發表時罷工巳爆發矣後因總商會虞洽卿氏之調解以上海生活程度奇高准加津貼爲調濟的通融辦法（三）多郵務長性情極和通頗肯容納衆意但其職務權力僅限於上海郵區之管理·重要案情仍須由最高機關北京總局解决之故此次郵務員之建議多氏以個人論極表同情祗須同人詳加考慮作一合理之說帖推代表正式呈上然後轉遞總局聽候總局之裁奪此爲正當合理之手續除此郵務員并無其他舉動郵務員在職權上處中間地位且均受過高等敎育但知秩序進行尙不擇要挾手段苟欲罷工則在上次風潮期中可以同時響應何必放此馬後砲故在策略上斷不出此且郵務員大多富於責任心在作此建議改良運動時未嘗聯相到此不祥之「罷工」二字此種捕風捉影之談駭人聽聞影響頗大（四）多郵務長旣拒此開誠布公之態度故此次郵務員合理之運動抱對内毫無秘密可言惟具體辦法未嘗産生前對外界發表暫主鄭重蓋恐不正確之消息擾亂輿論影響非淺也 
[郵務公會開會紀]  
　　要求即日發給八月份津貼 
募集十萬元爲公會基金 
郵務公會前晚七時在會所召集各間各支局支部幹事緊急會議公推委員長王荃主席議程如下（一）代表報告晤郵務長情形略謂昨日（星期一）上午九時往謁多郵務長多郵務長當即詢予等曰「余此次赴京君等所抱何種態度」予等答謂「感激」多氏謂「余巳知矣蓋余抵申時君等均赴車站歡迎惟感激在其次所望君等對於郵務上尤須努力余此次赴京頗受責言惟余以三十年服務資格爲君等而爭當使君等滿意也現津貼業巳不成問題可以如數照發至於八月份津貼亦當於二三日籌發公會巳承認惟須繕就中英文章程各一份以備立案工作時間長短問題因各問情形不同容再考量余生平以公正爲前提自當極力改良再此次出力人員决不追謁詢因余承認彼等爲郵務生及以下人員之代表自當尊重即公會辦事人員亦然云云（二）遣派代表明日再謁見多郵務長要求八月份津貼限於本星期内實行發給（三）議决一致擁護公會（四）議决募集十萬元爲公會基本金由各支部幹事至各小組討論募集方法分投活動（五）議决於八月份津貼中各級人員均抽取十分之一作公會開辦費如學校·閱報室·圖書館·等即須開辦後復討論内部組織事宜至十一時始散會云 
[郵票有加價消息]  
　　遠東通訊社云此次上海郵局罷工結果交部每年損失爲數甚鉅該部以爲非郵票加價不能彌補交部以前途進行如無妨碍不久將宣布舉辦云 
[五卅存貨出口問題]  
　　學生聯合會表明態度 
國民通訊社云振華堂洋布疏銷事曾由該公所請總商會擬定辦法但以此項辦法未臻妥善且事前未徵求各團體之同意故未能施行近聞各方對於此事意見有巳漸接近之說本社記者以此事關係重大往上海學生會訪該會重要職員蔣宗文君叩以意見蔣君對於意見接近之說完全否認茲將其談話記之如下五卅以前貨物處置問題原由各團體所組織之檢查出貨委員會辦理蓋以此問題關係非常重大非由各團體共同擬議辦法監督處理難免流弊百出前次貨物出棧時係依照各團體所擬定之辦法執行所以尙無若何流弊至於出口問題本應由該會召集各團體共同討論後因總商會深恐各團體對於劣貨出口處置太嚴有傷血本願負責辦理該會因接受總商會意見是以第十二號通告中有出口問題當容總商會另議辦法之一語但該會又復鄭重聲明出口問題事關重大非一地方一團體可能解决若非通盤籌劃窒碍難行弄巧成拙亦意中事（見八月二十一日檢查出貨會致總商會函）可見總商會對於此事雖可代擬辦法但决無單獨執行之權蓋辦法之良否須俟出貨委員會各份子之審查結果方可執行今總商會擬辦法時旣不徵求各方意見又復單獨執行其藐視各方之意見殊堪詫異敝會與全國學生總會會於日前登報通告各地請弗受其欺現總商會頗感到實行上之困難所以在私人談話問有擬與各方恊商之表示然敝會從來未有放棄原有之主張近來報載各方意見已漸接近五卅存貨解决之期不遠其實總商會從未向敝會正式表示或磋商何由接近今日（二日）各報復謂叫莊業有於本月八日開叫之說先使人心趨於廉價之賣買而後乃得打破五卅以前五卅以後之界限振華堂洋布公所於六月二十二日大會議决不定英日貨然大利所在亦難保無貪利者不爲轉手買賣以掩飾一時之耳目總之在英日交涉未了以前敝會對於扣貨問題仍當本初衷進行决不變更至於振華堂貨物之出口除由各團體商酌一具體辦法外如任意出貨仍當予以扣留云 
[通電與復工問題]  
　　關於英工部局電氣處復工與通電事迭經中英官長再三磋商初工部局祗允二千八百工人之復工因罷工期内雇用之俄人一時難以撤退之故嗣又經許特派交涉員與工部局總董費信惇以誠懇之談判始允無條件完全復工等情巳誌報端茲昨探聞中國官廳與總商會磋商之下對於總工會提出之五條件及罷工期内之損失另籌適宜辦法處置之巳由總商會與總工會往返函商大致業將妥洽所以一時未能解决者即罷工期内之補助費一俟此問題疎通當可完全復工通電是故電氣處之復工爲期不遠矣昨許交涉員巳將雙方接洽情形密電外交部南京鄭督辦兼省長核示遵行云 
[電車工人復工交涉之停頓]  
　　關於淞滬戒嚴司令部出任調解公共租界電車工人復工各情巳迭誌本報茲據電車公會消息司令部方面曾經再三勸導早日復工免各工友感受生計影響但該會對於司令部之調解極誠感激惟公司方面於復工條件迄無誠意表示各工人僉以此種結果關係我國民氣故一致抱定决心堅持至該會除總會外尙有第一第二兩分會總計罷工人數約在兩千人以上其中有三 
 
 

Page 14

 
 
1;第一萬八千八百六十二號;中華民國十四年 西曆一千九百二十五年九月三號
星期四 * *分之一巳上工故巳將第一分會歸促放總會以節經濟而第二分會則仍與總會取一致行動刻下總計罷工人數尙有一千三百餘人云 
[廣帮木業工會提復工條件]  
　　廣帮木業工會係東華船廠木工部全體工人所組織五卅以後即一致罷工堅持三月之久近來銅工部業巳磋商上工昨該工會亦提出復工條件五項要求總工會持向廠主磋商條件如下（一）承認工人有自山組工會之權并承認工會有代表工人之權（二）工人一體復工後不得藉　開除工人及因此次罷工開除工人（三）發給罷工期内工資百分之五十包工工人亦包含在内（四）增加工資百分之十五工資一律發給大洋包工所議定之價亦照一五抬算（五）優待工人尤須改良工作條件云 
[濟工聲中之工界消息]  
　　京中大滙到捐欵北京中國大學滬案後援會致函上海總商會謂因滬上罷工工人一切生活亟待維持特捐到大洋六百七十六元一併匯奉祈貴會代爲檢好設法分配俾便救濟 
江北滬案後援會送欵濟工江北滬案後援會對五卅運動奔走呼號不遺餘力前日又派仲禮卿等赴東臺等處宣傳慘案眞相同時携帶捐册徵募以應長期罷工工人急需昨該會收到淮陽護軍使馬伯良捐助一百元該會隨將積欵合成五百元送臨時濟安會轉發罷工工人聞該會函催各隊速繳捐欵捐册將有收支彚報云 
絹絲廠定期復工總工會昨出布告二通云組絲廠罷工巳於日紗廠同樣解决頃接總商會來函謂與日紗廠同樣待遇似此情形已可復工請各工人於本月三日早照常進廠工作爲要此布又本會昨接上海總商會來信日本絹絲公司前當簽訂復工條件亦在内所有絹絲廠工友與日本紗廠一律待遇等語查絹絲廠工友復工條件與日廠相同本會斟酌各方情勢望各工友予以接受所有一切痛苦日後再努力設法解除特此布告周知望各絹絲廠工友即於本日三日早全體進廠工作并領取罷工期内補助費是爲至盼 
冒領補助費之請究經緯紗廠工頭方良弼日前有　工會職員陸石泓·濟安會職員董儒廷·携欵至該廠發給罷工工人補助費時方預先邀集無業游民八十餘人領得洋八十餘元事後每名給與小洋兩角衆人不服致起衝突爲五區崗警查悉將方逮案總工會與濟安會函請王署長澈究嚴辦奉判解科押候調查核辦 
[凋查粤案江孔二委員今日可到]  
　　北京執政府爲廣州沙面案特派前司法次長江翊雲·曁執政府秘書孔庸之前往調查眞相江等巳於昨日（二日）上午出京將於今晚十時許抵滬路局巳接交部電令飭預備花車一輛掛送寗站以便江等乘坐云云并聞路局業巳遵辦矣 
[滬寗路加薪運動之繼起]  
　　滬寗路局吳淞機器廠工人巳響應車務處員役而從事於加薪運動昨曾在某處作一度之會議當場舉出委員長一人及委員數人全權辦理此事刻方在擬議條件及呈文内容一經脫稿即行呈遞該管當局云 
[華商電車公司加薪成數]  
　　華商電車公司司機售票排車查票等要求加薪一事經由該公司副總理朱孔嘉維持調解擔任允許惟所加成數須俟總理陸伯鴻返滬時核定昨聞該公司人員云加薪成數大致不滿二十元者照原薪加給二成二十元以上者加一成半滿三十元者加一成聞該公司發薪在每月十號現陸總理巳來電約於本月十號左右抵滬故八月份薪水當可議决加給云 
[海員貨務工會歡迎津代表]  
　　閘北中州路海員貨務工會因天津海員代表伍子康·桑鏡如等到滬特於昨日開會歡迎首由該會委員長吳詠淇主席致歡迎詞次由天津代表梁鏡如·伍子康等報告經過情形略謂此次五卅慘案發生後各處海員多巳罷工並組織工會故天津方面亦於六月十號由夔州·惠州·昌州·裕生·奉天·等船海員實行罷工並在天津法租界平和里組織工會會務頗形發達後因該會職員安幸生·楊葆如·辛璞田·吕散人·楊衡南·陸荇等九人無辜爲天津軍警督察處督辦李景林傳見被拘致全體驚恐雖由津各界娶求釋放終未生效故特派鄙人到滬要求各界援助並維持現在津失業海員望貴會（指海員货務工會）一致援助云云次由該會交際主任何鎭寰提議謂天津海員無辜被李景林拘留且有津代表伍梁兩位到滬要求援助本會中應盡力代向各界要求援助以免在津海員失望當衆議决推派何鎭寰帶同津代表前往工商學各工會團體要求設法援助云 
[請政府力爭秘魯排華案之復電]  
　　上海總商會因秘魯違反條約拒絶華人上陸事曾於八月十九日分電段執政及外交部請求力爭在案昨接執政府秘書廳復電如下上海總商會鑒奉執政交下皓電巳悉查此案前據秘魯通忱總局蔡子禎曁全體僑民灰電當經函　外交部核辦茲准復稱此案前據駐秘史代辦電呈到部業經根據中秘條約第六欵電令該代辦仍向秘政府繼續交涉矣特復執政府秘書廳世印 
[工聯會歡迎湘代表]  
　　昨日下午一時上海工團聯合會開歡迎湖南救國宣傳社會赴滬代表何自我君到會各良會代表九十六人主席徐錫麟致歡迎詞全體代表向何君一鞠躬次何君演說次王光輝報告云工聯會自成立以來業經二年自問成績不多本極抱歉然以工人本身組織工團實爲工人謀利益故頗爲社會各界所信仰非若仙種利用工人者可比次勞工青年會代表謂滬案失敗即吾人未認清目標末相繼發言散會 
[楊宇霆履任有期]  
　　各團體表示歡迎 
昨據政界方面消息新任江蘇軍務善後督辦楊宇霆自奉命令後即籌備赴蘇接任同時鄭謙又迭電催促惟楊氏因種種手續辦理尙需時日故履任期約在兩星期之後云 
政府發表楊宇霆督江蘇明令後蘇人多表歡迎昨日午後二時江蘇全省公會·江蘇民治協會·等蘇省公團邀集蘇皖公團聯合會等八十三公團代表舉行聯席會議討論對付楊宇霆督蘇問題到會者有周季常·薛文杰·倪學寛·趙晋源·徐錦裘·張青需·余翼文·翁乃容·姜夫民·徐範·等八十三人討論結果一致主張致電歡迎并推代表趙晉源即日北上勸駕茲錄電文如下楊督辦崇鑒榮膺督辦羣切腾歡移遼夏之磬材爲東南之屏障此後撫輯軍民保持和平惟公是望但蘇省迭經兵革滿目瘡痍急待賢豪拯民水火茲特公推趙晋源代表北上歡迓入關并陳一切先此伸賀并頌新祺江蘇全省公會·江蘇市政公會·江蘇民治恊會·蘇皖公團聯合會·江浙農圃公會·中華全國民生恊濟會等八十五公團叩冬 
本埠華僑聯合會等國體以　案久不解决終非久計現新任江蘇督辦又將履任特電楊氏請設法辦理外交原電如下奉天新任江蘇軍務督辦楊鈞鑒五卅外交延不解决滬工失援危險堪虞盼公迅速蒞任設法救援謹電歡迎華僑聯合會華僑工會聯合會同叩東又江浙國民自决會電云奉天新任江蘇軍務督辦楊鈞鑒蘇省迭遭兵匪擾害復受外交影響善後爲難聞公督蘇深慶得人謹肅電賀藉表歡迎江浙國民自决會會長朱一等叩冬 
本埠某鉅商昨電楊宇霆曰奉天探送江蘇楊鄰葛督辦鈞鑒我公督蘇不勝歡迎蘇省自經戰事後瘡痍遍地亟待整理救弊補偏端賴擘畫務祈早日榮任以慰雲霓臨電無任盼禱 
[蘇督易人中之接洽]  
　　宋雪琴今日赴　執政府自將疆吏令下後昨據政界消息姜登選將先行赴皖楊宇霆來蘇尙須旬日以後隨來并不携帶軍隊又聞自戒嚴司令部移駐龍華以刑士廉久留南京與浙省尙無接洽茲以邢業巳返滬且楊督蘇令下亦尙未接洽昨日浙孫駐滬代表宋雪琴特於下午三時往眆邢氏談論頗久宋氏并定今日赴杭報告一切云 
[拒毒會年會之討論案]  
　　中華國民拒毒會爲籌備第一週年全體大會事特發出第一號通告計六條如下（一）日期十四年九月十二日下午二時至五時半十三日上午九時至十一時下午一時至五時半（二）地點上海圓明　路三十三號三樓本會辦事處（三）代表本會組織團體派代表二人擬請加入團體亦派臨時代表二人（四）討論事項（甲）國民代表顧子仁之報告與對於國際禁烟大會善後之討論（乙）各團體代表發表對於拒毒意見（丙）本會會務之報告（丁）本會章程之修改（戊）五年運動之計畫（一）關於禁種的（二）關於禁吸禁用的（三）關於禁運的（四）關於調查統計的（五）關於應付下屆國際大會的（己）本會之組織建議（一）全國中央委員會執行委員會之組織與幹事之任選（二）省區委員會（三）地方委員會及組織上海分會之籌備（庚）全國拒毒日之籌備（四）組織團體江蘇省敎育會中國紅十字會上海總商會上海律師公會等三十六團體（五）擬請加入之團體上海銀行公會理敎公會中華海員工業聯合會留美同學會德比瑞法同學曾留日學生會全國學生總會中國婦女恊會中華基督敎敎育會一平民敎育促進會中國科學　中華農學會國民黨上海執行部上海總工會中華　敎育會回敎俱進會同善社佛敎會中華圖書　協會中國工程學會全國商會聯合會 
又該會昨發通啓云敬啓者去歲國際聯盟　　大會之召集同人以國民方面非急壽應付之方不可乃有本會之發起成立後當即舉行市民大會遣派顧子仁君爲國民代表出席該會於宣達我國民拒　誠意之外並以助政府代表一致對外其在會内外之言論行動備獲各國輿論之稱贊爲我国或爭光不少會後又歷歐陸英倫 
美洲等國游行演講足跡所到萬人空巷近更代表本會出席檀香山本平洋國民會議結果至佳成效尤偉茲省顧君業巳返國本會行訂九月六日下午三時正假上海總商會開會歡迎請顧代表報告參與日内瓦大會之經過與我國對於下屆大會應有之凖備屆時崇諭宏議定大足資吾人借鑒也 
[法租界破獲大土案]  
　　公平通信社云昨日（二日）午後八句鐘法租界特别問七號十二號十五號西探率同能班華探分乘汽車前赴大自嗚鐘中華里·寳興里·德明里·仁和里·維祥里·等搜查土棧計查獲郭恊盛偉記·慶茂和·寳豐·同泰·等一家所獲烟土郭協盛大貨一百九十兩川貨三百兩福建槳十七兩紅貨二百兩雲貨二百兩邊貨九兩甲貨六兩偉記大土三百兩川土三百二十二兩雲土五百四十五兩紅土一零八一兩邊土一百八十八兩干其二十五兩黑林十五兩漿土三百五十七兩慶茂和大土九十八兩七錢紅土一百零一兩一錢雲土一百六十兩零三錢漿土二十三兩五錢土干三十五兩二錢川土四十八兩九錢西土十兩零二錢吉土二十兩零一錢寳豐方土二百五十三兩三錢小土十七兩四錢紅土一百四十六兩五錢邊土三十八兩九錢雲土一百零八兩二錢川土九十九兩二錢同泰大土三十二兩紅土十個雲土二百五十一兩又一百二十兩川土二百十兩西土七十兩炒貨一百七十兩五家共約三千餘兩當將人犯貨物一併押解嵩山路捕房據該犯等聲稱有人接洽包庇等語此案事關重大詳情俟調查後再行續報 
[國民會初選今日開票]  
　　開票所佈置國民代表會議議員選舉本邑初選投票巳於前日（九月一日）投票完畢定今日假也是園開票惟臨時記數需用黑板頗多故先期由初選事務所函商務本·梅溪·敬業·等校借用十九塊昨日事務所主任辦事員鍾　如君偕同臨時書記孫啓善周觀天前往該開票所佈置一切於大廳前搭彩欄杆一埭以壯觀瞻又函請縣警察所派警察八名維持秩序云前兩日投票計實到選民第一區爲八百六十一人（昨報載八百五十四並非事實）第二區爲一千二百十八人第三區爲八百二十七人第四區爲一百二十八人第五區爲五千一百八十人第六區爲一百四十一人第七區爲三千七百八十一人第八區爲五千一百九十七人第九區爲三千二百零五人第十區爲四千二百三十二人共計所投之票爲二萬四千七百七十票預料今日開票定能即日竣事云 
開票員銜名國民代表會議議員初選投票業巳於前日投票完畢定期本月三日開票上海縣知事兼初選監督李祖夔除將投票情形呈報省長核辦外昨特委定開票職員如左掌匭唐西明·核數許紫珊·熊伯魯·錢漱泉·陳直夫·孫秉之·謝珍源招待鐘皞如·鄭也蓀·記錄汪季英·第一組專管第一區書記錢紳齋檢票顧馨一·沈潤抱·徐在仁·朱匡時·張朝鏞·黄炳宸·黄廷献唱名陳直夫·毛宗灝·賈豐芸·板書朱孔眞·吳善爲·唐祖鎰·郭傳縉·筆記鄭也蓀·楊東山第二組專管第二區書記汪菊舲檢票穆抒齋·沈鏞·王標·劉志濤·楊肖岩·顧孝清·唱名鍾皡如·范熙这瑞·王壯飛板書唐芝山·許星齋·顧視清·楊鴻藻筆記馬勳臣·凌伯華第三組專管三四五六區書記謝少仲檢票秦錫祺·張秀麒·周文勳·康永年·彭召棠·顧文郁唱名徐顯庭·周采臣·曹九思板書陶昌言·干思頣筆記潘芝棠·楊心正第四組專管八九十區書記黄五雲檢票王承堯·施其光·孫世本朱文裕·季鴻勳·盛麟書·喬　唱名劉鳳麟·黄壽祺·尹　板書熊虎文·吳履平筆記李似蘭·陳義生 
[華僑參政郭春秧抵滬]  
　　北京　祺瑞聘請華僑方面參政郭春秧氏巳於日昨抵滬現庽天主堂街錦茂棧糖行郭君爲福建人爲南洋糖業巨商因沿途風塵勞頓擬小休數日再行赴京惟駐京華僑代表許冀公得訊昨特電促郭氏即日北上云又昨報紀華僑代表北上星加坡總商會代表蘇有繼實係黄有淵之誤 
[飛鯨輪遇難記洋]  
　　招商局福建班本開新濟乃因運茶往津故以飛鯨代之上月二十六日下午五時開駛往閩至二十七日上午十一時在台州洋面遇風因風勢甚緊駛行不利遂抛錨至下午十時機器問忽進水船主見勢不佳即命船員起錨駛至近岸以冀苟遇危險亦不致全船沉覆約行半時傍一小島遂擇水淺處抛錨此島名南　山爲一荒島向無人店住次口晨船進水一丈又餘適逢潮　船主防船下沉令將所有四百餘乘客盡移島上旣上小島一日之間晴雨靡定無躱避處以致乘客辛苦備嘗入夜風雨交侵寒氣入骨更覺難當又有最不奉一事加諸被難者即絶糧是也坐艙買辨唐百川所備伙食有限至二十八日船上糧食即巳告乏所以自二十八日至今約有五六日人皆倒臥於荒島上飢寒交迫焉得不死當二十八日下午六時見有一小漁舟過急招之蓋欲用之　電求救者詎彼竟索價至五百元後鄉再三　讓始减其半時被難中有林武耀君通英語被舉往覓通電處林君乘漁舟而去風大舟小幾被覆者再亦云險矣至晚十二時始至石浦無無電局後轉海門即電滬局往救聞該局巳派新豐輪前往先將被難諸人運往福州被難者未知若何尙無確訊云 
[祥隆字號沙船遇風失事]  
　　祥隆字號共有沙船十餘號係專裝貨來往牛莊大連青島福建等處上月間該號金祥發·金祥泰·公德隆·三沙船由申開出突遇大風該三船均遭風浪打至日本洋面而公德隆一船竟無昔信該號正派輪至洋面招尋不料福建班金正興沙船載貨由中開出該號昨忽接該船主來電云初六日駛至福建洋面遇風失事貨半損失云云號主接電後頗爲焦灼以一月之問三船巳遇風失事現公德隆又失事損失巳五六十萬金云 
[運美貨物消毒章程]  
　　大晚報云本埠大來洋行及提督公司接總公司通知美農部現對於運美貨物之包皮施行嚴厲之消毒章程規定貨物包皮應在未用前置於不通氣屋内用蒸氣薰蒸至少十分鐘其時室内各處温度不得少於法氏寒暑表一百八十五度（或攝氏八十五度）或將其置不通氣屋内保持法氏六十五度（或攝氏十九度）之温度　一炭問質溶液（即福邁林消毒液）屋内每一千立方尺地位應　含百分之三十八之溶液十盎斯然後嚴閉不使洩氣至少以八小時爲度倘包皮内有乾柴稻草等欵而未行上述之消毒即行裝運赴美者到美之後農部將毁其包皮或照前法代爲消毒所有費用統歸寄售者或入口者負擔凡領事署發貨單應附帶證明所有貨物之包皮並無乾柴稻草等物或業經如法消毒再裝運者得用代用品如紙張或鉋花之類但必須由領事署證明云 
[報運免稅貨物新手續之愼重]  
　　總商會日前將江海關稅務司來函報運免稅貨物新手續提交會董勞敬修·王曉籟·何積璠·顧子槃·沈燮臣·五君專行審查專員等情巳誌昨報茲悉該會董等主交南北市報關公所總董石芝坤詳細研究再行答復總稅務司云 
[提倡國貨昨訊]  
　　國貨旅行團開會紀昨日市民提倡國貨會爲組織國貨團赴寗賽會問題召集各工廠在第一商場開會陳翊庭主席謂此次江蘇舉行展覽會乃提倡國貨極好機遇總商會陳列所又相輔而行本會工廠欲赴會者請提前準備次王俠峰報告一星期内各工廠加入者巳有數十家之多而巳送到志願書者等有三十家尙有來會補發者旋討論進行辦法由主席宣讀旅行團約章葛雄夫·鍾漢亭各有主張隆星章提議旅行團經費問題謂此次赴日長與去會杭州不同其經費應援前例値百抽五餘則發還有不足時則由各工廠分擔其辦法由本會集中收取以歸統一討論會塲公决準由委員長馮少山·曹慕管·回滬後再定辦法陸星章提議本屆赴會各工廠無非乘此展覽會機會熱心進行本會應進總商會陳列品與售賣品同時豁免捐稅曁水脚等項以冀實行提倡云次由主席報告與陳列所李華堃君接洽情形一面由本會正式致函說明原委次討論旅行團各科職員俟下屆委員長蒞會時再定辦法至五時散會附巳加入之各工廠名單鴻裕襪廠明和化裝品廠隆興祥銅器廠南陽燭皂廠勝德織造廠益豐塘　廠久和襪廠冠華帽莊泰康罐頭廠華福裝帽廠亨利燭皂廠愛國玩具廠震隆織造廠濟生工業社明明化學藥廠利永公司森林籐器廠中國兄弟工業社啓明橡皮工廠民生　廠冠生園耀明桅燈廠益泰增盛紗帶廠求　製藥廠 
推銷國貨會進行消息上海推銷國貨會自進行組織以來國貨各大公司均推派代表加入公推龐永洛爲籌備主任副主任梅國楨·沈崇僧·吳實君現在積極進行并向香亞·馬玉山·南洋烟草公司·益豐糖菓公司·三鑫襪廠等大公司接洽進行推銷手續該會各職員均擔任向各商號兜售各種物品以謀積極抵制外貨爲經濟絶交之後盾堅持到底以及組織程序職員分配均合商業性質加入商號頗爲踴躍云 
西貢文公司徵求國貨絲綢樣品西貢文公司致函絲織總公會曰五卅慘案發生國人憤外人經濟壓迫從事推銷國貨吾海外華僑亦盡力鼓吹冀盡棉薄奈海外商務機關能眞正直接與國内製造家互通消息者甚吵似此隔膜安能與外人競爭敝公司有鑒於此特增設國貨推銷部專代顧客採辦各貨惟由上海各貿易公司取來樣品價格甚高進行有阻安南各屬華僑居留斯土二百萬人絲綢一項數逾五百萬元若不從速組織有統系之商務機關將來損失何可言喻値此人心趨向國貨之際正我人急起直追之時如貴會同業有意擴充生意於海外者請將下列各貨市價樣品見示爲盼按安南能寪絲綢貨如下（一）清水盛　（二）華絲葛（三）華　葛（四）各種大花綢緞 
國貨五卅布之暢銷學生書包向用舶來品　布製成自本埠三馬路锓春坊鴻祥布廠新出「五卅布」以來用之者因其價格低廉色澤雅緻爭相購製以挽利權近該廠又以時際秋令特設另剪函購二部并訂有優待學界辦法無論學校購製校服學生個人衣料一律照批發計算云 
尙有本埠新聞轉入後頁 
 
 

Page 15

 
 
1;第一萬八千八百六十二號;中華民國十四年 西曆一千九百二十五年九月三號
星期四 * *本埠新聞二 
[縣署派會計師查騐麗生廠]  
　　本埠鉅商沈聯芳等所組織之麗生絲織廠股分有限公司日前依照公司條例呈請上海縣公署派員查驗資本等項縣署當即選任徐永祚會計師爲檢查員往天津路富康里該廠查驗屬實現巳詳細報告到縣聞該廠業巳分向農商部縣公署等處呈請註册矣近年來盛行之華絲葛實爲該廠所發明製造廠原設湖州此次孫浙督出巡到湖曾往參觀　加贊許云 
[全國商聯會請租界商民遵用印花]  
　　全國商會聯合會致函上海總商曰案准財政部來函以國家稅法公布全國凡屬本國人民以及外國僑民俱有遵行之義務我國印花稅施行之後經與外交團議令洋商一律貼用迄未允行惟法國康公使表示須華人先巳辦到實行而後再及洋商查本國人民納稅義務雖居租界當然一致以免外人輕視况財部原與公使團約定租界内印花稅先從華人入手漸及於洋商是誠統一稅權之佳音收回租界之先導我商界愛國不後於人自未便顯示峻拒貽國家羞茲經評議會可决相應函請貴總商會查照財部原函妥擬實行辦法見復以憑轉財部尅期舉辦將見僑居異族因納稅而就我範圍何幸如之除分函凡有租界區域之商聯會事務所總商會外此致上海總商會 
[油稅取銷減折征收之反響]  
　　閔所長布告上海稅務總公所閔所長昨發佈告第二號云爲佈告事案查接管卷内八月二十九日奉財政廳指令第三六八零號内開前曹所長呈豆油生油取銷减成按率實徵以裕稅收由奉令據呈已悉該處爲商貨薈萃之區中項應徵貨稅全在設法整頓所請取銷豆油花生油九折減收辦法自係爲力顧比較起見旣無避重就輕之慮尙可准行仰即按貨十足徵收妥爲辦理至七年分原定稅率豆油每百斤稅銀二角七分花生油每百斤稅銀二角五分核案均尙相符惟花生油自經陣前所長呈准每百斤稅銀二角二分行之巳有多年應俟調查事竣實行修訂稅率一併酌加在未經定案以前仍照二角二分徵稅並即遵照此令等因奉此除函致上海縣商會轉知該業遵照外合亟出示布告仰該商等一體遵照母違特此布告 
各業商否認滬上油豆餅業及沙船號商等昨日聞知新任閔稅所長發出佈告對於豆油花生油徵稅辦法向章九折徵收巳奉令取銷改爲按率實徵等由當即聯絡公同會議舉派代表赴稅所面呈閔所長陳述歷來産銷並納原係輔助比較起見其含有義務性質但産地在於北省爲多數現在旣奉諭按率實徵則商業上未免增加成本之擔負當此商業凋敝之際萬難承認如果堅持十足徵收則應按滬埠銷貨法辦理僅納銷稅之義務等情尙懇所長轉詳當局請示施行云云 
[捲烟特稅問題將解决]  
　　本埠華界捲烟特稅問題自經稅局與烟商各推代表開始談判後稅額問題業巳决定由同業認稅照前票而始爲加增中公開辦理惟稅局開支仍無切實方法現由烟商要求稅局於談判期内暂停檢查印證及沿途截扣捲烟業由稅局許可一面由烟商代表向烟公司方面情商恊助方法故久爭不决之捲烟風潮不日即可平息矣 
[省令密查劣幣來源]  
　　本埠發現民國三年袁頭劣質銀幣銀錢兩公會電請部省澈查已誌前報茲聞鄭省長業已密令滬海張道尹·上海李知事·及常警廳長就近秘密查辦據聞該項劣幣實係私製其機關即在上海市面流行已多内幕牽涉範圍甚大案情極爲重大不日即可水落石出於滬局不無影響云 
[義領關於越界築路事之復函]  
　　駐滬領袖義總領事近函復交涉公署略謂接准大函·據青浦縣鄉公所函稱近閱報載關於越界築路事有自蒲淞市飛機塲起築至佘山路爲止一則查佘山路係屬内地究竟有無築至佘山路之事請爲函謁見復等情查此項計畫係二十年前之籌議現無此種計畫之進行報載云云想係傳聞幸勿誤會相應函復即請貴交涉員查照轉致爲荷云 
[兩路沈局長眞除]  
　　滬寗滬杭兩路局長沈叔玉原係代理數月以來勞勤卓著交通部對沈甚爲嘉許特於日前電令直除故自九月一號起實行 
[高橋鄉民反對建設油池]  
　　高橋鄉各團體始終反對洋商建設汕池曾迭誌前報茲悉洋商方面有强制執行之舉動該鄉人民於日昨閔聚數百人以武力對待幸由保衞團婉言勸散該鄉公所昨電致省長·道尹·縣知事·及許交涉員并上海曹稅務所長請求止　勉讓交涉聞此案曾由曹所長奉命調查現頗左右爲難錄原電如下高橋沙地方建築油棧一案前經本鄉各公團以該地南接上海北連吳淞爲船隻出入必經之所江海關炸藥局巳設該地南首洋商若再建築油棧接觸頗的危險尤甚按所指油棧地點附近村宅密邇距離鎭集直徑不及三里將來萬一爆裂不獨往來船隻不能保全勢必　鄉住民同爲灰燼且高橋地方濱海瀕浦歷經坍陷地狹人　境内河流脈絡貫串若使油地滲漏居民飮水亦多妨碍前嘗電呈韓省長請求制止在案茲又重續提議蒙崇座特派上海稅務公所曹所長察勘地勢再行核辦仰見愛護地方之至意業經人傑面向曹所長陳明危險情形允爲具復制止忽於日昨有形似工人者數人到該地方圈築竹籬聲稱建築油棧鄉民　聚斷阻工作欲與爲難職所聞訊立飭保衞團丁前往婉言解散幸未肇禍伏念高橋沙地方建築油棧鄉民以性命攸關始終反對况官廳亦未正式允准洋商遽行圈築竹籬不特違反民意抑且有碍主權除分别電呈外務乞崇座迅令江蘇特派交涉員嚴重交涉制止進行免釀禍端而杜後患地方幸甚寳山縣高橋鄉鄉董鍾人傑叩先印 
[市鄉行政聯合會常會紀]  
　　上海市鄉行政聯合會於昨日下午二時開第十屆常會到各市鄉鄉董佐八人會長李平書因公未到由楊東山代爲主席討論忙漕征收費擬自本年漕糧始帶徵五厘减輕人民負擔到會全數贊成即日由會呈請縣知事核辦議畢散會巳四時矣 
[市董事會定期贈送姚慕蓮匾額]  
　　内地自來水公司總理姚慕蓮於民國十二年份接辦滬南工巡捐局時地方各公團曾設宴歡迎姚君當席聲明該局本爲自治機關現雖長斯任願以過渡設法交還地方俾得恢復自治實權上年江浙戰時省委朱中道尹扶一接辦姚君認定是局爲自治團體不允移交當將關防文件交與上海市公所總董李平書接收實行回復民國三年原狀上海市議會各議員以姚君能實踐前言茲特議决贈送匾額一方文曰信使可復一面在市公所立碑紀念現定本月七日由市董事會全體董事親將匾額用軍樂隊送至姚君庽所以答賢勞想屆時定有一番熱鬧云 
[龔蔡互詰中之一面詞]  
　　蔡和林通電剖白八營長通電挽蔡 
蘇屬緝私統領交替問題已成此問一重大案件新任龔氏前電揭蔡任抗令情形業誌前報茲據蔡任發表通電情願交替但求另派妥人所屬八營長則通電留蔡照常任事原電分誌如左（一）蔡和林電北京鹽務署李督辦鍾署長徐州姜總司令·南京鄭省長·冷總司令·邢總司令·濟南張督辦·蘇州金鎭守使均鑒報載新任統領龔澤芳儉電二則混淆黑白駭人聽聞查和林奉令解職時適在魯請撥槍械嗣接轉來鹽電云於巧日抵申接洽當發號電請其稍待不日回滬漾日奉效督諭返滬清理始知另設機關辦公又即函約俟發本月餉後即行交卸并巳趕辦移交自巧至漾相距五日約以函電仍不及待仍組機關强誣抗令自知於理不合遂假借營長鹽商名義歡迎就職若謂各營署名否認挽留和林求去甚急無論前發各電出於各營誠意即以後通電亦均簽名蓋章假借梟匪竊發立言固巧然各營長將剿辦之不暇豈有餘閑離汎歡迎催促就職和林尙未交卸責有專屬公出責在副官可諉謂無回滬多日亦未見其遵奉署電前來接洽鹽商來謁亦皆不直龔之行爲是否假託不言可喻運副公署固屬法令機關然緝私自有統部無庸附設况彼所謂臨時機關明明在新閘路土販陸冲　寓内均有函電住址可證謂非非法而何至營長劉義華係違抗命令乘隙走私傳訊畏罪藏匿放棄職務故改委王營馳往接收經劉子親自點交偕至職部爲父請罪即送回寓何來刦奪綑綁奪鹽盜欵以及放走私梟之說營長沈杏山據報與陸冲　合股販土運赴崇明·外沙·三百餘箱内容複雜傳其到部查訽竟敢頂撞不服命令將其發交吳淞營部看管以便澈查翌日挽人說項請求撤委免究派員傳令提回行至租界變計狂呼致召捕房干涉現正引渡嚴懲此少數敗類挾其撤差之憤益相勾結造爲誣言設該新任行使職權對此不法屬官應否整飭乃竟推波助瀾具見學識經驗不孚衆望宜乎有此搖　軍心之舉爲各營長所堅拒矣和林遵令解職必待付託得人今該新任結合土販　營而來人格官方皆所不顧一隅之見誠不屑較惟旣顚倒是非不得不出爲辯正務乞查照前電迅予改派俾早接替而免紊亂並請特委專員澈查究竟以明眞相臨電盼禱不盡欲言蘇屬緝私統領蔡和林叩艶印（二）八營長電（銜略）報載龔新任儉電誣營長等簽名擁戴催促就任汚我人格供彼競爭誓不承認公同赴滬質問乃以情虚避匿假名通電不問可知竊思蔡統領十載緝私軍民愛戴視部屬如子　奉　公爲　母　長等誓同　退合部員弁亦均堅决拒　决不任蔡去職在蔡公敝　功名幸遂高　　此長城影響全局不惟龔之卑汚不孚衆望即有賢者亦難　起務乞俯順與情迅賜收回成命速電蔡公安心供職俾　　留而維大局營長幸甚地方幸甚蘇屬緝私營長李炳芳·王武升·平雪士·譚國濱·高士義·周　·　傑·張耀昌等率全體官佐兵弁同叩東 
[兩美艦隊司令易員]  
　　大陸報云美揚子艦隊總司令梅克威少將刻由美政府調回内肜陞任海軍部預算官遺缺以海軍少將何甫氏繼任又美亞洲艦隊總司令華盛頓少將亦已辭職美政府另簡海軍少將威廉氏接任何甫少將大約下月十日可到滬威廉少將與之同行梅克威及華盛頓兩少將則定於下月十五日乘塔孚脫總統輪回國云 
[重慶日領事回國]  
　　駐重慶日領事加來美知雄氏來滬報告該地排日風潮情形巳誌昨報茲悉加來君因病已於昨日乘長崎丸郵船回國云 
[萬國警務會議代表回國訊]  
　　陳惟儉被舉爲名譽副會長 
浙江省會警察廳督察長陳惟儉去年奉派出洋考察警政及萬國體育狀况於今春二月初渡海至日本轉赴美國在紐約出席萬國警務會議並受廣州當局委託兼充南北兩政府代表被舉爲名譽副會長及會議畢後於六月間至歐洲歷英比法德波諸國從事考察在巴黎時備受歡迎乘坐飛機繞行全市酬酢甚忙現其友人接陳君自俄京來信謂巳抵莫斯科考察事畢即由西伯利亞鐵道回國再由京南下云 
[安徽滬案後援會代表來滬]  
　　安徽滬案後援會頃派王同榮爲駐滬代表昨函學生總會云五卅慘案發生敝會即行組織盡力宣傳冀以民氣爲外交後盾并滙滬萬餘元稍盡救濟工人之棉薄期與全國愛國團體通力合作一致反抗帝國主義之侵略冀獲民族運動最後之勝利詎奉系勢力入皖郵電嚴被檢查消息日形隔閡因派同榮代表駐滬接洽茲訂於本月三日下午一時携帶委託書前來貴會報告咨詢一切嗣後關於安徽五卅後援會事宜請通知同榮爲荷特此函達敬希鑒察至紉公誼此致全國學生總會公鑒王同榮謹啓 
[律師公會定期開會]  
　　上海律師公會因反對司法調查事定於本月六日（即星期日）下午開評議員會業巳分發通告請正副會長曁評幹事職屆時蒞會與議云 
[女綁票匪搜出贓欵]  
　　婦人王周氏張王氏兩人前因串同綁票匪擄刦虞姓家之九歲男孩後經法捕房包探將氏等拘解法公堂奉訊屬實判令各押二十年以儆在案茲由管女所之二號官婆在兩氏鞋底内沙出鈔票洋三百二十五元當即稟明捕頭於昨日將兩氏復解法公堂請示先由官婆禀稱是日將兩被告更換犯衣時在鞋子底内搜出鈔票查此欵乃由盜首向事主勒索得來兩被告希圖陰匿不報請核詰之王周氏張王氏同稱婦人等除被捕房搜出之欵外尙餘此三百二十五元藏在鞋底内希圖將來釋出時需用是實聶讞員商之法副領事葛君判以官婆辦事勤愼可嘉給予賞洋二十五元在抄出之欵内提出餘欵交原告具領以資奬勵兩被告仍照原斷執行 
[時疫略减之兩醫院報告]  
　　本埠天津路紅十字會時疫醫院詳查其最近兩日之診治較日前疫氣略已减少但尙未肅清茲將八月三十一日及九月一日兩日之比較如下八月三十一日門診四九復診三割症一五來住院元者二一病愈出院者二一在院病故者二共住病院人數一一一一九月一日門診四五復診六割症一三來住院者二○病愈出院者二七在院病故者三共住病院人數一○一 
西藏路上海時疫醫院昨日至晚投院求治者雖有六十人而眞正霍亂實在只有十六人用鹽水注射十二人但留院住於病房醫治者則有二十九人死亡尙無現住院共一百二十五人但此中並非人人患眞正霍亂者昨晚八時西藏路上海時疫醫院開第二次演講霍亂治療會到者醫界中人居多由牛惠生醫生致開會詞畢即請樂文照博士演講時疫醫院對於霍亂之普通治療法詳述病人受治療之經過及障害與種種救濟學術次焦錫生博士演講霍亂症之大便顯微鏡檢查法并實地試驗聽者對於二君掬誠公開學識經驗非常欽佩講畢復由倪承方博士導赴病房參觀且詳爲解釋而散 
[寗營長請借地打靶]  
　　第一軍憲兵第二營營長寜凱臣昨日致函上海總商會云敝營駐滬半載於茲所有兵士久未打靶現奉憲令駐滬第二營全部兵士即日選擇適當地點實行打靶一次以期純熟等因奉此查上海人烟稠密如無適當地點深恐易生危險現擬假高昌廟兵工廠内原有靶擋打靶一次約需兩日地址尙屬合宜相應函請貴會希即准予借用無任　佩云云 
[董家渡保衞團撤防]  
　　上海董家渡天主堂保衞團第一支隊隊長高子雲因鑒於滬地風潮平靖無出防之必要决定將出防令撤銷仍照原有規則辦理於昨日通知各隊員除指定會員輪流在隊本部値班外其他各隊員可不必到隊以資休養此外每月十四·十五·二十九·三十等日仍照原章出防云云 
[限期勒贖鄧小泉]  
　　前護軍使署軍法科長鄧某之子鄧小泉於上月問被綁匪擄去當經投報法捕房查緝並接該匪續函減縮贖洋三十萬元茲悉鄧氏又接該綁匪續函略謂速派代表持欵至太湖某處接洽限於本月十六日交談如過期不來接洽取贖惟爲將爾子撕票等語並附有小泉致父一函颇爲悲慘並哀求速派代表前來與彼等接洽籌欵取贖否則恐有性命之虞云云聞鄧氏日來因憂念其子過切以致成疾臥床未知如何辦法云 
[閘北公團請解散流丐敎養所]  
　　閘北十一路商界聯合會閘北慈善團北市米行公會閘北市民自决會閘北自治建設會滬北工商學聯合會等十五團體具呈上賣兩縣請求取締閘北滬丐敎養所原呈云爲呈請事竊敝會前據三十餘路會員到會聲稱近有人在閘北地方假借收容乞丐名義組織歛錢機關業已朦禀官廳立案請爲主持反對等由前來查閘北流丐敎養所顧名思義其規模應如何宏敞經費應如何優裕始可望其告成否則亦應有地方重要紳商出而號召並須釐定章程規畫詳盡始可着手進行乃彼發起之人實爲一二家無恒産者流復未經正當士紳爲之輔翼則其不能空言成事無待智者深悉自巳彰明較著况章程未佈根本未立巳向官廳立案謂非朦禀得手并通告各商號請捐謂非歛財得乎更定立丐頭名目得非巧立得乎且查閘北迄無所謂丐頭者一且作俑於斯則將來流弊百出恐商民不堪其擾矣敝會據報後除即據情呈請淞滬戒嚴司令部業荷核准允予轉函滬海道尹分飭查禁外合亟呈明利害伏祈察核賜予撤銷前案并即明白告示解散此項巧立機關以慰喁情而安衆望實爲公便 
[携假手槍搶物之訊判]  
　　安徽人陳志桂於上月三十一號夜突至寗波路二百另二號門牌合大押店取出信函一封向該店之戴紹喜强索洋一百元因戴不允陳即以手搶相向戴鳴警笛陳始逃逸迨至前晚十句餘鐘陳又入該店向戴索欵適有住居寗波路一百九十七號門牌之女子董阿妹持價値三十元之金針一支向該店典質陳前袖出手槍嚇禁董女聲張搶得金針而逃董女立即尾追並大呼捕盜當由九百四十七號華捕帮同將陳拿獲抄出贓針及手搶帶入老閘捕房經捕頭騐得該手搶並不能施放僅用以嚇人者嗣飭包探馮志銘查得陳在法租界亦犯有案件昨晨解送公共公廨請侒法捕房派探周耀庭到堂聲請引渡經關讞員會同英領馬君質訊之下判陳押西牢三年假手搶等没收法租界另案應解法公廨訊核 
[勞合路殺人犯展期再訊]  
　　俞阿月前在勞合路被人殺害經華探長鍾星南緝獲案犯袁阿炳一名解由公共公廨押候訊究昨屆審期因人證未齊中西官諭展期十四天再訊 
[酒徒自刎之檢騐]  
　　住居愛多亞路九百另八號門牌之無錫人何運潮（又名陞億）前晚八句餘鐘與友人在家飲酒直至十一句餘鐘　罄而量未饜何尙欲出外沾酒續飲其妻董氏因向勸阻不意何竟奔至灶間取菜刀自刎而亡該管新閘捕房得報即派包探高晏融馳往查詢一過將尸舁入虹口斐倫路騐尸所候禀請公共公廨檢騐核辦 
[廣福寺街小火警]  
　　滬城廣福寺街十號最新襪廠昨午後六時一刻晒臺上不戒於火延燒所搭凉棚幾成燎原鄰居急以電話報告救火會駕駛帮浦到塲巳由該廠工人救熄祗焚燬蘆　數張事後二區一分署派警往傳該廠執事到署訊罰 
[今日高昌司神會路由]  
　　本邑城隍偶像每屆三元節由各會首循例舁之出巡昨日爲中元節先期經各會首集議公决暫停舉行以俟下節再行定奪惟今日高昌司仍照常出巡今將該會路山錄後出轅朝西大南門大街往西江陰街朝北迎勳路中華路往東進大南門往北進喬家　由縣公署北弄莊家橋朝束穿心河橋往南虹橋西唐家弄往東中唐家弄梅家弄出喬家浜一直出王家嘴角朝北花衣街荳市街如意街外鹹搔街集氷街十六舖老馬路一直滬軍營南車站路到壇壇上起馬過利涉橋沿浜南門大街由中華路至小南門朝東過外倉橋王家嘴角朝東往南萬裕街往西小普渡橋進東鈎玉弄南倉街往南草鞋　出南碼頭　外馬路進滬軍營朝西往北過西陸家浜橋朝西桑圍街回轅 
[日人携帶盒子砲]  
　　滙山碼頭長崎丸輪上生火日人某於一日下午一時許携盒子砲四支及子彈三百九十粒騎自由車行經楊樹浦路被第八零三號華捕查見向其追趕該日人將車及軍火投棄路旁而逃惟卒被拿獲帶入匯山捕房轉解日當局以資訊究 
文滙報云日郵長崎九日水手赤木氏昨日解往日領事公堂被控希圖私連手槍四支子彈四百顆至滬被告供稱此項軍火係船上華乘客託其代運卜陸事成之後允酬日金四十元因挾帶乘脚踏車運送詎知纔出提　橋　頭遂　華捕所獲問官乃判監禁二十九天軍火充公 
[常州男孩候領]  
　　閘北係衞圍第四支團長　春榮於前日函送　路小孩郭　發一名至閘北大統路慈善　囑爲留　當經該　　得該孩口稱現年十二歲家住原籍常州西門外　家　父　名叫郭水福平日推車爲生日前因由常州偕同母親乘火車到上海欲學生意　抵上海車站與母走散等語查該孩上穿藍老布大　短衫下穿黑布褲和尙頭有鞋無襪業將該孩收入惠兒院留候家屬認領 
[地檢廳招領鈔票]  
　　上海地方檢察廳昨發布告云王雲祥詐財案内有該犯詐財所得鈔票洋三十三元正仰應受發還之人自布告之日起六月以内迅即來廳取具妥保聲請發還如逾期不聲請依法將該物件歸屬國庫特此布告云云 
 
 

Page 16

 
 
1;第一萬八千八百六十二號;中華民國十四年 西曆一千九百二十五年九月三號
星期四 * *[老者自縊之檢騐]  
　　二十五保十三圖地保曹志祥昨午投地檢廳報稱斜橋潮南會館鐵　門上有自縊老叟屍體一具查無家屬請騐奉諭委派　檢察官等蒞塲檢騐當在該屍身畔抄出白紙一條上書陳姓年六十二歲潮南湘鄉人等字樣騐得該屍身穿青布短衣服並無别故委係自縊而死塡格拍照判由當收　發封厝　候領 
[凶犯分别宣判]  
　　浦東爛泥渡鴻昇茶園主高鴻昇前被畢老五等糾衆砍斃曾山警署拘獲吳阿毛蕭阿金等四名解經地檢　騐訊明確起訴審廳訊辦在案昨奉推檢各官開庭集訊之下以被告等殺人罪成立判令吳阿毛處無期徒刑蕭阿金處一等有期徒刑十年尙有迹涉嫌疑之楊五劉如有宣告無罪判畢仍命還押聽候分别執行 
[哄騙學徒之獲究]  
　　小西門内蓬萊路泰興里八號門牌胡順泰銅作主胡松林前日使學徒張樂龍董恒貴以銅鐘一只至西門唐家灣新豐典質洋四元甫出典舖突有匪徒李金福哄騙該學徒等謂所質之洋係僞幣今代爲至典掉換遂以一紙包作質詎將洋取去後該學徒等候至傍晚不見其人即將紙包拆視則祗有小錢一百餘文當即哭訴回作胡即協同該學徒等於昨將李尋獲扭控二區警署轉送地檢廳訊究 
[互毆流血之訊判]  
　　高昌廟廣東街張榮興荳腐店伙丁振雄劉三郎平索積有嫌隙時相口角昨又一言不合互相扭毆　　取碗皿飛擲致將丁之頭背手臂劃破血流滿身由警到來將劉拘解二區警署傳同傷者移送地檢廳奉檢察官騐訊一過判丁發堂醫治劉押候原告傷愈再行核辦 
[押店附設販土機關]  
　　海寗路鄭錦源押店内有潮州人林阿孟韓阿榮附設販土機關秘密賣土前日爲總巡捕房車務處西捕偵知即往該押店抄出烟土六十兩連同兩土販及嫌疑人蔡振庭一併帶人捕房昨解公共公廨由邵襄讞會同義領蘭君訊明屬實判决林韓各押西牢二月蔡無干開釋烟土銷燬 
[刀傷妻子之訊釋]  
　　住居通州路一百七十一號門牌之李泉德因憤其妻趙氏與人犯姦持刀將氏頭部砍傷被捕解由公共公廨諭令押候原告傷愈再訊在案茲趙氏之種業由醫院醫愈昨晨捕房傳同該氏將李解廨經中西官訊明起釁緣由諭令李泉德具結開釋 
[詐欺罪成立]  
　　方信根前向大錯正成昌春祥源昌豫大萃豐氷昌隆大豐裕通汪合興正達恒茂義昌春德裕等各綢緞店驅取價値鉅萬之絲綢被各債權人初以民事訴請公共公廨追償物價迭經傳訊得被告所爲實有刑事性質故各債權又延穆安素陳氷霖兩律師提起邢訴日昨由俞襄讞會同英馬副領事質訊之下以被告方信根詐欺罪已成立判决監禁一年示儆 
[家藏烟土判罰]  
　　法捕房捕頭偵得居民陳鄭氏家私藏烟土秘密售賣有違禁令爰於前晚帶同包探高立德至鄭氏家抄出烟土數十磅帶入捕房昨解法公堂請究先由捕頭上堂禀明前情並將烟土呈鑒詰之陳鄭氏供認私售不諱中西官判鄭氏罰洋二百元充公烟土没收 
[身藏實彈手槍押二年]  
　　江北人吳阿桂前因身藏實彈手槍一支在新閘路被捕查獲解由公共公廨訊押在案昨經中西官　積提審吳仍供此　手槍係友人借債之抵押品　堂上以吳不應私帶軍械判决監禁西牢二年期滿逐出租界槍彈没收 
[巴澤田改押六月]  
　　南翔警察所長巴澤田前與該處紳士沈　倩向廿維露律師拆捎被甘氏告發經公共公廨訊實判巴監禁九月茲巴之家屬　律師於昨投廨聲述巴在押已有數月請求將未滿刑期改爲罰金當由關讞員與英馬副領事磋商後諭巴澤田改押滿六個月 
[房屋租與娼寮之科罰]  
　　福建路九十九號門牌之私設　妓院經捕房查出後以該屋主係譚同興特禀請公共公廨出單昨晨將其經　處之金星　傳案中西官質訊之下以被告不應將屋租賃云人私設娼寮判罰洋五十元充公示儆 
[携帶私鹽求售]  
　　陳阿高於前日携帶私鹽一包在法租界地方求售事爲巡捕查見以陳違章帶入捕房昨送法公堂本訊屬實判陳罰洋五元充公私鹽没收 
[賤買金戒之判賠]  
　　住居虬江橋之甬婦華余氏前日偕九歲子林子扭擺舊貨　之夏介臣至五區一分所控稱氏有金戒一枚値洋七元被林子偷出賣與夏之舊貨攤上得銅元十六枚迨覺察向贖詎伊推稱已經售與路人請究經紀署員質訊解科昨奉　科員訊明判夏賠償原告洋七元並處拘留五天以未懲戒 
[破獲販土機關]  
　　公共捕房車務處昨派西捕多名至虹口三泰路二百八十七號門牌破獲販賣鴉片烟土機關當抄獲烟土數磅售土者早已聞風逃　遂將烟土帶入捕房候呈請公堂處置 
[攔刦白米之獲究]  
　　江北人陸元順昨在　路串黨攔刦張宗秀白米八袋圖逃由探劉幹泉查見將陸拘獲連同贓米帶入捕房捕頭略詰一過諭飭押候解送公堂請辦 
[錦裕典誤認盜刦之紛擾]  
　　滬南十六舖錦裕三等公典前晚八點餘鐘時不知如何誤會有盜刧之事發生無端將店内電燈熄滅門亦關閉一面在内中大發警笛聲俄由附近之崗警等聞知進内調查原因毫無頭緒後始偵知因小孩之哭泣聲悲誤疑盜警致有此舉當將該店學徒帶至一區警察署訊明違犯警規奉飭留候照章處罰示儆 
[同昌福露暢銷]  
　　滬南十六舖外灘同昌福酒行近年來營業頗見發展聞該行曾在浦東陸家渡設廠精製各種花菓露酒製法與尋常不同出品甚多大受社會歡迎係爲純粹國貨藉以抵制舶來品故南洋羣島各埠購者尤衆亦提倡國貨之别開生面云 
[中社呈准道尹立案]  
　　界路來安里中社係集合　彦名儒所組織成立業經三載專以　求國學培育人材爲宗旨就學者日　惟遠方之士未免向隅因於今夏增設函授科並刋行一雜誌呈讀滬海讚　立案現奉到道尹公署三十二號批云呈及章程閱悉士習之不端由於學術之不正該社專以研究學術發呈國粹爲主旨　足　式儒林本道尹從公之暇未敢　學　與該社諸君子共相切　所請立案之處　即照准 
[中華皮鞋公司通信販賣之便利]  
　　南京路中華皮鞋公司向以製造時式男女皮鞋爲名工作之住遠過艙來品該公司經理余化　君又爲便利外埠購者起見特設能鹤販賣部備有鞋樣槍圖及章程等函索即寄云 
[陸費伯鴻丁憂]  
　　中華書局總理陸費伯鴻因其尊人芷滄先生於上月三十一號晚作古連日未到公司報　書業公所開會陸費君到會之說並非事實昨日芷滄先生大殮今日陸費君或能到公司云 
[公共公廨訊案彚錄]  
　　昨晨公共公廨訊理民事訟案併誌於下（一）湧和米店唐俊甫延律師訴錢氷興欠米洋案堂諭以二十九元七角尾找尙欲聘律師開欠控追實屬　訟所請碍難照辦將案撤銷（一）和生號朱運卿訴陳龍記欠貨洋案堂諭數目甚徵仰自出外和平理取所請碍難照辦將案撤銷（一）乾和煤號訴興隆號欠貨洋案堂諭被告貧苦無力着按月還洋二元以還清二十二元爲止並負堂費（一）徐　興合記訴老坤四欠貨欵案堂諭被告不到再傳（一）徐毛頭延慕思律師訴徐祥生不　贍養案堂諭改期訊（一）吳淞化學工藝社延朱斯芾律師訴大同號欠貨洋案堂諭旣據被告遵繳洋一百四十元仰原告堂堂具領下差洋七十元仍諭遵照續繳（一）戴史氏聲請執管遺産案堂諭禮明律師代表戴氏朱樹楨律師代表戴慶華戴正紅仰各明白具狀聽候研訊核奪 
[誌謝]  
　　昨承銀行週報社惠贈第四百十四號銀行週報一册又承同昌　酒行惠贈高粱白玫瑰各四瓶又承長城畫片公司惠贈「春閨夢裡人」影片優禮券四紙合併書謝 
公布欄 
[江蘇高等審判廳]  
　　公示送達（全文實貼本　牌示處）一件孔佑仁與孔佑君等執行異　涉訟一案本廳定於本年十月一日下午一時爲公開審理日期屆時仰該被傳人遵期到廳辯論毋自延誤特此公示送達右仰被上訴人孔佑君知照（八月三十一日） 
[上海地方檢察廳]  
　　布告爲布告事查刑事訴訟條例第五百零五條第一項規定扣押之物件若應受發還之人所在不明或因其他事故不能發還者檢察官應布告之又第二項規定自布告之時起六月内無人聲請發還者以其物件歸屬國庫等語茲查有左開案内物件　在不能發　之列仰應受發還之人自布告之日起六月以内迅即來廳取具妥保聲請發還如　期不聲請依法將該物件歸屬國庫特此布告計開吉三囡等鴉片一案内有灰夾軍衣一套黄軍　一　黄青軍衣各一套風及一件中華民國十四年月日檢察長孫紹　 
 
 

Page 17

 
 
1;第一萬八千八百六十二號;中華民國十四年 西曆一千九百二十五年九月三號
星期四 * *常識 
[好惡（人生觀）] [  覺]  
　　先哲論人以爲鄉人皆好或鄉人皆惡之人均不如爲鄉人之善者所好不善者所惡余以爲不獨鄉人之好惡然即國人之好惡亦然 
大凡善人常好善人而惡不善人不善人常惡善人而亦未必盡好不善人不善人之好惡與善人相反者心理之關係無可强也其未必盡好不善人者正性善之說所根據且可見不善人之自爲不善亦非其本心而對於人之爲善爲不善未嘗無一隙之明也至於昔日之所好者或爲今日之所惡昔日之所惡者或爲今日之所好則由好人惡人之人或受人好受人惡之人其今昔之善不善容有變遷抑或其前此之好惡本非眞知灼見耳 
不特此也有因一時之感情而變更其好惡者有因衆口之積毁而轉移其好惡者故曰愛之欲其生惡之欲其死是惑也又曰浸潤之譖膚受之愬不行焉可謂明也巳矣浸潤之譖膚受之愬不行焉可謂遠也巳矣苟非明足以見遠必不能不惑苟非眞善人即不足與談眞好惡 
[日常用品之清潔法（衞生）] [  湜]  
　　吾國人不衞生之習慣巳成通病而對於日常用品則尤漫不經意絶無講究清潔及保護之法此種惡習之爲害重則危及生命輕亦影響經濟實不可不注意茲將日常用品中尤必須清潔而不容或忽者臚列說明之如下 
（一）面巾爲吾人本餐後所必需者普通用畢即亂擲各處或擱置桌上恒無一定之放置殊有碍於衞生及經濟使用畢必須洗凈絞乾再張開掛於面架上如是則面巾不致有一種臭氣且潔白美觀比較的使用亦耐久也 
（一）牙刷洗刷齒牙愛潔凈也故尤須根本潔凈其牙刷用後必一定放置於漱口杯内將刷柄向杯底刷齒向上如此放置則刷齒易乾而無腐蝕氣且亦不易脫落使用必耐入也 
（一）臉盆用後必須將臉水傾去即時擦淨其垢膩或另換以清水或覆置之均可 
（一）杯盞匙箸爲三餐及茶點時之必需物如不清潔影響於身體上自不待言清潔之法用後須先以清水洗濯再以熱湯過淨去其油膩放置時以覆置爲宜 
（一）眼鏡近來亦爲普通人之必需品其目的在保護眼部也惟眼球最怕汚穢及灰塵鏡片不淨往往多爲目疾之媒介故鏡片須用光明紙或欶布（無絨膜者）時爲拭淨勿染絲毫之塵垢放置時最好存在盒内如置桌上鏡面須朝上以防别種硬質物損傷鏡片也（乙種酬） 
[勤儉可以却病之理由（衞生）] [  周哲明]  
　　好逸惡勞人之常情但吾人必須養成好勞惡逸之習慣飮食衣服人之大欲惟吾人亦須養成節儉樸實之美德勤儉之有益於道德茲不贅言吾今且說勤儉可以却病之理由夫人勤則善心生逸則淫泆淫泆則不免博奕飲酒宿娼嫖妓久之或自損元氣或傳染梅毒此其有害身體也反是則勤而無暇身體因之鍜鍊疾病何由而起耶進而言儉之功效儉則知金錢來處之艱難不犯嫖賭自母容說即以飮食而論但求清潔足矣三餐之外一無閒食胃腸因之得一定之工作與休息行之日久自然康健日增古人不云病從口入乎即此二端立論則勤儉可以却病無疑矣若申言之則能勤能儉其精神上之愉快有非局外人所能知者精神愉快戰勝病魔如反手耳余深信此說且奉行之不少懈余之身體雖因先天不足素來寡弱但在辦公時間尙不竭　未始非奉行此主義之效力也（乙種酬） 
[人人能得頭奬之妙法（經濟）] [  常樂生]  
　　人人欲購彩票希冀得一頭奬顧其結果鮮不失敗甚且有傾産喪身一蹶不振者亦多多矣今將余昔日耗費頭奬五分之一代價之事及得頭奬之方法述之於下 
余自客歲由滬寓遷蘇而彩票之念始絶乃將購票之錢月儲一元置之篋中迄今一載偶啓視之覩此十二元惕然心驚因思若不住居禁止彩票之地則闌干數之番佛又巳沉之海底矣 
五卅慘案發生後余誓戒英國香烟繼思紙烟終非好物不如乘此機會將本國香烟亦　棄不吸之爲得乃又將所省紙烟之費日積一角兩三月來巳餘八十餘角 
合以上兩種耗費積之每年可得四十元之儲蓄五十年後即有二千元即所謂小小之頭奬也惜余未能早悟十年以來所費不下四百元適當二千元小頭奬之五分之一若人人能將購彩票購紙烟之錢積至五十年則人人能得頭奬穩穩固固永無不中之患或以爲年期太久然較之購彩票而終身不得一奬吸紙烟而化爲灰燼者其利害若何若將此儲欵隨積隨存之銀行或生息機關中則此萬無一失人人能得之頭奬何至有五十年之久乎與我同病之同胞曷與我同醒（乙種酬） 
[可憐可敬之胡翁（道德）] [  雪月軒主]  
　　成都有胡碧霞者年逾古稀鬚鬢皤然精神　鑠端嚴有德範家中黄白纍纍固以資雄者也而曰可憐云云何哉胡翁僅妻一不幸今春罹喉疾死翁遂鰥矣此次楊劉相爭戰地難民流離失所翁覩斯情慨然嘆曰吾民何辜受此荼毒余今己鰥决不願以多金縛吾身而使我不得消遙且救人一命勝造浮屠七級德莫厚焉遂傾囊助濟災民己則入山遯居誅茅結廬餐脫粟飮清泉怡如也或諷之曰翁眞戇者乎妻妾膏粱之奉不逾於此寂寞之境萬萬乎翁眞戇者乎翁憐人之可憐者吾今乃憐翁之可憐矣老人笑曰否否人之患患在但見我之可憐而不見人之可憐也我幸得見人之可憐我乃不覺我之可憐矣且吾山居樂甚閒雲野鶴相與往還山青水碧别饒風味我行我素四大皆空何可憐之有余曰然何可憐之有彼惟憐人之可憐而不自憐故人以爲可憐而余以爲可敬余友周君自川來寗述此事囑余爲之記（乙種酬） 
[嗣子歸宗之條件（法制）] [  冷秋]  
　　嗣子歸宗爲立嗣之消滅有由嗣子請求者亦有由所嗣父母請求者因歸宗之原因不同故民律上規定歸宗之條件亦異其由所嗣父母請求以共嗣子歸宗之條件凡四 
（一）嗣子不孝有據者 
（二）嗣子行爲放蕩足爲家門之玷者 
（三）嗣子逃亡三年不歸者 
（四）嗣子生死不明者 
嗣子請求歸宗之條件亦有二 
（一）所嗣父母虐待不堪者 
（二）所嗣父母生有男子而本生父母因子死亡别無男子者 
至嗣子歸宗之法律手續其（一）須由請求者請開親屬會議决之若僅由嗣父母或嗣子一方之意思爲之猶恐未免有濫行歸宗之病其（二）經户籍吏之登記因出嗣時自報名户籍吏登記之日始發生效力則共關侮於身分財産者甚大故歸宗亦不得不因户籍吏之登記而生共效力也（乙種酬） 
[迷信之害（禮俗）] [  望]  
　　鄰翁某年巳六旬身頗壯健惟性好酒兩星期前喪妻悲傷備至停棺於家擬於五七出喪聊盡數十年恩愛之情誼翁固前清一仕宦也習俗人死必向廟宇中請一接煞之期雙七旣過一日乃延羽士七人來翁家禮懺接煞是日翁體甚健午膳且進佳釀借洒澆愁巳微醺矣下午羽士復至竟與上午大相逕庭蓋來者祗六人而皆鶉衣百結不堪入目於是大觸翁怒暴跳如雷刹那之問翁體忽不能支幾至跌仆子姪輩扶至榻上則巳噤不能言經醫生診視斷爲腦充血因翁旣悲傷過度而平日嗜酒腦部巳傷今以些微細故而動怒竟致血管爆斷死於非命而其家人反以此爲煞之作怪及房屋之不吉利將兩棺連續出喪闔家遷往他處矣夫鄰翁以迷信而喪失生命本可爲迷信者之當頭棒喝徒以世人迷信太深反省頗難試思鄰翁如不信僧道何至憤怒喪身吾人誠不能不歎迷信之毒中人之深而破除迷信實不容緩也（乙種酬） 
[愉快之家庭（家政）] [  絜盧]  
　　人生最能安慰心身者莫如家庭而痛苦有難言之隱者亦莫如家庭夫戚友問之異趣而感痛苦爲時甚暫家庭爲人生之樂園而日以痛苦聞是誠人世之憾事哉間嘗思之以爲欲得幸福之家庭當改良家庭之組織與其爲貌合神離之大家庭不如改組精神團結之小家庭古人以數世同居爲美德縱不論今人之忍德淑行不如古人而生活維艱亦無維持大家庭之可能此家庭痛苦之原因一也至於家庭經濟支配之不得其道入不敷出無預算决算之手續多無益耗費之支出不知勤以開源儉以節流之理此家庭痛苦之原因二也子女無敎刁頑無禮庭除穢垢衞生不講於是疾病叢生樂趣全無此家庭痛苦之原因三也無正當之娱樂而賭博烟酒之惡習家人染者甚多耗財荒時家務廢弛欲求家庭之幸福渺不可得此家庭痛苦之原因四也曠觀國中家庭殊少融融洩洩之象不外坐斯四因欲得愉快之家庭共亦知所適從乎（乙種酬） 
[馬鈴薯製假象牙法（藝術）] [  建興]  
　　以馬鈴薯剥其外皮浸入淡硫强水中（硫强水八分和水百分）經三十六小時乃置於無膠之紙上乾後壓之即成其色潔白堅韌可施彫刻法國用此物製香烟嘴與世所喜用之僞製海産輕石之品並無少異若再加大壓力令其堅硬可代種種象牙器之用（乙種酬） 
 
 

Page 18

 
 
1;第一萬八千八百六十二號;中華民國十四年 西曆一千九百二十五年九月三號
星期四 * *   
 
 

Page 19

 
 
1;第一萬八千八百六十二號;中華民國十四年 西曆一千九百二十五年九月三號
星期四 * *本埠增刋 
[馬敦和刷新舖面]  
　　二馬路望平街轉角馬敦和帽莊自客秋擴充房屋遷移對面轉角以來營業日益發達茲屆新秋又將舖面大加粉刷丹　並施近將工竣現已煥然一新云 
[新新照相館定期開幕]  
　　新新照相館開設邑廟得意樓東首自建高敞房屋光缐合度室内陳設精雅佈景新頴化裝衣着無不齊備茲屆開幕之期特别優待自十八日起至二十四日止凡在此期内前往攝影者概照原價贈关空價券一紙例如付價一元者即得一元之代價劵此劵即能於下次攝影時十足抵價云 
[華商烟公司徵求詩文揭曉]  
　　北京路中國華商烟公司前曾微求各界對於愛美克香烟之詩文自發表後投稿者頗形踴躍取錄稿件本應早日宣佈後因受時避影響無暇評閱現定於　　始揭曉云 
[中國永業烟草公司之擴充]  
　　東百老匯路四百九十五號中國永業烟草公司係華商獨資創辦巳歷數載自置機器聘請有經驗技師精捲各種香因如大　·大觀音·大開字·天星·愛工·金鎊等牌出品後歷受各界歡迎自五卅後國人改吸國貨香烟本埠各烟號及外埠南京無錫津浦路等處向該公司批定者日以數十起現該公司大加擴充並添設新式機器多架云 
[南洋藥房廉價近訊]  
　　棋盤街南洋藥房自舉行廉價以來各货均以低價出售故近日往購者甚衆門市交易頗形擁擠云 
 
 

Page 20

 
 
1;第一萬八千八百六十二號;中華民國十四年 西曆一千九百二十五年九月三號
星期四 * * 
[履新製售毡底鞋]  
　　上海北四川路履新鞋莊研究製鞋頗有心得故銷行香港廣東及台灣南洋羣島日本金山等埠爲數甚多近製毡底國貢及純新毛布底鞋　適善穿購者尤多云 
[厚和運到大批美國影片]  
　　北四川路　路口厚和影片公司專備美國新聞風景戰事偵探愛情滑稽等各種影片以供各界營業及家庭娱樂之用最近又由美運到大批新片價格極廉各界欲批售及租賃者可往接洽并刋有中西文目錄函索即寄云 
[環球藥房廉價再附贈品]  
　　北泥城橋西首新閘路環球藥房主人近爲奬勵購服華人自製藥品起見特將各種藥品廉價如百齡機大瓶一元四角小瓶七角五分自來血大瓶一元五角小瓶九角洋漢精一元三角痰　七角五分艾　補腦廿大瓶一元四角小瓶九角江逢治肺癆水大瓶一元四角凡購上列藥品滿洋三元則再贈以洋貨日用品如購該藥房之自製藥品如止癢散·時疫十滴水照碼七五折滿洋一元則亦可得贈各種日用品云 
[國華無毒十滴水之發行]  
　　國華化學製品廠鄭平叔君特發明國華無毒十滴水採取　藥精華施行化學技術飽和蟾酥麝香屏除嗎啡鴉片氣味芬芳質液澄明重疫服至十滴必能痊安有志於衞生者允宜日常備之該廠設在閘北虬江路觀音堂東首批發每盒四十瓶售洋一元施送貧病另有優待辦法云 
[韻聲票房選舉揭曉]  
　　韻聲票房自遷入民國路舊倉後入會者頗形踴躍内　亦甚發　該社已成立一載舉行第二届改選前晚揭曉選定楊子芬爲正社長周惠山殷桂源爲副社長魯月齊喇子和爲總務正副主任楊德齡李治侯爲劇務正副主任劉新甫陳正祺爲俱樂正副主任沈睦公沈德明爲會計陳顯伯爲文牘索厚之金立堂爲交際楊韻聲哈呼爲書記金從仁喇雨村爲糾察昨巳集會歡迎新職員就職云 
[天氣報告]  
　　徐家滙天文台昨日下午四時三十分氣象預報云天陰有變意吕宋琉球　以及東海之南部天氣惡劣因颶風向宫古島進行所致沿海自山東至台灣海峽一帶有稍强之北風至東北風不等又昨日下午三時前二十四小時内本埠氣温最高八六·○最低六五·○去年同日最高七三·二最低六八·四 
 
