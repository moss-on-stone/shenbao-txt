# 1889 - 134 - 4905776

 

Page 1

 
 
[發售廿四史預啓] [  圖書集成局主人啓]  
本局開印古今圖書集成一書早已排印齋全祇以卷帙繁重加以去年訂匠忙迫異常致第三批出書之期稍遲　　臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔白連史撫印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先睹爲快者幸卽早日至申報舘掛號可也其票售至四月終截止如至全書印成購辦者不照預定之例須再行定價今印有様張欲觀向申報舘領看此佈 
[招集揅經室續經解股票啓] [  點石齋主人謹啓]  
經解彚刻首推通志堂體例可謂善矣然所采多宋元諸家之説及學海堂行世而士知寳擘直可爼豆漢　但所取或非足本若疇人傳廣維　　列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋儒論説者摡從割愛廣搜秘籍力　　　宋書百七十餘種積卷千四百有奇甄綜加精條流一貫寳踵儀徴之盛業蔚儒林之鉅觀本齋志在壽世匪以圖利其書足貴其價甚　湏定者　取工本先繳洋八元取書時續繳十八元裝盛木籍一只因寫印精工校讐嚴謹務使毫髮無憾一時未敢草率成書用告售股諸公宜早賜敎出書　不預股者每部定價四十元待此佈聞售股處○在上海垃圾碼頭本南局帳房三馬路申報帳房南北申昌以及漢口黄陂街本局京都疏　厰本局廣東省城本局皆可購取此佈 
[小賭害人説]  
賓紅閣外史端居無事喟然而歎曰嗟乎天下害人之物孰有過於鴉片者哉平日明窓净几一榻横陳短笛低吹烟雲繚繞此時固無所爲癮不過藉以遣悶娱情而已久之而日親日近欲罷不能吸食稍遲涕涙交作幾如日用飲食终身不可須臾離以致骨瘦如柴面青似靛鳶肩雙聳無復人形笑業廢時諸務因之而漸弛卒至黑飯白飯相逼而來有錢者馴致困窮無錢者甚或流爲盜竊卽欲痛除積習舉夙癮而一朝戒絶之而諸病業生漸且不能支拄依舊一燈相對終其身於烟霞窟中鳴呼噫嘻何鴉片之害人竟至若斯之甚哉時有客在座作而言曰子第知鴉片之害人若斯其甚亦知賭之爲害有更甚於鴉片者乎查賭不一類其最大者逹官顯宦富賈巨商相約於邃室曲房中銀燭高燒俾書作夜俊僮伺應曲意趨承斯時也意氣之豪誠無殊劉盤龍之千金一擲揮金如土樂此不疲此固視財帛如泥沙苟不沉溺其中尙無所謂大害也其次讀書之子弟店舗之夥友新年無事偶爾摴捕聚賭則三日五日也輪赢則十金五金也雖曰習於下流不知自愛然亦無甚大損得失尙不足介懷所最足害人者其惟近時之局賭乎局賭者何著名賭棍卽俗所稱牌九司務者華其衣裳炫其車馬日相羊於茶寮烟舘見有富家子年少可欺者卽佯與締交謬託知已移名易姓變幻不窮或妄稱某公子或假託某詞林甘言誘人漸人其彀乃引之游秦樓楚舘呼燈張宴粉黛雜陳拇　權呼高談暢飲在童而獃者一至花天酒地此身幾爲其所迷心旌摇摇惶惑無主旣乃設局賭博以遣良宵彼賭徒呼盧得盧喝雉成雉蓋銅壼漏下未及三商而千百腰纒早盡入匪人之手矣原其居心之惡設計之奸直等于操刃刼財緑林暴客調非賭中之最爲可惡而刑法所不容稍寛者歟雖然果其腰纒干百金爲牌九司務所引誘者其人必係富家子弟所失卽便不少尙不至於蕩産傾家今有最足害人而人不覺漸受其害者厥惟各鄉鎭之小賭彼爲小賭者皆係地方無賴設竹匾於荒地上以色子擲輸赢此其人固不能如牌九司務之妙手通天人何致深受其害不知彼之賭法輸則盡入其槖赢則名爲一文配三文實則抽頭甚巨如赢三文則扣去一文實得二文赢大文則扣去一文實得五文蓋與賭者不知不覺而錢已爲之暗耗而又一文兩文多至數十文數百文俱可入局與賭人家小孩子偶向父母乞得數文錢卽私自往賭幸而獲勝則喜不可已明日又往後日又往父母苟靳而不與或竟竊自枕旁一若有癮者之吸鴉片烟不可一日無此者苟或輸矣則今日思翻本明日思翻本父母處或無從乞取則且貸目親戚隣里家甚且私將鞋襪衣褲質錢以致欲歸不得亦有學爲小竊漸漸寫爲匪徒者友言一日因事過洋涇鎭見此等賭局多至十餘處與愭者大半係附核童訪之旁人始知其害若此此其故由於地保得賄而不告諸圖董圖董不欲結於怨於若輩平居假作痴聾以致官憲之耳目難周任若輩爲害鄉里此豈獨洋涇一鎭爲然哉特洋涇鎭之賭偶爾身親目撃耳外史乃恍然曰嘻我知之矣滬上小流氓之多安見非小賭之所害哉夫鄭家木橋之地灘賭所押亦只此零星數文錢而爲害也不特人局者有輸無赢甚而至於見鄉人之可欺者甫押以錢輸赢未見彼卽大呼曰巡捕至矣來捉賭矣鄉人懼遭窘辱飛步脱逃而錢已爲賭徒所攫去此其害誠何殊乎各鄉鎭耶彼小流氓之夜中嘯聚要人巷内攫取簪珮鳥知其不换取錢文作牧猪奴戲哉又鳥知其非因賭本喪盡始相率而爲此哉所望爲民父母者將各鄉鎭之小賭一律禁除而鄭家木橋之賭灘尤期捕房中加意驅逐庶幾保全孩稚不至相習爲非此其功不較之禁烟而更鉅乎牗卜書生蓋不禁明夕焚香禱祀已 
[本舘接奉音]  
　　昨接在京友人發來電音有本月十九日諭旨二道敬謹譯登○四月十九日奉旨京口副都統有致麟調補所遣廂黄旗蒙古副都統着祥普補授欽此同日奉上谕奕謨奏匪徒假揑公文私雕印信牽涉職官請分别交部訊辦一摺據稱本年三月間廂紅旗漢車挑送庫兵認差旋據户部三庫衙門文稱並未咨取查明印文係屬僞造經該都統等訊問印務筆帖式領催等所供情節支離牽涉參領佐領等官營私舞弊等語覽奏殊堪詫異亟應澈底覩究領催貴珍承愷閒散英沛看交刑部嚴刑審訊參領萬桂愶領終澤沛均着先行解任唐筆帖式廣福一併廳候傳訊該都統等未能先事查出亦難辭咎都統奕误著交宗人府照例議處副都統色普微額崇光均着交部照例議虚餘着照所議辦理欽此 
[京華宦蹟]  
　　四月初六日皇上親詣天壇常雩大祀前一日鑾儀衛堂官演試黄輿入壇時壇門内忽有一頭戴官帽身穿甲衣者跪在輿前大聲呼冤經兵弁扭出轉交南營參戎究辦又聞四月初間有口操南音衣履破敝 
 
 

Page 2

 
 
者胆敵在大内東長安門厲聲呼冤經值班官兵解迭步軍統領御門究辦○京畿白里内外路刼之案近來時有所聞四月初間離京五十里之定福庄忽有一人身受重傷而死夜間經更夫瞥見急報明龎各莊巡檢分司該司於相騐後以案情重大未便稽延一面尋覓屍親一面詳報宛平縣署嗣聞屍親已到案矣相傳死者販猪爲業常日携帶猪價銀百餘兩由京回家踽踽獨行中途被刼致喪其命可哀也已又聞京西妙峯山之北道北陽河地方月初夜聞有進香客某甲被數賊綑拉樹林中衣服行李皆被攫去幸未傷其性命甲在林中呼救多時始經後來諸者客救出甲卽將被刼情形邀同諸香客禀報宛平縣署嗣經縣等飭役往北道緝捕矣○四月初間山西撫憲咨商於部請於晋省設局開捐所擬捐章以捐銀二十五兩卽作百兩捐項花翎一枝捐實銀五百兩藍翎一枝二百五十兩刻經部堂官會商未知能否照准也○鄭州河工客臘曾將工部水利銀四萬兩委員解部今年川月二十間又解銀三萬餘兩先後經都水司承辦司員查明户部上自堂官下至吏役開列清單每人應分水利銀若十詳細核明一律當堂開分聞每堂官先後兩項計分銀三千餘兩都水司二員每員計分銀三百兩上下其餘各司員每人不過五六十兩至於吏役惟都水司當差者均分是款視平日之勤惰分定數之多寡水利一項並各省解部向不過一二千兩或數百兩從未有如鄭工所解水利之鉅也○山東撫憲張朗齋中丞因奉户部屢次咨催嚴追已故前任臨清州葛剌史恩榮家屬完繳該故員虧欠同治年間臨靖關税銀一萬餘兩解部以清欠欵之處委員尋訪故員子嗣家屬並無住居東省者所有虧項毫無着落可否在於臨清關現徴税銀内如數提欵解部以清欠欵處出咨請示户部以便遵行刻下户部堂官已會商此事其准與否尙難逆料也○户部擬於四月初九日考試滿御史户部南檔房已知會願考司員恩君翼魁君保如君格廷君恒務於是日辰刻各帶筆硯進署以便堂官面試聞是日僅考漢字論一篇繙譯等文皆不考試○起居注咨取各衙門光緒十四年分所有條陳議處摺件按件造册移送本注以便彚造黄册恭呈御覽限於四月十五日以前一律造齊倘有遲延定十參辦云○四月十一日薄暮時有年約三十許之某甲面貌文雅衣服華麗由蒿家胡同飛向東行至文盛齋扇鋪門前驀然傾跌約一炊許僵挺不動諸鋪家大爲驚詫齊來掙視不料氣已絶膚已冰矣急報明中正司署至死者爲誰俟司官相騐後訪明尸親供詞再録已前報紀户部街添脩石路一節兹又聞所需經費係由福箴亭協揆將前次興脩前門大街石路工程二成節省銀兩全數捐脩並不開銷國帑刻下石路已有七八成工程大約月杪可以告竣矣惟二成節省銀兩尙不敷用聞協揆欲向户部飯銀庫提撥云○四月初旬前門外迤東小觀地方有無賴子某甲在土娼家與張姓優伶吃醋起見大啓釁端甲潛率多人痛毆優伶又往中東坊署控告經差役立將土娼及該優鎖帶坊署經邱門官審明前後案情蓋中於羣毆該優後尙不滿意隂囑一徐姓者自向頭上用刀刴傷揑稱被該優持刀行兇不料經件役騐明邱坊官大怒將案中帮兇匪徒全行拿獲并將徐姓嚴刑拷間盡吐實情邱坊官現已禀報城憲又聞徐奄臥牀頭危在旦夕大約詐傷時用力太猛矣○廂藍旗護軍營伊瑞兩署印務面禀本管恩護軍統領普以本旗護軍參領蘇贈岱現已奉旨補授寗夏副都統所遺護軍參領一缺本旗並無各項保舉應行坐補奏補人員咨查各翼旗亦無特旨以護軍參領補用人員照例咨取滿蒙固山宗人府侍衛處鑾儀衛黏杆處前鋒營鄭親王等門上於二三四品人員各保送一二員與本營應升之副護軍參領一同揀選請於行稿簽押恩統領遂於稿面簽以押布布字様諒不日卽備文鈐印咨取各項保送人員矣○山西巡撫委員管解京餉銀十萬兩分裝九十餘鞘於初九晨入彰儀門用馿駄進正陽門陸續抵司農署當由委員投遞文批雇夫將銀鞘扛入署内堆放大堂以鎖聯繋飭原解兵役在彼看守以俟開庫兑收○正白滿失去都統銀印奏令禮部補鑄禮部抄出此摺後咨取兵部印信文式近由兵部咨覆已交令鑄印局行走筆帖式照式繕寫清篆漢篆印模一顆交由該局匠作速鐫鑄以便頒發該旗至於印箱應由該旗製備以便存貯諒月杪卽可鑄畢矣 
[淡茶到厦]  
　　淡水茶棧近來頗不整規常以茶末茶枝攙雜茶葉内售與美國歐洲各埠每嫌茶不對様致多虧耗厦門經手購茶各洋行會議今年茶葉到厦必須嚴加剔選凡茶末茶枝攙多者卽極賤之價亦不收買四月十一日科麽沙輪船載廣帮某號茶數百箱到厦門拆看茶様内多茶未攙和西商概不收買將茶退還想經此番認眞剔選不獨歐洲各國售茶易於出手而淡水茶客之辦茶亦必因此而認眞選擇不攙僞貨庶可保全聲名佳茶自必源源而來矣 
[失火傷人]  
　　十七晚三鼓時寗城藥行街寳盛藥行失火紅光燭天警鑼亂鳴遠近各水龍聞警畢集文武官員亦前往彈壓約焚一點鐘時共燬去樓房三進四靣均有圍墻阻隔故未延燒鄰居聞該行經手某甲係鎭海人年四十九歳是夜晚飯後有同業友邀往賭塲甲不去臥至夜半從睡夢中警醒聞有偪迫聲披衣起視突見火光冒出急呼行内上下人等搬取貨物一面親召本街臨安水龍來救登樓同取什物上樓下樓已有兩次復從烟霧中仍登樓上搬取已物將下樓詎料樓梯已燒燬足甫踏梯梯卽坍塌人倒墮屋亦坍下甲竟遭壓死迨火滅後止扒得焦骸一叚形同枯木傷心慘目有如是耶　　　皖 
[闌事彚紀]  
　　有某姓者卜築登俊里上月間因媳某氏逝世延羽士解咒其子某甲到後街陸材修神主店買進天表盒店主索每個制錢五百文甲祗田錢五十文店主因有虧成本置之不理甲憤甚曰何物狂奴敢如此倨傲遂將店中物件任意摔毁店主上前攔阻互相擒扭甲以爲辱歸訴於父某卽乘輿到店理論店主知是堂堂鄉紳遂俯首認罪時往來之人與近隣居皆環立惻聽見某出言不遜代抱不平羣起詈之某益怒直抵侯署帶差多名又到該店欲擒該東到縣時羣情洶湧隣近鋪户相率閉户閑雜人等要將某所乘之轎摔毁以洩其忿某見勢不佳乘間逸去侯官縣盧杏推大令聞報親詣彈壓知該店東並無不是向衆開導各鋪遂仍前開張人咸謂盧大令之遇事持平深得衆心云○戊子科舉人李鑑昌陳鳳翰劉晋林圖南虞汝鈞等皆以卷有疵累被磨勘官簽出罰停會試二三科不等已有部文到閩另有頂冐之高慶元冒名王毓菁同鄉官未肯出結亦不得覆試○福州鋪户向無殷實貲本每在錢鋪借貸爲緩急之助俗呼爲期盤現各錢鋪不敢虚出票張所有期盤概行截正而鋪户因之十分掣肘各典鋪滿期之物自十二月起尙無人要緣鋪户一因生意不佳一因期盤停止無從借貸故也現在當鋪集議無論貴賤物件皆比前減當大半錢法尙未定每百票到錢鋪支大錢每百小錢有二十七八文而買物則概用大錢市價昻貴於前官要先禁人開張小錢鋪并無出票之錢様店盖恐其濫用私錢也南臺城内錢様店約有三百餘家皆捐錢在柏姬廟議事未知如何結局也○管帶恪靖正副兩營鍾鎭軍紫雲前年海氛不靖隨左文襄督師來閩駐紥南北岸砲臺鎭軍驍勇有大略營規十分嚴肅兵勇無事不准離營外不不得擅入凡隸軍籍者皆有技藝築造砲臺建修兵房皆勇任其事不必募雇民工經費旣省工作復堅營中賭博鴉片嫖妓飲酒等禁甚嚴犯者責革餉銀親自散發並無分毫剋扣其下尤藥爲之用礮臺中有池有園栽種樹木以千萬計粮臺里許有亭翼然樹德政碑於其上緣自亭頭以至閩安一帶海螣數千丈歳久傾圯鎭軍操練之睱日督勇數百名一律修築數十鄉田園無水潦之患非皆鎭軍之功歟宜其永勒貞珉常垂遺愛也○長樂縣陳大令撤任遺缺委彭大令接署已登前報兹悉陳大令實係調省彭大令係同知班理合附正 
[宦途苦况]  
　　淮鹺聽鼓者大班不計外三班不下數百人其間終歳無差如范丹之甑底生塵者不可以僂指數聞有某鹺尹聽鼓近三十餘年上月初旬輪應挨委到班經都轉公座掣籖得委淮北某優差識鹺　者皆爲之額手稱賀不意鹺尹喜極悲生奉札後忽遘疾病未及到 
 
 

Page 3

 
 
   
 
 

Page 4

 
 
差於上月望日溘逝説者謂鹺曹挨委章程每員不過輪到一二次鹺尹困守多年甫得輪委何意天不假年欲爲五日京兆亦不可得益歎一飲一啄莫非前定矣 
[活孩就木]  
　　京中訪事人信云上月下旬有八人舁一棺出安定門前僅甲乙二人送喪官兵見其面熟約略連日由此出殯者卽呼舁者暫爲停步呈騐殃書二送喪者各向懷中摸索相顧失色謂已遺落中途官兵以旣無殃書呈騐例不准其出城甲謂乙曰汝在此看守我回取卽來遂飛步而去舁者亦漸散歸移時乙乃乘間而逸久之又久漸聞棺内有哭聲有大胆者側耳以聽似係小孩哭諒必有故撬蓋視之見内盛幼孩八口七死一活二目已剔去待至晚上甲乙不來遂據情申禀上憲未悉矣後如何也 
[廣州官報]  
　　藩轅牌示陸豐縣缺委候補縣鄧倬堂署惠來縣缺委大挑知縣劉祖祺署東安西已司巡檢缺委試用巡檢錢衍昌署電白典史缺委候補巡檢盛宿懐署准補連平州田明耀准補從化縣程錦文均飭赴新任永安寛仁里司巡檢缺詳請以烟瘴俸滿聶啓源補平遠壩頭司巡檢缺詳請以簡用巡檢宋球補嘉應太平司巡檢缺詳請以先用巡檢葉冠時補鎭平羅岡司巡檢缺詳請以先用巡檢王守正補新興立將司巡檢缺詳請以補用巡檢張恩麟補 
[䢴上官塲紀要]  
　　初九日前南贛鎭總兵王鎭軍德勝過揚儀棧馮觀察來揚公幹初十日丁觀察葆元由省回陽許鹺尹承廣起復回淮十一日淮揚道徐觀察來揚新任桃源縣汪大令紹賢過揚履任 
[巡鹽覆舟]  
　　本月初間聞杭之錢塘江上有緝私鹽船一艘於是夜二鼓趁天時黑暗放棹溯流而上以兾查察私鹽船中弁勇共十人駛至急溜轉灣處夜潮適到將巡船打在山脚下船已傾覆人盡落江幸弁勇熟習水性泅水登岸者共六人其餘與波臣爲伍矣次日撈得一屍尙有三屍無着 
[經理得人]  
　　潯城育嬰堂常年收養貧民女孩約有五六百名或派城廂各少婦領養由堂内月給養費或無人領養倩乳媪住堂乳哺頻年以來救全女孩性命以數萬計洵莫大隂德也倘經理非人未有不聲名狼藉者上年經關道李亦青觀察訪聞從前積弊力爲頓遴委嵇少尹縉駐堂接辦嵇君老成練逹悉心經理凡發給養費察看女孩事必躬親不假胥役之手弊絶風清洵不負觀察委任之意也 
[因緣巧合]  
　　九江北岸孔壠地方有某甲秋水雙瞳不分黑白而有數百貫家資善權子母人皆以富瞽目之年逾不惑猶唱雉朝飛也常自歎永夜鰥魚錦衾空抱然人家閨秀誰肯令師曠一流人入雀屏之選該鄉有瞽孀某氏以賣卜爲生每携鐺市上過甲寓甲輒呼入快聆清誨往來旣稔各道苦衷雖通一點之犀未效雙飛之鳳有好事者憫其孤獨遂以撮合山自居一對鴛鴦竟作暗中匹偶琴耽瑟靜恩愛逾恒時或春秋佳日携手同游見者咸謂因緣巧合月老不煞費苦心哉 
[皖垣試事]  
　　安慶府聯仙蘅太守考試六邑文童已畢正在接考武童聞學憲不日按臨以是禀請憲臺札委候補府鄒墨賓太守增翰前往點名○錢穉菴文宗於十二日在池州府起節十三日下午五點鐘時行抵省垣先是懷寗縣陳雲溪明府飭差恊同地保在東門外官碼頭預備供張是日水陸兵丁咸向江干列隊陳中丞以次文武員弁次第親往恭迎文宗乘輿進東門至試院駐節 
[漕務彚登]  
　　江蘇督糧道景月汀儲憲於四月初十日抵北通州謁見倉憲隨同到壩兑漕四月初一日倉憲提騐江蘇第三起及浙江第二起漕糧江蘇第一起白糧後半起初二日提騐山東粟米三十票浙江第一起白糧前半起初三日提騐浙江第三起漕粮山東粟米十二票浙江第一起白糧後半起初四日因雨停騐初五日提騐江蘇第四起漕粮初六日提騐江蘇第五起及浙江第四起漕糧江蘇第二起白糧前半起初七日提騐江蘇第六起漕糧江蘇第二起白粮後半起初八日提騐江蘇第七起糧浙江第五起漕糧浙江第二起白糧前半起初九日提騐山東粟米三十五票浙江第二起白糧後半起初十日提騐江蘇第八起漕糧○江浙兩省漕米自開壩以來每起每號船户都經短欠除由兩局初取水　賞銀抵欠蘇局復送船户三名請辦浙局亦斥革船户三名以儆效尤 
[軺車已莅]  
　　新簡出使美日秘大臣崔惠人星使陛辭出都自津沽乘輪南下於前日駛抵滬江道廳營縣各員咸詣舟次迎迓星使隨乘輿入天后宫側行轅 
[察閲沙帶]  
　　江海關道龔觀察松海防劉司馬上海縣裴邑尊英公堂讞員蔡太守代理法公堂讞員朱明府河工局總辦翁太守新關税務司裴君河泊司布君及駐滬英法美俄意德奥等國領事前往吳淞察閲開沙一事已列報端兹悉前日中西官齊集新關碼頭乘鈞和輪船出吳淞口看明沙帶商議如何開辦之法至將晚仍返至新關碼頭登岸云 
[上海縣署瑣案]  
　　潮州人馬炳和赴英公堂控同鄉蕭阿美蕭松青欠銀八百餘兩蔡太守飭送到縣裴邑尊着值日差看管候訊○任咸泉控稱本月初四日族弟阿六源泉强將小的耕牛牽去小的往索阿六將牛寄交地保王竹書家叩求堤究裴邑尊飭提到案於前晚升堂訊究咸泉伸訴前情阿六稱咸泉於初四日有意將耕牛牽至小的田中盡情作踐致傷麥荳甚多小的向伊婉言全然不睬是以將牛牽交地保初五日地保將牛牽還伊勸備香燭服禮初應許不料初六日忽投案揑情誣控源泉所供略同地保禀稱初五日將牛牽還咸泉勸伊服禮認差豈料伊竟來案誣控邑尊以咸泉砌詞矇控實屬胆大妄爲喝令笞責八十板飭具改過切結○地保喬慶雲控夏喬發高雲卿在鄉滋擾裴邑尊飭提至案再三研究喬伸訴前情夏高同稱喬禀小的浮收錢糧是以向之辱駡並無滋擾事情邑尊以喬旣是在官人役尙敢率意矇混實屬可惡判令笞責枷號期滿再行發落○竊犯曹阿林因在高昌廟竊取黎張郁三姓家衣服逮案訊追現由捕役帶曹將所竊衣服檢查繳案邑尊於昨日諭令黎等各失主具狀領贓○周廷楨失竊金釧一對及珠翠等物所值甚鉅禀請上海縣飭捕緝查裴邑尊允之當飭捕役嚴密跴緝 
[英界公堂瑣案]  
　　華捕見馮元發施茂葵倒臥於貧病可憐夜間又見潘阿二潛圖自縊遂一并送至公廨蔡太守飭發交棲流公所分别留養醫治○何福生扭錢錦章至公廨控稱妻子被錢誘匿叩請究追蔡太守飭將錢暫行管押令原告明白具禀呈候訊供察斷 
[疉荷鴻施]  
　　昨蒙粤東愛育善堂再賜來山東第二次賑欵英洋一千五百元伸規元一千八十兩由協安寳號匯到敝所遵卽拜領望雲叩謝用登報牘廣布鴻慈以山左災黎嗷嗷待哺性命呼吸之頃得此甘霖速降普徧羣生遺愛之思殊令人永矢弗諼矣上海四馬路高易壽賑公所陳德薰等謹啓 
[賑務彚登]  
　　今夫太和翔洽聖人具位育之功天災流行吾人盡挽回之術邇來山東災况較别處爲尤甚而海内仁人君子皆能推心置腹從善如流兹有臺北滬尾杞憂人善士賜賑洋一百五十元老悦生梁煥南大善長惠下滎陽濟東善士疉捐求病早愈洋四十元江伯祥善士移賑麝香一個售洋七元七角漢口葉開泰寳號助藥資洋三十元福蘭堂鄭芸初善士助山東捐藥痧氣丸二千瓶菩提丸五十包致和堂余蔭堂善士助痧氣丸八百瓶臥龍丹八百瓶紅靈丹二百瓶平安散二百瓶純陽正氣丸一千服萬承志堂廣嗣室主人善士助太乙救疫丹三千定新泰山堂寳號助純陽正氣丸四百服六合定中丸四百包存仁堂寳號助太青丸一千二百四十粒鶴壽衆人善士陳晴溪夫人善氏助人馬 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖垣官報]  
　　四月十三日新選舒城縣訓導章鳴齋辭行卽用知縣戴朝普禀知奉委發審局學習候補府鄒增翰禀知奉委試期學轅點名知縣朱松生赴歙祁提錢糧回省巡檢牛文馨禀知奉府委秋審差并謝超委一次卽用縣黄兆峴禀知奉委發審局帮審宣城縣范葆廉禀謝奉憲行知准補宣城縣十四五日撫轅牌示試用訓導郜培元委署鳳陽府教諭指發安徽海防試用縣丞林東雲到省卽請假三天委署壽州吏目嚴肅辭行候補縣余躍龍禀知奉委發審局代辦帮審典史嚴燊赴貴池提錢糧回省績溪縣歐陽靄辭行代理休寍縣何文輝缷事回省巡檢單銘玉禀知奉道憲委查懐寗牙帖班舘張英詳奉支應局委赴淮北探磺價候補直州州判寗彤蒸禀知奉府委秋審差府經張文照辭謝飭知調委蕪湖新關差遣縣丞連福禀知奉道憲委杳盧江燒鍋小錢又府委武試監鼓差從九朱燮元赴蕪含提錢糧回省巡檢金則揚禀知奉道憲委查含山燒鍋小錢 
[鉅欵疉至]  
　　啓者敝所接奉新加坡左子興都轉電音由匯豐銀行匯來山東賑捐規銀一萬零五百五十兩又接香港東華醫院來電由麥加利銀行韋文圃兄交到第六次賑捐規銀二千兩又廣州電局沈小園太守匯來先後兩次振捐規銀五百八十八兩鎭江電局張廣泉剌史寄來第二批墊解振捐英洋五百元均一一祗收盛德大惠同人感仰莫名除專批轉解災區以濟急振外查東華醫院係黄君翼濵陳君子固勞君羣生陳君卿雲劉君焯軒巫君雲卿葉君竹溪余君育之陳君璧泉黄君藉卿父君廣田梁君鉅庭十二位善長董理其事其勇　　善救災心切豈不與左都轉沈太守張剌史異地同揆若合符節哉耑肅刊布謹代飢民九頓白叩藉鳴謝忱上海文報局協贓公所同人謹啓 
[虞美人和佩珠菴主有贈]  
　　桃含宿雨梅含雪清艷誇雙絶年華可可十三餘試問裙釵隊裏有誰如掌中久欲高擡舉可惜空相許等閒親見夜光珠方信從來名下果無虚[  新安善夢生戲筆]  
[金縷曲和佩珠菴主]  
　　弱質曾親見惹吾儕情絲摇曳痴心眷戀費盡東風擡舉力我也代他腸斷但怎奈分飛漸遠傾國姿容眞罕得想那能羅帶同心綰春不去纔償願痴人莫怪多離怨正難忘翩翩丰度單衫小扇海上梨園雖不少春色何嘗貯滿怎不念香玉軟寄語主持風月者採明珠休使輕投暗好重拭看花眼[  新安善夢生戲筆]  
[刋江四詠]  
　　凛凛英風閣部祠江淮半壁勢難支一腔熱血成灰燼不愧成仁取義辭梅花嶺史忠正殉節處又向長　策馬蹄楊花滿路艷陽時幾多官道毿毿柳不與不間綰别離楊枝隄妒煞團鏡様描誰家桃李讌春宵何戡已老簫聲斷蹤跡難尋廿四橋揚州月夜半奔騰客夢摇鐘聲寒咽廣陵潮陡驚人語家山近十七年前往事遥同治十二年春余自北護送先大人靈櫬　籍過此泊舟瓜步潮[  己丑三月江淮逸民初稿]  
[恭祝葉成忠太守大善士五旬大慶敬步小樓主人韵録塵雅教並乞高昌寒食生大吟壇政刊]  
　　恰喜星符大衍年由來福壽出心田遐齡妙有神仙訣祝嘏慙無錦繡篇一樹蟠桃紅映日萬家生佛術回天相看南極光輝處多少窮黎樂筵連年籌辦振務活人無算力綿子稿 
[寄公陽里陸秀卿]  
　　訴盡琵琶不斷腸誰云陸氏一莊荒猶存丰韻堪怜惜莫儗徐娘儗謝娘不喜天仙喜散仙枇杷門巷尙依然勸君早作商人婦燈火容參學士襌夕陽雖好漸黄昏容易當年酒一尊桃源里别後忽忽六年三字未忘馮玉美殷勤垂問警詩魂玉美子知已昔爲勢家所奪今當不憶餅師矣世固無寗王風雅人也承問怦然淪落天涯劇春花秋月一年年寄聲不櫛知無益灰盡相思未必然色衰愛弛今古同慨[  了因生章]  
[臨江仙前意未盡復譜此解并寄憶馮王美]  
　　百計推詳無補恨連環抵得相思小闌干外雨絲絲苦情和涙灑灑向碧桃枝忍意羅敷能化石客窻題徧新詞卿眞無奈我何辭祗憐心一片愧煞燕鶯知○判誤佳期緣阿母卿前時訴琴心四年歡愛到如今猛然驚媚語虚牝擲黄金東去伯勞南去燕飛飛各自投林人間良會有分襟道聲珍重者相憶夢中尋[  了因生草]  
[以詞代柬遥寄天津紫竹林電局李幹臣兄調寄桃源憶故人]  
　　旗亭别後音書阻觸起幾多離緒傳託亳端相訴其奈吟懐苦伊人記念勞雲樹百感交并誰剖昨夜小窓風雨催我成新句[  光霽齋主聘三奇聲]  
[敬讀古春老伯大人贈維揚張佩珍詞史佳章倒韵奉和教正]  
　　占盡揚州月二分雪膚花貌玉精神緣餘白石三生在詩示紅兒百咏新北里清歌爭勸酒西樓綺夢已如塵從今慣與司空見淺笑佯嗔總可人[  姪笙陔曹南江求是艸]  
[謹次原韻張佩珍詞史録塵撫松老人哂政]  
　　綽約丰姿嬝娜身碧紗窓下喚眞眞餞春迎夏芳辰值酒緑燈紅笑語親緩步爭看蓮瓣瘦凝粧門畫柳眉匀二分明月揚州好移照申江益近人[  旗亭過客未定艸]  
[上海三馬路與昌恊賑公所陳竹坪經收皖北奉天山東恊鎭振捐四月初七日第一千三百六十次清單]  
　　福和輪船來廣東鳳慶月十元又無名氏一元○見義册杭省二橋怡怡堂十元○姑蘇阜昌成號來動省畜六元阜昌成五元了心願五元四喜堂等四户各一元陸進才等四户各半元王福霖三角共來二十三元○安省王聚和來春雨江南十一元東册清江東海徐四元○城葛産後求平安十元○東册漢口湯福記募嘉會堂等廿四户來洋八元内估見病洋一元又册浙紹鈺記十元○湖州慈壽室三元○又册嘉郡林來豁逹生春輝軒主各二元囊營書室等三户各一元吳丹亭續丁卵齋主合一元平安氏三角寳善堂四百文吳濟易三百三十文共來九元○浙紹詔清白室王規元七兩五錢○湖城永利局來王彬堂二元錢五百四十文○東册漢口全泰盛局募董信魯姚應才各五百文丁氏三百吳懷氏仲珊氏董炳再各二百文俞氏一伯文共來錢二千文○東册選青里巨康莊來鋭卿氏九如堂各三元李松齡等十各二元書云堂等三户各一元無名氏等五户各半元二十户共來三十一元五角○又册常熟通河橋卞力來黄鶴賓等三户元莊安山不具名半元共來七元崑山庫房來不留名五元李都桐三百文○無錫凝遠堂三元内估出病洋一元○見義册姑蘇公正行來公記等户一元○東册姑蘇福來康號來源遠堂一元又册麗如帳房一元金陵無名氏一元東册鎭江無名氏等六户來二元○又册寳應萱茂堂一元又壽萱堂等八户共四元西冷樵子等三户合半元共來五元五角又册源開莊來無名氏一元失約人六角青雲居半元勝隣三角免力人三角不書名等三户各二角消災等七户各一角共來四元○隠名氏集各册二十四扣來洋二元四角○王鼎元五元雷以堂潤資助一元二角怡昌文記五元申安氏五元華門胡氏指皖北十元聚星堂陳一元明德堂祝四元東册太原氏三元顧棣卿一元善與人同無補災民合一元顧姓二角燕北漁隠六百文東册吳淞裕記愼小洋二角銅洋一元泰豐銅洋二元聚生銅洋五元盛記銅洋一元陳文炳銅洋三元恊茂萬泰銅洋一元見義册杭省湯屺望來英五月分吕宋票一條三萬一千九十號○○本日共收洋一百九十九元規元七兩五錢小洋廿角銅洋十五元大錢三千四百四十文吕宋票一條合并聲明 
[上海三馬路輿昌恊賑公所陳竹坪經收山東奉天河南皖北賑捐四月初八日第一千三百六十一次清單]  
　　山東册漢口怡和輪船公司湯梯雲先生寄來召溪中山氏求神許願保佑慈母平安延壽規銀七十四兩又册金陵京報局陳募無名氏助平銀作規銀三錢一分六厘瀏河隠名氏洋五十元東册盛澤汪永享琴方募無名氏十元乍浦隆愆意木號來志仁堂養索居張慶林慶祥三省書屋壽宣草堂老來子七户各半元延陵子竹林居各三角意記有心無力免力子隆記平安利濟刄秋草堂平記明記八户各二角懋記等三户各一角共洋六元嘉興鼎元興看報人二元紹興書帶草堂六元舟直吳弄周岳封五元紹興　邑孫華市來洋氏一洋僕院公義典錢煜庭虚對一個山東册常熟正泰號邵福來一元一角汪萬茂王家祥楊仲梅同茂四户各半元三户各二角唐應違張根揚吳盛泰羅錦成四户各三角吳文記一角共五元又册温州屠揚洋四元又册漂陽日生德寄周曉記戴立記合一元又册川沙司獄署寄王楊氏求平安二元王玉霞秀英壓歳助賑錢一千一伯水災圖册墨池書屋惜隂主人合二元浦姓十元東册立夏節二元祥成一元紫山石老人五元又册松竹軒五元尤陶氏求身體平安四元宋角求咽喉全愈四元趙雨亭四元毛氏一元馮受之延陵氏各一元無名氏八角又四角趙不留名等四户各二角共四元知罪人五角金鴻生銅二元黄仁伯銅一元楷士銅二元○本日共收英洋一百三十四元規銀七十四兩三錢一分六厘虚對一個小洋五角銅洋五元錢一千一百文合併聲明 
[上海四馬路文報局内愶賑公所經收山東奉天賑捐四月上旬清單]  
　　初八日當州新盛恆號經交不書名助二八寳銀二百兩申合規元二百十五兩五錢鎭江電局張亷泉明府捐俸移助東賑八十元寗波招商局葬小湖翁募干義房二十元臨浦鎭惠春米行王卿園翁募惠春行六元會稽徐王氏求病愈五元韓大來二元公記莊一元頤記莊愼記莊利川源春益豐豫昌行韓茂林行恆益義大汪萃亨泉壽堂河間心記自心知十三户各五角温州總局張募益壽軒十元環竹軒三元杭州姚庽内風塵俗吏四元慶福號募高子梅三角金理堂二角盧雲泉徐洪生吳子劍翁琢成胡子謙五户各一角乍浦周理甫翁二十元隨緣子銅洋三元永慶子二元王長安小姐一元樂清　尉四角平湖新倉鎭朱韻甫翁募衣食有餘子原平銀五兩三兩五分一厘同病人銅洋二元自愿發心銅洋一元陸懷德一元沈榮堂徐愚亭兩户各二角武陽保嬰總局募不書名兩户各一元德近新不書名源有來不書名省察堂無名氏不書名七户各五百文實收洋六元又不書名銅洋二元杭城隠名氏十元本埠彤源莊募交各户七角掌理上海總會書院事務縣主薄郁助純陽正氣丸一百服○本日共收規元二百十五兩五錢英洋一百七十九元銅洋八元小洋五角虚對開洋一個原平銀五兩三錢五分一厘純陽正氣丸一百服合併聲明 
[上海虹口元濟善堂經收捐欵四月初一至一日第四次清單]  
　　同昌利募昇茂載助洋三十元汪永亨十元老福興信局交到京口周聶氏十元愼德堂兩元劉積慶堂唐樹滋堂吳卓橋翁七十老人曾三省堂五人各一元福興潤局交三义河張樹堂鄧匡愚菴二户共三元自淮巧生兩元全盛合記局來蘇省封門陸長豐無名氏壽壽萱無名氏隠名求免悔華輝堂六户洪一元錢五伯五十文蕪城徐乙記二元江洲徐銘之求病愈二元田姓泰姓二户各二角全盛局交朱經守已廬王知不足齋福善局淮安程健記五角來記介記二人各三角元記子記文記竹居氏四人各二角無名氏乙角衆興鎭錦興隆亨豫隆勿藥主人二户共二元天豐久號一洋射眞無名二元求病退身安信女六元愶源昌來公和典一元日生局來大團二炷港仁記森銅洋三元永泰豐局來黎里大養素書屋乙洋全盛泰記局來浙寗利源號無名氏五元永義局交到梅里五福堂培桂軒二人共一元陳保林三元會二人各五角全泰合記局常熟養心居五角懿德堂兩洋竹窗書房五角愶元局來嘉郡北門外王心記如服藥二人共一元無名洪東葉記華雲亭記四户共錢六伯潤生局來吳松陳梁棟林天泰昌陳永泉陳良輔良福五户合兩洋全盛和記來王店前營公舘兩洋政大局交清江務滋堂乙洋元生莊交公濟倉一元永　局來常熟錢泰和義隆莊諸如山昌盛莊三人共二元潤生來吳松隠名二元又二元五角老恊興來紹興袁召南乙洋顧爾祥萬元雲順三户共一元錢五伯廿永和來塘西無名乙洋陳與昌翁來凝香草堂二元南翔草堂育德堂二人各五角新太古行來餘慶堂兩洋黄景記一元老悦生募疉捐榮陽濟東氏求濕病卽愈規元十四兩九錢四分不書名三多堂裕記無民各五洋陳善士七元茂苑張懷德堂程和義二人各三元聽泉安昌河南香墨軒春字圓記忠貞堂祝谿然怡怡軒求小安昌合記十一户共二元隆記楊勤齋范務本堂　堂華胥昌方安甫五純堂張 
 
 

Page 10

 
 
孫氏無名麗如帳房不名王佐記餘慶豫記柳記壽記珊記隠居士揚函卿求平安吉林委員德成二十户各一元不名二元河工各位一圓五角錢三十胡水如顧迪仁朱春兄虞氏朱雲山曹成美俞振祥竺蓮清有心少方洪士九人合兩洋張蔭遠堂劉潤德堂張書官巧姐秀蘭愛珠宣官仁官芝莫九户共一元補之不名二人共四角楊寳辰敬之綏之滬曾魁林頌臣永林五齡童子仁林珍林女史瑞林瑞珍女史十一户合一圓一角張清河堂陳條生兩户錢八伯耻少力管巨各友咸記桂記合兩元雲摇良貴陳逹進財止韋五户合一圓不書名銅洋二圓元生衆友不力人一圓五角張少霞無名兩户合三角玉蝶梅齋銅洋一圓無名六角五分錢六百五十文○以上共收元十九兩九錢四分英洋二百另八圓三角五分大錢三千一百五十文銅洋六員 
[上海北市絲業會舘籌賑公所施少欽經收奉直豫皖山東揚鎭賑捐四月初五六日第二千零七十四五次清單]  
　　亷君大善士由江隂蘇靜卿兄寄鴻源局來洋一千五百元鎭海蔣斌榮善士由乍浦寄來一百元蘇城阿蘭室求病愈由源恆隆來一百元合規元七十四兩七錢留餘堂沈求第三子病愈合家平安洋五十元杭州曹楚書善士求合家平順由源豐潤來五十元平江布衣善五十元江隂顧山司高樹人善士由錢以湘兄交來四十元信和裕四十元慈谿宏度子四十元戴秋臣因子煜秀病求速愈先助由夏心香兄交來四十元趙榮昌求子三廷彪病速痊三十元待月軒三十元杭州鮑善士求父病速愈由源豐潤來廿元梁溪務本堂爲孫周歳虔求長成廿元趙沈氏求消災延壽廿元内香港票洋五元瀛豐莊十五元越州南陽居士爲妥生産平安完完愿十元蘇城鴛鴦福緑之居主人爲生日節省麵筵資移助求全家康健添丁十元常州汪幻安還愿十元江隂泰生　十元陳虚齋爲妻諸氏求病速愈十元雨花書屋求孫免災易育夏季捐九元震澤司署孫蔣氏求喘症速愈六元振大號超記求病速愈五元婁江曹子斌祈母康健及二三弟清莊五元鎭江鰥獨赤貧人募固付生將妻簪環質助二元一角孝女完愿二元顧啓松二元揚州費海山求病愈二元漢鎭仁成號馮收生求病速愈二元徐門王氏一元震澤無名氏安元金陵順德堂曹求家口平安消災免患由蘇州寄來一元名成利遂求消疴疾五角當善子錢六百文吕廷章病愈完愿洋一角錢三百文無名氏由泰亨源來銅洋五元○杭省張大霖募蔭遠堂潤德堂張暄官書官潤官秀蘭芝英愛珠巧姑龍六姑十户各一角合洋一元以上初五日○齊惠餘賑由祥順公交來規元八百五十二兩八錢八分覺雲壇弟子湯復弼募若虚子家妻女求外症速愈由德隆彰來洋四十元又彤霆子爲子病漸愈四十元又湯本怡求兒女平安廿元洞庭隠名氏上月得子蒙親友賜儀并湯餅資移助求保易長三十元映雪居士廿五元青鎭沈亦昌陳福來父病速愈廿元鎭江許子文募廿元劉保之翁手敦潤堂由鎭江韓友增翁來十四元七角倪桂山求病愈銀十兩延康洪益三求病愈洋十元無名氏十元龔季蕃孝亷由協成乾來八元青鎭惟心氏募印全氏偕同人許神匾資移助酬愿七元常熟信泰典同人立夏節酒資助五元慈邑沈應福代岳母宋任氏求久病愈五元程姓求目疾愈五元江隂水營張鶴齡都督三元楚南王雲松求家室平安逢凶化吉五元朱介眉四元七成銀五兩八錢山西介休宋九鐘洋四元悟生由汪紫書兄來四元又胡善廿元一元浙紹楊星橋查騐局吳淞四花雨季亭主人銅洋一元不書名合洋四元無錫時長募求平安四元王姓銅洋一元土皮氏洋三元浙紹曹娥鎭奉庶慈命曹省貼心資四元銅洋三元又廚司周時興因平時不免狼藉以贖愆洋一元常州天成莊平安子免戾子各三元裕記香資助二元一角顏慶豐求妻病愈由林石香兄來二元坤記求胞妹病卽愈一元無錫知仁莊不書名無名氏各一元顧應氏一元陳姓一元陳記求足疾愈二角無名氏由德隆彰來銅洋七十六元仙鎭德星堂故我子銅洋二元浙寗全盛局無名氏銅洋一元○蘇城徐瑞生募徐甚記進香賑瑞守合各洋二元長案房二元錢八十文徐桂記一元五角徐門楊氏一元徐俞氏巧記合一元徐沈氏鶴記合一元光裕堂紅蕉舘合一元徐陸氏長記合一元無名氏一元徐二寳三寳合五角苑花勉力子錢四千文恥無力三千九百六十文徐蘭記潘晋記各二千文管櫃各友一千五百文不留名等二户八百文徐栢記五百文潘王氏四百文徐王氏徐慧齡各三百文共廿二户合洋三十元○姑蘇莫記錢二百文勤鴻煜林文壽晴亭坤高蔡沈吳錫冠朱十六記各一百文松陽周太太各一百文趙記七十文共廿户合洋二元以上初六日 
 
 
 

Page 11

 
 
[光緒十五年四月十一日京報全録]  
宫門抄○諭旨五道録前○發抄硃批五道○前大學士閻奏疾痼難痊懇准歸田摺○粤督張奏知縣拿獲鄰境盜犯請開復處分摺○晋撫剛奏知縣開復革職處分片○廣督張八奏揀補陸路參將摺○晋撫剛奏調署知縣片○又奏飭藩司赴新并署藩司等各回本任片○四月十一月内務府國子監正黄旗值日廂白滿引見九名廂白漢二名正藍滿八名兩翼九名鑾儀衛二名○絪貝勒假滿請○安○崑岡等塲差完竣覆命○榮禄等謝查城恩○錢應漙因伊子中貢士謝恩○六額駙續假一月○盛昱續假十日○内務府奏派髬髻山廣仁宫拈香派出那公澤公○召見軍機李鴻藻藩祖蔭吳樹梅○發抄○劉錦棠奏記名提督黄萬鵬署回城協副將奉硃批兵部知道欽此○又提督趙舉樂等病故請卹奉硃批着照所請該部知道欽此○又鄭工捐輸第二次請獎奉硃批該部議奏欽此○又知府桂榮繙譯年滿優獎奉硃批吏部議奏欽此○李鴻章奏烟台電局學生從九周傳諫劣迹昭著卽行革職奉硃批着照所請吏部知道欽此○○前大學士臣閻敬銘跪奏爲疾痼年衰難期痊愈籲懇天恩俯准歸田調理仰祈聖鑒事竊臣自上年七月瀝陳病狀蒙恩開缺留京調理渥承體恤矜全實切悚惶感激滿冀仁暉廣庇病體梢痊重瞻日月勉效涓埃加意診調已九閲月肝逆心忡間時或作骽輭膝痛則成痼疾現值春盡尙服冬衣倚杖勉能移行扶人始可起立眩暈失眠語言仍蹇雖險症較前稍减而沉疴難望痊瘳良由精力銷乏醫藥無效尸居餘氣殘喘苟延以故盛典頻仍未能隨班進禮每一循省恐懼莫名臣自維受恩深重迥越尋常在假一年開缺半載荷異數數殊恩之疉被卽捐軀摩踵而奚辭兹逢我皇上親裁大政丕煥新猷臣臥疾輦下莫能爲役自慚衰杇孤負聖時福命淺薄天實爲之伏思微臣生長西北土厚水深骽疾乃中年南方軍營潮濕所致若返居高燥之區或可冀延殘齒不揣冒昧仰懇天恩俯准歸田臣籍隸關中僑居山右非有園林之樂可以作享敢乞骨骸之賜俾得生還仰賴聖主如天之福微臣醫治勉能行步不卽委塡溝壑皇太后六旬萬壽謹富趨詣闕廷叩祝展覲天顏藉行依慕之誠所有微臣籲懇歸田緣则伏祈皇上聖鑒謹奏奉旨已録○○兩廣總督兼署廣東巡撫臣張之洞跪奏爲拿獲隣境盜犯之知縣援案請旨開復革職留任處分恭摺仰祈聖鑒事竊據署廣東按蔡使壬景賢會署布政使王之春革詳稱查例載官員拿獲隣境盜犯罪應斬梟斬决三名以上者俱准送部引見又官員任内有承緝逃盜未獲之案准將拿獲鄰境逃盜之案抵銷等語兹查東莞縣事主葉宗翰押店被刦各案先據革留前任新安縣開缺另補知縣唐大琬前在潮州鎭總兵鄧安邦行營更先拿獲盜犯葉亞九陳亞囉鄧葆陵葉亞有吳帶起張四丙洪炳東葉浮生蕭積深魏大昭具蘇老鼠生劉亞全梁亞口卽口仔等十三名訊認行刼得贓均罪應軒梟斬决業經審擬遵照新章先行正法列入第一百零一次彚奏並造具供招咨部在案實屬著有微勞例得送部引見惟該員前在新安縣任内有疏防斬犯張亞富越獄之案經部議以革職留任原屬照例辦理第該員先已奏准開缺另補照例須俟補官日革職留任四年無過開復今尙未另補别缺旣經迭獲巨盗審明禀辦似可以功抵過查閲邸報四川冕寍縣知縣吳雲漢在任疏防斬犯王亞二越獄未獲經部議以降一級調用公罪旋因拿獲鄰境盜犯王椿庭等六名解辦奏准開復降調處分並免留緝核與唐大琬情事相同援案詳請具奏前來合無仰懇天恩俯准將革留前新安縣開缺另補知縣唐大琬獲盜出力之案抵銷職留任處分仍准以知縣歸本省候補並免留緝之處出自逾格鴻慈理合恭摺具陳再廣東巡撫係臣兼署毋庸會銜合併陳明伏乞皇上聖鑒勅部議覆施行謹奏奉硃批吏部議奏欽此○○剛毅片再前任天鎭縣丁憂知縣王家坊虧短任交代裁汰兵米價銀八百八十七兩零經臣奏參勒限追繳嗣該員續交銀四十八兩四錢八分三厘下短銀兩屢催未繳復經臣於光緒十四年三月十三日奏奉硃批王家坊着卽行革職監追查抄等因當經欽遵行司將王家坊傳案監追查抄寓所資財並飭提丁書人等審辦去後兹據布政使蒿崑許稱該革員王家坊奉文監追後於光緒十四年十一月間兩次措交銀八百三十八兩五錢六分三厘先後禀解司庫收儲並飭據太原府提集該革員丁書訊明所虧銀兩委係缺瘠差煩因公勲用並無侵蝕入已情事核其原虧銀數係在五千兩以下已於一年限内儘數完解應請照例免罪開復聲明該革員陸續呈繳米價銀兩由司檄飭現任大鎭縣領回賈補還倉等情詳請核辦前來查該革員王家坊虧短任内米價銀兩一年限内如數完交核與開復定例相符相應請旨將前任大鎭縣丁憂知縣王家坊暫行革職處分准予開復以昭激勸理合附片陳明伏乞聖鑒謹奏奉硃批着照所請該部知道欽此○○兩廣總督臣張之洞跪奏爲廣東陸路參將員缺緊要遵照揀員請補恭摺具陳仰祈聖鑒事竊准兵部咨廣東雷州營參將余大勝病故遺缺係陸路題補第二輪第三缺輪用豫保無人應以揀發人員請補旣據扣留應令迅揀合例人員請補等因查定例各省題調武職各缺如因員缺緊要人地相需將不合例人員保奏應於摺内聲明請旨交部核覆恭候欽定又陸路參將如遇請補之員籍本省例應廻避於摺内聲明揀選隔省對調又現准兵部咨嗣後奏補員缺如聲稱人地實在相需者查係例應廻避之缺概不准請補又部行輪缺章程保舉補用升用未保儘先者及捐納分發降調曾經保留省分養親事畢病痊不必坐補原缺開復捐復各項人員均歸揀發班補用各等語廣東省陸路揀發參將並無降調曾經保留省分養親事畢病痊不必坐補原缺開復捐復各項人員祗有保舉補用分發人員兹會同署廣東陸路提督臣鄭紹忠在於經部覆准歸揀發班註册序補各員内詳加揀選其名次在前之張其威丁錦堂或因病請假或營伍未諳未便請補查有連陽營遊撃補用參將朱國安年五十九歳廣東廣州府東莞縣人由武童歴在廣東福建等省剿匪出力遞保花翎儘先遊撃光緒十二年十月奏補今職准兵部議覆准其補授行令給咨送部引見後再行給與劄付令其赴任光緒十三年閏四月十二日覆奏奉旨依議欽此又於廣東辦理海防出力案内保奏請俟補缺後以參將儘先補用准兵部議覆改爲俟補遊撃後以參將補用光緒十三年七月初七日具奏本日奉旨依議欽比嗣因准補　撃案内給咨送部光緒十四年六月初六日經兵部帶領引見奉硃筆圈出着准其補授照例用欽此隨淮部給劄付限票令其赴任於是年九月十八日京旋抵省咨送履歴准兵部咨覆應以奏補遊撃之日歸於補用參將班内序補現委署南韶連鎭中軍遊撃該員老練勤能兵民胥洽以之請補雷州營參將洵堪勝任雖名次在後及籍隸本省與例稍有未符惟在前各員均不合請補謹隨摺聲明合無仰懇天恩俯淮以朱國安補授雷州營將以裨營伍地方藉資整頓如蒙俞允該員引見未滿三年應請勅部給與劄付俟部覆到日容臣於西省參將内查缺對調以符定制其所遺連陽營遊撃缺係陸路部推之缺粤現有儘先人員應請扣留並俟部覆開缺時容臣另行揀員請補謹會同署廣東陸路提督臣鄭紹忠合詞恭摺具陳伏乞皇上聖鑒勅部核覆施行謹奏奉硃批兵部議奏欽此○○剛毅片再平陽府屬臨汾縣地處冲途政繁賦重且係附郭首邑時有發審案件查有長治縣知縣蔡世佐堪以調署長治縣一缺卽以臨汾縣知縣艾紹濂調署又蒲州府屬永濟縣亦係附郭首邑且地界晋邊辦理保甲緝捕尤關緊要查有沁源縣知縣賀榮驥堪以調署所遺沁源縣一缺卽以永濟縣知縣劉鍾麟調署人地均屬相宜據藩臬兩司先後會詳前來除分别檄飭遵照外理合附片具陳伏乞聖鑒謹奏奉硃批吏部知道欽此○○剛毅片再新授布政使豫山現已到省應卽飭赴新任並飭署布政使按察使嵩崑署按察使冀寗道沈晋祥各回本任以專責成除分檄遵照外理合附片奏明伏乞聖鑒謹奏奉硃批知道了欽此 
 
 

Page 12

 
 
[光緒十五年四月十二日京報全録]  
　　宫門抄○發抄硃批五道○大臣鍾奏副都統病故代遞遺摺摺○豫撫倪奏知縣廻避楝調摺○晋撫剛奏晋省酌改營制案内裁改官缺遵繕清單摺○又奏總兵等考免騎射片○四月十二日理藩院鑾儀衛光禄寺正白旗值日無引見○伯王等各謝署印鑰恩○謨貝子謝賞壽物恩○成端假滿請安○黄伯請假二十日○慶福續假十日○侍衛處奏派保和殿監試派出頭班克王那貝勒玉書裕理克侯二班瀅貝勒志鈞奕功徴壽文普○宗人府奏派管理宗學派出肅王○掌儀可奏十五日祭奉先殿澍貝勒行禮○倉塲奏漕船五日回空○召見軍機恩中堂崑岡徐會灃○發抄長順等奏籌辦災賑奉硃批知道了卽着飭屬認眞籌辦妥爲撫恤餘依議該部知道欽此○又科布多帮辦大臣魁福由吉林赴都日期奉硃批知道了欽此○又寍古塔印務處請添筆帖式奉硃批該部議奏欽此○又請將補用令明鑑濤等另核給獎奉硃批吏部議奏單併發欽此○劉秉璋奏彚襲世職奉硃批兵部議奏單併發欽此○○奴才宗室鍾泰跪奏爲副都統因病出缺代遞遺摺並請旨迅賜簡放以重職守恭摺奏聞仰祈聖鑒事查寗夏副都統常星阿前因病代奏懇恩賞假調理具摺後該副都統病勢尤沉奴才前往看視見其神色較前大變痰壅氣促據云現年五十七歳獨念迭受天恩未克報稱異日九泉之下猶以爲憾草具遺摺身後祈代繕遞撫膺嗚咽别無他言奴才察其疾狀危篤至此當飭該家丁等赶將身後之事妥速備辦遂於上年十二月二十九日出缺查副都統常星阿曾於咸豐年間由甲兵出征遞充營總統領轉戰各省險難備嘗身受多傷屢瀕於危計其南北馳驅之日正髮捻鴟張之際苦戰二十餘載嘗爲統兵諸將帥所倚重洵當日將領中之翹楚迨後歴官京外均無隕越奴才深悉其久歴戎行方冀操防一切藉資臂助乃竟奄然溘逝殊爲可惜查任所祗遺一女有過繼子恩成尙在黑龍江原籍此外别無親丁身後情况更爲蕭條苦之萬狀應如何賜卹之處出自逾格鴻慈除將該故員靈柩派弁護送回旂外所有寗夏副都統之缺奴才暫行代理並請旨迅速簡放各緣由理合恭摺具陳伏乞皇上聖鑒訓示謹奏奉硃批另有旨欽此○○河南巡撫臣倪文蔚跪奏爲知縣循例廻避同府揀員對調恭摺仰祈聖鑒事竊照新選虞城縣知縣孫叔謙現年三十九歳山東榮城縣人由附生中式同治癸酉科本省舉人揀選知縣堵築溞溝黄河合龍案内奏保俟選知縣後以直州知州在任儘先補用嗣遵鄭工例報捐知縣不論雙單月本班儘先選用光緒十四年五月選授河南虞城縣知縣領憑到省據呈該員之子與准補鹿邑縣知縣于滄瀾之女先在原籍締姻鹿邑虞城均歸德府屬同府同官例應廻避等情行司飭查取結委無揑飾情弊查定例牧令等官如有外姻親屬例應廻避者同在一府係同官令後補者廻避以别府相當之缺酌量揀調又州縣等官有廻避應行揀選對調者如係簡缺其所調之員如有降革留任例有展參及督催分數錢糧承追虧空贓罰與請調之例未符者不准調補其未經到任或歴俸未滿仍准一同揀調各等情今新選虞城縣知縣孫叔謙與准補鹿邑縣知縣于滄瀾係屬兒女姻親同官一府孫叔謙到省在後應令廻避以别府所屬相當之缺揀員對調查虞城縣係次衝兼煩中缺臣當督同兩司在於通省部選中簡缺内逐加遴選查有閿鄉縣袁清漣現年五十七歳陜西咸陽縣人由附生中式舉人大挑知縣簽掣安徽親老告近改掣河南光緒七年四月缴照到省十年在黔捐局加捐同知銜委署郟縣篆務題補閿鄉縣知縣奉部覆准十四年十一月到任該員任内並無降罰住俸停升等案亦無已經咨參未准部覆事件虞城閿鄉均係部選簡缺今因廻避對調母庸核計年俸以之互調與例相符據藩司劉瑞祺臬司賈致恩會詳請奏前來相應仰懇天恩俯准將孫叔謙調補閿鄉縣知縣所遺虞城縣知縣卽以袁清漣補授如蒙俞允該員等係現任知縣調補知縣銜缺相當毋庸送部引見合併陳明除咨吏部外理合恭摺具陳伏乞皇上聖鑒勅部核覆施行謹奏奉硃批吏部議奏欽此○○調補江蘇巡撫山西巡撫臣剛毅跪奏爲晋省酌改營制案内裁改官缺漏未詳註遵飭分晰繕具清單恭摺仰祈聖鑒事竊臣於光緒十二年五月十三日奏晉省緑營就餉挑練查照原議量爲變通一摺旋經部議覆奏咨行到臣遵查黏單議覆就餉挑練應辦事宜第二條内稱該撫裁改營制册籍僅叙官弁總數並未按照升任撫臣張之洞前請三軍之議將添設裁改各缺全行開載且與前署撫臣奎斌所奏續行裁改營制原案及臣部册載舊制數目均有不符亦未查照前次臣部開單行查欵式將守備以上各員詳細籖註究竟如何添设裁改臣部無憑稽核碍難辦理仍令該撫按照臣部前次行查單開欵式將通省原制營名司哨題推題調缺分駐紥處所聽何官管轄自總兵起至守備止某缺現任某人某缺現係空缺逐一開載名下註明何缺循舊何缺議裁何缺移改係何營名移駐何處歸何官管轄並裁設之缺均應詳細分晰造册專案奏明辦理其于把外委各缺亦應接照前頒欵式一律造册報部核辦旋於十三年二月十七日復准兵部查照官册開列營制銜名清單欵式行知到臣當經先後轉飭布政司清源局遵辦去後臣查晉省兵制前因緑管積疲改章挑練歴經前升任撫臣張之洞建議更張前署撫臣奎斌重加參酌先後奏明辦理旋准部咨飭將餉乾不符工費可减之處仍令詳細查覆等因臣接准移交復就通省原設武職兵額餉乾情形細加酌核查照原案量爲變通更定章程再加撙節期在因時制宜就爲餉練兵之計不惟與升任撫臣張之洞原議多有未符卽前署撫臣奎斌覆奏亦有互異當卽據實奏明在案惟於營名缺項漏未詳註自應遵照部臣指飭逐一開單分晰聲明以昭核實而備稽考兹據署藩司嵩崑會同清源局司道遵照兵部前次行查單開欵式將通省武職自總兵起至守備止詳細分晰繕具清單並將千把外委各缺營制銜名按照兵部後頒欵式一律造具清册詳請分别奏咨前來核與臣更議營制相符除清册咨部外所有酌改營制案内裁改官缺漏未詳註遵式填明並將裁改添設各缺自都司以及外委逐一開列分别繕其清單二分恭呈御覽理合恭摺覆陳伏乞皇上聖鑒飭部議奏施行謹奏奉硃批兵部議奏單二件併發欽此○○剛毅片再前據臣標中軍參將瑞璋詳准記名簡放總兵鄭兆蘭移稱該總兵於同治十年攻打甘肅寍夏府屬二里瞳賊巢左肩受矛傷一處又准總兵銜儘先補用副將成發榮移稱該副將於同治三年攻打浙江嘉興府城右膀受矛傷一處又准副將銜太原城守營參將方致祥移稱該參將於同治二年攻克江蘇楓涇西塘等處左腿受槍子傷一處三年攻克嘉興府城右膀復受矛塲一處又准儘先補用遊撃王殿魁移稱該遊撃於光緒三年攻克吐魯番城池左腿受槍子傷一處右膀受矛傷一處又准副將銜儘先補用遊撃徐保恒移稱該遊撃於光緒三年進攻瑪納斯城右肩受槍子塲一處右腰受矛傷一處又據儘先卽補都司馮全波呈稱該都司於同治元年投効霆軍屢次打仗左手臂受矛傷一處兩腿各受槍子傷二處又准署大同鎭總兵林成興咨據平垣營遊撃袁得勝禀稱該遊撃於同治四年克復江蘇常州府城右肩甲受槍子傷一處又據補用遊撃駱國祥禀稱該遊撃於咸豐十年攻克浙江省城右手食指受刀傷一處又在江蘇金山縣攻克賊壘左腿受槍傷一處又據山隂路都司留晋補用遊撃王逹禀稱該遊撃於同治四年攻克常州府城右手受槍子傷一處又據補用守備曹光榮禀稱該守備於同治二年援解安徽蒙城縣圍左肘受槍子傷一處以上十員雖均醫治就痊於操防無碍而挽强馳驟難期合格各等情先後詳咨懇請奏免騎射改習槍砲前來臣委騐屬實並核與軍營打仗受傷准免騎射之例相符合無仰懇天恩俯准敕部註册免其考騐騎射出自逾格鴻施如蒙俞允臣仍飭該員等改習鎗砲以符定章理合附片陳明伏乞聖鑒訓示謹奏奉硃批着照所請兵部知道欽此 
 
 

Page 13

 
 
   
 
 

Page 14

 
 
   
 
