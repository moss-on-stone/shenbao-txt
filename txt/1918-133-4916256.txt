# 1918 - 133 - 4916256

 

Page 1

 
 
   
 
 

Page 2

 
 
時評 
[去疑（冷）]  
　　去疑之道端在絶疑之根使疑之根不能絶則愈欲去之而愈有所不能也 
今之人之疑政府也甚矣其致疑之因斷非一朝一夕之故而政府之舉動又每擇使人易疑者而爲之即使政府果於心無愧而此使人起疑之道巳非國家之福矣况其疑之當否固無術以證明之耶 
疑之原由於秘坦白之人人固無從疑之也疑之因由於僞誠實之人人亦無從疑之也然而所謂坦白所謂誠實者由於他人心目中决之非其人自行宣布所能信也 
然則今日任國事而使民無疑者當知所務矣 
[命令]  
　　五月十九日大總統令陸軍總長段芝貴呈准吉林省長郭宗熙咨請以馬裕德陞補阿勒楚喀正紅旗佐領恩綬調補吉林滿洲正藍旗佐領均照准此令 
又令劉樹棠晉給三等嘉禾章此令 
[專電]  
　　北京電段昨謁馮擬請宣布中日條件無關秘密之部馮主張不如於政府未批准以前完全宣布段言此恐不能若各省反對當由院負責又論及軍事段言非南軍絶迹湘省不和 
（十九日下午五鐘） 
北京電政府非正式宣布中日條件僅以防敵爲目的以敵人東犯爲實行之日以作戰爲範圍以歐戰終了爲期限不牽涉國内警政交通實業製造等項云云（十九日下午五鐘） 
北京電政府因中日案協定後各界以萬急電聲明誓不承認擬將正文先行公布 
（二十日下午二鐘） 
北京電張敬堯來電反對和議請俟軍事得有結果再容納主和意見（二十日下午二鐘） 
北京電劉總長請設海軍副司令預保湯薌銘沈壽堃巳交閣議（二十日下午二鐘） 
北京電政府密電滬盧便嚴防民黨勾結留學生軌外行動 
（二十日下午二鐘） 
北京電陸部咨商交部修築吉林沿邊輕便鐵道以利軍事 
（二十日下午二鐘） 
北京電近畿第五旅又擴充成師（二十日下午二鐘） 
北京電吉黑兩督結攻守同盟約名爲聯防靖邊實則制張拒徐（二十日下午二鐘） 
北京電王克敏向馮攬辦大選舉索價二百二十萬 
（二十日下午二鐘） 
北京電俄國庚子賠欵亦决定本月起停付（二十日下午二鐘） 
[外電]  
　　哈爾濱電鐵路會代表雖决議不罷工以抗當道之溺職但昨日鐵路局與電報局用人均不肯辦公故火車電　爲之不通鐵路會代表數員因以辭職鐵路區域内之華兵陶司令及李交涉員發表華俄文告示謂外國盛傳有人擬擾亂鐵路事務及行其他破壞治安之舉一切人等宜各安分照常營業如於鐵路區或孈有不守法紀等情則華員將嚴加懲治云按目下鐵路工人泰半爲過激黨非有華兵不能阻遏若輩於鐵路區域行暴哈爾濱守法之居民目下殊難安居樂業蓋俄員下屬多不可恃不能賴以維持治安而華兵於保讛外人各節素無經驗頗多隔膜謝米諾夫大佐之舉事雖出誠意然兵力不足復因其屬員於鐵路區域内有非法舉動致失衆望故亦未必能得勝利之結局審察時勢恊約國出兵以止西比利亞之亂顯爲今日之要圖否則工商業將爲德人破壞協約國如無舉動一時難望轉機今商務全停協約國利益殊爲可危實無躊躇之理也（十七日） 
哈爾濱電鐵路會計科估計此次罷工損失約有三十萬盧布旅客多覊留各小站無食可得苦不堪言惟由滿洲里載柯爾恰克海軍大將之專車未受罷工影響鐵路局已允勘畫外阿穆爾省之邊界保護中東鐵路區域之軍現分駐哈爾濱等五處歸薩摩洛夫將軍指揮當道恐新招之鄂洛夫枝隊兵士有不端行爲已將該枝隊調駐他處霍爾瓦特將軍下令陸軍中人非有檢事官之命令不得擅在哈埠拘入俄美商會開幕日舉定鐵路特别委員俄人鄂斯特魯哥夫氏爲會長華人所有之某汽船在距哈爾濱三十俄里松花江觸岸沉没船中滿載中國搭客拯救甚爲困難（十九日） 
哈爾濱電謝米諾夫大佐之傷兵續有一批由前敵抵哈鄂倫何西面馬隊戰事頗爲活動今因橋梁尙未修竣故謝之砲隊與武裝車均不能開達彼岸過激黨已由亞克沙站退走 
謝米諾夫大佐現以投効之哥薩克兵組織一枝隊佔據哇里維亞居尼亞附近地五月十五日過激黨戰報云紅旗軍未戰而得波拉克站拉央及亞克沙站現均有戰事外貝加爾臨時政府設於波爾齊亞站曾於外貝加爾境内發表示文謂謝米諾夫大佐之舉兵志在建設西比利亞政府恢復全境治安穆阿爾哥薩克兵司令加摩夫氏及代表可穆爾之下院議員里斯里夫氏均將加入臨時政府（十九日） 
以上字林報 
北京電近日因國會選舉期在即各省地方官皆紛紛向中央報告一切昨日内務部所接報告經過情狀及就於進行上質問疑義之電報爲由李純王占元及直隸山東口外各處所發者（二十日） 
奉天電第二十七師師長孫烈臣自告奪願任前敵司令官已於十九日率步兵兩營由奉天啟程經由北京前往漢口啟程時有軍樂隊赴車站恭送（二十日） 
東京電今日日本海軍省公布云在地中海之日本艦隊於本月十二日正在護送聯合國運送船之際其中有運送船一艘因受敵艇之魚雷而沉没當卽將該船船員全數救起後又發見一敵艇突進而加以有效之砲擊（二十日） 
東京電日本遞信大臣田健治郎氏在遞信省長官會議席上宣言曰現在吾國造船事業已見迅速之發達以言隻數則較戰前增加十倍以言總噸數則增加六倍强吾國與美國交換船鐵縱使依照現已約定之數更進而上之以儘足應付日本將由美國供給之鐵料及日本内地之鐵料盡供造船之用則除照巳定之約如數供給美國船隻外尙可再建造九十萬噸之船舶亦無慮材料之不足日美兩國之經濟關係日益密切余對於駐日美國大使之斡旋盡力表示深厚之感謝云云（二十日） 
東京電南美智利共和國爲見學日本海軍擬派來軍艦一隻該艦預定於六月十六日可抵横須港（二十日） 
東京電日本文部省因帝國大學敎授之海外留學事中止巳久今欲復行故擬於七月間决派敎授村川中村松本三博士前往歐美又派文科敎授荻野由之田中義成兩博士於九月間前往中國荻野云到中國　爲研究日本文明之淵源田中云欲探求與日本有關係之史料（二十日） 
東京電鐵道院已决實行加增運賃南滿鐵道亦將申請增賃當局亦有允准之意 
（二十日） 
東京電政府包辦外國米售出由今日實行 
（二十日） 
以上東方通信社電 
[戰電]  
　　倫敦電今晨海格將軍報稱英軍在摩瓦央勒維勒附近及亞拉南面敗襲擊之敵軍巴格叢林境夜間砲戰甚烈敵砲隊洛康與漢桀間並目尼泊叢林至美特蘭一帶轟擊便烈（十七日） 
倫敦電美國公報云勞蘭斥堠隊仍頗活動砲火更厲 
（十七日） 
倫敦電德軍之攻勢現時時在切望中每日紀　載有摩里斯將軍一文謂西歐德軍現有三分之二駐於伊泊爾與瓦斯河之間其地占西歐全陣線五分之一絶關重要蓋通巴黎與海峽口岸之路绵包括在内協約軍所守尼曷波爾與亞米安間之地其五十英里以内之大路皆與陣線並行地勢甚不佳敵　苟在其地得利協約軍之交通即岌岌可危協約　之陣地較之三月二十一日雖多曲折而指揮權業已統一故嘗　創敵軍加以美兵今方源源而至意國之援急隊亦開世戰地且福煦將軍目下不輕用其後備軍其須用之處業經布置妥帖故協約軍之地位實較　爲固但前途尙多風濤敵軍於卜届施擊或將佔領至可寳貴之地若干惟協約軍苟能彌補損失則斷無不能遏制敵軍之理（十七日） 
巴黎電今日下午公報云夜間哈葉境有猛烈之砲一法軍在美斯尼聖喬治方面敗襲擊之敵軍俘獲數人法兵枝隊在康尼須美的南面二地點破敵軍陣線俘　四十人而回（十七日） 
亞姆斯特丹電德奥方面傳來之消息皆謂烏克蘭大局現仍緊急基夫各報所載新聞雖經檢查然仍鼓吹反抗中歐諸國基夫宣告被圍之狀態令仍未取銷愛士勿桀氏在德國聯邦議會演說暴露德兵游行基夫者經過之危險其地農民抱怨尤甚仇德情感有增無減（十六日） 
倫敦電蘇里克電稱柏林波蘭人各界確言奥皇赴德軍大本營匆匆而歸實因德皇反業解决波蘭問題之故（十六日）倫敦電晨郵報俄京通信員七日電稱波羅的海之英潛艇其數從未過九艘至終局之際猶餘七艘此數潛艇於三年之内接戰不輟從未爲德軍擒毁波羅的海之德港無一不爲　潛艇駛和圖其形勢出入於水雷區域之下某潛艇曾於一　 
 
 

Page 3

 
 
間毁敵運船九艘去夏俄京得免爲敵軍所攻亦賴英潛艇之 
力云（十七日） 
亞姆斯特丹電柏林消息格拉哈拉燈塔外之英濳艇三艘聞德艦隊駛抵希爾新福即自行炸沉（十六日） 
亞姆斯特丹電伏細斯施報維也納訪員電稱聞德奥將與布土揥結如德奥近訂之條約奥軍於西歐助戰一節亦有切實之解决（十七日） 
舊金山電政府巳定造水泥船十八艘估計每噸需費美金洋一百二十五元木船每噸需一百五十元鋼船每噸需一百七十五元（十六日） 
太平洋某港電此間商會計算此間今所造之鋼船共有一百二十五艘載重將近一百萬噸此外尙有木船多艘據稱凡近木料鋼版出産處之各港造船工程更大於此（十六日） 
華盛頓電航務部宣稱前十七日内有木船十七艘下水共計載重六萬噸前四星期内每日輒有木船一艘下水星期三日有船四艘載重一萬四千五百噸下水美國造船之速率殆可執世界之牛耳（十六日） 
紐約電美國紅十字會上年所募捐欵美金洋一萬萬元業巳用盡今夜復擬開會續募捐欵一萬萬元威爾遜總統已抵此豫備蒞會演說據紅十字會報稱所籌捐欵多用以辦理英比法意俄羅塞諸國賑欵一九一七年所募之捐欵一百十兆十三萬四千三百六十元用於美國者僅九兆七十二萬三千一百二十三元（十八日） 
舊金山電昨日由俄來此曾與德軍交戰之比兵三百人意兵百人經過巿上後隨婦女四萬人軍樂十八班表示歡迎之意有紅十字分會之中國女士三十五人亦結成一隊護以華人六隊軍樂一班其他各國人民亦多參與此舉（十八日） 
華盛頓電財政部宣稱第三次自由借欵所得總數共有美金洋四千一百七十兆零一萬九千六百五十元過原定之額百分之三十九（十六日） 
華盛頓電參議院陸軍委員會查閱大兵工廠後謂出品之數殊可滿意（十八日） 
倫敦電自治局據德人方面消息編成報告謂前三年内德國生率大減等於殤折嬰兒三百萬人（十七日） 
倫敦電新郵報載稱前三星期内德國海面飛機曾於危險區域外攻擊荷船三艘政府應向柏林提出嚴重之抗議云 
（十六日） 
倫敦電銀巿星期報告云巿况仍甚穩固銀價在售出方面仍無變動十三日之落一法星（一便士四分之一）僅因自美至倫敦保險費減輕之故此後若干時内銀價之變動似將視運費與保險費高下而定上海滙兌率亦無甚變動 
（十六日） 
要聞一 
[北京特别通信（一六五）（飄萍）]  
　　時局轉機之關鍵 
張紹曾君之痛言 
自國内時局紛擾以來吾人鑒於外交之危迫社會之困窮並預想將來内外戰爭停止而後對付與恢復之在在棘手不得已而對於兩方當局舌敝脣焦導以政治學上須承認反對黨存在之原則求其互相讓步以注射眼光於世界舉凡言論家所應陳述之事愚皆已之矣不幸身居當局之人誤認剛愎負氣之惡行爲肯負責任掩飾窮兵黷武之暴　爲欲謀統一悍然不顧視民如仇不惜以國人血汗結成之賦稅與拍賣産業借得之外資供驕兵悍將之揮霍復姦淫擄掠殘忍虐殺以報吾民於是昔之昌言和平如吾人者見茲時局之巳陷於絶地亦惟有箝口結舌不發一言如死囚之束手而待斃愚之對於本報久不作書實含有難以言語形容之隱痛此讀者諸君所應共諒者也 
夫果武力而可以解决時避以武力解决時局而果爲國家萬世之利則吾人即出重大之犧牲亦不敢辭其苦然觀於數月以來之現象將來之結果不亦可以逆覩乎主戰派之三大目的曰（平湘）曰（平粤）曰（平川）而迭據政府所得報告龍濟光旣精銳盡亡劉存厚又敗退無路川粤萬無可以武力征服之日愚巳敢下斷語即以湘省言之今日攻得甲城明日又喪乙地欲全用武力以平之不知須耗若干光陰若干財力明知其無益而爲之是亦不可以已乎再以主戰之人言之曹錕也張懷芝也倪嗣冲也今其態度如何當爲明眼之所共見所尙稱爲好戰者不過徐樹錚所率以入關之奉軍然徐之在今日其力量又果安在者簡言之今日所謂主戰派者巳漸縮小而僅留一徐樹錚徐又不過如此則政府中人亦大可以覺悟矣此猶但就人的方面着想耳更論財的方面各種軍隊旣陳列於武漢湘贛之間無統一機關無精密預算羣視政府庫藏爲搖錢之樹飛電要求數十萬或數百萬不允則恫嚇隨之致令國務會議席上除請欵電報而外無所謂重要案件國力旣竭不得不仰鼻息於外人而借欵實爲外交危急之導線譬之猪羊旣入屠者之肆聞磨刀霍霍之聲猶復鬭角張牙以自侮其患難之友天下可痛之事寗有過於是者然當局蔽於意氣與私利之一念此類痛切之言决不足以丐其一顧故無論國民如何希望如何哀鳴和平之聲浪時起時滅如風飄遠地之音樂要皆夢幻泡影不足成爲事實愚所觀察之斷案如政府因軍事財政種種關係眞至於不得不倒之日方爲時局轉機之關鍵耳若欲現内閣與反對黨開闢胸襟爲和平讓步之談判乃可斷爲必無之事此諸君所應勿再迷夢者也目今報紙所傳運動和平之中心人物曰王芝祥曰張紹曾曰岑熊諸老其一言一動希望和平者輒引之以自慰王張前日來京昨又出出京和平之浪又復因之而增高愚固酷愛和平之一人也於張王兩公之來益以聞諸報紙之所載不能無動乃與張君約爲長談討論時局仍絲毫未得要領而張君之言多可記者今略述之以告諸君 
愚首先問張君曰時局前途果有一線希望否張君答曰解决時局甚難亦甚易何謂甚難例如國會之一問題南方有非常國會北方又欲以新法而産國會旗鼓相當各不相謀依此類推甲方有一種舉動乙方亦必有相反之一種舉動以對抗之是愈趨愈遠永無接近之一日也何謂甚易假令兩方之人各自一問其良心究竟良心之所判斷有無可以認爲不當之處擇其自問爲不當者而立去之國内即無不可商榷之事矣故余（張君）所最希望者惟在兩方當局之振起其良心更望全國之人亦各自一問良心對於國家究竟有無說不過去之事依余（張君）之所確信鼓吹和平不如鼓吹『良心』之爲切當請君（指記者）於此處三致意焉 
張君又言政府當局往往欲以一己之意見修改國人公共之法律以爲法律不良若以吾意修改之則國家實受其益此其熱心毅力不能不欽佩之但惜不自知其根本上之錯誤也夫果欲以己意修改國家之法律者當先自問能繼續數千百年皆吾一人爲國務總理與否此其不能固無待論然則甲以己意修改法律迨甲去職而乙亦何獨不可以己意修改法律乎國家遂從此多事矣誠欲以己意修改法律者著書立說灌入多數國民之腦筋再由是産出眞正之法律而後可此其理至淺近而易知也 
愚復問曰時局不决至總統問題發生時將若之何張君言此誠危事目下兩方之競競於國會之建造殆爲此耳然如此競爭徒召分裂之災豈根本解决之道不速秉良心以謀共救復加入總統問題是又增一層紛擾耳時局至此誠有令人難以置答者愚又問張君此來其任務果爲何若張君答曰今尙未能詳言此來曾謁總統其渴望和平之心理亦自露於言表但其地位則不欲有具體之主張余（張君）固不忘情於和平之運動然竊以爲時機未完全成熟也政府當局眞至於不得巳而發生覺悟時或可以覓得和平之機運耳若余輩之往來京津滬間不過如清凉之劑遽視爲足起沉疴則君（指記者）之觀察誤矣愚乃起而言曰行再相見讀者諸君聞張君之言不知應作如何感想愚尤自恨文詞之陋未足以闡明張君所言之重之萬一也 
[東京通信（心危）]  
　　留學生歸國風潮之反響 
留學界因中日新約之故而反故國者現已達千餘人以前情形略詳前函不贅述矣此次歸國之舉多少巳有反響爰大略記之如左當留學生集會討議時日警出而干涉拘去數十人夫留學生類多上流社會子弟受此恥辱歸國之意乃益决而束裝者更多於是彼日本之素主張親善者如吉野博士寺尾博士等漸有言論發表於報紙以鳴日警之非一方復歸罪於其政府因嚴守秘密而使中國留學生抱懷疑云云十一日復由寺尾亨等邀集私立學校各幹事會商善後方針當時即舉定寺尾亨（政法學校校長（木下友三郎（明治大學學長）柏原文太郎（同文書院幹事）松本龜次郎（東亞高等日語學校長）爲委員面謁日本當局籌善後之策一面發通告於留學生使各安學業勿信謠言此種文辭有無效力不敢臆斷十三日寺尾柏原木下松本等面謁後藤外相當由後藤面交覺書一通其内容云 
中日兩國現今均在參戰之列鑑於德國勢力日增俄國及俄領亞細亞之形勢日惡因之中日協同樹敵對防衞之計劃至爲緊要所以副中日共存保持東亞全局之根本主義者也目下進行中之中日軍事協商專以此趣旨爲基斷不出此目的範圍之外而包含别種條伴也茲事因關於對敵行動其内容難於公布至若中國新聞及中國之外字新聞所載出於前列趣旨之外者悉爲虚構揑造之報也 
該項覺書對於軍事協商後藤外相已認爲事實但言决不出軍事協同之範圍以外今日（十五）東京日日新聞北京電云中日協商已於四月二十一日大體議定由靳雲鵬參戰委員長及日政府代表宇垣齋藤兩少將商議一切細目現已將書類送至東京不日即可簽約矣云云並謂此次協商係軍事專門歐戰中當然嚴守秘密卽戰後亦仍須秘密云云夫軍事行動與戰略不同戰略或須嚴守秘密而共同作戰之協商不惟可以不須秘密更須詳細報告於聯合國蓋中日兩國旣與協約國共同參戰自當與協約國一致進行故無秘密之必要也况日本今日似巳無出兵之意何以必急急爲此共同參戰之謀故後藤外相之覺書恐尙未足以解釋留學生之惑也寺尾亨等主張中日親善見留學生之歸國家將來必造成一種障礙故急欲挽此狂瀾以安慰留學生爲目的其他如松本龜次郎者亦奔走其間蓋松本氏爲日語敎師開一東亞高等日語學校收容留學生千數百人留學生幾無不知松本其人者自風潮起後東亞全體停課以每月每人學費二元計算其損失巳逹二千餘金四委員見後藤外相後得其覺書均忻然滿足而松本以爲不數日學生可以復集更有神田下宿組合代表分送後藤外相覺書希圖挽救其營業此日來之日人方面之狀况也至留學生歸國者固不少而徬徨者亦有人於是激烈分子乃組織鐵血團監督團種種名目專以恐嚇未歸之留學生曾憶一故事拿翁進擊德國時哲學家黑格爾因發明調和之原則著有一稿聞法兵至即携稿而逃以爲沁萬古不滅之原則旣發明苟爲兵亂所失國家雖亡此理不可滅而敎育家斐許脫反是以爲國家興亡匹夫有責斯時正吾人憤起之時故當衆朗讀其警告國民一書聽者色然動一逃一留各有其理由均不可厚非今中日交涉愛國之士咸欲離東以表明其憤慨之心固爲吾人所欽敬而暫不歸國者雖爲彼鐵血團等目爲凉血動物賣國奴而究其實亦未必如所云蓋以爲歸國後廢事失業徬徨岐路爲高等游民而有餘於救亡實有所不足各有理由各行其是似亦未始不可我今尙未能一致一致對外反被兄弟鬩牆之誚適足以暴露我華人之弱點故對於未歸之留學生宜盡其忠告人非木石豈有不受感動堂理一面苟能於國内籌備大學高等學校使彼等無失學之虞則一致歸國是不難做到者也吾人固非戀戀於此邦而反對歸國者惟願勿過於激烈以至外患未息而内鬨復起實不勝其寒心焉 
[關於中日條件之非正式宣言]  
　　中日簽定之條件十八日政府有非正式宣布發出其文如左 
近來各報紙登載中日共同防敵一事誤合之揑造條件有中國兵工廠軍隊警政交通礦産均由日本管理干涉等謬說輾轉喧傳大惑國人觀聽殊不知嘴次中日協商之眞相與外間所傳大相逕庭蓋自俄德單獨媾和而後恐敵國利用俄亂爲侵入東亞之謀中日邊界均毗連俄境利害相同我國旣對德奥宣戰與日本誼切輔車應作共同防敵之計自不能無所協商而所協商者惟爲共同防敵作戰之計畫質言之即兩國共同防敵之軍準備而已此項計畫必俟敵失勢力侵入邊境兩國均各出兵之際方能見諸實行實行之期亦僅以戰事時間爲限歐戰中止卽歸無效若無出兵事則等於廢紙大抵各報所謂密約者即指此協商條件而言而其内容大略實不外如此現在該條件巳經簽定其内容極爲平易近情對於國民并無秘密之必要軍事計畫自未便遽行披露要之以防敵爲目的以敵人東犯爲實行之日以作戰爲範圍以歐戰終了爲限期其性質乃一共同防敵之準備計畫而巳與他種國際條約逈不相同且雙方於軍事協商上所訂界限極明絶無牽及國内警政交通實業製造等項權利之事更絶無以國家種種權利被人侵佔之事由是以觀報紙所載條件之全屬挑撥煽惑從可見矣邇者内憂外患正當吃緊稍有誤會枝節横生此種謠言以訛傳訛誠恐搖人心而傷國交用特將當局協商之眞相略爲表出以告國人俾免淆惑 
[參戰借欵之磋商]  
　　督辦參戰處前以參戰需欵甚鉅迭向美國資本家磋商一千萬元之借欵茲聞參戰處以　項借欵亟須又爲籌備日前巳與美資本家方面交換意見先定草約將來如遇必要時即可實行 
[藏匪進窺巴塘之消息]  
　　字林報四月十五日打箭爐通訊云成都督軍與打箭爐陳鎭守使之衝突今略和緩時局因以稍安初熊克武决定佔據雅州派劉某率兵前進陳遐齡以雅州爲其接濟之根據地未便由他人管轄故反對之並請打箭爐商會開特别會議陳縷告各情當由商會呈請熊氏勿進兵雅州次日陳派軍隊阻止成都開來之兵不許入雅州境劉某聞之急與陳接洽一切始克和平解决劉雖入據雅州然允不妨碍陳之地位於是由打箭爐倉猝出發之兵旋即撤回陳遐齡於雅州方面固有讓步但由成都至寗遠與打箭爐之大道上要隘如清溪大樹堡兩處仍由陳駐兵扼守若刻在成都平原作戰之軍隊欲得交通而與建昌境内之滇軍互相接應則陳兵勢必與滇軍開戰也察木多情勢仍無確聞該處被圍甚緊交通斷絶已有多時守軍如何未有實在消息遙察情形似藏匪意在久因華兵使其絶糧不戰而降故未强襲其地否則察木多早當陷落矣傳說察木多襄助彭司令指揮防軍之聶明德（譯音）私通藏匪希圖脫逃但共私函爲彭司令之哨兵所獲彭乃將聶明德置之於法云聞藏匪巳深入察木多以東之地直至揚子右岸逹爾幾　近之某渡察木多至巴塘大路上江卡等處巳爲藏匪所有藏匪攻擊達拉雅（譯音）時行誘敵之計佯敗而退引華兵追　湄江華兵過江後一半扼守江口一半窮追迨入深谷倐爲藏匪堵斷後路軍糧子彌携帶無多無可久戰被逼而降藏匪旣勝回襲江口之兵華兵猝出不意無心戀戰爭相渡河逃生隊伍凌亂以致溺死極多其生還者不過數人耳被俘之華兵肈巳遺往拉薩附近以便覊禁按藏邊開戰以來被擒者輒被殺死雙方皆然從無覊禁俘虜之辦法今始有之可謂藏邊戰事稍有文明氣象矣江卡距巴塘不遠今旣有藏匪蹤跡巴塘自覺吃緊該處劉司令已將危狀呈報總司令部如察木多不保則藏匪第二目的地定爲巴塘據最近消息藏匪由南面進窺巴塘巳攻擊延慶之華兵延慶距巴塘相隔約五日路程又烏城（譯音）地方之藏人今亦叛變交戰兩次華兵先勝後敗云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[兩日之中央政紀]  
　　十七日之公府情形馮總統十七日上午九時三十分至居仁堂辦公室披閱蘇督李秀山贛督陳秀峯長江副巡閱使王子銘等之重要密電多件至十一時以後旋入内宅午餐下午一時三十分復至辦公室與張仲仁秘書長惲公孚秘書等密談時事良久對於時局某項問題頗多嗟嘆之語四時左右曾召師處長至辦公室詳訽最近之軍事外交情形六時左右始入私室張仲仁秘書長是日出府時間亦在下午七時左右矣又聞馮總統於下午二時曾延見赴日記者團垂詢赴日情形四時見中國銀行總裁馮耿光五時馮總裁退出後元首遂歸私室休息據公府消息馮總統鑒於北軍在湘省各地每多違法行動不但被亂人民難堪其苦而軍紀蕩然若此於中央威信上亦不無攸關十七日特諭軍處密電前敵執法官殷鴻壽此後對於違法軍士須從嚴處分以警效尤 
十七日之參陸處十七日上午九時靳翼青將軍曾約聚全體軍事委員在參陸處密議中日交涉案中之某項問題至兩小時之久十一時以後繼議軍事要案數件如援贛及閩浙攻粤計劃均經决定分電各督十二時後靳將軍因與日委員尙有某項要務接洽比即離處馳往北京飯店又聞參陸辦公處十七日電滙福州特别軍費三十萬元（此係李閩督敬電所請者）連同新軍費十萬元一併交姚建屏師長備用至現駐醴陵之第六混成旅旅長張宗昌十七日曾電參陸處要求速將欠發軍費十一萬七千元提前撥給以維現狀又曹錕請欵後前日參陸處已滙去三十萬元而曹使十七日又電政府據稱前請爲一百五十萬元僅蒙發給三十萬元實難敷用仍懇陸續滙撥云云現中日條約已簽字借欵可即日着手政府當無莫給之慮矣至處置第二路潰兵問題中央原擬歸前敵總執法官殷鴻壽辦理而日前第二路總事令張懷芝電請歸第二路執法處陸榮棨在南昌開軍法會議處理乃十七日國務院更接倪督電稱將第二路之安武軍潰兵運回本省自仃處置將來此項潰兵應歸何處辦理則中央必須略加攷慮矣 
十入日之國務會議十八日國務例會之議事日程方立之秘書長於十六日閣議散會時即與段芝泉總理商定十七日上午九時到院始行發布例案中之稍爲重大者（一）爲繼續討論邊防計劃（二）爲籌撥湘鄂各地賑欵及各路軍餉問題（三）爲繼議處置敵僑案（四）爲任命官吏案此外聞中日交涉案十八日閣議尙有最後之報告軍事方面段香岩　長亦有重要報告數件均决定臨時提出又聞十八日國務會議之議件如下（一）湖南山東兩省省長電請免徵被災區域（即兵燹匪禍各處）田賦問題（一）招商局要求賠償飛鯨商輪修補費問題（一）浙魯兩省增募新兵問題（一）續議王鄂督電請災欵問題至禁止與敵僑通商條例已經政府詳細擬定於十六日國務會議提出討論一致通過後當將該項條約例六則（全文刋昨日本報）呈請總統明令發表並於十七日由國務院通電各省嚴飭各行政長官通知所屬切實遵行 
[天津商會聯合會開會二十一誌]  
　　全國商會聯合會於十七日下午一時召集會員開會到會者爲直隸陜西新疆黑龍江甘肅安徽貴州熱河浙江大阪山東廣東共十二省區計十九人仍不足决選之定數由安徽代表等主持暫開大會討論辦法衆贊成由賴恩培主席振鈴開會報告大旨繼由盧前策登臺報告本席臨時提議擬延長會期蓋因此次大會原爲第三次會議藉以調和時局而各省區之贊同踴躍赴會者實本斯旨爾來時局問題毫無歸宿並臨時之外交請求亦正宜積極進行如不延會討論求一結束未免有負各省區贊同開會之初心云云付討論凌雲宗景鏞聶家楷等均主張延長一星期由主席宣布表决全體起立通過聶家楷主張延長會期及已通過即日通函各會員知照衆贊成主席主張目前應辦者宜卽討論手續以策進行擬改爲茶話會議以便研究衆贊成當卽宣布振鈴改爲茶話討論會 
全國商會聯合會通電全國主張和平各省區覆電贊成者巳十數起聞十七日該聯合會又接有甘肅寗夏護軍使馬福祥之來電一道其原文云全國商會聯合會鑒徑電悉貴會熱心愛國調和大局殊深欽佩但使彼方無甚要求一致爲國爲民政府體念民生必能虚衷延納祥典兵朔漠鞏固邊防謹當奉揚仁風保彼黎庶也馬福祥 
又一消息云全國商會聯合會前在天津通電全國主張和平北派各督軍多已覆電表示同意惟西南方面則迄今多日贊成與否尙無一電到津該聯合會各代表頗滋不樂特於十七日專致西南一電詰問眞意其原文云武鳴陸上將雲南探投行營唐督軍鈞鑒敬電計逹南北戰爭危及國本本會徇全國商民公意專電呼籲曉音瘏口痛苦莫名我公旣以護法救民爲心無論如何理應電示方針藉慰民望乃去電旬日海無復音豈以藐茲商民不足勞我公之答復耶師直爲壯曲爲老民情向背即曲直所攸分滿清洪憲之亡可爲殷鑒本會代表全國商民雙方哀懇祈速電復以安民心而拯危局全國商會聯合會二十四省區代表等叩 
[徐樹錚又赴天津]  
　　奉軍副司令徐又錚迭經前敵曹司令等來電請其南下迄未成行據聞徐所以留滯京師之原因實以選舉問題未定未便遽行抽身南下又聞徐於十七日早八時三十五分乘京奉車赴津並帶隨員衞兵共計三十餘人更有徐由津直赴漢口之說又聞徐近以奉軍方面另有他項事件發生亟須自往接洽特於十七日乘車赴津以便前往軍糧城司令部收束一切并據徐氏親信某君傳說徐在軍糧城僅小作勾留日内仍須返京又一方面云最近徐樹錚僕僕於風塵間其行蹤極爲世人所注意十七日早徐氏復由京赴津隨從者有三十餘人聞徐此次赴津擬在天津向陽里開一會議其赴漢與否全視所議結果以爲斷又聞徐氏曾往訪徐東海有所磋商云 
[關於戰事之京聞]  
　　湘南之戰訊據某交通機關長沙電謂閻相文旅長自元日佔領熊熊嶺以後即率所部猛力向祈陽東北部進攻南軍亦以全力抵禦元寒兩日兩軍均在激戰之中南軍勢漸不支惟原駐零陵之桂軍巳有趕援消息兩軍最後之勝負尙難預料等語又據某軍事機關消息張勲臣於十七日午有一要電到京亦係報告湘南戰狀者贛南巳緊急南軍增兵攻贛後贛南形勢日益緊急據某交通機關所得九江電訊謂贛南吃緊消息傳至南昌後城中商民異常慌恐贛督陳秀峯連日約戚升淮省長在軍署密商省防事務並加派軍警晝夜巡邏以免亂徒乘機煽惑居民陡見此象益抱不安故紛紛遷徙者頗不乏人等語惟據政府方面消息南昌陳贛督最近尙有密電到京報告南昌地方安謐如常也又聞李烈鈞决計率兵兩旅赴韶州預備與北軍作戰日來李之軍隊萬人巳於十六日行抵贛邊除將分路攻贛計劃密電西南各省外並派林虎爲攻贛前敵總司令 
川北之惡耗　近日四川告急電文又陸續不絶聞某軍事方面消息云十七日廣元鍾體道飛急一電略謂我軍退扼劍閣後復被熊克武等連日來攻現正激戰勝負未分務乞飛電管使及各路援軍星夜援濟又聞政府近因劉存厚迭在川北失利所派援軍未能即達十七日特致管金聚電責令赴援措辭頗爲嚴厲内容略謂現時劍閣旣失廣元益形吃緊應由該使飭嚴團帶隊進駐廣元協同劉督盡力固守倘仍觀望不前坐視廣元再陷責任所在該使亦殊無以自解所需械彈中央自當源源接濟總以足婬爲度至劉督方面亦經電告至萬不得已時並准其退駐陜境該使切勿嚴拒不納蓋恐激而向敵或流而爲寇則有患更難設想也惟川軍退抵陜境時務即曉諭所部軍隊勿得稍生誤會致有衝突云云 
閩邊之戰機聞福建督軍兼攻粤總司令李厚基浙軍援閩司令童保暄十六日由厦門聯銜來電據稱浙軍第一支隊步兵一團砲兵兩連騎兵一連工兵輜重兵各一排抵海澄准十七日向詔安進發迎戰敵軍又據某當局消息參陸處最近曾致閩督李厚基援閩浙軍總司令童保暄兩氏重要軍電一件關防異常嚴密内容頗難探得但聞確係密授兩軍分路進攻潮梅之方略矣 
[張懷芝知難而退]  
　　湘贛檢閱使兼第二路總司令張懷芝當未督師南下時轟轟烈烈雄氣逼人及抵前敵一度失利而辭職之電逐日到京幾令吾人厭聞矣乃十七日晨又來輔密急電一件致公府軍事處師嵐峯處長其措詞尤爲可憐原電略云屢電懇請元首准其開去第二路總司令現職迄未邀准乃邇來懷芝迭接魯省紳民來電催促實難在漢遲延時期特電再懇執事轉求總統開恩早頒明令開去湘贛檢閱使及第二路總司令現職否則懷芝擬將第二路總司令印符暫交曹宣撫使兼管懷芝决意回魯以慰東省人民之殷望云云諫日張又由漢口致電大總統國務總理仍是堅請辭職電中並陳若徐副司令樹錚不肯承擔遺席希即特任張湘督兼理於指揮行軍前途庶可易於進行電未並詳陳張督兼任第二路總司令後關於軍事必收良好之效果河問合肥對此來電亦無意見表示擬電詢張湘督是否願接斯席俟得覆電後始能决定也又據新聞交通社消息云第二路戰鬭力巳失殆成不可掩之事實張檢閱使自請取消檢閱名義並欲第二路總司令讓之徐又錚蓋亦自知力量不及欲以奉軍代魯軍也政府十七日曾接吳佩孚一電亦係報告第二路之現狀者略謂奉到張督電二路軍隊除姦殺焚擄外毫無戰鬭之力云云查攸縣克復并無一兵接防屢催無效懇電張督催吳新田及奉軍速接攸防等語乞飭徐司令轉令奉軍開赴攸安接替並協攻茶陵云云又十七日張敬堯亦有電致政府云第二路潰兵頗難措置擬將全行率令來湘俾得完善整理或撥回醴陵暫爲安頓否則遣回魯省協同剿匪如何辦理之處呈請中央核定以便遵行 
[盛文頤請赦案之周折]  
　　日前明令給予盛同頤等二等勲章係爲捐助巨欵之奬勵已載前報惟此項捐欵十萬元係盛冋頤兄弟（俱係盛宣懷之子）所捐交與上海施則敬代爲施放者與盛文頤贖罪之十萬元截然兩事至於盛文頤之十萬元捐欵非邀特赦不能動用聞日前國務會議時兩次提及盛文頤之事均無結果大約盛之特赦不能成爲事實矣又一消息盛文頤　津浦路局贓案經法庭判處徒刑三年六個月其家族乃以十萬元捐作賑欵懇熊鳳凰爲請特赦茲聞此案屢經國務會議均以所犯係屬私罪未便照准政府業將會議未能通過情形函覆熊氏知照又聞盛文頤等由各要人請求政府援例特赦一節政府徇各方 
面之請求將該特赦案提交星期四國務會議討論多數閣員極力反對故已將此案完全打消但聞某方面尙有再行提議之說也 
[戎馬倥偬中之議和聲]  
　　寗垣組織議會聯合會討論解决時局問題喧傳數月迄未見其實行溯其原因乃係各省議會代表尙未翩然蒞止日前鄂議會代表屈佩蘭乘輪東下而浙代表亦同時抵寗聞已開始討論南北妥協問題力懇各省督軍一致主張和議已有此項電報來鄂並要求王督軍贊成 
省議會曾於敬日通電各省力請主張和議現接此項覆電贊成者頗不乏人雲南唐繼堯四川熊克武亦有覆電來鄂照錄如下湖北省議會公鑒敬電痛哭陳詞洞中竅要循誦一過觸月惕心繼堯對於時局始終抱和平宗旨况値外患方殷民生凋敝屢電馮代總統傾懷切勸幾於舌敝唇焦不圖誠信未孚不蒙見納諸君苦心救國繼續言和極所欽佩望協力進行早紓戰禍殷情解决拭目俟之唐繼堯叩省議會鑒敬電祗悉仁言藹如紉佩殊深慨自政見分歧各□析離天不悔禍□未忘難兵不惜以自焚　旣窮而財盡誠有如尊電所云害有不忍言者夫總統仁諒渴愛和平調停之言一再申及而戰禍繁興兵氛彌厲滇黔川桂而粤而閩江右淮北吳楚囂然致此惡果寗無眞因惟於理有未安故人心不靖等是國人或南或北勝敗何利此次戰禍發生西南亦嘗誠意求和岳州兩次之停戰長江三督之轉圜甚至舉定議和代表提出條件揣量國情本無絶對三省容納之處而方圓鑿枘罪孽巳深致使元首之德意未申人民之冤抑無訴思之痛心不寒而慄現在俄德構和强敵壓境金甌之傷缺已多萁豆之相煑益亟竊蠹盡木焚土崩魚爛之理未得其平國勢已瀕於盡貴會大發宏願聯絡各省議會要求主和三省督軍切電總統先頒明令停戰再由雙方磋商條件權時救急深符西南各省本意克武在川言川顧此公私交困掃地赤立尤非大局速定無以舒民困而起瘡痍伏冀早日籲請俾禍患潛　拯羣黎於水火扶國本於阽危延頸企踵望風靡然熊克武叩 [P鄂省戰事與選舉忙 
　　鄂　戰勝負無常吳光新之三旅兵卒屢負而屢勝死守要隘保守宜昌一城南軍雖四面圍攻終不見下前日私家之電謂宜昌失守北軍退至沙巿尙非確息不過距宜三十里之戰有一部分殘敗之兵退回荆州宜昌稍受危險人心慌恐遂起謠言昨日吳自堂尙有捷電來鄂似前方戰事得手其電略云孟穆兩團克復巴歸正面戰線之敵軍可告肅清黎王等紛紛向巫山酉陽潰逃當飭劉旅全部馳往會合並飭江雲淺水兵輪駛入歸河川江分水陸夾擊先行封鎖再攻川東巳於佳日開始攻擊孟團進佔戰地三十餘里扼駐西溪峽得此險隘實爲攻川東之根據此電足證宜昌中路情况正佳然左右兩路若施南枝江興山等處寂然無聞而後方公安又有警耗軍署所得確息係前鄂軍第五師長曾尙武之一部曾前曾佔監利爲王汝賢所敗逃竄入湘鄂邊界近又收集殘卒千餘人復入公安招集地方土匪一切取之民問實無若何之能力現巳完全佔領公安希圖截斷吳軍之接濟幸馮玉祥之軍巳有一部馳入聞信即赴藕池口篠關一帶分道圍攻聞曾部巳一受挫折紛向黄連山潰退 
鄂省當此軍書旁午戎馬倥偬之時對於選舉一事本無力兼及加以財政悉肜於軍費更無力辦理然中央迭催不得已乃開始進行各縣已委覆選監督惟爲期已促軍事不息一時難以就緒故王兼長與中央籌備國會選舉事務局商酌將選舉期間延展衆議員初選以六月五日投票參議院初選以六月十日投票又對於經費一項亦經磋商協定茲得籌備事務局來電云查國會選舉經費概算本局亟待彚轉應請迅即造册送局現在國會省會同時並辦需費較　前送省會選舉概算如有變更希一併另造册報以憑　理云云方選舉事起各屬之紳商極爲忙碌金錢酒食亦因之而大忙武漢三鎭人爲此而奔走者如鯽如鱗然而有識之各界人士對此則甚爲冷淡也 
[留學生返國後之奉天]  
　　奉天張作霖昨曾布告各地方長官分知各辦學人員略云現在學生正在修學時期斷不容參預外事其囂張之徒以國事爲名藉便放縱亦有識力不全每易偏激涉指縱之嫌疑廢正當之學業應加指導勿涉歧途現聞有鐵血團殉國團之說此說雖未必盡屬事實而實際不能稍滋放縱凡籍隸本省之學生應由各該父兄嚴加約束以免毁棄成材（一）凡留學生無故歸國無正當理由者應迅令返校（一）察有不受約束及其他　動者應嚴加約束（一）學生之父兄應嚴管其子弟（一）察有不法行爲實據者卽開除其名額 
[廣東維持紙幣之辦法]  
　　中國銀行停止營業後粤省商場頗受打擊莫督以該行紙幣發出有取現經官商合力設法維持不難恢復原狀因特飭由財政廳長曾彦先將該行發出紙幣數目及其號數彚齊核計共需壽備若干始能恢復兌換并將該行辦事人等極力慰留以免臨時周章至善後辦法擬中鹽欵贏餘項下撥現欵八十萬本省商　代籌五十餘萬如有不足則官有産業作抵逕向洋商籌借數十萬便可游刃有餘但以茲事體大摒擋需時誠恐本省商民懷疑觀望復將籌議形情按日傳諭商會轉知各行俾慰衆望昨并召集財政廳長曾彦粤海關監督羅誠粤海道尹朱爲潮警察廳長魏邦平省長公署内務科長王仁杰廣惠鎭守使參謀沈果齋南海知事陳嵩禮番禺知事汪宗珠等至署開臨時會議討論規復　換手續當經定有辦法一二日問即便實行又派委吕渭英俞鳳韶歐陽榮之前往維持茲將軍民兩署委任文錄下（一）廣東督軍省長公署爲委任事照得廣東中國銀行貝副行長本日忽離職他去行中事務無管理合行令委該行長暫行管理該行事務除并委俞鳳韶歐陽榮之前往監理外仰該行長即便遵照接理此　廣實業銀行行長吕渭英五月十三日（三）廣東督軍省署公署爲委任事照得廣東中國銀行貝副行長本日忽離職他去所有行中事務無員管理現巳派委吕渭英前往暫行管理 
 
 

Page 7

 
 
茲復派該員爲廣東中國銀行監理除分行外爲泚令仰該員即便遵照此令廣東中國銀行監理俞鳳韶歐陽榮之五月十三日 
[江北商會聯合會反對新稅四誌（清江通信）]  
　　江北商會聯合會反對新稅種種詳情迭誌本報近三日來該會巳將各地商會所具意見書彚齊印刷交由各代表逐細審查預備提出議案交天津全國商會聯合會并預備請願書交蘇省會提議此兩案正在起草中一俟草出即開大會决定十六日之會本預計甘委員鴻猷來浦以便相與磋商究竟之辦法因甘委未到改爲茶話會議决各項手續法（一）議决此次開會經費統計若干已列席者各商會均攤其未列席所收經費作爲預備（二）議决用各代表名義函請未列席各會准五月二十五日在省齊集（三）議决各代表到省向先江寗總商會報到（四）議决各代表邀求省議會參議每商會應去代表一名多去者聽便（五）議决用各代表名義邀求通崇海泰總商會江寗總商會上海總商會蘇州總商會各派代表赴省會參議（六）議决呈部及省長各公牘首用總代表名以下用某縣代表某名以上六項均經各代表認可一俟總議案與請願書草成開會通過後即閉會赴省昨日東海縣知事段士璋致聯事會一函謂閉市風潮現巳經縣派員勸導暫時維持現狀一面派馬某來浦接洽云云惟贛榆尙未開巿該縣王知事正與地方士紳極力勸勉 
績函云廳委甘鴻猷於十七日早抵浦該會隨具清單請甘委並屠王二委於下午二時到會甘委等届時蒞止早由臨時主席宣布歡迎之誠意繼請甘委討論修改之意見甘委始則實行其勸導之職務謂此次改章係全各商會之請求即以稅率之遠不吃虧近吃虧而論誠然不錯然有預算折衷辦法不能各縣定一專章云云鹽城代表起謂稅則要素在乎持平稅率在乎統一此是一定辦法然就現章而論係値百抽幾甘答値百抽二鹽城代表云旣値百抽二全省當然統一寗來米麥已加乎蘇省之上嗣經各代表起而紛紛質問甘委語塞謂諸君可具一說帖來以便代呈廳長而各代表復要求即電省廳暫照舊征收以維現狀甘不允因時巳晚遂散會是日早間淮揚鎭守使馬玉仁特派代表顧問官聞漱泉君到會述馬之意謂各代表爲反對新稅來浦開會多日玉仁爲淮人忝守此土因公不克與各代表會晤爲憾茲擬擇期備筵藉　　　云云淮揚道尹王曜適亦來函請淮陰商會會長王斗符代邀各代表均皆謙謝一面親至兩署恭謁即晚復開會議審查所草之總議案以便提交天津聯合會曁省議會當經鹽城代表謂本縣商會現又單獨電請國務院財政部農商部矣 
[浙省議會將起風波]  
　　省議員　鍾祺提出懲罰議員秦炳漢案請付大會公决其文曰按省議會暫行法第三十二條議員違背議事細則者停止到會共情節重者除名議長亦議　之一自當受此條文約束况議長有維持秩序整理議事之責任對於議事細則尤當愼重本月十六日開議五年度决算案内務費第二欵第二項第六七目等之表决先令否者起立其居心不知何在而其有背於議事細則第一百十一條之規定確無疑義此本議員對於代表議長秦炳漢提出懲罰案之理由也伏乞大會公决又浙江新　報及浙江民報登載同一之文字曰對於否認决算之疑義其文曰决算爲預算之根據欲預算之精確必在巳往之决算嚴　審核凡屬廳用垎欵固當通過其有濫用公帑或跡近侵蝕者概行否認應受賠償處分惟因事實上之必要而經費不敷用致有溢出預算苟官　提案交　亦應體察情形量予追認故决算之　神任於巳用數目是否核實並不在於與原預算規定數目　相符合若以悉合原預算爲决算之完本則决算何必造但照抄預算可矣然而各欵項目爲原預算所無　則决算與預算兩歧亦絶對不能承認也又預算之主旨重在分項項下各目或可流用至此項與彼項在法律上禁止流用若任意流用即是違背預算違背預算之决算亦絶對不能承認也乃者省議會討論五年度决算其間否認各欵究以何者爲標準令人不能無疑義觀於警備隊經費總司令部之否認似以原預算所無决算亦不應有者然何以同欵之鎗械及出巡川旅費雜支等目一律通過又觀於工程處經費之否認似以擅更預算不應承認其决算　然何以農業學校同一擅更預算而竟照案通過更觀於温州洋廣貨捐局及寗波閩貨捐局寗鎭船貨捐局經費之否認似以溢出預算流用各項爲不可者然何以通志局俸給一項溢出預算流用他項至一千九百數十元之多亦照原案通過凡此同一用欵而表决之結果有否認有不否認究憑何種理由抑隨諸議員意思欲否認則否認之欲通過則通過之固不受法律上之限制耶云云此非論說非公文之議論必有發動之源恐將從此多事矣 
[杭州快信]  
　　軍界消息援閩童司令有請添撥勁旅出征協助說 
省城附郭近日盜案迭出昨艮山門外三塘地方黄昏時又有盜匪宋成海李首貞等四人攔路行刦該鄉鳴鑼聚衆格斃宋成海一名抬赴警廳自首已電　廳於今午蒞驗 
中國銀行蔡　理商妥官廳銳意剗平甬紹現水該處衆商一致贊成惟錢儈羣起反對　下暗潮甚烈似有不達破壞目的不止之勢 
杭縣上忙地丁已准期六月一日開徵 
各縣送到選舉名册糾誤滋多迭被紳商訐控連日發回審正已達三十餘縣之多 
鳳舞台坤伶張文艶獻技之餘兼操神女生涯省城在職人員有狹邪癖者趨之若騖事爲督軍訪聞巳派員切實查辦警廳擬即下令驅逐 
[南京快信]  
　　李督前日將西南要人旬日所來關於和議要電彚報中央核示並附說明政府若願與南方言和純不敏願再任調人責 
王芝祥張紹曾先後過寗赴滬 
聞醴陵地方各公團因張宗昌治軍不嚴焚掠殘殺無所不至昨聯電來寗籲請去電誥誡以維軍紀 
寗垣各公團擬日内假地方公會開國民大會現正進行一切旅寗湘人公推陳時泌爲代表晉謁齊省長懇請籌辦湘賑仿照皖直成案令飭各縣各稅所廣行勸募 
財政部因江北商會反對米糧加稅昨電財廳衡情妥善辦理衆院初選舉明日（二十）舉行所有參务兩院初選當選人證書業由齊　監督製就令發各縣知　塡用 
部派江蘇選舉視察員陶思澄昨由蘇乘車來寗聞陶昨有密電致中央報告蘇省選舉大略情形 
江寗縣知事昨召集各區自治委員在縣署開茶話會討論籌辦參議員初選舉事宜 
淮北典商因營業虧損呈請省署擬加息三分省署以典商原爲利濟貧民倘加重利息殊與貧民生計有礙批駁不准 
財　委葉大澂爲駐滬繭捐稽查員 
省議會第三　第三次臨時會定於五月二十一日上午十時行開會禮式議員巳到九十餘人 
今日（二十）爲江寗衆院初選舉期第一區在貢院内投票第二區在武廟内投票午前八時至午後六時爲投票時間 
金陵道屬衆院覆選舉定六月十日舉行俞選舉督昨已佈告人民週知 
日本阪谷男爵昨由滬乘車來寗旋即轉津浦車北上 
江蘇水利協會定本月二十五日開研究大會各屬研究員到省者已有四十餘人 
地方通信 
[松江]  
　　第六校旅行佘山莘莊縣立第六高等小學校旅行隊五十餘人於本月十六號由馬敬時校長雇乘三舟由莘出發當日午刻行抵佘山即在山上遊覽一周晚宿佘東國民學校翌　繞道至泗涇鎭參觀縣立第四高等小學校即由該校朱壽臣校長留校午膳臨行時復由朱校長率同在校學生送至船埠以聯感情現該校學生已於十七號傍　同至　　　人號給假一日俾資休息 
發起青年會開會紀盛美敎士班德生對於敎育事業如商業英文等各種夜學校及禮育場等先後設立近　立志在松地創辦青年會一切創辦經費擬於本年秋間冋美募集其捐额暫定三萬金元惟在回美以前先擬在松募欵萬元俾利進行十八日午後邀集各界人物在該堂雨操場開演說大會述明此旨是日男女來賓計達二千餘人會場上有上海孤貧兒院全班軍樂隊隨時奏樂上海青年會童子部幹事童星門青年會幹事長美人克勞克松紳雷繼興等登臺演說次由班敎士延請縣立第一高等小學三年級生浦江清演述英文故事由同級生姜家潢爲之翻譯聲調琅然態度亦極從容聽者爲之鼓掌贊嘆繼由班敎士致謝詞並合撮一影而散聞是日在場認捐者頗不乏人云 
[蘇州]  
　　查烟委員抵蘇候補縣知事馮成奉齊省長委查吳縣烟苗業於五月十八日抵蘇假庽閶門外惠中旅館次晨晋謁吳其昌知事叙譚奉查及其他一切情形吳知事當設筵柬請爲馮委洗塵聞馮委擬親赴四鄉切實查察第吳知事因二十日爲初選舉投票之期未便輕離特委警察所警佐代表陪伴兹派本署巡警隨侍保護 
　定蘇常道衆議員名額蘇常道區衆議院議員覆選舉投票日期業奉王可耕道尹定於六月十日在城内定慧寺巷舊貢院内投票所依法投票其開票所設在道尹公署聞蘇常道區衆議員覆選舉名額規定應選當選人七名應選候補當選人七名巳奉省長批示照准 
[鎭江]  
　　財廳催解丁漕丹徒縣倪印事昨奉財政廳電令以丁漕爲收入大宗一切　餉政費悉待支給現在國庫空虚需用孔急迭奉中央令催解欵無以爲應務仰各縣局所迅將徵存各欵掃數報解云 
仿建新世界鎭郡近年以來巿面漸見清淡雖地當衝要輪軌交通而尙無可供人娱樂怡情之處現聞有某資本家提議就江邊日新街適中地點擬建築新世界一所以期吸收遊人振興巿面已籌集股本銀十萬元爲建築費羹打圖樣定於日内興工米麥巿價又跌鎭郡米巿近因上江江北各帮到貨甚多銷場不大活動巿價因之跌落如高白秈向做六元四角今已降至五元九角小麥一項來源亦湧加以今春江有北各處雨水調和二麥　成定可豐稔故麥價每石已跌至五元五角聞此後尙有減無增云 
[揚州]  
　　查禁精鹽銷淮界兩淮鹽運使張子蔚十八日奉鹽務署訓令謂據甯浦六食商乙和祥禀稱久大精鹽侵銷淮界有碍淮鹽銷路請飭禁止等語除飭下關掣　局長嚴行禁銷外合亟令仰該運使卽便諭商自行在岸防護以何引岸而維定章云云張司長奉此業遵照辦理矣 
飭商捐助修志費兩淮鹽運使張子蔚前以邑紳錢瑞生發起興修江都縣志經費浩繁通飭場運食三商按引捐輸補助進行業據通泰場商公恒茂等内河外江食商公寳豐等先後禀認每引捐助四文惟運商尙未承認復於十八日令行該運商等量力捐助刻日據實禀復以成縣志云 
反對裁併學校之紀聞江都　學校校長以省視學劉仁航因經費不充建議裁併羣起恐慌開會集議一致反對劉省視學得悉旋　反寗伍省視學於日昨召集學界陳賜卿胡子　等八人開談話會一交詢問現時狀况對於裁併未加可否各校長於十八九日兩電寗垣反抗其一云省長敎育　長鈞鑒省視學劉仁航對於江都學務主張謬妄邑人絶對否認詳情另禀江都各校校長陳懋生等叩其二云南京敎育廳長鈞鑒劉省視學挾持偏見跡近破壞致激衆憤現與伍省視學接洽　止劉來俾可妥議江都學界葉惟善焦汝霖等皓其敎育經費昨經學界葉貽榖等查出每年可得九萬餘金出入可敷支配現伍省視學擇定二十二日在圖書館開大會公同討論取决裁併問題云 
誌風江都十九日晚九時忽狂風大作電線攪亂城内外電燈登時全熄街巿如漆居民大震歷二十分鐘經電燈公司派工修復姑復原狀　未發生意外云 
[杭州]  
　　增加鹽稅之新消息鹽務署訓令兩浙袁運使文略云　編七年度預算全國鹽稅收入除雜收入爲九吉二百七十萬元有奇以全國銷鹽年額三千三百上十餘萬擔平均計算每百斤巳在二元七角若按二元五角課稅則於稅收必　有短絀故改爲每課稅三元藉裕收入至漁鹽減稅向有成例今爲奬勵工業起見對於工用之鹽自亦不能與食鹽課同一之稅故以工業漁　用鹽仍照成例辦理仰即遵照云 
紹巿減輕現水之近聞近年以來甬紹兩地現水日漲紹興尤甚每千元竟須貼現至百六七十元大都　錢莊壟斷居奇所致比因中國銀行謀救濟巿面力圖平現十數日中以一百三四十元之現水降至五六十元一般人民極形歡迎惟多做杭單各莊反對甚力每把持不肯開巿並有虚聲恐嚇　會會長使之不敢出而加拆商會會長高某本係紹興保康錢莊經理以致巿面紛　頗甚據錢業布告云吾紹巿場本尙安靜近因現水滙水於數日之間驟然變色商人非商人覩此創見疑爲有人故事操縱紛紛電問按諸事實無非杭莊銀行各以劃單繼續滙紹之所致耳昨日午後忽有公益同人具名通告發現謂自四月初十日起一律現洋出入大洋直用各貨減價等云各業接收前項通告後又復議論紛紜謠言　起如斯情形恐陷於紛擾之境故敝業同人公議自即日起暫以杭巿公電到紹後開巿俾息謠言而資鎭靜云 
[安慶]  
　　堅請取消官中安徽省議會於五年常會期内議請取消官中一案六年二月曾經　署轉咨財政部未予核准現又公議仍請查照原案迅予取消咨請到署聞黄省長以官中之設皖省施行以來各縣　辦者不過二十餘處未開　者尙居多數核計捐數　共收二萬餘金於稅收無大裨益於商民不無煩擾茲經省議會重申前請可否准予取消之處已咨請部核云 
當塗官紳爭抽繭捐常塗縣東鄉小丹陽鎭育蠶之家十居八九緣該處地高栽桑適宜現値春蠶上巿之時該處已設繭廠數家頃聞該縣知事以此項蠶繭係出口大宗擬設局抽捐藉助蠶桑試驗場之經費勸學所長王理銘則以補助敎育費爲理由出而爭執云 
[濟南]  
　　日公使到濟之酬酢日本林公使於十七日早十鐘偕中佃通譯官隨員五人乘車來濟駐濟日領及青島派來日軍官田中等一同赴站迎迓濟上軍省兩署亦均派員到站先期並派員至泰安以表持别歡迎之意日使暫下榻於日領署内當晚張代督並投讌洗　馬鎭守使唐交涉員安廳長　聞均在座酢酬甚歡烟埠嚴締出口米糧膠東道尹以去秋豐收而今春民食反覺艱索實由米業㚥販之私運太甚所致現會同海關王監督通知各分關稅卡如遇外洋各埠輪　起程時宜注意查　如有私運食米出口之事查獲即行截留嚴行罰辦以維民食云云 
直魯之聯防計畫中央消息政府近議决定江北直魯豫等省聯防計畫四條如下一防區抽撥軍以所餘軍隊　限二無中央命令勿庸自行請纓三防軍務在省界聯合四防區無特别事故不得遣動云 
[武昌]  
　　江寛撞沉案之近聞江寛被楚材撞沉淹斃人口及損失財産無數由招商局呈請交通部酌予撫卹賠償茲聞交通部以該輪損失人口貨物究有若干非認眞考查明晣無從辦理特旅劉李二君調查於十五號乘車到漢調查此案眞相報部斟酌辦理二君暫寓漢大旅館鴻安公司買辦李述溪由鎭江乘江寛來漢溺斃尸尸撈獲聞該家屬刻巳附德興商輪移柩回鶴山縣原籍　各尸親以楚材兵艦人員旣　輪船撞沉又見危不救屬惨無人道刻聞該艦人員已由王督軍發交軍政執法處　辦擬聯谗赴該處呈控以雪死者之寃云王督軍以南洋兄弟烟草公司對於江寛死難諸人租借小輪紅船隨帶照相雇請水摸打撈屍身實屬見義勇爲昨特致函答謝如下敬啓者江寛商輪慘遭巨刧荷蒙貴公司連日勞苦打撈被難屍體仁心俠骨欽感莫名茲特肅上專函用表謝忱即希亮察爲幸專此敬頌幸福王占元拜啓（五月十五日） 
張懷芝赴湘記第二路總司令張子志氏前因段總理至鄂來漢面商　要段回京後張覊留漢口不願再往迭請解除第二路總司令之職經政府一再勸駕並滙來大宗軍餉張趕赴前敵勗勵將士努力進行張氏遂於十五日午後來省至督軍公署告辭與王督軍茗談數分鐘旋即乘輪上駛 
雜評一 
[南軍絶跡湘境而後和（默）]  
　　肅清湘境而後和之北軍得長岳後即已倡之而　猶持此意試問果有肅清之把握否也前之倡　說時預計以一月爲期固謂把握矣乃迄　今非特不能將南軍逐出湘境且反爲進逼則所謂把握者何如也况乎兵不願戰費無所出内外交迫束手無策於此而言肅清其把握較前何如耶論者方謂中央此時即藉和議以挽回已失之民心而猶懼不乃不謂尙執如此見解眞可慨也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美紅會譯正在華募捐名稱之報告]  
　　紅十字會致北京内務外交陸軍部電云巧日下午敦和約同總商會會長朱佩珍至代表美紅會安立德君處質問美會在華設分會事當由美副領事深通華文字丁君與安立德君議定名稱譯爲美國紅十字會籌備救護材料處是與分會名目兩不相涉特此肅電敬聞中國紅十字會副會長沈敦和皓 
又復各分會電云電悉巧日和偕總商會會長朱葆三君至代表美國紅會安立德處質問在華設分會事一再磋議當經美副領事深通華文之丁君與安立德議定名稱譯爲美國紅十字會籌備救護材料處是與設立分會問題毫不相涉哿日該處在滬募捐和以兩次辦理華洋義振均由美會捐助巨欵滙華交和散放即去歲京直水災美會亦以巨資放振揆諸投桃報李之義當由敝處捐助繃帶一萬條蓋該會現爲歐戰籌捐純係慈善性質旣不妨碍主權自應盡情酬報爲特電達如該會至貴處籌募應請接洽並予贊助以答前情是所盼切沈敦和哿 
[華人贊助美國紅會之踴躍]  
　　二十日爲美國紅十字會徵求贊成員正式開幕之期所得赞成員巳達一萬餘人吾國人對於此事之踴躍於此可見茲將名譽及贊成員姓名列后 
名譽會員朱葆三祝伊才汪精衞蘇筠尙任振采（以上五人各出贊助費百五十元） 
永久會員薩桐蓀陶蘭泉甘燔初劉厚生鄭詔覺田時霖蔣福昌吳壽祉史量才鮑星槎汪子健趙奎耀張樹屏（以上十三人各出贊助費七十五元）以上兩項會員照章由美國紅十字會呈請美國大總統給予親筆簽名證書 
全體爲贊成員諸團體寰球中國學生會學校青年會學校聖約翰大學南洋公學校附屬小學德大紗廠厚生紗廠商務印書館震升恒木行萬國函授學校聖馬利亞女學南洋中學 
南洋中學昨日午後三時請王正廷博士演說（美國紅十字會徵求贊成員事）先由主席朱少屏君介紹繼由王正廷君演說約一時許復由學生分發印刷品决議全體加入散會時已四時五十分矣 
各隊已得人數附左 
第一名朱少屏隊二千人 
第二名錢新之隊一千五百人 
第三名穆藕初隊一千五百人 
第四名袁履登隊一千五百人 
第五名蔣夢麟隊一千人 
第六名唐露園隊一千人 
第七名曹雷賡隊一千人 
第八名聶雲台隊五百人 
[國務院申辯共同條約之覆電]  
　　松滬盧護軍使屢次電請中央宣示中日密約其第三電中有人心憤激等語昨聞盧使接到國務院覆電略謂共同條約係防敵起見無損主權現已協定除擇要宣布外希即解釋以安人心云云 
[盜犯解回嘉興]  
　　盜匪楊阿毛楊德山（即楊大）於舊曆四月二十一日糾衆持械夥刦浙江嘉興縣屬石佛寺鎭馮張氏家現洋金飾逃匿滬北公共租界新閘大通路一千二百四十一號門牌經該處警廳偵悉派警持文來滬協同新閘捕房探捕將兩楊拿獲帶同獲盜蔣阿二一併解送公共公廨經中西官質訊屬實判該兩盜押候備文交來警帶回歸案訊辦在案茲悉公廨業巳飭承備齊全案卷宗於前日發交捕房即經捕頭諭令經辦是案之包探陳葆錄等將楊阿毛楊大兩盜押送滬杭車站交由來由來警押登火車帶回嘉興歸案訊辦 
[海盜繳械投誠續誌]  
　　浙省外海水警第二署長盧嘉有近據海盜項永恩（卽項星虎）等百餘人自願投誠呈繳快鎗子彈請求收錄帶罪圖功等情即經盧署長押同項永恩親赴省垣禀請楊督軍迅賜核示楊督軍以浙省海而遼闊港　紛歧素爲盜匪出没之區自上年以來海盜梁廷虎等迭在海面搶掠航路不寗曾經寗台鎭守使兼戒嚴總司令官何豐林督飭二區盧署長派船出洋兜捕始將梁廷虎張老四等多名拿獲訊明伏法現據該區盧署長具禀前來以該海盜項永恩自願率衆投誠戴罪圖功以贖前愆請求收錄等因自應照准除另行批示外當卽面諭該區長帶同派充隊官餘衆補充警士咋盧署長已帶同項星虎乘滬杭火車來滬午後即乘輪船遄返海門聽候調派 
[浦東發生刦案]  
　　舊曆本月初九夜浦東曹家宅地方鄉民曹土榮曹掌生張林生張寳生等家被匪入内搶去銀洋衣服約値五六百元業已開單投報官廳請緝 
[駐松軍隊今日往台]  
　　駐松步兵十五團第二營官兵奉浙督軍令調防台州定於今日（二十一號）乘火車來滬以便換坐輪船赴台等情已誌昨報茲悉浙省楊督軍已派超武兵輪來滬停泊高昌廟江邊碼頭預備載送該營官兵直往台州而高昌廟警區李巡官以該官兵等於南站下車後所有軍械子彈及行李物件輸運登輪時須由巡警爲之照料故已派撥長警於今日馳往南車站妥爲保護 
[衆議院議員初選投票紀]  
　　昨日爲衆議院議員上海初選舉投票之期全縣分爲十區上海巿投票區所分爲二區第一區在救火聯合會第二區在西門外公共體育場上午八時開始投票第一區管理員黄輯虞投票監察員丁賡堯毛子堅陸崧侯曹浩沈洪鼎凌紀椿范熙瑞瞿慶善陸洪義楊逸曹　程養禮毛恒遇奚敬堯張文澣陳德清簽字監察員毛吉生曹澣亭陳鏡如程紀生曹幹臣沈丹丞寫票監察員陸錦齡范麟書毛子堅黄輯虞計數員黄煥雲奚安齋蓋戳員丁賡堯陸崧侯張海雲等各選民由大門而入門口高懸五色國旗並貼有入口二字各選民扦字寫票蓋戳然後至大廳上依法投票畢由後門而出後户貼有出口二字第二區管理員汪菊齡徐克明監察員賈粟香郭蔭葵錢道明胡少亢王壯飛劉映藜錢菊如徐靜安葛嘉甫王梅五曾子公高世良姚玉蓀俞元爵等各選民由公共體育場東首大門而入依例扦字寫票至平屋體育場投票然後由西北角門而出午刻初選監督沈知事率同各科員乘坐汽車先至第一區監督由黄管理員等欵留午膳畢沈知事復乘車詣第二區監察旋往閘北巿等處各該區自午前開始投票至下午六時結束一二區票匭内各有千餘票當經管理員照章將票匭加封得夜申送也是園公欵公産處保存定二十二日當衆開票至於四鄉各區投票所離城較遠者其投票匭定於今日申送公欵公産處一併存候二十二日開票昨日自晨至暮一二兩區投票所由該管警所各派長警輪流照料 
[留日學術研究會電稿]  
　　北京大總統鈞鑒報載中日密約巳簽字國民誓不承認懇力予拒絶國家幸甚留日學術研究會叩哿 
[興闢枝路之進行]  
　　松滬盧護軍使自浙江楊督軍將第四師駐滬防軍調浙後業經電准陸軍部令飭駐紥北地之所部第十師騎兵團三營開拔來滬塡紥以重防務經紀前報茲悉此項騎兵早由盧使核定駐防於江灣之南宋墓旁起建營房其門首適爲寳山路向南可達滬寗車站此後調防頗爲便利惟盧使前擬於該營房前向東另　枝路一條接通衣周塘直達吳淞迭諭工巡捐局長措籌欵項設法興築曾由閘北工巡捐局長曹履冰會同核處紳商一再籌議或擬籌募地方公債或擬將善堂公産暫時借抵或擬將某處公地由工部局築路佔用所給之地價等欵撥充興築此路之經費磋議多時近始稍有頭緒决計開築聞此路線由宋墓起往東沿上寳交界至沈家行鎭重行向東接通衣周塘路直達吳淞其西首由宋墓前向北達江灣鎭亦由工巡捐局派測繪生前往重行測勘矣 
[路局呈覆擦車注油之辦法]  
　　滬寗滬杭甬路局呈交通部文云爲呈覆事本月十三日奉鈞部第六五四號訓令内開查各路列車行駛注油及擦車辦法互有不同或置此項夫役於各站於列車到後著手擦注或令夫役隨車辦理惟夫役隨車往來極易藉端索費該路現在究係採用何種方法仰即查明並將應否改用在站注油擦車一層妥爲籌計具復等因奉　經即轉飭滬寗洋總管克禮阿遵照查覆去後茲據覆稱查本路列車行駛擦車及注油辦法擦車夫分駐上海無錫常州南京等四站於列車到站或入車廠時由擦車夫從事洗擦務以清潔爲主所有由車廠入站之車須經車務處派員查驗果係洗擦潔凈然後給發憑單否則重加洗擦至清潔爲止惟車行之際車上如有洗擦等事則由車上夫役執行此項擦車夫工資每日二角五分須俟升爲伙夫時方能加添工資此本路列車擦車之辦法也至注油辦法注油夫分駐於上海麥根路崑山蘇州無錫常州鎭江南京等八站列車未行以前所有各車輪箱均須一一查驗並加注油此等職務祇於列車在站時執行並不隨車辦理惟遇特别事故如試驗車輛等時或須隨車辦理此項注油夫工資每日二角五分每年加添一次每次加洋五分每日最高工資以加至五角爲限此本路列車注油之辦法也理合據實覆呈請爲核轉等情前來局長覆查職路列車係採用在站注油擦車方法理合具文呈覆仰祈鈞部鑒核備案 
[省署訓令兩則]  
　　上海縣知事署接省長公署訓令兩則一爲催徵省志材料一爲整頓印花稅茲將原文錄下 
其一案查江蘇通志局徵訪事宜期以六個月爲限節經令行各縣知事迅即督率該縣徵訪員積極進行在案至今將及三月距限不遠而各縣對於此事有尙在籌備中者有著手進行者辦法已屬不能一致乃更有藉故遷延視爲不急之務者殊不解其用意所在當知纂修通志爲全省文獻所關而徵訪資料實爲纂修之張本限期旣迫經費又祗有此數何能任其玩延除通令外合行令仰該知事迅速督同籌畫並於期限内一律徵齊材料逕送江蘇通志局以備採輯切母因循遲誤是爲至要此令 
其二案照蘇省印花稅定額年銷四十萬元前經財政廳體察各該縣情形酌量分配並經印花稅分處隨時督促辦理在案茲查六年分銷售總數共計票面銀十萬元有零核與定額相去甚遠本年四月已過收數尙屬寥寥現聞直隷山東浙江福建等省印花銷場日臻暢旺蘇省夙稱富庶尤宜盡力推行各該縣知事認眞推銷者固漸見其多而因循敷衍視爲具文者亦所在難免並有一二縣自去年二月該分處成立後至今未解分文者値此庫欵奇絀之時若仍視爲緩圖度支何由而裕合亟通令該知事仰即遵照財政廳及該分處先今文電認眞整頓以期稅務日有起色所收稅欵並即按月報解以資考核而濟要需母稍懈延切切此令 
[放賑員報告淶縣災情]  
　　紅十字會查放春振員蔡吉逢君來電云上海紅十字會並抄送羅叔翁沈會長鈞鑒篠電諒達淶邑災情不減於文寳等縣而山後各村其苦尤甚溺斃人口冲没田廬　較他縣居多蓋淶邑三面環山河流縈繞居民村落多在山㘭崖岸之間當洪流暴發時適値夜半又復大雨滂沱人民驚覺猝無可逸悉隨洪濤俱去屍身沉浮絡澤河面殘骸斷體半爲大石擊撞時於山崖樹杪間見有肉胔人髮殘血猶糢糊也至財産損失房屋變爲邱墟膏腴淤於沙礫目前旣已啼饑將來又無希望山後人民處於窘况者十之九山前則十之三四也而能深知其苦者蓋鮮各振留欵救濟概不及山前之多而窮無可告之災民茹痛含辛尤有朝不保夕之狀况泰等携帶藥欵於青日入山正値陰雨繼以春雪山路濘滑高與雲齊下臨深澗顧之目眩同人等牽扶徒步人不並行日陟其危境者數次近已調查數村並囑同人從優加振計山後六十餘村綿延至三百餘里現分三路查勘約在十日内竣事泰以山前亦須兼顧乃於寒日返城再赴北鄉查勘堤河橋梁等工蓋山前擬不散錢而欲以工代振也城内並擬設留養習工所一處本地官紳頗蒙贊許劉羅兩君遇事諳練一切進行端資臂畫並聞冶開方丈確有四萬八千元振濟新安也泰巧皓 
[江灣賽馬記]  
　　萬國體育會江灣賽馬場昨日舉行第四十三次賽馬滬上中西士女前往參觀者甚衆計自午刻起至傍晚止共賽十次茲將香賓票得標號碼及彩洋之數列後 
次數號碼彩洋（以元爲單位） 
按第四次每票售洋十元餘均五元 
[工校畢業生赴美肄業]  
　　交通部工業專門學校（即南洋公學）學生杜定有王洪恩於本届畢業後赴美肄業杜生指習圖書館王生指習農事專門現已由唐校長向交涉公署領取護照並於今日赴駐滬美國總領事署攷驗體格後擇於六月一日乘考倫比亞郵船放洋 
[惠中清心棍球之比賽]  
　　前次惠中清心預赛棍球惠中獲勝昨日（二十）午後四時該二校第一隊又在惠中球場作最後之比賽兩方隊員均極奮勇惟開始時清心不得勝利故結果爲二十七與十八之比惠中獲勝 
[少年講團宣講紀]  
　　少年宣講團十九日出發赴鄉宣講第五隊顧西眷陶德章張維寗張良忍顧乃義往眞茹梵王渡小沙渡宣講讀書之益及衞生戒烟第二隊汪龍超俞光昌往龍華宣講孝順誠實戒紙烟第三隊陳子和張光宇顧君梅往浦東陸家嘴宣講賭博之害時有兒童數人手出撲克牌交該講員撕毁甚願悔改該員乃當衆撕毁償以原價聽者莫不驚歎各隊均携有自製勸世圖畫詳細解釋並發印品以助宣講之不及云 
[幼女敎養團演劇籌費]  
　　幼女敎養團自招生以來報告者殊爲踴患诚立之期已在指顧惟經費竭蹶諸多窒礙茲商准共舞台於舊曆十三日開演義務戲一天所售之款除略提開支外悉助該團經費 
[同善醫社演劇籌費]  
　　同善醫社成立多年每届夏令施送痧藥現因經費支絀商請丹桂第一台於舊曆四月十七星期日演戲一天所得票資除開支外悉充該社經費 
[揚州公所今日開茶話會]  
　　揚州八邑公所自由沈鼎臣王蔭蘭王月希繼續辦理以來添購地畝建築房屋業於前月開會成立並由官廳給示在案茲該公所以當此規模初備擴張一切尤待進行故又於附近續購則田三畝二分五釐以爲建築殯房之需並定於今日（十二日）下午一時至四時在新閘梅白克路三百五十號事務所開茶話會磋商要務聯絡情誼云 
[懷史堂行落成禮]  
　　駐滬宣道公會新建懷史堂現已工竣茲擇定陽曆五月十九（卽星期日）午後三時始至二十三（即星期四日）晚八時止在北四川路一百零六號舉行落成典禮并凊中國中央宣道公會議會會長武昌白雲廻牧帥施興華陶復生等以及上海中西名人演說佐以音樂想届時定有一番盛况也 
[馮總統奬給盧永祥匾額]  
　　上年順直水災盧護軍使發起賑濟會捐輸巨欵昨由馮總統派弁送到親題匾額一方文曰痌　在抱以資奬勵 
[敖典獄長獲奬　　上海模範監獄典獄長敖雲亭蒞滬六載任職勤勞日前由松滬盧護軍使取具敖典獄長履歷呈請中央從優奬勵茲於本月十三日奉令准給七等嘉禾章以示嘉奬敖典獄長奉令後昨特親赴龍華護軍使署禀謝所有僚屬人等亦均向之道賀敖君一一答謝 
[曾主任繼續辭職]  
　　修改現行進口稅則委員會曾正主任因辦理修改稅則諸多棘手長此虚靡歲月殊爲悶悶曾具呈政府以不服水土懇准開差另簡賢員接替茲得京信有派蔡廷幹繼續滬會主任之說惟尙未見明令故曾正主任繼續呈請迅派賢員接替云 
[緝私統領調查漁船]  
　　兩浙蘇屬緝私統領宋明善以吳淞海口現値黄花魚汛漁船艙中往往夾帶私鹽偷運赴滬私銷圖利自應親往布置派令師船查緝故於昨日清晨率帶差弁十數員乘坐火車赴淞調查漁船註册者究有若干艘以便限保具結以後如查出私鹽惟保人是問一面分派師船擇要巡查以杜私運 
[檢查工巡捐南局賬目續誌]  
　　滬南工巡捐局長姚石蓀因據慈善團報告該局會計科賬目每月撥付慈善經費其數不符恐有弊竇當即派科員華墨齋　同淞滬警察廳督察員監視核對經該科主任朱伯農科員徐吉甫將逐項收支數目分别核對惟自民國五年四月間爲始該局付與慈善經費收支數目略有錯誤是以姚局長不予深究僅令朱徐兩員將應存中國銀行之銀兩總數核結清楚交足缺數昨日午後由華科員陪同至該銀行對明總存之數尙屬相符迨華科員回復後聞已將朱徐兩員辭退暫令華科員庖代會計云 
[公益稅將改地方稅]  
　　滬南工巡捐局姚局長現因局中公費支絀待欵孔殷是以將各項捐稅詳加整頓茲查各司員徵收之地方公益稅每有疲玩之户延不繳納屢經咨請警廳派警協助催收仍難清結且屢徵　數與房租成數相去甚遠故擬將稅章另行變更公益兩字改爲地方稅嗣後徵稅照各户房租按成推算俟定期邀集名譽各董互相討論後即須修改稅章詳請上級官廳核准施于云 
[保護魚花之會銜布告]  
　　本埠各機關接江蘇李督軍齊省長會銜布告云查魚花一項爲鄉民一大生計前因經過地方時有痞棍人等節節訛索有累商販歷經按區分别示禁在案現値春汛鄉民販運魚花之時誠恐復滋弊端自應照案示禁以利遄行除分行外合亟布告仰沿途軍警及各稅所一體知照遇有魚花船隻經過務須妥爲保護母任痞棍人等留難索擾切切特此布告 
[脚划船户之惡鬭]  
　　脚划船户馬阿八馬有德父子駕舟來往徐家滙泗涇七寳等處裝載客貨與同業許德意毛阿裕等訂定契約彼此分期裝運近因許等不容馬父子裝貨前日馬父子在徐家滙向許等理論詎許等糾集多人將馬父子兇毆馬阿八馬有德均各受傷當由巡警趕來將行兇之許德意毛阿裕陳秋軒毛六九榮華卿毛杏生等六人一併拘獲並將受傷之馬阿八馬有德併送二區三分駐所昨日備文申送警察廳轉送地方廳下午經檢察官提案預審之下諭將許德意等六人分别收押馬阿八馬有德所傷尙無大碍着令回去自醫聽候查明起釁實情再行核辦 
[搜獲剌刀鐵棍續誌]  
　　粤人卓豪唐連興歐阿龍王文彩黎耀文等於上星期四夜各帶兇器在虹口天潼路弄内徘徊窺探被美捕房包探周耀廷等查見以其形跡可疑盤詰支吾當在卓身畔搜出剌刀鐵棍一併帶入捕房於星期六上午押解公共公廨經關讞員會同日副領事林君略訊一過因供多推諉判一併押候查明再行解訊 
[鋸匠持斧傷人]  
　　劉福生在閘北新民路開設順興豆腐店前日與鋸匠杜有生因賭博起釁互毆被杜以斧砍傷腰肩等處由四區崗警一併拘至警區余署長諭解司法科訊辦 
[相騐縊斃屍身]  
　　年約四十餘歲之無名男子在义袋角擺渡口同泰米店凉棚下自縊身死由十一圖地保報請地檢廳相驗巳誌昨報前日下午該廳派吳檢察官率領沈檢驗吏及法警等到場相驗委係縊死查無屍屬諭飭地保報堂收殮聞道路傳述死者係山東人曾　擺渡船夥近因患瘋濕症（身畔尙有藥方）乏資醫病致萌短見殊可憐也 
 
 
] 

Page 11

 
 
[收留迷路女子]  
　　前晚七時許有口操蘇音之女子一口身穿本廠布舊袄褲年十七歲在浦東陸家渡迤東沈家弄迷路哭泣聲言向在滬上傭工現在舉目無親祗可自尋短見云云後經鄉民陳希蘭見而憐之暫爲留養惟該女言語支吾或係人家逃婢亦未可知 
[汽車夫抗不到案]  
　　汽車夫陳金裕日前駕駛汽車至法亲租界違章疾駛適有鍾俞氏之小孩在馬路游玩一時不及避讓撞傷倒地後由巡捕到來將陳及該孩一併帶入捕房飭將該孩送往醫院醫治陳交保出外候訊在案昨由捕頭飭探傳陳至法公堂候示詎陳抗不到案俞氏投訴前情求究中西官判令退去候提到陳金裕再行核辦 
[刑事改爲民事]  
　　日商田口濱之肋在公共公廨刑事科控夏梅堂私用定銀二千兩等情由廨迭次研訊明晰判夏管押西牢一年半嗣夏以此項定銀係瑞豐號主劉福順與原告日本人直接交付與伊並無關係不服判斷特延菊池律師禀明公共公堂將劉逮案與夏梅堂質訊明白判夏開釋劉則押候宣布堂諭飭遵在案上星期六爲宣布堂諭之期兩造律師相繼到堂候示由俞奠孫襄讞會同日副領事林出君升座磋商之下援筆判曰本案訊係民事性質應將刑事案註銷惟查日商田口與被告劉福順有直接關係應着田口以民事起訴諭交二千兩人銀並保候訊此判 
[遺失車照護照之通知]  
　　滬寗滬杭甬路局奉交通部令開案准陸軍部咨開陸軍第二混成旅旅長劉耀龍呈報去年十二月間奉令由渝東下行至長壽紅草山忠縣等處遺失各種軍用乘車運輸執照曁特别護照及各項執照文卷所有號碼數目礙難查報等因查該混成旅於去年七月間領去元字第八萬七千一百零一號至八萬七千四百號甲種乘車執照三百張元字第三萬一千三百十四號至三萬一千四百十三號特别護照一百張又元字第二千零二十一號至二千零七十甲種運輸執照五十張八月間領去元字第十萬六千九百十一號至十萬七千二百十號甲種乘車執照三百張又元字第三萬八千二百四號至三萬八千三百三號特别護照一百張以以各號碼執照除已用者不計外無論已失未失擬即全行作廢以杜弊端請查照轉飭各路遇有持用上開以内號碼執照一律扣留勿予換票等因前來除咨復並分行外合亟令仰該局即行通飭各站遇有前項各號碼護照軍照一體扣留作廢勿予收用是爲至要 
[一産兩抵之瓜葛]  
　　粤婦吳黄氏延請律師在公共公廨控告沈勝寳沈秋生不理方單押欵一案前日由俞襄讞會同英卓副領事訊據原告代表律師譯稱民國五年十一月十四日被告央中沈漢基將方單兩紙計地三畝向原告抵押洋三千元照典起息迄今逾期不贖本利全無請求堂上給諭變價過户並查得是項方單共有二套據第一被告沈勝寳云此地巳抵押於王姓計銀一千兩亦有方單作抵敝律師聞之殊甚駭異今將方單呈案請察詰之第一被告沈勝寳供稱沈秋生係我之螟蛉子當時將單向原告抵押銀洋我未預聞况此地已於十年前由我抵押於親戚王潤康處計銀一千兩亦有方單因王現赴杭州是以不能到堂質證訊之第二被告沈秋生供稱是項方單由父給我當時押欵父亦知悉此項三千元之借欵因我在美租界東有恒路開設米店所用現父聽信隣居等唆使以故否認求察繼由代表朱斯芾律師向原告吳黄氏盤詰良久中西官磋商之下判候函致上海縣公署將方單驗明眞僞再行復訊 
[造屋不照定章之干涉]  
　　南巿豐記碼頭海神廟對面某姓房屋於火災後重行興造因其未照滬南工巡捐局定章收縮堦石經某團體查知以其與路政有碍且將來各户不免效尤爰特函請工巡捐局姚局長派令路政員詳細勘丈旋據復稱勘明該屋工程業巳告竣核其所留路線闊有三十八尺與規定之數相差無幾云云後爲該團體得悉自爲丈勘詎路面僅有十八尺與函復情形大相逕庭爰又函致該局請爲詳加復丈勿受朦蔽不知姚局長如何辦理也 
[塗改發票騙取銀洋]  
　　現在武昌路開設木匠店之石香棋因私自塗改貨物發票向某西人騙取銀洋三十一元一角八分被該西人察破控由虹口捕房派探將石拘獲押候解送公堂訊辦 
[雉妓强曳行人]  
　　雉妓金老四陳阿媛前晚同在南京路强曳行人被捕查見以其違章當將該兩妓一併帶入老閘捕房禀奉捕頭諭各存洋五元保出自赴公堂候訊 
[索債證據不足]  
　　葉德滋在公共公廨呈控唐芝庭不理欠欵洋一千餘元於上星期六由廨傳訊原告上堂禀明前情請追唐延萬伯良律師到堂代表否認欠欵中西官以原告所控證據尙欠充分遂判將案註銷 
[索償車租之周折]  
　　亨利公司前在法公堂控武棠春不理承放黄包車租洋六百四十餘元请求追繳等情武供二月間由妻子還過洋六十餘元現在淨欠二百餘元並無如此之多判武還押着原告將賬簿呈候察閱在案昨又傳訊該公司經理李耀龍將賬簿呈案請察武供民人於二月六號起至三月間將車交還照民人核算祗欠二百餘元原告又稱被告於二月六號並無將車交還之事有人可證中西官判武還押候原告邀同見證室案質訊再核 
[流氓拆梢未遂]  
　　浦東爛泥渡軋花店主婦沈周氏昨晨將花衣一百餘斤運至法租界求售詎有流氓五六人指爲小貨將花衣奪下意圖拆梢該氏急赴捕房報告迨捕頭前往查察該流氓已各散去當將沈周氏連同花衣飭探一併送交一區警署發落經趙警正略詰一過判令周氏開釋花衣着覓保具領 
[巡邏警查獲烟犯]  
　　駐紥浦東十八間淞滬游巡第四隊派出所巡官戴鴻恩前夜率警出外巡邏在開平碼頭查獲奚公珍一名形跡可疑向之盤詰言語支吾當在奚身半抄出烟燈一盞烟斗一只戒烟丸三瓶即將人證拘解三區總署昨經解警正訊據奚供上海人年四十一歲在彦平輪船充當茶房此項貨件係買辦囑送家内等語解警正判轉解警廳司法科訊辦 
[籐椅店主違章]  
　　北四川路六百五十一號門牌籐椅店主趙和尙因恐籐椅乾燥搬至馬路噴水被八十七號西捕查見以其違章歸禀捕頭請廨出單將趙傳罰 
[罰錮搶帽匪徒]  
　　崇明人姚吉成因在北蘇州路攫取王月卿西式帽子由捕追獲拘押捕房於上星期六解至公共公廨經中日官研訊屬實判姚押西牢三月以儆 
[被訴人交保過堂]  
　　意商阿米達在公共公廨呈控華鏡西不理水脚銀一萬零三百二十三元又張逸民控王傳增無端被控請追損失銀七百五十兩又王文榮控盛文岐不理抵欵本利洋二百七十元業經捕房將被告併傳到廨禀奉中西官諭令分别交保過堂候訊 
[購物乘間行竊]  
　　周彩根王阿連於上星期五午後同至南京路先施公司以購物爲由乘曞竊取値洋十五元之斜紋布一疋携贓圖逃被該公司用人孫友亭等瞥見鳴捕將人贓一併帶入老閘捕房押至翌晨解送公共公廨經中西官研訊屬實判周王各押西牢一月贓交原告領回 
[竊賊掩入洋行]  
　　王阿富於上得期五夜掩入泗涇路九號門牌日商大秦洋行内圖竊被該行用人熊阿明查見鳴捕將王拘入捕房次晨解至公共公廨經中西官訊實判王押西牢一月 
[偷竊陰井鐵蓋之懲治]  
　　竊賊張田坤專在法租界内竊取工部局建築之馬路陰井鐵蓋日前被法捕房探目沈德福偵悉將張拘獲並在身畔抄出鐵鈎一只供由同黨劉某將鐵蓋持往志大鐵店銷售等語故於昨日將志大鐵店主何伯英傳至法公堂請訊先據沈探目上堂禀明前情詰之張田坤供民人初從江北原籍來申實由劉姓糾同民人往竊求宥何伯英供商人店中並未收過此項陰井鐵蓋况與張田坤素不相識茲將簿據呈案請察中西官判張押西牢六月何無干退去 
[警署長嚴查竊賊]  
　　南巿第一區警察署長趙墨林查悉該管境内十六舖輪埠各碼頭素多竊匪刦奪行人行李財物之事時有所聞爰特選舉幹警解恩科石崇有兩名在裏外馬路秘密偵捕如遇形跡可疑及犯案重到者均須拘拿懲辦逐出境外不准逗留 
[串竊紗廠鐵器]  
　　江陰人吳老大崇明人董三郎在楊樹浦上海第一紗廠内串竊鐵器携贓圖逃被該廠日本人瞥見鳴由二百五十號華捕將吳董兩人連贓一併帶入捕房捕頭諭着押候解廨訊究 
[竊賊無庸抵賴]  
　　泰豐煙纸店主昨至法公堂控稱前晚被竊賊王啓章在後面挖洞入内竊去銅元三十餘千置在蔴袋内携贓而逸後被商人等得悉出外鳴捕將王人贓並獲求請訊究詰之王啓章供實係在逃之某甲所竊囑令民人代爲送至某處致被拘案求宥中西官以當場人贓並獲豈容抵賴判押西牢二月贓給原告領去 
[懸賞跴緝失贓]  
　　本城季家弄張家花園九號門牌羅子記庽屋後進於前夜三時許被賊挖牆入内竊去貴重物件約値二千餘金聞該賊所取贓物係取羅同居某姓之大號空鳥籠裝置携出迨昨晨事主得悉賊早遁去當即開具失單飭人分投租界捕房及本城警廳各署所請爲飭探跴緝並稱如能查獲贓賊願酬洋二百元茲將失單錄下翡翠人件一個白料瓶一個銅香爐一座青晶人件一個凈料瓶三個翡翠元珠數百粒珊瑚人件三個翡翠小石料一件餘物從略 
[淞滬警察廳批示二則]  
　　沈瑞源禀批呈悉候令行該管警署查明復奪此批 
陸　禀批呈悉准候出示嚴禁並令飭各該管署所隨時查禁勿任滋擾以安商旅此批 
[道署批示兩則]  
　　海門縣商會會長劉燮鈞呈請詳咨取銷財政廳改章加稅由呈悉旣據分别逕呈仰候省長曁財政廳核示祗遵此批 
中華襪廠呈請給示保護由該廠旣經註册有案所請給示保護之處應予照准此批 
專件 
[美國之農業敎育（艾偉）]  
　　譯QuarterlyBevjewNO453Oct1917AgrioulturalEducbtjoninbeUnitedstatesByEdwardporritt. 
華盛頓之農務部在美國行政上其位置頗爲重要該部於一千八百八十九年由内閣直接管轄在此二十八年中極力進行至今始獲此特殊地位其國行政上各部除郵務局外與其國百兆人民嘗相接近而直接爲之服務者農務部殆首屈一指蓋白宫中各部所執妊之事無可與比擬者緣該部職務包括白宫中三部之職務即農業廳敎育廳地方行政廳所有事是也然該部所作事業匪若英國農部事業之與政治上有連帶關係其亦地位特殊之一原因乎 
美國各州皆設有高等農業學校及農事試驗場而其經費之一部分則由中央政府擔任由此種機關及各縣農務委員等執行其事通國皆然飲食衞生律施行以後農部亦執行英國地方行政部所執行之事在此種事業中凡城鎭鄉村之人民該部皆得直接爲之服務其所行敎育事業能使附麗其國之六百萬田畝之人民僉獲利益也 
本篇所論專爲農部敎育事業欲叙述國會與農部在改良農事上所作之事業舍抄錄左列之一農校預算表外無其簡單者蓋繇此吾人能曉然國會及農部與六十六農校及其附屬試驗場相互之關係曁部中與農校於擴充敎育計畫之聯絡一貫此計畫即一千九百十四年史密斯來佛决議案也 
左列爲滝利諾高等農業學校一九一六至一九七之一學年中之預算表其中所載中央政府補助金計三項 
1農業敎育及工藝補助金五○．○○○.○○○元 
1農務調查費三○.○○○.○○○.元 
1農業曁家庭經濟問題之試驗費五八.一八四.○三○元總計一三八.一八四.○三○元農校之設一州有數校者據一千九百十七年之高調查則全國共有六十六校中央政府之與敎育有直接或間接關係迺民主黨黨綱所不容蓋該黨固反對中央政府權力之澎漲也一千八百五十七國會中飛門vermont省議員莫雨爾氏曾提議關於助理各州開設農校事之案雖經通過未見實行蓋總統白强蘭氏不之許也四年後林肯氏被選爲大總統莫氏復提議斯案同時上議院亦有此案之提議是以於一千八百六十二年六月議决定爲法律而所謂南得古枉學校
LandGrantcoheges者亦於以成立焉 
一千八百六十九年中央政府獲有赫得生公司廣大地土其中官地甚多可以任其處理是以即售之而以所得欵充作各州所轉農校開辦費此外照一千八百六十二年莫氏條例所定凡當時存在之各州應受中央政府分撥之公地按照下議院代表數目分派及後將地出售以所得欵購買國債票或州政府債票以作農校基本金其常年經費即由基金所獲利息充之至官地分配之法則照各州兩院代表人數之多寡以爲定每上院代表一名得地三千畝下院代表亦如之至代表人數即依一千八百六十年户口册所定也 
在莫氏條例中曾申明此種基本金或其利息不能充作購買建築或補修農校校舍之用州政府於購買地畝爲開設農校或試驗場時可由此金撥出一欵用之惟不得過百分之十至若校務發達校舍不敷州政府須自行籌欵建築蓋莫氏條例及其後四條例所定固如是也 
凡農校之管理及課程之訂定皆州立法院所有事中央政府莫能置喙此亦莫氏條例中所載明者州政府之責任義務對於聯邦中之他州關乎農校事在每年繕具報告詳述發達情狀及試騐經過繕就卽送呈華盛頓内務部總長及其他受有官地之各農校 
自一千八百六十二年各州農校之建立迄一千九百十四年史密斯來佛議案之通過其間中央政府爲擴充農校計曾三度增益其補助金首次加增在一千八百八十七年是年下議院通過設立附屬農校試騐場之議案從此第年撥交各州萬五千元作該場經常費 
自此條例頒布以後於是華盛頓之農部總長與各州農校有密切之關係矣此條例頒布之大意在使農部總長得規定一劃一之表册以爲報告調查結果及試驗結果之用在使彼得備農事顧問得考究農事之重要者冀副此條例提議者振興農業　至意 
試驗場之開辦旣數年矣於是又有農校農場聯合會之組織從此羣策羣力勇往直前效果之收可操左劵是以下院乃於一千八百九十年提議加增農校補助金至一千九百零六年復提議加增農場補助金當史密斯來佛條例通過之前一年合三次所加之欵而計之每農校年獲五萬元每農場年獲三萬元其欵皆由中央財庫所支取也（未完） 
雜評二 
[衆議院初選（訥）]  
　　此次衆議院之選舉以情勢測之必不如前次之熱心矣第一主張復舊國會者必不願與此選舉第二西南各省尙在力爭護法時局不解决則有效與否尙未可知不免令人懷欵第三西南各省旣不與其列而此外慘罹兵匪之區又紛請緩辦其勢又難如期成立第四國會旣可以武力解散則早已失其尊嚴人不免存輕視之心由此種種以測今日之選舉則眞正熱心國會之人必已灰心苟尙有熱心者其目的必不在國會而在國會以外吾敢以此言斷此次選舉之結果也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[書賈之弊（二）] [  默伸]  
　　元年秋有友人應某總長之電招道經滬上輒有某書店之特派員（與余友固舊識時亦未知其爲某書店之特派也）來與共寓凡車馬飲食娱樂等費無不代爲惠鈔臨行則旣餞以至豐之席復强假以盈千之金余友詰其所以笑而不答一再　之僅言此係某書店之美意也然余友在家接電僅一借重長才希速北上「八字初不知爲何種之職務亦不解該書店用意之所在也余友一再拒却比入京而該分店輒以每月百元乾修之關書媵以萬元優先乾股之股票介　鄉先輩某太史於旅裝甫解之際袖之以進余友詫詰所以乃知總長方以圖書事務之主任虚左以待而該書店則先與該司　人訂左列之約慮某君或爲之梗也翌日謁總長知所任之職果如某太史之言蓋以此席久虚電招北上雖未呈請任命而外間巳逆揣得之矣至其鄉先輩某太史則時雖供職史館而受領該書店之乾修者固自前清譯學館時代而已然其條約如左 
（一）圖或書呈請審定時經簽註發還改正者須於到司七日後卽行發出不得遲延 
（二）駁正不得逾三次 
此外尙多右述其尤酷者耳原文或有異同而此則其大要也余友以爲此非政府之　署實乃該書店之附　品耳不禁髮指眥裂徹夜焦思從之則爲天良所不許不從又未免得罪於多數人而且慮其中傷乃亟於大學堂謀一敎席以避此風潮焉光陰容易倐忽三年帝調發生而吾友亦解職南旋今春滬上重遊萍蹤偶合日者偕經該書店之門余友不禁失聲而歎余潛叩之乃共啜茗於第一樓之幽室而略述其梗概焉余友又言近者凡簡薦任諸職其獵得之原因半出於該書店之助力求如業余（友自稱）之臨時運動且失其效力者蓋不復僅有而直巳絶無也 
（未完） 
家庭常識 
[夏令之衞生解署品] [  蘇滌新] 　　 
每至夏令溽暑蒸人吾人咸以飮　囒水莫如薑酒法以薑汁一盎斯半鉀養二菓酸（卽菓酸糊）同量紅糖二磅調和加入沸水二加倫裝木桶中待熱度退至八十度以下加酵八盎斯檸檬汁半盎斯將桶口封固時時搖動二日後移至瓶中加塞閱十日乃成飮之頗覺爽利 
[牛肉羹] [  蘇滌新]  
牛肉有益人身惟熟食則反有損而食生牛肉人皆以其腥味難堪不表歡迎講求衞生者乃製牛肉汁牛肉羹等食法牛肉汁之製法大都知之故不贅述但　牛肉羹之製法錄之如次以牛肉半磅臠割極細和以牛乳少許使成麵漿狀然後加入華氏一百五十度之熱牛乳半大碗乘熱飮之常服此羹可免肺病 
[脚丫濕癢] [  蘇滌新]  
余患上此症約一年餘發生之初脚丫奇癢　乃流液甚至起泡皮膚變呆白色每易碎裂以礬水浸洗無效近蒙黄君楚九惠贈丹方集異一書檢閱得一驗方如法洗治二次遂愈惟皮膚仍易碎破乃以無敵牌擦面牙粉糝之竟巳復原矣爰將其方錄告同病蒼术一兩白芷一兩煎湯浸洗 
[三冬翦韭] [  汪海北]  
韭芽發於春日非冬時所有也若以蒜苗上所結之子種之便可得韭其法以肥料和土晒而乾之再用篩篩過取其碎土鋪於平地約四五寸厚然後下種每日以水洒之使土常温半月之後卽生嫩芽見其芽出土時再以灰和肥料加於其上勿令見日光爲度一月之後長二三寸翦而以肉絲炒食之與眞韭之味無二 
工業須知 
[製照相鋅版法（四）] [  冠宇]  
　　（六）感光法照相成績之佳良全基於此時感光之合度先將箱後毛玻片移去代入藏納乾片之暗匣勿動搖鏡箱動則所攝之影必致不正故須輕輕納入即以遮光布蒙其上（此時當詳察鎖光圈有無定正及鏡蓋關閉不若鏡面不閉遽將暗匣之蓋抽開乾片遇光乃始覺察即無補救）乃輕輕抽開暗匣之蓋（暗匣蓋之旁須用遮光布嚴密遮護防有光線從細縫竄入敗壞乾片）察光之强弱定鏡蓋啓閉之快慢（光强時至多不得過三四秒鐘光弱時至多不得過七八秒鐘若書底上有直接日光映射時至多不得過一秒鐘若逾此限則乾片受光太久其無影像之處亦略受變化顯影後必致全張乾片密不通光影像模糊而前功盡棄矣不可不愼初學者感光過長之弊最爲易犯戒之戒之此指用粉紅牌乾片言之若大紅牌乾片感光尤須迅速非初學者所宜採用故從略）乃開鏡蓋使乾片感光攝取其影攝畢即閉鏡蓋將暗匣之蓋關　取出藏於黑暗之地（巳經攝影之暗匣須用符號誌之以免重攝）以待顯影（未完） 
集益錄 
[續答第一百問] [  吳澄]  
（乙）混合混合即將生石灰與枯煤混和其混和量因原料之成分而殊大約用生石灰粉二十八分枯煤粉十八分混合畢用棒攪柈之至混和極匀卽行乾燥 
（丙）乾燥以原料匀敷於白布上置於篋中晒乾之如用人工乾燥則室温宜在八十度内外 
（丁）燒灼燒灼卽將乾燥之原料置於電氣爐中徐徐燒灼之燒至白熾熱則發出養化炭氣而溶融如此所得之電石尙未得良好結果故宜行凝結 
（戊凝結燒灼旣畢可將電石傾出移於放冷槽中（放冷槽以鐵製爲宜其形類如家用普通之衣箱槽内須光滑且滴油少許於槽　用乾布揩凈以免腐收之虞）使其凝結若欲製成方形或圓形須傾入鐵製之模型内（模型亦宜楷淨）以待凝結即所謂電石是也（注意）電石宜用布（或以厚紙代之亦可）包裹置於乾燥器中可耐經久儲藏至使用時取出 
長篇小說 
[氷山奇俠傳] [  常覺小蝶合譯天虚我生潤文]  
　　（原名HANOFIOELAND）法國囂俄著 
第二章探獄（三） 
所謂獅王塔者實爲厦屋亦有園林之勝物以朝紳貴胄平素養尊處優一旦而入此岑寂之地則　苦趣甚於幽囚舒墨客居此　賴其愛女一人爲堂調護其次則鮑洛隊長待遇亦優自鮑洛出易以他人舒墨客之起居遂益枯寂黑羽少年旣至門次相從之卒遂出銅角嗚然吹之蓋信號也角聲甫畢已聞門内有　然之聲曰啓之此必鮑洛歸矣彼去不過數日而令我與舒墨客老犯同因母亦否渾之甚言時門啓則其中爲斗室光線晦暗無倫壁間懸三足燭盤其光熒熒然一少年軍官倚壁而坐不知所觀何書然其服飾之華美乃與是室適成反比當其言時初不廻顧聞有足音即曰鮑洛汝歸乎吾則以爲汝死於路矣白根之繁華今如何哉繫襪之紅帶至今尙盛行耶嗟乎吾再處此一刻者必狂且癎而死特恐明日往賀吾妹婚期時彼女賓且不識我矣鮑洛汝何爲勿答我近來女小說家茜晴亦嘗有新出之譯文乎此人言情直句句入我心坎中也特惜日來居此英雄乃無用武之地獄中藍睛之小女郎乃毫不解一絲情愫吾視之殆銅質之美人也鮑洛吾問汝此人非名瓊仙　當此人語時滔滔如流水雅谷乃無接言之地至是不禁詫呼曰嗟乎乃瓊仙耶其人爲之一愕昻首而視則大詫曰咄汝爲誰哉奈何敢冒鮑洛之名來聽我之私語雅谷見其　狀不禁徼哂徐徐展手中執照示之曰隊長吾蓋奉瑟汶將軍之令而來少年聞語仰面而微思曰瑟汶此名甚讅旣而曰是矣其人爲吾未婚妹壻之師傳　總督之良友也吾視其人之面當許汝進顧卒曰汝引之行耳竚此何爲卒憬然曰諾重引雅谷繞過室後登梯而進此少年軍官　仍倚身於壁又研究其愛情之書矣（第三章完） 
 
 

Page 15

 
 
   
 
 

Page 16

 
 
   
 
