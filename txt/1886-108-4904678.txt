# 1886 - 108 - 4904678

 

Page 1

 
 
[重印曾文正公家書出售] [  申報舘主啓]  
　　本舘前取曾文正公家書用　字板排印業己售罄兹故重囑手民照排並詳加校對每部仍訂十二本准於月之二十日出書價洋六角五分正此布 
[乙酉科十八省闈墨出售] [  點石齋主人啓]  
山陰傅越石先生選有乙西科十八省闈墨二百五十餘首殿以試帖板行世操觚家惟恐求之弗得本齋意在廣播用特情人　寫一通付豬石　其評語圈點一仍舊貫未敢竄易今巳竣工分訂兩本准於十八日出售收回工料洋三角五分快覩爭先是所望於簡練揣摩之君子此布 
[七十三號畫報出售]  
　　鬼神之道若近若遠不必其深信而亦不必其無靈金山縣木工某甲好賭屢負因向荒塜間鑿開浮厝棺木盜取衣飾以爲生涯一夕爲鬼　　　　不得被行路者執送縣署而案遂破本齋特圖之爲告浮厝之家及早安葬毋公宵小生心是則幸甚淞隱漫錄圖說一則仍附婁報之末准于十六　出售此佈 
[軍火切勿輕試說]  
　　自虞允文采石之戰中國之用火器始見于史册明有佛郎機其先購自外洋大約出自法蘭西繙譯稍異耳我朝開國特鑄紅衣大砲督以親信重臣及遠摧堅資以定鼎火器之相輔而行者無非抬槍鳥槍噴筒火箭迨各國通商槍　乃精益求精幾高出從前萬萬復經兵燹民間以團練爲名遂多私藏軍械　洋槍銅帽輙爲兒童戲具由是而自誤誤人猝焉肇禍者多矣蘇城撫轅書某延羽士荐其先靈舊藏小洋槍一枝適爲兒輩搜出裝以銅帽聊試聲響槍固銹而力復弱不動也一羽士欣然助之豈知槍内素有火藥轟然一震直對街心致傷舁油者碎其　某書卽伏罪認賠并償醫藥之費此羽士尚送官未釋所耗雖微受驚匪細此等利器居家者愼勿漫藏有禍而無福也憶粤宼時守松郡城者常勝軍及印度兵事將定西門故設巨砲口向外二西人戲作燃放勢不料砲中舊置樂彈豐隆聲震無端而死者七人有半面飛貼城牆者目尚睞也一婦人居負郭相距里許方臨流淅米忽來一指於籮中金約指四悲翠圈一遂捋而棄其指二西人亦烟銷迹滅固無從追詰焉又咸豐初土匪蠢動各縣集義民以爲團練鐵工出新意用毛竹作洋槍式　以數鐵圈登城四走屢試然放聲頗清　忽焉炸裂脚骨爲之粉碎幸遇良醫細將碎骨盡去易以楊枝一筋一絡無不安置妥貼穴牆而出其足於牆外施治則囑以毋動亦不能動匝月後漸知伸縮百日後可以起立置圓果于中扶而四轉越半載行步如平時迄今幾四十年鐵工猶健在雖云僥倖謂非作無益害有益哉當官軍收復諸城後野田荒礫間往往遺有鐵彈及開花砲子村氓檢拾售諸鐵肆鐵肆以賤值取之一婦亦能鼓鑄收一開花彈知其中尚有火藥挖出升餘猶未罄持鐵絲以爲消息巨霆忽發穿屋頂而四裂焉其婦立斃視其胸穴如盌大上出於頸倐忽之間竟以身殉世之貪小利者可以鑒矣夫鴆酒勿以止渴漏脯勿以充飢天下玩弄之物指不勝屈何苦藏此危險偶一不愼卽有性命之虞况軍器不得擅藏如浙東謝姓以團練軍裝未經呈繳爲人指訐幾破其家以上三端又皆余所目擊卽曰死生有命非人力所能爲然趨吉避凶保身保家之道未嘗不係乎此無以斯言爲迂腐也或曰殷實之家每多盜賊居非城市尤虞宵小生心不得不預備洋槍人定後施放數聲以爲防夜未始非守望之資豈容一律禁止然以供守衛則可以助游戲則不可水火不讓人未可輕于嘗試且身歴戎行者出入于砲火之中自行施放猶時有貽誤處則其有禍而無福也誰曰不然且德國人花米申向開馬車行家住虹口十八日午前忽舉手槍當胸開放立卽斃命有謂其生理虧折以致求死可知自有洋槍枉死城中又添一重公案承平之世安吉之家何必留此兇器若蘇城某書猶爲不幸中之大幸而該羽士己身遭覊押矣逞一時之興致不測之災竊爲諸人苦口爭之書至此客有過訪者見而笑曰此等瑣事何足臚陳得無江郎才盡乎則對曰唯唯否否人命至重以洋鎗而致誤尤目前最易犯者不爲之提撕警覺恐家陳鶴膝户有犀渠好勇門狠之風由兹日甚非徒洋鎗足以肇禍焉其事雖小其意甚深固難爲淺見寡聞者道也於是乎書 
[本舘接奉電音]  
　　○昨接在京訪事人發來電音有本月二十日諭旨二道敬謹譯登○三月二十日欽奉慈禧端佑康頤昭豫莊誠皇太后懿旨醇親王弈譞醇親王福晉均著賞坐杏黄轎欽此同日奉旨弈年補授通政使司通政使欽此 
[水患復興]  
　　○昨有客由韶州來言北江潦水暴漲韶州府城之外東河壩西河壩丹桂村黄崗村獅子橋等處水高一二丈之多所爭數尺卽與去歲水患無異目今陰雨連綿仍未稍止蕩流省河恐亦不免水災矣又清遠客人至省所談亦然謂清遠近日水漲甚高村鄉被浸者或數尺或丈餘種種不一所言如此並言日間若得天晴早造禾稻或可有望否則汪洋浩瀚殆又依棲無所衣食無資憂從中來矣此十六日維新報中語也至十七日該報又言省垣自初八九以來大雨滂沱陰晴靡定且聲喧羊角箕伯冉冉揚威彼泛宅浮家者時虞風颶之憂近聞清遠及北江一帶地方於十一十二等日潦水漲發水長至六七尺而省河亦高二三尺汪洋一片是誠可憂又聞城北從化花縣有南番交界之金溪石門等處田禾種植多有被水淹浸早造難望有成良可嘅矣 
[關心民食]  
　　○去年潦水爲災幾至米珠薪桂大憲招商販運沿途豁免卡厘客臘各商由蕪湖等運米回粤意其平糶稍濟民艱本年入春以來米價依然昻貴前經邑侯飭差查拿奸商骩法仍屬居奇昨蕭杞山方伯再委蔣大令并札兩邑宰稽察省佛陳村各囤所積榖米倘有壟斷情弊務卽嚴行究辦云是誠以食爲民天者矣錄維新報 
[緬甸近事]  
　　○香港維新日報述及昨接緬甸來信言英將軍夏理於二月初三日由東河城帶勁兵百人馳赴宜美甸地方因彼處緬人聚集九千聚衆揭竽而起圍其城池該處守城之英軍僅得三百名今夏將軍奉命馳往必將有一番鏖戰矣來信又云英員統兵進攻緬黨於初三日在英漢餘地方大戰斬緬人四十名 
[蓬瀛勝景]  
　　○前相國三條實美現宫内省内大臣自解政以來優游巖石間或入謁此次請假前赴西京掃墓於十四日由横濱起程坐山城輪船而至神户又文部省森有禮大臣亦請假赴熱海温泉浴身○神户少野船廠造成 
 
 

Page 2

 
 
之大和艦機器砲位俱已裝齊不日試行日廷己派　軍樺山侍郎巡視九州洋面順道騐工又横濱賀船廠造成之武藏艦亦已落水目下簡派各官分赴各處招募水兵以備明年增造新船之用所募水軍大抵以年壯有胆力識水性者爲上選其次則文字相貎云○各處所養蠶子本月初旬漸次蠕動大約四月十五日以前當可一律發生也○日廷擬將磐城雷電兩兵艦裝配水雷機器目下已命製造局配置又前海軍省川村鄉近巳轉補内閣顧問官此係閑散之缺故奏請自俻資斧前赴歐洲各國考究兵制○各處新茶陸續上市横濱大坂已有新茶售與洋人裝運出洋爲數無幾惟薩排地氣和暖茶市最早他處須俟半月後始有端倪其所開盤口較去年初盤稍昻因今年茶底甚少故耳○法國派設長崎領事官已有數年嗣因經費不足裁撤而法廷以長崎爲法國水師進出之處故於前月杪復派克蘭它爲副領事租公舘於松下街開辦交涉事件法國戰船所需煤炭向由三菱公司之高山島供給今約再給兩年又派定商鵝魯師包給糧食○日廷現派有棲以威仁親王于十一日坐扶桑兵船由神户出洋巡視薩州帶同駐泊該港之比叡艦周歴琉球海西諸處○日廷有廢冲繩縣歸内務省管轄之說或有他故未可知也○日本向例朝鮮人之往來其國者悉令行棧主人將日期開報以備查考而民間日久玩生近已重申條規不得違誤○海軍各兵船以横須賀船廠爲駐泊之所今又擇得相川長浦品等處駐泊兵船海軍省前向英國船廠所造之浪速艦早已落水大約卽可回國至向法國定造之高遷穗畝傍兩船約十月聞由法國開駛前來尚有本國各船廠自造者數艘期於明年告成共計十三艘日廷又將小野船廠建築庫房增添人員○漁户橋本催太郎在五島之西南五六里程洋面獵漁下釣至百二十月深舟子四人正在用力忽覺其鈎被物掛住極力一扯沉重異常及引至水面見係珊瑚樹一株圍約二寸長約五寸重五十兩舟子驚喜卽掛帆駛至長崎託相知出估售持到華商處估得物料雖好年歲不足紅色之中多帶白紋僅值十數金而已 
[句驪問俗]  
　　○由韓城至義州之電綫前忽中斷音報不通者二日後經修理始復其初○國王因法使將來買民房爲公廨派人修治現已竣工○超勇兵船於上月十八日内渡大約因法使將至急欲禀報傅相也○日商四五人運布數百疋至各首售賣外道多人有凌侮之者日商狼狽而歸貲本盡失○聞閔相泳翊匿跡中華不思回國其家中已由邊門某號匯兌銀數千兩以爲旅費俾得遍游各國也○中國九連城與朝鮮義州僅隔一江地方官深恐奸商莠賈偷帶私貨禁止頗嚴非有切實文據絶不放行○平壤道山水清秀婦人姿色亦勝於他處但多爲娼者官私兩項不下千人苧蘿産美女燕趙多佳人此固理之可信者何獨於此而疑之○仁川海關去歲所收稅較前年多至倍蓰元山釜山兩口亦然但未能滴滴歸公耳○仁川至漢城一路溝壑邱陵崎嶇險仄朝商欲　欵修治使之一律田平未卜何日成功○中國商憲署聞將大加修造木瓦工人由天津來者頗衆○商人遷往龍山之議巳經國王允准令外府辦理或租地界或租民房而日人則嘵嘵不置然公論所在彼終無可如何也○中國探礦之人言是處五金礦皆有而銀銅礦爲多金鐵次之不知確否○仁川有孫姓開一旅店此地本叢葬之所造房後夜間往往見鬼無人敢入居者而店遂關閉矣○三月朔日雨連纎不已旣渥且優來日清明讀清明時節雨紛紛之句爲之慨然○此邦以清明後一日爲寒食無論貴賤皆祭先塋隔數十里者亦然否則族人以爲不孝皆鄙棄之殆猶存古風歟○外道押解游勇數名交與商署聞有病斃者一人○德國希化船運米到仁川民船載米者亦源源而來米價遂稍落矣○世昌洋行承雇栽桑人數十名已由上海戾止聞其包管必活故工食亦優○國中釐正章服凡士庶吏胥徒隸兵丁不得濫用紗縀綢帛違者從重科罪惟年五十以上許用綿紬襦取以養耆老也○慶尚道屢次告災已發帑錢五萬兩以資助賑○日人撥來小火船一隻由仁川駛至漢江以便載貨可見日人之謀利無微不至○民船捕靑魚　無不滿載而歸或賣與華船亦頗獲利船皆泊於漢江鳴鼓挂旗以誌慶賀且有歌舞於上者如跳神然彼固自有樂趣耶○三菱公司船由天津烟臺過此停泊片刻卽赴長崎再走津烟一路商人思内渡者皆住仁川以俟其來 
[省垣雜述]  
　　○任百福賃春爲業家本毗陵娶室某氏未　椎髻布裙卻喜簪花抺粉故秋孃半老尚多蜂蝶尋香任則裝聾作啞消受緑頭巾福分生有一女破瓜年紀楚楚可人伊母及外祖母以爲此錢樹子異日金銀珠寳俯拾卽是不僅一生衣食可靠也顧念藁砧蠢然一物未肯率與共享爰商諸舊好某姓子載寳而逃逕至滬上送入烟花窟内任則四處找尋查無蹤跡惟問津漁父略有端倪爰卽指名控告經吳邑侯提到某姓之父押令着交一面簽派幹差發給川資帶同本夫備文赴滬緝拿日前由滬提到任氏母女及某姓訊供之下當各鞭背數百斷令任百福將妻女領回惟平日知情容隱亦有不合其岳母尤多牽引嗣後不准往來以杜再生枝節並諭令將女赶緊擇配小星彗彼可稍得財禮之資毋庸過分拘牽轉多躭誤某姓子本應照例科罪姑念伊父一再哀　故暫行釘鐐管押不卽收禁邑侯之曲子矜全委婉勸諭婆心一片未易多覯也○北倉橋包飯作夥某甲者多年節省蓄得番佛五十尊亟思娶室以遵無後爲大之訓上年憑冰上人說合騁定司前街江北人轎役某乙之女聘儀娸禮所費不貲囊中物已罄盡矣近日欲成嘉禮女宅索費尚鉅商諸媒氏因出搶親之下策惟某甲並無居室媒氏一切担當許卽假屋拜堂讓　雙宿談明酬儀若干倉卒糾合無賴多人將女搶來豈知媒氏並未預告其妻以致新人到門忽然變卦拒不許入正在爲難之際某乙亦率同蝦兵蟹將蜂湧追至仍將其女劫去嗣經旁人邀齊三面在茶肆講論乙需貼給三十元可以擇日贅入業已各相允洽由甲諏吉於二十六日成婚矣無如兩手空空所用搶親之費已私向包飯各主顧撮借被作東查出弊竇一面知照主顧一面將其歇業某甲進退維谷竟生短見日前課桑園對面雙井有人晨汲覺異旋由地隣縋出則赫然某甲也好事多磨孼緣難懴其咎誰歸執柯者其問心無歉否耶 
[鳩兹叢話]  
　　○太平府聯仙蘅太守晉省謁見各大憲於十三日乘江永輪船回蕪湖楊邑尊恭　於洋碼頭太守登岸拜客後卽换舟回郡○聞彭雪琴宫保定於四月半後自西湖泛櫂長江巡閱水師順道回籍○前山西學政呂瑞田太史去冬交缷學篆後請假三個月回籍修墓前日自皖北行過蕪湖一俟牛眠卜吉卽當束裝還京○今歲爲蕪關工稅大抽年分梁小若觀察劄飭大江口稅務委員劉子運大令嚴加稽察毋任弊竇叢生又恐魚販船隻或以稽察而致阻滯復出示曉諭該漁販船隻須照曩例於空船上駛時赴關報騐科稅回時照騐放行免致躭悮鮮貨其中如有藉裝魚苗影射夾帶者定當按律究辦○蕪湖信局有十三家之多生意不無折閱現經同業於十七日起閉門三天將章程從新整頓議以上海漢口來信取力七十中路取力五十并設立公所每月初三日由公所携簿向各店收錢違者議罰○蕪湖自通商後凡江干空地被人盜賣者　知凡幾近有某姓之地被甲乙串通賣與教堂某姓據情上控省憲批飭蕪湖道查辦刻由梁觀察轉飭文勳臣刺史會同楊璞生大令丈量審訊契約具在當不難水落石出也 
[設局近聞]  
　　○前紀駐紥英法欽使曾襲侯電奏請在廣東香港設立專征洋藥稅課總局當經奉旨諭令上海道邵小村觀察馳往祥察嗣聞總署據上海道覆稱察明香港情形請在該處設立總局派候補道員爲總辦另派殷實紳董襄理其事已經准行不日將在香港創設衙署由總署會同户部會辦云 
[仍回本任]  
　　○前報安廬滁和道丁濳生觀察交缷臬篆前赴金陵一節兹聞觀察已于十二日由金陵公旋卽於十三日未刻仍回本任 
 
 

Page 3

 
 
[勘河近信]  
　　○張朗齋撫帥奉命查勘河道聞已行抵徐州西境或謂撫帥便服私行已由清江浦赴雲梯關竊恐傅之非其眞也 
[漕船過闡]  
　　○江北漕船陸續抵清江浦漕憲卽於初九早循例拈香押運各員弁遂督夫役挽過清江閘計江北十起江蘇四起已於十三日一律挽過每屆漕艘上駛時上游蓄水各壩因時開洩源頭活水汨汨然來故清江閘現已長水數尺矣 
[茅龍火花]  
　　○清江南巷内甯紹會館後簷某姓家於十一日黎明時失愼共燬草屋五間幸卽救熄未致蔓延也 
[廣肇郵聞]  
　　○廣東學憲胡筱泉巡試肇郡核閱公平塲規整肅嚴懲槍替欲捉刀以覓蠅頭利者皆無所施其技惟胡公年高脾洩頗形委頓聞試畢回省調治并陳請開缺云○前日某渡船由佛山開往西南行至半海爲風濤所撼頓遭沈溺計溺斃者共有數十人洪波巨浪之中時露尸骸令人目不忍睹○南海黄鼎鄉有潘陳兩姓因爭田起衅相約械鬥號召百十人竪旗故砲陳姓敗北潘姓乘勝入村焚毁祠廟屋宇成一片瓦礫塲噫不法兇殘直同化外吾知官斯士者必能挽此澆風也○前月西樵鄉盜案疉見鄉人來省上控孫太守特委某都戎下鄉購線嚴緝兹間犯已就推贓仍無着昨日都戎回省將所獲各犯交讞局研訊○某刺史前月奉督撫札諭馳赴西江查辦基圍要案刺史沿途擾索爲制軍訪聞立將刺史摘頂交營務處看管俟查有實據聞當從重懲辦焉○營兵某甲前日因堆築營壘從高跌下致受重傷旋卽斃命營官憫其因公隕命厚殮之外另給銀若干以贍其家屬可謂周卹備至矣死者有知宜何如結草以報 
[種火續聞]  
　　○大凡宵小垂涎必於富室於富室多高其閈閎厚其墻垣一炬之謀未易輕試故遂以其近側矮屋爲引火資苟或蔓延則可肆行無忌否亦足以驚恐伺間劫奪誠狡矣哉金陵兩廣會館西首住有公舘數家皆墻宇崇峻偷兒無從下手思爲假道減虢之舉因見粼右鄧姓居舍頗陋乃嫁禍焉本月初四日二鼓時分忽兆焚如不知火之所自來幸是夜風力甚微又值前夕大雨之後火勢尚不猛烈祗燒去鄧宅一所計共五椽餘俱無恙該叚保甲卽在咫尺極力彈壓亦未少有騷擾而鄧則係以繕寫傭食於藩署書吏者貧無長物家惟一老母健在年八十餘火起時經人先行扶出事後追念向所以蔽風雨者頓成焦士不免悲從中來鄧同黨靡弗生憐刻爲集貲俾之賃屋以暫棲止噫一窶人耳無辜受累眞所謂天外飛災也吾不知密邇其旁安堵如故者曾有唇亡齒寒之痛耶 
[厘局新章]  
　　○江甯藩司所屬各厘卡向例自到差之日起扣足三年作爲期滿現改新章以十六个月爲期滿自下月初一日爲截取之始從此聽鼓者無株守之虞捧檄者識瓜期之近此誠疏通壅洚之一法也 
[春雷發聲]  
　　○驚蟄一屆雷乃發聲此常理也金陵於本月初三日早起卽陰雲四布傍午則微雨濛濛入夜遂已滂沱阿香車亦殷然作響尚未至如劉豫州所謂一怒之威也初五日宵半忽霹靂大震人皆從睡夢中驚醒披衣危坐聽窗外風雨聲有如萬馬千軍奔騰而至電光灼灼照暗處悉明約及兩時始雷停雨止推算家以爲陽氣上升之故殆其然歟 
[江于又火]  
　　○杭垣之屬山門俗名爲正陽門出城自嵗橋起至大通橋爲止凡橋十一最熱閙之區曰美政曰洋泮曰海月曰化仙餘則自鄶以下焉前月二十二日五更後江于失火適在美政橋地方焚去四十餘間市面去其大半不意事隔二有而十三日五更洋泮橋又遭大火是時魚鑰猶扃城中名水龍及各署洋龍皆斬關奪門而出一時爭先撲救塘上擁擠不堪直至黎明始媳計共焚去店屋四十間然江塘一帶市集之處已爲祖龍收拾殆盡矣聞此次係由藥店超火其細情則未詳悉云 
[府試曰期]  
　　○杭州　　　　守早經曉示一州八縣生童一律于三月十六日開考所有仁錢兩首縣已於初九初十日各在本學明倫堂塡册仁童共百五十一名錢童則百七十三名補考在内其餘之海富餘臨於新昌之外七縣所有廪保斗書及考童八等皆已先　　　　　絡繹不絶日内如運司河下學院前等處無不　租考寓幾無虚宅而府署之前後鄰近之處宅價尤高一倍也聞七縣中惟海甯富陽兩屬計共四百有奇餘杭則次之若臨安於潛新城昌化四縣通計不過百名也 
[方伯過滬]  
　　○新簡江蘇藩憲易方伯佩紳由湖北乘坐江裕輪船於昨午抵滬泊　招商局金利源碼頭本埠各官咸往迎接方伯卽登岸駐節廣肇公所小住數日卽當入都陛見再赴蘇藩新任英會審員羅太守昨因薛迓憲旌　訊一天 
[稅司交替]  
　　○本月十三日甯波新關稅務司葛君顯禮告假回國所有稅務事宜現歸康稅務司發達接任矣 
[下鄉催粮]  
　　○向來冬漕于次年春末夏初總可收竣今期限將滿而所收漕數祗有六七成是莫邑尊特委粮廳范少尹帶同差役往各鄉嚴比說者謂近來各鄉賭風極盛卽如閔行一帶大小賭臺竟有十數起鄉民沈溺其中以致輸租落後理或然　 
[嚴懲唆使]  
　　○前報列姚大寳控被唐關慶等糾衆搶妻陸氏一案莫邑尊以兩造各執一詞判將陸氏發堂嗣因姚赴　　　　告奉批　縣訊理前日復由王司馬訊明姚妻陸氏被搶實因姚婚娶時所有財禮洋妻母陸氏並未收清爲媒証陸福堂吞　故由唐關慶唆使妻母搶劫等情因將福堂關慶各笞四十板陸氏交姚大寳領回並着福堂將財禮洋如數繳出交李氏具領 
[限日交女]  
　　○昨報失妾控官一節經帮審委員王司馬集訊姜某卽姜書堂供浦東人前曾納監在鄉耕種娶妻乏嗣上年憑韓張實夏書田爲媒娶城内四牌樓陳汪氏之女爲妾過門後屢經伊母汪氏誘詐嗣經人調處月貼汪氏膳洋兩元曾經備案本月十七日妾赴龍華燒香復被陳汪氏及伊姪陳景山等中途拉去查得爲伊兄振生所匿叩請究追陳汪氏供女知回家留住數日並無中途拉匿等情前向借貸事或有之書堂又稱爾如窮困我願供養司馬謂汪氏曰姜旣願供養汝不得再生枝節限爾於兩日内將女送回姜處著將汪氏交差如違卽子提懲 
[失路兩誌]  
　　○昨晨有婦人雇坐小車至新閘地方車夫問欲往何處婦茫然不答傍人疑之咸來觀持當由該處巡防局勇解至局中據車夫供婦從大馬路雇車到此及向索錢則言尚要坐車而不明言往何處婦供姓林母家王氏年三十九歲松江人住西門外繡鞋橋東首丈夫林秋泉年四十七歲作衣莊生理詰其因何到此支吾不對局員隨傳地保將婦暫送城内普育堂○前日薄暮法巡捕見十三四歲之女郎躑躅路隅欲行又止知係失路者恐被匪人所拐隨卽領入捕房昨晨經備捕頭詰詢據女稱今年十三歲蘇州人在英界上林里某姓家爲童養媳到滬未久出外買物不識歸路法捕頭隨飭包探將女送回 
[斥革劣差]  
　　○局賭案内之差役莊標經羅太守判定荷枷一月期滿笞責四百板又發革條貼會審署照墻永遠不准復充按英會審署差役初由陳寳渠在守請縣移撥十名嗣有誤公斥革者另自召充不過十二名及黄芝生太守接署斯篆謀充是役實繁有徒遂增至十六名云 
[販私候訊]  
　　○洋藥局巡丁曾在新閘西首溧子鎭地方沈殷奎船上搜出漏捐大土二十二隻小土二十一塊當拘在船之劉正雲吳鳳山王德順并起出大小箱四隻一併解交英會審署管押土箱送局嗣由局員備函聲稱查得販私人係往溧陽縣境新豐鎭地方者船户已被脫逃所獲各人皆是販私船須扣留論罰須銀千兩云云前晚由羅太守提訊劉正雲等供詞支吾在守隨飭仍行管押俟查明核辦 
[嫖賭贅言]  
　　○前報英公堂瑣案内載仁和錢莊執事人杜小鰲控袁和九捲竊銀洋一百三十元一案係據供詞照錄昨有人來言以袁所供取洋是實惟與陳小蓮卽錢小蓮共嫖共賭且尚有洋四十元存在錢處並非指杜小鰲共嫖共賭爰贅數語於此 
 
 

Page 4

 
 
[法捕房紀事]  
　　○前報列花烟館摀婦張王氏及伊婿紀小東爲烟妓玉紅吞烟灰身死將牛客文老三鎖閉一事當經法公堂將張王氏紀小東送縣嚴辦及紀小東到縣後夤緣保出仍在法界烟舘揚揚自得前晚突被縣差在烟館中摛獲卽送捕房暫押昨早押解進城○八仙橋捕房對面有某姓薙髮店其主婦如仙人之好樓居鄰近某姓家小孩常往店中嬉戲婦每引之登樓某姓疑其拐騙前日下午突唤巡捕將婦扭進捕房捕頭以事雖無據然有關拐賣自宜送案候訊惟念婦有孩待哺准其交保於禮拜二到案候示○前報列永順押店被竊經法包探獲賊張小園并拘到收票賣贓之沈和尚曹阿全兩人解案各責六十板於前早釋放豈料沈和尚得釋後卽於當日下午在小東門外偷得牛皮數張被巡街捕拘獲捕頭卽着管押候於明日解案 
上海四馬路浦灘恊賑公所接嚴佑翁山東來函并催捐於月底起解十六批賑欵啓○敬啓者頃接嚴佑之先生三月初七四號來函云二月廿六日奉上不列號信諒已照入頃奉十七日二號信並廿五日湊解十三批一萬電示拜悉一切東捐數見不鮮籌募實屬不易若不爲釜底抽薪之計賑務終無了期目下黄河南岸堤埝之間一片汪洋惟北岸民埝卑薄無力加修若能籌畫巨欵趁此時無水津貼民間修築齊河濟陽惠民章邱濱州利津六縣民埝保得一縣卽可救一縣民生較之放賑受益更大伏乞執事與陳竹翁施少翁李秋翁王心翁廣爲設法是所切禱日内放蒲台户口較宫賑祇有一半因欵項不足不得不减等因敝所自正二兩月起解十二三批賑欵上中兩旬起解十四五批賑欵後實已竭澤而漁不遺餘力誠知以工代賑實爲釜底抽薪惟欲急籌十萬八萬巨欵以濟工賑揆時度勢斷然爲難且本月初六七八日疉接佑翁來電知惠民濱州濟陽章邱齊東一帶民堰均壞新災甚重亦勢不能不作頭痛醫頭之計現准於月底起解第十六批賑欵能湊五千卽五千能湊一萬卽一萬爲多爲少視各省善士之慈悲與山東災民之運氣不敢預設成見惟念東省災祲已及十載饑寒爲盜賊之媒災荒爲飢寒之本挺而走險人之常情苟能廣籌賑欵綏集孑遺卽是上衛聖朝乂安宇宙各省同志素具公忠造福在此時報國亦在此時多輸一分賑欵卽多救一分灾民翹企慈雲千叩萬叩王松森等同拜啓 
[江督轅門抄]  
　　○三月十一日通判李銓銷河渾監兌差並禀謝新疆保以同知升用○十二日廣東水帥提督隨員方如意方桂東均由廣東來○十三日黄玉昌謝委下關釐捐差○十四日同知吕賢彬謝委蘇州鑣貨捐差通判梁榮錫謝委六合釐捐差知縣林之涵謝委孔家涵釐捐差○十五日新選江浦縣程鑫蘇州回謝飭知赴任縣丞翁延年解京餉赴都禀亂督轅牌示定於四月初二日換戴凉帽 
[蘇省撫轅抄]  
　　○十八日候補道楊儒金陵來施晉禀知奉委騐收城河工差袁保基服闋回省禀到五品頂戴分發江蘇試用巡檢張壽椿浙江人由京騐看來省禀到五品銜廻避改發江蘇候補從九品吳鈎河南人由安徵給咨來省禀到 
[浙省撫轅抄]  
　　○三月十四日運司豐禀安謝步並禀知十六日扃門考試商童正塲並禀知十六開庫祀神○十五日杭府吳禀見並禀知十六日扃試旂竊仁錢海三州　文童正塲王慰祖服闋來省禀到通判李承先禀知釐捐局委聞揠厘局差禀見叩謝卽辭范道生自王店局專丁來省禀拳藩司飭知請署麗水縣缺叩謝府經歴王士芳禀知　　赴台差遣叩謝○十六日汪瑞高廣信鹽局因公來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩省官塲近聞]  
　　○永春州彭鏊太守精明練達閩員中之錚錚者前任閩縣時禁用小錢極爲得法蒼生賴之兹禀辭晉京引見○統領楚軍達福等軍候補道劉倬雲觀察於本月十三日由興化到省○督轅牌示照得本部堂定於本月十七日前往東關外勸奬農民特示○藩轅牌示照得長汀縣周樹森調省察看遺缺應以試用知縣何文澍署理特示 
[蕪湖官報]  
　　○沈榕卿别駕交卸保甲局務旋奉藩憲委解海防經費五萬兩赴京順便呈請騐放已於前日禀辭上省○蕪湖鈔關徵收户工兩部稅項於年終將收支　解各欵造册核銷並截存紅單票根委員解赴户部交納誠最要之差也去冬經梁小若觀察遴委大江口稅務委員劉平甫大令管解旋因江西紙案中丞以大令辦理不善撤差調省遂改委陳笏堂二尹簪解已詳奉中丞批准發給咨批勘合到蕪正在料理起程二尹因抱鼓盆之戚上禀辭差觀察俯順人情詳委新關南卡委員梁述之少尉接解惟兵牌勘合係部頒之仵解員銜名不能更改已禀由中丞分别咨行照例辦理矣查梁君去冬曾經管解京餉回蕪未久今復奉公北上必能收駕輕就熟之效所遺南卡一席已委韓君詒齋接辦矣○蕪湖關京餉例分春秋兩次起解本年頭批京餉現已派定候補典史姚成韾管解日内可以出詳○河口巡檢鄭君濬川交卸篆務後由梁觀察札委會同陶少尉錦章丈量木簰○新任河口巡檢恩福庭回任後奉梁觀察委充道轅文巡捕兼查河道差使已於前日下札矣 
[養子待嫁]  
　　○杭垣西大街有某銀匠店母子營謀開張已久向有學徒某甲人旣聰俊貌尤文秀自幼在店學業其師與太師母極親愛之迨藝成後恐其他就其師以長女妻之央請媒妁遂下鏡臺之聘是時兩小無猜騎竹弄梅各無避忌乃近年情竇漸開小鬼頭春心已動而家中人猶漫無覺察以致柳眉未畫瓜字已分嗣是月下花前携雲握雨爲歡已久同伴無知不意蜂纔偷蜜甘露新嘗而蚌已成胎明珠早孕斬致腰腹膨脝事難暪隱其父母以旣屬他人姑妄聽之但催蹇修早作方便擇期　娶以掩他人之耳目詎料女十月已足遽欲臨盆遂於半夜間産一男孩呱呱墮地其家人不忍坐視强爲包裹而該徒得之大喜卽於夜間襁褓還家珍如拱璧懷中有子初學爲爺而室内無人竟忘娶婦一去以後遂不復來以致待嫁之緑珠幾化望夫之頑石於是岳家大怒勢將興訟現經氷人再三調處奔波兩姓尚不知能否息事在女未嫁而學養子雖抱兒而猶嘆無夫而該徒則娶妻本爲生兒旣有子而何須得婦此叚公案雖龍圖復生亦難判斷也 
[武昌府示]  
　　○欽加道銜湖北武昌府正堂加十級紀錄十次李爲出示嚴禁事照得洋藥之貽害下至於挑夫牧竪盡皆吸食成癖未始非開烟館者階之爲厲原貧民煮食維艱零買之易故吸之多且窩藏匪類引誘善良無論城鄉其害則一現奉各大憲于省城内設立戒烟官局延約醫士購覓良方俾各覓保赴局報名登簿依次服藥斷癮誠以小民誤入迷途拔諸水火而登袵席也惟是烟館不禁則洋藥之流毒無所底止所有省城内外烟館亟應一律查封以期杜絶根株省城雖經查封仍恐陽奉陰違鄉間烟館更因遠隔城垣尚多不知示禁之事本府不忍不教而誅除嚴飭保甲刊入門牌示禁外合再出示嚴禁爲此示仰軍民鋪户人等知悉如有開設烟館之家無論鄉城速卽一委關歇改圖生業自示之後倘查有仍行開設者一經密訪得實卽由保甲紳士里牌各長舉發定卽從嚴拿辦並將房屋無論是否賃居概行查封入官本府言出法隨爾等切毋輕爲嘗試其各凛遵毋違特示 
外祖母陳太孺人靑年矢節膝下僅先慈一人中遭喪亂孤苦伶仃兩世一身相依爲命洎先慈歸家君家君乃迎養焉蓋太孺人之誓志柏舟者迄今五十四年矣捷不才不能表揚太孺人之苦節彌用内愧今春二月二十六喜逢太孺人八十壽辰勉索枯腸冀引珠玉伏乞吟壇老將詞苑文人鑒我鄙誠賜以佳什相與粲靑蓮之舌用以揚彤管之芬則小子捷之受賜多矣謹佈遇忱恭求雪和○堂前再拜祝長生壽域開時淑氣迎好雨乍晴春日永慈雲高捧婺星明三千浩劫梧桐老八十遐年冰雪清我欲遍徵九如頌揮毫齊爲阿婆賡五朝老輩幾人存大節昭昭耀白門茹苦撫成賢孟母含飴笑弄外曾孫一生獨抱堅貞操三世同承顧復恩倘得魏舒成宅相柏舟親爲達天閽鈍道人李世捷月三甫頓首呈稿 
[春日偶成錄請諸吟壇政刊并寄飯顆山樵金沙]  
　　○天涯芳草奈愁何搔首臨風欲放歌世態浮雲驚變幻年華流水惜蹉跎事常如意心宜歛交到忘形友不多生趣滿庭誰領略和烟緑又長春蘿○靜安寺晚歸卽景平沙十里似蘇隄柳眼回波緑禾齊閒趁晚晴恣遠眺偶從歸路試新題秋千院落鶯啼樹春半人家燕啄泥遙指棠梨花發處一竿靑颺酒帘低○遙和詠花生寳應道中贈胡小蓮女史元韻錄請郢政海棠初浥露華滋一種嬌憨半類痴羅襪裹雲弓樣窄曲廊倚月漏聲遲生成逸態渾無賴牽惹柔情不自持我願此生化胡蝶閒尋幽夢到花枝○　蓬萊閣瑤花舊侣歸里詩以贈别碧草黏天别思迢客中送客最魂銷歸途愁載孤篷雨好夢驚回歇浦潮篋底尚留詩束筍客春以大箸寄示藏諸行篋燈前曾酌酒盈瓢何時重踐花間約莫待秋風始泛橈 
[上海三馬路與昌絲棧陳竹坪經募山東沙洲賑捐三月十九日第二百五十一次清單]  
　　○漢口東璧垣書局張豫吾大善士續募蘇玉川助洋二十元正和恊局來○似蘭室主人爲兒女消灾祈福了愿洋廿元際善堂主人助銀手鐲一雙計重一兩二錢又洋二元微末氏洋六元紅豆書屋爛印洋一元又銅洋一元隱名氏洋五角○常靜齋經募江寗昌字二百廿七號册億豐洋四元袁厚齋二户各洋二元徐近人張炳南李清甫穆開仁蔡鏡森左振先馬德盛七户各洋一元王伯奎左茂松白仲英李長順四户各錢一千文彭永元李龍興眞眞無力三户各錢五百文以上十七户共來洋廿元由本埠春生鑑號交來○九江同茂泰寶號經募昌字一千七百十一號册宋洪順錢三千文杜啓發錢二千文德記修記潤記明記仁記劉家林劉家祥董福喜曾炳垣黄元喜朱細春周朋祖十二户各錢一千文福記黄記杜記三户各錢八百文吳冬生錢六百文涂世裕黄福林二户各錢五百文余發富江愛蓮傅廷揚朱亮臣江洪蓮五户各錢四百文裴五保江愛蓮楊添壽羅洪昌四户各錢二百文以上廿九户共來洋廿二元○張緣初先生書潤移助洋六角○申子單無名氏洋四元又酒筵移賑洋一元○常州恆生號寄來高鵬福洋三元○本宅第十九次桶捐清河氏求子種花平安洋二元○本日共收英洋一百零一元銅洋一元虚對開一個小洋六角銀手鐲一雙重一兩二錢合併聲明 
[上海北市絲業會舘核奬籌賑公所施少欽經收山東賑捐三月十七至二十日第九百六十五六七八次清單]  
　　○前浙江温處道升任湖北臬憲温移交原任處州府潘印 
紹詒前晉賑捐輸由雲和縣勸書各户英洋八十元建本洋六十元王昌言英洋二十元又前署温州府瑞安縣蕭印芳澤英洋五十元○浙紹山陰孫汝恭孫汝敬求眷口平安生意興隆由天豐元洋行來一百元蘭陵楊求病愈由安孚庄來五十元吕紹寛求母病愈二十元河東免力人由申報舘來十元隱名氏由蘇通裕局來十元免灾積福人八元萊耀堂二元二户由金匱唐時長號來吳縣單梅村五元盛澤周謝痘平安四元太倉無名氏求平安三元太倉不留名求夫婦平安二元泰康來隱名氏一元陸邦翰二元仁和無名氏夫病愈愿洋二元川沙朱犀菴一元以上十七日○培元公所由永義成綢庄來一百元永寗堂由鎭昌莊來一百元如蟻　粟下士一百元餘西塲二甲鎭呂四塲三處存心主人减請春巵十二元葆初子求母壽移送善書愿十元無名女求母卻病延年由嘉興金交永利局來十元東海三齡子求病愈五元懷橘氏一元金氏童子省花炮資一元○高郵丁鏡齋善士募交第十八次湖上小隱十千文叢桂主人一千文合來洋十元以上十八日○華春榮氏經交在蘇杭籍團拜餘資廿二元葉姓還前愿十元方維欽許愿十元裏河水師右營左哨　福春十元周大彦　卻病延年十元浦鑑庭得子酬愿十元靑浦異人由申報舘來十元王楨王棟王榕由高行廣泰興來十元桂香書舍經募衆之力七元張茂林六元方維欽資冥福五元張俊升六元李隱名字四元再生氏得曾孫之喜四元屠善士一元唐氏女求母唐張氏病愈一元同春號錢六百○無名氏募交同字五千三百廿一號册十元以上十九日○星江隱名氏求闔家平安規銀二百兩吳恩慶求父病速痊由蘇全盛局來一百元姚印錕移遷　謝客筵貲三十元金印鑾移嫁謝募客筵貲三十元劉保之經交鎭江帮年例酬神餘欵廿一元四角周裕大號經交師山居士十元荷鍾散人續助四元周雲峰三元又指助沙州三元桃園居士三元楊秋巖一元楊邱氏一元范聖階一元郭海記一元○梅里裕通典募争單裕通典二元各友茶貲一元萬珩記嚴子瀚二户各五百文吳雲帆方輔臣嚴新卿賀芝卿張聲初解酒一月人六户各四百文陳靜淵席安記倪潤齋王翰卿沈秉階五户各二百文以上十五户合共七元沈子文周秉臣兩方家書畫移潤錢三千零九十七文○隱名號銅洋四十一元以上二十日 
[上海四馬路文報局内恊賑公所經收賑捐三月中旬清單]  
　　○十九日急單胡四堂善士一元濟筆花軒十元華昌號銅洋四元盧省畊堂求合家平安五元鎭江運昌隆號李清如善士三元無名氏酒筵資五元招商烟局交來無名氏銅洋兩元又來梁積厚堂銅洋八元硤石湧記募復庵山人守拙子二户各一元湧記兩元蘇州寶源莊交來徐韻記求病速愈五元徐寶掄寶枝寶淞寶楓東海補過生五户各一元○催單厦門文報局葉君亮卿交來槐樹堂王番洋四元潤蘭堂王惠卿二户各兩元蘭崇卿清蘭堂二户各一元蘭馨社公二十元種德堂三元高俊卿一元五角曾雲從張杰軒張瀛洲趙壽三四户各一元胡金洽張紹祥二户各一元汀州黄卓堂三元連城黄海波黄金波二户各一元楚南吳務本堂五元凝瑞堂張二元陳德順一元宜蘭頭圍街李安瀾吳炳文陳順水林承芳四户各一元鷺江黄星槎越東高灃泉兩户各四元林召卿二十元鍾勤士張拜廷二户各四元曾雲舫二元賴牧臣陳慶孫郭筱圃三户各一元賴警齋三元五角藍靑四元賴撝謙黄遷喬吳永川林春光林似錦盧紅林順發新榮盛作户各一元張榮業二元林受謙三十元林自成十元林來旺兩元張水旺王六賽二户各四元共計番洋一百六十六元實收到重番洋一百六十二元七角又交來賜錦堂銅洋四元隆興號銅洋十元合益號開成號二户各銅洋三元源春號同晋興號和發號三户各銅洋兩元樹德堂百忍堂二户各銅洋一元振順號銅洋二元銅對開一个承泰號銅洋二元銅對開一個餘慶堂番洋十元無錫休南雲林叟九元○滬册沈八樓翁募周古鑑堂六元無名氏洞庭山人一元○銳册蕭縣學交來王邵氏善士曹銀十兩零八錢四分○浙江撫院委解山東撫院第一次賑欵補找來規元六兩核實庫平銀五兩四錢七分五厘許蘭谷善士香願移賑求諸事順遂一元王新之先生潤筆資一角京口寄　勉力愧遲人來汪齋如善士追荐先父母及亡妻冥中祈福懺資移賑六元常州府卾卓氏八元愛日堂張三元仁壽堂募鳳心田朱鳳麟黄元相曹翠樓四户各五角張雲齋善士一元○本日共收英洋五十七元爐胚洋一百七十二元銅洋四十六元小銅對開兩個虚對開一個洋三角曹銀十兩另八錢四分規元六兩正 
 
 

Page 10

 
 
[光緒十二年三月十五日京報全錄]  
　　宫門抄○旨一道錄前○東撫陳奏特叅當商倒欠鉅欵革職究追摺子○粤督張奏請准其建坊片○黔撫　奏委署司道各缺片○皖撫吳奏請武員歸宗復姓片○江督曾奏請免騎謝片○黔撫潘奏叅革通判審辦片○又奏叅革候補知縣夾片○三月十五日禮部宗人府欽天監正藍旗值日無引見○尚宗瑞等前往南苑請訓○内閣奏派騐放之王大臣派出肅王清安廖壽恒汪鳴鑾○明秀等奏派補進六班派出承綬恩普○瑞璋賈孝珍李賛元各預備召見○召見軍機瑞璋賈孝珍李賛元○○山東巡撫臣陳士杰跪奏爲特叅當商倒閉虧欠鉅欵請旨革職究追恭摺仰祈聖鑒事竊臣據靑州府知府裕彬詳稱該府城内有益和當舖一座商名劉雍和係萊州府濰縣人劉潓所開該商本非富厚金賴借項周轉光緒二三年靑萊各屬荒　爲災民間典質甚多借用銀錢更鉅旋值地方豐收當户人人取贖該商大得其利遂稱富庶外人以其有富名更願存放兾博微利該商細大不捐收取官幕紳民人等資財又在於新城及安邱之高崖地方另開當舖父子七人俱捐功名並廣置田産盖造花園任意揮霍上年十月忽將新城安邱兩典售與他人聲言賣買虧折將靑州當鋪亦卽關閉所有各户存項始稱停利還本繼欲折扣歸還後因衆人索討較急則竟支吾意在不償各帳户中有孤兒寡婦靠此養命者一聞本利全無情形更急該府據控當將管理店務劉潓之子劉嘉榖劉嘉禾傳案除現存當號約值錢十餘萬吊外僅追出京錢兩萬吊查其所欠共有九十餘萬品之多而帳簿開載歴的均有餘利並非虧本綜計該商九十十一三年提回家中三十餘萬吊新城當鋪復賣十七萬吊不知運往何處蓋其存心坑騙已非一日現在各帳户情急萬分該府城内祗此一當今被藉口虧倒小民無可通融市面亦形蕭索該商劉潓現已病故其子尤屬刁狡請照例叅追以安人心等情臣覆加訪察均與所禀相符伏查誆騙財物厥罪綦嚴乃近來奸商虧倒鉅欵如胡光墉劉翊宸謙吉昇等層見疉出山東謙吉昇虧項所償不及十分之二于是相率效尤隨卽有恒豐當舖歇業官民存項數十萬亦僅折償了事自此以後銀號錢鋪屢有席捲而逃者市面爲之敗壞四民多受苦累今該商劉潓父子復敢公然侵虧至九十餘萬吊之多意在抗延不償若不從嚴究追實於世道人心大有關繫查劉潓係道銜候補直隸州劉嘉榖係浙江候補鹽大使劉嘉禾係直隸候補縣丞相應請旨一併革職由臣飭司將劉嘉榖劉嘉禾提省嚴追該商原籍有田千餘畝並益都濰縣兩處房宅花園應先查封俻抵此外寄頓資財究有若干俟訊明後分别辦理除飭該府縣赶緊招商接開當鋪以便閭閻外所有當商虧倒鉅欵擬請革訊究追緣由是否有當謹恭摺具奏伏乞皇太后皇上聖鑒訓示謹奏軍機大臣奉旨劉潓劉嘉榖劉嘉禾均着卽行革職餘依議該部知道欽此○○張之洞等片再光緒四年二月間欽奉上諭給事中崔穆之奏各省倉榖請飭整頓一摺等因欽此當經前督撫臣轉飭欽遵辦理去後兹據署廣東布政使蕭韶詳稱據署興甯縣知縣王鴻治申詳該縣向無義倉現經倡捐廉銀督同紳士陳偉謀等設法勸辦總共捐得洋銀七千二百八十八兩七錢一分建造倉厫十一間採買榖四千七十六石分儲各厫業經親詣勘明所建倉厫均係工堅料實所儲榖石亦皆乾潔盆令該紳等妥議經管章程以垂久遠查該紳陳偉謀係知府銜江西補用同知遵其故父二品封職陳清翰遺命倡捐銀一千兩又福建試用同知彭廷樞捐銀一千五十兩理命造具事實册結倉圖詳請具奏前來臣等伏查士民人等助賑荒歉捐銀一千兩以上者例得請旨建坊結予樂善好施字樣今該紳陳偉謀遵父遺命捐助義倉銀一千兩又彭廷樞捐銀一千五十兩洵屬好義可風核與旌獎之例相符除將捐數不及千兩及在事出力各官紳由臣等分别奬勵外相應請旨將已故二品封職陳清翰准其建坊給子樂善好施字樣福建試用同知彭廷樞交部議叙以昭激勸除倉圖册結送部查核外臣等謹合詞附片具陳伏乞聖鑒訓示謹奏軍機大臣奉旨着照所請禮部知道欽此○○潘霨片再藩司曾紀鳳奉旨陛見所遺員缺查有臬司李元度才識明通處事穩練堪以署理所遺臬篆查有貴東道吳自發樸實無華處事結實堪以署理所遺道缺查有候補道儲裕立老成穩重整飭有方堪以署理除分飭遵照外謹會同雲貴總督臣岑毓英合詞附片具陳伏乞聖鑒再曾紀鳳於上年十二月初九日欽奉諭旨遵卽禀請委員接署臣因時屆年終諸務待理李元度甫經蒞任恐情形未及周知是以始行檄委合併陳明謹奏軍機大臣奉旨吏部知道欽此○○吳元炳片再據記名提督精勇巴圖魯黄文誥禀稱原籍安徽蕪湖縣本姓蕭氏因父親蕭榮　故後自幼隨母陳氏改嫁合肥縣民人黄耀光爲室遂從黄姓同治三年投効皖軍隨剿髮捻各逆並有微勞歴保今職現查本生蕭氏業已無人黄氏已生有親子文桂並孫四人伊母與繼父均已身故擬請復姓蕭氏改歸本宗承祀以繼嗣續至文誥有長子黄邦俊先於光緒四年報捐同知指分直隸試用於九年十月到省並請一併改歸本宗復姓蕭氏並無矇捐頂替情弊等情取具印甘各結由藩司核明詳請具奏前來臣查前准兵部咨奏定變通武職歸宗章程凡提鎭大員及副叅等官或已補實缺或在軍營効力及業經歸標候補者如有更名復姓等項均取具印甘各結由統兵大臣曁督撫奏明辦理等因咨行遵照在案今提督黄文誥父子請復姓歸宗核與例章相符合無仰懇天恩俯准該提督黄文誥並直隸試用同知黄邦俊一併改歸本宗復姓蕭氏出自鴻慈除分咨部科查照外謹附片具陳伏乞聖鑒訓示謹奏軍機大臣奉旨該部議奏欽此○○曾國荃片再軍營打仗受傷人員如寔不能練習弓馬例准免其騎射又准部咨嗣後請免騎射人員行令改習槍砲等因在案兹查有奏留兩江提督楊文彪前在軍營被賊槍子打穿左胸膛又槍傷左膝骨提督銜記名總兵賀振麟被賊矛傷左腿槍傷右手儘先補用副將耿思義被賊矛傷項頂鎗傷左右兩腿江甯城守左營都司何迪華左膀被賊亂石擊殘筋骨右足受賊矛傷浦口營都司調補靑村營都司尹嗣興左股被賊矛傷深刺入骨又被賊槍傷左腿子擊骨碎旋復被賊鎗擊穿右膀溧陽營都司鄧業良被賊槍傷左腿矛傷右膀蕭營都司曾玉勝被賊槍傷左腿矛傷右膝江寗城守右營守備章宗瀚被賊矛傷左膀槍傷右腿江甯城守恊標儘先都司俞守清被賊鎗傷左膀左腿兩處又被賊矛傷左手該員等均受傷甚重不便弓馬經前督臣左宗棠及臣查驗屬實合無仰懇天恩俯念該員等受傷最重均准免其騎射以示體恤除飭照章改習槍砲並取造受傷部位履歴送部查核外謹附片陳請伏乞聖鑒訓示謹奏軍機大臣奉旨着照所請兵部知道欽此○○潘霨片再據布政使曾紀鳳按察使李元度會詳稱據署貴陽府知府貟鳳林禀報奉委審辦已故遵義縣知縣羅慶春之嫡室羅李氏具呈伊夫之妾羅陳氏與候補通判黄章焜聯爲兒女姻親謀匿宦囊透漏財物以致公私賠累等情一案傳訊該員黄章焜恃符狡展任意支吾應請轉詳叅革以便審辦等情由該司等會詳奏叅前來相應請旨將候補通判黄章焜曹行革職以便提案審辦除　部查照外謹會同雲貴總督臣岑毓英附片具陳伏乞聖鑒謹奏軍機大臣奉旨黄章焜着暫行革職歸案審辦該部知道欽此○○潘霨片再據布政使曾紀鳳按察使李元度會詳稱據安順府知府蒲蔭枚禀報署鎭甯州知州曾崇德於光緒十一年十月十七日聞訃丁父憂該府以該州地當衝要且值冬防札委現在辦理插花之本任知州郭祖璵就近暫行代理並請委員接署等情當由司詳飭該州郭祖璵回任在安兹復據該府蒲蔭枚禀稱該署州曾崇德於聞訃報丁後親赴各鄉催收錢糧並不回署舉哀迨郭祖璵奉飭到任猶復指印不交實屬妄爲有于吏議理合據實禀揭等情並據該員曾崇德禀稱郭祖璵官親雷老五朦收錢糧拿獲印票簿一本帶印進省呈繳等情除札飭貴陽府摘取該員印信移交安順府轉飭該州郭祖璵承領任事一面勒飭曾崇德速赴安順府將任内一應交代事件聽候該府核算交清並將呈到票簿札發該府查明郭祖璵有無官親朦收錢糧情事另行詳覆分别核辦外理合詳請查核奏叅等情到臣查該員曾崇德聞喪旣不舉哀迨奉飭交印猶復指印不交殊屬荒謬未便姑容旣據該府禀由藩臬兩司會詳揭叅前來相應請旨將丁憂卸署鎭甯州事候補知縣曾崇德革職聽候查辦以飭綱紀而肅官方除咨部查照外謹會同雲貴總督臣岑毓英合詞附片具陳伏乞聖鑒訓示謹奏軍機大臣奉旨曾崇德着卽革職聽候查辦餘依議該部知道欽此 
 
