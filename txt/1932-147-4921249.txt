# 1932 - 147 - 4921249

 

Page 1

 
 
   
 
 

Page 2

 
 
   
 
 

Page 3

 
 
時評 
[再釋對蘇復交彬]  
　　自本報提出對蘇復交主張後。社會不少贊同之聲。同時亦不少反對之聲。上月三十一日虚白先生在大晚報發表「再論對俄復交並答申報彬君」一評。對復交問題提出疑問多點。雖見智見仁。所見各異。然而此種辯論。要自極有意義。故亦願就所質各點。加以闡釋。 
　　關於復交聯蘇容共三者。爲不容相提並論之三事。及中國現狀爲最適合於共産主義滋長之泥土。無堅强政府之樹立。嚴密社會之組織。安定人民之生活。决不能防遏共産主義之滋長蔓延數點。虚白先生旣已表示同意。在此自不必再加論列。惟虚白先生最後提出之「當初爲什麽要對蘇俄絕交。」 
及「現在主張復交是否已解决了這些條件」兩問題。至關重要。或且正爲多數人所共有之疑問。此兩問題如不能解答。則吾人所提對蘇復交之主張。殆眞爲不顧事實之謬論。然而其然豈其然乎。 
　　民十六我國對蘇絕交。政府所持之理由。爲「蘇俄主使並參加共産黨暴亂。破壞國民革命。不得不採取斷然之處置。」民十八中東路一役。眞如大公報所謂「亦本不應有。」（見五月十九日社評再論對俄復交問題）但年來湘鄂贛皖閩共黨勢力之日益披猖。實在對蘇絕交之後。東北一隅。十六年後對蘇仍互派領事。然而東北共黨勢力。並不如南方之張大。則吾人殆不能不承認以對蘇絕交防遏共黨之政策。已完全歸於失敗故謂絕交爲反蘇聯則可。謂爲防遏共産則不可。蓋事實已證明絕交實未能防遏共産也。 
　　至於「現在主張復交是否已解决了這些條件」之問題。亦可不必費辭而解答矣。一九二七年英保守黨内閣小題大做。藉口所謂「阿柯斯房屋搜」 
查」而對蘇絕交。迨一九二九年英工黨重握政權。即行復交。豈在保守黨内閣時代。遂無法防遏「赤化」之宣傳。而在工黨内閣時代。遂無所顧忌耶。反之保守黨内閣對蘇絕交。遂果眞已使英國共産主義之宣傳絕跡耶。故吾人謂絕交爲反蘇聯則可。謂爲防共則不可。此蓋爲必然之理也。 
　　脫爲昔日絕交。今日遂不應復交。則又失之爲「機械論。」外交但問其目前有利與否。不當固守成局。今日就國際情勢言。復交爲對我有利。吾人前已言之。抑又有進者。就國際貿易言。我國對歐美日本各國貿易。向爲入超。獨對蘇爲出超。絕交而後。我茶葉皮毛兩業。蒙受打撃至大。脫今日復交。則在貿易上於我當亦有利。雖蘇聯近年厲行「探併政策。」傾銷産品。但其售出之貨。果眞價格低廉。於我仍爲無害。又况蘇聯邇年。以專心致力於五年計畫之故。亦已改變曩日進取之外交政策爲退守政策。此亦爲最明顯之事實。脫必謂昔日對蘇絕交。今日對蘇不可復交。是則我國今後應永不能與蘇復交矣。此又果於我有利耶。 
　　總之吾人認爲就國際情勢言。就中蘇之關係言。我國以對蘇復交爲有利。至於防遏共産。則在於修明内政。安定民生。虚白先生亦已同此意見矣。絕交徒樹敵。决不能防遏共産主義之流行也。 
國内要電 
[蚌埠市街空前慘劇]  
　　重磅炸彈從飛機誤落街上 
　　炸死市民念二人傷四一人 
　　航空分隊長趙敬賢被看管 
　　（蚌埠）駐蚌航空第一隊一零二號達格拉斯機、三日晨飛往光山轟炸共匪、九時許回蚌、機上所餘三十五磅炸彈一枚脫繋、落於繁鬧之太平街上、炸死市民二十二人、傷四十一人、各界大憤、警備司令部將肇禍分隊長趙敬賢看管、傷者送醫院死者招屍屬認領、（三日專電） 
[粤海軍潮尚難解决]  
　　陳濟棠態度仍强硬 
　　攻瓊部隊開抵高雷 
　　（南京）某方息、西南改組海空軍風潮、在粤各委仍聯絡調解中、聞陳策新提出四條件如下、一·海軍改屬八路軍部後、司令仍由伊擔任、二、復任司令後、本人不到省、派代表處理日常事件、三·劃瓊崖爲綏靖區、由西南政務委員會每月撥綏靖費一百萬元、四·海軍陸戰隊永駐瓊崖、不得調省、以上四項、陳濟棠除對第二條表示接受外、其一三四等條未予容納、故前途仍難樂觀、又華僑最近捐購之飛機一百餘架、其目的爲抗日救國、不參加任何内戰、刻因西南風雲尚緊、故將該機留美、暫不起運、（三日專電） 
　　（香港）攻瓊軍一部抵茂名、張文韜部抵雷州、（三日專電） 
[陳濟棠再派兵入閩]  
　　蔡廷鍇派弟到粤商協剿　 
　　蔣光鼐日内將回粤一行 
　　（香港）蔡廷鍇派弟朝楷來粤、與陳濟棠商派兵夾撃閩匪、蔣光鼐日内亦回粤一行、港福建商會已籌備歡迎、陳濟棠决仍派黄任寰黄延楨兩師、入閩協剿、（二日專電） 
[桂軍中止入閩剿匪]  
　　（香港）李宗仁因閩匪退出漳州形勢稍緩和、中止派桂軍入閩、（二日專電） 
[涂思宗由南昌回粤]  
　　（香港）粤代表涂思宗、由南昌回粤、携何應欽剿匪計劃交陳濟棠、（二日專電） 
[十九路軍籌設總部]  
　　（香港）十九路後方派員赴厦、籌設總部、（三日專電） 
[廣州附城建築砲台]  
　　（香港）廣州附城西華石門等處、建築砲台、以鞏衛無烟藥廠兵工廠、（三日專電） 
[傳范石生將訪李白]  
　　（香港）傳范石生將赴桂晤李白、（三日專電） 
[政會委陳濟棠新職]  
　　（香港）政委會委陳濟棠爲國防要塞建委會主席、（一日專電） 
[曾澤棠仍押粤總部]  
　　（香港）曾澤棠仍押總部、傳已釋不確、（一日專電） 
[粤將領開軍事會議]  
　　（香港）三日陳濟棠召開軍事會議、各高級將領均列席、議决、（一）令勦匪軍迅速收復失地、（二）令入閩部隊、堵截共匪、免被逃粤、（三）勦共將領不得擅離軍次、（四）每月軍費、最高限度四百六十萬、（三日專電） 
[張瑞貴師開往饒平]  
　　（香港）陳濟棠調張瑞貴師一部開饒平、防閩匪竄粤、（二日專電） 
[十九路軍分批開閩]  
　　（福州）省府本日接蔣光鼐電、所部分三批來閩、一二批逕赴漳、第三批沈師、由蔣自率、至省垣設綏靖署、每月經費兩萬元、（三日專電） 
[馬占山部攻克安達]  
　　在通化海倫間築堅固陣地 
　　日飛機數架飛往安達轟炸 
　　吳松林旅與日軍隔河對峙 
　　（哈爾濱）安達縣三十一晚爲馬占山部騎兵千餘攻佔、僞黑省長程志遠、請日機前往轟炸、日機數架、一日自黑垣飛往、（二日專電） 
　　齊齊哈爾　頃接急電、馬占山系之邵平山、率部下千餘、包圍道達（譯音）縣城、平山０團與飛機隊、昨午后向該方面出動、以飛機開始炸撃馬部、（三日電通社電） 
[海倫召開軍事會議]  
　　（哈爾濱）三十一日馬占山在海倫召開軍事會議、馬自任總指揮、吳松林副之、石蘭斌爲前敵司令、以海倫爲根據地、决心對抗、馬現在通化海倫間、築堅固陣地、（二日專電） 
[日軍沿齊克路出動]  
　　（哈爾濱）黑垣日軍鈴木旅團、沿齊克線出動、出克山、擬躡馬軍之後、黑軍樸大同、奉馬占山命在拜泉克山設防禦工事、（二日專電） 
[李海青部退對青山]  
　　（哈爾濱）李海青軍三十一日遭日軍平松·人見兩枝隊、及空軍夾撃、向對青山退却、程志遠令豐樂鎭之新黑軍追撃、（二日專電） 
[干賀旅團抵紅旗堡]  
　　（哈爾濱）日軍干賀旅團、三十一日自綏化向北推進、一日抵綏化西北紅旗堡、與馬占山軍前鋒吳松林旅隔泥河對峙、（二日專電） 
[葦沙河有餓狗肆擾]  
　　（哈爾濱）葦沙河消息稱、該處數鄕居民、受猛狗擾亂殊甚、葦沙河近郊多被砲火炸毁、村狗失養、逃入樹林深處、但時出覓食、其兇猛與豺狼無異、鄕民缺乏獵槍、無以抵禦、致牲畜家禽被噬者甚多、（三日路透社電） 
[呼蘭橋須兩月修竣]  
　　（哈爾濱）據日人調查報告、呼蘭河鐵橋、至少須兩月、始可修理完竣、該橋於兩週前爲反滿軍炸毁、（三日路透社電） 
[僞國編防軍十六團]  
　　（北平）僞國編國防軍十六團、班長以上軍官、由日人充任、（二日專電） 
[遼東十四縣免雜捐]  
　　（北平）遼東十四縣　蠲免僞满國雜捐、郵件均蓋「打倒僞國」戳記、（二日專電） 
[三路義軍攻破興城]  
　　（北平）興城日軍向圍　城之三路義軍、放毒氣砲、我敢死隊死亡甚多、卒被敢死隊破城、日軍三百餘、僅五人生還、（二日專電） 
[沈旅圖襲日軍歸路]  
　　（哈爾濱）黑軍沈鴻猷旅自望城向慶城移動、主力約千五百名、欲斷呼海路日軍歸路、（一日專電） 
[阿城市街發生大火]  
　　（哈爾濱）襲入阿城之舊吉軍、共三千名、三十一夜已退出、新吉軍第四旅楊參謀長被捕、斷去兩足、魏縣長·公安局長·均被捉去、三一十日阿城市大火、因缺消防隊、火燄終日未熄、（一日專電） 
[三路義軍包圍興城]  
　　（北平）三路義軍包圍興城已四日、雙方仍相持、我方遣敢死隊千人襲錦西謀斷日軍後路、刻在距錦西九十里某處、與 
日軍激戰、（三日專電） 
[中東路理監聯席會議]  
　　討論還車案無結果 
　　（哈爾濱）東鐵理監事聯席會議、中俄理監事全體出席、李紹庚提出蘇俄還車案、討議多時、無結果、最後通過、路局華副局長張明哲辭職、以經濟調查局主任伊里春升任、裁員减薪案緩議、（二日專電） 
[一俄員密返莫斯科]  
　　（哈爾濱）據本埠俄文報稱、中東鐵路材料股副經理薩瑪拉道夫、前數日秘密返莫斯科、俄文報稱、薩係共黨重要份子、（三日路透社電） 
[路員有繼續减俸說]  
　　（哈爾濱）此間盛傳東鐵職員之薪俸、將續减一成、九一八事變後、東鐵職員僅領薪七成、（三日路透社電） 
[僞奉山路仿效滿鐵制度]  
　　强欲接收北票煤礦 
　　山海關　僞奉山路近仿效南滿路管理制度、改全路爲瀋陽至大虎山、大虎山至錦州、包括鶯溝大通兩支線、及錦州至榆關三區、（二日專電） 
　　山海關　僞奉山路垂涎北票煤礦、近挾僞國權威、向該礦强欲接收、（二日電） 
 
 

Page 4

 
 
[調查團定今晨離瀋]  
　　過錦州時擬停留兩小時 
　　汪蔣派王廣圻赴榆慰勞 
　　山海關　國聯調查團四日上午八時由瀋首途過錦州、約留兩小時、以便與該地日軍師團長西義一會晤後、即西來、晚八時可到榆關、與何柱國晤見後、即換乘北寗路特備專車、赴北戴河休息、該專車與中山號鐵甲車、三日午到關、試道後、復回秦皇島停候、張派朱光沐届時歡迎、（三日專電） 
　　（天津）國聯調查團定四日晚抵山海關、五日晚五時抵津、停半小時、即赴平、張學良派朱光沐三日晚率衛隊四十名、赴榆關、以備隨車警戒、又派鐵甲車第五中隊長沈禮瑞三日晨乘鐵甲車赴榆關擔任壓道、（三日專電） 
　　（南京）北平電稱、國聯調查團星期六午後可由榆關抵瀋陽、小作勾留、與何柱國會談後、即擬赴北戴河度夜、星期日晚可抵北平、（三日路透社電） 
[專車由平開往榆關]  
　　（北平）迎調查團專車、今開榆關、顧夫人明晨赴榆、（二日專電） 
[北平方面籌備歡迎]  
　　（北平）平方接調查團電稱　定五日午、由北戴河登車、過津不停、當晚抵平、平方已籌備歡迎、歡迎人員顔德慶·劉崇傑·王廣圻·顧夫人·蔡元·寗向南等·今晚專車赴榆·戈公振同車前往、謝壽康今抵平迎候調查團、孫傳芳·朱有濟·何玉芳·等、今來平、（三日專電） 
[劉迺蕃等赴榆迎候]  
　　（北平）劉迺蕃同戈公振等今晚赴榆迎調查團、顧夫人朱光沐同車赴北戴河、車站已懸慰勞調查團及慰勞顧代表大標語、（三日專電） 
[遼西日軍大部調開]  
　　山海關　自綏中至前所一帶、日駐軍大部開往葫蘆島錦朝兩支線、藉免調查團注意、僅有少數部隊、與僞國警及奉山路白俄警、在綏中一帶嚴密戒備、（二日專電） 
[汪蔣促王廣圻赴榆]  
　　（北平）汪蔣電王廣圻云、顧代表偕調查團出關、爲國宣勞、艱苦備嘗、至堪佩慰、返平在即、請迅赴榆關、代表歡迎爲荷、（三日專電） 
[國聯十九委員會中旬可望再開]  
　　考慮滬案及東案 
　　（日内瓦）國聯大會十九國委員會、可望於本月中旬開會、考慮上海及滿洲時局之最近發展、並聞同時將討論中國所請各國當地外交代表、及國聯調查團、隨時報告北滿軍事情形一節、按中國總代表顔惠慶、昨日致國聯秘書廳報告日軍在北滿大舉進攻華軍之備忘錄、内曾建議由各會員國當地外交代表、及國聯遼案調查團隨時報告軍事情形、俾國聯可確知眞相、（二日國民社電） 
[羅文幹談外交]  
　　對外部事繼續負責 
　　（南京）記者三日訪羅外長、叩詢最近外交問題、承接見、答復如次、上海方面日陸戰隊未能依照協定撤退至一二八前原防、已由共同委員會我方委員進行交涉、此次日陸軍撤退之迅速、實超過停戰協定預定之程期、則海軍陸戰隊當然亦可按照協定精神、從事撤退、此事共委會當可解决、不成問題、中日糾紛之癥結、在東北問題、蓋東北問題爲中日糾紛之因、而上海問題則爲其果也、現調查團親往東北調查業已竣事、四日將由瀋啓程返平、從事編製報告書、大約六七八三個月將爲編製報告書時期、至九月間、國聯當可根據此項報告、召集會議討論、以求解决、但國聯已往對中日問題、所能表現之能力、與夫日本所能服從國聯决議之程度、國人當已當悉、故國聯此次能否使中日糾紛得一圓滿解决、係一極大問題、求人不如求已、吾人之出路、仍在精誠團結、充分表現民族之精神與力量、此次調查團赴東北所得之印象、頗爲良好、對我頗能表示同情、蓋日本爲强者、爲侵略者、我乃弱者、被侵略者、事實俱在、公理昭彰、該團雖欲對我不表同情、亦不可得也、但同情爲一事、中日糾紛能否因此同情而得圓滿之解决、爲又一事、故吾人亦可不必因此同情而自滿自得、至外傳圓桌會議之說、甚至謂英美法意等國亦同意日方所主張召集之說、則純爲日方之片面宣傳、我國在原則上雖不反對召集國際會議、以解决中日糾紛、但祇爲討論上海安全問題之會議、則我國絕對不能同意、中俄復交問題、關係至爲重大、中央對此問題、當然須權衡利弊之輕重、作詳細審愼之考慮、如俄方能有誠意、復交亦非不能、關於使領館經費、以前積欠至巨、余任外長後、雖對内部之經費極力節省、但對所領得之使館經費、則完全發放、計第一個月三成、第二個月五成、第三個月十足發給、現與財部商洽、宋部長亦深知使領館之重要、允極力籌撥、一俟經費問題解决、則對人選之補充整頓、當然須繼續進行、大約經整頓之後、使領館經費每月可節省七八萬元、現駐日蔣公使·駐英郭公使·不日即將出國、以後外交之喉舌、當可日趨健全云、聞羅外長於滬戰爆撥時、出任鉅艱、折衝樽俎、頗爲辛勞、且以原任司法行政部長、職務繁忙、曾一再呈請中央懇辭外長兼職、現經中央懇切慰留、决仍繼續負責云、（三日中央社電） 
[哈埠日僑大增]  
　　（哈爾濱）日當局稱、目前此處日僑已增至五千三百人、本年二月底、僅三千八百人、（三日路透社電） 
[哈日領署破獲僞鈔機關]  
　　（哈爾濱）日領署警察在此破獲僞造日本鈔票機關、已拘韓人與華人各一、並在其屋内抄出準備仿印五元十元日本銀行鈔票之印機一付、衆信已有少數僞票、流行於市、因被察出、致僞造者被拘、（二日路透社電） 
[蔣啓節期未定]  
　　總部五處人員已赴漢 
　　（南京）下關逸仙·永綏·兩艦、海部已令其升火待命、蔣何時啓節、尚未正式發表、　至出發前二小時始通知該艦、又聞蔣之赴漢、是否乘艦抑乘自備飛機、須待臨時决定、（三日專電） 
　　（漢口）王伯羣三日乘江華抵漢、陳布雷及總部五處人員乘江天輪、四日可到、 
俞飛鵬改乘江靖、五日可到、蔣乘艦成飛機未定、警備已由警部、劃定警戒綫、（三日專電） 
[東陂已告收復]  
　　空軍炸毁方匪老巢 
　　賀段匪部傷亡過半 
　　（南昌）總部捷電、（一）孫連仲部卅日克東陂、匪退寗都之蕭田（二）修水孔匪、經劉旅二十七克何家咀後、退麻永深山、（三）方匪三十一日在葛源老巢召集農匪開大會、被我飛機投重彈念餘枚、各僞機關均燬、火烟蔽天、（四）賀段在天門皂市、被我軍痛撃、潰不成軍、飛機二七兩隊、昨抵省、　　（南昌）航空三隊飛機三十一將葛源方匪老巢轟燬、（二日專電） 
　　（南昌）賀段在天門皂市、迭被國軍痛撃、傷亡過半、（二日專電） 
　　（南昌）彭匪經贛粤軍在崇猶邊截撃、回竄桂東、孔匪亦由贛鄂邊竄平瀏、圖與彭匪會合、（二日專電） 
　　（南昌）孫連仲叛部季振同、確在閩汀、被朱毛指爲反動、繳械槍决、（二日專電） 
　　（長沙）何應欽電奬王東原師、撃潰彭匪、發受傷團長徐本楨醫藥費千元、（二日專電） 
[北寗路工請願]  
　　（天津）北寗路工人三日午、推代表八百餘人、向工會請願、（一）部給十萬元、係奬在關外冒險工作員工、及撫卹死難員工、不料局外員工、未得分文、請路局補發、（二）全路員工曾捐薪一二日慰勞抗日將士、但該欵迄未匯出、請即發還、（三）請在端節前發放五月份薪水、工會允向路局交涉、（三日專電） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
國内要電二 
[劉峙兼任陸軍騎兵指揮]  
　　（南京）軍政部派劉峙兼任陸軍騎兵總指揮、章鴻春兼任陸軍騎兵總指揮部參謀長、總指揮部設開封、騎兵四師及第二十一師二十三十四各旅均受該部節制指揮、軍政部次長曹浩森奉何應欽電召赴贛、參與剿匪機宜、昨已起程（三日專電） 
[方聲濤到漳辦理善後]  
　　（福州）方聲濤到漳州、與張貞會商善後、即將旋省、（三日專電） 
　　（福州）林知淵本日由厦抵省、語人云、漳州損失者、多在中户以上、一年可回復、（三日專電） 
　　（福州）省府明日開臨時會議、由林報告漳州現狀、及商議重要問題、（三日專電） 
　　（福州）今日方聲濤由同安、樊紹聖陳綏遠由厦入漳、（二日專電） 
[孫桐萱李樹春遄赴平原勦匪]  
　　（濟南）魯北剿匪總副指揮孫桐萱·李樹春·今日下午三點四十分、乘北平鋼甲車、帶手槍隊一營、由濟赴平原督師勦匪、鋼甲車司令戴鴻賓隨行、孫談、平原大股匪七百餘、已逃禹城、有二百餘正勦撃中、此次先剿清平原匪、并清鄕後、再赴夏津剿撃、夏津北臨河北、已通知交界各縣會剿、務求根本肅清、不期速效、李談、匪區地方人通匪者嚴辦、協助剿匪者重奬、并促成地方民團武力、剿匪軍已北開三列車、分駐平原·恩縣夏津·等處、（三日專電） 
[行政院决議案]  
　　指定吳鐵城爲郵研會主席 
　　（南京）行政院三日開第三十八次會議、出席汪兆銘·陳紹寛·石青陽·陳樹人·劉瑞恒·陳公博·朱家驊·羅文幹·顧孟餘·列席實次許錫清·法次鄭天錫·内次甘乃光·鐵次曾仲鳴·軍次陳儀·京市長石瑛·交次陳孚木·實次郭春濤·秘書長褚民誼·主席汪兆銘·討論事項、（一）决議、指定吳鐵城爲郵政經濟制度研究委員會主席、（二）外交部羅部長呈請任命駐瑞典兼那威公使諸昌年兼駐芬蘭公使案、决議通過、（三）軍政部何部長呈爲駐鄂綏靖主任公署參謀長范熙績另有任用、擬請免職、遺缺以楊揆一補充、另請任命關麟書爲該署參謀處長案、决議通過、（四）軍政部何部長呈請任命劉和鼎爲陸軍第五十六師師長案、决議通過、（五）軍政部何部長呈請任命毛炳文爲陸軍第八師師長案、决議通過、（三日專電） 
[美艦在厦失事]  
　　製冰機炸裂死傷多人 
　　（香港）此間接厦門未徵實消息、美驅逐艦愛德華慈號、發生事故、恐不免有死傷者、（三日國民社電） 
　　（香港）前電美驅逐艦愛德華慈號發生事故、現悉實係土爾薩號之訛、土爾薩艦中製氷機爆裂、今日由愛德華艦載傷人來此、有輕傷士官三人、方由金星商輪載往馬尼刺、（三日國民社電） 
　　（香港）續悉、美艦土爾薩號製氷機爆發、共死一人、傷七人、肇禍原因、係瓦斯滲漏、爲火星所引着、遂致爆發、有二等火夫一人、在旁工作、立被炸死、現傷者四人、在厦門醫院、三人較重、送往馬尼刺、（三日國民社電） 
[汪精衛接見中大代表]  
　　（南京）中大教授代表繆鳳林等三日謁汪院長、請發十足經費、由汪親見表示、願與財政當局籌商妥善方法、（三日中央社電） 
　　（南京）中大校長任鴻雋、經汪院長朱教長　代校長劉光華、迭電催促南下、任一日電汪、因病不能即來、校務重要、請另簡賢能、汪三日覆電慰留、盼於十五日前來京一行、處理各事、並對經費盡力担任設法、請勿萌辭意云、（三日中央社電） 
[蔣作賓卽將東渡]  
　　（南京）蔣作賓因奉令回任、關於對日外交方針、已與汪·蔣·羅·及中央各要人、作縝密協商、三日晨赴滬、略事拼擋、即啓程東渡、（三日專電） 
[郭泰祺將赴英履新]  
　　（南京）郭泰祺二日夜車赴滬、整理行裝、下週或再來京一行、商洽外交方略、即啓程赴英履新、（三日專電） 
[陳繼承到京謁蔣]  
　　（南京）一軍長陳繼承、三日偕新任第三師長李玉堂抵京謁蔣、報告所部改編經過、並請示剿匪機宜、（三日專電） 
　　（徐州）洛警備司令陳繼承二日晚由洛過徐赴京謁蔣、師長李玉堂同行、（二日專電） 
[陳樹人展覽繪品]  
　　（南京）陳樹人提倡藝術革命、於繪事三途、力謀改進、特將遊歷長江黄河珠江三大流域時所作成之風景畫百餘幀、自二十四起、至二十八止、假中央大學舉行公開展覽、（三日專電） 
[内蒙宣撫使之人選]  
　　（南京）内蒙宣撫使、因各盟旗反對馬福祥、决改任德穆棟魯布、德爲察省府委員、於内蒙各盟旗輿情甚洽、班禪有電來保章嘉亦來電歡迎、日内提出中政會决定後、明令公布、（三日專電） 
[軍次商請鐵部撥欵]  
　　（南京）軍次陳儀以劉峙部餉源枯竭、因商妥鐵道部長顧孟餘、自五月份起、每月由國有鐵路收入項下、撥劉部十萬元、作剿匪之用、以三個月爲限、欵由劉駐京專員直接向部具領、（三日專電） 
[衛署舉行禁烟紀念會]  
　　（南京）六三禁烟紀念儀式、假衛生署開會、劉瑞恒致詞、鴉片之禍、人所盡知、幾申禁令、成效終尠、最近各省禁烟尤多懈弛、良以禁烟一事、與軍事財政、在在關聯、其繁雜特甚、本會祇能用文告申禁、其中苦衷、不盡爲各界所諒悉、至有詆毁及於個人者、本會曾以國民會議議决分年禁烟辦法與現行法令抵觸、遂連同現時辦理困難情形、呈行政院轉呈中央政治會議核示、本人並承汪院長面囑、條述漸禁與斷禁兩項辦法之得失利弊、用備參考、惟烟禁效力、胥視政令能否及於各省、現尚未奉切實指令、惟烟禍蔓延、本會惟有奉行現行法令、務期收效、尚望各界隨時導助云、（三日專電） 
　　（濟南）今早九點、市府召各界在公共體育塲開禁烟紀念大會、到數千人、汪迺駒主席、報告本省烟苗絕迹、爲各省冠、張葦村·秦啓榮·演講、對各省烟禁廢弛、全塲憤慨異常、（三日專電） 
[東台縣長控案付澈查]  
　　（南京）監察院據監委高友唐·邵鴻基·簽請、咨查江蘇東台縣長黄次山被控違法失職草菅人命一案、已咨由行政院飭司法部、轉飭蘇高法院澈查、（三日專電） 
[京市府取締庸醫]  
　　（南京）京市府爲取締庸醫、設國醫審查委員會、每年春秋兩季、各舉行一次、合格者發給開業執照、方准執行業務、 
[蘇省流行衛生展覽]  
　　（南京）江蘇省立民衆教育館自四日起、在城市内外舉行流動衛生展覽四星期、（三日專電） 
[鎭江代表大會閉幕]  
　　（鎭江）鎭縣第五届代表大會、一日二日兩日開會、秩序甚佳、三日午前通過三要案、一、黨員養黨、二、化兵爲工、三、採普選制、午後原擬實選執監委、因某代表資格問題、省指導員謝澄宇與會中代表發生爭執、斯時會塲情形稍亂、謝旋離會、有四五代表亦隨而離會、代表張宴公等臨時動議、謂此次省黨部命令本縣提前改選、與總章抵觸、實屬違法、應電呈中央檢舉、經决議通過、並推陳斯白等十人入京、陳述事實經過、是日遂停止選舉、即晚閉幕、（三日專電） 
[于學忠赴北苑檢閱]  
　　（北平）于學忠昨晚返平、今午赴北苑、檢閱砲兵七旅喬方部、（三日專電） 
[王英部陷於重圍]  
　　（北平）王英部在武州南陷重圍、（三日專電） 
[華北郵工定期集議]  
　　（北平）華北各郵區郵工、定十二日在平開聯席會、討論澈底救郵等問題、各郵區如并汴綏冀張垣熱河保定鄭州等處、（二日專電） 
[廢止内戰運動]  
　　（北平）平各團體救國聯合會電滬、響應廢止内戰主張、（三日專電） 
　　（濟南）本市商會今日議决、通電響應滬廢止内戰大同盟、（三日專電） 
[北平久旱缺水]  
　　（北平）華北久不降雨、北平亦感缺水之苦、井水多涸、即水公司亦僅能於晨間間斷供給、清晨之後、則全然無水、北平四鄕與華北各處現亦同苦缺水、（三日路透社電） 
[平綏路發現大股土匪]  
　　（北平）平綏路三道營站、昨發現大股土匪二千餘、刦掠各村、站員電綏省府請兵、（一日專電） 
[錫盟移民請編旗佐]  
　　（北平）外蒙布列特等處居民、因不堪外蒙政府壓迫、紛向内地逃避、寄居錫盟者已千餘人、呈請政委會、撥地發槍彈、另編旗佐、（三日專電） 
[瀋僞警局擴大組織]  
　　（北平）瀋警局擴大組織、仿日編製、改爲警務·保安·司法·衛生·特務·外事等六課、下分十五股、六月一日改組、（三日專電） 
[僞國拒用中山郵票]  
　　（北平）僞國通令東三省、拒用中山像郵票、如貼者逐、外埠寄來概停轉遞、（三日專電） 
[平各學院反對程干雲]  
　　（北平）各學院代表百八十人、質問沈尹默、請換工學院長程干雲、（三日專電） 
[王懋功銜汪命謁閻]  
　　（太原）正太局長王懋功銜汪命來并謁閻、三日已晤談、（三日專電） 
[德實業團日内赴晋]  
　　（太原）德實業團員三十餘人、定日内來晋、協助開發實業、官方籌備招待、閻令由并至西山修輕便鐵路、即開工、（三日專電） 
[王正廷自濟赴津]  
　　（濟南）王正廷由青島來濟、即晚專車赴津、王談、膠路年來大有進步、爲各路冠、東北歸國聯管理、全出自日方宣傳、蓋東北亡、中國即亡、國人應下最大决心、寗使全身死、亦不能任人局部宰割、（三日專電） 
　　（濟南）王正廷今晚赴津、乘船游威海後、再赴平、勾留一二月、（三日專電） 
[石友三等訪馮玉祥]  
　　（濟南）石友三·鄧哲熈·魏宗晋·門致中先後赴泰山視馮、石今回濟、談馮病愈仍咳嗽、每晨赴山麓、倩二人講書、對大局盼無内爭、一致對外、郭春濤今亦由濟赴泰山探馮疾、（三日專電） 
[膠路會計處長易人]  
　　（青島）膠路會計處長鍾啓祥免職、鐵部調津浦路會計處長高仁謹補充、（三日專電） 
[劉夢瑩案檢官上訴]  
　　（杭州）劉夢瑩案、杭法院檢官以陶思瑾預謀殺人、原判錯誤、許欽文妨害家庭罪過輕、向高院上訴、（三日專電） 
命令 
　　國民政府二日令、派張鈁爲河南全省清鄕督辦、此令、又令任命俞棪爲鐵道部業務司長、此令、又令任命李敬齋兼河南省政府民政廳長、此令、 
 
 

Page 9

 
 
國外要電 
[日特議會開會齋藤宣布外交方針]  
　　對俄維持邦交對華積極侵略 
　　謀努力促成圓桌會解决滬案 
　　决採堅實的步驟併吞我東北 
　　路透社三日東京電　今晨日本第六十二届議會開會、首相齋藤蒞會宣布新内閣外交政策如左、 
　　余乘此時機潢、略述吾國對外關係之最近發展、上海中日戰事於五月五日簽定停戰協定後、今已見上海區域迅速恢復和平狀態、此殊可令人欣慰者也、此協定談判之際、曾發生種種困難、幸賴駐華英使與其他友邦代表竭力斡旋、及吾人所抱之公允正直態度、乃得圓滿結局、此余所當一述者、余並乘此時機、對奮力作戰上海之陸海軍將士表示深切之感忱、協定條件、爲華軍應留駐所開距上海若干哩之處、並當停止一切敵對行動、如華軍之任何行動足以發生恐慌、則英美法意代表將從事查明眞相、此項條件長此遵守、則上海區域之華軍、似不致再引起新騷亂、至少暫時可免有此、職是之故、政府乃决議調回、上海區域所有之陸軍、蓋倚賴協定之實施與各友邦擔保上海永遠和平所取之行動也、余敢决完全撤退軍隊、足以表示政府屢次宣言此番出兵無任何政治野心之眞誠、惟今所訂者、僅爲中日軍隊停戰之條件、至於奠定上海之永遠和平、尚未作何計劃、今絕對必要者、如須維持以數十年和平經營造成之國際大商市之繁榮、則當另取可令上海中外人民安居樂業之步驟、如上海能免除近今及往日時常發生騷亂之危險、則不特爲中外居民之福、且將爲中國全部及與中國有關係各國之福、故余切望日政府所願之圓桌會議能早日召集、而告成全功、此爲國聯行政會二月二十九日通過之决議案所計及、而中國亦予以同意者、滿洲今已成立新國、具有新政見、而進步殊爲可觀、余知吾國對於滿洲國之前途、至爲關切、此爲自然應有者、余信在關於所謂滿案之任何國際調整中、不再有漠視該國存在之可能、余意新國之達到健全發展、實爲遠東安寗及滿洲和平與繁榮之恢復上至重要之舉、惟新政府之力量、尚不足恢復境内之秩序、而常受外界慫恿之匪兵與不法份子之活動、亦至難戡平、因此事態之故、滿洲日軍乃不得不擴張其必要合作、對新政府盡保護之責、並預防危及吾國人民生命財産、或引起大規模騷亂之意外事變、今服務滿洲之軍警、生命日處於危險中、此吾人所當深謝者、徵諸他國之歷史、凡遭如滿洲近今發生之政治變動、輒有觖望者與不法份子之活動、即無外界之慫恿、亦不能免、如是則新國之政府機關、必需歲月始能充分安穩、余對滿洲事變之進行、極反對操切從事、欲求該問題之適當解决、時間實爲必要、滿洲近勢、使日軍不得不在北滿剿治中國匪兵、以保護該地日僑、吾人之時時尊重蘇俄在該地之合法權益、與竭力審愼不加侵害、此於日軍作戰時之行動中已明白表示之、且日政府關於進兵北滿、已屢向蘇俄政府保證不外乎保護日僑之生命財産、余覺外間雖有日俄將因滿案以干戈相見之流言、而蘇俄政府必能充分體諒吾人之地位、余又覺當懇請全國以好意審别是非、勿爲謡言所惑、國聯之密切注意上海之發展、此爲君等所知者、當停戰談判暫時頓挫之際、中國曾將此事提出國聯、而引起糾紛、但國聯因見上海談判可保成功、故遂决議藉在上海談判之方法、以消除困難、因於四月三十日召集國聯大會特别會議、通過請上海談判迅速結局之决議案、日代表關於實施國聯會章第十五條以解决中日爭端、曾先提出抗議、故是日對决議案不加投票、國聯調查團今方實地調查、吾人已予以種種可能的便利、使團員得盡其職務、余切望該團對於中國與滿洲現有之實况、能作正確公允之見解、至吾人今日對於各國關係之事件、乃國際的政治的經濟的整理問題、自二月起在日内瓦舉行之軍縮會議、多與該問題有關、此爲討論一般軍縮從來未有之大會議、其會務歷時必久、日本擬堅主所提出之各點、而爲其已定政策之一部分、吾人切望該會議能爲世界之經濟與商業計、告成所期望之結果、總之國際商業途中現已置有重大之障碍、此爲各國希圖保護本國實業所採行往日無與爲比之各種計畫之結果、固不能否認者也、日本曾竭其能力、銷除其對外貿易之障碍、因此乃與萄葡牙締結商約、又與越南締結稅則條約、然世界今日皆受無限之痛苦、其中以不景氣最爲劇烈、許多問題、僅能以國際行動解决之、而吾國對外關係之前途、實含有至大之困難、故全國之宜團結一致、尤當勝前、解脫此種困難、端賴諸君之贊助與合作、余亦自當竭余棉薄、以與諸君共圖之云云、 
　　路透二日東京電　路透電社曾向首相齋藤詢問俄日邦交問題、今日承專函答覆函中否認俄日邦交非常緊張之謡言、但又表示切望蘇俄停止出兵於遠東、而對日置較大之信任、俄之出兵遠東、實爲兩國邦交緊張無稽謡言發生之主要原因、至蘇俄建議締結互不侵犯協約、渠信兩國之締結此約、殊足减弱凱洛格非戰公約之力量、且等於成立特别親交、此恒爲各國之所忌、又稱、蘇俄不能藉口其在中東鐵路之利益、以排拒日本在滿洲之利益、滿洲之門户開放政策、要宜尊重各方已得之利益、而不計其屬於何國、故謂日本應享他國在中東鐵路所有之任何利益、渠殊不以爲然也、函中後又聲明數點、爲（一）希望使日本退出國聯之事勢不致發生、（二）日本與滿洲並未計議關稅聯合或聯盟、（三）承認滿洲國之舉、視該國證明力能自已維持爲定、（四）併吞滿洲、確無此意、日本且不欲非法控制滿洲當局之政策、齋藤定明日在議會宣布外交政策、 
　　路透三日東京電　日首相齋藤子爵在國會宣佈政府行政方針、其演詞要旨、爲銷除國内不安寗之現象及保持生活穩定之必要、首相陳述經濟不景氣、致使農業區域感受嚴重困苦、而都邑亦備感時艱、情形極爲暗淡、謂政府决盡力維持和平與秩序、援助失業人民、恢復農家生計之穩定生活狀况、並减少金融界困難、又謂政治亟宜澄清非黨派之政府、將請兩大政黨予以扶助、但對於兩黨毫無偏倚、新内閣之目的、在剗除國内現有之痼疾、實現要求政治改良者之願望　並博取國人之信任云、 
　　路透三日東京電　今日午後議會開會、陸相荒木對於五月十五日士官生在東京所行之暴案、表示深切之歉忱、並痛詆暗殺行爲之卑鄙、而損及陸軍之威望、故渠特抒誠謝罪云云、閣員對於荒木之言、曾加抨撃、問以因何不引咎辭職、荒木答稱、渠曾再四思維、覺處此擾攘之時局、忠君之道、莫善於留職盡瘁云、 
[德保守派領袖巴本組成新閣]  
　　與希黨約法三章藉維政權 
　　中央黨與保守派裂痕深刻 
　　國會决定解散兩月内改選 
　　外交策不變袪除法人疑懼 
　　國民社二日柏林電　德閣潮倐然而作、倐然而止、頗有兎起　落之觀、總統興登堡與各派領袖會晤後、即於卅一日晚降命巴本組織新閣、 
[新閣閣員宣誓就職]  
　　國民社一日柏林電　巴本新内閣今日下午在總統前宣誓就職、隨開第一次正式閣議、未幾即散、現定明日下午續開閣議、草議新内閣宣言、衆料新閣無意應付國會、在一二日内將下解散命令、新閣員名單如下、 
　　總理巴本·外長紐拉恩男爵、内長蓋爾男爵、國防希賴謙將軍、財長克羅雪克伯爵、司法歸德納博士、農業白朗男爵、交通兼郵務吕平那克男爵、經濟暫兼勞工汪謨博德教授、 
　　按此次閣員全屬保守派、且皆無甚政黨色彩、即總理巴本原屬天主教中央黨、自接受組閣新命後、即正式宣告脫黨、考新總理巴本爲致仕軍官、歐戰前曾服務參議部及駐美大使署陸軍參贊、戰後入政界、隸天主教中央黨、三次當選普魯士議會議員、但常以保守主義與黨中領袖齟齬、故最近改選普議會、未曾候選、今次出組内閣、僅爲解散國會辦理新選舉之過渡作用、並爲對外應付洛桑會議起見、故在現國會内基礎極爲薄弱、 
[决定下令解散國會]  
　　國民社二日柏林電　德新總理巴本已决定避免對付國會難關、於就職之後立即解散國會、按照憲法於六十日内辦理新選舉、此種决議現信係昨夜天主教中央黨一致通過議案、指新内閣爲塡擋内閣、非該黨所能容忍之結果、蓋該議案不僅使該黨將守中立、俾新總理在國會内可得多數之希望化爲烏有、且其措辭亦將益深中央黨與保守派之裂痕、 
　　路透二日柏林電、觀察者稱、如六十日内舉行大選、則國家社會黨領袖希特拉定將繼起組閣、惟據現國防部長稱、新政府之壽命不短、 
[外交沿襲前閣政策]  
　　國民社二日柏林電　德新總理巴本對於新政府之外交方針、今日向國民新聞社駐歐代表有簡略之宣言發表、其言如下、「余受總統興登堡氏之信任受命組閣、興登堡氏爲德國全國人民愛戴之元首、故余亟願假貴社之紹介、向海外各國表示余之熱望、願繼續吾前任所旣定之方針、以與各友邦努力於睦誼之增進、此種企圖决不因德國内部要政紛繁之故而懈怠、亦决不因國際間之危機使德國日受壓迫之故而放棄」云云、巴本氏復稱、彼適於此時受任組閣、將來不幸之可能性正多、德國現方沉浸於經濟危局之中、全國杌隉不安、世界受其波及、故此數星期中必須有大計劃之成立、以爲此後數載行政之遵循、故彼甚願凡與德國表同情人民深相結合、忘却過去之讐恨、以共建設世界永久和平之基礎云、 
　　國民社二日巴黎電　法名人白禮朗在消息報刊載一文、力闢法報對於德新政府將爲法國威脅物之疑懼稱、德新總理巴本並不敵視法國、此於巴氏曾任法德妥協委員會委員一舉可以證明、又謂法國若信德新總理不能在未來國際會議中、代表德國全國發言、亦屬大謬、巴本才智超絕、爲保守派之傑出人才、而保守派今日在德國羽黨繁多云、 
[承認希黨三項要求]  
　　國民社三十一日柏林電　頃聞德新總理巴本已允國家社會黨三項要求、作爲該黨擁護新閣之交換、（一）改選國會、（二）撤消解散該黨挺進隊（即褐衫隊）禁令、（三）取消新聞檢查及示威行動禁令、該黨得此、今後新選舉運動時、在宣傳上可以不受限制、 
　　國民社三日柏林電　德國會社會黨議員今晨集議、一致通過提出不信任政府動議、但國會不日即將解散、此舉不過形式上之表示而已 
[白魯寗氏患心臓病]  
　　國民社三日柏林電　頃悉德前總理白魯寗因患心臓病、醫士禁其遷移、仍居總理官邸、聞白氏神經極衰弱、料因上星期勞思過甚及受刺激所致、 
[鞏固國防當務之急]  
　　路透三日柏林電　新任國防總長施萊 
轍今日告國民軍曰、余將注意鞏固吾國民精神與體力所寄之軍隊、此爲吾人國防所必要之根本、余將盡吾能力、使國民軍能保護德國疆界、與保障國家之安全、其詞咄咄驚人、 
[法新國會成立]  
　　組閣問題在接洽中 
　　國民社一日巴黎電　法國新衆院今日開成立會、推耆碩議員格羅素主席、泰狄歐及舊閣員皆退就議員席、國務員席空無人坐、新政府或於本星期内即可成立、雖赫禮歐在星期五以前、未必能受組閣之命、但信各黨間接洽已有充分進步、赫氏正式受命後、至多在四十八小時内定可發表閣員名單也、 
 
 

Page 10

 
 
[英美提議召集國際經濟會議]  
　　專討論貨幣問題 
　　冀挽救物價低落 
　　洛桑會議後方舉行 
　　我國亦將被邀與會 
　　國民社一日倫敦電　今日英國保守黨領袖邱吉爾聲稱、召集國際經濟會議提議、實爲近若干月間最有希望之一事、在今日之世界比任何事物皆爲重要、蓋此會議乃各大國集合、以討論貨幣問題、以期挽救物價之跌落者也、今可聽任落桑會議考慮賠欵問題、一俟洛桑會議完畢、必須立即舉行此種會議、對於關稅賠欵戰債等一切不問、而從事於最重要之貨幣問題、貨幣問題解决後、則關稅賠欵戰債等問題、他日亦受影響、可冀較易解决、至於白銀問題、當然不摒在會議之外、但渠以爲最偉大之舉、乃在使英美兩國集合其領袖人物、並邀他國一同參加、共商制止物價跌落之策、以復振世界之商務、而免國家於破産、 
　　路透一日倫敦電　聞國際會議之動機、係緣華盛頓某大員最近有提及美國參加是項會議之限制、倫敦方面遂進一步、與美國開始討論、同時參加洛桑會議各國亦均預聞其事、駐英之美法意大使、時與英外部接洽、 
　　國民卅一日華盛頓電　今日美國務院已訓令駐英大使梅隆通知英政府、美國認召集世界經濟會議計劃、對於今日凋疲之經濟、有眞正價值、但國務卿史汀生仍鄭重聲稱、此種國際經濟會議、并不討論戰債賠欵或軍縮等事件、所議將以純粹經濟事件爲限、按英國駐美大使林德賽曾赴國務院詢問、倘召集經濟會議美國將否參加、故國務院今日訓令梅隆答復英廷云、 
　　國民一日倫敦電　頃聞法國赫里歐已通知英外相西門、渠完全贊成英美之經濟會議提議、現料中國日本及南美與歐洲其餘國家、以及歐戰時各中立國、定將一併被邀與會、 
[福田物化白川火葬]  
　　電通一日東京電　日本陸軍大將福田、一日上午因腦溢血逝世、日俄戰爭時、福田祇一少佐、首唱主戰論、謂若與俄國開戰、日本必能制勝、並與伊藤公及山縣元帥密談、故當時日本輿論遂傾向主戰、　　電通社二日東京電　白川大將遺骸於二日下午一時、在青山齋場舉行陸軍葬、公電 
　　岷里拉來電　申報·林主席·汪院長·蔣委員長·胡展堂·孫哲生·蕭佛成·陳伯南·李德鄰·馮煥章諸先生、曁各院部長各級黨部各團體各報館公鑒、二十年擾攘、内戰頻仍、不特政治無改革希望、國家元氣、剥削殆盡、國際地位、日益墮落、東北淪亡、滬淞戰禍、因内爭而召外侮、誠難爲當局曲諒、海内外函電呼籲、力請一致對外、諸公應痛悔過去内爭之誤國殃民、乃外則爲國殉難之碧血未乾、内則赤焰蔓延各地、而嶺南風雲、再起蕭牆、全國内戰、動員在即、數百萬華僑、外受居留苛例束縛、内顧桑梓爲墟、斷不忍坐視祖國大好河山、供少數野心家割據而淪亡、如再破壞和平、煽動内亂、託言正義、甘作禍首、當合各屬華僑、聲罪致討、誓與國人共棄之、海天萬里、急不擇言、倘荷察鑒、無任待命之至、菲律濱華僑國難後援會岷里拉中華商會各途商會同叩世、 
要聞 
[胡漢民詳釋黨治眞義]  
　　　數年來非黨治乃軍治 
　　力斥軍權高於一切之誤 
　　乃論者不察、尚根據此數年來之事實、責其過誤於本黨、則以實行三民主義推進革命之政策爲戰志之本黨、實不能任其咎也、余歷來持論、以爲欲謀救國、必先救黨、此非蔽於黨見、蓋環顧國内、求其有歷史有主義有力量且甚適合於中國足以膺救中國之任者、實非中國國民黨莫屬、此不僅我同志同袍所宜共信、且亦爲事實之所無可爭、至如何救黨、俾本黨能繼續、完成其歷史的使命、其詳非此文可　　、要而言之、則一方面在切實摧破過去個人横行操縱本黨之結習、其破壞本黨罪狀昭著者、則當明正其罪、由黨予以嚴重之懲處、一方面則在切實團結有歷史的主義之同志、以健全黨之組織、嚴整黨之紀律、先實黨之力量、繼續本黨總理孫中山先生之遺志、以與一切反革命之惡勢力奮門、蓋必如是、而後忠實之同志、始得以團結、革命之大業、始得以不墮、而中華民國亦始有生命之可言、或者未能灼然於過去事實之眞　、以爲本黨革命工作之所以失敗、實爲本黨幹部同志未能一致負責之過、然歷史所昭示我人者、軍權旣高於一切、暴力即横施而無忌、所謂幹部之同志、縱欲一致負責、又豈爲情勢之所許、且所謂一致負責者、應指同一主義同一政策同一目的而言、今革命與反革命、界綫旣殊、軍閥與同志、精神更别、是此日之不能一致、正猶本黨過去之不與北洋餘孽相合、如强爲一致、是一致於長亂爲惡、誤國賣國而已、豈忠誠於革命者之可宜爲耶、總合以上所言、余一方面在根據過去事實、闡明五年以來所厲行不改且有加無已者、實爲民國以來相承一貫的軍閥之治、而非所謂黨治、一方面則宜根據本黨數十年來致力革命之史實、體察國内之實際情形、確認必先結集忠實之同志、回復本黨原來之面目、俾本黨得繼續負荷其革命的歷史之使命、以摧破一切反革命之勢力、方能挽救國家之危亡、且以致中國於自由獨立統一建設之域、自今以往、余及一切忠實於三民主義之同志、勢將盡瘁於此、以賡續本黨總理孫中山先生之遺志、切實推進革命之偉業、此志所向、百折不撓、用布概要、亦願同志同袍、所予深切之體認也、（完） 
[鄂省大舉勦匪]  
　　鄂東匪勢猖獗 
　　蔣即來漢督師 
　　漢口通信、鄂省匪勢披猖、久成不可收拾之局、最近鄂中鄂西之賀段、方告稍戢、而鄂東之曠匪、又復跳梁、全省匪勢、彼此呼應、可見一班、爰誌關於勦匪事情如次、 
　　各屬勦匪近况　鄂省赤匪、實力最稱雄厚者、爲賀龍·段德昌·曠繼勛·孔荷寵四股、賀段聯合、據官方宣布、共約三萬餘人、騷擾應城·京山·天門·沔陽·潛江·雲夢·安陸·漢川各縣、京山應城間之皂市及潛江縣城、爲賀匪巢穴所在、實力最充、洪湖刁汊湖、亦爲其逋逃藪、匪區以内、有共産黨黨部·各級蘇維埃政府·農會·工會·醫院·製造廠·紅軍司令部等、擔任該區勦匪部隊、爲徐源泉之四十八師·蕭之楚之四十四師·張振漢之四十一師、均係鄂中勁旅、兩月以來、與匪轉戰於天潛京應之間、交綏數十餘次、最近始將皂市以東地區收復、現正整軍西進、同時川軍入鄂部隊、亦由宜昌出發協勦、已將潛江包圍、據蕭之楚電告、賀龍本人、確在應城縣屬文家塲西之張大灣指揮、五月二十九日、與該師王金鏞于兆龍兩旅、激戰甚烈、我軍肉搏數次、始於三十日、克復文家塲、殘匪西竄等語、張振漢部亦於是日佔領蔣家塲、徐源泉爲澈底肅清該匪、已擬於日内再赴前方督勦、並呈准綏署、每日由航空第四隊、派定飛機協助轟炸、鄂南方面、孔匪曾於月中猛攻崇陽、經謝彬郭汝棟兩師會剿、乃退竄贛屬修水之渣津、刻下尚無反攻企圖、惟鄂東方面、最近又告緊急、傳係曠匪大部、由英山西犯、曠匪盤踞黄安與豫皖邊境、自本年一月間、進擾黄陂失敗後、並未越雷池一步、當局與民衆、亦似淡焉若忘、不復措意、五月初、忽一度竄擾圻春、縣長王道中被擄、黄梅團隊、亦大受損失、經綏署派駐圻水之葛雲龍師馳剿、旋即平靜、詎二十九日、匪衆萬餘人、又竄擾羅田、縣城盛傳失陷、圻水縣屬、亦聞同時發生匪警、至官兵進剿情形、未據官方公布、無從探悉、以意度之、當尚在血戰中也、 
　　蔣即來漢督師　鄂匪猖獗、歷久不能肅清者、以鄂省爲華中樞紐、東連皖境、南接贛湘、西通巴蜀、北依陜豫、崇山峻嶺、昔日所視爲天然省界者、今乃悉爲盜匪躍馬之塲、此剿彼竄、亦是成爲慣例、去年兩年、偏重於湘鄂贛邊境、今歲贛匪竄閩、湘匪亦已息燄、乃又趨重豫皖鄂邊境、其以會師武漢相號召、則又先後一轍、駐鄂軍隊雖有十餘師數獨立旅之衆、效防地遼闊、命令又不能統一、終難收一鼓肅清之惟、最近中央决心剿匪、初任朱培德爲豫鄂皖邊區剿共總司令、令駐節漢口、指揮督剿、旋因朱不就、復任軍事委員會委員長蔣中正、爲豫皖鄂三省剿匪總司令、訓練總監李濟深爲副司令、即日來漢督師、此間綏靖主任何成濬接奉京電後、即借銀行公會會址、佈置行轅、三十日已佈置就緖、三十一日門首已設置崗位、並指定八十八師俞濟時部、擔任警戒、同時綏署職員證章及來賓證章、均宣布作廢、另發新章、以資嚴密、歡迎儀式、將一律從簡、蔣之前站副官三員、三十日晚、已先乘吉和輪抵漢、布置一切、軍委會參軍耿伯釗、亦同輪到達、大抵蔣氏日内即可來漢、蔣抵漢後、將先召集各軍將領來漢、面詢匪情、並開軍事會議、將軍隊重新配備、再行返京、由副司令李濟深來漢坐鎭、指揮一切、 
　　籌措剿匪經費　剿匪經費之籌措、至爲困難、一月以來、募集尚無成數、清鄕會與漢銀團之借欵、又成僵局、近以鄂東匪熾、非從容討論之時、遂由何成濬夏斗寅等、出面與銀界詳商、改由財廳逕向銀團商借、財政廳長沈肇年、五月三十一日午、與各銀行行長、再度接洽、計攤銷剿匪公債二十萬元、由善後會如數付給漢市公債票剿匪借欵六十萬元、指定生成里省有房産作抵、以善後會勸銷公債收欵、爲付息還本基金、計月息一分、自八月份起、每月還本十萬元、限六個月還清、三十一日晚、銀團召開緊急會議、對此完全接收、惟擔保品稍有更改、六月一日會商手續、二日簽字交欵、至於紳富捐、因紳富多持觀望、决由清鄕會派員會同警署派警挨户催繳、並呈綏靖公署、查明新堤等處所收之保商捐、是否報解、並請省府轉飭禁烟委員會、對於各縣禁烟罰欵、掃數解會、以便轉發剿匪各軍、（五月三十一日） 
[皖北股匪情勢]  
　　厲式鼎尚在匪窟 
　　曠股圖奪津浦綫 
　　徐州通信、皖北匪共、經陳調元王均迭次督隊勦撃、迄未肅清、現據津浦警備部息、王均刻率所部在合肥之三十里崗四十里堡集合、待命進勦、十二師曾萬鐘部、開達前方、防堵匪區、第一師則集中安慶、第四師集中蚌埠、軍委會又調駐鄭飛機一隊、分開蚌埠駐馬店、協助陸軍、偵察轟炸豫皖各匪、至匪中情勢、探報共有三軍、計有僞三十五軍曠繼勛部·僞第四軍徐象謙部、此外尚有一軍、均爲三三制、飢民散兵、有參加其中者、僞大本營設在六安　山間之　寳河西岸、遇官來勦、則以宣傳隊置前方、背槍持旗、口頭宣傳、以牢籠意志薄弱之士兵、勦匪各軍、因山勢綿亘、地理不熟、稍覺吃虧、月前第七師因地勢不明被陷之軍官、現大多出險、惟副師長厲式鼎、尚在匪窟、待遇尚優、至於圖擾津浦綫之匪、查係裴四等股、經十二師馬旅沿綫防備、復由騎兵十一旅長蔣侃如、會同騎兵十二旅孫寳瑜部、於五月杪在羅港上下洪一帶、將之撃潰、津浦路綫、刻極安謐、聞股匪係用東征軍名義、以曠繼勛任僞總指揮、目標在奪取津浦路綫、現旣被撃西潰、三省如積極兜勦、庶幾可期肅清也、（六月一日） 
[蚌埠警備會議]  
　　徐庭瑶决計整理各軍 
　　蚌埠通訊、第四師師長兼蚌埠警備司令徐庭瑶、爲整理各軍起見、於三十日下午二時、召集駐蚌各部隊主任官所部各旅旅長直屬部隊官長師部 
 
 

Page 11

 
 
接要聞 
　　各處處長水陸公安局長、在警備司令部開警備會議、到二十餘人、由徐主席、先報告開會意義、略謂前日奉軍事委員會蔣委員長電令、任庭瑶爲蚌埠警備司令　庭瑶由京來蚌時、曾奉委員長面諭、謂蚌埠駐軍不相統率、地方秩序、甚形凌亂、至防地後應即着手整理、近見本埠散勇游民、到處皆是、實有整理之必要故今特召集會議、與諸位討論整理方法云云、報告畢、開始討論、議决事項如次、（一）駐蚌軍警機關、每十日須在警備司令部會報一次、决定於每月一日十一日二十一日下午二時、爲開會時期、（二）關於警備勤務巡查及彈壓兩項、仍由軍警督察處擔任、密查一項、除督察處原有密查外、另由警備司令部再派密查若干員、協助辦理、盤查一項、仍由水陸公安局協同督察處擔任、偵緝一項、除公安局原有偵緝人員外、另由警備司令部選派官兵擔任、（三）車站檢查、暫仍照舊、但穿軍衣而無符號者、不准下車入境、（四）醫院傷兵、亟宜取締、由警備司令部派人到院檢查没收武器、如小刀手槍手溜彈等、嗣後再設法禁止隨時外出、務使市面無傷兵滋鬧、（五）軍警督察處副處長、由第四師軍法處長兼任、（六）水陸公安局及督察處每日須塡日報表一份、呈報警備司令部、（七）關於違禁事項、由公安局處理、關於破獲軍火及拿獲擾亂治安人犯、須解送警備司令部辦理、（八）各局處破獲販賣海洛英及嗎啡等毒品、須將毒品没收封存、以便定期會同各機關監視焚毁、人犯送警備司令部辦理、（九）巡查隊應携帶戒尺、如查有士兵在街市閙事、情節較輕者、應即當塲處罰、以示懲戒、情節重大者、送本部法辦、（十）本埠所有游勇浪民、須一律驅逐出境、（十一）警備區域内、嚴禁招兵、以免紛擾、由軍警督察處執行之、（十二）口令統由警備司令部頒發、（十三）本埠駐軍複雜、各軍官長、均宜自重、以資表率、而士兵外出、尤須减少、如外出人數至五人以上者、須由官長領率、以免滋事、（十四）夜間八時後、士兵即不准外出、如有外出者、即行拘押、須至次日始准由該部隊長官領回處罰至因公外出持有外出證者、則不在此限、（十五）嗣後關於一切警備事宜、司令因公離蚌時應與本部盛參謀長接洽、（十六）所有小販、一律由公安局製發憑證、以資識别、（十七）五家連環保、應由公安局籌備實行、（十八）娼寮妓館由公安局負責檢查、議畢至四時散會、（三十一日） 
地方通信 
[松江]  
　　拒匪趁船慘遭撃斃　楓涇石徑衖地方、昨（二日）夜有商船一艘經過、岸上有匪徒三名、均携手槍、迫令趁船、該商船見勢不佳、不允所請、攖匪之怒、鳴槍三響、將該船夫婦、先後撃斃、男屍跌落河中、飄流不知何往、女屍斃於船上、匪等揚長逃去、該鎭第一公安分局、偵悉該船夫婦、慘遭斯厄、即呈報法院檢察處、派員赴鄕檢騐緝兇、 
　　省令房租不准蠲免　自滬戰爆發、省庫收數不繼、爰通令各縣征收房租兩個月、解省應用、本縣奉令遵辦、第一個月徵收完竣、而民衆以戰後社會經濟困難、紛請轉呈省廳蠲免第二個月之房租、以蘇民困、本縣縣商會·一區公所·曁各界人士、均有電省陳情、兹縣政府已奉省廳指令、略謂上海爲戰事區域、有特殊情形、該縣詎離戰區較遠、青浦無免征情事、未便援以爲請、且停戰問題、業已解决、省庫支絀、需欵孔殷、仰將已征三月份房租、刻日如數解交江蘇銀行掣據呈騐、不得挪作任何别用、一面將其餘三四月份房租、從速征收、繼續報解、所請蠲免第二個月租一節、應毋庸議、 
　　省教費處招標牙稅　本省牙稅、現經省教育經費委員會决議、招商投標承辦、仿照江蘇烟酒局辦法、定本月十五十六十七三日、在南京中正路廳後街四號江蘇教育經費管理處分處投標、已將布告發由財政局張貼、本縣底額、定爲一萬三千元、投標前一日、應繳保證金照底額二十分之一、中標後、限三日内繳足保證金、照標額十分之二、聞逐鹿者、僉以標額過高、均抱消極態度、 
[常熟]  
　　章家涇匪警重傷三人　本邑元和區新莊鎭東毛家塲地方、本月一日夜、突到大帮匪徒百餘人、均持步槍等利器、即在該鎭市梢派放步哨、然後逐户搜刦、無一倖免、刦後又至常錫交界處之甘露章家涇洗刦、事爲附近蕩口公安局聞訊趕往、匪竟排開陣勢、與警抗拒、一時槍聲密如聯珠、激戰達三十分鐘有餘結果警以衆寡不敵、重傷三人、一面報告鄰境黄泥橋警所、急派援救該警所當即轉報總局、尹局長據報後、即呈縣府撥警士三十名、省保安隊一排及警察大隊等、即日由無錫班輪拖帶下鄕、同時駐軍亦派出一部士兵協助會剿、聞該匪已四散逃竄、一部分亦被繳械、至一切詳情　現尚未悉、容俟續報、 
[嘉定]  
　　汽車輪船恢復交通　嘉定自收復以後、地方狀况、漸見恢復、交通方面、滬嘉汽車、於上月二十四日起、每日開滬五次、其時間爲上午七時·九時·十一時、下午一時·三時、嘉翔輪船自六月一日起、依照京滬路上下行例車時刻、改訂與火車啣接、時刻如下、嘉定至南翔、上午五點四十分、八點二十分、十點十分、下午二點四十分、南翔至嘉定、上午六點三十分·七點五十分、十二點二十分、下午五點、 
[無錫]  
　　搶米越貨層見迭出　縣屬第七區（懷上市）去年被災極重、現值春荒、貧民飢不得食、故迭經發生搶米刦案、上月二十七八兩日間、已發生三案、詎前昨兩日、該區曁第十十一兩區、又有多起、兹分誌如下、（一）第十區梅村附近之南俞巷·大俞巷·陳家巷·毘連一處、前日下午有鄕民數百人各持木棍米袋、蜂擁而至、先就稍富之家、肆行搶米、繼至普通各户、三巷住户、共三十餘家、幾無一倖免、共被刦去白米一百餘石、以俞任泉損失最多、且被毆傷、（二）第七區周巷上錢小善家、前晚被匪十餘人、刦去白米二十餘石、現洋百餘元、銅元四百千、（三）該區雙涇橋陳儀寳家、於前晚被貧民徐阿培等十餘人、搶去白米數石、（四）十一區汶上鄕何金元何巧二兩家、被匪三人連刦、被刦金銀首飾衣服等、損失甚重、（五）龍山梢附近、有丁姓醫生、被匪刧去金錶一只、 
　　老和尚被綁匪撕票　縣屬第九區（北上鄕）四三六圖、有嵩山寺一所、主持僧正悉、年三十餘歳、於上月三十日夜間十一時許、突來匪徒十餘人、明火執杖、蜂擁而入、將該寺大小僧人十餘執住、嚇禁聲張、大肆搶掠、臨行時並將主持僧正悉綁去、事後檢點計失去東廊下大石頭一條、其餘損失、一時尚無從調查、昨（卅一）日下午四時、由該寺副主持月光、來城報告縣公安局、請求營救肉票、並嚴緝贓盜、華局長據報後、即命偵緝隊下鄕查勘、詎警士正出發間、忽又據該鄕鄕民投局報稱、被綁之老和尚正悉、已在西山脚前方池河中發現屍體、身首異處、血肉糢糊、現華局長已飭警嚴緝兇犯、務獲歸案法辦、 
　　各鄕繭行相繼開秤　吾邑本届春繭慘淡萬狀、繭行之報開者、寥寥無幾迄至昨日止共有北橋恒源、洛社源泰昌張繆舍恒和德、陸典橋恒昌安鎭彚源北長街餘昌棉花巷周福昌、五洞橋江洽盛、堰橋公餘、李房橋恒昌裕張村合興、洛社和興、大徐巷徐興昌惠巷惠民石幢杜永唐等十五家、及南鄕某某等數家、各路定於今日（一日）正式開秤、而第區姑亭廟眞昌繭行已於昨、（卅一）日先行開秤收貨看高繭價三十三元、且無現欵、概發繭行聯票、須遲延三日、方能憑票領欵但鄕人以繭價過賤均不願售賣紛紛携回自行焙烘、或用舊式木車自繅本邑縣建設局、以繭行旣已開秤、例應抽徵捐稅昨特依照往年常例、函請繭業同業公會、代爲徵收單灶每乘營業稅一元、並每行帶徵建設特捐一元、一面並由縣府出示布告嚴禁地痞土棍、掗賣滋擾、及無帖私收、 
[鎭江]  
　　各縣春振分别散放　江蘇各縣春振、本已絕望、經成專員翊青在滬向國府水災救濟會一再請命、始行舉辦、計得振者十六縣共二十八萬二千元、各縣放振主任除寳應泰縣尚未出發、其餘均已於昨分别前往各縣工作、兹將各縣所得欵數探錄於後高郵二萬五千元、興化二萬五千元、江都二萬三千元鹽城二萬元、阜寗二萬元、泰縣二萬元寳應二萬元、淮安一萬五千元淮隂泗陽一萬五千元、銅山一萬二千元、蕭縣一萬二千元、邳縣一萬五千元、宿遷一萬五千元、漣水一萬元、東台二萬元、 
[高郵]  
　　鄕長詐財釀成命案　本縣第七區六總十里農民孫殿朝、前日不知何故、被該鄕竺鄕長敲詐未遂竺即令鄕丁將孫殿朝夫婦看押、孫遂憤而自盡、現孫妻已來城、報請縣府法辦、 
　　少女受辱服毒自盡　縣屬第七區永安鎭開設花蓆之管永富、生有二女、長女業已出嫁、次女乳名小德子芳齡二九、頗爲賢淑、尚待字閨中、前日在該店門前洗襪、其時有該鎭孫鎭長之次媳張氏經過、忽向小德子云、你洗的洋襪、是我丈夫送給你的、小德子聞言、大爲憤怒、雙方互相口角、迨至晚間、小德子忽尋得砒霜一包、暗中服下、即對伊之父母哭訴前情、當經延醫救治、無奈毒已深入肺腑片刻即香消玉殞現女之父母、已向孫姓交涉、不知若何解决、　　工人調戲婦女之風波　城南二十里舖西堤工務辦事處職員、與該地黄姓婦發搗曖昧、前日修堤工人忽向黄姓婦調戲、爲辦事處職員瞥見、即將該工人吊打、衆工人大憤、一致罷工齊向辦事處交涉、有數工人因擁擠跌落水中溺斃各工人又遷怒於黄姓婦、遂至黄家生毁一空、此事不知若何解决、 
[杭州]  
　　劉夢瑩案許陶上訴、轟動一時之劉夢瑩慘案、杭縣地方法院於五月二十日判决、陶思瑾處無期徒刑、許欽文處有期徒刑一年、已誌本報、現許陶均不服原判、許已於今日（一日）向高等法院上訴、陶亦於今日由選任律師李寳森汪紹功擬具上訴狀定今日（二日）向高法院上訴 
　　杭州市長再度辭職　杭州市長趙志游於二十年七月抵任後、將及一載、本年三月間、因金融停滯、經濟困難、曾一度辭職、經省府竭力慰留始打消辭意、兹聞趙氏以施政常受阻礙、感覺困難、已於六月一日二次具呈省府、請予轉呈中央准予辭職、 
[湖州]  
　　匪徒連刧兩村　村距新市小南栅十里許之水北村地方、於上月二十九日深夜、突來匪徒四五十人、手持木壳槍與白郎林手槍等、蜂擁至該村村長沈福昌家、撞門而入、翻箱倒篋、任意搜查、共計被刧去細絲十四車、白米十餘石、并現洋衣飾等價值甚鉅、嗣該盜匪又至陳家圩連刧六家、其中陳阿生損失最鉅、被刧去細絲二十二車、餘五家損失亦不少、 
[平湖]  
　　漁舟遭盜覆溺八人　乍浦外海勒魚船一批約二十餘艘、於前日預備進口時、忽來海盜鳴槍圍刦、其十五艘、揚帆四散、餘被搜刦、臨去時、又　取勒魚四千餘條、又另一艘、遭風覆没、船户八人、一齊落海、無一生還、 
　　江北小孩貪小喪命　北寺内新民戲院附近有電燈皮綫時久皮爛、已經漏電、昨有江北十四歲小孩蕭慶元乘晚上人靜、前去抽取、頓時觸電指黑肉搐、旁人紛救無效、比德濟醫院醫生應召趕至、已心房停跳魂游地府矣、 
教育消息要聞 
[六六教師節自動紀念]  
　　不必由教部規定通令施行 
　　教育部前據李步青等（李曾任前北京教育部視學）呈請規定六月六日爲教師範紀念日、並通令全國一致舉行慶祝、嗣又據京市社會局呈據昇平橋小學校長王芝湘等、請定教師節、並列入學校歷等情、教部昨已分别批令、探錄於下、（一）批示李步青等呈悉、查學校教師如自動擇定年中某日作紀念日、以便各地教師、於是日聚會紀念、並引起國人對於教育事業之重視、用意至善、自屬可行、惟由本部定期通令全國舉行慶祝一節、未便照准、（二指令京市社會局、查學校教師如自動擇定年中某日作紀念、自屬可行、惟列入學校歷一節、未便照准、仰即知照、並轉飭知照、 
[平市中小學代表到京向教部索薪]  
　　中央積欠北平市立中小學協欵、已十一個月、計五十五萬元、教職員之生活無法維持、特推代表李梓材閻立庭崔鷲峯李蓮青四人、於五月三十一日到就、一日赴教育部見朱部長堅索積欠、由該部普通司長顧樹森秘書許炳堃先後接見、允將請求各點轉達部次長、部次長已允極力向財政部交涉、儘先撥發、該代表等二日仍須赴部面見朱部長、俟得確切可靠之答復後始能回平、更據該代表等向記者表示如果此次到京索欠、不得圓滿之結果、則平市中小學教職員因生活無所保障、不日即將一致罷教、代表等亦誓不回平本埠 
[市教局舉行未立案私高中升學預試]  
　　報名　即日起二十日止 
　　考試　二十七日上午起 
　　上海市教育局爲舉行未立案私立高中畢業生升學預試布告云、案奉教育部虞日代電、以私立學校立案期限截止在即、所有未立案私立高中及同等學校畢業生、應於本年暑假開始時再舉行升學預試一次、嗣後不再舉行、令即籌備辦理等因、奉此除本局擬訂之升學預試章程、業經呈准教育部備案外、兹定於即日起至六月二十日止爲報名日期、并規定二十七日上午八時在西門黄家闕路市立務本女子中學舉行考試一天、所有未立案私立高中畢業生及未立案私立高中畢業考入專科以上學校之新生、仰各携帶畢業證書曁最近四寸半身相片二張、及報名費一元、迅即來局報名應試、毋得自誤云云、 
[古廟敲鐘錄（十二）不除庭草齋夫]  
　　十四 
　　春生哥，宋老太和我約好第二天早晨一同進城去請先生。我怕當天晚上或者不能回來，便把敲鐘的事付托給小和尚，並細細的教了他一番。我們吃過早飯就動身。宋老太太是時常到城裏去過的。春生哥雖然也挑過柴火進城賣，但是柴一賣了就回來，對於城裏的風光他實在嘗得很少。我呢，一個十足的鄕下老。我進城好比是上學，宋老太便是我的老師。我的脚步一踏進城，就覺得樣樣東西與鄕下不同。我一路走，一路問，宋老太也津津有味的回答我，我是多麽的幸福啊！ 
　　我們進了城門，走不得多少路，便見一個漆黑的大東西比馬還快的衝來，把我們前面的一隻老牛，駭得亂跳。宋老太說，汽車來了，留心些。老實說我也像那條老牛一般，吃了一大驚，忙著向路邊退，只見牠一陣風過去，灰塵撲得我滿臉，不是我眼睛夾得快，若把灰塵弄到眼睛裏去如何得了。奇怪丨牙床怎麽齊察起來？灰塵到我嘴裏去白相了。原來這路呌做馬路，不是人走的。我就是這樣一路吃灰吃的去，嘴裏哼出了幾句話： 
　　大老倌兒坐汽車。 
　　小老倌兒坐洋車。 
　　没得車坐的吃灰。 
　　春生哥，宋老太聽了都大笑而特笑。當我們走進一條小街的時候，看見一位大姑娘在前面走著。這姑娘奇怪！她没有梳頭也不拖辮子。有點像尼姑，但是尼姑是剃得光光的，這姑娘的頭髮却比尼姑養得長。宋老太說：「這是城裏最時髦的女學生。你們看她脚上的皮鞋，和從前假小脚一樣，這呌做高跟皮鞋。不多時，我們趕上了這位女郎，迎面來了一個頑皮的孩子，對著她嘻皮笑臉的唱道： 
　　二道毛， 
　　笑嘻嘻， 
　　三言兩語成夫妻。 
　　宋老太說：「唱得一點也不錯。」我問，「二道毛怎麽講？」她說：「從前女　」孩子總要剪一回頭髮，使牠容易長得好些。這些女學生是剪第二回了，所以呌做二道毛。我想是這樣講，不曉得錯不錯？」 
[中小學畢業生會考學科包括修習全部]  
　　不得以最後一學期教材爲限 
　　丨滬市教局定七月下旬舉行會考丨 
　　丨蘇省本學期不舉行丨浙省尚未决定 
　　教部解釋之通令 
　　教育部以中小學會考學科内容應包括各該階段間所修習全部、恐有所誤會、特通令各省市教育廳局解釋云、查中小學學生畢業會考暫行規程、業經本部訂定公布、並通令各省市區教育廳局遵照辦理各在案、該項規程第四條各項會考之學科内容、應包括各該階段間所修習之全部教材、不得以最後一學期教材爲限、庶一階段間所修習者、在全部結束時、藉以貫串連絡了解、嗣後進修應用、均益便利、爲此令仰知照、并轉飭所屬一體遵照、此令、 
　　本市籌備舉行 
　　丨小學七月廿日起丨 
　　丨中學二十七日起丨 
　　上海市教育局奉教育部頒發中小校畢業會考規程、令飭遵照舉行、本市雖甫經戰禍、但會考係整齊學生程度、增進教學效率、市教育局决定遵照部令、本學期舉辦中小學畢業會考、以各校開學日期有較遲者、故小學功課定七月十五日結束、二十日起舉行會考、中學功課七月二十日結束、二十五日起舉行會考、考試日期、約有二三日、但尚未决定、會考完畢、各校延期開學者、仍須照規定補課、現市教育局正着手籌備、詳細辦法、一俟訂定、即行公佈云、 
　　蘇省本學期不舉行 
　　丨延至下學期丨 
　　本報記者昨晤江蘇教育廳長周佛海、據云、蘇省對於中小學畢業生會考、本學期因時間侷促、暫不舉行、須延至下學期、 
　　浙省尚未决定 
　　浙省教育廳、對於中小學畢業生會考問題、正在研究、本學期舉行與否、尚未决定、 
[市教局發放五月份維持費]  
　　上海市教育局、爲發放所屬市立各機關五月份維持費、昨發出通告云、本局定於六月六日起至九日止每日上午八時至十二時下午一時至三時半、發放本局所屬市立各機關五月份維持費、各該機關届期來局、領費時應注意下列各點、（一）各校應在規定日期内具領、過期不補發、（二）本年度各項臨時費、儘六月内結束、并將支出計算書編造送核、（三）附開各校未得該校開學上課情形呈局、應速呈報、否則不得領費、合行通告週知、附開各校名單、計開、江境·明倫·巽與·厚嘉·諸安·龍華·陳渡·王樓·日新·艾鎭·永年·塘畔·拱北·效范·問道·高行·培英·勤益·印村·竟成·　兜·鎭東·石泉、 
[市立圖書館開放]  
　　民衆教育館園景亦任人游覽 
　　本市文廟路文廟内市立民衆教育館曁市立圖書館、本定今春開幕、適值暴日侵滬、本市市政府以市庫支絀、厲行裁員减政、兩館亦無形停頓、現市教育局爲適應市民需求、特令兩館於六月一日起暫行開放、惟市民衆教育館因職員過少、且因一部份房屋受戰事影響、尚未修理完竣、特將園景部份先行開放、以供游覽、聞於昨日兩館開放時　前往游覽及閱書者、異常踴躍、 
[蘇教廳長視察上中]  
　　本埠省立上海中學、因江蘇教育廳廳長周佛海氏來滬、特於六月二日、請其蒞校視察並演講、先至該校實小視察、繼至高初中部視察、並在初中部大禮堂演講、出席全體教職員及學生八百五十餘人、該校鄭校長致詞後、周廳長對於學生救國運動發揮頗詳、並勗諸生以「讀書」「守紀律」兩端、末又奬勉該校甚多、而對於該校遷校計劃、尤爲贊助、聞是日除周廳長演講外、並有初中學生唐敦瑩程麗英、因前獲中校演說比賽第一第二、當衆演說、以供同學之觀摩、 
體育 
[今日下午四時公開雙打開賽]  
　　共有五組交鋒 
　　在中華網球場 
　　中華網球會公開雙打錦標賽、於今日下午四時舉行初賽　計有五組、同時分場交鋒、届時爭雄圖覇、大有可觀也、各組秩序列左、 
　　（一）張箕曾茅於恭　對　林樂民韓肇祖 
　　（二）楊　平陳傳璋　對　毛鴻貴梁冠英　 
　　（三）沈美鎭陳國珵　對　陳福愉沈永年 
　　（四）屠開元凌憲揚　對　汪民祝張祖望 
　　（五）王元昭陳梵郎　對　陳憲章陳敏 
　　（附告）（一）天時隂雨不定、場地之適用與否、希各賽員於比賽三小時前打電話向協進會詢問、（八二三八七）（二）如因天前、則比賽改期、至順延日與行、 
[今日足球賽青華戰回力西人隊]  
　　下午四時在足球場 
　　明日青華對青年隊 
　　今日下午四時、青華足球隊與回力西人隊作戰於中華足球場、查回力隊係本埠亞爾培路回力球球員所組織、隊長亞而培地、據云曾參加世界足球比賽、技術高超、其他隊員、皆爲本埠西人足球會各組中之健將、該隊實力勁强、殊不容忽視、然青華隊亦屬後起之秀　隊員雖爲商界中人、對於足球運動頗感興趣、届時兩隊相遇、競爭必烈、青華名單如下、 
　　青華隊　 
　　徐宸樞　姚振綱　左永耀 
　　陳效平　蔣尚英　上吳鑫祥　下張志芳 
　　黄國榮　符質彬　張景賢　曹秋亭　葉景銘 
　　明日星期日下午三時、青華與青年隊比賽、仍在中華足球場、 
[濟南省體育塲春季球賽各錦標揭曉]  
　　濟南二日電、省體育場主辦冬季春季球賽、選拔冠隊、揭曉得錦標者、女排網壘球均女師籃珠齊大、男高級排網棒球均齊大、足球精誠、籃球一師、初級網球齊中、足球東魯、棒球一師、籃球正誼、排球五日晨揭曉、即午體育場發奬、 
[台杯北美帶决賽美國全勝澳大利亞]  
　　將舉行南北美帶際决賽 
　　美國費城二十八日電、台杯北美帶决賽、美國淘汰澳洲、美勝二單打、今日又勝雙打、已成三比零、愛律生與范令勝克勞福與霍潑曼、六比０、六比四、五比七、七比五、 
　　美國費城三十日電　美澳台杯决賽之最後二單打、全爲美勝、希爾士六比四、七比五、四比六三比六、六比二勝克勞福、梵恩斯六比二、九比十一、六比四、六比四勝霍潑曼、 
[中西運動健將見高低今日六團體田徑運動大會]  
　　下午一時半起在中華田徑場 
　　奪標希望中青與麥令斯最高 
　　中青年會·西青年會·海青年會·美童公學、美軍麥令斯、及美陸軍第三十一步兵隊之六團體運動會、定今日下午一時半起、在勞神父路中華田徑塲决奪錦標、六隊之中、健將如雲、且各準備已久、將不知誰勝誰負也、 
　　六隊代表 
　　（一）中青　凌希陶　（二）麥令　桑特 
　　（三）海青　海姆林　（四）　西青　勃拉德 
　　（五）美公　史比爾　（六）卅一隊　列琴斯 
　　大會職員 
　　總裁判凱治少校、發令勃拉德、總點裁判長麥克納根、徑賽裁判長許洛勃、裁判錢一勤周家騏等、田賽裁判長福斯德、裁判陳富章等、檢察長史比爾、 
　　運動秩序 
　　徑賽 
　　（一）百米預賽（三組）　（二）高欄預賽（二組） 
　　（三）千六百米决賽　（四）百米决賽 
　　（五）高欄决賽　（六）四百米决賽 
　　（七）二百米預賽（三組）　（八）二百米低欄預賽（二組） 
　　（九）八百米决賽　（十）二百米决賽 
　　（十一）低欄决賽　（十二）異程接力（第一人二百米，第二人四百米、第三人八百米、第四人二百米、） 
　　田賽 
　　（一）鉛球　（二）三級跳遠 
　　（三）鐵餅　（四）跳遠 
　　（五）標槍　（六）跳高 
　　（七）撑竿跳高 
　　中青選手 
　　六一王季淮　六二郝春德　六三楊開祚 
　　六四蕭開華　六五陶英傑　六六朱少華 
　　六七董家爕　六八曹裕　六九張廷勛 
　　七０何德寳　七一蘇祖卿　七二王健吾 
　　七三夏憲譔　七四周斌　七五陳寳球 
　　七六林權波　七七胡銘新　七八朱孟常 
　　七九陸亞雄　八０林熹　一二一孫惠培 
　　一二二劉家瑀　一二三吳錦祺　一二四倪孝本 
　　一二五農彼得　一二六王正林　一二七朱文斌 
　　一二八顧或　一二九李琳 
　　參加項目 
　　百米　王季淮　郝春德　楊開祚 
　　二百米　郝春德　陳寳球　張廷勛　 
　　四百米　蘇祖卿　陶英傑　王健吾 
　　八百米　夏憲譔　周斌　林權波 
　　千六百　朱文華　董家爕　王正林 
　　高欄　蕭鼎華　陶英傑　曹裕 
　　低欄　朱文斌　孫思培　董兆斌 
　　異程接力　郝春德　陳寳球　蘇祖卿　夏憲譔 
　　王季淮 
　　鐵球　陳寳球　吳銘新　朱孟常 
　　鐵餅　陳寳球　王季淮　林熹 
　　鐵槍　王季淮　劉家瑀　赤春德 
　　跳高　吳錦祺　顧　 
　　跳遠　郝春德　孫惠培　陸亞雄 
　　三級跳　蕭鼎華　陸亞雄　農彼得 
　　撑竿跳　曹裕　吳景祺　倪孝本 
　　計分方法 
　　錦標以各項合併得分最多者得之、不分田徑、每項取四名、分數取五三二一制、接力加倍、 
　　錦標形勢 
　　此次錦標、中青必須在凶猛之敵人中努力奮鬥、麥令猛將如雲、奪標最具决心、非特湯史雷有穩取三項短跑之把握、田賽中亦人才濟濟、故爲中青最大之敵手、三十一陸軍實力諒亦不小、其餘三者、希望較弱也、 
　　中青通告 
　　中青通告隊員於今晨十時聚集該會體育部開會、及發號碼制服、十一時會餐、於一時離青年會、直赴田徑塲、若隊員中有不及到會、及會餐者、請於比賽前一刻鐘、趕赴田徑塲、領號碼制服、及攝影云、 
　　各隊號碼 
　　六隊選手號數、現已正式編定、（一）麥令自一號至二五號、（二）三十一聯隊自二六至五十號、（三）西青自五一至六十、（四）中青自六一至八十號、一二一至一二八號、（五）海青自八一至一百號、（六）美公自一０一至一二０號、 
　　風雨無阻 
　　今日大會、無論風雨、俱照常舉行、 
　　不收門票 
　　大會不收門票、爲提倡起見、無論何人、均得進塲參觀、秩序由美軍及美公意軍維持、 
 
 

Page 12

 
 
商業新聞 
[金融標金市態徬徨]  
　　七兩零曲折　昨三日標金狀態似萎、惟複雜之勢、統日有七兩零曲折、終則趨平　同業意志徬徨、出納靡常、並無多量、自早市即跌、銀市雖降、不爲所動、洵以美國將有廢除金本位之議、又有大批現金運法等訊、故影響及之、當已跌進七百二十兩、往後空方補進、更以外匯尚平、遂見佳况、復後盤旋於七百二十兩前後、迨下午甚覺平庸、僅計一二兩上落、最後站在七百二十兩光景、今將一日間詳况紀后　 
　　清晨低後漸回　早間七月份開盤 
　　尚平、爲七百二十兩零五錢、大條銀迭升多日之反向、而跌八分之一至十六分之三、銀價跌八分之三、無奈脚地不佳、收市後有人買進　尚有加大十六分之一、則有賣户等云、且有種種不利金市消息傳來、致價未能樂觀、旋以元亨源茂順利萬興等均爭先脫售、乃價一瀉四兩、卒爲十六兩半、未幾時恒餘福餘同春裕和志豐永並投機商等上塲買進、立轉上峰、計提增六兩有餘、且以七月英金麥行吸去一八０六二五、故爲二十三兩、時由協興永丙興元茂永等脫售、即遜四兩、九點半時爲十八兩八錢、匯豐掛價勿更、内部似堅、華比吸九月英金一八一二五、麥行售予運通九月美金三十一元三七五、尤以福餘恒餘源茂鴻康永等均購、空方亦補、市况頓呈佳象、扶摇直上、九點五十餘分達二十三兩八錢、入後志豐永大德成丙興源泰福泰亨義豐永等均來售出、又以九月美金可結三十一元半、乃價一落四五兩、益豐亦出、十點二十分爲十八兩八錢、惟盤頭不過一兩零、旋後大連帮及物品套頭買進、荷囒吸七月美金三十元九三七五、故十一點一刻爲二十一兩半、時由元成永丙興等賣出、並傳銀價會議美國擬將加入、故市面一挫、退爲十八兩半、後以散户買進、旋由十九兩七錢收市、揭價計爲七百九十兩、撳七十兩、 
　　午後入平凡局面　後市開盤十九兩二錢、繼由十九兩八錢至十九兩、大連帮出入紛異、恒餘則出、至二點半後志豐永丙興等亦來脫手、且匯市平平、上海出九月三十一元半、安達出七月一元、故價趨疲、三點半爲十七兩三錢、以後義豐永恒餘永豐益豐等皆有買進、兼因華比吸九月美金半元、上海吸八月英金一二五、以致金價一哄二兩餘、惟一小時間不過一兩之上落、迨四點三十分收市爲二十兩二錢、較前日略降三錢、按一日間最大二十三兩八錢、最小十六兩半、計有七兩三錢廻旋、揭價計撳七十兩、登賬補水同計二十兩赤條計加十兩二五、 
　　出納紛紜數量不大檯面上交易統計、福餘·恒餘·志豐永·鴻康永·萬興均進、投機商亦進大德成·同泰昌·元茂永·源茂等出入紛異、義豐永·順利·丙興·福泰亨·源泰·元春·元亨·益豐·恒興元均出、裕和進多出少、匯票套頭乍出乍進、下午福餘·義豐永·大德成均進、順利·萬興·源泰·福泰亨·鴻康永等出納甚忙、恒餘·福興永·丙興均出、大連帮共出九百餘條、共進八百餘條、廣帮稍進、 
[外滙微露鬆象]  
　　昨日銀市反動趨跌、而滙兌復升、惟滙豐掛牌僅印度及德匯各減二五、法郎長一元、英美港等未動、殆内盤亦無過於軒輊、趨勢微鬆、迨結果與前日比較、計英美印滙各長零六二五、至於金市、成盤旋之局、惟國外消息不佳、幸買方不怠、故能站住也、而照美金結價僅撳七十兩、各號交易、計英金無幾、不過三四萬鎊、稍有抛出、而美金成交六七十萬元、出納各殊、不若上日之活潑、美銀公司及印商洋行等有所結進、人心尚平云、 
　　英滙　内盤終日僅以零六二五差次、早市賣價一先令八辦士至一二五、買價零六二五至一八七五、麥價進七月零六二五、華比進九月一二五、午收平平、下午上海進八月一二五、收市賣價仍爲八辦士至一二五、買價遞加零六二五云、 
　　美匯　内盤始終僅以二五上落、掉期各月份相去二五、自早開本月賣價三十元六八七五、七月九三七五、八月三十一元一八七五、九月四三七五、買價八一二五至三十一元五六二五、美豐售與沙遜及美銀公司七月份三十一元、住友出三十元八七五、上海華比出九月三十一元四三七五、麥行運通互做三七五、麥行進四三七五、上海興業出半元、美豐荷蘭互做七月九三七五、午收平和、下午華比和豐互做六月三十元七五、三井出七五、上海出九月半元、安達出七月一元、華比進九月半元、中法進十月三十一元六八七五、收市賣價本月三十元七五、七月三十一元、八月一元二五、九月半元、買價三十元八七五至三十一元六二五、又掛牌一元、合銀三兩二錢九分二一八云、 
[大條近平遠長]  
　　國民社三日倫敦電、大條近期不動、仍爲十六便士八一二五、遠期回長十六分之一、爲十六便士八七五、又倫敦對紐約匯開三元六角九分五、 
[洋厘低昻靡定]  
　　昨日早市厘價依然與前午同價、爲六錢九分七厘、而亦爲歷來創見之新低價、午市回昻半厘、爲六錢九分七厘半、銀拆兩市仍復開做二分、劃頭加水、始終無市、一律白劃、雖中途有二三分市面、旋即消滅、做出匯劃票欵、早市三十七萬、午市七十八萬五千、鈔票二萬、支票無交易、銀行買賣、早市四十萬午市五十萬、各銀行洋户往來收解一百二十餘萬、拆借洋欵一百六十餘萬、銀欵收解計票欵華商收解二百三四十萬、外商收解一百五六十萬、滙兌收解一百餘萬、貨欵收解二百餘萬、各種什欵收解三百餘萬、電滙欵及關稅欵各五十餘萬、押滙欵一百餘萬、進倉四十萬、出倉五十萬、錢莊銀公單收解二千三百餘萬、洋公單收解五百十餘萬、洋劃頭欵一百四十餘萬、銀劃頭欵三百七八十萬、小錢莊買賣四五十萬、輔幣江南小洋、早市祇開六錢、午市略覺加昻一厘、計爲六錢零一厘、交易早市三千角、午市四千角、廣東小洋早市五錢九分二厘二毫半、午市五錢九分二厘半、銅元突縮三千五百文、爲四百二十一千文、 
[證劵售價回小數角]  
　　成交四百七十餘萬元 
　　昨（三日）華商證劵交易所各債市况、現貨進出尚旺、成交十一萬一千五百元内統稅三萬六千二０捲三萬三千五百元、編遣一萬二千　金融一萬元　其他僅數千元期市略遜於前、但市塲買賣人氣　大致仍不寂寞計前市交易約二百八十萬、後市僅一百八十餘萬元、統計四百六十二萬五千元内統鹽稅各約九十萬、二０捲七十一萬、一九善二０關各五十萬元、其他沉靜、而七月期貨進出極稀、至言各債劵價之趨勢自於連日步漲以來、市面頗形良好、而債劵市環象、亦覺轉機、在昨日則市上需要、稍呈冷淡、大户未見繼續收進、而乘價漲從事脫售者、頗不乏人、故價遂頓挫前後雖互有漲落　但始終陷於疲滯狀態難望續堅、結果較前日計回漲數角至半元不等、獨編遣一九關及二０關捲等現貨下降達一元、又市公債久無市、昨忽略有成交云、 
　　劵别期現　前開　後收　較二日　成交數 
　　整六六月　三八·二０　三八·二五　不動　一一五、０００ 
　　關稅六月　二九·九０　三０·一０　跌０·一五　一一五、０００ 
　　編遣現貨　三一·００　三０·六０　跌０·九０　一二、０００ 
　　編遣六月　三一·一０　三一·五０　跌０·一五　二四０·０００ 
　　編遣七月　三０·八五　：：：　漲０·一０　一０、０００ 
　　裁兵現貨　五二·七０　五一·八０　跌０·六０　三、０００ 
　　裁兵六月　五二·二０　五二·五０　跌０·一０　二三０、０００ 
　　一九關現貨　四三·二０　四二·六０　跌一·００　四、０００ 
　　一九關六月　四三·三０　四二·八０　跌０·四０　二九五、０００ 
　　一九關七月　四二·八０　四二·一五　初開出　四０、０００ 
　　一九善現貨　四０·六０　：：：　跌０·六０　五、０００ 
　　一九善六月　四一·一０　四一·一五　跌０·三五　五００、０００ 
　　一九善七月　四一·００　：：：　跌０·四０　五０、０００ 
　　二０捲現貨　三九·三０　三八·六０　跌一·０一０一　一三五、五００ 
　　二０捲六月　三九·六０　三九·二五　跌０·五０　七一０、０００ 
　　二０關現貨　：：：　三八·二０　跌一·二０　二、０００ 
　　二０關六月　三九·００　三八·七五　跌０·五０　四九五、０００ 
　　二０關七月　三八·四０　：：：　跌０·一０　五、０００ 
　　統稅現貨　四０·二０　三九·九０　跌０·七０　三六、０００ 
　　統稅六月　四０·五０　四０·四五　跌０·五五　九六０、０００ 
　　統稅七月　三九·四０　：：：　跌０·八０　五、五００ 
　　鹽稅現貨　：：：　四０·五０　跌０·五０　五、０００ 
　　鹽稅六月　四一·一０　四一·五五　漲０·二五　八八五、０００ 
　　九六六月　六·九五　：：：　跌０·０五　一五、０００ 
　　金融現貨　：：：　二七·００　不動　一０、０００ 
　　市公債　六０·００　：：：　無市　一０、０００ 
[紐約股市已回漲]  
　　（美東銀公司報告） 
　　週四紐約股市、因銷售稅案已經參院接受、人心轉好、各方始作維持證劵行市之謀、銀行方面亦協力收買公債、以維持債價、主要商品、如棉麥等類、價均趨漲、是日證劵市塲、初因公用股之疲軟、頗足影響市氣、後因買者踴躍、價復趨堅、攸愛斯鋼股、漲起二·三二鎊音、最爲可觀、鐵道股平均漲０·九二、據傳國際石油會議、英·美·蘇俄諸國對於維持市價、尚無具體方案、但週四汽油股價值殊爲堅挺也、綜觀各方形勢、已顯佳象、業外者興趣漸濃、故市面大見熱鬧、週四成交一百九十萬股爲數週以來所未有、最近如無特殊變化、則前日所見之最低價或不致再落矣、週四之道瓊斯指數如左 
　　六月一日　六月二日　上落 
　　二十種實業　四四·九三　四七·二五　漲二·三二 
　　二十種鐵道　一四·一０　一五·０二　漲０·九二 
　　二十種公用　一六·七三　一七·四０　漲０·六七 
　　附美東銀公司上海商業證劵每日指數、 
　　六月二日　二０·七八　六月三日　二０·八八　漲·一０ 
　　一九三一丨三二年　最高二八·六六（一九三一年九月十二日） 
　　一九三一丨三二年　最低二０·七五（一九三二年五月五日） 
[紗花紗市稍稍回好]  
　　棉紗市情、因上日大跌之後、今則微見回風、市氣略佳、華南一埠採辦尚未斷絕、本埠一般心理、以其底盤已小、做多心思殊濃、然測之世界大勢、異常悲觀、查某國二十支紗價在當地價祇合一百十七兩七錢、滬埠二十支人鐘紗價一百六十三兩外、相兩比較、差價甚遠、所以上海日廠暗中進行猛力、華北一帶祇其閉塞、華紗絕跡且内地長江一路、亦沉悶不動、以經濟不振、農民購買力較弱、目前以粤帮進胃尚健、尚能維持、前途無多大樂觀云、 
　　人標市氣轉優　人標前市開盤、以美棉回漲、塲内市氣稍好、各月回漲三四五錢、午後聞實需良好、各月又漲二四五錢、全日成交統計五千四百五十包、查賣出吉豐三百五十包、裕康三百五十包、大昶三百五十包、元泰三百包、買進義餘二百五十包、義成二百五十包、信誠三百五十包、長豐五百包、仁豐三百包、兹將收盤價分列如下、 
　　人標　收盤比上日存賬數　九月一五四０　漲七　二七、四００ 
　　七月　一五三八　漲八　一六、八五０　十月一五四一　五　三三、一００ 
　　八月　一五四０　一０　二四、八五０　十一月一五四０　五　二一、六五０ 
　　總計　一二三、八五０ 
　　實需粤胃不弱　現紗銷路尚好、查全日各帮買去一千一百五十包、期貨七百包、行情漲二錢半至五錢、客帮由四川進一百七十包、蕪湖進三十包、寗波進二十包、廣東進七百二十五包、長沙進二十五包、内地進二十五包、雲南進八十包、鎭江進六十包、北帮進五包、徐州進期貨四百包、汕頭進期貨三百包云、 
[標棉跟美棉轉機]  
　　棉市略佳、美棉回好、人心稍振、獲利者扒空、然採算銀盤米特令棉祇售卅一二兩、查美棉上日到五分、此低價爲近數十年間所未有、在此情形之下、市面極難起色、故貿易公司手中現棉、鑒於各廠絕無銷胃、祇得向期貨市塲紛紛套出、由此市盤難以站住、上日跌一兩、今隨外棉回好而漲三四錢、然大户依然抛賣不絕、照外棉情形論之、棉市前途、仍屬看疲云、 
　　鄭標回漲三四錢　鄭標前市開盤、美棉雖漲、人氣平平、各月祇漲一二錢、午後散户抵空、漲二錢、全日成交數統計二萬五千一百擔、查賣出同孚一千六百擔、益昶一千八百擔、源大一千五百擔、天成一千三百擔、長豐六百擔、仁豐九百擔、買進吉豐一千五百擔、恒益一千擔、仁豐一千三百擔、長和一千一百擔、長豐八百擔、同興七百擔、兹將收盤價分列如下、 
　　鄭標　收盤比上日存賬數　十月三一八五　漲四０八四、一００ 
　　七月　五一二０　漲二五　四七、二００　十一月三一八０　四０五六、八００ 
　　八月　三一一０　三五　七二、八００　總計　二六０、七００ 
　　外棉低廉本棉消費薄　現棉生意平平、各廠仍無大量胃口、以外棉便宜之故也云、 
　　海提尖二九·七五　永豫廠進　五００包　現貨送廠 
　　又　二九·七五　豫康廠進　一００包　又　又 
　　姚花　二八·七五　永豫廠進　一、一００包　又　又 
[紗交本證仍照舊章完全恢復代用品]  
　　紗交前對於花紗本證一項、改用現金代用品各半、已於二日起將現金一半取銷、仍照舊章、統用代用品、因此生意較爲起色云、 
[美棉回漲英埃續跌]  
　　昨日美棉因華爾街有力同業買進、買户增加而堅、計期貨漲二十至二十四磅音、現貨漲二十五磅音、英棉期貨跌十一至十三點、現貨跌九點、埃及棉現貨跌十點、印棉停市、原電錄左、（二日電） 
　　美棉　比上日　合申規　英棉　比上日　合申規 
　　七月　五二二　漲二二　二二·九０　七月　二七六　跌一三　二五·一０ 
　　十月　五四六　二０　二五·九０　八月　三七九　一一　二五·三０ 
　　十二月　五六一二三　二四·五０　十月　三七九　一二　二五·三０ 
　　一月　五六七　二二　二四·七０　十二月　三八二　一二　二五·五０ 
　　三月　五八四　二二　二五·四０　一月　五八五　一二　二五·七０ 
　　五月　六００　二四　二六·一０　現貨　四０八　九　二七·００ 
　　現貨　五三０　二五　二三·二０　埃及　五五五　一０　五六·七０ 
[絲茶江隂早蠶繭産歉質劣]  
　　繭行開秤者少：：價祇十五六元 
　　江隂大小青暘及長壽等鄕、今歲所育之早蠶、因受天時之損害、在三四眠中、蠶蟻大半傾棄、上簇後又雷雨奇寒、致吐絲不足、繭産奇歉、而繭身又均薄劣、繭行開秤者少、統計祇有四五家、而選貨頂眞、限價秤收、是以繭價祇開十五六元、蠶户類均用土灶烘焙、至各鄕補育之晚蠶、亦因雨多天寒、發育遲滯、早帮祇上簇作繭、不利蠶收、難望轉豐云、 
[屯溪珍眉已有動機]  
　　本埠屯溪珍眉綠茶、自上星期開盤後、市面停滯已閱多日、華茶商鑒於局勢惡劣、不得不讓價求售、日昨已由怡和協和同孚等行、開始動辦、做開市盤、自一百兩至一百二十兩、較前見跌三四十兩、遂安珍眉去路亦轉趨暢達、惟市盤跌進百兩關内、華商均須虧折、祁門浮梁等路紅茶、英倫市塲、需求尚殷連日英商行家、搜買仍不遺餘力、售盤均無重大變動、紅綠茶市勢已入常軌、交易有繼續發展之望云、 
[皖贛新茶彚聞]  
　　屯溪茶號開始揀製 
　　休邑新茶、經山户旬日採製、新貨上市、漸見湧旺、屯埠各號爲趕製運滬搶新、及得滬市紅茶新盤消息後、紛紛出莊搜買、近日各村開秤者、有數十起、價由七十元逐漲至八十元、山户以求多供少、遂居奇貨、雖價在八十、仍未厭其慾心、號方無如何、只得與之議定跟高辦法、先開秤交茶、在約定限期内、照最高市盤算價、山户以此辦法無虧、亦多樂售、進茶較多之號、近日已開始揀焙、趕製抽身珍眉、月内可有新貨到滬、 
　　餘干茶銷滯價小 
　　餘邑本年茶産、旣早且嫩、雖四鄕匪患未消、人心尚能安定、各村新茶、月初已採製收園、惟因屬匪區、遠道茶客、多不敢入山搜辦、除饒州·河口·省帮·店莊稍有銷路外、洋莊辦者甚鮮、故山價卒難提起、市盤每擔僅售二十元零、現山户存茶未售者、仍有十分六七、 
　　婺源新茶市盤已開出 
　　婺邑茶號、近以各村新茶採製將竣、産量又告蝕收、爲免屯溪號販捷足、紛紛提前出號收買、除連日各派夥分向德興邊界及婺南搜辦外、現又遣員四出探盤、惟東北鄕新茶、多未採製竣工、對買方出盤、均認爲時機未至、殊鮮就範、邑南龍河谷雨嫩茶、昨開出新盤每担八十元、較上年見高三十元、此種市價、係出例外、非普通正市行情、今日邑屬下北三都、又由東鄕上坦茶號議定市盤六十二元、比舊見高十餘元、其他各村、尚鮮續盤開出、買賣雙方、刻正釀醖接洽開秤中　 
　　浮梁青茶開秤有待 
　　浮屬東南青茶、近日出貨正旺、質味亦稱良好、山户將製就之茶、咸儲待沽、是地接近休境、休屯號販、已有至此議盤、山户以本年茶産折减、成本又大、羣望後來高價、此時不主急售、成交開秤絕少、最高莊之石頂毛峯、近日採辦者頗夥、市價每斤由六角逐漲至一元二角、因該處山高　長、茶葉出産極嫩、香味又較他處優厚、且合宜於洋店莊銷塲、山户因之不慮滯銷、每居奇貨、故開秤尚有待云、 
[糧食河下米市轉硬]  
　　滬南昨日豐記碼頭米市、各帮來源共五十餘號、常錫蘇同平黎約三十號、青角西塘十餘號、平湖松江七八號、本街店胃清淡、各貨開盤早市轉硬、及至午後、形勢軟弱、厚薄粳飛來鳳等一律定局、 
　　滬北　蘇州河畔、昨到三十號左右早晨臨市者不見十分踴躍各貨開盤上落角許、常錫北粳與崑山米、頂緊次疲、薄稻早稻各短一角、糯米無榮辱、洋蘆尖乏貨無市、 
[洋米銷停跌半角]  
　　期敏黨續有抛出 
　　昨洋米市况、各路客帮一律停辦、而洋行則續在兜賣、市面疲滯異常、行情立小五六分、後經本街與鄕莊暢辦、市乃疲定、期貨由沙遜洋行抛出敏黨六月期五百噸、價五兩二錢六分、亦比昨日跌小二分、現洋米開敏黨一千包、價十一元、小絞六百包、價十元零九角半至十元零八角、又陳米二百包、價十元零七角二分、又紅小絞二百包、價十元零零五分、陳糙一百包、價九元七角、茄辣地糙二百包、價十元零一角、客秈開台州白米二百包、價十元零五角七分、江西機元七百包、價十四元四角六分至十元零三角、統由本街收進云、 
[粉交今日恢復市面]  
　　現粉在清淡過程中 
　　麫粉交易所定今日照常開拍、惟六月份停拍、自七月份拍起、昨現粉市面、又呈停寂疲滯之象、以客户心思、均因新麥登塲、銷塲見减、兼以金融放賬、尚未照常、即有交易、不過現進現出、不敢囤積、市面之清淡、不無關係也、昨初開二兩零三分二釐半、繼小至三分、依然出多進少、猶看疲軟、統市計有兵船三千包交易、餘不做開、惟兵船廠盤、仍喊二兩零三分七釐半、尚覺鎭靜云、 
[南北貨碼生晒肉久斷有到]  
　　石碼生晒肉、已久無到貨、實以地頭存少價昻所致、昨聞前日濟南輪入口、到有數件、尚未見樣、據聞成本頗高、如果包澤紅潤、肉瓣厚大、當屬好銷、惟週來出口去胃不多、而本街走塲亦有限、故市價恐難過高也、 
[糖市粗砂白劃市步漲]  
　　本廠冰開升一錢 
　　糖市公會昨日市塲劉盤、交易尚盛、但出户均寥、市氣頗爲挺秀、荷糖二十四號粗砂白成交價升十三兩七錢半至八錢香港貨十三兩六錢、市仍俏秀、十號荷赤九兩七錢半至八錢、趨勢亦强、太古糖天津來Ｂ嘜十六兩三錢、原來ＣＸ嘜十五兩六錢、Ｈ嘜址二兩三錢、交易不多、市象均屬穩秀、本廠冰以原料粗砂白之步高、市亦跟漲、一號貨十五兩五錢二號十五兩四錢、振記 
等廠各有售出、比之前盤提漲一錢、市形則俏俐異常云、 
[五金大結束期已過]  
　　五金市漸臻活潑 
　　五金交易、近來漸呈活潑氣象、蓋客帮以大結束期已過、而廠家點綴亦甚良佳、市上開出之貨爲數甚夥、極準雖一時不見增加、但之比先前已覺好起多多矣、紫銅昨成交三百餘担、價三十七兩五錢、法西釘昨亦開出六百餘桶、但係本廠貨居多、價無上落、新鉛絲·新鐵絲長江帮辦去百餘擔、行情新鉛絲較挺、而新鐵絲略疲、青鉛昨佔十三兩四錢、交易不多、馬口鐵有大宗批出、係廠方辦進、惟行情一節、亦少進出、新洋元剪口鐵三角鐵·等均有談判、惟市無榮辱云、 
 
 

Page 13

 
 
本埠新聞 
[日兵完全撤退問題]  
　　日方雖有覆函並未表示 
　　我方委員决再繼續交涉 
　　關於日兵撤退問題共同委員會我方委員俞鴻鈞·温應星·兩氏、業於前日正式致函日委岡崎、要求迅即履行協定精神、即日恢復一月二十八日以前原狀、兹悉日、方對於此事、昨已作復、函中祇述及以前日軍撤退之情形、並現下留滬日軍之部隊、對完全撤退問題、並未提及、我方委員對於此事表示須再繼續交涉、如果日方無誠意表示、决當提請中立國共同委員會解决此事云、 
[郭泰祺談圓桌會議趨勢]  
　　中日問題必須整個解决 
　　自由市係少數外商空氣 
　　外次郭泰祺氏、業於昨晨返滬、即將定期赴英、各報社記者、昨訪郭氏、叩以外傳圓桌會議問題、以及自由市等等問題、據郭氏談、圓桌會議、如能將中日整個問題、完全解决、則吾國方面、自當力促其成、若欲將東省與上海問題、劃爲兩途個别解决、則不特全國民衆、均將反對、即中央當局亦决不致盲然附和也、至上海自由市之謬說、完全係少數外商資本家散放之空氣、絕對無置信之價值、政府當局决計置之不理、東省與上海問題、中央决定整個六案、不容有所更變、本人赴英、現尚未定、如决定出國則啓程之期、尚須兩期後也云、 
[和明函請召集圓桌會議]  
　　未悉領袖領事 
　　將來若何處置 
　　大陸報云、上海和明商會、於六月一日、致函領袖領事克寗瀚、請上海領事團與外交團、從速協商早日召集圓桌會議、以期决定上海之將來地位、並解决中外間之各懸案、函内略謂、和明商會之委員會已贊成英僑協會召集圓桌會議之决議案、並聞上海美英法意日荷商會均已贊成此項計畫、目下有要事數件、關係上海之幸福與良好之政府、急待解决、因此種事件已引起誤會、發生衝突、致成重大爭案云云、另由英僑協會主席胡特海具名致函外交團、措詞相同、惟曾特别述及特區法院辦理不善、武裝軍隊出現上海、及界外築路三事、大陸報代表昨日（三日）向本埠各外商商會代表探詢彼等是否已贊成召集圓桌會議計畫、乃各代表諱莫如深、不肯直告、僅某商會之代表較爲爽直、承認所屬之商會、已贊成該計畫云、按各商會近來開會、皆嚴守秘密、前月三十一日曾以同式之函致和明商會、請竭力辦成斯舉、 
[日方密促各國擴大租界]  
　　於圓桌會議時提出討論 
　　新聲社云、關於日軍之撤退問題、已將完全退盡、現所未退者、祇閘北區（即Ｄ區）及淞滬路綫以東、北四川路以西、老靶子路以北、虹口公園以南之區域、該區本係越界築路、現尚爲日本海軍陸戰隊所佔據、盤踞不願退去、雖經我方當局迭令俞温兩委員、請共同委員會與日方交涉、但仍無效果、昨日新聲社記者探得一驚人消息、即日當局刻正在向各國駐滬當局秘密進行、擬將該區域成爲租界、蓋越界築路問題、前者我方曾屢與工部局交涉、要求交還、惟工部局不願放棄、此項意外之權利、故毫無結果、今者日人即投其所好、密與各方留滬當道接洽、願將該區暫時佔領、而於將來開圓桌會議時、由日方提議、以該區爲擴大租界區、則爲各國共管、而實行該區早成爲日人商業勢力範圍下之區域、如成爲各國共管之租界、則不啻爲日人之租界、風聞我方當局已得悉此事云、 
[第九師軍隊兩營昨日開到龍華]  
　　擔任佈防南市等處 
　　以後尚有續到部隊 
　　滬南方面、於中日戰爭結束之際、我方駐紥之軍隊、退守後方、近爲維持該處秩序起見、故開始再駐軍隊、四五日前、曾開到憲兵兩連、分駐龍華警備司令部附近、前日又自滬杭路沿線之楓涇、開來第九師軍隊兩營、於昨日上午十一時到達龍華、此後將駐防龍華南市一帶、擔任該處防務、以後尚有續到、兹將到滬情形、誌之如下、 
　　抵滬情形　第九師第五十團第一第二兩營、於昨晨十一時自楓涇開抵龍華、當時由團長謝輔三赴警備司令部與戴司令接洽、請示機宜、戴氏即令謝團長駐團部於龍華寺内、其第二營亦在寺内、第一營則駐於謹記路司令部附近、 
　　佈防地點　第五十一團團營兵士抵滬後、聞將駐防於滬南龍華等處、因該處警備力量、祇賴公安局之保安隊、其爲單薄、故特派軍隊到來、以後尚有軍隊續到、俾地方安寗更得臻於鞏固也、 
　　内容大概　該團二營、係受制於第九師、第九師師長即李延年、原係八十八師副師長、因淞滬抗日一役、甚著功 
績、故升調第九師長、第一二兩營、實力頗爲雄厚、蓋係前黄埔教導團改編者也、 
　　日方驚異　昨晨我方軍隊開到後、日方即得悉此項消息、共同委員會日代表岡畸、大爲驚詫、日當局亦反對、惟據我方當局談話、本國軍隊、在其領土之内、當然可以有絕對調動之權、日當局不得干預、况即根據停戰協定而言、則其對於中國軍隊之暫駐地、已有規定、不在規定之内者、亦可不受協定之節制云、 
[市民地方維持會昨舉行閉會禮]  
　　市長親臨訓詞 
　　發表閉會宣言 
　　上海市民地方維持會、創議於一月下旬事變將發之際、成立於一月末日抗日劇烈之時、其過去工作、令人欽佩、今中日停戰恊定已簽字、淞滬秩序逐漸回復、特於昨日下午六時在巨籟達路舉行閉會典禮、兹將各項情形、分誌如下、 
　　到會會員　昨日到史量才·王曉籟·杜月笙·虞洽卿·張嘯林·郭順·胡筠秋·徐新六·胡筠莊·胡孟嘉·徐寄　·錢新之·林康侯·李馥蓀·唐壽民·黄任之·陶樂勤·尤菊蓀·陳松源·汪伯奇·袁履登·郭秉文·聶潞生·陳立廷·潘序倫·蕢延芳·穆藕初·梁士純·胡筠菴·牛惠生·朱吟江·陸伯鴻·褚慧僧·貝淞蓀·陳蔗青·何德奎·朱子橋·張公權·吳藴齋·徐立書·俞祖夔·王彬彦·秦潤卿·陳光甫·鄒秉文·裴雲卿·俞佐廷·郭樂·馮炳南·顧馨一·葉扶霄·何尚平·龐京周·錢志翔·楊習賢·張慰如·徐靜石·湯斐予·張翼樞·俞尊封·顔福慶·楊志雄·齊雲青·胡筠籟·張綱伯·胡筆江·等、曁市長吳鐵城共六十餘人、 
　　閉會儀式　（一）會長致詞、（二）各組報告未盡事宜、（三）宣讀閉會宣言、（四）市長訓詞、（五）會長答詞、（六）會員致詞、（七）會長宣告閉會、 
　　主席報告　主席史量才、謂本會今日雖屬末次大會、而出席者獨衆、足見本會精神飽滿、現將結束一切未了事件、務須求得一圓滿切實之結果、現請吳市長訓詞、 
　　市長訓詞　市長吳鐵城訓詞云、在危難之中、貴會集合以應付一切地方事件、關於治安之維持、及軍事之供應、均能措置裕如、實 
以貴會份子都屬社會中堅之故、當時政府毫無準備、貴會出而輔助、俾軍事得有月餘之持久、而難民之救濟、將士之慰勞、更見條理井然、成效卓著、使社會之活動力、各得充分發揮、其收效之宏速、比政府所作爲者尤大、現代表政府、敬謝貴會諸公之努力於社會國家、且尤希望貴會在形式上雖已結束、而此後努力、須比以前尤爲光大、蓋以社會國家之需要貴會諸公正切、未可從此息肩、不獨政府之仰賴已也、 
　　會長答辭　主席史量才答謝吳市長勉勵之語、並謂本會得有細微成績、實賴吳市長之忠心善導、而此後之努力、同人尤不敢或後者也、 
　　會員致詞　穆藕初代表會員答辭云、、本會於砲火之下、避難之中、倉卒成立、辛苦艱難、可謂備嘗、幸經吳市長之協助與指導、以致無甚隕越、同人初時希望甚巨、卒以力薄能鮮、爲環境所不許、未能澈底進行、此足爲痛心者也、惟是同人作事、爲功爲罪、聽之社會公評、而所足爲安慰者、精神之充足、實爲歷來會議所少見、本來此次非常禍變、所有辦理之事、大都應由政府所當辦理者、本會勉爲應付、亦以吳市長主張官民合作、有以促成之、至於此次協助軍人、實體全國人民公意、我人不過追隨其後、於官民合作之外、勉求軍民合作耳、本會已結束矣、同人救國工程、不過爲初步、國難到此地步、同人自當當仁不讓、任何犧牲在所不惜、蓋救國工作、實非異人任也、 
　　虞王演說　虞洽卿演說云、此次本會之成立、史量才先生號召之力爲多、而政府方面、對於軍事、亦漸盡力、因得日兵撤退、結果損失雖多、土地未失、此皆吳市長之指導及市民爲國甘願犧牲、所以辦事精神、與日俱增、且日後事務甚多、尤望史會長繼續領導、王曉籟繼續演說、大致同上、 
　　閉會宣言　黄任之宣讀閉會宣言云、吾上海市民地方維持會之設、創議於一月下旬事變將發之際、成立於一月末日、抗敵劇烈之時、其時飛機蔽空、砲聲震耳、吾愛國將士憤敵軍之驕且暴也、以少抗衆、前仆後繼、義不反顧、我全市人民、無論老少男女、咸感憤奮發、商休其市、工閉其肆、十輟其學、萬衆一心、悉其體力·財力·物力、以援愛國將士之後、本會同人、追隨吾全市民衆、呼號奔走、廢寢忘食、未寅已發、戍不得歸、乃至一日之間、集會者三四次、輒欲從極端破壞之中、勉延吾全市人民不絕如縷之生命、嗟嗟、吾莊嚴璀璨之上海、吾愛好和平之市民、何爲而有此、此吾同人所爲回念當初、不勝其憤慨者也、今者停戰協定簽字後、此役果得稱「戰」否、旣納其條件於先、乃不宣而猝乘於後、藉口戰也、其意義又何在、祇見白骨委於榛莾、赤血膏於原野、吾忠勇之戰士、與無辜之良民、身家生命之喪失、豈復可以數計、乃至農有田而不得歸耕、商無肆而不得復業、吾莊嚴璀璨之上海、何爲而夷爲兵墟、吾愛好和平之市民、何爲而遭此荼毒、此吾同人所爲環顧目前、更於憤慨之餘、不勝其悲痛者也、淞滬秩序旣逐漸回復、本會以維持地方爲職志、至此自當宣告結束、旣往者何可不諫、來者更何可不追合數十百人之心思才力、積百二十日之經騐、請以公意、列舉數義、就正國人、俾今後同人、知所共勉焉、（一）任何地方、其人民平時有團結者、一旦有事、臨機應付、必能减免多少困難、否則大難當前、倉猝結合、雖較勝於無、而其效率必不大、故誠爲地方謀福利、必須努力於平時之團結、（二）任何團體、欲求向外表現能力、必先堅固其内部之團結、一羣之中、肯屈已爲羣者多、則羣之效率大、此事每成正比、譬之人身、四肢百官、必服從首腦命令、而首腦發令、必根據全身利益、謀團體之健全、其理不外乎此、（三）成功不欲占人之先、負責不敢落人之後、此爲人生處世最適宜之態度、團體亦然、從此着想、當可减少種種無謂之爭鬥、（四）凡羣體之立、大而國家、小而至於地方公團、皆以爲羣衆也、苟忘却其對於羣衆所負之職責、無論其斤斤於私人利害、即僅知爲團體計利益、而不爲羣衆計、其結果亦必以不能獲得一羣之信賴而漸歸淘汰、（五）一國之民衆、苟熱心爲國家謀福利乾多、則其國本固、地方公團亦然、服務雖有範圍、同時不可不注意於全國之政象、而謀爲有利之貢獻、蓋地方公團所負職責之一部、謂在通國家與民衆之部可也、凡此皆爲同人智慮所及、竊願以之自效者、本會責在臨時、自知服務地方之日至淺、兼以變起倉猝、祇求稍稍减少地方破壞、與羣衆痛苦、而亦感有所未能、今日閉會、特先撮要公告本會所收救國捐、其用途大概已在上海各日報發表通告、其收支細數、除俟各部結賬經會計師審核後、擇要登報外、另刊專册公布、關於慰勞軍隊未盡事宜、組有抗敵慰勞金處理委員會、關於救濟事宜、組有救濟組捐欵處理委員會、此兩委員會、皆須俟負責辦了後、公告解散、一切會務、彚刊專册報告彚編概覽、以供公閱、本會存在之期雖短、同人服務之日方長、滿目猶是瘡痍、茹痛寗有紀極、中華民國二十一年六月三日、 
[海關巡艦與海盜激戰]  
　　艦中洋員撃斃 
　　水手抄班均傷 
　　本埠江海關巡艦專條號Chuentiao、專任巡查漏稅貨件、昨日該艦在吳淞口外梭巡、詎至佘山洋面、突遇匪船、當即發生激戰、結果海關之洋員二人被殺、兹將此事經過分誌如下、 
　　巡艦查察　江海關有巡艦專條·流星·及立慶·海星·等四艘、專任赴淞口及沿海偵察漏稅之貨、此次海關港務處接得報告、言吳淞口外有逃稅商輪數隻、係密裝大批鴉片及海洛英等毒品、希圖潛到淞口、轉運到滬、巡工司得報、即令巡艦專條號、開赴吳淞口外偵查、專條於二日下午三時駛出、沿途視察、直抵佘山洋面、始見大批貨船、遂上前檢查、 
　　搜檢貨船　專條至佘山洋面、瞥見有貨船七八十艘、該巡艦便在該處抛泊、實地檢查、對於往來貨船、統令停駛候騐、專條艦中由洋員一人、華員兩人、執行搜查之責、逐一抄檢、先看各船關照、次查貨艙及機器間、頗爲周詳、以防私運之毒品渾過、而流入上海、 
　　追舟遇盜　當查騐時、忽有數船、不遵巡艦候檢之命、便自行開駛而去、當時由專條艦懸旗警告令停、各船置之不理、駛航如故、專條艦乃開足馬力、上前追捕、蓋疑其船中或有毒品也、追至二海哩許、方得追及、即由艦中二副客奈爾上船、令示騐關照、復再派兩華員入艙抄查、有無毒品、詎該船之匪盜伏在船艙中者、即提槍向專條艦亂撃、而乃釀成慘劇、 
　　艦盜交戰　海盜數人、在船出水槍關槍向專條艦掃射、同時在頭艙及後尾之各海盜、亦各出木壳槍對巡查人員亂放、此時大副客奈爾見勢不佳、急令水手數人各取步槍機關槍還撃、奮勇抵抗、客奈爾乃身中槍彈、由胸口而入、當塲畢命、而同時又有二副華人及水手頭目華人、亦各中彈、立時倒斃在艦、此外尚有水手等三人、各受重傷、 
　　海星往援　此事發生時、艦中即發無綫電至江海關報告、巡工司得報、立大之巡艦海星號、亦開足速率、飛往佘山洋面助救、並帮同剿匪、詎該盜船在撃斃專條洋員後、便乘海面有霧、而潛行逃走、專條在後緊追、雖冒重霧、亦所不惜、受傷之各華員、當由海星艦先行轉載回滬、直至今晨三時十五分、方到海關碼頭、海關急派醫生孫孟屏到艦施行急救療治、然後將受傷者移送醫院、 
　　協同勦追　專條艦昨日已經返滬、死亡之洋員尸體、亦運還上海、此事發生後、本埠海軍方面、已與水上公安隊及海關當局、協謀會同剿滅之計、因淞口發現大批海盜、殊與航運旅行之安全、有重大之關係也、 
　　水手死亡　由海星救回之水手、當時經新閘救火會派車送到仁濟醫院、水手中苗富一名、四十一歲、彈傷大腹及背部、至昨日一點五十分、因傷重而死、又李炳來廿一歲、傷大腿、骨已爲彈撃斷、又羅子恒、三十一歳、傷大腹及肩、尚在療治中、 
[顧祝同等視察淞寳]  
　　傷心慘目 
　　昨（三）日上午蘇省主席顧祝同、偕民廳長趙啓騄·建廳長董修甲·省政府委員韓德勤·保安處長李明揚·戰區救濟會委員調查團主任趙正平·及閘北寳山士紳王彬彦·洪蘭祥·董夢一·吳序恩·凌志彬·等、分乘汽車出發視察、首至閘北經寳山路虬江路一帶、折入水電路、經閘殷路而至吳淞、沿途遇破壞最烈處、即停車詳細視察、午時至寳山縣城、入縣政府小憇、寳山城區不廣、街道亦窄、居民刼後、元氣未復、市廛蕭條、縣府庭前、有古籐一、數百年古物、亂後亦損折矣、旋縣城各團體代表及各機關主管人員、紛紛進謁、並面遞寳山第一區受災各鄕鎭調查統計各表、經顧主席趙廳長接見、詳晰咨詢、午膳後、出勘寳山海塘步行出北門、登塘周視、本日係小汛、潮平水靜、木樁歷歷可見、據云大汛時、潮浪衝撃至烈、堤身有被撃成深可丈餘之穴者、塘工城極須注意也、視察畢、赴砲台灣、登砲台、大砲約二十尊、悉數被毁、炸彈下處、陷爲深潭、有至二丈餘者、臺之建築極嚴整、今則頽石破礎、觸目縱横矣、自砲台灣而至吳淞、一片市廛、蕩爲瓦礫、居民多搭茅棚、設小肆爲生、由吳淞再至江灣、江灣破壞之烈、不减吳淞及寳山路、從瓦礫中、步行至該市公安分局、該處爲江灣各機關萃集之處僅救火會小樓一幢、尚保舊觀、餘皆棟折牆崩、不可辨認、有階石二片、高踞屋頂、蓋經炸後斷裂、横飛而至是處者云、詳細視察畢、始乘原車返滬、 
 
 

Page 14

 
 
[六三紀念大會]  
　　中華國民拒毒會、於昨日上午十時、舉行林則徐焚土九十三年紀念會、到者有該會各委員各科幹事各團體代表、儀式極爲隆重、首由該會副主席恭讀總理遺訓、宣佈開會宗旨、略謂、林文忠公焚燬烟土、爲我國官吏大無畏精神之表現、其衛國衛民之毅力、誠有足多、返觀今日政府、對外則事事屈服、惟外人之命是聽、對内則殘民以逞、縱烟禁以圖厚利、逆施倒行、孰有逾此、焉得有如林文忠公者、起而爲民請命、吾人蒿目時艱、憂心如焚、對於今日之紀念、不禁感慨系之、凡我拒毒同志、愛國同胞、均應以今日之林公自命、團結一致、起而繼林公未竟之志、則今日之紀念、其不徒然乎、繼由王景岐博士代表、宣讀王主席自京中寄來之演詞、大致謂、今日吾人紀念林則徐焚土、返觀國内之烟毒盛行、吾人爲世界爲民族爲國家計、應繼林公之精神、思所以杜絕之、今日禁烟問題、是世界之問題、非僅一國家一民族之問題而已、凡我同志、務當秉誠矢勤、協謀所以拒之之方、吾人之後援、有世界之同情·國際之協助·事業之偉大·機勢之優勝·皆臻上乘、凡我同志曷興乎來、以繼我民族先烈林文忠公之遺志、其染毒種烟販土者、尤宜猛省、速脫迷津、務使將來之六三、成爲拒毒成功之紀念日、後由該會總幹事黄嘉惠報告最告會務進行成績、及反對各省公賣鴉片之經過、繼討論對於督促禁烟之方法、議决重要議案如下、（一）最低限度要求之二十一條禁烟建議、（二）函請中央政治會議、採此完全禁絕辦法、以作進一步之禁烟主張、（三）函請十九路軍入閩時、芟除烟苗、厲行烟禁、（四）請拒毒會糾正禁烟委員會委員長劉瑞恒、近日呈請行政院、施行漸禁之主張、又昨日下午二時該會在南京路大中華電氣公司、舉行中等學生拒毒播音演講比賽者、有二十餘校代表云、 
　　昨爲六三拒毒紀念日、上海縣政府、於上午十時、在二樓禮堂、開會紀念、出席縣府及各局全體工作人員、主席縣長嚴愼予、開會後、奏樂、全體唱黨歌、向總理遺像及黨國旗行最敬禮、主席恭讀遺囑·及拒毒遺訓、靜默三分鐘、旋由主席致開會詞、繼由公安科長姚福生報告本縣拒毒狀况、略謂本縣一年來、自上年七月份起、至本年五月份止、破獲烟案五十二件、烟犯男九十五名、女九口、烟量一百十兩六錢六分、烟具二百四十七件、又破獲施打嗎啡針案一件、人犯男二名、毒品三錢、器具三件云云、復由建設局長孫繩曾等、演說鴉片嗎啡等毒品之害、禮成散會、 
[孫科陳友仁等視察戰區]  
　　前行政院長孫科·外交部長陳友仁夫婦·偕前任京滬滬杭甬兩路管理局長劉維熾·及外交部駐滬辦事處處長余銘二人、前往吳淞及要塞砲台等處視察、至下午五時許始回滬、 
[滬戰區善後委員昨日視察楊行等處]  
　　砲台全部毁壞損失最鉅 
　　今日續赴瀏河等處視察 
　　上海市戰區善後委員會委員、爲便利討論戰區各地復興計劃起見、於本月一日出發赴眞茹閘北江灣等處視察後、昨日、復繼續赴楊行獅子林寳山砲台灣吳淞以及市中心區六處視察、明日再視察一日、即告完畢、兹分誌各情於後、 
　　視察人員　視察者計有委員王一亭·王曉籟·徐佩璜·唐承宗·王增祐·沈由莘·陳光甫·吳序恩·周念祖·洪蘭祥·（洪虔祥代）及市商會代表鄭澄清·市土地局第三科長范永增·以及接管委員會特派員查南强·陶孝潔·等約二十餘人　　各地情形　各委於昨晨九時許、齊集聯社接管委員會、於九時三十分、分乘汽車四輛出發、由恒豐橋經閘北、沿滬太長途汽車站、經大塲·劉行·於十時四十分至楊行、停車入鎭視察、該鎭住户、共約六百餘户、人口可千餘、損失尚不甚鉅、約占全户口十分之一、居民現已全數　回、當日兵遷入時、該處漢奸張靜年及吳某等、亦曾組織維持會、對鎭内户口、聽日人之嗾使、調查甚詳、各户均有人名表粘貼於門外、十一時許離楊行鎭、赴寳山縣、十一時二十分、由寳山南門入城、擬出北門、直赴獅子林、但因寳山街道狹小、公共汽車不能行駛、致全體視察人員、未獲同行、僅委員王曉籟·王一亭·徐佩璜·沈田莘·及土地局代表范永增等數人前往、途中因雨後泥濘、車行頗感困難、計費時一時半始到達、視察約十數分鐘、該處左近鄕村均未有何損失、僅有茶館兩家、因不敢開市、爲日人縱火焚燒、砲台則已全部毁壞、日人除竊去所有機件外、并將大砲十二尊、砲口悉數以硝酸注毁、直至下午二時四十五分、始回寳山縣署午餐、三時半至吳淞砲台灣、由吳淞市政委員唐承宗引導、先至要塞守備營該處營房、全部被炸毁、繼至江邊要塞各砲台視察、該處損失甚鉅、砲台悉數毁壞、據有軍事常識者觀察、日人投於該處之炸彈、至少在三百磅以上、大砲雖未爲炸彈所毁、亦已被日人所拆毁、殊可惜也、此外較小之砲、被日人竊運之而去者亦有數尊、五時許至吳淞鎭、因時已遲、遂在該鎭市政委員辦公處、略事休息、并稍進茶水、即沿軍工路五權路經過市中心區回埠、到滬已六時三十分矣、 
　　今日視察　今日各委、將赴瀏河羅店嘉定劉行大塲五處、續行視察、集合地點及出發時間仍照舊、并準定在嘉定縣政府午餐、 
[接管委員會昨午招待新聞界]  
　　上海撤兵區域接管委員會、昨午假八仙橋青年會九樓、招待新聞界、到各報社記者五十餘人、酒半、主席殷汝耕起立致詞、略謂、自恊定簽字、於五月五日後、日方於次日即行開始撤退、迄將一月、業已次第接收完竣、其間雖經日方作梗、然因我方接收、應付得宜、故尚無發生重大事變、新聞界同志奔走各方、甚爲勞苦、本會深表感謝云云、次新聞界公推趙叔雍致答詞、至二時許盡歡而散會、 
[今日淞滬綫正式通車]  
　　每日八次暫至蕰藻浜 
　　淞滬綫自張華浜機廠修復後、即由路局積極謀恢復、兹者該綫已定於今日起正式通車、自寳山路站起、以蕰藻浜站爲終點、因蕰藻浜橋已於交戰時被毁、不能通行、每日開來回車各八次、行車時刻、暫行規定如下、俟將來沿淞滬綫情形、完全恢復班次增加後、再另訂定、上行車自寳山路開、上午六時三十分、七時三十五分、九時十分、十時四十五分、十二時、午後一時五十分、二時十五分、三時二十分、四時五十五分、下午車自蕰藻浜開、上午六時五十分、八時二十分、九時五十五分、十一時三十分、一時０五分、二時三十五分、 
[十二日舉行兩追悼會]  
　　市商會 
　　公共體育塲 
　　上海市各界追悼淞滬抗日陣亡將士各被難同胞大會公啓云、逕啓者、查平會籌備追悼淞滬抗日陣亡將士及被難同胞大會、業經於第二次籌備委員會議决、定本月十二日上午十時、假市商會大禮堂舉行在案、届時務請各界推舉代表、共同參加、並自即日起、先至本會報到、具領徽章、如有輓聯誄詞尋、亦請於大會前送交來會、（天后宫橋市商會内）勿延是荷、再大會日、凡我市民均應臂纒黑紗、停止娱樂宴會、並懸掛半旗、以誌哀悼、統希查照辦理爲荷云云、 
　　上海民衆反對停戰協定援助東北義勇軍聯合會啓事云、敬啓者、中華不幸、日宼 
侵凌、東北事變、相繼發生、幸賴我抗日愛國戰士、殺身成仁、爲我中華民族增莫大之光榮、兹者我國當局、停戰協定已簽、近來共管之說、又復相繼傳來、死難烈士、飲恨九泉、夫復何言、敝會爲此、决於本月十二日上午十時、假西門公共體育塲、開追悼東北淞滬抗日死難烈士大會、素仰貴團體愛國熱忱、不亞於人、届時希請準備輓聯花圈、整隊前來參加、以慰死難烈士在天之靈、並繼續抗日死難烈士之精神、共商抗日救國、是爲至要云云、 
[東北義勇軍捐欵昨訊]  
　　東北義勇軍後援會、成立以來、頗得各界信仰、捐欵極其踴躍、兹將昨收各欵、分誌之、上海中南銀行代收福興典同人捐大洋五元、收據萬字第一號、上海商業儲蓄銀行代收復興元記捐大洋五十元、收據坐字第七號、上海中國墾業銀行代收金長根捐大洋一元七角、收據字字第一號、申報館代收棉布俱樂部捐大洋一百二十三元、收據伐字第十號、代收中華國民拒毒會抗日救國團同人捐大洋一百五十元、收據伐字第十一號、代收夏仁傑捐大洋二元、收據伐字第十二號、代收上海市立養正小學校學生救國儲金會捐大洋五十七元五角一分、收據伐字第十三號、代收工部局華人教育處捐大洋四百元零二角、收據伐字第十六號、上海交通銀行代收吳春泉捐大洋二十元、收據火字第一號、代收九思堂捐大洋五十元、收據火字第二號、上海市商會代收申商俱樂部同人捐大洋三百元、收據衣字第一號、代收何秉鈞捐大洋二元、收據衣字第一號、代收義昌號小部份職員捐大洋六元、收據衣字第三號、代收商錫三捐大洋三元、收據衣字第四號、 
[英使署昨慶祝英皇誕辰]  
　　昨日爲英皇誕辰、本埠英領署、昨日正午十二時、特舉行慶祝典禮、我方當局參加者、有市長吳鐵城代表國府、外次郭泰祺代表外部、市府秘書長俞鴻鈞代表市府、以及外部秘書郭德華·市府秘書唐士煊·等、本滬各國駐滬領事、亦均前往參加盛典、當由英總領白利南歡迎招待、至下午一時許、始行散會、至原定昨日舉行之跑馬廳閱兵典禮、因連日天雨、跑馬廳積水成渠、故昨日未能舉行、 
[國際商會中國分會徵求會員]  
　　致全國商聯會函 
　　國際商會全國分會昨函全國商聯會云、逕啟者、案查民國十七年十一月間國際商會（在法京巴黎）會長皮勒利氏、Ａ·Piull面託我國駐比公使王景岐、轉請我國商界參加該會、王公使當即函前上海總商會、囑設法實行、上海總商會復轉函貴會、荷蒙貴會開會討論、議决參加、函王公使轉函國際商會會長查照、並派駐德公使館秘書梁龍及夏奇峯君爲代表、就近出席、十八年一月二十六日於巴黎舉行之中國問題研究會、同時組織參加國際商會中國研究委員會、討論一切進行事宜、又决議成立國際商會中國委員會、推派代表及專門委員、出席在荷蘭阿母斯達頓舉行之第五届大會、至經費一層、决議常年費每年二萬元、大會費每逢大會之年六萬元、除由政府補助半數外、由貴會向全國各商會籌集之、嗣奉行政院批准、由財政部先撥大會費三萬元、遂推派張嘉璈·（公權）陳輝德·（光甫）·朱德傳·（吟江）郭秉文·梁龍·夏奇峯·史悠明·張祥麟·王世鼐·壽量偉·諸君爲代表、趙鐵章·張悅聯·俞大維·諸君爲專門委員、赴荷蘭出席國際商會第五届大會、洎十九年二月、敝會在上海組織成立、推陳光甫爲會長、郭秉文爲副會長、林康侯爲秘書長、報告國際商會在案、同年五月上旬、國際商會舉行第六届大會於美京華盛頓、推派貝淞孫、郭秉文·李國欽、三君爲敝會出席代表、上述兩届大會、均有報告、銀價問題且有專刊、此參加國際商會與敝會組織之經過情形也、嗣以時局不定、對於徵求會員、選舉董事及其他應行事件、尚未舉辦、惟處今時代、商業問題關係國際至鉅、欲謀發展、自應即將敝會組織健全、庶能與人角逐、貴會爲敝會發軔於先、自必贊助其健全於後、爲特檢同草章入會願書、函請貴會通函全國各地商會踴躍參加、是所至禱、此致中華民國全國商會聯合會、國際商會中國分會、 
[瑞典總領事離滬]  
　　工部局總董貝爾君、昨致函於瑞典總領事李利胡克君云、奉到五月卅一日惠書、具悉台駕將於六月六日離滬、領館事務、將由外森君接管、憶自執事蒞滬任瑞典總領館事務、十年以來、貴館與本局關係至爲完美、同人深爲感佩、想外森君、接任以後、雙方合作、必一如往日、鄙人深惜閣下之去滬、惟有預祝執事前途之多福耳云云、 
[安昌浩已解朝鮮]  
　　將來不准再來中國 
　　大陸報云、四月二十九日虹口炸彈案發生後、朝鮮革命領袖安昌浩亦在法租界内被捕、頃悉安氏業於昨晨、（二日）由日當道秘密解回朝鮮、當時因恐韓僑或再發生事故、事前非常秘密、由日海軍在領事署監獄内提出、押登某輪、途中並派水兵押解、料至朝鮮後、將以違犯朝鮮治安法起訴、據其家屬所聘代理律師阿樂滿探悉、按照治安法、安氏或將判罪、或亦可望開釋、但無論如何、决不准其再來中國、據稱、此次安氏之被逮、以普通原因爲主、對於虹口炸彈案無論在直接方面或間接方面、關係絕微、日官廳亦承認安氏常爲安分良民、又悉當日官廳偵查之際、安氏曾有民國十二年七月中國政府所發給之入籍證書、而安氏亦聲稱、渠未嘗登記爲日籍、或朝鮮籍民、但其入籍中國之證書、於被逮之後、即由日當道在其家内抄去、其後日當道雖先發還阿樂滿、但未幾又復變更初意、拒絕發還、現據日人言、按照日本法律、所有日本臣民、必須向相當官廳登記、安氏以未登記被控、故應解回朝鮮審問云、 
[矢野昨日返平]  
　　大美晚報云、日公使署參贊矢野今日（三日）乘大連丸離滬赴北平、俟在故都與遼案調查團員相晤後、不久仍將來滬代理重光公使職務、至重光傷勢、日來已漸見痊可、又日總領事村井亦在虹口炸彈案中受傷、現已全愈、業於星期三銷假視事 
[時人行蹤錄]  
　　第二軍軍長蔣鼎文、昨晨由杭乘十時特快車、於下午二時抵滬、 
　　中央委員李石曾、昨晚由滬乘夜車晉京、 
　　勵志社組織淞滬戰蹟觀察團團員一百三十餘人、昨夜由京乘夜車赴滬、今晨八時抵滬、並定五日由滬乘夜車返京、 
[國府明令嘉奬温應星]  
　　中央社二日洛陽電云、國府二日令、行政院呈、據軍政部呈稱、上海綰毂中外、地方治安、關係重要、自本年一月杪至五月初旬、該市公安局長温應星、秉承長官之命、督率員警、維持地方秩序、昕夕辛勞、不辭艱困、請轉呈明令嘉奬等情、轉呈核示前來、查該局長應變有方、盡忠職守、應特予嘉奬、以勵有功、此令、 
[内地自來水公司改善設備全部告成]  
　　上海内地自來水公司、前因水池陳舊、出水不良、及抽水機係由水汀發動壓力不足、用户時虞乏水、故於民國十七年起、將水廠大加改善、如添　快性濾池、撤廢水汀、改用電氣抽水機、增高壓力、加埋大號幹管、裝置水表、竭力整理、不遺餘力、三年以來、全部告成、惟建設之費、又增加二百餘萬元、現在出水清潔、壓力充足、該公司爲水廠監督指揮便利起見、於六月十日、將向該中華路之公司辦事處、遷往半淞園路水廠、合併辦公、以一事權、業已呈報各官廳實行云、 
[法租界納稅華人會反對水電增價]  
　　法租界納稅華人會、因迭據報載、法商水電公司、有增加價格之議、並據界内市民紛函該會請求、提出反對、該會已於昨日致函法公董局並各華董、俾於公董局開會時、予以駁斥、兹將原函探錄如下、逕啟者、頃見報載、法商水電公司、有加增水電價格之議、致引起市民紛向敝會詢問事雖傳聞、亦未無因、查法商水電公司、前定水電價目、比公共租界爲昻貴、原因當時法租界尚未推廣、市面亦無現在之繁榮、其營業數額、未及此時三分之一也、迨近來法租界户口驟增、市面日盛、該公司營業發達、已數倍於前、前定之昻貴價目、亟應酌量平减、方稱公允、若以獨有事業、專以營利是圖、不與隣界比較、不顧市民負擔、殊與公用事業原則相背、在貴公董局方面、自應限令該公司予以改善、以利民生、兹據前因、相應函請、貴公董局查照、請該公司或有請求、提議增加水電費案時、務希即予駁斥、是荷、致各華董函、大略相同、（從略） 
[納稅會爲自來水再函工部局]  
　　公司忽此忽彼令人無從捉摸 
　　公共租界納稅華人會、昨爲自來水加價問題、又函工部局總辦云、逕啟者、准五月二十六日大函、歸卷爲第一四零八號敬悉、查本會對於自來水問題、因係公用與獨佔事業、且自來水已成爲無可替代之品、而與居民生活、公衆衛生、及火燭消防、關係已非常密切、予以嚴密之關切、正與貴局相同、由是對於致函貴局之函件、比之其他事件、更爲重視禮儀、絕無空洞無根之說、形之筆墨、且無存諸心胸、蓋貴局以謀納稅人利益爲原則、本會之言行、亦正從此原則而未嘗或離、以上云云、對於貴局來函之希望於本會者、不得不有所解釋、幸勿以空洞無根之說視之、至於水價、本會已於公報所發表合同上見之、而英商上海自來水公司之空白合同其所列之水價、僅爲乙項、自房屋内每月所用水量不超過二十萬加侖者、每千加侖收銀六角二分半、至該項末條爲止、其上之二寸半表等三條、與丙丁兩項、均未列入、此應請貴局查詢其理由者也、又據何理華君報告、經抗議後、水公司即取消原議、至少價每月六元二角半、改爲仍照房租計算、其忽此忽彼、實在令人無從捉摸、其和意何在、何理華君住在倍開爾路第五四零號併此奉聞、總之此次一九三一年十二月二十四日所訂之合同、實屬窒碍重重第一水價過高、第二裝表手續過重、習慣苟於公佈合同草案、任人批評、而徵求公衆意見、庶目前糾紛、至少可以免除許多、再派代表面洽、固屬佳事、但本會意見、還以文字往來爲易有稽考也、相應函達、希煩查照爲荷、 
[電話加價問題]  
　　工部局已提董事會 
公共租界納稅華人會昨爲電話加價事、將工部局復函、轉復市民聯合會虹口各區分會辦事處云、逕啟者、關於電話加價一案、准公共租界工部局覆開、奉五月二十六日大函、爲施行電話價目新章由、查電話公司改裝自動機、業將完竣、其辦理經本局認爲滿意、根據一九三０年八月五日所訂合同之第十三欵、自動機裝設完竣之後、應由本局與該公司依欵所定標準、商訂價目新章、尊意以爲在此時期增價、殊非所宜、當提交董事考慮也、相應函覆、即希台洽等因、相應函請查照爲荷、 
[浦東電氣公司擴充綫路]  
　　至上海縣屬三林塘 
　　浦東電氣公司、連年擴充綫路、已佈及上海市屬重要各鎭、近又自楊思橋、延長桿綫至上海縣屬之三林塘鎭、已向市工務局領得報照、尅日興工、本月内當可通電放光云、 
[財政公用兩局佈告恢復閘北車捐]  
　　本市財政公用兩局、昨發合銜佈告云、爲會銜佈告事、查閘北戰區、現已次第接收、本公用局滬北車務處、仍在民立路原址、本財政局市北稽征處、遷設大統路新疆路口、均定於六月一日辦公、所有市北境内之營業人力車貨車小車等、凡因戰事停捐者、概從六月一日起、務各携帶本公用局原發行車執照、前往市北稽征處、交納六月份車捐、以憑查騐、其於戰事期内已在市南稽征處納捐後行駛之車輛、此後亦仍應在閘北辦理手續、至按季繳捐之自用人力車、其夏季車捐、僅征六月份一個月捐欵、（即一季之三分之一）以昭平允、除已由本財政局呈奉市政府核准辦曁分令外、合行佈告週知、此佈、中華民國二十一年六月二日、局長黄伯樵·蔡增基、 
 
 

Page 15

 
 
本埠新聞二 
[工部局董事會議决案]  
　　六月一日星期三、工部局董事會議决左列各事、商團將增斐利濱隊　警備委員會建議、招募、美籍之斐利濱人、組織一步兵隊、即名之爲斐利濱隊、此案已經董事會核准、 
　　華東電廠房捐估額　財務委員會近討論華東電氣公司、對於房捐估價委員會所估每月五百兩之上訴、上次委員會開會時、曾有該公司之代表出席、旋因委員會仍有所詢問、故又等候估價委員會之報告、刻下該項報告已經送到、遂經財務委員會决議、該公司在周家嘴路一三一號之房屋、估價定爲每月五百兩、此項估額、刻已由董事會核准、 
　　大華地皮修路辦法　大華財團近報告工部局云、册地二九四零號之房屋、即將拆除、擬分爲較小之地皮若干塊、並擬將七·三一七畝之地、供獻於工部局、以備修交义之路、並由工部局維持、刻由工務處長建議、謂如該項路寛不下於四十尺、而由該財團補還修路之實費三分之二、（大約爲二萬一千五百兩）則工部局即担任修築、並負此後維持及巡警之責、據工務處長在工務委員會中聲稱、此項道路、本不在計畫之中、但係發展該地皮所必需、而地主須担負三分之二築路費等、則係根據地産章程之第六欵丙項云、目地主因此可免以後維持及巡警之責、則該建議係屬公平、故委員會認爲可照所議辦理、並通知該財團、此案現已經工部局董事會認可、 
　　永安公司請造天橋　據永安公司代表赫則德君聲請、在浙江路兩旁該公司之老屋及新屋之間、造天橋兩座、一單一雙、其距離地面、一爲五十七尺、一爲六十九尺、新屋將建七層樓、天橋所以備顧客之往來云、工務處長認爲如依照渠所述條件、則所請可以照准、警務處長及救火隊長亦已同意、此案經工務委員會議爲可行、現已由董事會核准、 
　　仁濟醫院請加補助　仁濟醫院董事部陳請工部局、謂因戰事期中、增加特别開支、請加給補助費一五八五零元三角、内中含有四·五六二元八角一項、係因巡捕醫院、移轉過院病人之用、係已批准者、此案經財務處長在財務委員會中聲稱、該院已有常年補助費二萬兩、因緊急期中所增之開支、究對該院本年用度有如何之影響、應待查明、旋由委員會建議、該院所請、因平民受傷所增之醫費、應俟該院報告本年賬目時再行討論、此建議已經董事會核准、 
　　招標可在倫敦舉行　工部局之倫敦經理員、函請將一九二七年之决議、即在上海招標之件、該處不能投標一節撤銷、現經工部局總辦陳稱、據財務處長之意、工部局應以向最廉之市塲購物爲準、故財務處委員會建議、將前案取消、即此後在本地招標之件、亦令倫敦經理處得有投標之機會、此案現已由董事會核准、 
[董修甲談三年建設計劃]  
　　在國華無線電台講詞 
　　江蘇建設廳長董修甲氏、日前以視察嘉寳各縣被災狀况事來滬、曾應國華無線電台之請、講演蘇省建設現狀及今後計劃、略謂中執會所定訓政時期爲六年、現在已去其半、故關於蘇省各項建設必須於三年内迅速完成、然期限旣促、經濟又極枯窘、工作進行之困難、不言可喻、但本人定當努力奮鬥、務期不負政府與民衆之熱望、爰特督同本廳負責人員、先行擬定具體之三年建設計劃、然後權其輕重、次第進行、此項計劃之中、首重水利、蓋水利不治、非特民無安居之樂、且足危害農業、我華素號以農立國、而蘇省農事之盛、尤在他省之上、故言建設、必先謀農事之發展、欲農事之發展無阻、非令水盡其利不可、此外如添築公路、以便交通、促進各項電氣事業、以傳消息、改良省縣市政以繁商賈、亦俱在詳細規劃之列、倘三年内幸無何種重大之天災人禍、則蘇省建設、定有相當成績云云、 
[國貨展覽會定期開幕]  
　　六月六日 
　　本埠五國貨團體、假上海市商會商品陳列所大厦、舉辦上海市國貨展覽會、籌備迄今、將已一月、兹聞内部業已組織完竣、準於六月六日正式開幕、參加廠號、計有二十餘家、曁商品陳列所原有國貨商塲各廠號一同加入、共達五十餘家之多、 
[中國旅行社組織戰區憑弔團]  
　　六月三日起已開始舉辦 
　　每日開往返小包車二次 
　　中國旅行社自組織戰區憑弔團、前往吳淞·江灣·砲台灣·及閘北·等處、觀我十九路軍忠勇戰迹、及敵軍强頑砲火、面來加入人數、異常擁擠、該社爲謀避免擁擠及危險起見、已限止每次參加人數、隨團派有專員、沿途照料引領、並印有行程說明書等、分贈參加入員、每日上午八點半及下午一點半、在該社聚集、各開小包車一次、往返四小時、每車限坐四人或五人、以謀舒適取價每人二元二角、以謀普及、如欲參加、預向該社定位、以免向隅云云、 
[强盜搶蛋行] 　 
　　警察奮勇追捕 
　　當塲擒獲三盜 
　　前晚七時許、南市永盛碼頭豐茂蛋行、突來盜匪四人、正在行刧時、爲該管一區一所長警聞悉趕來、匪等竟取開槍拒捕、傷一警士、當塲捕獲三匪、兹將詳情錄下、鄞縣人王和尚、年五十七歲、向在南市永盛碼頭二七衖四號開設豐茂蛋行、迄閱二十餘年、平日營業頗稱發達、前晚七時許、王晚膳後、正在賬房間内結賬時、突來盜匪四人、入門後、僞稱購蛋闖進賬房間、即由兩盜袖出手槍、嚇禁聲張、内中有一麻面之盜匪、在門口把守、王知遇盜、驚惶異常、即將身畔所有之鈔洋六十元、雙手棒給兩盜、並聲稱你們要錢、儘可拿去、請你不必開槍、當由一盜將欵接下、納諸懷中、繼復翻開賬箱、將内莊之鈔洋八十餘元、及支票一張、計洋一百八十元、一併刧取後、心猶未足、遂又蜂擁上樓、意圖再行搜刧、其時該行夥友劉文德、在樓上早已察覺樓下有盜匪、急即越過墻垣、趕至隔壁止大鹹魚行内即用電話報告一區一所、請爲派警緝捕、該所所長聞警後、立即帶同巡官穆成金、督率警士陸永昌·唐少卿·張桂茂·段景明·等馳往該處、將豐茂蛋行團團圍住、先由警士陸永昌衡進大門、時門旁忽穿出一人、（即面麻點之盜匪）遽將陸警一把扭住、迫令不許聲張、（因陸警身穿便衣）陸警知其必係盜匪、遂從身畔取出所佩之手槍、向該盜一示、謂我是警察、汝是何人、該盜睹狀、頃刻面現慘白色、僞稱此地行中夥友、該警未與計較、立將該盜拖出銬住、當時正在樓上翻箱倒篋從事搜刦之三盜、已察覺樓下失風、急即爬上崖頂、向門外開槍抗拒、槍聲起處、遠近咸聞、莫明眞相、無不羣起恐慌、其時警士張桂茂、在街中被匪撃中右手臂子彈當塲穿出、受傷流血、旋即車送醫院醫治、警士唐少卿、見盜等登屋、彼亦奮勇猱升至屋頂、因時已值夜、天色黑暗、伸手不睹五指、乃用電筒向屋上照射、但見有盜匪兩名、伏身於屋脊間、由電筒光下瞭見、唐警登屋、正欲急起抵抗、唐警見狀、先發制人、袖出手槍、向空開放多響、盜始蜷伏不動、唐警即一個箭步趨前、一手一個、將兩盜一併獲住、呼同警士段景明等、上屋、將該兩盜帶下捆縛、又復在屋面四週搜捕、當尋獲假手槍一把、刺刀一柄、惟尚有一盜已無踪影、當將三盜帶回該所、所長預審時、首由事主王和尚陳述被刧情形、並指認所獲三盜、確係在塲行刧之盜匪、請求究懲、詰之面麻之盜匪、供名周阿根、年二十四歲、紹興人、又名丁阿毛、綽號小麻子、人咸呼我阿根舅父、許長福向在城隍廟隔壁第一三七號内開設永泰樂器店、我在該店爲夥、到案之兩人一名曹洪生、是我師兄弟、一名薛老三、今晨由錢姓夫婦起意、前往豐茂蛋行内行刧、當由徐阿根·曹洪生薛老三及我四人、在法租界會齊、來南行事、徐却帶有手槍一支、薛老三僅執假手槍一支、現在徐已逃走等語、詰之曹洪生、供年二十七歲、通州人、薛老三供年二十九歲、東台人、住居法租界望志路永吉里第三號半、餘供與周相同、當在周盜身畔搜出贓洋六十元、支票一張、假鬍鬚一個、旋派探馳往城隍廟永泰内、續獲嫌擬犯李梅亭一名、帶回後、因事關盜案、飭着備文於昨日下午七時許、一併申解市公安局訊究、 
[私設槍捐公司詐財案]  
　　本月分宣判 
　　法租界麥蘭捕房於上月二十四日上午、在公館馬路卜鄰里八號門牌、破獲保安繪捐公司詐欺機關、先後拘獲員役張升甫等十七名、抄出證物、解送第二特區法院、依刑法三六三條共同詐欺罪起訴、庭諭押候偵查在案各情、已誌前報、昨日午後、由章朝佐推事偕書記官王以徽、蒞第一刑庭續審、先由捕房律師顧守熈陳明於改期期間偵查情形、又據包探谷鳴周報告破獲各被告經過、并將證物呈案、訊之張升甫、供認由友介紹在内任賬房、施桂福·陳寳榮·二人供認擔任稽查、方子卿承認爲庶務員、宋伯林·于乾生·王開良·羅阿泉·韓黄金·五人承認爲茶房、余學明供認爲收捐員、沈長霖供認任書記、張德寳供認由友人薦往爲汽車夫、王桂華認爲保標、王恒春供由蔡姓託代僱用看門、周蘭生認爲飯司、林乾忠供由吳秉正介紹墊欵二百元、并代付一部份房租、五十元云云、并延律師金煜·王士宗·施卓人·等辯護之下、庭諭宣告辯論終結、候定期本月八日宣判、 
[郵船上查獲大批私運軍火]  
　　人證并解公安局訊辦 
　　昨日下午一時許、有某國某號郵船一艘進口後、下椗十六舖北首招商局碼頭浦面、市公安局偵緝隊隊員王繼恒、突據眼線密報、該郵船上私裝大批軍火等情、當即前往水巡隊、請爲協助、並予搜檢、梁總隊長立即撥派巡官李文漢、稽查員焦應率等、馳往該處、會同第一分隊巡官趙秉魁等、在該郵船旁守候良久、果見該船船夥、將大批槍械、搬上艙面、意圖轉運他處、警等遂一哄躍上、該郵船得以搜獲手槍二十六支、子彈二千九百粒、連同該船船夥寗波人徐景大·方家茂·謝在禮·章根發、及浦東人錢阿龍等、一併帶回隊中、梁總隊長預審一過、以事關私運大批軍火、飭即備文連同起獲證物、併解市公安局、請爲訊究 
[濬浦局浦江鉅刦案訊結]  
　　本月八日宣判 
　　濬浦局利飛小輪、於前年被黄浦江中之匪徒搶刦餉銀、並撃斃華洋工程師二名、槍傷多人、當獲匪犯張根寳·馮慶、由地方法院判决槍决在案、嗣由偵緝隊又拿獲張長生·姚錦祥·及張三姊李張氏·三名、在張處抄獲實彈手槍一支、又查出被告等係往法租界辣斐德路圖刦張之家中、當即解送地方法院、以懲治盜匪法提起公訴、昨日上午、由石志羣推事開庭審理、張長生稱、民國十六年、到巢縣米廠中作機匠、並未回家、因姚錦祥向我借洋五十元、故向伊索取、由李張氏前往、約定姚在張三家會面、因向張三借欵還欵、至於手槍爲李喜寳交我的、因在紙包中、故不知、對於濬浦局搶案、實是寃極、姚錦祥供、我欠張長生洋五十元、係民國十九年二月所借、餘語則尚同、惟借欵之日及在滬之日、不盡符合、李張氏則稱完全寃枉、至此、由楊琦檢察官論告意見、謂本案被告之人犯强盜罪、其事實甚爲明瞭、請爲判决、被告辯護胡遠駿律師辯謂、關於搶刦利飛小輪事、經事主完全到案各個指認、非但對於三被告並不認識、並云當時並無女盜、而搶刦張三一案、旣未成爲事實、且張三爲素識者、並非富有、故亦不作爲憑、此三被告中惟張長生只犯一個持有槍砲之罪、其餘盜匪部分之人、均無罪、至此官諭辯論終結、定本月八日宣判、 
[盧少棠案綁匪續審]  
　　李長源大肆咆哮 
　　孫李氏嚎啕大哭 
　　候提到人證再訊 
　　公平洋行買辦盧少棠、因於前年十二月十八日在雲南路被匪綁架、嗣經總稽查處總探長陸連奎·探長湯堅·劉紹奎·等先後緝獲綁匪首領帥頌平·及同黨十餘人、解送第一特區法院、訊明帥已伏法、其餘處死刑徒刑不等、去年十月間、由承辦探長往天津公安局將拘獲之同黨天津人李長源·孫金聲·婦人金李氏·孫李氏·提滬、經法院一庭訊問、咸不承認還押在案、而改其中金李氏已病故、該案本係刑庭長許家栻君承審、現許君業已辭職、昨晨改由沈炳榮推事蒞高一庭繼續訊理、而捕房律師張天蔭陳述案情、並稱被告李長源、由已經辦定徒刑之胡明德·劉殿卿·等供出當綁盧少棠時、他亦在塲、事後看守肉票、而陳金聲係開車者、孫李氏係看票之一、被告等在天津公安局均承認有湯堅華探長可以證明、據湯探長投稱、當時往天津公安局移提各被告、伊等在該局咸承認云云、而李長源聞語、大肆咆哮稱、當時並不承認、而對於胡明德等均不相識、孫金聲供綁盧少棠時、非吾開車、嗣因帥頌平向吾謂發生綁票案、遂給洋五十元、着回天津等詞、孫李氏供對於綁案完全不知、並啕嚎大哭、跪地求鑒、沈推事諭仍各分别還押、改期提證人到案再核、 
[法官遷調消息]  
　　上海地方法院刑庭推事趙永周、兹奉調任高等法院推事、遺缺派關立廷接充、又候補檢察官沈兆銘、與無錫縣法院候補檢察官楊安對調、均已分别到差矣、 
[中華步行團抵滬]  
　　行程已歷一萬四千餘里 
　　預定十年游遍吾國全境 
　　旅行家董樹花君、係屬廣東黄埔同學會會員、於去年九月一日、發願糾合同志丨一人、於十年間游遍吾國全境、考察各地之民生狀况·社會事業、自去年九月一日由粤出發後、歷經閩贛湘鄂豫各省、行程已達一萬四千餘里、一行十二人、當於昨日抵滬、當推代表董樹花君·許可女士·至市當局訪問、由吳市長惠贈市府各項册籍、以備該團參考、一行人員、預定在滬作短期間考察後、即行轉赴西北、並規定本年歲暮、到達西藏、 
[美國實業建國名人傳出版]  
　　徐恩曾氏最近譯著美國實業建國名人傳一册、全書都四百餘頁、凡九十篇、詳述各人生世、如何奮鬥手此一書、當知有所　勉、每册只取成本五角、郵費外加、蓋著者爲奮勉現代表年計、不以營利爲目的也、欲購者請駕臨或掛號函寄上海江西路三七八號新中工程公司、 
[中央銀行檢查報告]  
　　第一百二十六次 
　　中央銀行發行準備第一百二十六次檢查報告云、本會依據中央銀行條例第十五條之規定、對於本行發行　換劵準備金、負檢查之責、兹於民國二十一年五月三十一日、由秦潤　監事、在本行發行局、舉行第一百二十六次檢查、用將檢查結果公告如左、（甲）兌換劵發行總額銀元二千七百九十六萬二千二百零六元、内計、銀元劵二千五百二十四萬零一百九十二元、輔幣劵二百七十二萬二千零十四元、兌換劵準備金總額二千七百九十六萬二千二百零六元、内計、現金準備銀元二千二百四十七萬四千七百七十二元、是項現金準備、計存本行發行庫、二千零零零二千二百六十元八角一分、存各埠分支行一百三十四萬七千八百五十九元、存同業一百十二萬四千六百五十元零一角九分、保證準備折金銀元五百四十八萬七千四百三十四元、（乙）關金兌換劵發行總額三十七萬五千元、關金兌換劵準備金總額三十七萬五千元、是項準備金、　　美金十五萬元、存本埠同業、以定價四０合關金如上數、照中央銀行兌換劵章程第二項現金準備百分之六十、保證準備百分之四十、此次　　結果、現金超過六十分之數、保證不及四十分之數、核與定章相符、特此報告、中華民國二十年五月三十一日、中央銀行監事會、 
 
 

Page 16

 
 
[四行發行準備報告]  
　　第一二六次 
　　四行準備庫、係由鹽業金城中南大陸四銀行、聯合設立專辦發行中南銀行鈔票事宜、按照該庫發行章程發行鈔票、十足準備、現金準備、至少六成、保證準備、至多四成、每星期公告一次、經四行稽核員及會計師檢核、兹照錄上海準備庫二十一年五月二十八日第一二六次公告如下、鈔票流通額一千八百八十四萬五千零五十七元、準備金總額一千八百八十四萬五千零五十七元、内計、現金準備一千一百九十三萬零三百十四元八角七分、保證準備六百九十一萬四千七百四十二元一角三分、 
[浙江興業銀行檢查報告]  
　　第二十四次 
　　浙江興業銀行發行準備第二十四次檢查報告云、浙江興業銀行發行素與營業方面、完全劃分、準備十足、本月三日、經會計師嚴鷗客檢查、計現金準備在六成以上、保證準備在四成以下、所有數目如次、本行發行數、共計二百六十八萬三千八百九十一元五角、準備金、計現金一百七十七萬六千零二十八元一角、保證九十萬零七千八百六十三元四角、同行領用數、共計三百三十四萬元、準備金、計現金二百零五萬一千元、保證一百二十八萬九千元、 
[清華同學會新會所開幕]  
　　上海清華同學會新會所、在南京路大陸商塲四樓四百十五號、佈置設備、將及一月、今日（六月四日）午後四時開幕、備有精美茶點、並請新自東北歸來之同學戴志騫·陳立廷·講演東北觀察、由炳勛社速記、届時當有一番盛况也、 
[被拐小孩自青島解滬]  
　　兩孩受驚不肯多講 
　　拐匪二人同時提到 
　　虹口捕房華探目鮑樹基·孫阿福·謝桂生、前在周家嘴路三百六十八號日昇茶樓·及東漢璧禮路八百七十八號門牌·等處先後拘獲甬婦吳陳氏·趙朱氏·南翔婦人陳牛氏·及江北人王阿四·費永貴·等男女拐匪十二名口、並起出六歲男孩劉小狗·四歲志鴻·同歲根寳·八歲女孩蘭香·而各拐匪經捕房解送第一特區法院訊供詳情　已誌本報、在改期中、捕房調查得尚有同黨拐匪山東人張文卿·劉春台·將拐得女孩兩口帶往青島販賣、遂拍電至該處公安局將張·劉·兩匪緝獲而承辦斯案探員乘輪前往連同女孩兩口一併提滬、昨解高一庭、據捕房律師張天蔭起稱、兩被告之逮捕、由已經獲案第八被告李揚勳供出、現兩女孩因被拐受驚、言語不肯多講云云、沈炳榮推事着司法警察將兩女孩帶至案前、而所穿衣褲、咸係陳舊藍色老布、髮咸剪短蓬鬆、面黄垢悴、皆貧家女、庭上謂爾等不必膽怯、將名姓說出及住居何處俾可送回、而一稱年十一歲、名根弟江北籍、父名范金福、業裁縫、住處地點不知、而一稱十三歲、名趙連娥、亦江北籍、父名及住處、均不能言明質之兩被告、供詞支吾咸稱當時有三老嫗及中人出洋八十元、購時爲婢爲媳等詞、求鑒沈推事諭仍還押、改期與吳陳氏等併訊 
[西人駕車撞傷大學生]  
　　昨日（三日）上午十時、法租界辣斐德路拉都路附近、有某西人、自駕七一三二號汽車、由西向東、疾馳而至、將中國公學四年級學生江西人王炳臺撞倒、並傷及右額與右腿、血流如注、神智昏迷、不能發言、當由在場觀衆、偕同肇禍之西人、將王扶入汽車、仍由該西人駕車駛往金神父路廣慈醫院求治、據醫生報告王之傷勢頗重、 
[新中央復業開幕第一聲]  
　　海寗路北四川路口新中央大戲院、上次受戰事影響、曾一度停頓刻因虹口方面、次第恢復、故該院大加刷新、並以重金裝置有聲片發音機專映中外名貴有聲電影、本月一日爲復業開幕之第一日、特映明星公司第一部片上發音四達通有聲片舊時京華、此片第一次在中央明星二院同時公映時、往觀者殊爲擁擠、向隅者至多、此次新中央爲優待滬北居民起見、座價非常低廉分三角四角六角三種日夜一律、兒童祇售二角三角二種、 
[張寳慶今日在中央表演]  
　　曾在歐洲各國表演十餘年之中國唯一武技大家張寳慶、及其全班、此次在夏令配克大戲院表演三天、極受羣衆熱烈之歡迎、認爲足以表揚我國武術之愛國志士、非江湖賣藝者可比也、張君原定在夏令配克表演後、即後束裝返直隸原籍、着手組織馬戲班、現因張君至友再三挽留、始允今日起在六馬路中央大戲院表演三天、前在夏令配克表演時所加入之美國女子馬利小姐唱京劇一節、此次仍然加入、並加新頴節目甚多、此外又有有聲滑稽片等、節目至爲繁重、座價分六角八角一元三種、較夏令配克表演時之座價、爲廉一倍有餘云、 
[購醒獅牌錳粉者認明商標]  
　　本埠博物院路廿三號栢記錳鑛公司代理長沙寳大公司之錳粉黑鉛粉等、以醒獅牌爲商標、邇來滬漢市上、又有獅子牌　粉發售、但牌子互異、講者務希認明、又該公司另由廣東設廠、以機器製造錳粉、且由鎭江南京等處辦來筆鉛粉、廉價發售云云、 
[購順風牌絲襪者認明商標]  
　　棋盤街中市順風牌第一發賣塲、發行之順風牌絲襪、質地純凈經久不毛、向爲顧客所樂用、該商塲近爲昭示信用起見、預請顧客、認明襪頭有順風牌商標、庶不受欺云、 
[天氣報告]  
　　徐家匯天文台昨日下午四時三十分氣象預報云、颶風正徐徐傍瓊州之北前進、風勢漸衰、其中心當正午時進至距北緯二十度東經一百十度交點約六十哩以内、向西進發、中國高氣壓正向東方進移、天氣大致仍可晴朗、因東海上的小低壓已移往日本、晨間有霧、風輕而無定向、吕宋之北亦有低壓、又昨日下午三時前、二十四小時内、本埠氣温、最高八二·二、最低五六·五、去年同日最高八五·八、最低六０·八、 
來件 
[垃圾問題與上海市（續）]  
　　上海市衛生局清道股稿 
　　（三）上海市垃圾之性質、上海市民廢棄之物、大致分四類、各有專業者收集之、（一）糞便爲清潔商人包辦、月納肥料變價之費、（二）飯食之餕餘、（即剩飯剩菜湯汁等）爲「倒干脚」者收去餵猪、（三）布塊紙屑及其可用之物、爲「拾荒」者檢去、售於收買舊貨之人、分别出售、（四）煤屑等、爲專收煤屑者運去、經揀選後、分别出售、爲築路等用、此四類之外、所餘各物、爲清道夫掃除收集、由行政機關處置之、其中包含有破碎家用器具、及一切家用棄去之件、菜皮豆殻瓜皮及一切植物性棄去之物、菜市棄物路面掃除之物、房屋内掃除之物、以及大小動物屍體等等、以故其中動植礦各質都有、乾温軟硬俱全、欲求一處置最宜之法、頗屬困難、（四）上海市現在處垃圾方法之觀察、上海市處置垃圾方法、除公共租界築有焚燬廠二處、可以焚燬一小部份之垃圾、又直轄區域、利用一小部份塡築窪地之外、其餘悉用駁船裝運至市區南端黄浦江邊龍華嘴灘地卸堆、每日計有一千數百噸、因裝卸運輸之設置、均屬欠缺、加以工人偷惰之習性難除、運輸路程之遥遠、時間所需旣多、經費未充、稽考查察、雖有嚴密之規定、仍屬不易周詳、傾倒浦江之事、屢爲水巡隊所查獲、重罰嚴刑、愍不畏法、報告之函件、間仍遞至、詳加查察、其亟應改良者有五端、一曰裝、裝載之碼頭、仍屬十餘年前舊物、設備異常簡陋、裝時散漏入浦、勢所難免、二曰運、運輸之船隻、咸係普通運送貨物之駁船、並無關於運輸垃圾之設備、勉强應用、難於嚴密、三曰卸、堆塲雖有碼頭、毫無卸除之設備、無論潮大潮小、必須用人力逐担扛運上岸、費時費力、故工人視爲畏途、不惜犯法走險、偷倒浦江、以圖貪懶省事、四曰堆、現在指定之堆塲、僅係浦濱、淺灘潮退、則灘顯甚大、潮漲則半浸於水、未有建築、一任潮汐冲刷、倘或堆近水邊、則難免隨潮氽去、危碍水源、阻塞交通五曰河流、龍華嘴處於河流灣曲之中、水流較緩、污積較易、縱無垃圾傾堆、亦必漸漲而爲新灘、（五）改良上海市直轄區域處置垃圾方法之意見、今欲改良處置之方法、不外治本及治標兩道、（甲）治本之道就上海市垃圾之性質、而求澈底解决之法宜利用焚燬法、（公共租界已試辦）或腐化法（詳見上海市衛生局出版之衛生月刊第三卷第一期）惟用任何一種、即以處置直轄區域之每日五六百噸而言、其經費至少須二三百萬、方可開辦、另加每日經常維持費用、就現在財政狀况、不易辦到（乙）治標之道僅就現在堆置辦法加以改良、以期減少偷倒入浦之弊、略述如下、其施工計劃、需費數目尚須經工務局估定、（一）裝運之碼頭、上覆以屋、使灰屑不致吹散、應高出水面若干尺、以漲潮時船隻仍停入碼頭下面裝運爲度、並應加闊加長、以下面可以并停運船三四隻爲度、碼頭底面開穴三四處、設置可以伸縮之漏斗、直接裝入船艙不使散漏入浦、（二）運送之船隻、可暫時仍用舊式駁船、每一船中、加置有蓋之方木箱若干只、以便卸除、且免傾倒入浦、（三）堆塲碼頭、應有起重設備、船到時可用起重機、將木箱吊起、放置碼頭輕便鐵道之手車上、推運往返、直到堆塲、費力不多、而事半功倍、（四）堆塲沿岸、應周築相當高席之石堤、垃圾不得堆逾堤高、更不得堆出堤外、則潮汐升降、不致冲刷垃圾入浦矣、（五）河流應加開濬修直、以免污積而利運卸、尤屬要圖、治標之道、所需經費不多、維持亦易、倘能採擇施行、並由兩租界仿照辦理、則水源交通、咸蒙其利矣、（完） 
[招領]  
　　如有走失男女者請注意此處地位社會局啟 
　　第一六三二號、男性、李毛海子、未詳、七歲、民國二十一年十一月二十八日、由公安局送中國救濟婦孺會、 
　　第一六三三號、男性、焦金生、湖南人、十二歲、民國二十年十一月二十九日、由廣州輪送中國救濟婦孺會第一六三四號、男性、國嘉慶、上海人、十二歲、民國二十年十一月二十九日、由廣州輪送中國救濟婦孺會 
 
 

Page 17

 
 
自由談 
二一枝譚 
小序[  庭]  
　　翻出西堂雜俎，恰見一種隨筆，呌做「五九枝譚」，這便激起我的好奇性· 
　　西堂雜俎不是尤西堂先生的著作麽？尤老先生不是清初的博學鴻詞麽？他老人家不是劉伯温，怎會未卜先知，預料到數百年後有五九國恥這麽一回事，他在標題上面，竟標出這五九兩個字來！ 
　　後來，仔細看他的序言，才知道他的五九，是另有一個五九，他動筆的時候，是在冬至到年底這一段時候，俗語說的「連冬起九」，冬至到年底，恰是五個九，所以呌做「五九枝譚」· 
　　我這不倫不類又枝又蔓的談話，也想喚做五九枝譚，表示我受了國恥的刺激以後的著述；但是，這個名詞，被他老人家佔了優先權去，我便不得不改換名稱呌做「二一枝譚」· 
　　二一和五九，一般是紀念國恥；二十一條的無理要求，便是五月九日的二十一條創痕，我的「二一枝譚」，便是「五九枝譚」· 
　　再者，我動筆的一年，恰是中華民國二十一年；這一年，正是淞滬血戰的一年，又值得我作爲篇名的紀念· 
　　末了，我掛一副自嘲的對聯： 
　　讀西堂雜俎，　作東施效顰· 
[老人内閣] [  陶在東]  
　　日本新閣齋藤總理以次十二人。其年齡最少者農林後藤。猶四十九歲。最高者高橋大藏。七十九歲。其餘皆五六七十以外。統計之爲七百四十八歲。可謂老氣横秋矣。此次政變。起於青年。不惜冒險。以手槍炸彈從事。乃結果不能成立青年内閣。反炸出一批老人。良覺有趣。 
　　吾國秦穆公信用孟明（新派）違拒蹇叔。（老派）喪師於　。作秦誓悔過。孔子删存於尚書。經也。黄髮元良。所謂元老。經之影響於歷代。用人行政。偏嚮老成。按格停年。罕見黑頭宰相。馴至前清。昏耄當朝。以亡其國。物窮則變。近卅年來。崇尚青年。公認爲國之主人。迨北伐革命。可稱青年極盛時代。亦即老輩倒霉時代。諡之以落伍。擬之以活埋。老朽昏庸。字必聯綴。如定律焉。其實老少得失。難可遽斷。試觀外國。當道領袖。何嘗是年少翩翩。甚至法官尚老。假裝白髮。一九一四年之戰。其大將年齡。如興登堡。如沙格羅夫。如霞飛。如福煦。如麥耿生等。無不七十而弱。五六十而强。何老人之不易推翻歟。 
　　因思功名之路。特達幾人。大抵才屬天生。學識人力。備嘗艱險。盡知情僞。知名於世。已到中年。政治進化。爲蛻脫式。爲螺旋式。新之與舊。老之與少。斷非如一刀截筍。兩段斬齊。在老者固宏經騐。而第涉暮氣。青年固多朝氣。而難饜羣望。於是相摩相盪。相反相成。固無不倒之翁。亦絕少甘羅之相。即如齋藤輩今日之老者。即前日之青年。其青年時。對於前之老人不滿。思欲取而代之。其奮鬥也。螺而旋之。蛻而脫之。迨其袞袞登臺。則已番番黄髮矣。今之青年者。即後日之齋藤。此時正不知不覺。在蛻脫螺旋式中。依齋藤之樣而畫胡蘆也。 
[肥人譚] [  特]  
　　人多以體肥爲苦，而土耳其斯丹波有肥人會。其會長阿禮福等。轉以增其體肥是蘄。會中現有會員一百五十人。今夏擬漫游全歐會員數人。以體肥猶不足動倫敦巴黎柏林人士之觀瞻。兹方竭力加餐。冀於啓程之前。增加體重數磅。會長阿禮福某日語路透訪員曰。「余體重僅二十三斯通。（每斯通合英國十四磅。二十三斯通合三百二十二磅。）至以爲戚。余亟望能增至二十五斯通。則克享獲肥人樂園中之福澤矣。」言至此。眉飛色舞。 
大足表其志向之殷切。又曰。「余於飲食。選擇至精。余已罄魚肝油十二打。及用同量之蛋黄注射於體。冀在今夏達余所望。而後首途。作長游焉。肥人會會員中無一女子。蓋會員雖力圖體肥。而土國婦女則渴望者。身段苗條。腰肢細柔。故居恒以跳舞網球散步爲樂。婦女之嬌弱者。向多倚枕消閒。今亦昻步街市。俾體益瘦削。而愈見嫵媚。 
　　前述之肥人會會長。體重僅廿三斯通。若以與美國綠杉磯之肥人名哈里者較。則如小巫之見大巫矣。哈里年二十有三。身高六呎一寸。重五十六斯通又三十一磅。（合重七百八十七磅。）匪特爲今日世界肥人之王。而能識以來。耳目年見。亦未之聞也。昔英國有肥人藍伯特者。死於一八０九年。重僅七百三十九磅。又今寗林戲班中之徽爾女士。重亦不過六百三十磅。第在世界肥女中殆爲巨擘。 
　　今有人焉。同器而食。食又同量。乃一肥一癯。何歟。推原其故。乃由腦根頭顱之底。有一軟腺，血液巡環過之。但無管與通。故爲一無管腺專名爲分泌黏液腺。因舊說口中之涎。出自此腺也。此腺之細膜内製成一種精液。其有關人身。視舌上任何液體爲巨。此腺分泌物之吸入血中者。司軀體之增長。並調節食物消化後所變之質量。當其動作恰當時。能容適量之脂肪。積於皮膚之下。而使吾人肌肉豐滿。若此腺動作逾度。則脂肪爲體中之熱與力燒盡。斯人縱食不絕口。而仍不免骨立焉。若此腺動作遲鈍。則脂肪不被焚。而將厚積於皮膚之下。此哈里所以痴肥也。彼縱減食至弱不可支。而其所進些須。亦化爲脂肪。留而不亡。故即終日運動。至於極度。或不時忍飢。其體重七百八十七磅。亦不過減輕數磅耳。 
[中外力士角力記] [  征鴻]  
　　有西人Ｋ氏者。自謂着手能舉重四百十磅。爲歐洲著名之體育家。Ｋ創氏體育校於滬西某路。與蝸居相距僅百步。然余未嘗入内一窺究竟也。上星期日。友人王君走告余。謂渠將隨中國之少年力士某君赴Ｋ校與歐洲力士角力。今且在門外矣。余聆言欣然從之出。因介見某君。覘其狀貌。特一翩翩年少耳。初不知其身懷絕技也。旣達目的地。入門即覩歐洲力士之小影。張壁間殆遍。身雄體偉。以視某君之纖羽。勢若不敵。旣抵體育室。陳科學化之健身器械凡數十種。類不能道其名。三時許。觀衆絡繹至。乃由舌人縷述其校之設備如何美善。校長之技術如何神勇。語多矜誇。不復贅。及至公開表演。先由另一力士演雙槓畢。繼乃播弄一鐵錘重數十磅。上下抛擲。輕若彈丸。至是舌人語觀衆。謂「東亞健兒。不妨一試。」然衆皆咋舌摇首。無敢應者。遂中Ｋ氏一獻其絕技。先以兩手據雙槓上。曲而未伸。兩足横承以板。而四肢已騰空矣。乃由兩人以百廿磅之鐵磴。懸於頸間。Ｋ氏乃延頸引磴。漸漸而起。臂直如矢。而掌聲已若雷鳴矣。先是該校遍登各報廣告。謂有人能作Ｋ氏之同樣表演者。酬五百金。舌人復以是語告觀衆。而此中華力士乃應聲而起。自以磴懸頸間。一躍而登。表演一如Ｋ氏。觀衆乃附掌歡呼。僉謂足令東方病夫揚眉吐氣也。然此五百金之懸賞。竟以託詞姿勢不合而爽約。觀衆咸不直所爲。顧某君之目的。初不在阿堵物。遂亦一笑置之。及告散會。衆皆離座起。Ｋ氏復以預置塲中之鐵質舉重器（約重二百餘磅華人稱爲仙人擔）顧視某君。意將與之一較實力。某君頷之。Ｋ氏乃前執器。先承以腹。繼以肩。終乃越頂而伸。凡三挫焉。某君乃摳衣引臂。一舉而起。復昻之使高。仰之使下。凡十餘次而罷。觀衆大呼中華健兒萬歲。回顧歐西力士。皆瞠目結舌。逡巡而遁。衆乃一哄散。舌人趨執某君手。詢以姓氏。某君笑曰。余病夫國之一病夫耳。何問爲。 
[記墨廬書刻] [  火雪明]  
　　昔人以桃核作記。讀之輒爲神往。初未敢信琢者之技之工。一至於斯也。焉有以方寸之地。得網羅山水人物而復窮狀其神貌畢肖者哉。然見吾友賴子墨廬之琱鑱造化。刻畫雲烟。迺信古之人不予欺也識墨廬未朞年。視其形行。有習於紈袴子弟者。未嘗以金石相研質。殆造糞翁之居。數數見之。知其善讀撝叔蒼石印譜。瀏覽鐘鼎瓦璫遺籀。偶吐評語往往中肯。始奇其人。今年春。墨廬忽以便面一方見貽大不盈尺。上書離騷賦。細如針刺。歛於芥末。鏡以顯微。神形不爽。於是知眞敏慧者固不能以貌取之也。遂以其扇。付海上閒鷗。請繪螺殻道場圖。同屬工細之作。克兼兩美者。是可寳也。墨廬又能鐫象牙竹骨。或書或畫。各極其致。貽吾片牙。刻板橋老人道情全文。而字字皆妙。無肥瘦之判。蓋已神乎其技矣。然墨廬每當酒酣。横筆作劈窠字。骨以顔柳。體以籀艸。亦復蒼遒奪目。餘子無與比倫。王西神先生曰。若論賴子之才氣。洵不媿夫李廣之無雙。揆厥品題。亦豈屑居温嶠之第二。鄭虔傳稱三絕。柳渾才敵十人。例之古人。豈多讓哉。吾於墨廬亦如是云。 
[廉儉救國說（一）] [  聶曾紀芬述男其杰撰文]  
　　家慈慨社會之奢靡。爰述先訓。貢獻當世。蓋國奢則示之以儉之意。其杰以爲此乃關係世界治亂安否之大題。因請於家慈。俾廣其說。乃陳述古今中外成敗得失之故。證之以事效。不覺冗長其詞。且推崇古義而薄今說。懼觸時忌。或將引起非難。望讀者分别觀之。苟措詞失當。而引證有誤者。知皆其杰之咎也。再其杰久病。不耐搆思。力疾作此。多所疏漏。閱者幸教而正之。　聶其杰謹識 
　　歷觀數千年治亂盛衰之迹。與一時風尚之奢儉爲消息。大抵社會奢侈。則縱欲肆志之表現也。風俗儉樸。即克已復禮之表現也。縱欲望即殺機動而亂至矣。崇禮義即生機萌而治隆矣。其消息甚微。而徵諸事實證騐。未有或爽者也。就一身所閱歷。亦有可述者。余生值咸豐初年。粤亂初起。先文正公赤手空拳。出膺艱鉅。時值承平日久。朝野酣嬉。習於虚僞。軍事吏治。腐敗已極。無可撥之餉。無一可戰之兵。先公初以鄕紳任團練。後則總制各省軍務。統兵至十餘萬。以廉率屬。以儉治家。誓不以軍中一錢寄家用。竟能造爲風氣。一時將吏皆以道義廉潔相勉循。故能和衷共濟。戡定大難。一二在上位者克已制欲。而其成效有如此者。先公在軍時。先母居鄕。手中竟無零錢可用。拮据情形。至爲他人所不諒。以爲督撫大帥之家。不應窘乏若此。其時鄕間有言。修善堂殺一猪之油。止能供三日之食。黄金堂殺一鷄之油。亦須作三日之用。修善堂者。先叔澄侯公所居。因辦理鄕團公事客多。飯常數桌。黄金堂則先母所居之宅也。即此數語。可想見當時先母節儉之情形矣。 
[戎馬雙樓記（六八）] [  求幸福齋主人]  
　　第八回　無邊哀怨懺情中難期曠達　極度聲歌行樂裹得覩威嚴 
　　那毛德順初一到的時候郤勤務很多。從一個手提包内。取出許多珍奇的物件。如銀茶壺，銀托玻璃盃，金香烟盒·金框小鏡子·金粉盒之類。全搬到前面那鋪看白檯布擺着四色乾濕高裝碟子的架兒上。恍似開了個小小博覽會。隨又呌茶房泡茶。親自劃洋火遞香烟。等太太們品茶吸烟顧盼自如很舒齊了以後。才跳到後面高層上來。坐在安玉田身畔。附着耳朶伸出手指那麽說道。現在還只八點多鐘。我們大帥果然早就來了。你瞧。那正中包訂坐着的就是。旁邊陪他的人還不多。戲台上也還没上好戲。不如這就領你去罷。安玉田順着小毛的指頭遥遥睇視。果認得那裏有個頭戴瓜皮緞帽當中綴着一塊五色寳星和一粒大冬珠而縮做一團嬉反笑臉的小鬍子。與平日在報上所見的葉作章影像一般無二。正思忖着事到臨頭。應如何放大方些上塲去應付這一幕也含有戲劇性的表演。郤不料小毛已向五太太打好了交代。猛不防的拉了他便走。再要從容籌措。已來不及。暗暗揑着一把汗。和抓緊了一顆摇盪的心。隨小毛踉蹌着到了葉作章的包訂門側。由小毛先進去通禀。葉作章點頭說了一聲請。還居然把他。猴兒般矮小身體立了起來。對着安玉田現出滿臉縐紋的微笑。安玉田趕忙踏進包廂。戰戰兢兢的鞠了三個躬。葉作章又將手一擺。請他到前面來坐以便說話。安玉田緊記着閨中的訓教。力戒畏葸。大踏步也便要跨到前頭椅子中去。不想心神究是恍惚。竟忘記了包庭中原有兩級階段。從高處猛一踏下。非同平地。就幾乎失了脚似踹在深坑裏一樣。眼見得便要跌倒在那椅子堆裏。畢竟當塲能免出醜失儀不能。且看下回寫出。 
 
 

Page 18

 
 
   
 
 

Page 19

 
 
申報本埠增刊 
　言 
[賊出關門] [  劍華]  
　　「賊出關門」是一句俗諺，就是說人在事前，不能預防，臨時不能消弭，只能在事後張皇補救，所以效力很小，但是自古以來，這種「賊出關門」的先例，不知做出了多少，你以爲他們都是笨伯嗎？他們雖然不能防止第一次賊的光臨，然在受創以後，加上一種關門的防禦工作，至少可减少第二次第三次：：：賊來的可能，所謂「亡羊補牢」，所謂「補偏救弊」，也無非是賊出關門的意思　　現在的人，尤其我們貴國的人，恐怕已經進化到極點了，賊不來自然是「四門大開」，賊來了便「開門揖盜」，賊走了「門雖設而不關」， 
　　例如去年漢口的大水，事前要是稍爲防備一點，總不致演成那樣空前的慘象，水來了，也只有手忙脚亂，任其洶湧衝盪，束手無策，水退了我們總以爲多少總要做一點「關門」的防禦工程，但是聰明的中國人，以爲這是庸人自擾，大水是不會再來的，誰知不客氣的大水，現在又恐要光臨了，這種事例很多，我也不必舉了，唉！ 
文藝 
[太平洋舟中望月懷何女士璧瑩] [  黄寳僊]  
　　昨夜階前笑語傾，今宵無限故人情皇濤瀾汗歸途急，萬里一天對月明 
[祝英臺近吳清] [  ]  
　　壬申暮春感時賦此並示周培礎黄寳仙兩君 
　　惱鶯飛，磋蝶舞，芳草綠如許，飄落桃花，池面散還聚，連朝風雨纔晴，燕卿泥至，似省得，覆巢堪懼，又春暮，記從鬢影釵光，香隨寳車去，幾次凝眸，望斷碧雲路，夢中曾訂歸期，分明三月，斷腸也 
，伊人何處， 
科學 
[自製各種橡皮物] [  乃徵]  
　　自一八三九年故德易牙（NelsonGoodyear）發明加硫法（Vutcanixe）後，橡皮的功用，更爲進步。今一國用橡皮的數量愈多，即可證明其工業愈發達，蓋橡皮爲佔工業中之極重要地位，今橡皮在我國非常須要，所以特來介紹。 
　　（一）橡皮的來源 
　　簡單的說，橡皮是從一種植物的軀幹裹面流出來的膠汁，故亦稱樹膠。至於生長橡皮植物地帶，僅限於南緯三十度至北緯三十度之間，因爲橡皮樹生長的要件，必須温暖氣候。 
　　（二）橡皮的分類 
　　生橡皮丨是南洋羣島與印度等所植的橡皮樹的膠汁，土人把樹體上割成Ｖ字形，下面接承一只桶，膠汁流在裹面。後來凝結成固體，變成料狀或塊狀。　　生硬橡皮丨是新嘉坡等處所産的橡皮樹的膠汁。從樹内流出後，凝結成硬質，但是浸在在熱水内可以變軟，能隨意揑成各種式樣的。 
　　硫橡皮丨是一種生橡皮製成的物品，再用加硫法使牠含硫。牠能伸縮而有彈性，不像生橡皮遇著冷要變硬而收縮，遇到熱要變軟而黏粘，所以牠的用途最多，如摩托車的車胎，醫藥用的器具，機輪上的轉帶，電綫的包皮，橡皮雨衣鞋子等，都是這一類橡皮。 
　　重硫橡皮丨是一種含多量硫黄的，用較高温度長時間加熱的橡皮。牠失去彈性，變成角質，對於電氣爲良好的絕緣體。牠的主要用途就是造電氣器具，並且牠非常的光澤美麗，不受各種藥品侵蝕，所以牠能製造裝飾品與各種用具是很好的。 
　　（三）橡皮的製造　 
　　橡皮糊丨製造橡皮糊，亦屬於橡皮工業的一科，有多數工廠，專門製造此物。製法，先將橡皮混合各物，然後投入器内攪拌，製成糊漿，裝在罐内發售。方子，橡皮管修理糊，伯拉橡皮二磅半　偏蘇里　半加侖　松樹油　半品脫　哥羅地恩　半品脫（小試騐可以照此比例减小）。用途，可修補車胎氣管水袋等，又可塗補橡皮防水布。 
　　橡皮管丨製法，將哥羅仿半品脫置於大口的玻璃瓶内，加入切碎的生橡皮四英兩，用塞子塞好，等十幾分鐘，橡皮溶化了，變成淡椶色的膠液，然後倒入一口封密，直徑輕較大的長玻璃管内，再拿圓玻璃梗揷進去，即拔出，則玻璃梗外面黏着一層薄膠，現在必須掛在通風的地方吹乾，使哥羅仿化散，而後再像前法揷入料内，則又有一層黏著，再晾乾，這樣經過幾次後，到需要的厚薄爲止，末了把玻璃梗抽出，橡皮管就成功，再拿另一個長玻璃管，一口亦封緊，傾二硫化炭（CarbouBisnldphie）五十分氯化硫（SulphurChloride）一分（以上二物不能吸入肺中）入内，使混合和匀，將已成的橡皮管揷入，等三四秒鐘，就要拿出來，則管已收硫而成硫橡皮管，碰著冷熱不會起變化了；但是管薄的，揷入加硫劑内，不能過三四秒鐘，否則管溶化而不見，倘使管厚些，則可稍爲多浸幾秒鐘。牠的用途很廣，醫藥上的器具，理化用器具，都要配上橡皮管的。 
　　西洋鏡 
[眼前的事] [  榖梁]  
　　一個小夥計的口述 
　　「你是知道的，我在ＸＸ棉布字號做個小夥計，我們店裏的營業，十分之六是ＸＸ貨，十分之三是西洋貨，國貨只占到一分！從去年東北事起，營業也一落千丈，那時候，抵制熱度，正在沸點，所謂「檢查貨」也非常起勁，以後也就不敢再進，同時國貨雖覺暢銷，但因我號與國貨廠家，向來不大發生關係，定貨當然無着，只好愁眉不展地虚度光隂，後來上海打仗，接着罷市，生意完全斷絕，那時我們夥計淘，深恨經理向不注重提倡國貨，以致一旦事起，束手無策，但我們終是「悉聽驅策」的小夥計，平時縱有什麽意見，也無敢向「南面王」似地經理發表，因爲根本没有資格啊！：：：停戰協定簽字之後，人心都已鬆懈，而且Ｘ貨已續有鉅額進口，所以經理先生又覺得「英雄有用武之地」了，當然接洽之後，辦進了數十箱，以後是不用說，照中國的習慣，我們小夥計的「生活父母」就是大經理，一切都要仰仗他「高抬貴手」的，尤其在此「國難裁員」當中，動不動有飯碗被摔的危險，誰敢不懔懔慄慄，努力從公呢？不過我們都是中國人，我雖是個小夥計，並不敢忘「匹夫有責」的話，在這個境地當中，你想呌我怎麽做才好」？ 
　　這一件事，並非虚搆，乃是眼前的事實，而且這家布號的一個股東，我是知道的，他是一個值得佩服的，努力於實際工作的救國者，并有聲於時丨一店營業，權有經理，只要賺錢，股東大約是不願過問的，但我們在這種地方，就覺到做一樁事情，要言行澈底，的確很難，要挽回福國的頽運，眞不是一樁不可輕易的事， 
 
 

Page 20

 
 
社會的一角 
[異樣的情緒] [  烟雨]  
　　是不多幾天以前一個早晨的事，暮春的急雨，浸潤着上海都市中的每一條馬路，各種車輛，在雨中行駛，宛如一羣落湯雞一樣狼狽，我在圓明圓路學校裏上完了兩課之後，便匆匆地跑到北京路外灘，跳上一輛駛往楊楊浦的八路電車，三等車廂裏的乘客，擁擠得不成樣子，便是頭等車廂内，也祇剩了一個空座位，當時，我便不客氣地把它佔據了， 
　　大概是在篷路那一站吧，電車停下來了，車廂裏的乘客，誰都没有做出一點想要下車的動作，無疑的，他們正像我一樣，還没有到達目的地哩，然而，一個年輕的某國女郎，却在這時候跳上了軍車，當她拖着木屐，跑進了車廂以後，她的目光接着就向四週掃射了一轉，立刻可以發覺的，空座位是一個也不剩了，她一隻手握着一頂淋透的油紙雨傘，另一隻手裏是錢袋，很侷促的，她便靠着跑進來的門邊站住了，隨着打開了錢袋，數銅子給那賣票人，電車在雨中駛行，顚摇得格外利害，當車子駛下外虹橋的時候，車身向前仰着，她身子一側，險一些兒跌倒下來，爲的是她正在錢袋裏拿銅子，没有把上面籐圈抓住， 
　　整個車廂裏的乘客，無不把視線集中在她身上，顯然的，她更怩忸不安了，一層由淺而深的少女們特有的紅暈，籠罩了她的面部，她的眼睛，却很無意義地注視着車廂外面玻璃窗上的雨滴， 
　　照理，像我們受過大學教育的洗禮的青年，决不應該坐視着一個女性彷徨爲難，而束手旁觀的，在這時候，我應該馬上站起來，把自已的座位讓給她坐才對，這些，都是所謂文明人的禮貌，可是眼前站着的女郎，在最近的過去中，我差不多見了便生氣，不論是男女老幼，一樣的使我惱恨，我不願意，再對這般殘酷的民族，表示什麽禮貌， 
　　電車已到提籃橋，有幾位乘客跳下車去了，坐在那鄰國姑娘身邊的一個西洋婦人，便招手喚她坐下，同時馬路上一陣軋軋的機器脚踏車聲，吸引了衆座客的目光，十幾個敵人的陸軍，魚貫着向楊樹浦方面疾駛而去，頓時這姑娘的臉上，呈現出自然的微笑，再過去一站路，我跳下了電車，一路歸家，心裏充滿着一種異樣的情緖， 
學　寫笑 
[西部戰綫平靜無事] [  老湯]  
　　通常，（除了旁邊站着先生的時候）晚上的自修室是我們（包括男女兩生）的「談話室」和「辯論會」。 
　　今晚，「男女霸權問題」做了我們辯論的中心，原因是最愛自誇的「方喇叭」，在看了璇宫艶史後大吹其牛，以致點着了大辯論的導火線。 
　　這裏，對立着兩個陣線，當然，一方面是勇於說大話的「英雄」們，另一方面是不甘示弱的「英雌」 
　　「我們男子是執着世界的霸權，璇宫艶史中的女王便是女子屈服於男子的好榜樣」。「方喇叭」大聲地宣佈他今天看過璇宫艶史。 
　　「如何見得？璇宫艶史不過是一部影片，不是事實丨」常在運動塲出風頭的李女士口中呌出第一聲反抗的呼喊。 
　　中了舊禮教之毒的書憨子蔣羅博，（别字醬蘿葡）加入協約方面，和方喇叭聯成一條戰綫；「非也，非也，你們念過「夫者天也」的千古不磨的名言嗎？夫「夫」者，男子之謂也」。他大摇其儍頭，大擺其儍腦，以致自修室中酸氣冲天「紀元前五千年的腦子！」張女士擺出日前在辯論會上表現過的姿勢：「我們是現代人，不是古人，現代的人應當說現代話，以現代的事實做前提。」 
　　有馬永貞第二之稱的山東人馬家俊，擺出「拳打江浙兩省」的架子翹起一個大拇指，聲若洪鐘地說；「現代的發明家有女的嗎？現代的政治領袖有女的嗎？屋角裏的趙女士抱了「兵來將擋水來土掩」的宗旨，大聲的說，「蘇聯有女大使，我國的國民會議席上也不是有三個女同志嗎？你：：：」話還没完，門口出現了舍監先生，於是全自修室沉寂了，男生們喜歡得眉花眼笑，女生們氣得低頭無語。 
　　舍監先生走過了門口，門外忽然飄進一個聲浪；「西部戰綫，平靜無事！」接着門口伸進一個剃和尚頭的腦袋來，一看之下，原來是着名的捉狹鬼「王八蛋」　　　　 
[生意經] [  鳴志]  
　　大减價的旗幟下面：買一尺放一尺的標語，有的不時髦了：於是替代而興的，便有「足尺加十」「市尺加十」種種新名詞。在另一方面，那「足尺加二」「市足加三」的老調，却又給他們改做「購買一丈奉贈三尺」，或購買二丈另送四尺的新詞：這不能不佩服人們的善翻花樣哪！ 
　　便宜菜，經濟菜，五角一餐，六角一頓的，飯館裏有得售，點心店裏有得售，大菜館裏也有得售；現在，並且酒店裏也有得售了，最近的將來，也許茶館裏也有得售的。人們吃飯的研究，是越弄越精明；他們營業的方法，也就隨着愈趨愈進化了。 
市塲訊 
　　廣德堂藥號紀念　新閘路江寗公所西首廣德堂洽記國藥號、創立於前清光緖癸卯年、迄今已届三十週、夙以選貨認眞配製合法馳譽社會、兹定於六月四日起、舉行三十週紀念、各貨特别廉價、並有珍貴贈品、又人參婦科金丹、爲婦女界調經止帶益氣養血之聖藥、亦於紀念期中開始發售、 
　　國産市塲定期開幕　小東門民國路國産市塲、及中華國産橡膠品聯合發行所、定國暦六月七日開幕、該塲附設娱樂部、表演各項游藝、亦同時開幕、並有國貨贈品以娱來賓、 
　　友聲旅行團圖書館最近狀况　本埠牛莊路勞合路口友聲旅行團圖書館、自去年十月公開閱覽以來、讀者逐漸增多、最近平均每日已有四十餘人、目錄卡片、亦已編竣、兹悉六月一日起開放時間、改定爲每日下午一時至五時晚間七時至九時、惟逢星期一全日休息、 
　　送贈兒病常識　國醫章臣、近以小兒患病者多、特將其著兒病常識一册、送贈各界、俾便參考、凡往面索、分文不取、章君寓浙江路老垃圾橋南厦門路尊德里十二號、 
[敬告投稿諸君]  
　　敬啓者，本刊自改組以來，荷蒙諸君迭惠稿件，殊爲銘感，惟本刊篇幅有限，而每日收到稿件，平均總有四五十封之多，前日一日，竟收到一百餘封，足見諸君對於敝刊之熱忱愛助，本刊同仁祇有敬掬至誠，一一道謝，惟稿件積壓重重，一時無法整理，不得已請諸君於一二星期内，停止寄稿，一俟將稿件稍加肅清，再當登報徵求，惟科學一門，如有合於本刊宗旨者，仍請繼續賜教是荷，本刊編輯部啓， 
公佈欄 
[江蘇高等法院第二分院]  
　　民事判决　蘇嘉辛與顧三林等因清償欠欵案原判决除顧三林不爲償還時由姚芷江負責代償曁訴訟費用部分外變更被上訴人顧三林所欠上訴人本銀一千六百元應每月償還銀一百元分十六個月還清前項本銀應自借欵日起清償日止按週年五釐算給利息除由借欵日起至第一個月還未還本銀數額逐期算付其餘上訴駁斥第二審訴訟費用由被上訴人負担▲王秉之與徐惠人等因清償房租上訴案上訴駁斥第二審訴訟費用由上訴人負担▲何增祥與考麥洛夫因清償欠欵案上訴駁斥第二審訴訟費用由上訴人負擔▲謝元燦與德昶錢莊等因債務上訴案上訴駁斥第二審訴訟費用由上訴人負擔▲徐曜春與白蓮氏清償欠欵涉訟上訴案上訴駁斥第二審訴訟費用由上訴人負擔 
　　民事裁决　郭聚安號等與大通銀行因擔保涉訟上訴案中華民國十九年八月七日中止訴訟程序之裁决撤銷 
　　刑事判决　梁德甫因意圖行使而收集僞造銀行劵及持有鴉片上訴案原判决關於梁德甫意圖行使而收集僞造銀行劵一罪之主刑及執行刑之部分均撤銷梁德甫累犯意圖行使而收集僞造銀行劵有期徒刑七年六月與已確定之持有鴉片罪刑罰金一百五十元併執行之裁判確定前覊押日數以二日抵徒刑一日▲張英賢等因僞造銀行劵一案上訴駁回 
　　公示送達　判决余沛與安美洋行拉索賠償上訴案上訴駁斥第二審訴訟費用由上訴人負擔 
[江蘇高等法院第三分院]  
　　公示送達　爲趙榮珊與徐麟佳等貨欵涉訟上訴一案趙榮珊住址不明判决無從送達據徐麟佳聲請公示送達（主文）上訴駁斥第二審訴訟費用由上訴人負 
[担上海第一特區地方法院]  
　　民事批示　徐桂棠與賀洪增等欠欵聲請領欵由仰於本月六日上午九時遵傳來院具領▲顧繼榮與沈梅生欠欵案聲請强制執行由所請照准▲巴而生與茆殿喜欠欵聲請執行由候續傳訊追▲英商泰利公司楊福生等欠租聲請執行由候續傳追繳▲中華印書館蕭啟明與朱蘭臣貨欵案聲請執行由候飭傳訊追▲安其得生與林大中等欠欵案聲請執行由候飭傳訊追▲謝德卿與鄭筱麟欠租聲請執行由候飭傳追繳▲麥沙生與姚蔡根等欠欵聲請查封動産由候飭傳訊奪▲王冰夫爲中華勸工銀行訴欠租聲請暫緩拍賣由着限十日内將案欵交清違即布告拍賣▲許養田爲戈家森訴欠欵聲請暫緩執行由着自本月底起每月底拔付二十元毋得違延致干拘究▲阿曼生爲與唐月亭欠欵案聲請執行由候傳案執行▲沈慶培爲與盧榮祖等貨欵案聲請執行由候再傳保嚴追▲唐阿盛爲與沈柏年借欵案聲請執行由候續傳追繳▲惠羣銀號爲與震興烟紙號保證欵項案聲請執行由仰候傳案追繳▲龍飛公司清理處爲與李迪先貨欵聲請執行由候傳案執行▲孫打生爲與朱文光借欵案聲請執行由候傳案執行▲巴而生爲與姚阿福借欵案聲請執行由候續傳追繳▲劉伯華爲與鄭定芬欠欵案聲請執行由候傳案執行▲泰利公司爲與朱尚幹欠租案發憑證並領證物由准予發給憑證候飭吏送達存案證物仰於本月四日上午九時來院具領▲張子明爲與周錦芳等借欵案請領案欵由仰於本月六日下午二時來院具領▲黄若蘭訴吳伯飛妨害風化案聲請撤回由准予撤回自訴▲國恩狀請給諭執管已故裘野沙羅門氏遺産證書由狀及附件均悉查該聲請人係西班牙國籍對於已故裘野沙門羅氏之遺産是否有權執管殊滋疑問且據狀稱已故裘野沙羅門氏係伊拉克人而據所呈死亡證書載係法蘭西人尤屬兩歧關於遺産種類額數亦未據詳細開單陳明均有未合應由該聲請人取具已故裘野沙羅門氏該管領事證明書證明該聲請人確係有權執管該項遺産并將遺産詳細數目開單呈院再行核辦仰即知照附件暫存（以上五月三十日） 
[上海第二特區地方法院]  
　　刑事判决　范時氏持有鴉片烟具處罰金六十元▲符阿三意圖營利以館舍供人吸用鴉片一罪處有期徒刑六月併科罰金四十元▲姚阿二（即姚老大）吸食鴉片一罪處有期徒刑二月併科罰金二十元緩刑三年▲王阿小持有鴉片烟具處罰金一百五十元▲王邦餘持有鴉片烟具處罰金五十元▲吳徐氏持有鴉片烟具處罰金二十元▲尤桂泉持有鴉片烟具處罰金三十元▲徐阿二持有鴉片烟具處罰金四十元▲陳國藩意圖營利以館舍供人吸用鴉片代用品一罪處有期徒刑六月併科罰金一百元朱龍標帮助意圖營利以館舍供人吸用鴉片代用品一罪處有期徒刑三月併科罰金三十元何根生（吳根生）陳張氏孟德宏林阿三李關春（即李國春）王良餘樓清章王國良吸食鴉片代用品一罪各處有期徒刑一月併科罰金十元陳國藩朱龍標罰金如易科監禁均以二元折算一日▲何根生隔張氏孟德宏林阿三李關春王良餘樓清章王國良緩刑三年▲陳阿林意圖營利以館舍供人吸用鴉片代用品一罪處有期徒刑六月併科罰金六十元馬孟龍陸張生周阿全吸食鴉片代用品一罪各處有期徒刑一月併科罰金十元陳阿林馬孟龍陸張生罰金如易科監禁均以二元折算一日▲周阿全緩刑三年▲蔡錦章意圖營利以館舍供人吸用鴉片一罪處有期徒刑六月併科罰金八十元▲是根泉章永寳吸食鴉片一罪各處有期徒刑一月併科罰金十元緩刑三年烟具▲戴劉氏持有鴉片烟具處罰金五十元▲姜王氏持有鴉片烟具處罰金四十元▲自訴人兼附帶民訴原告即反訴被告黄賚發訴錢阿玉竊盜及誣告案錢阿玉黄賚發均無罪附帶民訴原告之訴駁斥▲張永煥持有鴉片烟具處罰金三十元▲沈王氏持有鴉片烟具處罰金五十元▲自訴人徐根福訴袁雲卿等侵占竊盜及毁損案袁雲卿袁克軍許芳虎均無罪附帶民訴原告之訴駁斥▲羅古齊納傷害累犯處拘役四十日▲隔三賭博財物處罰金六十元▲趙美泉持有鴉片烟具處罰金四十元▲張梅四賭博財物處罰金六十元▲李張氏持有鴉片烟具處罰金四十元▲張阿二持有鴉片烟具處罰金三十元▲徐鴻益持有鴉片烟具處罰金八十元▲孔考夫持有鴉片烟具處罰金四十元▲自訴人沙世元訴王忠財侵占案王忠財無罪附帶民訴移送本院民庭審判▲警務處訴周義森詐欺案周義森無罪附帶民訴移送本院民庭審判▲高西蘭爾詐欺累犯處有期徒刑三月漢口美國銀行空頭支票一紙没收被告應賠償附帶民訴原告洋七十五元 
　　刑事批示　陸寳順請示保釋朱俞氏由查該案現已改期本月七日審理所請保釋之處暫毋庸議（以上六月三日） 
[上海地方法院]  
　　刑事判决　錢福義於災害之際而犯竊盜罪處徒刑六月 
　　民事判决　余濟海與韋德輝欠租案原告之訴駁斥訟費由原告負担▲德龍廠等與徐明昌等貨欵一案被告等應連帶償還德龍廠貨欵銀四百八十一兩九錢五分國華號貨欵洋一百０三元勤餘廠貨欵銀一百七十五兩六錢六分五厘綸豐廠貨欵銀四百五十兩０九錢一分又洋四百０七元五角中國橡皮廠貨欵銀一千二百三十九兩八錢二分又洋三十六元一角華翔織造廠貨欵銀五十七兩四錢八分九厘泰昌扣廠貨欵洋九十六元上新號貨欵洋七百八十二元孔雀化工社貨欵洋一百二十三元五角二分訟費由被告等連帶負担 
　　民事批示　匡成記因訂立合同議據聲請備案内狀悉該民與黄春榮合股開設中央鑫記旅社近雖改組以其股份有若何分配究係内部之事如爲對外而設則合夥營業應負連帶責任無庸備案附件發還▲曹鑑亭爲姚阿妹與妹徐氏交單案聲請參加作證由該聲請人與本案毫無關係所請參加作證應毋庸議▲卞東初爲防患聲請備案由▲據稱王姓婦人果有纒擾情事非備案所能解决所請應毋庸議▲錢萬青等狀請拍賣由仰候估價拍賣俞東記狀請收管房屋由仰候令吏執行可也▲梅壽慈狀請執行由候傳案訊追▲黄錦洲狀請執行由狀悉仰傳案執行▲滋康顔料號狀請給領案證由仰於本月六日上午十時來案具領▲華泰興與朱懷記狀請執行由本案已經上訴所請應從緩議▲張曹氏聲請執行由仰候傳訊核奪▲鄒渭聲請執行由狀悉仰候傳案訊追▲陸兆熊聲請執行由仰候傳案訊追▲章彩記等聲明案已和解請求鑑核由狀悉▲董劍青聲請執行由仰候傳追▲馬志超聲请執行由仰候傳案訊追▲張鑑堂聲請委任代理由准予委任▲謝憲漳聲請執行由仰候傳追▲謝憲漳聲請執行由仰候傳追▲成興號李金有聲請爲莊海浜担保由狀悉准保 
　　刑事批示　炎鴻子備案狀悉刑事無備案程序所請不准▲劉朝良撤回狀悉應撤回告訴▲姚潘氏狀悉准予隨時鳴警送究▲馬水泉因張蓮生過失致人死案聲請重開辯論並附帶民訴和解否認由狀悉查張蓮生過失致人死一案業經宣告判决所請重開辯論應毋庸議至附帶民訴曾經撤回兹復否認此項和解旣非當庭正式成立依法自可逕向本院民事庭提起獨立民訴（以上六月三日） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
