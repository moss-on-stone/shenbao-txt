# 1889 - 303 - 4905945

 

Page 1

 
 
[揚州分設申昌] 　[  申報舘啓]  
　　啓者本舘所印各種書籍現又分貯揚州子街申昌出售諸君子有喜旁搜博采者盍于二分明月中移玉惠臨隨意選購乎 
[圖書集成局告白]  
　　啓者本局所印古今圖書集成早已裝釘齊全由預股謀君持票來領尚有未虎提啓者之望及時及去以釋先輕爲　之心現在局中尚有若干那留存每部定價銀二百五十兩如有合意者請移玉申報帳館舞冀取可　此布 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祗以卷帙繁重加以去年訂匠忙迫異常致第三批出書之諸稽運錄　臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔白　　　印成紙色首尾一律此書爲讀書人必不可省之書想莫不欲家置一編謹與諸君約　白預定此書者每部　　　　本洋五十元先付洋二十元給以收單書成之日再行交足如欲　時取書者須先將銀交足給以分期取　　子可以　部隨印隨出約於本年終全書可以告竣諸君子有欲先覩爲快者幸卽早日至申報舘齊號可也如至上發印　　辦者不照預定之例須再行定價今印有様張欲觀向申報館觀看此布 
[恭讀十月初九日電傳諭旨謹注]  
　　浙江素稱富庶之邦與江蘇不相上下連年北地辦賑浙省諸富戶踴躍書捐亦不輸於江蘇而湖府尤爲首屈一指今年忽遭大刼自七月底蛟水爲災八九兩月秋雨連綿霪霖不止田禾正待刈穫忽罹水厄顆粒無收十一府中幾於無一郡不災而被災尤重者則亦以湖州爲最甚説者謂湖屬數十年未遭災荒突然遇此似覺不堪其苦其實則民間上半年已收蠶花之利早稻亦已刈穫非若紹郡山隂會稽蕭山等縣春花所收不過豆麥而田間澆壅本亦不貲所望早晚兩稻之穫乃早稻先收者尚爲捷足之得而遲收者居多正當七八月之交則悉數付之洪濤矣晚稻收成早者九月遲者十月乃自八月以至十月初五以前無日不在風雨中以故未結之穗全行霉爛已結之穗被風吹倒復經雨打陷入泥内無從設法都成無用彼湖郡晚稻情形雖亦與紹地彷佛而平日積蓄尚不至於全無兩相比較災象似減於他處雖然其救災則或勝於他郡而其被災則未必不重於他郡於何知之於崧振帥奏報之摺知之振帥之　尚未得見而上諭則已由電傳來乃本月初九日所下旨云崧駿奏查明各屬續被水災籌辦振撫一摺本年秋間浙江机州嘉興湖州等府屬雨水過多田禾被淹災情甚重飢民困苦艱難深堪憫惻現經崧駿酌撥銀榖動放倉米並派員運糧平糶分别賑撫卽着飭屬認眞籌辦妥速散放所有銀米准其作正開銷務期實惠及民毋任梢有弊混所有冲塌提圩各處並着赶緊籌修以衛農田餘着照所議辦理該部知道欽此恭讀之下知振帥所述被災次第大都以杭嘉湖爲提綱此三府在所尤重盖可知矣前者有人傳説湖屬巨紳不卽勸捐辦賑謂勸捐必須奉旨辦賑必由官長以此等官話爲推諉之地苟非振帥卽速出奏則九閽遠隔誰逹下情聖德雖聰亦聽覩不至於此維彼中澤之嗷鴻不幾將成餓莩耶刻聞湖郡業經籌有就緒各紳亦皆書捐屈計不下數萬府縣捐廉亦不下數千就此認眞開辦賑撫有方則吳興一郡不難安輯卽此外各府書捐諸紳未必如此踴躍而旣奉有詔旨則彼吝嗇者雖愛錢如命利口知何當亦無可推飾惟振帥所請發倉未知爲州縣之倉庫乎抑係地方上之積榖倉乎觀於諭旨内云所有銀米准其作正開銷則是爲官倉而非社倉可知然則所謂開積榖倉之説尚未必其舉行也或謂官倉且開以撥賑豈有義倉反不得開之理惟開放義倉乃地方官及紳董可以爲政之事不必俟諸奏報故摺中未曾提及耳審是則可爲災區諸人賀矣夫浙江諸州縣有積榖倉者大約十居七八此欵所積或存銀或存米凡以備荒年之用大凡地方有荒歉之災卽當量爲設法出具所存有銀則赶爲運米有米則立卽發出不必悉以放振也但須從速平糶勿使奸商猾儈得以藉勢居奇小民食米不至霎時騰貴則此心不至惶惶閭閻自然安謐然後籌集捐欵續謀振濟此辦災之先務而握要之至圖也所慮者倉中銀米有名無實早爲紳董所侵漁平時名曰查倉不過虛行故事倘有新到地方官認眞查點則又移東補西權掩耳目其實則日漸侵蝕已所餘無幾蓋此等義倉往往歸於紳辦其欵雖由錢糧上帶征而司其事者多屬紳士官不過到時稽查而已而爲紳士者明知爲地方上公事將以備救荒之用幸而水旱無憂則貫朽粟紅意謂何妨暫時移用稍緩卽當補人孰意積而久焉大有據爲已有之意誰復從而補之一旦突遇荒年有創議開積榖倉以資平糶者彼聞言心中突突作跳而又不敢謂倉榖已空於是創非奉旨不可開倉之説試思旣非官倉而别爲義倉正所以備不時之需如必請旨而後放或必請省憲之令而後開則又安在其爲義倉也乎今得振帥入告奉有恩旨官倉且開以施賑義倉想不能不開止不知止剩空倉者其又將何以爲情也或曰如果若此則劣紳止中下懷一聲開倉含糊散放將來可借此報消不待補償豈不更妙噫是亦切中時弊之一説明望良有司有以詳查而核實之焉 
[諭旨恭錄]  
　　十月初三日奉旨翰林院典簿員缺看陳興壇補授雲南雲龍州知州着張德霈補授貴州銅仁縣知縣着胡瀛濤補授陜西郿縣知縣看毛鴻儀補授陜西安塞縣知縣着余紹橋補授四川羅江縣知縣着蔡承雲補授四川儀隴縣知縣着時永新補授河南許州直隸州州判着尹廷颺補授刑部筆帖式二缺看慶祿常清補授都察院筆帖式着明志補授刑部筆帖式着興桂補授翰林院筆帖式着春隆補授刑部筆帖式着固琇補授欽天監筆帖式着聯湧補授國子監司業員缺着吳樹梅補授保舉道員陸襄鉞保舉同知孫鍾祥俱照例用卓異知縣王榮升着准其卓異加一级仍註册回任候升開復知縣王樹槐着准其開復原官仍發原省照例用盛京義州倉官着擬正之重源補授擬陪之嵩年着記名欽此同日軍機大臣面奉諭旨本月初九初十日俱着推班欽此同日奉旨巡視中城事務着崇齡去巡視南城事務着張廷燎去巡視西城事務着吳光奎去欽此 
 
 

Page 2

 
 
[觚棱晴旭]  
　　吏部示現出有盛京義州倉官一缺經盛京將軍揀得　三陵衙門筆帖式恒源擬正盛京刑部筆帖式嵩年擬陪給咨到部相應傅令該員於九月二十九日午刻衣冠赴部演習口背履歴十月初二日丑刻赴左翼門外報到以備帶領引　見再是日穿紅青褂備帶補褂並佩帶荷包手巾勿違○兵部出示略謂現出有山東濟甯左帮衛千總鄭其新告病遺缺照章輪應鄭工新捐人員選補查有蔣廷楨係江蘇人由武童歴保花翎候選衛千總選缺後以衛守備選用嗣遵鄭工新例加捐儘先選補衛千總赴部投供候選今此缺應將該員擬選相應傅令該員赴部騐到以便帶領引　見勿悮○兵部示傅本年己丑科武會試中式武舉陳國璧等及補行　殿試之武舉蕭鴻昌等如係大員子弟即日赴部呈明以憑繕　帶領引　見毋得違悮○旗人某甲因帳目涉訟看押阜城門外關廂西城副指揮署中鋪頭吴六向索鋪規一時情急將褥帶解下繫於班房梁間自縊身死惟時鋪頭出外吸烟洎回見甲己死大懼急禀知坊主副指揮聞之甚異飭責鋪頭從公不愼赶急禀明城憲將鋪頭及同押之乙丙二人帶城詳訊並移會五城指揮往騐屍身○吏部出示所有本月分選翰林院典籍陳興壇知州張德霈知縣胡灜濤毛鴻儀余紹僑察承雲時永新直隸州判尹殿颺等八員又保舉河南候補道陸襄鉞一員本部于十月初二日帶領引　見相應示傅該員等於初一日晚在内城左近歇宿初二日丑刻穿紅青褂備帶補褂並佩帶荷包手巾赴左翼門外報名聽候帶領引　見並傅於九月二十九日辰刻衣冠赴部演習口奏履歴再該員等是否原任現任一二品大員子孫抑或現任一二品大員兄弟即行赴部報明以憑註寫勿違○本年武　殿試經兵部繕單秦派讀卷大臣奉　硃筆圈派恊辦大學士户部尚書福錕户部左侍郎孫詒經内閣學士兼禮部侍郎銜陳學棻大理寺卿馮爾昌欽此諸大臣得　旨後即赴内閣大堂傅集手民刊刻題紙以備初一日在　太和殿散給各武貢士默寫武經除内閣派役就門内嚴密關防盤查出入外並由　欽派正白旗護軍統領德隆帶領該旂護軍校護軍二十餘員名於内閣前後門外支搭帳房值宿把守以重關防○散秩大臣固山貝子毓橚近經侍衛處奏　派充補進内大臣班未便仍充正進王六班兹經宗人府將補進王六班之鄭王澍貝勒澤遷二公銜名進呈請　派正進王六班奉　旨派出鄭親王凱泰欽此遞遺補進王六班一缺經該府將無要差之王公銜名進呈奉　旨派出奉恩鎭國公溥芸欽此當由宗人府知照該王公遵照以便繕摺進内謝　恩○前報紀福大恊揆等二堂憲大閲緑步兩營練軍大操一事兹聞恊揆等閲操之際見該兩軍非僅步伐整齊鎗砲聨絡且於新舊各陣變換靈捷馬步各技藝亦皆嫺熟非常當即賞給步營練兵銀　百兩緑營練兵銀三百兩以示獎勵而昭激勸 
[馬賊横行]  
　　黑龍江屬呼蘭北圑林子等處近有馬賊嘯聚千餘人搶劫村市焚燬民房虜掠銀錢糧馬附近所駐馬步官軍聞信馳捕賊衆膽敢嚴陣以待抗拒官兵依軍帥飛檄練軍前往助剿兵力既厚得以擒斬馬賊數百名而我軍之陣亡受傷者亦復不少所有帶隊之　記名副都統芬副統制臨陣中槍而殁現在餘賊逃踞要隘官兵向間道抄襲諒不難指日殄除矣 
[趁晴刈稻]  
　　蘇州來信云霪雨匝月鄉人苦不堪言近日始得暢晴遂雇人就水中刈稻趁晴晒晾然所收亦祗四成斷難慰篝車之望矣各鄉告災上游尚未批准所望各大憲痌瘝在抱詳核災情入告　九重爲我民代求蠲免也 
[整旅剿番]  
　　臺北大嵙崁一帶番民雜處由統領隘勇等營鄭紫陶恊戎教養兼施撫綏有法近來頗稱安謐該處本與宜蘭交界月初番情忽變將劉立齋統領戕害後旋即煽動大嵙崁附近之林望眼加九岸一帶生番羣起滋事殺傷屯丁三十餘名鄭恊戎得信後立即馳往剿辦將逆首獲到一二名就地正法一面添兵防守辦理善後各事刻聞劉省三宫保以番衆秉性梗頑斷非德化所能感格通飭全臺將領預將營務整頓冬季分頭進兵痛剿一番俾知懲警己由鄭恊戎出示懸賞兹將告示録下　爲出示曉諭事照得本統領擬定斬獲兇番首級分别給賞章程禀奉宫保爵撫憲劉批准防守隘卡藔廠佃厝兇番圍攻擊番斬首一顆賞洋五十元奮勇栳佃各丁以及急公好義之士聞報流番出草糾約伏路截殺兇番首級每顆賞洋六十元倘進攻番社以及流壯奮勇深入後山出草圍燒番社斬獲首級每顆賞洋一百元以示區别而昭激勸除傅知各營哨弁外合亟出示曉諭爲此示仰栳佃各丁軍民人等知悉務要益加奮勉斬殺兇番共伸大義切勿擅殺化番冒功領賞貽誤大局以身試法其各凛遵毋違特示想從此一番剿辦最爾蠢蠻當不敢再肆猖獗矣 
[兵輪歸局]  
　　臺北飛捷兵輪向本由官差遣自立商務總局以來各輪皆歸節制該船在上海修理於九月十四日由鎭江裝載軍米遄返基隆旋奉六憲飭知令歸商務局張瑾卿太守調遣其管駕蒯君佩芬當即奉文赴局禀到矣 
[蕪湖苦况]  
　　無湖苦雨己紀報端兹得訪事人來函悉各官一再祈晴奈碧翁翁終不肯做美本月初一起成端甫觀察率屬在城隍廟續復設壇虔誠叩禱諷誦經懺日夜不休每日早晚兩次拈香祈祝并諭禁市中屠宰即魚蝦之屬亦不准持以易錢至初六日果雨止雲開晚霞紅映初七日晨紅日東升晴曦大放惟水勢仍滔滔滾滾登高一望幾疑萬斛銀濤城廂四圍盡成澤國赭峰之下江潮漫入圩田即道署大堂亦汪洋無際江于各低窪之處水深數尺竹籬茅舍大半飄流窮苦小民棲避山崗風餐露宿誠可憐己米價略見加昂柴則較往日維倍菜蔬貴更不可言小民日貪艱難能不爲之浩歎哉 
[東粤郵音]  
　　己故順德恊副將利燦庭副戎於九月廿三日開吊省中各憲均往祭奠素車白馬絡繹於途並請張香濤制軍點主司道爲陪賓生榮死哀副戎有焉○武闈於九月二十四日開考執事各員至二十三日始行下札所以防弊也現在札委候補道閣觀察希范施觀察在鈺隨同校閲兩觀察公正廉明素爲紳民所信服制軍知人善任於此可見一斑○越華書院監院梁孝廉耀宸於九月十九日病故按孝廉係前任山東學政梁斗南宫詹之介弟性情耿介學問優長自爲監院以來潔己奉公院中生童無不敬服乃因偶感風寒醫治無效竟赴脩文之召惜哉○瓊州府屬萬州地方素稱饒裕夏秋兩季風水爲災遂致野無青草粗米每斤售錢二百文小民覔食惟艱困苦殊甚日尋草根樹皮聊以果腹餓死者己不知凡幾想省中大憲飢溺爲懷若有所聞自必設法振濟也○民間呈遞狀詞只可照事直書不得任意增減番禺縣楊大令見近日所呈狀詞每有用三四字句或四六浮詞含混影響掩飾本意殊屬不合立即出示嚴禁以儆刁健倘敢仍蹈前轍除原呈不子受理外并將該代書照例究治○東門外育嬰堂日前不知何故幾兆焚如經堂内看役瞥見取水灌救登時撲滅不致成災亦云幸矣 
[録浙江巡撫崧照會省城同善堂紳董籌振稿]  
　　爲照會事照得浙省現在久雨不晴秋收萬難有望瞬交冬令天氣漸寒不能不預籌振撫以濟民艱除飭司籌撥公欵并由本部院倡捐廉銀外兹派許藩司廖臬司德運司杭嘉湖豐道候補蔣道楨朱道爟成鄒道仁溥辦理籌振勸捐事宜並督同杭州府李守會同省城善堂紳士和衷商酌將被災各州縣應如何先查户口及一切事宜應如何舉辦均議定辦法章程以昭周安將來捐歀均陸續發交善堂存儲由官紳會商分别放給俾沾實惠如上海公所來人辦賑即將官紳合辦之處告知嘉湖兩符賑務己咨請李傅相將直隸候補金道福曾暫留辦理并逕行該道知照俟鄒道買米回省再赴嘉湖會辦其杭紹二府屬應由司道等會商省紳妥籌辦理此時以查户口爲先務將來各府屬災區應用銀米除義賑外均由省城官紳與各處官紳酌量發給此乃大略也至如何籌畫盡善及未盡事宜皆賴該司道及諸紳等共襄具事本部院德薄才庸致浙民罹兹災害實己悚愧交并而司道等素矢公忠搢紳等誼關桑梓必能匡我不逮明知經 
 
 

Page 3

 
 
費難籌辦理不易然不能因噎發食且亦責無旁貸但此舉决非喜事亦非好名實良心難昧耳區區苦衷當共諒之除分札司道府遵照會同籌辦外爲　照會紳董查照會同妥籌辦理仍將一切情形隨時具報可也須至照會者　光緒十五年十月初六日　行省城同善堂 
[賽馬初志]  
　　昨爲寓滬西商賽馬之第一日適值大氣晴明是以往觀之中西士女格外熱閙麥總巡預派英印華巡捕分叚彈壓殊爲週到午刻起第一次六馬西人道而司代沙遜洋行勝第二次七馬亦沙遜行勝第三次十五馬輸赢較大名曰軋芬又係沙遜洋行勝及鐘鳴三下賽第四次八馬並行南而代怡和洋行勝第五次七馬道而司又代沙遜勝第六次九馬開義豐西國裁縫店之西人代大藥房勝第七次十一馬第八次九馬仍道而司代沙遜行勝時將薄暮諸人乃紛紛散歸 
[貞節可風]  
　　先逹何廉眆觀察江陰名進士也政績文章著於海内士林至今稱之先生致仕後卜居蕪城與江蘇候補道胡觀察芸臺比廬而處里巷過從情懷益浹何因以次女字於胡之次子名鍾俊者一則賦碁早慧譽播神童一則詠絮清才交推淑女佳耦洵天成也近日年均及歲正涓吉親迎因胡公子染患溼痰竟於上旬告殂海上女公子聞耗痛不欲生誓作未亡人過門守志戚黨曲爲慰解弗從竟絶粒飲將以身殉焉胡公嘉其貞爰於月之初七日仍以鼓樂綵輿迎歸如禮旋擬至滬寓成服一時觀者如堵咸嘖嘖歎美其賢有爲之泣數行下者鳴呼一死靡他三生遺恨嫁衣未就空銷怨蜨之魂玉鏡猶存甘老孤鸞之影貞如何媛洵可式矣亟登之以告採風者 
[老圃傾囊]  
　　本邑西門内文廟左近矮屋三椽檐低碍帽有灌園叟某甲居焉每當秋末晚菘者初早韭澹來市上換取青銅抱甕生涯亦頗不惡前日忽有營馬四匹奔馳而至蔓菁盈畝被嚙無遺甲忿甚將馬拴諸楊樹舉杵痛擊之翌日牧者尋蹤而至見一馬己斃諸枯楊下三馬略有傷痕知甲所爲向之理論甲自知理屈央人出面調停償以鷹洋三十八枚并愿延馬醫生將三馬醫治事始寢息然己所費不貲矣 
[法廨停訊]  
　　英法兩公堂因　皇太后萬壽停訊己列前報今日禮拜二係法公堂訊期仍行停訊所有捕房應解各案統歸禮拜四解審云 
[上海縣署瑣案]  
　　去年九月凌思貞控龔橋吞没帳銀裴邑尊提訊發押事閲一年尚未訊結昨日帮審委員詹明府升堂研究龔供稱管押己久苦不堪言務求交保出外明府准之着覓妥人保釋○顧淇即顧緑川因己故之葉志堂誑銀案牽涉管押昨日帮審委員詹明府飭提訊究顧供稱嗣後决不敢與聞閒事叩求交人保釋明府准之旋有沈紹甚投案具狀將顧保去○本年六月朱鳳祥控蕭運祥久銀不還向索延宕裴邑尊訊明情節將蕭管押嚴追昨日帮審委員詹明府訊究之下蕭一再求恩明府着交保出外照帳清理 
[英界公堂瑣案]  
　　昨爲賽馬之第一日向章堂事須早一點鐘是以英國賈副領事於九點鐘時即至公堂麥捕頭則須派撥探捕彈壓觀賽之人不能親解各犯中西官既升座即有虹口教讀西書之惠而司訴稱所用傭人夙與泥水匠蘇阿春往來今竟乘間竊去銅邊小顯微鏡一面寄留泥水匠唐阿榮處旋經包探江阿三緝獲解案請懲蔡太守判將蘇管押兩月唐從寛取保贓交原主領去○海關水巡捕頭稱朱小林朱阿友陳全友將垃圾滿船傾棄浦江朱等同供小的係甯波船夥由工部局工頭徐兆關雇裝垃圾原令棄諸浦東每船計水脚洋銀兩元蔡太守以徐平日既不派人押載一任船户隨意抛棄實屬咎有應得非重罰不足以警將來惟事在停刑期内朱等己在捕房管押一天判各再押三天即行開釋徐罰洋銀二十元以爲之儆○水巡捕見一三板船不待輪船泊定冒險兠攬生涯因之解送公堂請爲判罰蔡太守令將該船扣留三日始准給還○某客機主張梅亭曾由夥友引薦湖南人楊楚斌來棧住宿客機規例接客者每客日提錢若千文本無辛俸今因結算以致忿争張旋以被楊毆辱爲詞奔向捕房控訴及拘楊搜檢則身畔有符盛在袋中張遂指爲詛咒昨日解經蔡太守庭訊騐得張無傷痕楊供稱小的向索存帳錢數十千太守以其毫無實據傅訊原薦蕭嚴兩人兩人同稱惟知主夥爭執並未見其兇毆太守因斷令楊覓人保出會同原薦人自行結算○包探案少卿見向在輪船行竊之常州人瞿阿舫現又竊得縐紗土布袍各一件及哆呢馬甲風帽等件乘夜在大馬路雇坐王友炳之車輛因之拘解公堂并禀稱小的查得瞿曾經犯事遞解鎭江原籍不應再來太守判將瞿阿航管押一月竊贓尚無失主報案暫存巡捕房王既稱並不犯事着管押十四天滿日准央人保出○潤昌福源長太等押店控稱甯波人周寳財屢將包銀銅首飾典押受愚者己不止一次矣昨經察出是以指交巡捕搜出典押票三紙所造首飾皆冐用景福招牌周堅稱首飾實係自製銀色七成並非銅質蔡太守飭交捕房回鑪提化如果不及七成定子重處○日新洗衣作司事張怡記訴稱姚姓銅匠店中人陳永昌竊取錫皮請爲追繳蔡太守訊供之下張稱作中雇陳製造銅錫器給伊錫皮一方不防其竟竊去陳極口呼寃張呈出伊弟認賠之筆據太守諭令傅伊弟到案再行研鞫○浙江鄞縣人施積延訴稱胞弟地榮不務正業時來索借稍不遂意即攫取物件質錢不得己禀明父親正欲送請訊究而弟又掮去八仙桌一張無奈追回指交巡捕地榮無可置辯俯首求恩蔡太守派差押送回籍交伊父自行管束○蜚英館釘書作主魏少寳控作夥李章元等盜賣各書旋在抱芳閣等處起到原書九部計值洋銀二百餘圓蔡太守訊供之下經手買書之吴阿元王云金馮子高等均供稱書實由李售下時馬陳等夥皆在場惟並不知其竊取李供稱書由作主之姪取以銷售太守以原告報失有八十餘部之多因先將並不與聞之蘇寳林與各書坊收贓之吴阿元等概予交保李等暫行管押令魏交到伊姪候禮拜三再訊○積賊陳輝生常州人年僅弱冠專事捱門行竊彼中切口謂之混朝陽近日疉次混竊許少松紀松坡虞永利陸桂仙范晉卿裘關榮姜元吉陸明寳李月琴周月卿王少吉王朱氏等家衣物大都非曰尋人即稱租屋乘人不備攫物而逃昨經包探顧阿六何瑞福查獲起到典押各贓蔡太守研讯之下判令管押捕房兩年以昭炯戒各贓分别給失主領回 
[法捕房瑣事]  
　　坭水匠朱全前因酗酒至法租界蘭芳里陸朱氏所開花烟舘閙事解由葛同轉判罰朱全洋一元了結曾列前報前夜朱全與其友人某甲又在該花烟館門口向賣熱白菓者論價口角旁人勸朱不必與之計較朱全聞之遷怒於該花烟館遂同友人將該氏夥妓毆打復由該氏報捕將朱全與其友人一併帶至捕房由備總巡捕頭略詰數語飭令押俟解案訊辦諭該氏静候質訊○小東門外陸家石橋堍怡園茶舘堂倌某甲投法捕房報稱有男女十餘人啜茗擾毆致壞水烟筒茶盌等件索償無着請爲提究巡捕頭飭捕往拘祗獲婦女三人帶至捕房移送大自鳴鐘捕房由備捕頭詰問茶堂倌申訴前情并稱毁物值洋一元四角該婦女等同供因借衣不還口角争閙捕頭着該婦等先行賠賞茶館毁物始准開釋所有借衣轇轕自行料理○法華捕在路見某甲手持布衣二件大錢六千文帶至捕房甲言同小荳芽竊來備捕頭命包探往拘小荳芽則稱係大荳芽同中在西馬路順興齋肉店竊來捕頭飭令管押候傅失主解送公堂訊辦 
[彩戲誌新]  
　　昨值星期徐園初設彩戲午後偕寄鷗主人惺若居十聨袂往觀凡演五折頗見手法觀者咸歎賞不置園主人舉酒相酌並言園内菊花頗盛本欲開園設會惟以江浙告災慘不可言故不忍獨樂余曰災區辦賑吾子亦己捐助則既憂其所憂何妨樂其所樂堅請設會主人勉從所請擬以本月望日爲始開園縱觀每日更換奇花異種以悦遊賞者之意星期並有曲會自是又得一新耳目矣 
[脱子補正]  
　　本報昨登湖州姚守梅先生來函内程安兩邑尊各助洋一千元脱去一各字用特正之 
[江蘇震澤梅堰鎭告災書]  
　　少欽老世伯大人閣下久仰芝輝無緣識荆每懷之私時縈夢轂恭維道祺萃吉鼎綏和曷勝頂祝謹啓 
 
 

Page 4

 
 
者我邑自八月廿四日起霪雨四十天尚未放晴敝處梅堰一帶西至震澤東至黎里上下兩塘均於前月十九日大雨兩晝夜及廿六日晚雷雨交作田禾盡行淹没正鄉民指望收刈之候罹此天災農人何以爲生敝處地瘠民貧家無隔宿之糧當此早禾結實者浸入水中發芽霉爛兼之積水太多一片汪洋住屋水深一二尺者　等春花絶望較之道光廿九年水災更甚四鄉搶刧紛紛以致販運不通米價頓漲鄉民十室九空何堪度日滿目荒境惟有拜望老伯大人設法拯救速解倒縣姪等明知近來捐項勢成弩末然遭此非常大災必得諸大善士立非常之大功大德即官绅大買傾家救刧爲兒孫造福計正在於今日也冐昧瀆陳代災民九叩上禀虔請德安統希惠照不宣　震澤梅堰鎭鄉世姪王嘉衡衛鉁等頓首拜上十月初四日 
[浙江湖屬德清告災書]  
　　少欽仁翁大人閣下夙慕鴻儀未親麈教翹瞻芝采時切葭思敬維勛祺迪吉履祉延熙引領下風傾心上頌公啓者德清縣屬西鄉毗連武邑諸山於七月廿七八兩日大雨傾盆山中各處起蛟河水陡漲田禾盡被淹没而東鄉新市鎭左近離山較遠水勢梢緩猶可車救以冀薄收不意八月二十四日起忽又大雨連綿通宵逹旦迄今匝月之久天氣猶未放晴是以東鄉田疇亦盡成澤國禾黍顆粒無收廬舍亦遭蕩析風餐露宿遍野哀鴻眞有耳不忍聞目不忍覩者弟等情關桑梓不得不詳述災情爲闔邑饑民請命况閣下向爲晉豫等省荒災尚能籌撥巨欵馳在救援遠者如此想近者無不格外熱腸耳爲此合修蕪禀務求大善士俯念災區苦况速賜拯救俾萬萬災黎不至呼庚呼癸則感戴鴻恩實無涯涘倘蒙賜福届敝尚鄉蔡二源太守處轉遞庶無遲誤禱切盼切肅此奉懇敬請升安統維垂照鵠候玉音　愚弟徐本衡許士奇許士英蔡載錫施涵徐肇基徐士駿蔡祖同仝頓首 
[文報局振所助振摭要]  
　　閩省興泉永道吴觀察匯來振欵銀一千四百廿二兩九錢一分由蔚長厚票號交到○兩廣電局沈小園太守經募第十批規銀五百兩○南昌電局何梅閣翁經募第七批規銀三百兩由蔚長厚票號交到○揚州福和祥莊毛聲和翁經募八月分振捐規銀一百廿八兩一錢七分六厘○九江守約山人經交師竹居士助碧霞鑲翠扣帶一副售見洋一百五十元合計實收規元一百十三兩○蘇城電報局土朂丹翁經募第九批洋一百零二元銅洋四元原平紋銀廿兩○湖北潘署任俊三翁募原平銀九十二兩三錢申規銀九十四兩五錢一分○貴州電局商企貝翁募貴平銀七十兩申規銀七十五兩六錢○營口電局經募濟寍電局奉振移東湘平銀廿兩申規銀廿一兩一錢八分六厘又募台兄莊電局湘平銀廿三兩九錢七分五厘申規銀廿五兩三錢九分七厘○杭州樂善堂董事錢英甫經交第二批撥欵洋二十四元八角又經募山東代贖婦稚欵洋二十七元○長崎徐琛翁經募洋五十二元○本埠德和庄交來連平顔善士洋五十元○甯波同善堂張子佩兄經募四十三元又錢二百六十文○無錫知仁庄經募錢和風善士洋五十二元○厦門招商電局葉亮卿翁募漳州思補堂爐坯洋四十三元○湖北公濟益方允苻翁募垂裕堂長沙原銀廿兩○京都世德堂耆語堂觀察足銀十九兩六錢申規元廿兩零一錢七分由蔚長厚票號交到○程入洪兄帶交臺北電局募爐坯洋四十九元○都門全芸軒翁經募代贖山東婦婦孺欵京平銀三十兩申規元三十兩零九錢六分由天順祥號交來○本埠寳和庄交來錢湛庭善士洋廿五元○南市葆生荳行交來無名氏善士洋廿元○蘇城恒孚銀樓經募九月中旬桶捐洋十六元又錢二百七十二文○同孚庄交來山陰承德堂章洋二十一元○甘露鎭惜穀局募第六批洋二十四元○海昌周希袁翁代贖欵洋十七元銅洋一元○海州分司項書巢翁募實銀十兩申規元十兩零七錢一分　厘又洋四元○諸君子本一念之慈祥拯萬民之飢溺仁心仁術紉佩莫名敝所現在兼籌浙振而日來收數更形寥落肆應頗難務乞海宇仁人速解囊金藉濟眉急不特同人感深骨髓即災黎咸頌德勿諼焉同人謹志 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[救濟情殷]  
　　江浙洪濤爲歴來所未有籌捐賑欵至今日爲尤難徧地鴻嗷誰挽狂瀾援溺客數州蛟患劇憐之子盡無家禾己没而難收啼飢正切棉盡霉而變爛忍凍奚堪此正窮民無告之秋而吉人爲善之日也兹有仁德氏者來洋二百元囑賑江浙拜領之下感佩莫名矣正當籌捐未足忽來惠濟多金是眞起死回生功原不少以故一唱百和人有同心招商煤棧來洋二十二元傑臣吴兄慶善堂士各來二十元萃源土棧自助二十復募廿七元何麟記自分其名實廿六元餘不備述更有筆耕子來函謂初欲購吕宋票獲彩助賑繼思僥倖圖功不如實事求是即將原洋交來囑將此意刊佈爲買票移賑者勸云云此誠有心世道之人也還兾諸大善士量力助捐俾得源源接濟則億萬生靈受恩無極矣上海四馬路高易籌賑所同人陳德薰誌 
[賀儀助賑]  
　　秀峰鄭封翁誼屬姻親年將八十以明經之底藴膺　誥命之頻頒生平樂善好施曾邀　褒獎昨由煥南梁善士帶來封翁一函并洋二百元内云僕窶學究早淡觀光筆耕撫育迨兒輩成立兩孫遊泮息肩諸務以樂餘年長孫炳勛在京供職恭逢　恩科順赴北闈倖登副榜戚友隆儀下賁擬璧謝之惟念各處災區待賑孔亟因囑兒輩拜領移賑災區今先寄賑洋一百五十元又待贖婦女洋五十元統希察收分别彚解爲諸公廣種福田而士林樂善君子倘同志焉未始非救災恤鄰之小補也云云敝所拜賜之餘不勝欽感善人福報晚節彌芳他年杏苑瓊林金花疉報當必掀髯一笑曰後起有人矣[  上海四馬路高易籌賑同人陳德薰拜識]  
 
 
 

Page 10

 
 
   
 
 

Page 11

 
 
[光緒十五年十月初二日京報全録]  
　　宫門抄○諭旨一道録前○直藩裕　奏交卸府尹印務具報起程日期摺○將軍定等　奏請給辦賑官紳獎叙並准擇尤酌保摺○又　奏請　獎叙片○直督李　奏請仍照原保給獎片○十月初二日兵部太常寺太僕寺正藍旗值日吏部引　見三十六名工部三名都察院六名光禄寺一名○恭王專摺謝賞神肉　恩○寳中堂專摺謝賞神糕　恩○誠端致祭　明陵回京請　安○恩公德慶各假滿請　安○翁同龢請假五日○崇禮續假五日○志鋭請假十日○花尚阿續假十日○召見軍機○皇上明日辰正至　紫光閣閲看殿試箭　○○新授直隸布政使奴才裕長跪　奏爲交卸府尹印篆具報起程日期恭摺奏　聞仰祈　聖鑒事竊奴才前准吏部行知奉　旨補授直隸布政使當即恭摺叩謝　天恩籲請入都　陛見兹於光緒十五年八月十九日奉　硃批着來見欽此奴才當將一切案卷檢齊清楚並奉天府尹印信於二十五日一併移交新任奉天府府尹興陞接收奴才即於二十六日束裝起程恭詣　闕廷跪聆　訓示所有奴才交卸起程日期理合恭摺具奏伏乞　皇上聖鑒再摺封仍借用奉天府府尹印信合併聲明謹　奏奉　硃批知道了欽此　○○奴才定安裕長跪　奏爲奉省辦賑完竣請將本年捐賑官紳照章給獎並將在事出力員弁擇尤酌保恭摺具陳仰祈　聖鑒事竊照奉省上年秋水爲災漂没田廬損傷人口沿河一帶罹患尤重仰荷　皇仁浩蕩蠲緩頻施開倉放賑加給口糧接放春撫惠保災黎至周極渥復經吉林直隸山東等省將軍督撫臣以及上海紳士恊賑鉅欵相助爲理所有捐集數目業經奴才等先後會同奏陳分别議叙給獎均荷　恩施允准在案伏查奉省上年水災爲百餘年所未見加以連年飢饉之後素乏盖藏沿河一帶小民蕩析離居空諸所有尤形狼狽經前將軍慶裕會同奴才裕長遴委兩員赶辦急賑調集船隻接分撈救挨户散放錢文米糧旋洎冬令兼施衣絮陸續設廠煮粥收養難民奴才定安接署伊始體察災民情形雖己稍蘇喘息而元氣大傷之後又值青黃不接之時尚難自謀生計奴才裕長先己籌備麥種商派妥員分赴災區散放以免地畝坐荒復展設粥廠俾貧民棲食有所惟是災區太廣時日過長需欵倍形浩繁雖有隣省恊賑之欵猶恐不能遍及再四思維惟有就地籌捐以補官欵之不足奴才定安裕長隨各倡捐廉銀五百兩四川提督宋慶捐銀六百兩廣東瓊州鎭總兵姜桂題捐銀二百兩奉天府府丞延茂捐銀一百兩升任驛巡道興陞捐銀四百兩其餘道府同通州縣各捐銀三四百兩或一二百兩不等以及帶兵將領旗練各軍下　紳商聞風慕慷慨輸資計各共捐銀十四萬九千二百餘兩得此鉅欵挹注所有粥廠一律展放至七月十五日止其時禾稼有收貧民趁食較易先期出示曉諭撤廠之日復再各散谷米六廿俾得餬口有資徐謀傭趁其散放過之麥種張示免其歸還近日體察民情極爲静謐庶幾仰副　聖主撫養元元不使一夫失所之至意奉省連年水災之後官民均形困乏猶能輸助鉅其誠非易易在奴才等本屬分所應爲即提督宋慶等夙抱公忠共濟時艱均不敢仰邀議叙惟此次捐資之官紳軍民人等與南紳相同未便支其好善之忱合無仰懇　天恩准將此項捐銀按照鄭工請獎　封典虚銜貢監章程由奴才等造具清册咨部聽候核獎覆查此次辦賑頭緒本極紛繁不能不多派員弁分投濟急迨時日既久經費每虞不繼深賴在事各員一面募捐一面散放悉心籌畫不遺餘力用底有成該員等或躑躅淤淖之中或馳驟風雪之下往往奮不顧身始得救人呼吸其在粥廠之員與鳩形鵠面之人結伍而居經歴十閲月之久夏令穢氣薰蒸染成疾疫間有因而身故者均能耐煩從事保此孑遺賴以全活實非尋常勘災放賑者可比若不稍予優獎不足示其微勞奴才等公同商酌謹將尤爲出力各員弁開單恭呈　御覽籲懇　天恩俯准照獎以爲勇於任事者勸其餘出力稍次員弁由奴才等酌核分别給予咨獎外獎以勵將來除飭取具該員等履歴清册咨部外所有奉省辦理賑務完竣擬將捐生照章請獎暨保辦賑尤爲出力員弁各緣由謹合詞恭摺具陳伏乞　皇上聖鑒訓示再募捐各欵均實用實銷應請免其造册報部合併聲明謹　奏奉　硃批部議奏單併發欽此　○○安定等片　再奉省上年被水之廣災難之驟辦賑之不易寔爲歴來所罕有所有救荒籌賑諸要務胥賴文武賢員同心恊力贊助有成訂自一年以來辦理悉臻妥恊奴才等事後核其功績其中艱難共濟始終勤奮尤以奉軍統領記名提督左寳貴最爲出衆當發水之時波濤洶湧漂溺流離人民惶恐及水平之後飢寒徧野屋宇傾頽衣糧散失所有搶救彈壓履勘稽查等事不能僅藉文員經理其事查得該統領左寳貴結實耐勞任事勇往派委會同辦理該統領始則督率弁兵晝夜河干拯救全活生靈無算繼則親往各村屯履勘查核災民散放錢米餅餌衣絮無濫無遺一時災衆被溺者獲更生之慶幸存者留殘喘之延實藉該統領不憚煩勞之力嗣又爲災黎籌久遠之計勸募紳商集資十二萬千遠近設立粥廠十數處奴才裕長復恊撥鉅欵責成該統領一手經理該統領揀派結實可靠哨官營勇認眞煮放井井有條直至本年七月中旬始止此中全活不下數十萬人各屬聞之莫不推廣效法所裨非淺今歲春間奴才等恐賑欵不敷接濟又派該統領派弁購運尅日齊集親自遍歴窮鄉僻壤一一散給毫無遺漏幸值春雨應時二麥豐收民困漸蘇地方一律靜謐窮黎莫不感戴奴才等伏念此次奉天賑務均係地方文員應辦之事該統領本無撫民之責自奉差委尤能慈惠愛民殫竭心力實事求是致令遠近災民齊聲歌頌洵爲勞苦出衆不可多得之員該統領久著戰功歴膺保獎己至記名提督無可復加似此實心出力足爲一方保障奴才等曷敢没其勤勞謹據實奏　聞應如何　量予施恩之處出自　逾格鴻慈再奉錦山海道誠勳力顧大局聨給南紳助成善舉候補道奭良始終任事勞勩較多查誠勳係二品頂戴按察使銜無可嘉奬擬請　旨交部從優議敘候補道奭良擬請　賞加二品頂戴以昭激勸奴才等爲鼓勵人才起見是否有當謹附片具陳伏乞　聖鑒謹奏奉　硃批另有旨欽此　○○李鴻章片　再上年永定河南七大工合龍遵保出力人員内有請戴翎枝之同知鄭煥等五員吏部以與曹秉哲施則敬隨摺保奏明奉　諭旨者不同應另核請獎其淮練軍調辦大工一同出力員弁請照山東合龍奬章之同知阮貞元等及叅將黃振榮各員吏兵部以山東並未另保練軍人員今淮練軍原派祗挑引河非搶辦合龍應照尋常勞績給奬等因伏查上年九月經臣奏請　勅部將南七合龍出力各員仍照原保給獎註册是月二十九日奉　硃批着照所請吏部知道欽此是鄭煥等五員奬勵己奉　諭旨允准且經吏部欽遵知照核與曹秉哲施則敬事同一律至淮練軍雖派挑挖引河繼因挑河完竣酌分員弁至口門併力搶辦尅期合龍蓋大工須賴群力引河與堵口原係一氣呵成山東河工亦用勇營帮築歴經彚保有案今既欽奉九月二十九日仍照原保給奬註册之　批旨且先己欽奉四月初九日　上諭及七月初四日　硃批均准照山東合龍獎章該部知道等因似未便再照尋常勞績駁改致有向隅又前保永定河南二北上大工合龍出力之知府阮士彬等二十三員吏部以與南七工程丈尺有多寡之殊兼未奉有准照山東合龍獎章之　諭旨應分别查銷另獎臣查南二北上堵築口門挑挖引河雖工段丈尺較南七爲少但值秋汛水旺全用人力逼溜搶辦其艱難實與南七無異而例應以搶辦之難易爲獎叙之等差以丈尺之多寡爲員數之增減前因搶辦甚艱是以請照山東等處獎章核辦因丈尺較南七爲少是以員數減去過半辦理本極核實且原摺己聲明照山東黃河及南沁河合龍奬章上年九月二十九日奉　上諭阮士彬等均着照所請奬勵該部知道等因是又明奉准照山東等處合龍獎章　俞旨矣永定河爲近畿鉅工關繫頗重向照黃河一律辦理非他省尋常河工可比本届凌汎州判張紹良因搶險落水身故奏報有案刑堵口之難可知所保各員皆蹈險履危不惜身命力挽狂瀾洵屬異常奮勉若獎叙不稍從優恐無以鼓勵將來可否仰懇　天恩勅部仍遵歴次欽奉　愈旨均照原保給奬註册出自　逾格慈施理合附片陳請伏乞　聖鑒訓示謹　奏奉　硃批着照所請吏部知道欽此 
 
 

Page 12

 
 
[光緒十五年十月初三日京報全錄]  
　　宫門抄○諭旨三道錄前○東撫張　奏請合張村漫口情形摺○皖撫沈　奏恭報接篆日期摺○前皖撫陳　奏恭報交卸日期摺○東撫張　奏請開復知縣革職留任處分片○又　奏甄别各員片○直督李　奏永定河伏秋大汎搶護平穩摺○又　奏調署知縣片○十月初三日刑部都察院大理寺廂藍旗値日無引　見○福中堂等讀卷覆　命○志公服滿請　安○德福續假五日○侍衛處奏派主宴之大臣　派出絪貝勒○召見軍機　皇上明日辰初至　御箭亭閱看武殿試弓刀石　○○太子少保頭品頂戴山東巡撫臣張曜跪　奏爲堵築齊河縣境張村漫口情形恭摺具陳仰祈　聖鑒事竊查齊河張村民埝於伏汛漫溢以後經臣札飭在工員弁盤築裹頭並購運樁繩稭料各物飭縣添雇人夫以備堵築其時黄水盛漲道員張上逹正在上游濮范壽張一帶督防金隄兼旬以來水勢稍减卽飭該道張上逹馳赴張村督率防營印委各員迅速興工變通辦法不事鋪張卽於八月初三日修築壩基先於口門迤上添築大挑各壩挑溜歸河所需堵築經費刻不容緩當飭河防局司道於修培項下挪撥銀三萬兩解工應用該處口門除兩壩裹頭不計外刷寛至六十七丈水深自五六尺至一丈一二尺不等兩壩同時動工陸續進占至二十日金門堵合斷流連日加培後戧填築埝後水潭善後各工經臣親往查看工程極爲穩固該處被淹村莊地畝率多涸復加給賑濟民間卽可整頓田廬及時種麥道員張上逹督率在工員弁晝夜辛勤辦理尚屬迅速至西紙坊口門先飭准補東昌府知府李清和候補知縣葉潤含逐漸動工現在張村口門已經堵合卽飭張上逹前往西紙坊督率赶辦其大寨堵口工程已飭道員李希杰於八月十三日開辦並派吏部員外郎多培會同辦理現在工程已將及半所有堵合張村漫口緣由理合恭摺由驛具陳伏乞　皇上聖鑒訓示謹　奏奉　硃批知道了卽着督飭各員將兩處未堵口門迅速堵合毋稍延緩欽此　○○安徽巡撫臣沈秉成跪　奏爲恭報微臣到皖接篆日期叩謝　天恩仰祈　聖鑒事竊臣欽奉　簡命調補安徽巡撫當卽繕摺叩謝　天恩並將交卸廣西撫篆起程來皖各日期具摺奏報聲明先到江寗與督臣面商事件在案兹臣行抵安徽省城八月十七日准前撫臣陳彝飭委安慶府知府聯元署撫標中軍叅將邱時成恭齎安徽巡撫兼提督銜關防蕪湖關監督關防各一顆並　王命旗牌八面杆曁文卷書籍等件移交前來臣謹設香案望　闕叩頭謝　恩祗領任事伏查安徽界連五省政務殷繁巡撫表率百僚責任重大舉凡民生吏治營伍餉需隨在胥關緊要均應實力講求况逢皖北黃水甫過黎民積困本年潦災又告更應加意拊循自顧庸愚懼弗勝任惟有勉竭愚誠隨時會商督臣並督率文武屬僚矢愼矢勤悉心經理以期仰答　鴻慈於萬一除恭疏具題外微臣到皖接篆日期並感激下忱謹繕摺叩謝　天恩伏乞　皇上聖鑒再臣經過等省沿江一帶田禾暢茂民俗謐安合併陳明謹奏奉　硃批知道了欽此　○○新授順天府府尹開缺安徽巡撫臣陳彝跪　奏爲恭報微臣交卸安徽撫篆日期並懇　恩賞假省墓仰祈　聖鑒事竊臣前奉　諭旨開缺來京當卽繕摺謝　恩欽奉　硃批着俟沈秉成到任後再行來京等因欽此嗣奉　簡命補授順天府府尹又於叩謝　天恩摺内聲明在案兹新任撫臣沈秉成到皖臣於八月十七日謹將安徽巡撫兼提督銜關防蕪湖關監督關防各一顆曁　王命旗牌文卷等件飭委安慶府知府聯元署撫標中軍叅將邱時成齎送接收任事臣卽於是日交卸任内一切經手事件料理清楚逐一移交臣卽於本月十九日束裝起程由長江東下至清江浦陸行北上臣本籍揚州道所必經因念先人壟墓久未展拜依戀殊深擬懇　天恩　賞假一個月回籍省墓一俟假滿卽行來京趨承　聖訓再赴順天府府尹新任除恭疏題報外所有微臣交卸撫篆日期並請假省墓緣由謹繕摺具陳伏乞　皇上聖鑒訓示再此摺仍用安徽巡撫關防拜發合併陳明謹奏奉　硃批賞假一個月欽此　○○張曜片　再齊河縣知縣王敬勲前因張村漫口經臣奏叅奉　旨革職留任在案該員於漫口以後雇集民夫隨同堵築臣查山東辦理河工沿河未設廳汎修防責成防營該管州縣於所轄工程有添雇民夫之責以遲速爲功過今齊河縣知縣王敬勲於漫口以後雇夫迅速隨同辦工尚知愧奮兹張村漫口堵合該員在事出力自應據實奏懇　恩施准將革職留任齊河縣知縣王敬勲開復原叅革職留任處分出自　天恩謹附片具陳伏乞　聖鑒訓示謹　奏奉硃批着照所請吏部知道欽此　○○張曜片　再勞績保舉人員應於到省後予限一年察看甄别兹查有分發山東海防試用班前先補用道蔡濬源候補知縣高靖鎭蔣楷在任儘先補用知縣武城縣縣丞丁福昌候補知縣沈廷翰到省均滿一年例應甄别據藩臬兩司會詳前來臣查蔡濬源年力正强才具穩練高靖鎭爲守兼優蔣楷才具明練丁福昌年壯才明沈廷翰辦事精詳均堪以本班留省補用除履歴清册咨部查照外謹附片具陳伏乞　聖鑒謹　奏奉　硃批吏部知道欽此　○○大學士直隸總督一等伯臣李鴻章跪　奏爲永定河伏秋大汛搶護平穩獲慶安瀾恭摺仰祈　聖鑒事竊本屆永定河凌汎安瀾前經奏報在案當飭將伏秋大汛事宜妥籌布置加意防護節據該署河道吳廷斌禀報督同廳汎周歴兩岸詳加勘度凡埽叚隄身卑薄者分别廂培完整添辦頭號大樁加簽各埽並厚壓大土以免冲又失修復北岸各减壩俾洩水勢其餘有益河防力所能辦之事亦卽認眞興舉自交伏後各處大雨時行通宵逹旦塞外諸山之水奔騰匯注前漲未消續漲繼至統計伏秋期内亦漲五十餘次深至一丈二三尺至一丈九尺實較往年漲多水大埽前淘深至三丈有餘大溜趨向靡定洶湧異常兩岸險工林立南上之五六號十二十四十七號南下之頭二三八九十十一號南二之四五十號十五六七號南三之七八九號十六七八號南四之三號十二三號南五之四號十四五號二十二號南六之四七號十四五號南七之西小隄壩挑水壩十四號二十七號南八上之四七號十五號南八下之頭四五號十號北上之二三四五六八號十一號北中之七八號北下之六號北二上之二三號北二下之六七號北三之五號十號十一二號北四上之二三號北四下之二三號十六號北五之四五號十一號北六之二七號北七之大壩頭號皆迎溜頂冲或對岸挺生沙嘴逼溜愈緊掃段紛紛蟄陷甚至冲刷壩檔潰塌隄身並有本係平工向不備料突出新險之處情形均極危急迭經該署河道嚴飭員弁無分風雨曉夜撒手搶辦雖掃段隨廂隨蟄仍力與水争不少休息或另下新掃帮寛隄壩捲由掛柳暨用麻袋裝土沉没兵夫不足則加雇民夫物料缺少則挪欵添籌並以隣汛撥掃一面啓放金口門閘求賢壩分減盡堨數月之力始得搶護平稳現在節過秋分水勢日落河流順軌盧溝橋存底水六尺五寸獲慶安瀾禀報前來臣查永定河身久經淤墊雨堤沙性鬆浮每届汎期險工林立輒虞潰溢今值連次决口之後工程益形繁重防守倍極艱難前以本任河道情形生疎遴派該道員吴廷斌前往會同查勘整頓籌辦春工旋令接署員缺該道洞悉河務利病深明修防機要妥爲布置身先督率核實耐勞嚴明賞罰員弁兵夫均振奮用命伏秋汎内屢次異漲洪濤冲擊奇險疉生爲近年所未有附近村民紛紛驚徙安危繫於呼吸卒能力挽狂瀾得保平稳此由河工得人實著明效俾沿河州縣之民既免昏墊之苦堪以仰慰　聖懷除將出力各員照章存記俟下届彚案奏保外所有永定河伏秋大汛搶護平稳獲慶安瀾緣由理合恭摺由驛具陳伏乞　皇上聖鑒謹奏奉　硃批知道了欽此　○○李鴻章片　再據陞任布政使松椿按察使周馥詳稱靈壽縣知縣戴世文年四十七歲安徽天長縣人由優貢知縣題補靈壽縣知縣光緒十五年六月接准部覆先於四月二十四日據戴世文禀稱該員之女曾許給行唐縣知縣李兆梅之子爲妻於十四年十二月締姻十五年二月過門係屬兒女姻親同官一府該員例應迴避以别府相當之缺揀調查有博野縣知縣劉俊升年五十三歲甘肅平凉縣人由孝廉方正知縣題署傅野縣知縣光緒九年正月到任試署期滿實授在案堪與戴世文對調具詳前來臣查劉俊升辦事勤愼堪以調補靈壽縣知縣選缺所遺博野縣知縣選缺即以戴世文調補均與例章相符銜缺相當毋庸送部引　見該員劉俊升任内並無承審積案承緝盜案經徵錢糧己起降革叅限處分所有罰俸案件係在光緒十五年三月十六日恭逢　恩詔以前應行寛免除將迴避供給咨部外附片具陳伏乞　聖鑒勅部核覆謹奏奉　硃批吏部議奏欽此 
 
