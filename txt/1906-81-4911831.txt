# 1906 - 81 - 4911831

 

Page 1

 
 
   
 
 

Page 2

 
 
[電傳宫門抄]  
　　三月初三日召見軍機翁斌孫李春溥劉元弼 
[江督奏禁買賣人口釋放奴婢摺書後]  
　　奴婢之制其起於專制國家者乎專制之朝無所謂榮寵無所謂法治君主而外人人皆爲其奴隷而其國之爲人氏者又以自由權利本己摧滅無餘故蚩蚩者衆皆不惜自鬻其自由之權利無所忌憚嗚呼自鬵之所以易卽奴制之所由成也中國國體專制國羣之奴隷己至無可爲諱以國君之奴隷而生小己之奴隷故夫犯罪入官（如古時胥靡左校今律所載奴婢皆是）鬻身契約遂亦習爲常事視若天經人紀之固然斯足異己方今朝議立憲奴制之改革爲期當己不遠而果也江督有禁賣人口釋放奴婢之議 
　　雖然買賣人口欲禁革之盡絕者必先有法制以相維繫初非懸一禁令下一文書卽可收其効力者也向者小己之奴隷因國羣之奴隷而生反是以思則國羣之自由何一非小己自由之所積者今試思專制之民其自由權利存者幾何空言自由而其身曾無自主之資格何若鬻于勢豪并其生命而全失之此買賣之獘原奴婢之本旨也爲今之計惟有速行憲政予人人以應享自由之權利庶一般人民曉然知身命之足貴買者以國法而不敢蓄奴婢賣者亦以國法而不復覬身價予其自由者卽絕其自鬻此拔本塞源之計歐西有行之而效者至若賣荒之另定善法賣娼之科以重罰此在地方大吏胥優爲之固不必俟至立憲後者也 
　　原摺謂舊有之奴婢一律以雇工論身體許其自主蓋與西國復奴之制又相吻合者也前爲奴婢今則脫籍爲平民處置之法尚有二難使仍舊貫則駕馭不可以周一也使盡復之則新復之奴失主而莫爲養勢將累於國家二也故羅馬復奴之法至爲詳備其大旨莫要乎予以恒業身有恒業足以自立而後脫籍爲奴者能有自奮之心思與夫自贖之能力且中國之所謂奴婢者爲人服役非盡爲人治業固分利而非生利西書所謂家生之奴也今若予以恒業厠之傭工彼將一收其奔走使令之役而趨于興事勸工之途轉分利爲生利化無用爲有用非至順而兩利之道耶 
　　由此言之禁賣人口須先頒憲法而予民以自由釋放奴婢須預籌實業而道民以自食其力此固進化之公例爲目前一定不易之辦法也故因江督之奏請禁革而發揮其說如此 
[俄使妄思干預用人之權]  
　　初二日北京電云俄使濮科弟君近向慶親王聲請將黑龍江將軍量調他缺以其於外交事件不甚諳習也譯字林報 
[出洋大臣考查實業]  
　　柏林電云中國考察政治大臣己由栢林起程前往羅郡調查工業之制並定於西四月四號遄返德京譯德文報 
[外務部堅持南昌敎案]  
　　初二日北京電云各御史以南昌敎案各具摺詳陳辦法謂此案禍首實爲法敎士江令被害固應向法人索賠卽英敎堂所遭損失亦應責成法國擔任外務部對於此案頗能堅持譯字林報 
[十續訪函述南昌大教案南昌]  
　　梁觀察與法參贊同蒞南昌查辦江西大敎案之梁敦彦觀察與駐京法公使所派之叅贊於二月二十二日抵潯駐節寶記花園二十五日同蒞南昌自撫藩臬以次皆在滕王閣恭迓觀察與參贊次第入城暫住百花洲八旗會舘旣而觀察卽往撫轅拜會胡撫卽留讌飲商酌一切 
　　江公子赴轅哭請雪寃南昌縣江故令之兩喆嗣身穿孝服手執呈詞於二十五日二更後親赴查辦大員梁觀察行轅跪伏道旁喊寃時觀察方從撫轅讌飲而回卽命停輿接閱呈詞令卽起立隨同入轅旋傳見問話極爲詳細諭候會同秉公辦理両公子復大哭哀叩而退 
　　余臬宣示辦法及善後法臬司余廉訪張貼告示云爲剴切曉諭事照得省城因南昌縣江令一案撫部院正在率同司道秉公核辦忽有痞匪乘機滋事焚燬敎堂傷斃西人多命變出非常實爲意料所不及現經外務部奏派直隷津海關道梁來江查辦本司奉撫部院電奏辦理自當會同與英領事法叅贊租平商議以期早日辦結惟際此訪拿兇犯之時誠恐民間未知辦法奉撫部院嚴切諭飭出示曉諭用特逐條明晰開示於左一拿犯到案必按情節輕重分别正犯從犯餘犯三項訊明擬議各科以應得之罪以敎人放火確有證據者爲正兇問官斷不肯味良稍事枉濫如審係無千立予省釋一兵役如敢挾嫌妄拿無辜或藉端索擾本司最所痛恨准赴本司衙門喊控立予盡法懲治决不從寛一民敎皆吾赤子均以各安生業切勿藉故生端自起猜擬如有匪徒無端詐擾拿案從重治畢一鄕愚見聞不眞尤易以訛傳訛須知現在各國邦交最爲親睦中國近年講求一切新政每多借助他山土子學術蒸蒸日上 
 
 
 

Page 3

 
 
　　各國無不稱許史傳所云務材訓農通商惠工敬敎勸學實己漸著明效但得海内無事民敎相安猜嫌悉泯必能與東西各邦同臻强盛共享承平之樂若復囂然不靖動滋事端自生其阻力矣一小民本皆良懦切勿聽信匪徒乘機煽惑肇釁釀禍貽累身家以上各情不過舉其大略總之緝匪所以安良懲暴原爲勸善兇徒固不容漏網善良尤决不株連爲此示仰闔省軍民人等一體知悉務各凛遵示諭安守本分慎勿妄生猜忌自啓驚惶再十室之邑必有忠信今宜在於城鎭鄕村俱各舉出公正最有名望之耆老士紳每逢朔望及三五八十等日宣講御製勸善要言聖諭廣訓及陳文恭公五種遺規張文端公聰訓齋語曾文正公求闕齋家訓之類使小民耳濡目染日遷於善并將歷年欽奉保護敎堂之諭旨隨時明白宣示多方開喻遇有民敎或兩敎爭執之事卽由該紳耆等秉公理處總以仍歸租好勿釀訟端致成仇隙爲主義是又正本淸源之辦法也本司陳臬是邦德薄能鮮慚對士民惟此秉承撫部院化民成俗之心當爲吾民所共諒所願吾民推求公理智慧日開勿蹈危機致羅法綱是則本司之所厚望也特示（用） 
[鄂督電陳南昌敎案辦法述聞武昌]  
　　南昌敎案出後鄂督張宫保甚爲關心某日將辦理此案情形電陳政府聞措詞甚爲得體（合） 
[英領事要求潯城商埠吳城躉船江西]  
　　英領事因南昌敎案要求開通吳城鎭一事己紀前報茲英聞領所要求者一爲潯城龍開河西岸開作商埠以便推廣商務一爲吳城鎭設立躉船以便太古洋行輪船上落貨物并准分裝土藥之利胡撫卽據情電逹外務部一面派王守往潯城與九江道玉觀察商議某大令往吳城與駐守同知王司馬商議（軍） 
[新蘇撫啓節來蘇]  
　　汴梁官電云調任蘇撫陳筱帥初三日啟節由漢赴蘇又云護豫撫瑞良初三日接印 
[袁督擬赴各鎭閱操天津]  
　　聞袁督以各鎭陸軍雖己練有成效然日久不加鼓勵恐操練漸疎因擬於本月或四月間親赴各鎭閱操並分别奬賞藉以振作軍心（閏） 
[上匪逞兇焚掠巨案紹興]  
　　紹屬餘姚縣境東北鄕一帶土匪屢出刧掠俗呼爲夜行兵邇來愈聚愈衆己逾千餘人之多羣擁茹阿蘭爲首無惡不作鄕民畏之如虎月前某夜相約至祝家渡地方搶劫某富戶刃傷小孩傭工等數人富戶卽鳴鑼告警匪等縱火延燒鄰右毗連之房屋一百餘間各匪乘機遁逸當塲拘獲一名於翌日解送縣署并開列失單呈請勘捕奈陳雲丞大令因交卸在卽飭俟後任汪半樵大令爲之辦理云（早） 
[會昌會匪殺人搶物江西]  
　　贑州府屬會昌縣於二月中旬有三點會匪餘黨數百人在南鄕鄰近長寕縣界殺人搶物計殺斃數命搶刧十餘家並有洋鎗軍火經縣禀請鎭道府派兵剿辦並電禀省憲辦理胡中丞卽電令該鎭府分别派兵往剿并面諭江觀察回贛辦理觀察因公在省未能回贛時會昌縣己禀明兩江周玉帥電飭贑鎭劉鎭軍親帶兵勇馳往剿辦（軍） 
[練兵處查長江兵輪武昌]  
　　練兵處近電詢鄂督謂湖北在長江中兵輪共計大小若干艘其未成者有若干艘聞鄂督己照復矣（公） 
[鎭郡擬增設砲臺鎭江]  
　　江督周玉帥以時事孔棘内訌迭起若不注重江防實不足以資鎭攝擬將鎭郡都天廟雩山各炮臺擴張改良尚擬於下游黄山扼要之區添造兩座（想） 
[李太監在小花園養老北京]  
　　敬事房大總管李蓮英在皇太后前自陳告休回鄕己蒙允准惟不令回命在小花園養老所遺大總管一缺委崔回事玉貴己於上月接事外間紛紛傳說或云逐出或云斥革均非眞相也（閏） 
[通飭管束無約國人辦法武昌]  
　　自長沙無約國人戕傷捕頭後外務部恐以後仍有此項無約國人地方官不知辦法蟲有特咨鄂吏謂嗣後無約國之人至各處通商口岸貿易者統歸我國治理如有滋事等情卽捕送附近關道衙門或洋務交涉局照萬國公法條約懲辦并隨時咨報本部立案云云鄂省接文後己通飭各通商口岸及所屬地方遵照矣（世） 
[天津巡警媚外之一斑]  
　　中華報云天津德商某公司有中國工人與洋人門毆致將洋人頸項劃破浮皮遂送巡警局懲辦局員孫會雲者竟判罰監禁三年德領事聞之大不謂然函請減輕畧謂此等案件在西律至理僅能監禁一個月若再欲加重即非領事權力所及今華人毆傷洋人若辦此重罪而他日設有洋人毆傷華人將何以處之務請酌减云云賢哉德領事其持論之光明正大足令華人心折彼媚外之華官苟稍具天良將何顔以見德領事將何顔以蒞華民嗚呼吾不復言矣願西國外交官盡能如德領事之用心華人排外之心當爲之剷除凈盡而中外邦交之輯睦可永無芥蒂矣（閏） 
[不允英商索賠芝麻案九江]  
　　英商勝昌行請單赴豐城縣採運芝麻經過巿　卡留難因由領事倭納轉致贑撫胡中丞請飭卡員賠償所失中丞己札洋務局嚴行拒駁矣（本） 
[學務處由總督會同學政督辦武昌]  
　　昨聞官場談判云以後學務處辦理學務當由總督學政督率藩臬司提調爲全省學務總匯凡關於學務事件統歸辦理以歸劃一並聞此舉由學部所擬不久卽可實行云（公） 
[照會開辦九省船商會蘇州]  
　　上海商會董事擬設立江寗江蘇浙江安徽江西湖南湖北直隷天津九省船商會總會擬設在江甯其各省府廳州縣均設分會九省船商遇事皆可由商會議辦每年大船繳經費洋六元中船四元小船兩元業己禀經商部批准蘇州府及長元吳三首縣己接到照會准於七月間一律開辦（且） 
 
 

Page 4

 
 
[淸查釐金積弊紹興]  
　　紹屬内地各釐卡向多弊賣茲奉省憲諭飭整頓故由紹釐總辦夏太守遹稱嚴行淸杳聞須將各卡中飽餘利責令悉數呈報入官不得絲毫隱慝所有各局及司巡人等概皆優給薪資則每歳約可加增正釐五六萬金之譜（早） 
[批示茶商請運元九江]  
　　茶商謙順安等禀請道憲玉璸卿觀察給發護照以便運銅元進山購茶奉批各省所鑄銅元不准服運出境前經奉行准戶部咨業經出示曉諭移行遵照每年茶巿各花商運錢入山採辦茶葉原經發給護照沿途呈騐有案惟銅元旣祗准本省行使則外省所鑄者不能轉運爲戶部通行定章理應遵照辦理該商等所請發給護照六張每棧運銅元五十萬枚前往義寗州購茶畢竟是否盡係江西製造來禀未據叙明倘夾運他省所鑄則與定章不符沿途查獲例應充公且現經電准全省稅務總局電復改運本省銅元自可照准外省大宗應禁進口此次護照六張各運五千串容俟各局卡查驗如私運别處扣留罰辦等語著卽遵照務須購運江省所鑄銅元前往義寗州採辦茶葉不得藉照夾運别省銅元亦不准私運别處藉端牟利致干扣留罰辦此外購運不得援以爲例并候申報撫憲曁稅務總局查照（本） 
[續江督奏禁革買賣人口摺]  
　　謹將酌擬禁革買賣人口條欵六條開具淸單恭呈御覽 
[計開]  
　　一定例契買家人婢女旗人赴兩翼印契民人赴地方官印契　有情願用白契價買者仍從其便嗣後此例停止無論紅契白契均不准以人口買賣如違買者賣者均照違制律治罪身價入官人口發還 
　　一地方遇偶凶荒貧民子女不能養贍前准鬻賣可冀生全今旣不准出賣應籌兩全之法嗣後貧民幼稚子女不能養贍者准其議定年限立據作爲雇工先給雇價多少彼此面訂雇定之後不問男女長幼總以扣至本人二十一歳爲限紙准减少不准加多如雇時十歳不得過十五年九歳不得過十六年之類願减少者聽限滿聽歸本家若限内雇主欲帶至遠方應與本家言明情願者聽其帶往其回家盤費由雇主認給本家不願者繳還未滿工價將子女領回其限滿後無家可歸者男子聽其自立若欲再雇彼此情願准另立據訂雇按年論值女子如母家無人交其近屬親族領回婚配此等雇工與契買奴婢不同主家當以雇工之例相待不得凌虐倘雇限以内主家有虐待情事准本家繳還未滿工價領回自便 
　　一官員軍民人等從前原有之契買奴婢及世僕嗣後慨以雇工相待身體許其自主彼此有犯悉按雇工律例科斷其服役年限總以本人二十五歳爲限限滿之後一切均照亲例辦理其婢女無近屬親族可交者婚配可由主家主婚不得收受身價仍須男女自相情願主家不得抑勒 
　　一納妾者不准價買祗准媒說務須兩相情願不得抑勒每家准其看視惟仍當恪守妾媵名分不許僭越 
　　一舊例祗准父母賣其未經訂婚之親生子女此外皆不准賣如旁尊賣其卑幼夫賣其妻翁姑賣其媳等皆干例禁而世俗不知律例每視爲分所當賣又買良爲娼例禁尤嚴而利之所在犯者不免今舊例准賣之親生子女己在禁革之列其舊例本不准賣諸條應再嚴切申明責令地方官實力奉行明白宣禁不得視等具文有名無實以致無辜枉被屈抑 
　　一此議如蒙兪允請勅下各省刋刻謄黄徧行張貼俾衆周知（晦） 
[摩洛哥内亂]  
　　初二日倫敦電云摩洛哥兵隊與　首領錫　黑勒雅河岸互相單鬥 
[英將東游]  
　　初二日東京電云英水師提督瑙爾君今日由箱根抵新橋車站駐節海部大臣住宅内將　信宿之勾留該提督將往日光游覽六日仍回至此間駐節英公使署英大員琪賴君定于西四月六號由横賓起程回國 
[德國無意在斐洲西南建廷鐵路]  
　　初二日倫敦電云德國財政會 
不允籌捐四兆馬克在斐澍西南建築温霍克黎賀薄鐵路 
[法國研究教育]  
　　行二日倫敦電云法内閣于禮拜六開會討論學務學部大臣褒立耳君將於二十九號接見天主敎會所派之代表 
[記録前南斐洲殖民大臣英伯爵之政績]  
　　初三日倫敦電云赫立福克司伯　將于二十九號在上　院創議謂上議院深願紀録密而南伯爵前在南斐　洲所辦之事 
[日本聨絡美之銀行家]  
　　初二日東京電云日本財政部大臣將于禮　三諸紐約著名銀行家斯其夫君宴會 
[德議院裁减兵費]  
　　初二日倫敦路透電云德國財政處擬裁减預算表中所列逹瑪曹增兵之費十五兆二十五萬馬克巳由議院核准財政處因卽下令速將此頭兵隊調回 
[法日兩國艦隊抵港後情形]  
　　初二日香港電云港地辦事人員子巿府宴請英日水兵四百人其中半爲英人半爲日人港督接待來賓至爲盡禮辦事人員于禮拜六以待日本水兵者欵待法水兵香港總會于今夜宴請日本海軍將校于後晚宴請法國將校日本艦隊明日離港法艦隊則于下禮拜起程他往譯字林報 
[英日和好之證]  
　　字林報接初二日倫敦路透電云日本水兵赴格林維次時分乘該郡所派之輪船二艘高懸日本國徽梅約伯爵亦在舟中海軍國學總監督哈列斯率衆歡迎之日人極欽敬英水師名將訥而遜之遺風梅約伯爵設茶會以待之文匯報接倫敦路透電云英伯爵梅約君於梅恩思巿廳欵待日本海軍將校駐英日使館人員並請英國有名水師人員作陪日本水兵三百久往觀聖保羅及惠斯明斯脫兩大禮拜　並至向英國水師名將之莫凡彼等所備受權迎 
[英日合資設立銀行]  
　　倫敦路透電云英日兩國合資設一英日銀行計資本英金二兆元譯文匯報 
[俄亂未己]  
　　柏林電云據聖彼得堡及華墜兩處之消息恐又有罷巿之暴動且農民倩形亦頗不靖 
[俄願顧德國睦誼]  
　　柏林電云俄京聖彼得堡不認法報所載藍姆斯道夫頂爵　致　耳其西亞斯俄國代表克西尼伯爵之訓條藍姆斯道夫伯爵與韋特首相己致盡德國政府令駐德俄使轉逹書中措詞頗足令德政府滿意譯德文報 
[贈書志謝]  
　　商務印書館昨以洪罕女郎傳二册見贈蓋亦西儒哈葛德所著而林琴南先生譯成華文者描寫男女愛情曲折奥幽而　述西國嫁娶不自由之處似較中國更甚婚姻之禮廢而夫婦之道苦譯者殆深右慨也頓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[紹郡警察將次開辦紹興]  
　　越郡警察因經費難籌迄未開辦茲由士紳等請再續收己停之積榖捐爲常欵曾紀本報茲奉省憲批准山會二首縣亦極力贊助一俟新任府尊劉海臣太守到紹卽當開辦也（梧） 
[示催徵兵報名松江]  
　　編練新軍易募爲徵札文到郡華亭趙豹文婁縣屈吉士兩大令各就大堂懸掛章程設局徵募祇以風氣未開人懷觀望爰繕簡章示諭四出張掛目下良家子弟陸續應徵計兩縣各五十餘名上憲所派徵兵官將次來郡兩縣復懸示諭勸令有志從戎者從速赴局報名以便徵兵官到日考騐（歌） 
[咨派武員發營練習鎭江P ] 
　　前練兵處奏請各旗侍衞等官以及各省將弁陸軍學生均發軍營録用藉資練習業奉兪准頃特咨行各省將軍督撫一律照辦等因前日江寗將軍己札飭京口副都統奎統制遵照矣（特） 
[鎭道議改高等初等學堂鎭江]  
　　鎭郡高等學堂五處初等學堂五處建設己經三載精神形式俱不落於下乘茲鎭道陶榘林觀察注意小學欲將原設者大加更改或裁或併俱以節省經費爲主義並與各紳董籌議此事云（特） 
[山隂學堂改良開課紹興]  
　　山隂高等小學堂於月前開課一律改良以合程度計共到堂應課之學生謝光宗等六十六名尚有童壽全一名學度較高故卽爲保送中學肄業餘如業經考取入堂因未能遵守程限及體弱而自行告退者徐及煒等十九名現須另行招補云（梧） 
[警察考補學生安徽]  
　　省城警察學堂缺額六名報名投考者卽由堂内各生具保于二十三日考騐與考者共計百餘人卽於二十五日揭曉正取六名卽著具保單到堂肄業備取十名著回家聽候傳補（即） 
[蕪湖學務蕪湖]  
　　蕪湖新安公所同人籌撥公欵在二街三聖坊後創一徽州公學定額六十名内外籍十名學費每年三十六元延安徽公堂李德膏君經理一切己定期三月初一日招考聞報名者巷爲踴躍○蕪湖私塾改良公會現己成立惟師範傳習所邑尊沈大令與學務會長籌劃章程大約三月間亦可開辦（九） 
[皖垣官事]  
　　日前藩憲馮方伯牌示云潛山縣缺以補用知知縣沈釗署理大平縣以補用知縣熊紹周靑陽縣以知縣蕭仁丙舒城縣以候補知縣彭鴻年蒙城縣缺以候補知縣張其濬天長縣以候補知縣董玉書鳳台縣以知縣鄧士芬涇縣以候補知縣李榮墀署理毫州缺以知州譚祖綸請補霍邱縣缺以候補知縣王從禮請補鳳陽府通判缺以候補同知朱雲驥委署（多） 
[温州官事]  
　　新署温州通判崧福農别駕燿於二月二十九日來温筮吉三月初三日任事新任永嘉西溪巡檢荆理詮少尹源善亦於二十九日抵温接鈐之期未詳温處鹽釐總局郭馥生觀察集芬交卸局務於二月二十一日由滬晉省銷岸新署樂淸大荆粮廠張伯平二尹汝衡於二月二一八日接鈐任申（多） 
[蘇省官事]  
　　護撫轅牌示新選海州學正王增禧於三月初二月來轅考騐○又知縣陳昌基屈振翰均於初四日考試母違○知縣孫廻瀾於初一日到學務處文案差○學務處差遣知縣屈振翰於初一日送游學生赴滬併奉委購敎科書○各門臯關委員許以莊差滿委巡檢王澤文接辦○太湖同知何希曾署事年滿朱方伯委試用同知袁世顯接署○正任蘇總捕同知黄家珍病愈銷假卽經方伯懸牌飭回本任○太湖同知司獄湯維瀾在任病故方伯以勞績前先班内候補典史汪懷輪委署理○蘇州府屬徵兵事宜上憲委常備第四營管帶蔣昺隆承乏己於初二日詣各憲轅禀知開辦矣（康） 
[府尊受篆漢口]  
　　趙毓楠太守于二月二十八日赴漢陽府新任汪荃台太守則尚未定何日赴武昌府任也（亦） 
[揚府營袁參戎靈柩回籍揚州]  
　　正任揚州營參將袁大升正月間因病殁於揚庽己紀前報茲由其哲嗣携同眷屬於二月二十九日由庽扶柩出城登舟載回湖南原籍安葬（詳） 
[疑斃控案松江]  
　　楚人某姓嫗有子曾隷軍籍嗣因性嗜遊藹孑身赴滬　日忽有賣　　之江　人至嫗處誑稱本日黎明在城北馬耆寺叢　中見蕭裏一屍　　　子未幾復往己無蹤影嫗信以爲眞告之鄰里於是遠近暄傳諭馬耆寺曠地昨夜因妬姦謀斃一命甚有謂兇手卽係某人者前日嫗忽投華亭縣聲控縣主趙大令升座研訊之下多捕風捉形之詞大令乃以好言安慰賞給川資洋兩元諭令尋子歸家一面飭地保傳賣餛飩之江西人細問詎己情虚逃避矣大令怒乃飭將地保笞責數百板限令速行尋到交案究辦（歌） 
[拿獲會黨漢口]  
　　近有紅燈會黨乘江西南昌敎案遂煽惑愚民約期在新隄地方焚燬敎堂幸事機敗露己由地方官將首要各犯拿獲矣 
[惡姑認供擬斬蘇州]  
白塔子巷惡姑周張氏虐斃童養媳一案二月二十九日經長洲縣差役由上海拘氏回蘇解經陳大令研訊初則不肯認供迨加以鞭責始一一供認大令初擬處以站籠之罪禀請上憲核示署藩朱竹石方伯以無辜慘斃養媳僅予站籠不足蔽辜聞己改擬斬立决矣（且） 
[梟匪永遠監禁蘇州]  
　　去冬飛划左營管帶鍾堯堦大令在安徽緝獲著名巨梟魏家元之羽黨陳家才迭經蘇州府發審局研訊供詞狡展僅認販私設賭現經府憲許太守擬以永遠監禁詳經上憲批准仍飭各營縣嚴緝逸匪魏家元到案再行併究（且） 
[虧空封屋松江]  
　　查姓者家於西門外包家橋西堍向與陳姓等以辦糧米爲業歷年虧空至去臘佈置略妥詎各錢莊微知底藴於今春不與往來查挪移不靈遂挈家宵遁計查名下虧至四千金之巨婁尊屈吉士大令聞之飭役將其住屋封錮以備查抵（歌） 
今日尙有本埠新聞列入第三張　者注意 
 
 
] 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[局夥被詐松江]  
　全盛局夥鄭某前夜被賭徒某甲某乙軋至莫家亦煙館告以邇日府憲戚太守禁賭嚴密僕輩窘鄕困守無術資生請爾代邀一局獵取彩資以濟衣食否則需借洋二十元鄭無以應嗣經人排解餽洋十枚始閧然獸散（歌） 
[鎭關派員往查通州小輪鎭江]  
　　大逹輪步公司各小輪照章應駛至鎭關候騐茲關道陶觀察與義稅司爲格外體卹起見己派員前往通州查驗船身機器是否合用（並） 
[郵船出洋遲遲吳淞]  
　　有法國公司郵船一艘上月杪由淞滿載各貨開駛出口在横沙海面悮擱淺沙本月初一日乘大汛潮期雇用駁船先將貨物卸輕得以駛下仍回淞口砲台灣將貨裝上於昨日始開駛出洋（川） 
[航海須知吳淞]  
　　淞口至北洋航路須經崇明南境六效口而出佘山口該處向由海關建立燈塔以爲標識近因沙港水道變遷故由新關河泊司洋員特派本關巡艦在該處測量水道攷察潮汛分立標桿浮船以便航行（川） 
[蘇州府禀請辦府習藝所禀]  
　　敬禀者竊奉憲台札奉上諭責成各省府州縣分設罪犯習藝所飭卽欽遵辦理等因並奉先後刊發天津山東徐州等處圖說章程轉飭到府奉此遵經轉行卑府屬各廳縣赶速籌辦在案伏思府罪犯習藝所係安頓軍流徒重犯自應先議設立惟創建之初首須勘定地址一而預籌需費若干分别開辦常年妥籌濟用並經飭據長元吳三首縣勘宅省城盤門内吳縣食房近數十年糧戶本色顆粒不繳關閉無用勢將傾忠堪以改建府罪犯習藝所等情卑府復往查勘尚屬相宜且核與山東奏定章程内載採其原有閒署倉厥廟宇設立一語相符復又委派候補知縣戴令逐寅勘佔禀復旋　該令資照天津圖形勘估來府當查天津一所收留天津河間永平宣化四府遵化州並東西南北四路廳所屬及張家口獨石口多倫諾爾三廳之犯共七十二廳州縣福員較廣罪犯必夥屋宇自應寛大蘇屬僅一廳九縣轄境無多罪犯亦少屋宇自應核減批飭重行勘估並將舊有配壞厫屋核價作抵去後又據該令開摺繪圖前來卑府復閱繪呈圖說計大小房屋一百三十九間共估工料洋一萬七千三百餘元裝修一切在内墻垣約計一百三十餘丈每丈合英尺計共工料洋二十八元除去舊屋作價約指洋一千四百餘元總共核需洋二萬元上下爲数仍嫌過鉅屋宇亦覺尚多當此欵項支絀正應實事求是無須踵事增華查天津所奏定以容四百人爲率蘇屬一廳九縣僅得天津四分之一核算共減存房屋七十五間以能容一百人爲率共約計工料除以舊料作抵外實需洋一萬一千餘元連同油漆鋪陳並置備器具及監工夫馬司薪曁一應開辦經費約需洋三千餘元兩共洋合銀一萬兩左右另開約計淸摺並給簡明圖說呈核倘数年之後罪犯增多不敷容納擬於工藝盈餘項下酌提二成在作添建房屋之用其餘仍照徐州章程除本人加添衣履外由帳房存放照六釐起息俟限滿釋放本利悉數算完現在庫藏水洗繹撥維艱照天津辦法係由賑撫局撥提照本省徐州府辦法係由徐州道撥欵卑府適當首要凡有充公欵項如靈鷲寺益壽菴等田房無不立時奉撥的用從無分毫存留府庫是以前年建設府中學堂亦由司局各庫核撥非若如外府州有欵可籌力能自行籌建即如卑府前在松江府任創設府縣中小學堂兩處均在府庫籌撥開辦經費至二萬串常年經費每年至一萬餘串之多上未請撥庫欵下未捐及紳富茲則時地皆非昔比再四籌商迄無善策不得己姑援徐州成案禀請巡道憲酌量籌撥旋奉批示以道庫惟有籌防外銷一欵近年入不敷出自顧不遑飭照兩司前札飭縣捐助赶辦等因遵查前奉憲台札飭應由所屬各廳縣捐助惟各廳縣近因銀價奇漲無不異常竭蹶卑府本不願再行擾派祇以茲事體大憲檄分明不敢稍存姑息擬先由卑府倡捐銀一千兩餘由九縣各捐銀一千兩太湖減半銀五百兩均分作十年按月攤還設遇交替攤不足数准以現銀列入交代作抵似此寛限攤還或可稍舒喘息萬一再有不敷爲数當亦無幾惟有仍援天津及餘州等處成案陳請酌補以示格外體恤此項工程應請由憲台另派能員再行復估並候察奪至常年經費所有罪犯口糧擬本屬截留之犯飭由各犯事原解之縣捐給每名每日給錢六十文其外來發配之犯爲數不多應由府所籌給俟二年後工藝漸熟足可自食其力卽照徐州章程酌量停給其餘員司薪水火食敎師夫役工食以及紙張油糧衣服蓆扇等項樽節核計每年約需錢三千串另摺呈核欵屬常年待支尤苦一籌莫展悉索府庫祇有平江書院租息並至德廟通志府志縣志火龍等五欵各典息捐損存銀洋合計約錢二萬串左右擬提六成錢一萬二千串發典按月八厘生息動息不動本僅得歳息錢一千一百餘串尚不敷錢一千八百餘串查平江書院經費内有府憲改撥錢五千串發交典當公所存典生息現在紫陽校士館己奉裁撒平江附課勢必停止用欵應歸節省所有前項攺撥之府志經費錢五千串查己復撥小學堂應用無可撥還請將平江書院撥放震澤縣各典生息本錢五千串一欵提歸府志攺撩前項習藝所照餳安目一分生息歳可得息錢一百千文又查各縣繳存積榖息借一欵尚有五萬三千餘蘭未奉發還　計息錢爲數不資擬請每年酌撥銀一千兩以濟急用難積榖章程無論何用不能動支惟此項錢文撥作紗廠存本巳寓能融之意恤商與勸工並重而息錢與存本不同且敎養二事又屬相同歉歳以之賑貧民平時不幼以之勸工犯况撥之数甚微於本欵無甚出入應請垂念事關要皋欵實難籌准予從　暫撥俟將來有的欵速同提存生息之平江等息欵分别停撥以昭核實奉飭前因除將開辦後詳紖章程另行擬議送核外理合將勘　地址並籌撥開辦曁常年二項經費緣由繪圖貼說分開淸摺專肅禀陳仰祈聖　核　賜批示祇遵再原估委員戴令運寅合併聲明祇請勛安伏乞鈞察（永） 
[信成儲蓄銀行存欵章程]  
　　第一條本銀行分設二櫃一係商業銀行之櫃一係儲蓄銀行之櫃凡匯畫兌換以及百元以上躉款存付俱歸商業銀行櫃樹辦理凡自一元以上之零星存戶俱歸儲蓄銀行櫃樹辦理 
　　第二條　儲蓄銀行專代小本經紀之人收存零星欵項凡有洋銀滿一元以上不論多寡不論士農工商男女老少均可來行存儲生息確實可　永保無虞 
　　第三條儲蓄銀行存欵分爲定期存欵零星存欵共二種 
　　第四條定期存欵又分零存躉付及躉存零付躉存躉付凡三種 
　　第五條零存躉付之欵假如每月存洋銀一元逐月如期照付毫無聞斷一年期滿可付還洋銀十二元三角二分六釐五年期滿可付還洋銀六十八元二角十年顚滿可付還洋銀一百五十五元五角一分九釐十五年芿滿可付還洋銀二百六十七元三角一分七釐二十年期滿可付還洋銀四百十九元四角五分大釐二十五年期滿可付還洋銀五百九十三元九角四分三釐三十年芿滿可付還洋銀八百二十八元六角四分六釐四十年期滿可付還洋銀一千五百十三元八角四釐五十年期滿可付還洋銀二千六百三十七元一角六分四釐多少以此類推 
　　第六條躉存零付之欵假如躉存洋銀一千元言明分十年按月支取此十年内每月可付還洋銀十元五角八分或欲每年支取一次者此二年内每年可付還洋銀一百二十九元八角九分多少以此類推十年滿其本利淸訖 
　　第七條躉存躉付之欵假如存洋銀一百元言明以一年爲期者到期可付還洋銀一百五元六分三釐以五年爲期者到期可付還洋銀一百二十八元一分十年期滿可付還洋銀一百六十三元八角六分二釐十五年期滿可付還洋銀二百九元七角五分九釐二十年期滿可付還洋銀二百六十八元五角七釐二十五年期滿可付還洋銀三百四十三元七角一分四釐三十年期滿可付還洋銀四百三十九元九角八分四釐四十年期滿可付還洋銀七百二十元九角六分六釐五十年期滿可付還洋銀一千一百八十一元三角八分九釐多少以此類推 
　　第八條定期存欵無論零存躉付或躉存零付每年均照十二個月算閏月不計 
　　第九條儲蓄之欵如第一次來存之時聲明係修學預備儲金或學資儲金或婚嫁預備儲金或養老儲金者本銀行當爲另册存儲各按定章辦理 
　　第十條修學預備儲金之法無論男子女子自始生之一月起每月將洋銀一元八角七分存於本銀行滿十七歳可付還洋銀六百元作爲就學之費或自始生之一年起每年存洋廿一元九角八分滿十七歳亦可付遷洋銀六百元多少以此類推第十一條學資儲金之法無論男女學生如將洋銀五百三十元五角四分作一次 
 
 

Page 18

 
 
躉存於本銀行五年之内每月可付還洋銀十元以供該生每月之學費五年期滿本利淸訖多少以此類推 
　　第十二條婚嫁預備儲金之法無論男子女子自始生之一月起每月將洋銀一元二角一分存於本銀行滿廿歳可付還洋銀五百元作爲婚嫁之費或自始生之一年起每年存洋銀十四元二角九分滿廿歳亦可付還洋銀五百元多少以此類推第十三條養老儲金之法無論男女如於少壯之時每月將洋銀二元四角三分存於本銀行二十年後可付還洋銀一千元作爲晚年養膳之資如每年存洋銀二十八元五角九分二十年後亦可付還洋銀一千元多少以此類推（未完） 
[禀商要公]  
　　上海縣汪大令昨日命駕至鐵路大臣盛宫保行轅禀商要公（曰） 
[禀覆浦左開辦警察詳情]  
　　浦東總巡謝岳松明府奉新道瑞觀察飭查復浦左開辦警察一事前日當將全案始末並前升道袁大京兆詳禀督撫批飭不准各情具復候核 
[被裁警兵環請賞差]  
　　製造局巡警委員劉笠笙明府自到 
差後大加整頓除將暗巡等名目裁撤外查得各警兵湘人居處聲言恐有舞弊因又裁去大半以安徽人補充致被裁各警兵以當差多年並無過失爲詞環禀總辦魏觀察叩求賞差魏觀察因諭什長劉良玉至巡江船充當哨弁王錫卿至龍華藥廠巡查其餘各人聽候續行擇尤選用（寶） 
[總工程局續招承辦淸潔事務]  
　　總工程局城廂内外淸潔事務前經出示招充承辦尚未招定刻又續經出示着大南門至西門一帶各園地幇有願辦此事者公舉一人限十日内來局閱看章程以便聽候給充云（尺） 
[飭保具結保護敎堂　　前報紀縣主汪大令遵札造具敎堂淸册一節茲悉大令除飭差協保查造外並著各鄕地保到縣出具保護圖内敎堂切給存查（嚴） 
[天主堂爲南昌斃命各敎士行追思禮]  
　　新北門外天主堂昨晨由主敎率同在敎紳商行追思南昌斃命之王安之等六敎士禮法文書舘是日停課半天（臨） 
[豫園蘭會]  
　　今日爲邑廟豫園春蘭會之期在點春堂舉行聞新花頗爲不少（韋） 
[道批照録]  
　　上海道瑞莘儒觀察昨日發出牧師兪國楨等禀批一道録下歷來各處閙敎之案每由民敎不和各懷猜忌而起今該牧師等自立敎會發明宗旨無分民敎一主和平遇有詞訟到官祗問事之是非定其人之曲直從此消釋嫌疑大局所裨良非淺鮮准卽立案給示可也（事） 
[火警須報自來水公司]  
　　内地自來水公司總辦李平書明府查得日前十二鋪境内失火未至公司具報故函請總工程局前日傳齊城廂内外各鋪地甲由正裁判官孫明府諭令以後如境内火警須先赴公司報明以便開放總龍頭施救違干未便（寶） 
[滬南小火]  
　　昨日黎明時大東門外吳家弄口大亨藥店失火由地甲鳴鑼報警附近皮帶車馳至救息僅焚柴房一間（尺） 
[河豚魚毒斃雙命]  
　　張阿慶顧銀和同居美租界老街路十八號門牌房屋前晚購食河豚魚中毒竟於昨晨雙雙斃命各由家屬備棺收殮（似） 
[大令騐屍]  
　　英租界寶善街上林里福來客棧前日旁晚時有劉桐甫至棧投宿黄昏後不知因何吞服生烟棧中無人知覺直至天明始悉當經棧主投報捕房捕頭立傳三圖地保唐全坤報縣請騐邑尊汪大令於下午五點鐘帶同書差刑仵蒞騐地保禀稱死者年約三十左右向爲洋行生意現有親戚到塲願爲買棺收殮大令頷之飭仵驗得該屍果係吞煙身死無悮著卽收殮棺交親戚領去（力） 
[賭負吞烟自盡]  
　　徐舟生在美租界武昌路張兪氏所開竹器店内爲夥前日吞烟身死由氏投報捕房飭探朱子藩查係賭負所致後由徐戚代爲棺殮禀復捕頭查核（似） 
[道憲懸賞緝匪]  
　　公共公廨讞員關司馬昨日奉到道憲瑞觀察札文略謂著名鉅匪范高頭久逃未獲深爲行旅之害現除札飭所屬通緝外札到該廨卽選幹役嚴緝如能將范拏獲本道賞洋二千元務獲解辦等因司馬遵卽選派幹差購綫嚴緝（力） 
[飭探嚴緝竊案]  
　　總工程局去年由總董接辦爲始所有境内失竊之案共凡五十餘起迄今未破甚多是以昨由總董飭探將各竊案開列淸單赶緊限緝務獲如違革究不貸（尺） 
[惡鴇就獲]  
　　小東門外戲舘街開花烟間惡鴇寶林偕姘夫陳勝千卽著名蟻棍陳七虐斃煙妓順寶棄屍逃逸報由縣尊蒞驗嚴飭緝兇在案茲由捕房探悉該鴇等逃避揚州地方故卽備文飭探至揚移提當將寶林陳七及同逃二妓一併緝獲於昨日押解至滬捕頭諭飭押候解堂訊辦（臨） 
[彚請定斷]  
　　英美公廨自奉新章廢除肉刑及奸拐竊詐等案至多押二月之後所有情罪較重之犯僅押兩月未足蔽辜故關司馬與襄讞孫明府俱判禀候道憲定斷日必數起昨經司馬將應禀各案彚齊送道聽候示奪（當） 
[上海縣案]  
　　著名流氓小黄牛朱榮生小寗波由吳縣獲解至滬發縣收禁汪大令于前晚提訊小黄牛供名張春榮前押本城攺過所釋後即挈姘婦林氏赴蘇光緒二十八年被林氏之母具控拐逃奉蘇府憲札發長洲縣訊明收禁林氏交母具領小的至三十年始釋卽往嘉定摇船去冬十一月初七隨革廨捕役凌振赴蘇緝犯未遇曾至歐陽統領處叩見適有英界包探趙銀河通知凌振英界寵巿案内匪棍逃匿蘇垣不少開單恊緝小的姓名亦列單内歐陽統領禀奉撫憲將小的送至吳縣解道發到案下求寮朱榮生供去夏在英界被雉妓拉入妓之假父充當巡捕誣指拔去金飾解送公堂判押西牢半年至拾壹月將次期滿攺押捕房廿二日罷巿事發有多人冲入以致押犯二拾餘人一哄而逸小的于廿三日回蘇州旋卽被　是實小寗波供名王安卿去歳在北石路鶴園煙館爲堂倌拾二月初七日以自己表練常洋九元五角往常熟轉赴蘇州被拿解案大令查得道憲札開該犯在吳縣供于初六由申赴常熟而身詳搜出金戒當票係初七當在上海核與今供質當表練不符判小寕波責六百板與小黄牛還禁朱押自新所候再訊究○英公堂解王士奎控馬友培誘姦打胎致母殞命一案亦於前晚訊究王供生母李氏三年前父故之後即騙小的挈妻分居致被鄰居馬友培誘姦懷孕打胎　命有宅基等田單五張被馬騙去當向索回馬央王金元勸稱顧賠小的洋四千元梱被南京公所某蕪唆使悔頼無奈報求相騐後於地上遺一紙包拾看卽係田單五張幸俱未失是實　之馬供南京人在閘北開絲線作與王李氏鄰居十八日李氏身死十九士奎邀小的同購入殮衣應嗣至伊家關閉房内勒交方單不遂誣與伊母通姦打胎求察大令以打貽無憑李氏　姦受　 
 
 
] 

Page 19

 
 
或四不愼小産爲子者不應於死後暴揚親過判士奎掌頰五十下斥退馬押候查明誘姦實情復審究辦○閘北巡局函解陸阿生到縣並　董事族鄕公禀阿生向母朱氏索取方單傳地不遂將母毆打逃避徐董家八天形同梟獍環求嚴辦等情大令訊同之下阿生連稱知罪因判重責二百板押改過局半年察釋（嚴） 
[總工噖局紀案]  
　　龍德橋郭誠大土行去冬托正源恊源信局帶大土廿只至破石交顧亨泰土行旋經退回假土三只誠大行主郭春熙以信局掉換欲令認賠遊約到今前日郭禀總工程局提該信局夥虞裳寶王宗祺研訊二人同供此土由划船戶許阿泉裝去退回之時己經剪開並非信局作弊孫明府判候該船戶到申交案葉訊○大碼頭鄭洽記土行上月杪逃失婢女來順連升兩日查係替工庖人毛寶順與萬興槽坊夥任杏生所誘遣丁投局具控孫明府飭控提究毛供認將婢誘往美租界提籃橋萬陽醬園後面與任賃屋居住任則推諉不承明府判毛責手心四百下任責三百下押候飭探持文赴美捕房移提二婢歸案復訊○協和正和糖行扭控鎭江順成雜貨號夥丁樹棠被欠銀九百餘兩請追丁供本店開在江北二甲地方店主係王蓉之此銀係光緒廿六年之貨明府判暫管押諭令追王蓉之來案料理（尺） 
[訊究廢畫騙洋案]  
　　著名局賭害人送次犯案之賭棍袁老嘉卽袁嘉生以廢畫向湖州人朱甫銓騙取洋五百零八元前晚奉襄讞孫明府提訊朱供去冬袁言陳益堂處有古畫甚多有人欲買須出價洋六百元一時誤信付去洋五百零八元不料人卽避匿爲此控究訊之袁供詞支吾明府判押候覆訊核辦（當） 
[英美公廨早堂案]  
　　同和公報關行失竊洋布獲賊楊榮生姜錦堂曁收贓之楊林生解訊不認迭詳本報昨日包探陳洪德偕同碼頭色探陸阿四將該賊等解請復訊同和公遣夥供稱貨於去　在碼碼所失值洋二百十元求追陸包探禀稱此案破獲之後收贓之母曾至失主處愿償洋五十元小他囑令到　房勝賠今忽不認請究見証張才本供是日見楊母到三馬路恭國親說愿賠同和公星五十元尚有沈老四陳關林在旁聽見並不誣指訊之楊榮生供是船戶並未　布婆錦堂供亦撐船爲業實遭誣控楊林生供並不收贓母親亦無償洋之事司馬以見証供詞　爍且無願贓吊到商之美白副領事判楊等管押張交保於禮拜四將見証沈老四等邀案訊核○剃髮匠方德林與某甲等在揚州拐山東女子小田子來滬押娼經女父鄭良華尋獲報探拿訊中西官判將鴇婦董王氏押究在案昨由包探將方解訊方供此女於去年在揚時由認謙之戴奶奶及陳某等押下計洋一百六十元其時小的患病迨後回滬戴等給洋十元云係中費是實質之鴇供與方同司馬以案關拐良賣娼判女交父領董方分别管押候移提人証同辦○周瑞發竊洋婦花紙由捕解究判押三天○李招壽竊袁阿四被頭由捕解究判押五天○探解車夫張得勝竊書請究判押兩個月工作○探解左洪二竊陳金元烟鎗請辦判押捕房三天○捕解王小芝攫竊陳榮生李合成婁兪生等家皮馬　綢衣串同周兪林押洋請究判王押一月工作周押兩禮拜○上海縣備文移提案犯吳了頭昨由差探解究司馬判送縣訊奪（當） 
[美租界捕房事]  
　　東洋車夫張阿二在百老匯路撞破根利洋房玻璃由印捕拘究捕頭以張事出無心從寛開釋○韓子法竊華記路某姓家金飾綢衣贓值區鉅由探錢榮棠拘獲押候送辦○流氓施瑞興在海寗路向粤妓楊來香調謔不遂將妓凶毆由捕拘獲捕頭飭押正牢一天○張連卿之七齡男孩被匪拐逃由張報請飭查捕頭允之○馬夫顧東林駕車至楊樹浦路馬忽驚躍致傷塌車夫袁桂元右足由捕將兩造一併拘入捕房飭顧給償傷費洋二元寢事（似） 
 
 
 

Page 20

 
 
   
 
