# 1917 - 163 - 4915929

 

Page 1

 
 
   
 
 

Page 2

 
 
時評 
[政治（冷）]  
　　反對調和之不已其即可謂中國之政治矣乎反對之中又有反對調和以外更有調和究之反對於我國我民有何關係調和於我國我民有何關係而我國我民者必奉此擾擾不休之政府與政界中人以日事此反對調和之局耶 
　　我國政府與政界中人譬之於蠅日以擾人而於人無絲毫之關係也更譬之於蚊日以嘬人而於人無絲毫之益也政府與政界中人所事者且勿論其利害必於國於民有關係而後始得稱之爲政治若此終日顚倒於反對調和中者其於我國我民有無關係耶受無關係之害則有之他非所有也嗚呼中國之無政治也久矣 
[命令]  
　　六月十七日大總統令參謀總長王士珍呈請任命孔憲菁署徐海鎭守使署少校參謀應照准此令 
　　又令德侯僧德勒格爾札布逹凌阿均給予三等嘉禾章此令 
　　六月十八日大總統令內務次長暫行代理部務張志潭呈請任命陳士廉爲僉事應照准此令 
[專電]  
　　北京電昨公府會議結果李决不組閣不日赴津張勳見各方反對亦不助李現各方力勸王聘卿出任維持王未决姜桂題今日已出京與津要人會商（十九日下午八鐘） 
　　北京電徐世昌言西南無事則王組閣頗宜否則非段不可而段又言不必反對李以速組內閣爲要李否認前次內閣名單謂如果出任總理亦必以自由意思羅致閣員（十八日下午五鐘） 
　　北京電王决不擔任徐叚又不便出故各省暫允調停不反對李內閣惟須實行要求各條件爲交換（十九日下午二鐘） 
　　北京電李經羲預備三日內登台昨已傳見各次長發表意見（十九日下午一鐘） 
　　北京電李內閣第一次命令即爲改選國會稿已擬就（十九日下午二鐘） 
　　北京電李內閣已有七省來電贊成（十九日下午一鐘） 
　　北京電馮河間復王張電對李僅言力所及者必可効勞八字（十九日下午一鐘） 
　　北京電倪表示己與李爲同鄉此時衆旣反對李氏亦當避嫌且已相約與各省一致行動不能從中調停（十八日下午五鐘） 
　　北京電王占元陳樹藩亦表示反對李閣擁徐王（十八日下午五鐘） 
　　北京電昨公府會議爲張王姜江李夏等十一時半午餐下午二時散一爲內閣問題王江勸李速進行李又推王張則對李閣表示樂觀（十八日下午五鐘） 
　　北京電王士珍言元首通電南中未必有效宜速派人往商改選新國會方法期日似年內須辦妥明正即可開會聞已議定派員名單江則求速卸責仍屬空言未定辦法又王江昨謁元首談及伍已出京即以高代理部務（十八日下午五鐘） 
　　北京電各要人在張鎭芳宅會議决爲李九帮忙分任向督團交系疏通（十九日下午七鐘） 
　　北京電研究會某首領已暗與民黨方面携手（十九日下午二鐘） 
　　北京電聞南方某要人電黎密陳消弭西南兵事三法（甲）新國會即明令限期召集（乙）憲法未成部分仍由兩院組憲法會成之不得另設議憲機關（丙）懲辦此次以武力反抗中央之首先發難者（十九日下午一鐘） 
　　北京電新國會籌備選舉限五個月竣事以年內召集開議（十九日下午一鐘） 
　　北京電元首又電梁熊湯速來京商國會憲法兩問題（十八日下午五鐘） 
　　北京電湯梁熊覆電均稱時局混沌補救無術來亦無益熊兼推東海謂宜敦請出山商量某愧無以應命（十九日下午一鐘） 
　　北京電徐樹錚奉段命來京傳逹段意此時對政局未便有所 
表示（十九日下午一鐘） 
　　北京電張勳手摺所請懲羣小速制憲赦帝黨三大要求黎已批駁謂軍事幕僚處裁後人已紛散着勿庸議餘應俟內閣成立交院核辦張勳以所陳未經立允昨又開摺力爭（十九日下午一鐘） 
　　北京電陳錦濤案今日十時至七時續訊各律師對檢官七大前提以次答辯尤以張孝琳爲虞最力檢官逐層痛駁現定明日終結（十九日下午七鐘） 
　　北京電黑省許蘭洲昨居然向外人宣告就職督軍兼省長保 
 
 
 

Page 3

 
 
護外人遵守一切條約（十九日下午二鐘） 
　　東京電日本聯合通信社華盛頓電謂石井特使赴美負外交上重要使命各項問題將由此二分協議以解决之而得更密接之默認世界大戰與中國革命有使日美關係益形密切之必要云云 
[外電]  
　　北京電時事仍停頓誰組內閣迄無表示所傳消息往往彼此矛盾惟知李經羲以反對日甚昨已切實聲明不願就職王士珍亦不允擔任總理一席且謂即陸軍總長職亦不願擔任聞張勳議在天津開會召集各省代表公共討論解决方法一俟得各省同意後此會即可成立此議足見張勳知時局非非己力所能調停亟欲卸除責任矣（十八日） 
　　北京電陜西情勢仍甚曖昧不明上星期曾有消息謂秦軍一部起事陳樹藩被逐出西安伹陳督代表刻仍在京否認此說謂陳督每日有電到京省長李根源業已離任繼之者爲李孟彪亦電稱陜西無恙惟官場今又傳出消息謂陳督已爲王飛虎部下兵隊逐出政府發電詢王王答稱陳擅用職權故逐出之並臚列陳之罪狀（十八日） 
　　北京電湘督電南縣患水災情頗重淹斃多人請政府撥欵恤災（十八日） 
　　成都電滇軍已離簡州向南退去但仍佔據榮縣蜀軍刻守犍爲縣兵力頗壯準備事變但未必有戰事衆信劉存厚志在保全蜀省安甯軍隊已派赴各鄉巡輯匪類維持治安（十六日） 
　　廣州電瓊州消息謂龍濟光對於時局態度冷淡惟批評各方面無所偏袒桂省擬籌捐戰費開辦新彩票並擬增加現有彩票之價昨日粵省議會請胡漢民讌會粵省江水漸落目下不致患水（十日） 
　　廣州電粵人主張以朱省長爲討逆軍統帥李烈鈞爲參謀長率兵三萬征討逆督今日舉行第一革命烈士史堅如銅像開幕之禮演說者皆表示復古黨不除則史烈士事業終須繼續進行之意（十七日） 
　　以上路透電 
　　奉天電爲許蘭洲放逐之黑龍江督軍畢桂芳昨夜行經奉省北行（十九日） 
　　漢口電王督軍以如左之二件爲目下之急務故提出中央一速設國會議員選舉事務所二速組織完全責任內閣（十九日） 
　　漢口電王督軍因西南諸省要求之四欵過於重大頗爲驚駭特電馮副總統勸告南方務以國家爲前提（十九日） 
　　南京電據某政界人云馮副總統因見南北各方面之意見有一致之點故於暗中進行調停時局之解决想有希望云云（十九日） 
　　南京電馮副總統昨電中央提議爲便疏通南北意見起見請更命陸榮廷共當調停之任（十九日） 
　　南京電張勳昨電馮副總統求其贊助李經羲內閣（十九日） 
　　北京電胡漢民因促陸榮廷來粵有於十七日由廣東赴桂之報在京外國人中之觀測多以陸榮廷與張勳有關係西南六省要求其爲盟主恐難輕易承諾云（十九日） 
　　北京電據今晨由津歸京之某外國人言各省於獨立時派出之軍隊一時有不易撤退之勢（十九日） 
　　東京電東京時事新報接到華盛頓電云美國因對華宣言惹起誤解故又有更與各國聯合宣言之議惟此提案經國務省放棄蓋國務省認此事件爲已經終結也（十九日） 
　　東京電綜合紐約各新聞之議論並就東京確實方面探聞而推測之均認此次美國政府勸告中國之處置頗不得當且與日本朝野以甚深之誤解殊爲遺憾對此將出辯明之態度云（十八日） 
　　東京電外交調查會第二次會定於二十二日午胶在宮中開會（十八日） 
　　以上東方通信社電 
[戰電]  
　　倫敦電海格將軍今晚報稱克羅瓦細萊南面蘭斯西南面及亞美蒂愛爾與伊泊爾間數地點敵軍砲隊轟擊頗烈昨日飛機戰事大爲活動英軍擊落敵飛機七架又逐走三架英飛機兩架不知下落（十七日） 
　　倫敦電海格將軍報稱今日侵晨敵軍猛攻十四日英軍所佔芒希勒泊勒東面之陣地激戰之後英軍被迫棄步兵山新總陣地前之前鋒陣地斯加泊河北面雙方砲隊交轟甚烈敵軍刻正從事轟擊伊泊爾附近之英軍陣地（十八日） 
　　巴黎電今晚公報宣稱昨夜敵軍在赫特比斯猛轟之後攻入法軍陣地之凸點激戰後爲法軍逐出現僅佔有法軍前鋒戰壕一段該處與塞尼北面等處終日有砲戰敵軍前數日內猛轟萊姆今日有砲彈一千二百枚落入鎭中死傷平民多人（十七日） 
　　巴黎電法國東軍公報云英軍飛行家重損聖佛拉克之敵營法軍仍在齊薩萊前進法馬隊已抵法薩爾仁杜摩柯斯該二地皆在拉里薩南六十基洛邁當英軍已佔據台末里（十七日） 
　　倫敦電公報云昨夜空中襲擊一役共齊泊林飛船兩艘一飛過坎特海濱擲炸彈六枚於海濱某鎭據最近報告謂共擊斃兩人傷十六人損房屋若干所另一艘攻擊東安格里亞海濱某鎭爲砲火逐走大約曾受損傷該飛船擲下炸彈甚多均落於空曠之地未死一個未損一物旋爲皇家飛行團某員擊落（十七日） 
　　倫敦電德國公報紀昨日齊泊林飛船襲擊一役謂曾攻擊英倫南部重要砲台獲有佳果並承認內有一艘曾爲敵飛行家擊落（十八日） 
　　倫敦電海軍部宣稱日本魚雷艇隊曾於上星期二日在地中海攻擊敵潛艇一艘現信曾擊沉之（十八日） 
　　紐約電俄京電稱美國赴俄代表團領袖羅德君歡賀臨時政府時曾陳明德國軍人專制侵逼俄國新得之自由與世界自由之危險美國之作戰固爲自保然亦志在保全俄國自由願俄國有以報答之特萊斯慶柯氏答稱俄國力能應付因內國民治大力引起之諸問題及抗拒外敵云（十七日） 
　　倫敦電泰晤士報西班牙京城訪員聲稱新任首相逹土氏之和平手段已令人心安定且允步兵軍官組織國防會革命風潮因以挽回據輿情觀之時局漸有希望又每日新聞西班牙京城訪員云星期六日夜間衆議院開會後改革黨共和激進黨社會黨决議發表革命反對帝政之宣言書三黨合爲一體彼等出此舉動乃因軍隊之蠢動及謠傳守舊黨摩拉氏等即將組織袒德政府之故亞爾代萊之帝政改革黨亦宣言主張共和（十八日） 
　　亞姆斯特丹電北德志報所載俄國不佔土地不索賠欵之媾和主義可由德國受納之言奧國各報一律歡迎足徵德奧之和平目的實相同云（十八日） 
　　羅馬電希臘前皇康斯丹丁已率眷屬行抵意國之美細拉（十七日） 
[公電]  
　　加拿大多倫來電上海各報館轉黎大總統參衆兩院各省督軍省長廣東臨時國會均鑒軍人叛國聞之髮指應請大總統睿機立斷迅予革職懲處以申國法而保共和中華會館叩 
要聞一 
[內閣問題與善後辦法]  
　　張勳來京後公府於星期五六兩日迭開會議討論一切似於時局善後及繼任內閣兩端皆尙未有確定辦法昨日雖係星期仍由總統招請張與姜桂題江朝宗李經羲王士珍及夏秘書長等入府午餐即在席間繼續商議諸人於上午十一時左右先後到府至午後二時半方散聞其席間所談關於內閣問題姜王仍請李擔任謂當代向徐段及各省疏通李仍力自謙抑謂此席當讓聘老渠則願退居閣員稍資臂助而王又謙不敢承仍謂非李莫屬張於繼任人物似並未發表意見惟對於善後問題則頗引爲己任謂取銷獨立當即　分頭致意各省督 
促實行西南方面當先與陸巡閱使接洽請其從中斡旋惟此事皆與內閣成立與否至有關係言下頗希望內閣能從速成立江亦陳述此意並謂國會當從速改選以平反對之氣勢蓋其意以爲此項解散國會雖命令中聲明並非取消民國立法機關然苟非從速召集新國會示人以並非取消之確據則終不免爲反對者所藉口也昨日一會其內容大抵如斯今後大約即當本此方針分别進行 
　　繼任內閣問題前日除由張勳通電各省徵求意見外並由張與王士珍公電倪嗣冲請其通電各省爲李經羲疏通蓋其時中央已聞各省督軍將來電反對李氏故欲藉倪氏一電緩和其反對之氣勢也倪未及覆而各省反對李氏長閣之電已紛至倪遂於前晚十一時電覆王張謝絶調停聞原電頗多譏諷略謂李氏資望門第才識素爲某所欽佩惟李素清高此時似不便以此相凂某與李氏忝在同鄉代爲疏通尤當避嫌且現在反對已及十省某材力棉薄縱爲疏通亦必無效觀此李內閣已爲各獨立省分所一致反對即勉强登台其能否收挽救危局之功殊屬疑問各省來電表示反對於內閣問題之意見者現在已及十省奉天直隸山東山西浙江五省之電文均在津某機關發表其餘五省據反對李者謂爲雲南河南陜西湖北江西大　皆請以王士珍出長內閣但電文未發佈人亦疑信參半也 
[西報論議員南下後之計畫]  
　　大陸報云南方如果有革命則上海必成革命中之政治集中點今被解散之國會議員已有一百餘人住於上海法租界後來者尙陸續不絶此間議員與南方軍界刻方觀望時機靜察黎總統將有何種讓步督軍等將有何種舉動俟事勢大明然後起而奮鬭至於解散國會令必不認爲有效蓋以南京約法今猶適用條文中未嘗有總統可解散國會之規定也將來督軍等即與總統議定另選立法機關無論是何形式在被解散之議員觀 
之不爲合法機關彼等將在上海或南京自行召集爲眞正之國會迨開會後即將彈劾總統違法甚至組織臨時政府然後賴南軍之勝利以實行其議决之案此殆議員目下之策畫也督軍團意見本不一致分裂在即但若以兵力臨之則適促其團結今南方諸人暫不興師者其故在此他日南方起事必以海軍爲得力之具查海軍全體幾皆反對督軍團上星期海軍程總長曾有擁護中央之電海軍中高級軍官莫不與程同情今艦隊屯集吳淞浦口兩處殆非偶然云 
[張作霖等反對李內閣電]  
　　李經羲隨張勳入京其目的固在組織李內閣而四周形勢對李多不滿足督軍團中之張作霖曹錕閻錫山張懷芝等均有電反對張懷芝對於憲法亦有催促速訂之意今日之北京誠可謂武人之世界矣茲錄其電文如下 
　　奉天張作霖致倪嗣冲電云倪丹帥鑒大旆到津定能多所贊畫貫澈目的欣慰無旣查解散國會爲開卷第一章旣奉明令已有結束正宜組織內閣改訂憲法各問題尙待解决經緯萬端尤須格外注意我同志起義之始願以芝揆免職係屬中央違法此舉雖不盡爲芝老個人而發而當今之世能力膺艱鉅者舍芝老外更有何人此義當爲同人所共認今內閣總理已提李仲軒李雖尙未就職而其人夙與民黨實有特别之關係觀於此次不肯副署改選國會之令而暫以江代者其有意見好於彼黨可知一旦斧柯得假彼黨轉相汲引布滿要津豈不重遺他日之患霜與我公爲首先發難之人誼同休戚竊以爲此次組織內閣總理一席仍以能得同志多數同意之人爲適當擬請我公於會晤徐州之時婉陳此意力予主持以維大局此外我公有何卓見儘可代霖主張一面告知代表楊玉廷接洽至爲　禱張作霖　印 
　　保定曹錕致各省通電云萬急天津張督軍開封趙督軍田省長太原閻督軍馮帮辦吉林孟督軍黑龍江畢督軍許帮辦福州李督軍杭州楊督軍齊省長武昌王督軍南昌李督軍蚌埠倪省長熱河姜都統張家口田都統歸化王都統上海盧護軍使鄭州張師長馬廠李師長岳州吳司令均鑒定密咸日由錕致張紹帥一電文曰北京張巡閱使鑒定密國會解散已見明令皆賴我公毅力决心逹此目的至爲欽仰至於接續辦法其憲法改良尙俟另選議員之日惟有責任內閣必當提前組織現內閣一席關係大局安危當爲全國贊許勢必軍人內閣乃能統一兵權大振國威尤必軍界泰斗老成持平之人始能孚衆望而定人心近日各省來電皆以李仲仙雖經國會通過旣於政爭之前辭不就職斷難於解决之後認爲有效李公若必再出不第人心不服且恐風潮難息在李公明哲一流當不忍再登舞台致演成激烈惡劇我公熱誠愛國審勢擇人諒亦以處此時機李公旣爲天下所否認自必慷慨獨斷另選他賢惟查芝老刻難復出菊老更不問世統計軍界泰斗夙孚人望惟有王聘老老成持平堪勝艱鉅現接滇鄂陜魯各省來電均以敦勸聘老出而擔任爲詞可見是非易於分明人心自有公道錕　國家大局計與各省極表同意我公權衡得當必以爲然尊意如何尙乞賜敎等語特肅敬祈察鑒曹錕咸印 
　　山西閻錫山致倪嗣冲電云倪省長鑒定密我公肝膽照人開誠相見感佩之至國會旣經解散我軍主張第一要義目的已逹所急待解决者內閣問題耳合肥復職最合起義初衷第念取消二十三日以後之命令勢必牽及江代總理之副署亦起問題至李仲老雖經通過任命但旣不京職亦不副署加之各處反對呼聲日高一波未平一波又起今爲和平解决迅速蕆事計　　應略爲讓步對於上月段李二公任免命令均不要求取消自好直捷了當另推第三人出組內閣以維統一惟聘老耆德碩望克勝其任如此則雙方兼顧在中央辦理不至手續爲難而聘老苦心支持南北定能公認縱有鼓動之人亦無藉口之處要之閣揆一席必應速定設遷延日久引起內訌將外人干涉亦殊可慮時局危迫千鈞一髮尙乞我兄鼎力主持以解糾紛鄙見如此公意何如錫山删印 
　　山東張懹芝致各省通電云華密敝處鹽日通電擬以總理一席要求聘老擔任諒已仰邀鑒晉矣今奉武昌王督軍　電有內閣問題芝老或暫難復出仲仙前辭財政已表示不與聞政之决心現擬推舉聘老擔任純取超然主義冀息黨爭等語主張與鄙意吻合謹以奉聞如蒙贊同即請電逹紹帥並電請聘老擔任早日確定以維大局而靖人心佇候明敎無任翹企懹芝咸印又電云解散國會業奉明令憲法不良致有此極端之改革則修正憲法誠爲切要之圖蓋憲法爲國家根本大計民國成立六載於茲兩訂約法中更國體遷延至今迄未產出良好憲法國本未固何以圖存推其原因未始非議憲者之咎也以議員而議憲法果其黨派不分私見不存何嘗不可收美滿之效果乃不謂以百世不易之大法條文束縛因人而施黨見偏私任情舞弄畸輕畸重各逞陰謀人之不良安得良法今者國會旣已解散憲法委員會當即取消議員改選國會成立需時長此遷延將爲無憲之國皮之不存毛將焉附旴衡時局良用隱憂鄙意擬先組織憲法會議由各縣人民推舉素諳法律公正明通有聲望而無黨派者一二人送省覆選如無其人寧缺勿濫至選舉手續另行規定每省限定數人咨送京師從速設立憲法會議即就原議定憲法增删修正補偏救弊以期純粹無疵審議旣定國會計時亦即成立再交議院通過明令頒布施行而一切新舊約法卽可廢止較之俟國會成立後仍由議員議憲其遲速難易自有分也管見所及敢瀝陳之臨電屏營佇候明敎張懹芝咸印 
　　浙江楊善德致倪嗣冲電云急朱省長轉倪丹忱徐又錚兄鑒定密揆席重要魯陜通電均以現在時局非仲老所能收拾默察餘省恐亦相同鄙見非足饜衆望者不能融洽一切整理萬紛合肥似難卽出河間坐鎭東南况難遽北除東海聘老外别無完全適當之人頃已本此旨電紹帥主持敦勸並電聘老採納施行濟此難關知注電聞善德删印 
[南京快信]  
　　中央迭派代表來寗促馮副座入京商議善後聞馮昨已復電允十日內北上 
　　馮副座因西南各省反對解散國會已宣布出師護法茲聞解散省議會令又已起草昨特續電中央阻止以期和平解决 
　　馮副座昨電津促僞參謀處勸告各省撤兵取消獨立以息爭端 
　　海軍確有與西南取同一態度之說薩鎭冰請假意在觀望局勢馮副座昨特召集各上級軍官在府開緊急會議 
　　聞天津僞參謀處與張勳决裂無商量餘地張已失調人資格故中央來電力促馮副座入京以期早日解决時局 
　　聞馮副座因有人主張恢復新約法昨特電京反對並謂西南動兵非空言所能挽回促中央速爲注意 
　　張勳電馮副座述到京後經過一切情形並稱已陷於進退維谷語甚激憤 
　　劉存厚昨電第七十四混成旅趙旅長勸速起維持國會擁護約法 
　　直督曹錕通電來寗攻擊李經羲組閣 
　　蘇省某派國會議員仍多逗留在津與僞參謀處極力周旋希冀仍上政治舞台活動 
　　廣東朱慶瀾代表唐兆麟昨由寗乘車赴滬轉輪回粵 
　　康有爲前日來寗謁馮副座旋卽乘車回滬聞康曾要求馮通電主張以孔敎爲國敎列入憲法 
　　下關江中現停泊軍艦六艘饒司令已乘艦赴上游巡弋 
　　太湖匪勢大熾蘇州水警廳長趙會鵬電稱已與浙會師分頭捕剿 
　　蚌埠消息倪軍上月餉銀尙未發給兵士前日又鼓噪一次 
　　駐浦張勳所部定武軍兵士近日渡江入城者甚衆鬧娼滋事日有所聞警察不敢過問 
　　如臯知事劉煥前經省議會咨請省長查辦茲聞所列違法殃民各欵齊省長已派員查明事多實在擬即將劉撤任交付懲戒 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[內閣國會又成過渡時代矣]  
　　中央自政變以後各部總長已經先後辭職皆暫由各次長代理部務以爲敷衍一時之計目下國會解散新內閣尙未成立政局前途如何變幻尙未可知各次長已均成爲過渡時代之人物當然不能再安其位聞已均預備辭表擬於新總理任事後一致提出又聞除司法次長徐謙奉准免職外外交次長高爾謙農商次長文羣均擬不俟總理任事今明日提出辭表即行南下參謀總長王士珍氏當政潮初起時願一力維持北京秩序自解散國會命令發布後意態極爲消極曾對人云吾之始願以爲必不至此今旣已如此不惟對不住國人亦且對不住大總統與芝泉老弟擬即將參謀總長一職懇請辭退不再置身政界日昨在公府會議時曾向大總統聲稱吾此次所抱之宗旨首以維持北京秩序爲前提幸尙未至　事今紹軒旣已來京卽請暫由紹軒代勞又大總統與張李兩君均主請王擔任新內閣之陸軍總長亦經竭力却辭矣 
　　舊國會已經消滅新國會之如何產出實爲最關重要問題另行召集之說不過紙上文章而已在事實上恐决難辦到大約必俟內閣成立後由國務會議取决辦法昨據某政客之言論雖屬近於揣測要求可見彼輩所謂改組國會之內容其言略謂此後政局如何變幻尙未可知倘共和仍得維持必當先組制憲機關然後再行產出國會因解散國會命令國欲得良妥憲法非從根本改正實無以善其後等語大約須先成立一種特組之憲法會議俟此種憲法公布後即當召集新國會其一切選舉法與組織法必多取法於袁政府時代之立法院制可望不致大費手續云云此言果確是約法已根本推翻而再行召集之期眞渺不知其時日矣惟是實際雖有如此趨勢而表面尙不能不有所敷衍其敷衍之手段爲何曰籌備二字是也頃聞代理內務總長張志潭已呈明國務院將參衆兩院之卷宗接收前日部中已與吳貫因等會議擬照民國三年籌備國會事務局辦法將趕即另設籌備二届選舉事務局在此一個月內先爲接收卷宗及料理與各省省議會往來未竟事宜一個月以後再行籌備改選手續並聞顧鰲已隨某要人來京一俟蒙得大赦即可出頭組織一切但此種含有帝制餘臭之籌備不知國人能否承認耳 
[清優待條件無入憲之必要]  
　　張勳入京後聞所提條件又加有清室優待條件加入憲法之一條據張昨謁宣統情形觀之似此種條件爲張所應有惟是前清內務府總管世續對於優待條件一事已向政府提有要求實際上入憲不入憲已無問題矣茲錄世續致大總統電云准內務部咨稱查優待條件兩院有人提議加入憲法一案於本年四月二十日憲法會議第四十八次會議經主席以關於清皇室優待條件及待遇蒙滿回藏各條件本屬締結條約性質曾經臨時參議院議决當然永遠發生效力其加入憲法與否效力均屬相等不必再議諮詢有無異議衆謂無異議相應檢同速記錄咨送前來查此次條件經憲法會議議决當然永遠發生效力其加入憲法與否效力均屬相等足徵大總統先事維持曷勝感荷即希飭令國務院轉交各機關凡關於優待各件一致履行云云聞大總統已於前日將此項函件交國務院轉行各處遵照矣 
[天時人事之路電影響]  
　　稱兵者扣車暴漲水阻電 
　　自倪嗣冲等前此有扣留津浦路車之事發生各路辦事員及旅行家未免多所疑慮交通部恐受影響除一再電商各路轄境之各大吏外昨日又通電京漢路局略云時局不靖各該路路線經過地方已有宣布戒嚴或獨立之事惟此係政界一時風潮决非革命可比不日必有相當方法解决萬不致輕於用武各該路爲公共交通機關未可一日停滯往昔軍事發生各路亦均照常行事車現已分電各督 
軍省長極力維持勿再干預路政俾以後路員與各軍隊痱不致發生誤會仰即告誡所屬職員仍各安心照常辦事切勿稍涉驚惶轉致貽誤凡可通車之處仍應設法通車並隨時具報爲要云云 
　　直豫各省電報局前因稱兵團紛紛派人到局檢查電報一時官商各電多受影響茲者國會解散矣稱兵者之檢查不知曾否稍寬而日來淫雨爲災電線之受損害又紛紛見告爰誌交通部最近接到各電報局電文如下以見天時人事厄我交通機關之一斑英德電報局二日電云交通部鑒陰雨多日江水暴漲南路至清遠桿線現已淹没俟水稍退方能修復除嚴飭工丁加緊巡護外謹聞英叩冬又洪江電報局四日電云交通部鈞鑒江電諒逹昨晚通宵暴雨大小兩河又漲水丈餘水勢凶湧沿河房屋冲刷甚多現已淹上大街所有各處街巷低凹之處均被水淹交通阻塞食物陡昂洪江至黔陽總線桿亦均被淹没工丁梭巡路不通行湘貴線絞須候天晴水退路能行走方可挑開謹先電聞洪支又五日電云交通部鈞鑒湘黔線仍絞因大水漏電僅能與上游貴陽直逹工作極滯鈍湘省各報暫由川漢線轉遞各處水仍未退今早已派工丁分段僱船出巡候修通禀覆再報謹先電陳洪微又鳳凰廳電報局五日電云交通部鈞鑒沅鳳線路因發蛟水冲壞桿線甚多一時難以修復所有鳳局各報暫由辰谿局代轉俟線路修好再據實呈報謹先電聞鳳叩微又陳村電報局五日電云交通部鈞鑒陳至良支日線阻據勇回稱在烏江地方斷十七丈飛桿一根海面相距約四百丈有奇現因西流暴漲潦水遄急萬分一時勢難修復所有各貴局之電暫乞郵寄謹聞陳村叩歌又宣威電報局六日電云交通部鈞鑒連日雷電交加山水陡發本日滇威兩線均係漏電已於今晨加派工丁分頭查修矣特呈宣威叩魚又湘潭電報局六日電云交通部鈞鑒潭水加漲丈餘低窪處線桿均被水淹已派工丁僱划梭巡特聞湘潭局叩麻又福州電報局七日電云交通部鑒自六日起浦城轉報因中途雷電至七日十五點三十分始能與上海在快機工作積報百餘張謹聞福叩陽又福州電報局八日電云交通部鑒自六日起大雨尙未停歇北二三線至水口被水所阻頭線浦城轉報南福汕直逹謹聞福叩庚又興寗電報局七日電云交通部鈞鑒東冬日大雨傾盆洪水暴漲東門外堤塌電桿冲失四根江日督飭工丁僱船設法用竹支起修通歌曰復被冲倒經再僱船設法修通惟連日仍大雨不止水勢復漲沿河桿線被淹多日恐復有斷失之虞謹先電聞興叩庚又潮州電報局九日電云交通部鑒職轄東路下午線阻現因潦水飛漲無船肯往待俟水勢稍平定卽僱船前往查修謹電奉聞馮譽棠叩青 
[國會解散後之奉天省會觀測]  
　　奉天張作霖亦獨立督軍中之最爲暴烈者平素對於國會省會本極端反對自北京解散國會之命令傳逹到奉軍界中人欣喜無似而與國會同病相憐相依爲命之省議會則對此極抱悲觀昨夜省會佟議長特召集議員三十餘人開特别會議以中央解散國會命令旣已正式發表省議會雖未被命與國會同時解散而以有聯帶關係故不能不大受影響遂提議全體議員辭職聞各議員意見雖未一致而其中膽小如鼷易於軟化者已頗有傾向此說之意惟據一般人觀測則謂國會解散後省會消滅固亦意中事然尙不能與國會偕亡大約武人方面不出兩種辦法其一俟內閣組織確定後由本省行政長官電請政府是否仍然前電改組爲一層辦法一俟新國會確定後議决辦法改組惟以第一層爲最可靠若第二層則係停頓以待國會然始終不至出以解散云 
[吉林饒河縣之烟世界]  
　　吉省同江富錦寳清饒河四縣原屬產烟之區本年各該縣知事以禁烟期限將滿若不嚴行禁種實難禁絶惟該縣地屬邊境土廣人稀嚴爲禁種頗費手續遂集議四縣聯合辦理互相協助甲縣若種乙縣即可干預計議妥協卽通告各居民禁種禁售違者重懲自此令宣佈後同富寳三縣居民皆遵令而行烟苗斷絶惟饒河縣本年烟苗反較往年加多同富寳三縣知事集議照原議 
赴饒河縣干預遂有劉彈子王老虎等聚衆抵抗刻下雖未閧動暗潮已成三縣知事以饒河民性獷悍前往干預恐有用之武之勢遂各於界內招集兵隊嚴爲戒備聞饒河界內去年產烟甚富居民獲利頗厚本年均以種煙爲上田故該縣四野大田一望彌漫除去烟苗别無他物種五穀者絶少而界內匪首劉彈子慣食烟户餘利此次聞同富寳三縣前往干預恐烟苗一毀利無可得遂在該縣溝裹招集煙匪萬餘人劉某爲首王老虎佐之購備鎗械以待抵抗該縣去年每烟刀一把抽收土稅五兩每晌定爲煙刀五把本年因種烟較去歲倍多已按晌加添刀數饒河官吏以所屬界內烟苗已成劉彈子又聚衆抵抗與同富寳三縣所議相左恐該縣等質問無詞回答移居俄境大青河界內以避其鋒並特電哈埠交涉署速發護照一紙以資保護又以各烟户當此禁烟綦嚴之際恐徒費財力將來難望有成猶多畏縮特各發給小票一紙報存爲據名曰官烟各烟户恃有執據更無　　現聞同富寳三縣吳孟蔣知事恐前往干預釀成巨禍貽害匪淺置之不問又與前議不符勢成騎虎無可如何有各備文省署相繼辭退之說 
[獨立中之皖省困狀]  
　　財政困難土匪猖獗巿面清淡 
　　安徽財政廳長前以庫儲空虛軍餉無着除派委分赴各縣提欵外復通電各釐卡催解釐稅以應軍需茲聞已得各釐卜呈報收數短少所解釐稅大半不足比較且有數卡不及比較三四成者大旨均言天久不雨河內無水行船實屬難敷比較自願辭職等語至皖南北茶釐收數亦均短絀推原其故一因今春雨水稀少茶葉受傷一因大局影響金融恐慌銀根吃緊茶商裹足茶釐亦因之減色故近日鄭廳長大有司農仰屋徒喚奈何之勢 
　　日前阜陽監犯越獄焚刦居民及渦陽土匪騷擾地方均誌前報近又聞蒙城霍邱壽縣泗縣等處土匪蜂起搶刦之事無日無之皖北居民均遭蹂躪推原其故皆因今春無雨兩麥減收小民鋌而走險兼以獨立之後各縣駐防軍隊紛紛調走是以土匪乘機猖獗各縣雖有衛隊團防不能防禦匪患現在各縣知事紛紛請兵防護聞倪嗣冲已令其弟毓芬將所帶北上軍隊折回蚌埠分派數營駐紥各縣扼要地方以資鎭攝 
　　皖垣自戒嚴後銀根陡緊周轉不靈商家大受影響至今巿面蕭條生意清淡况値蒲關在邇正商店歸賬之期所有各處賬客逼迫而來商家大有點金乏術避債無臺之勢故近日各商民深望倪氏速將戒嚴令取消以冀生意起色云 
[張勳騎兵與張勳目的]  
　　大陸報十七日南京通訊云張勳騎兵在鄉間覓購稻草給値旣少且須鄉民送往軍營故農夫寗願將稻草付諸一炬不願售與張兵又十六日無錫通訊云乾旱半載今始甘霖大作連降三日河井皆滿船隻漸見通行街道積穢已被滌除腥紅症等傳染病當可因此而減四鄉運繭來城附近車站之河中今日遍是繭船紛紛卸貨附車運滬每擔價格略漲約由五十元漲至五十五元今歲收成頗稱豐厚此間未聞革命消息衆謂黎總統之態度今頗軟化不似從前有事時之堅决不撓張勳在京之目的在誘引總統排斥馮國璋俾可自爲江蘇督軍異口同聲莫不謂張勳埀涎蘇督一席此說是否有因讀者自辨之可也 
[川省善後中之軍隊與籌賑]  
　　川省兵禍善後事以軍隊與賑濟兩問　最爲重要茲再分錄如下日前川省各界代表致電滇督唐繼堯氏商量善後茲接滇督復電云巧電悉川事旣奉中央派員查辦卽應靜候解决在川滇軍早經迭飭嚴守紀律矣滇督敬印查辦使前擬派遲從吾與羅前督接洽及羅自井到叙時電請遲君到叙相晤茲探得原電云重慶王查辦使張副使鑒密皓號電奉悉金擬到叙府請囑遲從吾君到叙接洽爲盼佩金叩內江來電云此間川軍第一師官兵迭奉周師長嚴束所部免生衝突之電諭均遵守未出內江區域一步即距內江城三十里之史家街原爲一師防區亦未派兵扼守聞係因滇軍駐紥銀山鎭太近恐雙方逼處易生誤會縻爛地方云云資州顧師長致第一師師長電云周師長鑒敬電奉悉敝師駐資二十二旅業往井處電令不准踰越資境知注特聞顧品珍叩敬重慶川東師範學堂地點（即舊學院考棚）所紥黔軍已於二十五號整隊出城向省開拔進發 
　　籌賑局曾督辦電渝云王張兩大使鈞鑒前奉巧電同省長會覆計邀察覽此次變起鑑於四月馬日即因防地未通僅以給米散炊暫濟眉急現計捐存各欵約可集兩萬元擬即定期散放仰副盛意尊滙二數應由省署併入亦欵核辦來蘇望切伏懇早臨爲叩曾鑑養印又電云重慶天順祥速將存渝賑欵交曾洪泰九七平銀四千兩兌省急賑交後速電復曾鑑篠印又致瀘州電云瀘州温小泉陳孟孚鑒省門變生意外自顧無力維持實深歉罪吾民何辜遭茲慘禍鑒於停戰之日已分路派員急賑近覆調查受災貧民户口定期分别賑錢惟災重欵微無補萬一公等集紳募捐並先墊兌銀一千元至爲感謝欵已照收日內即行散放鑑叩删印重慶查辦使來電云戴省長籌賑局曾煥如鑒竊念災民罹禍撫卹宜先故留渝籌措欵項頃已約同商會向會號借洋二萬元先行滙寄請分别給餘當續籌上滙人文習巧北京來電云戴省長曾督辦鑒人民因變害死者纍纍焚燒多户聞之酸鼻同鄉議員請政府賑卹聞蓬兩電省長設法辦理務請兩　俯念受害人民從速籌欵如川中賑欵有餘請移就急迫切陳詞並希電復四川會館董事各界全體自全蜀館叩保寗來電云籌賑總局會督辦鑒省城變後難民滿目聞之心惻敝處所募昭廣劒鹽賑欵尙餘兌劵五千元特滙由東大街永成店內聚和長黃如于轉交希即飭取賑放俟集有成數再行滙寄張瀾叩瀘州來電云籌賑總局曾督辦台鑒省城此次變故得大力維持不至十分縻爛惟災民過多情殊可憫信與小泉約集本地紳商協募賑欵又恐緩不濟急特屬季弟墊付銀洋千元交中行電滙來箥收到請卽派員核實散放如募逾此數再當續兌餘函詳信叩皓四川籌賑總局現擬定辦理省城災賑簡章如下（一）災户以災區內被焚者爲極貧每丁賑銀四元未被焚而在災區內牽燬者爲次貧每丁口賑銀二元小丁口減半（二）傷斃一人卹銀二十元受傷一人賑銀八元輕微傷者減半（一）焚燬佃出之業以致生計維艱者每屋一間酌給銀四元間數多者準以二十元爲限牽燬者減半不願領賑者聽（一）火焚區域內寄佃旅居之人無論損失多寡每人酌給賑銀四元不願領者聽（一）災區內火焚傷亡之户如有遺漏應俟該區警署及該家屬補報到局經本局覆查確實後再行核辦準以陽曆七月底爲限 
[閩省工校招生之變通辦法]  
　　福建省公署前接部視學劉以鍾王祖彝函略以各實業學校所設乙種講習科多招年齡幼小又無實業的基礎者甚至以乙種爲甲種之預備殊與初等實業之精神相背馳請飭令注意改良等語胡省長當卽令行各實業學校遵照 
辦理茲據公立工業專門學校校長梁志和呈稱覆省公署云查本校乙種學生向係遵照實業校令辦理其年齡均在十二歲以上開辦以來尙未畢業一級並無升入甲種本科肄業事實即平時亦無預備升入甲種之計畫至其無實業的基礎則有然也惟國民學校入學年齡規定七歲迨至畢業計之自亦不過十一二歲且吾國强迫敎育尙未實行其國民學校畢業生大都有志再求深造其願習初等實業者甚少或的齡較長縱有實業的基礎又未必有國民學校畢業資格以此數端本校對於招收此項學生頗見困苦本届劉王視學蒞校視察時曾述此情並陳管見以爲招收斯項學生應以年齡較長並有實業的基礎者爲原則似不宜以國民學校畢業爲定規當由敎育部核准變通以憑遵辦考之實業學校令此項學生有得延長授業年限之規定似此項錄取學生縱使未有國民學校畢業相當程度其入學以後一面再令補習延長年限諒無不合云云胡省長得覆後即爲據情咨部略謂查該校默察本省社會情形擬於將來招收乙種講習科學生以年齡較長並有實業的基礎者爲原則不專以國民學校畢業者爲定規此種辦法尙無不合惟所稱延長授業年限等語實與部章稍有未合茲旣呈稱種種困難能否准予變通以免窒礙除指令外相應咨請查核見覆以憑令遵云云刻聞敎育部已咨行閩省准照所請辦理 
[蘇省會臨時會開會紀（四）]  
　　昨日（十六）爲省議會臨時會開議之第四日議員到八十四人午後三時搖鈴開會沈議長主席第一案省公署交復議歲入歲出預算各欵案第二案省公署交復議省立各營業機關特别預算案第三案省公署交議公濟公典添設分棧追加預算案以上三案討論時爭議頗烈卒表决俱付審查第四案內務審查會報告上海浦東塘工善後局董事謝源深等請議咨省核轉部院備案維持該局案主席以照審查報告付表决多數第五案內務審查會報告建議政府將欽公塘脚免予處分案主席亦以照審查報告付表决多數起立主席復接續付三讀亦通過第六案內務審查會報告沭陽周祖蔭請議設法維持籍没匪產案亦表决照審查報告通過第七案實業審查會報告江蘇省籌設水產試驗場案主席亦以照審查報告付表决亦多數第八案請議審查會提出解决爭執惠安沙田案主席以成立不成立付表决少數否决第九案請議審查會提出緩繳屯價案第十案請議審查會提出查辦蘇州警察廳長崔鳳舞溺職殃民案主席均以交審查付表决多數第十一案請議審查會提出撥借省有存典公欵購置汲水機器以禦旱澇案表决撤回修改作爲建議案時已六鐘王席遂宣告散會 
[杭州快信]  
　　齊省長昨電陸榮廷張勳敦促極力調和大局早日解决 
　　鄞縣地檢廳書記官長易澤懋調充永嘉地檢廳書記官長遺缺以曾貫通充任昨辭赴甬　　溫嶺好商金清私運大批米石出洋經黃岩知事偵悉密電到省通令一體截拿 
　　高等檢廳長陶思曾眷屬由伊姪陶幼菴護送來 
 
 
 

Page 7

 
 
浙賃屋運司河下昨已到杭 
　　慈谿知事林覲光擅釋盜犯蔣阿康被人舉發高檢廳已呈請省長核辦有撤任消息 
　　省公署委徐復爲內河水警第一隊一等分隊長第一師某連兵士張必奎强姦行凶案發後楊督軍甚爲震怒已飭童師長從嚴澈究 
　　杭縣看守所猩紅熱盛行近更加厲民事押犯已一律交保 
地方通信 
[蘇州]  
　　觸電斃命陽曆六月十五　半夜大雨傾盆際閭門外山塘白姆橋寳順水菓行門首之　　線忽然中斷　有從盤門來向山塘醃貨行內買鮮黃魚之　乙兩人挑擔經過該行門首某甲　踏電線致觸電跌倒不省人事後即殞命某乙幸未殃及迨至翌晨往觀者甚衆適値大雨如注該屍仰臥雨中甚形可慘卽經該管警區知照電局派匠修理一面飭該處地保投縣報驗查傳屍屬收殮 
　　軍學添增旗語蘇常鎭守使署接奉軍署令開　查本省各軍隊學術兩科歷經按月分造預定實施表送署核辦在案茲查學科表內應添旗語一門卽由軍隊前送陸軍補助敎育團畢業各學員敎授俾歸簡易除分令外仰即遵照辦理並將添授旗語一門加入預定實施表內備核 
　　水警廳體恤肄業巡官江蘇齊省長遵奉部令在寗組織江蘇警察傳習所已委熊開先爲所長定於七月一日開辦定章本省水陸警察五廳每廳選派現職警佐十員每縣各選一員於六月內送所肄業一年畢業當即通令遵照水警第二廳趙廳長以本廳應選警佐十員自應責成每一專署各選三等巡官三員游緝隊選一員所有應選各巡官入所肄業仍給予原薪八成尙餘二成以作遞代職務之一等巡官津貼以示體恤昨已通令所屬遵照並將辦法移知各警廳查照 
[松江]  
　　縣農會成立會紀事縣農會本届改選之會長評議等十六人由縣轉報省署後已由省長批准十七號新會長吳履剛特召集各職員開成立會是日副會長姜粟香以下職員完全蒞會由吳會長主席議决下列四事（一）舊有章程增入兩項（甲）會中公文須由正副會長互相商酌妥善後然後施行（乙）五元以上會欵出納應交由評議會認可（二）由縣扣存每月十八元預備金衆議向縣提出以期發展會務（三）修理會所房屋議先呈請縣署派員查驗後估工興修（四）增修會員錄 
　　太湖梟匪乘機竊發據水警消息謂太湖中梟匪首領李老窩子等現已紏集巢湖帮匪專在江浙交界地方擄人搶掠大爲商旅之害聞該匪等擄得坐船數十艘鎗械亦甚富足係向上海秘密買來故江浙兩省水警已嚴重戒備並各呈請上峯會議聯防計劃以便合力兜剿水警一專署長沈葆義刻已奉令戒備飭屬在太湖各要隘撥派師船嚴防以俟會合痛剿 
[無錫]  
　　組織地方分庭之難望無錫一縣户口衆多商業繁盛刑民案件頗多初審本由縣知事兼理惟遇不服判决時須赴南京地方廳具狀上訴往返䟦涉廢時遇多消耗尤鉅人民苦之近曾由參議員蔣曾燠赴蘇晋謁蘇常王道尹曁高等審檢兩廳長請於錫地組織地方分庭以便人民上訴蹉商再三尙未確定昨聞政界中人言常熟縣公民亦曾請求籌設分庭未蒙高廳允准故無錫之地方分庭恐亦難准云 
　　中交紙幣照常兌換自皖魯等省宣言獨立錫巿金融陡然軋緊近雖表面回復原狀而因大局未安仍未能十分恢復中交兩銀行於巿况迫緊之際忽有人將鈔票上北京二字洗刷改印無錫二字在巿混用商家未明眞相往該行兌換無着頗多責言現聞該兩分行接北京總管理處通電略謂本行與各埠分行所有發行紙幣兌換劵一律照當兌換如有奸商造謠低壓准即按照發行國幣條例辦理等情兩行行長接電後已函請商會查照 
　　童子軍職員赴滬江蘇全省童子軍聯合會定於昨日在上海省敎育會開成立會選舉各項職員曾先期通函無錫童子軍聯合會以便蒞會選舉該會接函後卽召集各團職員在第三師範附屬小學內開會派定職員五人於昨早赴滬與會 
[鎭江]  
　　師長嚴禁造謠駐鎭陸軍十九師楊春　師長於日昨通令所部各旅團營　　際茲　　團會改織憲法之時如有不　之徒造謠生事者一經破獲證實定即禀請省　以軍法從事云 
　　禀請修築堤岸鎭郡對岸洋子橋一帶堤岸被水浪衝刷坍塌不堪異常危險現該處農民悉東西兩岸工程已奉運河工程局局長派員督修因特聯名禀請姚局長飭令工匠先行修築該處堤岸未知能照准否 
　　絲廠女工罷工鎭郡新河南首大綸絲廠繅絲各女工以從前每一星期有每名給賞兩角之例現在此例除去平日清晨四句鐘卽須到廠工作直至下午六時半始放工回家苦力工作毫無絲毫獎勵頗不悅服業於日昨上午一律罷工而散未知該經理如何挽回也 
　　視察警務之要點省委警務視察員張錫　視察丹徒丹陽溧陽金壇揚中等縣警務抵鎭後　將本邑城鄉警察各區警務情形巡視一周茲悉張日前在寗瀕行時齊省長指定九項飭其逐細查察以憑考核其條欵如下（一）警察所及警察分所分駐所共設幾處及設置地點管轄區域（二）警佐及職員額數並每員薪俸若干均須分别開列（三）長警名額共有一二三等巡長巡士各若干名每名薪餉若干及如何分配（四）各警佐履歷另紙詳細開送（五）警欵收入共分幾種自民國五年一月至十二月止每種收入若干（六）違警罰金每年共收入若干（七）警費每年共支出若干（八）鎗械共有若干係何式（九）各種　行規則 
　　巡警毆人案城內警察六區巡士因收捐　　駁傷麵店東薛恒生勢甚危險經鄰證報告六區陳區長飭將受傷人並逞兇巡警解送縣署核辦茲悉薛恒生現在蔣醫士長安醫院診治尙未痊愈又經該家屬薛德保具訴丹徒縣公署請求懲辦昨奉批示略云警察六區巡警收取捐欵因薛恒生未即付給率行拘區擅敢凶毆致傷實屬目無法紀肇事巡警業已看管應候傳同見證蔡老板澈訊嚴辦一面將區長區員先記大遇餘令將薛恒生趕速醫治務痊復候察奪 
[揚州]  
　　票本捐准作製輪股本兩淮鹽運使劉文揆擬將指充　駁拖輪之票本捐欵移附利淮公司以資利運特禀呈北京鹽務署請示辦理日前運署奉到鹽署指令略謂籌辦輪駁本爲維持江運起見如四岸運商所議擬以票本捐欵移附於利淮公司作爲股本製定淺水行海快輪進口裝鹽殊與本署創辦輪駁之旨不符惟旣據該運使復以此項海輪利便殊多姑准在票本捐項下酌撥銀二十萬兩作爲製造海輪股本但海運非常有之事江船又勢不能盡廢是鐵駁輪拖仍須及時設法籌製以利商運前項票本捐交足海輪股本二十萬兩以後應仍繼續照繳以備籌辦輪駁之用至置辦輪駁雖據聲稱苦無大效然欲補救江船延緩之弊舍此亦無他策仍應督飭揚子棧長轉飭各商悉心考察詳細規畫呈候核奪 
　　製鹽劵恐難變通淮南商會以製鹽證劵（即新式鹽票）碍難迫令舉行特詳述理由懇請運署變通辦法茲聞兩淮劉司長之意以此項證劵係鹽務署飭令辦理並經前任各司長督同各屬場長辦理在案理應援照前例舉行恐所請難生效力也 
　　推廣印花稅種類本邑印花稅票自頒給商會行銷以來極積進行不遺餘力今日（十八）江都縣署奉江蘇印花稅分處令開凡各錢莊兌換銀洋票據根條及各公司股票等一律須粘貼印花云云周知事當卽轉知商會並出示通告 
　　蠶桑場購置地畝江蘇省立蠶桑模範場今春由省委蔣乘風來揚組織先就省耕舊舍爲籌辦處繼移天寧寺內現蔣君爲維持久遠起見特請省署撥欵購置便益門城外合羣樹蓄公司五台山沿河西岸營地及民荒開懇成熟之田六十畝由蕭祺介紹作價一千二百元刻已繕立契紙并抄送縣署存案 
[嘉興]  
　　謠諑中之禾邑狀况嘉興接近省垣而又毗連蘇省自政潮起後謠諑繁興經當道竭力維持人心尙見安靖惟軍警戒備甚嚴輪埠車站之旅客均須搜查東北兩門之旅館每晚必由軍警搜查三四次水陸城門於晚間九時一律扃鎖如無口令不准行人出入　園亦提前開演停止極早政界仍照常辦公司法審理案件亦如平日學界方面現以學期將終正在籌備學年試驗農民因久旱得雨頗爲色喜此禾地最近之狀况也 
　　中校學生赴杭競技省立第二中學校學生對於體育素形 
注重前日該校學生十五人乘車赴杭與之江學校比賽網球泅泳競船等技並與惠蘭學校學生比賽棒球究其平日成績該校學生當不至落人後也 
　　桐油被竊懸賞嘉善聞恒裕東門分店於陰曆四月二十八夜一句鐘時被賊由西邊掘洞挖閂竊去洪江桐油三十六　景泰水烟筒一支大錢七百文迨後知覺該賊已携贓下船而逸當即喚舟追緝無蹤聞該號業經狀報縣公署曁警察所飭緝外並印刷賞格無論何人如能將是案贓賊全獲者賞洋五十元通風報信因而拿獲者賞洋二十元查該處在巿會之中警軍林立小宵膽敢鉅竊亦可歎也 
[杭州]  
　　杭垣苦雨記昨晨（十八）四時天方破曉大風四起繼以暴雨錢江義渡局爲愼重生命計頭渡江船延至五時始開又紹興開西興夜航至迎龍閘地方風雨交作且有冰雹不能行駛因暫停泊該處至一小時之久始行啓椗到埠旅客渡江來杭已在下午一時矣日來霉雨連緜上羊巿街小城隍廟地方因地勢較低水已積至數寸來往行人須繞道而行均稱不便至前日傍午忽又風雨交作上城太廟巷某姓家內被風擊斷大樹一株城隍牌樓周姓家坍損泥牆一大角幸均在冷僻處所故未傷人損屋并聞下城一帶坍牆到壁者尙有十餘家之多江干錢江輪船公司及恒泰輪船公司前因連日大雨山水甚急行駛小輪殊多危險特邀集各公司經理會議暫行停駛刻下水勢稍平聞各公司已議定即於今日（十九）照常開駛以便行旅至於四鄉田畝前因天氣亢旱稻秧不能下種旬日以來大雨滂沱山水下降已有水滿之患田內可以捕魚已刈之豆麥等物頗多霉爛新種之禾苗亦間有浮起者故一般農民莫不憂形於色 
[濟南]  
　　東省民食之恐慌山東全省本年春季旱象已成糧食一項異常缺乏各縣積糧之家値此時代亦不肯輕易出糶而缺糧之户雖有錢而購買維艱長此以往不惟民食堪虞地方大局將益受其影響加以政變發生各省獨立糧商之販運者又多觀望不前如不設法救濟前途將不堪聞張省長爲接濟民食起見昨特電請交通部轉飭京奉津浦各路凡由東三省輸來糧食槪取低廉主義所有賃率務較他種運輸價格爲低以勸其輸入蓋每年由東三省運來膏梁豆米等項實爲東省食糧大宗况今年旱象已成糧食雖未至十分缺乏然將來殊堪憂慮也 
[奉天]  
　　中日銀團集議消息奉垣日商兌現事宜前經雙方設立委員會除交涉署與日領事館各派譯員外其餘均係中日商人列席昨日星期一又爲集議之期聞雙方主張尙未接近惟在日商方面主張擬先檢察各銀行之準備金如確在四成以上則日商方面可不兌現各銀行號聞此主張於檢察準備金則竭力反對而注重於兌現一層據日人云準備金充足則紙幣在巿面足以流通自無兌現之必要所以必須檢察準備金方能决定旋經中國銀行答稱須請示督軍方能答復然翌日（卽十三日）兌現之期已滿應如何繼續辦理於是雙方决定再展至本月二十三日爲止仍照前定辦法兌現儘此十日內會定檢查之事然後再議氷遽辦法 
雜評一 
[袁世凱起而笑人（步陶）]  
　　稱兵者之不肯取消獨立今日　曰將以監視組織內閣也然質言之乃今之時局尙未盡滿稱兵者各箇人之願望也顧時局至如何程限始能滿彼願望乎微　內閣位置只有此數爭奪者意見紛歧一時難望即有佳果即曰勉强就緒矣而內閣之外不尙有派人制定憲法問題乎憲法之外不尙有指定所謂議員以組織新國會之問題乎法旣無靈惟力是視苟欲逆施何患無辭以事實言此次破壞全爲稱兵者威嚇之所厚期今旣第一步得逹目的矣何不直捷了當取所謂內閣國會等名詞而一筆抹去之寗不愈於屯兵監視之力省而時少乎然而彼人固萬萬不肯爲也豈以其於法無所當乎蓋亦以情格勢禁彼人中猶未有眞能具秦皇漢武之大魄力者也嗚呼共和回復已及一稔而帝制之靈魂依然暗中飛躣無時或已今且第二袁世凱之人物尙不知果在何所而袁世凱之憲法之國會居然已　依樣葫蘆重歸人世九原有知我恐袁世凱之起而笑人也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[頒布提倡蠶桑之省會議案]  
　　上海縣公署昨致商會農會及各巿鄉經董公函云案奉江蘇省長齊訓令內開案准省議會咨開五月二十五日本會議决請飭各縣知事轉飭各巿鄉經董切實提倡普種桑秧以興蠶葉建議案一件相應依據暫行法第十六條第九欵之規定抄具原案咨請查照施行此咨等因並附抄件到署准此除咨復查推廣蠶桑本省長早經規訂辦法通令實行並據各縣知事陸續具報遵辦在案茲准來咨與本省長前行通令大致相同惟就官民荒地勸種桑株民荒須出於地主自願官荒須依定章辦理除再通行各屬遵照切實提倡咨復省議會外合再抄錄原案令仰該知事即便遵照切實提倡以興蠶業等因並抄件到縣奉此查此案前奉省長令行辦法業經分函在案茲奉前因合再抄件送逹力予提倡以興蠶業 
[派艦保護無線電台]  
　　海軍薩總司令以淞口象山等處無線電台爲海軍各艦傳遞消息關係重要現在政局變遷謠諑紛紜各處無線電台亦應妥愼防範除飭由各電台駐防各艦嚴密防護外並令南琛兵艦駛赴吳淞專事保護該處無線電台以昭愼重 
[請催殖邊開兌之答復]  
　　殖邊銀行停兌已久交涉署前據商會來函聲請轉逹北亦殖邊總行籌欵定期開兌朱交涉員已經照辦並將商民受累情形呈報農商部力求設法維持以恤商艱并已函復商會轉致各商靜候京部覆示解决 
[公廨第五次預審洪述祖]  
　　暗殺民黨鉅子宋漁父案內之要證洪述祖（即洪蔭芝化名恒如初又名張皎厂）由公共公廨迭次豫審詳情均誌前報昨日又由滙司捕房西探目泮林士將洪述祖解廨續訊兩造代表律師均到堂候示午後二時半原審官王崧生襄讞會同美博副領事升座刑庭先由公廨秘書姚嘉琳將各種函電交與原告代表馬斯德律師旋將被告親筆信函七封邀請唐少川上堂逐一給與閱看並詢此種信函曾否見過究係何人筆跡據唐少川答稱見過均係被告洪述祖之親筆被告律師即向唐詰稱這許多信函呈送公堂作證是否係認筆跡答是又問爾知此信之來歷否答並未知道答畢退下復據告代表禮明律師聲稱見證到堂不能令收信之人到堂證明此項信函由何人致何人收取以故敝律師頗爲反對云云馬律師起而駁稱此種信函無論何人收發總之均係被告親筆所書當將前經公堂所編之一三四五六八九等號信函七封令繙譯逐一誦讀之下呈案請察並稱此種信函旣由見證到堂證明確係被告親筆係屬最要之證據應請附入本案卷宗云云又據禮明律師辯稱這信函並無送信簿子又無收信人之收據故不能作爲證據馬律師復稱呈案各信在應桂馨案內均已用過惟其中最關緊要者係十月二十九號與三月二十三號所發之兩信其句語中有號箇兩電（即應致洪電）均悉及用川密電本等字樣卽其來信去電均有連帶關係云云譯舉將號箇等電報檢出聲稱這種電報與應案亦已用過現有前電報局總辦唐露園及能譯川密電本之見證在堂可以證明至於前時經手繙譯川密電本之人因已故死故不能到堂作證請爲明察又據禮明律師辯稱原告律師所述各節與律師辦事規則有所抵觸旣稱此種信函在應桂馨家抄出然於抄出信函一層尙未證明何能遽請作爲證據惟西探總目安姆斯脫郎係在場之人可以作證然其前次到堂證明祇云見過一捲紙張是否即係現在公堂之文件信函不能指實而此項信函之來歷尙不能證明又何能牽涉至被告身上一則曰證據再則曰確鑿即前次交涉公署派來之見證兩人到堂均謂他至該署辦公此項文件已封鎖在鐵櫃內等語這種口供何能作證須知依據法律規定電報作證條例須將起稿送電拍發收電之人指出方能有效故此種函電即使確在應桂馨家中抄出而無人到堂證明由洪所寄亦不能作爲證據云云中西官會商之下諭曰電報能否附案作證俟原告到堂證明再行决定諭畢判被告洪述祖還押候禮拜三（卽今日）午後再訊原告呈案之信函七封附卷 
[夏粹芳被害之舊案重提]  
　　杭州人周棲雲（即李海秋）前因指使已經解送軍署鎗决之王慶瑞暗殺商務書館前總理夏粹芳逃逸由公共公廨出票提究在案茲周以日久無事潛回上海匿跡法租界內前日經總巡捕房華探王潤甫與二十七號西探目彭山偵悉協往法界會同法包探將周拿獲昨晨押解公共公廨由中西包探上堂禀明前情並以此案前由英領陪審仍請改歸英領會同研訊被告周棲雲由其代表聖文律師到堂略述數語經會審員王肇之君商之美柯副領事判周還押候英領堂期解訊 
[看戲婦人擬抛炸彈三誌]  
　　安徽婦人安方氏於本月十一號夜在福州路丹桂第一台戲園樓上特别包廂內觀劇至十一句半鐘在身畔摸出一物勢欲往下抛擲適被該園調查人瞥見上前奪下察係炸彈當卽報由老閘捕房派探到來將該氏與炸彈帶入捕房解送公共公廨訊供押候補提同黨併究在案昨晨復訊由十五號西探目依克禀明前情惟被告供出同黨各人尙未提獲聲請展期研訊並由該園經理人尤榮福投案證明該園屢次被人抛擲炸彈請爲澈究中西官判安方氏還押着趕緝同黨到案於下禮拜二解案訊核 
[恐嚇信送請捕房察核]  
　　住居法新租界愛多亞路八百三十一號門牌之孫某出仕他省其妻某氏前日接得恐嚇信函一封內有借洋五萬元請登明某報限日答覆否則以激烈手段對付等語某氏即將原函送至捕房請爲核辦捕頭以此種舉動有礙租界治安當卽傳諭各包探嚴緝投函之人務獲到案訊供澈究 
[浦東發生刦案]  
　　浦東洋涇鎭左近賈家角鄉民趙茂茂家之房客江北婦人范氏因其夫某甲在蕪湖營業㣲有積蓄久爲匪徒覬覦前日（十八）夜半三時許突來口操客音之盜匪十餘人撞門入室各出刀械嚇禁聲張先入范氏臥房搜刦衣服飾物約値三百餘金繼入趙孫毛囡臥房刦去衣飾等物約値數十金携贓呼嘯而逸昨晨趙偕同范氏投報三區二分駐所經馬警佐飭派長警前往查勘並飭跴緝贓盜務獲解究 
[寗波安穩無事]  
　　日前本埠謠傳寗波地方有不穩消息旅滬甯屬紳商聞之不安即去電詢問茲於昨日接到郵復謂寗地安穩如常軍警兩界對於防務極爲週密謠言雖興均不足信請勿顧慮云云 
[規定縣署承審員資格]  
　　滬海道尹公署昨奉江蘇省公署通令文云准司法部咨開嗣後候補縣知事須曾在國內外法律法政學校２ 
一年半以上畢業得有文憑者方得任爲承審員等因准此查各縣承審員資格旣經司法部嚴爲規定嗣後本省遇有承審員缺出應儘先在省候補縣知事中之法律法政一年半以上畢業者委充俾與現在資格相符除行廳遵辦並出示佈告仰各知事限一月內向本公署投驗文憑以憑註册外合行令仰查照 
[開濬廟園荷池之善後]  
　　上海救火聯合會致淞滬警察廳上海縣知事及工巡捐局函云竊查廟園湖亭及九曲橋係屬敝會所有平時橋樑木欄亦歸承修歷經多年年惟荷池在清宣統三年間由萃秀堂張董樂君發起商同廟園各公所就園中排設瓦筒翻砌道路時設法開濬迄今已届六載未獲重開以致荷池淤積日多而近處居民更抛棄垃圾瓦礫甚至向池中便溺日積月累臭穢難堪不獨有玷園林抑且關碍衛生要政若不設法重行撈挖時交夏令勢必釀爲疫癘曾經函請貴廳令行各警區酌派清道夫就洒掃餘暇逐日下午至該處將池中積存之垃圾積淤如數撈挖起岸暫存空地再行雇車運往他處當定准予照辦在案嗣查該池積淤撈挖清淨約需一萬餘車而清道夫役祗就半日餘暇前往工作時間短促進行稽遲完工之期頗非易易不得已將該項工程除清道夫已挖二千零八十三車暫止外其餘改包於小工頭張新記承撈訂定每車錢二十八文限期工竣現在全池工程業已一律告竣合計前後統共撈挖九千三百二十三車共計錢二百六十一千零四十四文並雇車運泥車費每車錢六十五文共計錢六百零五千九百九十五文兩共計錢八百六十七千零三十九文照巿合洋六百六十六元九角五分連同置備撈挖器具及修理磚欄添造關水凡而共費銀八百餘金業將清道夫撈工並工頭所包工價由會先行設法分别墊付一面邀請廟園各業主開會籌欵以便歸結惟查敝會並各業均爲維持公共衛生及顧全園林勝景起見不惜工費雇工撈挖現在全池工竣積穢盡除但廟園係五方雜處人烟衆多未免良莠不齊一般不顧公益之輩難保不再向荷池便溺抛棄穢物任意作踐等事若不請求示禁不特前功盡棄抑且何以維將來爲此函乞顧念開濬荷池實爲愼重衛生維持園林之計迅賜察核准予給示嚴禁居民人等嗣後不得再行作踐並令行一區二分署飭警隨時查禁如遇有前項情事即行拘署從嚴罰辦以維公益實紉公誼除知會第一區救火會就近管理並通告廟園各舖户共相維持外相應函逹伏祈察照施行無任感禱 
[張貼發行新銀輔幣之文告]  
　　江蘇馮督軍齊省長將刊印之發行新銀輔幣佈告送至法總領事署請爲簽字昨已由領署發交捕房張貼通衢其文錄下江蘇督軍省長公署佈告第六號爲佈告事准財政部咨開查前據造幣總廠呈擬就京兆直隸山東河南等處發行中圓二角一角三種新銀輔幣嗣據呈擬鑄發一分五釐兩種新銅輔幣均經本部先後咨請查照在案茲據南京造幣分廠呈請援照總廠辦法收燬舊幣改鑄十進新銀銅輔幣並據先後呈請頒發中圓二角一角各種新銀輔幣祖模各等情業經本部指令照准查該廠鑄發新銀輔幣重量成色公差悉依國幣條例辦理惟發行伊始關係幣制統一至爲重要所有公欵出入商業貿易以及私人受授悉應恪遵國幣條例十進行使不得私毫折扣及拒絶不用違者應照國幣條例施行細則第九條處罰凡新銀輔幣中圓二枚或二角五枚或一角十枚均得兌換一元新幣一枚其互相兌換均以此爲準兌額多寡亦即照此標準推算無論需用何種新貨幣均可隨時向國家或省立銀行照數兌換出入價均一律除分行外咨請查照轉飭所屬遵辦並示諭商民一體遵照等因並據南京造幣分廠具呈前來除通令各屬遵照外查此項新銀輔幣現准部咨南京分廠業仿津廠鑄造不日即可發行所有重量成色公差悉依國幣條例辦理茲當推行伊始誠恐遠近未盡週知合亟出示佈告仰各界人等一體知悉務各遵章通用勿稍阻滯切切特此佈告中華民國六年五月二十五日領江蘇督軍馮國璋江蘇省長齊耀琳 
[長江各埠多一輪船往來]  
　　江海關施監督昨接交通部函云據上海鎭昌輪船有限公司呈稱現有鎭昌輪船載重七百八十四噸擬行駛長江各埠專運搭客並裝載貨物除禀請海關稅務司驗明鍋爐給照准行外理合呈請大部註册並轉飭保護等因並抄粘章程到部當經核明與公司註册條例相符業經批令准予註册該輪船除瑞安通州浦口等埠外准予在長江各埠行駛往來裝載搭客除咨請各省保護外合行函逹即希查照 
[小輪船給照行駛]  
　　駿記輪船公司近購小輪一艘取名河塋擬行駛常熟蕩口等處載運搭客業經禀請海關稅務司飭由理船廳驗明該輪計長四十二尺三寸寬九尺一寸載重四噸零六十二刻已核明該輪艙位給照行駛矣 
[那商承買德船之聲明]  
　　德船阿爾培卡號前由中國海軍收管茲聞該船曾於一千九百十五年售與那威商人華綸該管領事昨已向交涉署聲明實在情形并將買船證據請轉送北京察核聞朱交涉員已據情呈請外交部示遵矣 
[實業界之生色]  
　　西門外唐家灣榮大染織廠係葉鴻英顧馨一蘇筠尙諸君所組織設發行所於滬北北浙江路並在尙文門外及黃家闕路設立分廠總分各廠男女工人不下一千餘人專織各種絲光嗶嘰線呢夕法洋紗出品優美以地球爲商標本外埠及南洋羣島均樂爲購用近又禀准農商部稅務處暫時免稅以輕成本其挽回利權當必不少也 
[國貨維持會評議常會紀]  
　　國貨維持會於前日下午八時開評議常會討論一切緊要事宜由正議長主席首將各項應議事由報告週知遂依次討論表决如下 
　　（一）徐州豐縣同裕長蛋廠來函爲縣敎育會勒令代收蛋捐請予維持事當由該廠代表許輝芝報告略謂前縣敎育會以經費支絀每年由廠補助三百千今復巧立名目抽收蛋捐勒令由廠代抽蛋捐百分之三以資補助當以代收一節萬難辦到遂與之委曲磋商請取銷蛋捐允其每年由廠捐助六百千文以爲兩全之計乃該會竟不見諒非逹到其代收目的不止故萬不得已於五月十五號停止營業冀免意外風潮乃該會復以停業目爲要挾一再威嚇迫勒令人忍無可忍今處此進退維谷之際惟有報告到會請求解决以維生計而保實業等語當由全體討論僉以機製蛋黃自爲我國出口土貨之大宗每年挽回利益殊屬不少且與貧民生計地方實業均有密切關係豈得任令該敎育會以一人之私見破壤實業遂議决由本會將詳細困難情形函請省公署取消試辦蛋捐一案由該廠按年補助敎育費六百千以期雙方兼顧交受其益經衆贊成通過照此辦理 
　　（一）丁義號爲呈請註册及商標備案函懇分别核轉事當經公决照轉以維實業而資保護 
　　（一）汪星一報告調查錄印刷遲滯與本會信用至有關係除已函致中華書局嚴催限期告竣外並由汪商請王漢强面催磋商赶速工竣以免再有延悞 
　　（一）調查事宜現已告竣所有臨時僱用之調查員現已一律截上其證書一項决議通知一律繳銷以免流弊 
　　（一）徐春榮報告近日紗布巿價大漲緣由略謂現由某國商人將吾國紗廠之紗及本廠之改良布疋儘數收買爲將來壟斷之計若吾國人不早自爲計恐吾國紗布兩項將被收吸殆盡瞻念前途何堪設想且不特於吾國生計營業盡被壟斷攘奪而吾國工商將從此無立足之餘地矣望吾工商界急速猛省設法挽救以免墮其彀中是所至要 
[天津工商研究所延請會董]  
　　本埠工商研究會副會長謝復初昨接天津總商會附設之工商研究所來函略謂我國工商久遭失敗當茲歐戰未已西貨東來大爲減色正天假之緣使我工商乘時競進特恐各自爲謀有碍進步是以組織工商研究所結合團體公同研究素仰執事精於商術無任欽佩茲經同人公舉執事爲本所會董輔助進行務懇俯念公益仰邀台允不勝切盼云云現謝君已函復該所允爲擔任矣 
[警廳長諭禁聚衆結盟]  
　　淞滬警察徐廳長查悉浦東沿灘各碼頭船帮中人往往在鄉聚衆結盟恐其發生擾害治安之事故已諭令第三區各區署警正佐轉飭探警一體查禁並飭崗警格外注意如有前項情事着卽拘案究懲 
[依限保送警察學員之訓令]  
　　上海縣警察所昨訓令各區警察所文云案准上海縣知事公署咨開本年六月十一日奉江蘇省長公署第二五七一號訓令內開案據江蘇警察傳習所所長熊開先呈稱竊查部章第七條載警察傳習所入學資格以左列各項爲限甲現任警佐及巡官乙在警察學校一年以上畢業者丙在法政學校一年半以上畢業者凡合於甲項資格者應出示招考廳縣長官亦得保送由省長或警務處長審定資格組織試騐委員會試騐及格方准入所肄業入所員額甲項資格每廳須有十人以上每縣須有一人以上乙丙兩項資格人數不得過甲項總人數三分之一又十六條各省警察傳習所限民國六年七月一律成立等語現在敝所旣經奉令籌辦自應依限成立以符通章惟保送學員一節責任屬於各廳各縣甄採選派手續較繁來往道途時間尤不宜過迫欲定限之不欲逾越須先事早爲綢繆謹將部章照刊一百份隨呈附陳擬懇省長令發水陸各警察廳曁各縣查照規定依限保送以宏造就再查部章有每廳須有十人以上每縣須有一人以上之規定所謂以上云者依條文解釋多數則毫無限制少數則每廳須保送十人每縣須保送一人始與部章相符擬請鈞令詳爲解釋俾免誤會又試驗委員會爲考察敝所學員之機關應否先期組織以備試驗之處理合併請省長酌核辦理等情據此除指令呈悉此項學員依照部章每廳至少十人每縣至少一人自應照章辦理候分行各廳縣一體遵照並另候派員組織試驗委員會預備定期試驗仰即查照此令等因即發並分行外合亟刊發警察傳習所章程令仰該縣即便遵照辦理此令計發章程一本等因奉此相應備文咨請貴所查照規定各項資格依限保送以憑核轉爲荷等由並送章程一本過所准此除分行外合行抄錄章程轉令分所仰即查照具復以憑核轉此令 
[攷察警務員調查竣事]  
　　江蘇齊省長前委鄧彥遠爲考察警務員分赴上海南滙川沙揚中等縣切實調查警務成績已見報端茲悉鄧委員於日前來滬已將上海縣所轄之各區地方警察考察完畢即赴南川等縣調查矣 
 
 
 

Page 11

 
 
[道視學昨日出發]  
　　滬海王道尹以所屬各學校學期將届特派道視學余芷江君出發考察聞余君已於昨日先往寶山太倉青浦嘉定各縣候視察完竣再往奉南川海各境 
[夏季聖經班今晚開學]  
　　中國基督敎青年會附設之夏季聖經班定於今晚（二十號）七時開學當晚卽正式上課現除英文講演科外其餘各科尙有餘額有志入學者可赴會報名其章程可向事務所索閱 
[歸併救火社之反對]  
　　上海救火聯合會前將南巿及城內等處原有之各救火社劃爲七區每區組織儲龍會所所有商家捐欵公立之社所一律撤銷歸併現有數區已經成立惟大東門外應組合之第三區救火會自去冬至今提議多次擬將地方應輸捐欵及所備器具等照章歸併各商家均置不睬僉謂創辦時本係獨立性質未便贊成歸併前日聯合會又發通告催繳矣 
[工巡捐局劃直路線]  
　　南市陸家浜口三角街面西一帶房屋因連日大雨柱脚浮動以致坍倒門面十四間共房屋二十餘幢已紀前報茲經工巡捐局路政處勘得是處路形灣曲本與交通不便現應將路劃直該處房屋除照章收讓外須再收進四五尺俾成七八尺寬闊之路以利交通而興巿面現已傳諭業主胡裕昌木行於興工建築時先行赴局報告勘丈照讓然後領照動工 
[收稅剔除劣洋]  
　　工巡捐局朱局長近因本局稅務處各司員所收稅欵時有銅質銀洋及不能通用之銀幣以致公欵虧短亟應整頓爰特知照稅務科長傳諭各司員嗣後征收地方稅應卽當場察看如有前項銀洋應向捐户掉換不得徇情攙雜至各認稅機關繳項時如有現洋亦著經收司事悉心察看遇有不能通用者立即退換倘故意容情混繳一經察出定卽撤退 
[縣知事銷假]  
　　上海縣知事沈寶昌盤運母柩返浙安塟已紀前報茲悉沈知事業已將葬事料理完畢於前晚到杭昨晨乘滬杭火車於十二點三十分快車抵滬當卽返署幸報告省道各署銷假視事 
[藝徒被毆斃命之結果]  
　　海寗路一千一百八十號門牌銅匠店夥朱春南因將藝徒葉小鎖毆傷腰部醫治無效身死由捕將朱拘解公共公廨訊供押候剖驗尸體再行訊核在案昨晨由廨復訊即據見證葉小毛奎李根生與尸兄葉昌銀投案證明目覩被告行兇情形訊之朱春南不認行兇中西官諭曰業經西醫剖驗明白死者本有疾病被毆後觸動舊病以致身死與有意毆斃者不同姑寬判朱貼償尸屬撫恤洋一百元無洋改押西牢半年以儆 
[路局大餐司溺斃]  
　　救生局四號巡船前日在法租界寗波碼頭浦面撈獲溺斃屍首一具帶至南巿老白渡由該局司事察得該屍年約三十餘歲身上懸有銅牌一枚上鎸滬杭甬鐵路大餐司施阿蘭字樣當即通知該路局轉知家屬旋由屍兄施安新到局認明無訛即行備棺收殮 
[坍屋壓傷婦人]  
　　昨日午後七句鐘時英租界天津路永鑫里第四百八十二號門牌永昌洋貨號內之披屋忽然坍下適該號主婦某氏在內煑膳致被壓傷迨經人聞聲往救已頭破血淋命垂呼吸當卽車送麥家圈仁濟醫院趕速救治未識能否挽回并聞該處房屋本已年久失修其露臺等處之木大都朽爛現正由房主雇工修理尙未竣工今旣生發是禍則修理時尤應格外注意矣 
[塌車撞翻包車]  
　　昨日下午一時三刻有裝北巿某絲廠乾繭之塌車經過法租界菜巿街相近適某甲乘坐橡皮鋼絲包車飛駛而來被塌車撞翻損壞橡皮車輪曲灣將斷甲憤不可遏卽欲偕往捕房聲訴該車夫自知理屈央人緩頰願認償修費了事 
[相驗路斃男屍]  
　　前晚十句鐘時閘北長安路菜場西首有年約二十左右之無名男子倒斃路旁當由四區崗警查見該男子身穿破藍布短衫藍夏布褲形似小工模樣歸報姚署長昨飭十一圖地保赴地方廳報請檢驗旋經驗得因病身死並無别故即由善堂收殮厝擅 
[擊斷手骱]  
　　住居閘北王家宅之南京人陳雲錦前日向鄰居徐金生索取寄存之衣服詎徐不認並糾同謝三六等將陳蜂毆擊斷陳之手骱當由四區一分所崗警將徐謝一併拘獲昨解司法科經段科員訊明判移地方檢察廳究辦 
[姘夫糾衆尋仇]  
　　大東門外篾竹街婦人王葉氏之女昔嫁夏姓爲室過門未久其夫即亡夏王氏遂與母同居去年夏王氏與輪船上爲大司務之劉雙揚私識母女賴劉贍養近來劉生意已歇無資津貼夏王氏遂另與某姓有染前日爲劉所悉糾衆向該氏母女理論一言不合互相用武夏王氏持菜刀砍傷劉之手臂等處該氏母女亦被劉黨毆傷一時人聲鼎沸隣人恐肇巨禍代鳴巡警到來劉當四散逃逸當將劉及該氏母女一併拘送一區三分駐所宋警佐以案涉刑事昨午命送地方廳下午經檢察官所案預審供詞各執當以兩造受傷甚微判令分别收押候派法警調查實情復候核奪 
[本夫糾衆捉姦]  
　　滬城梅溪弄車夫馮六順之妻王氏現年二十歲近被搖白絲之王少卿勾引成姦前晚該氏托故他出與王同至八仙橋小客棧中住宿事爲馮所偵悉糾合乃兄爲鞋業之馮大富等多人前往捉姦當將男女拘獲由捕押送法捕房捕頭以原被均居內地着送淞滬警察廳訊辦昨日午後經該廳司法科備文將兩馮及該氏與王少卿一併函送地方廳即經檢察官提案略詰一過判該氏與王分别收押兩馮退去候示 
[呈請保護祖墳]  
　　日前有住居寶山縣彭王廟之陳廷槐陳仲盤等至四區派駐所報稱有祖墳一所坐落金二十三圖內近被徐益生李百祥等唆使族中寡婦陳陸氏欲圖賣於地販馮振揚今日該氏已糾同數十人前往拆墳請即派警阻上等語當經該所巡官率領長警到場喝阻衆始散去昨日陳等又投所報稱近悉徐等運動鄉董欲用强硬手段迫令拆賣請爲保護一面具呈地方檢察廳請究 
[空盤買賣之大失敗]  
　　某洋行買辦周少卿父子此次因做東洋三品紗及標金生意虧負鉅欵外間已紛傳多日茲悉周近來營業異常闊大所有標金三品紗抛盤交易進出頗鉅卽東洋各公司股票亦收買不少其中或盈或虧本未易明其眞相乃前數星期中因滬地貨漲將行中現貨調換路貨借出一空當爲該行大班查覺周知事不得了且端節將近難以彌縫遂赴某署告窮請示料理方法而伊子場面亦闊某某等行聞亦爲所拖累現外間傳言周已失蹤虧空至百萬以外之鉅至其股開之某小錢莊以本票向各莊換現之數尙屬有限其最鉅者係將本棧之貨調出一空銀已用去更將空棧單向人抵押是以該行大班異常憤恨云 
　　又一訪員報告謂周少卿邇因空抛東洋三品紗及餘姚花本廠紗標金等致虧銀一百數十萬之巨其在虹口股開之某小錢莊前日亦已受擠被累者以日商爲多其次爲花紗兩商並聞周十年前亦因賣買標金虧欠華洋各商五六十萬金今又蹈其故轍各債權人已提起控訴矣 
[續誌硬借銀洋之兇劇]  
　　北新涇鄉民沈竹香沈阿美兄弟控陳少春借貸不遂持刀行兇已紀昨報茲悉此案昨經司法科段科員訊問一過判移送地檢廳核辦 
[巡捕拘獲崇明拐匪]  
　　崇明人楊再卿湯川根與婦人張范氏在原籍誘拐顧思桂家十一歲女孩桂卿來滬挈至虹口提籃橋附近圖賣被三百五十六號八百四十二號兩華捕查見以其形迹可疑一併拘入捕房經捕頭詰悉前情飭即分别拘留候解公堂訊懲 
[三婦串拐一孩之懲治]  
　　江北婦人席楊氏王梁氏楊王氏串拐鄉婦徐王氏之男孩瑞祥賣於北四川路粵婦盧王氏家被閘北警署偵悉協同滙司捕房中西包探先後將被告三婦緝獲解送公共公廨判交來警帶回質證後仍送回公廨訊辦在案茲悉此案已由閘北警署訊明除將楊王氏懲辦外昨日派警將席楊氏王梁氏送回公廨卽經中西官訊得該兩氏串拐屬實判各押女所三月分别示儆 
[攫取烟膏現洋之推賴]  
　　袁生福王阿寶祁情窮陳彩香四人因向九江路（即二馬路）三百七十四號門牌住户朱馬氏及鍾大喜圖詐不遂攫取烟膏二兩現洋九十八元被馬氏等報告捕房派探將袁等四人一併拘解公共公廨訊供收押在案昨晨復訊原告投訴前情請究訊之被告各人供詞推賴中西官判袁等四被告帶回捕房候查明實情於下禮拜二復訊核奪 
[指控攫取烟鎗]  
　　寗波路三百零七號門牌婦人陳氏指控蘇州人胡培羊於前日闖入伊家攫取値洋五十元之烟鎗一隻逃逸等情昨由捕房將胡拘解公共公廨經中西官略訊一過判胡押候查明再訊 
[小茶肆屢次聚賭]  
　　浦東陸家渡高木橋堍王龍生所開之小茶肆於前夜聚賭抽頭爲三區巡邏長警楊治銘夏長祥李得勝等查悉入內將王龍生並賭徒張計生張子青等三名連同賭具併解至署行至中途王忽行賄該警等洋二元希圖釋放該警等卽將賄洋帶署呈報解署長以王龍生抽頭聚賭已經拘辦三次此次被拘復敢行賄實屬可恨遂諭飭押候解究賄洋没收該長警等不爲利誘尙屬可嘉着獎巡長楊治銘洋一元巡警夏長祥李得勝各獎洋五角以示鼓勵 
[破獲虹口賭場]  
　　廣帮賭徒衛阿榮近在虹口蓬路六百零二號屋內開設賭場聚賭番攤輸贏頗巨經美捕房捕頭偵悉於前晚密飭中西探捕前往該處將衛與賭客鄭根鄭阿有鄭黑梁泰梁眞歐啓麥南馮平王金何生朱友羅雲白阿慶何阿招婦人陳李氏王阿妹李阿三並二房主李王氏等男女二十人連同賭具解至捕房飭令李王氏存洋十元保出餘人一併押至昨晨解送公共公廨請究先由中西包探上堂禀明前情訊之衛阿榮供詞支吾餘人均供前往找人不認賭博中西官以二房主李王氏保出未到判將保洋充公衛阿榮着罰洋十元鄭要鄭阿有歐啓梁眞鄭黑陳李氏等七人各罰洋五元餘人仍着帶回捕房候查明曾否犯過賭案於禮拜四復訊再核所有抄獲之賭洋賭具充公銷燬 
[茶館抽頭聚賭]  
　　美租界甘肅路一千二百十八號門牌某茶館主無錫人任阿根近因聚賭抽頭被滙司捕房一百四十三號華捕查獲當將賭具帶入捕房禀明捕頭請廨出單將任傳案訊究 
[漆匠徘徊觀望]  
　　住居開封路四十七號門牌向爲漆匠之甬人王阿華於昨晨天將黎明時在唐家弄南陽里弄內徘徊觀望被包探奚德安查見以王形跡可疑拘入捕房禀明捕頭押候查明再核 
[騙案仍須提訊]  
　　陳仲華在公共公廨呈控方三（即方翔森又名小方）與李炳華以代伊母周吟香（即陳周氏）覓保爲由騙洋四百元等情業經捕房將方李二人提解公共公廨訊供諭令各交二百元人洋並保在案昨晨復訊被告臨訊不到由其代表律師海德禮投案譯稱此事被告已向原告理明等語經王崧生襄讞商之美傅副領事以未據原告代表律師聲明理妥被告又臨訊不到案關刑事自應提究遂判飭提被告到案再行訂期研訊 
[法捕房增添華捕]  
　　法捕房總巡施美德以新老兩租界地方遼闊雖有西捕越捕三百餘名華捕二百八十二名尙不敷差遣現擬添足華捕三百名業已飭傳候補各華捕至大自鳴鐘捕房考試華文再由醫生驗明體質是否强壯如能合格則着覔取舖保發給號衣上差服務 
[包探往蘇弔贜之回覆]  
　　住居法新租界內之許張氏前被素來認識之楊文炳竊去珍珠鑽石翠飾各物共値洋一千六百餘元報由捕房先將唆使行竊之伏時賢拘獲吊出原贓數件解送法公堂研訊管押後由包探楊振富將楊文炳續獲到案訊問據供行竊後所得贓物一併交於伏時賢祗給民人洋二十元質之伏供餘贓交於外甥王長生持往蘇州售於某珠寶店王現匿河處實不知悉判伏押九月楊押六月仍飭查吊原贓在案茲由包探楊振富持文至蘇州吳縣署投遞協同法警前往該店吊出鑽石八粒及翡翠戒面各物携帶回申禀明中西讞員諭候覆訊核奪 
[控告私用賬洋之辯論]  
　　美商納姆指控用人陳天俠私用賬洋一千元由捕將陳提解公共公廨諭交二千元人洋並保在案昨晨復訊先由原告投訴前情請追訊之陳延律師到堂代辯中西官判被告仍交原保候展期七天再訊 
[再主撞見竊賊]  
　　浦東陸家嘴怡和里海門人石卓吳家男女諸人昨均因事出外將門扃鎖詎於午刻被竊賊金阿毛毀鎖入內竊去綿被單夾衣服等物携贓圖逃適事主回來撞見喚到崗警將金扭解三區經解警王詰據供稱紹興人前爲老虎灶生意現因失就貧困致出此下策解警正諭飭解送司法科訊辦 
[控訴被竊衣服]  
　　分水廟茶館主稽茂森前日控黃桂榮至五區三分所控被黃竊取衣服請爲究辦昨經該分所解送閘北司法科訊實判送地檢廳究辦 
[淞滬警察廳批示四則]  
　　批陸小弟禀呈悉該民人旣奉縣署諭准充當夫頭即取得營業上合法之資格丁孝思爲已革夫頭何得持强阻撓果有其事實屬藐玩已極而逮捕現行人犯爲警察專責自可隨時鳴崗禀區解辦論理殊無飭區保護之必要所請之處應毋庸議 
　　批楊阿桂禀據呈已悉查本案奉軍署令發訊追業經提集預審據竊犯金高當庭指供該巡丁有分用贓洋情事徐昆山爲獲竊之人尤毫無關係據呈敎唆誣攀亦毫無絲毫憑證究竟金高所供是否實在抑係虛誣祗須傳到夏德元等到案質訊即不難一鞫而明該巡丁如果心存坦白即無所用其鰓鰓過慮仰仍遵庭諭迅將夏德元等尅日尋覔交案聽候訊明核辦毋庸多爲曉凟也 
　　批陸桂桃禀據呈已悉查該民前訴馬幼賢對於被竊銀洋手鐲跡涉嫌疑當以證據全無即經庭諭將案註銷在案事關竊盜斷非空言所能追償所請提案訊追碍難照准 
　　批灰船公所董事金亮彩禀據呈船户胡阿恒串同掮客李老炳引誘灰客虞錦昌嚴阿四任意攬售私駁私卸如果屬實旣係違反官廳命令又屬破壞公所定章仰候出票傳究以符定案至胡阿恒等避匿租界應援以原就被之例由該董自往會審公廨請求所請移知拘辦之處着毋庸議 
[誌謝]  
　　中英大藥房所製之急救時疫藥（即十滴水）及國貨靈丹醫治輕重時疫等症均頗有奇效昨承送來兩大匣當爲代行方便書此誌謝 
專件 
[江蘇省實業視察員暫行條例]  
　　第一條本省實業視察員定額二人由省長於熟悉本省實業狀况有左列資格之一者委任之一高等專門實業學校畢業者二辦理實業在五年以上確有成績者 
　　第二條實業視察員視察事項如左一省立各實業機關之辦事成績及營業狀况二省立各實業機關職員之執務狀况三各縣辦理實業行政狀况四各縣大宗商品之產銷狀况五各縣金融狀况六各縣已懇未懇之荒地荒由狀况七省長特令視察事項 
　　第三條實業視察分爲五區（第一區）江寗句容溧水高淳江浦六合丹徒丹陽金壇溧陽揚中（第二區）吳縣常熟崑山吳江武進無錫宜興江陰靖江南通如臯泰興（第三區）淮陰淮安泗陽漣水阜寗鹽城江都儀徵東台興化泰縣高郵寶應（第四區）上海松江南滙青浦奉賢金山川沙太倉嘉定寶山崇明海門（第五區）銅山豐縣沛縣蕭縣碭山邳縣宿遷睢寗東海灌雲沭陽贛榆 
　　第四條視察時期分左列二種一定期視察每年二次二臨時視察由省長隨時令飭之 
　　第五條關於第二條第一欵至第六欵視察方法於省長公署實業科內設實業視察會議公同討論之前項會議之結束由科呈請省長核定之實業視察會議細則另定之 
　　第六條實業視察員遇左列事項得表示意見於主管者一不合於實業法令之事項二省立各實業機關之應行興革事項三縣實業行政之應行興革事項前三欵應同時呈報省長四省長特令指示事項 
　　第七條實業視察員至各地方視察時應先與地方官及其佐治實業職討論該地方實業情形然後分别視察 
　　第八條實業視察員視察商辦工廠及公共營業應會同該地方官預定日期先行備函通知 
　　第九條實業視察員對於商辦實業有指導之責但不得干涉其內部事項 
　　第十條實業視察員視察省立實業機關得調閱各項簿册及支欵證據點驗巡警工匠公役名額 
　　第十一條實業視察員視察時得請主管者到場以備諮詢 
　　第十二條實業視察員依第二條第一欵至第六欵規定事項除隨時報告外應於視察終了時編造本視察期間之總報告書呈請省長核定公布 
　　第十三條實業視察員薪水公費以省行政費支給之 
　　第十四條本條例如有未盡事宜由省長公署提交省議會議决修改之 
　　第十五條本條例自公佈之日施行 
來函 
[海蜃樓影戲園來函]  
　　啓者今日貴報登有影戲園答覆索詐滑稽語一則本園並無是事（按昨報所載者爲九畝地某影戲園並未指明海蜃樓）亦無函覆全盤奉送之語諒係傳聞之訛請即更正以昭核實不勝感禱 
雜評二 
[李厚基乞援（庸）]  
　　閩省數日前傳有軍隊不穩督軍出奔之說今雖已證實其不確然西南出師護法之風雲正急閩與粵相接壤如果西南方面無調和之望則東粵之師難保不相逼而來觀其乞援外省之急而可以知其險象矣 
　　李厚基者非前此督軍會議中主張最暴烈之一人乎在京時之呌囂情狀出京後之詭秘行爲倪張而外當數李氏而浙江之脫離中央與李氏尤有關係是則李氏者固所謂獨立督軍中之健將也乃邊境之烽燧初聞而乞師之窘狀已露使被乞者而眞無以應命則邊釁果開內訌繼作吾恐前日之謠傳且將寖成爲事實矣嗚呼李氏如此其他可知 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[治宅說] [  蔡選青]  
　　有巨宅焉閈閎大啓金碧交輝堂室相承及樓台池館園林之盛無不備具中央一閣尤覺巍然覆壓數千百里隔雜天日複壁重關堪資世守此宅前經異族竊據者埀三百年降及後人有墮先業揮霍家貲不圖振作曾幾何時大好門庭頓嗟零落或爲旁人所侵佔或爲債權之抵當逋負如山破產之禍且見有志之士奮然興起偪處異族之子孫於偏隅數月之間環攻而得及周歷宅之前後頽垣破瓦荆棘縱橫昔日之舞榭歌台已不勝華屋山邱之感矣正宜乘此時機延大匠委羣材會衆工次第修復去其瓦礫重整門閭必使氣象莊嚴根基鞏固而後已非惟足以壯觀瞻庇風雨並足以廣儲蓄防寇盜也居之者同心戳力家法是遵休戚相關守望相助即推之天下之大亦不難以家視之矣茲何以於一宅之中各存意見各爭權利分門别户同室操戈眼光專射注於中央一閣他皆置而勿理竟自撤其藩籬臥榻之側他人且將入而鼾睡竊恐甫得之宅方擬修復整頓之未能而傾覆失敗之禍不旋踵而仍加諸己身致令旁人笑我拙也予謂治宅之道通於治國故作是說以俟夫當軸者之鑒焉（四） 
家庭常識 
　　辟蛇蝎蚊蟲端午日硃砂寫茶字倒貼辟蛇蝎寫白字倒貼柱上辟蚊蟲此法雖屬迷信顧甚騐 
　　治骨鯁端午午時韮菜地上面東不語取蚯蚓泥藏之（蚯蚓泥即蚯蚓糞）遇魚骨鯁喉用此少許擦咽喉外皮卽消 
　　治竹木刺傷五月五日取晚蠶娥裝一節竹筒封貯之待其乾死遇竹木刺傷時以些少塗之即出 
　　除蛀蟲五月五日采取蒿苣菜（俗名萵苣笋）葉置廚櫃內不生蛀蟲 
　　治難產於五月五日採車前子陰乾治婦人難產 
　　治赤白帶五月五日取蜀葵花赤白兩色陰乾後赤者可治婦女赤帶白者可治婦女白帶 
　　治咽喉病五月五日取無花果陰乾能治咽喉諸疾 
　　治湯火傷五月五日以黃瓜入瓶內封掛簷下湯火灼傷取水塗之可愈 
　　治痢疾重五日取鯉魚骨燒灰治久痢如神 
　　治百蟲咬傷重五日清晨取白礬一塊自早曬至晚收藏凡百蟲咬傷者以少許塗之卽愈 
　　金瘡藥重五日採青蒿草搗汁以石灰和之作餅狀陰乾藏之遇刀斧傷者塗之立愈且愈後絶無疤痕又取葛根爲末亦可療金瘡 
　　治齒痛端午午時採鷄腸草曬乾研之爲末患齒痛者擦之有神效 
　　療雜瘡五月五日采鵝兒腸草暴乾燒作屑以療雜瘡有奇效戒酒五月五日取井中倒生草燒成灰和水使人飲之而弗令知卽惡酒不飲飲亦可以不醉 
　　易產五月五日收莧萊和馬齒莧爲細末使姙娠人常服不致難產 
　　車轍水五月五日收車轍中水以洗癧瘍風甚良[  易武康]  
　　補裂缸法以鐵鑽延裂分處鑿成溝狀後以水和針砂（雜貨店購每兩約五六十文）傾滿溝中曝之乾處或有日光之處（均忌經雨）兩星期再以桐油敷之即牢固如鑄鐵矣[  郭鴻飛]  
　　安眠法夜不能眠緣於腎虧或勞神過度心力不足若當睡時食麫一碗夜眠自足又方食稀白粥一碗（忌小菜）其效亦同上二法予父曾試驗頗效 
　　荷花别荷花之開否可視葉面之綠筋若有二十四條必開花一枝 
　　治便血側柏葉（去果）焙灰存性研極細置陰處陰透開水調服主治便血奇效如神余家人亦經試驗[  鐵甕村荷]  
工業須知 
　　製安母尼亞法安母尼亞水爲用至廣其原料實即中國之碯砂西名安母尼亞綠AMMONII　CHLORIDUM又名鹽化安母尼亞化學名輕四淡綠中國藥材行有售法用容一磅之大玻瓶一隻上用軟木塞中穿一孔另以一分徑之細玻管於火酒燈上燃燒抝成U形之曲管另備容半磅之小口玻瓶一隻內盛清水半瓶設置完備乃用碯砂二兩熟石灰粉二兩攪和入大玻瓶內加入清水半磅將瓶塞蓋緊以U形管倒轉以一端插入瓶塞下與玻塞齊一端則插入小瓶水底乃將大瓶置微火上加熱石灰遂起作用將碯砂化氣自玻管通入小瓶之水俟氣化盡則小瓶之水即成安母尼亞水略嗅之即覺氣味剌鼻乃良若嫌淡可再加碯砂石灰與水如前法一度自濃（注意）玻管宜一端長一端短庶便裝置微火可用炭結蓋灰置盆內烘之勿使大熱致起蒸溜此法僅供小試驗用如大製造則用牲畜糞提煉或以蒸煤氣餘水與硫强食鹽提煉手續甚繁故不贅述[  匡予]  
謎話 
　　家君所製六才謎前曾寄錄本欄茲再擇尤錄下如姜太公射尙書多名望燕侶鶯儔射一對兒鸞交鳳友臨行密密縫射别人破綻黎明即起灑掃庭除射收拾得早一身兼作僕射無人服侍日往則月來月往則日來射半明不滅衆星共之射只是一處宿戒賭射博得個意轉心回與之釜與之庾射這是先生命慳子過矣射一時紕繆公取於吳射夫人只一家獨坐黃昏誰是伴射一燈孤影一枝紅杏出牆來射漏洩春光滿漢細點射一天星斗均能化板爲活巧不可階此外如八字佛射眼皮兒上供養梁夫人破金兵於黃天蕩射擂三通鼓燕子歸來始下簾射要算主人情重我周公射平生正直無偏向孟嘗君偷度函谷關射雞兒早叫皆一裹兩面試與前次披露者兩兩相較殊有深致又哀的美敦射一封書到便興師則尤新頴可喜[  宋焜]  
集益錄 
　　答第二十六問玻璃磚上之細紋痕迹淺者可用毛氈作成小包內實棉花以線縫其口然後用酸化鉛細末（Putty　Powder）少許和水置玻璃上有紋處以此氈包極力擦之即去如痕迹深者則用輕弗酸（Hydrofluorio　Aoid）一份清水五份和匀塗其上以氈包擦去之第勿可使藥沾於手面等處[  唐自華]  
　　栩按玻璃原料以矽酸爲主弗性足以剥蝕矽光故雕刻玻璃用弗唐君此法用弗化酸（儀器館稱爲弗化輕酸每一盎斯價一元有奇）以理度之一經擦抹或竟成爲毛玻璃而不透光但尋常玻瓶毛口用極細之金鋼砂和油磨之亦能使其光而透明却與用金鋼砂和醋磨毛玻璃之理相反是或理化作用固有然歟願實驗家且小試之或則先用輕弗酸剥蝕一層更用酸化鉛（儀器館稱爲養化鉛）擦之 
長篇小說 
[寫情小說柳暗花明錄] [  常覺小蝶天虛我生合譯]  
　　第十二章（四） 
　　羅倫此時態度殊不能自然則以手微微自拭其額汗曰熱甚吾儕且至帳外少息如何時薏德亦頗倦乃挽臂而出人海入於月光清露之中秋風撲人微作凉氣胸襟爲之一爽慧德即自倚身長椅發爲嬌困之聲曰此間凉爽多矣較之跳舞爲味殊勝羅倫無語目視薏德含意未伸因以披肩加之薏德雙肩薏德微笑曰謝君但吾亦未能久坐蓋下次跳舞已允維廉矣羅倫聞語又似一驚若女郎之言適以提其心事者乃移其身以近薏德發爲不强之聲曰維廉之爲人非甚佳歟其作此語聲至生硬似學校小生之背其功課薏德則曰然其人頗誠慤汝不見其已立門次耶言時欲起立以呼維廉羅倫亟曰君坐吾尙有言告君顧言之鶻突竊恐逢君之怒薏德聞語則微頳其雙頰曰將何言哉言時似驚又似含有希望故其雙頰乃如經雨之桃花紅白無定羅倫則狀殊踧踖以目注地言曰雖然凡人有言久蓄於胸亦有不得不言者雖自知其違心然亦出於無奈薏德當知君之幸福以及後來安樂實無一刻不在吾心此亦不獨唯我爲然大凡男子果稍具柔情者即莫不有此一念今有一人乃不恤犧牲其一切但欲求君之快樂若而人者君亦能少垂青眼而憐之乎羅倫言至此面色又泛灰白幸爲月色所映乃不甚顯又曰在理如君之爲人天下豈再有男子足以當之而······羅倫言次忽停薏德則靜心屏息以聽自覺心躍不已蓋知此時實爲其終身第一緊要之關鍵也因倚身椅背仰視月光滿天不言亦不動而羅倫則微有歎聲其身益俯心念天下正有許多癡男其所遇者尙不及此女一半之美且淑而已願爲犧牲一切今我何人當此佳麗竟爲他人說項乎念至此覺其口舌漸枯眼角漸熱幾致哽咽出聲不能自已久之始言曰吾初不敢自信謂此人竟可爲君之耦然有一事吾敢斷言者則其人實愛君也著者曰嗟乎吾人有言凡辨護士每當辨護一事似其性命即懸於呼吸中者今之羅倫正似之矣 
　　張安貧君鑒來函未開住址乞示以便奉書栩白 
　　衷漱君上月投稿係不受酬合爲登明以誌雅誼編輯部啓 
　　投函諸君鑒來函如須答復務請繕就回片同時寄下以便塡註付郵因篇幅有限而來函甚多殊不便於報尾答復也諒之 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之瀛海談]  
　　海島風土略記（見本報乙亥年八月初十日） 
　　奧斯的里亞島即華人所稱新金山之北得一島焉其名不可得而知有捕海參者掛席而往任其所之轉瞬間忽抵此島因往取淡水則見往來憧憧者皆身如漆黑不掛一絲內有一白人狀貌與法蘭西人相似裸雜其中捕海參人見而異之就與語皆茫然莫對其與儔輩言則詰屈聲牙亦不知其何說也捕海參人意欲將白人帶回奧斯的里亞以手示意并許將貨物調換黑人不許即白人亦似有不願之意乃回輪忽見白人前來窺探因即招呼舟子强拉到船黑人聞聲坌集欲來搶救船上即施放洋鎗隨解纘揚帆而回比至新金山土人羣來詢問僅能說法蘭西語三四句授之紙筆僅能寫自己姓名字畫糢糊不甚了了後經人與之講說法蘭西事彼始恍然悟因言本係法蘭西人父母在法國某鄉以製鞋度日十餘年前在船上學作水手開往中國廣東地界搭載華人三百二十七名到新金山傭工行至中途輪船觸礁沈溺幸船旁一小島舟師與我及華人等各上小船同至小島暫住時諸西人乘小舟往探附近之大島大島人攻之仍回小島三四日後船上所餘之糧食已盡僅存麫粉而已因商議棄置華人即乘小船至别處又遭風浪飄至現居之島食物淡水均已告罄其苦不堪設想因同上岸尋得一渠乃伏地吸飲頃刻而盡惟我年輕身弱飢渴交迫不覺暈倒在地比醒則同舟人已不知去向四面黑人圍繞口講指畫似有許我棲止之意因卽留此不知幾閱寒暑矣是時有學士之流寓新金山者欲聆其異因就而叩該島之風俗并欲知年輕之人雜居野人中其性情改變與否答曰此處無大寒大暑男女四時皆不穿衣服惟女子以草鬚長尺許者緣於腹下以爲蔽其人不耕不織草根爲飯魚腥爲菜無室處天雨則避大樹之下或用樹枝草葉糾結以藏身男女無婚嫁自相配偶或一男配三四人不等然非强有力者不能佔之也雖尊卑上下亦無統轄然和而不爭無機械變詐之心故得相安於無事有時與别黨奪女則相鬥鬥敗亦不圖報復也至於男女裝飾則兩耳用木鑽通取木掛於耳以長爲美有垂至肩上者鼻之兩孔中亦穿通橫貫木針胸前則用碎玻璃劃割成紋約商起分許不如此不足以壯觀瞻也我居之久亦樂而效之蓋以爲此間樂不思法蘭西矣 
尊聞閣筆記 
[泥貓捕鼠（見本報癸酉年四月初五日）]  
　　杭州武陵山俗呼爲半山值桃花數千株三月間遊人如巿往來不絶山中人多揑泥作貓形外飾以彩名曰泥貓遊人爭購之相傳半山泥貓雖不能捕鼠而置之案頭鼠必懼而遠避又傳半山每年所製泥貓必有一隻能活者某赴半山購一泥貓歸貌頗猛悍置房中家固多鼠自購貓後鼠跡漸歛一日夜臥聞貓捕鼠甚厲初以爲外來之貓亦不之奇次日起視見有嚼斃二鼠皆在置泥貓之几上而泥貓則不知所往徧尋無蹤 
[貞女獲福（見本報甲戍年四月初一日）]  
　　某乙者海州人其先豪於資乙大襁褓中與同里富人某甲女聯姻後其父死家計日落乙又病跛不良於行仰屋坐食後益窮困棲身破廟不能自存某甲聞之陰有悔意女乃上堂請於父母曰貧富命也使女命不應溝壑死則乙非生而貧賤者卽病癈不敢望富逹貨殖亦可以謀生使女應爲餓𩛞雖重費大人心彼餓鬼道中豈少膏梁子弟哉如不獲命計惟潔身以死不敢從親命也如蒙格外垂憐凡賜　資請盡以相付以後卽行乞不以絲毫爲大人累甲怒使人告乙乙辭曰今一身不能自保又苦無立錐地豈可以蘭若爲金屋耶甲以告女女陰助以金使急覓屋完聚且告以入門後當有所携不以衣食相累乙喜賃廟旁屋兩楹爲青廬甲與女錢二百千草草成禮次晚乙入廟移器具終夜不歸至夜靜女聞隔牆呼號甚慘徬徨不能寢天明乙歸舊疾盡失女喜問之乙曰入廟後即不覺昏臥殿上聞神語曰此貞女夫不可令有殘疾有兩人更番以手摩患處痛急而暈及醒身臥廊下不知何遽得愈也女出資使營運所往輙利數年積至數千金乃起屋數十楹移家居焉奴婢十數人頤指氣使如世家然女生二子皆聰慧善讀後母家漸衰女亦時時卹之 
文苑 
[同夢游仙史至松江龍湫舊隱]  
　　（見本報癸酉年三月十三日） 
　　舟行渾不覺借得一帆風出處由人事窮通任化工九峯春樹緣三柳夕陽紅載酒有蘇子高吟壓短篷 
[寓齋夜話疊前韵同上前人]  
　　一雨破清夢敲窗况有風連床情最好欹枕句難工曙色驚微白花枝惜落水邊停客舫浙瀝滴疎篷 
[游沈氏廢園同上前人]  
　　幾株枯樹集寒鴉破壁頽垣夕照斜羅綺飄零歌舞散空堦閒煞玉蘭花 
[瑟希館主招集同人小讌同上前人]  
　　客裏情懷苦寂然光陰又近暮春天東風吹散啼鶯雨芳草消殘唳鶴烟金谷亭臺餘舊跡（謂沈氏廢園）東山絲竹樂中年（君善瑟琶並能　曲）最難異地聯裙屐修褉重逢綠水邊 
神話 
[錢生（見本報甲戍年五月十一日）]  
　　禾郡錢生性廉潔家雖赤貧未嘗妄有所求人以非義之財予之不願也終日閉户讀書不求聞逹父命應試每託病不去一夕素月流天方暉入户生方獨處書齋忽聞有人曰天好月色如此良宵不一玩賞嫦娥將笑我爲俗子矣生驚問爲誰答曰妾狐也然非媚人者流憐君枯坐無聊故來相伴幸勿見疑生曰旣來慰我寂寥冀一覩芳容爲快何聞其聲而不見其人耶孤曰妾非不欲如是但與君雖有兩年之聚却無一面之緣若强以賤質相見必有所不利生求之再三終不許自是每夜必至生處或賦詩或閒談恒至鷄鳴始去人無知者忽謂生曰與君相聚倐已二年緣已盡妾將去矣惟君家有小灾當爲援手故須再留數日耳生愕然曰何遽言别狐曰前固言之妾不能背天而行也越日生家祝融肆虐幾至燎原及家人覺倉猝間甚難撲滅忽見有水自空而下滔滔不絶未幾火旋熄衆怪焉生乃道其故共德之將俟其來拜謝則闐寂無聞杳不知其所至矣與生每夕酬和詩約六十餘首生秘之如珍寶不輕示人 
[雜錄]  
　　答無名劇痛徵方貴報雜錄部有孫潔人君母病徵方爰將治騐方錄呈蓋老人上部劇痛而熱至數年不已者大半皆誤於見症治症不從根本着想所致余見此種症甚多方用玉女煎吞滋腎丸三錢每日兩次玉女煎方生石膏四錢大熟地四錢麥冬知母牛膝各三錢濃煎臨臥及早餐前吞滋腎丸三錢（滋腎丸大藥舖有製成者）服半月當效（中醫朱少坡） 
　　誤吞耳屎以黃連三錢人中黃五分煎服可以免啞 
　　治下疳方採新鮮繡針草根一大握煎湯洗之雖潰爛不堪者治之亦無不效 
　　濕痰流注方於春夏之交多取奶奶草洗淨懸掛風簷際陰乾（愈陳愈佳陳則毒性退盡）初起時取乾草二三莖與針剌七孔之鷄蛋一枚和水煑之俟蛋煑熟透時去渣與湯只吃蛋一二次卽愈又方用露蜂房一個（愈大愈好大者力更大）和鷄蛋一枚以水煑之煑至濃厚時去蜂窠取蛋和湯飲之此方無論初起已潰有膿無膿多則兩次即可止痛收口立有起色無須再用别種膏藥及敷藥較上方尤效（龔擇三） 
 
 
 

Page 18

 
 
   
 
