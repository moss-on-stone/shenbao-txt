# 1888 - 93 - 4905377

 

Page 1

 
 
[新印東華錄東華續錄出售] [  圖書集成局啓]  
　　東華錄一書初編于蔣氏後長沙王益吾祭酒從事史舘復取累朝掌故列聖宏謨編纂成書箸爲續錄由是自天命迄道光九朝治績燦然大備恭閱之下不特仰見祖宗宵旰勤勞孜孜圖治之至意卽列朝名臣章奏大將勳猷以及外藩恭順之情邊疆開拓之事亦皆編年記月一覽可知固宜家置一編朝夕披閱者也第原本巳多漫澠坊間翻刻又皆魯魚亥豕訛悮良多茲用新式鉛字排印精選上白紙張棧對裝潢俱極佳妙刻巳告竣每部分訂六十四本外用紅木夾板六副定碼洋十二元定于本日起出售賜顧者請至本埠及各外埠申昌壽畫室購取均可如欲躉購則請移玉至申報舘帳房面議可也此佈 
[新選大題文富告竣] [  點石齋代啓]  
　　近來所出石印大題文非將舊文亙相傳鈔卽將庸惡淺薄濫竿充數雖自稱幾萬篇而仍不能備題徒耗紙墨甚無謂也醉經室主人深知諸弊恥與人同廣延名宿專選時下罕見之窻稿擬作硃卷課藝凡巳見于刻本石印者槪屏勿錄名之曰大題文富得文萬五千篇每題一文並無其二亟付石印以供揣摩至于字畫清晣校對精良較他書格外認眞刻巳出書墨色紙張務臻美善裝訂二十本收回工料洋十之元諸君子有先覩爲快者向山西省城祁邑東昌府書業德記書坊蘇申掃葉山房江左書林文瑞樓醉六堂千頃堂著易堂文玉山房三蒼書局暢懷書屋讀未樓芸緗閣南北申昌以及各書坊發兌 
[勸續賑篇] [  遊梁舊客稿]  
　　近日連讀各賑所公啓略謂豫賑吃緊旣乏點金之術復憂無米之炊終夜以思旁呈無措等語爲之喜懼交集喜者喜豫災一告卽能籌欵以振懼者懼災大欵微難乎爲繼思維至再絶無他法以善其後惟有再行竭力勸助庶籌者施者不致墮其前功爰作勸續賑篇爲海内諸大善士陳之歡陽公曰爲善無不報而遲速有時善之極大報之極厚者莫若助賑一事而籌勸尤爲急務故一勸不已不得不再勸之數勸之一策不已不得不再策之數策之多一人捐卽多一人食多勸一人捐卽多活一人命多勸一次捐卽多活幾時命勸者固不厭其言之絮煩施者亦何靳乎囊之屢解語不求共新異法無取乎難行總期愈推愈廣捐數易集固多多而益善卽少少其奚嫌俾無數待賑饑民不致終塡溝壑此誠壽賑者殫精竭慮一片婆心質之天地而無私誓諸神明而無愧矣夫如是而猶謂爲勸者之不盡力籌者之未盡善施者之猶或吝者非情也然當此沈災未淡凡稍有力者正可及時種福樹德務滋我已栽之必當培之善始者尤須以善終旣已援手於前何忍恝置於後設或無欵以繼則前之遇救得生者因救之不終而仍不獲免則籌者勸者施者之心其能安乎然則續賑之勸其何能已而續賑之心當必有因此奮起者司馬温公有言士君子盡心利濟海内少他不得天亦少他不得善心旣發切莫中止旨哉斯言今之海内士官商富與災民性命實相維繫眞一刻少不得而其食報又豈可量哉或曰爲善無不報子能將獲報者逐一臚陳以堅爲善者之心否曰自古迄今安能盡舉姑述大凡以資激勸蘇杲鬵産振飢子孫得爲大儒之報祝染煮粥救荒其子得大魁天下之報海寗陳氏荒年施粟子孫爲相者不止一人迄今仕宦不絶桐城張氏變産救荒父子相繼入閣漢之伏湛饑年分俸位極人臣宋之富弼勸賑活人旋登上相陳堯佐出粟爲糜趙壹捐亷濟食封侯錫爵累世榮華張孟球糴米賑饑清俸不足益以衣飾五子並登科第瞿興嗣糶水還錢全琮販米給賑一則子孫榮顯一則位至封侯太原劉全順因賑捐資挽回天意益算發科徽商汪宇亭老而無嗣歳荒捐粟旋生四子七孫倪閃助賑大魁天下任南原出粟救貧後裔皆登鼎甲楊士炎愈好施而家愈富書冊具在可考而知他如吳門之潘常熟之翁錢唐之許其先世大率賑饑積德以起其家則尤昭昭在人耳目間也報之速有在於己身報之遲者在於後裔百不爽一劵可以操施之少者天亦按其數以報之施之多者天亦按其多施之數以報之施之屢者天亦按其屢施之數以報之其所報之數大抵潛滋暗長較所施之數有盈無絀彼蒼非能爲施者持籌一一區别也乃氣之相感而然也近之施賑獲報者無子而得子有疾而愈疾如此之類不可勝數發科益算振興鴻業者亦不乏人其尚未獲報者積厚流光天將大興其後也歟或又曰有力者之資財不僅贍養身家也以母權子積之愈多孰願舍利而勿取若以振災則失其目前之利矣食報固屬不爽其如緩不及待何曰凡有力者非欲其毁家紓難盡以予人乃稍損其餘以補不足耳起居食用之外粟陳貫朽所積纍纍不啻身外之物雖至畢生用不到此大可酌量挪移不過於簿籍所記之數略爲减少耳又何異太倉去其一粟大樹飄其一葉乎各於簿籍記數内略爲减去於主人絶無所害而億萬哀鴻嗷嗷中澤者藉此得以保全行善之法無踰於此或又曰屢次勸助何殊竭澤而漁富者得毋因此而致貧乎曰無傷也天下富而致貧者約有數端好色無度纒頭浪擲留連忘返金盡徒嗟摴蒱之戲盈千累萬沈溺不回傾蕩最速他若創造屋宇大興土木往往工未蕆而槖已匱因此而貧者有之與人肇訟受累無窮因此而貧者亦有之糜費無節倒手輙盡亦可致貧所託非人被其乾没亦可致貧天下致貧之事不一而足難以悉數救災卹鄰行道有福古訓昭然從未聞有因助振而致貧者也此則斷斷乎可毋庸過慮矣且不得已而思其次尚有省之一法在省一讌會之費可以全活數人省一演劇之費可以全活數人省一骨董之費可以全活數人省一衣飾之費可以全活數人省一冶遊之費可以全活數人以已之所省全活他人之命且可省者亦非止此數端各有所省各有全活行善之法更亞過於斯今之士官商富固與灾民性命相繫而尤於國家元氣攸關不特災民一刻少他不得卽國家亦一刻少他不得伏願亟體此意量力續賑可捐則捐可省則省救人救澈理固宜然則汴災其庶有豸不禁爲彼民默禱深之 
[本館接奉電音]  
　　昨接京友發來電音有本月二十七日諭旨四道敬謹譯登○二月二十七日奉上諭倪文蔚奏查舉賢吏請旨嘉勉開單呈覽一摺河南開封府知府孫雲錦陳州府知府吳重熹南陽府知府濮文暹署河内縣事祥符縣知縣袁鎭南睢州知州王枚署安陽縣事息縣知縣鄭言紹據倪文蔚臚列各該員葆守政績均有可觀着該撫飭令該員等益矢愼勤始終奮勉以副朝廷孜孜求才至意至請將孫雲錦開缺留於河南歸道員本班内補用之處着吏部議奏單併發欽此同日奉上諭都察院奏儒臣殉節援案請建專祠據呈其奏一摺詹事府右中允追贈内閣學士沈炳垣前於咸豐年間廣西學政任内在梧州府誓死守城殉難甚烈已於廣西省城建立專祠兹據侍郎徐 
 
 

Page 2

 
 
用儀等呈稱鄉閭慕義援案請在本籍捐資建祠等語沈炳垣着准於浙江海鹽縣建立專祠由地方官春秋致祭以彰忠藎該部知道欽此同日奉旨江南織造着莊山去欽此同日奉旨安徽廣德營都司着郝鵬飛補授欽此 
[獲盜譯聞]  
　　前有盜匪在粤東行刼典鋪並戕害華官一事已登前報兹閱香港西字報言此案盜匪已被澳門巡捕拿獲四十餘名有多名業行審訊交中國官辦理未知將來作何辦法尚有數犯則在監中猶未審訊云 
[東瀛火警]  
　　東瀛來信云西歴上月廿三廿四日日本紀州高野山失火此山大半寺院名目甚多人稱佛地現俱化爲灰塵廿三日火從院出燒燬寺院五十餘所延及民家七十餘户總計有二十萬坪地此南院向稱大德院其間宏壯美麗故將軍德川家世代牌位均供於此所藏寶物珍奇不知其數一旦被祝融氏捲去甚爲可惜廿四日火出蓮菜谷燒去寺院民居其數未詳 
[都門紀事]  
　　閩撫派委李委員管解閩省所鑄制錢五萬串以竹篾編簍内裝制錢二十千由通州用車分載抵京暫將竹簍堆置部署以備當堂拆簍騐收○宣武門内城隍街民人某甲之妾孀獨多年僅遺一子鳬單鵠寡苦可知已日前某夜被賊穴牆人室竊去衣服首飾次晨始知所失約值百數十緡某氏恐呈報到官多所不便惟有哭泣而已說者謂附近大廟塌倒不堪妙手空空兒時或隱身其内稔知氏家無人故行竊耳○二月初間總理衙門連接駐紥各國星使紛紛電催該署轉飭粤海關速將歴欠六成洋稅項下應提一成半出使經費共銀七十餘萬兩解交江海關轉解以資要需當經飭查該關歴年奏銷摺内曾將此欵按結提解江海關查收清楚毫無貽誤何以目下各星使紛紛電催令人難解因電詢該關卽將近三年每結應解出使經費苦干總共數目若干某欵於某年某月某日委某員解交江海關詳細查明開列清單迅急電復以憑核辦○二月初三日清晨前門外迤東打磨廠泰豐永油鹽店忽有一老者向之吵閙蓋因挑剔錢文故也經人排解兩不相讓適管理街道某侍御過此以道路阻塞不通令役詢之老者長跪車前訴稱該鋪攪亂圜法不遵諭旨叩求大人究辦云云侍御勃然大怒立將鋪主人批頰四十下復令差役扭交南城坊署收禁○御前大臣伯邸等於十八日散值後前往海内察看各處值班住宿公所房屋迨大駕移蹕西苑後各項值班人員是否能敷辦公棲止之處俾免臨時掣肘○廓爾喀貢使抵京内務府循例傳備筵宴會同理藩院等處人員於十七日在四譯舘内宴賞廓爾喀額爾德尼王所遣正副貢使總噶箕頭目人等奶酒菓品肉殽餑餑等筵該貢使等入宴謝恩倍極恭順理藩院等人員並將應行一切禮儀詳細指示俾令嫻熟天朝字小曲盡懷柔彼以力服人者相去何止霄壤哉○荆州將軍祥軍憲亨於光緒元年管理右翼稅務征不足數經户部擬以减成賠繳除先後措欵完繳部庫外尚有未完銀九百九十餘兩刻遵内務府交一免三認交南苑工程章程措足銀二百五十兩遣家人赴該府呈交又陜西督糧道錫儲憲光曾於光緒十一年張家口監督白内虧短稅銀九千九百九十八兩零亦遵此章措銀二千三百七十八兩有奇遣家人赴該府呈交内務府以所交數目是否相符無案可查乃於月初咨詢户部旋經該部覆稱均屬符合不日可定期兌收矣○雲南委員謝君光燾領解滇銅第七起二批共三十三萬餘斤于二月初間交工部寶泉局騐收所剩餘銅九千餘斤當經該局援照成案每百斤以銀十三兩發價收之計共價銀一千二百餘兩除照例由户部銀庫扣存應納崇文門稅銀六十兩外餘下一千一百四十餘兩經寶泉局咨行户部銀庫照數給發該庫隨於初六日發給該委員收領應扣崇文門稅銀經户部出咨知照矣○前報紀户科因各省常關近年徵不足額者無從得知皆因同治初年裁撤商人親塡稅簿無可稽查之故乃奏請復用此簿以規舊制云云奉旨交户部核議該部以此簿裁撤多年改用日徵册經各關按年報部所請復用一節未便遽行變章云○聞錢法堂大憲以近日市共行使當十大錢每與制錢歧視以致物價驟昂若不亟籌變通之法則所謂相輔而行者仍屬虛文擬將崇文門左右兩翼徵收課稅一律改收當十大錢不准吏胥影射私收銀兩如此變通則當十大錢旣有所歸民間咸知貴重不致有受虧被累之慮則當十大錢自能與制錢相輔而行商之農部各堂酌核會奏業已繕寫說帖分致各司農矣○鄭州河决奪溜南趨現在籌辦堵築大興工作在工勇丁夫役爲數動逾億萬制錢不敷周轉聞倪豹臣中丞擬在鄭州工次由官開設錢局數處派委員弁紳董携銀往附近地方易錢源源接濟卽准官錢局開出錢帖以資周轉未審確否 
[照錄西友論茶務]  
　　凡事每困於積習而悮於因循方今茶務是已竊觀中國去年茶葉出口較前已少三千萬磅而印度每年出口茶葉計增一千萬磅至千五百萬磅其新開之錫蘭島亦年復加多查去年印茶出口八千四百萬磅今年聞可增至九千五百萬磅至一萬萬磅錫蘭去年出口茶葉一千四百萬磅今年聞可增至二千四百萬磅合印與錫每年計增二千五百萬磅茶味甚濃已可抵中茶三千五百萬磅之數挹彼注兹印之增中之减也其故維何蓋印錫茶葉並不征稅中土則無論價值高下稅厘水脚一仍舊貫以彼律此成本之輕重迥不同也印錫所産味旣濃厚製以機器隨採隨製能令顔色不變香味不走中土之茶香味厚薄不等又復狃於故習專資人工遂使色易變而香味亦易走也是製法之優劣又懸殊也今我西人飲茶好尚印錫不喜中産中茶到埠每須拍賣若不抑價遂無顧問中土所産並非惡劣原可獨擅其利其奈囿於積習悮於因循若不早爲變計豈不大可惜哉欲思變計惟有免厘金减水脚效製茶之新法苟能如是消塲尚有不旺哉不特能復舊觀或可駕而上之誠於貴邦國計民生兩有裨益卽凡我業茶西人亦可同沾樂利爰效忠告願加垂察並恐再延數年印錫之茶人皆習用縱使中土雖有賤價好茶亦將無人問津斯言非妄操劵可待凡有茶務之責者當不以子言爲河漢○今將印度錫蘭做茶用機器之法開列每機器一打鐘可出茶九十磅每庄每天用機器十架三天可成二五箱五百件每架機器祇用四人照應機器每架成本到申約元二百兩如中國用機器做法味佳火足必駕印錫之上中國茶務可以挽回不至被印錫奪去○今將昨日拍賣中國茶價行情單錄呈台覽此項之茶買時甚佳其價亦廉統計各費吃虧不資今年中國茶商如驚弓之鳥必不能踊躍各茶船亦不敢早開各英友之業茶者皆不敢早買據云今後須先發電問價祗可略爲點綴當此之時若不思所以濟之豈不殆哉瑞香二五湘一百三十五件申價七兩五拍出六兩五蘭馨二五安一百六十件申價八兩二五拍出七兩寶珍二五安七十件申價十二兩二五拍出十兩寶芳二五寗三百件申價九兩拍出七兩五谷春二五寗六十八件申價十四兩拍出十兩零五此乃一千八百八十八年二月三號行情以後行情又跌二兩可怕可怕 
[武林紀事]  
　　浙江粮道世觀察以須押運北上進謁撫憲面禀一切要公旋於十九日辰刻由下馬頭乘舟到滬○杭州府陳太守本學問爲經濟治績在人耳目大憲察其賢能特調省會要缺俾克展其所長聞太守外治可觀内行尤美平日事太夫人極孝從無違忤之色形諸面貌晨昏定省不離左右每夜必俟太夫人睡然後歸寢數十年如一日現在調任首府政事繁劇逈非外郡清閒可比且二月祭祀甚多五鼓卽須出署太夫人再三諭以愛惜精神爲國家多盡幾分心力太守言年歳甫逾不惑正當壯盛之時况樂侍母側不覺疲倦也古言求忠臣必於孝子之門太守事母旣能盡孝居官必能盡忠宜爲上憲所器重也○錢塘縣程稻邨明府於二十日午刻經過油局橋地方見有一家在門前聚賭見鹵簿至並不收拾明府立飭差役鎖拿若輩東逃西竄僅得獲住一人又有一人衣服麗都極力奔逃連所穿之京式鞋一併失脫所戴縀帽亦如孟嘉登龍山故事旋以腰帶解散兩足爲帶所纒跌倒在地差役赶上獲住傳該處地保至將所獲二犯交令押送縣衙俟明府回署時再行訊究○鄭州決口待賑孔殷浙撫衞靜帥在省設賑捐局由現任司道總司其事城中仁人義士固已慷慨輸將各盡其力所能爲絶無歧視之意若杭 
 
 

Page 3

 
 
府之各外縣曁嘉湖寧紹等十府屬亦儘有聞風而起發其好善之良者然或則見聞未及或則道路太遥自宜赴各該處就近勸募庶幾樂善紳商得以伸其志願故賑捐局已遴委候補知府劉太守康萊同知黄司馬瀛知縣陶大令恩澤王大令作梅錢大令汝霖等共十餘員分赴各府縣屬會同各該地方官認眞勸募一俟積有成數陸續解赴災區惟賑欵急如星火飭該委員等迅速起程到後卽赶緊勸捐以多而且速爲妙惟不得任意硬派總須出自輸捐者心情所願現在各委員均已次第禀辭定有一宗鉅欵可活億萬災黎也 
[道憲照會]  
　　關道憲龔觀察爲小車加捐一事照會英法總領事兹特登報以供衆覽爲照會事本年二月十七日據上海縣裴令曁會審委員蔡倅王丞等會禀稱據小車夫季普瞿禀稱竊身等籍隷江北來滬多年均係推車度日從前租界並無捐項至同治年間英工部局每月始收捐錢二百文嗣後法公董局亦一律收捐現在每月每車英租界捐錢四百三十五文法租界捐錢四百文已屬異常困苦今忽聞英工部局自西歴四月初一日卽華歴二月二十日爲始每月每車加捐錢六百餘又法公董局亦復如此身等得信之餘心朋俱裂伏思身等情同乞丐形若馬牛辛苦終朝僅能餬口若再驟加巨欵命若倒懸環求迅賜援救等語卑識等伏查滬上爲通商總匯貨物上下大都雇用小車貧苦鄉民賴此營生者北市約二千人左右英法兩局每月每車各捐錢四百餘文窮民寔已爲難今一旦各議加六百餘文之多較之原捐驟增倍千若輩何以聊生且查租界各事雖由洋人經理而所定管轄租界章程並未奉有中國大憲允准明文且華民之事自有華官今加捐者均係華民理應先期與華官會商彼此允洽方可施行今工部局旣未先期商酌碍難聚其獨斷獨行故卑職大中匯滄於前口往商英工部局董吳德總謂衆洋商業已議定未便更改今聞此項加捐確於二十日開辦設或未經議妥該車夫等無力加捐工部局又不准生理一經控案卑職等未便違心科斷抑勒窮黎且恐一旦餬口無資難保不釀成意外之事在卑職等有牧民之責深願中外相安保全大局籌維再四惟有禀懇俯念小民生計攸關迅賜照剣首領英總領事並法總領事飭局將此項加捐之欵速行停止卽日照覆以便出示曉諭免滋事端小民幸甚地方幸甚等情到道查租界内小車夫等皆係極貧苦安本分之民其車裝運貨物較之雇夫扛抬所省雇價甚多與各洋行大有裨益每車月捐繳工部局錢四百餘文該車夫等自食其力措繳此欵已屬不易若再每車月加錢六百餘文爲數過重該車未無力照交係屬實情應示體恤且事關加捐英法兩局尢應先期商妥必須各車夫允行方可舉辦今遽定二月二十日加捐爲期過迫旣係衆情未治深恐激成事端據禀前情除照會貴總領事外合亟照會爲此照會貴總領事請煩查照轉飭工部公董局卽將前項加捐之欵免其照加以恤窮黎而有厚道切勿遽於二十日加收致生事端是爲至要仍希示復以便轉飭曉示俾安衆心望速施行須至照會者 
[太守返郡]  
　　松江府恩詩農太守來滬迎迓新任藩憲黄方伯旋於前晚乘官舫返茸松海防同知劉司高上海縣裴邑尊及印委各員均往恭送行旌 
[烟館集議]  
　　英租界中烟館因生意清閒仿照吕宋票法分送彩票此已列報現在效尤者日衆甚至所有彩票書明得彩送綢縐等件者其間未送票者不免相形見絀倘一律分送彩票將來生意依然難做於是開烟館者於前日下午相約至東棋盤街載春園茶館集議大旨不許送票然已送之家不能中止遂議已送者止此一次以後不准續行未送者不再效尤庶可照常安業又議英租界之烟燈揖較法租界法多而法界仍准野雞妓女開燈吸烟英界則新頒禁令未免過形軒輊議定公同繕禀投英工部局求减月捐未審作何了結也 
[法員拜客]  
　　新任法總領事華格臬於昨日上午十點鐘時偕祁繙譯官各乘大轎進城拜客有華捕十二名爲之前導先至道轅龔仰蘧觀察以禮相接各叙寒暄復至各衙署拜客始回公館 
[吞烟畢命]  
　　小東門捕房於前晚送吞洋烟之某甲到仁濟醫院請治無如爲時已久施救不及延至夜間二點半鐘斃命當經知照法捕房備捕頭飭法包探江德林前往看視惟午後尚未報縣不知以後如何 
[上海縣署瑣案]  
　　昨報列金匱人王阿方扭控髮妻陸氏背夫私逃云云前晚裴邑尊升堂訊究王姓父子伸訴前情陸張氏稱小婦人挈同婿女來滬實不知女私逃陸氏稱小婦人因丈夫不能贍養曾在無錫劉公館傭工來滬後復至劉公館略住數天今日回來並無别故邑尊問爾旣欲他往因何不告丈夫明係私逃究隨何人而去陸氏供詞含糊惟稱事與母親無涉邑尊怒喝令鞭背一百四十下候遞回原籍訊辦張氏本應懲責姑念伊女供無串逃情事從寛免究○曹金榮扭高壽發并婦人趙二寶投縣裴邑尊升堂訊究曹稱小的出洋七十元在高小妹子妓館内娶趙氏爲妻該氏入門後見其内身瘡瘠是以仍舊寄於小妹子處今悉該氏與高姘識叩求追還身價高稱小的在花烟館内娶該氏爲室出洋三十元並非姘識趙氏稱小婦人籍隷長洲丈夫不能養活故於去歳來滬邑尊問爾家中旣有丈夫因何又嫁别人且旣己嫁曹復嫁與高敗名喪節實與禽獸無殊現在願隨何人該氏稱恐曹不要小婦人如彼尚要則小婦人願隨曹去邑尊問然則丈夫已棄爾乎該氏語塞邑尊將曹高再三開導謂爾等均係良民謀食艱難何至娶此禍水曹求追身價高稱遵諭邑尊飭將趙遞回原籍着曹自赴長洲縣求追身價○丨李氏前因犯案管押官媒處乘間脫逃前日由原差將該氏尋獲拘解到案帮審委員陳伯葵明府庭訊之下喝令掌頰五十下仍發官媒看管○慶豐莊主周柏林控錩記綢莊徐紀華等圖吞欠欵一案迭詳前報前晚復經裴邑尊研訊着徐速將帳目清理違干嚴比○前日裴邑尊傳諭各差將各案枷犯帶候發落蓋亦上古省刑之意也 
[英界公堂瑣案]  
　　水巡捕頭麥根稱凡輸船進口將停泊時波浪動蕩不許駁船杉板船上前兜攬生理免致不測昨見招商局江孚輪船停泊時有江永茂之駁船違章駛去因卽拘拿送案蔡太守判罰江永茂洋一元以示薄懲如再違犯卽當扣留照會不准在浦中行駛○家丁胡升稱小主人年祇十三歳在門口玩耍被乘馬之郭錫昌撞倒踏傷現在醫治尚不知傷勢如何將郭送案郭錫昌供爲廚可不善乘馬適有友人之馬偶然試騎以致誤撞蔡太守飭郭錫昌交保如受傷人醫治無碍再行着保交案判斷○陳錦記稱在石路衣莊爲夥有人來買細縐衣服論價不成乘間竊去夾衫等四件藏在袖内幸卽知覺獲住人贓交捕送案蔡太守判將該竊吳載生押候遞回湖北原籍贓文陳領○船廠西人稱前獲竊犯沈阿全已經送案今由捕房查明尚有銅鉛賣與何惠林已吊原贓連收贓人送案蔡太守判沈阿全何惠林各押一月贓父西人領去○陳榮泰稱開小烟館有謝見才同吳位林來開燈謝取洋烟筒先去吳作假寐狀又大呼失去烟筒明知伊等串竊遂將吳交捕續獲謝吊贓一併送案蔡太守判謝見才吳位林各押七天贓交陳領○二百六十一號華捕稱昨見王松順擺設二十一門小賭攤因卽拘拿并起賭具一併送案蔡太守判王松順枷號十四天發犯事地方示衆賭具存毁○一百七十六號華捕稱見王阿福等在路旁小賭及我往拘餘人四散惟獲王阿福及賭具一併送案蔡太守判王阿福枷號十四天以儆賭具存毁○姚紹其誤傷陸徐仁由捕拘姚送案押候陸徐仁到案再訊己列前報昨據陸投案聲稱與姚同在襪店習業因玩耍起見兩相口角被伊擲磚傷頭現已痊愈姚供誤傷伊頭原是不合其師亦上堂稱姚陸均是我學徒乞恩釋陸自行料理蔡太守俯准所請飭將姚紹其交師帶去 
[法捕房瑣事]  
　　某甲偕夥某乙於前日在法馬路行走聞甲在蕪湖開設洋廣貨店曾欠上海法馬路楊祥記萬利等店往來銀共四千 
 
 

Page 4

 
 
餘兩遇之於途因將兩人扭入法捕房暫押候訊○小東門外日增盛烟舘於前晚扭送三人到法捕房據稱有五人來開燈二盞乘間竊去烟鎗一枝兩人先逸爲此送捕捕頭詰之扭案人據供杰屬兩起人素不識面彼等偷鎗與我何尢捕頭着管押解案○有某粥店與春記米店年來結欠洋二十元屢索不還前晚米店主偵知粥店於夜半私搬意圖逃逸遂拀住粥店婦送入捕房候爲解案○法界興聖街京江棧於前晚在空屋聞有浙瀝聲查看之下見有一人旋卽拘住見伊所穿衣服三四件均竊棧中者當將人贓一併送捕 
[上海陳家木橋電報總局豫皖賑所接嚴佑之先生二月初九日來信]  
　　杏蓀竹坪少欽蕃甫詠南心如蓮珊綏之善長大人閣下前奉初九二十九日電示頃奉綏翁十八日賜函敬悉種種耕諗籌祉佳勝慰如所頌淮甯户口業已查竣沈邱項城俟錢辦齊同時並放此次來豫因換錢不知得罪多少紳富時事如此令人流涕涕亟欲南旋先慈安葬改期三四月間乞電催振兄速來陳州接手將來回南時遵命取道皖省由正陽洪湖一帶察看情形可也經佩翁至今未來孫劉二公當速往皖省振翁到後放牟尉扶春賑弟看大局豫皖之賑不得遽止尚乞鼎力廣籌爲外省救已成之災弭本省未來之患是則鄙人所仰望於諸善長者也專此佈達敬請台安愚弟嚴作霖頓首 
[上海四馬路高易籌賑公所雜記]  
　　頃奉到廣東愛育善堂賜函并匯單一紙内計第十八批賑捐銀二千一百六十兩正拜領之餘喜出望外回憶經佩卿先生起程赴汴之日辱承枉顧叙談良久佩翁深以籌欵艱難爲慮而景仰諸君子爲善之勇集欵之多不禁期望甚切此番惠濟想佩翁聞之亦當色喜○日昇昌號之田瑞翁好善眞摯和藹可親凡遇匯兌賑欵必親自送來日昨承交到廣西潯州府王大公祖經募桂冊六扣共計規平銀九十二兩三錢一分另交到爲善最樂册一扣計六户規平銀二百兩英洋十五元内二百兩乃安嚴氏爲求嗣而助者竊維作善之報捷於桴鼓小雅之詩曰維熊維羆男子之祥可爲預祝○江西正心堂善士經募十七户共市平銀二百兩伸規元二百十四兩由新泰厚號匯到前署河南臬憲開歸陳許道鞠廉訪寄來商城縣劉仁山大令募山東賑册一扣計汴平銀七十一兩申規元七十五兩二錢八分五厘由元豐玖號匯到上年山東告災曾經敝所備册禀請廉訪分送勸募屢惠巨資均經先後解去今廉訪擬移緩就急囑將此欵移賑鄭州云兩廣協賑同人詠南陳德薰等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　統領内河水師李榮陞禀辭回樵舍主簿劉樹奎就近起服前帶親兵中營記名提督趙趙榮亮由湖口來候補縣雷樹人代南昌縣下鄉相騐統領江軍水師記名提督譚文秀由金陵回省贑南道文惠禀辭卓異晉京引見袁州同知鄭榜詔候補縣李世申俱委辦民欠徵信册局務正任萬載縣徐鳴皋應行飭回本任瑞昌縣肇城司蔡集祥據報丁憂以試用縣丞胡堉藩署理撫州府陳振瀛請咨引見所有該府印務以候補府趙之彰酌委署理又廬陵縣李曾珂禀請回省京醫以候補縣蕭雲經酌委署理候補副將蔡經勝施從善俱禀銷查街道鹽局馬先松禀辭出水巡查緝私候補府許善長委辦軍火局事務 
[上海北市絲業會舘籌賑公所施少欽經收山東順直河南皖北賑捐丁亥十一月廿三日第一千五百九十次清單]  
　　陳思高求唆嗽速愈二十元嘉興四樂居二元蘇州隱民求病速愈五元常熟昌順祥二元南匯王浩生一元清江補過生三元浙紹羅店金杏山求病速愈廿元何輝梁蘇梁知滿三人各二角京厲朱潤甫莊幼穉二善士同捐無名氏續捐由蔚長厚號來京平文一百兩申銀一百另另四錢四杭州錢江子藹吉餘生同室吳興氏爲求子買妾資移助洋一百廿元漢記八元銅洋一元無錫源聚公義記三元邵伯愼心堂五元張英伯續助廿五元常熱三齒童子王光煦一元金源豐由梅里源興布莊來二元常熟陶怡生堂爲先岳陰壽節省祝筵以資冥福二元隱名五角震德順元恆康三莊共銅洋一元○徐石翁十賢居士鄒省記各洋二元吳復初兩元五角沈翼堂一元五角劉敬記劉豐記共一元○江西建昌縣署馬威伯募文研齋洋四元無名愛六軒各錢五百梓源山房成心士同善堂三人各三百至德堂半部堂珠樹堂燕貽堂敬善堂五人各二○共十一户合洋四元九三八平銀一兩六錢九分○和興昌募李頴生錢五百鄭仰林鄭潤生鄭僕生鄭星如鄭文燥蕭金榮蕭氏子朝記漱記九人各二百鄭瑞姑一伯共十一户共洋二元二角○庚記來漂陽史容成洋五十元徐培基爲抱病求愈十元周魯溪五元○杯永軒募銓記洋七角義和六角朱學書五角譜琴民牧由軒胡世榮謝耐記四户各三角錢愛寶楊文記張培福孫以記四人各二角胡福榮六孝均各一角共十三户合洋四元○蘇州怡和茶號募延陵藥餘錢八百三十吳如川馮記懷德堂三人各三百寶善五伯李祖彪余金科馮杜林方金海吳孝文吳九富善不書名南陽八人各一百怡和銅洋二元又洋二角茶行司年公匣同業銅本洋二元共十六户合洋三元二角銅洋四元○蘭溪衆願氏募程嘉樂愼獨氏各洋五角胡敏齋二角三省身龔生生周四妹程松甫程賡揚程政冶勉爲氏七户各一角効尤氏曹各五分共十二户共洋二元○松江婁署同人藍沛之洋一元趙耀庭錢二伯力不足一百十張幼之無名顧松泉張步青是靜軒朱姓六户各一百范記朱小各五十共十一合洋二元○正大湘記寄來蕪湖傳仁圖募著洪濤傅仁圖徐竹廷綿慶堂王鼎榮繼桂堂韓虞水七人各洋一元汪久峰謝源汪鶴年三人各錢五伯無名童濟川各三百共十二人洋九元○安孚庄來王述之錢一千二伯吕兆炳王樹堂吕墨卿三人省一千宋宏福汪士海戴合保戴簡齋汪應佳董耀庭吳魯齋吳諫臣八人各六伯王耀庭王浩然各五百江渭卿許同升汪瑞祥汪豐庭四人各二百汪文樓汪泰捐各一百共二十户合洋十元○春生鑑號來蕭瑞庭石鐘山樵芹園主人蘭陵培記裕記張記明記舉記葛記先記奉記巫記光記黄樹昌李宣成柯記順記洪記二記餘記無名二人發記二人劉記二人興記三人共三十户各洋一元○無錫時長寄來蓉胡主人洋十元又見此而動心守明一元代筆朱中金原中陶衆高鄰地保書名不令押四户各洋一元五角八分三厘桐陰書屋二人各錢五百朱杏苑二人各二伯租户散中吳又陶各七角九分二厘房主散中唐龔陳三人各五角二分八朱杏苑又五十共十五户合洋二十二元○山頭林三和寄來求安氏洋十元陳天裕虛對開一元 
[上海北市絲業會舘籌賑公所施少欽經收山東順直皖北賑捐丁亥七一月廿四日第一千五百九十一次清單]  
　　郁經氏求産後病愈二百元章志宜求母病全十元潤號善士一元朱家角九思堂第三子爲父病禱送竃書資移助二元劉亦正一元常熟周同福義王義昆義鼎義農義暹義昂爲父七十陰壽節省懺資十元海昌咸亨典衆友八元閔行張仲賓募隱名氏求足疾速愈由航船來二元綺園來丁長春知悔釋嫌罰助一員鎭江德○成昌募隱名氏五元楊州硯田老農預藉年節束修四元楊州鄭可清八老人各五角楊州肖琴居士八老人各五角袁江心到神知人一元同里魯吉甫爲兒天花許愿平安四元厚德堂一元松江沈癸仲起氏十五元顧善姓三元唐善姓二元杭州東昌壽者西冷旅人各一員周仁渭三元瀏河黄天佑募黄朱氏求保六甲清泰一元祝壽萱二十元西塘洪鎭一元袁江李佐飛續助求腿疾早愈二元嘉定辛光耀爲妻子求病速愈三元湖南星沙無名氏因求得孫有騐湘平足紋七十兩由寶山高橋分司廳署合來規元七十三兩五錢五分三厘○大成祥寄來朱唐成潘希祖募蕪湖塔捐第六兩惜分隆齋十元朱敬業堂五元蓉湖顧四元永安子李硯田氏三户各三元　餘堂朱四元春軍寸堂之室强善氏墊解各二元留步齋聚茂號洪聚堂朱光裕堂謙善堂胡松年六户各一員章佐記鶴齡堂仰山氏朱仁厚堂若舟氏瀛槎氏種蕉居士探杏客八户各五角自省齋秦萬松各一元恊記四角聚源祥曾懋記留餘步齋求艾子魯勉齋洪錫齡蘭朱質未八户各二角共三十四户合洋五十元○餘姚非非子募不忍坐視人守愚堂余孫上珍三户各錢二百文助經堂沈七一沈國寶金坤記不書名五户各一百文共八户合洋一員錢八十文補罪過馬桂堂各三百文有心無力一百八十文陳竹庭周孝滄無名氏氏俞慶福王祖慶五户各一百文共八户合洋一元○和記號募徐芝生馬文哉無名氏三户各洋二角馮月樵盂錦禁魏永春張寶山四户各一角共七户合洋一元○蘇州趙公舘胡郁艾募趙居氏求病速愈竹十趙如居心田潘槎孫惲善卿趙曾三五户酒席移助合洋四員匯昌典二元趙陳氏尤氏阮氏三户各一元胡居氏黄徐氏陳性眞胡聘之四户各五角共十户合洋二十一元○鎭海恭署華星槎五元又募懷安堂三員五角徐鈺四二元回汝臻王永嘉各一元方連隆張其嵩邵安金三户各五角共八户合洋十四元○泰亨源來萬霞如二元無名氏十八户合洋二十一元錢一百七十文○蕪湖福記募倪松樵朱生齋寶茂梅九户各一角吳安各二角喜三角共十二户合洋一元一角虛對開一元○恊源莊來廟灣官收仝人洋八元毁子亭李醉樵各一圓色占春張幼恆賈之山三户各錢五百文卞長卿無名氏各三百共八户合洋十二元○蘇州裕源募耀堂三户各錢二百文薛竹卿陳儀卿吳鋤卿曹月方四　各一伯文共七户合洋一元○鎭江立生祥洋一元錢一百五十文又募尹公記一元天生祥無名氏恆昌永王萬盛李德泉五户各錢三百文劉金堂復泰豐無名氏胡泰豐潘思祥楊豐茂李慶元王漱芳八户各二百洪芝亭王春霖潘錦堂三户各五百林步舟四百文共十九户合洋七元又王鶴雲洋一元又募高寛亮徐鳴衡庄成元許允升張義源五户各一元共六户合洋六元○潘愼記二十圓朱詒生一圓熙手募劉熙記一圓恆昌各記錢一千五百十二文舜記六百六十八文王魚容五百二十文無名氏文記二百吳君錫代友洋一元共九户合洋二十六圓楊州謙益恆莊募嚴露卿陳子調康新甫高直甫蔣雲山李渭川六户錢三百無名氏五百高錫之胡學文趙南叔愼夫四户二百羅耀南一百共十二户各合洋三圓源記號朱安山交來湏江新安警悟子募知隆朱萬順同豐恊汪竹林氏周氏江邑汪燧周氏恕王林氏吳靜德汪劉氏志潔姜宗嶽麗生毛蓮航王用和繼緒汪丁鴻王氏林氏毛周汪汪周徐向記吳錦源二十七户各洋一員補過三元姜怡園四圓汪毅齋宗榮祝榮峰周景省肉周毛省肉章天祥堂省酒張保初隱名靜心軒省肉毛省肉羅源昌棧源發號汪羅林隱名改過十七户各五角徐雅川樂堂毛粹毛粹然吳懷仁朱王氏柴友堂王余徐松筠耀南汪坎離楊疇西省程言之言占梅毛同源無名胡彩林汪玉慶程炳記許延照程玉泉汪懋榮二十一户各二角周禮香省用羅義昌程藜記三户各四角無名氏六角汪天和程開記羅衞記三户各三角周徐記羅星耀汪開善三户各一百隱名氏洋一元錢四百二十文汪美氏朱雪記各六百隱名氏七百二十文又三百二十文又七百又五百九十又六百五十文何笙甫張炳忠姜汪氏無名氏王書紳徐壽房鄭楊勃七户各五百汪賴　何步登江毛氏費氏毛昌基葉植芝震泰行徐忝吉余丁榮九户各四百羅冠千二百八十徐聚源萬順生周洪福姜王氏無名氏毛子雅朱同升周源興八户各三百無名字汪姜氏無名氏鮑漢鏞汪位九何朱氏無名氏陳達孝周吉星何王氏王鄭氏吕本源曹德輝毛運有慶邦胡信坤程錦波曹萬盛汪綬章羅積君朱祝氏徐王氏鄭陸氏無名氏遠卿氏袁福壽鄭子靈行健堂吳成之輝鶴堂祝智仁項紹興江立中柴萬興湯斌記汪振記吳同泰進始堂畢舜臣胡昭明葉國渤毛和豐長興王錫學周謀發毛攀科無名氏毛學塜王壽椿余子奎毛　順曜記鄭楊鰲祝朝陽周源隆何杏莊五十户各二百徐程氏曾葉氏王志雨姜汪氏程正明葉詹氏何柴氏徐氏鄭王氏何王氏王周氏鄭劉氏羅會奎汪堯章黄裳記何肇周徐葉氏徐邵氏鄭王氏柴徐氏胡翼安王持君施福元鮑智元周喜全炳生程包氏柴王氏毛祝比徐氏金王氏毛汪氏禹功氏畢仕定壽五聚寶葉正武進卿瑞公蘭林昌無名氏汪尚錦程嘉炳周　岐毛必昌無名氏張　進無名氏王繕金柴聚富陸乾剛毛祖流金慶疆慶衍余連增汪善賓徐承顯毛周氏余延經連金鄭恢發姜宗有葉詹氏鄭瑞南朱東延周達藝莊葉金發王廷良王兆泰鄭萬貴吳新福無名氏七十二户各一百共二百四十八户合洋一百元○金陵劉寄來清湘一葉舟主募曾四德堂葛江村林稚眉蕭爵寅謝枝先李更初劉養源堂七户各洋十元王子欽六元李靜山曾六記胡敬先三户各四元阮雨生朱樹德堂各三元朱新德堂二元陳宗程曾李記江米坡劉滿階四户各一元共十八户合洋一百元○東台縣署募錢繼礽無名氏姚家福無名氏蔣楚芳無名氏泰和無名氏八户各錢一百范彝臣楊性培子久袁翰周趙壽卿五户各五百共十三户合洋一元 
[上海陳家木橋電報總局豫皖振所二月中旬十六至二十日收解清單]  
　　川冊蘆州電十二批規元八十二兩久錢捐户細數另登報章○閩冊福州電局周六批兩户廿一元四角半○直冊北洋電局三批京平銀三十六兩○揚冊寶慶通源莊來二批經香室揚平寶紋四百兩合規　四百廿七兩二錢九分六厘○蘇冊常熟萬豐泰號來勉力子募廿七户十二元銅洋四元○救冊蘇城太湖救生局廿三批洋五元○凝冊凝善堂四十六批公益興募五户二元四百夏谷記募十四户五元六百廿五李仁德八户六元潘幼翁三户洋兩元五角王益堂募廿二户廿二元六角許立廷募廿三户八元倪興仁四户二元二百湯黎仙十一户十千趙雲波募三十五户十九元六百王雨甘潤之募十二户五元二千三百愼和莊二户三元馬遠香八户三元六百十五文徐芝田十一户一元一千九百王敬之八户五元一千八百九十以上實收一百三元四角○杭冊杭城隱名求嗣人五次十元○申冊唐趙氏二角三百六祝慶堂葉六元葛蕃翁來時嘯麓五元○命冊怡盛莊來二千六百○救灾圖單冊臨浦鎭穗春米行募三户廿二元○保冊上谷氏一元又徐州王春榮募曹文一兩四分○本旬二月十一起二十日共收規元二萬一千四百七十六兩七錢七分四厘現文八十三兩四分申合規元八十七兩二錢八分半英洋八百四元三角半爛本洋十一元爐胚四元虛對開一個銅洋十五元合元五百九十四兩六錢四分三厘錢五千九百十七合元四兩一錢九分七厘以上八項共合元二萬二千一百六十二兩八錢九分九厘連前共收規元三十二萬四千一百六十九兩二錢五分四厘本旬解出第十一批庫平銀二萬兩合規元二萬一千九百八十兩連前共解出規元三十二萬一千五百四十七兩七兩五分實存規銀二千六百廿一兩五錢四厘又隨十一批解出藥丸等箱計純陽正氣丸三千五百服甘露升時茶五千六百服藿香正氣丸二百服紅靈丹一千二百瓶太乙丹乙千粒痧藥四千一百瓶合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十四年二月廿一日京報全錄]  
　　宫門抄○諭旨二道錄前○缺單○尚書錫奏遵旨嚴議緣由摺○直督李奏校閱營伍並起程赴津日期片○又奏請給奬建坊片○陜督譚奏此弁在營出力留陜序補摺○又奏甄别各員片○詹事陳奏恭謝天恩摺○廣西撫李奏丁憂知州短欠銀米嚴叅究追摺○二月二十一日工部鴻臚寺八旗兩翼值日吏部引見二十六名户部十四名刑部七名工部十一名翰林院九名都察院二名圓明園二名提督衙門十六名正藍漢四名兩翼十九名○豐公德慶各假滿請安○記名副都統順喜謝恩○徐會灃謝授侍講學士恩○道府葉蔭昉等謝恩○王祖光吳樹梅各預備召見○謨貝子錫珍各請假五日○綿宜秀吉各續假五日○紹祺續假一個月○工部奏派承修東西陵工程派出麟書徐用儀嵩申薛允升○召見軍機葉蔭昉錫光吳樹梅王冢光○皇皇明日用膳辦事召見後至北海永安寺拈香○現換珍珠毛褂○光緒十四年二月分缺單小京官國子監典籍胡以霖丁知縣山西靜樂王勳立革山東霑化楊熙丁貴州綏陽魏學恒革浙江永康趙德漳革廣西雒容吕汝棠修墓廣東海豐侯原洲近山東德平胡啓煐開缺雲南彌勒黄楙材終養縣丞江西永豐蕭繼顯丁典史河南遂平車鴻勳廻避山西繁峙孫德源捐升○○吏部尚書臣錫珍等謹奏爲遵旨嚴議具奏事内閣抄出山海關副都統宗室謙德奏稱上年十二月有翰林院侍讀學士錫鈞遣人告稱該學士奉旨前往科爾沁致祭傳爲應付差使等語奴才聞信當卽告以此項祭差向來均出喜峯口由驛站衙門支應夫馬按蒙古台站前往何以此次由内地行走有無奉准部文並出關路引往復相詢始將隨帶勘合交騐並未塡註應出何口字樣正在派員商酌間據報該學士帶領隨員等出關當卽飭司詳察歴屆成案據覆遵察舊案惟有出使朝鮮一項係由驛路前往其餘蒙古祭差均由喜峯口台站行走並無出山海關案據向來遇有出使欽差過境均憑首站通州發給傳牌以便照章應付此次翰林院侍讀學士錫鈞到關並未奉有傳牌僅有上站撫寗縣差送並自帶勘合交縣詳查舊章内地實無支應過此項祭差各等因光緒十四年正月二十三日奉上諭謙德奏奉差官員改道出關請旨飭查一摺翰林院侍讀學士錫鈞奉旨前往科爾沁致祭自應照例由喜峯口台站行走乃輙敢取道山海關擅改舊章殊屬任性錫鈞着交部加嚴加議處欽此遵到部查律載凡不應得爲而爲之事理重者杖八十係私罪降三級調用又官員有奉旨交部嚴加議處者查照本例酌量加等其由降調加等者自一級至五級酌量遞加各等語此案翰林院侍讀學士錫鈞奉旨前往科爾沁致祭自應照例由喜峯口台站行走乃輒敢取道山海關擅改舊章殊屬任性欽奉諭旨交部嚴加議處應請將翰林院侍讀學士錫鈞照不應重私罪律降三級調用例上嚴議加等議以降四級調用係私罪毋庸查級紀議抵所有臣等遵旨嚴議緣由理合恭摺具奏伏乞聖鑒訓示遵行謹奏奉旨已錄○○李鴻章片再臣於正月二十五六七等日調集省標各營官弁兵丁並保定練軍馬步隊三營分駐保定親軍馬隊二營挨次認眞校閱技藝較優者分别奬賞升拔生疏者摘頂責懲勒令練習查標兵所演各陣步伐進止均尚合式抬槍鳥槍聲勢聨絡弓箭中靶七成以上刀矛雜技亦屬可觀淮練軍馬步隊軍容尤壯洋槍陣式整齊靈便中靶甚多仍飭各將弁勤加操防不准稍形懈弛此外各標營及淮練各軍除分札直奉兩省沿海各口礮臺外現或派辦黄河永定河挑濬工程或巡緝東西大道彈壓地面未能紛紛調集容隨時察看陸續校閱北河現已開凍輪船絡繹進口洋務交涉較繁臣擬二月初五日起程由水路赴津駐札料理一切理合附片具陳伏乞聖鑒謹奉奉硃批知道了欽此○○李鴻章片再據籌賑局司道詳稱江蘇吳江縣已故職員毛泰江生前捐助直賑銀一千兩並於皖豫山東廣西等省災賑倡勸捐集銀三千兩分撥解濟洵屬見義勇爲樂善不倦與建坊之例相符具詳前來相應請旨俯准毛泰江家屬在於原籍自行建坊給與樂善好施字樣以示旌奬理合附片具陳伏乞聖鑒訓示謹奏奉硃批着照所請禮部知道欽此○○頭品頂戴陜甘總督臣譚鍾麟跪奏爲武弁在營出力材堪任使分别改留陜甘按班序補恭摺仰祈聖鑒事竊臣據甘肅提督周達武河州鎭總兵沈玉遂督標中軍副將鄧全忠等咨呈記名提督阿克丹巴圖魯唐鳳輝花翎提督銜記名簡放總兵湖南遇缺儘先推補副將李春元花翎雲南儘先補用遊擊嚴朝興儘先補用遊擊蔣建南花翎遊擊銜儘先補用都司嚴少春等五員均隨征陜甘有年熟悉邊防營伍若以原官原銜留於陜甘按班序補實於營伍有裨先後呈請奏留前來臣覆核無異相應籲懇天恩俯准將唐鳳輝李春元嚴朝興蔣建南嚴少春留於陜甘分别補用除該員等履歴清册送部外謹繕摺具陳伏乞皇太后皇上聖鑒訓示謹奏奉硃批着照所請兵部知道欽此○○譚鍾麟片再前奉部咨道府同通州縣無論何項勞績保奏歸入候補班人員以到省之日起子限一年詳加察看具切實考語分别煩簡補用等因歴經遵辦在案查兹補用直隷州知州廖振喬補用知州程敏達均已試看一年期滿由藩臬兩司出具考語詳請甄别具奉前來臣查廖振喬年力精壯心地明白程敏達老練勤愼諸事留心堪以本班留省照例補用除將履歴咨送吏部查照外理合附片陳明伏乞聖鑒謹奏奉硃批吏部知道欽此○○新授詹事府詹事福建學政臣陳學棻跪奏爲恭謝天恩仰祈聖鑒事竊臣於十二月二十一日在漳州府接到吏部來文光緒十三年十月二十三日奉旨陳學棻補授詹事府詹事欽此伏念臣知識庸愚見聞淺陋前歳仰蒙簡命因典試而視學復留去春再被恩言由詞館而宫詹是貳感寵榮之稠疉未圖報於涓埃兹荷綸音薦升端尹自天聞命伏地滋慚濫受春僚職業莫襄乎黼黻勤宣風教光華益煐於輶軒臣惟有愈勉公明倍加敬愼庶竭駑鈍馳驅之力兾答鴻慈高厚之施再臣九月下旬由省起程辦理興化府科試以次遞及永春泉州關防一切照舊嚴密應試童生亦能守法自愛皆得取進如額現在漳州府試事尚未全竣約計十二月初旬始可告畢惟福州府一帶自八月以後未見大雨興化永春麥苗未能播種泉州漳州水利較裕種植之區亦須人力灌漑雖據各州縣報稱間一見雨究未渥澤均霑農民望雨甚切各地方官現皆爲之禱祈好在本年晚稻收成尚豐人心近甚安謐堪以仰慰宸厪所有微臣感激下忱並考試興化永春泉州兩府一州情形謹繕摺具陳叩謝天恩伏乞皇太后皇上聖鑒謹奏奉硃批知道了欽此○○暫護廣西巡撫二品銜開缺布政使臣李秉衡跪奏爲丁憂知州短欠銀米甚鉅嚴叅究追以儆効尤恭摺仰祈聖鑒事竊照州縣倉庫銀米皆關國帑絲毫不容拖欠迭奉部文飭催清釐各屬交代嚴提解欵若不將舊欠之較鉅者嚴行叅辦何以示懲儆而杜新虧兹查前任全州丁憂知州姚清臣全州任内虧短光緒十年十一等年分正雜各欵銀六十六百五十一兩八錢六分七釐一毫二絲本色米二千八百一十七石五斗九升一合一勺八抄八撮又該員前署賀縣任内虧短光緒六七八九十等年分正雜各欵銀二千九十二兩五錢六分七釐五毫一絲六忽又前署臨桂縣任内虧短光緒七八九等年分正雜各欵銀一千五百二十一兩三錢二分八釐四毫五絲六忽二微統共徵存未解銀一萬二百六十五兩七錢六分三釐九絲二忽二微又本色米二千八百一十七石五斗九升一合一勺八抄八撮核計短欠倉庫兩欵爲數甚鉅迭經由司勒限嚴催迄未完解分毫亟應從嚴叅辦以儆効尤據兼署藩司張聨桂轉據該管道府揭報前來相應請旨將前任全州丁憂知州姚清臣卽行革職拿問監追提同經手丁書人等嚴加審訊究明是侵是挪分别按律擬辦謹會同兩廣總督臣張之洞恭摺具奏伏乞皇太后皇上聖謹訓示謹奏奉硃批另有旨欽此 
 
