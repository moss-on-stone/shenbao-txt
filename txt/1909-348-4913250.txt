# 1909 - 348 - 4913250

 

Page 1

 
 
   
 
 

Page 2

 
 
上諭 
　　監國攝政王鈐章十一月初九日内閣奉 
　　上諭湖南提學使着吳慶坻補授江寗提學使著陳伯陶補授廣西提學使着李翰芬補授河南提學使着孔祥霖補授福建提學使姚文倬着留任欽此 
　　上諭前據御史胡思敬奏叅大員罔利營私一摺當卽諭令張人駿確查具奏兹據查明已革直隸總督端方前在兩江總督任内被叅各欵尚無罔利行私實迹惟束身不檢用人太濫難辭疏忽之咎現在業已革職即著勿庸置議知縣陳潤藻前辦釐捐不能杜弊聲名平常都司夏鳴臯行止卑污冠裳不齒米占元紀律不嚴頗招物議均著即行革職湖北候補道孫廷林前辦江寗官銀錢局公家獲利甚微該員私積日豐有無虧挪情弊著澈底清查奏明辦理候補道王燮候補知府許星璧均著隨時察看升任湖北布政使楊文鼎前在准揚海道任内辦理賑務雖無侵吞情弊惟在服官省分置産究屬不合着交部議處該部知道欽此軍機大臣署名奕劻世續鹿傳霖那桐假戴鴻慈 
宮門抄十一月初九日召見軍機熙楨 
論說 
 
 
 

Page 3

 
 
[論國民對於國會請願當協同一致（樊）]  
　　民智已進之國家。其國民對政府。對國家。或有所要求。有所行動。其方法無不出於一致。其政黨雖多。然除政府黨之一部。常阿附於政府外。其餘各黨。若遇有共同關係之事。則未有不立消其黨派之意見。而採協同一致之主義。相與挈提以行。蓋不如是。則其勢不盛。其力不厚。對於政府。不足以生其感動畏懾之心。而其所要求者。亦不能必逹其目的。顧其所以能如是者。因其國民程度相等。常識具備。於某事各黨宜各抱其主張。於某事各黨宜聯合爲一體。人人熟知之。無待於報館之鼓吹。政客之游說也。 
　　吾國政黨。猶未成立。近年以來。遇有國家發生大事。或地方發生公共之事。皆臨時組織圑體。以應付之。比其事件告終。則其圑體亦復解散。此較之固定之政黨。雖亦有便利之處。然若遇國家同時有數件之事。而其事又大小緩急參差不同。則以吾民程度之不等。其觀察自亦不能盡同。於是有誤小事爲大事者。有誤緩事爲急事者。不相聞問。各抱意見。各立圑體。而又各欲藉其臨時組織圑體之力。以求各逹其目的。偶經挫折。各自渙散。數年以來。此等事實。蓋不少矣。 
　　近月以來。吾國臨時所組織之圑體。亦不少。就中以拒欵會。（粤漢川漢鐵路借欵事）海軍捐會。籌還國債會。國會請願會。爲最有價値之圑體。此殆有識者所同認矣。是等圑體。將來效果如何。雖不敢言。而其愛國救國之熱誠。則固無高低輕重之别。顧記者竊以爲今日吾民。對於國家種種之問題。當先謀其根本之解决。譬之於樹。千枝萬葉。非無宜修宜剪之處。然苟能日就其本根。加以灌溉。則其枝葉之修剪無急矣。譬之於水。千流萬派。非無宜疏宜導之方。然苟能就其源頭。加以防護。則其流派之疏導可後矣。今國家譬猶人身也。臟腑受病。而發於外者。則爲肌膚手足之病。倘爲醫者。不審其病源。而徒爲此頭痛醫頭脚痛醫脚之治法。則藥無已時。病亦無已時矣。 
　　吾國民亦知鐵路之所以必借欵。海軍之所以無經費。國債之所以不可免。而致有拒欵會海軍捐曾籌還國債會之發生者。何故乎。一言以蔽之曰。無國會而已。有國會則有監督政府之機關。而國家財政。可期。整理。財政整理。則國用充。國用充。則國力强。於是鐵路亦不必借欵。海軍亦不憂無費。國債亦可以償還。而君等之圑體。可以永永消滅。不必再效此不祥之義舉矣。 
　　由斯以談。則是國會者。爲袚除國家不祥之明神也。爲驅逐鬼魅之陽光也。爲蕩掃垢穢之風伯也。國會一旦成立。則國家種種之難問題。咸可解决。若庖丁之解牛。迎刃而解。無有濡滯。於斯時也。不止興海軍有費。即償外借。亦有費。不止償外債有費。即再借外債。亦不須以海關鹽釐等爲抵押。（各國無不利用外資以興實業吾國每借債必須以海關爲擔保者因信用不孚而財政紊亂也如開國會則財政整理之後對外之信用已厚將來尚須提倡外資輸入豈止籌還國債一事可以自豪）是則國會之開設。豈非百政之根本。而吾民要求縮短國會開設之期限。豈非萬事之源頭乎。 
　　今國會請願各代表。旣已陸續到滬。吾知會議之結果。必選舉數人。赴京上書矣。將來此舉。果有效與否。爲吾國生死存亡。之所關。吾國民所當人人注意者也。記者竊以爲此事當合全國之力以圖之。必盛張其勢。厚集其力。萬衆協同一致。羣趨於此軌。不可僅任之各省諮議局少數之議員。蓋各省議員。名爲代表國民。而實不過紳界學界之一部人物。今宜大擴圑體之範圍。聯合各界。集爲一圑。而以今之拒欵會海軍捐會。籌還國債會。聯合爲最必要。因是數圑體者。皆因國家財政問題而發生者也。而國會之職權。則又以監督國家財政。承諾豫决算爲其惟一之聯權也。故就實際言之。彼拒欵會海軍捐會籌還國債會。無一不與國會有密切之關係。今能合此數圑體而爲一。則代表之請願爲有力。而朝廷自計。苟不允吾請。將立失此海軍鉅萬之。捐國債鉅兆之欵。則亦何苦與我民爭持此數年之期限。而必靳不我與也。 
　　吾國人省界之辦至嚴。黨派之見極重。每作一事。不問是非。皆無互相挈提。互相保全之公共心。不知此在他事。猶且不宜。若以國會請願一事而論。則舉國之生死存亡。咸視此舉。吾知彼拒欵會海軍捐會籌還國債會諸君子。必不至守從前之舊見。而不。採此協同一至之行。動也。嗚呼。大國民之能力。大國民之氣度。大國民之幸福。成視此舉。記者敬拭目以俟之。 
專電 
[電一（北京）]  
　　外部昨與葡國議界大臣開議澳門界事仍相持不下 
[電二（北京）]  
 
 

Page 4

 
 
　　度支部電致黔省彭監理官該省財政紛亂宜與藩司和衷清理勿得推諉 
[電三（北京）]  
　　東三省交涉聞有進步郵部徐尚書赴東之說作罷 
[電四（北京）]  
　　外務部梁尚書因交涉困難輿論又不洽退意甚决某邸仍極力慰留 
[電五（北京）]  
　　那中堂小有不豫請假三天 
[電六（東京）]  
　　日本京都帝國大學總長菊池大麓男爵今日（二十一日）起程赴美定於明年二月一日赴紐約公學會講演題止新日本 
[公電（湖州）]  
　　各報館鑒前電載湖州體操學校學生誣文不端係教員徐漢卿挾嫌煽惑至挾嫌事由俟續報沈文潮啟 
緊要新聞一 
[皇太后崇上徽號盛典北京]  
　　初三日爲皇太后崇上隆裕徽號之期是日先由鑾輿衛官校在養性門外陳設法駕禮部堂官恭執慶賀表文内閣學士恭捧崇上徽號玉册玉寳於養性門外親王貝子貝勒公侯肅立丹陛以下十一點鐘内監官侍請皇太后昇養性殿禮部贊讀官鳴贊官贊讀崇上徽號表文各王公大臣朝服貂褂拜於丹陛三品以下各官於午門前跪拜皇太后受禮興駕還長春宮百官退 
　　皇太后崇上徽號禮成所有頒行恩詔事宜於初四日上午九點鐘在天安門外由内閣學士禮部堂官恭捧恩詔在該處宣示届期各衙門文武官員均肅靜跪拜聽宣至外省官員應候禮部頒布騰黃 
　　初四日頒行恩詔禮節先由禮部葛尚書派出典制同官員敬謹預備計開滿鳴贊官烏爾恭額文綱贊排班榮緒贊宣詔榮安存山贊行禮並分派鳴贊序班各員前引王大臣行禮統歸承辦官寳柟照料又派太常司讀祝官廣安連全典制司漢鳴贊陳文亹金宗源宣讀清漢詔書余明訓林璞展詔 
[逹賴使臣之抵俄談北京]  
　　北京某報接俄京來函云逹賴喇嘛遣俄使臣曾在俄京語人謂中國近時對於西藏態度和平毫無昔日暴慢之狀又云英國在西藏握有一切商權故西藏與英國必須保持親睦並云西藏將來庶幾與俄國訂立永久外交之關係云云觀此可知逹賴之隱衷矣 
[貽案要犯病故之疑傳北京]  
　　法部書吏馬文秀前因隱匿信勤查復貽穀文件經法部堂官查明交大理院審訊正擬定供該犯馬文秀忽在獄患病昨經保出診治未及多時卽行病故或謂係服毒自盡或謂另有他故二說未知孰是并聞都察院某道掌印御史因法部收發官吏隱匿公文一案内容甚有不盡不實之處乃該部不加究查以致書吏病斃且並未知照都察院騐視致斃病原種種疎忽頗難辭咎故擬具摺糾參并請澈底清查 
[部准鄂省官錢局增發新票北京]  
　　度支部核議鄂省官錢局增發新票辦法已於前日議准咨覆鄂督略云前准來咨據籌賑局詳稱本年鄂省水災蔓延二十餘州縣災廣人衆待振甚迫不得不速籌應付之方查鄂省官錢局發行各票民間最爲信用前以格遵部章業經停發新票現値振欵奇絀擬請札飭該局於報部額票之外另行增發新票二百萬張後張制錢一串共合錢二百萬串專備各屬散振之用本局所籌振欵隨時撥付該局抵還票本似此一轉移間振欵旣得應急該局票額仍有限制不至違背部章等情查票紙濫發流弊甚大本部奏定暫行章程二十條不准增發票紙原爲思患預防之計此次鄂省災情甚重振欵浩繁該局所請增發新票二百萬串係爲接濟振需起見現經本部核准通融照辦惟此項票紙應特别編立字號收入振欵先行歸還票本陸續將票紙收回銷燬限二年内收清仍將所編字號及按月發行銷燬數止照官錢局按月報部表册分晰開列呈報以示限制 
[浙省組織籌還國債會杭州]  
　　浙紳陸春江中丞函請增撫發起籌還國債會已登昨報兹悉杭州商會總董潘炳南君等擬先於本月初十日由陸紳發起聯合紳學商各界會同集議俟議有端倪再開特别大會公訂章程推浙省攤派各項賠欵每年數目若干除已解 
 
 

Page 5

 
 
外尚有未解本利若干約計同年攤完併償欵總數若干現已分投詳細調查確數一面函請增撫届期臨塲演說以鼓衆志兹將致增撫函錄下『上略』迭閱報章載有外人監督我國財政之說若不極早籌還後患何堪設想然籌還國債似宜各界聯絡一氣合力擔承較爲易舉雖浙江經濟困難已逹極點而愛國思想人人具有是必共表同情也炳南等接到天津商會籌還國債之電曾於月朔與教育總會商學公會勸業公所及省城各業董互相提議昨今兩次往晤陸春老商談良久擬於本月初十日在同善堂先行集議辦法俟有端倪再定日期開特别會敢乞憲駕蒞止提倡演說可否之處伏乞訓示祗遵 
[徐特立斷指送行紀詳長沙]  
　　善化徐君特立字懋生於十月十十六日在省垣修業學堂談及中國現値時局阽危旣已籌備憲政以圖補救則非早開國會不足以促進行聞湘省已舉代表四人聯合十五省入都呈請願書要求速開國會卽日啟行意欲前往各代表處送行並略陳意見因未知諸君住處乃覓刃自斷左手小指濡血寫請開國會斷指送行人字寫畢仍口稱須赴羅君傑（代表之一人）處送行請羅君代表已意經同人勸止遵屬姜君濟寰彭君國鈞爲之代逹云 
[袁督注重海軍主權廣東]  
　　廣東七十二行商報云日前粤督袁制軍密電政府略謂此次振興海軍爲中國大同存亡之關係主權極爲重要現海軍大臣赴各國考查各國甚表歡迎固爲邦交上之隆誼深恐有暗侵主權之事請電洵薩兩大臣各國無論如何優待自有國家之酬答所有一切關於海軍上之要求萬不得輕爲許諾以致主權有損且生將來之糾葛云 
[查辦粤路部員抵省廣州]  
　　郵傳部奏派來粤查察路事之林京堂炳章梁部郎用弧昨早已經抵省上院謁見袁制府叙談鐵路之事良久始興辭而出聞該兩員此次奉札部中有澈底查辦勿稍瞻徇查出舞弊確據即將舞弊者交地方監禁等諭當該兩員到粤之前先由郵部致電袁督云川粤兩路軌線綿長工欵浩大本部按收伊始亟宜調查以資整頓特派丞參上行走林京堂炳章曁員外郎梁用弧馳往三省詳查情形俾袪隔閡該員到時務祈指示一切實紉公誼 
[日人在安奉鐵路設敬察署]  
　　字林報載初八日東京電云日本已在安奉鐵路兩端設立警察署聞中國亦已派兵赴鐵路區域内防衞 
[良都護抵美京紀事]  
　　舊金山某報載初四日華盛頓來電云中國派來攷查各項新政之良揆今日已到本京爲之隨員者祇有松山張鴻年兩人良到車站時美外部派代表人鐵些利氏迎迓另有馬差數人護送到阿令頓旅館初六日華盛頓來電云中國政府派來考察之良揆今日由中國欽差伍廷芳帶領隨員等入美外部謁見該部大臣諾士諾士尚良揆致詞曰望此行各事稱意原籍廣東開平人譚君賡夔爲芝加臯僑民學堂教員此次良都護到該埠時譚教員繕書呈遞詳論商務學務報務三大端洋洋三千八百餘言良都護頗爲擊賞 
[毛慶蕃請將阿桂列入祀典甘肅]  
　　前護甘肅毛慶蕃奏竊維故大學士城謀英勇公阿桂爲我朝乾隆年間名臣平定伊犁金川配享太廟者也生平勛業彪炳寰區而其功績之在甘肅者則一爲乾隆四十六年循化撤拉逆回撲犯省城之役一爲乾隆四十九年石峯堡逆回稱亂之役兩次親提禁旅來甘督師掃蕩逆氛綏輯邊徼受命而出成功而還甘肅士民德之私建專祠于蘭州城西歳時奉祀所以申遺愛根有功也嘉慶道光年間伊孫故協辦大學士諡文毅那彦成三督陜甘著有政聲仁宗睿皇帝嘗特詔褒奬謂不愧廣庭相國之孫當時那彦成在官復將斯祠量爲脩葺及其身故蘭州士民亦爲之肖像附祀于伊祖阿桂之側至今廟貌猶新今年春臣覆任藩司時値連年亢旱多方禱雨奔走羣望諮議吏士始知此間舊有阿桂之祠臣伏念阿桂功德在民愛率守土各官趨謁祠下虔誠致祭並祗禱于左宗棠劉松山劉錦棠勅建之祠其後得雨又复以次報謝故大學士阿桂功在西徼民不能忘實與左宗棠諸臣先後輝映而蘭州祠堂獨以士民私建未列祀典臣忝官斯土心竊惜之令無仰懇天恩准將故大學士阿桂蘭州舊有專祠列入祀典並以伊孫故協辦大學士陜甘運督那彦成附祀由地方官春秋致祭以彰忠藎 
[京師近事]  
　　日前和國駐京貝使函致海軍處略稱聞軍港工程有聘洋工程師經辦之說如果確實本公使當爲妥延海軍高等富有經驗之專門工師代爲營造云云聞該處將婉言謝絶之 
　　禁衞軍大臣濤朗兩貝勒因禁衞軍第一期已經成軍方其初創之始良協統弼竭力經營不無微勞擬即奏請賞給良協統寳星以示優異 
 
 

Page 6

 
 
　　特訂官吏贓私專律早有是議刻樞府王大臣以此事刻不容緩特飭法律大臣沈子敦侍郎將此項專律妥速編訂送交憲政編查館核定 
　　東陵行宮以東之空地本有建築守陵宮殿之議前數日澤振斷三天臣前赴東陵已將是項工程順便繪估不日開工修築 
　　吉林間島邊防大臣吳祿貞將次來京已誌前報兹悉該大臣所調人員均已紛紛回京該大臣於下月初旬即可來京聞有與政府面商關於邊防及某國緊要事件 
　　吉林西南路道顔韵伯觀察前日抵就查其原因係爲長春開設商埠故奉該省督撫飭令來京與外務部會商開埠各項章程須俟議妥通告各國始能回吉 
　　張家口一地爲中俄交易之咽喉向來俄國對於出口貨稅皆從重征收商民頗受其害現在張家口商務總會具禀外務部轉商駐京俄使量予輕減稅則以興兩國商務 
　　順天府凌大京兆以順屬新政亟應認眞推行惟經費難籌頗爲焦急前日特請管理陸中堂及治下以下各員齊集署内研究籌欵辦法 
　　聞學部榮尚書蒙攝政王召詢此次所攷留學生其生科學最優及中學有根底者命將各生姓名科學加具考語列册備用 
時評 
[哀哉華僑]  
　　人民爲立國之要素。保護人民。爲治國之大本。近年來南洋各埠華僑。漸知熱心愛國紛紛内向。派子弟入學也。捐海軍巨欵。 
也。請設立領事也。中使一臨。歡欣鼓舞。如見天日。此正亟宜保護之時也。乃於荷蘭迫令僑民入籍一事。陸使屢請設法對付。而樞部置之不問。萬一荷政府實行此令。則僑民之聞風解體者。豈第荷僑而已耶。 
　　嗚呼。昔日之派兵艦。遣專員。出洋撫慰何爲者。 
[吾不知]  
　　各省商學界之熱心也。在發起籌還國債會。而皖省則更有餘力倡海軍捐。吾不知各省商學界對之。將謂之何。 
　　各省之開籌還國債會也。發起在商學界。而浙江則更有紳界。 
　　之領袖陸中丞。吾不知各省之鉅紳。對之將謂之何。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江西諮議局呈送預算經費文南昌]  
　　查奏定諮議局章程第十章第五十四條内開前條公費及薪金數目由督撫定之其旅費雜費及預備費由諮議局會議預算數目呈請督撫核定等語本局遵將本年九月初一日起至宣統二年八月底止除議長副議長及常駐議員公費書記長以下薪金業由撫部院核定外所有議員旅費雜費守衞費及預備費經本局於會期内公同預算理合開具清山備文呈請撫部院核定施行計開（一）經常費（甲）議員旅費約一萬八千兩（乙）議長副議長及常駐議員公費議長月支一百五十兩副議長月支一百二十兩常駐議員五十兩共一萬七千二百八十兩（丙）書記長以下薪金（子）書記長一人月五十兩書記四人每人月二十兩共一千五百八十兩（丑）課員四人每人八兩共三百八十四兩（寅）速記生四人每人月十二兩共五百七十六兩（卯）會期内添寫生八人每會期十二兩共九十六兩（丁）雜費（子）刷印紙張工資（天）議事錄（地）議案（人）分給議員各印刷品會期内外計共二百兩（物）章程細則等一百兩（丑）辦事處用紙張一百二十兩（寅）房租五百七十八兩（卯）膳費議長副議長常駐議員書記長等三十九人每人日七分共九百八十兩（辰）工役及火食（天）傳事二名共一百五十三千文（地）茶房五名共三百二十四千文（人）廚房二名共一百四十六千四百文（物）雜役八名共四百二十七千二百文開會時加雜役七名兩個月共六十一千六百文以上每年一千一百四十二串二百文合銀五百七十二兩（已）郵傳電費四百兩（午）書箱報章一百二十兩（未）燈燭共二百三十兩（申）添置器具二百兩（酉）碎修二百四十兩（戌）一切零用五百兩（亥）開會時茶點二百八十八兩（戊）守衞（子）守衞長一人月十五兩一百八十兩（丑）守衞四人每人月四兩共一百九十二兩（寅）守衞長守衞火食共一百二十六兩（二）預備費二千兩（三）建築費俟估工後再定共需銀四萬六千八百九十兩 
[皖商學界發起國民海軍捐安慶]  
　　安慶商務總會協理胡遠勛以皖省學界已先行發起創辦海軍捐各省紳商學界有聞風響應者我皖商界亦應從速發起擬於初八日在商務總會集議用盡國民一分子之義務以襄助我國海軍之成立現已刋佈傳單徧分各行商届時齊集會議一切辦法 
　　高等學堂各代表勸輸特别捐除管理員教員尚未勸捐外捐者共一百五十元而各校學生管理教員亦相繼認捐旋開談話會於該校商定存欵總機關處公議定名爲勸募海軍義捐會會長書記會計即以總教育會會長書記會計兼任其責各府州縣捐欵彚集時一律由此會轉交海軍收欵處明定專章以昭公允傳單由該校公　會章則由法政學堂公擬自月初傳單會章擬成後各校一律認可公請會長童紳茂仙吳紳季白斟酌發行並請爲本會會長俾令極力提倡現定初七日開勸募海軍義捐大會於明倫堂凡紳商軍警學各界一律准予到會其傳單已刋就廣布矣 
[風聲鶴唳之湖北武昌]  
　　護督楊俊帥因鄂省軍學各界爲東三省交涉謡言蠭起紛紛開會散佈傳單恐有江湖會匪從中煽亂雖經前督陳制軍于去任時剴切誥誡此風至今仍未少息昨准外部來電則謂東省大局平靖究不知此項謡風從何而起爰於日昨復札飭提學司陸軍統制營務處督中協巡警道憲兵隊統帶各官嚴諭軍學各界謹守規章勿爲謡言所惑如有任意造謡之人卽行拿辦以保治安 
[鄂省爭路代表定期入都漢口]  
　　湖北鐵路協會長劉心源因前舉之晉京爭路代表吳紳兆泰辭職不往特電致蘇垣促張紳仲炘回鄂担任此事詎張亦以母病不能遠離爲詞辭謝代表之任劉見　張不往衆人咸屬望於已遂自任代表之職刻已定於十二日同密昌墀張伯烈二君乘快車入都業將會事佈置清楚請黃紳贊櫙夏紳仲膺駐會爲之代理一切進行事件又留日湖北學界組織之鐵路協會前舉張伯烈夏道南二君圖鄂運動各界拒欵爭路兹聞張伯烈君已膺代表之任夏君在鄂無所事事决計仍東渡就學已於日昨乘輪赴滬航海往日臨行時協會諸君爲之餞别夏君贈言仍以路事諄諄相囑協會副長劉歆生萬撝伯二君以夏係寒士爲路事回鄂嘵音瘏口不辭勞瘁特各贈程資百元夏皆婉詞璧謝云 
[韓國暗殺黨之目的北京]  
　　北京某報接東京近信云此次暗殺伊藤之刺客派自安重根以下共有十四名今春集會於浦盬席上斷指爲誓用寫眞爲紀念彼等所欲殺之人以伊藤爲首其次則三浦梧樓子爵林權助男爵一進會會長李容九均各有人擔任暗殺之役安重根擔任刺殺伊藤其餘忠清道茂朱郡之元錫鶴及李範石兩人擔 
 
 

Page 11

 
 
任刺殺三浦子爵未知確否 
分類新聞 
政界 
[按戶抽捐辦理新政之擾民湖北]  
　　鄂屬咸寗縣武大令延緒素有烟酒之癖一切公事概由幕友家丁專權月前該令奉巡警道札飭查境内戶口該令遂派丁役赴四鄉調查沿途騷擾勒令每大戶抽捐錢六千中戶四千小戶兩千以爲查戶之用費各鄉民無錢者即被拘署私押因此人心大憤幾釀暴動幸經紳董開導得力特聯名來省至名衙門呈控已由楊護院飭巡警道委派金令嘉爵前往查辦矣 
[通飭整頓釐捐章程鎭江]  
　　金陵釐捐總局近以長江統捐定章如指捐之貨只經過一卡僅報捐一道者應查照表内所列捐數九折抽收如不止經過一卡在首卡統繳者概减爲八五折抽收淮河定章報捐一道者概照七五折抽收如不止經過一局遵繳統捐者减爲七折抽收乃聞長江淮河各局並未實力奉行仍圖小費首卡如此下卡尤甚以致統捐有名無實殊堪痛恨淮河船帮名目繁多收捐章程尤不劃一某帮船完捐若干其貨物抽捐若干皆由首卡擅定私章與總局所定章程不合經過决卡亦復互相隱忍不發只便私圖不顧公事尚復成何事體爰嚴札所屬各局卡迅將向來收捐章程逐一據實禀復一面由總局派員分投查察倘各局卡禀報情節與委員查報不符定即根究詳請撤差不貸現鎭江瓜洲荷花池各釐局委員均奉札遵照矣 
[飭關免稅度量衡機器材料鎭江]  
　　鎭道劉襄孫觀察頃奉江督張制軍札開准農工商部咨稱以現在製造度量權衡用器工廠將次落成一俟法國原器英國機器購送到京即可開工製造所有應用之銅鐵竹木各材料自應先爲儲備惟所製各器皆民間日用所需若非減輕成本不足以便行銷擬請運自各處之機器材料一律免納稅釐刻已奏准行知應通飭沿江海各關道遵照辦理觀察奉札後當卽照會鎭江關稅務司戴君查照 
[欽廉道禀請留用清鄉委員廣東]  
　　粤督據欽廉郭道電禀清鄉事宜前奉憲諭勒限完竣但現在清鄉委員黎鄭各令或令銷差或委代州篆邊隅極乏人才擬請准將鄧令承曦等三員調歸差遣以資臂助 
[歸化自治公會開會紀盛山西]  
　　上月旬日歸化城路君貞義發起自治公會信立民將軍三六橋都統胡觀察等親臨演說同時來賓有綏遠糧餉同知歸化同知武川同知以及滿蒙漢各官員赴會者四五十員綏遠中學及高等小學各教員二十餘人陸軍警察各員弁四十餘員復有各學堂學生數百人農工商界參觀者約有數千人興高彩烈頗極一時之盛 
交涉 
[禁阻洋商在内地設肆鎭江]  
　　東臺縣城内頃有某洋人懸掛日商牌號開設藥肆售賣丹丸藥水經該縣令查悉禀報鎭關道由劉觀察照會領事諭飭該商速即遷回商埠不得仍在該處開設以免交涉 
[烟台粤商爭界之熱誠山東]  
　　烟台粤商電北京廣東會館陳香鄰侍御文云澳門界案葡人貪横情形實屬令人髮指惟鈞廷交涉遼遠難聞京中消息詳確務乞隨時就近聯合同鄉深與維持不致國權捐失鄉民流離爲禱旅烟同鄉黃超羣譚宗灝楊枝鄭思良李郁芬李福全何頌夔等公叩又電廣東軍督憲云澳門界案深蒙維持惟是葡人異常貪横迄無効果殊切杞憂尚懇始終抵禦以保國權而恤鄉民毋任叩禱（人名同上）又電高大臣云澳門界案仰蒙力爭具見熱誠深爲佩感在京提議尚乞始終維持以保國權而安鄉民尤深切禱（人名同上） 
軍界 
[參謀處提調赴粤鎭江]  
　　兩江參謀處提調曾遹現經廣東總叅議吳道錫永指名電調赴粤差委所遺提調一差奉江督檄委陸軍學生鍾君丙熙接充以重職守日昨曾君由省乘輪過鎭暫駐行旌卽展輪赴滬然後往粤 
[酌定新軍退伍辦法廣東]  
　　粤省新軍一標一營舊兵現已及三年退伍之期按照部章應准退伍當酌照北洋第三鎭辦法詳奉督院批准計應准退伍兵士共一百二十九名每兵發給憑照一張附黏相片並加發恩餉兩月現督練公所特具詳大憲以標營成立本有先後不同照章須有三年退之文然必俟奏請欽派大臣校閱生後方能核准不免稽時擬請自此次遣退後其餘新軍應俟成鎭校閱後分營分期再行詳請遣退庶成勁旅而免虛糜 
[軍諮處調查地圖安慶]  
　　軍諮處頃咨皖撫文稱以現擬籌辦全國軍用道路所有沿江沿海形勢水陸路程與夫道路之險夷交通之靈滯均與作單計畫圑防計畫關係綦切亟須考察詳明方資籌辦查現在各直省精細地圖尚未一律測成請將所屬各府州縣志及舊有輿圖調取一分送交俾資參考撫帥奉文後當即札飭各府州縣一體遵送以憑咨覆 
學務 
[巡警學生對於教習之惡感蘇州]  
　　蘇城逕警學堂自改辦高等添設教練所以來學生名額業已陸續招補惟該校舊聘之教習均係速成畢業於警學本不甚深本年又添熊某爲總教亦未深諳警務但該校學生均已粗通門經前日上課時因教授有悮經各生詰問熊竟俯首無言翌日即行請假回寓現悉該校學生以教習學問若此何以資研究而便觀摩即將來畢業後辦理警務亦有關係是非另聘教員不可聞此事一時難以了結也 
 
 

Page 12

 
 
[體育會挽留教習之原因蘇州]  
　　蘇商體育會教習魏旭東以會内新班各操員逢期操練非惟全數不能到齊且有時到者七八人或十餘人不等照此情形殊於教習學生兩無裨益日前特具函會長告退當經洪會長開會一再挽留曁各操員二十餘人一體簽字准期到會操習始由魏教習允照拍認並聞洪會長有推廣會務之意擬勸錢業諸君令各學徒到會練習以求發逹 
[醫校解散後集議情形江西]  
　　贛省醫榏解散後當經遍布哀告以致全省學界公憤難已特於日前借百花洲開會提議是日到會者五百餘人其演說大致痛詆教育會長之尸位詞意激烈後各舉代表到教育總會雄辯數小時經副會長同醫校新監督謝太史佩賢担任保全定於明年大加改良云 
[女學校中查出男子駭聞江西]  
　　江西九江福音教向有同文書院内附設女校一所各省來此肄業者不下百數十人不料女校中竟有男子三人混跡肄業半年以來西國管理員亦未識破近日不知如何形跡敗露經管理員嚴加核驗果於女生中查出男子三人送由德化縣華大令訊明通禀大吏核示嚴辦 
實業 
[常郡物産會又將改期常州]  
　　常州物産會本擬十一日開幕嗣以天寗寺房屋尚不敷用且相距稍遠適陶賓南主政來常現正與之籌商量移他處其期限亦將展緩云 
[組織務總會詳誌蘇州]  
　　蘇垣各紳前擬組織農務務總會各情略紀本報兹悉各紳以等辦農會爲今日切要之圖查部頒章程以清查官荒民荒爲入手之辦法以承領荒山荒地爲改良之基礎惟兹事體大其利甚溥如通州辦理數載成效昭著自應參酌仿辦且附郭荒地閶門外下津橋至楓橋一帶運河兩岸不下千餘畝此外未經查出之片散各荒當亦不知凡幾與其零星分散爲個人之私利不若躉數給發爲全體之公益自應由局詳細調查分别註册頒給執照統歸農會承領然後改良新法講求種植卽一切蠶桑牧畜皆可次第興舉五年之後當有成績可覩將來收入欵項或以之推廣各種實業或充地方自治經費再行參酌情形以濟要需等情現已繕具公呈上請撫憲曁商局察核一俟批准即行訂章開辦 
雜記 
[蔡其銘仍復狡展耶廣東]  
　　粤省臬司趙廉訪于上月二十八日親提官犯蔡其銘過堂審訊兹聞從前司道審訊該犯官皆聽其植立旋認旋翻講錯又可删去此次趙廉訪破除情面按照刑事審判喝令跪供該犯官依然狡避於見過劉永福後電禀撫憲將黃遠南等正法一層作爲先電禀後見劉永福其抄搶吳朱氏家私則作爲伊自已搬運入城種種避重就輕將來尚須再行復審矣 
[州判自盡奇寃可雪之希望江西]  
　　江西寗都州州判查大藩自盡一案前經查金氏以被金直刺保權逼斃所致籲懇旅贛湖北同鄉在會館開會代爲昭雪經軍商學界以此案迄無頭緒於十月三十日開議籌資補助到者六十餘人公同决議各界保舉代表一人聯合官界共籌辦法務求查君奇寃得以剖白爲目的聞軍界代表舉定馬隊營管帶江君澄清學界代表舉定客籍學堂教員張君鳳樓商界代表舉定吳君家泌并公舉李君鳳高爲總代表直接官界代表黎張施許各道台一氣辦理而堅圑體 
[委員負債投水自溺之可憫湖北]  
　　湖北候補知州吳刺史守訓鄂中老吏也上年奉委辦理沙市統捐局因此較不能及額將家産變價作抵故留辦至今詎今歳收數愈少虧累至二萬餘金之多又兼積欠之外債二三萬金債主索償甚急該刺史日前遂擬乘輪來省爲挪東補西之計未啟程前電致武漢各錢莊及相熟友人借貸接復電均謂銀根太窘難以籌借該刺史被債主逼迫頓萌死念竟投江自溺身死昨由家屬電禀來省上憲已委現辦漢口小輪稽查局王雅三大令前往接辦該差以重職守 
清談 
[中國偉人之不死]  
　　生英歟 
　　死靈歟 
　　嗚呼古人有言生而爲英者。互則爲靈乃。 
圖於今日彷彿遇之。 
　　以張文襄靈爽式憑。即便于着手編纂國民必讀課本。豈張文襄魂歸天上。已備位文曲星與。否則必爲奎星無疑。使或不然。而榮相何以飭各編輯員。必于廣福寺也。其證一。 
　　以阿文成誠謀英勇。功德在民。萬世烝嘗宜也。而毛慶蕃必于奔走羣望多方禱雨之時。親率守土各官。趨謁祠下。虔誠致祭。豈阿文成陟降在天。上帝鑒其憂國憂民之誠。而遂授以風師雨伯之職歟。不然何以禱之而輙應耶。且秦隴甘凉之雨師。更有左宗堂劉松山劉錦棠其人。英姿颯爽。以左右文成耶。如曰不信。毛護督何以言之鑿鑿也。其證二。 
　　雖然。神之格思。不可度思。文明愈進步。迷信愈破除。中西先哲之名言。歷歷其不爽者。記者曰是亦可以覘吾大使心理之一般。 
瀛談 
[光線功用之比例]  
　　法國理學博士琴美羅馬倫氏。近將太陽光綫所化七色。分别查考。其補養植物之功用。屢次試驗。均以紅色爲最大功效。因再將各色光綫。詳計其功用之比例。查得紅光爲一百。黃光爲五十七。藍光爲二十二。其他各色則尚在研究中。 
[天然煤氣之發明]  
　　美國斯丹佛油公司近發現天然煤氣井一所每。二十四小時内。能生煤氣一千二百萬立方尺。足以供應舊金山全城煤氣燈之用。現已將井口用泥塞閉。以備安放氣管。將此氣通至舊金山城中及海灣一帶。聞美國西鄙海疆。此種天然煤氣井。頗屬不少。與斯丹佛氣井相距五里之處。又有克蘭低爾氣井。再沿北行二十里又有大氣井一所。數年前。曾經比亞利士公司發現。北外未經發現者。 
尚不計其數。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[廣東諮議局呈請袁督批答文（爲禁賭案）]  
　　粤諮議局前以議决禁賭問題具報袁督當奉袁督劄復該局祇稱仍照奏案一面與司道籌議現諮議局以袁督此劄於權限未能劃清昨特具文呈請督憲明白批示以釋裠疑原文錄左 
　　爲呈請批答事現奉督部堂劄覆云云各等因到本局奉此當於本月十六日印發各議員查照十七日照常會議議員僉稱細讀劄覆不無疑義請將劄覆先行開議當衆議决按照諮議局章程第二十六條將疑義呈請批答兹約舉所有疑義之大意敬爲陳之查諮議局章程第二十二條諮議局定可行事件呈候督撫公布施行前項呈候施行事件若督撫不以爲然應說明原委事由令諮議局覆議第二十三條諮議局議定不可行事件得呈請督撫更正施行若督撫不以爲然照前條第二項辨理合兩條觀之凡諮議局議定可行或不可行事件督撫如不以爲然者有交局覆議之權而無將案取消之事明甚又按第廿四條諮議局於督撫交令覆議之事件若仍執前議督撫得將全案咨送資政院核議是覆議事件諮議局雖仍執前議祇有咨送資政院核議亦無將案取消之事又明甚即如第四十六條稱各省督撫並於諮議局之議案有裁奪施行之權按語裁奪施行即指第二十二二十三兩條所載事項而言旣指此兩條如裁奪以爲不然亦必令局覆議而無將案取消之事又明甚今劄内祗覆稱仍照奏案一面與司道籌議云云並無令本局覆議字様是對於本局呈報議定事件裁奪以爲然乎否乎如以爲然查照局章第二十四條按語督撫若無異議有公布施行之責自不當有仍照奏案及能如陳議員一律禁絶之理論固亦甚善然此則可欣望而不可預必等語如以爲不然則當按照局章聲明交局覆議字様俾本局有所率循今劄覆旣不以爲然又無交令覆議字様又無悉如所議情詞是不能無疑義者一也卽謂本月初九日憲政編查館電開凡屬國家行政皆由督撫照常奏咨非諮議局所能置議自無庸交局議决等語此項餉需旣以新舊軍政爲大宗自係國家行政範圍遂按照館電辦理此更不無肄義查諮議局權限所得議决者均以本省爲限未有館電局章固甚明晰賭害屬於本省應革之事件籌抵屬於本省義務之增加督部堂原奏業經聲明本局按照局章第二十一條一欵五欵均有應議之權限即謂籌抵尚有分别如以節省冗費清釐中飽籌抵固非義務增加即無庸交議此亦甚是惟劄覆並未聲叙無從臆度援引行政範圍一語實滋疑問蓋此次籌抵賭餉並非議减軍餉可比議减軍餉則屬於行政範圍籌抵賭餉則屬於義務增加奏案局章兩者具在况館電屬於命令又非專爲禁賭籌抵而發局章屬於法律其效力最大若稍加附會遽以館電廢止局章此不能無疑義者二也劄覆勗本局須先從事實上着想指導備極懇摯然本局惟就事實上着想鑒於歷任前督創議分期禁絶何嘗不日事籌欵期於餉則遞抵以至於無賭則遞禁以至於絶然迄今七八稔卒成畫餅者非果前督之絀於謀實事前不爲一劵永逸之計卽事後不免有日待一日之憾此固勢之無可如何者也本局負全粤之責望議决一律禁絶義無可辭餉項驟絀勢不能取償中央即不能不設法籌措責無旁貸惟籌措之權應歸官吏承認之責乃屬本局權限劃清始免侵越故前次呈報中經請另題交議並無詎絶籌抵之說尚非不負責任可比粤省輿論中亦有主禁賭不主籌抵者本局從事實上着想深悉無米實難爲欣故仍請另題交議尚非不明時事可比督部堂當可深諒劄覆言下幾以本局爲不認籌抵殊於呈報之意不無誤會此不能無疑義者三也總之本局議决大意係主一律禁絶通盤籌充惟籌充應歸督院承認應歸本局官紳合力大害斯除均應各勉其難以副全粤之責望在本局毫不存互諉之意前次呈報所有議决禁賭籌抵情形是否照准施行抑係權限無庸交令覆議統希明白批示以釋羣疑實叨公便爲此呈請督部堂察核批示須至呈者 
要件 
[商法討論會第二日會塲紀事]  
　　初八日下午商法討論會仍在愚園開會先由主席周金箴君報告調查案第一編公司各商會會有提出修改意見書二通昨日未經宣布應繼續討論遂由編輯員秦晉華君依次宣布如左 
　　第一件新市商會提出兩條（甲）原案第六條理由書準備開辦指租借市房等而言恐有不能不在注册之先者否則恐房主有抬價居奇之患云云編輯員申述原案理由並言未註册而先行準備開辦必生轇轕照原案理由書所言並舞窒碍周金箴君言註册時並不將門市指定所以房主抬價居奇一層可不必慮（乙）原案第二十二條以人數爲標準儗改爲以出資額爲標準此與海叅威商會提議意見相同昨已公决語在答復海參威商會書中此時可無庸討論 
　　第二件常昭商會提出原案第一百五十二條創辦時不繳第一次股銀者另募他人接受似其懲罰已足相當若再要索損害賠償自覺偏苛云云經編輯員秦晋華君申述原案理由之後由魏在田君起言但認股而不繳銀雖經另募並未見有懲罰而創辦人却因此受損自應索賠原案並不爲苛近來有種公司多受此認股而不繳欵之累應無庸修改周金箴君亦云現在習慣於創辦公司時有認股及認招二種旣認之後不特認招者多屬懸虛即認股者亦多不繳以致公司不成創辦人大受其損失殊屬非是自應照原案辦法以矯其弊 
　　第三件宣布胡二梅君來函謂原案中所有法律名詞欲一律改從中國舊有之名詞其勢有所不能然欲爲便於社會觀覽起見似可用淺易之語略爲註釋又法律爲專門之學將來商法歸商業學堂教授方能使商界同有法律之知識云云編緝員聲言名詞一層第一編序例中已詳言之魏在田君言中國奮時所有法律專名亦非盡人所能解將來法學盛行生名詞皆變爲熟名詞似可勿慮某君又言應仿照詞典體例另編一單行本魏君言法典頒行之後各家注釋必多此時儘可呈遞或注釋或修改徐爲之可也衆贊成（未完） 
 
 

Page 19

 
 
本埠新聞 
[劣販違禁大做棉花空盤]  
　　蘇州農工商務總局張觀察日前函致上海道蔡觀察云近有劣販包程席三人專做棉花空盤已在上海通州海州三處抛出二十餘萬包之多與商界前途太有窒碍請爲飭縣查禁等情蔡觀察准函立即飭縣查辦昨日田大令已遵諭飭差往查 
[英領仍請拆移碼頭凉亭]  
　　浦東董家渡碼頭及凉亭一座曾經怡和洋行謂因上落貨色不便禀請英總領事照會道憲諭飭地方紳董將該碼頭及凉亭一併遷往南首惟各董均不贊成是以一再照會未曾拆移日前英領又照會滬道仍要求飭縣查勘觀察立即札飭田大令於昨日帶同亭老人等渡浦會同該處紳董查丈復核 
[有小孩之人家看者]  
　　近日滬上新到拐匪甚多連日失孩之家如錢容唐家六歳女孩阿狗四歳男孩錢長壽住小橋頭賣烘山芋某甲之三歳男孩又西門外王阿狗之五歳小孩阿四等均於前日失去至今四處找尋尚無音信已先後到局禀報未識能珠還合浦否 
[印人圖强姦婦女]  
　　通州婦人周浦氏前日下午四時行經寳山路天主堂附近被某宅管門印人開逹生施入小屋内欲圖强姦該婦情急喊救由三路三區巡士張尚武王立生馬勝卿等敲門入門將婦救出並獲該印人移送一區轉解總局昨由偵探隊官周二尹解交滙四捕房協探解送英臬署候傳三巡士到案作證訊明核辦 
[相驗學徒藥斃師父]  
　　前紀學徒湯柴和用砒霜毒害師匀湯賢通經田大令訊明將柴和收押候賢通傷痊再核在案前晚二十三舗地甲錢德投縣報稱湯賢通受毒之後曾蒙送往上海醫院醫治詎料受毒已深前晚斃於院中求請相騐田大令准詞昨日命駕到院驗得該尸確係生前受毒傷重斃命大令親自指點與湯柴和看視謂七竅均有紅痕柴和亦在尸塲供認用藥毒害是實大令卽飭令具結帶回復訊詳辦戶弟湯生兒禀求情願自行備棺收殮大令准之 
[出品協會體育館開幕]  
　　本埠出品協會内之體育館定於今日開幕十三四五日舉行學界大運動昨日該館發出公啟云本館定於初十日開幕准十三四五日舉行學界大運動會務請貴校學生到會演習一二種以慶盛舉其詳卽如左一演習種類一校亦不限定幾項一演習名目及學堂人數務於十一日上午送至本館俟排定順序後由本館再行知照應用何種器械亦請示知可由本館預備惟特别者不在此例上海出品協會體育館啟 
[讞員將賀日領接任]  
　　公共公廨寳讞員以日本新簡駐滬領事有爲君業已蒞任昨日飭役照會日署請即訂期以便届期往賀 
[電車接軌尚未議妥]  
　　英法兩界電車公司倡議於外洋涇橋東新橋兩處橋樑接軌通行電車定於西歷明年正月一號實行已兩誌前報兹悉兩公司以所議辦法須逐層研究故接軌通行一事尚須緩議 
[城内]  
　　干預公所○本埠西菸同業王大生等聯名禀控並非同業之湯仲甫糜爕榮等揑詞誣控盗賣公地經滬道蔡觀察札縣集訊等情已紀前報前晚田大令升坐研訊原差朱翔禀稱昨晚已將湯承銘即仲甫拿獲惟糜已聞風逸去容再查拿王大生店主王增陳聚豐執事劉資生等均投案伸訴前情湯仲甫供係德隆彰德馨泰二店執事此案雖由商人發起大衆亦皆賛成餘語支吾大令問湯曰菸業公所造成之後爾曾否在所辦事湯供並未辦過叉問平日有無捐錢答稱曾捐過錢五十千文大令調查王大生等供詞知此項爲隂公所善舉湯出捐後已續陸領去恤嫠等錢三百餘千且此案湯飾詞脅衆希圖干預公所事務意在覬覦財産此等刁風殊不可長姑念初犯從寛判令當堂出其永遠不准干預菸業公所切結呈案備查仍飭交人具保一面再提糜燮榮訊究 
　　積竊跌傷○積竊鐘炳榮今年夏間行竊廣裕盛之烟膏銀洋經一路游正巡官提訊責罰在案前晚鍾又掩入夢花樓近聖坊成衣作主夏瀛洲家樓上臥室竊去棉被三　即從樓窗跳下致將腿骱跌損不能行走旋由店主婦瞥見鳴捕拘解西區轉解一路巡局游正巡官見鍾受傷屬實立即函送縣署請辦 
　　官事○河南勸業公所礦務科科長委辦礦務招商事宜候補同知徐嶽貴州派赴東三省調查實業員紳候選州同李恭惪法華司巡檢賀慶徵昨日均到道轅禀見 
[南市]  
　　此案眞離奇○浦東三林塘鄉民湯如山前將田五畝之單據授與該處圖董即現充南區小學教員之陳念曾處未幾備價向贖陳竟覇不放贖曾在縣署涉訟汪前縣以湯抗不遵斷即將所繳贖價洋六十元撥充南區小學而田單仍然無着致湯心不能甘迭向滋擾被送工程局判押旋交四圖地保李上逹保回未幾又在縣控追奉斷仍交該保帶出勸理未妥湯仍時往踞擾前日又由該地保同至陳處並由湯母張氏妻徐氏同子桂香併往索單滋閙致被捆送南區小學由堂董送至南區轉移工程局訊得此案搆訟多時湯一再往擾殊屬非是旋據湯母張氏供稱年已七十八歳陳將田單措留延不放贖誓死不甘求恩明鑒判仍送上海縣查案訊理 
　　以鄰國爲壑○日前工程局四十七號巡士胡榮貴在大馬頭見已革巡士王德標潛至鄭洽記土行内向之盤詰即被拳毆受傷立時吐血遂將王拘局管押胡則送至上海醫院醫治刻已痊愈昨日提王研究判戒責一百下驅逐出境 
　　索債○南倉街素麵店主施炳松被某肉莊主程雪奎借欠洋五十元延不清理昨日扭控南區解至工程局訊實判交保限年内先還十元餘限明春正二月還清 
　　騙孩○船戶吳春發之幼子忽然走失報局　緝後在途中見由同業人董步雲李松領該孩同行即扭至工程局請究陳裁判訊據吳供董因借錢不遂騙領小孩　贖求請嚴懲判戒責二百下交埠頭保出約束 
[閘北]  
　　巡警總局批示三則○民人章廷錫禀批禀悉章程旣經遵批删改應准照辦查該公司旣經承繳捐欵准予試辦應先呈被押欵洋三千元存儲本局此外捐欵自開辦日起按句照數解繳至年限一層准俟該公司成立第辦有成效捐欵並無蒂欠再行禀候核奪飭遵至甯蘇滬三帮現在曾否一律商妥有無異言此禀未據聲叙仰即明白禀復再行給示可也民人張炳榮禀批據禀已悉仰候札催寳山縣迅提許阿二解局訊究着即知照民人朱季卿禀批據禀補呈合同等件均悉候飭科傳集人証訊明核斷 
[英租界]  
　　令節停訊○今日係長至令節公共公廨寳讞員特照會輪應陪審之英副領事布君停訊公堂一天 
　　串騙有據○英商永年人壽公司控蘇州分公司繙譯江蔚兹常州分公司經理孫福 
 
 

Page 20

 
 
如串騙壽險銀五千兩一案昨晨由廨會訊原告延高易律師與蘇公司經理西人馬立生總公司書記西人郁和調查員陳惠卿並孫之妾弟尤寛甫尤寛寳上堂訴稱孫福如與江蔚慈串同先在常州屬令尤寛甫詐保壽險不允即令尤寛寳更换華麗衣服改名裘光勲至公司僞保壽險串騙險銀請爲訊究孫福如供稱此事實係江蔚慈起意騙銀是實江供詞推賴寳讞員與英廓繙譯官會商後以証據確鑿未便任狡判孫江一併還押候禮拜五　堂核辦 
　　開鎗判押○西人虎蘭西史古儀羅仙士控路斐利品士西人開放有彈手鎗圖害未成一案由廨訊判被告交洋三百元人洋並保候查核辦等情已紀前報昨由捕房解廨復訊李襄讞會商美海繙譯官判路斐利品士送日斯巴尼亞署押兩天以儆 
　　攫物又見○匪徒陳友林即小南京前晚　同黨張之榮在鐵路上搶取行人龔桂林之銀表一只由巡士追獲解局昨經黃正巡官研訊一過判解總局聽候究辦 
　　縱火判押○四川人石海卿前晚至愛文義路九十五號道逹行洋洋東住宅後門縱火當被知悉開門追獲鳴　拘入捕房昨解公廨請究由見証謝子南王雲松孫兆良李榮生到堂供稱石係洋東用人因犯奸案於四月間停歇屢至後門放火圖害未成前晚二點除鐘石又至後門外用紙縱火幸即查悉追獲求究石俯首無詞官判押西牢半年期滿遞解四川巴縣原籍 
　　騙洋判還○林芝秀控忻永發以保險爲由騙洋一百二十元一案昨由探解奉公堂訊明判忻暫限一禮拜還洋再核 
　　養媳又逃○夏祥志控養媳宋彩金私逃一案由廨訊判女暫留濟良所候核在案前日女又在所乘間逃出匿居伊父宋新發家内由探查獲將女與宋新發一併拘入捕房分别管押昨晨解究中西官判還押候禮拜五仍歸英領陪審 
　　不認拉客○老閘捕房昨解在途拉客雉妓王二寳顧老大到廨請究據顧老大供稱前晚在南京路購物有二百五十五號華捕向婦人調戲婦人不睬竟老羞成怒誣指拉客求察中西官以顧無實據判交保候查王二寳送棲流所押一禮拜 
　　客棧聚賭○三馬路寗紹旅館係佛照樓舊址因聚賭違章昨日由探將該棧内之陳岳生傳案請究據五百六十九號華捕禀稱該棧專以容留婦女並日夜賭博又屢次抗傳不到請爲究辦中西官以陳故違工部局定章本應究辦姑寛判罰洋十五元充公着令繳洋開釋 
　　賣酒違章○四馬路嶺南邨宵夜館因深夜賣酒違章昨晨由探將該則夥張元生傳案請究判罰洋五元充公繳釋 
　　覇女不放○舒世椿控陳張氏張丁氏何夏氏陳阿有串同覇掯伊之姪孫女不放昨由探將氏等四人傳案請究判一併過堂候訊 
　　請究誣控○陸咸春在上海縣誣控陸坤和佔地一案兹由陸坤和赴廨控究奉寳讞員准飭差探於昨將陸咸春傳案請究奉判晚堂訊奪 
　　保人受累○日商武林洋行控羅燦庭短交貨洋五百四十元一案昨日午後由廨會訊據保人羅松林汪松山供稱雖爲担保現羅已物故求察原告投訴羅死保人尚在請追李襄讞會商日領三穗君判汪賠洋三百四十元羅賠洋二百元着无交人洋並保限一月清理 
　　控拐孩○倪黑龍控馬和尚拐孩一案昨由捕房將馬解廨復訊奉中西官判仍還押候函商上海縣再核 
　　控搶物○匪人沈洪寳因搶昌壽里嚴傅氏金押髮當被嚴婦車夫姜德連追獲拘送捕房昨解廨訊實判沈押三月 
　　控誘奸○朱張氏朱王大控吳木狗誘拐婦人至其家内圖奸昨日由探解奉公堂訊不承認判吳交保候查明下禮拜二再訊 
　　控行兇○洋人控陳裕春行兇一案昨日由探將陳解至公堂請究官以愿告係德國人判陳交保候禮拜六德領堂期解究 
[美租界]  
　　壯丁途斃○前晚華特路北有年約三十餘形似小工之無名男屍倒斃道旁由捕禀報捕房車送驗屍所着保報驗昨日上行經田大令驗明因病身死查無屍屬報堂收殮 
　　醉兵滋事○前晚美艦兵一名在吳淞路乘醉毆打某西人包車夫張阿三由捕將該兵拘入捕房押候核辦 
　　醉兵毆捕○美艦兵數十名昨日麕聚有恆路上乘醉毆人八百十五號捕上前阻止亦遭毆擊並將警笛奪去該捕歸禀捕頭立派探捕多人前往拿獲一名押候解辦 
　　幼子被拐○徐阿貴住居唐山路昨報捕房稱四歳子順良前日被匪拐失請爲查緝捕頭允之 
　　行李胡往○潘金岩昨雇王阿大人力車載運行李被王中途逃逸後經追獲扭送捕房押候解辦 
　　衣服何來○粤人夏阿根昨携衣服十餘件在途行走巡捕見其形跡可疑拘押候查 
[法租界]  
　　責成尋贓○蔣霍南携同家眷乘立藏輪船來滬抵埠時失去考籃一隻當將經手之茶房胡德壽扭廨控追嗣該贓由英廨尋獲惟内儲之公文銀洋已歸無着前日又傳到該行用人陳桂寳請訊供稱蔣失之物並無允許包尋等語原告堅稱陳自稱包管在三天内尋到原贓且有該行買辦周仰三在塲可證聶司馬判陳退去下期著周到案質訊胡還押 
　　控欠紏葛○老大昌洋行控朱孔揚虧欠貨欵一案前日將朱解訊原告稱朱結欠帳洋四百六十餘元另欠貨欵一千五百餘兩尚有定貨價銀四萬餘兩其實尚未出去朱供所欠四百餘元帳欵在商人未押之前曾倩福勲洋人還過二百元貨銀一千五百餘兩商人尚有貨用未算該用錢足以相抵商人决不肯拖累保人求鑒聶司馬以朱係英廨移來未便交保判還押候查明英公堂曾否交保再行核奪 
　　售車私逃○馬夫江阿方在漢口代張姓售去馬車一輛得價三百餘元分文不交携逃來滬經張追蹤來申具控公堂聶司馬准詞提案候訊昨日解廨因原告未到奉判押候原告到案再訊 
　　拐孩查獲○　　　同沈王氏拐匿某姓小孩被控縣署由縣差吳吉協探將氏張兩人拘獲並抄出小孩兩口一併解廨聶司馬略詰數語判將另獲之孩一併交來差帶回縣署訊辦 
　　更正○昨報紀保人受累一則兹接順全隆洋行買辦王勗甫來函稱並無在外作保情事請即更正以杜影戤云云合爲聲明以昭核實 
通俗談（東）（吳） 
　　近日上海新到拐匪甚多致報緝小孩之事層見疊出此居家所宜加意防範者也 
　　雖然上海地方一拐騙塲也上海社會一大騙局也大騙小騙騙錢財騙妻女鮮衣華服居然白晝驕人巨猾神奸盡是個中老手即不幸而敗露彼不自恥而他人亦無恥之者 
然則近日新到之拐匪其爲揣摩風氣來歟噫嘻 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要聞 
[署理兩廣總督袁樹勛奏續籌自來水公司辦法片]  
　　再光緒三十二年間廣東省城創設自來水公司經前署督臣岑春煊籌撥官本銀六十萬兩以爲之倡並由上海殷實職商擔承招集商股銀六十萬兩以爲之助作爲官商合辦一面購訂機噐聘雇工師當經分别奏咨並聲明欵項如有不足或添商股或撥官本一俟工竣後核算再行詳晰奏報各等情奉旨欽遵在案當於三十二年六月陸總開工至三十四年六月各工次第告成八月行開車試水禮各戶報裝食水者一洗從前藏納垢汚之苦更免傳染疾疫之虞並由公司組織模範消防隊聞警馳救靈捷逾於常時紳民稱便此開辦自來水以來之成績也惟核算出入相準不敷已仰因援照開辦奏案續添商股銀三十萬兩内除食水認股銀六萬四千餘兩餘由董事公議照章老股分攤官商各半並以官股所得新股讓歸滬商其餘續訂各節務期官商兩得其平載入合同羣議允協而尤以擴充辦法撙節費用爲宗旨該公司締造艱難成效昭著以他省爲此例如漢口自來水公司成本較粤省爲鉅而管線不及粤省之長上海租界及内地自來水公司開辦數年始略有水資可收而粤省截至本年九月底已可月收銀一萬四千元此又開辦自來水以後之明效也並以公司性質無論官商各股同處股東地位而廣東自來水公司官爲提倡始而滬商擔承繼而粤商響應協力維持以有今日按照定律公司有盈餘不得移本作息然吾國風氣未開通各省商辦實業公司自入股之日起即行給息以資激勸而廣招徠亦屬不得已之辦法廣東自來水公司開辦三年墊付股本官息爲數不資現又公議以宣統元年以前爲創辦年分官股暫不支息宣統二年起官商一律照支此項暫不支息之官股俟公司獲有盈餘再匀作六年分還公家不加子息此則於商業整頓之中仍寓官力維持之意以期漸符定律無背商情此次滬粤各董開會商榷並經臣派委該公司總理勸業道陳望曾預會其關繫較重者由該董等隨時禀謁指授機宜開誠布公畛域悉化自來官商合辦往往官或以意氣相凌而商或於規則條件稍稍隔閡亦且見病於官近者商智日進官亦兢兢以通商惠工爲務如廣東自來水公司三年之際艱苦經營亦頗賴陳望曾始終左右聯絡維持之力此尤不可没者也除將公司及董事局辦事規條並增訂合同分咨查照外理合附片具陳伏乞聖鑒訓示謹奏宣統元年十月二十六日奉硃批該部知道欽此 
專件 
[調查雲南近况]  
　　北京某報載雲南通信員調查近狀甚悉兹特照錄如左 
　　光緒二十七年有假洋商之名運軍火入滇撫飭首府縣在城外盤查詎知該商人不服首府縣無如之何禀覆撫憲大受申斥府縣束手於是民間大憤遂有焚毁教堂之事外人索賠甚巨正差商之際適値鄉試該撫入闈監臨滇督魏午莊以二十五萬應允外人該撫聞之大怒以爲過多（時督撫遇事必衝突）堅不肯允又復相持其時法人彌樂事石（此人在華年久在滇並不久）正由蜀入滇彌於中國官塲情形至熟具大本領知督撫因賠欵事相持法領絲毫不肯讓步乃從中斡旋而隆興公司之問題發生法人旣得七府礦山之大利乃將二十五萬之賠欵减讓至十萬該撫謂人曰魏督所不能辦者我竟辦到至今滇省官塲猶稱該撫爲外交好手之法軌將抵省李制軍亦於十月初旬到任隆興公司合同恐將實行不知何以善其後也法人所造滇越鐵路年内必能到省聞此路實費至一百七十兆佛郎現因生意蕭條法人每月賠累不資將來必要求礦産以爲償英人又欲建築滇缅鐵路此外交之困難也　　内政則鐵路隨糧認股一端最爲民害川省鐵路每糧戶收租穀十石者年出穀三斗實合百分之三（穀價隨市價貴多收賤少收不似雲南以銀爲標準）其十石以下概不納股滇省則以糧爲標準每糧一兩者派認路股五兩（其一兩以下均照此扣算）且公司股以五兩爲本位不及五兩概不給息只是勒捐貧農而已滇人之富者多經商小戶乃種地更有有糧無田者一田雙糧者皆因售田時希圖迅不脫手致有此弊加以禁種鸚粟每年入境之銀頓少二千萬歳屢豐穀至賤農民終歳勤勞所得者穀以之易錢錢亦甚賤（每二千餘或一千八九百始得銀一兩）而完糧完路股必以銀錢乃至貴又路股必須庫平亦各省所未聞邇來省外各屬民困異常至有十三四歳之女子赤身裸體一絲不掛者鹽價奇昻從前有烟可恃今無烟又益以糧股民多淡食種種慘狀難以筆罄此滇民之難爲也 
　　主持公司者爲陳小圃而公司各項又牘皆以藩臬勸業道之名義行之諸紳之意以爲滇事非借官力不可而路政尤係滇之存亡故不得不借重官力冀其有成不知糧股辦到者不過數州縣（其中尚有許多牽就辦法官本署任或挪他項公欵先行抵解或由富紳先墊後再派之民間）凡有州縣爲民訴苦者公司必大加申斥所獲之數只十餘萬金卽使全省辦到年只五六十萬行之十年亦五六百萬若欲造滇蜀路非五千萬不可是剥削吾民至十年之久只有十分之一何濟於事秋間諮議局成立省外代代無不掊擊糧股陳小圃未得議長實因糧股之故或者滇民尚有一缐生機此滇紳之難也 
　　官吏困苦略與南省同多困銀貴錢賤解栰賠累加以鐵路股欵按差缺派認於養廉及薪水内扣除滇省州縣缺况甚苦來往川資不至賠貼者即是好缺何堪復認路股故各官無論實缺候補一經病故或參劾則必告貸官裔之流爲娼妓隸役不知凡幾此滇官之慘也 
國外新聞 
[日本試騐無線電報]  
　　初八日東京電云日本與夏威夷島互通無線電報一舉業已佚敗惟東京附近銚子港之日本報局近偶與郵船高麗號通電相距約二千八百英里 
 
 

Page 27

 
 
[英倫大雪]  
　　初八日倫敦電云英倫北部及維爾斯一帶近遭大風雪平地積雪深一尺許 
[倫敦選舉事宜]  
　　初八日倫敦電云倫敦新選舉人名册較前届共少一萬二千零三十八有奇其故多由外埠近來交通已便故移居者日衆云 
[葡國内閣解散]  
　　初八日倫敦電云據葡京里斯本電稱葡萄牙内閣業已退任新内閣大約將盡爲進步黨之員云 
[澳洲礦丁重行開工]  
　　初八日倫敦電云據澳洲雪梨電稱新南維爾斯南區西區各煤礦將於今日重行開工 
[比皇薨逝三誌]  
　　初八日倫敦電云法國某牧令已遵比國皇族之請暫將巴蘭柯爾地方之行宮一所派差看管以候辦法蓋此乃比皇私妻伏郎男爵夫人之産也比皇大郡主路易斯已知照各銀行不得將比皇洛帕爾特及伏郎男爵夫人名下各存欵由人支取比京電稱比國新皇已取號爲阿培爾第一世英國康諾脫公爵將代表英皇赴比送葬初七日柏靈電云普魯士亨利親王代表德皇奥國世予薩爾伐托代表奥皇赴比會喪 
[三國聯盟之重要]  
　　初七日柏靈電云意大利新任外務部大臣沙里洛男爵在國會宣稱三國聯盟不特爲歐洲維持安寗之要圖且爲意國利益之屏障云 
[俄簡駐奥大使]  
　　初七日柏靈電云俄國駐比大使祁爾斯君已簡爲駐奥大使 
小說 
[社會小說自由女　（三十七）]  
　　第十回標新解演說自由魂賣風情初遇懷春女 
　　忽然兩個人抬起頭來。彼此看了一看。好像打了一個照會一般。不約而同的。都走到江鏡波身畔。一邊一個握住了江鏡波的手。吳夢珠便先說道。我們兩個。昨天旣蒙鏡波先生仗義搭救。今天又承這様的諄諄相勸。指示迷塗。這般的厚德深恩。却叫我們丙個人如何報答。吳夢珠一面說着。却緊緊的握住江鏡波的手。同著嚴景羅兩個人。兩雙俊眼。好像含著萬千情愫。直射到江鏡波身上來。江鏡波本來是個老手。那有不領略的道理。更兼他們兩個人口股芬馥。吹氣如蘭。凝睇無言。横波欲笑。江鏡波也有些神廻心動。徘徊無主起來。停了一回。定一定神。轉過念頭來。微微的嘆一口氣。口中低低的吟那張文昌的節婦吟道。還君明珠雙涙垂。恨不相逢未嫁時。兩個人聽了。曉得他的意思。齊齊的放開了手。别轉頭去。長嘆一聲。三個人彼此愴然。相看良久。還是嚴景羅說道。旣然如此。我們兩個就和鏡波先生認作師弟。以後也好時常領教。江鏡波方欲推讓。嚴景羅和吳夢珠不由分說。早已花摇柳顫。蝶舞。鶯飛的磕下頭去。江鏡波只得連忙回禮。扶了他們兩個起來。心上覺得十分得意。兩個人又和江鏡波談了多時。臨走的時候。江鏡波又懇懇切切的勸道。你們兩位具著這般才貌。不怕選不著個風流夫婿。玉貌郎君。以後還請常常記着鄙人的說話。也不枉鄙人苦心相勸一番。兩個人聽了。心上雖然感激。面上却不知不覺的又紅起來。低著頭答應一聲。江鏡波見了。知道他們兩個人。已經把從前那風流放誕的性兒。一齊收拾得乾乾淨淨。重又現出深閨女子的本性來。心上暗暗贊賞。看著他們兩個人靦靦覥覥的様兒。便不和他們握手。只和他們鞠一鞠躬。送了他們出去。掏出表來。看了一看。已經正正的十二點鐘。記着左瑶瑟的約會。連忙立起身來。飯也不吃。趕緊坐轎出城。喚個小艇渡到珠江第一樓門外。早見左瑶瑟立在那裡。遠遠的舉手相迎。江鏡波大喜。連忙跳上岸來。大家握手。便同着左瑶瑟。大大方方的到飯廳上去。呌了兩客午餐。一面吃着。一面說話。把事情都商議得停停當當。付過了帳。兩個人走出門來。正要上船。 
 
 
 

Page 28

 
 
   
 
 

Page 29

 
 
處上海四馬路北首望平街大隆大藥房内假冐甚多認明地址牌號爲記○本藥房並經理韋亷士大醫生紅色補丸批發 
 
 

Page 30

 
 
   
 
 

Page 31

 
 
   
 
 

Page 32

 
 
   
 
