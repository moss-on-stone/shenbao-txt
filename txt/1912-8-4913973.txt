# 1912 - 8 - 4913973

 

Page 1

 
 
   
 
 

Page 2

 
 
評論 
[忠告袁世凱]  
　　北京愛新覺羅諸皇族。日來聚議宫廷。惟相對。作楚囚。泣而内閣袁世凱。亦以大勢已去。危局難支。率領各國務大臣。全體辭職。山窮水盡。去末日不遠矣。雖然。以滿族竊據中夏二百六十餘年。埀死哀鳴固可憐而不足惜。所可異者。以素號英雄之袁世凱。乃亦不自。樹立當此筋疲力盡之時。猶周旋虜廷對異族而講臣節。此則吾人所大惑不解者也。 
　　當清廷之起用袁世凱也。海内外均謂自載澧柄國。因銜乃兄戊戊之恨。項城幾蹈殺身之禍。放逐數年。不一存問。今戰事方殷。大局岌岌。事急。相求。袁世凱决不貪此末世之功名。甘爲亡國之奴𨽻。不謂事難逆料。竟匆匆進京。受任内閣總理。自投羅綱。識者早非笑之。乃又甘冒不韙。恃馮國璋姜桂題段芝貴輩。舊部之爪牙。野蠻之軍隊不惜以一身爲萬矢之的。與民軍相激戰。爭逐武漢間。竭北軍之全力。殘殺數十萬之生命。始取漢陽的孤城。已屬得不償失。迨後東南各省。先後光復。袁始知民軍之難敵。兵力之不足恃。於是改變方針遣使議和。磋商多日。纔有一線之希望。忽又撤銷唐使。自當其衝。挑剔百端。冀就國民議會。爲清廷萬死求一生。亦可謂苦心孤詣矣。詎料外旣受輿論之吐罵。内又不諒於滿親貴。暗殺之機。一觸卽發。遂使當時趾高氣揚之袁世凱。日處愁城。一籌莫展。外債失敗。餉項如洗。無可如何而爲辭職之舉。吾不知袁果何德於滿清。而如是其効忠。勿去也。 
　　夫論滿清之存亡。痛癢相關。宜莫如諸親貴。然試問掌。國多年如奕劻。與平時炙手可熱如載洵載濤載澤輩。今也何如。愛國公債。百呼不應。而惟逐日營營於子女玉帛以爲他日作猶太富翁之計。似袁世凱亦可以自悟矣。况清太后一寡婦耳。清帝。一孤兒耳。以一人扶孤兒寡婦。而欲與萬衆同心。趨向共和之民軍相抵抗。雖俾斯麥復生。亦斷不能保清室之倖存。鳴呼項城。何苦爲春蠶之自縛。斷送此有用之七尺。而必欲與滿廷運命同歸於盡耶。 
　　故記者竊有一言忠告袁世凱曰以公之才略聲望。如翻然反正。在民國中當不失重要位置。而如滿清之惡劣腐敗。則徴諸天心。証諸人事。斷無不亡之理。及今勸令遜位。爲時未晚。若必待兵臨城下。求最後五分鐘之解决。其結果不過清廷多延數日之殘喘。軍民多傷數萬之性命。而無補於危亡一。也與其爲滿政府亡國奴。何如爲新中國新人物遺臭留。芳判於舉足之左右。望再思三思母貽後悔。 
 
 
 

Page 3

 
 
[專電]  
　　中華民國江南造幣廠（即前清度支部江南造幣分廠）監理余君將呈請大總統頒行圜法以使鼓鑄 
　　參議院除星期日與特别開會外每日會議二小時槪不旁聽（以上南京） 
　　前駐山西娘子關之毅軍陸續開囘豐台將由京奉鐵路運往灤州 
　　清政府宣言清軍已奪回灤州民軍大隊現向他處退走 
　　按右電所述與要聞欄津函逈異閱者須知此係清政府之宣言也　　各國兵隊防護京奉鐵路全守中立無論民清兩軍如不阻礙交通皆許其由此路經過外人决不干涉 
　　袁世凱進見清太后告以各省民軍已預備北上勢難覊縻並謂屢請英日兩國贊助君主立憲皆不應允實已無可挽回 
　　袁世凱因民軍要求各欵萬難拒絶意頗躊躇滿人恐其變更政局愈益慌亂 
奕劻謂載澧毓朗曰全國已去大半幸能偏安亦難持久果能融合滿漢改良政體似不妨和衷商辦設因固執而至决裂則滿人均爲我一家所累載澧聞言大哭 
　　清太后發内帑黄金八萬兩現銅七十萬自購愛國公債票開發密旨派奕劻袁世凱二人爲籌欵大臣專向各親貴王公大臣等籌借欵項有不遵者以違制論 
　　使館界内居民房屋多爲滿廷各親貴收買密儲貴重物品 
　　北京人民遷避日衆惟所带資財多被兵警截住收没人咸怨之　　　　（以上北京） 
　　湯都督今日（八日）由電辭職措詞甚决浙人擬舉蔡元培接替 
　　北伐同志會今日（八日）開成立會選舉童錫祥爲會長高子白及唐某副之 
　　温州内訌勢將割據都督府已派多人馳往撫慰　　　　　　　　　　（以上杭州） 
[公電]  
　　南京陸軍部電武昌黎副總統上　海九江安慶長沙四川廣東雲南清各都督各軍政分府曁浦口柏統制臨淮林司令揚州徐司令鈞鑒查現時已光復各省招兵多無限制餉械缺乏甚非持久之道本部職掌全國軍政有統籌全局之任亟應磪定限制爲此通電請貴都督嚴飭所屬各軍就現有軍隊精加訓練不得再招新兵仍將所有軍隊官兵姓名開具簡明履歷並將軍裝器械配置各項火速造具磪實清册報部以憑核奪爲盼印文隨發陸軍部陽 
　　南京浙軍統制電上海陳都督鈞鑒前此克復金陵公曁程湯兩都督來寗發給各軍總犒計數若干當交何人承領卽電示爲盼浙軍統制官朱瑞叩歌 
　　江西馬都督電南京大總統武昌黎副總統南京黄元帥各民省都督各軍政分府司令官上海各報館鑒毓寳前承贛省各界推舉贛省都督曾於十月間晉省嗣因潯事布置未完乃于十一月仍復回潯近接省垣迭次來電謂省中不靖籌辦之事甚多乃續經組織現已就緒茲定期元月七日回省已將九江行轅設立衛戌司令部派朱君漢濤爲司令官嗣後尊處來電務乞與南昌直接如應與朱君相商之事則請電潯爲叩謹此奉聞贛都督馬毓寳虞 
　　南京社會黨電一海社會黨本部各報館昨日午一時本黨大會男女黨員五百人來賓千人提議先辦機關報定名人報臘月朔出版當塲認定資本三千餘南京社會黨皓 
[譯電]  
　　據川中領事傅來消息四川全省秩序復亂外人離重慶者 
 
 

Page 4

 
 
甚多　　　　　　　　（北京） 
　　福爾登君投函泰晤士報論西藏之將來謂達赖喇嘛之復位與英國大有利益達賴前次避居英士頗受歡迎其感恩英國甚深且謂英國不欲吞併其土地故對華之感情適與對英相反今乘中國内亂之際極易使西藏獨立而歸中英兩國公同保護並各不干涉其内政云　　廣州香港今日（七日）均停市一日以慶賀孫逸仙君履共和總統之任　　　　（香港） 
　　奉天至天津之鐵路已照常開車　　　　（北京） 
　　膠州德國駐軍現已開往北方今日有某船裝運軍隊赴華以補其缺（柏林） 
[清旨]  
　　舊歴十一月十九日北京清内閣奉清旨署四川總督端方才猷敏練學識宏通由部屬外任監司洊膺疆寄庚子之變在陝西護撫任内保衞維持厥功甚偉嗣充出使各國考察政治大臣南北洋大臣後因案革職旋以候補侍郎充督辦粤漢川漢鐵路大臣川呀亂起派令馳往查辦並署理四川總督宣力有年勤勞素著茲因带隊入川中途遇害死事情形慘不忍聞殊堪憫惻着加恩予　追贈太子太保並賜給二等輕車都慰世職照總督陣亡例從優賜卹任内一切處分悉予開復應得卹典該衙門查例具奏靈柩回旗時沿途地方官妥爲照料难其入城治喪伊子外務部主事繼先著以四品京堂候補監生陶磐着以主事補用伊弟三品銜河南候補知府端錦隨行入川因救兄同時被害尤屬忠義可風着照三品官員陣亡例從優賜卹以慰忠魂 
中國光復史 
[灤州軍隊活潑之行動]  
　　駐灤州第二十鎭軍隊全體反正及與天津派往清軍開戰各節已兩紀前報茲又得天津來函。云灤州軍士未起義以前。曾用和平之手段。電致袁世凱請共承認共和以免生靈塗炭袁不聽令。王慶懷前往勸諭。命其暫緩舉動。以候國民會議。蓋由津至榆關一带防務爲王懷慶之責任也及王於十三日到灤。該處各軍。即舉王爲大都督統率各師。擬於十四日北上。直攻京師及五鐘時清直督署接電謂王懷慶個人已到豐臺此後不知情形如何等語實則王已身在民軍中矣。 
　　又聞灤州電局已爲軍人所有故京津各處消息不能通達　　又十七日午後有由灤州快車來津者告人云是晨王懷慶尙寓城内永慶棧。門首有多數軍人保護該軍人等。已纒白布臂章。所有衣物早於前數日典賣凈盡以備北伐而駐湯河之軍官連日附入該軍表示同意者甚多。故該軍聲勢甚盛。 
　　又聞該軍隊曾於數日前照會各國公使領事定於二十四點鐘以内直攻燕京等語電末即以都督王懷慶署名惟聞翌日王又以個人名義。電致各公使。請取消此電尙不知其内容若何恐又係張彪一流人物耳 
　　灤軍反正時致各處電文云北京内閣總理大臣上海伍代表唐大臣天津順直諮議局均鑒自武漢事起各省響應勢如奔濤足見人心之所向决非兵力之所可阻也。全國人民望共和政體。甚於枯苗之望雨也誠以非共和難免人民之塗炭非共和難免外人之干涉非菜和難免日後之革命我公身爲總理係全國之代表决。不能以一人之私見負萬民之苦心况刻下停戰期迫。議和將歸無效。全國人民。奔走呼喚驚惶之至。而以直省爲尤。甚是以陸軍混成四十協官長目兵等。駐紥直省。目覩實情不能不冒死上陳。有瀆尊聽。查前奏之信條内開軍人原有參議之權刻下全體主張共和望祈我公詢及芻蕘。不棄鄙拙。速定大局。以彌亂事而免慘禍實爲至禱臨發百拜。不勝惶悚之至統領官。蕭廣川管带官。紀從雲王金銘張建功王石清鄭金聲馮御香徐廷榮及下級官佐等。同叩 
　　清郵傅部。接灤州工程司來電稱灤州兵隊刻已移紥灤站背後山頂及附近雷莊各山上。大有預備戰事之勢惟車站尙屬平靜并據窪里站長電稱。奉通永鎭。王統領面囑上行各車均不得過窪里否則定將車輛。設法挪出軌道。阻令前行此事殊有關係。如果毁及車輛。尤悖條約。恐起交涉。速飭車務處。電知京奉局上行各車暫勿前進。云云 
　　另函云灤軍請願共和發生以後政府派遣通永鎭带兵抵禦聞已開仗一次清軍失利退駐唐山。損失軍械鎗枝甚夥。現又飛電軍部。請發山砲十六尊。子彈三千萬顆。鎗六百桿自保定掛車十輛。從 
 
 

Page 5

 
 
速運往。并調淮軍後路偵探隧一百名布置於沿道火車中。偵察民黨之往來。噫同是軍人而思想之不同如此豈人格限之歟甚望北方軍隊。速審順逆。勿令灤軍笑我拙也。 
[伍代表與袁世凱辯駁要電]  
　　北京來電伍廷芳代表江一江二電悉茲分别奉復。如左 
一此次上海會議使本大臣爲全權大臣而委託唐大臣爲代表其權限以切實討論爲範圍此項文憑業經貴代表認明則唐代表於討論之外如有應行簽訂之條欵。必須經本大臣允許。方能正式簽押。查唐代表前後所簽各欵其未經商承本大臣允許。顯係逾越權限據各國公法私法無論其辭職與否所簽各欵當然無效然於事理公允者本大臣所深願和平解决故於初十日所議第四條退兵一節。本大臣無異議。但須。兩方同退方爲公允。此節已於鹽三電詳達 
　　一國民會議辦法貴代表與唐代表所議條欵。大不可行而本大臣擬訂之選舉法及在北京開會兩節前經電達尙希速復一退兵辦法迭與鹽二鹽三等電詳實聲明十五日又電知唐代表。將漢陽漢口我軍陸續遵約拔退情形轉達。是即希望和平之决心。惟貴代表是否能照鹽二鹽三之電辦理請迅復。 
　　一面商一節前電已聲明。實難其人。此後貴代表與本大臣。直接電商儘可詳悉如意。有不能詳盡之處。儘可函商如仍不能詳盡。則貴代表可親來北京面商。本大臣自應任切實保護之責 
總之此次以國民會議解决國體問題可謂决心和平昭示大信之鐵證但須有正當國會辦法。乃可昭信天下。本大臣决不。以私人武斷欺飾耳目之行爲貽中外之訾笑。諸希鑒察内閣袁世凱銑五印 
　　上海去電北京袁内閣鑒銑五電悉分别答覆。如下 
　　一唐使權限本代表已連電辨明按照唐使交騐文憑。閣下有切實討論以定大局之全權。而唐使爲閣下之全權代表。故閣下所有之權限已盡交與唐使來電謂唐代表於討論之外。如有應行簽訂之條欵。必須經本大臣允許。方能正式簽押云云。與唐使交騐文憑全然不合本代表絶不承認至來電謂唐代表前後所簽各欵其未經商承本大臣允許者顯係逾越權限當然無效云云唐使旣爲閣下之全權代表。則其所簽各欵。與閣下自行簽定無異。其已經商承閣下與否。本代表不必過問。閣下更不能以此爲藉口。此意前電已詳言之總之唐使不遠數千里。前來議和。豈有祇與以討論之權而每事必先商承之理不惟本化表一人不能承認卽天下萬國亦必以爲决無是理。况文憑具在。公論難誣。閣下素明交涉不必以此貽譏中外幸勿再借詞翻案爲望 
　　一退兵辦法本代表文電已詳。無待再贅。 
　　一電商一節諸多困難前電已詳函商更躭誤時日况目下情形。時有變遷豈函商所能奏效。前請閣下親來上海一行未見答覆而來電反邀本代表親赴北京面商按此次和議。所以濡滞實由閣下所派全權代表。忽然撤去以致彼此不能面商。如欲繼續面商。自以閣下親來上海爲正當之辦法若本代表則無赴京之理上海地方平穏閣下所派全權代表與本代表會議數次毫無他虞閣下爲國家計。爲平和計。憚一行。請即日啓程無任翹企。至銑一電所稱劉道襄孫代譯彼此電報。現本代表旣以電商爲不便。可毋庸議謹此奉復伍廷芳魚四 
　　附録派劉道譯報原電伍廷芳代表鑒直接商議須得代遞代譯電報人以免文字訛舛謹派劉君襄孫經理此後敝處去電即交劉譯送如尊處來電亦交劉譯稿存劉希接洽内閣總理袁世凱銑一 
　　北京來電伍秩庸代有鑒前據唐代表鹽一電。稱與貴代表所訂實行停戰一條查唐代表辭職在發此電之前此次停戰條件應由本大臣與貴代表直接議定再由兩方同時通告各軍隊嗣後設有决裂情事。必須兩方互相電告聲明重開戰事始得各向所屬軍隊。發令開仗若此方先開戰端。彼方得盡力抵禦。仍一面電告主議之人詰問。如三十六點鐘内。受詰問者置不答復應作爲此方先行决裂之據特此議定希卽復如無異議。各分飭各軍隊照辦因江二電詢及此事並詳復内閣總理袁世凱銑六 
　　上海去電北京袁内閣鑒銑六電悉所示停戰條件視唐代表與本代表議定各節大致相同擬請仍照前議母庸更 
改誠以唐代表發此電之時本代表並不知唐代表有辭職之事清政府有無准辭明文旣由唐代表向本代有議定簽允。照萬國公法。此約 
 
 

Page 6

 
 
應作有效希察照伍廷芳魚五 
　　上海去電北京袁内閣鑒銑七電悉（本館按此電未承伍君交下故無憑刊登）深爲詫異已電南京武昌安徽各處查辦矣總之國民會議未開。人心未定。雖閣下與本代表切望平和。而兩方軍隊情意未孚北軍旣屢違約妄動。而民軍以義發起。目的未達。北望中原自難安枕故國民會議必宜早開以磪保平和。弭息戰禍望閣下迅卽商定開會地方及日期爲盼。伍廷芳魚六 
　　上海去電北京袁内閣鑒頃接浦口電稱頃接穎州密報十三日倪嗣冲派多數馬探由穎州出發至穎上縣境一带停戰期内。越境出探。任意騷擾。請向唐紹怡嚴與交涉等因。特此奉聞等語。停戰期内擅行派探民軍中人。皆疑清軍意圖大舉蔑約欵而毒生靈。竊深惶惑乞賜電飭切守界限。請示復禱伍廷芳魚七 
[唐代表等全體辭職原電]  
　　清廷議和專使唐紹怡因袁世凱有意破壞和局。憤而辭職。而各參贊及隨員等亦不願居違約背信之名。故全體一律辭職。茲將原電探録如下此次奉派代表來滬討論大局。原爲。和平解决免致地方糜爛起見。到滬後民軍堅持共和竟致無從討初經提出國會議决一策民軍全體反對。多方設法。方能有此結果。今北方旣成反對而連日所定條欵。宫保又不承認怡等才識庸懦。奉職無狀自十三日始不敢再蒞議塲除知照伍代表外。請速派代表來滬。不勝迫切待命之至。唐紹怡楊士琦章宗祥渠本翹傅增湘孫多森張國淦馮耿光張鍇蹇念益侯延爽關冕鈞章福榮等同叩 
[優待清皇室及滿族之大綱]  
　　十二日。清内閣接唐使來電。謂皇室及滿族優待事須由國會决定此時不便提議。惟密探。民政府現已擬有大綱將來決定和。再交國會議決細目。總之優待皇室衆意僉同。茲將其底稿抄呈備核共（一）關於。清帝之待遇以待别國君主之禮待之（二）退居頣和園（三）優給歲俸數目由國會定之（四）所有陵寢宗廟聽其奉祀（五）保護其原有之私產（以上優待皇室大綱）（一）關於滿蒙回藏之待遇皆與漢人平等（二）保護其原有之私產（三）先籌八旗生計於未籌定以前。原有口糧。暫仍其舊。（四）從前營業之限制居住之限制一律蠲除（五）所有王公等爵槪仍其舊（以上優待滿族大綱 
[國民協會請設國民參議院]  
　　國民協會。爲建議設立國民參事院。上大總統書云呈爲臨時政府方立亟應設立國民參事院以裨行政而資立法事竊惟國家締造之初凡百設施宜賴一二賢豪之主持而聯絡統一尤貴謀及多數人民之公意今民國成立以來政府旣已組織。行政漸歸統一。然上備行政之諮詢。下掌立法之職權獨無此機關。則於代表民論之意。未爲無缺。聞各省都督。曾各派人員。組織參事院。此蓋行政上之代表。出於一時權宜之計而已。同人等以爲今日大局粗定正式之立法機關尙未成立目前一方爲代表國民輿論一方爲代表各省利害宜由各省諮議局或府縣會聯合會公選三四人爲各省國民代表則於財政之統一法律。之規定必大有裨益而各省人民。藉此得以聯络。凡一切設施。盡出於一致之行動。庶上下之情以通而民國之基礎以固應請速定國民參事院簡章。通告各省。選舉議員速赴南京。組織國民參事院掌立法預算事宜逮閉會期後應採德美上院之制分科任事備行政上之諮詢要之折衷至當乃無扞格之虞集思廣益方收統一之效。區區一得之愚是否有當伏祈酌奪施行 
[江北籌欵電文一束]  
江北軍政府財政部長。陶芷泉君來滬籌欵殫力從事。明日又將赴寗面謁。孫大總統曁。莊都督力求接濟。茲將陶君連日與江北都督蔣君等往來電文彚録於左。 
　　陶部長第一電清江蔣都督鈞鑒澄抵申後適季老辭職。程帥抱恙 
心萬急而無如何。咯血又發現莊帥季老往寗澄擬望後力疾遄。往作秦庭之哭再澄現聘申報館主席君裕福爲本部駐滬顧問官。席君係實業家。清淮各處。皆有商業。合先電聞餘詳專禀思澄叩 
　　蔣都督覆電陶部長鑒函電悉席君事照辦已派張綽前往接洽一切。餘函詳江北都督蔣 
 
 

Page 7

 
 
　　陶部長第二電清江蔣都督鈞鑒澄抵滬後。爲籌欵事心力交瘁。咯血大。發自顧庸愚。難重任。乞准予辭職。即日派員來滬交接。以免貽誤江北大局。澄叩微 
　　覆電江北陶部長鑒江北大局。重倚臂助。務勉其難。勿固辭幸甚雁行 
　　陶部長第三電清江蔣都督鈞鑒兩電敬悉浦餉明知緊急。然借欵未成。無可籌運。棘心高慮無計分憂。擬請通電。孫總統莊都督告急求拯。請撥。八萬霸餉在内。澄即日。往寗竭力陳請萬一無效。必當痛哭流涕。以死力爭。澄叩魚 
　　陶部長第四電清江蔣都督鈞鑒鈞電敬悉辱承慰勉敢不殫力從事仰副期望惟自顧駑庸恐有隕越惶悚殊深澄准廿一偕顧問官席周二君面謁孫總統莊都督力求。撥欵接濟。澄叩虞 
　　覆電陶芷翁鑒魚電悉孫大總統蘇滬兩都督處。昨已急電求拯請速同席周二君。往寗乞助至蜜後如何情形。並盻電示。雁行遇 
　　并北參事會電陶芷泉公鑒江北財務非公不辦鹽爲大宗。公尤熟悉輿情。時局待。公維繫仍乞力任勿再堅辭江北參事會公叩 
　　陶部長第五電清江都督府參事會鑒電悉謬承留慰惶愧殊深澄但有棉力可効何忍奉身而退决當與諸君子勉共始終。以盡天職。惟任重材庸身孱多病恐貽隕越第事機萬變或出意料力所不及尙乞鑒原澄佳 
[可笑可憐之京師]  
　　清直𨽻提督姜桂題等聯合領兵大員十七人函致各親貴請籌兵餉。各親貴不報。於是各軍隊憤甚。派人調查親貴在匯豐銀行之存欵磪有三千餘萬惟皆係定期存款。不能立時提取。前日各軍隊。公舉代表向英國公使朱邇典君要求。請轉知該銀行。通融辦理。准其提取英使已允爲帮忙。但持提摺。便能取欵。故各軍隊已决。定將向各親貴。用强硬手叚對待之非交出存摺不可云然而滿親貴苦矣 
　　昨日清鄂督叚祺瑞有電到閣謂旣任鄂敊又兼督師重任勢難兼顧且前敵兵驕餉竭不堪再戰現在和局無成。民軍勢必進攻。自顧才力。殊難勝任。請迅飭馮國璋速赴前敵督師庶免貽誤軍事云云觀其措詞是駐漢軍隊因餉銀缺乏已無鬥志可槪見矣 
 
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[南陽清軍疲於奔命]  
　　清南陽鎭謝某因陝西商南爲民軍光復派馬步隊一千人前往抵禦詎該隊甫至。荊子而内鄕鄧州又復。告急謝某連夜分隊前往乃。南陽府。光州。又復遍樹。白旗謝某無可如。何一面在。内鄕備戰。一面調駐。淅川荊子之防軍赴。光十日内謝某南北奔馳。軍隊俱出。怨言詎自淅川荊子兩地防軍調回之後。陝西商州李覇天又率民軍。二千餘人乘隙起事初九。日淅川聽。趙正卿飛禀到省告急。汴撫惶急無措。聞已調駐紥信陽之陸軍前往抵抗矣。 
[潼關歸客談]  
　　京報云客有自潼關來者談及該處民清兩軍戰事甚磪據云十月二十七日秦軍與清軍在閿鄕東開仗秦軍大勝清軍退至靈寳二十九及本月初一兩日又復開戰清軍連敗二次大受損傷。秦軍奪獲槍械子彈無。算清軍復由靈寳退至陝州清軍統領趙某急電姜桂題。請兵援助並求接濟子彈。以便續戰。姜接電後大爲震動并痛罵趙某之怯懦。遂飭駐京毅軍繳子彈一半。接濟趙軍共得。十三萬子彈已於初七日運往陝州矣 
[貴州苗族之進步]  
　　鎭遠府吊寨洞。苗族數千家屬偏橋右司所轄近有劣生某運動右司在府請札辦理。該洞圑務。以便假公濟私詎苗民等。聞黔省獨立。亦開大會謂我們苖族。世爲漢家管轄。今趁此民權時代。凡辦理本地事務須漢家。一人苗家一人合辦。方爲公平。於是聯絡漢苗八圑組織公和民圑。選圑務長二人。先在該府請願代理該府郭令。因有某等運動。不與。札文。各圑遂各舉代表。直接軍政府樞密院請願想樞密院决不漠視也。 
[湘人光復荊州之榮譽]  
　　湘都督致書。王安撫正雅云。子彬仁兄安撫執事兩接來電知師出以律大功告成荊爲。三省要區高城深池。足以自固。一旦有變兵家之所必爭。然歷史所書。及近代洪楊之事。往往老師縻餉。不得收功指顧者。雖其險足以自顧。亦攻之者恃其粗銳。徒以勢力相持耳。執事智深勇沉。兼富經騐。不尙陰符之術。專行王者之師。乃得豪傑嚮風。士卒用命。鎗林彈雨。視若無事。當其裹創督戰。百折不回。足徴。吾湘子弟程度之高。執事教練之苦。以故悍酋羅拜。父老歡迎。捷音傅播。佩慰實深特遣專使前來。犒勞軍士。惟念彼中人士。坐困已深。善後事宜。統煩碩畫尙望時加珍攝。鎭撫邊陲。以宏世界之生成。而造一方之幸福。湘山鄂水不盡依依敬勞殊勛惟垂省覽　　譚都督以。荊州光復凡屬國民。應一體歡慶。爰由各界士紳。就教育總會。設立荊州視捷會事務所。約齊各界定期。十一月十三日舉行荊州祝捷會大慶典。並擬定慶賀儀式。如下十三日都督府及各衙局所。一律懸旗。各商號。所有漢字白旗更新。各街公事地方。皆懸國旗。晚六時至十一時各户皆懸燈掛綵。其有紥牌坊燈坊者聽。是日午前八時至十一時軍界慶賀各軍營整隊入城。執軍旗。唱軍歌。巡行街市。過都督府。排隊舉槍。三呼。中華民國共和萬歲禮畢歸營。午後一時至五時商界。學界慶賀。商界各圑學界各班。均至教育總會齊集。報軍國旗。唱破荊州歌。過都督府。如軍界禮晚間商學兩界合行。提燈會亦在教育會齊集。游行各街。其燈已由本會辦好照。原價發交各學校各商圑領用。至各界内容辦法。已商同各鎭協統學務司商會。自行組織矣。 
[朱益濬已成釜底游魂]  
　　前清辰沅永靖道。朱益濬反抗義師。迭紀前報。昨聞譚都督特飭全省巡按使。龍君。璋於巡按之便。就近。相機勦伐以期去此害馬。而昭一道。同風之盛。 
　　譚都督因聞該道。一面。催收錢糧一面。招募猺兵希圖大舉。深恐乘機擾亂。爲害閭閻。爰檄飭常德司令官李君季洪。速派軍隊扼要駐紥。毌得稍涉疎懈。致滋蔓延。 
　　譚都督因與朱益濬有師生之誼。（譚都督係朱胞弟益藩之門生）本不欲絶其生路。曾迭次私緘苦勸。並託本府秘書長張君三次緘勸。朱不僅不翻然改悟。且欲起師。與民軍反抗譚都督遂赫然震怒。委新軍徐標统仕澄實力。合兵痛勦並電致。黔省軍政府。請派失截 
 
 

Page 11

 
 
其後路以紊漏網。朱聞此消息。知衆寡不敵。軍心渙散。加以又接譚都督來電。謂贛軍都督。已派人至。蓮花廳原籍。捕其。家小如再行反抗。當卽一併殺却等情。於是異常恐懼暗。將其家人輩。寄頓他處。已則尙住署中。以備逃走。該處士紳。已探查明磪。飛差報由都督。另行添派陸軍步隊兩營。劃歸逃按使節制。並飭卽速前往。相機勦撫。務獲。朱逆究辦以儆愚頑。 
　　朱道同鄉。鄒君。樹聲等二百七十人。電致朱道云。人心歸漢。天道亡清義旗所指。全國響應。公猶敢冒不韙擁兵數千。抵抗民軍。自殘同類貽羞桑梓。聲等憤恨塡胸。合詞相告。請卽率師歸順。共襄義舉倘再。報迷不悟螳臂當車。不特。身家駢誅於湘城。卽家產祖墳决不能保存於鄉里。願公三思。 
　　譚都督復。鎭筸鎭周瑞龍君書云。頃接來函於西　事宜布置極 
周保土衞民尤見仁心碩畫披誦之下佩慰實深朱道甘爲。滿奴抗拒不服。　報事所部用命。不致豕突狼奔。大義昭然。至堪嘉尙。故月前頒發告示。諭以投誠之後。准其昭新章加餉。以孤該道負嵎之勢。而尉軍人向化之忱。鎭屬各軍誠能豎立白旗。剪去髮辮。擒斬該道則秋季官兵俸餉。當卽一律發給。决不使其向隅。執事久駐苗疆。威德昭著。必能相機控扼。康我生靈。早奏　功。無任翹企。 
[皖省近事一束]  
　　前次撤去之潯軍參謀。黎宗嶽現在。池州大通一带。招兵自衛聞孫都督已用正式公文。派桂君丹犀带兵。前往與之理論。勸其從速带兵北伐。毌得戀棧。再存意見。 
　　皖人。洪河本一無賴。始爲皖紳方倫叔之走狗。迨王紳少谷。承辦省中高等學堂工程復轉而媚。王得爲監工。不數年囊槖充滿。嗣又附和皖中巨紳。承辦府中學堂工程。勢燄日張。腰槖更裕。三十四年。熊成基起義供藉招募民圑守城抵禦之名。事後運動朱家寳之門丁說項。得保知縣斯時名利雙收。儼然皖紳之一分子。遇事生風。惟利是圖。皖省光復以來。又謀充都督府課員。施其故技。藉捐助軍餉爲名。敲詐恆豐同春兩典。昨又暗繕。運鹽護照至都督府秘密室私用印信。經陳紳報告都督府。并將洪承辦學堂工程侵吞公欵一併開摺呈核。孫都督閱後　爲震怒。立將洪河發交懷寗縣收管。洪知事不佳。卽運動商會察正等具。保聞孫都督。却而不允。諭令須將以前所吞公欵。逐一缴出。否則即按律懲辦云。 
　　皖省。臨時會議業已組織成立。復於月之十六日。在諮議局開全體大會投票公選正副議長。及各屬議員茲將。當選各。議員名單。開列於左。（安慶府）懷寗縣鄧藝孫潛山縣劉廷鳳桐城縣陳澹然太湖縣韋經望江縣徐乾宿松縣徐嗣甲（廬州府）合肥縣剻若木舒城縣汪淮無爲州盧恩澤廬江縣何震巢縣楊修心（鳳陽府）鳳陽縣高士鼐定遠縣武炎康壽州軒轅洪靈璧縣曹玉德懷遠縣俞道暄潁州府）阜陽縣丁象謙蒙城縣白雲漢潁上縣劉道章霍邱縣臺樹仁太和縣郭廷康（徽州府）歙縣汪国傑（寗國府）宣城縣孫　涇縣胡璧城南陵縣章濬澄旌德縣吕烈煇寗國縣劉灼太平縣崔翔青（池州府）貴池縣章兆鴻青陽縣江愛亭銅陵縣章家祚建德縣王寳賢（滁州）全椒縣金家慶（和州）和州張鎧　（廣德州）廣德州李世由建平縣張鴻盛（六安州）王克俊英山縣李時蕊霍山縣丁秉炎（泗州）杜炳鈞五河縣歐佩森公選胡璧城君爲正議長。武炎康君爲副議長。共當選四十一人。 
[新杭州見聞録]  
　　董元亮可憐前清勸業道董元亮於民軍光復時。吞没公款。濳逃滬濱。迭經浙軍政府懸。賞緝拿。日前經上海光復軍統領派探在蘇滬鐵路偵獲。電告浙省飭令宋翰卿。前往迎提。昨午到杭。暫拘政事部今日董面懇監察員。繕發家信。慰藉老母。略稱兒蒙政事部拘住舊諮議局樓。十房屋乾凈。被褥整齊。茶水飯食一切周備。可謂文明之極乞寛懷。勿焦。急候蔣篤裁來商清理辦法。卽當趕辦。以期捷速。維助餉一層。吾家有名無實。如何是好。念之殊不知所爲等語。 
　　杜海。生受寃日前某某諸志士。發起。杭州光復社攻訐。張讓三謂係。陷害秋女俠之首犯。並指紹紳。杜子楙首先告密分電各軍政府。及上海報界。意在興獄杜君情不自安。力請辭職（現任政事部教育科長）褚部長以此事關係本部職員名譽。特函紹郡徐紳。調查此事。原函謂天生。綢莊徐叔孫先生鑒。近閱報載。有杭州光復社公電。内稱秋女士案告密者。尙有。杜海生其人。杜君現充本部教 
 
 

Page 12

 
 
育科長。見電後意不自安。力向本部辭職。惟事關個人名譽。必須得有實在証據。方足以成信史。夙仰合端宅心公正。於此案委曲情形。知之最詳敢煩就近詳細調查。究竟杜君有無嫌疑之處。卽日見復。以便辦理。云云聞本日徐已函復。謂杜君。宅心公正。必無陰險手段。舍間屢受庇護。還乞大力周全等語。此事當可洗刷明白矣。 
　　劉問芻倒運杭州西湖劉莊（卽水竹居）爲粤人劉問芻所建筑然劉比年以來表面上尙覺豪富其實外强中乾前曾有將該莊轉售之說茲悉大清銀行簿據中。查有劉問芻結欠洋十五萬元。屢追不繳。政事部長以該銀行資本。係屬公家款項。劉旣揭欠巨數久不歸還。特於十九日派員將該莊。發封收管矣。 
[蘇州商圑開幕紀盛]  
　　閶門外第一支部商圑由商會議董蘇稼秋君於七月間組織操演光復以後各操員熱心保衞站岡梭巡不辭勞瘁茲值民國紀元特於正月七號（卽舊曆十九日）在南濠浙寗會館。開成立大會。城内蘇商體育會。曁第二第三第四等。各支部。以及軍警各界。均往致賀。上海南市各商圑。亦專車來蘇祝賀。民政總長李平書。君軍政廳。曁各界來賓相繼演說。旋排隊至操塲行相見禮升懸國旗。奏樂散會。時已鐘鳴五下由。各商圑恭送上海商圑至車站答謝。始各振旅而歸。是日馬路上之士女來觀者。人山人海。非常熱閙云。 
[蘇垣近事片片]  
　　强迫剪辮之肇禍蘇垣連日有軍人等。沿路强人剪辮。滋閙衝突時有所聞。經軍政府出示。勸諭人民。趕緊剪除。一面傅諭各軍隊。勿得强迫致滋紛擾。並諭飭六城門警衞隊隨時查察。加意防範。乃日昨仍有。選鋒隊勇多人。在馬路强剪髮辮。當被剪去者。不計其數。後有江防營勇十餘人。各藏小刀。故拖油鬆大辮。在馬路遊行。適遇選鋒隊勇五六人。上前欲爲强剪。卽被。拔出小刀向戳數下。戳傷肩膀。及大腿三處。其餘數勇。均卽逃走。江防營勇。又將此人。拖至曠野亂毆。至遍體鱗傷。奄奄一息。始行釋手。此事不知若何了結也。 
　　稅務公所之開辦蘇州城内開辦稅務總公所。後經江民政長派委李希白君爲所長。於昨日開辦。茲將江民政長示諭録下。照得奉文開辦貨物稅務總公所。業就閶門中市。裕蘇官錢局故址内設立總公所。所中派委專員經理。凡有稅務公牘禀。件卽往該所呈遞。聽候酌核。轉呈本民政長審定辦理。其有公布事件亦在該所揭示爲此諭仰稅務人等一體遵照 
　　軍隊聯絡之誥誡蘇城選鋒隊。與藩署護勇衝突各情。已記前報。茲悉此事業經軍政府盧廳長。派委副官二員。密訪明磪實因口號舛錯。因而衝突。現已禀復經軍政府發出曉示云。照得各營軍士。理宜相愛相親。各路民商各圑。尤應一德一心。彼此互相聯絡。消息乃可通靈。值此冬防吃緊。本府添班梭巡。每日頒有口號。務須自行記清。近日頗有誤會。以致技節横生。經此切實曉諭。各宜聯絡梭巡。倘有魯莾貽誤軍法决不容情 
[鎭江軍事紀要]  
　　張動潰兵。已至六合。日前馬伯良標統。已統带義勇隊三營。前往堵截至徐寶山君。及江北憲兵部。亦均於日昨带隊出發。分由天長高寶兩路向徐州進攻。 
　　鎭江軍政分府軍政使鄭君於十八日發出示諭云。照得尙武時代軍人資格甚高。閒時多習武藝戰時乃見功勞結隊游行街市未免歲月虚抛若更冶游妓館。尤屬顯背科條。務各保全名譽切勿任意逍遙。自此諄諄告誡有犯决不寛饒 
　　鎭江軍政分府軍政使鄭君。以張紳金門。江君選青。吳君佐卿。及熱心各志士。組織演劇助餉會。開演有日。入塲觀劇者。坐爲之滿。足見邦人士 
熱忱助餉。殊堪嘉慰。特於昨晚八時。蒞會演說。大致謂凡共和時代無論何事。均須協力同心。矧事關軍國。尤宜注意。現在我民軍大功未竟。清使議和。又不足信。正我同胞臥薪嘗膽之日。非苟且　安之時。（衆鼓掌）卽就鎭江一方面言之。南北衝衢。極爲險要。設漢陽皖北淮北等處。不卽恢 
復。則鎭江殊屬可危。鄙人忝爲鎭軍軍政使。我同胞不必以軍政使視鄙人也。鄙人旣有守土之責。抱革命思想。守流血主。義以保護我親愛同胞之自由。贊成我親愛同胞之幸福。此外均非所知。（衆鼓掌）我同胞知軍需浩繁。熱心補助。欽佩良深。觀於連日入塲者之多。槪可想見。惟冀我同胞源源捐助。俾竟作功。將來不難駕歐美諸洲之上。謹恭祝中華民國萬歲我同胞萬歲云云。一時會塲鼓掌聲如雷震。咸謂鄭軍政使之愛民愛國情見乎辭云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[再誌南匯匪亂情形]  
　　南匯土匪肆擾情形已屢紀前報茲悉爲首者。實係清武舉人樊培生與其兄弟樊金和樊如棠等數人。用紅旗爲號。遍招悍黨。到處刧掠。愚民被脅附和者。。實繁有徒。並擁至。大圑鎭見有。無辮者輙。加殺害雖經商會報知城内警察嚴加守護奈警務長。朱大斌因已剪辮。恐遭毒手。卽先自濳逃。守護巡警亦遂相繼。逸去衆匪見有隙可乘。長驅直入。倡言起事。幸次日即有松郡兵士到來援助。並由滬軍兵士帮同捕獲數匪。將樊培生住屋立時。燒去又將伊弟。金和如棠用槍。擊斃其餘當塲。梟首旋有二圑紳士。顧有梅之媳被土匪紏衆。强搶成親該匪黨正在歡呼暢飲。突由。沈葆義率兵而至。擊斃多人並將。房屋燬去顧媳亦斃後經民政長將所獲各匪。提案訊實。内有。三人當塲正法其餘一併收禁。事後卽報告上海民政總長警務長。請爲。查核。當經派探數名。前往查訪。昨據。報告謂前日已由。民政長。諭令城内商民將髮辮一律剪除人心大定等語。該處自治公所。並於昨日函報警務長謂。朱大斌畏葸無能致釀大亂。應請予以懲處云。 
另一訪員報告云兵工學堂監督王柳。生君曾奉民政總長李平書君諭令率兵三十名前赴南匯勦辦土匪王君見勢不敵。卽由該縣公署後面越墻濳逃回至上海請撥兵械往勦。滬軍陳都督與李民政總長。以該縣土匪如此猖獗。胆敢持。械搶刧富家。尤與無辮之人爲難實屬。叛逆若不痛。勦殊爲地方之害。除飭飛划營。派撥師船迅往。勦捕外。並於昨日由製造局李總理。命令前砲隊營管带張玉發隨带。機關砲二尊砲彈一千顆又撥砲兵炮手二十名。乘坐小輪。駛往南匯。嚴行拿究。倘敢持械拒捕。准予。格殺勿論並飭將勦辦情形隨時電告。以資防備 
[和議不可恃矣]  
　　民國各省駐滬軍隊以和議遷延徒養清軍之勢力。故日來羣情憤激。急謀北伐。滬軍政府以衆志激昂。自應利用。卽發出大宗現銀。特派員司分往南北兩錢市。心兌現洋。藉充餉項。故各軍士更形踴躍俟禦寒物品置備齊全卽須出發 
[再誌改革公廨之阻力]  
　　駐滬外交圑以民國臨時政府雖已成立惟各國與清政府前訂約章現仍認爲有効所有公共會審分廨旣歸捕房暫行管理公廨各事。應暫照舊施行。俟與新政府訂定正式約章後。再行吏易。故於昨日將公廨所發蓋用新關防之傅提各票並文件等悉行送回關讞員以此事關係重大未便擅專當卽禀知民國交涉總長伍廷芳君請爲核示 
[工部局嚴查旅館]  
　　英美工部局以民國與清廷議和不成復將開戰租界係中立地點名處人士之來滬避難者必更繁多深恐滿奴暗殺黨徒及各帮匪棍乘間混跡妨碍治安昨特諭飭捕房。轉飭專查旅館之包探錢壽生。每晚詳細稽查。並令各旅館。將寓客房間號數人名籍貫事業。以及來蹤去跡。逐日開列清單。彚呈捕房查核。 
[宣布除夕結賬之電文]  
　　商務總長王君於元月五日發出通告書云前以總統履任驟改正朔。於商界多所妨礙。曾電請以新紀元二月十七日。卽舊。曆除夕作爲。結賬之期。嗣接孫總統復電已蒙照准。茲將往還電文照録於下以供衆覽 
　　南京大總統崇鑒中華民國紀元改用陽曆業經宣布惟念各商業向例於陰曆年終結帳設驟改章實於商務大有妨礙故擬請即通電各都督轉飭商會曉諭商户以新紀元二月十七卽陰曆除夕作爲結帳之期嗣後即照陽曆通行王震叩 
　　中華民國紀兀改用陽曆前經頒布惟念各商業向例於陰曆年終結帳設驟改章恐有妨礙祈卽知照各處商會。通告商市。仍以新紀元二月十七日卽舊曆除夕作爲結帳之期。總統孫文江 
[北伐軍已有内應]  
　　新舞臺藝員潘月樵近接北京某圑體來電謂各省北伐隊業已預備應速來京共謀進行以達犂庭掃穴之目的。等語潘卽呈報滬軍政府請撥槍械子彈等件以便趕緊出發 
[關於司法問題之簡示]  
　　江蘇都督近有簡示數則頒布各屬廣爲張貼滬上業已奉到彚録于左 
　　其一庭丁茶房僅供奔走大小事件不經不手公家雇用給有工食　託名要錢勿受其愚諭我人民敬悉此事倘有需索扭送懲治 
　　其二審判依據法律暫用刑律草案　採取各國通例冀收領事裁判總則分爲兩編條例亦甚簡便比附援引删除律無正條不辦民律尙無法典暫從民情習惯破產律仍照舊辦法本甚妥善商律己有成文一切通用甚便　實體之法己定須有手續輔行民刑訴訟草案乃爲辦案規程官吏嚴守職務　辦事規則載明推事自行主稿並無刑幕之名口供証據並重總期務得其 
 
 

Page 19

 
 
情從前若虐行政蕩然廢除無存自 
今與民更始法律維持和平 
　　其三設立審判廳署原爲保護人民 
廳内附設檢察公益代表法人刑民訴訟事件可向該廳遞呈起訴則有檢察斷案則歸審判推事獨立執法檢察陳述意見一經判決公開人民旁聽任便判决如果不公准其不服上訴　請求原檢察廳呈請上级官署初級地方高等設有三審制度特將組織辦半與我同胞公布權利如有損失赴訴勿得自悮 
　　其四審判檢察各廳關係密发人民推事検察各官悉用法律通人執法無稍偏倚判斷惟期公平嚴守獨立宗旨他人不得與聞官民行賄請託與受一律重懲爲此剴切示諭人民其各凛遵 
　　其五開辦審判各廳係仿文明國制從前行政司法含混而爲一事州縣握有全權書差因而舞弊想沿二百餘年人民受盡苛例特立司法機關辦法與前迥異能降積壓需索愿與同胞興利假稱書差阻撓查出盡法懲治 
　　其六刑事案件警察傅人拘票傅票不取分文民事傅案承發吏行　票費定額票上載明徴銀多少計算路程堂費驢錢槪係舊名一律　除粃政無存 
　　其七民刑訴狀家有格式每套價 
錢均有定律買狀處所揭示詳细違式不收期於一致官家發買取其便利凡我同胞遵用勿僞如有假造查出辦罪其各凛遵勿違特示 
　　其八審判檢察之設專理刑民訟事上自推檢等官下達承發各吏外而司法警察薪工等由公備公費票費訟費廳中亦有定例如有格外需索准其扭送懲治 
[南市商圑赴蘇紀事]  
　　十九日爲蘇州蘇商體育會第一支部開成立大會之期本埠南市商圑公會因該會先期柬邀故於前日清晨遣泊會員二百餘人由總司令朱少沂統率乘滬寗火車赴蘇會長李平書葉惠鈞亦俱同行車抵蘇站卽有蘇商體育會總司令程平若率馬隊迎迓旋卽排隧由馬路迤邐至南濠街浙寗會館該會會塲一路軍樂洋洋隊伍整齊觀者途爲之塞會塲外有蘇商體育會及軍樂隊等整隊歡迎旋至操塲行相見禮禮畢由蘇會備膳午餐午後二時開會男女來賓及各圑體蒞會者二千餘人先由會長蘇稼秋報告次爲蘇州日本領事及滬蘇各商圑體致頌詞次爲蘇會答詞再次爲孫鐵舟李平媾葉惠鈞賈季英蘇筠尙方雅南諸君相繼演說激昂痛快全塲感動於是兩方均率隊同蒞操塲行升旗禮軍樂齊奏高呼萬歲時觀者雲集無不贊揚次復各行答謝禮禮畢上海商圑整隊而出蘇商圑亦整隊送至車站而别及上 
海商圑抵滬已九時矣 
[閘北審判廳將次開庭]  
　　民政總局規定司法權限等情迭記前報茲悉審判廳業已修理工竣從前之局差兩名現改爲司法警察並添承發吏一名庭丁四名司法警察與偵探專司傅提事宜庭丁於庭訊時站堂均聽承發吏之指揮聞不日即可正式開庭訊理訟案 
[教練員被疑]  
　　湖北经朱家璇杜師牧二人前充三十四標目兵現由王君律聲舉薦爲松江軍政府新兵教練員前日從南亦乘火車來滬带有手槍一支機關槍兩支指揮刀一柄被光復軍偵探查見疑係奸細當卽扣留解送二區後經王君往見監區長聲明情由卽行保釋 
[圖害廨幕案之結束]  
　　王博謙控陸惠生指使陳小甲子（卽陳阿二）連小江口（卽林阿四）鎗擊圖害詳情屢紀前報前日午後經公共公廨聶襄讞會同英康副領事研訊兩造律師及捕房代表侃克律師均上堂候示中西官以陸等前後口供均無實在證據業已拘押四月之久從寛判陸與陳阿二林阿四一併開釋 
[查緝嚇騙韓僑之奸徒]  
　　滬軍都督陳英士君前見華洋各報載有前朝鮮王后之弟閔親王僑居上海法租界密釆里迄已多年忽於某夜被自稱亞洲敢死隊員挾之而去圈禁城内周公館内勒索多金始得釋出等語陳君以何物狂奴膽敢冒充軍人嚇騙僑紳引種行爲非但擾亂治安全恐外人訕笑業已密派幹員并暗探多人嚴密澈查一俟緝獲定即從嚴懲治 
[籌餉游覽會預誌]  
　　閔頌甫周潾灝二君因民軍北伐需餉浩繁特邀同志集議禀准陳都督訂期正月二三四五日卽舊曆二十五六七日假張園開游覽會所得游資悉充軍餉會塲所設都（一）校書演唱（二）會員演說（三）藝十獻技（四）名伶演劇（五）改良詞曲（六）中外燄火又會塲所備者（一）興漢大菜（二（各省精點（三）中西名酒（四）香茗糖食（五）應時鮮菓（六）紀念玩品 
[楊翰西幸遇印捕]  
　　前清廣東銅元局總辦無錫人楊翰西於光復時捲取公欵携眷逃滬賃居四馬路東平安里三百七十三號屋内近被蔡竹俊偵悉於上星期六晚間與何小山在法界雇得沈阿四之馬車至楊寓所何先入通報有人過訪楊即出迎遂被曳入車内立即飛駛迨至東新橋附近楊在車内大呼當由站橋之六百九十一號華捕上前盤詰該馬車卽折至松江路飛逃該捕遂鳴警笛旋由三百八十一號印捕帮同追獲一併拘入捕房押至昨晨解送公共公堂請究先由捕房代表侃克律師上堂聲稱蔡等擅入租界拔人妨碍治安是否民軍中人應請澈究據楊翰西供與蔡何均不相識上禮拜六入時在家晚膳由何來喚稱有客在外囑往一談當出觀看即被曳入車内至於公欵已交與收　員陳某及民國課員毛姓此次係由北京來滬等語並由見證唐長生郭梅岩偕華印各捕先後上堂證明前情旋據馬夫沈阿四投訴是日一點鐘時何來喚車稱至四馬路接一客人送往西門當即駕車前往直俟至晚上八時始來餘不知情又據何小山投訴與蔡楊均不相識是晚在四馬路由蔡給洋二元囑往東平安里喚一友人不知伊等糾葛乞鑒訊之蔡供與楊等亦不相識是晚經過是處見多人圍觀當向詢問致被拘案王襄讞商之英翰副領事判蔡何與馬夫沈阿四一併押候查明爲首之人於禮拜三再行訊核 
瑣聞 
[城内]  
　　都督府批示○日本大學法律科畢業蔡寅等呈請組織辯護士會由呈悉民國新建法治精神尤不可忽諸君各本學理經驗組織辯護士會研究律法保護人權本都督嘉佩良深准予立案着速妥訂章程呈報卽由本府轉咨司法部備案此批染業衆司王志深等呈批禀悉已飭課報科委員查明具復仰候復到核奪飭遵南匯商會鞠德璜等呈批據禀已悉事關地方治安該商已經 
 
 

Page 20

 
 
禀請民政總長仰即靜候辦理可也嘉定周傅詔等呈批來呈已悉事關地方治安該紳等旣經禀陳蘇都督及民政總副長仰即靜候辦理可也胡雙福呈批林都督護照所有行李各件准予發還着來府具領可也　　展限傅到○上海地方審判廳布告云本廳現經録取正額承發吏宣告今日邀同確實舗保來署塡具志愿保証各書茲查該正額承發吏等尙未到齊爲再示限明日上午十二句鐘爲止如有不到卽行傅補備額以便委派其各知照幸勿自悮 
[南市]  
　　同黨何多○西鄕徐家匯某酒店曾於上月抄被匪徒搶刦洋銀衣服茲有在押積竊張少堂能知底細並由南區偵探獲到陳德文卽金海一名供認同黨俱匿浦東爛泥渡地方昨已带同眼線張少堂會同一區偵探前往獲住嚴榮厚卽小麻皮及馮長發等二名解區詰問供出尙有同黨三人奉飭留候補提要証解請警務長審訊 
[閘北]  
　　定期傅見○民政總局牌示云照得本局於舊歴十一月初一日考取各生名次業經評定等級分别榜示所有外來考列中等以下各生准於舊歴十一月廿一日下午三時一律齊集本局聽候傅見爲此合行牌示仰諸生一體知悉幸勿自誤 
　　民政總局批示○商民陳壽珊禀批查此案第二區區長前據偵探解送到區僅諭令前赴總局禀報核示並無訊斷出洋立據將劉氏配與該民爲室情事茲閱來禀顯係揑詞妄凟殊屬荒謬究竟如何情節仍候提案訊明再行核辦民人陳根寳禀批禀悉工資爲酬勞之費店主吳錦生何得延宕不付其中諒有别情着卽邀同介紹人前往理處可也寡婦王譚氏禀批據禀徐善忠私掘田泥損及祖墓殊屬不法但旣認補償已知理虧仍着邀中理處毌滋訟端三蕊堂經理吳　堂周茂盛等禀批候提張文利等到案嚴訊究辦民人顧金奎禀批候飭科傅訊核奪此批 
[英租界]  
　　並無别故○沈阿水控張玉林串同張早春張阿四杜正廣將養媳田氏價賣爲妻後復誘回一案昨經公堂復訊係是田氏私回母家與各人無涉判張等一併開釋田氐押女所兩禮拜期滿交沈領回完案 
　　串竊銀元○何川華與顧晉元串竊蘇吾林洋五十元匿贜於趙何氏處被控捕房昨由包探將各一人併拘解公堂訊明判顧與何氏開釋何押候交洋再核 
　　責成保人○英商錦隆洋行控劉華甫欠銀案内之保人劉德玉昨由捕房傅至公堂判交保限一禮拜交劉華甫到案訊核 
　　不圖上進○北京路華昌外國木器店經 
理孫炳章控河南路愼康錢莊學徒鎭江人張蘭杰私刻圖章騙取往來銀摺持向敦裕錢莊冒領洋一百三十元等情昨由捕房將張拘解公堂經關讞員會同英康副領事訊供屬實以張年輕判押候函致鎭江司法署移傅其父來滬再核 
　　拐賣小孩○朱金泉王阿生張少山戴法英因串拐馬桂全之六歲男孩鶴林圖賣被探一併查獲昨解公堂訊係事出界外判併解寳山民政廳訊辦 
　　店夥行竊○蕪湖路五號米店主陳九高控歇夥王寳仁竊取現洋二百元等情昨由捕房將王獲解公堂訊寔判押西牢半年如能於限内繳洋准予隨時酌核 
　　妓女累人○英商談華控妓女花再芳樓芳仙館積欠房租等情由廨准將兩妓房内之生財發封備抵在案昨由王仁泰木器店夥王張根投廨禀稱所有生財係該妓等租用應請啓封給還旋據原告投訴王己允還租金兩月判王給原告洋一百八十元准將生財給還 
　　婢女待認○女孩李雲香因不辨路經由捕送廨昨由官媒解案請示據供四川人年十三歲在法界卜鄰里李姓家爲婢判暫留本廨候認 
　　被告傅案○日前東亞公司控黄連甫不還肥皂價銀又葛仲甫控曹朝宗不理貨款又王慶記控何丹書不付造屋價銀等案昨由捕房將被告三人傅至公堂判黄交保候訂期會訊曹何分别過堂訊理 
[美租界]  
　　鄕婦受騙○楊樹浦鄕婦徐張氏前晚行經斐倫路被丢包匪徒騙去金環一副當報捕房捕頭允爲緝辦 
　　收殮孩屍○四百十六號捕昨晨在西華得路春陽里内新記浜碼頭旁查見有年約六七歲之男孩屍體一具形似落水身死者禀明捕頭飭地保查明收殮 
　　是眞笨賊○天潼路桃源坊内昨有竊賊抛棄之大鐵門一扇由探查見車送捕房候失主認領 
　　大發雌威○婦人薛陳氏昨至西華得路某洋貨店購物論價衝突搗碎該店玻璃厨窻鳴捕拘送捕房賠洋了事 
　　索債衝突○劉茂雲昨日在途向陳明善索債起　互相扭毆被捕併送捕房各押一小時開釋 
[法租界]  
　　辦認小孩○朱順康日前串同李張氏馬桂生等誘拐王長發之女孩由包探在李張氏家將孩抄出時曾有二房東携带小孩三口從後門逃出後因有劉胡氏亦曾失去一孩投廨附追聶讞員判將該氏與朱收押候辦馬亦暫押捕房著將房東及三孩交出令胡氏認明後再行核示茲經捕房將二房東及三孩一併提至捕房令胡氏辯認並無己孩在内卽於昨日將馬解廨禀明前情判令將馬開釋 
　　拍賣鐘表○潘振庭曾在小東門大街開設鐘表店因揮霍過度將各主顧囑修之鐘表盡行付押人卽避匿且欠房租甚鉅當被各主顧控奉公堂收押着交在案迄已日久尙未保出昨又提訊據稱在押不能爲力請將捕房吊出之表先行變價抵償然後釋出設法料理中西官以此案拖延已久未便再懸准將存在捕房之鐘表拍賣公攤潘仍還押候再核辦 
　　追繳騙欵○王方貴前向施定賢誆稱欲開影戲場尙餘售票位置一席如欲担任須先付押櫃洋念元施信以爲實如數與之二自後人面不見始於前日在途遇見向論爭吵由捕一併送廨經中西官訊明判王交保限七天還洋 
[來函]  
　　敬啓者章君宗祥雖嘗服官清廷然其爲人博學多才宅心和厚對於民黨恒暗加祖護爲弟等所素知當此民國政府成立之後黨界不必太嚴凡從前立憲黨人苟非眞與國民爲敵者不宜盡行擯斥其有才自見者民國政府正思廣爲羅致以收羣策羣力之效近日報界對於章君攻擊備至似未諒其隠衰弟等旣有所見不能不爲辨白祈采登報端是所深幸專此敬請大安陳其美汪兆銘馬君武啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
游戲文章 
[梁靜珠賣身助餉賦以題爲韻] [  愛]  
　　民軍崛起。我武維揚。飛虎營中。儘多若子龍之趙。夫人城裹。絶少如紅玉之梁。生面别開。會塲乍整。講臺直上。顯出蛾眉。爲國捐軀。驚看鴻影。縱未細。腰試馬。一片塲開。却見繡口談兵。八方人靜。從容决策慷慨呈圖。拚一　。此身。急公仇不殊三軍烈士。縱半生失所。論聲價不讓十斛明。珠乃有求舍問田之翁。滑頭涎臉之怪。平日一毛不拔坐觀成敗於民軍。此時五佛齊頒欲逞英雄庝色界。不知妓流風塵賤質。竟能具保家愛國之心。何意我等鬚眉丈夫。猶思同明月清風之賣。哀哉錢虜。虐矣胡氓。頑固舊徒。緊握錢財。願作的。娉婷弱質。竟同將士捨其身。氣短英雄。情長兒女。美人作餌。阿堵飛來。登徒垂涎孔方捨去。誰知冋歸民末。心却相關。不道未列戎行。愛竟能助。他日錦標奪歸。心花怒放。郎才女貌。二難相并。韵事異勳。四隣不謗。幸願大軍北伐。早奏雪裹之凱歌。靜聽捷報南馳。重誌花叢之籌餉。 
鈍根按。粱靜珠捨身。助餉事已作罷。愛樓詞章技癢。遂有此作一般急色兒。愼勿爲其所欺。遽存大吃天鵝之想也。 
海外奇談 
[九歲女孩懷孕]  
　　某東報載日本。長野。　下伊奈郡鼎村農牧。權次郎者其女照貞。年僅九歲。近數月來。腹中覺有一物逐次膨脹。遂入病院。於西曆十一月二十六號。由醫生剖腹開視。竟出胎兒一具。眞令人不可思議 
瞎費心思 
[俗語對] [  虞哲夫]  
做春夢打秋風看風水走江湖說瞎話猜啞謎放白眼起黑心老前輩小後生入門訣落場詩扇扇子畫畫兒無頭鬼没脚蟹看家狗還債牛活餐鬼死要人手接手頭碰頭擺加子打板兒遮眼法護身符摸壁鬼倒灶人攙水酒引火柴献苦肉計燒斷頭香放馬後砲點佛前燈逢場作戲揀指燒香洋清水冷泥塑木雕雪中送炭火上添油花言巧語油腔滑調柴多火旺小漲船高坐坐再走去去就來吃死人肉椏臭猪頭三長兩短七高八低死心塌地怨氣沖天咬文嚼字耀武揚威逆風點火順水推舟。 
[心直口快] [  匹志]  
　　新政府成立已七日矣。我儕小民於不知不覺之中。已一躍而變爲共和國國民。喜何如之。 
　　然視世界共和國國民。其資格何等高尙。性情何等博愛。學識何等超軼。撫諸藐躬。萬不能逮。又不覺憂從中來。　　敬告青年同志。往者已矣。來日方長。勉力進行。同臻絶。越庶昔日笑我國民程度之薄弱者。無所置喙耳。 
清廷入關之初。强令薙髮結辮。殺人如麻。今清運已終。亦有因去辮而起小風波者。髮之於清。何以始終受其煩。惱也。 
吾於是。知蹈當習故。爲未受教育者居多。事雖有百利而無一弊者亦將徘徊審顧。而茫然岡覺。豈不大可哀哉。 
而今。而後。普及教育。强迫教育之急宜講求。更不可須臾緩也。吾於是厚望於我新政府。 
新劇 
[带唱半新戲劇斬秋瑾（續）] [  愛樓]  
　　（丑扮大通茶房上白）啊呀不好了。俺乃大通學校茶房是也。刻在街上聽說徐錫麟刺死恩撫。忽然牽連本學校女教習秋先生。起兵前來捉拿。我想此事一經涉及。非同小可。爲此速速去報與秋先生知道。（下） 
（凈扮貴福上引）武官要錢不要命文官要命更要錢。（白）俺貴福。皇室宗親。奉命實授紹興府知府。平日最恨這班漢人。二百年來到還稍盡奴𨽻之分。不料如今數十年。來有幾個留學外國的回來竟欲主張排滿之事。要曉得我滿人禦外雖然不足。抑漢却還有餘如今俺手握銅符。易償所願。因此正欲搜剔漢奴奸黨。不料昨日探子來說。安徽巡撫恩中丞。被革命黨徐錫麟所刺。聞得徐乃本府治下人氏。追拿妻子。這是俺本分功勞。聞徐又與大通女教習秋瑾有舊。秋瑾俺平日雖佩服他是女中傑出。但是爲俺自已升官地步。只好做他不着。一來藉以示我。滿人之威。二來可借此升官發財。所以昨宵星夜上院。蒙張中丞發給精兵五百名。卽時趕回。不免點齊兵壯。立往擒拿秋瑾。方洩我滿人之恨也。　　　　（未完） 
小說 
[社會小說催賦委員] [  追往]  
　　靜舍數椽。紅牆外峙。中列神像二三。香烟繚繞。蓋土人。所祀痘神之廟也。其遙對有屋兩進。不甚軒廠中一男子。年約三十外。長袍短褂 
 
 

Page 27

 
 
頭戴西式帽。足穿黄革靴。偃息椅上。手持大信袋。狀若官塲之文牘時時露笑容。呈得意狀。伊何人。伊何人。天蒼州之新紳士催賦委員是。 
　　委員東阜其姓。惜碌其名。性險而狠。雅慕鯨之狂吞。於是自號曰若鯨。素居學校教席。常以奢望難盈冀列身政治界。一逞狂吞之志。而苦無其遇。會江浙光復。躍然而起曰。此其時矣。敝屣教席。挺身歸里陽以光復天蒼州事自任。日隨諸志士之後。商槯事宜。諸志士以光復事大。設有不測。非武力不足以抵禦。謀至香海請兵。委員復毅然請往。於是委員之名以震。諸志士亦欽其熱心。爲所蒙而信重之。繼以委員久任教務。羣推爲教務科員。委員固飽嘗此中苦况者。一量得此枯寂無味之缺。殊大失望。然亦無如之何。 
一日獨居室内。正呐呐作忖度狀忽有進内者作僕。𨽻裝前呈大信袋一。委員急取視之。色頓欣然。若獲奇珍。若覩異寳。其愉快幾無可比擬。反覆審。視卒然而言曰。嘻夢耶眞耶。余固自信余之手段。不弱他人也。今竟得之矣。蓋委員以未饜。慾望。出其手續。另營美缺。天蒼州民政長乃令其任軍事參謀並催賦委員。此其照會也。委員旣得照會。爲催賦委員。慾望已滿。於是復思達其鯨吞之志。然欲達此志不利於和平。而利於恫。嚇愚民不知國事。雖光復而後政尙共和。不能行刑以逞。然非是何以奏厥功何以震我威。於是决計擕带刑具赴鄕。脚繚手拷。大杖小板。遂越天蒼州巍巍城牆。而與委員偕行。昂昂然游歷夫四鄉八鎭。凡州之屬刑具與委員共有其蹤。鄕之人咸疾首蹙額而相告。曰催賦委員東阜老爺至矣。竭力羅致。雀鼠。爲盡而窮無告者。羣戰慄恐懼曰。我輩奈何。能免東阜老爺之刑乎。噫可傷已。 
　　作者曰。爲政以德不以刑。賦而曰催。非刑迫。之　　以刑迫賦昔之虐政。共和時代不應發現當委員出發至。　橋時曾有人詢問刑具之何用。幸　愚民未肇禍端。否則。將激成大變。且作都聞某委員任教務時。改作嫌勞。則焚燬課卷。夜起苦。冷則撒尿痰盂。養鳥宿舍。傾軋同事。其人格固極不高尙者。委以催賦職。殊不相稱也。 
[俠情小說劍光　寒（十六）] [  賡磐]  
　　第七日。舟抵春申浦。風景頓殊。塵　滿目。少年屈指計自去年由春申浦放洋。及今歸來。纔歷百餘日耳。吾心苦樂。已判若兩人。去年之去何其悲。今年之歸何其快。去年之去。存一天涯到處能埋骨之想故隨風飄泊。經十餘日而始達芙蓉島今年之歸。有救拔斯民出水火之志。故直駛西南。七日而已進春申口矣。 
　　霜孃縐眉曰。如此世界。豈復可居煩鬧蒸熱。氣凝水濁。令人耳目口鼻。四肢百骸。都不適意。奈何可人笑曰。妹自初入鮑魚肆耳。久便與之俱化也。少年扣舷歎曰。濁世烏可與仙境比哉。一何鬧熱。一何清凉。猶憶冷艷亭舞劍。時明月相照梅花四圍清酒沁脾。劍風拂面。看至極得意處。攫晶盤中雪梨大嚼狂咽。如此凉快事。生平能得幾回今如游廣寒宫後。復墮塵世。百不可耐。僕猶如此。何怪霜孃。 
　　先是。少睥與三女商。以身着古衣冠。恐駭俗目。且于所抱目的。有不利。適因拯救外國商船之惠得美麗佳人所贈西式服裝五套。至是乃。易舊衣服之。容與中流。見之者羣以爲外國僑民之棹小舟爲戲也。不復措意。 
　　少年丰姿英爽。霜孃纎長白晳。可人冰孃。亦容華嫵媚。飾爲。美麗佳人。良肖。碧兒則伶俐活潑。作垂髫裝。卽令閱者諸君。當日見之。亦必信爲西洋小女子也。 
[編輯餘談] [  鈍根]  
　　和議和議。識者早知其不可恃。祇以强鄰爲調和人。不得不爲此無聊之周旋。 
　　滿廷之。志不在議和。而利在停戰今停戰已二十餘日矣。此二十餘日間。雖民軍之銳氣。未曾未。减而滿廷之佈置。已漸周密。非初時之一鼓可下者比矣。 
　　當其佈置未周也。不惜卑辭下氣要求停戰。要求續停戰。及今佈置稍見就緒。則可憐之態度。頓變而爲强硬。轉以組織臨時政府責我矣。國民會議。且堅執在北京矣 
　　當今民心之向。共和誰不知之。奚待如集國會公决。卽使公決。亦旬日間事耳滿廷猶以爲不。足老我師而糜我餉也乃復創爲繁𤨏複雜之選舉章程。令各府廳州縣選出議員一人。又令訴訟於高等審判廳。不服則更訴。於大理院。鳴呼如此延遷紏結。恐閱數年而國會猶未召集也。 
　　嗚呼。停戰未及一月。而娘子關等處已爲虜軍奪去。我軍嚴守約章而彼軍任意侵掠。若再待召集國會。恐民軍無立足地矣。鳴呼吾言至此。不禁頓足搥胸。爲民軍痛悔不已。又不禁怒目切。齒恨袁賊。狡詐不已。 
　　嗚呼。漢諸志士。不北伐。更何待。 
 
 
 

Page 28

 
 
   
 
