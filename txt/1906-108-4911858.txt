# 1906 - 108 - 4911858

 

Page 1

 
 
   
 
 

Page 2

 
 
[電傳　上諭]  
　　三月三十日奉 
上諭浙江金華府知府員缺著嵩連補授欽此同日奉 
旨理藩院奏多倫諾爾幹珠爾瓦諾們漢報効練兵經費遵議獎叙　一摺多倫諾爾幹珠爾瓦諾們漢捐助銀兩實屬至誠著加恩賞　給多倫諾爾幹珠爾瓦諾們漢至誠名額以示鼓勵該衙門知道　欽此 
[刺私篇] [  續三月二十日稿]  
其在一般社會則彌望衆生槪括萬事不出乎一（私）之範圍而自爲之私時有甚於自大之見者則以常人對於社會不盡占重要之位置而自爲之限界尤切於尋常酬酢之間聞者疑吾言乎請依陳述之便而抉其不列之眞相（甲）家庭之交際　人道至近莫若家庭骨肉之間此含靈者之所同具也顧我國一般社會於家庭之内容往往有詼誕弔詭不可究詰之習俗入其門禮儀秩然長幼有序父子夫婦兄弟姑媳妯娌之間應對有尊卑談笑有定分若是者得不謂之家福然而撤其門牆察其微隱則憤恚嫉妬怨恨繊悔之私恒不勝其怏怏之感而一若無足訴者今夫血系之至親者莫父子若也然以綱常名分之尊言不必自踐行不必自顧而恣睢暴戾之性横肆於所生之子而恃其不敢校何則父子相訟雖爲文明法律所許而爲倫理所不容我國素以父子關係爲倫常莫大之點而父之不自雄者鮮矣父病且老讓其一部之家督權而擇其一子任財政恒事耳然任職之子或不勝其自爲之私尅公產以肥私室而父母日用所需轉有屏息仰給於彼者此父子間之各有所私也夫輔妻齊相等耳顧妻在置妾妻亡而繼娶苟爲上流社會不聞其妻得相互之權者而况夫有外遇斯爲小疵妻而通侻乃爲大惡是雖注重夫權固當爾爾而夫也不良因以施虐者比比也婦人内夫家而外母家常道耳然夫懦不治事而妻得隂以其資灌輸於每族而遂啓夫婦間之惡感情者又比比也此夫婦間之各有所私也兄弟怡怡快事耳乃鬩牆之釁恒起於妯娌之不和米鹽醋醬之微各護其所有而骨肉參商必自此始此兄弟妯娌間之各有所私也婦姑　溪常事耳然察其由來莫不愛女而虐媳縱不必虐而女（一方面卽媳）之歸寗也無不歷訴其舅姑伯叔小姑之惡而自述其寃苦此姑媳間之各有所私也要之禮文隆則情意殺情意殺則私意起家庭之交際旣莫不各有其私則生人之道苦而家庭之樂盡惟其私之觀念各有所習於家庭也夫乃挾其所習者出而與社會接 
（乙）社會之交際個人不能離社會而獨立社會交際而各挾　一私爲　一之目的則圑體不可得而治國家不可得而治試觀　我國社會之交際術有可以悲恫者以言公益則某也立會某也　義務規則之莊嚴演說之激烈驟觀某表面至公也廼曾幾何時　而向之訂立規則痛哭陳辭於演說壇者固有不顧公益而躬自　破壞者矣而况選舉必需運動發起者必不能作會長以下想朿　脩改爲車馬費任事者必不能盡徒手之義務甲組合偶得成立　而外界苟有隙可乘必不能使乙組合之並存尤其甚者一組合　中傾軋排擠靡有已時在已者重其所可輕在人者輕其可重各　求自便各不相能而最後之效果不得不歸於解散嗚呼公益且　然則個人間之交際其各競於私而奸詐百出何足怪乎 
右所列者不過舉其大凡而私之所寓不盡於此雖然私非甚惡事也試觀白人之自誇其種族而倡爲黄禍論也私於種族也愛國者之自誇其國家而侈言文明也私於國界也然而世固不以是爲私而亦不私之害者爲其對於他羣他國爲私而於本羣本國則否也若夫一羣一國之間而各以私接則立於生存競爭之世幾何而不爲他羣他國之所利吾國民其知之否也（完） 
[本館接到粤督奏准更改官制專電]  
　　三月三十日酉刻 
北京專電云粤督奏改官制以首道專辦警務各道酌裁改爲三品直隷州改從四品知州改正五品知縣改從五品州縣繁簡各缺改爲一律已經吏部議准覆奏奉旨依議（友） 
[本館接到盛宣懷奏撤上海勘礦總公司專電]  
　　同上 
北京專電云盛宣懷奏請裁撤上海勘礦總公司撥欸專辦晉礦奉　旨外務部商部知道（友） 
[本館接到東撫收回小清河敷設鐵路權專電]  
　　同上 
北京專電云東撫電報政府小清河河岸敷設鐵路權現已收回 
[本館接到裁撤科道專電]  
　　同上 
北京專電云都察院奏請裁撤科道政務處議裁江南道四缺山東道二缺不日具奏（友） 
[本舘接到部議學政改名提學使專電同上]  
北京專電云學部議改各省學政爲提學使大省用正使正三品小省用副使從三品作爲實缺聞不日具奏（友） 
[本館接到外部會議南昌敎案專電同上]  
北京專電云南昌敎案聞外部會議法使請先嚴辦撫藩臬後再議賠欵（友） 
[内廷會議南昌敎案北京]  
　　三月二十一日梁郭彥觀察召見時奏陳南昌敎案原委謂法參贊堅不承認江令被戕 
 
 

Page 3

 
 
而且要求甚奢磋商較爲棘手兩宫據奏遂諭軍機大臣詳愼參酌以定辦法各大臣卽在内廷會議咸謂肇禍之始其曲在法决計拒絶要求並不能允其强迫我認江令爲自刎總以保全國體爲要議有兩句鐘之久尚無定見擬於二十二日再行會議云（存） 
[紀南昌江令影片文字江寗]  
　　日昨江督署接到南昌寄來影片十五張茲錄其原文如下 
第一句封面題曰（内江令書給鹽道首府新建縣等手書照片七張又像片一張） 
像片爲江令受傷之影片題曰（江令召棠傷痕照片）觀其狀仰首閉目張口其頸向上在影片中創口極巨 
次爲草書影片題其上曰（此張係正月二十九夜江令召棠在天主敎堂受傷後親筆書與署鹽道沈道曾植署南昌府徐守嘉禾者一影片係草書略可辨識今依其段落釋之此片之原文曰（喉有三傷先被逼在密室吃洋湮有一快刀見有卓上洋刀一把拿破煙用後逼著立刻放犯人敎民鄧貴和彼此爭論其勢欲用武卑職卽到劉先生房内議事亦刁狡立時畫字受逼將卓上刀自刎因怕痛不敢再割眼見有人拿一剪刀戳喉兩下并有兩人將卑職手）手字模糊以下不辨 
又一片題曰（此張係正月二十九夜江令召棠在天主敎堂受傷後親筆書與署鹽道沈道曾植署南昌府徐守嘗禾者） 
其草書文曰（傷是二下如自刎不能再割一尖刀一剪刀）此二語旁邊有點係自已點句也（密室）此兩字一行（趙令他們說是剪刀比追見不肯拿出我死案卽了王安之說的） 
又一片題曰（此張係正月二十九夜江令召棠在天主敎堂受傷後親筆書與新建縣趙令峻者）其草書文曰（洋人密室四面土墻王安之稱特備此室辦案在此人不聽見）　　　未　完 
[陳閣學擬在上海設立四省鐵路學堂京師]  
　　陳寳琛閣學擬在上海設立閩贛皖浙四省鐵路學堂招集學生一百名專習鐵路工程各事三年畢業再辦出洋留學三年得有卒業文憑以備將來充當鐵路工程師并分派各路管理各事免致借材外域諸多窒礙等情呈請商部奏明立案（孔） 
[商部飭李京卿重訂鐵路工程師合同]  
　　安徽 
　　李京卿伯行前訂皖省鐵路洋工程師合同咨請商部核奪日昨接到部復以合同第一條未盡妥善仍飭重加改正以期毫無流弊俟聲復到日再行查核立案（交） 
[中英合辦九廣鐵路]  
　　字林報三月二十八日北京電云九廣鐵路已由外務部與駐京英公使議定由中英兩國合辦近已電告粤督岑雲帥矣 
[反對日本奉省開埠之文告]  
　　三月二十八日北京電云中國官塲以日本外務部所發文告内開盛京定於西六月一號開埠安東縣及大東溝兩處定於西五月一號開埠於中國主權大有妨礙頗爲反對蓋此項文告應出於中國政府而不應出於日本政府也譯字林報 
[電覆俄政府議約之意見京師]  
　　日前駐俄胡使電覆外務部謂中俄議約之事探詢俄政府意見甚願和平議結决無特强要求之事（諸） 
[粤督條陳奉天善後事宜北京]  
　　粤督岑宫保於二月杪有密摺到京係條陳奉省善後事宜共二十三條分練兵興學通商理財諸大端於趙次帥及某都統皆有微詞摺雖留中傳聞政府頗爲所動云（丙） 
[新撫議擬治蘇政策蘇州]  
　　新撫陳筱帥於三月二十八日抵省後拜會護撫濮中丞時面商治梟之策略謂近奉政府電旨令將蘇省梟匪實力剿辦昨在上海已面諭道縣及各營限一月將浦東梟匪悉數拿辦聞蘇屬各鄉梟患甚熾自應嚴飭地方官會同水陸各營限期勦除至鴉片烟設局官賣併禁止吸食亦當實力舉辦迅奏厥功濮中丞答稱蘇省梟患素盛而江浙毗連之處尤爲猖獗如欲凈絶根株非會同浙省合辦不可鴉片一事吸食者甚多設一旦嚴行禁止恐有未便之處須悉心籌酌訂定完善章程方可實行云云筱帥深以爲然（舉） 
[留美學生地震後平安電音]  
　　昨得美洲來電云此次舊金山地震中國留美學生均無恙（助） 
[補紀唐學使錫金視學情形無錫]  
　　三月十六日唐學使由江隂起節抵堰橋視胡氏小學堂此堂就祠宇餘屋爲之男女學生有一百三十三名分講堂四所學生程度雖淺而基礎已立胡氏義莊有田一千四百畆衆議撥八百畆爲開學之費養而兼敎可謂知本奬以蛾術荄滋四字匾額至九句鐘回船十七早抵無錫十句鐘至官立竢實學堂講堂四所分高等初等敎法均合階級查竢實開辦最早而舊學生均考入各處學堂現存頭班生不過兩年程度次至學務公所次至公立三等學堂各科俱備歷史地理格致按照鄉土編課甚屬得法次至官立東林學堂修身歷史講義極有條理學生程度與竢實相似次至華氏補公學堂名曰補公意在以私塾補公家之不足學生男女並收講堂分爲五處管理敎法均有條理獎以蒙養端基四字匾額次至私立侯氏競志女學堂時已日暝學生計一百四十四名各敎科俱極精良手工科尤有濟於實用亦獎以學賅四事四字匾額復至候氏私立速成師範學堂分本科附科兩班并附設實騐小學堂時適蔣敎習上算學課程度雖淺敎法頗爲詳盡回船已深更矣十八早至商會半日學堂講堂設於樓上分甲乙丙三處學生共有一百四十餘人中有能仿造粉筆及體操鎗者敎員計有三十八人均盡義務具見熱心學生中亦有長於國文者商界如此可稱發達奬給食貨儲才四字匾額次至初級師範學堂分本科簡易两科本科三年畢業簡易科一年畢業儀器型模標本頗備敎法精詳學生雖人學未久頗能循循規矩此 
 
 

Page 4

 
 
校爲兩邑精華所萃奬以端型植敎四字匾額十九日八句鐘赴私立振英女學堂此校係楊壽棠所設其夫人華修梅頗通文墨兼精書畫所編講義井井有條地理門頗見根柢修身一門闡發自治之理俱極精粹不僅足爲婦學之箴也至圖畫工藝亦有特色校中均係女敎員并附設蒙養院敎法均極完備奬以隂敎聿昌四字匾額十一句鐘換小船至中等商業廷弼學堂規模極爲宏敞講堂各室均合學堂規制各科均尚完備各敎員所編之歷史地理講義尚有源流其修身經學兩科更極完善奬以結駟宗賢四字匾額回船已戌時矣（顚） 
[創議試行遼河輪船奉天]  
　　學務處繙譯宋槐禀請試行遼河輪船略謂東省路權已爲外人所奪遼河航權似宜我佔先著查營口至通江一帶商務頗盛若創辦行輪其利甚厚估計資本不過三萬金將來或歸官辦或歸商辦均可現擬先查勘水勢測其深淺由營口以至上游可行至何處爲止繪具河圖按其形勢然後再定船之大小淺深云云趙次帥以該員所禀極有見地已批飭商務局核議俾可提倡開辦免爲外人捷足（圖） 
[擬設裹塘以西電缐重慶]  
　　打箭鑪至巴塘裏塘添設電綫已於去臘一律通行茲聞裹塘以西各處亦擬陸續添設不日卽須開工（殆） 
[政務處覆奏綠營改爲巡警摺]  
奏爲遵旨覆仰祈聖鑒本年正月二十五日准軍機處抄交巡警部尚書徐世昌等奏綠營疲弱請一律改爲巡警以收實用 
欽此原奏内稱光緒二十七年欽奉諭旨飭練 
來辦法旣有參差名稱復不劃一且有雖經具奏 
有窒礙請飭各省督撫將現存馬步戰守各兵挑 
無嗜好者改編巡警愼選廉明武職曁粗通警察 
易巡警名目空文塞責每年　出餉項儘數撥作 
學堂徵募士民肄業一而將由綠營挑選之警兵 
漸分别去留徐臻美備實於警政大有裨益等語 
在朝廷特設專部整理京外警務以爲保民要 
應將豫營挑改巡警化無用爲有用該尚書等所 
費及設立學堂敎練各辦法均尚妥恊擬請飭 
以重警政而節虚糜至綠營舊設官缺准俟該部 
細章程再行奏明請旨分别辦理再此摺係政 
綠由理合恭摺具陳伏乞皇太后皇上聖鑒 
具奏奉旨依議欽此 
[法國水兵無禮]  
　　三月二十九日五點十五分淞滬鐵路火車由滬回淞車抵江灣有某婦搭三等車赴淞詎上後車有同車法國水兵（帽上有ＣＵＩＣＵＥＮ標記）上前擁抱種種狎侮不堪言狀有某校王君睹此情形操法語勸阻該水兵詞窮理屈隨告同件卽有一水兵挺然而出不問情形遽以木棍相向幸卽擋避尚未受傷法兵似此無禮未識法國統兵員其將何以懲儆之（也） 
[舊金山地震巨災續聞]  
　　字林報接廿八日東京電云舊金出之貿易漡已全被焚民問居住之處則半被焚毁廿九日東京電云駐舊金山日本領事昨晚電告謂此間貿易塲已付之一炬各處皆休業日本領事署亦失火有十萬日本人無處覔食目前火勢仍不稍殺廿八日倫敦電云舊金山地震加以火災故各保險行皆大爲憂慮此次損失英人當占三分之一舊金山全城三分之二已遭毁壤目前火仍蔓延不息惟其勢已較緩同日倫敦路透電云昨日舊金山全城震驚有四處火勢最烈大有驅迫避難於金門園之難民於海之勢各渡船皆滿載難民彼等計算此次　於火者當有數千人覊押所中罪犯之焚斃者亦不知凡幾傳聞透彌納爾島及沿海各處亦被海浪衝毁哥勃山各富翁之生宅亦遭損壤居民饑渴交迫其困苦紛擾情形有難以摹繪者舊金山全城有三分之一可望存留目前居民之無家無食者不下三十萬人警察官已赶備糗粮撙節撥於馮斯敦提督電稱倘非外間盡力援救則民間之慘苦實難幸免廿九日倫敦路透電云目前無家可歸之民貧者富者皆暫聚處於公園及各空地頗有秩序各處皆竭力供給糧食並籌備棲息之所西北附郭之處可望施救但因西北風甚勁故火熱因之益猛而難民所趁之渡船亦復岌岌可畏自來火管之已毁者業已修理完善文匯報接三十日倫敦電云舊金山火勢現已稍衰海口渡船亦皆平安無恙滿城堆積灰燼計有二十五英里之廣火車現已照常開行銀行于禮拜三重行開市郵局所有之信件均未遺失法報云舊金山地震死者當有千人所遭損失約計值一千兆佛郎克瓦礫之中皆有火起廿八日柏林電云美總統羅斯福君辭謝各國捐資振濟嘉禮福尼省地震之災民譯字林報 
[美領事接電告舊金山地震情形]  
　　文匯報載三十日駐滬美領事接舊金山電云舊金山城三分之二被毁人民之死亡者約有五千人其死于火者僅四十人耳火勢已漸見消滅今城已下軍律戒嚴令各處皆運送食物源源接濟居民有患痘症虚熱症者水雖缺乏亦尚敷用德律風現已重行安置自來火管業已修整各處火車照舊通行人民之離城他往者不下數千人城之下叚所建渡塲並未遭火毁惟現已廢去險境似已過去然該地今日下午仍覺地震且甚猛烈云　又電云現無郵船由舊金山開赴上海又匯豐銀行舊金山電云該處匯豐銀行雖遭毁壤而銀行執事人則皆無恙譯文匯報 
[法國礦工依舊不靖]  
　　廿九日倫敦路透電法國礦工六千人在第南因與海佛爾納兩處之間與騎兵交戰騎兵被逼將囚虜釋放有統帶官二人兵卒十人受傷其坐騎亦被刃傷該礦工等進占海佛爾納地方于該處肆行擄掠譯文匯報 
[法國練船因演砲失事]  
　　廿八日倫敦電云法國度龍海口有練船一艘因演習砲術偶爾失事計傷二十二人死三人 
[英皇輕車出遊之軼事]  
　　南中國早報載東京轉倫敦電云英皇與皇后在比阿立司地方趁電氣車出游適有一酒醉農夫駕一貨車迎面而來遂相衝　貨車當卽傾覆英皇與皇后均未受傷皇並下車帮助該農夫整理貨車云 
[英人好善]  
　　廿八日倫敦路透電云陸克佛雷君及各巨富皆慨捐巨欵以賑　舊金山之難民 
[美政府關心民膜]  
　　廿八日倫敦路透電云美國政府已飭令於舊金山左近購辦食物並派商部大臣前往灾區妥籌善後賑救之法 
[見義勇爲]  
　　廿九日倫敦路透電云坎拿大下議院由總督葛雷伯爵創議募集有十萬元撥助舊金山之灾美國紐約亦已捐集三百萬元 
[省釋無辜]  
　　廿八日東京電云去年西九月東京人民因日俄和議不滿意突起暴動事後有被逮至案者現經審問有十五人日邀釋放内有一議院議員三人律師一人譯字林報 
[法國内訌未已]  
三十日倫敦電云法國北省情形現仍不靖 
[敎皇抱病畧愈]  
　　二十八日柏林電云敎皇病勢現已稍愈 
[法國礦工之擾亂]  
　　法報云法國來恩斯地方罷工之礦工聚攻該礦總經理李曼克司君之住宅當爲兵　　退惟並未受創蘭托騎軍隊長之頭顱石受傷業已屈服譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禀控劣董干預學務蕪湖]  
　　蕪湖對江無爲州學堂經該州王活以劣董邢鐸等侵蝕公欵阻撓學務各請禀控在案由學務處委查確實札飭州牧認眞整頓前次堂長員董均行斥退永遠不准 
董州人大爲不平有復用邢鐸各家父兄均不許學生入堂肄習等語未知將如何了結也（九） 
[禀給儒租學金華]  
　　金華中學堂近曾迭起風潮今歳由監督金紳禀奉海太守每生收膳資洋十六元以致寒素之生殊覺被窘因之禀請准予各就族中儒租項下分别助給俾得卒業已奉批示立案矣（早） 
[創設節婦工藝所紹興]  
　　會稽之山後清節堂各婦平日女紅鍼　所獲甚微茲由紳董等議妥於堂内設立女工傳習所延聘女敎習到堂敎授并設外所定額三十名由女董監督以便左近婦女往習藉廣女工利益（早） 
[奏保知縣送部引見鎭江]  
　　准補丹陽縣知縣翁有成於金壇縣任内拿獲隣境丹陽縣盜犯十名由臬司詳請濮護撫專摺奏保以昭激勸（永） 
[委員赴皖北調查土藥出產蕪湖]  
　　總辦蘇皖両省膏童次山觀察前日札委試用知縣談長賡候補從九馬華宣赴皖北一帶調查土藥出產（九） 
[專員查察釐局利弊紹興]  
　　紹屬境内釐金局卡星羅棋布類皆比較鉅萬如安昌一局共設分卡二十三所司巡計逾百人無不藉爲利藪節節留難需索無厭商旅怨恨久有所聞曾奉大憲派員到紹密查茲又委某太守渡江前來分詣各局破除情面細察利弊聞須嚴行整頓以蘇商困也（早） 
[太湖右營檄换統帶蘇州]  
　　留防太湖水師右營駐紥吳江縣屬平望鎭前管帶王副戎維曲侵蝕缺額經撫憲撤差奏革嚴辦派委徐海清把總接帶原冀其實力整頓乃徐依舊缺額尅餉遂致各哨弁公同禀控經護撫濮紫帥批飭撤差查辦派委曾充常備第一標標統之洪占奎遊戎接帶洪遊戎於本月十九日到差矣（永） 
[歡送旗兵首塗鎭江]  
　　京口駐防徵往保定訓練之兵丁七十九名於二十七日午後啓行經行英租界凡八旗中小學堂府中學堂縣小學堂各學生均一律排隊歡送（工） 
[戲捐補助警觀費重慶]  
　　重慶舉辦警察由烟燈捐及舊有之保甲局經費撥用尚屬不敷茲又創辦戲捐每天每部抽錢二千文或早戲或夜戲半部則抽錢一千文計二月分共收錢二百三十餘千全年可得三千千（两） 
[警察腐敗安慶]  
　　皖中警察自升臬濮廉訪去後益形腐敗凡行人口角隨處小便巡兵見之均不過問其警員之種種委靡玩公情形尤屬不堪枚舉聞日前總辦歐觀察禀見皖撫時大受指摘故近日稍形振作云（多） 
[蘇省官事]  
　　知縣沈運樞奉委秋審東角門點名差典史應德麟執事差○知縣陳元珖奉直督袁札知奏何順直賑捐案内奉　旨得缺後以直隷州用○委署華亭縣典史謝本偉禀辭赴任○府經歷姚庚奉委武備學堂管庫司員現已到差○五品頂戴指分江蘇試用巡檢夏祖授浙江人奉撫憲驗看到省○三月分同通州縣直隸州州同州判等月課現已由撫憲評定計超等五名朱匡桓謝垚王樹敏杜子彬沈運樞特等八名孫澍稷嚴寳騏樓蔚然戴壽昌王佑之何紹聞徐之棫廖明潔一等十二名黄元吉邵鼎雷舫姚羲胡智澄趙樹楷周之黼阮崇德徐炳章吳光煜趙家璧潘起鏞　二等十六名陳元珖黄紹瀛畢兆熊程鴻逵章俊斌吳汝繹許慶蕃趙恩壽查燕緒王廷俊周祖　葛誦棻歐陽萼李庚昶劉興仁趙嗣武○溧陽縣縣丞凌松年　　遺缺經署藩朱方伯以試用縣丞江惟鍠輪補○知縣周葆煌奉署臬陸廉訪委辦黄渡保甲已於二十七日奉札啟行○蘇州府照磨挑定信奉府委監放長元吳三縣孤貧口糧卽日銷差○巡檢李應霖由常州府屬催提批差口糧回省銷差併謝奉飭三十年分冬防案内給予勞績班前先委署一次記功一次○典史楊振禀謝奉委金山縣保甲差（且） 
[禀控爭奪義渡蘇州]  
　　金匱縣舉人張均廣東候補典史華瀾等在金匱天四圖茅蓬沿河禀准設立義渡船乃生員宣增秀舉人童迥串保王子山亦在附近望羊樓設一渡船禀請勒令職等停歇歸宣等專利宣又將馬夫孫阿汶處死藉尸圖害因具禀撫轅叩求飭究護撫批示云此案前據該舉人等禀經陸前院以案已斷結明晰批飭在案豈容一再翻控所控宣增秀將馬夫孫阿汶處死意在藉尸圖害究竟事在何時屍在何處見証何人死者雖無親屬地保何以不報而函致汪令之邑紳究係何人均未切實聲叙殊難憑信惟事關人命究竟有無其事批飭臬司飭縣據實查復（照） 
[禀控莊夥侵呑莊欵蕪湖]  
　　前日有已歇德新錢莊主王希曾在蕪湖道署控夥張南垣暗收欠欵奉批錄下查張南垣爲該莊管事竟將銀洋浮銷假冒逐年侵虧積成鉅欵迭經莊東查知不思妥爲彌縫猶將各處欠賬暗收入已遂其私用此種行爲實出情理之外現胡廷蔭等旣經控縣有案仰蕪湖縣赶速催傳張南垣到案訊明嚴追母任宕延（九） 
[刑幕逃逸被獲重慶]  
　　黔江縣刑名幕友吳某受賄訛詐劣跡昭著前由地方紳士禀經大憲關提來渝發交巴縣遞解省垣審辦不意在途被逃復派幹差於成都北打金街某姓家拿獲當卽禀由督憲交成都發審局員提案查辦（两） 
[署藩飭盜案蘇州]  
　　邇來蘇屬各鄉盜案迭出鄉人憚於見官類多隱忍不報事爲署藩朱竹石方伯訪悉札飭長元吳三首縣派差查覆禀候核奪（康） 
[吳縣訪拿巨賭蘇州]  
　　著名賭棍車海金壽及縣差周大金某等專在各處設局誘賭受其害者不可勝計近更以醮會爲名邀集多人暗約牌九司務至穹窿山道院擺設迷龍陣得資甚鉅刻經吳縣張蓬仙大令訪悉飭差查拿務獲究辦（接） 
 
 

Page 10

 
 
[破獲道墟刧案要匪紹興]  
　　山隂道墟鎭章紳家於月前被匪刦掠計共失贓萬餘金報由瞿大令親往察勘懸賞跴緝昨已捕獲要匪數名並在船中起出原贜及軍火等件解縣訊供核辦（目） 
[嚴懲冒用銀行假票蕪湖]  
　　施福浙江人在蕪湖行用上海某銀行假票被巡警探捕拘送到局黄潤九觀察親訊屬實判重責四百枷號十天游街示衆期滿送縣監禁一年（九） 
來函 
[振武宗社書記員報告]  
　　蕪湖雍鎭義善清節堂來函鴉片之害盡人知之盡人好之飲酖醪而若飴乘漏舟而罔覺前仆後繼舉目滔滔天禍中國流毒孔長自中英訂約以還金銀之入於外洋者不止恆河沙數源源流出絶大漏巵宜乎時局艱危上下交困（中畧）黄帝子孫類皆聰雋以與阿芙蓉有莫逆緣使材力心思斷削殆盡譬之於木旦旦而代其濯可待時至今日而謂吾同胞尚有生氣乎於此而仍不回頭將見二十一行省人民雖欲不爲一桿竹鎗殺盡不可得也猶幸此時朝野上下漸知悔悟所惜官塲積習養成一種因循敷衍性質有治法無治人於事終無所濟公等創立宗社鼓愛國保種之熱誠仲拯溺扶危之巨手不用壓制純用勸導由近及遠由親及疏人人互相勸勉務使驚起睡魔爭成人格是舉也挽造物旣成之危增國際莫大之榮所以影響所及靡不從風大有山鳴谷應之槪從此沈淪黑籍者常不難脱苦海而渡慈航敝地僻處窮鄉癖烟霞者實居多數大街小苍偏多毒店見而黄肌廋之徒接踵於道未嘗不槌胸嘆愧熟思有以救之乃積染已深藥石不能爲力市上雖有種種戒烟丸散類多攙用馬啡癮未去而害轉劇又何異揚湯止沸救火添薪乎貴社發明鵝郎草刊有圖說未獲一閱爲特函懇將該圖說并簡章各賜若干俾得照式刊佈并希將該草賜寄一莖藉可照式覓取廣爲勸戒醫我一部分之痼疾卽以培我一部分之生機想亦公等所樂許也（後畧）名錄于後武啟廣雍少卿雍應沅鮑潤周雍潔臣雍舜五施愛林○揚州振武支社盛師遇來函接示并鵝郎草圖　簡章均照收到敝處固感厚德然亦揚州同胞欲脱苦海之佳遇也敝籍儀徵諸親友聞尊處創立宗社自禁鴉片無不欣然色喜又閱敝處廣告因而發憤戒烟曁本不吸烟而願爲發起者不下數十輩現已糾合同志在儀邑公立振武支社極力勸勉今將廣告寄奉并願附入郡城支社以表同情（後畧）儀徵支社發起人名錄于後蔡子香厲子丹楊少泉樊子香柳紹宗黄采臣厲公桓洪竹君陳孝起鮑屏生李献之葛子英張鹿巖鄭冠羣蔣捷三陳懋林鮑鏡芙程叔伊陳桐甫汪俊卿 
　　今日尚有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[新駐法領事抵省重慶]  
　　四川駐渝法國領事安迪君去歳回國後派副領事何始剛君調駐成都就便商結西藏敎案現經法國新簡領事杜理芳君於二月二十八日抵渝不日卽須赴省何始剛仍回重慶（兩） 
[户部分銀行經理抵漢消息武昌]  
　　户部銀行分設漢口派黎大鈞觀察經理已紀前報茲聞觀察籍隷黄陂係某科翰林業將起程不日卽可抵漢（世） 
[旅鄂紳商代招皖股分武昌]  
　　皖省路工招股前由在籍皖紳李京卿等托皖籍旅鄂紳商代任招股事宜現經各商議定就本省會館設局開辦惟事經創始應招者尚不甚踴躍云（世） 
[撫藩臬同日接印蘇州]  
　　新任撫憲陳筱帥於三月二十八日抵蘇二十九日未刻護撫濮中丞由藩轅將巡撫關防送至撫署筱帥謹敬接受旋卽拜摺奏報濮中丞交卸後卽回藩司本任署藩 
朱方伯卸篆後候頒到筱帥加札於酉時接受署臬篆務（且） 
[副左旗緝獲梟匪蘇州]  
　　蘇鄉觀音山光福鎭等處近來梟匪麕集爲患閭閻經各鄉董禀請吳縣張大令飭差驅逐等情曾紀昨報茲經飛划左旗管帶沈葆義在觀音山緝獲楊長春楊家賓等五梟上月二十八日解回省垣禀經上憲飭發吳縣歸案訊辦（舉） 
[格致書院四月份課題]  
　　策論　西哲學家言算學一門功用廣大不但爲國家致富强之本亦足爲學者收放心之法試推究之而著於篇　讀瑞觀察蒞任上海告學界商界文書後　算學 
設有甲之子方與乙之丑方其和等於丙其較等於丁如甲爲八乙爲七丙爲四千四百三十九丁爲三千七百五十三問子丑之同數各幾何試細演之　當立夏日在甲處見日出於東東南向又在乙處見日高十八度過四十分鐘時見日高二十五度如兩處經度相差三十度問其相差路若干里試繪求之（焉） 
[滬城官事]  
　　花翎補用同知楊印生司馬壬由江西撫州府來申住老鼎陞棧○本縣汪瑶庭大令會丈委員高邕之司馬新關查騐委員陳明府培基松海防同知秦司馬錫鎭籌防局員魏明府詩銓浦東總巡謝明府鈞救生局委員陳嵩屏别駕捕盜局委員朱幼山太守等昨均因公先後到道禀見○樹木捐局委員王菊珊明府頤候補縣馬船西明府瑞熙昨日因公至縣拜會（合） 
[唐學使視學續誌]  
　　昨日唐大宗師帶同唐章二隨員命駕進城至梅溪高等小學校考查卽在該處午飯午後又至第二師範傳習所及初級小學羣學會附屬小學等處查考一切上海縣汪大令隨同前往（宜） 
[主敎查察敎堂]  
　　江南全省主敎姚君於上月二十七日由滬起程往松江青浦等處查察敎堂函請滬道瑞觀察轉飭經過各縣妥爲照料（事） 
[函抄上控禀詞]  
　　洋商克拉克前在英廨禀控倫章造帋公司朱培初不付定拍貨物銀兩迭經訊供斷結在案因朱不服近赴道轅上控爲英總領事霍君查知昨日致函到道請瑞觀察將朱之禀詞抄錄一份觀察准如所請飭承卽日抄送（事） 
[定期設奠]  
　　上海縣汪瑶庭大令之胞兄貤封榮祿大夫中書科中書春圃中翰於前月初四日在籍仙逝已誌前報本日初八日乃五七之期聞大令擇於山東會館並西門外海上白雲觀諷經設奠（宜） 
[札飭認眞騐兌]  
　　江蘇海運局總辦吳子佩太守奉糧道陸申甫儲憲札開接奉創憲札諭以蘇屬申解漕米攙有稻穀等弊嚴飭親自查看認眞騐兌如有不合押令退回等因太守接奉之下因會同會辦戴沈兩太守連日將各屬解到之米細驗毋梢朦混並諭局中委員認眞整頓一面札飭各屬押解家丁船户人等不得中途舞弊致干重辦（寳） 
[局批照錄]  
　　淞滬牙釐局督辦陳亦漁觀察昨日發出江浙漁業公司禀批一道照錄如下　查核該公司代認醃臘公所鹹魚乾鯗蜇皮等海產捐欵雖較原收數目稍短所差僅止畸零姑予照准試辦其他船捐仍應照繳不在認捐之例第沙釣各船裝運各貨名目甚多抵口時仍須停泊由貨捐釣船兩局扞騐收捐除三種之外仍應照章收捐毋得以一經認定遂可直入浦江其所帶軍火仍繳由釣船局存儲以弭後患至來禀於原認三種之外又加各色字樣未免侵混自應删除分别詳報兩院憲曁移行遵照外着卽遵照辦理此批（宜） 
[漏捐白糖變價充公]  
　　英商信安公司前日裝運白糖二十包駛至南市被糖捐局查見扣令補捐不允禀知道憲迭經照會英總領事轉飭將捐補繳在案嗣因該商抗不遵章領事亦未飭遵照復該局總辦蔡太守薰因於前日具禀滬道略謂該商旣抗不遵捐又未將白糖領去現值春令天暖恐有霉壞擬卽將糖變價充公等情奉瑞觀察批准辦理（事） 
[失愼未成]  
　　前晚十點鐘南市外鹹瓜街施泰豐麻袋店學徒遺火麻袋堆内幾釀火災幸由巡士飛報總工程局卽開附近自來水龍頭立時灌滅（尺） 
[垃圾一清]  
　　滬南總工程局總董現將裏街所積垃圾諭令夫頭轉雇挑夫二十四名一律挑凈並由總董於昨日親往各街查看已見毫無堆積矣（尺） 
[縣尊渡浦騐屍]  
　　昨日午前縣尊汪大令帶同刑仵差役前往浦東陸家嘴相騐杉板船户蔡東甫屍身二十四圖地保禀明撈獲情形仵作騐得蔡屍委係潮急被撞墮河身死屍妻蔡葉氏禀求自行棺殮大令准之（宜） 
[棧司墜浦身死]  
　　裕昌酒棧棧司祝子雲送酒至匯山路碼頭某輪船上墜浦身死昨由棧主將屍撈獲投報捕房及水巡船再行棺殮（似） 
[流氓賄差述聞]  
　　前日上海縣差某甲帶領夥役在董家渡某烟間拘獲著名流氓阿六寳一名聞有代爲關說賄洋六十元釋放之說不知確否（尺） 
 
 

Page 18

 
 
[小工壓傷斃命]  
　　鐵路小工某甲昨被鐵料壓傷下部由同伴送入同仁醫院求治無效傷重斃命經醫院函告鐵路公司前往棺殮（似） 
[拽客釀命案求請免驗]  
　　昨報紀福州路三百三十八號門牌雉妓院傭婦王朱氏在雲南路拽客被客將洋傘柄戳入眼穴身死捕房飭保報縣請騐一則茲悉昨日屍親偕同地保唐全坤投求免騐大令准之隨著妥爲安殮具結存查（力） 
[嚴懲著名流氓]  
　　著名流氓雕花阿三板箱阿二與前在西門外站斃之小福生鬧事逃避美界身帶手鎗类刀在茶館强搶銀洋經倪阿處等追赶膽敢放槍幸未命中旋被拘獲改名王阿炳張阿茂由捕房連其同黨張阿茂張阿三吳阿大王阿狗等解至公廨訊究奉判押候拿齊餘黨嚴辦已詳前報昨由包探倪順泉又將王阿炳等送案禀請覆訊上海縣捕役沈俊投稱王阿炳卽雕花阿三張阿茂卽板箱阿二前與已伏法之流氓小福生在逃未獲今請移縣訊辦法界包探陳三林供板箱阿二等兩人在界强搶衣服不遂用刀戳傷被逃請准帶回歸案訊懲倪阿虎供目見雕花阿三在茶舘内持有手槍板箱阿二手持尖刀搶洋是實質之二犯同求恩宥王阿狗供詞閃爍吳阿大供與二犯並不同黨襄讞孫明府商之英副領事判張阿三王阿狗各押捕房擬覊禁兩年雕花阿三板箱阿二情罪頗重還押捕房禀請道憲嚴辦吳阿大押捕房一禮拜（當） 
[蘇臬澈究賭徒毆斃什長案]  
　　北新涇巡局什長鄭廷甫至中涇陳阿根茶館拘賭被拒撃傷身死由本縣汪大令獲兇訊供通詳核示在案茲悉此案當該什長毆斃後卽同留防隊隊官袁廷華都戎先行據情禀請各憲澈究有案今蘇臬司查核大令與都戎所禀情節彼此兩歧昨故移請滬道瑞觀察詳詢此案虚實飭縣澈底根究（事） 
[覆訊圖姦攫飾案]  
　　新閘路丁唐氏投公共公廨控馬夫朱坤寳强奸未成攫取金壓髮簪逃逸經關司馬會同德副領事麥令豪君訊供判朱押候查明實情覆訊在案昨日早堂捕房將朱解案原告丁唐氏之夫丁來福投稱此案朱兄坤發與唐氏之兄世全商懇願將所拔金簪交還免訟呈案求察提訊朱坤寳又供並無此事襄讞孫明府商之英副領事飭提丁之學徒阿木到案訊朱是晚如何進房所供與前堂唐氏相同朱所延郝門律師復將原告供詞再三研求學徒矢口不移明府以供証確鑿欲照華例懲朱以應得之罪英副領事未允遂飭仍交捕房帶回候禮拜三再行定擬（力） 
[上海縣案]  
　　道轅包探獲解糾剥洪錫卿衣服之唐阿菊一名奉瑞觀察發縣訊辦前晚經汪大令提究洪供小的之父與唐父均開絲缐作昨日小的送貨至小東門外在洞庭春啜若唐忽糾同流氓數人誣稱曾借伊洋廿元被軋至洋行街剥去元縐夾　花緞夾襖及布馬甲短衫等四件當洋分用經小的搶還夾褲當票一紙而散翌日在大南門内茶舘遇唐攔住索衣是實喆之唐初尚狡賴繼供係住居法界之掌發木林小鳳加生等所爲小的分得一元四角大令因飭差持片往法捕房請卽派探恊提在逃各犯外判唐責五百板收押洪交差候傅伊父來案訊核○夏德春將女小妹　留被壻謝文生控告訊押昨提小妹到案復訊小妹供許謝爲妻言明財禮洋八十元二月十六成親尚欠四十六元父乘小女十九歸家留住不放是實謝供財禮先付二十四元成　之日交於媒入徐金標四十六元刻因徐已病殁岳父體妻圖賴求察質之夏供並無將女許婚與謝之事大令以女已供明且有媒証何得謊供本當責懲姑念有病恩免謝著具結領妻完案小妹如再逃避提辦不貸○鄉媒朱陳氏家被盗村人格斃一匪不知姓名昨提禁押之陳金成訊究陳供由狄廣仁起意糾搶一共九人小的在門外把守並未進内死者年貎服色當係潘姓求鑒大令判仍收禁候辦（嚴） 
[總工程局紀案]  
　　某木行董事之子干玉馨前晚在老白渡開泰隆烟問與無賴四人口角將煙間主王心泉毆打並毁器具甚多王唤巡士將干等四人拘局于供失去時表洋銀等物昨日王及其母劉氏投案候示副裁判官陳二尹提訊之下判將干等從寛　釋○萬裕碼頭船户施兆弟在茗馨園啜茗與值堂人孫林華口角扭毆致孫傷及面部由巡士拘局請訊陳二尹判施罰洋五元充公再給孫傷費五元○三泰碼頭船户林咸泉與划子船户蔡　生因爭奪排橋扭　由巡士拘訊陳二尹判蔡責手心五十下釋放○船户王阿桂在久大碼頭設攤誘賭被巡士拘究陳二尹判責手心一百下逐出○范子卿竊取南碼頭小巡捕房内四十一號巡士皮靴富塲拘獲解究二尹判責手心一百下皮靴由巡士領回○朱瑞芳竊取毛竹楊劉氏竊萬裕碼頭樹柴由捕解究判朱責手心五十氏責廿下一併逐出（尺） 
[閘北巡局瑣事]  
　　新閘橋河沿仁記煤炭號昨日出殯同夥均往送葬有東洋車夫周阿永多索酒資不遂出言不遜被雇主毆打適爲某敎會中人吳顯章路過解勸互相口角局勇喝阻不依一併解局請訊○江北人喬四向租閘北杜某之車昨杜忽將此車另租他人致喬無著口角这餘被杜　人將　　毆受傷喬奔巡局喊 
[英美公廨早堂案]  
　　曹來臣竊張利生提籃控廨訊押查辦在案昨日包探金立生禀稱查明此案並無外人入室顯係曹竊無疑襄讞孫明府商之英副領事判押捕房三月○學徒林中木竊店内綢裙廿九條並洋廿元逃避經店主周慶祥報捕拿獲吊贓解究明府判押捕房四月○談阿四竊陳桂卿腳踏車報捕解辦判押两月○陸仁福在弄内調戲高阿炳之婢由捕解究判押一月○王阿福竊陳金瑞布衣趙阿三竊恆昌成洋元時表梁阿海竊平和洋行洋布由捕解辦判王趙各押三禮拜梁押三天○陳小弟許星星因被船主楊其祥停歇生意在路互打由捕解辦判陳罰洋三元違押三天許楊各罰洋五元違押五天○王阿珍王正宜藉端將沈順金凶毆由捕解辦判各罰洋两元養傷○周小狗竊沈子香棉被陳竹生竊陳四金棉襖由捕解辦判周押六禮拜胡押一禮拜○陸阿狗竊陳貴記家衣帽咬傷追捕人李順記左手由捕解辦中西官以周係過犯判押一年○趙文杏藉端打傷李彩榮由捕解辦判押七天○張榮生鄔卿英違章打架由捕解辦判各押三天（當） 
[法租界公堂案]  
　　陳春發控汪英均汪英均虧欠洋貨往來銀一百七十兩昨經陳大令提訊汪供僅欠十三兩五錢所控之縐紗三疋乃由陳托小的質當交過洋六十元求鑒質之陳稱有李榮生過付爲証大令判繳銀一百两押候交清釋放○森泰洋貨店主周如春虧欠存欵洋七百七十元由經手存洋之王連生將其母周王氏拘案請追大令判交保著交伊子到案再行訊核○法商莫呢諾控周秉忠胡經一承接湖北自來水墊欵途限應請罰銀一萬两一案昨經大令復訊被告律師雷米也到堂訴稱簽字合同祇有一紙不能作准况保人李宦並未到塲大令判下期邀同經中之宋秀蜂到堂再核○席幼仁控與余武坤合做顏料生意虧欠銀一百四十兩求追質之余供與席合做顏料又做拍賣所有盈餘均在席處大令判余交保　明帳目再核○王阿全欠房租洋五月由住居英界之房主投廨求追王供曾交洋十元不收大令判出外自行理處否則投英　控追○胡張氏控王小包子拐逃婢女張林珠來滬住二房東陳王氏家一案昨日復訊張婢供由小包子領逃是　陳王氏供不知該婢拐來大令判婢交胡張氏具領陳王氏開釋王管押三月（臨） 
[美租界捕房事]  
　　范阿春前晚在四考脫路搶某氏婦金戒指二枚由氏扭住交捕帶入捕房捕頭以搜無贓証斥不准理○某西人乘醉乘張杏生東洋車至北四川路不名一錢向索被毆受傷由捕拘究奉飭給傷費二元了事○某俄人乘醉至百老匯路胡閙由西探拘獲押候醒釋○王芳柏雇某號東洋車至西華德路因　車資口角互扭至捕房聲訴奉飭王給洋二角了事（似） 
 
 

Page 19

 
 
   
 
 

Page 20

 
 
宫門抄正月二十七日工部鴻臚寺正監旗值日無引見肅王等謝調授缺恩瞿鴻禨謝授協辦大學士恩貴昌印 
[啓謝原品休致恩溥侗假滿請安召見軍機紹昌]  
　　黑龍江將軍程奏爲江省裁撤清訟委員設立裁判處以期遵行新改刑法擬定簡明章程繕單摺 
奴才程德全跪奏爲江省裁撤清訟委員設立裁判處以期遵行新政刑法擬定簡明章程繕單恭摺仰祈聖鑒事竊照内地各直省均於會垣地方設有發審局審理京控上控命盜雜案以及提省審辦之户婚田產詞訟凡甫經分發到省人員先令入局學習庶他日出膺民社不致貽美錦學製之譏蓋平日未儲裁判人材不能不如是辦理也江省上年創行新政僅於省城善後局内派清訟委員審斷一切辦理詞訟兼顧難周已奉朝廷施行特派大臣修訂法律期於收回治外法權又于京師法律學堂廣儲裁判人材以備派往各省爲佐理新政分治地方之用江省若再因陋就簡僅于善後局兼派清訟非所以愼重刑章若沿用發審名目另立發審一局非特徒滋糜費又恐承辦者拘守舊章不能將新改刑法實力奉行再四籌維惟有先襲裁判之名再求裁判之實擬卽于省城設立裁判處遴派現任候補及投効之道府以各官充當辦會辦預審幫審等職務庶該員等顧名思義義盡心訟獄或不致陽奉隂違惟是裁判之名創自泰西諸國日本因之而其法頗精密非習之有素不能深通其意江　於通嘵中律之人尚難其選若再參用西律勢必援引分歧易於轇轕擬請將所設裁判處無刑事民事之分亦無公訴私訴之别先就現奉刑部通行新改新法及法律大臣所議恤刑獄各條實力奉行俟將來京中學律畢業人員分派來省再行改良以期實事求是現派試署分巡道秋桐豫爲裁判總辦並飭據擬定辦法並員司書役數目及開支薪公章程禀覆前來奴才覆核尚屬簡便易行謹將章程繕具清單恭呈御覽合無仰懇天恩府准江省設立裁判處爲講求法律基礎並請飭部立案施行是否有當理合恭摺具陳伏乞皇太后皇上聖鑒訓示謹奏奉硃批該衙門知道單併發欽此謹將裁判處章程十四條繕單恭呈御覽計開一省城裁判處凡營中所獲盜犯及上控提審之命盜雜各案及大小詞訟均歸該處訊辦其由各副都統衙門提省之疑難案件非刑司所能定讞著亦可撥歸該處審斷一裁判處設總辦一員如裁判長之類一切審斷之事悉由該員總其成豫審委員兩員如判事之類遇有疑難重大案件責成訊辦或覆審駁回案件帮審委員四員如判事補之類一切大小案件歸其承審稽察委員兩員如　事之類責成搜查罪犯訪察案中曲直主稿幇稿委員各一員如書記之類一切稿件歸其覈辦司事四名錄供招掌案卷書識十名以四名值堂六名繕冩護勇十二名夫役十二名以充提犯押犯傳證查案站堂之役一省城旣設裁判處自應將善後局清訟委員裁去卽軍署發審局亦可不設以節糜費一裁判之法以近來譯本觀之日本爲詳備中國刑法雖已改輕而江省人員于中律尚未通曉何能再講裁判惟有先襲其名略師其意以爲將來改良地步一裁判處凡遇重大疑難案件及詞訟之多糾葛者必須委員審斷或一員或兩員不必預定其陪審之員臨時由總辦酌派一稽察之員旣有搜查罪犯訪察案中曲直之專責成須選派公正練達之人充之其局中如有徇情舞弊及審斷不公等事該員得舉其事揭禀於總辦該員如或挾嫌揑砌情節查明重懲一裁判總辦以道員充之豫審以下各員以地主候補同通詶縣及佐班等官充之江省初設民官在省候補者無多先由投効人員選充將來果能善于聽斷由總辦擇尤禀請留省以示激勸一總辦一員每月支藉水銀八十両如以分巡道兼充不支薪水豫審兩員各月支銀五十两幫審四員各月支銀四十两稽察委員兩員各月支銀三十兩主稿一員月支銀三十兩幫稿一員月支銀二十四兩司事四名各月支銀十二兩書識十名各月支銀八兩護勇十二名各月支銀四兩五錢夫役十二名各月支銀三兩又心紅紙張月支銀四十兩現在初設裁判事務較簡所有豫審幫審稽察主稿各員以及司事各用一半俟案件稍多陸續照額添足一裁判處會辦無定員以有差之候補道府人員兼之不支薪水一裁判處自豫審以下人員暇時各須講求中外法律並各立日記簿一本將看過大清律例及各國刑法各書逐日摘錄數條自分句讀多寡不拘如能獨抒已見附以論說更妙不能者聽每五日送總辦考核一裁判處每月將承審已結未結各案造具簡明清册呈送將軍查核一省城裁判處承審通省案件體制較崇所有平等下行公牘道用咨府以下用札一裁判處事須速結凡拘犯傳證之票通省地方得以逕拘逕傳一裁判處刊發木質關防文曰黒龍江全省裁判處關防俾昭信守奉硃批覽 
宫門抄正月二十八日内務府廂藍旗值日無引見王中堂因伊子照舊供職謝恩陳名侃等謝照舊供職恩陳璧等謝調署缺恩李希杰謝開缺叧候简用恩順天府奏京師得雪一寸有餘掌儀司奏初一日祭奉先殿濤貝勒 
[行禯　　召見軍機唐文治]  
　　署甘肅新疆巡撫吳奏爲揀員調補要缺知府以重地方摺 
署理甘肅新疆巡撫布政使臣吳引孫跪奏爲揀員調補要缺知府以重地方恭摺仰祈聖鑒事竊臣前在布政使任内會同鎭迪道兼按察使銜和爾賡額詳稱原設温宿直隷州知州定爲衝繁疲三項要缺嗣經前撫臣饒應祺奏准升直隸州爲知府名曰温宿府管轄拜城温宿兩縣該處地當衝要轄境遼闊撫民率屬政務殷繁仍請定爲衝繁疲三項要缺亟應遴員請補以重職守查南路從前新設各缺經前撫臣劉錦棠奏准仿照吉林新設各缺章程先行由外揀補一次在案今改設温宿府知府員缺自應援照舊章請補查有現署斯缺之花翎二品頂戴雙月在任候選道准補伊犂府知府彭緒瞻年五十七歳湖南湘鄉縣監生遵籌餉例報捐縣丞分發浙江試用同治十三年九月初一日到浙光緒四年在晋豫賑捐案内加捐雙月選用通判旋投効軍營於新疆南北兩路一舉蕩平案内彚保六年正月三十日奉上諭著以同知留於甘肅補用欽此是年三月初三日到甘候補七年三月試看一年期滿照例甄别堪以繁缺補用旋於各省關及後路各台局籌解恊餉出力案内彚保十一年十二月十七日奉上諭著賞加知府銜欽此十五年委解新餉出關十六年二月初九日到新改留新疆候補十七年三月署理吐魯番直隷廳同知二下年六月署 
 
