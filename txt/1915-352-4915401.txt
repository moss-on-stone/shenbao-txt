# 1915 - 352 - 4915401

 

Page 1

 
 
   
 
 

Page 2

 
 
時評 
[過渡時代之籌備（默）]  
　　民國元年此時帝政已翻正式民國未建所謂過渡時代也今日共和已滅正式帝國未成亦所謂過渡時代也前之過渡時代籌備典禮法律議會官制一切行政無一不向共和方面進行凡稍含帝制性質者盡力剷除之今之過渡時代籌備典禮法律議會官制一切行政無一不向帝制方面進行凡稍含共和性質者亦盡力剷除之故過渡時代同而所籌備絶相反也 
　　雖然前次過渡時代之籌備力向共和方面進行者尙有人心伴以進行人心所期望期望共和幸福也人心所注意注意共和事業也人心所顧慮顧慮共和前途或有障礙也此民國元年一致之人心表現於過渡時代中非籌備所能致之者也而今次過渡時代之人心何如果亦與籌備之所相反者同其相反耶 
[專電]  
　　北京電總統昨傳見張一麐詢問攺訂敎育官制及各種學規張答問頗稱竟 
　　北京電御璽之文聞爲誕膺天命歷祚無疆八字 
　　北京電政事堂將王將官制草案送請黃陂核定聞黃陂當即璧回並再辭封 
　　北京電嵩山四友中某公作諧語云四友名稱外貌優隆性質與革職永不叙用相同 
　　北京電四鄭借欵契約之内容欵額五百萬元年息五釐以鐵路財產及收入爲擔保鐵路主任應聘日人如需用外國材料時須向日本購買 
　　北京電大典籌備處議修歷代帝王廟 
　　北京電孫寶琦又請續假 
　　北京電交通部提議增收郵費 
　　北京電外部特派員赴澳劃界 
[特約路透電]  
　　成都電此間得有私家可靠消息謂東川官兵復與匪大戰殺匪三百人獲來福鎗五百餘枝（二十四日） 
[譯電]  
　　北京電帝國之上議院將以爵臣組織之下議院則以民選議員組織之新君登極費共需洋三百九十萬元今日京報載稱日本外相石井男爵曾邀駐日協約國大使集會請俟歐戰結局後再行承認中華帝國又稱現聞協約國中至少已有一國願於新君登極之後即行承認中華帝國云（二十四日） 
[戰電其一（英人路透電）]  
　　雅典電希布兵於柯尼柴衝突一事據非正式報吿謂布兵一枝隊佯稱追擊塞兵一小隊忽然襲擊希臘邊界衛兵希衛兵堅毅不屈交戰三小時布軍大受損失而退希政府曾致文德布政府後得覆文謂將懲辦負責之布軍官（二十三日） 
　　雅典電中央諸國刻在奇夫桀里屯集重兵大約此星期中將取攻勢（二十一日） 
　　薩洛尼加電戰局沉寂敵軍無攻入希境之徵象（二十四日） 
　　彼得格勒電里加陣線之兩翼斯恰洛克及達蘭島均有砲隊戰事俄軍砲火占優勢軍事專家之意此舉大約乃圖掩護士克庫姆境德軍之行動現得之消息皆相抵觸或謂德人刻正離棄土克庫姆或謂刻正布置防務里加灣附近俄軍前鋒陣地令德人所占東南陣線爲之不安德人甚以爲躉故或樂里加灣結冰俄軍不能　海軍助力之　設法於北面極端修攺陣地傳得較爲稱國俄軍偵察隊仍於陣線各地點襲擊獲勝俘有數兵波爾斯報載稱據解至特文斯克之某布兵言布人若干奉命赴俄軍陣前習練德軍戰術基夫電稱薩爾尼及柯凡爾天氣極冷且降大雪（二十三日） 
　　彼得格勒電昨晚公報紀哨兵小戰及炸彈戰事證明俄軍目下仍固守特維拉河之陣地俄軍在加里西亞西部與敵軍交戰數次均占優勢俘敵兵若干獲軍械子彈其夥俄軍在亞米尼亞之哇爾帶附近重創敵軍（二十三日） 
　　巴黎電今日下午公報謂全陣線有砲隊及炸彈戰事法軍右翼終日在哈滿韋萊爾前進法軍左翼之陣地未有變動今晚公報謂法軍砲隊復獲勝利曾將末斯河高地敵軍子彈庫一所炸毀法軍昨日占據哈滿韋萊爾坷夫之戰壕以哨兵衛守者爲敵軍奪回一段德兵在此被俘者逾一千三百人（二十三日） 
　　倫敦電公報局發表西境戰報謂上二十四小時西歐多處會有活動之戰事而以佛里柯爾與拉巴塞運河兩岸及伊泊爾爲尤甚英砲回擊頗有效力（二十二日） 
　　彼得格勒電可恃消息云二十一日俄國兩魚雷艦追逐布國一魚雷艦入伐爾拉灣海岸砲壘轟擊追艦未能命中當追擊時土國石油船兩艘被擊沉船中人皆被捕獲（二十三日） 
　　亞姆斯特丹電電聞報稱末斯特火藥廠失事炸死德人四百大都爲前敵兵士之妻孥（二十三日） 
　　亞姆斯特丹電君士坦丁公報稱炸藥庫一所 
倐爾爆裂死十五人傷多人（二十三日） 
　　倫敦電今日陸軍副大臣丹倫特氏在下議院報吿本月十一日以前達峽英國海陸軍士死傷之數共十一萬二千九百二十一人陣亡者軍官一千六百零九員兵二萬三千六百七十人傷者軍官二千九百六十九員兵七萬二千三百二十二人失蹤者軍官三百三十七員兵一萬二千一百十四人自四月二十五至十二月十一日因病入醫院者共九萬六千六百八十三人丹倫特氏謂前敵免職軍官無一革職其姓氏似可無庸發表云印度事務大臣張伯倫稱兩月來亞丁地位未有變動本月二十日曾有小戰敵兵死九人被俘一人英兵僅傷一人（二十四日） 
　　　姆斯特丹電攻陷里愛巨之德將安米志將軍今已死於漢諾佛爾（二十三日） 
　　瑙感京城電福特勸和團團員金漢姆氏乃紐約某劇場之經理今在瑙威患肺炎病而死（二十二日） 
　　倫敦電德國國會社會黨議員二十一人已脫離本黨另組獨立機關（二十二日） 
　　紐約電美報皆稱美國已以哀的美敦書遞交奥國（二十三日） 
　　倫敦電八坂丸郵船未受警吿而中魚雷法軍砲船一艘於夜半除救起船中辦事人員外且救起搭客一百二十人内有女子五十四人孩童十五人船中有英國搭客八十一人美國搭客一人當時船中秩序整然搭客皆稱述之遇救諸人現均安寓波賽德（二十三日） 
　　瑞士京城電瑞士社會黨建議謂國會應設法或請交戰國暫停戰事或安置媾和之導線賀夫門博士代國會發言謂國會對於此議極表同情但此時如急遽爲之不能成事反招嫌疑蓋非至雙方皆願和時外界干涉易爲人誤會也（二十二日） 
　　其二（德人德文報專電） 
　　柏林電十二月二十三日德軍大本營公報云德國領土兵第二十八團激戰後奪回哈滿韋萊爾柯夫山巔敵軍大受損失俘軍官二十三員兵一千五百三十人德軍今仍在從事驅逐北山坡戰壕數道之法兵十二月二十二日法國消息謂二十一日一役德軍被俘者一千三百人云云實則德軍連死傷失蹤者不足一千一百人（西堆戰况）（二十三日） 
　　維也納電十二月二十二日奥軍大本營公報云鐵洛里斯邊界意國砲隊仍頗活動意兵一中隊在杜里附近進攻土爾滿橋端砲臺爲奥軍砲火擊退（奥意戰况）奥軍復覓獲塞軍所埋之砲六十九尊大約尙將續有所獲（巴爾幹戰况）（二十三日） 
　　柏林電十二月二十二日土軍大本營公報云土軍於敵軍所棄一區内覓獲之糧食足供一軍團需用多時此外尙有砂袋一百萬隻營帳約千具及子彈甚夥　臼砲一尊電話線一百八十基洛邁當他項戰利品尙未查明（二十三日） 
[東方通信社電（日本人組織）]  
 
 
 

Page 3

 
 
　　東京電某機關接到電報謂蔡鍔已到雲 
南投入排袁黨有所劃策目下該地風雲頗急云云此間得此消息因抱南方之形勢更覺不安之感（二十三日） 
　　東京電下議院副議長一席擬以早速氏目下正在交涉之中（二十四日） 
　　　東京電外務省决於瑞西新設駐在公使所需經費十萬元要求追加豫算（三十三日） 
　　東京電追加豫算咄嗟之間提出在野黨以政府手段狡滑反對者多今日豫算總會恐難無事終了或須徹夜豫算本會議豫定明日（二十四日） 
　　　東京電郵船會社昨夕接到電報謂八坂丸船於二十一日午後未得何等之警吿遽爲水雷所擊經四十九分後即沈沒船客船員全部遇救當夜救到法國砲艦二十二日由波多塞德上陸所有船客船員一切食宿諸事俱已準備乘客皆服船長船員之熟練水火夫等之有規律極表其賞贊之意並稱乘組甚爲迅速且移乘之際能確保完全之秩序云（二十四日） 
　　東京電郵船公司輪船八坂丸被擊沉之電報到日郵船公司股票每股暴落約七天左右（二十三日） 
　　　東京電在地中海遭難之八坂丸船内有由倫敦裝載日本銀行正貨十萬鎊聞政府可得戰時海上保險償欵三百五十餘萬元八坂丸之搭客中有往上海者十餘人僅存隨身衣服郵船公司予以親切保護行將附乘便船赴目的地（二十四日） 
　　附滬海道尹公署來函（上略）日前上海日報載貴社通信有廣東廣西雲南貴州四川五省聨合反對攺變政體等語現查此種傳聞毫無根據應請查照更正以靖人心（下略） 
要聞一 
[德報論協約國最後之謀]  
　　華德日報曰自古以來凡聨合數國之兵力而舉戰者如其一心一德和衷共濟尙有可望否則未有不僨事者蓋成則爭功敗則諉過此勢所必至者也今協約國尤其甚焉故現在協約各國於失敗之事皆有所不慊於懷但其所怏怏不快者非惟於其友邦之互相推諉而於其自已尤大不滿意惟終不明言其故而藉口他事大聲急呼先稱其敗也以未嘗備戰繼謂因缺乏軍火今則歸罪於統率之道矣但年來英法俄三國政府之大變動亦確因戰爭失利故惟軍火缺乏之患幸而已除據協約國報界稱現在協約國之彈藥大有贏餘足敷其士卒浪費之需特終不得勝利耳至於協約國優越之軍勢無論承認與否皆不關緊要即令認之亦屬虚榮無濟於事然則其過失在他而不在此已不待言於是乎遂有謂其失在軍權不統一者而以統一軍權爲最關重要之端如俄報引證拿破崙之語所謂用中等總司令一人善於優等二人一語是也 
　　四協約國報界一得此新法遂如同落水之船客視爲救命之圈而旋已又有孰當爲四國聨軍總司令之難題發生焉蓋俄帝旣不能在霞飛氏之麾下而霞飛氏亦不能聽吉靑納之指揮也况且其統帥中亦無一常勝之將軍即最善者亦不遇力能防禦敵人而已至若進取則除俄將露斯奇氏嘗以計取萊姆堡外更無一人攻無不敗者焉然聨軍作戰自古以來最難之事全在統一而其敗也亦無不因命令紛歧各不相謀蓋軍權若分而不合則聨軍兵力縱厚亦終不及單一軍隊之一心一力者强盛也今協約各國皆欲致勝而皆力避擔負重任求爲副手至於戰爭之目的則更各不相同有欲盡滅其敵至不能復緩而後快者有欲稍挫其敵鋒即止以備將來爲已利用之地步者是此種情形凡稍悉歐戰之内容者諒無不知但協約各國不欲其司令部隷乎吉靑納或費蘭巨氏之麾下英倫政府亦未嘗不知故思維再再卒用召集軍事會議之道共同商定各方前敵之戰事以謀統一俄國方面派前參謀總長石林斯奇將軍偕同海軍露辛將軍出席與議當場决定各方前敵同時大舉進攻無論兵力如何庶乎敵人救援不暇此爲協約各國軍政大家之高議亦即四協約國欲勝其所共恨一敵最後之圖謀也使此謀再敗則協約國團結之力將不攻而自破此不惟吾人言之即敵將中凡眞正之統帥亦莫不知之而且皆能度德量力洞悉其軍隊不堪如此一戰故此議定後敵軍主將如保守戰綫至年餘之霞飛將軍不欲擔負徒自犧牲其軍隊之責任之費闌巨將軍以及力守杜納流域渡口之露斯奇將軍等紛紛吿退請另簡賢員以行其上峰所議决之命令 
　　德軍統率處旣不爲其敵人之此謀所欺自然亦能隨機應變預防一切如在東方今先乘機修備防禦線並遠在後路建設收容陣地派工人萬名在白萊斯特里土夫斯科修繕所炸毀之砲台使其周圍煥然一新即其地舊人苟非目睹亦不能辨識而在西方則添派新練之軍與補充隊車復一車絡繹不絶於途至於運赴西方之軍需凡經過里愛巨與麥慈送交前敵者則更勢如潮湧多不勝計故敵人聞之今先膽寒而敵人報紙亦有疑問曰協約國大舉進攻之事預備未完以前能免德人不先我而行乎或曰德軍參謀部之計畫神出鬼沒又孰知之也哉然本報確知其一即今協約國同時共擊德國之謀必依然如昔勞而無功且終須俯首承受德國所定之和約而已 
[德大臣演說新戰費]  
　　十五日柏林過海電云德國財政大臣赫爾佛里志博士今日在國會提出新戰費一萬兆馬克之議案計德國前後戰費連此共逹四百萬萬兆馬克財政大臣之演說頗爲衆所歡迎大旨謂今年八月以前每月戰費約需二千兆馬克此後戰地愈廣戰費愈大蓋軍隊加多物價亦增故也當局一面顧全戰士福利不厭周詳一面稽核出入力求撙節國會前所通過戰費三萬兆馬克内有二萬五千五百兆係由募債而得餘爲國庫債劵上次發行戰劵成績極多故德國得以支持至明年三月再募戰債各儲蓄銀行三次共購戰劵五千三百九十兆馬克而銀行收入儲金且較前大增英人台維斯氏著英德財政論謂德政府以軍令威嚇銀行總理迫其認購巨數並强取銀行存欵此說無稽爲識者所笑徒見敵人造謠說謊之伎倆耳統計各國全戰費每日約三百兆馬克今後且將由三百二十兆加至三百三十兆年需十二萬兆馬克中央諸國占全數三分之一協約國占三分之二換言之德奥戰費僅及協約國之半數德奥以有規則之戰劵應付戰費之最大部份德國已募集二萬五千五百兆馬克而英國僅募得一萬八千五百兆馬克德國募債限於國内而敵國募債則遠及外洋法國戰債共二萬二千兆馬克其中七千五百兆貸自法蘭西銀行七十五兆來自亞爾基銀行八千三百五十兆爲短期國防戰劵三千六百六十兆爲十年期國防戰劵尙有一千兆在英國暫借一千二百五十兆由美國借來法國借債方法不一今始擬發行第一次戰債劵德國則不然僅有一種戰債劵也上次德國發行戰債實收九九今法國發行戰債實收八八若除去紅利計之實收之數尙不足八七英國於今年五月間估計全年戰費爲英金一千一百三十三兆鎊閱數月攺爲英金一千五百九十兆鎊今不足十一個月英國已用去一千六百六十兆鎊矣英國前募六百兆鎊之戰費以爲得此巨欵定可支持至明年三月詎至九月間已不能支至續募戰費英國不復發行戰債劵而以國庫劵代之大約已募集三百五十兆鎊英國擬向美國借美金一千兆元然僅議定五百兆元年息五釐實收九六五年回贖募債條件不爲不優乃竟無效今未售出之數約在一百五十兆至三百五十兆元之間目下市價僅九四耳取英法德三國財政而比較之德國財政之强即可顯見今近東之大路已通兵威遠振乃敵國猶不了解德國財政與軍事之優勢仍以續戰滅德爲言則此後流血之慘禍尸其責者不爲德國而爲不明時局之敵國也 
[參觀開國慶祝大會記]  
　　内務部組之開國慶祝大會係就中央公園舉行故自十八至二十日接次開放三天不收門票以示與民同樂記者來京適逢其盛爰於午後約友前往參觀入中華門見搭有極大之花牌樓一座正面橫額以花朶攢成（文經武緯）四字背面爲（天與人歸）四字沿途遍插五色斜旗共有百餘面並在旗桿上繫以連珠式紅燈臨風招颭頗堪奪目及至公園門前而遊客甚屬寥寥外亦紥有五彩牌樓一座文曰開國慶祝大會進内僅社稷壇上高懸燄火一小架而殿上則所謂音樂隊在焉此外一無所有宜其不足鼓動遊人之興趣遂退而至新立之衛生陳列所（即在社稷壇西甫於十七開幕）參觀进頗夥所中陳列各種醫藥上圖畫模型藥品甚爲整齊周備極有研究之價値尙不虚此一行也猶憶中央公園自成立以來舉行大會者已無數次最盛者一爲江皖義賑會二爲救國儲金會當兩會發起之始各團體非常踴躍國貨販賣所以及茶寮酒館布滿其中自晨至夕遊客之後至者幾無容足之地而其時不但收取門票且較平時倍値人人願解囊相助藉表其樂善之忱愛國之念固不待在上者之以文吿號召以公欵補助也此次開國慶祝會旣不收門票錢而内務部竭力鼓吹教育部明日特放各學堂假一天尚不能鼓動人民之遊興入此園者頗有史太君重宴大觀園氣象不勝今昔之感矣 
[南京快信]  
　　國民會議覆選舉候補當選議員十名顧震禍陸渠薛翼運陳世垣韓國鈞繆荃孫毛祖詒徐浚章命邦述楊鑑堂 
　　馮參謀總長接京電大致謂中央眷念東南禁暴戢奸未便遽易生手故由唐次長暫攝一時可勿北行所有地方應辦事宜仍當照常督理云云齊巡按現派員分赴各縣調查應設縣佐地點俟查復卽行彙案核定 
　　齊巡按現准部咨謂查照部定所得稅細則將所屬各員年給俸薪開具淸單報部查核定明年一月一日實行按此則與京信互異未知孰是編輯餘談 
[扶桑客語（九）（飄萍）]  
　　日本近日國會中之外交質問可注意之點甚多 
　　（林毅陸）氏問外相曰警吿中國之時機爲適當乎日本對於中國政府之警吿不至有損中國政府之威信乎不至使中國人民益輕視其政府而益將惹起禍亂乎 
　　外相答曰對於中國之警吿余信以爲得其時機至林君之所再間者余不能認爲有此薟因恐有禍亂而警吿也林氏之所謂時機與外相之所謂時機名同而實異故林氏以爲失時之處正外相所認爲得時之處也至以下所間林氏有理由然外相自不能認爲有理由 
　　又某君質問外相曰日置公使回國時曾於某處宴會席上演說謂日本對於中國帝政問題之態度大約與革命時各國對於中華民國之態度同今則不然同是外交要人而歧異如是是否外交之不統一 
　　吾人由今思之可見日本之對我手段曾經幾次變更當初所定主義並非如此故大隈及日置氏數月以前之言皆與今日情勢矛盾 
　　今日（石橋爲之助）君又質問外相曰對支外交今旣時日甚久政府之决心如何 
　　外相答曰對支外交尙未達發表之機會目下在着着進行之中 
氏又問曰期對支外交之敏活將駐支公使攺爲大使且宜選高出駐在歐美諸大使以上之人物使爲駐支大使政府之意如何 
　　外相答曰大使與公使無擇且在支不僅已置大使館參事官館員之數已比駐在歐美使館爲多（此答失問之本意尙多辨駁茲從略） 
氏又問曰漢冶萍問題之現狀如何 
外相答曰漢冶萍問題目下在協議中未達明言之機會 
讀者注意日本對我外交其外相言目下在着着進行之中 
且我團民所久已置諸腦後之漢冶萍問題日本外相亦言 
目下在協議之中未達明言之機會······ 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[籌備中之北京政聞]  
　　參政院之憲法關係參政院自奉到制定憲法程序諮詢事件後前日開會將憲法起草員推定以備遵令呈薦並即指定奏答起草員施愚楊度王工世徵汪有齡陳國祥黎淵王劭廉嚴復王印川等九人即日草成制定憲法程序草案於昨日下午提出報吿經由大會通過其程序略分四層一特簡憲法起草員草成憲法案後提出於參政院大會審議之二參政院審議完畢奏請皇帝核定三皇帝核定後召集國民會議求其協贊四國民會議議決之後由皇帝公布之又聞奏答文通過之後參政院已即日繕成公文連同推薦起草名單卽日遞送政府至推薦憲法起草員則公决員額十人由院長提出一一請全體參政通過其推定之人員爲施愚楊度曾彜進王世澂黎淵李國珍方樞陳國祥嚴復夏壽田等十人此十人中計施楊曾王陳嚴等六人爲原起草員其黎方李夏等四人一爲參政二爲參議一爲内史再以省籍言則四川湖南貴州福建各二人安徽一人江西一人統觀其中以法律派占大多數惟夏内史之被推則專備隨時與極峯接洽之用而已至委員長一席或說將屬施愚 
　　籌備處之人財問題大典籌備處籌備大典各事須參取前淸成案加以修訂奈處員多至二百餘人熟悉前淸禮制者甚少特添聘參政院院長溥倫參政寳熙淸史館館長趙爾巽内務次長榮勳四人爲顧問並聞該處原有人才大抵嫻於典章制度僅足膺高文典册之用至關乎經費事項不可無熟諳財政之人孹畫其間茲聞極峯已親筆加派袁乃寛張鎭芳兩人加入該處參預籌備蓋係注重關乎財政之各事項也 
　　陸徴祥之辭謝傳聞代理國務務卿陸微祥君自奉兼代之命以來每日早晨七時即趨公府入値至上午十一時以後即行退値回外交部新公所瀏覽公事所有外交部部務多半曹次長主持至將來首揆一席外問皆擬陸氏昨日已實授國務卿之策令惟陸氏意存謙退頗有辭謝之意 
　　新國旗之先新國旗之决樣式京報稱據可靠消息中華帝國國旗之式樣已經决定有含有聨合五族之意總統見之甚悅已交與内務部照樣製造一面再行呈覽核准後即頒布爲中國新國旗其式頗似英國國旗惟顏色不同旗爲長方形中以紅十字劃分爲四小幅復以紅線兩道交聨兩對角中間之正斜兩下字即表示漢族其餘四小幅爲黃黑白藍四色即表示滿蒙回藏四族左上角爲黃色右上角黑右下角白左下角藍旗面之長與闊爲七與五之比正十字與斜十字之廣闊爲一與十分三之比（如正十字闊一寸則斜十字關三分）云 
　　高蹻會之獨呈異彩京師慶祝會業經閉幕所有三日開會情形已迭誌前報茲又聞最後一日自中央公園到先農壇公園之大道上紅男綠女較前兩日更增熱鬧當日先農壇内搭有劇台一座扮演舊戲别有高蹻會三隊高持春秋刀多桿擊鼓鳴鐘裝扮皇帝皇后等人物揚揚然高步往來園内外到處演技數萬觀衆拍掌喝采不絶觀斯等傾向其中自係具有深意然亦一慶祝聲中之異彩也 
　　女黨人之來京風說昨京中某報載稱據可信消息近有女黨人二十名左右潛行來京均携有許多之危險物將不利於某某諸君又聞此項女黨人已由滬江起程分海陸北上云云聞自此種消息傳佈後京中軍警防務益爲吃緊云 
[滿蒙間島之中日新舊各問題]  
　　間島問題之主張遠東雜誌近著一諭主張間島問題歸國際公斷其前大半段皆述中日兩國所主張姑不備錄其未一叚云當中日新約交涉時日置公使曾述及在間島之朝鮮人不受中日新條約之支配等語惜當時日本之提議並未在會議錄中登記故此言明亦未有於記錄内吾人以爲此問題之解　不宜過於爭執　德義上觀之中國確有對於日本請以互讓之精神處置之權利日本承認間島之現狀獲得巨大利權今忽欲取消其所承認之中國固有權利令人對於日本外交抱有一種異感要之間島問題無論中日新約何如專視一九○九年之間島協約仍屬有效與否即中國主張有效日本主張無效是也苟交涉不成功時此問題須交第三國公斷蓋此問題與國家名譽無關惟解釋上有相異之點交第三國仲裁最爲適當也若如傳聞日本主張其見解之爲正當不辭以兵力貫澈其主張則日本將被世界　惡而證明本年初因其行動而受之不信及嫌惡矣吾人爲日本計希望此等風說全屬子虚若能用他方法不得滿意之解决時宜執合理及妥協之態度贊成交第三國公斷此實關乎日本之名譽也 
　　察視東蒙之談話有日人某歸自洮南述其視察東蒙之情形云該地將來有望惜交通機關極不完備未能急謀發達鄭家屯間日本藥品及雜貨等輸入增加商品陳列館亦有出張所凡日用必需之品多備蒙古自王公以至於土民頗有歡迎日本人之風而在蒙之中國人則表面雖屬無他而暗中對於日人似不甚歡迎各王府等所役使之人係來自中國不免用種種隱險之手叚壓迫土人故土人常懷疑懼至討伐蒙匪其情形無異於割鷄之用牛刀張大其詞曰蒙匪蒙匪其實不値一哂不過任邊防重職者一種藉宼自重之手叚云云所言如是未知確否 
　　四鄭路上欵之權利四鄭線之建設費由政府與日本正金銀行磋商借欵業已决定簽字等情已誌昨報兹聞正金銀行方面自以爲該鐵路與滿洲鐵路存密接之關係又凡借欵築路時向例債權者有薦任技師長供給建築材料之權利因之與滿洲鐵路會社不可不協議一切據言日來已將開議矣 
[日報之奇怪有賀博士]  
　　日本有賀博士日前因受極峰頒賜宋拓孫過庭書譜晋唐小楷等賞品特上一奏摺自稱外臣以達謝忱摩仿中國舊時人臣謝恩謝恩摺之程式極盡一種感激涕零之致乃某日報見之大爲奇怪對於有賀氏備極醜詆謂其蔑視日本國家之意思侮辱日本國家之體面不圖表表之博士而竟出此又謂中國政府自已公文尙未盡攺稱皇帝所謂外臣者果有不得不攺稱之必要耶博士此舉宵屬非國民的態度不如歸化於中國之爲愈云云 
[活佛入覲與蒙王被擒之京訊]  
　　章嘉呼圖克圖及靑海多羅郡王林沁旺濟勒代表貝勒洛布藏輔國公木勒古巴四員並隨行人員衛隊等共五十名曾於十二日致電蒙藏院由西安起程來京政府當電各省飭沿途地方官妥爲照料茲聞該活佛等於昨二十日到京即由警察總監吳炳湘君步軍統領江宇澄君等均到西車站迎迓聞此次該活佛等到京至蒙藏院接洽後日内須入内覲賀又内蒙達爾罕親王來京入觐亦已於十六日抵京隨帶人員二十人現在正由蒙藏院呈請示期覲見　 
　　某外報載中國兵一隊携帶之武器異常銳利向車臣汗喀耳喀（譯音）邊界進發行抵該處之後即將該處著名之耶哥佐耳（譯音）呼圖克圖喀桑達什王爵圍住並開鎗轟擊其隨從諸人後將將喀桑達什王爵去云云喀桑達什呼圖克圖在内外蒙諸王中所享之尊榮最大今忽被虜不知何故又所稱中國兵者爲何人統率共若干人以何事開釁均不之詳此中不無疑問姑誌之以待續訪 
[北京環城鐵路之開車期]  
　　北京環城鐵路工程將次吿竣聞於陽曆明年正月一號即行開車賣票該叚鐵路歸京張鐵路公司管理現該公司車務總管已將所有開車事務籌備周妥并於某西報登有時間表計自西直門至前門共計有車站七處且建築該段鐵路上以後北京環城交通必加增便利據時間表所載不逾一小時之久即可行環城一周而京奉與京張兩線乘車者可購聨票又凡至張家口者以後可在前門購票 
[關於釐稅之治法與治人觀]  
　　趙田兩使之會晤政府派田中玉趙椿年兩氏調查全國釐稅業見明令趙氏現充中國銀行會辦田氏現任陸軍部次長當明令發表之際田氏適在丁憂期内在藉營葬日前田氏假滿返京到部銷假因奉簡命調查各省釐金隨與趙椿年氏會晤磋議調查辦法至出京日期則尙未議及 
　　官吏所得稅之延期官吏所得稅條例於數月前規定公布定於明年一月實行茲聞政府因國體攺革爲體恤下級官吏起見於前日命財政部將官吏所得稅延期施行故財政部對於此項豫計之收入尙須講究他項補充矣 
　　鹽　官制之攺正鹽務署周督辦以攺正鹽務官制爲整頓鹽政第一要義特與龔署長協議决定五項如下一劃定各鹽區之區域二各區設一鹽務最高行政署三各區行政署長官攺爲鹽政使四鹽政使之下設立督銷運輸製產三局五其他現設之鹽務機關一律裁撤 
[紀黑省之儲金茶話會（天御通信）]  
　　救國儲金初發起於上海決定不足額發還以昭信用今上海及廣東等省以期滿不足額實行原約發還固理宜如是也黑龍江省各儲户亦有提議索還之舉事爲朱將軍所聞乃招集國民會議議員開茶話會茲錄其席間演說如左 
　　中國國勢之弱弱在一個貧字中國國勢之危危在一個貧字近來國民受外界的激刺始知貧之一字不能立國於是發起救國儲金團一時各省響應自官紳商士以及娼優隷卒無不踴躍捐輸可見我國民愛國熱誠尙不後於他國不意近來報紙騰載上海有儲金發還之說鄙人聞之頗不贊成查救國儲金章程第十一條雖有儲金如不足定額經總事務所議決後由中國交通兩銀行將所存之欵照加息金如數發還等語不過表示此欵决不挪作他用以堅人民信用之意决想不到中國地大民衆區區五千萬元尙湊不起鄙人方引爲大恥若聽信若輩鼓吹要求發還則從前愛國的熱心豈不盡付流水乎諸君係國民一分子即應盡救國之義務國家貧弱若是尙不設法補救何能立國試觀歐洲戰爭各國血河屍山仍是勇往直前毫不退缩是眞能愛國者况中國現在並不要我輩去死只要大衆出幾文錢使國家轉貧爲富此等小事尙不肯做若講到爲國犧牲性命當更不肯矣對於歐洲之國民能不愧死乎鄙入亦國民一分子即以國氏名義宣布於力鄙意要提倡救國儲金賡續進行諸君係各縣的代表回去勸各縣仍照從前辦法將續捐之款交國家銀行代存如能足額固甚善也即將來仍不足額我輩亦可將是欵開辦儲金銀行凡人之情富者固無論矣即窮苦之人如有一二毛錢於在手邊也是任意揮霍若能儲蓄則積少成多自然可成巨欵按黑龍江一省二百五十萬人每人毎年平均儲蓄二元即得五百萬元以年利四釐計算第一年利息即二十萬元第二年每人再儲蓄二元又得五百萬元連第一年的本利合計即得一千零二十萬元再加上第二年的利息四十萬零八千元即得一千零六十萬零八千元遞年本利增加至第五年即得二千八百一十六萬九千餘元昔儲蓄至十年二十年即黑龍江一省的儲金亦不止五千萬將來國家有事仍可以救國否則可將此欵辦本省事業若修鐵路開金礦辦森林墾荒地詎不甚善黑龍江一省有如此財力不但各種實業可以興辦即窮人亦日見其少矣倘他省多照辦則人民安有不富民富即國富國富即可不亡斯可謂眞愛國者也在昔美國羣立一會日省其餅餌之費積之旣久以造成一巨艦即名其艦曰愛國少年至今美人稱道不置况黑龍江一省人之力量所成豈不更大乎我想大家都是國民都有愛國心願努力提倡將來黑龍江國民名譽外國人亦必崇拜矣本省軍政南界大約外省人居多且踴躍捐輸諸君係本省人當更盡本省之義務將來儲金銀行辦法先在省城設立逐漸推廣如各縣都有儲金銀知則儲蓄當更便利矣至銀行章程俟開辦時再行妥訂云云國民會議各議員多唯唯稱是約略宣布意見而散 
[川省金融之近况]  
　　數年來川省金融之恐慌與夫幣制之紊亂已達極點且内容複雜不易究詰就表面觀之則近來之金融似稍活動幣制之種類亦較前稍爲淸楚茲將最近情形述錄如下 
　　（一）軍票川省發行之軍用票流毒四年有餘前二三月時距省三四里之靑羊場得勝場駟馬橋各楊均難行使稍遠各縣更無人行使成都亦幾不能通行每元軍票僅換銅元五百餘文一般商民受其害者比比皆是當道乃竭力維持旋復實行收回發現僞票亦不甚多目前價格已蒸蒸日上前之五百餘文一元者今已値七百六七十文矣商民雖不免仍有虧損然不若前日之鉅矣（二）銀價數月以來銀價大漲以一元計算本年陰曆正月時每一元僅換銅元一千一二百文現則漲至一千七百餘文矣以最近比較之十一月分每一元尙在一千六百餘文未及一月即增一百餘文之多現仍增漲不已據老於錢業者云今年陰曆年底每一元當可換錢二千餘文云 
　　（三）錢票自辛亥變後川省即發行銅元票其間更易樣式共有九種然皆初出時受一般人之歡迎未幾即失信用其害略與軍票等當此錢票盛行時成都各錢店錢莊等無有堆積銅元一千文在外者致市面大起恐慌百物昻貴銀價澎漲至今流毒猶在日前陳巡按行財政廳限於十二月内收盡現市面已無此種錢劵矣十二月九號濬川源銀行又偕商會及他機關人員眼同焚燬三年份存庫之當一百二百劵五十七萬八千六百二十九釧五百女當五百劵三千釧云 
　　（四）紙幣中國銀行發行之紙幣其價値與銀元等但有成都重慶之分重慶發行者每元價低三十文以一般商人藉口兌換不便故也濬川源銀行發行之兌換劵雖與銀元觸價然稍遠各縣則難行使成者市面亦問有歧視之者 
　　（五）銅元民國成立以來川省鼓鑄銅元頗多蓋民國二三年時當一百二百之銅元每日約鑄一萬釧而重慶廠亦每日鼓鑄千釧以上故近來皆以銅元充斥足爲大患前日巡按使令造幣廠實行停鑄當五十文之銅元近日只鑄當一十二十者然早已充斥矣年來百物之奇昻銀根之吃緊雖原因複雜然銅元充斥之關係爲最多焉 
　　（六）僞幣數年來僞造川省紙幣銅幣銀幣者時有所聞而造紙幣與銅幣爲尤多前月下旬重慶拿獲造僞幣軍票者該犯携票數千其印工圖章等與官板不稍差異惟紙色較新而成都拿獲僞造當一百二百之錢劵與當五十之銅元者亦層出不窮魚目混珠市面受其影響殊非淺鮮 
地方通信 
[蘇州]  
　　通飭跴緝盜犯吳縣鄉馬桂堂家前晚被盜匪十餘人持械刧去現洋衣飾數百元事後由事主報縣請緝吳縣孫知事即詳報齊巡按使通飭軍警各機關一體協緝 
　　失火焚燬草屋昨晨閶門外新開河橋浜南草屋内因袁飯洋愼遺火柴堆中致焚去草屋數十間經各救火會驅皮帶龍施救旋即熄滅 
[鎭江]  
　　陸軍預備檢閱駐鎭步軍龔靑雲旋長以部派檢閱軍隊委員不久即將蒞鎭而考察所部各營兵士或僅優内務或祗熟操練其中學術全優者殊不多覩爰特諭飭各團營長轉諭各兵士自即日起限定每日上操場兩次上講堂兩次勤加訓練以備檢閱並由參謀長朱君將學科術科内應用科學擇要摘出數門分别敎授　 
　　女師範預備運動會鎭郡南門内女子師範學校經黃女士創辦以來迄今四載學生現有二百餘人成績卓著名譽優美素爲省道各視學所嘉許茲定舊曆本月十九日開第一次運動大會業已預備場劵多張分送各團體參觀届時當有一番熱閙也 
　　著名巨匪就擒著名巨匪羅虚茂向在蘇常鎭一帶率領黨羽縱火搶刧擄人勒贖犯案纍纍前太湖水師統領鍾君親率淺水兵輪追捕羅匪竟集死黨千人格拒鍾幾爲所窘雖經繫退卒被兎脫近該匪又從常州萬塔偕同死黨我人擬前往洛陽行刧適被駐防兵士偵知追蹤捕獲昨已解縣矣 
[揚州]  
　　周知事母開弔周知事生母周太夫人病故後奉省電飭留任在署治喪曾誌前報日昨（二十一日）爲領帖之期幕設縣署各界聨袂往弔者共有數千人之多 
　　牛捐委員更　大儀集牛捐委員潘兆鳳因就他事前曾禀縣辭職請滬員接替周知事現已飭委嚴立楨前往該集接替嚴君奉飭後當即前往接任矣 
[徐州]  
 
 
 

Page 7

 
 
張巡閱使開辦隨營學堂徐州張巡閱使爲謀定武軍增進學術特在徐州創立隨營學堂一所選拔各營上富力强組通文理之兵士入所肄業故近日外出之學兵武裝紀律較前整齊云 
[安慶]  
　　破獲大刦案餘盜蕪湖縣自石硊鎭萬頃圩慈山廟等處迭出盜案後余知事曾派法警巡緝保衛等隊偵緝并咨行水陸警察先後拿獲盜匪李玉堂張裕富郭邦連張老小等四名訊供明確禀准上峯鎗斃在案昨日又經法警購線在河南浮橋附近緝　盜匪徐老五等三名并在該匪身旁搜出贓物隨即帶縣交廳嚴訊徐等均供認行刧萬頃圩慈山廟及北鄉各盜案不諱並供同黨多人均從皖北結隊而來復供出石詭鎭盜案係某某等所爲現均逃逸等語檢察廳得供後又派法警前往鐵橋附近拿獲形跡可疑之人四名現已押廳訊辦矣 
　　黑夜鎗聲之澈查皖省警察廳以現在冬防吃緊特飭各區長警晝夜巡邏加意防範昨晚夜半忽聞北門外有鎗聲數響當即派警往查拿獲甲乙二名聞一係李某因建醮而放銃迎神一係獵户打野鴨而施放鳥鎗現均拘押警署不知如何辦理也 
[江西]  
　　國會覆選將次舉行國民會議覆選期贛省尙未確定者因名册於前月二十號始行解京而資格審查會之審查又復鄭重遲緩刻聞已審查竣事有覆選資格者共四十人其姓名已由中央事務局電達覆選監督查照聞投票期大約即在一星期内云　　將軍行署政務彙紀贛昌武將軍爲愼重冬防起見特派員分赴各屬校閱兵隊上月二十八號委行署參謀何思溥黃典文二員往贛州校閱第三團操演以觀成績茲悉該二員於本月十號抵該處即由鎭守使飭派軍士一隊迎迓入府現正在預備一切候期舉行又軍事執法處長張之銳前經財政廳調委九江保商局稅差遺缺久懸尙未委人補充茲聞李將軍已委該處審判員王與鏡接充所遺審判員一差委秦瑞麟繼任均定本月二十一號到差視事 
[杭州]  
　　冬至節與錢市關係浙省現洋升水金融界方在設法减輕而杭垣現底爲米商紛紛提用極形枯薄昨日（二十三）陰曆冬至節除米業用途外又有紙業開付山客賬欵箔業開銷手工等現用錢業存洋極少益以官商各銀行因冬節一律休假市面通行紙幣不能即時兌現以致所存現欵供不敷求午前市場暫散以待來源下午一時復集直至五句半鏡始行評定英龍洋每百元升水七角規元亦　計一千三百七十七元半角半甬滙去三十三元一角五分紹匯去二十八元二角五分蘇滙升五元惟掉期爲輕商入擔負仍開七分五厘此爲浙省金融界最近之重要消息也 
　　趨賀封爵之官紳忙朱將軍封一等侯屈巡按使封一等伯之明令於前日電傳來浙軍巡兩署各憭屈及在城官紳得悉此信俱各趨轅叩賀脚靴手版頗極一時之盛微聞各機關入賀之前副官處曾備函通吿略云頃奉京電本日政事堂奉上令策封軍帥爲一等侯爵各機關主住請於本月二十四日上午九時至軍署道賀特此通知 
[天津]  
　　變通當票印花貼法各省當商爲當票十元以下均貼印花事曾紛紛請求官府變通昨聞天津商務總會接到農商部飭文云爲飭知事准財政部咨開案查當票一種價値十元以下均貼印花一分係查照呈准推廣印花稅額票案與各種契約簿據一律辦理旋經核定自一元以上貼用未滿一元者准予免貼復於廣西陳請變通當票貼用印花案内將十元以下之當票核准由當商自向當物之人酌收票紙費於維持稅則之中寓體恤商艱之意實已雙方並顧本年九月間復據杭州寗波京師上海奉天南昌山東安徽武昌等商務總會禀陳當業困難情形曁京師直隸奉天黑龍江江蘇全浙全滇湖南湖北河南江西安徽山東山西陜西等省典當公會合詞禀請並准貴邵曁内務部先後轉咨到部嗣據京兆財政分廳詳稱轉據京師當行商會及各省來京典業代表公同擬請凡當本在四元以上遵貼印花一分仍由各該典舖擔負繳納不向民人索取紙費等情前來本部覆加查核當票爲印花稅法所載各種契約簿據之一旣經呈准推廣稅額勢不能辦法獨異致與通案不符惟念現時當業凋敝且其營業情形與貧民生計有關現據各省當商一再陳請始准暫事變通所有四元以上之當票實行貼用印花一分即由各該當商依法購貼不得再沿票紙費名目另向當物之人索取分文某一元以上未滿四元之當票如當商照章貼用仍准查照前案酌收票紙費以資彌補此係臨時救濟辦法以截至民國五年六月底爲限一俟限滿卽應一律自一元起實行貼用其餘各行商之契約簿據與當票情形不同均不得援以爲例老行查照飭遵等因前來合行飭知該商會轉知各當商一體遵照辦理 
　　通知學校放假新制天津勸學所昨致本埠各學校函云案奉巡按使飭准敎育部咨有春節前後酌放寒假二十一日以内但須將年假春假縮短並得將春假停放暑假略爲縮短以期於學校實施較多便利而原定全年假期日數亦無出入等因合亟遵照等因查本年年假問題曾經第一學區擬有大致辦法因與此交部定變能之法稍有未合茲特遵奉省飭擬訂年假四日自本年十二月三十日起至明年一月二日止寒假十九日自明年一月三十日起至二月十七日止（即舊曆十二月二十六日至明年正朋十五日）至於春假一星期照常理課一律停放 
[奉天]  
　　三省擬自築安吉路線俄人前爲擴充北滿勢力起見屢擬由東淸之海林站起點修築一軍用路線由安寗額穆蒙斯直達吉林迭向我政府交涉迄未允准昨聞當避接奉交通部來電略謂此路上綫關係東三省極爲重要現擬由政府與三省籌資自行修理以便交通用特籌商辦法云云 
　　奉省將設陸軍執法處聞段香岩將軍在鄂時曾設立陸軍執法處專司陸軍官佐士卒違犯軍法懲辦之事此次督東以奉天並無此項獨立機關故擬照鄂設立已派妥員驗看前行鋒隊辦公處及軍署南胡同前交涉局舊址一俟勘定當即成立矣雜評一 
[外臣（默）]  
　　古德諾君憲一言爲中國帝政發起倡有賀長雄外虑一奏爲中國帝政吿成助此兩博士可稱後先辉映矣稱外臣固常事所異者有賀氏曾發反對古德諾之君憲論而今竟首先稱外臣日本爲倡議反對帝政警吿延期之國而有賀氏竟首稱外臣故此外臣之稱在中國今日不可謂非稱臣稱奏中添一異彩而在日人則必不願聞也日報所以詆之爲怪博士歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[又有有黨人起事之謠言]  
　　昨日（二十四號）軍警各機　又據偵探報吿謂聞有黨人定於耶穌誕日（即二十五號）起事之謠故又頒布戒嚴昨夜軍事區域以及城廂内外軍警梭巡較之平日又覺嚴密 
[警廳建造瞭望臺]  
　　淞滬警察廳長徐輔洲君以城廂内外管轄區域甚爲廣闊設有警耗深恐電話阻滯消息不能靈通當此謠言未息戒嚴未鬆之時一防備益宜注意故在廳署之後東北角上建築瞭望台一座以便遇有緩急登高瞭望已於前日飭匠興建 
[吳淞步兵調滬駐防]  
　　松滬護軍正副兩使棍盧二君得製造局已有步兵三十八團曁炮兵第四團所部砲兵各三營駐防斜橋與龍華亦已駐有步兵十六團及十五團各營惟龍華馬路及新築之斜徐路斜土路上局路新橋眞人路康衢路等處地甚荒僻均爲通達製造局之要道現尙未有軍隊專司防守故於前日命令駐紥吳淞之步兵三十七團第三營官長督率所部一併諷滬着赴斜橋南首之徽寗會館駐紥巡防以昭愼重 
[海軍司令部增添衛兵]  
　　海軍司令部以該部附設於製造局内適臨浦灘保衛自當周密値此謠言蠭起之際原有衛失不敷防守現已詳部核准飭撥衛兵六十名業於前日抵滬駐紥司令部之旁藉以保衛 
[又一禁阴遷居之通傳]  
　　淞滬警察廳長通傳各區署所警正警佐略云邇來内地居民因被黨人謠言煽惑無不大起恐慌有携家遷避往北者此等舉動實屬誤聽浮言有害無利愚民之見誠爲可嘆惟華界各處自軍警將黨徒擊退後保衛治安頗稱勞苦地方久已安靖無事何得輕信謠惑妄行搬遷致勞往返除由本　明白曉諭禁阻搬遷外着即轉飭各該崗警以後格外留意查察如遇中途搬家者應即善爲開導勸令折回安居勿生疑懼如果有遷出空屋尤宜悉心察看以免匪徒乘隙潛蹤是爲至要 
[假偵探惡貫滿盈]  
　　曾充警廳偵探之張樹森因事斥革後假造鎭守使署偵探憑照謊騙財物並揑造黨人委狀陷害平民茲爲軍　偵緝員查悉日前在西門外將張樹森擒獲解經軍署發科訊明屬實聞已擬處列刑電吿上峯一俟核准即當執行 
[江西路錢莊被刦]  
　　公共租界江西路一百六十五號門牌利康錢莊於前晚八時許突來盜匪四五人三匪闖入店堂各出手鎗一匪開鎗嚇禁聲張致被刦去現洋鈔票共七百餘元臨行時又開鎗示威而逸事後由該莊經理人報吿總巡捕房立飭通班中西探捕前往兜拿未獲即向事主詢明該盜等面貌服式回禀捕頭轉禀麥總巡通飭各捕房中西探捕一體留心偵緝 
[盜案尙須澈查]  
　　盜匪王友章王德勝胡德才李德才張永福樓正林（即陸正林）丁懷德（即王懷竇）等迭在公共租界内糾黨搶刦匿居法租界東新街天發小客棧内業經老閘捕房捕頭偵悉飭令中西包探將王等一併拘獲帶回並詢據供認搶刦浙江路一百八十八號門牌烟土店各情已兩誌本報昨由捕房將該盜等一併押解公共公廨請究據中西包探禀稱此案尙須調查請爲暫緩開審中西官判被吿帶回捕房候查明解究 
[探線捕獲盗匪之疑似]  
　　盗菲周開標近因糾黨在紹興黃家埠夥刦居民黃彬齋及邵鵬飛等家衣飾巨贓逃匿滬北公共租界經紹興縣知事署偵探陳有春陳榮章父子偵悉禀請縣知事備文來滬投請公共公廨轉飭總巡捕房於前晚協同包探張芝卿及一百四十一號西探帶同眼線陳文新至北山東路鏡花戲園内將周拿獲昨解公共公廨請究卽據來探禀稱周盜係已獲同黨邵連元阿符等供出是以帶同線人來滬前晚探悉該盜在紹興戲園觀劇得以拿獲應請提回歸案並據線人陳文新投訴僣與被吿前在紹興新安驛劇場内由周來發介紹相識又據中西包探禀明協往將被吿拘獲情形訊之周開標供稱原吿俞福泉與陳文新等並不相識亦無爲匪情事求察關讞員商之英領康君判周押候來警呈出證據於下禮拜五再訊 
[第二次演說競爭會預誌] 　 
　　寰球中國學生會定於二十五日即星期六下午三時假座四川路靑年會開第二次演說競爭會彙集各校英才比賽演說擇立言精闢姿勢首調最優者加以月旦聞外埠學校報到與賽者如杭州之江大學南京金陵大學南京靑年會學校淸江浦江蘇省立第六師範揚州江蘇省立第五師範寗波效實低校本埠如東吳大學第二中學靑年會中學約翰大學江蘇省立第一商業學校復旦公學中國公學澄衷中學等計有十三處預定旁聽者千餘人想届時高談宏議必各有一種精采也 
[尙賢堂之勝會預誌]  
　　本月二十五日爲西國耶穌降世之紀念日法租界霞飛路（即 
寳昌路）石牌樓尚賢堂中外女士會特定於二十六日即禮拜 
日下午三時爲慶祝聖誕特開欣賞會備有音樂琴歌以娛嘉賓 
並請名人演說與會諸員曁來賓等均請隨帶玩品食物多少不 
拘以便由該堂代給本埠孤兒院等是亦惠而不費者聞願與會 
者槪無須入場券云 
[通俗宣講社明日宣講]  
　　通俗宣講社定於明日（即二十六日）午後二時假座英租界五馬路跑馬場東首經政學校開第八十九期宣講會聞是日勸用國貨會惜陰公會少年宣講團均派代表蒞會宣講並備各種印刷品分贈來賓昨已由該社函請該校華詠唐君預備一切想届時各界入社聽講者必實繁有徒也 
[無錫米市消息]  
　　昨日本埠米業中接無錫快信略謂連日糙米及禾稻上市出售者甚爲　擠皆爲囤户購進均上堆棧所以價又見昻惟申地市價與錫地不符内緊外寛致運滬銷售者頗不合算今日此間早市售開高糙粳每石洋五元四角中次五元一二角高糙元五元六角中次五元三四角糙杜子秈五元二角五分糙洋秈五元一角五人糙客秈四元六角高粳稻每百斤二元五角五分大麥二元七角小麥每一百五十斤五元六角輜稻二元八角 
[册串費與徵收費之關係]  
　　上海縣公署昨奉財政廳第二六九七號飭開按照本廳詳擬各縣墊辦漕册串用費請飭核實造報前後任按日平均支配一案由奉巡按使批據詳擬將各縣辦理忙漕册串用費核實開報前後任按日匀攤列入交代原係爲平均支配起見自可照准惟此項費用係就帶欲徵收費項下支销支欵旣准匀攤所有前項徵收費之收入每月淡旺不同是否一律按日匀計來詳未經聲叙仰再核議具復以憑察奪此批又本廳詳復各縣徵收費之收入按日匀計窒碍情形遵批核議復請示遵由奉巡按使批詳悉應如所擬辦理仰即轉飭遵照仍俟具報支配用途查考此批各等因奉此合行併錄批由飭仰該縣遵照仍將全年徵收費支配用途開具淸册尅日詳送 
[軍署會議防務]  
　　松滬護軍使楊善德君以松江上海吳淞一帶防務現由中央簡松滬護軍使楊善德君以松江上海吳淞一帶防務現由中央簡任護軍副使盧永祥率領所部第十師第二十旅步隊機關鎗隊工程輜重全軍來滬扼要駐紥故連日會同盧君布置防務甚爲忙碌惟以駐軍地點宜首尾相繫呼應靈通故於昨日（二十四號）上午十時由兩君傳集所部第七旅旅長上海防守司令王如見第八旅旅長何長林及三十七團團長陳煦春等與所屬各長官特開會議議畢諭飭各回駐地遵照辦理 
[巡按使獎賞巡警]  
　　淞滬警廳長徐君昨接齊巡按使來電以此次滬防吃緊該廳長督率有方誠堪嘉許所屬各長警對於防務亦不無勞績着每人賞給洋一元以資獎勵其上級人員仰即按名開呈履歷候彙案詳請部中核明加獎等因徐廳長遵即分飭各區署所將長警人數開明册籍仍附領狀聽候按名給賞 
[部員復勘公地]  
　　上海縣舊公署及地方審檢廳原有公地前奉財政部諭飭江蘇淸理官産處派員勘　以便招商承買當經該員等丈得該公地祗有三十九畝有奇核之原有公地尙缺十餘畝部中自得該處詳報後深恐其中有錯遂派部員陳君於昨日來申午後即率同原丈各員仍在舊公署並審檢廳前後左右一帶按叚詳細復丈並繪成圖樣以便核算 
[調查菴廟房地之報吿]  
　　本邑公欵公產經理處昨詳縣知事公署文云爲遵飭查明菴廟房地繪圖貼說陳請鑒核事竊奉鈞署飭開案查十六舖衆商號德隆彰等公禀（禀略）尅日本明具復勿延此飭等因奉此遵即傳同圖甲人寳實地履丈並傳詢債權人等抵押情形謹爲我右事縷晰陳之（一）查鎭海廟坐落二十五保八圖即施相公廠廟基係出浦公地原額畝分計三畝七分八釐二毫現所騰者祇有一百五十三號田單則田二分實地丈見計六分七釐六毫房屋計共三進樓平房凡得二十三間按諸杜姓所執瑞華僧田單畝分圩號均屬洋符即詢諸詢圖地保亦無從指實是非審查版册殊難明瞭該廟當辛亥攺革之際由十六舖商團拆除門面重砌牆垣顏其名曰商學補習會房屋即由該會管理自商團撤銷附近商民賦閑無事即以該廟爲托足地復有私塾一所敎員二人生徒十餘人所謂補習者蓋即指此但該廟載在邑志班班可考屬公屬私不辯自明且查該廟執業田單係二十五保二區八圖忘字圩一百七十七號業户瑞華僧則田九分五釐六毫早經抵與杜姓計洋一千元光復後復由該會與杜姓訂立合同嗣杜姓往收息金分文未付頗滋不悅然杜姓所執田單的係該廟所有又在廟樓房一幢係寳年僧於淸光緖九年九月問因建屋之用曾向靑蓮菴大江僧抵借到制錢一百千文修成僧向瞿姓借洋五十元其時係淸光緖二十年問廟之斜對門有平房一間於淸光緖三十四年問經中張復堂抵押於陳姓計洋一百八十元現由補習會收租抵充役費均有抵借契據堪以證明此調查鎭海廟之實在情形也（一）查地藏菴坐落二十五保十六圖長字圩一百零八號田單有二一係一畝一分四釐九毫一係一畝三分九毫共計則田二畝四分五釐惟是項執業田長單遍詢受抵各户僉稱未曾見過即該圖地保熟悉内容亦稱輾轉抵押從未有田單發現則該菴單契早經遺失信而有證但是辛亥忙漕版串均由十五舖旣濟救火社承糧執守現在出資淸理收歸公有應請鈞署將原單户名註銷另給印諭以杜糾葛該菴房屋計共樓房十七幢樓廂房四幢平屋十三間大廳一座披屋三問其抵與醫生陶寅康計洋四百元抵與楊四知堂計洋五百元抵與甘文彬計洋四百元的與潘源盛計洋三百元抵與韋雲由計洋三百五十元以上受抵年月遠在淸光緖二十六年最近在宣統二年債權人均執有僧春榮供據爲憑至楊周氏所禀抵欵虚懸已久呈請飭令照給一案奉鈞批交本處併案詳復核辦等因當傳楊周氏面詢據稱淸宣統二年六月間經中莊幼卿來說宻抵該菴外面樓房二幢現租與裕元草藥行以租作息月收錢四千八百文該抵押據在光復初遺失當由伊夫叔楊楚山禀明前民政總長有案等語但所稱前民政總長卷宗早經散佚無從考證况經中莊幼卿及受抵之楊楚山均已物故虚實更難辦别應否照給之處伏候鈞裁又查該菴正廳側廳及東西次間等房屋均係上海市立朝宗小學校借用其租借手續係前上海市政廳學務科與十五舖商團雙方訂立契約有案可稽該十五舖旣濟救火會事務所設在該菴第二進西次間目元年至四年四月止所有各租户租金該救火會曾經繕具收支淸單送交本處查核計收欵項下共收洋三百六十八元小洋一百十七角錢一百五十一文支欵項下共支洋四百五十九元小洋二十九角錢十千四百八十二文以收入租欵抵支修理及完納忙慒與訴訟費用不敷尙巨似亦應一併核算藉淸界限此調查地藏菴之實在情形也此案自奉飭查明究竟正在逐一調查間復奉飭開以奉滬海道尹批開據十六舖衆商裕大等禀稱十六舖第五區火龍會所查有鹹瓜街鎭海廟堪以攺築轉飭遵照查明是否縣有性質迅即具復核辦勿延等因事同前因遵經一再確查曾於憲兵抵滬時先經繪有鎭海廟嗣說一紙送請察閱該廟現爲憲兵駐紥將來應由本處收管出租收息以副名實伏查地方之有庵廟無論其爲里人捐建其爲僧徒募建分其實在均係公有性質當然由行政官廳處分乃不肖僧徒一經管理任情抵押起減自由錯雜紛紜不可究結如春榮僧者百數十年庵廟公産剷削殆盡言之實堪痛恨此則鑒於往事不能不懲前毖後面爲之治絲解紛者也奉處對於是案實費四五月之時間與多數債權人接洽僉稱無知受抵吃虧不少堅請償給基本數目本處爲結束懸案懇請出示布吿一一傳案具領將鎭海廟地藏庵所出借據當堂駐銷以昭鄭重而斬葛籐所有奉飭查明庵廟房地並擬具出資淸理收歸縣有各緣由理合繪圖貼說並附一覽表具文詳覆是否有當仰祈縣長鑒察核示施行 
[承造房屋之糾葛]  
　　劉少溪控木作頭王硯豐違背合同抛工延宕等情昨經地方廳民庭長王君開庭辯論原吿偕律師訴稱有房屋托王硯豐包造詎開工之後一切進行手續悉未按照合同履行向之理論即抛工延宕求究被吿不到由律師出庭辯護略謂被吿承辦此項工程非但照約進行抑且加重水木各料大受虧折當向原吿加增造價彼竟不允被吿因乏力完工是以延宕問官以案情支雜且 
令日被吿不到諭候王硯豐到案復審判斷 
[傳提當事人之艱難]  
　　楊武英前在上海地方審判廳控住在西門内學宫附近舊道前街之夏幼欲虧欠米洋請求追繳等情當經該廳一再開庭夏未到案諭飭再傳昨午該廳承發吏丁維德持票往傳詎夏不服一味抗拒該吏知難理喻返廳禀准袁審廳長移請要檢察長加派法警江煥章等馳往攺傳爲提夏於該吏去後已赴附近二區二分駐所報吿家中被匪搶刧該所立派長警偕同夏幼谷往查甫抵其家適承發吏與司法警察到來當與該署長警述明案由該長警乃回所禀復法警等即命夏同往廳中不料夏與室中數友出外拒捕致將警吏等毆打受傷繼仍由該警吏將夏拘解到廳據情禀報押候預審核辦 
[僞票騙貨之訴訟]  
　　福州路和盛土棧主楊輔臣控鎭江人吳養芝以僞滙票騙取値銀二千五百兩之烟土等情昨由捕房將吳拘解公共公廨請究先由原吿代表律師偕案證潤昌棧所延代表律師上堂聲明前 
情請究中西官判吳押候下禮拜六再行解訊 
[債務人破產公攤]  
　　樂安公司廣玉樓順泰福乾泰興九華樓等同在公共公廨探吿萃昌木哭店主俞昌如等不理往來貨欵洋一千七百餘元由廨訊據被吿律師聲請准予被吿破產公攤奉諭候核在案昨日上午由王襄讞會同美領博君升坐民庭復訊即由被吿代表律師上堂聲明破產理由請下堂諭原吿代表律師亦到堂譯稱被吿律師所請破產一層並不反對中西官遂會同簽判云原吿代表律師所稱被吿破產並無反對應即照准被吿店舗業已拍賣除付房租三個月計銀一百九十五兩外所有餘銀一百餘兩仰即繳存公堂聽候公攤此判 
[被訴人交保候訊]  
　　義記號葉子常與久昌布廠同控齊學祥不理貨欵銀四百八十六兩又源生昶控王揚生定貨虧洋六千一百元又聚源淸記順泰兩木行控王松卿不還貨銀七百四十餘兩又蕭文泰控林克昌喻秉宜欠銀七百兩又孫福記控陶雲卿不付工洋一百五十一元又沈榮榮控劉一亭不付地價洋七百八十二元昨由捕房將被吿各人傳至公共公廨中西官諭令分别交保候訊 
[紗廠焚燬花衣]  
　　前晚九時滬西勞勃生路公益紗廠不戒於火經救火會西人立驅皮帶車馳往澆息燬去花衣一百餘包别無損失 
[汽車碾傷行人]  
　　昨有年約四十餘歲之某甲乘坐某號電車至兆豐路下車時適有某西人所駕之三百九十七號汽車駛經是處將甲撞倒碾傷頭部等處經該西人雇車送往同仁醫院醫治一面自行投報捕房請爲核辦　 
[監犯病斃]  
　　四川人張雨庭前因犯案發押華特路西牢近忽患疾在海能路 
工部醫院醫治無效於前日身死院中將屍身送至斐倫路驗尸 
所查無家屬飭保報堂收殮厝壇候認 
[毆打與誤撞之辯論]  
　　范禹門住居閘北藥水廠地方昨扭吳淸山至四區警署控稱因吳向伊借貸不遂毆傷伊母范陳氏腰際受創甚重經姜警正質訊之下據吳供向范索討會洋五角誤將該氏撞倒是實判暫押候查 
[索逋衝突]  
　　王友生前日至長安路向董壽如索討借欵無看致起爭毆由崗警一併拘入四區警署押候訊明核辦 
[亂說媒人]  
　　新閘橋南開篾作店之許榮春有妹年逾風信於上月憑向爲羊毛生意之周阿五及綽號牛皮仁生二人爲媒許字與住居杉板廠之木作頭王生記爲繼室日前由王迎娶成婚不意王家有正室前來吵閙將所燃花燭吹息不許夫婦交拜事爲女家所聞以媒妁不應謊言騙婚糾集多人前往問罪並由許榮春投報捕房將妹領回擬赴公廨涉訟嗣經兩造親友從中調處令女宅退回聘禮男宅退回粧奩並罰媒妁向女家賠禮了事 
[誘賣爲娼之查究]  
　　伶人謝月庭之妻謝羅氏及妻妹小五被同伴戴玉珊誘至長春賣於該處妓院内爲娼茲經羅氏函吿伊夫控由老閘捕房派摎 
王寶生將戴查獲昨解公共公廨請究先由中西包探上堂禀明 
前情並據謝月庭禀稱接得羅氏函吿始知被戴拐賣供至此將 
羅氏原函呈案請究訊之戴供實因謝謝將羅氏妹百般凌虐由 
謝母托我帶去且羅氏亦已自願計得身價洋一千元除旅費外 
尙餘五百餘元均交羅氏收取又據包探禀稱該處妓院均在日 
領事署註册故由日保護如往移提須預備身價云云中西官判 
戴押候派探詢明謝母復候再核 
[朱小寳情願回家]  
　　杭州婦人朱施氏（即朱小寳）被人誘拐來滬押入浙江路恒吉里二百六十號門牌妓院内賣娼近被伊夫朱彰義偵悉控由杭州檢察廳移請上海檢察廳函致公共公廨轉飭捕房昨將朱施氏拘解公共公廨請究先由來警上堂役訴前情訊之朱旅氏供稱現願回籍隨夫度日中西官判氏交來警帶回歸案訊核 
[拐匪兩案並發]  
　　秦阿華至法公堂控稱妻子金氏在瀏河銷帮傭被朱鼎榮趙子安拐帶來申先住客棧内今將妻子售賣有人通知民人報捕拘案求究捕房派人禀稱朱等尙在太倉地方拐帶張二寶連同金氏共拐兩人今已一併提案請訊金氏二寶同供實被朱一人拐來住在客棧均被姦宿質之朱供認拐帶不諱趙供金氏與民人妻子係鄰居姊妹金氏借過妻子洋銀故向索取並無串拐情事聶讞員判朱押半年趙押候查明再核金氏交伊夫領去二寳送救濟會遺回太倉原籍 
[兩女一去不返]  
　　陸月祥至法公堂控稱有生女寄女路一口年約二十餘歲日前有妻子之妹趙小梅來家携帶兩女出外言至伊家吃飯詎一去不返向之追問言被伊同居之張華氏帶同出外至今未回入報捕拘案求請訊究張華氏供並未見過陳姓兩女實無拐賣之事趙小梅亦不認伖帶同兩女出外聶讞員以華氏雖無拐賣實據惟 
係蟻媒着押三月小梅管押一月 
[聲明並非欠租]  
　　英商新沙遜洋行控租户陳達夫不付租洋十三元五角昨經公共公廨傳訊據被吿供稱因嗣造房屋遷居並非欠租中西官判陳開釋 
[流氓詐擾]  
　　已革華捕王揚生在文監師路一千三百七十六號屋内設　吸 
烟被流氓陳阿根得悉前日至王處索詐不遂　取烟槍圖逃當 
被鳴捕拘押昨解公共公堂經中西官訊明以陳不廳索詐判押 
一月烟鎗給原吿領回 
[屢次違犯烟禁]  
　　法捕房昨解蔡文三至法公堂禀稱蔡前因家中私設烟榻售賣 
燈吸已罰過兩次今又違犯起獲烟具九副解請重究蔡供自知 
不合以後决不再犯求宥判罰洋一百元充公烟具销毀 
[懲罰搶土匪徒]  
　　謝蘭庭至法公堂控稱昨日携土一大包値洋一千三百餘元將 
到民國路時有王桂生蔡阿炳等上前軋住托稱查緝私土商人 
與之爭執即被將土搶去業已報捕拘獲請求訊辦訊之王供認 
搶土不諱蔡炳仁供與王同黨王文榮張阿海方志奎薛才先四 
人同供見地下棄有大土故此拾取實非王等同黨求宥判王押一年蔡押六月王文榮等三人各罰洋五元薛才先罰洋十元充公完案 
[崗警拘住小竊]  
　　扒竊徐阿毛在大統路竊取仇富來牛肉攤上之銅元百餘枚被崗警查見拘入四區警署候辦 
[縣公署批示照錄]  
　　烏木店帮柱首方雲卿等禀爲聚衆罷工冀翻前案請賜維持由禀及附件均悉此案旣經洪前縣核定示諭有案所有工價收徒兩端爾店工兩帮自應照案互相遵守嗣後該工司等如有聚衆要挾妨害公安情事自有法律裁判本縣亦不能曲予寛貸也此批 
[誌謝]  
　　中國救濟婦孺曾定於陽曆十二月二六日即星期日午後三 
時在江灣留養院舉行第三周年大會承贈來回火車票五張書 
此誌謝 
[氣候報吿（上海徐家滙天文臺天氣測候報吿）]  
　　已過者之報吿十二月二十三日有新低度成於蒙古行近中國北部該處氣壓表均下降日本氣壓表上升頗速中國睛斐利濱雨二十四日上海陰而和空氣潮濕風向南吹氣壓表下降二十四日下午四時前二十四小時内上海氣候温度至高五五四至低三二九去年同日至高五六五至低三○　　未來者之推測二十四日下午四時三十分豫測低度將過中國北部大約將有西北狂風繼之南部有不定之和風雜評二 
[千萬與一二（訥）]  
　　上海軍警之防衛不啻千軍萬馬矣官廳之誥誠不啻千言萬語矣然千軍萬馬之防衛人心未必即安而一二人謠言即足致商民之驚千言萬語之誥誡人心未必即釋而一二謠言傳播即足啓商民之疑豈此千萬之力不敵一二之力之大耶何以今日竟有此現象也 
專件 
[湘鄂赴賽代表楊卓茂調查刺繡花邊編織等品報吿書]  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Page 11

 
 
爲報吿美國剌繡及各種花邊　織等物銷場甚廣擬請轉詳公署採購樣本通飭各女校一律仿製以資輸出而挽利權事竊查美國市俗繁華工値昻貴所有奢侈等物爲手工所造者良足以開吾國仿製檢出之一大端蓋以吾國人工低慶手工尤稱绝技即如刺繡一項此次協會　集湘綺簪花彩霞錦雲四莊出品赴賽彇工細緻美人甚稱賞之審查時均得金牌優獎惟繡製中堂掛屏字畫等物在中國可作墊上之觀若云在美則全不適用美國剌繡多爲婦女服飾之品他如手巾盤墊枕衣桌衣鏡台衣門窗帘等需用尤多花邊編織等物用途亦如之夙由法意英德輸入每年銷額不下金幣數萬萬元近由日本丹墨及奥大利亞輸入亦漸夥美政府爲制止奢侈品入口起見加稅徵百分之六十而民間銷用猶日益有加無已現當歐戰劇烈此項輸入之貨久絶來源而値更加倍乘此機會誠能加意仿製可爲人民添一生計即爲國家增一利源惟欲今製此項刺繡及花邊編織等物種類不一形式各殊須得每種每類擇其形式大小花樣可以類推者採購樣本一份庶幾配色模形方能適合美國之所好尙但購此項樣本需費甚鉅茂前略購十餘種寄滬已費美金二十餘元茲欲採購全齊非有美金百餘元莫辦擬請詳准巡按使署撥發公欵華銀三百元滙滬轉滙到美一俟購齊樣本寄到即行分飭省中各女校於手工科内加入剌繡花邊編織各門一面發下各繡莊酌給補助費一律仿製不兩三月即可出貨茂在此間覓有殷實店舖隨時可以銷受少由郵寄多則船運必能推銷以獲重利凡事期在上者略予提倡斯在下者惟利是趨數年以後聞風興起仿製者衆恢宏遠業蓋必由斯道矣竊攷法意等國製造此項剌繡花邊編織等物均係由女校出品復另設有貧女習藝廠每於星期或日夕課餘之際招各女生入廠工作計工授値故其出品甚豐吾國女子不求生計實爲致貧致弱之病根誠能倣照法意令習此等技爇不惟生活可以獨立且可爲社曾勤勉者風且此項剌繡花邊編織等物祗要得有樣本按樣倣製甚易所用材料如棉絲夏布或紡綢縐絹成本亦輕但需多用人工製成一件卽可售金數元或數十元多至二三百元不等茲特詳晰調查用途並其種類大小形式開具說略呈覽爲此函懇轉詳湖南巡按使察核批示祇遵此致出品協會 
　　一刺繡爲美國婦女服飾用者如各種小帽罩袍襯衫圍裙裹褲等類小帽繡頂或沿邊袍衫繡領袖或胸前或全身裙褲白繡下端花色不一務尙雅緻材料中國自有者如瀏陽所出潔折最細之夏布或白色灰色淡綠色鴉紅色之最薄湖縐雞此紡綢緝等昏可適用惟不宜用質硬而厚之綾緞若欲趨重美國婦女之好尙仍宜隨時採購美國新出時樣材料加以繡工再行輸出至各件之長短可分大中小三等此　袍衫裙褲裁剪合度容俟購貿 
者自行伸縮修攺可也 
　　二剌繡手巾杯盤墊棹衣鏡台衣枕衣等均用布其布名即與白色細軟之夏布相類手巾棹台衣用盛澤所出之白綢亦可手巾分兩種一爲汗巾一爲餐巾杯盤墊亦分兩種一爲圓形一爲　圓形鏡台衣亦分兩種一爲長者一爲短者棹衣則分四種一爲圓棹衣一爲　圓棹衣一爲方棹衣一爲長方棹衣大小不等然均有一定之度所用杯盤墊棹台衣等係爲共裝飾之品若其大小不恰合式則不適用茲將各件普通適用大小長短之度開列如左（圓形杯墊分五種）一圓徑六英寸者二圓徑九英寸者三圓徑十二英寸者四圓徑十七英寸者五圓徑二十英寸者五種之中尤以一二三種用途較多（　圓形盤墊分三種）一寛五英寸長十英寸者二寛七英寸長十五英寸者三寛九英寸長十八英寸者（圓形棹衣六種）一圓徑二十四英寸者三寛九英寸徑二十七英寸者三圓徑三十六英寸者四圓徑四十五英寸者五圓徑五十四英寸者六圓徑七十二英寸者六種之中亦以一二三種用途較多（　圓棹衣二種）一寛十八英寸長三十英寸者二寛二十四英寸長三十八英寸者現在美國用橢圓棹者漸少此種棹衣故銷路不多（長方棹衣分兩種）一寛四十五英寸者二寛五十四英寸者而長無定度（鏡台衣四種）一長四十五英寸者二長五十四英寸者三長六十三英寸者四長七十二英寸者寛十八英寸或二十英寸四種之中以一二兩種用途最多（另有枕衣）大小無定度（牆架衣）寛十二英寸或十八英寸而長無定度（琴衣）寛十英寸或十四英寸而長無定度（又汗巾）男用者平方十八英寸女用者平方十二英寸爲最普通（餐巾）則宜平方十四英寸（又牀被二種）一寛七十二英寸者一寛九十英寸者長均一百零八英寸 
　　三花邊與刺繡係相依爲用之品如婦女帽邊剌繡後鑲以花邊袍衫之領袖胸前及裙褲下端剌繡後亦鑲以花邊各種之杯盤墊枕衣亦有於剌繡後銀以花邊者棹衣或於四周綴以絲網排鏡台衣牆架衣風琴衣則綴三邊斯更美矣 
　　四編織物分兩種一即花邊用途已如上言之矣一爲用線編織或就夏布綢緝所已織成之經緯鈎結成花以作婦女服飾及棹台衣門窗帘等之用工作頗多價値甚貴此種編織係由法意始配槪分四類一曰費累一曰換列繩一曰柯拉連一曰夫落南天仿製均甚易易現在美國銷場極廣小如平方四寸可售金幣一元大如已製成之棹衣門窗帘等件有售値金幣二三百元者其製作之法首先編織方形或圓形椭圓形三角形各式小片約一寸至十寸不等次於夏布或綢緝用以作棹衣或門窗帘者配合剌繡其如何配置花樣之法此中意匠存乎其人必須在此購回一二件已製成之棹衣或門窗帘作爲樣本方足以資仿造美國綢布莊發售此種編織品多由購買者自擇各種形式小片歸以創製服飾呈棹台衣門窗帘等之用美國婦女家居無事雅以自習針黹爲娛以故此種編織品暢銷市面不可言喻 
來函 
[溫黃氏來函]  
　　敬啓者氏夫温楚珩祖籍山西少學東瀛憂國有心大氐書生之習摶雞無力何至曾參殺人祇以生事艱難暫作海滬覊旋固已杜門謝客早置理亂不聞析屋分租方謂聊紓經濟池魚殃及誰知竟被株連禍來天外被髮往援變起夢中栽贓指罪此氏所疾首痛心不能緘默者矣揆之偵者之言尤爲疑訝（本捕詹某汝夫不應同奔）比閱報載各節五内崩裂然竊以爲陽貨尼父似而人非王朴王勃音同而字異斷非可以指鹿作馬混目爲者也且傳曰知臣莫若君氏夫之行舘非獨氏所深知抑亦彰在人耳目可以質證者氏夫近方執業商務書館戰司編繹朝暮歸風雨無間與氏牛衣同臥恬退共甘勉夫壻以封侯常曰卿珍重慰妻孥之多病時勸少君勿勞其樂天安命凡在戚友所聞知后土皇天實所共鑒誰謂氏夫爲作奸犯科者耶嗟夫三尺微命無法籲天寃雪覆盆惟恃公道伏乞仁人君子主持議但使氏夫得全氏死亦當　目死而有知亦復啣結無旣矣温黃氏謹狀 
[旅滬南滙籌賑協會收到賑欵第一次報吿]  
　　中國紅十字會捐洋五百元王一亭天水永記朱南泉以上三户各捐洋一百元沈壼隱德潤堂以上二户各捐洋六十元景章堂倪賈麗江姚松泉以上三户各捐洋五十元吳昌碩同發濟宏傅祖記以上四户各捐洋二十元同豐祥捐洋四十二元陶乘鈞捐洋三十元三行捐洋十五元祖記捐洋十六元九角王衡甫捐洋十元二角吳石潛楊保如堂天水德記登郡無名存仁堂南三茂松號協秦行豫康坤元震豐北三茂李國卿羅守彜以上十四户各捐洋十元信昌豐昌洽昌濟泰楊鳳棲曹柳甫陳輅靑泰生渭正昌鼎裕益大新茂和德豐聚興行瑞裕祥泰生仁祥榮祖朱兆圻朱鴻圻徐瑞岐永和布號以上二十一户各捐洋五元祥茂潤源行餘秦金桂生以上四户各捐洋三元鼎和安定萬濟恒大程錦文吳季春程德松萬昌元豐益昌鎰昌邢　慶記瑯琊福記瑯琊祿記根記積善堂一枝安鼎豐乾康行崇厚堂懷愼堂義大恒昌米行黃兆林朱麗生賈陽生朱瑞圻正大木行潤昌鴻王殿卿同泰袁曉六吳竹君薛燕萍謝老太黃福侯以上三十六户各捐洋二元王月生楊仲三胡保元顧新根益豐裕泰源盛福昌保昌永源匯源豫世三益昌大同昌同生厚生源來順泰順和順康協盛乾昌萃昌仁康鼎豐恒德震昌源泰德泰鎰泰烏衣桴靑緗苗穉王孟謙王仲榖志記宋志仁永记惟善堂王金生不留名謝姓馬關生恒康米號李鴻欽以上四十五户各捐洋一元餘俟收到再行報吿勸募以陰陽十一月底爲限務望勸募諸君槪於月内將捐欵送至敝會以便彙解災區賑濟災民 
[駱耕良來函]  
　　市上通用之中國銀圓其分量成色較之應圓有過之無不及乃各小錢莊各菸紙店遇有以中國銀圓兌換者必比　圓抑減十文爲數雖微影響甚大是蓋各國所無而中國人獨具之特性也護祈登入來函藉以喚醒同胞幸甚 
 
 
 

Page 12

 
 
 
 
 

Page 13

 
 
   
 
 

Page 14

 
 
自由談 
游戲文章 
[籌劃攺革費之意見] [  語溪蠖屈]  
　　前日報載攺革國體需費甚鉅預計須有千萬元方足敷用現在籌有着落者祗有半數餘均尙在籌劃之中云云鄙意此種費用籌之匪艱現旣已有半數則所少者僅五百萬元而五百萬元之數取之以空虚之國庫有似乎爲難若取之以富竸之民間亦輕而易畢按此事原係民意攸歸中央旣無的欵可撥自應由四百兆小民負擔况此欵又非各種捐稅之可以吾知民間必然動　樂輸以輔政府之不逮無論此區區五百萬元即千百萬元何難指日而集哉雖然小百姓散處四方脫令挨户攤派又不免多費時日而欲求簡捷之法當就近責成各省國民代表解囊慨助最爲得體蓋各代表均係富有資財素孚衆望者今旣能代表民意更何難代繳民捐以一千九百九十三人計算每人祗須出資二千五百十元當得五百萬元有零即以此款補助之自可從容措置早日登極也吾知各代有亦必全體贊成而無一反對者更何勞理財諸公之急急爲哉 
譯叢 
[報館攝影員之生涯（七）] [  （柏雅帥著）（逸虎譯）]  
　　閱者諸君愼毌以吾輩之遠行作快樂觀也舟車勞頓之苦實爲世人所未經者試讀余下文所記便可頟其故矣余嘗於一畢期中歷程四千餘里然非作一次之長行不過以往來之路共計之面已蓋余於星期一下午四時乘火車赴亞别墩翌晨抵站淹留三時許即返倫敦抵時天已入暮行裝未缷又春命以夜車直樸黎茅斯星期三夕間回館即以夜車往巴黎星期四晨又因事自巴黎赴某鎭鎭距巴黎約二百里是夕即回巴黎星期五晨始回倫敦約數時又有登地之行星期六夜復地回館星期日下午又啓程赴法至星期一下午四時返寓閱者試取鐵道行程表而觀之即知我言不謬余於此數日間非惟臥不安枕且食無定時平均計之每時計行二十四里然此固屬例外即在平時共勞碌之狀亦有可得而言者每値要事發生之際吾輩到場攝影乘車歸來倘爲時過晚而所攝之影又須載入翌日報内而不容一日緩者即諸玻璃片須於車中洗備臨時商諸車守偕得浴室一間室内諸窗咸糊以色紙以蔽光線俾成暗室凡鹽洗各具多爲車内常備之物至於化學藥品又爲吾輩出行時所必携者自無待他求矣 
詞選 
[淒涼犯陸陽鎭曉發] [  汪時團]  
　　月沈旅店林風峭穢燈一椀無燄馬嘶遼陌鷄號破壁竹靡執掩征途久厭况侵曉寒咸未歛　單衾吳綿蝟縮夢斷碧紋　遭憶家圜好紙帳蘆　醉眠梅　舊盟已負歎飄零廿年書劍軋軋籃與更人迹箱橋染甚殘星尙掛樹杪四五點 
筆記 
[韻冰] [  秋夢]  
　　西蜀寇某宦粤十餘年致仕歸擁資十餘萬性貪鄙好以資假人 
而徵其重息逾期無償其人必無幸以與宰官通聲氣也妻陳氏無出納妾生一女曰韻冰　麗絶俗性亦與父通異年未及笄而間字者踵相接寇擇壻苛故東牀久無其選有賈某者邑之士人也與寇比鄰居有不中資而性特狡黠豔女美欲妻之因與邑宰有舊囑爲壧合邑宰遺幕友造寇代達賈意寇掀髯謂幕友曰養女　高門賈某雖非窶人子然區區資產安足養吾女終身請致意居停令其别求佳　可也賈聞之默然半晌眉稍一蹙忽現歡容自是而後人知佳人不易得寇氏門遂無執柯者一日有商人王某造寇門請見曰余前月貿易某地折閱數十金今欲假以花信之數重營舊業尅期而償厚而息可乎寇欣然諾書劵而退逾月限至走伻索償王無以廳請延期寇怒訴之邑宰拘而杖之幾斃未幾釋出王銜寇剌骨偵其出要於路而殺之家人報之邑宰復拘王下獄將論抵矣寇死後賈以比鄰誼逕造冦氏門請見寇妻殷殷唁慰寇以生平鄙吝失衆心戚友多不通慶弔旣遭大故亦無人相助爲理寇則深致殷勤往來蹀　不憚勞寇妻深感之女亦暗稱其義又見其風貌不凡舉止亦復温雅以爲必非輕薄者流遂不覺將賈之高情厚誼貯之心坎間矣喪事旣畢賈遣媒造宼氏門復申前請宼妻感其誼許之女亦謂所事得人芳心大慰特洞房花燭之期必將俟諸大祥之後賈亦謂然越三年女服除賈乃設靑廬張華燭鼓吹笙歌彩與載新人而歸芙蓉帳裏峽蝶魂銷　翠衾中駌鴦夢穩郎情似蜜妾意如花其伉儷之情有甚於畫眉者一夕賈握女腕含笑謂之曰余與卿花前携手月下並頭豔福良緣不知幾生修到彼牛女一年一度會少離多對於我輩能勿羡煞古人云願作駌鴦不羡仙斯言信矣女笑頷之又一夕賈與女共酌醺然而醉謂女曰余與卿之作合可謂天緣不然求而見拒胡尙有共枕時耶雖然此天緣亦人力耳女學其言中有旨詰之賈曰以余二人相契以心胡何諱飾今請爲卿一洩胸中隱秘卿愛余余言旣入卿耳當不爲外人道也蓋卿父始而貸資於王繼而訟王終而見殺於王皆余一人暗中主持之余念旣欲得卿不得不致卿父於死欲致卿父於死不得不假手於王迨王被責而讎卿父余更慫恿之而大事成矣使不有當日之計畫如此絶世佳人安能入吾掌握中耶言已頗有得色女聞之嚶嚶啜泣賈勸之不聽乃嗒然歸寢未幾而　聲作矣女自念遭此奇變欲秘而不宜則無以對父欲赴官控訴又無以對夫寸衷輾轉終莫能决迄更闌乃登榻和衣而眠翌日歸寗將賈言密白諸母亟歸而自經無何賈被逮竟置於法㈢ 
小說 
[俠情小說紅蘩蕗别傳] [  天虚我生]  
　　第二章 
　　此次同行之人甚多惟其目的何在則舍領袖外初無一人知也但知此番危險實較曩時尤烈蓋當從前人猶不知紅蘩蕗果爲何人故不故不致落仇家之手若今者則其埀幕已被人揭去一角知紅蘩蕗者實即柏爾西白拉根内男爵而其同黨之人亦且半爲英國貴族揭其幕者非他蓋法國外交公使舒勿林及巴黎共和黨員海爾浦也今舒勿林已歸巴黎四月中紅蘩蕗亦未嘗出英國一步而巴黎之殺人亦益甚濱海一帶幾於流水盡赤人民引領莫不望大俠紅蘩蕗之降臨或得脫衆生於血海紅蘩蕗諸人乃不能更爲坐視爭願棄其身家名譽遠赴巴黎不惜爲從井救人之舉其中如富爾得黑司丁勳爵華來司古寶星皆新婚燕爾然亦犧牲其閨房之樂竟從領袖而行此輩有家室者且義憤如此亞猛何人獨能株守家中乎亞猛向其領袖言時至抗抗有聲色以爲同件諸人初非法產猶急法難况吾于法爲父母之國乃能坐視兄弟慘死而不一救紅蘩蕗壯其言乃許之亞猛以一九七三年出巴黎今者重來首尾不過十數月而滄桑變幻竟已非復當時景象雖亦笙管嘈嚎極昇平之樂而悉心聽之則此笙管之中亦帶噍殺聲也即其巿上華燈亦現死色似有大霧籠罩其上宿時故友亦無一得見以意度之殆已與希洛丁大神行接吻禮矣 
[奇情小說秘密汽車] [  東堃譯]  
　　第十五章（續） 
　　列位聽說從來男女愛情在死生呼吸之時激動得最是利害茉莉兒經子爵這麽一勸暗想他自已一身的安危此時還說不定偏能屏除一切温存體貼的只顧安慰我他待我的身子比待他自已的身子更加好了那不令人感激呢後來又聽勃立南說出睡在牀上一樣的話來心裏有些慚愧面上就覺　不好意思埀首不答一語勃立南雖有萬語千言此時也不便多說　定晴望前面時那灰色汽車也已經不見心頭一急身體向前俯着凑近滕達耳朶邊問道那飛矢已經逃走嗎滕達目不旁瞬心無二用只顧駕駛汽車口中低低答應了兩句說飛矢未曾逃脫不過已經轉灣他口中說出轉灣二字車子也已到十字街口轉灣了一條寛廣熱鬧的市街豁然呈露兩旁店舗中燃點的燈光照耀如同白畫兩人極目力向前瞭望遠遠有一點紅光忽明忽暗料是秘密汽車背後的紅燈不過兩車的距離比前越發遠丁滕逹不慌不忙舉手向座位邉裝置的暗機撥動只聽吁吁然一陣怪響坐下那位莽將軍平空添了一股氣力奔騰跳躍比前有了兩倍的速率道路上車馬辟易行人都是退避三舍還有店舖中燃點的燈盞以前因汽車馳行甚速勃立南側首看去譬如繁星點點分不出電燈煤氣燈現在呢連火點也看不淸楚只覺道路兩邊的燈光聨成幾條金線灼灼閃閃再沒有問斷的地方這條大街的直徑狠長飛矢在前莽將軍奮追在後賽跑了一二分鐘兩車的距離又逐漸縮短起來飛矢背後的紅燈從滕達勃立南眼光中看來也漸漸明瞭漸漸放大勃立南和車夫麥開眼睜睜向他望着不敢放鎗因爲大道兩邊行人如蟻他們投鼠忌哭惟恐波及無事所以引滿不發的 
 
 
 

Page 15

 
 
   
 
 

Page 16

 
 
   
 
