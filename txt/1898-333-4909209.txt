# 1898 - 333 - 4909209

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[醫書問世] [  圖書集成局代啓]  
六科準　一書爲前明金壇王肯堂先生所箸遠宗古聖名著醫林前由書肆友人倩本局排印以廣流　　易　　已空　　兹又　付手民較前益爲精美每部四十八本分裝六套　價洋銀六圓又景岳全書爲明張介　先生所箸立　精卓醫者宗之每部二十四本分裝兩套　洋三圓世有欲於杏林橘井中獨樹一幟者請臨三馬路申報館申昌書室及各書坊購取以　　　可也 
[重印二十四史出售] [  圖書集成局啓]  
二十四史一書上下五千年縱橫九萬里其中治亂興衰之故盈虚消長之機洞澈源流昭如　月　　世考鏡　　之林也方今風會大開振興實學士人柔日誦讀尤須兼備三長是以本局特將原板重加校印　　三　九十二本分裝三箱因邇來紙價過鉅略爲加增每部售實洋五十六元箱不外加卽日在申報館及申昌　　　　　　　 
[英美宜互結奥援論]  
俄人挾居高臨下之勢懷遠交近攻之謀其術足以操縱羣雄其力足以鞭笞六合歐西諸國畏之忌之咸約縱連横盡力抵禀俾不得狡焉思逞俄以雄心鬱勃無可展舒於是舍西就東經營西伯利亞鐵路思有以展其驥足甲午之歲中國大敗於日俄更乘間而起仗義執言代中國索還遼東旋向政府租賃旅順大連灣爲振興海軍根本於是俄在東方之勢日益雄强各國惕惕焉欋爲所乘而英吉利尤爲可危蓋英以商務立國五洲中名區大埠皆有英人蹤跡而其在在亞洲者尤居十分之七倘俄西伯利亞鐵路築成并展支路至牛莊則亞洲利權必歸俄人掌握英於此時逼處强　欲獨力以禦之旣恐勢不能敵欲聨合各國以抗之又恐心不能齊然則爲英計必須聨一奥援互立盟約庶足以爲緩急之恃雖然其聨之之道奈何有建策而議者曰東方之國日本最强其國勢孤懸海中亦與英相似曩時英相羅斯伯里曾倡議援助日本以抗俄法德嗣以迫於事機議而未果英人至今以爲惋惜倘現在重申前說結爲同盟則日本駐重兵於朝鮮海口以遏俄南下之勢英則在南方一帶廣集兵船互爲犄角俄雖强恐不敢遽啓狡謀也雖然議誠善矣然尙有所阻者緣英人之意以日本國勢雖似蒸蒸日上　進銳者未免退速故尙不甚引爲知已至日之與英亦謂其立國甚久已有衰勢且英之屬地散布地球要難專注於東亞一處是則卽與聨合恐亦未能得益以是意見各歧英日聨盟之說至今虚懸無薄或者又謂英旣與　不甚　合則德爲同洲至强之邦其聨之宜且德自佔據中國膠州頗思張權勢於東海苟俄人在東三省肆其鴟張則德國先當其衝情形頗爲可慮英於此時宜與德互聨　約俾得各保東方利益建此說者爲英計未爲不得然英德之隙甚深其故因德國思染指於非洲大陸已非一日而英亦銳意吞噬　歲德遣博士哲美森襲脫蘭士罰爾迨敗於馬而把邱思假道葡萄牙以爲外援英國震怒調集兵艦欲與爲難德國畏懼而止葡人亦峻拒假途至善齊拔之役緣其國有開立者弑善齊拔王自立德人欲庇護開立匿之於領事館英知其謀卽遣駐紥好望角之二艦隊展輪而來欲與德相見以兵戎德人遂潛聲匿迹無復能爲然則德之受辱於英已非一次雖現在兩國頗思捐棄舊嫌重修和好以便合力抗俄然急而求合德雖勉强允從恐未必能久且德法之仇至今未釋德亦不敢顯與俄違以櫻其怒故英德密約外人雖有傳聞似亦未必可恃也至於法人本遠英而暱俄且在亞東亦少交涉故亦難引爲同心然則英所宜結爲奥援者舍美利堅果何由哉大美國兵威之强財力之厚在五洲中固堪　樹一幟故論者謂俄樹勢威於東半球美亦樹勢威於西半球兩國霸權足與相匹惟曩時美人謹守華盛頓開國之例從不願干預外事今則雄心漸肆美班一役壯志飛　東方商務亦日見强盛以故近來於亞洲之事頗爲注意倘英人與結奥援美必樂於允從俄見兩强國同心合力自知勢不能敵必可稍弭其鯨吞蠶食之心而亞洲和平之局可以永保然則此舉若成非特爲英國之利中國亦庶幾受其益也哉 
[償金購島]  
　　華歴本月十七日倫敦來電云美國與日斯巴尼亞議和後日廷許將小呂宋島讓與美國由美廷償以金錢二千萬枚大約再閱數天兩國朝廷可以畫諾矣 
[暹法齟齬]  
　　廣州中西報錄濵角來信云現聞暹法兩國又有齟齬之事因九月初間有暹羅巡差及兵丁　入法國禮拜堂内查搜私酒而起據法人謂暹差入堂不過藉查私酒爲名實則肆其蹂躏并將堂内所供之十字架掀倒而堂門及教士臥室之門亦被若輩撬破種種所爲殊屬不法倘暹廷不亟向法人認罪則斷不肯甘休云云　聞暹廷不但不允謝過并嚴禁各電報局使　得傳此法人知之異常忿怒西貢官塲傳說法國現已與英國議妥將花蘇打之兵退去而暹羅之事則任法國爲所欲爲英國並不過問此等傳說均出於法人之口是否屬實則仍不能决也 
[英法平議]  
　　廣州中西報云法京巴黎某報論英法兩國交涉棘手事頗有見地兹特譯錄如下論曰我法與英國素敦睦誼雖前曾與俄國聨盟而與英仍宜日親一日英國水軍精於我法一旦開釁法國尙何能爲况法國沿海防務不甚鞏固卽如勃雷斯特海口無論何國水師設欲攔入易如反掌阿爾其理亞地方若有人侵犯恐亦難於抵禦至各藩屬旣鮮防兵又乏砲械何能折衝禦侮馬達加斯加島及越南東京兩處亦毫無戒備故搆戰之事深冀其無成有克來孟沙者洞悉英國時事曾云我法應與英國益加輯睦因英國深得民心任其自主也英國亦宜與我法交好且每年購買我法貨物價値甚鉅俄國每年不過二三十兆勿郎克英國則有一千三百兆之譜我法農工兩項器具銷路全賴英國若有戰事不惟塗炭生靈卽社稷亦將不保奈何不深長思哉 
[瀛海軍容]  
　　日本訪事友人云日皇前赴灄河泉閱操時自稱統監大元帥命陸軍大將川上操六總統各將領審判官九員乃陸軍中將大迫尙敏陸軍少將柴野義廣大藏平藏步兵大佐福島安正田村怡與造東條英教砲兵大佐伊知地幸介井口省吾工兵大佐上原勇作等是也其兵分爲南北兩軍北軍名曰國防軍其審判官爲陸軍中將寺内正殽陪從官三員乃工兵中佐中村愛三步兵大尉依田昌兮又有吉雅一又有三等監督隈德三並三等軍醫正市川廣助等南軍名曰侵入軍其審判官乃陸軍少將矢吹秀一陪從官三員乃步兵少佐松川敏允步兵大尉竹島音 
 
 

Page 2

 
 
次郎工兵中尉芝生佐市郎又有三等監督辻村楠造一員國防軍之司令官乃中將奥保鞏叅謀長少將上田有澤以下各營將領則有第三師團長中將大島義昌叅謀長人佐仙波太郎步兵第五旅團長少將大久保利貞步兵第六聨隊長中佐南部庚丙步兵第三十三聨隊長中佐島村干雄步兵第十七旅團長少將土屋光春步兵第十八聨隊長中佐摺澤靜夫步兵第三十四聨隊長大佐竹内正策騎兵第三聨隊長中佐河野春菴野砲兵第三聨隊長中佐永嶺源吉工兵第三大隊長中佐佐川耕作輜重兵第三大隊長少佐岡田貫之以上皆屬第三師團所轄又有第九師團長中將大島久直叅謀長大佐須永武義步兵第六旅團長少將三好成行步兵第三十五聨隊長中佐中村正雄步兵第七聨隊長大佐酒井元太郎步兵第十八旅團長少將山内長人步兵第三十六聨隊長大佐友安治延步兵第十九聨隊長中佐住治爲善騎兵第九聨隊長中佐豐邊新作野砲兵第九聨隊長大佐中田時懋工兵第九大隊長少佐蘆澤正勝輜重兵第九大隊長少佐小原久住以上均歸第九師團所轄其侵入軍之司令官乃大將佐久間左馬太叅謀長少將鮫島重雄以下各將校則有第四師團長中將小川又次參謀長大佐高木作藏步兵第七旅團長少將粟飯原常世步兵第三十七聨隊長大佐山中信義步兵第八聨隊長中佐森昭恒步兵第十九旅團長少將波多野毅步兵第三十八聨隊長大佐安田宗直步兵第九聨隊長中佐草塲彥輔騎兵第四聨隊長中佐本多直純野砲兵第四聨隊長中佐福永宗之助工兵第四大隊長中佐齋滕政英輕重兵第四大隊長少佐小野憑正以上均屬第四師團所統又有第十師團長中將貞愛親王叅謀長大佐宇田川一正步兵第八旅團長少將冲原光孚步兵第十聨隊長大佐小泉正保步兵第四十聨隊長中佐梅澤道治步兵第二十旅團長少將淺田　興步兵第二十聨隊長中佐師岡政宜步兵第三十九聨隊長中佐岡直臣騎兵第十聨隊長少佐河野政治郎野砲兵第十聨隊長大佐西村精一工兵第十大隊長少佐松浦鼎三輕重兵第十大隊長少佐鵜飼帝治郎以上均係陸軍至於海軍則有常備艦隊之富　八島鎭遠橋立嚴島松島萩津洲等七艘盛哉日本水陸各軍武備修明紀律嚴肅有如此者 
[逆黨竄名]  
　　日本訪事友人云中國逆犯康　爲之徒黨梁啓超遁迹日本後自知罪大惡極不容於禮義之邦遂竄入日籍更其姓曰吉田名晉橋寓東京牛辻區與品川子爵訂莫逆交詩酒往還徜徉竟日不知曾念及先人廬墓否 
[韓簡日使]  
　　朝鮮來信云韓廷旣立爲自主之國名國使節往來無分軒輊現在應簡　使日本大臣已由政府遴選愈箕煥堪勝此任不日卽當航海起程矣 
[五馬遙臨]  
　　姑蘇訪事友人云新授江蘇松江府知府濮太守於本月十六日由京至省先詣撫轅禀到然後赴各當道處拜會旋借寺祺巷某姓屋爲公館聞小作勾留卽當赴松江新任也 
[縣令易人]  
　　安慶訪事友人云徽州府休寗縣知縣葉大令在鋆自因案撤任後所遺員缺已由藩憲遴委議叙知縣劉明府彥前往接署業經懸示飭知矣 
[恩免米厘]  
　　金陵訪事友來函云今歲淮徐海一帶又被水災迭經上憲籌辦振捐不遣餘力邇因寗省頻告偏災收成不旺所需振米勢必購諸鄰封而沿路完納厘金未免諸多損耗督憲劉峴帥病之爰通飭所屬關卡遇有此項振米一槪豁免完厘上憲之軫念民瘼念民瘼誠至矣 
[緝獲私匪]  
　　蘇州訪事友來函云本月初七日駐紥　門外上新橋之撫標某營哨弁在四擺渡河中緝獲匪船一艘並查出鑄錢所用之鐵鍋鐵义等器具連匪徒五人解至元和縣署經施明府提案訊供五匪當堂供出道前街萬源小錢莊曾以洋銀五元向購私錢九千文明府卽於十三日下午飭差至錢莊將執事人某甲扭案訊辦想當治以應得之罪也 
[吳江盜案]  
　　姑蘇訪事友人云本月初十左右某夜二鼓時有盜匪二十餘人手執利刃至吳江北門外弔橋附近葉姓所開米荳南貨鋪擊毁大門一擁而入將鋪中人次第捆縛然後肆行刼掠主婦葉唐氏極聲呼救　盜出利刃亂砍致左臂受傷十餘處葉某亦被用刀背擊傷肩胛於是鋪中人皆蝟縮不敢動任若輩傾筐倒篋任意窮搜至慾壑旣盈始呼嘯而去事後檢點所失約値千餘金爰開列失單投報吳江縣署縣主方大令詣騐屬實允爲跴緝併行　至省請各營縣一體協拿 
[長洲命案]  
　　姑蘇采訪友人云長洲縣境華陽廟附近某鄉有王福齡者向充地甲年逾知命膝前祗一小嬌生年已及筓尙在閨中待字平素小有積蓄其姪阿桑見而垂涎某日忽狡計陡生向福齡言及妹與同里韓小老虞有私叔已戴上緑頭巾尙昏昏如睡夢耶福齡聞之勃然大怒奔至韓處吵閙不休韓頭緖全無因與口　互毆之　經人出爲排解强令韓向之負荆蓋鄉人尊福齡爲地甲故也阿桑心甚不以爲然向福齡大肆咆哮謂汝雖甘心爲此我實不願效泥中曳尾物也旋購得小匕首二柄聲言欲將叔及妹刺死福齡　求計於圖董李尺老李笑曰此事爲易耳曷弗於夜深人靜時擊斷其踩王善其言卽於是夜將阿桑捆住用巨棍狠擊其足阿桑婉轉乞命呼號聲達於户外福齡恐爲人知覺復連擊二下適中要害以致斃命旋卽購得薄棺用义袋套屍身殮而瘞之時阿桑　嫁之胞姊目覩情形遂於翌日投赴長洲縣署鳴寃縣主汪大令准詞卽於十五日帶同刑　人等下鄉開棺相騐騐得確係毆傷斃命乃將福齡及李帶回押候訊辦 
[宣南鴻雪]  
　　京師訪事人云前者永定門外石閘後菜園内有男屍一具經地　赴坊報案坊官衫會南城帶領吏　前往騐得屍身被洋槍聶斃是否盜刼抑係仇殺均不可知旋卽移會營汛五城司坊大宛兩縣一體嚴　兇手至今尙無下落恐冥冥鴻飛無從弋獲矣○今之書吏卽古之府史胥徒也現在各部院衙門整頓書吏舞弊極爲認眞刑部堂書某甲與因案已革之堂書某乙在外招搖不意爲某堂憲訪悉想須予以嚴懲也○巨賊周某胠篋中斵輪老手也秋間拿獲經北城坊署審訊供稱自十四歲卽爲樑上君子犯案不下數十起皆係巨室世家所藏珍寳玉器骨董無算惟已易錢花用贓物無存并連及某金店某骨董鋪刻已詳城咨送刑部審辦矣 
[杭垣瑣錄]  
　　杭州訪事友來函云杭省自交冬令天氣晴和居人僅御　棉已覺春生遍體至本月初連日陰　寒氣逼人初七夜更　風怒號布被之中冷如氷鐵次日霜鋪鴛瓦一白無垠須臾紅旭東昇策杖街頭見一乞兒僵臥於瑞石亭下其身僅穿破夾襖撫之則已體冷如冰久已凍斃矣慘哉○上月某日有一傭婦手持書一軸行經油局橋時已薄暮忽有一人挨身而過突從背後將婦頭上銀簪拔去飛步而逃頃刻已無縱影又二十五日下午有一綢莊學徒手持絨經行至茅廊巷忽來二匪伸手奪取學徒力不能敵祗得任其攖去省垣重地匪徒如此横行亦可異也 
[厦采風]  
　　厦門訪事友人云前因米貴經上憲派員採辦七千餘石由豐揚輪船載運至厦分撥五路設局平糶現已新榖登塲故於九月底卽行撤局惟五崎頂十九間巷内之局展限至本月初五日始撤○時交冬令巡防一差爲調劑貧員之地厦門向例委員六人分駐三叚上叚在山僻之處下叚在入厦港口惟中叚在閙市之區娼寮賭館一望如林是以護道憲管凌雲觀察添委兩員除十農菴叅軍竇南屏少尉外復委揚靜山二尹與聶少尹襄助其間下叚則委徐月樵都戎韓順臣少尉上叚委道署武巡捕李把戎聲遠李達山二尹已於本月初一日七點 
 
 

Page 3

 
 
鐘時上街巡緝矣○管理積榖倉委員沈君光斗現因赴省公幹告假一月經道憲札委署理石潯巡檢葉蘋澄少尹暫爲兼辦○水師中軍叅將劉毓仲參戎萬鍾自光緖十五年補授斯缺後任事十年素爲上游器重去秋考察軍政爲邊制軍賞識調署督標水師協統帶督標練軍不料上月十九日忽因病出缺軍民聞之同聲哀悼 
[請留榷使]  
　　江海關監督蘇松太兵備道蔡和甫觀察前已奉旨開缺兹聞觀察前與英美兩國駐滬總領事官商議推廣租界之事已稍有端倪是以英美總領事官電達南洋大臣劉帥請奏乞暫留俾租界得以和衷商定峴帥允之卽將情電達總署總署王大臣俯允所請入奏朝廷刻已有電到申准如所請矣說者謂觀察曾歴外洋熟於中外交涉事宜久爲外人所信服故能使攀轅臥轍極意挽留也觀察誠今之賢榷使哉 
[飭辦學堂]  
　　前日松江府張子虞太守行文至上海縣署　開奉蘇藩司聶札奉南洋大臣劉札開前本大臣專差具奏擬辦理江南大學堂及農工商礦各學堂大槪情形兹於八月二十三日差弁齎回奉硃批管理大學堂大臣該衙門知道欽此合就恭錄原奏札司轉飭各屬一體欽遵到府奉此合就轉飭札到該縣欽遵辦理等因王大令奉札後業　遵照辦理矣 
[上海官塲紀事]  
　　駐紥吳淞口之淮軍盛字營統領班馥齋軍門將次赴江寗等　均載前報前日軍門持節至申附乘某輪船向白門進發○前日督標奇兵右營統領鄒　戎　祥撫標滬軍營統帶龍遊戎鎭國聨　並　至敬業書院拜會上海縣王欣甫大令適大令另有要公出城未回遂由家丁擋駕 
[讌客誌盛]  
　　昨報所紀馬路工程局總辦求森庭明府設筵　客兹　前　　點鐘時蘇松太道蔡和甫觀察松海防同知劉乙笙司馬上海縣王欣甫大令均排導而至前任江海關　　　農觀察　北　　　運局總辦歴泉　觀察及總辦輪船支應局兼升科局務許寳書太守前任上海縣黃愛棠大令英界讞員鄭瀚生大令亦先後乘　　虞　明府一一肅入茗談片時然後大啓瓊筵觥籌互勸比及度敬衆賓謝歸時已月上牆腰　更二轉矣 
[醫員去滬]  
　　靑浦名醫陳　　比部前因聖躬不　由本省督撫及盛杏蕯京　先後奏保入都請脉以來已逾匝月聖恙難未報大安幸已奏功過半比部方擬從　報効疉接家書悉其太夫人年邁抱　　閣念　不得已陳情乞歸皇上以調攝有效正資倚畀初未准行嗣經　請再三始邀俞允並賞賚　加前日附招商局　濟　　南下本館已紀諸昨日報端兹悉比部以急於省親昨晨卽返珠溪珂里如太夫人淸恙漸瘳尙當至蘇垣一行然後再來滬　也 
[懸賞緝拿]  
　　前者寗波府　鎭海縣人劉桂生自　保甲　巡　包探向人訛詐爲新　巡防局局員張杏農二尹拘獲解至總巡局經戴子邁明府再四研鞫據供　名劉榮　向爲茶肆値堂　　　　意之友湖南　熊召　　　謀充巡局包探費去洋銀二百五十圖有熊所出收條二紙並諭單二緍一係總巡局所給一係保甲局所給尙　李雲蔣　林二人偕同　　　在新闹榮華樓設立茶會并賃屋於福照里　夥辦公自知受愚求恩鑒察明府將劉懲　枷示旋以熊等　　　　若不懲沽　嚴　　不法棍徒益無忌憚爰卽據情照會上海縣王欣甫大令曁英不公廨讞員以及虹口浦東龍華高　廟十六鋪南北　二十三七鋪各巡防分局委員　行協緝如能拿獲正犯熊召欽者賞洋三十元拿獲同黨李雲蔣阿林者賞洋十元有此奬　懋若輩不至爲　　之　矣 
[飭修洋龍]  
　　上海縣署向有洋龍一架以備不虞前　　　失修竟至廢　秋間經差頭全順薛貴禀請前任黃愛棠大令籌欵興修尙未舉辦而大令卽已卸事現由王大令查悉前情慨捐洋銀二百元交全薛兩差赶緊修理俟工竣卽置諸縣署左側土地祠内日後如遇火災仍令照常赴救 
[米販宜懲]  
　　上海縣王欣甫大令訪悉邇來米價翔賢　由揚州米販楊寳生私運米石在江北沿海等處裝運出口以致民食惟艱爲害何堪設想因飭差役將楊拘獲暫押候訊究想一懲儆百之計大令當自有權衡也 
[押犯病斃]  
　　押犯陳四金前因患病經王大令諭令發某善堂醫治不料陳四金已病入　肓服藥無效竟於昨午身死堂董曹寄耘知之立卽縣署請示不知能免蒞騐否 
[飭傳莊主]  
　　潮州人周全益在法界開設太古全洋棧並油頭等處匯票莊日前遽爾倒閉虧欠各莊號銀二十四萬兩經南北兩市宏裕萬裕同康源茂等各錢莊主夥將周姪錫　及棧夥江舟卿拘　法界公堂讞員朱森庭明府正在查辦之際由油頭匯來票銀四千兩向洋行街蕭捷茂仁成兩家照付明府飭探傳諭該莊謂現已涉訟應　送公堂候核蕭捷茂等則稱已接到電報囑爲止付昨日各莊投案伸訴明府飭探傳諭兩家案候示 
[控追房租]  
　　法租界一帶因房租異常昻貴市面日形寥落蘭芳里各花烟館亦以入不敷出紛紛遷至蘇州靑陽地另圖生計因是市間空屋愈多後新街西興里平房係公平洋行之業所居皆貧苦小民積欠房租五六元十餘元不等昨日由收租人將陳李氏等八户扭送公廨請追讞員朱森庭明府俯念小民生計維艱著先交一半其餘限至月底照付 
[控追欠欵]  
　　龍星牛肉莊某英人投英界公廨控抬隆行結欠牛皮價前日下午經署理讞員鄭瀚生大令會同班領事升座提訊原告英人未到怡隆行生樊啓文供寗波人前年由唐達夫爲中向龍星行訂立合同言明行中所宰牛皮不論多少均歸小的一人承賈曾付押櫃洋銀二百元去年牛皮價大漲龍星行主又囑小的續付洋二百元因尙信義並未立據現在龍星忽欲閉歇西人遂向小的索取欠欵然小的共欠二百三十三元一角若將押櫃洋四百元照數扣除尙應找還一百六十六元九角大令商之班領事官以原告未到無從質訊著樊於下禮拜三投案候訊 
[窮途可憫]  
　　安徽人李文再窮愁無計投河圖盡經英界包探張阿四見而援救送至公廨請爲安插李供屯溪縣人來申訪尋親戚不獲相遇無路可投不得已出此下策現有表兄在天津大興縣如蒙大老爺憐憫求恩送往則小的感激無涯矣署理讞員鄭瀚生大令商之美繙譯官巴乞特君著將李送往棲流公所暫爲留養 
[美界捕房紀事]  
　　吳松林王阿全向在裹虹口擺設舊貨攤藉博蠅頭微利前日收買小竊陸長生所偷之報時鐘及洋傘刀义等件爲包探費阿銀查知吊出原贓卽將吳王二人拘入捕房押候轉解英界公堂請辦○前日寍波蕩婦某氏在虹口瑞綸繅絲廠工作乘間勾引某姓女郎作暗昧之事女之父母查知卽赴捕房聲訴捕頭派包探金立生將氏拘獲押候解送英界公堂請究○前日江北人江某竊得　鐵若干行至中途爲包探竇如海查獲因卽拘入捕房押候解送公堂　辦○昨午有　名小臘梨者在北河南路某姓家行竊東車洋一輛爲包探石錦榮查獲拘入捕房押候解送公堂請辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[拾箭受傷]  
　　宜昌訪事友人云本届府試文塲已畢將試武　共計七州縣約有一千數百名上月二十六日考試馬箭各童嫻習有素頗能命中惟頑童三五成羣爭拾箭枝以致受傷者共有四孩一射中右太陽穴血流不止一中右頸一中脚背其一衣服甚厚幸未及膚然亦險矣奈何爲之父母　竟漫不約束一任其視性命如鴻毛耶 
[皮行被竊]  
　　安慶訪事友人來函云省垣西門外四眼井河街有鄂人開設同發信皮行倩人於四鄉收買牛皮轉售於人生意頗爲興旺本月初三夜被梁上君子竊去銀錢衣物約値洋銀百餘元天明始行知覺卽由行主開具失單禀報保甲分局旋經局中委員親臨履勘未知能否將原贓緝獲也 
[樂極生悲]  
　　京師訪事友人云前門外王皮胡同德順妓寮内有俠客某甲無端身死龜奴赴中城司報案後沈指揮帶領吏仵前往相騐騐得死者年約三十餘歲面色微靑委因脫陽斃命並無别故而屍弟見兄身現靑色恐有服毒情事堅求伸寃不得已詳城備文咨送刑部按律審辦未知究竟若何也 
[彩雲飛去]  
　　營口訪事友人云山東遊娼某校書隨其鴇母僑寓東營某客棧每至上燈時候各妓皆自覓有情人移樽就教習俗相沿毫不知恥日前此妓暗約某客遣人傳喚至東盛棧將車　回囑令次日上午來接詎料客已預雇一車伺妓入門卽從後户逸去翌日鴇兒訪覔不得因偕車夫向東盛棧尋釁然黃鵠高飛弋人已不得而篡之矣 
[上海縣署瑣案]  
　　常慶　扭控杜祥林欠銀不還前日經王欣甫大令提訊常供小的前有洋銀三百元存在杜祥林所開之　貨行内今伊行業已閉歇不將存洋付還小的情急爲此扭案求追杜供小的自將行閉歇後常卽洶洶而至將生財物件强行搬去顧其數可以抵過大令以欠欵不還故意圖賴甚屬刁狡喝令掌顂一百下諭以分作三期如數還淸交保從速料理延干比究○前者邦舟控陸阿妹等牽去耕牛二頭小牛一頭由西門外巡防局移送至縣王欣甫大令訊得兩造供詞各執判令靜候補提張雲吉等質訊解案之牛發往放生局　爲寄養　經兩造投縣呈稱當時彼此合股開設牛奶棚旋因帳目糾葛以致涉訟現憑親友孫晉等出爲理明照帳算楚因此具結呈請銷案乞將前發放生局之牛一併給還王大令准如所請卽飭原差持票赴局將牛給領　遂了結○昨日上午　婦朱陳氏倩人將其夫朱瑞庭擡至縣署控被夫弟祥生毆傷求騐並賜提訊究王大令立卽升堂提訊朱陳　供丈夫耕田度日今因家庭細故與夫弟略有口角不料夫弟性甚兇暴舉手使毆致將丈夫胸前擊傷不能耕作叩求提案究辦朱瑞庭供被胞弟毆傷　膈時常作痛求　大令飭仵騐得朱瑞庭雖有微傷無甚緊要遂援筆判曰爾等旣係同胞手足何得輕啓訟端且傷勢甚輕卽可醫治著原差隨同下鄉傳諭其弟朱祥生向兄服禮請罪不得執抝違干提究想朱祥生天良未泯當曲體賢父母愛民如子之心不再啓煮豆燃萁之釁矣 
[英界公堂瑣案]  
　　前日甬人郭春山之妻言氏因事出外一去不歸郭疑被隣人胡莊氏誘拐價賣遂投捕房聲訴捕頭派令包探金立生將胡莊氏拘案請訊　莊氏供與郭言氏同在某繅絲廠工作曾欠小婦人洋銀五元六角前日小婦人向之索取並未　拐　言氏　十二日曾由其母領至某姓家傭工餬口不知其細署理讞員鄭大令著將胡莊氏暫交官媒看管候查明實在情由再行復訊○包　倪泉　禀稱昨日下午胡阿四在石路中竊得某教士身畔銅十字架及銅聖像各一枚經小的緝獲現在失主尙未旬案叩求訊辦大令判　二百板著帶回捕房管押一月○王連生手持銅壼一具躑躅街頭包探洪阿寳知其來路不明拘案請辦王供詞狡　大令以王屢次犯案著重責二百板○一百十一號華捕禀稱前日小的　至虹橋浜畔見陳阿友將糞傾棄汚穢不堪有碍河道是以拘案請究陳供不知租界章程偶然誤犯尙乞施恩大令判罰洋銀二元撥充善舉○包深顧阿六禀稱前日周阿　行竊　雲　朱玉成家銅鈎一副銅壼一具經小的查獲人贓今特送案請　大令判責二百板○工部局洋人見錢富全所拉載貨　碾　路旁四門町泥交三百二十一號華捕送案請究錢供偶不經心尙求恩典大令判罰洋銀一元從寛開釋 
[法界公堂瑣案]  
　　前日公館馬路德豐小錢莊唐德荃遣抱胡鶴廷遞禀公堂控西門外錢家菴尼姑妙月經手借出洋銀五百元立有借據圖賴不還讞員　明府准詞出票拘提昨日捕頭命包探將妙月解請明府與代繙譯官軋君會判胡　廷投案伸訴前情妙月供經手借洋屬實惟尙有中證未到明府以人證未齊無後訊理著交保出外候提齊人證再行核奪○施寳　楊厚芳前因調戲婦女互相口角被巡街捕拘入捕房解經明府訊供判各　號一禮拜期滿各責二百板兹經家屬具禀求全顔面情願罚鍰明府姑念生意中人全　體面昨日命將施楊二人帶案與代理繙譯官軋君會商判罰施洋　十元楊四十元以充公費如能當堂繳淸卽交家屬領回嚴加管束○包探禀稱順康錢莊經租人控蘭芳里鴇婦陳金氏　欠房租洋二十九元拘案請追明府以原告未到著押候下期再核○包探禀稱竊犯朱福林屢次犯案前日甫經釋出又至江天輪船竊取火腿五隻當塲拿獲解案請辦　府以該竊屢次犯案著押候枷號一月責二百板期滿再行發落 
[上海北市絲業會館籌振公所施子英經順直山東湖北安東徐賑捐八月初一至十六日第四十五次淸單]  
　　初一日漢口王煥之規元七十兩 
高郵丁玉杆募庭茝山人洋三十元不留名五元太食陳植三爲靜女資冥福二元○初二日京口寳成銀樓洋廿　　程氏求　寒卽愈一元○初三日徐太夫人由晉和莊來京平足銀五十兩合規元五十一兩五錢無名氏洋四元隱名氏求瘧疾速愈　元○初四日杭州無名氏求伯母病愈　五十元晉大　節省中秋筵餅費十五元○初五日　子英　讌移助洋一百元杭州吳果　由泰康祥來洋廿元○初六日六馬路華商總會衆友節省中秋節費由朱葆三先生來洋一百元又愼裕　行廿元電報滬局移　　資洋七十元又桂堅里經公館三十元招商總局節酒移賑洋五十元又招商滬局廿元長興思補主　洋廿元銀皮兩片銅洋五元蘇州浦瑞來堂生產平安洋十元江保定求病痊十元又求父冥福五元江璸臣求合家平安五元慈北鳴鶴塲葉雪舫補助四元南匯義生蘭邱寳善洋二元無名氏銅洋三元浙紹義橋厘局鍾席儘小洋五百角○初七日永達仁棧　萬豐號節省中秋筵資合洋一百元英美　審分府鄭撥助五十元笑山堂中秋酒筵資移助五十元又老介福綢緞號廿元陳笙郊中秋筵資移助三十元又延康承裕各十元○初八日中東劍雲生　興堂由義書源來規銀五百兩歸榮陽始平氏求病痊洋二百元　餘　曾少卿節中秋筵費移助廿元大豐莊廿元九章綢緞莊節中秋酒筵由老介福孫儀卿先生來廿元又允章號五元貞記由嘉定錢禮耕堂寄來十元松江知足居二元銅洋一元○初九日無名氏大善十求胸寛氣順身子速健　家平安由將挹之先生交來洋一千元瑞蚨祥瑞生祥慶祥號　祥益瑞林祥節省中秋筵費洋一百元華盛　　紡織總廠節省月餅費六十元餘大　節省中秋筵費十六元黃春泉求小女病速愈十元無名氏一元○初十日寳源祥移助節費洋六十元又　元堂小梅氏各洋五十元行吾素　代募五十元陳顯庭求妻病卽愈十元許春榮封榮節省筵餅資洋九　錢二千一百文○十一日許氏求夫主病速愈　十元連記十元○十二日震泰絲棧節　移助洋　十元又退　　人十元又瑞泰米號四元又新泰米號德豐米號各三元○十三日吳其　爲五十大慶蒙各　友　儀應　筵謝　　資移助與諸君　　洋三　元又助　衣資廿元　大綢緞號十元湘南有心無力人求子　官病痊愈並合家平安四元○大豐永洋五十元同豐永洋五十元泰亨　生　同　永三户各十元　豐成　元永記謙益合記成順東四户各五元合記四元共十一户均節費移助合洋一百六十元○十四日景　室由朱森翁來規元一百兩張雪堂先生　不書名規銀一百兩又益記四十兩又謙記恆記各三十兩都昌綢業由　盛合綢莊來洋一百元黃靜　節省筵　費洋一百元又廣大仁大源　　大復來五典各十元邢　軒五十元宋鞠如三十元宋選靑 
 
 

Page 10

 
 
十元怡成絲棧十元陳禮門因平安五元省醫費洋一元銅三元無名氏銅洋一元○十五日熙盛洋行沈善伯先生移助香斗筵資洋十元　蔭山房節省各項資移助四元無名氏三元南匯義生蘭顧硯卿爲父久痢不愈求速痊小洋一百角○十六日延齡求安子續繳賑願洋一百元無錫諸彝仲添丁　願廿元鎭江恆吉號節　資移助十元留溪姚氏十元蕪湖洪尙志十元揚州草龍洲隱春齋爲次子連兒瘧疾求愈十元上海愼德順六元杭省陳順姑病愈完願三元寗波府學　安人二元嘉興府委員放生室主人求郤病延壽二元 
[上海六馬路仁濟善堂籌賑公所施英經收淮海徐山東賑捐九月初一至十九日第四十三次淸單]  
　　初一日　本堂王大善士洋一百元　海居士　添丁之喜筵資移助洋二十元○初二日南豐劉英俊堂　洋四十元鄒桐舫求合家平安二十元沈錫良爲妻病轉危爲安先繳洋十元林壽仁四元○初三日黃俊翁來補過子洋三十元周　　保佑消災增福合家平安無錫求已氏各洋十元○初四十庽京浙慈周貴華洋二百元杭省桐蔭書屋鄭爲初生幼孩求保關煞開通驚疾速痊并求消災十元浙嘉曹德鴻五元○初五日楊兆苹洋一百元閔隱名銅洋一元○初六日慈谿美延主人沈少逸洋一百元陳鞫山洋三十元○初七日心息山人洋三十元無名氏求病速愈求病速愈人貝鎬禮信士行琳自心四户各十元無名氏六元錫堂氏求母康健兒子彭庚免災　養無名氏代募汪瀛客求病愈無名鐕求保妻生產平安四户各洋五元詹佐臣保平安程紹慶　一元○初八日李鍾本求次　方志病體全愈洋三十元李發發完舊愿趙鄭氏求病愈各十元○初十日海昌許　靑屈叔記各洋二十元竹林氏子病求愈五元泰州戈鋤月堂孫病求愈二元○十二日沈錫良爲妻　許愿　機　繳洋十元申報館舊棉衣五百件○十三日薛世籌爲錫鈞長子求病速愈廬江晉記各洋十元徐聖　沐　安平六元凌少山求小兒病　五元無力子求　神充足步　康健三元○十四日周　伯吳　生各洋四十元鼎和永興兩當合洋三十元蔡錦台三十元復　當泰熙當乾號莊戴思勉　無名五户各二十元　白山人王瑞生方用九吳　松四户各十元陳恆　郭達夫黃聘三沈辛安四户各五元杜啓瑞　朗齋毛麗川三　各四元朱　記列記合四元洪希甫合記恆泰順三户各三元　培元張文學萬人福方家賓洪彥初洪　號無名氏吳松筠　　明甫九户各二元方家琪劉小厚楊秉方陳雲亭陳四房陳　旺　謹　方致和無名氏無名氏元吉莊半痴居許子安無名氏孫仁昌陳勝華無名工洪興坊十八户各一元餘慶居六角戴宗熙胡子惠戴錫福合一元胡行之金瑞　吳德甫　翰　四户各五角無名氏四角○十五日無名氏浙江陳蒔茗各洋一百元區　好花女求身體平安洋一元銅洋三元三角○十六日湘于中東積善堂劍雲生本洋一千元　元九百三十一兩二錢四分○十七日杭省　道堂同人經募第一批洋一百十八元四角銅洋四元無名氏四角○十八日林　善求如　人喉症速愈沈壽田求病愈各洋廿元王　氏修冥福十元汪隱名十元○十九日感謝天恩昭告司命人洋二百元四明陳留餘堂心願子求病速愈鼎新糖行來守愚氏各三十元鎭江曹味翁二十元馨記佑安氏各十元西門外保甲局罰欵洋七圓 
 
 
 

Page 11

 
 
   
 
 

Page 12

 
 
   
 
