# 1899 - 191 - 4909429

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元八角○隨園三十六種實洋五元○刑案匯覧洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝禀華續綠實洋二元五角○左文襄公奏疏碼洋四元○繪　三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗　錄碼洋六角○康煕字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客　記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻綠碼洋一元四角○繪芳錄碼洋一元二角○中東戰紀本未一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室咸申報館帪房可也此此佈 
[書理事文言之後]  
　　小吕宋向歸日斯巴尼亞管轄華人之至彼處謀生計者自前明迄今日見其衆或經商或爲夥或作工操業不一而要以作工者爲多久客不歸娶婦生子銖積寸累家日以豐其子孫雖明知祖若父之爲中國産而安居既久習與俱忘斷髮易服遂入洋籍但華人之在小吕宋者雖日益加增而中國則漠焉視之不設理事之官爲之維持保護故一任其人之違棄故國淪爲異域之人今小吕宋已歸美國中朝懲於前此之失商之美廷特設理事官駐紥美與我素敦睦誼故亦允從今之膺斯任者爲陳水部新猷焕發文告昭宣大抵皆爲國爲民非祗以空言了事者本報曾按其先後照錄告示數則其第三示云本總理事查華民來兹謀生始自有明之季而迄於今大抵久客忘歸娶土民女爲婦所生子孫斷髮入洋籍者十居八九其祖父財産多爲所有咸忘其所自來竊思爾等　皆中朝子民先人廬墓俱在中國何忍一旦棄之如遺本總理事亦知爾等所以多令子孫攺裝入籍之苦衷因此處前歸日斯巴尼亞管轄時國家尙未來此設官爾等被日官苛待難堪又因或擁貲而歸官紳吏役親戚故舊援海禁舊習皆欲魚肉而甘心焉不得已而爲此不肖之爲現朝廷已派設理事保護矣此處已盡歸美國管轄日人苛政亦已去矣國家海禁開已數年且督撫大憲屢議設保商局専爲保護爾等官紳吏役親戚故舊必無敢仍舊索詐爾等財帛似宜各思返本矣况查中美條約有不准華人入美國籍之禁雖華人在此所生子女亦盡屬中國人爾等何苦故犯禁令勉强寄人籬下本總理事經將此事禀請總理各國事務衙門王大臣及出使美日比國大臣伍刀商美廷照約不准華人入籍卽華人在此所生子孫莫非華人並請一體嚴禁倘有一二不知自愛違約攺裝入籍者是背棄其祖父也既背棄其祖父則皆不准分其祖父財産爲此出示曉諭合埠華民人等知悉自示之後其各互相勸勉毋蹈前愆免將來上憲與美廷議准之時有損無益知悔已遲而謂本總理事言之不預也云云執筆人閱之乃歎中朝赤子旅食外洋久而不還遂入異籍今既力持條約告誠多方俾小吕宋華人皆還我故籍既布朝廷子惠黎元之化而又使各華人免淪于他族之悲爲國爲民敷政良美雖然竊以爲彼之入洋籍也非竟心忘中國而甘於自外生成也彼既娶土民子女以成室家久而久之則已視彼爲樂土而不復知有故國矣矧其子孫既出土民之種則斷髮攺裝以入洋籍自亦不覺其可羞或有挾貲以歸者又爲官紳吏役親戚故舊之所殘食宜乎聞風裹足願爲異域之民此實不得已之苦心非竟忘我聖清三百年之深仁厚澤也所可惡者中國内地每有一種不肖華民或因欠錢圖賴或因文　身罹有司之緝捕綦嚴遂入籍外洋　他族爲逋逃之藪試觀滬上一地入他國籍者不知凡幾大都皆因事故依之爲護符然此在無議小民猶不足深實乃竟有頭銜赫赫稱爲富貴中人者亦復見異思遷入他國之籍而不以爲怪天良喪盡廉恥毫無竊恐今之因事而背棄我中國者他日又必因事而背棄其入籍之國我不知各亦亦何樂有此忘本之民而自處於逋逃之藪耶倘執政者能援不准華人入美國籍之約與各國熟商妥議則中國之民既不能入籍外洋而地方官可免掣时之慮其於詞訟諸事不亦稍稍易于措辦乎余故連類及之 
[意使入覲]  
　　天津國聞報云意大利國駐京公使潘薩君於六月初一日已刻覲見皇太后皇上呈遞國書聞潘使於十年前曾從事於京師意使館至今士民猶能道之 
[東報談俄]  
　　日本東京日日新聞云我觀俄羅斯人之整頓满洲惟日孜孜大有昕夕不逞之勢頃者流寓　洲之華人風俗竟爲之一變俄人一面示以私恩小惠以期結納人心一面盡力經營大有得寸則寸得尺則尺之意　然竊恐以後必致紛紜擾亂也何則俄人多招華工承築鐵路遇有倔强者卽截鞭辮目下被截者計已多至四十餘人攷之此項華工咸籍隷山不諸郡縣其爲人出生長磽瘠之地耐勞耐苦習慣出外謀生今驀地將其辮斷之雖日華人性本優柔恐已不免起滋事之漸蓋中國制度朝野上下皆以辮髮爲尊崇一旦忽被截辮示懲華人有不目爲大事者哉 
[詢謀僉同]  
　　西字報云某日日本政府接派赴弭兵會之某大臣來文言及與會諸人擬設公斷法院垂諸永久以息紛爭日下已有七國允從特不知日本亦在此七國内否也 
[留心戎政]  
　　廣州中西報錄美國學問報云時勢至今日萬國交通星軺絡繹此禮讓之徴也面卽啓紛爭之兆語云兵可年不用不百可一日無備今試統各國平時兵力計之夫亦留心戎政者所先覩爲快者乎計歐洲共有兵三兆五十萬人中分丹墨一萬人塞而維亞一萬人荷蘭二萬二千久希臘二萬五千人葡萄牙三萬六千人羅馬四萬七千人比利時五萬二千人瑞典瑙威五萬七千人西班牙八萬人德五十八萬人俄八十九萬六千人以上共用馬五十五萬匹亞洲共有兵八十萬人中分波斯二萬五千人日本十萬人印度二十萬人大清二十七萬七千人墨洲共有兵十六萬人中分墨西哥四萬人美三萬人斐洲共有兵十五萬人合計天下已被教化諸國之兵共四兆六十一萬人馬七十萬匹每年餉銀五千兆英磅若夫開戰之時土耳其司增至七十萬人西班牙十九萬人塞而維亞二十一萬人瑞典瑙威四十三萬人丹墨六萬人羅馬十六萬人比利時十六萬七千人奥二兆人義三兆人俄五兆人德四光五十萬人法四兆三十八萬人英六十六萬人日本五十萬人南墨洲自主各國六十萬人大清八十五萬人　二 
 
 

Page 2

 
 
十萬人 
[德藩遊日]  
　　日本長崎埠訪事友來函云德國亨利親王於東歴六月二十七號午後一點鐘時行抵神户港所乘之逖冷獨輪船上高揭王族旗號在港日本兵輪船聲砲致敬德船亦嗚砲答之旋由日本兵輪船主片岡少將放小火輪船往迎亨利登岸時日本兵庫縣知事大森君市長鳴瀧君及德國駐日公使攬台伯率同神户領事等官咸往恭迓寓日各德商亦於道左歡迎並高懸國徽誌敬憲兵警察等部沿途彈壓頗極周詳亨利小作勾留卽於六月三十號乘火車赴東京陛見日皇攺日后日皇設宴待之至七月一號午前復命駕至亨利駐節之芝離宫報謁晤談一點鐘之久　告别 
[俄民不靖]  
　　日本長崎埠訪事友來函云俄國政府自頒發徴兵令之後國民深滋不悦五月下旬某日弗音冷鼗州議會中集議時某議員間此次徴兵果得保州民固有之權否俄官以其語言抗直將某議員斥辱之因是民人憤激異常連合波蘭人欲與政府抗一時遍布撽文謠言蜂起有識者不禁代爲之危也 
[星軺籌欵]  
　　金陵友人寓書本館云欽差查辦江南事件大臣剛子良中堂奉命南下駐節省垣除通飭各屬州縣舉辦保申圑練積榖等事昭昭在人耳目外其餘事甚機密外間議論蠭起言人人殊要皆不足取信兹聞官塲中人言及中堂此行實以時局艱危欲整戎行宜簮籌餉江南爲財賦之區民脂民膏久歸中飽其弊幾至不可究詰漏巵不塞國帑何自而充是以通飭各州縣於正解錢漕税課之外每年添解若干併加各處釐金之額調集各督銷局掣騐鹽釐委員責令每歲輸銀若干聞中堂之意將於江南籌銀四十萬兩現已得四分之一俟籌足卽將啓節回京覆命云 
[關道履新]  
　　天津國聞報云調補津海關道黄花農觀察涓吉本月初二日接受關防未刻在署中恭設香案望關叩首謝恩然後升堂任事司道以下文武各官咸衣冠往貧 
[委署總戎]  
　　本月初三日江南福山鎭總兵韓總戎晉昌因病出缺本館前已錄入報章兹接金陵訪事友人來函云總戎所遺之缺由兩江督憲劉峴帥檄委江寗城守恊楊鏡巖恊戎署理所遺江寗城守恊一缺以現署督標水師營叅將趙叅戎雲龍接署遞遺督標水師叅將缺則尙未悉庖代者爲何人 
[恭謝恩緰]  
　　姑蘇訪事友人云本月初五日省垣接奉電傅上諭鹿傅霖調補江蘇巡撫廣東巡撫著德壽調補欽此撫憲德中承卽就大堂上恭香案望闕謝恩屬下文武員弁咸詣轅叩賀儀 
[要犯翻供]  
　　寗波訪事友人云上月某日某兵艦在浙江洋面弋獲奉化閙礦要犯汪阿大解經鄞縣畢大令與奉代縣郭大令會同研訊錄取口供申詳上憲旋卽解府審勘乃此犯刁狡異常忽稱是日鳴鑼聚衆以及毆　李把戎之事均由韓阿九唆使府尊程太守以犯供翻異未便定讞發回鄞縣覆訊 
[贓賊可疑]  
　　姑蘇訪事友人云江蘇藩憲聶方伯署中被竊一案地方官懸賞購緝嚴密異常上月下旬某日水師某營某號砲船哨長陳某在江陰附近拘獲甲乙丙三賊自認爲是案正犯解經蘇州府産太守研訊亦均直認不諱洎查檢起到各贓皆係婦女衣飾與是案失單迥異訊之則稱竊自藩署傭婦室中詰以玉如意何在答稱已售與不識姓名之人餘贓亦皆零星售去太守飭暫收禁旋卽據實禀知方伯方伯以傭婦房中並未被竊若果係是案正犯則既已獲案豈有絶無眞贓之理其爲張冠李戴不問可知諭令太守嚴飭營縣赶緊緝拿務期大贓併獲照例懲辦 
[白門患疫]  
　　金陵訪事友人云四月上浣以來省　時疫流行十人中病者四五死者二三近日天氣炎蒸五瘟使益變本加厲雖不至朝發夕斃而患者不出三日卽名登鬼錄且傅染最易居家如有一人患疫相繼而起者必有數人甚至有合家同時患病而死過其半者西門鄒姓家老糼男婦十餘人患疫者八人三日内已死其四餘亦岌岌可危善聶生者可不以愼起居節飲食爲先務哉 
[津郡官塲紀事]  
　　天津訪事友來函云廣西提督　子熙宫保元春奉旨入京陛見抵津後於上月二十七日入都督憲暨文武各宫均赴火車站茶座寄請聖安○雲南巡撫丁大中承振鐸於上月二十七日請訓出京乘火車至津邑宰飭差預備行臺於福照樓客棧督憲率同所屬各員弁赴車站茶座恭請聖安中承卽於是晚乘火車至唐沽以便　輪船南下由滬泝江上駛赴滇省履新 
[潯郡官塲紀事]  
　　九江訪事友人來函云特授彭澤縣馬當分司梁滕秋少尹瑞圖邇因二豎爲災於上月二十一日逝世禀報到郡郡尊孫景裝太守卽委巡查兵船委員楊東嚴少尉承泰前往代理○九江關委員吳祥卿别駕因事辭差關道憲明觀察札調姑塘關委員金子明叅軍内楨及巡江委員宋子嵩少尹維新前往接辦○白水港口近擬增築砲臺藉　鎭懾上月二十九日邑宰吳明府偕承辦委員蕭鎭梅少尹前往文量其址 
[江漢濤聲]  
　　武昌訪事友來函云湖北武備學堂規摸極爲美備張香濤制軍不時命駕親臨勤加查考上月某日憲旌戾止適值諸生午餐之際見餚饌惡劣與委員自奉者迥不相同不禁勃然大怒立將管堂委員撤去飭提調徐穉生太守申明舊章嗣後各員均須與諸生同席而食不得各分疆界頭示厚蒲似此愛　爲懷無徴不至凡得依廣厦者宜如何爭自砥礦以無負造就之殷哉○鄂省濱臨大江每當夏秋盛漲之時街市時虞漫溢現在節逾小暑上游來源甚旺江水已拍岸平提江夏縣縣承王二尹職司水利已禀明各大憲將津永閘暫閉矣○秦家巷譚某向以灌　爲業曾貸某中錢一千五百文某日甲向之索取未免出言戇直譚乃變羞成怒遽揮老拳嗣經旁觀者勸散甲歸家忿甚竟　暇阿芙蓉膏自盡家屬欲赴縣禀控幸經人爲之排解令潭出棺　費一百千文其事始寢然譚已傾家蕩産無以爲生矣一時之忿喪身傷財如甲與譚均可引以爲戒也○各學堂每逢盛夏向准給假休息本年節令較早甫交六月氣候已炎熱異常武備自强農務各學堂均於朔日起暫行停課諸生中有籍隷他省者巳紛紛資笈言旋矣 
[漢水珠光]  
　　漢口訪事友來函云漢上宫塲探聞剛良星使將次蒞鄂是以印委各員及各營將弁每日齊集江干恭迓閱數日迄未見憲節遙臨嗣得電音知星使公事未軍須略遲　日然後啓行漢口鐵路總局另設分局専司購取玉帶門外地基以備將來修築支路之用董其事者爲許鑫齋二尹諸人○今歲鄂省麥秋較去歲略佳刻下雜糧源源而來市價遂因之頓貶計采子每擔只售錢三千二三百文小麥每石二知二三百文大麥一千四五百文○皮油産自荆州　城等處旨年惟鎭江偶有銷路近則各處銷塲頗旺每多載運出洋者祇以來源不多致每擔漲至銀十兩有零操是業者無不利市三倍○漢口居仁坊讯弁李把戎殿元近奉憲委辦理礦務所遺汛地之職由漢楊恊札飭武弁羅某接充○漢口龍王廟集稼嘴武聖廟等處小划船向有定章不許多載渡客及任意勒索渡貲邇因日久玩生故態復作邑尊李廣候大令訪知其事復出示詳訂章程違者重懲不貸 
[上海官塲紀事]  
　　新任上海縣學教諭邱贊思廣文正襄自月初蒞滬後卽頒發紅諭擇吉初八日辰時接篆昨日就學署恭設香案望 
 
 

Page 3

 
 
闕謝恩恭行接印典禮然後升座受書斗叩駕前署學師殷稚鴻廣文交卸後擬卽回蘇○昨日商務局督辦張季直殿撰謇命駕入城至縣署拜會與縣主王欣甫大令晤商良久而别○新授廣東按察司吳福茨廉訪道經滬上小作勾留前日命駕進城遍赴各衙門投刺至縣署時王大令飭丁擋駕 
[將設水管]  
　　前者本邑糾士集議開辦中國内地自來水以便居民經前任上海縣升用道黄愛棠觀察禀知上憲會同經理工程之楊唐兩觀察勘定基址在南市大馬頭建造三層樓洋房設立公局倩某洋人爲之經理現就公局之旁疏鑿水池闊約四五丈以便儲水至各街水管亦將次第瘞埋矣 
[命案質疑]  
　　日前法界捕房押犯鄭少溪用髮辮自縊斃命適上海縣主王欣甫大令公出經蘇松太道曾經郛觀察委松海防同知　乙笙司馬前往相騐等情已紀前報既而司馬叙禀通詳疑及髮辮非自縊之物恐千上憲詰問因於昨日傅仵作進署詢以髮辮能否縊斃從前有過此等成案否仵作禀稱成案雖未見過然今之死者年雖六十而氣血未衰辮長約二尺餘髮甚粗故盤繞頸間卽能致命照此禀詳諒無妨碍司馬頷之因卽飭吏據實禀詳 
[押犯脫逃]  
　　前晚滬城攺過所押犯孫德桂王榮甫乘間逃逸看役更夫均不及覺察迨至事後查益已無蹤跡昨經管所委員陳二尹鎬函報上海縣署請飭差捕赶緊嚴緝 
[收捐滋事]  
　　前日曹順堂倩人舁受傷之吳竹卿胡綏桂張仁海曹仁元等至上海縣署控稱此四人被華成興茶食店夥毆傷叩求騐究縣主王大令倩襄讞委員馬明府提訊曹供稱小的在老閘王太和茶食號執業家住浦東橫沔鎭前者同業創設公所俾各夥之賦閒者得以棲止免致落魄無依遇有死者則爲之備棺收殮事關善舉經費浩繁公議在各夥薪水項下按月抽取每一百文内提錢二文從前每月可收錢十七千數百文厥後僅收十三千數百文後因不敷開銷以致停辦迄今已數月於兹矣今者同業以公所爲大衆所關不可輕廢著小的仍復集捐興辦華成興店内前存有盈餘項下洋銀二十元被恐公所復興此欵未便乾没因之出而阻止前日小的派吳竹卿等向之收捐華成興各夥非惟不付且更行兇致被毆傷是以舁案求騐余鳳高供稱蘇州人與曹　堂同辦公所之事餘供相同吳胡張曹同供小的等現因失業寄跡公所中曹命往同業各店收取捐欵華成興堅不肯付指駡不休旋由主婦喝令毆擊遂有夥伴十餘人將烘糕之嬂炭任意抛擲灼及肌　徧身痛楚彼等意猶未槏復用瓦缽扁擔肆行亂撃以致小的等四人均受重傷華大舟供稱小的係金　縣人開設華成興茶食店平時不住店中僅由室人經管一切此次由曹指使吳等來店收捐店中人不願付給卽被將器物盡情撃毁妻子受傷今尙延醫調治藥方呈騐明府謂曹收捐滋事確有不合隨飭仵役騐得吳等四人各有重傷諭令自行醫治曹交保出外候傅鄰右及地甲到案訊核旋由陶啓明温天根兩人投案訢稱小的等向業茶食前年失就後回安徽太平府某縣原籍至去冬來申覓就被曹勒令出錢三千六百文捐入公所否則不許做工小的等力不能付遂致流落於此苦不堪言尙求恩斷明府著暫退去聽候復訊核辦 
[彈壓游人]  
　　前晚法租界懸燈時滬城士女咸往游觀保甲總巡戴子邁明府以南市裏馬路一帶游人如蟻深恐流氓痞棍遇事生風因傅知十六鋪南北中三局暨二十三七鋪巡防局委員多帶勇丁在十六鋪橋畔分投彈壓馬路工程局會辦委員司徒貽芬司馬亦諭知捕頭選派探捕照料馬路一帶行人 
[協捕吊贓]  
　　英界公廨讞員翁笠漁直刺以包探張阿五解送竊犯王福生供認先後竊取太古輝信昌隆兩棧洋紗洋布羽綢等物賣與浦東張家樓某米店中人春榮處因卽函致上海縣署請派捕役協同前往吊贓以便給領縣主王欣甫大令准之已於昨日派捕役隨同包探前往查吊矣 
[南市捕房紀事]  
　　前日鹽馬頭第三四號門牌某姓麻袋店中人將麻袋堆積馬路旁四號三道頭巡街捕喝阻不理報知捕房捕頭倩地甲傅店主詢明然後禀請馬路工程局員司徒貽芬司馬核示○六號巡街捕查知二百四十四號東洋車上遺有羽綢洋傘一頂迨欲帶回車夫卽乘間逸去因卽歸告捕頭捕頭令將傘暫存捕房候失主認領 
[美界捕房紀事]  
　　前晚外虹口老街王某之妾陳氏被人勾引席捲而逃事後王赴捕房聲訴捕頭允倩包探留意訪查○昨晨小竊張阿二至西華德路某姓家竊取衣服事主見之扭入捕房捕頭令押候解送英界公堂禀請讞員翁笠漁直刺訊究○昨午賭徒李阿毛在北河南路天后宫前設攤誘購適爲巡街捕所見連賭具帶入捕房捕頭令押候解送公堂禀請究辦 
[接錄光緒二十四五年徐海冬振春振收支册]  
　　支欵一支邳冬振足錢六萬八千八百十五千五百文計三萬三千八百九户大四萬六千九百五十二口小四萬三千七百二十九口每大口一千小口五百一支邳振足十三萬一千八百三十一千文計五萬三千六百四十三户大九萬七百六十六口小八萬二千一百三十口每大口一千小口五百一支邳急振足二千五百三十千五百文計小票二千六百五張以仁義禮知信爲喑記每字給五百文按字遞加遇有迫不及待者隨給隨領一支邳南京資遣票補振足一萬五百四十六千一百文計大票三千三百九十二張一支邳鎭揚資遣票補振足七千二十二千二百文計票三千八百四十四張一支邳寄養男妇孩津貼足三千三百三十千五百文計一千一百七十五名口二十四年臘月收起至二十五年四月杪遣散另有細帪存州備查一支邳留養遣孩足四百四十三千五百十四文計一百六十名口二十五年正月收至四月杪散柴米衣服鋪席工人等費另有細帪一支邳蕎麥種平　折價足二千三百九十一千八十九文計漕斛一千二百三十二石四斗價三千五百九十九文除收回外洋折此數一支宿冬振足四萬五千五百六十九千文計二萬一千九百四十一户大三萬一千一百四十一口小二萬八千八百五十六口每大口一千小口五百一支宿春振足九萬一千九百三十千五百文計四萬六百五十户大六萬三千二百九十九口小五萬七千二百六十三口每大口一千小日五百一支宿城　春振足一千七百八十二千九百文計一千七百八十九户大二千四十三口小一千八百五十七口每大口六百小口三百一支宿急振足一萬一百九十七千文計小票六千八百七十八張一支宿南京資遣票補振足六千六十八千二百文計大票一千八百六十六張一支宿鎭揚資遣票補振足四百六十五千七百文計票二百五十八張一支宿棲流所足三百八十三千五百十六文買地蓋草房十間木料蘆柴石灰瓦木工及逐日津貼等費另有細帪一支宿城留養小孩津貼足四百千文黄紳以霖經手一支宿借貸麥種足一萬五千九百七十三千文計一千一百十一户本應麥後歸還惟駱馬湖麥收歉薄懇求從緩一支宿磘乞丐零振足三百八千四百三十六文一支宿磘掩埋足二百三十九千八十文一支睢池山等十三社春振足二萬一千四十八千八百文計一萬二百二十九户大一萬九千五十四口小一萬四千五百十四口每大口八百小口四百一支睢急振足三千三十二千文計小票二千九百九十五張一支睢四隅乞丐足九十八千一百十文一支睢白塘河以工代振足一萬六千一百五千九百九十七文朱王卓袁夏五大户承辦此錢祇開方價每方一百四十文一支睢南京資遣票補振足八百九十九千一百文計票三百三十一張一支睢鎭揚資遣票補振足四千四百文計票二張此册未畢 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日本雷災]  
　　日本長崎埠訪事友來函云大坂左近各處於東歴六月三十號午後天地晦冥風雨大作一聲霹霹震耳欲聾雨勢尤漰湃奔騰幾似銀河倒瀉迨雨止各地警察署申報被雷撃壞民居十七所男女死者七人傷者五人電焚民居三户是亦非常之災也 
[麴院荷風]  
　　杭州訪事友人云省垣上城總巡周大令諧現奉臬憲札委調辦艮山門保甲差而以向辦艮山門保甲之鄧司馬爾耆接辦上城總巡均於本月初一日到差矣○沿江一帶水師防營例於六月中會操一次兹由撫憲劉景韓中承札委廖都戎天佑赴各處查哨初二日調集各水軍在錢塘江中大操自辰至申事始告竣○錢塘縣境上泗鄕有新漲沙地數十頃現由彼處土人禀請升科本月初二日大憲委仁和塲大使沈鹾尹會同錢塘縣主吳大令前往勘明再行核奪○邇來天時不正疾疫繁興同善堂施醫局每日就診者多至二百餘號堂中袛延内外科醫生三人如行山陰道上頗有應接不暇之勢現由堂董商諸紳士擬再添請内科一人襄同診視○自上月三十日至本月初四日連得雨澤雖不甚優渥而炎蒸之氣已可漸消禾苗得此沾　亦覺生機蓬勃矣 
[英界晚堂瑣案]  
　　前有顧福如者控朱芝卿誘拐伊妾陳新寳讞員翁刺史略訊口供諭令一併管押前日午後倩襄理讞政之張柄樞司馬提訊顧福如供松江人在四馬路舁大馬車行司帪娶妓女陳新寳爲妾已歴三年上月某日因亡母週年回家致祭陳新寳私逃出外及小的回申在朱芝卿家尋獲求恩究辦朱芝卿供妓女陳新寳向在九江里爲娼今春三月間與小的相識顧福如聞之突向小的勒詐不遂誣指誘拐求恩查察陳新寳供蘇州人貧苦無依在九江里爲賣笑生涯顧福如朱芝卿兩人俱係狎客惟顧與小婦人相識已二年之久洎小婦人另與朱芝卿來往顧卽投捕房誣控朱誘拐捲逃其實衣箱等物均小婦人所置求恩公斷張司馬著兩造均不准領谷具切結將陳新寳發棲流女所擇良婚配所有衣箱物件歸陳妓具領○康顧寅婁阿和控錢宗理盜賣小輪船張司馬訊供屬實判將錢重責三百板押繳船價銀兩錢一味挺押前晚司馬帶案研究原告康顧寅等未到錢宗理供稱清雲小輪船實已焚燬今小的情願賠償求寛限措繳司馬飭將錢還押限十五天内繳還康等銀三千三百兩如違血比○陳福疇控胡益生茶葉店主胡茂生欠洋銀二百七十餘元張司馬訊供押追已逾多日胡挺押不繳前日命提案比責胡求寛限兩天設法措繳司馬諭令還押限兩天内措繳洋違千比追 
[英界公堂瑣案]  
　　甬人戴如生向在某紡紗廠爲小工前日在廠中呼吸紙烟致遺火棉花中一時　烟四射火勢上炎幸同廠人陳英蘭見之唤人施救得息僅焚去棉花一堆事後廠中執事人將戴送入捕房昨晨由包探趙銀河解案請究陳英蘭投案訴稱廠中向不准人吸烟戴故意違章致肇此禍焚燬棉花一堆約值洋銀十元戴供稱小的不知廠規以致違犯叩求恩典議員翁笠漁直剌商之新任德繙譯官任君然後判責一百板枷號十天○包探陳錦標禀稱賊犯王福卿陳晉發二人串竊陸文炳家綢衣兩件及洋銀十六元經小的緝獲人贓送案請究陸投案申訴被竊情形並請領贓王認竊不諱陳供此事由王起意小的實受其遇求恩寛宥直剌判將王責三百板管押一月陳管押一月○包探竇如海禀稱張倪氏生有一女小字阿招日昨被嚴倪氏誘之出外至今未回張倪氏情急投報捕房捕頭令小的將嚴倪氏拘案請究張倪氏投案訴稱小婦人祗生一女今被嚴倪氏誘匿求恩追究嚴倪氏一味狡賴堅不承認直剌著押候提齊人証再行質訊○包探朱阿高禀稱歹人周阿丙前因犯案遞解回籍今又漝來經小的拘獲解案請究周供小的係浙江寍波府屬某邑人偶爾來滬不敢逗留求恩免究直剌判責一百板仍遞解回籍○包探李耀廷禀稱賊犯李阿二竊取王薛氏家木質報時鐘一架報捕後經小的緝獲人贓解案請辦王薛氏投案請領失贓李供認行竊倠求恩典直剌判責一百板 
[法界公堂瑣案]  
　　新北門外東興聖街大成祥東洋莊歇夥洪仁貴吳子方將莊上進貸簿竊出交與同和祥棧主劉青泉串同自稱在洋務局當差之劣員曹維善遣人至大成祥邀令執事人王錄卿至一層樓烟館索詐銀六千兩王訴諸捕房捕頭遣包探將曹等一千人拘案讞員朱森庭明府訊供之下著將曹等押候禀明道憲核辦昨禮拜六明府接奉道憲札文飭傅知原告將在押之曹維善洪仁貴吳子才一併解案與何繙譯會訊何繙譯商請明府著曹維善速將簿籍呈案曹求送父水利廳　保出外親自帶來明府謂水利廳係有職人員豈能作保究竟簿籍現在何處曹供在金陵友人陳洪源處惟自已不到斷不能取出吳子方供當時洪將簿取出適爲小的所見交與同和祥棧主劉清泉轉交曹手何繙譯謂曹日爾不將簿籍呈出禁押捕房斷難開釋曹稱卑職並無不合不應押入捕房明著還押俟下期傅大成祥主到案覆核○太古洋行杭州輪船買辦楊翔雲虧欠水脚洋銀六百餘元行主咨照保人楊子山投控公廨朱明府訊供之下著交保出外理處既而楊控司帪人孔慶豪孔亦遞禀互訐明府著一併交保理處現已事隔多日原告投案追求明府著保人將楊孔交案楊遞禀伸訴前情孔福生供兒子慶豪有事不克分身是以小的投案代質明府叱令退下著孔慶豪來案候核何繙譯謂請著楊先將太古欠欵下楚然後向孔慶豪究追明府允之子限半個月理楚倘再逾限定子押追○全順魚行胡竹亭控魚販趙大奎積欠貸欵一百七十餘千屢索不還明府提趙研訊趙供此係父兄所欠小的不知明府飭交的實人保出限五日内理楚○包探禀稱細崽朱榮寳竊取其主之銀對時表一枚刀叉四副吊到原　解案請訊失主遣庖人梁阿昭到案作証明府與何繙譯官會商以朱年未及冠著從寛禁押捕房半月期满交家屬領回管束○包探禀稱偷兒徐遠香竊取銅銚一具拘案請訊明府判責四十板　存待失主具領○前者流氓王長生等聚衆持　在東新橋左　向人訛詐朱明府訊供之下先將羽黨分别枷責俟期满禀明道憲再行核辦昨日接奉札文飭將在押之王長生洪毛桂王毛毛王金海潘承張張香春顧心元等七人一併送縣辦理 
[福田同種]  
　　昨蒙存義公票號交來山西無名氏助振元三十二兩四錢九分又嘉興吳文開求父病愈洋一百元葉姓求病愈洋五十元仲寅原紋三十兩批見申元二十九兩八錢六釐玉山六善堂洋三十元武陵看竹後人爲次子求病愈洋三十元　涇丁夢蘭求合家平安小洋二百五十角常熟丁恩　來陸啓南洋二十元又不留名小洋一百七十角恒孚來各户洋二十四元七角當十大錢十七枚救人救澈感篆同深當此節交小暑火傘張空都人士方將尋消夏之灣覓招凉之地浮瓜沈李其樂無涯而災黎蹀　於炎風烈日中飢不得食暘且欲死其苦樂之懸殊直不可以道里計　楊枝而蘇　　不得不再求於諸大　法矣又同時奉到張昌貴王子顧兩大善士各助暑藥洋二十元華英在藥房莊凌翁助急救霍亂藥水五百瓶杭省萬承志堂助救疫丹二百錠紅靈丹二百瓶濟生散五百包劉次珊芟千四十四　功深補救澤被閭閣批領之餘書此誌謝上海六馬路仁濟着堂籌振公所施則敬等謹誌 
 
 

Page 10

 
 
[粵東官報]  
　　五月二十三日惠州府知府缺委候補府盧秉政署理准補番　縣　德里司巡檢謝溶飭先赴任博羅縣　政司巡檢請以　海防分缺先用巡檢谷　盧詳補瑣山縣水尾司巡檢請以遇缺先用巡檢張祖　詳補普寗縣雲落司巡檢缺請以部工試用巡檢黄應　詳補仁化縣扶溪司巡檢缺請以新海防遇缺先用巡檢王桂生詳補防城縣訓　缺請以樂昌縣訓　雲逢璙問補 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年五月二十九日京報全錄]  
　　宫門抄○諭旨兩道錄前○豫撫裕奏爲恭報回任並兼署河督日期摺○署將軍文奏爲挑選旗丁認眞訓練片○江督劉奏爲揀員請補裕溪營都司各缺摺○又奏爲熟悉水師各員留蘇委用片○又奏爲互相調補都司片○都統晉奏爲以一事權摺○將軍恩奏爲呼蘭添設電線所需工料銀兩請由本省司庫撜給片○江督劉奏爲武員不職請旨革職片○五月二十九日理藩院變儀衛光祿寺正藍旗值日無引見○富侯假满請安○廣西提督蘇元春到京請安○雲南藩司李經羲請訓○孫萬林謝開復原官恩○明安等騐放水師砲位覆命○李端遇續假十日○步軍統領衙門奏拿獲武英殿宗房書籍人犯那濚依周名白玉亭等三名請交刑部○召見軍機李經羲蘇元春孫萬林○○兼署河東河道總督河南巡撫奴才裕長跪奏爲恭報奴才回任及兼署河督接篆日期叩謝天恩仰祈聖鑒事竊奴才遵旨入都陛見仰蒙召見五次訓誨誨周詳莫名欽感三月二十六日奉上諭河南巡撫裕長著回任欽此當於二十九日請訓束裝出都仍由運河溯流入衛行至内黄途次接准總署電傅奉上諭河東河道總督著裕長暫行兼署欽此當卽趲程前進兹於四月二十六日行抵河南省城准河東河道總督臣任道鎔護理巡撫臣景星各委員將河東河道總督關防河南巡撫兼提督銜關妨暨王命旗牌文卷齎送前來奴才恭設香案望關叩頭謝恩分領任事伏念奴才一介庸愚知識譾陋渥承簡命擢撫中州初綰疆符涓埃無補廼荷温緰下逮重返大梁兹復蒙恩兼權河督隆施稠　惶悚難名竊思河南地處中州民物繁庶去歲年景歉收鄰境渦匪恣肆不靖甫經敉定尤須加意撫緩且當大汛臨邇舉凡守騐設防用人備科在在均關緊要奴才騖鈍深懼弗克勝任惟有恪遵聖訓竭盡血誠次第整理以期仰答高厚鴻慈於萬一所有奴才回任並兼署河督接篆日期除恭蔬題報外理合將感激下忱恭摺叩謝天恩伏乞皇太后皇上聖鑒謹奏奉硃批知道了欽此○○文興等片再查前奉寄諭吉林黑龍江挑選精壯若干認眞訓練其所需餉銀能否就地籌畫之處著依克唐阿延茂恩澤會同妥議具奏欽此當經依克唐阿以本省所餘練餉悉已撥練仁育兩軍旋與延茂恩澤彼此電商迄無成議未及具奏因病出缺奴才等現將糧餉清查實無餘欵可以另練精壯旗丁惟查盛軍八營本由八旗挑選曾經依克唐阿汰弱留强若再認眞訓練不患不成勁旅謹附片陳明伏乞聖鑒謹奏奉硃批知道了卽著認眞訓練毋稍懈弛欽此○○頭品頂　兩江總督臣劉坤一太子少保長江水師提督臣黄少春跪奏爲長江水師裕溪營右哨都司各缺遴員請補恭摺仰祈聖鑒事竊查長江水師守備以上缺向係揀員開單會奏請補兹查有裕溪營右哨都司陳得勝等所遺各員缺由臣少春遴選歴練營伍熟諳水師之員會商擬補計請升補都司各缺吳家位等二員核與定章均屬相符理合開列清單恭呈御　合無仰懇天恩俯賜照准如蒙俞允俟部覆至日由臣坤一分别給咨送部引見恭候欽定除將各該員履歴咨部查核外謹會同安徽巡撫臣鄧華熙江西巡撫臣松壽合詞恭摺具奏伏乞皇太后皇上聖鑒訓示謹奏奉硃批兵部議奏單併發欽此○○劉坤一等片再江蘇水師各營經前督臣曾國藩訂立章程分爲外海内洋裹河三大支按叚巡緝所有管駕師船各員必須熟悉水師情形方堪勝任兹查有儘先補用遊撃黄修發儘先推補遊撃朱鳳祥兩江儘先補用遊撃許宏恩兩江儘先補用都司劉世才留粵儘先補用守備李文華或投効水師洊保今職或歴在水師差遺於外海内洋情形均各熟悉合無仰懇天恩俯准將遊撃黄修發以原官留於江蘇外海内洋水師補用遊撃朱鳳祥以原官留於江蘇内洋水師補用遊撃許宏恩以原官攺歸江蘇内洋水師補用都司劉世才守備李文華以原官攺歸江蘇外海内洋水師補用以資得力除飭取各該員履歴咨部查核外謹附片陳請伏乞聖鑒訓示再遊撃朱鳳祥從前係由守備逕保遊撃中間並未保過都司底册悮列都司蘭保應請敕部查照更正合併陳明謹奏奉硃批著照所請兵部知道欽此○○劉坤一片再鹽捕營都司一缺駐紥揚州府城専管緝私事務該處地方爲兩准鹽務總匯臬匪充斥巡緝極關緊要必得精聞强幹之員方足以資整頓查現署是缺都司之正任徐州城守營都司劉玉泉操守廉潔辦事嚴勤自到任以來申明紀律緝捕認眞堪以調補斯缺所遺徐州城守營都司員缺卽以正任鹽捕營都司趙楚材調補亦堪勝任如此一轉移間人地均各相宜合無仰懇天恩俯准徐州城守營都司劉玉泉與鹽捕管都司趙楚材互相調補以期得力至趙楚材前於補缺案内尙未請咨赴部應俟准調部覆到日卽行給咨送部引見以符定制除飭取該員等履歴咨部查核外謹會同漕運總督臣松椿江南提督臣李占椿附片陳請伏乞聖鑒訓示謹奏奉硃批兵部議奏欽此○○奴才晉昌跪奏爲軍械糧餉現已遵旨查明應與地方一切事宜俟將軍到任後悉歸専理以一事權恭摺仰祈聖鑒事竊奴才恭閱邸抄本年四月初四日奉上諭壽長榮和所部仁育兩軍均歸盛京將軍增祺節制所有該省軍械糧餉等事著該將軍認眞經理以専貴成欽此仰見聖主善於將將信任且専至意鈥佩莫名伏念奴才菲材薄植仰荷殊恩擢署盛京副都統並令商辦地方一切事宜責成經理軍械糧餉非常寵遇罕與倫比特以旗缺而兼理民事卽蹈越　之嫌以小臣而驟　大任不免負乘之誚由感生懼常恐弗勝祗以爾時前將軍依克唐阿甫經出缺遺事紛如未敢執迂拘之見存退避之思惟有恪遵聖訓勉竭愚誠隨同護將軍文興妥籌辦理數月以來仰叻聖主威福地方尙稱安謐軍械糧餉亦次弟清釐現在欽奉諭旨將軍械糧餉等事専責將軍經理奴才自當謹遵俟增祺到任後交代清　惟是地方事宜雖賴和衷共濟亦防政出多門似未便以朝廷權宜之計視爲固然致涉紛歧尤不敢以臣子　報之私久叅政柄有礙定制奴才每以材力竭蹶爲　各無　懇天恩明降諭旨將地方一切事宜専責將軍辦理以符舊制蓋不如是權不歸一政事難免紛更非奴才意存推委也至副都統任内事務仍當遵照定意與增祺隨時商辦斷不敢始勤終怠有負亭厚生成所有軍械糧餉現已查明請與地方事宜歸交將軍専理綠由理合恭摺具陳　乞皇太后皇上聖鑒訓示謹奏奉硃批增祺業已到任該員現署副都統一切應遵定制辦理欽此○○恩澤片再呼蘭添設電線約需工料銀一萬數千兩請由本省司庫存欵暫行動用等因於三月十三日附片具奏奉硃批著照所請該部知道欽此欽遵在案刻下線料將次運到急待開工惟查本省庫儲除烟厘外别無可動之欵此項工料銀兩擬由烟台項下暫行動用以便臨期操辦至將來商報果否暢旺動欵如何歸還仍俟開局以後體察情形隨時奏明辦理所有擬由烟厘動用電工銀兩綠由理合附片陳明伏乞聖鑒訓示謹奏奉硃批該部知道欽此○○劉坤一片再查淮北管帶水師候補副將桂文斗管帶小　卽秿千總王錦標藉緝私之名爲枚私之計嗜利無恥劣跡甚多除將差使分别撤换外請旨將副將桂文斗千總王錦標卽子革職永不叙用以示懲警而肅鹾政理合附片具陳伏乞聖鑒謹奏奉硃批桂文斗王錦標均著革職永不叙用欽此 
 
 

Page 14

 
 
[交緒二十五年五月三十日京報全錄]  
　　宫門抄○諭旨四道錄前○神機營奏爲藥庫不戒於火分别辦理摺○步軍統領衙門奏爲奏聞摺○護將軍文奏爲交卸護篆日期摺○江督劉奏爲請將出力分銷之鹾員獎叙片○鄂督張奏籌解洋欵片○晉撫胡奏爲藩司道員均飭回任片○又奏爲大同知府到任飭赴新任片○豫撫裕奏藩臬二司均飭回任片○五月三十日吏部翰林院廂　旗值日無引見○張英麟等塲差覆命○王懿榮謝授祭酒恩○錫侯續假十五日○孫中堂續假十日○蘇元春預備召見○順天府奏京師得雨二寸有餘○召見軍　蘇元春徐琪○○臣奕劻等謹奏爲神機營開花砲隧兵廠藥庫不戒於火轟傷弁兵震塌房間分别辦理　恭摺具陳仰祈聖鑒　竊臣等於五月初七日辰正聞有震動聲音急飭查探得係臣營石碑胡同開花砲隧兵廠藥庫不戒於火臣等督帶全營翼長等齊至該廠查　據該隧副令官五品頂戴鳥槍護軍文秀報稱是日辰正該廠藥庫内兵丁五名裹藥不知如何失火轟毁房間有無轟傷人口數目一時未能查清旋據該隧管帶帮操營總帶領文秀等公同查明復稱本隧兵廠原設火藥庫房五間存儲火藥於五月初七日辰正時經本隧在藥捻處當差之隧長一名隧兵五名在庫内包裹槍砲火藥以備初九日操演之需不知因何失火突然庫房轟震所有廠内官兵房間全行震塌其本隧兵廠值班官兵共二十二員名内隧兵連陞斌勲廚役常五均被重傷入庫裹藥之隧長郝恩長隧兵壽同雙立福官盧演秀興隆等六名均被轟　身首腿足異處難尋焦頭爛額難辨面目等語先後禀報前來臣等查藥庫内存藥已非一年裹藥弁兵進庫裹藥乃其専差愼益加愼亦有年所　弁兵等孰不知性命所關豈敢稍涉大意惟現值天氣乾燥致有疏失實非意料所及竟至入庫裹藥弁兵六名無一存者甚且身首四支轟碎無一全屍情硃可憫業由臣營發給棺木飭由各該家屬到廠認明屍身自行棺殮並酌給卹賞其受傷兵丁二名廚役一名飭　調治酌給銀兩以示體恤而廣皇仁至火自庫内所發由於入庫裹藥之人在内與庫外自不相干所有值班官兵雖非意料所及究屬失於覺察擬由臣管　辦至管帶帮操營總等官均請交部照例議處除左近四隣房屋間有被震傾欹人口有無受傷應由步軍統領衙門查明另行具奏外謹將臣管開花砲隧兵廠藥庫不戒於火轟傷弁兵震塌房間分别辦理各綠由謹恭摺具奏伏乞皇太后皇上聖鑒謹奏奉旨欽此○○奴才崇禮等謹奏爲奏聞事本月初七日辰刻據正黄旗漢軍委步軍校隆立呈報該旗所屬之石碑胡同神機管震字隧兵廠存儲火藥因該廠兵丁失愼致轟斃人口震塌房間等情奴才等當卽率領司員翼尉等馳往查看所有該廠失愼情形較重其被轟房間人口一時碍斃清查至該廠前後左右住户已督飭地面各官詳細查問房間人口被震者甚多尙無轟斃情形除該廠失愼綠由暨轟斃人口以及房間數目應由神機管該管大臣自行查明辦理外理合恭摺奏聞伏乞皇太后皇上聖鑒謹奏奉旨欽此○○奴才文興跪　爲恭報交卸護理將軍日期仰祈聖鑒事竊奴才於本年三月二十五日恭閱電鈔奉上諭盛京將軍著增祺調補欽此卽將護理將軍任内經手各事並依克唐阿遺事赶爲料理　備交代兹增祺已於四月二十三日抵省奴才當將盛京將軍印信奉天總督關防令箭文卷箭項暨内務府金銀庫鉛子庫印鑰養息牧墾務關防於二十四日飭委兵司掌關防協領逹春署驛巡道候補道景桂齎送增祺接收任事並將地方管務事宜逐一交代清楚其軍械糧餉等事前奉諭旨責成晉昌經理雖經奴才會同清查應由晉昌詳細交代伏念奴才材本凡庸任兼艱鉅夙夜兢惕深恐負非常知遇而貽不稱之譏數月以來事事與晉昌會商辦理所幸鐵路相安無事市面錢法漸通外城盜風稍息此　仰託聖主威福所致現在地面安謐民教各案亦次經辦結堪以上抒宸厪所有交卸護理將軍日期理合恭摺具陳伏乞皇太后皇上聖鑒謹奏奉硃批知道了欽此○○劉坤一片再兩淮鹽釐首恃鄂岸全賴地方印委文武實力疏緝以裕餉　歴經臣將出力各員先後援案分别奏請獎叙均經欽奉硃批著照所請吏部知道欽此咨行欽遵在案兹查麻城分銷委員江蘇試用知縣潘升南會同湖北麻城縣知縣張集慶認眞整頓設法疏銷上年連閏計銷鹽一萬六百二十二引有奇比較光緒十八年有閏溢銷之年多銷三千四百餘引又長江埠分銷委員江蘇議叙捕補用知縣王以乾會同長江埠水利巡檢孫貽謀疏緝得力上年連閏計銷鹽九千六百九十一引有奇照額計多三倍老河口分銷委員江蘇補用知縣沈啓宇多方招徠力籌開拓上年連閏計銷鹽六千三百七十引有奇　陽分銷委員江蘇試用縣承鄧簡圭聨絡地方兼籌疏緝上年連閏計銷鹽九百三十三引有奇該兩局係在分川界内而未幾至片引有行上年能銷此數實爲間局以來所未有浙河分銷委員遇缺儘先卽選知知縣許志清力拓銷招商領連上年連閏計銷鹽六千四百六十九引有奇照額幾加兩倍之多黄安分銷委員兩淮候補鹽大使席信芳會商營縣實力講求上年連閏銷鹽四千二百九十引照額計溢銷一千六百餘引之多核與歴屆請獎之案相符自應援案給獎以昭激勸據湖北鹽法武昌道孟繼壎辦理湖北督銷局江蘇候補道劉思訓詳請援案奉獎前來合無仰懇天恩俯准將湖北麻城縣知縣張集慶在任以直隷州用辦理麻城分局委員江蘇試用知縣潘升南俟歸直隷州知州班後以知府用長江埠分局委員江蘇議叙補用知縣王以乾補缺後以知縣用老河口分局委員江蘇補用知縣沈啓宇得缺後以直隷州用浙河分局委員遇缺儘先卽選知縣　志清選缺後在任以直隷州知州候補棗陽分局委員江蘇試用縣承鄧簡圭補缺後以知縣用黄安分局委員兩淮候補鹽大使席信芳補缺　以知縣用長江埠水利巡檢孫貽謀以縣承在任補用俾勵有功謹會同湖廣督臣張之洞附片具陳伏乞聖鑒訓示謹奏奉硃批　照所請該部知道欽此○○張之洞片再鄂省每年應還俄法英德兩欵本息前經户部議覆准將糧庫幫津兌費　提湊備等因當經轉行遵照在案兹當本年三月籌解俄法洋欵之期據湖北督糧道譚啓宇詳稱在於節年帮津欵内儘數動撥銀八千兩又節年兌費欵内動撥銀一萬二千兩共計庫平足色銀二萬兩委員解赴善後局交收湊還洋欵等情詳請奏咨前來臣等覆查無異除咨部外謹合詞附片陳明伏乞聖鑒謹奏奉硃批户部知道欽此○○胡聘之片再布政使何樞現已交卸護理巡撫篆務應卽飭回藩司本任署藩司河東道楊宗濂亦應飭回河東道本任各専責成除分檄飭遵外理合附片具奏伏乞聖鑒謹奏奉硃批知道了欽此○○胡聘之片再新授大同府知府李桂林業已領憑到省應卽飭赴新任調署大同府寗武府知府吳鴻恩亦卽飭回本任各専責成除咨部查照並分檄飭遵外理合附片具奏伏乞聖鑒謹奏奉硃批知道了欽此○○裕長片再藩司景星前經奉旨暫護撫篆兹奴才已回豫接印自應飭令回任署藩司新任臬司延祖遞署臬司本任開歸陳許道穆奇先亦均飭各歸本任以重職守除分檄飭遵外謹附片具奏伏乞聖鑒謹奏奉硃批知道了欽此 
 
