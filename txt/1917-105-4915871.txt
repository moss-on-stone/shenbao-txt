# 1917 - 105 - 4915871

 

Page 1

 
 
   
 
 

Page 2

 
 
   
 
 

Page 3

 
 
[時評]  
[賄案與川鬥（冷）]  
　　今日國人所最注目之事非中央之賄案與川中之兵鬭乎雖然此二事者僅一年以來政局所釀成之表象耳非意外事也 
　　一年以來之政局其最弱之點在於隱忍以相容隱忍以相容固鑒於大亂初平之後不可免之方法特永永隱忍以相容其能整理國是乎隱忍以相容而不敢繩以法紀於是弊竇日多而賄案之所以發覺也隱忍以相容而不敢判其事權於是互爭雄長而川鬭之所以發生也故曰皆爲政局釀成之表象而非意外事也循此以往其禍恐有不止此者 
[命令]  
　　四月二十一日大總統令陸軍總長叚祺瑞呈稱多防鎭守使蕭良臣因病請免本職蕭良臣准免本職此令 
　　又令任命唐啓垚爲察東鎭守使此令 
　　又令審計院院長莊藴寛呈請任命郭錡麟爲協審官應照准此令 
[專電]  
　　北京電川省羅劉開戰至十九益烈經省紳與英法日領事調停允停戰一天昨巳期滿尚未解决聞滇督將派兵入蜀政府應付棘手 
　　北京電羅佩金劉存厚同任將軍輿論咸認爲不當昨戴又來電辭兼川督李經羲又不願前往西南有力者均主張速請岑西林一行以督軍名義調理川滇黔各軍隊當可就範惟岑肯往否難定 
　　北京電唐繼堯來電以劉存厚違抗中央行同叛逆請速頒明令作戰候辦但昨晚某方面接電戰事益烈英日法三領事前往調停因路梗尚未出險 
　　北京電蜀督軍定江朝宗川議員巳表歡迎 
　　北京電風傳檢察官搜陳宅時又發現一行賄重案事實衆院預算審查中將烟酒公賣機關改列臨時門鈕傳善遂以十萬金交陳轉付褚某得提入經常内現正在嚴查間鈕犯此嫌疑并財次長牽涉 
　　北京電陳案由尹檢察長督主任檢察官池某承辦張使人授意准陳保釋尹答如逃避誰負責任聞昨夕預審罪巳證實故虞吳等已加刑具 
　　北京電財政長李經羲昨已提出並派人分向國會疏通確得把握　 
　　北京電天津電話李經羲允就財長一月後方可到任以楊壽柟爲次長 
　　北京電財次長定楊壽柟 
　　北京電交部以童益臨交法庭而議員劉彭壽蘇佑慈等又提出查辦質問案許現自請罷斥以謝失察之咎元首未批 
　　北京電財部賄案警廳發布告不許登載一切文件内容 
　　北京電土案復派張一鵬赴滬澈查並將王之瑞撤差委下士源接辦責成丁取消合同究明作弊主名提交法庭 
　　北京電日人方面曾傳倪等在天津密商不僅關外交問題現此說又熾 
　　北京電内長預備夏壽康惟一時尚難提出 
　　北京電范源濓病狀吐瀉兼傷腦昨請開去本職及兼職詞極堅决 
　　北京電馮副座巳請假十日軍事會議不能到會除派員陳述外謹候中央命令 
　　北京電張勳經東海函促巳允來京會議 
　　北京電參院昨開全院委員會王湘提出請政府宣告武裝中立建議案衆以現時不應用此表示原案暫擱丁世嶧痛陳政府外交無確定方針不應以加入不加入爲討論須從利害上澈底研究而後贊成反對乃有明瞭湯漪動議下次請總理外長出席備質問衆贊成遂定每週開院委員會一次不必另推委員與政府接洽由國務員到會直接報告 
　　北京電昨國際評議會會議要點（一）研究俄國内情（一）關於上海荷領審理德人訴訟事件 
[外電]  
　　北京電政府擬任李經羲爲財政總長巳决提出國會求其同意衆議院定於星期二日（二十四日）投票决其贊否（二十二日） 
　　北京電交通總長許世英昨日正式呈請辭職（二十二日） 
　　東京電總選舉之結果現尚未全揭曉惟由刻下之情勢而觀似歸政府勝利一般觀測以爲如果政府勝利則内閣之基礎堅固中國關稅問題自然早得解决云本日各地郡部舉行開票惟其結果非至今夜不能判明（二十二日）　　以上東方通信社電 
[戰電]  
　　倫敦電公報局宣稱外相貝爾福君應戰爭内閣之請携特别使命赴美已偕英倫銀行總理艮里夫貴族海軍少將謙亞爵士陸軍少將白里巨士及隨員人等行抵哈里福克斯 
（二十日） 
　　巴爾蒂摩亞電美國天主敎各大主敎上書威爾孫總統謂美國之天主敎民對於戰事願竭忠恊助（二十日） 
　　哇太　電坎拿大下議院開會時福斯特爵士讚揚美國加入協約蓋美國深信協約國道理正當故出此舉勞里曷爵士謂美國之加入戰局足以證明無論何國苟欲自居文明者皆當立於協約國方面各國今同心同德强權即公理之說斷不能久存云（二十日） 
　　華盛頓電民主黨預選會曾投票表决贊成於今届國會會議期内提出禁止製賣烈酒議案（二十日） 
　　倫敦電西班牙首相羅瑪洛萊伯爵因見德國慘酷潛艇戰爭屢次傷害西班牙國民之生命勢難繼續維持中立而國人之意連自由黨在内多數仍主嚴守中立不以首相之政見爲然故乃上書辭職今新内閣雖屬自由黨仍爲中立派（二十日） 
　　巴黎電法國軍械總長湯瑪氏亦在赴美代表圑之列（二十日） 
　　巴黎電俄軍總司令亞力克齊夫將軍致電法國倪凡勒將軍歡賀法軍獲勝且謂俄軍决計早日加入大戰共圖最後勝利倪凡勒將軍卽覆電謝之（二十日） 
　　倫敦電德國公報宣稱亞拉大戰場砲火逐日活動德軍於十六日起佔據修築甚久之西巨佛里特防區及興登堡陣地昨日委棄康特至沙比爾間愛恩河岸浜後功乃告竣敵軍追從頗形遲緩愛恩與香巴業大戰仍在進行乞滿台達美山脊砲戰甚烈法軍在克拉盎勒西南白萊伊與塞爾尼附近猛攻失敗昨日法軍復圖包圍白里芒陣地法軍在愛恩至瑪爾勒運河境内連攻五次均負重創而退德軍現仍控制該地香巴業省土伊齊至洛羅瓦路與哇白里夫閘森林境内終日有戰事德軍巳委棄該地德軍回攻逼退敵軍今已抵目的地故法軍第二次圖破香巴業之舉仍遭失敗法軍在兩處戰場所用之兵較德兵多三十餘師法軍屢圖奪回十七日所失之地未獲效果但在某川巔得一立足地（二十日） 
　　巴黎電興登堡之計畫爲法軍破壞故不得不由俄軍陣線撤回軍隊聚集印斯白魯克復之德軍現均移駐亞拉與大海間諸陣地協約軍早已料及興登堡之計謀故先發制之德軍今被迫在協約軍擇定之陣地而戰且用及其預備兵其勢之窘可以相見（二十日） 
[公電]  
　　四川劉存厚等通電北京大總統國務院總理各部總長叅衆兩院南京副總統曁長江巡閱便並都統各省督軍省長省議會各鎭守使各師長鈞鑒四川督軍羅佩金治川種種罪惡存厚等迭電中央奉令澈查羅仍悍然不顧益亟殘害川軍竟於巧日在成都城内西北角開砲攻擊存厚部隊情急勢迫特宣布與羅督斷絶關係一面爲正當之防衞慘痛之極惟有呼天切望援救以紓川禍川軍師長劉厚厚周道剛鍾口鄠熊克武曁全體軍官同叩皓 
　　無錫快郵代電申報館鑒號日陸軍警察劉小隊長因事與李豹章王雲樓種突當時報界同人以其越出常軌曾擬電稿請申公論尚未拍出由軍界同人出而調停事即和平解决今日貴報忽然發現快郵代電顯係他人冒發特此申明新無錫報梁溪新報繁華新報無錫日報禡 
[要聞一]  
[處置川事命令之由來]  
　　四川滇軍川軍突於十九日决裂開始交鋒前昨兩日北京各方面巳紛紛接到電報川中亂事岌岌已可槪見政府前日接到消息即由段總理與王參謀總長在院商議甚久以川事紊亂已極羅督資淺不足治川須將威望素著之大員前往鎭攝因擬將羅劉兩人同時調令入京而以李經羲往任督軍因李在前清曾任川滇兩省長官羅劉皆出其門而滇軍將校又多其舊部也計議旣定即派人往津徵求李氏同意並聲明財政總長問題不因川事中梗擬仍照原議提出李如肯赴四川仍留財長一席相待其後李不願往而昨晨四川議員二十餘人又入府謁見總統懇速解决川事有主張令戴戡暫兼者政府似欲徵求本人同意然後發表諸人以事機緊迫刻不及待且此時問戴可否兼督戴實難於置答不如卽速發表一面嚴令川滇各軍師旅長各負責任當不致再有疏虞因請總統速召總理入府共商辦法逾時段總理至與總統密商久之出告諸議員已解决矣滇籍議員數人接踵入謁即未蒙延見午後二時國務院遂擬就命令授羅佩金爲超威將軍劉存厚焇崇威將軍均行調令來京而戴戡暫兼川督之令送請總統蓋印發表矣 
[又有彈劾交通次長案]  
津浦路購車案議員對於許總長巳有質問案題出茲聞又有某議員彈劾交通次長王黻偉得賄共文所列各案如下一有木匠出身之馮庸仙賄王六千元得津浦鐵路濟南事務所差其人目不識丁宜面試以證虛實一黄岡人魏彬帶現洋一各元來京住黄岡會館賄王後派津浦鐵路局中事務員因不懌於局長由事務員降爲司事一曾學法政之胡煥華以五千元賄王派爲津浦鐵路工務處長後以工程事毫無知識調至部中爲僉事一胡大華以八千元賄王得派爲株欽鐵路總務處長之優差一京漢鐵路某工務員用枕木自蓋房屋爲曾局長查知將撤委賄王三千元王爲關說并得進級一柯逢時之子以萬五千元賄王欲得一優差洋已交付久不發表問王王云總長　亦須盡情方能說話至今尚無結果柯病臥首善醫院聞政府以交通部之賄賂案於該部次長王黻偉關繫甚大已派某參議密查務須水落石出聞聞段總理對許世英有你全是爲人朦蔽之語 
[定法會議二讀已完]  
　　昨（二十日）憲法會議開會參議院議長王家襄主席照議事日程開議憲法案第一百十二條憲法有疑義時由憲法會議解釋之議長宣告由參議員員正廷繼續發言大略反對修正案謂由最高法院推事數人解釋富法在歐洲小國問或有之其餘大國率皆由司法立法行政三部共同解釋本法取用仍由憲法會議解釋乃折中之道本員甚爲贊成但於議决人數須從稍減爲三分二云云陳家鼎曹振懋繼續動議附議者只十七人均不成議題打消憲法起草委員會委員長湯漪發言略謂我國之情形較之歐美各國皆有不同之點不能不特行規定主張以過半數之議决可以變更或廢止大理院之解釋秦廣禮對於原案亦表示贊成蔣羲明贊成修正案討論終局先以曹議員之修正案表决少數次以原案表决在場人起立者足法定人數通過第一百十三條第一項憲法會議由國會議員組織之無討論表决起立者足示定人數通過又討論第一百十三條第二項前項會議非經總員三分二以上之列席不得開議非列席員四分三以上之同意不得議决王玉樹修正主張改爲三分二之議决不主張過半數議决羅家衡則主張過半數議决解釋案鄒魯亦主張過半數湯漪討論良久終以贊成三分二之議决解釋案表示丁象謙登台發言動聲嗤嗤不絶議長以羅議員鄒議員及湯議員之修正加但書諮詢衆意附議均在法數以上成爲議題王議員之修正案自行取消陳鑑鄧毓怡又稍有討論議長以羅家衡修正案加但書關於疑義之解釋案以過半數議决之表决在場人起立者少數以湯議員之修正案加但書但關於憲法疑義之解釋以三分二之同意議决之表决起立者足法定人數通過參議員鄧某主張另加一條說明後無人附議議長提出諮詢謂一百十三條之後尚有榮議員厚王議員謝家李議員振鈞三種修正案及黨議員之提案均關於清皇室優待條件問題本席以爲此項條件與條約同一性質且經前參議院議决當然繼續有效衆呼無疑議鼓掌散會 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[東京通信（六）（心危）]  
　　美德宣戰後之觀察 
　　美國宣戰後發生種種問題（一）美國將加盟爲聨合國之一員否抑始終單獨行動（二）軍事上美國是否參與戰鬭參與之程度如何方法如何（三）財政上之援助如何三者皆亟待解决茲將日本方面所得消息及其觀察彙紀之（一）美國與聨合國以德奥爲共同敵故戰爭期内皆以敗德國奥爲目的而美欲殺敵致果尤非假道聨合諸國不可故所謂美國單獨行動者决非絶對之說但與加入聨合國圑體則大有間耳聨合諸國之結爲圑體外有敵國逼之内藉盟約爲之連鎖盟約凡二重其一爲不單獨媾和之倫敦宣言其二爲巴黎經濟會議之决議故美國是否爲聨合國之一即視其是否加入盟約爲斷但宣戰以來美國對此絶未表示可否遂成天下之大謎在聨合國之意當然希望美國加盟顧美國向以不與他國結政治上之盟約爲開國迄今傳襲之政策且加盟之舉在美國究有何益頗屬疑問故第一問題之結果尚難言之也（二）軍事上可分海陸二軍言之美國對於戰爭自然重在海軍方面曩者英法美軍事上已有協議卽對於德國潛航艇之襲擊共同防衞之美國沿海警備美國海軍獨任之然此種協議限於海軍之一部分而其全體更無與於陸軍且自性質觀之偏乎保守易言之無積極之行動者也故多數人之意必求更進一步可以無疑但進至何種程度難以預斷耳就陸軍言之美國國防常備軍將卒共僅七萬一千人即使全體出征亦有杯水車薪之感然前總統羅斯福先告奮勇請政府許以組織義勇軍政府亦擬增加陸軍五十萬乃至一百萬并令財政部籌軍事費五十萬萬美金云云由是觀之則陸軍出征似非虛語但五十萬之軍隊何日告成告成之後除駐防墨西哥境及鎭攝德系國民而外能否更遣大軍至歐洲亦一疑問也當其國會議開戰决議案時有提出不遣軍隊至歐洲之修正案者雖經否决然大體對於戰爭之熱度若何尚未可知（三）財政上之援助爲美國宣戰之最有裨於戰局者現在美國决以所募軍事公債五十萬萬中之三十萬萬美金融通於聨合國但其條件如何猶無成議近聞英法要人有到美之說所謂要人者英國之外交大臣柏爾甫氏英蘭銀行總裁甘烈甫氏及檀阿提督與勃利德司將軍法國之司法總長兼敎育總長韋韋阿尼氏不知與戰事有無關係也 
[馮副座之中德絶交利害書（一續）]  
　　抗議提出之翌日叚總理致駐日章公使電使向日本政府表示友誼報告抗議始末並聲明以後待商之事尚多日外務大臣答語深表感謝但微露得信稍晚之意又云抗議旣出不如逕行加入戰國彼此更可推誠相見同時政府又通牒各國宣告對德抗議各國咸表答謝敬意我政府自對德問題發生後外交總長伍秩庸老病不任勞頓時遣其子外交部參議伍朝樞與聞會議叚總理多請在野名流曁外交有經騐人隨時商榷於是梁任公陸子欣汪伯唐曹潤田等多所陳說並爲奔走接洽時復請示方針於徐束海相國至二月二十八日陸子欣代表總理往晤協商各國駐使英俄法日比意葡七國聨合法比兩使以七國全體之意與陸晤談我國表示倘與德奥絶交則國家當有特别準備願協商國予以援助如增加商稅及延緩庚子賠欵等項各使談話認爲正式之接洽謂各該國政府對於中政府之請求主義上一致贊成至詳細確實辦法極願討論又謂中國與德奥絶交旣向協商國有所商議意味内卽含有廣義辦法倘此時中國僅取狹義之絶交則絶交之後條約仍屬有效協商國雖允中國增加稅則而戰後德奥轉可藉口條約並未廢止協商國比較上爲虧損至賠欵展緩亦當於絶交之廣義中討論之云云狹義云者僅絶邦交面已廣義云者加入戰圑是也此節談話爲抗議以後外交上最關緊要之點日本政府時已先遣人來華陳述親善之旨先與徐東海梁任公等接洽並示可以代表寺内首相與本野外相之意先與在野人士接洽者避正式之外交也日英俄法各使又先後訪問梁任公陳說意見徐梁二公本爲叚總理所敬信之人二人又本主張抗議主張廣義之絶交其意見遂隱爲閣議方針之標凖閣議亦漸漸移入廣義方面研究矣當時所討論者（一）列舉請求之條件（二）其條件能否確得各協商國之承認（三）我國對於協商國應負何等之義務（四）狹義絶交與廣義絶交應待何種之時機應如何分其步驟（五）條件請求應如何聲明因外交之變動財政上必生影響其結果不能不求一財政通融之道不爲逐利也自是陸子欣與各使時有晤商政府乃别擬致駐日章使一電使致日政府節略要求三事請其贊助（一）庚子賠欵德奥方面永遠撤銷協商國方面緩償十年不加利息（二）現時增加進口稅五成改貨價表後實抽七五裁釐後抽十二五其復進口之半稅即於正稅加至十二五時廢止（三）解除辛丑條約及附屬文書中關於天津周圍二十里中國不得駐軍及使館與沿鐵路各國派駐軍隊之條擔負兩事（一）原料之資助（二）勞工之援助此外聲明在京與各使開議以深信日本之誠意托其應援國務院擬稿旣成三月三日先呈示黎大總統總統於對德抗議時業已裁决發表至是乃遲疑累日國務員悉入謁相約婉陳之大總統持前稿出曰此電不可發國務員相繼陳述利害則曰非先得國會同意不可叚總理言宣戰媾和國會議之今則先與與國政府通意見耳果宣戰者自當交議大總統曰此宣戰之先聲也宣戰媾和爲大總統特權叚總理乃起謝曰約法爲責任内閣制大總統旣操特權不以祺瑞爲能負荷者祺瑞惟有辭職不敢肩此重行即辭出國務員相繼散出叚總理卽時呈請辭職赴天津范總長亦請免諸國務員咸示與總理同進退於是兩日無政府京津間挽駕之使絡繹大總統亦遣人留總理四日夜五日晨駐京各國公使相聚密議陸子欣不得已權赴各使署通意謂外交政策不變也五日晚馮副總統徐東海王參謀總長入謁總統總統請徐任總理王任陸軍總長暫攝總理徐王咸力辭不能於是大總統不得已請副總統赴天津力勸叚歸曰外交事聽内閣主持之且余本無成心者但從多數而已六日馮副總統親至津即夕與段總理同返京師副總統本以外交事北來商榷初至京内閣雖略有定議而大總統參謀總長及軍人不得逞者咸不附段國會議員亦未有所表示副總統則更番相與討論之而此著關係存亡議員尤泥黨見援政府於是有外交後援會議員列名者至十餘圑體持異議者兩院才百人耳段總理辭職十三圑人咸出代表見副總統請力勸總理顧念大局歸爲國家任此艱鉅於是國會中必得多數段總理旣復職即發章電八日章使覆電述日政府意催宣布絶德謂條件於絶德後協商國必深諒中政府即可提商也時抗議巳一月德政府未有答覆但據駐德顔使述其外部言鎖海戰略不能撤銷惟中國人利益當别籌保護十日晚德使辛慈始遞其政府覆書亦如顔使言而是日段總理蒞國會宣布外交政策根據抗議鎖海不撤銷則維持公法維持人道之旨爲未遂不得巳當與德國絶交國會以信任案付表决衆議院投票贊成者三百三十一票反對者八十七票十一日參議院投票贊成者百五十三票反對者三十七票兩院皆大多數於是政府準備絶交諸事就待遇遣送德人方法分别官吏軍隊商人各定規律十四日布告國内通牒國外與德斷絶國際關係副總統則於十一日事定出京復歸江蘇督軍任所此與德斷絶邦交之經過也（四）贊否兩方所持之理由與將來之趨勢茲事關係國家存亡觀察不同贊否斯異無怪國人之有反對者或懐疑者政府初得美牒不數日間方針即已决定遽行抗議爲公法爭爲人道爭爲中立國權利爭仗義執言誰敢非難第以積弱之中國當此貧困俶擾之秋能否主持公道伸　權利奮於列强之間要宜先自揣度舉鼎絶　暴蹶是慮反對利害之論不得謂全無理由况於抗議文中遽加絶交之預言覆美文中先爲一致之然諾發憤爲雄言之難踐事一發表持重之士類多疑沮亦常情也今先舉反對者之論點如下（甲）抗議提出時反亦對者之論點（一）我國在歐無直接航行商務鎖海戰略於我利害無關（二）因抗議而測滾入旋渦毫無準備（三）因外交變動恐國中紛擾至啓内亂（四）結怨德國樹將來之敵（五）以抗德結好美國反生他國猜忌將有近憂（六）希望列席和會及他利益未必可得（乙）抗議提出後研究絶交或加入戰圑時反對者之論點（一）國力不足與列强爭競（二）顔使覆電據之答覆允加特别保護抗議已爲有效不宜再進一步（三）歐戰結局德國勝算爲多（四）德俄有單獨媾和之說德俄日有同盟之說恐脅以謀我（五）日在東方獨握霸權加入戰圑將受　持（六）德本親乘其危困因以爲利喪失國際道德（七）要求利益未必可得對於協商　國轉負無窮義務贊成者之論點如下（甲）提出抗議時主張者之論點（一）德之鎖海違公法侵犯中立國權利有國家資格者應抗議（二）美旣通牒各中立國咸起抗議應與一致以免孤立（三）外交方針可藉此閉新方面以免長此凌遲（四）對於協商國之敵國提抗議得間接結好於協商國（五）希望列席和會並其他利益（乙）抗議後研究絶交或加入戰圑時主張者之論點（一）德之答復不能撤回鎖海抗議爲無效應進一步（二）不絶德交協商國將視爲親德而德之國力不能及於遠東目有近憂（三）德之戰略已從攻勢變成守勢勝算未必可操即令德勝非掃蕩英法海軍其兵力不能遽及東方卽及東方協商國當先受處分然後及我我卽親德到德國全勝時亦必無幸（四）協商國不得單獨媾和之約俄日不能背棄英法海軍勢力完全具在日尤不能背英俄之盟約結好協商國可無他慮（五）日本外交方針現主親我對華態度力表與各國一致之意無單獨挾持之慮（六）希望利益與協商國接洽已示允意（七）國際上可得平等資格（八）所負義務與協商接洽當有限度（九）乘此時機整理内政發展國權較有資力（十）國力雖云不足左右實關重輕不宜妄自菲薄（未完） 
[外交趨勢與軍事會議]  
　　總統以各省督軍相繼來京亟宜將對外政策從速解决擬於日内（有謂二十二日者未識確否）邀請請各督軍齊集居仁堂討論對德及對協約國應持之方針俟議定後卽行宣布全國俾使國人盡知政府辦理外交所抱之宗旨而免彼此誤會又據政界消息馮副座所派軍事會議代表師景雲張調辰兩氏日前晉謁大總統時旣面呈河間親筆密函一件大致係陳述關於加入戰圑實行與否之利害仍主張嚴守局外中立至中奥國交亦勿驟然斷絶並舉理由十餘端聞總統方面對此計畫頗表贊同業將原函交國際政務評議會從長研究矣 
　　政府以歐洲戰局益加擴大我國雖遠在亞東然影響亦非淺　如不調查各國詳情作相當之準備實甚危險日昨國務院巳密電駐外公使各派代表一員尅日來京務將駐在國戰事之進行及對華之態度調查明晰以便一一陳述如比使汪榮寳前會電請回國業經政府照准現在汪使已取道西比利亞鐵道返國不日即可抵都又聞駐美國顧公使日昨亦有密電來京大略係報告美國威總統日前出席參政聨合會宣言與德宣戰須用力贊助聨軍接濟戰費並聲明美政府决不排斥奥布土等國已將編練陸軍五十萬大破敵軍之計劃提交議會至智利巴西阿根廷秘魯各國則已决定與德絶交加入聨軍云云此次中央召集軍事會議初意未始非藉此以解决對德之最後方針及國防上軍事問題乃輿論多以外交事件未便由軍事會議取决故政府現已改易初議於國務院内别設一議事會場俾各省軍事長官之到京者可列席表明本人對於宣戰問題及國防上之意見庶將來可會齊各省軍事長官之表示以多數取决進行之方針惟此次軍事會議以馮副總統及張紹軒督軍均因特别事故暫緩來京而巳來京之各督軍又以各省軍政重要勢難久留預料二十三日正式開會後恐亦無何等積極表决聞已來京之各省軍事長官意見連日雖巳表示然尚待彙齊討論多數取决也 
[財政部未來之總次長]  
　　自財部賄案發生後政府預擬繼任人物本有周學熙李經羲二人周本在北戴河聞信避去政府亦偏重於李氏一面前兩日閣議决定請李擔任後總統亦表示同意隨由府院分派鈕傳善黎澍周善培赴津勸駕三人已於昨日回京覆命據云李意似較前稍進但尚有待商之處聞政府將續派人往勸據聞李氏之答復謂此事須對德問題解决陳錦濤案辦結方可商量云云而勸駕人之回電則謂李之第一要求卽討論國會方面是否有把握聞政府已以盡力疏通爲答擬於日内先行疏通下星期二再行提院但張弧李士偉等亦正多方運動將與李氏逐鹿此種競爭蓋自難免也至於國會方面之議論對於李氏贊同與否尚未可知惟政府鑒於前數次否决之失敗提出以前當必先與國會接洽李氏於國會似無惡感上次來京時於某黨方面亦嘗酬酢往還表示好意但一部分議員或以其爲舊官僚不甚歡迎亦未可知且陳錦濤新以賄敗一般人之心理走於極端頗有厭棄新人物之議論李氏之來適當其會且富力資望頗足以副之故呼聲終較其他爲高也財政總長職務由次長李思浩代理本爲一時權宜之計蓋財政部務向稱殷繁故總長之下特設兩次長一總理部務一兼署鹽務署長今陳總長及殷次長免職而李次長以鹽務署長兼職並行總次長職務以三項職務萃卒一人之身實有所不給故自此命令發表後李次長即晉謁當軸者以此爲言請卽日再添任次長藉免有所貽誤當軸者刻已爲此項次長添任之準備聞吳鼎昌李士偉均有署理次長之希望大約日内或有正式任命發表也 
[財部賄案之商人兩禀]  
　　昨晨國務院巳將關於財部賄案之商人禀帖殷虞諸人呈文及夏秘書長張次長查覆呈文一併抄送司法部轉交檢察廳矣殷氏呈文昨報已經詳載茲再錄商人兩禀如下 
　　商人柴瑞周張興漢舒禮鑑王邦屏丁長昇等之呈文略云商等爲保守國家權利在國會請願組織公司自行收鍊制錢以資補救奉部訂立草合同在案數月以來竭力捐資期益於國不惜委曲務底於成詎經國會更議限制太甚商人難於進行勢逼宣告解散不得不請償還損失始有財政部鍊銅廠添招商股之事繼續議辦部擬章程在國務會議通過以後陳總長錦濤忽在私宅勒令商人繕寫字據商等身墜嫌疑謹將經過事實據實陳之查陳總長錦濤當辦保利銀公司時即欲附股並囑公司成立後舉其弟廷銘爲董事隨令商人具緘爲據迨改爲爲招股辦法之後始則預令商人借欵代購股票繼則欲商人先將欵項借給商人等以其借欵人股自可通融遂代備現欵十萬元言明於國務會議通過後交一半其餘一半則由部交出鍊銅廠後再行付給迨至國務會議通過商人如約交欵内有十四日期票二萬元陳不收受一面將原票退回一面簽請緩辦商人聞信仍與換給現欵交出越數日忽將原欵退回並邀興漢至其私宅扃門書稿迫令照繕閱其文義支離興漢以跡近嫌疑殊深駭異爭辯至四小時之久始悟從前歷受其愚繼思即令照繕適足以昭反證遂繕與之歸後同人聚議共深詫憤商等素行公正此次爲挽回外溢利權起見豈忍有不正當之行爲而今借墊股欵亦屬委曲求全事非得已不料陳錦濤變詐百出幾陷商人於行賄地步不得不據實陳明以釋嫌疑而免咎戾 
　　商人金森呈文略云商人前以外人收買制錢攘我權昨激於義憤與同志等籌集鉅欵組織保利公司呈准財政部訂立合同改歸本國商　自辦嗣因兩院修改條件股東聞而裹足不得已呈部解散並瀝陳公司損失情形懇請體恤艱困妥籌善後蒙批據情咨院令俟部定章程宣布遵照辦理旋聞部定辦法經國務會議通過同人以爲决無再有變更之事當即分别函電各股東一面商人親詣津門籌商進行不意陳總長忽有呈請緩辦之議聞信回京詢及同人共稱陳總長因報紙浮議未敢進行曾誘致張興漢至寓閉諸一室出稿勒書證明伊無暗昧情事張興漢被逼無奈勉照繕付越日聞陳總長據此呈請府院查辦彼時同人柴瑞周等咸以陳總長舉動詭異不知是何居心皇恐異常不及徧函京外各股東就在京同人倉卒呈院陳明原委諒邀埀察時商人雖巳離京未聞其事不及列名今知所陳各節皆屬實情旣係共同經營未便置身事外合肅陳明 
[查辦津浦購車案之處分]  
　　津浦購車舞弊案明所以惹起一般人之注意者因部派曾鯤化雷光宇查辦旣得有證據而許氏未即舉發迨曾雷辭職財部案巳發動乃亟亟與以處分一面托人力挽曾等銷假曾情不可却前日勉强到部其事似已略有著落日昨閣議時許又自請處分而國會議員又有提出質問者未知下文究將如何但據京中報紙所傳播此事曲折亦正不少緣盛文頤在津浦局爲副局長時曾聨合部中要人向華美公司訂立合同其洋文合同上有華美鐵路材料公司字樣向該公司定車頭十個每個原價美金二萬四千元加爲三萬七千七百五十元每一美金作一元七角算約共合中國洋六十四萬一千七百五十元是每輛加美金一萬三千七百五十元十輛共加美金十三萬七千五百元合華洋爲二十三萬三千七百五十元也此鉅大之事局中不敢擅專禀商部中總次長路政司長批准辦理局中自正副局長總務處長及主任事務各員亦均聨合辦理此事嗣以風聲極緊報紙巳有稍稍登載者許總長知事難掩飾遂首將盛文頤撤差然仍派在路政司僉事上行走月俸三百元自財政部案宣布後遂有撤去正局長王家儉及該局總務處長童益臨并巳撤之盛文頤等同付懲戒之事此爲第二步辦法也 
[遼源日軍撤後之治安問題]  
　　日本駐在遼源之軍隊以交涉解决均行撤退其在八面城公主嶺間者已於日前相繼撤退聞鎭使署已經收回其後路防軍及騎兵仍以遼源爲總樞至八面城公主嶺間除警圑防衞外並有後路馬二營駐紥其餘防線亦均佈置就緒此項日軍撤退早經張軍長報告中央至撤退詳情則候鎭署詳細報告聞張軍長昨已電令陸防軍警嗣後外僑當妥爲保護免貽口實至彰武開原法庫懐德通江口一帶胡匪仍當聨防痛剿如果匪勢猖獗儘可就近會同防軍辦理倘日後滋蔓擾事即惟該地方長宫是問 
[青島市况之調查（懐瑾通信）]  
　　（一）近年生意之變動青島爲天然之良港輪船靠岸極爲容易加以膠濟鐵路直達該地故水陸交通均極便利往年商務甚爲發達及至戰事發生商業大受影響去歲秋冬間漸有恢復之象而中德邦交忽又中斷消息傳到商人不免驚慌輸出貨物進滯於市場商人狀况遂益形困難矣島内街市稱盛繁者以山東町海泊町直隷町濰縣町四處爲最（二）出進口之大宗貨物進口貨以綿織物洋線毛織物絹織物烟草火油火柴鐵貨糖類爲大宗绵織物絹織物火柴等多係來自日本烟草火油金類多係來自歐美糖類則來自香港以上各貨皆由膠濟路轉運至濰縣周村濟南等處再依次散布於内地出口貨以草辫花生米生油豆油豆餅棉花生牛黄絲牛皮等爲大宗以上各貨皆係出自内地各處由此以輸出於日本及歐美各國 
　　（三）貨幣之種類及其比較青島流通之貨幣共有十種計中國生銀銀元紙幣小洋錢銅元等日本金票（俗名老頭票）軍用錢票錢元正金銀行鈔票等此外尚有　洋凡商業交易用生銀者爲最多其次則日本紙幣及小洋銅元等輔之通用膠平銀每一兩合庫平銀九錢六分八釐七毫 
　　（四）各行營業家數青島自戰爭後除華商外以日商爲最多茲將調查所得記之如下錢幣交換處十家輪船行十二家水火保險行四家草辫商九家工業十九家雜貨商七十八家旅店十七家轉運公司四家番菜館三家木村商十三家報館一處鐵貨商五家衣服店九家報關行二家烟草公司四家火油公司兩家藥商九家皮貨商六家大槪比較計中國商家佔十分之六日本商家佔十分之三歐美商家佔十分之一中國商家中山東人佔十分之七其他各省佔十分之三 
　　（五）居留人數及暢銷貨品居留青島人數 
 
 
 

Page 7

 
 
據去冬日本軍政署所調查中國户數一三五四計男子二子二九五女子一五八五合計二六八八○日本户數三八七九計男子八五○二女子六一五○合計一四六五二歐美人數男女合計四七三其適用暢銷之貨物以麵粉爲最大米次之每月之中約需麵粉五六百　之數多係來自濟南烟台兩處因當地無麵粉廠故也大米多來自日本中國大米不甚暢銷 
　　（六）金融機關青島金融機關之著者計爲中國銀行山東銀行正金銀行龍口銀行（中日合辦）滙豐銀行聚豐厚廣源成兩銀號日人所辦之青島信託會社日昇銀號其濟銀號以上各家其信用　最著者爲正金銀行因該行在當地有發行紙幣之特權故流動資本充足能操縱市面也其次則山東銀行因對於華商方面頗見信用中國銀行爲國家銀行勢自鞏固然行規限制甚嚴不易通融滙豐銀行　專辦大宗滙兌皖力雄厚信用亦著龍口銀行則因初次開辦尚未易與先進各銀行抗衡也 
　　（七）鹽業青島附近地方向以産鹽著名日德交戰後日本軍政署將南端之鼇山李村之北偏城陽滄口一帶極力擴充鹽場面積約八百九十五付斗子製造之鹽額每年至一千五百餘擔此項之輸出即由日商鈴木商店三井洋行榎本商主店華商之復誠號大有恒及丁敬臣高子安等包辦分運銷售於沿鐵路區域 
　　（八）漁産膠州灣租借地海岸線約百八十里其間如沙子口水靈仙島千里島搭連島附近大公島大麥島山東嶺大灣口一帶産魚極多中國漁户向在灣内捕魚者舢板船約有一千四百餘隻之多民國五年二月日人從事漁業者發起一圑體名爲水産組合以改良水産業保護水産動植物矯正營業上之弊害謀共同利益爲宗旨自此圑體發現後凡中日之從事捕魚與販賣者皆必須加入於其中 
[鄂議會致電政府之被阻]  
　　鄂省議會前日討論對德開題公决電致政府國會抒陳意見乃十七日由王代議長將電稿擬就經茶會删改妥協送往武昌電報局拍發該電局以前曾奉交通部令各省議會均不得直接向中央政府行文發電必須由省長核轉特拒絶收發去員持電回報王代議長以對德事件近來如贛滇等省議會均曾發電未聞電局不允傳遁况武漢商會及各法圑曁私人亦紛紛發有此電議會爲全省民意機關狆禁通電萬無此理當派石秘書持電復往謁見電政管理局楊監督磋商謂前次國務院限制省議會直接行文各省一致反對並未實行即讓一步謂前令爲有效亦係指省議會與省長之爭執事件而言今對德問題國人皆有發言之權何獨拒絶本會發電該監督惟以奉行命令爲言不允通融十八日省議會開會王議長據情報告云擬將電稿送請省長蓋印再發衆不承認由傅作楫張國恩蕭俠吾周之瀚等互相研究决定以電局所拒絶者惟電國務院今於國務院大總統兩處可用快郵代電一面仍送電交局只發參衆兩院各省督軍省長議會彼必無詞再拒並爲電參衆兩院各省議會一致否認不得逕行行文國務院與各部之限制請兩院即咨政府廢除以重議會而申民權 
[廣東財政上之新消息]  
　　借債粤政府以全省釐金續向台灣銀行再借欵三百萬元因台灣銀行不能獨力認借擬聨合該國正金商業兩銀行合借現中國粤行雖已接收定期存欵惟政府方面仍速商此項借欵盼其早日成立蓋此欵一成則立刻可以撥還該行即可停收存欵隨時宣布兌現也聞財政廳長嚴家熾連日因此再促該行定議據該行長小笠原氏覆稱已將借約合同去電正金商業兩銀行磋商不久當有覆電昨日并再去電催促大約此事七日内當有切實之答覆矣 
　　撥欵陸督軍此次進京本於財政問題極有關係聞陸氏抵京後以粤省軍政各費積欠旣如是之鉅現辦之台灣借欵除扣之外僅得百四十萬元斷難濟事曾力請中央再准舉辦大借欵一次爲一了百了之計中央以粤省如此支絀陸督軍所請自是實情急切難有成議而陸督軍又趕須回粤不能不有以應付特令中國銀行電飭香港分行就近撥出毫銀七十萬元交廣東分行早日復業俾政費可資接濟聞香港分行已接京電照辦該欵即由廣海軍艦載運抵省想粤行再得此一宗欵項規復兌現之期當不遠矣 
　　抽捐朱省長昨出布告云查本省財政積虧極鉅計内外新舊各債及積欠未發各欵總額已達二千一百餘萬雖經極力清理設法籌借僅能逐漸歸償銀行償項而於省庫虧累度支窮竭終無補救設非速籌鉅欵危狀將及破産顧籌欵之道但責諸一部份或枝枝節節而爲之終不足以資挹注而救奇窮因思擔負可期普通取納可冀平均收益又易資標準者惟按全省田畝分别民田沙田勸認一次過捐輸藉民人合力之資濟公家目前之困當列議案咨交省會查議隨准省會咨復對於民田未經表决先將沙田通過惟省庫虧欠旣重僅收沙田捐輸終難解救危局尚應議開特别會再行交議至沙田將來收捐是否按照原議或應如何酌減或其中實有未能耕穫及有特别情形應如何分别核免均擬俟各田收割再行體察辦理 
[滇督軍治匪之計畫]  
　　三迤各屬向少大股盜匪自去歲龍氏密派部屬分道竄擾如彌勒邱北以及箇舊各屬均遭蹂躪幸各軍隊協力捍衞剿撫兼施各地安寗秩序雖漸恢復無如四散餘孽暗長潛滋日以焚掠刦殺爲生已成滋蔓之勢長此不治三迤人民安有靜謐之日唐督軍深知各縣圑警勢力薄弱難資緝捕非加派陸軍分别剿辦大舉清鄉實不足以清盜源特於軍署内設一剿匪事務處並委前騰越道尹楊福璋爲處長秘書廳長申雲龍參謀處長庾恩暘第一師長張子貞政務廳長丁兆冠財政廳長吳琨等爲參事辦理剿匪一切事宜至剿匪司令官係委各旅長曁各圑長充任以專責成所有計劃分錄如下 
　　（一）剿匪區域楚雄廣通祿豐鎭南摩芻牟定易門安寗武定祿勸元謀羅次富民等屬爲第一衞戍區第一分區箇舊蒙自兩屬爲第二衞戍區第一分區臨安石屏兩屬分第二衞戍區第二分區阿迷彌勒廣西邱北師宗路南羅平等屬爲第二衞戍區第三分區開化廣南富縣馬關四屬爲第二衞戍區第四分區通海河西江川黎縣玉溪　峨澂江等屬爲第二衞戍區第五分區墨江新平元江三屬爲第二衞戍區第六分區滇越鐵路全線定特别一區曲清宣威平彝陸涼馬龍尋甸霑益等屬爲第三衞戍區第一分區昭通東川巧家永善魯甸鎭雄彝良大關綏江鹽井渡威信各屬爲第三衞戍區第二分區昆明嵩明宜良晉寗呈貢昆陽等屬爲警衞軍剿匪區此外各屬盜匪最多之區如江川黎縣之浪廣彌勒之西山馬龍之梭羅灣石屏之龍朋里　峨之大黑箐廣通附近之錢家大山及背陰寺舍資之響水間以及羅次武定腰站舍資之間新平元江之間昭通永善綏江大關之間均由省加派軍隊按照指定地點先行認眞剿辦（未完） 
[杭州杭州快信]  
　　康南海商准楊督軍齊省長發起在西湖天竺創設極大流丐公院擬就簡章并募捐小啟已由省公署付印聞南海准下星期乘共和原艦返杭 
　　候補道尹强運開將委湖墅統捐局長不日發表 
　　砲兵圑軍醫陸潤康在獄病危已由第一師軍醫正張葆慶保出醫治 
　　新委蕭山知事殷濟至今未赴省署謝委齊省長昨特派員澈查 
　　警務處經費定下月停給惟名目仍存其舊一切開支由省警廳經費項下匀攤 
　　鹽運司署連日趕辦移交極形忙碌聞定一號交卸奉化知事屠景曾鄞縣知事陳理孚俱有調省消息 
　　温嶺石塘箬溪各漁業公司請設護船推舉管駕經外海水警廳會同知事詳准立案現已實行錢塘道視學員汪文璣奉王道尹委兼充本署敎育實業科科員 
　　警務處委任賀翰銓（江山）葉紹良（上虞）馬錫曾（壽昌）傅裕綸（桐廬）張文郁（新昌）王人鑑（蘭谿）蔡尊周（分水）章冏（富陽）爲各縣警佐又以葉饒爲永嘉第二區中夏鏡清爲平陽鰲江兩屬警佐 
　　交通銀行奉部頒到京鈔目前日起發給五年份二月二日前浙路公債股息 
　　殷汝驪眷屬已回浙（原籍平陽）情形極爲狼狽嘉興警正曹鑄奉粤省電調遺缺以海寗警正張樹池接充另委計鎭洋接任張缺 
[江北近訊]  
　　淮揚道苗圃由左道尹委派淮陰縣農會長喬國楨會同第一混成旅副官朱仁傑台營局員孔介福縣署第三科主任聞之駿勘定前第十三協砲二營廢地一百六十畝所有領種各户一律退佃以備卽日設置其開辦經費則由所屬淮揚各縣附稅項下提撥數百千以資抱注 
　　省長公署以春來雨澤稀少誠恐蝗蝻發生特電江北各縣知事嚴飭各市鄉董保重行查挖期絶根株 
　　靖江縣知事藍光策前在泗陽任内縱任收發家丁王鎔（又名王子香）納賄枉法經被害之家赴省控告省長飭令查復據云並無其人詎在靖江又復化名王紳依然舞弊爲省議員張援提案查辦泗陽公民蔣觀吉楊龍田等現復電請省長轉飭藍知事速將該家丁移解泗陽歸案訊辦省署疉令江北各縣查明境内有無德人及其　所經營之事業多數報無惟聞興化縣知事報告該縣有德國敎堂一所德僑數人 
　　泗陽東鄉雞嘴壩富户齊某用煤油焚斃族人七齡之幼子舁縣請驗知事汪保年徇董事毛姓等之請置之不理 
　　淮安關監督杜子良奉命調京另以胡思義接充刻正趕辦交代以備移交 
　　桃宿運河鄭家樓一帶河水淺涸褰裳可濟帆船往來須以人力入水推移方能行動 
[南京快信]  
省議會昨日（二十一）開會選舉候補參議員議員到九十人不足法數未投票散會 
　　段總理昨電馮副座軍事會議改徑日（二十五日）開議 
　　省立絲織模範工場場長季新益昨已向財廳領欵四萬元爲開辦費 
　　津浦滬寗兩車站昨懸殷汝驪相片諭令路警注意偵緝 
　　地檢廳昨又函催錢副議長速將潘承　葛夢樸仲頣等交案質訊 
　　軍署軍法課已改爲軍政審判處委前蘇常道尹殷獻臣爲處長 
　　警廳檢查印花頗爲嚴厲商民嘖有煩言 
[地方通信]  
[蘇州]  
　　查報路線防務自中德絶交後軍署極注意於交通便利之鐵道前經通令朱使分配駐蘇陸軍第四旅步兵各營擔防滬甯鐵路朱使即查照二年成案辦理現因陸軍部來電令將兵力地點到防扼守各節塡列表冊彙案呈核朱兼師長頃已責成蘇旅長查該以便呈省 
[松江]  
　　自舉董事之畫餅公民張永祚等呈控育嬰舞弊一案據稱奉有省道兩署批示改舉紳董張等因即開會選出吳沈雷錢四人呈縣請予加給照會現縣署業巳批示謂本署並未奉到此項省令准其改選所請碍難照准云云 
　　上訴案傳提衞隊長徐瑞熙控唐徐氏乘喪攫物一案由縣判處徒刑徐不服判决委任楊景斌律師提起上訴詞連縣署衞隊長業被上海地方審判廳向縣傳提該隊長歸案質訊矣 
　　學生赴滬運動此次滬海道屬聨合運動會本邑縣立各校除女子高等外其餘六高小均向縣署領資赴會第一第二兩高小各領川資五十元各選運動員三十人今日第一校之三十人及第二校之競技選手十餘人均乘特别車赴滬其餘楓涇之第三校亭林之第五校莘莊之第六校聞亦各選三十人於今日赴滬至泗涇之第四校自領得川資六十元後全體學生均於今日僱船赴會矣 
　　請保古蹟批駁松人士差揆勛雷君彦姚蔭松等以白龍潭萬歲亭之古蹟載入志乘爲松江公有産業今官産處駐辦狄恩霖將該亭基址擅賣於新安義園管業殊於内務部保存古蹟之意有背特公呈省署轉行官産處廢約收回茲聞官産處曾處長以該地爲純粹官産性質自無保存必要等情呈復省長訓令縣署轉行遵照不知姜雷諸君將如何對付也 
　　督丈五庫蕩灘松江全縣漲蕩二十餘萬畝以五庫一鄉佔其多數該鄉鄉民均以墾蕩爲生是以一聞丈賣之信卽奔走求告以冀免予繳價郡紳狄伯齊等雖曾代爲呼籲爭廢官産委員所定先買先得之策但清丈繳價一節關係中央政令自難達禀請免除目的聞耿駐辦已於今日（二十一）親自會同縣委尹子運君督同丈繪生前往清丈並飭圖差地保隨同到場令由鄉人分别指認以便按坵丈景收價給照 
[鎭江]  
撤換區長城内警察第七區張區長石嗣在章前知事任内頗作威福地方人民嘖　煩言茲聞倪縣長已下令撤換所遺一缺有委任張某接替之說 
　　交行定期續開鎭江交通銀行自去歲閉歇後所有各户營業大半均改往中行茲聞該行現經滬行允准續行開辦並委王某爲該行經理來鎭籌備一切已定於四月二十五號開幕 
　　巡廻講演員蒞鎭省立通俗巡廻講演圑講演員盛陳向夏四君昨已蒞鎭假庽江邊佛照樓旅館定期二十一日上午在西門大街鳳舞台演講下午改在城内萬壽宫二十二日之演講地點上午爲城外小街底都天行宫下午則赴高資焦東諫壁等鄉擇地演講云 
[揚州]  
　　請免利淮股分兩淮鹽運使劉文揆現據淮南四岸之商事務所禀稱擬將票本捐欵移附利淮輪船公司股分仍請將原認銀數撥交收足後即行停止以順商情刻已代呈北京鹽政署矣軍界遵用新輔幣財政部新定輔幣迭經訓令各縣一律通行江都除商界會議一體通用外現聞軍界亦已遵用駐揚混成旅張錦湖旅長昨（十九）已咨報江都縣署矣 
　　省視學來揚查察江蘇省視學每届一學期來揚視察一次本學期除部視學蒞揚外其他省道各視學尚未到揚茲悉省視學侯鴻鑑業於昨日抵揚今日（二十一）已從事視察各校狀况　　嚴查私運烟土揚田常關周監督奉齊省長電開内地售賣印花洋藥現雖埀爲厲禁誠恐有私運轉售情事應飭所屬各分卞凡遇往來商貨務須嚴密搜檢以防暗中夾帶云云周監督刻已遵照辦理矣 
[杭州]  
　　省議會十六次會議紀昨日（二十一日）省議會開第十六次大會報到者議員九十七人政務委員出席者四人秦副議長主席陳鍾祺動議變更議事日程先議預算案衆無異議財政股長馮良翰遂登台報告六年度歲出入實業預算並云六年度預算大致就緒出入相抵可多二十餘萬元遂開實業費二讀會徐汝蒙主張農事試騐場添設森林科陳振椒何紹韓陳鍾祺附和之莊景仲等以經騐所得反對甚烈卽付表决在席議員九十四人起立者四十人結果加添森林科仍不成立秘書長開讀歲出實業費第一欵浙江農事試驗場經費照審查報告添加第七目畜牧飼科一科討論第二欵浙江原蠶種製場照原案略有減削第五欵省立苗圃分四欵開列第十二款浙江機織整理模範工廠經費改列臨時門其餘或照原案或辦修改要無甚更動二讀完全通過即經秦議長咨詢大會議案繁多可否開夜會或開早會請公决衆贊成開夜會即於本日實行時逾法定鐘點延會 
　　陸巡閱使抵杭兩廣巡閱使陸榮廷上將已於日昨（二十一）午後一鐘餘乘滬杭早班快車至城站楊督軍派童張兩師長李來陳三旅長齊省長派警務處夏處長錢塘道王道尹杭縣姚知事其餘交涉使鹽運司財政政務兩廳長俱各蒞站歡迎各軍隊俱擎鎗致敬陸使脫帽還禮即乘馬車由各軍樂隊前導護送至督署與楊督軍寒暄數語即治筵款待旋派稽查馬基至陸軍同袍社招待鋪陳一新爲陸使駐所聞所帶隨員共有六七人前清廣東水師提督李準亦與偕來楊督軍齊省長本欲陪同遊湖陸君固辭遂由張童兩師長曁第七旅陳旅長陪同前往逕赴岳墳參觀又赴先烈祠秋社風雨亭等處遊覽赴岳墳時陸君特向武穆遺像行三鞠躬禮並傳見其後裔岳某給以銀元百番囑爲備辦香燭等物代爲供養聞今日午刻楊督齊省長擬邀赴靈隱午餐云 
　　浙省之海防近訊浙江楊督軍自中德絶交後籌畫軍事注重海防定海温州乍浦已裁各砲台前由各縣知事飭警看守今則飭令鎭海砲臺司令官張伯岐派兵接管以專責成並聞鎭海已裁之靖遠定遠鎭遠各炮臺砲門附件前由夏委員移存寧波第一軍械分局楊督軍以擦管無人久必銹壞特令張司令官派員赴局領回擦拭保存鎭海各砲臺日久失修頂木多壞勢已岌岌平遠尤甚綏遠次之現由張司令官呈請楊督軍准予撥款修理擬將平遠改爲露天明臺以修費較省而效力較大也刻聞張司令官已督率兵役庀材興工綏遠則仍如舊式修理 
[嘉興]  
　　查辦吳金榮案嘉興北門外警察第三分所因孫童迎燈不善處置釀成命案經曹某調妥給予撫恤收　詳情已　誌　報茲悉此案輿論方面頗現不平有擬聨名控訴高檢廳爲死者呼寃而省議員陳樹基王倬等對於此案昨日亦提出查辦案請議會公决咨請省長查辦其原文云本月十四日晚嘉　縣城北門外有兒童數十八爲迎燈之戲第三區警察以其不　禁止即拘捕小孩數人羣童逃避警察分道追趕　被逐落水者失孩之家族咸赴警察所請命警佐金林以人衆騷擾不能排解電請縣知事張昌慶水警署長俞肇桐到場彈壓張知事俞署長到後觀者益衆忽聞鎗聲連發鄉民吳金榮中彈斃命此外更有受傷者翌日下午由張知事到場收屍并挽人允給死者家族撫恤金八十元以寢事當時開鎗命令聞係發自水警署長紛擾中無由得其眞相草菅人命一經澈查罪人斯得張知事慮屍族之起訴利誘和息尤爲違法學警佐對於兒童迎燈細故操之太急致釀人命鉅案亦屬咎有應得敢請大會依法咨請省長將嘉興縣知事張昌慶嘉興水警署長俞肇桐嘉興第三區警佐金林鎗斃鄉民吳金榮一案澈查究辦以儆違法 
　　限繳官基地價嘉興南門報忠五龍兩坊城濠水閣等官基經清理官産委員派員勘丈完竣估定價格詳報上峯核准昨經查委員會同張知事將該兩坊官基畝分等則價格分别榜示署前限各租户於二十一日起至三十日止檢同租據按價繳納以便換給憑證共計六十八户約值二千餘元 
[九江]  
　　灣路公司派員告急南灣鐵路公司以興業會社借欵七百五十萬本年上期保息毫無着落前於羅財政廳長因財政會議過潯晋京時劉協理會請暫爲擔任羅回省後忽函覆謝絶劉以公司中萬分拮据無從設法於是又請董事局轉懇羅廳長仍照前議以免掣肘事隔數日查無答覆劉迫不及待特於十八日派營業科科長張佩衡赴省面陳苦况謂公司已一文莫名而日人索欵甚急非空言可以對付若不亟予維持則危險不堪言狀惟有懇請公等極力向財政廳說項以濟燃眉云云董事局以張所言確係實情擬於十九日同往財政廳接洽但不知能得財廳允許否也 
　　印花稅分處長抵潯新任贛省印花稅分處長洪鑄奉委後因事勾留京都遲未蒞贛刻聞已由滬抵潯尚有數日盤桓故先派陳昌壽赴省暫行組織籌備處大約不日卽可成立也 
[武昌]  
　　商會請取締電燈公司鄂省商會董事吳幹庭等因電燈迭次走火發生危險損害生命財産雖聞交通部有飭湖北電政管理局查辦之說並不見有何種整頓方法茲爲防患計特集各商帮開會議决陳請商會轉呈省長核辦原呈略謂據省城各帮商董聨名略稱日前省垣電燈公司迭出走電危險慘斃人命燒燬房屋聞者寒心查該公司原係營業性質與商民生命財産處處有直接之關係乃該公司只圖漁利玩忽職業草菅人命按之法律本應負刑事問題司法官有檢舉之義務行政官有監督之責任顧官廳公事旁午未遑計此而商會爲商界領袖自應代表全體作亡羊補牢之責商民何辜前車可懼長此以往若不力加整頓誰無生命財産竟斷送於該公司之手官廳旣有職守商會亦係法圑同是人心應共負維持責任而商等亦有請求之義務如云變出非常原係偶然之事可以替該公司曲爲解脫何以督軍署自開電燈從未走火可見該公司玩忽非常商等利害切身惶駭莫名爲此陳請大會轉詳各長官對於該公司以前玩忽如何懲辦以後進行如何　頓設或該公司再有發生危險情事生命如何抵塡財産如何賠償或由大會向其交涉或逕由受害者直接鳴冤等情據此查省垣開設電燈原期便利商民該公司經理不善迭出危險以致毁屋傷人商民轉受其害前車旣覆後軫方長揆居安思危之義當然設法預防總會負維持責任不得不據情上達應如何訂定規章嚴加取締自應靜候鈞裁曉諭周知云云尚不識省長如何批答也 
[雜評一]  
[日本總選舉之關係（一子）]  
　　據前數日之外交消息協商國對我方針之答覆須俟日本總選舉揭曉而定而我國之對外方針亦須俟日本總選舉發表而後解决故軍事會議遲遲開會可見日本此次之選舉不僅關係其一國之内政矣 
　　今日本總選舉之情勢似已判明爲政府黨勝利政府黨勝利則日本之内閣必無變動内閣不變動則對外方針亦必無變動日本之對外方針與協約國方面若何與我方面若何早已微有所表示故此次總選舉告成後日本可無須討論必即以其對外方針答覆協約國恊約國必即以其對外方針答覆我政府我政府依據恊約國之對外方針以定我對外方針然則戰否問題之解决意將不遠乎 
　　雖然日與協約國與我三方面之方針有無相左尚難言也卽無相左而一致矣而我政府與督軍與國會各方面之方針能否一致亦難言也然則所謂解决者又豈易言也耶 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[組織中美國際商會之函稿]  
　　上海總商會昨接中華全國商會聨合會函云逕啓者案查本年三月九日本會在北京中央公園來今雨軒歡迎美國實業圑於宴會演說時間該實業圑提議組織中美國際商　會聨合會以期發達中美商業并請立時贊成舉辦等語當答以本會今日在座同人極表贊同第須開會集議俟多數通過再行酌覆旋於三月十日報由本會評議會公同研究僉謂前年在上海開大會時曾提議有案可以重申前議但該提該人能否完全擔負仍應詳加討論至中美商會聨合會之新組織必須得有中美兩國各總商會之同意方能著手進行當經公决一面函致各省事務所總商會徵求意見一面以評議會贊成此案惟仍須查取上海原案徵求各省同意再定辦法等語答覆美實業圑正擬通函商辦間適於四月三日准美國實業圑中美物産貿易公司代表羅司君函詢前因並附抄致美國商會函稿請詳加討論迅速實行等因前來本會查此案旣經美守業圑提議於先復准該羅司君催詢於後於聨絡中美商情頗有關係惟茲事體大不能不格外愼重以發生問題之起點作提議聨合之初步相應縷述此事顚末并附抄該羅司君致本會函稿及函致美國各商會原稿和一件通函轉達貴會即希查照前項事理開會評議徵集意見并盼見覆過會以憑彙辦本會於贊於之中當以貴會多數之意見爲意見也 
　　附抄羅司君致本會函中華全國商會聨合會諸先生均鑒敬啓者前承貴會長吕君惠賜三月十日關於中美國際商會組織議案一則感謝無旣對於該議進行鄙人已將原稿函寄敝國總商會並附函詳述組織主旨茲將原函抄呈希將該案迅速實行詳加討論尤爲感激如所提議之商務聨合兩國均受其益苟有希望母用狐疑鄙人并敢擔保敝國人民將欣然從事斯舉即希鑒核敬請鈞安羅司頓首四月三日 
　　附抄羅司君致美國各商會函商會諸君台鑒敬啓者我國此次往華商業圑大爲中國商會所歡迎由北京商會聨合會代表具宴致敬當餐中演說之際著名華商某君以極誠懇極熱心之詞贊助組織中美國際商會此議已由鄙人懇該會長與以明瞭之形式茲轉呈貴處希即開會擬具設立國際商會之章程該會長旣巳表示贊同并聲明按照該會章程巳由各評議員到會者代表各省公决茲將開會情形繕呈鑒核鄙人復經通知云俟各商會表决後卽正式行文貴會大約此事可望一致贊同而國際商會即不能不由兩國商會共同組織中國商會俱由商會聨合會代表則該機關確係有勢力之組織以鄙人觀之國際商會斷不能以單人名義可得而成立也美之商業可望發展於中國凡此次來報聘者類能擔保即各旅行者亦可證實之至中國富源能與吾國以不可勝計之供給尤母須深辯故中國爲合衆國之市場確無疑義中國大多人民甚相信美國商人與實業家尤極誠懇略如外間所傳倘不嫌煩瀆鄙人敢謂此項提議與華人以振興商務之機會爲切要之圖國際商會能如願組織則所謂重要之點巳具雛形鄙人傳達此項消息亦不至辜負此行除俟中國各商會通過後再行呈報外相應函達貴會卽乞鑒核施行北致總商會羅司謹上四月三日 
[星期六俱樂部之演說]  
　　星期六日俱樂部於二十一日在滙中西餐館開會到者中美人士居多美國有名著作家郤爾德氏演說題爲國民間之彼此相知略謂余來中國非官吏非商業代表亦非報界專門訪員余僅一普通美國人耳以律師爲職業有時鑒於中美間關係感而著書茲余所言雖出於個人資格然可代表全球人民所發生欲得國民彼此相知之志願戰事已使大衆咸注意於各國國民知己知彼之必要不僅政府互相認識外交有互相交接商務互相往來已也政府之地位不能眞正代表國民之精神外交家之欺罔尤可爲國際之障礙是以欲矯袪其弊而增進世界和平者當先謀增進國民間之彼此相知欲增進世界工商業及人類公共幸福者當先知各國國民互相隔膜之損失國民旣知己知彼即可共圖進行交換意見情意敦睦政界縱有陰謀亦不足爲書矣中美交誼素佳可以培植此種主義相識旣深交情自固而歷久不變之好意即可因以搆成語言一端甚關重要美人欲與他國人結交而不亟亟學其語言此爲美人之弱點美办之居於日本斐列濱中國等處者多不能知與其終日共同生活者之習慣思想與其社會生活及商業手續殊可異焉此國民與彼國民之接觸尚有一法即書報是已中國發行報紙日見加多而美國尤多此爲兩國人民彼此相知之最好媒介今美亞恊會已在紐約開始陵顧博士演講其游歷斐列濱羣島之見聞紐約新聞家丹勒特氏亦有演說題爲印度與東方之觀察談 
[禁革苛勒病民之雜捐]  
　　上海稅務總公所接江蘇財政廳訓令云照得本廳長此次赴京財政會議奉大總統面諭征收釐稅人員往往於大宗貨船通融減折而於肩挑背負之貧苦小民携帶零物轉向任意索擾此種惡習不但廳署所不知即征收官亦恐末必盡悉皆由司巡人等所爲亟宜注意等因查各局所苛細零捐曾於上年十月同廳令行查禁在案奉諭前因合再通令各該局所長一體遵照嗣後務須嚴飭各分卡所司巡於大宗 
[卸任法總領事那齊君消像]  
[那君曆史]  
　　那君生於一八八三年五月三號係法國巴黎法政博學院及文學博學院最優等畢業生後經政府派入外交部政務處學習副領事一九一○年考升領事實習生一九一二年十月十一號奉命來華代理上海正領事一九一五年八月三十一號升署上海總領事今請假回國擬於星期二（即本月二十四號）上午十時乘法郵船阿馬遜號啓程遄回珂里寓滬法商於二十一日是期六假座法國俱樂部開歡送會晚間在法界運動俱樂部公宴餞行 
[新任法總領事韋爾登君肖像]  
[韋君歷史]  
　　新任駐滬法總領事韋爾登君由法律出身來華時受職於京漢鐵路庚子之變韋君防衞北京使署功能卓著一九○五年韋君入巴黎外務部之政務處是爲韋君服役於領事職守之始是年十二月遂擢爲重慶署領翌年六月調任成都又明年八月爲重慶之助領及署理副領一九一○年五月爲法政府之雲南内地委員一九一一年二月以二等領事記名是年十月遂爲雲南全省法政府之委員歐戰初起韋君時在本國即慷慨從軍因其精通英文故隷於英國遠征軍之下韋君屢獲勳章頭銜從事歐戰後又獲超等行狀之徽章今之擢充滬領有由來也 
發行亞細亞月報將來銷數必大不專紀政事商情且以使中美人民彼此有眞切認識爲主意余將撰著數篇送交該報刋登余知其目的所在但若無華人相助爲理恐終不能大有裨益耳故余建議中國宜在美國組織一傳佈中國消息以告美人之機關惟非爲中國辯護或發表議論或與人辯論或運動美國輿論之機關若專爲辯護起見則此機關必即喪失美人之信任余所謂機關者乃以中國新聞事實及攝影供給美國日報月報常爲美人視爲可恃之通信社也此社苟由中國商人組織辦理則較官辦更可可有勢力其費並不過大若中國商人發起此社則中國學生刻留學美國者儘可羅致以獲襄助之力以余觀之能促進中美國民交誼者其在此通信社乎云云次由金商販認眞稽征其貧民所帶自用粗笨零貨不准再行苛勒以仰副大總統體念窮民之德意懐之母違切切此令 
[金業杜止空盤之通函]  
　　金業公所總董施兆祥協董吳文炳等昨日通函同業略謂本業自受歐戰影響國外金融時呆時活以致鎊價升降一日悉變金價卽隨之漲落靡常以致每有局外罔利之徒自買賣空做輸贏查吾同業向有監查所之設增均能照章辦理惟局外空盤稽查一時實難周密此等空盤不絶勢必至掣動市面貽誤商情爲此通函吾同業除照公所向日定章辦理外其有涉及空盤交易槪勿受理云云 
[遴選赴日運動員]  
　　南洋約翰等各大小學校二十一日在滬江大學内聨合運動以便遴選分數最多者若干員前赴日本參與遠東運動大會茲聞赴東與賽員業已選定數人李大星張孝安張信孚（南洋）陳士元（安定）何信道（金陵）楊錦輝與高某（約翰）林某（厦門）皆在被選之列日内尚須續選若干員一律於本月底前後東渡聞日本之遠東運動大會幹事員刻正從事佈置甚爲忙碌預料此次觀者比較上次爲多自五月八日起至十二日止每日入場參觀者當有三萬人斐列濱總督巳派定上院議長奎松爲斐島代表日本大隈伯等届時亦將逐日蒞會云 
[破獲盜案之神速]  
　　前夜九點餘鐘法租界吉祥街七號門牌蔡老三所開之順源烟紙店被盜六人持有手鎗兩支入内刦去大小銀洋金戒等物當經探捕先獲住盜匪陳鳳山一名帶入捕房餘盜逃散等情已誌昨報茲悉是夜即經副捕頭阿而風西將陳盜嚴加盤詰據稱由現住長浜路二十五號弄内牌之袁廷青爲首阿捕頭立備汽車兩輛督同探目黄錦榮包探程富生韓邦達方福林程芝卿王銀桃等分投查拿當在長浜路一號内拘獲袁廷青並至客棧内續獲陳子龍張忠良吳紹卿吳子青馮清建等五盜一併帶回捕房押候錄供解送法公堂訊辦聞阿捕頭於出事之後督同黄探目等通宵達旦至昨晨九點鐘止巳將此案盜匪完全弋獲其辦事迅速殊爲可佩並聞所獲盜黨均紹興人係浙江退伍兵士曾抄出陸軍衣服云 
[朱家灣刦案續誌]  
　　潭子灣西朱家灣地方徐隆興南貨店前晚被盜刦去現洋貨物百餘元由四區長警當場追獲盜匪趙連才王雙喜二名解送警署業經姚警正訊據供認由張某起意糾搶已記昨報茲悉姚警正又據王雙喜供稱住居太陽廟因即派探前往調查據該處附近鄰居云王實姓楊名如德向爲小工遷來未久與首犯張某同住草屋内現張巳逃逸云云該探歸禀姚警正判先將趙等解送淞滬警廳司法科訊核 
[北長康里刦案近訊]  
　　盜匪孫長本鄭雲卿鹽廣才於本月十一號糾黨持械夥刦美租界阿拉白司脫路北長康里二百號門牌陸觀甫家金珠衣飾並開鎗拒捕被滙司捕房八百五十一號華捕舉鎗還擊彈中孫長本右腿倒地當場捕獲旋鹽鄭兩匪亦先後拘獲解送公堂諭飭孫送醫院醫治鹽鄭押候查明澈究在案茲悉孫自送醫院療治後因傷在腿際並不緊要業將傷口醫愈送還捕房管押候究矣 
[緝獲盜案嫌疑人]  
　　公共總巡捕房華探目陳雲忠偵悉匿居新閘路一千九百六十六七號門牌茶館内之王勝生王六周戴生胡富生等四人與某姓家被刦一案頗有關係於昨日禀明捕頭協同包探張林泰前往將王等四人一併拿獲搜出勃朗林手鎗一支當即解至新閘捕房禀奉該捕房捕頭諭着一併帶回總巡捕房復經捕頭逐一詢問諭令押候解送公共公廨訊究 
[刺陳案兇犯提起上告]  
　　傷害陳其美案内之兇犯許國霖宿振芳於本月十七號經蘇州高等廳判决照上海地方廳第一審所判許國霖死刑改判無期徒刑宿振芳原判監禁十五年改判監禁十二年各在案茲聞許宿兩人仍不甘服又向大理院提起上告云 
[再紀天蟾舞臺之巨聲]  
九江路天蟾舞臺戲園内前晚發生巨聲秩序頓亂致正廳上看客戴希成等六人及日本人松本受傷送往仁濟醫院醫治各情已誌昨報茲悉戴等七人均略受皮傷業經西醫分别敷藥而愈聞昨已先後出院云 
[烟酒聨合會常會紀事]  
　　昨日（星期日）爲烟酒聨合會常會之期午後兩時開會到者四十餘人首由金拜仁報告總代表陳良玉偕同湯椿年於今日早車北上瀕行時因各業領袖到車站送行特囑鄙人代爲道謝並囑轉告同人此次晋京當代表衆意竭力進行能盡一分卽做一分望同人再忍須臾靜候議會解决次報告京師代表圑南昌總商會皮絲業闕仰西及各埠分會等寄來函件罼即由副幹事洪少楚起言此次各業所定計畫原爲出於萬不得已惟陳總代表臨别時殷殷以再忍須臾爲言自應奉勸同人暫時靜候但各處公賣人員往往不照定章行使無限制之職權實足令人寒心云云次由陳越屏報告各公賣人員舞弊情形次議决會中進行各事至五時散會 
[軍署飭緝宗社黨]  
　　日前浙省破獲宗社黨機關拘獲首領張百載黨員王麟胡鈞等十餘人由警廳研訊供出總機關設在上海虹口等處由湘人某某等三人主持等語昨由浙江楊督軍電請盧護軍使轉飭所屬嚴緝又聞護軍使署昨據探報謂宗社黨近頗活動每日派人在浦東楊樹浦等處招集退伍兵士及閑散小工每人每日給發口糧洋二角云云當經軍署飭由警察廳轉飭各區署嚴密查察並派警探四出偵緝以絶亂源 
[派兵駐防梵皇渡橋樑]  
　　現當防護緊要之際各處鐵路橋樑須派兵保護曾經交通部咨請陸軍部令飭各省照辦在案茲悉滬杭路局江局長查得梵皇渡地方之五號橋樑尚未派兵駐守故特函請步兵第三十九圑派兵駐防昨由張慕韓圑長令飭第一營林營長派兵一排前往該橋駐紥以資保衞 
[濬浦局允許添闢鐵栅門]  
　　南市董家渡以南沿浦灘至南碼頭止由濬浦局建築石駁并開闢鐵栅門十三座以便各商號上卸貨物現因該處各商號尚嫌不便且各木行起卸木植亦許多困難故特聨名具呈工巡捐局函請濬浦局添闢栅門十四座每座須法尺四密達開闊 
 
 
 

Page 11

 
 
　　藉資利便業經濬浦局允准照辦矣 
[木排問題可望解决]  
　　南市董家渡迤南各木行沿浦停放木排被浚浦局取締祇准離岸五丈各木行欲照舊章以十五丈爲限曾經迭次具禀朱交涉員請爲維持曾經會勘地勢候商浚浦局工程師酌奪並由商董唐露園從中調停聞該局巳允寛放六丈地位作爲堆排之所雙方可望解决云 
[調查失火情形之覆函]  
　　小西門外福興坊内日前失火延燒房屋多間當經警察廳司法科將房客周乾乾等及房主胡金彪傳案訊供各執故由警廳函請救火會詳細調查起火實情以憑核辦茲由救火聨合會函復警廳云接奉公函（上略）當派第三區主任沈宗約前往切實調查茲據復稱查得該處房屋係向來住居法界開設海味店胡金彪之産其出租時每仿租界租房章程先交一月租金卽可遷入居住所謂先交後住也是以於租户必須覔取保租人等辦法未嘗深知而二號保户忽然失火逃逸無蹤護處旣保有火險似未免略被嫌疑但查該處樓房共計九幢核與所保火險尚屬近情故金彪人尚忠厚法租界尚有産業諒不致有唆使縱火情事訪諸鄰近雖言人人殊然均憑諸理想並無確實證明詳加查考亦無縱火實據等情前來復經派員復查所報略同茲奉委查合將派員調查情形據實奉復應如何辦理之處仍希察核施行惟嗣後南市關於租借房屋事項應請貴廳佈告居民仍依習慣按照租房手續保租契約必須完全庶發生事故有人擔負責任亦維持公安之一道也 
[商民被責軍棍之不平鳴]  
　　高昌廟憲兵營第一連内之伙夫日前向該處廣東街協大鮮肉店購買猪肉六十文因爭論分兩起釁將猪肉擲還該店後回禀吳連長派憲兵同該伙夫至該店理論復將店主嚴明生帶回營中經吳連長審問痛責軍棍二十下然後釋回嚴受此刑責心不甘服該處各商舖亦代抱不平昨日集衆會議簽名公禀憲兵營營長請伸寃抑並聞吳連長巳奉省中上級軍官電令赴省面詢事實以憑核辦云 
[德員聨翩返國]  
　　四川德總領事貝特克氏偕同眷屬與浙省郵務總長沙木羅夫及女嗎連等均於日前分乘江裕輪船及滬杭火車來滬暫寓德領事署候乘中立國郵船返國茲悉貝沙二氏等已於昨晚乘和蘭公司郵船起程回國當經駐滬特派交涉員取具該二員及眷屬之出境平安證書分别電告川浙兩省當道知照 
[塘工善後局之吾文]  
　　浦東塘工善後局董謝源深朱日宣具呈上海縣知事署略謂查浦東沿江各義渡碼頭茲因濬浦局塡泥築埠亟應統一規畫擬留沿岸寛徑十丈不予塡泥永作公渡地位以利行人而免危險亦不侵及濬浦界線業經具呈核轉奉准訂於上年十一月六日七日十七日先每會同濬浦局工程師會丈局曾局長曁鈞署黄譯員及洋塘高陸各市鄉經董逐一勘明查賴義渡爲統一規畫公渡之一行人絡繹運貨繁劇前鴻升公司曾有以該碼頭及公路改移北首之議董局爲公私兩利起見首將該碼頭劃留水線及碼頭上公路之線丈尺一併規畫繪圖畫線分别著色並檢浦東北洋涇路董家渡路寛徑三丈成案刋本專呈監督察核分别請轉業奉江蘇交涉員指令呈悉已分别函達濬浦會丈局淞滬警察廳一體查照一面致函美領飭知鴻升公司將各契地訂期會丈議辦矣仰即知照此令並奉道尹指令呈及圖說成案均悉事關維持公益保守主權自應擬議進行已分行濬浦局會丈局淞滬警察廳查照並咨請交涉員函致美領事飭鴻升公司訂期會同復丈一面函致虞紳洽卿接洽矣仰卽知照此令各等因轉行到局當即抄案函轉洋涇市經董辦事處查照辦理各在案賴義渡碼頭公路旣經按照成案規定三丈奉准有案未便徇私破壞今該公司雇匠在該路北旁起造棧房路線祗留二丈尚欠一丈該處地方建造照章匠目先由洋涇市經董辦事處給領營造執照方可動工此爲愼重路線而設不僅公益交通尤關消防火政如有未領此項執照即由該警區就近查阻歷來辦理如此茲據洋涇市經董面述以該匠頭到處領照呈送圖樣祗留路線二丈查此路定案規定三丈奉准在先當以丈尺不足未便即給營造執照一再飭知不遵去後擅自興工開溝塡築爲特查案檢同刋案圖說再呈察核迅轉淞滬警察廳長令行第三區解署長查照定案派警傳諭該匠頭責成務遵三丈路線速赴洋涇市辦事處請領營造執照再事工作以符專案而免違章如再抗不遵照應由該警署照章處分以儆效尤而重路政 
[工商研究會職員之茶話會]  
　　工商研究會諸職員於前晚假樓外樓特開茶話會籌商會務計到者爲陳列所主任徐春榮王漢强職員沈卓吾李醒菴平永泉陳耀卿郭建侯等二十餘人楊會長倩代表卓健伯到會八時開會首由王漢强陳述開會宗旨後推沈卓吾宣述應行討論各事（一）會中所辦化學工藝社事（一）修改會章巳由評議會通過應宣布是否一致（一）此次謝副會長由來函添設北京分會事請衆分别研究當經諸職事互相磋議化學工藝社事須推舉二人與發起創辦人接洽遂公舉卓健伯沈卓吾兩君爲代表前往交接所有修改會章及分會擬訂章程等事俟本届常會（今晚開會）再議並經衆决定仍假此處爲常會之所議定後尚擬討論進行事宜忽聞下面天蟾舞臺轟然一聲王主席即宣告散會餘事於今晚重行提議 
[青浦司鄉之春季大會]  
　　青浦旅滬同人於二十二日一時在漢口路事務所開春季大會會員蒞會者六十餘人又新入會者三十九人首由副會長李綺城君報告會中種種進行事宜次由會計員張子良君報告自本會成立至今各項收支賦略次復提議籌集基本金事潘伯良君張景周君各認捐洋二百元潘季英君認捐洋一百元其餘認捐數十元者甚多當場繳欵者則有李鴻聲君洋二十元莊桂清君洋十元王少雲君沈菊生君各五元並各領捐冊分投勸募尚有會員三十餘人亦各擔任籌募旋合撮一影藉留紀念遂散會 
[造報公共體育場之用費]  
　　本邑公共體育場前經縣敎育會會長吳懐疚遵奉縣飭籌集欵項鳩工建築巳經落成核計工料等費共用銀二萬二千餘元除由縣撥發及由吳會長籌集各欵共一萬八千餘元外尚短三千餘元未有著落現吳會長已將完工情形造具清冊會同公欵公産經理處詳報上海縣知事請爲轉呈省長照數核撥歸墊以清手續云 
[東亞同文書院新屋落成]  
　　東亞同文書院在徐家滙路餘地建築校舍現已落成於昨日（即星期日）行校舍落成禮收院長根君柬邀中外官商各界參觀朱交涉員特派本署交際科科長陳世光前往道賀觀禮日本旅滬官商學各界到者甚衆頗極一時之盛 
[春季賽馬之先聲]  
　　旅滬西人春季賽馬之期業經路馬總會議定於陽曆五月七日星期一（即陰曆三月十七日）開始舉賽 
[麵粉價格之增漲]  
　　吾國機製麵粉之營業自去秋迄今久無起色致本外埠各粉廠均受影響現各出口商家預料此後運出必多忽又紛紛訂購期貨而各客帮之購辦者亦稍見活動是以昨日阜豐之老車牌每包漲至二元四角七分綠兵船牌一兩七錢二分半紅兵船牌一兩七錢綠三鹿一兩七錢綠砲車一兩七錢二分半紅砲車一兩七錢綠飛艇一兩七錢紅飛艇一兩六錢七分五釐綠鷹球一兩七錢紅雙馬一兩六錢七分半觀此情形自今以後之粉價或尚須增漲也 
[各種油價之調查]  
　　荳油以牛莊大連所産者爲最佳價亦最高其餘青口膠州夾倉萊陽泊兒等小簍貨産額貨質皆不逮牛莊大連故市價之漲落向以牛莊貨爲標準本年閧紅盤後牛莊貨所存無多市價頻漲最貴時每擔售至十二兩一錢此外青口等貨雖不缺乏惟因大市關係亦漲四五六錢現因牛莊開河輪船來貨頗爲不少故近日市價巳回落五錢小簍各貨亦隨落二三錢不等轉瞬頭批沙船回埠來貨暢旺市價當更鬆動 
　　生油向銷廣東近因有日商大批爭購以致貨缺價昂計每擔價格兩次共漲起一兩零五分現時市况已有供不敷求之勢此後新陳不接貨缺價昂必甚於今日也 
　　籽油爲擦機澆路所必需用途甚繁自歐戰發生以來銷路頗減近來存貨不多市面疲滯後擔價值巳跌五六錢尚無人過問現牛莊貨開售十兩一錢云 
[𦉍粟花務使絶種]  
　　浦東洋涇港口某花園中種有罌粟二十餘株經該管三區二分駐所馬警佐率警前往剗除已誌昨報茲悉淞滬徐警廳長因恐浦東一帶其他各花園中亦有前項毒卉特於昨日面諭三區警正解恩桂督同所屬各分駐所警佐認眞訪查無論園藝盆花均須一律剗除以期盡絶解警正奉諭後業已遵照辦理矣 
　　又聞淞滬警察廳長徐輔洲君近據徐家滙二區三分駐所警佐呈報該所巡官在該處敎堂附近某花園内查見所種毒卉當場拔取一顆附請察驗等情現已飭令從事鏟除惟第一區一分駐所境内董家渡敎堂相近亦有花園深恐播種此項玩景毒卉亦應清查故令李警佐親自前往該花園詳細察閱有無前項毒卉即行呈復昨日午後李警佐即帶同巡長赴該花園閱看一週並無發見此項毒卉當日據情呈復 
[巡捕搜獲紅土]  
　　諸伯和子前夜身藏紅土一包在外大橋北堍被捕查見將諸連土帶入捕房押候解究 
[惑衆歛錢之怪現象]  
　　近有好事者造謡謂法租界寳裕里三弄第一家七十一號門牌空房天井内牆上發現吕純陽仙影卽於該天井牆上懸一吕祖圖像置有香爐燭檯一般迷信神權之男女紛紛前往拈香祈福問病稱之爲活神仙自晨至晚絡繹不絶以致該弄日夜擁塞行人不便每日香金可得數千文後有人見而埀涎另在公共租界愛多亞路卽寳裕里斜對面一百七十九號門牌樓下裝設香堂置有吕祖圖像燒香男女亦甚爲熱閙云 
[以女害母之駭聞]  
　　住居公共租界北海路（即六馬路）仁壽里三百三十七號門牌蘇州老婦周氏之女大囡雖已贅婿女頗不安於室時常夜出不歸經氏訓責母女遂致不和前日周氏由鄉間回滬染有微疾該女頓起不良將銷　水僞爲醫疾藥水於昨晨遞給周氏飲後霎時腹痛吐血不止當延西醫診治始知服毒一時傳播遠近往觀者甚爲擁擠旋經老閘捕房捕頭得悉立飭中西包探同往氏家向氏女及同居人詢問情形遂將受傷老婦車送仁濟醫院醫治據醫生言該氏受毒巳深恐有性命之虞云 
　　又一訪函云英租界六馬路仁壽里隔壁弄内三百十七號門牌居民馬福昌平日爲搭蓋凉棚生意所生一子已於前年病故當將所領養媳作爲義女於去年招贅一婿係寧波人成婚後其婿往浙省營業久不歸滬近女與人姘識時出不歸馬妻恐受女婿責備加以管朿女頗懐恨詎昨日天將黎明時該女乘氏口渴欲飲竟將鏹水攙入硬令氏飲服後在床亂滾暈痛不止並吐瀉鮮血後經鄰人聞聲往視甚爲擁擠至午後往觀者更多捕房聞悉亦即派探前往調查聞該女現爲其父鎖禁樓上云 
[請緝盜棺匪徒]  
　　浦東楊家渡鄉民徐寳生之子錫祥於上月間病故屍棺埋葬於唐家宅附近田内詎於前夜被匪徒將棺蓋揭開剥刦屍衣而逸翌日經屍屬得悉重復掩埋一面投報該處警署請求飭緝盜棺之人到案嚴究 
[小輪撞坍石橋]  
　　行駛浦東海滙大圑等處之協昌小輪前日由滬開行駛經航頭鎭西市適逢潮漲偶一不愼撞於該鎭西市豐稼橋上致將橋面石板撞坍壓傷水手三名搭客幸均無恙該橋現正雇工修葺以便交通 
[男女偕逃之敗露]  
甯波婦人顧王氏向居滬北愛文義路有子渭善昔年憑媒聘波南市裏鹹瓜街婦人管吳氏之女阿巧爲室前年夏間阿巧忽隨人私逃即於當年冬間尋獲遂由顧王氏央媒關說草草成親前日阿巧忽托故歸寗經顧王氏母子察得此次歸寗事有可疑遂尾隨其後觀其動靜詎阿巧旣抵母家即有包車夫通州人趙春甫偕同阿巧及管吳氏至十六舖外灘擬乘大生輪船前往通州遂由顧王氏報告水巡隊登輪將男婦三人一併拘送警察廳當由司法科長研訊先據顧王氏投訴前情訊之趙春甫供認與阿巧姘識已有三年此次阿巧自願跟往通州求宥科長以案關誘逃有夫之婦遂將一千人函送地方廳經檢察官預審之下判趙春甫管吳氏管阿巧分别收押原告退去聽候核辦 
[串拐女子之追究]  
　　崇明婦人姚薛氏之女杭喜現年十五歲去冬被人拐失該氏來申找尋於今歲陰曆二月間在公共租界福州路見女已爲雉妓詢據該女自言去冬由季冬郎與倪姓串拐來此押於妓院爲娼時女欲隨歸即被妓傭阻止前日該氏在十六舖春在茶樓將季尋見扭控第一區警署經董警正訊據季供由姚薛氏之姘夫張振龍所爲等語董警正因昨值星期飭暫留候今日移送地方檢察廳預審核辦 
[協緝犯案逃逸之印度人]  
　　印度人阿勃臬梅扣其向在新加坡營業近因犯案逃逸無蹤業由該處警署開明該印人年貌服式移請公共捕房一體協緝來文略謂印度人阿勃臬梅扣其中等身材身軀肥壯面黑無鬚年例二十六歲戴有眼鏡能知印度彭搿里日本及德國方言又能寫讀英文當該犯在新加坡未逃逸之前曾見其頭戴元色呢帽身穿黑色羽紗衣裳白色褲該犯在新加坡逃逸時恐或乘公司郵盤業已分電香港及日本横濱等埠偵緝深恐逃匿滬上請爲帮同協緝云云麥總巡接文後已於前日刷印通緝文告多張分發英美各捕房轉飭中西探捕一體留心偵緝 
[米棧失愼]  
　　前晚七時美租界東漢壁禮路一千零八十八號瞿成記米棧後進不戒於火經美捕房聞警急驅皮帶車馳往救熄僅燬去後屋一幢餘未殃及 
[先邀公正人理處]  
　　日商伊籐洋行控英租界福路潤昌祥洋貨號經理甬人陳福潤收買該行失竊值洋數千元之洋紗棧單經公共公廨提訊明晣判陳罰洋一百元充公以儆嗣原告復延日本律師投廨請追失竊洋紗損失銀五千六百五十兩判陳交保候訊在案前日午後由王肇之襄讞會同日副領事加籐君升座復訊被告陳福潤因患病在日本醫院醫治仍由代表朱斯芾律師到堂聲稱被告患病現未痊愈請改期再訊旋據原告代表律師譯稱被告律師請求改期敝律師大爲反對查被告已兩次臨訊不到應請判决追償損失中日兩讞員會商之下判兩造先邀公正人理處如難就範再由公堂判决 
[擔保欠欵之辯論]  
　　英商永年人壽保險公司經理西人斯台而延代表律師在公共公廨控告夏馥生不理擔保前買辦楊潤林抵欠銀三千六百零九兩由廨訊供判兩被告分别交保候再復訊在案前日午後由王崧生襄讞會同英卓副領事升座復訊先據原告代表律師上堂譯明案情並稱被告楊潤林抵欠銀兩係由夏馥生擔保因其延不料理是以控追並將借劵保單等呈案請察夏亦延律師到堂代辯良久經中西官會判兩被告仍各交原保候再訂期訊奪 
[婦人收還存摺]  
　　陸李氏在公共公廨呈控陸守成吞没所存生大號洋五百元之存摺一案上星期六由聶襄讞會同英卓副領事在民庭研訊據原告投訴伊夫陸芝蓮於前年病故後遺下生大號存摺被族姪陸守成吞没求追訊之陸守成供稱原告係芝蓮之妾因其不守婦道由同族議將存摺歸原告孫洪泉經管並非吞没請察中西官判將存摺交原告陸李氏具領摺上所支之欵責令被告補償 
[追案貨價之訴訟]  
　　莫讓卿控海陸豐雜糧號夥王文甫王添不還縐紗價銀二千餘兩上星期六經公共公廨傳訊原告延律師到堂代表聲稱被告王文甫於去年十一月間定購漢口縐紗四百餘疋言明貨送海陸豐號内取銀詎將貨送去後一再向索延約不付請追訊之被告兩人供詞互推中西官判王文甫仍交原保王添無保收押候傳齊人證再訊 
[洋商控追欠欵]  
吳松筠因欠英商羅白臣銀二千二百餘兩被控由該管領事署照會公共公廨於上星期六諭飭管理傳提事宜之中西包探將吳傳至公廨經中西官諭令交保聽候訂期會審 
[合同不足爲憑]  
　　董馥康前至法公堂控被女伶馬蘭生張妙齡違背合同透支包銀悔議停演今將正式合同呈鑒請求訊究等情迭經研訊因原告所呈之合同馬張二人不認簽字惟有草合同二紙曾經簽字並不悔議判將草合同呈案聽候察核後又由馬蘭生供稱草合同二紙前已交於某姓收去請核遂判飭傳見證某姓到案質證再核昨又傳訊據某姓投稱並未收到馬蘭生之草合同詰之馬蘭生供稱正式合同實未訂立後因董妻向婦人情商囑代帮忙演唱故十二月份之包銀尚未向支今有收條爲憑豈能透支應請鑒察中西讞員以原告所呈之正式合同均係塗改不足爲憑遂判將案註銷合同存案銷燬 
[但准展限七天]  
　　倪榮堂前至法公堂控稱前有林鴻生以田單一紙向商人抵借欵項核計本利已有洋一千六百二十七元向索不理請求訊追訊之林供認欠洋請求寛限措繳中西官判限一月繳洋昨巳届限林仍未繳故又傳訊原告仍求嚴追林稱實因一時難以措置請再寛限十四天中西官判交人銀並保限七天繳洋 
[鋸木匠算賬衝突]  
　　鋸木匠蔣木生楊有貴顔長喜三人前日在閘北梅園路張生記木作内因結算工帳起釁互相扭毆各傷頭面由崗警一併拘入四區警署押候訊問 
[寗紹公司股東組織聨合會]  
　　寗紹公司股東長生會等因聞甯紹公司甬與船由某董事等以賤價售與三北輪埠公司大不謂然昨日在四明公所邀集長壽會同仁會安甯會彙全會新長生會等諸大股東領袖組織聨合會籌議進行辦法以謀對付一日之間股東之掛號者已達一萬餘股茲將關於此事之函稿附錄於後 
　　四月十六日致寗紹公司函諸位董事先生台鑒謹啓者近因風聞貴公司之甬興輪船據云已由董事會擔承業經出賣與個人云云謡傳不一有向敝處問信者想現下公司正在發達船價逐見高昂且買進不易何得賣出况甯紹股份公司雖有董事爲股東之代表乃監督機關是也公司惟此三船凡應出賣者亦可稱爲重要事件恐非明白宣布諒不爲效也敝會因是股東一份子故敢具字上問究屬若何務於三日内明白示復以釋羣疑四明長生會謹啓 
　　二十一日致甯紹公司函總協理董事先生均鑒頃奉復函巳悉甬興船爲公司三船之一佔財産重要部分應否出賣當由示東會議决董事爲公司辦事人無處分公司根本財産之權無論前年有否成議本年如何議决不能認爲有效董事與三北公司所訂合同股東等萬難承認二十八號繳船之期應請取銷靜候癹東常會付大衆詳愼討論再行定奪目前不得違法繳船有負股東委託之初意股東長生會安安寧會長壽會集全會同仁會新長生會同啓 
[誌謝]  
　　昨承邑廟豫園勸業場惠贈觀覽劵二十張書此誌謝 
[雜評二]  
[新舊法領之迎送（庸）]  
　　中法同爲民主之國國體上聲氣之相應是以法國人士對於我中華共和政治之建立贊助爲最多而卸任滬總領事那齊君其尤著者也前者姑勿具論即如癸丑以後袁氏逞其淫威剷除民黨上海一隅游探如織而民黨以有租界之安居不致大罹其茶毒磅礴醖釀卒以舉上年推翻帝制之功者那齊君扶助之力也今那君卸事歸國矣回溯往事殊令人感念不巳也 
　　新任法總領事韋爾登君居川滇日久於我國人情風俗知之甚深而對於吾之共和政制尤爲熱心贊助是故韋君之來其於中法兩國之交誼必有愈形輯睦者此記者於感别那君之餘而亟欲一致其歡迎也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新修褉說] [  楓隱]  
舊曆三月三日俗謂之上已日士女修褉水濱以祓除不祥其來巳久雖然此特能祓除其外耳未能袚除其内也特能爲形式上之袚除耳未能爲精神之上祓除也方今共和再造庶事更新則際此時逢春暮節届重三凡曲水流觴之輩芳林褉飲之儔不欲祓除不祥則已知欲袚除不祥當有大異乎前日之舊袚除而爲今日之新袚除者是以政府諸公則當袚除其自私自利作福作威之心然後可以謀國利民福國會議員則當袚除其分門别户黨同伐異之心然後可以代表眞正民意各省督軍當袚除其擁兵自恣恃權干政之心然後可以効忠國家各縣知事當袚除其剥民自奉瘠衆肥己之心然後可以造福地方推之若販土收土之大吏當袚除其土氣息泥滋味然後可以永消烟毒賣票買票之議員當袚除其金錢目的運動思想然後可以融化銅臭更推之若一般之腐敗官僚冬烘學究頑固商民亦當袚除其自尊自大自信自是之舊頭腦然後可以灌輸新智識鑄成新國民此皆所謂在内之袚除非在外之袚除也精神上之袚除非形式上之袚除也非然者徒循往年上已修褉之故事或湔裙水次或采蘭水濱以爲可袚除不祥也竊恐其所袚除者特彼之所謂不祥非我之所謂不祥也有何益哉有何益哉作新修褉說（五） 
[自由談人名再對] [  嫉俗]  
　　嫉俗之自由談人名對本屬雕蟲小技不足當大雅一盼然而多方掇拾爲時亦非一日猥蒙不棄賜以刋登中心歡忭莫可名狀爰再胡凑數十對以供讀者之一粲 
　　律西丙元濟航似春天白補白呆人子彝明南立三孤舟實秋小青叶黄覺生汝鼎覺迷黑子天芳南頓半痴一聲栩園不署悟幻素公九香北山一笑千里蘧廬佚名金華稼畊筑公仲鳴悲世雲林非我休笑玉昌渭漁甌儂又欽嫉俗雪舫快人無競仰山劍平頑鐵亞伯詩隱澄齋天臥生繫鈴人午峯經常　石俾公琴薰潤章書癖子飼鶴生　眞子 
警世人 
家庭常識 
　　洗滌玻璃阿摩呢AMMONTA和以清水先將玻璃一洗復取羚羊皮擦之則玻璃明潔如水晶 
　　清潔油漆凡木料油漆後欲使之清潔須以布蘸松脂少許擦之復取清水與火油調匀洗之最妙 
　　安眠術取麫包切碎與鮮牛乳調匀復加鹽少許於臨寢時飲之自能安眠 
洗滌家具凡白色家具欲除去污迹須先以法蘭絨蘸火酒擦之復以温水和燕麥粉少許洗之痕迹自去石　　咑及肥皂萬不宜用 
　　辟蚊夏夜最擾人者莫如蚊蟲揮之復來無法可避惟蚊蟲最忌黄色根於生性故西人夏夜多衣黄色即牀褥等件亦用黄色蚊蟲見之輒遠颺 
瓶花耐久取白蘭地酒少許和以清水貯之瓶中花可經兩星期不致萎敗 
　　去蘋果皮凡以刀削蘋果皮者手力稍重卽易傷其肉可以指甲刮其外皮使皮與肉相離再輕撕之則皮自落惟蘋果未熟者此法無效[  懐馨室主]  
　　辨酒美惡以手扣酒　聲清而長者其酒必佳聲重而短者其酒劣若聲不響其酒必敗 
　　甘露酒用圓眼肉紅棗肉葡萄桃仁當歸枸杞杜仲孰地各二兩浸燒酒十斤治能諸虛百損其味甚美可以常服 
　　收雜酒法如人家有喜慶事諸親友携酒相賀美惡不齊欲共一處可擇其清者將陳皮二三兩入酒封固三日濾去陳皮其味香美[  范臨齋]  
　　食牛肉過量喜食牛肉者每食過度以致腹脹可取稻柴心（即柴頭）煎湯飲之則脹立消 
　　銀鑲箸觸於臭荳腐及彩蛋等每易變黑可用食鹽擦之則黑自去[  趙松溪]  
　　金屬物色暗無光可亞摩尼亞擦之則光澤如新 
　　便桶洗凈後入少許之石灰粉可免臭[  榮華]  
集益錄 
　　第四問焚化冥鏹所存之灰中含錫質紹人多專業收紙錠灰者尤善於用手術竊取灰中之錫其弊恒以水銀和紙錠灰使成泥徧塗於筐籃之内於收買灰時輙取人家紙灰傾入己筐秤之經一度之扒動錫質卽爲收吸不少而後故貶其值使交易不成而散其實已受無形之損失矣婦女不知往往受其愚弄竊意從紙灰中提取錫質决非難事若使人家盡能提取則其利便爲何如願諳理化學者有以指而明之[  遽廬]  
事物閒評 
　　滬杭甬路線除各大站建築天橋外其餘小站向來均於軌道兩旁置有踏步爲對面月臺上車者而設自寧滬通車後並將各站踏步槪行拆去凡旅客乘下行列車者均須越過軌道至對面月臺上車一經天雨則滑蹋傾跌之禍時有所聞若童叟婦女步履不便者其危險更不堪設想實與路政商情大有關碍是所望於路局諸公當亟圖善後之法也[  嬾瘦生]  
詞話 
　　余鄉張婉儂女士能詩早卒著有綠梅花館吟草蕉雨軒詞草各一卷余嘗擇尤編爲詩話刋登各報昨偶檢舊篋復得昔年手鈔女士詩餘數闋然已半飽蠧魚之腹字迹幾難辨認亟錄之卜算子春殘云曲徑亂飛紅香砌濃堆翠何事東皇不管春忍使人心醉樓上晚妝人也爲春憔悴無賴東風着意吹意把春揉碎鷓鴣天送春云九十春光欲暮時曉來風景更姜其苔㾗點點胭脂涙綠怨紅消夢亦迷香黯淡影依稀啼鵑聲裏送春歸窗前一樹梨花雨化作愁魂處處飛清平樂中秋臥病云重簾風動衣薄宵寒重病裏情懐誰與共獨擁半牀幽夢良辰草草閑過光陰暗地消磨今夜闌干月朗何其我負嫦娥虞美人重九云年年佳節多風雨攪亂愁人意今年乞與好重陽那識天心更是没商量冷吟閑醉從來慣無處尋詩伴待將濁酒解牢愁奈是酒邊心事怕登樓風蝶令云瘦影慵臨鏡長眉不解愁舊時明月舊時樓夢繞故鄉雲樹越山秋不盡吟邊思空爲畫裏游幾回花底笑持籌記得當年觴咏效名流南浦月云寂寞芸窗夢回無事消清晝薄羅衫袖似怯春寒透牆角梅花還比人消瘦曾知否幽香一縷故故簾邊逗以上諸詞雖不脫閨人口脗然用筆輕倩情自可喜也[  秋夢] （二） 
短篇小說 
[劇塲刦案（五）（合荔生原著）] [  常覺覺迷合譯]  
　　久之約翰森將軍始謂雷麥克敎師曰鄙人不揣謭陋願爲諸位全體代表唯予問汝汝之徒黨盡爲吾國人乎抑否乎敎師曰有爲吾國人也將軍曰然則非盡吾國人矣其餘盡爲　敎師截之曰各國都有將軍所以絮絮詰問者意在與之敷衍用捱時刻冀得救援之至今被攔截則卽改其語氣曰汝儕戴假面具携兇器盜徒之中設有本國人附和其間欺凌婦女作此滅絶天理之舉者我寗立時飲彈而死弗寗以今夕至可羞恥之事置予心頭言至此聲益高唯聲已帶顫其言曰予無他法祗向汝儕圑體中之吾國人哀禱汝儕須念汝祖宗創業光榮更念汝頂上之國旗榮譽婦女聞語同聲大哭嗟夫吾儕女流遭此境遇安得不哭而將軍遂亦不能再續一辭男子則碌碌離其座位而起全場秩序乃大亂敎師則仍默然當衆而立但衣偵探哈葛雷則卽趁此時機称步至台下對敎師而坐予父因低聲曰注意此人此人移其座位定有用意詎言甫旣鉅聲已連作三響俱對雷麥克敎師而發第一鎗即哈葛雷所發第二鎗爲約翰森將軍所發末一鎗則爲前排包廂觀客所發蓋一頎碩之人方支一手於廂口一手則握手鎗裊裊烟霧方自其鎗管冒出也吾人細視其人實爲前任達克斯府府尹康登大佐也全場觀客携有鎗械者殆此三人而已而此三人計畫則又不謀而合悉在殲除雷麥克敎師奪其羽黨之魄使之逃竄然天不從人之願竟使敎師無恙事益不可爲矣蓋哈葛雷以時機緊迫無從　準但中敎師之腿康登大佐則瞄準過低鉛彈擊入戲台地板約翰森將軍則因老眼昏花所差尤遠故敎師僅創一足而所創至微但一摇動旋即挺立如恒即舉其鎗對約翰森將軍而發砰然一聲適中將軍心部應聲仆於廂口撤手長逝矣甯不悲哉至是場中秩序大亂觀客叫號之聲連連不輟散立各處之盜徒羣起逮捕哈葛雷及康登大佐衆寡懸殊二人遂成禽矣密斯特敢奇喟然曰彼開鎗者計實左甚當知即罄全場人士之生命亦不能償一約翰森老將軍之命耳 
續刋小說 
[南斐洲脫險記（四續）] [  劉鳳生]  
　　晚六句鐘休息至十句鐘始行一句鐘復駐足約三小時余等至此蓋困憊異常精力不繼矣是日爲二月九號星期三清晨四句鐘復行七句鐘已越小山履坦途至十一句鐘苦熱異常因駐足稍憇午後三句鐘復行煩惱益甚余之靴又不可用余友馬力斯自製草履一雙以己靴授余此靴係渠昔日居監牢時以生皮製成者雖稍小尚　適用余等行至上午九句鐘始止休息約二小時開糧囊視之僅餘煎餅一枚馬更些存其半矣余與佛蘭生馬力斯三分而食之二子初不肯受余强之謂余等寧同時而死死亦甘心十一句鐘復行午後三句鐘休息一小時復行俟破曉而止余等聞海聲怒號頗明晰海岸霧氣朦朧得此精神爲之一振十句三十分沿車迹西南行是日爲二月十號星期三燥熱異常余苦足痛重以點水俱盡更覺難耐自思實不能追隨余友等因告之先　且曰余當盡余之力黽勉前進假使君等得先達斯外柯門或得爲余一助則善矣余之意蓋寧死一人較之羣死爲更善且余友等坐以待余亦無補於一二也渠等遂行佛蘭生臨别時狀尤凄戀復揚聲曰余等將於斯外柯門候子至也 
　　投函諸君鑒來函問事需要答復者務必附一郵片於一面寫就回信住址人名以便隨手書答否則實不勝繁幸恕不復栩白 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之鉅案]  
　　楊月樓案（十五） 
　　論上海日報（見本報甲戍年二月二十七日） 
　　本地方諸官何爲以民報爲讐耶本館之設志爲閭閻申疾苦所陳之說或卑卑不足道亦置之不論不議之列可耳官何爲欲毁之耶查本館之所以特啓官之嫌怨者蓋於楊月樓一案以爲問官當依照大清律例懲辦不應於未斷之先加慘酷之刑也且其言固出自各處人民之公論亦非本館之私議云然然本館因列論於報中而官遂於本館生嫌與粤人合議另設官報館以圖制滅且前此又出示毁本館以受賄等語圖壞本館之名噫此行也豈得謂聽民之議而從民之心乎夫另設日報使爲民間所設固美舉也如欲設官報以滅民報亦如塞衆口而獨逞己志矣則善善惡惡之意其何在乎至另設新報之舉果於大局有利亦復於本館更有裨益此泰西諸國行之已有明徵故本館聞有他報時行忻然引領樂觀其成所惜者民與官合作不能無所顧忌且不能有所主持不過隨聲附和雖有若無也 
[楊月樓發郡復審（同上四月初五日）]  
　　前傳楊月樓在松郡翻供係得之松郡友人來函繼太守發婁縣嚴打二百而楊月樓不敢復翻供詞太守勘定照例轉解至省茲聞衞廉訪於十八日提案問供不加刑楊月樓如先至松郡時依舊翻供矢口不移遂照例發回松郡復審矣此案也吾不論楊月樓罪惡之重輕惟審問之際極刑以臨之三木之下何求不得則供詞亦惟隨問官所欲也葉邑尊之籌設新報館意由楊月樓一案所基新報將取公報之名公字其尚可存歟 
[英報論楊月樓事（同上四月初七日）]  
　　通文館新報曰上海丹桂軒著名戲子楊月樓前經結婚爲上海縣殘刑以審各事想讀本報者皆憶而未忘也茲聞解犯至松江復審犯人將上海刑索各供翻異知府又加重刑責二百板卒偪犯人認其行供繼解至省内在臬署堂下聲稱先供皆非己意係受刑逼而認者矢口不移照例發回松江重審噫該官其將重加以慘刑使復認先供歟夫此事先後皆屬殘慘中國自稱文明與泰西等而猶有此等害名取辱之行歟想駐紥上海諸領事義應聨名告中國官使中國官咸知有是等審斷之惡天下各文明之國聞之而無不憾然非之也况查楊月樓原係英國巡捕拿獲解於其怨主也譯錄之下爲我國羞矣幸我國亦有秉公仁義之官請西人不以一案而歸罪一國可也 
[花叢談屑]  
　　扇頭集古詩（見本報壬申八月十四日）惜花館主偶於雲陽某校書扇頭見此七絶十首係集王次回先生疑雨集句者匪特用古入化無斧鑿㾗且與姫之年貌性情均相符合爰錄之 
　　弄玉當年未嫁時　蘭心性玉風姿由來半刻千金值莫到成陰恨却遲 
　　不道同心態也同尊前常捧玉盃空歌筵歇拍偷廻眼寄盡相思不語中 
　　𥳽錢年紀占歌名曲罷猶疑脆管聲杜牧看花當意少陡然迷惑爲卿卿 
　　贊我排愁肄管弦麗華膚髮麗娟年人誇艶極偏躭靜欲露相思未敢先 
　　風流天付與卿卿隨意梳頭態更眞要識寸心相喻處唇朱欲動更逡巡 
　　掃眉才子女相如記得蕭郎注目初非是見君多掩歛生成羞怯性難除 
　　笑郎消渴到如今未領瓊漿一飲情偏是熱腸翻似泠兩眉愁翠畫難成 
　　筆寫蘭儀說亦香一生多累爲柔腸雖云見面無多刻似較横陳味更長 
　　滿身香霧近人時便遣蕭郎不自持底事料伊非薄倖纒頭只索斷腸詩 
　　淺嘗滋味透嘗愁未見思量乍見羞寄語倦粧人說道此生幽願可能酬 
[雜錄]  
　　嘉善沈君半倫來函并附壬午年本報一紙囑將本館舊論同仁醫院一篇披露於老申報以助該院此次善舉事關公益爰爲登入雜錄以供樂善諸君子覽丁已閏月天虛我生誌 
　　閱同仁醫院公啓書後（見本報壬午年六月十八日） 
　　創設醫院以濟貧民善舉也然旣稱善舉則必使規模全備毫髮無憾而後爲善舉之心始爲之大快昨閱同仁醫院公啓一紙而歎善舉之成固有不易言者也同仁醫院設於本埠虹口自創始以來迄今十有餘年貧民之受惠者已不勝屈指第以經費不足舍字湫隘就診者不能留院養疴司其事者於心至以爲歉旋得司董敎師悉心籌畫並有美國喜而姑娘慨助銀三百五十餘鎊加以院中所積餘資三年前於虹橋西購得房屋一所較前益加宏敞然尚未足敷用也李君秋坪深嘉設館之意而又欲爲之擴充乃勸集銀一千餘兩自己復墊銀一千餘兩共合計三千兩續購院後洋房二所以便男女養病之所此外翻造房屋增益舊觀尚非再加銀數千兩不可李君願獨立墊欵從速營繕然後捐募以彌其闕是誠仁人之用心而深知先務之急者已夫爲善之人必心力交盡心有餘而力不足不可以爲善然一人之心或可以深思遠慮而一人之力斷不能徧惠周施博施濟衆堯舜猶病非堯舜之心有難盡實堯舜之力有未逮也李君以施濟之心廣茲義舉以冀舉前人所創之善緣而遠爲推廣其心固良苦也然爲善者必有其資而後可以集事李君雖力能墊發倘必取給於李君一人又非公義之道此所以亟欲捐募以彌其缺所謂斟酌先後量劑緩急而適得其平者也人之欲善誰不如我惻隱之心人皆有之上海善堂林立冬則施衣夏則施藥凡所以濟貧病而行其仁術者全賴衆擎易舉集狐腋以成裘西醫之術雖精而藥本等類斷非空空妙手所能備而况病人赴院就診夏則恐受暑熱轉致增劇冬則恐受寒氣益復感邪莫妙留之在院就近診治庶不至時常變更不僅爲病人省費省力起見實以廣醫術而成善願若屋宇湫隘地方逼窄不足以容不幾抱爲善不卒之歉乎西人之言曰醫院爲病人調養之所屋必取其高朗軒敞使其性得以舒暢地必取其乾凈清潔使其氣不致薰蒸斯言也實深得治病之原足以補靈樞素問所不及本埠如仁濟體仁等各醫院莫不棟宇軒爽屋宇寛曠病人居其中不啻與在家無異反較家内爲適意故居院養疴不數日而沈疴立起此不特西醫之術妙亦由於處之得其宜也今同仁醫院雖亦漸加擴充不若從前之狹隘較之現在本埠各醫院則究似規模略遜苟因陋就簡而不力爲開拓將何以副始創者之期望而宏此善願也哉今得李君急所先務慨然解囊墊發銀若干以成義舉而建造需賋購藥需資鳩工庀材一切皆須經費是安得不廣爲勸募以終其事竊思上海一隅中外巨商大賈薈萃其問上年各處賑捐尚且捐資助藥不以道遠而視同秦越今同仁醫院近在本埠尤屬痛癢相關亟當各發婆心共襄善舉隨其力之厚薄以勉結善緣吾知累寸盈尺益寡裒多以有限之資産廣無窮之恩惠當必有踴躍樂輸者該醫院當必無難擴充者矣爰樂書數語於其後 
 
 
 

Page 18

 
 
   
 
