# 1912 - 93 - 4914058

 

Page 1

 
 
評論 
[未來憲法之模型（選）]  
　　憲法者一國之根本法典全國以内無論何種法律皆不得與憲法相牴觸相背違除英吉利專重習慣爲不成文法典外其他立憲各國無論爲君主爲民主無不以成文憲法爲萬種法律之根據而國體及政體均於憲法定之但後進立憲國家規定憲法必有一定之法系（如日本現採德國法系）而又必參酌闰國之現情此立法上一定不移之原則也中國共和伊始萬政待興但法律爲國民遵守之規則而憲法又爲各種法律之本源將來憲法起草果採美國法系歟抑採德國法系歟或折衷法英而規定完全之法典歟然無論採美系與法系若就中國國體而言規定憲法時有最宜注意之點是則吾人所宜爲切實之研究一一羅列而指陳之以爲將來憲法法典起草者作他山之助 
　　（一）大總統之權限大總統旣由民選則權限與君主截然不同按國家之原理君主立憲國君主爲主權之主體民主立憲國大總統旣非主權之主體又非主權之機關不過以單一之自然人受國會之委任爲施行政務之樞機則凡君主國憲法上所謂君上大權之一部决不適用於民主國因而調遣軍隊締結條約任命文武官吏等權皆受若干之制限其與君主國絶對相反者君主國之君主不負法律上之責任且除有非常病疾或久亙之故障時始置攝政民主國則大總統在法律上須負完全之責任其罹於久亙之故障時雖未至改選期間由臨時國會之議决或以副大總統代理或另行選舉决不能有攝政之名稱此大總統之權限範圍規定憲法時所宜注意者一也 
　　（二）内閣之權限民主國家有設置内閣者有不設置内閣者其不設置内閣者大總統即爲統一行政機關對於國會負完全之責任其設置内閣機關者則内閣之閣員即各部之行政長官一人而兼兩種資格但民主國内閣非代大總統負責任乃對於國會負行政責任行政違背法律時國會可爲直接之彈劾大總統無不裁可之權内閣更迭更新組織内閣時亦須經國會之推舉而大總統委任之是内閣與大總統分爲責任之負担然所以必須設置内閣者以一國内重要政務必經閣議而後施行其屬於主務閣員對於行政之當否固應負責即非主務閣員亦應負連帶之責是内閣機關合之視爲一體分之卽爲各部總長而國務總理則爲閣員中之領袖即行政之中心點也此内閣之權限節圍規定憲法時所宜注意者二也 
[大總統命令]  
　　四月十一日 
　　臨時大總統令任命彭英甲補授甘肅布政使此令 
[專電]  
　　俄公使照會要求恰庫鐵路修理權並各項新政請俄人爲顧問外部力拒 
　　外交圑以民國成立請取消中立准將軍火禁品照常運售 
　　展緩交付賠欵借欵案已由胡維德面商英公使允與外交圑集議再覆 
　　汪大燮疊電辭職大總統已允如所請繼任日使擬派曹汝霖 
（以上北京） 
　　趙爾巽現派馮麟閣率兵移駐吉林（奉天） 
　　孫中山黎副總統籌書擴張漢陽兵工廠及建築武漢紀念橋二事擬在大借欵内撥欵辦理 
（漢口） 
　　黎副總統疊接袁大總統電請代邀孫中山赴京孫力辭聞將於十四日啟行返滬（武昌） 
　　黄留守因江蘇臨時議會止允担任兩師圑月餉部下過多餉項支絀力請唐總理接濟（南京） 
公電 
[江北蔣都督電]  
　　北京大總統鈞鑒江日通電敬悉鹽務爲國課大宗事權若不劃一政令自必分歧仰見擘畫周詳母任欽佩查江北地方本無固有之財產自主之權利舉凡工需軍需地方行政經費全恃各省協助無不仰給於人計協濟工需者爲蘇寗浙皖藩司各一萬兩閩鹽法道三千兩揚由關三十兩魯浙運司各二千兩兩淮兩廣運司各一萬兩共約七萬兩此恊濟工需歲撥之的欵也恊濟舊有防營者爲五河正陽一成鹽釐約共二萬三千兩海州分司一成鹽課二萬數千兩江西江蘇藩庫各二萬四千兩漕四成煙油六種約四萬兩揚屬四局約撥六萬數千兩共約廿萬兩此協濟舊有 
 
 
 

Page 2

 
 
　　防軍歲撥之的款也恊濟新軍練餉者爲四岸溢銷五十萬兩兩淮運司三十萬兩寗省節餉十六萬兩鹽斤加價十萬兩河南二萬四千兩又江南財政公所寗省加價十萬兩共約一百四十餘萬兩又前清軍部捐撥三十萬兩此協濟新軍練餉歲撥之的欵也三共約一百六十餘萬兩此外臨時撥欵尙不在内當日新軍僅一恊歲出已屬不敷今則編練一鎭及一混成圑所需自倍而倍之從前各省協濟欵項旣均無着現時之支用格外浩繁江北所有地丁錢粮又餘寗省默窺江北軍心民心所指爲養命之源可以苟延殘喘者惟專恃淮北鹽務爲一大進款當去秋光復官紳商學各界費幾許心力方將西外兩鎭保存鹽防營得不譁潰六壩工次第修葺墊欵維持甫有鹽釐六岸等名目留至今日今若遵奉大總統命令將鹽釐六岸交由鹽政處經理則江北之軍心民心無絲毫繫屬而謂能安堵如常實恐不易且江北區域千有餘里江北人心千有餘萬斷非無分文的欵所能從事加以地方殘破土匪紛乘商務急待振興河工速宜修濬以及重修營房添購槍械子彈并軍衣等件特别之用費固不可緩而經常額需綜計極少非二百餘萬不可現在所可恃補助者僅淮關及稅局數處帶蕩灘租即使收數暢旺不及十分之一縱使應變有人究屬點金乏術至於淮北鹽務連年缺歉運銷疲滯已達極點此次鹽釐局及六岸劃歸敝處督辦者亦實出於不得已之苦衷然所入無幾仍屬杯水車薪與其撥兌之轉折似不若直接管理之爲愈雁行無非權爲補助起見其實綜計不敷尙鉅雁行殫竭心力勉支數月臥薪嘗膽備極艱辛當去年九月存亡絶續之秋重以江北士民公舉不得不出而過同維持秩序聊保治安而來日方長殊難爲繼此後究應如何指撥的欵之處務祈速籌迅示俾可進行否則軍事則譁潰堪虞河工則大汛將至饑民載道農事已愆前途之種種危險雁行犧牲一身不足惜其如江北大局數十萬生靈何况江北爲南省門戶素稱重鎭我大總統早所深知雁行每一愁思難安寢饋來源旣絶羅掘無方後顧茫茫不堪設想爲此迫切請命於大總統之前仰希鈞裁電示方針藉維江北大局千禱萬禱江北蔣雁行叩印 
[旅潯安徽同鄉電]  
　　上海皖同鄉會轉各報館均鑒陰曆二月十九日午大通黎君宗嶽接南京黄留守復電云已派定柏軍圑長到通接洽業經預備歡迎並電復黄留守使請其電知上海全皖同鄉會舉定代表偕同柏軍圑長到通接受是夜十一時又接南京陸軍部代印之陳紹唐君電請黎即日暫行離通黎不敢以一身累及地方又恐遽爾離通軍心慌亂因囑路君琪光代爲佈置一切適江輪已到遂即辭通次日當由路君召集各隊官曉以利害勉以大局暫行公推胡聘臣君爲大通水陸各軍旅長伍松林爲聯隊長胡挺翼君爲水師統帶其餘各隊長均以次推定當衆宣佈軍心悅服嗣由張紹曾先生派來調停之代表呂均君勸告各營謂省廬蕪與通軍原係一家釋嫌修好共維秩序差幸通軍忍辱降心得免衝突據此當可免遭兵禍特此告慰旅潯同鄉叩 
[暹邏總商會電]  
　　潮州會館分呈袁孫黎大總統王外交長陳都督華僑聯合會鑒吳（祥達）軍到汕林激眞竟復事搶勒吳不敢問反擬借欵八萬與林出境似此辦法直視潮爲魚肉大罪不懲反受上賞何以服天下而儆效尤試思潮非金穴近又遭大水奇災困苦不堪何能塡此慾壑後患無窮慘難言狀乞飭吳認眞分别懲辦以救大局而遏亂源暹總商會泣叩蒸 
[南京同盟會本部電]  
　　濟南胡都督廣東陳都督南昌李都督安慶孫都督煙台關外藍都督太原閻都督西安張都督上海陳都督長沙譚都督雲南蔡都督成都尹都督武昌副總統同盟會恊理黎公鈞鑒昨日本會餞别孫總理到者盈座唐總理徐總督王都督皆爲會員此晚由孫總理擔任捐銀三十一萬六千元黄協理認捐五萬元唐總理認捐二千元徐王各以萬計爲此務乞我公力爲提倡擔募巨資以爲本會進行之實力是實本會所馨香禱祝者也中國同盟本部同人叩 
[華洋義賑會電]  
　　北京袁大總統鈞鑒敝會在江皖北所辦工振修堤修河均係切實有益約共振濟二十萬人惟灾民二百萬敝會十僅拯一每日餓死者仍有數千人敝會從上年十月起至現在止收銀三十萬兩洋九萬元已撥用銀二十五萬九千四百餘兩銀洋七萬八百餘元存欵無多募捐困難已極若本月内無巨款接濟由敝會所振之二十萬人終必飢死上海一百六十萬借欵難成焦灼萬狀務乞大總統俯念災民慘死迫切情形迅撥巨欵以解倒懸上海華洋義振會代江皖北二百萬災黎泣叩 
[北京袁大總統電]  
　　華洋義振會冬電悉江皖工振款絀焦灼萬分前已電商張君季直再行酌借小欵分别酌給不知已否借得希即就近請示張君爲盼大總統袁支 
[南京實業協會電]  
　　各省都督曁實業司鑒敝會於四月六號開第一次常年大會舉定正會長馬君武副會長萬葆元幹事余煥東高文炳王澤南呂荃張維鏞侯霖聶國華韓開運許嘉賢丁照普合電聞實業協會總部佳 
[安慶孫都督電]  
　　黎副總統新内閣唐總理及各國務卿徐總督各省都督各軍長各師長各旅長各圑長均鑒毓筠東日通電倡議爲烈士伯先醵金鑄像計達大覽此項費用約需三萬元除毓筠認募一萬元外嗣得徐軍長寳山電稱其餘不敷之欵槪歸担認微日又奉袁大總統支電慨助千金並提及前後革命諸先烈士崇祀撫恤等事業與新總理籌議舉行義膽俠腸均堪欽佩惟鑄像一事頗費手續已電懇黄留守偏勞至尊處如有醵金希即逕匯交黄留守查收以免週折皖都督孫毓筠齊 
[烟台藍天蔚電]  
　　袁大總統唐總理各部總次長黄留守各都督各司令各報館各圑體鈞鑒共和宣布五族一家關外事亦旣解决蔚所有經手軍務各件業經料理清楚各機關部亦已取銷卽日離烟謹此通告藍天蔚眞 
[譯電]  
　　蒙古政府已以礦產權利給予俄國公司五家聞某公司已興工開採金礦（海參威） 
　　據庫頁來電袁世凱令外蒙古取消獨立一事活佛覆電略稱蒙人宣布獨立藉以保持宗敎及土地之尊權應請尊重蒙古疆界使蒙政府内政得臻鞏固外交可以輯睦活佛雖心嚮共和不能拂逆民願可否將蒙古問題付諸與蒙有關係各國公决（了呈彼德堡） 
　　土耳其恐意國海軍轟擊君士坦丁已在豫備抵防政府辦公處均將改爲醫院（倫敦） 
　　各國以意土戰事綿延妨礙歐洲之平和擬出而調停用公文請其示明如何始允停戰以便解散戰禍（君士坦丁） 
　　巴黎市政局擬借英金三千六百萬磅用以點綴城景修築街道設立學校醫院並撥英金八百萬磅建屋以居貧民（巴黎） 
要聞一 
[新政府組織之大槩]  
　　袁大總統自發表國務總理後屢集各部首領會商組織新政府辦法刻下已有端倪者凡四項擬俟唐總理到京後再行熟商一律實行 
　　（一）内閣之地點各首領擬以京師大學堂及陸軍部兩處擇一改建内閣俟新國務總長到京後再行勘查决奪此時暫在前清内閣新公所辦理一切 
　　（二）内閣之組織丙閣所屬擬設六局其已定者爲法制印鑄稽勳三局此外尚未决定 
　　（三）評政院之設立按照臨時約法第二章第十條設立評政院以杜地方官吏違法之弊而重民權但其設立之期須在各部署組織粗定以後 
　　（四）參院議之開議袁統總因參議院不成立則新政府各種辦法幾無一可著手處故爲趕緊組織公决機關起見連日開議决定以四月十五日以前爲限即行設立不能再遲以重要政 
[借欵問題將解决矣]  
　　英美德法日俄比七國借欵案本由唐紹儀君經手此項借約簽字須在唐君回京之後惟袁總統以統一政府業經成立開辦費需用浩繁庫存不敷全待借欵接濟倘再久待恐誤要用故兩三日内疊次與署外交總長胡惟德會議并與駐京英公使往復致函密議近悉星期一日駐京英美俄法日俄比七國公使曾在英使館開議討論均平債權聞已决定共同投資民國純取最和平之辦法以敦睦誼并舉朱邇典爲代表函商大總統訂本星期五日與各該公使會見先付大宗欵項其餘詳情訪悉再誌 
　　又字林報云袁總統及唐紹儀均切望與各國銀行家商定借欵條件各銀行亦願從事營業但聞將要求凡用此借欵之各部均須聘外人爲顧問以監理其事惟是否確實未便直斷姑記之以覘其後至中國政府刻下急需巨欵以辦理各事而望外債之速成固事實之顯著者也 
[新内閣之内幕]  
　　此次組織内閣内容迭次變遷情節極爲複雜茲將其較有關係者略述如下 
　　袁唐始終取含宏主義欲融各黨于一爐而冶之故閣僚中並非一黨之人此於政策之統一恐不無可議幸理財陸軍外交三部長均係穩健家宗旨尙可望其融洽耳　　此次曾擬而未與者甚多最著名者如伍廷芳張謇黄興薩鎭冰梁士詒胡惟德陳錦濤其原因各各不同伍係以老病辭張薩均不願入政界黄興因各界略有異議亦不願就陳畏筦財政梁擬就秘書長胡願任出使故均先期辭却第二次單内之不列名大略以此 
　　海軍之用劉冠雄頗有淮陰登壇一軍皆驚之槪聞當時本擬用程璧光後福建人攻之謂唐總理多用粤人偏於桑梓故易之 
　　國務員發表以某總長最爲不愜人望然知者均謂此乃因别一問題之關係茲聞某總長尙有不入京之說今後或有變動未可知也 
　　唐之歉行交通外間多注乵之其實此事毫無研究之價値因參議院議决時梁如浩票旣不敷而時日過促不及再行往返商議故直由總理自任之此外固無何等之關係也（按此函之發尙在交通長未定之前故云） 
　　各闻次官是否由總長薦舉尙爲未决問題至前日發表之蔣徐則確係由唐總理薦舉者也 
　　内務總長趙秉鈞以担任全國内務恐才力不勝决計先行辭職已向袁總統提出辭表聞袁總統再四慰留謂卽參議院唐總理允許辭職本總統亦斷斷不許但趙意甚堅未知能挽留否 
[大總統勸誡魯人]  
　　四月初三日袁大總統電烟台各圑體云卅日電悉國體旣定魯人權利義務自與全國一律安有歧視之理至中央任命都督一節乃因官制未定暫依習慣辦理斷非有意侵害公權且東南各省都督多係革命時代軍人所擁戴非皆出於民選似亦於地方公權無涉若將來官制規定長官須由地方公舉乃可認爲法律上之權利各省一律施行山東豈能獨異目下民國基礎尙未鞏固吾人旣同屬國民務須平矜釋躁各謀久遠豈可馳騁意氣取快一時大局危迫至於斯極即吳越同舟尙宜百忍以求共濟矧此次改革諸仁人志士萬死一生以有今日乃以一朝之忿而蒙萬國之譏豈舉義之本心乎至組織省議會一節已有通令自應廣徵全體意見及早成立旣有正式機關自得依據法令行使完全公權烟濟各代表在北京者已屬接洽意見相同彼此旣皆爲魯人謀幸福不患情誼之不能通也 
[中荷交涉近聞]  
　　荷屬泗水華僑因祝民國成立被荷人虐待一案屢次交涉皆無效果該處華僑决意以激烈手叚對付已有電致總統府矣袁大總統以民國初立不可開罪友邦初四日特與外交股會議决議一面電致泗水華僑勸其萬勿暴躁一面派兵赴該地竭力保護且以防意外之虞云 
　　南京政府取消後凡各項未結交涉自應移京辦理茲探泗水荷官慘斃華僑案一切來往函電並確實證據已由王寵惠君派專員齎送來京袁總統披閱良久即諭署任外交總長胡惟德君向駐京荷使聲明定期開議 
[都中對於南京留守之口評]  
　　黄興此次力辭國務職任不獨保其令譽尤可以見我民國賢豪以國務爲重絶不絲毫沾戀利祿然尙有不滿於輿論者即南京留守之設不識究係何種理由外間傳說有謂出於黄之自行請求者有謂黄未得陸軍總長其部下幾於譁變袁唐爲調停計特令留守南京以資鎭攝者兩說之孰是孰非尙待考察惟據黄來京之電前說似不爲無因現全國人民正力謀統一乃有此舉首於最重要之軍事使存南北之畛域其關係全局何等重大非黄興之賢所宜出此若出於袁唐之主見則尤不足以饜人心黄興固以高潔自命絶非區區名利所能覊勒何苦强其必受污辱若慮其部下有暴動行爲則身擁重兵者人人皆有不能去職之慮相率效尤其禍何堪設想且留守之名於共和政體之下無所取義現在亦無必臟砃設立之理由一般皮相之論則謂可以敷衍目前使南北軍隊各保其現戕然從根本上著想則一國軍政萬不能不統一稍有隔痎流弊無窮故此問評論對於留守一舉全力反對然並非攻擊黄興個人蓋爲统载籌大局不能不研究其利害耳 
[西報之北京消息]  
　　中法新彙報記北京近事三則譯錄如下 
　　清太后同清帝本定四月中旬遷至頤和園刻因大局雖定而各處兵變仍時有所聞恐遷移之際别生枝節袁大總統特請清太后在臨時政府期内不必遷移以示優待之意 
　　北京各部現須交代將來錄用職員聞袁大總統意擬分爲四類以南京政府舊人之曾留學者爲第一類南省人材之富有經騐者爲第二類北方各學堂畢業及曾遊學者爲第三類北政府舊人物爲第四類 
　　前兩日京師傳稅總統府將遷移南苑一時人心頗爲惶惑茲據查悉不過因南苑駐紮兵隊甚多擬設立營務處以便就近節制並非總統府遷入也 
[統一兩淮鹽政之要電]  
　　張季直致大總統電去年十月蘇省獨立後江蘇程都督以兩淮鹽務相屬因事權紛歧無可措手屢辭不獲今年陽曆二月始在上海設局開辦鹽政爲前清弊藪非掃除廓清改弦更張不能收效但改革鹽法須合全國統計通盤籌畫謀定後動此乃另一問題斷非持一孔之見就一隅之地貿然爲之所能有功况兩淮課釐加價復價等欵歲入近二千萬中央及產銷各省行政與抵還洋債之欵在在均關緊要是以任事之始節經通電湘鄂西皖四岸都督聲明一切暫循舊章其所收課釐另價復價如何撥用均悉照舊案辦埋藉以維持現狀並剴切勸諭岸商力任保護令其照章掣運各岸商已無異辭詎湘鄂皖西都督復電對於敝處辦法均有異辭而向來在岸扣收鹽釐加價等欵凡應解蘇省各局所及運庫者均不照章案解敝處委任督銷各岸復不承認更無稽核之權近又風聞京 
 
 
 

Page 3

 
 
漢車通行後有蘆鹽私運至鄂並轉運至湘侵銷淮鹽引地者又聞湘人在長蘆購鹽希圖輪運湘岸者若果如此淮鹽引岸從此將被破壞引岸破壞不足惜當此新舊絶續之交無確鑿可靠之新增欵項而舊有之鹽課反先自擾亂歸於無著殊屬可慮應請大總統俯念爲難情形通令長蘆運使嚴切禁阻如淮鹽缺銷當由敝總理備文援照舊案借撥如無敝總理公文不得將蘆鹽私售與湘鄂西皖等省並懇令行郵傳部轉飭京漢路局嚴禁私運至鄂以維鹺政而保現狀再淮北鹽釐局及六岸督銷向歸鹽政派委經理現江北蔣都督以軍餉孔亟强令江北軍政府財政處派員接管似此權限不分進行棘手實於淮鹺大局有碍且兩淮向有恊助江北餉項敝處當照章撥解然亦必須湘鄂等岸應解之欵照舊撥解方有的欵應付應並請大總統令行江北都督勿再干預淮北鹽務以一事權切禱鹽政總理謇叩世 
　　大總統通電上海鹽政總理張季直君武昌黎副總統天津長沙南昌安慶江北各都督鑒接鹽政總理世電陳兩淮鹽務爲難情形查兩淮鹽欵爲歲入大宗在民國鹽法未定以前目應暫照舊章辦理除前次皖都督借運蘆鹽三百引爲數無多業經電准在先應仍查照前電暫由皖直都督直接商辦外自此次通電之後所有兩淮鹽務運銷事宜應由兩淮鹽政總理主政以一事權而專責成凡淮南鄂湘西皖四岸督銷及淮北鹽釐六岸督銷均由鹽政總理派員辦理所収課釐加價復價等項由鹽政總理照舊分撥即或淮鹽產不敷銷應行借運鹽斤亦應由鹽政總理備具公文向長蘆等處訂借並知照理財總長查核即由直隸都督轉行長蘆運司嚴飭蘆商不得以蘆鹽私行接濟他省致隳准綱並由交通部轉飭路局非奉有核准借運明文不得私載蘆鹽越界侵銷總之辦理鹽務必須統一事權方能保商利運若事權不一政令分歧則運商裹足不前鹽課即因之無出非獨京餉洋欵以及本省軍需政費無所取資即銷鹽省分應行分撥之款亦且同歸無着民國初基一切建設非財莫舉鹽務爲大宗的款關繫重要自非維持現狀無以力保餉源務望各都督化除畛域同維大局並希鹽政總理　　岸商照常辦運以濟民食而裕國課特此通電大總統袁江 
[記鄂省歡迎孫中山情形]  
　　武昌訪函云前任臨時大總統孫中山君由南京察聯鯨兵輪於初六日起節來鄂預計初八日午間可抵埠黎副總統以武昌起義不四月南北統一不獨五千年歷史所未有亦五大洲革命史所罔聞推厥原因皆係孫公在海外數十年奔走擘畫之功造福民國實無涯量此次福曜照臨吾鄂中軍政商學各界當無一不思仰望顏色特先日傳知各司轉飭各界各舉代表預備歡迎茲將各方面情形誌右 
　　（一）官界之歡迎都督府特派顧問官彭漢遺夏道地兩君於初七日乘楚有楚同兩巡艦往下游武穴田家鎭一帶候迎行旌俟孫公座艦到後即尾隨返鄂並信姻田家鎭青山及省城鳳凰山各路炮台升旗鳴炮以昭敬禮又飭武昌同盟會支部軍務内務兩司鋪設行台擇就舊鹽道署及甲棧二處聽候孫公住擇又顧問官孫武亦在漢口河街特備行館一所以備來漢駐節之用蓋以漢商會及各市民均擬開歡迎大會孫公必來漢口一游也又飭軍政警學各機關人員兵士學生届期均穿著禮服振刷精神恪恭將事 
　　（一）商民之歡迎内務司以商家每遇慶賀所張國旗參差錯雜不能一式茲孫公來鄂商界紛紛備辦國旂仍恐式樣歧異不足以壯觀瞻特製五色國旗一千面由巡警廳分發各街市商店備價領取懸掛初八日各商店已一律懸旗並有張燈結綵點綴門面以表敬忱者商務總會佈置尤爲熱閙已令每帮各舉商董二人一律便服馬掛隨同軍政諸官長之後赴平湖門外恭候是日自晨至午平湖門江岸已滿布軍隊斷絶交通江中則有兵艦官圇數艘停泊漢口西人亦多乘小輪在彼靜候並多携有拍照快鏡以備上岸時攝影黎副總統率各上級官員聚集府中一俟聯黥兵艦入口即出城登輪歡迎且備有華麗馬車（前端方在鄂所製）一輛駿馬一匹以備孫公駕御所有抵岸情形容到時詳探續誌 
譯林蘇譯 
[冷血動物與拜司脫]  
　　日本醫學博土福原義柄氏近作一論題爲冷血 
動物與拜司脫（卽鼠疫）感受性之實騐略謂蚤爲拜司脫之媒介於學理上及事實上旣已驗明惟蛙蛇蚯蚓等冷血動物雖有謂其能罹拜司脫者然試以拜司脫之菌置諸蚯蚓之體埋之土中及蚯蚓死後檢查其體雖爲時已歷四十五六日之久而拜司脫菌依然存在可知冷血動物之與拜司脫其感受作用與温血動物之感染全異且其中毒作用亦不能爲眞正之傳染也 
餘墨 
[燕京之新耳食錄]  
　　北京擾亂時各旗人均異常惶恐富有資蓄者尤甚前清内務府大臣奎俊藏有鐵箱一數十年仕宦之所收括珍奇異寳充　其中前日爲保全計押於某洋行議定保險費洋二萬元詎受押者啓視箱件知盡屬貴重品所値不可計數竟然乾没迨奎去取譌言遺失止認賠洋二萬元了事奎悔憤萬狀挜可如何忍氣呑聲而去 
　　香廠係前門外一片空地商民均就此搭蓋蓆棚以爲遊人憩息之所近巡警廳以京師自遭兵變市面清淡故對於商人之請開男女合班戲及女落子者均取放任主義一槪批准日來一般游蜂浪蝶興高彩烈趨之若驁頗極一時之盛噫女閭三百管子富國之策巡警廳殆師其意乎 
小說 
[俄王之偵探（四十八）（無名）]  
　　余又說道這意大利人的性情原和我英人不同爲了些小的事每至殺人以報我持此次不知又爲了甚麽細事或者爲了爭妬的事郤也難說檢察官歎道做了公家檢查的人更易受人謀害譬如我們終日檢查罪人暗中仇敵更不知多少你試看種書上記載有名的偵探不遭人暗殺的能有幾人余笑道這也言之過甚檢察官半响不語自後又向我說道這件案子我極願你肯相助我們殺人的人和被殺的人旣然都是意大利人你又得意大利的言語於我們大有益處而且被殺的又是你的舊僕想你也願出力余道極願極願只請你不將那屍首的姓名發表各事緊守秘密我必盡我力量去探出那殺人的兇手來余與檢察官相約已定便與檢察官告辭坐了來時的馬車出了登弗離市回至母舅家進門後便遇老僕台維司向余低聲說道來脫考脫小姐在客房内等你已有一點多鐘了余問道告訴了這裡夫人没有台維司道没有告訴他說只要見你不要告訴别人的余一聽其中有異因忙走過了樓梯間一直到那客會間内開門進去果見密烏蘭爾一人獨在室中一見余至便起立來迎余見密烏蘭爾此時面色慘變似有隱憂余暗想密烏蘭爾此來不知何故或殾脂將此事告訴了我也未可知 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[大通戰事顚末]  
　　黎宗嶽盤踞大通當經中央政府電飭栢軍統及孫都督雙方夾攻現已敉平迭誌前報聞此次出師之策一係由柏軍統派來兵隊五營沿江駐紮一面由皖都督加派先鋒三營分途攔截潰兵以防騷擾惟皖軍政府佈置雖極緊嚴然命意所在亦僅以取消大通分府爲目的甚不願輕啟兵端致使生靈塗炭云 
　　池州爲黎軍重要地點當由省軍選派得力兵士數十人扮作客商先期混進城内翌日黎明出其不意大兵蜂擁而入黎兵尙在睡鄉聞槍聲隆隆始各驚醒知省軍不欲過與爲難遂各呈繳槍械而去 
　　黎宗嶽以池郡旣爲省軍所奪隨即調青陽兵隊出發以爲救援之計中途適遇省軍互相攻擊嗣經該處紳商等以同室操戈地方大受損害李中力勸阻而黎兵亦以勢孤力薄願甘退讓旋即雙方和解幸免激烈之禍 
　　大通僅一隅之地四面軍隊雲集現黎以攻守兩難軍無鬥志已於日昨挾欵潛逃（陰曆去年九月以後大通鹽釐數十萬金及應繳英德借欵十數萬金全行無着）該鎭紳商各界現正公議籌備安民及善後各事兵隊則由柏烈武軍統接收日内可望敉寗矣 
[贛垣風鶴紀詳]  
　　贛垣兵亂迭誌本報茲又得訪函云四月五號午後樟樹下地方有憲兵列隊在六一第開槍拿賭地方大爲驚駭惟北營坊軍裝庫疑係兵亂來刧庫儲開槍放彈穿入高等審判廳内傷毁物件該處驻有四標一營當時兵士大起慌恐紛紛逃避幸未還擊事後李都督特令記功獎許四標一營兵士並派參謀次長何文彬到營慰問以示安撫茲將關於此案情形彙錄如左 
　　贛省陸軍步隊四標統帶官許炳藜爲呈報事本日（四月五號）四時據一營管帶官報稱樟樹下突有槍聲連續不斷該營兵土甚屬驚駭旋該營屋後軍裝庫門首槍聲大作子彈穿窗而入毁傷物件並有一兵被彈穿破褲襠危險已極各兵士紛紛逃避統帶聞信恐屬誤會比下命令只准暫避不准還擊一面飛騎親自往府報告一面令執事官前往一營不許兵士妄動後統帶以護衛軍所阻不令入府即返至一營飭令帥棚幸各兵士均能恪遵無一妄動後察其原因據軍裝庫兵士云該庫當聞槍聲時疑有人刧庫故先開鎗示有準備之意統帶以事屬誤誤詳細演說並當衆宣布都督平日嘉許一營兵士之能服從命令格外器重各兵士均歡欣鼓舞一律歸棚安靜如常惟該兵士于受驚駭之際尙能恪遵命令無一還擊其服從軍紀似屬可嘉理合據情報告伏乞都督俯賜察核須至報告者 
　　李都督烈鈞於四月五號諭云四標第一營將士明白大義見解明敏業經傳諭嘉獎所有該營易管帶並著記大功一次其餘全營官長均各記功一次全營目兵賞酒八　猪肉四百斤以示獎勵除飭軍務部註册總務廳照辦外仰第四標統帶轉飭遵照 
　　樟樹下槍嚮之後督府戒嚴舖戶慌亂適有二標代統胡嘉猷經過洪恩橋忽被彈壓匪亂　衞軍隊伍開槍誤傷又胡代統前導馬弁章傳照誤中流彈下馬避往第一樓隔壁何宅之内倒睡竹牀即行斃伅當經李督諭派總務廳長王良箴騐明因槍彈傷喉致斃該馬弁背荷之槍並未上子實屬誤會致斃當經李督捐廉三百元撫恤棺殮於六號午間用鼓樂前導出城掩埋惟胡嘉猷受傷亦重另由李督諭派高等顧問官彭程萬馳往慰問或不致有性命之憂也 
　　陸軍二標統帶方先亮曾經懸賞通拿尙未獲案現經李督密派總務廳長王良箴選派偵探四出緝拿務於三日内獲方到案從重懲辦以致此間小輪開駛必須該廳查騐之後始准放行似此嚴密從事方先亮斷難漏網也 
　　五號槍驚閉市之後地方居民紛紛遷避出城次日繁盛各街多未開門交易殊與地方治安大有關碍現經李督分派幹員沿街安慰剴切曉諭各家始行開市一律貿易惟仍不免慌恐也 
[贛省財政交涉彙聞]  
　　止兌廢票南京財政部鈞鑒敝省舊設官錢號之存欠各款正在清理陸續收還但江西官錢號所發行之錢票仍照舊兌換一律通行至所發行之銀元票早已出示作廢失其流通力因官錢號所存未發行之銀元票甚多光復時被搶去不計其數幸已經發行之銀元票不多統計不過三四萬金停止支拂於一般商民所損失甚微而搶去之票無從兌換則官錢號受益匪淺亦誠不得已之舉也謹此奉聞贛都督李烈鈞冬印 
　　分徵茶稅南昌李都督鑒前准馬都督篠電論茶事當經分行在案茲據屯溪茶釐局長盧光誥呈稱查前清時贛皖歸兩江兼轄兩省茶務亦由江督主持浮梁婺德茶均由屯溪總局派員經理今旣徽茶歸皖辦浮梁德興茶歸贛辦界限旣清事權自應劃一惟是兩省接壤皖省之茶有應在贛省地方設局收稅方免偷漏之弊此亦關於地勢不得不然者如祁門茶應在浮梁設局婺源茶應在德興設局或仍原有之局内派員分别辦事或分局辦事由兩方面妥定章程彼此不得逾越權限又饒州仍應由皖省設徽茶復驗局均乞電江西都督照准等語查贛皖地勢犬牙相錯茶商往來容有撓越該局長所稱在浮梁德興設分局在饒州設復騐局實係揆度情事並非侵越權限應懇查照俯如所請飭貴省承辦茶釐委員與該局長接洽商定辦事手續期於兩面有益無損至紉公誼並盼電復皖都督孫毓筠叩 
　　收復稅權九江關監督周鑒頃接湘督譚電彼省稅款極力磋商稅司已就範圍允每月一解其辦法欵仍我收每月由財政司給支票或匯票交本處稅司轉寄上海匯豐銀行以總稅司名義存儲稅司無自収自解之權等語卽希轉商潯關稅司仿辦都督李冬印 
　　禁止勒兌江西各府廳州縣司令官曁水陸軍統領等均鑒本省自光復以來所有前清官票及民國銀行紙幣業經規定與銅元一律通用並通飭各界人等祗遵在案乃近聞外埠時有軍界兵士每持官票逕向錢莊銀號勒兌銅元以致商界大受慌恐若不極力整頓殊屬有碍治安爲此電飭軍界各長官明訪暗查遇有此等兵士肆行無忌即行從嚴懲辦决勿寬貸贛省都督李烈鈞印 
[漢臬新紀事]  
　　漢口商會日昨通告各商以邀求撫卹市商業舉代表於本月四號面謁都督公求電達政府頃蒙都督委夏君炎甲來會述及往返電商恐無速效擬由都督備正式公文囑本會派代表親自賷呈俾可面陳苦情仰見都督體恤商艱無微不至第此次代表入京爲衆商請命關係非輕必須妥爲推舉方昭愼重茲定於本月九號即陰曆二月二十二日下午二句鐘開會公舉云 
　　江漢關查獲私運槍彈箱隻騐明扣留已誌前報茲經江漢關監督黄君開文會同夏口縣叅事許君永嘉調查員李君昌譽庶務文敦孚等會同意領事赴車站查騐查得一箱長方形有鎗十支係光緖戊申年漢陽廠造刺刀俱全詢係漢口郭只洋行運往鄭州各蘭吉收又子彈係皮酒箱共四百排計數二千另數十粒彈盒廿二個廢砲筒等雜件百六十件另交原人食物六箱有江漢關封條二張又有書寫當嘗論啓封字樣封條二張現經將各件扣留詳細查辦以期水落石出矣 
　　漢市向以茶商爲大宗本届茶帮已紛紛到漢向住太原棧宏昌棧等處第該棧等今化刦灰現該帮茶商均在熙泰昌茶棧居住不日即可進山開莊票幫聞信後天順祥百川盛蔚長厚等亦均向商會掛名報到大有重整旗鼓之勢 
[西子湖邊新談片]  
　　優待目兵手續浙軍府特定目兵特别獎叙簡章以慰此次光復本省出征南京之兵士用意至爲懇摯茲錄如下第一條獎敘種類一年金二功牌三匾額四徽章五紀念杯第二條年金分三等一等獎每年給五十元二等獎每年給四十元三等獎每年給三十元第三條功牌分三等目兵退伍後准其照功牌等級著穿軍服以示優異第四條凡屬浙軍目兵無論光復出征均分别獎給功牌匾額徽章紀念杯等件但年金須俟退伍後方能給領第五條目兵退伍後如有庠賢各租著地方官轉飭各該族皆照前清科舉例收管第六條目兵退伍時每名發恩餉三個月第七條目兵應得年金每年分兩芿發給自退伍日起至本人身故後一年爲止以示體恤第八條以上各條爲特别獎勵此次光復民國出力浙郓目兵而設以後不得援例 
　　編製預算案浙財政司呈都督文云查本省臨時議會現於四月一日開特别會業經遵奉飭令將本司主管事件預備議案另文呈請交議惟本省預算案關係尤爲重要自新官制實行後省内外各官廳之收入支出欵項多未塡表送司間有一二處塡送者又僅有支出而無收入或僅有額攴而無活支編製預算已屬無從着手且查鈞府曁各司均有附設機關本司雖爲財政總樞直接調查權限亦所不及相應呈請鈞府迅賜通令各局處曁各司轉令附屬各機關迅將元年分出入預算各欵列表送司以便彙齊編製呈請交議 
　　統捐附抽學費浙敎育司通令各縣知事文云本年四月初五日准財政司咨開本年三月二十九日准貴司咨開本昨年三月二十二日會同貴司議定維持各屬舊有學校經費辦法業由本司擬電印發並抄稿咨送貴司在案查核電内開各項公益捐原充學費者暫准照舊征收所指公益捐自係包含一切捐項而言現在各屬紛紛呈請以向充學費之附加貨捐仍行准予隨捐帶收自應查照前電辦法咨請貴司轉飭各屬統捐局准將此項向充學費之附加貨捐一律代爲照舊征收解給各校應用以重要需而符前案等因准此查向充學費之附加貨捐自應依照前電分令各統捐局遵辨惟原案多係前清時議定應令各縣查察案由詳晰開摺呈由貴司核明咨司餾局照收較爲周妥至各縣境内向設厘局時有在於正捐下提撥若干以充學警等費者今統捐章程内無此規定是以呈請提撥之案均未批准飭令就地另籌在案茲准前因相應一併咨復貴司察核施行等因准此查向充學費之附加貨捐原案旣多係前清時議定自應由各縣查察案由詳晰開摺呈由本司核明咨請財政司飭局照收以芿周妥至於統捐章程内旣無於正捐項下提撥學費之規定所有從前學費係由正捐項下提撥者亦應由各縣就地另籌合就行令該知事即便分别查照辦理 
[泗州飢民之慘狀]  
　　去歲江皖被災州縣以泗州爲尤甚泗州虹鄉西接靈壁上承豫省及徐宿湖河之水經泗境以入洪湖綿延二百里近來湖淤河塞以致泛溢四出人盡其魚前經義賑會委員陳正有君蒞泗確實調查通境九區約計飢民十萬戶大小丁口不下三十餘萬泗境五載疊災死亡相繼生存者皮骨僅存苟延一息草根樹皮搜掘已盡水藻浮萍亦資療飢餓殍滿路殘骼横溝從前僅飽犬腹現在東北青陽各鄉人相爭食慘狀實達極點富戶自顧不暇中戶餬口不給其餘胥成乞丐若再不急　援救恐將無噍類矣 
[元寗句溧工賑局近狀]  
　　南京工賑局由魏紳家驊等創辦業在龍潭等處開工現查龍潭諸潰場决口已將次堵修告竣其餘湯水三里洲觀音門棲霞以及秣陵關一帶之東望圩西望圩等處亦均在興工每處工人均有工頭數人承其責所發之工資均交於工頭再由渠等分布現在工賑局即設在三坊巷之縀業公所内定名曰元寗句溧工賑局以其範圍賅括四縣也其欵項除由前查賑處已經撥來之一萬二千金及六千五百元外另有該處存於前大清銀行之欵二萬金亦可指撥至高淳一邑已撥二千金歸該邑興辦工賑之用局中辦事人上自總理下至司事多盡義務凡各地之工作即由該地推舉公正董事總持一切並由寗局派員赴各地監工局中人辦事極爲認眞各地紳董輔助一切亦頗能得力而魏君及金君峙生尤爲燅心籌畫一切不遺餘力云 
[滇軍破滅紅燈敎匪]  
　　雲南新興州之官村地方有名楊金富者素倡紅燈敎遍行邪說自稱能封槍砲愚婦愚夫入其敎者已有數千之衆並於大瞿井魏井上山頭等處另設分壇自稱皇帝令入敎者朝夕操演戈矛近日遂圖謀不軌約期舉事擬卽先佔州城幸爲巡官馮某探知密禀州長張牧於上月中旬先派巡長陳中清帶兵十名往拿詎該巫作術拒捕刀斃警兵一名重傷巡長葉某並奪去快槍五枝刀一把州長聞敗立派巡官馮某率領兵圑百人赶往圍拿州長隨亦率兵數十名往助該妖巫先令其敎徒服迷藥力圖抵禦身被數鎗猶與圑兵力戰又傷兵目陳海樓及圑警五名巡官見其勢尙兇惡不能一時即平暫退回城另圖後舉是夜商同地方官並派北城巡長夏永熙等於次日黎明各率圑勇數百名四路兜剿惡戰數時始於該村後石洞内將該妖首楊金富拿獲立即槍斃並獲其所稱太上皇下宮西宮等九人及軍器等地方始靖 
[外蒙古近事紀]  
　　津報云客有自庫倫歸者談及該處情形據稱蒙古王公中守正不阿者惟札薩光汗一人屢與活佛辨難其餘首鼠兩端者都藉故回旗間有留庫者亦閉門不聞政事活佛現以礦產向某國借欵一百萬購辦軍械並聘某洋人一員代理内政敎習二人訓練軍隊聞某國軍政兩界多主併呑蒙古惟議院中人以某國在蒙古通商有年有利無害且併蒙之後每年須多耗行政各費數十萬頗不贊成云 
　　外蒙庫倫科布多烏里雅蘇台恰克圖四百餘商家聯名舉代表上袁總統一書力陳外蒙活佛獨立某國垂涎而塞外數十萬商民倒懸待解如望雲霓條陳收撫辦法四條（一）請派著名蒙王前往勸慰（二）派行政長官速赴庫辦事（三）應派兵隊示威（四）應諭全蒙保護中俄商人 
[茸城軍事種種]  
　　舊軍統來郡松江軍政分府鈕司令昨日邀杜雲秋君俞由靖湖小火輪帶之來松籌辦兵事泊舟大漲涇碼頭旋乘輿入府駐節聞杜君在前清時代有知兵之名歷充飛划鹽捕各軍統領日來軍界中人張筵欵接者絡繹不絶 
　　解散將校圑松軍政府前設之將校圑人給月俸十五元守候差委若輩多浙產現正副司令鈕沈兩君以該圑中多具軍事智識未便輕易解散乃另組講武堂將該圑逐一考驗優者送堂肄業不錄者每名綸川資三十元飭令尅日回藉 
　　改組陸軍學堂松軍政府附設之幹部養成所爲造就初級軍官而設初時陸軍中小學商船學校各學生聞風麕集旣而程度較高者相率他去續招諸生又品類不齊當事者以南北息爭議將學期延長逐考騐嚴定去留並改該所爲陸軍學堂以宏軍事敎育不日卽需實行矣 
 
 
 

Page 7

 
 
[胥臺近事錄]  
　　挽留都督間門外二十七號之變莊都督適因公赴滬事起倉猝府内各司束手無策以致演成絶大慘劇昨臨時省議會又議决仍請都督刻日移駐南京商民驚魂未定聞信惶迫紛集商會要求挽留特由商會議董同謁督轅面懇留蘇鎭攝以靖人心莊都督亦以蘇事尙未大定當經允爲電復甯垣謂目前急切不能離蘇云 
　　中學風潮縣立第一中學昨因某學生挺撞監學校長陸棣威君即將該生記過釀成罷課風潮經民政長學務課員謁力調停迄未就緒敎育會特於前日開會集議不知有無善法以維持云 
　　盤查義倉蘇城豐備義倉業已移歸市公所接管日内由市董事會杭筱軒方雅南孔康信盤查現存倉榖實行接管事宜並定於四月十一日聞董事會報告接管情形聞該公所總董蔣季和君以現値省會開議所有市公所執行各事均委杭君代理 
　　植園糾葛涉訟府學旁植園係程雪樓都督接蘇時所闢光復以後民政長擅將該園田畝悉數租與曹少安承種収租幾視公園爲私產莊都督以該園剏設之意專爲研究植物農品起見訓令撥歸農會接管民政長不得已遵照移交乃曹少安堅執租約抗不遷讓反以農會覇佔爲詞赴地方審判廳起訴現聞指定四月十三日傳集審訊 
[莊都督指令兩則]  
　　蘇垣國民公會呈請撫卹被刦商民條陳善後辦法各節奉莊都督指令云據呈該會長等籌議善後辦法各條深爲扼要殊堪嘉尙查所擬扣留子彈贓存商會備領及軍隊改駐郊外各節業飭軍政司辦理在案至附郭艸房窩贜確鑿應按律懲辦飭令拆毁驅逐及兜查江北小船並撫卹被難貧戶等情應候審察情形酌量辦理除分别外仰即知照此令 
　　蘇民公權研究會具呈條陳兵匪肇事善後立法各節奉莊都督指令云所呈頗多扼要此次阕門外之刧行路傷心現經詳細調查分别核辦據呈各節希候併案參酌辦理此令 
[松江組織縣選舉]  
　　華亭縣參事會知會各市鄉董云奉都督府令組織市鄉選舉並辦理縣選舉事宜頒發期限日表選定議員作爲正式議會成立其已成立者遵照三十六號府令辦理由民政長照會到會現查暫行縣制第五條縣議事會議員員額以所屬地方納稅之總數爲準等語惟照稅額支配華亭縣議會應設員額三十八名去歲華議會成立係照前清章程辦法核與所定縣制不符亟應重行組織改促日期爲此經敝會議决改定選舉期限知會貴處尅期舉辦以期正式成立移請民政長呈報蘇都督立案 
本埠新聞 
[三訊陳仲瑀案之嫌疑人]  
　　閘北第一旅第一營營長曾振卿因擯拘前清浙江鹽運使陳仲瑀迭經華洋裁判所長許繼祥開庭集訊備詳前報昨晨十時復經許君傳案復訊公訴律師林行規被告律師沃沛相繼蒞庭光傳閘北警察局馬隊隊長李華田訊據供稱初四晨十句餘鐘被告曾管帶到警局借用小輪船當答須俟警務長回局請命曾云此係要公恐來不及囑吾經向水巡區商借區長尹得勝以爲彼此同是辦公當無不可通融吾講好後始與曾管帶同至水巡區當時被拘之人並不知姓名據曾管帶云此人若留在營内惟恐釀成交涉故須借一小輪送至滬軍都督府請都督核奪曾管帶遂陪陳仲瑀坐馬車到水巡區其時吾亦跟去後到船上聽見一肥胖的偵探說要到蘇州吾就不肯將船借給他們了當問曾管帶何以忽改方向曾云是那幾個偵探要到蘇州聽他們說此事本有南京公事並有好幾處都督及藍天尉的公事據曾管帶說是曾經禀過旅長轉稟都督的因小輪未曾借給曾管帶就將陳仲瑀帶回去了總局與游擊隊雖相離甚近而拘人之事乃是聽巡長說的因三號那天吾去接總統所以當時並未知道吾與被告於上海光復時曾在高昌廟見過一面至曾管帶所辦者是否其職權内所應爲之事則未敢妄論訉畢又傳見証郭仲明訊供湖南人在陳仲瑀處當書記約有二年四月三號陳仲瑀因母喪寄柩於平江公所前往祭奠畢將行李搬至公所内守靈傍晚五句餘鐘回至公館晚膳後吾與陳同行至門外因避一電車站在路旁卽新閘路平江公所門口瞥見五六人將陳拘住曳入馬車吾意欲搶救致將衣服撕破鞋子打落馬車飛馳而去吾卽回至麥根路二號陳之公館内報告管門印度人波生隨卽過橋追趕吾亦在後趕到新大橋一直至共和路轉灣地方見一穿青軍衣人衣領不見有號碼不知是否警察手執馬鞭將波生拘住當他是工部局巡捕說他不應過橋及見吾上前衣服已經扯破知爲救護所致遂說吾們是陳仲　保鏢的人不能放走迺一併拘至營内及到總局門口見一不知姓名肥胖的人衣褥内露出一銅牌上　鐵血軍字樣那胖子見吾看他銅牌卽將衣襟掩護說陳仲瑀不大此間意欲向吾揮拳那執鞭的人說此人也不能放的遂將吾與波生同禁在講房旋又禁在他　裏號房内吾欲與陳會面因其時曾管帶不在營内須俟他回營後始准會面陳卽在號房裏面一間房内時約九十句鐘據陳說自已亦不知所爲何事不過聽說是因公欵的事就要解往南京呌吾回家搬取行李拿些另用錢同到南京吾走到營門口想欲咽家那胖子與兵丁攔住及聞曾管帶他呌吾到樓上去睡次日早晨九句鐘時曾管帶呌吾向陳仲瑀說因奉上官命令卽須解南京陳反安慰吾呌吾將行李及公欵帳目同到南京吾要走時那胖子說命令緊急卽須起解拿行李恐來不及好在輪船行駛不及火車迅速汝可搭火車到蘇州相見當時陳說爾不必去了等到了南京再寫信到家内約九句鐘時那胖子說馬車已備好陳上車吾欲送他同去他們不准吾上車亦不准走說過了三點鐘方准走吾只能在號房内等候詎十一句鐘時曾管帶又同陳仲瑀回來來去皆與曾同坐馬車吾問何以不去陳云偵探接到南京來電所以不用去了共時陳之家内已將行李送來因陳足上受傷送來正欲將足上傷處　好聽他說們滬都督有命令傳陳去問話叫吾不要走及至二三句鐘時始准吾出來曾管帶起初本准吾回家是偵探不允那胖子不知是否卽當時擄拘之人在營内時一切並無虐待陳仲瑀刻因足疾未愈不便到堂茲書有親供一紙令吾代表呈電求請察核裁判官許君當將陳仲瑀親供飭交原被律師次第察閱訊畢又傳印度人波生研訊所供之語倩印度繙繹丁新君用英語譯出據供在麥根路二號陳仲瑀執司　之役是日五句鐘時見許多車馬在路奔馳中有馬車飛馳而去據郭先生說主人被人拘去時馬車已經去遠吾卽跟在車後追趕見向華界警察局那邊去了當卽追蹤而往見主人從馬車上下來意欲向前救奪卽有五六人將吾毆打有一人在背上打吾一拳有一人將吾帽子打落并將我一併拘禁在六七句鐘之間是與郭先生同禁一處迨晚閒十一句鐘乃分禁兩處被拘時記得曾管帶同另一人在吾肩上推擁進去的訉畢傳尹重勝卽尹國臣訉供係水巡區區長四月四號上午有馬隊隊官李華田來說曾振卿要借小輪因有公事到滬軍都督府按本區向例須有都督命令或警務長條子據稱警務長不在局中故逕來商借因想旣有公事况卽在本地故而應允遂將小輪預備少頃李君回來說偵探等忽欲到蘇州故小輪不能借給他們了吾說不錯縱有都督命令亦須四個鐘　方可配好何能就去當將此事報告總避但并未與曾君靦面　終皆李隊官介紹的在總局時彷彿聽見樓上有人打電話來問僅聞回復道此人已去了不在此間吾在樓下故不甚清楚是實各証人由原被告律師訉畢後問官許繼祥君反復推問　　無　　　　　　　十二日）十時復訊核奪 
[宋陳二案之異議]  
　　大陸報云公共租界總巡卜羅斯昨日聲　　　瑀一案須俟北京公使圑將宋漢章一辜解決後（按宋事已由上海領事圑電請各使准向華官要求釋放）再行定奪今大陸報北京訪事雖已來電謂各公使均贊成上海領事圑之請而上海西官則漊未接回電一俟接到後卽擬要求上海陳都督將宋釋放 
　　據某西員云陳都督如仍主張將宋覊押候審則或蔣用劇烈手叚對付之 
　　又據卜羅斯聲稱連日雖設法調查陳都督與陳仲瑀被拘之關係未能得其証據惟陳都督於誘拘宋漢章一案如仍固執不變則實足令人生疑云 
[陳都督安慰軍人]  
　　滬軍陳都督昨日通令所屬各軍營隊云照重本都督數年以來奔走於革命事業昕夕不遑者無非爲國利民福起見溯自光復上海由同人謬舉爲滬軍都督雅非本懷惟以天職所在未敢放棄勉爲担任瞬經半載幸軍界同胞攻錯贊襄尙無貽誤今者又經參議院同意推舉爲工商部總長夙無經騐懍惕尤深雖就職與否尙待參酌但滬軍都督一職不日卽須取銷則有不能不爲我軍界同胞告者本都督所統軍隊主壉共三萬冇餘得吾諸將弁督率有方士卒用命滬軍名譽稱誦一時此爲本都督第一快心之事現在交卸有期或恐軍隊中有所誤會意謂本都督捨此而去不復爲吾軍人權利計將不能無所顧慮須知本都督開府迄今與諸將士相倚相依者數月削平禍亂綏緝地方咸賴指臂相助此時縱欲他去若不妥爲布置豈忍遽唱　歌况隣封兵夔上海亦謠啄紛來其賴我將士以鎭守者尤關重要斯眞我愛國同胞効力之秋負担方重政府諸公決不願我同人投閒置散固不獨本都督一人爲引重已也爲此通令所屬各軍營長官一律知照務將本都督之意明白　切曉諭我軍界全體其各洞鑒事理遵守紀律並須體會我國此届改革全爲救護同胞共謀幸福現在大局方定元氣未復一有動搖其虎視耽耽之東西洋各國分割立見與吾軍界愛國之本心顯悖大廖豈吾最高尙最寳貴之軍人而忿出此者此所以本都督不得不掬賊相示愿吾軍界同胞咸知此意本都督之於我軍士片刻未能忘懷深愿吾軍人亦不以去留而忘本都督也民國滬軍兩皆幸甚此令 
[巡長攻訐區員之失敗]  
　　警務長批浦東二區巡長張文運禀云呈悉區員不才本警務長自　考察旣已歷叙功績則　補城外西區之後耳目更近攷　易周該巡長應欣喜之不遑更何所用其規避至以調區爲聽信讒言然則聽汝攻訐區員之言獨非讒音警務長調一巡長而指爲專制必事事聽汝巡長巡士之言乃爲共和耶汝於法律權限全未明白前次而誡之言又全不體會實屬執迷不悟姑限十二咓以前速赴西區供差旣稱謹守規章決非空言所能搪塞倘逾限不去卽非謹守規章之人本警務長亦不能姑息也 
[請禁囤積米石]  
　　近來鎭江米價驟貴每石已漲至十一千有零該處民生國計會支部爰卽報告本埠民生國計會請卽電懇蘇都督查究囤積以期流通電稿錄下蘇州莊都督鑒據鎭江支部報告該處米價已漲至十一千文皆因來源不通奸商囤積今滬上亦然望公嚴由禁令以維大局盼覆民生國計會總部灰 
[米廠妨碍民食]  
　　民政總長李君因滬上米價日昻曾囑米商急赴蕪湖湖南江北等處採米接濟已紀前報茲復查得北市某米廠私囤白米十萬石居奇待價爰特照會通商交涉使商請領事圑轉飭捕房調查實情並再令米業董事切實勸導迅卽出售以維民食 
[歡迎張專使]  
　　滬軍陳都督定今日午前十一時假張氏味　園開會歡迎張專使昨已分致各軍營自營長以上除値日外一律軍服免刀蒞會 
[李統領下鄉巡視]  
　　滬防第四五六三營分駐顓橋北橋及杜家行等處藉資保護茲於七號由滬防全軍統領李英石親往考察並調查各鄉近狀均尙安謐昨已回滬報告陳都督查核矣 
[福字營招領盜贜]  
　　福字營偵探拿獲搶刦石皮弄王有常家之盜黨孔昭勝李老二訊供承認已誌昨報茲悉該營劉司令又在孔李二犯身畔搜出閘北仁康當當票四張並押舖當票十餘張已於昨日飭探吊贓計綢布單夾衣服十六件及銀飾等件現劉司令已將吊到贓物一併開單招傳失主認領矣 
[辨明僞票之由來]  
　　粤人王忠雲（卽黄忠雲）因將假軍用鈔票囑令婢女彩蝶持向武昌路三百另五號烟紙店内混兌當被店夥張玉成王永君察悉報捕將婢與黄一併拘解公堂押候見証毛英甫將演劇劵底簿呈候察核在案昨晨由廨復訊原告代表哈華托帮辦律師上堂訴稱黄希圖混用應請澈究詰之黄延徐思義律師辯護並據毛英甫將收劵底摺呈堂请察關讞員與美海副領事察核底摺並核兩造所供以黄雖無假造証據然亦有心混用實有不合着罰洋八十元充公與婢一併省釋 
[華人發明新機器]  
　　工業建設會會員王耕心君雲南人新發明一種紡紗機手搖足踏均無不可且所出之紗粗細匀凈較東洋機式爲優現將模型及說明書携至該會與鍾衡臧君商辦以期貢獻社會又該會存有新式脚踏水車係會員沈疾存君所發明異常靈捷有志寔業者可往該會參觀並有招待員指示用法 
瑣聞 
[城内]  
　　滬軍都督批示○滬軍炸彈隊職員孫其積等禀批禀悉已將原禀抄給陳總司令再議辦法着靜候谬司令批示可也民人楊士煌禀批該生前提各厘局欵項旣著有勞債自應早由財政疗長代表呈報現値獎案已停未便補給清摺存前駐漢招遣員徐光耀禀批鐵路輪船均非本都督主政未便委任且現在大局捔平各處皆事箇人浮無從位置該員旣曾在本埠洋貨業貿易仰仍就商業中國謀可也前威武軍司令部軍械長嚴魁禀批編制改革之際滬軍各營官佐有減無增萬難設法位置該員旣曾受軍事敎育儀可往他處効用勿自誤也 
　　都督府執法科批示○商人馬良功呈批呈悉據控夏逸齋私呑墊欵一千五百元一節本府前已批示自向地方審判廳呈訴在案乃該商人復以上海審判廳無吊卷之權爲慮呈請批示前來殊堪發　查此案係民事訴訟絶非軍政範圍之内碍難受理上海地方審判廳有收受民刑事訴訟之權卽有吊卷之責該商人無庸多凟仰卽向上海地方審判廳呈訴可也民人沈鳳琯禀批禀悉業已咨請光復軍李統領按名解送來府一俟解到自當傳訊仰卽靜候聽傳可也 
　　民政長批示○商人徐炳生禀批新章開設牙行分等繳納登錄稅給予憑証方准營業祗要以的實姓名年籍具一禀前認定營業貨目註明開設地址取具同行保結備足捐銀呈繳果與定章相符立時塡給憑証告示朝呈夕發卽可開張所有從前之投呈納稅一切規費現已永遽革除毫無留難抑勒該商所稱地貨行係下等則捐銀五十兩一五合銀元七十五元行址無論租界内地必須開明保圖小地名不得以上海租界地方致滋含混均着遵辦可也宋步雲禀批禀悉此案前准審判廳移以判决季陸氏呈訴朱根全等圖奪伊地一案所有張味蒓遺田應劃出坆地交善堂保存其餘田畝由民政署嬉買得價後提給季陸氏等遷坆遷屋費用抵地本息並葉子青贖單墊銀江紹陞殯殮張味蒓用費宋步雲已付地價由江紹陞如數退還各等因到署准經出示召買迄尙未有受主至該商已付地價判由江紹陞退還如不愿逕向收取理應禀請一俟此項田畝召變得價於付還江紹陞殯殮張味蒓費用洋八百元扣存抵給該商作爲退還地價事尙可行何得遽請定期具領豈此案判决尙未寓目耶所請無從核准着卽知照 
[南市]  
　　無憑核辦○滬南市政廳長批准淮揚海通公所董事倪國幹王樹谷禀云禀悉各處旅滬之人設立同鄉會藉聯鄉誼固屬甚善惟淮海揚公所設立後所稱董事者無不因抑勒斂捐被漿划　控訐而去是以朱春木斥退之後不復准充該董等稱爲淮海揚通公所董事是否爲淮海揚通各處之人公舉其設學及辦善舉經費究從何出均未便一二人之具禀遽爾核准且崇海已設有同鄉會主谬公所何以又兼通海而言尤屬無憑核辦此批 
　　小孩留影○陳裁判昨將迷路男女小孩李庭生王根生姚金生胡喜等帶案詰問一過諭卽拍照送堂留養以待家屬認領 
　　禁放風筝○昨日市政廳出示略云施放風　易致兜　電線阻礙電力前經曉諭在案不意近日仍有違禁施放以致毁及電線爆裂燈泡殊堪痛恨用再示禁務各父誡其子兄勉其弟愼勿再任頑童違禁擅放風筝倘有不遵定提究辦 
[閘北]  
　　形跡可疑○婦人陳趙氏帶領小孩張才喜方仁亦帶領小孩小惠子均乘火車由寗來申經崗巡查見以其形迹可疑一併拘留昨奉孫裁判訊判小孩暫留着覓妥保具領 
　　小販衝突○曹啓州前日向某小販購買甘蔗口角扭毆崗巡喝阻不服拘送裁判所奉孫所長訉判拘押十五天示儆 
　　拘留搶匪○流氓曾少卿因騙取某姓小孩手上銀鐲由岡巡查見拘押昨奉孫裁判訊判拘留五天 
　　拍賣抵租○朱李氏控葉茂要朱連生串呑合開京貨店資本一案昨經孫裁判復訊判將生財底貨拍賣抵租餘洋十三元給氏具領完案 
　　原告自誤○○婦哈佛在英公堂控告王月亭唐蘭亭抵單不贖已由廨員移傳嗣因華洋裁判所長許君以該被等均居華界例應歸谬所訊斷乃原告兩次傳訊不到昨奉諭飭將案註銷 
[英租界]  
　　騙取耳環○引翔港鄉人張毛南控沈勝林騙取女孩金環昨由捕房將沈拘解公堂經聶襄讞會同美强副領事訊明判押兩月以儆 
　　茶館聚賭○麥家圈平和里合和園茶館主徐毛生違章聚賭被八號西捕查獲昨將徐傳至公堂訊實判罰洋五元充公賭具銷燬 
　　旣罰又賠○電車公司控蔣忠毆打賣票人蔣永祥並被擊碎値洋六元之玻璃窗昨由捕房將被告拘解公堂質訊明白判罰洋五元充公再賠洋六元留候繳洋釋放 
　　空出風頭○汽車夫王林根在南京路開駛空車被一百七十八號印捕查見以其違章禀奉捕頭於昨日將王傳至公堂訊明判罰洋兩元充公 
　　擅自啓封○馬立師經租處張仁章控租戶陳阿毛陳王氏擅自啓封私搬物件昨由捕房將陳與王氏一併拘解公堂訊明判王氏開釋陳罰洋五元充公如無力繳洋改押五天並着將搬出之物及租金一併繳案違干未便 
　　流氓騙米○鄉人施者二控流氓王阿福騙取白米昨由捕房將王拘解公堂訊實判押兩禮拜 
　　小孩無志○張仁夫等五戶同控姚阿富與劣孩吳根生李時良宗瑞榮等串竊衣物昨由捕房將各人拘解公堂訊明判姚押捕房七天吳孩交其母領回管東李孩押改良所四月宗孩押一月期滿均交家屬領回又劣孩蕭小和尙因與張小三子串竊蔣培培家衣物由探查獲昨解公堂訊實判張押三月蕭押改良所半年 
　　搶匪何多○劉阮氏前日在新閘白克路祥康里口被匪攫去値洋五十元之金押髮一支同日又有趙廷柚乘坐人力車行經四川路騰鳳里附近亦被匪搶去西帽一頂業已分投就近捕房報請飭探偵緝 
　　截拿拐匪○湖北人郭　棠陳昌　前日帶有十歲男孩陶二猴五歲男孩陶六猴擬乘輪船帶往廣東販賣被探查獲一併拘入捕房抄出賣身契　押至昨晨解送公堂經開讞員會同美海副領事訊明以陳無干開釋郭押西牢半年兩孩留候函致通州民政署移傳其父陶潤生來案具領 
　　被告到案○曹季安控方林生等抵單不贖又徐滄粟控徐宣權私取銀洋又日商華和竹控夏如山不理定貨歫虧銀等案昨由捕房將被告各人傳至公堂判方與徐宜樵過堂夏交保候　會日領訂期會訊 
　　酒店無照○洋人科拿兒近在虹口蓬路廿號屋内開設酒店因未向工部局捐照被捕主心查悉以其違章於昨日將該洋人傳至公堂訊明判罰洋二十元充公 
　　小孩待認○南翔鎭小孩劉金生來滬尋父不遇前日在虹口天遺路徘徊啼哭由捕查見帶入捕房昨送公堂訊悉前情判留候懸牌招領 
　　屢戒不悛○過犯張錫培因圖竊李喜林家衣物由探查獲昨解公堂訊實以張屢辦不悛着押西牢三年期滿仍逐出租界 
　　路斃類誌○木匠李阿桃向在工部局做工前日行至四馬路總巡捕房門首忽然倒地當由門崗巡捕查見禀奉捕頭飭送仁濟醫院醫治詎至中途氣絶由捕將尸舁入虹口斐倫路驗尸所報請公廨王襄讞會同西官蒞所驗明氣閉身死並挜别故當由屍妻張氏棺殮又昨晨有一年約三十餘歲之某甲因乘電車至芝罘路牛莊路口下車不愼跌傷甚重旋卽斃命由捕將屍車送驗尸所亦經王襄讞會同西官驗明係跌傷内部身死並在死者身畔抄出信函數封内有一函係漢口顧阿根寄上海招商局十五號棧房烏松茂轉交沈根寳收展因查挜家屬報堂棺殮厝壇召認 
　　另行起訴○德商美最時洋行以裕新恒號嚴榮生不理担保陶煥章虧欠銀二千一百餘兩控奉公廨於前日午後傳案會訊兩造各延律師到堂代表並據買辦胡迪仙供稱業已如　認賠應請究追關讞員商之德裴　譯官以旣據買　胡迪仙認賠應由胡具禀起訴判將德商控案註銷嚴交原保俟胡具禀起訴歸華案斥理 
　　被告規避○粤婦梁陳氏（卽陳阿毛）控婦人莊寳玉呑没　豐銀行存欵銀二千兩前晚由廨復訊兩造均由律師到堂因被告未到判候下禮拜一被告到堂再核如再避不到案卽行定　 
[美租]  
　　女孩被拐○住居伯頓路一百七十二號之姚茂甫昨投捕房報稱前日下午被匪拐失八歲女孩名林弟請爲查緝捕頭准之　　有何聚行○洪天榮昨向蓬路菜場各販戶以聚行爲由徵收捐費被巡捕查悉有違租界定章將洪拘送捕房押候解廨訊究　　車輛互撞○東洋車夫李和貴昨午拖車至蓬路與王阿春小車互撞致相扭毆捕拘稟捕頭一併斥釋 
　　洋人捉賊○七次過犯王瑞慶昨至楊樹浦某洋人處圖竊被該洋人捉獲扭控捕房押候查辦 
　　包探獲賊○王芝和王兆成前日竊取隣人某甲之衣飾又　世根竊得綢布衣服先後由探緝獲解押捕房候究 
[法租界]  
　　各執一詞○南萬生烟紙店主翁實雲控經理人翕德標穚 
帪洋賬洋五百零四元經公堂聶讞員于昨日提主忓被告供稱賬上存洋均交店主商人自已祇宕洋一百廿元並欠店主洋一百五十元暫記上所宕之一百元係被買客欠去　君以兩造各執一詞判交保限一月算明賬目理還 
　　限期還洋○張裕泰在老北門外永興館敎門飯館專送包飯近因私收飯悵並竊賬箱内五十餘元逃避不見經該店主王長貴報捕拘獲解廨訊究張稱一時悞犯求宥判交保限一月交還　　誤傷行人○　阿道前在途中與人鬥毆誤傷路過之某　學生胡梅生左眼赏上捕房送往醫院醫治前日將問解廨經中西官訉明從寬罰洋五元再令償還醫院費了事 
　　窮極無賴○顧萬有窮迫無聊飢寒難勗遽在新租界將途人葉新大手携之被頭一條搶去後因捕追卽　入河中圖盡當卽撈起送廨請核中西官憐其飢寒交迫不予深究判給洋兩元資遣回籍 
專件 
[黎副總統維持漢口商市之文告]  
　　爲示主傳事照得富國莫要於通商通商莫先於立市中國商務不能發達由於市道素少講求然如周官所制司市次叙分地而經市縣師量地辨物而制域則市廛區畫建設之權應歸國有可知匠 
 
 

Page 8

 
 
人營國九經九　經徐九軌環徐七軌縱横有定衡　狹有定式則市道之整齊可知爾雅四達謂之衡五達謂之康六達謂之莊七達謂之劇驂八達謂之崇期九達謂之逵聚集愈繁容積愈圖則市道之寬廣可知當代經商之遠謨早寓列邦開市之法意近百年來五洲大通商戰劇烈每於要　當道財貨集合之點開闢商埠吸鄰邦之精髓握環球之利權考其著手之方則以塲面之廣闊廛舍之整齊空氣之流通法式之精美不惜棄地於市以博社會之歡迎使商賈皆欲藏於其市行旅皆欲出於其途是以能角富爭雄於世界遠觀於各國都會近觀於各省租界是其明效大騐吾國以市政不修之故致洋商裹足不入不惜捐棄　金另闢市塲而華商反託庇於其宇下是誠吾國商界之大恥漢口以全國水陸之中樞四通八達天然第一絶大商埠從前街道湫隘污穢災疫時作而櫛比鱗欠無法改修早爲中外通人所詬病適有上年兵燹之厄民國政府乘茲時會遣派工師開設建築公司籌辦處繪圖帖說將漢鎭市道全體改革煥然一新爲吾國第一次開闢商埠之偉大事業凡屬商業中人應如何協力贊成俾與東西各國操奇制勝乃聞近日商民頗生異議或謂棄地太多或謂尖形不便或謂拆卸耗工掉換滋擾種種偏見曲論均由不識時務不明學理之故誠恐該商民等輾轉誤會不得不剴切言之漢鎭前阻江漢後繞湖溪地面似不及京津上海之闊綽然舊時漢市祇一萬七千方丈今則拓至十七萬方丈而强且姑嫂樹萬家廟諶家磯韓家墩等處周阹所至皆足爲他日拓殖之準備則此寬十數丈之路綫何靳此而忍弗能予觀於倫敦之五層樓而知該公司所留之地綽然有餘觀於香港之塡海爲市而知後湖低窪之地皆屬可用此棄地太多之可無慮也民居以深藏爲宜商店以顯露爲貴衝繁是其趨勢斷無欲贏爲惡囂之理至於尖形商店居夾道之前提邀三方之環顧以視正街平面僅得一方之視線者其利市奚啻三倍此尖形不便之可無慮也安土重遷畏難憚改此吾國人之慣性以營個人之私業尙且不可何况大局所關豈能曲徇遷就以商民學術之未精閱歷之未徧旣無世界之觀念安有全局之統籌如謂就原有之路綫則雜亂而不成章如謂縮當街之房屋則减裂而不適用不知灰燼之餘勢難仍舊拆卸之工萬不能省該商等原有繁盛或偏僻之地槪田公司按方估價依次掉換不敷之地由公照賠不過移步換形於該商等並無損失亦何固執而不爲此明知民窮財盡何忍過事舖張惟今日之新造尙易他年之改作更難與其苟安寒儉喪失無數之利權不如權用生產的外債忍一時之痛收數世之利尙不失爲一勞永逸事半功倍之計此拆卸掉擔費滋擾之可挜慮也然其必須改建之理由則尤不止此者一則五都之市攘往熙來汽電馬車分途並進稍形梗塞即有意外之虞香港電車之傷亡人數可爲殷鑒若照新圖則車馬行人各有界線均留餘地可無危險之慮一則舊時火警動輒延燒千百十家皆由街巷逼窄致救火者不便往來受火者無路逃避每每傷亡之慘狼藉不堪若照新圖道寬而牆高火力旣不能延燒且救火與避火者通行無阻可無灾殃之慮一則繁盛之地人烟稠密一切殘賸渣滓污穢腐之物質亦與之加增爲比便差疾病易生傳染最速從前此漢鎭時疫及各處鼠疫喉證職是之故若照新圖市面旣寬溝渠旣潔得以吐納空氣而無烟火淤溼毒氣之薰蒸可無妨害衛生之慮一則舊時街道錯雜横斜形式旣不雅觀歧途易於迷失銷塲冷落商力脆薄是其一大原因今若築室而道謀勢將削足而適屨徒費鉅欵貽笑大方而商旅仍然不利不便若照新圖則街衢洞達一覽易了縱横經緯貨别隧分洋商華僑聞風爭至可無阻滯營業之慮以上各端特其大較此外各公園水電等項應有盡有必須有豐亨豫大之財力蕩平溥博之地形庶足以發揚商務之精神規制人民之秩叙光大中華之名譽開拓列强之觀聽當此炫異矜奇誇多鬭靡之世界夫豈拘文牽俗因陋就簡者所能爲功語曰論至德者不諧於俗成大功者不謀於衆又曰凡民可與樂成難與虚始此爲專制時柋人民程度不足者言之不謂今日民國共笔而我最開通最繁盛之商埠人民仍爲此杞人之過慮豈杲程度之不足抑亦私利之所蒙果如所言則是開闢市埠改建商塲之事洋商能爲之而中國不能青島能爲之而漢口不能母亦自慮卑弱甘居人下永無增廣勢力範圍與列强並駕齊驅之日耶須知世界文明程度日高權利競爭日亟小市爲大市之所并弱商爲强商之所役積久不振必至入其羅網吸盡脂膏窮蹙以至於亡該商民等母得畏全盤翻動之勞貪一時省事之利知二五而不知一十以坐昧經國大計今日之事非改頭換面破除從前陋習不足以開風氣非捐棄金錢犧牲土地具宏遠之規模謀商情之便利不足以挽利權是以本都督不憚改革之煩難不惜成本之浩鉅全力專注以佇候漢市之觀成爲吾國經營市埠之發端而他日中央都會之模範現在事勢已定無可轉移誠恐該商民等未盡周知是以申明誥誡本盤庚告民之意爲司馬諭蜀之文尙其範我馳驅共圖進取母謂陋劣之商塲枵薄之財力得以生存於天演商戰之世界也其各凛遵母違切切特示來件 
[上海内地電車有限公司招股章程]  
　　一宗旨以擴張營業利便交通爲宗旨 
　　一命名内地電車有限公司 
　　一專利業於民政總長曁市政廳兩處禀准給予專利三十年一佈置擬租借内地電燈公司暫停不用之電機兩座並分出電車事務所房屋數間訂立周妥合同此外電車電桿軌道電線等集各洋行比較訂購總以結實撙節爲要素由十六舖經滬杭車站迤長至製造局一線先行築造約計購料及工程需洋二十萬元左右 
　　一路線目前籌畫擬自十六舖迤南由滬軍營至滬杭車站直接製造局全線共計十華里如有餘力再關支路由車站經利涉橋到斜橋爲交通法電車之線日後城垣拆平以城濠塡築寬廣馬路卽在此路舖設雙軌又於城中約闢幹路二三條卽爲將來擴充張本 
　　一預算電燈公司現有電機兩座其力能行電車十二乘現先用九乘卽以九車每晨七時起晚十時止每三十分鐘每車來回一次九車共行二百七十次每次平均以常有二十人在車每客來回收車資銅元八枚每次共收一百六十枚九車共收銅元四萬三千二百枚月計得一百二十九萬六千枚以每銅元一百三十三枚作洋一元共合洋九千七百四十四元每月需人工煤炭車油棉紗薪水官利等洋七千元月可得盈餘洋二千七百四十四元 
　　一招股共招股本洋四十萬元作爲四萬股每股十元先收二十萬元作爲優先股此事發生於電燈公司故招股以一半儘電燈公司老股不願者聽招滿優先股百股者酬以紅股五股不發官利祇分餘利此項優先股限陽曆五月十號卽陰曆三月二十四日截止其餘二十萬作爲普通股不給紅股其股本官利常年八釐年終結帳於次年春間報告帳略後卽登報知照發息之期請持息單到公司取息並分給花紅餘利 
　　一收股處東方銀行朱志堯君新沙遜洋行沈志賢君内地電燈公司陸伯鴻君抛球場敦裕洋貨號郁屏翰君 
[發起人]  
　　陸伯鴻　朱孔嘉 
　　葉惠鈞　朱魯異 
　　沈志賢　朱子謙 
　　郁屏翰　陸崧侯 
　　孫藹人　張逸槎 
　　朱季琳　沈耕莘 
　　王一亭　金仰蓀 
　　朱志堯　張樂君 
　　沈縵雲　陳成章 
 
 
 

Page 9

 
 
   
 
 

Page 10

 
 
自由談 
游戲文章 
[野鷄爲重要人物說] [  徐仲升]  
　　客有遊於滬上者鰓鰓然問於予曰子居滬有年矣其於滬上重要之人物必聞之稔而知之詳盍爲鄙人約略稱述乎予曰禮入境問禁入國問俗子旣來滬誠不可不考滬上重要之人物夫滬上重要之人物野鷄其一也客曰有說乎予曰有子不見上海一埠商務稱盛而野鷄實有振興商務之媒介蓋若輩之銀錢旣不恤其揮霍若輩之服飾務競尙乎新奇市面流通頗資其力且其吸力又極偉大茶樓之野鷄多則座客爲之充盈馬路之野鷄多則行人爲之擁塞昔女閭三百管仲霸齊今租界之不禁野鷄實師管大夫之故智也然則野鷄之有關於商務豈淺鮮哉况乎遠客孤商貿易海上大都皆抛棄室家勢鞹兼顧商人重利輕别離昔人每太息言之而有野鷄以承乏其間俾棲棲之行旅到處爲家略擲三五金無不遂其意而去有魚水之歡無鰥曠之苦以陰濟陽彌縫缺陷則野鷄之裨益於旅客者亦多矣抑予尤有進焉人之所寳貴者莫如身而野鷄則以身市利作皮肉生涯抱金錢主義其所出者重其所入者輕其所挾者大其所取者小以視上海之開滑頭店者炫商標發傳單滿口吹牛多方欺騙以有限之資博無窮之利其邪正曲直又豈可同年而語哉嗟乎就野鷄表面觀之買淫爲生誠極卑賤然其有關於全體之商務如此有益於孤征之遠客如此且其營業之坦蕩而公平也又如此此而推爲重要之人物不其然歟不其然歟客深韙予言不復致辨長揖而退予乃次其問答之辭以告我滬上可親可愛可企慕可崇拜之野鷄 
　　仲升之說猶有未盡野鷄者楊梅之儲蓄器也凡來滬上親炙野鷄者無不敬領楊梅而出楊梅盛而毒門醫生花柳藥室於是乎大發其財是野鷄更有造於醫生與藥室也鈍根附注 
海外奇談 
[大雨奇觀] [  頌斌]  
　　三月十二日美國羅省技利埠暴雨兩小時間得雨三寸餘道路成渠人在街中下車者須褰裳以涉涉二十三街夾爹市左罇街等處街車公司所堆木枕均被漂去西十六街電話公司所有木桿每桿約長四丈亦漂流如木排五街夾希爐街并有女童數名爲水溺斃當時各商戶多有以沙包堆疊爲堤禦水者最甚者爲五街卽缅街至聖自街之間溝渠淤塞渠水上激井口鐵蓋俱被衝飛水聲滔滔如怒濤偶從高處遠望不辨街道惟見一片汪洋波浪洶湧而已統計本季得雨已有二尺九寸八分誠近年來所借見也 
[莫怪他掘火爐] [  慶霖]  
　　美國牛遮西省有亟非來司者一日偶於火爐邊拾起舊磚一方忽見明光四射其下紋銀爛然另有金元不計其數察係一百年前由其祖母所藏鄰人聞風集詢所得幾何亟非來司不肯明告然鄰人已約得其數在二萬六各元以上次日亟非來司又掘一五十年前所造之火爐恐其下亦爲藏金之穴也卒無所得 
心直口快 
民國成立宜乎氣象一新然余所目見者祗新開之挑膏店自由吸食之紙捲烟及喜用外國貨之洋裝朋友從未聞有切實研究實業如何振興利權如何挽回現在之秩序如何維持將來之設施如何預備者 
　　借債足以亡國况以借得之債供私人揮霍乎西洋人出一東西東洋人必倣造之獨我中國人無論何業皆死守舊法不知變通 
　　工業建設會督促工業進步之良機也吾恐好高騖外之徒又將目爲淺近而忽之矣[  芸]  
　　如此良辰無所事事閒遊浪蕩虚擲年華豈不可惜 
　　大材槃槃深居不出自以爲隱逸高人致國家少一棟樑豈不可惜 
　　多情女子錯配拙夫豈不可惜 
　　清末時納資捐官方蒞任而革命軍起棄官逃命偌大資本無處撈回豈不可惜 
　　對人輒道愛國自已偏用洋貨利權外溢國貨難消豈不可惜 
　　有志之士每處逆境求學無資斧投軍無用武地家徒四壁短嘆長吁豈不可惜 
　　今日某都督納一妾明日茜科長置一小星公欵私用豈不可惜[  孫翬章]  
　　黨派紛紜閙得吾頭昏腦漲匪徒搶刧嚇得吾目定口呆國勢日蹙悲得吾痛哭流涕外報評論羞重吾面紅過耳自由之談看得吾不亦樂乎偶投片稿望得吾兩眼將穿[  雲]  
　　前清垂辫之時與人尋釁必先盤辫於預作勇往之氣并示人以可畏之狀今女子新裝束中亦有結辫盤於頂者不知何所取義豈示人以可畏之 
 
 

Page 11

 
 
狀耶抑欲與人尋釁耶此式最不雅觀然行路之人觸余目者十有七八吾甚不解 
　　大馬路坐橡皮黄包車如西湖泛舟平穩可快 
　　城内坐野雞東洋車如騎劣馬顚仆不能耐臟腑幾倒出苦不堪言（四志） 
戲攷[  健兒]  
　　黄鶴樓一名過江赴宴又名竹中藏令 
　　劉備借據荆州久假不歸周瑜憤甚乃设筵黄鶴樓遣甘寗往招劉備過江赴宴擬以兵刦之逼其交還荆州備得書與孔明計議恐中周計欲辭之孔明力勸過江以敦睦誼謂如過慮可使趙雲隨往保護雲亦以衆寡懸殊恐遭不測不敢應允孔明乃以竹節授雲謂事急可開視之内有妙計依計而行可抵十萬師也雲乃隨備過江周瑜探知止有二人過江大喜接入樓中席間提議索還荆州備假作痴聾一味推諉雲挺身而出謂欲索荆州須還我東風瑜大怒下樓令軍士圍困黄鶴樓逼備立書還荆州字據有不得將令而私釋者殺挜赦瑜去備等困守樓中悶甚雲乃劈竹節視之見中藏一小旗上有水軍都督周字樣即前日南屏山借風時孔明索得之將令也備乃大喜卽持旗示圍樓將士謂已得都督將令許我回荆諸將見都督有令不敢違阻遂任其過江而去及周瑜聞信率兵追襲而備雲等已爲荆州諸將接去瑜反損兵折將而回此劇三國演義中無此事實惟情節曲折離奇頗有可採處不知爲何人手筆新舞臺間演此劇以夏月珊去趙雲頗覺别致 
小說 
[短篇滑稽錢黨] [  竊漢]  
　　民智發達黨會朋興互角勢力卒以錢黨占最後之勝利 
　　錢黨發源於通寳縣之錢村居民數百家皆錢姓春先孔主兄因與弟仲尼宗旨不合遂檄產離居遷來是村傳二百五世至錢如命智慧異常能明世界趨勢設學延師敎其子弟錢村遂大開化以新人物之一種 
新學名於時如命子可通爲全村學務總管廣交游善結納四方技能之士聞錢名咸來投效出其所學執敎鞭博錢歡會革命軍起舉國若狂爭言獨立錢村諸學究酸興勃發亦樹新國旗稱獨立擁錢可通爲村長東鄰紙幣村艶錢冨思乘亂刦之幸可通手下有健將四人率衆死禦鄰村大敗而退 
　　健將四人其一曰銅板善柔術膚厚寸許槍砲不能入以是得大用其二曰滑洋善水戰能沈匿水底吹牛皮喇叭號令軍士以是錢亦依之其三曰小角子矯捷無倫能於錢尿孔中作斛斗戲常率步隊襲營無覺者其四曰金磅善用騎兵以手拍馬臂馬卽飛馳進退左右無不如意其弟鐵片羡而效之偶一不愼拍於馬脚被馬踢死故此技更無人能勝之者錢有此四健將而已又善催眠術身披燦爛之衣瞪目臨陣敵人被其精光一耀俱轉怒爲笑釋兵俯首有乞憐意以是勇名大著遠近歸附不旬日間竟一躍而爲州長 
　　州長事繁責重可通苦不勝乃設科分職俾部下司其事而已則總其成居然稱治 
　　錢族極繁可通爲州長後不能一一位置其族俾以事權於是族人大憤有名爛壳者發起尊錢會聚集族人若大白小青厚子樣板惡渣沙壳子亂片等密議以銅板等外姓反掌大權心有不甘遂率衆要挾州長斥退外姓調劑同族州長不得已逐銅板等於境外 
　　四健將旣去闻下諸學究人人自危遂極力謟事錢或拜錢爲假父易名曰小錢兒或求婚於錢女樹子而自名曰錢袋其他非錢而謬附於錢者如荷錢玉錢泥錢冰錢石錢楮錢之屬不可盡述可通喜其謟亦安之 
　　錢族雖賴可通位置過半然失業者漊不少日聒絮於可通前可通歎曰汝輩亦所見不廣哉以吾錢氏之聲望無往不利何必拘拘於一隅古人云有錢使得鬼推磨夫鬼且然况人乎 
　　族人乃悟四出謀幹有買官做者有買馬騎者轉瞬之間布滿天下達官巨紳商人學子以至苦工勞役爭相延致事無大小非錢不行於是錢黨之勢力世界莫與京焉 
 
 

Page 12

 
 
   
 
