# 1909 - 286 - 4913188

 

Page 1

 
 
   
 
 

Page 2

 
 
上諭 
　　監國攝政王鈐章九月初七日内閣奉 
旨理藩部奏護印札薩克剌嘛羅布藏貢噶呈請恭送孝欽顯皇后梓宫奉移山陵一摺札薩克喇嘛羅布藏貢噶著准其恭送欽此 
　　上諭成都將軍著趙爾巽暫行兼署欽此軍機大臣署名奕劻世續鹿傳霖那桐戴鴻慈 
 
 
 

Page 3

 
 
代論（來稿） 
[論籌備憲政必以改良敎育爲起點湯湖伍達五續]  
　　七自製標本模型學學校所用標本模型爲費不贊吾國辦學以來即此一項金錢之流於外國已不在少數一草一花一蠅一蚤吾人所最習見者聯合購買每件乃至一角或數角寗不可怪據日本某小學校長言學校所需標本模型儀噐之屬西國有一種吾國必仿造一種購其一自得千萬以供全國之用造而未成者各校寗缺之不汲汲外購也即其言以與吾國較能不愧悚無地然此猶爲實業問題防利源外溢也購入之掛圖標本模型每因大小差異不適於本校教科之用日本各校其力所能爲者多由敎員自製（吾國辦學未久科學未發達固未足語此然今日師範學及專脩科之學生已絡續畢業任事矣）一可圖教授之適用一可省學校之經費一可引起兒童工藝之思想所謂一舉而數善備者也 
　　八設理科器械陳列所理科之功用可以識别天然物性質狀態促進生徒實物之觀念効力至偉小學校製備理科器械不甚完備其無噐械者更屬多數初等小子雖不立理科名目而國之教科書中此項材料頗多仍有敎授之機會特因噐械不備無從實騐耳是可於城中設一理科噐械陳列所附設一二講堂於内小學之不備標本儀噐者即率往陳列所敎之輕而易舉於國民教育大有裨益似各地學校所應設法舉辦者也 
　　以上一二三項關於小學之敎科四五項關於小學之敎授六七八項關於小學之設備 
　　丙訓練學校之要旨以敎授爲體以管理爲用二者不備未足以言學校也普通人民智識較淺於敎科之得失尚不指意所最注重者惟學生之言動舉止果能納之規物絶無踰閑蕩檢之行則其信服學校之心自油然而生是以敎師授課之外對於學生一切行爲尤當全力實注使之事事合於規則久而成習慣全校生徒有共同之習慣即成純一之校風此等訓練爲國民敎育之必要原非專爲聯絡社會而起然而欲求開通風氣俾敎育易於發達則訓練上尤不可不注意也訓練之諸要點列如下 
　　一定校訓日本自明治二十三年頒布敎育勅語每校中禮節日校長必恭捧朗誦或懸於正室俾學生時時仰瞻激發忠愛之忱而各校又特别提出校訓數條奉爲準的日討學生而申警之如習尚驕奢則救之以儉約暴戾則濟之以仁慈澆薄則挽之以正直殆靡則勵之以果敢各視風氣所趨以施調劑之方養成完美之人格所謂内材設敎化民成俗者也（如日本東京明化小學有校訓六一正直一守規律從命令一勤學以時遊散亦以時一與人親愛一循禮節一守儉約玉姬特殊小學有校訓三一正直一動勉一親切）每星期値木矅日或月木兩日曜日必集全校學生於一所諄諄訓勉之其重視訓練如此蓋能實行注重德育自無偏倚智育體育之弊以視吾國小學每星期上脩身課外不再加以訓詞者不可同日語矣 
　　二聯絡家庭入學之兒童在校中日不過五六時在家庭之時間則數倍於學校倘家庭之訓令與學校之敎授全相背驄或學校與家庭彼此隔膜則校中之敎授管理縱能盡善亦不易收完美之效是以日本小學無不與家庭聯絡一氣聯絡之方約分數端（一）父兄懇話　每歳舉行二次開會時召集全校兒童之父兄先就各級教室叅觀實地敎授次令兒童爲學藝會並展覽平時成績次就講堂與校長晤談並由主任教員詳告學生在校情形父兄尤應詳問敎員之意見且陳述家庭之意見及希望惟會晤時彼此須存親切懇摯之意若儀式過於嚴重父兄必至拘泥而不能盡言（二）家庭視察主任敎員得引學生以適宜時機視察其家庭舉凡兒童敎養上之狀况家風家法及家業狀態一一詳記於家庭視察簿如學校因視察所得與父兄有特别之協商則當開臨時懇話會（三）父兄叅觀學校當引起學生父兄之注意時時入校叅觀勿生畏縮之心如日本東京高等師範學校附屬小學規則凡父兄入校叅觀只須通知爲第幾部幾學年生之父兄便可直入教室家庭有欲與學校協議之事件無論何事可盡所欲言不必稍存隱諱（四）通信薄每生各備一册按日携之到藉可以在校情形告知家庭家庭情形亦可通知學校如學生在校時之行爲心得服飾需用品成績優劣機體强弱到校遲早等在家之眠起早晏復習豫習缺課原因零用金藏貯金等皆當詳細註入總此四端則是敎師之對於學生不啻視爲子弟學生之受業於敎師亦不啻視爲兄兄家庭之寄託子弟於敎師亦無異寄託於父兄學校與家庭氣脉相通聯絡如一斯學生無在不範圍於教育之内矣（未完） 
專電 
[電一（北京）]  
　　郵傳部以江西鐵路迭釀風潮開辦數年迄無成效擬俟此次衝突查辦完竣後酌改官督商辦以維路政 
[電二（北京）]  
　　湘省同鄉京官議另具公呈請取消鐵路借欵原議 
 
 

Page 4

 
 
爲湘路公司後勁 
[電三（北京）]  
　度支部以印花稅爲國家籌欵不得已之舉議再通飭各省速辦不得推緩 
[電四（杭州）]  
　　昨日杭州府縣紳商集同善堂特開大會議開省四官河定初十日開列十欵分别攤任 
[電五（東京）]  
　　吉青納元帥代表英國皇帝及英國陸軍到東京日本以皇族禮接待之西十一月二日派員至新橋停車塲迎接卽導入芝離宫稅駕三日爲日皇天長節設宴於豐明殿四日陸軍大臣請讌五日坐宮廷汽車赴陸軍大演習地參閱 
[電六（東京）]  
　　撒凡西斯哥開港五十年祭典於十九日舉行陸軍觀兵式兵員共七千五百人日英德意諸國水兵隊之代表皆臨會叅列 
緊要新聞一 
[東督電調曹丞堂辦理交涉北京]  
　　東三省近日交涉仍多困難昨聞東督錫清帥有電到外務部請調曹丞堂汝霖前往辦理梁尚書擬飭前往惟曹以交涉難辦不願赴東 
[梁叅議有勘查招商輪船消息北京]  
　　郵傳部徐尚書因上海輪船招商局前已奉旨歸部管轄尚須派員前往勘查該局輪船及一切辦法以資整頓聞下月初間即派左叅議梁士詒赴滬查核 
[籌設中央輪船公司辦法北京]  
　　郵傳部徐尚書現擬創立中央輪船公司昨已飭航務司組織一切章程惟開辦經費甚巨不易籌集故現有招集商股辦理之信 
[測繪生咨部差遣北京]  
　　民政部以所考測繪學堂畢業最優等優等各學生已經奏請奬勵其中等畢業學生之陳新炳富琦譚心智蕭景源張協衆薛立忠林寳羣魏憲章沈品祥繼昆滕元龍伊錦阿任元貴徐坦迎成王驥隆章喬汝霖留春祺水祖堃王善文倪瑞琮廣山張東寅薛懷忠榮蔭嵩銘阿九恒徐贊初顧逸等三十名均以九品錄事記名咨送郵傳部差遣以示體恤已皆親往民政部疆理司領文矣 
[農工商部請辦勸業富籤票（續）]  
　　其法製公債票一千萬張每張售洋一元共集一千萬元略仿籤捐票辦法以三百萬元爲奬金以一百萬張爲得奬之票以一百萬元爲臣部製票辦公經費及各處經售債票扣除用費五釐之欵除得奬之一百萬張不計外其餘不得奬之九百萬張均作爲公債票年給二釐之官息五六十年爲止此在臣部祗實收六百萬元而仍給九百萬元之息且付息至六十年期於本利均有著者無非爲開風氣而彰國信此項債欵均存官辦銀行專備興辦農工商礦各項實業及補助商辦各項實業之需凡爲興辦及補助之舉必擇人所共知較有把握者以期欵不虛糜事皆有濟庶可作國民之氣樹勸業之刑惟年付官息一層爲信用所在必須籌有的欵經臣等商之度支部請由大清銀行保息以示大信業經度支部復函允准理合奏明請旨如蒙兪允擬先試辦一年如有成效再當接續展辦總以一年售票一次給奬一次爲率所有細章以及指辦之事恭候命下再行詳擬奏陳抑臣等尚有不能已於言者公債之舉西國習爲故常其民亦視同義務然尚有利息富籤之法以爲激勸之資况中國此事幾同創舉非給奬不能　從非示信不能經久是以迫而爲此猶恐局外不諒臣部不得已之衷或且以爲不經見之舉甚有疑爲近賭者不知西國富籤本分三釐其中惟計　富籤一種西國學者以爲近於賭傳此種利息富籤爲誘掖公債起見不聞譏議載箱具存可以復按况中國現在事勢非興實業無以致富强非有資本無以興實業但使有一欵之可籌亦何必權宜而出此無如各項皆成竭澤無米實不能炊惟有此項公債之法尚爲有益於國無損於民以言政體則德奥等國未嘗因此而捐其大國之威名以言本計則商礦各端或可用此而有圖成之實力各省彩票尚且行之無弊何况此爲公債性質有利無害富在聖明洞鑒之中仰懇宸斷施行不勝幸甚八月二十二日奉旨已錄 
[公司代人運動站長之無効北京]  
　　信陽州元順玉成利運米公司曁源成轉運公司禀請郵部調陳貞海到信陽州充站長差兹奉郵部批云查陳貞海即前充信陽副站長陳正海檢閱卷宗陳正海屢被商人控告經前監督錢道委員查明確有擅作威福不洽商情籍端訛索得贓有據各情事當即致函前總工程司配唐聲明陳正海萬不能再司過磅再充副站長等語在案詎陳正海竟敢改名貞海朦混鑽營不及一年复歷充各大站站長實屬刁狡已極現當整飭路政之時本部訪悉前情已擬斥革適陳貞海託故請假遂即准其銷差並飭京漢路局嗣後不得再行錄用無非欲各站長聞風知儆便客商免受刁難相安利便起見據禀各情不特本部用人行政自有權衡非爾等所能凟請目此等受人囑託淆亂是非殊與本部剔除劣員護持商旅之苦心大相刺謬該商等旣稱轉運多年不無聞見亦何忍以此嘗試耶所請斷不准行特斥 
[民部糾參史憲罗侵欺官物北京]  
　　民政部奏臣部前片叅史憲畇因官用物件交代未清私自出京暫行解職在案旋據外 
 
 

Page 5

 
 
城總廳申稱該於八月初七日回京營即派員澈底究查經先後禀復據稱查得史憲畇又名史雲該員經手官用印字機噐一項確未列入交代册内亦免無豫行聲明案據迨有人禀揭始行呈報希圖掩飾委係侵欺宜物又稱該員爲前探訪局局長無所忌憚肆其欺飾周内之技往往昧理邀功借圖已事其不安分之處時有所聞各等應請旨將該員即行革職解回原藉交地方官嚴加管束 
[營口開濬遼河加稅辦法奉天]  
　　近聞營口道周觀察長齡因開濬遼河擬行加稅藉資經費已與營口各國領事協商妥貼特定章程數條禀請政府查照立案兹將章程大略錄下一開濬遼河二在鴨頭島建築大隄一條保障河流三將河源上流疏通所有經費由管商戶訂立合同分十年攤還官欵其辦法如下甲凡由是處進出貨物河稅不能多過一千此條不甚明析容俟探悉補註）乙凡進口船隻每一千噸收噸稅洋二千五兩所有以上稅項歸海關收存以備濬河需用别項需欵不得在此挪移並立部據俾各領事隨時調查帳目并聞此項章程一俟政府批准即由該道與營口各領事商議開辦 
[留日學生追悼張文襄誌盛]  
　　東京通信云張文襄薨逝後留日學生頗爲驚悼由田監督吳炤發起於上月二十七日借築地本願寺邀集各省學生開一大追悼會先由田監督在日本時事新報朝日新聞上刋印通告略謂南皮張相國於本月二十一日薨逝現擇於本月二十七日（即陽歷十月十日）在築地本願寺開追悼會文孫厚琬亦到便受弔凡我同學應於是日前往行禮以致敬忱云云是日會塲中供張相小像及靈位兩旁供以黃菊花瓶日僧誦經伶人奏樂先由張相文孫铭香叩禮次胡公使其次田監督其次吳振麟及各留學生先後叩祭如禮日人之與會者則有清浦子爵青柳篤恒（大隈伯代表）近衞公鍋島細川兩侯平井鐵道院副總裁野戰碗兵一聯隊長高瀨大佐砲兵大尉塜越前潮北鐵路學堂長原浩逸笠井野村兩工學博士和田增子木野村陸軍敎授等人 
[西報譯要]  
　　日人反對錦齊鐵路之先聲字林報載初六日東京電云日人聞中政府擬築錦州至齊齊哈爾鐵路重申舊案謂駐京日使伊集院近於商訂滿洲條約時曾照會中政府將來築造該路設准日本資本家同沾利益則日本方能承認中國此舉並申請將該路與南路線銜接 
　　葡京對於澳門劃界之觀念又云據葡京里斯本各報載稱澳門劃界事宜恐不曾將移交海牙和平會公斷 
　　南洋華人亦抵制日　　又載初一日新加坡電云毗　及　鄉　之華人亦羣起抵制日貨並有毆擊日婦情事伊帕地方勢尤激烈地方官已極力禁止 
[京師近事]  
　　庫倫等處任國人民僑居日多外部昨有電飭庫倫辦事大臣切實調查共有若干分别官商民僑詳細報告並聞擬與俄公使提議限制條約 
　　近聞俄政府對於川漢鐵路借欵亦擬干預一份并聞不日將向外部要求矣 
　　縣丞劉際泰月前控内閣侍讀學士甘大璋指官許騙各節當由地方檢察廳申詳高等轉送大理院經該院迭訊劉甘兩造均無確據業已一律批駁惟劉仍不甘心將再越訴而甘大璋亦將劉之訛人確據覔出擬控劉以反坐之罪尚不知若何了結云 
　　軍諮處現正議改武官新制因濤朗兩貝勒前與軍諮處討論軍制時查出該制上等三級稍欠妥協擬將正副協三都統之名改爲統制以免與旗官舊制雷同不日即奏請釐正矣 
　　陸軍部鐵尚書現已議定此次京師開辦之陸軍中學堂所有該堂肄業生均限兩年畢業俟畢業後即派赴各鎭充入伍生聞已札飭各鎭統制將此次議派之入伍生一切規則事宜妥定復部 
　　此次建立海軍應需無線電報機噐燈塔及一切建造機器戰船巡洋艦等件經薩大臣與政府力爭數次謂中國各鎗砲廠現時斷不能供應一切須由外洋採辦并請洋工程司陸續建設等語現聞已决議從薩大臣之請 
　　聞政府電寄駐德欽使廕昌務將陸海軍務搜羅採訪彚輯圖書用備考查陸海軍政叅證之需并聞廕星使將兼考查海軍大臣之差惟專查德軍不赴他國 
　　聞法部現已擬定於本月二十日朝審其貽穀案亦列入朝審册·内於是日同行入朝候審 
　　聞農工商都溥尚書日前與各樞臣提議川藏商務久爲外人壟斷現某國又要求開闢打箭爐商埠以冀總　川藏商權於我國商業前途危險甚大查該處爲入藏要衞曾經川督咨商自開商埠目下惟有電催該督趕速籌欵開辦以保利權而杜覬覦 
　　理藩部日前接到各蒙旗來咨略謂前奉部文飭將各處蒙地一律放墾以闢利源等因究竟放墾事宜如何辦理請示辦法以便遵行 
　　京張鐵路開車後都中人之在張家口者絡繹不絶該處客棧無容足地多有宿在車上者亦可見生意之發達矣 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[贛省諮議局開幕紀詳南昌]  
　　贛省諮議局遵於九月初一日爲成立之期由馮中丞函請高等學堂監督黃棣齋太史爲臨時主席督率執事各員在江南會館布置會塲會場中設演壇演說台左設新聞記者席及優級小學生唱歌處右設書記席軍樂隊處左右兩邊設撫司道憲坐位下横第一排議員坐位第二排來賓坐位到者共二百餘人於下午二句鐘各憲到齊臨塲安坐由黃棣齋太史摇鈴開會左右奏風琴唱歡迎歌軍樂齊舞經章大令翰彬讀馮中丞祝詞畢奏琴樂繼由黃太史讀答詞畢時已四句鐘摇鈴散會定期初二日開會投票互選議長仍在江南會館舉行翌日馮中丞於下午一句鐘時督率司道先後到塲經監察管理各員將票箱安在船廳上首各憲監察投票頗爲愼重不准閒人叅觀各議員每三人一進書票投箱後入荷花池廳内就坐俟投票完畢將票箱移置下首各憲分坐兩旁各議員横排坐下由馮中丞監察當衆開票計興國縣議員謝遠涵（乙未翰林前四川道監察御史）得五十四票萍鄉縣議員喻逃蕃（乙丑翰林前浙江寗紹台道）得四十九票德化縣議員留矞祺（丁未舉人前署浙江鹽運使）得一票黃大壎（戊戍進士翰林院編修）得一票 
[補錄粤諮議局開幕袁督頌詞廣東]  
　　粤諮議局　　開幕詳情已紀昨報兹覔得粤督袁海帥頌詞照錄如下今日爲廣東諮議局成立之期即爲全體議員到會之期諮議局者採取輿論之所議員則代表輿論之人也以廣東全省土著合之省會駐防選舉名册都凡十四萬一千餘人一選再選得九十四人以爲代表資格之名貴固不待言雖然以全省土著駐防而得十四萬一千餘人之選舉人又公推九十四人以爲代表是不啻以九十四人而受十四萬一千餘人之委託即不啻受全省人之委託也其責任之鄭重更不待言責任惟何指陳通省利病籌計地方治安而已夫曰通省利病則舉九府十一直隸廳州一切應興應革事項胥隱括其中非更僕所能悉數曰地方治安則由應興應革事項而生出各該府廳州人民無窮之希望又非旦夕所可圖功要無不以新局之成立爲根據地合者忝居監督地位對於各議員竊願恪遵上年論旨將使國民與聞政事先於各省設諮議局以資歷棘凡國民應盡之義務應循之秩序竭誠踐守弗挾私心以妨公益弗逞意氣以素成規弗見事大易而議論過涉囂張弗權限不明而定法致滋侵越大哉皇言不歷練則議論權限尚不免囂張侵越之虞將道揆法守之謂何此尤使者頌不忘規之意願意竭誠踐守此義務秩序也詞曰嶺南東道山川秀雄輿論滂沛席政是公勿施與聚好惡民集思廣益惟善之從 
[湖北諮議局開幕續誌湖北]  
　　鄂省諮議局開幕詳情已誌前報慈悉正副議長及常駐議員候補常駐議員均已選定特將各員姓名揭下議長吳慶燾副議長湯化龍夏壽康常駐議員劉賡藻吕逵先周孚時象晉陳登山張國溶張中立阮毓崧董慶墀李繼膺王光翰金式度劉寅熙楊文瀾何元丞丁慶泰何世謙候補常駐議員劉耕餘沈明道邢璜陳國瓚萬昭度劉金鏞劉克定左樹瑛車斗南 
　　初一日午後各議員仍在該處開選舉委員會第一次選舉法律委員第二次選舉預算决算委員時已六時不能畢選次日上午九時開會舉行第三次選舉稅法及公債委員第四選舉陳情委員十二時散會下午二時開會舉行第五次選舉資格審查委員第六次選舉懲罰委員並提議一切六時散會初三日因各委員會組織成立各開會研究應辦事宜所有初四日開會付議之事如下（督院提出）一興學籌欵以廣教育議案二講求宣防以除水患議案三推廣農林以興實業議案四籌經費以辦自治議案（議員胡柏年提出）五禁烟辦法議案 
[福建諮議局開幕紀事福州]  
　　九月初一日閩省行政官自閩督以下皆同議員在貢院衡鑑堂開會原定八時集應接室九時入會塲因督憲九時五十五分鐘始到故延至十時十五分入會塲議員到者七十五人告病者二人會塲管理員福州府曹垣幹事員李世新劉予達陳崇魯鍾麟祥引贊員陶汝霖林師尚入會塲後議員與制軍各官長行兩揖禮畢乃互選議長高登鯉（延平府順昌縣舉人現署福州府長樂縣敎諭）得三十七票當選副議長劉崇佑（福州府閩縣人甲午科舉人日本早稻田大學法律專門畢業生戊申年法政科舉人）得四十票陳之麟（漳州府澄縣舉人英華書院畢業生）得四十七票均當選時已十二時二十分鐘經管理員宣告暫停用膳一時四十分鐘復入會塲議長高登鯉起言辭職經衆議員多數决議不得辭遂互選常駐議員十五人姓氏錄下駐防椿安福州府黃乃裳施景琛興化府張步青泉州府林辂存漳州府楊慕震陳錫朋延平府周文麟建寗府孟思培王子懿邵武府上官華蓋汀州府盧初璜福寗府王邦懷永春州周壽崽　 
 
 

Page 11

 
 
巖州連賢基其已被選而辭職者爲康詠（中書）鄭錫光（太史）楊廷綸（太史）三人蓋康鄭於選舉議長副議長之時票數僅少一二票云舉畢督憲致祝詞議長答詞引贊員引議長即議長位管理員宣告散會 
[滇督電請補缺不拘成例北京]  
　　滇督李制軍以等省邊防吃緊沿邊各缺擇人爲難前日電請樞府嗣後該省道府州縣各缺一概援照廣西新例變通請補 
[請示釐餉局裁併辦法北京]  
　　浙江財政監理官致度支部電稱查各局所出入之欵以釐餉局爲最鉅然積弊亦莫甚於該局更兼内銷外銷各目繁多欵類不一且有已支而未報銷者若非切實調查不足以正本清源業已督同盤查細數及報告等册大有不符已商浙撫裁併或歸藩司兼管或併入財政局辦理以節靡費而重公欵可否之處請示辦理 
分類新聞政界 
[會詳浙省契稅銀錢折價辦法杭州]  
　　浙江財政正副監理官前經電禀度支部擬將浙省收解契稅均用銀幣折算一節當奉部允已見前報兹悉顔方伯會同財政局議復詳院略云浙省契稅原額征銀三分向爲例支武職各官養廉等欵以上年稅銀作次年之用内三品以上核扣一成進廉入撥湊解京館再統扣六分部平彙抵四國洋欵今併加征之稅銀改征洋元收解一律武廉銀歳需六萬餘兩無可籌抵應請嗣後將武職各官養廉折給實銀再按照此次電部契稅征價改放洋元其向扣平成統按銷數核計提存專作英德俄法四國洋欵之用免用入撥浙省契尾捐一項每張收捐銀一兩湊抵新約賠欵往還各電均未議及亦無另可籌抵之方自應照舊征收改爲每張收捐大洋一元五角以歸一律解放洋欵仍循歷辦之案以每月放欵時市價爲衡折合庫平交銀行領滙龍元墨銀一概通用盈虧均在公家州縣旣免易銀之耗司庫亦省平兌之煩事當改章伊始自應隨案聲明以免日後造報爲難 
[勸業道移報勸業公所開辦情形杭州]  
　　勸業道董觀察移報財政總局謂敝道於四月二十六日接篆暫租李姓民房設立勸業公所計需押租洋二千元開辦費洋二千元具詳撫憲批飭藩司籌撥在於光緒三十三年裁節五成緣營兵米存欵挪動如數解道所有是項押租應俟衙署建成再行繳還以符原案其開辦費敝道收到後即將勸業公所需用各件陸續購辦當此百廢待興財政困難之際自應力求撙節摒絶鋪張舊習現已大致完備實支銀元一千九百八十四元一角零四釐計結存洋十五元八角九分六釐應即歸入撙節項下另册造報 
軍界 
[講武堂學員演習野外戰術鎭江]  
　　南洋陸軍講武堂學員均由各標營下級報校中挑選學術優長者誽之自開堂以來所授功課甚稱完美惟戰術一門逈非紙上空談所可了解以故演習野外各種動作爲刻不容緩之計該堂監學吳佑貞君兹特督同各教員率領各學員裝載糧秣編成隊伍於日昨由寗卢程赴高資丹陽鎭江一帶演習各種動作以期學術經騐兩有裨益其演習時間約一星期即可竣事 
[電催報解海軍經費廣東]  
　　日前海軍大臣洵貝勒薩提督來粤與袁制軍商籌粤省認定海軍開辦經費每年三十萬四年共一百二十萬兩常年經費二十萬兩均自本年奉旨之日起按年由藩運二司及釐務善後兩局關務處五厙籌解督院現接度支部個電以海軍開辦常年各經費當照尊處認定數目本部於本月奏奉允准本年應解之欵希迅速籌解濟用勿悮 
[鎭關認定海軍經費鎭江]  
　　鎭關道劉襄孫觀察前奉江督電飭認籌海軍經費若干禀復候核等因現經觀察酌定每年認籌海軍經費十二萬兩已禀請張督咨部查照矣 
學務 
[校員會提議促進教育辦法寗波]  
　　甬郡敎育會於初四日午前九時開秋季校員會到者二十餘人兹將提議事件錄下（甲）議定模範單級小學辦法於明年先就本會本務所開辦模範單級小學一所並設單級敎授傳習所分二次舉行（第一次正月初七日起二十日止第二次六月朔日起晦日止）（乙議改成績展覽會爲陳列所本會前集一廳五縣各小學校成績品擬定展覽會日期八月二十八日起九月初十日止兹經各校員議决俟閉會後將各校成績擇尤陳列並撥用名譽奬勵其奬牌内注明本學生之姓名年級并分爲兩等曰最優等曰優等（丙）議開各校聯合游藝會由本會函請各校成績最優及優等之學生齊集本本定期開會 
[定海敎育會之窳敗寧波]  
　　定海敎育會前因不合資格諸人派充充計調查等職經會員樂輔燕君上書攻訐迄今月餘會長以下諸君以經費無着將來解散與否尚未可知故皆不肯傷情招迎以照公道兹聞樂君又致書會長請開會重議調查會計等員如果可私相授受將章程内各職員須由投票選舉一條請即删去 
實業 
[陜汴籍紳對於鐵路之見解河南]  
　　汴友函云洛潼路股籌招已有確數惟尚未動工收之不易春間曾經汴紳商觀察向大清銀行關說息借二百萬先行開工分年收股以償借欵奈汴人僉謂自有的欵一面收一面修何必以汴人之利令大清銀行分去至西潼一路集欵尚未及 
 
 

Page 12

 
 
半在總理閻觀察之意擬以此欵先借與洛潼俟其軌達潼關再行收還以修西潼（張拜雲君曾倡此說）而陜人亦不願云 
[查封庵寺改辦實業之激奬廣東]  
　　順德縣饒令澤春前因訪聞縣屬南門外西校塲福慶寺城内娱靜庵僧尼均不守清規聚衆吸烟容留婦女分别查封并將辦理情形禀報督院奉批僧尼爲蠧久矣此等分屬游民本在天演淘汰之列加以不守清規納汚藏垢勾留烟客私備鎗碼尤於地方治安及風化有關去之更惟恐不速福慶寺僧鏡波娱靜庵尼亞甜旣經該縣驅逐出境將烟具銷燬鎗碼收庫並將該寺庵發封撥作勸業自治及農學會辦公之用化無用爲有用所見尚是應即督率地方公正明白紳干及時籌議認眞舉辦分别報查弗得徒託空言仍置地用於無用爲人所藉口縣境各寺庵並應輕車减從隨時清查尚有不在祀典而住持又不安本分如該僧尼者一津從嚴淘汰毋許差役擾累轉以病民該縣地尚殷富籌欵較易如能多興工藝局廠敎養游民務使分利者進而生利斯乂講求實業與轉移風化相爲消息其間本署部堂不能不切望於良有司者也仰即轉飭遵辦 
雜記 
[警長申詐土膏店之敗露長沙]  
　　湘省東一區巡警地叚榮泰盛土膏店於八月初忽有李某冒稱查騐土膏局委員欲借該店鬭牌爲戲該店初不允許旋以爲查騐委員未便堅拒遂允其鬭雀數圈而去迨十四日李某復至仍欲鬥牌該店以秋節大比不暇及此向其婉辭李某悻悻而去越日夜間有警察伍長仇某至該店購買烟土該店以未見牌照不肯出售正在爭論而李某忽來託言查賬逕至舗房奪取帳簿二本聲稱近日售出烟數與報單不符意圖詐索該店以並無弊混與之力爭仇伍長遂即從中調停因向該店主恫喝謂如果帳目稍有不實除將貨物充公外並須將舗屋封閉勸令出錢數百串私自和息爲愈該店主以確無弊竇不肯出錢李某遂將帳簿携去仇伍長亦隨同出門該店主氣忿已極又以簿據關係緊要相與尾追隨至附近之廖伍長家李某聲言簿據在手此事必須重辦仇伍長及廖伍長又從旁勸和令其出錢一百串許將賬簿携回該店主以處心無愧决意不出如是糾纒終夜迨至天明該店主始憤憤而歸至爲街鄰詢悉共抱不平此由該店協同街鄰禀報善化縣立將李某及兩伍長拘獲到縣經縣尊郭大令曁查騐土膏局委員並警察東分局委員會同審訊始悉李某確係冒充委員與兩伍長確有串通詐索情事飭將各該犯暫予收押聽候議擬禀辦 
[餘姚革生擒人勒贖之詳情浙江]  
　　紹興餘姚縣東湖一案爭閙已非一次有胡允斌者上年託名剷湖率衆携帶鎗砲焚燬該處農家器具幾至釀成大變後經前署縣汪令設法將胡允斌獲住押送到府發交山隂縣轉發捕衙看管不意突被脫逃回里節經府飭餘上兩縣會拿迄今未獲到乃胡允斌於七月間創議租額致鄉愚無知聽其命令拷燬胡水香胡康茀兩家房屋又復於八月初乘東湖各董議事率黨將湖董孫銘三擒去百般毆辱諸董入城禀達胡允斌猖猖情形銘三之子並求湯令簽提當即派差十六名前去詎胡聲勢頗壯杭不交出因即會營前往不意防營及城守營到該處相隔數里輒聞鎗礮之聲不絶於耳加意偵探知該處有狗頭砲十餘尊鎗則不計其數是以防營及城守營不敢前進專人到城向縣主請命縣主不得已姑命捕役蔣凱設法出洋五百元與之講和始得將孫銘三放出了事現由諸湖董及孫銘三進署禀告一切請湯令設法緝獲懲聞辦湯令業將前後情形通禀省台察核矣 
清談 
[美博士之外交談]  
　　美國某博士語各部尚書云苟欲擴張商權惟有以敦重友誼政策解釋外交之困難而已嗚呼解釋外交之困難果僅恃敦重友誼而已乎 
　　或曰美博士之言誠然吾見從前中國之外交家專持敦重友誼主義者某國要求某事則顧全友誼而應之某國要締某約則顧全友誼而許之故外交之困難無一不消然氷釋也 
　　或曰美博士之言不然中政府敦重友誼可謂至矣某國要沾某利益則以友誼故而情不可却某國要索某主權則以友誼故而惟命是從然中國愈重友誼而外交愈多困難証之近事不爽也 
　　斯二說者孰是孰否則非記者所敢知 
[團體]  
　　所貴乎團體者以少數之人服從多數也所貴乎少數服從多數者以少數人之見解不敵多數人見解之週密也乃今世所謂知文明各國公例者恆鄙棄多數人之見解自以爲一己之見解獨超乎多數人之上嗚呼其見解誠高矣無如多數人之不以爲然何 
[滿洲之一羊獅（二）]  
　　烏約西報謂滿洲有一羊一獅羊已入獅之口其語謔矣然稱謂羊一而已而獅且二也非特二而已且五六也其一獅已吞羊於口而將下咽其二則涎垂於地羡之忌之欲嚙其吭追使哇而分之則不敢不得已乃徘徊跳躍以覔他羊不得則擇似羊者而噬之東搜西嗅而將爲所得於是其三其四其五者且張目　舌以隨其後然則非特滿洲之羊將入獅口而已吾恐鷄也豕也犬也馬也牛也皆將相繼以鼓羣獅之腹而牧者猶曰吾畜甚多亡一羊何足惜嗚呼可不懼哉 
時評 
[外交]  
　　民氣者外交家之利器也若舍其利器而與人徒搏未見其能勝者也今高爾謙以澳官堅執北山等處爲界力爭無效乃電請外部向駐使差商倘駐使亦如勘界澳官之堅執將奈何 
　　而外部曰母寗利權喪夫不可民氣囂張 
[匪亂]  
　　匪亂者陞官發財之終南出偶一變動非曰土匪乘間起事即曰革黨聚衆横行發電乞師請兵彈壓舗張揚厲一若洪楊復起於今日而其實不過三數小民或因藉學動捐起而反對或因商捐罷市起而趦　迨其後大兵一到太石俱焚於是藉手奏功保奬之列名者以數百計若者異常勞績若者尋常勞績今閩省又有革黨數千人起事之謡矣記者不得不爲閩省官界前途賀 
[雜著]  
　　二物同時刺激於感覺機關其刺激力微者必爲顯者所蔽而不覺心不在焉視而不見聽而不聽其内部之刺激有甚於見聞者在也 
　　動植物之改良與進化不徒由其種類遺傳之性也亦隨外境之變遷而異（如水土氣候食物等）惟人亦然故曰性相近習相遠習者即外境接觸之變遷者也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[魯撫孫中丞提出議案（續）]  
　　關乎教育之事二條 
　　一推廣普通教育查宣統元年應行籌備事宜條欵内載創設廳州縣簡易識字學塾至第九年闔境人民識字義者須得二十分之一兹當經始之時應預籌推廣之法查奏定學堂章程所稱初辦五年之内每四百家必設初等小學一所現距奉文辦學之日已届五年未能切實辦到推其原因以基本之金難於籌集常年之捐尤不足恃其興廢旣無恒期更遑論乎推廣雖簡易識字學塾較之初等小學似屬輕而易舉然尚經理乏人接辦無欵恐敷衍欺飾將有甚於初等小學者學風如何誘導紳董如何訪擇經費如何醵集此亟等研究者也 
　　一振興實業教育查學部奏陳按年籌備案内載宣統元年各屬實業學堂或工業或農業或商業可隨宜先設其一本年八月初七日奉學部來文傭於兩年之内每府設中等實業學堂一所各州縣設初等實業學堂一所均應先行籌定擬辦何等何種何科定明宗旨再行開辦等語諮議局議員於桑梓情形皆所熟悉其地或宜農或宜工或宜商應開何項學堂敎師由何聘欵項從何出其實業中學堂或一府獨辦或兩府合辦或以巡道所轄之府合辦究以何者爲宜又各州縣實業學堂爲中學堂選升之根本工業小學堂學生不能升入中等商業學堂商業小學堂學生不能升入中等農業學堂系屬必須分明端緒益形繁賾應如何籌畫佈置使各州各邑設學有資升學有地尤賴議員各抒所見集思廣益者也 
　　關乎巡警之事二條 
　　一巡警之實行查山東警務自光緒二十九年裁汰綠營即以原有兵餉改置巡警先就省城曁各鎭並膠濟鐵路以次敷設漸推廣於府廳州縣三十四年明詔立憲以巡警爲九年頋備之一端據目前山東所辦巡警而論高等者尚乏國家之思想普通者亦難收地方之利益推原其故皆由於人民程度之不足社會風氣之不開因而一切應辦之事如風俗營業交通衞生各項之至纖至悉者一經籌議動多障碍雖有美意良法不免徒託空言警察性質以保護人民治安同享幸福爲主其何以使社會深明此理俾警察上之推行毫無阻格是當研究者一也 
　　一警察之籌欵查九年預備本年廳州縣巡警限年内粗具規模宣統三年籌辦鄉鎭巡警現在各州縣巡警大致已遵章設置不過名數多寡而教練所尚未一律普設州縣舉辦巡警籌欵最難畝捐近於加賦雜項又涉苛細其尋常罰欵曁地方官自行捐廉者補苴一時究非持久之道無已惟有出之紳商富戶然其中瞻徇隱匿流弊滋多在事之村正里長侵挪濫費訐訟紛紜更無論矣欲期正本清源共維公益而保治安其道何由是尤當籌議者一也（未完） 
本埠新聞 
[划船中途被刦]  
　　上海縣馬快所雇遞送公文之跑夫寳林於本月初四日由本縣動身背送至南滙縣公文十四件督糧道排單一角行至南滙縣境忽患嘔吐不能行走適有某局信班划船經過當即喚求附載船主允諾遂乘該船起程行至黃昏將近莘塲鎭南首忽來盜船一艘有盜十餘人其中外路口音者居多本地口音祇有二三人手内持有洋砲三支中有一盜手持單刀驀將駕櫓之人當頭猛砍幸頭偏讓祇被削去右額皮肉一塊遂將船上包封物件及公文排單英洋數千元一併搶去連放數鎗即開船而去該船主於翌晨趕至南邑禀報昨日寳林回縣禀知田大令即飭承備文到南請爲查緝矣 
[西商定期秋賽]  
　　旅滬西商秋季賽馬之期定於西歷十一月一號至三號即華本月十九二十廿一三日舉行 
[請收猪捐辦理慈善事業]  
　　淮陽公所董事朱春木具禀工程局請收猪捐昨奉批示云據禀該公所夏秋施醫流落者給川資病故者給殯殮此誠慈善事業惟須租屋作分所開支房金飯食燈燭月薪等項經收者尚有侵蝕而所收關碼頭以北各划船捐欵每月大船一百二十文小船九十文木業小工工頭卸貨一船收捐錢七百文兩共年收三百餘千文除去開支所餘當已無幾現擬開辦猪捐每只二文旣出港口商董施道高情願應俟施董等及來滬猪客等具禀來局可也 
[介紹新著]  
　　嘉應黃遵楷爲日本商務委員調查明治四十一年對外貿易情形頗爲詳悉撰成戊申中日貿易論一册足爲商業家叅攷之一助又留日畢業生浙江副監理官錢應清著有自由保護貿易得失論於兩派之眞相頗能道破竅要亦講求商政者不可不備之書也昨承黃錢兩君各贈一册書之以當紹介 
[内城]  
　　誘拐妻子○嘉定人某甲向業衣莊其妻顧氏於夏間到申住在法界彩視街伊姊所開之肉莊内該莊經手某乙向顧氏勾引成姦爲伊姊察悉即將乙停歇豈知乙誘同顧氏逃至城内縣橋堍生錩燭店樓上姦宿並在大東門外龍德橋開設肉莊刻被其夫聞知到申向妻姊索人詎該氏已聞風逃逸矣 
　　交到騙洋○張鑒泉投縣禀控　長生張友荃董　福等將無用田單一百餘畝朦抵去洋一千元曾經縣尊押追在案前晚襄讞德明府提譚等　　譚長生已措交洋七百元張友荃交洋三百元明府謂本錢雖已交案但利息分文未繳判張友葵還押譚長生董阿福交保候傳原告到案再核 
　　招領小孩○一路巡官示云據本路二區函送迷路男孩朱潤生到局訊稱於八月二十五日隨同叔父朱茂春由無錫乘坐火車來滬失散後由康園館主張恆豐收養數日未見來領將我送來東區解案等語除將該迷孩暫予發堂留養外合行出示仰該孩家屬知悉務速到局認領 
　　塾師情極○塾師張增福扭控黃氏不付修金一案當經一路巡局游正巡官判云訊悉孀婦黃氏之子從塾師張增福課讀言明每節學費三元詎中秋後該氏將子送往他校肄業今因前取椅硯被張增福喝阻非將此節學資給清不令搬取彼此口角扭至東區轉解過局訊據張增福供稱節前未曾說明修金仍應照給而黃氏以其子旣不就學 
 
 

Page 19

 
 
且寡居貧苦學費萬難照付而張增福聲稱目前塾師少去一徒即短去三元具情尤苦當喻以師弟以道義相交賓主以情誼爲重弟子旣不願來學祇好聽其擔簦别去先生何得公然喝阻偪索修金殊屬不成事體著即將椅硯如數發還另由本委貼給洋一元以全塾師之而 
　　道批三則○楊道成禀批此案前據縣詳楊蕭兩首事會同集議允洽今該首事來　忽稍並未接洽陳求撤銷前後岐異殊不可解如以此禀爲眞則從前列名遞縣之件又係何人揑冐仰上海縣確切查究具報張元生禀批該商所置蕩田旣無執業田單何得稱爲地主縱有接漲灘地與爾何干况該處漲灘早于光緒二十一年分由縣發給印諭租與美商換立美契繼又轉入英册時閱多年地更數主忽以前情具禀殊屬妄凟不准湯浩禀批陳芍庭顧視三欠懋昌債項旣係華人與華人交涉事與洋商無關自應以原就被以清權限斷不能因爾一案稍背定章仰會審官寳令傳諭遵照 
[南市]  
　　抗不繳銀○宋　祐前在工程局呈控鍾慕堯將伊兄所抵田單騙去奉判交保繳還所抵銀五百餘兩在案乃保出已久抗不遵繳昨又傳訊依然游約判移送上海縣訊理 
　　延不清理○恆源板木行主曹良川被作頭吳雲卿控欠借銀三十兩又担保久記木行銀七十兩延不清理孫裁判正在提訊復據北市祥泰公司夥陸載之投稱亦被曹欠銀二百五十餘兩洋東意欲將曹扭赴公堂控追官判將曹押令理清吳欵准陸控廨移提 
　　尚不還贖○愛爾德洋行經租帳房函致工程局稱西門外生生里十號門牌老虎灶主卞子新欠房租洋二十九元五角請予追還昨由孫裁判傳訊卞供店中生財向傅姓租來曾付存頂首洋一百元現已期滿傳尚不贖是以延欠判限至月底如傳不贖准其變抵欠租 
[閘北]  
　　押候繳洋○昨記賈少山控通源報關行主葉炳泉欠存項洋二百二十元一案昨奉黃正巡官傳訊葉供現有田單一紙托友人在外抵押了欠求請交保判押候繳洋開釋 
　　查明覆訊○紹興人王和通扭夏王氏至四路一區控稱前央媒人王阿華娶該氏爲室生過二子均已夭殤上月十二日氏由紹興逃來上海今在閘北尋見請爲究辦當經黃正巡官提訊見該氏已將髮髻剪去供與王並不相識係屬誣控判還押候查明覆訊 
　　具結開釋○船戶何榮桂偕子爾發投區控被鄰船施福仁羅昌仁碰斷纜繩向論反被毆傷黃正巡官驗得何受傷屬實判施羅二人罰養傷費洋三元具結開釋 
　　聽候傳訊○孫和道前控唐法榮之妻莆氏串拐伊妻李氏一案昨由孫在楊樹浦尋見扭案請究黃正巡官以是案已移解總局飭孫暫行領回聽候傳訊 
[英租界]  
　　客棧難住○鍾岳亭控四馬路佛照樓客棧股東朱行生經理人姚樹生茶房王信水串竊大洋五百元小洋二百角一案昨奉復訊鍾偕証到堂禀稱此洋在台州原籍向親戚抵借立有借據債主現亦在堂欲往杭州販賣綢緞過滬寓於該棧内乃被串竊求追朱等延律師穆安素上堂代辯聲請將案註銷官以証擴確鑿未便任狡况客商初到滬地每受此等容棧之害判朱等三人交人銀並保限一禮拜繳洋五百元到案如違押追 
　　店家失火○英租界新閘路十三號祥生昌廣貨店於前晚七句餘鐘起火當經救火會灌息事後新閘捕房派探往查該店起火可疑並保有火險銀一千二百兩即將店主吳成齋拘入捕房昨解請究吳供因均在樓下晚膳係樓上起火不知火種何來求察據鄰証周寳生投訴該店三次起火未成向之詰問據稱有狐作祟究竟不知是何居心請奪判吳押候勘明詳情於禮拜五再訊核奪 
　　藏匿其夫○德商克魯森洋行控董炳水虧銀一案由廨飭差探往傳詎被董妻蔣女將董藏匿即經該差探將氏拘送公廨昨日解訊判氏交保限三天交其夫到案訊核 
　　移提要犯○崇明人郁江富在籍因犯命案經該縣尊派差魏根久魏阿四陳兆榮來滬移提詎該差等並不投文遽將郁軋至北河南路茶館内被探查見違章一併拘入訊押在案昨春復訊判魏等三差併釋著回禀縣尊趕速行文到廨將案情聲明再核郁還押候示 
　　出賣洋油○美商茂生洋行控盛誌千出賣羊油紏葛一案昨日午後由廨會訊原告延哈華托律師到堂譯稱原告與盛姓交易羊油一百三十担因貨不符退回其貨銀又不交還合同均盛之經理人錢根元簽字現盛雖避匿他埠滬地尚有産業應請追究錢供前在盛號内經理現號已閉歇盛已回無錫所有西門外平屋數間亦係租地造屋非盛自産請爲慱盛到案訊理判錢交保候移提人証到案於下禮拜二訊核 
　　虐待其妻○甬人何阿榮無故將妻夏氏毆打被控捕房於昨解究判何交保具以後不准虐待結開釋 
　　看屋不愼○籐生堦凌唐二同看貽德里一百二十二號空房不愼失火於昨傳案請究官以籐不小心判押兩禮拜凌從寛開釋 
　　吞没洋錢○妓院傭婦陳莊控投控龜奴張阿虎吞没邱姓還洋九十元昨晨由探解究訊係帶擋判張開釋不理 
　　欠銀不理○英商新記洋行獲孫益三欠銀一案昨奉復訊判孫押限一禮拜清理違干未便　 
　　夫婦串拐○朱阿二與妻胡氏控胡阿大胡陳氏夫婦串拐伊孩昨奉解訊供不承認判分别押候查明於禮拜五再行訊奪 
　　水巡斥革○水巡捕房包探陸阿九向人勒索被控經水巡捕頭梅羅君訪查得實業於西歷本月十五號將該探斥革 
　　電線斷下○英租界南京路虹廟附近之電車電線於前晚七點鐘忽然毖下由捕飛報捕房傳知電車公司派匠駕馬車至彼處修理 
[美租界]  
　　華捕降等○楊樹浦捕房二百六十三號三道華捕辦公不力由捕頭禀請張正巡官降爲三等華捕以示儆戒 
　　挾嫌毆傷○住居百老滙路之徐伍氏昨投捕房報稱伊夫徐瑞竹被小阿桂挾嫌毆傷捕頭允爲究辦 
　　形迹可疑○胡阿榮昨持元呢軍服十餘套在西華得路某押店押洋巡捕見其形迹可疑拘入捕房押候查辦 
　　走失婢女○北四川路關幹圃家前晚走失婢女一口年十三歳當即投報捕房請緝 
　　日商不直○周雙福昨報捕房　有鷄蛋若干售與天潼路日商某蛋行計洋二元内有銅洋一枚向換不認請究捕頭命周暫退候淚日探查明核辦 
　　寡婦自盡○楊樹浦梅興街有江北寡婦唐高氏向患心痛前晚大發該氏因不勝其苦吞烟自盡事爲捕房查悉飭將氏屍送入驗屍所著保報縣請驗 
[法租界]  
　　失火可疑○前日黎明時西新橋鴻源里五十四號某姓家忽爾失愼幸衆鄰畢集得即救息事後捕房查得該屋共計三幢同居者有六七家保險者五家均無値價之物且失火之家無人在申情形頗有可疑昨晨聶司馬會同繙譯官前往勘驗以憑核辦 
　　停車不妥○車夫陳小林在新租界英法交界處停車安南捕以其不合章程令其拖開陳拖過英界戟指辱駡該捕追往陳尚欲招衆行兇後由捕頭到來喚同印捕將陳送入英捕房後禀由公堂將陳移提到廨判枷示半月期滿再押半月 
　　拿到同黨○王德興在寳興里借屋聚賭毆傷巡捕經捕房拘押飭拿同黨在案昨又緝獲趙阿二即板箱阿二一名押候拿齊人証再行訊斷 
　　盤獲竊賊○王清記木作場内夫竊木料已非一次前日黎明又有李桂卿在該作内竊得木料數株雇車裝運巡街捕見其形跡可疑向之盤詰認竊不諱遂將人贓拘入捕房解廨請辦判押捕房一月贓候失主具領 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[湖廣總督陳夔龍奏善後局收不敷用籌擬辦法摺（續）]  
　　查光緒三十三年陸軍部奏訂全國陸軍按省分配章程湖北應編練兩鎭現已編成一鎭及混成一協自應按限擴充近承准軍諮議次令就荆州地方編練該處駐防爲一混成協亦應遵照辦理無如目下財力不但練足兩鎭有所未逮即練此混成一協亦並無的欵可籌現擬援照直隸成案請將湖北增練之陸軍二十一混成協餉銀暫行歸部籌撥藉紓鄂力此一策也善後局借用商欵多係零星挪湊月息較重限期亦緊查藩糧關庫經征各欵常年收支尚可隨時周轉而善後局向商號挪借均係重利與其公欵擱置官庫坐令商賈得子金之利不如變通辦理以公濟公湖北官錢局開辦以來信用尚著平時與司道各處均有交易而與善後局尤相維相繫交濟爲用擬請於藩粮庫提錫四十萬兩江漢關庫提銀三十萬兩發交官錢局存儲月息四釐善後局轉向官錢局借用以善後局所有武漢相値之地基房産作爲切實擔保務使公帑有著如該司道等有特别用項准其暫行提取在該局認息稍輕不無裨益而各署得此月息亦可湊撥要需此又一策也又查光緒三十年間直隸督臣曾經奏辦公債票募借公債銀四百八十萬兩就本省自籌的欵以備付還本息奉旨允准在案武漢爲商業繁盛之區祗須不失信用購票者勢必踴躍爭先現撥按照直隸章程叅酌試辦募集公債銀二百四十萬兩俾資挹注此又一策也由前之一策可以歳减四十餘萬之用項則負擔輕而喘息以舒由後之二策可以暫彌三百餘萬之積虧則周轉靈而追呼亦緩此外歳出之欵有可因撙節而略减者歳入之欵有可因整頓而略增者容臣督飭司道通盤籌畫隨時核辦期收得寸則寸得尺則尺之效明知清理財政現旣實行將來酌盈劑虛部臣必有善策惟湖北善後局情形竭蹶目前已難支持臣爲鄂省大局計爲一切要需計實有不得不出些三策者伏祈朝廷主持於上樞臣部臣維持於下俾臣得所措手鄂事始有轉機除改撥陸軍餉需及試辦公債禀二端另案分别奏陳外其提撥司糧關庫欵存局生息一端相應請旨飭下度支部立案施行所有湖北善後局收不敷用虧累難支籌議補救辦法緣由理合恭摺貝陳伏祈皇上聖鑒訓示謹奏宣統元年八月二十四日奉硃批該衙門議奏欽此 
專件 
[浙江諮議局議事細則（續）]  
　　第三節討論 
　　第九十二條對議事日程所載之議題發言者得於會議開始之前預備將其姓名及反對或贊成之意旨通告於書記長 
　　第九十三條書記長當依前條通告之次序記入發言表報告議長議長當時討論之始依發言表使反對者首先發言次交互指名贊成者與反對者使發言 
　　不應前項之指名失通告之效力 
　　第九十四條未能告之議員非於已行通告之議員一切發言完畢不得請發言 
　　已爲通告之甲方議員雖發言未畢而乙方之議員其發言旣終時則未爲通告之乙方議員得請發言 
　　第九十五條未通告而欲發言者當起立呼議長並各自已之姓名席次待議長許可始得發言 
　　第九十六條二人以上起立請發言時議長認先起立者指使發言同時起立議長依其席次指定之 
　　第九十七條於延會或議事中止時之發言未終之議員得於再行討論時繼續前之發言 
　　第九十八條凡發言須登演壇但極簡短之發言及承議長許可者不在此限 
　　第九十九條議長無論何時得使在議席之議員登演壇 
　　第一百條巡撫或巡撫代理之委員當於其席起立發言但有議長之要求須登演壇 
　　第百一條討論不得涉於議題之外 
　　第百二條議員不得於同一議題發言至二次但質疑應答或喚起注意不在此限 
　　第百三條主查員或報告者爲辦明報告之旨趣得數次發言 
　　巡撫或巡撫代理委員及發議者動議者爲辨明議案及發議動議之旨趣得數次發言 
　　第百零四條議員因資格被人提出異議者或被人告有懲罰事犯者爲辨明其事由得數次發言 
　　第百零五條議員當會議時不得朗誦意見書及理由書但爲引証及報告朗誦文書不在此限 
　　巡撫或婦撫代理之委員審議長及主查員或報告者得朗誦理由書及報告書 
　　第百零六條議長欲自與於討論之時可臨議席使副議長臨議長之席 
　　議長旣與於討論該問題未議决以前不得復於議長之席 
　　第百零七條討論終局由議長宣告之 
　　第百零八條發言雖未盡議員提出討論終局之動議有十人以上之先成時議長當諮於衆議員不用討論以决之 
　　第百零九條諮議局内部規則如有疑義議長决之但議長亦得諮於衆議員决之 
　　第四節修正 
　　第百零十條有發修正議案之動議者須有十人以上之贊成具草案提出於議長 
　　第百十一條議員提出之修正案與審查會提出之修正案其表决順序以屬於議員者爲先 
 
 

Page 27

 
 
　　第百十二條同一議題而提出數個之修正案時由議長定表决之順序其順序以最遠於原案者爲先議員如人異議時待有贊成之人不用討論以决之 
　　第二十三條已成立之修正動議非經諮議局之許可不得撤回 
　　第百十四條修正案已被否决時當就原案取决之 
　　第百十五條修正案及原案有不得過半數之贊成諮議局議决爲不得作廢時得使特别審查員另草是案付之會議 
　　第五節表决 
　　第百十六條非現在議塲之議員不得與表决之數 
　　第百十七條議長欲行長决時須將應行表决問題宣告衆議員 
　　議長宣告應行表决之問題後無論何人不得再就本議題發言 
　　第百十八條議長欲行表决時使以問題爲可者起立檢起立者之多寡宣告可否之結果其結果如認爲可疑或議員對議長之宣告有異議有十人以上之贊成議長得不用起立之方法而以記名投票表决之（未完） 
小說 
[奇情小說美人虹英敦勞斯著瘦狷譯意（九十九）]  
　　梅黛嶺復謂伴雪曰汝罪亦不可逭重婚之罪律有明文今婚約已入吾手君亦無可逃罪惟非力魄寒蕾一案尚有牽涉汝處以吾所聞君傷實爲埒根所致苟能實告我者或可少弛汝罪伴雪將欲答言埒根覩之盛怒至不可耐力脫其縛奪警官之蒼向梅黛嶺而發警官急阻之機動彈發矣彈聲砰然一人應聲而仆 
　　第四十九章 
　　仆地者何人伴雪也埒根執鎗偶偏彈傷其胸血如噴水機而洩面白無人色僵臥若死室外人均聞聲入視佛態俯理其傷爲之治病旋偕亨利扶之至别室中可半句鐘後伴雪始稍稍蘇 
　　旋問佛憨曰吾疾將不治乎曰然竭吾力爲之可保汝生存二十四句鐘舍此莫能爲力伴雪氣屬如縷聞是言乃大痛淚含於眶低聲問曰然則可容我與人晤談數語乎曰吾當以補劑飲子惟悔毋多談伴雪微頷其首表感謝之意佛憨曰汝非將與安索姑娘酬對耶曰否吾離接待室時似見吾妻倚門遥睇其爲我延之來 
　　未幾辣司登夫人至矣回首舊情不禁灑無端之涙伴雪慘然曰鄙人怙惡積釁醉成此禍欲知前世因今生受者是我躬不閱夫復奚言卿乃不念舊惡特於鄙人垂死時來作末期之訣别感君厚惠益增我昔日薄倖之罪矣言至此氣嗌欲暈佛憨乃更飲以補劑 
　　久之復蘇神色益憊衋然言曰吾死矣生前罪孽旣已如斯死後尚望葬我以禮視我爲梅過自瓣之君子言已復暈佛憨笑曰若人至死猶好名也是夜辣司登夫人長侍病榻之側佛憨亦殷勤將事顧終不得挽回之策五更月落時伴雪遂作𠐺伽并命夫矣 
　　埒根於伴雪仆地時即爲兩警官及佛憨同來之偵探等加以縲絏踉蹌入獄瀕行猶得回望屋克來巨第一吸自山空氣過此則獄底覊魂一坏黃土此奸人之命運終矣安索則塊然斗室仍作楚囚之繫李醫受人指使謀毒未成姑從寛逐之出外恩仇了了梅黛嶺復仇之事遂於以告畢獨楷羅於伴雪被創時乘間逸出屋克來中人方看護病人亦未嘗注意於彼楷羅狂奔而出意良自得甫出屋克來一老人趨前致詞曰楷羅别來無恙尚識吾費來琦否語已顧謂從人曰要犯在此爲我捉將官裡去 
國外新聞 
[伊籐公爵行縱]  
　　初六日東京電云伊籐公爵昨日已抵大連擬於初九日赴奉天十三日赴哈爾濱 
[英國飛船賽駛會]  
　　初六日倫敦電云英國　萊克浦爾地方飛船星期賽駛會業已開會法國飛船家飛駛之成績頗佳觀者莫不稱賞 
[印度喀爾喀脫大風]  
　　初六日倫敦電云印度喀爾喀脫地方近遭大風東孟加拉鐵路有車站數處爲風吹倒並毁汽船多艘小艇沉没者不計其數其中有歐人數名亦曹滅頂之禍 
[無線電報之便利]  
　　初六日倫敦電云據阿拉伯愛丹電稱大英郵船公司之曼脫阿號於駛抵阿丹之前曾與英國戰艦海阿新士號及菲洛曼爾號以無線電報通信曼脫阿號之搭客現皆預望於抵孟買之前兩日能電告在印之親友 
[坎拿大魁伯克大火]  
　　初四日柏靈電云坎拿大魁伯克城近遭大火焚毁昇送大麥機噐甚多 
[希臘政界風潮]  
　　初六日倫敦電云據雅典泰晤士報訪員電稱現有人於實行部位置軍界中人國會拘拿政界著名之士星期五日晚間已有此項行事之告示宣揭通衢現惟有將各親王陸軍職事撤銷及由國會俯從陸軍士官公會之要求兩事可以弭禍 
[飛船家試駛之速率]  
　　初六日棑靈電云麥姆勃脫伯爵近乘飛船環繞愛番爾塔於一點鐘内駛行四十基洛米達之遥 
[前任駐華德使逝世]  
　　初六日栢靈電云前任德國駐華公使向威斯堡君業已逝世享年六十有六 
[英黨員之演說]  
　　初七日倫敦電云英國社會工黨議員哈堤君在森特倫演說謂深望英皇干涉預算案之說並不確實英皇若置身政治之外則彼黨尚可隱忍設竟起干涉恐將與貴族同歸失敗耳 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
