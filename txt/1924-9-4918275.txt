# 1924 - 9 - 4918275

 

Page 1

 
 
第一萬八千二百七十五號;中華民國十三年 西曆一千九百二十四年一月十號
星期四 * *   
 
 

Page 2

 
 
第一萬八千二百七十五號;中華民國十三年 西曆一千九百二十四年一月十號
星期四 * *   
 
 

Page 3

 
 
第一萬八千二百七十五號;中華民國十三年 西曆一千九百二十四年一月十號
星期四 * *時評 
[北京之孫閣（冷）]  
　孫閣今又通過北京之國會矣果誰之力而得是也高果願意交卸否孫果願意担任否高孫傳遞之後世局果有轉變否内閣人員果與現在者更易否假使而否所謂孫閣者特其名耳 
　　高之代閣所謂庸庸無一足取也然其能顚倒北京城中之政局使吳景濂不得安居使吳派之議員不能得志且使所謂國會者幾無從立足以直派之中堅而爲反直派驅除障碍宜乎爲津洛所反對而有此結果矣然孫閣繼此除國家公有之難題不計外果能不與國會齟　不爲津保洛三派所反對而有若干平安之時期乎雖非智者亦可料其勿能矣 
　　然則孫閣又無殊乎高閣 
[國内專電]  
　　北京電今日衆院開會孫閣案二五零票通過高閣今夜議總辭（九日下午九鐘） 
　　北京電衆院簽到三百九十七發票三百零七投二八三同意票二百五十不同意二十三廢票十過半數一百四十二孫閣通過行政委員省推一人崔懐灝等二十六人並决行政會组織法九條（九日下午九簽） 
　　北京電靑（九日）孫閣二百五十票同意通過先是谷芝瑞撕萬鈞主席報告單爲羣衆所逐谷又令警衛開門散會及滅電燈羣衆不散葛莊奉要人指使擾秩序爲羣衆毆出遂投票同意案决借參院印咨政府 
　　北京電靑（九日）夜高閣宅緊急會議决總辭職某某策士主緩交卸謂可援議員例新内閣未接任前仍維持一方尼孫緩就（九日下午九鐘） 
　　北京電西安店與吳派議員商妥撤警與行政會緩議先投孫閣票結束高閣多數贊同（九日下午九鐘） 
　　北京電頃訪外銀團悉十二月鹽餘稽核所結算不到三百六十萬比十一年同月短少中政府甚失望匯理部分决不放定案應撥之欵尙虞不足年關四行墊欵百三十萬須還陰曆年關毫無着落鹽稅準備金關稅保證金德發債票基金皆辦不通王克敏孤注於崇文門一千二百萬特種庫券謂當以全力促成除八四實收外手續費百分之四總計手續費四十八萬又財政要人在市上購入賤價崇文門舊庫券今歸安格聨管基金則舊庫券立漲一倍以上金融界頗有贊王克敏手眼高妙者 
　　北京電湖廣債券十五萬五千餘鎊交部凑四十萬財部凑十萬不敷提用德發債票之活期存欵英國已允提一部匯理不允貝朗函王克敏請將不敷數六十萬速由鹽餘補足財部今日商韋爾敦請轉商四國銀行如何處理（九日下午一鐘） 
　　北京電吳佩孚電曹東（一日）電敬悉合肥爲北洋前輩民國功勳不能湮没已派顧問何雯赴津爲第二度商洽浙方經陳師長樂山調解子帥尙不十分堅持堪告慰等語 
　　北京電靑（九日）申刻黄郛招待報界報告敎育費奇窘及美專醫大兩校風潮如限校長出校搗毁公物并學生携行李住敎職員室且繼以打望輿論規勸學生守法并謂京敎職員聯合會公請整飭學風函擬實行恐外間誤會故說明（九日下午九鐘） 
　　北京電靑（九日）法使率遠東艦隊司令傳樂修見曹（九日下午九鐘） 
　　北京電李家鏊九日出京轉奉赴俄　　北京電使團息八國星期四五會議討論金法郎覆文稿（九日下午九鐘） 
　　北京電曹交諭據董政國報榆津貧民票車有奉匪混入在唐山西胥各莊刦掠搭客（九日下午九鐘） 
　　北京電國際聯合會派英人高積善爲駐華救濟俄僑代表高即赴滬調查　　北京電各界對崇文門稅歸安格聯管發千二百萬庫券咸謂此種理財政策歷任財長不忍辦並非王克敏本領華會關稅自定希望未遂又加常關交外人管理有識者痛之　 
　　北京電院咨各部院已裁人員欠薪歸入欠薪整理會辦理留用人員欠薪着各機關自籌（九日下午九鐘） 
　　北京電蘇齊請增徐州鎭江警察廳内務部呈今日指令照准（九日下午九鐘） 
　　北京電兩淮運副財部派某巡使之妹丈劉某繼任劉係彭壽弟洛陽請留任之李濟臣親戚陶雲鳳勢將交卸河東運使王克敏欲給洛陽關係人王毓芝請先給張廷諤全其下台顔面能否到任再說 
　　北京電一個月前所决定之蕭耀南兼鄂省長昨夜始發表（九日下午一鐘） 
　　北京電報載老洋人下襄陽 
　　北京美京電霍佛向柯總統建議推間航船合作並調查在華商務之需要柯總統與休斯商議結果派商部秘書梭勒斯等來華調查 
　　北京電俄兵近半月内增加庫恰有二萬餘名政府向俄代表抗議謂外蒙已無白黨增兵何意速明覆 
　　北京電美代使函外部云秘外長謂中秘續約依最惠國辦法與華結新約兩政府在原則上已贊成請中國與比逕商續約（九日下午一鐘） 
　　北京電張廷諤辭院秘長爲河東鹽運使昨閣議已通過（九日上午十一鐘） 
　　北京電交部將派員巡視各路路警並飭路警總局嚴查葛段長下落 
　　北京電王廷楨昨日曹言庫事如陸錦爲察都統將第九師開　赴口庶有後援曹頗贊許（九日上午十一鐘） 
　　北京朝鮮總領事馬廷良仍欲將總領館基地出售運動議員向外顧說項（九日上午十一鐘） 
　　北京電洛吳電曹江浙爲財富之區不可輕啟戰端必不得已須徵兩省人民公意（九日上午十一鐘） 
　　天津電財政廰長又有改調說繼任爲陳星樓 
　　天津電省令各縣設衆院改選籌備處限四月一日成立 
　　天津電九日法領抵津日内視事 
　　天津電庚（八日）吳景濓由醫院遷居橘街新宅（以上九日下午十一鐘） 
　　天津電王承斌委二十三師副官張舜卿爲北洋營務處處長 
　　天津電聞高對國會意見下改選令敷衍洛吳民十議員有效敷衍蘇齊　　天津電直省會接贛豫議會電四届選舉應照浙省辦理並依憲法第十一章地方制度爲單一制之代議機關　　天津電直王咨議會察區移治經已咨呈中央至收回警權應候區域案解决後再行核辦 
　　天津電陸錦謀外放甚力 
　　天津電李彦靑就官錢局督辦銅元票擬陰　二十前開兌（以上九日下午五鐘） 
　　哈爾濱電中東鳥蘇里兩路聯運議參照中東南滿辦法聞沃局長在崴商妥大旨昨回（九日下午八鐘） 
　　哈爾濱電捷克代表函交署捷人請居留照護照願負全責 
　　哈爾濱電聞中東路擬收買某航業公司輪船如成東北航權名存實亡　　哈爾濱電東省因冬防凡各縣领子彈以省署護照爲憑（以上八日下午七鐘） 
　　濟南電傳勞之常代高恩洪謀膠澳督辦現正向熊徵同意 
　　濟南電倒熊派議員仍擬要熊到會答覆質問呑欵案 
　　濟南電王運使其康本年增銷鹽三百餘萬石超比額鉅調部任用各界紛紛電留（以上九日下午三鐘） 
　　漢口電袁祖銘電蕭敵軍改變戰略集中銅梁圖奪合川江北俯攻重慶已令宋張兩旅鄧夏兩師由靑木關進發合力抵禦請電王總司令迅將宜存子彈悉數運渝 
　　漢口電蕭允讓省長於何佩鎔惟要求先發表其兼長令作過渡好辦任内交代俟兼長令下即自辭保何 
　　漢口電葛雷博士自滬來鄂商定全國運動聯合會五月十五至十七在武昌公共體育塲舉行湖北全省運動會决於三月間舉行華中運動會决於四月間在長沙舉行博士徍（九日）偕敎廳長謁蕭請撥欵修葺體育塲　　漢口電曹派諮議陳德增來鄂請蕭電湘趙促其取消自治完成兩湖巡使職權（以上九日下午七鐘） 
　　漢口電在鄷都被刦之字水輪係華商掛美旗由大來公司經理被殺船主名白蘭德出事後英美各派一砲艦由涪州上駛肇事地點保護 
　　漢口電劉心惠部匪二千餘人燒掠隨陽店高陽店後支（四日）攻隨縣與官軍激戰兩日官軍不敵燒掠甚酷 
　　漢口電外訊豫屬　縣被老洋人攻陷　　漢口電交涉署庚（八日）將田屍親訴請覆騐呈及孫克鑑騐屍書送高檢廳請定辦法（以上九日下午七鐘） 
　　重慶電田頌堯師長在保寗與省軍王麗中巷戰王敗退鄂軍副指揮張允明旅長將赴前方督戰（九日下午五鐘） 
　　長沙電趙訓令警察廳近有被解散之兵士　集省城恐被不逞之徒煽惑亟應派隊向各旅館稽查勒令回籍違者拿辦 
　　長沙電第二師旅長唐希　葉琪不能進省在前線率士兵遙祭袁植楊源　魚（六日）由新化移駐溆浦 
　　長沙電趙咨覆議會謂貴會咨請 
 
 

Page 4

 
 
第一萬八千二百七十五號;中華民國十三年 西曆一千九百二十四年一月十號
星期四 * *換造幣廠長徐明家不知委徐有特别情形他人爲廠長鑄額與餘利俱少徐能增加他人不能運銅元出口易現金徐能之他人不能代墊銅本徐能與外商接洽借墊希予諒解議會七日宣讀來咨畢議員紛發言徐資格不合仍限一星期内撤徐 
　　長沙電　縣公民電懇本籍議員謁趙請兵赴縣城驅匪且謂匪有進攻茶攸之議（以上八日上午十一鐘） 
　　長沙電省議會近向省政府示威如覆議騐契案因來咨未經省務院長副署退回不議對於軍資處認爲駢枝機關限一星期收束並將該處經收之特捐畝捐一律取消又促政府籌償軍興以來用各種名義向各縣抵借之欵又限三日提交礦局總協理同意案省政府頗難應付　 
　　長沙電議員劉善繼提案湘南前已提借契捐一次此次請免除騐契　　長沙電唐　兩次具呈辭省務院長趙派陳國鈞慰留唐謂正擬具財政計劃書提交議會負責頗大不能兼任意甚堅决 
　　長沙電葉部旅長劉重威由洪江向芷江進攻　 
　　長沙電蔡部鄧黑七請投歸事趙已容納令與賀耀祖接洽 
　　長沙電蔡部田鎭藩劉叙彝通電各軍官請一致贊成和平 
　　長沙電副議長孔昭綬與議員陳樹森齟　案法院定文（十二）傳訊現有議員暗中調和擬令陳道歉了事陳仍不屈 
　　長沙電第一師騎兵團第三師補充團均奉令取消 
　　長沙電省議會將通電制止第一師在各縣籌借軍米 
　　長沙電敎育會派方克剛張錦雲爲退還庚子賠欵委員 
　　長沙電平民敎育會邀請各界領袖徵求會員（以上九日上午十一鐘） 
　　長沙電駐湘美領事接黔電唐繼虞備欵向匪贖回美國施醫士交涉司電詢黔省請以詳情見告 
　　長沙電德敎士石桃斯被匪擄至今無下落交涉司電請湘西各軍設法偵察營救（以上九日下午二鐘） 
　　長沙電省議會庚（八日）議决限政府一星期内取消軍資處其經費之特捐畝捐須一併取消 
　　長沙電葉開鑫部三旅均抵洪江正計劃收束蔡軍問題 
　　長沙電被魯滌平戕殺之升任旅長袁植今日開始追悼趙親往祭 
　　長沙電東安公民多人聯名請願省議會爲該縣省議員雷鑄寰辯誣證明其確未附逆毁憲（以上九日下午三鐘） 
　　香港電湘軍總部庚（八日）軍事通告林　大部仍在棕塘　水横河尙有少數敵兵洪兆麟全部在博羅日内發餉運彈似有向我左翼突破一點之勢又聯軍總指揮部報告陳炯明洪兆麟劉志陸葉舉林虎及各路總指揮均在惠州惠東門外有民船四十餘俱載糧彈另空船十餘聞係開往三多按黄大偉賴世璜軍來惠 
　　香港電孫庚（八日）召各軍官再開重要會議討論東江軍事建國賣烟等問題由下午四時議至六時尙未休會　　香港電孫派田桐赴滬與各方接洽組政府事 
　　香港電美使魚（六日）訪孫談關餘事據省報言列强允交回關餘惟須當道切實擔保撥作治河築路用 
　　香港電孫任鍾明階爲桂軍第四軍長　　香港電陸榮廷力謀　復潯梧令譚占榮譚浩淸盡率邊防軍來邕擬乘粤事紛擾驅兵東下已密派員運動黄紹桂邊境請沈鴻英牽制北路又令申葆藩牽制西江使孫軍無法援應　　香港電傳廖仲愷庚（八日）晨抵省 
　　香港電沈榮光入連州後收編民軍數千現以黄功漢爲第一旅長葉靑錢二旅長陳春光三旅長不日向下游發展劉玉山全部已由東江返省帥府昨令劉率部赴連州攻沈軍 
　　香港電周之貞部盤踞虎門昨廖湘芸函孫請飭周即日回防 
　　香港電當道定灰（十日）八賣鴉片 
　　香港電建國政府聞二月東（一日）可成立地址仍在士敏土廠就大本營之六部增設交通司法兩部將建設部改爲工商部各軍一律改稱建國軍孫飭財部撥五萬爲籌辦費 
　　香港電孫爲弭朱陳之爭改委李仙根爲香山縣長（以上九日下午二鐘） 
　　香港電李耀漢部余六吉因李赴洛得吳佩孚濟餉彈近又在新興舉事　　香港電聞韶州邊境已有戰事係唐生智部入粤陽（七日）庚（八日）大本營連開夜車運兵赴韶（以上九日下午九鐘） 
　　福州電淸鄕處裁員六十餘人 
　　福州電漳州設市政廳分六局已發表公用衛生兩局但市民反對 
　　福州電新編王部林懷瑜之參謀吳景震被民軍陳國輝拿捕麻（六日）刳腹林現在省 
　　福州電蔡璞辭職薩電中央保陳培錕等三人孫亦有電内容未悉 
　　福州電楊砥中爲閩系海軍勢力問題赴甯洛入都後方回閩 
　　福州電濬江局技師古氏魁岐私宅被刦匪在逃 
　　福州電德化已由省警備第三路陳國華克復（以上九日下午一鐘） 
　　蚌埠電財部令鳳關加稅一成作　省治河經費全　商民陽（七日）午在商會開緊急會議籌對待方法（九日上午十鐘） 
　　揚州電皖馬派謝學霖勸盧殿虎長敎育（九日下午六鐘） 
特約路透電 
[中國近事]  
　　九日北京電吳佩孚與鄂督蕭耀南已不諒解故昨晚發表　兼省長職之令 
　　九日北京電閣議通過王克敏發行一千萬元債劵以崇文門稅爲抵之計畫據非官塲消息此項債券付息還本事宜將交總稅務司管理 
　　八日宜昌電據最近消息紫瑞輪船之盜匪係日萬縣僞装行客登輪至夜十時開始擄搶船長白蘭特之屍身聞已撈獲華人賑房之屍身並未被擲入江中又有一華人傷重殞命川河副巡查員某乘巴江輪船而下途遇紫瑞聞知遭刦乃改乘紫瑞駛入重慶 
[香港之股票投機]  
　　九日香港電今日證劵交易所門外之景象僅可以倫敦橡皮市狀狂盛時之情形比之新旗昌洋行所經理本埠各公司之股票價格暴漲逹於亟點而靑州英坭公司股票尤有上起之趨勢新年後開盤價爲二十六元半今晨竟逹四十元購期貨者紛紛爭購致價格躍起三月份之空頭聞甚受擠聞一星期中經紀人之獲二十五萬元者不止一家有經騐者視此市况爲危險之投機預料不久必起風潮三月份交割想必爲難共計一星期内股價之暴騰逹數百萬元此乃香港證劵交易所之歷史中所未有者 
　　九日香港電本埠實業公司八家共有繳足資本二千五百萬元者其股票現由今年一月一日起至今日止共漲高一千四百萬元如此暴漲前無甚　 
[中國實業團蒞英]  
　　八日倫敦電中國實業團領袖張孝若語路透社代表謂渠在英國所見者深印於懷而對於優　之招待尤深感紉云今日實業團視察地底鐵道及汽車運輸之進步中國使署之招待會中英要人到者頗多外部代表亦與會 
[英下院開會]  
　　八日倫敦電下議院今日開幕旁觀者甚衆自由黨領袖愛士葵因有寒疾未能蒞院故以喬治居領袖之席工黨議員由黨人擁護而來沿途歡呼高唱紅旗歌三黨領袖　召赴上議院聆英皇囑選議長之訓嗣由保守黨威廉氏提議工黨卾格萊第　　附議舉韋特萊氏爲議長韋氏致詞謂此下院在新情勢之下集議但渠信無論情勢如何新異議員在下院中解决各事其聰明賢智必能　締造下院之前人云言畢各黨傾袖前後向議長致賀禮成而退 
[英船塢失火未息]  
　　八日倫敦電倫敦船塢之火今晨尙未全熄但火勢已　仍有救火車十輛求火未百　從事澆灌午後當可完全撲滅損失約逾英金二十萬　 
　　九日倫敦電倫敦船塢大火中所焚毁之橡皮約有一千噸 
[英國失業與工人]  
　　九日倫敦電英國失業人數至十二月底共一百三十五萬人較十二月十七日增多十一萬三千人此殆由於耶穌誕節所僱短工之辭退但較去年一月一日減少三十三萬五千餘人 
　　八日倫敦電鐵路機車機匠及火夫公會幹事今日開會終日事後正式公布謂反對接受鐵路工資會議之决定者佔六對一之大多數故幹事會决定請鐵路總理會同公會幹事討論現狀以謀改良 
[法國救濟法郎]  
　　八日巴黎電法國財政部長以防阻　郎低落之辦理提閣議所擬辦法爲（一）　定警章以阻遏主張出售政府債劵之運動（二）修改市塲定價制度（三）　締當到匯兌市塲之不良危險分子（四）嚴格監查銀行之兌匯營業（五）阻止出口商家將外幣留於國外之習惯 
　　八日巴黎電法國内務部長已簽發命令將在交易所投機之某荷蘭人逐出境外因其散布佛郎低落之駭人消息也 
[開浦唐與新嘉坡之比較]  
　　八日倫敦電每日新聞載海軍投稿　之文略謂南斐開浦唐建築大軍港以代新嘉坡之謀在軍略上實爲無用但若將來　爭時英國不能通過地中海則開浦唐之路線通至東方極重要云每日新　社論批評之 
　　　　　　　　　　　　　　　　　　　　　　　　英戰艦　歐洲戰時不能穿行地中海試問戰　　南斐　浦唐果有何由乎　當之解决法不在糜費　兆金錢於數千哩外建築軍港但在建造能通過直布拉陀峽　　敵迎戰之軍　云 
[智利之預算]  
　　九日智利京城　　智利國會之待會現已終畢預算案迄未通過財政部長語人外債利息可照付政府債務决不拖延到局現有進步政黨皆不作極端舉動談判在進行中以期各政黨接近云 
[美紅會救日災欵]  
　　八日東京電美紅十字會經費餘欵四百五十萬元已由美代使交與日人急賬局此欵三分之一供直接社會需用三分之一爲建造醫院經費餘三分之一爲該醫院基本金 
[菲島之宗敎騷]  
　　九日馬尼刺電蘇里葛島有宗敎狂熱者二千人作亂殺死警察二憲兵五並擄去學校敎員二當道現派憲兵往援又電聞被殺者共十九人内有昨日遇害之憲兵軍官二二伍德將軍已派馬尼刺憲兵百人前往助剿聞亂徒實數約有一千而非二千 
[英荷商業]  
　　八日倫敦電一月十日起荷　阿姆斯特丹開英　展覽會以一月爲期發起者爲向來經營英貨贸易之荷商贊助者有英人各商會此會主要目的在鼓勵荷蘭與東百度　英之贸易 
[英國造船業之報告]  
　　九日倫敦電勞合船公司之統計載稱一九二三年十二月底英國與愛爾蘭正在承造之商船共有一二三一○○○噸按戰前十二個月之平均數爲一八九○○○○　在十二月份之一季中開工者二四四○○○　下水者一一四○○○噸而前季則開工者一一四○○○噸下水者六六○○○噸又查國外承造之商船在一九二三年底共爲九八二○○○噸較是年九月底底減少四二○○○噸而國外在十二月份之一季中下水者二一七○○○噸開工者二二八○○○噸視前季爲多就英國及外國船廠所造噸位皆較前季增多而言世界造船業之狀况現有進步 
[各國近事]  
　　八日倫敦電克萊德廠已得政府贊助蔣在蘇格蘭之格拉斯戈設英國最大之新船塢建築費需英金二百萬鎊工程即將開始 
　　八日華盛頓電國務卿休士答外僑入境事務委員會之詢問謂在外國設立政府檢查局以選擇外僑一事苟無新條約之規定難以實行云 
　　八日巴黎電美代表道斯氏與楊格氏發表一文謂以私人資格而來參與調查德　尃家委員會胸無成見會務應迅速辦理云 
　　八日巴塞洛那電斐洲湯吉爾條約之談判現略表停頓因西班牙政府領袖里夫拉將軍牒致英法政府言西班牙在湯吉爾之權利並望英法容納之牒文措詞尙稱和緩 
[公電]  
　　北京通電各省衙門均鍳本日令湖北省長湯薌銘呈請辭職湯薌銘准免本職此令特任　耀南暫行兼署湖北省長此令程克授爲陸軍中將此令署財政總長兼鹽務署督辦王克敏　山　　運使王其康調部任用請免本職王其康准免本職此令任命柴勤唐爲山東鹽運使此令任命車玉衡署甘肅實業　廳長此令簡任職存記粟伯　銘泰均著分發江蘇周郁文田　均著分發河南交各該省長酌量任用此令司法總長程克呈請任命楊　署京師高等檢察廳書記官長李炳陽署直隸高等審判廳書記官長鄧天　爲黑　江高等審判廳書記官長均照准此令京庚印 
　　南京黄以霖等電申報館轉各報館鍳頃爲江浙和平問　特見齊督軍問今日報載蘇督請裁滬護軍使等語確否齊督言决無此事又問可否登報更正免滋誤會答稱即請諸君將鄙人語宣布以安人心合亟布聞黄以霖盛炳紀張　一金百順黄炎培陳其采沈澤春佳印國外要聞 
[日本新閣成立後之所聞]  
　　淸浦施政方針與組閣談話 
　　反對特内閣者五人被捕日本電通社九日東京電云首相淸浦子爵談話云帝都復興自爲當務之急故必努力進行並鍳於目下之國情爲振興精神發揮國威起見對於敎育設施當竭全力赴之予意非政黨内閣不能適當運用憲政故對此次總選　公平無私以期使旣成政黨能爲健實之發　　　　　　　　　　　　　　　　特權内閣其實决無是理予對　　人之　見政　知之有案始挽之人閣並非偏　重　院因予從來之關係使然也又電　清浦内閣成立以來各思想團體奔走策畫似有動作八日　中野署長率刑事　察三十餘人赴中野大化會中野竂駱會員五人逮捕該寮以不敬事件頻發不已非常憤慨且極端排斥特權内閣欲於親任式前將淸浦·水野宇垣·藤村等致諸死地正在部署一切以事機不密突被發覺云 
國内要聞 
[北京通信（浴）]  
　　政府國會仍在火併中 
　　新選令發表後之法律爭議自曹錕入京後因高凌　吳景濓之競爭揆席高利用反　派議員以倒吳吳利用金佛郎案以倒高政府國會互相火併洎吳景濓出走津門府院會似可打成一片造成淸一色之局面不料吳景濓去後而吳派議員仍努力奮　勢亦不弱又以内務部之違法撤换　衛激起多數之反感張伯烈葉夏聲輩因反對撤警之故竟表　情於吳派益使憲政黨議員之難於應付谷芝瑞雖握有議塲啓閉權力王樞已接收庶務科究亦無濟於事而五日之譚話會又以多數之反對而有嗣後秘書廳事務歸萬鈞主持之决議憲政派囂張之氣焰至日逐漸稍戢即反吳中堅之民治社牟琳因反吳之故而爲政府黨之牙爪近因環境空氣之惡劣亦有相黨之覺悟五日之談話會對於撤警之主張已有相黨讓步之表示憲政派之政府黨旣已漸趨軟化而反政府黨又乘機而起院警問題之反對也質問也連篇累牘不下十餘起之多不料平地風波又有葉　聲提出之内務總長兼代國務總理高凌　署財政總長王克敏前外交總長黄郛等辱國喪權　職濫權之彈劾案該彈劾案原文之要點（一）金佛郎案該案雖由政府提出駁覆而外交團仍根據二月十日之照會與政府爲難交涉前途殊甚危險而高等之喪權辱國實各有應得是以搆成刑律第一百○八條之外患罪（二）内務部濫用職權違法撤換院警無論將來撤回與否實已搆成犯罪之行爲按之法律應依第一百○一條處分（三）扣留歳費歳費爲議員應得之俸給高氏有何根據而得擅行扣留　職濫權之罪實有應得其他如摧殘輿論封閉報館等種種均係犯罪之行爲急應提出彈劾並咨請參議院實　審判惟衆院因院警問題開會無期彈劾案　根本不能成立葉氏之彈劾不過爲空氣之作用究之自有國會以來彈劾閣員此案實爲　矢未始非破天荒之創舉也萬一衆院各派能臻妥協亦未始非絶對不可能因憲法對於彈劾權之規定僅有出席三分之二之可决即爲通過較之約法須三分之二人數之出席始能提出討論而又須有三分之二人數之可决方爲通過實較易於成立現該案已在各政團簽名中至將來發生若何之變化雖難逆料而於高凌　輩政治生命之前途因　而受重大之影響則可斷言也 
　　至元旦日新選舉改選日期之命令頒布後高凌　辈對新選舉之觀念若何及各政團之態度若何亦爲各方所注目然依此時局現勢之觀察憲法上又發生爭議按憲法第四十九條之規定第四十七條第四十八條之議員職務俟下届選舉完成依法開會之前一日解除之之規定以目下現勢勸觀察二十二省三特别區能否於五月二十一日全部選舉完竣明眼人　能觀察縱使直系勢力下之直魯豫陜晋皖蘇贛甘新蒙古西藏靑海均可依期選出則可得議員三百五十二名張作霖勢力範圍之東三省盧永祥勢力範圍之浙江孫中山勢力範圍之廣東唐繼堯勢力範圍之川滇黔對於新選舉絶對不可能者按以上各省議員額數共一百六十六名至湖南福建廣西乖省則對於新選舉能否如期辦理亦爲一問題趙恒惕雖已親洛究未附北對於新選舉能否　令辦理尙無把握福建孫傳芳王永泉　蔭人各區固　望有依期選舉之可能而臧致平所統　之閩南則絶　依期選舉之事實廣西則梧州尙在粤軍管轄之下省轄各區旣不能統一而新選舉之舉行實難　有按之選舉完成之規定則新選舉之絶對不能完成又可斷言前日曾有某議員謁高謂按之憲法條文選舉實無召集之可能性而高則謂按第四十九條　於國會常會人數之規定有二分之一人數之出席即可依法開會今十一省三特别區已有三百五十二名已過二分之一之出席人數即可開會　之第一届國會中央學會及四川第六區均未選出議員然皆能成會則下届國會之可以召集毫無疑義而某議員則謂約法并無完成之規定故　選舉　未完全而仍可開會今憲法旣明白有選舉完成之規定政府若徑秆召集實爲違憲雙方均各持成理以辯論是以新選之是否召集已爲憲法上之爭點將來關於此問題之糾紛又將如議長問題之無法解决矣（一月七日） 
 
 

Page 5

 
 
第一萬八千二百七十五號;中華民國十三年 西曆一千九百二十四年一月十號
星期四 * *   
 
 

Page 6

 
 
第一萬八千二百七十五號;中華民國十三年 西曆一千九百二十四年一月十號
星期四 * *國内要聞二 
[北京通信]  
　　王克敏赴洛之因果　　 
　　其一千廻百轉之内閣問題在陽曆歲尾忽又插入顔惠慶一角新年後更喧傳一時或謂顔閣之産生將先加入現閣爲閣員之一予以派署或謂由現當局向衆院撤回孫閣咨文另提同意案其言頗近雂有理然其實顔於自身出處亦尚明瞭决不肯爲張内閣之閣員况撤回咨文又發生孫　琦而子問題衆院協商迄未就緒議員因改選令出京爲下届當選之活動者不下數十人倚裝待發者亦繁有徒在此届臨時會期内似無成會之望如此糾紛錯雜顔閣之産生談何容易據傳顔氏已向府方拒絶組閣謂無挽救時局之策其態度已可槪見不過現閣尙在利用時機力謀延長壽命故李彦靑赴洛之後王克敏即接踵而往也 
　　現閣之壽命延長在形勢上雖似確定而事實上能否如願須以財政上有無辦法爲斷洛吳對於現閣之不滿亦以此爲關鍵據聞王氏計劃除金佛郎案外因陜甘晋三省去年對於應解中央專欵曾略有點綴故擬要求吳氏以直魯豫巡閱權力提倡三省照舊報解爲各省號　召一新財路一方以顔氏與本人有深刻關係若顔出組閣自身財長必無問題此所以急欲赴洛一行也今者王氏已回京矣其機關報喧傳此行結果甚佳洛吳且派使署參謀長赴鄭州迎送待以上賓禮除於内閣允不爲過派主張外對王尤表好感故下午即列席閣議且令各機關開示陰曆年關應需經費俾着手籌劃惟據余所聞王於金佛郎與内閣兩問題均未探得吳氏口氣吳謂代閣本日暫局總以另組正式内閣爲宜又謂所部欠餉甚多陽曆年　未能多籌已屬過去但舊曆轉瞬即届至少須籌百萬王氏力訴窘困狀况乃減至六十萬對於各省解欵一節因亦未敢提及王離京係二日午後在洛雖勾留兩日然第一日未與吳談到正文第二日談話時間確有五句鐘之久究其成績不過如是故回京後意興　珊高凌　且復以病發示消極勢固不得不然也 
　　王氏洛陽之行於吳談話中稍可想一點活動方法者則道濟路墊欵一節是洛吳曾與王議及此事以該線路四通八逹　京漢膠清津浦三路一線貫通於軍事運輸上便利多多催促從速進行因是昨日閣議曾一度提及唯此路墊欵以與道清淸路關係綦切福公司前爲便利運煤計願墊建築費三百萬去年十月間曾與吳毓麟訂立草合同嗣以利益上衝突即歸停頓據聞近之舊事重提擬擴展欵額至五百萬除以爲全路建築材料費外擬挪移一部分爲舊曆過年之用此事之能否成爲事實亦尙未可知也（一月六日一鳶） 
　　其二自洛吳不满意於現閣後外間遂有飯桶内閣之稱於是高凌　等慫恿曹錕命使往洛而李彦靑適當其選其所去任務即以表明現閣不是飯桶府方並未包圍從前之所以無甚作爲者因掣肘滋多倘公能遙爲聲援必有一番振作李固善於詞令藉曹口氣說到煑酒論英雄一席話吳頗爲所動於是娓娓而談先論大局次及内閣而歸根於財政李見其機已動乃電王克敏往洛吳正以川餉問題弄得無法可設遂亦歡迎此舉王克敏到後見吳閱操畢與之長談五小時所謂先决問題之財政以顔傳士化散爲整法究嫌太緩此外若參戰找付軍械找付以及某副使參加之滄石路究不免含有危險性質急則治標莫如已有成議之道濟路（洛吳有電到京主張聯貫線路速辦道濟即由此决定而發）該欵雖有一百三十五萬磅但資本家指定工程用欵擬俟回京後令吳毓麟與之商議可否移動半數或三分一萬一商量不成購地亦工程之一擬令劃出若士存諸某行歸入購地項下再行設法騰挪此事能否做到尙未可知次爲國内銀行借欵銀行雖有不借政欵之宣言然果有　餌不患無魚况至萬不得已之時尙有組織公庫之利器多少總有若干希望如以前者爲軍費後者爲政費陰曆年關便可穩渡矣至若川餉問題洛吳與鹽署項微塵曾有以川軍截留之鹽稅發行票額三百萬元之議其意以此項鹽稅旣爲川軍截留今以稽核所一紙命令　鹽商以此票額五成繳稅欵在政府譬如爲川軍截留惠而不費在援川軍旣能因糧於敵又可振作士氣在洛吳可以一心軍事不勞籌欵實一舉而三善備王氏當然贊成但權在總稽核所非經一度商量不可聞到京後計畫擬以鹽署庫欵名義發行一則稽核所收劵時名義正當二則陸續由北京發交亦可藉以限制也復次討論大局内閣兩問題洛吳意見始終主張先决川粤對於浙奉暫維現狀至現内閣之高凌　其手段魄力祇能做一内長倘衆院能成會産出孫閣固好倘長此遷延爲現時需要計自以顔惠慶爲適當應由白宮自行决定在此未定之先高氏仍須力事振作不能以五日京兆視之在洛吳此等意見原爲平日之主張並非現時所新發生而高閣對此則惟有唯唯聽命而已（一月六日九峯） 
[衆院撤警與領費都無眉目]  
　　各代表謁高被拒 
　　撥欵俟閣議通過 
　　衆院定星期三開會截至二十日晚十二時止此項開會通知尙未發出據某代表云上次談話會結果開會之先决條件即爲撤警現撤警問題尙毫無眉目則開會當然困難即使發出通知亦屬無甚効果據此則明日能否開會尙難預測惟據另一方面消息則稱此項通知業經豫備齊妥不問能否撤警八日准可發出二說未知孰是 
　　七日下午衆院代表萬鈞等赴財部與王克敏交涉嵗費茲聞各代表自財部出後在某處稍事休息即又赴大紅羅廠謁高凌　時已旁晚　者稱主人因病尙高臥未起不能見客乃由一秘書名魏楨者代見魏首詢萬等是代表抑係個人萬等答係代表魏謂旣係代表則必有公函證明萬等以匆促未修公函對魏謂如此仍只能認爲個人今彼此即可以個人資格談話時萬等雖欲作色亦無可如何乃述來意係受談話會委託請内部　回院警魏謂院警本應由内部派遣倘具中有不稱職者儘可按名撤懲今旣無何種不稱職情事則要請撤退似不可行萬等聞此甚怒當詰以此種談話是否能代表高凌　魏謂可代表一部份但彼此旣已聲明係個人談話則諸君亦可無庸問我能否代表各代表以魏態度崛强知再談亦無結果乃指袖而退退後大家協議决定另行備具正式公函致高以完手續郅於魏之談話則槪不提起作爲不理當夜即將函稿擬好大約今日（八日）上午即可送逹高氏該函原文云逕啓者本月五日開談话會議决對於院警問題多數意見仍請由貴部即飭京師警察廳將新派來之警衛長及巡官長警等務於本月九日上午以前撤回所有院内秩序暫由舊日長警負責維持並當塲推舉談話會主席萬鈞君爲代表赴貴部交涉相應函逹即煩查照辦理可也此致内務總長萬鈞等二百七十餘人啓 
　　衆院歲費因議長問題紛爭不决負責無人未能發放日前衆院二百七十餘人開談話會推定代表向當局交涉昨日（七日）下午萬鈞景耀月李　賡等五代表前赴財部向王克敏交涉代表等述明來意後王氏答謂須有院印公文始可照數撥發各代表陳述種種困難情形請王通融王堅執不可經長時間之爭辯决定由前日談話會到會議員全體具名致函財部以便領取財王表示相對的贊成惟云須與高代揆商妥後始能定奪當即軍高磋商高亦同意代表等請王當即撥欵續補公函王一躊躇有頃答云此事當須經明日閣議通過以昭愼重君等可於明日備函來部後日撥欵云云後經交涉結果議决今日（八日）衆院方面備具公函閣議通過後即由代表赴財部領欵云 
[王克敏濫發印花敷衍索欵]  
　　王克敏此次支配年關除借支鹽餘外僅在國内銀行借欵一百餘萬元凑付過去故對各方之點綴多不能普遍茲因各方索欵者太多無以應付而陰曆年關又轉瞬即岂於是　襲及劉恩源之下策仍以印花稅票爲敷衍之計除存貨悉數用盡外連日又飭印剮局趕印一二分之大宗印花五百萬元以資分配此項印花隨印隨用運出甚多適印花市價因停印已將半年近又抬高可作四折故人亦樂於領取惟印花稅價値本已掃地無餘再經此一道濫發將愈不可收拾矣 
[外部電救棗陽美女敎士]  
　　棗陽美女敎士被豫匪所擄至今尙未營救出險昨外部特致電　耀南設法營救并嚴　所屬軍隊保護敎堂電　如下（銜略）美使拋漢口美領電稱棗陽被匪佔 
據美敎會齊女士被擄敎士霍伯納夫婦受傷前因老河口等處屢有匪警美敎士遵從張鎭守使勸告在襄陽樊城聚集以便保護本月四日准督軍答復匪經　鎭守使蕩平轉知美敎士回歸原地棗陽距襄陽不及一百十十里竟有敎士被擄受傷之事足徵該管軍隊　吏未能盡其職責請責成該省長官迅　齊女士營救出險并保護各該處美僑生命財産聞匪徒仍欲竄回河南桐柏等處該處美敎會敎士甚多請轉電豫爲切實防護等語查豫匪南竄意美各使屢請保護敎堂敎士迭經電擄受傷重案美使以該地方軍隊　吏保護不力深滋不滿除電明湖北督軍外倘該匪挾票回竄務希轉飭各該軍隊查明該女士下落會同營救其桐柏等處敎會敎士應請併飭嚴密防護以重責任盼覆外交部先 
[美國催還菸酒借欵]  
　　阿卜脫向施使討債 
　　霍佛亦請從速整理 
　　菸酒借欵共計一千一百萬美金係分兩次借到第一次爲民國五年十一月向芝加高銀行所借債額五百五十萬元第二次爲民國八年十二月向太平洋拓業公司所借債額亦爲五百五十萬元前者以三年爲期後者以二年爲期但到期迄未能還民國十年美國菸酒借欵之代表阿博脫來華索欠政府無以應商訂展期前年阿氏又來仍無結昆因此項借欵無確實抵押非與各項外債同時整理不可昨日外部接到駐美施肇基公使來電略謂中政府與芝加哥間前此之菸酒欵關係迄未清理現阿卜脫催索甚力美商部長霍佛以個人名義函請從速設法整理免致有失中國信用究應如何答覆希即示　 
[俄代表牒催解决俄艦問題]  
　　俄國白黨竊取俄艦多隻由海參威進至吳淞停泊并進行秘密售賣軍火駐京俄代表團前已向北京外交部抗議多次迄未解决本月四日該團又致牒外部仍要求解决此項問題茲譯錄其牒文如下［貴外部一九二三年十二月二十三日致救國團第四十七號節略谓據貴部之調查由白黨竊取現在吳淞停泊之俄船并無秘售軍火之舉并謂將船艘交還俄國義勇艦隊一層在會議前殊難解决等語敝團以貴部之答復與事實全然不符對之至爲驚訝蓋秘售軍火事件已屢屢見諸報端業爲一般人士所共知也且該艦等現仍進行出售軍火以及各種機具事實昭然前者美人克爾尼向該艦秘販軍火被上海美國法庭於去年十一月十十三日判罪亦可作此問題之左證貴部藉所謂俄民事宜局所調查者爲參考决不能知此事件之眞象緣　局分子乃舊俄領事館人員與竊取俄艦之白黨原爲一邱之貉也此種調查之方法徒表示貴國當局之態度顯係同情於白黨及前俄皇政府人員若貴部認此項調查爲滿意則只證明北京政府仍放縱敵視蘇俄之白黨而已貴部甚至未確查船中財産之確數而此種數量之調查原屬異常重要蓋藉此立可查出已售財産之數量也如孟高加依沙士尼克奥賀斯克依爾鐸拉都船共有步槍二千六百五十三枝機關槍六十九具大砲一架各種槍彈十六萬二千顆子彈四千七百顆是其原有財産之例貴部旣拒絶掠奪俄國國産之事件取實際之步驟則對於白黨之活動自取其政治上及物質上之責任且貴部旣不願將船艘移交合法主權者之俄國義勇艦隊尤使此種責任增重貴部對此無可致疑之問題視爲殊難立行解决此只表示北京政府不願與蘇聯建設友誼關係而已上述船艘爲俄國國産貴部已置之不疑且不述事件至爲明瞭若貴部實行其所取之辦法且將各問題均延至會議解决則俄國當局亦可將在俄國領土及領海内關於中國財産之各問題延至會議解决矣北京政府若有與蘇聯維持友誼關係之誠意則對於非醋 
法竊取俄船應負援助解除此項罪案及交還原主之責　團希望貴部對此事項愼重考慮立行將船艘交還義勇艦隊駐滬代表伊里地爾氏若再遷延或再發生其他損失蘇聯政府即認咎在北京政府希望貴部迅予答覆］云云 
[北京美專學校之武劇]  
　　學生敎職員員互毆 
　　雙方各有受傷 
　　北京美專風潮自革除學生十五名後愈演愈烈該校長恐被被學生與在校學生再有封鎖校長室之行動乃呈請敎部轉請警廳派警入校保持秩序警廳曾令内右二區警署派警至校把守對被被革之十五名學生則不准人校後因在校學生多以開革牌示未經評議會通過認爲無效與總務長湯文聰交涉並要求准許該十五人入校曾經湯氏允許故前數日十五人均照常入校至昨日（七日）上午九點守門警　忽又阻止被革學生入校雙方正在爭執有敎職員數人出視均聚嚷校門之前有黄公覺者（英文敎員廣西人）與學生高介欽相打高之右足受傷遂將黄氏拉住同至警廳又有庶務鮑伯益者亦與學生扭打手部受傷鮑亦將學生譚祖堯拉至内右二區聞雙方打者與被打者均由警廳送往　檢廳矣至學生與敎職員兩方面尙有帶輕傷痕者十餘人一打之後風潮愈大本來此次風潮師範科與中等科學生並未加入自昨日起師中兩部學生亦　加入與專門部學生一同至敎育部請願在敎部直候至午後三點無人接見至四時各請願學生始返校至敎職員方面於昨日下午四時餘由地檢廳保出敎員黄公覺後聞文開緊急大會有主張即日全體辭職者有主張暫停職務者意見不一至昨夜尙無结果 
[九江商埠改定開闢計畫（智）]  
　　向華銀團借欵 
　　全年經費五萬四千元 
　　江西軍務督辦蔡成甥動前擬向日本借欵建築九江商埠遭各界反對茲改向華商銀行借欵並訂定九江商埠暫行章程及改定計畫咨行内財農等部查照原咨云爲咨請事案據九江商埠局總辦　富元呈稱竊九江自開商埠原呈龍開河　興洲一衐爲商埠區域嗣經派員詳細勘查因　地頗有窒碍改定於潯城西北隅濱江一帶西自招商碼頭起東至　江樓止爲先行開闢地點業將詳細情形更定地點呈報在案查所勘改定地址自招商碼頭起至　江樓止面積共計二千一百七十一畝二分二釐以之建設商斱改修馬路開築碼頭設立工廠最爲適宜惟九江縣城坍塌已久障礙交通　經各法團公同議决援各商埠拆城先例廢除城垣開修馬路俾便交通以其商業之發逹至需欵項擬分段舉行先劃一段核實估計用欵若干暫由本國銀行借墊俟此段結束即以該段之收入抵還以此類推節節進行庶幾輕而易舉所需開辦費約在五千元常年月支亦約四千五百元之譜統核全年經費共計五萬四千元此欵亦暫由本地銀行通挪即以商埠範圍内所收雜捐項下撥還總期不借外債以保主權核實開支而節糜費茲將商埠區域繪具圖說並暫行章程暫行編制装訂成册備具各六份呈請分别轉咨主管各部立案以便進行所有呈具圖說曁暫行章程等咨部立案各緣由理合檢同章程圖說等件備文呈請鋻核分别轉咨立案等情到署查所擬暫行章程及編制大致尙無不合辦法亦屬可行除分咨並指令外相應檢同暫行章程曁編制各一份咨請大部查核辦理實紉公誼並希見復爲荷此咨 
[俄路局謀溝通中俄運輸]  
　　烏蘇里路局員之函請 
　　特區朱長　之愼重 
　　華東　訊社消息烏蘇里鐵路局商務處哈爾濱支部經理吉祺致函哈埠總商會云鞏固帮交端賴互通欵曲友誼親善尤須利益均沾本路現爲便利中國工商實業各界在中東及烏蘇里兩路運輸起見特在哈埠設有烏蘇里鐵路局商務處支部一所專爲對於滿洲出口農産木料豆油豆餅經過崴埠運往外國者及上海太平洋一帶各口岸之進口各種貨物亦經崴埠運哈者代爲剷除一切阻力至關於整頓經過崴埠之運輸事宜及得與中國其他各口岸之商業往來等事如蒙華商指正其中某某應行舉辦本支部無任歡迎必當注意及之且崴埠上海　之航程業經本支部規定妥協輪船均按期航駛如有在崴倒　等事無論由火車裝船或由輪船裝　　以及報關及其他一切代理手續本支部均能代辦索酬極廉故凡由哈發出之貨物經過崴埠者將儎紙副張交與本支部即能代爲辦理一切裝船手續然後將輪船提單寄哈交付原發貨主貨主憑此提單即可在小海或其他口岸領貨至於烏蘇里鐵路運費及崴埠一切費用或在崴付或在哈付悉聽貨主自便各商家凡有探詢鐵路海船之運費以及各項貨物過崴應化費用本支部均能代爲函答倘紧某項貨物經由崴埠費用較　本支部兼能爲之極力設法減輕此外本支部在崴建有　密倉庫面積非常寛闊能存放豆餅豆油及一切他項貨物棧費格外克已並備有儲油鐵屯能容油二十五萬鋪得本支部一切設備旣如上述之完善故深盼崴埠將來不但得與北滿大國工商實業各界有所聯絡即中國其他口岸與崴埠商業上之關係亦必日臻密切爲此懇請貴商會襄助本支部之進行並祈將此意轉逹上海及其他中國口岸之各商會以及北滿各商會實爲深盼查商業運輸之發逹全賴銀行從中協助爲之匯寄貨價自不待言此類俄國銀行刻下哈埠已有遠東銀行堪勝此任海參崴黑河赤塔均有該行分行並在上海派有代理店該行之資本雖僅一部分屬諸國家其餘爲商家所投入然已蒙俄政府許以特殊之利益故該行辦理一切商業上之委託定能維持信用决無舛錯該行旣有二百萬金盧布之資本復有最鉅之存欵對於商家經由崴埠之運輸必當歡迎相助也特此奉懇預爲嗚謝等語總商會以該經理所稱各節在謀運輸上之便　利用意不爲不善但該支部之設立是否已通知我國官廳並是否别有作用不敢　斷特呈請東省特别區行政長官公署核辦茲悉公署以俄國國體未定苛政 
 
 

Page 7

 
 
第一萬八千二百七十五號;中華民國十三年 西曆一千九百二十四年一月十號
星期四 * *　聞此種運輸辦法表面上固極便利暗中恐不無危險自非　重考慮不足以防患未然業經指令並分行　兼交涉員及特警總管理處會同考查利害詳細議覆矣 
[魯各界反對膠路開埠之熱烈]  
　　山東各界聯合會爲反對膠路開埠八日午後三　假商埠商會開會到者有學生會·報界公會·外交協會·國貨研究會·警察聯合會·城裏商埠兩商會·監獄協會·麵粉公會·律師公會等十餘團體谷祝三主席報告開會宗旨略謂膠濟沿路日人違法雜居强佔地土魯案細目會議時未得解决列作懸案近日人迭次要求開埠北京政府允爲先開放　店博山坊子三處如　事實是日人違法取得之土地權將一變而合法取得故吾人主張在此魯案土地懸案未解决前絶對反對開埠外交協會代表徐君云沿路開埠則土地懸案勢必立刻連帶解决現在膠濟路雖未開埠日人已在博山張店坊子設有領事館派定警員如開埠實行則開埠所到之處即日警所到之處將一如靑島之前轍次報界公會王際唐君云按開闢商埠之原理在謀地方商務之發展及外人通商之便利今中央竟不問有無利益以何處日人多何處理埠爲標凖實未有之奇聞且山東財政奇窘開埠必須借債吾人又增加鉅重之擔負日人野心勃勃設　進兵是其慣技福州鄭家屯殷鍳不遠應向國際間以及各縣各省呼籲引起同情最後决定辦法四條（一）一向各縣各省同鄕發佈反對開埠之傳單（二）呈請政府反對開埠并催促解决靑島懸案（三）勸告日本國民了解（四）向國際間宣傳東人對此之苦心以上四條議决後即推王際唐等爲起草員起草關於以上各案之函電時至五點乃宣佈散會 
[東三省聯防淸匪計劃]  
　　東三省林密山深胡匪叢集　勦彼竄久未肅淸茲爲根本剷除計劃由保安總司令部訂定三省海陸聯勦辦法二十四條通令三省一體遵照其條文如下（一）此項勦匪辦法特就現在匪患情形劃分區域指令軍隊由各區軍隊長官完全負責勦辦（二）本省與黑省交界線定爲防勦區與吉省交界線定爲搜勦區撫松安團長白臨江　南海龍柳河通化等屬爲特别勦匪區特派得力軍隊駐紮該地專任搜勦各區域兵力及指揮系統另　規定（三）防勦區以防堵匪徒竄入境界並臨時協助隣區勦匪並淸勦區内股匪（四）吉黑兩省内部勦匪辦法及吉黑交界聯防勦匪辦法由各該省軍民長官協定辦理（五）關於中東路淸勦土匪辦法由護路軍總司令及行政長官規劃辦法（六）關於松花江聯防辦法由航警處與吉黑兩省協議規定施行（七）在淸勦期間各地方官應一律切實整頓警甲協同軍隊認眞堵　並同時舉辦淸鄕（八）各區境互相毗連難免不此擊彼竄宜互相聯絡協力防範不得稍分畛域以免竄擾（九）各區應自軍隊到逹後即行同時搜勦以三個月爲限務期一律勦淸在期限内搜淸者其軍隊出力官兵從優予奬（十）在淸勦期間軍隊與地方警甲均有同負搜淸匪患之責任各軍隊有勦匪不力或擊退股匪而不跟踪追擊者或得賄賣放以及有意疏懈藉故推延者地方警甲不認眞截堵防範者均應分别懲罰（十一）淸勦時期軍隊如有騷擾民間財物者准照陸軍刑律加等處斷（十二）軍隊及地方警甲如能擒獲著名匪魁或擊斃多數股菲奪獲多數槍砲彈藥者均准分别從優奬勵（十三）各區軍隊開赴區域時務須會同各地方警甲嚴密計劃從速施行淸勦以免各匪聞風遠匿先期逃竄（十四）各區内各軍隊及地方警甲在淸勦期間遇有確係股匪或多年悍匪並膽敢恃械鳴槍拒捕者准其格殺勿論但不得有妄殺無辜及挾嫌報復等事（十五）捕獲匪犯須詳細審訊或送交地方官訊辦如在陣前拿獲或持有贓證武器者准其按照懲治盜匪辦理其贓物處置應禀承保安總司令部核辦（十六）各區内有多數股匪各地方警甲力量不能淸勦者自應飛報各處就近軍隊協同淸勦各該處軍隊接報後即火速星夜馳往勦辦不得稍事推諉如遇小匪以及被各處軍隊擊散之匿匪應由地方警甲協同軍隊嚴密淸勦以期一律肅淸（十七）各區如因區域過大兵力實難分布得酌量情形先從匪首之區着手勦辦以次再及他區但須與地方警甲詳細規定堵防之法以杜竄擾（十八）凡防堵區之軍隊及警甲應於股匪出没或經過要隘設卡駐守堵截以防此擊彼竄之虞（十九）各區軍隊及警甲宜　通聲息隨時在股匪出没之區互派軍隊游擊會哨以期聯絡（二十）凡股匪潛匿或嘯聚之　宜多派游擊部隊隨時搜勦並多派暗探嚴密查訪期滅根株（二十一）各區勦匪軍隊自到區之日起每日將勦匪情形應分别呈報以便考核（二十二）各防區宜由軍隊長官酌量情形添設通信機關而在交通輻輳點及匪患容易出没之處宜添設通信線俾消息靈通連絡確實如甲防區有匪患出没之徽應即通知乙防區以及附近各　係附區　警甲等處處可防患於未然得握先制之機（二十三）此次規定勦匪辦法不過僅示具體範圍其餘未盡　宜應由各區軍隊長官酌量情形妥爲規劃辦理呈報查核（十十四）大股匪患肅淸後各地方官警甲即行舉辦淸鄕淸查户口有無爲匪及通匪情事并須實力奉行期於澄淸匪源安　地方（一月四日） 
[旅漢五省同鄕懇親大會（蕭蕭）]  
　　以期望和平統一爲主旨 
　　旅漢蘇皖贛閩浙五省同鄕會爲表示五省人民之親愛與酷望和平之心理特發起五省旅漢同鄕懇親大會定期六日假漢口精武體育會舉行是日到會者約萬餘人會塲門首紮彩牌一座門右爲五省同鄕及來賓簽名處塲内搭彩臺一座台前樹大國旗一面台右爲奏樂處十二時頃該會派汽車六部自塲出發催請各同鄕到會第一輛樹旗兩面並載音樂隊後五輛兩窗之外順列蘇皖　閩浙小方旗各一首午後一點半鐘振鈴開會首由王森甫報告推舉洪君苓西爲臨時主席衆均鼓掌贊成洪君即席致開會詞略謂今日爲吾蘇皖贛閩浙五省旅鄂同鄕懇親大會開會之日吾五省旅鄂同鄕諸君齊集斯會蹌蹌躋躋誠盛舉也懇親宗旨即係表示互相親愛之意五省如同一省五省之人如同一省之人質而言之千萬人如一人以人數雖多心理則一心理爲何表示和平而已自國體改專制爲共和號稱民國凡民國無民不立即應以民爲主民者何即全國之國民而吾蘇皖贛閩浙五省之國民即占二十一行省四分之一也吾蘇皖贛閩浙五省之國民旣占全國行省四分之一吾旅鄂五省之同鄕又爲吾五省國民之多數分子則吾五省旅鄂同鄕國民之主意即可以代表吾五省國民之主意并可以代表全國國民四分之一之主意也然則今日吾蘇皖贛閩浙五省旅鄂同鄕之懇親大會其關係之重大爲何如哉顧吾五省旅鄂同鄕今日懇親之大會其宗旨何在大要表示和平四字可以一槪包括但吾五省旅鄂同鄕何以必於斯時表示和平節單言之爲五省今日有軍事行動之謠傳恐一旦成爲事實吾五省之國民將同罹烽火之中人民之死亡財産之損失家室之離亂商務之破壞其前途如何情形直不堪設想要而言之雖不同歸於盡其生存者亦十之二三矣五省之情形將來果係如此吾五省旅鄂之同鄕尙有何鄕之可歸誰無家室誰無財産誰無廬墓誰無營業五省不能自存五省之旅鄂同鄕其有何以自存耶興言及此如吾五省有軍事和動推其究竟直可謂五省同亡五省旅鄂同鄕亦同亡此所以吾五省旅鄂同鄕因表示和平於今日開一懇親大會和平之原因及其主義旣鄭重聲明則如何以和平爲懇親其辦法亦必共同研究也日前吾五省旅鄂同鄕因軍事上之謠傳亦旣通電五省軍事長官請其各顧疆宇互保和平得其覆電亦均以和平爲宗旨吾五省旅鄂同鄕接得覆電傳知同鄕均爲感激但五省軍事長官旣以吾五省旅鄂同鄕之請求和平如響斯應吾五省旅鄂同鄕即應於斯時格外聯絡感情固結團體務將表示和平之宗旨逹到目的且足以爲五省軍事長官和平上之後盾非敢言五省軍事長官於吾五省今日之懇親大會有所覺悟但使吾五省軍事長官對於吾五省今日大懇親大會有所感動且鍳於吾五省旅鄂同鄕今日之懇親大會用意之誠懇宣言之痛苦恍然於中華民國以民爲主民意和平則應同意和平於觀察　而加以憐憫於人道上而加以愛護則一切軍事行動之謠傳不獨斯時可以制止即將來亦不致再有發生是雖爲吾五省軍事長悹之所賜而實吾五省旅鄂同鄕今日懇親大會之發生效力其誠意足以感人其實力又足以動人也至表示和平辦法其方法如何其力量如何其進行及其程序又如何尙望今日吾五省旅鄂同鄕到會諸君詳爲討論妥爲建議期於可以斟酌而實行且吾旅鄂之五省同鄕今日旣有懇親大會尙望寄旅各省之吾五省同鄕有以繼吾五省旅鄂同鄕而　開一懇親大會倘能各省皆有吾五省同鄕懇親會則和平之目的今日及將來皆可以完全逹到任各省軍事長官尊重民意保障人民亦必樂於同享和平也是又吾懇親大會之同鄕諸君所同爲　香禱祝而不勝其企望者也尙希到會諸君有以明敎焉主席致開會詞畢又謂前謠傳福建要打浙江我旅鄂五省同鄕曾致電五省長官除曹錕無覆電外餘均覆電大意均謂愛護和平請勿輕信謠言云云并報告來往電訊畢即按照程序舉行懇親禮台下者均反面向國旗行三鞠躬禮又反面向台互行一鞠躬禮繼由金煦生君宣　總頌詞文曰甲子貞元一月六日躋躋蹌蹌五省一室曰皖贛貫於長江曰閩曰浙海宇大邦唇齒相連輔車相倚兄弟是依遐邇一體禂福與共甘苦與同畛域雖分情誼則通觥觥同鄕作客三楚於省有界在客同旅履忠蹈信由義居仁會其有極名曰懇親保身保家保家保國五省一家同心同力懇親大旨示以和平潛消兵禍永誓貞誠和平不成斯會不　勿謂作客而忘鄕誼以勸爲勉以頌爲規康樂和親　無不宜繼由　恭甫君　贛江蘇頌詞吳讓之宣讀安徽頌詞　貞生　讀江西頌詞王任宣讀福建頌詞盧麗蓀宣　湖州頌詞朱仲先宣讀紹興頌詞　　　宣讀寗波頌詞每一頌詞讀畢全場均皆擊掌歡呼次按照程序首由江蘇代表演說朱芭臣云吾省同鄕須從懇親上表現　和平眞統一的精神循序而　至全國［懇親］［和平］［統一］並全世界和平而後止但是這個根本問題仍須注重敎育必大家受了敎育方能自治各個都能自治即不愁不和平也自無物來障礙和平　由王森甫君代表安徽演說期望和平詼諧　致再由吳脫安君代表江西演說謂閩浙風傳漢口便有五省同鄕之懇　大會以勸阻五省的管家冀消滅五省的兵禂其精神全在自决以排除和平的障碍再次福建代表楊紀章浙江代表周星棠相繼演說瀝陳十二年來兵禍之由來及其結果今五省同鄕懇親會願爲全國懇親大會之初基共祝全國和平之實現就從今日起誠誠懇懇全場鼓掌各省代表演說畢主席謂按照大會程序應動議組織聯歡　今年五省同鄕懇親會猶之第一次拜年因爲有許多極不願意的事來講了許多願意的話希望第二次拜年及以後年年年拜年設得這許多話講那就是眞正聯歡了二時四十分全塲三呼中華民國萬嵗四十五分攝影畢因雨漸落大遂奏樂散會（一月六日） 
[漢口田案交涉之現在]  
　　漢口日警署屈殺華傭田仲香案迭經交涉署致函日領嚴重交涉日領對於田案之責任與過失均不承認又値陽曆新年此案遂稍見停頓屍親田士美以此案關鍵乃在田仲香致死之是否爲自縊而夏口地檢廳檢騐輕率殊不足以爲田係自縊之確證業已具呈高地雨檢廳及交涉署指出疑點八端請求覆騐漢口總商會及各團聯合會亦以日領一再拒絶交涉署函提條件實屬不顧公理已於日昨至函交涉署請其嚴重交涉商民願爲後援交涉員陳介因是於四日特往日領事署與日領口頭交涉談話兩小時之久（談話已錄昨報）然　領對於陳之意思始終不能了解　此案尙非一時　能解决也附錄各團聯合會致交涉署請其嚴重交涉之原函如下啓者日商本多　行與田仲香一案慘　　理中外共聞當由黄陂同鄕會國民大　羣起分爭同伸義憤曁貴署據實詳愼交涉經省長剴切嚴令辦理在案無待贅述惟此案發生即由各商團紛紛來會請求召集全鎭大會因此案貴署正在交涉中想該領事當　自知負咎以敦邦交故暫　羣憤權守緘默疊經貴署三次函逹該領事一味粉飾卸過令人憤慨足見違背條約未免慘無人道茲敝會聚衆評議僉以條約昭然民命　重爲國體計爲人道計何堪再忍今特代逹公憤函請貴署始終依據條約力伸民意嚴重交涉務逹圓滿結果以雪恥辱而平衆憤不勝翹企迫切之至各團聯合會啓 
[老洋人東竄之慘狀]  
　　自據　西後聲勢日盛 
　　上海泰晤士報二十七日老河口通訊云老洋人匪衆今已漸向東竄計自蹂　鄖西以來已逾三星期外其　隊分據各要隘遠入陜西境上而河南追軍則方遲遲其　一似無意趕緊進剿者當匪之竄入鄂境也沿途所駐官軍不下數千人竟不能攔阻聽其南下邇來雖時不剿匪獲勝之電而匪勢則已日盛從者亦日衆按十一月初匪隊過樊城老河口之北境時據目擊者言僅有萬人左右其時匪衆何以不即南下刦掠　間富庶之區則非記者所能言但聞沿途會攻破李莊橋（譯音）屠戮至三千餘人傷者擄者更無論矣嗣犯　陽連攻三日梯衝砲擊守將劉某率兵五百　城固守卒不得破匪乃焚刦四鄕而去聞匪之初至鄖城也即告守城兵曰老哥們吾　皆是同一目的開城之費所需若干即行奉上吾人金銀充仞　以子彈相售幸城兵忠勇可嘉不如去年魯山守兵墮匪餌中否則鄖城又將不守喪失生命者更不知增數千人矣時攻鄖者僅其一股餘衆則向鄖西進發分據各地責令人民供給糧食荷負贓物並四出搜索婦女偶有違忤則遭戕害奸淫擄掠慘不忍聞事後據鄖西來人所述幼女婦人之喪生者至於三百人以上所過之區年輕婦女幾乎無一有被傷殘匪徒恒自少婦手中奪取嬰陔棄之路隅然後挾婦至營輪流姦汚記者誠不識一般養尊處優之軍人政客倘其妻女亦遭如此强暴亦將任之如今日之充耳無聞耶又據李莊橋被擄之小學敎師言被擄之後匪徒責令掮椅沿途所見匪徒凡遇不勝荷負者輙加槍擊棄尸路旁死者纍纍慘不忍視匪衆自據鄖西後豫陜川鄂諸省小股悉來入夥聲勢日益浩大目下人數已逾三萬有騾馬二千五百新式來福槍五千新式手槍入百機關槍數架其餘則各持長槍大刀鳥槍不等今大隊已漸向東進昨日聞　老河口東首三十哩離豫邊鄧縣不遠終日東南行恐將　犯樊城或於今晚回攻此問亦未可知以是人心甚爲恐慌西人皆居船中備　急時他駛此次各地民團皆能保境衛民力　匪衆而官軍情形則正如某將所云匪數太衆吾輩不能進攻惟此間確能保全以官軍已　剿不令他逸其人所言雖如此然不數日間匪　潰圍他竄今且視前益强而子彈亦極充足近兩月來豫軍盡力追剿務令匪徒不得喘息然一問其成績若何則無人能言記者曾　以叩諸某軍官其人顧叩言他至匪中子彈從何而得亦一疑問他日應即列入和平會議席上討論者也若就今日言之則子彈僅用以戕害無辜小民與發財而已 
[閩財政界籌度舊曆年關（）]  
　　閩省舊曆年政費約十餘萬元軍費十五萬元以上照目下計劃（一）借欵前報　載財代長蔡璞已派人向福州總商會借欵十萬元以屠宰善後特捐爲抵押茲聞所提　數祇七萬元商會當能勉籌（二）提徵十四年份舗捐查十三年份捐稅目下多已提盡其十四年之捐稅以舗捐爲大宗决援案續提一年藉資補救　俟財政恢復後仍舊按年徵收所有各舗户應納舗捐　十三年二月底一律照數完淸其十三年未完數尾自應同時淸繳（三）各縣解欵此項爲數最鉅然亦最難預測下游在　臧等之勢力範圍自無催解之可言財廳電催者僅三十四縣本月四日該廳已電上游各縣謂除留撥軍餉外舊曆年關可解若干何日可到省請即電覆究竟届時能否敷衍當局尙無十分把握也 
[粤省東西江戰訊毅]  
　　西江···高雷軍挂派與陳派分裂聯軍乘勢進攻　　東江···陳軍兩路退守河源聯軍派隊繞攻老隆粤省西江戰事久已沈寂詎近日以來　雷申保藩林俊廷等軍與鄧　　呂春榮部發生暗潮申林爲桂派受洛吳委任進窺粤省鄧呂爲　炯明派受陳命崛起瓊崖兩陽與東江陳軍遙爲聲援洛吳與粤陳氣味本不相投一主張武力統一一主聯省自治高　申林鄧呂各軍各有目的其所以暫時聯合者不過皆欲推翻中山耳詎申林呂鄧舉事之後毫無進步而洛吳近又特向北京政府薦申林爲高廉鎭守使陳軍鄧呂以申林甘作洛吳爪牙將來自已地位恐亦不保（鄧現任瓊崖鎭守使）乃亦回師鞏固原有地盤日昨又電致陳炯明表明决不與申林合作以召亡省之禍從申林鄧呂已分裂陽春方面之呂春榮部有向高州之茂明退却意侵犯恩平之申保藩亦打算向蓮塘引退鄧部則調大隊回瓊崖徐　再舉聯軍以敵人解體正宜乘勢反攻羅定各屬自第三師鄭潤琦於前月二十五日將羅定屬之羅鏡圩克復後敵軍呂春榮即退回高州屬信宜縣之懷鄕鄭部已節節進　分駐羅高分界之太平圩向信宜陽春方面警戒呂部之陳鳳　盧時賓已與呂脫離輸誠聯軍前月十十九日呂春榮曾率衆二千人分三路反攻陳　　兩部任前鋒血戰竟日卒將呂軍繫退聯軍林樹巍黄明堂部以敵勢漸孤已通電羅定鄭師定期向高雷兩陽進攻鄭润琦率領全師會合第一師李濟琛之李卓兩團向信宜前進江門方面則由林樹巍黄明堂梁鴻楷乘寧陽鐵路出發分三路向陽春陽江進迫并　恩平行營調第一師所轄游擊隊陳璋等部二千餘人於前月三十一日分乘東彝泰濟兩艦向高州屬之水東地方登陸截擊高州敵軍歸路一俟水陸各軍到逹目的地即下總攻擊令届時高州又有一塲大戰也 
　　東江戰事近日形勢又見緊張廣九路方面陳軍以聯軍右翼日前退回石龍以上之茶山横瀝一帶放棄樟西木頭常平等站陳軍之左翼在淡水平湖者遂乘虚而入樟木頭前鋒已進駐當平人數約四五千連日由右翼中路等處調至者亦不下三千餘人蓋陳軍以第一次反攻右翼增城方面不　故刻下變更計劃趨重此路聯軍當此路者原爲右翼之滇軍第五六七師及劉震寰之桂軍分駐常平以下之花山刻下又續調豫軍兩團湘軍數千赶赴防禦前鋒在横瀝計聯軍當此路之右翼軍統計在萬人以上雙方旂鼓相當不日將有一塲大戰刻下横瀝一衐刁斗森嚴沿鐵路已宣布爲警戒區城聯軍在横瀝車站附近建築砲壘安設七生的十三生的等大砲前線亦設有障礙物防備極嚴陳軍步哨亦放至上塘大有一觸即發之勢聯軍將官連日亦紛紛由省　返敵滇軍第三軍第七帥長李根澐已於三日帶備各種軍實衛隊二百餘人由大沙頭站乘廣九軍車出發同日聯軍總司令楊希閩已令軍械運輸兩處赶運大帮子彈赴前方楊氏則　各軍軍長六日一律回防頃已凖備專車多輛聽候差遣準此以觀日來戰事之重心已移至廣九路方面矣陳軍之中右兩路確有退兵形勢中路之博羅原爲洪兆麟楊坤如等大隊駐守自前月三十一日起抽調各軍赴左翼（即聯軍之右翼）博羅一地祇留數營駐守聯軍中路之滇軍獨立旅朱世貴部已向博羅前進業已進駐蘇村以上之舊塔脚地方（距博約數里）但聯軍以刻下右翼形勢緊張中路不敢深入因與右兩軍交通之路以便互相策應陳軍右翼林虎王定華黄業興各部連日紛紛退守河源駐龍華正果之左　聯軍亦未事追　其原因一則由龍門入河源一路非當　　土匪四伏聯軍非肅淸伏莽不敢深入二則聯軍日前已實行調北江湘軍一大隊由北江繞道廣州之背襲攻河源老隆聯軍左翼非俟該軍逹到目的地不輕進發而陳軍林虎等部忽日退守河源亦未始不受聯軍背後牽掣之影　也（一月六日） 
[滇軍内部之變化毅]  
　　滇軍第三軍要人通北 
　　總參謀長及第四師長免職查辦 
　　日来東江戰事沈寂中忽霹　一聲發生一驚人一之舉即中山下令將滇軍第三軍（蔣光亮部）第四師師長兼東江前敵右翼總指揮王秉鈞及其參謀長吳震東又第三軍總參謀長祿國藩（滇軍第三軍軍長爲蔣光亮　即蔣之參謀長也）免去本兼各職聽候查辦同時任命王汝爲爲滇軍第四師師長至免去以上三人之職其罪名爲私通北敵云云查此事事前絶無人知然證以日來聯軍内部之動作蛛絲馬跡亦約略可尋王之通北大約即受北京派赴香港接洽滇軍之李鴻祥氏所運動李之來港係月前事李去港後祿王之受運動想早已爲當局所偵知然其　東江陳軍第一次反攻正急故對於祿未便深究迨陳軍失敗當局即下令前敵着右翼指揮王秉鈞率領滇軍第四師由右翼轉赴左翼以援　增城爲名實則係調虎離山之計因左翼大軍全屬湘豫軍及王師抵龍華時已處湘豫軍包圍中受無形之監視省城方面又恐受易將風潮之影　曾於前月底由并江調來譚延圍之湘軍數千人分佈於郊外白雲山瘦狗嶺各要隘以策萬全而石灘方面又調豫軍兩團以防王師之變省垣形勢驟見戒嚴識者早有懷疑而當局則以鞏固冬防爲名諱莫如深而好事者則製作謠言以爲湘滇兩軍將閙意見故各爲戒備而不知實爲當局解决王師之凖備也佈置已定當局即派王汝爲（王爲第四師第八旅旅長）赴前方接任第四師師長同日下令將王祿吳等免職查辦王師實無拉拒之餘地故王汝爲得將第四師接任全師士兵帖然就範而當局易將之一幕遂告終矣（一月五日晚） 
[粤關餘爭執問題（毅廬）]  
　　伍朝樞對西報記者之談話 
　　粤工會致美國工會聯合會長電 
　　粤省關餘交涉問題相持至今仍然在沉悶中日前粤政府接北京總稅司安格聯之覆文後該項覆文祇云十三年一月至三月爲粤關稅收淡收之期無關餘可撥等語詞旨閃爍當局認爲不得要領當即去電嚴重質問日昨西報記者曾訪伍朝樞氏詢以交涉近狀據伍氏答稱最近安格聯之覆電頗類滑稽吾輩實不解其意旨殊爲遺憾粤政府之不满意自不待言刻下吾惟希望安氏對於吾輩之要求弄個明白答覆而已倘安氏承認南政府有收取關餘之權則將來三月内之關餘縱少至一銅片吾輩亦甘受而無異言記者問將來列强若允將粤關餘交與粤政府恐列强對此關餘亦將提出監督用途之條件伍氏答稱關餘爲粤政府所應得即係所有物列强固無權干涉也粤政府前旣向列强聲明將關餘爲廣東内政建設之用矣復何嫌何疑云云觀此可知粤政府對此問題所取之方針最近政府中人以英美態度强硬不便說話連日與日本領事往還甚密大約係運動日本先承認粤政府對此問題之要求日領事天羽英二氏復於四日大讌粤政府接近日本之人物并邀日艦各軍官作陪席間日領誓言日艦之來純爲保護僑商對粤政府并無問題於關稅案尤　欲過事干涉等語可見日本方面已表示不與他國一致矣日昨此間工會首領曾致美洲紐約美國工會聯合會會長甘巴氏（ＳamuelGompers）一電略謂粤政府此次要求治下應得之關餘列强派兵艦十七艘到粤示威尤以美國艦隊爲最計有六艘之多列强業　承認關餘爲敝國内政範圍然其態度則偏向以關稅而用兵各省之北京政府列强此種接濟北京軍閥政策可使中國永無和平之日其結論則請甘巴氏運動美政府抛棄其與中國最大影響之砲政策而代以親善的政策全文大意與中山日前致英國工黨首領麥幹老電相仿末署廣東工會聯合會長黄煥庭字樣（一月五日） 
[蚌埠雜信]  
　　長淮河道截搶商船 
　　聯防營獲著匪過蚌 
　　長淮綿亘千里港汉紛歧平時水警得力上下梭巡每逢冬季猶不免搶劫頻仍緣自正陽下游如壽縣之峽山口鳳台之老　窩·賴歪嘴·姚家灣子·懷遠之永平　·黄盆　等處均爲盜匪出没之　凡老於淮上者經過該處無不時有戒心官家亦在此停泊砲船（即舢板巡船）以資鎭懾每晚放哨遇有刦案亦間能跴緝獲案近年水警薪餉積久未發（聞有十六七個月未關餉）砲船亦多年未修破漏不堪駐泊防地每日非刮水數次不能浮於水面其不能行駛可知至水警巡士衣服檻樓鞋襪洞穿啼飢號寒且不　何能再望其緝捕盜匪保衛商航因此盜匪乘機而起頻频度光　商船本鎭淮橋下（第三區防地）於前月二十九夜劉元　鹽船被刦幸頼陸地警察捕獲盜匪鄭人鏡一名昨有人自壽縣來云鳳台縣境　之老　窩（長淮水警第二區防地）地方聚有盜匪四五十人槍櫙均極充足專在河面截搶來往船令其匪首爲張某係退伍軍人是日伊經過該處匪即鳴槍追船彼亦還砲　威匪知　備乃止船行未遠　聞後方砰然數響人聲鼎沸嗣探詢有商船五艘已爲盜匪將洋元衣飾貨物捆載以去並傳有傷人消息至是否報案彼因倉猝間不得其詳（河道船令被刦往往不願報案因不能坐追報亦無益）其他商船被刦者亦時有所　兼現河水淺涸自蚌埠至正陽有淺子數處重船經過其處必起駁或推移始能過去盜匪即利用此弱點肆行擾害商船受此痛苦曾在蚌集議僉以長淮水警廳長石人俊到任伊始曾以購買淺水兵輪巡查河道爲名徵收商船捐數萬元（此項船捐分五等徵收自數元以至數角）迄今杳無影響擬向該廳長嚴重質問 
　　懷遠聯防管帶梅鳳章滛探兵楊傳甲程兆祥等在管店（沿津浦路盱眙縣屬）附近之大洪山翟家莊拿獲著匪吳本德吳本福吳端工子三名並快槍四支昨日（七日）押解過蚌探悉此項匪徒系壽縣匪首曹子淸黨夥其胞兄弟四人曾在壽縣東鄕之紅塘集與第二旅官兵激戰其老三被當塲擊斃渠兄弟知難抵抗遂向東南逃逸聯防營管帶梅鳳章彰奉皖北鎭守使命令率隊前往洛河一帶堵禦嗣擊散後又奉飭緝拿逸匪梅於是派探四出偵得吳匪等窩藏處所遂報告梅發給護照携帶槍械前往當即捕獲云（一月八日） 
 
 

Page 8

 
 
第一萬八千二百七十五號;中華民國十三年 西曆一千九百二十四年一月十號
星期四 * *自由談 
[惠麓探勝記（下）] [  蔣祖垚]  
　　翌日天微雨午後放晴復雇車至梅園道路坦平車毂所過鬆軟有聲行五六里始至入門渡小橋即有精舍數楹額爲香雪海三字係南海康氏所書再進爲廳事曰誦　堂左　右史位置井井兩旁翼以西式耳舍亦明淨可喜亭臺隙地皆植以梅計一萬八千餘株雖置身羅浮不是過也惜時在初冬不能見冷香疏影殊爲憾事園之最高處有亭　然俯瞰太湖帆　出没可數而遠山排列隱現於輕烟薄霧中從頭數去歷歷如畫說者謂梅園之勝不在園内而在園外斯言至當蓋人工之巧終不敵天造之美也此時遊客絶少惟聞山烏格　與茶沸聲相和景至　　坐炊許復往萬頃堂車行山谷間盤旋上下有路轉峯廻之致考萬頃堂初爲湖神廟邑士楊君翰西築室於左遂成觴詠流連之地憑欄一望但見烟波浩蕩水天一色幾疑身之在舟中也湖之左有巨石一方伸出如唇曰　頭渚與萬頃堂相對一　可航雇買而渡得楊氏别業三面環湖有類半島遙望浮山三兩緊貼水面如杯碟之列几案然旁有石壁一方上刻横雲及包孕吳越數字爲巴州廖綸所書筆力雄健時則陰風忽起駭浪如崩獨立蒼茫凛乎其不可留矣急呼舟返匆匆回寓幸未及雨 
　　餘如至德祠黄埠墩環翠樓諸勝以迫於人事均未及往留不盡之境結再至之緣山靈有知或不余嗤歟 
[梅訊] [  東閣]  
　　昨蔣孟蘋陳抱初等約飯於蔣氏密韻樓畹奉妙玉鞭相繼蒞止張嗇庵亦來嗇庵固畹至習而不見亦復經年比方有書存之尤以晤談爲樂 
　　張嗇庵昨來即列座觀盜盒譽畹舞劍之工恰到好處歸途較遲就枕不寐并推敲新詩以贈畹 
奉卿昨向張嗇庵求書楹帖已蒙面允矣 
　　詞宗朱古微爲奉卿昆季及齊如山所書之聯已揮成分别轉交前途得者均欣賞異常而朱昨觀西施於響　廊一節尤加擊節謂正可通於詞心也 
　　南通伶工高材生李斐叔人極聰秀從吳我尊習靑衣差具規模張嗇庵必欲致之畹華門下此番來滬即挈與俱行令事畹以師禮嗇意且將遣之京師使畹負敎養之責耳提面命以竟其功畹回京後自當即爲覓寓所及授劇者布署妥帖邀之北行師友淵源庶幾薪傳不廢矣 
　　李斐叔方來滬時南通有爲之祖　者并一册葉題咏甚多嗇庵亦竉以七絶四首而李又自作五言律二首答客書法尙娟秀比亦携之同來矣 
　　連日畹庽接京信極多或託購物或問行期昨於午夜散戲之後一一爲之摒擋破曉始睡 
　　心心照相館所攝各影之様本昨送畹庽已由其親加鍳定大約一星期後可以竣工 
畹　並愛收藏漢玉價値連城雖昂勿計畹尤居恒佩玉其白連瑕一事更精絶况　風詞宗　曾　淸平樂曰長们蓮花婀娜願爲白玉連環前日晤及又　　以爲間矣 
　　本年西報關畹之紀載甚多而不易搜集昨特由畹　　馳函各館請其檢出有登載其事之報紙各一份送庽以便歸檔保存 
　　南洋家庭工業社客年贈畹以化妝品畹曾有函贊許今年復以梅蘭霜白玉霜等相　而梅蘭霜盒中即以畹之照片原函印刷爲保證書且綴客年珍重閣所撰之梅訊於一方焉 
　　日前美最時洋行赠畹以所經理之福美明逹潤喉片一打該藥潤喉生津素著奇效畹華得之已習用之且具函證明其功效矣 
[西方鼠子事] [  范鳳源]  
　　荷蘭某村傍水依岸而樓台千疊燈火萬家依稀一熱閙市場也無奈壩堤鼠穿一線漏空浩天之浪竟從此涓涓而始全村生命財産乃因之蕩滅殆盡嗚呼孰謂星星之火不可以燎原也哉 
　　西曆九一四年美池大饑民衆多牧師海土以其若　　之鼠無　於世濟之徒耗食品因聚飢民數百閉之於庫勃孛之倉廪加火以焚盡斃之蓋其意爲飢民死而饑饉可禦也雖然用心太忍天究不容故厥後牧師竟爲羣鼠嚙死是亦 
[逆濤而上]  
所謂果報耶（不受酬） 
[蒼茫的晚景] [  朱子佳]  
　　蒼茫的晚景和去年一　 
　　平坦坦的馬路 
　　兩旁邊的樹枝 
　　遠遠的雲烟 
　　何嘗有什麽變　 
　　蒼茫的晚景和去年一様 
　　紅煦煦的夕陽 
　　兩兩三三的飛鳥 
　　釘釘然的街車 
　　何嘗有什麽變動 
　　蒼茫的晚景和去年一様 
　　回想我們一年的過去 
　　只覺得滿地烽烟連天烟火 
　　小百性處處受苦 
　　社會國家何嘗有絲毫進步 
　　休說我們的樂處 
[有感] [  孝若]  
　　中天月色二回圓但覺風濤未撼船美景愧裁瀛海客狂瀾計挽祖生鞭漫游島屬舟停處憑覧山河意惘然亦有滄桑 
人世感欲從西極學參禪 
[汽車游哥侖布]  
　　景物風光漸漸非彌天緣樹胦　衣（印人皆着紅色衣）御風馳電行何速但見河山片片飛 
[賺笑小錄] [  心伊]  
　　六　通着呢一個最笨的學生先生又在那裡怒對他說［你這小孩眞是一　不通］笨學生笑答道［那麽我還有六　通着呢 
　　地上出烟一陣很大的風把地上的泥土都吹起來了兒子很驚奇的對父親說［爹你看地上出烟哩］ 
　　博愛家有個自　爲博愛家的少年已和好幾個女郎結 
婚過了他一個朋友去質問他什麽這般戀愛不專他笑着說［我是實行我的主義呀］ 
　　出喪周生對李生說［王先生在今天早上死了］李生很吃驚的答道［怪不得我昨天在街上看見出喪呀］ 
社會小說 
[人間地獄（二四六）] [  娑婆生]  
　　第五十九回　涙酒痕徐娘温舊夢竹聲花影月老示靈　秋波道你不要瞎說怎麽生意上連鬼都没有呢琴嫣道誰和你說假話秋波道别人不必說臧二少臧四少是常來的客那總不至於不來琴嫣道謝謝他們頭一個不來不來還不要緊見了朋友還替我們放謠言招呼朋友也不要來秋波道爲什麽這　變作寃家呢一定又是你得罪了二少了琴嫣道眞眞天曉得平常日子你還敢發發脾氣我是響也不敢響的不要說是在這倒霉的時候了誰還敢得罪他呢秋波道那末他爲甚麽不來呢琴嫣道就是爲你這病呀秋波道這奇了我的病與他們什麽相干我在醫院裏生病與生意上有什麽相干琴嫣歎口氣道這班大少爺那理還講理他們的性命好像比什麽人的命還要値錢此他們一聽見猩紅熱嚇得連氣全透不過來硬說一有猩紅熱的人便不會好和猩紅熱在一淘的人也免不了其實你不是一天好是一天嗎我們天天來看你也没有傳染着便是柯三少也日日到這裏來一來坐半日三少也是蠻好一啥嘸啥臧二少的話眞眞氣煞人呢因爲你是在生意上得病的好像三馬路那間房子一踏進去就要斷命似的你想阿要氣殺不要氣殺在檯面上碰見他我們問二少阿要轉局二少搖搖手道弗要坐過來弗要坐過來遠點遠點算一個堂唱罷你想這種樣式呌人怎麽行得落這兩天弄得連堂唱也少了一天只出五個六個大一半全是陌生的熟客簡直不見面昨天姆媽在生意上很不高興他說一個人生病弄得一家門半死半活這碗堂子飯也眞眞難吃了這班客人的良心也眞眞可怕了 
三言兩語[  鵑]  
　　有人和馬出角將軍作伐續娶曹三的女兒據說馬出角提出兩個條件要織布要不穿綢衣這個當然是難倒了曹家小妹他想我是中華民國頭兒腦兒大總統的女公子那有不穿綢衣且還織布之理但我以爲他也可提出條件弄弄馬出角說要不動刀槍不帶兵不做陸軍檢閱使那麽馬出角怕也没有話說咧 
 
 

Page 9

 
 
第一萬八千二百七十五號;中華民國十三年 西曆一千九百二十四年一月十號
星期四 * *   
 
 

Page 10

 
 
第一萬八千二百七十五號;中華民國十三年 西曆一千九百二十四年一月十號
星期四 * *國内要聞三 
[皖聞紀要]  
　　廳道調動消息 
　　公債抽　還本 
　　馬聯甲就任兼長後各廳道頻傳更動現已發表者爲政務警察水警各廳以及淮泗道尹此外實業廳長鄭　慈固在必去之列日前傳聞第二届省議會議長晋恒覆謀之甚力惟現在又有倪嗣冲外甥華仲西來省據聞携有倪氏薦函請馬氏保爲實業廳長所聞果確晋恒履恐無望矣蕪湖道房宗嶽與馬氏本無淵源更動之說甚盛房亦有所　昨已託病電請辭職馬氏當即覆電慰留惟電中有［俟覓得替人再行照准］等語　房氏去職不過時日問題繼任人選或以余誼密調任聞余因政務廳長缺太淸苦每月僅得三百元俸薪不及蕪道之進欵較多且因攬權太過不免招怨省署内外無人不對余指摘余已覺悟亟欲他調如果成爲事實則遺政務廳長一席以李大防爲最有希望緣李氏原任安慶道尹夏間呂調元爲安置謝學霖計遂將李大防免職李於交卸道篆後即赴南京投効蘇齊此次馬氏來皖經過南京蘇齊乃薦李令與馬氏同來委以省署秘書長馬氏因其熟悉皖省政務倚畀甚殷李雖川人在皖已有十年之久曾任菸酒事務局政務廳多年余若調、 
任蕪道政務廳長一席敢斷定必爲李氏所得不卜臨時不無變更否也 
　　許世英兼任安徽振撫督辦曾發行六十萬元振災公債規定每年抽籖一次償還四分之一許氏任内已　過第一次抽籖嗣呂調元繼任對於此項公債竟不承認去歲應届第二次抽籖即未辦理今馬聯甲蒞任乃飭財廳備欵并令行各縣知事準備還本一面飭科辦理第二次抽籖還本事宜本月六日馬氏派政務廳長余　密出席并邀請各廳道中交兩行行長總商會會長爲監視員在舊藩署内公共塲所舉行第二次抽籖共抽二十五籖其號碼爲零五號第五六號第一八號第五零號第零三號第七五號第一五號第七一號第零六號第六五號第二六號第七二號第二二號第六三號第二五號第九一號第三八號第九二號第三九號第八一號第四九號第九三號第六零號第八八號第四四號所有中籖之債票佈告自本月七日起省蕪各處就近持标向中交兩行取欵外縣則向縣知事公署兌現以昭大信云 
[皖北盱眙之匪禍]  
　　西泊崗全鎭被焚 
　　大小商户被刼 
　　槍斃二十餘人 
　　盱眙西鄉西泊崗於一月一日下午四時突來匪徒數百人大小商户搶掠一空全鎭房屋俱遭焚如並槍斃二十餘人擄去數十人當匪搶該鎭時先有二匪僞稱來鎭查學帶有皮箱網籃等物視之　然爲敎育界人物首在該鎭所設之小學校欲架學生幸該校業已放假僅有　某與校役一名留在校内匪見之遂將校役槍斃繼將闞某架去並連放數槍各處伏匪聞聲蜂起合鎭商店無一倖免現附近各村鎭人心大爲恐慌不知當局者將何以處之 
[蘇齊宜布對浙和平態度]  
　　浙江各法團領袖爲維持江浙和平聯銜電請蘇齊正式表示昨接齊督陽電云江電誦悉諸公渴望和平亟欲釋羣疑而　謠諑宜將史君量才代逹之言重行宣布以昭大信甚佩救焚拯溺之心　髮纓冠之義鄙人信誓旦旦者屢矣宗旨一定始終不渝由中之言凡對史君之所表示者即可以表示於諸君表示於天下此非語言文字所能飾也徵諸事實蘇省數月以内未嘗對地方調動一士一兵未嘗對内部添募一團一營共聞共見則鄙人硜硜之信亦可見諸於江浙父老矣若夫侵疆越界日事張皇蹈隙搆瑕播騰謠諑則是非曲直公道具存總之人不犯我我不犯人區區渴愛和平與諸君同此心理而踰越疆圻繹騷載道諸君其謂之何掬誠相告統希亮察等因當於九日上午由省議會副議長祝星五總商會副會長王竹齋捲烟特稅局會辦顧竹溪等持電謁盧督辦盧氏閱電後謂鄙人對於江浙和平夙所主張曾已對諸君表示即蘇紳來電詢問亦當掬誠答復祝君等遂辭出 
[浙省敎育會對日通告]  
　　浙江省敎育會九日電上海日報公會各省區敎育會轉日本僑民日領事文云漢口日警署非刑虐斃華人　仲香與日本地震時慘害華僑數百人韓僑數百人同一滅絶人道引起中日人民之惡感　去年六月一日慘殺長沙市民黄王二君藐視華民視同魚肉日本政府尙無相當之懲處在日僑亦應　告當道有公道之辦法　平我國之公憤本宣傳正誼人道起見深望日本朝野　然覺悟將地震時之　殺華僑韓僑案與此次之漢口田案去嵗長沙王黄案一併結果須得持平之道宣布於世界各新聞紙以明心跡否則以怨報德非有人禍必受天刑自絶於世界人類在日本亦弗思之甚矣特電通告佇望猛醒 
[南京快信]  
　　蘇代表張仲仁黄伯雨黄任之諸人准今（九日）日聯决來寗與齊督協議切實保障和平辦法再以所議結果報告於浙代表俾向浙當局接洽 
　　齊督昨接　季直　滬來電報告抵滬接洽吳淞商埠局改組事務並定告竣後來寗趨謁 
　　省署飭財廳訓合各稅所浙採運義倉積榖騐照放行　　陳調元因齊督堅留有要公熟商尙須滯寗數日昨先　馬弁王德勝押運軍米一千五百包番布雨衣二千九百五十四套雨帽一百三十頂乾糧袋二百個土工器具二千一百十九件赴徐 
　　水警廳長趙趙會鵬電呈兩署已派艦追緝洋面海盜　　省署將各縣呈送之一月份槪算表彙交財政整理委員會開會審核 
　　　應縣民張鑑周呈稱西鄉施濟等揑報災案請飭破除情面認眞釐剔省令財政廳澈查秉公核辦 
　　省警廳皮北颧地面遼闊　値冬　緊要原有警額不敷分佈已呈省長請添臨時警察若干名以資防衛　　下關連日破獲烟案數起由警廳送交地檢廳罰辦　　南京乞丐收容所昨運送秘丐數十名赴徐工作 
　　新　專收錫箔稅委員杜熊文具呈財廳請頒圖記運單以便開辦 
地方通信 
[松江]  
　　學藝競賽評定給奬松市初級小學十八所及私立尊親等校中年級生由松市校長聯合會舉行文算兩科學藝競賽請第一區敎育委員倪汗忱校閱試卷業已評定甲乙將考績在七十分以上者給予奬狀以資鼓勵 
　　書販病故報騐莘莊鎭中市擺設書攤之蘇州人　　阿周年約四十餘歲晚間寄宿於浴堂橋西劉岐山小茶肆内阿周近日舊病復發於六日晚間病故劉岐山以阿周在莘並無親族當即報告警局轉請松城總所委派司法警員郭某於昨午蒞莘檢騐確係病故遂諭地保棺殮暫厝於三十五圖大富浜口待屍屬認領矣 
　　參會同意之當任委員縣會應設之常任委員自縣署提出朱廷揚王烈文吳　璜譚翼璋爲參會否决後現聞由縣續提耿葆　張宗幹廷揚譚翼璋茲參會已有完全認可之說云 
　　縣議會預備會紀聞松江縣議會於九日開預備會歡迎新議員舉行聚餐並議决十日開臨時大會時應先推臨時主席然後行開會禮節及通讀互選議長曁參議員規則俾便即日互選茲錄議决之開會禮節如次（一）振鈴開會（二）行謁旗禮（三）議員與行政長官行相見禮（四）議員行互見禮（五）臨時主席致開會詞（六）行政長官致詞（七）參事員　詞（八）來賓致詞（九）臨時主席答詞（十）散會茶宴　 
[蘇州]  
　　火警頻聞昨日下午北寺地庫附近某油紙作忽兆焚如旋即撲滅僅焚去房屋數間又　門外南濠街新開河某姓家昨午亦遭火患經各處龍社馳往灌救未成巨災 
　　兩機關取締自用車蘇州市公益事務所曁蘇州工巡捐局昨將訂定取締日用車辦法五條會銜頒發通告（一）凡已捐特照者務將銅牌釘在車後季捐照亦由車夫隨身携帶（二）凡未經報捐者儘陰曆十二月内趕向市公益事務所捐取特照並向工巡捐局按季納捐（三）自陰曆明年正月起函知警廳派員會同本局實力稽查如有並未報捐之自用事在街行走者一律拘區按特捐章程加倍　捐如違即將車輛允公（四）凡有假託自用車名目在街上營業者由人力車公會及蒲輪公所呈請警廳出示禁止並准其自行擠查查出後送區罰辦（五）凡經此次整頓之後查出之罰捐及季捐又充公車輛之變價本事務所本局依法公　　書館發起人之請求悉數允作公園圖書館經費云 
[無錫]  
　　錫地忽起颶風無錫於八日夜半忽起颶風虎虎之聲震動耳鼓至九日上午更甚飛沙走石目不能視外河船隻停止行駛内河商船亦多不　　　　交通頓　斷絶各處電話電燈線亦多絞亂經派匠修理始得恢復原狀 
　　演講員赴淮揚旅行縣立通欲敎育館甲組巡迴演講員楊錫類君因本縣演講事宜暫告結束特乘新年閒暇赴淮揚道屬旅行調查一切社會敎育便中從事演講約一星期返錫云 
[常州]  
　　　　鄉發生刦案武邑棲　鄉三十五都三　客同朱金大有　其　吉榮生李和祥三人寄居其家前月秦等會收得會欵數百元及七日晚突有盜匪十餘人手執木棍利刃鐵铳破門而入先將各人綑綁口塞棉絮使不聲張然後將銀欵衣飾棉皮等飽掠向　里鎭而去薛鄉董據報後今日投縣報案請緝矣 
　　乙商校長辭職武邑西門外乙種商業學校校長吳葵秋前因縣議會將該校預算驟形削減曾一上辭呈經縣署指令敎育局挽留預算則交縣議會復議詎縣會臨時會復議該校預算仍未容納該校主張吳君遂於人日提出二次辭職書以避賢路 
[鎭江]  
　　九師五周紀念會省立第九師範學校成立五載校長伍崇宜訂於八日在紅旗口本校内行五周紀念函請各界前往參觀九日復在大街更俗劇場舉行游　會茲將節目錄下第一日（一）開會（二）奏樂（三）　樂合奏（四）趣劇（世路崎嶇）（五）崑曲（莊周夢）（六）英歌（思家）（七）歌劇（麻雀和小兒）（八）正劇（紫荆魂）（九）合唱（十）火棍（十一）奏樂（十二）散會第二日（一）開會（二）奏樂（三）趣劇（八點鐘）（四）西洋劇（五）英歌（老黑奴）（六）正劇（鴆煤）（七）合唱（後會有其）（八）火棍（九）奏樂（十）　會 
　　市議會榜示選民丹徒城廂市議會自恢復成立迄今任期已滿下月即行改選故早籌備工切聞此次調查選民較前多至五千餘人可選三十四議員本届調查選民册業已　淸楚不日即榜示選民姓名以便二月間投票改選云 
[揚州]  
　　添開郵揚班輪鎭江戴生昌天泰等六公司小輪公同議决於昨日（七日）始除例開之班輪外逐日添開往來鎭揚早班一次高郵邵伯一次以便行旅 
　　銀行盈餘紀略揚州各銀行十二年度之賑略已經結束中國盈二萬餘元鹽業一萬餘元實業分行五千餘元 
　　組織理科研究會江都敎育局長俞錫榮根據理科指首導員吳和士主張組設理科研究會於前日（六日）下午假第二小學開成立會討論簡章推選職員計正主任吳遐伯副俞錫榮調查　張少虹李沭波毛覺民金振玉阮警之張振先林雨材林濟之研究部曹伯丹朱福卿陸翰香張勵齋編輯部盛驥程張心弼吳伯英黄宗彝採製部龔　石譚旣明　杏城高叔文楊介臣唐叔眉郭蔭根王敬之 
[儀徵]  
　　水爐出售穢水之宜禁十二圩近年江灘日漲挑水夫役嫌其路遠已迭加力資至四倍之多居民以江水鮮潔亦願加價惟間有少數老虎灶因　扣水夫薪資各水夫大不滿意不願遠挑江水祇就江邊灘内水溝汲取穢水塞責故所售開水大都臭氣難聞各食户恐碍衛生聯名報告商會由商會函請巡警總局示禁该局因囑衛生科派員會同中東西三區認眞調查如再就近挑取溝渠汚水定當嚴辦等云云乃自示諭後仍無效力居民嘖有　言未知有公衆衛生之責者亦思所以整頓之否 
[高郵]  
　　電請定期會哨胡知事以冬防吃緊匪亂頻聞人民恐慌虞日電請省長電令鹽阜泰東興高　駐防各管帶主任定期在七縣適中之鹽屬沙溝鎭一帶會哨以戢匪風 
　　清鎭小輪添設短班縣绅吳建侯等與揚紳合組福運小輪開往郵揚與瓜揚汽車銜接直逹鎭江不日即可開班淸鎭小輪六公司經理恐受影響公同會議後特於本月七日添開郵鎭上下短班每早九句鐘由郵開鎭十句鐘由鎭開郵輪公司因營業競爭而旅客則便利多矣 
[六合]  
　　楊知事向敎育界道歉日前典獄員章灝宅内被竊縣署以乙　校長夏 
 
 

Page 11

 
 
第一萬八千二百七十五號;中華民國十三年 西曆一千九百二十四年一月十號
星期四 * *　　激動學界公憤本月三日特開敎育會臨時職員會公决辦法兩條（一）具函質問縣署票傳夏君是何意旨（二）請嚴辦肆意騷擾之法警茲悉知事楊蔭淸業已來函道歉并允懲辦法警以謝夏君矣 
[南京]  
　　寗　師畢業同學會成立南就體育師範學校畢業同學會由　學文徐進徐文浩發起後即設籌備　於母校一月七號（即夏曆十二月初二日）下午即假母校第二院開成立大會到會者約數十人推舉職員如下正會長李馨副會長莊文潮幹事謝應徵范徵編　宋徵文校閱何龍介紹仲逹徐文浩徐進會計徐進書記徐文浩云 
[徐州]  
　　花山湖風潮漸息花山湖一帶前因河田變　鄉民聚衆崔知事曾親率官兵前往剿辦刻聞鄉民中確有紅白槍會黨徒其最著名者爲佟智冠鼓動銅睢兩境無知愚民借端滋閙及崔知事曁大隊官軍趕到之後激戰一次即皆潰散聞一二内即可肅淯崔知事暫駐雙鎭云 
[嘉興]  
　　平民敎育聯合畢業南北城中四平民夜校自陰曆八月初開辦以來千字課已敎授完竣成績尙佳現擬將四校學生聯合畢業昨主任人員在勸學所集議决定畢業辦法（一）一畢業期一月十九日（二）地址敎育講演廳（三）邀請名人講演（四）晚間開演影戲以助興趣（五）酌給奬品以示鼓勵（六）所有平民敎育用具由勸學所保管 
[海寗]  
　　　石鄉民被刦　石近鄉柴塲灣顧永才家前夜三鼓時突來盜匪六七人口操土　面塗白粉明火執杖破扉而入翻箱到篋任意刦掠計被搶去衣飾銀洋等件爲數甚多價値頗巨臨去時恐人追擊燃放爆竹示威呼嘯而去　某業已開明失單呈報該客警所請爲跴緝云 
[杭州]  
　　森林成風潮現鄭校長用重價向前辭退之某敎員購得周　周愷康等五敎員私訂之密約其中措意謂閙得成功五人中公舉一人爲校長餘者每月薪金在九十元以上云云該校長購得此約後又赴敎廳上控而學生有一部分在旅館一部分在杭州一部分因放假回家矣　　伍司令並無調　復電　縣縣議會以伏莽遍地在在堪虞正賴伍司令督率搜剿以竟全功頃閱報載調　羣情恐惶電請督辦省長乞緩更調俾安地方等情茲奉督辦省長電云嵊縣議會東電悉伍司令所部並無調　之議望轉千各界知照督辦盧省長張庚印 
[紹興]  
　　諸曁趙楊大械　诸曁小西鄉草塔鎭趙姓與楊家樓村楊姓爲爭堰水衝突聯合麻園朱姓並糾衆千餘人各執抬槍土槍又取得草塔鎭保衛團快槍二十桿於一月五日即陰曆十一月二十九日天明合合攻楊家樓村楊姓亦出千餘人防衛應敵彈中楊小中當即斃命適在槍聲隆隆攻　猛烈之　縣知事汪楚生帶保衛團警察百餘人趕到禁止不果又斃趙方朱阿三一名而兩方中傷者不計其數六日聞兩方各有大砲預備大戰未知如何了結也 
[安慶]  
　　太和同鄉爲宋某　　太和　西北鄉界首集附近之宋莊有宋某者其次子去　納同邑黄金斗之孫女爲妻入門後嫌其夫村俗時而勃　積久益甚本年九月初一日夜間黄氏女竟將其夫用線帶勒死宋某即覺　官相騐乃該縣知事丁炳烺徇情賄縱不但不依法　辦且將原告拘押現在該縣旅省同鄉會羣起不服昨特開會通電北就政府并各處同鄉爲宋某雪寃茲將電文錄後太和知事丁炳烺賄賣命案事實昭然現更倒行逆施拘押原告全家禁其上告逼其和解如不承認即加危害似此貪汚蠻横萬難任其濫　民社除據實向省當局陳訴外敬懇尊處力予援助電請馬兼長從速撤懲以蘇民命附上宋姓寃狀及安慶各報關於宋黄氏害死親夫案之紀載各一紙希賜察核太和縣旅省同鄉會叩 
來函 
[徐果人來函]  
　　上海申報館鍳鄙人以閉會之暇料理關於個人之公私各務入部一行爲時忽促未能遍謁同鄉亦未一唔當局乃南歸檢閱報紙知以鄙人入都之故重勞愛韓者之疑慮一時運動倒韓之傳述甚　　上怪聞百出無的放矢　之失笑夫韓倒與否當徵諸韓治蘇之成績省民之公評决之於政府之舉措初無待鄙　運動之責韓　可倒之道何待運動無可倒之道運動何益即運動何　愛韓者不知敷陳德政表彰愛戴以喚起各方之同情而徒以呼　京同鄉驅逐爲防制倒韓之善策鄙人竊未見其　亦慮京同鄉或不勝其煩也搖放呐喊者盍少休矣徐果人靑 
[東台夏寅官來函]  
　　逕啓者閱本月三日貴報南京通訊内載有鄙人列名電部要求撤消淮南墾局云云鄙人由京回籍在家養疴素未干預外事務請更正以昭核實東台夏寅官謹啓一月七日 
 
 

Page 12

 
 
第一萬八千二百七十五號;中華民國十三年 西曆一千九百二十四年一月十號
星期四 * *   
 
 

Page 13

 
 
第一萬八千二百七十五號;中華民國十三年 西曆一千九百二十四年一月十號
星期四 * *本埠新聞 
[法正領事升任閩職之歡送會]  
　　德賚沛君答詞···希望華人進行和平與统一何護軍使·海軍領袖林建章許交涉員總商會宋會長·縣商會姚會長因法正領事德賚沛君升任福州正領事特於昨日午後三時半開歡送會於靜安寺路交涉　署賓主列席外並有陪賓如法工部局總辦勒香德法商會長邵祿佛萊德·工部局董局勒必斯·巴和律師·與華人方面之江海關姚監督·王道尹·汪參謀長·朱葆三·陳介卿·陸逹權·許劍靑·陸榮　·方椒伯·姚紫若趙晋卿·馮少山君等與報界人士共約百人 
　　由何軍使致歡送詞云今日鄙人聯合林司令許交涉員·曁南北商會歡送法國駐滬正領事兼法公董局總董德賚沛君升任福州正領事承諸君子光臨不勝欣幸之至德君在華十有餘年對於中國言語及風俗人情素甚諳悉無論官商各界均樂與交游德君辦事公允尤爲各界人士所欽佩今德君榮任福州正領事鄙人等恭祝德君一路福星及履新之喜云云 
　　德君乃致答辭由人譯成華語略謂今日承諸君子歡送至不敢當鄙人來華十餘載適何使謂余熟諳華語惟鄙人邇日以迫於整理行裝乃至將華語全行忘却故不得不倩人翻譯耳鄙人供職此間以有韋爾敦君之襄助克免隕越因在任甚久與華人士交游於以察知貴國人士心理甚冀和平與統一此深盼貴國人士本此以進行者也云云會畢合攝一影而散 
[法正領事德君之去思]  
　　法租界商業聯合會昨爲駐滬法正領事德賚沛君奉法政府命令升任福州正領事已定期赴閩該會特備上　［商民愛戴］四字之銀盾一座於昨日午後三時推派陳云堂顔芹香李維良陳韻松四人爲代表恭送前往藉伸敬意并誌去思其歡送函如下（上略）茲悉貴領事今升任爲閩省總領事同人等聆悉之餘不盡依依以先生官滬廉明誠正體察商情處事一秉大公聽訟不分中外即如上年房屋加租風潮亦賴襄助制止居户得輕負擔羣情感激積久不忘茲以無術　　　　　　　　　　　 
[閘北俄人戳斃俄婦案三誌]  
　　俄國人史利利也夫糾衆持刀戳斃俄婦可力克由五區警察署將史等四人拘獲報　地方　派員詣騐等情兩紀本報昨午警察廳司法科備文飭警將史利色利也夫等四人押解地方廳歸案訊辦一面令死者可力克之夫俄人野薄夫自行投法庭候質下午該廳張檢察官會同譯員開庭命提只利色利也夫及克來沙善牛林地特來夫·等四人到庭逐一研訊而屍夫野　夫即投案伸訴伊妻當時被害各情惟各犯中以史利色利也夫爲正兇而且最爲兇惡叩求訊明伸寃質之史等所供互相推諉問官一再駁詰史等一味乞恩問官判將史及克來沙等分别收押野着回去候示辦理 
　　大晚報云七日夜間閘北四俄人乘醉戕殺俄婦一案或將重行引起中國對於無約國人民能否處以死刑之　 
論日前中政府宣稱凡不享治外法權之各國僑民犯罪後應照華人一體辦理得處死刑照此宣言除俄人外凡德人·奥人·芬蘭人·以及其他不享治外法權各小邦之僑民悉將與華人一體辦理近哈爾濱法庭判處某著名俄盜死刑頗引起各方之抗議刻是案正在上訴中該盜猶未行刑今星期一夜間之暗殺案犯事地點在中國地界被獲三兇手當由中國法庭審判起訴之後恐將被判死刑而爲中政府之宣言劃一先例故於法律問題或將發生爭論云 
[路刦巨數公債票案之定讞]  
　　姜阿三徐士奎姜維扣張阿福四犯判解軍署北京路通易信託公司被刦民國九年之公債票五十萬元一案迭公共公廨訊供終結判將吊案之債票三十七萬九千元先行給領吳金元·胡金壽·姚春海·徐金·蔡恒·與婦人楊唐氏等六人開釋姜阿三·徐士奎·姜維扣·張阿福·等四人押候會商堂諭宣佈各情備詳本報昨届宣判之期至九句半鐘由關讞員會同英馬副領事升座第一刑庭原告代表丁榕捕房代表梅脫蘭等律師均到堂候示即經承辦本案之華探長李星福探目夏廣林·包探周志仁·西探目堯克·等將姜阿三等四人解案請示奉堂上宣判姜阿三·徐士奎·姜維扣·張阿福·四人一併詳解護軍使署按律懲辦並譯錄馬副領事之意見書與關讞員宣言如下 
　　馬君意見書云姜阿三·徐士奎·姜維扣·張阿福·現審明犯路刦案路刦應處死弄本可核沽減惟本案盜匪　可減輕故須詳送護軍使署此案係非常之案非平常案件可比去年十一月二十九號北京路通易信　公司送五十萬中國政府之公債票自漢口路華商證劵交易所出發差一月支薪水三元年祇十八歲之柯佐文並未預備且送出時該票號碼並未注意該人係坐包車由通易公司包車夫姜阿三（即第一被告）與徐士奎（即第二被告亦係該公司包車夫）姜維扣·張阿福·（即第三·四·被告）糾同未獲之數人搶取皮夾内之票子然被告等以爲烟土不疑内係　票中國人在途行走見有盜刦案不願干涉其實確係危險此次搶案盜匪未携軍器前數月盜刦案均有軍器故必須開放此次刦案地點相近弄内故搶得逃至弄内無從看見通易協理即將盜案於十時四十五分報告總巡捕房捕房於二十四小時内吊獲債票三百七十九張（共五百張）梅醋 
脫蘭律師言我無疑惑破案之速恐中國警察未能如此迅速公堂華官與我證　其辦事甚爲有效故甚警重前數月間並無此種案件以此案爲第一榜樣中國銀行家並不注重反於十二月八號開會提議令工部局更須謹愼俾無盜發生查中國銀行家運送銀洋途中毫無　備故捕房無從保護公堂接到總商會信函欲將盜匪送交中國官廳又有滬寗車站刦案盜匪亦欲送中國官廳要知本公堂欲將中國人解至内地必須觸犯死罪更須證據充足審訊明白然後方可解往故如有理由證據儘可伸訴此次總商會寫信捕房所獲十名盜匪猶在嫌疑公堂係司法機關不能干預該總商會寫信干涉即先觸犯刑事故此案梅脫蘭律師以其藐視　堂請將該書信交出欲行起訴現在外　非祇此案有信另案亦有許多信函即如民事案若有體面商人在公堂該商會亦寫信到公堂故從此以後不准再有此　信函中國其餘衙門則　如此忍耐現此案我並不欲正式起訴將來再有必以　律照辦事未審明而斷定犯罪與否即不公起初捕房起訴十人後至　審時捕房有四人即不欲起訴因此四人確與此案無關現六人中有二人證明開釋有四人犯罪判解軍署云云　讞員宣言以公共租界内最近最大之刦案即係本案况時在白　人烟稠密處所糾黨搶刦照此情形搶刦時約有十人左右據搶案有三人以上無論執有利器及數之小案可成立應處死刑盜案本可减輕惟本案無减輕之處是以將訊實四人詳解軍署懲治云云又一消息云路搶通易信託公司金融公債要犯姜阿三徐士奎·姜維扣張阿福四名於本月四日經公堂審訊完結後定於昨日宣判各節已紀前茲悉昨早九時仍由英副領事馬爾定氏與關會審官開庭判决以該犯等結夥三人以上在途行刦徐士奎當行刦時雖不在塲然係敎唆要犯照中國刑律及懲治盜匪法應處該犯等以死刑故特引渡護軍使衙門辦理云云按此案發生之始因其爲空前大刼案是以人心極爲駭惶幸捕房布置警嚴破獲迅速遂使該犯等有盡法懲治之日未始非快慰人心之事也又聞尙有餘盜楊阿寳　阿福·鳥川搭鼻子等四名及餘贓金融公債十二萬一千元現中西探目仍在嚴密偵緝期得全數破獲云 
[簽訂閩浙公約運動之昨訊]  
　　運動浙閩訂立和平公約之赴閩代表俞家谷於昨日由閩回滬聞其與周蔭人接洽之結果極爲圓滿周氏謂對於浙閩和平公約極端贊同前次因　於他事致未顧信乃引起外間種種誤會抱歉殊深浙盧閩孫對於公約旣以周蔭人之尙未表示而未簽訂今則周氏已表 
贊成其公約之成立指日可期矣聞閩浙各代表定十二日下午二時假華德路陸宅開會共籌和平公約之早日簽訂云 
[嘉善商會之公電]  
　　嘉善縣商會魚日分電寗杭滬當道云南京齊督軍韓省長杭州盧督辦張省長上海何護軍使鈞鍳比讀上海總商會縣商會漾電請求江浙兩省長官將現調各軍隊撤回原防以鎭人心而維大局等語竊維江浙唇齒相依近來時難年荒素蒙愛護和平免入漩渦同深頂祝除分電請求外伏乞俯順輿情准照漾電所請調回原防公感無旣嘉善縣商會魚 
[太寳兩縣再爭塘工經費]  
　　太寳兩縣塘工經費前以當局漏列十三年度預算兩縣 
士紳起而力爭雖經省長允予補列而實際上仍未見有何種方式茲以財政審查會業已開會故日來太寳兩縣士紳趕開節略並呈文表格等詳列向例歸入國家經費本末及各段險工情狀即日送寗以便十三日財琥 
政委員會之審議云 
[昨日南洋復旦比賽足球紀]  
　　在延長時間内分勝負 
　　四與二之比···南洋勝 
　　東方八大足球南洋約翰素稱兩雄而今年之復旦亦頗不弱昨日爲南洋復旦比賽之期地點假麥根路滬寗車站球場天氣晴朗前往觀者甚爲擁擠江灣及徐家匯兩火車站均開專車接送兩校學生觀客在上海北站上車者亦甚多統計人數無慮四五千茲將未賽前及上下半時之情形詳述如次 
　　賽前情形下午一點三刻南洋專到未幾復旦江灣專車亦至於是皆紛紛入塲二點時南洋球魚貫登塲越十分鐘復旦球員亦相繼而入當時兩旁歡呼聲作鑼鼓亦鳴須臾南洋唱校歌復旦如之觀客在後者均起踵而立望之如山迨二時半而比賽開始矣 
　　球員名單南洋周家騏（隊長）（守門）駱美輪（右後）衛）錢崇蒞（左後衛）嚴壽祺（中堅）黄文建（右前衛）葉煕祺（左前衛）寗樹藩（中鋒）徐樂（右内鋒）丁人　（左内鋒）陳家棟（右翼）梁銘浩（左翼）復旦李大　（守門）羡紹齡（右後衛）侯紹綸（左後衛）王振聲（隊長）（中堅）楊英（右前衛）黄金阜（左前衛）張錫恩（中鋒）張天勝（右内鋒）唐克中（左内鋒）　保　（右翼）吳炎章（左翼） 
　　評判人名評判員爲威爾遜（ＷＥＷllson）巡邊員爲張信孚伊利亞脫（ＶＥlliott）二人 
　　上半時間復旦居北南洋居南風向東南吹故復旦稍估優勢二時三十分南洋開始發球初十分鐘球時在南洋門前盤旋危險者數次二時四十六分復旦左翼吳炎章傳球塲中球在南洋球門右前方落下被復旦右内鋒張天勝所得攻入一球二時五十一分復旦中鋒錫恩自右方遠踼一球觸南洋球門横木彈出殊爲危險須臾球至復旦陣地逼近球門展轉良久射　者三四次均未命中二時五十五分南洋中鋒寗樹藩遠攻一球復旦守門李大宸未能接住被右内鋒徐樂攻進一球越三分鐘復旦被罰角球者兩次球均在門前落下擁擠许久由寗樹藩頭頂越横木而出界此球未進正三點時復旦吳炎章向中傳球由中鋒張錫恩攻入南洋一球此後　方　力平均未見優劣三時十七分上半時完畢復旦以二對一佔勝 
　　下半時間三時二十五分易地再戰不三分鐘南洋左翼梁銘浩即攻入復旦一球一刻鐘後復旦中鋒王振聲遠攻一球吳炎章得而前進盤過南洋後衛至離門七八步預備射擊時爲旁人衝撞未能攻進往後球常在復旦門前卒以李君守門得法未致失敗四時十二分復旦在離門三十碼前被罰任意球至爲危險四時二十三分下半時終了結果爲二與二之比無勝負照章延長二十分互換球場以决最後勝利 
　　延長時间共二十分鐘前十分鐘南洋丁人　向中踢一球中鋒寗樹藩得之向前盤球至切近復旦球門時一蹴而進四時三十八分再易陣地南洋奮勇益甚復旦亦力圖恢復故初七八分鐘雙方皆無隙可擊直至最後三分鐘内復旦遂被南洋丁人　攻入一球四時四十七分終塲南洋以四對二獲最後勝利將於本星期六（十二日）下午二時半在原處與約翰作最後之比賽 
[閘北水電案之昨訊]  
　　關於閘北水電案閘北各公團及官設委員會兩方態度暫現沉寂靜候省方消息而公團方面恐各委員别有行動昨於水電廠公團監視處新裝第一六八號臨時電話（祇通華界閘北）俾與閘北各公團消息靈通昨日到廠監視之公團有江淮公所·婦孺救濟會·閘北商業公會·救火聯合會·一段救火會·二段救火會·三段救火會·閘北十一路商界聯合會·閘北慈善團·等十餘團體代表二十餘人分班監視對於廠長馮應熊之出入行動尤極注意云 
委員會方面日前因前往接收爲閘北各公團所阻當經電省請示辦法昨接韓省長自揚州來電云［江西路二十四號張雲　先生及秋帆·伯鴻·抒齋·　先諸先生鍳函敬悉已嚴飭警廳及道縣會同查辦另函詳國鈞庚］並聞警察廳長陸榮籛亦已接韓省長自揚來電責其於接收時何以不當塲保護并有嚴拿首要等語聞陸以當塲曾派便衣警察到塲妥爲保護而委員與公團代表晤談後自行退回實屬非警廳應負其責業已有電答復云 
[日軍官聯袂來滬]  
　　負有偵查某案任務 
　　國聞通信社云昨日到有日本軍官多人來滬偵查某案均分寓虹口各旅舍據聞爲北京日本公使陸軍少將林　之吉軍令部參謀海軍大佐枝原百合一海軍中佐佐藤三郎·駐北京海軍大佐·津　靜枝·等數人云 
[領事團禁止外僑自由游歷]  
　　因外僑　害案過多之　 
　　領事團昨接各國駐京公使令凡中國各省不靖之處前曾令知各國外僑不准自由前往游歷現時應再通知各國僑民嚴行禁止以免危險云云聞此舉因北京政府鍳於去年外僑被害案件計有九十餘件之多辦理頗爲困難故曾照會　團轉令各地領事知照云 
 
 

Page 14

 
 
第一萬八千二百七十五號;中華民國十三年 西曆一千九百二十四年一月十號
星期四 * *[同濟大學常務董事易人]  
　　吳淞山濟大覺董事會董事共十五人照例合推常務董事一人向由沈信卿君擔任前届董事會沈君　去常務現改推袁觀瀾君擔任云 
[美游歷團昨晚離滬]  
　　昨日游覽之情形 
　　美國世界游歷團全體來滬游歷滬地風景古蹟因人數甚多分作兩隊出游前日（即八日）登岸游行之第一隊前往南市·龍華·等處參觀等情已誌昨報昨日該團第一隊各團員（即前日游覽南市者）乘人力車分往城内游覽隍廟·小世界·等處其第二隊男女團員約一百四十餘人乘坐汽車二十九輛於九時半由輪登岸即在新關碼頭出發其游行路線仍照前日所定之路由先往兵工廠參觀江南船塢旋赴龍華游覽漢代時所建之古塔又往徐家匯靜安寺等處參觀佛敎古刹及天主堂等古蹟游畢仍至禮　西旅館聚餐午後又往城内各處游歷當該團各洋人經過華界時由軍警各機關派軍警沿途照料保護聞該團全體仍乘原船於昨晚離滬云 
[航業要訊]  
　　德輪失事詳情德國享寳輪船公司之中德班郵船蘭 
茵藍號在吳淞口外擱淺略誌本報茲悉該輪係由德國享寳及白魯梅載貨三千七百餘噸來華船至吳淞口外適天降大霧對面不能覩物航行路亦爲蔽没方向一錯駛入淺灘之上船身乃遭擱住且載貨旣多吃水更深船體之陷入淺灘尤甚船主立時發無綫電到申報告擱淺情狀享寳公司於昨日接電後即至會德豈雇用大號駁船八隻立即開至失事地點先將船内貨　起卸出三分之一計一千二百噸以輕載最使船浮起海面同時又派出强速率之拖駁輪兩艘拖援此船出險詎蘭茵藍輪擱淺較重雖經卸去八　貨物依舊不能動彈往拖之各輪昨午又發電至滬請示享寳公司磋商之下决計將全船内之三千七百噸貨悉　起淸然後再拖故刻將其赴東日期延緩兩日當即復電該輪照辦一面續派駁船至吳淞口外再駁各貨並分知客家至於擱淺後之貨物是否受水漬須卸起後方悉但聞船體上在擱淺處已有微傷矣 
　　各日輪失事訊日來航輪界之失事時有所聞而尤以東洋船居多如上年十一月上旬此間三井之租輪神國丸（五千八百噸）在太平洋内遇大風將輪冲擊觸礁當時曾誌本報嗣後該輪雖有求救之電訊發出往救者以此輪忽失所在無從搭救至刻下大阪之中美郵船亞菲利加丸還航始將其船員海員等救還據救出之船員報告謂當該輪失事之始船已洞穿全輪水手三十六名·船員等十人均在輪中被大風浪冲蕩該輪在太平洋内漂流無定船員等亦憑聽天命以爲必死經過五日絶糧最後打入一無人島内各船員等冒險上島覓求生路竟無人蹟而夜間在該島上忽來大羣白熊欲　人而噬各海員等幸逃入一山洞中得免至翌日始遇得一美國巡船方將各人救出後山亞菲利加丸轉載至日本至於神國丸則已完全打碎無存綜計此輪失事後至遇救共歷二十七天之漂流云又昨聞日輪大泊號（七千七百噸）亦在北海道二次擱淺尙有日郵社之近江丸以機件損壞業已停行修理改派博愛丸代行尙有日淸公司之長江輪大吉丸與吳淞輪互墥大吉與吳淞均受微損云 
　　俄后號復電已到昌興公司之俄羅斯皇后號由太平洋西航來華因得日輪京盛丸失事之求救信號遂返掉往救及至此間公司去電探詢始於昨日接到回電　謂京盛丸之船身已完全破壞沉没船貨均覆滅無餘輪内之船員水手人等幸爲俄后輪搭救今已將其送至東洋矣至於俄后輪援救該日輪共經四十八小時之久今因援救手續完畢已啓掉赴日至進口來滬期須遲延兩天半至十四號下午方可抵埠而由滬赴港須至下禮拜一夜中矣 
　　各輪往來貨件提督公司之格　總統號昨已由　來滬載來大德昌等由粤轉申之老　洋二十六箱計有一百二十萬枚又法輪布　介號赴馬賽上海有運往里昂之華絲二百三十三件野絲七十五件運入聖采　計湖絲三十件運入馬賽有湖絲五件絲頭一百三十件運至波賽有湖絲三十一件其他各埠亦有湖絲六十八件云 
　　駐滬之外國軍艦日本兵艦伏見號昨日到滬暫泊浦江現時上海有外國兵輪計法國砲艦　奇烈號巡洋艦斐梨號英艦奇那德與孟爾號兩艘美艦　公號畢奇安號兩艘日艦對馬並意艦卡白多號等共有 
[商總聯會討論恢復商團]  
　　十四日舉行聯席會 
　　各路商總聯會組織之恢復商團委員會昨晚舉行二次委員會　衆議决商團恢復刻不容緩惟茲事體大應聯合其他商業團體合力進行决於十四日舉行聯席會議討論進行方法并函請高鑑淸君代表晋謁護軍使等各官署請願早日恢復茲將致各團體函錄下敬啓者吾國商團肇始於淸季上海爲全國商業集中之地其創辦爲最先成績亦最著民國成立正在繼續進行而　政府以不便私　忽通令解散迄今十　各地商民感自衛之必要先後恢復者已有多處而商業尤盛之上海反闐焉無聞不可謂非吾商界同人之自誤况邇來時局不靖伏莽滋多上海治安問題幾爲各業討論之焦點其實商民爲保衛身家計莫良於商民自組之商團平時旣可互相守望設有意外亦可補軍警之不逮公私兩利之策無逾於此最近敝會同人一再集議僉謂此事不當再事因循惟茲事體大必集合全埠商業團體與聞望夙孚之人通力合作庶足以定進行之方針而最要關鍵尤在得地方長官之贊许茲經議决於下星期一下午七時在望平街外國　山對面友華公司三樓敝會所聞聯席會議希推派代表届時與會云 
[籌浚吳淞江之縣令]  
　　上海縣知事公署昨日調令欵産經理處文云爲訓令事案照民國十三年一月四日奉省長令開案據委員沈兆九呈稱竊奉訓令以吳淞江水利協會籌議修浚吳淞江辦法有無結束如已籌有的欵麾於陽曆年内交存妥實銀行以憑興工令派前往切實查詢等因奉此委員遵即馳赴上海會晤上海總商會方副會長兼吳淞江水利協會會長詢悉吳淞江水利協會於本月十五日三總商會繼續開會由上海寳山吳縣崑山嘉定太倉靑浦等七縣代表列席會議議决辦法三項第一項决議修浚吳淞江主籌欵自辦第二項决議經費假定六十萬元由八縣農田項下與上海商業團體各半分擔第三項决議由各縣代表當塲認籌半數等情委員當復詢以各縣認籌半數何時可以齊集又商業各團體分擔半數能否確有把握據覆各縣認籌半數旣已議决由八縣農田項下擔任則以民國三年成案帶徵水利費三年得四十餘萬元現在祇需三十萬元無須三年即可籌足至商業各團體分擔半數另行開會籌商似此情形該會業已議有籌欵方法但陽曆年内恐尙不及集存銀行所有奉令查詢情形理合據實呈復等情並抄上海總商會函到署據此查浚治吳淞江下游勢難再緩據稱該協會確已議有辦法假定經費六十萬元由八縣農田項下與上海商業團體各半分擔並由各代表當塲認籌半數等語是該恊會已議有切實辦法自應積極籌備除指令並分令該商會曁各該縣知事外合行照抄總商會復函令仰該知事即便知照轉飭各該縣到會代表迅將認籌之欵於兩個月内如數凑齊解存銀行以便　日興工毌稍空言延宕致誤時期仍即呈復毌違切切此令等因並抄函到縣合行訓令仰該箎查明代表十紳迅即轉致遵照辦理具復至代表何人並代表由某項團體公舉並具報備查切切此令 
[商標局解釋專用權共有問題]  
　　本埠某某　業團體前因有人函請調查商標專用權可否歸二人以上共有特致函商標局請其解釋昨日接該局復函云逕覆者接准函開商禁標專用權可否歸二人以上共有用　有人名義呈請註册請詳細解答等情到局查商標係附　於營業之商品不能脫離其營業而單獨移轉如因組合關係而其營業屬於共有　商標權專用權亦自應爲同一組合所共有商標法第三條讓歸一人專有之語本指一商户或一法人專有而言非必定爲一自然人專有至因繼承時分析遺産設如所舉實例其先人有商店三兩所用同一之商標而有子二人以上各得一店其先沿用之商標自以讓歸一子專有爲原則惟若因協　仍願後人共有僅對於他人禁止仿冒亦自無不可行惟無論如何均須依照商標法施行細則第三十四條由協　者連署呈請爲商標權因繼嗣而移轉之註册倘因共有而至發生窒碍時仍得隨時由共有者提議取消　協議而仍讓歸一人專有至若承繼分析後共有者　之一人更欲移轉其營業時商標專用權不得不經其他共有者之同意而與其營業一並移轉此則因繼承　共有之關係應受其限制者也相應函復查照轉知可也 
[總商會商號登錄近訊]  
　　總商會舉辦商號登錄事項自登報通告後日來聲請登錄者已有多起近悉中華勸工銀行中華　廠及協和公司等三家均經審查完竣准予登錄並塡給登錄證書以資信守云云 
[閘北之反對航政局聲]  
　　地方自治會等之公函 
　　閘北地方自治會等致航政分局長函云逕啓者蘇省航政局之設立直接病商間接病民早經本埠南北兩商會痛陳省署請即撤銷全省數十商會亦同時羣起呼籲文電往返案可盈尺而貴局猶一意孤行分派員、 
司設處收費上違約法下拂與情是以滬上各團體及全埠商民無不劇烈反對近聞貴局有擬在閘北地方設辦事處徵收旗照費之舉查閘北市民現因飽受官辦水電之痛苦羣情憤激幾於罷市今若復任該機關厲行聚歛政策無異下并投石燎火添薪騷擾地方貽害胡底敝會等一致拒絶擬請收回成命停止進行以恤商艱而維秩序無任跂禱此致上海航政分局長謝閘北地方自治籌備會·閘北市農會等 
[米船反對航政局之會議]  
　　南市發米駁船公所各米船因航政局將實行令捐領旗照於前日晚間七時召集全體同業開會出門船裝米各船户如南帮蘇松常錫靑角及浙江之杭嘉湖等帮亦派領帮列席到者總董章春林·經董沈德生·會長李意生·副會長夏邦結·何隆興·總幹事長莫少琴等當由會長李意生報告開會宗旨並謂設立航政局一案本公所自端節以來迭請韓省長今船商之艱苦將航政局撤消乃當局勢在必行請諸君共商對付方法經衆討論之下咸謂領取旗照萬難承認若航政局必欲實行只得不裝米糧云云正在討論而炚行公會朱會長聞悉、 
恐各船户聯合後有軌外行動派人至會招沈德生等至公會勸　謂航政局事米業公所等正在陳請商會請轉懇省長從速取消靜候解决令沈轉知各同業萬勿驚慌如常裝米沈董回至公所將情報告大衆議至晚間十一時始散 
[日領署偵查韓人機關]  
　　國聞通信社云駐滬日總領事矢田前奉該國政府訓令偵查由滬往日抛擲炸彈示威運動之韓人義烈團黨員等當即轉令警長分派暗探多人前往各處嚴密查緝昨日該警長會同法捕房探捕等在法租界某醫院内查有機關一處并有軍火頗多現尙在繼續偵查中日領事認此案非常重要除　呈該國外務省報告外并與領事轉商　防止之方法等云 
[三山會館致閩省當道電]  
　　爲柯　文濫發印花事 
　　本埠三山會館昨因福州印花稅處長柯洛文濫發印花徵收苛捐事特於前日午後三時邀集南北商　全體到會集議公决電致閩省長官取銷苛令另簡賢員原電云福州孫督理·薩省長鈞鍳接閩商界臨時聯合會魚電柯洛文自製印花濫發苛勒又逼令凡交易一元以上勒立單據以便貼用印花致　兩次大罷市爲此電請鈞座迅易賢員取消苛令以卹商艱　安　　無任感禱云云 
[惠江銀行倒欠案昨日續審誌]  
　　盛毓常否認爲副董事長 
　　昨日下午二時半公共公廨關讞員會同英馬副領事續審惠工銀行倒欠各户存欵一案仍由盛毓常之律師向李瑞九盤詰良久據李供稱舉盛爲副董事係諸文綺提議舉出後除由銀行備函通知外我並面告之盛但　笑謂何必客氣毫無反對被舉之表示惟銀行迭次開會盛却從未一到等語繼由牛門上堂證明致函理賬員承認　係該銀行股東實悞會原因以盛　見報載彼爲該銀行副董事長來詢副董事長所負責任故悞盛當然係屬股東遂致函理賬員承認嗣見盛之節略乃知其確非股東是以又函致該理賬員否認云云理賬員之　表海德禮律師即向牛門略詰　語盛之律師遂向盛毓常詰據供稱一千九百二十二年四月以前李瑞九　次勸購該銀行股票我無意爲該銀行股東故皆拒銫某日我至其家李又相勸並將股票包好堅請携歸我知其需欵孔急權且帶回檢視爲數甚鉅乃將一萬元之支票一紙親送與李而將價値一萬元之股票暫留以作保證品餘票退還銀行我之胞妹嫁李爲妻彼此至戚故無抵押字據又一日我至李家適該銀行經理沈奎年亦來與李耳語聲細難聞但觀其狀似欲向我發表意見頃叟沈果啓言代銀行向我借銀三萬兩一再請爲設法且由三萬減至一萬我均不允後有　人通知我被舉爲該銀行副董事長當挽友請李取消並與面說李皆不肯以若取消與該行名譽不佳我祇得擬稍緩設法將此名義取消該行從未向　催繳第二期股欵云云審至此時已暮中西官遂退座定於今日下午續審工人債權代表包仁律師　昨仍到廨記錄各人供詞以備參考云 
[劉通泰沙船洋面遇盜]  
　　景泰字號之劉通泰號沙船此次由申裝載祥順公鼎泰等號之土布一千捆棉紗花衣八百餘件開往福建該貨向某公司保有水險銀六萬兩船於陰曆月十八日由申起　開駛出口二十六日駛在漁山洋面突遇紅頭盜船兩艘盜匪二三十人手執大刀洋槍將劉船攔住蜂擁上船劉船船伙與之拒敵一面扯足風篷以逃詎盜開槍將船伙擊斃兩人各船伙祇得任其上船各盜至艙將耆民毆打一面搜抄得洋一千二百元又將土布珷 
搬去二百餘件並將各船伙亂打被擊傷者二十餘人該盜臨行時將劉船之舵擊碎使其不能開行後有日本公司裝煤輪船經過將劉船設法拖至寗波將擊死兩船伙備棺收殮耆民丁良生及船伙二十餘人受傷輕重不一送寗波醫院醫治該船副理搭輪來申報告號主即派丁陳兩友同副　昨乘寗紹輪船至寧曾理一切並報告水陸官廳請緝贓盜聞損失頗巨云 
[廣東路破獲大批煙土案]  
　　被告各押四月···科罰金五百元 
　　總巡捕房車務總巡史賓林斐爾氏前率　西捕頭漢密斯其氏在廣東路一百二十一號屋内搜獲値銀六萬餘兩之鴉片烟土六百餘磅並逮捕潮州人馬友成·黄雲通·章永生·翁壽芝·許天祿·等解送公共公廨以有義商關係諭各交二千元保候訊已誌前報昨由陸襄讞會同義副領事斐洛君提審原告捕房代表梅脫蘭律師述明案情並由史·漢·兩氏陳述當時破獲情形謂是日入該屋搜查至樓上見地板有一小洞遂將地板撬起下面裝　鉛皮中藏烟土甚多又在中央房内搜　紅土甚　西面房内亦不烟土又有天秤等物係在南首房内抄出其時據第三被告章永生稱烟土系美國人喬維拿所有喬　開設志和洋行及慶　號於該屋伊等皆係喬氏僱　等語乃將各被告及證物帶入捕房云云質之被告馬友成黄雲通供我等皆係暫住該屋正在料理行裝將往汕頭乃西捕到來即被逮捕烟土之事並不知情等語其餘三人均供在喬維拿所開之慶泰藥號爲　並不販賣烟土旋由被告代表甘維　律師代爲辯護之下中西　核供以案經證實判被告各押西牢四個月並科罰金五百元抄出之烟土鈔票均予没收與烟土無關各物發還 
　　沿有本埠新闻等轉入後　 
 
 

Page 15

 
 
第一萬八千二百七十五號;中華民國十三年 西曆一千九百二十四年一月十號
星期四 * *本埠新聞二 
[山東帆船在大尺山洋面被刧]  
　　老大被盜擊斃······船夥受傷甚重 
　　山東帆船鄒茂發本月三日由牛莊等處滿載油　·花生仁·等貨開駛來滬舟行至大尺山洋面突遇口操温州口音之盜船兩艘盜匪五十餘人各執槍械　住肆刦該帆船備有槍械老大鄒茂德即率同船夥開槍抵禦無如盜多槍足雙方激戰半日卒被擊斃老大鄒茂德船夥陳　興·謝順子槍傷腹部甚重奄奄一息其餘各夥受傷輕重不一所有船中各貨均被刧掠一空該帆船甫於昨日開駛至滬報告該帮領袖一面備棺將老大先行收殮受傷各夥分送醫院醫治並預備呈請駐淞水警署派艦追緝云 
[縣議會定期開臨時會]  
　　上海縣議事會昨致各公團公函云逕啓者案奉省長恢復各級自治敝會遵即籌備茲於本年一月五日啓用鈐記一月十五日行正式開會典禮並依據縣制第二十條之規定即於一月十五日起開臨時會十日除呈省函縣並分行外函請貴處查照即祈時賜南針以匡不逮至紉公誼 
[松屬慈善董事將由縣會推舉]  
　　上海縣知事公署昨致上海縣地方欵産經理處秦總董公函云逕扄者案准松江縣公署咨開案准舊松屬慈善董事會函請增添舊松屬慈善會董事會董事名額一案經據情呈請省長核示在案茲奉指令内開呈悉所請增添董事名額之處旣經該董事會會議多數通過應准照辦仰即遵照此令等因奉此查此項董事上届係由縣行政會議推舉現在自治恢復自治委員取消而敝縣縣議事會行將成立所有該項會員似應由縣議會推舉較爲允當除呈報省長並函縣議會辦理曁函知董事會外相應抄錄原函請煩查照爲荷計抄原函一件等因到縣准此相應函逹即希貴處轉致士紳查照爲荷 
　　附抄舊松屬慈善董事會致松江縣知事原函敬啓者敝會於九月一日開第四次董事會到會者十有七人議定處理三善堂方法案業經另函錄請轉呈在案查該安第三條司月董事以五人爲一組每月分値三堂事務全年度每人輪値兩次照原額董事二十人殊屬不敷分佈因提議再添董事十人以符每人年値兩次之議並照原案八舉十二之比松江添舉四人奉賢金山上海南滙靑浦川沙每縣各添一人查翁委員呈准舊松屬慈善欵産董事會簡章第七條董事名額本不限於原定之數又查敝會會議規則會議之可否依出席人數三分之二以上取决之現在會議增添董事名額十人業經多數通過理應函請貴監督察核照准並轉呈省長備案一而轉咨奉金上南靑川六縣知事一體查照辦理並請貴臨監督迅予施行實紉公誼 
[寳山典獄官加惠獄囚]  
　　捐廉爲囚製棉衣棉被 
　　寳山縣典獄官彭祖純查得監犯無家屬探望者實居多數際此冬令天時轉寒身無棉衣夜無棉被殊難禦寒茲爲體恤起見爰特個人捐廉並設法募得的欵製就棉衣棉被各二百套分給本監獄囚並於監内另設敎誨室一處逐日親自講解二次勸導各犯改過自新所需檯　係向主敎公會陸伯鴻君募云 
[工部局公報摘錄]  
　　本週公共租界工部局公報載稱（一）歐戰紀念碑委員會日前以紀念碑基礎及駁岸建築費銀一萬六千八百二十三兩三錢八分擬請公共租界工部局及法租界公董局各半撥助曾向工部局要求倘法公董局允撥者亦請該局照撥當經董事會議决定准如所請辦理（二）上海納捐人聯合會前以十一月十一日公報所載電車公司函内有公共汽車捐費僅及無軌電車之半等語特向該局質問優待公共汽車之故業由該局覆稱以無軌電車享有專利權公共汽車不享專利權不難數家同行一路故於捐費有所區别云 
[美商與敎會組織聯合委員會]  
　　大陸報云旅滬美僑前爲聯絡起見曾由各敎敎會聯合宴請商會會董商定各推代表三人組織聯合委員會以資互相協助刻聞商會方面已推定大賚哈樂德氏·鮑威爾氏及雷門氏三人爲代表敎會方面則猶未推定云 
[滙豐總行本届盈餘之分配]  
　　字林報云本埠匯豐銀行昨接倫敦總行來電本届盈餘董事會暫擬配分股東官利三鎊紅利二鎊所得稅在内公積金一百萬鎊房屋拆舊一百萬镑滾存下年三百三十萬七千五百餘鎊俟開股東會時提出 
[友華銀行滙市報告]  
　　昨日友華銀行滙市報告云八日倫敦大條銀價近期縮二五遠期縮一八七五紐約銀價跌至六角四分倫敦紐約間滙價　至四元二角九分今晨此間滙價掛牌英鎊縮爲三先令三便士美金六十九元七角五分日金漲爲六十五兩五錢餘亦隨以供動昨日倫敦銀市雖跌而今日此間市况却是穩定緣日售者甚　以此人心未免爲之稍稍看　書通英鎊售價近期三先令三便士四三七五一月份三先令三　士二五二月份三先令二便士七五三月份三先令二便士六二五美金售價近期七十元五角一月份七十元二角五分二月份六十九元五角三月份六十九元三角七分半日金售價近期六十三兩三錢七分半一月份六十三兩七錢五分二月份六十四兩二錢五分遠期六十四兩五錢銀行近期匯票定價英鎊三先令四便士二五美金七十二元佛郎一四八五枚二月份滙票　價英鎊三先令三便士七五美金七十一元七角五分佛郎一四八○枚遠期滙票購價英鎊三先令三便士半美金七十一元二角五分佛郎一四七五枚昨日倫敦銀市中國印度俱售出收盤市况穩定紐約市况亦穩定 
[上海商業市况彙錄]  
　　金融 
　　昨日銀幣早午兩市厘價均爲七錢一分七百六二五較上日漲半厘進口共有二十餘萬元計中國銀行由寗波運來洋三萬元１ 
又由嘉興運來洋三萬元各莊由蘇州運來洋十萬元又由松江運來洋五萬元又由嘉興運來洋五萬元 
　　銀拆午前三錢九分午市收盤二錢九分較前日小去一錢一分匯豐收欵六十萬兩麥加利花旗正金道　通商交通中國等收欵六十萬兩現銀無進出口大修銀烊出現銀七十萬兩入倉 
　　昨晚止各銀行查倉庫存現銀一千四百九十八萬兩現洋二千九百三十五萬元大條一千六百二十四條日本銀幣一百九十三萬元各莊存現銀一百○五萬兩現洋三百九十萬元 
　　公債票 
　　昨（九日）各項公債交易平平票價漲跌互見金融大票現貨初時成交價常在七十元另三五角之中收盤時受主頗多市價頓趨堅俏收市七十元零七角計漲四角五分元月期開盤七十元零八角其後最高價曾到過七十一元二角收盤回縮至七十元零九角五分二月期全日成交價常在七十一元六角至七十一元九角之間收市七十一元六角五分計跌五分三月期開盤七十二元較前日漲起五分其後雖微有改變結果毫無上落整六現貨交易寥寥市面平疲最後價爲五十二元九角計漲一角元月期開盤五十三元一角五分其後交易無多市面疲弱收盤跌至五十二元九角半計小二角二月期結果比前日同降二角收盤價爲五十三元四角五分三月有期全日只做出一盤計價五十四元與前日市價無異償還八厘開盤十五元二角較前日大一角此後受主雖不乏人而均綠市價不合致無繼續做開餘如七長及整七三五年等票全日毫無問訊價因此亦無揭曉云 
　　國内匯兌 
　　昨（九日）國内滙兌據上海銀行公會報告各埠滙價大致趨跌北京公法價計一千另五十三兩五錢天津行化爲一千零六十一兩半與前日行情相同銀元則續跌七角五分計北京銀元掛一千零十二元二角五分天当爲一千零十一元二角半漢口洋例價爲一千零三十七兩二錢五分計低五錢銀元回縮一元五角計每千元貼八元宜昌宜平小四兩爲一千另三十九兩銀元仍爲一千零二十二元重慶九七平銀跌落五兩價爲一千零五兩銀元亦疲五元掛牌價同爲一千零五元　谿銀元退去四元計價一千零八元烟臺烟估改漲三兩計掛一千零三十九兩銀元仍爲一千元　靑兩埠又無電來致價無揭曉其餘各地匯貼水槪與前日掛牌價相同云 
　　金市與匯價 
　　昨日星期三大條銀來電又縮計近期縮二五遠期縮一八七五二月份標金開盤三百十七兩四錢與上日收盤同毛盤時標金初漲後跌計高至三百十七兩八錢又小至三百十七兩先令揭曉縮二五餘如印匯小一羅比法滙大十法郎美滙小半元香匯大二五東滙大二五　滙小一盾新滙大半分斯時標金爲三百十七兩四錢各匯市况仍與上日收盤相等計銀行賣出元月份先令價三先令三辦士一二五賣進三先令三辦士二五又賣出元月份美滙價六十九元八七五買進七十一元一二五又賣出元月份東滙價六錢四分一二五買進六錢三分八七五標金略高至三百十七兩九錢爲全市之最高價後則市况逐漸趨硬計銀行賣出元月份先令價三先令三辦一八七五買進三先令三辦士三一二五又賣出元月份美匯價七十元買進七十元○二五又賣出元月份東滙價六錢三分八七五買進六錢三分六二五以致標金最小至三百十六兩三錢爲全市之最小價後因買户較多故又回高至三百十七兩移時银行賣出元月份先令價三先令三辦士二五買進三先令三辦士三七五又賣出元月有份美滙價七十元○一二五買進七十元○三七五又以賣出元月份東匯價六錢三分六二五買進六錢三分三七五是以又跌至三百十六兩三錢嗣因由某號買進頗夥致又漲至三百十七兩一錢惟是時又由某銀行賣出元月份先令二萬磅價爲三先令三辦士三一二五因此遂跌至三百十六兩四錢收盤午後標金無甚上落先令例無市况標金交易稀少故收盤極早計開盤爲三百十六兩五錢高至三百十六兩九錢嗣因稍有賣者故又回小至三百十六兩五錢收盤時祇三句半計全市最高低相差一兩六錢其收盤價較上日收盤小去九錢云 
　　絲市 
　　邇來西曆年關已過洋莊所銷廠絲乾經　經等漸臻活動歐美各銷絲地方近兩日來電絲價由疲而轉漲昨日星期三愼餘開利信孚等各洋行購買廠經六百八十　　是高　一千五百兩至一千二百五十兩不等按照前次平疲之時約漲起百兩左右又買七里乾經四十五包價目一千零十兩至九百兩七里大經價九百七十五兩又買四川　返經五十二包價自一千二百二十兩至一千一百九十二兩五錢又四川廠經十包價一千三百五十兩四川白絲十包價八百五十兩乾經大經市價亦均提升云 
　　茶市 
　　昨日洋莊茶市紅綠箱茶均無大宗交易惟來路莊之　目珠茶同孚洋行業已開辦但因法國法郎太長之故洋商認價仍低故談判難於就範交易依然不　全市蝦目珠茶總計成交八十五箱屯溪高莊之貨售盤五十兩土莊代貨售盤自三十一兩至四十兩市價尙無漲跌珍眉銷去四十箱係山克發洋行買進售盤四十八兩亦未見高　源大帮昨未成交土莊紅綠茶存底已不甚　　但邇來銷路不振茶廠業有多數停工因之製茶工人多有東裝回藉云 
　　紗花　　 
　　昨日星期三棉紗商無甚變　市上各　帮所買之本紗日紗　與前盤相仿成交本紗三四百包日紗五六百包公會小包仍無售開各交易所之標準紗價較上日小去一錢二錢不等三品紗大阪電報比前盤小去日幣五六角美棉電報現期漲三十三個磅　遠期漲四個磅音印度棉花朋搿而漲七個羅比奥浮辣勿動白洛處漲一個羅比紗價堅　 
　　昨日棉業交易所通州標準一月期小去一錢二月期開四十八兩四錢三月期開四十九兩據紗廠聯合會報告祇有三井洋行買進現貨棧交陜西花五百件價四十六兩七錢五分至四十七兩　　疋頭呌莊 
　　昨日星期三輪値英商怡各洋行第一千二百三十三次有限價與不限價拍賣之期（按例因年關内故放期六禮拜排列羽毛·羽　·　嘰·彩呢·泰西緞·羽綢·尺六元絨·毛布·原布·市布漂布·等各種疋頭九十三件計三千七百五十三疋拍妥者七十七件計三千三百十一疋較上届多十件計二百七十二疋未拍成者十六件計四百四十二疋市况稍形堅　而尺六元絨獨跌泰西緞與綢平平其餘则均略增茲將拍出各貨與上届遂項比較如下（羽毛）五件計五十疋價桃紅人馬漲一兩三錢新綠漲二兩二錢五分大紅較前漲六錢淡黄亦加五錢桃紅鵝牌高一兩七錢五分（羽綾）一件計二十疋價虎牌加八錢餘無成交（　嘰）四件計一百二十疋價漲七分半至四錢惟雙鳳一牌較前小去二錢（彩呢）二件計十二疋價大紅單鳳跌四分新綠比前漲七分半（泰西緞）六件計一百八十疋價漲五釐至七釐五而跌者亦由五釐至二分半（羽綢）十二件計四百七十疋價跌二分半至一錢二分五内亦有漲二分五至五分者（甯綢）二件計六十疋價音樂會比前價升一錢二分五舞蝶漲五分（尺六元絨）二件計四十疋價舞蝶跌一分學堂跌二分（毛布）五件計三百五十八疋價漲四分至六分（原布）十一件計六百六十一疋價漲者自三分至二錢五分惟憎帽小云八分（市布）九件計四百五十疋價加一錢至一錢九分（漂布）十八件計八百九十疋價漲者一錢至六錢惟内有雙　商標略小四分之數 
[昨日車運之銀洋]  
　　昨日（九日）滬杭早快車同和運洋分司爲各銀行及錢莊運往杭州　銀四十餘箱約計十二萬兩午滬杭車到站由嘉興運來銀洋七箱計三萬五千元滬甯常滬區間車到站大通運洋分司由無錫蘇州等處運來銀洋十四箱約計七萬元又早晨滬寗夜事到站由南京造幣廠運來銀洋九箱計四萬五千元云 
[殖邊債權最近之呼籲]  
　　殖邊滬行停止兌現迄今八載交涉情形迭誌本報近來各債權以所持該行鈔票存摺不能通用如同廢紙當此年關將近銀根奇緊之際無可活動受苦殊甚特於前日公請催兌殖邊商困事務所開會討論辦法結果以該事務所向北京總管理處屢次呼籲久無回信惟此案前承滬總商會代爲催促祇好仍請該會再向北京總管理處嚴重交涉或有解决之希望故於昨日秉此意旨函請　會查照辦理矣 
[路局規廂車輛裝載逾量辦法]  
　　滬寗·滬杭甬·兩路管理局昨日發出通告略謂凡車輛多裝之數超過車載重量在百分之二以内者應按尋常運費征收如超過百分之二而在百分之五以内者除多裝之數應按運費征收外另加五倍作爲罰金又如超過車載重量百分之五者除多裝之數按運費核收並加收運費另加十倍罰金又逾量貨物之運費槪自起運站至到逹站計算核收又凡因裝載逾量致車輛捐壞者所有修理各費槪歸寄貨人認付云 
[函轉日本商聯會感謝救災狀]  
　　本埠南北兩商會昨接滬海道尹公署來函謂奉省署訓令准外交部咨開據駐日代辦施履本呈稱接日本商業會議所聯合會會長藤山雷太送來感謝狀内開此次敵國大震災爲古今未有之慘劇荷蒙貴國官民深切同情及迅速接濟實我舉國官民同深銘感茲由日本全國商業會議所聯合會在名古屋市開臨時大會經全體會員一致决議謹向貴公使披瀝忠心感謝之忱并祈將此意轉逹貴國官民等語相應據情咨行查照并希轉知各商會云云 
[靑年會日校籃球隊之消息]  
　　戰敗四明中學····結果爲三十三與九之比 
　　靑年會日校籃球隊於抵甬之第三日（七號）下午三時即與奪得寗波錦標之四明中學隊比賽地點在四明操塲公正人爲王君時間共長四十分鐘上半時自日校中鋒唐若懷擲進一球後四明因得地利遂竭力反攻日校隊後衛阮聖鐸與李　均能奮力應敵前鋒亦返戈爲援故上時之結果爲十與七之比日校隊佔前三分休息十分鐘後日校隊因地勢已熟遂舍守而攻左鋒陳明翹右鋒張則倣與中鋒節節進攻阮·李·兩後衛亦趨爲助四明隊遂無自守之術總結果爲三十三與九之比日校隊獲第五次勝利日校隊擬於八號下午四時與甯波聯合隊比賽九號趁江天輪返申云 
[南洋大學雜訊一束]  
　　南洋大學消息併錄如下該校學生會週刋社言語社均於星期五開會選舉下届職員結果週刋社主任宗之發總理郁仁　總編輯范存志言語社長歐陽恂 
　　又該校各學會紛紛結束工程學會於八號下午七時假大禮堂　選舉職員會南洋學會經濟學會等皆將於球戰後開會云　 
 
　卯級爲該校足球優勝者經該級評議員吳淸泉　及同學王倫多君鄒君·等提議開一慶祝會後經評議公决於本月十號晚七時假大禮堂開慶祝會云 
　　該校經濟敎授徐佩琨近輯經濟學一部現正極力進行日間敎　夜間著作因川腦過度致得不　症聞者多請徐君個人　　造福經濟學界頗爲難得云 
[河海學生請轉函參觀之復音]  
　　河海工程學校學生擬於一月二十二日參觀浚浦届等機　由該校校長函請許特派員先期分函知照茲聞浚浦局已復交署届時當委派工程師接街以資導引惟須先於確定日　數日　通知并在浦工游覽幾日亦祈見示俾預爲　　等語英工部局電氣處總工程師敖爾祺君函復以楊樹浦發電所正在建築擴充未竣之際尙有數處工程仍在進行不能導引學生入内觀覽不勝抱歉俟來年工程完竣開放是時如須參觀無任歡迎聞已由許交涉員先行函復該校云 
[南林里破獲拐匪機關之審訊]  
　　前有嚴省卿偕妻嚴華氏同投救濟會報告伊家有一　總彩鳳年十五　常州人於今年十一月初三日上午被匪拐失要求查緝等情該會立飭偵探陳少廷往查去後嗣在南林林里第十一弄第二家破獲拐匪機關拿獲拐匪沈長發（又名沈老四）及拐婦吳王氏起出被拐女孩二口一名金弟一名仁根並抄獲拐孩証據十三紙立解四區一分署供出同黨范金山（又名陳金山）及陳李氏（即王李氏）·等均匿居美界等語該分署　除將二女孩送往該會留養候查屬認領外一面飭派探警押帶沈長發等照會滙司捕房探捕協同前往將范及陳李氏先後獲送公共公堂訊得陳李氏公堂上另有他案判令收押其范金山等各犯交來警帶去押送警廳司法科訊辦但救濟會訪悉吳王氏被司法科法警王承農得賄縱放致迄未到案函請該科撤究昨午司法科備文派警將范金山（即陳金山）沈老四（即沈長發）及賄縱吳王氏之已革法警王承農等移送上海地方廳訊究午後許檢察官提案審理原告嚴少卿·嚴華氏·夫婦投案伸訴請追伊之　媳彩鳳到案給領質之沈長發范金山·王承　·等供詞支吾問官再四駁詰沈等供多狡展問官判令分别收押原告退云候覆審再核 
[道路會董委聯席會議]  
　　昨午道路協會在一品香開董委聯席會議到者三十餘人由吳山提議（一）殷再爲要求减收月刋費到函江蘇高審廳完結詐欺取財案通過（二）建樹隊總隊長許世英回津應另公總隊長補充衆擬請方椒伯辭華夏隊副隊長升建樹隊總隊長由主幹前往接洽極贊成（三）報告委員長已舉任矜蘋君擔任並分組辦公大衆異常歐歡迎（四）委員會辦事細則由周　光逐條宣讀衆無異議通過（五）推唐少川君任本會名譽顧問楊小川君連任本會名譽顧問均通過（六）報告籌築紀念躇已由兩副會長親往軍署敦促進行（七）定期成立總支各隊案經衆議决於陽曆一月二十日成立當有協各隊總隊長殷君鑄夫定期一月十五日在甯波同鄉會開會成立該隊並撮影紀念登入特刋（八）各組委員務於一月十五日以前徵求各支隊長一二人參謀長一二人依期成立各隊衆無異議通過 
[夫妻反目釀成命案]  
　　夫呑生鴉片烟斃命 
　　在閘北（華界）華康路三十一號門牌開設蔡　記成衣店主蔡恒義前晚九句餘鐘與妻蔡陳氏反目遽萌短見私自奔出潛呑生鴉片烟行至新閘橋北蘇州毒發倒地當經　司捕房包探費克倫查見將蔡車送同仁醫院醫治無效旋即斃命遂亿歸禀捕頭論飭將尸舁送騐尸所候報請公共公廨中西官相騐昨農由尸妻綦陳氏投捕房請求免予相騐捕頭麥根泉氏准飭該尸屬備棺收殮候呈報公堂備案云 
[滬北火警併紀]  
　　北四川路三多里某姓家於前晚突　焚如延燒東洋式樓房五幢由各段救火會到塲救熄又彭王廟某茶館及裴家橋某鄉人家亦於前晚失火各救火會東西往來竭力施救一夜至三次之多異常勞頓云 
[南工巡捐局將征老虎灶茶桌稅]  
　　滬南工巡捐局前議定開征境内水爐業（即老虎灶茶館）茶桌稅俾與其他茶館之茶桌稅一體征收於議案議决後規定各老虎灶以四桌起捐曾經布告在案昨由該局稅務處派員在境分投調查地點牌號姓氏及茶桌實數造岫呈報後以便實行開征 
[輪船撞壞駁船]  
　　駁船户阿六弟前日上午駛至楊樹浦大阪棧承裝某　粉廠小麥將船停泊碼頭至下午適該公司之外洋輪船起椗出口時該駁船避讓不及致被輪船後梢葉子將駁船打壞浸入水中舟子等幸由鄰船護救云 
[汽車肇禍五則]  
　　安徽人金保生昨日上午十一時許行經九江路遭汽車撞倒腿足受傷由老巡捕房一百二十九號印捕拘汽車夫入捕房　而送金保生往仁濟醫院醫治又江北人朱阿狗昨日下午三時行經　京路被汽車撞倒跌落門牙并傷肩膀由老閘捕房一百四十號印捕抄錄汽車號碼另雇車送受傷人往仁濟醫院醫治一面呈報捕頭候示愛而近路耀祥里韋陀菴九歳小尼姑三妹昨日下午　時一刻行經北四川路老靶子路口遭汽車撞倒碾傷　骨由虹口捕房一千零三十九號華捕押令汽車載送小尼姑往　仁醫院醫治一而帶該汽車夫入捕房請究又昨日下午五時半有某西人駕駛汽車行經膠州路司檅不愼將行於路側之瀏河人朱阿因夫婦二人撞出數尺之遙朱阿因撞至電桿木上復碰回汽車下至腦槳外流登時不省人事朱婦則跌入河浜中幸未受傷當由戈登路捕房一千一百十號華捕押令該四人用汽車載送受傷人往仁濟醫院醫治一面持傷狀單抄錄西人姓氏回報捕　候示又昨晚七時江北人周小翁在北四川路行走被一千四百九十一號汽車撞倒頭部等處跌傷由虹口捕房五百四十九號印捕押令汽車載送同仁醫院醫治旋即帶汽車夫入捕房禀候捕頭發落 
[指控私取銀兩案交保候訊]  
　　向爲打様之湖北人朱收也因被陳少蘭指控陸續私取銀一萬千四百四千兩·洋二千二百三十一元八角等情昨晨由探將朱拘解公共公廨兩造均延律師到堂代辬中西官宣判被告交二千兩舗保聽候傳訊 
[縱火犯分别押儆]  
　　法租界東新橋街　裕里口王長喜所開之紙店於陰曆本年十月間縱火延燒天成旅館致將旅館内婦人一名焚斃後王逃逸無踪現由法捕房探目唐雲卿·包探張金　查悉王等匿跡之處當即前往將王及帮同縱火之沈福園·關係人王有林·丁聚生等一併帶八捕房昨解法公堂請究詰之王長喜供民人之店共保火險銀一千兩前由沈福園向民人稱爾店旣不能支持吾來縱火民人一時糊塗故此應允求宥沈福園供實由王長喜囑令民人縱火事後允給酬勞五百元是實王有林·丁聚生兩人同供民人等不過代沈福園向王長喜借錢不之不知縱火之事聶　員商之法領梅君判沈王兩人各押西牢五年期滿帶堂再核王有林丁聚生各押三個月惟法領梅君在西文單上簽判沈王兩人各押西牢十以儆 
[莊票糾葛供詞各執]  
　　舒三連昨延斐斯門律師代表投法公堂控稱原告前與王玉書往來貨物被王　欠貨洋四百元由王付與原告莊票一紙迨往收無着向王理論亦置不理故投案請求　追今將莊票呈鑒被告延賚美律師聲稱被告向在四川營業原告所呈案之莊票被告毫不知悉並非被告付與原告請求查察原告律師又稱被告王玉書前曾親自至敝律師寫字間承認此票是伊所付有人可証詰之王玉書供商人雖至原告律師寫字間内因另有别事並未承認出票等語陳　員商之法領梅君判以兩造供詞各執著退去聽候查明再核　 
[六個月内不准加租]  
　　章信茂昨投法公堂控稱商人前向周輔淸租得東新橋街口門面一間開設衣莊向來每日租洋二十元今年九月間起每月加四元詎被告近受他人挖費勒令商人出屋并有意不來收租不　所欲即在樓上用開水灌下將商人之小孩烫傷爲此不得已投案求究所有租洋呈案請核詰之周輔淸供商人住居原告之樓上實因商人意欲自已開店故於今年二月間曾令原告遷移當由原告托潘姓到來向商人懇情寛限至明年正月遷移現被虧欠二個月租洋向索不付求追商人不敢用開水從橦上灌下請求查察中西官判繳案之洋交被告領去准由原告租住六個月被告不准加租 
[造屋糾葛派查再核]  
　　作頭郭連生昨延穆安素律師代表投法公堂控稱原告於今年四月間與馬福祺訂立同包造吳淞江路房屋若干幢計造價一萬二千七百兩嗣後原告加添工程改造樣式又加造價洋四千六百兩由被告馬福祺陸續付與原告銀七千六百六十餘兩詎内有三百元之銀行支票一紙届期往收無着故原告停止工程應請堂上派公正人察看工程等語被告馬福祺延並萊梅律師代辯稱查雙方所訂之承攬上係馬福祺個人之名今原告控告馬福祺阿桂姐兩人應請堂上將阿桂姐摘釋惟承攬内尙有保人葉雲祥亦應負責請爲傳案加入訊理此案實因原告抛工不作至於請求飭派公正人調查一節並不反對云云陳調員商之法領梅君判以本案承攬内旣無阿桂姐之姓名應即摘釋聽候派公正人查明再核 
[通州水道移泊六浮之曉示]  
　　各口巡工　額曉示云本巡工司查江海關稅務司所屬界内長江通州水道移泊六浮合將其情形度勢開列於左（一）通州水道遷浮現經移泊方位自新設地點視徐六涇　　爲南七度西相距英海里二里又百分之四十一（一）通州水道屈曲浮現經移泊方位自新設地點視徐六涇嘴　爲南十二度四十五分東相距英海里三里又百分之八十八（一）通州水道東浮現經移泊方位自新設地點視徐六涇嘴　爲南三十八度半東相距英海里五里又百分之二十二（一）通州水道中浮現經移泊方位自新設地點視福山塔爲南八十三度十五分西相距英海里六里又百分之六十四（一）通州水道西浮現經移泊方位自新設地點視福山塔爲南七十度半西相距英　里五里又百分之二十（一）狼山水道北口浮現經移泊方位犑自新設地點視狼山塔爲北四十二度十五分東相距英海里三里又百分之八十六上列移泊各浮其餘情形照舊爲此合即曉示各處船隻務宜留心詳記以免疎　 
[妓院容留幼女罰鍰]  
　　專查妓院之中西巡捕昨晨偕　良所中西女士協解廣西路八十二號門牌妓院小鴇婦吳徐氏·與五歳幼女阿新至公共公堂即　該捕等與濟良所西女士相繼投訴詢據阿新供稱伊父在蘇州賣餛飩度日母亦在蘇吳徐氏是伊姨母等語並由阿新供明前情訊之吳徐氏供稱阿新是伊親生要求給領中西官核供以被告容留幼女遂章屬實判罰洋四十元充公阿新暫留濟良所候其父母來案再核 
[控僞造棧單騙繭案交保再訊]  
　　袁寛夫延羅傑　辦胡薩律師在公共公廨弄事科呈核無錫人王積卿僞造棧單擅取値銀七千兩之絲繭等情由廨准飭捕房於昨派探將王拘解公廨第一刑庭先由原告代表律師上堂陳述案情訊之王亦延甘維露律師到堂代辯聲請准被告交保云云經關　員核供商之英馬副領事判王交二千兩舗保候展期研訊 
[漕河涇查獲烟案兩起]  
　　　鄉漕河涇鎭上海縣警察四分所於前日派警在西南鄉長橋鎭拿獲燕子窠二家一爲程金生一爲陳巧福當在二家抄出大小烟　並烟灰膏等解所昨送縣公署縣警事務所下午移付地方檢察廳訊辦 
[公共公廨訊案彙錄]  
　　昨日公共公廨訊理之民事訟案併誌於下（一）美商新孚洋行延博良律師訴俄商皮皮照相館欠房租銀案結果着被告於十四天内付原告房租銀七十一兩八錢（二）大成參號等延雷聲布律師訴天來福海味南貨店王楚卿童文星倒欠貨欵案該號股東胡祥元延羅傑帮辦胡　童延費斯福兩律師請求免保結果童文星胡祥元每人各具一千元結帮同原告料理（三）鍾　雲聲請給　執管其故子鍾順彬遺産案死者之外祖母陳梁氏延律師到堂反對結果准給諭鍾　雲執管已故子鍾順彬之財産但准反對人梁金記即陳　梁氏向管理財産人正式起訴着該氏於二十四小時内將股票産業交存本廨着李弨英亦併案起訴其股票亦交存公堂鍾順彬英文遺囑一件報紙二張附卷（四）李崧夫訴與其妻王桂英結果改期原告報紙呈案再核（五）星記訴惠興錢莊不付存欵案許理律師請求改期再訊結果照准（六）趙不承延海思克帮辦陳子棠律師訴陳邦亮欠洋案結果被告不到判令償還洋九百五十元並堂費飭被告到案交保（七）曾望雄延海思克帮辦陳子棠律師訴陳光弼欠銀案結果被　告不到判令償還銀一百八十兩並堂費飭被告到案交保（八）廣發隆號聲請破産案結果未准（九）彤士訴范亦然違背雇用合同案結果被告不到原告呈出之証據認爲確鑿可信應准予缺席判决着被告償還原告薪水洋五千七百元並紅利洋五千元本案堂費歸被告負担（十）林文治訴楊鎭浦定貨不出案結果候續訊 
[誌謝]  
　　昨承滬甯滬杭甬鐵路車務處送來月份牌二張又新通贸易公司送來月份牌二張誌此併謝 
來函 
[地檢庉看守所長楊宣猷來函]  
　　逕啓者頃閱貴報一月八日本埠新聞欄内載有看守所老犯欺凌新犯之發覺一則於事實微有不符查日前敝所押犯榻佩源等敲取同號王鶴年皮袍由廚房雜役王二秘密帶出典押將洋分用本係實情惟此事當經宣猷察覺業經呈請地方檢察廳核辦在案貴報登載由車廳長訪悉傳宣猷到廳申斥並無其事當係訪聞失實應請據實更正以符事實至爲感盼上海地方檢察廳看守所所長楊宣猷拜啓 
 
 

Page 16

 
 
第一萬八千二百七十五號;中華民國十三年 西曆一千九百二十四年一月十號
星期四 * *   
 
 

Page 17

 
 
第一萬八千二百七十五號;中華民國十三年 西曆一千九百二十四年一月十號
星期四 * *本埠新聞三 
[新製國貨兩種爆花香水與妙容霜]  
　　七浦路和廠前向農商部註册業已批准該廠近又創製爆花香水及妙容霜二種質優價低非舶來品可比購者踴躍云 
[公勤鐵廠呈請註册]  
　　楊樹浦臨靑路公勤鐵廠茲爲創辦以來出品甚佳擴充營業起見按照股分有限公司條例備具各種文件呈請上海縣轉詳道廳省部請准註册頒給執照一面並將所用三級牌商標製　說明呈請農商部審定註册藉資保護已奉上海縣公署第一一五三號批開呈件均悉候據情分呈核辦註册費存候彙解可也仰即知照此批附件分别存送云 
[新到女帽及衣邊]  
　　先施公司衣邊部新到各種絲由顔色俱備每條减沽三元至五元半又法國花線檯毯每條原價四元半减沽三元半茶几毯每條减沽一元三角半其餘各種絲絨檯毯均照碼八五折又六馬長新式花邊每版二角至三角半繡帶邊則减售七角半又自製中國女帽用絲絨製成上有珠花銀線等繡式樣新奇價格每件减沽四元至十一元半不等云 
[衣帽熱水瓶减價]  
　　永安公司此次大减價顧客擁擠該公司特備有大帮各種貨品如英國純羊毛圍由每條沽洋九角半羊毛羅宋帽每件三角至七角半國貨雪昌衛生衫襖每件五角半德國老牌熱水瓶每隻六角半又各部份均設有特别廉價貨品出售云 
[廉售之各項火酒爐]  
　　近日天氣嚴寒居家旅行之小食皆宜沸熱故市上火酒爐銷塲頗佳南京路中德商店前售之大號打氣火酒爐購得者無不稱爲靈便前價　四元現因週年紀念特減售三元八角小號董銅火酒爐前售每隻五角現僅售四角七分云 
[中英印贈日曆]  
　　河南路福州路角中英大藥房近印就民國十四年陰陽合壁之日曆數千只印工精良凡購該藥房貨滿二元以上者均得贈送一只云 
[福華發行藥品]  
　　三洋涇橋南首福華藥房經理陳君耀華日前接湖南桃源貧兒敎養院劉君及本埠藍維藹路平江里陶鳳英女士等來函致謝意該藥房所發行之制育良友定價每盒一元云 
[鴻興廉價尙餘四日]  
　　五馬路大新街鴻興織造廠其　價期將於陰曆本月初八日截止二元一角半之蜜蜂牌絨線·及六角半之三色熱水瓶連日銷出甚夥云 
[麫食業公會職員會議]  
　　上海麫食業公會昨在閘北蒙古路晋康里九號會所開職員會到十餘人正會長唐子湘主席議案如下（一）本會各會員雖經各發起人熱心徵求加入者已逹數百家但以華租兩界統計而言約有一千數百餘家年内爲日無多應先將已徵入者限一星期内造具淸册暫資結束再行討論開春繼續徵求辦法衆贊成）二（主席報告本會臨時會址（即蒙古路晋康里九號）已與十一路商聯會余君接洽妥定俟將來正式成立後再覓相當處所通過（三）各職員除每日照規定時間分頭辦公外茲定每星期開常會一次報告進行事宜議畢散會 
[磚灰公所改選業董]  
　　西門内金家牌樓磚灰公所業董户諧堂等因前任任期已滿特由同業公同投票改選聞爲南大生磚灰行主錢裕基得票最多當選爲業董其次多數之顧吉聲謝端綱當選爲副業董又沈枝珊爲議長林錫元爲副議長其餘議董十三人候補議董八人幹事十八人亦均選定經户諧堂依法詳報上海縣公署備案云 
[洋務職業公會將聚餐]  
　　上海洋務職業公會諸職員擇於一月十九號即星期六夜舉行聚餐會公推羅起華爲籌備員凡該會會員或會員之親友皆可加入惟須於十七號之前到會簽名並 
繳聚餐會費届時以人數之多寡而定地址之大小並有各種游　　助餘興云 
[出版界消息]  
　　大陸報館因原有房屋不敷辦公故别建新屋於九江路十四號一切工程均已完竣現訂明日（星期五）中午十一時半至一時舉行新屋開幕禮昨已遍發请柬邀請各界參觀云 
　　國民對日外交大會所出版之五九月刋第四期業已校稿完畢不日即將出版云 
[評大戲院之自由誤（四）]  
　　劇中佈景甚少往返祇見翁屋及翁店數幕而已蓋情節使之然耳羅蘭往禮拜堂捉考拉歸家沿途且行且訴作無限悲傷但幕土不加說明觀者不知羅蘭所作何語殊爲缺憾最謬者即爲　蘭與立郤遽然結婚蓋自米金竊信羅蘭焚書之後二人（羅蘭與立郤）之情絲已無形中斷即　蘭興立郤駕直尋妹亦不過急中偶遇何至忽而和好忽而結婚　令人爲之悶葫　也 
　　此劇情節結榸構曲折有致爲　世佳片考拉誤解自由濫用其情致陷情網不可自拔致演成家庭慘劇願爲情魔捐棄一切害人害已徒喚奈何用情不專於一往往演成慘劇吾願　中姊妹引爲　鐘之戒勿自降其人格則幸甚矣（孟雄）（完） 
[孤兒救祖記將運京開映]  
　　明星影片公司新片孤兒救祖記在滬開映以來營業甚盛北京眞光電影劇塲經理羅明佑君聞聲至滬參觀後即赴該公司訂約租映定本月二十一號携片推京眞光劇塲在北京之地位與上海卡爾登愛並廬相等向不租映中國影片此次對於［孤兒救祖記］獨加贊美許爲中國第一佳片特爲破例開映云 
 
 

Page 18

 
 
第一萬八千二百七十五號;中華民國十三年 西曆一千九百二十四年一月十號
星期四 * *[觀映中國影片之商榷]  
　　我國影戲　業以今日視之已漸趨發　時期矣試觀 [孤兒救祖記 ] [蓮花落 ]先後在本埠各戲院開映後往觀者無日不擁擠後往者幾有向隅之嘆是誠影戲業之佳兆上述二片中之劇情可謂異曲同工 [孤兒救祖記 ]以家庭而寓敎育見勝蓮花落以敎育寓愛情見勝洵皆有益之警世影片也惜二片尙未　完美茲將缺點摘述如下 
　　 [孤兒救祖記 ]中余蔚如在電话中聞乃夫斃命時面無驚惶之狀於事實殊不合當設法以補救之或在電話通知蔚如時作爲設計驅其來院則接電話時之不露形跡亦可符劇情矣 
末幕中追媳一幕與 [賴婚 ]相去不遠惟 [賴婚 ]中台維追愛娜時因見足印及地上所遺之外衣且遙見冰上人影故追時有追之目的然 [孤兒救祖記 ]中之楊翁追媳則茫茫曠野不知所適且相距甚遠不見其影安能相遇於雲亭此非奇情實攝片者欲使以觀者奮興耳 
　　 [蓮花落 ]中之李亞仙爲海上名妓何門前呈私娼之景象此實少一區别亞仙雖靑樓中人然一好女子耳但勾引一幕太露騷情元和流爲乞丐爲家　所見因領見其父致爲之蹴斃但棄之曠野於情不合不如改公弼尋子不得而歸元和與乞兒爲伍較佳剌目一幕未見動人之表情殊少精采葛奶奶之修書任其圈點與情亦不符末幕亞仙與公弼同往觀禮只見其站立門外未見與元和同出諸如此類　因造片者少考慮而致蹈此弊耳（無名） 
[婚禮新誌]  
　　張元俊君與鳥秀欽女士昨在法租界蒲柏路吉益里本宅行結婚禮賓客滿堂頗極一時之盛張君係同濟大學生精於國學近正從事法文鳥女士肄業於務本女校擅長歌舞精文學工丹靑新婚夫婦將於今年六月間放洋赴法留學云 
[社團消息]  
　　女靑年會行將開年會女靑年會有將開年會會議等消息如下（年會會議）該會年會會議將於一月十九日下午三時舉行討論本年應行進行各種事項（半日學校）本學期有學生三十餘人學業殊有進境而告假曠課等事亦較上學期爲減少定本月十八日放年假二月二十日開學（會員部）會員部家務團所設立縫紉及烹飪班來會者凡十七八人之多各種出品亦都精美可觀（介紹部）當此年假時期各學校公司之延聘女職員者大都均於此時向該會接洽該部現在此項人才待聘云 
　　儉德會開會歡迎會董倹德儲蓄會於八日（星期二）下午五時特開歡迎會歡迎會董葉立甫·施省之·黄翊昌·任筱珊·鍾紫垣諸君各會董並各職員到者三十餘人五時半入席首由會長楊誦淸君述歡迎宗旨次由葉會董演說略謂自歐戰以來社會情形因生活程度增高失業者衆多致經濟界大受影響本會諸君以提倡儉德爲宗旨實切中當今之弊害云云次由楊會長答謝詞并介紹各職員與各會董相見次攝影次茶點而散 
　　徽寗會將歡送柯世楨徽寗旅滬同鄉會因該會法律顧問何世楨博士行將赴粤特定於今日（十日）假座三馬馬路小花園都益處設宴爲之歡送云 
[學務叢載]  
　　國語勵進會二次年會中華國語勵進會於前日上午九時半特假南陽橋國語專修學校開第二次常年大會改選職員到會者五十餘人首由前會長吳珍女士報告開會宗旨及前期會務經過情形次討論修正會章由張君國良提出應修改數處衆無異議次選舉職員正會長仍係吳珍女士當選副會長張血冰當選編輯卓劍舟·蕭錫良·張德享·吳煥·錢洪·譚齊雲調查陳賡揚·洪志奥·張文治·潘天授·儲玄機·楊長民·費佩英女士·顧姒範女士·朱彬然女士·馮子廉交際張民生朱啓明·英庭·李靜如女士·戴宗權·錢洪事務張國良·吳梅石女士·莫家賢書記王芳鎭·鄔錫琳選舉畢繼討諭出版書報事項議决先出版會刋一種現已收到會員及外來稿件甚多第一期約於本月底可以出版末由會長吳珍女士提議創辦義務夜校由會員輪流敎授衆均贊成即推吳珍·李靜如二女士擔任接洽校址並籌備一切云 
　　童子軍高級敎練會上海童子軍會商級敎練部昨假九畝地新舞台開會到者沈同一姚麟書陳廷楨徐子成兪元爵懷仁王英超樂秀榮等（一）議結束游藝會事决加入表演各團槪由本會奬給軍鼓（議奬勵游藝會銷）券出力團體案决各團销劵適符應負銷之數槪抽一成獎予該團倘逾額得抽二成（一）議本年度組織敎練班案决推沈總敎練起草俟章程擬妥後即行登報徵求團員（一）議本年度分圑比賽案决照例舉行惟比賽項目尙須增改（一）東區敎練報告東吳二中童子團函請給發該校主任戈頌仁孫聞遠二君感謝章事議至此爲時已晚乃散會 
　　靑年學藝研究社成立馮文卿等發起靑年學藝研究社於日前開成立大會華德淸君臨時主席臨時社長邢錫煒君告白俊英演說公選馮文卿爲社長張　爲評議長華德淸爲劇務主任戴浩然鄧炳祥爲交際員茶點散會 
　　博才英華學校之擴充鈕永建徐守浩二君創辦之博才英華學校自租得閘北公興路中華新路口新屋十餘幢爲校舍·並操塲二方後即日起在北車站北山西路一號招生吳稚暉君爲文法主任王子平君爲體育主任云　　道南學校將開懇親會海寗路天鑫里道南學校創辦一載茲該校以本月十三日（星期日）爲立校紀念日特於日上午開慶祝會並東邀家屬展覽成績下午　懇親會表演學藝並請敎育家演說又聞該校此次舉行懇親會祇招等家屬以符懇親之本旨云 
　　養正校友會定期開會城内三牌樓北張家弄市立養正學校畢業生爲聯絡情誼交換智識起見組織校友會日前該會函致各校友訂於陽曆一月十三日即陰曆十二月初八日下午二句鐘開會修改章程重選職員是晚並舉行聚餐云 
　　英法夜社將行寒假禮征乍浦路頣和里英法夜社定一月十九日晚六時舉行寒假休業禮是晚有名人演說社董訓詞以及學生之新劇［專制婚姻］雙簧單簧等餘興聞該社於四日開始大考定二十一·二十二·二十三·三日招考新生云 
　　金大第一校添中學科梧州路上海金陵大學同學會第一公學日夜校已添設初级中學科二級并添關課室二間又該校畢業生可直接升入南京金陵大學各科肄業云 
　　速記學校印行新章程商業速記專門夜校定本月二十四日·二十五日·二十六日招考新生已讀未讀皆能報名新章不日即可出版分中西二種郵索附郵票二分云 
[演講併紀]  
　　安特生女士將赴甬演講英國安特生女士曾於日前赴西湖遊覽由杭州女靑年會招等已於日昨返滬現定明日應寗波某敎會之邀前往演講及調查同行者有丁門女士·韓勵生女土二人云 
　　張貽志碩士演講［化學工業在我國之應用］續誌蓋除化學原料外其比較的易於創辦而獲利可有把握者莫如應用化學工業如製紙·製皮·製皂·及化妝品·製造火柴·水泥·精鹽·釀造等業此類之工業其好處在於可從小規模入手當今日大資本不易招集時期最利於此類工業之進行且市上有現成的需要患其出品無銷塲故今日我國中如肥皂牙粉火柴水泥等廠已日漸加多且有許多均從小規模而漸擴大如家庭工業社等成效頗佳惟化學工業之應用旣廣故其範圍乃至大現時已有之工業不過其造端耳此後後事於此業之機會甚多途徑甚廣世之有志於實業者不可不注意及之 
　　惟化學之業較一般工業爲稍難因其旣須應用化學之原理又須具專門之智識非有專門人才不爲功國内已有之人才尙不敷用今日座中不乏靑年向學之士鄙人藉此機會特爲化學工業介紹願諸君有志擇業而未定者對此加以注意焉 
　　化學工業之重要旣如上述諸再言其在吾國之應用吾國地大物博原料最富最宜於化學工業之發展蓋化學工業所需之　産及鑛産原料吾國無不兼備苟能將各種天産原料如礦産品中之煤鐵　鋁等等農産品中之桐油豆油絲茶等等加以精製已成甚多之大工業所增加之國貨及出口品已不可數計若再由此進一步而從事於所謂中間的原料如酸　及煤膏工業等以供給之於其他之工業則實業之發逹自將一日而千里因天然之産物加以精製其事尙易故吾國已漸有此類之工業之産生惟中間原料之製造則甚難因中間原料除　外全恃他工業之採用以爲銷塲現時他工業旣失發逹則欲覓市塲頗難人不最輕於嘗試以故吾國罅　工業現時已有天津永利製　公司規模頗大而製酸業則除上海江蘇藥水廠爲英人所辦規模甚小及有數處兵工廠附設小規模酸廠以供給製火藥之原料外並無他廠至於煤膏工業則僅有外人所辦之上海自來火廠有少量之煤膏爲其副産品故今日我國尙非能製造此種原料時代必暫時只能仰給於國外俟將來他種工業需要此種原料者漸多則當可逐漸發逹也（完） 
[慈善新聞]  
　　閘北慈善團每年在閘北大統路太愓廟設廠施粥以惠貧黎今嵗各工廠已瞬届停工苦人繁多失業者衆謀食之心較謀衣爲尤切自該廠主任王彬彦君督同各職司人員積極籌備以來各事均已就緒准夏曆本月初七日開始施粥云 
[藝苑淸音]  
　　靑年書畫會自元旦日展覽會結束後該會前日開各部職員會議决（一）修改章程五條入會費改爲一元會費改每季一元以减輕會員擔負第六條會期改每星期開常會一次每月開大會一次敦請海上名家演講以促進步（二）函授部主任劉文淵爲推廣學額便利有志研究圖畫而經濟困難者起見每科特設半費生藉資普及（三）原有會所不敷辦公即日遷入西門林蔭路大吉路二十四號昨已將改組各案通知各會員云 
[球戰歡聲]  
　　公共體育塲本星期日（十三）下午一時至三時樂羣組 
與徐滙公學足球隊比賽三時至五時共和组與跑馬廳英國義勇隊比賽又二時至四時該塲籃球全白隊與中國公學第一次比賽云 
　　虹口澄衷中學每年輒舉行各級籃球足球錦標之比賽近因加入上海籃球比賽會故特舉出陳·舒二君爲委員籌備一切云 
[虹口中西女學行將演劇]  
　　虹口中西女學校定於星期六（十二日）下午一時假座虹口辛酉學社舉行懇親大會業由陳鄔靜安校長率同諸生預備一切游藝及成績品異常忙　其中尙有附屬幼稚園表演游藝及女學生串演中西新劇云 
[惠靈頓校將開游藝會演戲]  
一新閘醤園美惠靈頓英文夜校現定本月十三日下午六時開冬季遊藝會有名人演說學藝表演·跳舞·火棍·雙簧·唱歌·及新舊劇等加入表演者除該校學生外皆爲能手云 
[二集徽欽二帝已開演（三）]  
　　全劇歌舞佈景述之旣如前報對於該台排練之功夫以及佈景之價値已可想見 
　　燕王妃蕭氏係趙君玉所飾文武兼全添置之各種服式非常新穎唱作並重力戰八將一幕君玉一人作戰月下舞劍一塲尤覺綽約可觀 
　　歐陽予倩之李師師空中飛舞歌唱實非易事持錢對舞時　　欲仙與徽宗定情時之嬌　與李邦彦泣别時之多情非予倩不克演來如是細到　 
　　張月亭之徽宗潇洒毫無做作之弊微服出遊及尋芳遇李師師二塲之神情演來駕輕就熟 
　　潘月樵之燕王耶律淳在邀臣擁立爲皇一塲所發之言論頗切目下時病月下舞劍一段慷慨悲歌燕王雖力圖救亡惜不能羣策羣力遼之亡亦理所當然月樵之燕王恰配身份也 
　　汪優游之李姥信口言來多是　母口吻優游在劇中飾男妇老少惟妙惟肖爲徽宗撮合李師師一塲的是七十鳥神氣嚇退高宰相及竊聽李師師與徽宗定情二段觀之使人捧腹也（窥豹）（完）　 
[楊小樓陳德霖等之京劇]  
　　北京第一舞臺近曾演白雲觀義務戲先演五花洞徐碧雲諸如香假潘金蓮唱西皮　板較彰大有進境可嘉之至兪步蘭彭斌連眞潘金蓮唱工尙不惡惟不見長進耳小振庭兪贊庭均不賣力楊瑞亭之落馬湖平安而已綠牡丹　蟾送酒扮相做工均有是處且身段靈活較白牡丹佳得多矣惜云薛　者過於板滯故於該劇减色不少神亭嶺李萬春孫策出塲念白不佳後於太史慈對打幾塲頗見功夫藍月春太史慈亦尙不惡打功有可取處虹霓關小翠花飾夫人做工自佳白口淸處非他人可及尙小雲丫環扮相做工均甚佳二六無佳處　秋此段二六佳腔甚多小雲不如也朱素雲宗保亦佳硃砂痣時慧　員外出塲今夜晚兩句搖板不甚好借燈光一段慢板殊佳而最妙者爲敎你急····· 
幾句根板眞力彌滿無懈可擊陳德霖是日演得大佳特佳未開言一口段慢板跌拓有致異常好聽不愧爲唱家也田桂鳳也是齋甚好做工白口均佳蕭長華白口均用俠音好聽已極楊小樓安天會佳極幾個下塲殊漂亮偷仙桃及舞棒兩塲尤妙唱崑腔亦甚好聽兼以嗓音洪亮台步有方不失爲策一武生也錢金福許德義均極妙云 
[集會表]  
　　陽暦本月時間　地點　召集者　事由十日下午一　滬南　　和社　捲烟同業全體大　十日午　漢口路聯華總會　扶輪社　常會十日下午五　上海童子軍會　上海童子軍會　職員會十一日下午　西門尙又路　縣敎育會　常會五時十一日晚六　一品　　　季社　冬季常會時十二日　西　路一品　　　東　大學上海　常會會　　學會十二日下閘北麥根路操　南洋與約　八大學足球錦午二時　埸　翰　標决賽十四日晚　山東路　山東　聯　　常會 
十六日　市政局　法租界公　局　選舉　　十九日下午　靶子路　　女靑年會　常會 
三時 
[今日天氣晴朗]  
　　徐家滙天文台昨日下午四時三十分氣象預報云低壓將向東進有旋風繞之南方海濱有正當之時令風此間天氣晴朗温度在下午三時前之二十四小時内最高五三·六最低三○·七去年同日最高五一·三最低三○·七 
 
 

Page 19

 
 
第一萬八千二百七十五號;中華民國十三年 西曆一千九百二十四年一月十號
星期四 * *常識 
常談 
[自身問題] [  覺]  
　　凡事必自立於無可瑕疵之地位而後可解决自身以外之事若自身先有間題則其他更無可以解决之事矣 
　　是故不論個人與團體苟有逾軌之行爲即爲自殺之道蓋一有逾軌之行爲則個人之自身必受局外之非難團體之自身必生内部之分裂此若影之隨形若因之生果事有必至理有固然 
　　今之人不注意於自身問題而惟務攻人之惡於是此亦一是非彼亦一是非個人旣自損其信用團體亦有時爲個人之所累甚矣其惑也 
經濟 
[女靑年崇尙節儉之我見] [  淸華]  
　　古來男子衣服離奇女子裝飾妖冶人皆以爲可恥况吾人處今日之時代米珠薪桂各項用途無一不昂力圖撙節尙不易支持而社會上乃多光怪陸離之婦女麗服妖妝日事奢華旣不能從事職業又復揮霍金錢良可嘆也而目今之一船女校學生亦常以華服革履抹脂塗粉炫耀於市更非所宜矣夫女校之靑年已受良好之敎育自應躬行節儉挽救此種惡習豈可再尤而效之以長社會奢侈之害且靑年在求學時代一切所需賴家庭之供給尤宜刀圖節省審察用途不使浪費庶將來可養成樸實耐勞之習慣爲家庭之模範萬不可一味時髦反爲人所輕視甚願靑年愛國之女同胞從速覺悟奮起而行提倡節儉主義以革除積習挽救頽風則社會國家均蒙其福矣（乙種酬） 
衛生 
[小兒衣服之注意] [  新權]  
　　（一）衣不宜多着人之所以有衣服其主義不過調節身體上之體温吸收皮膚上之排洩遮蔽皮膚之外面以爲雅觀而已而世上之人往往衣以厚重之衣以爲身體脆弱恐易致感冒不知小兒幼稚之時其發育十分强盛生氣充溢於外雖嚴冬猶汗衣服務宜少着蓋衣服薄四肢得活潑之運動而自易發育能養成將來耐勞之習慣於身體上得益匪淺 
（二）衣料須選擇小兒衣服以輕暖疎鬆之品爲宜如冬時用棉布法蘭絨絨布等最佳而夏時須用極精潔細軟之麻布取其易見汚垢也色尙白取其不易吸收光綫也最不適用者莫如絹綢蓋非特難以洗濯且不易淸潔而導幼者之心於奢侈故雖富貴之家亦當用絨等布 
（三）衣服宜寛大衣服之大小恒與身體之發育大有關係衣服寛綽則於身體無所妨害若過於窄小則運動旣不靈敏而於肺臟之呼吸血液之循環又生絶大之阻力况小兒當發育極盛之時衣服寛大則運動自如精神活潑一無障碍也 
　　（四）衣服宜潔凈衣服與身體密接苟有穢汚不常洗滌則皮膚必直接先受其害使排泄不能暢逹况小兒身體旣至發育旺盛時代其排泄物必多尤易穢汚故宜時時洗滌時時調換庶不致罹疾病也（乙種酬） 
道德 
[廣告與信用] [  王千里]  
　　廣告爲商店營業之發動力推廣商品之唯一利器近頃我國商人已稍能注意於此誠我國商業前途之好現象也 
　　商人利用廣告介紹商品於顧客對於商品之特點與其效用代價等之描寫務以忠實出之則一般人見其廣告如見其物而樂於購買矣此無他商店盡廣告之能事所以顧 
客對於廣告發生信任心也 
　　不意近日一般商店（少數不良分子）將其商品大事誇張極意吹嘘往往名不副實如購者不加審察莫不受其欺騙彼冀利用廣告眩人耳目詐取厚利然其結果未有不遭失敗者金錢之利益未獲商店之信用已失虚僞之舉其可久恃乎 
　　商店濫用廣告而遭信用之損失此事猶小、 
影響社會致阻廣告事業前途之發展其爲害實大商人對於廣告之運用可不愼哉（乙種酬） 
法制 
[和賣他人子女罪] [  吳鏡資]  
　　世風日下人心不古和賣他人子女之事幾成慣例雖不免間有爲貧所迫不得已出此下策者然究非文明國家所宜有之事故世之關心社會者早已引爲隱痛矣近暫行新刑律之補充條例其第九條已特爲規定其文曰凡依法令契約擔負扶助養育保護義務而强賣或和賣其被扶助養育保護之人者依刑律第三百四十九條第三百五十一條第三百五十二條及第三百五十五條處斷之由此而言和賣他人子女之行爲實屬有干刑律當處以與和誘相同之刑罰世之業此者其戒之（乙種酬） 
市政 
[設阱陷人之宜禁] [  我心如水]  
　　本攔前載朱痴駌所著賭埔式之糖擔應當禁止一篇予讀乙不禁有所感觸吾國市政素不講求固無論已上海租界一切措施咸較内地爲注意孰知殺人越貨奸拐賭博之事無奇不有報章幾書不勝書予前聞王君允令所談之事較朱君所述者尤有甚焉王君謂上海有種無賴結合同黨若干人至偏僻所在引人賭博一人爲售酒釀或賣橘子者地置一筐手籤筒一旁有抽才一二人一人若錢莊家送銀之夥友或經租處之收租者手提靑布錢獲一旁站三四人作壁上觀其左近或馬路對面又站一二人設有人經過是處偶或駐足回視必故作憤懣不平語謂賣橘者眞豈有此理誘人賭博該店夥輸去銀錢無算吾　曷設法救濟之而店夥則面紅耳赤誓必翻本方可回見店主急向旁觀者乞援旁觀者又從而和之慫恿入局初抽一二次必使路人稍有所獲而店夥則仍負數回以后店夥復乞助此路人逮路人銀錢出手即使連負當此之時忽有一彪形大漢躑躅而來而嚮之所謂賣橘者旁觀者作不平鳴者店夥者均鳥獸散實則都是一起假作種種以愚路人彼時路人對此大漢視爲暗探自已亦犯賭博莫敢申訴祇得懊喪而行迨路人去旣遠而若輩復易一地施術如故是皆王君所親見爲予詳述者竊思上海租界五方雜處實爲萬惡淵藪類於是之設阱陷人者不知凡幾若輩所爲均在冷僻地點巡捕所不到之處而受其愚者大都爲鄉野之人或年幼無知之徒若老於經歷者必不致踏此危機我望注意治安者時加偵緝拘案重辦而偶遊上海者自行謹愼勿爲所愚此種黑幕較朱君所述尤當嚴禁爰誌之以供衆覽（乙種酬） 
科學 
[飛機在空中動搖之原因] [  許一飛]  
　　凡欲求一物之原因不得不以他物爲　諭此爲固有之定理也則今日我人欲研究飛機在空中動搖之原因其勢亦必須仿此而行故余特將汽船作爲本篇之譬諭詳細說明於後 
　　汽船爲一直線方向開駛於洪濤巨浪　中時因前後波浪之洶湧至船身幾於直立者即謂之前後之動搖又因船之左右舷被波浪所衝兩旁互有軒輊而船身因之而幾於傾覆者即謂之左右之動搖此固人人所熟悉者也但飛機則異是蓋空中位置之高低變化不定即因是而有上下之動搖汽船之動搖僅前後左右而已而飛機之動搖有前後左右上下三方面汽船之動搖爲平面的而飛機之動搖則爲立體者也 
　　海天渺茫之中海上潮流之變化與空中氣流之動蕩充其極可謂剽疾無倫飛機動搖之原因即在此也時當微風已足使機體前揚後抑疾風則更甚倘由此而更遇種種更强之風壓飛機即將因此而迴旋甚或至於顚覆此種動搖之原因要之皆由於壓力中心無定位而起者也飛機上重力之中心旣如上述由飛機之種類而各有定點則風壓之中心在動搖無定時兩者之中心其勢不能互相一致而迴旋及　覆之　因即在此也 
　　照以上之論據吾人之理想當令重力之中心居於壓力中心之山點惟實際上飛機之重心常常在壓力中心動搖距離之兩極端之中央兩中心之距離須力求其短縮而已飛機重心前後之位置爲製造家致力之要點此外則如重心上下之位置其原因亦同故亦當考察者也 
力學中之定例凡物體之重心位於高處者爲不安定之平衡位於低處者爲安定之平衡最稱合適然飛機之搆造不必盡符此原例也若飛機之重心果位於低處而與壓力中心之距離却甚大則風壓速度增加時飛機之進行雖遲然其重心尙因運動之慣性竭力進行不已在此之時乃發生有極大之動搖於飛機是亦不可不愼也（乙種酬） 
雜錄 
[余之新年消遣法妻] [  菊]  
　　新年已届一般學校學生商店夥友例有假日惟習俗相沿以賭博游蕩爲唯一消遣法殊不知廢時傷財莫此爲甚因憶余云歲曾舉行三種新消遣法爰述之於下　　一音樂研究音樂爲高尙之娛樂足以引起人生之美感陶養個人之性情余遍邀親戚友朋中之擅長音樂者或中樂或西樂和盡其長各奏其美融融一室其樂無涯 
　　二常識演講常識爲人生存世界之要素亦且爲作事之柰準平時學習經歷所得時虞不足乘此餘暇舉行常識演講或發揮所具之意見或解明個中之原理旣可作學術之研究復可作良好口才之練習 
　　三郊野遠足際此春光明媚氣候宜人遠足郊野非特可以賞心樂意並可視察天地間之現象而增長其閱歷且徜徉野外不啻作和緩之運動於身體上之收益亦甚不少 
　　以上三項較諸賭博游蕩其得失奚啻天壞故特記而出之以爲欲得新年良好消遣者告（乙種酬） 
問答 
[敬告患諸君] [  蘇城豐備義倉來函]  
　　啓者敝倉施送西瓜灰歷有年所專爲療治水　起見有求必給不取分文在敝倉奉行善舉本不圖名乃自本年十一月十一日申報常識欄内登載以來各省聞風因之來函乞藥者日必數十起較之往年驟增數倍藥少人多殊難遍及惟是西瓜灰一物須在夏令配製敝倉常年配製此灰約用西瓜六十個一經施送告罄即行停止誠恐遠道諸君未及週知空勞函索用特登報聲明尙希見原並將西瓜灰製法開列於後人之奸善誰不如我倘蒙有力之家照方配製廣爲施送則不惟造福無量即敝倉亦同拜厥賜矣 
　　計開方單 
　　擇極大黑皮西瓜於蒂部切去一蓋如五寸碟大挖去瓜　留皮約四分厚每一瓜内加入去梗大蒜頭十二兩陽春砂仁四兩仍將切下之蓋用蔑　扜上外塗酒　泥約寸許厚再敷以礱糠用木柴靑炭炙之存性研極細末磁器收藏不令洩氣用時每服一錢淸晨或臨臥時開水送下切忌腥　　食並須永不食西瓜倘食之復發則不可救治焉 
 
 

Page 20

 
 
第一萬八千二百七十五號;中華民國十三年 西曆一千九百二十四年一月十號
星期四 * *   
 
