# 1912 - 52 - 4914017

 

Page 1

 
 
[評論]  
　　遣散軍隊芻議吾國兵制之壞由來已久有事則倉卒召募竭天下之財力以供烏合之軍隊事平則紛紛裁撤無安插之方法座爲閭閻之隠患於是有所謂遊勇也潰兵也或成羣結隊嘯聚而爲盜或拜盟放票勾引以爲匪故每當大亂削平因遣散之不得其法往往禍延數十年不絕遠者無論矣卽如洪楊一役至今帮菲及種種會黨實大半淵源於湘淮之散卒可不懼哉 
　　此次民軍起義東南各省又紛紛招募矣某軍某隊風起雲湧或因防務而增添或緣北伐而組織甚至一府一縣莫不擁兵自衛戎裝之士觸目皆是其間雖多曾受敎育之軍人與熱心投効之志士而無業遊民江湘亡命亦不在少數半載以來餉稰之供給至今已有捉襟見肘之勢幸天佑我民戰事終止聞袁總統對於必革軍制之政見議將全國三十六鎭之數減爲十五鎭一面取法歐日普行强迫軍役則此項軍隊之實行淘汰爲期已不遠矣 
　　雖然裁兵之事千難萬難遣散之法亦非發給恩餉資送回籍等空言所可了結當此百業凋疲謀生計艱一旦同時裁减而不思所以敎養之道則今日解甲明日即失所可以斷言且聚此無數纠糾桓桓之士而無所託以爲生是豈地方之福或者飢寒所迫横决而爲非則其擾亂秩序之安寗禍且有不忍言者故爲根本之計畫與其於裁撤之後重煩收拾毋寗於裁撤之先預籌安置安置之法如何曰開墾以實邊而已矣夫吾國東三省土地饒富宜桑宜農通國皆知即移民之策滿清時代亦屢見施行徒以辦理不善迄無成效而外人經營締造殖民之勢力反日益膨脹今民國新造千端待理爲餉需計不能不遣散軍隊爲邊務計不能不開墾西北似不如將兩事并爲一談兼營並進就各省久練之陸軍及此次新招之士卒一一從新挑選留其精壯分配防地而將應裁之兵全數開赴東三省計口授田以兵法部勒仿照屯田之遺法勵行實邊之政策而又春秋蒐獼以討軍實如此解散之中仍庽團結約略言之厥有五利國家省養兵之費而民間不受裁兵之害利一東南人滿西北地矌一轉移間各得其所生聚敎訓邊圉永固利二沃野千里桑麻相望地利旣闢軍實益充利三無事盡力田疇有警執戈前驅無煩徵調遍地皆兵利四强鄰耽耽邊患孔亟遼瀋方面主客易勢屯田大興窺伺自戢利五有此五大利故以開墾爲遣散其得策似無逾於此愚夫千慮或有一得當軸其有意乎不禁馨香祝之 
[專電]  
　　昨晚（十二日）北京兵隊有一部分變亂搶刦商店焚燒房屋其勢極猛崇文門内鎗聲不絕使館界内亦有彈子落下旋由袁派制兵彈壓漸就平復袁幸無恙 
　　昨夜軍隊作亂其變起於袁世凱辦公處之附近（外務部迎賓館相近）霎時全城皆起大火内有數處似在禁在一帶内城登時騒亂街道阻塞不通 
　　内外城各處至今焚搶未已全城火光熊熊街中亂民充塞駐京外兵及使館衛隊已設法護送城内餐人 
移入使館界内崇文門街及莫理遜街焚去房屋甚多 
　　此間情形直至黎明始漸垵靜其原因聞爲軍士索餉而起　　昨晚八鐘有兵二千名約同起變先放火焚燒民房并擄搶崇文門街莫理遜街及前門外店舗甚多幸未擾及外人 
　　昨夜（十二）七時東華門西華門同時兵變軍士沿路焚搶秩序大亂其禍聞因减發兵餉而起 
　　使館界已阻斷交通各使館衛隊均經調齊豫備戰事 
　　禁城之内有袁世凱兵與叛兵叛兵徹夜巷戰亂象始息 
　　昨夜之火外人産業被燬者甚夥民間遭刦者亦不計其數 
　　南京政府代表寓處（前清貴冒學堂） 
亦被亂兵攻擊各代表由屋面逃至左近之敎堂藏匿始免於難　　今晨（十三日）亂兵刦掠始止火勢亦殺現秩序已漸恢復各街道有馬隊來往梭巡 
　　此次軍隊暴動其志全在刦掠蓋第三鎭陸軍之一部分反對剪髪之令謂此爲袁世凱南行後解散該鎭之豫兆故乘機圖刦財物以爲異日糊口之地 
　　今日午後（十三日三鐘）大局已定地方情形亦全復舊狀可無他虞按以上各電係北京各訪員陸續發故有異同處亦有重複處本館以此事關係重大並錄之以見眞相 
　　袁總統將於兩星期内赴寗俟接任後卽返北京 
　　袁總統啓程之前擬即簡定唐紹儀爲内閣總理大臣以便離京後唐可代理一切政務（以上北京） 
　　浙江議和代表章宗祥接袁總統兩次電報催其從速進京（杭州） 
[公電]  
　　旅滬皖南同鄉會電南京陸軍部鑒廿七日 
 
 
 

Page 2

 
 
　　本會代表躬謁部員藉知撤銷蕪湖分府派陳策爲駐蕪司令官復蒙稽查案卷實無仍委劉祺之事蓋劉之罪本甚於吳被控有案刧贜十數萬共和時代民意爲重决不容再令厠身於蕪詎據蕪埠報告劉祺仍爲駐蕪旅長禍根未去凶燄益張昨更調兵脅中華銀行出銀二萬五千兩致令該行關閉無埠益形恐慌兵必亦多蠢動請迅將劉祺兵柄解去並一面由地方公舉市長組織市政以資恢復幸甚盼示旅滬皖南同鄉會艷 
　　又電　安慶孫都督鑒蕪事幸承維持得將吳振黃撤銷深紉公誼惟據陸軍部面告並無仍用劉祺之事（以下與前電相同從略） 
　　又電　蕪湖議會諸君鑒蕪埠光復甫及百日糜費七十餘萬之鉅其中羅有不實不盡茲分府業已取消所有交代務祈詳加稽核登報宣 
布鉅萬金錢皆皖南人民膏血萬勿忽略軍民財政界限宜急劃清市政尤宜速立已電寗皖由地方公舉市長凡此善後事宜諸君利害切身自有整理方法無待贅述盼復皖南同鄉會艷 
　　江西馬都督電南京大總統各部總長次長參議院黎副總統各都督各報館均鑒民國統一南北共和所有進行事宜自應統全國大勢熟籌妥計謹就管見所及略陳如左一北京外交内政關係頗巨北方初定一切必須整頓就事實上論之似應仍建都北京或天津兩處以收便利而資統攝二副總統應暫駐南京維持南方秩序遇有緊要事件隨時商承大總統辦理庶南产消息靈通自無顧此失彼之患三袁公旣繼孫任爲民國大總統凡孫公從前頒布之令應二律照行非確有不合之處不可更改四清帝旣廢所有腐敗帝政及玉璽皆應作廢消滅凡前清之國務大臣應一律取銷另簡派民國國務大臣以謀國是而期進行五南北軍隊應酌量調紮將現在北方軍隊調赴東三省甘肅新疆等處再由南方酌調軍隊若干駐北京保定一帶俾得彼此融洽意見悉泯以愚味上之見是否有當伏乞挅擇並希賜敎爲禱贛都督馬毓寳叩宥 
　　南京孫大總統電北京袁大總統統鑒奉天哈爾濱黑龍江等處官吏反對共和慘殺民黨當此南北統一拯救民生維持秩序最爲要策豈容東省官吏破壞全局况北滿介於兩大更不宜有鬩牆之禍祈速電阻妄殺並將段軍就近彈壓保護大局國民幸甚孫文梗 
　　南京聨軍參謀團電袁大總統軍隊統一聨合會黎副總統各都督各督撫各司令官各社會各報館均鑒爪哇荷民官不顧邦交非理千涉虐我僑民捕我婦稚辱 
我國旗阻我交通輕視我臨時政府我國國民何以堪此現旣共和成立五族十家人人平等互相讓步兵氣已銷爲日月之光英雄當别求用武之地併力於殖民持兄弟鬩墻外禦其修政策勿徒爲　衅爭速組統一政府速團全國兵力以爲外交後盾速開國會速奠國都速定國憲以解内部糾紛咸等係軍國民一份子隨諸君子起義以來未裏馬革一息尙存願偕我文明公民鐵血軍人務爭其遠者大者戮力同心爭以救護華僑爲要點國家新造榮辱成敗視此一舉善變者必爭先手愛國者必爭殖民敬獻四 
勝之策共籌進行一速謀統一内政修而外人却步勝之以和二國内荷僑加意尊重保護勝之以德三嚴索赔償更訂平等條約勝之以理四准備軍需計畫動員武裝和平勝之以力以上四策務同時並行恊内部以制外化私爭爲公戰鐵血主義堅持到底勝算終操之於我我國民氣方張競求發洩善用之足以革固國家揚威海外不善用之亦足以起紛擾時局艱危强粼環伺各鈞一髪無任禱盻南京聨軍參謀團李咸李正溶金華林繆慶善欒汝霖劉漢幟鄒蔭棠等同叩豓 
　　南京内務部電武昌黎副總統各省都督督撫均鑒頃奉大總統令開官廳治事之機關職員乃人民之公僕本非特殊之階級何取非分之名稱查前清等之高下有大人老 
爺等名稱受之者増慙施之者失體義無取矣光復之後聞中央地方各民廳漫不加察仍習舊名殊爲共和政體蛢玷嗣後各官廳人員相稱咸以官職民間普通稱呼則曰先生君不得再沿前清官廳惡稱爲此令仰各該部遵照速即通知各官署等因奉此應卽電知貴都督並飭所屬一律照讼改換名稱并希出示通告人民咸知此意以除舊染之污而示更新之象禱切盼切内務部印 
　　武昌黎副總統電北京袁大總統南京孫大總統各省都督均鑒前准中央内務部電開奉大總統令開中央行政各都旣稱爲部各省都督所屬之行政各部應改稱爲司仰即分電各省都督一律照辦等因奉令電知現已遵照辦理從軍務部起一律改司除另文咨覆内務部外特先電聞元洪儉 
　　貴陽趙都督電南京孫大總統武昌黎副總統各省都督參議院均鑒敝省公推樂君嘉藻任君可澄金君昌祚公任參議員尅日京道赴寗特此奉覆黔都督趙德全叩庚 
　　北京唐紹儀電大同民黨公濟會鑒泗水華僑事迭和政府交涉已允自由升旂現尙與嚴重交涉釋放被拘之人并撤兵事特聞紹儀艷 
　　廣東龍濟光電南京孫大總統陸軍部黃總長鈞鑒總長删電敬悉濟光編練隊甫由北海回省正在出發接奉電示和議成遵即中止謹復龍濟光叩 
　　南京陸軍部黃總長電北京袁總統鑒起義以來興等本意全在掃除專制擁　人權以立國本現時南北統一共和成立建設方股公案著偉抱此間軍民企盼甚切前已連電勸駕諒蒙鑒察興素不習兵事於戎馬倉皇之際猥以菲材承乏陸軍久荷重任日夜惶悚茲値和平盛會戰事告終才智之士颷舉雲集自慙學　無補平時亟思引退以避賢路惟是南京自光復以後軍隊屯駐頗多現正從事整飭將經手事項一律檢清使各安堵以待公至一星期内卽可完竢興便當遄返故林長享共和國民幸福務懇速簡賢能接充以重軍實所深感比者外間言論或疑臨時政府諸人意欲戀據要津此中誤會未免太甚在北方未實行宣布贊成共和以前興等以爲大業未竟各省同胞尙有隔閡民國基礎或致動摇覩此危機責無旁貨則誠不能置身事外矣今南决一家總統得人民國從此萬年廻非當日比也吾輩十餘 
年兢兢業業以求者眞正之和平圓滿之幸福今目的已達掉臂林泉所得多矣區區此必惟亮察焉黃敬叩 
　　北京袁大總統電南京陸軍總長黃鑒敬電拜悉具見任事之勇立已之高諷誦再三無任欽佩承示整飭南京軍隊以期安堵計畫周詳尤所感佩至以不習軍事自謙預謀引退並謂目的已逹無戀據要津之心謙德高風令人敬慕惟此次國民公意豈僅推倒專制仍須建立 
共和今破壞雖終建設方始建設之難過於破壞必使秩序恢復法度整齊外人有起敬起畏之心人民有康樂和親之意然後目的可云已達今當風士飄摇之際内外多故之秋正賴賢豪共肩艱鉅如以避賢而論凱學識無似年力就衰甘思退處林泉藉藏拙劣惟念國事方艱不忍漠視故暫覊縻於此外間言論亦未必無戀據要津之疑吾人惟當共矢此心以求自信毁謗之微只能弗計執事明達當不河漢斯方願共秉此懹以匡大局全國幸甚袁世凱宥 
[譯電]  
　　荷蘭外務大臣與中國駐荷公使劉君在海牙會談荷外務大臣謂此次 
爪哇爭端旣經荷員陳明眞相深望　國政府　曲諒該荷員之舉動劉使要求釋放拘押之人該大臣允將此 
議電達爪哇荷員辦理（柏林） 
　　萬國銀行家昨日在滬豫付臨時政府銀二百萬兩隨後擬再相機咬付此欵即納入日後之大借欵内其條欵正在磋商中惟其全數尙未決定大約六百萬兩（北京） 
　　英美法德四銀行將借銀五百萬兩與民軍政府以備撥付兵餉俟聨合内閣組織成立後即將締結大借欵條約（北京） 
　　聞俄日兩國亦將沾潤各國借欵與中國之利益（東京） 
　　美國下議院外務股員提出議案謂中國國民旣能遵守對列强履行之義務并盡自治政府之責任當發電賀之云云如此案通過不啻即爲承認中國之共和（華盛頓） 
要聞一 
[北京兵變警信]  
　　南京恊進會電棋盤街經武公司伯剛兄鑒二十九夜三鎭兵千餘大掠前門外商店交在東城内放火數處袁總統府專使寓所聞無恙晨即平靜乞轉各報恊進會東 
　　第二電伯剛兄鑒頃查它專使寓所已波及專使同人均移庽六國飯店協進會東二 
　　又昨聞本埠有人接北京私電者謂變時袁總統極爲危險南京各專使惟蔡培元君幸免受困云云此說似未必確且與本報所接專電及恊進會電互異姑誌之以待續探 
[注意新憲法之大旨]  
　　民國新憲法聞袁大總統已委其幕府起草計有七十條大都包含政治之組織至其宗旨則 
多援照美制而改變其要項例如大統領副大統領以及總理大臣皆歸議會公選又民國總理大臣有選任内閣大臣之權但仍須由議會承認並大統領裁可等項并聞該憲法中有規煊徵兵制度及自由信敎等條俟編纂完善將來交由國會公决 
　　袁總統保護外人之通電新舉臨時大總統布告各督撫各軍隊電云現在共和成立人民程度日進文明凡我友邦在華人士尤宜誠悃相孚益敦睦誼以期邦交穩固共享和平獲躋世界於大同保我國民之名譽値此大局初定人心浮動地方秩序諸待維持所有旅華各國人民生命財産應由該地方官及駐紮各軍隊切實保護倘有疏虞該地方文武將吏均難稍辭其責本大總統謬承國民推舉勉擔義務所惓惓在抱者尤以國利民福輯睦邦交爲重望各地方長官及各將領轉飭所屬所部共悉此意一律遵行特此布告新舉臨時大總統袁個印 
　　優待皇室經費之交付期優待皇室經費應由今年起算茲聞袁大總統之意以爲此項經費應由南北分籌刻間統一政府尙未完全成立此項經費擬按每年四季交付以第年二月爲第一次之 
交付期并聞袁大總統已將此意商之於度支部首領趕即籌備此欵以便到期交付云 
　　趙爾巽贊同共和之表証共和宣布後東三省少數人民其始尙有反對之 
說近來電賀共和成立者漸見其多故趙爾巽亦未敢堅持反對上臘袁項城被舉總統後趙卽出示曉諭人民云本月十十五日欽奉懿旨宣布共和改爲中華民國並授内閣總理大臣袁爲全權與民軍協商組織臨時政府業經出示曉諭欽遵在案連日接北京南京電全權袁已被舉爲臨時大總統自此次大總統舉定政府卽可統一民國者各省同有之民國非一二省獨有之民國也惟人民目的已達更無革命可言京濟一帶凡從之入黨之人均已立時解散我奉天所處地位稍有知旘者應所深知何可再自擾亂致生惡果此時惟有萬衆一必各安職業恪守命今秩序進行以歸一致而謀幸福自明年正月初 
一日起稱中華民國元年二月十八日其商民習慣仍可兼注舊曆國旗卽改用紅黃藍白黑五色橫幅自上而下聨絡而成除通飭外仰諸色人等一體知照 
[五記荷蘭虐待華僑之交涉]  
　　南京外交部致袁總統電北京新選袁總統鈞鑒接泗水電稱已開市昨進口船有華人百餘均被禁和要挾書報社董承認被搥斃之人謀爲不軌宥等語又急電稱旣去與和使交涉業經開市何以猶拿人今又監斃一命來電被截多方同嚇慘無天日若交涉無效勢必一綱殲盡去電請勿登報並勿來電恐拯救未見慘禍先臨感等語和官如此横暴若不早爲援手將拘斃日衆更恐續演慘劇收拾益難請再向和使力爭一面設法拯救以蘇僑困切盻電覆王寵惠勘 
　　又電北京新選大總統袁鈞鑒頃又接泗水粤僑全體來電和兵逐日圍捕專捉粤僑工商已達二千餘因被人暗誣爲騒擾照例不得保證出獄慘無天日請速設法解懸等語請卽向和使嚴詰并將勘電彙轉劉使切盻王寵惠叩勘二 
　　致唐少川電萬急北京唐少川先生鑒沁電悉和屬虐得華人由來已久此次風潮偶因升旗而發生故現下所亟應力爭者不在升旗問題而以釋人索償廢除虐例爲最要此次被捕諸人事同一律逢應全行釋放若如和使所云未知所謂酌量者以正式之裁判爲准抑以甲必丹之意爲准至允以私意電告和官不禁升旗一節現慶典已過而拘捕日衆卽許升旗於橋民何補且呑民旣屬理直固不應以私意調停蓋私意祗可以處個人之事而不可以施之國際之交涉此次要求各欵務須確實承認方爲妥善仍希據理力爭無任狡賴盼甚王　惠沁　 
　　致上海華僑聨合會電上海華僑聨合會鑒接北京電開宥電悉和屬華僑事昨駐京和使貝拉斯到外部面稱巴泗兩埠華僑事已得回電稱巴埠始因升旗繼因不准夜出聚衆華僑不遵警章以致被拘旋卽詢明釋放惟將情形較重者暫禁泗水案係因華僑中之甲必丹不肯升旗多數華僑大加殺迫和警及兵隊恐有衛治安出而彈壓華僑不服約束遂捕多人政府并無反對共和之意惟該地方官於未奉承認明文以前不能不照向章辦理等語答以華僑因歡迎共和升掛國旗係屬常事何至有害治安至於承認問題更與華僑無涉和官如此舉動實背公理務當速電該處和官將華僑一律釋放准其自由升旗并將兵隊撤去貝云不能擅發允僑升旗命令後再三駁辯貝始允以私意通知該處和官不禁升旗并允將所捕之人酌量釋放特聞乞轉聨合會紹儀沁等在本部對於北京此次之交涉殊未滿意業即電駁嘨聞外交部沁　 
[法報又提黃禍之說]  
　　近日天津法報以中國革命成功曾載長論一篇略云中國素稱睡獅今一躍而驅去數千年之專制此吾人所夢想不到者也故吾輩須知將來爲我白種人之勁敵者終必爲黃種之支那人也蓋紅黑兩種旣無文化又無團體斷不能加害於白種而黃種則不然不觀夫日本乎數十年前吾歐之眼光尚等諸自檜以下而今則列爲一等國矣中國地大物博人口又爲全球之冠一日强盛較諸日本高出萬倍况中國人天生一種經商資格將來白種商業必爲其所排擠毫無疑義豈非天下最可畏之國乎是故我人對於中國此次之大改革不可以等閒視之卽謂之黃禂裝一說自今 
日始可也 
[要件]  
 
 
 

Page 3

 
 
[鄂省參議員劉成禺時功玖張伯烈職之公布]  
　　譃布者自民國參議院成立以來成禺等才力綿薄學識謭陋縱令舌敝唇焦終難拾缺補遣其結果誠如江蘇參議員楊君延棟陳君陶怡凌君文淵辭職函中所謂内不見售於政府外不見諒於社會者矣成禺等旣謬受國人重託便當效犬馬長勞故餌之以官而不動（以法制局某官說伯烈以司法部某官說功玖以財政部某官說成禺）畏之以威而不恐（司法次長呂志伊呈請黎副總統捕懲成禺）讀江蘇議員辭職之書而不恥者無非欲貢千慮之一得作有懹之必吐得尺則尺得寸則寸以答我父老耳孰意近日發見一案議長旣咄咄逼人成禺等又望望然去吁是豈成禺等之初心哉蓋勢有不能自已也二月念六日上午政府委員胡漢民到會報告謂據財政總長陳錦濤電稱不用抵押借到俄華道勝銀行百五十萬金磅云云當經全院贊成惟須將借欵合同交院核議後始能簽字至二十七日上午借欵合同由政府咨送到院照例交審查會審查之詎知自十二時散會退食至下午三時之三小時間除食時不算入外而此等重要財政案竟審查畢且已付諸印刷並於是時繼續開會討論此案一似此案有一髪千鈞稍縱即逝之勢而成禺等未之知也參議院定章每日正式開會時間係上午九時至十二時下午繼續開會原屬例外故成禺等因要未曾出席及至四時半院役送此審查案至湖北參議室成禺等始知係借欵巨案急奔到會而議場已經表决議長將摇鈴散會矣退而問諸直隷議員吳景濂河南議員李　山西議員素君等始知到會者連議長僅十七人至表决時僅餘十四人贊成此案者得八人云云成禺等當卽公請議長林森君此案係違法少數之表决不得作爲有效而議長不理念八日上午開會成禺等以參議院議事細則質問議長據其第二條云凡會議須有半數以上之議員到會方可開議本院議員全數四十五人應得二十二人出席始足半數昨日出席僅十七人而議長猥行開會是否違背第二條又據其第十八條云關於法律財政及重大議案必經三讀始得議决其他議案若多數議員認爲應行合併讀會次數時得合併或省略之借欵爲財政重案依法必經三讀而議長竟以一讀了之是否違背第十八條至此時議長林森君及贊成是案之八人等或謂可省略二讀三讀者或謂昨日下午可作二讀今日再補行三讀或謂已經表决之案不能推翻其說紛紛皆答非所問議長乃變爲補行三讀之說蓋以三讀會議决全案之可否二讀會議决逐條之可否其所以變幻而出此者非肯認三讀會殆有所避忌也至是時成禺等又據議事細則念一條云凡政府提出之議案旣經第一讀會者應交審查會審查之待其報告後以該案大綱付之討論並議決應否匪第二讀會昨日午後之會明係審查報告討論大綱並非第二讀會旦此條亦未云討論大綱卽爲第二讀會而議長獨爲第二讀會又是否違背第二十一條况議事細則第十九條云第一讀會應於議長將議案通告各議員後隔二日行之第二十三條云第二第三讀會日期或間兩日或問一日得由議員公決之據此則此案至速亦須三日後始能爲第二讀會而議長卽以上午由政府咨交此案到院甫行通告議員時强認爲第一讀會又以即日下午三時認爲第二讀會又是否違背細則變更院規至此時議長林森君及贊成是案之八人左枝右梧旣不能自圓其說又不肯取消是案於是議長乃橫生枝節故意尋釁在議台上聲色俱厲拍案大呵濫加成禺等以阻撓他人言論之咎吁議長對於議員竟如野蠻法官對待囚虜議院尚可一日居耶用是成禺等不敢不自愛立時辭職夫成禺等質雖愚魯粗有知　當此民國新定之日需欵孔急之秋未嘗不欲籌借外憤以濟時艱前月鄂人電知中央政府以鄂省四局四棧及劉人祥韋尙文地皮作抵押物借道勝銀行欵若干提案到院成禺等對於是案未敢爲生民彫弊一片焦土之湖北稍存私咅其爭先贊成多去籌盡之實情雖天下人交代之亦我議院及各行政官所共見共聞者事機一變神出鬼没乘此新舊臨時總統未行未盡知日訂此以民國賦稅作抵以優先權讓俄之借欵合同旣開外人監督財政之端又挑各國利益均霑之釁竊恐共和不及成立南北不及統一而民國已滅亡於無形矣與其如此滅亡毋寗以老大帝國斷送於滿政府之手何必出自民國外招列强詬駡内重漢族罪戾耶吁是可忍也就不可忍成禺等濫厠議員責有攸歸旣不敢定政府之嗾使亦不甘囗塗水而盲從惟有據法發言以免愆咎至法爲議長輕滅而不得據且加以不測之侮辱則人之自愛執不如成禺等也是以此次辭職明知見罪於國人然雷霆之聲雖宏不足以振聾者聴日月之光雖明不足以覺瞶者目况若成禺等之碌碌者乎擢厥案由謹布天下罪我恕我公諸國人 
譯林（蘇譯） 
[風景如畫之瑞典（三續）]  
　　日月横行瑞典冬季殆如全夜晝短夜長適與夏季相反余在克利司馬司之時冬夜極長必至上午十時始覩曙色然太阳雖土片時即復隠於地平線下午後之二時或三時已早昏暗故冬季電燈煤氣燈可獲大利以抵夏季不燃燈火之損失其月與太陽殆如横行一夕杉村公使招余晚餐食後與公使夫婦三浦書記官夫婦川角書記生夫婦等七 
人同行散步於花而姆克而典公園之拜恩起間其時已過十一時月如金盆横挂於圖書館之屋頂惟但見其横行而不見其上升殆與冬之太陽同爲横行目今又爲太陽横行之時季矣瑞典風俗凡三層四層以上之室以其能見太陽故賃金頗高若二層以下之室則冬季中不見太陽與地下之室相同瑞典人於冬季見太陽稱爲日光浴其感念大陽之切如此 
　　乾杯之習尙瑞典於宴會時主人必一一呼來賓之名而互相乾杯此爲席間之慣例亦即爲其國之習尚來客雖多苟有一人不乾杯者則爲失禮大率宴會之時主人之後必立僕人藉以潛察諸客要而言之宴會之中必人人乾杯終了後主人之職分始盡若酒量小者便無司宴席之資格此種習尙上下通行即宫中之御宴皇帝亦須一一呼臣僚之名使之乾杯此爲固有之儀式也此種乾杯呼爲司可而在尋常宴會其儀式亦可從簡若遇有美人在座亦與美人共行乾杯禮惟此時不必一一指 
名一同乾杯而已瑞典於乾杯有一定之文字其文曰明司可而亭司可而阿那挖克那夫利卡司司可而爲我乾杯爲諸君乾杯爲美人乾杯酒酣耳熱一誦此司可而之文未有不陶然自得者也（未完） 
[清談（我）]  
　　北京兵變之警耗正如晴天意外之霹靂電音簡約此時尚未能懸揣其原因武斷其結果然叛兵亂民放火搶刦燕京之破壞已不堪設想假使砲火無情損及交民巷各使館一草一木則啓外人干涉之藉口而民國從此爢爛矣 
嗚呼險象之迭生每出人所意料吾南中諸君子豈可仍爲枝葉之爭執而以邀袁南來爲得計哉 
小說 
[俄王之偵探（十六無名）]  
　　鄧方道小間及女客房内是否都用粉紅色油漆的余道正是鄧方道吸煙室内所有器具是否都用大理石余道正是正是你如何知他這般詳細那遊船究竟日甚麽鄧方道那船上的駕駛人是否叫做梅根身體甚矮是佃美國人余道我想是個蘇格蘭人鄧方道你是否因他口帶蘇格蘭口音余道正是鄧方道此人能效十二國方言雖不精通却能免强充過他也能效意法德俄各國語言隨心所欲又道船上又有一人呌做方培說時以口噓氣若甚恨恨余道我想此人决非你友鄧方道正是余道你何不將這事詳情仔細告我黑汲生亦欲詳知此事因此乃與他亦有關係鄧方道他們詳細我亦不知余又問之鄧以有秘密關係故不肯明言鄧忽仰首問余道船上有婦人没有余道賴方告我船上只有彼與友人鄧方道你方纔不是說船開之前有一男一女上岸麽你能將這婦人的情形詳細告訴我此事較易明白余卽以偵探所說的事告訴了他鄧又問同行之男子余亦告之鄧方且弄其髪且歎道罗　預料的正是此人又道不料一禮拜前他們正在此處余又問鄧方你爲何說起了此人登時變色鄧又不答以手執手仰面對天際而望鄧方又道那個偵探何以若是之愚當時何勿捕之如今却永無能捕之日矣那兩人甚巧且敢大胆以綠蠟二字名他的船 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[升允已竄乾州]  
日前袁總統接陜西專電升允自共和詔下反對甚力近更戕害民黨大肆屠殺地主騒擾岌岌可危等語袁大總統以現在政體旣定不容再有動摇似升允者卽係阻撓大計擾害地方卽交臨時籌備處軍事股委籌辦法聞已由軍事會議决立派重兵往勦想不難一鼓蕩平也現聞升允已爲秦軍所敗竄至乾州矣 
　　鄂議蟦抗爭借欵漢冶萍礦公司爲鄂贛兩省固有利權盛宣懷投有股本亦應援蘇省例没收充作鄂贛兩省公産鄂省臨時議會頃因中央政府向日人借欵以該公司作抵議長劉糼舟君對唹此事不勝憤激當於二十二日（正月初五）在江漢書院開會付議員討論僉謂共和國家凡關地方利權存廢之事必經國民認可始爲有效此次借欵損失甚鉅鄂省旣未預聞鄂人决不承認當用全體名義電請南京孫大總統參議院電覆以釋羣疑並舉定張祥麟董崑　二君爲代表刻日赴寗力爭務達廢約目的而後止衆皆贊成始摇鈴散會 
[新漢口建築章程]  
　　漢口建築籌辦處刻將馬路測繪完竣所有市房亟應蓋造於是擬定章程八條當即宣布俾業主有所遵行茲將原文錄左 
爲通告事照得漢口市政必良建築前經中央政府内務部電商鄂軍大都督迭次曉諭往案茲當籌辦伊始亟宜清理全鎭地址劃分街道及房屋式樣以資建築除由本籌辦處派定測繪專員測量地段繪圖貼說外相應通告本鎭各業主限於一月以内將糽黑二契檢齊赴本籌辦處報騐注册俾資區劃尅日修造以興市政而便商𢋨� 
愼勿遲疑觀望致誤市機切切此告 
　　（一）本處設調查登記二科會同漢口商務總會人員辦理 
　　（一）本處調查登記原清查各地段坐落方數 
以便籌畫 
　　（一）本處派測繪員測量全鎭地叚繪圖貼說以便規定街道馬路 
　　（一）各地主須帶紅黑二契來本處騐明登記注册原契當即交還 
　　（一）各地主倘有地皮或契據遺失等情務將事由報明本處與地方行政專管官以便核商辦理 
　　（一）各地主至本處報騐契據不取雜費分文　　（一）報騐契據以陽曆三月二十日爲滿期 
（一）本處設在漢口一碼頭郵政局間壁　　 
[荆州新潮流]  
　　王協統恤商沙市爲通商巨埠當唐君攻荆州時雖小經戰事而市面仍自發達該處向有戲園二處自荆州降後依舊照常開演前爲優待軍人起見凡屬軍人閱戲一律减半以故戲塲觀劇者强半皆軍人舊臘中旬有駐沙王恊統之正下士某等在荆舞臺因與某兵爭座致起衝突始而口角繼以扭毆園主出爲調處反遷怒園主將園中陳設搗毁一空并打傷數人事經王協統查悉除將爲首滋事之正目斬决以儆外并 
給該園主青𤱁一百竿作爲償賠以恤商民 
　　連將軍助餉前清荆州將軍連魁清慶王第九婿家産約値百萬金唐羲之兵圍荆時連魁首先開城投順故兵入荆州時魁之財産均爲保存未動茲魁甚知感激特將財産報效十五萬充作軍餉云 
[津人預備歡迎温世霖]  
　　直紳温世霖於前清時因請願國會發往新疆 
去歲經直紳保釋温得釋回茲據其友某君來函云温於元月一號（舊曆辛亥十一月十三日）抵俄國血米省大約二月杪可抵天津據云俄人的日對華人非常貴視以爲中國國民能不惜流血推倒惡劣舊政府以與列强並峙然此固可喜而吾國民憂勤惕勵之心正未可以友邦稍加青眼遽自滿足云津人自接函後大爲喜悅擬開會歡迎之茲將其公啓錄下敬啓者現接奉天來電邑紳温君世霖准於新歴二月二十七日（卽舊曆正月初十）下午四鐘乘火車到津在京奉鐵路新站下車同人等擬届時前往以慰遠别 
而表歡迎凡我紳學自治農工商各界諸公准於是日是午三鐘半在新車站齊集直隷紳商學自冶各界同人公啓 
[福建政務院長之高尚]  
　　閩軍政府正副院長彭君壽松林君斯琛鄭君祖蔭以大局粗平堅請辭職除電南京孫總統外并通告各界聞孫都督以臂助方殷於舊曆正月初二日特請三君讌飲并請王參謀林參謀等代爲挽留未知三君果能熱心同胞肯再爲襄理一切否茲將辭職書錄左 
　　壽松等久抱光復之志經營蹉跌思慮殫困比以武漢起義同胞震覺松等得爲吾閩父老兄弟前驅荷都督之威德及將士之忠勇同志之熱誠並父老兄弟之深明大義舉九郡二州士地還我漢族松等才識毫無本即引躬告退第以本省之内人必未定地方未安全國之内統一尙無機關國基未鞏建虜仍踞北地同仇方急漫然引去一摇百動轉貽吾父老兄第之深憂非松等舉義之本志也是以不得不暫勉任事始則設立參事會繼復組織政務院自光復至今計三月有餘與各院員規晝政務艱苦勞怨所不敢計今上下游各屬幸均安謐中央臨時政府成立以後新猷煥發日見有功建虜窮屈願求退位亞洲大中華民國已顯呈完固之象松等之志已遂所以爲我父老兄弟謀者亦稍慰矣使於此時猶握政柄非惟松等初心無以表白於父老兄弟之前且使全省多才博學之産無由出其儲抱以光大發揚我九郡二州是無益於松等而又有損於我父老兄弟也謹向都督請於二月十八日（即陰歷元旦）辭退政務院總副長及共他職任卽由都督代表民意另行組織以膺政務自松等通告吾父老兄弟之日就財政而言現集公債百萬除陰歷年關支出外尙餘數十萬之額州縣開徵錢糧大都就緖交陰曆正月半後可以源源解繳鹽務一宗以地方已安亦漸見起色又承中央政府察瞰閩困允由中國銀行閩支行酌撥接濟則目下財力尚可敷施一切就兵備而言除北伐出發一枝隊外厦門泉障三處共有巡防隊七營義勇隊十 
六營延建邵汀四處亦有勁旅七營並義勇一隊省城内外則有中軍護衛軍一營左右翼護衛軍二營防衛軍二營巡防軍 
二營陸軍警察一隊步隊第一標第一第二第三等營留守兵步隊第二標第二第三等營留守兵步隊第三標第一第二等營步隊第四標第一第二等營並馬砲工輜重等隊留守兵其 
餘如長門要塞及興代福寗等府均有重兵駐紮兵備雖未擴充要足保衛地方就庶政而方地方官制已行改良臨時議會限期召集文官考試將行法制編纂就備外交司法均有成效可觀警察交通亦已加意整理所最疚心者實業一宗限於經 
費支絀未能卽興致使吾父老兄弟生計尙見困難已推舉僑商前赴南洋募集實業銀行資本並電請南洋各殷商回閩籌辦實業矣以上諸端粗有機緒得善者爲之當可造福於父老兄北願父老兄弟勿滋疑懼至松等旣退雖不敢與聞一切政務然民國旣建吾父老兄弟之責任亦以加重尊尙公德優養人格勿懹淺見勿便私圖棄小異而取大同忍小仇而就大謀松等尙深望於我父老兄弟也臨頴依依不盡欲言諸維盻照不宜閩都督府政務院總長彭壽松副長林斯琛副長鄭祖蔭謹告 
[建設新廣州城之規畫]  
　　粤東工務局决議將城厢内外地方從新規畫其佈置大槪西關地方擬改作商場現有之住家一律遷入城内其城内佈置首先改良旗界并將惠愛街雙門底兩處闢作十字大馬路貫通全城四面路闊百二英尺其雙站底之拱北樓設法保全觀音山或爲公園或爲藏書樓大學堂等用現已四處測量不日繪圖注說呈請都督核議云 
[山東吳警道彼炸未中]  
　　二月二十號（舊曆正月初三）山東巡撫張廣 
建因接烟台來電已派代表七人來濟協議進行特於是日晚間召集全城司道會議於高等學堂内之陸軍行營籌商對待方法極爲秘密會議後警道吳炳湘豫有戒心將乘馬而歸卽於該堂大門前突被炸彈擲擊未中吳炳湘急返堂内四處搜索僅於堂内獲得手槍及炸彈等物吳炳湘乃洗潛伏堂内先命其僕服已衣冠乘馬掌燈入城甫至桿石橋又被炸彈猛擊未中吳炳湘聞信後且幸懼不知所措乃易服提一木桶裝扮一拾牛糞者間道歸署後閉城大索不知又有多少魯人被其慘殺矣 
[貴州擬練苗兵]  
　　黔民王映極熊德麟日前具禀都督府請練苗兵駐紮曹家溪以控荆蠻而固黔邊當由趙都督批云來禀以三楚爲吾黔要衝亟宜守備以固邊陲請練苗兵一標駐紮曹家溪清理屯男以資餉稰各等情查苗民堅飩忍刻苦以善戰名惟言語磔且餉源亦難持久曾經批示在案茲據一再請求是否可行仰候飭北路巡防隊第一營岑管帶查覆再爲核定可也 
[閻都督保護敎民]  
　　山西民軍自起義後保護敎堂不遺餘力後因民軍出省謡言日起意國敎會因省垣兵力單薄恐敎民生命財産難資保護其時北京政府未曾推倒猶得外人之公認該敎會遂電請清内閣調來三鎭兵駐紮太原不意近日搶人之兇寇皆係身著東式軍衣之兵士日前某某敎民已屢 
次被搶閻都督聞信特派代表到省與李木老接洽辦法想該敎會利害切膚當有一番公論也 
[新湖南軍界要聞]  
　　軍工廠之擴充湘軍工廠自成立以來頗著成效惟當時有以公欵支絀僅辦金工一科刻擬擴充辦理照原議章程添設革縫兩工並擬遷至北門外校經書院（即成德學堂）俾資展布聞已派人前赴上海購辦各項機哭以備應用　　添設馬砲專科湘省陸軍講武堂久已成立茲聞該堂監督余君傳範總辦黃君鸞鳴王君隆中等以軍法一門學科繁雜亟應力求完備查湘省馬砲各隊尚待擴充非儲備人材難期期推廣擬就堂内添設馬炮專科俾學員專心學習聞已擬定辦法呈請都督核辦矣 
　　停止挑補目兵湘省自光復以來新募軍隊至四鎭有奇現聞譚都督以南北統一傾向共和除通飭各鎭協標營諭令不再招募 
外此後遇有目兵缺出應卽一律停止挑補以示 
限制 
　　學兵營之編制湘軍務部以湘省陸軍名譽之優久爲各省所欽佩亟應力求精進以資深 
造特呈明都督另編學兵營一營卽就原有各鎭協標營每棚挑選年力合格兵士一人撥入該營分别學習以備將來升擢之選 
[皖江軍政談]  
　　蕪湖軍政分府已准部令撤銷惟近日省垣謡傳有交閧搶刧情事孫都督恐商民道聽途說 
妄自驚擾特出佈告略謂吳君振黃已應本都督軍事高等顧問官之聘其蕪湖軍隊現改爲皖軍第二師第三旅委派劉祺充當旅長接辦在案昨有團長顧琢堂帶兵駐紮皖北乘安豐兵輪經過蕪湖本都督恐該地商民自相驚擾特繕發告示交顧團長張貼以釋羣疑云 
　　駐紮霍邱管帶田震勩軍紀紊亂虐待人民私運倉穀兵不過二百餘名而苛歛丁漕及紳富各捐數逾萬金刻仍搜刮不已並擅奪民政局槍械縱情恣肆形同土匪現由霍邱民政局竇以莊電請都督轉電淮上軍務部迫令解散懲辦以肅軍紀 
　　皖省北伐總司令官胡君萬泰接准陸軍部電開現在清帝退位所有各省北伐隊名目自應撤銷改編以一名稱而趨共和等因爰將皖省北 
伐各營一律改編名曰皖省陸軍混成第一旅師團所有從前軍官懸掛之白帶黃帶亦同時撤去 
[南潯小輪局之爲難]  
　　贛省南潯鐵路尚未完成交通機關全恃各公司輪船日開一班以資便利舊秋光復後因爲軍務吃緊此間交通局每以官價捉封商輪將載兵士往來各埠只須軍政府命令一下卽應停船河干以待後命不得開駛以致各公司大受影響虧折均在萬元以上因之羣有戒心不敢承攬客貨且有將鐵櫃及水手辭去預備歇業而免賠累者近來五六日尙無小輪開赴九江郵物擁擠行族裏足交通極爲不便想刻下大局已定交通局必能俯念商艱設法維持也 
[浙省禁烟之嚴厲]  
　　浙省當道對於烟禁風行雷厲陰曆年底限滿土商膏店亦均如期勒閉惟恐各屬或有陽奉陰違私禁私種情事故又由民政司長通電申禁茲將電文錄下 
　　電一各屬軍政分府鑒民政司令第二號華産鴉片前電達内務總長轉行各省禁止運浙銷售業蒙准行所有本省出産土漿除遵照公布案曁先後文電售製戒烟藥外無論本省外省一槪禁止運銷此令希迅卽轉知各屬出示曉諭一體遵照盻切民政司長褚輔成沁印 
　　電二各軍政分府鑒禁種鴉片業已三令五申希再明白出示曉諭嚴密調督拔本司下月當親往各屬巡視倘有私種情形定惟各該縣知事警署長禁烟局董是問希卽轉行各屬遵照盻切民政司褚輔成印 
[松江市鄉小學補助費之支配]  
　　松郡自錢莊疊倒學務公款大受影響因之目下支配市鄉所立初立初等小學校補助年費頗費躊躇聞刻下所定表式一敎室者校長兼正敎員一人年俸一百元學生滿四十人以上者得添副敎員一人年俸六十元二敎室者學生少至五十人多至百人校長兼正敎員年俸一百二十元添正敎一人年俸百元副敎員仍六十元依次迭加至四敎室爲止總計一敎室之校歲補一百六十元至二百五十元二敎室三百三十元至四百二十元三敎室六百十元至七百元四敎室八百元而各校辦事人則均以不敷支撑爲慮城自治議員將於二十八號開談話會復議此事 
[松軍政府通告别働隊]  
　　松軍政府通告退伍别働隊學生云此次别働隊隊長朱振漢不禀承本軍政府命令另刋松軍别働隊印信自發委任狀私印捐册派員募捐 
又不將捐款核實報告實屬損害民軍名譽按律應予嚴懲迭據各學生來函及公禀均有誤會蓋朱隊長擅用捐欵製造軍服之罪小而私刋印信擅派募捐之罪大隊長爲一隊主體繼不能委咎於學生亦不能因學生之請求遽予寛典惟查有顧世注一函所論該隊長罪狀最 
爲平允本軍政府方以用人不當深自引疚此案衡情定讞尤絕無成見已援照新頒軍律第六十三條以詐僞行爲從中漁利者予以無期監禁刑特此通告 
[神洲女界參政同盟會紀事]  
陽歷二月二十號（即陰曆正月初三日）神洲女界開臨時會於南京碑亭巷洋務局研究女子應得參與政權事統計會員到會者二百餘人男賓叅觀者八十餘人暫推徐清女士塢臨時代表旋由徐女士登壇申明茲事關繫全 
國女界須由各省女界中人舉代表二人提出請願書於參議院並呈之孫大總統同時即組織一女界叅政同盟會以南京四象橋湘軍公所爲事務所隨由會中製成請願書以其一提出參議院又以其一呈之總統遂散會 
[奉賢遷治問題續誌]  
　　奉賢遷治南橋之說東西兩鄉爭持已久自楊蔭安君奉莊都督委任前往排解兩鄉均已承認惟駐治地點仍互爭不决青村程雲生君因主張遷 
歸青村辦事藉以調停而息爭執聞各界仍未公允現定二十九號召集合邑士民公議以定從違 
[兩淮鹽塲之裁併]  
　　實業總長張季直君近將兩淮各塲實行裁併另行委任人員所有裁併之場分及委任之員司詳誌如下石港金沙劉莊三塲（裁）東台垜兩塲（併爲東何）鹽政長宫子荆丁溪場鹽政長朱稚鶴富安安豐染垜三塲（併爲富豐梁）鹽政長謝覲墀新興塲鹽政長陳仲安草埝塲監政長劉景韓伍祐鹽政長徐囗囗廟灣塲鹽政長吳三祝泰州總長白道文餘東餘西中正三塲（併爲餘中）鹽政長馬旉武呂洒塲監政長黃𣁎宣掘港塲鹽政長祝申浦拼� 
茶角斜二塲（併爲拼角）鹽政長裘質夫通州總長韓鳳池淮北叚學淮壩長徐仲山 
 
 
 

Page 7

 
 
本埠新聞 
[商會總理之根本談]  
　　日昨商務總會開會討論時政總理陳君潤夫云興利必先務本吾華自古重農方今共和始基講求農業補助生計最爲要圖竊念皖北淮北沿江 
圩隄坍潰經年民遭昏墊及今不圖轉瞬春水發生農事失時不惟坐失大利而且後患滋深鄙人忝列華洋義賑會董迭據查灵諸君及各該處敎士報告皖淮北十三州縣曁長江一帶上自無爲蕪湖下逮寗鎭揚通濱江四百餘里頻年疊遭水患去秋復罹沈灾圩隄全潰饑饉遍野草根樹皮剥掘罄盡餓斃人口日難數計傷心慘目亘古罕聞查此項被灵民田不下五六百萬畝灾黎不下二百四十餘萬人及今正月開工赶修則秋收可獲立見生機遲誤失封則坐以待斃後患不堪設想即核計第畝以收穀六石論亦可合收穀三千餘萬石此中收成計洋不下數千萬元否則田畝無利可收災黎尚待賑無爲害實非淺鮮我輩旅滬幸茲樂土然民以食爲天就上海而論每日食米五千餘石頻年青黃不接每以米貴爲慮若每石米價昂洋兩元則每日暗耗須萬餘元轉眴夏秋水漲沿江圩隄未及修復受害豈止此十數州縣而已哉况後此之年荒米貴影響所及百貨滯銷中外工商界同受其患禺慮以爲目今最爲緊急要圖者此也廼者蒙孫大總統關懹民瘼擔借鉅欵赶修各隄以工代賑遵卽分途勘估惟是春 
水將生開工之期迫不容緩而借欵諸費手續尙屬緩不濟急惟有仰望諸大善士俯念大局或解嚢慨助或設法先行移借抑或剏設慈善會總期迅集多金卽日工作不悮農時庶得以慶有秋不至再罹沈災則大局幸甚救目前之災卽以弭未 
來之害不僅災黎之戴德受惠已也等語陳君愷惻慈祥所見者大若僅就皖淮振饑而言無非慈善事業而推闡所荒米貴之因由害且及於全國是從根本上設想固爲今日急不可緩之圖欲盼世界昇平須培生民地氣仁人之言其利甚溥願關懐大局者急起圖之 
[截止發行上海公債票]  
　　中央財政部咨滬軍都督文云爲咨行事照得本部此次發行中央債票原爲統一財政鞏固信用前因報載上海發行公債票廣告一則當由本部援照卾軍政府成案咨請貴都督轉飭財政司迅將廣告停刋並將售出公債票瓿數列册咨部一 
面來部續領中央債票接續辦理各等因在案迄今多日未准咨覆昨閱大共和日報仍載此項廣告所登之詞與前無異其中仍有商明本部長定以三百萬元爲限等語查滬軍政府發行債票誠爲救急之舉其在中央債票未發行以前所售之票本部長准其發行至中央債票旣發行以後情勢不同所有滬軍政府未售之債票即當截止屢經王震朱佩珍二君來部相商俱以此對本部長 
並無認可准售三百萬元之說乃今閱報載廣告云云事實全不相符傳聞難免誤會本部職權所在竊有不能已於言者姑無論購票之人財力有 
限此盈彼絀無裨實益但以上海一隅之地而有兩種債票之流行非特有傷政體抑恐貽譏外人况民國初立萬端待理各省均有度支匱絕之夏若皆紛紛援例目前虚糜之爎猶小政出多門之 
誚尤大本产忝掌全國財政長此紛歧錯出將何以收整齊劃一之效除呈孫大總統外爲上咨請貴都督查照迅即轉飭財政司將上海公債票停止發行無庸續售並請查照前咨將已售出之債票查明號碼數目詳細列册尅日報部以憑稽核一面來部領取中央債票繼續辦理俾昭統一 
[敢死隊無須赴陜]  
　　滬軍都督批福字敢死隊司令劉福彪禀云據禀已悉該司令以升允反抗共和負隅秦隴願率敢死之士奮勇前驅愛國熱忱溢於言表本都督良深嘉許惟接各處來電陜西軍事已刷袁總統派軍赴勦蕞爾小醜不難尅日蕩平似可母庸出師往援該司令宜督率所部勤加訓練俾成勁旅以待後用毋負厚望 
　　按星星之火可以燎原涓涓不塞將成江河劉司令旣熱必愛國如此或續有請求亦未可知 
　　組織華洋裁判所之手續上海民政總長李平書君委許繼祥君爲南市閘北兩處華洋交涉司法裁判員在市政廳第二進樓上設立法庭並飭擬訂開辦章程等情業經出示曉諭在案茲因華洋交涉法庭已在組織故由許君備文移請市政長民政長警務長及審判檢察等廳長一體查照並照會駐滬領袖領事及各國領事以便聨絡辦理 
[市長優待商人]  
　　滬南市政廳長以裁判所所設之拘留所第遇商人涉訟初次傳到即留該所候審商界不無訾議爰與陳裁判再三硑議另設優待所俾商界中人 
稍待聽審其餘姦拐竊盜等案之證人均人拘留所以示區别 
[不准自起自滅]  
　　滬軍都督批周鴻等呈云呈悉查刑事案件旣經公訴法庭不得聽由當事者自請銷案致侵害國家法權文明各國法律皆然現已由本都督委 
派本府軍法司長蔡寅爲臨時庭長並派精通法律人員爲民國代表會同司法總長所派陪審各員秉公訊辦一俟擇定開庭日期再行牌示通告 
以示大公而重法權該員等呈請自愿和平了結之處碍難照准 
　　又批旅滬淮安紳士許肇祥等呈云呈悉此案旣由周鴻翥阮保麒等起訴法庭揆諸文明各國法律凡旣經公訴之刑珸案件不得聽由當事者自請消案致侵害國家法權現已由本都督委派本府軍法司長蔡寅爲臨時法庭長並派精通法律人員爲民國代表會同司法總長所派陪審各員秉公訊辦一俟擇定開庭日期再行牌示通告以示大公而昭平允該紳等所請和息辦法有損法權本都督未便准照 
[吉仁學堂定期開學]  
　　弨酒業董事陳曉滄近就邑廟公廨廳址組織吉仁兩等小學校除由吉仁堂各會員曁紹酒業各行擔任常年經費十分之八外其餘在外籌募業 
已商議定妥定於新曆三月初九日卽舊曆正月二十日開學凡貧寒子弟有志求學者均可入校肄業免收學費 
[控訐得賄硬斷之批詞]  
民政總局批民婦王陳氏禀云查此案二月初七日經本局司法科訊斷畢阿炳雖曾娶該氏爲妾惟業於宣統元年離異立有筆據何得再行具控著一併斥退此後不准再結訟端等因在卷彼時該氏並無異詞乃事隔多日忽又呈訴詞中竟有畢阿炳賄通司法處洋三百四十元逼勒硬斷呼號無門等語究竟此賄何人過付何人收受行賄是何日期有何佐證來呈均未能確切指胆顯見捕風捉影藉圖翻案殊屬狡健况該氏如果有不服理由彼時儘可立赴本局上級官廳控訴更何至呼號無門此語尤爲荒謬事關誣毁官廳本應嚴提究辦姑念女流無知從寛免議特斥不准 
[仁源典夫愼之周折]  
　　公共租界泥城外大沽路仁源典當於芬曆云冬失愼後即經公共公廨王襄讞會同西官前往勘明當奉諭飭該典主會商典業董事赶速料理並由該典主條告各質户候造清册分别禀明民政署及英法公廨援照典業定例賠償在案茲悉該 
典主除禀呈民政署外昨又派遣代表徐耀廷投廨禀稱該典自遭回祿後已將被燬衣飾當本造具清册禀呈各署的有未燬衣飾仍當定期放贖已燬者卽遵典業定例照二成賠償深恐臨時或有滋擾等事請爲給示曉諭俾衆週知等語王襄讞察核所呈禀内該典保險銀可得六萬兩而被 
燬衣飾則約値十萬兩照二成賠償祗須二萬兩之譜各質户未免受虧遂商之英副領事翰君諭徐另將被燬衣飾當本數目繕具清單並將典業公怕定章限三天内呈案聽候核奪 
[滬軍營紀事]  
　　滬軍營王統領昨出牌示云爲通告事照得本統帶逢去年九月二十九日到營以來所有本營餉項隨領隨發業已領至舊曆十二月底止所有各隊正餉長伕一律發給並無尅扣該各官佐目兵値此防守勤勞理應加餉撫慰不得絲毫短少合行通告爲此通告本營各官弁一體知悉 
　　王統領以南北兩軍現雖停戰所有本營各隊兵士仍應勤加操練以防意外爰於前日分飭所部中前後左右各營管帶督飭各隊官佐嚴加訓練切勿懈怠 
　　王統領前奉滬軍都督轉飭查造滬軍熒各官佐兵士履歷及出防各營弁兵花名與所領餉項等册現已遵飭造就於前日禀呈滬軍都督轉呈陸軍部查核 
[軍人操演類誌]  
　　現駐製造局之浙軍第一營各兵士計自到滬以 
來每日練習頗爲勤勞前日該營管帶傳君特借砲隊營操塲飭令各兵士齊集會操所練日本操法甚爲純熟事畢復諭各兵士以後仍須練習務使嫻熟勿得始勤終怠 
　　又滬軍第一師所部之第一團步兵第一營各弁兵邇來每日在滬杭火車上海車站旁之隙地上操演亦甚認眞 
[决死團改編警察]  
　　武昌黎副總統以陳血岑君所編游擊志願决死 
團各軍士原擬由滬援鄂之後出師北伐現旣和局告成未忍任其解散爰擬改編陸軍警察以資効用聞昨已電催陳君赴鄂商議矣 
[青年會演講各國政法]  
　　中國青年會曾請中外通儒演講英法美等國憲法茲又大加擴充接講歐美列國政體之異同法律之比較循序而進列爲綱目已請定英國大學 
法學士丁斐章美國大學法學士胡文甫法政學 
士徐旭灜法學士張履鰲朱成章等蒞會講解有志政法者盍往聽講其報名處在英租界四川路一百二十號該會書記室今將講期講題講員表列后 
　　講期（按期准晚間八時開會）講題講員陽曆三月十一號政體總論十伍號念二號十八號念伍號英國政體張履　念忉號四月一號美國政體胡文甫四月伍號八號德國政體朱成章十二號十伍號法國政體徐旭灜十九號念二號瑞士國政體徐旭灜念六號政體比較未定念九號政黨組織張履龍伍月三號政體結論丁斐章以上各題分十六期演講酌收入座费會友三元非會友四元於第一期先缴 
[廣益善堂施醫給藥]  
　　滬北廣益善堂定於舊曆正月二十一日起施醫給藥内科請薛文元王郁堂韓少懹何仲甫外科施鴻飛侯鶴亭眼科吕孟卿小倪科陳貞延推拿女醫朱姑太另與内外專科丁甘仁巢仰峰巢松亭沈仲芳兒科蔣雲洲外科華正輔傷科徐宗揚諸君訂定遇有疑難重症令患病人持該堂號票踵門求治不取醫金號費所需之藥仍由該堂給發 
[興化憲政會之進行]  
　　共和憲政會興化支會業業成立茲由該支會公舉交通部長陳其銳君到申將職員名單及各會員演說稿送交總會以備採錄並與總會面商一切進行方法旋由陳君領取担任支會人寳星及各會員徽章以便帶回散給其職員名單照錄如下正會長邰家騏君翼如副會長石鳴鏞君金聲總務部長何啓祥君瑞伯交通部長陳其銳君敏仲研究部長顧詠葵君聽秋編輯部長徐德培君篤夫宣講部長沈廷璋君瓚臣 
[女押所逐漸疏通]  
　　公共公廨女押所女犯向准帶領子女近因留養日衆兼有迷途待認之孩擁擠不堪經駐廨西捕禀奉關讞員諭將拐婦陳五氏之男孩阿蘇及是案内之阿榮大妺男妇二孩改留棲流所等情已誌前報昨日又由官媒將姜至興等拐案内之男孩阿王弟弟 
朱阿狗女孩福海阿炳以及迷路女孩陳小珠子衛小雨子等七口送案請示並據官媒禀稱朱阿狗之母已期滿開釋因該孩非其親生故未領去關讞員商之英康副領事判一併改留棲流所候核 
瑣聞 
[城内]  
　　定期復試○地方審判廳榜示云照得本廳續行招考承發吏現經錄取三十名合行榜示仰錄取各生於陽曆三月二日卽舊曆正月十四日上午十時務各携帶筆墨來廳聽候復試幸勿自誤計開朱煥文黃河陳葆良夏貽綸凌吉士林 
炳星鄭與權柳廷揚劉福項師漢金耀王耀庭邵繩武朱景明朱必眞沈佳木呂宗文張鍚明程篙魏維誠朱光漢王振束胡福兆武鼎吉蘇伯棠陳方舟丁吉甫王大鵬劉得標 
　　未便移提○地方檢察廳批高管氏呈云此案經本廳函取該 
局原卷查閱氏夫先於光復之初趁空搬取局中公用物件查明屬寔本應處以竊盜之罪該局未予深究已屬從寛此次又因氏夫挾斥退之嫌時於該局門首肆意設罵被控提訊又復咆哮當予以十日之拘留籍資懲戒寔属咎由自取夫復何尤查刑律第一五百十四條凡値吏員施行職務時當場侮辱或雖非當場而公然對其職務爲侮辱者不分有無事寔處五等有期徒刑拘留或一百圓以下罰金等語按照氏夫所犯情罪寔係違犯前項條文今該局僅處以十日之拘留已屬格外寛容豈該氏尚不滿意取所請移提之處未便准行 
　　不准越控○滬軍都督批張雲祥等禀云禀悉查該員係第一師人員應禀請第一師師長核辦不得越級逕禀此批 
[南市]  
　　竊案敗露○浦東招商局華棧管棧人郁文林孫濟清二人前因該棧失竊花旗布兩件共計八十疋値銀四百餘兩由該局送交新關水巡移送裁判所訊不承認交保候查在案茲由該局中人查明實由郁勾串更夫華阿芳喬增根及駁船户章桂生私配鎖匙深夜偷竊卽由章運至崑山售於某洋貨店行價洋三百十六元爰將章同船夥頋阿壽及華喬兩更夫與郁文林等仍交水巡送案請究章等供認帖喬等聽郁雇唤竊匙照配偷取布疋並因崑山某洋貨店收買此貨時被人查出拘住罰洋六十元小的亦罰洋六十元等語判一併拘留候派探帶同章等至崑山移提該店主來案訊懲 
　　押犯患病○去臘滬軍都督飭發兵士邱德勝一名至執法科訊明後移送滬南市政廳寄押候示在案茲因該犯患病由市政長禀報都督昨接復函飭照定章送請善堂醫治 
[閘北]  
　　招摇撞騙○前充河快夥役之石大專在义袋角一帶向江北船户勒索規費前已屢次被人告發自總局設立水巡隊之後石又混跡其問招摇撞騙此次又向王金生以代荐水上偵探爲由哄騙洋數十圓昨爲該隊隊長訪聞當卽傳王到局訊問屬寔將石逮案押候解送總局究辦 
　　私識已久○昨有駐紮寳山路之光復軍兵士汪得勝扭高全南至四區轉解總局經男科員提訊汪供嘉定人妻某氏被高姦佔質之高供與汪妻姘識迄已八載本夫亦嘗知情判押候提到汪妻質訊核辦 
　　繳還身價○毛戚氏控時阿品周惠生等串放白鴿奉判押繳身價在案昨由時之家屬投局遵繳洋三十圓求請開釋當奉諭飭將時後寛釋放 
[英租界]  
　　小孩行騙○劣孩王阿五因將僞金練向處祥生曹順官騙取 
衣物現洋被控昨由捕房派探將王孩拘解公堂訊究據稱物係阿金所給判押候查明於下禮拜五再行訊核 
　　另有原因○奚順昌控被顧田英在七浦路用石秋擲傷左目攫取銀表等情昨由捕房將顧拘解公堂訊據供稱奚因奸佔郭月祥之妻陸氏被郭撞見用石灰抛擲與小的無省乞鑒判押候提郭到案質究 
　　被告待訊○英商新瑞和洋行控郭毛毛私拔界石又翁天記控汪紫波不還押櫃等案昨由捕房將郭汪南被告傳至公堂分别交保候訊 
　　窩贓免究○陳德文因與在沈之周松山串竊雲南路陳王馬家値洋八十餘元之衣飾逃至法租界波五十二號華捕查獲轉送公廨押候查辦昨由法捕房將窩贓之劉李我解至總巡捕房與陳併解人公堂訊明判陳德文押西牢半年劉李氏從寛開釋 
　　車夫鹵莽○人力車夫王阿大拖車狂奔將籠飛馬房内之氏車燈撞壞被捕拘獲昨解公堂訊明判王罰洋二元充公另賠洋二元五角如無力認罰改爲收押 
　　撞傷印捕○馬夫王阿福在二馬路駕車疾馳將一百四十四號印捕撞傷當被拘入捕房昨解公堂訊供一過判王存捕房洋五十元保出候下禮拜一再訊 
　　賭博害人○總巡捕房出店至阿大竊取潘譯姚文瑞現洋四十五元被姚禀知捕頭昨晨派探將王拘解公堂訊知王因賭博輸負所致判押兩月以儆 
　　偷竊銀箱○僑居虹口文監師路二十號屋内之日本人某甲控楊洪貴竊取値洋七百三十圓之小銀箱二只逃匿等情昨由捕房將楊拘解公堂訊問一過判押候原告開明失單並移請城内一路一區警局查吊原贓一面函請日本領事蒞廨會訊 
　　屢屢行竊○曹華亭竊取丁榮生與西人川利沙伯等六户衣物將贓藏匿於葉陳氏家由探一併查獲昨解公堂訊明判曹押西牢三年陳氏押女所半年 
　　不認誘拐○虹口克能海路住户江屏藩控傭婦劉張氏誘拐十六歲婢女如意昨由捕房將氏拘解公堂訊供不認判押候查明於下禮拜三訊核 
　　行兇受罰爌美捕房一千一百十號華捕控天潼路五百四十八號住户粤人王承生無端行兇被毁號衣等情昨由包探將王拘解公堂訊明着罰洋十圓充公免究 
[美租界]  
　　曾否焚斃○前晚靶子路愷安里五十三號粤婦張梁氏家不戒於火延燒比隣黎姓等房屋五間由救火會到場救熄聞張有五歲男孩一名尙無着落諒已葬身火窟矣 
　　店夥逃逸○西華得路新衣店主曹阿文昨報捕房云被夥夏阿江捲取綢衣十餘件逃逸値洋二百餘圓捕頭允即查緝 
　　疑及同居○萤王氏住元芳路三百一號前日失竊衣物昨疑同居金子元所竊報由捕房拘押候查 
　　燃放花砲○瞿伯羅昨因燃放花砲違章被捕查見拘入捕房押候核辦 
[法租界]  
　　証據鑿鑿○陸義記鐘表店主陸貴龍前控堂姪陸阿玉在店陸續竊去鐘表計値洋二千餘元經公堂迭次提訊始終不認押候嚴究在案茲據原告禀稱阿玉行竊後卽避匿不見至六月初一晨由妻子見其在外擲進字紙一捲檢視之係是當票迨出外 
追問詎已逃去當時即持票往與當取觀果是所失原贓求嚴追詰之阿玉供仍刁狡中西官以証據鑿　不容抵賴判還押嚴追　　怙惡不悛○過犯李阿才曾經英法兩廨懲辦驅逐近又匿跡境内强攫行人某氏婦金耳環致該氏耳上受傷由探緝獲送廨請辦判押捕房一年期滿仍驅逐出境 
　　自認貪小○吳竹生前晚在某戲園觀劇被隣座之朱阿福吳紀生挖去袋内皮夾洋銀當被覺察拘往送捕收押昨解公堂訊辦吳朱同供實因一時貪小求恩寛宥判從寛開釋 
來函 
[研究滬軍部督之去留]  
　　逕啓者滬軍都督陳英士君自光復後於民國不爲無功上海各界受庇尤多數月以來秩序之安寗甲於天下我滬上同胞以得高枕無驚者莫非陳都督之力現在陳君英士退志甚堅拘留乏術而孫中山先生亦因滬上爲中外機關要點業已電留然攻詰欲去滬都督者有之乙留滬都督者有之莫衷一是敝會因地方安危起見擬邀請各界團體會長首領或舉代表到會公同研究 
滬都督之去留與上海安危有無關係泯除私見一秉大公且投要法以多數取决而定是非大局幸甚上海幸甚會所借江蘇敎育會會期陽曆三月三日二鐘 
　　工商勇進會中華共和促進黨同啓共和建設會 
來件 
[上實業部長書]  
　　工業建設會會員鍾衡臧葉與仁國以民爲主民以食爲天故欲奠國於磐石之基必先進民於當 
庶之域當庶之道有標本二策普及國民敎育灌輸實利主義以宏富國足民之遠謨此治本之策也開辦貧民習藝所籌設勸業銀行爲地方安挿貧民爲貧民代謀生計以圖發達社會經濟之 
急務此治標之策也前者須生聚敎訓体養生息收效當在十年之後在上者自有根本之計無熉越俎代謀後者分之爲個人自立之計合之爲地方足食之源事半而功倍期短崦效速苟負國家一分子并責者皆當實行勸勉以輔大部之不逮嗚呼社會經濟至今日可謂墮落極矣原其故未嘗不歎息痛恨於受專制政體之束縳末由展其發達實業之行動何者我中國地大物博甲於全球明明有藏富之源而窖之不少惜明明有生財之人而棄 
之多流亡坐令外人捆出生貨輸進熟貨轉輾以吸我之精髓有加無已誰寔爲之而令至此令者民國初建共和確定將見厚民生而蘇民困此其時矣然杞人抑有過慮者自古亂極之治必承兵革之後今則爲半流血之革命無大殺傷破壤匪易而建設亦難輟耕歎息之徒豈盡化爲擊壞歌衢之士兵兇戰危之嚴豈盡銷爲鋤　耒　之屬故正本清源要以安插游民爲第一義苟安 
插得所非但可以潛遏亂萌抑且可以力爭進化此同人等所以組織工業建設會爲急則治標計主張先從貧民習藝所入手也然入所學藝之人旣日貧民必無資本可以營業苟捨藝以嬉所學何用是非有銀行補助之不可此辦貧民習藝所所以必兼辦 
勸業銀行也謹就管見所及分陳如左伏祈採擇施行 
　　貧民習藝所簡章 
　　一定名某省貧民習藝怕　　一宗旨以造就無業遊民曁貧家子弟養成一種自食之技能足爲工界效用爲及格冀能推廣國貨挽回利源 
　　一經費由本會提議人禀請實業部責成各省行政長官於歲出地方經費項下酌撥籌辦每省至少須辦一所能推廣及鄉市更妙 
　　一資格專收地方無業遊民曁貧家子弟急欲謀生者入所學藝 
　　一工課聘工界擅小工藝之技術者任技師不講學理專授手術分類習藝至所習之藝須視社會需求之趨勢以爲因革之準則本會應負隨時指導之責任 
　　一地址擬請於都會所在區域撥用公産以爲習藝所基址不必講求形式以示樽節 
　　一鼓勵學生不收學費卒業後給予文憑准其　轉授藝以謀生活本會當爲之介紹其自願營業而乏資本者准其覔得殷實保人自向勸業銀行借貨母金享受特别之 
利益 
　　地方銀行簡章 
　　一資本由本會提議人禀請寔業部通飭各省責成於地方經費内將逐年籌辦勸業銀行資本准其列入歲出預算安規定的數撥歸勸業銀行資本以爲貨出營業之母 
金 
　　二規制各省應設勸業銀行一所稱某省勸業銀行各縣或酌設分所稱某縣勸業銀行 
　　三辦法一切銀行辦法俟成立時再行詳訂 
 
 

Page 8

 
 
自由談 
游戲文章 
[女子兵書三續] [  愛]  
　　剛術一曰刁忍二曰互罵三曰狂哭四曰許死五曰脫逃六日斷離刁忍刁忍爲剛術之初步如逢餐不食難免腸中飢餓須俟其夫出門時覔充飢之物飽餐一頓如是則 
由其表面觀之已忍餓三五日之久而不知暗中已士飽馬騰矣 
[互罵]  
互罵亦耐戰之物如遇理屈詞窮尤宜作無理之痛咒俾免舌戰無效又需繼用他種之剛術也若拙於詞辯而中氣又衰不得不繼之以狂哭矣 
[狂哭]  
此術與互駡接續而下不必另起爐灶當互罵極烈時必敲檯拍桌於是時尙不能占優勝宜速流出一副劉先主之急涙申包胥之久涙於事無不濟 
[詐死]  
狂哭無效則必繼之以詐死不然則功虧一簣矣詐死學呑烟不宜用眞洋烟割膚不宜太深學縊死須待有人防範時下手若三策弄假成眞則何以占最後之勝利也 
[脫逃]  
詐死一端若被男子察悉是僞則此術不宜再用蓋不但以後無人理睬且恐惹人譏笑是宜注重脫逃一術凡祗圖戰勝男子則逃不宜太遠遠則恐人找尋不易耳 
[斷離]  
若脫逃之計尚不能收服男子則愛情絕宜揑造事端誣控丈夫以便另覔主顧倘官不斷離宜在家日夜吵閙迨夫忍無可忍必自願放處歸山告末次之成功也 
　　按以上剛柔各術爲妻爲妾爲拚頭搭脚之事 
准與一例行用庶使雌虎威風不致跡絕怕婆 
衣鉢長得心傳則此女子之兵書不無小補於我巾幗英雄也已著者附識 
[拍手演說會簡章] [  子序]  
　　定名本會專門研究演說時博人拍手方法故 
　　定名拍手演說會宗旨以專事空言力式實行爲宗旨會員會員資格分五項如下（甲）曾糜地方公欵到過東洋兩三月開口便說鄙人在日本時云云者（乙）亡清時曾爲典史縣丞貪贜被革光復後與人交談開口便說兄弟不要做滿政府官要做時早已做了多時了云云者（丙）能唱灘簧或說書者（丁）賣梨膏糖者（戊）業拍賣呌貨者 
　　會綱分二項（天）議論虚空奇幼大而無當閉會後寂焉無聞（地）操切激烈誓必實踐閉會後打一電報即爲了結 
　　方法演說方法無中生有瞎三話四七弗搭八隔靴㧓癢之言論顛頭播腦摇唇弄舌跳 
脚拍投碰抬拍凳之姿勢而以諸君如反對余者有手銃在爲結束如是必得人拍手然後以旣蒙賛成凊慨助電報費爲目的之必要 
　　報告每屆會終必以某時假某地開會某君某君演說鼓掌之聲如雷云云報告各報館　　附則如有引人拍手方法較此更進一層者得於開會時修正之 
海外奇談 
[萬人執紼] [  頌斌]  
美國篤司登報載美洲加納大地方有壽翁名具勃萊者夫婦齊眉孫曾繞膝於今年正月間夫婦先後逝世距結褵之年已八十二載膝下子孫男女合計共得八十八人均係該翁嫡支故當壽翁死日各處戚友來執紼者約有萬餘人頗極一時之盛各西報皆紀之以爲美談亦近世所罕見也 
尊聞閣詞選 
[華天柱（續）] [  浮邱逸叟]  
石破天驚泣鬼神狂歌斫地酒微醺帥營昨夜添兵餉整隊新招敢死軍 
　　長嘯驚回中國魂征袍血漬舊時痕深窺敝壘衝鋒鏑奪得連珠礮兩尊 
　　銜枚疾走士無譁爲國捐軀敢顧家更喜軍糈支二載不煩道濟夜量沙 
　　翔風吹雪馬蕭蕭一騎傳呼解佩刀親撫傷痕親慰勞臨危欵欵念同袍（黎都督之夫人親臨醫院撫慰戰場軍士賞賫有加）冰凍城壕水不流湘軍乘勢破荆州八旗子北齊塞膽卸甲投誠莫自由 
　　紛傳謡諑本難憑軍政何曾殺降兵善會更聨紅十字療傷掩骼最關情 
　　光芒閃閃墮妖星月黑營門夜五更聞道金陵圍乍潰新軍進搗石頭城 
　　義爲干櫓智爲嚢無敵將軍舊識黃　美武鄉持勝算奇兵黑夜度陳倉 
　　　鼓聲催木葉黃雨花臺畔孝陵旁平沙日暮枯髏泣欲奏寄勛失主張（金陵之變滿奴張勳肆行殺戮慘無人道可爲髪指）欃搶掃地鐵衣寒失措張皇夜度關獨有狂奴猶故態雪深三尺臥袁安 
　　髪上衝冠氣不平虎狼狂噬未成擒程門昨夜新懸賞一顆頭顱五萬金 
　　翡翠南來百粤通留侯借箸贊承平三章約法除苛政父老歡迎識沛公（胡漢民接任都督） 
紙上空談 
[世界眞和平] [  鈍根]  
　　（二十世紀之時代武將和平之時代也）此野心政治家之狂論余已厭聞之矣 
種界國界自命文明者每斷齗爭執之但求損人而利已此實未脫野蠻之積習也余謂種界國界不消滅世界戰禍必無已時大造生人豈欲以良好之血肉横糜於槍林彈雨間者此主張人道主義者所以亟謀世界大同也 
　　大同之道不在政治而在宗敎宗敎家一視同仁心目中無所謂種界國界無所謂優勝劣敗如基督敎者慈善爲懹愛人如已他日者敎力普及世界無一人不卵充於大道愛護之下則戰禍不息而自息矣 
心直口快 
[嘉善與楓涇] [  匹志]  
嘉善無日月楓涇有青天到界河橋落北去吸鴉片煙 
詞句奇異似歌非歌然傳揚已遍道路知其事實者頗覺有趣味不識作者是何人 
　　楓涇界分江浙界河橋南屬善境界河橋北屬　婁境 
　　浙界煙禁已於辛亥除夕爲限燈吸挑膏剪土等一律截止烟户須交出烟具私藏不吸者例有罰雷厲風行未嘗稍懈 
豈知产北鎭婁界無照可以挑膏無照可以剪土私吸與張燈供客更無論矣 
　　於是南鎭之有癮未戒絕者紛紛至北竟有嘉痒乘火車而遷移至婁界者亦實繁有徒 
　　試問江蘇豈無禁烟會禁渐會豈無調查員有 
其名必求其實悠悠之口豈眞充耳不聞 
　　或曰北鎭商界因之利市三倍抑亦振興市面 
之一法也 
　　又聞北鎭賭博更甚於煙吾猶疑信參半世界旣屬共和地方豈無執法請采風者一加意焉 
小說 
[紀事小說金陵遊記光復以前之著作（再續）] [  定夷]  
旋有厮役携几案至並以茗進余等且飲且談彌饒佳趣是閣適與清凉山遥相對峙自遠眺之梵宇琳宫若隠若現余等遊興方濃憩息有間即回騎進漢西門至清凉山麓下騎是山即南唐清凉台故址因以名焉余等乃步入山半之掃葉山房進來表閣登掃葉樓凭欄四眺滿城風月歴歴在目深可人意第余素羸弱尤不慣騎坐兩日鞍馬勞頓已使余漸露倦容環顧衆人亦皆困憊現於形色與余殆相伯仲樓上多名人題詠四壁殆無 
隙地余固不文際此奔走之餘尤不敢妄附驥尾坐談有頃卽回騎歸庽聞山上尙有暑風亭翠微 
亭諸名勝未克登臨亦憾事也十七日同遊相議擬作秦淮遊余起拒之曰余輩斯行志在瞻舊京遺蹟弔前代偉人以償素願而拓胸襟彼綺羅叢裏歌舞筵前過眼繁華不啻行雲流水徒浪擲金錢耳烏足遊乎余意不若至江口掬大江之水以淘胸次塵俗之氣衆謂塵俗二字有意訕笑渠輩嚴辭詰責余急改容謝失言衆始釋然午餐旣重 
違余意步行至督署前附汽車直抵江口飲茗於大觀樓之第三層樓中布置籐椅一色成臥或坐惟其所適遥望江口水勢浩瀚烟波無際汽船數 
艘下椗水面間有游艇上下蕩漾波心令人神思俱爽旣而侍者以日報進余等取閱之樓上并有饅首肉餃等品供客余等渴則飲飢則食倦則睡 
是中誠樂幾令人不復思蜀逮倦飛歸去日已傍晚十八日午前降雨兩時許旋卽放晴余等應翼天之招過伊家午膳膳後散步至鐘鼓樓是樓建於洪武十五年上有清朝仁皇帝戒碑高逾二丈 
下有石　𫙊之故又稱碑樓余等乃步至其巔凉颷颯至窺襟入懹東望北極閣烟雲糢糊隠約可辨蓋天又將雨也同遊有題詩者余和以一章云 
層樓渾在翠微中虎踞金關氣勢雄拾級登高回首處滿城風月眼簾空旣乃下是樓步至北極閣閣在欽天山山巔去鼓樓約二里之遥閣上有矌觀亭爲前寗藩許方伯所建聞内有碑石一道上 
刋矌觀兩字余卽視之僅見一觀字存焉想兵燹時所毁去者因卽縱步上層樓至其巔北望後湖 
萬柳埀隄水色掷翠與莫愁湖西北爭光不啻楊家之有姊妹花也其南則有雨花臺之形勝咸同年間洪黨内訌官軍因憑此爲要阨者其東則鍾山存焉出没隠見若遠若近長眠英雄何銷聲匿跡而竟不見也清凉山虎踞關則在其西一以形勢勝一以景物名皆有可觀是亭左宜右有命名矌觀洵不誣也歸途至雞鳴寺入大鐘亭有頭陀 
至爲余等擊之其發聲之洪亮直黃鐘大吕之音 
時風捲落花陰雲密布凛乎不可久留爰即乘洋 
車歸庽甫及安坐凄風驚雨迅雷閃電已翔集矣翌晨余等承同鄉金少白之招移居四象橋之春陽旅館金其會計也是日余等步至中正街附汽車至三牌樓下車雇牲口出神策門直達觀音門 
之江濱爲游燕子磯也磯之兩旁懸壁如燕翼然 
其後則土邱　立若燕尾磯以是名上有御碑亭余划曾遊此者其下則沙灘一片潮至而没潮落而現俯聽流水淙淙投以片石則萬疊波紋激宕下下水鳥拍拍驚飛入烟而没余因口中一絕以詠斯磯曰懸崖百尺勢崢嶸俯聽江流日夜聲御崵碑前懐舊夢空亭寂寞若爲情（未完） 
 
 
