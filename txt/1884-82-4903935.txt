# 1884 - 82 - 4903935

 

Page 1

 
 
[新印放大直行康熙字典出售] [  點石齋主人啓] 　　 
　　本齋向用石印照相法照印康熙字典出售業已四海馳名早蒙賞鑒但前比所印者或釘作一本或釘作四本其書之裝潢字之大小雖微有不同而要皆平列三層非一行到底者兹則仍用石印法印成直行字比從前放大三分之一復恐行數稍密閱者自下至上其接頭處容或看在别行故每隔四行界以長墨線以清眉目至點畫之清晰紙墨之匀稱向所印之小字巳激讚歎兹更放大可想而知每部釘作六本外仍加文木夾板準於今日出書價洋三元欲購者祈來申報舘間壁申昌書畫室價買各外埠之賣申報人亦有代售此布 
[招請訪事及賣申報與各書籍] [  申報館主人啓]  
　　江西之南昌安徽之安慶皆省會地方本舘向固有人在斯二處採訪時事現在意欲更換如有能勝此任者祈來本舘帳房面訂又香港亦華人薈萃之所且逼近南洋諸島國倘有人願爲本舘賣報曁代售申報舘點石齋兩處所印之書籍亦祈來本舘訂定此布 
[論調停越事之難]  
　　循環報載有譯錄西字報調停越事一說本報取而登之其中所云美國有願出爲調停俾中法兩國仍得言歸於好不致有害各國商務此言也固中外諸國所聞而欣感者也夫前者曾聞英國有出爲排解之意而至今猶寂無舉動德意俄等國聨盟合約各發兵船來華爲保護商局起見初非有愛於中國其意盖可知也故此一會也法國亦與議盖法人雖以越事而有憾於中國實亦恐擾及中國則於商務有碍卽使法國之生意在中國者不及英國之半然究亦不免有所妨碍故一面添兵增餉以從事於東京一面亦與德俄意等國共謀保商之舉西人重利其視商人固無異於國本特恐法人縱有欲保商局之說而其心尙有别謀耳中國近來調兵籌餉决計不肯退讓以全越與法人而於商務亦未甞不力爲籌及故前者曾有務期保全商局之語法人之在中國貿易者仍命各地方官妥爲照料此其不願結怨於法可知法人不知感激中朝優待遠人大度包容之美意而顧得步進步日漸相逼於是始有倘法人必欲進攻北寍則中國定與開戰之諭然雖有此言猶願法人之知難而退彼此尙可無失睦誼也乃法人以中國爲僅事虚聲恫喝竟不顧斯語居然直攻北寗而中國尙不欲與法開釁並未悉力相禦一任法軍奪取北寍不張一弓不折一矢一路得心應手此固所以自留餘地而欲始終不失睦誼也中國之意如此其美則此時而苟得美國出爲排解當無不可以棄仇尋好者而不知法人之心恐尙不欲和也何則法人之心必欲中國之償其兵費前此尙未明言今則明明言須向中國賠還兵費六百萬磅英金彼蓋以攻越之師非中國所應于預今中國干預其事以致曠日持久兵餉浩繁卽得越南全境曾未足以取償故不顧理義而遽出此無禮之言然旣出此言則中國將從之乎抑拒之乎如其從之則是受法人之挾制而顯隨其計中其勢恐必不可如其拒之則法人之欲未饜必將滋生事端事在兩難勢成騎虎其將何以處之調停之人亦復何以措辭以進言於中國又將何以措辭以力折夫法國二者皆不得藉手而美人之計將窮矣中國雖欲保衛屬國然事勢如此則亦不肯執迷或當許美人之所請而法人則意中沾沾自喜未必遽從故吾恐美國調停之說僅托空言而終無實效也西人或言爲中國計不如許以償兵費謂此時而如願以償所費不過二千四百萬若再與相持則法人用兵愈久所費愈多日後索償於中國者愈大則中國又將何以應之余以爲此言但就法國一面着想耳倘中國而許以賠償則亦何事不可了特以償費亦必有名今此法人攻越本屬無理取閙中國止爲保護屬國起見並非决計與法交兵此而法人猶欲中國償費則居間者亦將何以措辭哉西人謂法人用兵愈久所費愈多其言似乎有理然余則以爲法人此時正欲速了其事必不能多持歲月盖越地炎熇法人去歲兵士之在越者無多尙且日有死亡因病而載歸者不止一二起今以一萬五六千人駐於越境一至暑天其有不疾病死亡者乎故余謂法人於此時而得償則已如不得償則必不專注於越南其將旁擾於中國如厦門之有法炮船是最爲可慮之事爲中國計但當愼守疆圉不與之戰不但不與戰於越境且亦弗與戰於中國之境但爲自守計法兵來則拒之使不得入彼亦不得久與相持而其氣不免稍沮然後有人出爲調處庶幾尙可爲計否則竊恐兩邊各有一見而中間人反將窮於辭也昔俄土之戰先時英德諸國亦有願爲調停之言而卒無實事直至末後方爲調處殆亦有見於此然則此時之所謂美國願調停者殆亦姑爲此言云爾嗟嗟居今日而欲調停越事夫豈易言也哉　 
[諭旨恭錄]  
　　二月二十六日奉旨詹事府左庶子員缺照例將盛昱轉補所遺右庶子員缺着擬正之錫鈞補授詹事府左贊善員缺照例將樊恭煦轉補所遺右贊善員缺着許有麟補授户科給事中員缺着李鴻逵補授陜西道監察御史員缺着程鼎芬補授欽此 
[越事要電]  
　　昨日下午七點鐘本埠接到廣局本日來電云北寍已復同日又接到港局來電云太原又有緊信電音簡略未知其詳姑並錄之以俟續信 
[英使抵日]  
　　東洋西字報云英國新派駐紥日本之欽差於二月十八日行抵横濵矣 
[津防近信]  
　　天津上月十八日接到電報知北寍己經失守官塲調兵籌餉更不遺餘力現又用招商局普濟拱北等輪船裝兵往旅順口並聞該處有洋教習教練各兵技藝計開河以後機噐製造兩局修理之前後膛鎗並鎗彈等由輪船裝載南來者不可勝數前次桑台敗績駐紥北甯之華兵坐視不救聞唐撫軍炯已得處分然尙未見明文也○曹軍門克忠去冬由津起程招軍往烟台防堵現經招得二千五百人於前月二十日到津後前往烟台按烟台係京津門户最稱險要據西人云計有十三島嶼可以進兵就此一區已有防不勝防之勢苟得重鎭兵守庶免倉卒之患矣○北洋水師統領丁禹亭軍門同英國藍副將於上月初九日乘康吉兵輪船帶同揚威等船由滬開往烟台旅順口一帶巡閱念二日到天津未曾入口就大沽停泊統領是日換船來津禀見傅相當晚卽回大沽聞念七日復來請傅相示 
 
 

Page 2

 
 
期閱操大約小作勾留至少必須匝月現在北洋水師各兵輪船多在大沽伺候屈指操期當在三月初間也 
[獄囚蠢動]  
　　前月十一日日本上州高島地方通信稱羣馬縣下岩鼻監獄署兩三日前囚徒三百餘名一時希圖破獄大爲騷動幸得監守獄卒窺出先爲防範誓以必死竭力抵禦無如寡不敵衆被囚徒凶毆命在呼吸之際適典獄近藤率屬馳救各處巡查問警趕到一齊彈壓始得鎭靜現在查辦爲首之犯盡法處置矣 
[民心不靖]  
　　日本鹿兒島信息稱該地近來民心騷動不時有電報來京正在留心打探於上月初十日聞有十年前曾隨西鄉大將起事及後被官軍拿獲法應處治蒙恩赦免之某某等首唱與隆盛同年子弟等潛謀聚議因此人心不穩由該處來電且言在會諸人皆有名姓云云所聞如此究不知若何也 
[去思勿替]  
　　金陵水西門外莫愁湖之勝棋樓前半楹向供前明中山王畫像後半楹供曾文正公立像名人題咏不可勝記固此邦之勝境也近聞金陵官紳以左侯相假歸公送長生祿位於斯樓之上以永去思夫以侯相之威望勛業固與曾文正公後先輝映卽較之中山王亦不多讓薈萃一堂長綿祿紀不益令湖山生色　 
[接辦要差]  
　　兩江總理營務處王芍農觀察赴蘇謁見中丞後卽到淮揚海道新任此已列入本報惟兩江督署政務殷繁一切案件多由營務處辦理是以此差未便久懸現在侯相已先委總辦籌防局陳展堂觀察接辦矣 
[春行冬令]  
　　𥞊陵今年春寒較甚上月念五日微雨入暮陰雲不開峭寒愈甚居人多有圍爐禦寒迨至二鼓聞瓦上淅𤁋作響聲如碎玉急秉燭出外視之則見雪珠萬顆亂舞空際轉瞬卽近清明已是春深氣候猶復祁寒如此可謂春行冬令矣幸日來天色放晴米價尙未過漲否則窮檐陋巷之中飢寒相迫當更有怨咨交作者矣 
　　　號夥被拘　　蘇垣謙吉昇票號虧倒已曾載明前報當時鬨傳該號在蘇存本銀數不敷匯劃且巿面銀根甚緊卽向他號挪移一時未能立應流轉不及因受擠軋指望别省匯錫至蘇便可藉資接濟乃越時半月事同畫餅聞該號實虧總數至六十餘萬金之多勢難勉强支持現在已經倒閉有某紳被倒萬金控官究追經長邑尊立拘該號夥某甲訊明後押發飯歇矣西號素推殷實海内馳名而今虧倒如此鉅欵實未之前聞也 
[蘇臺雜錄]  
　　蘇城司前街於前月二十二日傍晚時有一大姐年約二十左右貌尙可入行至該處適遇舊相識某甲向索前移之欵甲因通衢大道之中惟恐旁觀不雅卽約其緩日啜茗再談而大妲不允信口詈駡甲慚忿愈甚卽拾一磚擲去意欲飛身而逸詎知適中大姐額上血流如注一時觀者甚衆代抱不平遂將甲拉至南路保甲總局旋經該局門丁鳴保調停了事尙未涉訟亦幸矣哉○西鄉天平山與范墳毗連每逢二月十九觀音誕期城中士女前往進香無日不絡繹於道本屇因竟日陰雨雖有預定船隻者卒不能前往以致開山之日顧問無人日來天朗氣清惠風和暢自城中駕舟而往者漸見其盛云○近來蘇城零售人參僞貨居多卽有眞者亦不過千百中之什一兹聞有某甲自吉林帶來大山人參托電報局中代售城東之汪翁年逾古稀精神不能振作往購食之漸覺矍鑠可見非尋常參舖中所售者可比且價值甚廉云 
[禁令重申]  
　　蘇垣自譚方伯嚴禁烟賭歴久未免玩生往往差保庇護陽奉陰違方伯洞見其弊因面諭各路總巡委員飭令嚴行查禁毋稍寛縱前日北路總巡江小梅司馬拿獲賭徒窩賭並庇賭地保一同枷責遊街示衆各總巡均明查暗訪着各圖地保出具切結如有查得烟館賭塲當盡法懲辦想從此風清弊絶匪類且無所窩頓矣 
[賭案紀聞]  
　　賭風之盛鄉僻之區爲尤甚距蘇城三十里許之香山地濵太湖俗成浮惰游手好閒之徒每藉茶肆爲行窩鬥牌擲骰恒無虚日二月初譚方伯訪聞該處有聚賭情事面諭吳邑尊查禁邑尊隨卽飭差下鄉嚴行諭禁豈知博徒罔知顧畏竟敢肆行毆差當時被差拿住二人立卽回城解縣此果鄉愚無知耶抑事迫於不得巳耶現經邑尊稟明上憲親自下鄉必欲澈底根究核實懲辦聞有某武舉亦係此案中人在官憲整頓風俗城鄉一體當不以耳目所難周爲法令所不及也 
[防兵過漢]  
　　上月二十一日有客兵六七百名從漢陽渡河到漢鎭出通濟門往汴梁大路而去其號衣上寫山東撫標廣武前軍聞往山東防所云 
[漢皋賽馬日期]  
　　聞漢皋諸西商擇於三月二十日賽馬是較滬上爲早也 
[倒閉疉聞]  
　　寗郡巿面日來蕭索異常各行店舖有閉無開兼之二月初十日之燈期所有去臘未清之帳皆訂於是日歸結故店舖之短本者不免倒閉刻下如德昌靛行史公和醬園夏隆興廣貨店業已倒閉此後三月三十日爲長期揆度情形恐接踵而起者尙不止此也 
[新守行程]  
　　揚州府知府宜公係與天津府汪公對調來揚及到江省又奉制憲委署江寗府己閱年餘今揚州府黄公因事降離此缺仍飭宜公回任前日傳聞二月二十六日履新乃至今官眷未到紅諭亦未發來據聞二十六日始謝江寍府事旋卽赴蘇俟謁見中丞後方來接篆此信大約的實然則接篆須在三月初旬矣 
[維揚近事]  
　　儀徵人張元發年約三十許久當州縣長隨人頗幹辦而時運甚蹇因思其舊主某太史未作令時亦以賃故賃京城凶宅一所居然掘獲多金己遂效之訪得揚州崇德巷後有屋久閉相傳有鬼怪張亦以賤價賃之乃入住未及一月怪異大作人或勸張他徙張仍不信今已成風症自駡自打終日胡閙是豈果有鬼物歟抑如白香山所謂人凶非宅凶歟○近來城外刦案疉出而城内竊案尤多新城彌陀卷内王姓家上月初三日晚飯後其孫媳小坐寢室忽聞屋角一空米甕内有嚏噴聲駭絶悄步奔告翁姑率衆往視及揭開甕盖提出小孩伏地求救云是便益門船上人繼母時欲害死信步逃命躲避在此諸婦頓憐之翁見其目光閃灼口角伶俐知非善頒命縛而答之孩始供沐陽人今年十三歲父母以變把戯爲業常令其潛匿人家如不覺察卽於夜間開門納其黨羽席巷而去翁錄其口供具禀於官始知甕中不僅捉鼈也○興化縣城外十餘里有曹家莊莊中有二人一名章鳳翼一名張逢吉俱以田爲業然章則以無賴著張則以安分稱前日忽有營兵縣差鎖張而去張本胆怯行至田畔觸石而死始知悮章爲張也張之死寃矣○西北鄉多山徑爲郡人叢葬之處近忽傳言一粟菴後荒墓間有鬼夜出專伺行人經過擇衣服之新者而攫之食物之美者而取之人雖知其假亦姑聽之前日有一鄉人密布魚網於路側屏息俟之少頃果見鬼白面赤身披髮躍出遂掩獲之加以詰問鬼自言係安慶道友名黄志來年三十七歲鄉人乃縳鬼送諸官想高坐堂皇者見之亦不能作無鬼論也 
[江西官報]  
　　陳學憲於正月急七日起程由水道至饒州廣信等府考試正月念七日藩憲牌示委署奉新縣丞江樹榮無力赴任繳委所有該縣丞事務以補用布經袁希灝署理正月念八日撫憲牌示照得王臬司嵩齡進京陛見所遺臬司篆　本部院酌委候補周道溯賢署 
 
 

Page 3

 
 
理周臬憲卽於二月初六日接印二月初七日藩憲牌示署都昌縣黄嘉爾調省差委所有該縣印務以卽用縣李和鄉署理二月初十藩憲牌示署瑞金縣黄錕調省差委所有該縣印務以現署新建事正任斯缺之文聚奎飭赴本任所有新建縣印務以樂平縣李曾珂調署遞遺樂平縣印務以彭澤縣羅廣煦調署所有彭澤縣印務以大挑知縣彭瑞麐署理初十日王廉訪起程赴京由水道進發 
[大操屇期]  
　　本埠西商團練定於今日大操有香港將軍委員監閱此己列報此次大操卽奪值年大旗之期去年係第一隊得之今屇未識何隊拔幟聞其旗須英領事官之夫人持送本埠各行均以此事定於是日十二點鐘閉門想行家兵必較他時爲多荼火軍容定有一番熱閙也 
[縣訊烟妓]  
　　前日翁太守將烟妓戴愛林送縣經蔣明府訊問據愛林供稱年念三歲丈夫戴阿囝年念八歲向在蘇州元妙觀前開水菓店昨甫來滬我在春順園烟館爲乳媼並非爲娼明府謂爾旣有丈夫今日何不投案且爾在法公堂供詞前後矛盾顯有揑冐情弊飭將愛林交官媒看管俟其夫投案再行覆訊 
[暫押候查]  
　　前報列會捕局續拘到德泉樓打架案内之顧靜蘭解訊後判押捕房昨晨顧之生母偕兩婦人投案請釋太守不准隨詰顧靜蘭認識沈錦和否平日同伴者何人答稱沈錦和住居間壁却曾認識同伴者有察明和姚子山謝燕章等人均是同事翁太守諭三婦人退去着將顧靜蘭暫押候查 
[匪人斷路]  
　　新閘西北鄉人某甲平日在滬以扛挑餬口早出暮歸習以爲常前夜九點鐘時回家行至井亭相近詎道傍突出三人皆用元布包頭身穿短衣横截去路在甲腰間搜去錢百餘文又剝布棉襖一件而去甲寡不敵衆徒喚奈何按是處地名長浜係往眞如南翔等處之大道然村庄稀少斷路之事時有所聞夜行者尙愼旃哉 
[移提賭伴]  
　　昨報有因賭搆釁一節據西包探麥根同華包探仇金水秦少卿至英公堂禀稱昨同憲案之洋務差至南巿十六舖荷花池地方沈晉發家見沈脚受微傷蓋因前日在西洋人處聚賭口角圖遁從披屋躍下而跌傷者當卽知照該處地甲將沈交彼今請移提到案黄太守允俟函致上海縣移提沈晉發歸案訊辦 
[一去不返]  
　　滬城縣橋南首陸祥順木噐店前晚忽有人叩門而入自稱沈姓是耶穌教中人現在新添西學堂需用圓檯八隻單靠椅三十把半桌十餘張洋東着我來買請店主同我出城講價詢其洋東住何處答稱在三洋涇橋南首四十三號門牌三層樓上現方七點鐘洋東正吃大菜稍待片時卽可成交然價須九扣云云該店主狐疑不决沈姓又謂店主汝明早到行中亦無不可現在只囑學徒同我出城認識洋房門户免勞明日問信如何店主以爲然卽倩學徒瞿來生隨同前往詎料該學徒一去不返竟如黄鶴據該店主謂該學徒今年二十四歲在店十餘年從無過失今乃如此眞不可得而解也 
[捲逃被獲]  
　　某甲不知作何生意前晚投八仙橋捕房稱我妻捲逃訪尋無着現己偵知妻與某乙拚識賃屋於捕房對面德順里内請派捕往拘法捕頭卽飭捕前往及入内室則見一對鴛鴦比翼同宿乃急曳起拘入捕房今日當解公堂訊理也 
[嚴懲不貸]  
　　查禁女堂倌一案昨晨翁太守臨捕房先傳同發祥之周吳氏清香閣之董唐氏江利泰之江李氏彩雲閣之劉丁氏等詰問旋據董唐氏之子投案願代母受責翁太守詰其店中用女堂倌否據其子稱却曾用過太守謂爾等衆人不及此子老實彩雲閣之劉丁氏稱前在蘭芳里開花烟間新近搬到彩視街並不用女堂倌太守謂本分府親自眼見尙敢狡賴着掌頰三百下清香閣之董唐氏姑念其子誠實減責一百五十下又詰同發祥之周吳氏供稱前却用過現在之女人係借住者名呌秀寳太守又着掌頰一百五十下詎周吳氏忽又攺供太守大怒着責足三百下及詢江利泰之江李氏據供實係自家姊妹在店照應太守卽着减責二百下又傳順泰祥之李阿四詰其認否據供去年九月間用過女堂倌現在並無女人况店己於十四日先閉太守着將李阿四重責三石板枷號示衆又諭四婦以後攺過着卽退出 
[飭候商辦]  
　　前報匯記轇轕一案昨由黄太守會同賈副領事覆訊萬順豐號之王磬泉稱天津誠記匯來之票銀二紙計三千二百餘兩向沙遜行之周蓮堂照付因無現銀商將誠記抵與興隆洋行之羊皮銀兩劃收一則有虹口之南仁記卽南順記號主蔡順忠可証二則於去冬十二月二十二日周遣夥友吳聽樵持交允劃銀兩之書信已經呈閱豈容翻悔周蓮堂仍執如前并稱誠記抵與興隆之羊皮銀兩早已劃在我洋東名下殊難又劃與萬順豐太守商之賈君仍飭兩造靜候商辦 
[英界公堂案]  
　　新泰興洋行東投英領事署訴稱王新記托顧春記將牛皮交我寄販外洋銷售言明照巿價八折墊銀俟外洋信到售見價銀若干再行核算今接得外洋信及行情碼單照算應向找銀四百餘兩詎王新記避匿不面請傳經手之顧春記到案著繳賈副領事據情照會黄太守飭差傳顧於昨晨會訊新泰興洋行東申訴前因顧春記供代王新記將牛皮寄交新泰興運至外洋銷售我惟叨取微用及外洋信到欲向找銀然王已虧欠各項銀六千兩光景致累及我新泰興所托定買之草帽邊銀一伯零二兩五錢被扣不付新泰興曾令我認賠一半銀兩我實無力太守商之賈副領事暫將顧春記之草帽邊銀兩抵償與新泰興餘俟王新記到案再行究追○榮昌洋行東段英領事署控被萬隆泰烟館結欠土價洋一百四十元立有限期付洋票三帋屇期向收無着爲此粘票請追等因賈副領事據情照會黄太守飭差立傳萬隆泰執事人到案於昨晨會訊原告洋人申訴前因萬隆泰執事人供與榮昌往來巳久結欠票洋一伯四十元是實店因虧本閉歇現須將生財召盤得主料理且己付過洋十六元應再付一伯念四元榮昌行主司帳人稱收過洋十六元然前有尾找洋十二元零須扣算祗多四元光景萬隆泰執事人又稱前欠尾找是實惟多年往來亦應讓訖至十六元是付在票洋上者太守問立票在何時付十六元在何時兩造同稱立票之頭期係去臘二十日旋約於念五六日付洋十六元太守謂然則十六元應歸期票銀洋扣算隨着萬隆泰具限於日底料理榮昌之欵○前有法人控侍者趙阿友竊物等情昨據富捕頭稱該法人控竊查無實在証據太守商之賈副領事飭將趙阿友送法公堂者該法人自行投質 
[上海陳家木橋賑所雜述]  
　　謝筵捐賑戯鴻堂周君來述及祥泰寳號因南巿某莊帳事承黄馮署三君調處送席不受移賑三十元代爲祈福云夫竭排解之勞不受酒　之奉三君賢乎哉然有恩不報君子所羞今以移賑面面圓到矣此等好識見好辦法平等人想不出做不到張君勸賑之力亦足多矣書之以誌佩○眞能延壽古月氏函稱今歲占流年得中孚未世受日月之冲子財俱伏入墓受尅决無生理助賑百金後復占仍前卦而世動化午頓有生機益知賑可延壽云夫陰陽生尅之理不可信亦不可不信我以意斷之曰念念大理陽氣卽盛陽盛陰衰吉多凶少質諸古月先生以爲何如○湯餅助賑粤東卓集仁堂來函幸舉一男親友惠賀彌月喜儀三十元今以移助云回憶鄙人生初先大夫節席費括賀儀以卹孤寒顧謂母氏曰不求兒富貴但求兒讀書報國爲天下有用之人盖逆知鄙人福薄也今請爲卓氏郎君攺祝曰旣富 
 
 

Page 4

 
 
且貴讀書報國天下人才卓郎第一○烟室勸賑張君頌清函稱偕二三同志游閬苑第一樓烟室中述及災賑倘每人節錢白文槓少卽可成多諸友欣然集錢十八千有零繳奉云張君挾岐黄術來游申浦輙能以善勸人節無益之費用爲眼前之功德充此存心必能以醫活人妙手回春我其預祝烟霞痼癖諸君子倘能步其後塵乎 
[人日前一夕酒樓對雪]  
　　電燈簫鼓起江邊聊復逍遙不夜天未過立春餘舊臘却宜飛雪瑞新年巿樓縱酒呼知己海國聨吟說妙緣珍重韶華堪一醉梅花香影照人妍○雪後同萬劍盟蔡寵九江樓夜眺月冰峭冷雪初消樓閣笙歌未寂寥知否江城如畫本望中談冩與輕描　伊人遙隔水中央幾費蒹葭詠露霜相對不須愁客鬢一歌白雪再飛觴○過袁翔甫大令楊柳樓臺俗塵不染好樓臺一帶門前柳滿栽弟子不須紅粉列嘉賓儘欵緑雲來如何栗里同高隱依舊詩城集妙才詷客有靈應可樂樓中供隨園太史小像文孫饒具濟川材○袁翔甫大令歸自西洋喜悟贈句雲空水闊向西行一載周流十萬程滄海詩歌椽筆大異邦風土記珠明君有近作紀遊六種是能男子舒奇氣况有文章邁衆情安適應教忘險遠當樓柳色又春生○和小樓主人自題吟飲圖韻知向虛樓韻事尋水光雲影滌煩襟琴樽永日排豪興風月滄江發朗吟勝地可成招隱賦情天應寄賞花心會須斗酒雙柑至共聽春鸝緑樹音[  秀水蒲華作英甫稿]  
[接錄上海陳家木橋金州礦務局内順直山東核獘賑捐公所經收二月七念八日第四十九單]  
　　張頌清募王鏞奎朱正祥唐少卿張德榮沈雲卿釋氏明師張頌清吳少萊陸桂芳九户各一元敦厚堂足對一個劉福亭張協興胡鳳祥三户各東對一元瞿梅生湯向田王玉峰三户各小洋五角許耀坤邱萃峰二户各小洋二角尤雲卿陸錦香陳廷桂陳廷棟陳廷淮五户各一角章九兄錢七百文周掌寶錢五百五十文胡竹溪陳祺榮二户各五百文顧錫卿人和堂曹靜山三户各三百文釋氏二百四十文朱春華二百文曹瑞芳曹瑞康各一百文王殿奎五百文以上三十五户共交來英洋九元對開洋四元小洋念四角錢四千二百九十文○烟台和記帳房經募煙山氏豐興棧各五元祈家慈增壽康健子三元祥茂棧永豐奏求母增壽求合家平安四户各二元無名氏求合家平安子順源棧蘇炳明德興成王有文求合家平安求四時如意隱名人九户各一元以上十六户共洋三十元○盛澤王邵吳王四君經募申字冊申若湛麟奎各二十元申沈氏沈大紳張秀林河簡十齡童子簡簡菴延釐庵主桂香精舍七户各十元以上九户共洋一百十元○通州隱名氏經募申字冊爲酬母病巳愈子四元桐陰書屋聽雨書屋再求母病速愈子三户各兩元以上四户共洋十元○常熟博濟堂筠字四號冊平孚吉明經勸募不留名四元王鶴籌爲先祖　安葬五元李凝秀張含秀李秀野三户各一元○西塘韓鳴遠募鴛水悔過子求病速愈先助二十元○志丹氏念元隱名氏路上拾得洋一元杭州聊表寸心人由袁二房來三元○附核奬倪八坊等規元九十四兩七錢六分六厘又洋念四元八角六分一厘梅霖七十六元一角四分朱錦章九十三元二角三分張遜志張菊秋張蘭生規元二百四十七兩三錢六分八厘 
[接錄上海陳家木橋金州礦務局内順直山東核奬賑捐公所經收二月二十九日第四十九單]  
　　廬州府署古月氏募巢幕熊竹溪本洋五元無爲幕孫搏九本洋三兀胡葆仁胡葆眞各本洋十元以上四户共二十八元除信力易來曹紋二十兩零一錢○附核奬胡公藩庫銀合來洋五十三元一角七分徐昌第二十四元八角六分一厘○補錄二月念一來中西書院沈贅翁先生續慕第四次賑欵清單韋觀輝二元潘洪通潘洪孚二户各一元李兆勛丁雨青二户各一元江載森江載佑江載熾三户各一元四開一個蘇麟章八開五個蔣蓉亭袁釗周榮華吳省三四户各對洋一元趙子君黄秋成劉瀛堂三户各四開二個陸根祥五百文詹懷悠詹懷亷章合浦章少銘梁桂芳祝文海何超羣李荀黄應階黄應年十户各四八開一個章志仁徐炳坤劉志澄三户各二百文張石如金楚雲林德三曾玉崑李釗明盧祥瑞唐新經鄭運昌吳錦唐文英李焜鐘文廣王臻海趙無外韓滎貴李錦榮陸松金何丞福李璧經宋德榮郁寶生趙曾福鄧定炳費克明李乃楷李乃模鄭陶然詹步青黄福慶李兆璋張金華張貴福劉文逹張亞勝沈松林汪順發金關泰葉家驥于克鈖吳根華曹培友張宏祥蔡同裕白樹棠任德枚呂運鴻吳韻笙石麗堂蔡雲祥郁嘉賓汪慶兆陳文祥陸壽泰洪美庸金永康湯南田馮永祺馮永昌鐘國珍何啓良袁逹川六十户各四開一個以上九十一户來洋十八元對開四個四八開六十角○以上廿六起第四十九單共收規元三百六十四兩八錢九分洋一千三百六十二元銅洋二元錢二千零五十三文四共合規元二千三百五拾四兩一錢一分五厘連前四十八單共收規元拾六萬二千六百六十四兩九錢二分八厘○付代解東撫院申公砝合規元二千一百八十兩付代解順天尹堂甲公砝合規元二千一百八十兩付解嚴佑翁直賑申公砝合規元五千兩付禀解蘇撫憲摧提泰來欠欵逕解直賑規元七千四百六十六兩三錢二分九厘連前統共解過規元拾六萬二千九百七十七兩七錢一分八厘除收解外淨墊銀三百十二兩七錢九分 
[浙省撫轅抄]  
　　二月二十三日丁憂江蘇候補府嚴錫康來浙禀見○念四日署台州府陳禀見銷紹屬厘局卽辭赴任候補府鍾崇銓禀知厘捐局委徽州鹽厘局差準補杭通判周炳熙謝飭知赴任候補縣丞張濬海禀知粮道委催前秀木陳故令漕白耗銀差○念五日鍾崇銓禀見銷洋貨捐局差辭赴徽州鹽局巡檢張世泰銷厘捐局清理取支差辭赴台州海門厘局○念六日縣丞余純溎禀知運司委催海鹽司令鹽課差從九品陳振翮禀知粮道委催伉嚴衞屯租差 
[蘇省撫轅抄]  
　　二月二十八日候補同知陳德濬服闋禀到王鍾瀚禀知分蘇差委候補按經歴馬用皆從九鄧寶仁均禀知派蘇差委從九沈枚禀知奉委齊門旱關差蔣端江北緝捕回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年二月二十日京報全錄]  
　　宮門抄○上諭一道錄前○發抄旨四道○署豫藩唐奏恭報接篆日期摺○署豫臬賈奏恭報接篆日期摺○署川藩如奏恭報接篆交卸日期摺○署川臬崧奏恭報兼署日期摺○直督李奏請展限緣由片○又奏叅革各員片○又奏剝費夫價請照十成實銀給發片○浙撫劉奏察看各員片○直督李奏請旌奬片○二月二十日刑部都察院大理寺廂鹽旗值日無引見○裕德假滿請安○湍多布請假十日○内閣奏派騐放之大臣派出劻貝勤烏拉喜崇阿閻敬銘許應騤○召見軍機張之萬○發抄劉錦棠奏補用直隷州龍冠等署喀喇沙爾同知等缺奉旨該部知道欽此○又請補鑄魯克沁回子郡王印信奉 
旨該衙門知道欽此○又請將久未到任查無下落之瑪納協右營都司米慶開缺另補奉旨兵部知道欽此○又候補直隷州黄内焜署吐魯番同知奉旨吏部知道欽此○○二品銜署理河南布政使按察使臣唐咸仰跪奏爲恭報微臣接署藩篆日期叩謝天恩仰祈聖鑒事竊臣於十年正月初六日接奉撫臣鹿傳霖飭知以藩司成孚欽奉諭旨補授河東河道總督所遺藩司印務委臣署理十五日准升任藩司成孚將印信　卷移送前來當卽恭設香案望闕叩頭謝恩祗領任事伏念臣粤西下士知識庸愚渥荷温綸升授豫臬涓埃未報兢惕方深兹復委　藩條彌增惶悚查中州素稱煩庶潘司職任旬宣舉凡理財用人興利除弊在在均關緊要和臣檮　深懼　勝惟有隨事隨時禀商撫臣加意講求悉心經理不敢以暫時權篆稍涉因循用答高厚鴻慈於萬一所有微臣接署蕃篆日期並感激下　謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○署理河南按察使南汝光道臣賈致恩跪奏爲恭報微臣接署臬篆日期叩謝天恩仰祈聖鑒事竊臣於恭摺九年十二月十五日交卸臬司署篆奉飭赴南汝光道本任經撫臣鹿傳霖附奏在案正在束裝起程間於十年正月初六日復奉撫臣飭知以按察使唐咸仰現委署理藩篆所遺臬司印條仍檄飭臣接署遵於十五日准本任臬司唐咸仰將印信文卷移交前來當卽恭設香案望闕叩頭祇領任事伏念臣齊東下士世受國恩總秋讞而刑署備員歴郡守而監司晋秩前此廉符忝攝未報涓埃兹復臬篆再權彌深兢惕查河南地居繁要臬司職總刑名舉凡察吏安民清奸懲慝及地方一切應辦事宜均屬責無旁貸如臣檮昧懼弗克勝崔有益十愼勤勉圖報稱隨時隨事稟承撫臣實心經理不敢以暫時攝篆稍涉因循以兾仰答高厚鴻慈於萬一所有微臣接署臬篆日期並無激下　理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○二品頂戴署理四川布政使按察使奴才如此跪奏爲恭報奴才接署藩篆交卸臬篆日期叩謝天恩恭摺奏祈聖鑒事竊奴才接奉督臣　寳楨札飭以藩司張凱嵩廾授貴州巡撫所遺藩司篆務檄委奴才署理於本年正月初五日准升授撫立張訊嵩將藩司印信文卷移交前來奴才當卽恭設香案望　叩頭祗領任事伏念奴才滿洲舊僕世受國恩　漕浙水謬領蘆綱旋荷温綸簡除川臬受事兩月時惕水淵兹復權攝　條愈　惶悚查四川地當邊要藩司職任旬宣而近年協撥餉欵尤極煩要舉凡吏治庫儲在在均關重大奴才莅任未久川省地方情形僚屬賢否隨時考察尙恐聞見未周自　檮　深懼弗勝惟竭盡駑庸遇事禀承督臣認眞辦理斷不敢以暫時　篆稍涉因循兾酬高厚鴻慈於萬一所有奴才交卸臬篆接署藩篆日期並感激卜忱謹繕摺叩謝天恩伏乞皇太后皇上聖鑒謹　軍機大臣奉旨知道了欽此○○二品頂戴兼署四川按察使鹽茶道奴才崧蕃跪奏爲恭報奴才兼署臬篆日期叩謝天恩恭摺奏祈聖鑒事竊奴才奉准督臣丁寳楨行知以臬司如山現經委署藩司所遺臬司篆務委令奴才兼署於本年正月初二日准本任臬司如山將印信文卷移交前來奴才當卽恭設香案望闕叩頭祗領任事伏念奴才滿洲世僕知識庸愚初觀政於銓曹繼理鹺於蜀省雖兩次權陳夫臬事無一鹿稍答夫隆施乃回任甫及數旬而前符又切兼歸查四川地居邊要臬司總匯刑名自顧庸愚本無兼人　技猥膺檄委　　一已之誠凡遇兩署公務均隨時禀承督臣悉心經理力求兼顧斷不敢以暫時懽篆稍涉疏虞上員高厚生成之德所有奴才兼者臬篆日期並感悚下　謹繕摺具奏伏乞皇太后皇上聖鑒謹奏軍機大臣奉旨知道了欽此○○李鴻章片再長蘆應徵補欠積欠二欵係嘉慶道光以前叅商欠項於道光二十八年清查案内議現商按引攤交前因商累已深奏准自同治十三年起停徵力年嗣後推展五年在案扣至光緒九年十二月限滿據運使額勒精額詳稱現值事艱帑絀多籌一分進欵卽多濟一分之用此項補欠積欠但可設法啓徵必應喝力催繳典如道光二十八年增　科則以後又加徵復價等項計每引交欵過多本　吃力且引岸頻遭災歉去年夏秋復被水銷滯運艱鹽價繩蓆車船脚費無不昂貴綱情益窘本商應完課欵尙未能依限全交實無餘加帶還遠年叅商舊　業將蘆綱艱苦情形迭次詳奏有案若將祖欠積欠遽議　徵名商萬雖支往必得現年課欵據通綱商人　情　請推展該司詳加體察不得不從緩議徵請照案自光緒十年起屐限五年俟限滿再行察酌杉辦等情具詳前來臣覆核係屬實情應請准如所詳辦理藉紆商困所有長盧補欠積欠二款仍難啓徵請　張五年　由理合附片具陳乞聖鑒訓示謹奏軍機大臣奉旨　部知道欽此○○李鴻章片再據署清縣知縣諸瑨稟稱捐納户部郎中陳贊湯與分發北河丁憂通判李鼎　均寄寓保定省城曾因佔奪土娟托氏爭閙托氏卽回滿城縣原籍詎陳賛　復將　氏接赴京城旋又携帶回省行至安肅縣地而被李鼎　截奪而主陳賛湯卽赴清苑縣揑報被搶經該縣究出前情禀由藩臬兩司詳叅前來臣查該員等身任職官不知自愛互相佔奪土　揑報被搶實屬品行卑污任意妄爲應請旨將户部候補郎中陳贊湯分發北河丁憂通判李鼎璜一併革職以儆官邪理台附片奏叅伏乞聖鹽訓示謹奉軍機大臣奉旨著照所請該部知道欽此○○李鴻章片再准户部咨開滇省試辦京　到直後由津運通應需水脚等銀應按照减放章程分晰造冊咨部核辦等因當經轉飭遵照兹據藩司崧駿津海關省周馥天津道裕長詳稱　省從前辦運京銅由津起剝均係該省遴員自行經琿天津縣僅代雇船隻所需剝費亦由滇省報銷今改由海運部議由直將白津至通運費核實酌定給發當因直省並無轉運慎銅支銷案據擬照採買洋銅運京成案每起一百萬斤支給水脚銀一千二百四十兩旋准部覆令將由津至通知費按照以前辦理運滇銅之例給發其由紫竹林至天津縣應需脚費查明程途若干採買洋銅脚費銀數扣算該司道等查採買洋剝成案白紫竹林運至通州每百斤准銷水脚津錢九百文計每里應支津錢二文七厘一毫合銀七毫七絲合滇銅每起一百萬斤白紫竹林運至天津二十里應支水脚銀九十二兩四錢又例載銅鉛起剝由天津縣至通州每百斤給銀六分九厘以百萬斤計之每起應支銀六百九十兩又每起雇縴工價銀二百四十兩又由紫竹林卸船上棧每百斤例給背銅夫價銀三厘每起應支銀三十兩又入棧雇夫收銅過秤儲堆　包每百斤給夫價銀一分每起應支銀一百兩又由紫竹林離棧下船每百斤給背銅夫價銀三厘每起應支銀三十兩總計每起滇銅一百萬斤由紫竹林運至通州例支剝費夫價等銀一千一百八十二兩四錢惟雇備夫船一切皆須民價抵通幾又應等候交卸另給船户津貼例價較少已不敷用若再按減放章程祗發六成實銀所短甚鉅轉運必致爲難請將每起例支剝費夫價等銀一千一百八十餘兩按照十成寔銀給發等情具詳請奏前來臣查所詳係屬實情准給十成實銀以示體恤庶免經手之員虧賠别滋流弊理合附片具陳伏乞聖鑒訓示勅部查照謹奏軍機大臣奉旨户部知道欽此○○劉秉璋片再准部咨嗣後道府州縣保歸候補人員應於到省一年後察看考核分别補用又丞悴佐貳等官亦應仿照辦理等因遵辦在案茲查有候補同知孫誠候補知縣汪元龍勞績本班儘先補用知縣吳蔭慶等三員均巳試看一年期滿據藩臬兩司會詳前來臣查候補同知孫誠年力甚盛候補知縣汪元龍舉止安詳勞績本班儘先補用知縣吳蔭慶才具明晰均堪　省照例補用謹會同閩浙總督臣何璟附片具奏伏乞聖鑒謹奏軍機大臣奉旨吏部知道欽此○○李鴻章片再豐潤縣監生王　弼家僅中資樂善不倦於寒士尤加意培成其故父四品封職王鷺飛甞欲設立義學有志未逮該監生仰承父志經營十餘年創立義學三座　需經費六百金左右獨力供給迄巴七八年復擬自光緒五年起每年捐銀一千兩計捐六年共合六千兩發商生息以爲永遠經費此六年中所需經費除將息銀動用外並由該監生捐足又捐置義地十畝以恤貧不能葬者統計捐數頗巨實屬慷漑好施力成義舉據該署縣牛昶煦稟請奏奬前來應照例請旨准將該監生王　 
廷弼故父四品封職王鷺飛在原籍自行建坊給予樂善好施字樣以示旌勸理合附片具陳伏乞聖鑒訓示謹奏軍機大臣奉旨着照所請該部知道欽此 
 
 

Page 10

 
 
[光緒十年二月二十一日京報全錄]  
宮門抄○諭旨三道錄前○缺單○川督丁奏審明定擬摺○大臣杜等奏大員假滿請照例開缺摺○將軍金奏爲揀補防禦　騎校各缺片○二月二十一日工部鴻臚寺八旗兩翼值日無引見○李璲謝授廣東高州府知府恩　崑岡前往東陵請 
訓○明安假滿請安○溥齡請假十五日○恩承續假五日○劉廷枚嵩山各續假十日○邵曰濓寳昌各續假二十日○召見軍機李璲○皇上明日辰初至壽莊固倫公主府賜奠○○光緒十年二月分缺單知府湖南永州劉鳳儀不及四川嘉定玉崑丁同知四川重慶江北廳葆符年老知州湖北鶴峯長庚不及雲南姚州馬錫綸故通判江蘇鎭江粮捕劉霖溥年老知縣河南濟源陳嵩兆湖北枝江易光蓮山西絳縣劉斌俱罷軟河南盧氏熊之源陽武宋安　安徽舒城廖燻浙八雲和龔錫銘江西新淦何其貞四川合江王鑑塘山東泗水梅　廣西修仁陳毓麟俱不及湖北利川陳國棟不謹福建連城楊淑仁廣西來賓楊均俱浮躁直隷樂亭戴作楫調湖南會同杜燮四川冕寗何靄然昭化敖立榜湖北黄梅陶壽嵩俱有疾湖北鄖縣彭世翰鄖西謝翼清俱革雲南祿勸孟丕榮年老府經四川重慶趙文燦不謹縣丞河南夏邑周鎭西浮躁福建南平婁楨年老主薄四川南充馮植不及照磨四川叙永柳應奎不謹吏目雲南賓川朱玉藻不謹路南劉秀源終養巡檢江蘇江寍姚繩階浮躁湖南龍陽王述　祁陽張筠河南羅山關受均湖北漢陽何春銘浙江鎭海胡　蕭山歐陽浩山東利津于夢　臨清滑韻堂俱　謹福建閩縣　植　軟武平胡國年有疾典史河南西平余光裕不謹鞏縣蔡茂豫浮躁南召邢祖愃年老卄肅鎭原王書麟有疾平番劉光祖不謹湖北嘉魚張德懋不僅湖北襄陽王澤溥浙江新昌姚錫恩青田余　懋俱不謹樂青陳大鐄浮躁壽昌李炳奎罷軟山西苪城顧廷光不謹直隷正定　漸海不謹滿城陳鴻彬不及四川黔江趙德裕東鄉劉照耀江西瑞金曹承志福建屏南孫瀾俱不謹廣東花縣周元坤丁山東榮城董熙不及四川新都　敬仁浮躁○○太子少保頭品　戴四川總督立丁寳楨跪奏爲審明已革叅將周立和僞造印信已成誆騙尙未得財比例定擬恭　且奏仰祈聖鑒車竊臣據布政使張凱嵩署按察使崧審詳據　慶府知府沈鋐署巴縣知縣高培穀具禀訪聞叅將周立和有僞　關防印信札又在淪撞騙情事正飭查　卽據番轅承差永川縣差役先後踵至將周立和協同拿獲並起出僞造文件等情臣以奏情重大飭提人卷來省發委審辦經前署成都府知府王祖源督同委員候補知縣鳴謙同知周　知州陳溥核明卷宗會促周立和到　迭次研訊堅　認供顯係恃符狡展禀同詳請奏叅革職光緒七年七月初三日奉旨周立和着卽行革職嚴審按律懲辦該部知有欽此欽遵到部咨院行司發府審辦去後旋據現署成都府知府黄毓恩等會審明確將巴革忝將周立和比例擬流解由藩臬兩司審擬招解前來臣親提覆鞫緣周立和籍隸永　縣咸豐十年投効前提督胡中和營内充當勇屢立戰功歴保至花翎叅將均奉有行知同治七年周立和在貴州貴西道營管帶勇上刻白木質關防九年凱撤回藉未經激銷光緒六年九月間周立和閑居貧　稔知山東一帶前　貴州從軍多人因抄有上年藩行府轉飭貴州保舉各官行知札又起意私雕印信僞造行知騙錢使用卽在街坊檣上揭得藩司告示一張雇一過路文姓刻字匠在伊家内將告示内印花抄下照樣刻成四川布政使印信一　四川布政使封筩板片一塊恐居近城巿被人窺　潛至巴縣所屬僻靜地方買就帋張顔料印色自行仿造空白僞札十五件刷印空白僞封筩十个盖上僞印當將印信封筩板片併燒毁並恐身非營員人不信服因見湖南提督鮑超調員赴營辦　海防札式及文内關防字樣復造成伊奉鮑超調遣札文一件空白封筩四個用油帋描墓關防篆文盖印僞文封筩冒充鮑營委員携帶僞造札文於十月二十六日口抵渝城寓居鴻恩客棧偶出閒　撞遇素識之趙成武曹玉談及前在貴州隨營効力周立和揑稱前見保案内有趙成武之名須領保舉行知方有　據議令趙成武出銀三十兩曹玉出銀二十二兩以作吏費交尹代湏趙成武等應允均俟領回付給各散周立和回庽因趙成武等並無保舉恐難朦混憶及籍隸貴州之趙豫曹秉璋得有保舉官階卽將趙成武作爲趙豫曹士作爲曹秉璋照抄保案札文寫就行知　筩口擬遣人持赴重慶府衙門投遞卽經藩司府縣訪聞先後派差查拿協同獲犯起出僞札關防並周立和拾存前貴州巡撫黎培敬咨會兩廣總督移文稿各件到案查騐僞札封筩所蓋藩司印信形質相肖篆文俱全保舉行知内叙有光緒元年正月十六日奉上諭俊秀趙豫賈秉璋作爲監生着以從九品不論雙單月遇缺卽選等語所造湖南提督札文叙有調遣周立和赴營辦理海防字樣札尾關防係用印色描摹傳訊趙成武等並無　買職官情事錄供禀報飭卽提省審辦因迭訊周立和恃符狡展禀司　請奏奉諭旨革審在案兹據該府等審擬解由潘臬兩司審解前來臣提犯親訊據供前情不諱詰無關涉軍機冒支錢糧及另犯不法别案並知情同謀之人案無遁飾查例載僞造諸衙門印信誑騙財物爲數無多者杖一百流三千里又各津例載斷罪無正條援引他律比附定擬各等語此案已革叅將周立和獨自起意私雕四川藩司印信僞造札文並描摹湖南提督關防冒充委員代領行知誑騙趙成武等銀兩雖未得贓實屬不法查該革弁係軍功叅將其描摹關防札文冒充委員非僞造憑札自爲假官可比卽僞札内所叙上諭仍　保案抄錄且係轉飭原藉行知亦與平空揑造詔勅不同惟所造印信查騐　質相旨篆文俱　實属已成遍查例内並無僞造印信已成正擬行用尙　誑騙得財者作何治罪專條自應比例問擬周立和除描摹關防作僞文書各輕罪不議外應　依僞造諸衙門印信誑騙財物爲數無多者杖一百流三千里例擬杖一百流三千　係職官從重發仼黑龍江充當苦差雖事犯在光緒七年五月十四日奉恩旨以前係職官有犯作僞不准查辦受雇雕刻僞印之文姓緝獲另結　成武等不知　騙情事已據重慶府巴縣傳訊禀覆應毋庸議並請免傳省累起獲僞造三件解騐案結鉑勉此案私雕印信係在未經行用之先訪聞獲犯究辦所有失察各職名例免開送是否允協除將全案供招分别咨部外所有審明已革叅將周立和僞造印信已成誑騙尙未得財比例定擬緣由理合會同署提督臣李培榮恭摺具奏伏乞皇太后皇上聖鑒勅部核覆施口謹奏軍機大臣奉旨刑部議奏　此○○奴才杜嘠爾車林多爾濟恒明跪奏爲何貝輔國公札薩克假限已滿呈請照例開缺恭摺具奏仰祈聖鑒事竊查前據三盟盟長呈報本盟何貝札薩克公涬爾瑪巴札爾舊患　腿疼痛自入冬以來加以氣血漸衰兩耳重聽較先沉重實係不能辦公先後照章奏請給假六個月調理在案兹據該盟長報稱何貝公涬爾瑪巴札爾現在六個月假限已滿病仍未痊呈請照例開缺等情祈請查辦前來查定例内載内外札薩克漢王貝勒貝子公台吉塔布囊等如遇患病告假六個月限内病痊將病痊日期報院接任如扣滿六個月不能痊愈由盟長查騐屬實　結報院勒令開缺仍戴原品頂戴不食俸不預公事所遺之缺照例承襲其有兼職任者另行請旨簡放等語復查同治十二年間理藩院奏定新章内開嗣後喀爾喀四部落盟長副將軍副盟長何貝及有無派差之各漢土貝勒貝子公札薩克等如遇患病請假由該將軍大臣及盟長等分别查騐屬實均由該將軍大臣奏明給假兩個月俟限　病仍未痊再由該將軍大臣奏請續假四個月先後統計六个月以符定例如再限滿未愈　由該將軍大臣等奏明開缺各等語查三盟盟長呈報何貝輔國公札薩克逹爾瑪巴札爾前因患病先後照例奏請給假調理今該何貝公札薩克假限已滿旣經奴才等派員查騐屬實出具印結自應將該何貝輔國公札薩克逹爾瑪巴札爾照例奏請開缺仍戴原品　戴不食俸其所出何貝輔國公札薩克各缺應由該盟長照例報　另行　放承襲以符定制除札薩克印務仍派協理台吉立瑪車林署理並飭覆該盟長轉飭遵辦及將取具印結存案　查外所有何貝韓國公札薩克因病開缺並委員署理印務各緣由理合恭摺具奏伏乞皇太后皇上聖鑒謹奏軍機大臣奉 
旨知道了欽此○○金順片再奴才於本年十一月二十三日准吉林將軍希兀咨送三姓正紅旗防禦富清升遺防禦一缺照章輪送軍營揀補等因前來奴才當卽在於軍營應升人員内逐加遴選查有吉林滿洲廂藍旗富清阿佐領下驍騎校記名副都統委叅領哈豐阿巴圖魯馬亮戰功卓著辦事精詳堪以擬補其馬亮开遺驍騎校一缺查有寗古塔廂白旗英佐領下前鋒花翎佐領銜傳先卽補防禦委叅領恆山　差勤愼打仗勇往堪以擬補以上二員均在軍營差戰得力如蒙俞允統俟軍務完竣再行送部帶領引見以符定制謹附片具奏請旨軍機大臣奉旨着照所請該部知道欽此 
 
 

Page 11

 
 
[光緒十年二月二十日京報全錄]  
　　宮門抄○上諭一道錄前○發抄旨四道○東撫陳奏保固黄河請仍照舊例摺○編修王奏京員津貼銀兩請作正間銷摺○豫撫鹿奏請建坊片○將軍崇等奏揀補同知摺○大臣杜等奏烏城防軍悉　撤盡摺○二月二十二日内務府國子監侍衛處值日無引見○睿王請假十五日○截取道秦鍾簡預備召見○掌儀司奏二十六日祭奉先殿濓公行禮○侍衛處奏派 
保和殿監試派出頭班伯王八額駙載瀾惪銘玉書二班謨公尙示瑞托倫布克勤富林布○召見軍機○發抄劉　棠奏請將陜西候補道魏炳蔚留營差遣奉旨着照所請吏部知道欽此○唐烱奏元興永濟二鹽并被水請緩徵課釐奉旨日照所請户部知道欽此○又試用通判謝元熙等署魯甸通判等缺奉旨知道了欽此○又大挑令李鴻楷等試署師宗等令奉旨吏部議奏欽此○○山東巡撫臣陳士杰跪奏爲黄河非運河可比懇請仍照舊例保固一年恭摺仰祈聖鑒事竊臣於光緒九年十二月二十一日接准王部咨開黄河堤工原係保固一年今議以三年者蓋舊例所載皆係臨河之堤該省新築乃是重堤詳譯重字之義如城郭之有重門營壘之有重壁其險且難者固有第一層當其衝矣所謂第一層者民埝是也民埝偶破水力漸緩重堤尙可從容搶護故三年保固比較臨河之堤己屬從寛查成案臨黄堤岸所保一年者皆因稭料草束没入水中淘刷經年易於𡮦　該省重堤置之乾地不得援黄河埽工成案爲比應請將重堤一項仍責以保固三年以昭愼重等因於光緒六年十二月十二日具奏本日奉旨依議欽此咨　前來臣忝任封疆有督率之責自應通飭仕工員弁遵照部議辦理惟事有窒碍難行者仍未敢緘默不言查歴來辦堤水落時　水皆四五六里不等一遇盛漲水便臨堤故凡坐灣頂冲之處均用稭料廂護以防冲刷名爲鑲　非於正堤外另有臨河之堤也又查工部則例運河堤工保固三年黄河堤工保固一年定例並無遙堤重堤格堤之分且須先有正堤從後加築一堤方爲重堤此次所修尙係正堤重堤之名實承部議而言未便以稍爲津貼參差不齊之民堤遽伯爲正堤作爲第一層門户其險且難者已足當之也在部臣之意　定保固例限無非爲寔事求是豫防辦公草率起見惟黄河剽悍難測以河南江南兩省長堤離水一二十里之遙堅築二十餘丈之厚猶日迭出險工今以離水三四百丈底寛八丈之長堤驟更舊例飭令保固三年在工員細問之未免人人自危且慮以後遇有大工必且張皇浮　以豫爲保固之　種種流弊臣前摺已切言之且承修之責過重將來承守之員此三年中必視保固爲他人之事防守愈難望其得力至於辦工不力員弁臣日随時張明分别叅撤在案臣於在工員紳非敢意存見好預爲規避地步也臣責無旁貸無論保固限内限外均當認眞督防不敢置身事外竊以欲更當年之定例必先防後日之弊端故不揣冐睦一再披瀝上陳可否仰乞天恩俯准黄河長堤仍照舊例保固一年以杜流弊而埀久遠之處出自聖裁謹專摺具奏伏乞皇太后皇上聖鑒訓示祗遵不勝戰慄　惶之至謹奏軍機大臣奉旨工部議奏欽此○○翰林院編修臣王懿榮跪奏爲部議京員津貼銀兩籲請天恩准飭各省督撫妥　閑欵更定名目作正開銷以維士風以端政體恭摺仰祈聖鑒事竊臣伏見去年部臣以議給京員津貼銀兩入奏得旨允准各省督撫通籌外銷閑欵相繼登覆或有不澤名目及未作正開銷者以朝廷寛厚正大之舉而臣下疑議乃爲苟且敷　一時之計言之無文行之不遠政體何存士風何在是以詹事府　春坊右庶子宗室盛昱山西巡撫張之洞踧踖難安先後上言屬詞微至然臣猶惜其或激或諒　義不古臣惟君臣之論以道相合見知聞知昔爲一體三代而下臣節日卑自漢以來以文學得官始於叔孫通請太常試士首自於公孫宏寖及後世士風儒氣蕩焉無存史册深文自然流露始曰尊賢斬曰用人始曰重道漸曰察廉下士承流昧其本義目不見書習焉若忘萬鍾禮義不辨久矣豈知講學修業所託甚尊一命初膺詎便稍褻夫自視太薄者予人亦將不厚臣節日卑則　道不立臣道不立則安治難期竊維我朝大化涵濡二百餘年上之待士與士之自立當不出此臣家累世受國厚恩入代生計皆有官祿臣之值此豈敢重有所矯盖有所重矯者必有所甚貪有所甚貪遂不可問臣固恥之伏請皇太后皇上宸東獨斷飭下部臣及各省督撫將此項銀兩妥籌　欵更定名目作正開銷旣維士風亦端政體正名之意自昔所重取異之際始節必嚴臣職爲京員此項銀兩固在受之之列不得不先事請命以臣愚兄何足尙論明知臣此疏一出望者嫌怨議者違駁　　譏彈亦所不避誠以一介雖微所　者大欲潔先亂魯論有誅君臣當此忍隱　言同乎流俗誠恐一世士風江河日下詎復有所底止倘臣此言幸存卽今格於更議俾不得行至執禮經少賤之說以相紏繩臣固無所逃命然使天下後世咸知當時朝廷儒重道之意與一時士大夫抱道自車之心以及所以上答天恩下立臣極臣萬死何辭臣爲政體十風起見謹具疏奏聞不勝　悚待罪之至伏祈皇太后皇上聖鑒謹奏奉旨已錄○○鹿傳　片再河北鎭總兵崔廷桂捐助　東賑缺一千兩聲明該　故崔志庠故母孫氏均膺正一品封典生前樂善不倦臨殁時又　諭該鎭務以施濟爲心今特捐助賑銀以仲先志又長蘆督銷委員浙江候補知府黄山　因汴省南關現在設廠收養　東流民亦遵故父品封職昭采故母華氏遺命捐助銀一千兩作爲廠經費先後呈交籌勸直東捐賑局兌收由司道詳請照例　坊前來臣查定例捐助賑銀千兩以上者准其建坊給予樂善好施字𢟣　經辦理有案今已故封職崔志庠等遺命後嗣慨捐鉅欵核其銀數均與建坊之　相符洵屬好義急公合無仰懇天恩俯准照例　坊以　善行爲此附片具陳伏乞聖鑒訓示謹奏軍機大臣奉旨着照所請該部知道欽此○○奴才　綺松　跪 
爲堜員請補　缺同知以資治理恭摺仰祈聖鑒事竊查准補興京撫民同知烏勒登額於光緒九年十日三十日病故當經題報開缺　明係煩疲難題調要缺例應由外揀員調補該員雖未赴任業經　准部覆應以病故之日作爲開缺日期歸十月分截缺查奉省並無記名分發同知雖有勞績保升及候補　發同知非現　要缺卽人地未宜實無合例堪以升調之員推查有候補儘先前同知現任奉化縣知縣錢開震年四十七歲係浙江仁和縣人由監生報捐縣丞分發北河試用同治元年調辦天津通商事宜出力 
奏保五品銜三年九月丁本生母降服憂昂年因通商出力保奏以知縣用報捐遇班並繳捐免保舉銀兩四年九月服滿起復赴部引見到省五年因天津海防出力保歸軍功班前先補用並加運同銜七年因防勦西捻保護海運全漕出力奏請賞戴藍翎八年因辦理通商出力保俟補缺後以同知儘先前用九年七月丁本生父憂十年七月起復回直光緒元年五月派委偵探軍務來奉　留奉天差委補用四年二月十五日委署奉化縣知縣到任五月初八日奉文試署任事嗣因試署一年期滿加考題請實授接准部文應以光緒五年閏三月初三日恭逢恩詔之日作爲實授日期連閏　至八年二月初三日試俸三年期滿查該員丁識明練辦事實心以之請補興京撫民同知洵堪勝任該員本係勞績保舉候補儘先前同知照章准補題調要缺任内並無叅罰處分與例　符合無仰懇天恩俯准卽以候補歸先前同知現任奉化縣知縣錢開震補授興京撫民同知實於池方有裨如蒙俞允該員係由知縣升補同知俟接准部又給咨送部引見所遺奉化縣知縣係繁難沿邊題調要缺例應由外揀調容奴才等另行請補所有揀員請補　缺同知緣由理合恭摺具奏伏乞皇太后皇上聖鑒勅部議覆施行謹奏軍機大臣奉旨吏部議奏欽此○○奴才杜嘠爾車林多爾濟恆明跪奏爲烏城防軍陸續悉數撤盡恭摺具陳仰祈聖鑒事竊奴才等遵照部議將應撤防軍於本年十月十三日起分起隔日開拔並聲明截至來年正月底悉數撤盡業經於十一月初九日馳奏在案查前項應撤之隊自十月十三日起陸續　起開拔巳於十一月二十六日完竣其餘一半防軍二百餘　名目應核計餉項卽早遣撤故令自十二月初二日起啣　分起隔二日開拔截至來年正月初四日一律撤盡應發裹糧路費除察哈爾官兵從减以兩個月核發外其餘各處官兵均仍照舊章以三個月核發應支月餉各以起程之日以次停支此内有黑龍江等處官兵數員仍遵照部章咨由察哈爾都統衙門轉飭地方官照例供應前進並咨呈神機營照案查核辦理該軍用過噐械馬匹應俟查清殘缺疲倒再行造冊報部查前派往河南山東等省催領軍餉委員隊兵數員名俟由各該省催領餉頂解至張家口交替徑行撤令回旗駐口轉運軍餉人員應俟江西安徽等省餉項解到遞運出口後徑行遣撤再前調張家口卽補恊領佐領　委總理營務文案翼長賡吉圖尙有經手未完並委員等十一員暫行留烏俟清理事竣陸續再行遣回其餘四部院章京筆帖式等並由綏遠城調到書手兵等均各歸各處當差所有暫留各員薪水照舊開支准入報銷册内除將遣撤官兵銜名造冊分行咨報外理合恭摺具奏伏乞皇太后皇上聖鑒謹奏軍機大臣奉旨知道了欽此 
 
 

Page 12

 
 
   
 
