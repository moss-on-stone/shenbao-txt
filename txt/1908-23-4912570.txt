# 1908 - 23 - 4912570

 

Page 1

 
 
   
 
 

Page 2

 
 
[上諭]  
　　十二月十九日奉 
　　上諭寳芬奏查明陽曲等廳州縣被灾地畝請分别蠲緩錢糧一扭山西省南北各屬本年春雨愆期夏秋後又復雨暘不時兼以氷雹爲患成災歉收曁水冲沙鹺不能墾復地畝若將應征新舊糧賦照常征收民力實有未逮加恩著照所請所有陽曲等十二廳州縣應征新舊錢粮著按照成災分數分别免停征展停緩展緩遞緩以紓民困該護撫卽將單開詳細數目刋刻謄黄徧行曉諭務使實惠均霑毋任吏胥舞弊以副朝廷軫念民艱至意餘著照所議辦理該部知道單併發欽此同日奉 
　　上諭那桐著派充督辦税務大臣吕海寰毋庸會辦欽此同日奉 
　　上諭徐世昌等奏查明奉省海龍等處被災地畝懇恩蠲緩租賦一摺奉天海龍東平兩廳縣地處邊荒本年被災被雨傷毁田禾淹斃人口甚廣彭武兩縣本年春夏亢旱禾苗坊多枯槁該省兵燹之後復遇災荒實堪軫念加恩着照所請所有海龍東平安廣彰椽等一帶三縣本年應徵各項租銀租錢著按照各村屯被災分數分别蠲緩如未經奏請以前業經花户長完准其流抵次年正賦其被災地方若有歷年民欠並着緩征以紓民力該督撫即刋刻謄黄徧行曉諭務使實惠均霑毋令吏胥舞弊用副朝廷軫念民艱之至意該部知道欽此 
論說 
[論政府議將外債限年還清（間）]  
　　吾國財政之困難。至今日巳達於極點矣。若京師各部院之請求。若各省督撫之奏報。其有涉及財政問題者。莫不以經費支絀。庫儲空虚籌欵爲難等詞。形諸文牘。而俯察近今市况。默窺内地人民。亦無不有艱難愁慘之色。以視他國人多財善賈。胥有土飽馬騰之氣象者。迥乎不同。是吾國苟非注意於生利之途。而僅措意於用財之事。則即欲嚴守制限。使從今而後。不再爲飮鴆止渴之謀。亦幾不可得。况欲舉偌大之借欵。而收縮時間。以清還之耶。乃頗聞樞府中人。忽有提議所借洋欵。於十年内悉數清還。一若握算持籌確有把握者。嗚呼何其懵於事情。而言之易易也。 
　　夫政府所認爲籌欵唯一之方法。無也加派而巳矣。顧加派誠足以濟 
 
 
 

Page 3

 
 
度支之艱。然而苛細雜捐。莫若現今之甚。關卡羅掘。並無餘地之留。於加無可加。派無可派之時。而忽欲於十年間。籌還英德俄法數百兆之。鉅欵。意者政府諸公。殆誤會天下之財不在於官則在於民之說。而欲勒民出欵以償乎。夫使吾國之財。果不在官而在民也。則吾民未始不願盡償債之義務。無如吾國自通市以後。外人日舉華人所嗜好之物。日用之需交换我金錢以去。而我國工藝不進商品不精。曾不能收回於萬一。則歷年利源之外溢。巳非巧歷所能推。重以甲午賠欵。庚子賠欵。又敲剥吾民之膏髓以予他人。而中國之財。乃眞不在官。不在民。而在外人掌握中矣。民窮財盡。現今之狀况。不必智者始知。而政府中人乃不求其端。尚欲勒民出資。清還洋債。不已傎乎。故記者以爲政府不知洋債之害。斯巳耳。苟知洋債之害。而慮債權者之侵入也。則一面宜自立制防。永不乞貸。一面宜速興實業。廣闢利源。凡路礦工商業之可以生利。可以自主者。無不竭其力以提倡。盡其心以維持。夫如是。則生計漸充。漏巵漸塞。所有外債。雖不敢必其能於十年清還。而抱定宗旨以切實經營。終可以達。悉數還清之目的。較諸空言自慰。徒勞夢想者。其爲益良多矣。故記者因政府之慮及外債。而樂爲之進一策者也。 
　　獨是政府此議。不自我先。不自我後。而忽發於江浙人士拒欵集股。風起雲湧之時。則政府之用心。必非慮及於外。債輸入之害。而始有是言。特以此次蘇浙兩省人民。登高一呼。而三千餘萬之鉅金。不難認許。與從前粤漢集股之踴躍。均有咄嗟立辦之形。是可見吾國民之資財。尚復豐富。倘以鈎致之術行之。則數百兆之國債。未必不可取償於國民。故創此輕而易舉之說。以求逞其悉索敝賦之能也。嗚呼民本不需欵。而政府必强之以借。民本無餘欵。而政府又擬强之以還。使政府之用心而果若此。則吾國其尚有瘳哉。 
專電 
[電一（北京）]  
　　外部開示蘇杭甬借欵合同底稿略仿津浦惟標目並無官鐵路字樣 
[電二（北京）]  
　　贛撫瑞良奏覆漕糧照征奉旨着度支部速議 
[電三（北京）]  
　　贛南樂平勦匪得力人員經贛撫分别開保奉旨均准 
[電四（北京）]  
　　皖撫馮煦奏汪詒書才具優長深資臂助懇恩簡補司缺奉硃批監司大員何得指名請簡實屬荒謬著傳旨申飭 
[電五（北京）]  
　　度支部議覆廣東減解賠欵一百十餘萬兩碍難照准 
[電六（北京）]  
　　平和會專使陸徵祥電請開差奉旨賞假一月毋庸開差 
[電七（江西）]  
　　沈瑜慶護理撫院所遺江西藩司一缺由林學使兼理 
[路欵要聞]  
　　某給諫封奏之激昻昨日某給事中上一封奏措詞異常激昻畧謂蘇杭甬鐵路所定借欵一百五十萬磅上失主權下失民情迭經中外官紳交章奏請變通仰蒙皇太后皇上洞鑒飭下外務部設法挽回率土民臣同深歡忭前閱英報載有此事英國頗有贊成之意英使者英民之代表也英爲立憲國事事必從輿論英民旣無間言英使亦應照此提議乃外部諸臣與英使屢屢磋商毫無眉目近竟傳聞行將畫諾無非與議諸臣偏執巳見但知媚外保求祿位所致盛宣懷爲原定草約之人到京以來託病不出意圖委卸在南瀕行曾與同鄉父老有約生死榮辱在所不計前言在耳豈老而健忘也媚外欺君誤國病民尤莫此爲甚側聞我皇太后皇上屢屢垂詢此項借欵祗以朝臣矇蔽下情無由得達竊願我皇太后皇上宸衷獨斷即日簡派公正大員接續與議或可稍事挽回卽使英使偏執終成决裂亦足藉慰吾民路務幸甚大局幸甚摺上交樞臣閱看仍留中未發 
 
 

Page 4

 
 
　　浙撫通飭禁阻抵制英貨浙撫馮中丞自奉江督密電請禁各處商會抵制英貨後即通電各府廳州縣云聞上海有人倡抵制英貨之議不用滙豐銀票不與怡和貿易巳刋發傳單四萬張傳送各埠此等無意識之舉動無益路事有損邦交現路事且有轉機江浙官紳正在設法維持若商民妄聽此種舉動必多紛擾年關在邇市面可虞希密傳各該處商會紳董剴切勸諭如接到此等傳單即行銷燬切勿輕信傳佈倘敢不遵必予以應得之咎院删電 
　　復勘杭紹路線杭甬路線前由工程師勞君一再履勘籤定三綫現聞總協理以紹綫繞避曲折工程較巨昨特電致勞君畧謂紹興支線請從聞家堰過義橋繞棲嶺至錢清以接中線請再測勘一週俾便赶速開工 
[蘇路接各處認股函電]  
　　（海安鎭韓潮函）泰州東海安鎭同人於本月初八日在貧民學校開會勸股戒賭會認七十二股貧民學校認十三股來賓認二十六股餘仍陸續招特將第一期股洋由同盛匯上（郝硯樵電）山陽郝荷舫病故曾招路股一千股（南昌張伯清電）前函設招五百股現巳招得千餘股巳經交銀者三百二十股江隂楊庫鎭梁豐兩等小學堂函）郭粹修葉浚川兩君經招一千零二十三股（山東寗陽縣函）曹遠模續認一千股（常州女界保路會第六次收股清單）劉淑十股莊盛十股莊儀十股莊粲五股劉訓英二股劉冰一股傳大小姐一股李陸氏一股以上共四十股已交到洋五十元五角 
緊要新聞 
[姜軍可不南下杭州]  
　　姜桂題奉旨帶營南下扼要駐紥曾由江督浙撫電京婉阻迭記前報專電兹悉杭藩喻方伯前日電致浙路公司湯總理亦謂北軍可不南下原電錄左 
　　上海浙路公司湯京卿鑒浙西事解人心大定北軍經星帥飛電婉阻可不南下并聞蕃咸 
[廷寄黔撫振頓學務北京]  
　　某御史封奏貴州巡撫龐鴻書到任以來遇事畏葸不知振作吏治廢弛學務尤毫無起色合計全省學堂數目不及他省之府治該撫臣前任湖南因未能提倡學務經學部專摺聲明荷蒙聖恩高厚不加譴責量移黔疆該撫臣宜如何激發天良力圖報稱乃復不知愧奮如故因循實屬難膺疆寄云云當奉廷寄有人奏龐鴻書辦事畏葸不知振作以致吏治廢弛學務尤壞等語該督世受國恩際此時事多艱宜如何力圖報稱似此因循殊負委任著即振刷精神認眞整頓欽此（忠） 
[法部調員核減原因北京]  
　　法部所調廳員兩經嚴旨飭减現巳擬定酌减三成聞當初出奏時左堂沈侍郎本擬分期續調而正堂則以一次調齊爲宜故初次出奏即多　二百餘員蓋各審判廳以高等地方初等三者計之不及百員即加以候補行走各項人員百數十員巳足而第一次奏調巳多至二百餘員宜其被詰核减也（山） 
[電請劃清銅元餘利武昌]  
　　鄂督湘撫曾銜奏請湘省加鑄銅元以供鐵路種種用費早誌前報兹鄂督又接郵傳部咨稱究竟加鑄銅元之餘利將來如何分辦湘路應得多少前奏均未據實聲明應請明白咨覆等情趙制軍特轉飭湘省粤漢鐵路公司速卽籌議禀覆核奪再行咨部（漢） 
[浙省亂事彙聞]  
　　浙撫遵旨詳查海寗被擾情形浙撫馮星帥奉到廷寄飭查海寗被擾情形後急電嘉府楊太守李統領等欽遵略謂奉旨查問海寗等處被擾實在詳細情形務即確切電復以憑電奏勿延並轉飭余牧沈令爲要院删急 
　　浙撫電查教會被擾議結確情嘉興府飛轉海寗余牧桐鄉沈令該境内教堂被毁情形又華式洋式租屋並現在與教會開議一切實情速電復院删 
　　海昌公所報告亂事最近消息浙撫委赴海寗之湯知府仰暉力主不能减漕與該處紳士大相反對謂因亂而减漕是愈張其焰也殊不知所謂匪者其大頭目多係桐鄉之大虹村人各處響應皆是就地痞棍游手好閑之徒及向入青紅帮匪者若輩本無漕米可完適逢今年歳歉漕折過大若輩借之以爲名其被脅不從之人將其門窗屋宇打毁併將米榖衣服等件搶去哀此窮民無可控訴反不若脅從者之猶得保其室家而又得邀脅從免究之恩也聞湯知府親自蒞倉諭知書差照常開收並不會州同往查其原因爲漕事委員向由州署厚送漕敬故地方上人咸謂湯守廻護州牧力主不能加歉别有命意所在亦非無因也又聞撫憲巳據湯太守禀准不能减漕然小民困苦萬狀今歳歉收除完租外十室九空巳無食米值兹米價奇昻米店俱要現錢發糶照此景象是逼民爲匪諒大憲愛民如子必有以善其後也現州屬有田各大户已一律减租矣又聞匪犯巳拿獲七人一爲殷福生殷家船人一爲張永慶路仲鎭人一爲周六元東鄉人均供認放火搶物不諱聞已禀詳撫憲須俟撫憲批回就地正法現程州牧致信各鎭公正紳董請其訪明此次作 
 
 

Page 5

 
 
亂匪首捆送或力有不及探明蹤跡報州派兵簽差往拿然各紳董恐結怨不敢舉發甚有被害之家明知其人實見其逞兇亦不敢舉發是在程州牧之賢能爲地方除害期於無枉無縱也又州署蠧差竟以此爲利藪往往確是匪首獲到後亦可得錢解脱是在程州牧之設法嚴防云 
　　江督電復密查匪徒私運軍火浙撫探聞梟匪楊紹元在江蘇各地私運軍火意圖竄浙即密電江督請爲查拿現接江督電復云杭州馮撫台鑒元電祇悉梟匪楊紹元等私運軍火意圖竄浙巳飛飭各營一體偵探搜捕並電滬道嚴密盤查万 
[蘇省防匪彙聞]  
　　蘇撫防民間閙漕蘇撫陳伯帥以梟氛不靖恐民間又欲藉端閙漕鹽捕飛划兩營不甚得力現議派新軍兩營赴吳江駐紥藉助聲威 
　　劉軍門嚴定賞罰江南提督兼鹽捕統領劉華軒軍門因土梟各匪蔓延滋擾而浙省嘉興各地匪勢更熾誠恐竄入蘇境爲害地方爰即嚴定賞罰懸示曉諭有拿獲梟魁兪孟庭者賞洋二千元夏小辮子賞洋一千六百元夏竹林賞洋一千元江北阿四賞洋六百元擊斃見屍减半給賞其餘獲梟匪一名賞洋二十元擊斃者賞十元獲梟船一隻賞二十元獲鎗一支賞二十元陣亡一兵照章撫恤五十元外給予共子口糧一份受傷者按輕重分三等給賞傷在背者不給兵士出外偵探每日加給洋三角官員弁兵打仗出力按級陞賞如敢臨陣退縮或防堵不力任梟匪竄入境内按軍法從事 
　　薛木橋兵梟接仗江浙接界之薛木橋地方素爲梟匪出没之區十六日兵梟又在該處相遇遂即開仗相持良久匪始向北竄去現有兵隊回松據云澱山湖一帶已無梟匪蹤跡云 
　　上海縣查復梟匪蹤跡松江府戚太守訪悉本邑西南鄉到有梟匪特密函李紫璈大令飭差往查旋據禀復十二保二十一二圖沙港等處前日確有梟船六艘匪黨百餘人帶有婦女二口不數日卽向西南竄去並未滋事云 
　　江督端致滬道電鹽電悉蘇松各屬梟黨本多若浙匪被官擊敗竄擾蘇境尤屬勢所必然已電商撫院嚴飭水師各營扼要巡防該道亦即會督地方官密探匪蹤相機妥辦勿稍疏懈至奉賢之南橋南滙之大團土匪甚熾未據該縣等禀報有案究係如何情形即分飭迅速查明詳細電復勿遲再昨接馮星帥電梟黨來滬私購軍火已電屬設法盤查望切實辦理方咸印 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
要件 
[袁張兩軍機會奏試鑄銀幣摺]  
　　奏爲部議試鑄通用銀幣不無窒礙擬請敕下内閣會議處從長計議另定分量成色以昭幣制而正圜法恭摺會陳仰祈聖鑒事竊臣等前准度支部咨開本部奏請試鑄通用銀幣一摺於光緒三十三年三月二十八日具奏奉旨依議欽此相應刷印原奏恭錄諭旨咨行欽遵查照等因前來臣等查閱原奏互相籌商迭加討論竊以爲法必規諸遠大事無憚其繁難偏見者取便一時而苟簡適以滋後患深識者綜籌全局而得失乃有所折衷即如此次部議試鑄銀幣其重量主用七錢二分臣等詎不知此項幣式中國商埠沿用稍久習慣不驚仿而行之自易爲力顧於事雖較易而爲法則巳非且其害又甚鉅何以言之蓋旣制爲國幣必當詳核統計有昭示中外之宏規未可苟且補苴爲權宜目前之政策巳也夫創脩幣制本爲一國自有之特權而審定分量之輕重與夫成色之高下須適合乎至當不易之準則而不必有依附摹擬之見存中國向係用銀之國從前幣制未立僅用生銀官民出納皆以兩錢分釐計算海通以來墨西哥之鷹洋乘間流入自通商口岸逐漸灌輸於内地以彼低潮之成色易我純足之寳銀虧耗無形歳糜千萬近年各省自造龍元藉爲抵制而仍以墨元七錢二分之重量爲準此僅可謂仿造洋元而不得爲制定國幣臣世凱臣之洞向主造一兩重銀幣之議前年財政處會同户部奏定鑄造重庫平一兩銀幣定爲本位更鑄五錢二錢一錢三種銀幣與現鑄之銅元舊有之制錢相輔而行公私收發欵項一律行用洵足以埀定制而昭大信兹准部議酌定銀幣分量仍改從七錢二分之制在部臣不憚遲回審愼一再改良按原奏所稱係爲利推行而期畫一起見其用意固未可厚非然臣等鰓鰓過慮竊恐推行未必盡利而弊害已伏其中畫一更屬難期而紛擾且因而起有不得不縷晰陳之者查各國貨幣自有制度如英之先令俄之廬布德之馬克法之佛郎美之託臘日本之金銀元並適其宜各不相襲中國制定國幣乃務爲簡易沿用外人之程式坐昧經國之遠圖如幣制何如政體何害一中國用銀向以兩計今制爲七錢二分之銀幣將廢兩不用也勢必不能將用元而仍存兩耶何名畫一徒滋人疑莫定民志而將來實行商約仍難免於更張害二旣名國幣名庫自應收放如仍按兩折合則畸輕畸重弊混叢生斷難一律而胥吏駔儈益得因緣爲奸是謂病民如逕按元收納則一切應收官項公家吃虧甚鉅是謂病國害三中國惟無幣制故墨元得以侵入今鑄造銀幣而分量輕重悉視墨元非特無以示抵制且不啻招其浸灌而助之推廣也害四有此四害則七錢二分之幣是遷就之法而絕非久遠之謀是沿襲之爲而並非規定之制上損國體下失民信内便中飽外長漏巵全局通籌未見其可竊謂宜仍用前年財政處户部奏定一兩重量庶以正圜法而昭幣制顧主七錢二分之議者每謂一兩之未易行其論多端大要不外二者一謂七錢二分便於商民而一兩不便於商民一謂七錢二分便於與外國交涉而一兩不便於與外國交涉臣等請再陳之查墨元之所以能行於中國者以我國初無銀幣自易輸入非因其輕重之適宜也即如俄之廬布行於東三省印度之羅批行於西藏分量又各不同是其明証况墨元僅行於通商口岸及東南各省其内地及西北各省率皆習用生銀恐墨元不敵生銀百分之一烏得執一隅以概全局且民間應納丁漕釐税定例係一兩計與其用畸零之元而折合兌交何如用整齊之兩而簡捷完解其不及一兩者即有找補亦較省事此一兩之便於 
 
 

Page 11

 
 
商民者也中國與外國欵項交涉進欵以洋税爲大宗而海關歳収三四千萬皆以兩計况釐定國幣訂在商約外國商民悉應遵用今定爲庫平一兩之銀幣其餘各平將來必應盡廢雖納關税者一時尚用關平核計然以庫平一兩之幣折合關平之銀較之以七錢二分之元折合關平之銀亦爲便利出欵以賠欵爲大宗而公約所定四百五十兆亦以兩計且以銀合金磅價已有虧累之時若再以七錢二分合算則恐更有虧折此一兩之便於與外國交涉者也（未完） 
分類新聞政界 
[電商諮議局議事辦法武昌]  
　　鄂省在京同鄉官集議將湖北會館改設本省議事處一所如本省所有一切關係重大事件一面由本省諮議局會議一面由議事處會議已於昨日電商趙督請將一切情形札飭諮議局梅光羲觀察分别辦理（望） 
[鎭關道整頓警務鎭江]  
　　鎭道劉觀察昨至警察總局會同總辦承瑞卿太守傳集各員弁諭令嗣後每逢二七日齊集總局討論一切警務如有要公准即當面直陳隨時决議期無隔閡而資整頓並諭飭各城門委員凡遇江北男婦結隊入城者嚴查禁阻以免匪類混入云（射） 
[禀報編查保甲情形南昌]  
　　江西贛州府龍南縣梅令兆璜奉飭編查保甲現經造具總册禀報各大吏云前奉升署憲江札發保甲族禁章程飭即趕緊興辦等因卑職遵卽邀集紳董於城内設立保甲總局附入警察局内以節糜費公舉總紳八人以兩人一班輪流坐局辦事東南西北四門公舉街長段長各鄉設立分局公舉保長鄉長村長墟長牌長以十家爲一牌一牌出團丁一名查明六堡共分二十七鄉分一百二十一村共烟户二萬二千七百九十三家除女口不計外共男丁七萬七千一百一十一丁兹經卑職督同紳董造具總册以期實力奉行（曰） 
[閩藩不以借廉清理田賦爲然福州]  
　　閩省南安縣額明府日前具禀藩司擬借廉銀三千兩清理田賦當奉批示云查核該令所禀及摺開辦法尚屬可行惟言之匪艱行之維艱設有始無終或操之過急用人不當則利尚未見弊即隨之應著通權利弊確按情形認眞整頓將來辦有成效征收起色自當量予奬勵酌給津貼至請借廉一層早已詳明停止有案應毋庸議（田） 
[皖撫派員嚴查匪黨安慶]  
　　皖撫馮中丞因近來匪徒充斥時有約期起事之謡爰委劉都戎利貞爲省城總巡飭令認眞梭巡以靖地方而弭隱患云（周） 
交涉 
[撫批勒令洋商退租江西]  
　　美商通裕洋行派人至湖口開設行棧收買土貨該縣馮大令以有碍約章通禀請示兹奉贛撫批示云查洋商入内地採買土貨應領三聯報單祇准雇坐中國船艇或居華商行舖之中不准在彼長住租賃房屋私開行棧載在約章歷經照辦在案據禀通裕洋行所雇華人周玉堂等赴該縣採買土貨竟敢租賃民房豎立旗杆顯與約章有背經該縣一再駁阻雖收去洋旗招牌仍未將貨房退去究竟是否周玉堂等冒充所爲仰洋務局迅飭核明約章函致美領事勒令通裕洋行梅易即飭周玉堂等速將所租民房刻日退租一面將竪立旗杆毁滅以符約章而杜弊端（成） 
[寗紹台道請奬税司寗波]  
　　甬道張子遇觀察近據税務司專函報稱浙海關收税總數比上年多收税銀九萬六千一百兩有零請核前來爰特電致浙撫謂今年收税之旺皆由税務司辛盛稽征得力帮助税務司華善襄助認眞可否仰懇電咨税務處轉咨總税司電傳嘉奬以示鼓勵云云（彼） 
軍界 
[派員考查鄂省製造廠武昌]  
　　鄂督近准陸軍部電咨略謂鄂省所造軍械前已通咨各省如有所需均向鄂中採辦現在各省正在籌改編練新軍之際所需軍械甚多亟應將兵工鋼藥兩厰籌劃擴充特派主事范國樑等來鄂調查各廠情形以憑撥運等語現趙次帥已札行該兩廠預備接待矣（今） 
[考試將校砲工浙江]  
　　浙江炮工隊將校總辦金季聰己於前日親自考試砲工題係述砲工兵之性能並申其義另有戰術築城兵器等題共十餘問聞不日又當考驗弁目云（如） 
[都戎巡緝梟匪鎭江]  
　　駐鎭新勝水陸緝私各營督帶徐寳山都戎於十七日親率小隊及砲艇六艘馳赴范公堤下河等處嚴查匪類以靖地方（御） 
學務 
[援案奬勵學生長沙]  
　　湘省高等學堂及高等實業學堂均於本學期舉行畢業先期由吳學使派員蒞堂按日考試並由吳學使與學部商定援照福建高等學堂畢業成案暫以中學畢業請奬最優等給予拔貢優等給予優貢中等給予歳貢業巳分别等第詳院咨部入奏矣（亦） 
[議定改修文廟欵項湖南]  
　　湘潭縣紳學兩界現擬改修聖廟所需欵項約二萬金之譜前在勸學所集議擬將所中欵項暫行提用一面將駐省師範學堂停辦以期挹注惟勸學所董事祇允籌撥一二千金其餘須由各堂各所分派或再由城鄉捐集是以尚未議决聞現巳僵議定奪由城市派捐一萬各鄉派捐一萬云（敏） 
[法政學員請給坐薪江西]  
　　法政學堂肄業學員向分候補與地方員並附學員候補學員每月均有津貼其地方員與附學員則不給津貼僅有奬賞第津貼奬賞爲數均微現在佐班各學員因需次省垣肄業 
 
 

Page 12

 
 
學堂非有差使可比聯名禀請援照儲才館學員成案一律給予坐薪銀兩以資養贍業蒙撫憲批准飭司照給（工） 
[禀控侵吞學欵安慶]  
　　建平縣小學堂常年經費全恃本地捐欵現該堂司帳董岑德凝因帳目不清被該邑文生祁文照具禀皖撫請飭清查以維學務（政） 
[請提鹽局中飽充作學費安慶]  
　　皖省師範學堂學生金文德等公禀皖撫請提滁州鹽局鹽斤中飽欵項充作學堂經費以興學務未知馮中丞能准如所請否（孔） 
[創設湖北旅學蕪湖]  
　　湖北旅蕪人士最占多數現經鄭仲常大令禀請道憲創設旅蕪公學於前日約同該會館董事向君哲卿韓君蓮庵胡君召南朱君桕杞等至署會商并由道憲文觀察及大令首捐巨欵極力提倡聞已擇定基址建造校舍矣（無） 
[札催呈送堂長考語常州]  
　　蘇省毛提學使札飭武陽二縣將官立各學堂堂長監督出具考語呈報以便分别札派現袁陳兩令巳照會勸學所從速造報矣（生） 
實業 
[詳議礦政事件杭州]  
　　浙省礦政調查局事宜暫由農工商局管理前奉部頒新章奏定於明年二月十三日一律施行近復奉到部飭以各商禀辦礦務應遵新章辦理所有一切籌備事件辦法卽由本省礦政局擬妥一定格式呈部察核當經農工商礦局並奉撫憲札飭會同藩台逐一籌議現在己照章擬就礦務簿記帳册以及礦界年租三聯收單礦質出井税單三聯税各項格式會銜詳送撫憲請爲咨部核辦一俟奉准即可刋行以歸一律云（如） 
[准開川漢鐵路附近礦産武昌]  
　　鄂督前與川督聯銜奏請將川漢鐵路附近之煤鐵各礦劃歸該公司開採以供鐵路之用業經奉旨依議在案現趙督巳札飭該公司遵照矣（望） 
[派員覆勘鐵路軍站武昌]  
　　鄂省鐵路顧問官兼鐵路局總工師日員原口要君現由鄂督趙次帥派往沙宜一帶覆勘川漢鐵路車站并委試用州同陳鴻文於十七日會同前往飭沿途地方官妥爲照料（音） 
[札知麵粉公司免税漢口]  
　　漢關道桑觀察現准鄂督札開據商務局詳稱職商朱銘敬在漢創辦麫粉公司以雙麟爲商標懇請塡給運單援案免税以期抵制洋粉業已批准照辦以保利權合亟札知務須分各局卡照驗放行等因桑觀察當即照會税務司轉飭遵照（今） 
[組織實業女校長沙]  
　　留學日本法政大學楊度自九月間由日返湘後於一切有關公益之事多所提倡其夫人及其胞妹亦曾留學日本現住省垣近亦組織一實業女學社分造花織布縫衣編物等四科賃定省垣營盤街房屋爲校舍明正即須開辦云（敏） 
[路局津貼遷葬經費九江]  
　　德化縣屬沙河地方係爲南潯鐵路路線所經現鐵路局以該處坆墓甚多特將附近之十餘里一律購買并諭知各坆主擇地遷葬分上中下三等給錢以資帮貼（工） 
[推廣儲蓄銀行長沙]  
　　信義儲蓄銀行日前派人來湘就省垣南正街設立駐湘分行並派人分赴湘潭常德兩埠另設分行均須於年内開辦云（亦） 
[江墅鐵路擬開夜車浙江]  
　　杭州江墅火車近來搭客甚旺故浙路公司擬在除夕開夜車一次以便城内商人至江干湖墅收帳也（爲） 
雜記 
[蘇垣拿獲巨匪蘇州]  
　　蘇垣齊門外洋涇塘岸裴醫生教堂附近有江北客民草屋數椽日前窩留巨匪數人意圖擾害教堂兹於十七日上午又由葑門外覓渡橋到有匪船經該醫生偵知旋以電話密報首府何太守聞報立飭長元吳三首縣各帶通班巡勇前往拿獲巨匪二人押解至長署當晚會訊之下釘鐐收禁云（） 
[匪徒迭劫安化礦廠湖南]  
　　湘省安化縣礦産素富而尤以銻礦爲最近年多設公司集股開採惟該處匪徒素多時向各礦廠搶刼滋閙本年十月間鴻通銻礦公司被匪搶刼十一月中又有横路上匪徒聚集黨羽向各公司任意滋閙二十一日有萬通公司被横路上匪目李光明等邀合白羊塘奎溪圩兩處黨徒數十人在該公司所管礦山恃强開挖經該公司拿獲一人詎匪等分作兩班以一班劫奪所拿之人以一班飛石擊屋該公司即在鴻通招人援助幸將匪徒擊退次日該公司司事張國卿石工曾廣華蔣閏昌因事出外匪等懷挾前恨結令横路上黨徒各持戈矛鎗棍攔路毆擊蔣張乘間脱逃曾被圍住用鐵械擊破頭顱該公司當即鳴諸地方團保始將受傷之曾廣華救出惟該匪黨在外揚言某等滋閙之處如有人阻撓無論某公司某等人即當隨時擊殺云云吁其亦可見匪勢之横矣（少） 
[委查吉水令被控確情江西]  
　　正任吉水縣張令肇基近被留東學生吉水人毆陽成等公函禀訴該令在任寃抑民情敗壞學務婪贜徇私怙過不悛各欵懇委廉正妥員查辦以蘇民因等情撫憲閱悉即派委趙大令即日親往確切查明禀覆察奪（工） 
[禀控敦仁輪船藉端圖遁九江]  
　　敦仁輪船撞沉西清輪船一案迄未斷結日前該輪藉載運軍裝爲名越關赴寗贛紳劉廷琛蔡金臺陳三立謝遠涵等特致電贛撫略謂敦仁案查部議須將公司勒停數月不僅敦仁一輪乃敦仁擅關不知所去藐法巳極務請派員拘回并請勒令交出隱匿之管帶陳姓究辦以伸國法云云（工） 
[嚴禁司巡藉詞訛索安慶]  
　　皖省土藥統税分局司巡人等往往藉詞稽查私行訛詐商販兹經皖撫訪悉特札飭統税總局嚴行禁革以維商政（豎） 
[油餅照章完釐安慶]  
　　潁州府裕興機器榨油公司所運軍用油餅等貨只繳統捐並無江北捐欵在内現由江北提督咨請皖撫轉飭該公司經過局卡一律照章完釐勿任偷漏（政） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[短篇小說考塾師（無術）]  
　　看官。今日不是學堂時代麽。凡有子弟的人家。爲父兄的。都命他入學肄業。論起理來普及教育。原是如此。但這般父兄的心思。郤不過爲功名起見。自從進學堂的子弟多。於是向來靠教讀生活的人。大半要謀個教習缺。教習的薪水。郤比蒙館優些。幾位時髦的。索性剪去辮子。到東洋。學習幾個月速成師範。回來仗着牌子。更可以多買幾個錢咳。孟夫子說。人之患。在好爲人師。若在今日。眞是人之患。在不好爲人師了。 
　　這般做教習的人。從社會上說起來都稱他是維新黨。還有一般在私塾課徒的。大家稱他是守舊黨。這兩黨界劃分明。不相融合。可憐幾個私塾師。日夜攢眉。生涯淡薄。幸而遇着熱心人。設個私塾改良會。還好抽點工夫。研究研究。若任其塞聰蔽明。那還了得。在下聽見某省提學司。行文教育總會。說要合私塾師命題考試。文理優長的。准其結予文憑。充當教師之任。否則不得以課徒爲營業。 
　　教育總會。將提學師命令。宣布出來。私塾師中。有極快活的。有極畏懼的。終日紛紛。奔走相告。或用了一句舊話品。曰大家揣摩揣摩。或襲一句新名詞。曰大家預備預備。那時議論不一。有的說。這位提學司喜四書。題目總在四書上的。有的說。這位提學司喜五經題目總在五經上的。有的又說。這位提學司。歷史很熟。題目恐怕出歷史。有的又說這位提學司。時務也講究。題目恐怕關涉時務呀這種情形。仍是從前考試的舊習。若使提學司。有篇把策論刻出來。還要吚吚啞啞。讀個不了呢。 
　　這種私塾師。究是何等人呢。其中郤有頂著名的。一姓石表字守頑。一姓文。表字少通。一姓賈表字用新。在下請把三個人的歷史說來。（未完） 
國外新聞 
[日本自行限制移民]  
　　十八日東京電云日本國會巳重行召集外務省林董大臣語其門客云日人苟接續移往美國則日政府可設法禁制人民移往夏威夷即移民于墨西哥之舉亦須禁阻蓋此地不宜于日人也又凡自墨西哥而入美境者亦當諭示禁止云 
[日本入美人數减少]  
　　十八日紐約電云美國管理外民入口事務局報稱日本人之來美者目下大爲减少又倫敦電云華盛頓電稱據美國外民入口報告册所載一千九百零七年十二月内日人入國人數較之前一年减少二千二百三十四名 
[坎日移民之關係]  
　　十八日倫敦電云接坎拿亞托樺消息坎拿大代理工部大臣金君游歷英屬哥崙波省時曾謂日政府不能自行禁制工人入境乃由坎拿大各公司自致之蓋日政府對于日人自夏威夷八坎之舉固無所關係也苟坎人能將所訂條例嚴加注意則日人入坎之交涉亦不致如今日之困難云 
[日本豫算案慨略]  
　　十八日倫敦電云據日本豫算案所載凡屬海陸軍及他職務之用欵均從緩舉又增加税項日軍十一兆元以裕國庫并由政府發出公債劵日洋三十九兆元以便興辦生利事業 
[英相回京]  
　　十八日倫敦電云英國首相彭同盟巳回倫敦 
[虚無黨謀毁美艦]  
　　十八日倫敦電云南美洲利亞强尼魯埠有虚無黨人圖謀毁壤美艦隊之事爲警察勘破其謀遂敗譯字林報 
[波羅的海會議之旨意]  
　　十八日栢林電云據聖彼得堡政界中言此次波羅的海沿海列國之會議蓋爲保守各國固有之地位及關于波羅的海之情形云 
[因疑被拘]  
　　十八日栢林電云南美洲利亞强尼魯埠有外國人數名因疑其有參與圖毁美艦之舉故均已被逮 
[土基興師備戰]  
　　十九日倫敦電云聖彼得堡蒲教報謂土爾基派駐波斯邊界之兵士均奉令準備出師所有常備兵亦須召集云 
[德國窮民暴動]  
　　十九日倫敦電云栢林德國議院之前有失業之人與警察交攻各警察以劍相禦致有多人均受刀創又電云漢奴佛埠失業之徒亦聚衆執以攻警察以卜譯文匯報 
本埠新聞 
[日領催結不交定花案]  
　　日商蔭山又吉控陳源興不交定花一案昨日領又函致公廨略稱此案延宕巳半載有餘被告陳二觀恃平湖縣及商會爲之包庇屢次抗提殊堪駭異請從速移提歸案嚴究務於華歷年内辦理完結母任恃符藐玩等語現寳大令已禀請滬道核示矣 
[試演鎗砲之愼重]  
　　製造局總辦張觀察函致滬道略謂向章各廠造成鎗砲子彈火藥按期運至試炮塲會同演試此項試場設在局廠西面築有軌道設置電房並鎗砲準靶靶後築土墩防子彈飛越碍及行人每届試放鎗砲仍於土墩上面升插信旗知照左近居民行人令其暫避勿在試塲擊綫以内及土墩左右行走以防危險歷經照辦查試塲土墩後面距日暉橋巳不甚遠近年橋下房屋較多造帋等廠相繼開設來往行人時在試塲綫路一帶行走實屬防不勝防請出示曉諭並飭縣傳知日暉橋左近圖保每遇局中試放鎗砲升豎信旗務須格外小心查察母許行人在彈綫以内來往等因現梁觀察已分别示諭並飭縣禁止矣 
[製造局赶造鎗彈]  
　　江南製造局自昨日起停年節工程一個月 
 
 

Page 19

 
 
惟洋鎗樓及龍華子藥廠兩處暫留赶工以備蘇浙勦匪之用云（夏） 
[滇省委員考察監獄]  
　　滇督錫清帥札委丁吳兩令來申調查會審章程已誌前報昨日下午兩大令邀同法廨讞員聶司馬至法捕房考察監獄其餘一切事宜亦詳加詢問始興辭而出（舟） 
[滬道保衛行旅]  
　　滬道梁觀察因現届年終鄉民來滬購貨者時被流氓沿途搶刼情實可惡特派探弁楊金山帶同副役分叚梭巡遇有此等流氓立即拿解重辦云（哲） 
[義務小學堂畢業式]  
　　昨日大東門内第一義務小學休假并爲高等班三年級生行第一届畢業式午後一時半開會由總幹事周廉生教務長尤惜隂來賓雷繼興諸君先後演說兹將畢業各生名次錄下（最優等）榮午蔭徐耀坤陳育全鄭作清衛慶同（優等）唐敦裕吳黎生曹汝銓王仁溥（中等）方一奇王允會蔣根生盧維章（川） 
[南市接通電話]  
　　南市創辦德律風刻巳蕆事内地自來水公司曁總工程局信成銀行等處均分别裝設通電矣（夏） 
[無線電報之靈便]  
　　德國漢堡亞美利加公司郵船名吐畢兹提督者現在裝有最新式之無綫電報機器此項機器裝置船上祇須一日竣工由亞東德律風根無綫電報公司特派專人裝置該船於西歷上年十二月三十一號上午九句鐘將機裝置當晚即發電至德國兵艦名日耳曼皇者致賀新年該提督船於西歷元旦一句鐘在滬開往青島途中駛行之時迭與該兵艦通電問訊甚爲靈便云（璧） 
[封印停訊]  
　　昨日係封印之期英法兩廨各委員均至道署伺候先期知照捕房停訊一天（合） 
[難民過滬]  
　　南滙縣王大令昨日備文飭差押送南通州逃荒難民周蓮青等男子九名婦女十四口小孩七口到滬本縣李大令卽着值役按站遞解回籍（泳） 
[拍賣燼餘貨物]  
　　前報紀英租界二馬路祥茂洋棧失火兹悉該棧所有燼餘貨物約值一百萬元由魯意師摩洋行定期拍賣云 
[圖刼未成]  
　　前晚有口操粤音之匪徒多人各執兇器至美租界北四川路盧姓家將傭婦扭住喝問銀在何處幸主婦在樓上聞聲呼喊鄰人畢集該匪即由後户遁去未被搶刼（西） 
[法界添招華捕]  
　　法界捕房現須添招華捕麥總巡諭令願充斯役者准干即日起下午二點鐘自投老捕房聽候騐充并頒發章程（浩） 
[官事]  
　　商董李雲書部郎周金箴觀察候選知府羅仲和太守泰安電局委員唐聯煇巡防四營隊官蕭杭豫縣丞張雨田張勉成巡檢羅雲峯等昨均先後到道拜會禀見清道局委員李喬生請假一月回籍省親禀奉滬道札委縣丞濮濟蒼接辦局事（尾） 
訟案 
[公共公廨會訊兩則]  
　　英商控定貨不出英商錦和洋行延佑尼干律師控隆昌祥號主孫愼甫定貨不出昨奉寳讞員與英巴副領事會訊佑律師投稱孫前向原告定購各貨逾期不出現在貨歸原告代賣虧折不少應請公斷孫供實因生意清淡且貨與原樣不符是以未出中西官判交人銀並保俟貨由原告售罄再行核斷 
　　德商控定貨不出德商克魯森等控懋昌號主劉瀚甫定貨不出奉王襄讞與德師副領事會訊原告洋人等投稱劉瀚甫前後所定各貨均不出清請堂上勒令出貨以昭信實訊之劉供因貨樣不合是以未出應請寛限自向各原告理楚判交原保予限十天清理禀復（衣） 
[上海縣案]  
　　梁孫氏去歳收買陳徐氏田九畝零除付銀二千六百兩外尚欠六百兩現該田巳轉賣得銀四千兩徐氏之銀仍不歸償扭縣控追經襄讞李明府升訊徐氏將孫氏欠據呈案訊之孫氏一味圖賴判交官媒押追○唐吳氏胡氏姑媳前日由震澤雇施姓網船回滬途遇鎗船一艘艙長魏某過船查看勒索不遂交由地保解送青浦縣訊明情由移解來滬昨吳氏之夫唐愼餘投案求領明府准之○鎭江人方小洲被泰康棧主扭至工程局控被竊去寓客衣服銀洋由局解縣訊究方供小的亦係寓客並不犯竊判押候提棧主到案質訊○趙王氏之女被張永林拐逃姦佔扭縣控告永林狡賴不認判押令將女交案訊究（車） 
[總工程局紀事]  
　　徐侯氏被崇明女子楊大郎誘拐圖賣由西區解局昨奉陳叅軍傳同楊父坤郎及其夫宋大郎研訊判楊大郎戒責一百下交地甲收管候傳同串賣之陸開榮訊究○裕生布號執事王鐘瓉函送舞弊之茶房唐升到局訊供不認判押候再訊○五豐錢莊扭控裕大燭店執事袁一飛擔保元泰洋貨店往來欠銀三百兩向追諉卸判移商會理處（杞） 
[巡警總局紀事]  
　　蔡渭生控門差陳祖培地保董阿福宋蘭亭張錦堂等朋串嚇詐一案昨奉警法科長聶司馬集訊據保人高永記供稱當時勸蔡出洋二十元償還余彌陀工洋並非詐贓蔡供實被伊等勒詐訊之証人唐富金供多支吾判門差仍回本局地保等暫押拘留所候禀請總辦核奪○張雲樹控曹榮生金毛狗夏秋堂將單抵洋分用由三路二區解局訊判候傳到借主再訊○盜匪滑頭小張三昨經偵探課員汪二尹緝獲當即解局押候訊究○朱少卿范阿毛持刀搶物昨由偵探查獲訊無確証從寛交保○蔡尚忠等四人將殷永才毆傷經貴巡官訊判蔡等各罰洋二元償還醫費○卞文奎控張德喜拐騙小孩判責六百板押候再究○阮長清控倪明寳等三人串拐竹布五十疋判三人合賠洋九十三元（衣） 
[公共公廨晚堂案]  
　　張文亭控吳阿榮圖賴借洋前晚由楊襄讞提訊張供前者股開新春陽字號每股一百元吳得兩股祇交一股其餘向小的借用向索不睬求究吳供一百元係空股且被張積欠房租一千餘元求鑒判交保限三天清理○李子琴控李嵐誘妻徐氏捲逃亦奉復訊李請將吊案之衣箱衣服給領氏供由嚴公館内朱師爺爲媒嫁於李嵐爲妻李子琴乃在天津妓院内認識並非本夫李嵐供與氏同判李嵐與氏分别押候交保衣箱由差檢點開單呈核○方堯廷與甘季昌用空帳銀一案亦奉復訊判還押候原告具禀到案再行核奪○邵厚村控莊方保等圖賴帳銀一案亦奉復訊邵供莊欠帳銀已還惟李銘舟欠銀三千三百餘兩據云須交保方可料理又周永貫欠二千餘兩亦君究追判莊開釋李交妥保限年内還清周還押追繳○周志德控陳紹生央保王桂方用空帳銀洋二百八十餘元訊之陳供祇用空洋二百多元均爲應酬用去求宥王供無力代還判交保限年内償清○沈紅順控毛紀生圖賴煤洋四百元毛供求寛限措還判交保限年内還清（衣） 
[英租界捕房事]  
　　無錫人陳某昨在福州路滄龍池浴堂失去皮馬褂皮馬夾各一件報由捕房飭探沈阿岳查緝○山東婦人王李氏之女洪寳被人誘拐來申賣入西棋盤街某花烟間昨被氏尋見報知捕房飭探周志仁將龜奴鴇婦及王洪寳一併拘入押候解廨訊辦○王琴山將僞造安徽副票賣與龐榮生當被察出報由捕房飭探王長根將王拘入押候解訊○沈少卿竊正昌祥等衣物押候解究○王阿三竊船户王阿加棉被押候究辦○過犯高全元由包探查獲押候解究○王榮生李阿二在途互毆由捕拘入一併押辦○鍾文吉在外大橋與捕口角肆行兇毆由印捕帮同拘入押候解辦○賈二郎去年在常州拐騙某女孩來滬匿居北西藏路二百十八號屋内昨被包探葉長亭查獲押候解辦○無賴潮州阿大 
 
 

Page 20

 
 
昨持絨毯至福州路雉妓王愛寳處硬欲抵洋住宿由妓控訴飭探查拿○福州路增太祥帽舖積欠租金由房主控奉公廨飭差恊探於昨日封閉○南京路三百三十九號門牌某姓被妾捲逃報請查緝捕頭飭探吳志林緝拿○川沙人某甲在南京路被賊摸竊現洋三十元及田單二紙報由捕房飭探查緝○馮靄生負債被控昨由縣役恊探沈阿岳與一百另一號西探在福建路將馮拘入押候解廨訊核（戎） 
[法租界捕房事]  
　　馬長春吞没楊先山欵項方保初向永興洋行定貨不出均被控追由公堂飭提在案昨由包探將馬方先後帶入押候解訊某烟間經理陳阿金竊取烟鎗三枝及另星各物逃逸昨被店主傅春泉尋獲扭入押候訊究○小竊張亞五朱阿京奚阿升均由包探拘入一併押候解究（舟） 
[美租界捕房事]  
　　費金法在蓬路開設鷄鴨行邇因串竊洋綢案牽涉由捕房飭探傳解公廨質訊○昨有某號馬車在西華得路撞倒途人王四園碾傷左足由捕舁送同仁醫院求治並令包探查明馬車核辦○西華得路開茶館之錢阿大違章聚賭昨由捕房查知飭探赴廨請廨傳訊（西） 
振務 
[衣米捐十二月十五日止清單]  
　　孫復瑞經募洋八百五十七元懷德堂洋七百五十元陳子琴筵資洋二百五十元嚴子均勤房兩户各户洋一百八十元李子美筵資洋一百零五元周太太韓山曦愼信房李鴻祥祝蘭舫四户各户洋一百元顧錦齋敏記愼信房周湘雲四户各洋九十元朱葆三九八元五十兩葉子衡陳善亭兩户各户洋七十一元九角三分四厘葉又新洋五十二元五角程德潤堂周湘雲張鴻甫丁甘仁四户各户洋五十元劉元濂洋三十六元馬補之戴生昌陳子敬無名氏敦睦堂徐順興陳可良七户各户洋三十元春和茶棧洋四十元陳甘堂洋廿九元根義堂興時堂丹桂書屋孫三户各户洋廿五元程德潤堂洋廿上元張鴻甫經募復泰無名氏豐泰洋行南順記無名氏六户各户洋廿元發記衆友美益愼記兩户各户洋十八元陳錦蕪王瑞芝張延清生大莊餘大莊振華堂祝升恆王紹坡志大莊譚同興順成永同善會可熾順干金釬孫梅堂宏大莊和昌泰王瑞芝十八户各户洋十元慶和堂洋十五元楊燕翁　予權兩户各户洋九元徐敬德堂洋八元濟記洋六元勉力子昇昌補過女北恆茂王大生陳潤臣同茂盛茂盛德朱辰生九户各户洋五元梁焕南李季衡二户各户洋四元裕俊德洪順祥永順和三户各户洋二元與時堂棉袄六十件棉褲廿條共收九八元五十兩洋四千五百八十四元三角六分八厘 
[  滬北廣益善堂司董祝大椿葉貽釗朱佩珍等謹誌]  
 
 
 

Page 21

 
 
   
 
 

Page 22

 
 
   
 
