# 1921 - 8 - 4917203

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
　　時評 
[乞借度日之政府　（老圑）]  
　　以常理言收入多謂之富收入少謂之貧中華民國之政府則收入愈少而愈富收入愈多而愈貧 
　　以納稅言民國人民所納之稅多於前清而近年所納之稅尤多於民國初年然民國初年較前清更貧民國今日較初年更貧 
以借債言民國政府所借之債多於前清外債不已繼以内債中央借債不已繼以地方債然中央得借欵中央更貧地方得借欵地方更貧 
　　吾愛政府吾願使之富不願使之貧故不願其多得稅欵亦不願其多得借欵吾愛兒子吾願使之富不願使之貧故不願多與之錢亦不許其借錢 
　　心神喪失者當禁其治産浪費不務正業者亦當禁其治産此民法之法理爲保護公益計亦爲保護本人計世有精神喪失之個人亦有精神喪失之政府世有浪費不務正業之子弟亦有浪費不務正業之公僕 
[命令]  
　　一月七日大總統令蘇皖贛巡閲副使一缺著卽裁撤此令又令寗夏護軍使一缺着即裁撤此令又令孫涵賀中强王大動陳良均授爲陸軍少將此令 
又令署農商總長王迺斌呈湖北官鑛公署總辦金鼎請 
免本職另候任用應照准此令 
又令任命馬鴻賓爲寗夏鎭守使此令 
又令秦玉麟孟慕超均授爲海軍上校鄭友益授爲海軍輪機上校此令 
又令署海軍總長薩鎭氷呈請任命鄭寳芸爲科長應照准此令 
又令署海軍總長薩鎭氷呈請授楊抨熊黃健元爲海軍中校於越賢爲海軍少校均照准此令 
又令陳恩　鄭寳菁均晉給二等文虎章王如璋黃裳治唐文源均晋給三等文虎章薛昌南傅仰虞林鎔禧雲鵬均給予四等文虎章此令又令林國廣晉給三等文虎章此令 
又令茲制定國有鐵路會計條例公布之此令 
十二月三十日大總統令派載濤恩澤貢桑諾爾布志鈞良泰奎芳奎順巴哈布管理値年旗事務此令又令署財政總長周自齊昙請任命徐森爲僉事應照准此令 
又令署司法總長董康呈署直𨽻高等審判廳推事張德滋署山西第二高等檢察分廳監督檢察官吳大業署湖北夏口地方審判廳推事歐陽谷署浙江鄞縣地方審判廳　事沈秉諶懇請辭職均照准此令 
又令兼署陸軍總長靳雲鵬呈准正白旗滿洲都統貢桑諾爾布咨請任明春陞補印務參領廣年陞補副參領立保陞補印務章京福厚陞補公中佐領均照准此令又令聶憲藩沈金鑑均給予一等大綬嘉禾章此令 
又令曹鋭劉鎭華均給予二等大綬寳光嘉禾章此令 
十二月二十八日大總統令任命溥良爲正紅旗漢軍都統此令 
又令派楊以德兼天津特别區市政局局長周際芸兼漢口特别區市政局局長此令 
又令署内務總長張志潭呈准兼奉天省長張作霖咨請任命馬寳山試署省會警察廳警正應照准此令 
又令署内務總長張志潭呈准兼署吉林省長鮑貴卿咨省會警察廳警正王懿訓請免本職應照准此令又令王毓芝李宣倜均給予二等寳光嘉禾章此令 
又令劉夢庚晋給二等文虎章此令 
十二月二十四日大總統令署司法總長董康呈請任命龍燦雅署直隸萬全地方檢察廳檢察官左景昌鄧廷桂署河南高等審判廳推　仇預署山東高等審判廳推事李長黻署山東濟南地方檢察廳檢察官葉旭灜署浙江高等審判廳庭長章肇修謝振釆署浙江高等審判廳推事謝鴻樓署浙江杭縣地方檢察廳首席檢察官屠振鵠署浙江杭縣地方檢察廳檢察官均照准此令又令潘鴻鈞晋給二等寳光嘉禾章張克瑤給予三等寳光嘉禾章此令 
又令張培榮靳雲鶚均授爲陸軍中將張永勝趙振清時永勝均加陸軍步兵上校銜此令 
又令任命劉道仁爲湖北荆南道道尹此令 
又令任命汪希爲内務部司長徐辛爲内務部參事此令 
又令任命陳寳泉署敎育部司長此令 
又令署内務總長張志潭呈准河南省長張鳳臺咨省會警察廳警正李元愷試署警正袁方靖懇請辭職均照准此令 
又令署内務總長張志潭呈准河南省長張鳳臺咨請任命彭希古爲省會警察廳　正黃國璽王蘭塘宋祖英爲省會警察廳警正均照准此令又令兼署陸軍總長靳雲鵬呈請授董鴻逵爲陸軍步兵中校並加陸軍步兵上校銜應照准此令 
　　專　電 
　　北京電　張作霖反對舊議員給一年俸理由（一）此輩粤亦領俸經濟局亦領薪（二）非法遞補頂名者不少（三）人民受彼搗亂之損失百倍於彼歲費（四）軍隊欠餉八月遣散時僅給三關餉舊議員要一年俸則裁兵應給一年餉以威信論應追究其南方賄賂方快民心東省實不能加此負擔（八日下午一鐘） 
　　北京電　岑請召集舊參院改選一半落選及衆議員各給歲費一年政府以抵觸兩院召集令答復岑魚日（六）（日）又電解釋謂命令載改選字樣全部是改選一半亦改選無抵觸虞（八日下午一鐘） 
　北京電　陽（七）（日）銀團會議英美日法代表列席首議關税附加稅借欵美代表主張承認中政府請求案但將關稅附加額之收入分存花旗滙豐滙理正金四家借欵四百萬亦由四家攤日代表贊成法代表未發言英代表言此項擔保品應全存滙豐日美代表反對（八日上午十二鐘） 
　　北京電　銀團續議附稅借賑欵用途由中外合組賑員會各十三人監督之因擔保品存行問題未决故仍無結果下星期二再議（八日下午一鐘） 
　　北京電　某要人言選舉經費確尚未籌得（八日下午八鐘） 
　　北京電　湖北旅京同鄕會電本省議會及各團體謂此次選舉若不開誠布公寗使勿辦（七日下午八鐘） 
　　北京電　政府否認與優林訂中俄商約（七日下午八鐘） 
　　北京電　駐美施使擬二月初赴任（七日下午八鐘） 
　　北京電　容揆電告美國對於國際聯盟會提出之船舶法三十三條極端否認擬通告各國暫勿實行（七日下午八鐘） 
　　北京電　倫敦電云各屬地聯合反對英日續盟理由四（一）日本於歐戰中侵害揚子江英旣得權（二）日在國際聯盟由石井聲明種族平等問題保留將來之提出權隠然與英爲難（三）日本對中國山東問題不肯交還權利將英法密約相挾制（四）英美已往之互助將因英日續盟而减色（八日上午十二鐘） 
　　北京電　駐法岳代使電新任陳使將到任懇將欠發使館經費如數迅速電滙以便移交（八日下午四鐘） 
　　北京電　延吉道電報延琿汪東等五縣日軍大部分已撤退惟各縣城及商埠内尚留少數未撤（八日下午五鐘） 
　　北京電　黑河興勝山發現石油礦官督商辦派程大業經理聘美技師購美機器（八日下午一鐘） 
　　北京電　宋小濓六日離哈係躱避責任因宋曾向日本表示决不令西比利通車憑據在日人手今技術部决定通車宋惟有令杜蔭田代負其責日在崴運輸部通知中國以後中東路運輸須經日本核准始能通行卽根據宋之前言今晨政府電王景春向日技術部併案抗議并請英美法技術代表作證（八日下午一鐘） 
　　北京電　張廣建電府院逹賴代表洛桑更登已到前特派赴藏通問員李仲蓮亦在省迭經宣示中央懷柔德意並五族共和利益該代表極愜滿足並代述逹賴内嚮誠意惟商由逹賴直接派人赴京開議不請外人作證曁遵照院電歸還藏邊各地察木多等處仍設營汛各節該代表允極力贊助但以事關重大要求廣建逕函逹賴以資取信是否可行或對於該代表有所諮詢均乞電示（八日下午三鐘） 
　　北京電　陸榮廷辭粤邊督辦職係因索餉不遂藉此要挾（七日下午八鐘） 
　　北京電　贛陳光遠電孫文許崇智增兵北江添設司令部意在窺贛請指示機宜（七日下午八鐘） 
　　北京電　贛陳電據趙恒惕稱醴陵一部已資遣就緖岳州第二團及補充團亦均繳械遣散（八日下午七鐘） 
　　北京電　奉張對湘亂主嚴防鄂贛邊境以維現狀暫勿干預倘亂事擴大無人維持再行設法進援（八日下午一鐘） 
　　北京電　鄂王電告藍天蔚三日攻太子坪已派兵往援（八日下午八鐘） 
　　北京電　鄂王電藍天蔚於三日率衆三千餘猛攻高店子現飭師長孫傳芳督隊進剿（八日下午七鐘） 
　　北京電　張景惠不願離察鮑督决心求去吉督一席又有張作相承乏説（八日下午一鐘） 
　　北京電　中央准奉張請將奉軍第一師改編爲陸軍第三十師（八日下午一鐘） 
　　北京電　魯田派參謀長胡翊儒來京面陳軍餉及省長問題　　北京電　此間得厦門電訊謂因李督私增捐稅藉裕軍餉商民憤甚二日起全城罷市迄未開業（七日下午八鐘） 
　　北京電　陸榮廷二次電辭新命辭極决絕（七日下午八鐘） 
　　北京電　馮玉祥已抵保定聞與鄂省軍事有關（七日下午八鐘） 
　　北京電　本日令參謀本部局長崔承熾免職以張國仁繼任又令陳介兼鄂交涉員（八日下午八鐘） 
　　天津電　陽日（七）（日）華洋義賑會歡迎滬會代表陸伯鴻等英美法意領事均蒞會商會曁省會定庚日（八）（日）開會歡迎（七日下午十一鐘） 
　　天津電　旅津英美商以附加賑捐有越通商條約議决否認請各該國領事轉使團抗議附條件（一）請中政府卽日宣布取銷（二）已收捐數明白宣布（七日下午十一鐘） 
　　天津電　日領前因事歸國現將由東京起程約哿日（二）（十）抵津 
　　天津電　商會否認賬摺加貼印花陽（七）（日）呈政府取銷（七日下午十一鐘） 
　　太平洋路透電 
[日報之改縮軍備論]  
　　八日東京電時事新聞評論海軍休息之議謂可恃的國際和平之設立尤賴有軍備之限制蓋競修軍備其最後之結果不能必使國家力竭且必起大戰事也就日本有限資産而言日本可謂處於優惠地位以首倡限制軍備之主張爲人道與世界和平計日本不可坐失贊助此議之機會也報知新聞謂如日本安寧不因縮減軍備而受危害則日本願與主張縮減軍備者同一步趨減輕軍備一事如三國認眞討論之當可大有造於人類之幸福但不應僅以軍艦爲限凡各種軍用品之出産亦應在限制之列也 
[日外務省之兩種聲明]  
　　八日東京電外務省發出文告聲明各報所載駐華日使小幡行將退職一説完全不確 
　　八日東京電上海某華字報載稱日政府訓令小幡美日戰爭勢迫中日宜一致提携故日本决定對華採用友好政策云云外務省現斥此説爲毫無根據之　言外務省又稱種種消息足以起人誤會以爲美日邦交大爲吃緊者常有發現尤以上海爲甚此種僞言無正式辨正之價値謂爲全無根據可也 
 
 

Page 5

 
 
   
 
 

Page 6

 
 
　　太平洋路透電二 
[日本學生之華北賑欵]  
　　八日東京電日本全境二百萬小學校學生共捐助災欵日幣十萬元每學生所捐之數自三錢至五錢不等帝國敎育會幹事二人不久將携此欵起程赴華 
[中日間之飛行]  
　　八日東京電帝國飛行會現擬於十月間舉行由東京至上海之飛行聞陸軍省現購法國飛機六架並延聘法國敎練員 
[日本之貿易報告]  
　　七日大阪電上年十二月份日本對外貿易輸出品値日幣八十七兆四十二萬四千元輸入品値一百零四兆六十六萬二千元輸出品較十一月份減少十六兆五十六萬九千元輸入口減少二十二兆九萬六千元若與一九一九年十二月份之對外貿易相比較則所減甚巨是月輸出品値二千七百六十九兆八萬一千元輸入品爲二千二百四十兆八萬七千元 
[義賑會委員之談話]  
　　七日天津電今日午後英美華俱樂部開會歡迎上海義賑會代表諸代表答覆歡迎詞時述及道出徐州開封鄭州保定等處之目覩情形謂災情之重逾於初料河南西部災民復因匪患增其疾苦直隸災民餓斃者　繁有徒某敎士告知代表謂僅其境一處迄今餓斃者至少有八百人保定附近之某村每日輒死四五人代表曾謁見駐京英美公使據謂四百萬元之借欵業已備就惟待條件之解决耳又謁見内務總長亦謂彼尚不能商妥借欵條件故代表乃會同北京賑災會上書政府請儘速訂定此項借欵 
[廣東近狀記]  
　　六日廣州電現决議召集舊國會議員再開非常會議議員今在廣州者共有四百人願重行組織軍政府學生因上年九月間運動抵制日貨時警廳長曾拘毆學生　請懲辦該廳長加賽爾氏之煤礦合同曾由前軍政府取銷加氏今復依據修正條件談判此項讓與權政府現不肯宣布新合同條件 
　　　界路透電 
[林權助之對美對華談]  
　　七日倫敦電每日電聞載駐英日使林權助論縮減軍備事之談片據云日本擬於今年費七千萬鎊整頓海軍而美國則擬費二萬萬鎊兩相比較是美國超過日本之海軍力較諸一九一四年英國超過德國者爲尤大也以言陸軍人有斥日本兵額過大按諸和平國之需要實不相稱者要知遠東現狀殊不安穏中國有兵三十六師而西比利亞又在過激黨之掌握也日本海軍力僅及美國海軍力之半日本如何能抱蓄侵略美國之計畫乎美國固無侵略計畫與日本同但美國現正建築極大海軍他國比之直同零度美國有此海軍便能以其所謂公道者施之於人爲政治利便計爲國家榮譽計日本爲海軍國固不應甘心置身於他國海軍鼻息下也訪員訽以日本海陸軍經費預算如是之大是否與久遠和平狀態不相刺謬林權助答日人人皆悉戰爭之愚吾人知之不稍遜於他人新式戰爭敗者固傷勝者亦無益徒使雙方破産吾人知之審矣君其信余言吾人不欲蹈一九一四年德國之覆轍而以侵略之狂妄行爲喪失或阻遏吾人偉大特殊之經濟機會也日本不欲對美以海軍爭雄即使奮力比競然拮据已極此種太平洋海軍力之競爭今猶可以無礙於美英日三國安寗榮譽之辦法避免之美國對於此事現已有非正式之提議余知日本必卽同聲相應也林權助繼言及中國謂中國前途甚大不獨日本之將來大依賴之卽全世界之將來亦唯此是恃世界各國宜協助中國造成其國家之命運日本亦得覩中國組成强有力政府爲目的日本欲中國在經濟上與社會上獲取與其國家廣大相適配之發展中日當爲良友俾可携手合作以發展其公共之利益而開放門户之政策則必爲各方面所遵守云云每日電聞社論日日本所欲於中國者果爲此乎則日本何致有與美國或其他西方諸國衝突之理由若有一國利用其優勢之海陸軍力或經濟力以改造中國並開拓中國以圖一已特殊之利益斯則美國等所欲反對者也日本果予人以此種疑慮則東京政府與美國及他國政府間之交誼必有不利爲日本計日本當道所可行之最上一策乃以考慮與寛厚及公道待遇中國耳 
[歐戰和約之餘聞]  
　　七日倫敦電本月十九日協約國總揆擬在巴黎開會討論德國遵照和約解散自衛機關事英相喬治及外相克松將代表英國與會 
　　八日倫敦電莫斯科無線電稱過激黨預期不日將與日本及遠東恢復通商且謂已簽定數種條約 
　　七日巴黎電大使大會今晨開會由康本氏主席大會考慮協約國國際海軍監督委員團關於對布條約海軍條約履行情形之報告决議解散駐布監督委員團 
[愛爾蘭亂事之統計]  
　　七日倫敦電當局發表一九二○年愛爾蘭新芬黨暴行之統計表計毀司法署六十八所空營房五百零七所有兵駐紥之營房二十三所襲刧郵件九百九十八次攻擊海濱衛兵防所及燈塔四十六處刦奪軍械二千八百零一次死傷之人數如下計死警察一百六十五名兵五十三名平民四十三名傷警察二百二十五名兵一百十八名平民一百零三名 
[美國近事記]  
　　七日華盛頓電海軍股員會會員白里丹氏在衆院提出議案主張令海軍部立即進行造艦程序且謂美國不願以其經濟政治獨立委諸限制軍備之國際條約之桎梏 
　　八日倫敦電每日電聞華盛頓訪員電稱彼得消息徵實一般人士所抱哈定氏就總統任後將召集國際大會在華盛頓討論限制軍備辦法之期望蓋全國現有主張縮減軍備之傾向此舉乃自然之反動也 
　　七日華盛頓電參議院陸軍股員會主張採納紐斯氏所提出主張停止募兵以待陸軍將士減至十七萬五千人之議案威爾遜總統謂彼殊贊成該案且主將陸軍減至十五萬人 
　　六日薩克里孟土電加里福尼亞州參院以二十九票一致通過議案請中央政府弗可與日本訂定使加州排外法失效或以公民權予日人之任何條約 
[各國近事記]  
　　七日巴黎電布政府已開始交還物料南斯拉夫政府已命恢復與布國之鐵路交通 
　　八日倫敦電據印度第一次總選舉之結果觀之甘地氏抵制英人之運動已遭失敗計選區六百三十七處因無候選員不得舉行選舉者僅有六處 
　　七日巴黎電前俄國國會主要議員包括革命社會黨及立憲民治黨黨員不日將在巴黎集議以期保衛海外俄國之尊嚴與利益 
　　七日麗河電巴西政府已下金銀鎳銅及其他金屬大條或已熔鑄者之出口禁令 
　　八日倫敦電德商之賤價售貨排擠他人者將爲他國貨賤價所排擠柏林覩此氣象乃起抗議之聲一般製造馬逹犂車者因美國汽車業巨擘福德氏欲在德國設立分行賤售馬逹田車羣有怨言蓋福德在德售價祇索二萬馬克而在美國代價則需五萬六千馬克也 
　　國内要聞 
[北京通信　（穆）]  
　　重慶歸客之川局談四川長官令下以後京中人皆慮其必不奉命而川中自治之電如十二月十日十二日之會議消息紛傳至京所謂熊派在京之人已悉數離京以去蓋證明所慮之有據愚關此問題懐疑頗甚頃晤一重慶歸客與談此事所言皆足證明川人自治説之非誣而於川中各派情形尤暸如指掌用記其言以實我通信歸客之言日余離重慶不過半月在重慶時絕未聞有取消自主之動機但見川中將領紛紛集議皆所謂閉關自治問題從前曾有一般人主廢督而用總司令名義以之奉熊而熊迄無表示遂有人主張謂劉熊二人不能兩大莫如並總司令而不設但設一臨時省長由省議會推出而趕緊召集一般學者從事省憲法之草擬以實行自治軍事方面則現在駐兵各地之將領各就其原有區域維持治安互不相擾以待自治之成對於南北兩方則各不傾向以免傾向於北而滇黔借北伐以攻川傾向於南而滇黔又借北伐以假道實行一種中立態度與報紙所載劉湘但懋辛等之電及黃金鰲之自治理由書略相彷彿也熊克武自下重慶後即在距重慶數十里之地養病絕未聞有所表示余曾晤一接近熊氏之人據云軍府取消時曾有一贊成統一之電係誤以爲和議告成而發者其後聞實際上並未統一孫陳又入粤東樹立軍府卽一言不發對於南北兩方去電絕少即對岑西林亦只有來電而少去電對於督軍省長問題始終未一表示惟於叙瀘下後曾與人談謂我曾宣言能驅滇軍出境者即爲川督今茲以後督川之人可於劉存厚劉湘但懋辛中擇一推戴我將稍休而對於北京絕未有如何主張且取消自主四字亦未説過云云京中人謂熊之省長未曾先得同意證以余（歸客自稱）在重慶　聞實爲不謬特此後熊之熊度究竟如何則尚難下斷語耳重慶地屬川東其駐守者爲劉湘劉湘之爲人大有獨樹一幟之思想其於熊劉兩方面則對於劉存厚當率兵東下攻重慶時求子彈之援助而劉靳之以此頗不相能又劉湘之於黨派關係似與研究派稍接近故於熊亦非絕對的一致當前由成都敗退時實由熊氏分兵一旅以助之成軍即今第二軍之中亦有許多將領傾向熊氏者故劉湘之第二軍至今仍復屬熊而劉湘本人之對熊亦比較對劉爲有好感故就外面觀察任何人不能不謂劉湘與熊一氣仍是助熊也至川中各軍之性質非常複雜余雖不盡詳然可約略言之川東之重慶一帶川南之叙瀘一帶皆熊氏勢力之範圍從前攻取川南者第一軍爲主力軍長爲但懋辛所屬有喻培棣何光烈余際唐各一師現在巫山之張冲一旅此軍可謂完全爲熊所轄第二軍劉湘之部下有楊森陳能芳各一師此外尚有不足一師之衆其將領之名余已忘之至川西方面則陳遐齡陳洪範劉成勛諸人至少者一師多者且至兩師其態度則對熊對劉孰爲親附皆不甚明瞭劉存厚之健將爲賴心輝田頌堯二人然最近情形賴心輝之於劉存厚已漸增其離心力有獨樹一幟之想而川北方面劉部以外又有周菶持之殘部伏處不動吕超之殘部亦尚有存留者故形勢極爲複雜而熊派方面還算比較的有力也余來京晤曾任閣員之某鄕老據云命令未下前曾謁東海請其緩發但因吳某張某之催促政府竟將命令發表且欲聯絡劉湘以防熊氏政府之是否失策非余所敢斷言然川中决不能無事則據上述情形實了然也上爲重慶歸客之言雖詳於川東南而略於川西北然與北京所聞多足資印證者當誌其言以觀其後矣（一月六日） 
[北京通信　（鏡）]  
　　特赦説與財長易人問題新年中都門盛傳一事謂奉天方面有一重要電報到京凡二千餘言内容爲請特赦禍首者據稱電中詳述段與小徐等參戰功績大有痛哭陳言之槪與直皖戰爭時宣布小徐罪狀之文適可相對照其請赦之主要人物則爲王揖唐與徐樹錚云云惟據接近政府者所傳消息則與此略有不同奉天之電則誠有之惟請赦者并非以王徐爲主運動特赦最力者爲段芝貴氏奉天之電卽段芝貴所竭力運動得之者但僅特赦小段一人則在措詞上似較難故爲總請吳炳湘家居數月靜極思動念今日欲起復計惟有乞救於奉張故奉請赦禍首電中并曾請起用吳氏殷總監自代吳後迄未能得各方歡迎日來大有幹不下之勢吳之運動誠可謂順應時機惟吳之安福氣味究病太重貿爾起復或竟引起各方之反對亦未可知聞政府方面總統對於赦禍首一事有主分别赦否之説於徐樹錚則决不之赦且謂彼必不受特赦於王揖唐則擬赦之謂王之列入禍首本李純意今李已死赦固無傷於段芝貴則以爲本一庸材多之不足喜少之不足憂旣有人爲之説情亦樂得顧情面故段王之特赦或可實現而吳炳湘之起復亦或可成爲事實焉約法規定特赦之條其用意不過借以補法律之不及平不平耳故施行特赦必其人所爲實有可原法律所裁有過情處因偶一用之非謂大總統於有罪者可以任意赦免爲作惡者多一重保障使法律反失其平也故背叛民國與破壞民國者皆罪在不赦之列大總統固不當行使其特權以與民意爲抗今之特赦説將來是否成爲事實吾人未敢逆斷姑俟之可耳特赦問題以外中央較重要之問題即爲内閣局部改組山東省長之繼任有張志與周自齊兩説今且參入邊守　以實力言張邊當莫能與周爭也周氏之意深願於陰曆年關之前離財部故屢對於院有所表示而山東國會議員亦深願得周爲省長惟靳氏則意尚猶夷未能决然任其去也周氏之意主以潘爲財長已復薦姚燏薩福楙代潘位其意實專在姚薩僅伴者耳姚爲某系之重要分子故總統對之甚表同意借令周氏之去可成事實則姚之鹽署亦可到手依各方面形勢觀察不願内閣有變動者僅靳氏一人究能堅持其意否尚屬疑問惟現在財政部務悉委次代行在前張弧爲次時即然故説者謂内閣縱有更動亦僅名義上更動而已 
[陸榮廷辭粤邊督辦]  
　　廣西取消自主政府以明令特任陸榮廷爲粤邊督辦並頒給九獅軍刀一面另以明令撤銷兩廣巡閲政府之覊縻陸氏標榜統一亦已煞費苦心乃明令甫頒陸氏忽有江電到京對於粤邊督辦力辭不就原文略稱奉大總統明令特派陸榮廷督辦粤邊防務等因厚遇隆加感奮曷極惟念榮廷殘年多病深懼弗勝伏冀收回成命另簡賢能臨電惶悚伏維鑒察云云表面上似爲官場照例文章而知其内幕者則多謂陸氏因索軍費不遂故懷不滿至於龍濟光帮辦粤邊軍務之説政府尚無此項主張陸氏亦未必因此而不就也又據政界消息此次命令之發表全係由於陸裕光之催促廣西方面以粤軍政府方倡攻桂之説將取道西江由肇慶進兵故求援於政府爲餉械之要求欲政府確認其地位然後餉械較易商量迨命令旣下政府又無的欵即行撥付故陸裕光近兩日之態度似已近於無聊之境域政府已將其列入統一善後委員會委員並囑其暫行留京候欵大約陸之電辭新命與此頗有關係也 
[甘督問題尚難樂觀]  
　　蔡成勳督甘命令發表後國務院曾電致張廣建囑其暫勿離甘以俟新督到任交代清楚然後來京供職故政府於蔡成勳之赴任極爲注意日昨曾又電催蔡氏令其卽日離綏兼程赴任履新但聞蔡氏昨有辭電抵京原文略云奉令特任成勳爲甘肅督軍兼省長聞命之下曷勝惶悚自顧材輇任重深恐難分中央西顧之憂擬懇收回成命無任跂禱云云蓋蔡氏亦知甘事尚有問題故不肯輕於拜命致招拒絕也至張廣建方面鑒於馬福祥等排斥之烈自知不敵已有去之惟恐不速之意聞政府日昨接到張氏來電謂遵令交代於陸使鴻濤希飭新任蔡督從速來蘭接事省署事務已交陳　接收惟廣建晋京之路爲馬軍堵截現擬取道涇源道赴陜入京等語據京人所得消息則馬福祥曾電致張氏要求張出五十萬助甘軍餉五十萬助北五省災賑方准離甘否則留張爲贄現馬等已派兵駐守隴東將扣除張廣建行李政府得此消息昨已電致馬福祥謂張已去職不可與之爲難未知馬氏肯聽政府之調解否甘督明令發表後馬福祥方面不甚滿意前日馬系四鎭使已先有反對陸洪濤護理之來電而馬氏本人昨日亦有支電抵京故設疑問之詞原文大致謂昨接京電云甘事業於三十一日發表迄今數日尚未奉到究竟有無其事迅請電示爲盼云云其語氣自係有所作用據旅京甘人所傳馬本希望自行督甘今未償所願恐不免以主張廢督爲名拒絕蔡成勳入甘云 
[新銀團規約之内容]  
　　新四國銀行團之規約内容自各該國政府承認該團成立以後各國有關係之銀團均已酌量發表惟日本銀團則至今尚無公式發表茲據外交團消息美國銀團代表摩根公司日前曾公佈陳情書一紙内將規約内容全行發表茲摘譯其槪要如左該規約前文大體與各報所載相若略謂四國銀行團對於其事業由關係各國政府完全擔保至爲逹對中國經濟的援助之目的則由代表各國投資利益之四國銀行團協力進行爲第一急務（中略）爲圖中國經濟的改造交通機關之整備等對於中國政府通融資金時四國以均等條件參加之且歡迎中國銀行團之加入云云其規約第一條云各國銀行團各自决定搆成銀團團員之範圍資格又對於從新請求加入之國家的團體則以關係國政府之同意爲條件以决其可否第二條云新銀團之借欵以公共的性質者爲限換言之新銀團不侵犯個人事業之範圍限借欵與中國之政府或地方政府或有以上兩政府保證之他種借欵又新銀團成立以前旣有具體的借欵計畫者不必屬於新銀團之範圍第三條及第四條係規定各銀行團關於借欵事業之平等條件並謂倘對於某項借欵事業不希望共同投資者銀行團得各自拒絕參加借欵利益第五條規定各關係銀團非不得已不必取共同責任之方法各團宜自求事實上之整理第六條及第七條各國銀行團如不願在各該本國市場募債時其應分擔額得依頼他國市場募集之第八條云新銀團之存續期間非依多數意見議决解散則以五年爲期 
[美報論美日間之關係]  
　　中美新聞社譯密勒評論報云一九二一年之新年似帶一新戰爭之朕兆以俱來上海某報載一報告謂駐北京日本公使小幡氏已接到本國政府訓令如下［目下日本及美國間已有行將開戰之徵兆而中國及日本關係密切故中日兩國應速籌互相保護之策因望卽與中國政府商定一機密之辦法以便聯合行動］同時世界得有報告謂［美國報紙近曾載稱坎拿大澳洲紐絲倫南非洲及美國有組一同盟以抵制日本移民之機兆］又傳説美國大西洋及太平洋之兩艦隊將於一月間在巴拿馬海灣舉行聯合演習然在此種種之消息中可認爲確鑿之事實者甚鮮如所傳美國與英國各屬地聯合以抵抗日本移民之説細究之尚屬報紙上之評論外交上並未有舉動吾人亦未聞外交界擬作此種舉動至謂中國日本擬結一互保之同盟以抗美國亦無根據近來曾有謠傳謂日本鑒於形勢之不利對於其恃强侵略滿洲之問題願爲較合情理之解决出於中國期望之外者此説似較可信而中日互保之説殆卽由此而發生也至美國海軍將舉行合操似非子虚大約美國政府欲使海軍中人熟悉沿巴拿馬運河一帶之海面道路並使海軍將士於南方海而度此冬季耳此等事實細考之殊不足駭人質言之美國海軍將赴巴拿馬而日本對於彼在滿洲之横暴行爲將對於中國有所賠償此其事殊不足引起驚疑美國海軍並不恐嚇日本彼之往巴拿馬運河附近操演正如日本海軍往台灣爲冬季大操殊無戰爭朕兆可言其足爲種種戰爭謠言發生之理由者郤有一傳説在即謂日本政府對於日軍在琿春間島攻擊無武裝韓人一案現願爲一種較有情理之解决是已因相傳日本有此種賠償之意遂引起種種日美戰爭之謠諑則日本以前對華之一切方法不言而喻蓋華字報之記者一聞日本有讓步之意即覺彼苟非受有逼迫决不改變態度因而疑及美國與日本間有開戰之勢夫日本旣開罪中國予以損失之賠償乃當然之　也而今乃須有戰爭之背象以迫之日本平日之横暴不皎然若揭乎然而此特想像之事日本終未必肯對中國實行道歉實行賠償苟日本而竟爲之則日美戰爭之謠即不至發生中國人殆亦能知日本而願爲此等事者諺所謂西天出太陽殆將實現矣 
[東三省通訊　（隠）]  
　　雞林新年之隨筆　政局與延邊之交涉民國十年元旦欣逢甲子一般社會覺有萬象更新之望而歲次辛酉酉屬雞吉林又稱雞林意者其乘此時機而雄雞一鳴天下皆白乎抑軍閥用事如牝鷄司晨維家之索乎記者姑就吉林之新年景象拉雜泚筆記之如次（甲）元旦團拜鮑氏以督軍兼省長故軍政界人員先經兩署通知於元旦日就省署大公廳前行團拜禮是日天氣微陰雪花紛飛西風凛烈瑟瑟作抖至午前九時許各界人員及軍民兩署人員先後到署各機關領袖亦禮服而至十時因鮑督軍兼省長因病未出委　胡參謀長周政務廳長代向國旗行三鞠躬禮互相團拜奏樂前後統計不逾十五分鐘簡便極矣（乙）各界感想陽曆過年一般社會本不甚注意故吉林各商家於元旦日並不休息僅於門首懸掛五色國旗以資點綴而已於民元民二之頃警察極力傳知各户故一時甚爲熱閙自洪憲帝制發動而後漸次冷却至是已純任自然故各界除懸旗以外並無何等新年景象惟稍有幾家時髦之商家則分發賀年片以助度新年之興趣耳（丙）政局槪述東三省之吉林實爲三省之中樞自琿春事件發生以來遂惹動世界之耳目現在琿春地方日軍雖撤退若干而縣城地方仍留七八十名不得云兵數減少於主權已可無碍至延吉和龍等處勢仍緊急此次交涉中心究在何處不甚明瞭吉省當局不能完全作主已無疑義而中央雖爲表面之交涉恐實際之主張猶不能不詢諸奉天張作霖氏鮑貴卿氏對於琿春此次案件非常灰心以一肩重任局外不知者俱將擔在鮑氏身上故上年十二月間初假二十天續假七天又續假五天雖有别種原因究於此事亦有關係二日爲第三次假滿之期鮑氏决即銷假日内因賀年而須赴奉一次以便疏解一切蓋張鮑雖係兒女親家兩人之性情絕端不同張之性急鮑之性緩張之性烈鮑之性和故張常以鮑欠開展鮑常以張太鹵荞爲言上年爲起用張勳事鮑力勸張最近張與鮑電中有云我二人之關係不必因局外之謠傳而有所疑惑云云此種説辭正足以見兩人之不甚融洽也然鮑初往黑繼來吉三年之中兩當其衝此種行動無非爲張拓展勢力則斟情酌理張之不能不厚遇鮑亦當然之事也（丁）民氣無力琿春事件引入日兵延琿和汪東五縣組設聯合會兩舉代表到吉接治再分往奉天北京 
 
 

Page 7

 
 
詎第一次代表到省開會决定並推他　代表後忽接張作霖擋駕之電吉林省議會遂轉告該代表等將行期取消現在第二次代表未到而人民後盾之説已盡消歸烏有其故由於吉省人民除留學外洋或在京滬者外大都混混沌沌不知國事爲何事而地方紳士眞能爲國家地方謀幸福者實所罕見故欲恃吉省之民氣援外交是策蠅蚊而挽汽車也現在日本已採延宕主義各處留兵並籠絡韓人若我不自爲謀將來入籍韓人俱將爲之打消果爾則延邊各縣十八九屬韓人土地主權不將隨之而去耶 
[海參崴日軍之行動]  
　　大陸報七日北京電云海參崴領事團消息稱日軍司令因海參崴政府不能對於前隸加浦爾與謝米諾夫部下今避入濱海省之俄人妥爲照料斥其不講人道並聲稱日人爲人道計將容養避難之人現俄人頗以日人名爲收養實則改編另有作用爲慮海參崴政府已傳諭裝載避難人之火車不許越過波格蘭尼那雅地方但此諭並未遵行仍有避難者二萬人内有傷兵五千婦女二千五百已下車步行雪中䟦踄而入濱海省 
[鄂省辦理選舉之暗潮]  
　　湖北旅京同鄕前派胡鄂公等回鄂與夏省長商治國會選舉問題胡氏等抵省後即提出辦法五條（一）根據選舉法令及施行細則爲事務所之改組（二）事務所須由各府州（或各區）公推委員由委員互推所長但推定後仍照章由總監督以委任之形式委任之（三）各區調查選民須確實在本地調查（四）各區調查時期須除去路程計算日期使其期間之長短相等（五）事務所之一切用人行政須由各委員公開以合議制行之凡議案之表决則取决於多數如可否同數則取决於所長此項辦法夏氏迄未同意胡等因協商不成乃决意回京報告同鄕再定進行辦法茲錄其致旅京同鄕會函如次同人等前在　寓遵照會内通知買車南下於十九日抵漢探知夏省長居英租界揚子街公館旋持名刺往謁當説明同人此次來鄂實因同鄕會公决選舉事務所須採合議公開制及省長歌電答復含糊未滿同鄕會之希望並襄鄖等府迭次請求合議公開函電數次久無答復因此種種特委同人等面懇省長務期容納同鄕會主張採合議公開制度以重選政省長答以選舉事務所在孫振家時代業已開辦我接印後亦已改組完全所陳各節恐於法律有碍難以辦理同人等再三辯論始允派饒君鳳璜接洽商辦及至請見饒君答云尚在武昌再詢以何時可見答云必至晩間同人等歸寓後候數小時不至同人等不測省長意旨特出訪友人探詢以求解釋歸寓後僅見饒君名片一張次早電詢夏公館則云饒已渡江復候至下午一時饒君未來晤談他出晚歸始知省長筵請當時在寓者僅元瀋一人赴席詢知省長並未到宴饒君代作主人當面商合議公開並詢及同人辦法至共同擬訂辦法後再訪饒君而已乘車入京矣寂處旅館久無與商榷者乃具聯名公函附陳辦法五條請求答復無如賜復無期中心懸懸某日赴羣宴樓友人之約時阮君毓崧在座談及此次代表請求事件因有違法之處碍難答復及詢以何條違法又無辭以對近數日内武漢各團體亦有急起力爭之勢前二十七號省議會議員除黄州府外對於同人開歡迎會并推代表十人向夏省長力爭二十八號湖北全省地方自治籌備會亦開歡迎會推舉代表十人向夏省長一致力爭更發生全省監督選舉團亦於選舉事務採監督之態度竊謂選舉公開爲選政之原則無論何人不能反對默察夏省長情形似有一二私人暗中把持頃接來函已拒絕同人之要求同人忝充代表行能無似致所請求之目的未逹應如何據理力爭再接再厲之處希開會决定爲盼胡鄂公高元瀋李培鑾鄭江灝同啓 
[湘省政變殃及報界]  
　　湘省自湘軍恢復長岳以後報紙即日見加多除大公報及湖南日報兩家爲長沙固有日報外如民國日報民言報新湖南報民意日刋新國民報五家則由郴州移至長沙者也民治日報覺民新報湘聲報大中國日報四家則新近組設者也合每週發行之新聞週刋及公家開辦之通俗敎育報已至十三家之多報紙旣極形發逹言論卽不免各有所偏故每次政潮發生報界恒受其影響然固未嘗公然封禁也昨日上午忽傳湘聲報被封旣而新湖南報亦被封傍晩由戒嚴司令發出布告所指罪狀謂該報乘此政潮奇變之時議論囂張多乖事實顯係含有附亂臭味若不從嚴查封何以安人心而遏亂萌云云兩報旣被查封新湖南報遂於今日具呈總司令及戒嚴司令兩部略謂敝報忽於本月二十九日午後七時奉戒嚴司令部布告封禁已於翌日停刋惟出版三年備歷艱險主張正誼未敢後人今逢此變不解何因用特呈請察核靜待後命云云究竟兩部將如何辦理尚不可知惟戒嚴司令部對於其他各報初亦擬檢查新聞曾通函各報請各主筆來部面商一切各報館以檢查新聞諸多困難特就報界聯合會開會籌商應付當經决定辦法如戒嚴司令部必須實行　惟有全體停版並公推湖南日報經理伍芋農往謁戒嚴司令陳述意見該司令部以報界旣全體不願檢查自當尊重公意於是檢查新聞訪稿之議乃作罷論 
[趙恒惕請開湘省米禁]  
　　大陸報七日漢口電云湘軍總司令趙恒惕因兵士索餉甚亟特請中央政府撤銷湘米出境之禁令庶日人可運出米一百五十萬石趙向長沙商會索欵但商會不應 
[河南實行查禁白丸　委定四路總辦]  
　　河南白丸之害甚於鴉片幾於到處皆是卽至僻陋至小之村莊亦有白丸充斥其間近兩月來拒土會相繼破獲白丸密窟黑幕於以揭開趙倜張鳳臺乃有實行查禁之議已派盧懋功王光第吳寳煒李顯誠等爲全省四路查禁白丸總辦限三個月内一律肅清茲覓錄趙張訓令如下毒質白丸爲害最烈迭經出示嚴禁並通令限期肅清出結具報在案現聞仍有奸商製售此項藥丸較前尤爲充斥並有不肖官紳（指軍官議員）徇私包庇情事若不委派專員嚴行督察從重擬辦何以除巨害而救民生除分委盧懋功赴舊彰德府屬委王光第赴鄭縣至信陽沿車站一帶地方委吳寶煒赴懷慶衛輝兩屬委李顯誠赴舊河南府陜州兩屬嚴密查禁及陳州歸德兩屬開封一屬另行遴馳往並分行外合行抄單令仰該縣立即遵照會同該特派員嚴查厲禁以三個月爲限一律肅清附發嚴禁毒品辦法如下（一）一面擬訂單行條例一面遴選廉幹專員馳往白丸充斥地方會同各地方軍民長官嚴密查禁以三月爲限三月以内罰重而法輕三月以外依照單行條例治罪法重而罰輕以期寓禁於罰（一）查禁毒丸分段辦理每段特派委員一人發給鈐記分縣委員之人數視區域之大小定之（一）查禁以三個月爲限所獲人犯除依照現行法辦理外應視其情節之重輕勒出附捐若干元（捐額自五百元至二萬元爲率如有特别情形臨時酌核）（一）特派員資格須荐任職以上（一）委員均受軍民兩長委任以一事權（一）此項罰捐之欵應分十成以　成作委員及縣知事辦公費用以二成作偵探曁查獲人之獎金以七成報解省署罰捐數目應查内務科禁烟表册由印委按月造報隨報隨解如捐數滿二千元以上者應由印委會銜電禀隨時報解不得逾判决後三日（一）委員曁縣知事之考　應於三月期滿擇其成績最優者分别獎勵之（一）委員實行任事以後應由長官選派密委不時復查如有辦事不力或擾及良民者得隨時禀明分别撤懲 
[重慶學商兩界之大衝突]  
　　重慶通信云前月成都學生團在公園被軍警毆打後學生團本預備奮鬭一塲旋因有人調解不果昨日學生團又在天錫生商號檢查日貨大起衝突學生十餘人復遭毆打受傷甚重該商等沿街呌喊各店罷市（應者止有棉紗綢緞數帮）乃復齊集商會要求全體罷市亦無結果後由商會會長溫友松向學生團調停仍未有辦法該商等遂再接再厲結隊出場各人臂上纒紅布一綹前面導以白旗一對上書［商界各帮聯合會］字樣今日各學校亦一律罷課全體學生武裝出游各人手持唖鈴木棍前面亦導以白旗一對上書［川東學生聯合會童子軍］字樣整隊向江南館天錫生商號堆棧去檢查日貨自縣廟街至打銅街上口一帶軍警林立一時交通斷絕後經調人出爲排解允將學生團搜出若干件日貨拍賣充作北方賑欵但學生受傷一節絕不提及又聞軍事方面頗有干涉學生行動之意未知將來如何結果也 
[京會代表調和贛議會]  
　　旅京江西同鄕因江西省議會兩社議員爲省長問題大起爭端公推葛莊李安陸偕京學生會代表易文蔚返贛疏通意見已於三日下午抵省下榻營坊街逸園旅館（距離議會不遠）比卽往謁龍饒兩議長勸令各泯黨爭並陳述旅京同鄕之希望切懇一致主張贛人治贛四日讜言合羣兩社均自集會討論一切表决贛人治贛一致贊成請龍饒兩議長代表兩社磋商進行並擇日開兩社歡迎大會聞是日兩社開會時仍多互詆之語説者謂兩社欲謀根本之調和非先改造其良心不能收效也 
[皖省近事]  
　　聶省長於昨日（五日）午後一時由甯乘安豐兵艦抵省 
聞在京斡旋地位仍未逹目的現許世英謀長皖最力省城烟酒商反對烟酒事務局廖宇春收回分支棧改歸官辦已電請北京事務署謂無故變更冒整理美名寓集權狡計於商民易生隔閡請飭照政府公布章程辦理俯順民意安武軍餉項籌劃仍無着落轉瞬即届陰曆年關需欵更急張督頗爲焦急陶財廳長亦無法可施據聞此案若無解决張督决不令其回皖敎育廳長張春霆刻因皖省學潮難以平息藉乘新年飭各校一律提前放假以爲消弭風潮辦法現各校已定十日放假陶知行本月來皖演講頗受某方面攻擊嗣經學生會及小學敎員聯合會挽留始允連日在一中演講於今日（六日）赴寗 
[蘇議會臨時會紀事]  
　　自蘇省長將發行短期公債案交議後省議會議員對此問題頗多研究盧瀚蔭之意見書已錄昨報茲再錄馮世德等議員之意見如下馮世德沈蕃華彦銓錢鼎奎于樹深梁鴻卓錢鼎楊霖張援意見書云募集公債以清償歷年宿逋固爲整理財政之一種計畫苟措施得宜非僅足以救濟目前並可爲本省財政剝極而復之一大轉機設措施稍有失當規畫稍有未周則非惟有違發行省公債之初衷並足以使本省財政益形紊亂他日益難整理故同人對於財政廳長此項計畫固深盼其能貫澈主張以達整理江蘇財政目的然愚見所及覺茲事體大有不得不鄭重考慮者數端略述於左（一）募集公債之先决問題（一）歷年挪借墊欵共計三百八十餘萬元均係國庫所負之債今募集省公債以清償之是江蘇省地方於名義上已代中央擔任債務則江蘇省地方當然應向國庫索得充分之保證方可履行此種義務原案雖指定上海寳山兩縣忙漕及上海税所税捐爲擔保并有另文呈請財政部核准施行等語是否確得財政部同意即得財政部同意而中央萬一失信於民且該兩項擔保品之征收官吏均直接於國家則江蘇省地方將　何法以强制其履行此債務耶此應鄭重考慮者一也（二）原案目的冀於五年以内掃清宿逋則先决問題此五年以内江蘇省關於國家預算部分應不但求收支之適合且每年須劃出一百二三十萬之剩餘以爲該項公債付息償本之用財政廳長對於此項籌畫是否已得把握且於九年度以内是否已能收支適合於前債三百八十餘萬元之外不再增加債額此項問題不先解决則募集省公債殊與清償宿逋之初旨背謬此應愼重考慮者二也（二）募集公債之方法問題（一）關於公債之以何法募集財政廳長於原案中雖未述及然默猜之不出乎自由勸募各縣攤派銀行承領若干官俸搭放數種但債額旣有四百萬元之巨而市上利率又多在一分以外蘇省人民雖不乏急公之士然究竟能否踴躍應募尅期集欵殊難斷言銀行以營利爲目的在此金融奇緊之際恐亦不願承領此項低利之債票至於官俸搭放能有幾何至大宗募集方法勢必出於各縣攤派際此民力凋敝是否確有擔負能力且一經强制分攤票面價格即難維持此應愼重考慮者三也（二）此項四百萬元之公債萬一於年度内不能足額是否另有善後方法以爲救濟如以債票餘數抵押則不僅受利息上之損失並不足以敷清償宿逋之用殊與發行初旨相背此應鄭重考慮者四也以上四端 
不過擇其大者略陳蒭見願本會同人及財政當局一注意之 
[南京快信]  
　　省議會昨日上午十時開决算審查會下午一時開特别 
審查會聞省公債案審查尚無結果省議員陶鍾箎提出官紙印刷廠由本會議决停辦旣經公布何以不予執行質問書又提出下關電燈分廠由本會議歸總廠兼管旣經公布何以不予執行質　書昨由會咨請省署於五日内答復機工搗毀議會毆傷議員案檢廳尚未提起公訴現受傷議員均已痊愈有已出席議會者亦有已回籍調養者大約此案一時尚不易解决嚴財廳長昨委候補知事崔季友充銅山蕭縣催徵忙漕兼會辦契税曁登錄税委員蘇商會聯合會委員會因到省人數不足昨未成立滬總商會代表湯節之晚車已返滬齊督王省長今午在軍署西花園會議廳公宴駐寗各國領事各機關長官均陪席 
[杭州快信]  
　　附加賑捐案軍民兩署允陰曆年内緩收業已飛電所屬遵辦因此寧波及各地商人停業待命之説均已無形打消沈省長今日（八號）上午十一時召杭總商會城北商會省農會省敎育會正副各會長各銀行行長各公署主任官長等共四十餘人在本署會議要公並備午讌署遂昌知事潘祖樾調省以署臨安知事程蔭穀飭回遂昌本任遞遺臨安知事以任用知事徐麟祥署理委署玉環知事魏佑孚另有差委以任用知事丁德威署理湯溪知事李文彲調省以任用知事廖維綱署理衢縣知事劉蔭榕調省以任用知事王浣署理常山知事金兆鵬調省以正任常山知事趙鉦鋐回任昨分别發表高等審判廳長陳福民四日由蘇旋浙後昨又接家電乃父病重當電法部請假七天回籍省視今日（八號）早車起程平湖東南各鄕棉田被災甚巨前經該縣會委勘報僅稱被歉三百三十五頃四十六畝八分居九年分地丁造串原額十分中之六厘七毫與災况不符經省議員徐清揚提出質問令行財政廳體察實情辦理具報迄未聲覆該縣公民現又聯電到省昨特下令嚴催 
　　地方通信 
[蘇州]  
　　東吳學生演劇籌賑蘇州天賜莊東吳大學學生因鑒於紳商學各界爲北方奇災紛紛籌欵助賑故由全體學生在校議决於夏曆二十九日起舉行演劇助賑二天以惠災黎劇塲在長春巷全浙會館所演各劇頗有精釆並有中西女子體操等種種游戲入座劵分一元半元兩種惟不售半票以歸一律 
　　關於選民問題之討論蘇州市公益事務所因奉縣署轉奉省令本届選民總數超出上届幾及一倍不無浮濫應嚴行删剔等情當由市董蔣炳章等訂於本月六號下午二時函邀各區調查員在本公所開會集議並先於五號會同其餘二十七市鄕董事在市鄕公會開會經多數表决各就原報人數統删去二成二釐是日開會蔣市董等即依據此説當衆宣布旋經各調查員將删剔方法討論一番而散惟聞因調查員未到者甚衆故約於八號再行開會通過云 
[無錫]  
　　煤爐暢銷常州鼎濟煤爐公司所製之鐵煤爐自行銷以來營業異當發達平時可以代灶寒天又可作煖爐所製之煤球更可代薪現該公司爲普及起見特在錫漢昌路設立分號以便顧客就近購買近日因天氣嚴寒故顧客甚衆茲錄其價目如下特號爐六元放長爐五元六角元號爐四元二號爐三元六角副號爐三元三角三號爐三元二角煤球每包漕秤五十五斤售大洋五角 
[嘉興]  
　　組設監視團之先聲上届選舉弊　叢生因之物議沸騰殊難掩飾現第三届省會初選選民又告調查竣事而選民總數竟達三十七萬有零較之上届增至二十餘萬甚至與七年度所報户口數之男丁人數相差無幾顧有不盡不實之處現有就地公民沈某趙某等以本届選舉照此現象難免無通同舞弊情形擬組織選舉監視團切實從事監察以重選政將於日内擬其簡則呈請官廳備案 
　　醫院定期開診嘉興醫院之院址向係租賃民房現院長夏振文以房屋狹小特在城中塔弄内購地建造院舍業已新屋落成該院即於七日遷入現定於十日（即陰曆十二月初二日）起照常開診並於開診日起凡貧病者均得來院醫治不取號金藥貲業已通告各界週知矣 
[鎭江]  
　　米價增漲未已鎭郡米市因江北上江各埠米船來鎭者甚爲稀少加以滬錫等處客帮携資到鎭放價收買三四日間已被買去數千石打包運出故市價又漲三四角鄉農旣居爲奇貨不肯出糶客帮又多方搜羅致市面日見昂貴昨日開盤上等秈米每石已售至九元八角小民生計艱難不免挻而走險業已盜案迭出未始非米貴之故也 
　　運河冰凍紀聞天氣奇寒雨雪連綿江北運河由清江起至高郵止綿長二百里均已氷凍交通斷絕南北各貨難以運輪此間商務均大受影響云 
　　白日攔路行刦六日午後有張三身携衣包一個内藏大洋三十元由南鄉天王寺來鎭辦貨行經王家門左近突有匪徒二人上前用蔴繩將張勒斃携洋逃逸越時張復蘇醒大聲呼救後經該處鄕警聞聲往查張告知情節旋即四出尾追將匪徒孟吳二人獲住連同原贓解送警察總局轉移縣署訊辦惟張三受有重傷現已送醫院敷治矣 
　　雜評一 
[裁蘇皖贛副巡閲　（默）]  
　　蘇皖贛三省人反對之巡閲使政府久無表示至今日而乃有裁撤巡閲副使之令吾人對此不能無疑其確認巡閲使制度爲不適於用歟則不裁其正面僅裁其副於制度無當也其以裁撤巡閲副使爲省費歟則裁其副而不裁其正於省費亦無與也抑將以裁巡閲副使爲敷衍民意歟則人民之主張在正副並裁僅裁副而留正安能滿三省人民之意或日皆非也政府之裁副使以人的問題難以支配耳其他又安所顧計或日政府之裁副使即裁正使之先導耳先裁其副以表示必裁巡閲之决心巡閲之命運不日必將告終政府之意果何在乎吾人且俟之矣 
 
 

Page 8

 
 
   
 
 

Page 9

 
 
   
 
 

Page 10

 
 
　　本埠新聞 
[新簡駐奥公使之談話]  
　　中國與奥國之關係自一九一七年三月斷絕國交後久已不續茲戰事已停奥國之和約亦已簽字北京外交部乃委任黃榮良君爲駐奥公使定於本月十二日由滬乘意國輪船公司郵船［攝本］號Ｎｉｐｐｏｎ出發赴任其隨員爲林彪（二等秘書）張衡（三等秘書）王一之黃榮倫等黃公使此次起程除其眷屬因有微恙由林彪君與其姪護送待後數日出發王一之君已由巴西直接赴奥外其餘員屬盡皆隨行茲將黃公使略歷述下黃使名榮良字子誠現年四十六歲安徽無爲人昆仲五人黃　使最幼畢業於金陵大學曾充該校總敎習又畢業美國培根大學校高等普通科得有文學士註儒大學校與哥倫比亞大學校專門習理學社會政治理財國際法等得理學士歷充駐英使館二等通譯官駐紐絲綸正領事培根大學校贈碩士學位駐澳洲總領事薦任外交部簽字秘書特　直隷交涉員兼管理特種財産事務分局局長黃公使現寓牯嶺路九號其兄子靜處記者昨曾晋謁見其和靄謙虚舉止談吐宛一共和國平民當歷舉數問題詳詢黃公使一一詳答茲紀其談話如下（問）公使前任直隸交涉員時適任收回德奥租界之任務其經過之情形若何（答）余（公使自謂）前任直隸交涉員凡數年中問所歷各事甚多茲僅就君所問者略述之收 
[新簡駐奥公使黃榮良君肖像]  
回天津德奥租界一事甚覺妥易因彼時德奥兩領事咸與余熟識德租界先行收回偕同楊以德等率警數人照料一切懸掛國旗以及種種必要手續總以維持中外人之治安爲目的次收回奥租界令奥人繳納軍械彼輩初不允從以爲旣非備戰何用繳械迨後交納槍　藥彈已皆毀壞然已無可如何其時外間物議沸騰或謂將改爲公共租界實則無稽之談更有謂歸中政府管轄必不能如先時董事會之一切公佈不予人以疑竇余總竭力向各方面解説謂任何事不能一旦完美至若何地位非逐漸進行益以毅力不爲功今則以上謬説均無形消滅矣近有局長楊以德允准外人恢復董事會之動議外間又有華人不能加入之説此實大錯余按吾國人之大病即自甘暴棄苟且偷安譬如董事會原有華人惟華人不自振作凡事委人一切放棄致有今日耳（問）公使對於恢復中奥邦交後之方針若何（答）余此次派赴奥國乃政府以和約現已訂正重視奥國故奥雖尚未派人來華我國先派駐彼邦奥國想不 
久亦當遣員來華余此行之唯一目的乃體政府人民深愛和平意旨於注意外交外並力革［公使祗理外交他非所問］之積習務求商務實業的發達考奥商之來華者爲數非多大戰以還更寥寥無幾余此去甚熱望能恢復原狀且遠勝於前固不僅謀兩國邦交上之增進已也（問）旅奥華僑現狀若何（答）吾華旅奥僑民其數非若美洲　洋之多且泰半爲肄業陸軍學校之學生經商者更不多　當中奥絕交時奥民並不仇視華人亦無虐待情事（問）吾國駐奥各領事已派定否（答）自大戰後前此屬於奥國各地今則多分建小國我國總統總理之意以爲派駐代表於何國必有可派之價値能禆益吾華否則如同虚設殊屬無謂故余此行必詳細調查以轉報政府然後酌派至將來余駐彼邦凡關於僑民情形及一切可以餉國人者必詳爲發表云云 
[一年來各公司航業之調查　（七）]  
　　（九）俄國義勇艦隊中俄間郵船公司僅有義勇艦隊一家總公司設於海參崴係爲官商合資創辦者全隊輪船共有三十二艘至大者不過一千九百十三噸其中往來海參崴上海而兼駛日本之長崎者向爲喬治Ｇｅｏｒｇｅ品財Ｐｅｎｚａ愛勒文Ｅｒｉｖｅｎ星飛樂浦Ｓｉｍｈｒｏｐｏｌ英迭格賴海Ｉｎｄｉｇｉｒｂａ等五輪自去年俄舊黨失勢吾國政府取消其國際上之待遇後該艦隊往來中俄之郵船亦因之停駛而俄新黨卽乘機取得中俄之航行權上海方面託振華洋行ＣｈｉｎａＣｏｍｍｏｒｃｉａＤｅｖｅｌｏｐｍｅｎｔＣｏ爲俄國義勇艦隊之經理已得吾國政府之承認允許其航行中俄但聞老公司方面因當時係官商合辦一旦　入新黨掌握心頗不甘故商股一部份尚持反　之意因之現在仍無開班行駛之船今愛勒文及英迭格賴海兩輪停在上海聞將來行駛上海至海參崴間者將定爲三艘但新公司輪船之開行期現猶未知也由上海開往海參崴之輪船其直航班本無數艘去年有英商太平洋行ＬＶＬｉｎｇ先賃三北輪船公司之升有號Ｓｈｉｎｙｕｏ一輪開駛上海至海參崴班繼又改租向爲寧紹公司經理之甬與號Ｙｕｎｇｓｈｉｎ輪船亦航駛該路至今仍爲該輪往來當去年俄艦隊各輪停行之始本埠贊臣洋行亦曾派山光號輪船一艘臨時行駛海參崴但未幾即改航他路迨至十二月中又有海滿洋行之貨輪一艘名龍昇號Ｌｕｎｇｓｈｕｎ從海參崴到滬後即專駛此路今該輪第二次從崴埠到申聞將在下星期三進口已定十三號開行云（十）維昌洋行本埠瑞典商行維昌自備有運貨海輪七艘專運紙頭及機器等貨來華其航路線係由瑞典開出經丹麥取道星加坡香港而至上海去年之來滬者有日本號（載重八千噸）攝本號Ｎｉｐｐｏｎ（此輪與意國郵船公司之攝本號同名但意輪祗六千三百五十噸而此船乃有七千三百噸之運貨量也）本月二號又到有印第司Ｉｎｄｕｓ號一輪亦有五千五百噸之巨此外則尚有九千噸之錫蘭號及九千二百噸之蘇門塔臘號並一萬噸之蘇格蘭號Ｓａｇｏｌａｎｄ均將於本年運貨來華又有伊度號Ｙｅｄｄｓ一輪其船身與攝本號相同亦預備行駛中國聞該行各輪船之進口貨以專儎本行之洋紙爲主而迴航則亦兼裝客貨也 
[太平洋新郵船公司行將成立]  
　　業已派定兩輪提督輪船公司組織之中美郵船公司自去年籌備以來已將就緖上海方面之公司地址已擇定南京路江西路口前自來火公司之樣子問内現已决定於二月内遷往其往來中美之郵船茲接美國總公司來電謂已先派定兩艘一名開斯東司旦脱ＫｅｇｓｔｏｎｇＳｔａｔｅ一名華乃溪Ｗｅｎａｃｈｅｅ均係新近建造之郵船聞均有一萬噸之巨其開班日期在本年四月中其往來航路亦從美國之新金山經火奴魯魯日本上海而至香港小吕宋爲止云 
[管店站車撞慘劇之昨訊]  
　　傷者確有數十人　已死者六人津浦鐵路北上特别快車於五號夜八點二十分在蚌埠北管店車站與南下之貨車相撞損壞車輛死傷人口等情迭誌本報茲據昨夜滬寗路由寧來滬之末班車運輸人云此次在管店肇禍該特别車計損壞三等客車一輛内有乘客八十餘人受傷者五十餘人重傷者十九人均在蚌埠醫院醫治恐有性命之虞損壞特别快車上之機車一輛傷斃司機二人火夫一人押郵件員二人壞貨物車三輛並有牲口車一輛斃押車夫一人毛猪十餘頭其車輛均損壞不堪修理該處軌道共損三節直至翌日上午十二時始完全修復故十二時以後照常交通並聞該路局已將分路夫及揚旗人等收押一面派員前往詳查肇禍眞相以憑呈報交部又聞交通部亦已派員偵查詳情候復察核云 
[總稅務局去年海關收入報告]  
　　去年海關收入之統計曾誌昨報茲據海關總稅務司安格聯一月三日報告與昨稍有不符茲錄安稅務司報告去年海關收入之數目如下海關於民國九年内共收入關平銀四千九百五十萬兩以六先令九辦士半平均滙率扯算之等於英金一千六百八十萬九千三百七十五鎊以銀計超過八年份收入三百五十萬兩以金鎊計超過二百二十四萬二千七百零九鎊茲將各大口岸收入之整數及其與前年之比較增減數列後哈爾濱　九三三二○○　減　三六五○○安東　　一一三○五○○減　二一四七○○大連　　四九○二七○○增　三四五八○○天津 
秦皇島　五四九六一○○減　六九七○○膠州　　一六○七五○○減　五九二○○漢口　　三六七一○○○減　五四八五○○上海　　一八八三三○○○增四五四三三○○汕頭　　一一○九九○○增　六○二○○廣州　　二五四二三○○增　七○四○○九年份總稅務司管轄下之常關共收入整數銀四百三十八萬兩以金鎊合之爲一百四十八萬七千三百七十五鎊較諸八年份減收銀十一萬一千兩但　超過七年份四十萬六千兩所有以關稅爲擔保品之外債與賠欵連善後借欵在内其應付之債欵皆已完全付清計已撥交中央政府關平銀二千三百十五萬兩云 
[歲尾年頭之金融狀况]  
　　陽曆歲尾年頭之金融狀况與市面頗有關係茲爲調查列下［十二月二十八日］正金買進現洋十五萬價七錢一分六二五至六釐七五和蘭銀行亦進五萬元價七錢一分六二五華比銀行買進現標金二百十條核美金洋五萬元代裝往美國貼費一百份之一運通銀行買進現標金四百二十條核美金十萬元本月十五號金銀交換卽代裝紐約貼費美金二千二百五十元滙興銀行進現標金四百二十條核美滙十萬元交換二月份美金十萬元代裝紐約貼費一千元是日大新呢絨店倒閉欠莊欵二萬零三百兩計渭元四千五百兩祥康四千二百兩彙康二千五百兩義生二千九百兩潤初二千兩敦餘二千二百兩衡通二千兩［三十日］天津成益倒閉欠各錢莊銀八萬四千三百兩計義昌二萬二千八百兩兆豐一萬零七百五十兩志豐六千零五十兩東萊一萬七百兩元春九千兩德利九千兩恒祥七千兩晉安四千兩仁亨五千九百兩鈞昌五千六百兩麥加利銀行售出現洋二十萬元價七錢一分四七五匯豐銀行做出押欵六十萬兩活期息十兩道勝裝東洋去標金四百二十條［三十一號］匯豐銀行做出押欵八十萬活期息十兩交通銀行進洋七萬元價七錢一分五六二五［一月四日］大條銀鎔出賣銀三十萬兩住友進標金八百四十二條價二百九十三兩又鎔出大條銀三十五萬兩［五日］廣昌成盛澤綢莊倒閉欠莊欵計德康三千五百兩兆豐三千五百兩恒隆三千五百兩新華銀行二千兩長盛三千五百兩愼益一千兩廣帮永昌泰五金店擱淺欠莊欵約四萬兩又莊坤泉倒欠莊欵四千掉票十八萬兩［六日］大條銀鎔出寳銀三十五萬兩是日絲交一百零一包扯價四百七十二兩［七日］南京祥源布號倒欠莊欵一萬一千七百兩計乾元二千九百兩德昶一千八百兩鈞昌二千八百兩益成二千二百兩茂豐七百兩德豐五百兩德祥八百兩鎔出大條銀十五萬兩滙與買香港現滙票二萬元價七四二五［七日下午住友進標金二百十條價三百十兩零五錢又上午花旗銀行進一千餘條價三百零二兩至三百零七兩又下午進現標金數百條價三百十二兩至三百十四兩 
[去年華商銀行餘利之調查]  
　　滬上華商各銀行近來日增月盛茲將民國九年度華商各銀行盈餘數目調查列下中　盈六十九萬二千元交通盈四十二萬五千元江蘇盈十三萬元金城盈十七萬四千元中華盈四萬六千元東萊盈五萬五千元豐大盈五千元東亞盈七萬三千元東陸盈十二萬元華義盈一萬元上海盈二十四萬元地方盈八萬元實業盈六萬元中孚盈十五萬元鹽業盈二十萬元大陸盈十一萬二千元華大盈四萬三千元永亨盈十五萬元大豐盈五千元懋業盈一萬元滙業盈十七萬元華孚盈四萬三千元新華盈四萬元四明盈十萬元淮海盈五千元（以上均係洋數）廣東盈元九萬五千兩（銀數） 
[附加賑捐展期消息]  
　　貨稅附加賑捐一事滬上各業商羣起反對迭經南北商會曁松滬何護軍使據情電請展緩舉行在案茲聞滬上各商業得確實消息謂已奉財部回電准予展緩兩月俟陰曆年關過後再行核擬云云惟據商界之意非達到收回成命目的不止爰又集議對付方法云江海關姚監督曁勞稅務司前經布告奉稅務處令以海關及由海關兼管之五十里内常　應卽定於民國十年一月十六日起開征往來各貨之附帶賑捐專爲賑濟災民之用其征數即係比照該貨所納稅銀十分之一征期以扣足十二個月爲限滿即行停止等因原文已紀前報茲聞此事亦奉部令展緩一月俟二月十六日起實行加征其一月十六日起開征之令現已取消將於日内重行布告各商周知云 
[去年本埠印日紗市面之回顧]  
　　印紗去年元月初本埠存積印紗計有一萬二千包計三萬六千擔未幾迨該月末即全數售罄自後陸續運入到埠未久即行脫售計全年到貨十萬包約三十一萬擔其中已出清售去者計二十三萬六千擔去年底止計存紗一萬七千包約五萬一千擔查去年自一月至二月中旬六星期中孟買罷工風潮極爲猛厲二月中旬以後風潮始靜於是自中國及香港方面之訂貨數額頗巨惟當時銀價漲落不定年初上海印度　匯價爲三百三十三羅比半至一月終已漲至三百六十四羅比半迨四月中忽落至二百七十羅比於是一般已購貨者紛紛重復將購進印紗轉運孟買脫售至是紗市乃經一度之疲弱五月份時又閙罷工風潮紗廠均停機不能出貨幸得香港方面之援助將印紗運往孟買故市面尚能賴以維持其後羅比滙價八月時漲至三百十四羅比以迄十二月常漲落於二百八九十羅比之間云又去年印度遭遇大風致棉花收成亦不見好六月末時孟買棉紗市場遭火損失在百萬金鎊之上云 
　　日紗去年一年中本埠日紗市面交易並不見莊計日紗進口總額十七萬擔其中已經出貨者約九萬擔各埠訂購日紗類由日商直接運往並不由上海轉運大阪三品交易所去年一年中紗價漲落極巨元月份開盤價格計五百九十八元五十仙至三月漲至六百九十元五月忽跌至三百二十一元五十仙六月間漲至三百七十元該月十六日忽又一落至二百六十元越三星期又漲至三百五十元八月初又跌至三百元十月又跌至二百二十五元十一月上旬始漸漲起計該月四日價格開三百四十五元自是以後漸趨穏定雖仍時有上落然漲落數尚少以迄年終計在二百三十七元之譜故去年一年中在華銷數較往年大過之本埠各紗廠以日貨價格之廉大都棄本紗而購日紗客帮中如四川帮等亦有購進惟甯波福建則購買最少云 
[本星期華棉出口之調查]  
　　本星期（八日止）出口之華棉共計一萬四千五百四十二擔較之上星期約增加九千餘擔其中運往紐約四千五百四擔香港六十擔日本四千零四十五擔内地各埠五千五百七十八擔其餘别處三百十九擔 
[華絲出口之調查]  
　　華絲本季（自六月一日始）出口數額至本星期止（七日）共計一萬二千三百七十四包（每包一擔）其中白絲計四千六百十二擔黃絲計七千七百六十二擔運往倫敦四百八十五擔法國白絲一千零四十七擔黃絲四百四十二擔意大利及瑞士白絲一百八十五擔美國一千四百二十七擔印度及東方諸邦白絲一千零二十一擔黃絲六千九百零八擔俄羅斯等處八百五十九擔繅絲運歐八千六百七十一擔運美三千一百九十九擔黃繅絲出口總計四百零一擔野繭絲運往歐洲二千九百六十一擔美洲一千零八十六擔較之去季同時止除運往意大利之白絲及運往歐洲之白繅絲數額路增外其餘莫不銳減 
[新年後絲市仍無起色]  
　　本埠專辦華絲出口商云去年絲市之疲已達極點然十二月中旬廠絲尚有交易價約七百五十兩至九百五十兩各廠家行家皆甚望新年後或有較好之景象今新年倐已一星期而絲市未見起色年初交易冷淡雖屬常年慣例業絲者則益滋恐慌矣新年以來惟五日開業有三井洋行辦往日本鵲橋牌頭二號灰絲二十包價每包三五○兩愼餘洋行辦往法國葵花牌頭二號灰絲十包價每包三四○兩百利洋行辦往法國畫眉牌頭二號灰絲二十包價每包三四○兩新年交易僅此而已且葵花牌去年底由三井洋行辦往日本價開三五○兩鵲橋畫眉等牌亦較年内售出每包約跌價十兩左右廠經自去年底美鷹洋行購辦藍象牌五十包迄今尚無過問是最近絲市不獨交易寂寞售價亦不穏定年内絲帮所甚望新年看好者又成虚話矣據老於此業者云往年華絲市面視美法二國爲轉移英日次之目下則惟英日尚有交易法國方面雖不時亦有動辦然爲數較往年大减美國則以存貨山積華絲在該埠竟無市面可報故欲求上海絲市之振起非美法兩國有火批定貨竟無希望也廣東絲市滬訊云該埠銷洋裝之絲皆屬次貨日來市面頗有動機白絲開價每包港洋一千二百元黄絲每包港洋一千元交易亦旺以較去年似有進步並聞該省各絲廠家最近接有外洋定貨單多件云 
[紅茶業議暫停辦一年之函告]  
　　祁門茶業公所昨致上海茶業會館函云逕啓者敝紅茶積年虧耗損失甚鉅茶商屢議停辦因苦於地方出産與人民生計有連帶關係不得不勉力維持希冀轉機於萬一乃本年春茶運出延至今日將近歲暮已售者不及十成之二三未售者竟無人顧問探聽前路生意極形寂靜能否發動漫無把握轉瞬年關一過若再開辦新茶則此數萬箱之存貨更受影響全邑損失何可思議茶商有鑒於斯特由敞公所於舊曆十一月十八日召集開會僉謂外觀情勢内審力量均議明年紅茶暫行停辦一年惟此時屈指來年清明尚有三月之長倘得於此時期内存茶銷其大半届時再開會另議亦不爲遲目下均主張停辦一年以維茶業之殘局而救將來之損失除由敝公所函告各茶棧外爲此據情函請貴會館念及茶業凋敝之秋非停辦不足以挽回時機並請邀集各茶棧切實討論來春一律停止接客保全大局是爲至要（下略） 
[外洋船之行期]  
　　英印鴨家公司之日本號從印　喀爾格特來華已於本月六日從印度開出先到仰光大約本月二十九號到上海又有太平洋郵船公司之委内瑞拉號從新金山來華因途中稍有延遲故較原定期錯遲一日於本日上午可至上海停泊於招商局之北棧又有該公司之貨船東方商人號昨日亦已抵滬刻已定明日開往大連又中國郵船公司之尼羅號今次由新金山還滬所有羅行之檀香山及日本等處均不停泊直航來滬現得電稱該輸於本月十七號可以進口十八日即開往香港又有天祥洋行之老打砲台號Ｉｏｗｈｅｒｃａｓｔｌｅ從美　之紐約開來昨接來電該輪　本月之二十五日可以到此尚有大來洋行新從美國開駛到華之意思　大來號於昨日到滬後原定本日開　美國今因卸貨不及改爲十二號開行 
[交涉員餞送駐奥駐瑞兩新使]  
　　新任駐瑞典國公使章茞生駐奥國公使黄子誠先後由京到滬不日乘郵船放洋前晚（七日）江蘇特派交涉員許秋颿在本署設宴祖餞兩公使榮行陪宴者姚監督沈知事王道尹徐警廳長等又聞駐瑞典公使章茞生於昨日上午謁會駐滬瑞典瑙威電　領事陪同前往者爲交涉署第二科楊小堂均經各該領事優禮迎見云 
[波委員營救在庫被拘之波人]  
　　波蘭駐滬委員　佛爾斯奇昨函江蘇特派交涉公署略謂有波蘭人麥林披楚俟前爲駐西比利亞之波蘭第五師兵士被過激黨擄獲後逃至中國庫倫地方避難因無文書證明爲波蘭人遂由中國軍官拘留委員擬請函致該處長官將該兵士釋放予　自由並求給以至滬之通行護照俟該兵士來滬卽令回國至來滬一切路費當由委員代爲付給並附上海法總領事證明書一紙許交涉員准函後即據情電禀外交部核示辦理 
[公民監視選舉團消息]  
　　江蘇公民監視選舉團成立以後全國各省區響應者甚多胥在從事組織近接安徽山東浙江等省紛紛來函聯絡或訂購選舉法規或交換宣言書章程如安徽全省學生聯合會桐城學生聯合會南京山東浙江學生聯合會等對於選舉問題異常注意均擬聯合同志組織監視團以打破選舉上種種黑幕並聞各地學生聯合會均在寒假期内組織講演團講演選舉之重要及種種舞弊之急宜革除爲根本上之救濟今日總團並發高郵縣知事快郵代電云高郵司馬知事鑒近據貴邑公民監視選舉團報告此次組織監視選舉團原爲刷新選政剔除積弊而設爲羣衆謀幸福非爲一已圖私利乃貴縣此次調查選民較上届竟浮報五萬餘名之多以爲占勝選舉地步殊屬駭人聽聞嗣經該團要求稽查選册以爲正本清源之計乃貴知事不加諒察拒不與查此中情節益滋疑　爲特專電忠告貴知事對於地方選政從嚴整頓凡屬舞弊人員槪予懲斥以維選政而重民碞江蘇公民監視選舉團庚 
[國民大會策進會開會紀]  
　　國民大會策進會昨日午後五時開評幹聯席會議公推陳公哲主席趙南公紀錄首由主席報告厦門策進會代表慮心啓碑文總承來會請蔡黄二君發表意見先由蔡君報告宿縣分會會員達二千餘人均抱國民自决之主旨與各省抱同一態度次黄君報告宿縣同人深顧同心同力積極進行以達最後目的次霍守華提議本會應選代表三人以備出席於各省區代表會議盧煒昌附議並主張於評議會一次投票選出表决通過霍守華提議 
 
 

Page 11

 
 
即於明日評幹會議舉行選舉金拜仁附　通過次孫道勝提議預定代表會議時間公决由各省代表會自定次孫道勝提議聯絡全國報界及各地學生案張振遠提議請各省區代表在各本會組織演講團案敖文藻提議請各省代表通告各本會對於女界視同一律案均經表决准提出於各省代表會議次趙南公提議組織代表會書記　以專貴成金拜仁附議孫道勝主張三人表决通過當經推定趙南公曹慕管楊枕溪次曹慕管報告浦東分會盛羹梅君委本席到會陳述該會開成立會時須由本會派人前往演講報告畢時　七時乃搖鈴散會 
[經濟研究會今日開成立會]  
　　經濟研究會定於今日（九日）午後二時假大東旅社開成立大會昨已由該會臨時事務所發函通告矣 
[滬江冠蓋錄]  
　　滬寗杭二路局長趙鐩山於昨日（八日）晚乘滬寗路夜快車赴寗 
　　陸軍次長何恩溥前日因公來滬現已事畢於昨日（八日）晨乘滬寗路七點四十五公鐘開行之早班快車赴寗何君在寗勾留二日轉乘津浦車赴京 
　　上海造幣廠籌備主任鍾文耀因　造銀機器事昨日（八日）乘滬杭路夜車赴杭察看杭州造幣分廠之機器定今日（九日）乘車返滬 
[團體乘車票一律附收賑欵]  
　　滬寗杭甬二路車務處昨日（八日）通告各站自本月十一日起凡售給敎士車票及旅行隊學校團體减價票等亦須一律附收賑捐 
[國内輪船進出口貨物之調查]  
　　進口貨（寗波）招商局之江天輪船昨山寗波裝來之貨有土酒六百　酒糟一百　草席二十件鮮蛋十六擔藥材十四件洋布一箱（長江）太古公司之吳淞輪船昨由長江裝來大米三千一百七十包小麥二百五十五包芝蔴一百九十五包麩皮二百包生仁二百十包紙頭四百三十六件桐油一百桶苧蔴三百五十三件　豆一百十二包砲竹七十一件夏布三十七件烟葉七十一件洋紗三十件金菜七十簍蓮子二十包笋干八簍綢子絲頭九件又三北公司之德興輪船裝來小麥二千三百十包米三百八十一包曁豆二百四十二包棉花一百二十七包綢子八十一件烟葉五十件棗子四十包土酒五十　毛茶四十二箱又甬貨苧蔴一百零七件　材七十三件驢皮一件（温州）招商局之海晏輪船昨由温州裝來各貨有下紙四千九百件猪汕二千七百四十簍白　一千六百十包茶六百二十件金橘一百十簍鮮蛋八十九箱茶油一百五十簍箱柑五十件傘二十五箱藥材二十六件上紙十七件沙田石一百九十二件木頭四百件靑炭一百三十一簍硬柴一千二百擔木塊二百九十三件（浙海）越束公司之永利輪船昨由石浦海門裝來之貨有松板二百三十丈橘子三百八十一桶冰魚一百桶草席三十件木炭一百五十四簍樹柴四百五十六擔 
　　出口貨（寗波）招商局之江天輪船昨日裝往寗波之貨有牛骨五百六十件白米五百三十七包赤糖四十五包棉花八十二包香煙六十二箱洋布七十六箱靑　三十五件草包三十八件　魚四十五包桐油三十桶機油二十桶橘子九桶雜貨五十八件（温州）海晏輪船昨日裝往温州之貨有米三千四百六十八包黄豆三百八十包麫粉四百包糖九百十九包花衣二百五十包洋布七十箱香烟二十七箱橘皮十二件雜貨八百十九件（浙海）越東公司之永利輪船昨日裝往石浦海門之貨有米一千包豆餅四百塊麵粉二百包香烟六十箱棗子生仁五十包赤白糖五十包花衣四十包柴油三十桶洋紗三十件土布十件 
[水巡捕房呈報去年辦理案件]  
　　江海闌水巡捕房常年辦理各案每届歲首列表呈報河泊司轉報總司察奪上年所辦各案業已審查明確具文呈報茲錄原表如下煙土犯男一百六十四名女十名人犯解地方檢察廳訊辦烟土等送海關檴房存儲候燬拐匪犯男十一名女八名被拐婦女十五名撞船案六十四起報告失竊案十八起破獲八起拘獲竊犯一百九十八名釋放五十一名又嫌疑竊犯五十六名收賊案七起拆梢案五起行兇　毆案二十八起以上各案均解檢察廳發落惟有竊犯三名因有洋商關係解公堂帶手槍犯二名一送檢廳一保出　物案二十一起投河遇救十名自行發落違章罰欵關平銀一千一百八十五　以上各案較請前歲報告煙土犯並未減少拐匪案則往年多至一百數十起者今似大減或云拐匪近來多改道火車故輪船所獲殊少云 
[一週間之金融調查]  
　　進出銀洋數調查此一週間國外所到大條銀計一千零九十二條又俄國銀角九十六萬角國幣裝往香港者計十萬元長江曁杭州無錫蕪湖九江等處共來現洋九十二萬元出口往厦門祗有二十萬元蓋陽　新年所以出口銀兩較少今將逐日進出之數錄下［一月四日］英公司輪船從外洋進口　來本埠滙豐銀行大條銀五百七十七條又麥加利銀行三百零七條又華比銀行二百零八條中國銀行由漢口來洋七萬元又九江來洋十五萬元［五日］道勝銀行從大連　運來俄銀角九十六萬角合俄大洋八萬元不日鎔化寳銀某銀行由長江來洋十五萬元又裝赴厦門去洋二十萬元［七日］中孚銀行從漢口來洋五萬元本街由長江來洋十五萬元又蘇州無錫來洋十萬元［八日］本街某銀行由南通州來洋五萬元又杭州來洋五萬元又蕪湖來洋十萬元某銀行裝赴香港去洋十萬元 
　　洋釐二日以來現洋仍進多出少且　底亦豐厚致價難高此星期内最大之價（四日上午）計七錢一分六釐三七五最小到過（六日下午）七錢一分四釐三七五昨日略好收盤七錢一分四釐半現在國内水旱兵災之處迄未平復且因各國滙率之變遷今冬無論裝洋貨及土貨者感受影響恐陰曆年關以内商業上不易發展現洋之用途日少一日故洋釐難以看大也 
　　銀拆自天津成益本埠南市祥元北市永昌成大新等號先後倒閉之後錢業中稍有牽累幸爲數無多與大市尚無關碍憔各錢莊之抱稳健宗旨者對於各往來户異常審愼於是川銀甚少銀拆勢難提高此一週内最大拆息（五日下午）爲四錢三分最小（八日午後）爲一錢五分但各銀行活期抵押品借欵仍有六百十萬兩臨時拆借亦有六十萬兩惟近兩日花旗等銀行買進現標金一千數百條之價値係還活期借欵銀兩云 
　　國外滙兑自四日鎊價改爲四先令一辦士半之後至七日下午縮半辦士八日又縮一辦士紐約美金亦從七十四元七角半至昨改爲七十三元東滙由六錢五分改爲六錢六分半新加坡從五錢六分加至五錢七分半近期大條銀從六日四十二辦士半改爲四十一辦士半遠期亦改至四十一辦士六二五於是投機家之傾向大翌因此金價飛漲云 
　　標金七日上午大條銀價與先令等均未改縮時標金價已跌至二百九十九兩五錢旋内花旗等銀行買進現貨後人心頓變看高據云美國政府禁止金類出口祗準進口此項消息傳至公會致現標金自三百零二兩漲至三百十四兩八日仍由花旗等買進現金價　漲至三百二十兩而期金時時變遷綠東　先小後大及花旗銀行是日止收現金等故恒孚泰亨源永豐餘等飾金價較六日每兩已漲洋兩元矣 
　　銀洋查盒數昨日逢星期六調查中外各銀行共存實銀三千八百八十一萬兩洋二千九百十二萬元大條銀五百七十七條押欵銀六百十萬拆票銀六十萬兩較去年三十一日多存鉅五十四萬兩洋亦多存五十四萬元大條銀上届無存押欵拆票咸弗動再將各銀行細敷錄下麥加利存銀二百萬洋二百六十七萬押欵銀六十萬　豐存銀一千零十五萬洋四百六十五萬大條銀五百七十七條押欵銀二百三十萬道勝存銀一百六十七萬洋四十六萬東方存銀二百十萬洋四十萬花旗存銀八十萬洋一百四十四萬押欵銀一百七十萬華比存銀六十萬洋三十五萬和　存銀五十四萬洋九十三萬中法存銀九十萬洋一百二十八萬通商存銀五十萬洋六十萬中國存銀二百二十萬洋四百八十五萬押欵銀一百五十萬各錢莊存銀四百九十五萬洋三百二十五萬交通存銀九十二萬洋四百三十萬有利存銀六十萬洋四十三萬菲律濱存銀四十萬洋十萬友華存銀四十萬洋四十萬安達存銀七十萬洋十萬滙興存銀一百二十萬洋二十萬懋業存銀四十萬洋二十六萬拆票六十萬華義存銀二十萬洋十萬大通存銀二十萬洋十萬大陸存洋六萬元其餘華商各銀行存銀存洋均不在内 
[去年十二月上海物價指數表]  
　　財政部駐滬調查貨價處上年十二月上海物價指數云本月指數爲一○四八比十一月漲上百分之二比去年（即八年）同月漲上百分之八但比是年六月即本表指數最高時則跌去百分之四七各類指數較前稍落者爲食物疋頭兩類五金燃　大致穏定惟糧食雜貨建築材料工業用品各類漲上百分之四五至百分之一六不等就大體觀察出口土貨　價格大都軟落進口各貨則張落不一按本月對英　兌曾落至三失令十一辦士最高亦不過四光令四辦士左右各項洋貨成本加重理應看漲但銷路無多市面清淡本埠銀根又屬明　暗緊存貨多者不得不削盤售理以資周轉如紙張五金各業業經公議漲價而實際上並未能　形抬高故進口各業莫不大受損失焉本月指數表列下（本表以八年九月物價作爲百分） 
類别　期間　九年　九年　八年十二月末　十一月末　十二月末糧食　一○三一　九八六　一○二七其他食物　一○八九　一一二五　九七四疋頭及其原料　九一八　九三二　九六八金屬　一○九四　一○九九　九二○雜燃料　一○二○　一○二四　九八八建築材料　一二○六　一一八六　一○二二工業用品　一一五三　一一三四　八六九其他物品　一○六二　一○○四　九七四貨雜貨平均　一一一○　一○八七　九六三總平均　一○四八　一○四六　九七○ 
[華洋義振會消息]  
　　華洋義振會昨接代表陸若伯鴻等自天津來電云鴻等魚晚到津寓中　旅館今日津會開會鴻等均列席本會第十四次幹事會决議撥津會之五萬元今已議定開封三萬元獻縣東而一萬元　山縣及慶雲縣之北面一萬元欵已分配并乞速滙津再保定正定河間滄縣等處災　奇重遍地哀　待哺孔亟務請再撥洋五萬元速交天津孫仲英先生支配爲盼云云近有八歲幼童姚葆良閲報載北省鐖荒餓殍載道側然有動於心　其儲蓄之十元助振聞已送交華洋義振會矣 
[婦女會社會服務部開會紀]  
　　上海婦女會之社會服務部即昔日之女子社會服務社昨日午後三時在司各脫路三十六號王瑞嫻女士私宅開董事會商議募捐方法蓋該社所開之九所義學今年之經費猶未有着落也現擬於陰曆年底各董事將所認之捐欵報告除本社董事認捐外尚有上海婦女會諸熱心公益會員襄助此舉議畢於五時許散會 
[基督敎大學同學年宴之籌備]  
　　昨日午時基督敎大學同學會委員會假四川路靑年會西餐室樓上開會商酌要事到會者有東吳李啓潘聖約　李迪雲楊潤身之江鈕立卿劃志新滬江于壽椿鄭章成聖瑪利亞汪鳳韻桂德華中西陳招悅程婉珍等十一人由會長李啓瀋主席開會略謂每年一次之年宴會期將近故今日即須組織秩序廣告與裝飾諸委員藉以　助開宴會時之一切手續當時選定委員並請本會書記鈕立卿致信通知各委員聞現定於二月十八日午後六時假大東旅社開年宴會云 
[縣商會今日常會]  
　　今日爲南市縣商會常會之期預由該會正副會長檢齊各機關函件等應行列入議案以便於常會時當衆宣佈並提議該會進行事宜昨已通告董事會各會董務於午後三時蒞會與議共同商榷云 
[軍署查辦散兵]  
　　松滬何護軍使茲以南市方面時有他處遣送來滬之散兵逗留潛匿擾害閭閻爰令混成第六旅第二團派撥排長一員督兵會同淞滬魯　飭派之巡士一名憲兵一名每日分往南市及附近各鄉調查如果查見散兵即行拘辦以維地方安寗 
[水警添派師船巡游]  
　　江蘇水警第二區沈區長以時届舊曆歲暮爲稅所分卡　收長旺之際所有護卡師船照章應於　月間加船添防以資保護茲查本區轄境内之周太僕廟五庫得勝平望　行嚴家橋東溝等處各分卡亟應照案加派師船每卡添　一艘以厚兵力而資保護昨已通令所屬各隊迅派師船協同原防師船妥愼保護以昭鄭重水警一區沈區長又查得黄浦江之最荒野處係自龍華嘴迤西至王家渡爲止即俗稱爲浦江長十八灣地方每至冬季水盜擾害尤甚歷届冬防由區責令該管第三隊派船游巡以資保衛本年仍應照案辦理昨經令飭駐滬水警第三隊王隊長速派師船四艘分作二班一自漲水時山龍華嘴往西巡邏一由王家渡於退潮時下水游弋藉以保衛航商云 
[地審廳考試承發吏之布告]  
　　上海地方審判廳昨出布告云爲布告事照得本廳於本年一月九日招考承發吏前經布告在案茲准委員長函開定於是日上午九時舉行筆試等因合行布告仰投考承發吏人等務於是日上午八時齊赴本廳聽候點名考試切勿遲延自悞特此布告又第三號布告云案查投考承發吏相片履歷保結等件限於本年一月六日以前繳齊前經布告在案茲查王鏞甫沈　仁姜元勳丁新民楊鰲丁愼之胡詰明等七名相片各件尚未照繳合再布告該王鈣甫等知悉務於本月九日上午九時考試以前一律補繳來廳方准　試切勿　延自悞特此布告又第五號布告云照得本廳定於一月九日考試承發吏前經布告在案茲將考試規則開列於左仰各投考人等一體遵照特此布告（一）考試時間從上午九時起至下午四時止（一）稿紙由廳發給除筆墨外不得夾帶書籍及片紙隻字（一）不得交頭接耳高聲朗誦私相傳　（一）領卷後應即入場按照卷面號數取定坐位不得任意行走（一）交卷後應即出場不得逗留場内（一）出場時應取出場證無證不得出塲又第六號布告云照得本廳招考承發吏於本年一月九日上午九時舉行筆試業　布告在案茲准委員長函稱筆試一塲准於本月十一日發榜其筆試及格者即定期口試等因合行布告仰應考承發吏人等知悉筆試完竣後勿得遠離自俁特此布告 
[華探調]  
　　新閘捕房包探陸桂山與總巡捕房包探劉文軒均因辦公勤愼經滙山捕房捕　與西探目柏生粟准麥總巡與代理西探總目彭山論者調至滙山捕房當差該探等奉諭後業已到差辦公矣 
[協緝蘇高廳逃犯]  
　　不服各縣署及地方廳訊供判决提起上訴之盜匪劉苑卿劉春山顯小老漢等三犯一月四日夜半在蘇州高等廳看守所掘洞脫逃已奉令緝拿在案茲悉此案業奉高檢　王廳長除令飭各探警偵查　拿外又令飭各地方廳並各縣知事公署帮同協緝上海地方廳　檢察長奉論後查得顧小老漢係本廳申送赴蘇上訴之犯昨已令飭全體法警着購線四出拘拿務獲解究 
[續到由蕪運滬之軍米]  
　　駐滬混成第六旅一二兩團所需十年分之軍米除由蕪湖購運三千包已經到滬外昨日午後續由滬寧火車運到蕪湖所購之軍米二千包當由各營派令兵士前往南站將米運回以濟軍用 
[跌斃請求免騐]  
　　揚維康今年三十六歲原籍紹興家居姚醫馬弄向爲珠寳掮客其妻懷孕至前晚九時許忽呼腹痛勢將臨産楊察知急奔出外往喚穏婆不料行至侯家路中跌仆倒地不一刻即氣絕身死事爲家屬查悉因恐驚動産婦將屍舁送斜橋永錫堂於昨擬自行棺殮讓處二區一分所馬鳳山警佐據警報告後以案關人命昨午令飭九鋪地甲陸海林赴地方廳稟請相騐未幾據死者表兄單立甫投廳稟稱在慶雲銀樓爲業與死者同居兼爲親戚昨晚楊維康實係自行跌斃與人無尤要求免騐情願自殮譚廳長論飭靜候示下飭　 
[汽車碾斃人命之結果]  
　　嘉定人周阿全前日午後行經公共租界南京路山西路口突被陳阿五所開之汽車撞倒碾傷要害當時由捕將陳車送醫院醫治無效旋即身死由院知照捕房飭探將屍舁入虹口菱倫路騐屍所報請公共公　陸　　會同英副領事胡君於昨日午刻蒞所騐明周阿全委係生前被汽車撞倒碾傷腰部身死無訛塡明屍格途升座公案由捕將肇事之汽車夫陸阿五解案即據沈錫正投訴死者是伊友人並無親戚在滬因之投求伸雪訊之陳阿五供稱昨午開車至南京路山西路口見前有汽車駛來當即避讓係照章開駛乃死者自不經心且被撞時車已停駛實無不合求宥並據見證西婦某氏到案證明當時肇事情形（未譯）火致謂該汽車夫照章開車無咎可歸中西官核供諭令屍友沈錫正具結領屍棺殮陳阿五訊無過失開釋 
[國貨維持會評議會記]  
　　中華國貨維持會昨開第五次評議會到會評議員人數甚多由副會長徐枝春主席所議各案列下（一）會員老仁濟藥房請轉函福建國貨會迅將前次送往陳列之陳列品寄還各工廠案議决通過（二）福州福利源請轉商香亞公司代銷章程修改案議决事關營業性質本會未便干預惟雙方均係會員准將來函抄交香亞自行裁復（三）議决下星期日（一月十六日）歡迎聶雲台君議畢散會已鐘鳴五下矣 
[划船傾覆獲救]  
　　划船户崔國祥日前在蘇州河内貪資多載致遭傾覆嗣經衆船户將墮水人援起未　人命前日由水巡隊將該船户解送司法科訊明核辦 
[商人失業之短見]  
　　紹興人汪濟昌年三十七歲家住南市向在鎭江某蛋行爲夥一家大小五口恃其養活自去年失業後賦　在家坐食近則典質殆盡告貸無門遂起輕生思想竟於前日下午獨至虹口揚子碼頭縱身躍入浦江幸爲舟子所見立即援起交山巡街捕帶入該管捕房昨送公共公　請爲發落經中西官訊悉前情判汪濟昌函送寗紹同鄉會設法遣回原籍 
[北福建路火警]  
　　昨午十二時半北福建路報告火警虹口救火隊聞警馳往見東唐家弄Ｐ字七百七十號失愼火已延燒兩鄰乃會同新　救火隊各置皮帶奮力施救數分時後火勢稍褰救火員入屋澆灌覓見一女屍遍體燒傷聞此女擬取一箱但爲烟所迷迨樓板塌落女亦隨之　下屋中諸人皆在城内酬應聞　　保險云 
[小西門外前晚火警]  
　　前晚九時四十五分鐘滬城小西門外大與街北首某姓家不戒於火冒穿屋頂當經左近三區救火曾急驅火龍等到場護救俄而各區火會亦相繼驅車臨塲帮同施救約焚三十分鐘始得熄滅共燬樓房二三幢昨晨二區二分所警局孟　佐飭警往拘火首到局候究 
[巡警違章革辦]  
　　住居閘北叉袋角民人朱森泰之女阿毛日前被匪拐失四尋無着有四區二分所巡警王公毅至朱處　稱伊友喬大和尚能代找尋議定謝儀洋三十元翌日山喬將女送還朱即付洋二十元昨日該巡警託稱患病請假出外向朱索詶爲該所署員倪文彪訪悉傳到朱森泰供明前情惟稱酬儀尚未過付云云倪君以王違背警章除革去卯名外并轉解司法科押候補提喬大和尚澈核眞相從嚴懲辦 
[領回私逃藝徒]  
　　大塲人張錫生年十二歲在閘北薛惠高所開之紅木作内習棄前日因被師責打私逃在外由四區　警查見帶入區署昨經顧署長傳薛到案質訊之下准予領回了案 
[昨日公共公廨訊案紀]  
　　昨晨公共公廨民一庭山張襄讞會同義費日林兩國副領事訊理南潯人邢伯韜訴吳銘齊陸潤蓀違背訂立合組永裕公司採辦絲繭合同請飭吳償還借欵銀二萬兩陸繳還股本銀六千兩墊銀一萬兩又洋五百零四元及利息案此係兩造律飾因被告交保問題到堂請求［結果］原被各交一萬元舗保並限邢伯韜於五日内覔具舖保又民二庭由關讞員會同美丁副領事訊理姜商晋隆洋行訴嶺南磅　及協大昌瑞昌祥應鴻興昌邢永昌四家　砂作仿造原告經理之哈華公司天秤火爐在市混售　戤漁利請追損失銀二萬五千兩案此係續訊先由原告方面見證西人麥力佛克上堂證明哈華公司所製之磅稱火爐等物均歸原告洋行經理華人購買此種物件咸以見有哈華之商標方稱滿意其商標曾在美國政府註册今被告所造之磅稱火爐其式　與原告出售者相同欲分眞僞殊不易辨云云又據晉隆洋行大班台維特摩斯上堂證明自市上發見冒牌之天秤火爐後即偕傳探四出調查始悉爲各被告仿造所有在各被告店内抄出仿造之貨品已存公堂查哈華公司之出品行銷遠東已歷四十餘年云云各被告大半未曾到案延代表律師向以上兩證人盤請一過並與原告之律師略有辯論［結果］改期續訊又民四庭由李　　會同英包副領事訊理（一）華天才訴婦人王氏違背租尾契約　追損失洋八百九十餘元案雙方律師請求改期再訊［結果］照准（二）華豐行及王葆桐環訴吳國鏞金榮堂馮爾昌不理貨欵案三被告均避匿不到［結果］缺席判决原告勝訴（三）婦人沈李氏訴馬國堂等不交售地請追地價及損失洋一千元案無結果（四）沈廷章訴石林生不理方單押欵案前經判决被告還洋一千元茲據原告代表律師上堂聲稱被告迄未遵諭料理請准予原告將受　方單兩紙拍賣云云而被告亦延律師到堂辯稱並非被告不遵堂諭因所抵方單兩紙内有一紙係原告之父賣與被告嗣被告轉押與原告自奉判着取　後被告始偵悉從前原告之父所　之一紙係屬僞造故被告今已提起訴訟原告要求執行堂諭請　展緩云云［結果］候將方單糧串三紙函請上海縣署查明再訊 
[三汽車夫不點車燈之科罰]  
　　昨晨公共公廨判罰汽車夫駕駛汽車晚間不點車燈有違定章案三起彙誌如次（一）仁記路二號門牌汽車夫吳阿榮（二）湖北路五十七號門牌汽車夫周毛毛該兩人晚上行車不點燈火經捕房查其已犯過三次故各科罰洋十元（三）汽車夫侯阿林在吳淞路駕車無火科罰洋五元 
[塌車夫不聽指揮]  
　　塌車夫車三陳大各在漢壁禮路天　路拖拉八百號六百六十六號塌車不聽巡街捕指揮被五百八十五號等華捕拘入捕房稟明捕頭飭各存洋保出聽候公堂傳訊 
[酒店未捐執照之科罰]  
　　俄國人葉子科在公共租界百老滙路三百零一號門牌間設酒店未向工部局捐領執照被該管捕房捕頭查悉以其違章請廨出單於昨將該俄人傳至公共公堂經陸　　會同領袖領事特派員麥拉夫君會訊明白以其不應違章判浦洋五元充公以儆 
[介紹新刋]  
　　中國科學研究會現有中華手工十字圖案一書出版適用於　十字布線織組紙　工及其他種種工業美術之用并可爲女學校手工敎科範本本埠南京路先施公司永安公司均有寄售昨承該會惠贈一册誌此道謝併爲介紹 
　　來函 
[朱叔源來函]  
　　敬啓者頃閲一月八日貴報本埠新聞　内載江蘇公民王世慶朱叔源王偉致王省長促　王桂林函查部人請懲土桂林事曾　函電多次但並無與王世慶等列名發函之事特此聲明希即更正朱叔源啓（一月八日） 
[甘肅旅滬同鄉會通告]  
　　全國父老昆弟諸姑姊妹鑒吾甘肅　帝制餘孽復辟功臣安福健將張廣建蒞任省長兼署督軍於茲八稔其種種罪狀甘人連年呼　撤究政府多方袒庇種種情形想在洞鑒之中無庸冉事贅述去歲津保之戰安福失敗政治刷新甘人因張亦列禍首又爲更換運動迄於今日垂　閲　奔走號呼聲嘶力竭上書請願筆秃墨乾將謂找主張軍民分治之繐統自矢尊重民意之内閣對於甘事必有滴當之解决圓滿之答復以慰甘人之渴望乃一再遲　竟於吾甘人請求廢督裁兵省長民選厲行自治之際任命蔡成勳帶兵督甘兼署省長違反民意於斯已極倒行逆施莫此爲甚吾甘人民何負中央横逆之來了無回顯計非視吾甘爲甌脫吾民爲牛馬諒不出此今中央旣置吾甘於無何有之鄉吾甘又何頼有此無關痛　之中央自今而後吾甘人民祗好抱無告之義債爲自衛之勳作縱有逾軌行勳皆爲中央商匯之所激屈在中央不在甘人望我全國父老昆弟諸姑姊妹其共諒之甘肅旅滬同鄉會同人垂涕謹告 
　　雜評二 
[財政公開]  
　　商民對於政府財政上之舉如借價募捐附稅等等無一不表示反對者其大原因信任政府之心薄弱也所以信任心薄弱因向來政府於財政上之用人不妥手續不清用途不明種種往事留於商民腦筋有　減殺其信任心也今政府欲挽同商民之信任心第一在財政公開商民所懷疑之點政府均有確實之保障事事明白宣布任人調查事事開誠布公與衆共議而後　民乃始信政府　有公開之誠意不然而僅空言公開並無公開之　據表示則商民終不能無所懷疑而政府財政上之措　終多棘手也非特對内爲然卽對於外人而有所求助者外人亦必以此爲疑此所以屢有監督之説也政府能實行此二字思過半矣 
　　公布欄 
[江蘇高等審判廳]  
　　民庭判决（民二庭）一件倪杏榮與陸芝郎爲婚姻涉訟　訴一案（判决主文）本案控訴駇回控訴審訟費歸控訴人負擔一件王仲發　秦仲玉爲債務涉訟控訴一案（判决主文）本件控訴駁回本審訟　歸控訴人負擔一件趙竟成與王湯氏爲田租涉訟控訴一案（决定主文）本件控訴駁回本瀋訟費歸控訴人負擔一件李張氏與李范氏爲糞段涉訟控訴一案（决定主文）本件上訴狀應予撤銷本審訟費歸控訴人負擔（民一届）一件周　氏與乾秦祥代表汪殿卿爲損害賠償涉訟私訴上告一案（判决主文）原判撤銷本案發還上海地方審判廳迅予更爲　理一件　　氏與顧世英爲房産糾葛上告一案（判决主文）本件上告駁回上告審訟費歸上告人負擔一件鄭仁和與　　鳴爲基地糾葛上告一案（判决主文）本件上告駁回上告審訟費歸上告人負擔一件洪理鄉興季吳氏爲存欵涉訟　上告一案（判决主文）本件上告駁回上告審訟費歸上告人負擔一件陸 
晋　與陸施氏爲田産涉訟上告一案（决定主文）本件上告不予受理以 
上十年一月六日（民二庭）一件唐文安與余生初爲賠償損失控訴一案（判决主文）原判除駁回余生初其餘　求及令其負擔訟費之部分外撤銷余生初在第一審關於停工房租　失之請求駁回本審訟費　全由余生初負擔一件葛漢　與周範漢等爲存欵涉訟控訴一案（判决主文）原判關於實成銀樓欠葛漢　一千四百元及訟費之部分變更寳成銀樓所欠葛漢　一千四百元應由周悅萬慣還所有利息按　算至執行　了之日爲止訴訟費用由周范溪負十分之四周悅萬負十分之六一件朱志堯與夏瑞　等爲執行異議上告一案（判决主文）本案上告駁回本審訟費歸上告人負擔以上一月七日 
 
 

Page 12

 
 
   
 
 

Page 13

 
 
   
 
 

Page 14

 
 
自由談小說特刋涷 
論文　　 
[短篇小說泛論] [  張舍我]  
　　中國古籍中無小說小說之名始自漢書藝文志然藝文志所謂之小說非吾所謂之小說非文學上所能承認爲小說者也此　指小說之名而統言之耳若夫今世所謂之［短篇小說］則未嘗一見有之其自胡適之［論短篇小說］始乎然［短篇小說］之所以爲［短篇小說］猶未能執一而定也欲爲之立定義非失之太嚴即失之過寛皆非也蓋短篇小說Ｓｈｏｒｔｓｔｏｖｙ即在 
歐美文學史中尚爲比較的近代之産物有似他種幼稚之組織正在生長與發達期中故即欲爲之立界說亦必視爲試騐的物界說而不能以之爲永久不變者也短篇小說之種類頗多批判家之眼光則以其個人之意見爲標準故注重於區别其性質而急於擬定其界限此指歐美之情形言也若在吾國則文人學士之眞知短篇小說之原理與構造者尚屬鳳毛麟角吾人試讀今日報章雜誌中之短篇小說而以嚴格之眼光批評之大都不能副一短篇小說之名詞也其病在於受筆記體與雜誌體傳記體等文章之毒而與短篇小說混爲一談今欲知何者爲非短篇小說自當以類似短篇小說者與短篇小說一比較之美國大學敎授馬太氏Ｐｒｏｆｍａｔｈｅｗｓ所著［短篇小說之哲學］一書及歐美最近出版之短篇小說作法諸書莫不以爲短篇小說非小說（Ｎｏｖｅｌ之謂非長篇改短之小說亦非篇幅不長之長篇小說（Ｎｏｖｅｌｅｔｔｅ）蓋短篇小說之結構較長篇小說稍形簡賅而令讀者産生之感想則祗有一種不若長篇小說之雜而多以其感想之有一種故較長篇所産生者更爲和合而有力短篇小說亦非傳記以傳記可平舖直叙而無［事］發生所書者人之行述而已筆記之所以不能稱爲短篇小說者以其祗有單線之興味結構簡單運用材料缺乏相當之比例ｙ不能産生一種單純之感想也英文中筆記謂之Ｔａｌｅｏ初觀之似短篇小說實則異趨故哥倫比大學教授畢金氏（Ｗｂｐｉｔｋｉｎ）評歐文所作見聞雜記中之温克爾Ｒｉｐｙｏｕｗｉｎｋｌｅ一篇爲非短篇小說以其不能令讀者生一種和合之感想也歐亨利ＯＨｅｎｒｙ稱美國之莫泊三吉百齡ＲＫｉｐｌｉｎｇ爲英國第一短篇小說大家然批判家亦有指摘二人說集中有不能稱短篇小說者（見哥倫比亞大學小說學敎授威廉氏所著短篇小說作法第三四兩頁）由是觀之短篇小說之界限不亦嚴而狹乎吾人不先求著作短篇小說之學而率爾以操觚其克有濟耶 
軼事　 
[說海珍聞錄] [  瘦鵑]  
　　法國毛柏桑氏ＧｕｙｄｅＭａｕｐａｓｓａｎｔ（一譯莫泊三）手撰短篇小說三四百種寫情狀物無不深刻入微一時稱短篇小說之王Ｋｉｎｇ 
ｏｆＳｈｏｒｔＳｔｏｒｉｅｓ平居困於資與一畫師合稅一小樓以居畫師亦苦貧頗相得時爲毛作小說挿畫以供雜誌之用時毛負拉丁街一文具商資久久不歸商老且吝怒毛之無信每登門作申申詈毛則反唇嘲弄之一日老人又至迫甚急謂如不歸以資者當貸其器物爲償畫師乞少寛謂當假資於一雕刻家以償其責老人諾而去一日侵晨畫師出假資毛臥床中讀滑稽報忽聞步履聲起梯　彳亍登樓毛大震蓋此聲固習聞明明爲債主老文具商也窘急中陡得一策立躍起於床取紙作巨字日［毛伯桑君於十六日以暴疾卒所有未了債務請與白朗先生接洽理償］下署僞地址即白朗先生亦虚設者毛知午後可得資故作此爲緩兵計書已黏之門外即扁門登床擁被僵臥作死人狀須臾聞老人已登樓喘息如河馬俄作愌恨罄徐徐下樓而去毛呼吸立舒已而有嬌聲呼啓關者審爲鄰女瑪麗即踴起納之相與　謔瑪麗旋辭出如是約數分鐘梯上又有足音宛然若瑪麗毛以爲戀已而復返也則大悅甫聞剝啄聲立張屝歡呼以迓顧挺立其前者赫然老文具商也老人蓋知毛死爲詐故去後復返脫履剗襪而登毛遂墮其計中後卒俟畫師歸挾資而去 
批評　　 
[小說批評] [  忍傑]  
　　予近頗致意小說列觀中西名家作品覺其寫人生社會率有精 
邃眞切處則潛心玩索而推敲之間有會心便怡然自得與之所至不無模擬之作此中爲予深致欽佩者爲俄國托爾斯泰與法國莫泊三兩氏一爲寫實派代表一係自然派巨擘皆近代世界有數之大文豪也顧托氏之文每着眼於世道人心一以道德爲本位而尤不離乎宗敎色彩至其描寫社會現象之深刻精密實足以使人悔感而有餘其名著［復活祭］（我國有譯本名［心獄］）中寫一女郎被一少年曾一度誘惑後輾轉墮落降至爲倡二人後相邂逅乃極寫少年天良之懺悔由是而力拔女出罪惡且將妻之托氏叙此事藝術精絕全書祗以法庭審判作起不易時地而裨閲者洞明事之起伏因果縷縷述女之歷史與少年如何發生戀愛及懺悔時之天良現狀皆以精微之思寫至情之事佈局旣奇特結搆復無一疏𣼣懈筆允稱不朽之作可列世界第一流小說之林蓋托氏生平篤信人道盛唱互助主義是故其學說以道德爲基文藝爲用終歸宿於哲學無怪其思想之浩瀚學識之宏博至世界學者所推戴也 
談叢　 
[小說藂談（一）] [  寂寞徐生]  
　　不侫酷嗜小說卯角時先祖母常於夏秋納凉之際譚故事數則情節雋永逸趣横生余每樂而忘倦强先大母多談數則雖先母催睡不顧也時祖母年已六十幸精神矍鑠且愛我殊甚雅不欲拂我意以是略有所知後入學讀書先生不以予爲頑鈍許爲孺子可敎未始匪我先大母之力也古者兒童自初生以至九歲皆賴門内之敎見於内則亞利士多德　敎育根基必在家庭先大母之所爲其家庭敎育之模範歟余今將而立矣自問百無一成而日寢饋於說部之中其何以對我至親至愛之先大母先大母逝世將十年矣生母則已二十年矣回憶兒時情景隠肘聽講繞膝問字天倫之樂油然今至親至愛之人旣不我留而至穠至甘之光陰亦不我有記不令人心碎乎說部浩如烟海不可紀極不學如予欲洞其裡譚何容易顧今日中國人心之澆薄奸猾可謂至矣而其最大潛勢力實即不良之小說也故今日欲言社會敎育也於小說再四注意庶有豸乎 
雜錄　 
[說林拾雋] [  小]  
　　（錄林紓紅礁畫槳錄） 
　　人生歲月幾何焉能以無聊了之計惟自治方足自立惟貧足以自厲學問始臻較之擁資無爲其利普矣朋友之義死則同死安可中途背友而自活大凡男子能强力支十里崎嶇之路萬不能須臾忍聽女子之哭聲自由旣極罪孽亦叢則愁苦之事正復接踵而來天下至誠之人雖隔閡仍有宣通則此外尚有何事不可希冀者生時覊勒於形骸而死後可以自由其魂魄人世生離匪特行者爲悲即留者已難自遣天下欲爲福人務少隠於蒙昧爲當若太高明將立息其無窮之冀望 
情絲裊處能爲百種之嬌柔盛怒發時幾於千人都廢萬事勿恤惟殉愛爲人生最樂之事人間大人物能以赤手挽時勢不能轉爲時勢所挽愛情所在猶之空氣無時不用其吸受 
小說　　 
[賣報童子] [  雪芳]  
　　徐日寳七歲那年他的父親就過世了他的母親没有法想只得領了女兒到絲廠裏去做工母子三個總算没有餓死一面還節省錢下來給日寳去念書後來日寳讀到十歲初等小學畢業他母親實在擔負不起所以呌日寳去賣報津貼家用他有十六家常年主顧每天路燈還没有熄天色剛有些亮就到報館裏去領報一家一家的送去除了報館休業的日子以外没有什麽風雨落雪炙日暑天都是不間斷的送去却送了三年了中華民國九年十二月卅一日的夜裡他母親給他說道明天是元旦你送完了報不要躭閣就回來吃東西吾與你姊姊也不去做工在家裡候你呢你又要長一歲了可惜你父親早死了否則也可以領你出去玩玩元旦日誰也要輟業慶祝慶祝樂一天的日寳道怪不得呢隔壁小學堂裡門上多紮了松柏的綵呢日寳在這天送報格外起勁心裏存着一種快活的念頭想在送報的時候瞧瞧人家慶祝元旦的熱閙在平海路的一家主顧是做小學敎昌的他們有三四個孩子瞧見他送紅報來很歡喜的接去還向他說道送報朋友吾恭喜你吾們今天都不念書父親也不出去做事體大家玩着你怎麽不到家裡去與你的弟兄姊妹們玩呢快回去罷說完還送一塊軟糖與他道你吃着回去明天早些送報來走過來一家便是在洋行做事的敲了半天門才有一個老媽子來開門衣裳還没有鈕好眼睛還迷着没有睡醒的樣子嘴裡咕嚕着道難得今天可以睡個晏朝偏你這小鬼來敲牢門眞討厭日寳狠没趣授了報就走狠重的門就碰的閉了第三家是爿布店剛開店門夥計們掃地的掃地抹櫃的抹櫃還有一個學徒提了兩把便壼到對過弄裏去倒有個夥計問道咦今天怎麽賣紅報日寳道今天是元旦你們怎麽不休業呢回頭一看大馬路日昇樓一帶除了先施永安仍舊一家一家的開店與平日一般那夥計道今天是庚申年的十一月二十三那裏是元旦大約是外國元旦了還有一家是棉紗廠今天也是停工的他瞧見幾個先生們坐在賬房裡碰麻雀還有一家米廠有三個米司務在那裡打架聽說爲的不見了半枝香烟頭起釁的還有一家樂房門上貼一張紙條上面寫道恭賀新喜日寳想倒底是樂房開通些懂得有新年咧但是再一看却還有一名道六零六減價大贈品還有一處是貧兒院他還没有走倒一路已聽見有軍樂悠揚的聲音狠是好聽後來走進去看見許多男女學生在操場上跳舞唱歌游戲有一個頂小的孩子先生抱在手裏吻他的蘋菓臉日寳一家一家的送去瞧見各家的光景心裡都不起勁使他心裏非常的懊惱懸了一個疑問這輩人是不是我中國的國民何以都把十年份的元旦看輕到這般還是同他第一年送報的元旦日所見的情形一般但是他心裡也有狠快樂的事情就是小朋友送他的一塊軟糖與貧兒院的軍樂跳舞唱歌却還有一句頂不入耳的說話就是老媽子駡他是小鬼但是也不介意（完） 
自由談之自由談[  鵑]  
　　小說可以療愁　效殊神秋中多感百端交集小樓聽雨每邑邑不樂出一二名家小說讀之則鬱抱爲展穠愁自蠲正不必别覔療愁方也 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載　　 
[兩週間世界大事撮要] [  圓]  
　　日内瓦之國際聯盟大會閉幕矣（十二月十八日）聖誕新年兩令節接踵而至歐洲消息沉寂似無大事發生其差可記載者祗阜姆之戰事及法德問解除軍備之交涉而已 
　　阜姆之戰事　　以阜姆一彈丸地引起全世界之注意者不止一次矣一九一六年四月之倫敦條約去年四月間美總統威爾遜之對　遞致嚴牒意相奥蘭都之負氣退出和會九月間意詩家軍人達倫齊哇之矯令襲據今年二月間美總統對英法兩國遞致責備其袒　之牒文凡此皆可見阜姆一港之主管問題足以引起大國之顧慮也自今春倫敦及桑里摩兩次首相會議决定阜姆問題歸意大利與巨哥斯拉夫直接交涉之議後兩國之談判時輟時作至十一月十一日而有所謂拉巴洛Ｒａｐｐａｌｌｏ條約者發表於路透電社據傳兩國商定解决亞德里亞海問題之條件約略如下（一）雙方在伊斯特利亞半島承認與倫敦條約所定相符合之界線（二）阜姆獨立其疆界與意國相接其後不知何故而爲久佔阜姆之意將達倫齊哇所拒絕達氏旣不受意政府命令更宣布與意處於戰爭狀態之示文意政府報以封鎖令並派常備軍越界進剿達氏謀煽惑政府海陸軍而從者寥寥兩方戰爭開始於二十二日越數日達軍不支至二十七日由阜姆市長居間向政府軍統領乞和當即停戰三十一日簽定降服條約　嵎一年餘之達倫齊哇至是而亡拉巴洛之條約始得實行矣 
法國對德之解除軍備交涉 
　　法自戰勝　時虞德人或有復仇之運動故强制德國履行和約條欵不稍寛解近以德在東普魯士巴威略爾地方訓練之民軍不即如約解散東南兩部邊界之要塞防務不卽拆散應繳之戰品迄未繳齊乃由福煦上將編成報告政府致牒德國責其故意違反　巴會議所定條欵之罪德人覆文謂德國解除軍備計畫完全依照和約東普魯士巴威略爾兩處則以過激黨蠢動堪虞不得不置軍鎭懾若操切解散民軍反礙大局英内閣頗以德人所持理由爲正當謂解散民軍不可過促其期限當由英法總揆會同討論之此届英法對德意見之不一致雖不若今春四五月間桑里摩議會以前對於魯爾區域駐兵問題之顯露而嚴寛程度之殊異已可見矣 
 
[新在阜姆失敗之意大利悍將達倫齊哇ＤＡｎｎｕｎｚｉｏ]  
經濟　　 
[國際貿易中之煤斤問題] [  通一]  
　　世界各國之煤荒世界各國今冬可無缺煤之患者惟英與美耳英於煤斤出口已經限制美則竭力維持其國内之供求相濟使於無形中限制煤斤之輸出西歐各國之工業界　英面外皆有缺煤之恐慌　美各國所用之煤素仰給於國外今全球有缺煤之象故皆惴惴焉惟恐來源之將絕然南美各國之工業尚屬幼穉其恐慌自亦不若歐西各國之甚也英德美三國者國際煤斤貿易界上之重要份子也一允　三年各國輸出之煤共計一四五○○○○○○噸（約爲全球煤産之九分之一）其一四○○○○○○○噸或百分之九十七爲來自此三國者觀察大勢欲於近時期内望三國之開關煤源以增多出口噸數似爲不可能之事然求煤於他人之國仍當仰給於此三國者爲時當尚久也比利時常輸入冶金及他項工業所用之煤而以非工業上應用之煤輸出之自一九○九年至一九一三年每年進口煤之噸數常超過出口者二○○○○○○噸迨至一九二○年出口數反超過進口數四○○○○○噸南非洲之煤自給而外稍有敷餘可以外輸然爲數極微爲維持寛裕起見不得不於出口稍加限制也日本除自供船用外亦稍有敷餘可以輸出一九一三年出口者有三○○○○○○噸一九一九年祗一○○○○○○噸澳洲亦有少數餘煤外輸然上述數國剩餘之煤其數至微决不能供給現時歐美各國殷急之需求也近有主張遠出闢新區域裝運少數煤斤以資補救者然鑒於所缺之量過形鉅大恐終屬杯水車薪無補於大局也 
代料不足以補煤之缺 
　　又有注意於搜求代料以補煤之不足者輪船之不用煤而用油者已頗繁多裝燃料之艙位於以減縮熱力於以增加裝卸得更便捷引擎所佔之地位亦可改小一舉而數善備矣他項工業中亦多有以油代煤者而以火車所收之効爲最大然油之供給亦極有限决不能補煤之不足也近十年來全世界每年産煤之量常在一二四○○○○○○○與一三二○○○○○○○噸之間而煤油之産額祗在七五○○○○○○噸左右惟煤油一噸之力足抵煤一噸有半故自其効能計全世界煤油産量爲煤産量十二分之一也惟在工業界中煤油之足以代煤者亦屬有限其他工業之不能用煤而必須煤油者亦極衆多故煤油一項卽不用以代煤亦有供不濟求之勢業煤油者現正悉心研究自煤油原料中提出多量煤油之方法以寛裕其供給可知於近時期内圖以煤油代煤亦屬難能之事也煤旣缺乏價又昂貴遂有圖利用水力以代之者然藉水力以發生電力之施設極繁複而所費亦不貲在今日資本短缺告貸利重之時欲實行斯策頗不經濟且利用水力往往須經累年之佈置方告成就欲供目前工業上急切之需要亦勢所不可能也木料與泥炭亦嘗用以代煤然殊不稱意木煤則更見不適於用總之現代之工業仍以煤爲根基苟見煤荒則工業之進行即將阻滯矣 
　　一九一九年全世界之産額據美國地質學會之調查謂一九一九年全世界之煤産額共爲一二五○○○○○○○噸多於一九一○年者祗一○○○○○○○噸而少於一九一三年者一七○○○○○○○噸若自一九一四年來得繼續有若一九一○年至一九一三年間每年增加百分之五之速度則一九一九年之産額當在一七五○○○○○○○噸以上而可較是年之實在産量多六○○○○○○○○噸上年煤産自統計上推算之少六○○○○○○○○○噸然不能即謂上年煤之需求缺少六○○○○○○○○○噸也戰禍所及工廠毁壞工人傷亡工業之組織瓦解工界之人民沮喪舉世騷然已失常態産煤之量減而用煤之能力亦減故缺煤之恐慌夫見　著且此六○○○○○○○○○噸之差數於國際貿易塲中觀之不足爲鉅若無大戰一九一九年之産數决不止一七五○○○○○○○噸六○○○○○○○○○噸之差數恐祗爲一九一九年實産數與可産量差數之一小份耳然自戰後觀之六○○○○○○○○○噸之缺額影響於世界工業者甚巨各國工業因此所蒙之損失綦重如欲謀將助之門不得不仍求諸英美德三主要産煤國耳 
　　各重要産煤國之統計下表爲英美德法四國自一九一三年至現　煤斤産量之統計英美兩國根據官家公佈之統計德國所産之木煤雖包入世界産額中而未列入本表法爲輸入煤斤數量最大之國茲因在近數年中其與德國煤産額之數量極難劃分故亦一併包入惟一九一九及一九二○年之數字作者當設法以國爲本位不使相混美國所産木煤已刋入斯表其白煤之出口者爲數極微又皆不用諸工業然在國内所銷之量幾爲全美所用煤斤之六分之一若白煤供給減縮則烟煤之用途必廣其出口之數必減矣 
　　一九一三年至一九二○年美英德法四國産煤之統計（表中噸數以一○○○○○○爲本位） 
年分國别　美　　英　　德　　法　　總數一九一三　五○九　二八七　一八八　四○　一○二四一九一四　四五八　二六六　一五九　二九　九一二一九一五　四七五　二五三　一四四　二○　八九二一九一六　五二七　二五六　一五六　二一　九六○一九一七　五八二　二四八　一六五　二八　一○二三一九一八　六○五　二二八　一五八　二九　一○二○一九一九　四八六　二三○　一一五　二二　八五三一九二○　五四八　二三七　一二二　三二　九三九表中所列一九二○年之統計多不滿一年至是年之終必大有變更然亦未嘗不足據蓋此四國之産額斷難於極短之時期内有顯著之大增加也據現在所得一九二○年之統計可料是年産額將較一九一三年者少八五○○○○○○噸英美德三國剩餘出口之煤較一九一三年少七七○○○○○○噸故現時仰給煤斤於他人之各國欲圖得充份之煤以維持其工業活動之常態已不成問題若能購得多少以應急需已爲能事以此爲慮者法爲尤甚美國近有利用飛機以載送病人者機後上下兩小室足容床二門向上兩室四週有窗以通空氣導光線病室上端又設一活動椅俾醫生可隨時察視病人其搆造與尋常飛機略異使病人不感簸蕩之苦 
英國之煤産 
　　英素爲運煤出口最大之國常以煤易其所需之食品與工業原料其輸出之煤無遠不届惟在今日則大不列　政府嘗明白表示其不願長此輸出煤斤以　其工業而礙及全體人民安寗與利便之意志他國船隻之在英屬土地裝煤者已屢次加以限制上年六月七日英國煤務督辦規定每月出口之煤不得超過一七五○○○○噸或每年不得超過二一○○○○○○噸此一七五○○○○噸者法得七五○○○○噸意得三五○○○○噸英領各地及埃及得二五○○○○噸南美得八○○○○噸挪威得六○○○○噸瑞典得六○○○○噸丹麥得六○○○○噸西班牙得四○○○○噸其餘一○○○○○噸則分運於其他各地照此規定則今年英國出口之煤除船用之輸出者外不滿二五○○○○○○噸將不及一九一九年出口數之十分之七矣祗當一九○九年至一九一三年五年中每年平均數之八分之三耳今届英國聳動一時之煤礦工人大罷工雖因調解而得圓滿之結果然煤礦工業之組織大受擾亂在近時期　恐不克以大宗煤斤輸出也 
德國今後在煤業界上之地位 
　　戰前之德以其輸出煤斤之總數而論在各國中居第二然自一九○九年至一九一三年每年平均輸入一一○○○○○○噸故以其出口凈數而論實亞於英美現時德國煤業之狀態極難窺測據凡爾塞和約德國須於十年之内每年以煤七○○○○○○噸交法若在此期之内法國被兵地域之煤産不及戰前之産量則德國尚須按照其戰前産額補償其短缺此項補償之煤斤在起初五年内每年交法之噸數可不超過二○○○○○○○噸後五年内可不超過八○○○○○○噸若是則德之於法須每年交出二七○○○○○○噸者五年交一五○○○○○○噸者又五年矣不僅此也德又承諾在十年内每年以煤八○○○○○○噸交比自一九一九年七月至一九二○年六月週年間開始每年以四五○○○○○噸交意此後自一九二三年至一九二九六年中逐年增加至每年八五○○○○○噸爲度又曾允許經和會之賠償委員會照准後每年交與盧森堡以其於戰前在該國境内所銷之煤量綜觀上述嚴密之條例德於接受和約後二年之内除供給盧森堡不計外其須交出煤斤之統計可列表如次第一年法國　二七○○○○○○噸比國　八○○○○○○噸意國　四五○○○○○噸總數　三九五○○○○○噸第二年法國　二七○○○○○○噸比國　八○○○○○○噸意國　六○○○○○○噸總數　四一○○○○○○噸又據一九一九年八月二十九日所立之議定書德當每月以煤一六六○○○○噸交法然迄於一九二○年五月三十日德國交法之總數祗四二八一○○○噸交盧森堡者四○五○○○噸交意者三一六○○○噸交比者九八○○○噸總計爲五一○○○○○噸實不能副各國之願望此所以有斯巴會議之召集也斯巴會議中德國允許自一九二○年八月一日起以六月爲期每月出煤二○○○○○○噸以一五○○○○○噸予法二一五○○○噸予比二○○○○○噸予意三五○○○噸予盧森堡各國爲使德國得以儘量出煤起見允許爲德國煤礦工人代籌食料若八九十三個月中德國所交出之煤不滿六○○○○○○噸則協約國將進佔羅爾Ｒｕｈｒ流域或其他德國境地斯巴會議並重復聲明凡爾賽和約中所列之價格條欵若其價格太不利於德人時協約國允許補償其國内行市與出境後裝卸行市之差數云戰前德國用煤之量除木煤不計外年須一四五○○○○○○噸據德人之計算謂失去普屬波蘭及亞爾賽司羅林後其煤産每年將減少二○○○○○○○噸故此後德國每年祗可用煤一二五○○○○○○噸耳雖然德國未必因此而受影響也蓋自一九一三年至一九一九年間在今德意志版圖内産煤之區域與功能大見增加又因大戰之後原料缺乏經濟困難工業停滯需煤之量亦已隨之低減供多求少即少去二○○○○○○○噸亦不足爲患也且德國歷年所用之木煤爲量甚鉅戰前之五年中每年出木煤七四○○○○○○噸並輸入七○○○○○○噸現在木煤之産量仍復不弱若照今年上半年産量得以繼續保持則至一九二○年之終可得一○三○○○○○○噸也據此推測則德國不難應付斯巴會議中所規定應交之量一九二○年九月十六日巴黎消息謂八月間德國共交出常煤焦煤木煤共一九七五○○○噸則八九十三個月中當可如約共交六○○○○○○噸也德國受巴黎和約及與煤斤有關係契約之約束後其工業之活動大蒙影響德國聯邦煤産委員會因斯巴會議之結果特將全國鋼鐵廠用煤之量再行減少百分之十二又半云 
美國之煤産 
　　德國若按斯巴會議所規定之噸量實行交付則最受其惠者當爲法國即其他諸國所受之助當亦不小雖然世界煤荒如欲全仗德之賠償以救濟之實爲萬不可能之事收拾此局者其惟美國乎據最近美國煤産之統計一九二○年美國可産烟煤四七○○○○○○○噸若無煤工罷工可得白煤七八○○○○○○噸左右近數年來美國銷用煤斤之統計極難推算蓋戰期中工業之膨脹尚無確實之調查每年銷煤之量大相懸殊也惟一九一七至一九一九三年中之銷數尚屬相近據該三年用煤之量以推算則一九二○年當銷用烟煤四五○○○○○○○噸白煤八○○○○○○○噸是故即使今年用煤之實量遠在此數之下則核諸全年産量美國仍無剩餘煤斤以供外輸也苟或勉爲其難其工業必將大受挫折矣美國更無屯積鉅量煤斤之明徵依裏湖ＬａｋｏＥｒｉｅ畔各埠本季輸出之煤量遠不若前兩年同時期之多聯邦商務委員會嘗於七月二十日公佈一令謂於湖上交通未經封閉之前每日當輸出煤斤四千車以應加拿大及西北部各城市冬季之需求然至九月四號總計輸出之實數較規定者猶少百分之十六屋哈依華州北部諸城見有來源不繼之勢特預籌方法始得有備無虞據目前情形觀之新英倫各州可無缺煤之慮然終未聞一地有剩餘之煤以供屯積也美煤之輸至加拿大者幾佔其出口總數之半若無意外之情形發生加拿大仍可仰給於美美國與其他各國所訂運煤之合同不可詳考然美國除對加拿大外未嘗允以大宗煤斤供給之則可斷言也復次美國出口船隻之水脚極爲昂貴故即使美國有鉅量之煤願供人用而購者亦必顧及裝費而不多辦也一九一三年之秋自英國口岸運往北海波羅的海及沿大西洋法國諸埠每噸之水脚雖上下不一然皆在六先令以下運至地中海各埠者在九先令十先令之間運至南美東部各埠者在十七十九先令間同時期内自美國北部大西洋沿岸各埠運煤至皮那司亞來司ＢｒｅｎｏｓＡｙｒｅｓ（阿眞廷京城）或潑來脫河口ＲｉｖｅｒＰｌａｔｅ各埠之水脚每噸在美金四五○至五二五之間運至地中海各埠者在美金三七五至四○○之間英國運煤之價已頗昂貴而美國益甚故美而卽有餘煤購之者必仍極猶豫也 
煤斤仰給於他人之國 
　　法爲全世界銷用外煤最大之國據戰前國際煤斤貿易之統計各國輸出之煤法國實取其八分之一其他若挪威瑞典丹麥荷蘭西班牙意大利瑞士希臘諸國之用煤皆仰給於他國者也南美各國所用之煤亦幾全恃外來其所得之量常不能滿其所欲其中以哥倫比亞秘魯智利三國爲尤甚智利境内幾無重要之煤礦本地所産常不足供本地之用巴西阿眞廷之情形與智利相等下表爲煤斤仰給於他人之國在一九二○年對煤問題實况之統計所列數字皆以最近之調查爲根據至年終容或稍有變更表中所列噸數未必純爲常煤蓋觀近時進口營業報告每雑有焦煤茲將焦煤一噸又三分之二合爲常煤一噸俾稍準確國别　全年國内用煤數量　本國産量　應由他國輸人之數量　最近每月實在輸人數量（俱以一○○○噸爲單位）　　全年　　每月阿眞廷　四○○○　無　四○○○　三三三　一三五巴西　二三○○　無　二三○○　一九二　八三坎拿大　三二○○○　一三○○○　一九○○○　一五八三　一○二六智利　　二七五○　一二二○　一五三○　一二八　不詳丹麥　　三五○○　無　三五○○　二九二　一十○法國　　七○○○○　三二○○○　三八○○○　三一六七　二○○○希臘　　四○○　無　四○○　三三　二五意大利　一二○○○　二○○○　一○○○○　八三三　五一三荷蘭　　一三二七○　五二七○　八○○○　六六七　二三五挪威　　三○○○　無　三○○○　二五○　一二九葡萄牙　一二○○　無　一二○○　一○○　二五西班牙　八○○○　七○○○　一○○○　八三　二七瑞典　　五五○○　四○○　五一○○　四二五　二○五瑞七　　三四○○　無　三四五○　二八八　一三○綜觀上述各節今日國際貿易中煤業之狀况已可得其崖略英國今年出口之煤斤不能超過二五○○○○○○噸其對外貿易船隻所用之煤爲一三五○○○○○噸美國今年出口之煤較往年爲多然多輸出一噸卽其本國少用一噸德國應交出之噸數實超過其可以剩餘者德有偌大煤斤流出其工業所受之影響必極重大故在今日一國工業與其人民普通生活之健全與否可以其所缺煤斤之多寡與其工業發達之程度爲衡斷以此觀察最受缺煤之影響者當推歐洲北部各國煤價高起後各國咸以開關新礦爲務謀利用代料與水力者亦復不少若此積極進行供求終有相濟之一日然欲於短時期間達到目的實爲勢所不能甚矣大戰之遺患若是其深且鉅也 
 
[新式護病人飛機]  
[北五省旱災所得之敎訓] [  南高農科農塲主任兼小麥試騐場主任原頌周]  
　　經一度之災患得一度之敎訓此證諸古今中外往事無不皆然然予觀今次旱災其曾感受敎訓者獨鮮豈災情尚輕不足以感動人心歟抑旱災之因果尚未瞭然於人心歟謹以予所受之敎訓爲邦人君子言之（一）旱災爲農商部無策之表現也生聚敎訓爲政府應有之責任亦千古不易之道農商部爲全國實業最高機關農民之安危何得置之度外乃此次五省旱災先時未聞農商部有何預防之設施臨時亦無補救之計畫徒以天災視之而不復求諸人力方旱　未蒞之前麥苗焦斃初夏已露朕兆人言嘖嘖若恐大難之將至農商部豈能諉爲未有所聞然而絕無防患之計畫者何耶雖其時直皖搆豐交通斷絕　災區中非爲戰爭地點者甚多農商部果能有所圖謀實施預防何至釀成巨災及災象發現而後雖有華洋義賑會及其他慈善團體臨時賑救然此等機關之性質爲治標的其效用僅能救災民之凍餓不能回復災民農業之現狀也根本上之策畫則責在農部然農部置若罔聞事後亦未有確切之計畫以致餓殍載途靡有底止揆厥初衷生聚之謂何想袞袞諸公亦必無以自解也即退一步言之此次災區遼寛臨時挽救非金錢不爲功而當此庫空如洗之際農商部雖有良好計畫亦未必見諸實行果如此說農商部似未可深咎矣乎予曰農商部之於此次旱災究須負責與否可以其平時成績印證之改良農業首　敎訓敎訓之道以培養農業人材爲本然此屬敎育部範圍本篇不復多論第就農商部應有之事業言之其帶有敎育性質者甚多如農事試騐場表面上雖爲研究農業學理而設實　農業决疑解難之機關也舉凡農事一切問題應由當地試騐場負責解决並應同時將試騐結果用最妥善方法宣示農家使知實行乃自吾國創設試騐場以來對於訓育農家未嘗有所舉辦失職之咎各省試騐塲固宜任之而農商部爲農業最高機關指導無方亦難置身事外也更就中央農事試騐場言之彼爲農商部所直轄與部相去咫尺宜若可以辦理完善爲國人所矜式矣場内　地千畝似足使各種試騐圓滿進行矣獨惜長是場者爲一前清狀元司試騐事務者多爲兼差之𩇹塲址原爲三貝子花園有臺榭山石點綴天然景物祗可供雅人賞覽嘯弄風月而於近幾農家曾盡何種責任誠令人不能無疑也更言農商部内幕其關工商方面無暇評斷且不涉本題範圍惟在農業方面予得舉數事以論之 
 
 

Page 19

 
 
予閔部中掛名職員不下數百人此數是否確當姑置不論第就發展農業之善政言之未見有何舉行也即如作物品種與收穫量之豐嗇極有關係者也歐美諸國或派員到處採集或專人朝夕研討卒得耐旱而豐熟之品類適宜於缺雨之區域而後已吾國農商部僅於前數年徵集各省稻種分類審查然審查後未將優秀品種再事改良推廣種植則審查一舉於農界究有何益此農商部辦事無條理者一也近年提倡植棉引起國人注目農商部乃由美國購辦棉種分給農民試騐此善舉也不謂所給之棉種品類極爲複雜並因風土之關係變態百出因此而失敗者不乏其人然終未聞農商部出而挽救更未聞延聘專家勵行育種則分給美棉種子之舉其效用亦極有限矣此農商部辦事無結果者二也抑欲農事之發展貴乎博採新知美國農部因欲推行農業上之發展特派專員來華考察甚至因防治一種橘病亦到吾國搜羅資料其不厭周折有若是者吾國農商部派員在國内調查未始無之然調查以後僅憑一紙報告以爲責任已盡未聞有能根據心得爲切實之研究或爲農事上推廣之計畫也此種調查於農業上有何實益此農商部辦事不求實際者三也觀上述種種農商部不負改良農業之責任無怪乎寡識無助之農民一遇旱災即受摧折也故曰旱災之敎訓實由於農商部之無策也（二）旱災爲農務廢弛之表見也吾國以農立國種植之法發軔最早顧自千百　來拘泥於文學不復重視農業以致農業日就窳敗觀今之旱災可爲鐵證已夫風雲不測之變動各國無不有之然未聞災祲頻仍有如吾國之甚者也追原其故則以外國農法完備先事預防旱魃自無從施其虐豈造化之厚於彼而薄於此哉即論雨量吾國地處溫帶毗連海洋一年降水量在東北各省不在二十餘寸以下本無不敷作物需用之理以視非洲北部北美中部及澳洲之一部年中降水量祇得數寸至十餘寸者已占地理上之優勝宜若可以豐衣足食常享安樂矣孰知因防旱方法向未講求之故以致横遭大禍此雖天意豈非人事不臧有以召之乎防旱之法爲何曰注重耕種方法與適宜作物而已耕種方法之應講求者不一而以善於處置雨水爲要蓋雨水降於田上四面横溢其損失不可謂少若能於耕田之時期深度及耕田之方向加以注意　雨水幾可全數滲入土中不致稍有横溢水性好動入土後善能飛散空際農家務宜制止其活動而保蓄於地中保蓄之方法不一而以鬆整表土爲最有效外國農人耕地後無不耙碎土壤卽非在種植期内亦隨時鬆動土泥此正有深意在也若在種植期内則耕耘之方法與時期更與防旱有關係外國農民莫不視此爲要圖利用適當之器械以制止水分之損耗吾國農民絀於學識又無適當之農具致蒙巨創其情亦至可憫已作物種類與防旱之關係更爲明瞭查一年降水一寸者每畝能穫小麥一斗四升一年降雨二十寸者每畝能穫小麥二十八斗北京自去年六月至今年五月其降水量爲二十一英寸卽使有一部分之損　亦足供小麥之需要而有餘何致粒食不收釀此浩刼哉此其緣故耕種法固有未善亦種類不良有以致之也蓋小麥本爲旱地耕種之作物但種類之特性各有不同斯禦旱之能力不一外國學者竭力研究卒知何種作物宜於旱地農民從而效法是以受惠不淺吾國育種方法素無研究所種者多爲劣種其不足以抵禦亢旱勢所固然不獨小麥種類之當講求而已卽合種旱地之大麥高梁甜菜玉蜀黍　物亦應厲行選種以應氣候之需要果能預爲注意則氣候雖偶出常軌亦不足爲患也此外如森林之裁植地力之維持播種方法及播種深度之研究均與防旱極有關係而皆爲吾國農家夢想所未及如此而欲免旱災之厄豈可得乎故曰旱災之敎訓實足表示吾國農務之廢弛也吾人旣得以上二種敎訓即當有最清晰之覺悟矣蓋災區雖爲數省而被其影響者却爲全國人民米價騰貴僅爲旱災影響之一政府又復乘機增加郵務交通諸費甚至加收稅捐大舉外債在政府有所藉口然吾小民益增負擔拔一髮面全身牽動旱災之可畏如此吾人宜知所適從矣 
賑濟不足以免災 
　　今之言救災者動惟賑濟是尚當此朔風凛冽災民凍餒交侵之際容可視爲急不暇擇之舉實則賑濟爲治標之法其效力至爲有限謹揭理由如左一災區遼闊難以盡數救濟二被救災黎祗可暫延殘喘不能終保安全報紙宣傳災民總數現有三千萬人募金數目不敷甚鉅尚須乞靈外人大舉國債則捐資賑濟之功效可知矣字林西報云災黎每名賑以十元始得保其安度隆冬總計之即需三萬萬之鉅欵也無論此欵萬難凑集即能矣窮鄕僻壤之人可得盡數救之耶即使救濟方法之組織甚形完備矣赴救者亦能踴躍從公矣然報載因凍餓而死者仍不知幾何人瀕於危亡者又不知幾何人也則賑濟之舉亦難期普及矣况今年災區祗有五省散賑上已有掛一漏萬之慨若異時災情更重則散賑之功效尚堪設想耶凡此皆有待於邦人之再三審度者也余不以振濟法爲妥善其第二理由則以其奏效時期太短也譬諸療病要在培元此醫家要訣也苟有人焉病雖瘥已而不調養則體弱猶足召病仍不免於死亡也今振濟猶療病耳但知治標罔知培元祇能暫時免災民於死豈能弭異日之災今日之災有限異日之災無窮况治標之救濟法不過本仁慈一念爲拯恤之舉耳若舍振濟方法外兼求培元計畫則不但杜絕永遠之旱災且能擴其利益於全國無論人我悉免於難豈不善乎 
修路救災與裁兵重農 
　　防禦旱災之根本方法爲何曰築路與重農二者而已矣吾國路政不修由來已久以全國本千五百萬方里之地僅有鐵路六千英里運輸已大感不便在鐵路不通之處則轉運或恃輪舟或憑挑負費時耗財莫此爲甚此災　之所以疊告也若路政完備則一境之内朝發夕至懋遷利便民食調劑縱有一地偶遇亢旱而赴救者源源而來何至釀成巨災試觀外國絕少旱災莫非恃交通利便爲一種救濟方法也今聞王正廷先生有提倡良路之說可謂中肯尚望舉國明達羣起而附和之則不特水旱災荒可以消滅　工商事業之發達敎育之昌明拭目可待矣雖然交通便捷不過防災之治標法耳於農民之豐穫無與焉若欲憂患全除宜從農業着手則重農觀念尚矣予以爲重農必自裁兵始兵禍甚於疫癘國人茹苦有日故全國一致主張裁減然主張裁減者多以兵禍兵餉爲理由從未言及兵與農業之關係者鄙意兵禍之波及於鄕井爲農業上直接之破壞已足痛惡矧其間接影響於農業者尤百倍於此乎蓋兵本爲國之少狀如能務農則方在盛年孔武有力足爲生産之要素多一人之力即全　生産界多一分之收成而海内皆有足食之樂古制寓兵於農非無深意今也武士充於海内地利棄乎隴畝無論吾國養兵不能爲國之于城即爲干城矣奈田野荒蕪何此予主張裁兵以重農之理由一也兵分利者也棄農就商外國且引爲農業破産之朕兆不惜合羣力以防制之然猶得謂爲有利於商業失於彼而得於此未可引爲大病也若以生利之農民變爲分利之兵士則生寡食衆財用益竭無怪　饑饉洊臻國命愈蹙也此余主張裁兵以重農之理由二也抑猶有進者農業者最廣博之事業也其盛衰之機與吾人有切膚之關係未裁兵時吾人固應貫澈主張務達目的及旣達目的矣尤應監視財政之用途務使農業元氣得相當之培養同時對於農業學校及農事試騐塲羣策羣力同促進行庶幾洗盡向來疲緩之習氣爲農業界創一新紀元而尤應注重者則自已之農業觀念是也蓋舉國雖不能盡人爲農而人人應表同情於農業則爲不移之論若使舉國上下皆知農業之重要則人心之所趨即事業發達之所由判尚望邦人君子量力提倡爲農民請命無論其所襄助者爲言論爲智識爲金錢或爲政治上之援手皆能爲農界造絕大之幸福　獨拯救北方三千萬災民垂死之生命而已也 
 
[磁像浸淫於美術者往往崇古而輕新其鑒别磁製]  
 
[品者固執斯見猶牢是圖爲現代磁器美術家所製之美人之]  
 
[像陳列於英國之展覽會式雖仿古而意態極新穎動人觀者]  
 
[嘆爲今人傑作可與十八世紀有名磁器美術家所製者共傅不朽云]  
 
 

Page 20

 
 
   
 
