# 1907 - 378 - 4912485

 

Page 1

 
 
   
 
 

Page 2

 
 
[宮門抄]  
　　九月二十三日召見軍機長秀夏辛酉 
論說 
[論政府行事之矛盾]  
　　今而後知政府秦越視我民 [T1 ]矣 [/T ]今而後知政府以豢狙之術豢我民 [T1 ]矣 [/T ]選 [T1 ]拔 [/T ]眞 [T1 ]才 [/T ]設立諮議局之諭不旬日 [T1 ]也 [/T ]始以爲旣有是 [T1 ]諭 [/T ]必有是 [T1 ]心 [/T ]今則已 [T1 ]矣 [/T ]晋昭肺 [T1 ]腑 [/T ]路人皆知 [T1 ]矣 [/T ]眞才之選拔無 [T1 ]望 [/T ]諮議局之建設亦徒然 [T1 ]矣 [/T ]夫人才缺乏至今日果云亟 [T1 ]矣 [/T ]民氣抑塞至今日亦云極 [T1 ]矣 [/T ]則安知朝廷之有是言者必無是心 [T1 ]耶 [/T ]不知欲觀末 [T1 ]流 [/T ]先察其根 [T1 ]相 [/T ]欲覩其眞 [T1 ]實 [/T ]先觀其印證無 [T1 ]已 [/T ]卽以政府所行之 [T1 ]事 [/T ]還以證諸政府所行 [T1 ]之 [/T ]心則蘇杭甬之事其一端 [T1 ]也 [/T ] 
　　夫旣曰使各省設立諮議局 [T1 ]者 [/T ]將使國民諮議何等之事 [T1 ]乎 [/T ]夫自有英國强借蘇杭甬英金一百五十磅之 [T1 ]說 [/T ]而蘇浙之紳商 [T1 ]學 [/T ]界函電交 [T1 ]馳 [/T ]如梭在 [T1 ]織 [/T ]以爲浙蘇人民請命而政府堅執放任壓迫兩主 [T1 ]義 [/T ]而甘狥英人之 [T1 ]請 [/T ]然則諮議局雖設 [T1 ]立 [/T ]而所議必不 [T1 ]行 [/T ]則雖有諮議局而一如無諮議局 [T1 ]等 [/T ]然無諮議局則無諮議局 [T1 ]耳 [/T ]若有諮議局之 [T1 ]名 [/T ]而當諮議局之實是政 
 
 
 

Page 3

 
 
府享有其名。而國民毫無半點之實。較諸無諮議局而尤爲不得其平。則其。設立諮議局之原因何在國民得叅政事之權者何在。乃以不可失信與國之辭。强爲唐塞。夫蘇杭甬鐵路草約之廢。已届二年。而英人乃以鐵道建築有效之故。强欲染鼎。然則獨能使與國失信於我。而决不能使我國失信於人耶。且借欵之事。亦不可謂失信與國。合同之未。訂。欵項之未交。是尙未有其事何云信也又何云失也。夫以中國至重極要之鐵道。至當不易之議論。而政府尙不肯採擇以輕國民一百五十萬磅之負擔。而 
尙曰使各省設立諮議局者則非以諮議局三字欺找四萬萬同胞而何 
　　夫政府所欲採拔眞才者。將採拔何等之人才乎。若謂採拔贈送土地鐵路之人才。則外務部袞袞諸公。無一非贈送土地之老手。將謂採拔救國之人才。則政府惠以媚外爲目的。順諾爲手段。而其直言極諫骨鯁之臣。最爲朝廷深惡而痛絶則何必再求此柄鑿不合之人才乎。且即有眞才亦决不能爲朝廷用蓋一般逢迎長惡之徒。充塞於侍尙。充塞於督撫。充塞於侍尙督撫以下諸官。有先識者抱貞以去。其愚直能言者。亦必受諸大老之傾軋指摘而出國門。故朝廷無求賢之心。則眞才不可得。有其心矣。而不將其逢迎長惡之徒盡行撤換。則眞才亦不可得。况政府本無求賢之宗旨耶。觀其政府所行之方針如彼。而觀求賢之詔令如此。如是而曰欲選拔眞才者則非以選拔眞才四字欺我四萬萬同胞而何 
　　夫蘇杭甬固不足惜也。所惜者蘇杭甬之借欵成。則以後各省之鐵路再無目。辦之路。蘇杭甬之借欵成。則各省鐵道。盡爲外國之鐵道。一言斷。之。政府而必欲爲蘇杭甬借欵。而後快。而直謂之曰。棄民然政府之棄民亦豈蘇杭甬一事而見哉。政府不以。雲南爲惜。而雲南人於開死絶會矣。開死絶。會而政府仍不知惜。是政府棄雲南之一證也福建因三國協約而開救援會。而忽有官紳壓阻之事。而政府不以官紳爲非。是政府棄福建之一證也紹興之獄。貴守株連無辜。國民咸頌其寃。而政府絶不以殘酷不仁之貴守。嚴加罷斥。致使其虎豸之毒。日益加甚。不知其爲滿人。故故優容之歟。抑將以衆怒難犯。而偏强抑之心挫其民氣耶。此政府棄紹興之又一證也夫政府於蘇杭甬之輿論不。採。福建之輿論不採。紹興之輿論不採。而煌煌上諭。則曰以符庶政公。諸輿論之實。吾不知其何說也。 
專電 
[電一（北京）]  
　　浙江京官爲路事在杭州會舘連議三日分激烈和平两派一主拒欵一主補救官欵商辦 
[電二（北京）]  
　　駐俄使胡維德廿三日抵京 
[電三（北京）]  
　　惲毓鼎秦先生顧炎武黃宗羲王夫之從祀孔廟兩廡無餘地請飭學部議准添建一摺張管學贊成將會同禮部覆奏 
　　按四月間御史趙炳麟亦曾奏請顧黃兩儒從祀孔廟片交禮部未經覆奏 
[電四（江西）]  
　　南安防軍電省連日斃匪甚多地方漸就安靖 
緊要新聞 
[拒絶鐵路借欵最近聞]  
　　蘇人集欵拒債之實行昨日下午一時蘇省士紳假座商學公曾宣布上海各代表所起諮議局章程草案寗蘇各府州屬到者一百餘人商議旣訖復提議堅拒蘇杭甬逼借洋欵事在座諸人無不憤激當時提議（甲）應　蘇浙協商大曾（乙）應發起組織國民路礦公會（丙）應速行設法招足股欵馬湘伯先生首先擔任招股並陳說蘇浙路權喪失之關係聞者淚當由在座諸君簽名分任招股計認定簽簿之數得股欵約三十萬云 
　　蘇路擬開股東特别會蘇路股東以外部逼借路款紛紛向公司投函請爲堅拒現該公司定於十月初八日開股東特别大會公同集議云 
　　蘇路工程處致鄒嘉來電借欵事急人心大憤公處外部且爲蘇人責無旁貸義豈能辭即非主持安忍坐視况報端紛傳豈盡無據萬一大局決裂汪固爲罪魁公豈能脫身禍外公卽不爲桑梓計獨不爲邱墓子孫計乎祈速籌挽回之策以安人心不勝急切待命之至蘇路工程全體同上（恭） 
　　　通州掘江致蘇路公司函總協理曁董四會諸公公鑒蘇路蘇辦浙路浙辦均奏咨有案蘇杭甬約久經作廢借債自辦之議决不公認蘇 
 
 

Page 4

 
 
浙利害與共請堅詞拒絶並求公電閩粵皖贛各省商辦鐵路公司協議力爭共謀公益謝承源謹上 
　　杭人無赴英控告之事頃聞杭州謠傳有擬向國際裁判所控告銀公司等語其實並無此事 
[寄諭四省督撫查照日本購米北京]  
　　日使向中國購米一百萬石現外部改爲蘇皖湘鄂四省共六十萬石已於前日出奏奉旨依議當日軍機處字寄四省督撫查照（山） 
[奏准直省轄免米釐北京]  
　　學士惲毓鼎奏謂直省荒歉飢民徧野卽屢頒帑銀仍屬杯水輿薪無濟於事竊照隣省不乏產米之區如能轄免稅釐及火車運脚自不乏往運之人平價出售灾區獲益非細如蒙兪允應請飭下度支部郵傳部妥定章程云云奉硃批著照所請該部知道（山） 
[資政院近事兩紀]  
　　官制之大略聞資政院所擬官制大致己定顧問官分爲四等秩視二三四五品議員分爲三等秩視五六七品顧問官由奏簡議員則歸咨調云據此則民選議員殆成虛語矣 
　　奏摺通行查照資政院近日奏稱刊刻木質關防並開用日期及借用內閣漢本堂作爲辦事公所各摺均奉旨允准日內已將原奏刷印通行京外各衙門欽遵矣 
[鄂督電請加鑄銅幣武昌]  
　　鄂督趙次帥現以財政支絀特電致度支部云鄂省六十餘州縣雖多行用銅元而偏僻地方銅元尙未通行擬添鑄銅元四百萬枚分運各州縣行銷俾資餘利以裕財政云云不知度支部如何電覆也（今） 
[太倉沙溪鎭匪亂四誌蘇州]  
　　太鎭紳商禀蘇撫電太倉沙溪鎭突來梟匪百數十人各帶洋鎗異常猖獗恐釀鉅患除由州電禀外懇速派營駐辦 
　　蘇撫致太倉姚直牧電沙溪鎭梟匪滋事該處紳商亦有公電告援現已飭派徐統領乘輪拖帶師船並帶陸師馳往剿辦該牧身任地方責有攸歸應會同設法防捕解散毋任騷擾並傳諭紳商知照 
　　太鎭紳商第二次禀蘇撫電蒙派徐統領到沙斃匪多名足資懲創惟恐兵去復來滋擾人心惶懼擬請派勇三四哨塡紥常川防衞闔璄感戴（齊） 
[江西南贛拳匪閙敎十六誌]  
　　寗軍過潯赴贛江督前派三十五標一三兩營及三十三標三營前往助勦所有兵站事宜旣委孫詞臣觀察來潯照料一切其三十三標第三營已於十七夜抵潯塡紥翼日卽由九江前往南昌 
　　湘軍己抵南安湘軍中路第十隊管帶趙春廷率兵九百名己於十二日齊到南安現已電省報到矣 
　　大庾縣禀贛藩電南康崇義拳匪先後起事庾璄三面吃堅幸未疎失惟郡城緊要修城募團及一切軍需因無公項均由縣塾發征存支用已盡巿面錢緊無可挪支請于津貼項下領借銀一千五百兩並乞電匯以應急需事竣補呈文領核入交代辦理卑職宋謙禀 
　　南安府禀贛藩電大庾縣請領津貼己于十四日匯到急濟軍需用爲得用庾境現無匯警郡城兵力亦甚厚惟邊界或可慮耳探崇義拳人仍多卻無大股能由該縣一面查禁勸解庶勦辦亦易事 
[樂平擊斃夏匪之獎賞江西]  
　　江督前以樂平逸匪夏病意擊斃以後曾電致贛撫飭查擊斃夏匪之人分别給獎經饒府張太守將初五日夏匪犯城經巡防隊管帶總兵銜補用叅將李泰發督向哨勇迎擊鎗斃夏匪並哨匪二十餘人並最爲出力之五品軍功王秀發歐陽瑚王盛德六品軍功周世彪藍翎把總萬福星外委張文銘並先後拿獲童均泰等五名之出力員弁禀復江督并陳此次拿獲夏匪前任瑞道在潯曾經禀准賞格二千元擬請照發云云現瑞中丞將照給奬賞等情電覆江督茲將原電附後 
　　據張守鄒令電稱查明擊斃夏匪出力之李管帶等已飭准將前懸賞之二千元照發奉聞良元 
[溫州裕通銀號倒閉再紀]  
　　温州道禀浙撫電撫憲鈞鑒元電敬悉自當遵辦惟俄法兩國償欵銀二萬兩解限到期無從籌措失信外人關係非淺茲有劉愼餘請充甌關官銀號擬改名泰豐認墊解欵事在眉急應否准充乞迅賜電示職道元彬叩嘯印 
　　浙撫復電温州賀道台鑒嘯電祇悉甌關官銀號有劉愼餘接充是否殷實可靠關欵旣允代墊其餘裕通所倒各署局公欵能否一律墊解應否接充卽由尊處妥酌確核詳辦可也信勤印 
　　浙撫批丁立誠弟兄禀該職商於光緒二十八年開設温州裕通官銀號先後不過五年若非蓄意倒騙何竟虧欠公私各欵多至七十餘萬杭裕通非該職商所開何亦牽連在內現呈備抵產業清單核有先已抵押於人者其餘能還幾何無從懸揣在該職商自稱約値六十萬元并另有可收之欵足以相抵着速變價催收償還公欵重要萬難短少分文愼 
 
 

Page 5

 
 
勿宕延圖吞致干叅辦切切此批（乃） 
淞滬要聞 
[滬道照會工程局文（永禁金業買空賣空）]  
　　照得上海金業常有買空賣空情事其買進者名曰多頭其賣出者名曰抛盤至期並非眞實買賣並不各交現金現銀但以金價高低核其輸贏之數互相找給前數年此風雖有尙未大長上年漸次放大卽有金店倒閉夥伴逃亡並聞有因此自盡者本年愈做愈大近日金價陡漲聞有一人輸贏至數十萬金者核計通巿輸贏不下數百萬兩非僅關一人一家之身家性命實於上海巿面大有掣動查買空賣空大干例禁本道訪查得實亟應嚴行禁止以維巿面而保身家爲此諭飭金業董事以後如實買實賣無論中外商人均不禁止其餘買空賣空以前槪不追究自本年十一月初一起一律永遠禁絶如仍陽奉陰違或事久玩生漸萌故態一經查出或被人告發卽將輸贏之數不論找頭墊頭等名目全數追出充公撥充地方公益善舉之用並准輸錢之人自行舉首在所輸之欵內提出三成給還舉首之人餘七成仍追出充公决不寬貸一面仍查出買者賣者姓名除自行舉首之人不在其列外餘均詳請南洋大臣商督憲咨明商部將其名註册視爲非正經行業之商人不得受商部保護維持之利益金業董事皆素有名譽之人定知此事關係利害應責成齊集同行互相稽查考察除分别移行照會曁詳請南洋大臣轉咨農工商部立案外合就備文照會貴總董請煩查照希卽一體查施行（企） 
[總工程局歡迎陳制軍]  
　　升任川督陳筱帥　　日下午五時到滬總工程局各董及各商業體操會并西擽隊北巿商團會等均排隊恭迓至總工程局開開歡迎頌詞錄下（夏） 
　　頌詞光緒三十三年七月下旬蘇撫憲貴陽陳公奉旨升授川督將入都陛見九月日帥節過滬紳商學界就總工程局特開歡送大會以表盛情竊維三吳故富　之區民俗馴良號稱易治顧自歐勢東漸以來世變風移大與曩異言財力則病瘠弱言民　則病龐雜非有仁明大吏保持策畫於上益將波靡敗頽而不可爲今歲之春米缺價騰民情浮動爲勢岌岌公于是會電奏准動撥司關庫銀四十萬兩購米平糶源源按濟而江蘇四府一州之民得以安食無恙公之熱心匡濟軫念民瘼補救災荒安全大局有如此頌以公之仁比年以來屢奉諭旨宣布憲政着各省督撫試辦地方自治蘇省風氣雖開通較早然事勢散漫團結不力公乃主持漸近主義於省城設立自治調查研究會選派紳士出洋考察自治制度以備將來實行地步公之維持風尙宣導文明審度時宜從容布置有如此以此頌公之明夫公之來撫吳也僅閱一年有六月耳而政聲洋洋遍於吳下我滬紳民方翹首跂足冀公優遊坐理次第推行不圖明詔下頒有總於西蜀之命知公此去必將以治蘇者治蜀蜀中人士誠蒙公之惠被公之福而我吳民乃目視公之行而不獲少留瞻戀之忱烏容自已今者旌節蒞止特開盛會以祖公行并申序惠之詞藉表攀轅之意他日者公或開府江南重臨滬上我紳商學界諸人更行瞻仰榮光再陪末座其爲榮幸常更有加此固紳等所私衷竊禱而然高望者也謹頌勸學所商務總會總工程局　　 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要摺 
[直督楊奏山海關開辦經費及日本交還稅款報銷摺]  
　　奏爲山海關開辦經費及薪水雜項動支日本交還稅欵報銷恭摺仰祈聖鑒事竊據前奉錦山海關道梁如浩詳稱查山海新鈔兩關自上年十月收回後查照光緒二十七年公約口岸五十里內常關分局歸併新關兼管由該關道禀經前督臣核咨飭據總稅務司揀調厦門關三等幫辦魏爾特來營襄助稅務司客納格辦理常關各事該稅司於本年二月十九日即西五月一號接辦牛莊常關事務並派三等幫辦魏爾特前往常關代辦一切事宜查稅務司未接辦常稅以前經該道禀准前督臣飭派黑澤禮吉作爲新關派辦常關事務之員比因營埠甫經收回稅務最爲緊要向來該關稅項全恃牛莊口岸歲入爲鉅欵庚子以後該埠迭爲外人佔據查新關稅務歷年仍歸稅務司照常辦理無少變更至鈔關辦法則一變於俄再變於日不得不藉資熟手以期整頓關內舊有辦事洋員由日本軍政司所交來者亦未便驟行裁減而一切傢具器皿勢須酌量添置此外雜項用費亦有萬無可省者又查軍政時代營口河北設有分局一所因所費無幾亦暫仍其舊當據黑澤禮吉請撥給開辦經費曁辦事人員逐月薪水以及房租雜費等項銀兩已經陸續發給函令核實造報並據造送華文清單三本洋文清單七宗連同餘欵銀兩函送前來經該道細加覆覈自光緒三十二年十月十六日卽西十二月一號接收鈔關之日起至三十三年三月十六日卽西四月三十一號止共五個月先後領去銀二萬一千四十七兩二錢七分除開辦經費一千九百四十九兩四錢七分一釐關內辦事人員薪水銀一萬三千七百二十七兩二錢五分七釐雜費銀四千八百七十五兩一分三釐統共支銷過關平銀二萬五百五十一兩七錢四分一釐仍餘關平銀四百九十五兩五錢二分九釐數目相符尙屬核實查上年接收時關稅無徵今年二月以後稅收亦寥寥無幾而鈔關經費需用孔亟不得已由交還稅欵動撥應用接收後數月以來鈔關事務業已籌有端緒自本年三月十九日稅務司接辦起經該道會商該稅司將鈔關辦事人員酌定去留一切用費力求撙節並將河北分局撤去所有用欵以後卽由稅務司經理遵照定章於稅務司一成經費內開支不動正項稅欵其黑澤禮吉造報之開辦經費及薪水雜項銀兩均係辦理該關善後事宜所用應請作正開銷等情詳請奏咨前督臣未及核辦移交前來臣覆加確核均係實用實銷並無浮冒相應仰懇天恩俯念該關甫經收回事同創始所支銀兩别無他欵可支應請准由日本交還稅欵六成項下如數　正開銷以清案欵除清單咨部外理合恭摺具陳伏乞皇太后后上聖鑒敕部查照施行謹奏奉硃批該部知道欽此 
分類新聞 
 
 

Page 11

 
 
政界 
[咨請澈查駐防馬廠牧地杭州]  
　　浙省各屬新漲沙地多被就地紳衿書差勾通侵佔匿不報升以紹屬之蕭山爲尤甚查蕭邑沙牧各地所征租錢係歸杭乍滿營養贍一切之用現以旂營生齒日繁謀食維艱經瑞將軍會同前撫張奏請秋後丈量查辦前日署撫接瑞將軍咨文畧謂蕭山六圍牧地爲特賞旂營牧馬之區循例三五年一勘丈乃自髮逆亂後稽延及今沙民强弱競爭己成習慣前經杭乍左右司因滿營練兵興學乏欵禀請清丈招墾前來本爵將軍卽會商杭乍都統曁前浙撫部院會銜具奏准秋後丈量在案自應遴委前往設局開辦以符奏案除滿營選派乍浦杉左司梁爲總理文翼領爲襄辦理合咨請貴撫部院迅賜飭委會辦並札飭紹協選派弁兵駐紥蕭山以便就近彈壓云云（近） 
[奉賢縣丞撤任原因蘇州]  
　　蘇藩朱方伯近日訪聞署奉賢縣丞范杲孫縱子范少廷串結痞棍詐害良民當卽札飭奉賢縣李大令密查禀復現李大令查明屬實詳奉署藩朱方伯會同陸廉訪毛提學先將該縣丞撤任再行澈究一面委候補典史呂熊飛前往署理（皆） 
[泰州牧因諱匿盜案撤任南京]  
　　泰州胡牧諱匿盜案經江督飭委揚州府嵩太守密查昨已據實禀復當奉批示云據禀查覆各節核與臬司前詳委員所查情形大致相同該州胡牧任內自本年正月起迭出盜案多起而五月初五一夜並有連劫五家重案捕務廢弛己可痛恨且檢查案據僅裕生典柯慶南兩起已據胡牧專案禀報此外各案或竟匿不上聞或於他禀內叙人希圖朦混似此任意取巧尤所罕見近來各處地方不靖盜風甚熾搶劫之案時有所聞此等玩視民命之員斷不能不嚴加懲處以資整頓應將胡牧即行撤任留在該州勒令於兩月內將任內所有各處盜案全數拿獲究報倘逾兩月之限有一起未經破獲定卽嚴叅不貸仍令於五日之內逐案補報查核至盜犯潘長發等旣已提解來郡速由該府遵照迭次批電督飭發審各員趕緊訊明錄供禀辦勿任狡延除飭寗藩司迅速揀員詳請接署泰州篆務外仰卽遵照辦理（商） 
[奉賢縣禀請代理蘇州]  
　　奉賢縣知縣李瀠近因患病飭丁到省禀請委員代理經鈞藩司朱竹石方伯於念二日懸牌以試用知縣朱賡且暫行代理（出） 
交涉 
[委員解交漳浦閙敎賠欵廈門]  
　　前年漳浦閙敎一案議賠英法二國銀五萬兩爲修築敎堂醫院之費現由朱映清大令勸令各鄉民一律繳齊於日昨委員將此項賠欵解交英領事署兌收結案矣（反） 
[咨請保護德武員遊歷蘇州]  
　　蘇撫近准魯撫吳中丞咨開據濟東泰武臨道潘觀察禀接德國麥領事照稱德武員道禮滿擬赴東三省及揚子江一帶遊歷請給發護照等情除塡給發照外咨請飭屬俟該武員到境妥爲保護云云陳中丞已轉飭各屬一體遵照矣（皆） 
[俄領親謁鄂督要索賠欵漢口]  
　　漢口道勝銀行買辦陳延慶被江夏縣楊令拘押由俄領照會鄂督請爲查辦等情己紀昨報茲悉俄領因鄂督置未答復特於十八日乘輪渡江拜會趙次帥面陳江夏縣差野蠻情形堅索賠欵二萬元否則須電致駐京公使與外部交涉詞極決裂趙次帥答以派員查辦明確後再行妥議云又聞陳延慶己遍發傳單定期開華洋商會會議與江夏縣令及唆使之韋應南爲難漢上各帮商董多表同情擬公禀鄂督速將此案理直云（今） 
[聘請比人爲礦務學堂敎習甘肅]  
　　甘肅礦產各處人民紐於風水之說未敢擅動近經比商巧　運動升督已允認設一礦務學堂仍聘比人充當敎習將一切管理敎育諸權均委其手云（黃） 
軍界 
[承辦江蘇全省軍米章程蘇州]  
　　無錫紳士華觀察國瑞具禀蘇撫承辦江舉全省軍米已誌昨報茲將擬定章程摘要錄下一在省城設一辦公處名爲蘇州新軍採辦軍米局一設義務總辦一員不支薪水一須用書記一員稽查一員司帳一員採辦二員　勇四名雜役二名共十一人擬照購買軍米之原價酌加二分以作薪工局用等項倘米價稍昻竟與巿價相同亦愿略爲虧折必較巿米每石便宜數角如米價相巧自當格外便宜或五六角或七八角不等隨時定奪總以軍人多沾利益爲目的一採辦軍米應請免究稅釐惟開創伊始恐船户夾帶朦混擬照商人一律完納釐稅一軍米局與各軍日常有緊要公牘往來若無關防難以憑信擬請頒發文曰辦理蘇州新軍採辦軍米局關防一省城每月各營食米約需一千二百石每年約二萬四千四百石之譜現己自籌的欵以資開辦至所辦之米俟運到後卽將米樣呈送至領米時可將米樣赴局騐對以杜好歹相混之弊一兵食所關至爲重大必先預備每月派人赴本省大宗產米之地採辦齊全另備民船艘輪流裝載下月之米上月運齊如本省米價高昻鄰省低賤請給護照塡明數目持赴該處採辦一每月米價由各營管帶於關餉時扣存呈交協統局是即向該協統收取一請通飭各屬示諭本地行棧屯户凡遇軍米局員前去採辦不得擡價持致誤軍食（出） 
[管帶罰繳餉項松江]  
　　前鹽捕前營管帶蘇長慶叅戎經提台劉軍門發交中軍李蘭閣叅戎看管聞因本年二月添招陸軍一百名三月成軍四月開點給餉而蘇叅戎僅從杭州募到五十名餘撥各水軍充數此五十名旋亦紛紛辭歸軍門聞之派人往點確祇四十餘名是以發交看管擬罰吞餉四千元充公以示儆戒云（此） 
[防營總巡要求調鄂武昌]  
　　湖南水陸防營總巡易觀察鳳儀日昨乘輪來鄂禀謁鄂督趙次帥聞有請調鄂省差遣之說云（今） 
學務 
[江督派員編輯鄉土敎科書南京]  
　　江督札趙道從嘉文云照得鄉土地理歷史敎科各書足以養成兒童愛國心其關係最大編輯之法如不得其當則貽誤匪輕查上海各書局編纂蒙學課本其中紕繆之處 
 
 

Page 12

 
 
往往而有且多不適於鄉土敎科之用江南爲古名勝之區歷代史蹟與各地風物亟應分别初等高等兩小學程度編成適用之善本刊發寗蘇兩屬學堂據爲敎程查有趙道從嘉舊學新知皆有研究堪以委令編輯鄉土敎科書編成之後卽與陳敎諭慶年悉心商訂務臻妥善而以適用爲主云云（諟） 
[查辦阻撓學務之省生湖南]  
　　湖南邵陽縣生員賀占春聚衆演說阻撓學務當經禀奉提學司批飭查辦已誌前報茲復由該縣職員張德隆等具禀臬司奉莊廉訪批示云賀占春身列膠庠應如何朿身自愛以勵士行乃聚衆演說阻撓學堂實屬不安本分仰寶慶府即飭邵陽縣查明拘案訊辦（敏） 
[刋發學堂現行新章武昌]  
　　湖北黃仲弢學使日前將學部奏改各學堂現行新章發交湖北官書局刊印數千部彙送學務公所轉發各學堂遵照（今） 
實業 
[蘇省軍隊新定章程蘇州]  
　　蘇省督練公所前奉江督端午帥札開以各處亂黨濳滋稽察宜加嚴密無論官軍警學各界均須明定章程實行搜查　因當卽會同兵備敎練叅謀三處總辦議定各軍隊留宿搜查誥誡章程詳奉督撫憲批准照辦茲將章程錄下 
　　（甲）留宿一查軍隊向來無容留外人住宿之例自官佐以迄兵夫如遇有家屬親友假因事故來視必在營外覔處住宿二現在爲清查奸宄起見自應格外嚴肅於每晚週番官檢查時挨名審視以昭愼重三官佐兵夫如有私留外人住宿一經週番官或本管上官查出須禀明協統核辦四如官佐兵夫有家屬親友來視實因人地生疎宿住旅館須人担保者須禀明本管官查明來歷清楚方許准其担保並限日遣回 
　　（乙）搜查五軍界人員之公館如遇有形迹可疑由警察局及馬路工程局知會各級單官搜查其辦法如下（一）目兵之住宅由警察局及馬路工程局知會協統查明辦理（二）管帶以下之公館由警察局及馬路工程局知知恊統辦理（三）協統以下之公館由警察局及馬路工程局禀明撫憲泒員辦理 
　　（丙）誥誡六訓練軍隊本無日不諄諄誥誡現因匪黨到處煽惑應由各級官長集合所管之軍隊重申禁令以爲杜漸防微之計七誥誡之詞以忠君愛國敬長親上爲宗旨如兵士中有年輕性質未定者尤當於課餘之睱由隊官排長另行提出敎以忠孝之大義如父兄之訓之弟肫誠剴切不厭求詳（全） 
[創設大隆造船廠武昌]  
　　鄂垣望山門外金沙洲地方現有某巨商集資四十萬在該處建築廠屋製造輪船機器等件名曰大隆造船廠一切均照有限公司辦法業已禀呈農工商部註册矣（今） 
[淮河創駛小輪安慶]  
　　長淮一帶近有職商蔡吉逢王小庵等招集股本創辦小輪公司定於月杪赴淮查勘航路再行組織云（丙） 
雜記 
[顏方伯起程漢口]  
　　新授陜西布政司顏鍾驥於二十日乘火車往鄭州再由鄭州雇用騾車至陜西接印先期由方伯派人至車站預定頭等二等二輛頭等八位（盡是姨太太）二等二十八位二等車票二十人三等車票二十一人另外貨車三輛共計車費不下千元云（木） 
[兵民械鬭駭聞廈門]  
　　廈門陳姓素稱悍族本月十二日與附近駐紥之營勇因事口角陳姓卽將該勇痛毆該勇受屈回營卽邀集多人各持鎗械奮力往鬭鄰近鋪户見人衆勢凶一律罷巿聞是役各有受傷未知有地方之責者如何辦理也（反） 
[具領女扮男裝逃妾漢口]  
　　漢口大智門外營勇前日獲得女扮男裝之聶楊氏送交夏口廳審辦曾紀前報茲聞該氏之夫即係武昌府城守聶某現已託親屬至廳署具領回家矣（今） 
[揑造領米傳單案犯瘦斃常州]  
　　刻字匠呂少華因去年七月僞造領米傳單一案被捕監禁原供係楊某指使刊刻前府許星璧以其牽涉某紳未經澈究呂久覊縣監忽於前日病故當由武進縣轉邀陽湖縣令蒞監相驗隨卽棺殮（惟） 
[巡官撤差聽候叅辦蘇州]  
　　蘇臬陸升甫廉訪訪悉中路巡弁王占奎有誣良爲竊燙傷平民情事卽勒令現調東路巡官陳大令詒於一月內將王交出究辦旋又查明此事明係陳令縱容脫逃情節重大未便姑容隨將東路巡官詒撤去差使聽候叅辦所遺東路一差已委候補知縣葉人令漢霄前往接辦矣（七） 
輿論一斑 
[浙人拒絶借欵之通告]  
　　外部强勒借欵我浙人萬不能承認然空言旡補必有實力實力奈何惟有赶緊自行招足股本之一法股本旣足自辦自路彼豈肯借無息之欵則不拒而自拒矣惟集股須有大力者爲之倡吾浙豪紳富賈擁巨資者不乏其人諒無不關懷桑梓圖救於埀亡者苟能爭出巨欵集腋成裘一千五百萬未足之股本不難崇朝立集而吾浙巨富中尤以劉君澄如爲與浙路有密切關係其財產之巨亦可首屈一指此次拒欵劉君不辭勞怨與湯總理同心協力吾股東輩感級不忘吾浙人亦感紉不忘惟劉君旣與浙路有至密之關係担任股欵之責自首不容辭劉君明逹熱心公益當此國亡家破禍懸眉睫之時割其家財之一部分效古人毀家紓難之義以爲浙中士紳倡吾知劉君必慨然解囊直任不辭也且保浙路卽所以保私產浙路去浙江亦去浙江去浙人之財產又焉能獨保此理至明劉君明哲當亦嘹如指掌籌之已熟矣苟劉君果能奮然興起慨任巨欵其他諸鼎鼎有名之富紳鑒於劉君之義俠亦必攘臂響應爭先恐後浙路因以不亡浙　亦因以不亡是浙路因劉君而保存浙江亦因劉君而保存劉君之名劉君之光榮將永與浙路浙江俱不朽且吾輩之望於劉君者乃入股非捐欵捐欵一去卽屬他人永不復返此則將毋求于仍爲劉君之產業他日利巿蒸蒸什百千萬倍於今日所任之數固可操劵也劉君旣得不朽之榮譽復獲萬世之厚利亦何樂何憚而不爲也雖然某等但望劉君振臂一呼爲浙人倡固非責劉君以獨任其報吾尤望浙中巨紳合力響應各出蓋藏諸父伯叔兄弟咸節衣縮食以爲之助庶衆擎易舉一鼓而巨欵立集矣吾等爲浙江之人誓死不願使浙路陷於外人之手然手無斧柯家鮮儲蓄不能不望於吾浙坐擁厚資之大人先生出而匡救竊附君子愛人以德之義以鄉誼大義相蘄望想劉君與諸父伯叔兄弟必鑒其血誠救垂死之同胞亦因以自救也情詞迫切伏乞鑒原浙人凌景伊陳旡我張勉旃謹上 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（二十二）]  
　　看官們有所不知。原來弗倫隨着脚步亂走。已經走到船尾一帶的地方。離着弗倫的脚下。不多幾步。却有一個樓梯。弗倫因無意之中。撞着了。白惠文。高興到極處。往前直奔。却不提防脚下。還有一個缺陷。一時收不住脚步。撲通的一個鷂子番身。倒撞下去。這梯級雖不甚高。却差不多也。有八九層。約有四五尺高這一交出其不意。只把。個弗倫跌得渾身疼痛。遍體酸麻頭上早撞了一個老大的疙瘩。一時。昏頭搭腦的。抓不起來。幸而白惠文見他跌了一交。明明是爲着自已而起心上覺得狠不過意。便連忙自己走下來雙手把他扶起。看了他頭上撞得這般模樣。不知不覺的又好笑起來。弗倫喘息了一會。方才說得出話來白惠文笑着問他。道你怎麽好好的走路。會跌了一交。倒把我。嚇了一大跳。說着。忍不住自己。笑起來。弗倫覺得自己無緣無故的跌這一交。實在莾撞得可笑。便也對着白惠文。笑了一回。白惠文問他到支那去做什麽。弗倫便把游歷的大意。告訴了他一遍。白惠文又問道。旣是如此。爲什麽在日本不多逛幾天。弗倫也不隱瞞。就把在日本的兩件事情。細細的告訴了白惠文一番。只把個白惠文姑娘笑得如花枝亂顫一般。支支格格的連氣都喘不上來。弗倫見了。自已回想起來。不覺又笑了一陣。弗倫便也問那白惠文姑娘的來歷。原來白惠文是要到支那去游歷的。此番在長崎登舟。因爲上等艙的客人。都擠滿了。船上的船主。却素來同他相識。便把自己一間艙讓了出來。讓給白姑娘住。所以弗倫在上等艙內。住了幾天。却没有遇見白惠文一面。就是這個緣故。弗倫又問他爲什麽不到膳廳吃飯。白惠文笑道。我自從上船之後。覺得心上有些煩悶。懶得和他們混在一天起。今天覺得心上的煩悶好些。出來到甲板上吸些空氣。不想就遇見了你弗倫聽了心中大喜。便道。我正愁着船上没有一個英國人。連個說話的人都找不出來。今我們旣然相遇。何不到船旁甲板上運動一回兒。也好叫他們瞧瞧我們英國的人物。白惠文聽了笑着點一點頭弗。倫便携着白惠文的。手慢慢的踱到船首的甲板上來。 
國外新聞 
[日兵駐韓預防亂事]  
太子之兵隊五百名兹已改爲長駐以便禁遏亂事 
[美艦隊放洋彚聞]  
　　二十二日東京電云華盛頓電稱美國大西洋艦隊定於十一月十二日（或云二十二日）出發太平洋是期六日美國國務大臣羅脫與駐美日使長談之後羅君旣宣言謂美日邦交斷不致不激烈之衝突致阻礙太平洋艦隊兩國交誼向來素稱輯睦者也同日倫敦電云美總統羅斯佛已宣告十一月二十二日爲艦隊放洋之期羅脫君與美日使交談多時旋稱美日交誼斷無有一言反對艦隊出巡之理同日紐約電云華盛頓報謂日本對於美艦隊出巡事漠然置之 
[美日會商日本移民問題]  
　　二十二日紐約電云美國務大臣羅脫與駐美日使使商限制日本移民入美事宜聞日使鑒於坎拿大之暴動將允准所請矣 
[美國經濟之轉機]  
　　二十二日倫敦電云美國經濟家因歐洲南美兩處不日有巨金運美俱各鎭靜並無停付之事又電云紐約電稱歐洲已有金洋六百五十萬元預備運美大總統羅斯福致書財政大臣及各種經濟家謂彼等於此經濟恐慌幾失商業大信之時而能支配安妥殊堪慶賀云云同日紐約電云財政部已决意由外國運金入美以濟要需故目下已相安無事財政大臣高氏已　華盛頓 
[法國試製戰艦模型]  
　　二十二日倫敦電云法京電稱法海軍部近會議建造一新戰艦之模型較之奪雷諾式戰艦更當强大 
[俄償日本俘虜費]  
　　二十二日東京電云俄國政府近知照日本謂所有俄國俘虜費計日洋四十和兆元將於一月内倫敦劃交以上譯字林報 
[法軍政摩之說不確]  
　　二十二日栢林電云傳言法國佔據摩洛哥首都拉白城并轟擊麥加桃城云云均屬子虚 
[俄國議院選舉之開始]  
　　二十二日栢林電云俄國民議院選舉事業業已舉行 
[法國議院近事瑣記]  
　　法文報專電云法國議院豫算委員會因非議巴杜地方薦舉一管理人員事頗失各藩屬之信在故賴克魯君將有辭職之舉又議院中質問代議士亨裴氏所上指陳法國國防微弱一事璧卡君聲言法國國防甚屬安固就軍隊情形可以證實於是復用投票决議多數者三百七十五票少數則共八十二票　 
[郵船遇險]  
　　法文報專電云有郵船一艘名魯綏者在蒲路鮑生地方下沉旣而復浮仍能前進並未損傷以上譯文匯報 
本埠新聞 
[蘇路公司收崇明縣解保息欵文]  
　　崇明縣爲移送事案准貴總理移以蘇省辦理鐵路籌欵保息等因並准 
 
 

Page 19

 
 
單開崇邑公欵可提者共洋七千元到縣准經分别照會諭提去後茲據各該董等將前項存欵共洋七千元先後呈繳前來除詳請各憲批示立案外合行移送爲此合移貴總理請煩查照（外） 
[新任粵臬到滬]  
　　新任廣東臬司王人文於廿二日乘江新輪船抵滬假駐三洋涇橋中國大客棧（川） 
[新簡粵使來滬消息]  
　　新簡出使粵國雷補同欽使於二十晚由京到津候安平輪船來滬擬定駐節全安棧無庸另備行轅云（渠） 
[批奬組織商團公會]  
　　上海商團公會總董曾鑄等組織商團呈請立案等情已誌前報現奉滬道批示云前此滬上禁止烟館得以實行極賴各操會相助爲理本道至深嘉佩現卽由此合成商團公會取衆志成城之意誠爲自强之機關查閱擬章亦甚整肅希候詳報兩院憲察核可也（企） 
[尙賢堂公讌伍瑞二公紀盛]  
　　二十二夜尙賢堂中西會友在虹口禮查西客店公餞伍秩庸侍郎瑞莘儒廉訪中國官紳士商到者爲薩鎭冰軍門楊彝卿廉訪代理滬道王紹延觀察駐滬美日各國總領事官各洋行總經理共有七十餘人席間美士李佳白君該堂總董麥葛老君楊彝卿廉訪亙致頌詞賓主懽洽洵一時之盛會也（川） 
[郵局定期遷移]  
　　江海新關附設之大清郵　局現在英租界北京路建造高大房屋共開三門一在北京路一在博物院路一在四川路定本月二十七八兩日遷入自二十九日起卽在該處辦事云（畢） 
[松府飭塡大册簿]  
　　昨日本縣李大令接奉松府札文畧謂轉奉撫院札開查光緒三十三年九月十七日起至本年九月十七日止開辦三年大計之期理應飭屬將各項有關計典者速將部頒册簿逐一塡明開送以候本府密加查勘詳禀查核辦理等語大令當即諭飭書吏照例遵辦（車） 
[警法科長辭差]  
　　巡警總局警法科長汪季諾大守於前日上禀辭差北上總辦准之隨即銷差（衣） 
[警局派撥消防隊]  
　　巡警總局所招消防隊昨日奉總辦汪頡荀觀察撥派四路三路各十八名以備不虞（衣） 
[更調巡官]  
　　北巿巡警總辦汪觀察昨日札飭城內第一路第一區王副巡官與北巿第三路第一區易副巡官互調王易二員當卽遵札前往供差（衣） 
[夫綱不振]  
　　滬道批朱近思禀云妻妾不睦全賴爲夫者振屬紀綱約束開導該生之妾王氏爲大婦黃氏凌虐逃回母家經其母王戴氏陪送前去又遭凶毆受傷婦人妬忌原不足怪該生何以置之不聞殊堪詫異本當革究姑念王戴氏具結求銷從寬准予完案（軌） 
[虐斃婢女]  
　　住居美租界乍浦路八十八號門牌之某粵婦將婢女夏阿寳凌虐于前晚因傷身死昨由捕房飭探協保報縣蒞驗（西） 
[馬車碾傷行人]  
　　應壽山年六十二歲操本地音昨日午後在寗波路河南路轉角處被王金寶所駕馬車撞倒碾傷由捕送入仁濟醫院旋經家屬抬回自行醫治該馬夫則押候送究（業） 
[上海官事]  
　　刑部主事錢鳳祥外部郎中李厚祐試用道周揆一蘇品仁江南提督劉光才松江府戚揚寶山縣胡調元知縣張駿聲直隸振捐委員縣兪世球廣東試用知縣賡唐吳淞關委員兼道轅文案通判 
胡士樽昨日先後到　拜會禀見（車） 
訟案 
[第三次會訊人壽休險糾葛案]  
　　英商永年人壽保險公司控華人姚倪氏朦領險銀一案昨由寶讞員與英巴副領事復訊西醫戈地譯供前者邀醫生往騐已死姚掌寶屍身旁邊安放冰塊及葱蒜等尙未腐壞却是急痧身死被告勃實律師盤詰數語又訊朱四保卽朱何氏供與姚同居姚于十八日病故是實又訊衞晉卿供是公司內收帳與姚生前並不認識死後洋東囑去喚姚倪氏到穆律師處簽字是實兩造律司復分辦良久明府商之巴君判一併退去候傳齊人証於禮拜四復訊（戎） 
[總工程局紀事]  
　　米船户張友根裝米來申被冒稱水探之任金林上船誣詐由沈時林解勸不服扭控到案旋有潘福清章阿狗亦附控被詐洋二十元陳叅軍判將任戒責一百下押候查辦○乾坤和烟紙店執事謝元晉在南區扭控徐厚齋經賣伊族弟謝善甫之基地收得定洋一百元後由徐稱原單焚去復借給升科洋十五元延不理明今被得主夏氏討取定洋求究遂由南區解訊判限月杪繳還定洋及借欵如違究辦○崔長松被房主周昌鎬禀控欠租霸房經陳叅軍訊判限十天遷去○南區解正記染坊控歇夥吳老二竊匿布疋因原告未到押候再訊（夏） 
[巡警局紀事]  
　　總局顧阿海王小弟林老仁李阿弟等四人設攤碍路拘局訊判顧王笞責一百板李張各罰洋四角一併斥釋○鴻安公司控丁金壽積欠房租提訊屬實判押限月底繳清 
　　北市第四路張永炳在協和絲廠偷拆竹笆爲管門人拘送至局押候訊究○馬夫某甲投控流氓小蘇州桃桃等拆梢行兇求究巡官准予拘辦 
　　城內第一路第四區毛恆興銼刀店主阿毛將學徒榮生百般凌虐榮生於前日逃至四區警局控告區員著將榮生送普育堂留養一面飭保協探拘該店主到案嚴辦○朱鳳山扭控劉一聲不付房金反被毆傷求究區員判劉罰洋三元以一元充公二元作養費了案 
　　城內第一路第五區王子芳行竊郭培之家衣服三十餘件携之出城適爲巡士捕見拘入局中傳同失主將贓給領王賊解送第一路分局究辦○施季生行竊某姓衣服數件押候訊究（衣） 
[公共公廨早堂案]  
　　王子漢前在美界拾獲方單於八月間具禀公廨將單呈案前日王見報紙載有賞格廣告即唆令周阿二至失單之婦人屈談氏處索酬洋六十元洋旣交付單仍未還經屈報捕泒探將周王拿獲於昨解究周供實係周鶴亭與王囑小的往索酬費是實訊之王供該單恐有紏葛故禀呈在案求察帮讞王肇之明府飭承將卷吊案屬實遂商之美白副領事判周交保候補傳人証再訊王並無不合從寬開釋○嚴阿三與阿福等偷竊馬立師洋人所豢之活鹿一頭串同朱阿二宰殺皮則售盡肉則醃食經洋人報捕查緝在案昨朱因向嚴索討鹿肉口角爲探偵知將朱嚴拿究訊供不諱判嚴押三月朱押二月仍補提人証訊究○無領事管束西人徐靄山負債逃避由捕房據原告某洋人控告於昨解究判押候再訊○拾獲鈔票九百九十元之沈伯雲經失主徐召堂報捕拿獲泒探陳金標在嘉定縣境吊到四百八十五元判令再繳三百十五元在案昨解請追沈供實在無力照繳訊之伊叔沈平如供伯雲並無銀洋存放小的處求察明府判伯雲押滿四個月沈裕卿等開釋完案○金陵人李仲逹與伊子在德商海利洋行內服役用空帳銀經洋人控奉上元縣將其子訊押李則避匿上海昨由上元縣泒差來滬關提於昨解究判押候禮拜六訊奪○李少雲先後串竊楊少堂等三人之金表綢衣等物於昨解究明府以贓未吊齊判押限七天交贓再奪○孫竹山拾獲方單不還經失主陸朱氏報捕解究氏供孫定欲酬勞洋一百元掯不交還求追訊之孫供求恩斷判交保方單給氏領去○徐東東與　徐唐氏等串竊徐保玉金水烟袋一支逃逸報捕拿究判押交贓在案昨解請斷明府以唐氏已故免議判徐押改良所一年完案 
 
 

Page 20

 
 
○南京人陳永壽拐帶女人紅金花來滬賣娼奉中西官訊判押候移傳其父王禮金到案再訊在案昨解請訊判將陳押候派差赴寕查傳解滬復奪（戎） 
[法租界公堂案]  
　　一枝春茶館主婦張小妹偕六十二號華捕投稱甬人郭阿二前晚　醉同王才生至一枝春吃茶恃醉尋釁並將華捕衣服撕碎解案請究判郭枷十四天王寬釋○車夫沈阿榮因欠車庽生陳阿寶租錢不還被陳用巨練圈禁三日夜經人通知六十八號華捕將陳拘捕解訊見証二房東王劉氏稱陳恐沈逃走是以鎖禁官判枷一月押改過局三月○車夫甘瑞林車殷文奎箱籠逃走報捕拘究甘供箱籠是文文車去官　押候補提文文併究○王永亭遣庖丁符榮昌投控范雲記欠洋六百餘元向索不理經官提訊判交保理楚○王阿三在押期滿昨日解案判改送改過所錮禁○吳阿洪王阿才在碼頭串竊文旦衣服許阿二顧和尙串竊洋緞布衣周成喜竊太古棧麵粉二袋各枷七天（舟） 
[美租界捕房事]  
　　梧州路沈和尙木作因欠洋人欵項昨由廨差恊探發封○馬夫王阿　　章在路洗車由捕拘押候罰○西華得路某押店夥徐渭慶將顧阿吉扭毆致傷拘押候究○胡連卿行經西華得路三餘糖食店被招牌跌下傷及左足報由捕房飭探請單傳訊（西） 
來件 
[地方自治之預備（前任山東學政姚丙然在尙賢堂演講）]  
　　鄙人舊學荒落新知遏塞曩以李先生交契最久誼不獲辭曾在尙賢堂宣講中國德育一次辨證近時學說之謬誤一次今届演說之期先生馳書相招値朝旨立資政院并飭地方自治鄙人仰望憲政己非一日俯仰時局彌觸惑情窮謂上下議院不同時成立憲政難言實行今資政院之立已爲上議院基礎則地方自治會亦即下議院之基礎是必多數人養成完全資格未可再緩須臾蘇省近已集會研究行將徧及於各省府廳州縣風行速率拭目可俟弭外患靖內訌胥於是在最不歡躍抃舞以禱以賀雖然有慮焉人之言曰吾民新理進化尙在幼稚頑固之紳衿從而沮遏之狡黠之董保從而把持之蠻橫之痞棍從而煽誘之僻陋之鄉愚從而附和之二三明逹之士鑒於孤立怵於重害必將杜門郤謝則是在上之人所以遲回審顧不欲授權吾民者終且挾資格之說藉口以文其過前途阻力未可知也今請揭其眞理實際及此預備之時因研究而養成之爲吾民一雪斯言 
　　地方自治首言公德人人有地方思想必須人人有道德思想孟氏告滕　曰出入相友守望相助疾病相扶持則百姓親睦然非講求公德安得有此聯合之團體今功利中於人心風俗益澆薄矣探本窮源是在德育曰仁恕恕者仁之施也人已作對待看一切殘忍刻薄之爲可以化除曰禮護讓者禮之實也事理作平等看一切紛爭睃競之可以化除曰明羲通力合作事罔不舉曰守信始終如一情罔不孚否或逞其才智視天下事無不可爲非行其要結即旋其强迫余將正告之曰棄德弗講不可以治一鄉 
　　地方自治次言公益公益所在不外敎養两途敎莫大乎學務推而言之城鎭之巡警何以督飭鄉里之團保何以董勸毫暴何以歛戢土客何以綏靖則凡化莠安良之事統之矣養莫大乎農業推而言之商賈之巿集何以招徠工藝之局廠何以設立荒矌何以開闢污穢何以　除則凡興利去弊之事統之矣經濟困難則富者出貲貧者宣力節目繁瑣則重者急就輊者緩圖專欲難成也化一人之私見益乃宏獨力難持也合衆志以成城益乃集遠自近基洪由纖積一日之功百年之利一人之唱萬民之利可不勉旃（未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
