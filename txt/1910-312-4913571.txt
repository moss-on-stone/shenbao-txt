# 1910 - 312 - 4913571

 

Page 1

 
 
   
 
 

Page 2

 
 
上諭 
　　監國攝政王鈐章　十月十五日内閣奉 
　　上諭四川順慶府知府員缺著喬保衡補授欽此 
　　上諭四川松潘鎭總兵員缺著田徵葵署理欽此　軍機大臣署名奕劻假毓朗那桐徐世昌 
　　十月十五日　召見軍機　夏偕復 
交旨 
　　十月初七日軍機大臣欽奉 
　　諭旨資政院奏湘省發行公債未交諮議局議决有違定章請旨裁奪一摺此次湖南發行公債係奏經度支部議准之件該撫未先交諮議局議决係屬疏漏旣經部議奉旨允准着仍遵前旨辦理嗣後各省有應交諮議局議决之案仍著照章交議欽此又奉 
　　諭旨都察院代遞湖北副貢汪翺敬陳管見興水利而舉礦政呈一件着農工商部知道欽此　又奉 
　　諭旨内閣侍讀學士甘大璋等奏川漢路欵虧倒過鉅請亟按律查追並籌改良辦法一摺着郵傳部知道欽此 
論說 
[再讀十一日　上諭謹註（嘉）（言）（續）]  
　　（一）謂各省督撫先後電奏請開國會。業經降旨。俯如所請。縮改於宣統五年開設議院。其地方應行籌備事宜。並飭令各督撫淬厲精神。督飭所屬。妥速籌辦。夫此次各省疆吏聯銜奏請組織内閣。並請定於明年開設國會。今組織内閣與開設國會。相距年限至三年之久遠。姑無論不得謂之俯如所請也。且聯銜奏請者。僅十六督撫。餘如直督。則主國會縮短三年。先設立内閣。江督甘督。且皆反對不贊成。川督閩督陜撫。則不置可否。無何等政見之發表。則所謂俯如所請者。果對於何省督撫而言之也。且十六督撫。聞朝廷僅縮短三年之說定在初三日降諭之前。又復聯銜電請速開。有萬不可先組織内閣之奏。今内閣旣明諭預即組織。而國會則猶有待焉。一請不應。已不如所請矣。再請仍不應。又不如所請矣。而曰俯如所請。竊謂不能滿十六督撫要求迫切之意矣。豈混言之。不過俯如直督等所請耶。此則草莽小臣所不解焉矣。且今日地方應行籌備事宜。自奉國會年限縮短之諭。不知飭令各督撫。淬厲精神。督飭所。屬妥速籌辦者。果有一定奉行之標準否乎。如仍照向者頒布之籌備清單而言。則各省督撫。奏遵旨併議御史。趙炳麟確定行政經費摺。及前鄂藩王乃徵條陳憲政摺。各省之財力。竭蹶艱難。是不僅督撫等於地方情形。確有體騐。而朝廷當亦深知其底裡矣。况度支部奏遵章試辦宣統三年預算。瀝言財政危迫窘狀。早已陳之殿陛乎。則今年之支出上。照部臣所奏。各省實不敷銀七千八百萬兩之鉅。豈非宣統三年需要之欵哉。如是各督撫論事有奮勉勇往之誠。而任事有審顧遲回之慮。抑亦情之不能免者矣。今朝廷對於各省政費之如何籌畫。旣莫知所適從。而委其責於各督撫。殆因此次各督撫奮厲過甚。而署名諭旨諸大臣。激而爲此負氣之言耶。不然何不諒之甚也。 
　　不特此也。國會年限旣縮短矣。事體繁重。費巨期迫。就不謂然。則欲各督 
 
 
 

Page 3

 
 
撫。不存畏難之心。藉詞延宕。則當自今日至開設議院前之三年内。所有向之籌備清單所排列者取消之。重舉應行籌辦事項。頒布臣僚而告誡之。則庶可望切實進行。不再因循推諉。致誤限期。而唯曰着即凛遵前旨。故籠統其詞。吾不知各督撫對於今日之諭旨。將何途之從也。夫行政必有一定之程期。乃可及時而趨功。即今所謂提前者爲何種事項。所謂赶辦者爲何種事項。吾恐朝廷不重申明諭。示以秩然進。行之綱要。是無異治絲而棼之。衡石量書。圖治而不知治。體勢必益復叢。脞益復扞格。而區區之三年轉瞬卽過。而一切庶政。仍無由以考成。其能有。憲政成立之一日乎。邊遠省分無論未經設治。及甫經設治。人民稀少。地方與腹地情形顯有不同。應辦各事有不得不分别先後緩急者。然僅准由該督撫等據實奏明。請旨裁奪。而欲其免名不副實。貽誤事機者。抑亦難焉。乃朝廷又若逆料其不能免也。而不知縱有督責之。爰詞亦終歸無效耳。嗟夫。爲今之計。非爲國家根本上。解决。而相忍爲政。卒至國。固不利而民亦弗。福殆可决矣。而一般之官吏。其昏庸惡劣者。無論也。而一二開明有才幹者。必以事之不易爲。而志之無可展。思掛冠終。老而狡黠不肖者。或輦金闕下。運動他調。或圖内用之謀。以避衝要又可必。矣然則今日當奈何。曰組織責任内閣。頒行内外官制。同時召集國會。則内。閣得國會爲其直。接監督之。機關。國家財政始可望其逐漸整理。財政整理。地方與中央政府權限旣明。上下不相牽掣而後庶政乃可以畢舉。此殆今日不易之政綱。矣吾願有國者。庶幾改之。予日望之矣。 
來稿 
[觀南洋勸業會芻言（續）（觀光）]  
　　今若濫給奬牌。雖當事者以爲此係我國第一次開會。審查不妨從寛。奬途不宜過狹。以示格外提倡之意。要知品人得此奬牌。雖不以爲殊榮。而莫不以此標示其品物之良。（近見市肆中已有以奬牌置框懸挂）物果良也。固足以推廣招徠。暢其銷路否則以此奬牌爲誇張之具。而於應行改良之處。毫不虚心研究。甚且回此漸抬值價以爲欺人之。方卒之貨品窳陋。銷售頓滯。然後謀改方針。已悔莫及。是此奬牌濫發。微特不能鼓實業之精神。反足以阻實業之進步。於國於民。兩無裨補。斯豈朝廷設會本意。審查總長所願出此。出品商民所願如此哉。然則奬牌亦胡可不愼也。鄙人是言。非敢謂審查總長之輕於從事也。特以此會爲我國數千年所創舉。籌畫十餘月。糜費數十萬。旣已克觀成立。則必思所以收其微效。而風聲所播。不得不過爲之慮。特揭其利害如此。深望審查總長格外加之意也。至各館陳列布置。廻環曲折。各有不同。頗見心思。但如比較參考館布置。則竊有未及。兹將參考館優勝之點列下。　一陳列整齊。無淆雜之弊。　二光線透足。省目力之勞。　三分類合度。得結搆之宜。四走道寛舒。得閒靜之致。五修飾潔淨。免塵垢之積。　凡此優點在常人觀之。無甚重要。而無一不關學術而來。前聞審查總長。有派審查官分班赴參考館參觀一切之說。鄙意該館出品。固有可觀。而陳列布置之學。我國素未講求。今幸得有他山之助。正宜乘此機會。細加考察。以爲師資。此事在各館出品人。亟應研究。似應一律親往考閱。則鄙人所指以上各優點。自可恍然矣。第恐各館出品人。未必思議及此。應由審查總長。或事務所傳知照行。如慮閉會日近。無暇赴覧。可商參考館將内容布置情形。由我分照圖片。以爲從容討論地步。此又各館所宜乘機議辦之事。而未可視爲無足重輕也。總之此次設會。合全國農工商士薈列一塲。此誠千古之幸事。而因革損益。轉弱爲强之希望。卽於此卜之。故鄙人旣有所見。不忍緘默。以供當道之採納。倘亦賢士大夫所稱許也。 
　　右稿甫脫適閱報載審查總長擬於十四日發審查得奬表拭目俟之 
專電 
[電一（北京）]  
　　東督錫良吉撫陳昭常會同電奏東三省危急困難汲長綆短遲至五年開設國會時已不及請開缺另簡即奉電諭慰留着仍竭力維持力任艱難勿萌退志 
[電二（北京）]  
　　電寄駐藏聯大臣妥籌賑卹愼防生事並勸諭外商入藏 
[電三（北京）]  
　　張鳴岐奏請借欵築路摺澤尚書鑒於湘省前車決計議駁 
緊要新聞一 
[樞府連日會議紀詳北京]  
　　聞樞府初九日退值後大開會議倫沈兩大臣均到沈以初八日會議各議員均請軍機大臣到院質問及不能開議情形詳告倫貝子亦言朝廷舉辦新政預備立憲特設資政院爲將來議院之基礎乃每次表决之案政府不能通過又不能解釋不能通過之理由無怪各議員有此舉動公等如能到院答辯甚善否則請旨解散該院溥倫 
 
 

Page 4

 
 
亦將上奏辭職似此不痛不癢外貽人笑内失民心上負朝廷下慚清議溥倫雖愚决不爲也樞臣面面相覷慶邸不發一言朗貝勒言還是我到院去說那相言如何說法朗不能答徐相言此事須要請旨辦理慶邸言他們不遵朝旨這樣胡閙還了得倫貝子言此是資政院胡閙不是他們胡閙要没有這資政院豈不乾淨我看還是請公等請旨解散他們爲上策我也不願幹了公等大才必有以處此慶邸冷笑曰到下期議會自有辦法倫貝子言究竟是到院是請旨是開議是解散須有决斷纔好定奪慶邸四顧無言移時倫沈始去大約預備請旨云 
　　又聞樞府王大臣前日會議籌備國會事件朗貝勒以五年開設議院爲時甚近宜將前次欽定九年籌備單詳加研究將提前各要件按次另編一表奏請旨飭各督撫合力趕辦或於軍機。附設纂擬憲法事務所或將憲政編查館改名憲法處均宜從速請旨遵辦洵貝勒則注意新内閣年内即當組織并將新官制提前頒行京内官制尤不可緩明年皇上釋服頒詔之期卽爲新内閣成立之日與民更始在此一舉某邸言新内閣成立吏部如何處置洵答自然裁去某邸言以後銓選如何洵答永遠停止某邸言然則以後官員遂不銓選耶洵答以後官員推選則有之銓選則不必矣正籌議間資政院議員易宗夔等質問政務處之說帖到某邸閱後皺眉曰上諭明言萬不能再議更張他們何以看不清楚我等卽恭繹諭旨答復可也遂散又聞自初八日起每逢三八由樞府約集各部尚侍到政務處會議云 
[初八日資政院紛擾情形北京]  
　　資政院初八日會議各議員對於湘省公債一事大不滿意要求議長請軍機大臣蒞會以便質問理由議長遲疑不果直至三點半鐘尚未解决議長冒言軍機大臣此時業已散值即往請亦難蒞會今日尚須會議事件議塲何能久候諸議員大聲疾呼軍機大臣今日不到議塲今日决不開議明日不到議塲明日决不開議議長無可如何即用德律風請軍機大臣蒞會令議員休息十分鐘各議員請候二十分鐘於是議員等皆下塲未幾已至三十分鐘席議員緩與黎議員尚雯拍案大呼時間已過何議長不遵議事規則還不搖鈴開會少時議長入塲議員紛紛詰問議長是否打電與軍機大臣軍機大臣是否蒞會議長答言各軍機皆到外務部開秘密會議未能即臨議員等聞此言大斥議長不合于議員邦華云秘密會議係屬個人交涉吾輩决不承認今日議員對於軍機大臣之意思純乎和平毫無意外激烈之舉速請蒞會不必過慮易議員宗夔言中國政府簡直無一好軍機大臣（大衆拍手）席議員綬跳起座位拍案大呼勢欲即時散會陶議員鎔易議員宗夔于議員邦華皆爭相起言聲浪激應議塲中立議最多者惟此數員一時議塲中之秩序爲之大亂議長迫切之極力言異日必親請各大軍機蒞會席議員綬極力要求議長再電請軍機議長只得承允斯時席黎兩議員及各議員相繼喧嚷類皆自相問答一片譏誚議長之言不絶於耳曾侯爵起立云請軍機大臣蒞會亦無所用即各大軍機來亦必以諭旨爲辭不若請議長再行具奏爲上黎尚雯大呼此爲最後辦法今日非要軍機大臣蒞會不可若此最要關頭不爭回來資政院即可從此解散席議員綬云軍機大臣手叚向借朝廷之名壓虐國民（大衆拍手）某議員起立云資政院開院以來未有如今日秩席之亂者議長旣允再請現在可不必討論請少候於是議塲至此稍肅靜數分鐘席議員已不及待起問議長者三四次議長答言現在還是没有準信易議員宗夔起問議長何以如此遲疑時已四鐘有餘究竟議長是何意見請速報告議長忽令秘書官報告文件席議員綬言今日軍機大臣不到萬萬不能開議誤中國者最是無謂文書何必報告議長答報告與開議有别卽令起立表决起立者一百零三人議長遂命秘書官報告席議員綬仍呼不必報告此已核議之件某議員謂宜平心待之迨報告畢席議員綬仍主持决不開議陶鎔易宗夔黎尚雯亦贊成堅持議長無奈即令各議員呈具說帖請軍機大臣蒞會席綬及各議員均不承認言須當面質問議長堅不認各議員亦堅不認席黎兩議員大呼散會散會議長在上應之曰亦只好散會大家遂不候搖鈴一鬨而散時五鐘半也席議員綬獨未下議塲問議長明日開會否議長答明日開會是日議塲中竟未開一議議員說話者不及十人蓋形式上雖亂而精神上實甚激發云 
[資政院審查預算情形北京]  
　　資政院預算股第二科於初七日午前九鐘開審查會政府特派員到者十八人先由王璟芳報告審查理藩部預算案結果大致原案一切行政經費無所裁减惟擬减去蒙古學費八千餘兩次吳士鑑報告審查外務部預算案結果（一）將差局歸併交涉使辦理（二）將各省公費折衷裁减至海陸軍預算各案審查尚未完竣由股員周廷萬先將審查意見報告（一）綠營主張極力裁撤（二）防營酌量緩急裁减（三）新軍除洋務邊務緊要省分外擬從緩設報告畢并催政府特派員將歷年表册從速交到以憑核辦 
 
 

Page 5

 
 
預算股第四科亦於同日上午十鐘開審查會審查學部及農工商部預算各案政府特派員到者六人開會後股員與特派員往復討論至十二鐘尚未完結遂擬再開審查會研究是日各股員對於兩部預算各案其所主張者大致如下（一）將學部圖書局及編定名詞館歸併辦理（二）大學堂建築費二百萬分年遞减二十萬（三）各省提學司及勸業道公費各减二成（四）學務公所及勸業公所公費各减其半 
　　又午後二鐘開全體股員會議政府特派員到者十六人股員長劉澤熙未到副股員長許鼎霖報告開會畢第一科審查長章宗元提出擬定各省督撫司道府廳州縣公費數目意見書主張以督撫視軍機藩學臬視尚侍道府視丞參易宗夔謂督撫公費宜較軍機稍輕汪龍光牟琳等賛成易說林炳章謂易議員說本員固甚贊成但恐事實上有許多窒礙嗣經衆决議請股員長指定額外股員十二人審查京外各衙門公費畫一標準擬具艸案俟下次股員會再行决定次第二科審查長王璟芳報告審查理藩部外務部預算案大意次第四科審查長易宗夔報告審查學部農工商部預算案大意時已逾五鐘遂宣告散會 
[孟議員質問軍機之責任北京]  
　　資政院議員孟昭常日昨提出質問軍機大臣一件其大致如下　各部衙門爲全國最高行政機關而軍機大臣實總攬之今之各部此牽彼掣此推彼卸無一事可爲今年資政院所議决之事萬一明年不能實行是否係軍機大臣負責任抑係各部大臣負責任如曰各部大臣負責任萬一各部以不相統一之故不任其咎則軍機大臣何顔以對各部何詞以謝國民夫各省行政官各以其事項分隸於各部今則不能殆以各部權力不如軍機軍機與各部不相謀故有此現象宜用何法以善其後至對内對外宜有一定之政策如擴張經濟改正條約等事皆須合一國之力以謀之方國會未開内閣未立天下之所屬望將在軍機今對内則人民少信仰之心對外則列國有相凌之勢軍機大臣撫念時艱計將安出 
[國會問題之復起北京]  
　　自縮短國會期限之明諭發表以後代表團以期限太緩誠恐睡多夢長已作書通告各省現以資政院議員大部分不承認此期限代表團亦不便於即時解散决照易議員議即日上書資政院質問政府要請明白回答其易議員所擬質問書大旨有三（一）不於宣統三年開國會時會可惜（二）王大臣能議决提前三年何以不能議决提前六年（三）議院法選舉法一月可以告竣其組織内閣頒布憲法亦可同時并舉何必託空名之籌備貽君父以隱憂 
　　又聞代表團連日接各省各團體來電均請暫勿出京另作準備其中尤以湖北山西奉天河南四省主持最方原電照錄於下（山西諮議局電）各團體均主續請務乞勿稍退讓貽國民羞（河南請願同志會電）已電院力爭即開如何進行乞即電覆（江西請願同志會電）贛省各團請願大會到者萬人堅持明年即開貴團如何進行請電知（湖北請願同志會電）國會期限頒布代表團卽改作政黨組織現敝會已决改作支部如何乞電覆（福建諮議局電）頃接寗局來電謂國會請願有效已電資政院致謝敝局仍主張繼續要求請將近日情形電知（廣西諮議局電）國會已縮短三年亦算有效但時局萬分吃緊殊與請願本意不合仍希預備再請（湖北諮議局電）國會宜再接再厲代表團似應改組織（奉天諮議局電）大局危迫非即開國會萬難救亡縮短三年人心惶恐業電院及各省協爭乞勿懈 
　　又聞國會明諭未發表之先樞廷中人卽恐民間另有舉動遂委託某某運動各方面以杜民口並竭力聯絡資政院民選議員冀其開會之時不表示反對說者謂前日江浙諮議局之電賀資政院其主動力即在此然此說恐未必確姑誌之以覘其後 
　　初六日資政院開議民選議員對於初三日之上諭大不滿意其勢極爲激憤倫議長爲維持會塲起見故爲調停之說谓此事可由本院質問政府今日不答明日再問必使政府答出理由并謂政府如不明白答覆本院尚可再行出奏等語當時極受議員之歡迎惟樞廷中人對於倫議長之此數語則大不謂然羣起責問且是日議會散後倫貝子遍訪樞府各大老瀝陳該院各議員激昻情形多數主張再行决議陳請至於憲法議院選舉法等各國成規具在斷無庸候至三年且此三年中吾國所歷危象不可臆測苟無國會以促進行但憑數大臣之焦勞一二新進之恊賛斷不足洽國民之公論應請熟權利害早定大計務以不拂民情爲主否則壓抑過甚必有潰决之一日甚非國家之福語頗愷切其意蓋欲激動諸大老使之到院一通上下之情不謂以是反大受某邸指斥故倫議長近日已决計辭職幸由監國派某貝勒前往勸慰而罷 
　　昨日某樞臣特謁肅邸詢問近日代表團狀况是否解散肅邸答以國會期限縮短輿情甚屬歐舞惟代表團以鄂汴兩省電爭又責代表無狀致無從解散亦是各盡其職某樞臣即言盡職本是極難吾等惟有遵旨辦理並謂貴部更不能紓其責任肅邸甚覺爲難故昨日特行告假以免上下受詰 
[確有協纂憲法之希望者北京]  
　　日前奉諭著派溥 
 
 

Page 6

 
 
倫載澤充纂擬憲法大臣所有恊纂諸人各軍機大臣當時在監國前均有保荐如慶邸則保三人（一）寳熙（二）李家駒（三）楊度　朗貝勒則保二人（一）金邦平（二）汪榮寳　那相保一人爲曹汝霖　徐相保二人（一）章宗祥（二）陸宗輿其未發表之原因係攝政王以旣簡纂擬大臣則恊同纂擬之人自應歸其選派業將上開諸員交纂擬大臣聽其自行遴選再行奏請簡派以昭愼重至外間所傳業經擬定七人實尚在未定之天云 
[陳給事奏揭新官制弊病北京]  
　　給事中陳田前曾上一封奏兹探得内容略謂京内新設各衙門自改官制後員缺之多寡品秩之大小廉俸之多少均係該衙門堂官自行定擬自爲風氣紀律蕩然旣失愼重名器之意亦非統一章制之道現在各省試行新官制若照京内各衙門辦法私行定擬勢必紛亂無章在上者不免徇私在下者即多奔競其於吏治所關實非淺鮮擬請此後如有更改章制之處應悉遵憲政編查館奏定章程咨由該館核准方准施行云云業經奉旨著憲政編查館知道 
[温肅痛恨報館之原因北京]  
　　温肅本一窮翰林得御史不及十日即上封奏謂報律宜嚴示限制等語兹控其原因温肅未得御史之先北京某報曾揭載其隱私蓋某報記者與温係同鄉故知其歷史甚悉温因是痛恨報館不置嘗對人言一旦得補御史必先與報館爲難帮得御史不及十日即有此封奏并聞其所遞之摺稿未得御史之先即預備妥洽者其内容有謂今日報館之弊約有數端一爲政黨之機關一爲權要之機關一爲無賴之淵藪而其紀載或以提倡革命爲宗旨或以迴護奸蠹劣跡爲宗旨或以揭發隂私爲宗旨若不嚴行限制濅成爲輿論專制其患不可勝言云云 
[京師近事]  
　　聞學部刻已决定各學堂學生事業奬勵實官俱至本年爲止自明年以後各學堂畢業之學生僅予學位不與實官因法官文官俱有考試畢業生均可應考云 
　　駐義欽使吳大臣前奏請令各省本業巨商集欵派生出洋學習本業一片已奉旨交農工商部知道聞農部以此事關係商業前途甚大已分札各省總商會遵照籌辦 
　　鄂督瑞莘帥前晋京時歷陳鄂省一切籌備事項内有修築長江大鐵橋問題兹聞鄂人某京官言該橋係架設於武昌與漢口之間曾由中國工程師籌畫未成現美國人已允包修該橋工程日前曾呈出籌畫書並聞該工程師包工價值二百九十餘萬兩不知能否决定 
　　山東烟台青島等處銀根大緊前由兩處商會籲請東撫孫慕帥電致度支部擬向大清銀行借欵百萬維持市面乃十日未得覆日來連電催問聞度支部於此事尚甚爲難大約大清銀行必不能出借云 
　　興辦蒙古實業公司由蒙古王公等發起屢紀前報現聞該公司因各外埠華僑富商甚多擬四出招股且告華僑等能派人到蒙調查一切情形自行興辦各項實業亦所歡迎該公司力任保護之責 
　　幣制局近因京中各銀錢號所出之鈔票漫無限制實於幣制統一大有妨碍擬將京中各號之銀錢鈔票澈底調查分别注册以期統一幣制 
　　各省按察使向兼管驛傳事務自改爲提法使後此項驛傳已議定撥歸勸業道兼管惟各省尚有未設勸業道專缺者法部昨咨農工商部商量辦法並詢問各省勸業道已設者若干處請即開單咨復 
　　聞新刑律有制定子弟服從年限一節其意蓋欲策勵民間子弟及時自成學業足以自餬其口不必仰累父兄故特仿西法立此條目云 
時評 
[其一]  
　　自初三日上諭發表後。民間即分甲乙兩派。甲派主張再請。乙派主張慶祝。迄今已十餘日矣。而兩派各是其是。進行如故。此其人固各有見解。無足怪也。 
　　所可怪者。徘徊於二者之間。優游觀望。毫無舉動。一若冷熱之不相關者。然其人本不以國會。爲重。猶不足怪也。 
　　更可怪者。前日主張繼續再請者。今忽一變而爲大開歡祝會之發起人。 
[其二]  
　　今日稍明事理者。皆知禁賭爲必要。不謂粤省諮議局。竟顯分主張禁賭與不禁兩派。奇矣。而此兩派劇戰之結果。不禁派反占勝利。則更奇。 
　　嗚呼。諮議局之現象如是。我不知議員之程度何如也。 
[其三]  
　　兩月以來。報紙之載各省借債者屢矣。幾如江河之一瀉千里而無可遏止。今鄂省又因政費支絀。擬向英商貸欵二百萬金。我不知此後未開國會之三年中。將借幾許洋債也。吾又不知此三年中所借之洋欵。將由何人擔負償還也。我又不知國會不開。將有何人監督其用途也。嗚呼。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[滇諮議局續呈鹽斤加價之害雲南]  
　　雲南鹽斤加價一案滇諮議局業經電請資政院維持前日又以萬難加價之理由電呈該院文云雲南諮議局爲驟加鹽價滇民惶惑先行報告事竊以鹽務爲國家之要政亦實民生之要需滇省鹽政敝壞鹽價昻貴均爲各省所無現在井産之區每斤貴至市紋銀五分零距井漸遠地方　斤已貴至市紋銀一錢有奇滇自罌粟禁種財源困涸生計奇窘全省窮民咸望稍减鹽價以裕生活乃於九月二十七日陡聞鹽斤加價市面異常惶惑議員等初猶不信旣詢鹽務公所始知事果屬實據來函云屢奉院諭交緬私鹽充行邊岸漸入内地年不下十數百萬以致井鹽滯銷利權外溢再四籌畫非大减邊價力抵外私整頓腹岸藉資彌縫不能挽救又云酌減騰龍普元開廷各邊岸課釐稅捐等欵共二十餘萬兩又云向日䭾鹽馬脚由每站五六錢减至二三錢鹽價亦由八九兩減至五六兩祗好藉此彌縫奉督憲諭自十月初一日起提加馬脚銀一兩以資抵補云云議員等不勝詫異即行開會研議僉稱如此辦法必更使内地滯銷私鹽充斥乃反言可以抵制私鹽誠百思不得其解一再研究覺滇鹽不可再加之理由有五一曰罌粟禁種財源驟竭滇民生計日蹙也目前鹽價奇昻每一州縣中産以下往往淡食若又增加勢將愈驅多數人淡食少一食鹽之人即减一銷鹽之路减一銷鹽之路卽少一課釐之入上妨國計下蹙民生此鹽價不能再加者一一曰財政大半不能更益負擔也查庚子以後團費每百斤加一兩鐵路費每百斤加五錢又奉部章每百斤加四分然尚能勉强支持者以罌粟未禁種故也今罌粟已禁種滇民每年生利較前銳减夫於銳减入欵之日頓增負擔之重力不能勝勢不至挫筋折骨不止此鹽價不能再加者二查交緬私鹽每百斤不過二三元而内地鹽價數倍之小民生計艱難去貴就賤縱嚴法繩之斷不能禁况緝私者慣行放私今邊鹽雖减價而所减之數幾何必不能如交緬私鹽之賤則食私者必如故外私之充斥必如故然則官鹽雖减價仍終不能抵外私也内地鹽價驟增則奸商巧販趨利如羶必百出其計以引度私鹽鐵路暢通瞬息千里濳包暗裹查不勝查前之私鹽只由外入邊後之私鹽將由邊入内爲官鹽縮勢力爲私鹽擴銷塲不惟不能禁外私不入反足以滯井鹽不銷不惟不能增課釐反足以减課額然則彌縫之說亦望屠大嚼而已安能如願乎此鹽價之不宜增加者三邊岸減價内地增價以彌補之自理想懸揣似覺動聽然按諸實際官商弊竇自此愈開官則可企借銷腹地者爲銷邊地飾詞減價以飽私囊商則可以借銷邊地者暗銷腹地乘便營私而瞞國課前日則内爲外充尚難防緝後日則内與内充交相損害也此鹽價之不宜再加者四稅課爲正當之收入以信民爲最要今不云加價而云加馬脚所加之數於運鹽之馬脚不得分文就事實言旣無取信於民之確証就名義言反爲政體之污點此鹽價之不宜增加者五總之滇省鹽政之壞壞於辦者之罔上舞弊弊不除而徒加價則於加價之中又可舞弊是以前日之弊猶未足又從而益之也查滇省鹽務公所坐辦鄒李等前因久辦鹽政舞弊各飽私囊數十萬金劣跡昭着經前督部堂錫奏參在案實爲滇民之惡蠧兹督部堂委以今差正宜激發天良以報朝廷而謝滇民乃任事將近一年整頓毫無復出罔上營私之故技驟增鹽價以重吸脂膏其居心殘詐尚堪問乎議員等尤有大惑不解者加價之禀未經公布而積鹽塲所於十數日前已即搜買一空以致鹽價陡漲羣情惶惑衆論紛如此機之洩官耶民耶夫本省擔任義務增加稅法照章本應發局議决請行乃此案並未交議議員等於九月二十七日將所聞情形備文呈請行政長官敬詢虚實並一再面求僅允减少一半任意實行而鹽政公所復張貼告示詭詞掩飾以愚滇人查現在鹽價之貴已達極點如果加價可行議嗣等何敢煩凟惟體查現在滇省情形如實行加價必生以上種種弊害國計民生均無裨益此議員等再四思維此舉關係重大萬不敢唯唯一諾誤滇民以誤朝廷倘奉批無效惟有全體辭職以待命令除呈督部堂並先電呈大槪外合將本局因鹽斤加價一案即行電請鈞院衡核卽請電示以釋羣惑而恤滇民不勝企候待命之至東 
[外商購運粮食問題奉天]  
　　東省自日俄戰後糧價日昻一日城鄉俱無儲存推原其故皆緣外人以重貲相投人民知利不知害故任其收運以去日前鐵嶺西豐海龍等屬電禀奉天公署謂收穫方竣事卽有日商三井洋行輦重貲前往城鄉收買糧石本年收穫歉薄恐人民乏食請速核示辦法以便遵行等語聞錫督已札飭各司道並諮議局會同妥議辦法速即呈復以憑通飭遵照 
　　又日昨外務部電致吉林公署謂據俄使照稱吉屬新城值秋收之後外商販運雜糧應即弛禁等語究竟秋收情形如何部中無由懸揣請速詳查覆報核辦比經陳簡帥電復謂新城民食迭次受災自供猶恐不足春間將小麥弛禁已屬通融辦理至雜糧仍當禁運免令民不聊生 
　　又聞北滿糧石出口逐年倍增不獨鐵路運費收入不貲而江航輸運亦因而日盛本年俄人在松花江流域以及新發明之尼哥拉父士克港（即堪察加海灣）關於此項輪船輸運費由俄歷正月至十月間總計收入俄洋有二十四萬九千餘元之多東省糧價安得而不貴此亦一有價值之研究問題也 
 
 

Page 11

 
 
[商部請給振興林業商勳廣西]  
　　商部具奏畧云准護理廣西巡撫魏景桐咨據署勸業道胡銘槃詳據永福縣歳貢生全丙烜禀稱於咸豐季年自備資本購杉秧九萬餘株就祖遺蝦公嶺山塲廣爲種植隨又陸續添買附近嶺地徧種松秧不數年間已成茂林現松杉二種大者長四五丈圍二尺餘計一萬四千餘株中號長一二丈圍一尺餘計一萬六千餘株小者二萬餘株此外楓要桐茶等樹亦有六萬餘株嶺外周圍十餘里幾無曠土五十年來雇丁督理皆生一手經營旋據該署縣履勘查驗該貢生所種松杉桐茶楓樹成活者共十二萬株成材利用者共五萬餘株核與原禀相符是其獨力經營卓著成效可否奏請給奬等因查周官職掌分寄虞衡漢志藝文特詳種樹桂省夙饒天産自宜廣爲倡導以興林業上年梧州府藤縣監生郭承立獨力種植松樹六十萬株成材利用者十萬餘株經臣部按照定章奬給三等商勳並請賞加四品頂戴在案此次該貢生全丙烜獨資種樹其成材利用者雖無十萬株之多究有得半之數講求實業亦屬可嘉擬酌給五等商勳並請賞加六品頂戴以示奬勵十月初二日奉旨依議昨已抄旨咨行桂撫轉飭遵照矣 
分類新聞 
政界 
[館咨提倡保護地方自治廣東]  
　　增兼署督昨接憲政編查館咨云現在朝廷提倡地方自治而地方會議實爲地方自治之緊要機關擬知照各省凡各處士紳有爲地方公益開會集議如宗旨純正無害風俗治安者由官加意提倡保護不得禁阻以抑民氣 
[粤省提議設立交涉使廣東]  
　　廣東提法使前准京部咨行來粤預選諳練法政道員聽候本部奏明請簡并將該員出身履歷詳晰咨部備核在案惟交涉使一缺廣東省尚未設立現在釐定官制之際亦應一併議設以專責成聞已由外部咨商粤督物色此項交涉人員預保請簡矣 
[鄂藩整頓大冶積穀湖北]  
　　鄂省各屬常平倉儲經藩司詳定籌補章程通飭遵辦並令將社穀清查以備救荒之用今乃有大冶縣大有倉積穀存欵自被已故倉董徐應丹及子龍光歷年侵挪至今十有餘載雖經迭次追繳然尚虧四千九百餘串近十年未繳分文現由同邑金任生等舉發高方伯以爲膽玩特甚而歷任令何竟聽其侵挪瞻徇情面並不嚴追殊難索解當即飭令趙楚江太守行縣查案具復以憑提省澈究 
[巡警費借撥人力車捐武昌]  
　　鄂垣巡警從前由革道馮啓鈞辦理時每年需費十八萬兩瑞制軍以爲過濫現黄祖徽署警篆外表似較從前整齊而經費年反加增三萬餘金但警務經費有著之欵年不過十一二萬黄署道借墊已窮日昨特與會計科員會議以公所征收之人力車捐欵原爲修築馬路之用擬按月提撥三成補助警務經費業已備文詳院一俟批准即行照辦 
[委員分赴各屬查禁烟苗長沙]  
　　湘藩趙方伯以本省各州縣如桂陽華容桃源酃縣等處皆素爲産烟之區現當下種之時雖據報全數拔除而仍恐未必凈盡且不免復行栽種日前遂札委州縣多員分赴各屬認眞查勘如有未能禁絶者即據實禀報以憑參究並每縣每員發給川資洋三十元以資辦公 
軍界 
[粤省巡防隊改定營制廣東]  
　　粤省大吏日前咨復陸軍部又云本省巡防隊照章改編業經飭由司處會同將五路巡防隊更換營名次序并由擬定變通章制具詳察核在案現所訂改編章程每營勇擬改爲哨弁兵夫共二百五十九名大建月支薪粮一千四百七十九兩六錢小建月支薪糧一千四百三十九兩八錢八分其秦陸提所部左路巡防第三營至第十廿六八營亦已照章編定昨飭各路撥餉處所遵照辦理如遇有更動裁改務須按月算明核扣不得長支 
[粤海軍進行之計畫廣東]  
　　海軍處開辦後所有常年經費前經札行飭由各司局庫分認籌撥在案現軍諮處議定分年添置各艦隊特電粤擬於第一年添造巡艦艘第二年添巡一艦二艘練船二艘第三年添造運送艦并編列雷艇隊以資運送應飭再體察情形酌量辦理以重軍政 
[陸軍部注意編練新軍廣東]  
　　西省編練新軍扼駐邊防現陸軍部以駐軍邊防須關扼要然邊界究屬偏僻編練新軍宜統籌各省區域仍應以中央地方爲司令部庶呼應靈通并須隨時編練隨時調防方期妥協等情現已咨請粤省大吏會同辦理矣 
[調和憲兵軍隊衝突之規畫武昌]  
　　湖北陸軍警察隊管帶鮑佑卿君因近日各憲兵多有意外干涉軍人行動致起衝突者深恐激成兵變或釀生事端昨特勉諭誥誡各憲兵略謂陸軍警察爲軍隊之模範所以匡軍人之不逮雖規責軍士爲憲兵之所有權然不能干涉於範圍之外致相衝突自此以後凡遇軍人有不逮之處務宜平和勸諭善爲規戒勿損軍士之體面庶不致互起衝突聞自此諭出後各憲兵均執放任主義矣 
[駐湘陸軍撤防歸鄂武昌]  
　　駐湘鄂軍二十九標李標統襄麟因該標二三兩營早已撤防返鄂惟第一營仍留湘省操課殊多不便兹經第八鎭統張提軍商准鄂督湘撫將該營調歸武昌惟留三十標全軍在湘駐紥特遵飭會同一營管帶官何錫蕃率領所部附輪於日昨返鄂聞該兵等久戌思歸又得有湘撫犒賞故抵鄂日沿途高唱軍國民戰勝歌頗欣欣然有喜色云 
學務 
[紹興中學將變講武塲浙江]  
　　紹興中學堂因不服監督考試罷學已誌本報兹悉初九日夜有已出府校學生多人各持斧鑿等利器復至校門首濳伺適英文教習某由校内出外該発生等見之同聲辱罵時適力勸應考之學生商契衡自外歸校該生等遂直前欲將商生摶擊幸商生奔逸不遭危險該生等遂直入中校將寢室之門窗器具等件盡行 
 
 

Page 12

 
 
搗毀從樓上擲下又將百餘斤之石礅數個摔至四五丈以外云 
[鄂學司催解學欵之嚴厲武昌]  
　　鄂屬各州縣應解五成學欵每多延遲未解雖派員守提仍復支吾兹兼署學司高澤畬方伯清查按限解清者僅十餘邑餘均延欠甚多且有數年來分文未解者現在學務公所經費異常支絀若長此延欠於學務大有阻碍昨特督同各課員妥議整頓辦法自本年冬季起務各如數解清如再藉口拖延定卽從重參處業已詳院通飭各屬矣 
[札發奬勵學生執照天津]  
　　津郡城内中營模範小學堂現將家庭通告書榜示本學於光緒三十四年之高等小學第四學年級畢業考列最優等學生胡寳貴等應請奬勵已蒙學部核准兹蒙提學憲札發該學生等奬勵執照到堂理應由本堂通報該學生家庭務望得奬各學生家人來堂領取以昭鄭重是爲至要至應領執照日期務於十月初五十二十九三日内來堂領取計開廩生十名胡寳貴張松濤陶崇英胡文元張萬祥徐文郁楊蔭培張金聲劉恩榮華澤蜒增生二名李寳釐王向增 
實業 
[諮議局不以借欵辦礦爲然廣西]  
　　桂省大吏以廣西礦産本甚富饒奈欵項不足難收實效若不設法籌集坐失天然之利殊爲可惜日前特提議借欵以興大利諮議局以借欵辦礦未見其利先見其害全體均不承認日前已電致資政院請即提議力拒矣 
[部咨振興礦業辦法廣東]  
　　粤督現准農工商部咨開各省礦政屢議振興未收成効推原其故未始不由於礦塲處所轉運維艱遂生障碍其僻遠之礦開通運道誠目前不可緩之圖凡有禀請採礦立予核辦其海外華商返國辦礦更宜誠信相孚切勿苛責繁文庶足以資提倡而示招懷 
[豫省籌設勸業會之動機河南]  
　　豫省籌設勤業會議案刻已由諮議局議准呈請寳中丞公布施行畧謂本局奉前撫部院箚覆籌設勸業會一案内開此項勸業塲爲振興工業必要之圖原議官爲提倡紳商協助所見甚是其建築經費若徑由官撥一時恐難辦到若全數委諸紳商又有任重難舉之虞查本城勸工陳列所原爲提倡工商模範全省勸業塲起見有此基址卽可就此擴充所有擴充費用由勸業道會同藩司悉心籌畫逐漸興辦並責成省城商務總會分勸各州縣商會酌量本地情形協力籌設其有商家慨捐鉅欵者由商會呈請地方官詳請分别奏咨奬勵以資鼓舞而振工商等因當經照章覆議據公同討論稱照原箚辦理合行呈報 
雜記 
[魏護開缺果奏請耶廣西]  
　　魏護撫月前因禁烟展限事爲勸業道胡銘槃所愚弄致與諮議局衝突自奉旨慰留全體議員後諮議局逐日議事專與官廳爲難該撫因此愧憤已極且民窮財竭匪盜充斥大亂將至恐再戀棧必獲重咎擬即奏請開缺以賦遂初矣 
[桂議員程度有如是者廣西]  
　　桂林諮議局議員陳太龍蒙經等日前提出開放出洋傭工議案反對者居多數大半皆於近世殖民政策殊未了了故有謂出洋傭工那般人都是强盜或無業游民開放之殊無益者有謂該議案實係賣猪仔案者有謂若得好風水亦不須出洋都會發財者有謂禁止出洋正爲保種起見者其原因殆爲某議員以此案爲議案研究會所提出心已嫉之故嗾各議員極力反對然至表决時贊成者率得過半數云 
[休寗縣黑闇乃至此乎安徽]  
　　徽屬休寗十九都臨川小學堂長程家煒於九月二十八日下午路過屯溪渡頭被巨棍王斌程長財糾衆擄入臨溪空祠幽閉多日其父程傳棟聞之哭求縣令龔化龍前往龔於三十夜親到祠内目覩家煒被囚之慘狀不卽帶出僅就幽所令其族兄程家煌具領迨領字到手該令即出祠登轎而去而家煒被幽如故至初六日仍未出險休邑之闇無天日至此極矣 
[勸業道新猷將發展矣長沙]  
　　新簡湖南勸業道王慕宜觀察曾綬已於初三日抵湘暫就樊西巷彌羅閣對照某公館駐節一俟接篆後再行遷入辦公處（勸業道尚未建築衙門）云 
清談 
[粤諮議局之議員]  
　　異哉粤省乃有反對禁賭。袒庇賭棍之議員。安榮公司之鋪票。非賭博乎。非法律上應禁之賭票乎。在反對禁賭者。旣自知而明認之曰於法律上不合。然則旣不合矣。又何必齗齗然代爲辯護。以延賭商一日之命運。使毒全粤。而爲諮議局羞耶。 
　　且粤諮議局固竭力主張禁賭矣。旦因爭禁。賭之期限。而停議。矣今乃於應禁之鋪票。而爲之曲詞解說。作續命之湯。吾不知該議員等是何肺腸。而予盾至此。 
雜著 
[鼠疫說] [  （雲間伯廉姚昶緒）續]  
　　至一千八百七十九年之後。（三十一年前）歐州始無鼠疫之再見。而在亞非二洲。則流行無絶。蓋本病　之根據地。占領於此。據今日學者之研索。地球上鼠疫之根據地有五。 
　　（一）印度之希馬拉亞。（二）亞拉伯之亞述。（三）小亞細亞之米索不達美。（四）中國之雲南。（五）東阿非利加之烏牙特。 
　　從此五所所沿交通之線。傳播病毒。其至預防嚴密之地。則不得而。入偶而入焉。行即撲滅。其至放任之地。則滯则不去。雲南之疫。自一千八百七十一年始。（三十九年前）一千八百九十三年。（十七年前）襲兩廣。　年過香港。而厦門而台灣。而福州。我國家素無户口統計。故因鼠疫而死。者其數不可知。惟據外人計算。千八百九十三。年廣東死者不下十四萬人。且此鼠疫。不但南方有之一千八百九十八年。（十二年前）已北上至牛莊而漸入蒙古滿洲矣。牛莊之疫於千八百九十九年八九月間。死者三千。然亦據外人之計算也。 
　　（三）名稱。　本病之發生也先中於鼠而鼠又傳染於鼠。故人實爲傳播本病之第一媒介物。鼠疫之名。即基於此其在吾國尚有癧子痒子雲南疫。（以詒發於雲之故）等名。西十四世紀之流行時罹此病而死者。其屍因皮膚出血過多。而呈　紫色。故歐人又名黑死病。 
　　（四）原因。千八百七十九年。（三十一年）爲傳染病。其原因爲一種細菌。（微生物）侵入人體所致。同年鼠疫沿及亞的。疎時有紗謀及阿衣二。氏就該地患者。取血檢查。見其血球血漿之中。有無數强屈光線之小圓球。體惜二氏。不深加研究。至悞認爲脂肪小滴。至千八百九十四年。（十六年前）鼠疫流入香港。日本北里氏與法國伊仙氏。前往研究病因。各出其技。遂得鼠疫病原菌之發見。而二氏。所發見之細菌。各異。當時互相紛爭。莫衷一說。其後又經多人研究。知北里氏所發見之細菌。非爲本　病之眞病原菌。伊仙氏所發見之細菌。確爲本病之眞病原菌。 
（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十月初六日議事（續）]  
　　會議河南印花稅案特任投員長振將軍委託雷奮說明審查宗旨即行通過 
　　報告湘漢航業公司案股員長勞乃宣委託孟昭常說明審查宗旨易宗夔修正二字即通過 
　　議員某請將第二陳請申明資政院立法範圍議案提前議長詢贊成否全體起立 
　　林炳章又倡議凡法律案議員有意見者可至股員會中討論如報律箸作權律久未通過將來新刑律有四百餘條若照現在情形一日光隂尚不敷新刑律之討論 
　　汪龍光又言各省諮議局來電甚多而離諮議局閉會日近當專任股員將諮議局關係事件從速審查議决答覆庶不負各省諮議局之望衆又請指定特任股員宣布陳請申明資政院立法範圍議案由陳請股員方還說明審查主旨 
　　劉緯演說大意資政院爲完全立法機關憲政編查館應卽裁撤 
　　羅傑易宗夔相繼演說易意仍是裁撤憲政編查館主張請議長指定特任股員調查初設憲政編查館之上諭及其立法範圍奏請將憲政編查館裁撤改爲法制局 
　　李文熙此案有當分别者一則命令不能變更法律一則各部院命令不能即爲法律 
　　議長聞是否交法典股審查衆請指定特任股員 
　　邵羲又指浙江事件爲徵言憲政編查館於資政院未經公决事件早爲决定依資政院章及諮議局章均可爲憲政館侵奪資政院權限之發端故今先當與憲政館畫清界限欲使資政院權限確定非先縮小憲政編查館權限不可 
　　汪龍光遂申言凡在憲政館有差事者皆不應審查此案至此已四點五十分遂休息 
　　休息後入會塲者計共一百二十人不及三分之二 
　　議長命秘書長報告審查申明資政院立法範圍案特任股員十八人潤貝勒　全　公　江　謙　趙椿年　喻長霖　汪龍光　曹元忠陶保霖　邵　羲　方　還　籍忠寅　羅　傑　書　銘　孟昭常李文熙　吳士鑑　雷　奮　牟　琳 
　　議長以議員人數太少不能開局但將各省諮議局關係事件審查特任股員宣布即告展會 
本埠新聞 
[六誌租界檢查鼠疫問題]  
　　公共租界中西紳民前日在怡和源棧房會議檢疫問題因會塲狹小人數衆多旋仍停議詳情已紀昨報詎租界各居民誤傳昨日在大馬路議事廳續行開議是以昨日午後仍紛紛聚集議事廳左右人極擁擠車馬不能往來附近老閘捕房恐肇事端即飭中西探捕到塲彈壓旋由解事者告以續議之期現尚未定定期後必登報佈告大衆始散 
　　前日午後在怡和源棧房會議時有銅匠陸阿忠造謠煽惑當被滙四捕房包探王松濤拘獲押至昨晨解送公共公堂請究德襄讞與英康副領事判陸押候查明於下禮拜一訊核 
閘北四路二區境内之天保里南林里華興坊華安坊公益里等處均與租界毗連該區副巡官龔肇煊以邇來租界内因檢疫屢起風潮恐被波及故凡在交界處之崗位不論晝夜均派雙班每晚復率巡弁長警分叚巡邏以維治安 
　　愼食衛生會總書記黄秀伯觀察以鼠疫風潮尚未平靜昨以賞菊爲名邀請美總領事維禮德美報總理費格生法文報主筆孟烈司特俄律師史德孟法公堂達商律師帮辦羅銳等樽俎之間黄觀察及會長伍侍郎皆詳細研究查疫問題各西賓亦均係愼食衛生會會友願盡義務各向本國官商廣爲勸導俾免各存意見蓋以工部局向來辦事亦頗採納輿論故也 
　　十五日文匯報云今晨中國商人抵制疋頭洋布之拍賣是可謂關於租界擾亂新發展之事夫租界之不靖全係流氓散播謠言所致故此信乍佈聞者少有爲之驚異蓋信華人之與西人常相往來者並不反對工部局之行事惟今日發現之事殊與此觀念有異且可見中國商人非爲流氓之謠言所惑而已爲連日之變故所動此事雖不可必然彼等似此竭力起行抵制拍賣之舉其第一之徵見於怡和拍買處各商到此者僅一顧而去後據調查知彼等已預備行此抵制於各拍賣處據商界之觀念推想此事異常重要且可推斷華人之感情與本埠之商業必非一日所能復原聞華人曾以譏刺之詞告西友云彼等將以疋頭洋布送入醫院以代小孩蓋彼等殊怪入口之貨及各洋棧亦與鼠子同患疫病也 
　　目下查疫辦法除捉鼠之外均已停辦惟信連日並無因疫症而死者然據遠大之經騐証之旦夕必將更見其可令人注意者近七日内租界之死者爲數奇寡平均尚不足四十人之數染疫區内死鼠之數亦較各區獨少據報僅有二十隻而已惟衛生處各員現頗注意棺木及其他之痕迹以冀查出疫症日内斯丹萊醫士將由英國抵此衛生處可獲一臂助辦理諸事至於將來之事尚難預言若欲再開公會與華人合議勢必無效今惟有柬邀各商開一會議一面請素有聲望之華商贊助衛生處設 
 
 

Page 19

 
 
此事可以辦成則一二星期之内仍可開始查騐房屋矣 
[學堂舉行提燈會]  
　　本邑各學堂昨晚舉行提燈會慶祝提早國會年限六點鐘時起城内外各學堂學生聯隊提燈游行各處沿途高唱愛國歌竭誠致敬旋由城自治公所備具茶點迎入稍憇後復出游一時觀者頗形擁擠所有與會各學堂曁學生人數錄下　懷新學校四十名　潁川學校二十名　梅溪學堂五十二名　養正學校一百四十名貞元學校四十五名　先春學校二十四名　華實學堂二十八名　中城學堂三十名　義務小學堂三十名　敬業學堂一百五十名　三育學堂五十名　民立中學堂一百念五名　南洋中學堂　金業學堂民立女中學　貧兒院學堂（以上四校人數未詳） 
[救火會鐘樓報警地叚]  
　　救火聯合會事務所昨將議定鐘樓報警城内外地叚能舖户照錄如下　大東門内起至西門内止　以肇家浜南至城墻止）鐘嗚一　大東門内起至西門内止（以肇家浜北至城河止）鐘鳴二　十六舖起至董家渡街止（東至黄浦西至城墻止）鐘鳴三　董家渡街起至火車站止（東至黄浦西至放生局鐘嗚四　自放生局起至法租界止（西門外西區界内爲止）鐘鳴五城廂内外凡遇火警除鳴鐘報警外於鐘樓上日間用旗夜間用燈仍按照報警各地段鐘鳴數目自一至五分别懸掛如裝有電話者聞警知照救火聯合會以期迅速該　事務所電話四十五號警鐘樓電話五十九號 
[揑造審定書籍者聽諸]  
　　滬道劉觀察近奉學部札文略謂教科圖書最爲重要本部自設立以來愼選司員任以審定之事凡私家著述呈請審定無論或准或駁皆幾經校閱然後定稿批示一秉至公毫無遷就聞有揑造審定科司員官單石印成一小册向各書莊混售如經本部量出與受同科除已分咨内城巡警總廳查察外合行札飭出示諭禁等因觀察奉札後業已出示曉諭矣 
[膏捐局司事舞弊]  
　　南市王家馬頭廖鴻昌烟膏店主廖阿三曾向膏捐局司事周某出洋三十九元買一已閉利發膏店舊照朦頂挑膏近被工程局稽查員查獲將照扣留限交鴻昌原照迄未遵繳昨日又由陳裁判研訊廖供實因生意清淡故買舊照朦頂圖減捐費判先繳洋二十元存局仍着交出原照聽候察核 
[老婦截去一足]  
　　有朱大興者向在火車站營業星期日偕其母及親串兩人從吳淞來滬車到站時朱大興母囑朱大興先下車爲親串雇車彼隨後來詎偶一不愼被車頭撞倒軋傷一足當即舁送鐵路醫院經醫生騐得足傷過重非截去不可遂將傷足截去嗣被出店傾入醫院對門來安里垃圾桶中日前忽爲摘破布人翻出詫爲異事一時喧傳觀者甚衆捕房得悉即派探捕前往解散現該病婦尚在醫院療治 
[中西醫術並用]  
　　醫學研究所以各醫院住院病人均用西法醫治華人習慣尚多疑慮因選聘中西醫士在所中舖設病房數間俾病人欲用中法欲用西法聽其自擇凡本埠各醫生均可到院討論以觀實騐現已竭力組織不日卽可開辦 
[函請添加燈油]  
　　城内中區路燈清道事務所經董毛子堅昨日丞致城自治公所略云城内路燈定章（指接辦時依上章而言）五時半開火（指日短天而言）晚間至三時半油盡息滅（其實至三時已暗矣）每一燈夫須管三十餘盞點第一盞時在五時半及末盞則須六時餘而居户商家見六時餘始開火必有煩言必須改爲五時開火方可惟燈油每盞祗有二兩八錢開早半時實能點至兩時半或三時（火光大小略有出進）而三時後查差者站崗者遲歸者聞警救火者均有所不便必歸咎於紳辦之遠不如官辦當警局辦理之時路燈光力確能延長一鐘或竟能延至天明因燈光不足而開火亦不能准定一時也查城外東區等路燈一盞發油至三兩六錢故光足而息滅亦晚城内可否於日短時加油四錢則可點至四點或四點半（指開最早光最足者而言）惟中區路燈統共五百五十七盞一日多費洋油在十五斤左右兩天一箱不敷五斤按月又須多支出二十餘元明知自治費絀撙節且不暇何况於定額之外再有加增惟欲便行人息浮言不得不如此辦法不敢自專即乞示復遵辦 
[城内]  
[不認霸阻]  
　　十六舖地甲裘鎭病故之後由縣一再召充無人承辦刻經田大令查悉有前爲十六舖甲夥之喬子山及某某等在外霸阻以致無人過問昨特飭捕密提喬子山到案訊究喬供裘鎭病故之後小的卽閑居無事不敢霸阻叩求明鑒判收押候核 
[夜行遇匪]  
　　住居大南門内喬家栅之朱某前晚八時由滬北回家行經凈土庵浜附近忽遇匪徒攔住突出利刃嚇禁聲張遂被剝去袍褂一套迨由朱報告一路四區派巡追緝該匪等已去如黄鶴矣 
[道批二則]  
　　蔡鴻等禀批查軋帳據本爲案中緊要關鍵蔡前道疊次批行何以延不催辦殊不可解據禀前情仰上海縣會同商務總會催令調集各帳簿迅速查封具報勿任再延爲要　楊竹甫禀批案經由廨訊係原被各有不實不盡酌量斷結不必來轅呈凟自取訟累抄黏附 
[縣批四則]  
　　沈桂山禀批該監生保出之後逾限不理胡光照以爾復霸租房屋掯交蕩田單契具呈業經批飭提保着交着速投訊押追毋得飾詞延宕　趙讓卿禀批爾子趙友香騙單抵押供認洋數相符該民人前次具呈業已明晣批駁且疊次帶比爾如舐犢情深即措欵將單贖回呈繳否則定將爾子從嚴比追毋得飾詞推諉特斥　郁生桂禀批喬北明係南邑之人如果並無部帖何得越界白拉私取行用旣稱伊在南邑亦未請帖着即逕請澈究不必輙請移提　沈海泉禀批爾包造張仁甫房屋延宕日久經張仁甫另行雇近完工由李前任訊明斷令張仁甫給貼洋五十元爾　不知體卹事經二年復思翻案實屬多一特斥 
[官事]  
　　新委道轅衛隊管帶都司師德貴日昨到道謝委並禀知即日到差　又帮帶把總凌國斌禀謝加札留辦　新委老北門盤查委員補用巡檢吳式榮到道謝委　直隸補用道陶湘到道拜會 
[南市]  
[協吊賊贓]  
　　靜安寺正興染坊被姜福坤邰榮生串竊洋靛三桶藏匿南市馬路橋永順祥染坊内昨由公廨派探持函帶同竊賊至工程局禀請吊贓局中准派偵探吊獲原贓兩桶存候公廨移提一面諭令該坊主投案候質 
[又獲兩人]  
　　陸金堂等攫取慶大烟紙店銅洋小洋一案昨由工程局獲到同黨小瞎子（卽錢寳生）陳阿二（卽開頭阿二）經陳裁判復訊均稱由小無錫等誘賭騙錢致被 
 
 

Page 20

 
 
拘獲判錢戒責二百下鎖示馬頭三天陳交保限交小無錫到案訊究陸等仍一併還押 
[造屋抛工]  
　　沈爕章在工程局控告木作頭蔡紀生之父蔡子祥在日包造茅山殿後面樓房三幢言明造價銀一千三百五十兩後因添造加銀五十兩迄仍抛工希圖加價等情昨經陳裁判傳訊供詞各執判蔡交保候函請魯班殿董事估明價值再訊 
[閘北]  
[姦拐婦女]  
　　江北人陳金浩之妻丁氏被皮匠王春甫誘姦拐匿由陳邀同見証包海村馮雲浦劉華氏等投訴四路分局昨經黄正巡官提王到案質訊屬實始將丁氏交案判氏掌頰二百下交陳領回管束王責手心四百下拘留十天 
[保人賠墊]  
　　施茂春控虞渭泉借洋五十元不還由施其林作保刻虞已經逃逸昨經四路分局黄正巡官提施到案判令墊繳洋四十元給領了案 
[英租界]  
[乘間攫物]  
　　流氓王金生前日至山東路老慶雲銀樓内以購兌金飾爲由乘間攫取值洋四十五元之金戒逃逸當由櫃夥朱吉成追獲交捕帶入捕房昨解公堂請究朱上堂証明前情訊之王俯首求恩判押兩月期滿逐出租界 
[冒名行騙]  
　　公共公廨男押所看役諸百秀因在押之森源莊經理周友關乘間脫逃經寳讞員著將該役收押捕房一月候查明有無賄縱情事再行核辦在案兹有同押犯人俞新春於前日開釋後冐名向諸妻陳氏騙洋兩元當發包探查獲昨解公廨訊實判押三禮拜以儆 
[縱火圖逃]  
　　瞿王氏前晚在濟良所内縱火圖逃當被查悉昨由西女董將氏押送公堂訴明前情判氏還押候禮拜五訊究 
[保人收押]  
　　英商麥泥爾控金幼梅不理押欵銀六萬餘兩一案因金保出後避匿不理前日由廨派差將金之保人陸子貞黄自豐一併提獲陸復中途逃脫昨由差探將黄先行解廨請爲訊究判押候金幼梅到案再核 
[茶房行竊]  
　　寓居同福棧内之張叔良失竊洋一百五十元報捕派探將該棧茶房陶桂生拘解公堂訊究陶認竊不諱判押三月以儆 
[强搶金飾]  
　　流氓王根寳攫取管米氏金挖耳由探查獲昨解公堂訊究判押候查明有無另案於下禮拜一訊辦 
[女孩待認]  
　　迷路女孩鳳巧昨由捕房送廨請示判送幼女所留候查核 
[欠租被控]  
　　英商八巴利控徐榮茂欠租不還昨經公堂傳訊中西官以原告未到諭候再行傳訊 
[洋商追欠]  
　　德商福來德洋行控陳紀弗不理欠欵昨晨由探將陳傳至公堂判令交保候禮拜六訊理 
[一傳再傳]  
　　羅連山借印度人某甲洋五十五元昨由公廨飭派差探往傳不到回禀公堂諭飭再傳 
[串竊鎖片]  
　　陸金福控金阿素王楊氏串竊小孩金鎖片昨由包探將氏與金併解公堂訊明判氏交保金押兩禮拜示儆 
[印捕誣控]  
　　楊樹浦捕房一百五十一號印捕控電車公司用人張雅如違章小便向阻不服昨由包探將張傳至公堂訊供不實判令將案註銷 
[人銀並]  
　　日商吉田新洋行控東來號主王亭夀不理貨銀九百十九兩前日午後由廨會訊原告延律師村上到堂譯稱王虧欠貨銀逃匿不理請追質之王供認欠銀八百餘兩因往漢口商借欵項並非逃匿孫襄讞商之日副領事西田君判王交九百二十兩人銀並保限一月内原告清理如違惟保人是問 
[美租界]  
[補領執照]  
　　胡金生在西華得路二千六百四十五號屋内開設烟膏店未領執照被捕查悉將胡帶入捕房捕頭諭即補領 
[俄人行兇]  
　　住居百老匯路之俄人某甲昨至捕房稱被同居俄人某乙毆破頭顱捕頭飭探查明再請俄署傳訊 
[查獲原贓]  
　　鴨綠路朱福元家前晨失竊錫器等物報由捕房昨經華探王阿巧在瑪禮路德泰當舖内查見原贓帶回捕房候緝獲竊犯解廨究辦 
[摸竊票洋]  
　　日本人某甲前晚在途被竊賊摸去票洋一百五十元昨報捕房請爲查緝 
[索債衝突]  
　　陳金松李阿維昨在吳淞路因索債起興扭至捕房控訴捕頭以案關債務飭赴公堂控告 
[法租界]  
[吊驗房票]  
　　萬源祥虧欠房租十三個月共計洋七十八元由房東恆泰號控奉公堂判准欠一月其餘交保限十四天交清詎至今分文不付昨又傳訊萬供照小的核算並無如此之巨有已酉年房票呈驗房東稱商人所出房票並無已酉年圖章祇刋宣統年分聶司馬判令交呈歷年房票到案聽候察閱核辦 
[曾否拐逃]  
　　奚姓女子前由陸阿金爲媒許配某姓定本月二十四日成婚詎忽於月初逃逸嗣經女兄奚根夀偵知被陸長安拐去報捕拘獲偕同媒人投廨禀稱陸拐逃小的之妹有阿松目見可以作証况婚期已近求恩嚴追陸供初一日小的在小西門外與奚妹遇見稍談數言繼又遇見友人遂各分散並無誘拐情事判陸交保着奚邀同見証到案再行訊核 
[事不干已]  
　　鍾連方雇一無照小車裝運火油七十號華捕向車夫查看照會鍾即强行出頭與捕爲難後由他捕到來拘解公堂請究判鍾枷號七天管押七天 
[押追房租]  
　　收租人朱可定前控剃頭店主張海泉欠租五個月張供一時無力須俟盤店交付奉判交保限交在案昨又傳訊張供該店盤洋九十元小的負債不少不敷分派判收押嚴追 
[積欠租金]  
　　魏海林控房客葉榮章虧欠房租八個月計洋八十元王洪富欠租九個月計洋九十元柴杏生欠租十一個月計洋一百十元昨日由廨集訊葉等均求恩寛限措還　司馬准欠一月租洋其餘交保限一禮拜交清 
海上閒談 
[休矣上海之提燈會]  
　　昨晚爲本埠各學堂舉行提燈會慶祝國會提早之日燈火星輝頌聲雷動固儼然立憲國民歌舞昇平之景象也 
　　諮議局國會請願之舉剏議於江蘇而上海實爲是議發端之地其請願旣先各省而發起其歡祝亦先各省而舉行意者上海眞得風氣之先歟 
　　雖然朝廷方以提早國會歸功於督撫而若湖北江西等省人民則正蹙然以三年爲未足而力圖再舉也 
來函 
[四路巡警分局巡弁周之翰來函]  
　　貴館大主政諸公閣下敬啓者日昨貴報載敝處劣警李珍義被革一案内多傳聞失實蓋鄙人素性勵品極嚴待人惟恕圖籍之外别無嗜好横逆之來一噱置之入警界三年職務認眞不避勞怨以故毫無貽誤輿論 
 
 

Page 21

 
 
允孚上憲下屬聞見有眞並非自欺欺人語也所載口含紙烟查差繼與李警扭禀一節失實者一李警前在南市工程局當差犯過斥革朦投本局供差未久屢因犯過受斥此次重犯知必開革乃率意大逞其暴戾行爲以遂其悻悻之志蓋渠已勢窮援絶並無有總局科長之勢可恃其失實者二在貴館有聞必錄之例原不爲過惟實係未有其事且關警局名譽用亟據實以告即希速賜更正以彰公道是爲盻禱再制服查差巡警遠望即悉防避易犯規者轉多間易便服雜於稠人中出其不意伺察其動靜則使之防不勝防即辟以止辟意也於警政實大有裨益合併聲明耑肅敬請鉞安　四路巡警分局巡弁周之翰頓首 
[本館覆函]  
　　刻接來書謂日昨敝報載巡警李正義被革一案多傳聞失實之處囑爲速即更正以昭公道但敝報登載此事並無閣下口含紙烟查差及李警倚恃總局科長之勢之語即函末聲明便服查差係辟以止辟之意敝報亦未將閣下得意之處登載報上故閣下謂敝報登載失實敝館亦祗可一噱置之但閣下自謂勵品極嚴待人惟恕此函之來似於恕字適成爲反比例又謂於圖籍之外别無嗜好豈報紙亦不欲寓目耶如已寓目何以囑爲更正敝館實所不解閣下謂實係未有其事敝館亦實係未有其事請於研究圖籍之暇取十四日敝報覆按之閣下可釋然矣 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
資政院議案 
[各省諮議局陳請由明資政院立法範圍提議案]  
　　爲陳請申明資政院立法範圍以確立議院基礎事竊今海内外人士奔走號呼旦夕請求開設議院者誠以立憲之國必確定議决機關而後執行者乃有所守資政院非議院之組織即不能有議院之精神懼將如各省之諮議局决議者終無効力公布者多難實行卒之有議决機關與無議决機關等故欲立議决之機關必先有完全之組織也屢奉聖訓國會開設無縮短之期而以資政院爲議院之基礎諮議局等經過困難之已事雖深維資政院之範圍有不能不爲貴院陳請者伏讀先朝明詔及去年七月初八日上諭均以資政院爲上下議院之始基欽定資政院章程第一條即聲明取决公論預立上下議院基礎之宗旨是無論開設國會將來縮短與否而今年資政院開院實爲我國確定立憲之根據可斷言也立憲國家雖分三權實只議决執行二事議院爲立法機關專司議决一切司法行政兩機關司執行今資政院得爲議院與否資政院議决事件五項得如各國議院權限與否姑不具論恭讀本年五月二十一日諭旨一則曰參預立法再　曰議院基礎三則曰議院精神是資政院雖非國會而實具有完全立法性質查廣義之法律包含法律命令二種而議决之事實兼具有參預及承諾三種我國預備立憲以來編訂法律頒行法令皆在未有議决機關之前統系未分推行多阻貴院爲參預立法之地即具有事後承諾之權必如此而始得爲議院基礎始可振議院精神此徵之先後諭旨不得不請申明範圍者一也再查改設憲政編查館原案憲政編查館係仿各國政府附設法制局之制冀統一法制而付議院議决其原奏内稱臣館職司編制應一面調查各國憲法成例擬訂草案一面於各部院各省所訂之各項法制悉心參考漸謀統一方法俟資政院設立後隨時將臣館核定之稿送由院中陸續議决蓋一司編纂一主贊定庶政府盡提議法案之責而國民有叅預議决之權立憲之基由此以鞏固等語光緒三十三年七月十六日業已明降諭旨依議是議院未開以前人人誤會憲政編查館爲立法機關者資政院旣開憲政編查館之地位主司編纂資政院之地位責在贊定不待言也資政院贊定之範圍以憲政編查館所編纂之範圍爲範圍又不待言也今資政院章程第十四條三四兩項雖爲具體之列舉然四項但書指明憲法不在此限則憲法以外之法律均須資政院之贊定可知實具有抽象意思國家何事不經法制卽何一不經資政院賛定國會未開專恃貴院爲完全統一之計畫徵之憲政編查館原案不得不請申明範圍者又一也各省諮議局議决本省單行章　規兩載在定章去年開局已往之單行法督撫旣未提出現定之單行法多不經諮議局通過諮議局等受毛舉細故之譏行政官無完全遵守之則影響所屈惄然共憂今貴院爲全國議决之樞機爲將來議院之根本若不預行申明範圍而仍犯毛舉細故之嫌全國人心將何所恃諮議局等希望國家不避越俎以爲叅政權之起點實係乎立法權之範圍爲此聯合陳請貴院申明範圍以確立議院基礎須至陳請者 
[附陳請股審查申明資政院立法範圍案報告書]  
　　議長公鑒爲審查報告事本股於十六日開股員審查會審查得各省諮議局陳請申明資政院立法範圍提議案說帖一件本股全體議員認爲合便可採應交會議查該說帖主旨有二一因本院疊奉諭旨一則曰參預立法再則曰議院基礎三則曰議院精神是資政院雖非國會實具完全立法性質應有參預及承諾之權此當申明範圍之理由一也二因憲政編查館於光緒三十三年奏稱該館職司編制俟資政院設立後隨時將該館核定之稿送由院中陸續議决蓋一司編制一主賛定等語欽奉先朝諭旨依議在案是本院旣開憲政編查館應司編制本院責在贊定此當申明範圍之理由二也此兩理由皆根據上諭權限分明本股議員理合將該件提出應請議長列入議事日表定期會議可也 
小說 
[奇情小說鸚鵡禪（八十）]  
　　第二十四章　有情人都成眷屬 
　　當斐德蘭秋賽之時。來珠兒舊病復發。從醫士侖支之言。跬步不離繡闥。愁擁桃。笙慵低蓉悵。一瓣心香。惟祝意中人早奏凱歌。圓其好事。顧天下。事相。望愈殷。相去愈遠。以來珠兒之鹿盧在腸。迴環結恨。而昨日黄姑。今朝青鳥。自斐德蘭去後。迄未有一紙之投。遂覺好事多磨。病體。益以增劇。一日。戴琪持電入。欣然謂來珠兒曰。此爲斐德蘭先生所發。度必秋賽得勝。寄此捷音以慰小姐者。來珠兒聞之。驚喜交集。旋復沉吟自語曰。賽馬。危事也矧以一日之短長。定畢生之優。劣庸詎無平昔之所沾沾自喜者。一旦遽。受挫折乎。語已。置其電於几上。不遽啓視。　　戴琪曰。事之成否。一覧便知耳。妾意小姐百年好合。在此一舉。天公做美。當必無意外之虞。來珠兒聞之。益踧踖不寗。泫然曰斐郎苟失敗者。在彼固青衫落拓。在我亦紅粉飄零。即勉證鴛盟。而雌伏自。傷雄飛無望。覥然而生。誠不如冥然而死耳。語至此。戴琪急啓封讀電文曰。僕已勝。即歸。 
　　來珠兒乃始回嗔作喜。强起臨鏡。爲歡迎斐　德蘭計。午後。斐德蘭至矣。以不得直於琴宜。益獻媚於來珠。兒之前。而一登龍門。聲價十倍。眉宇間亦不復如向者之結轖矣。來珠兒自聆捷音。早醫可九分不快。今覩玉郎。無恙。含笑歸來。乃復立茁情芽。如名花之怒放。 
　　未幾兩人遂結婚於禮拜堂中。海而明聞之。求婚於琴宜益切。琴宜感其誠摯乃亦相將至禮拜堂成禮。蓋去斐德蘭結婚之日。僅一星期耳。畫眉 
 
 

Page 27

 
 
有筆。彤管生花。從此京兆閑情。不須賦廣平鐵石矣。而琴宜迴溯前塵。覺哈羅於已。求之愈殷。絶之愈甚。而已亦即受斐德蘭之愚。秋風執扇。中道棄捐。報施不爽。曾未有累黍之殊。益憬然不敢爲非。而讀。畫評詩。倡隨甚樂時或。搦管作圖。爲海而明。入室弟子。影裡情郎。畫中愛寵。是鄉極樂。眞不羨。夫壻之封侯矣。 
國外新聞 
[美員請訂保護外僑律]  
　　十四日紐約電云美國檢事長維克歇姆君已勸政府制定保護外人之律蓋美國法律對於此事並無效力維君援引私刑意國謀殺犯及開利福里亞虐待日人兩事以爲論據 
[美國添造戰艦]  
　　十四日紐約電云美政府招人承造載重一萬二千七百六十四墩之戰艦兩艘限定裝置十四寸口徑之大炮十尊 
[墨西哥暴動續聞]  
　　十四日紐約電云墨西哥之暴動曼延日廣各處美人所開之礦均遭攻擊克伊台特帕非里哇（與台克斯州境　鄰之城）某礦之地坑均已被毀房屋則被焚去亂民擁入領事署搗　各什具並將公文焚毀道中領事業已避往他處現有墨兵二百名保　該領事署有美國僑民百餘人已棄其産業逃入美國邊陲墨政府已允保美人將來之安寗墨總統狄愛士郡已告美總統塔孚脫君允將暴動之人懲罪惟亂民仍在聚衆示威 
[英國選舉之先聲]  
　　十四日倫敦電云下議院領袖議員現已紛紛入京各黨總機關部異常忙碌英皇必書官洛萊斯君今日下午往謁首相愛斯奎士君上下兩議院皆深信西十二月初旬必將舉行選舉 
[俄國銀行團之宏圖]  
　　十四日倫敦電云泰晤士報聖彼德保通信員電稱俄國銀行團籌有資本英金三十五兆磅提議興造高加索及培魯乞斯丹並通過波斯之鐵路俄相司徒賓爾君及外務部大臣薩沙洛夫君均贊成此議 
[英國開審沉船案]  
　　十四日倫敦電云軍事裁判所已在希爾萊斯開審巡洋艦皮特福特號觸礁沉没一案 
[英國礦主之讓步]  
　　十四日倫敦電云韋爾斯礦主已允將工資酌加 
[俄皇起程回國]  
　　十四日倫敦電云據達姆斯台脫電稱俄皇已偕其眷屬啓行回國 
[土耳其預算案近聞]  
　　十四日倫敦電云據君士坦丁電稱土耳其明年之預算案共缺英金六兆磅財政大臣將請國會准其募債彌補前任埃及總理之子未克塔培大佐已簡爲海軍大臣末氏曾留學德國頗重德國軍制 
[葡員抵日游歷]  
　　十四日東京電云葡國逐君曼洛爾之叔拂郎沙華親王已由紐約行抵横濱葡京革命之時該親王適在紐約 
[英員游歷滿洲]  
　　十四日東京電云駐日英使竇樂爾君偕其夫人游韓後已由威海衛赴滿小游即擬在該處乘坐軍艦回任 
[日軍鎭勦生番]  
　　十四日東京電云鎭勦生番之遠征隊已奏凱回抵臺灣首府 
[土政府擬大赦國事犯]  
　　十三日柏林電云土政府擬下諭大赦國事犯 
[英公司將爲俄國造艦]  
　　十三日柏林電云據聖彼德堡電稱里柯拉夫船塢已租與英國某公司該公司將爲俄政府建造戰艦三艘 
[俄國著作家行蹤可異]  
　　十三日栢林電云俄國著作家托爾斯托雅伯爵已在某尼院得其蹤跡該尼院係其姊氏管理（以上譯字林報） 
來件 
[治鼠疫經驗效方（郁聞堯述）]  
　　此病又謂之核疫以毒菌侵入血管腫起結核也亦謂之黑死病因死後屍身現黑色故也西醫研究此症尚無善法療治故急謀先絶鼠之患疫者以斷其根株邱君檀孫論戊申歳香港廣東此症盛行以　關於歳運本於傳染失於誤治雖辨論綦詳而尚不知由鼠虱之有毒菌者傳染故其論歳運廣證内經五運六氣未免失之於泛其論傳染仍與尋常時疫霍亂傳染一例其論誤治而竭力研究以得治法則由其經驗閱歷而來誠以此症之起由百斯篤毒菌侵入血管故始而血閉繼而發出極高之熱度　卽核腫甚則昏迷核腫之處或在頭耳左右或在兩脇及左右手足拘攣有似急驚總之此症之大關鍵在血閉核腫則通血瘀化毒質透表邪爲要法今錄效方於後以供醫界之研究 
　　敗毒通瘀湯　羗活　桔梗　前胡　獨活（各二錢）茯苓　當歸（各四錢）　錢柴胡　生黨參　黄苓　葛根　木通　茵陳（各三錢）只壳　川芎（各二錢）桃仁　紅花（各一錢）薑　棗（按血管先閉桃仁紅花宜重用） 
　　升麻活血湯　升麻　鼈甲（各八錢）當歸（二兩）　木通　葛根　竹茹　茵陳（各三錢）麥冬（連心三十枚）桃仁　紅花（各一錢）　炙甘草（四錢） 
　　升麻鼈甲湯　升麻　當歸　蜀椒　鼈甲　雄黄　生甘草 
　　按此方金匱治陽毒前賢借治時疫今核疫亦可酌用 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
