# 1880 - 339 - 4902737

 

Page 1

 
 
[後西遊記出售] [  專告曰]  
　　西遊記一書本屬寓言說者謂其養性明心頗有解悟然而眞經號雖獲索　無從尋妙義於先天究莫論眞詮最後起此後西遊記一書所　　　　中所載類近嬉笑怒罵以詼諧之筆爲棒喝之輕亦未始非喚醒痴愚之一舉也是書坊本漫漶兼多訛額本館倣用活字板重爲排印校　　　　訂籌工定於本月初十日出書每部訂成八本收回工本洋五角正購慮仍照前例請卽賜顧可也 
　　重印縮本康熙字典出售　點石齊主　 
　　本書前將湖北局刻之康熙字典用石印照相法　成一本出售盖以便舟車之取攜者卷帙之繁瑣仰蒙　君許可所印四千都曾不數月卽已售　在後來購者未免增　如之憾是以本書不惜重價復託友人在京都購覓得　殿版初印者寄歸仍用前法照成並飭各工於上看時務必　　　　墨色須濃淡各宜紙張則光潔一　被閱一過覺點書雖細而仍朗若列眉洵藝膚之奇珍書城之善本也現已工竣準於十一月　六日出書　　　工本較大計用綢面仍訂爲一本書每部價洋二元分訂爲四本者每部價洋二元三角刻因急欲發售所印無多蒙欣　　　早來購取至售　　處悉遵　例此佈 
[戰事未議]  
　　閱昨報所列之電音言崇前使與俄議立之和約悉廢不用恐戰事必不能免電音簡畧未知其詳然以意度之事前使所議尙有可和之意今旣廢置不用則俄人旣不甘罷中國亦不肯俯就兩不相下雖欲不戰而不能　　者每以爲兵凶戰危總期言歸於好然爲中國計與其受俄人之挾制聽俄國之要求而屈己議和以取四鄰之笑轉不若决計一戰之爲愈且縱綱大勢此時中俄之爭衡正未知鹿死誰手也俄國雖跨踞兩洲久存開疆拓地之志然以中國之地大人衆政令方新亦未必遂弱於俄觀於俄土這戰土耳機蕞爾一區人民稀少聞此前土人徵兵至於樓捕綱民以足披堅執銳之數其疲弱已可槪見而俄人之攻取土國猶且屢　屢奄然後幸而一勝且費軍餉又復不貲以中國而與土耳機相較其大小衆寡强弱之數相去懸殊矣况今者倣效西法製備輪舶購辦槍炮整軍經武已非一朝一夕其統兵之員經略之臣皆係入經行陣熟諳戰守之人猛將星馳謀臣兩集　有所　以此制敵何敵不擢以此攻堅何堅不克者又何必有所疑慮而怯於戰也夫俄雖大國而中國之人民則多於俄俄之於中主客之勢不同勞逸之情亦異卽使中國一戰不勝可以再戰再戰不勝或以三戰三戰不勝尙可收合餘爐料量人民奮臂一呼士氣百倍俄人能如是乎俄人之至中國究不能深入腹地其兵餉亦不能轉運相繼曠日持久俄之敗可立而待也中國之所慮者不過北京之地與俄相近琿春之兵一舉足而卽可立薄京城故近來厚集兵力以塞山海關而衛都城而人心不免有所疑惑然西人之言則以爲北京之地以　朝廟所在故見爲鄭重設或遷徒內地居中肆應　　雲數州不過邊省嚴疆亦不甚爲緊要卽使爲俄所逼而由內制外簡練數年亦不難遲俄人而去之此方雖出於西人而其實於中國之情形亦未始不深知灼見其說亦未始不有可採也總之俄人之要求挾制不過有意恫喝以　中國其實則俄兵茍與中國殳戰且其兵力不亦不能過十萬盖俄國之兵用餉較多於中國恐其力有所不繼則卽專數之道而中國則兵餉旣輕民人又衆在俄國亦未嘗不心爲憚之此而决計一戰則亦未必非中國之福而俄國之噩勿以爲狂瞽之言而笑之 
[俄官傷足] ○日本報云俄管理太平洋水師提督沙司鴿於英前月二十八日忽受重傷緣沙君自琿春坐歐羅巴兵船欲至長途中風勢頗大沙君適立於船而船爲大浪所激由後撞前致右足膝蓋以上跌斷趕緊醫治聞刻下稍痊可望速愈矣又聞長崎口內於英本月初四日有俄兵船七艘在該處停泊云 
[坍屋傷人] ○福建南臺地方於數日前坍倒房屋一所壓斃小孩兩名一老婦亦受重傷聞該屋歷年已久且本不堅固故有此失也 
[試拖沈船] ○英十二月初五日聞怡和行欲將荻港所沈之公和輪船拖起已拖上四尺許而拖船器具中斷遂復沈下原處其船身之重可知矣 
[火災疊見] ○杭垣今歲以來疊遭之警城中各鬧市口殆將徧及入冬後天晴旱久風日燥烈城廂內外　於無日無火之上月念四日三元坊一火被焚者斃及數命聞者亦爲酸鼻至念六日戍刻又報火警紅燭天遠近照耀一時人聲鼎沸路途擁塞將近日各處火起居民皆如驚弓之鳥一聞　　無不心驚膽戰也幸未及半點鐘時火已盡熄嗣悉被火者爲城守署後土名賽西湖地方是處屋宇無多祇有草屋十餘間半爲種茱者居住一輕着火極易延燒兼以風乾日燥正如摧枯拉朽轉瞬卽空幸城守署洋龍竭力潑救始得有數間保全不致同歸於盡迫各集水龍聞信奔集時之勢已衰救之亦圖易易是處池蕩極多有避火而失足墜水者幸時正黃昏人都未睡尙無性命之憂念七日下午下城皮市巷口某號醫園內又火熠透屋賴鄰衆捨命奔救不至成災聞該園之錢櫃帳箱等件亦遭搶劫其餘遺失者正指不勝屈是日鳳山門外饅頭山相　處亦焚去草屋一間山上駐紥之練軍皆爭先搶水 
 
 

Page 2

 
 
　　奔救遂得熄滅否則演武官廳將亦作阿房之焦土矣是夜豆腐巷某木作旁有此警幸未成禍其餘失事之處無日不有不可聯記總之天氣苦寒風燥尤甚無諭居家鋪戶務須格外加意現在三元坊之瓦礫塲中已民輕拾蓬　　矣本月朔日起城廂內外大街小巷各人一人高喚奉憲傳論小心火燭等語手撀竹梆且喚且行盖卽古時遒人鐸狥路之遺意也舊例於十二月朔日起望日止計共半月而已今因時見火災各大憲爰飭保甲總局嚴諭各圖地保拔早一月也 
[章門天氣] ○上月二十日晨起天色驟晦密雲漫布俄而微雨霏霏迨九點鐘風伯揚幹而雨師返轡矣下午則仍呆呆一輪然寒氣陡覺侵肌次早屋瓦盡白是爲今冬初次見霜也在後西北風大發如虎吼如濤奔日夜無休飛沙畫瞑雖重堂奧室下無不塵土紛披目耳幾爲蔽塞氣候亦愈嚴寒矣 
[差勾橫行] ○南昌有所謂四門頭者差役實居其三一則着澆院之惡匄也無論大小店鋪開張以及入股拆夥甚至兄弟分產將鋪業作歸一人者皆須先給以錢名曰規矩聞此風初不過如坊保等之討賞給以百十丈文卽可今乃變本加厲茍非先事講明則　時蜂擁而來打櫃翻桌直自忘爲求乞且有街　貴賤之說一若地皆其地屋卽其屋也者在大鋪自顴身分不屑與較而小鋪自量才力又不敢與較日甚一日相率忍耐故差匄等益無忌憚矣日前府學前某手巾頭繩鋪大約因租貴乃分櫃外一席地賃與屠者殿案未先給以規矩是早屠者担肉方至卽有百數十人隨來攔門塞路大肆咆哮直至午後始經調處而散花費不言可知官府每出示安良除暴若此類當亦在所宜禁者哉 
[烟館難禁] ○江右煙館早經示禁在案功令森嚴宜　閉門塞賣矣何奸民牟利仍復以身嘗試豈眞愍不畏死聊夫亦恃有護庇之者觀於近日范某之事其弊益見矣綠巡局門前卽爲大街范乃向開烟館於此嗣因奉禁閉歇未幾卽於原處仍理舊業固已臣門如市聲聞於外從無過而問者日前與巡差口角是夜遂有委員等燈籠火把而至威儀烜赫范愕然藏匿不及遂被搜獲解訊聞已擬照定罪稟辦云說者謂自有此舉則巡差之威令旣得大行而烟館之開列必益盛矣 
[雪後冬瘟] ○雪前無雨俗呼爲赤脚雪相傳主人口不安前月杪蘇郡得雪人競以赤脚雪呼之蓋亦不雨而遽雪也日來疾病雖多死亡相繼至有一門而連傷數口者然則衛生者尤不可不加意矣 
[煤炕薰斃] ○北省冬日居人皆臥火坑其風俗如是然都中每歲隆冬恒有遭煤烟而薰死者惟習相沿居人竟不以前車爲鑑近聞城南某姓於前月內因家主出外貿易臨行囑舖中某夥遣學徒二人晚間至其家守夜某走後夥遵店翁囑每夜遣學徒二人往宅中住宿二人因天氣乍寒衾冷如鐵恨不能陽回黍谷乃將煤加足同入黑　逾時煤火大　烟燄迷空二人被煤氣悶住不能動彈火　坑熱逢　如釜上氣席雖暖而毡已焦二人亦從此逝矣二人旣死當時人莫之知至次日始悉報明主婦出其屍復遣人招舖夥至申飭而後逐之 
[查夜笑談] ○北京近來辦理保甲情形疊列前報茲聞十月念二日晚崇文門興隆街又有查夜之舉其細情與前時打磨　查辦相彷彿惟聞該街有部員某宅是日抵暮有南城保甲局來告囑先時預備銅鉦燈籠某宅閣人因宅中無鑼不爲預備後輕主人知悉調　街　置何得平原獨無又念購一大鑼非數金不辦不如覓一家中孩提所耍之小銅鑼應點似無不可蓋因都中咸同年亦曾辦過此會京人謂之小鑼兒曾今某宅主人卽用小鑼應命洵稱名寶相符䤸之以見事近兒戲無關防務也 
[遺失藥籃] ○禮拜一卽本月初王夜間大英醫院內傭人奉命携藥兩籃送至他處行至虹口途遇一人忽致口角旋卽置籃搶次互相爭鬥爲巡捕所見一併拘入捕房其籃爲旁人携去然籃內之藥據醫院云中有毒藥數瓶極爲利害人或誤嘗必致有關性命得此者勿自以爲福也 
[鐵舵損船] ○前日晨刻老船塢浦內之小輪船將吳淞載客之小火輪飛雲撞壞因船塢火輪之舵係以鐵爲之凸出在外其時後飛雲船邊駛過鐵舵撞入該船邊上遂成一孔刻下受傷之船已至浦東整理聞尙易於修治且費力亦不甚大云 
[碰壞沙船] ○昨午前江天輪船進口在陸家嘴地方適某號之沙船行來不及避讓致將沙船頭碰壞未知如何理說也 
[失火隨滅] ○前夜十一點鐘時英租界大馬路之北英國牢監相近處某姓民房失炎當輕捕房鳴鐘洋龍馳救前該處鄰人帮同擔水澆潑隨得熄滅計止焚去披屋一間拆　披屋一間並聞失愼之由實有匪人縱火云 
[橋圯待修] ○新聞橋年久失修本覺危險前日有小車推棉花包過橋老婦避讓至旁橋板猝斷落港車夫見之棄車貨而逸幸港中有載藥水之船救起老婦不至淹死所棄之畫貨嗣由貨主認歸但此橋係鄉人出入之要道允宣赶緊修理也 
[會審錢債] ○前開震豐洋貨號之劉咸森曾投道轅控開天成洋行之德國人倒欠銀二萬兩等語但天成所督甚鉅曾由總理向衙門官以一厘擬還各戶劉不愿收事遂擱起旋由承豐庄向劉索銀兩萬劉以此銀實被天成行倒去計共有二萬兩今已賠過一萬兩有道案可稽卽將此情稟縣關承豐莊之裘景恂裘景恕弟兄亦投縣呈訴以劉欠鉅萬兩立有票據豈容張冠李戴希圖牽制叩請追償莫邑尊隨備文至英公堂請移提劉咸森集訊旋查劉在德國商人所開之乾泰洋行爲買辦應請會審而原被又控諸道轅劉觀察批飭上海且會同陳太守及德國公事秉公研訊是以前日午後三咪鐘莫邑尊親至會審公廨會國陳太守佛繙譯傳同原被詳　案情莫邑尊謂劉曰欠人銀兩出有票據應早投案何得以洋商用人必欲會審須知洋商欠銀實有憑據亦須還銀汝何不明若此劉稱曾爲天成洋行担保承豐莊銀二萬兩嗣以天成倒帳我已賠銀萬兩所出之票不過將就了事今承豐竟欲控追理殊不合况前了之事尙有經手人請傳訊可也邑尊謂票銀鉅萬壹同見兒戲劉謂公堂會審華官有陳公祖四官有有佛繙釋本不勞上海且開口於是邑尊大怒　華人控告華人應由本縣辦理今汝假托洋商買 
 
 

Page 3

 
 
辦以致本縣前來會審係看陳大老爺與領事之面汝何胆敢藐視官長且汝曾挽人許送本縣銀四千兩以抹此案豈知本縣秉公無私可勿妄想隨有洋人上堂代辦邑尊問案內並無洋人汝究是誰答稱開乾泰洋行者劉是我行買辦陳太守問汝旣稱劉是買辦有無保單保人等據劉稱與洋人素來交好今年五月間到行作買辦恰無薦荐保至每月給我辛俸洋二十元有帳可查邑尊聞供益爲發怒謂劉稱乾泰行買辦旣無憑據顯係假托此洋人若照華例應料以包攬詞訟之罪喝令不許插嘴斥退邑尊又謂佛譒釋曰貴國商人均有體面何此人如是胡行耶况此案理合本縣辦理務須將劉帶回縣署洋人又稱按第四條章程載明凡有錢債口角毆鬥等細事理應公堂會訊設有人命盜案應得送縣陳太守謂汝旣知公堂章程我問汝洋商用人因案涉訟洋東與之代辦此例有否洋人乃語塞佛繙釋曰無論公堂縣衙公事總是一例請貴縣公斷可乎邑尊曰可原告裘景恂又稱被劉欠銀萬兩立有票據戰明每月息銀九十兩今已已有十九個月應追息銀一千七百十兩幷與天成往來亦係劉作保致被欠銀三千餘兩應請一併追給邑尊謂劉已受天成之虧往來欠銀似便一併追取惟票銀萬兩之本利着繳可也劉又堅稱銀非我用再欲賠償實在無力須請傳問經手人便知底細邑尊謂票據由汝所出應得問汝要銀豈有問及他人之理劉稱公祖之錢糧可要向經手之差歸否邑尊謂錢糧亦憑串收錢劉乃喟然曰公祖千里迢迢出來作官所圖者何物我等一生碌碌出來作買所圖者亦何物此係賠欵人所共知尙求酌斷若必欲如數賠償實在無力邑尊謂汝因天成行吃虧本縣亦所深知然汝何不先將此情稟明今則定欲照數追銀設眞無力銀虧鉅萬應擬監禁三年亦可完案劉稱然則公祖擬職員以殺罪可也邑尊曰雖無殺罪然抗不繳銀實可收監也審至此中西官又互相商擬隨飭將劉交差看管退堂 
[捉獲贓賊] ○前夜本埠小東門內曹素功墨店住屋被賊竊去衣物等約値七八十元當經北局金委員汝霖查獲卽飭小甲通信傳失主開單具領賊賣四百板飭押出城釋放於是墨店主深感委員之德云 
[判責竊犯] ○前報列西國酒店洋人某拘送偷酒桶之錢阿元以當塲捉獲請究一節錢阿元認與野雞谷良橋合竊飭法包探查到谷良橋再核昨日又當解訊據包探燃起昨已在小東門外等處徧訪無蹤詢諸該處則多稱不知其人孫明府着將錢責一百板枷示一禮拜該洋人又稱前日投案候訊回行見行中挑水夫曹阿順亦將酒桶掮出一隻欲賣與劉東來木匠店討價洋一元五角該店人見我在後不敢答語當將曹阿順獲交巡捕請訊曹阿順一味支離孫明府着照錢阿元之例亦責一百板加示一月以儆 
[請釋逆子] ○前有開花煙舘之朱萬祥控稱以姪朱長松爲子刻因不遵訓教請求拘押懲辦當由公堂將朱長松傳到管押臨審時孫明府實不知朱萬祥究竟作何生意兼且父送逆子似應懲究當卽管押在案比押月餘朱萬祥復訴公堂請爲再押三月其飯錢愿當堂呈繳孫明府謂究屬父子天性再三開導朱萬祥實係聽人唆使執意不肯昨日又不知何故有朱萬良卽朱萬祥之弟幷有陳顧兩人及揚帮花烟館主朱裕春等投案請將朱長松釋放卽當送之囘籍不敢逗留云云孫明府以朱萬祥未經赴案着於禮拜六仝朱萬祥一併投案再核 
[撈獲浮屍] ○新閘大王廟前停有嘉定來之棉花船見傍灘有男屍一口年約三十餘身穿藍布長衫縀鞋祇存一隻棉花船上之湯阿金陸阿寶李弟等三人卽抱住屍身解衣巡防局勇眼見當拘湯等三人到局據湯等稱嘉定載花來滬停船在此見此人似纔落水者故欲與之替換濕衣圖救也局員隨傳地保將湯等三人送縣昨午前莫邑尊帶同忤作書役等人騐得該屍實係落河身死惟地保查無屍親着報堂棺殮發壇湯三人無干斥釋 
[樂輪善舉] ○茶業公所近代公道洋行助棲流公所銀六十五兩又助仁濟醫舘銀六十五兩是亦好行其德之事也 
　　郭君少泉余契友也善書畫遊滬名噪一時近往日本而國王面試筆墨大加愛賞延爲興亞會堂教登之報上名振東瀛愛賦兩律以誌下風引睇云　○話別江樓訴曲衷光陰彈指已秋風西窗吹到書傳鴈東海飛來爪印鴻椽筆先聲蜚翰苑蘭得面試動王公左宜右有多才藝桃李盈門跂望隆　鵬飛萬里到瀛濱翰墨留香海表珍中外同文書入妙古今絕藝畫傳神東溟竟爾推名士北面居然作大賓有願執鞭嗟老杇何時剪燭話鄉親　姚飛泉來稿 
 
 

Page 4

 
 
[光緒六年十月念五晶京報全録]  
　　宮門抄○發抄　旨六道○上諭一道録前○分選單○護晉撫葆　奏爲裁汰陋規以肅官箴摺子○又　奏調署知縣夾片○又奏請　旌揚夾片○又　奏請獎勵夾片○　又奏甄別知縣鹽大使夾片○東撫周　奏察看知府夾片○湖督李等　奏請將遊擊撤任另補夾片○大臣溥　奏爲奏　閱摺子○十月二十五日戶部通政司詹事府廂曰旂値日無引　見○詹事府代奏錢桂森謝授右中允　恩○廂江蒙奏派署稽查備查　壇廟　派出全中堂額勒和布○內閣奏派騐收之大臣　派出董恂穆騰阿桂昂朱智○吏部奏派騐看月官之大臣派出文煜萬靑藜童華鍾　崇禮許應骙宜振薛允升○召見軍機　○發抄　李鴻章奏佘昌宇請分發省分奉　旨吏部議奏欽此○又泉司方大遈飭赴新任奉　旨知道了欽此○又夏文先請借　鄭家營遊擊奉　旨兵部議奏欽此○又姚賓動勸賑請獎奉　旨吏部知道欽此○又直屬借支兵差報銷奉　旨該部知道欽此○又知縣交部議處奉　旨李兆祥着先行交部議處餘依議欽此○○光緒六年十月發選單　員外戶部陜西司張蔭淸廣東廕　小京官司翰林院待詔莊承儀浙江監　知州甘肅岷州溫廷藻廣東廕　知縣何南孟津李錪直隸監貴州銅仁陳炳奎順天甲山西定襄曾光煦四川難廕直隸藁城汪　湖北監　府經浙江寧波張鴻緒山東監　典史浙江東陽王懷淸順開河南涉縣陶英順天雲南元謀舒峻琦順天承善宋殿楨山東廣東陽山王家珍四川俱監　○○護理山西巡撫布政使臣葆亨跪　奏爲遵　旨裁汰陋規仿照定章以肅官箴而袪積弊恭摺具陳仰祈　聖鹽事竊維山西大祲之後物力凋敝頻歲以來經撫臣曾國荃銳意經營舉凡丁賦之缺額田賦之荒蕪差徭之煩苛攤捐之積累一一設法補救仰蒙　皇太后　皇上覆載深仁　恩緰迭沛廓淸夙弊與民更始微臣躬逢其盛慶幸曷勝惟裁革陋規一節迭牽　諭旨飭令悉心革除並准吏部咨抄御史孔憲瞉詹事府左庶子黃體芳條陳令將直隸泉司道府節壽陋規名目承遠裁革仿照江西福建安徽章程體察情形酌提公費等因臣在藩司本任節紅稟商撫臣曾國荃籌論數四因晋省地處山陬旣無關稅之盈餘亦無漕折之餘羨擬仿江西安徽福建等省所定新章酌提公費實屬無可挹注而臬司道府等衙門毫無入欵專恃廉俸一項自軍興以來所領養廉除減成减半外又復加有本省攤捐各款實領之銀爲數無多罄一年廉俸所入不敷延聘幕友三五人之用遑問其他自宜設法律貼以資辦公查江蘇蘇常等府裁革節壽陋規於州縣錢漕羨餘項下酌提公費按月解送行之幾二十年尙無流弊本年河南撫臣涂宗瀛　奏定單程道府公費於所屬州縣內除苦缺不計外核其所餘多寡酌提銀兩由各州縣按季徑解奉　旨允行在案山西情形尙遜河南臬司道府等署昔日陋規其數較之他省爲減前因頻年災祲辦　賑撫事宜未睱顧及第恐日久保不故態復萌漸滋流獎撫臣曾國荃屢經與臣議與其日久流弊曷若明定章程妥擬仿照河南成案體察各州縣情形有昔優而今瘠者亦有昔瘠而今優者分別勻派比照往時陋規數目通計再量加　核减一二三成不等作爲公費詳明立案亦由該州縣備文　申解各該衙門承爲定章惟缺分之優瘠今昔旣有不同歷久自必互異並嗣後每届十年公同酌核更定一次以昭平允而歷入遠其一切節壽陋規名目槪行裁革自此次定章之後如有狃有積習仍蹈故轍者卽行查明嚴叅正擬核辦間撫臣曾國荃旋因奉　命督防未及具　奏茲據署藩司松椿具詳前來臣復行徧訪周諮命謂革除陋規酌提公費在上官可期廉隅之砥勵而分別優瘠更與量减在下僚可免苞苴之貽羞上下公私均有裨益又歷來省會向有由縣供應上司初至則有塡衙之費春秋則有換季之名臣亦已同司道出示禁革並仿照陜甘督臣左宗棠前在閩浙總督任內厘定福建章程由各省自行辦理不得取諸縣中免致茍派商民查晉省本有生息公用銀兩原備本省雜差之用每屆年終將所用數目棄　奏一次擬卽於此項之內撙節自撥濟用亦不准另行開支他欵以示限制而杜冒濫庶縣官可免因差賠累而民間亦不致受藉差之擾矣似亦澄淸治本之一端理合一併陳明所有遵　旨裁汰陋規仿照定章以肅官箴而袪積弊緣由是否有當謹專摺具　奏伏乞　皇太后　皇上聖鋻謹　奏軍機　臣章　旨該部知道欽此　○○葆亨片　再署岳陽縣知縣唐廷愷調省所遺係輪委之缺惟因辦理大祲善後事事有關民瘼非久汘地方熟諳民情之員難期得力查有綘縣知縣劉斌老成練達堪以調署遞遺綘縣印務酌委試辦該縣銅礦這候補知州姜振岐就近接着仍令兼辦採勘事務兩資裨益據署藩司松椿署泉臬司王定安曾詳前來除批飭遵照外理合附片陳明伏乞　聖鋻謹　奏軍機大臣奉　旨知道了欽此　○○葆亨片　再據太原府知府左雋等稟稱有同鄉湖南長海府長沙縣人粟維翰在晉遊幕有年其故兄維藩幼聘同里胡氏道光十七年迎娶時年十八歲迨一十八年維藩病故氏年二十九歲現年六十一歲計守節已三十三年又其中表楚宜聯係同府之湘陰縣人喪妻盧氏現年六十六歲年十七于歸楚門道光二十四年夫故時氏三十歲計守節亦已三十七年焭孤嫠在晉相依均符　旌表年　惟因距籍寫遠原籍族戚之人以致迄今尙未呈報因念該氏等靑年矢志白首完貞或侍奉翁姑克盡孝道或教育嗣續並著義方譽美鄉鄰閶旣共嘉其淑愼時逢　盛世合仰沐乎　旌揚伏查近年節孝婦女多有在僑寓省分取具同鄉官切結由各省就近稟　　奏請如安徽合肥縣之吳劉氏在河南省江蘇山陽縣之鮑王氏在山西省此外亦尙有人均經　奏蒙　恩准各在案今粟胡氏楚盧氏守節年例旣符現因僦居中在晉事同一律合行援照呈請核辦該府等誼關桑梓見聞旣確不忍聽其湮沒造具實册結稟由署藩司松椿詳請請具　奏前來臣覆核無異仰懇　天恩俯准將節婦粟胡氏楚盧氏給子　旌表以維風化理合附片陳明是否有當伏乞　聖鋻訓示謹　奏軍機大臣奉　　均着准其旌表禮部知道欽此　　○○葆亨片　再善後局司道詳稱准山西學政黃玉堂移開按試各郡所歷地方因見居民未盡復業地畝尙多荒蕪現在辦理祲務善後一應事宜在在需資費用浩煩目親　措支絀情形未能漠然恝置惟幸荷蒙　聖恩　簡放山西學政年來得以積有廉俸銀一千兩茲願捐助聯濟善後各項之需兌交藩庫騐收備撥第所捐無幾受　恩深重不敢仰邀　獎敘等情由善後局司道詳請具　奏前來查學臣黃玉堂因晋省現辦災務善後慨然捐助經費銀一千兩接濟用欵洵屬心存利濟好義急公雖稱不敢仰邀 
 
 

Page 5

 
 
　　獎敘究木便沒其何向善報効之沉壅於　上聞伏思近年捐助災　人員胥蒙　聖慈均子獎勵今學臣黃玉堂事同一律可否仰懇　天恩賞加侍講銜之處出自　逾格鴻施是否有當理合附片陳明伏乞　聖鋻訓示謹　奏軍機大臣奉　旨戶部議奏欽此　○○護理山西巡撫布政使臣保亨跪　奏爲知縣隨大使期滿甄別恭摺仰祈　聖鋻事竊查嘉慶年欽奉　上論嗣後各省督撫遇有分發試用人員務須嚴加甄別如才具明晰辦事動能者准予保留等因綠此又同治五年欽奉　上諭外省試用人員着各督撫於極滯時考以大淸律例察其能否熟習分別煩簡補用等因欽此又准吏部咨同知通判同運判等官凡係補缺應行具題者試用期滿亦應甄別具　奏各等因歷繼遵辦　案　查同知銜試用知縣王懿恭試用　大使張澄二員到省均已一年期滿自應詳加甄別據藩臬兩司曁河東道造具　　行履歷考語淸册會詳請　奏前來臣查王懿恭　公　奮張澄年力富强而加考試尙能通曉例意堪以歸入知縣鹽大使試用各本班照例序補除將該員行履歷淸册送部外理合恭摺具　奏伏乞　皇太后　皇上聖鋻謹　奏軍機大臣奉　旨吏部知道欽此　○○周恆祺片　再查捐納道府循例製簽分發人員例應於試用一年期滿後察看才具分別堪勝煩簡專摺奏報歷　遵　在奏茲查試用知府李希杰三十六　歲內務府正白旗漢軍毓溥管領下人由鹽生報捐員外郎歸內務府補用簽分都虞司行走嗣又加捐知府不論　單月選用同治十二年癸酉科中式順天鄉試舉人光緒五年正月在江蘇滇捐局指山東試用七月二十日到省計自到省之日起扣至光緒六年七月二十七日試用一年期滿例應騐看　　據藩臬兩司曾詳前來臣查該員年强才裕　事勤謹　以煩　補用　　歷淸册　部外理合附片奏　聞伏乞　聖鋻謹　奏軍機大臣奏　旨吏部知道欽此　○○李鴻章等片　再據湖南鎭　　總兵唐瑞　呈補該鎭中軍遊擊向顯彰近來人地不甚相宜難令再任斯缺理合呈請撤任開缺等情形臣查錢　鎭標中遊擊爲合營頜袖又係苖　　地該遊擊向　　有　　之資旣入地不宜難則有裨營務未便稍事姑容惟年力未衰曾經出師著續讀　撤任另補相應請　旨將湖南鎭　鎭標中軍遊擊向顯彰撤任開缺酌量另補　揀委妥員　署外謹會同湖南巡撫臣李明墀署湖南提督臣李勝附片具陳伏乞　聖鋻訓所遺湖南鎭　鎭中軍遊擊係題補之缺湖南省現有應補人員容臣另行揀員請補合併陳明謹　奏軍機大臣奉　旨着照所　兵部知道欽此　○○奴才溥　載　　祺跪　奏爲循例查報回乾樹株照章伐除補種恭摺奏　聞仰祈　聖鋻事恭照　陵寢樹株回乾應旨每年冬初查明奏報歷經遵辦在案　屆查報之期據管樹司員等呈報　泰陵　泰東陵　昌陵　昌西陵　慕陵　慕東陵本年回乾儀行松柏等樹分晰限內限外簡單呈遞前來奴才等復親詣查驗屬相符其限內回乾者責令該司員等賠補限外回乾者卽令領價栽補謹將回乾樹株數目敬　淸單恭呈　御覽爲此恭摺具奏伏乞　皇太后　皇上聖鋻謹　奏軍機大臣奉 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
