# 1893 - 180 - 4907256

 

Page 1

 
 
[希世之寳全帖已出] [  點石齋代舊啓]  
　　希世之寳控裱錦而加楠木匣晋唐小楷加錦套請繳半價持票取帖未入股者請速購鴻文局買票者由乾德奎發前印廟堂碑墨色不佳今全棄去由本齎加工重印又印成宋搨夏承碑翁閣學攷證千餘言有豐道生楊繩祖潘奕雋吳榮光宋葆湻諸公跋靜娛室好雲樓題七古潘題大隸於帖首宋搨多寳塔有靜娛室沈鳳王虚舟攷證王又題大分書於首宋搨化度寺有陸深胡讚宗劉石庵王夢樓願南雅靜娛室跋翁閣學攷證帖首飛自分書李東陽題三種挖裱錦面再者各帖裝池工繁時久遠方郵寄尤艱今擬變通除巳銷票外希世之實裝潢者仍五十元未裱者减裝費廿元小楷已裱十二元未裱减四元夏承已裱十元未裱减二元多寳化度已裝各六元未裱各减二元京都琉璃廠永寳齋上海太古昌棧乾德奎上海廣東蜚英晉記漢口小夾街積昌號蘇州山塘大街愼記棧江西書街天寳樓分售 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○九朝東華錄實洋五元○咸豐朝東華錄碼洋二元五角○左文讓公奏疏碼洋四元○檜　三國演義碼洋二元○駁案彚編碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元五角○臨證指南碼洋一元五角○花月㾗碼洋七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請移玉申報館帳房可也此佈 
[書晉撫張大中丞奏請准先行墊用地丁項下以濟賑欵疏後]  
　　山西去年之災與丁戊年不相上下而所以籌爲之振撫者亦各不遺餘力查山西關北一帶待春賑者惟口外七廳尤爲獨重張中丞前曾陳奏籌欵購糧預備至四月底兾届時或者可以稍釋重負故擬届時察看應否展賑再行辦理旋由賑捐局司道詳稱前後籌發大同府屬銀四萬四千兩錢五千三百五十千文朔平府屬銀一萬二千兩本地捐錢一萬二三百千文代州併屬銀七千七百餘兩保德州併屬銀三千兩寗武府屬銀四千兩太原府屬銀一萬三千五百餘兩汾州府屬銀七千兩以上各府係由印委各員會同禀報散給完竣無須冉給者也至口外七廳則共發銀五十六萬六千餘兩本地捐銀一萬七千餘兩錢三千八百餘千至今年春各廳得雨大小不等農由漸次播種夏收可望故擬放過四個月口糧之後再行察辦乃就省局核計通共用過銀七十餘萬兩借動各項倉榖未豆曁採買各色雜糧三十餘萬石各災區就地捐助銀錢米榖未經禀報截數者尚有在此内除奉發恩帑十萬兩江寗江蘇安徽各省曁漕運總督山東運司匯濟協賑銀四萬一千五百兩晉省仕京官商公捐銀三千兩本省官民商共捐銀四十萬兩其餘皆由各庫移緩就急騰挪濟用本省籌辦實可謂不遺餘力者矣又有直隷奉撥恩賞漕折銀兩津滬義賑京倉榖石協助晉賑者源源不絶自春徂夏雪雨均沾刻下聞已夏麥長發秋禾下種飢黎已有指望惟屈指秋收之期爲時尚遠口外各屬災重之區民力尚不免拮据張中丞計念及此又見外省義賑舉辦方殷本省官賑何能遽停因擬竭力籌欵續解辦理以顧大局而竟全功查晉省之北邊地方苦寒歲止一收小民每絀生計率多出外經商其有在家力農者大都皆藍縷蔽身藜藿充口一遇歉歲並雜食糠粃兼以土廣人稀歲入不敷自給往往輕去其鄕蓬茅蕭索村落空虚自丁戊大祲以後至今總未復原本與東南豐寍等屬地方情形不同現雖賑撫四月而距秋成尚早民力仍雜遽紓統計口外各廳災黎查辦之初以小口兩口折算一口但就歸匯和托清五廳計之數已過五十餘萬豐鎭寍遠尚不在内　在連聞賑歸來者約計數逾百萬月需銀十餘萬兩統籌全局不得不再行展放而爲日過長需欵甚巨卽將來停賑以後買塡倉榖籌還司庫墊欵一切善後事宜均屬刻不容緩當此捐輸業將罄盡庫藏亦羅掘無遺張中丞雖具拯濟之婆心實無點金之妙術况又值時事多艱度支未裕天恩高厚稠疉隆施業已極優至渥萬不敢再爲發棠之請而顧念邊廳要地五方雜處聞賑而來日見增添聚之愈多散之宜早又不得不續籌展賑俾資接濟庶幾有田者逐漸歸農無業者傭趁自給則於邊廳大局所全者多因而輾轉思維瀝情籲懇請准在地丁項下先行墊發續賑應需銀兩俟事竣後計用過若干再行據實奏報此亦所謂苦心孤詣者矣夫同是一省而困苦　在於北邊卽彼東西餴沃之地亦必有聞而食不甘味者觀於山西本省官商民所捐助之銀數頗不菲可見人心之尚易感發况豐收之各屬其地丁早在征收而侍賑之區尚聞嗷嗷之聲則卽此一轉移之間而事乃可以兩全功亦歸於實濟其用心可諒其設法可嘉宜乎封章入告上逹九重而立卽仰邀俞允吾知晉省災民得此而可賦其蘇矣前者張香濤制軍撫晉時曾慮種鶯粟者有妨碍於五榖下令禁之亦防之於漸之意也顧禁　鶯粟而仍不免於荒則所以備荒者又不僅受之以漸而當受之以豫矣張中丞其知之乎 
[本館接奉電音]  
　　昨由京友電傳上諭一道敬謹譯登○五月二十日奉硃筆會章補授内閣學士兼禮部侍郎銜欽此 
[劍池波影]  
　　蕪湖於端陽日划賽龍舟行至大江口及太古躉船邊覆没二艘有五人渺無蹤影此已列報兹悉初八日經家屬撈獲四屍已腐脹如五石瓠内有三人尚有白頭老母綠鬢嬌妻號慟一聲死者兩目及口鼻忽噴鮮血觀者無不悽心動魄蓋此輩初不過逞一時之豪興迨至身没重淵誕登無岸悔恨切齒理固宜然其一係江北人孑身傭於老虎灶灶主恐貽後患未敢出認經善堂給棺收殮一人至今猶無蹤影想已葬江魚腹中矣○皖南牙厘局督辦許小巖觀察於初八日乘江永輪船赴省謁見各大憲商辦緝捕會匪事宜○初三夜有賊從東花園曠地翻墻而過入某武員署内竊取紋銀九十兩腰刀一柄烟槍二枝及衣物鐘表等件值價甚鉅當卽移請蕪湖保甲局代　緝拿經委員李叅戎派撥眼線四路偵探旋於初九日傍晚在東鄕濮家店河下小划船上拿獲積竊萬嘉喜並起出贓物數件星夜解送總局吳春農太守升堂研鞫萬供此案由夥犯黄玉林越墻而進我但在外接贓事後俵分　卽遠去天　我亦雇舟將往白門詎料雙槳甫摇弋人已至等語查吊贓物僅剩烟槍腰刀等件遂先交失主領去一面將該犯移送無湖縣繫之囹圄想須俟黄玉林到案一併重懲○開復前安徽候補道袁榆生觀察以部中帶領引見尚需時日遂於初八日乘江永輪船赴皖道出鳩兹舊日寅僚咸　江干謁見○英領事署年久失修福格林君特偕夫人移駐弋磯山福音堂内以便　工大加修堊迄今工程已竣輪奐聿新園中花木亦復千嬌百媚燦爛如雲福君遂涓吉於端陽後一日喬遷入署海西旅客無不登堂燕賀○上月杪無湖縣病斃監犯一名聞係侯姓乃會匪之黨染病已非朝夕經邑尊 
 
 

Page 2

 
 
飭令官醫診治無效而斃當卽會同委員騐明屍身給棺埋葬○新任蕪湖關道袁爽秋觀察下車後於吏治民情加意講求每日接見屬吏諄諄勸勉告以圖治之不易保赤之宜誠又以通衢閙市良莠混淆諭令通班保甲委員除夜間周密巡邏外曰間亦各帶勇彈壓使青皮地棍不敢滋擾各員唯唯於初廿曰起整冠端笏　　街衢大有不遑啓處之意○泥　關稅務委員差期報滿　道憲詳委候補按司獄鈕殿三少尹福傑接辦兹已奉准撫院回批遂加委札飭令到差視事 
[閩江競渡]  
　　閩中第於天中佳節賽鬥龍舟南則大橋西則洪山橋離城約十里許彩旗簫鼓蕩漾其間每日不下二三十艘游人雜沓笑語喧闐好事者更自告綵　安排綺席招曲中妙伎清歌一贡隨風遠送彷彿吳王夜宴西子時　在江中高立新標懸巾扇其上待勝者而與之初五日尤覺異常熱閙出西關里許有西湖等龍舟圍繞湖心共有八九艘游人相隨而至路爲之塞香閨伴侣躑躅而前墮珥遺簪不可勝計更有無賴子弟品頭評足不顧譏彈大是惡習時有某甲年少風流蒲觴滿飲與二三知已挽臂出游宿酲未醒玉山遽頽同伴急以門板載歸游境雖佳不如夢境此公眞得陳搏秘授者離湖里許有開化寺在水中央軒窓四敞游客多小矩於此寺後有亭翼然有人排列桌几安排茶點以供過客寺中停柩纍纍每年領金以數千計四面環水有田千頃皆雇窰角鄕女前來耕種今年兩次大水上游木植漂失甚多江口鄕人乘勢拾取獲利無算鄕中人因請各鄕龍舟至此處賽門備酒飯賞物以待來者并召梨園兩部搭臺演唱初三四兩日都人士女結隊往觀龍舟往來約有四十艘紅紀小民無不利巿三倍 
[航船傾覆]  
　　宜昌附近之鼓樓埤地方卽古之猇亭也是處有一小巿集居人之有事於宜昌者一葦可航早出晚歸習以爲常初二晚有人欲搭船回去奈船家在壚頭覓醉不肯卽開守候良久載客三十餘人船家始倚醉解維江中有江通輪船沙巿輪船灣泊船家欲在沙巿船頭繞過坐客及輪船上人告以水勢激急恐有不虞船家置諸不理相離半箭之遠被水衝激撞於沙巿帷船鐵練上截爲兩斷船卽沈下人皆入水各輪船紛紛赴救無如月黑江空東西不辨惟十人得慶更生尚有一人撈置岸上不久氣絶聞其人在某鋪爲夥來宜買貨預備端節利巿不料竟遭水厄又有某婦年約三十内外手抱小孩約歲餘一併淹斃又有弟兄三人伯叔俱斃惟仲得生換坐别船回家報信不知親屬聞之當若何悽慘也又有某甲來宜賣黄絲得錢十餘串人雖救起錢已無存此役約共斃二十餘人皆因船家醉後悞事船家轉得救起衆人欲得而甘心奔赴其家搗成虀粉初四日早輪船開往漢口卽在船底撈起四屍其餘尚無蹤影也 
[領事禁賭]  
　　賭博一事出於無業游民然在外洋經商或在輪船作工均藉辛金以贍身家如誤入迷龍陣卽一敗塗地不至流爲竊盜而不止駐劄長崎理事張子豫司馬有鑒於此嚴禁賭博上月有著名賭棍某甲等因租界禁賭暗與日人在日本街日人家内開塲聚賭司馬著本署巡捕會同日捕兠拿到案加等治罪復於近日遞解回籍又命巡捕挨戸查察如有無業游民卽行驅逐不准逗留似此雷厲風行彼賭徒當不敢以身試法矣 
[牌坊落成]  
　　長崎諏訪神社前本有銅牌坊一所日人名曰鳥居又名華表二十年前被風吹壞僅存某鉅公所書横額四字去歲本社奉祠官中島信行志在規復古蹟募捐二萬金今春與三菱船廠商訂鑄銅牌坊該船廠情殷報効不取工資惟需資本金八千元至上月竣工由對港連至大波戸碼頭各街挨派一人帮載擇於陽歴六月十二號慶賀落成是日長崎縣中野君與祠官中島君行告成禮有年在花甲以外之夫婦數人在牌坊左右自上而下撒餅數千見童在地搶奪歡笑如雷　猶華人造屋上樑抛饅自之意也正午時當地七十二街中每町演雜劇一齣挨次至社前或男或女或仿中華龍燈龍船絲竹盈耳鑼鼓喧天待之四圍有猴犬戲手弄戲有二十餘歲之大力女子擎二人身蹈四人足立二人人人頭上均加戴石臼一個其重合人計之不下千七百斤此女誠不愧大力將軍之自各町雜劇演三日而畢散往租界中及相識人家搬演以博纒頭凡一禮拜遠近來觀爭先恐後是亦海東勝會也 
[羽書紛至]  
　　濱角來信言暹羅發兵一千名命武員褒路統之向江保左右進發江保水土甚惡樹木多有凋萎者暹兵染受癘氣恐不戰自斃因此心慌意亂未與法人開仗而軍氣已索然矣現暹羅巴式藩土發電回濱角請兵又發電求隆基藩王盡將兵士之能調動者立調至其地多多益善則暹羅之邊鄙警急可知矣說見香港中外新報按昨日本報已紀暹王派王子施華士棣爲全權大臣往法京議和兹何以又調兵備戰意者其在議和之前乎姑照錄之 
[撞船續述]  
　　英國水師提督所坐維多利亞兵船被更百等撞沈溺斃四百餘人已詳前報本月十一日香港水師提督巴利沙接到英京電報云各艦隊在斯利亞之唅利保利大相對面校練各整旗鼓無殊大敵當前詎更百等碰撞維多利亞戰船約十五分時維多利亞登時沈溺此處水深八十托云云因立卽轉電往横濱告知巡查中國水師提督輔里文杜路查維多利亞載大砲十五門更百等載大砲十門當好整以暇之時尚有如是危險則兩軍相角烏能誇勝算獨操耶說見香港報 
[杭諺]  
　　杭俗大家小戸炊爨悉用松柴由上山一路載運而來近因梅雨兼旬水勢直瀉松柴自上而下頗覺便捷價值因之跌賤每百擔較前約少洋銀二三元至於小把柴每把定價二十文今加重放大較前約把半矣富戸爭相搆買業此者生涯頗不寂寞○近有一種少年好以衣服表異於衆其式不中不西長衫短衣悉用狹領圍於項下約闊寸許兩袖短小如竹問形面戴西式眼鏡三五成羣閒遊街巿甚有以藍白棋文縐布作上下衣者在滬上早已司空見慣不謂杭俗亦踵而行甚哉習俗之移人也○上月某日有妓船數十號連檣而至内有紅頂花翎者乘輿至某署謁見謂宦海風波　嘗辛苦至今無以餬口不得已出此下乘之策某署卽禀請大憲委某軍門往查則見船上盡是龜奴鴇婦問其來意據云由某員包攬至此得夜度資則瓜分耳軍門遂督飭營兵驅逐出境空心大老官爲勾欄作護符滬上亦復不少然不若此之明目張膽亂撞木鐘也豈術有工拙歟抑勢有强弱歟○某西人侍者某甲係寍波人初與某婦姘識露水因緣眞如伉儷不意甲厭故喜新復效陳平之盜嫂遂與婦絶交婦忿甚從西人住宅穴墻而進欲得薄倖郎而廿心甲乃鳩集同事三四人手持蔴繩揚言將綑縛吊打婦懼而遁追至雪霞前地方婦僭入機坊内室甲候於門當時行路者駐足而觀愈聚愈多坊主出爲排解甲悻悻然向東而去婦亦向西以行不知所終 
[芝罘剩墨]  
　　烟臺　窄人稠街衢汚穢不特行人難於涉足兼之臭氣薰蒸日前廣仁堂雇派役夫糞除修整長街短巷氣象一新特恐事過情遷仍不能免於作　耳○鄕民迎神賽會遊遍各鄕名爲進香實則斂錢肥已本月十六日有黄務村人舁天仙聖母偶像來烟愚夫婦信服皈依爭施財帛嘻是亦不可以已乎○濰縣人某甲挈妻至烟臺謀食行至迤西巨方村止焉甫經數日卽手無寸鐵腹餒難熬因將妻鬻　錢三十餘千寄存同鄕人所開小店内同鄕人見財起意携錢遁去不知所之甲人財兩空懊悶欲死噫若此人者眞甚於殺人行刼矣○烟巿之南相距四十里有山名太平頂上建太山行宫四月十八日相傳爲太山神誕辰好事者自十五日起賽會三日附近各山皆舁神像至此祝嘏烟臺之操小貿易者相約荷擔而往冀博蠅頭而妓館娼寮亦皆秣馬膏車登臨　眺亦一年之勝事也○斥鹵之區素乏奇花異奔近有村兒就園中折收芍　　丹之　唱賣街頭每當紅日初升鶯聲轉處書眉人曉妝纔罷數　買得斜揷鬢雲誠香籢中韵事也不意于軟紅萬斛中見之○上 
 
 

Page 3

 
 
月十九日丑刻鎭東輪船行至崆峒島觸礁擱淺及天明經廣濟輪船往救午刻已出險矣乃卽展輪往朝辭仁川口 
[大雨滅蝗]  
　　鎭江各屬蝻孽萌生經地方官設局收買並由王太守遴委妥員往各處查勘復調寳蓋山及鎭江營兵丁竭力搜　終未净絶根株近日甘霖疉沛蝗蝻被雨浸濕不能展翅相率就斃良苗不虞薦食惟句容高資上湯鎭一帶尚未盡滅所望蒼蒼者大施甘　么麽小醜不難悉數殄滅也 
[觀察抵宜]  
　　荆宜施道周觀察於四月十九日坐江通輪船行抵宜昌時已夜半城内外營兵均在江干迎接槍砲之聲震耳觀蔡換坐三板船抵岸坐綠呢大轎久城暫駐行臺次日拜會宜關稅務司廿一日拜會英領事官各關局委員在怡和洋行設宴公請觀察飲宴極盡酬酢之歡次日領事官坐緣呢大轎有武營派兵數隊擁護入城至行臺答拜 
[匡廬瀑布]  
　　江西藩憲福餘菴方伯定於初九日由省啓節赴湖口縣梅家洲騐收砲臺工程本報已紀之矣兹悉方伯於初十日午刻行抵湖口潯郡文武各官俱赴江干迎接方伯旋赴砲臺勘視於十二日辰刻啓節回省各官恭送如儀○前署九江關道涂仲昉觀察椿年因公至潯在寳成號暫駐袛帷舊時屬吏次第謁見送抱推襟異常欵洽○西門内縣城隍廟於初十十一等日招集春臺班演劇酬神一聲檀板萬自爭觀有舉國若狂之勢○十三日俗傳爲關聖帝誕辰道鎭府廳營縣等官均於是日五鼓齊詣關帝廟致祭嶺南會館亦演戲數日○城内督府巷李天順槽坊初九日開甑煮酒至十二分火候工人某甲在甑邊照料加水不意失足而踣脚朝上而頭揷下肢體登時糜爛噫亦慘矣○東門外十里許裴家湖地方爲船隻必經之路近因隂雨連綿土岸倒塌初十日有撫船縴夫二人行經此處乘勢　下竟赴澤國又龍開河地方有某甲年纔二十餘爲人挑土築墻偷片刻之閒至小划船稍憇適睡魔纒擾仰臥艄上一展側問墮入水晶宫裏又下磯灣地方有一人年四十餘手提玻鞋貿貿然來臨流濯足正在得意洋洋不料龍王忽遣鬼卒强拖硬曳以去水之懦易溺古人誠不余欺也 
[潞江餘墨]  
　　北通州來信云倉署墻高數仞規制何等森嚴每夜例飭巡更夫分往東西兩宅支更更令差役二十餘名梭巡周密不料本月初一日許倉憲擬進京遞漕船回空摺先於隔夜將朝服朝冠持疉成包有賊縋下院中全行竊去迨倉憲驚覺急喚更夫追捕賊已杳不知所之遂備又札飭通州赶緊緝捕此信一出如葛二坐糧廳張觀察陳司馬吳直刺程少尉李司馬張别駕高别駕倭恊戎咸往倉署請安直刺回署立刻傳齊捕役限三日内務獲贓賊並高懸賞格略云無論軍民人等如有在三日限内將案内眞贓正犯悉數破獲者賞銀二百兩拿獲正犯一名者賞銀一百兩禀報賊人姓名蹤跡及窩藏處所因而悉數破獲者賞銀五十兩本州已將現銀回封存庫立候破獲充賞○通州好事者向鋪戸歛錢徵召梨園子弟自四月二十八日起在北門外九聖廟演戲四日並柬邀東壩各會在廟獻技以供游目騁懷士女往觀者每日人如蟻集○五月初一二兩日祥許二倉憲及如葛二坐糧廳筵宴江蘇糧道景觀察浙江糧道世觀察杯盤交錯水陸畢陳洵屬一時盛事○張順家在東關膂力方剛横行巿肆一日持破單衣赴鼓樓後錫興當質錢鋪夥不肯收受張睜目大言曰爾既不收衣能收人肉否言未既突從懷中出小匕首削去中指擲諸櫃工鋪主知非善類急往報官未識州剌史將如何審斷也○三河縣賴大令升補北路廳同知所遺三河縣員缺以武清縣王大令調署遞遺武清縣員缺以密雲縣潘大令調署○本月初六晚潑墨雲潢風雷交作俄而冰雹雜下大如含桃禾稼多受損傷房屋亦有擊破者幸爲時不久雹息風定遥望扶桑一角現斷虹若環橋形父老皆訝爲罕見云○府丞試事已畢定期五月十二日回京李大宗師來文於十六日按臨考試惟尚未見傳牌地 
[襲伯來寍]  
　　曾忠襄公之長孫官印廣漢蒙恩承襲伯爵兹經湘撫吳清帥奏明起服送部引見遂由原籍鼓棹東來既抵金陵小住盧妃巷曾公祠内十八日赴督轅拜會劉峴帥聞勾留數日卽須由滬入都云 
[盜犯正法]  
　　去歲江寍府屬上元縣湻化鎭刦案前報已紀之矣事後擒獲盜犯二名久繫縣獄迭次訊供情眞罪當遂於五月十六日由三大營會同江寍府上元縣赴督轅請令隨往獄中提出二盜當堂綑綁押赴　橋市大街行刑槍聲轟然卽已身首異處矣 
[醋海餘波]  
　　昨報紀醋海揚威一則兹又聞小朱者日與無賴爲伍徜徉於四馬路飲酒看花樂而忘返在英界兆貴里天然照相接間壁另賃一屋爲諸無賴聚集之處因妓女胡月娥先與小朱相識後與戲子小阿福或云邵小連又結情緣因此時含醋意張氏味蒓園内有六角亭一所爲小朱所賃月給洋銀數十元不許他人問鼎小阿福時思尋釁小朱之密騙有名馬德芳及獨眼阿九等邀同無賴七八十人雇馬車十餘輛至張園嚴陣以待小阿福亦邀同各戲館武伶數十人馳至張園欲與小朱一决雌雄其時小朱方與胡月娥在六角亭啜茗怡然自得小阿福仇人相見分外眼明先謾罵以挑之胡月娥至此不能爲左右袒俯首於旁不作一語小朱則雙眉倒竪怒氣勃勃園丁見此情形立刻往訴打鼓阿松將其子小阿福召回其勢遂殺或云係園主出塲爲兩造調停有吃醋之游客固宜有解事之園主不然草軟沙平之地不幾變而爲血飛肉薄之塲哉 
[兇毆兩志]  
　　寍波人名元吉者不詳其姓氏傭於本邑外虹口元芳路義記西國成衣鋪縫紉之暇喜作狎邪遊與法租界蘭芳里揚州烟倡某氏繾綣既而此倡嫁狎客某甲賃居北山西路三泰公司屋内前日不知因何糾合娘子軍十餘輩蜂擁至義記一言不發突將元吉之妻肆意兇毆隨又將諸物擊毁一空各自分散迨巡捕聞而奔至則已如黄鶴凌風矣○祥泰烟紙店中人謝某原籍紹興賃居本邑垃圾大橋之北寳文弄宋姓家其子某甲年甫十二齡性甚强横前晚鐘鳴八下糾約二鄰童至左近衡隆米店前嬉戲偶撒灰沙入店中店夥錢某惡之向之喝阻反被詈罵不堪錢大怒奔至櫃外揪謝孩髮辫繫諸天燈竿上施以撲責孩痛極聲嘶謝以錢虐其掌中珠糾同青皮數十人赶至店中猛將門窓擊毁隨曳錢出外拳如雨下狼狽異常嗣經某京貨店主莫姓調停罰令錢貝香燭負荆並延傷科爲孩醫治謝亦向店中點香燭於鞭爆復修還擊壞之門窓兩造始唯唯而散 
[鄕婦猝斃]  
　　前日午後有一鄕婦年約四十左右身穿曰洋布衫元色布裙行至滬城西門内關帝廟相近大街上忽然倒地面色如土行人見而異之報知廿二鋪地中金茂金馳至詢問婦言家住西鄕北新涇地方今日入城探親餘語含糊金知係患痧倩人施救病勢轉劇送至普育堂醫治仍不見效未幾身死當經善堂備棺收殮再行訪查屍屬 
[瘋人送縣]  
　　有名毛弟者不詳其姓向在城中縣橋南首開銅錫作前年因折本閉歇至去年秋間湊集番佛數百尊赴靜安寺附近開設小烟館以餬其口無如時運不濟未滿匝月資本已罄毛弟因此忿忿不樂致成瘋癲時愈時發前晚二鼓後家人皆已就寢毛弟在牀上躍起奔入廚房取切菜刀一柄爲其妻所見起身隨之欲覘動靜適毛弟從廚房向妻直刺幸妻眼明手快轉身急避得免受傷其母亦驚起欲奪其刀毛弟揮刀亂舞人不能近其時左右隣聞聲齊集四面擒拿毛弟氣力稍衰遂被擒縛協同地甲送縣值日差據情禀明奉内諭以衆人尚未受傷且毛弟係患瘋病著差甲帶同出外妥爲理處並令該家屬將瘋人醫治毋得任令滋事 
[盜犯起解]  
　　嘉興秀水縣境内周宦家於上月廿九晚被盜行刦旋經楊都戎來滬協同上海縣捕頭柴槮趙金拘獲鄔阿虎王　生卽 
 
 

Page 4

 
 
傅寳生船夥黄阿冲解往歸案嗣由英包探拘獲周長榮楊都戎又在嘉定縣城中某飯店續獲夥犯張友林黄大令飭令分别釘鐐聽候備文起解此已列報昨日午後大令將文備齊飭柴趙兩捕頭傳通班夥役預備一切並在太平碼頭雇船以待入夜將兩犯押解登程歸秀水縣訊辦 
[獲犯解縣]  
　　浦東人施錫華被文生金某武生孫某投縣具控黄大令飭差查問施已由爛泥渡巡防局員高介臣二尹訊責枷號施又乘金不備挾刃尋仇其詳已見前報前日大令飭差下鄕該差於午後行至浦東與施相遇當卽拘獲争至縣署黄大令飭令收所候訊 
[汛捕斥革]  
　　本地城廂内外近有竊案迭出以十五十六兩鋪爲最多上海縣黄大令以該兩鋪汛捕韓勝屢傳不到疲玩已極因於昨日出示斥革聽候召人充補 
[巡局瑣案]  
　　有阿三者綽號黑牡丹係女中之流棍也其弟某甲年逾而立素行無賴前日甲乘姊出外將大牀一隻售與換舊貨之人得錢數百文迨阿三歸家向甲查問甲佯若不聞阿三大怒厲聲辱駡甲亦不肯低首下心欲以白刃從事阿三遂扭甲至巡防中局適汪二尹出外兩人遂躑躅以去○滬南各碼頭杉板船大半係閩人　馬其人素性兇横稍有齟齬便奮老拳昨有本邑渡船戸李阿長裝載濬河所出汚泥由小東門駛至集水碼頭與閩人林阿財之杉板碰撞林取篙直刺李不及避讓以致頭顱受傷爲水利局巡船所見將林解送十六鋪巡防北局祝二尹以林不應行兇著笞一百板具結交保 
[鉅欵助賑]  
　　中庸註無所乖戾散謂之和此治身之道也推而至於治人致中和而萬物育可以會其通焉無名氏大善士默祈化戾爲和俯恤晉邊窘迫異常助規元一千兩由恊成乾號匯來委解拯濟正在需欵孔殷而得此鉅數扶持彼瘠苦閭閻當感仁帡而弗置隂陽燮理默召祥和學道愛人俾身列仕途者慷慨輸資爲天地彌縫缺陷從此潛消災沴康樂同登矣上海北市絲業會館籌振公所施善昌謹誌 
[靈丹助賑]  
　　謹啓者敝堂接奉更隱大善士樂助純陽正氣丸三萬服分裝十四箱囑爲赶解山西以救災黎目下天時酷熱異常而山西當大災之後道殣相望觸鼻薰蒸疫氣尤甚貧病醫藥無貲待斃情形殊堪憫惻今得靈丹妙藥一服可救一命推而至於億萬蒼生功德正如恒河沙數除迅速代解以副盛德外謹乞附登報牘敬告同志仁人[  上海六馬路仁濟善籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京邸述聞]  
　　侍衛處爲知照事初七日奉旨朕於明日出順貞門神武門地安門安定門進地壇門至拜台大祀皇地祗禮成後出壇門進安定門至雍和宫拈香畢太和齋更衣用膳畢出西栅欄火神廟拈香進地安門走北長街進西苑門德昌門還瀛台辦事召見大臣寅正預備欽此○會典　文移處收掌倌倭　額等謹禀本館現又續纂得會典十卷請總裁中堂大人於本月初十日到館看書爲此謹禀○總理各　事務衙門管法股滿章京花翎四品銜戸部縀疋庫員外郎宗室崇寛現已奉旨補授右春坊右庶子所遺總理各國事務衙門滿章京一缺查有記名在先之滿章京四品銜禮部候補郎中文瑞應行充補除由慶邸附片奏聞外已傳知該員進署供差矣○吏部爲知照事所有本部漢軍筆帖式松林升補工部漢軍堂主事遺缺擬以本部候補漢軍筆帖式崧林請補於四月二十五日帶領引見奉旨擬補吏部漢軍筆帖式崧林著准其補授欽此二十六日述旨奉旨是欽此欽遵到部查該員係由監生補足四成捐補筆帖式照例應作八品相應知照廂曰漢都統查照 
[北通漕務]  
　　四月二十九日倉憲提騐江蘇第二十二起漕糧江蘇第七起曰糧前半起又浙江第十九起漕糧五月初一日提騐江蘇第二十三起漕糧江蘇第七起白糧後半起江蘇白糧至此已掃數報竣矣又隨提騐浙江第二十起漕糧初二日提騐江蘇第二十四起漕糧浙江第二十一起漕糧初三日提騐江蘇第二十五起漕糧初四日因雨未騐初五日節逢端午循例休工初六日提騐浙江第二十二起漕糧初七日提騐江蘇第二十六起漕糧又浙江第二十三起漕糧前半起初八日提騐江蘇第二十七起漕糧又浙江第二十三起漕糧後半起初九日提騐江蘇第二十八起漕糧又浙江第二十四起漕糧○當倉憲提騐浙江第二十二起漕糧時騐得中有十船米甚潮濕當卽循例駁退諭令南局委員督飭船戸認眞颺曬俟一律乾潔再呈樣請收 
[禾中碎墨]  
　　嘉興來信云某日有支船七艘經某號砲艇押解至嘉興停泊大西門内報忠埭畔雛鶯乳燕皆操湘卾閒音既而嘉興縣金啊尊命駕親臨逐一查勘諭令於下午每船一人投訊届時諸龜鴇紛紛擾擾蒲伏案前供稱惟在治下出賣花烟餘無别故邑尊乃飭回船靜候不得開行○宗太守交卸府篆後初四五兩日在郡文武各官及各外縣公宴於秀水縣署初六七兩日則郡中紳士就烟雨樓祖餞唱陽關三疉聽風笛數聲獻酬交錯之餘當不免黯然于送君南浦矣 
[南巿瑣言]  
　　本邑濬河一役刻已濬至南市王信義浜三山公所門前軍士將所挖淤泥暫時堆積公所中閽人某甲見之責棚夫阿二不爲攔阻阿二謂此等事應責成公所司事與我何干閽人卽攘臂而前將阿二拳毆倒地阿二遭此挫辱情不能甘遂奔投二十三七鋪巡防局鳴冤局員以其情節支離斥退不理適忠信營統領楊軍門道經是處阿二卽浦伏訴陳軍門飭人送請二十三七鋪局員核奪○十二圖内某染坊係紹興人某甲所開前晚收市後中及夥伴四人皆息燈而睡游仙上枕睡味甚濃驀聞窸窣有聲急敲火燭之則門戸洞開已失去錢千餘文布四十餘疋綢布衣十餘件乃開具失單投二十三七鋪巡防局禀報局員立傳汛捕予限三日將各贓緝獲否則嚴比○前日演賽水龍適逢驟雨乘興往觀者莫不敗興而回南國佳人東鄰姝子遺簪墮珥書不勝書有某紳家傭婦手抱幼孩遇雨時將孩帽藏諸懷中以免淋漓濡染擁擠良久不知遺在何方計帽上有翡翠八結一枚金銷片一具并零星珠寳約值洋銀三四十元又一女郎失去金挖耳簪一枝一四十餘婦人頭揷金壓髮簪突被匪徒攫去雖大聲呼捉而匪已頃刻無蹤矣 
[英界公堂瑣案]  
　　包探秦少卿禀稱俞阿狗曹阿五等馬夫駕車至泥城外飛駛爭先干違工部局定章由三十八號西捕拘拿送案俞曹同供稱小的等皆寍波人以後不敢如此矣蔡太守判令各罰洋銀五元悉數充某處西醫院經費○包探秦少卿禀稱小的緝獲積竊朱榮山詰知曾竊汪福金倪永貴二家衣物今特吊贓送案汪倪均投案領贓朱供稱小的係丹徒縣人向操米業失業後流落治下初次犯竊蔡太守判令管押一月期滿遞解回籍贓給二失主分别認領○袁惠春訴稱小的在德國總會當出店曾雇李阿順替工李竟私取米摺向某米店取米一石售與王大生今特報捕　贓送案李供稱小的係寗波人現願繳還米價尚乞施恩王供稱小的在治下開糕團店李有米一石小的出洋銀三元六角買得實不知其來歴不明蔡太守判令將李笞責一百板繳還洋銀三元六角及米摺一扣追到之洋銀罰充公欵○唐寳榮江阿三兩包探同禀稱小的等查得費鶴官曾竊取某人之褲流氓莊海山等知之卽冐充探夥向之訛詐勒寫借票兹先拿獲莊及陳子邵後又查得費先與陳阿全李光金在吳阿三老虎灶賭錢李曾犯事送辦是以一併獲送案下費供稱小的係常州人投親不遇借住寓中先與陳李在吳老虎灶上賭博連輸幾次不得已竊取同寓客錢姓之綢褲典錢後爲莊陳所聞卽向小的訛詐勒寫票據莊供稱小的係浙江寍波人實因費竊褲故向查問陳供稱小的亦寗波人曾偕莊問費行竊之事阿他及李同供稱小的等曾與費賭錢餘不知悉吳供稱小的在治下開老虎灶阿金等皆茶客以後不再任其賭錢矣蔡太守判令將莊笞責二百板押候備文遞解回籍陳笞責一百板阿金管押兩禮拜李管押四禮拜吳罰洋銀四元如數充某項公費管押一禮票據存候燒銷○甘日初訴　職員係廣東人在招商局司帳法大馬路源記報關行代客報關裝貨招商局所裝雜貨内亦有源記攬載者所有雜貨半稅單向由源記主錢永叔來局領取去歲之杪源記停閉除錢自已經手之半稅單已領去外又冐領别人之半稅單若干張計銀二百兩避不見面現得尋見是以交捕送案錢供稱原籍蘇州取過半稅單不致有悞容再查明蔡太守飭錢交人保出對明帳目再行察斷○包探何瑞福禀稱許少卿經售華鑑之蔣雲啓等眞珠私行質取洋銀是以拘案華稱曾被許誆取眞珠三百粒珠花四枝共值洋銀四百十三元蔣訴稱曾被許誆取眞珠一千一百粒珠挖耳簪一枝珠蓮蓬簪四枚共值洋銀一百十七元　供稱小的係浙江湖州人年二十三歲一時適有急需將　質錢使用容卽措銀料理蔡太守飭押候赶緊將質本料理俟兩禮拜後覆訊核辦○包探顧阿六禀稱顧菊如投捕房報稱龔金華朱甘和勒索洋銀爲此拘案請究顧供稱原籍松江本月十一日有玉如意一枝被姚姓取去至十六日歸還龔朱藉索酬儀詐去洋銀若干及報捕後祗還五元六角龔朱同供稱小的等代查玉如意所得酬儀尚有阿米分用蔡太守飭帶回捕房查明有無阿米其人禀候覆訊核辦○包深顧阿六禀稱顧阿全王新法二流氓前曾送請懲辦今又向楊桂初硬借錢文不遂所求逞蠻滋閙是以拘拿送案楊訴稱小的係本地人昨晚路過老閘突遇伊等五六人攔路硬借顧王同供稱小的均是上海人偶向商借只乞施恩蔡太守判令各枷號兩禮拜發頭門示衆期滿各笞責一百板○王仁章訴稱小的係本地人在泥城外担文律師家當火夫胡阿生沈茂和等人鳬水而過露坐乘凉小的並未得知呼人捉賊致被伊等兇毆臨去揚言尚須尋仇不得已而報捕拘案胡沈同供稱小的等皆是上海人現當馬夫前去乘凉被疑爲賊偶與口角不敢行兇蔡太守判令各枷三禮拜發頭門示衆期滿交人保釋 
[法捕房瑣案]  
　　前報紀張徐氏控李阿明方桂發韓阿福因鄰居華顧氏吞烟借端索詐等情葛同轉知李阿明等三人係著名流氓著押候枷責昨日提李等到案著照原斷李阿明枷號二月期滿笞三百板遞回原籍方桂發韓阿福各枷號一月期滿笞二百板○前報紀烟鴇王夏氏控秦阿五王和尚錢多福等吸白烟且欲訛詐洋二十元等情昨日同轉飭提秦等三人到案著照原斷秦阿五枷號二月期滿再責三百板王和尚錢多福各枷號一月期滿各責二百板○鄭子生控陳阿元劉阿發在碼頭上竊取考籃洋傘經包探將陳劉拘獲已列前報昨提陳劉到案問考籃究在何處陳供祗有洋傘一把並無考籃鄭欲出錢向我硬買我不允鄭卽揚言欲拉至捕房究辦同轉問爾等在碼頭上作何事陳劉同供作小工又據王包探禀稱洋傘從押店吊出押票據稱寄在小東門烟館内同轉飭將陳劉還押候飭包探帶往烟館查問明白禀候核辦鄭子生著於禮拜三投　候質○錢錦如卽徐正樹因辭歇生意向店主强借肆行兇横被店主控告同轉飭戕徐押候遞回原籍嗣因徐在押日久願改前非求免遞籍竩有陳雍寍呈遞保狀并呈徐所立筆據求准保釋同轉俯如所請提徐至案飭具改過切結交陳保去限三日内自行回籍不准逗留○楊德頓前在小東門麻雀船板上竊取旱烟筒當塲拿獲解案請懲同轉以事屬細微飭將楊管押五日昨已滿期略斥數語准其開釋○黄天根吞烟身死案内之鴇婦龔李氏卽李雙林于張氏卽玉紅由縣差送回法捕房已載前報昨經同轉提案著覓的實保人具保出外如奉縣署移提著保交案 
[助賑福緣]  
　　謹啓者敝堂接奉袁聲大大善士喜得蘭孫湯餅移助山西賑洋二十元又奉亘心室主大善士祈保火燭平安樂助洋五十元又朱器之仁翁經募涇川隱名氏大善士樂助洋廿六元又隱名大善士樂助洋二十元目下山西賑捐蒙遠近大善士解囊踴躍源源而來疉次彚解以資接濟惟願仰仗善氣感召天和五行之　涙潛消萬善之福緣無量富貴壽考敬爲頌之上海六馬路仁濟善堂籌賑公所施善昌等謹誌 
 
 

Page 10

 
 
[江西官報]  
　　調署豐城縣朱錫祁南昌任内交代清結林履端禀　題　東鄕縣候補府宋廷樑接辦牙釐提調又充本科文闈監試李宗言總查斌　會辦俱七門城内保甲靖安縣李用曾謝委赴任罰榮拔辦江口茅店釐卡彭瑞麐吉水催漕折回王維新上饒催减平回楊傳煦缷辦新城保甲回准補龍泉左安司劉景浩卸鄱陽石門司事回柴鴻翰准補餘千縣丞行知護院方佑民中丞親詣前署新昌縣馮學澧靈前致祭如禮署廬陵縣周晉鑣卸廣昌事清理交代回新城縣王　勳缷事清理交代回汪鴻解固本捐輸銀由京回杜熾勳辦白口塘卡毛文源辦許灣卡洪壽彭張慶霖王作渤唐基桐俱貢院陶井縣丞周克讓永寗催地丁回李世智九江候差回張兆廣起服來江吳之雋安福回朱紀澐鄱陽回俱催稅契劉輔元樂平催减平回南昌府倪恩齡禀奉藩憲委代行代拆代印補用縣薛銓稽查九江輪船楊國璋解漕折由京回楊煥建昌催漕折回改指巡檢何德藻繳照 
[蘇省官報]  
　　十四日主簿孫黻華禀知奉飾換蘇差委○十五日知府沈鳳韶禀知奉委勸辦山西賑捐差尚昌　銷華婁催提漕項回並禀知奉委發審局帮審差分發江燕試用知縣丁楨湖北人由京來禀到新選常熟縣典史陳壽炘謝飭知赴任主簿邱慶騄銷上海二十三七鋪巡查差從九曾寳謙由滬專差來禀謝調　瀏河釐局差遣典史姚彝典謝江藩憲飭知請補銅山縣典史缺○十六日陳存志禀知臬憲委發審局差藩轅牌示照得請補常熟縣知縣朱秉成奉部覆准自應飭赴新任又婁縣知縣張紹文前經撤省交缷現飭令其回任 
[邗江官報]  
　　四月廿四日戸部繆正郎幼孫刑部葉主政濬均公幹抵揚○廿五日凌分轉樹模辭赴淮北查騐鹽包龍分轉澤鈞由通屬杜分轉際宸由孔函均到揚湖北周守戎玉寳解餉來○廿六日金鹺尹上迪葉鹺尹廷颺婁鹺尉龍書丁鹺尉恩霖許鹺尉先登均投考○五月初三日徐别駕敦業委解京餉差柯鹺尹鈺由三义河求○初四　沈鹺尹灝委武障河卡朱分轉之柟張鹺尹思安沈鹺尹文郁均由差次來揚○初五日各官商禀贺總局洪分轉由仙鎭騐收縴道回馬鹺尹南金銷西岸聽差 
[上海六馬路仁濟善堂籌賑公所施少欽經收山西山東賑捐四月廿二至廿四日清單]  
　　姚邑隱名氏大善士助洋二百元蘇無名氏爲母二週年資冥福一百元沈耳三八十元彭善信爲夫十週資冥福五十元譚幹臣五十元華陽鎭局諸位四十元藩錫堂崔程氏蘇太太三戸各三十元五可山人求妻病速愈吟紅舘主人求妻病速愈寄世　人山隂知足子金鄭氏五戸各二十元昇茂軒十六元廣裕和鍋棧十三元海寗陶希潛爲母久病求速愈洋十二元本洋八元衆善氏洋十一元錢一百八十文養育氏求普　速愈陳沛泉求母病速愈知拙子節省家用移助瑞裕祥糖行端節筵資移助永安康節省移助蕪湖無名氏蕪湖無名氏蘇城無名氏隱名氏崔周氏陳氏澍記濟順當同人合助濟順常崔歸厚堂惠風書屋力不足人鄭美章崔經五屠漱芳二十戸各十元盛介鄕八元泰隆士蕪湖康記二戸各七元魏連魁崔孫氏二戸各六元屠鎭無名小店洋五元銅洋十元大　居士病愈完愿譚立翁交來無名氏無名氏保安氏大速存心氏無名士崔觀清崔寳清陳仰高陳英記十戸各五元嘉泰四位隱名氏合助卾垣盡心氏　氏羅氏錢質　倪耀卿鄭孟久王綱峰永折昌覺前覺孝十一戸各四元榮記輔仁莊信義隆項殿華高懿臣泰興縣署無名氏六戸各三元平安室求保差事順遂公項有盈本寳源求喉嗽速痊崔子琴陳作舟華筱山宋卿陶陳襄臣郭鴻雲　嘉甫陸允翁覺惠吕伯軒懷清堂汪留耕堂蘭芬書屋梨雲樵子南大生衆友吐絲客公助泰記蕪湖無名氏大通無名氏無名氏無名氏趙氏補過氏廿六戸各二元張知空一元七角油紙欵一元二角程承潮求病速愈僊源汪袁浦崔吳竹坡金熙齋孫葆卿李策夫施惠卿郁政成曹錦昌杜伯翁崔瀛出王華甫陳作舟洪芝庭張熙臣馬南卿徐明卿王仲英汪唯高王鳳山吳纘先方殿掄萬隆生□興成益盛福永利合游泰順同興福德泰莊仁知莊萬順源小公記錦各□名錦榮黎宅隱士汪善士修過居士修過氏何氏陳氏既名氏無名氏無名氏蕪湖無名氏大通無名氏勉力氏大勇不書名大通不書名須曼花舘主五十二戸各一元五氏崔漾川二戸各七角黄向榮六角億成兆泰福恆興本發恆祥順甡生泰炳裕大生恆茂仁萬鎰源怡源福游祥順祁祥福恆興明陳春茂汪發開洪炳輝陳全毫陳際功胡秋泉李彬慶劉　　吳柱臣利和莊乏力氏黄氏陳氏二十六戸各五角費春道何孝忠陸少卿三戸各四角本行求保各友平安恆豐和魏世香郭善發陶文吏王廷俊陳秋屏無名氏方無名氏附妹十戸各三角姜孫盧張錦春二戸各二角五分潘求病愈陳無力子周同人氏宋聚泰陳瑞麟衛云泉吕寄岩徐梧亭朱錫言黄子知許其　陳德生翁模榮翁海如王　益平安氏許葉氏保安氏王郭氏平安氏同善士萬源廿二戸各二角求安氏一角五分張子厚鵬善士有心無力人隱名氏四戸各一角金庭味開叟節省養廉移助紋銀十七兩三錢五分甬江　茂號銅洋二十一元隱名氏銅洋三元李楊氏銅洋二元漢鎭同心堂錢十千文建德堂五千文巫鴻福二百文以上共收洋一千二百四十四元五角五分本洋八元銅洋三十六元紋銀十七兩三錢五分錢十五千三百八十文 
 
 
 

Page 11

 
 
   
 
 

Page 12

 
 
   
 
