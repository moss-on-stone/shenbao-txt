# 1908 - 9 - 4912556

 

Page 1

 
 
   
 
 

Page 2

 
 
第一張第二版 
上諭 
[十二月初五日奉]  
　　上諭本年十二月二十八日歲暮袷祭太廟朕親詣行禮東西廡派希璋恩輝各分獻二十七日告祭太廟後殿派戴功行禮中殿派善耆行禮二十八日祭太歲壇派魁科行禮兩廡派文海瑞豐各分獻欽此 
　　上諭湖南辰府知府員缺著景方昶補授欽此 
論説 
[今日中國之學生宜與聞政治（録政論]  
　　學生理不得與聞政治。而獨中國今日之學生。宜與聞政治之事。夫於學生之中。而獨置中國今日之學生於例外。其言若甚奇異。而其理實至易明。蓋各。國學校。皆有一定之期限。苟在學生時代之中其年齒必幼。其經歷必淺。而其學問固尚未成就。識見因尚未鍊逹也而遽使與聞政治之事。則非獨有害於修學而己而尤不免貽誤於政治。若夫中國今日。當新舊過渡之時期中。其爲學生。之人有年四十者。五十者六十七者。而二三十歲之人。最爲普通之多數其年齒己長。各有多少之經歷。而學問識見。其大。小不問固己。優於一般國人之上。而居先覺者之地位。試舉中國全體之人數。而抽去其爲學生之人。則其餘不過碌碌之愚民與腐敗之官場己耳。雖有若干賢智之人不爲學生者。而其數固甚寥寥然則今日不容國民之得與聞政治則己若容國民之得與聞政治。去學生則事不成。况爲學生者亦多以刺激於時勢之故發動其神聖眞止之愛國心。不自解其何故而自有所不能己。夫此神聖之愛國心又豈可得而。抺煞之而使不得逹也。且夫學生之所以不得與聞政治者。則以一國之政治權不可不歸於有智識之人爲原則。而學生者於國人求智識而非能以智識予國人者也然中國今日之學生。於一方當求智識於人而於一方又不能不以智識予人使準據一國之政治權。必歸於有智識之人爲原則則今日學生之得與聞政治爲理之當然。而執政諸人。實不當握政治之權。而不可不去位。則以執政者固多半爲無智識之人。而不當有政治之權。此治國家當守之原則也夫何不自返而善處其政治使學生自無可容喙之地既。己竊據政政府之位失政誤國。國人不進而據國家之政治權當歸於有智識之人爲原則。而逼政府之去位。亦己倖矣。而乃貿貿然反 
 
 
 

Page 3

 
 
第一張第三版 
　　欲青學生之不得與聞政治何其傎也。夫今之政府。亦但知各國有學生不得與聞政治之事。遂欲效其例而行之於中國。以便政府之私圖。而不知其原則之所在。且有時與地之不同。所謂傚顰而適增其。醜者則此類之政治是也。觀日本報載北京政府。有禁止學生干預鐵道借欵之事。恐昧者不察以此爲正當之理由禁止者爲有詞。而學生反無可置答。因特辨明其與各國異同之所在。而立中國今日學生有得與聞國家政治之理。（今日學生當有政治之權於去年著憲政胚論中國略言之此固非正例而謂後日亦當如此謂今日實不能不如此耳則關係於時勢之不同日按之原則固亦未有戾焉故也） 
專電 
[電一（北京）]  
　　路事英使堅執不讓盛宣懷商請外部暫從緩議 
[電二（北京）]  
　　某御史上書樞府謂資政院副總裁仍應由各省公舉不應由政府開單請簡 
[電三（北京）]  
　　孫中堂又請辭差 
[電四（松江）]  
　　初三日青浦縣境三家灣有大帮梟匪與鹽捕營孔年兩領哨開仗擊斃年領哨民情惶急投府告警提台劉軍門立派余劉兩營官馳往救援 
　　按此電可與緊要新聞攔參觀 
路欵要聞 
[學校聨合拒欵會致北京代表電]  
　　北京江浙拒欵代表諸公鑒路事何願公堅持勿餒浙人忍死須臾焦企確音速復浙省學校聨合拒欵會柬 
[代表覆電]  
　　杭州學界拒欵會鑒電悉路事尚無端緒必盡力濟等 
冬叩 
[浙省八府紳士公致湯總理電]  
　　浙路公司湯鑒師範喻監督辭職公推仲容先生乞公電逹撫學憲王孚川人言藉藉宜惠意拒欵勿令兼顧金衢嚴處甯紹温台八府士紳公叩 
[蘇路接各處開會認股函]  
　　（寳山）潘鴻鼎王鍾琦李維勳函云蘇路招股前太屬共認一百萬元以太屬分五份計之我寳約認二十萬左右兹於本月初二日開全邑招股大會在塲認定者城廂認一萬五千元羅店認五萬元吴淞江灣各二萬五千元月浦彭浦殷行各認二千五百元盛橋胡莊各認一千元廣福認五百元共計十二萬五千元餘待續認（海門）商會劉乙青函云海門商學兩界於上月十三日開會演説合招新股以敝會爲總樞紐約計蘇浙三千股唾手可得兹將現收股洋開單照解計共分繳七百零八股計洋七百零八元又全繳六十股計洋二百七十元兩共計洋九百七十八元（楊湘涇）崑山東南鄉楊湘涇鎭上月初四日商學界特開保路會汪君贊揚首認百股以爲倡當塲簽名者吴君仁風二百股孫君克仁三十股共得五百六十餘股（西夏墅）常州西夏墅本月朔日在日新書社續開保路勸股大會演説後有一極貧老人一聞鐵路風潮願將祖遺一分三釐地基抵押首先倡認一股嗣惲敏如慨認百股劉沛然二十股謝如願十股惲仲英十股殷邦彦五股金鴻勛兩股惲青選薛善洪惲景春各一股計共一百六十一股又添巢永良三股惲翹記一百殷 
蘇路公司報告 
　　（武進陽湖第一次認股數目）盛揆臣二萬一千股劉柏生陸千股沈友卿五千股孟庸生一千股嚴練如八十股蔣竹莊八十股曹跂劉三十股顧詠銓一千股陳詠珊二千股劉厚生五千股丁仲鴻一百股汪淵若一千股莊得之三千股許子年一千股岳友苕一百股麋晉清一百股朱顯廷五百十股莊伯行十股惲鐵樵二十股張承清二十股姜大鏞二十股談小蓮一百五十股薛懋焜五百五十股程士雲一千一百五十五股王雲五五十股聽來壑三十股羊少涵七十股趙静徵女士十二股羊月樵二十股周致明六股湯萬臣一百股高長順一百六十五股費雲卿一百股程芝岩一百六十股沈朶山三十股顧鐵峰八十一股湯幼諳五十股吕幼舲一百股莊伯俞三十五股黃勛初四十股陸煒士一百六股劉伯人十股袁意先十股陳詠韶一百股孟蒓生一百股丁甘仁一百股巢松亭五十股薛逸山二十股趙竹君五百股又一百股武陽商會電認一萬股以上共計五萬陸百股 
　　（無錫金匱第一次認股數目）周舜卿一萬股祝蘭訪二萬股陶春洲一千股倪天蓀二十股蔣紹曾五十股王文蔚五十股胡京夫一百股韓兆芳五股榮天祥十股榮月槎二百股榮秀峰十股馬廷錫五十股奚榮泰廿股程筱榮一百股裘小翰一千股榮若湖四十股同源二百股唐錫華一百五十股范鶴岐二十股榮華生一百股榮節記一百股榮聚盛一百股薛澹川五十股金鳳招二十股王子坤一百股蔣景記十股丁味記十股榮蘭亭五十股孫少良五十股孫葆福五十股天發棧五十股聚豐五十股孫少良又五十股朱華齋十股尤心伯二 
 
 

Page 4

 
 
第一張第四版 
　　十股陳至政二十股張雪梅五百股陸培之一百股秦仲雲一百股龔子清二百股張壽慶五十股鄭松亭五十股楊少卿十股黃忠和十股五志良五股孟仲良五股楊子佚二百股曹翊臣二十股馮緒承五股許蕙芬五股張永昌二十股唐子培二百股蔣静山十股錢步瀛十股華竹記二十股朱惠記十股高金記十股顧奎記十股吴秀記十股孟福記十股鄧湘記五股浦志記五股俞仲暹一千股范德銘一百股張學培十股龔佩卿十股蔡松如七十股以上共計三萬六千六百三十五股（宜興第一次認股數司）任逢辛認一千股 
（江陰第一次認股數目）教育會二千股女界保路會七百股城鄉各學堂一千一百股以上共計四千二百股 
　　（日本京阪商學界公會第一次認股數目）宜興蔣履曾十股無錫蔡文淼二十股武進劉勳麐十股以上共四十股 
　　共計九萬二千四百七十五股各洋四十六萬二千三百七十五元 
[上海救火聨合會第五批交股名單]  
黃鶴雲十股吴近仁五股余正益五股張雲卿十股劉金海五股張少卿五股蔡詒孫十股金士德五股顧文卿三股黃鶴軒十股胡瑞祥五股朱國明三股邵吉甫五股田鶴峰五股蕭鳳宸五股鄭瑞記五股黃鶴來五股周連富五股北三舖北社認蘇路股一百六股第五批第一期洋一百零六元己於今日交信成銀行收存矣十二月初三日毛子堅報告 
[甬屬集股處參業認股清單]  
　　思義堂五百股阜昌一千二百股又各友一千股元昌一千股又各友三百股華鍾良三百股德昌五百股又各友二百股葆大五百股又各友三百股同吉祥二百股又各友一百股久康二百股又各友一百股養眞二百股同昌二百股德潤二百股永裕泰一百股阜成五十股乾昌十股廣大三十股阜豐廿股又各友拾股公和十股益泰十股怡大一百股恆大五十股晉昌五拾股袁子惠十股益元十股豐大一百股又各友五十股立昌十股朱信記十股阜興昌五十股又各友五十股阜大五十股阜康十一股朱萊記五股張和記五股鄭静記五股益昌十股義昌五十股徐良卿三十股天元二十股陳友倫二十股和順十股統共參業計認七千九百五十股 
緊要新聞 
[滇督通電各省請認滇蜀賸越路欵雲南]  
　滇　　督錫清帥致電各省督撫略稱滇越鐵路瞬抵省垣主權既危殆恐及全局紳民業經組織公司誓將滇蜀騰越鐵路賡續自修惟據該公司呈稱非先贖向此路必無以應急救亡非先籌現欵一千萬兩更無從議修議贖欵鉅時迫急望衆擎雲南同鄉官筮仕各省者原不乏人屢經公司函勸認股視同秦越迄無回音此項路欵在籍者既各毁家紓難亦望出仕者好義急公若概諉諸在籍之凡人官他鄉者竟置父母之邦於度外揆之事理亦太不公懇乞電咨各省飭查督催分别實缺候補從速認股繳欵等情查滇事危急比於救焚拯溺非得大衆齊力不能相與有成夙仰我公憂先天下全局殷懷謹此電求鼎力飭催認繳如仍抗延是全無愛國心者也非特鄉議所議容抑亦台端所不取屬在士夫當不至此臨電無任盼禱惟祈嚴飭迅速力籌認解鉅欵用挽危亡並乞電覆是荷（知） 
[度量衡較準器具不日到京北京]  
　　日前農工商部接到駐法劉欽使電告略謂大部委辦度量衡各種較準器具及各國度量衡恊會章程均己購買齊備不日賚送到京等語現農堂官己諭令在局各員預備接收爲他日比較之用云（蓋） 
[興業銀行股東會紀事杭州]  
　　初二日下午二句鐘興業銀行開臨時股東會於葵巷安定學堂到者四千户五千五百三十五股受委託者五十四户計八百八十股由蔣挹巵君報告開會理由公推嘉興張右企君衆贊成再由蔣君宣告提議事件（一）請决議滬漢設立分行（二）决議收第二届股期限并言漢口商務發逹自蘆漢火車開通土産運輸利便萃於一處金融機關洋商捷足華俄道勝正金各銀行皆次第成立現聞水電公司及漢陽鐵廠均願附亂盼望興業分行之成立或滬漢并設或先滬後漢或先漢後滬請各股東投票决議宣布後計滬漢並設者得二千三百十八權先滬後漢者得十五權應擇要次第設立者得五權應滬漢分别設立經理分行者五十五權蔣君又言本届股欵應先収五十萬或仍二十五萬請再投票宣佈後决議先交二十五萬者得二千零六十五權蔣君起言収欵以明年二月底爲限湖州蔣孟蘋君言宜三月底仍請會衆投票分甲乙兩權（甲）二月底（乙）三月底宣布主甲説者得一千八百二十權議畢後摇鈴散會（光） 
[履勘沙宜荆鐵路軌綫武昌]  
　　勘路委員覃兆賜王 
維城會禀鄂督略稱職等奉委照料履勘沙宜荆路綫於十月初二日至沙市由沙市後望板橋地方接勘西北向十六華里過荆州府城小北門越小河二道寛約二丈正北行四十華里至蔴石橋地極平坦興築最易由蔴石橋至荆門城外之接官廳計程一百零六華里地勢稍高然極寛平仍易興築中間經過小河七道以青布河爲稍寛約十丈餘此外均係鴻溝無大橋工此沙市至荆門州之接官廳大略形勢也再由荆門城外接官廳接勘向西行至宫陽縣以步表計共九十六華里山崗居多詳黃木崗桐樹垔兩處稍高約二百密逹以内然或挖高補低或沿山脚盤繞尚易爲力中間經過小河六道惟漳沮兩河稍寛約五六十丈此外尚有小溪溝十餘道此荆門至當陽縣地勢也由當陽縣至宜昌府城以步表計二百三十華里均係大山連綿平地絶少山之竣者以河崗子觀香塘風暴山茶店子等處惟最高處約百數十丈據技手云若築當陽宜昌鐵路中間須開隧道十道長者三四英里不等甚爲費力重山疉嶺無可繞避之處沿途過河九道以龍家河爲稍寛約二十餘丈無繁重市鎭土産 
 
 

Page 5

 
 
亦少除雜粮外惟棉花間有出境銷售河南邊界各處然亦不甚多此當陽至宜昌之地勢也再卑職等正禀詳間復奉會辦王道諭於勘至宜昌後仍邀同技手等再由宜昌以下依北岸勘抵沙市比較由荆門至宜昌與由沙市沿江岸上至宜昌兩路難易等因兹卑職等遵由宜昌江岸勘回沙市計步表約一百三十華里先自宜昌府城東門外向南行一路皆係山崗至大坡瑙則甚屬高峻須開隧道一英里之譜黃龍寺一處山亦甚高須開隧道兩英里之譜餘依山崗建築尚不費力行百四十華里至王家居始落平地由王家店至荆州府城約九十華里均平地無山中間有地太低窪者恐局積水所浸建路須高在一丈以外計過小河十四道以瑪瑙河爲稍寛王家渡次之此路有離江邊二三十里者因江邊近處地低連年爲水所淹故設法繞避據技手云此路較之由荆門至宜昌之路可减一半工費除圖説由測繪員另呈外理合將沿途大略形勢據實禀覆（青） 
[甯夏副都統志鋭片請組織下議院北京]  
　　再資政院之設是上議院之基礎己立若無下議院之組織則亦空設一資政院而己論者謂現今人格不足未易輕舉查各國之立憲政亦從無一蹴而幾者日本變法以來亦屬經改革始臻妥恊蓋過渡時代不因仍舊貫即無以啓發新機中國政體雖以專制稱其實全具立憲性質在古事之可徵而如盤庚之誕告有衆洪範之謀及庶人周禮之致詢萬民不勝覼數即我朝凡有大政亦必交六部九卿會議且下及於翰詹科道亦預贊襄不過久之成爲具文隨冋畫諾而己資政院己隐具上議院規模然能宣上德必須盡通下情政治方無缺點擬請變通設諮議員若干人凡實缺京官自三品京堂以下至内閣中書以上但學識明通留心時局者悉可充選其法大省舉二十人中省十人小省五人事隸某省即令某省之員會議上之朝廷下資政院議决之如此各省之情形不難上逹而下議院之規模隐然己立然後推之各省遵此行之官爲上議會紳士爲下議會初立之時未必即能一切如法而逐漸改良自可日臻美備且各省奇才異能之士無所歸宿得此登進之路亦不致勞决横流庶於立憲初基有所輔助硃批覽（黑） 
[松府七縣紳士上江督禀（爲糧櫃勒短洋價事）]  
　禀爲櫃收錢粮抑勒洋價籲求澈究以蘇民困事竊維錢糧正賦子民共樂完輸而抑勒浮收國法不容寛假查近年來松屬各邑櫃徵錢粮勒完共洋任意抑短每元作價較典市相去四五十文之鉅三十一年冬業由郡故紳廖宇泰等禀求層憲檄府飭縣英洋完納悉照典市作價錢洋兼收不准抑勒並蒙前藩憲效出示曉諭云冬徵漕時華婁兩櫃仍萌故智又由郡紳奚文彬顧蓮等聨名電禀澈究荷蒙大憲電檄府尊嚴飭遵照前示辦理等因各在案豈知憲飭愈嚴奉行者愈形加厲今届收漕伊邇松城典市洋價每元作制錢一千一百二十文而華婁各邑櫃徵洋價每元僅作制錢一千零二十文或一千零十文（如青浦縣）同一銀洋抑短至百餘文之鉅以忙銀定價每兩完錢二千二百文計算每完銀一兩己浮收至二百餘文之多而糧米折價尤昂以每石六千二百文連公費一千零五十二文計算又浮收至七百餘文且零星小户一律不收銅元是專恃洋價漁利而置憲示民情於不顧似此藐法營私舞弊中飽顯係櫃書從中把持播弄以致民議沸騰怨聲戴道近值百物昻貴正民窮財盡之時加之松郡毗連浙界梟匪煽惑無常重以朘削病民設彼窮無可告轉恐流爲匪類闔郡寒心職等代念地方興辦自治伊始上下尤貴交通故先電禀憲轅乞爲澈究除補禀撫藩憲外理合專禀籲求大帥大人恩賜迅飭遵照前藩司憲示隨同典商洋市作價錢洋並收無任抑勒永爲例禁以順輿情而蘇民困至櫃書玩法舞弊抑勒累民應否嚴懲之處出自憲裁無任戴德上呈 
[嘉興勦匪獲勝情形海鹽]  
　　上月念九日徐陳高三管帶在海鹽通元鎭與梟匪接仗奪得匪船十一艘前後膛鎗十二桿旗幟號衣多件梟匪傷亡者極多并聞生擒匪首一名斬首級三顆官軍陣亡者五名傷者十數人經此次一戰之後該匪黨大半竄入乍浦云（彼） 
[甫浦兵匪開仗情形松江]  
　　青浦縣境澱山湖西向爲梟匪出没之所入冬以來時有大帮匪類聚集於此逢船喝查逢人捉擄邑人陳某俞某王某等均被刧去銀洋數百元以致行旅裏足舟楫不通己兩月有餘矣月初四日鹽捕營某管帶奉委至澱西相近之七間村巡緝適遇匪類該匪膽敢拒捕開鎗迎擊某管帶之姪某艙長中彈殞命該處圑董王某素稱知兵以該匪人衆器利不能與敵朿手不出某管帶遂率領艦隊退至朱家角鎭内河停泊澈夜梭巡殊有戒心趙豹文大令得悉此事隨至朱家角鎭拊循弁隊并以某管帶之姪爲公斃命出洋一百元囑爲厚殮云 
 
 
 

Page 6

 
 
[狗寶]  
　　大凡功歸於專其效非凡狗寶為專治噎膈反胃聖藥　　二三分奇功立見無論極重縱滴水不進者只須六七分足榖除根誠至寶馬業已馳名毌庸細述每分價洋兩元無扣 
[上海新開存濟堂藥鋪]  
　　擇於十一月初九日開張 
　　本堂開設上洋英界老垃圾橋南浙江路中市坐東朝西石庫門面發兌各省道地藥材精製飲片虔修丸散膏丹挑選官揀人參毛角鹿茸暹官燕　麗東西洋參西時沙甑花露經驗時癥痧藥萬應保珍靈膏各種風濕藥酒並遵林文忠公古方戒煙丸膏秘製卻癮延嗣參茸百補戒煙丸自運關東梅花斑鹿謹擇天醫長辰宰合百補大全鹿丸莫不精益求精以盡本主人存心濟世於十一月初九日開張惟煎鹿龜驢諸雇傭未足三年不敢出面問世所以目今應用諸膠概向杭省胡慶餘堂轉售倘蒙仁商賜顧者須認明本堂鹿鶴為庶不致悮 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第二張第二版 
　　今日要摺過長畫史暫停一天 
要摺 
[盛宣懷奏陳蘇杭甬路事摺]  
　　奏爲遵旨據實密陳恭摺仰祈聖鑒事竊臣於十一月初七日承准軍機大臣片面奉諭旨近日迭據内外臣丄奏稱蘇杭甬鐵路草合同業經盛宣懷商明作廢英公司曾己默許等語查此案商辦多年迄無結 
朿要以草合同己否作廢爲全案最要關鍵究竟是否己廢英公司是否默許著該侍郎詳確覆奏勿稍含混欽此欽遵跪聆之下莫名欽悚臣謹將奉辦此項鐵路草合同始末情形爲皇太后皇上縷晰陳之查光绪二十四年七月承准總理衙門咨英國駐京竇使函請准予英商承造由蘇州至杭州或展至甯波鐵路行令酌照南北鐵路章程與英商妥訂章程咨報本衙門奏明請旨遵行等因臣遵與英商怡和洋行面議草約四條一議造路由蘇州至杭州及甯波即與簽定之滬甯鐵路草約章程一樣二將來訂定正約仍當與嗣後商定核准之滬甯鐵路正約章程一樣三此草約簽定後怡和當從速派工程司測勘各路總公司一面知會地方官保護勘路之工程司四以上草合同先由督辦大臣畫押俟會商巡撫如有地方窒碍之處即行更正仍俟訂正約時即日會同入奏等語九月初一日遵照總署電令簽字蓋用鐵路總公司關防咨覆在案此臣遵訂草合同咨内聲明慮有窒碍加叅活筆爲將來更正地步者也至光緒二十九年四月二十八日臣函致英公司代理人璧利南聲明杭州鐵路現有他商請辦勢難久待自此函訂之日起如六個月之内再不勘路估價訂定合同則杭甬一路及兩公司合辦之浦信一路均作罷論所 
有以前合同一概作般五月初五日接璧利南復函稱杭甬及浦信鐵路各節當經函逹英公司以貴大臣願早訂合同不再延緩至來函限六個月訂立合同此節礙難照辦緣訂立合同遲速之權操自中國訂約之大臣銀公司不能准定幾個月即如滬甯鐵路合同開議己逾十二個月之久至今尚未簽定此非銀公司有意躭誤且銀公司欲求速而不得等語其時商部未立去函所稱杭路勢難久待者係屬據理而言而璧利南復稱訂立合同遲速之權操自中國大臣銀公司不能准定幾個月者係屬指正約開議之日起至簽定之日止不能准定六個月初不料其復信後仍屬延緩不來開議臣覆奏摺内所稱彼雖强辯然商廢實己從此埋根者也逮至光緒三十一年八月欽奉上諭御史朱錫恩等奏浙省自辦鐵路請將所訂蘇杭甬草合同速與撤廢一摺浙江全省鐵路業經商部奏准紳民自辦所有前與英商訂立蘇杭甬草合同著責成盛宣懷赶緊磋商務期收回自辦母得藉詞延宕並著聶緝槼會同妥速籌辦以重路政而保利權欽此等因查朱錫恩原摺内稱此項草合同延及七年未定正約歐西法律凡契約成後此一造並未實行彼一造即可聲明作廢等語臣即本此意函致英公司迅速訂期會議撤廢接據函覆蘇杭甬草合同乃貴大臣前經貴國政府認許簽押者曾抄稿呈送使署備案今會議之前必須請示薩使望將此事暫行緩議候公使回示等語臣於九月初九日電請外務部迅催薩使電飭英公司速來議廢未奉部覆十一月二十九日臣又致該公司函稱此案奉旨己久勢難延宕查草合同雖係奉總理衙門咨明商訂然第四欵聲明俟會商巡撫如有地方窒碍之處即行更正仍俟訂正約後會同入奏等語現在商部己先奏准由紳民自辦則銀公司草合同所訂之第一二欵自必與地方大有窒礙可無疑義又第三欵聲明銀公司當從速派工程司測勘現己七年並未來議勘辦光緒二十九年四月曾函致銀公司代理人璧利南聲明杭州鐵路現有他商請辦勢難久等自此函訂之日起如六個月之内再不勘路則杭甬一路及兩公司合辦之浦信一路均作罷論所有以前合同及往來信函一概作廢等語此函去後又逾兩年有半則草合同本應作廢現在總公司即日裁撤特將遵旨自辦缘由再行專函聲明等語去後十二月十八日接英公司復函稱總領事接奉京諭杭州鐵路事宜現己不屬貴大臣分内之事即不歸督辦鐵路大臣經管敬告貴大臣上月二十八之公函祗當不作實用十二月二十八日又函致英公司稱銷廢蘇杭甬草約係遵奉諭旨會同浙撫辦理之事前於一千九百四年十月四號即經函致貴公司聲明在案嗣於十二月二十八號仍遵前旨函致貴公司其在此函之前抑在此函之後均未另奉諭旨或另奉外務部來文使本大臣卸此責任是則來函所告前函不能視爲係奉政府之命所廢之公函祗當不作實用一節不能共表同情須知該函確係遵奉政府所發之件也等語三十二年正月初六日又接英公司復函稱現奉駐京大臣函開本月一號接准外務部來函所論蘇杭甬鐵路現歸浙撫部院一手經理不由貴大臣過問現在認定外務部曾將此事函知敝國欽差大臣情形自爲確實不錯等語二月初一日接浙江撫臣張曾敡咨稱己准部覆蘇杭甬鐵路係由浙撫接議等語與英公司函意相符臣即將全案抄咨浙江撫臣備查此臣遵旨磋商經外務部函允英使不由臣議己據實情覆奏者也總之臣辦草合同則聲明所議俟臣會商撫臣如有於地方窒碍尚須更正隨後再行會奏矣臣訂滬甯正合同則聲明杭州鐵路現有他商請辦如六個月再不勘路估價訂定合同則均作罷論矣臣奉飭磋商自辦則先請外務部迅催英使轉飭英公司速來議廢及其不來仍將遵旨自辦緣由切實函告並抄咨外務部備案矣在彼雖無允廢之實憑在我却有議廢之根據其時英使函致外務部謂與臣議迴非所願部亦照復英使謂蘇杭甬鐵路係由浙江撫臣接議業己不歸滬甯鐵路督辦大臣兼理臣旋即交卸鐵路差使將蘇杭甬路事據實覆奏光緒三十二年二月二十八日奉硃批外務部知道欽此嗣後浙撫如何接議英使如何屢向部議臣皆不及與聞而英使磋議迄未就範情形内外臣工息息相通江浙兩省官紳何至漠無知覺大約草合同根於總理衙門准予英使承修五路之一英商自不甘於空廢但以理法而論事隔多年未能如約從速辦理收回自辦似亦名正言順乃臣遵旨磋商而英使忽以不願與臣議照會外務部自係因草合同未奉批准併亦未經會奏己非滿足可恃之約又是以不願與原議大臣再議其視草合同不 
 
 

Page 11

 
 
第二張第三版 
　　及視草合同以前允准之文爲重概可知也又聞蘇浙兩省接外務部電云外務部派員與銀公司代理熙禮爾面議聲明暫將草合同擱起不提另訂借欵辦法照律鎭路稿分借欵造路爲兩事另指抵欵不以鐵路作押英使謂如照此定議其草合同所載與滬甯章程一律之語可不再争執等語是外務部所訂新議係照津鎭約比照滬甯鐵路約便益甚多則草合同亦己不廢自廢英商既願出此其視草合同又不及視草合同以後另議之欵爲重亦概可知也至於二十九年英公司復函强辯所答雖非所問却難稱爲默許三十二年英公司復函祇稱不由臣過問亦却未允爲作廢惟總理衙門命訂英公司借欵承造此路之草合同實未奉旨批准商部所請江浙兩省紳民自辦之路係屬己經奉旨允准現在兩省紳民堅持草合同可以作廢似亦不爲無因臣仰蒙召見令與王大臣妥籌辦法伏思内政外交均關重要事出兩歧必須開誠布公熟籌兩面皆可收朿之策以期補救於萬一所有查明蘇杭甬鐵路草合同原案詳確情形不敢稍涉含混理應披瀝甯陳伏乞皇太后皇上聖　謹奏 
分類新聞 
[政界]  
[政府改定州縣在期蘇州]  
　　署蘇撫陳伯帥日昨接准政府咨文内開近來各省州縣紛紛更調流弊極大現己明定章程業經奏奉俞允特咨行各省以後各州縣自到任之日起吏治優長者作爲六年任滿其次者以三年爲任滿不得隨便更調俾久任自能洞悉地方利病且可杜絶鑽營之弊並於廉俸之外酌加津貼惟以辦事之勤惰定津貼之多寡不以缺分肥瘠爲定數云云中丞即札行藩臬兩司籌議核辦（或） 
[蘇撫限制採購漕米杭州]  
　　浙撫馮星帥因採辦漕米事電商蘇撫去後（原電己見前報）旋接陳伯帥電復云來電敬悉己飭局照驗放行不准留難阻滯惟前以蘇省正在収穫之際雨水太多秋成減色本省漕米尚未採辦而米價每石己漲至六元左右倘浙省採運過多恐米價繼長增高有妨民食當據司詳咨呈請照上案仍購三萬石其餘請往别省購辦以維大局在案尚未接准咨復應請仍照前咨轉飭遵辦（齊） 
[鎭郡實行清查户口鎭江]  
　　鎭屬丹徒縣王緯臣明府於初二日特派員董清查城廂内外户口按户給發門牌以别良莠並出示曉諭略謂版圖户口爲立國根本環球各國莫不鄭重調查吾國周官古制久置淪夷歷辦保甲門牌類者敷衍誠屬文明缺點現奉部飭清查户口合亟詳細編列以昭覈實云云（射） 
[禀陳挑濬運河事宜鎭江]  
　　江督魯撫會議挑濬江北運河曾紀前報兹由淮揚道楊俊卿廉訪率同孫大令乃洛由浦南下道經鎭江即換輪赴甯謁見午帥面禀與兗沂曹濟道會商挑濬運河各事宜（射） 
[批獎鳳台縣禀辦積穀安慶]  
　　安徽鳳台縣馬大令文錦日前將籌辦積穀情形禀詳皖撫察核當奉馮中丞批示云據禀稱積穀之法帶征不如勸捐儲城不如存鄉所見極爲遠大其擬章十四條責成本地紳董自爲經理官什稽查辦法精詳應即如禀辦理至捐數最多者准由該令詳請頒給功牌鼓示鼓厲（孔） 
交涉L ] 
[煤鐵公司建築鐵路之交涉重慶]  
　　英商立德爾在重慶創辦華英江北廳煤鐵公司業由保富公司買就龍五洞五窰六廠租於該公司開採原訂合同内有准與修造小鐵道專爲運煤之用一條是以該公司聘請測量師石樸衛沿途勘驗計程三十餘畢業己測定三分之一礦師魏更生亦己到渝布署一切近日川督忽接外務部電飭該廳小鐵道應由川漢鐵路局墊欵興修轉租與煤鐵公司應用庶足以　　　權而免轇轕現川督正與該公司磋商（里） 
[三山鎭教民毁學生牘彚誌]  
　　繁昌三山鎭教民毁學奪捐一案迭詳前報兹聞此案己由該縣賀令邀請本地正紳出爲調處大約可洲和平了結兹將關係此案之公牘彚登於下 
　　洋務周令再覆關道文敬票者竊卑職炳煃前奉委查三山學堂被毁情由業經禀覆在案復奉憲諭再行遵即專丁赴繁約會賀令卑職偕同省委彭令於二十日齊災三山履勘兩堂毁物註明勘單廿一日相將入城查此案起釁由於争認學堂捐欵學界憤不能平卑職未及到曉先由紳士調處教堂初索五條（一）登報收回名譽（二）賠償捐攘（三）送匾掛紅丁事（四）捐須更定（五）撫恤教民工藥資學堂亦索三條（一）換神甫（二）革教民（三）賠毁物卑職以前三條均可設法對付第四條干涉内政第五條未傷教民何庸撫恤據理 
與争該教堂亦允删除惟學堂前二條不易辦到業己多方誥誡至於賠修損壞由地方官設法籌給賀亦無異詞正在磋議商問二十三日由憲台轉行憲電示指授　宜内開應由地方官乘公斷結如斷後神甫干預再與交涉先後之間最宜審愼若遽與交涉轉恐别生枝節捧讀之下欽偑莫者但此叅緣由卑職未到縣以前該教堂己與縣中交涉教民雖稱無理而學堂驟發傅單嗚鑼罷市亦即授人以柄至教堂　匾一節不列學堂之名作爲桑神市六旬受賀官紳分送懸挂縣城教堂所毁甚微百元亦足學堂亦無異議所有教民楊志五係毁學當時拿獲之人既不取供旋又釋放學界因不肯了仍乞賀令索回公斷此二十一至二十五日卑職同彭令目擊情形也二十五日夜桑神甫致賀令函稱翁司鐸囑將此案提歸蕪湖議結約賀令到蕪卑職商請賀令就此函索教民歸案一質該神甫當將原函退回聲稱不能自主次日卑職以教士既行未便稍留亦即回蕪謹將學堂教民近日情形據實禀聞恭候憲裁　　三山公學駁周令禀覆案今將敝學堂被教民趙知新等毁閙一案前求斷令憑公斷結三事分列於下（一）懲辦肇釁教民（二）賠償學堂被毁物件（三）請地方官示禁教民以後不得阻撓公益此次周大令復查禀復道憲謂學堂要求三事（一）換神甫（二）革教民（三）賠毁物（按）此三條與敝堂前請三條宗旨不合應請問周令後求三條的係何人主義又查周令禀摺内開亦有要求五條分列於下逐條註明不能承認之原因（一）登報收回名譽（註）前次周令查覆摺内云趙知新等二十餘人至學堂争閙屬實與前此傅單符合事既屬實即登報亦無效（二）賠償損失（註）前次周查覆摺内云查三山鎭居民共五百餘家教民約八九十家奪捐毁學雖係教民與傅教無涉教堂無人往視忽然窗户毁壞其中情假自在憲台洞鑒之中此次忽議賠償不知從何赔起（三）送匾挂紅了事（註）讀前後禀覆文件曲直己明應如何辦理權在官府安能效民間細徵口角以送匾挂紅遂能了事四五兩條俱經委員當時駁斥不允兹不贅現議敝學堅持前求三事俾可完案亦逐條註明（一）懲辦肇釁教民（註）此案原因奪捐而毁學因理嗚而遭辱教民等恃教欺凌若不懲辦一二何以儆其將來（一）賠償學堂破毁物件（註）學堂被毁迭經余巡檢劉千總駕周兩大令勘明屬實斷無不賠之理（三）請地方官示禁教民嗣後不得阻撓公益（註）趙知新蓄意奪捐己非一日至此案發現無非意在破壞學務若不示禁恐行之於三山效尤於全省於學務前途殊可 
 
 

Page 12

 
 
第二張第四版 
　　危懼再神甫毆辱紳商致動公憤應仍設法安慰以平衆怒總之此案據周大令前次察查頗屬詳細若據後查之摺恐一時未能了案而生無窮之糾葛也軍界 
[防營改編五旗鎭江]  
　　駐鎭巡防隊統領赫成額副戎近奉江督端午帥札飭將所部三營改爲五旗每旗二百五十名訓練新操俾成勁旅至原有之每營額兵五百五十餘名除改編五旗外尚餘三百餘名己於初二日拔隊赴甯聽調撥矣（射） 
[軍律將次入奏北京]  
　　陸軍部軍律草案久己脱稿惟因軍法司 
丁司長士源前率同學生前往法國繼參與萬國平和會議未經蓋印聞己回國銷差現正閲看該律草案擬俟呈鐵尚書核奪後入奏（如） 
[水師派兵巡緝冬防安慶]  
　巢湖水師總兵戴守札云刻下湖水 
未消往來商船絡繹不絶兼之港汊紛歧匪徒藏匿肆行搶刧在在堪虞當此冬防吃緊之時尤宜勤加巡緝弭患未形刻於日前選拔老成可靠之哨弁分紥緊要各口岸飭令常川梭巡約期會哨俾匪徒歛跡而商民頼以稍安云（周） 
學務 
[延訂師範監督來往電文]  
　　湯京卿致馮中丞電杭州撫憲鈞鑒電問感泣本在憂中積哀積勞己苦不支兩三月來肝脾並傷夜無寐時臣精益亡唯公察其肝腑憐而拯之遠近人心防護而不壓制尚可施疏瀹愈激愈烈轉恐疏瀹有時而窮不可收拾公爲職守計侍豈不爲身世憂乎師範事體大遵諭以大義青孚川渠堅以學不勝任辭遽商代者陳紳漢第敬策黻宸祝紳震均可或竟俟正科師範許壽棠春暮卒業歸來開校較爲完善伏維鈞裁湯壽潛叩 
　　支提學致湯京卿電上海浙路公司湯京卿鑒電敬悉路事積勞闕候清恙罪甚一切務祈珍衛王君舉賢足徵謙德惟去歲東洋留學界曾經公舉是其公誼輿論久孚且開校期近不便遠出仍乞我公垂念珂鄉學務再爲勸駕勿令固辭學界幸甚恒榮 
　　馮中丞覆湯京卿電上海浙路公司湯京卿鑒電敬孚川衆望所歸支學司云前在日本浙省留學全體推舉何循以學不勝任爲辭師範辦理己遲明正必須開學所舉代者或在他處或未必肯任輾轉推宕恐誤學期公憂先天下桑梓必更關心仍乞堅約孚川勉盡義務爲禱 
[粹化女學附設半日補習科常州]  
　　常州粹化女學堂原設之簡易師範科内明年擬添設師範預備科並附設半日補習科簡章如　　（一）宗旨俾年長女子有家事覊身亦得抽暇補助學問（二）學額五十人滿三十人開班（三）時間每日午後授課三時（四）學費每月大洋六角（五）科目國文習字算術手工（年） 
[視學員調查學務常州]  
　　陽湖縣陳仲陶大令會同視學員徐君 
果人於上月二十五日赴漕橋鎭振聲小學堂考試畢業與考者計五人考畢復調查雪堰橋道南小學横林鎭安尚政成兩小學戴溪橋牗靈小學戚墅堰法古小學旋因各校互争學欵特責成道南安尚兩校清造報銷定於明春另舉經董接辦（州） 
[德文學堂添設寄宿舍漢口]  
　　漢口德人組織之德文中學堂所有學生均係走讀相離較遠者殊形不便現特添租屋宇作爲寄宿舍并延請監學照料各學生膳宿等事（音） 
實業 
[飭查阻撓礦務劣紳武昌]  
　　鄂藩李少東方伯現據蒲圻縣煤　總辦周中書祺禀稱有劣紳鄭叔生勾串愚民羣往礦山任意滋閙實屬有意阻撓請飭該縣查拿禁阻等情方伯閲禀後己飛札駭縣查明首從嚴拿究辦（音） 
[禀呈造紙廠購機圖樣武昌]  
　　鄂省造紙廠總辦程子大觀察日前將該廠應需各種機件派員赴上海購辦現先將擬定圖樣禀呈鄂督察核并請撥欵備用云（生） 
雜記 
[赣撫優卹一門忠列南昌]  
　　赣省司道會詳撫院略謂巡防隊管帶黃壽山派赴南康查辦教案臨難捐軀己經詳蒙奏卹兹據黃壽山所遺家丁呈稱主母黃鄒氏在安遠羅塘防次聞訃奔喪粗畢喪事即絶粒而殞現僅遺寡媳幼孫慘凄煢獨莫此爲甚請准旌表優卹等情覆查屬實合行轉詳等語當奉批示云查己故游擊黃管帶壽山當南康大窩里之難奮勇捐軀以死勤事前己欽奉電旨優卹本部院正擬於事定以後將死事情形詳細具奏以慰忠魂今該職婦黃鄒氏奔喪來贛絶粒殉夫節烈可風尤堪憫惻據詳之時即經電飭該署道以該管帶一門忠烈可憫可敬除奏請旌表外應給發銀一千兩以示優卹該道不論於何項下先行墊發一面將其寡媳幼孫妥爲安頓母使失所該管帶籍隸何處如須回籍並飭沿途地方官切實照料電知在案仰布學按三司轉移該道等查照並移派辦處迅將卹銀一千兩籌解歸墊具報（成） 
[江岸坍塌傷人安慶]  
　　皖岸上游黃石磯地方一帶江岸忽於日前坍塌十餘丈壓翻停泊貨船二隻并淹斃七人亦無妄之災也（孔） 
[蘇臬飭究捕務廢弛之縣令蘇州]  
　　蘇臬陸申甫廉訪查得徐州府沛縣近來强刧拒捕殺人等案連日迭出該縣令事前既疎防範失事多日贓盜又無破獲爰嚴飭徐州府即將沛縣李令詳請示懲（出） 
[催繳路燈捐蘇州]  
　　蘇州路燈捐各商號不肯照納現巡警各局因經費不敷移請長元吴三首縣嚴飭各圖地甲勸諭各店鋪按户照納不准延欠（命） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[時事小説人面獸（三十一）]  
　　只見前面一片極大的草地。足有二十畝光景四面圍著短鐵欄。草地的中間。立着兩個高大的銅像金光燦爛。奕奕有神。論千論萬的人。昂起了頭。圍在那裡觀看。小子便也一口氣跑了過去。直鑽進人叢裏面。忽見銅像的面前。伏着五個烏黑的奇怪東西。人頭獸身個個頭上戴着帽子。像是鄉下人的烟毡帽。裝了頂子翎子。背上却製出了王天戍周豭類五個人的名。字身體的形狀。果然同火車上。聽到的一些不錯就看見有多少人跑過。來拳脚交下的大打。大罵。没有一刻。那漆黑的鐵。經了他們的拳脚。己是變有晶瑩明亮。小子看了半天。重新擠出圈子。正想再到别地方去遊玩一番。忽見草地外面。有幾問精緻房子却矗出出一面小旗認得是酒店的幌子。連忙走到那裏。揀個座兒坐下。呌酒保拿了些酒菜來。自斟自酌。吃得醺然。忽然覺得酒店的人。一齊喧譁說先生來。了先生來了接著一個六十多歲的老頭子。滿面道容。精神矍鑠。走進店來。向西邊搭起一張高臺上大。踏步跨了。上去。把肩背上的大搭縛取下來。挖出一面小鼓。一面小鑼。放在桌上。欬了一聲嗽。拿起鑼鼓。鏜鏜。鏜鼕鼕。鼕敲。得應天介響。小子方曉得這先生原來是説鼓兒詞的。好在没得去處。不防就 
在這裏聽他一番。但見那先生把鑼鼓打了半天忽然收住。長歎了一口氣。説道咳。丨世界上的事。情那説没有結局呢。往日的故事。就是今日的龜鑑。流芳遺臭。差以千里。哪説到這裏。又把鑼鼓敲起唱道。 
　　世上事。假惺惺。騙煞了一般人。試看那。政府裏。今朝立憲明朝立憲無非尋我大開心。紅頂兒。緑翎兒。官官府府都是可憐生。説什麽。好看話保國與保民。骨子裡。國也不管民也不問。只有一個發財心。 
　　諸公。莫怪在下的説話過於激烈從前我們有條禾亢角鐵路。己經開工兩年造得好端端的 
國外新聞 
[東省封河]  
　　初四日東京電云滿洲境内遼河己全行結氷 
[高麗内亂近狀]  
　　初四日東京電云高麗國境内慶尚道忠清道等境内亂事蠭起日人被害頗多後有日本軍隊在京畿道中與亂黨八百人相禦將亂徒攻退亂徒死傷者約六十人云 
[日本痘疫流行]  
　　初四日東京電云日本神户天花症流行極盛昨日所得報告患此者又有七十一人之多 
[日美近事]  
　　初四日紐約電云坎拿大之焚古武埠近有自華盛頓及亞萊兩省來之日人約三百名駐美京之日本代理公司美堯卞聲言日本豫備隊并未奉召回國云 
[坎國新例]  
　　初四日倫敦電云英國斯丹逹報得　太樺（坎拿大京城）消息謂新議限制外人入口律例大致凡欲入境者須由本國直接來此云若是則日人之由檀香山來此者可以阻絶矣 
[坎使回國之言]  
　　初四日倫敦電云坎拿大赴日專使萊梅安己回抵焚古武埠曾演説謂日本移民問題之難處可以解决并謂渠在東京時之磋議極爲和平云 
[英國棉業近事]  
　　初四日倫敦電云英國棉花業同盟會近佈告 
在會同業各廠號五百家聲明投票决議開除工役問題并請大衆於西正月十八號起先行出示告諭使各廠傭役週知云又電云美國各棉花業行於西正月終將歇業工役約有十五萬人之衆又倫敦電云萬國棉花恊會在孟采斯德大會時經衆議决托歐洲某公司在美購買一裁種地云 
[太晤士報之變革]  
　　初四日倫敦電云據官塲宣告現方磋議以太晤士報館改爲有限責任公司即以館主華爾推爲議長而以貝孫管理員所有營業工事務一切改革歸其指揮至該報撰述上性質仍不變易云以上譯字林報 
[法軍攻摩近狀]  
　　初四日栢林電云摩洛哥之法國拉恩點大將報告政府謂攻擊貝尼那森族工人之舉業己停止故擬請退兵云 
[普魯士親王游埃]  
　　初四日栢林電云普魯士樺迥馬親王（即 
享利親王之長子）現赴埃及游歷 
[美政府之政策]  
　　初四日栢林電云駐法京美總領事曼松君聲稱美人在遠東之舉動不過爲平和起見日本與美國商務之關係無所更變至於限制入境之例亦無所妨碍蓋日本商人在美之居住權利仍尊重也美政府所有唯一之目的即欲設法保護免至美國工人資再行减跌云以上譯文匯報 
本埠新聞 
[滬道調查鐵路公司與電車公司之合同]  
　　滬甯鐵路總管理處昨准滬道移文内開准巡警總局移據北市第三路巡警分局王巡官楊照禀稱卑局管轄區内上寳兩縣交界之處本係河浜爲限該浜原與租界毗連聞係滬甯鐵路公司築成泥路於五月間由該公司讓與外人興築電車鐵軌直至寳山路口迤西轉角曾經上海寳山兩縣前往勘驗現己堆積石子准備接築巡官親往勘驗該處安設鐵軌係在公共租界石碑之外是否越界興築抑或商定有案禀請察核示 
 
 

Page 19

 
 
第三張第三版 
　　遵等情北市寳山路爲官築馬路係屬華界該處朝西路口與公共租界原隔一浜浜南爲租界浜北爲華界界石巍然確鑿可據未知滬甯鐵路公司何以竟將該浜塡築成路又何以任令電車公司即就所塡浜路裝設鐵軌街接興工以上情形究竟該鐵路公司曾否禀明兩院憲曁移知貴道衙門有案本局有管轄路政之權不得不詳加考究如該電車公司果係越界興築實於路權大有妨碍移請核辦速復等因查工部局擅塡界浜插立馬路界石前據上寳兩縣禀請争阻當經瑞升道照准租界領袖總領事復稱浜在鐵馬路東久經淤塞曾於滬甯鐵路公司訂有合同行將築路急須應用該浜之地等語又經切實駁復聲明該界浜縱有淤塞應開遷以資考証非他人所能佔用所訂合同本署無案可稽未便承認地在租界以外工部局既無築路之權何能插立租界馬路界石請飭停工云云一面呈奉南洋大臣批飭商阻在案准移前因究竟貴處所訂合同内容如何是否奉有明文准予訂立現應如何調停相應轉移貴處請煩查照籌議並照録合同復道以便轉禀南洋大臣請示辦理）棲 
[提右營函復派兵防護情形]  
　　提右營函復滬道略謂浦橋鎭被 
匪滋擾甚有擄人之事囑派師船防護等因當即親自渡浦察看一面飭中哨馮把總率杉板馳往白蓮涇至嚴家橋一帶常川游弋擇要駐泊隨時會同各防營實力巡防嚴飭將被擄之張阿丙之子設法尋回記功獎勵云（妻） 
[批飭滬道核明姚涇橋閘]  
　　江督批青浦紳士沈聨第等禀云此案前經電詢公司據稱青浦姚涇經工程局測勘初擬案二三十尺橋閘仍恐有碍水道議再展長等語嗣據青浦縣詳該職等請照府城在各河道橋式將閘口加闊或築永不閉塞之石閘當以事關路工水利必須並顧兼籌批候照會蘇路公司飭知工程司迅即會商地方官察看情形妥籌辦理在案該職等自應静候官府商辦無庸多凟仰蘇松太道核明前案行縣轉飭遵照此批（企） 
[滬道致領袖領事函（爲張貼水爐業告示事）]  
　　接展來函以鼎益木器公司水爐公所及番菜同業等各告示業經簽字蓋印發交工部局張貼請查照飭知等因當即轉行在案兹據水爐公所禀稱公所之設實因同業繁多良莠不齊往往有貪利之徒擅取内河污穢之水及有不開透之水任意攙售每易釀成各種時疫是以議立公所整頓行規辯别良莠於治安衛生兩有裨益所有簽發之告示迄今己兩閲月未見工部局實行張貼致種種善舉不獲及時開辦禀懇照催轉飭發貼等情相應函致即祈貴領袖總領事查照飭令工部局從速張貼曉示（琴） 
[浦東同人會公推梅豫棖君下鄉勸導報告書]  
　　浦東同人會諸公台鑒豫棖於初二日上午八時至洋涇鎭巡防局晤局官韓君仲輔暨劉君擷雲謝君西山黃君麗卿潘君卓入即偕詣華漕澾西壩沿河察看至韓家石橋轉至金家橋一名祝家橋南北閲看馬家浜河工晤魏隊官馬排長暨閔君桐齋凌君立齋顧君雲九朱君幼章等妥商辦法並至北首大壩查閲一周兹將大略情形報告如左（該處重在河工以催勸出夫興作爲最要之辦法故此行不及他事） 
　（一）華漕河工計長一千三百餘丈係洋涇區十八十九四十七四十八四屬合浚工程僅有十分之三各圖均己動工惟輸應十九圖開浚之處尚有積水一二尺不等該圖因此觀望當邀捆保韓舜儀楊如玉反覆勸導一再催促始允排車起水並由黃君麗卿雇工帮忙大致妥恊 
　　（二）馬家浜河工計長一千二百餘丈各圖均己出夫興作工程亦有十分之六惟攔河大迤南三百丈輪應四十三圖開浚之處積水頗深該圖因此大爲推諉謂俟存水車車乾方肯出工一再磋商頗難就緒現擬商由河工局貼費令四十四圖代爲起水以後出夫之事由謝君酉山喚該圖捆保至滬面商此處係全河咽喉若不赶浚全工監廢約估車水之費需洋百元左右欵尚不足似當盡力籌墊以免藉口遲誤 
　　（三）河工以冬令爲最宜取其土堅水微若交春令土鬆水漲且農事漸忙工程必致草率現在兩河工程即使赶緊己非半月所能完竣萬一雨雪愆期或别有枝節勢必延誤殊爲可惜儗請禀呈道縣憲格外注意加緊督催庶可早日告竣至兩河水利關係上南甚巨數十年一舉不可謂非巨工即無風潮亦應由防兵分段彈壓目前所派之兵並請聲明緩撤爲要 
　　（四）鄉民拆毁各董房屋（曾經細閲房屋噐具無一瓦全）係上月二十三日事二十四日重復嗚鑼聚衆其勢更劇幸道憲派兵己到立時平静閔朱顧三董被毁之屋己在修理於河工事宜均任細心擔任細加訪察目前不致再有變端維民情浮動兼之米價奇昻來日方長非倉卒可了之事是所望於諸公之宏猷碩畫也十二月初三日（）敬 
[上寳兩縣會甚勘河道]  
　　上寳兩邑交界之沈家灣地方有一小河現將歸入塘工局開濬昨由該處紳董聨名禀請兩邑尊李胡兩大令前往會勘（尾） 
[教員串吞田産]  
　　錢金裕前在縣署控利濟學堂教員顧藩挑唆嗣母郭氏私賣祖墳又將十三圖内田地一畝一分餘竪立學堂界石希圖串吞等情兹奉李大令訊判十三圖之地給金裕執業拔去學堂界石顧藩具不再干預錢姓家事切結了案（車） 
[母子争控]  
　　寡婦韓李氏在縣署禀控前妻之子韓生發得産不養驅逐逼醮經李大令提訊生發供稱李氏於上月二十九日紏同李雲甫等强搬物件己報捕房吊回等情大令判各交交保候查明再訊（車） 
[部飭調查風土出産]  
　　上海縣李大令接奉民政部來文着即將境内東南西北四鄉風士人民以及著名出産逐細繪圖貼説速即呈報等因昨大令照會同仁輔元堂等各紳董囑爲轉致四鄉各董分别查明以便具報（車）　 
[禀留工程局裁判員]  
　　總工程局正裁判官孫賡梅明府留辦一 
年將届期滿現經各業商在商務分會集議擬再保留一年以資熟手當即會同學界禀由局董轉禀滬道梁觀察請爲加札委留（夏） 
[道批四則]  
　　華盛公司禀批同一欠項何以獨置華欵于不理所禀如果屬實殊欠事理之平仰會審委員查案一律追償具報母庸偏抑爲要○錢椒禀批開燈聚賭均屬有干禁令據禀前情仰上海縣會同該處巡局切實查禁○陳雲員禀批己葬之棺何以又須遷移是否謄出舊坆地爲售賣之計仰上海縣復加查究具報母稍朦混○楚金生禀批己函致領袖總領事轉飭工部局從速張貼曉諭着即知照 
[格致書院夏李課案]  
　　超等十名一奬洋十元二名六元三名 
五元四名四元五名三元六名至十名各二元陸鈞范祖培劉之吉劉卓如吴焱章陳祖培陳兆琛顔覲棠李嵩青張平特等二十名一二名各一元五角三名至二十名各一元許閔觀 
 
 

Page 20

 
 
第三張第四版 
　　顔覲侯陳震姚鍾藻范宗文戈講武秦偉模席德馨錢效石王子懿張康齡馮華第于震元陶潜廬萬祖蔭邵保齡朱光華單毓年朱孔揚夏一麐一等三十七名一二名各獎洋五角貴德丁逢甲（川） 
[工匠泡傷斃命]  
　　胡阿興在滬甯鐵路公司爲加油匠三日前偶不小心跌入熟水鍋泡傷當由同事送入同仁醫院延至前晚因傷殞命昨由美捕房囑令該公司邀同屍屬到場棺殮（西） 
[美界小火]  
　　美租界蜜勒路七百零八號門牌傅盛德家樓上前晚失愼幸即救熄僅焚去衣被等物未成巨災（）西 
[官事]  
　　江陰三十六標陸軍步隊統領沈淮川湖北試用通判丁乾一布理問許寳穗直隸州龔寳琛洋務委員蔣爾穀卸辦塘橋巡防委員楊永康新委稽查街道委員陳錕等均於昨日到道禀見卸辦貨捐局總辦志元禀辭赴蜀主簿唐正祥禀銷三林塘巡防差 
訟案 
[研訊販賣人口案]  
　　水販朱寳記與妻方氏媳陳氏專事販賣人口近將幼女彩娟及王小二子轉售爲妓經人告知濟良所派捕將朱等 
拿獲抄出拐賣人口憑據有八九十紙之多昨解公共公廨訊究濟良所西董投訴前情訊之朱彩娟供年十五歲己在朱處二年雖未接客時被逼令伺應求恩超拔王小二子供被投案之母親王氏賣在朱寳記處聞欲轉售請爲安插質之朱寳記供抄出之各賣據實係小的代人繕寫並非小的販賣彩娟是螟蛉女兒小二子亦係養女叩求明察方氏陳氏亦供不承認包探米順隨將各賣據抄出呈案讞員寳子觀明府商之英巴副領事判朱與妻方氏分别各押西牢官媒處五年陳氏押棲流所六個月王小二子交其母王氏領回朱彩娟發濟良所留養其牽涉之沈阿來據稱住法租界售賣烟灰度日並不同黨判押候查明另行發落（業） 
[會訊租地欠洋案]  
　　英商施篤克延哈華托律師控木作頭謝賢記圖頼地租銀五百兩昨由公廨讞員寳明府與英巴副領事會訊原告律師倩帮辦洋人投案請追被告延佑尼干律師到案代辯明府傅訊住居該地之施陸氏供在該地己有十數年不知是洋商之産前收過謝送來酬勞洋六十元求察訊之謝供租地堆木己有數年付過六十元並無欠銀五百兩之事兩造律師分辯良久中西官判謝再付洋六十元限七天呈繳完案（衣） 
[總工程局紀事]  
　　徙薪公所控柴甲王阿桃把持誣陷有碍公所名譽經孫明府提訊判送縣訊辦○　　人黃錫章因逃妻俞氏匿在王家嘴角張洪衆楓箱店内控奉提案黃供該氏己生一女業己字人逃出十餘年今始尋見求究氏供丈夫前因貧困將婦人賣於張培生曾經生縣備索兹張己病故求覆判送縣訊辦○同吉錢莊執事何新岩擾控　街夥蔣叔水稱被岩空銀一萬二千餘兩經陳叅軍訊判押限交保清理○張源順猪行主張聚生控花　客貿小琴攙孫堯君保借銀五百兩祗還洋一百元求追經孫明府訊判本月二十日先還洋二百元餘限明年端年中秋南節歸清○金毛毛扭控岳母張紀氏圖誘伊妻張氏及屬鄉女子陳小妹送逸判紀氏戒責五十下交保小妹發堂候領張氏給金　回管束浩 
巡警局紀事 
　　總局王阿桂控朱毛毛不付乳傭工洋昨奉聶裁判提訊判朱繳洋三十八元將女孩領回○沈金榮控同連生姦污伊妻張氏昨奉巡官訊得男女均屬無恥一併斥出○森康號因欠閘北恊順太店主周某米洋二十二元昨被周將值洋二十六元半之鐵床一雙搬去找付三元半抵作米賑店司羅阿二不允將周扭控判將鐵床存局各邀經理人到案核斷○戎三洪昨扭伊婿邵長惠到局控被將女辱駡請究經巡官申斥詳出 
　　城内第一路三區流氓江北阿二在小南門内攫取某氏金挖耳押候再訊　　第一路四區陳玉和竊東馬橋某姓家棉衣押候查辦○金介堂之李生將耿和泉之子騙拐無蹤控由巡士拘局押候查辦 
　　北市第三路一區王阿根王湯氏控湯張氏湯貴仁拐騙伊子判押候查明再訊（衣） 
[公共公廨早堂案]  
　　杭州女子沈蘭珍大年被馬阿德顧阿桂等誘拐來申希屬賣娼由捕拘獲解奉訊判馬顧各押一年沈發濟良所留養在案昨伊兄沈阿友投案求領濟良所將沈蘭珍送案供稱阿友確是胞兄寳讞員商之英巴副領事判交沈領去○張付也不知何故於前日用剪刀將自己咽喉戳傷經捕送醫救痊解訊判發棲流所留養○劉項氏之女孩阿保違章在妓院居住由捕送交濟良所解訊劉供實是親生女孩求恩給領判罰洋二十五元充公覔保將阿保領回○傅阿二竊瑞生洋行鈔票洋五百五十元判押候禮拜六再訊○楊允之不付票欵控奉提案判交保候訊○趙玉其蘇喜子串竊脚踏車一案昨解請訊讞員以保出之蘇姓未到判趙押候補提人証再訊○崔六子竊李榮記家紫銅判押一月期滿再枷七天○周阿六與李阿金串竊絲練等物判周押六月逐出李押三禮拜○陳廷方欠邵厚村銀兩察奉提訊判押候過堂○李局棖竊洋人毯子等物判押六月逐出租界（戎） 
[公共公廨晚堂案]  
　　丹桂戲圜伶人夏喝臯控玉成戲園主人郁玉金屬頼工洋前晚由寳明府提訊夏供被欠工資洋七百餘元求追訊之郁供求寛限措繳判押限十四天交清○周宗連周瑞連周瑞龍兄弟三人争奪遺産一案前晚復訊供詞各執判一併退去候補傅親族周茂卿等到案再訊○吴相軒控陳和沿陳再人等私翻教科新書亦奉提訊陳供此書向葉姓購來付印求察判押候補提人証再訊○同豐等七家控葉雨之周永貴等私運貨物不理欠欵一案前晚復訊判押追各貨到案再訊（戎） 
[法租界公堂案]  
　　新租界顧家宅牛奶棚日前失愼昨傅該棚股東張錫洲陳東張錫洲陳静初陳祖元等到案據供焚去草屋三間由屋頂起火訪悉係行竊未成之徐阿才所縱並未保險求察聶司馬論隨時將徐扭案訊辦○嚴發標虧欠房金洋三十六元被房東余新記控奉訊押在案昨余投稱嚴遺有生居請准拍費作抵訊之嚴供求交保先措還十元餘求寛限判交保先交十元餘限下禮拜五交清○李本照前控陸少山擔保湯載祺欠欵銀一百七十兩不還訊判交保候查在案昨據探禀陸湯夺傅不到故將原保人徐慶生送案徐供求寛限交人判押候交陸到案始准開釋（舟） 
[美租捕房事]  
　　祝阿祥投稱住在百老匯路前晚被竊古玩銅牛一令隻捕頭允飭中西探查緝○茂海路三十一號門牌某西人之侍者顧福住無故抛工由該西人報請單提究捕頭允飭包探往傅候訊○成衣匠陳雙福報稱俞松年不遠工料價洋反被軋人桂黃閲茶館糾黨兇設並搶去鈔票洋數十元捕頭准飭包探查辦○曹阿木投　被徐阿川竊去包車一乘准飭包探將徐掏入詢無贓証斥釋（西） 
來件 
[總工局辦事各部及西東兩區分辦處報告事件]  
　　一裁判所自上年十月份起至本年九月份止裁判事件計共一千七百二十二起内有西南兩區解送案件四百七十起 
　　一本局當值處自上年十月份起至本年九月份止解結事件計共三千二百七起 
　　一西區分辦當值處自上年十月份起至本年九月係止解送裁判事件計共二百三十三起解結事件計共一千五百一起 
　　一南區分辦賞值處自上年十月份起至本年九月份止解送裁判事件計共二百三十七起解結事件計共二千二百九十八起（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
