# 1907 - 379 - 4912486

 

Page 1

 
 
   
 
 

Page 2

 
 
[今日本報目次]  
　　第一張上諭宮門抄論說（外部奏蘇杭甬借欵摺駁義來論（對於蘇杭甬鐵路拒欵之意見書）緊要新聞淞滬要聞 
　　第二張畫史要摺（外務部奏陳蘇杭甬鐵路歷年商論情形及現議借欵辦法摺）分類新聞 
　　第三張小說（血淚痕傳奇）國外新聞本埠新聞訟案來件各業行情表 
[上諭]  
　　九月二十四日奉 
　　上諭丁振鐸著加恩賞給侍郎銜欽此同日奉 
　　上諭俞廉三著以侍郎仍派充修訂法律大臣欽此 
[宮門抄]  
　　九月二十四日召見軍機胡維德 
論說 
[外部奏蘇杭甬借欵摺駁義]  
　　鳴呼。吾讀十四日外務部借欵辦法一摺而知政府果有蔑棄國民生命之手段。絲毫無可爲諱也。蘇杭甬草議合同。訂於光緒二十四年九月至二十九年四月。閱時四年有奇。怡和洋行不能履行草議。盛宣懷致函怡和。聲明自光緒二十九年四月二十八日起。限六個月之内。再不勘路估價。則杭甬一路作爲罷論。所有以前合同及往來信函。一概作嚴。然則蘇杭甬草。約解除於光緒二十九年十月念八日。契約之性質。同時消滅。則已回復於二十四年九月以前之現狀。至今日而寒暑四易。商辦已成。乃欲挑撥死灰。搜尋廢案。引外人而助之攻。是亦不可以己乎。今請就原摺最無理之處。駁斥一二以告國人 
　　（原文）三十一年八月御史朱錫恩請將蘇杭甬草合同速廢奉上諭著盛宣懷赶緊磋商務請收回自辦并著聶緝槼會同妥速　辦三十二年二月盛宣懷以英公司不允作廢據實覆奏奉硃批外務部知道臣部再三商榷始允俟九廣路約訂定再爲核議 
　　按外部所陳歷年商論情形。揭其大要總以不允廠約爲原則。而又不欲擅自主張。更援引盛摺爲詞。以自圓其曲說。不知去年二月盛宣懷奏覆。並無所謂不允作廢也。盛摺一則曰『彼雖强辯。然商廢之說。實已從此 
埋根。』再則曰『此函去後。又逾兩年。則草合同本應作廢。三則曰』衡情酌理自可因其逾期置之不理』四則曰『如果英使到底狡執。一經外務部知會到臣。決不置身事外。以期結果而保利權。』種種措詞。均於廢約一方面。言之詳盡。而外部乃猶引爲口實。是何居心。非吾人所能臆測。惟是盛宣懷向爲主張借欵築路之人。於蘇杭甬草約。尙且主議作廢。而某尙書向爲主張收回路權之人。乃反勒借銀公司債欵。紾浙蘇兩公司之臂而奪之食。此中消息。苟非有所利於路事者。決無如此之顚倒辦法也。 
　　（原文）迭經與英使往復辨難該使執定前案屢催商訂正約恐相持日久口實愈滋於事益難就緒勢不能不兼籌并顧以副愼重邦交之意 
 
 
 

Page 3

 
 
案此以艱難情形。欺謊朝廷以求逹其不廢草約之目的。也按原約合同第三欵。有俟會商撫臣如於地方窒礙尙須更正等語。今浙蘇地方。已奏准商辦。而欲重伸前約。非窒礙而何。以矛攻盾。則草約己廢。正約已無催訂之例。且自二十九年十月廿八日作廢以後。怡和總公司早自裁撤。彼中更無催訂正約之權利。據理以爭。我固有詞之可藉也。無所謂口實。更無所謂兼籌并顧。今乃以催訂之故。仍擬主借外欵。更訂合同。雖欲不謂之行商於之詐。不可得也。 
　　（原文）侍郎汪大變梁敦彥與該公司接議擬分辦路借欵爲两事路由中國自造除華商原有股本外籌借英金一百五十萬磅使公司不能藉口干預路務 
　　按就中國己往鐵路論。辦路借欵。併爲一談。實已鑄成大錯。今則分爲兩事。從前誠無此優例。然人已睡醒。豈可尙作夢囈。凡弱國借强國之債。埃及印度。前車具在。彼旣爲鐵路而投資放債。部中能保彼之永不干預路事乎。餉兒以餅之術。恐今日不能以此謊國人也。且外部亦知浙蘇兩省紳商集欵踴躍。勘辦規模。蓋已形諸奏牘。乃必以英金一百五十萬磅。强之使借。此何說也。卽使兩公司需欵一百五十萬磅。不免借債。亦何必牽涉二十四年之草議。由外部主持耶。總之部中因媚外而借欵。因借欵而賣路。事有必至。理有固然。無可疑者。 
　　（原文）一切造路事宜或官督商辦或官商合辦再由臣等妥商辦理 
　　按全摺用意。以此結束。是外部不過欲以商辦之路。攬之於官。冀遂其染指之計。而又不能無端攫奪。特借重外人。肆其强迫之力。故甘冒此不韙之名。而與國人爲敵也。不然草議之必當廢。外債之不可借。雖三尺童子。類皆知之。曾謂我國之外交家。而智不及此。 
來論 
[對於蘇杭甬鐵路拒欵之意見書]  
　　蘇杭甬鐵路。旣奉明詔。由江浙人自辦。則吾江浙人。但須抱定主意。認眞自辦可也。凡政府以前與英商之糾葛。吾國民應無庸顧。卽今日始至以後之紏葛。吾國民亦無庸顧。一意集股。一意造路趕緊做去。務期速成。雖有外部之强迫借債。吾國民儘可弗理。合力拒絶。誓死不回。彼外部將如我何哉。然此非一二人之責也。且一二人者。雖明知外債固當拒絶。公憤不可銷弭。然或因多所顧忌。不肯悍然與外部抗。或身家旣重。不忍犧牲個人之利祿。而輕於一擲。因是變其强硬之手段。而一出於和平。一朝示弱。事便轉圜。（各報載政府欲今江浙舉代表入京示以借欵之宗旨卽欲乘此一二人之單薄而肆以恫喝耳故代表入京事最危險所望不爲籠絡其可乎）。則大事去矣。江浙前途。不可問矣。嗚呼不大恐怖乎。愚見以爲時局至此。無論股董對於此事。斷斷不可再守放任主義。聽一二人之對付。斷送此兩省人之身家性命。而當起與共圖。卽凡非股董。非江浙人。苟係中國同胞。卽應激發天良。執持　干涉之主義。而同伸敵愾。蓋須知鐵路非祇蘇杭甬。路欵亦非僅蘇杭甬可强借。苟其一路承認。則他路無不可援以爲例。强之使借。然則中國諸路不盡淪乎。是故鄙意只望吾國民自堅團體。已入股者速行繳股。未入股者速行認股。其鐵路之己築成者速行試車。未築成者速行進築。務於年內或明春。使滬嘉逹杭一路。全行連接。尅日通行。一面更赶緊北接蘇嘉。南勘寗紹。奮其精神。望前進築。如此則對於國民旣晤示其大信。而對於政府。亦益有憑藉。尙何『股欵之不敷竣。工之無期。口實之貽人』如今各報所紀載之廷寄云云也。夫立憲方始萌芽。諮議正在設局。而國民卽受此一大頓挫。若使低首下心。伈伈俔俔。一如舊社會奴隸性質之習慣。而不思及早抵抗。則鋒棱所及。拉朽摧枯。在吾國民豈特立憲無望。諮議全虛。而且立見有再重奴隸之慘。然則吾一般士夫。以後雖欲邀一議紳議董之榮。尙可得乎。夫星星之火。一杯水力耳。若勢至燎原。則其撲滅也難。今日政府之逼民借債。猶星火也。杯水旣具何難弭患。所賴一舉手勞耳。若復觀望徘徊。持水不潑。則其他之無杯水者正多。不幸火勢日張燎原難救。凡吾國民。不且同歸於盡耶。危迫謹陳。惟吾蘇杭甬股董察之。惟中國同胞察之。蘇路股董之分子陳佩忍　。 
　　再蘇嘉路線。所占吳江震澤兩縣地。約九十餘里。在蘇路上。占地實居多數。今政府雖名以鐵路贈人。實則直斷送吾江震兩縣民命耳。竊惟江震左連三泖。右瀕太湖。號稱梟黨窟穴。在無事時盜風猶熾。不可撲滅。倘因此之故。乘民心之搖惑。卽稱戈以起事。正未可知。故特慮及之。冀吾父老留意焉其可。 
專電 
[電一（北京）]  
　　倫孫兩總裁以丁振鐸不孚衆望不願列入資政院 
[電二（北京）]  
外部電催伍廷芳來京伍電覆月內准到 
[電三（南京）]  
 
 

Page 4

 
 
　　江督接外電轉咨蘇紳速派代表人來京議路款 
緊要新聞 
[拒絶鐵路借欵最近聞]  
　　外部電召江浙代表指示原委昨日外務部以江浙紳民堅拒借欵指爲誤會特電致兩江總督蘇浙兩撫文曰南京制台蘇州杭州撫台迭據江浙上海來電江浙紳士於蘇杭甬鐵路一案頗多誤會以未悉此案實在情形望飭該紳等公舉素有鄉望者數人迅即來京以備諮詢并將本案擋案指示以釋疑慮外印 
　　公議賣路京官削除浙籍浙省公民拒欵會擬於下月初十日開全省聯合大會籌集普通路股共保大局先期派人赴各廳州縣著名巿鎭分送公啓傳單以便届時蒞會（己略記前報專電）並擬聯合全省國民公禀大吏將主持借欵之京官汪大爕吳士鑑章梫許寶衡四人削去浙籍永不認爲浙江人云 
　　蘇州拒欵會廿五日開會傳單英人强外部借欵以攬江浙路權路權失而江浙之命脉絶東南之大局危個人之生命財產盡卽已成之路綫己認之路股亦於以斬政府力弱外人心險不以羣力爭之恐路權大錯轉瞬鑄成此不僅關係於江浙而江浙人尤宜注意者用是佈告桑梓協謀善策有心人曷其鑒旃垷定廿五日下午一時在葑門內草橋公立中學開特别大會𤍽誠諸君皆可蒞會共謀抵拒 
　　蘇州股東致同鄉京官電北京米巿胡同內閣吳轉陸尙書鄒侍郎沈侍郎吳閣學諸鄉台鑒借欵造路滬寗前車已可痛哭今又勒借指抵貽害實巨路權即國權商辦早經奏准有案一失民心誰與圖存公等誼重桑梓應表同情伏乞聯合同鄉將無欵可抵萬難擔任情形據實上陳以維危局蘇州全體股東杭祖良倪開鼎等叩漾 
　　松江股東致蘇路公司電蘇路公司鑒外部勒借路債蘇人之命危在旦夕生死肉白惟在諸公乞鼎力堅持萬勿以商借商還稍示退步而貽後患松郡股東夏等 
　　蘇州商會致商部電北京農工商部堂憲鈞鑒蘇省商民鑑滬寗利害自辦蘇路喘汗集股禀蒙鈞部奏准始克信用今翻全局逼借外欵民心一失恐東南商務從此解體衆商恐慌萬叩大部設法挽救蘇州商會尤先甲吳理杲等叩漾 
　　嘉定商會致商部電北京農工商部堂憲鈞鑒蘇杭甬路事廷寄發表商人怕駭憤邀乞先代奏請收回成命以定人心嘉定商務分會總理周世恒董事葛以浩等叩 
　　太倉學會致都察院電北京都察院堂憲鈞鑒蘇路奉旨商辦不收洋股今逼借洋欵損權失信已成之路可紾奪此後誰敢復興實業東南之命脈絶全國之根本搖乞據情代奏請收回成命以維大局太屬學務公會袁希濤蔣汝坊錢詩棣張大鏞葛文珪王鍾琦嚴師孟王樹聲叩 
[東省又負外債四千萬]  
　　字林報得東京電云據奉天電稱朿督徐世昌擬假外債四千萬兩業已邀准該欵專爲經營鐵路及他項生利之事業吉林長春鐵路與新民屯黑龍江鐵路（此路約明春開工建築）之一切費用亦將於此債欵支取聞此項外債不日即當舉辦云 
[徐督恢復東省利權之空言]  
　　徐督回奉天時曾通告奉撫唐紹儀及各局所總辦謂政府之意確欲保持中日邦交之和好現擬重訂稅則增進國庫所入以期恢復中國在北滿之諸種利權並設官銀行於東三省云譯字林報 
[騐放陸軍部三等九級各員北京]  
　　從前練兵處定章陸軍人員均授三等九級各官及改隸陸軍部之後改爲職仕不作實官現部議仍照練兵處舊制月前已請補正叅領以下各員共四十餘員奉旨依議昨日該部又奏請將此項三等九級各員一體帶領引見已邀兪允現已將前日請補之四十餘員咨送內閣驗放（忠） 
[起用張春發之廷寄南京]  
　　前月軍機大臣面奉諭旨酌保文武廢員有以兪李丁陸等員保薦者己奉旨著來京陛見當時張中堂所保者尙有張春發等二人旋又奉旨已革雲南提督張春發著加恩赦回開復原官發往兩江交端方差遺委用欽此己由軍機處廷寄各該衙門欽遵辦理矣（山） 
[嚴定大臣戒烟違限之處分北京]  
　　京友函云日前皇太后召見某大員詢以大臣禁烟違限當以何法懲辦某大員奏稱臣下不遵禁令應一律革職皇太后深以爲然果爾則京師大員幸能保全祿位者幾希矣（申） 
[太倉沙溪鎭匪亂餘聞蘇州]  
　　松江提台劉軍門致蘇撫電云據劉都司世舍蘇守備慶隆回禀十七午同姚牧抵沙溪見徐副將錦堂云匪百餘船十七隻辰刻接仗將匪首管老窩子等擊斃餘往常熟竄逃查此股匪類以夏小辮子管老窩子余孟庭夏竹林爲巨魁前僅三四十人詭譎飄忽夏秋在嘉湖一帶搶刦拒捕疊犯鉅案今竄入蘇 
 
 

Page 5

 
 
境聚黨白餘快鎗亦多似此猖獗亟應剿辦以免滋蔓才擬與尊處各派幹員一人抽撥弁勇二三百名會同專剿嚴飭各州縣水陸營隊懸賞緝拿首要確得匪蹤飛禀協剿以衞地方特商盼復（齊） 
淞滬要聞 
[工程局酌改西門外築路合同草案]  
　　西門外電車交涉一案前由法領開送合同草案十三條商請滬道酌核己誌十六日本報茲由總工程局紳士將此項草案逐條酌改照錄如下 
一上海西門外方浜橋对斜橋一段馬路歷由法公董局修築自今以後法公董局永遠不管修築之事 
　　二前法公董局認上海道台爲地方官有泒設巡警之理自後亦有如前公董局路築此路之理 
　　三上海道台須担保地方官所有方浜橋至斜橋全路至少應放寬丈尺以後須由工程局認眞將此路逐漸放寬以擴公益 
　　四上海道台担保地方官須將此路一律用善法修整平坦俾中外公私馬車以及華洋各式車輛並華洋行走人等隨便常川往來不收各費惟法人一如華人應遵守中國巡警章程 
　　五上海道台担保法公董局永遠隨便經由此路並無所費所有法公董局馬車工人材料等均可隨便經過 
　　六法公董局在此路地面地下從前所已設之程如關大衆利益有應修應改之處即如自來水工程公董局定尙有修改之理惟須預先與工程局說明何樣工程幾日期限動工修改以便工程局設法知照馬車行路人等無碍行走 
　　七方浜橋至斜橋馬路以後公董局爲公共利益須在此路裝德律風豎電桿木等開挖路地工程局應准照辦公董局照出費項並將開挖之地照路原樣修整 
　　八總工程局允許由華商設立南巿電車公司即行招定銀两股本此公司應與現在己立法電車公司商辦 
　　九方浜橋至斜橋馬路現由法電車公司安設電車軌道以後南巿電車公司償還法電車公司軌道費用歸爲南巿電車公司產業 
　　十方浜橋至斜橋馬路上海道台擔保法電車公司電車在此路軌道永遠可以行駛並無所費此項軌道應常與法電車公司軌道一樣寬潤 
　　十一方浜橋至斜橋馬路以外軌道南巿電車公司與法電車公司彼此亙相通行 
　　十二法電車公司代南巿電車公司安設電車軌道一如法電車公司在法界自設軌道工程辦理是每一紀落美當工料價値與法電車公司所費工料價値不相上下惟須按照銅鉄鋼各料時價計算自歸作南巿公司產業此軌道與法公司自設軌道一樣寬闊工料堅實南巿電車公司應用電氣即與法電車公司議定購用以保意外之險須另立合同辦理南巿電車公司即照路線由斜橋向東沿陸家浜直至護軍營直線向南與滬嘉鉄路車頭交通並由馬路至十六鋪橋爲止南巿電車公司必須趕緊興辦 
　　十三總工程局不照以上合同各條辦理由法公董局禀請官泒人員勘明法公董局有收回浜橋至斜橋馬路修築之理南巿電車公司照合同辦理即失此合同所有利益法電車公司亦可控告到官倘法公司不照合同辦理亦即失此合同所有利益南巿電車公司亦可控告到官（棲） 
[從權發還漏捐洋米]  
　　德商美最時漏捐洋米被貨捐局扣留交涉一案現經松滬釐局准德領函請轉飭貨捐局將所扣之米通融放行等因志太守以前項秈米照章本應完捐旣奉憲諭當將扣米權予發還惟嗣後凡在浦東洋棧出貨仍應照詳定章程辦理以董厘課而示限制現己詳報江督矣（軌） 
[禀陳結束採石案之爲難]  
　　查辦蘇路公司採石委員朱寶瑩禀陳滬道略謂鄉民阻撓採石搗毀張紳葆培住宅一案　事原因旣經訪查明確又有犯供可證本不難斷令賠償祇以事涉紳界爲首之宋鶴昌迭次催提未到知府無提人之權事事仰仗印官辦理　手調停之說係戚守所建議由其邀集紳士從中理處昨接宋紳函稱現在張汝礪等己允出洋二千元以賠償張葆培之損失而張葆培面稱伊與汝礪等或分屬宗支或誼關桑梓所賠之欵槪不收受願捐助地方公用惟懇將各犯酌懲一二以儆刁風此外别無所求張汝礪以爲捐失已經賠償各犯不能再辦以致意見兩歧刻下欵未交出碍難定案知府辦事無能深切疚心可否仰求另簡賢員辦理抑責成該府縣等迅速秉公斷結俾得銷差即祈察核云云（企） 
[商務總會上蘇撫電（爲釐局阻撓紗廠商業事）]  
　　據常昭裕泰紗廠職商朱譜爵面稱職廠機器紡紗學濟泰相距僅十五里事同一律被厘局突派司巡將廠門守住不准照濟泰完捐商販洶　錢貨不通各股商惶懼萬分工匠數百人一時遺散不易尤恐滋事廠事岌岌求代電乞保全飭局撤去司巡准照濟泰完捐以解危急等語司員等伏查裕泰與濟泰回隸蘇屬同爲產花之區所集資本全係商股敢乞飭局一律辦理以示大公除另禀外謹先電陳伏候示遵李厚祐孫多　叩（或） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[外務部奏陳蘇杭甬鐵路歷年商論情形及現議借欵辦法摺]  
　　臣奕劻等跪奏爲詳陳蘇杭甬鐵路歷年商論情形現與英公司磋議借欵辦法請旨遵行恭摺仰祈聖鑒事竊光緒二十四年英使竇納樂函請總理衙門准英商承修中國鐵路五條一由天津至鎭江二由河南山西兩省至長江三由九龍至廣州四由浦口至信陽五由蘇州至杭州或展至寗波經總理衙門分别行知督辦鐵路大臣盛宣懷與英商怡和洋行議辦旋於是年九月間議訂蘇杭甬鐵路草合同四條一訂立草約章程與滬寗鐵路章程一樣二將來訂正約仍與嗣後商定核准之滬寗正約一樣三從速測勘四如有地方窒碍之處卽行更正俟訂正約卽會同入奏鈔錄咨復在案三十一年七月商部具奏浙江紳士籌辦全省鐵路并請派員總理先行立案奉旨允准又是年八月御史朱錫恩奏請將蘇杭甬草合同速與撤廢奉上諭着責成盛宣懷趕緊磋商務請收回自辦并着聶緝槼會同妥速籌辦等因欽此適英使薩道義亦即照會臣部請派員與怡和洋行代理人商訂正約旋准盛宣懷電稱遵旨與英商磋商收回蘇杭甬鐵路自辦據銀公司函復此路草約前經允許簽押鈔呈使署如今會議須候公使回示請迅催英使電飭銀公司速來議廢復經臣部照會英使轉飭銀公司會議該使照復以該路應照草合同第二欵派員議商前奉廷寄磋商收回蘇杭甬鐵路自辦朝廷必不知議訂各節若派盛懷宣與議迴非所願是年九月奉旨蘇杭甬鐵路收回自辦業經諭令聶緝槼會同盛宣懷妥速籌辦著卽移交張曾敭遵照辦理欽此三十二年正月准張辦敭電稱銀公司擬派工程師續勘蘇杭甬鐵路且偕英領事來杭爭辯拒不與議是年二月盛宣懷以英公司不允作廢據實覆奏奉硃批外務部知道欽此嗣後英使迭次照會臣部或謂浙撫縱令紳商抵制故作難題或謂浙省紳民無理之舉動頗有險碍或謂中政府如仍袖手坐視深恐兩國糾葛華英利益均受巨虧雖經臣部照覆由浙撫接議而彼總謂浙撫無照辦之意不如在京議商逮八月間英使朱邇典接任後復屢來臣部面詢辦法並開示節畧謂商部原奏該草合同直行相悖難向商部解釋且疑中國有爽信之意日久不結　令彼此猜嫌等語再三商榷始允俟九廣路約訂定再爲核議此部臣歷年與英使商辦之大槪情形也臣等查辦蘇杭甬之鐵路爲英使奉其政府之命請准英商承修五路之一旣經總理衙門照會允准該國政府堅守前約勢難槪行作廢至此段路綫浙省居多蘇省僅由蘇州至嘉興府界一段前經浙蘇兩省说官先後呈由商部奏准自辦係爲自保利之計年餘以來集欵頗稱踴躍勘辦已有規模在事各紳商艱苦經營不遺餘力民情已大可見臣部因外交參酌輿論自應竭力維持勉籌兩全之策迭經與英使往復辦難該使執定前案屢催商訂正約並請轉飭紳商停辦臣等復以諭旨自當懍遵輿情不可不順以本省之人造本省之路政府　便禁阻英使則謂本省辦路原屬合例惟蘇杭甬一路成據俱在　難失信堅請切實照辦臣等迄未允許迨九廣路約議成催商更爲迫切如仍不與商誠恐相持日久口實愈滋於事益難就範雖經該省紳商等來電仍主廢約謂集股已有成數無庸再借外欵究之此事係屬國際交涉臣等熟權利害勢不能不兼籌并顧以副　朝廷愼重邦交之意惟有仍本自辦主義與英公司開議力爭主權本年七月間臣部侍郎汪大爕與銀公司商議稍有端倪英使亦願飭該公司讓步不再執 
 
 

Page 11

 
 
定與滬寗章程辦法一律現臣大爕將奉命赴英復由署侍郎臣敦彥與該公司接議分辦路借欵爲兩事路由中國自造除華商原有股本儘數備用不使稍有虧損外約仍需欵英金一百五十萬磅內向英公司籌借另指的欵爲抵押使公司不能藉口干預路務其餘有關利益事權之處仍當切實磋磨一俟商議就緒卽與訂立合同奏明遵籌至一切造路事宜或官督商辦或官商合辦再由臣等會同郵傳部妥商辦理所有蘇杭甬鐵路歷年商論情形及現議借欵辦法是否有當理事恭摺具陳伏乞皇太后皇上聖鑒訓示遵行謹奏光緒三十三年九月十四日 
分類新聞政界 
[新浙撫到任有期杭州]  
　　新授浙撫馮汝騤中丞進京陛見於十八日電致署院已擇定十九日請訓卽日由鐵路南下大約十月中旬當可到浙任事並請致意陶拙存先生大約擬敦聘襄賛蓮幕云（寅） 
[岳東籌捐局致浙省振捐局電杭州]  
　　浙東賑捐局鑒前經本局禀請援照皖章折收現奉撫憲批准照辦計十成貢監十八兩减成貢監銜封均九兩文大銜十兩花翎折收一百六十兩藍翎减半以上各項均按例銀百兩折收庫平足鈔不再九扣卽以電到之日爲始希即查照辦理爲荷岳東籌捐總局篠印（丑） 
[皖撫准許官紳條陳新政]  
　　皖撫馮中丞前准官紳條陳新政所上條陳必親閱批示昨有從九許培林條陳數則大致請設研究地方自治會並勸辦畝捐以推廣蒙學中丞謂其持論精當云（丙） 
[警兵補習所考試畢業長沙]  
　　湘省長善兩縣警兵補習所第五班學生現届畢業之期日前由各敎習分别試驗核定分數派送各分防處當差（敏） 
交涉 
[中日重訂郵便契約]  
　　東京電云駐京日本全權大臣近與外務部議定日本郵便物件在牛莊北京間者仍由中國北方鐵路寄遞至奉天北京間之郵件則定于十一月一號起交大清郵局寄遞惟尙須重訂郵便契約因舊約無鐵路寄遞郵便之條故須改定云譯字林報 
[保晉公司總理到京北京]  
　　日前農工商部電咨晉撫轉致山西保晉公司總理渠本翹君請其迅速來京已紀前報現悉該總理接電後即日起程於十六日到京暫住山西會館十七日往外商兩部禀到（丙） 
[俄領照催審結韋應南案漢口]  
　　駐漢俄領事爲道勝銀行買辦陳延慶交涉一案昨復照會漢關道云前照會請卽札飭夏口廳立提韋應南到案照律嚴懲等情迄今未見照覆亦未聞傳提韋應南到案懲辦殊不知是何居心云云現桑鐵珊觀察已轉札夏口廳迅速辦理矣（今） 
[禀復密查於濳敎案杭州]  
　　杭州府曁一標統帶會委余文鉞赴於潛確查駐防隊勇毆毀敎堂一案茲由該員禀復略云卑職初五日登陸沿途訪詢據稱左隊營勇駐紥於潛邑　相距敎堂甚近八月十七日有營勇二人前往敎堂隔牆金姓園內採摘柿子敎堂司事丁啓榮阻止口角嗣經營勇任光勝等至堂敲毀坐樓玻璃器具各件並傷工人等情初六日馳抵於邑詳詢陳令據云敎堂司事初意頗奢業經一再磋商雖有端倪尙未訂定卑職遂與陳令詳商並會晤常統領商榷一是仍由陳令與該司事接洽於初八日定議賠償洋一百二十元貼補工人洋二十元此外傷科診金洋三十元藥資洋三十七元五角由陳令付給該司事具有意禀簽押在案以昭周妥而免翻異現在左隊均已調駐餘屬另調右隊屯紥營敎均屬相安足紓憲厪云云（比） 
[駐漢各領拜會鄂督漢口]  
　　駐漢比領事德錫尼美領事馬墩義領事法羅納三君均于二十日乘小輪往武昌拜會鄂督趙次帥至日暮治返（今） 
軍界 
[調署蘇松鎭蒞任鎭江]  
　　調署蘇松鎭總兵有恒鎭軍於二十一日由徐州交卸起程乘舟過鎭暫駐戎旌二十三日換乘商輪赴福山履新矣（射） 
[批飭查明營房基地九江]  
　　贛省兵備處現因添練兵隊編　混成一協擬於進賢門外建造營房特禀呈贛撫請飭縣購　以便建造當奉瑞中丞批示云現在添練陸軍混成一協所需營房基地前擬順化門外大校場地方旣經派委馬令獻廷勘明塋墓有萬餘塜之多遷費頗鉅自應另行購覓以節公帑前據勘得進賢門外試驗場對門曠地一區足敷混成一協建造營房之用旣經飭令彭爾堃會同敎練處科官曁馬令獻廷前往勘明測量務卽收入地段定立標桿自應准如請至其中官地若干民地若干荒熟田畝若干飭令南昌縣確切查明分别設法購讓並將需價若干詳復核辦（虛） 
[電催赶解軍米寕波]  
　　寗波府夏太守近接杭府卓太手電稱省庫旱米不敷放給請將寗屬應征之米解省以資接濟等因太手當即轉札各屬務將本年應征南米尅日解省以便放給 
[飭令弁目各編自勵歌長沙]  
　　湘省常備軍前由協統兪觀察轉飭各標統刊發勵軍歌俾各營弁兵隨時誦習以資勉勵現有某標統特通飭本標弁目仿照勵軍歌各編歌詞一首藉以見志名之曰自勵歌限期呈繳以憑獎許云（敏） 
[分佈大炮防堵要隘蘇州]  
　　蘇州葑門内羊王廳寄有巨炮四尊現營務處杜觀察以各處梟匪充斥特禀准蘇撫將四炮運　崑山福山瀏河江陰四處分佈各要隘以資防堵己於廿二日裁運啓程矣（出） 
學務 
[批示程安勸學所總董上各憲禀杭州]  
　　湖州程安二縣勸學所 
 
 

Page 12

 
 
總董蔡蒙禀各憲爲指籌欵項整備勸學事宜仰請俯准等情奉藩司批云據禀程安勸學所晝區粗定經費無着自是實情所請該兩縣厘耗項下酌提三分之一充作常年用欵自是化私爲公切實辦法當此裁汰書吏禁革規費之際何以兩縣釐耗尙有二萬九百餘串之多向係作何支銷應令和盤托出大如裁節酌提數成補助學費之不足至猪捐减折本屬違章厘欵絀收大率由此據請申明定章以减收之盈錢充興學之公用是亦籌欵之一法惟明示减折歸公與正捐有無窒碍商情能否樂輸自應確查妥籌免滋物議仰湖州府迅飭程安二縣遵照指飭據實開呈由府酌核分别裁留提歸公用並將所屬各局卡减折攬收之弊如何整頓以及猪捐能否加抽確切調查妥議通禀察辦（枚） 
[湘潭師範學堂照常開課長沙]  
　　駐省湘潭師範學堂衝突停課迭誌本報茲悉由該縣勸學所紳董再三調停已於十三日照常開課並定十七日將該學堂出入帳目憑該縣紳學兩界詳加核奪（敏） 
[全浙師範開考杭州]  
　　全浙師範學堂由支提學改延黃岩喩太史爲監督並赶於本月二十一日先行開考電知各屬如期保送等情己誌前報茲悉是日開考因人數較多由巡警局酌派巡士彈壓府縣亦同時蒞堂襄同辦理規模極爲嚴肅云（交） 
[礦務公司捐助學欵湖南]  
　　湘省益陽縣久通礦務公司近因礦產獲利願捐該處小學堂常年經費錢五百串文已由該縣詳奉湘撫轉飭提學司會同礦政調查局備案矣（敏） 
[江甘高等小學將次開辦揚州]  
　　揚郡江甘高等學堂經費擬借撥賓興欵項當率提學司批准在案旋因官紳互存意見故時逾數月迄未開辦近奉毛提學札縣嚴催并責成方君澤山籌辦一切日前特邀集學界中人在勸學所會議暫假府學明倫堂先行開學聞現正雇工修築定期開學云（言） 
實業 
[粵路董事局第三期議案廣東]  
　　十一日第三期會議除李戒欺告假不到外到者九人主席金灌青副主席高翥雲是日議案三欵（一）議厘定公司各辦事人員所用圖記除收支所向用之收支銀兩圖記未便更易外如董事局總理處協理處財政處行平處購地處工程處文案處書記處繕校處收發處賬房册房等均應分别刊刻應刊若干彙由各處開單照刊不得統用粵路公司圖記任意蓋發其粵路公司圖記應否另刊一顆存交總理以便關於公司全局之事所用其餘分隷之事不得借用各該圖記似應由董局飭令選擇精工雕刻先蓋模範留爲識認各處名片應否照此辦理請議（衆董决議總協理各一顆下刊緘字工程）行車購地財政賬房董事局等處分刊兩顆一某某處此係緊要圖記旁須刻有揭借不用字樣一某某處但刻三字至文案書記册房繕校收發等處只刊某某處緘一顆（二議董事局曁總協理坐辦之發電告白傳單凡關於全局事件如招集衆股東會議所發刊內外各地之電文告白傳單及凡郵傳部電禀均應由董事局會議决定交由總理蓋用關防發行其行車購地購料招工告白及定購外省鋼軌物料等來往電文似應由各辦事人照行其餘個人之事無關於公司各部份事之電文告白傳單不得以公司出名亦不得向公司支欵應否垂爲定例請議（衆董賛成）（三）議羅葆臣函商挽留收支杜星河杜老成練逹熟識銀業情形萬難遽易别人應如何函復挽留之處請議（衆董决議復函挽留） 
[派員購辦電燈機器廈門]  
　　厦門道劉子貞觀察會同商會總理林爾嘉君集股八萬兩開設廈門電燈公司禀請松督轉咨郵傳部批准立案乃時逾數月尙未開辦日前奉郵部電催將該公司開辦日期速行詳覆劉觀察當將原電送交林總理閱看一面派員赴申購辦電燈機器一俟運回卽當開辦云（蒙） 
[德律風公司開辦有厦門]  
　　廈門擬設德律風公司曾記前報茲悉厦道劉子貞觀察已招足股本八千元由商會總理林君赴上海購辦機器及招雇工匠現己一律購齊定於日內運厦以便開辦（沈） 
[犯習藝所之成績通州]  
　　署通州恩芳禀請江督將州城罪犯習藝所成績品飭發商品陳列館陳列並將章程通飭各處一體仿辦奉批略謂查閱紗毯等項工藝尙屬可觀除發交南京商品陳列所標題陳列外仰蘇臬司轉飭該州將排印章程齎呈二百部候通飭各州縣仿照辦理云云（商） 
雜記 
[趙督電奏戢翼翬押解回籍武昌]  
　　鄂督趙爾巽電奏前月二十七日承准軍機大臣電開奉上諭前外務部員外郎戢翼翬素不安分交結匪類着即行革職由步軍統領衙門拿獲押解湖北原籍交地方官嚴加管束欽此遵旨寄信前來欽遵在案昨日由步軍統領衙門派員廷祺將該革官犯押解前來現已另派差弁解赴該管地方鄖陽縣署交納看管理合電請代奏伏乞聖鑒謹奏（豈） 
[湘省水災詳記湖南]  
　　湘省近因大雨兼旬河水陡漲畧誌本報茲悉岳州府屬之華容縣及澧州直隸州所屬之安鄉縣與南洲直隷廳三　河一帶受災尤重兼之山洪驟發故重陽前後內河水勢暴漲沿岸鄉村盡遭冲没晚禾亦己淹斃聞該處居民現正紛紛逃避云（敏） 
[張中堂隨員向鄂武昌]  
　　湖北候補道高觀察凌霨前隨張中堂北上現奉趙次帥電催返鄂料理一切故日昨已乘車向漢矣（今） 
[小輪爭先肇禍寗波]  
　　甬郡餘姚班各小輪近來設有永安美益利運三局彼此奪利行駛時爭先恐後日前美益局新鎭小輪在大西　江面與利運局順寗小輪各欲爭先致將拖船撞没現兩局各赴道署禀控張子遇觀察以兩造禀詞各執因卽照會商務總會調查確實禀復察奪（躬） 
[常郡苦雨常州]  
　　常郡自月初至今連宵陰雨早晚稻均受損害十七八兩日稍睛十九至今又復風雨不已低田未刈之稻旣遭淹没已刈之稻亦將糜爛巿上新米已漲至五元一二角而柴草奇昻居民尤多受累云（惟） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[旡生生所著悲劇第一種血淚痕傳奇]  
　　第六齣之續 
　　（生）本會會章。雖然無論何人。皆可入會。却也有個限制。（衆）請 
問何等樣人。不許入會呢。（生）聽我道來。第一種便是。假公濟私的一派維新。黨這一黨的人一肚皮富貴利祿却滿口裏平等自由。借學會之聲。望以巴結官場。假敎育之美名。以運動公欵爲利權而衝突。無血非凉。因勢力而競爭。有心必熱就是這一班出洋學生。以爲國爲民自命的。也不過捱三年歲月。博一紙文憑。一旦回國。學陸軍的。得了個把參謀官。副統制學。政法的。得了個把。學習主事。候補知縣。面目也變了。宗旨也換了。架子也有了。心塲也壞了。眞個如蛆似蟻。喪心病狂。假新學之階梯。作終南之捷徑。我輩遇見這種人。不但不要許他入會。還要深惡痛絶他纔是（衆拍手介）。 
　　（五韵美）（生）鬼狐尤。牛馬走。柔姿媚骨天生就。把自由平等。做個好機彀。同胞領袖。爲甚麽翻做了參辰卯酉。睛似鼠。胆如鈎。只叫做個馬也蒙皮。人而近獸。 
　　（衆）第一種的人。不許入會。旣己閱命。請問第二第三種呢。（生）第二種便是婦人醇酒。信陵君的子孫。第三種便是痛哭流涕。賈長沙的徒弟。據我看來。現今名士。通通是這兩派人。這兩派人。雖然不像前一派。可恨。却也但解空談。無俾實際。所以這兩派人。也不必要他們入會。我們觀人之法。大凡現今錚錚有名的人。通通有了習氣。没有用的。所以我們聯絡同志。都要揀那個無名的英雄聯絡。方能於事有濟呢（衆拍手介）。 
國外新聞 
[坎拿大拒絶亞人]  
　　二十三日倫敦電云泰唔士報焚哥武訪員電稱坎拿大英屬哥倫波省財政議會已决議要求政府禁制亞洲人入口卽不能永禁亦須禁絶一時并已豫備禀請政府消廢坎日協約云 
[日本對於坎拿大之態度]  
　　二十三日東京電云此間又謂日政府對於限制日人入坎之約必不以承認惟對於諸種交涉條議仍當守和平商榷之旨此間咸望東京坎日商議之和融或能稍平坎拿大工黨之意見云 
[俄國反對黨得勢]  
　　二十三日倫敦電云觀於俄國第三議院選舉議員之報告反對黨已占優勢蓋就所知之三百廿七人中內中君政黨居一百六十六而立憲民主黨祗有廿五社會黨則祇九人而已 
[澳洲大麥豐稔]  
　　二十三日倫敦電云英國愛甲萊特報載稱澳洲大麥收穫豫算約得一千四百五十萬担云 
[奧艦游來旅順]  
　　二十三日東京電云奧國巡洋艦佛朗治約瑟號在旅順時旅順海軍部特具盛宴以接待艦上官員 
[郵船下沉之誤傳]  
　　二十三日東京電云近有電謂坎拿大太平洋輪船公司郵船中國皇后號在焚哥武埠下沉云云實無其事該船已於今日啓程來東 
[美國經濟界轉機]  
　　二十三日紐約電云此間巿面情形並無變動財政部現向倫敦輸運金貨共計値洋二千萬圓云又同日倫敦電云美財政大臣已回華盛頓渠意經濟上不至再有困難之事又電云輸入紐約之金貨共値洋二千七百五十萬元之夥美國在倫敦巿面收賈一百萬金磅計每盎斯付價七十八先令云芝加哥大麥巿爲紐約經濟恐慌大受其影響惟巨商並未有損故其後巿况亦畧復原 
[保險公司總理受罪]  
　　二十三日紐約電云紐約繆屈爾保險公司對於近今官吏調查保險公司事實　僞誓等情經官判將該公司副總理拘禁六個月以上譯字林報 
[日俄邦交之和洽]  
　　二十三日栢林電云當日俄漁業條約結定之後聖彼堡地方曾舉行宴會在座日俄人士交相酬酢甚爲和洽 
[法人宴待西皇]  
　　二十三日栢林電云西班牙國皇與其后赴英道經巴黎法人於衣連西地方設宴欵之席間所談於西皇此行頗爲注重蓋法西兩國對於摩洛哥之協約近幾决裂此後或能和好如初云 
[德俄外相會商]  
　　二十三日栢林電云俄國外務大臣埃司華斯幾在德國蒙尼克地方曾與德國新外務大臣旭恩商議一次云 
[經濟界恐慌之補救]  
　　二十三日栢林電云美國經濟界恐慌之事恐未必完全了局故大總統魯氏與財政大臣商氏如再有困難擬再存欵於銀行聞將挪用開築巴拿馬運河之經費云 
[意國天災流行]  
　　二十三日栢林電云意國北部各地大水爲災波及甚廣又電意國南方近日又有地震以上譯文匯報 
本埠新聞 
[升任川督轅紀事]  
　　升任川督陳筱帥於前抵滬上紳商在南巿總工程局開會歡迎已紀昨報茲悉散會後筱帥於六點半鐘蒞洋務局門前有西樂一班迎迓進局後代理道憲王紹延觀察商董虞洽卿觀察及上海縣李大令等均各進見隨後升任瑞廉訪單見至九點餘鐘客散夜膳後又有常州紳士惲道毓珂進見昨晨江南提督劉光才軍門亦到轅拜會代理道王觀察升臬瑞廉訪商董虞觀察上海縣李大令 
 
 

Page 19

 
 
以及印委各員均蒙分班傳見聞筱帥俟安平輪船到埠卽附該船北上此次並未多帶隨員僅帶親隨數人幕友一人云（莊） 
[蘇路公司移崇明縣請撥欵保息文]  
　　照得本公司呈部定章第二章第十四節載公司未開車前或開車而未與浙公司接軌時股分官利呈由農工商部郵傳部及督撫籌欵保息又第十五節載除官利及各項開支外餘利分作二十成開拆以一成攤還保息攤還清訖永遠作爲報効又第十六節附說載欵由部籌集報効歸部撥用如由督撫籌撥或撥自地方公欵者卽分别歸入地方公用等語查本公司自開辦以來卽照商部原奏從南路滬嘉入手昕夕經營不遺餘力所招股分現已届第三期亦頗稱踴躍深維商辦性質全賴有以堅商人之信使所投資本確處於穩固之地位而實業始有發逹之期籌欵保息爲維持公司第一要着但現在財政艱窘官家羅掘爲難勢不能不另謀挹注蘇省鐵路爲蘇省人汗血所力爭實爲蘇省人命脈所維繫以闔省六十餘州縣向來所儲公欵多者數十萬少亦不下數萬無非存放生息爲地方公舉挹注之需今酌擬辦法每縣通計擔任鐵路二萬股之息凡股本銀十萬元照章明年應付息七千元現卽先就崇明創始認籌於縣中各項公欵內提撥七千元解交公司作爲保息專欵公司仍照路股定章給以常年七釐之息如此則公司旣得保息之益各地方　無妨存欵之舊輕而易舉計無逾此夙稔貴縣大局關懷熱心公益用特移請會商紳董酌核施行并一面詳請上台通飭各屬照辦蘇路前途維藎籌是賴爲此合移貴縣迅賜查照見復（外） 
[川東道移滬道文（爲美人鎗斃喇嘛事）]  
　　爲移請事光緒卅三年五月初一日美國人德門內在雲南維西廳屬納姑地方施鎗意欲將護送川兵李玉山轟擊斃命竟誤傷喇嘛名補更弄身死經雲南麗江府知府彭守繼志　禀雲貴總督部堂錫一面委派弁兵前往將德門內軟禁彭守旋奉雲貴總督部堂錫電飭准重慶美領事來電囑將該犯德門內解赴重慶當經彭守先將德犯解府親訊三次錄具供摺委候補府經歷廖建森管解來渝沿途照章並無凌虐情事於七月十八日到渝當由敝道照會美領事米哲爾囑將德犯收禁旋奉護理四川總理部堂趙札開美國　德門內槍斃人命一案查中外交涉每遇洋人犯事向由領事會同華官審判該犯解到重慶由該道遴派明幹妥員會同美領事訊明定讞惟查洋人釀命之案如係無心致死或誤殺及過失殺該國領事往往請從輕比至有心故殺之案則斷不能稍與通融按之中國律文環球公理均不能免其議抵如同治三年英人麥加利殺死船主一案同治八年英人卓爾哲鎗斃華人王阿然一案均經絞抵在卷此次德門內放鎗斃命係嫌川兵不愜意所致其爲任交逞兇有心斃命可知雖詳細情形非訊不明美領事素持公正亦决不至偏袒曲爲開脫應由該道預將該犯不聽勸阻在途橫暴大略情形照會美領事一俟犯到卽便歸案審辦等因奉此敝道遵即照會前去並委巴縣耿令葆煃爲會審員該犯到後於八月二十五廿六等日會同美領事審訊二十五向川兵李玉山陳香亭二人廿六問德門內耿令欲川兵與德犯質對美領不可敝道當又照會請定期質對旋據美領復稱人命案件應歸上海按司審判敞領事無裁判權固知德門內供詞與証人之供及該犯前在麗江府供均不相符並查該犯之供不實之處甚多已將該犯罪狀詳電上海該犯之罪係違悖領事命令擅入無護照省分並誤殺人命敝國按察司不日卽有復電等由准此旋又准函稱已接上海復電囑將德犯及函証人送滬質訊已派英人畢祿於九月初十日斩解德犯起程等語查此案該犯德門內因川兵李玉山行遲起意將其轟斃致誤殺喇嘛補更弄律以故殺人而誤殺旁人罪無可逭况火器傷人情罪尤重西律雖異於中律亦無曲爲開脫之理且邊地民俗强悍此次嘛喇之死衆情憤激若不切實定讞不特無以申死者之寃亦無以服邊民之心將來外人游歷必釀生邊釁惟駐渝領事旣稱無裁判權須送上海美按察使質訊定擬敝道已禀奉護督部堂趙准將李玉山陳香亭二証人送滬質對將來美員在滬審訊究係如何事關中國人命邊民觀坐敝道無從遙查移請查照向章辦理倘擬不副罪據理與爭或派員會訊以顧大局云（毒） 
[讞員與意瑞兩領辯論李春來案]  
　　李春來一案日昨意大利瑞典兩國領事往謁讞員寶司馬稱李欠瑞意兩國商人銀一萬二千兩請將李保出料理寶司馬答稱李如果欠貴國商人欵項儘可另案具控本分府必爲嚴追至欲將李保釋則萬不能蓋李爲道憲飭辦之犯且淫惡昭著萬人共憤外間頗有李輦金四處運動之說本分府愛惜名譽不能稍涉輕縱云云領事又云春桂係李與該國商民聯合商業利益攸關若不將李釋出該國商民必致虧損云云司馬答以旣係聯合商業何以春桂門首不掛瑞義兩國旗而獨掛龍旗且李到案時何以不卽聲明直遲至兩禮拜以後始來饒舌領事話塞謂須回道台交涉司馬曰甚好領事始無言而去聞寶司馬馬　據實禀請道憲堅持矣 
　　瑞典領事致公廨函敬啓者頃悉華人李春來已定於明晨提堂定案本總領事謹會同義總領函致貴分府聲明此案與義國本國商民均有關係李之被押該商民實受虧損其被控案件必須由義國本國派員會審所有堂訊諭斷未經兩國陪審官會同到堂不得舉行本總領事已會銜照會美總領事請其諭飭美陪審官將案批歸義瑞兩國陪審官與貴分府會審以符向章爲此函請貴分府查照辦理 
　　又函啓者華人李春來被押一事昨日晤商承說本總領事轄下商民與李利益攸關然定案擬罪一節仍係貴分府與美會審官執政等語并見示美會審官白函件本總領事當以權限定章所在碍難應允現已與美總領事商明承允諭飭美會審官收回訊理此案之權歸本國陪審官到廨會審附上美會審官白致貴分府函內言伶人李春來現由義瑞兩國總領事知照美領事以該國商民與該被告聯合商業謹卽退出辦理此案之權而此案必須歸義瑞兩國總領事之會審官會審等語至請貴分府查照辦理案關本國商民利益應歸本國派員會審而牌票未經本署簽允卽應立予釋放後將該票送到本署簽押再行提案祇以當時不知悞提悞押現李被押牽動虧損前已泐函奉布因欲保全公堂應施法律請予暫行交保開釋俾可兩無損礙用特函請貴分府查照尅日准予交保暫釋一面飭將牌票持到義署本署簽押訂期知照會審以便派員到廨會同訊理義總領事與本總領事共表同情併此布聞 
　　公廨復函敬啓者頃奉來函并附美白副領事函讀悉一切查祝姓 
 
 

Page 20

 
 
控告李春來一案係早堂刑名案件貴總領事無訊理早堂刑名案件之權雖有美白副领事函本分府未能承認蓋此案本係華人控告華人如美領事退出辦理此案之權自應歸入華案由本分府獨權辦理倘貴總領事必欲訊理此案不妨在領事公會提議嗣後每日早堂刑名案件亦由瑞義兩國領事來堂會訊公會如能承認本分府自所歡迎現在貴總領事尙無訊理此種案件之權本分府惟知謹守定章恪遵權限不敢妄有紛更來函請將李交保暫釋一面將提票送請瑞義兩署簽字一節查定章惟洋商用人始應由該管領事簽字現李春來到堂初供並無外股春桂門首龍旗招颭萬目共覩春桂旣非洋商所開李春來又非洋商用人若但借洋債便須簽字則何事何人不可隱戤牽混實於定章顯有不符查李春來淫惡昭著萬人共嫉公憤所在人言洶洶且又廣有多金四處運動一經保釋輿論譁然誠恐人心不平激成事端貴總領事縱不畏輿評本分府却未便擔此重咎如李春來果欠瑞意兩商欵項儘可另案控追除禀上海道憲並函復美領事外合行奉布 
[定期恭餞升任贛臬]  
　　南巿商團公會董事及各會員等以升任贛臬瑞廉訪將次起程公議假總工程局於廿六日設筵公餞（夏） 
[新任道憲拜謁法領]  
　　新任道憲王紹延觀察昨晨至法領事署拜謁當由代領事喇伯第君迎入茗談移時而别（舟） 
[票匪狡供]  
　　日前道署偵探拘獲之票匪劉春山由縣釘鐐收所在案前晚由李大令審訊劉供湖北人向做銅業生意由漢口乘輪來滬謀就到由後謁見友人云薦小的生意故隨至吳淞在某茶館暫憇當由友人將手携之小包交與小的看守小的不知內藏何物豈意友人一去不來遂遭拘拿求恩超豁大令命跪火練數時仍刁狡不認復飭責四百板還押再訊（車） 
[電燈公司舉行落成禮]  
　　內地電燈公司昨日舉行落成禮柬請代理滬道王觀察曁文武各官總工程局各董正副裁判官本公司各股東前往觀禮事畢設筵請宴至深夜始散（夏） 
[學堂兩次被竊]  
　　浦東洋涇鎭震修學堂於九月十六及二十晚兩次被賊挖洞入內竊去衣服銅器各件約値錢數十千文至今並未緝獲該學堂校長訴知善育堂紳董函致縣署請緝李大令諭飭各捕限期三日赶緊查緝違干比究云（泳） 
[欠租封房]  
　　新閘昌壽里一千七百七十號李姓積欠房租由房主控由公共公堂准詞飭差於昨日前往封釘（衣） 
[控告欠欵逃逸]  
　　瑞元協昇正大正元等各莊投公共公廨控百老匯路瑞源祥外國食物店經手曾壽眉虧欠往來莊欵一萬五千餘兩捲物逃逸請爲發封備抵昨讞員寶子觀大令准卽簽差協同中西包探前往將門封釘（業） 
[傭婦跌斃]  
　　英租界福州路觀盛里三十七號門牌某姓家傭婦范王氏前晚在晒台上失足墮地登時斃命當由其主人備棺收殮飭令親屬領回（衣） 
[上海官事]  
　　江蘇試用道朱錕候補道梁榮翰候補道陳兆璞陸軍書記員陳其曾等昨均到道拜會○調署江寗縣知縣田寶榮署元和縣知縣魏詩銓管解第廿六起二批京銅委員知縣劉有綸昨均到道禀見○新委新廨收發委員縣丞王基恒禀知到差（車） 
訟案 
[訊結浦利公司失火案]  
　　斐倫路浦利公司失愼一案昨由公廨寳讞員與美白副領事復訊店主邵選青延費律師投稱邵係體面商人决無縱火情事且查無實據應請堂上訊奪傳訊邵供因夥　邵金生在內賭博遺火所致此外並無别情朱炳全供不知如何起火求宥質之邵金生供求恩典中西官判邵罰洋三百元充公邵金生押一月朱炳全從寬開釋完案（戎） 
[會訊祥泰本行控案]  
　　英商祥泰木行控戴敦川不還價銀由公廨寳讞員與英巴副領事會訊原告博文律師稱前有永昶作頭向原告交易結欠貨銀一萬二千餘兩嗣因該作頭身故由戴敦川接辦工程所有貨欵亦由彼担認後又陸續欠去六千兩共欠銀一萬八千餘兩請追被告律師穆安素稱戴姓所欠貨銀六千兩早經付清其餘一萬餘兩應向永昶作頭家屬理論中西官以供詞各執判各退去候示（戎） 
[總工程局紀事]  
　　南巿瀛豐小錢莊夥陳子欣扭衛子卿至總工程局控衛抵衣不贖反被誣竊等情陳叅軍訊知衛抵洋十元已還五元判再交五元另罰两元著陳交出衣服給領○南區前解正記染坊歇夥吳老二私匿布疋訊判收押在案昨陳叅軍復訊該坊執事施麗章供在吳榻下搜出原贓吳供祗取九疋判姑念老病堪憐飭施帶回邀保理明○楊源發水菓行主楊桂逹扭控伊子報清不務正業陳參軍訊判押候伊父返籍時帶回自治○六十五號巡士途見陳阿四携帶衣包疑係竊物解奉陳叅軍訊知由伊親戚處携來著押候傳到親戚再訊（夏） 
[巡警局紀事]  
　　總局閘北王金根所開茶館聚賭抽頭由巡士禀由局員立泒巡弁帶回巡士往拘各賭徒紛紛跳窗逃逸祇獲該店主及賭徒十名帶回訊究判將店主王金根責二百板罰洋两元充公其犯賭之王少山等五人各戒責三百下吳廣郎等五人戒責一百下一併斥釋賭具銷燬 
　　城內第一路四區董阿小扭控朱福生稱朱在門首大便向阻不服反敢兇毆判朱拘留三小時開釋 
　　城內第一路三區張阿朝王銀三扭控繆榮福稱繆前將値價一百九十元之草蓆多條賒去避不見面今日路遇向索一味推諉求究區員判送縣訊辦（衣） 
[公共公廨早堂案]  
　　幼女彭阿文王阿囡違章住宿妓院一案昨解請訊張德俊供在天津丹桂戲園管戲箱幼女阿文係在高士海家與小的同來上海聞說是他親生求察訊之彭彩霞供該女孩實係配與高士海之子爲妻因婆婆患病電飭來滬是實帮讞王明府商之英巴副領事判王發所彭由所帶回著將庚帖呈案再核彭因另有朱氏控告交保過堂其幼女阿鳳旣據伊母陳陶氏覔有德泰昌酒店保人判准保去○婢女陸春仙在搶客陸友莊家服役被陸妾兇毆逐出由濟良所送訊春仙供年十五歳時被主婦兇打求恩超豁判發所轉送幼女所留養○寡婦徐沈氏因其姑徐姚氏聽子徐小五徐二郎唆使紏同顧明州强令氏回海門家內不愿吵閙經捕解究明府將徐等斥釋不得再有干涉○女子顧阿保經其父顧方蘭配與林阿天之子爲童養媳詎林妻兇悍將顧毆打逃入濟良所解究明府以顧得有財禮洋一百二十元判於一月內繳還將女領回○婢女劉喜蘭因被主婦毆逐逃入濟良所解訊判交所候查明於禮拜五解訊○妓女胡雲保不愿賣娼奔入濟良所送訊判押所再奪在案昨解請示胡廷大供雲保是妻子求恩給領明府判交伊夫當堂領云完案○茶館主陳阿小毆斃價買之山東女人福來經包探王阿巧解究一面報縣請驗宗阿三杜阿大等同供目見毆打於是日午後身死求察明府以旣經報縣判押候驗明再奪○楊阿根王德勝湯湯頭等串竊陳阿六家馬一匹判各押西牢一年（衣） 
[法租界捕房事]  
　　姚金榮屢犯竊案懲辦不改茲又入境圖竊被獲吊出贓衣四件候　公堂訊辦○積　王小黃掩入江孚輪船行竊礦銅質一塊拘送捕房押候懲辦○汪譜生偷某作場松板三塊木頭一株送捕押候解究○案犯張雲泉王阿寶發押改過局滿期送回捕房候解公堂發落（舟） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
