# 1914 - 299 - 4914782

 

Page 1

 
 
游記 
[新疆旅行記（下篇）（十八）（單騎）]  
　　初三日陰寒宛若十月氣候沿途多大樹林連續不絶 
　　初四日陰寒早洗盥後至飯廳適代理駐京德使司根德氏亦在談論頗洽司根德君年約五十餘歲在我國山東等處二十年華語頗熟我國政治風俗人民莫不詳悉對於民國尤有的論此者精神矍鑅談興甚濃沿途地勢起伏不一樹木森然景緻絶佳午後黑雲四布大雨隨之 
　　初五日陰雨仍寒八時抵伊爾古斯克換車九時復行伊埠地勢較高多樹林巿街亦甚繁盛惜時間倉卒未得一游十一時抵貝加爾湖水平如鏡晚飯後司根德君來談彼時南北正在開釁孫黄已出走渠言此次之事全係某國人之所爲予在柏林時曾晤某國公使言各國均願中國和平何貴國人反有意挑撥其間迭作風潮某國公使甚狡猾答謂不知並不認有此事予想孫黄年輕無閱歷最易受人之愚决不成事中國目前能維持現狀者厥惟袁此非予一人有所愛於袁而發此言也特袁係社會之雄非純粹的政治家能得一種人之心而不能得各種人之心乃其吃虧處予在山東時常與袁來往深知其性現已十數年不見未知稍改前態否並云予自穆斯克瓦換坐俄國汽車至此見俄人已將此路修成雙線不惜重資以逹其經營遠東之雄略可怕之至蓋彼時貝加爾湖一帶俄人正動工敷設雙軌也 
　　初六日晴沿途至爲悶悶惟司根德君常來叙談所談之事皆與我國極有關係頗能動聽藉此可覘西人對於我國之輿論並可解慰旅懷云 
　　初七日陰午夜抵滿洲里此處爲中俄交界之處商業甚盛俄人居多俄國設關於此徵收稅金旅人行李及貴重之物均須一一納稅午後至齊齊哈爾適小雨連綿不獲下車一游晚八時至小河子（未完） 
 
 
 

Page 2

 
 
時評 
[克復敗（冷）]  
　　今之傳白狼消息者不曰某城陷矣某地擄掠焚殺矣某方被攻矣即曰某城克復矣某地某方撃斃矣逃矣追矣嗚呼城固猶是城也地方固猶是地方也一轉移間白狼則携其財物以去兵隊則得其功賞而來而人民之喪失向誰訴哉 
　　白狼之主義在擾亂國内之治安在得財物所謂某城某地某方者固非其意之所屬也故對狼之方法無論勝敗如何第一須問其狼已勦滅否其次則問其能保守地方未使狼侵入否是則於國於民稍有裨益也 
　　若曰某處已經克復矣某處已經撃敗矣克復固爲狼所委棄而敗狼又豈遂無後患哉 
[命令]  
　　補四月三日大總统命令　内務總長朱啓鈐呈據護理陜西民政長宋聯奎呈稱西安警察廳禀准裁併科署所有科長陳鶴年張兆齡署長王伯林張開鼎隨韶唐王濤李蔚坤均請免去本官另行委任等請廳　准此令 
　　又令　兼代陸軍總長周自齊呈核覆鑲黄旗漢軍都統擬以吉祿補公中佐領寳動補驍騎　請予准補等語應照准此令 
　　又令　兼代陸軍總長周自齊呈稱已撤陸軍第二十八師炮兵第二十八團第二營營長陸軍步兵少校劉永勝干涉詞訟詐贓有據請先行褫革本官歸案審辦等語應照准此令 
　　四月四日大總統命令　兹制定檢察廳調度司法警察章程公布之此令 
　　又令　日本國駐天津總領事窪田文三駐漢口總領事芳澤謙吉駐廣州總領事颺塜正助均給予三等嘉禾章駐奉天正領事井原眞澄駐營口正領事太田喜平駐遼陽正領事鈴木西太郎駐鐵嶺正領事森田寛藏駐延吉正領事田與三吉駐長春正領事木部守一駐吉林正領事林久治郎駐烟台正領事相羽恒次駐江寗正領事船津辰一郎駐長沙正領事大阿平隆則駐厦門正領事菊池義郎駐福州正領事土谷吮久米藏駐齊齊哈爾署正領事吉原大藏駐杭州署正領事深澤暹均給予四等嘉禾章此令 
　　又令　俄國駐奉天總領事廓羅　洛弗駐漢口總領事敖康夫均給予三等嘉禾章駐營口正領事彬德滿駐天津正領事克理斯題駐廣州正領事貝勒成　駐伊犁甯遠正領事勃羅悌斯駐齊齊哈爾正領事阿佛那　夫均給予四等嘉禾章駐烟台副領事克培駐海拉爾副領事蘇佛樹均給予五等嘉禾章此令 
　　又令　比國駐漢口總領事穆拉德駐廣州總領事詹森均給予三等嘉禾章駐天津署總領事王格森給予四等嘉禾章此令 
　　又令　義國駐廣州總領事俊虔斯葉給予三等嘉禾章駐漢口正領事德嘠時駐天津署正領事費雷第均給予四等嘉禾章此令 
　　又令　德國駐奉天正領事韓根斯駐天津正領事文碩駐濟南正領事貝斯驻烟台正領事連梓駐漢口正領事米雷爾駐廣州正領事樂斯來駐汕頭正領下卜海伯駐江寗正領事壽爾慈駐長沙正領事麥令豪駐宜昌正領事萬祿德駐福州正領事謝彌沈駐厦門正領事梅澤駐北海署正領事梅賜亭均給予四等嘉禾章駐天津副領事克利根給予五等嘉禾章此令 
　　又令　法國駐漢口正領事雷務駐廣州正領事伯威駐福州正領事杜理芳駐天津署正領事蘇馨駐奉天署正領事蘭必思均給予四等嘉禾章駐烟台副領事何世昌駐厦門副領事蘇蘭德駐瓊州副領事何始廉駐北海副領事施備均給予五等嘉禾章此令 
　　又令　奥國駐天津署正領事舜貝德給予四等嘉禾章駐烟台副領事巴伯給予五等嘉禾章此令 
　　又令　瑞典國駐天津署正領事狄金森給予四等嘉禾章駐烟台副領事愛克夫駐廣州副領事余恪特駐香港副領事尼洛森駐漢口副領事韓伯格駐營口副領事克勞均給予五等嘉禾章此令 
　　又令　兼代交通總長朱啓鈐呈請任命汪廷襄爲僉事應照准此令 
　　又令　代理國務總理孫寳琦内務總長朱啓鈐呈據四川民政長陳廷傑轉據四川上川南觀察使周卓呈請任命陳亮爲秘書應照准此令 
　　又令　代理國務總理孫寳琦内務總長朱啓鈐呈據熱河都統姜桂題呈請任命譚椒馨王夢魚馮祖德孫文漢爲秘書應照准此令 
[專電]  
　　北京電　據官電山西白狼匪徒已被撃郤不日可聚殲 
　　北京電　梁敦彦定四日自歐回國係袁克定在德時曾力勸之謂爲我等交情必須回來 
　　北京電　改省案作罷 
　　北京電　陸軍部接浙督電謂退伍年金浙省前頒單行法定十五年早已宣布一旦取銷有失信用且現在白匪未靖實多未便請從緩 
　　杭州電　張司令呈報各砲台第二次裁撤竣事聞每月可省三千餘元 
　　杭州電　温台各縣電朱督以地方盜匪充斥請緩裁防營 
　　南京電　韓省長接政府電囑暫緩赴京 
　　南京電　馮都督接皖督電定遠縣現已克復 
　　南京電　馮都督請直接管轄長江營台官地政府覆電未准 
[特約路透電]  
　　北京電　南苑各飛艇悉赴陜西助勦白匪據官中消息張鳳翽電告政府官軍已在柳莊（譯音）撃敗匪隊殺匪二百名官軍曾前後夾攻匪已退至殷家衞（譯音）官軍追至該處旦夕復將見戰 
　　漢口電　據五日西安府來　謂有小隊匪徒在距西安府西南十七英里刧掠小鎭殷家衞（譯音）有官兵刧掠内地教會該處外人則皆平安潼關商州均有軍隊陸續開抵西安府大局已有進步 
　　北京電　山西口縣近起暴動殺斃約二十人據調查員報告乃因縣知事徵收騐契費每張索洋五元而照章則僅一元之故 
　　北京電　四月三日周自齊蔡廷幹徐恩元曾與五國銀行團開談話會今晨銀行團復開會議聞曾提及新借欵管理用途問題卒無結果而散顯因團中各員對於此事大相紛歧之故内有數員要求將中華銀行歸外人督辦徵收各稅且作爲全國之官銀行聞中政府並不反對聘用洋員整頓該銀行俾得基礎安固惟不欲五國銀行團與聞此事耳 
　　北京電　聞政府電令兩粤當道與德國某公司商訂借款洋三千萬元收回紙幣該借欵按八九折實收五釐起息分二十五年償清以兩粤地丁爲抵押品 
　　北京電　農商總長呈請總統令政府購入中日興業公司餘股已經邀准且令財政部照行矣 
　　北京電　京津紳士請爲趙秉鈞建立專祠已由内務部批准惟加諡一節則經駁絶 
　　北京電　聞張勳欲親見袁總統已有電來京請命 
　　東京電　清浦子爵不能組織内閣現信已將此情通告伏見宫親王今夜將奏報日皇召集元老院新内閣不能成立之故實因海軍部要求照行造艦程序及維持海軍程序清浦子爵不允海軍官員非得保證不肯就海軍大臣之任有以致之陸軍部現無舉動如見海軍部之要求已遂則亦將要求實行朝鮮增練陸軍兩師團一舉政局殊難捉摸政會則仍要求組織政黨内閣 
[譯電]  
　　北京電　新約法議案將以諸權全予大總統大總統爲陸海軍大元帥有宣戰媾和訂約簡任國務員訂官制黜陟百官之權除樞密院平政院觐見處外可由大總統頒行新制開戰時或大局摇動時有限制國民權利平時有賞罰國民之權副總統襄理各政大總统如有事故由副總統攝政 
　　北京電　約法會議委員會所擬之約法草案本月二十日可以告成 
　　北京電　前星期六日政治會議討論廢司法獨立議案守舊黨與進步黨爭論甚烈守舊黨僅欲留高級審檢廳甚至欲以此歸入司法部 
　　北京電　據亚西亚日報載稱總統府秘書長梁士詒有告退之意袁總統現方慰留 
　　北京電　前星期五日中政府與五國銀行團開議大借欵談判中政府之代表乃周自齊蔡廷幹徐恩元銀行團繙譯葛特萊爾博士告假回國現延胡鴻銘（譯音或係顧鴻銘之訛）爲代 
　　北京電　據熊希齡報告各省煤油礦之數如下直隸二十三雲南十七貴州十三陜西八江蘇廣西各五山西湖南奉天各四川三吉林湖北各二廣東一 
　　北京電　據北京日報載稱官軍已在陜西孝義撃敗白匪 
　　柏林電　俄國財政大臣議於一千九百十八年施行烟草專賣制 
　　柏林電　俄國陸軍大臣索欵三百四十兆羅卜海軍大臣索欵九十兆羅卜尚有每年擴張陸軍經費每年一百四十兆羅卜均由國會開秘密會承認照撥 
　　柏林電　英皇英后通告俄皇俄后擬於本年六月間赴俄謁之 
要聞一 
[國務卿責任問題之研究]  
　　提案之内容　增修約法案已由約法會議議决交付起草此項起草其中困難之點爲國務員一章據總統提案只言國務員不應爲政府換言之即應以總統爲總攬機關今之國務院當然在取消之列然於將來之國務員中是否特設領班之國務卿未經言明又原提案中但言國務員贊襄總統未提及責任二字均須研究云 
　　專條之規定　此次起草已决定爲國務卿特設專條惟此條之規定全由起草員自由加入以大會中只就原案爲概括表决其餘項如何增删並未附以如何之拘束故國務卿之問題今於起草中已不啻完全解决所餘者只用否規定責任字及依何標準規定之耳 
　　兩派之主張　昨聞關於責任間題總統府各法律顧問及約法會議議員中顯分兩種主張一派反對規定責任二字謂贊襄總統即爲對總統負責任無須更爲重言聲明且若明定責任二字最易滋生流弊即如日本憲法所謂輔弼天皇負其責立法初意未嘗不爲對天皇負責任然後之議會往往謬爲解釋以便與政府搗亂反對者之議論則謂不規定責任二字必爲總統自負責任其結局國務員最易委過於總統總統必至受政治潮流之波動實便於國務員者多而便於總統者少若恐將來國會借題搗亂彼輩之解釋焉有一定即贊襄二字亦未嘗不可解釋爲責任問題尚不如依日本憲法之規定較爲活動而有利益也以上二說其爭議日久未决大總統先本有意於前一說至近日則又頗傾向後一說起草員之七人中贊成後一說者亦居多數至外間輿論亦甚望起草員於此項關係國本問題爲明確之規定而不願其含糊從事也 
[總統府會議紀要]  
　　議决案　日前總統府特召集孫代理内閣各國務員及各高等顧問在府中討論各項要政當聞提出議案甚多特擇其其最關緊要並經公同議决者三項誌之於下（甲）財政問題以大借欵既不能即日成立本月以後之政費亟應設法以資救濟當經議决四件辦法（一）酌减各官月俸（二）電催各省協欵中央（三）是否再借小欵（四）詳查各部之有無存欵（乙）軍政問題現在財政既如此困難而軍費則爲歲出之大宗其必須實行縮小軍政範圍自無疑義惟規定軍額軍區及以後之防務辦法皆宜預爲籌畫以便依法入手刻特决定補救方法如下一擬定全國常備軍額爲四十師一全國劃分爲九大軍區一所有逾出軍額之各軍速行裁撤一籌定劃一軍餉辦法一其以後之防務辦法一面由参謀陸軍兩部擬定一面電飭各省將防務意見覆報中央（丙）吏治問題刻下第一屆知事試驗業經辦理完竣其第二届試驗亦已繼續進行惟以後對於各知事之攷成及地方之整頓方法皆宜詳爲擬定聞已議决者約有四端（一）各知事之政績以後應以在官地點之名譽與人民之感情爲根本（二）凡裁撤審檢廳之地其民刑訴訟案件皆由知事受理宜早爲清結（三）近來盜匪行刧之案隨處皆有人民每因此失其生命財産今欲保全地方安甯各縣皆宜以治盜爲入手要則（四）凡徵收已清未清之地皆一例清釐並以此爲考成之標準 
　　說明書　約法會議之性質權限本極明瞭惟開幕以來外間對於提交約法增修外之附屬法案喧傳不一總統對此恐人民誤會昨於府中會議時特提出說明書如下（一）關於權限之宣示略謂此項會議之性質及權限雖經規定惟以後應行提出之附屬法案均擬明白宣示各省以釋人民之疑團（二）關於解决條件之公布略謂凡該會議以後討論解决之各案件擬即照案公布以立憲法之基礎（三）關於通電各省之提議略謂凡該會議與政治會議之範圍及兩會議議事之細則並設置之久暫均擬逐條通電各省傳各周知以上三項刻已飭知秘書廳製編說明書日内即可按節施行云又閣制變更案雖經迭次開會討論究竟採用何制迄未决定徐世昌到京後連日與總統會晤談論之間徐頗以總統内閣制爲適合民國國情並詳陳其利益之點總統遂爲首肯閣制之採用已略决定兹聞昨日（二日）已飭秘書某参照各方面條陳及意見書草擬該提案之說明書呈核以便即日提交 
[二次大借欵之兩方會議]  
　　巴黎會議之内容　此會議之開曾實以某國代表居中斡旋甚力故開會之始該代表即首先發言略謂中國財政之困難非本團力爲維持則因財政恐慌之結果恐各國在華以前之投資均不無危險之虞况其此次借欵其用途殆全爲整事理財政與濫爲消費者有間於呼國亦有間接利益也云云即移入該借欵之審查對於擔保監督兩問題極爲注重而駐京五國代表所擬鹽稅及關稅剩餘充擔保之報告即申論中國拳匪亂以前之諸借欵本利償還以海關稅全部充之由鹽稅補充其欠額不過四五百萬元然目下中國鹽稅收入確實存儲五國團有關係之銀行者有三千四五百萬元由此補充拳匪亂以前之諸借欵之本利償還及攤還拳匪亂以後之諸諸借欵本利尚餘千數百萬元而中國關稅之收入近年漸呈盛况有此兩項於擔保可十分安心也至於監督問題五國團對於借欵案所擬不無異議然大體亦贊同故結果决定應中國此借欵之交涉即拍電駐京五國團代表俾爲此借欵交涉之進行云 
　　居仁堂會議之籌備　二次借欵交涉因關係非常重要不得不略有預備聞總統已訂於明日召集各國務員及有關係之各重要人員在居仁堂開會籌議提出其要項如下一借欵交涉專員擬派周學熙周自齊孫寳琦二借欵交涉方針之規定二借欵條件大體之研究四借欵交涉政府應確執之權限 
[關於賦稅之新計畫]  
　　裁釐之分期辦法　裁撤釐金一事聞政府擬將原議略爲變更擬分期實行凡已作抵押之釐金生有外交關係者如宜昌鹽釐鄂岸鹽釐兩淮海分司五成鹽釐湘鄂百貨釐金蘇稅附釐山西釐金及鹽道庫正釐等均　外人有關一時難以實行俟向各國交涉成熟後再行逐漸辦理其未曾 
 
 
 

Page 3

 
 
抵押之釐金則先爲實行云 
　　公費之額外增收　財政部近以在前清時徵收田賦均以銀兩計算故有平餘火耗串費各項名目現在既改以银元銅元納賦則此種名目自無存在之理由擬改於正賦之外酌量地方情形增收回五分作爲各縣知事之辦公費及徵收費兩項用途昨已據情通電各省民政長及國稅廳籌備處長飭擬辦法矣 
[是亦整頓紙幣之初步]  
　　調查各省紙幣　幣制改革爲目下最緊要且最繁難之問題周總長迭興梁幣制總裁詳籌進行辦法並依據迭次調查之資料再派專員分赴各省爲詳細調查以便擬定具體成案均切實進行其調查之事項如左　一紙幣（甲）種類（乙）確數（丙）流通巿面情形（丁）價格（戊）準備資金　二鑄造（甲）銀元銅元制錢之種類及樣式（乙）銀元銅元制錢流通巿面之數目（丙）銀元铜元制錢相互兌換之價格（丁）目下有新鑄造並鑄造情况　三現銀（甲）場銀使用於巿面之情形及範圍（乙）現銀所存之約數（丙）現銀之價格 
　　維持粤省纸幣　王璟芳日前往粤與民政長財政司長國稅廳長籌議開設銀行維持紙幣各條件已經就熟此次携帶來京已得財政總長之贊同昨日（二日）王君電致留粤隨員黄秉樞傳知粤商靜候辦法必當由部極力維持云云 
[美孚與勝家（本報旅行記者抱一）]  
　　記者前不云乎將有一極可驚異之報告以冀吾民之省悟惟閱報諸君其垂聽之 
　　日本人之仁丹清快丸滿街廣告人盡知之今乃有新發生之兩種大勢力出見於長江下游一帶之商場則美孚油與勝家縫衣器是也 
　　以記者所見沿江城鎭幾無不有銷售美孚油之機關與其廣告其銷售法有設肆出售者有擔油出售者其廣告法則白紙朱書每宇五寸見方四大字曰（點美孚油）此四字之妙既若勸人（爾其點美孚油）又若告人（我點美孚油）而字字通俗使聞者一聆即解售油之肆則油櫃之上張此四字售油之擔則油擔之頭懸此四字乃至屋角牆心悉貼此四字旅行所至映於記者眼簾亦已飽矣 
　　聞其銷售方法極爲敏活各埠定價時有高下如甲埠銷油多則價稍增乙埠銷油少則價特减若丙埠爲他家分占勢力則特别大减價雖折本不恤俟購者既多信用漸著則漸復其原定之價格但既特别大減價則此埠之油不准代理人或購者轉運他埠以取高價違者有罰各埠既徧設機關則各有其行銷之地段而檢查自易 
　　閱者當尚記憶往年開南洋勸業會時於會場發見一種奇異之現象騰於當時一般参觀者之口此非勝家縫衣機器等乎今其生意之推廣日盛一日長江下游幾於無一城巿無勝家機器旅行所至以一城之大一人一時間之經過發見機器數十一街之間望衡對宇勝家機軋軋之聲如相唱和異哉其進步可謂一日千里矣 
　　勝家公司本行設在外國於東亚設一總理理日本及中國等處貿易其下於中國設一總理理中國貿易聞去年本行總理來華集中國各埠職員演說謂依美國爲比例如中國人口之衆至少當銷機器若干以策勵一般職員其售價則特别低减較售於外國之價爲賤雖折本不恤故外人回國有特購機器以歸者復定種種巧妙之方法如無力一次繳價者則改爲租用按月納租金納至若干月機歸租者所有其必稱租者設中途無力納租金則將機運回而前納之租金不復璧還以其爲租金非售價也而一般縫工女子則大率歡迎此辦法可以按月作工所得抵納租金不久而機歸已有復設爲種種教導奬勵方法於是租者大盛 
　　其各埠經售方法亦甚簡便願經售者納保金若干於公司領機若干既售却則繳價再領而給以優厚之酬金於是經售者亦大盛 
　　公司職員無大小皆扣薪水幾分之幾儲蓄而予以利蓄至若干始許取本若干若中途歇業須滿六個月無經手糾葛事件始允將儲銀全數領還此兼徵取保金與奬勵儲蓄兩種宗旨而職員皆樂爲之用而無或負 
　　夫外國人在吾中國即此二端其偉大之勢力猛進之精神已不知吸收我内地金錢多少而吾國人自營之商業鮮有於貿易法管理法廣告術研究改良精心從事者此記者於驚駭贊嘆之餘亟欲報告於閱者諸君冀吾商業界聞而投袂也 
[紀江吉兩省之生活界]  
　　紀長巿　長春近來金融暴漲巿面恐慌以致百物騰昻影響所及吉垣巿面亦爲之岌岌不安此次驟漲原因不盡關紙幣之低濫也日昨交通中國兩銀行行長孟範九等互相商榷擬於日内赴京請領銀元鈔票二百萬元押運到長以資接濟巿面俾金融有鬆活之望惟此時巿面所缺者硬貨而非鈔幣此項辦法能否救濟未敢言也 
　　紀俄稅　中俄條約免收百里稅之例俄人因抵制華貨起見並不取吾同意擅自取消經外交部迭向俄使交涉迄今未有頭緒江省沿邊處處與俄毗連近日省中迭得邊地報告自西北以訖東北凡兩國接界之處俄已增設稅卡專收各地交易稅且苛刻異常動輙罰辦華商不勝苛擾欲舍而他適又以安土重遷一時産業未忍棄置進退維谷殊可憐憫也又黑龍江烏蘇里江沿華界工商人等暨對岸華僑以自去年來俄例太苛入界有票出界即撕作廢紙出而復入又須重行起票商人所獲徵利不足以供票費故兩岸交通幾於不禁自絶乃近日東南沿邊凡延琿各地商人來往巖杵河海参嵗等處者俄卡官亦照章辦理商車過卡一次即領票一次完費計十盧布由俄回　票即繳銷受此鉅累商情困苦不堪言狀 
　　紀江荒　清文招墾總分各局業經委員開辦奉委員前日齊集公署朱省長謂此次清丈招墾非似從前所辦之墾務不惟於公家毫無裨益且於民間受莫大之擾害此次各員赴段後務須認眞辦理不得有勒索屯長納賄鄉民等種種弊端倘能實心任事於報竣後本省長必予以相當之位置如敢故違一經查出或被告發則按軍法從事不稍姑寛云云又　公署日前奉財政部電令將清丈招墾事宜改歸國稅廳兼辦以節用欵當經朱省長電請國務院轉呈大總統謂江省墾務情形非内地可比尤非兼任所能辦到况此舉實係爲籌增庫欵起見仍請體念邊情准照舊辦理以專實任而收效果旋奉電復准將前電取消照舊設立總分局辦理惟須將清丈章程先行送部 
[南京短信]  
　　韓省長以鐵路收歸國有特通告商民速換股票證據 
　　多陵關監督舒禮鑑電逹政府已委任李寳益暫行代理 
　　省公署委任張詧爲省農會正會長王豐鎬爲省農會副長陸永豐胡中柳斌元爲丹陽縣署科員程功輔周仁毅爲清河縣署科員吳燦麟爲青浦縣署科員胡汝立萬福履陳宗麟李瑞棻爲江都縣署科員姚健張宗圻李宏森游景范爲蕭縣署科員貝祖善爲江蘇省立第二工場場長 
[雜評一（無名）]  
　　梁敦彦　舊官僚中又有所謂梁敦彦者亦近時可注目之人也徐嚴則屢讓而不就梁敦彦自清季退官後政府屢促而未來者今忽翩翩返國是與徐嚴冀異　也彼其殆久居外邦而未知國内之難境歟抑見諸人退讓以爲名故奮身以當其衝歟知其究竟須視返國後之舉動也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞一 
[約法會議中之優待清室條件咨文]  
　　約法會議成立後增修約法大綱業由總統正式提交會議前日據審查報告共分七項兹悉總統以優待清室條件亦關係民國法制現擬提出加入修正之約法中已於日前咨交該會議錄其諮文如左　爲咨行事前以約法會　成立本大總統業經提出增修約法大綱咨請貴會議開會討論在案查臨時約法爲中華民國根本組織所關然中華民國國體之更新尚在约法未制定以前其締造艱難得以至於今日者固原於國民心理之所同而寳成於前清帝后之能讓溯自武昌首難粤惟辛亥仲秋其時本大總統激於救民救國之眞誠出而肩至艱至鉅之重任惟一宗旨以爲伹能保前清皇室之尊榮則國家不妨視爲天下之公器伹能謀五大民族之樂利則政治不妨改爲民主之共和此本大總統於大清皇帝下詔遜位之日即披肝瀝胆以優待條件與宣布共和二事反復磋商蓋非徒效孤忠於故君亦所以昭公信於民國耿耿此心我國民當能共諒惟查關於清帝孫位之優待及清皇族滿蒙回藏各族之待遇等條件係於前清宣統三年十二月宣布臨時約法係於中華民國元年三月公布以宣布在前之優待條件而未補定於公布在後之臨時約法在當日誠不免於疏漏顧既增修約法大端所繋若仍聽其闕如弗子增訂不惟無以考民國成立之事實抑且無以符五族共和之初心爰即此項條件之如何發生與夫此後之如何繼續　括情事爲貴會議約略言之當戰事方烈南北相持於時前清隆裕太后念將士鋒刃之殃愍黎元災禍之酷宣統三年十二月二十五日降旨前因民軍起事各省響應丸夏沸騰生靈塗炭特命袁世凱遣員與民軍代表討論大局議開國會公决政體兩月以來尚無確當辦法南北睽隔彼此相持商輟於途士露於野徒以國體一日不决故民生一日不安今全國人民心理多傾向共和南中各省既倡議於前北方諸將亦主張於後人心所嚮天命可知予亦何忍因一姓之尊榮拂兆民之好惡是用外觀大勢内審與情特率皇帝將統治權公諸全國定爲共和立憲國體近慰海内厭亂望治之心遠協古聖天下爲公之義袁世凱前經資政院選舉爲總理大臣當兹新舊代謝之際宜有南北統一之方即由袁世凱以全權組織臨時共和政府與民軍協商統一辦法總期　民安堵海宇乂安仍合滿漢蒙回藏五族完全領土爲一大中華民國予與皇帝得以退處寛閑優游歲月長受國民之優體親見郅治之告成等語此旨既頒國體斯定本大總統既膺付託又被公推時事方艱責無旁貸我人民亦遂欽崇讓德莫罄感私爰訂優待之明文以爲國民之報稱是此項條件之發生由於統治權之移轉夫此統治權之移轉語其此事勢亦甚難憑向若清室不即頒遜位之詔南北亦絶無和議可言戰禍相尋恐今未已况滿蒙回藏諸族煦沫覆育於清室者歷有年載平日戴高履厚本來奉一尊爲依歸一旦解紐失綱豈易併一心爲趨向瓜分豆剖或見域中輔車相依難言日後惟清帝手挈二百餘年繼承之皇位視同公物而付諸兆民斯民國得仍二萬餘里壯闊之版圖因其舊封而能大一統待遇條件亦有自來查隆裕太后同日降旨據復奏民軍所開優禮各條件於宗廟陵寢永遠奉祀先皇陵制如舊妥修各節均已一律擔承皇帝但卸政權不廢尊號並議定優待皇室八條件待遇皇族四條件待遇滿蒙回藏七條件覽奏尚爲周至特行宣示皇族暨滿蒙回藏人等此後務當化除畛域共保治安重覩世界之昇平胥享和平之幸福等語　繹詞意益見肫誠凡斯詔書載在盟府昭示列邦亦既率行罔敢或替總之中華民國所以有優待清室條件者報清帝之能公統治權而承認共和所以有待遇滿蒙回藏條件者答諸族能隨統治權爲轉移而贊成共和以視純由民意所搆成全資武力爲解决者本難同日而語在民軍方面即能聯合漢姓恐不能聳三族而共覆滿清即能發難中原抑豈能征殊方而同歸領土事勢所著甚彰彰矣是故遠稽外國不同美法締搆之情上溯中天足　唐虞揖讓之盛史書記載猶侈美談約法編垂獨從闕典其何以爲現時修改約法之依據作將來製定憲法之張本此本大總統躬膺國寄時切飲水思源之心而貴會議手訂法規宜準提要鉤玄之例似應將關於優待及各待遇條件别立專條確定效力既與事實相合亦與法理相符應請開會討論如何贊同即歸併前此增修约法大綱案一併起草在昔作賓封恪尚致隆夫禮文迄今崇德報功宜永守俾貽方來相應咨請貴會議查照併案議覆可也此咨請約法會議 
[京華道上之最近來去者]  
　　張總長南下之原因　農商部張總長呈明總統親身南下查勘導淮區域並與荷蘭工程師籌商測量動工事宜其呈中有淮民待救甚殷工程急宜進行值此河水涸竭之時正好從事測量等語至於總長職務已定以司法總長章宗詳暫行兼代不日可見明文又一說謂自漢冶萍借欵案發生後張總長以此案關係重要擬即親赴滬上實地調查確切情形藉便解决嗣因他故遂致遲延刻聞張氏現已決意南行並定一二日内即須起程 
　　梁任公出洋之風說　日來外間紛傳梁任公有辭職出洋之消息兹據某君報告謂此說實非無因惟任公經手之事件甚多且新任爲幣制總裁近已開局辦事此時是否能以脫離關係現在尚不可知至其出洋之原因則相傳美國有一富孀其資財在千萬以上現擬以此十二萬美金之資斧遊歷世界擴展其學業此種資格限制極嚴以五十人爲額不分國界聞任公已爲被選之一人說者謂任公之出洋即爲此事然確否尚難必也 
　　叚總長回京之情形　陸軍總長段芝泉前奉命兼領豫督現總統電召回京聞段君已於日昨（二日）下午七時到京是日有軍警數隊在站迎迓隨同總長之衞兵約有二百名並携帶機關槍一架爲護衞至豫督一席已定以民政長田文烈兼署 
　　樂山到京之報告　去年北京報界喧傳蒙古議員樂山爲内蒙匪首確係毅軍之誤傳後經姜桂題親率軍到克什克騰旗查核其詳情始知樂山確係良民並無通匪事跡且爲該地世家姜軍當即銷毁共前次之誤報總統接得確信即電亊軍令彼擔任保護蒙民之責任或請該氏來京盡力要務亦可毅軍即據電轉逹樂山當即啓程昨聞已經到京報告蒙古之現情並建議政府對蒙政策矣 
　　脫巴二氏來京之底藴　英美烟公司上海分公司總理脫麥斯及該公司法律顧問巴色悌此次來京聞係交涉該公司所賣烟草之納稅問題因中國稅項複雜於烟草之販途殊有障碍提議此後凡該公司所製造之烟草輸入中國時納稅一次由政府捺印并在中國製造烟草地納稅由政府捺印再運販中國各地不得徵收落地及各等雜稅等情政府對於此提議亦表示贊同唯所納之稅率尚在磋議中此交涉竣後中央歲入又可得若干之增加云 
　　電促丁恩來京之裏面　昨財政部有要電致洋稽核兼鹽務顧問丁恩氏請其迅速來京面商要件據個中人云係因鹽務收歸國有破除引岸恢復自由販賣各事爲該顧問所王張現各省鹽商反對甚力殊多未便故特請丁氏來京籌商善後辦法 
[司法獨立之前途]  
　　梁任公之初心　司法問題之動機啓於梁任公之去職時條陳以是任公頗爲時人所議甚者或謂司法爲三惡之一其實任公本主張司法獨立惟默揣司法前途斷不能不設法變通以期適於生存又恐於己去職後無能維持司法獨立者故特援臨别贈言之義條陳停辦初級地方審檢廳辦法以期總統之必聽蓋初級審檢廳停辦議之實行斷不致危及司法獨立之全體而高等審檢機關或轉因此而得保留其用意正與現任章司法總長之力爭司法獨立者相同特手續略有出入耳 
　　章總長之意見　司法章總長聞政治會議對於刑訊有表贊同之說甚不謂然以爲司法獨立凡司法權限内之事政治會議不應参預且刑訊一門遺害極大有傷人道蠻横之强盜雖鞭撻至死不吐實供怯懦之善良一經威嚇則惶恐屈招致沉寃莫白此在前清屢見不鮮惟有增進人民道德一面改良司法愼選裁判員方爲根本辦法若恢復刑訊則領事裁判無日收回且使人民驚疑前清所厲禁之疵政民國復令施行必致謡言繁興昨已據情上呈總統力爭矣 
[對于新頒報律之北京報界觀]  
　　未頒布前之輿論　　北京國華報云新報律由法制司起草將來實由内務部執行日前頗聞内務部有將其中不妥之處加以簽註之說不知何故又作罷論以吾所聞現在報界多半經濟困難所謂七百元之保證金即無一家不反對者而且每一報社所用編輯不過三數人每月薪資不過數十元既須做時評與社論又須做重要新聞（每月一人做三四千字即可不聘訪員）若因稍不經意即須處以十五年有期徒刑彼輩得不償失必有同盟罷工之勢誰肯爲同種之總理作牛馬者此又一種反對之大原因也至於檢察原稿一層尤難辦到蓋每日各報預備新聞均於晚十二鐘脫稿次日尚須見報若再加以數時間之檢查豈不致誤排印之晷刻緣此種種困難恐新報律發行之日即爲各報舘停版之期以後徧國中無一輿論機關尚復成何現象現在輿論十之八九概不以此事爲然且聞大總統之意又極注重輿論不知此事結果究竟如何也 
　　既頒布後之派别　各報舘聽此消息恐惶萬狀昨日（二日）開報界會議主張約分四派第一派主張掛洋旗僱一日本人充主筆或將報舘全盤賣與外國人第二派主張同盟罷工一律停版所有主筆全數到外人報館盡義務第三派主張請願大總統或分頭向法制局内務部設法請求第四派主張到天津租界印刷發行或遷往上海香港發表自由之言論聞第三派第四派贊成者極少第一派最占多數第二派占次多數亚細亚報頗有贊成第一派之趨向黄鐘大自由則頗贊同第二派之主張民憲報對於第一二派均表同情 
　　英文京報之論調　四月二日英文京報云布雷教授授思想自由一書中有曰從文明史上可爲吾人之借鑑者惟有一事即吾人道德之進步右由人力而致之者其惟言論與思想之完全自由乎惟言論與思想有完全之自由而文明程度乃高覘國者每以是項自由之有無爲社會損益之徵其利在於久遠正不得顧目前之權宜而忘却後來之大利云云本館（英文京報自謂）所以錄登布教授之言者以中國之言論思想自由將爲内務部所訂之苛報律蹂躪將盡也吾人殊不解何以内務部必訂如此嚴酷之報律若該律一旦實行則不獨爲世上報律比較之最惡者且將中國公民言論出版自由之權剥奪殆盡也據本報昨日所登律大要以觀則此新報律之宗旨無非禁止登載政府所不樂聞之消息也以欲逹此目的之故凡各文明國所已經廢除之苛律内務部一一利用之並聞政府不但令各報存欵備罰並主筆之資格亦須取締凡人年不滿二十五歲或犯神經病或曾受監禁之罪者皆不得爲主筆内務部員之草此律者亦嘗知倫敦太晤士報最著名之主筆名地冷者當其爲主筆時年甫二十有四耳又英國報界名家如司戴德及他多人京均犯監禁以上之罪也至主筆之有神經病者其數尤更僕難數不但此也内務部之報律果實行者中國主筆之得神經病者必更視前加多也　新報律於取締主筆及報主人之外尚須干涉其報之内容照該律凡未付印之先必將大樣呈請警察廳檢查此種苛酷條件無論在專制國或民主國皆當視爲極惡者也不知檢查之警官亦受資格之取締否彼亦有年齡及神經病之不合格否彼之識見是否確有審定何者當發表何者不當發表否彼等要求報館更正之權是否絶不加以限制總之若以監督報館之權完全委之警察則凡屬獨立之報從此可以休業矣不然則不堪其騷擾與訛詐也夫警察監督報館實與禁止報館登載議論國體文件相等人民居於何等國體之下而尚不許人過問則此報律之爲專制苛酷可想見矣當道者既承認共和國體則人民雖知共和形式已無復存在而發表共和之意思亦勢所必至也試問以便於己意而勒令國中報紙指黑爲白或指白爲黑則所謂政府之道德又安在哉政府既不許報紙登載眞實之事則當其登載不實之時政府亦何能干涉之哉 
[老河口設局救濟紀]  
　　湖北老河口匪亂之後民不聊生段都督已會同吕省長撥欵二萬串前往振撫無如失業之民太多各商店大半不能復貿非籌户欵開辦救濟局酌量貸以資本商民無以資生業將困苦情形縷陳大總統當即飭令於鄂收國稅項下撥銀十萬元妥爲振撫核實散放由國務院轉函財政部令飭鄂省長國稅廳長遵照於沙洋張家灣樊城各稅局撥凑十萬串之數（連同前撥二萬串共爲十萬元因鄂紙幣法價每元作錢千二百文也）會同段都督委任王金壽爲河口振恤救濟局長其受禍最重者則予錢米振卹其受害較輕而現在缺乏資本則借以公欵分年收回取息極廉將來該欵收回後仍留辦該地善後公益之用並會電鄂北觀察使光化縣協同王委辦理又聞叚督近准滇督電謂該省上年旱潦不均現在飢荒不堪祈助振濟因查滇南原爲受協省分地方瘠苦不可坐視不救特又勉籌洋五千元匯往少備振濟之需 
[武漢之新建築]  
　　自來水工程紀　武昌自來水公司所聘總工程司恩傑爾君係奥國工科大學卒業博士自任斯職昕夕經營據聞照現在計畫修造如無意外遲延明年陽曆五月即可以出水所建水塔係在城中蛇山即省議會後新鑿山洞之巖全塔共分三層用大冶水泥廠所製水泥建築下層較廣計可容水四十萬加倫中層可作茶室或用以開會演劇亦無不可上層略窄可作雅室登斯遠眺三鎭風景盡在目中現在大小水管多已運到業於望山保安通湘各門距江水遠處先行開工安設日内尚有大批水管由招商局輪船由滬轉運來鄂一經動工即可望其速成緣鄂省街道大半皆以石板鋪成若於安設水管之時略加修葺則安管修路實爲一舉兩便至廠中工程蓄水池地盤刻已着手其機件等項大半購自德國取其燃煤頗省而馬力又大也聞恩工程帥曾往謁叚都督吕省長咸以省城取水維艱願盡力趕工俾速觀厥成云 
　　兵工廠擴充說　漢陽兵工廠自上年收歸部辦後即籌欵二百餘萬力圖擴充兹已於大别山西南闢地建築新廠樓四座以製造鎗砲機關鎗砲彈等項即海軍軍需各品將來亦附該廠製作聞此項建築計佔地一萬二千餘方其建築形式係於中心建一大廠屋安置壓水機側築水塔並建小廠其四周廠屋爲安置各種機器以便工作時運動之便捷將來工作盡賴水力電力不藉人工其工程至巨非專門家莫辦聞各機係託丹麥京城尼爾森温廠辦理並派人來鄂監督安置機器及教授用法電機則由西門子中國工程公司承辦並聞壓水機每小時可造二十一生的米逹之炮彈二百枚經此一番擴充將來必爲中國第一之兵工廠矣 
[粤省加緊戒嚴近訊（續）]  
　　電白之情形　日前民政長令電白縣知事云該縣巧電已悉墟洞股匪現經左统領嚴剿四散該縣會擬分軍於江春交界撲匪前路以陸軍兩排協同警隊扼駐電界沙鄉觀珠兩墟截匪後路又由吳子珍馬朝各率軍隊一連由馬踏直進搗匪中堅布置尚屬周密仰即會同各營員督率軍警迅速進剿務將此股匪徒刻日撲滅母使稍留餘孽云云民政長復致都督函云現據電白縣知事電稱陽江股匪竄近馬踏墟經調團警防堵連早開仗子碼用罄勢難抵禦月前備價派員請領九响碼村田碼各三萬乞迅給足以應急需等情前來查該知事所稱各節自係實情相應函請查照核明飭遵刻聞都督已照准撥給矣 
　　清遠之情形　清遠縣屬近日匪徒異常猖獗計該處農民被搶耕牛二百餘頭其最大起者係在三水地方一次搶獲耕牛八十頭均牽往清遠國泰墟販賣查該處因有某洋人經紀在此攬收故一入其手即販往外洋無從查獲也又清遠從化交界之藍布新墟嘯聚綠林儼然山寨近聞該墟於清鄉軍隊到捕焚燬後現後聚匪益夥日前從化西隅羅姓刧殺案經鄉團跟至該處畏不敢前二十六夜黄場全村被劫大集鄉團進攻該墟奪回贓物擒匪一名該匪更揚言成事之日定將該鄉團斬草除根云 
　　十六沙之情形　十六沙多盜屢見報端此次盜風猖獗實爲向所未有俱各百十爲羣標立堂口按畝抽收行水一月竟有擄耕人至百十餘名者固因護沙軍隊保護之不力亦由不敷分布所致現春耕之芿將至而已開耕者祇得少數今歲恐無收穫之望查東海十六沙爲香順沙四精華之所聚該處匪風甚熾前清李準以緝捕聞惟十六沙之匪獨無術搜捕該處匪首劉世傑向來標立堂名勒收行水爲君盜之魁洎民國成立後劉世傑業已受撫將部下之匪編成一軍保護沙田嗣後農民安樂爲數址年所未有今歲劉世傑因嫌疑下獄該軍盡散又成爲匪近日擾動香山者即是此股譚成德亦是該匪部下該匪軍倘不勦平農民之受害不堪設想矣 
　　各電之情形　北京参陸兩部致廣州龍都督龍鎭守使電云奉大總統令艶電悉此次亂黨分往粤省全地煽惑軍隊勾結土匪各處先後倡亂希圖牽制兵力策應爲難俾可擾亂全粤其居心實爲險毒設非該督等偵防嚴密迅赴戎機則星火燎原禍患何堪設想現在各路匪勢已衰皆賴該督等調度有方曷勝嘉慰等因合電逹参謀陸軍部卅印又電云奉大總統令感電慰悉該督忠勇樸誠夙所倚任務望搘拄艱危悉心規畫以紓中央南顧之憂也等因特逹　劉冠雄總長致電政府云黄岡軍變事已平定其誘煽譁變之管帶吳文華乘夜遁走餘衆自行繳械投誠聽候治罪所有饒平一帶 
 
 
 

Page 7

 
 
安謐如常　潮梅綏靖處督辦吳祥逹致龍督電云吳文華等逃走計共二十餘名招撫軍士已及半數鎗枝全數收回均無遺失不至貽患地方一律敉平此外别無匪黨潮梅均屬平靜足紓厪念 
地方通信 
[蘇州]  
　　禁止典業舊東勒索找價　江蘇全省典業公會呈請禁止典業已替股東勒索找價經韓省長批云查當典自近歲以來連年虧耗停閉已多接替開張原爲便民緩急起見豈容舊股東於過替後任情索詐兹據前情仰各該縣知事出示嚴禁如有前項情事許典商隨時報縣依法懲辦 
[鎭江]  
　　灘地改租之批斥　鎭江江邊玉山灘地上年被完節堂董飽養田私賣已與洋商訂立草約經地方公民控案反對迭紀前報兹聞鮑已變計改賣爲租投呈劉知事前日奉批云據呈塡築此項灘地租與洋商一節昨准稅務司面稱仍然絶端反對來呈所叙情形迹近朦混斷難准行此批 
　　東洋車罷業　鎭郡東洋人力車近因租界工部局以該車行駛租界地點於路政極有關係特照會該公司按日每車加洋五分以爲租界徵收之費該各車夫聞而惶恐有代表某某等兩人煽動衆車夫於四號起一律罷駛當經該公司呈縣核辦現劉知事已飭役緝拿代表兩人到案究辦矣 
[杭州]  
　　開闢軍港之先聲　浙省軍港自陳少將鯨量測勘後繪圖貼說呈復海軍部聞軍洪地點决用象山灣以鎭海招寳山爲船塢以定海舟山爲第一艦隊駐紥處以台州海門爲第二艦隊駐紮處　温州玉環爲第三艦隊駐紮處其海軍分校則設於三門灣業奉海軍部核准　俟審計處審定開港　費後仍派陳君南下襄辦者爲薩鎭冰開辦之期當不遠也 
　　臨平山發現古碑碣　杭人某甲農家者流日前在臨平山地方荷插犁田掘至尺許忽得古碑一方題曰劉居士墓誌銘好事者急用水洗刮字迹漫漶不可辨識僅存宋紹興昌國監虞紳瑜撰秘書省正字璧篆蓋十八字刻由該處紳士將此碑庋藏附近社廟中以待好古者研究 
[安慶]  
　　地方稅仍歸國有　安省地方收入各欵如丁漕平餘蕪湖米捐出口米釐契紙半價丁漕加賦蕪湖房舖捐等項業經劃分欵目收歸省有刻因經濟竭蹶經倪民政長電呈中央仍將以上各欵併歸國有至地方支出各欵如教育費二十萬元内務費二十五萬元亦由國家支出庶幾財權統一俾免左支右絀云 
　　懷寗驗契情形　懷寗縣騐契一事自兵事發生日漸减色兹徐茗樵知事因限期將滿遂以種種令催急如星火故近日之呈騐者較前甚爲踴躍每日所收騐契費約四五百元上下說者謂倘再加緊催迫則將來十萬之數亦可逹到云 
[武昌]  
　　潘案上訴之結果　前鄂省財政司長潘祖裕因侵蝕公欵革職發交法庭訊辦經地方廳判决處以監禁二年潘不服依法上訴經高等廳刑庭預審一次當以上訴案之要證以及論點尚待　　研　　　稽延四　　久未　公開切聞已調查完　不日即可公開判决對於地方廳原判略有變更大致以潘之賬目錯誤乃手續不清并無侵蝕實據應减刑期爲監禁一年半查潘自撤任入押所看管今已一年有餘若以在押日期抵監禁日期所差不多且可拔例罰贖其出獄期當不遠矣 
　　火車保險之實行　漢口京漢鐵路南段局總理刻奉交通部令以各路火車運貨向來未准保險商民人等致不敢將貨由火車運輸仍從輪船運送者多利權外溢亟題挽回現特改良從本年四月一日起凡商民裝運貨物包裹均准掛號保險其特准保險之火車乃京漢京奉京張滬寗京浦各路云云該局當即飭令各站遵照實行矣 
[山東]  
　　全省查烟委員一覽表　内務司分山東全省爲八區派員前往查禁烟苗將各委員姓名列左（第一區）羅正清丁垣鄧獻璞（二區）方肇楷丁業進（三區）荆體榮李守中李瑞清張瑞生（四區）田義均李在巒方炳襲（五區）葛詠堯劉一鶴牟家健（六區）陳有科安爲芬羅文杰（七區）王克忠魏應驤王丙森（八區）李時亮劉廷璧宗守宗共二十四人限四十日内回省銷差 
[廣東]  
　　警察爲課員護花使　昨日警察廳致官銀錢層總辦函云逕啓者本月二十九夜訪聞有特務警察二名在東堤賽香妓樓銀河廳門首侍立不勝詫異當飭第六區查究兹據覆稱奉飭後即傳該樓司事李柏來區訊問據稱二十九晚有客二人帶同警察二名往該樓飲花酒警察身穿制服坐在樓廳門首制服上兹無號數聞飲客云該警察係官銀錢局特務警察等語當即電官銀錢局傳當晚出街警察赴區詢問據警察湯康供昨晚由公債課員鄒哲民派警察湯康陳泉二名同任保護穿制服隨轎後旋乃知往長堤賽香樓警察在二樓聽候約二十分鐘乃下樓等語查警察天職除執行公務不得涉及箇人私役定章至爲嚴謹所以尊警權也貴課員於平康之地作杜牧豪游乃竟以公僕爲私僕視官場若戲場遂使細柳健兒幾類護花使者十目十手本廳長最畏民礨載欣載奔該警察亦虧人格除傳警長嚴加訓飭外應請貴總辦責令該課員此後綺陌尋春儘可金吾撤衞勿再夜郎自大致貽相鼠興譏庶幾風月平章免惹流鶯匿笑此致廣東官銀錢局總辦沈 
要件 
[内務部修正行政講習所章程]  
　　第二十一條　地方行政講習所之畢業等第依左列規定辦理一最優等　二優等　三中等 
　　第二十二條　畢業試騐平均滿八十分以上者爲最優等七十分以上者爲優等六十分以上者爲中等 
　　第二十三條　經畢業試騐取列最優等優等中等者由所長給予畢業文憑 
　　第二十四條　具第九條第一欵資格畢業取列最優等優等者依知事任用暫行條例施行細則第二條規定辦理取列中等者依知事試騐暫行條例第二十四條規定辦理　但具第九條第一欵資格之學員經學期試騐取列十名以前者得由所長呈請内務總長依知事任用暫行條例施行細則第二條規定辦理 
　　第二十五條　具第九條第二欵第三欵第四欵資格畢業取列最優等優等者依知事試騐暫行條例第二十條規定辦理取列中外者依知　試騐暫行條例第二十四條規定辦理 
[司法部制定律師甄别章程]  
　　第一條　律師依左列方法甄别之　一覆驗資格　二調品查行經騐　三考試學　 
　　第二條　已登鐝之律師限本章程公布後三個月内檢齊律師暫行章程第四條所定之文憑及第七條所定之證明書或講義呈由京外高等檢察廳檢察長呈請司法總長覆騐資格其逾限不呈請者撤銷登錄未登錄之律師得不拘期限爲前項之呈請已登錄而於本章程公布後三個月以上不執行職務之律師凖用前項之規定但以呈明其事由於該管檢察長者爲限 
　　第三條　覆騐資格後分别辦理如左　一已登錄之律師覆騐合格乾仍准執行職務　二未登錄之律師覆騐合格者仍准登錄執行職務　三已登錄而於本章程公布後三個月以上不執行職務之律師覆騐合格者仍准繼續執行職務　四已登錄之律師及已登錄而於本章程公布後三個月以上不執行職務之律師覆騐不合格者停止執行職務定期考試學識　五未登錄之律師覆騐不合格者停止登錄定期考試學識 
　　第四條　調查品行經騐於登錄半年後一年内爲之調查後分别辦理如左　一調查品行經騐合格者換給律師證書　二調查品行不合格乾撤銷原發律師證書及其登錄　三調查經騐不合格者停止執行職務定期考試學識 
　　第五條　考試學識後分别辦理如左　一依第三條第五欵考試合格者換給律師證書准呈請登錄執行職務其不合格者撤銷原發律師證書　二依第三條第四欵第四條第三欵考試合格乾換給律師證書准執行職務其不合格者撤銷原發律師證書及其登錄 
　　第六條　有左列情形之一者不得認爲覆騐合格　一有律師暫行章程第四條第一第二欵所定之畢業文憑而不能證明其確係該種學校三年以上畢業者　二有律師暫行章程第四條第三欵所定之畢業文憑除國立外其學校或學科之性質不甚明瞭者　三　稱有律師暫行章程第四條第四欵之資格而不能證明確係曾充判檢事官或其充判檢事官之資格原係欠缺乾　　　稱有律師暫行程第四條第五第六欵之資格而其證明書内無年限可垢或其講義認爲有瑕疵者　五文憑及其他證明書顯有塗改挖補痕迹或憑證内印章文體核與同校同班其他合格畢業憑證顯有不符者　六據稱文憑遺失而以一二私人出具證明書者　七有其他可疑情形者 
　　第七條　有前條情形者司法總長除行查各官廳或學校外令本人自行聲復或取具在京薦任以上職官三人連署之保結亦得認爲合格　保結言式另定之 
　　第八條　調查品行經騐由司法總長行文該管監督官各審檢衙門並律師公會造送報告　報告方式另定之 
　　第九條　考試學識依律師考試章程行之 
　　第十條　律師暫行章程之條項有與本章程牴觸者失其効力　　第十一條　本章程自公布日施行 
[雜評二（默）]  
　　國務卿之責任　各國之國務卿有所謂對總統負責任者有所謂對議院負責任者紛紛聚訟不已其實責任二字聯帶於權力者也以自身言之有權力始有責任以對面言之權力在何方面即對何方面負責任然試問今日之政府權力果誰屬耶自身無權力而僅負責任之名則規定此兩字奚爲也權力屬於何人初無一定則實際上責任亦無一定規定此二字又奚爲也且中國之有權力者往往推却其責任則責任二字早已成爲無用之名詞矣今之法律家紛紛爭此二字之規定又安用哉 
　　粤當道之行空術　粤都督府之暗樓天橋通各機關要地約長五十丈一旦工竣各要人會議無須街上往來說者謂當首有此行空術炸彈手鎗之危險可無慮矣然而尚不能謂爲萬全也其一此天橋而遇飛艇者則此行空術必爲外來之行空術所敗其二如近日湘省所獲剌客爲都督府科員則安知謀害者不即出於往來天橋之空行中人耶吾故謂粤當道思想雖巧而尚未周密也 
 
 
 

Page 8

 
 
   
 
 

Page 9

 
 
家藏經驗奇方咸稱天下無雙遠埠函購郵局最妥患有遺精幸弗錯過服不效驗包可退還 
精者人身之精華也精固則强精竭則亡關係何等鄭重世人凡患遺精者實因戕伐過度相火妄動或交媾之際忍精不洩或濕熱藴結心腎不交以及少年誤犯手淫中年思慮操心致有精關不固夢遺滑精由此起矣明知精乃種子豈任常洩若不早爲醫治不但有碍嗣續且從此精神疲倦腰膝酸軟耳鳴目暗百病叢生甚至促及壽限雖欲設法求治苦無對症方藥本藥局家藏經驗奇方係坐茅蓬老僧所傳名曰金鋼百鍊丸無論有夢無夢覩艶流精未媾先洩以及精薄精淸等症此丸連服三日奇功立見包能精關堅固諸恙咸瘳功能固精封髓種子壯陽屢經試驗百無一失凡衛生者幸勿觀望至貽後悔也○每小盒洋一元每料一大盒洋四元○另製第一馳名遺精一貼膏功興同上○每張洋七角○若膏丸並用功效益彰無論年深月久百藥無效苟能服服丸一料可包永遠絶根人人僉曰仙丹也○上海三馬路小花園對面鼎豐里口鍊雲大藥房發兌 
[交通銀行廣告]  
本銀行資本庫平足銀一千萬兩開辦多年信用昭著專辦銀行一切交易各項存欵無論定期活期一律收儲承辦電滙信滙滙票押欵押滙無不簡捷公道素承各界推許現正籌畫推廣國内外分行爲客商謀種種便利之法以助交通事業之進行尚祈惠顧是禱總行北京分行東三省營口奉天長春吉林孫家台蓋平鐵嶺哈爾濱遼陽錦縣新民屯直隸省北京天津張家口保定海甸順德北通州唐山豐鎭山西省石家莊大同陽高山東省濟南濟寗棗莊德州烟台河南省開封焦作周家口潔河道口彰德鄭州信陽洛陽江蘇省上海無錫浦口揚州徐州鎭江湖南省長沙湖北省漢口江西省海外香港星加坡 
[南洋奇藥戒煙雪垢丹]  
此丹乃南洋奇藥戒烟聖品久蒙社會歡信譽滿天下能尅烟能化漬能固精能去癮戒斷之人月以千計際此烟一如金禁令嚴重有志者當不屑因循犯科自輕人格况本公司雪垢丹係集諸名醫研究面成確爲戒烟最王道之藥且能兼補精血統治土切因烟發生之疾病以及因病吸烟之老癮均能服之神效克期戒除價洋每瓶一元樣袋大洋三角上海老拉圾橋南首洪德里南洋夏新公司並附安睡藥每袋大洋兩角 
[立愈肝胃氣痛將軍丹]  
此丹並治九種心胃氣痛服則立愈●如吃過别藥不仍者請來一試方知實濟●不效還洋●以昭信實 
肝氣之症婦女最多或因怒氣傷肝或因氣轉不舒致傷肝木從此觸怒即發甚至氣逆不順肝堅如鐵食不下咽坐不安席若不早治且他年正氣一衰其發更甚每有因此殞命者古方有左金丸治法試之毫無效驗今本藥房不惜苦心訪得御方名曰將軍丹無論男女如患肝冐氣痛之症服之神功立見若係二三年新患之症二瓶即可全愈如其一二十年舊恙至多一料永遠斷根包不復發曾經試驗萬人皆尅日見瘳從無復萌之人如此奇驗未敢秘藏特登報布告俾患斯疾者皆得解脫呻吟床席之苦則幸甚矣○每瓶實洋一元每料六瓶洋五元又秘製百試百驗養津玉液膏專治咳嗽痰喘功能補肺養津效驗非常每盒洋一元每料大盒洋四元遠埠信購原班回件上海三馬路小花園對面鼎豐里口鍊雲藥房發售 
[上海北鴻泰土行陰歴二月十八大開張格外放盤聲明]  
本行素設棋盤街揀選大小洋藥荷蒙各界稱許貨眞價實兹因烟禁期迫存貨甚豐故分設抛球場北如意里第二弄内如蒙惠顧零剪批發格外克已以副雅意本主人白 
[内科喬種珊]  
專治傷寒瘧痢温熱喉痧男婦勞傷小兒諸病門診上午九時起下午二時止診資挨號四角拔號一元號金四分出診午後三時起診資英法美界新租界閘北均二元五角城内南市均四元楊樹浦徐家匯南門外均五元五角車號在内言明急症隨請隨到親友不計赤貧不取●●醫寓在英界牛莊路五十三號半便是 
[善治耳聾]  
彭壽堂藥房眞正第一家始得異法即愈耳聾丸●立服立愈●假冒甚多●購者宜愼●順氣化痰止咳丸每大瓶一元二角半 
凡患耳聾之症皆因腎水下虧極相火上炎或鬱火傷肝以致耳鳴耳目昏視聽不靈皆因陰虧陽潛而其病原　尤在氣虧血脈不能通呼吸不能靈動氣逆則虚火向上故有耳鳴耳脹耳聾耳病言語不聞等症本堂起首創製異傳秘方加工精製是丸專治一切耳内之症無論男女老少兩耳重聽雖二三十年老症服之立見奇效轉聾爲聰補眞陰生津液攝納浮陽除退虚熱重者三大盒斷根輕者一大盒全愈妙在神淸氣爽身强體健永無復發之患眞乃天下治下聾之第一奇藥也虚言欺人罪我惟天每盒四元中盒二元小盒一元雙料加倍功效更速如兩下挖損受傷常流膿水另搽珠黄吹耳散即愈每瓶洋五角雙料一元舗設上海抛球場南首河南路七號洋房彭壽堂交易近多冒名仿售幸勿受愚各埠托辦必須由郵局另函通知爲禱○代買各種古畫請先賜閱爲盻 
[黄包車特别機關價目]  
頭號車每部洋一百元包用五年一本主由外洋遊學精究監造各式車身今就法商車行總經理之職所造二號車每部洋八十五元包用三年一黄包車非但堅固而輕穏似飛倘旅滬●貴客欲辦新車營業者深有利益可代捐英法照會亦可代客經理車租頭號車每部月租六元按車多寡每天照付有失賠償兼售車上等件賜顧者請駕至法界城河浜工部局西七十八號便是 
[上海穗源號經理各國織襪機器]  
源茂僧帽牌織襪機器歸本號獨家經售 
自造飛鷹牌各色粗細襪批發格外克已 
本號自運堅固襪機來滬材料精良靈捷異常能織漏空各色花襪隨敎染法與别家所售之貨大有天壤之别且價廉物美倘蒙貴客賜顧零躉批發格外克已若閨閣名媛欲購機學習者本處特聘男女敎師指授純授純熟不取敎資凡紳商學界請駕臨一試始信斯言果不謬也分售處本埠十六舗内信泰外弄棉紗捐局後面開泰商號寜波江東後塘街餘通織襪公司鎭江天主街寜順祥内源記織襪所總發行上洋美界鐵馬路桃源坊口電話二一七一 
[四馬路蕙芳茶樓隨茶票附送大富貴五彩月份牌]  
本樓承各界諸君光顧無任歡迎特請名手繪成大富貴月份牌以酧雅誼現已印就出版凡購茶票一本者隨票敬贈一張尚祈源源惠臨是盻主人謹啓 
[上洋瑞成公土棧北號陰歴三月十五日大開張特别放盤廣告]  
本號創設歷經五十餘年自運大小洋藥提選高莊貨眞價實早已名馳海内外各埠兹當禁令迫近存貨甚多急願脫銷起見特於盆湯弄致遠街口紅磚門面添設門莊零剪精製福祿壽公烟批發格外克已以廣招徠 
[包愈立止遺精聖葯]  
京都天寳齋●凡購遺精藥●必須認明牌號●此丸有中流砥柱之力●挽回造化之功●確係普天下第一靈丹●如不效騐原洋奉還 
凡患遺精之症皆由腎水虧耗相火妄動或思慮太甚酒色過度以致心腎不交無夢亦洩見色即流久之面黄肌瘦腰酸腿軟四肢無力虚損勞傷由此起矣若不醫治將來根深蒂固望愈甚難治藥雖多對症者實少本齋深悉病源覓得異人秘方名曰純陽必愈丸專治遺精滑精有夢無夢精冷精薄等症服之奇功立見當日可止明知精爲一身之根本精神充足則身體雄偉百病不侵如患遺精即陰虚腎虧之病作矣此丸功能固精益髓滋陰補腎輕者二盒包愈重者一料除根永不再發若能連服兩旬大補氣血諸病不侵精神倍足殆後一舉成孕湯餅之宴預設可待每盒洋一元每料六盒洋五元每打十二盒洋十元●如外貼遺精膏取效愈速張每七角散丸並用功效益彰遠處信購郵政妥速上海二馬路西鼎新里石庫門内京都天寳齋謹啓 
[大舞臺]  
新聘二次來申最優等梆子靑衣 
小金娃 
最優等梆子靑衣小金娃藝員色藝兼優名噪津滬間今屆回申亦爲本舞台重禮延聘可爲靑衣界中放一異彩特此佈聞 
[第一台特聘南北馳名最優等藝員]  
京津著名靑衣孫喜雲孫藝員爲京津最著名之靑衣聲調台步容貌無一不佳出衆今已到申靜養數天擇吉登台 
南北馳名梆子花旦優等小生最優等花旦崔靈芝馬全祿小一盞燈崔藝員爲梆子花旦中之泰斗久已馳名南北其聲調悲凉纒綿如長空鶴淚其做工之佳無出其右本台主特聘定今卽日同小一盞燈馬全祿來申特此預布 
著名鬚生孟溥齋孟藝員久已馳名南北聲調圓轉做工週詳本台主特聘定擇吉登台 
[周珊山（改）良灘簧]  
改良新曲承蒙贊美故聯名家到府價目八元六角倘有喜慶堂唱請到胡家宅德人里一弄 
[京都榮貴堂邱現榮]  
小來順邱三寳小來寳 
文武燈彩戲法 
幼童技藝　樣幻術與衆不同紳商喜慶邀府請到四馬路胡家宅三山會館南首德人里第卅七號 
[感謝良醫]  
余患瞳人散大左目失明求醫不效友人介紹四馬路尚仁里傳文山包診限期痊愈無以爲報登報鳴謝同病可得以問津何兆祥 
[新民新劇社]  
石路天仙茶園舊址電話二八四八 
日戲每逢星期六星期日 
特請著名新劇大家 
凌憐影汪優遊王无恐李悲世客串馬二先生 
靜鶴警警鄉國嘯梧天厄笑倩冰血秋聲素素寒梅石痴藥風雙雲鏡花瘋僧冶兒雷音航燕雪梅冷笑崇秀 
痴生生公劍峰紹野永野琴心幻俠鴻昇敏新雅生警鈴劍虹有年天曉亞靈鉄魂杏一再人痴兒 
三月十二夜戲 
知（趣）恩（劇）恩 
正劇頭本 
新茶花 
[收買股票]  
蘇浙川粤漢安徽鐵路漢冶萍大生墾牧各公司紗廠股票均可買賣有願售者請臨英大馬路洋貨集益會乾昶號啓 
[房屋召租]  
兹有六樓六底房一座在二擺渡即寗波路九號廣肇公所東隔壁或分租或全間均可商量合意者請來面議乃是 
[新民新劇社]  
特請著名新劇大家 
王幻身 
准於十一夜情天恨十一夜十二夜新（頭）茶（本）花登台十三夜新（二）茶（本）花 
王君幻身郵傳部高等實業學堂學生也天資聰明從事新劇已十年扮相表情台步身叚言論舉止並皆佳妙前在長江一帶與汪優游配戲在注重唱工動輙湏合鑼鼓管絃之京班中固是一無名小卒然在全恃學問經驗之新劇界中洵屬不可多得之人材本社惜其英雄無用武之地聘入新民准于十一夜登台每夜准演著名好戲愛觀新劇者請爭先爲快也 
[化州橘紅寄售]  
余宦游浙省　出申江帶有消痰止咳半喘順氣眞賴家園橘紅百除盒托上海抛球場北首杏林軒寳號代售每盒一元如係假貨包可退換黄東化州李治文啓 
[大洋房召租]  
兹有麥根路四十四號四十六號大洋房二座房間寛暢外面花園如合意若請至圓明園路念三號本帳房面議可也高易公館謹啓 
[女子新劇社徵求同志]  
宗旨專演新劇勸導人心年齡十二歲以上品格品行端正略識文字名額五十人期限一年畢業三個月後試演納費每月取雜費二元權利試演後酌給車資畢業後優給薪水報名在上海海甯路後北浙江路和康里四弄本事務所發起女子影化悲悲醒民競兒仝啓 
[中國敎育議]  
融合東西應用何法 
嚴幾道先生譯 
登入庸言報本年三月及四月五號兩卷庸言報各書坊均有出售每卷價洋三角 
[廣昌號戒烟丸發客]  
陰曆三月初一起每罐一百粒售錢六百文烟癮一錢吞丸五粒遠地函購原班回件批發照價八折本號開設外虹口東貴方 
[油布出售]  
本行獨家經理英國名廠所製上等黑油布篷布雨布等類存貨甚多價廉物美賜顧者請來購買可也美最時洋行謹啓 
[懷仁堂老醫局治濁第一靈藥]  
極靈且速立止珠珀白濁丸 
淋濁一症皆因濕熱下墜或體虚忍精所致或花柳場傳染而成以致小便時痛如針剌尿管被濁糊閉淋滴日久不止痛苦難堪倘不早治身體日漸虧耗往往誤服市上普通藥丸病勢加增●本堂心存濟世不惜工本照例監製爲丸能可利便止痛治濁固精不但症除而且養氣培元誠治淋濁之聖藥也●每料一元●加料珠珀立止白濁丸每料四元●小便腫爛藥每罐一元●珠黄掃毒丸每料二元●横痃立消膏每張一元●横痃内消丸每料二元●若用輕粉水銀倒提升藥軟人罪我惟天近多假冒患毒宜愼●請認明上海六馬路朝陽樓茶館斜對面懷仁堂醫局便是外埠函購郵政妥速 
[洋房召租]  
兹有新閘路辛家花園沿馬路極好小洋房數幢如欲租益請至圓明園路十一號本行接洽可也愛爾德洋行白 
[感謝存濟局淋濁聖藥]  
海上名醫○窮推第一 
治白濁血淋剌痛眞正當日立止 
余患淋濁者纏綿兩閱月受害無告小便時尿管剌痛紅腫破爛苦不勝言延醫診治殊鮮效驗繼服各藥房丹丸一變而成血淋危城日坐寢食不安○嗣承我友指迷六馬路中朝陽萬年樓茶館斜對面存濟局周文卿先生包治○即服珠黄止痛止濁丸每料洋一元最可奇者服丸僅半句鐘而血淋立止其痛亦瘥再服先生立止白濁丸每料一元症竟斷根久未復發足徵存濟局藥丸可推滬上第一靈驗也●該局秘製珠黄掃毒丸每料洋二元珠黄下疳散每罐一元横痃魚口内消丸每料洋二元横痃魚口立消膏每張洋一元亦靈驗無比也登報鳴謝以告同病●三馬路貿易公司紀才駿謹啓 
[浙西儒醫胡蒓香花柳病科]  
蒓製白濁斷根丸靈效 
白濁一証不分虚實昧然服藥非徒無益而有害焉本堂○胡蒓香醫生素擅岐黄而於毒科尤見精妙在滬臨診多年久已遠　信服兹將最有　效之淋濁藥二種發明如下○一淋濁通利丸專治鬥精受毒尿管不通剌痛流膿等症○一淋濁滋養丸專治淋漓日久陽痿精滑腎虚腰痛等證蓋一則有通　利濕之功一則有滋腎養精之效分門而治隠　異常功效之速一試便知○每瓶五角雙料加倍○珠黄化毒丹二元○珍珠下肝散一元○花柳洗毒水五角○諸瘡一見消二角○二馬路石路西首西平原里第一家○誦淸堂包醫花柳病藥室啓 
 
 

Page 10

 
 
本埠新聞 
[全國商會聯合會紀事（廿二）]  
　　昨爲全國商會聯合會第十八日開會會員到者四十餘人上午十點三刻鐘開會書記長登檯報告周正會長今日仍未到會請員副會長出席代表貝副會長出會員席就正會長席先由沈聯
芳出席登檯陳述部中對於商會行文程式案之意見畢然後討論各案分别錄後 
　　繼續討論赴美考察案　貝代正會長將前日討論未决之赴美考察實業案請各會員繼續討論　沈仲禮云此案先由本會要求政府給欵　吕超伯云此案討論多日現欲向政府請欵恐難辦到不若由各省自行籌集　馬息深云請會長將此案付表决　貝代正會長云如由各省自行籌款則總機關應設在上海俾便聯絡一氣如諸君贊成請起立表决全體贊成 
　　中美銀行之表决　銀行案審查員沈敦和登台報告謂江蘇南京吉林江西山西各商會事務所代表提議籌設商辦銀行各案誠探本窮源之碩畫本審查會詳加討論就吾國之經濟現象覩之欲求各箠銀行同時並舉不但無此資財且人材難得擇其最關緊要者先行舉辦江蘇事務所南京商會所提議之中美合辦銀行成議在先易於著手謹擬辦法請代表諸公共同發起俾第一次聯合大會創此巨業爲本會前途留一大紀念查庚戌年南洋勸業會開會時美國實業團來華遊歷以中國工商之不振因無勸業銀行以周轉之考察回國道出滬江與上海商會諸君提議合辦中美銀行資本總額以上海通用銀元一各萬元分作十萬股股東以中美兩國人民爲限其董事會以及辦事人中美兩國各居其半刋有招股章程辛亥五月上海廣州漢口天津北京商會各舉代表到京赴部註册以所刋章程第五條内發行通用銀票一條因與奏安不符未允註册正與美商往來函商適武昌起義因而停止果欲組織銀行正可依此進行近闻張弼干君又在南洋新加坡等埠提議此舉僑商陸君以中美合辦查閱所譯銀行辦事細則大爲贊成首先認股一百六十萬元張君及各僑商約可認百萬元已過二百五十萬元之數其餘二百五十萬元各省各商會分任招股衆擎易舉即以此次到會各商會代表爲組織中美銀行發起人公推主任組織招股機關招足股銀二百五十萬元一面與僑商接洽將僑商所招之二百五十萬元合成五百萬元然後再與美商共同組織期以一年成立招股之法股銀分兩期繳納先繳十元作爲掛號第二期繳九十元招股章程可就第一次所定章程修改之俟掛號股數齊集即宣告成立並向中國財政農商兩部註册至於中美銀行之總行宜設上海分行則設在美國舊金山中美董呈聯合會亦設在上海辦事之入中美各半權限自然平均祗求章程平允斷無權利偏重之獘苟能與美商合辦銀行則中國資本家移其信用外人之心而信用合辦之銀行其集欵易其存欵亦自必多查中國僑居美國各工商頗具愛國熱忱此次亦宜派人赴美招股以聯感情美國華僑每年匯華之銀合海關銀約共七千四百餘萬所有匯費向爲道勝及正金匯豐等銀行所得中美合辦之銀行華僑既附有股份則此項數百萬之匯費本銀行可以坐得總之就吾國現時之經濟人才除中外合辦銀行外别無他法然尤以中美爲最宜因政府與外邦合辦之銀行已有中俄中法等在而吾華商尤與美國感情最爲是以商辦銀行以聯合美國爲唯一之辦汉凡銀行未於國外設有分行做押匯者銀行之能力薄弱中國貨物不能直接運銷外國者皆因無自設銀行可以滙兌倘中美銀行成立於日本之横濱美國之紐約舊金山英國之倫敦法國之巴黎等重要商埠開設分銀行則中國貨物自有直接運銷之望是否是當仍候公决周衡爕言此案本席甚表同情惟有外資在内對於主權須預先注意　馬息深言我全國商會刻在上海開會總須組織一種實業使政府與國人不致譏我空言無補中美銀行須切實進行　陸愼齋述明張弼士組織該銀行之情形　沈仲禮言此事雖華僑踴躍認股而我國内商人亦須認股主持一切　李子鶴言此事最難在招股刻本席意見就將聯合會之代表作爲發起人各省設立招股處　次由嚴書記長在黑版上書中美銀行招股法　一各省代表爲贊成人各回本省推舉一人爲發起人擔任招股　二各省招股若干由各省發起人隨時通告銀行總事務所接洽以上兩條由會長付表决全體舉手 
　　稅則案審查表决　繼由稅則審查代表沈聯芳報告審查情形其報告文云按各省埠關於釐稅議案至三十三件之多將非關全國裁釐加稅及併列本案之内附有别種意見者提出十六件另擬辦法報告書送請大會公决外並將其餘十七件彙列本案報告書内徵集各省意見預備進行分别臚列仍請公决　計開（提出月齿報告書者十六條）一總事務所提議推行印花稅爲裁釐加稅之抵補案　一蘇州商會提議請求稅務處調查各國稅則譯布以便運貨出洋案一湖北事務所左君質鼎提議公舉代表與議通商稅則案　一江西南昌商會提議請各海關稅司將進出口貨物確數通告各該地商會案　一江蘇泗涇商會提議請通飭各海關將進出口貨物數目按時造册分告商會案一宜黄商會提議地方各團抽收捐欵先交商會察核俾逹保商目的案　一韶州商會提議廣東國稅廳勒令巿上買賣價單購岾印花稅請求豁免案　一吉林省事務所提議請索回四釐買賣捐以辦地方公益案　一江蘇事務所提議請撤淮關改由七縣商會認缴稅欵案　一江蘇事務所提議裁撤江北關捐改良征收方法案　一江蘇事務所提議取消寳應稅房案　一廣西事務所提議中渡商會控告中渡廳勒收米榖出口捐案　一江西贛州商會提議求减糖捐案　一江折皖三省絲繭總公所提議比照各貨值百抽二不致與别絲繭成本不同致碍銷路案　一吉林省事務所提議請免征吉黑二省参茸藥材運營出口銷場稅案　一陜西涇陽商會提議維持煙業案（以上十六件提出外其餘十七件詳細審查併議如左）查各議案不外大會公决請願政府修改海關進口稅免除國内産銷稅减輕土貨出口稅三種大要前年工商大會各省代表提議裁釐加稅及重征進口奢侈品消耗品撤除常關各案送請工商部實行迄無辦法本審查會分爲對外兩種討論（一）對内爲釐金流獘難以盡言核之中國商業之阻碍財政之困難早在應裁之列其所以不能决行者中央於各省設立國稅廳將收此項稅欵編入預算案非先籌抵補難期實行（一）對外爲加稅非切實調查洋貨實價無從修改前清庚子條約有修改商約之條曾派盛宣懷吕海寰爲商約大臣在滬修改嗣於光緖二十八年間先爲中英繼爲中日最後爲中美以次告成查中日修約第一欵載明如中國改革財政可酌加海陸各關稅以補厘金之不足又中英條約第八節載明中國如能改良稅法英國情願於洋貨進口時額外征收以抵不足又中美條約第四欵與英約大致相同可見加稅一層本屬中國自有之權何况十年期滿正可廢舊約而訂新約重行組定各國亦無反對之理由所慮者各關稅務司俱聘外人而外人莫不隠助入口之商業者若以稅司之報告即爲貨價之標準實行加稅仍無美漢之結果而使華商承兩抵不足之担負本會審查之始已於三月念八日提交大會電請部中展緩籨約又查財政部通告各省商會公函係據關稅委員會與江海關施監督討論核其大旨謂加稅與免厘本係利益互換自應雙方並行惟部意於實行之後不足之數再辦消場産地兩稅以彌其闕所以通令各省財政機關先事調查爲産銷之預備大有裁厘後必辦之勢本審查會以爲進口洋貨加稅仍加於物價之中若再開辦産銷等稅增我商民之擔負是兩承其弊矣厘金雖除而担負如故不能不於此時厘稅過渡時間用本會正式名義於請願外並呈國務院選派商約總裁駐滬設立商約公所研究各海關進口洋貨細則按照銷賣實價開具加稅表册非由本會公舉熟稔商務人員與議恐難將其洋貨花式綱目之價表應於查明確實行加稅之先由政府公布免除全國釐金俾逹加稅之目的而再考求奢移消耗等品美國日本等國進口何稅仿照行之並議中國出口何爲原料何爲半製品何爲全製品減輕稅則利其行消統計全國盈虧之數再謀不足之短額而以何種稅法以抵補之如印花稅營業稅所得稅詳細参考應開本會臨時會議擇其有利無弊者而舉行之使不再蹈於商業束缚之地位彼時供護國家之要素亦未披露而與本會審查各省埠之議案正相適合此時政府所慮者稅未加而釐先免而我商人所慮者稅已加而擔負仍不得輕本審查員等係審查各省議案根據雙方理想而方之也（一）山西代表渠本澄提議裁撤釐卡整頓常關改訂海關稅率三條本會審查第一第二兩條政府既有裁釐加稅之議則釐卡常關自在廓清之列第三條改訂海關稅率則已調查進口貨價核實議加至輕出口稅行奬勵金重徵奢侈品輸入應即併案由大會呈部核辦惟該案有限制原实輸入一語似多窒碍未便彙列本案辦理（二）陜西事務所提議速行統一稅則案謂商人對於納稅但知義務之服從絶無國家之觀念非商人資格之不齊實由稅則流弊有以致之也自各省設立國說廳以來又值稅制未定抑此伸彼法立幣隨每也搜括爲認眞苛歛爲稱職留難阻滯反較前清爲尤厲速請財農兩部明定稅制昭示國門本會查國稅廳各省徧設本爲吸收主義凡有不便於商可用商人資格面見國稅廳長力陳困難至規定畫一稅則已併入本案矣（三）江蘇省事務所據海門商商提議裁釐减稅案本會查此案减稅指常關而言蘇屬貨稅從新酌减而寗屬如舊未免偏枯係辦捐之員聳動於上謂江北之民不能示以貨物稅之觀聽仍有前清釐卡事非裁釐不能拔其根株盡其茶毒也現正籌議進行必有廓清之一日至謂中國烟酒茶糖而亦視爲消耗品重其稅則愈召外國烟酒茶糖之輸入所論極當應於實行免釐時倘有提議及此當再提出分别辦理又議現任農商部張總長擬於釐金未裁之時先定恤商之法擇士貨能與虽國競爭爲製造原料者概免其釐金使與别國貨物成本能可抵敵爲止查無部頒明文祇能認爲私人之談不可引爲事實（四）江蘇事務所據東台商商提議實行裁釐加稅案本會已在組織之中惟謂裁釐後歲入不敷改捐爲稅至少亦得六成外人當樂於加稅抵補何慮無着一節查裁釐爲全國政策勢必通盤籌算此議似非根本解决礙難照行（五）四川省事務所提議加稅免釐案本本查此議各省相同已併案照辦惟謂前清專制國官治範圍甚大費用自鉅共和國官制範圍縮小地方自治範圍加大應以節省移歸自治經費一節查此時自治團體業經停辦况在實行免釐之時似宜共抱不二宗旨爲一致之進行（下文明日續錄）　沈君並言刻請諸君審察審查之主張是否同意如果同意速推起草員切實進行經大衆討論之下推沈君及馬息深君二人爲起草員主任即日辦理 
　　鹽務案審查表决　繼由鹽務案審查員代表陸愼齋君登臺報告其第一報告文云審查全國鹽務破除引岸牽動商務大局一案查鹽商對於普通商人負有極大之債權倘破除引岸政府亦何能有此鉅欵償還引岸之價值是普通商人必受間接之損失且破除引岸後國稅之收入能否加增抑係减少實無把握是破除引岸尤與國稅有莫大之關係况洋商遍地無法稽查倘於破除引岸後洋鹽内充又將保以善其後緣我國法律尚未完備對於破除引岸之辦法似難操切爲之擬由本會以正式公文請求政府對於破除引岸之計畫勿輕實行庶普通商業不致恐慌並請會長相機進行以期有效此審查結果也是否有當仍希公决　第二報告文云請規復湖南衡永實三屬粤鹽引界案審查結果僉以現時政府主張破除引岸本會正在設法維持並原案内稱請併入吉林商會規復鹽政舊制案轉鹽政處核辦本審查員意見亦復相同應請公决　由會長分虽付表决多數舉手 
　　貿易表册案審查表决　繼由吕超伯沈仲禮兩君報告審查擬刊中國貿易表册案謂查此項中華全國貿易表册應由本但任彙編凡關於中外貿易調查如進口貨出口貨等表統歸上海譯編各省各縣出産産額消數等表則由各該地商會各就其所在區域分别調查每年於十一月間由各該地商會分發本會擬定之空白表式通告各商號照式塡註限年底一律繳齊次年正月逕寄本會彙總編刋三月出版其應需編刋等費應由各該地商會分任之如此辦理則手續簡而經費省且我華全國之商業盛衰消長之情形粲然俱備可以一覽了然從此研究而改良之進步之驟當操左劵固毋庸省自爲政轉涉紛歧也是否有當仍請公决　由會長付表决全體舉手　至午後一時散會下午原議繼續開會後因到者不多遂舉行談話會尚有未了各件俟今明兩日一律結束 
　　聯合會費之分配　前日午後各議員討論聯合會經費案公議各省商務情形不同分爲三等甲級認一千元乙級認七百五十元丙級認五百元（計開）各省埠商會於左北京（甲級）直隸（甲級）山東（公推甲級）江蘇（甲級）江西（甲級）廣東（甲級）浙江（甲級）湖南（公推甲級）吉林（丙級）安徽（丙級）湖北（甲級）陜西（丙級）甘肅（丙級）四川（公推甲級）山西（丙級）廣西（丙級）福建（丙級）上海（甲級）尚有奉天河南貴州雲南新嘉坡黑龍江望嘉錫七處未定 
[普益工藝傳習所開發起會]  
　　普益工藝傳習所前日（五日）午後三時在愛而近路紗業公所僵國商會聯合會會場舉行發起會公推田資民爲主席繼由畢雲程報告發起之量由及辦理情形次由邵仲輝演說次討論組織方法大致以向來兹善事業爲少數人所壟斷辦理不能完備今工藝傳習所雖屬慈善性質惟應按照公司條例組織出資人均有鹽督之權其辦事人由出資人公舉以免流弊而謀發逹公議删去利息一項改照摹捐辦法而所中一切組織悉仿商辦公司辦法繼投票公舉正幹事員虞洽卿副幹事員貝潤生田資民經濟員胡稑薌宋漢章朱五樓印錫璋顧馨一文牘員嚴漁三畢雲程許默齋調查員謝蘅牕項如松洪文廷謝蕙塘趙芹坡庶務員聞蘭亭徐乾麟鄭錦峯朱鑑堂田谷香集資員陳潤夫周金箴沈仲禮等四十二人散會時已鐘鳴七下矣 
[製造局記事二則]  
　　鑄造新炮之成績　上海鎭守使兼製造局督辦鄭汝成君前奉陸軍部電令赶造新式陸路炮及過山快炮各一尊又管退炮八尊曾於去年十二月十七號開工鑄造兹於三月三十一號爲止内除工匠年節星期停工外共計工作八十五天所造新式炮十尊均已工竣鄭君特於前日（星期）命令炮廠委員黄佩堯君將炮車往西炮台試放旋經試得七生五口徑陸路新式快炮一尊身長二十九倍（即二十九個七生五）能謝遠六千密逹每密逹合三英尺砲彈每個計重六啓羅每晌裝火藥五百二十五個格拉姆試放六响其表尺之準炮身之堅油門之生縮（油門者卽炮彈開出時之退力）亦均合度繼復試騐七生五口徑新式過山快炮一尊彈重五啓羅零三百個格拉姆每响裝藥一百五十個格拉姆開放六响亦甚合法尚有造成之管退炮八尊炮長十四倍（以七寸五爲本位）現定星期二即七號午前九時仍在西炮台試演業於昨日由鄭君將督造炮械試放合度各情形電報陸軍部候令撥解 
　　仿造機關鎗之先聲　鄭督辦以本局爲中國製造軍械最巨之廠各項製炮機器均已置備現在覓得機關槍圖樣（鎗中機關零件共有五百件）詳加察閱本局不難製造業於前日照繪十八張呈送陸軍部請示擬先由局試造十尊如果合法則各軍隊所用之機關鎗可勿再向外洋購辦矣 
[停給遊歷陜西之護照]  
　　外交部特派員楊小川君奉外交部訓令略謂白狼竄擾陜西該省各屬府縣之教士已由本部電飭該省民政長宋聯奎分别護送至省城妥爲保護現當軍事倥偬之際所有外國人民至該省遊歷者殊爲危險保護稍欠周妥政府難辭其咎現爲思患預防起見所有外國遊歷員至陜西遊歷者暫行不發護照除通函各國駐京公使並分令各省交涉司洋務局外飭即遵照辦理等語現楊君已函致駐滬各國領事知照矣 
[彭祖舟與沈翔雲之關係]  
　　法捕房前在安勤白而路四百十號内拘獲彭某一名經紀前報兹悉彭名祖舟係因沈翔雲一案被拘昨由捕房解至法公堂訊間彭供與沈翔雲係是朋友沈前將珍珠一粒托我抵洋一百元此次往催沈約翌日至醉仙樓面談到期會晤沈云另有道契俟抵去後即行取贖珍珠旋即分道回家後沈如何被鎭守使署拘去與我毫無干涉求請查察聶讞員判彭還押候查明再核 
[協拿私購火軍之匪首]  
　　江蘇馮都督訓令上海鄭鎭守使文云准安徽倪都督電據廣德縣知事陳厚植與經廣營長楊思道會呈拿獲大股土匪楊九吕麻子等十餘名業已訊明正法在案惟據各犯供稱匪魁徐某已濳赴上海購運軍火希圖起事請咨明蘇浙兩督一併協拿以絶亂源而保治安等情電請飭屬協拿等因飭即遵辦現鄭鎭守使已分飭軍警一體查緝矣 
[新局長改期接任]  
　　上海鎭守使新委工巡捐局長朱壽丞君本擬於昨日即行任事嗣因别有要公且楊南珊局長所辦移交事件尚未完竣以故不及接事僅於午後先至閘北分局調查内部情形改於明日（八號）上午十時接辦局務 
[稅務所長易人]  
　　上海稅務所所長一席刻由江蘇省長改委葉增濤來滬接辦現任所長朱伯良業已乘火車赴寗面謁省長暨國稅廳長陳述一切聞明日即可返滬實行交替 
[部員履勘浙路]  
　　浙路收歸國有一事蔣黄兩代表因交通部尚欲實地勘估允將已經開車之杭楓甬曹兩線由部派員履勘曾紀前報兹悉部派委員已於日前由京來滬昨特偕同滬杭鐵路洋總工程師克里亚君起程赴杭擬與該公司理事會接洽後即往兩路查勘云 
[楊樹浦又出盜案]  
　　楊樹浦周家地方鄉民沈阿大家前晚一時突來盜匪十餘人各持鎗械破門而入刦去值洋百餘元之衣飾四散逃逸昨晨由沈投報楊樹浦捕房捕頭立飭中西探前住勘緝務獲究辦 
[嚴禁迎神賽會之文告]  
　　上海縣知事公署昨日發出布告云案奉上海鎭守使鄭令開據駐防浦東蘇軍步兵第一營廖營長守忠呈稱前奉指令内開浦東鄉民迷信甚得向有酬神賽會等事現值大局粗安人心浮動自宜懸爲厲禁中該營長隨時查禁以保治安等因奉此當經轉飭各連長督兵嚴查在案兹據駐防浦灘高廟二連連長汪占林報告三月三十號上午九時該處賽會經與會首再三開導理阻不從即飭司務長曹子瑩帶兵十六名沿途彈壓保護出境嗣聞行抵洋涇爲該處巡警阻止無效致起衝突損失寳物值價頗鉅其餘賽會地點雖多尚幸安靜報請鑒核等情據此查迎神賽會正在盛行之際若不嚴行禁阻殊屬有礙治安理合據情報轉可否令行地方官傳諭地保嚴申禁令實爲公便等情前來該營長所陳各節頗屬切要各鄉民等以有用之金錢作無謂之舉動已屬愚妄况人多勢必良莠不齊難保不滋生事端釀成巨禍倘亂黨從中煽惑其弊尤不可勝言令即速派幹吏馳往各鄉剴切勸導並傳諭地保責成禁阻違者究懲等因奉此查迎神賽會每易滋生事端迭經前知事通令飭禁前奉鎭守使函以浦東塘橋鄉楊公劉公趙王三官等會及三里橋靖江王神廟等處迎神賽會奉飭禁止又經本知事令行該鄉經董諭飭地保剴切勸導並發布告嚴禁在案兹奉前因除函致淞滬警察督辦暨令行警察事務所轅飭各區一律嚴禁並通令各巿鄉經董責成地保切實開導嚴行禁阻倘再有發生此項事端惟該地保是問外合再剴切布告仰各人民一體遵照自此次通諭之後倘敢陽奉陰違舉行迎神賽會之事一經查實定干提究嚴辦决不寛貸不謂言之不預也切切特此布告 
[聚賭行兇之懲罰]  
　　王阿三前與沈二毛李吉才等在家賭博旋有姚吉瑞前往僣錢不遂互相爭論王即喝令沈李等行兇將姚毆傷當由巡警將一干人拘區解送司法科轉送地方檢察廳預審屬實諭令姚吉瑞 
 
 
 

Page 11

 
 
四家自醫王等收押一面起訴審判廳昨輕葉推事官會　許檢察官開庭辯論命提王阿三等至案研訊供均推諉間官以王阿三等行兇並賭博罪均已成立當庭宣判科王阿三五等有期徒刑收押二個月零十天並罰洋十元沈二毛李吉才各罰洋十元以儆 
[詐欺取財案類誌]  
　　流氓陸根郎專在外間嚇詐鄉愚前日又向趙羣拆梢洋四元　爲偵探查悉將陸拘送地方檢察廳訊實起訴審判廳昨由葉推事等開庭辯論當庭宣判陸根郎收押二個月零十天又余士奎陳三小子陳友才等三人向趙金元藉端索詐一案亦由葉推事提案宣判余等俯首求恩葉君以余等詐欺取財罪當然成立判余等三人各押六個月判畢着送檢察廳一併執行 
[究是誰家之墳墓]  
　　浦東洋涇鎭北首鄉民趙了頭此次將住宅附近祖墳搬遷忽有楊文榮者以其私掘墳墓控經第一初級廳將趙傳案解送地方檢察廳預審因兩造供詞各執判候復訊再核在案昨經汪檢察長飭派法警往傳該處二十四保二十一圖地保陳子文並傳楊文榮等一併到案質訊所有趙了頭粘呈之田單糧串着存案備考 
[懲罰販烟犯]  
　　徐阿香顧根祥等私販烟土先後由警拘送地方檢察廳預審明晰分别收押起訴審判廳昨日由葉推事等開庭宣判徐阿香收押二個月另五天並罰洋五元顧根祥罰洋三十元張金彭罰洋二十元張虎林張金榮王阿根陳三朱阿慶等各罰洋十元陳永江陳永豐各押二月月五天並各罰洋十元 
[緝獲廣東拐婦]  
　　美捕房粤探江標詢日緝獲販賣小孩之粤婦梁周二氏當即拘入捕房經捕頭詢明解送公堂訊辦 
[誤認妻子之結果]  
　　鄉人沈兆根悞認振豐街某糕糰店内之傭婦王侯氏爲妻糾同姜仁甫逼氏隨往經氏之嬸母王吳氏族人王阿狗向沈理論在途爭執由捕查見一併拘解公堂訊共各執以沈並無證據判侯吳兩氏與王阿狗開釋沈與姜仁甫收押在案昨由捕房將兩人解案請示王襄讞商之英領康君判均省釋以後不准再行滋閙 
[再誌兄妹之惡感]  
　　蘇婦王沈氏控胞兄沈成之逼令爲娼由廨訊判被告押候傳到其母質明再核在案昨經公堂復訊原告偕基僣王文雲投稱在寗波原籍接到被告來信稱母病危是以來滬詎被逼令在勞合路四百九十二號屋内賣娼所得夜度賣供其揮霍訊之被告供稱妹與妹夫均食洋烟在籍不能度日因之來滬而妹自願賣娼商人向業洋貨因顔面攸關屢次勸阻不聽反遭誣控母親因有事與兄沈儉幽回蘇惟嫂沈夏氏住居閘北公益里第一弄第一家可以傳案證明中西官會商之下判沈還押候函致閘北警廳移傳其嫂到堂再行訊核 
[漆作夥要求復訊]  
　　吳淞路三百零二號漆作夥浦東人錢桂山於店主金某病故後私與主婦金顧氏姘識希圖佔吞店業日前氏翁金錫如來申搬取伊子箱籠等件被錢用刀砍傷肩背等處並用繩綑縛棄置門外由挑糞夫姚阿榮所見代報捕房將錢拘解公堂訊明判押西牢四月示儆嗣因錢之家屬心不甘服延聘律師禀請復訊昨晨由捕傳同各見證解案經中西官略詰一過判仍還押候禮拜三解訊核奪 
[奉化縣移提土棍]  
　　夏鎭奎前投法公堂訴稱父親世居奉化縣仁孝鄉因有本鎭土棍夏承來夏畫法向鄉民勒捐聚衆賽會由父親禀請縣知事禁止詎夏等懷怒遽將住房拆毁無存後縣中飭差拘人夏等即逃來上海求請訊究訊之夏等同稱爲首賽賽實有其事惟並不拆人房屋判令管押在案現由原告禀明奉化縣知事飭警來滬昨至法公堂請將夏承來等移提聶讞員准予來警帶去歸案訊辦 
[函授英文商科展期開辦]  
　　滬南公餘學社附設函授英文商科内分函授會話簿記商用改筆法各科原定四月一號開辦嗣以刻下餘額尚多須展緩半月給發講義 
[見證情節可疑]  
　　英美工部局電燈公司控工匠徐炳泉王德榮薛和尚曹生祥串竊值洋七百餘元之電線等件昨晨由捕拘解公共公呇先由原告西人偕見證工匠薛小毛吳大金上堂證明請究質之徐等均不承認孫襄讞以見證薛小毛情節可疑因與英哲副領事會商之下判薛小毛與徐炳泉等四人一併還押吳大金退去候下禮拜一查明再訊 
雜評三（訥） 
[響蛇與報紙]  
　　北京某西報論報律謂響蛇之毒本有其響以警人耳今使響蛇不響則人之死於此蛇者必更衆矣吾謂中國之蛇本已無毒且所響亦微矣徒因其以響蛇名也而去之亦可憐矣哉 
　　然則毒果何在西報引馬考婁之言曰國家之危險不在人民口中發洩者多而在藴蓄於心乾之多若各官僚但聞頌揚之聲而人民心中恨之不已則危險孰甚中國而果有此象則啞毒之毒乃眞毒矣報紙不過代人民之口以發洩之所謂毒乾不在蛇也奈何歸咎於蛇耶 
　　况今日之最毒者莫若狼狼之毒徧數省其響也且多應者矣乃不能撃狼而撃蛇然則今日官僚之手叚殆亦僅如弄蛇之乞丐而已乎 
專件 
[報紙條例之公布（續）]  
　　第十三條　登載错誤事項由他報鈔襲而來者雖無本人或關係人之請求若經原報更正或登載更正辯明書後應於次回或第三回發行之報紙分别登載但不得收費 
　　第十四條　論說譯著係一種報紙之所創有註明不許轉載者他報不得鈔襲 
　　第十五條　不照第三條第七條之規定呈請認可發行報紙者科發行人二百元以下二十元以上之罰金至呈報之日止停止其發行　呈報不實者科發行人二百元以下二十元以上之罰金呈報更正之日止停止其發行 
　　第十六條　不具第四條第一項之資格或有第四條第一項各欵情事之一充發行人編輯人印刷人者科發行人以一百元以下十元以上之罰金其編輯人印刷人詐稱者同 
　　第十七條　不照第六條規定繳納保押費發行報紙者科發行人以一百元以下十元以上之罰金至繳足保押費之日止停止其發行 
　　第十八條　第六條第三項所指各報其登載事件有出於範圍外者科編輯人以五十元以下五元以上之罰金 
　　第十九條　違第八條第九條之規定乾科發行人以五十元以下五元以上之罰金 
　　第二十條　發行人於呈請認可領取執照後逾二個月不發行報紙或發行後中止逾二個月而不聲明理由者取銷其認可並註銷執照 
　　第二十一條　第十五條至第十九條之罰金及停止發行之處分由該管警察官署判定執行之　罰金處分自該管警察官署判定之日起逾十日不繳納者將保押費抵撤不足者仍行補繳　保押費已被抵充罰金者該發行人應於接到該管官署命令後十日以内補繳或補足保押費違者至補繳或補足之日止該管警察官署得以命令停止發行 
　　第二十二條　登載第十條第一欵之事件者禁止其發行没收其報紙及營業器具處發行人編輯人印刷人以四等或五等有期徒刑但印刷人實不知情者免其處罰 
　　第二十三條　登載第十條第二欵至第七欵之事件者停止其發行科發行人編輯人以五等有期徒刑　前項停止發行日刋者停止十日以上一月以下不定期刊週刊旬刊月刊者停止二次以上十次以下年刊者停止一次 
　　第二十四條　登載第十條第八欵之事件經被害人告訴者科編輯人以二百元以下二十元以上之罰金　前項之登載若編輯人係受人囑託者科囑託人以編輯人同等之罰金　前項之囑託有賄賂情事者按照賄賂之數各科十倍以下之罰金並没收其賄賂　前項贿賂十倍之數不滿二百元者仍各科二百元以下之罰金 
　　第二十五條　違第十一條之規定發賣或散布外國報紙者科發賣人或散布人以二百元以下二十元以上之罰金並没收其報紙 
　　第二十六條　違第十二條第一項第二項或第十三條之規定經被告人告訴者科編輯人以五十元以下五元以上之罰金 
　　第二十七條　違第十四條之規定鈔襲他報之論說譯著經被害人告訴者科編輯人以五十元以下五元以上之罰金 
　　第二十八條　第二十二條至第二十七條之處罰由司法官署審判執行之 
　　第二十九條　報紙内撰登論說記事塡註名號者其責任與編輯人同 
　　第三十條　本條例施行前所發行之報紙應按照本條例第三條之規定補行呈請該管警察官署認可並按照第六條之規定補繳保押費 
　　第三十一條　本條例施行前所發行之報紙其發行人有本條例第四條情事之一者由該管警察官署禁止其發行　編輯人印刷人有本條例第四條情事之一者由發行人另行聘雇呈請該管警察官署認可　違反前項規定者至另行聘雇呈請認可之日止由該管警察官署停止其發行 
　　第三十二條　應受本條例各條之處罰者不適用刑律自首减輕再犯加重數罪俱發之規定 
　　第三十三條　關於條例之公訴期限以六個月爲斷 
　　第三十四條　本條例所定屬於警察官署權限之事項其未設警察官署地方以縣知事處理之 
　　第三十五條　本條例自公布日施行 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[拿破崙論] [  覺迷]  
　　拿破崙不云乎不懼三千毛瑟但懼一家報紙嗚呼是何言歟以横行一世雄視歐洲之拿破崙區區三千枝毛瑟固不在其心目中至曰懼一家報紙斯言也未免欺人太甚矣處專制政府之下盡報紙之能力僅足以鼓吹人心面已人心向背無足慮也即使鼓吹之結果能惹起人民之攻撃攻撃至於極點亦惟國謀革命而已然而革命革命談何容易非言論可以惑功也毛瑟既非所懼所謂一家報紙省又何能爲拿翁此言非欺人之談乎進而論之拿破崙者世界專制之魔王也充其壓力報館可以任意封閉可以勒令停版可以禁止發行報律可以由吾而嚴定主筆可以由吾而捕殺夫如是報紙懼拿破崙不遑矣而拿破崙故婉其辭曰但懼一家報紙實則千家萬家亦無所懼也故吾今牧表而出之曰欺人之談二 
[西廂記别解] [  劍秋]  
　　才高難入俗人機時衆不遂男兒願　學生考知事落第 
　　儘人調戲　着香肩只將花笑拈　及第知事之挨駡 
　　望將穿涎空嚥　大借欵不成 
　　他不曉七青八黄任憑人說短論長他不怕掂計播兩　四川城口縣知事 
　　大人家舉止安詳全不見半點輕狂　舊官僚之穏健政策 
　　崔家女艶妝莫不演撒上老潔郎　某秘書長之權力 
　　偌大個廳堂豈没個兒郎要梅香來說勾當　國會解散召集政治會議 
　　今生你不是並頭蓮難道我前世燒了斷頭香　某政客之覬觎總理 
　　乐也掉下半天風　我也颺去萬種思量　法政畢業生之請删第一項資格 
　　酸溜溜整得人牙疼　粤皖兩派之爭寵 
　　道人一事精百事精　縣知事兼司法 
　　眞是積世老婆婆　官僚派之經騐 
　　他病染沈疴他斷難又活　中華民國之民權 
　　啞謎兒早已人猜破還要把甜話兒將人和　大人物口中之國利民福 
　　走得來氣冲冲不管人恨勿勿諕得人來怕恐女孩兒家怎響喉嘯　武人通電干涉政治 
　　孤眠况味褄凉情緒無人服恃張（讀如章）生呵你不病死多應悶死　今日之章炳麟 
　　念到有一千番張展試　北京政界之於徐世昌 
　　賣弄你有家私　顧鰲之於約法會議選舉法 
　　半晌抬身幾回搔耳一聲長嘆　落第知事之看榜 
　　不肯搜自己狂爲只待覓别人破綻　粤京官之一千元底麻雀及反對開賭 
　　你也訕我也訕請先生休訕早尋個酒闡人散　國會議員之今日 
　　只建你文學海樣深誰知你色胆天來大　叚世垣之被捕 
　　你半推半就我又驚又愛　王湘綺之於國史飽總裁 
　　點活了小姐清曰　黨人牽涉康南海 
　　呸一個銀　蠟鎗頭　尹昌衡之哀鳴 
　　是人呵疾忙快分說是鬼呵速滅　各省之謡言二 
海外奇談 
[爭風决鬥] [  警衆]  
　　法國甲乙二人互爭一女終不能决乃議定於某日在某處舉行决鬥至日甲乙二人各乘火車前往所約之地甲預買車票二張一係往時用者一備歸時用者而乙則僅買一車票也甲見之向乙曰君其自料必死而不作返里之計歟乙答曰母多言僕將殺君而奪君所預備之車票以歸 
[老人决鬥]  
　　俄王子蘇波多甫年九十一歲俄舊將軍查知年九十三歳均與土耳其戰時曾在軍中爲將二人之田莊第宅又屬比鄰密交已五十餘年旦夕常會於四十餘歲某孀婦之家一日蘇波多甫責查知與孀婦有調情之舉彼此冷面相見者已數旬矣一夕同出孀婦之鬥互相詬駡蘇波多甫署查知曰行將就木尚作此行查知答以筋力尚壯可以决鬥遂彼此交換名片選擇証人初擬以用手鎗所選証人均屬少年可以爲二人之曾玄者定在俄京城外曠野舉行屆時蘇波多甫之大指爲彈轟去彼立即以左手鎗撃中查知之肩兩造証人隨即分散送歸其家其傷漸痊然在病中仍彼此聲言愈後當定期再鬥也三 
尊聞閣詞選 
[讀婦氏崑曲譜有感] [  李生]  
　　廿載壇風雅餘教坊遺迹半寒蕪霓裳法曲飄零盡證唱開元一斛珠 
[秋夜長生禪院寄懷吳决馨女史（錄癸丑舊作）] [  劍腥]  
　　秋露滴松根茅庵月色渾新詩中殘酒多病近黄昏落葉僧敲磬寒燈鬼打門破窗光漏紙圓月照雌魂 
[小重山金陵雜感和程敬六] [  東園]  
　　一曲青溪盪畫舟六朝淘不盡水空流桃根桃葉思悠悠島衣巷雙燕爲誰留　蕭瑟白門秋垂楊垂柳外十三樓笛聲吹月上廉鈎人何處涙洒古西州 
[應天長病起]  
　　繡幃春睡何曾著榻畔一燈人煑藥漏沈沈烟漠漠墨　紗窗殘月落　袷衣單羅袖薄無那曉來風惡腰瘦不如沈約病起身兒弱 
筆記 
[哀音] [  韋士]  
　　某生皖人年甫冠已遍嘗艱苦自放於山巓水湄之外足跡遍海内嘗謂友曰人生樂趣全在家庭中家庭和美上有父母中有兄弟妻室下有子倒兒女融融洩洩嬉　歡笑天樂爛燦家居者自恪恪然不覺歳月之逝矣若天物　之聲盆耳閱　之　詳然反　之占夕漢而朝又起則幾何不令子弟蹙收而蹙額耶吾豈好　乎駕言出游以寫我憂耳吾固未嘗以游爲樂也天涯游子　　即起　愁月夜霜天島　歷唳眷念家　未嘗不悄然涕也聞者傷之所爲詩尤　　不堪卒讀豪於飲飲必醉醉則爲詩詩成取　　吹寳一鐵淍簫古物也一夕狂飲舟中醉弄簫一闋竟伹聞蘆裏蛙聲閣閣似相應答生哭曰斯世無知音矣吾何吹爲沈簫水底及明而悔刻舟求之不得自後弄笛笛聲如咽凄切尤甚於簫也某歲秋自杭買舟作天平山游舟人殊誠厚妻炊於舟尾穉子跌坐船頭凝視舟人張帆妻呼子曰告若父飯熟矣帆滿便來間餐也子諾頃之舟人以飯菜餉客某生食不下　見舟人有至樂而己之身世念足悲矣行三日適當中　日午後泊六機村舟人家即在村中告生欲回家一瞻閣舍生許之是夜月色倍明生獨坐舟中岸上小兒女歡笑聲隠約可聽生黯然百感交集忽有洞簫聲入耳生凝聽神往歎曰人皆歡樂此子胡獨悲惻其傷心人乎上岸信步跡之至一高樓下聲自茜紗窗内出也惘惘回舟傾酒飲不止取笛吹之吹至變徵處咽嗚不成聲有頃高樓吹簫者已代生續之然三二段後亦咽咽若斷斷不能績生知音知吹者代己悲也飲酒多不覺頻醉次晨敝不能興告舟人令龔舟養息數日舟人悅是夜生以高樓中人訪舟入婦　曰非昨夜吹簫者耶彼乃可憐之女郎也父母已逝存者庶母及庶母之子女郎兄也庶母待女郎不情兄尤奸戾生曰年幾何矣何無壻家婦曰壻未成童病死兄若母留之不嫁名曰守節其實恐爲吝奩具然此不遇吾儕女流猜付之見耳女禀性和柔上下侮女如侮婢女不較也六楓村多縉紳家好女子衆然村人但稱道節姑不釋口節姑村人以稱女也生聞言沈吟婦又績曰吾家即在節姑宅旁朝夕過從知節姑深仁善之性情允爲一村冠然際遇之苦亦無人能如之者忠厚人果無好收場歟天道誠不可測矣生聞言神若失轉輾吟曰同是天涯淪落入相逢何必曾相議吟畢頺臥昏然病作生固有略血症者至是復發乃居六楓村賃屋養病久之漸與村中父老熟病漸痊即設塾村中以度長日先是舟人婦以生事告節姑節姑劈其簫曰我鳴我哀乃有人因我而病我今不更吹矣至是舟婦又返村殷動詢生病且述節姑劈簫事生感泣曰我知己也嘔血數升舟婦該甚奔去以告節姑節姑私泣終日作書慰生生報之二書情意纒綿語語血涙可泣鬼神也惟生早有室女又守節同病相憐亦不遇無聊之慰藉耳節姑兄素忌節姑思中傷之而無因聞與生通函事喜甚搜得函虐逼女自縊死村老謂兄虐其妹譁執之詣縣令縣令審鞠節姑兄出生覆女書村老盡愕拘生生已病慷慨陳謂以函挑女女不動故羞憤自縊死官曰女可姓生挑節女律當流配命先施大杖肉糜脫未幾死 
　　韋士曰聲發於心聞哀音者自然掩泣聲相感心亦相感也生與女皆恨人怨悒梗於中懷因簫笛之介紹得遇知音琵琶江上涙滿青衫斯情斯景尚不及此時之哀惻也寸書斷簡聊訴衷腸孰知奸人即借以爲莫須有之證乎生臨死不自開脫使節姑猶得受旌於里　九原相遇吾不知二人作何語也 
醫話 
[安眠法（六續）] [  丁福保]  
　　就褥前之入浴與離床 
　　寢前入浴乃使小兒安眠之一法無有不宜 
　　小兒年甫二三齡者清晨醒覺在牀雖不令其起亦無所妨若至可入小學之年齡則宜醒後即使　牀 
　　小兒睡眠之注意略備於斯矣竊望爲父母者臨機應變而處置之也 
小說 
[牟尼珠（十七）] [  仁後]  
　　一日者小庭之中海棠盛開繞砌緣堦一百如雪昔之品花者恆以海棠無香乃不能無貶辭若以神韵論固别有一種清麗嬌妍之態度楚楚動人牡丹以富麗勝海棠以清麗勝何不可相提而並論且海棠以無香故狂蜂浪蝶乃不加以注意而獨全其天是又海棠之特長而非其他種種所能及矣秦氏之兄妹固獨具隻眼别有會心非若庸耳俗目第知重富麗而不知有清麗者正擬裁箋分韵相與吟咏而藕香適至以爲名花即美人之小影美人即名花之後身蓋一而二二而一也左顧海棠右盼蓮儔忽左忽右顧盼良久痴然本立忽觸靈機乃趨案間索筆疾書立成一絶就正於秦氏之兄妹詩曰 
　　翠袖單寒玉貌幽闌干倚徧獨悲秋間渠願否梅花聘似向風前暗點頭 
　　小齋高吟一再撃術歎賞謂細玩曲中意殆有弦外音藕香初若爲電力所驅迫不覺披露情懷及聞小齋言乃大悔其孟浪方寸震躍惶急無可方略既恐蓮儔怒而又慮其難堪乃默察蓮儔無愠色無喜容亦無羞澁態但收拾其筆硯而謂小齋曰阿兄吾曹可閣筆矣夫此一絶之海棠吟僅纎巧耳初非佳品以蓮儔之雋才妙筆寗遂弗能出其右但既知藕香之作此詩醉翁之意固不在酒篇中所謂渠者分明指己而言實欲借題發揮以試探其允否使竟與酬和將許之耶抑拒之耶故爲蓮儔計轉不若不着一字之爲佳小齋知基佛乃亟應曰然且思有以聯合之乃續言曰男女之交際苟非出自誠意即不足以言愛情若草草以結婚姻收局之良窳誠有難於預測者如吾之因人成事竟得賢内助所謂天幸非人力也不可以爲例若乃一切程度均極相當且久已互相敬愛互相企慕而因循坐悞馴致有情人不成眷屬其負罪於上帝也實甚吾弟乎吾妹乎愚兄之言然乎否乎（鈍根按小齋之言嫌太突兀雖然吾尤怪仁後之性急）小齋視藕香藕香立頳其頰徐應曰然還視蓮儔蓮儔且俯其首引目視地曰良不謬小齋曰若然則更有一言謹爲吾摯愛之弟妹告婚姻自由文明所尚使愛情弗至乃亦强作解人自由自由天下古今幾多之罪惡假名以行誠吾人所弗許若情愛既一基於眞誠而又銘心刻骨雙方一致縱使重重魔障猶當排萬難以赴之况事固大可圖又何妨現身說法爲鄉曲開風氣愚兄默察久始作此披瀝肝膽之言以相紹介蓋自信合乎眞理而亦無量無邊不可思議之座喜極不知所可曰幸甚幸甚小齋乃顧蓮儔曰吾妹又何如者蓮儔悄然良久曰惟阿兄命斯時小齋對於二人之狀况之口吻乃大類牧師自思亦大可笑未幾藕香鐫名之約指由小齋過渡而加諸蓮儔之手蓮儔髻際之玉簪亦由小齋過渡而入於藕香之懷沈秦之婚約從此定矣藕香與蓮儔心感阿兄至於極地轉不能出一言以嗚謝梱乃並移其視線於庭前之海棠而海棠則展其笑顔隨風俯仰作鞠躬狀即竹外金風枝頭翠羽亦若齊作歡聲以祝賀此二人良緣之美滿者雖然天下事如白雲蒼狗變幻無端雖有智者不能逆料蓋以北堂萱草未許忘憂而此一卷之牟尼珠固非如意珠比也三 
 
 
 

Page 15

 
 
   
 
 

Page 16

 
 
   
 
