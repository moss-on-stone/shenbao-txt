# 1926 - 340 - 4919318

 

Page 1

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *   
 
 

Page 2

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *   
 
 

Page 3

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *   
 
 

Page 4

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *時評 
[時勢（冷）]  
　　時因勢而異勢因時而殊以十年二十年前對付中國民衆之心以對付今日中國之民衆人盡知其不能也此所謂勢因時而殊也然亦有時無多日祇因勢力之地位不同而民衆之感覺遂以大異若不自知其情形而尚欲以前之手段行諸後者其結果亦無異於十年二十年之方法行諸十年二十年以後也其不可同也此所謂時因勢而異也古人有云識時勢者爲俊傑此言旣當識時又當識勢也今日之時爲如何之時我所處之勢爲若何之勢雖不必趨時附勢以同流俗而於張弛間剛柔之地稍經留意亦應事處世所不可不知也如一意孤行而不加審察自取失敗而已矣 
本館要電 
　　張作霖鑄總司令金印 
　　張就職外部通知使團 
　　安國軍總部之組織 
　　楊宇霆暫不入關 
　　北京張作霖命王蔭泰向印鑄局鑄安國總司令金印一顆又同軍參謀長銀印一顆先付定洋百元印鑄局已趕好工料九百元（十日下午九鐘） 
　　北京張作霖八日電院部及吳併各省區謂本總司令特任孫傳芳張宗是閻錫山爲安國軍副司令除電行外特請查照　　北京外部議定以安國軍總司令就職非正式通知使團並電駐外各使領查照 
　　北京安國軍設總參謀長擬任于國翰設總務軍務參議秘書四廳總務廳長鄭謙軍務廳長臧式毅秘書廳長任毓麟參議暫不設廳長軍務總務兩廳下分軍法·軍械·外交·公告等九大處（九日） 
　　天津臧式毅九日抵津語人楊宇霆因東省冬防重要一時不能來津（十日） 
　　北京楊宇霆電京入關期未定（十日） 
[奉軍開至磁縣爲止]  
　　榮臻部前衛抵邯鄲 
　　汲金純師奉令開保 
　　天津奉軍此次由京漢南下决進至磁縣爲止暫不開入豫境仍由吳軍任前鋒奉軍任後援俟吳軍攻過武勝關後奉軍再向南進吳軍以靳雲鶚任第一路田維勤第二路寇英傑第三路奉軍以榮臻爲中路戢翼翹爲左路陳深爲右路韓麟春總領師干第一路先發隊前昨已紛紛開拔第二路正在準備出發（十日） 
　　天津榮臻第十七軍開駐石家莊前衛九日抵邯鄲（十日下午六鐘） 
　　天津駐通州郜汝廉部九日開往保定　　天津汲金純師奉令南下汲九日午由保來津請示機宜（十日下午六鐘） 
　　北京津議奉軍中止援豫集中磁州 
　　北京九日豐台南開兵車十二列係赴磁州計近三天開出者榮臻部萬餘人戢翼翹一旅趙鳳皋一旅北苑之劉輔庭旅明日開拔（九日下午九鐘） 
　　天津奉軍南下决在磁州集中現豐台站備兵車百五十列八日奉軍由豐台開兵車四十列轉京漢線赴磁州（九日下午七鐘） 
　　天津駐南苑汲金純部七十·六十四兩旅八日下午開保定汲八日晚來津謁張　　天津駐黄寺之七十八團野砲營八日晚輕裝開保（九日下午七鐘） 
[魯張定今日離濟南下]  
　　魯軍陸續開赴徐州 
　　北京張宗昌定十一日離濟赴徐卽轉浦寗留李藻麟師景雲守濟南（十日） 
　　北京張宗昌六日覆孫傳芳電悉定當整飭所部共建殊勳壯江浦之黄旂掃粤湘之赤燄不盡之意統俟日内赴浦面談（十日下午三鐘） 
　　北京魯張本擬即行嗣褚玉璞到濟陳述保大軍務情形甚詳故張宗昌稍緩行期（十日下午三鐘） 
　　北京青島艦隊暫不赴淞由海州登陸 
　　北京今午王棟率手提機關槍隊赴濟南 
　　北京孫殿英率直魯第六軍八日抵徐 
　　北京王棟部已開往德州（九日下午九鐘） 
　　濟南駐馬廠孫奎元三十五師第二旅長鄧九如帶一團駐京騎兵旅參謀長張裕同帶一營先後過濟赴徐州（九日下午五鐘） 
　　濟南九日晚三十五師長孫奎元由馬廠來濟孫部第一旅長張殿卿帶全旅由馬廠過濟赴徐州軍務帮辦孫宗先帶隨員百餘名由津來濟（十日下午一鐘） 
　　濟南程國瑞參謀長吳熙春帶軍部由濰縣過濟赴臨城（十日下午一鐘） 
　　青島第八軍胡旅全部先後來青十日晨備受檢閱午後全部開膠州塡防 
　　天津直魯第五軍五棟及孫宗先部六日由磁州開赴濟增將開徐州（九日） 
　　天津魯軍十一師長潘鴻鈞率兵一營及紅十字會二百人八日晚四時由磁縣過津赴徐州（）九日下午六鐘） 
　　天津魯軍帮辦孫宗先八日晚六時由京過津赴濟南（九日下午六鐘） 
　　天津魯張令駐磁縣孫宗先師五日步行出發限十四日抵濟南（十日下午六鐘） 
[孫傳芳電促魯張南下]  
　　允由三省各撥軍費 
　　會銜布告通用軍票 
　　白馮鄭前日返防次 
　　北京魯軍宣稱孫傳芳電促張宗昌南下允由蘇浙皖各撥軍費五十萬元（九日） 
　　北京魯張令在津浦南段各站分設兵站便利徵發給養流通軍用票劵（九日） 
　　北京魯張蘇孫皖陳會銜布告通用軍用票於三省（九日下午七鐘） 
　　徐州白寶山馮紹閔九日晚由寗返徐分返海州宿遷防次（十日下午二鐘） 
　　徐州津浦北段兵車擁擠車頭缺乏第三第七次車兩日未到（十日下午二鐘） 
　　徐州隴海西車九日未到徐（十日下午二鐘） 
　　揚州淮揚護軍鄭俊彥八日晚返清江浦 
　　清江浦鄭俊彥九日午到淮各界懸旗歡迎（九日下午四鐘） 
　　北京魯軍息白寶山所部讓出海州由魯軍駐紥白部調蘇皖浙交界寗孟昭月部調赴嘉興松江駐防（十日下午九鐘） 
[褚玉璞由濟回津]  
　　津議有調褚督皖說 
　　天津直褚九日晨離濟北上過德州檢閱軍隊晚十時抵津謁奉張報告直魯軍出發情形（十日下午六鐘） 
　　濟南九日晨十點二十分直褚帶衛兵一營由濟返津十一師長潘鴻鈞帶一混成營由磁州來濟（九日下午五鐘） 
　　北京褚玉璞八日晨到濟南津議褚部全調徐州將來有調任皖督說（九日） 
　　北京褚昨夕由濟赴津謁張張令其赴徐督率大軍（十日下午九鐘） 
[吳佩孚電復張孫]  
　　極端表示謙遜 
　　北京吳電張作霖吾弟在津就安國總司令從此聲威益振至深忭頌承示安國討賊兩軍同時討赤自當竭力之所及始終合作嗣後偉略所籌尚祈時賜南針佩孚佳（十日下午九鐘） 
　　北京吳佩孚七日電覆孫傳芳云佩孚以討賊爲職志早爲朝野所咸知至於將領他圖事前並未與聞今承寵示殊深惶悚弟所希望者吾儕合作到底至個人榮辱在所不計至统率指揮尤非賢豪莫屬佩孚學識資望均難勝任或以討賊資格勉効奔走似尚有小補耳肅覆希察（十日下午三鐘） 
　　北京遲雲鵬奉吳令赴濟後轉津謁張 
　　天津奉張已電催吳速反攻（九日） 
　　天津豫吳及各將領希望奉軍由正太路援陜（九日下午六鐘） 
　　開封鄭吳派熊炳琦赴濟伍增有赴晉分謁魯張晋閻接洽要公（十日下午五鐘） 
　　開封田維勤七日赴鄭謁吳陳述要公後轉赴信陽前線（十日下午五鐘） 
　　開封軍界息·樊鍾秀在南陽布口寨被徐壽椿部截擊腿部受傷（十日下午五鐘） 
　開封靳雲鶚以前方燃料缺乏派祝鼎彝來汴向當道接洽聞已籌有大批煤斤運往接濟（十日下午五鐘） 
[張學良否認與黨軍議和]  
　　又謂奉軍接收保大不赴豫 
　　北京張學良否認與黨軍議和並謂奉軍接收保大並不赴豫（九日下午七鐘） 
　　天津張學良語某記者直褚所部開往徐州奉軍南下塡防保大並非入豫在津拘獲黨人十餘名未槍斃在押甚優待同黨七百餘人當局不搜捕免興大獄政治問題一言難盡但老師决不自躋高位（九日下午六鐘） 
　　北京奉軍已定於十天内完全接收保大置重兵於磁州一方魯軍接收津浦南段置重兵於徐州俟吳需要時則大批赴豫孫需要時則大批赴蘇現在先辦直隷全省兵權統一問題（十日下午三鐘） 
　　天津張學良擬組大維梅飛機九日自任隊長（六日下午六鐘） 
[顧仍電請改組内閣]  
　　北京顧電鄭謙轉告張作霖雖荷挽留但目下局面已非本人所能支持 
　　北京財部今日申刻開索薪會（十日） 
　　北京昨潘復家宴安格聯及銀行界商提高九六安仍謂仍基金順序尚談不到九六安又謂關稅若動摇與鎊價不落連整理案内债且難維持（十日下午九鐘） 
　　北京張宗昌電院部催發表祿長增爲鹽務署長（九日下午七鐘） 
[黨軍將分兩路攻皖]  
　　香港黨軍將分兩路攻皖㈠李宗仁部沿長江南岸攻蕪湖㈡唐生智部入宿松沿北岸攻安慶（十日下午九鐘） 
 
 

Page 5

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *本館要電二 
[張毅部已願受改編]  
　　何應欽不日到福州 
　　福州薩鎭冰訪張毅被阻說不確十日海軍界消息張毅部受編已妥協由杜起雲譚曙卿馮軼裴部各收編一團張毅及李田兩旅長護送回籍（十日下午六鐘） 
　　福州何應欽以張毅部可解决不日到省十日已以何名義請各界到督署茶話　　福州九日晚海軍請商界籌餉四十萬　　福州方聲濤已到省說不確尚須數日方可到（十日下午六鐘） 
　　北京周蔭人三日曾電孫傳芳謂延平變動環境受迫孤軍支撑極危擬赴浙與我帥聯成一氣等語孫傳芳五日囑盧香亭與陳儀核議向浙軍疏通閩周入浙問題聞尚未完全說安因周部狀况究竟如何不明周尚在閩北（十日下午三鐘） 
　　廈門某方得八日晚省函何應欽八日自葛嶺步赴瓜山督師攻張毅餘部暫不入省黨軍第三師第十四師八日均加入前線陸戰隊攻張中伏傳第二團長唐岱鋆陣亡參謀董崇禮受傷士兵損失亦重獨立第四師長張貞在省病重（十日） 
　　廈門泉州五十八團調興化開福州　　廈門張毅餘部尚有七千人董勝標蔣啓鳳有將歸李生春訊（十日下午十一鐘） 
劉鎭華由晋回陜州 
　　北京劉鎭華赴晋後由太源汽車至運城渡河四陜州（十日下午九鐘） 
　　北京吳派一旅援劉鎭華劉部移司令部於陜州（十日下午九鐘） 
　　開封劉鎭華由陜來鄭謁吳報告前方戰况（十日下午五鐘） 
[察哈爾全境戒嚴]  
　　豐鎭晋軍退入雁門關 
　　北京察都統高維嶽七日下令宣布全境戒嚴委孫德荃爲戒嚴總司令興今爲副司令並於張垣與天鎭接壤之柴溝堡並豐鎭設盤查所檢查往來旅客 
　　北京晋軍駐豐鎭之第六師楊愛源全部開回雁門關以内（十日下午三鐘） 
[北方調兵影響三路運輸]  
　　常蔭槐請禁各軍干預 
　　北京京奉京漢京綏三路因軍用自今日起貨車一律停開（九日下午七鐘） 
　　天津京漢路九日無客車長辛店至保定間兵車佈滿（十日下午六鐘） 
　　天津常蔭槐請奉張令各軍不得干預路政致碍運輸（十日下午六鐘） 
　　北京京津交通可望復原京漢線因長辛店兵車擁擠仍未開行（十日下午九鐘） 
[新英使在漢召集會議]  
　　陳友仁密謁晤談 
　　漢口英使藍普生到漢仍駐比得士菲輪上九日召集英正副領事及重要商人在輪會議聞陳友仁抵漢後卽密謁英使晤談（九日下午六鐘） 
　　北京美使館參贊梅爾十日抵漢就與英使藍普生日代表佐分利會於漢口 
　　漢口陳友仁九日偕柏文蔚由潯乘吳淞輪到漢寓德明飯店聞陳當晚訪英使藍普生談頗久英領署九日歡宴英新使普請駐漢各領作陪（十日下午五鐘） 
　　漢口萬國商會漢口幹事部十日晚在漢口俱樂部歡迎英使英商會十日午在俱樂部歡迎英使英商會十日午在俱樂部歡迎英使（十日下午五鐘） 
　　漢口美使館參贊梅爾准十日乘瑞和輪到漢（十日下午五鐘） 
[鄧演逹赴鄂]  
　　孫科允籌建粤贛路 
　　香港鄧演逹由南昌乘飛機赴鄂鄂正式省政府不日成立設委員會及七廳委員額十一人新添蔣作賓孔庚餘就政務委員選任（十日下午九鐘） 
　　香港蔣介石五日抵廬山召集軍政會議三日後赴鄂（九日下午九鐘） 
　　香港孫科在贛州時對民衆演說明年國民政府財政统一後擔任籌二百萬建粤贛路（九日下午九鐘） 
　　漢口宋子文鄧演逹八日午後飛機到省旋渡江至漢庽德明飯店當與財政處長李調生會商財政問題深夜始散 
　　漢口孫科徐謙鮑羅廷在潯因事十日早六時登輪出發準今晚明晨到鄂漢巿黨部派耿丹廖世劭郊迎（十日下午二鐘） 
[張譚離粤行期未定]  
　　香港張靜江譚延闓昨改十二日啓程但聞須俟省黨部改組後北行十二日能動程否尚未定届時或乘飛機赴鄂亦未可知（十日下午九鐘） 
[漢潯岳厦均將收附稅]  
　　北京使團息南政府擬在漢口·九江·岳州·厦門各海關實行徵收二五附捐將開會議應付（十日下午三鐘） 
[漢口限制停業罷工]  
　　候伸裁會决定 
　　漢口漢商會九日通告准勞資仲裁委員會八日函開凡勞資爭議在未經本會最後决定前廠主店東不得隨便閉廠停業各工會不得隨便罷工（九日下午六鐘） 
[廣州各銀行已復工]  
　　香港廣州各商辦銀行職工九日復工惟司理及管庫人未返故未復業（十日） 
　　香港仲裁會八日訂定銀行罷工臨時復工法三條㈠店員提出十三條限四日内解决㈡店員九日先復工銀行亦復業㈢罷工期内薪照發（九日下午九鐘） 
　　香港總政治部議决解决各屬械鬭根本法由省政府將民間私藏軍械清理收繳嚴懲煽動械鬭之土豪劣紳（九日下午九鐘） 
[外交要訊]  
　　北京王景岐電請回國面商比約交涉 
　　北京使團答覆外部中俄會議及條約研究會請撥關欵已經會議通過九千元十個月爲限儲才館法律館各一萬元一年爲限（九日下午九鐘） 
　　北京法使節略雲南河南綏遠三處法教士被擄等損失前請賠償中政府已允調查現在已久法國已飭各地領事調查完竣開列損失請速賠償（十日下午九鐘） 
　　北京外部送節略致使團請撥關欵作津河海防疫經費（十日下午九鐘） 
　　北京美使節略近來京漢路各站已入軍人掌握時有對於美孚煤油公司勒索欵項情事特提抗議（九日下午九鐘） 
[魯省昨日舉行紀念]  
　　濟南十日張就保安司令周年紀念督署演劇宴客各機關放假全埠懸旗慶賀　　濟南今日全埠懸旗督署演劇慶賀保境安民周年與青島接收周年紀念（十日） 
　　青島商埠局十日舉行慶祝接收紀念典禮駐青各領事各機關長官並各界均往參加（十日下午五鐘） 
[粤政府之剿匪辦法]  
　　香港省政府通過軍事廳剿匪辦法分 
三時期㈠先從三角洲入手由十三師二十師及第五軍组辦事處徐景棠爲主幹限三月辦竣㈡各地土匪同時清除第一期三月内盡力編成省防軍至此可成立交其擔負肅清期約一年㈢設農業銀行工廠等根本辦法（十日下午九鐘） 
[粤省政聞]  
　　財部及銀行暫不遷鄂 
　　大理院决改委員制 
　　香港財政部及中央銀行因事實關係暫不遷鄂（十日下午九鐘） 
　　香港徐謙辭大理院長已准該院决改委員制（十日下午九鐘） 
　　香港省政府昨議决全省田租減百分之二十五不日通令各縣照辦（十日下午九鐘） 
　　香港中央黨部停止開會多日因要案多待决定十日開臨時會討論（十日下午九鐘） 
　　香港公安局定下月抽租捐一成爲購警械用錢大鈞就公安局長後加派汽車巡緝規復檢查槍照（十日下午九鐘） 
[各社要電]  
　　路透社十日北京電北方近三日内天氣極寒北京一處已凍死百餘人但奉軍赴豫者仍絡繹不絶且多乘敞車似尚耐寒聞奉軍擬先集中豫省北邊然後入豫聞張宗昌之軍將由徐州取道隴海鐵路而逹鄭州 
　　電通社八日北京電吳佩孚近亦承認奉軍南下奉軍擬將張學良韓麟春萬福麟諸軍集中鄭州收隴海鐵道於其掌中保護南下魯軍之側面並以之防備西北軍七日來已開始行動 
　　東方社十日北京電吳佩孚因其部下不赞成奉軍入豫而表示反對奉軍入豫故奉軍入豫之舉勢將中止 
　　國聞社十日北京電奉方因對吳尚在接洽南下軍暫至保大魯張又派員赴鄭協商昨電津報告臧式毅昨由奉到津楊宇霆入關尚無期 
　　新魯社八日濟南電直褚向張告奮勇願任前敵指揮請張巡視南下軍隊後即返濟照顧兩省防衛 
　　國聞社十日北京電外訊石友三韓復榘各一部均已離包西去包頭僅留營底 
　　路透社十日福州電張毅軍隊昨降粤軍以受編爲主要條件 
　　路透社十日漢口電今日大局安靜僅美孚油公司油池工人罷工美砲船已往保護陳友仁等昨乘吳淞船抵此旋登英艦謁見藍浦森 
　　電通社十日漢口電南方政府已决定移置武昌自顧問鮑樂廷起政府委員孫科陳友仁徐謙等與蔣介石均於十日抵漢 
　　東方社九日福州前電之張毅與薩鎭冰所議條件尚未成何應欽現尚在莆田進軍滯緩黨軍士氣頗不振政局複雜逹於極點前途形勢未易逆覩 
　　東方社十日九江電此間革命軍得奉魯軍南下之報即煽動民衆盛起排奉運動每日在各處演說並執大書排奉字句（内亦有打破日英帝國主義之字樣）之白旗遊行各巿街以煽動排奉熱地但一般巿民態度殊冷靜 
　　東方社十日九江電蔣介石鮑羅庭及其他各委員連日在廬山開會議一兩日内將下山赴武昌孫科徐謙等於八日來九江受巿民之歡迎兩氏之演說皆稱「北伐之目的在打破帝國主義軍閥在解放民衆 
 
 

Page 6

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *與以自由」而孫科之演說中有「九江係大商埠爲帝國主議經濟侵略之策源地租界之所在軍艦游行江上有屠殺民衆之可能性民衆宜互相團結努力革命」等語勞動家加薪運動現今僅部分的進行尚未發生團體的運動 
　　東方社九日廣東電政府苦於銀行行員及汽車夫等之罷工相繼而起遂於昨日起設罷工仲裁委員會以示於工人之行動加以限制并規定凡關於製造軍械業·金融事業·交通事業·及與公衆生活有直接關係之事業等罷工仲裁委員會所下之判决政府有絶對的强制權 
　　新魯社九日濟南電齊晨第三軍砲兵營輜重營過濟赴徐畢抽編八軍一大支隊隨海軍南下膠東劃分爲六防區海陸軍並擔責任 
　　新魯社九日漢口電張九日赴辛莊檢閱入藉軍將選一部分加入討赤 
[本館專電]  
　　北京京兆官銀錢局發行鈔票案因閣議不開夫决現决十四日開幕一面將提出閣議原案撤回修正（十日下午九鐘） 
　　北京直魯軍前敵兵站部電津保定各軍日用柴草已缺請速放空車俾就近輸送（十日下午九鐘） 
　　北京院會同僑務局請派童杭時張廷珍楊殿鑣爲勸導僑商興辦實業專使 
　　北京京漢副局長董希成今日就職接管京磁線（十日下午九鐘） 
　　天津由滬開津通州輪九日晨在北海口與北銘輪相撞通州微損北銘重傷已入大沽船廠修理（十日下午六鐘） 
　　天津總商會是八日開會討論勸募公債辦法决先推楊西園等爲籌備員向會外各商號勸銷（十日下午六鐘） 
　　吉林滿鐵北行客車昨早在四平街北金勾子站與南行貨車互撞據報傷五十人死三十餘但實際恐不止此損失頗大今日尚未通行（九日下午四鐘） 
　　吉林金州日飛機昨起航准在營口遼陽撫順奉天鐵嶺長春著陸定十一日到長春我方照例檢查（九日下午四鐘） 
　　哈爾濱今日張煥相于冲漢等連翩赴奉爲張作相封翁祝壽（九日下午七鐘） 
　　哈爾濱東鐵俄副理事長勒謝維赤及哈領李克蘭同於今晨抵哈定十日履新 
　　哈爾濱連日本埠氣候降至零下三十度 
　　濟南趙爾巽由寗過濟赴津（十日下午一鐘） 
　　青島濟南日領蓮田榮介今晨來青 
　　開封省署委陳金鼎爲銅元局總辦 
　　開封省議會咨請省署裁撤鹽務督銷局取銷加價緝私等名目以蘇民困 
　　開封軍用鈔票已由各徵收機關繼續收回四十萬元解繳財廳截角消燬 
　　開封寇英傑以警備司令米國賢維持省垣治安極爲出力轉贈五獅寶刀藉酬勞勳（十日下午五鐘） 
　　漢口新巿塲没收改爲公共娛樂塲增設圖書館博物館定名爲行花世界 
　　漢口哈漢章武昌房產没收（九日下午六鐘） 
　　香港交部向美購無綫電播音台（九日） 
　　香港唐紹儀昨抵漢十日赴滬 
各社電訊 
[英下院質問對華態度]  
　　當局聲明不干涉内政 
　　路透社九日倫敦電自由黨霍爾今日在下院問駐華公使藍浦森在上海所稱未有英國干涉中國内政之問題一節是否奉有政府訓令外部次官答稱此言與張伯倫所常宣佈之政策相合又稱張伯倫亦常明白宣稱政府當採行可能的各種方法以保衛在華英人生命云 
[英國對華投資之抵押品]  
　　關稅而外有鹽稅 
　　路透社十日北京電十二月八日英外交次官在下院宣稱英國貸與中國之欵全以關稅爲抵押品此說大爲此間財政界所注意謂英法借欵與克里浦斯借欵全以鹽稅爲抵押品而一九一三年善後借欵雖近年來以關稅抵付名義上亦以鹽稅爲抵押品云 
[日皇病狀轉重]  
　　東京電車工人因之取銷罷工 
　　路透社九日東京電宫内省今晚宣稱日皇之病轉重右肺有氣管肺炎之象 
　　路透社十日東京電電車工人因日皇病重今日開緊急會議取銷罷工而以主事者不開除任何工人爲條件 
　　電通社十日東京電日皇八日來之病狀體温最低三十六度最高三十七度五脈摶九十乃至百零八呼吸十八乃至二十四體温雖未上昇睡眠時間甚長食量減少 
　　電通社十日東京電日皇病勢近無起色攝政皇太子變更預定於十一日赴葉山省視若襯首相西園等公均於十一日前往一木宫相暫時滯留葉山再看今後數日間之情形或電召皇子秩父宫回國 
[日德通商條約將簽字]  
　　電通社十日東京電德國大使索爾夫博士之歸任延期至一月末日德通商條約大體已得了解一俟大使歸任即行簽字 
[意德間將簽訂公斷條約]  
　　路透社九日日内瓦電意德兩國間公斷與友誼條約行將簽字之說此間不以爲異因意德談判此事外間早有所聞也此約不背國際聯盟會之精神與原則亦與西班牙瑞士等國之條約大旨相同 
[各國所欠美債清理就緒]  
　　外債委員會即將解散 
　　路透社九日華盛頓電財政部長年報稱美國現不願重行考慮戰債問題外國所欠美債現已清理者約佔百分之九十七外債委員會定明年二月九日解散因其職務幾已全部成就也又稱美政府始終維持反對註銷債欵之政策並引前總統威爾遜之言以證美國從無註銷之意 
[聯盟行政會通過三報告書]  
　　公斷保安及裁軍 
　　路透社九日日内瓦電國際聯盟行政會通過關於公斷保安及裁軍三事之報告書並决議請在會各國於時機適當時締結可養成信任與安寗之公約行政會又請籌備委員會决定日期俾草擬裁軍大會之議程行政會决定請美俄兩國派代表參加明年秋初在日内瓦舉行之特别委員會議俾可草擬稽查私人製造軍械之公約 
　　路透社九日巴黎電國際聯盟行政會之談判現遇若干困難其所應付之大問題如組立管理委員團於協約國兵士撤出萊因區域後監督該處撤除軍備之進行一事法外長大約須與德外長接洽後始可離日内瓦東歐諸小國與日本謂管理委員團不應僅以簽定來因條約之五國代表爲限云 
[兩年來之受和平奬金者]  
　　張伯倫·道威斯·白里安·史特萊斯曼 
　　路透社十日瑙威京城電一九二五年諾貝爾和平奬金贈與英外交大臣張伯倫美副總統道威斯一九二六年和平奬金贈與法外長白里安德外長史特萊斯曼當宣名時禮節甚盛瑙王太子均與會南森博士演說謂道威斯計畫使戰後甚黑暗之歐洲吐露光明洛迦諾條約則倡議於路得與史特萊斯曼來因條約之成實賴張伯倫與白里安之力居多此約使歐洲敵對之國復相和好而使來因河不復爲歐洲政治衝突之根源云 
[英下院决議廢除緊急條例]  
　　路透社九日倫敦電今日下院通過廢除緊急條　之動議惟取締礦煤出口及管理煤氣電力與水供給之條例須俟工作照舊後方可撤銷 
[國際貸欵與保險業大會]  
　　路透社九日倫敦電十八國代表參加在倫敦舉行之國際貸欵與保險業大會以期各國保險業專家得互相接近俾議定统一的合作辦法互換關於商行殷實與否之消息並討論保險方法會衆已通過一議案互相擔任設法供給關於居於其國内欠債人之消息 
[紐約城銀行將爲世界最大銀行]  
　　路透社九日紐約電紐約城銀行决定增加資本二千五百萬元其資本總額將爲一萬四千萬元而成世界資本最雄厚之銀行英國之中原銀行有資本一萬三千萬元其位置將列第二 
[法衆院通過預算案]  
　　路透社九日巴黎電衆議院今日以四一○票對一三五票通過預算案後即休會至十二月十七日再開議預算案規定支出三九·六三四·四○八·一三九佛郎收入爲四○·○九九·一○一·○三六佛郎反對此案者僅社會黨與共產黨議員 
[通州輪船受撞微損]  
　　路透社十日天津電太古公司之通州輪船昨日黎明在北海河口與北明（譯音）輪船互撞北明船首損裂折回塘沽戕搭客貨物卸下通州僅右舷水線上稍受微損 
[各國雜事]  
　　路透社九日倫敦電煉糖公司近擬在約克夏造一製糖廠現已聲明取銷此計畫因英國製糖廠苟無長期津貼决無能存在之望也 
　　路透社九日倫敦電美國橡皮業火石氏等在斐洲萊比利亞置地種種橡皮及以美資借與萊比利亞政府兩事聞已由萊比利亞政府與國會批准火石氏已啓程返美　　路透社九日羅馬電羅馬教廷法官因有關係方面之請求决定馬可尼夫婦婚約請予註銷一案秘密審理以免引起不愉快之議論 
　　路透社九日海牙電荷蘭皇家火油公司已宣佈半年股息百分之十 
　　路透社十日巴黎電美人主教四人今日行抵巴黎大受教會中人歡迎 
　　路透社十日東京電東京郊外今晨有陸軍飛機一架起火墜落田中兩飛行家同時殞命 
[公電]  
　　美國紐傑賽州匹靈西敦鎭留美學生會來電申報轉全國人民政府諸公外交團各報館公鑒國事蜩螗干戈擾攘同人目擊時艱曷勝撫膺凡誠心欲圖建設國家之统一和平與自由者同人皆願爲後盾徜外國政府欲以武力干涉吾國之内政誓死反對留美學生會會長陳炳棠（譯音）青 
　　鄭州來電各報館均鑒比聞道路宣傳多謂報紙騰戰敝總司令田公毅民率隊離防北上陳兵鄭州或與某三將領與南勾和甚稱將赴徐淮襲擊討赤之師者巿虎杯蛇令人髮指敝總司令服從孚威上將軍有年每丅危疑儘撼之際誓矢以身作則之誠山河可改此志不渝凡我袍澤類能道之兩月以來苦守信陽變端百出險象環生獨以孤忠支持門户處此智已索能已竭而各方責難未休挑撥離間乘機而至所謂委曲而不能求全者非耶敝總司令太夫人年逾七十困西安圍城中十餘月雙目失明不能成步冒槍林彈雨喬裝難民匍匐而出敝總司令聞訊之餘心膽俱碎方寸瞀亂疊請解職奉侍餘年孚威責以移孝作忠詞極豘摯敝總司令進退失據受拒皆非幸高堂東且來矣天性所激不能不求母子一面故隻身北來迎於鄭郊目啫老人音容言笑皆非昔比盛痛之下不復知人世間有所謂功利之說者矣何心問及時事再退一步而言鄭徐相距一程之遥使者往返日夕不絶叙五蘇珊諸老皆係新由鄭汴往徐州而北上者沿路有無兵車請一探詢不難釋然於懷外間謡傳云云誠不值識者一笑專此電逹維希垂察討賊聯軍副司令兼第七軍總司令部參謀處叩歌 
國外要聞 
[駐巴拿馬代使抗議移民新例（再續）]  
　　同日下午三鐘召集華僑各團體代表前來使館本代辦首述九月九日以前交涉情形已於前次召集各團體代表一一宣布並經函逹各團體籌議其九月十日以後至十月十日以前所有本使館照會巴外部及與巴外長歷次談判情形迭經詳告總商會吕代理會長想吕會長必已向各各董會員報告今日在座各代表大半均係商會會董則對於交涉經過情形當已詳悉無用本代辦重行申述當即將是日上午與巴外長談判情形向各代表宣布並謂本使館對於此次交涉始終以保存現行之第一號例爲根本辦法本使館職責所在自當本此繼續進行惟於僑界意見本使館亦不能不有所詢問中華總商會上巴總統之禀日前吕代理理長燊南曾於事前向本代辦陳述本代辦告以使館交涉宗旨重在保存第一號例商會之禀亦宜將此節加入以免兩岐事後據該會長稱禀用吕宋文由某律師代撰該律師未將此節加入云云現巴外長乃持此以爲口實本代辦不知僑界意見究竟欲保存舊例抑僅駁正新例各代表均謂欲保存舊例與使館一致本代辦即云旣各代表均欲保存舊例則商會之禀似宜設法補救免爲巴政储所藉口至補救之法或由全體會董會員或由全體華僑發表宣言但本代辦不過指述此意究宜如何辦法應由各團體自决至本使館意見以爲對於此次新例萬不能不抗爭者有兩種原因一則巴國會狃於以前歷次藉苛例剝索華僑之憤技每兩年集會輒提對於華僑之苛例一九二三年之第一號例旣已專對華僑加以束缚今實行不過三年又復重訂新例再加華僑以第二重束縛長此以往每兩年或四年輒復發生苛例必至華僑在此無立足之地此次不爭後將並無寗日再則此次新例初則黑人印度人日本人等均經列入今則悉行刪去專對華僑彼旣歧視華僑不以邦交爲重又安可不與一抗有此兩種原因故無論巴國會對於新例如何修正通過本使館必與堅持抗拒有效與否未可逆覩現已一面電呈北京外交部請示一面俟巴外長答覆本館前提照會之文送來再與嚴重交涉各代表謂各團體均願堅持到底與使館一致協力抗爭本代辦云旣如此各代表可即將詳情各自回去向各團體報告並將各團體集議情形函告本使館接洽此爲當日召集各團體代表集議之情形也是日係臨時召集外埠如個郎等處各團體代表未及通知前來且慮僑界中或尚有未能明晰者特再通函印布用俾周知此致巴拿瑪華僑各團體駐巴拿馬中國公使館代辦李琛十月十六日 
 
 

Page 7

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *國内要聞 
[京畿奉軍八日開始入豫]  
　　以榮臻部任先遣隊總兵額約六萬左右 
　　七日北京通信奉天援豫軍隊已决定自八日起開始由京漢路南下有自長辛苦來者謂該處徵發之車輛向北停駐绵延十餘里至少可運南萬餘人皆援豫奉軍所準備也京津各報多謂此次奉軍實行出動實决於前日蔡家花園之會議張學良昨晚到京今日即下奉軍人豫之動員令以愚所聞前此　宇霆在津時奉方即已决定京漢津浦雙管齊下而張學良之來京實爲前日其來也係由天津乘汽車出發經過通州南苑對於駐防軍隊皆爲出發前之檢閱當晚至三四方面軍團部開一幹部會議昨日上午十時張遂以三四方面軍團長名義下援豫動員令昨晚八時仍乘汽車回津外間謂今日始動員者不知昨早即已下令也 
　　此次入豫奉軍聞共擬五萬人計榮臻十七軍全部趙恩臻十一軍全部于珍第十軍之一部分鄒作華四個砲兵旅之一半由三四方面副軍團長韓麟春親自指揮外更佐以飛機隊兩隊鐵甲車五刻其非小規模之軍事行動可以想見今後京漢道上之軍事消息自有大可注意者據奉側所言奉方此舉實非出於得已蓋楊宇霆計畫本年年内本不欲用兵以便稍紓元氣不料河南方面形勢忽益呈緊張據奉方所得確報劉鎭華華陰之役所受損失不少劉部退至潼關除柴雲陞師外已不復成軍洛陽張治功態度未定有宣言　境之說一旦豫西有變西北軍突入京漢線與湖北黨軍聯合一氣則後患不堪設想豫南雖有靳田魏等部而又非吳之命令所可左右故奉方爲保障直魯安全計不能不於鄭州後防爲萬一之準備吳側雖未完全同意而奉方亦只得走一步是一步也 
　　奉軍南下旣有如上之形勢爲免除豫軍誤會計因預定第一步將榮臻全部開至保定一帶而韓麟春則先往邯鄲磁縣一行測勘直豫交界處之防地測勘旣畢即　大部軍隊分佈直隷邊境至濮陽方面以道清鐵路之關係軍事運輸較爲便利奉軍亦擬調一勁旅駐此與磁縣成爲犄角之勢而京漢道清交叉點之新鄉尤須嚴密布置聞韓麟春已由天津直赴保定與褚玉璞磋商一切預定在保商妥後韓再赴磁縣蓋奉軍自北京入豫其後方石家莊至長辛店一段鐵路均由直魯聯軍負防守之責不能不於事前通盤計議也 
　　三四方面軍隊爲奉軍之精銳槍械一層自屬充足其餉項及開拔費則北京政府已勉凑五萬奉方自在京津兩地籌有十五萬奉張爲鼓勵兵士起見且另以五萬元爲各部賞欵雖不甚多當不僅點綴而已反觀豫軍不但無餉且現時尚多著夏日制服（按爲便衣之上加夏日制服非僅衣制服一件也）其軍實可知對於奉軍之來當然不得不出於歡迎據交通界消息河北一帶吳部有閻治堂馬吉第各一師兵力甚薄吳現雖令王維城閻曰仁兩部增防彰德然皆凍餒交困之軍隊耳 
　　同日天津通信西北軍放棄包綏進窺陜豫刻已逼近潼關劉鎭華業在陜州布置防線準備退却萬一潼關失守（某傳教士謂潼關已於三日失守）西北軍即可與黨軍聯成一氣直魯兩省首當其衝奉方認爲時機迫切萬難坐視前日蔡家花園會議决定京畿奉軍即行南下相機入豫其具體計畫如下㈠韓麟春爲京漢路總司令褚玉璞爲總指揮張學良擔任後方總接濟㈡即日下動員令限三日内齊集直魯邊境㈢張作霖坐鎭天津至必要時移駐北京張學良移駐天津㈣東三省防務由吳俊陞張作相楊宇霆共同負責㈤高維嶽湯玉麟各就察熱兩區部隊中抽調精銳協助商震肅清包綏一帶國民軍㈥南下魯軍集中徐州以半數由隴海路東進以半數向津浦路南下此兩路軍事均歸張宗昌負責散會後張學良即率隨從乘汽車赴通州檢閱榮臻所部第十七章（李景林舊部改編）令榮軍爲南下先遣隊集中磁縣邯鄂晚七時張氏返津今午偕韓麟春晋京檢閱南北苑軍隊其已奉到動員令者計有南苑第十六旅·北苑劉廷輔旅·京城陳琛部第四十六旅·南口趙鳴臯旅·戢翼翹第四十五旅·總數約六萬人均定明日出發以保定石家莊兩處爲屯駐地點京漢京奉兩路局已備妥三十列車供給運兵 
　　奉軍南下籌備已久據路局調查最近一週間由關外運來軍用品甚夥計秫米五千包（關外人嗜食秫米飯非此不飽）大米二千五百包白麫五千袋罐頭牛肉六萬罐鹹菜一萬五千斤餅乾七萬五千斤炒米二千包白菜十萬斤蘿葡五萬斤榖草十萬斤麩料一千包豆餅五千斤高糧三千包皮軍衣三萬套棉軍衣五萬套皮軍帽八萬頂皮暖鞋八萬雙皮大氅兩萬件皮大領五萬條毛綫手套五萬雙棉被三萬床帳篷三千架據奉軍人言該軍此次南下所以如此充分凖備者㈠不向地方索給養㈡不駐民宅學校公所期以力矯積習又據蔡園消息軍實上亦已充分凖備計有新式大號雙葉飛機二十架分配京漢京綏兩路裝甲火車四十輛内裝旋轉自由之機關槍砲迫擊砲一百尊無烟砲五十尊山砲五十尊遠射砲二十尊機關槍五百架快槍三萬支手槍三千支快槍子彈五百萬料砲彈二十萬顆迫擊砲彈三十萬顆機關槍子彈五千萬粒手槍子彈三十萬粒手溜彈一萬個 
　　附津報消息奉方對於南方軍事問題最近意見趨向愼重故魯軍之已赴南京者仍令退駐江北原意在　守津浦隴海兩路以制止南方勢力之北侵第一步首謀劃天津徐州鄭州爲三角形以圖策應靈便戰守兩利魯軍集中徐州大致行將完竣奉直軍之砍向鄭州開動俾便援鄂者凖備亦非一朝自劉鎭華攻陜失利潼關告警京漢謡言又復加甚吳子玉雖始終未有請兵之表示而奉方諸要人爲北方大局計近日多主積極援吳以免濡滯失時京漢路局換人即爲便利輸送之關係褚玉璞前晚由保定回津昨日下午蔡家花園特開軍事會議各軍長均列席褚氏亦曾在座聞已有重要之議决褚氏今日又須南下負有重大職務今後徐州鄭州天時間聯絡易於告成大槪津浦責任由魯張擔負京漢由褚玉璞韓麟春分任其責天津則由張學良多負責任張學良昨早乘汽車往天津通州間檢閱所部第十七軍榮臻部隊昨晚返津榮部將爲南下入豫之先鋒據聞一星期内即行大部發動總兵額數約有六萬據奉軍要人對電通社記者談云日内奉軍沿京漢路綫南下兵額約六萬人各軍均挑選精銳官兵中有老弱或缺乏訓練者均行分别遷調遴選補充刻下調度完竣已先後呈報於軍團部第十六軍全部業經開拔直轄三四軍團部之四十六旅亦定於十二出發大抵本月二十日左右近畿奉軍可悉數開竣其行兵目的自以通過京漢南路聯絡直魯軍爲要素張作霖前曾派使謁吳挾有三項條件㈠信陽關附近吳軍尅日進攻武漢㈡豫省調撥軍隊援陜由奉軍接防南下㈢奉軍入鄭助吳擴張聲勢其先吳佩孚表示仍欲就第一條件先行積極商洽但結果對於二三兩條件亦允商酌進行最近有人向張作霖提議請畀靳雲鶚以安國軍副司令鞏固北洋團體但張對此尚未决定至寇英傑王爲蔚等對奉軍入豫計畫已表示歡迎云 
[黨軍和平佔領福州之經過]  
　　駐省北軍服從改編革軍先遣隊已入城 
　　三日福州通信李生春孔昭同各部聯合海軍在峽兜方面拒絶張毅部隊入省發生激戰後黨軍杜起雲部已由永泰迫近省垣西路張貞部由福清迫近省垣南路此間局勢儼與周蔭人脫離關係但在城北軍仍用第四方面軍旗幟不免引起各界疑慮前昨兩日人心異常浮動嗣經薩鎭冰從中調停代李生春介紹加入黨軍並於三十夜在省署召集海陸軍將領開臨時軍事會議勸令採取和平方針同趨一致維持省城治安遂由黨代表兼任革命軍攻閩先遣隊總指揮林壽昌特派參謀林登瀛（中央軍事政治學校軍事科畢業閩侯人）於本月一日上午入城在道山觀澹廬與李生春接洽改編手續李派所部四十五團長王紹芳充全權代表結果議决下列各條件㈠黨軍於二日以内暫緩進攻㈡任李生春爲師長由李擔任疏通在城北軍孔昭同蔣啓鳳董勝標各部隊㈢限至二日下午五時改樹黨旗㈣各部隊暫開至城外靜候改編李孔等鑒於閩北方面賴世璜軍已抵邵武曹萬順軍已抵永安周蔭人由延平親往建甌名爲佈防實則準備退浙目下省垣已在黨軍包圍之中態度因而軟化孔昭同表示辭職將所部三十混成旅暫交李生春候編二日下午五時省防司令部改樹青天白日之黨旗所部則開往東門外駐紥孔蔣董等部則於二日上午分駐於西北兩城外是晚黨軍宣傳部即派宣傳隊長鄭赤民帶率各隊員人城散發文告傳單省警廳亦於二日夜佈告城台民商三日一律懸掛黨旗表示歡祝巿黨部籌備處籌備員李挺蒼葉揚明蔡益三等並於二日下午六時遷入城内東街周蔭人所設之清雋學校内開始辦公今（三日）晨黨軍工人隊隊長葉大猷·策應軍總指揮馬念農·武裝學生隊總隊長江秀清等各率本隊入城分駐於陸軍監獄警察學校三山座等處李生春亦於今晨以十二師司令部名義發出佈告略謂本師入閩以來素抱不苦吾民爲宗旨惟期有利國計民生决意服從國民政府貫澈主張始終不渝等語本日又有大批宣傳隊分赴城鄉講演散發傳單粘貼標語各機關一律懸掛黨旗革命軍大隊杜起雲部聞本日下午五時可由西鄉到省巿黨部已通告各界届時前往西門外歡迎海軍林壽國團現改編爲獨立第三師省長薩鎭冰則已自行辭職 
[張毅部尚在福州附近困鬭]  
　　海陸軍對張已取包圍勢 
　　俟黨軍大隊到即總攻 
　　六日福州通信閩局和平解决後盛傳黨軍杜起雲部已由永泰鶴塘杉洋一路開拔來省張貞部已由莆田出發日内亦從旱路進城巿黨部即組織歡迎黨軍大會籌備處於城内三山座三四等日聯合各團體代表前往洪山橋碼頭携旂守候截至五日夜止祗有第四獨立師（張貞部）先鋒隊楊逢年團副官滕某與第三獨立帥第二支隊孫國鎭部副官宗瑞卿各率小部分先遣隊分從西南兩鄉入城何應欽亦祗派諮議王景梅充任代表到省宣撫各部大軍均未到逹聞其原因緣張毅退省部隊自在峽兜方面被李生春陳季良聯合截擊受創後張復率餘部萬人於三日改趨江口流沙希圖繞道人省海軍陸戰隊旅長林忠率第一團林志棠及周南冲蘇鵬程陳嵩毓莊哲生各營機關槍砲兵教導各連馳往堵截數祇三千餘人深恐實力不敵探悉杜張各師將次抵省乃連發急電請派大隊協助杜部得電即覆林氏暫取守勢嚴陣以待四日午後杜張大隊黨軍始抵馬江五日早六時閩厦海軍警備司令部用小電輪七號拖帶駁船及貓纜船十餘艘裝儎萬餘人開赴新岐汶山馬塍南嶼瓜山尚幹下洋一帶（離城三里）五日下午一時與張毅部猛烈開火本早中洲海軍公所得前方戰報張毅前後受敵已繳械二千餘人（聞尚幹半洋之戰張軍一部高踞巓以機關砲臨下掃擊陸戰隊營長周南冲副官洪國銓熟悉地理親自嚮導黨軍繞後山小徑猛攻側背張部不支紛紛潰竄附近鄉村佔領民房宰殺牛豕澤苗瓜山兩鄉房屋均被析作火薪陳厝全鄉夷爲戰場南嶼之戰杜部某營幾陷重圍經周營第一連長帶率迫擊砲隊往來衝鋒三次始轉敗爲勝）張已派前海澄縣知事張德盛向海軍當局議和要求假道海軍防綫開赴上游入浙陳季良祇允该軍徒手通過條件尚未妥洽大約黨軍須俟援助海軍完全解决張毅殘部後杜起雲張貞兩師始可開拔來城也 
　　七日福州通信據南港方面確訊張毅因董田永泰歸路已斷孤軍深入乃勉勵將士如能衝入省城准予自由行動三日該部李芳池田寶琴兩旅長各率三千餘衆復從青藍舖一路竄聚古城瓜山一路侵入尚幹陳厝焚燬房屋刦掠財物姦淫婦女備極種種殘酷昨日下午起瓜山附屬數十鄉全行放火至本日午止城南一帶火燄騰空烘成赤色戰事非常劇烈灣邊角本早已聞轟轟大砲之聲海軍陸戰隊團長唐岱鋆係白苗鄉祖籍唐因保護桑梓與旅部參謀長蕭禮崇親在最前綫指揮蕭唐均於六日下午三時中彈陣亡林志棠團長係尚幹人亦下洋一帶身先士卒奮勇作戰同時死傷一營以上五日前已佔勝利之陸戰隊至此稍形挫折至黨軍助戰之兵以第四獨立師張貞部最爲善戰所部士兵手足多已被彈傷毁猶猛進不稍即但張軍高踞各鄉山巓頑强抵抗六日張部亦傷亡數百人林忠旅長鑒於形勢危急昨午親臨火綫以莊哲生營爲左翼周凱人營爲右翼林自率砲兵營由中路進攻山上張軍發砲如雨左翼陣地動摇右翼多有死傷周營長脚部中彈戰至下午三時林旅長下令退守陽岐灣邊角一帶當退却時林氏被擠落水旋即遇救晚間革命軍攻閩先遣隊總指揮林壽昌派武裝學生隊三百人携帶炸彈由城内出發助戰第三獨立師亦調到省前隊繼續赴援李生春並調四十七團兩營前往本早起均取包圍之勢將張軍全部圍困於瓜山一帶候何應欽軍大隊今明日到逹再下總攻擊令唯海軍當局以革命軍第三獨立師第二支隊孫國鎭部嫡系千餘人均屬驍勇善戰之青年軍對於南鄉形勢極爲熟悉（該方面數十鄉中唯江口）鄉處南港水陸要衝地帶因該鄉駐有孫部前鋒二百餘人散開山上作連環廻旋之陣勢每數人分爲一小組不時發彈無一枚虚擲張軍數千之衆卒不敢犯）故已急電孫氏親率本部趲程來援聞孫已往閩清收繳周蔭人衛隊于金鼎陳鶴齡兩營槍械恐未能即時到逹但張軍業已進退失據何軍大部到地夾攻究不難完全解决也 
[黨軍入衢後之浙人表示]  
　　黨軍王俊部由玉山入常山其先鋒已抵衢州因有浙軍周鳳岐部駐紥該處故不主張再進陳公俠於十日派警備隊總參議董紹祺乘早快車赴滬與旅滬浙紳蔣尊簋有所接洽蔣氏亦派專丁賫送信件來杭蓋無非維持浙局勿使有糜爛之舉也至衢州方非現秩序如常衢縣知事周伯甲呈請辭職已奉省令照准遺缺委章世嘉署理未到任以前准由孔憲洛暫代兹將省議會總商會文電錄下（其一）南京孫聯帥鈞鑒浙邊黨軍現由公洽省長致電前方駐軍阻止前進我公視浙爲第二故鄉愛護之忱定必始終如一乞籌避免兵戎之策藉保巿廛安全則全省商民胥蒙仁德迫切陳詞伏維埀察杭州總商會佳（其二）南昌總司令部速送蔣總司令鑒疊聞鄉人傳述我公愛護桑梓避免兵戎之意全浙人民同深感佩頃聞浙邊頗有貴部軍隊漸進誠恐前方未能仰體我公愛鄉之忱致有此舉今懇迅電阻止仍駐贛邊以待商榷則浙人皆拜公賜迫切陳詞竚候電復浙江省議會杭州總商會佳又張載陽沈鈞業祝紹箕王祖耀宓福衡王錫榮金百順復周恭先電云誦佳電敬悉我公愛護桑梓之意黨軍入境影響滋大早在洞察務祈堅阻婉商以免意外糜爛則全浙皆蒙公之賜除由各法團電蔣總司令阻止外特電奉懇乞賜密復 
[黨軍抵贛東上饒各縣情形]  
　　黨軍漸向浙邊進展蔣介石有親蒞指揮說 
　　四日玉山通信贛東方面自南昌失陷後由前綫退下之粤軍謝文炳陳修爵兩殘部人數約萬餘據河口鎭設司令部一面派隊向上饒玉山廣豐各縣駐紥沿途安設長途電話併向某省領到子彈甚夥軍事工作異常忙碌至二十七日黨軍魯（滁平）賴（世璜）兩部（人數約二萬除）已繞道直迫河口粤軍猝不及備遂將在河口之部隊如數退往上饒廣豐一帶並在上饒龍潭塔（距上饒約十里）佈防以阻黨軍前進至二十八日午刻黨軍賴部先鋒隊潘團已跟蹤追到雙方軍隊即行接觸劇戰頗久後由黨軍繞道該縣城之北門外抄襲粤軍後路斯時粤軍大部分均在城内突聞黨軍趕至均倉皇失措由東門退走於二十九日指曉抵玉山午飯後即如數退往浙屬華埠或將折入皖南亦未可知黨軍自二十八日在上饒將粤軍擊潰後旋即入城安民各商店均懸旗歡迎現黨軍先鋒隊已漸向浙邊進展是否乘勝入浙則非局外人所知也惟黨軍對於軍備上似仍積極進行聞在上饒西門外注家淤建築飛機楊不日或可告竣蔣介石本人並擬親蒞指揮一切各界今日籌備歡迎矣 
[南京快信]  
　　總部九日又有軍事會議陳調元白寶山馮紹閔鄭俊彥彭玉銓等均候張宗昌到後商决一切即回防佈置　　張宗昌電蘇皖當局請會銜布告魯蘇皖贛等省一律通用軍用票擇地兌現軍需照定額搭配三成 
　　孫傳芳頃又電致張宗昌促即日南下迅赴戎機陳調元盧香亭及聯軍各將領亦聯銜電張速駕 
　　省署全體電請陳陶遺假滿回轅刻政務廳已派秘書孫梓敬赴松迎迓 
　　常之英旅奉令擴充現派兵持招兵旗幟上書「陸軍二十二師一百零七旅招募衛隊按月發餉」字様城内下關浦口各處均有人應募 
　　孫委左章彩爲第六混成旅副官長 
　　第一師由徐州運回之軍用鐵甲車停放浦口陳儀電駐寗辦公處速即運浙備用刻由浦口車站至港務處碼頭及下關煤炭港碼頭至車站均塡築道路臨時敷設鐵軌中間用闊大輪渡兩而銜接載送過不日可開始輸送 
　　宿遷縣境洋河鎭等處有泗陽股匪竄擾省署據電即函請聯部速電第七師就近派隊剿辦 
　　江寗湯水鎭等處有盜匪騷擾已由江寗鎭守使省會警察廳派隊追緝 
　　内河大逹輪船公司呈省署控利蘇公司攘奪航權妨害營業請飭勒令停駛省令鎭江關監督查明核辦 
 
 

Page 8

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *   
 
 

Page 9

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *國内要聞 
[杭州各界聯合會成立]  
　　以實行眞正人民自治爲主旨 
　　杭州學生聯合會鑒於浙省時局之緊急特於昨日邀請各界領袖討論應付辦法到者有沈鈞業宓庭芳張韜裘申伯倪本章梁之光阮性宜宓履莊等三十餘人由學聯會代表李莊甫主席程子餘記錄先由主席報告敝會自成立以來對於國事固常熱心從事但最近感覺過去種種的舉動多單獨進行未能得各界的聯絡力量極少實爲本本的一種錯誤兹當浙局如斯危急之際特邀請各界切實旨示應付辦法並聯合進行裨本會得有所依從以抗此危急之時局斯爲今日邀請諸公到會之本意對於時局應付的方法敝會無一定生張惟敝會歷受軍閥政治之壓迫誓願擺脫此惡劣政治實行人民自治最近衢嚴一帶敗兵雲集人民損失不少且有發生南北戰爭之危機我們人民正應起來運動消滅此危機以成立眞正人民自治的政治至於如何辦法請諸公討論時沈鈞業因省議會急於開會暫時退席請張鞱君代理裘申伯君主張在此時局緊急之際當組織一團體以應付之張鞱君起立痛論軍閥政治之毒害主張召集眞正代表人民的團體以應付此時局嗣後宓裘倪諸君均有討論議决組織一杭州各界聯合會先推舉沈鈞業張韜宓庭芳裘申伯宓履莊倪本章周商甫梁之光高仰之及學生聯合會四人爲籌備委員定明日（十日）下午二時由學聯合會召集第一次會議會場在律師公會並推宓履莊裘申伯爲起草本會組織大綱推沈鈞業與當局接洽一切迨散會已六時餘矣兹將杭州各界聯合會組織大綱草案列下㈠本會以杭州各界人民組織之故定名爲杭州各界聯合會㈡本會以聯絡各界實行浙江眞正人民自治爲宗旨㈢督促浙江軍政當道對於人民自治須誠意擁護㈣凡妨礙本會宗旨者均認爲浙江全省人民之公敵㈤本會推出委員若干人組織委員會處理常務事件㈥本會凡遇重大事件由委員會召集大會决定之㈦本簡章如有未盡事宜得由大會隨時修改之 
[杭州快信]  
　　黨軍先發部魯滌平有已抵蘭谿說金華道尹汪希·衢縣知事周伯申均已離職 
　　三師周師長九日下午來電已抵衢州 
　　三師第二團現派軍需正兪智臣由衢到杭領取軍用棉服大衣等件昨已如數發給運衢 
　　前昨等日商巿金融稍舒現水在六角以上今日又形擠軋現水開一元四角聞須繼漲 
　　遂安縣知事張應銘昨電軍民兩署云支電敬悉第一路謝部已於陽晨開拔赴皖第二路陳軍在遂籌欵給養尤感困難如何辦理乞速電云遵 
　　在桐廬擊斃水警隊長王英之潰兵李占才魏成章王志成王公文昨（九日）在陸軍監獄執行槍决 
　　陳師長委趙鳳藻充一師輜重營營附·吳望華充輜重營一連連長·唐明劍充一連中尉排長·黄庚充二連少尉排長 
　　城站兵站總監給養處撤銷後改設聯軍招待處昨又辦理結束一切文件槪送浙總司令部核准 
　　省署昨令高檢廳諸曁縣知事許人傑·警察所長徐思晋·因附郭楊煦堂家刦案捕務廢弛各記過一次 
[補玉璞到魯後之軍事會議]  
　　决定褚担任直魯後方全責 
　　九日濟南通信直督褚玉璞業於今早九點二十分由津乘專車抵濟衛從甚簡僅帶衛兵一連下車後即赴督署謁張宗昌在署早餐十二點左右張褚及總參謀長李藻麟·代理省長林憲祖·督署參謀長金壽良·第三軍長程國瑞·第七軍長許琨等在督署開一重要軍事會議詳情雖無從探悉惟微聞對於京漢津浦兩路之進兵計劃及張宗昌南下後直魯後方之佈置大體已有所决定由褚玉璞担負直魯後方全責會議散後褚回製錦巿直督辦公處休息外間盛傳張宗昌褚玉璞今晚將一同南下但截至晚九點仍無南下動靜而褚之專車車頭向北生火待發大約仍將回津報告程國瑞第三軍輜重營衛隊團砲兵營等昨今共由濰縣乘四列車過濟開臨城聞再有三列車程部即可運完泰安第七軍南開後張宗昌命王翰鳴第十一軍前往塡防昨晚十點王已專車赴泰安視察防地駐北京李冠儒部騎兵旅日前已由第二團長張奎武帶一團開往徐州今早六點李冠儒又帶一團過濟赴徐州魯軍集中徐州大勢已成矣張宗昌昨通令全省各軍略謂兵凶戰危犧牲無可諱言特擬定優待陣亡將士家屬條例以示優異仰各將士奮勇殺賊勿增後顧之憂等語其條例略爲將官陣亡其承繼之後裔照本職降一級待遇例如少將陣亡照上校職待遇其承繼後裔校官陣亡照本職待遇其承繼之後裔尉官陣亡照本職升一級待遇其承繼之後裔士兵陣亡照本職升一二級待遇其後裔有功者破格升用陣亡將士之父母及妻養老終身幼男養至十八歲女養至十七歲道尹縣知事陣亡者亦照本職待遇其後裔 
　　張宗昌孫傳芳近曾通電洽商軍事兹錄最近來往電文如下㈠張效帥勛鑒江電誦悉光明磊落之懷溢於言表弟雖不敏亦當勉竭駑鈍共救國難也翹肅電覆敬希埀察如弟孫傳芳歌㈡南京孫聯帥馨遠弟鑒歌電祇悉重承奬飾感悚交并定當整領所部共建殊勛壯江浦之之黄旗掃粤湘之赤燄不盡之意統希日内赴浦面談特先電復希察如小兄張宗昌魚 
[張作霖發表宣言]  
　　張作霖一日發出就任安國軍總司令通電因電文簡略意有未盡六日晚又發表二次宣言原文如下「慨自民國成立以來共和雛形尚未完備而禍國之輩又復假異邦之邪說快一已之私圖人民爲其所愚勢不至亡國敗家不止是不得不爲邦人君子正告焉我中華立國士農工商四民平等禮義廉恥四維素張上古之世人民鑿井而飲耕田而食出作入息不識不知以云自由何以加此然猶得曰尚未開化也秦漢以降井田之制廢而人民生計亦各有田產以自贍其身家並無如俄國之大地主及東西各國之大資本家貧富懸殊顯然有壓迫平民之弊患觀四千餘年之歷史人民皆講讓興仁安居樂業但使無干伐之警即羣相游熙曍之天從無因產業不均而釀生國家變亂者乃我國野心狡點之匪徒拾人唾餘宣傳惡化借不適用之共產學說利用多數貧民及下流社會之心理鼓動青年學子激烈暴徒以亂我國家以飽其慾壑彼等日言推倒軍閥打倒帝國主義而跡其所爲不啻躬自蹈之其所標之旗幟皆該匪等之假面具口頭禪有何國利民福之可言昔石敬塘附庸異種擾亂宗邦向契丹稱兒臣貽千古之唾駡今馮玉祥蔣中正等勾結外援侵略祖國是石敬塘何異蔣中正復甘受鮑羅廷之指揮則並石敬塘而不若自侵入湖北後凡優秀分子之有資望者附之則指爲投機不附則又指爲反革命仕宦則指爲貪官汚吏商民則批爲劣紳土膏　　搜抄　　四出禍至無日人人自危對於武漢商户勒捐之外又借房租得欵約數百萬元而中飽之數多至二百餘萬營私肥已殊駭聽聞其他殘悖行爲昭昭在人耳目禍且烈於洪水猛獸慘更甚於赤眉黄巾此而不圖團何以國作霖生長田間政治雖非互嫺而民情實所深悉安能坐視亡國之妖孽横行於光天化日之中故首將西北之匪軍先爲勦滅以期逐漸盪平蓋一息尚存絶不忍不爲民請命也夫政治本無絶對利害之可言惟視是否適合時宜爲斷吾國爲四千餘年聲名文物之邦本有治國之要素何必取此不合國情之說而效之何必取此世界一致反對者而行之作霖敢爲我全國父老昆季告吾人不愛國則已若愛國則非崇信聖道不可吾人不愛身家則已若愛身家則非滅絶赤化不可然後固結團體發揚共濟之精神泯除私心合謀公同之利益普及教育爲學生闢相當之用途開拓利源爲全國倡可興之實業取精兵主義以節省餉項持自主政策以保障國權政見則捐小異以成大同規爲則捨目前而謀遠大母騖内爭而引狼入室母貪小利而飲酖自裁作霖不才祗知救國絶無南北新舊之見亦無權利名位之心凡志同道合者皆爲吾友其害國殃民者即是公敵埀泣以道天日可質邦人君子幸共鑒之張作霖」 
[漢口之軍事消息]  
　　國聞社漢口通信黨軍總部以此次克復江西第四軍第十第十二兩師皆戰功卓著近爲論功行賞特令該軍副軍長陳可鈺調任副黨代表所遺副軍長一職即以第十二師師長張發奎調升仍兼該師長職務又總部批准方本仁辭第十一軍軍長兼江西宣撫使職後即聆調方爲總部顧問其令文云爲令知事按據第十一軍軍長江西宣撫使方本仁呈請辭去本兼各職等語前來查該軍長辭呈懇切未便過抑業經本部照准仍調任爲本部顧問除給狀並分令外合令仰知照 
　　四日前某方即傳蔣委劉湘爲二十一軍軍長賴心輝爲二十二軍軍長劉成勛爲二十三軍軍長劉等並定二十六日在川就職此種消息初尚未敢信以爲眞不意至五日而劉賴等二十六日同在防次各就軍長之宥電突然發現據云因川漢綫阻電係由專員送漢分發者 
[蕪湖快信]  
　　陳調元王普赴寗參與軍事會議據聞反攻九江皖軍有任中路之訊陳擬俟與張宗昌會晤後始來蕪王有定十日返署消息 
　　皖方將蚌埠讓給魯軍全部軍隊及機關如總司令公署及陸軍訓練處均預備向蕪遷移 
　　第六師輜重團已由江安輪裝運九日到蕪蕪埠所有之營房本爲三旅駐滿是以該軍除步兵第二十四團駐防當塗輜重團駐紥滿是以該軍除步兵第二十四團駐防當塗輜重團駐紥魯港外其餘騎兵團砲兵團以及砲兵教導團共約十營之衆現皆分駐於城内外之公共處所如二農職業等中校各戲園各茶館及城隍廟以故滿目皆兵 
　　皖軍迫擊砲彈製造廠及修械所遷蕪已經商界代租河南崇餘堆棧爲儲存軍械之所至製造砲彈廠爲避免危險計擬擇赭山附近之廣濟寺或白衣菴 
　　總商會八日下午二時爲巿政署仍實行加徵舖捐事開各商帮聯席大會議决照房租十分之一納捐不得任意加增小商店原有舖捐在五角以下者請免加並請展至十六年一月一日實行 
　　前吳佩孚向皖索去之金甌兵艦自贛戰之後即行回皖現因内部損壞太多已於八日駛抵蕪湖大加修理　　海關七日銷燬查獲之烟土十六石及違禁物品甚多鎭署及各機關均派員前往監視 
　　七日蕪埠得雪起颶風江内翻鹽船柴船各一落江鹽一千四百餘包（十二月八日） 
[劉鎭華退豫後之行踪]  
　　僕僕鄭州太原間 
　　駐守潼關之劉鎭華因子彈缺乏士卒疲於戰事本月二日與柴雲陞等各率所部由該地向豫西之　鄉寶慶陜州等地退却只留一師二旅分駐潼關附近以資扼守防西北軍入豫該師係由關某率領兩旅長一爲張某一爲蔡某前者劉軍包圍西安時該師旅係任後防職務故未加入戰線此次退却獨該部所受損失極少實力尚稱充足軍火亦可敷用故劉氏令其防守潼關劉本人因陜局問題有與吳佩孚閻錫山商洽必要先决定六日自陜州啓程赴晉擬與閻晤商後再轉赴鄭州謁吳佩孚啓程前曾致電閻氏請派汽車往接閻當覆電應允照辦嗣劉因陸路遲滯遂由隴海路先赴鄭州當於前日抵鄭即往謁吳佩孚報告陜况並請示方略及商接濟餉械諸事關防極爲嚴密前日下午劉即由鄭赴石家莊折赴太原行前劉並有一電致閻請飭正太路局備車兹覓得閻劉往來電文分别披露於下「閻復劉電」劉雪帥勳鑒支電誦悉騶從來晋至深歡迎已派汽車兩輛赴運候駕矣何日渡河請先電知豐師長崔道尹爲盼小弟閻錫山魚印「劉再電閻」太原閻伯帥動鑒日昨電請派汽車到運諒逹清聽刻因陸路遲滯急於晤談於今日乘隴海路車到鄭擬下午六鐘啓行赴石莊折赴省垣即祈費神飭正太路局備車一輛並電石莊運輸司令照料感禱同深小兄劉鎭華魚印 
地方通信 
[蘇州]  
　　商圖新團長就職紀蘇州商團本部新任團長季小松團副施筠青總稽查程平若總教練魏旭東於九日下午在商會内商團事務所行就職禮共到商會長龐天笙程幹卿曁城鄉三十三支部部長論長等共百餘人季團長施團副等入席後各有宣言繼由施團副提議四事如下㈠廣請各紳士與富商爲團部董事㈡設立教練處處長仍請魏總教練擔任㈢設立參謀處㈣加委各支部隊長爲團部副官當經逐一通過次由團部副官黄伯銓查騐實存槍械子彈畢卽行散會 
　　廣告捐已照章厲行蘇警廳於本月一日起實行開徵廣告捐已　本報兹悉截至昨日（十日）止預限已設廣告之商界於十日内報捐之期已届而赴廳報投者仍屬寥寥故警廳已决定照章厲行飭區轉令崗警凡遇有發貼未經報捐廣告之人卽行查拘送廳照章嚴罰在十日以前所設之未報捐廣告則一律取消但聞英美烟公司擬將警廳指定之設立廣告地位包定若干云 
[松江]  
　　調換巡官警察第八分駐所（新橋）巡官史振堂撤差候用遺缺即以總所會計王海宗接充所遺會計一席委候差之劉步瀛承乏業經張所長分别飭知到差俾專責成 
　　相騐路斃西門外錢涇橋道旁於九日下午六時倒斃年約三十餘歲之無名男子一具報經縣委陳錦章承審員率同書此官張省吾及陶檢騐法警等於十日下午三時往騐騐得該屍身無别故委係生前因病身死塡格備案惟查無屍屬命地保標記棺殮厝壇待認 
[無錫]  
　　北欄口命審訊記錫邑天四圖北栅口黄　源典當後面於日前發現受傷男屍經該圖地保吳嘉禾報由縣署陳承審員騐明有傷諭令地保先行棺殮并令澈查致死原因呈報到縣昨由陳承審員傳集屍屬朱根寶·蔣孟英·地保吳嘉禾及該處附近之大昌滯頭廠司事范元生·大昇滯頭廠主吳少卿·等到案開庭審訊先據朱根寶供稱死者係其生父因染嗜好素不顧家住宿處所亦無一定我住居姑母家已有年餘未曾見面此次究竟如何被人毆傷致死實不知情次蔣孟英供稱係死者外甥死者初亦業商因吸紅丸習於下流以前常到我家吃飯伊有祖墳一所租與大昌滯頭廠作用故時常去索取銀錢此次如何致死實不知情次范元生·吳少卿均供與朱福壽久無往來平時亦無索借銀錢等事朱福壽之如何致死實不知情繼傳地保吳嘉禾據供雖經詳細調查無如均不肯實說以致無從探得眞相陳承審員核供以吳嘉禾身充地保對於人命巨案安能諉爲不知卽命暫行收押如如兇手一日不到案卽一日不能釋放范元生·吳少卿交切實舖保朱根寶·蔣孟英一併飭　 
　　江湖戲班刦奪商團槍械續誌無錫與武進交界之余巷裡地方近雇大金勝江湖戲班演劇酬　詎該班檯船不熟路徑誤　至禮社鎭將檯班器具搬至岸上鄉人正深訝異而該班忽又下船時已將夜即在該處停泊夜間因天寒擅將鄉民堆置場上之稻積柴積燃以取煖翌晨鄉民見狀與之理論復在船上見有稻穗堆積滿倉而戲船上人蠻不講理遽即動手兇毆鄉民見狀大駭卽奔告該鎭商團駐防所其時團員適出防方回武裝未卸即由團員薛茂棠薛柏生前往調解責以不應　蠻其時戲船上之六七十人已奮勇登岸自持人衆力大將團員圍住毆打致二團員受傷甚重快槍二枝亦被刧去一時聲勢洶洶鎭上各商店疑係匪徒急行閉門停巿旋由商團駐防所以電話分報縣警察所·及商團公會警察所據報立卽和派水巡隊巡官湯梅庵帶領巡船下鄉商團公會亦卽委鄉區監察吳伯瑜·偕同衛隊長王少泉·通訊隊員許嘉·宋履祥趕赴鄉間查辦其時葑莊商團聞訊亦即全隊出發到鎭彈壓而戲船上人見已肇禍遂自拾碎碗將頭面劃破裝傷擁至商團駐防所希圖索詐迨水巡隊官湯梅庵到鄉已在夜間遂將班主陳老四父子三人拘獲并在戲船上檢出刧去之快槍一枝尚有一枝或云已被棄河中或云被其藏匿至昨日下午由湯巡官將兇手陳老四父子三人一併解送縣署聽候法辦　被毆傷團員亦經縣署騐明傷痕送往醫院醫治 
　　派兵駐錫之接洽上海戒嚴司令李寶章令派駐蘇上官旅長派步兵兩連來錫駐防已由王營長派排長柏長泰來錫接洽駐軍地點并由張知事親自赴蘇與上官旅長商定給養供應等各商題昨日王營長又派排長柏長泰來錫察看駐兵房屋由張知事委派警察所庶務員孫蓉鏡陪同至都城隍廟及南水仙廟查看一周當由柏排長繪具圖様到蘇呈報王營長核奪 
[常州]  
　　白寶山軍隊移常之接洽海州護軍使白寶山奉令率所部移駐常州約計十六營原有駐地由南下魯軍塡防白使奉令後持委使署副官劉金波於九日乘專車蒞常先晤岑知事接洽駐軍營房及給養並代辦軍需事宜岑知事旋卽旨同劉副官赴　假第四旅旅部與張復元旅長接洽一切劉副官晚間寓華商所館岑知事因大軍到境事關重要現正召集士紳到署磋商招待及駐防問題云 
　　省委借欵有着蘇省各校經費已欠發數月庫空如洗無法應付特委高廷夔來常指定漕附借欵劃撥一月經費以維　狀縣署與高省委接洽後已與商會及四鄉公所商妥月息一分四釐自夏曆十一月初四日起至丁卯年二月十五日止共計三個月十二天以漕米限期作抵届時本利一併歸楚由縣署代表教育經費管理處出立借據已送交商會四鄉公所收執矣 
　　積谷管理處會議紀武邑積谷管理處九日下午召集查榖會議到趙受之·何少敏·許子慶·等九人總董潘霞青主席僉以四鄉積谷四年未經清查其中難保無侵吞之人及疲欠之户公决如果查出帶縣追究不稍徇情又各調查員出發之期議决儘夏曆十一月十五日以前並由　函　縣署派差帶同下鄉所需旅費實支定銷議畢旋即散會 
[鎭江]  
　　道電催議聯防盜匪辦法丹徒縣署昨奉金陵道徐道尹快郵代電略謂案查丹陽縣與該縣大西暘茅山等處時有大股匪徒出没爲患前經呈請省長轉商總司令酌撥軍隊馳往會剿並迭電飭由該知事等妥商聯防辦法會呈察核在案嗣據丹陽縣知事袁希濓電呈會議情形迄無切實辦法復奉省令兹據前情飭由道迅速籌議復奪等因合再電催仰卽遵照省令尅日會同議决聯防方法專案呈候核轉云云 
　　巿議會常會改談話會丹徒城廂巿議事會於昨日（九日）下午四時開冬季常會因祇到議員十二人不足法定人數乃改爲談秙會及席將修正建築章程逐條研究嗣並議定本日到會之十二人准於明日下午二時一律到會不必邀請其餘未到會之各議員則由文牘分别邀請至六時許始行散會 
[揚州]  
　　電報局長更高清江浦電報局長出缺刻經蘇省電政監督調揚州電報局長程受之接充程缺遴委陳曾楚（卽揚州電話局長陳曾栻之介弟）繼任陳已由寗於昨日（八日）來揚庽電話局内不日卽可接事 
　　鄭俊彥過揚返浦淮揚護軍使兼第十師長鄭俊彥在鎭率同手提機關槍之衛兵一連乘福運公司風順等小輪於昨（八日）晚過揚遄返清江浦布置冬防維時揚由關徐監督特率衛隊在河干迎送 
[溧水]  
　　寗皖調兵駐境本邑雖僻處山鄉因接近省垣又與皖之當塗交界且離浙不遠商業雖不繁盛地勢實占重要去歲奉軍南下曾由第二十五旅旅長丁春喜率部駐此及奉軍北上始將駐軍撤回近日又由皖境及寗垣開來軍隊約七八營分駐文廟及邑廟等處居民頗起恐慌云 
[六合]  
　　警隊扣餉風潮紀聞日昨（七日）上午警備隊目兵排隊齊往縣署報告隊長許肇臣扣發餉銀等情適董知事因事至省旋由一科王科長徐承審代見詢明情由極力勸止切勿鼓譟候縣長回來自有辦法旋許隊長亦帶護兵至署擬請徐承審將肇事之班長拘案法辦徐以事關重大未敢擅專只允軍需准予保回隨妈專人赴省報告八日晚董知事得訊回署擬今日傳見班長訊明眞相以憑核辦現聞該隊目兵又另具呈大施攻詰云 
[平湖]  
　　海盜案近訊乍浦洋面發現海盜等情曾迭　本報惟消息傳來謂有類閩省潰兵以致滿城風雨民心張皇乍紳徐眉軒九日抵平記者聞訊亟叩是案直相徐君云乍浦並無潰兵到埠雖有海盜祗與商船在海面衝突亦未小岸搶刦海塘防守堅固匪類亦無隙可乘另據一脫險之魚商云四日夜魚船出口時在洋面遇盜被拔去三人（渠即三人之一）限日勒贖另有施杜生魚船後亦被擄近岸時被本船槍擊斃盜黨一人盜魁亦受重傷船始放還惟施杜生之子人仍被綁去渠於五日跳海脫逃浮至五團地方遇救八日乘輪回平此項海盜均係黄巖口音有快槍四十餘枝現在海鹽境三山地方停泊等侯取贖 
[寗波]  
　　警廳派員檢查郵件輪車寗波警察廳長徐虎候爲維持地方治安起見於昨日（八日）起遴派專員按日檢查郵件及輪船火車聞已委定黄浩然爲江北郵政總局檢查員陳培堂爲日新街郵政支局檢查員孫萬鎔爲輪船火車監查員以專司其事 
　　新江天停駛呼籲行駛滬甬間之新江天輪近因受時局影響該船公司招商局經董事會議决實行停駛惟寗波與上海商業連帶關係頗深且甬人之僑居或經商於滬地者甚衆故平時每日來往二船有時尚嫌擁擠今突然減少一輪不特商業運貨大受影響卽搭客亦深感痛苦昨日寗波報關業公會特電致該局及同鄉會日報公會要求恢復行駛而總商會昨亦電致該公司董事會請求復班不知究能准如所請否 
[休寗]  
　　軍隊駐境情形徽州僻處山陬素稱世外桃源詎自九江一役竟將徽屬引入旋渦計除婺源外休·歙·黟·祁·績五縣共駐有　軍二萬人之譜計休寗城中劉師四千餘人屯溪劉師司令部　千三四百人李旅司令部五六百人歙縣李旅二千餘人黟縣劉師五千餘人祁門劉師五千餘人績溪李旅千餘人如此大軍　　誠徽地空前之創舉人心皇皇遷徙人山者日有所聞前月三十夜十一時休寗上漢口一帶忽見有飛機一架自西而東疾馳而過轟轟之聲宛若遠雷羣情驚疑究不知是何方所派屯溪軍用已在十萬外昨各業先擁派出十萬徽地自洪楊刦後休養至今尚未次復經此一番摧殘更將一蹶不振矣7 
 
 

Page 10

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *教育消息 
[公電]  
　　成都來電各法國各機關各報館均鑒國家不幸外禍憑陵五卅之恥未雪九五之案復興我華西大學學生忝爲中華國民對於破碎河山能無痛心是以散發傳軍聲援萬案不意英國教職員慫恿校長王啓横加壓制以爲傳單所述有傷祖國尊嚴勒令學生向彼道歉生等哀國是之窮蹙痛文化之侵略憤而退出該校另謀轉學現已團结一致共策進行惟是經濟學業困難孔多尚望我全國父老昆季諸姑姊妹竭忱援助是所至禱專此電聞竚候好音四川華西大學學生退學團叩寒 
本埠 
[東方文化滬委員議决案原文]  
　　萬衆矚目之東方文化事業上海分委員會自六日起至九日下午八時止在禮查飯店之多次預備會議在寗波同鄉會之二次正式會議經過詳情迭誌本報該會七日所通過之東方文化事業委員會章程與上海自然科學研究所組織大綱已誌八日本報兹將九日下午正式會議中通過之議决案原文錄下　 
[派遣中國自然科學專員赴各國考查及研究案]  
　　（一）十六·十七·十八·三年内派七人至歐美研究派十四人至日本研究（二）派至歐美研究之經費共四九八○○元派至日本研究之經費另定（三）十九·二十兩年度每年派七人至歐美研究其經費每年各四九八○○元（四）派至歐美研究之經費列入豫算由本委員會經費内支付（五）派至日本研究之經費另籌（六）派至歐美及日本之人選由本委員會提出决定 
[預備研究一般辦法案]  
　　（一）地點務以上中國現有機關内研究爲原則（二）人選由委員會推定 
[㈢預備研究事項及其預算案]  
　　（一）漢藥研究（二）重力及地磁氣測定（三）揚子洪魚類之生物學的研究（四）關於地質學之研究（題未定）（五）天產無機化合物之相徨的研究（六）中國產醱酵菌類及釀酵製品之研究（七）中國流行病地方病調查研究（谢林兩案合併） 
　　以上預算十六年度共計八七·○○○元十五年度凖之 
[㈣臨時事務委員會案]  
　　在上海自然科學研究所未成立以前設臨時事務委員會處理研究所籌備期内本會所委辦之一切事務「辦法」（一）臨時事務委員會以五人組織之中國委員三人日本委員二人（二）臨時事務委員會推舉幹事二人中日各一以委員或委員外之相當人員充之　 
[㈤上海委員會事務費案]  
　　十五年度七○○○元十六年度二八○○○元臨時事務委員會根據以上總金額編製詳細预算交委員長用文書徵求全體委員意見决定之 
[㈥推定臨時事務委員會委員案]  
　　推定余巖·謝應瑞·鄭貞文·矢田七太郎·大内暢三·爲臨時事務委員會委員 
[㈦經費之經理方法案]  
　　總委員會分配於本委員會之經費依總委員會所定之經理方法經理之其詳細辦法如左（一）預算以銀元爲本位編製（二）爲調節中日匯兌變動所生之損失如有盈餘時應作公積以充資源（三）下列各項之支出以日幣充之（甲）日本委員之車馬費但常駐中國者不在此例（乙）委員來往於中日間旅費之半額（丙）在日本購買之物品之欵項及以用日幣爲便利者（四）充前項支出欵項之一部分爲便利起見得存於日本内地之銀行 
　　實施辦法據委員長嚴智鍾君云關於日方所提出之預備研究七項每項由提案之日委員與主席商定之華委員一人組織一委員會擬一詳細辦法及經費之支配提交委員長再由委員會斟酌用書面請全體委員通過實行伊現正與華委員磋商各項委員不日即可派定關於派員赴歐美研究案其事須十六年實行明年派選人數問題現均未定奪須待年底方有確切辦法云 
　　委員行蹤日委員除矢田仍在日領署大内慶松藤二人尚稽滬外餘均於九日上午一時乘輪返國華委員文元模·伍連德·秦汾·胡敦復等·均定十三日起程北上委員長嚴智鐘君本擬赴杭應杭醫校之約出席演講嗣恐時局多變交通不便故已謝絶亦定十三日與文任諸委員一同離滬云 
　　此次委員會中日爭論之點已誌本報兹得另一報告如左 
　　兩方之爭點我方主張於自然科學研究所未落成前（卽十六年至十八年）先養成研究員人才選派相當人員赴世界各國作精深之研究回國後充任研究員日方則主張於研究所未落成前假相當研究機關從事預備研究俟研究所落成再作正式研究此雙方竟見不同之點八日開會時幾經交涉未能解决者也 
　　爭點之癥結我方主張養成研侒員派赴各國研究本非僅以歐美爲限如某科某國擅長卽赴某國研究日本擅長之學科亦當前往研究也日方對於此點發生誤解以爲我方重視歐美輕忽日本故多方阻撓我方亦態度堅决幾致决裂至日方至主張先從事預備研究亦有其相當理由蓋以爲研究所建築工程須三年方克告竣此三年中苟能先有相當之研究成續將來所舍落成不致結具大厦而研究事業一一須從頭做起也我方則詰以所舍未成果在何處研究日方答以日本各著名大學不乏設備完善者均可暫假研究我方以爲在日本研究易滋國人誤會如地質學上礦山之研究尤與國家產業有關更覺不妥故始終堅持不能承認此雙方爭執之癥結也 
　　又訊該會本定八日閉幕其所以延至九日者其中大有曲折當我方委員文元模章鴻釗二君因鑒國内專門人才缺乏將來在研究所勢必大權旁落乃有於十八年研究院未成立以前先派員赴歐美研究之議案提出詎是方委員成竹在胸察知中委員之用意乃多方阻撓其理由爲研究所本身乃造就人才之所中國有志研究科學者儘可於研究所成立後受日人之指導而獲精深之研究况華人所擬派赴歐美者必於科學方面已有相當根底誠無赴歐美研究之必要華委員亦洞知其强詞之底蘊故堅持不讓日委員乃允僅派醫理科各一人以一年爲限華委員見其全屬敷衍乃皆憤不可遏遂毅然在八日上午談話退席勢幾决裂當爭論劇烈時日委員謂中委員輕覻日本㈠僅提出派人至歐美研究視日本科學之發逹遜於歐美㈡華委員太不尊重日委員意見故亦態度强昻也 
[省教育會明日開電影審閱會]  
　　江蘇省教育會電影審閱委員會昨通告各委員云本月十二日上午十時本會舉行十二月分常會業經函逹在案本届開會對於審閱影片標準問題有所討論務請撥冗準時蒞會爲盼 
[民國女工校籌備歌舞大會]  
　　新重慶路民國女子工藝學校因本年添設中學開支較大又以時局關係·捐欵不易現定本月三十一日假座北四川路中央大會堂開歌舞大會藉籌經費劵資分三元·二元·一元等三種所有歌舞節目已從事籌備除新歌曲請黎明暉女士及英文詩歌與京劇請毛劍佩女士担任外餘均本校學生自行表演其吳宫教戰及長恨歌兩劇刻請黎錦輝君導演有歌有舞異常新頴會中音樂全由明月昔樂會担任 
體育 
[四大埠足球賽上海初選球員已定]  
　　初選球員三十七·樂華隊占五人·三育隊三人 
　　試賽定本月十九日假中華棒球場舉行 
　　上海西人足球會每年與香港·漢口·天津·等足球隊作四大埠比賽一次近在漢口與天津常受時局應響不能派隊參與惟上海與香港二埠則按年舉行從未脫班本年（一九二六丨一九二七）漢口隊决難派隊來滬天津隊將先至上海與上海隊比賽二隊中之勝利一隊將往香港與該埠球隊决賽以定本年四大埠之錦標名義 
　　上海隊之組織由西人足球會主持球員之挑選另由該會推舉專項委員會担任之挑選範圍以加入該會管轄下之各種比賽中之各隊球員爲限本年初選之球員共三十七人現已由該會函告被選球員之一隊詢問該球員如果正式得選㈠能否合隊往港比賽（在陰曆新年間㈡能否在滬與天津隊比賽且項覆函限於本月十四日（星期二）上午九時前交到會中然後將認可之球員定十九日（星期日）假天文台路中華棒球場舉行試賽挑遷委員届時到場審查以定正式出席之上海隊球員 
　　我國樂華與三育本年亦加入該會史高托杯及甲組比賽中二隊球員頗多特出之才而爲其他西人足球隊所不及者因此挑選委員於該二隊球員尤加重視初選球員三十七人中二隊共占有八人兹將該會各隊被選之球員分列於後 
　　「樂華隊」馮運佑（内衛）·梁玉堂（前衛）·李惠堂·戴麟經·陳鎭和（前鋒）等五人「三育隊」陸鍾恩（守門）·毛志恒（前衛）曹桂成（前鋒惟現已在港）等三人「S·R·C·隊」三人「S·F·C·隊」五人 
「Engineers隊」十人「Police隊」五人「A·Co·隊」四人「P·S·A· 
隊」二人 
[今日史高托杯二賽之秩序]  
　　樂華與S·R·C在虹口公園比賽 
　　三育與S·F·C·在中華棒球場比賽 
　　尚有二組在跑廳比賽 
　　西人足球會之史高托杯二賽定於今日下午三時舉行出場比賽者計有四組八隊我國樂華隊與SRC隊爲參與該杯各隊中最强之二隊今日二隊即在虹口公園會面雙方均以最佳之陣綫出場蓋誰能勝此一着者將來固不患無錦標之希望也又今日國人前往參觀者必衆均須以正當之態度予該隊精神上之贊助三育隊與SFC隊現改於棒球塲比賽想其盛况亦不在樂華與SRC之下 
　　二賽秩序表 
　　與賽隊名比賽地點裁判員 
　　樂華與SRC虹口公園AHLeslle 
　　三育與SFC中華楝球場HBarraclongh 
Police與ACo跑馬廳RSMStuart 
PSA與Eogineere跑馬廳RGHerbert 
　　附樂華今日出場球員名單周家騏·馮運佑·楊英·哈元貞·劉九·梁玉堂·袁華興·梁官松·馬德泰·鍾連基·陳鎭和·戴麟經·黎寶駿·李茂冲·葉觀興·李惠堂隊長） 
[今日棒球場之足球比賽]  
　　聖芳濟與悅鞏一點二十分 
　　三育與SFC三點 
　　聖芳濟與悅羣准下午一點二十分起賽裁判員蔣湘青君此係上海中華足球會奪標比賽二隊在乙組中均居前位雙方球　平均成績尚　不弱云 
　　三育與SFC此係西人足球會主管之司高德杯比賽查華人球隊之加人本届爲第一次一爲樂羣一即三育也按西人足球會發出秩序表今日三育與ShanghaiFooldallCluo在棒球場比賽定於下午三時開始現球場已乾燥雙方常能獻其所長云 
[南洋復旦足球賽事明日開會解决]  
　　江大協會召集執行會議 
　　南洋復旦足球比賽未曾終局問題定於明日上午江大越野路完畢後在持志大學開執行會議解决江大協會六校須各派教員學生代表各一人列席會議云 
[申報籃球隊昨勝猶太]  
　　四十二與十三之比 
　　何家滲陳東被舉爲正副隊長 
　　申報籃球隊昨晚與猶太體育會作第二次練習比賽假天文台路中華籃球房舉行裁判員蔣湘青君七時開始交鋒申報隊健將何家鎏亦加入比賽何本届雖係初次出場然成績已頗可觀將來加以練習必能回復昔年原狀陳啓東腿傷尚未痊愈故未臨陣申報隊傳擲工夫已較上次進步猶太隊所負雖多然動作教捷球藝亦殊不弱上半時申報得十九分猶太得五分下半時申報得二十三分猶太得八分合計爲四十二與十三之比申報勝比賽畢申報隊推舉隊長結果何家鎏爲正隊長陳啓東爲副隊長申報隊現定於下星期一（十三日）晚七時在中華籃球房與英艦聯合隊行第三次比賽兹錄昨晚兩隊成績於后 
　　申報隊四十二分猶太隊十三分 
　　右鋒何家鎏十分右鋒Shislar三分 
　　左鋒歐炳光六分左鋒Bermunl四分 
　　左鋒譚大沛八分中鋒Tattleman五分 
　　中鋒李伯鈞二分右衛Greenbelg一分 
　　中鋒王復旦七分右衛Godkin○分 
　　右衛馬德秦五分右衛Gaberman○分 
　　右衛梁官松四分右衛Jonab○分 
[昨晚樂華籃球隊大勝美艦聯隊]  
　　結果六十一與十四之比 
　　樂華籃球隊昨晚七時與美艦聯隊假四川路青年會健身房作友誼比賽上半時二十四與十二比下半時三十七與二之比均係樂華占優勢結果六十一與十四之比樂華大勝裁判員張國勳君 
　　昨晚爲樂華籃球隊成立後之勝利第一聲可預祝將來之成功樂華球員咸在滬上享有盛名昨之獲勝早在意中至對方美艦聯隊上半時之球員頗能勇敢耐戰樂華雖勝但聲勢相差無幾下半時該隊調換四人技術較前不如所以無反抗餘地也 
　　李大宸之籃球又如李惠堂之足球其藝衛已臻神化無論何隊苟有者人在内則全隊生氣勃發精神百倍又昨晚比賽中倪光祖之内衛與歐陽旭辉之中鋒均較前益有精彩 
　　樂華隊（六十一分）美艦聯隊（十四分） 
　　職位姓名分數職位姓名分數 
　　右鋒余志忠十三分右鋒Ashmead五分 
　　右鋒張則倣五分右鋒Piak二分 
　　左鋒李大宸二十五分左鋒Stahlheber六分 
　　中鋒歐陽旭輝十六分左鋒Campbell○分 
　　右衛沈昆南二分中鋒Sanders○分 
　　右衛李祖祺○分右衛Wetzel一分 
　　左衛倪光祖○分右衛Archambomgh○分 
　　左衛Boyd○分 
　　左衛Thomlson○分 
[籃球會開始報名]  
　　星期一晚七時截止 
　　本届上海中華籃球會章程已由該會委員張國勛（委員長）·凌希陶·吳邦偉三人於日前開會訂定原文十二條已載中西各報欲加入比賽者須即日用書面向天文台路中華全國體育協進會報名至報名費三元可至將來召集各隊代表會議時繳納報名截止日期定下星期一（十二月十三日）晚七時報名時須言明甲組或乙組云 
[今日光華持志行江大足球奪標賽]  
　　光華與持志兩大學足球隊定於今日下午三時在大西路光華球塲舉行足球比賽此爲江大體育協會奪標之一幕云 
[上海乒乓聯合會聯賽第四次程序]  
　　與賽隊名日期地點 
　　甲㈠南洋大學與精武體育會明日下午二時南洋 
　　㈡詩悲乒乓會與中華音樂會今日下午二時儉德儲蓄會 
　　㈢華一乒乓會與兩江今日下午七時儉德儲蓄會 
　　㈣新大陸輪空 
　　乙㈤藝術研究會與通商銀行明日下午二時儉德儲蓄會 
　　㈥廣東乒乓會與新青社明日下午七時儉德儲蓄會 
　　㈦郵務與光華大學明日下午二時光華大學 
　　㈧滬江輪空 
[明日中華足球會比賽秩序]  
　　友誼與同濟决賽乙組錦標 
　　上海中華足球會明日有五組比賽其間友誼與同濟二隊係乙組第一次之决賽其他各組亦爲末後結束之一次望各隊均能按時出席有始有終以逹美滿結果秩序表如後 
　　與賽隊名開始時間比賽場地裁判員 
　　友誼與同濟下午一點二十分中華棒球場李惠堂 
　　（註）以上决賽之巡邊員請梁官松·吳邦偉二人擔任 
　　嶺南與羣進上午十點中華棒球場蔣湘青 
　　樂羣與曹商上午十點中華足球場裴熙元 
　　白星與甲子上午十點中華田徑場張鍾藩 
　　安迪生與華東下午一點半中華足球場樂秀榮 
[商專奪得中小學球類會足球錦標]  
　　昨日以二對零勝招商 
　　上海中　學校球類運動競賽會昨日舉行最後足球奪標比賽獲得奪標權與爲商專與招商截判員孫和賓君雙方學生作壁上觀者都五百餘人三時半起賽結果二與零之比商專勝開球後招商前鋒頗形連络猛力進攻球常盤旋商專門前皆以商專後衛防守得法未能進展商專危期旣過聲勞頓壯前鋒大形活動進攻頗力惜皆以卟蹴射稍欠功夫致一無所獲後圍攻多時有一球落招商門前招商後衛因亟於救出偶一不愼致悞方向遂自蹴入一球上半時告終商專以一對零獲勝下半時開始雙方愈戰愈厲攻守咸佳而商專以前後似較連絡在在皆占優勢卒由商專中鋒攻入一球此後雖屢有機會惜皆未能命中下半時旣畢商專遂以二對零勝招商此次足球加入者共三隊各循環比賽四次商專四戰皆勝計第一次以八與零勝金陵第二次以三與零勝招商第三次以五與零勝金陵此次又以二與零勝招商而奪得本届錦標其隊員如下教練員楊英王裕凖（隊長）·向拱辰·謝振彪·穆家德·宗孝杰·姚杏泉·黄耀倫·張貫一張友梅·王世良·胡宗藩·汪集鑑·張鳳岡·蘇淦如·唐本眞 
 
 

Page 11

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *商業新聞 
[特訊]  
　　滬杭貨車昨下午又停 
　　温州帮昨來電止辦各貨 
　　天津帮莊客因封河在即陸續北歸 
　　昨有荳子六萬包花生二萬二千四百八十包由法輪聖羅倍比號運歐 
　　北洋封河水脚昨經三公司决定由十四號起漲價但所漲成數尚在擬議中 
　　荷輪芝金朋號運到爪哇糖三萬四千擔 
　　昨有南洋白蠟二千四百件爪哇火酒二千桶運入上海 
　　本埠昨有綠茶三千四百箱裝赴北菲洲 
　　今次法郵船布爾介號出口載去湖絲絲頭一千四百件内三百十包轉美餘均運法其中有粤絲二百七十件 
　　南洋羣島裝來金鷄納霜九十一箱 
　　日本商業會議所議員皆川芳造氏昨日來滬調查各地商業狀况 
　　昨法公司船阿孟龍號裝到洋米一萬八千餘包係西貢一二號貨已在巿出様 
　　寗紹帮大辦點錫前昨裝去千餘條價一百四十兩厦門帮昨辦去東鐵八千張 
　　本月上旬日本出超三三九五○○○元 
　　上月横濱出口生絲三六九二七包比十月減四三五五包美國獨去三四三八八包日商自行經手者三○七二九包金融 
[本埠花旗銀行將變更名稱]  
　　一月一日實行内部一切照舊總行增資 
　　本埠花旗銀行接到紐約總行電告紐約植業銀行董事會已於九日議决提議案一件將提出於明年一月十一日之股東會内容係發行新股二千五百萬美金每股二百元十足發行使銀行資本增至美金七千五百萬元盈餘五千萬元未分盈利將超過一千五百萬元而植業公司之資本及盈餘亦將自二千五百萬增五千萬元又植業銀行行長兼花旗銀行總董米希爾氏宣稱花旗銀行各分行將有多數從早改爲植業銀行之直接支行並擬將日本中國印度海峽殖民地及爪哇等處花旗支行於明年一月一日起卽實行更改紐約植業銀行將自動担負各該支行之一部債務但此僅屬名羲上之變更所有内部人員及營業等項一無更動云 
[杭造幣廠有停鑄說厘價四分出關]  
　　昨洋巿又見堅俏早巿厘價較前日早小卽大二厘二毫半爲七錢四分午巿又大一厘爲七錢四分一厘一日間共漲三厘二毫半早午兩巿巿場充滿買進空氣闻因杭州造幣廠昨日定爐但杭廠新幣昨仍裝來計三十八萬南京造幣廠亦來新幣四十二萬客路如鎭江蕪湖共裝來現洋一二十萬寗波則裝去中交鈔票四五萬中國銀行買進洋約三十餘萬其他華商銀行早午兩巿買進洋約五六十萬廣建兩帮需胃已減近來未有買進故新幣去路不多早巿成交現洋二萬新幣二萬六千價照巿加半厘及六二忽半鈔票四萬八千價照巿减二毫半票划各欵九十六萬二告午巿成交鈔票五萬一千價照巿減三一二五及三毫七忽半票划各欵一百萬零九千現洋新幣無交易小同行單毫巿面奇昻早巿做開爲六錢三分三厘午巿忽大七厘爲六錢四分雙毫早巿大一釐七毫半爲六錢二分三釐二毫半午巿又大一釐七毫半爲六錢二分五釐銅元小三千爲三百六十五千　 
[昨銀拆早午巿均開四分]  
　　昨早巿銀拆較前日上巿小二分爲四分午巿不動銀行掛牌二分划頭開盤二三分後至白划昨天津帮裝去現银約三十餘萬華商銀行托錢業收進現銀約十餘萬又錢業介欵三四十萬元小總會銀拆四五分划頭無人要 
[金價續小五錢英美銀價回長]  
　　昨大條銀來電近期長一八七五遠期長二五計改爲二十四辨士七五及二十四辨士八一二五印度與中國皆略有購進巿况岑寂又紐約電報銀價長三七五改爲美金五角三分半日英日美匯兌俱不變仍爲二先令零十六分之五及四十九元一角二分五金巿極爲平定漲落有限下午更彩清淡二時二十七分卽行收盤結果較上日繼小五錢正月份標金上午八時五十五分開　價四百零三兩五錢毛盤跌爲二兩七錢（全日最低價）交易不旺賣者縮手九時二十一分漸高至四兩以上九時半滙豐掛牌揭曉英美日三匯均勿動金價依然向上十時零七分逹五兩五錢（全日最高價）買户停頓復見回落十時五十分做三兩三錢十一時十八分又爲四兩九錢收盤時再盤至三兩六錢十二時半收盤四百零三兩八錢午後一時五十五分開盤四百零四兩錢毛盤做三兩七錢二時爲三兩九錢交易絶無延至二時二十七分送卽收盤仍爲四百零三兩九錢二時半掛牌開出不動未後傳說日皇病勢轉劇匯巿稍見　動杳全日最高低價相差兩八錢釐帳價格本月份四百零三兩正月份四百零四兩　水上下午均四百零三兩蛤赤仍無開出云 
[外滙繼續鬆動]  
　　昨本埠外匯匯豐掛牌價除法郎改賤二十五法郎爲一千四百八十外餘皆不動巿况仍無生氣交易稀少華商進出俱有成交但爲數細微結果無甚出入下午尤形平靜收盤巿况較上日繼續稍鬆兹將英美日三匯掛牌價銀行間成交價及洋行結價分列於後 
　　英金匯豐掛牌價二·四七五與上日價同 
　　銀行間成交價最高最低收盤 
　　十二月份二·五四三七五二·五賣二·五五七五買二·五四五七五 
　　三月份二·五三七五二·五二五賣二·五五一二五買二·五四五七五 
　　洋行結價最高最低收盤 
　　十二月份至隂曆年底二·五一二五二·五○○二·五二一五 
陰曆新年至六月底二·五○○二·四八七五二·五○○ 
·美金匯豐掛牌價五八·○○與上日價同 
　　銀行同成交價最高最低收盤 
　　十二月份五九·四三七五五九·二五賣五九·三一二五買五九·四三七五 
　　三月份五九·五七五五八·一二五賣五九·二五買五九·五七五 
　　洋行結價最高最低 
　　十二月份至陰曆年底五九·一二五五八·八七五五九·一二五 
　　陰曆新年至六月底五九·○○五八·七五五九·○○ 
　　日金匯豐掛牌價八四·五○與上日價同 
　　十二月分八三·六二五八五·一二五賣八二·七五買八二·五六二五 
　　三月份八二·七五八五·二五賣八二·八七五買八二·六二五 
　　洋行結價最小最大收盤 
　　十二月份至陰曆年底八二·七五八三·二五八二·八七五 
　　陰曆新年至六月底八五·○○八三·五七五八三·○○ 
證劵 
[北京九六昨跌七元最低到四十六]  
　　付息無望說兩次停巿 
　　昨日北京電九六突因傳說前晚潘宅會議意見决裂付息已無望故昨晨實力派即於暗盤大批出貨價由五十六元再跌至四十九元延至十一點交易所開巿又小由四十八元開出交易未及三分鐘復跌至四十六元即停巿成交三十餘萬後塲玖陸現貨開盤四七七低至四六二至四點一刻驟漲至四九七即停巿成交百五十餘萬 
[滬巿九六暴跌至五十三元]  
　　交易所拒絶補帳 
　　昨日九六上午初盤各方以京訊不佳北帮均皆傾向賣出人心空虚致本下月份期貨各於拍開時卽以跌逾限價停巿暗盤續跌甚烈午盤十二月期僅約五十三元一月期约五十三元半比前日掛價相差逹八元之巨即較前日暗盤亦下跌計有六元據巿上所傳京巿尤低上午曾到四十六元第暗盤則漲爲四十八元許迨至後巿交易所以上落過巨拒絶補帳故後巿遂並暗盤巿面而亦無之至整理各債巿價因受九六跌風之影響與人心空虚之壓迫亦帶跌甚巨成交祇前巿稍有零星進出後巿惟七長本月份開出一次九六僅上午略有暗盤補帳成交額較前大减兹分述各债如左 
　　整六十二月期僅上午初盤開出價八十五元六角比前日跌四角一月期初開爲八十六元八角次盛跌一元三角計八十五元五角較前日陡降二元 
　　七年十二月期上午開盤七十六元四角後漸跌爲七十五元八角比前日跌下一元一角一月期昨係初次開出價（除息計七十五元 
　　九六現貨續無交易十二月期前巿開出卽跌至五十七元停拍（暗盤約計五十三元）一月期亦於開出時即較前日下降四元計五十八元停拍暗盤約爲五十三元半） 
　　成交昨期貨共有七十八萬五千元内九六補帳六十一萬元整理六釐四萬元七長十三萬五千元（九六公債分十二月期一萬元一月期六十萬元） 
[九六持票人請提前還本付息]  
　　上海總商會接九六公債持票人徐均等五百餘人來函請贊助九六票提前還本付息文曰匝月以來九六債價暴落影響金融牽動巿面遺毒社會目擊心傷同人等爰特不辭勞苦搜羅成案擬具辦法理由分别呈請財政部曁總稅務司迅將此項公債提前還本付息以維國信而杜投機兹將呈稿送請貴會察閱並祈主持公道一致贊助爲感 
商情 
[客銷停頓中疋頭之蕭索狀態]  
　　货價無大漲落贛帮積貨未運 
　　昨疋頭巿况趨勢平疲各路走銷俱入停頓狀態到貨尚不過湧各價雖有上落但無大變化川帮昨本有輪出口係源江號直駛宜昌但未有疋頭裝往緣川中自宜渝間交通恢復後到貨極湧致巿面一落千丈日來申地莊客殊少添辦所以該船此次所運幾完全屬棉紗也九江上週似稍活動日來該埠發生罷工風潮輪運頗受影響贛帮陸續所添之貨停積在申已有三百件之譜至昨仍未能運去沙巿漢口處去胃略佳安慶蕪湖南京一帶呆滯逹於極點天津濟南二帮始終觀望進意渙散汕頭亦大不如前去胃殊形減色本街交易以時局謡言復熾且銀根暗緊故又轉軟弱洋布公會成交頗爲寥落白絨布自天時驟寒後稍形活動二六巿上仍缺然本廠出品亦頗不少足可維持二四存底豐厚如月龍半月等牌莫不低落惟二二反堅挺半月昨售開六兩九錢半較前漲起三錢左右月華絨仍站定黑花絨南癸依然缺乏富　又跌二厘半售一錢八分半此乃行中國出　錢之價仍扣全無曁條絨登高天仙女始終售五兩三四山本行到光斜紋頗夥牌號美人船　　與　色開四兩五錢灰色四兩一錢鎭江頗有購入焉貲人六元絨因銷路已見滅色故如裡貓換太子送子等牌價稍削本衙略有　入巿布自東貨細布盛行後銷場異常冷淡十磅貨更形寂寞日來斬價後出脫三四十件靈陰寺藍鹿明均五兩左右本廠布實銷依然不振狀况甚爲蕭條人心多抱結束之念布情疲軟奄奄無生氣據瑞和洋行報告本週呌莊疋數略增價格頗有上落大致疲軟有幾種牌于略有定貨漢口亦微有聞訊惟高農帮需要大滅長沙帮亦然出貨稀少號家尚有揑意孟却斯德八四布抗培現售十二先令十磅嘉佛十四先令十便士半價尚穩定惟成交極稀 
[外電報跌中本埠紗花之回漲]  
　　由於賣方抵空到棉不旺 
　　棉花昨美棉仍趨下游印英兩棉跌風更烈而本棉近月較緊因散户賣方忽起恐慌以本月成交額尚有六萬担以外漢路來源不旺乃紛紛抵補遠月亦被其牽動然　查場賬日商某洋行已將本月陸續售出限價八兩四錢據棉業中人云漢口花因打包廠工作不甚迅速存底尚充足價格亦在二十七兩左右運流加稅餉一兩五錢合計二十八兩五錢與所中開價相仿所以日商無大胃口收貨又出口交易不動聞東棉前十一月期收進一萬餘担價八兩五錢悉數售於申新廠計二十八兩二錢五尚須送廠云昨印商遠月又抛賣廠商實銷異當呆滯且前之漲實因到貨不湧買方擯持不動之故期棉上午平平午後各月漲一錢五分全日成交計一萬九千八百担兹將漢標拍開之盤列左 
　　收盤價比上日存賬數收盤價比上日有賬數　　二月期二八·五○漲○·一二六○二○○三月期二七·九五漲○·一○五七三○○ 
　　一月期二八·一五○·一五四八八○○四月期二七·九五○·一○五○八○○ 
　　十二月期二七·九五○·一○四九○○○五月期二八·○五○·一五一九·五○ 
　　棉業公會消息陜西花到一千二三百件通州花到八九百包姚花四五百包售開祗陜西花富貴一百件價二十九兩二錢五由江商洋行買進現貨棧交 
　　昨日美棉初因場中缺乏重要之購進及利物浦消息不佳巿况瘦弱後因一部份空頭抵補稍形回堅結果期貨跌五至九磅音現貨跌五磅音英棉期貨跌十七點現貨跌九點埃及棉現貨跌十五點印棉初隨美棉跌小後因人心傾向抛售益軟計平果爾跌三羅比奥姆辣跌二羅比白羅溪跌四羅比票電錄左（九日電） 
　　美棉比上日英棉比較上日 
　　一月期二·八六跌○·○五三月期六·五五跌○·一一 
　　三月期一二·○七○·○九十月期六·六五○·一七 
　　五月期一二·二九○·○八現貨六·四七○·○九 
　　七月期一二·五○○·○七埃及棉一五·四五○·一　 
　　十月期一二·七一○·○五印棉 
　　現貨一二·四○○·○五 
　　一月期平果爾二○六跌三羅比 
　　最高一一·九○跌○·二七奥姆辣二五一二羅比 
　　最低一一·六五○·二五白羅溪二四一四羅比 
　　棉紗昨期紗交易略見熱閙上午開盤各月上落極微買賣兩方均待時而動故行情無甚變化實銷較前呆頓惟漢帮生意尚未斷午後標紗尚有一部份賣方抵空各月俱漲三四錢收盤時聞客銷祗有八九百包人心又疲全日成交計七千八百五十包兹將人標拍開巿盤錄左 
　　收盤價比上日存賬數收盤價比上日存賬數 
　　十二月期一二六·五漲○·四○一八八○○三月期一二八·九漲○·五○　○九五○ 
　　一月期一二六·九○·四○二一四五○四月期一二九·五○·三○二二九五○ 
　　二月期一二八·○○·四一二三四五○五月期一二九·五○·三○五八○○ 
　　現紗客帮買去計八九百包行情漲跌各二錢半四川帮進一百包江西帮進一百六十包漢口帮進二百十包寗波帮進五十二包安東帮進五十包内地帮進二十五包汕頭帮進七十包蕪湖帮進二十五包長沙帮進一百六十包野鷄帮進二十包售盤如左二十支水月一三五·五○十六支寶鼎一二七·○○十支金城一二五·五○ 
　　至一三五·二五十六支水月一二九·七五至一二二·○○ 
　　二十支立馬一四四·六五十六支至一二九·五○十支大發一二一·二五 
　　二十支砲台一三三·三○十六支日光一三一·五○十支寶鼎一二二·五○ 
　　二十支文豐年一四二·五○十六支寶光一三八·○○十支地球一一四·二五 
　　二十支藍鳳一三八·二五十六支紅喜一二五·五○十支帆船一二一·四○ 
　　十六支文明一二五·二五十六支仙桃一三三·五○十二支金鷄一二五·二○ 
　　十六支藍鳳一三三·○○十六支紅團龍一二六·○○十二支飛機一一九·○○ 
　　十六支藍魚一二六·二五十六支大寶一一九·○○十四支藍團龍一二五·○○ 
　　十六支子虎一二一·七五十支金鷄一一九·五○六支紅雙獅一○七·五○ 
　　十六支雙象一二七·○○ 
　　昨日大阪三品期紗巿價照錄如下 
　　前巿開盤收盤後巿開盤收盤比較上日 
　　十二月期一七一·四○一七一·六○一七一·六○一七二·○○跌○·六○ 
　　一月期一七三·四○一七三·八○一七四·七○一七四·九○一·四○ 
　　二月期一七五·四○一七五·四○一七六·三○一七六·五○○·六○ 
　　三月期一七七·○○一七七·一○一七七·二○一七八·○○漲○·一○ 
　　四月期一七七·八○一七七·七○一七八·一○一七八·八○跌○·一○ 
　　五月期一七七·五○一七七·七○一七八·六○一七八·九○不動 
　　六月期一七七·二○一七七·九○一七八·四○一七八·八○漲○·五○ 
　　又上午九時半大阪現紗電二十支藍魚一百八十三元漲二元合申規一百五十四兩七錢二十支紅財神一百六十七元漲二元合申規一百四十一兩一錢十六支福島一百六十元漲一元合申規一百三十五兩二錢十六支三馬三百六十元漲二元合申規一百三十五兩二錢 
　　又電現貨精細棉紗除川口帮一二需要之家零得買進外其餘絶無呌買之聲三品混沌人氣益疲行情又跌中等二十支十二月期呌價百七十三元昨僅大分十支十二月期百四十七元屬面十六支十二月期百六十一元稍有成交 
[南北米巿疲俏不同洋米未動]  
　　昨洋米客辦又止本街去胃平平全日祇開千餘包計西貢一號米五百包二號六百餘包期貨二號三月份二千包二月份小校二千包行情均與前巿相近 
　　閘北仍　軟人心不靈辦方因天時請正產區源　可到不應多應河下存貲尤充積故特　跌五分中　跌角許薄稻變元等米去路完全停頓卽有走動亦屬零星小數辦户乘勢抑價又跌角外杜秈埠秈羊秈等貨雖爲門售繁貨近日存底亦厚價　數分廠家客秈一　莫展衰勢難挽祇開二三户價跌數分滬南米巿堅　售開同里朱家行青角等米續張角許練塘張堰周莊等米增加數分其餘各帮尚屬平定南北兩巿河下共運到米船五十五六號 
[一再受挫之南北貨]  
　　前因貨價太昻現又阻於運輪 
　　邇來南北貨巿况日在混沌中各帮交易益見岑寂前數日杭嘉紹上江等處交易曾有一度熱閙氣象距知濃杭貨車昨又阻滯上江一帶封船故轉運益難徽衢嚴各屬水客均無形停頓常錫一路客貨均有直到出口粤閩南洋未聞有大批成交總之下冬生意初因貨價昻貴　因轉之阻礙年内爲日無幾恐難期如何發展矣木耳漢口被來源阻滯兼之秋耳欠收存積日稀續趨升漲現價七十一兩申巿粤閩採胃尚有昨協茂開北耳八十四包價已提高至七十八兩行盤爲八十兩雜耳七十六兩副耳判稀銷暢甚緊秀高貨一百零二兩北耳改包九十六兩毫州紅來源不繼又告暫斷雖有存落亦僅少數鎭和運到八十四包價提至九兩二錢當即售通泰昌永亦有到二百二十四包被廣帮辦去紅黑棗各帮交易均鮮談判但巿價尚堅穩桃肉漢口續有到源申帮無辦胃因走銷極呆抖盤甚紊亂自二十五兩起至二十三兩桃球三十八兩津桃至三十四兩尚平穩核桃去路尚有以上下檔爲最俏手揀桃開十九兩之後現非二十兩不售東毫桃存底尚充無榮辱下檔洋剔桃來源不旺走銷甚暢湘蓮近日北路牛莊青島濟南等帮均有交易辦者均係湘潭衡州兩貨爲多價三十四兩至三十三兩無甚上落金針菜邇來因地頭存底不多尚堅昻本埠號家迄無鬆意昨慶元祥豐等號開出一百三十餘包計頂莊菜開二十六兩中莊大興菜二十二兩次二十一兩半鄉莊菜二十一兩由坤元鴻元惠成鼎盛等行開進價比前略升 
[東糖續開一萬二千包期糖微升]  
　　昨日糖巿　外電訊古巴現糖價仍三·三一二五紐約期糖三月份價三·二二與前電同五月份三·二五七月份三·三五均升二五二月份一四·二五三月份一四·三一二五均微落零六二五日匯内盤結價八三糖業公會劃盤初巿價格本月份八兩六錢五分明年正月份九兩一錢五分二月份九兩二錢五分旋以買氣甚盛二盤價本月份八兩六錢七分半正月分九兩一錢七分半最高旦至九兩二錢二月份至九兩二錢七分半交易尚盛結果收盤本月份仍爲八兩六錢七分半正月份九兩一錢七分半二月份九兩二錢七分半勢亦平平現貨之　昨劃價八兩六錢明治YT及雜　TK等價均同明華YP八兩六錢五分尚見穩秀二十四號粗砂白糖劃價至九兩二錢半大里糖昨日回電已轉共計開出一萬二千包係西二三月份貨價乃日金十元零五角卽行銷通 
[期麥祇二月份做開兩盤餘均空拍]  
　　昨期麥上午幾盤均空拍一無做開因目下雙方之人心作用旣失國地外麥情又無顯明之漲落致冷落無神日甚一日依業中人之推考時局多故銀根明　唶緊一般鄉農恐遭軍事之損失所存小麥恐須陸續裝申以保貨本故將來到源固不慮間斷即交易所之交割數量亦不致過減故本月份期貨之結局當須盤旋過去也下午開盤除二月份開收做開巿面其餘均完全停拍惟後步或因期粉略好人心當可略爲興奮也現麥巿面昨巿交易尚旺統巿開一千五百包台州之特高麥開四兩八錢六分餘則與前日相仿云 
[芝加哥期麥巿價（美金）（十日電）]  
　　噸位担價噸位担價 
　　元元兩元元兩 
　　十二月一·三九六二五四八·九八二五·四四二七月一·五二八七五四六·八五六五·二○六 
　　九月一·四○五四九·二五七五五·四七三 
[麵粉仍須依國外巿面爲依據]  
昨粉中上午人心依然虚弱買方在廠家壓迫之下國外電訊又不甚利之可能只好觀望待時所以各月份巿面最軟弱時較前日又落七釐半之譜惟至收盤空頭略有補進近期價仍回好遠期則半定如常無甚上落及上午初盤交易北帮對遠期頗見收進廠抛亦停巿面又稍稍進展較上午最低時回高一分左右觀此後之升沉就大部分而言當看國外電訊是否合算然後根本推考方有確實之依據就目前而言則某廠始終居空頭地位必不得已或須如上月份將其所有向交易所盡量交出則期分之變動恐已在潛滋暗長中矣 
[英白跌小去錢許]  
　　自牛莊營口安東諸埠陸續封河後英白跌出路一落千丈而到貨不絶昨開盤較上日小去一錢左右惟四十八張飛鳥牌以貨少尚站定 
[法西釘囤進四千餘桶]  
　　一寸至寸法西釘本週初出路不振跌至四兩八錢值洋行現貨紛紛抛出巿氣益弱昨忽有重提之象聞由囤户吸收所致緣到源尚在明正二三月間而定價又高（在十一先令四五辨士）因此囤進之數已逹四千餘桶胃口尚未滿刻行情已可開至四兩九錢大約五兩亦不遠矣 
[海帶魷魚干貝均疲跌]  
　　海帶邇日各帮生意銳減兼產巿跌價行家均圖脫手致售價紛亂頭等根室帶自四兩六錢至四兩三錢高低相差三錢誠屬罕聞號家到貨均存棧鮮有問津者廂魷魚汕頭長江等帮均乏銷胃本街内路生意有限故暴跌二三兩要手且缺查行號手貨共有二千包左右各路銷場若不發動尚防續跌云 
　　干貝亦因地巿鬆而銷路稀各檔跌三四兩至六七兩不等昨號家因行家還價太枯大槪均存扳守之意殊少開出者 
[絲經補缺突漲二十兩白長吐又跌一兩]  
　　絲經昨補空交易頗不寂寞緣日前連納等抛與紐約綢廠之十二月份灰經期貨現已到期祗得放價競補昨成交本月份現貨上身新灰經一百包價突漲二十兩上中身乾大經九十包亦漲五兩至十兩反車本鎭皖白絲四十包中身魯廠經三十包價均堅穩白廠經僅祗發出電報成交有待云横濱生絲現貨雖有十五萬五千斤之前日交易須决定價格然甲九十號百八十三號等昨日買氣反趨暢逹其他各莊亦躍躍欲試人氣堅强大有轉機行情賣方高索十元最優等貨呌價一千四百五十元惟至成交尚須相當交涉云 
　　絲頭山東黄絲頭歐莊需要頗殷因華絲商手貨不充隨到隨銷但海外董貨標凖頻跌致滬巿亦難看漲白長吐昨又傾跌一兩横濱絲屑歐美帮買氣均極濃厚因吃價過小賣方不忽賤修交易難望成立行情看漲 
[俄莊開辦珍眉綠茶]  
　　昨日旅滬英美行家接電訊稱茶銷停滯英美法等莊銷路已無把握惟俄莊新泰洋行珍眉缘茶已在開辦華商態度略穩昨巿成交五百十九箱 
調查 
[漢口棉花產銷額俱减]  
　　本年出口一百九十萬担弱 
　　日商估計漢口棉花本季輸出額爲一百九十萬擔比前期减少五十二萬擔㈠細絨漢水上流四十五萬擔比較减五萬擔中流產十一萬擔減四萬擔下流產四十萬擔减十萬擔沙巿宜昌湖南產五十萬擔減十五萬擔其他各地四萬擔减一萬擔㈡粗絨家鄉產十萬擔減五萬擔府河產四萬担減一萬担裡河蔡甸十五萬担減五萬担邊江產三萬担減三萬担沙巿湖南產五萬担減一萬担漢陽產三萬担減二萬担兹再將最近五年間漢口輸出各種棉花詳錄如下 
　　輪入地自十年十月至十一年九月自十一年十月至十二年九月自十二年十月至十三年九月自十三年十月至十四年九月自十四年十月至十五年九月 
　　上海六三四四二四九五七○六○一一四八三七九一○五一四二九一七○六九一三 
　　中國其他各地三八五九八四五一七六五五一四二二一五三二七四三九九 
　　日本八五八四四九一七五八一七一九三五一九四一九六八一○六六 
　　英國二九一八八○一二一四四六五九五丨 
　　美國丨九七三二六二一一○一六一八二五九 
　　法國丨五二九六○二九六八○九 
　　比國丨九○三丨二四五丨 
　　德國三八三一二八九二五四一八三二三六二五六五 
　　其他各國二八三八二六四五三三三五三八丨 
　　共計七六八四五三一一○七五六七一一八七○三二一二九四四三八一八七四○一一 
[印棉最近估計六百十萬包]  
　　孟買訊最近估計印度棉產爲六百十萬包比前次減少三十四萬九千包兹將各州估計分别誌下（單位千包） 
　　本期前次減少本期前次減少 
　　聯合省三五四二八二四六白洛去四一四四三六二二 
　　雷劇帛一二三一四六二三杜利墨太四四二四九八五五 
　　新特一五八○一三八○南方各地八○○八○○ 
　　堪提三七五三九○一五中印度四三八四五八二○估計上巿總收五三六○五六九九 
　　瑪雷司三四七四一○六三盤拉司四五一四九五四四又民間家用消費七五○七五○ 
　　中央省三五五四四○四九合計六一○○六四四九三九四 
 
 

Page 12

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *   
 
 

Page 13

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *本埠新聞 
[孫傳芳不准開巿民大會]  
　　本星期日上海擬舉行巿民大會以拒絶奉魯軍南下及促成特别巿爲目的誠恐官廳多所誤會曾由陳陶遺·蔣百器·電孫傳芳力爲解釋請准開會兹悉昨日孫氏已有電致李賢章·嚴春陽並轉陳蔣兩君原文甚長大意謂巿民大會萬不能任其開會着嚴爲制止云云李嚴并已通令各區查照矣 
[三省聯合會之兩要電]  
　　反對發行新公債軍用票預借漕糧及借欵 
　　皖蘇浙三省聯合會昨日下午三時在本會所召集全體委員大會到會二十餘人由董康主席魏伯楨紀錄會議結果發出兩電一致三省各法團曁全體人民一致北京安格聯反對軍閥借欵預借漕糧及發行新公債並援助總工會向官廳要求啓封至六時半始散會兹將開會情形及兩電原文紀錄如下 
　　開開情形㈠沈衡山報告各方來函㈡楊千里·沈衡山·魏伯楨所擬致三省各團體及安格聯並銀行界函通過照發（惟致銀行界函暫不發表）㈡王彬彥報告官廳對於巿民大會之態度㈣褚輔成主張明日再開委員會决定推派代表與否當有汪禹丞·王紹鏊·沈衡山·汪同塵·等均有討論議决仍推蔡元培出席巿民公會與各界公同商榷㈤褚輔成提議討論總工會被封後恐激動公憤反爲不美不如聽其公開較爲有負責之人應由本會推派代表或請蔣百器君向官廳接洽議决推王彬彥·鄔志豪·王曉籟向各商會及官廳接洽並由褚輔成與蔣百器接洽又議决由文書股擬函四件一致總商會及南北巿商會總聯合會一致蔣百器一致官廳一復總工會㈥定今日下午四時繼續開會 
　　致三省各法團曁人民電上海各報館轉皖蘇浙三省各縣縣議會·巿公所·教育會·農會·工會·商會·欵產處·曁三省父老兄弟均鑒本會不忍三省重罹兵禍揭櫫民治迭電呼籲瘏口曉音未見寸效孫傳芳投奉以還暴軍入境軍行所需窮極搜索如孫傳芳電奉張認籌軍費一千萬元如張宗昌電孫責成發行軍用票於蘇皖至少每省以一千萬元爲起點又孫傳芳擬募省公債一千萬又擬令銀團發行特種兌換劵最近事津浦南段沿路各縣已發現山東軍票强使找現騷擾巿廛行見京津商民所受之痛苦轉瞬徧於吾三省之區域是孫傳芳旣竭吾三省人民之膏血爲乞憐求救之禮物復將以三省人民養親育子之資供其受降新生爭地殺人之用故旬日之間省委絡繹於道守提欵項名目繁多提現不足復預僅漕糧試思吾三省頻年兵燹重以偏災商巿蕭條百業俱弛蓋藏匮乏卒歲無謀覯此兇殘何可忍受所望吾代表民意之各公團及保守地方欵產之各機關注意最近事實於苛征軍費提撥公欵預借漕糧等事予以嚴重拒絶即各地縣官稅吏雖在職爲官而在省爲民當此禍臨眉睫亦當激發天良顧念大局對於軍需供應不法誅求一槪謝絶徵解爲地方保一分元氣即爲子孫留一分餘地倘使自儕厮養甘爲鷹犬則事平論定必不能逃我人民之公判也語重心長聲與涙俱皖蘇浙三省聯合會蒸 
　　致北京安格聯電北京安格聯先生鑒北京現已無政事可言籌欵無非爲軍閥提用助長内亂聞有發行新公債七千萬元或補發九六公債三千萬元之議東南人民異常憤激先生去年在賀得霖長部時代尚能堅拒簽字今日尤望以民意爲重勿徇所謀謹代表東南民意聲明所謂現在北京政府實已爲軍閥统治下之一附屬機關此等舉動尤悖民意如先生不能辨别民意所在輕予贊助所有以後此項擔負損失應即由先生個人完全負其責任無論至於何時將來由人民組織之新政府决不加以承認特此忠告皖蘇浙三省聯合會許世英·董康·蔡元培·等蒸 
[各路商總聯會緊急會議紀]  
　　上海各路商界總聯合會於前晚八時開緊急會議到二十餘人副議長嚴諤聲主席余華龍報告上星期六出席巿民公會討論舉行巿民大會情形代表等以兹事體大未能應允故對召集緊急會議究竟應否參加請爲討論云云甘新民主張加入一致通過並决定加入要點㈠爲拒絶奉魯軍南下㈡爲贊成組織自治爲範圍並分函各路分會请照此旨加入進行次虞仲咸提議反對軍用票案公决無論何軍發軍用票本會均表示反對通過又總工會被封函請援助案主席宣讀來函並介紹總工會代表萬永卿當場報告一切公决致函戒嚴司令部淞滬警察廳代爲要求啓封次討論選舉延期案公决委員會旣不及籌備應即改期於月之十五日選舉議長二十日選舉會長議畢十時散會 
[省黨部贊同三省聯合會决議案]  
　　國民黨江蘇省黨部代電云蘇浙皖三省同胞公鑒頃讀報載庚日三省聯合會理事會對於預借漕糧及發行軍用票或其他同性質之兌換劵有如下之三項决議㈠通告三省人民一律拒絶㈡通告各縣知事及徵收機關在現在局勢下暫停解欵否則將來新政府成立槪不承認㈢勸告各銀行界鄭重考慮勿輕率嘗試本省黨部對此扼要之主張實際贊同（中略）苟我三省人民而能一致拒絶行使軍用票與預借漕糧焉各縣知事及徵收機關能一致暫停解欵焉各銀行界能一致不爲之借欵及發行變相之兌換劵焉則奉魯軍雖蠻横孫傳芳雖陰險恐亦無所施其伎以侵佔我三省戕賊我人民否則我三省之人民是自授以刃而自就殺戮三省之官吏商人是助其殺戮人民而自貽禍戚而已本省黨部對於預借漕糧一事曩曾痛陳利害剴切言之兹以此三省聯合會扼要之主張爲我三省人民生死存亡所繫不惜辭費重言聲明幸我三省同胞一埀察焉江蘇省黨部即灰 
[總商會爲航商呼籲]  
　　請准三北輪航行滬漢 
　　總商會昨爲三北輪船行駛滬漢間江輪事致電寗孫云南京孫聯帥鈞鑒三北公司擬將長安·德興兩輪行駛滬漢由本會據情代請一案於本月九日奉到鈞座虞代電復稱以在此電事期内若由滬派兩艘准與由上海通至安慶爲止等由當經轉該公司遵辦去後兹於本月十日又據該公司復稱此案敝公司奉到聯帥支電語意相同竊自華輪被扣招商又議决停航客貨待運惶急萬分故不得已要求敝公司將上游長安德興二輪調駛下游行駛滬漢實爲補救商運起見乃當局不諒以爲上游輪船開駛下游於軍事有所窒礙實則由上游調輪至下游非由下游開上可比對於聯軍毫無關係且往來滬漢亦願受軍事檢查至謂由申通行至安慶爲止則潯漢等埠積貨仍不得疏通於各商埠仍無裨益於微日續電當局請求維持外擬請貴會依據敝電續爲請命以維航業而蘇商困等語到會查長江航路自軍事發生後洋輪成獨占之勢華輪幾於絶跡就目前情勢言之外輪皆以其政府爲後援行止自由絶不受我方拘束華輪則切實聲明願受軍事當局之檢查兩相比照是華輪之行駛滬漢於軍機尚無妨礙的係實情長江爲航業中心華商積貨之轉輸與國家航權之維繫均恃此爲一綫生機用特據情籲懇鈞座准如該公司微電所請辦理庶幾航權猶得稍收桑榆之效無任企禱上海總商會叩蒸 
[各輪公司呈請收回内江航權]  
　　外交部批示設法收回 
　　本埠肇興輪船公司等十餘家呈國務院及各關係部文力爭内江航權外交部已批覆核辦呈云呈爲國内商口間·及内江内地來復航業應行依例廢約謹瀝陳敝國病商情形仰祈鈞鑒示遵事竊查一國之海岸綫内來復運輸如專在牛莊·天津·烟臺·上海·福州·厦門·汕頭·間往來運客載貨其他均爲本國商口其運輸即爲自國商口間來復之航業英文稱爲CoastWlseTrade乃國人私家之貿易不入對外通商範圍國際法内英文名詞並稱爲HomeTrade譯爲自家貿易換言之爲國貨有無之懋遷内地相互之交通此種航綫如國道然不屬國際公共即外人不能任便敷設鐵路經營車務運輸於其間又以如家宅然公例不許侵入外人以路所必經過其門則可深入其庭閾則不可若盤據堂奥之地恣爲小販生活是家宅爲巿場矣九洲萬國無論弱小質幞於國内商口間及内江航綫之船且禁止外資合股以此與内政有關抑爲商法所繫也前清五口通商之約外人越例要求偪迫備至盲然勉爲應允洎乎咸同以降屢爲城下之盟又將商日之内地及内江航船一併放任之黑龍江左岸屬俄右岸屬華只許華俄兩國行船公例所在萬國共遵今者英日船商竟專置輪船在我商口間與商口内地以及内江組成來復航綫並實行水險競爭樹其鞏固不拔之基近年且變本加厲復有引港公會PilotAssciation航船公會MarinersAssociation之設其董事爲外國商會會長商船船東及水險公司所組織冀償其獨壩壟斷之私遂使中國航海人員亦無從行使職務迄今華船之船長·船員·尚須任用外人蓋於此種航業專利之外復造成航術職業專利推其極秘釀成人民對外之惡感國際競爭之糾紛禍患寗復忍言查遠洋航業全恃内國航業爲命脈必其近海内航不受壓制方有擴充遠洋航綫之可能今我内國航業强半屬諸外商實條約所鑄之大錯無惑乎招商局之不能發逹華保水險公司之無從興設而航海專門技術之無人嚮學矣夫航運爲商業消長之關鍵尤爲海權隆替之樞機正本清源自以廢約爲惟一救濟方法現值華會主張平等相互主義商約應行改訂之時期爲國爲商均應亟圖自拔俾可自存除呈外交·農商·交通各部外所有國内商口間及内江内地來復航業應行依例廢約緣由謹瀝陳敝國病商情形伏乞鈞鑒示遵外交部批示如下據呈已悉所稱收回航權一節事關國權自當於訂約時特與注意設法收回此批 
[國民保航會昨日開會記]  
　　上海國民保航會鑒於華商航業摧殘殆盡特於昨日下午召集臨時會議至暑三十餘人由方楣叔主席報告最近招商三北兩公司困難情形次由胡和友起述江輪被聯軍扣用後之經過事實劉農年謂華商航業已呈破裂現象本會亟應起而援助免被外界責難今日救急方法宜先電致軍事當局將已扣輪隻准其運輸未扣輪隻不宜再行留難使商貨水致囤積華商公司尚能維持營業經衆贊成當電致孫馨遠云此次軍興以來華商江輪被扣者竟逹十艘之多查此項商輪祇能供運士卒現在前方戰事停滯江輪停泊寗垣毫無所用在商人受累之深已逹極點現因滬漢商帮羣起呼籲華商航業曩以長江爲利藪之淵今日不啻視爲畏途業已宣告一致停業商帮影響所及莫不痛恨素仰俯長愛護商民决不願以扣輪之舉有違民意本本爲顧念軍務商情並籌起見務請鈞長將所扣華輪准予放行庶幾華商航業尚有一綫之望云 
[航業雜訊]  
　　日軍官過滬此次日本海軍省調派揚子江第一外遣隊旗艦利根號來滬有日本當局新任駐華大批海軍職官來滬計勢多軍艦艦長河原·隅田軍艦艦長益田·比良軍艦機關長丸山操·主計長籐井大尉·平户特務艦軍官　口少佐·松野大尉·矢司軍醫官·及龍寶主計官·又有嵯峩軍艦之香川大尉等共計十三員統於昨·· 
日到滬卽轉乘鳳陽丸輪往寗潯漢宜各艦内接任 
　　美軍需運申美國亞洲艦隊之小吕宋軍港現因滬上駐艦日增各艦需用軍械軍實甚設特由該艦隊軍需處遷來大批軍械及各項軍用品九百八十箱分交駐泊上海之七艦應用該軍械等業經昨日裝載到滬當卽提卸入美海軍軍用棧房内云 
　　上海丸抵滬此次遇風各輪以日郵社之上海丸爲最危險該輪由日本之長崎開出後駛過日本之瀨户内海而入黄海海而時卽遇大風船身顚　海浪打過烟囱其第一次遇大風係在五島海峽船傾至十五度與二十度之間甲板左右之欄干大半爲波浪打毁司機室内滿浸海水至八日上午二時許爲第二次遇大風浪頭等室被怒濤打破四間玻璃盡碎擲入兩西女兩外人之搭客身上毁傷頭足各部平時該輪在十二小時可以進口之路程今次則共歷三十九小時始得入吳淞港該輪未發生意外之危險其船員等均目爲非常之微倖受傷四人尚輕損壞之客位等此次回航時卽在沿途修理矣 
　　烟臺封輪訊昨日本埠接得烟臺來訊大致謂直魯軍南下援孫在津浦路者已紛紛向蘇皖開拔其分駐膠烟之第八軍亦遵令準備出發此軍將隨渤海艦隊從海道經吳淞而入長江故烟臺已在封扣商輪運兵聞已有數船被扣故華商船多不敢往該埠　　逹興新輪試車滬南逹興輪船公司新向高昌廟鴻昌造船廠訂造鐵壳輪船一艘取名逹興業已竣工該公司現定舊曆本月初八日卽星期日下午一句鐘行試車禮由十六浦招商局新江天碼頭開往吳淞口外駛行一周再回原處停泊聞該輪完全由舶來錮板造成其官房艙亦係鋼板所築異常堅固引擎爲江南船塢特製亦甚靈敏而發動馬力有六百餘匹之多聞一小時逆水能行十二英里其様子由派嘉洋行之曹守廉親手所製試車後卽擇期開往樂清瑞安平陽等埠云 
[蘇軍讓防昨訊]  
　　五八兩師展期明日東開聯軍第五師白寶山部奉命讓防由海州調駐常州·宜興·一帶曁第八師孟昭月部由寗調駐嘉興·松江·等處·路局已奉命備車等情已誌昨報兹悉五師軍隊以邇來天氣奇冷輸運上極感困難原期昨日可以到寗乃因運輸不便之故尚未抵寗聞今日定可開到準自明日起陸續東開第八師亦因故改自今日午後起開拔 
　　第七師亦將調駐宜常原駐宿遷一帶之第七師馮紹閔部步兵一旅昨已奉命調往常州·宜興·泗安·等駐防已由寗總部向路局索專車三列每列配掛車二十八輛停候寗站凖自明日（十二）起由寗開往 
[時局中人往來訊]  
　　盧香亭聞南京今日開重要軍事會議盧香亭業奉電召定今日午刻乘專車赴寗 
　　蔣百里丁文江聯軍訓練總監蔣百里淞滬商埠總辦丁文江昨（十日）應聯軍總司令孫傳芳電召於下午五時三十三分由滬乘專車聯袂赴寗會商要公聞與省長問題有關 
　　劉寶題江西第三師師長劉寶題前晚偕同浙參謀長隨帶書記官副官等六人馬弁衛兵三十名來滬下榻於浙江路北洋旅館勾留一宵即於昨十二時四十分携同各官長兵士等由滬乘中快車赴寗晋謁孫傳芳請示方略 
[徐維震蒞滬後之臨時法庭訊]  
　　上海公共租界臨時法庭籌備處主任徐旭瀛氏前日來滬下榻於威海衛路五號（一說遠東飯店）以距原定收回之期民國十六年一月一日爲日無多故積極進行徐主任並與各要人接洽所有關係文卷業經與許秋颿交涉員商定即由交涉署送致云 
[公廨法律委員會從事結束]  
　　收回滬會審公廨案中外法律委員會迭次在交署開議除關於直接公共租界治安有關之各項刑律與訴訟手續雙方意見相同而無牴觸者可不再議外惟關於疑義之條文·以及外籍律師出庭·及雇用外員等問題大致已磋商就緒兹值籌備臨時法庭主任徐維震到滬聞許交涉員擬與徐生任一度商榷即可將法律委員會結束開最遲在此二星期内定當提出换文矣 
[編訂貨價會昨日開會紀]  
　　將邀集各國代表茶話 
　　编訂貨價委員會昨日開會委員長陳鑾主席首由許金永報告十四年度海關收入三千六百三十六萬兩經此一度編訂年可增收四百萬兩次陳鑾提議定於日内邀請各國代表來會茶話藉以交換意見當即决定於十六日下午三時舉行茶話會聞該會預備届時對於貨價加以說明决以十四年度爲標準决不採用三年平均之說亦不採用最近六個月之說被邀各國代表名爲美國駐京使館商務參贊·法國駐京使館商務參贊·英國駐滬商務參贊·及義國·日本·和蘭·丹麥·瑞典·那威·西班牙·葡萄牙·各國駐滬總領事云 
[司法部儲才館成立之函知]  
　　司法部致函本埠司法機關謂本部前爲培植司法人才起見曾於民國三年設立司法講習所頗著成效嗣因經濟缺乏而停辦此次法權調查辛苦蕆事各國委員對於我國改良司法希望甚切培植人材之舉實不容缓爰就舊章酌加變更定名爲司法部儲才館擬訂章程十七條經國務會議議决呈請備案業奉指令公布相應錄附則希查照云云 
[敬廳清查户口將結束]  
　　淞滬警察廳此次清查户口各區編訂門牌除第六區尚有一部份未能結束外其餘第一·二·三·四·五·曁吳淞商埠警察局均告結束截到乍日已編訂之瓷質門牌已在十五萬二千以上將來預計華界南北巿住户約十六萬户以外尚有棚户（即江北草棚）約三萬户委員長張雅雲·嚴述齋·委員余素樵業將存餘表册檢存備用至經費問題付出已在三萬五千元以上除由嚴廳長借墊外并向商埠署財政處借撥二萬元預算以徵收 
 
 

Page 14

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *門牌費歸還但門牌收入至多不過一萬餘元其餘萬餘元公家一時無法籌措將由嚴廳長暫爲虧累云 
[昨晚巿民公會之緊急會議]  
　　巿民大會改代表大會總罷工案暫緩執行 
　　上海巿民公會昨晚七時開第一次緊急會議討論本星期内巿民大會進行問題及報告最近政治情形到會者各馬路商總會鄔志豪·王漢良·閘北商會王曉籟·總工會汪壽華·萬永卿·三省聯合會蔡元培·李次山·沈衡山·上海學生聯合會劉榮簡·全國學總會唐鑑·鄭鼎勳·等二十餘人當推蔡元培主席報告開會次沈衡山報告本會成立以後即向租界常局一度接洽而當局對我巿民自治之表示亦曲予諒解故俟本會會所租定後再行通知捕房云云次又報告中國官廳對於巿民大會之態度官廳謂在戒嚴期内禁止集會給社雖由本會一再聲明謂爲民衆拒絶奉魯軍南下之一種表示并要求上海自治之實現但始終未得官廳諒解惟此會苟因官廳禁止而停止進行則我上海之巿民未免太弱本會代表上海民意之機關更何能無有表示然觀察最近政治之環境應先喚起巿民自治之精神而使巿民有要求自治之必要並請大會加以討論云云次閘北商會王曉籟謂以我個人意見應通告全上海居民及工商學各界以一種方式表示當時各團體代表均一致贊成林鈞報告本席主張此次巿民大會應改代表大會遂一致議决通過地點臨時通吉并决定每團體派一人至三人到會參加王漢良代表商總會意見謂商總會方面對拒絶奉魯軍南下·上海巿民自治之兩口號一致贊成云云當經會衆推定汪壽華·鄔培因·劉榮簡·林鈞·沈衡山·等五人爲籌備委員次總工會汪壽華臨時緊急動議謂本會此次第三次封閉工友代表紛至沓來要求本會發總罷工命令本會已經召集執行委員一致通過希望各界曲予原諒尤希望商界加以諒解云云次鄔志豪王漢良及各團體亦發表主張并請總工會代表極力疏通保留該會執行委員會議决案免至影響大局當時總工會代表答復謂本會執行委員共四十六人而到者竟逹三十九人總罷工之議决案本會認爲不能犧牲當由大會詳加討論對該問題一面請求各團體援助進行一面以上海巿民之公意先予啓封公開辦公若官廳再加以封閉再討論第二步辦法總工會代表始允暫緩執行并定明日召集緊急會議再行討論云散會已十一時矣 
[總工會被封後消息]  
　　報告各工會被封原委總工會昨發出通告致各工會云本會公開會所於本月一日又被封閉本會從自動公開後對於自治運動異常努力工人階級之奮鬥精神與團結力量足以促成自治之實現然而本會被封已三次不但爲工人階級謀利益的宗旨始終未改而團結力量與奮鬥精神反因壓迫而更加堅强更加努力至於此次被封不但於本會之存在與精神毫無影響且足以使一股巿民更確切認清理閥摧殘自治自由之罪惡而堅固其實行巿民自治之决心本本除用各種方式嚴重示威積極反抗此種摧殘集會結社自由之行爲外特將此次被封原委通告各級工會希卽轉告全體工友以　疑慮所有經常會務及參加自治運動事宜自應照常進行勿得稍意此佈 
　　各工會紛起表示昨日復有商務工會·曹家渡·小沙渡·浦東·楊樹浦·引翔港等工人代表會·水電郵務工人聯合會·金屬業工會·樂業友誼會·彩印工會等十餘工會·或單獨·或聯名·表示宣言措詞甚爲激昻 
[津滬國民黨代表昨日招待各界]  
　　昨午後三時中國國民黨直隷省黨部·天津巿黨部代表團季子扶·蕭玫·金仁哉·齊鍾岳·上海特别巿當部·招待新聞界與各團體代表·到三省聯合會代表許政等·由上海巿黨部代表余鴻澤主席介紹天津部代表季子扶等由季君報告此次天津黨部被封經過與天津巿民目下所處之恐惶狀况（乙詳載前報不贅）末並謂鄙人等此次南下以津滬間之郵電檢查綦嚴雖滬報略有揭載都略而不詳深恐事實不彰故鄙人等作一確切之報告俾全國民衆得以瞭然此次敝黨部被封之詳情並望全國民衆予吾人以切實之教導與聲援云云當席發出通電一通錄如下全國同胞公鑒（上略）在反動局勢下之本黨省巿黨部屢遭封閉拘捕或慘殺本黨同志所在多有無辜民衆横遭摧殘本黨天津巿黨部突於十一月二十三日遭當局包圍捕去同志十五人並搜去書籍文件全部經直隷省黨部抗議無效逕行引渡蹂躪人權至於此極並按名通緝所有黨員因之學生失學者六百餘人商人失業者三百餘人工人失業者一千四百人三十日在法界之直隷省黨部及同志私人住宅等處突被監視並捕去同志十一人河北一帶同志被捕者約四十餘人除專電呈報本黨中央轉令國民政府向英使提出抗議要求援例引渡國民政府所轄地域内潛伏英界之反革命派並向法使嚴重抗議外本黨同志自當更加努力以期早日解除全國民衆痛苦尚望全國民衆一致聲援至深企禱中國國民黨直隷省黨部天津巿黨代表團叩庚 
[國民黨上海登記委員開會訊]  
　　中國國民黨上海登記委員會昨日上午十時開常務委員會下午四時開全體登記委員會兹將二會情形略記如次 
　　常務委員會到楊杏佛·王漢良·朱義權·梅電龍·等四人主席楊杏佛恭讀總理遺囑指導股吳開先報告該股工作㈠出席各分部全體黨員大會㈡催促各分部速辦登記㈢發調查表調查登記狀况以資統計次登記股張振亞報告三日中狀况最後討論對於登記手續全體委員會到吳穉暉·楊杏佛·王漢良·張廷灝·湯濟滄·梁日青·徐梅坤·朱義權·梅電龍·等十一人主席楊杏佛恭讀遺囑繼報告上午常務會議議决事項次討論㈠張廷灝提議證明人對於登記人應直接負責議决應切實執行登記條例由證明人負責㈡張廷灝提議已由審查股審查之登記表再交全體委員會審查議决通過㈢朱義權提議來登記之同志應由指導股嚴格審查其思想議决通過六時半散會 
[調查萬案代表將赴漢]  
　　四川旅京同鄉萬案調查團推舉衆議院議員張知龍爲調查委員赴川切實調查萬案之眞相張氏到滬後各團體方面多往接洽並預備開會歡迎昨日下午崇海旅滬工商學會·學生總會·等各團體代表亦均往訪聞張氏於下星期内先行赴漢口與各團體各當局接洽後即轉道赴萬縣實地調查 
[各界營救會消息]  
　　各界營救被捕巿民委員會以前因散發自治傳單遭拘捕之衆巿民已先後出獄惟尚有數人因手續未備未能出獄該會特於晚八時開委員會討論進行辦法　果除分頭通知各家屬從速進行取保外並再請各界向李寶章接洽 
　　又學生程洵仁自爲九師步哨拘捕後業已解往龍華軍法處現伊家屬程寛正君奔向各團體請求營救並向各界營救被捕巿民委員會報告該會　表示竭力援助 
[出洋茶稅減釐准展長期間]  
　　總商會昨接實業廳公函一件文云逕啓者案奉農商部訓令開查出洋華茶减免厘稅一案截至十五年十二日底爲展限届滿之期迭據各茶商呈請繼續减免等情業經國務會議議决准展一年並由本部在此展免期内妥籌改良出口華茶辦法在案除分行並將改良辦法另案妥籌外合亟令仰該廳轉行茶商知照此令等因奉此相應函請查照轉知爲荷此致上海總商會 
[救生船捐由淞口救生局直接征收]  
　　吳淞口救生局之救生船捐向由各稅行代收兹因該捐收數　絀故由該局董事會議决於今（十一日）日起由局派員直接徵收兹將寶山縣知事馮成之布告及該局致各稅行函錄之如下馮知事布告爲布告案據吳淞救生局　局董事印書畦·朱治·呈稱竊職局自籌設輪船救生以來節經遵照定章切實報理所有常年經費收支分别編製預算提交董事會公同議决呈奉鈞署轉呈省長曁財政廳核准在案查職局輪帆各船開支經費全賴進口商船遵章繳納捐欵爲絶注乃此頃救生船捐自輪船開辦重行公訂捐率委托淞口各報稅行代爲征收業逾二載查核經征捐數較諸預算定額僅得十成之三短折甚鉅若不設法整理則救生事業委屬難以支持爰經職局第一届董事會議决救生船捐一項各報稅行旣經代征困難收數短絀亟應由局妥派征收入員訂本年十二月十一日起逕向進口各船户直接征收藉資整頓呈請佈告各船商一體遵照自後進口船隻遇有職局征收人員掣給捐單抽收捐欵務各照章輸納以維善舉等倩據此除指令外合行布告仰各船商一體知悉須知此項救生船捐向托各報稅行代爲征收現查經征收數短折甚鉅兹定於本月十一日起由局派員直接征收凡進口船隻遇有救生局征收人員掣給捐單抽收捐欵務各照章輸納以重救生母稍觀望特此佈告 
　　救生局公函逕啟者本局呈准徵收救生船捐前托貴號代收兹因該捐收數短絀核諸原定預算相差甚鉅輪帆兩船不敷開支兹於第二届董事會議議决呈請縣公署出示佈告自本年陽歷十二月十一號起由局派員分向各船直接徵收爲特通知貴號於十二月十一日起是項救生船捐由敝局向各船户直接徵收至希查照爲荷 
[南巿廣告稅認商投標揭曉]  
　　上海巿公所因廣告稅認商現將期滿照章另行招商投標定期昨日當衆開標兹聞此次投標者共有九人揭曉時最多數者蔭上公司標額三百八十一元一角一分次多數丁汝舟標額三百三十一元當令得標之該公司代表照章於三日内呈繳三個月常存稅欵並覓具殷實店商保結來所聽候給諭承辦逾期不到照章將保證金充公卽歸次多敷承充 
[牛羊肉同業公會開會記]  
　　本埠牛羊肉同業之開設莊號者每逢冬節時期均有贈送禮物於長期顧客之積習所需禮費由數元至數十元不等大抵以交易之多寡而比例之也今聞該會同業以此無謂之應酬殊屬虚縻血本自應急予撤銷特於昨日開會討論撤銷送禮之舉到者甚衆由陳廣海主席由陳安餘提議訂於本月十一號下午二時再當集衆開會討論此事方能一致行動以免此汰彼留之弊當即全體通過次即議及價目參差不齊急當劃歸一律俟於十一號開會時當力籌劃一之辦法以期速予實行後議徵求會員辦法旋即散會 
[國貨商場之新寄售品]  
　　本埠總商會商品陳列所國貨商場聞自分發通函曁入場劵以來遠道顧客亦相率而至並有還京中華總商會致函該會介紹陳河清許輔臣兩君到該會所商場參觀並託採辦優良國貨多種國人因愛國之心愛用國貨於此更可想見又昨有萬年新藥水廠送到萬年新新出品該品效用不亞於舶來之ＱＣeder可擦古舊家私器具·汽車·馬車·包車·以及五金雜物並各種皮鞋彩漆皮件等等一經擦後便發光亮有去舊復新之功售價極廉誠國貨中之創品也又温州恒記號亦送到冬笋數百斤託該所售品部寄售其貨及價均較巿上所發賣者廉美多多云 
[錢業請取締劣毫]  
　　近來劣質雙毫又充斥巿面大多爲八年九年十年三種紊亂社會金融危害小民生計實非淺鮮昨有錢業小同行鴻大錢莊等公函錢業公會請澈底取締函云謹啓者粤鑄雙毫銀角自流行滬上以來爲數之鉅不可以道里計其質量俱佳不遜於老角各界咸爲樂用乃有奸詐之徒私鑄劣毫朦混漁利擾亂金融遺害非淺故前歲曾有禁用十一·十二·十三年劣毫之議以社私鑄實行以來惠益良多但日久玩生禁令稍弛而後輩巿僧亦遂死灰復燃鼓鑄劣毫以圖厚利包藏禍心不稍顧惜或在本埠或在外省設立機關私鑄八年·九年·十年·劣　偷運來滬大抵以閩省最夥低價兜售於小錢莊或烟紙兌換店此種商店惟圖什一之利不顧流毒之烈隱匿收買混兌顧客兌者不察遂被所朦轉瞬間則已普遍全巿苟欲掉换而貼水不資一般小本營生靡不呌苦金融界之蒙其影響紊辭巿價關係尤重敝莊等鑒於是項劣毫危害社會非澈底禁絶不足以減　萌而安商業爰具辦法數條提議貴會請同業諸公嚴密討論冀逹完全消滅之目的㈠呈請官廳嚴偵私鑄機關科以應得之罪㈡請海關嚴查偷運一俟查出將劣充公並將其人懲辦㈢由公會組織專收機關將劣毫鎔化另鑄㈣由專門機關按镕化成　之應得價值抵低其　使私鑄者不　漁利㈤錢莊及烟紙兌換店等只能收進禁止兌出並派員調查如有發現按同業公議立予相常處罰㈥請外埠當道同時查禁使該項劣毫日歸絶跡㈦通告各同業羣起協助一致禁止以上數條不過略舉大要至於各種規章細察辦法請貴會公决訂定則此擾　金融危害社會之劣毫庶有銷滅之日矣貴會爲保障救濟金融之唯一體團當有切實辦法以　衆望事關重大逹速圖之 
[華商銀行定期攤還存欵]  
　　香港華商銀行上海分行前年受總行影響因而擱淺本埠各債權人曾組織債權團各之交涉嗣由公堂委派理賬員畢得生爲之清理直至本年夏季方開始攤還第一次存銀兹已定期於月之二十日即陰曆十一月十六日上午十時至十二時第二次攤還存欵其數目爲按照債權攤還一成地址在北京路二號五樓云 
[閘北保衛捐繼續徵收之縣示]  
　　上海縣知事公署昨發牌示云爲牌示事案據該民朱斯芾呈稱閘北保衛團續徵爲難等情業經批示在案兹奉道尹七零九號訓令内開查閘北保衛團奉令遣散時並無將欠繳各欵一律蠲免之明文現在繼續改編業經該團董事會議决收捐辦法聲明閘北借墊及欠欵甚鉅原收七成捐欵亦以抵補關係限至本年十二月底止以後不准再收呈由本道尹核明公布在案可見此次續徵欠繳各欵係抵補該團借墊之用今該會所請免予續徵之處核與原案不符礙難照准除分行寶山縣飭知外合行令仰該知事即便核飭知照此令等因下縣奉此合行牌示仰即知照此批 
[法工部局公債又將抽籤]  
　　本埠法工部局八日在大自鳴鐘巿政廳當衆舉行一九一六年之五厘半巿公債還本抽籖現據該局財政處確息一九一四年所發行之五厘半公債將於本月十五日下午三時在法工部局巿政廳内扣籖中籖各號須待至明年正月間始可向該局領還原本此次抽籖號碼共有一百五十號之多云（遠東社） 
[徽寗同鄉之呼籲訊]  
　　徽寗同鄉會因家鄉駐兵有增無減迭接各處同鄉告急函電日有數十起之多爰於前日公推陶知行·曹志功·爲赴寗代表谒孫呼籲陶君適因有要事未克啓程故昨日曹志功已於下午十二點四十分快車先行出發其餘同往各團體之代表有歙縣同鄉會許伯龍·許玉田·黟縣同鄉會黄少牧·余復白·諸君該會并派有代表前往歡送及照料一切云及該會昨接孫傳芳復電云（上略）支電悉贛軍駐紥貴縣原係暫局已令不准擾及地方矣特復總司令孫傳芳虞印再該會以連接赴徽代表吳鼎九·畢立信·由屯發出函電報告駐軍情形及促本會派代表赴寗故該會昨復一電云屯溪縣商會轉吳·畢·一一代表曁各公團鑒魚電悉已推代表陶知行·曹志功·赴寗徽寗同鄉會叩佳 
　　歙縣同鄉會赴寗代表已於昨日早車出發又接到該縣各界快郵代電如下歙縣旅滬同鄉會並團徽寗旅滬同鄉會均鑒歙縣邊瘠田少山多卽在豐年亦僅敷三月民食餘均恃浙贛及本省寗旌輸入今歲苦旱秋成不及什三時局不寗商運又減什四蓋藏盡凈全邑馨懸若益軍糈戕向應付兼之商務窳鈍巿面蕭條旣無金融機關又無鉅欵周轉即號稱殷實之户亦從無千百之儲凡我邦人當所共悉乃者自贛赴浙之軍隊絡繹過境苛煩供給竭蹶難宣正苦水盡山窮而第九混成旅又移兩團駐歙責匹雛之力令負千鈞譬垂斃之人再嬰厲疾即延殘喘已在彌留現雖羅掘支持實已瀕於絶境不獨公帑如洗無可騰挪即民有私財亦皆貸盡點金乏術雨米弢相對焦憂一籌莫展言念困蹙遂益恐慌以故婦孺早遷避一空商販更相率裹足有如衰病危殆自知若再不開移則辦理給養人員更將何物以應設想險象楮墨難傳素審貴會諸公篤愛鄉邦與同休戚務懇迅商救濟力予維持一面據情飛電軍民當軸籲請曲賜哀矜電令駐軍尅日撤退况歙非險要向不駐兵今何苦使三四千有用之雄師置諸無用之瘠壤徒令三十萬無辜之民衆全罹無告之困窮想當轴善運戎機眷懷民瘼必能使士兵有效命餘地爲羣黎留一線生機益以鼎言定邀俯恤倒懸待解急於燃眉又因電費不貲倉猝無措特此代電不盡欲言伏乞矜全九頓待命全歙農工商學各界率同全體婦孺泣叩陽 
[取締麻醉藥吕品討論會紀]  
　　中華國民拒毒會近以該會特约委員伍連德博士來滬特聯合中華醫學會·中華博醫會·中華衛生教育會等團體於前日下午在圓明園路二十三號該會會所舉行取締麻醉藥品會議到伍連德博士·胡鴻基博士·江上峯博士·蕭智吉博士·馬雅各博士·葛雷博士·勞烈女士·雷棉夫人·泰格博士·鍾可託·楊名聲·費喬治等中西人士數十人二時開會公推伍連德博士主席葛雷·黄嘉惠紀錄首由鍾可託報告召集此次會議主旨及經過次由伍連德博士演講麻醉毒品流禍我國實况分爲嗎啡·海羅因·司逹尼·咖啡精等項略謂外人運入毒物每年不下三十噸非醫界共起挽救前途不堪設想次討論我國醫藥上需用之毒物問題議决公推中華醫學會蕭智吉博士·中華博醫會馬雅各博士負責研究我國醫藥需用最低限度以便提交下届國際禁烟大會次由蕭智吉博士演講取締麻醉藥品問題並叙述其經騐及見解繼討論取締本埠毒物問題議决推派馬雅各·葛雷·費喬治爲委員設法提出議案於下届公共租界納稅會實施禁律以逹肅清麻醉藥品之非法用途議至四時暫行休會四時半重行召集宓愛華女士演講公共衛生與拒毒教育部題之關係江上峯博士演講醫藥界對於提介拒毒教育之責任當由鍾可託報告拒毒會拒毒教材編輯綱要議决由中華衛生教育會加入關於醫藥方面應有之智識繼由馬雅各博士演講拒毒事業中之戒烟計劃胡鴻基博士演講戒烟及戒麻醉藥品之事業後討論醫藥界對於提倡戒烟事業之責任末由蕭智吉博士致閉會詞直至六時許散會聞拒毒會以是日會議中各專家發表之學理宣讀之論文均係精心結構之作對於拒毒事功上貢獻甚大擬彚刋專集公佈云 
[五卅公墓訟案昨日宣判]  
　　五卅烈士公墓舞弊案曾奉上海地審廳辯論終結昨午後二時宣判被告王法記主王樹森·工程師劉士琦等均到庭即奉堵庭長略詢兩被告年籍一過諭謂王樹森云汝已供認偷工減料則汝已觸犯刑律三百八十三條爲他人處理事務國利自已之罪已成立惟尚未取得工價應作未遂犯論兹科汝五等有期徒刑六月於原告所控劉士琦則證據不充不能認爲通同舞弊應宣告無罪官又將判决理由宣讀一過王　森當　聲明不服劉士琦則聲訴林鈞等誣告官諭不服得於十日内上訴反訴則係另案交涉遂命劉士琦歸檢廳開釋王樹森收押候示 
[店員總會委員會紀]  
　　本埠店員總聯合會昨開第一次執行委員會到者商務職工會·洋布業職員公益會·估衣業職員公會·典質友誼會籌九團體·公推商職工會代表主席議案如下（甲）分配職務公决共分五股㈠秘書洋布職員會㈡組織商務職工會正南貨業公會副㈢教育職工青年會正衣業職員會副經濟典質友誼會正煤業友誼會副交際藥業友誼會正商保社副（乙）推定常務委員當推洋布職員公會藥業友誼會商務職工會典質友誼會商保社等爲常務委員并討論其他各案公决保留下次會議提出討論而散 
　　尚有本埠新聞轉入後頁 
 
 

Page 15

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *本埠新聞二 
[上海手工業總工會成立大會]  
　　上海手工業總工會籌備會前遵上海總工會通告業於本月八日發出通告定於昨日下午二時召集所屬手工業各工會代表在該籌備會所開手工業總工會正式成立入會兹錄其詳情如次到會團體及代表姓名蓬業工會代表馬玉麟·陳厚福·葉榮基豬鬃工會代表高炳南·郭夑臣小販擬户聯合總會代表周有銘·傅芳廷·朱渭生·賀夫生·顧懷鏡廣帮木業工會代表李迪茶箱工會代表楊松亭·吳謙義華洋人力車工會崔國勳·侍銀漂·伏如良金銀工會代表胡樂民·馬成福洋服工會代表吳忠三·陳如財·史松生洋務友誼會代表唐邦發·范銀根·王妙成·陳春森五洲固本職工會余瑞芬·計鳳金·何令蛾·葉鍾漢香業職工會代表朱良海·楊松林·劉川根·施紹興地毯工會代表郭金鰲·弓裕牙上海總工會代表李眞英·聞逹濤手工業總工會籌備委員王成爲·張涵如·陸慶·高雷·張芄芊履業工會籌備會代表康耀廷滬寗紹水木工人聯合會籌備會代表李松林·周生祥·許生大·許小二·張大毛·張四根粤昌卡紙籌備會代表張根懷·陳龍法中菜工會籌備會代表王鐘才來賓團體則有絲廠工人互濟會代表朱英如印刷總工會代表黄亦工水電郵務聯合會代表薰勦吾店員總會代表郭秀岩紗廠總工會代表王民法碼頭總工會代表李秉章等五十餘團體共計出席代表一百四十餘人 
　　開會程序㈠高雷君宣佈開會宗旨㈡公推王成爲君爲主席報告組織手工業總工會之意義及籌備經過之槪况並手工業總工會所屬基本工會之數量及其過去與現在之狀况㈢上海總工會代表龍逹濤君報告中國工人運動之槪疻及上海工人運動與上海總工會之關係李眞英君報告目前政治的環向及上海總工會之工作次解釋手工業工友應深刻了解組織手工業總工會之意義及其應負之責任㈣通過章程及宣言㈤選舉執行委員（以工會爲單位凡正式成立之工會得推正式與候補委員各一人凡已成立籌備會者得推候補一人㈥來賓及各工會代表自由演講（甲）五洲固本皂藥廠工會代表葉鍾漢演講略謂人類本係平等其所以不平等之原因實由於彼壓迫階級不自覺悟放棄權利所致（乙）印刷總工會代表黄亦工君演講工人應有團結之精神並致慶祝辭蓬業工會人工表馬玉麟演講略謂凡我手工業各工會工友以後當努力進行促進手工業總工會會務蒸蒸日上等語㈦茶點㈧主席致謝來賓㈨散會 
[估衣業職員加薪運動昨訊]  
　　估衣業職員因加薪運動於昨日下午七時開加薪請願委員會到者甚衆審查前次代表大會公决通過之八條件及二附條件與致衣業公所公函并通告全體同業職員靜候解决母過操急兹將公函條件分誌如下㈠致該業公所公函云夥友等遠客滬瀆服務衣業辛勤終歲勞苦有餘而報酬甚菲所得釐串尚係十年前之舊規十年來之社會生活繼漲增高而夥等所得仍無稍加際此米珠薪貴百物奇昻之時每月十元之收入非特不能贍給家庭卽個人生活亦難維持此中苦况想均在貴董洞悉之中至於夥等飲食日僅二餐睡眠之處迄無定舖此種陋規在商業繁盛中外觀瞻之上海久應澈底改革尤應力爲提倡故夥等在本届代表大會之中僉主擬具條陳請願東翁額定薪資及改良待遇以維生命（具體辦法八條附呈）爲此不揣冒昧懇貴公所轉告各東俯念夥等之痛苦容納迫切之要求仁德之沐没齒難忘也披瀝陳請不勝迫切待命之至㈡提出八條件（１）增加薪水（甲）各級職員最少按月額定薪水八元（原有釐串照舊）（乙）攤衣皮長衣每件二角一丈短襖每件一角綢布每件一律四分（丙）初進學徒每月發給剃頭鞋襪費洋二元滿師者應照職員給酬（２）工作時間每日平均以十二小時爲限請攤每日減三小時爲限櫃連攤者每日減一小時半爲限（３）每日供給早粥一頓夜睡須有固定鋪位（４）遇有疾病須酌給醫藥費（５）每年例假二月（假期内不扣薪水釐串）如不請假者須加給薪厘串二月（６）每年店中盈利提出十分之二分給職員（經協理不在此内）（７）不得無故辭退職員如確犯辭退規則者店東須與公會會商辦理（８）店中盤貨缺數職員不負無端賠償之責「附件二條」㈠送貨出外如遇拐騙經調查屬實應由店東與經手人均負損失㈠學徒以二年半招收一次雙門而每次二人單門而每次一人 
[趙晉卿辭滬總商會董]  
　　趙晉卿君昨函總商會請辭遞補該會會董函云逕復者昨准大函以貴會會董張君作古所遺命董一席依次台端遞補相應備函奉逹務祈察照卽行就職等因溯自民九十一兩届會董鄙人濫竽其間有志問世無補時艱回顧往事深滋咎戾廼荷貴會諸公厚愛迭次改選厠列賤名聞命之餘愧感交并今荷督促益深恐惶惟念數年以來國計日蹙民生日困實業摧殘商務凋敝上海爲商業集中之地點滬滬爲生計發展之樞組恩才識謭陋裨益難期掬誠敬辭以讓賢能相應奉復務請賜察爲荷此致上海總商會趙錫恩謹啓 
　　總商會接函後昨已去函挽留大致謂接誦大札謙退之懷溢於言表尊函謂迭次改選均與其列足徵衆望所歸未容高蹈用特掬誠挽留請曲徇斯意勉事匡維云云 
[滬杭路今日加開運貨專車]  
　　滬杭鐵路昨日由滬裝載運杭出口各貨異常擁擠都因日前貨車不時停頓以致南站日暉港麥根路堆積待運各貨如山故昨日由滬開杭之二十四次及三十次貨車掛車每列計有三十餘輛之多聞今日加開臨時貨物專車一次 
[浦東區第一段救火會近事]  
　　浦東陸家宅楊家宅兩地年來人烟櫛比巿面日興前該地各紳士因鑒於歷次火警損失組織浦東區第一段救火會以資就近救護業經呈禀縣警二署批准備案並商承上海救火聯合會共會聯絡昨該會開成立紀念大會各商號到者數十人濟濟一堂頗稱盛况聞該會現會長係李君鶴如會董係韋伯成唐連琛李　峯祝明進劉開泰王善輔曹炳　諸君云 
[商總會爲淞滬教養院募欵收支數]  
　　上海各路商界總聯合會鑒於淞滬教養院千餘乞丐人等嗷嗷待捕時時需欵爲特籌募經費分路出發自夏曆九月初一日開始募捐迄已兩月有餘成績尚佳兹將該會募捐辦事處收支報告錄後（九月份）收項捐欵洋四千二百三十五元小洋六百念五　錢三千五百文兌人小洋三十四角錢三百念文付項教養院洋三千一百四十一元兌出洋三元伙食洋一百三十四元小洋一百零五角印　報費零用等雜項洋一百三十元小洋二百念四角錢三千八百二十文薪工洋三百念九元共付出洋三千七百三十七元小洋三百念九角錢三千八百二十文（九月底結訂除付凈存）洋四百九十八元小洋三百三十角（十月份）收項捐欵洋二千五百八十六元小洋四百八十四角錢一千文兌入洋念元付項教養院洋二千一百三十八元小洋念角兌出小洋二百四十六角伙食洋一百七十五元小洋一百四十角印刷登報零用車費等雜項洋二百念三元小洋一百八十七角錢一千文薪工洋二百五十七元共付出洋二千七百九十三元小洋共百九十三角錢一千文（十月底結計除付凈存連九月結存五洋三百十一元小洋二百念一角 
[綁票匪金阿東已訊結聽候宣判]  
　　绑匪金阿東（即小東洋）於去年夏間與已經軍法獻槍决之王榮江顧根濤等綁架麥根路同和煤炭店主平文塘至閘北虬江路梓壽里匪窟勒贖不遂將平開槍擊斃後由淞滬警廳偵緝隊將金犯逮獲解經上海地檢廳預審明確起訴同級審廳昨午後二時經張推事會同沈檢察官開第三法庭審理訊據該犯金阿東供稱綽號小東洋年三十二歲金華人向爲木匠生理住在法租界辣斐德路得　里二百七十四號到上海共有七八年之久惟在蘇州住過三年甫於去年前四月返滬有妻金陳氏一向在外帮傭後於閏四月底由夏阿福介紹我妻至虬江路綁票家中爲傭後來出事後我妻亦被捕至警廳我與夏阿福交涉始知匪首係王榮江·顧根濤但我從前並不知悉爲盜後我妻亦釋我則於今年四月二十二日在老虎灶上被一姓高的偵探拘去即至偵緝隊將我吊打至七次故隨口招承口供等又多係偵探杜撰末後一次由事主之子看見官問你如隨口招承何以又供明王榮江等將一年約五六十歲之老者綁到梓壽里匪窟由爾等四人看守六月初十日警探來捕時爾又開槍將事主共擊三槍一在頭部一在胸一在下部核與本檢廳檢騐時之槍傷符合斷不如杜撰及隨語所出况已經槍决之顧根濤在會審公堂亦供明由爾小東洋開槍將事主擊斃而逃而該犯則一味狡賴並稱被偵緝隊吊傷手腕現有疤痕官卽命檢騐員騐得手腕上固有疤痕然不能指定係繩索吊傷旋傳平子平德基到庭供稱年三十九歲紹興人我父平文塘於去年五月初十日在舢板廠新橋家中被綁匪騙出於六月初十日被害於梓壽里惟據店夥指認係已經槍决之王榮江所架但我在捕房據包探尤阿根云王榮江已供認我父被小東洋開三槍擊斃至後小東洋被捕我又至偵緝隊親聞小東洋將擊斃我父種種情形供述偵探並未將其吊打僅擊頰二掌我父死狀我亦未告知偵探統由偵探將小東洋軟騙供出的請察官又向小東洋駁詰謂據此偵探及事主均與爾無仇緣何將爾强入其罪該犯語塞旋經指定義務律師爲之辯論一番遂謂辯論終結聽候查判該犯還押 
[僧人控僧人謀害案之訊判]  
　　靜安寺住持心如和尚指控僧人竹嶺性徹及香火家普橋於十一月十八號希圖圖命等情業由捕房將三被告拘解公共公廨諭各交保候訊在案昨晨提審原告代表吳麟坤律師上堂聲稱本案所控被告犯刑律三百十三條慘傷罪不能適用今特修正被告串同未獲一人於上月十八號晚十時半侵入原告廟内意圖謀殺原告犯刑律第三百十一·十七·二十七·二十九·等條云云即由心如上堂訴稱是晚由外歸寺進至第二道門忽有人用束腰帶套人我頸猛收致我欲喊不得經我脚踼其人手略鬆我乃能大喊茶房人等聞聲到來若輩遂逸去當時約四人在場性徹爲四人中之一餘三人我不能看見後我報告捕房並懲賞一百元講緝此事發生之前曾接到匿名信兩封云云又由靜安寺捕房三道頭西捕上堂禀稱是晚原告前來報告時其頸間並無傷痕第恐係相隔時間已久之故又由該寺茶房張成福上堂證明目覩竹嶺·性徹·兩僧在場質之竹嶺供是晚與性徹向原告討取所欠· 
擔力十六元無著曾與口角互毆並無圖害之事性徹亦供係向原告索欠因原告與其姘婦在房内故不能入嗣於庫房門口相遇向索無着反被原告棍毆云云宗普橋則否認一切中西官核供磋商之下判竹嶺性徹各押西牢一月宗普橋開釋 
[案犯畏罪自縊身死]  
　　戈登路捕房緝獲山東盜匪子鳳林等九名起出手槍七支子彈六十四粒解由公共公廨諭令押候查明訂期研訊在案兹悉于鳳林三盗自知犯案疊疊法網難逃遂於前晚在該寄押之戈登路捕房押所内乘人不備將襯衣撕成巿條自縊而亡迨經覺察業已氣絶當由捕頭飭探將該盜尸體舁人虹口斐倫路騐尸所昨午禀請公共公廨陸襄讞會同英惠副領事蒞所騐明該盜委係生前畏罪自缢身死查無尸屬卽飭地保代爲報堂領屍棺殮 
[國民黨區分部開會紀]  
　　國民黨上海巿黨部第九區黨部於前日下午三時開第六次執行委員會議到會者陳鳳鳴·謝恒龍·陸鼎·胡伸卿·張滄栗等公推主席謝恒龍記錄陳鳳鳴（一）讀遺囑（二）主席報告黨務經過情形及組織自由黄句車夫聯合會等事（三）討論（甲）指定各區分部限定時期開會（乙）推舉陳鳳鳴同志到巿黨部爲候選（丙）推舉張滄栗同志到巿黨部爲宣傳部委員全體通過（四）本黨部代表沈舒安同志報告本黨黨務及最近時局（五）臨時動議陸鼎同志提議反對奉魯軍南下並發表宣言（六）散會 
　　國民黨上海巿三區第二十二分部昨日開第十一次會議到全體同志三十餘人由常務文翮健主席其秩序如下（一）宣讀遺囑（二）常務報告最近本分部工作及登記情形（三）區代表王君報告最近一周間國内政治狀况及黨務情形（三）巿委員洪君　告最近北伐戰况（四）巿代表門君報告我們應做的工作（四）議决（甲）領導本區分部所指導之團體一致反對安國軍擁護上海巿民公會促上海自治實現（乙）抗議天津英工部局違反國際公例推殘本黨並推李治冰君起草通電宣言（五）補選執行委員結果當選者常務文翮健宣傳李蘊平组織張維良工人印元初巿民李振華同志鼓掌歡迎新委員卽舉行聚餐辦理新舊委員交替畢始散會 
　　國民黨第四區四十一分部昨下午二時開黨員會議到二十餘人秩序如下（一）公推倪主席朱鳳鳴紀錄（二）恭讀遺囑（三）主席解釋此次登記之意義並報告本黨軍事政治現狀（四）加入新同志姚字生何秀春朱霞徐貴慶四人並由各新同志發表入黨意見（五）唐豪提議應電我政府廢除比約朱鳳鳴提議警告張作霖應遵重三省民意速撤退南下魯軍並迅釋在津彼捕各回三省民衆一致主張促其離開民治境域主席提議上海爲東方物質之集中點巿民自治問題不僅關係三省和平本黨應一致擁護促其實現以上各案經全體通過並推定唐豪朱鳳鳴二同志起草文電末由新同志姚宇生講演民族主義朱霞報告日本各工廠工人情形報告畢五時許散會 
[粤商會致滬總商會函]  
　　上海總商會徇粤僑商業聯合會之请致函廣州總商會請廣泰祥加入穗興祥債權團公同推派餘欵等情早誌本報兹悉該會昨接廣州總商會復函謂接函後曾向穗興祥各債權接洽結果尚未允願故難以强從相應函復卽希查照 
[滬西聯濟施材會選舉職員]  
　　滬西聯濟施材會辦理施材成績昭著昨日選舉正副會長及各職員到汪桃圃等二十餘人依法投票結果陳蔚文當選會長姚少甫當選副會長總務科戴文卿·汪桃圃·文書科竇育麟·會計科吳莘耕交際科戎承久·馬松岩·倪鏡清·梁瑞亭調查科奚廷楨·蕭殿臣旋經各科職員討論施材經費分二種辦法甲種月捐乙種隊捐云 
[斜橋大生里前晚火警]  
　　滬西斜橋北堍大生祥裕布廠前晚七時餘因廚廚燒煮夜膳烟囱内走火致兆焚如幸經各叚救火會驅車到場灌息僅燬房屋一幢事後經該管二區警署查得該廠保險起火情有可疑派警將該廠主程金池直隷河間人）傳署諭送警廳司法科訊辦 
[馬斯南路昨晨火警]  
　　法新租界馬斯南路第一百三十七號門牌顧炳記木作場於昨晨五時半作場内忽然起火霎時火光燭天當由救火會瞭望台瞥見鳴鐘告警立驅皮帶車到場灌救熄滅後由捕房捕頭率同探捕到塲照料並查得該作場向長利保險公司保得火險銀一萬五千兩當將該作場主顧炳麟傳入捕房詰訊一過諭令交保出外聽候查明起火情形再行傳堂訊核 
[昨晚閘北金陵路草屋失火]  
　　閘北金陵路江北草棚某姓家忽於昨晚十點二十分鐘起火經救火會到場施救至十一點鐘救熄結果焚燬草屋二十間火首雖經四區二分署派警查傳但已逃逸無蹤矣 
[婦女節制協會徵求彩色圖說展期]  
　　中華婦女節制協會今年懸奬徵求彩色圖說消息曾誌本報頃該會以戰事影響所收稿件不敷原定數目近擬將徵求期限由本年十二月三十日展至十六年二月二十八日截止熱心應徵諸君如不悉徵求規則可直接向該會詢問 
[請求學習工藝照准]  
　　張金元常州人年十九歲父母雙亡落魄無依前日自投四區警署請求移送淞滬教養院學習工藝俾資生活劉署長准之 
[滬北米聯會報告九月份河捐收數]  
　　滬北米業河貨聯合會昨分函各議董各客公所各米行報告夏曆九月份各米行代扣河捐細數計北巿米行二十八家共代扣九月份河捐大洋四百五十五元一角分八六釐 
[軍事運輸昨訊]  
　　駐紮常州之第二師盧香亭部第四旅因需濟養品特派員　滬向盧總司令部領取濟養品一車於昨日上午八時十五分由南站附掛由滬開杭之四號車至新龍華待掛由嘉興開滬之一號禾滬區間車運往北站轉運常州 
　駐滬第九師於昨日上午八時零五分由北站裝出軍用品一車附掛四號特别快車至新龍華待掛禾滬區間車運往老龍華撥交該處駐軍又駐紥松江之十一師王森部副官處因駐軍需用軍用品及煤噸特派排長率領兵士十餘名來滬至龍華司令部領取於昨日下午三時六十分由龍華站裝交滬杭路廂車二輛附掛由滬開禾之十號區間車運往松江又龍華商埠督辦公署於昨日由龍華站裝載行李一車（係丁總辦物件）於下午一時五十分附掛八號車至新龍華待掛杭來五號慢車至北站轉運南京 
[江逢治優待購服補藥顧客]  
　　四川路Ａ一三四號江逢治化學製藥公司自將麥精魚肝油改用彩印鐵鑵裝置並買兩罐送一罐以來銷塲大旺蓋因冬令已届不特購以自服且多用作補品贈送親友也自十二月九日起復在百補强身血盒中加裝一角贈劵顧客得之可換各種藥品又爲優待經售家起見并在盒外粘附五分贈劵一紙經售家揭下積有成數可向該公司抵充現金故銷路更覺暢旺云 
[交通部取銷汪啓智通緝令]  
　　交通部訓令滬　及滬杭甬鐵路管理局云據前津浦路徐州分段長汪啓智呈稱前在津浦鐵路供差十有餘載上年無辜獲譴懇准昭雪沉寃取銷通緝曁永不錄用原案等情當由本部派員前赴津浦路將原案秉公澈查去後兹據復稱奉令遵即馳往徐站向商會曁各公司探詢前後情形調查前年賬目該前汪段長敬智實無勒收車費情事並有徐州轉運公會各公司證明信件等情前來上年徐州商民呈控各節旣經查無實據所有上年七月第一六三五號訓令通緝該員曁永不錄用原案應准撒銷除咨呈國務院並分行外仰即遵照此令 
[天蟾藝員于振廷夜行被刦]  
　　本埠二馬路天蟾舞臺藝員于振廷於昨晨二時餘（夜戲閉幕後）回家步行至馬立師小菜場突遇盜匪三人上前攔住袖出手槍嚇禁聲張當將于君呢大衣·駝絨袍·毛絨圍巾·卸下向黑暗中逸去于君因被刦大衣内祇小洋十餘角惟有印就仿宋體「于振廷北京」字様卡片數張誠恐落於匪手滋生流弊昨特函報伶界聯合會併請報捕查緝以寒匪膽 
[上海巿教養院凌秦主任參觀第二監獄]  
　　上海巿乞丐游民教養院籌備處主任凌伯華·副主任秦槐新於昨日下午同乘浊閔長途汽車前往江蘇第二監獄參觀工場當由吳典獄長導入各工場參觀監獄人犯各種工作及襲成之成績品等均極優美設備管理亦俱周到凌秦二主任參觀旣畢卽行返滬聞凌秦二君之意將來教養院成立卽仿照該監之管教方法辦理籌備處所定計畫教養院屋基需田一百餘畝慈善團撥助之塚地三十餘畝不敷建築現正尋覔相當基地以便着手開辦矣 
[董家渡保衛團一支隊開會紀]  
　　董家渡保衛團第一支隊昨日午後三時開董職兩部聯席會議到三十餘人公推曹龍田主席議决案如下㈠報告上海米行公會來函請求出防案議决函復該會外並卽據情呈報團部核示㈡本隊團員金文寛君因公殞命義勇可風議决由到會董事同人公賻洋二百元爲金君治喪費和並聯合各界一致贊助㈢添舉總務員辦理金君治喪事務公推周靜齋忻文堯兩君擔任議畢　散會 
[滬閔汽車碾傷行人]  
　　滬閔長途汽車由黄根榮司機昨午一時駛至大興街裡石橋地方致將紹　婦人王毛氏撞倒碾傷腿部左手及頭部等處由警將該司機人帶入二區警署受傷人車送　值醫院醫治由孟署長將司機人訊供一過轉送地檢廳訊核 
 
 

Page 16

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *[盜匪分别押儆]  
　　法新租界平濟利路良善里六號門牌高鴻志家於上月間被刧現爲法捕房探目姚金福·包探李連生·竇文錦·王榮桂·高新法·等先後拘獲盜匪張長生·俞小芳·馬紀·嫌疑人尹老三·等四名並抄出珠彈等物一併帶入捕房昨解法公堂請究先由原告投訴被刦情形並稱當被該匪開槍擊傷右手請求重究詰之張長生供認由在逃之王國忠等糾同民人前往搶刧俞小芳供雖與王國忠相識不敢行刧餘供支吾馬紀供民人向在寗波爲偵探前由王國忠向吾購買手槍一支不知槍刧之事尹老三供民人不敢帮同行刧求察中西官判張押西牢三年命押一年馬押三個月期滿一併永遠逐出租界尹永遠出境抄案之珠彈没收 
[綢緞業職員分會進行訊]  
　　上海綢緞界范振飛·李潤生·等曾發起綢緞業職員公會并於十二月五日召集發起人會議已誌前報兹聞該會籌備以來積極徵求同業加入者已逹三百餘人會務方面已由劉駕侯擔任進行該會除依照上海各職業團體組織外并向同業方面解釋該會組織與資本家毫無損害昨已分派代表往各方面分投接洽·俟籌備就緒卽召集成立大會云 
[中西醫學報九卷刷新]  
　　中西醫學研究會自經内務部立案以來入會者日衆會務益形發逹印行之醫報迄今已歷八年内容除介紹新醫學說外兼載漢醫眞髓衛生要義立論正大不偏不激明白曉暢切於實用爲融會中西醫學之唯一月刋兹九卷起大加刷新由丁惠康·蔡適存·君編輯醫學書局發行將版本加大至十一英寸封面用三色精印聞第一期定於本月二十日出版内有俞鳳賓·伍連德·蔡禹門·余雲岫·宋國賓·程瀚章·丁錫康·丁惠康·諸君論文均爲極有價值之作品聞每册實售二角兹爲普及起見預定祗收半價全年一元八角郵費二角四分醫學書局並贈二十週紀念實洋代價書劵一元以資鼓勵定報處在上海梅白格路一百二十一號巡捕房南首該局 
[婦孺教養院擬建芸芳堂]  
　　江西路上海益中電氣公司總經理楊景時君因其夫人陳芸芳女士逝世哀悼甚深追念夫人生前對於節制教養諸事業特别熱心故揭助婦孺教養院二千元擬於該院建芸芳堂一座以爲紀念云 
[冒牌電池之罰儆]  
　　國民炭精廠所出永備牌電池堅久耐用早已風行全球近有某將自製電池冒用永備商標希圖獲利業經國民廠主察出以其有違商例特延阿樂滿律師在會審公廨控訴在案兹已判决將張某等罰洋以儆 
[公共公廨訊案彚錄]  
　　昨日公共公廨訊理民事訟案併誌於下㈠大綸綢莊訴顧念慈欠貨欵案堂諭再傳被告復訊㈠陳霖泉聲請管理其故父陳鎔甫遺產案堂諭本案登報公示無人反對准給諭聲請人執管其故父陳鎔甫全部遺產㈠陳桂記聲請派員理賬案堂諭准仰由本廨理賬員清理具報再核㈠陸楚卿訴周南山欠工料洋案堂諭本案被告旣經承認所訴之欵應判令如數付給原告並負堂費被告免交保㈠公大米店訴蔣桂亭欠米洋案堂諭飭令被告於一星期内付清所訴之數違則飭提㈠包生記訴俄人考薩區夫欠油漆工料洋案堂諭本案着被告付還原告洋三十元完案堂費被告担負被告准予七天内履行逾期發封該被告店舖㈠裕大襪廠訴徐餘泰欠貨欵案堂諭訊核本案供據被告應給付原告銀三百兩自進禀日起至清償日止利息八釐計算被告七天内交判决後之保㈠凌麗堂訴李榮慶等不還借欵案堂諭展期七天候兩造賬目查明再訊㈠德康永記錢莊訴錢馥蓀欠欵案堂諭展期下禮拜三着原告將賬簿呈堂再訊 
來件 
[爲中日商約事敬告全國商人（續）穆藕初]  
　　故訂立條約往往强而智者取其精弱而愚者得其粕揆諸天演之公例無往而不如是惟對於吾國則尤甚蓋吾國於同光間尚龐然自大而訂約專員又皆隊腐官僚茫然於世界大勢之所趨與各國訂約但圖表面而於實權之損失毫不顧惜亦以當時彼鞏之智識尚見不及此也溯自通商以來經濟損失之巨實環球歷史所未見若不急起直追速圖改善恐吾民之經濟力盡面國無以立吾民之經濟力盡則購買力亦隨之而盡各國尚何對華貿易之可言審如是商約之改善而使吾國受國際間平等之待遇在吾國誠有利然在各國亦未嘗無利互利而兩全之道無有善於此者當此中日商約修訂之際玥深願日政府及其具有遠識之人民明了此義而圖兩國永久之親善日本受歡戰之賜百凿振興夫人而知之矣而其國際貿易額之激增果在吾國乎美國乎抑歐洲各國爲最巨乎玥雖不敢必其貿易激增之數量於吾國爲最巨第就吾方面觀之其激增之量實足使人驚駭兹依據最近三年來之海關報告臚列英日兩國對華貿易之總數如下　 
　　進口出口 
　　民國十二年英三六八·四八○·七八五兩二一九·○○三·三七九兩日二一一·○二四·二九七兩一九八·五一七·○四六兩 
　　十三年英三六九·九三○·三八○兩二二三·四一三·七七七兩日二三四四六一·八六三兩二○一·一七五·九二六兩 
　　十四年英二六九·四四八·八五九兩一六二·三五八·一五九兩日二九二·七五五·六一一兩一八六·三　七·○三七兩 
　　上表所載日本對華貿易屬於朝鮮者尚不在内而師入英國之香港對華貿易數量尚有他國貨物在内向未註明無從區别觀此而知年來日本對華貿易實賀英國而上之則中日兩國之親善如何能保存而使氷享此最大數量之貿易此兩國政府及其人民所急應解决之問題玥不禁馨香禱祝以俟之然爲吾國商人計對於此次重修中日商約之步驟可約舉如下㈠凡我商人應備有國際條約大全及海關新出之中英文條約等書悉心研究此約之性質㈡各商會及各私人團體應邀請具有外交或法學知識者共同研究其如何改善之方法㈢定期彚集全國意見公决最後之方針供諸政府㈣請求政府遴選公正商人參與修約會議務逹改善此約之目的諸君乎勿謂商人無權而自外生成勿藉詞智識未充而放棄責任勿皇皇然鑒於兵禍之臨頭而不暇注意及此須知兵禍之來不過一時設一旦軍閥覺悟國是安靜而吾商人即有安居樂業之機會若管識與　要由吾商人自爲之也故今日而坐失此修約之機會則吾國生存之命脈勢將剝削殆盡况每年數萬萬之漏巵何莫非吾國人之膏血究其極惟吾商人先受其害耳諸君乎事急矣情迫矣盍興乎來 
公布欄 
[江蘇高等審判廳]  
　　民庭判决杜長壽與杜長煥爲田地涉訟上訴一案（判决主文）上訴駁斥第三審訟費由上訴人負擔楊　石與曹康成憤務涉訟抗告一案（戲决主文）抗告駁斥抗告費用由抗告人負擔 
　　刑庭判决王寶等强盜等覆判一案（判决主文）初判關於王寶陳同康部分核准孔立五販買私鹽及强盜罪覆判一案（判决主文）本案初判核准 
[江蘇高等檢察廳]  
　　批示馮違其訴羊戴氏等搆串羊氏捲物潛逃呈訴不服由狀悉候調卷核奪此批周棠盛等狀請令縣查辦由狀悉候再令縣查覆核奪此批 
以上十二月九日 
[上海地方審判廳]  
　　民庭判决一件判决馮義記與于學明工價涉訟一案（主文）原告之訴駁斥訴訟費用由原告負擔一件判决倪福生與財寶等抵欵涉訟一案（主文）徐財實應償還倪福生本洋二百元並自本年陰曆正月初四日起至執行終了之日爲止每月二分之利息如徐財寶無力清償由謝張林代還丁阿虎丁阿春應償還倪福生本洋一百九十元並自民國十三年陰曆九月二十六日起至執行終了之日爲止每月二分之利息如丁阿虎丁阿春無力清償由丁松華代還倪福生其餘之訴駁斥訟費由倪福生負擔二十分之二徐財實負擔二十分之八謝張林丁松華各負担二十分之一丁阿虎丁阿春各負擔二十分之四一件判决顧莽得生與莫介康等借欵涉訟一案（主文）莫介康應償還顧莽得生本洋四百元並自陰曆七月初八日起至執行終了之日爲止每月二分之利息如莫介康無力清償由韓玉才代還訟費由莫介康負擔十分之九韓玉才十分之一一件判决下金魁與裳恒朝店業涉訟一案（主文）被告應將開設浦東三井鎭三榮街剪髮店一所及生財傢伙照租契傢伙單交還原告管業同時由原告給付大洋六十元被告將　設上　剪髮店内電燈四盞及電燈公司押櫃收據一紙項與原告由原告給還裝費大洋三十元訟費由被告負擔一件判决邱松林與周敬三等米欵涉訟一案（主文）被告周敬三應償還原告邱松林米洋一百零八元八角八分被告李洽順應償還原告邱松林米洋三百十二元四角被告陳湘甫應償還原告邱松林米洋十五元一角訟費由李洽順負擔七分之四周警三負擔七分之二陳湘甫負擔七分之一一件判决金瑞林與陳禮租屬涉訟一安（主文）被告應將所租坐落浦東老白渡鎭六號平房一間限於本年舊曆十一月十六日遷讓交還原告接收並應給付原告房租洋十四元訟費由被告負擔本判决關於令被告給付房租部分應予假執行一件判决孫夫成與王明修票欵涉訟一案（主文）被告應給付原告洋八十元訟費由被告負擔民庭批示一件張許氏請領出嗣據等件由狀悉准於本月十七日上午十時來廳具領此批一件陳舜五等陳明保人不實请飭令據支現金由狀悉調查保證人倪永記之資產堪以擔保本案之債務所請暫從緩議此批一件金余氏聲請執行由狀悉仰即來廳聽候訊明核辦此批一件陳桂濤聲明異議請停止執行由狀悉仰即另行提起執行異議之訴可也此批一件吳旭齋聲請查封由狀悉查此案早經執行完畢仰於本月十七日上午十時來廳具領可也此批一件支小往子聲請展期交人由狀悉本案前已明白批示矣所請礙難照准此批一件楊景和請領銀元由狀悉准於本月十七日上午十時來廳具領此批一件孫少甫聲請執行由狀悉案已上訴所請應從緩議此批一件謝錫三聲請執行由狀悉候飭吏執行此批一件范益香請嚴厲執行由狀悉候續傳訊追此批一件張錦春聲請執行由狀悉候傳集訊明核辦此批一件蔡逵卿聲請執行由狀悉查系爭房屋二間並南面塲地前經飭吏執行完畢交由該債權人收管在案如果屋内尚有家具未曾搬清仰即自行商令蔡生林搬出所請暫從緩議此批一件張堯卿聲請查封由狀悉候查明核辦此批一件高有才具保羅小三子限期交店狀悉准保此批一件兪綬卿聲請執行由狀悉候飭傳訊追此批一件媵逖生聲請執行由狀悉候查明核辦此批一件徐世澐聲明啓封房屋并動產均已收領由據狀已悉此批一件張孟璵具保張劭如限期交欵由狀悉准保此批一件吳之屏委任複代理由狀悉應准委任此批一件陶杏生聲請執行由狀悉候查明核辦此批一件談談氏聲請執行由狀悉候傳集訊明核辦此批一件朱殿臣請領銀元由狀悉仰於本月十七日上午十時來廳具領此批一件王景元請領銀元由狀悉仰於本月十七日上午十時來廳具領此批一件徐會穉請領印契由狀悉准於本月十七日上午十時來廳具領此批一件徐大林請領昇源猪行蒲據由狀悉抄簿一本准予給領至昇源華清簿一本已於本月七日發交該民具領矣仰即知照此批一件顧永坤聲請展期審理由狀悉准於展期七月厲期如該聲請人不能親自到庭就訊依法委任代理人可也此批一件陸黄氏爲軌管遺產備樂由狀悉此批一件張長發等請領宗譜由狀悉仰於本月十五日上午十時來廳聽候訊明核辦此批一件胡德森具交舖蓋等件由狀悉交件存候給領此批一件宋興記等具交銀元餘請寛限由狀悉交銀存候給領所請不准此批一件沈興囡附缴憑證請領銀元由狀悉准於本月十七日上午十時來廳具領此批憑證一件存銷一件楊兆廷請領房契由狀悉准於本月十七日上午十時來廳具領此批一件顧坤榮聲請執行由狀悉案已上訴所請應從緩議此批一件周門樵請領銀元由狀悉查此欵未據交案仰候飭傳訊追可也此批一件李學漢聲明伊父不能到案由狀悉此批一件蔣幹臣請領銀元由狀悉准於本月十七日上午十時來廳具領此批一件劉金生請領銀元由狀悉准於本月十七日上午十時來廳且領此批一件何黄氏請領單契由狀悉仰於本月十八日上午十時來廳具領此批一件李全湘聲請執行由狀悉候飭傳訊追此批一件朱文　具保閔杏林限期交欵由狀悉准保此批一件陸李氏聲請執行由狀釆候飭傳訊奪此批 
　　刑庭主文一件裁决朱財元易科罰金一案（主文）聲請照准一件判决張繼仁竊盜一案（主文）張繼仁竊盜一罪處拘役二十日未决期内覊押日數以二日抵拘役一日訴訟費用由張繼仁負擔一件判决楊汝恩玩忽業務致死一案（主文）楊汝恩玩忽業務上必要之注意致人死一罪處罰金八十元未决期内覊押日數以二日抵同金一元如無資力完納罰金以一元折算一日易以監禁訴訟費用由楊汝恩負擔一件判决奚培生侵佔一案（主文）奚培生侵佔一罪處拘役四十日未决期内覊押日數以二日抵拘役一日訴訟費用由奚培生負擔一件判决劉士琦等一案（主文）王樹森爲他人處理事務圖利自已而損害本人財產未遂一罪處五等有期徒刑六月劉士琦無罪訴訟費用由王樹森負擔一件判决楊福堂竊盜一案（主文）楊福堂共同竊盜一罪處五等有期徒刑四月褫奪公權全部終身未决期内覊押日數以二日抵徒刑一日一件判决張陳氏鴉片一案（主文）張陳氏帮助意圖販賣而收藏鴉片烟一罪處拘役十日併科罰金十五元未决期内覊押日數以二日抵拘役一日罰金如無資力完納以一元折算一日易以監禁鴉片烟土十五兩没收 
　　刑庭批示一件唐李氏提起附帶民訴由批示狀悉奚培生案業經本廳判决并據被告當庭聲明捨棄上訴權依法不得提起附帶民訴仰向本廳民庭另案起訴可也此批以上十二月十日 
[上海地方檢察廳]  
　　批示王海南狀悉候查明再奪毋庸多凟此批十二月九日 
 
 

Page 17

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *自由談 
[寒燈硯滴] [  雪門]  
　　舊時男女授受不親其禁甚農卽一家男女亦有不相接近者昔霍渭清家訓内右繪房屋之圖規　精審凡男從前門人女從後門入所以示禁也 
　　清復「若兄亡收嫂弟亡收弟婦者各絞」是吾國對於兄亡收嫂素來禁止古希伯來民族非特不禁且有强制之性質若見亡無子弟不肯娶嫂嫂可召集親屬會向衆曰「他（指夫弟）願兄絶後」於是衆皆評斷此種形式名曰「加和沙」（Chaliza） 
[說苑珍聞] [  菊屏]  
　　畏廬閙鬼畏廬創作當以按擊餘聞推首選或謂作武俠小說者必須少知武衛庶描寫撲擊時可無外行話其言雖不盡然要亦不爲無見畏廬少年曾攻劍術但深自諱秘從不肯一顯於人前因是鮮有知者某年偕友人都道經魯北夜宿逆旅中入室時見傍有一屋一柩停於中蛛網塵封幃幔晦暗其狀殊陰森一門與臥室通惟扁閉甚固直類虚設畏廬與其友咸以壯者自期雖知與鬼爲隣絶不措意復以長途跋涉營頓已甚卽各指枕而臥不圖方朦隴忽聞剝啄聲震耳甚厲側耳聆之審爲起自隔室若將推門而入矣旣沙沙然似以長爪捫索墻壁此時二人下床默坐相顧懍然毛髮爲之聳立畏廬不能復忍勉自振作歟然躍起出匣中劍趨門拔其關將往隣室一窥究竟友亦持燭踵其後孰意慌急忿亂間用力過猛指脫而門不動反折二甲疼痛澈心察之則門有鍵已生銹非鑰不能啓遂爽然而退幸此時鬼聲已寂卽亦置之相與歸寢叵奈著枕未温其聲又作畏廬憤不可遏執劍厲聲曰何物么魔取與乃翁作崇果欲一領劍法者可來前語已舞於空中劍光閃爍寒氣逼人騰躍之聲四壁爲震至此鬼聲已止畏廬舞劍亦已無如舞方已而聲又作則再舞擾攘終宵不克安寢治黎明院中有人來直趨隔室視之逆旅主人也二人亟踵其後將一覷室中究作何狀才逾國突見一巨黑猫疾奔而遁入則復見墻上懸籠鳥其下爪痕密佈妬知一夜無寗實爲狸奴所戲·互相目語不禁啞然李涵秋之第一知已比來論長篇創作者輒數李函秋之廣陵潮其書佈局嚴整言雋意永百嚴不懨洵爲有數之作傑作乃知其名固非偉致者李氏從事於裨官者甚早而成名極遲不知經過幾許挫折始克名重　林其堅毅卓絶之槪近世殊不易覯不僅於小說界爲然也遜清光緒甲辰年徐念慈·曾孟樸·等創設小說林社專事· 
編刋小說不及其他雜書廣邀天虚我生·知新至主·東亞病夫·等諸名家分任襈譯復徵求外稿儘量羅致不遺餘力遂開我華小說界之曦光其先雖有少數出版零星散漫殊乏生氣至此方陳蓬茡之魚爾時涵秋寄迹漢臯啫兹徵稿之廣告即以所作一雙花記」寄示此蓋爲其處女作成書已數年屢示各書肆胥遭拒却氣爲之餒此時寄示徐氏亦祇姑試之耳初不敢必其得售也不意徐氏見之·大爲擊賞向書報可推許備至·並酬以番佛六十尊涵秋獲此重酬殊出意外中心快慰不可言喻乃知小說家非不可爲者於是絶意世務專心著述而對於徐氏不能無知已之感通函請益訂爲神交焉未幾小說林刋行目報涵秋素以詩文雜作附刋其門亦所以報知已也苟使徐氏得永其年而小說林不至中途閉幕者李之成名必不至如此之艱困何圖未逾年而徐以誤服劇藥折其天年小說林亦因乏人主持百卽停業涵秋一線光明遂爾隱去由是鬱鬱不得志者又十餘年亦不幸之至已顧爾後雖艱困備嘗而著述之志終勿怠迨廣陵潮行世而紙貴洛陽焉然廣陵潮稿售於某報每千字獲酬半元實未以名作相待誰料其竟以此書成名哉 
[戰地歸客之謝鴻勳受傷眞相談] [  公壽]  
　　一昨寗友某君自九江來蘇爲余述謝鴻勳受傷之眞相甚詳爰拉雜錄之以餉閱者某君曾隷謝師長部下所言諒非子虚也（以下某君談話） 
　　謝師自九江開赴武寗修水間與黨軍屢次激戰節節勝利該處幾無敵蹤正擬逐漸進攻奈沿途多崇山峻嶺黨軍潛伏於山套中突然出擊將吾軍三面包圍斯時吾軍猶奮力决鬭謝氏又親臨前綫督戰無如彼衆我寡黨軍有九團之衆吾軍僅一團一營耳而後方援軍又未得報告不能貿然前進然仍與黨軍相持至一日一夜之久子彈將盡謝氏乃下令退却孰知三面環山皆爲黨軍布滿僅留一面臨去之路吾軍退至河畔時眞所謂前無去路後有追兵不得已乃相率下水圖逃有自行溺斃者有被追兵擊斃者謝氏身乘駿馬亦曾棄鞭下河不意河水太深溢過馬背勢將淹没謝氏乃又返至岸上適爲一流彈所中擊碎脚骨所幸謝氏之衛兵馬馬均極獨勇乃將謝氏負至一竹榻上隨抬隨走居然脫險然萬不料謝氏竟因此而殞命也但黨軍是役雖獲勝利其死傷之數超過聯軍數倍余此次回蘇時道經上海有人謂謝氏死於少數女兵之手者有謂死於便衣學生軍之手者皆絶對不確惟聞死於該役者除謝氏外尚有某旅之高級軍官二員不可謂非劇烈之惡戰云 
[金陵雜記] [  王鏡]  
　　余本金陵人自幼求衣食於他鄉今秋歸去得膽故鄉風景爰援筆引紙拉雜記之·以實自由談 
　　（聚寶門已不聚人）聚寶門即南門也臨水而築相傳城下埋有聚寶盆每日午時必漲串一次漲串云者進城與出城之人擠作一堆愈聚愈多致將城洞塞滿於是欲進城者不得進欲出亦不得出須經他人一一爲之拉開乃可通行謂係聚寶盆之力也民元二年間猶聞人言如此今秋余至金陵間及漲串之說據云聚寶門自仿行馬路規則後已不聚人矣因馬路規則行人均依左邊而行無一往一來撞首之虞也由是可知聚寶盆聚人之說爲迷信矣 
　　（聚寶門前之石）金陵多車除汽車包車外其他如運貨之大車運水之水車以及土車垃圾車等其車輪均釘有鐵條金陵街道之石輒呈車轍焉獨聚寶門進口處有青石二方車輪雖日常碾過其間而至今平好如新毫無車轍有謂石下即埋聚寶盆處故石得不損一說此石已生根成爲活石二說不知孰是其石余亦曾見之其色半青半黑曾問於識 
梅訊[  知]  
　　霸王　姬爲畹名劇　與楊小樓合演極一時之盛此次來滬以金少山飾霸王少山固武凈能世其事尤爲難能連日天寒上座較盧減色而别姬一出盛况如昔足見畹名劇號召之力深矣 
　　三本太眞外傳材料尤見精勝舞盤一塲益多精采初定本日出演以　末布置少少後時故略延二日而定座者已復雲集蓋已觀四二本者無不欲　三本厢未及觀頭二本亦殊欲一窮其勝也 
　　畹連日編次新劇三四本太眞外傳及准備羅浮夢出演殊形忙碌 
　　梅蘭芳專　預約劵所標得之手繪已由畹於日昨拓暇繪就秀潔可玩現陳列於四馬路大東書局聚觀者至多畹於繪事素極矜秘此遭應諸君子之諾殊爲空前未有之事則在購劵者之幸福而得之矣 
藝林 
[小游仙] [  吕碧城]  
　　誰將玉帶束晶盤乍見星精出水寒銀縷飄衣秋舞月珠芒冲斗夜加冠徵擊世外成千劫一睇人間抵萬歡自是驚鴻無定在青天碧海兩漫漫 
[和前韻] [  費仲深]  
　　眞見銅仙泣露聲誰憐妍眼滴珠寒竹間粉重侵羅袂簾下釵横墨錦冠冷月自隨花影度罡風盡掃鳥聲歡明朝絳節歸何處法曲雖高聽渺漫 
[題家伯祖芙初公墨蘭册子] [  黄雪橋]  
　　一洒震均涙揮臺引恨長清芬生九畹遺韻滿三湘誰結同心契爭傳竟體芳荃蓀空寫怨楚澤有馨香（公以拔萃歷官湖南知縣改革後棄官歸隱以詩畫自娛） 
者云係馬肝石質甚堅不易損云 
　　（秦淮河中之蟹）淮河之蟹最著名其所以著名者佳點有三㈠殼薄甚而肉肥饒特殊㈡足毛微紅㈢放於光滑絶倫之金漆桌上能横行如故若他河之蟹任擇其碩大無朋者一經放於光滑絶倫之金漆桌上即無横行之力矣 
[百合花訪問記] [  瓠犀]  
　　瘦鵑曩有電影脚本曰『百合花』蓋爲大中華百合影片公司作以百合花字雅切該公司之名也記者昨訪陸潔於该公司登樓則桌椅縱横綺羅成堆五光十色目爲之眩十數成衣之匠方持刀弄尺大逞其剪裁手段不禁大詫豈黎明暉果將下嫁歟抑陸潔不甘獨宿豫備續絃邪否則需如許成衣匠趕製嫁衣何爲更入劇務室盔鎧如銀刀戟羅列大類戲臺之班底朱君瘦菊口講指畫厥狀甚忙再進即爲陸潔辦公之室三五女星雜坐其間香温玉軟斃福良復不淺記者詢陸製衣何爲陸笑曰此蓋爲周郎定製也周郎最近定計將以孫夫下嫁劉玄德本公司亦假此攝取美人計劇苦恨年年壓金綫乃不能不爲他人作嫁衣裳矣記者爲之大笑復問誰爲周郎誰爲孫夫人誰爲劉皇叔陸笑曰周郎與孫夫人大約尚在卡爾登跳舞而劉皇叔則方與張秋蟲謝愛卿在沙利文進餐也相與噴飯 
游藝消息 
　　大中國影片公司顧無爲監製夏赤鳳導演張偉濤攝影林如心陳秋風主演「半夜情人」今易名爲「失意的英雄」自在各大戲院公映以來深得各界仕女讚美該片特刋係李元龍君手編内容豐富編法别緻刋中有小明星顧寶運林如心王慧仙柳青青小蘭春盧翠蘭粉菊花張少泉諸女明星女名伶之個人照片外並有「逃婚」「蓮花公主」「牛郎織女」等劇情照片數十幅自發行以來暢銷頗佳本外埠函購者日必數十册今有星嘉坡新新影片公司電購一千二百本日昨該公司已製箱郵寄云[  艾虎]  
　　程樹仁導演嚴素貞主演周空空等合演之哀艷滑稽巨片「孔雀東南飛」連日在北京路新開之北京大戲院開演日夜均售滿座兹聞天津北京兩處已擇定開映日期北京大戲院映畢卽行運津不再在滬續映云 
　　本埠提倡國貨大會定於月之十一日（星期六）晚假座青年會殉道堂舉行募欵游藝大會節目有茅山道人之「異術」非非公司導演章非君之「粤劇」及青年會京劇部之「京戲」等劵價每張二元其所得票資悉充經費云[  白石]  
　　前在鄭正秋先生導演「小情人」片中餉女主角孔雲珍之林文英女士現由正秋介紹如入明星公司爲長期演員將來卽在正秋導演劇中擔任女主角林女士表演以悲哀靜穆見長云[  攸]  
[空門懺語（十四）] [  天笑]  
　　我國家以後把許婚劉仲華及要求與沈士青退婚一節告禀父母吾父親是個長厚而守舊的人聽了很氣却把我駡了一場我便哭着向母親說不願到沈家去沈家已經破產士青不過一個銀行練習生劉仲華門第旣好家裡又有錢又是一個大學生無論怎麽様總是劉家好我又取出仲華的照片指給母親瞧穿了很漂亮最流行的西裝雪領玄鬢風致翩翩士青又那裡及得來加着士青近來又穿了素年來因種種不得志愈加憔翠吾母　早爲我所動了母親只有我一個女兒自然帮着我與父親理論父母爲了此事因此大相爭吵母親說你一定要教他到沈家將來教他如何過活氣氣閙閙成了病後你如何對得起他我只有這一個女兒我是不讓你把他坑害的又見我終日哭哭啼啼十分疼惜我没有一天不是逼着吾父親要教他允許吾父親本來有些怕我的母親又是見我這個様子心中也很爲難過便命人去把士青順了來父親對於士青終覺說不出口先和他敷衍說了許多不相干話的良久良久方始歎了一口氣對他說出要退婚的話兒士青發呆了好一回纔說了一句舅舅可還記得吾爹爹臨終時伖付的言語嗎吾父親聽了不覺涙下道我記得我怎麽不記得我知道這事實在對不起你的父親我也更對不起吾妹妹在天之靈我也對不起你但是我也實逼處此你是個男子不畏無妻現在伊不願意嫁過來勉强逼伊也是無益婚姻是終身之事要大家和睦纔可以過渡光陰此刻伊没有過門已經十二分的不願意將來過門以後夫婦不得和諧人生也有何趣味除了這一椿其餘的事我舅舅總極力的照顧你的士青默默的想了半天他疑心這是吾父親的主張他以爲和我感情素來是好的未必就棄了他他說那未我願意和湘妹見一見舅舅續許我的吧 
 
 

Page 18

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *常識 
[讀中西書之答問（閒談）] [  漸]  
　　或問余讀書之法曰讀中國之書當多讀周秦　前之書以周秦後諸書雖有極純正者終洗不凈帝王專制之流毒也讀西國之書當多讀自然科學範圍以内之書以除却自然科學各書其思潮大率發生於本國所受之感想而非世界共同之知識也 
　　且社會科學之書西人最新之學說爲中國周秦以前所從未道及者蓋不多見特詳略不同思考力疏密不同易讀與難讀不同耳讀周秦以前之書須先識周秦以前之字此說文解字一書所以不可不讀也否則以今人之俗解解古義其誤多矣讀自然科學之書須先精熟算術而普通學亦須有門徑否則動多扞格而興味爲之減少矣 
　　要之先難後獲凡事皆然讀書何獨不然今人好不勞而獲多畏難之見即以讀書論亦難望其有成况任事乎 
[救濟生活之一得（經濟）] [  莪心如水]  
　　年來生活程度繼長增高朋儕中聚首談心莫不感此痛苦誠以所入有限而支出浩繁除衣食住三者及子女培植費外親友之喜慶弔唁送往迎來幾日不暇給綜其大數竟佔入欵三分之一尚强回憶三十年前之應酬如友誼中除其本身或父母子女外均不與焉今則其伯叔兄弟姊妹姑姪等有事亦且連類而及遍發請柬甚或其本身四十五十亦且稱慶而其先人之冥誕或紀念以及遷居育兒薙頭週歲等亦都相率送禮紛至沓來日且數起考蘇太舊俗無論吉凶應酬苟非至親好友不過禮劵一張代價祇三四百文今則以一元爲單位斷無再有嗇於此者此種消費於生活狀况實有密切之關係使有恒產或收入較豐猶不足慮若僅憑服務所得甚且時受欠薪折扣之影響對内方面無論如何節儉尚虞不給對外方面有此種種眞難乎其爲人矣予意當此生活日高俗尚日奢之時代苟有人焉爲之訂定規約力崇節儉破除無謂之周旋造成簡約之風尚各界領袖身先作則以爲之創是亦救濟生活之一道幸勿認爲矯情吝嗇而忽視之也（乙種酬） 
[利氏長壽訣（衛生）] [  順逹]  
　　英國倫敦著名衛生學家利奈而德Lineiltor氏近謂人欲長壽本不甚難法亦頗平庸大都爲吾人所深悉但皆忽而不察或知而不爲前本欄亦屢屢提及以警世人余不憚贅爰節錄利氏近擬最要之各欵　譯之以投常識 
　　㈠無論作何事不宜過度而烟酒貪食尤不丐犯 
　　㈡先哲有云人非爲食而求生乃係爲生而求食常宜反覆體會此言宜擇滋養料最富之食物其有害養生者則不宜食之 
　　㈢新鮮之空氣爲人最親愛之友故在畫間宜多吸酸素夜間安臥後腚使室中空氣流能窗户至少須開放五寸之空隙雖極寒之大氣亦不可緊閉窗户此爲長壽訣中最緊要之條欵 
　　㈣身體宜求清凈不待言矣而一人之心思亦宜力求清凈心思清凈實爲却病延年之要事 
　　㈤無論何時切勿煩悶悲歎此語易言而難行專賴志氣之奮勇以時時糾正其性質 
　　㈥富勤勉而戒懶惰懶惰之人决不能保其長壽 
　　㈦每日必於空氣流通處照最正當之規則而運動但不宜過於激烈 
　　㈧每日無論作何事必須有一定時間尤須留意勿使睡眠不足 
　　㈨無論何事不宜爲感情所驅使感情之激動至某程度輒有促短其生命之虞世間常有因之而立死者（乙種酬） 
[日記選粹（道德）] [  張松雲]  
　　儀表整潔者易使人尊敬 
　　作事精神有一分不到即缺一分美滿 
　　色之爲害小足以喪身大足以亡國 
　　名譽與信用有無限之價值 
　　不知自愛即爲無形之自殺 
　　愼其所思謹其所爲鮮矣亂 
　　無公德心者常見憎於人 
　　忠心家國即爲自已謀幸福 
　　伍廷芳先生曰中國今日政治欲得最良結果惟有以少年銳進之氣與老成賢明之閱歷爲相當之調和此確爲經騐之論我儕當奉爲座右銘也（乙種酬） 
[賭博式糖攤之宜禁（巿政）] [  滄海客] 　 
　　青年須預防其賭博與荒嬉故家庭及社會均有極重之責任在巿上有無謂之玩具不規則之游戲若無適當辦法嚴行取締則貽害青年關係匪淺矣即如近日街頭巷口設有一種摸彩之糖攤類似賭博名爲供人娛樂實則爲害最烈此種營業即違警罰法之所謂類似賭博而竟不加禁止是亦不可解者也 
　　每值夕陽西下團團與博者多爲婦女兒童以及下等社會中人一入迷途無不傾囊間有缺乏智識之商業學徒或見獵心喜偶一涉足於此難保不流連忘返其貽誤亦非淺尠在若　以糖果等物誘騙金錢視屬尋常殊不知無形中之爲害鉅且深焉所望負有地方治安之責者嚴行取締庶絶禍源而杜隱患不僅青年有幸亦間接爲地方治安之福矣（乙種酬） 
 
 
 

Page 19

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *本埠増刊 
[各團體消息]  
　　提琴演奏會今日表演成绩音樂家HGDRemediso君曾在日本上海等埠奏演頗爲社會歡迎近因在滬從者日多定今日下午四時假座北四川路中華基督教會開學生提琴演奏會末節由君獨奏入場劵小洋六角在場亦可購得云 
　　雅歌集十六週紀念會紀雅歌集滬上最老之票社也其閒人才輩出生旦凈丑文武各行無一不備年來滬上每遇堂會輒爭相羅致用是聲譽日隆進行益力本月初一初二爲該社十六週紀念假座於寗波同鄉會彩演兩日先期普發贈劵各界觀者雲集無不同聲讚美佳期甚多尤以陳景塘與吳圃合演捉放曹及空城計南陽關朱聯馥與吳老圃合演倒聽門四進士逍遥津巢漢臣牧虎關唐伯寅蘇三起解賀后駡殿等劇最爲膾炙人口陳君初唱時頗覺沉悶然愈唱愈亮愈見精彩朱君以做工見長每演一劇劇中之表情輒能動合乎中吳君架子花臉旣具魁梧體格面復帶戲口勁尤足即求之於班中恐亦不可多得也巢君之凈角新近改造已一躍而窺堂奥可謂傑出之才唐君佳喉天賦學程艷秋尤體而微倘進而求如陳德霖等不難成一正式青衣該社優秀份子尚多惟是週紀仿有因事未能應場者似不無以未窺全豹爲憾也（拙庵） 
　　壽禮誌陰曆十一月六日爲松太清鄉局督察長周指塵君太夫人六秩大慶之期周君特爲稱觴晉祝政界如許世英丁文江許沅危道豐關炯任筱珊商界如虞洽卿傅筱庵等百餘人均登門祝嘏張宗昌楊宇霆吳光新等亦有厚儀相貽云 
[商場消息]  
　　先施公司之絲襪毛襪先施公司各種婦女跳舞絲襪每雙自一元七角半至十九元半海明威氏老牌絲襪每雙五元二角半好胡蘆女子絲襪每雙二元二角半寶塔牌女人絲襪每雙二元三角半男人老牌絲襪每雙一元三角各種花男人·女人綉花絲襪每雙自一元二角至一元七角半新式各種織花男人綫襪每雙自八角半至三元男裝長统足球綫絲襪每雙自一元至二元男裝長统足球毛襪每雙自七角至十元零五角男子織花羊毛襪每雙自一元五角半至六元半女子西式織花羊毛襪每雙自二元二角半至四元七角半中統女人毛襪自九角半至二元三角半小童毛襪自三角至二元七角半男人絲襪每二雙一元男人女人厚毛襪每二雙一元 
　　先施人壽保險公司近聞先施人壽保險公司開辦以來歷有年矣資本宏厚辦事敏捷故近來營業極盛該公司係先施全部所創設純粹商資加以保費低廉賠欵迅速故國人更爲樂從亦足見國人愛國之一斑矣目下因營業區域遼闊事務增繁特聘趙冲君擔任該公司營業總稽查趙冲君年事富强精神飽滿曾任美商友邦人壽保險總公司助理對於壽險經騐宏富爲人和藹可親趙君對於先施將來必有一番之貢獻云 
　　恒興新到大批呢絨虹口天潼路恒興號日前新到各種呢絨一大批售價頗極低廉如天青呢每尺四角九分新花格子呢每尺四角三分頭號羊毛大衣厚呢每尺八角五分女裝格花旗袍呢每尺五角四分斜紋嗶嘰呢每尺二角七分云 
　　開洛公司播音台消息開洛公司無綫電話播音台於今日下午五時至六時敦請南洋大學電機專科教授吳書衡先生演講題爲「電機工程大義」晚間七時半起有浦東中學國樂會奏國樂「青蓮樂府」·「陽春古曲」·二曲由朱君志鳴·韓君振雍·宋君寶慶·盛君振家·吳君偉治合奏又有吳夢飛君琵琶獨奏「霸王卸甲」「潯陽琵琶」等云 
　　邁羅減價展期四馬路邁羅食品公司·自十月二十起至十一月初十止爲紀念時間門售各貨九折外加贈品兹因新出各種餅干物美價廉恐各界未能周知擬自十一日起展期十四天門售各貨仍照九折惟贈品取消各界士女乘初十内購買各貨可得贈品云 
　　朝鮮商人來滬發展貿易朝鮮商家開城號主人洪淳五君近來滬與江西路三十八號惟善洋行合力推廣高麗人參·參粉·參精以及各種高麗土產於中國各埠又輸運中國物產至朝鮮以發展貿易增進兩國商家之交誼按洪君係純粹高麗商人資本豐富和藹可親將來雙方實業之發展深有望也 
　　應時之電氣火爐近時天氣驟寒電氣火爐銷售頗旺江西路四十三號益中機器公司自製之電火爐更爲熱心國貨者所歡迎云 
　　立興祥冬令减價小東門中華路口立興祥綢緞洋貨號以現届冬令氣候嚴寒各界添置服裝必多爲優待主顧起見定於今日起特别大減價該號呢絨嗶嘰雖以先令關係並未加價此次復照原碼一律九折減價期内顧客爭先往購可預卜也各貨如五光十色馬賽巾每尺九角八分異様波羅綾每尺八角八分新花色黎緞每尺七角八分時色緯成綢每尺一元一角半各色鐵機緞每尺一元一角半華絲葛每尺三角二分時式披肩每件約二十餘元大衣每件約十餘元色色嗶嘰每尺三角五分特色駝絨每尺四角左右以及其餘各貨槪售九折云 
　　燕粉補品發售南京路五福衖口大美參公司所製杜磨官燕粉曾請各名醫化騐確爲有效力之滋補品服用方法極爲簡單（詳載仿單）每日早起及睡前服用一次或於每飯以後飲服一次即能助消化·消腸胃在此冬令服之尤能培精養神云 
　斗篷皮領狐皮圍巾特别廉價抛球場鄭祥泰皮貨局自冬季大廉價以來營業愈形發逹觀其内部陳列所表價目確實公道近又運到黑色大毛北獾羢皮山貓皮剪羢皮以及各色異様染西皮專供女界斗篷領之用又有最新式裝就狐皮灰鼠及各種女士用圍巾俱特别廉價發售云 
　　恒章泰繡莊冬至大廉價五馬路河南路西首恒章泰顧繡莊近因原址不敷應用特定建三層樓高大洋房暫移對過公順里内七十六號照常營業值此冬至新年顧客仍按址前往異常踴躍該莊表示歡迎起見因又加工趕製大批時新洋裝禮品優訂最低價格舉行大廉價三星期歡迎各界惠顧云 
　　唯一乾菜筍新貨到滬四馬路望平街愛華製藥社經理餘姚唯一特產廠之唯一乾菜筍質料潔淨口味鮮美烤麩烹肉葷素咸宜故本埠先施永安諸大公司鼎陽觀冠生園諸食品店三陽天福諸南貨號皆樂爲經售嗣以存貨告罄購者均抱向隅現下新貨業已運滬聞各經售家皆爭先添辦以備應巿云 
 
[上海總商會陳列所臨時商場平面圖]  
　　北河南路天妃宫橋堍上海總商會陳列所每年舉行國貨展覧會一次該所於前月十三日函約中華商業協會國貨維持會提倡國貨會國貨工廠聯合會等討論組織臨時國貨商場當時一致通過並推舉委員及幹事等籌備進行上海著名廠號如南洋·勝　·三友·冠生園·光明·建新等相率加入共五十四家寄售物品者亦有模範工廠商業雜誌社等五十餘家自本月一日開幕以來營業非常發逹蓋各工廠以推銷國貨爲目的非逐利者可比故定價格外低廉務使樂用國貨者有試用之機日且出售商品均屬日常應用貨物故極受各界士女之歡迎今將商場平面圖攝於上（尚有新中工程公司及華生電器廠陳列在後門）以爲熱心國貨者之津導云（道勝） 
 
 

Page 20

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *　　金和洋服之銷路愛而近路一千零零五號鑫利洋服號開設滬上已歷十餘年向蒙中外各界所贊許近日天氣忽然驟冷該主持將新到厚呢花呢襖褲等式様美麗價格從廉聞商學兩界往定者頗多如蒙賜顧可致函該號當即派員來前面洽不勝歡迎云 
　　同芳居之咖啡茶五馬路同芳居爲粤帮茶食老店所製細點蜜餞龍鳳禮餅久已膾炙人口近由該主人獨出心裁製成一種咖啡茶裝璜精美冲飲簡便味亦非常可口定價每盒洋三角半能冲十二杯可謂價廉物美矣 
　　華爾逹行拍賣存貨南京路先施公司對面華爾逹鐘表行因受營業損失虧欠上行業經亞米茄烏利文倍來亨賚文福家五洋行公議將該行所存各項鐘表眼鏡自本月初四日起開始鳴衆拍賣遠近顧客聞聲往購極爲踴躍聞嵌鑽長方手表及價值二十餘元之長方金如各式眼鏡鐘表等定價亦極相巧云 
 
[現在奥迪安開映之俄國宫闈片「貴族爭風」之一幕]  
　　惠通風爐魚生上巿南京路浙江路口惠通烟行樓上自增設點心已來顧客無不稱美該行主魏君鑒於近日天時嚴寒特備風爐魚生於今日起特别廉價出售以餉嘉賓云 
[醫藥訊]  
　　雅圖士紅血補丸之暢銷四馬路五洲藥房本廠自製各藥不下五百餘種其中以人造自來血一品最爲各界所信仰兹聞該藥房依據雅圖士醫生秘方虔製一種紅血補丸效力等於自來血而携帶較便廉價期内價格特廉購者踴躍云 
　　阿膠銷路發逹馬立師菜場馬安里虔修堂發售山東阿膠今年因酬答主顧特請永安公司藥部美富參燕號各經售處特别優待顧客該堂阿膠係山東泉水取熬光亮帶綠而裝璜精美購作禮品尤爲相宜近日銷路甚爲發逹云 
[劇塲消息]  
　　中央演三年以後之末一日民新影片公司新片三年以後自在中央大戲院開映後雖天氣嚴寒每次仍售滿座現聞此片今日再在該院日夜開映演一天即膺虹口方面人士之請改赴新中央大戲院開映凡居租界中段之住户尚未觀此片者以今日前往參觀爲便也 
　　東華開映「勇伯爵」「勇伯爵」爲歐洲名片背景悉取奥國王宫雄偉壯麗器具服裝亦假自歐洲王族其中駕寶車之馬即係奥國前王御廐之駿馬無論鉅細一一不稍差異至於表演情節亦風流亦曲折洵爲近今不可多得之名作云 
　　卡爾登今日開映曼蘭畢克福新片卡爾登影戲院自今日起開映電影皇后蔓蘭畢克福主演之「義勇女兒」該片原名Sparrows爲曼蘭最近之傑作片述一義勇女兒拯救諸童於匪窟之中曼蘭即飾此義勇之女兒每至悲哀之處令人辛酸欲涙及至滑稽之處則又能破涕爲笑聞該片將連映五天云 
　　大中華百合影片之新趨向中國影片的種類可多極了统計這二三年來大小影片公司的出品不下百餘 
[在恩派亞開映愛國熱之一幕]  
　　種内中有描寫社會的有描寫家庭的有叙述愛情和義俠或鼓吹教育與道德的形形色色不一而足但我默察觀衆的心理似乎趨向於輕鬆而發噱的一類情節過於悲哀結果太不美滿容易使人流涙的觀衆未必歡迎而最不受歡迎的便是帶有頭巾氣的那一類影片彷彿迂夫子高坐講經言語乏味使人沉沉欲睡看來惟有輕鬆而發噱一類在輕描淡寫中將悲天憫人之意抉發無遺倒易於深入人心便是美國電影界已有一部分傾向於此了譬如柯玲慕霞·康絲鈿秦曼奇·賴孟葛立菲士·麥克林等的作品都是這一路與卓别靈羅克白斯德甘登他們的作品及微有不同而他們受世界觀衆歡迎的熱烈卻正不在卓别靈羅克等之下爲甚麽呢因爲他們雖帶滑稽而並不胡閙情節一様曲折而並不沈悶那自然大有可觀了大中華百合公司很了解這一層意思所以他們近來的出品都趨向於這輕鬆而發噱的一路試看最近出的「探親家」情節果然好了意義固然也深刻了而黎明暉與謝雲卿等的表演無不以輕鬆發噱見長拿來與美國柯玲慕霞和賴孟葛立菲士的作品兩相比較當眞是不相上下了又如現在中央大戲院開映的「連環債」也妙在輕鬆而發噱講到劇情寓意自然發人深省其於爲妻者的虚榮爲夫者的放任少年人的浮浪輕薄都痛下針砭然而宗旨雖在教訓人們卻不取迂夫子高坐講經的方式這其問的功效可比較的大得多了所以據吾的眼光看來中國影片以後的趨向大約就是這一類輕鬆而發噱的作品罷（五九） 
[天氣報告]  
　　徐家滙天文台昨日下午四時三十分氣象預報云天晴而寒全國沿海有正當之時令風來自西北方至東北方不等又昨日下午三時前二十四小時内本埠氣温最高四九·三最低二七·七去年同日最高五五·八最低三四·六 
[啓事]  
　　吳亦民鑒本刋讀者通信欄素無酬例特復 
 
 

Page 21

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *[「你往何處去」羅漢素]  
　　昨天下午我同貝以藏君在奥迪安門口無意中碰見包羅多·杜貫投·史維羅三位我問傅君道 
　　你往何處去 
　　到上海大戲院去看高槐田斯 
　　「高槐田斯」爲拉丁文QuoVadis的譯音譯義即爲「你往何處去」於是大家聽了都不禁大笑起來因爲我們兩人的問答幾乎等於下面一段常可聽見的所謂上海人的無聊對話譬如甲在某百貨公司裡偶碰見乙免不了要寒暄幾句 
　　「儂來買點倽」 
　　「是」 
　　「買點倽？」 
　　「買點倽」 
　　這四句話除了當局者外誰都要以爲這是無聊的重複對話要是把安寫在紙上給人家看一定更不容易分别它的語意其實詳細解剖起來每句有每句的意義如第一句甲問「你來買東丁麽」乙答「是的」甲又問「你買什麽東西」乙答「買一些東西」 
　　進了上海大戲院把當日的說明書一看洋洋二千餘言的一堆字跡就使我生畏不高興去看個仔細好本影片的本事我們大家都先已知道這「你往何處去原來爲現代波蘭有名小說家顯克微支Sienkiewicz的一部最有名的作品我國已有徐炳昶喬曾劬的合譯本（商務印書館出牌世界叢書之一）内容是借着基督教半神话的故事描寫希臘羅馬文明衰頽時候的社會狀况和基督教的精神書中的有名人物和事　全昌歷史上最著名的事實 
　　關於這部作品在我國已有許多人介紹過了周作人在「自已的園地」裡大致批評道這部書是表揚基督教的眞精神的但書中的基督教徒的描寫都不很出色黎基（從獅子圈裡被救出來的基督教處女）與維尼胥（少年）的精神的戀愛是一件重要的插話可是黎基的姓格便很朦朧幾乎没有獨立的個性大全書裡寫得最好又最能引起我們的同情的還是那個「豐儀的盟主」俾東他的天睡覺夜裡辦事及行樂他確是近代的所謂頽廢派詩人的祖師其實那時羅馬朝野上多是頽廢派氣味的人便是奈龍（羅馬皇）自已也是有幾段有名的描寫如俾東在浴室裡的情形可以想見他的生活教徒的被虐殺虞瑞斯（保護黎基的力士）拗折牛頸救出黎基很有傳奇的驚心動魄的力量被得見基督的半神話的神秘俾東和哀尼斯情死的悲哀而且旖旎正是極好的對比鄭振鐸在「文學大綱」三十五章裡稱讚這是許多近代人所寫的將没落的羅馬帝國與新興的基督教勢力間之衝突的許多小說中一部最成功的作品其背景之弘偉其色彩之豐富而活潑其一羣一羣的基督教人物與羅馬人物之逼眞的描寫如活人似的行動凡是讀到它的人無論他是那一個人無不熱烈的稱許在那里他（作者）把基督教的眞精神充分表現出把光榮的羅馬重治於我們的眼中爲近代的一部最偉大而且不朽的小說之一 
　　「你往何處去」的譯本二年前我曾看過兩遍當時覺得書中人物事物的複雜没有详細記牢現在得在銀幕上重復鑑賞我的快慰不言可喻並且覺得所得的効益遠在温看故書十遍以上包君好多年前在愛倫戲院已看過這片但是也仍舊贊不絶口地說好我想當日在老客中一定有人是來看第二次的（此片去年在卡爾登先映）或許也有同様感想吧本來一張影片要它是眞的有藝術上的價值或是有文學作品的根據的無論再多映演幾次不怕没有人看尤其是在人口稠密的上海上海大戲院的主人或者也早已發見此點吧如近來開映的「以色列之月」「白姊妹」等前早經他家戲院映過但是仍能每次滿座聽說上次映「白姊妹」最後一天遲到退出者很多不日將重映並且過幾天便還要開映「尼貝龍根的指環」（前在卡爾登映過譯名爲「斬龍遇仙記」）是一張完全根據自德國古代史詩 
的神話巨片對於租映這片的主人我們的確應該表示相當的感謝但是我們極希望將來開映時能一次映完並且座價仍舊不必增加當更能號召得起一般看客　　可是有一件事久想進告於上海各戲院主人者就是關於華文的說明書未免太不注意無論在那一家戲院在場分送的說明書上終常發見有許多舛誤本來我們也决不會咬文嚼字故地與譯音得爲難但是實然有許多舛誤本是不近情理無可願諒的更其是在一般譯者的太没有西洋文藝上的常識就譬如「魔王末路」本事裡面把「使徒」彼得竟譯做「牧師」彼得這是不應該再訛誤的一個錯誤况且在英文本事上明明寫著ApotlePeter而不作PaslorPcter或FatherPeter譯者只消翻檢任何一種「英漢字典」就决不會生出這様的疏忽了　 
　　現在爲已看「你往何處去」小說而再想看「你往何處去」影片的諸位醒目起見把小說譯本裏的主要人名和電影本事裏的人名並列在下面同時想亦爲看過影片而再想請小說的諸位所歡迎的吧 
　　人物小說譯名本事譯名 
　　羅馬皇奈龍尼路 
　　處女黎基蓮夏 
　　少年維尼胥范乃俠 
　　嬖臣俾東白竹安 
　　力士虞瑞斯阿沙 
　　魔將第節蘭戴吉林 
　　上面的人名音譯所以不能統一的緣故因爲小說裏的譯音都從法文讀法本事却是從英文讀法英文的讀法和所譯出來的譯音除了尼路Nero一字外其餘都與原文不能妥貼即是小說譯本的從法文讀法如周作人所說的也似乎不盡適當譬如Petronius譯作彼得羅紐思或者未免稍煩但譯作俾東也太省略總之翻譯人名的確是一件很困難的事關於這個問題的討論不在本文範圍以内有機會時再講吧 
　　關於「你往何處去」裡所叙述的事情詳細的可讀譯本小說簡單的可看電影本事用不到我來搬攏多說了現在只把我個人看後的感想一些在下面 
　　我們看影戲的目的並不是只圖消遣尋樂是在讀歷史讀活的畫讀世故人情大槪紙上所記載的東西不是冗長枯燥無味即是一篇茫無頭緒的糊塗帳你們如果要想明了人類現實生活的所在者决非那專講「宇宙之謎」「人生之謎」「空閒」「時間」諸類玄妙問題的哲學所能解答却只要在文藝作品裏去尋求好了但是一定有許多人要嫌文藝作品的量數太廣大複雜正如法國文豪法郎士所說的裝戴了十二隻駱駝的一部人生百科全書的寓言一般以我們短促生年决没有這様的暇閑可以去從頭到尾去看的那麽我們只配去讀人生片段的記錄和人類史的選頁了這些所謂片段的記錄選頁等等我想除了電影以後再没有别的更简便而即完備的利器了 
　　看了「你往何處去」以後得到的印象很多㈠羅馬貴族的日常享樂生活一個人在每天早上剛醒的時候很困苦的你看俾東的起身怎様的他早晨總要沐浴一次浴後躺在一個按摩用的桌子上面蓋着雪的及細布作的毯子還要兩個强壯的按摩人他們的手上擦着油敲打他的筋骨他閉着眼睛等着他們兩人手上的熱度鑽入他的身體裏面把那些困乏趕掉出門時安坐在黑奴抬的轎子裏向手掌心裏吸着馬鞭草的香 
 
 

Page 22

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *氣這種舒服生活在我國的貴族是不會去享受在民衆呢連夢也恐怕做不到㈡羅馬軍人强壯的體格你看維尼胥的習慣裝束是怎様的他没穿外衣只穿大紅披衫他那帶金鐲的臂膊很清潔的赤裸着或者可以說他的筋肉太突起了他那拿劍和盾的軍人膀臂從那披衫底下露出來他帶一個玫瑰花的帽子用着他那様像一張弓的雙眉他那光明的兩眼和他那乾燥的容顏表示出來少年和氣力竟然使愛他的黎基覺馧他美麗强壯到這様地步伊很不容易地念出他的名字他的様子的確是華貴的並有體育家的軀幹而且知道按着最好的審美術去保持他的形態這種形態就是中國四千年以來尚未發見的男性美㈢藝術家的未路尼羅雖是一個歷史上所貶稱的暴君魔皇但是到他那個一黄銅鬍子」的頭頸脖上插進了刀血作微黑色的沸騰噴到那園子的花上他的眼睛失了形態可怕奇大充滿了駭懼還在反覆地說一喪失了什麽様的藝術家」「喪失了什麽樣的藝術家一他的慷慨激昻的神情眞是一位大藝術家的行爲單就這一點我們可以把歷史家刻畫尼羅吟詩狂歌的醜態都從冷酷的蔑笑方面反轉到表予深摯的同情再加那機警百出善於應變謟承尼羅的俾東他的行爲固然使人嫉惡他的學問和聰明對於一切事物全持懷疑的態度也未必能引起人家的崇拜但是他在飲宴歡笑之中自割脈管從容就死的時候眞是多麽藝術化你看那時候的情影吧他舉起那個古製無價發射流虹一切的彩色的杯子擲碎在那散播蒼白色的鋪石上他對衆人說一朋友們痛快玩着罷老和無能是我們暮年憂悶的同伴我給你們一個好例子和好勸告你們可以看見有人能不等着它們可以很高興的遠去我要痛快的玩喝酒聽音樂瞻望在我旁邊休息的神聖的形體並且以後帶着玫瑰花冠睡着」他說罷把胳膊給醫生害開脈管他的妻子也照様割了脈管在歌聲琴音裏他們倆互相扶持美麗的和神一様聽着微笑並且漸漸地變心蒼白色當那最末的琴聲終止時他轉過去向衆客道一朋友們你們要同意同我們這様死 
　　看了「你往何處去」以後最深刻的慘酷印象當然無論誰都會被那暗無天日的虐待基督教徒的磔刑所深爲感動但是或許也有人會感到這様的感觸罷爲什麽老大的中國不會發生這様熱烈暴狂的舉動與其讓他消氣沈魂地衰頽下去如果中國是無救的那麽同一的滅亡倒不如轟轟烈烈地鬧一回的來得爽快可是中國的尼路黎基維尼胥俾東虞瑞斯第節蘭一類的大英雄大豪傑大藝術家什麽時可見希望產生呢 
 
[百星大戲院開映鐵馬之一幕]  
　　GEORGEOBRIEN　MADGEBELLAMY 
WTHEIRONHORSE　AWILLIAMFOXSPECIAL 
 
 

Page 23

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *   
 
 

Page 24

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *   
 
 

Page 25

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *汽車新聞 
專論 
[雲飛汽車公司槪况程與青]  
　　雲飛汽車公司成立於一九一九年專營盛爕圭君悉心經營蒸蒸日上翌年自十三輛汽車而增至十八輛及一九二二年驟增至二十五輛於一九二三年已有汽車三十餘輛之多矣此後之進步乃日益發逹迄今汽車方面又添新車二十五輛而職員車夫等亦由二十餘人增至二百餘人矣該公司新購福特轎車二十五輛經滬上改造後形色美麗安穩舒適爲他車所不能及上星期會游行全埠各處者即是也 
　　該公司裝置電話總機關一具由司機三人專事接綫故同時可有二十個通電是以向雲飛叫車者决無处遲之慮且該公司分站甚多總站接電後即轉知附近分站故本埠無論遠近各處均能於五分鐘内將汽車立刻駛到並特聘女職員一位專司顧客責問凡有車夫多索小賬或種種困難情形儘可隨時詢問該女士當有詳細之答覆也　 
[汽車上馬逹之繞線法]  
　　范鳳源 
　　汽車上之馬逹恒因不愼而線圈燒毁或以年久物敝而電線中斷致不可用修 
[雲飛總理高爾德氏]  
之一具約需二十金顧善修理者尚不多覯普通機匠於汽車機件大小胥能裝修獨修此馬逹線圈幾無人敢爲實則依様畫葫蘆循其舊徑依其序次用正確相同之線繞如舊式未嘗不能恢復馬逹舊有之能力惟拆時須極留意原有形式路徑以及匝繞之次數均須記憶或書繪於紙修時必備電若缐若干興原有號碼相同不可稍差木架一具約能中跨線圈而軸之兩端乃能架之架上不復移動小鐵鎚一柄紙箔鑿子一枚以鎚鎚鑿綫乃緊嵌格中竹片若干條以便綫已納入用竹蓋入落鐵一塊燃紅稍冷以之溶化銜錫銜錫松香若干以便　綫物器旣備開始工作用燃後落鐵將轉電器Commutator上綫端一一溶開每轉電器上之一銅塊上下各有一綫端依上端之綫而解之如跨七格則七爲後跨格數依下端之綫而解之如跨九格則九爲前跨格數前跨格數與後跨格數均須單數從無雙數以雙數不可繞也汽車上之馬逹皆LapWiniang故前跨格數與後跨格數决不相等因前跨格數與後跨格數皆單數且不相等故平均跨格數必爲雙數如九加七除二等於八是也每一綫之循環次數共有若干轉每一格中共有若干綫數均須留意記熟自上端綫端解起則綫之末端必在他一銅塊之下端拆下之綫必須與重換新綫同等粗細而新綫可較舊綫略長以備繞後定奪長短適當可以銜矣乃用剪剪去重繞新綫時每繞一轉必用鎚鎚紙箔鑿子將線鑿緊格中否則一格之綫必不能盡藏一格之中也一格之綫旣已依其舊式循環繞入於是再繞次格此時不必將線端銜於轉電器上須俟所有綫圈盡已納入乃銜轉電器鋼塊下端之各綫端銜畢稍矣若干時再銜上端綫端竹片則於一格之綫盡已納入時立刻巓緊工作旣畢裝入馬逹試之以電流若能旋轉則繞綫無誤否則須以電流經過電燈持其二綫端名觸轉電器上之銅塊視燈之明滅可斷各綫圈之妥當與否蓋燈明則電流通而綫圈未嘗誤繞也 
[冬日汽車之注意丁祖澤]  
　　一年中汽車最要注意者爲冬季蓋因汽車之引擎爲汽油在汽缸内爆發而發力而汽油爆發不絶所生之熱甚大故必用冷水以奪去其熱若引擎停止後則汽缸 
[雲飛華經理盛燮圭君]  
　　盛君沛棠字燮圭浙省慈谿籍名門子也精通中西文操流利之英語一九一九年與雲飛汽車行主高爾德君同事於怡昌洋行勤懇幹練高君深器重之旣而高君以滬地汽車出租有發逹之機會故謝去舊職而組織雲飛公司有汽車若干輛專備各界人士之賃雇不一載業務日盛個人精力難以應付乃堅請君辭謝前職而任爲雲飛華經理焉君就事後精心規畫不辭營瘁業乃益昌雲飛今日之蔚爲滬上唯一鉅大車行者君之力居多也君之伯父筱　君爲本埠錢業巨子而交通銀行行長竹書先生則君之同族也淵源有自彌足稱已（程與青） 
雲飛汽車公司新添汽車二十五輛此其一也圖中爲法租界捕頭參觀新車之攝影 
 
 

Page 26

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *漸漸冷却四圍之水亦漸漸冷却若外面空氣甚寒則此水由令而結氷汽車上容水之處車頭之水箱與汽缸外周之鐵壳及上兩處連接之橡皮管此數處以水箱之搆造最爲薄弱又以其露在車頭外極易受冷空氣之侵犯故冬日最易凍氷者爲水箱其次爲汽缸此二處一有凍氷則能破裂水箱凍裂尚可修補再用但修費頗貴若汽缸凍裂則無法修理其損失不可計矣本埠自七日以來天氣驟然寒冷致有甚多之汽車因預先未曾有適當之防護致水結氷故泄漏之水箱·隨處可見若能早日預防則一切困難與損失可免矣 
　　預防水箱不凍冰其法甚多本埠氣候不甚嚴寒則手續簡省可用皮或厚棉製一外套使能套没水箱全體及引擎罩在水箱面前之套須製爲如簾子工可捲起或蓋没車停後將前面之套蓋没則引擎之熱不致外逸而外面之冷氣亦難侵入車開動時須將前面之套捲起庶水箱内之水不致太熱而沸滾但此爲夜間汽車可貯入車房而言倘夜間停車於露天則雖備有水箱套亦不能防不受凌此等露置外面之汽車在汽車停置不用之前乘引擎熱時放除水箱中之水其法在水箱最下部有一放水龍頭（俗名考克）旋開後水即流出待水盡則不論天氣如何寒冷亦無受凍之虞但最須注意著水必放除盡凈也 
　　以上兩法之外尚有在水中加入不易凍冰之液汁則無論天氣如何寒冷祇須配准適合分量可無凍冰之虞今舉下之兩表以備採用 
　　第一表 
　　和入酒精之成數結氷温度（華氏表） 
　　百分之十二十四度 
　　百分之二十十四度 
　　X百分之三十零下一度 
　　百分之四十零下二十度 
　　百分之五十零下三十二度 
　　百分之六十零下四十五度 
　　百分之七十零下六十四度 
　　第二表 
　　和入甘油與酒精之成數結氷温度（華氏表） 
　　百分之十五二十度 
　　百分之二十五八度 
　　X百分之三十零下五度 
　　百分之三十五零下十八度 
　　百分之四十零下二十四度 
　　百分之四十五零下三十度 
　　百分之五十零下三十三度 
上列第一表係用酒精和入水箱内水中例如照表上和入百分之十則空氣温度在二十四度以上不致凍冰若不和酒精則華氏三十二度即凍冰矣第二表則用甘油即洋蜜又名軋利斯令與酒精各半混合和入水中則較單用酒精尤不易凍用者可視各地最低温度若干而擇用上表之一法如本埠人士採用則以表中註有X符號者爲適合之成分但用酒精等物時用酒精容易蒸去故時常要添加若干以保持適當成分又此等有酒精和入之水箱最易滾熱故不必再加外套水箱熱時愼勿持火近之以防酒精爆發 
　　（註）表中酒精及甘油之成數係指其容量若干非指重量 
[觀在日本設立汽車廠之迴顧周易]  
　　一國之興盛視乎交通之便利與否以爲凖火車輪舟固爲今世交通之利器人盡知之矣然火車便利矣必先設之以軌道費用浩繁不可勝算輪舟便利矣然必須乎河道之暢通速度則相差遠矣舍火車輪舟外汽車之爲用允稱巨擘祇須道路平坦將無往而不逹今者美國最大汽車公司鑒於我國内亂頻循道路阻滯將發展東亞交通預備成立一完備製造汽車廠之建議一變而設立於日本遂致良好機遇一旦錯過深堪痛惜袞袞諸公諒亦不能辭其咎雖然亡羊補牢未爲晚也失馬治廐未嘗遲也國人之有志斯業者曷亟起而直圖之此文非可等閑視之也 
　　近據美國最大汽車製造公司（GeneralMotols）即爲璧克歇夫洛來脫開迪來亞而司麻皮亞克蘭及諸著名汽車製造專廠連合而成者宣稱將於日日某地設一製造廠此不過新大陸發展東亞實業之初步西風東漸之微示也歷觀東亞各地之需供綦切此種進行固爲意想中所必經實現者可斷言也其餘他家之與該公司同一野心而有如許魄力者厥推福特汽車廠蓋此說之興已數年於兹矣在德屈羅城之專設學校以訓練我國之人材可見一斑矣 
　　美國最大汽車公司於美洲汽車製造界之地位頗高執該界之牛耳者有年矣一若美孚行之執油界牛耳合衆國鋼鐵公 
[雲飛協理愛石生氏]  
司之領袖鋼鐵界觀乎該公司於東亞之第一著計劃我國頓失良機亦未始非予以一絶大教訓國中不乏熱心志士望急起直追勿讓他人專美於前也 
　　我國自革命以還此爭彼奪禍亂相仍豈復顧念一息尚存之工業乎幸數年前由王正廷博士等領袖之全國路建設協會專上事運動建設道路增進全國交通一時風起雲湧聞風影響者頗衆祇以言之者衆行之者寡其结果幾等於零雖有許多道路因此運動而築成者固不少奈多管理乏人修理乏財遂致幾成之路又將淪爲荒野荆棘之地矣幸而一二道路屬於某大人物權力之下或與其本人之地位有利害關係外靡不因陋就簡悉以養路必需之經費充私人之囊壑是故雖有一二資本家罔不畏縮不前先進者皆如是其何以勉勵後起者乎 
　　雖然中國他日交通之發逹須賴乎小部份之改革嗣後逐漸擴大以逹統一即就揚子江一帶而而南北貫通將以鐵道規模初具不過時間問題而已他日多設支線則當更爲迅速也更就其小者而言以上海一埠而論道路之不可少者南逹杭州西通蘇州及各大巿鎭之目前祇通内地舟車者籌備建設豈可容缓今日小巿鎭之交通僅藉帆船蓋帆船者交通中最遲鈍者也設他日道路四通得藉汽車以運輸則所省時間當不可以道里計也 
　　一旦此項計劃得以實現各大城巿亦道路貫通則大規模之汽車製造廠當爲必要之建設富國利民需賴乎是 
　　美國之有今日之富有汽車事業之發逹與有力焉且汽車事業之發逹得同時增進其他各種事業之進步觀乎此則該公司之選擇日本爲發展東亞汽車事業之中心點即我國之失却一絶好機會也可以明矣 
[克雷斯勒車之構造裝置]  
　　翹簧 
　　克雷斯勒汽車之構造裝置爲其餘各式車輛之楷範者由來已久試留心考察現今種種車輛則克雷斯勒車勢力所及永永賡續即可證實爲不虚矣約三年前克雷公司首先發明根本改良之點不下二十餘種凡在此種種各車競相採用至今勿替克雷公司則以精益求精之故乃繼第一輛車之後復添種種特色藉以維持其領袖地位而保其名譽於久遠焉克雷斯勒車之首先發明新裝置七粒鋼珠枵軸即其一也特别加大異常穩稱曁特種鋼珠互相佐輔於是引擎動作靈活無比乃能愈經久用而無易致損壞之虞此外如濾油器亦克雷公司最先創製者今則汽車工業上無不施用之矣又如引擎熱量節制器乃此類價格之車輛所新有者若熱度指示器及阻止塵埃侵入引擎曁化除炭片之空氣清潔器等首備之者槪克雷斯勒車也 
　　第一克雷斯勒車之燃料傳佈所以能合乎科學方法者以每一汽缸乃用特别方法構成之故能裝收等量煤汽温度並復相同因之結果燃料大省力量平均且停駛絶速且爲嚴寒天氣駛車靈便計克雷斯勒公司工程帥乃殫思竭慮有電力化汽機之裝置若節熱器則使動作靈活永久繼續不變若較形便利之電燈開關則羣以爲便爭相裝用其餘如量油表等等亦均克雷車所先置備而羣以爲標準裝設者 
　　克雷斯勒車之管狀前軸乃特别改善以減少前輪制動時之扭轉力者四輪塞車及轉向機等所以使管理駕駛更形安全便利也車後彈簧與輪平行亦經特製以避免六側者至如匀稱小輪及車胎等统爲克雷斯勒最先所剏製 
　　水箱頭上之點綴首先設置者亦克雷斯勒車也今則各車無不仿造大同小異之此類裝飾品矣 
　　及至一九二五年份克雷斯勒公司工程師以種種試騐之結果有上等鋼質合金Invar之發明以之製作匹斯通支柱乃能使之裝配緊合且兼有鋁質及鑄鐵匹斯通之種種利益而一無其弊今則克雷斯勒5070及80各車之匹斯通槪用Jnvar支柱此項發明且已無論何處採用之矣 
 
 

Page 27

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *餘如車身式様漆飾曁防免盜竊等裝置槪由克雷斯勒車首開其端而其餘各種車輛乃根據之仿造之以行世焉 
[消息]  
　　貴州築路加入兵工贵州省長周西成近來對於築路事宜積極進行不遺餘力除依照前定程序辦理工賑使災工築路外現更提倡兵工築路方法至爲完善緣貴州多匪警備須兵自厲行清鄉而後四境漸安兵多閒暇因此周省長乃加派兵士進行築路使路政得以早觀厥成其奉派之軍隊爲警衛團騎兵團護衛營機關槍連手槍連約共二千五百人至於所築之路因省外各路已有災工分别擔任故路政局主張將兵工專用於修築省會（貴陽）之環城馬路業經路政局規劃三大工區分頭進行三工區如下第一工區紫林庵一帶第二工區三元宫一帶第三工區河南莊一帶工區以外又於安順設立兵工築路辦事處并規定種種辦法兹摘錄其要點如下㈠兵工築路由路政局員指導由各兵隊長官督率㈡兵工築路每日工作時間八小時每工作二小時得休息一分鐘逢星期與假日一律休息㈢兵工工資依照路政局災工規定行之此外另由省長給奬計（甲）士兵每日每人奬一百文（乙）官長二百文（丙）士兵作工滿百日者賞洋十元又路政股票一張（丁）官長督工滿百日者另奬大洋二十元又路政股票一張（戊）官長或士兵如有特别勤勞者由路政局呈請省長從優給奬㈣兵工工作時間之内不得擅離工場違者須罰罰則依照陸軍懲罰令行之規則共十三條右所記者其大意耳現三工區工程已於十一月第一星期起開始動工將來定有相當之成績（悲我） 
　　淮屬汽車路開拓路線淮屬汽車開駛已將半載營業雖未經發逹然地方人士往來泗陽淮安沭陽各縣便利實多該公司本爲官督商辦機關對於築路計畫積極進行不遺餘力淮寶段（淮安至寶應）路線計長六十餘里自招集民夫興築以來成效迅速兹將全路工程建築完備車站廠屋均已設置妥當特擇十二月一日舉行淮寶段通車典禮先期由該公司主任吳席儒君呈請軍省兩署派遣代表到淮參預盛典並視察沿路工程惟需用之汽車早經在滬購定僱船運回直至寶應上岸該公司之車務股長許勉哉機務員吳紹武二君前因購車事宜相率赴滬現事已辦畢復親至揚州在鎭揚汽車公司勾留多日藉資觀摩奈淮寶段汽車旣擇日開行事極繁盛亟待磋商日昨吳電許吳兩君催其從速偕回遲恐誤事而許等此次在滬曾向白克路亞東公司購買配件頗夥價甚低廉惟裝造車身該處仍無從仿效平時仰仗滬上代辦事雖便利價值高昻且轉運維艱急切又不能應用故特函派學員到揚練習所有川資伙食槪係該公司發給以便安心研究俾 
 
 

Page 28

 
 
1;第一萬九千三百十八號;中華民國十五年 西曆一千九百二十六年十二月十一號
星期六 * *學成始克仿造近來淮屬各綫每日可售一百餘元如淮寶段開行收入定當增進聞各站員役已由吳席儒君分别委派前往服務免得臨時倉猝碍難選擇云（安生） 
　　江北汽車路之進行江北汽車公司於秋季董事會閉會之後各事力圖整頓油類配件物品另設保管處由協理萬紳伯君擔任稽核派黄和甫君爲保管員此後不致再有浪費情事所有每日支用帳目槪需經理協理公同蓋章認爲有支付之必要時方得持赴會計部照付不得任意濫支以杜流弊事務主任王夢徵君前曾患病約有月餘頃已銷假治事仍舊進行車務主任許勉哉君本兼任淮屬汽車公司車務股長現因淮寶段　車在即業已赴浦料理每月在揚服務期間爲時短促聞此人係軍界出身似尚精竅惜不能久在揚州故車務部份對於考核管理等事間有廢弛是其缺點該公司自近一月來迭肇禍事除壓斃一人外車輛翻入塘内計有兩次損失頗多而營業名譽亦因之低减班次鐘點雖略有更改然與滬寗火車則甚啣接旅客便利異常十一月分售票收入共計一萬零八十餘元在表面觀之稍有盈餘奢肇禍用費爲數不貲且汽車摜壞兩部修理費用約需一千餘元此欵實係意外支出機務員陳某於十月間即另就他事刻下未有替人正在物色中（安生） 
[最近兩週汽車肇禍記]  
　　三原 
　　日期地址汽車受傷傷勢最後情形 
　　號碼人　 
　　十一月二十七新閘路某號浦喜三碾傷頭部送入仁濟醫院 
　　又勞勃生路某號周海聲撞傷腿足同上 
　　二十八新閘路某號邱金好碾斷腿骨同上 
　　又北京路某號　阿三碾傷脚骨同上 
　　二十九虬江運貨汽車林文仲撞傷背　將車夫拘入警署訊辦 
　　三十日廣東路公共汽車王金生重傷身死判車夫交百元候訊 
　　十二月一日浦灘七四○五小工碾斷兩腿送仁濟醫院醫治 
　　又法大馬路某號小工重傷斃命送同仁堂候騐 
　　二日寶隆路趙寶成駕屈華氏受傷甚重判趙罚洋四十五元完案 
　　三日黄浦灘西人駕駛陳阿根撞傷腿足送人仁濟醫院醫治 
　　又戈登路某號陸祥茂撞傷頭部同右 
　　四日小沙渡路五七四一蕭闌英重傷身死車主酌給撫卹 
　　五日新閘路一○○某姓男孩受傷甚重送仁濟醫院醫治 
　　六日中華路李阿富駕崗警碾傷腿足將李解廳究辦 
　　九日漢口路某號某甲撞傷足部由捕送院醫治 
　　十日寶興路運貨汽車胡徐氏撞傷兩腿重傷斃命 
　　兩週間之汽車肇禍共有十六起内因重傷而斃命者計男子二人婦女二人 
 
