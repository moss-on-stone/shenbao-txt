# 1911 - 246 - 4913861

 

Page 1

 
 
   
 
 

Page 2

 
 
[上諭]  
　　七月十五日内閣奉　　上諭前據御史陳善同奏疆臣昏聵溺職據實糾參一摺當經諭令李經羲確查茲據查明奏稱龐鴻書撫黔數年處事公明並無袒庇劣幕玩丁情事惟用人意存寛大間或欠於威斷等語龐鴻書現 
已開缺著免其置議貴州巡警道賀國昌尙無賄賣差缺袒護員警等事惟於李友二一案事前失察咎有難辭著交内閣察議指分貴州試用通判周篆訓酗酒尋讎行同無賴雲南補用巡檢周聲漢承審要案處理荒謬貴州補用從九沈變堂暱比劣丁爭閙滋議均著卽行革職貴州補用知州朱禮和雖無劣跡人欠謹飭著沈瑜慶隨時察看另片奏黎平府知府陳鴻年體弱才平前當局差辦事疏誤修文縣知縣儲世鑫庸懦無能難期整飭均著開缺察看貴州補用知府鮑世爵歷練未深遇事輕率著以通判降補前充撫署幕職候選同知胡壽彭性喜招搖洩漏機密並有因緣爲奸之事其子候選縣丞胡顯祖僥倖得官聲名尤劣均著革職永不叙用並即行驅逐回籍交原籍地方官嚴加管束前充撫署巡捕貴州補用巡檢熊其光舉止躁妄藉事生風著卽行革職勒令離黔餘均照所議辦理内閣知道欽此監國攝政王鈐章奕劻假那桐徐世昌署名　　七月十六日内閣奉 
　　旨科布多辦事大臣忠瑞著開缺來京當差欽此 
　　旨科布多參贊大臣溥𨬔著開缺來京當差欽此 
　　旨桂芳著賞給副都統銜作爲科布多辦事大臣欽此 
　　旨蕯蔭圖着賞給副都統銜作爲科布多参贊大臣欽此 
　　上諭雲南麗江府知府江薩琛着開缺所遺員缺着譚傳善補授欽此監國攝政王鈐章奕劻那桐徐世昌署名 
[宮門抄]  
　　七月十五日召見内閣協理大臣陸鍾 
 
 
 

Page 3

 
 
　琦 
七月十六日召見内閣總協理　大臣倫貝子澤公陸中　堂陳寳琛伊克坦 
[評論（平）（子）]  
　　蘇屬水災感言蘇屬澤國也。因三江太湖以爲利。是故卜年歲豐凶者。即覘水流之。通塞。以爲一方民生之利害。今者蘇屬各縣紛紛告水災矣。原其故。雖曰由於本月初四五六等日。大雨如注晝夜不息。然苟三江通利。湖水有歸源源下注。以達於海。淫雨三數日亦鳥足以害民而乃水。勢瀰漫。米價騰踊釀成一今日紛。紛擾擾不可終日之現象。亦獨何。耶。 
蘇屬之爲地。北枕江流。東濱滄海。運河午貫其間而經絡之。太湖位。其中宮。綿亘數百里。納杭湖宣歙。諸州之水。散注殿山陽城金。鷄獨墅龐山諸湖分達三江以入於海。湖流治。則江流亦治。而五屬民田。胥受其利。善治水者恒引江水以。達運河。引湖流以達三江。而歸於。海。如是則歸宿有地。水不爲害。民生其間。蓄湖之水以漑田。洩田之。水以入湖。節宣以時而旱潦有備。治蘇之道。無逾於此。 
今就各屬災情言之。除鎭常北境地濱長江。因受江湖之漫溢外。餘如錫金。如崑新如常昭。如靑浦。何一非受太湖之影響者。良以湖身。積淤。翕受之量不宏。江流淺狹傳送之途不暢。平時農夫漁子。引湖。以。爲利一遇秋霖下沛。四水匯集。之時。而江身淺窄。已爲本境之水。所占外水不。洩内水不出。如是而。欲其。不爲患也得乎。 
抑記者於此竊有不能已於言者。古人賑荒之後。往往大興水利以。爲一勞永逸之謀。番禺莊有恭之。撫蘇也。適當。乾隆二十八年大水。之後大治三江。而吳人户祝之者。至今不衰。侯官林則徐之撫蘇也。適當道光中葉頻年水。災之後。奏撥巨款。疏濬三江而一時論者且。比之於范仲淹夏原吉之列。利福。三吳先後同。撥今當雲陽中丞蒞。蘇之時。又適有霪雨奇災之降。中丞於此。旣汲汲以籌欵振災爲已。責矣。吾不知異日者。其亦有以繼。莊林之遺徽。而樂利吾蘇人否。耶 
[專電]  
　　電一（北京） 
江蘇同鄕京官因本省水患不可收拾公議募賑捐並以發帑四萬不敷濟急公推陸中堂領銜奏請續撥鉅款 
　　電二（北京） 
某御史嚴參某藩司附和權要激成衆憤并列舉多欵措詞頗激 
　　電三（北京） 
民政大臣桂春嚴取締報辦法多條要求内閣總協理核准通知各國使臣飭令租界各報館一體遵辦 
　　電四（漢口） 
督辦鐵路大臣端方定十八日由漢啓節入川　　電五（東京） 
西九月九日東京商業會議所會頭中野武營氏於東京啟行前往大阪長崎之西部都市協議歡迎淸國赴東實業團 
　　電六（東京） 
駐奉天日本領事小池張造有轉任倫敦領事消息俄都日本大使館落合參呈官繼其後任 
[公電（新陽）]  
各報館鑒義賑會鈞鑒新陽縣屬巴城周墅六家橋三鄉地方連遭風雨三晝夜水勢陡涨五六尺田禾淹沒廬舍漂浸民心惶亂鴻嗷遍地乞宣佈勸賑巴城周墅六家橋三鄉自治公所叩 
[譯電]  
　　電一（北京） 
四川大局仍未平靜川督趙爾豐已請邊境敎會中人遷居城中並請僑居成都之西人聚居加拿大敎會　　電二（海參威） 
南滿洲鐵路與北淸鐵路交通問題現已議結其餘各事亦相繼商妥今惟安奉鐵路警政及間島日本租界問題尙待解决 
　　電三（東京） 
日本艦隊護送前戰時所獲之俄國病院船安茹拉至海參威交還俄員時與俄國海軍因事悮會致兩方面各不肯先升禮炮彼此卒未升炮尋常之禮節亦未舉行海參威日領事竭力排解此事不欲驚動政府如兩國領事不能調停則將仍移政府辦理 
　　電四（倫敦） 
坎拿大前任民政大臣西夫登君今日評詆坎美大交換權利 
 
 

Page 4

 
 
條約實大礙坎拿大商業之獨立並以坎拿大目下之興盛與美國之狀况比較坎人今則易得職業美國則近來開除鐵路執事及製造廠工人不下數千名云 
　　電五（倫敦） 
西九月四號工黨聨合會在鈕開塞爾議事痛詆政府以軍隊禁遏鐵路罷工其措詞頗含煽動之性質 
　　電六（倫敦） 
德國康洛業官報載柏林電音謂法國大使呈與德國外務大臣之意見書將今德國提出抗議該報又謂今德國所在意者爲完全保 
護在摩之經濟利益此事應視爲最重要者也惟預先會議已有進步不日當有解决該報宣載此說足見此後法德交涉將專意以定德國在摩利益經濟平等之完全保證至以孔戈領土爲賠償物問題似不致礙及交涉也 
　　電七（倫敦） 
據德黑蘭電稱黜王大將蕯大阿吸特之行刑頗爲駭人該將面目並未庶掩彼向放鎗之人毫無懼態第一排鎗放後未死仍起立高呼日波斯皇上穆哈默德萬歲旋復放鎗致斃並聞該將於未死之前曾痛詆立憲政府 
　　電八（倫敦） 
斯丹達報載海軍部遵行帝國大會之决議竭力組織無線電報完全之制俾與各處聨絡現料不日將有充分之進步使海軍部指揮艦隊各部之行動 
　　電九（倫敦） 
法國海軍大操曾於德皇之前試演魚雷艇大夜戰奥國嗣君亦在塲參閱 
　　電十（倫敦） 
意皇在拉康尼其宮召見中國外務大臣梁敦彦並饗盛宴　　電十一（倫敦） 
據利物浦傳稱大西洋各船主以水手已加工資並受罷工多日之損失故自下禮拜始運費每百分增加十分 
[要聞一]  
　　劉若曾被叅記聞日前范侍御之杰遞封奏一件探其内容係參署法制院院使劉若曾（一）法律館修訂之法律必交法制院覆核劉若曾以修訂法律大臣兼署法制院院使修訂法律之人即覆核法律瞻徇回護勢所不免（二）法制院院使本李家駒實缺李家駒以現充資政院副總裁故不得兼任法制院院使劉若曾現充修訂法律大臣何以得兼署法制院院使（三） 
劉若曾以修訂法律大臣之故不得履大理院少卿本任何以獨得兼法制院院使署任（四）法制院人員多由法律館人員兼任一面在法律舘起草一面又在法制院覆核往往偏執已見聞此摺已交内閣知道 
[憲友會開談話會]  
　　憲友會於月之初八日下午三鐘開談話會到者四十餘人首由徐君佛蘇報告（一）本會支部情形現在已成立者爲湖南貴州山西三省而直隸福建廣西奉天湖北等省本月内即可成立四川則俟路事稍平亦可成立（二）擴充幹部勢力凡屬會員務望大家多邀同志人會（三）支部進行方法由大家想一兩件最要緊而力能辦到之事務由本會通知各支部照辦云云嗣由林志鈞謝遠涵黃爲基易宗夔孫洪伊諸君公同討議所議之事件如左（一）通告各支部八月内舉代表來京開大會其未成立者由發起人自已來京（二）催各支部赶緊成立（三）通知在京各會員於每星期六開談話會以下星期起（四）通知在京各會員交五月六月閏月月捐計三元於下次開談話會時携來（五）擬定本事務所經費之預算决算於下次開會時宣布（六）通告各支部及支部發起人調查該省民選資政院議員姓名並勸其人會（七）公舉黃爲基林志鈞謝遠涵康士鐸四君與辛亥俱樂部聨絡（八）速印章程及証書續行分布各會員議畢已六鐘矣遂散會 
[飛艇隊成立有期]  
　　軍諮大臣濤朗兩邸前因各國飛行艇爲空中制勝利嚴特派第四廳陳廳長創辦其事購置各艇編制成隊現陳廳長已由英國名廠定購最新式飛艇八艘訂於西歷十二月杪竣工載運來華囑駐法使臣代聘法國著名駕駛飛艇之麥利華來華敎授擬俟其到華時即派測地局畢業生十人從其學習 
[李準已因傷致死]  
聞廣東巡警道電告民下政部云李準因傷致致命係因彈内有毒雖經西醫將傷處彈片取出惟綠玻璃渣毒發難解以致斃命惟民部接到此電已經數日迄未發表明諭未知何故 
[部郎局賭誑騙]  
　　留學生賴某近在地方審判廳控被度支部筦榷司郎中劉某於閏月二十九日誘至其家用牌九賭局騙銀一千三百元並被 
 
 

Page 5

 
 
　　幽禁一日一夜迫寫借劵嗣經設法電知外城四區巡警始得釋放云云審判廳允卽查辦 
[川路風潮種種]  
　　端大臣參劾川督督辦鐵路大臣端方參劾王人文原電係劾現任川督趙爾豐兼劾前督王人文大致謂王人文不能弭患未然趙爾豐庸懦無能又復推波助瀾以致風潮愈激愈烈誠不知該督等是何居心應請朝廷派遣重臣前往查辦治趙爾豐以應得之罪以維路政而儆效尤又聞端大臣此電已歸無效前日派粤鄂川湘等督撫充會辦鐵路大臣即因此而發以免遇事掣肘云 
　　川督請歸商辦川督趙爾豐初八日電奏略謂川省自罷市之後民情一致無從轉圜稍有疏忽大局不堪設想爲今之計惟有先將川路暫歸商辦俟資政院開院之後再行核議辦法以爲暫時平定風潮之計不然朝廷一日無辦法川人一日堅持大局决裂即在目前後患誠有不可思議者云云並聞東督趙爾巽同時有電來京與乃弟主張相同當日即有電旨着趙爾豐妥愼辦理開誠勸導聞語意甚爲和平云 
　　川京官之公呈前日四川同鄉京官以川中風潮關係甚距若久無辦法必有意外之事乃聨銜具一公呈歷陳川路現在情形及不能承認國有之理由並將來往電報彚呈内閣請速定辦法以安人心呈中歷指郵傳部種種誤謬謂此事若再由郵部辦理則風潮萬無平熄之望矣 
　　劉聲元之上書四川保路同志會代表劉聲元以風潮旣起代表之責任甚重乃草具呈稿至監國府上書前兩次俱却而不納至初九日始行遞上呈詞異常懇摯（呈稿錄要件欄） 
　　川人並不暴動四川同鄉京官接到川省來電謂現在並無暴動情形頗能謹守秩序惟萬衆一心誓死守路如朝廷不明示辦法鄉人即罷市停課以待如用壓制亦無所懼雖軍警學三界有主張以强力對待者已經由總理嚴重約束刻已安靖如常云 
　　吳侍郎之卓識郵部吳侍郎曾對人言川人此次爭路造因甚早當余蠻子一案之後川人排外之思想日甚日此次之拒債爭路皆由於此又謂川人此時旣能萬衆一心合力爭路斷非一鬨之事可比故他省鐵路可患無欵若川路則不患無款云云 
　　馬汝驥之奇想郵傳部從前調用之四川候補道馬汝驥因此次川路風潮事出意外堂官束手無策乃發一奇想以迎合堂官之意謂川人此次爭路確由於一般少年喜事之徒借事生風煽惑衆意其實則毫無的款一一如此時朝廷稍一遷就則風潮更難平靜擬請由本部商明内閣電致川督以後川路國家不修聽憑川人自辦川人一見此種辦法知國家决示不修川路之意川人亦必自悔俟川人自言無款之時然後再由國家接辦并歷言川人絶不能籌此巨欵云 
[小說]  
　　無名罪人（二）（十）（四）無名（ 
犯人說畢。裁判長不再與語。卽傳証人第一個傳問的便是敎他探。訪此案的偵探。據偵探說自從奉命探訪此案之後。卽已發電至美各處領事。探查犯人别人的來歷不意去電之後回電是無一處滿。意的回。覆其後又拍了。犯人的肖照懸於各。處往來人多之地。亦無一人知道。此外再無别法探訪犯人的來歷了說罷便退了下。去其次又傳往來歐美各輪。船的船主水手等問他是否認識此犯人。回說亦無一人知道。此時旁聽的人又甚奇怪據犯人自說確自美洲而來如各。船上人並沒見過他難道他竟是插翅飛過大西洋的。再後又傳查檢烏得屍首的醫生。醫生先說烏得受傷。的模樣。又說看這傷痕。似非落在屍首旁小刀所刺因爲小刀之上只有刀柄處染。有血痕。刀尖上並無血跡。此小刀係非精練之品。决非沾血。不留迹。的。此時檢呈官石勃聽了這話。便立了起來問道那麽烏。得的。傷自受。傷後可延幾時性命而死醫生道此傷受的甚重大約决不能延。至十分。鐘以外檢事官。道這樣看來。那麽那犯人自殺死了烏得之。後等到衆人進。房之時决來不。及逃出房外的醫生想了。一想答道决來。不及逃出房。外的旁聽的人。聽得醫生說出决來不及逃。出房。外一句。話是除了這犯。人别人之外再無别個刺殺。烏得的人心中。都替犯人担憂醫生說完。後便又下去。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[杭垣米市之惡現象] 　　 
　　浙屬淫雨兼旬未止各屬災報告急者多至三十餘州縣省垣米儈預料道塗梗阻米船來源必少突於初八九十等日逐漸飛涨並將各家存貨秘密運藏預備貧民暴動一面禀謂城廂内外全體米業僅足供人民九日之食（按上 
年辦糶澈查省垣内外每日需米二百石）悍然於十三日起通告同業限制門售每人准購一斗五斗以上者停糶全城哄傳人心惶懼十四五兩日各米舖忽發奇想每家均設斗籃一具儲米五六斗係十日前起價之黃糙定價七元四角謂僅有此種仍限購一斗如係世家巨宅或與該店有舊交者仍可隨時購糶價自七元八角至八元二三角不等且無限制然受授均以夜晚 
爲率以避貧民耳目現經確實調查聞下城之四豐秦邢穗興等大店每家實存均在五千担以上其餘各店亦二三千担不等云 
瓶窰鄕民搶米之　　 
[警告]  
　　杭垣瓶窰地方於本月初五六日兩晝夜傾盆大雨溪水陡深丈餘而初七八山水繼至鄉民搶護不及冲坍塘閘十餘處急流橫溢低區田禾盡遭淹没各鄉　牲畜漂亡室盧蕩盡詎十四日上午忽有鄕民千餘人來鎭搶刧米店其中河南客民最居多數自十點鐘起至下午三點鐘止聲勢汹汹計共被刧沈世昌等米店五家搶去米荳粉食三四百石隨後蜂擁至苕西小學堂肆閙搗毁門窗食物器具現在人心惶惶市面大爲震恐該處當五方衝要駐紥防營僅止兩棚兵力不敷鎭壓昨經杭總兵同知郅司馬禀請上峯迅撥勇隊暫駐並請賜撥重帑先辦急賑以保危局 
[蘇省大吏鎭撫錫市米荒風潮]  
　　錫金各鄉連日屢遭大風雨田廬盡被淹沒莠民附和飢民聚衆搶米滋擾不堪連日搶刧四十餘家並擾及鄉鎭各小學校經二縣電禀各憲並由無錫縣孫大令親自上省面禀情形蘇撫程中丞立即飭令江防第十三營王管帶酌帶弁兵數棚迅速前往該處妥爲彈壓解散王管帶奉文後已於十五日率帶弁兵禀辭前往程中丞並以連日各州縣紛紛禀報水荒米糧缺少市價飛漲由於各處水災採運維艱以致來源稀少聞無錫一埠素稱聚米之區僅存米糧二三萬石雜糧數萬石其中恐有奸商囤積居奇情事特委候補知府湯在衡太守浙江候補知府周志靖太守會同前往無錫調查該埠現在究存各項米糧若干據實禀復察核該二員奉文後已於日昨禀辭啟程矣 
[徐州府竟成盜賊世界]  
　　徐州銅山農會及自治學員代表佟本元汪傳鼎周俊卿李開旭須有訓殷奎揚四鄕代表劉殿卿楊維新等數十人連名電禀省吏文云徐州府田俸滿廢事銅山縣朱緝捕不力均弛職守釀盜蜂起蹂躪地方前電請陸軍僅陳白晝連刧馬蘭圩等案蒙飭嚴緝官反授意惡董朦電上月十九日白晝連劫夏家口四家傷斃失主朱廣譽二十五夜城内習藝所賊犯二十五名各竊守衞快砲越城引入匪夥白晝連刦胡坑高集雙樓等處架人勒贖慘至本月初晝夜搶刦案難悉數十六日白晝又連刦耿庄徐新庄轟斃失主徐厚田叔姪現桿首宋秦王姜四虎等數夥桿匪繼横徐境府縣竟不詳報殊失輿情爲此具名電禀派員迅查如虚甘坐云云寗藩樊方伯接電後以所控銅山朱令各節均係盜刧案件事歸司法衙門惟指控官長違例諱盜亟應切實查明辦理事關案情必憑文卷非派員密訪所能得實應卽移請徐州道按照電禀各節切實查明田守有無廢事朱令有無諱盜及玩視捕務各情復司核辦等情已移會徐州道矣 
[黃京卿收買黑貨詳誌（二）]  
　　商會總理之偏袒漢口商會總理蔡文會亦咸甯人與黃同鄕素來感情甚篤接到夏口廳照會後即擬爲黃洗刷辯蔡白協理孫滌夫與二三議董均不承認蔡不得已乃命拆貨帮董賈季賢查復蓋以賈黃　誼極深必可敷衍過去也昨賈復文到會雖力爲遮蓋然因不善爲文未免欲蓋彌彰蔡意擬爲更改移復諸董事均不允乃於日前集齊各議董帮董會議黃聞經衆會議先日遍赴各董處作揖打拱搖尾乞憐洗盡京卿闊派可笑之至嗣聞會議時袒之者雖多而惡之者亦復不少致未决議 
 
 

Page 11

 
 
　上禀之辯誣黃訓典自得京卿頭銜妄自尊大每至督　頂門拜會出入走煖閣　　花廳坑位忘其包鹽秤糖之舊業封疆大吏執平行禮鄂督頗優容之此次飭查買貨公文發佈其夥有慫恿之面謁瑞制軍者黃做賊心虚不敢來見乃用四品京堂銜名上禀辯訴其禀文略謂斬犯王　與之同鄕前被拿到省時央職爲之稟保未遂所欲致被誣扳復串陳轉運誣陷牽連云云鄂督閱禀當批略以案已飭查虚實自能分曉勿庸急瀆而批中竟直斥之曰該職並貴紳二字亦不稱之葢深鄙其爲人也 
　最後之狡謀黃奉到此批大爲恐慌當往拜謁漢上官塲探聽消息坐談之際口中改稱治晚極盡狐媚之狀而成全恩典栽培諸語串若連珠嗣又在嘉賓樓筵請某總理某委員某董事等十餘人密議終日卒由某授以改造進貨帳奇策黃頓首領敎遂命親信之夥數人趕將近年進貨帳本逐一改換葢以備商會與夏廳之調騐也現在諸事已佈置妥善黃一時頓變喜色大約此案不日即可詳銷或歸咎於前管事黃某（黃之姪） 
奸商之神通亦大矣哉 
[鄂人爭路之現象如是]  
　　其細已甚漢口商學各界熱心路事之方克誠丁仲濤諸人昨致總商會鐵路恊會各一緘以川路改由廣水起點應起而力爭以免漢口商務大受影響茲錄原函於左 
　致商會函商會諸公賜鑒路事收歸國有力爭無效雖爲專制政策所束縛然鄂省自爭歸商辦以來寸地未購寸工未建以致噤若寒蟬不能如川粤湘三省之稍作蛙怒協會諸公以股東之膏血大肆揮霍坐耗不知凡幾而優柔失敗諒亦不能辭其責也現在一誤不能再誤貴會爲漢口商界總機關更應保全大局川路以廣水爲起點昨在端帥行轅探悉業已定爲襄廣幹路則漢口大受影響前聞貴會有力爭以漢口爲起點之說仰見碩畫周詳甚佩甚佩事機已迫務乞合全力以謀之勿使漢口大局受此巨虧則全鄂幸甚矣 
　致協會函協會諸公鑒商辦旣收歸國有貴會雖不能如川粤湘之盡力以爭而一誤於前似不能再誤於後川路以廣水爲起點端帥已定爲襄廣幹路漢口市廛將來大受影響貴會爲鐵路總機關前事旣已作廢而後患不能防股欵不足惜其如漢口大局何尙希於遇事之迎合部意者此時試作蛙怒爲漢口大局爭之勿再噤若寒蟬爲三省所竊笑也願諸公善謀之 
[趙炳麟乃因奚落負氣耶]  
　　桂籍御史趙炳麟昔在諫垣曾嚴劾王芝祥四大罪經張人駿等查覆爲王芝祥洗刷凈盡嗣趙與廣西鄉京官唐庚輩組織一廣西雜誌痛詆王芝祥不已此次趙由京返桂晋謁王芝祥晤面時王厲聲問曰竹翁前次參我何所據而羅列多欵趙云出自風聞王冷笑云御史言事固由風聞若以本省人參本省官而任意揑造罪欵毫無實據殊爲無謂又嘆曰我以知州在廣西起家力勦匪亂積功至頭品頂戴方面大員自問對得廣西人住何見重於歷任督無而獨見惡於此邦士大夫也語畢即端茶送客不歡而散趙受此奚落抑鬰萬狀適此次回桂籌辦路事又係由粤督桂撫會同奏派遇事上須請示督撫權勢本微殊不滿意此次又値王芝祥升補藩司加頭品頂戴沈撫非常倚信因是憤懣異常决計八月回京時（資政院開會）面請部臣另行派員辦理廣西鐵路并向人云如督撫必欲我辦路非請旨簡放爲督辦大臣事權專一决不承認云 
[浙省裁併各府首縣之手續]  
　　增撫日前接奉電旨後召集會議廳各員會議裁撤同城知縣併歸府轄等情已誌前報現聞仁錢二縣沈蘇兩大令已預備移交飭各書吏將一切案卷檢齊至二十一日連印一并備文送府聞英太守尙不願接辦擬俟兩縣將印信文卷送府後轉送藩憲然沈大令已定於二十二日起程前赴嘉興而兩縣庫書均有欵項爲難情事特於昨日集議對付方法甚　忙碌聞撫藩兩憲並於電飭各府太守云浙省遵旨議裁各省府治首縣併該府直轄一案交由會議廳决定七月二十一各府一律實行歸併其辦法如下一衙署監獄倉庫錢糧均照向例交代其常年收支數目實數定限一月確查開一印信交府解司彚繳一案卷圖册細目交府點收一原有幕及辦事人等均准交府酌用以資熱手一所屬各官應何裁併改隸及其餘未盡事宜由府議詳仰卽轉飭該首縣遵照照限交接具報 
[各埠通信湖南]  
　　湘省實業片片湘省醴陵縣各土窰所產粗磁盌盞向來本極輰銷近以醴陵湖南磁業公司創辦後出品日益精美以致各土窰貨物日形疲滯現在該窰等特集議改良辦法以圖保守舊業擬將數窰合併資本寛裕便於舉辦業經議有成局不日即當實行矣又衡山縣劉君雨民等曾於前年在該縣組織蠶學館一所嗣因經費不足未能擴充近經該縣令竭力提倡　集巨欵决計招取學生一班定額六十名遵照簡易科章程辦理添聘唐君吉卿等充當專科敎員現已移行各州縣請各選 
 
 

Page 12

 
 
　　送學生矣又湘紳黎京卿大章等日前紏合同志組織鐵公司一所專造各項鑄鐵機件以供工界之取求現已擬具章程呈請勸業道立案報部矣 
[浙江]  
　　補紀温州之大風潮温屬自本月初一日起狂風大作浹旬不已以致民房吹倒百餘處潮漲　岸三四尺又因大雨傾盆晝夜不息上下河鄉低田大半被淹而尤以永嘉迤西菰溪等處爲較重數十户居民均被蛟水漂沒一片汪洋殊屬悸人心目上游之靑田縣禾稻室廬連遭傾毁淹斃屍身畜類隨波逐流而下内有一家數口於腰間繋以巨絚亦至相率　斃更屬令人酸鼻吁慘矣 
[泰順縣請開倉穀]  
　　温屬泰順縣請借常平倉穀接濟民食等情奉藩司吳方伯批云據禀泰順縣米糧缺乏擬借常平倉穀糶濟窮黎秋後如數繳還等情貧民困苦自應設法維持惟查常平倉榖係屬官倉按年列册報部與民捐積榖性質不同該府所稱歷年均辦出糶而不辦出借糶則隨時收價秋後即可買補借則拖宕遷延倉儲恐有虧缺誠爲不刊之論旣已批飭該縣籌定辦法如辦借領日後催收短缺仍惟該令是問該縣蒯令如能承認自可准予照辦仰即察酌辦理仍飭將現在實存倉榖若干如何辦理妥擬定章通禀察奪云 
[安徽]  
　　禀請賜撥振欵 
　　貴池縣武梁洲紳士林道南以該洲大興圩等處相繼潰决田廬漂蕩被災之民嗷嗷待哺情形極爲可慘因上書諮議局轉請撫憲迅撥振欵以拯災黎　朱中丞已札振撫局查照辦理矣 
　　蕪湖審判廳之黑暗 
　　蕪湖白鷴湖有丁許兩姓屢爭田界高下歷經縣令判斷平均今夏四月又因爭來起釁互相衝突忽有許之舊夥王某適於是夜被殺身死許遂控諸蕪湖地方審判廳將丁之佃户禁錮在案丁乃大施運動保釋佃户并賄某推士加許以天平架酷刑副許供認謀殺奈因訊無確供又無謀殺証據以致案延三四月之久不能判決　許一年老學究該廳竟以待盜賊者待之可謂暗無天日矣刻聞許之老婦已來省上控想當道必能持平判决也 
[揚州]  
　　邵伯購米之限制　　揚州邵伯鎭爲裏下河數縣米榖薈萃之區近來新穀登塲來有湖廣划船大肆收買該鎭鄉民見運米日多米價日漲羣相疑慮創議禁止惟因江洲水災來該鎭籌辦賑糶者絡繹不絶查照内地流通成案似　遏糶禹大令對此頗費躊躇現經商同紳董禁止廣帮販運一面禀府分别移行嗣後均須護照方能購運以示限制而保治安 
　　大水聲中歌舞熱　　揚城疊遭風雨各鄉蔬菜均被淹拔尋常小白菜飛漲至銅元二三枚一斤而柴米之價則更逐日騰貴小民嗷嗷待哺竟有不能舉火者乃舊城大同戲園適於此際開演昨晨徧貼招紙午後復遍散戲目往觀者座爲之塞爰請揚州營兵士前往彈壓人衆愈爲蜂擁經彈壓沈委員登台勸導并允送戲四齣始少靜謐當即開鑼演劇四齣演畢始各閧散聞該園舞台因工料脆薄於人衆擁擠之時幾被擠捯云 
[鎭江]  
　　鄉民與火車爲難　　鎭屬龍潭地方日前山水暴發田廬均遭淹沒死傷牲畜無數鄉民羣歸罪於鐵路阻隔水道雖有涵洞終嫌洩水不靈因羣起佔居軌道擬與火車爲難當經鎭道林觀察得信後急派巡防隊百名馳往彈壓一面函請總辦妥　善後之策 
　　耿烈婦寃沈海底　　金壇縣民耿某於今春病故遺妻某在年方二十頗有姿色夫兄耿富才見而垂涎每思調姦因氏不允乃串同徐兆子硬逼改節氏又誓死不從富才竟敢邀集無賴數人於前夜將氏按倒在地百般污辱氏因受辱潛呑煙膏斃命富才等竟敢將屍潛埋荒塜聲言氏背人潛逃經氏母聞訊盤詰見其言語支離奔赴縣署控告提案研訊富才言多狡滑縣令並不詳察　令村董某姓出洋五十元勒令具結了案而烈婦之寃遂如石沈海無日昭雪矣 
[常州]  
　　武陽縣自治定期選舉　　武陽兩縣城鎭鄉自治已成立廿餘處尙有數鄉亦可望不日成立惟武進之南欽風大有等六鄉毘連丹陽前因調查户口匪徒從中滋擾經撫憲飭拿匪首馮三等風潮已略平靜武進金令銓恐於考成有碍且因法價事深惡欽風鄉董傳越儕君等爲原動力遂將重案輕報處處爲匪等開脫旣洩私憤又可免罪故撫憲未將馮匪等重辦現在南六鄉謠言蜂起多有遷家以辟者該處自治竟無從着手而縣自治又亟需成立勢難再緩故該籌備公所日前並請　辦處可否將該數鄉議員額數照從前户口數分配選舉則暫緩其餘已成立各處則定於八月初六日選舉九月十一日縣議事會開會两縣共分十二區户口七十餘萬應得議員五十一名茲收分區及議員細數錄左一城區七人二德澤循理依東三鄉四人三懷南懷北鳴鳳三鄉五人四通江鎭孝東依西二鄉六人五安東安西孝西三鄉四人六大有棲鸞旌孝尙宜欽風五鄉四人七定東政成安尙豐南四鄉六人八定西惠化延政三鄉四人九孝仁豐東豐西三鄉二人十昇東昇西從政二鄉三人十一大寗豐北二鄉三人十二新塘太平迎春三鄉三人 
[蘇州]  
　　派輪護送紳士常熟紳士邵松年前日來省謁見各大吏面陳饑民滋擾情形後蘇撫程中丞即囑邵紳乘坐靜平官輪船回常並派統帶蘇浙内河淺水兵艦張連升護送至常已於十五日啓行矣 
　　新吳縣請假就醫前無錫縣張令丙亷素有痰喘之疾旋愈旋發自調署吳縣上月念二日缷錫任後即擬於十八日履新詎切七到省吳令次竹定欲强張令貼伊四千元署用張令不允因之不得蒞新遂觸發肝疾痰喘大作兼染時疫大發寒熱現已請假就醫矣 
[松江]  
　　松江延長平糶期限　　松府戚守華婁沈李两令柬邀各紳董之經理公產者二十六人於十五日至城自治公所會議届時到者十餘人議將糶期延長又以前認之千五百石再閱三四日即將告罄現全節加認二百石議倉加認二百石輔德認三百石同善同志各五十石　濟擬二百石育嬰米最多擬爲後勁糶法則仍歸原設之五處目下市價約十元歸入平糶每石祗糶七元各董認定後倘一時無米祗需將每石應耗之三元繳入平糶處另行採辨又松江警界半亦貧苦之人現當米價日昻區區微薪實難一飽警務長楊紳以現届義糶巡士亦宜沾漑議由此項千五百石内聽巡士糶去二十四石義倉名下應糶八石昨特持洋向糶詎董事黃君定欲照章將米浸濕經楊婉商不允乃函告戚守概就全節糶取 
[淸談] （平子） 
　　近日海外留學界。發見二大慘事。一曰楊篤生之投海二曰方笛江之仰藥。 
楊篤生以三湘文豪之故而京滬各報界。哀之悼之獨於苦學。。憂時之方笛江。不聞有表彰其人者。或曰是蓋以楊之有愛國。熱忱故。 
雖然記者猶憶在菁院時。與方君過從將一年。方君好學沈思。恂恂儒雅。顧不事表襮。不屑附名流驥尾以相焜燿居恒語余曰。當今之時。非苦學無以救國。若徒炫飾聲華竊取浮譽與世。。何裨哉。記者聞其言。敬之佩之。然猶以爲偶然語也其後記者奔走四方。方君輒時通訊問。或偶値班荆味其言殆無一非。苦學以救國者。今乃竟以求學新大陸屢試不利之故。而仰藥身。殉。其事雖不可爲訓。然其人固心乎愛國者矣。 
嗚呼何。圖天不憗遺。而竟阨我抑塞坎懍之少年以至此極耶。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[本埠新聞]  
　　滬上民食大恐慌再誌　米業大會議本埠連日陰雨米價飛漲至十一元六七角民情大爲惶恐業經商會董事勸導米業平定米價不許私行抬漲並經上海縣田大令迭次示諭各米行嚴杜私囤以免阻塞一面由商董籌款分往湖南香港西貢等產米之區採辦籼米約一二星期卽可運滬接濟不致缺乏米業仁穀堂司年司月亦於前日邀集南北同業南至高昌廟北至新閘爲止各店主執事當衆勸導暫時規定米價不許暗漲令衆一體簽允隨將南北市全體米業議决維持米市限定價目刊單分佈各行曁米販掮客等一律照價實行其議决案如下一頭號白米最大每石十一元中次照减　一倘能到貨見多宜漸做小一　如一時來源不多决計限定每石價十一元不准再加若有不顧大局放價至十一元以外者察出由業董禀報縣憲立提查辦各宜恪遵一到會同業各簽允字以昭信守正會議間又有米舖董事奚賡虞到會添議一條如下一米行有兼糶零碎食户者頭號白米每石價洋十一元二角中次照减奚君並贊成米鋪售價暫歸一律 
　　禁阻私自漲價南市口口機器碾米公司前日開盤十一元七角外加用錢一角二分米業董事聞之以該公司係有名商家今竟貪利居奇違背公議無怪同業奸儈私自漲價當即切實勸誡並告知全體米商各宜守定十一元之界限不許稍有增加且規定違犯罰章互相督察 
　　奸商伎倆百出自商會規定米價後各行鋪頗不滿意乃試其陽奉違之手段將次米應售價洋十一元而高等白米依然私漲奸商伎倆層出不窮有維持之貴者將何以儆其後耶　　蘇撫嚴查囤積蘇撫程中丞札行滬道略謂米價騰貴恐有私運出口情事除咨請浙撫在江浙接壤之各海口遴派幹員嚴密搜查外並派專員會同水師管帶常駐瀏河乍浦硤石滸浦彭家橋等口專辦緝私事宜一面飭由該道照會稅務司飭令司員扞手人等加意密查並懸重賞鼓勵告密之人似此辦法周密諒可稍資補救乃爲時未久各處米價又復飛漲熟察情形非盡因出洋所致必有罔利之徒見夫各省告災連朝風雨預先廣購私囤爲漲價居奇之計此等奸商斷不容遂厥詭謀爲此飛札該道嚴密查辦如獲有囤積實據即計其囤米之多寡以定科罰之重輕勿稍姑容致妨大局 
　　澈查私囤米石本縣田大令查得此次米價昻貴雖爲鄰省荒歉雨水過多之故亦大半因奸儈囤積圖獲厚利所致聞近日各奸儈竟有將米寄囤浦東西各洋棧者更有托名運廠代碾分囤各處者大令以若輩不顧公益亟應查究特於昨日密派親信前往華洋各棧調查以憑核辦 
　　預防擾累敎堂松江府戚太守昨日飛札上海縣略云連日風雨交作米價驟昻致有匪徒乘間造謠希圖生事業已批示嚴禁並札該縣一體示禁在案茲查得上屇搶米案内各匪犯曾有浸及敎堂之舉以致釀成交涉辦理種種爲難茲届搶米風潮雖未蔓延劇烈然不能不先事預防除通札各縣嚴密保護外所有婁上靑交界之南張天主堂北天主堂吳家天主堂顧家天主堂吳家巷與龍歸菴兩天主堂等處應飭會同婁靑二妥爲派防護其餘該縣所轄之各敎堂務須加意防護免致掣肘然亦不可過事張皇滋生事端仰即遵辦　　上海縣首先吃麵本縣田大令前晚發出硃諭云現奉憲飭購米三十萬石運滬接濟第沿途被水恐米船未能刻日到滬經自治公所議决居民常時每日兩飯一點勸各界早點之外於午晚兩餐之中吃麵飯一頓節省米糧不啻增米一倍本縣於卽目起於午餐吃麵闔署每日概吃一麵一飯凡爾書役人等其各遵從以期節减糧米增益民食非僅爲惜費計也其各遵照 
　　浦東搶米詳情浦東爛泥渡發見搶米風潮已紀前報茲悉該處仁泰米店開設多年無論交易多寡均主和平遠近居民感情不惡詎本月十二日四點鐘忽有本地鄕婦多人手携飯　先至該店北面同昌泰米店搶米經駐防滬軍營勇趕往驅散旋復擁至該店肆搶由崗巡奔告游總巡官前往彈壓當塲扭獲十餘名帶局斥釋惟該店已被搶去白米十餘石此當日搶米之 
 
 

Page 19

 
 
[第二張第三版]  
實情也至外間傳言謂有江北婦人以四十文購米該店拒而不給致起風潮實則並無其事云 
　　閘北商團之効用閘北爲米業薈萃之區貧苦小民多麕聚於此近因陰雨連綿米價奇漲各貧户無所得食頗有蠢蠢欲動之勢北區董事錢貴之原係商團坐辦深恐莠民煽惑擾事昨特通告各操員於今日午後齊集事務所聽候臨時命令聞將分隊出巡以安閭閻 
[尹克昌上控無效]  
　　蘇撫程中丞爲尹克昌上控事批行滬道云據江蘇紳士前軍機章京尹克昌禀稱爲籲懇憲恩維持法律事竊照鎭江紙廠職紳被粤人鍾勉之擾害後復遭訟棍誣控呑欵匿賬經前滬道蔡寃押三年職紳據江律控告始由鈞憲札飭滬道開第一審於本年五月二十二日堂訊原告認明該廠股本只有八萬金而支欵則已二十八萬餘金誣控屬實滬道於五月廿五日宣布堂諭責成該廠歸還信義銀行借欵了案按照欽定審判章程第六十五條凡判决逾上訴期限而未經上訴者判决即爲確定又載凡事判决上訴限十日内乃本案已逾上訴期限兩月原被及共同訴訟人均未上訴按照欽定審判章程本案早爲判决確定而信義銀行案復由該行總理李褆代表陳昌年報部担任職紳旣寃遭三年拘押於前而經判决確定仍復拘留恭查欽定現行律淹禁濫禁罪有專條過三日加一等又欽定憲法大綱内載人民非依法律不受拘禁又欽定刑律總則第十五條内開凡對不正侵害出於防衞自已權利之行爲不罪各等語是本案職紳對於行不正之侵害之人在法律有格殺勿論之權况當憲台力持憲政之時士民瞻仰爲此禀懇鈞施札行道憲遵照法律勿再不法濫禁以免職行法自衞以彰我憲台維持憲政尊重法律至意出自鴻施等情到本撫院當批此案前據該道將訊結情形詳報當以該革紳尹克昌於銀行紙廠均爲總理糜爛至此責無旁貸應俟存墊各户並紙廠股東一體具結再行釋放在案辦理原屬從寛乃該革紳猶一再曉瀆殊屬謬妄已極仰蘇松太道嚴行中斥仍遵前批辦理母任混瀆 
[製造局催贖抵產]  
　　滬南製造局總辦張觀察致函滬道略謂晉益升倒欠敝局存欵一案除陸續追繳現欵外並據該號以各項欠據作抵查有鄭渭江押據一紙係於光緖三十二年以坐落法界龍江路麥司格掛號道契地五分四釐計套字二百五十三號道契一紙地圖一紙權柄單一紙向晋益升押九八元一千八百兩此項押據道契地圖權柄單當時據晋益升號抵交到局卽經查明鄭渭江係法界某洋行買辦特派委員李縣丞錫年並支應委員等前往接洽索取此項押欵銀一千八百兩不意鄭渭江一再遷延屢催罔應近復派員追索鄭渭江更避匿不面似此任意宕延實屬不成事體上海地皮轇轕之案時有年聞此項麥司格掛號道契地五分四釐旣有鄭渭江將道契權柄單在晉益升押款又晋益升轉抵本局現在契據旣在本局鄭渭江惟有赶緊辦欵來局贖取不得任意遲延尤不得私行轉售甚有朦換道契等事近聞此項地畞頗有人願購如鄭渭江仍前一味遷延不赶辦欵來贖契據敝局欵關軍需何等重要惟有將此項地畝拍賣歸款倘不足數仍須責成鄭渭江補繳茲將鄭渭江借據及套字二百五十三號道契抄錄送呈台覽祈飭承立案並乞轉知法總領事署查照見復 
[廨書纒誤典學日期]  
　　皇上典學之期係是十八日而公共公廨書辦飭備文照會英國領呈則悮書十六日停訊一天旋經寳讞員察知其悮卽於昨晨用電話咨照英領轉飭捕房令將應訊各案仍即解訊以免積壓至十八日則須停理讞政同伸慶祝云 
[秋季議事會預誌]  
　　城自治公所定於八月初一日起開秋季議呈會所有各議員建議各案應預先送由議長評定交議定本月二十日截止遲則留歸冬季會議至董事會交議之案聞有秋季預算等事昨已先期開會分别評定矣 
[甬人歡迎文道台]  
　　寗波同鄉會成立以來向無迎送官場之例此次新簡寗紹台道文博亭觀察赴甬履新道出申江該此吾儕所仰望者也遂破例歡迎之一時脚靴手版醉酒飽德甚爲熱閙云 
[潮州乞賑電文]  
汕頭總商會致上海潮州電云洪水暴漲東西堤决多處海澄饒三屬遂成澤國人民死亡無數田盧屋宇半成坵墟災民棲樹呼號待救哀鴻遍野目擊心傷敬請諸君發大願力廣爲勸捐賑濟以活億萬災黎性命實深企禱 
[貧兒義學定期開學]  
　　滬南普育社創立之貧兒義學專爲無力求學者而設書籍學費不取分文現已租定大東門外朱家弄中平屋數椽暫作校所刻正趕行佈置主任敎師亦　聘定准期八月初三日開學目下一般貧兒報名就學者絡繹不絶聞當局諸君皆熱心志士非假　濟私徒託空言者所可比今竟組織完備尅期告成將來人材躋出可預卜也 
[革警控訐區官]  
　　三路二區區官張榮齡及四路三區區官顏玉琛日前被革警程亞豪在江蘇巡警道署禀控多欵經吳觀察札飭總局司法課長以大令傳案質訊禀復核奪前日以大令已諭飭局差傳程訊問矣 
[運銷私鑄小錢]  
　　張内泉販運私鑄小錢至吳淞售賣被該區巡警查獲解至巡警總局前日經以大令訊明屬實判張收押限繳罰金洋一百元開釋 
 
 

Page 20

 
 
瑣聞 
[城内]  
　一面之詞○周备福投縣喊控胞姊張周氏欠欵不還向討被辱等情前晚經帮審承明府提訊周德福供稱光緖三十三年間胞姊托　姊夫張某生意乏本挽趙某爲中地保陳梅亭作保向小的借去洋二百元迄今本利不還向討游移反被辱駡求提追究明府得供以一面之詞難以憑信飭令退去候查再核 
　　領回瘋婦○王張氏前日在英租界四馬路口外灘投浦自盡經水巡捕救起送至浦東警局訊明該婦住在城内天官牌坊其夫在南市關橋擺設洋貨攤現往松江辦貨未回經游區長送至一路分局判暫發堂留養在案昨日其夫回家即至一路巡局聲稱商人姓繆名有芝妻繆張氏並非王張氏因發痴病投浦圖盡今願領回德區長准即給領並諭不准虐待 
　　一路警局批示○民人桂松山禀批察閱禀詞情節支離該民平日安分營生豈有在店飲酒無故被人索詐之理即使有此情節查該處係屬要道本局巡警崗位近在咫尺堂時何不扭控請究事後復敢砌詞具禀其中顯有不實不盡本不准量惟事關索詐孰實孰虚侯飭查明再行核奪所請未便率准醫生陳麗生禀批旣經遵諭繳洋候飭該被依限遷讓以淸紏葛着即知照 
　　道轅紀事○花翎運使銜浙江辦米委員候補知府黃融恩提舉銜江西試用縣丞陸星垣昨日先後到道禀見 
[閘北]  
　　茶館聚賭○江北人戴三在新大橋開設茶館因抽頭聚賭被三區崗警查見拘解分局昨奉蕭區長訊實判罰洋五元飭具改過結開釋 
　　退還聘金○徐敬賢控朱恆昌匿女賴婚一案前日經四路分局蕭區長覆判朱退還聘金洋廿五元給徐具領了案 
　　叔嫂涉訟○住居夏家弄之寡婦程陳氏至四路分局禀控夫弟程富華擅賣田產呑沒地價求請提究等昨蕭區長准即飭提程富華到案押候訊斷 
[英租界]  
　　拯拔女子○四馬路三百另六號雉妓院妓女王小鳳因被鴇婦沈王氏百般凌虐不堪其苦於前日逃出在泥城外徘徊哭泣由新閘捕房七百五十四號華捕查見帶人捕房詢明前情將女送留濟良所昨晨將女與鴇併解公堂經王襄讞會同英翰副領事訊知該鴇前將小鳳留養院内曾經捕房覔悉係是幼女違章拘案稱係該氏親生准其領回今據女供乃是價賣實屬故　定章着將沈鴇押女所一禮拜女發濟良所照章擇配　　疑團未釋○義國律師穆安素因失竊値洋一百九十元之金牌三塊擬係出店陳祥生所竊報捕將陳拘解公堂訊供收押在案昨經公堂復訊仍不吐實判仍還押候照會義領復訊 
　　懲辦流氓○流氓董炳祥陳小三子石祥如王德勝等在斐倫路攫取洋人潑來司金表現洋由探將四人拘解公堂押候查辦在案昨經中西官復訊明白判董押西牢半年陳押一月期滿均逐出租界石王還押候原告到案質訊嚴究 
　　抵單不贖○金夑祺控張明軒抵單不贖一案昨經公堂傳訊判張交保　晚堂訊理　　一羣竊賊○過犯周金生顧促仙吳根全王阿法與戴連生唐洪生均深夜在途希　行竊被捕查獲昨解公堂訊明判周顧各押西牢一年吳押三月王押兩月期滿逐出租界戴唐各押一月 
　　女子被拐○江北人周建臣之十四歲女兒英小在某絲廠内打盆近忽走失周疑劉二龍王德山二人所拐控由捕房將劉王兩人拘解公堂訊供不認判一併還押候禮拜五再訊 
　　拐案待訊○王生和控畢張氏等串拐其妻葉氏價賣於甯波舟山地方由廨判將張氏押交在案昨由捕房將王妻移提到廨押候下禮拜二訊核　 
　　與人何尤○蘇州人兪桂生之妻王氏私自出外在虹口某西洋人家爲傭日久不歸兪疑有别情前日在北四川路遇見與其妻相識之女子李三囡婦人李王氏以二人知情誘至華界恐嚇逼令交出其妻嗣被捕房查悉將兪等男女一併拘解分堂經中西官研訊明晣以兪實有不合判押十天示儆 
　　控追欠欵○彭玉亭控蔣養生欠銀不還昨由差探將蔣提至公堂押候晚堂訊理 
　　欠租私遷○英商老沙遜洋行控沈奉全奚阿妹欠租私遷等情昨由捕房將二人傳至公廨訊明制均交保限兩禮拜淸理 
[美租界]  
　　俄人逞兇○某俄人昨在百老匯路撃傷路人徐阿桂之左臂由徐鳴捕拘送捕房捕頭略詰數語暫行釋出候謂俄領事傳案訊辦 
　　車夫受侮○昨有美國艦兵一名乘陸福根之東洋車歷時甚久不名一錢反誣陸摸竊票洋十二元扭控捕房捕頭因詢無証據一併斥退 
　　自取其咎○粤人王阿興昨在北四川路二百五號姘婦陳阿妹處被某甲紏合多人將王肆毆報告捕房捕頭允爲查辦 
　　因賭衝突○石陳氏　至捕房報告丈夫石全仲被戴阿才拆梢不遂紏衆兇毆請爲究辦旋經捕頭查得因賭起釁斥不准理 
　　塌車衝撞○嚴阿根昨推塌車在途壯將東洋車夫劉阿二撞倒受傷由四百十六號印捕併送捕房捕頭命送劉至同仁醫院診治並飭縣償還劉養傷費洋二元了事 
[法租界]  
　　馬車肇禍○馬夫趙根福前晚在途駕車不點車燈致將某姓小孩撞倒受傷經捕房將孩飭送醫院醫治一面解趙至廨請訊判押候該孩醫愈再核 
　　不容牽混○黃藴蘊瑜控元記板行主周鶴鳴　賴貨洋五百念八兩昨經公堂傳集兩造質訊周稱欠款是實惟有周順昌之田單已劃去銀四百兩其實祗欠一百念人兩原告稱此款尙未收到况各淸各款豈能牽混聶司馬然之判周交保限一月料理 
　　包討債項○孫家鹿冒充公共公廨差役向陳有吉索討虧欠文慶茂之款項因陳不付硬欲軋往英界由陳報捕拘解公堂判候查究在案昨日復訊據陸木全投稱在　興裕爲司賬前託孫家鹿之胞兄向陳索欠嗣因無暇轉托其弟往索並無冒充差役情事聶司馬商之顧副領事判孫開釋將案註銷 
[海上閒談亮渠]  
　　世界兇險之事。人所最畏而最喜談論。且心中雖甚畏懼。而未。至兇險之時。或竟有望其至於兇險者。問其是何居心。則彼亦。不自知。此無他乃一般人之游戲性質耳。今大潮大雨。相逼而來。舉凡談論水患者。固已憂形於色而從未經過災患之人。則未始無希望成災之片念也。謂予不信。請自思之。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[山東巡撫孫寳琦奏辦理土藥統稅遵旨裁撤部局酌擬善後辦法等摺]  
　　奏爲東省辦理土藥統稅遵旨裁撤部局酌擬善後辦法並單稅照花式樣恭摺仰祈聖鑒呈竊查宣統三年六月二十八日准度支部咨具奏裁撤土藥統稅各局請將善後事宜責成各省督撫辦理一摺奉旨依議欽此欽遵查照辦理等因六月初三日復准度支部咨筦榷司案呈宣統三年四月十一日欽奉諭旨度支部奏各省土樂擬請比例洋藥酌量加稅每百斤征銀二百三十兩等語着照所請辦理欽此欽遵先後咨行到東並由部臣酌定補稅各辦法通電各省迭經通飭遵辦在案惟查東省所有部局土藥分卡業已一律裁撤而禁運旣難實行勢不能限令悉從海口而入若僅責成膠東兩海關稽征誠恐尙多疏虞然此後稅收無幾又萬無再行設卡之理山東曹兗濟一帶向產粟歷年囤積一時斷難售盡且該處界　蘇預都係昔日產土之區設非規畫周密不特稽征有礙於禁烟前途　係亦殊非細茲據布政使志森等酌定征收土藥單行章程並照花式樣擬以後經征土藥即責成各州縣切實經理遇有外來土藥過境隨時嚴密稽查毋使稍有灑賣倒灌情事似於經費旣可撙節而征禁亦能兼顧詳請具奏前來臣覆核無異除咨度支部查照外理合將酌擬章程繕具淸單恭摺具陳伏乞皇上聖鑒訓示謹奏宣統三年七月初六日奉硃批度支部知道單併發欽此 
謹將山東省酌擬征收土藥統稅章程繕具淸單恭呈御覽計開 
　　一現在部局已撤改歸各省經收並經該部奏如稅則核定通行辦法東省現雖禁種已久外土輸人寥寥而曹單濟兗一帶本係產土之區亦不敢謂其必無存土自應遵照部章另定東省征收土藥統稅單行章程以爲收稅張本 
　　一舊章每土藥百斤收統稅庫平銀一百兩又隨收經費庫平銀十五兩現應遵新定稅則增爲每土藥百斤共收統稅庫平銀二百三十兩此外並無别項名目亦不另收經費 
　　一統稅現歸各省自辦其征收辦法與前略有不同除本產本銷土藥應仍舊由本省照收全稅庫平銀二百三十兩外其餘本產外銷及外產本銷土藥應改由起運省分及落地省分各半分收經過之省祗稽不征譬如東土運陜應於由東起運時先完起運半稅庫平銀一百十五兩至陜落地後再完落地半稅庫平銀一百十五兩陜土運東亦復如是經過預省祗任稽核不復重征 
　　一東省各土卡現已早撤烟禁日嚴存土外土均屬無幾自未便另再設卡致涉虚糜所有征收前項統稅以及查騐過境土藥等事應即一律責成各地方官切實經理 
　　一本產本銷及本產外銷土樂應於所在地方官衙門報明完稅其外產本銷土藥應於入境首站地方官衙門報明完稅該地方官衙門立即查明土數是否相符以及應完全稅半說數目分别飭納稅銀塡給執照註明件數斤重以及稅銀數目並於每件土包眼同粘貼印花本銷土藥卽准其在山東境内行銷外銷土藥亦准其出境經過各處祗須呈騐執照查明件數斤重相符卽予放行不得稍有留難阻滯如有照花不符或匿稅不報情事應照私土例報明充公其有外來土藥尙未報完起運半稅前來呈請補稅者如查明實非有心偸漏應准照章補稅如係指銷本省應照本產本銷例指銷外省應照本產外銷例分别飭納稅銀給照貼花一體運銷 
　　一新章以前散存各屬已完部局統稅土藥應照新章分别補足加稅應查照部電除已經落地存積行棧舖户之土毋庸補稅以免騒擾外仍應責令於一個月内報明存案以示限制凡新章前已完稅而現運出境者或改章時起運在途而現運人境者或已落地而現復運出境者均應照新章補足加稅以歸劃一此項加稅報完後應另給予照花俾資信守 
　　一前項執照應分五種一曰本產本銷土藥全稅執照一曰本產外銷土葉起運半稅執照一曰外產本銷土藥落地半稅執照一曰完稅土藥補足加稅本銷執照一曰完稅土藥補足加稅外銷執照印花亦應分爲兩種一曰土藥統稅印花一曰土藥補稅印花甲本產本銷執照擬用三聨一給商人一繳藩署一留完稅地方官衙門存查乙本產外銷執照擬用四聨一給商人一送起運省分一繳藩署一留完稅地方官衙門存查丙外產本銷執照擬用四聨一給商人一送起運省分一繳藩署一留完稅地方官衙門存查丁補稅本銷執照擬用三聨一給商人一繳藩署一留地方官衙門存查戊補稅外銷執照擬用四聨一給商人一送落地省分一繳藩署一留完稅地方官衙門存查 
　　一各州縣衙門徵收此項土藥統稅應將報運商名斤生件數稅銀敷目以及照花號數張數按月詳細册報藩司衙門以憑稽考徵起稅欵以及應繳報查移查移覆等件尤應隨册解繳不准稍有遺漏短欠所需經費應准援照各州縣經征各項稅捐辦法每征銀百兩准其留支五釐銀五兩以資辦公 
　　一外來已完起運半稅過境土藥到東時應於入境首站地方衙門呈騐執照查照件數斤重相符並於原執照上加蓋某處騐訖戳記准予放行沿途地方查騐貨照相符亦即放行無阻惟此項土藥不得再報落地以杜取巧如查有灑賣倒灌情事應照所售土數應完稅銀加倍懲罰 
　　一各州縣衙門查騐經過土藥亦須將報運商名斤重件數稅銀數目以及照花號數張數按月詳細册報並將收稅地名一併册報以憑與原收處所報册磨對是否相符此項土藥必須切實考查或復加秤騐如有以多報少或照花不符情弊應即一面據實呈報藩司衙門以憑責成原收處所照數賠補並按情節重輕分别澈究一面即由該州縣責令商人將以多報少銀數如數補完並按少報銀數加二倍懲罰准予放行照花不符者應卽一律充公以杜混淆弟不得因此巧立名目别滋需索違者准商人指名控究 
 
 

Page 27

 
 
　　一前項商人赴州縣衙門報納稅銀或報查土數均應立即核辦不准胥役人等於應納稅欵外别生需索尤不得稍有留難如違准商人隨時指控嚴懲不貸 
　　一從前統稅章程每熟膏一斤係照土藥二斤完稅烟灰二斤係照土藥一斤完稅現奉稅務大臣來文此項熟膏應照新章一律加徵自應遵照以歸一律 
　　一從前東省曾有土藥運照章程係爲稽核完過部局統稅土藥而設現在統稅旣已改歸各省經收並由本省給發執照所有前項運照自應停止以省煩複 
　　一此外如有未盡事宜應隨時修改 
要件 
[川路代表劉聲元叩閽書]  
　　具呈四川路事代表劉聲元爲大臣欺君誤國朦奏釀亂危機已迫懇速收回成命並治當事大臣以應得之罪以保主權而靖民心恭呈仰祈聖鑒事竊本年五月川民幹路收回國有之詔大借外債以謀交通停止租捐示體恤明詔一頒全川人民咸曉然於朝廷此舉之爲國爲民雖非政策而亦有不得已之苦衷及讀郵傳部大臣盛宣懷磋商定議之借款合同則又慄然滋懼蓋以借債修路而喪失主權主權一去國且不國何有於路川民弗忍因公推代表來京籲懇提議修改合同正具呈問而川中之警電適至據稱川督趙奉旨據盛端奏請欽派李稷勳仍總宜工仍支川欵飭川督將所有川款附股實力舉行並飭嚴行彈壓著如所請又據瑞澂等奏川人反抗國有集會倡議之人皆少年喜事並非公正紳董詢之蜀人衆口僉同應請飭川督嚴重對付等因於時川人正開股東大會聞命之下悲憤交集羣謂川人並未反對國有川督代奏有案可稽至股東會爲法律所認許無論老少皆有生命財產密切關係何謂喜事瑞澂所詢蜀人爲誰衆口何據且鐵路旣收回國有衆股東無附股之公呈盛端何能奏請仍支川欵乃一則曰嚴行彈壓再則曰嚴重對付如此專橫純恃强權不講公理川民痛心疾首急何能擇現已一律罷市罷課挨門閉户各設先皇帝靈位痛哭雖秩序謹嚴無稍暴動而悲慘蕭條之狀達於極點人窮則返本呈激則生變萬一釀成巨禍塗炭生靈甚或牽動全局惹起外交固非人民之福夫豈國家这樂釀亂萌者實盛端兩大臣而瑞爲之助旣喪主權以搖動國脈復假君威而摧殘民氣立憲國家乃有如此之國務大臣前途何堪設想機事已迫不敢默視用敢不避爺鉞籲懇我皇上監國攝政王收回成命並治期君誤國朦奏釀亂之罪然後提議修改盛宣懷之賣路合同以保主權而靖民心不勝惶悚待命之至謹呈 
來函 
[任壽祺致四川同鄉會函]  
　　四川同鄉會鑒近日貴省爲鐵路國有問題寗犧牲身家與政府爭辦法最激昻最文明具見貴省人民之特色以視湘粤等省虎頭蛇尾相去奚啻霄壤欽佩莫名乃貴會爲謝高亭事始則具函質問道署繼則登報取銷種種目相攻訐同室操戈令人齒冷夫謝高亭爲蔡道副賬房旣無禁止主人出外之權又不虧欠公款今竟遽受拘禁無論與謝高亭同鄉非同鄉莫不代抱不平乃貴會以事屬個人不屑與聞則將來貴省人或爲人無辜謀斃貴會亦將坐視不救乎總之今日雖一謝高亭被禁他日或有十百如謝高亭者在其後吾甚惜貴會之徒爭意氣而不求法律上之解决也敢獻芻議惟祈鑒察四明任壽祺頓首 
[江寗公所籌賑]  
　　江寗府同鄉因府屬各處水災甚重十五日在七邑公所開同鄉大會分各帮籌捐茲將捐欵台銜開單奉上祈代宣佈以伸謝悃名單列後上海江君趨丹一百元江寗府屬馬君裕隆籌墊一百元恆義公號籌墊三百元李君悅生自出五十元淸眞寺籌墊三百元縀業籌墊四百元陳君彥淸自出三百元又　墊三百元華君瀛廷籌墊一百元張君道庵自出一百元楊君庸齋自出五十元涂君紫巢籌墊一百元薄君桂罄自出二十元劉君月樵籌墊一百元潘君蓮生自出五十元翁君蓉溪自出三十元易君潤芝自出三十元 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
自由談 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
 [P米蛀蟲傳（愛） [P 
　　米蛀蟲初姓穀。後爲米氏螟蛉子。遂易姓米。世居米缸。而米櫃米倉皆有其同族在焉。族有米田共者。以銅臭得官。嗣爲坑廁部大臣。專將所管部内金汁水。暗輸與鄉人。就中得賄金不少。臭聲四播。至見。之者皆掩鼻而過。米蛀蟲嘗豔羨。之曰。吾實不及五穀蟲。得依附吾。族米田共左右也。米蛀蟲旣不得。志乃從事商賈。工心計。善壟斷術。其於謀利時。只願肥已。於人雖眼。見其飢餓以死。不顧也。歲辛亥。各地患水。米蛀蟲聞之喜曰。吾之發。財機會至矣。乃廣囤米石。每石得。利一二元。心猶未足。復聳動市面。至每石得利四五元。意尙待漲。會上海缺米。小民恐慌日甚。官紳勸。平糶。米蛀蟲不允曰。高價招遠客。乃吾商人之秘訣。安可使衆人飽。餐而我失發財之機會乎。有友人。勸之曰餓死千萬人。君爲敵國富。於心安乎。米蛀蟲亦不聽。事急。被人告。發捕之宜。猶强辯無罪。官怒。置大鍋於。堂上。命與粥飯同煮之。遂糜爛以死。死後人將其肉與粥。飯同食餘者喂雞犬。其人遂滅跡。嗚呼。疲天下而肥一已。豈米蛀蟲。一人已哉。觀米蛀蟲之結局。可以。悟矣。 
海外奇談 
[製紙新法（掩）（耳）]  
　　印度竹里泥達製糖公司經理某君。近日發明一種製紙新法。該公司從前將甘蔗榨糖所餘蔗渣。不過供燃料。某欲將蔗渣製而爲紙。研究多年。未達目的。今乃以竹加人而始成。因甘蔗之纎維短而柔軟竹之纎維長而粗硬。二者相合。遂成佳紙只在配合時之加减適當而已。其紙質良價廉。高出現時用木材纎維所製者萬萬。現在。駐印美領事。已將情形飛報美政府以便倣造云 
　　剃頭涉訟（欽） 
　　英國阿勃其而捕房於上禮拜六訊問剪髪匠老悖司（原告）控被大維特勃路司被告）毆撃一案原告謂因在工作時。向他人觀望。故而失手。剃刀誤傷被告。乃受被告毆辱云云。被告謂該匠擦刷時約十五分鐘之久。余面覺痛。卽問之曰。汝願再爲告剃否。渠曰願剃余曰汝願剃。則余身上皮　將皆爲汝剃去矣。渠以鐵銹之刀。爲余剃頭。又於工作時。目向他顧。余電頰上一刀甚重。余即自椅上躍起。不許再剃血渠泰然若以剃刀割破皮膚爲常事者。徐徐敢拾剃刀而言曰余非有意傷汝。但因觀望他人有以致之耳。余乃怒批其頰而詈之曰賤夫取此即擲六辦士於桌上而出云云官判罰被告二先令六辦士了案。 
鶴唳鵑啼 
[老農歎（通波園叟）]  
　　六月逢閏早交秋。農忙已畢望豐收。昨宵下得傾盆雨。水勢漫漫平遠疇。早稻秀出晚搪肚。靑靑但有微梢覩老天老天太無情忍令農家齊呌苦。農家此日力俱綿。典衣。質。褲皆在。田何堪百物復昻貴。升米先需百外錢。滿望今年收數好。縱無積蓄命堪保。似此低窪可奈何沒居澤國增煩惱。洩水無如異昔時。農民隱患有誰知。自從竹港。橋梁築。狹小支流出浦遲。嗚呼。貧 
 
 

Page 34

 
 
　　民之苦苦難。訴業主收租照前數。一朝欠缺追比嚴。如狠如虎逢彼。怒嗚呼。貧民之苦若堪憐。終歲勤。動飢寒連富室千倉萬箱足。有無。升斗來周旋。 
瞎費心思 
[過渡（奇想客續）]  
一無所能之官。至無所不能之官之過渡。捐過道班。 
留學生至紅部員之過渡。上牛。皮條陳。 
名士至顯要之過渡。游說借債。强項御史至被黜之過渡。彈參親貴。 
會議借欵條約至簽字定約之過渡。議定回扣。 
窮紳至富翁之過渡。辦賑。 
富家郎至窮漢之過渡。闊大少。庸劣旦角至名旦之過渡。　喝淫。戲。 
店舖虧本至發財之過渡。保險。放火。 
小流氓至洋行小鬼或西崽之過渡。學洋涇浜話。 
活潑靑年至染時疫或癆瘵之過渡。游夜花園 
得病至死亡之過渡。服時醫之。藥。 
　　一一道來（無辫） 
一個男囝一個姑娘一時恰。 
好。一軋就熟一想情願。一頭睏覺。一對夫妻。　和氣。　　一時高興。一絲不掛。一齣。把戲。一身臭汗。一言不合。 
一塲嘴舌。一把辫子。一把胸。脯一個失手。一記耳光。一把鼻涕。一包眼淚。一夜弗睏　　一頓弗吃。一個大意。一根。蔴繩。一條性命。一筆勾銷。 
一家人家。一塌糊塗 
滑稽片片 
[說情（凝）（芳）]  
　　萊邑進士劉繼光。滑稽多才。嘗與王翰林鋌。至縣署。爲一秀才求情。邑令留飲曰。今日言談。不准及情字。并出酒令云。有水便是湘。無水。便是相。除却湘邊水。添雨便爲霜。各人自掃前雪。莫管他家瓦上。霜土和云。有水便是溪。無水便是。奚。除却溪邊水。添鳥便是雞。得時。狸猫强似虎。失運鳳凰不如雞。時王以不合時宜。隱居林下故感慨。係之。劉續云。有水便是淸。無水便。是靑。除却淸邊水。添心便爲精。令大笑曰靑添心字。是情字明明說。情偏說是精。公亦精於說情者矣。 
盡歡而散。遂釋諸生。 
　　測字｛頌明｝ 
測字一術。見於古籍。觸機而發。有莫知其然而然者。崇禎末年。流寇信急上日夜憂勤。一夕遣内臣易服出禁。探聽民間消息。遇一測字者因舉一友字詢之。問何占。曰國事曰不佳。反賊早出頭了。内臣急改口曰非此友字。乃有無之有。曰更不佳。大明已去其半矣。又改口曰申酉之酉。曰愈不佳。天子爲至。尊。至尊已斬頭截脚矣。内臣昨舌而還。 
[戲攷吳下健兒]  
　　烏盆計一名奇寃報又史定遠縣。此係大宋年間有一綢商姓劉名世昌投宿客店趙大家。趙大夫婦覬其行囊富。有頓起不良之心。將劉某藥死。砍爲肉醬團成烏盆。事隔數年。毫無破綻適有張别古至趙大處討草鞋錢。趙大慳不與錢。天網恢恢。卒以烏盆與之。别古取盆回家。忽有鬼聲自盆出。訴寃甚苦。囑其至包龍圖處首告。包公准之籖提趙大。一鞫而服。劇中反二簧一段。嗚咽悲凉。悽惻動人此戲普通祗喝訴寃一段惟譚貝勒必演全本。服毒一塲遶塲跌撲煞費力量。近貴俊卿亦演全本純係譚派。惟噪子稍啞。訴寃一段不及譚之娓娓動聽耳 
雜詠 
[寄申報主筆鈍根地絶（鈍）（劍）]  
　　絶憶詩人傳鈍根秋風瑟瑟不開門月明江上如相見。冷淡心期把酒温 
文字論交易人魔。世間鈍者不嫌。多。死生流轉重逢日。舊雨新知一笑呵。 
小說 
[短篇滑稽小說猪八戒（迅雷）]  
　　却說猪八戒前年。被某報主筆請去。跟了姜子牙出洋遊歷。考查憲政。却還畧有所得就把那猪尾割去也算是維新中人物了可巧今年歲屬辛亥。又是那老猪當年。當下就歡歡喜喜。上了一本謝恩摺。復别了孫行者等諸友大搖在擺的到下界來上任不料到任數月。見那些籌備憲政的大題目却仍舊是敷。衍塞責不成些樣子。又兼他看慣了外洋的成規。所以更不滿意。又見那各處自治公所舉的選舉人員。無非一班莠民不懂法律濫竽充數還要包攬詞訟魚肉鄉民不是自治倒是自亂。即有一二端人正。士尙識大。體無如一淸衆濁依然好事難成。而且惡狠狠的差役。借著自治名義。到處勒捐賺錢。只釀成怨聲載道猪八戒心裡想道這立憲制度。本來是好的。老猪前年遊歷各國。看見確有成。效爲什麽吾國行來。專制不像專制。立憲不像立憲。非驢非馬。倒像出。使大臣姜。子牙之坐騎四不相呢。當下越想越氣想把他們辦自治的人。懲罰一番。只是沒有計策。只見他搖頭播耳了一會。啊的一聲道。有了有了。就提筆寫了幾句。着當差的猪婆龍打一個電報到天上去給風伯雨師。那電報上說道 
　風伯雨師兩公鑒。下界俗氛惡速降風雨洗舊布新俾憲政。猪。叩 
風伯雨師得了這個電立刻照計行事果然風雨連天在城滿城在谷滿谷一片汪洋。田禾盡沒。那些鄉民饔餐莫給都遷怒於自治公所。所以連日折毁自治公所的風潮大起。這也算是老猪一番苦心除舊布新之政策了。 
 
 

Page 35

 
 
   
 
 

Page 36

 
 
   
 
