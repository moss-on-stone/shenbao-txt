# 1892 - 327 - 4907044

 

Page 1

 
 
[勸募山左汴梁急振啟] [  中報館協振所同人拜手]  
　　前者順直洪水洚洞爲災猝不及防以致生靈塗炭敝協振所已印成捐册附報分呈樂善諸君兹又屢接山東河南急電告災咸稱河水決隄平地化爲澤國小民顚沛更甚於前噫胡天之不佑斯民至於此極耶所望諸君子之接到敝所捐扄者時艱蒿目大發慈悲見義勇爲當仁不讓急仇家量以拯哀鴻庶幾災民之不死於水中者猶得藉義粟仁漿以延殘喘實敝同人所望雲九叩者爾 
[論捕役通賊]  
　　昨報載漢皋雜佩一則云漢口有王姓者大智坊總捕也日前挈其徒十餘人至熊家巷後街得意茶室揚言曰本坊匪徒董四六常住爾家特來拘拿又被爾釋放勢不干休登時呼地保至欲將該茶室主送官懲辦嗣求地保調處出錢二千給王始得無事一回顧則見四六在旁與王等一笑而散有知其事者謂王從前曾邀該茶室主入夥蹉跎至今並未消號王遂得藉端誣詐云夫聲言賊匪被其所放故興問罪之師迨其如願以償而所謂賊匪也者在旁一笑而散則其與賊通同一氣也固不啻明目張膽矣該茶室主膽小怕見官府故畏狐如虎倘能當塲執該賊以交該捕而相與見官則該捕又將若何然而該捕敢於爲此者固明欺該茶室主之不敢見官也且卽使見官而彼懸河利口又何難揑造言語以上禀而聳南面者之聽蓋天下捕役之伎俩無不然也捕役之豢賊豈自今日始哉昔人有以驅狐爲業者其家中壁間掛戎蘆殆滿皆有次第記號云係爲人收鎭狐妖之物其實則葫蘆内各藏一狐按第放之令其擾人被擾者不知其根柢則以厚禮聘請使之驅除所欲旣盈乃仍收入葫蘆中其所收者卽其所放者也以次而收之仍以次而放之如是者循環無已時而其人坐擁厚貲終身衣食於狐一日有捕役家被狐所擾亦延請收伏是狐亦係葫蘆中所放者以爲手到拿來可以不勞費力也乃拘之不至一而再再而三仍不至另放一狐以探之去則不復回惶惑不解遂用五雷正法竭力收除始得復入其彀中因問其抗令之故狐對曰彼家中亦有如法師之所爲者養人無數使出害人所得財物則悉取而分之甚爲公道不若此閒悶處壺中一無財物可分一無好處可得故不願歸也問彼所養者何等人則對云大而强盜鹽梟小而竊賊扒手無不有之或以日或以夜任其出入有所得則獻之不敢私也由捕派作若干股人得其一多則多予少則少予亦殊公平惟彼自得數股人亦不敢爭若風雪霪雨無從生財則坐而食捕亦供給不厭官或指名欲提某某而某某不願往則出錢買人頂替如有認識其人必得正身者則捕必遷延緩宕上邊催之急竟有甘受比責而終不送去者以故人家被盜被竊之案破獲甚難而彼爲捕役者無不安富尊榮晏烈安享而匪徒賊黨亦願托其庇蔭而無二心何彼黨之幸而我輩之不幸也自今而後不復爲子擾人矣此一節雖係小說中語要亦託以冩照爲若輩豢賊害人者添頰上之毫養狐養賊一而二二而一者也捕之作威福者謂之狐假虎威謂借官之威以爲威也而盜賊之輩則又假狐之威以爲威近來衙門中差權之重捕務之弛幾於成一邱之貉具捕務之所以廢弛者正由於差權之重也差權何以重官重之官則不理政務不親案牘凡有案皆批差查覆奪雖有盜案竊案之當爲緝捕者亦一概任之差役而案則擱而不審事則懸而弗了彼户婚田產錢債細故諸案或其中别有情事不予結案猶可說也若盜案竊案則彼被刼被竊之家籲求揖捕專望破案而亦付之不聞不見不知不覺此則捕役差胥之罪而不得謂非官之罪也陸清獻公宰嘉定去任後三日卽有一盜傷事主案後任無從查緝時公猶未行因就而請教公曰前者有中讐乙欲致之死我勸導之不敢逞然觀其色則悻悻者猶未釋然也今被殺者乙或者甲之所爲乎後任飭拙甲一鞫而服蓋公在任時實心爲民初不講求捕務而捕務直可以不用邑中無養賊之捕役署内無作威之胥差賊失其養則無可存身而地方自然安謐矣夫今之言窩藏盜賊者動輙曰烟館也客寓也賭塲也娼家也而不知此等窩藏之處捕役皆能訪之查之搜之獲之獨窩藏於捕役之家則無異於負嵎之虎斷斷乎無從破獲然則南面者又奚用此豢賊傷人之捕役也哉 
[京華麗語]  
　　總管内務府大臣爲咨行事本府兼攝六庫吏部郎中常裕現在三年期滿應卽更換　專貢成相應咨行六部理藩院卽將滿洲郎中保送一員出具切實考語卽日咨　本府以便彚齊帶領引見恭候簡充○本年歲試繙譯童生應奏請欽派閱卷大臣在貢院考試預經兵部繕本題奏奉硃筆著派容貴懷塔布監馬步射監試御史著文博去欽此旋由兵部司員請欺容澤源都統等訂於九月二十七日卯刻在東安門内南池子正白旗侍衛教塲考試八旗繙譯童生馬步射遂先期分行八旗滿蒙漢傳知應考各童務於二十七日黎明各備弓馬前赴教塲預備莫悞○福箴庭敬子齋崇受之三金吾訂於九月二十六日辰刻在地安門外帽兒胡同署内揀選正紅協尉副尉委協尉德勝門門領各一缺步軍校四缺委步軍校二缺並拔補技藝教塲以及巡捕京營把總二缺經制外委七缺先期傳令步緑兩營員弁至期赴署預備○户部爲知照事南檔房案呈所有奏補户部漢軍筆帖式連印一員於九月十八日帶領引見本日奉旨户部漢軍筆帖式員缺著連印補授欽此十九日述旨奉旨是欽此欽遵到部相應知照吏部查照○駐藏辦事大臣升有珊大臣泰於仁進崗行營身故一切恩禮已見邸抄兹據都下謡傳云係查閱藏邊妥籌防務行至仁進崗並非染漳而亡實係被人　害隨帶員弁亦有被掠被殘者然未見明文是否不敢　斷也○經筵日講起居注官現有懸缺　翰林院揀列侍講樊恭煦等十有五員於九月二十三日帶領引見本日奉硃筆鈐出翰林院侍講樊恭煦著充補經筵日講起居注官詹事府司經局洗馬李培元著署理經筵日講起居注官欽此○工部火樂局例應由堂官請派一人管理以資鈐束兹因熙菊莊大司空調任户部所遺管理火藥局事務一差經工部開列堂銜於九月二十三日具奏本日奉硃筆火　局事務著工部尚書松溎管理欽此○鴻臚寺爲知照事查道員延年志鈞江希曾知府陳希謙馬玉田莊人寳朱寳常劉朝宗冐沅吳鼎業同知項兆　謝　馨區文治桂錦粤趙賓暘直隸州知州克昌知州姚學仁通判孫寳珊李世連知縣章鴻錫　汝　席伯連黄雲龍　毓森肅仁丙錢繩祖 
 
 

Page 2

 
 
果齊思渾鄭學書王鍾漢馬兆森裴景福張祖綸周汝震鹽大使鄭凱恩馮國珊姚文煥胡瑶金等三十八員均赴寺謝恩訖相應知照吏科查照○太常寺爲知照事本年十月初一日孟冬時享太廟自九月二十七日起致齋三日本寺於二十七日五鼓恭進銅人入内奉置乾清門階上相應知照景運門護軍統領轉飭經過之西長安門天安門端門午門貞度中右後左等門值班官兵於要寺呈進銅人經過時啟開正門照例預備○都察院爲咨送事准廂藍滿都統文稱公中佐領安祿病故遺缺咨取本院科道保員送放等因到院查有掌湖廣道監察御史載存堪以送放本旗公中佐領相應將該御史銜名咨送貴旗查照○吏部示傳九月分月官内閣典籍劉嵩齡同知吳震知縣馮端魏學恆四員於九月二十八日黎明赴上諭館考試畢偕佐雜鹽經歴陸燮和並補行騐看之州吏目吳紹銜截取舉人王樹屏一併赴午門前聽候上班騐看毋悞 
[巨匪就擒]  
　　著名會匪高受田月前　　陵縣拘獲研詰數堂直認不諱據供僞號九華王手下黨羽數千名客歲各省當道　拿會匪該匪恐被擒獲削髮爲僧隱匿偏僻小廟得以逍遥無事今秋聞風聲漸緩該匪依然出外扮作樵夫蓄髮寸許某日有茶客路經此處該匪卽號召徒黨將茶客所携銀兩攔刼一空事後由茶客赴縣報案旋由南陵縣飭差　緝得以成擒訊取供詞禀詳各大憲請派委員迎提勘審沈仲帥接閱禀詞以該匪爲此中渠魁若派員迎提誠恐中途或有疎失商諸藩臬兩司札委候補府邊卓存太守迅速前往會同該縣訊明確供就地正法邊太守業已束裝就道矣 
[玉尺量才]  
　　金陵鳳池書院專課童生每逢院試有期例應停止此次適值上元縣課試陶仲彝大令謂臨塲握管大可活發文機且以首列之人卜采芹之兆因定於十月初六日考試是日黎明親赴下江考棚點名給卷限當日交齊逾時不閱兹將題目照錄於左文題有友五人焉至此五人者賦得伯仲之間見伊吕得間字五言六韵 
[漕米折銀]  
　　鎭江府屬田禾歉收飢民待哺嗷嗷情殊可憫前奉上諭截留河運漕米五萬石發往賑濟聖恩高厚眞堪浹體淪肌第念漕米甫經開徵若俟州縣將銀解至道庫再由儲憲購米轉解遷延時日非所以救民水火也鎭江府王可莊太守有見於此禀請制軍飭道庫照漕米五萬石折成實銀逕解災區卽以所省水脚運費添助賑欵庶省周折而歸妥速蒙劉峴帥批准扎令馬植軒觀察從速籌欵妥解災區適觀察已於數日前派人赴汎水採辦米榖及聞此議卽用五百里排單諭令委員暫時停止一面另提别項補足此數以救南徐黎庶上體九重好生之心下解萬姓倒懸之苦父母斯民誠無愧色 
[收買蝻子]  
　　今年金陵各屬以飛蝗爲災致成歉歲尚恐遺孽未除延至明春難保不死灰復然上元縣陶仲彝江寍縣藍雲峯兩大令禀明制軍赴鄕查看上憲復委幹員數人帮同辦理督率民夫於深山僻徑之中掘土數尺視其有無並設局收買蝻子每斤二十文十六文不等蓋視泥沙之多寡定價目之高低也人事旣盡天意可回尚冀蒼儴者遣滕六密布祥霙掃除醜類此則子婦丁男所望雲引跂者耳 
[茸城火警]  
　　本月初六夜更魚再躍松江西馬橋東偏某姓柴房不戒於火轟轟烈烈光炤燭天幸經鄰右諸人竭力灌滅僅焚去草屋一椽 
[鷺島寒濤] 　　 
　　天益官銀號歸併源豐潤票局承開號中諸夥悉仍其舊以資熟手惟經手人何姓不日將回紹興由源豐潤另派某甲接管號中事務聞擬將票局銀號併歸一處以省房祖等費○厦門稅厘茶厘爲數甚巨每年收繳總有十餘萬兩近來司巡往聨合奸商僞托洋商名目請報子口半稅走漏偷越以致徵收厘數不能暢旺許秋槎觀察下車以後督辦厘務竭力整頓嚴定比較各委員仰承憲　均能認　　理較之上届稍有起色云○源通錢莊倒吞紳商存放銀項數十萬除西商票號係屬海關餉銀匯欵已由上憲提省監追以八折繳還所有本地及汕頭等埠寄匯欵項欲以一二成了事汕頭和記洋行有匯項數千兩亦擬以二成清還買辦曾姓心有不甘禀請英領事官照會請追道憲接文後卽檄廳署拘傳葉四舍交巡檢看管適有前宦厦門之某分府由籍赴省道出鷺江代葉說情事爲道憲所聞嚴飭不准交保須侯闔厦被倒之欵一律完清始能釋放○厦地貢商承辦春秋兩季貢燕選購暹羅上品燕窩二百餘斤盛以錦盒每年三八兩月遣夥齎又護解晉省呈交督撫將軍衙門騐收彚同别項貢物轉送京都進呈内用金順利貢商於去秋承值護送貢燕晉省知前派解貢之夥王某藉解貢之名浮開解費銀兩爲數甚巨卽將王辭歇本年輪應金益和貢商值年經益和行東親自赴省至各署稿房差官巡捕處逐細核對知王某春季所開浮費竟有六百餘元秋季浮費亦有二百餘元自光緒十四年秋季始至十七年秋季止計銀二千餘元應冋金順利貢行索償順利行東擬將王送官究辦王自知理屈挽人調處始免訟累甚矣用人之難也○本任石蟳巡檢劉奉之叅軍經藩憲飭回本任於九月廿九日乘商輪回厦擇於十月初六日接印○砲捐局自開辦以來所委員紳每日四點鐘齊集邀請殷户至局勸令報捐以本年洋樂一項大獲利市有某號躉　甚多嗣因漲價獲利數萬此外無不獲利倍蓰局中遂擬勸洋藥號商共捐五千金洋藥之外惟茶郊亦有起色蓋本年内山茶價平等運至南洋獲利較多亦擬勸捐巨欵想各該商食毛踐士具有天良旣有急公好義之名又得顯親揚名之美當有不分畛域踴躍樂輸者○厦門開設砲捐局勸潭泉兩局住厦殷商慨助巨欵雖由各紳董挨查聲報然必由地保先將保内著名殷富及外洋番客姓名開列呈報地保卽藉此以爲訛索之計遇有小康之家卽揚言擬將姓名開列殷富如賄洋十元八元始可免其開報至番客在外洋貿易者家中僅有女流　被呈報殷富不免追呼擾累祗得倩保正段董爲之護庇免列殷富之名地保遂得以飽其腰槖可見天下事有利必有弊不啻形影之相隨所望總挈大綱者洞燭幾先嚴爲防範庶不致奸宄生心居民被擾耳 
[甌海寒潮]  
　　永嘉縣邵補棠明府本擬於上月晉省旋以文宗按臨辦理試事致將行期改緩本月朔十點鐘始乘舟啟行道出蘭谿赴省謁見大憲禀商公務○平陽縣沈庚明大令於初一白偕邵補棠大令同赴省垣面禀要公所有縣署公牘暫委余捕廉代拆代行○樂清協副將秦茂林協戎懷亮近奉憲檄調補順昌協所遺樂清協委記名總兵余總戎朝貴署理聞於下月交替云○平陽縣縣丞耿心畊二尹因病出缺已列報章聞二尹本以名孝廉秉鐸平陽嗣以苴蓿一盤生涯落寞遂改捐縣丞補授斯缺適遇亢旱求雨下鄕中途爲雨師所困回署後疾病淹纒遂以不起加以宦囊羞澁舉目無親旅櫬荒凉無力歸葬趙展如觀察聞而惻然推念桑梓情捐廉佽助各寅僚亦體觀察意陸續賻助舊日門牆桃李亦以一束生芻登門叩奠所遺之缺德峻臣太守曲加體恤不復委員代理飭平邑典史余少如少尉兼護其廉俸仍歸二尹九原有知能無銜感○樂清西門白鶴寺側新建蔣公祠一所係梅溪書院山長黄菊襟孝廉倡捐興造胡紱廷明府曁前署縣惲直鄕明府均分鶴俸以贊成之株宇輝　亭臺壯麗奇花異卉點綴其間都人士觴詠流連可以銷除塵障按蔣公諱埴康熙間宰是邑以名進士現宰官身善政多端如投喜封平糧價振文教一切裨益地方之舉知無不爲遺愛在民久而弗替今者崇祠報饗爼豆千秋俾後之官斯土者景仰前徽有所觀感未始非地方之一　也○永嘉縣邵補棠大令因恭送文宗之使於九月二十七日會同徐二尹迂道勘視楊府山塗出至晚始回先是有郡廟紳董陳孝廉與歲貢生　某互爭塗田由德太守提訊因兩造各執一詞札飭邵大令請勘刻經邵大令親詣勘又未知大令如何禀覆也○永嘉場一都等處近因浮沙壅塞河道不通農田難以取水遂致連年荒歉現經紳士胡某陳某等擬自瑞安所轄之梅頭地方起開通河道約四十里之遥以興 
 
 

Page 3

 
 
水利祗以經費浩繁一時難以捐集上月廿五日邵大令親詣勘視以事關水利農田願分鶴俸倡捐鷹洋一百元紳士祗領之餘不勝感激說者謂此河疏通後則由永塲往來一葦可杭不復繞道茅竹嶺行旅自同聲稱便豈但年歲豐歉所關哉○順生廣貨店主葉姓家擁厚貲闤闠中素推巨擘近以市情蕭索而掌櫃又不得其人以致虧閉存貨甚多於匝月内悉數售罄毫無留滯洵非老手不辦○温郡城垣素稱鞏固近聞東門及五十丈兩處城石漸有傾圯有城守之責者盍早加之意哉○甌郡米價大漲數米而炊者頗有居大不易之嘆新米雖已登　祗以收成歉薄無補生計加以陰雨纒綿在田者不能刈獲已刈者苦難曬晾遂使米賈得以居奇壟斷究之舊榖囤積亦復不少父母斯民者曷弗諭令平糶耶 
[九派江濤]  
　　九江友人來書云上月二十後風雨交加來牟頗難下種而外來巨販將米轉運出口者舳艫銜尾於江心德化縣羅明府知民以食爲天立卽出示嚴禁並將糧行王某甲笞責管押以儆其餘二十三日湖口鎭丁鎭軍又派砲船四號押令务米船改泊龍開河埠頭○徽人某甲賃屋西門外大碼頭正街開設榮順棧歴有年矣九月上澣因病身故其子輕年力弱勉强支持至二十五日夜間私携篋笥箱籠由後門乘舟逃去次日辰刻有兌票人見棧門虚掩入内跡之已無蹤影矣○九江府崇濟川太守於上月中旬接奉學政盛宗師札飭舉行歲考事宜遂出示十一月初八日五邑文武生童齊集郡城聽候學政按臨開考 
[珠江寒汛]  
　　阿芙蓉毒品也然有烟霞癖者色香味皆能鑿鑿言之以至某泉之水皆辨淄澠不少溷而尤以火候爲大宗故業此者必覓能手爲之而澄而篩而熬而煎而膏如升丹如摶永具有法度驟執爨者不能爲卽爲亦不能巧也有東莞陳某者素執是業向傭於某洋烟公司前月下旬往灣仔潛煮私烟約百兩售與香港某客烟色不眞雜以渣滓客歸試燒之味淡與嚼蠟等因携歸退換陳不允且反詰客謂移宫換羽必客之爲因互相抵賴陳復先發制人請律師控諸西官孰料烟公司巡緝西人亦知其奸鳴於官且謂陳某售私烟與例不合旋由官判令陳將原銀賠償該客而公司亦將陳開除了事○興寗縣城有李甲者日爲菜傭以餬口月初瓜菜入市其利三倍視囊中錢纍纍然竊自喜方徐步而歸忽於城闥覩一老媼蓬頭菜色年約耳順以外流涙滿面席地而哭幾不欲生甲詢以何哭之哀媼拭涙而答曰老身固丐婦往時行乞步差健殘羹冷炙尚可半飽今痰喘陡作忍飢已兩日矣恐餓鬼簿中行將點到耳言已復大慟甲聞而不忍欲傾囊與之但轉念數百青蚨固不可以作療貧藥吾無母而彼無兒何不截長補短完造物之缺陷乎然恐以道旁唱大隧駭人聽聞因請曰媼如不嫌粗率何不就食吾家捕一飽乎媼拜謝從之甲歸卽畟膳具與媼并食食已甲從容請曰某一言不知嫗肯納否曰第言之事可從者敢不銳身任之甲曰某少失怙恃又鮮兄弟只此身每羡彼歸則戲綵出則倚閭享盡天倫樂趣故欲使靈萱慈竹移植北堂螟蛉有子蜾　負之固不必謂他人母亦莫我有也媼曰噫如郎君言折老身壽矣甲曰予固願之乃卽日市香燭拜福神作團　會媼亦喜從之從此呼食問衣雍雍然如一家然自得媼後中益勤儉生計亦日就某日於破紙堆中得　姓字拾歸笑以問媼曰阿母此可投乎媼曰如汝居心或天假此以福汝未可知也姑試焉然聞諺曰一兩黄金四兩福汝自量焉可矣甲乃以票投半元榜發果得頭彩○吕某鶴山人傭於小東門外沙尾某攤館是年適以闈姓得彩因以百金聘朱氏女　妻朱亦賢相與無稍厭然吕自娶妻後生計驟蹙有肝膽友某助之資使營於外埠吕從之因留數洋與婦作用度旣而婦日用不給恒仰屋歎有鄰媼利其色思　之謂之曰爾何太迂倘肯私窠中侍夜度娘當不乏鮮衣美食何自苦如此果有意老身尚能作牽頭也朱不聽一日不舉火媼又來置金環於几而誘之曰此卽某公子物也朱拾擲之並唾媼而麾之門外益發奮忍餓作女紅度日衣敝面垢不恤也前月病貧不能理欲求一盞茶杳不可得滬盈盈自分必死忽一夜聞敲門聲强起啟户視之則夫歸也相見悲喜如在夢中詢之則夫已於外埠獲鉅　矣夫卽出槖中金延醫爲之調治日漸痊愈寢食如常如此婦者可謂貞矣三姑六婆敗人之貞而累人以死者多矣羅刹鬼骨當設之泥犁獄中勿使出爲蠱惑也 
[麋臺小誌]  
　　蘇州倉米巷隆慶寺開堂傳戒曾紀前報兹聞遠近愚夫愚婦不遠百里而來願禮空王懴除俗障向大師座下受戒者祗以一期未能週徧遂分爲數期某期有小沙彌年纔十餘齡亦雜衆中受戒老僧以艾火燃其頂不覺痛極聲斯飛步逃遁比至山門以雙扉緊閉急切不得出遂狚伏彌勒座下僧衆竭力追出或扯其衣或提其耳小沙彌一味哀啼不肯復入嗣經衆僧扛頭曳足舁之而入令其飽受一番痛楚似此矯揉造作直欲令無數衆生盡受剝膚之災彼高踞法座者尚未能六根清净又安望其以戒律傳人是故　子當受孔子戒○著名流氓馬夫阿士及小寍波二人常在元妙觀一帶遇事生風行凶打架月初某日與開雅聚茶室之某甲在某酒肆覓醉三蕉以後　起爭鋒甲亦不肯出人胯下奮力抵禦祗以雙拳不能敵四手交鋒數合氣力漸衰被二人毆倒在地身受鱗傷旋經旁人　散中憤無所洩遂　總巡局控　局員准詞飭差將二人拘案提訉之下二人俯首無詞局員著各賞竹笋煨肉二百斤獨卓酒各一席發元妙觀山門示衆舊日威風而今安在哉○蘇人王某年二十餘屢試不售尚在塾中攻苦性又迂拘每出外則摇頭擺尾酸氣逼人大有寍可濕衣不可亂步之　一曰有某甲携鳥一頭在門前求售王出價購之藉伴琴書落寞曾不一日又生厭心轉售與同窓友某乙其價略增若干甲偵知之於初四日糾合無賴六七人候在觀前某酒肆内蓋素知王每日必赴壚頭小飲也夕楊旣下暝色催人王果偕友緩步而來甲等上前以語挑之王一味之乎者也略不分辯甲等見其懦弱可欺更大聲呼嚇勢將用武王不得已倩友人從中調停自愿出　若干爲酒席之費甲等始　呼而去城闉之内無賴猖厥如此豈地方之福哉○某甲至府前某飯鋪修五臟神殿迨食畢計算飯資須錢數十不料兩手空空愧無以　該鋪主罰令長跪門前良久始經旁人解勸釋之使去將軍不負此腹此腹實負將軍奈何 
[盜案府批]  
　　甯波象山縣水陸各處近多盜匪出没且有假扮巡勇四出剽刦燬屋傷人者經事主勒允成陳紹嶤等聨名赴府控陳胡太守批示云盜匪假扮巡勇敢在内港行刦得贓竇屬愍不畏法可惡已極據稱舊今兩次失事均經報縣有案何以該縣一無破獲又不照例通報盜匪陳老虎旣有水手認識知其住址何以又不提案究辦任令逍遥法外殊屬不解之至仰象山縣立將先後兩案因何不報緣由先行明白禀覆聽候察奪一面會營選派幹練兵役懸賞購線勒限一月内務將前今兩案贓盜悉數弋獲究辦毋稍諱匿縱延致千重咎切切又批盜匪四出刦掠燬房傷人實屬兇横不法據稱將東陳泗洲頭兩處淮軍照舊駐劄弗調係爲保衛　梓起見惟旣據並禀著聽候各憲批示可也至稱象邑所屬韭山海島賊匪踞爲巢穴候飭縣查明會同水師營汛前往驅除以免負嵎爲患其八九兩月被刼各案查核僅據該縣將邵天津一案勘詳其餘未據禀報有案并候飭縣查案禀報一面會營上緊緝拿各贓盜務獲究報並卽知照 
[萬聖無疆]  
　　昨日恭逢皇太后萬壽聖節普天同慶凡百臣工例于前後七日穿蟒袍三日内不理刑名本邑各員咸於黎明時趨詣西門内萬壽宫行朝賀禮蹌蹌濟濟秩秩彬彬誠上儀也 
[父鳴冤]  
　　　州人吳富興在英界二馬路松雲樓箋扇店習業偶往大馬路購物被英捕房副捕頭鉛　之馬車撞傷斃命當經屍父吳玉堂投縣喊冤由上海縣黄大令詣騐訉供此已列報昨午大令拜客回署玉堂在大堂上攔輿遞禀訴稱小的守候多日尚無端緒時交冬令衣食難周求恩從速辦理大令閱畢著退去靜候核示 
[盜犯解回]  
　　盜犯張幅　由太倉州派差押解來申赴道轅過堂該犯忽然翻供聶觀察飭發上海縣監禁聽候備文發回已紀報章前 
 
 

Page 4

 
 
日觀察將文備齊發至縣中卽由捕役等將張在監中提出解回太倉 
[摧憲拜客]  
　　粤海關監督廣榷使乘輪來申暫駐法界永安街老儀和棧昨日午後乘坐緑呢大轎入城至文武各衙門拜客旣至縣署由黄愛棠大令迎入花廳晤談良久興辭而出 
[委辦巡防]  
　　十六鋪中局委員蔡蓉卿二尹奉道憲札委接辦西門外保甲局差已列前報兹悉所遺中局差現由道憲札委前辦冬防之李二尹辦理 
[禁開烟館]  
　　水利廳鄢二尹昨日出有告示一道略謂查得城廂内外烟館林立最易窩藏匪類竊賊現在時交冬令除飭令地甲往查外深恐不法之徒再在外間私開烟館爲此出示曉諭如再違犯提究不貸 
[喫白食]  
　　有某甲不詳其姓氏形似工匠一貧如洗飢火中燒不能再忍昨日至法界大自鳴鐘東首聚興館飯店藉圖一飽肥魚大肉到口便呑及果腹後竟不名一錢大踏步出外被堂倌阻住將棉襖襯衫一齊剝下甲至此無法可施祗得亦條條抱頭逕去及至門外朔風一吹氷肌生粟趦趄不前有人見而惻然代惠青蚨數十文將原衣贖回始得揚長以去窮途落寞一飯難謀可歎也好男兒可不及時振作哉○　 
[滬南瑣綴]  
　　陶某在滬南新碼頭開設飯店前晚有銅作夥甲乙二人携手偕來修五臟神殿命酒澆愁三蕉以後忿氣填膺卽向堂倌某丙尋釁丙向索酒飯資甲等不由分說遽批其頰丙亦不肯低首下心上前扭住甲乙大肆咆哮將丙推倒乘勢擊壞雜物甚多陶知事不了急喚地甲前來旋經地甲調停擊毁之物令甲乙照數賠償復以香燭服禮陶不欲多事卽行首肯無如甲乙囊底空空一無所有地甲遂投巡防局禀報後不知所終○潮州人某甲在南市洽興街開設小押店船剝重利前日午後有流氓某乙携畫眉鳥一頭至該店强欲押錢數百文中以鳥不能押錢對乙大怒曰難道一文不值耶甲曰鳥雖值錢但我店向不受押乙曰旣不受押應將招牌除下言畢敲樹拍凳聲勢洶洶旋經該店夥婉言解勸乙始向南而去○魚販某甲曾向南市行仁弄内邱姓家乳婦某氏借洋二元日久不還昨日該氏向甲索取甲不但不還反將該氏毆打該氏狼狽回家哭訴主人邱代抱不平卽喚十六鋪地甲理論不知如何了結 
[英界公堂紀事]  
　　一百八十五號華捕於出巡時見陳錦福旣貧且病臥於路隅因卽舁至捕房轉送公廨蔡太守查明陳並無　屬飭發交新閘樓流公所留養并令醫生爲之療治○老虎灶主郁酉生向餅攤主沈儀三索取租錢沈無以應以致口角沈忿甚突持鐵箝擊破灶上之鍋以致熱水滲漏遂由郁扭至捕房移送公廨蔡太守諭候訊供核辦○四百十七號華捕向捕頭禀稱有不知姓名之女孩迷失路途請爲安插捕頭命轉送公廨隨有女母某氏到來認領蔡太守准之 
[法捕房瑣事]  
　　時交冬令宵小乘閒竊發邇來法租界中狗偷鼠竊充斥道途有某甲手持竹竿專在私街小巷往來探望如見人家有衣服晾晒過夜卽用長竿矗取彼中切口謂矗天表前晚十一點鐘時混入寳興里内正欲肆其伎俩適被司閽人所見當卽扭獲人贓送交大自鳴鐘捕房管押一宵又有乞丐某乙亦至左近弄中竊取稻柴數捆行過馬路被巡街西捕所見亦將人贓抲押昨晨經謝捕頭研訊以事屬細微當卽斥釋○某甲不知何許人似係隸名軍籍者手持皮馬褂二件於深夜時至法租界向小押店内押錢包探見其情有可疑當卽扣住送入捕房盤問之下據稱衣服係六號砲船某哨官之物捕頭卽飭包探帶甲至小東門外各砲船查問知該砲船現在崇明並未來滬捕頭以甲言語不實著押候解案請究 
[中西醫解跋]  
　中西醫法不同論者不免有入主出奴之見蜀中唐容川主政宗海著中西醫解獨能持之以平其自序云西醫亦有所長中醫豈無所短西醫初出未盡周詳中醫沿訛率多差謬斯眞名論不刊此書集靈素諸經而兼中西之義以解之無異同之見但求折衷於一是誠可謂元箸超超者矣唐君以名進士將爲良相先爲良醫舊著血證論八卷已於治血一門抉發無遺此外所撰中西會通之　尚多日前道出申江鄧君雲舟亟先爲之印醫解一書以惠世蒙以見示快讀之下洞然豁然他日推其活人手叚以活國中外一家大公無我之后當以此書爲　矢也巳[  光緒十有八年壬辰小春古越高昌寒食生桂星何謹識]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[福州官報]  
　　通判張元鼎於本月初二日交卸永春州篆回省禀到署水口寨巡檢余俊卿於本月初三日交卸禀到藩轅牌示甯化縣泉上縣丞陳振元丁憂遺缺以試用縣丞陳長庚酌委署理 
[蘇省官報]  
　　初二日知府周蓮謝給咨赴都銷六門厘局並水利局文案林文柄奉委接辦六門厘局卽日到差總捕惠五天直州魏彥三天均轉假正任婁縣引紹文銷就醫假委署震澤縣唐德峻知縣汪國奎均銷假委署昭文縣梅崇誥上海見道憲回並辭赴任署金匮縣典史史久華辭赴任縣丞朱祥榖昨日到西路保甲差從九文裕銷點放江震孤貧口糧差更正指分江蘇試用知縣龍贊新廣東人禀到撫憲論初三日大小班期改初四日見藩轅牌示照得請補無錫縣縣丞陳顯哲前奉部文核准補授當經飭令赴任在案兹查該員現以病故自應委員住署今查有試用縣丞趙啟封堪以署理初三日泰興縣郝炳倫到卽辭通判張祥符三天知縣許肇基二天均轉假吳縣縣丞李弼丹陽典史高蔭都均辭赴任巡檢張文瀾奉委會辦彈壓張其瑞楓橋稽查均漕船差劉銘彝禀謝奉飭派蘇差委從九虞從哲到西路保中差江詒尊禀知奉保甲局飭知酌委署事巡檢延晙十月初二日在金獅巷病故撫轅牌示恭照十月初十日慈禧端佑康頤昭豫莊誠壽恭欽獻皇太后聖壽令節是日五鼓所屬各官應穿朝服齊赴萬壽宫行慶賀禮自初七日起至十三日止前後各三日俱應穿蟒袍補褂掛朝珠藩轅牌示卽傳府照馮仁受未入楊遠徵二員初四日清百來轅新章考試初四日同知李前晉請假一天知縣陳焴禀知上海催提交代銀兩差從九陳占祥謝飭知咨送蘇釐局酌委府照馮仁受未入楊遠徵二位奉傳進署甄别考試水師哨弁陳桂生護解揚州餉回丁憂鹽城縣方道濟南京來初五日直州魏彥銷假金壇縣胡到知縣章寅請感冐假三天府經陳笏書專丁來省禀謝飭知咨送松滬釐局酌委從九杭福清謝奉委分常差遣未入劉大銘謝奉飭知十七年分冬防給奬酌委海運差沈熙廷朱鏡清李瀚釜劉坦李祖壽鄺兆雷王晵埏七位請初七日藩署閱卷初七日會辦金陵洋務局兼辦滬局洋務委員知府銜同知余貞祥到京口駐防印務佐領陞元章京延浩二位鎭江來指分江蘇候補班先補用直州知州文林正白旗人到省總捕惠二天同知胡秉鈺五天知縣許肇基一天均轉假同知李前晉通判張祥符均銷假金壇縣胡辭委署震澤縣唐德峻辭赴任知縣莫鎭疆禀知委解金陵餉王毓琦請假二天撫轅文巡捕李筠恩厚二位謝委海運省局差遣松江府知事沈馪震澤司巡檢林韶貽二位辭赴任從九張嘉謨辭赴滬差遣典史胡得寛奉委分常差遣水師哨弁余炳文謝奉委彈壓漕船差　 
[上海北市絲業會舘籌賑公所施少欽經收順直山東河南賑捐七月十九至甘四日第三千二百九十七至三百零二次清單]  
　　十九日保安堂由賓和莊來洋五十元廣陵伯仲子求父病速全母體康寗合宅平安廿元崑山野荢薺號十元嘉定廖聰彝堂退想軒主人洋十元鎭江無須名求兒輩平安不哭洋十元羅溪榮陽隱名氏五元銅　廿元馮存仁堂年例西瓜燄口資移助八開洋八十元湘湖氏祈宅眷平安銅洋四元○漢鎭惠慶裕號募張恆兆義發祥永茂和萬益茂　義生柏茂森怡和福興茂祥吉大祥謝　卿十户各錢五百文合洋五元○二十日松府署隱名由惠泰莊來廿元無名氏酬願由惠泰莊來洋廿元漢口讖餘老人由招商局來銀十兩太倉陳玉森十元張炳生保產後平安四元王大生錠捐餘三元二角無力子求癬速愈二元京口裕康洋行光裕堂募苟安子洋一元又勉力人步洲氏各五角○湖郡潘公橋卡衆執事二元洞庭册柳客　一元　二百三十文頓邱郊記一元錢一百八十二文海陽徐昌熾洋一元譙國春記錢六百十八文共五户合洋六元○廿一日隱名大善士洋一千元星江寡過未能堂規元一百兩退補山人洋廿元泗安孫輔元求子病速愈八元朱家角涵大隆求平安二元金宋氏祭左臂痛卽愈二元定陽庸字棧失炳章生辰荷諸親友賜儀移助求保平安二元甬江乾茂　玉山人一元○廿二日姚筠溪求病速愈規銀二百兩不留姓太夫人求合家老幼田女人口平安由元甡莊來洋二百元洞庭山人得子蒙諸同事賜儀節湯餅筵資移代爲祈福由泰源號來十元又隱名子三元如願平安主人由汪文翁來十元無名氏八元吳中張心願氏五元永記一元慈東名氏一元○金閶趙公舘五角又募趙陳氏尤氏阮氏三户各一元趙奎文奎章奎翰五角共五户合洋四元○廿三日甘肅衆善士由恊同慶號電匯來規銀一百廿五兩四錢裘蒲山爲子吉生病體輕鬆神氣較清惟血痰時發時止求愈並合家平安山立大莊來洋四十元無名士爲父母五十雙壽助賑廿元星江無名氏保平安廿元九江電報局盛鞠蓀募不書名病愈完願廿元羅店榮陽氏十六元二角李九德當還願六元蘇州鄧吳氏求病愈六元江文臣四元五角不留名四元王天眷洋二元隱名氏爲妻外症求速愈由春華祥來洋一元徐代王求病愈二角○二十四日天水水廉氏病愈完願規銀五十兩松江廣大募五蘭書屋金爲擲胎求速胃暢食旺產母平安洋二十元無名氏保佑合家清吉水陸平安洋十元長沙實貽堂銀七兩隱名氏保孕婦平安銀三兩二户由立大莊來合規元十兩零五錢六分嘉善廣昌典朱寳生求病速愈洋六元周浦味世生病愈完願四元傳馨堂洋四元怡怡軒洋二元季孝享長痴雪　居士羅其泰　萱書屋始吉堂六户各洋一元高郵河捕分府署陳　樵洋二元○高郵賑所丁玉軒募敦銘記洋五元釐鏡記洋一元愼記得過且過客各錢五百文共四户合洋七元 
[上海鐵馬路廣益善堂九月二十日起十月初五日止第三次安懷捐清單]  
寗波衍慶堂太　士樂助安懷捐英洋一百元尤源氏履知氏洪亭氏唐村氏橋西氏新　氏六户合助洋十元楊錦黨翁樂助洋四元東海氏八槐書屋厚邱山民雲林外史共助洋四元鄭榮桂助學舘洋二元無名氏求合家平安子弟聰明助對開洋三元無錫南濟　典不書名助次洋二元靜省齋紅棠吟舘洋一元　補草蘆聚順堂助洋二元一角紫芝仙舘助洋五角以上共收洋一百廿五元一角次洋二元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年十月初一日京報全錄]  
　　宫門抄○諭旨二道錄前○陜督楊　奏揀員試署知縣員缺摺○粤督李等奏特叅庸劣不職之同通知縣請旨分别懲儆摺○東撫福奏請准外委更名片○將軍長等奏調換防營管帶員騹片○大臣魁等奏緑營新到換防官弁接差日期並應撤回營官弁照案由台行走摺○又奏保奬筆帖式摺○又奏保奬卡倫侍衛片○十月初一日理藩院鑾儀衛光祿寺廂黄旗值日無引見○信侯續假十日○吏部呈進月官卷○欽天監呈進時憲書○召見軍機○○太子少保頭品頂戴陜甘總督臣楊昌濬跪奏爲揀員試署知縣員缺以裨地方恭摺仰祈聖鑒事竊據甘肅藩臬兩司詳稱金縣知縣封汝弼調補西寗縣知縣奉部覆准業將簽掣次序報部在案查例開知縣升調遗缺出用各項候補前先進士卽用前先一人各項候補進士卽用相間輪補一人委用前先一人委用一人本班前先用大挑一人本班大挑一人各項候補前先進士卽用前先一人各項候補進士卽用相間輪補一人委用前先一人委用一人本班前先議敘一人本班議敘一人各項候補前先進士卽用前先一人各項候補進士卽用相間輪補一人委用前先一人委用一人本班前先捐納一人本班捐納一人本班前先截取進士一人本班截取進士一人一班前先拔貢一人本班拔貢一人本班前先孝廉方正一人本班孝廉方正一人拔貢及孝廉方正用過兩班之後用本班前先教習一人本班教習一人本班前先Ｚ貢一人本班Ｚ貢一人本班前先教職一人本班教職一人本班前先截取舉人一人本班截取舉人一人又奉到新章道府以至佐貳雜職無論何項到班仍以五缺計算先用鄭工新班遇缺先二人海防新班先一人無人用鄭工新班遇缺先人員抵補至第四缺海防卽海防先分班輪用一人第一輪用海防卽人員第二輪用海防先人員海防先無人仍用海防卽人員海防卽無人用舊例銀捐遇缺先人員如無人用舊例銀捐遇缺人員再無人過班卽接用各項班次一人以五缺爲一週又例載輪用候補議叙捐納捐輸孝廉方正各本班先並候補議叙捐納捐輸孝廉方正各正班到班時各按各班於各本班先内先用正途出身及曾任知縣曾任應升知縣者二人再用各本班中各項出身者一人又新例候補委用及各項試用人員有願捐歸本班儘先並勞績保歸儘先人員遇各本班到班先用儘先一人次用本班一人不積各班之缺如用儘先時先用新例儘先四人次用舊例儘先一人無人再用勞績儘先之人各等語今籖掣金縣知縣第一缺自停止變通章程後升調遺一項係第一次出缺甘肅現無應補之鄭工新班遇缺先海防新班先海防卽海防先舊例銀捐遇缺先舊例銀捐遇缺各員自應接用各項班次之員按班推算輪用海防新例候補班儘先補用知縣姬愷臣名次在先查該員年五十六歲河南南陽縣人由監生投効崇武軍大營保以留甘補用州判騐看到省又在關外各軍案内保俟補缺後以知縣用遵海防例捐免補本班仍留甘肅補用請咨赴部經吏部帶領引見領照赴甘於光緒十六年十一月十八日到省試看年滿甄别留省該司等查該員姬愷臣老成穩練辦事實心以之請署金縣知縣實堪勝任與例亦符會詳請奏前來臣查該員姬愷臣才局開展辦事穩成合無仰懇天成俯准以姬愷臣試署金縣知縣實於地方有裨如蒙愈允銜缺相當毋庸送部引見仍俟試署期滿如果稱職另請實授該員並無叅罰案件謹恭摺具奏伏乞皇上聖鑒訓示謹奏奉硃批吏部議奏欽此○○頭品頂戴兩廣總督臣李瀚章頭品頂戴廣東巡撫臣剛毅跪奏爲特叅庸劣不職之同通知縣請旨分别懲儆以肅官方恭摺仰祈聖鑒事竊維安民以察吏爲先行政惟用人爲重同通知縣各有地　職守民生休戚所關倘以庸劣之員濫厠其間必滋貽誤臣等留心考察並責成該管道府將屬員賢否隨時禀聞兹查有雷州府海防同知仝紹奭嗜好日深謀利日亟署崖州知州候補通判陳虞書暴戾貪酷任性妄爲署新安縣知縣候補知縣命清圻貪鄙性成遇事需索新興縣知縣葛堯臣藉端科派聲名惡劣花縣知縣李其寯庸碌無能難期振作署澄海縣知縣截取知縣李作楨胸無主宰辦事乖張據該管道府禀揭並來臣等又逐加訪查以上各員均難稍事姑容相應請旨將雷州府海防同知仝紹奭署崖州知州候補通判陳虞書署新安縣知縣候補知縣命清圻新興縣知縣葛堯臣均卽行革職花縣知縣李其寯勒令休致署澄海縣知縣截取知縣李作楨事事雖難造就惟係進士出身文理尚Ｚ應以教職歸部銓選以肅官方而清史治此外如有不職之員容臣等再行加意稽察隨時糾劾所有特叅庸劣不職之同通知縣緣由谨合詞恭摺具奏伏乞皇上聖鑒訓示再所遺雷州府海防同知新興縣花縣各缺廣東現有應補人員擬請扣留外補合併聲明謹奏奉硃批另有旨欽此○○福潤片再濟南城守營濟陽汛經制外委李在田係歴城縣人由撫標左營兵丁於光緒十三年拔補泰安營羊流汛經制外委十五年十月調補濟南城守營濟陽汛經制外委嗣據該外委以修理家譜知在田二字與遠祖同名應將在田改爲福田免犯祖諱呈經咨准兵部以武職實缺人員如有更名應取具印甘各結奏明辦理未便據咨核覆行令照章奏明更正等因奴才查該外委李在田係由行伍拔補實缺例得准予更名相應請旨勅部將濟陽汛經制外委李在田改爲李福田更正註册以符定章除將取到印甘結送部外理合附片具陳伏乞聖鑒謹奏奉硃批兵部知道钦此○○長順等片再吉林靖邊防軍各營統領管帶銜名遇有更換以及駐紥處所隨時奏報歴經導辦在案奴才等查靖邊靖路統領哈廣和撤委遺差以後路統領恩祥　轉所遺後路統領一差揀以副將吳永敖接充前路右營營官魁保病故遺差揀以水師總哨官副將銜升用遊擊孫承接充所遺水師總哨揀以副將銜補用遊擊葉元慶接充至中路左營營官全榮與後路右營營官勝泰互相調轉以資訓練而專責成除檄飭遵照並咨兵部查核外理合附片陳明伏乞聖鑒謹奏奉硃批兵部知道欽此○○奴才魁福額勒春跪奏爲緑營新到換防官弁接差日期並應撤回營官弁照案由台行走以示體恤恭摺具陳仰祈聖鑒事竊查直隸宣化鎭派來換防遊擊一員千總二員把總五員經制外委一員山西大同鎭派來把總一員於本年七月底先後到科奴才魁福卽於八月初一日親臨教場閱看弓馬均尚可觀卽飭該員弁等接管屯田等差至應行回營官弁除叅將一員阿克逹春上次軍政保荐卓異前已咨部兵部帶領引見後就近回任外現在應撤大同鎭把總一員宣化鎭千總二員把總五員經制外委一員自應一律飭歸原營惟查換防官兵近年每遇換班皆由軍台行走歴經辦理在案此次仍照歴辦成案飭由台站分起回營以示體恤擬自八月十九日起間日由科布多啟程除分咨外謹將緑營新到換防官弁任差日期並應回營官弁照案由台行走各緣由理合恭摺具奏伏祈皇上聖鑒謹奏奉硃批兵部知道欽此○○奴才魁福額勒春跪奏爲滿營戍守委署筆帖式駐防三年期滿遵照部議章程奏保以資鼓勵恭摺仰祈聖鑒事竊查前於光緒十四年間因旂緑兩營遠戍寒邊異常勞苦援照烏里雅蘇台奏案每届換班之期擇尤酌保一次以示鼓勵等因具奏一案經部議令擇尤開單奏請奬勵上年已將班滿各員弁開單請奬經部核准註册惟旗營委署筆帖式鍾祥一員尚未期滿擬俟期滿再行奏保前已奏明在案兹據鍾祥一員於光緒十五年八月到防連閏扣至十八年閏六月三年期滿核與部章相符合無仰懇天恩勅部將原保委署筆帖式鍾祥仍以驍騎校補用照准註册以免向隅除造具該員履歴咨送兵部查核外謹恭摺具陳伏祈皇上聖鑒訓示遵行謹奏奉硃批著照所請兵部知道欽此○○魁福等片再查昌吉斯台卡倫年滿侍衛成春前於光緒十五年正月二十一日到卡起連閏扣至十七年十二月二十一日止三年期滿業於十八年六月初六日將卞倫事務交代新任侍衛接管訖該侍衛自應由科布多起程回京當差惟查前准烏里雅蘇台將軍咨開片奏烏里雅蘇台科布多所屬卡倫侍衛嗣後每遇三年期滿在卡無過卽將該員奏請以應升之缺儘先升用先換頂戴旋准后倍議覆准按尋常勞績奏明請奬等因行知前來奴才等復查卡倫侍衛成春三年期滿在卡無過今届期滿回京合無仰懇天恩請將卡倫侍衛護軍叅領成春可否賞加副都統銜以示鼓勵之處出自逾格鴻施理合附片具陳伏乞聖鑒訓示謹奏奉硃批成春著賞給二品頂戴欽此 
[昨日接到十月初一日京報一本合先排登所有九月二十七八九等三日京報一俟接到再行補錄] [  本館附志]  
 
