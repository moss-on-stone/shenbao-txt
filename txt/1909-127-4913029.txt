# 1909 - 127 - 4913029

 

Page 1

 
 
   
 
 

Page 2

 
 
   
 
 

Page 3

 
 
論說 
[追紀予謚諸臣事畧（續）]  
[立山事略]  
　　前戸部尚書立山。於六月初十後。曾兩次召見。力陳拳匪之不足恃。謂古無藉妖術成事者。後知事己决裂。朝廷决計用拳匪以與外人開戰乃遺剛毓等書。謂朝廷全仗公。等主持。以一敵八公等自問可乎。且拳匪果能避火器。趙三曷爲死乎。幷遺書南省某督。請聯合各督撫發電力阻。剛毓等以書示拳匪。日笑謂之曰。渠係漢奸。爲外人說項耳。待破使館。後再問渠也於是拳匪恨之切齒。立尚書家故富厚。饒積蓄。匪素覬觎之。誣爲入西教。在其家中偶獲西人舊名刺二紙。指爲私通洋人。之證遣人圍其宅伺尚書出執付莊王府幷席捲其所有莊具片奏劾謂據壇卜傳到立山私通洋人。理合斬首。不待奉旨。卽拽尚書出。殺之於市。或云。七月十二日。拳匪擁至尚書家。捉公升車。公曰我大臣也。不可不衣冠。乃衣冠登車。驅至某府壇前。匪首李某問曰。汝家戲臺下通地道爲洋人送食物有乎。公曰非特送食物無其事。且戲臺亦無之。李匪瞑目良久。乃曰汝居總署。必與洋人通氣無疑。神諭必殺汝。乃揮手下送公至刑部時徐聯二公已先在至七月十七日羣匪又來刑部擁公去。殺之於某府壇前。 
[聯元事略]  
　　前内閣學士聯元。於五月二十一日。召見翰詹科道垂詢開戰之事。衆皆默。然聯公奏云奴才自閱史鑑。卽兩國失和。亦無殺害使臣之理。况公法尤。以不能保護使臣爲野蠻之國。今使署中之西兵。僅一千餘人。聚而殲旃。亦非難事。但慮各國乘間而起。逕撲京師。不幸而入。勢必盡情殺戮。以洩其恨。奴才竊以爲不取。不聽。六月十九日津城失守。京師愈震恐。聯公日與許袁等謀所以保全之策。有刑部某司某。素與某公使善。某公使遺書曰。中朝竟不任保護使館之責乎。某司員以書示聯公。聯公覆書曰。朝廷非不欲力保使館。奈爲拳匪所持。不能自主。貴公使須知此事非兩宫意。書仍由某司員遣人持送。半途爲拳匪所獲。拘至壇前。焚香訊究。匪問何人囑爾送信。曰答聯大人。匪遂拽該家人出。殺於壇外。而益恨聯公七月十一日。日軍攻北倉。砲聲隆隆不絶聯與其至戚二人相對泣曰。我死不恨獨恨。無救萬一耳。越三四日羣匪候於門。見公歸。捉之去。未請旨而逕斬於市。 
[徐用儀事略]  
　　前兵部尚書徐用儀。自拳匪起事後。力主和議。屢言不可輕與外人開釁。端剛恨之甚。五六月間。時事方急南北音信隔絶。南中學子。猶日聚講舍。吟哦不輟。江隂南菁書院。爲江蘇南北文人薈萃之地。時　講者爲丹徒丁公。公徐尚書之壻也。公恒置酒召學生飲。談時事。甚慷慨。深憂京師糜爛。每得徐尚書書。必出示學生。書中言西兵日逼。拳匪暴横端剛。諸人卒不悟屢諫不從。太局可憂。惟未有一言及私者。一日公召學生至。持書。泣曰殆矣。學生視其書。則仍尚書書也。書云。大局已難挽。余早已置身度外。余死後。家中事汝料理之。視其信封。則六月二十九日所發。不料相距僅及半月。而徐尚書之難作。聞徐於七月初。猶以請殺匪首以謝外人相爭。端剛怒。未請旨。遽發團匪擒尚書於私第。尚書被捕時。大聲叱問。爾等何人。我何罪致此。未數語匪以刃背擊之。擁至刑部。翌日。拳匪又擁公出。殺之於市。死狀甚慘。 
　　按以上所載。大半據私家記載。類皆見諸當日報紙者。惟徐尚書與丁公書。則記者所親見者也。竊於此生一種感情焉。此五人者。旨趣同。議論同。慘死亦同。論世者當略其生平而論其一節。固已不媿爲忠藎之臣。若必苛以繩之。則古史所載忠臣烈士之傳。亦安有完人乎。當其時廷臣盈百累千。類皆袖手以視端剛諸臣之妄爲。而不敢發一語。獨此五人卓卓有所表見。蓋此非盡廷臣之有所畏而不敢言也。其時風氣未開。人人挾有拒外之志。莫不欲乘間以洩其忿。因此袒護拳匪之念生。而事乃不可收拾。各國當改革之際。亦莫不經此反動力而後新氣運以開庚子之變。正其時也。今日民智大開。人人心知其理。使拳匪而出現於今日。斷不致有此結果而許袁諸人。亦不能享此美名。然則當日亦時會未至耳。又何尤端剛諸人乎。今者攝政王特旨五人賜謚。人人心中皆以爲當然而不以爲異。於此正可以驗今昔民智之通塞矣猶憶李秉衡入京時。道經江隂。特入城至南菁謁見丁公。（丁公在山東任時爲李所器重者）談京事。公窺李秉衡意。頗欲藉團匪以與西人開戰。公婉言勸之。不悟。李啓行後。公復作書力陳拳匪之不可恃。兵釁之不可開。遣家丁乘馬追至黄山。時兵輪將啓碇。李卽在船首拆閱 
 
 
 

Page 4

 
 
　　公書。默不一語。不料李終不聽丁公言致益張端剛諸人之燄。丁公之言。與許袁等同一見解。丁公力諫李秉衡而不納。猶之許袁等力諫端剛諸人而不聽。是蓋當時運會使然雖人力有無能爲役者乎。 
專電 
[電一（北京）]  
　　新東督錫淸帥面保錢能訓堪勝重任 
[電二（北京）]  
　　新派督辦邊務大臣吳祿貞已赴奉天新東督錫淸帥須下月初啓行赴任 
[電三（北京）]  
　　英借粤漢路欵德借川漢路欵各三百萬將定議 
[電四（北京）]  
　　政府電飭蒯光典回京所遺歐洲留學生監督差由駐使兼管 
[電五（北京）]  
　　楊樞簡爲出使比國大臣係世張兩中堂所保緊要新聞 
[攝政王注重州縣之訓諭北京]  
　　十七日直督楊蓮帥請訓時奉攝政王面諭云時艱事棘至此極矣理財用人最關緊要州縣爲親民之官用得其人地方自受其益捎一不愼地方已受大害卽時奏參亦無益矣宜尤加謹愼再地方自治應妥速興辦以補官力之不逮 
[諭飭查辦案件認眞辦理北京]  
　　日昨軍機大臣字寄各省奉上諭近年推行新政需材孔多破格搜羅賢者固得展其長劣者亦不免濫厠其間及致被叅地方已受其害乃各該督撫於特旨飭查之件往往任意因循或曲爲諱飾殊負委任嗣後凡廷寄查辦之件務須秉公澈底查究母稍徇隱幷不得稍涉遲延 
[桂省編纂法制統計之預備廣西]  
　　廣西巡撫張鳴岐奏稱竊維調查一事遠之備統計年鑑之刋近之爲編纂法規之據桂省山川阻深獞猺雜　交通多窒風氣不齊就目前調查而論著手較他省爲難爲將來統一之謀舉辦較他省尤急先經查照館章於光緒三十三年十一月十一日就臣署東偏設立廣西調查局籌辦一切祗以法制統　　理繁賾人才缺乏驟　　其要　嗣經奏調翰林院編修顔楷來桂駐局總辦遴派科長股員等職各專責成並以調查事項胥在三司主管範圍續派布學按三司兼充總辦茲據該總辦等擬訂辦事細則曁將來開辦常年經費列表呈核前來臣詳加覆核尚屬周妥開辦經費約需二千兩常年經費約需一萬八九千兩核與江陜等省奏定局費數目有絀無盈應請作正開銷三月十五日奉硃批該衙門知道 
[浙撫奏報改辦高等巡警學堂北京]  
　　浙撫增韞片奏浙省警務亟待振興而欲養成警務官吏非設立專門學堂不足以資造就省城本有巡警學堂報考學生一百餘人畢業後旋卽停辦上年奴才抵任後卽飭于省城籌設全省警務學堂頒發章程俾資遵守嗣准部咨頒發高等巡警學堂章程當飭將全省警務學堂改設高等巡警學堂遴派妥員監督該堂事務並先後由各府廳州縣咨送合格學生來省本年正月間舉行試驗取錄高等班學生一百名簡易科學生三百名堂中規則課程悉照章辦理俟畢業後量加錄用三月十八日奉硃批該部知道 
[皖紳又上爭礦公呈安慶]  
　　皖紳開缺兩廣總督周玉山制軍前署山東巡撫吳贊臣中丞現任廣西藩司余壽平方伯等二百人公呈江督皖撫請代奏稿呈爲銅官礦案事屬商務合同應廢不廢公理無憑公懇據情代奏飭部據理力爭以全國體而順輿情事竊維安徽銅官山礦於光緒三十年四月經外部與英商凱約翰訂立合同其第四條載明未開以前詳備圖說備欵交商務局代爲購租地叚等語又第五條載明逾十二個月不開合同作廢等語詞旨顯豁限制分明本無糾葛乃自三十年四月二十二簽字之日起至三十一年四月二十二限滿之日止該商未照合同第四條交欵購地即應照合同第五條逾限不開合同作廢辦理當經前安徽撫部院咨部聲請作廢外部亦據理照會英公使飭令該商遵照該商一味狡抗經外部往復辯駁理屈詞窮猶復潜令洋人麥奎藉遊歷爲名私往該山漸圖佔據初則掘民墓以闢道路繼則演淫劇以誘土工終則以皖民無敢與抗請運機器炸藥以爲開挖之證甚至私採礦石徑運出口而始終並未購有尺山寸地也外部迭次催令速結而該商强詞奪理或要我以贖回之辭或餂我以合辦之說並欲牽入國際交涉以欺侮我朝廷果使稍有理由無大損失皖省民氣雖勁而處茲時勢仰體國家睦鄰之意深知外部交涉之艱亦何敢遇事爭執特以商界之合同猶之國際之條約所以資信守也若逾限之合同猶應廢而不廢則所有之條約皆可憑而無憑職等竊以爲不可也查合同應否作廢以限内開辦與否爲斷開辦與否以有無交欵購地爲斷限内旣未開辦合同之應廢不待煩言且凱約翰不過一英商耳承辦礦務事屬商業此在法律上爲個人之交涉無關國際萬一任其狡　侵皖省之土地損失猶在一隅背信用之合同妨害將及全局關係　大　　臣　所　 
 
 

Page 5

 
 
言所忍言者人第知皖民爭銅官山一事爲自保權利計而不知皖民之奔走呼籲竭盡心力持之數年非爲一礦計更非僅爲一省計也現聞凱約翰不日到京議結此案並奉大帥電達安徽撫部院轉示外部來電飭由皖省派委官紳赴京與議仰見聖明在上庶政公諸輿論薄海同欽除蒙會委湖南財正監理官陳維彦安徽候補知府任廷枚外復由安徽全省紳商軍學諸人公同選舉丁憂翰林院編修法部丞參上行走方履中江西補用道江峯靑前署湖南永順府知府吳傳綺爲全省人民代表於三月十六日起程入都並舉在京之翰林院撰文李經畬度支部左參議劉世珩等就近與議謹披瀝上陳伏乞大帥大人曲鑒衆情准予代表籲請皇上俯念疆土至重輿論攸同迅飭外部據理與爭立廢已失効力之合同撤銷洋人麥奎游歷護照不許逗遛滋生　端並懇飭農工商部給發銅官山開礦執照准由皖民領照自辦以杜葛籐而保國土全皖幸甚大局幸甚無任激切待命之至倘蒙俯賜摘要先行電奏尤爲感戴謹呈 
[京師近事]  
　　自諭飭吏部查明廢員開單請旨後已到吏部報名者多至六千餘員聞吏部會議開單時撥請旨凡私罪降革之員非明試以事著有勞績者不得開復 
　　前日召見錢能訓時攝政王垂詢東事甚詳於用欵一事尤再三詢問幷有徐世昌究竟遇事鋪張恐所不免之語 
　　提督衙門近日辦理京營選舉事宜所有派委之調查員調查選舉被選舉資格詳報尚無不合惟京營地面接連村鎭其間讀書明理者爲數寥寥此次辦理選舉率皆不明其中意旨自甘暴棄者所在多有提署朗貝勒有鑒於此特於日前傳諭五營叅府轉飭各汛調查員認眞遴選務須剴切勸導又因各汛調查戸口確數復委留京帮辦大臣王文煥熜司其事 
　　政務處日前會議以蒙邊各屬攸關屏幛近因商務窳敗以致市面蕭索商旅裹足若不及早設法整頓恐將來必致不可收拾此事應由農工商部會同理藩部派員調查相機整頓務使土貨日漸推銷洋商有所限制聞不日卽可奏明請旨辦理 
　　吏部陸尚書於日前傳飭考功司掌印員外郎中及各主事等諭云二十一日本部舉辦京察大典所有考核各部院保送卓異人員應行列於他項人員以前其履歷銜名册亦繕列首篇以便加意稽核俾昭愼重刻下該司員等已將名册一律查淸以備呈遞黨官閱視 
　　數日前攝政王福晋壽辰親戚中有送壽品者府中一概璧回 
　　分科大學先開經科文科已見前報茲聞格致一科亦已議定同時開辦餘五科則尚未决定期限 
　　日前政府交諭郵傳部以各處鐵路餘利已决定留爲建築支路正欵嗣後無論何項要需均不准濫行提撥 
　　譚學裴觀察上陸軍部禀云竊織呢工廠將届開工一切情形業經禀報有案頃據洋匠報告檢查華毛種類每一擔約得二三成足與西毛相伯仲無論擬織何項呢料似無須借材異地等語職道經多雇工人如法編檢以資試驗並在滬購寄澳大利毛數種俾得切實比較職道與各洋匠籌議出貨問題擬分爲軍官服紏甲乙兩種軍兵服料甲乙兩種學生　衣及警官服料另爲一種至染色辦法則用灰中雜以微黄爲一種淺深灰色各爲一種純靑純黄另爲一種前兩種呈候鈞部核訂俾决定軍服永遠方針後兩種以備外銷之用職道幷添造洗毛大水池一卒多購梳毛針數副查呢廠出貨種類只分别在一梳針職道多備梳針數種於呢料可多分種類倘銷路暢行其於抵制利權爲益尤大 
　　此次已酉京察内閣列入一等之侍讀等員昨奉世中堂諭准於本月二十八日起分班赴吏部預備過堂驗看 
　　日前陸軍部壽侍郎因略受感冒曾奏請病假十日以資調理近聞延醫服藥漸見奏效不日卽可銷假到部視事 
　　東督錫良因赴任期迫昨至陸軍部與鐵尚書會商東三省陸軍事宜錫帥以第三鎭若駐屯吉省則與舊練軍遇有事時可兾聯絡一氣並請由陸軍部電致徐督飭張勳所統淮軍如兵餉不敷應如何辦法望卽速覆以便妥爲籌畫 
　　東省錫制軍近與外部商訂防固三省疆圉一切外交政策尚未議定故未能卽時赴任 
[西報譯要]  
[中俄哈爾濱預約簽押]  
　　字林報載二十三日北京電云俄國哈爾濱鐵路官員擬在鐵路區域内行使治理權並在哈爾濱及路線一帶租界徵收華人捐稅事宜現由中俄兩國磋議妥洽締結預約共計十八欵已由外務部尚書梁敦彦哈爾濱道施肇基代表中政府駐京俄使廓索維慈哈爾濱鐵路總理兼任署理哈爾濱俄國總領事陸軍中將華伐士會同簽約該約註明俄人志在尊重中國主權至他國條約上之權利則由彼此互換公牘以爲保護華伐士中將已於昨日離京 
[赫德有回華之志]  
　　文匯報載二十四日倫敦電云倫敦泰晤士報載稱近聞赫德之意如果軀體安適則擬回華任事 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[奉省州縣變通補缺奉天]  
　　東督徐菊帥奏云奉省各項新政次第措施州縣政務日繁必擇人地相宜者俾之治理始能事無不舉臣迭於牧令中愼加遴選其才具可任繁簡各缺者自應分别奏請試署補授使吏治日臻上理與地方自治相濟而成藉以立推行憲政之基礎查同江廳河防同知係繁難要缺查有俸滿懷仁縣知縣高暄陽堪以升補乂遼陽州知州係繁疲難題調要缺查有留奉補用直隷州知州史紀常堪以借署乂鐵領縣知縣係衝疲中缺查有留奉補用知縣徐麟瑞堪以請補乂開原縣知縣係繁疲中缺查有簽分奉天補用知縣陳雲浦堪以請補又奉化縣知縣係沿邊繁難題調要缺查有試用知縣戴章勳堪以請補又西豐縣知縣係繁難題補要缺查有奏調直隷議叙試用知縣王榘曾堪以請補乂西安縣知縣係繁難題補要缺查有留奉補用知縣范槱泰堪以請補以上擬補各員有出缺在前留奉在後並銜缺未盡相當者查奉省歷次請補州縣各缺均係變通成例現在雖改行省分發到省者尚少是以援照舊案於奏調留奉各員中擇尤任用無非爲地擇人仰懇准予照擬分别借補試署補授其有應行送部行見人員仍俟該員等經手事竣再行給咨赴行以符例章至借補人員將來應請仍照原銜升轉俾免向隅三月十六日奉硃批吏部議奏 
[奏請展限代收部捐北京]  
　　江督蘇撫會奏云光緒三十二年江南北各州縣大水爲災籌辦工振平糶欵項奇絀奏明開辦貢監銜封翎枝捐欵及七項常捐以資應用次年春振需欵尤亟乂經奏明息借農工商部存本銀一百萬兩暫濟急需並請將異途出身人員應繳捐免保舉銀兩及保舉過班留省人員應繳補交留省銀兩二項由江寗代收一年一半解部一半充振嗣因一年限滿奏請將振捐及七項常捐展辦一年以還移用庫帑息借商本等項並將代收兩項部捐展辦一年專還原借農工商部存本均經部議允准在案茲江南振捐及七項常捐又届一年限滿應卽依限停止其商約大臣盛宣懷墊用義振錢一百萬串原令勸捐歸墊應由盛宣懷自行截數請奬以足一百萬串之數至江北振欵項下縣欠過多紳民中如有報効鉅欵者擬仍照案專奏請奬倘　不敷另由臣等設法歸補又代收免保留省兩項部捐本應一倂停止第息借農工商部存本除將所收銀七十九萬六千六百兩以一半解部外僅賸銀三十九萬八千三百兩以之歸還部欵本息尚不及十分之四江南財源枯竭别無彌補之法惟有仍請將代收兩項部捐再行展限一年俾可歸還部欵再各司道攤捐助振各欵應仍照案按年請奬以免向隅三月十三日奉硃批該部議奏 
分類新聞 
政界 
[變通旗制事彚電]  
[杭州將軍致江寗將軍電]  
　　洪密變通旗制關係甚大各處均無良策風聞貴治將次實行辦法必占優勝第謠傳文道所擬條欵諸欠妥善致下情異常惶恐而敝防亦因之大受影響興深爲紀念雖執事自有高見必能計出萬全惟事關全局務請賜示磋商期盡完善庶國恩可以永受而八旗忠裔獲福無窮目下究竟若何辦理尚祈電復興霰印 
[江寗將軍覆瑞將軍電]  
　　瑞將軍鑒文道條陳係創稿故未宣示兵初不知現登南洋官報其望影生畏者多由愚而失教因易受欺或誤會耳銳覆 
[杭州將軍致江督電]  
　　洪密變通旗制事關係甚大聞寗防將次實行而上下因文道條欵諸欠妥善以致稍有枘鑿雖淸帥另有高見必能計出萬全而節麾在邇尚請力爲磋商始終維持俾得有最完全之善後爲各防模範祈電復興霰印 
[江督覆瑞將軍電]  
　　洪霰電悉變通旗制關係至重文道前稿不過抒其所見自應與淸帥詳加籌商期臻妥善一俟議定辦法再行奉聞方效印 
[杭防紳學界上江寗將軍電]  
　　江寗將軍聞貴治因撤防事稍有風潮敝防多爲震恐雖事在必行幸計出萬全庶不致以國家美善之政策反成滅種之慘禍杭防紳學界等電叩 
[禀陳緝私變通之辦法揚州]  
　　督銷委員運判姚近愷禀吳都轉文云據阜邑文生項聯第等禀稱該處向無河道地成鹻薄不生五穀不産草薪完賦無資民食無出該處貧民每籍鹻泥泡滷做咸提有濃滷向各處措草以食鍋熬鹽挑售度命兼以完粮此本有干法紀現奉上憲將阜境改爲食岸各處緝私緊嚴生等迭加開導勸令改圖該民等非不知畏法奈除此别無生機轉懇生等代沐上憲矜全格外賦命不致兩懸生等查此項之鹽係鹻滷熬成質本不堅味亦嫌苦熬鹽之草均措遠地出鹽亦間斷不長生等再四等思若用兵力堵緝該處貧民凡老弱者固入溝壑壯者難保無挺身走險别滋事端惟有冒陳懇飭食岸給價收買或請憲台斟酌辦理該鹽雖質嫩味苦不及引鹽然尚可搭銷本邑各鎭如蒙俯允化私爲官上裕國課下恤貧民是少一分私販卽多一分良民等情又據岸商公鼎興禀同前因伏查該生等公禀化私爲官願將此鹽繳官食岸原爲體恤貧民安靖地方起見該岸商所禀各節由商收買按引繳課雖屬變通辦理於鹽務地方兩有裨益原禀並請在該處設立子店以廣銷路未敢　便伏祈鑒核 
 
 

Page 11

 
 
[電商商贛自治之預備南昌]  
　　贑南道兪觀察致南昌諮議局喻庶三方伯電云地方自治事南贛邊遠人民程度太低謹願者閉門自守事不關心其餘非派捐自利卽侵權自便自治不能適足自亂查頒發自治章程極爲完密不能離官權獨立其旨甚明邊地紳士本無知識其劣者平日在官權壓制之中魚肉鄉里尚時有所聞一旦以文明資格相待可氣可笑之人必將不一而足南洋辦法先設研究所研究半年西省似可仿行南贛　遠或在贛郡設立多舉文明之士將章程反覆研究庶無悞會而期實行 
[催辦各屬巡警蘇州]  
　　蘇省巡警總局通飭蘇松常鎭太五府州文略云查巡警一事爲内治要政乃總核蘇屬四府一州各廳縣雖有據報開辦者大都因陋就簡僅將原有團丁改撥或以營兵更充名目旣皆不一辦法亦多參差且有約略申報並不將何時開辦如何章程經費若干詳細造册或有空言申復而迄未興辦或竟以無欵爲詞一復了事雖經本局隨時飭令實力整頓類係置若罔聞此外絶未具報者更居多數現在限期迫促各該州縣若再因循延玩貽悞新政該管府州督率不力均難當此重咎茲經本局將已辦未辦各屬逐一查明應由該管府州嚴飭遵照未辦者迅速籌議舉辦已辦者設法改良擴充務期法規周密實事求是勿稍敷衍塞責限文到一月内將開辦日期經理何人如何籌欵如何議章警兵若干設局幾所以及各項經費數目逐一造册詳報本局並照頒式塡具簡明一覽表同送以憑彚核轉報 
[請撥習藝所欵不准南京]  
　　如臯縣擬將提撥賠欵練餉稅契内撥錢五文專作罪犯習藝所之用通禀各憲核示茲經寗藩樊方伯批云查寗屬整頓田房稅契新定章程除正稅三分另收賠欵及抵補練餉錢一百文内酌提錢二十文以十文留作州縣辦公紙飯等用以十文抵補學堂善舉等欵原係飭由各州縣擇要匀撥濟用惟該縣學堂善舉需費甚殷舊有契尾帶捐錢文新章一體免收祇恃此欵分撥藉爲挹注今請將十文内撥錢五文專作習藝所經費下餘另行分撥不免顧此失彼似宜通盤籌劃另議辦理以昭平允 
交涉 
[領事對付余發程案之措詞九江]  
　　湖口人余發程被英捕嗎仕擊斃後屢次檢騐均紀前報兹聞潯道先將美醫士驗視確情照會英領旋於十九日偕同徐委員輔仁至領事署提議此案因領事意存廻護仍無頭緒兹補錄領事首次復潯道文如下（上略）查租界街道時有洋人婦人孩童在途游玩每有中國人偏頭伸頸喜於近身窺視嬉笑等情數年前曾飭令巡捕凡有此等情形須卽喝令走開母許任意窺伺據巡捕禀稱初七日午前有洋商女人引娃在街行走余發程跟隨窺伺該巡捕令其走開其人不聽卽將手執之棍將他推開並未用力毆打因余發程身體軟弱行至數步卽自倒地該巡捕見其倒地卽抬至醫院診治經西醫驗視其人身弱血停身死並無傷痕皮外亦無傷損（下略）按此係領事一面之有所有周瑞棠供詞及余發程尸格曾詳前報閱者當分别觀之並聞自初十日會審後領事遂擱置不理潯道續有照會亦置不復直至聞美醫騐過始有復文容俟探明續錄 
[寳石山佔地案四誌浙江]  
　　西醫梅滕更在西湖寳石山建築病院佔用地畆毁滅古蹟一案業經洋務局委員宋競壽會同錢塘縣三次勘查合詞禀復茲奉增中丞批謂前飭該印委等往勘寳石山曾令洋務局派員屢與梅醫士會商始允旋准外務部咨以英國朱使轉據駐杭領事詳報開呈節略合請咨詢等因當經轉行洋務局在案查英使節略内開印委測量未先知會殊覺失實該印委等查勘禀復均尚詳明候卽咨復外部查核並飭洋務局遵照前札辦理並行宋伊二令知悉 
軍界 
[陸軍小學之危狀安慶]  
　　皖省陸軍小學自去歲被叛兵刦掠後至今歲二月中始行開學茲悉該堂文案陸某係密派員近與該監督意見参差時多齟齬情事聞前夜有防營圍佈該堂以覘動靜之說故日來該堂學生咸有懼心又聞經帥前赴北門外閱操道經該堂閱視一週見某生等在自修室動奪用功深爲嘉許翌日加奬書籍各事該生等於謝賞時經帥並諭云學生勤者吾甚喜之惰者吾甚惡之務袪除前此惡習以期勉成俊傑云云 
[嚴杜目兵請假辦法浙江]  
　　楊恊統禀浙撫文云竊查目兵因事請假回籍本無定章浙江陸軍各標營從前變通辦理遇有婚喪大事以及家中要務准其暫行請假者原係格外體恤乃積久弊生往往借假而逃逾限不歸統領再四思維惟有參酌北洋辦法嗣後各標營目兵如遇婚喪大事以及家事要務必須請假者應由該目兵家屬叙明請假事故禀由原籍地方官查明申呈督練處察核移恊飭營酌准假期如此層層稽覈或不致弊竇叢生至目兵家務細故概不准假應請帥憲通飭各州縣遇有該兵家屬禀呈請假者當卽就近查明倘再有逾假不歸等弊唯地方官是問幷嚴飭各胥役不得需索分文以廣體恤旋奉增帥批云據禀嚴杜目兵請假流弊並酌擬辦法尚屬可行仰候通飭遵照辦理可也學務 
[條陳學務之督批鎭江]  
　　鎭江對岸瓜洲教育分曾會長凌養源等以風土阻力等情禀奉江督批云察核來呈所稱烟舘娼寮土棍客民有妨學務等情固由該地方官董率不善而本地無公正士紳不能相助爲理已可概見自非嚴切整頓不足爲自治基礎至禀控石定混冒公欵阻撓學務各節虛實均應澈查以維學務仰寗學司迅飭揚州府查明詳復再杳部章一縣祇設一教育會該分會是否禀官批准立案所舉會長是否合會長資格應一倂由司飭查詳候核奪 
[學堂經費之爭執浙江]  
　　甬郡教育會移府尊文云查靈山公學開辦已届三載經費支絀亟須維持僧會向各寺籌欵自是正辦惟旣係靈山學費同此興學亦不必過分畛域現由本會商同僧教育會及鎭海教育會妥議核奪擬將靈峯之欵仍歸靈山公學以資維持再僧教育會 
 
 

Page 12

 
 
甫經成立籌欵綦艱凡在學界同有維持之責嗣後各寺僧不得藉此抗捐致碍會務應請憲台札縣催繳以維僧學 
實業 
[勸業會徵求商品南京]  
　　南洋勸業會致遠省各督撫電云南洋籌辦勸業會已由官商集合資本五十萬元勘定會塲於城内公園附近地方訂期宣統二年四月朔開會九月晦閉會迭經奏准咨明在案茲事體大爲日又促辦理種種均須切速現已派奏留江蘇差委陳道琪爲坐辦專任籌備執行一切於本月五日設立該會事務所於城内花牌樓地方爲會務全體機關惟是會塲雖在南洋而商品陳賽會務組織非得各省同力合作相助爲理未易集事刻下籌備伊始擬仿各國賽會成例先由本省各屬設立物産會外省各埠設立出品恊會入手以立基礎其餘應備諸事統飭擬訂分期進行表案以期按月呈功不致遲誤貴省工藝物産曁實業各界近承倡持日益展達尊處對於此舉定荷贊成尚乞不分畛域至該會各種詳細章則除飭分别擬呈再由敝處隨時咨送查照外特此先電奉聞 
[附雲南覆電]  
　　南京督帥端鈞鑒沁電奉悉滇省物産山林所出常品爲多風氣未開民情固陋工藝素鮮講求近得鈞處特設勸業會羅致各省天産製造各品陳列比賽仰見藎籌提倡意美法良亟應遵照辦理庶藉名都之評量激發滇人之思想以冀藝業振興可期改良進步當卽行據雲南勸業道陸孝祚詳稱現正建設公園蒐集本省天然及製造品産參以外省精品陳列研究用資改良並飭各屬設立物産會切實調查報告赶早設法倡辦以爲預備届時赴會俟各屬賫有品物卽行呈報等語謹先電陳秉堃謹叩 
[京口旗營振興樹藝鎭江]  
　　京口副都統奎仲連創設八旗工藝廠頗著成效兹又飭令員弁在城南購置曠地百餘畆種植桑株以爲飼蠶之用名曰八旗官桑園已咨請常鎭道轉飭丹徒縣立案矣 
雜記 
[士紳請墾聖陵之疏忽浙江]  
　　紹興蕭太守文昭具禀省台文云前據紹屬嬰堂經董兼理南鎭事務宗紳能徵等咨呈淸理官山地畝以南鎭官山僅存七百五十餘畆内可種植者四百八十餘畝由伊等隨時研究開墾購種茶桑松竹及各色果木其餘纍石雜砂於種植未能者二百七十畝歸嬰堂作爲義地叩請出示勒石詳請奏咨立案等情業經據情轉詳並出示勒石嗣據會邑勸學所總董鍾紳壽昌以南鎭官山田畆歷次徵信錄並無此項列收其非嬰堂之欵已可斷定請將前項官山田畝花息除歲收外全數撥歸會邑縣學堂飭縣查明遴員經管等情知府卽經邀集各紳提議辦法宗紳當衆宣言是山與嬰堂無涉核與呈文自相矛盾現經札飭山會二縣邀集各紳妥議惟知府日前謹詣禹陵恭閱左右前後護地考查宗紳等所指纍石雜砂可作義塚之地均係迫近聖陵重地年終防護結報事關奏咨驚悉之餘莫名惶悚該紳所陳購種樹木係爲蔭護起見尚無不合若於附近改作義塚纍纍其爲不敬孰甚知府未曾經勘據爲轉詳實屬異常疏忽雖係爲該紳朦蔽咎實難辭應如何加以懲處之處自出恩裁除俟山會二縣會紳將前項官山田畝辦法議妥另文詳請更正外合先肅禀檢舉仰祈鑒核 
[金山朱涇鎭銅元减折之風潮松江]  
　　廿一日朱涇鎭同成裕茂王泰順等店鋪發起到商會集議减折銅元到者僅十餘家均主減折作八之說請總理朱君雨生主持此事朱君以國幣攸關未便擅主乃廿二日同成等少數之店舖實行减折其餘照常作十因此市面紛歧民情惶駭屢肇事端朱君卽到縣面商蔣瀾江大令以病未獲見爰備文請示一面傳知商家令仍一律作十候縣示遵行廿三日銅元作八之店舖屢滋事端是日下午縣署出示禁止减折有沈雲齋與同成號因作八作十之口角致被毆傷隨有農民亦與該店因銅元爭執互扭旁人咸扼不平幾致動衆該店知事不佳首先罷市作八之店舖隨同罷市者約占全鎭十分之三四其餘開市如常傍晚蔣大令卽邀請朱君曁鎭紳丁君一飛囑從長調停廿四晨蔣大令復親往同成等店勸令開市惟作八仍不更改市面紛歧如故恐仍不免有續起之風潮也 
清談 
[情面]  
　　天下事多誤於情面二字。官場有官場情面。而國家之事以誤。十紳有士紳情面。而地方之事以誤。若是乎情面二字之不可多講也。恐傷感情。恐傷感情者。卽情而二字之代名詞也。熱心任事者其聽旃。 
[商酌]  
　　有情面而後有商。酌官場愈商酌。而愈顧其一面之情。則事愈壞。士紳愈商酌。而兼顧其兩面之情。則事愈壞。熱心任事者其聽旃。 
[觀望]  
　　有情面而後有觀望。官場觀望則事必敗於埀成。士紳觀望則功必虧於一簣。熱心任事者其聽旃。 
[塞責]  
　　有情面而後有塞責二字之結束。官場塞責。則必以一纸公文了事。而事乃大壞。士紳塞責。則必以三行公電了事。而事愈無濟。熱心任事者其聽旃。 
　　事急矣而猶兼顧情面。旣顧情面矣。則不得不出於商酌。旣商酌矣。而猶觀望至於無可觀望而後寒責之法出。天下事大抵類此嗚呼。 
[時事雜感]  
　　南皮相國。答攝政王問謂憲政重在實行不在虛文如上下相蒙仍是中國從前之敝政言簡意賅。切中肯棨。近來各部院各督撫奏報分年籌備憲政洋洋大文語語入坎讀其。文皆若籌備甚忙。辦理甚是。思慮甚周。施設甚備。按其實則精心籌畫者。固不乏其人。而口是心非。敷衍搪塞者。亦正不少。大抵奏報籌備。視爲照例文章。部院則費心司員。督撫則有烦幕友。精心結撰。極意經營。文字數千。名目幾種。如應試然。鋪張其詞。藉動主司之目。而此亦奏報。彼亦奏報。儼若集許多試卷。以待評定者。苟樞府但觀其奏報。而遽信爲可恃。則篇篇錦繡。字字珠璣幾不能甲乙其間。苟考查其實際則以極腐敗之人物而改任極新要之差事者有之。開支新起之薪水。而不必辦事者有之。調劑失意之私人。而不顧才力者有之。總之憲政自憲政。照舊自照舊。名目自名目。腐敗自腐敗。熱閙者奏報之文章。寂漠者籌備之實際。若各部院。若各督撫類此者。所聞蓋多。此卽虛文也。卽相蒙也。卽中國從前之弊政也。攝政王聞南皮言當必有以責實乎。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行重選候補議員]  
[江蘇蘇屬（蘇州）]  
　　蘇府複選監督何肖雅太守二十三日在試院内舉行重選候補議員當晚卽行開票是日票數以五票當選茲將當選人姓名錄下劉永昌十八票常熟邵松年十二票常熟蔣炳章六票元和楊廷棟六票長洲現缺二人次多數列下趙元綬潘承鍔尤先甲其一未詳定於廿四日重行投票當日卽行開票 
[複選舉餘聞]  
[江蘇蘇屬（松江）]  
　　二十三日複選監督戚太守發出榜示一道略謂松屬議員奉派十五人候補議員遵飭加半預備應有八人現在第一次複選投票以五票當選計當選者十八重行投票以十二票當選計當選者六人前五名歸入正額後一名爲候補當選人又重行投票以九票當選計當選者五人又重行投票以十一票當選計當選者二人統計業已足額票數同者均以抽籤定之合行榜示其各遵照再盛之驥已飭據華亭縣勸學所教育會查復本年已辭退競新學堂教員合倂聲明後開正額當選議員及候補當選議員姓名已見前報 
[舉行初選舉投票]  
[奉天]  
　　奉天全省初選選舉人共五萬二千六百七十九名業經籌辦處通飭於本月十八日一律舉行初選舉投票 
[辦理初選舉成蹟]  
[江西]  
　　諮議局籌辦處將三月初十日以前考核各廳州縣之禀報辦理初選舉成績分爲四等開列如下第一等武寗臨川新昌鄱陽安仁瑞昌以上六屬係辦理認眞禀報最詳幷得法者第二等南昌縣靖安奉新崇仁新城南豐上高萍鄉淸江峽江貴溪興安餘干樂平彭澤德化星子萬安吉水贛縣以上二十屬係依限辦理如期禀報尚無誤會者第三等豐城縣新建進賢義寗東經金谿南城廣昌盧溪高安分宜宜春萬載新淦新喻玉山萬年湖口德安都昌永豐廬陵泰和安福永寗永新建昌以上二十七屬係辦理稍遲禀報仌詳者第四等宜黄縣樂安上饒弋陽鉛山廣豐浮梁德興安義龍泉蓮花安遠長寗興國虔南會昌雩都信豐定南龍南寗都瑞金石城大便南康崇義上猶以上二十七屬係辦理太遲禀報太空者 
初選舉析疑 
[江西] 　　 
　　諮議局籌辦處復鄱瑒縣函云三月十四日接閱司選員王慈來函據詢生員以上出身曾被褫革尚未開復適有局章第一節第五項資格能否援照館覆南京藩台電開參革職官具有他項資格准予入册之例此褫革生員人等亦應准其入册等語查職官參革與生員褫革名雖同類而考其事實則大有區别蓋職官被處有公罪私罪之分舉貢生員屬於個人出身平日果能潔身自好不犯諮議局章程第六條載品行悖謬營私武斷營業不正各節自不致干褫革之咎今以一言决之凡生員以上出身已被褫革如係犯局章第六條八項之一雖有他項資格仍不得有選舉權該令遇有此項人員應查明本人褫革原案所犯情節核與局章第六條有無違犯調查確實分别去取本處實不能　　此復 
[官長設立]  
[浙江]  
　　寗波複選監督本月二十一日接奉撫憲電開寗屬議員十一初選當選人數定海十四鄞縣四十三慈谿十七奉化十二鎭海十六象山八速行各縣電復等因當卽飛函知會各廳縣轉致在事各紳一體知照 
　　浙省駐防議員及初選當選人分配表已由籌辦處核算造成呈請撫憲鑒定計駐防選舉人一百五十三名專額議員三名應選出初選當選人三十名 
[官長調查]  
[湖南]  
　　湘省晃州廳所賚選舉人名册經省垣籌辦處駁飭　正（已見前報）兹據該廳趙郡丞電禀云東電敬悉楊世燕係充高等小學堂歷史教員三年餘均更正另册專賚永綏廳前賫選舉人名册爲數較少經省垣籌辦處飭令再查茲據該廳董郡丞電禀云永綏續調查得選舉人五百八十六名册專賫細情禀詳 
[瑣聞]  
[江西]  
　　贛省臨江府朱君邀集同志擬辦諮議新聞報章禀懇立案當由馮中丞札飭巡警道張觀察會同籌辦處會詳核辦聞當道頗爲賛成不日卽可具詳請飭實行 
本埠新聞 
[詰問工部局攔截馬路]  
　　英美工部局日前因有西人在徐家匯地方開設賭臺曾於通達該處之徐家匯路每晚派人攔阻未領執照之行人旬日以來行旅頗爲不便兹聞滬道蔡觀察以該路係在租界之外工部局並未商准華官擅行攔截實屬侵奪主權故向領事公會行文抗爭惟對於禁賭之舉則亦極力贊成云 
 
 

Page 19

 
 
[改用煤竈之利便]  
　　開平鑛務有限公司近在英租界棋盤街東租賃房屋内築新發明之　竈供人觀覽其竈燒煤極省每煤一籮重二百八十磅取價洋一元若每日生火十二小時可供八日之用較用木柴稻草僅及半費該竈築法簡便公司雇有專匠爲人建築現天津全埠大半改用此竈北京亦有試用者無不稱便今推行本埠時僅三日築竈之家已有五起聞該公司尚須於長江一帶逐漸推廣云 
[印人輪姦鄉女十三誌]  
　　鄉女劉阿妹被印人蒲及項生籌强逼輪姦迭詳前報兹悉與蒲及項生同犯之印人名馬拉生出事之日馬拉生希圖卸罪先投總巡捕房報稱該處鄉民及警局巡士不知何故忽與我等爲難當時卜總巡以該處　靜安寺捕房較近飭令前往報告旋經靜安寺捕房捕頭麥克來克君偕同十三號西探前往查明始知其詐後又由劉阿妹供明實係兩人輪姦正欲查拿馬拉生已避匿不見直至前日始被十三號西探緝獲當卽傳同劉阿妹指認無誤於昨晨九時半解送英臬司署請爲訊究滬道蔡觀察仍委安得臣君到堂聽審原被律師亦到案備質並傳原告及中興麵粉廠司事洪伯示周舒甫工頭王全旺等到案作証先據劉阿妹供確被蒲馬二犯輪番逼姦求恩嚴辦又據洪等供稱當時見該印人馬拉生在門外往來窺探迨巡士到來彼已逃逸是實巡按廳經君判蒲馬二犯分别收押本署候再覆訊 
[又一淫兇不法之印人]  
　　曹家渡某西酒店嘗門印人前日將木匠沈二郎扭住希圖雞姦沈情極聲喊反被兇毆工人徐小毛等四人上前解勸亦被毆傷後有包探陳永康到來訪明情由立卽回禀捕頭將該印人拘解英署罰充勞役兩月以儆 
[小孩謀斃堂妹續誌]  
　　浦東朱家灘小孩周金木謀斃堂妹周秀英一案昨日午後由縣提訊周金木忽又翻供經李司馬喝責五百板復將手背置之凳上戒責數下始認於本月十七日回家周秀英時將小的之妹欺侮是以於十八日下午將伊誘至田間用手乂住喉間喚令張毛毛帮同撳住用帶勒斃訊之張毛毛供十八日經過由間聞喊往視由周囑令帮同將秀英之脚撳住小的初意游嬉不知謀斃求恩寛宥判一倂還禁候再復訊 
[請追防營管帶借欵]  
　　淞滬巡防營蕭管帶振豫前向本縣李前故令支借庫銀二百兩迄未歸還茲由代理李司馬禀催滬道轉移該營統領徐太守迅卽查追解縣歸墊 
[北新涇保甲局將次裁撤]  
　　巡警總辦汪觀察擬將第五班畢業各生派赴北新涇江灣二處站巡已誌前報兹汪總辦查得北新涇鎭前由滬道設立巡防保甲局現在旣設警察似應裁撤因於前日移文滬道請將該鎭原設巡防局迅卽裁撤以節糜費聞蔡觀察已允准照辦矣 
[嚴追晋益升虧欠公欵]  
　　晋益升票號倒欠鉅欵迄未理結現聞滬道蔡觀察乂於前日札行公共公廨飭將該號所欠民政部及本道衙門公欵限于文到十日内先行理淸如違定將該號主熊石秋解京監追 
[救火會開會集股]  
　　二十三夜八時救火聯合會在蓬萊路開會認集自來水公司股欵到者七十餘人由王引才毛子堅二君先後演說勸令到會各社踴躍分認其未到各社仍由辦事各職員分投往勸務祈早日措繳铁逾三月期限散會時已十點餘鐘矣 
[文明結婚]  
　　婁縣宋君時俊與靑浦陸女士藴貞斜僑西園於昨日下午行結婚禮由沈君仲周介紹請莫君子經爲主婚人先由沈縵雲雷繼興二君登壇演說斷男女賓代表及崇實學堂代表宣讀頌詞一時軍樂洋洋頗稱熱閙觀禮者有六百餘人之多 
[貧民無力繳價]  
　　公共工部局以現届夏令天氣漸熱淸潔衞生等事更宜注重因特製備垃圾鉛桶曉諭居民令赴該局買用而老閘橋北唐家弄一帶貧苦之家仍前觀望前日復由該局派人挨戸發給一桶令各繳洋一元如貧民因力有不逮糾集婦女數十人各携一桶同至公共公廨求免繳費寶大令諭曰工部局爲注重衞生起見創設鉛桶爾等切勿滋擾著自赴工部局婉商通融辦法各貧民唯唯而退 
城内 
[齗齗相争]  
　　登雲橋堍衞姓坑厠曾經一路警局飭令拆除仍未遵辦茲又由沈宗約張承綬張希良包洪基等具禀略云登雲橋堍衞姓坑厠經職等禀奉鈞批候傳該坑主立飭拆除並囑於開公益研究會時公同核議明定章程前次公益會開常會宗約卽將原禀及鈞批對衆　讀並討論公衆衞生正議論間該坑主衞吉甫忽然到會聲言坑糞爲肥農要品且係祖傳不便拆除宗約竭力開導彼竟恃爲叚董頑固不允竊思現在天時漸熱若再任其抗延勢必疫癘叢生貽串地方且方今自治章程已經發布衞身爲叚董如此不顧公益實於地方行政前途大有障碍爲此禀求立傳該坑主衞吉甫到案並賜飭派巡士恊同地甲勒令塡　方地幸甚 
[禀准銷案]  
　　周壽昌昨至一路警局禀稱彰瑤琨糟坊生財底貨業己邀同胡紳等公同核點將該店原租生財仍由小的具領其底貨及彭姓自置生財估洋一百五十元九角攤還債主均已允冷請爲銷案巡官准之 
[請追房租]  
　　吳錦榮昨至一路警局禀控江夢花積欠房租洋二百餘元反將後面房屋雇匠改遭請飭停工追還欠洋游巡官諭候飭甲理處 
[道批四則]  
　　王財發等禀批爾　控追被騙洋元業已督　訊係王少山家丁所爲發縣責押並追繳洋二百五十元當堂給安阿福具領至夥用之欵築路工程毫無端緒輒敢設立公司任意招搖不予嚴懲已屬恩施格外如敢再瀆决不姑寛凜之梁梅春禀批查核此案劉向春旣無誘拐確供亦無藏匿証據孫巡官所判尚無不合乃爾妻領回之後忽又喊控携子逃走其時劉尚有押未釋足見前控誘拐不實顯係爾管束不嚴所致何得任意拖累著卽自行探訪如劉母與侯氏果有誘逃爾妻實據再行禀請究辦可也王世淸　禀批已於梁梅春續禀批示矣着卽知照胡研香等禀批此項房屋旣由該民立契抵與劉姓無論劉將抵欵撥給何人仍應照契向劉姓取贖彼承抵欵受之黄姓何得任意掯勒來禀是否屬實仰上海縣李代令查明飭速照據放贖如仍抗延即予傳案驗契定斷具報母違 
[南市]  
[毆傷護丁]  
　　浙寧會舘昨日演劇彈壓護丁某甲悞將董建福所抱之小孩碰傷時有裕降紅坊夥王玉林及漆匠王根生等在旁代抱不平將甲毆傷旋由會館主送至工程局請爲訊究判玉林根生押候訊辦甲交頭目鍾三保出醫治 
[携手同行]  
　　南區二級巡長張福生前日落差後在馬路橋地方與周徐氏挽手同行由一百十一號巡士拘至南區訊據該氏聲稱婦人與張有親今由黄鳳山家吃酒出來與張相遇並無别情旋由局中飭探至黄鳳 
 
 

Page 20

 
 
山家查明該氏所供不符判氏交保該巡長候商明警務處核辦 
[造屋罰洋]  
　　總工程局路政處查得城内蓬萊路田九香家翻造房屋未領執照常將田及匠頭凌瑞記地甲邵德一倂傳案判田照章繳洋二百元充作該處築造馬路經費凌亦罰銀三十兩充公 
[期票無效]  
　　北市會餘錢莊夥婁心如昨將昭文縣梅里鎭益元花米行執事吕少溪扭至總工程局控稱該行於正月内出有常期票銀五千兩到期不付且尚有四月内票銀一萬五千兩亦將到期讀一倂追還訊之吕供被股東何子侯虧欠銀三千兩因未收到是以爽約判移送上海縣訊追 
[交保理楚]  
　　稻香村茶食店主　鳳臣去年將本票二紙計洋一百元付於茂興磨坊由坊主張和生付於吳立卿吳又轉付繙鍾麟現因到期無著由張協同吳潘將沈扭至工程局控追判沈交保理楚 
[弔取賊贜]  
　　昨日法界包探帶同小竊王金生至總工程局禀請派探同至亨泰茂興振興祥　等各押店弔收贜物局董准之隨卽弔齊各贜交探帶回 
[閘北]  
[一再拐逃]  
　　張阿寳前拐金林源之妻董氏由金扭至三路分局經德正巡官判將該氏交金領回管束去後詎上月復被張誘逃昨又扭張到局判解總雇押候訊辦 
[誣控搶孀]  
　　寡婦劉陳氏偕候阿二控告李阿三糾人强搶希圖逼醮昨經四路分局巡官提訊據候阿二之弟阿三投案代李剖百謂其兄與李因會錢紏葛被李串同該氏來案誣控質之侯　二供詞支離判掌頰二百下押候覆訊劉陳氏爲人所愚姑寛斥退李阿三侯阿三一併斥釋 
[是否抵押]  
　　寡婦李揭氏昨至四路分局控稱故夫於數年前將五畝五分之田單一紙央中徐雲章抵於徐賡賡處得錢三十五千迭次向贖一昧延約質之徐賡賡供係價買並非抵押一倂斥退候查明再訊 
[英租界]  
[尚須復訊]  
　　洋人卡司特羅偕見証馬臘土等五人控美捕房三百零七號華捕袁新根逞兇毆人一案昨日由廨復訊袁供小的在捕房當差已有六年零十個月並無過失西歷四月一號上午十一點半鐘巡至北四川路見大豐米店門前有三西人打一華人小的勸阻不服反被該西人扯破號衣小的即鳴警笛由他捕到場幫同拘入捕房次日傳同米店内之陸桂生到案當奉訊明了案並不毆打求察旋由原告律師與捕房所延之律師互辯良久袁禀稱米店夥陸桂生與見証各隣人均在堂下請逐一傳訊中西官以時已故午判各退去候下禮拜二再訊 
[註銷訟案]  
　　日商中夜善兵衞控華人沈桂山嗾使工人打毁礱糠船一案昨日由廨會訊該日商供被沈在叉袋角階近河内指使工人將所裝之礱糠船打毁請爲訊究沈延律師上堂代辯中西官會商之下判卽將案註銷 
[虧欠莊欵]  
　　已倒元源莊主沈尚之控住居租界内之張子惠欠銀不遠由道札　移廨將張提獲送縣訊辦 
[負欠濳逃]  
　　温州五馬街公大質當夥　芹生卽莊芹生因虧欠股東陳渭等銀兩潜逃來　由陳控奉鄞縣移請公廨將莊提案判解往鄞縣歸案訊奪 
[劃分地畝]  
　　魏天生控著名地販　萬生吞没合置田産前晚由廨提訊判王交保候移請　丈局將所丈之三畝二分七釐基地劃歸魏天生管業以免纒訟 
[弔驗方單]  
　　朱金華控張　寳張蘭全等侵佔地畆前晚由廨提訊判各將方單呈案候函致會丈局丈明再核 
[借契糾葛]  
　　鍾何氏控程蘭生不還借契前晚由廨提訊氏偕伊子鍾純孝投稱前年十二月間程向純孝騙借田單一張計二畆五分七釐屢索不還請追程供此項道契被店主楊幼齡抵押於人是實判程還押候補傳人証再訊 
[勒詐妓院]  
　　流氓張洪泰馬阿五周廷興王文元張長林趙左成等前晚身藏刺刀警笛向雲南路沈王氏等各花烟間勒詐由探一倂拿獲昨解公堂請究判張馬各押西牢一年周押九月餘犯各押半年期滿一倂逐出租界 
[調戲無憑]  
　　徐顧氏控被木匠王連生調戲一案昨經公堂復訊因無憑証判王開釋 
[女孩待認]  
　　迷路女孩戴巧雲昨晨由捕解廨請爲安揷判發棲流所留養候認 
[八面獸心]  
　　甬人黄阿發姦佔堂侄女鮑黄氏並將侄孫女鳳仙賣於靑島茲被堂侄壻鮑明高查悉報知捕房飭探將黄及鮑黄氏一倂解廨請究男女均推諉不認判分别押限一禮拜交鳳仙到案再核 
[串拐婦女]  
　　黄順泉控王蔡氏吳倪氏金少香串拐供妻昨由捕房將各人一倂解廨訊究判金交保兩氏押候查明於下禮拜二再訊 
[拾珠不還]  
　　珠寳掮客王瑞卿控陳松呼拾珠不還昨由捕房將陳解廨復訊中西官以人証未齊判陳還押候下禮拜二再訊 
[廚丁竊洋]  
　　厚昌祥號控已歇廚司黎大堂竊洋一千六百餘元一案昨由捕房將案内牽涉之謝文如田玉書李阿才薛鶴芝一倂解廨復訊中西官以謝等四人無干開釋黎押西牢二年 
[美租界]  
[姑妄聽之]  
　　紹興人　甲住居北河南路恒慶里二百五十七號門牌其妻某氏前晚産一小孩墮地卽死聞孩男女莫辨大小便竅均閉塞不通云 
[還洋了事]  
　　王沈氏　何阿三欠洋不還向索被　扭至捕房請究捕頭著還洋丁案 
[壓傷小孩]  
　　江北人劉某之子名壽金昨至西華得路六百九十三號門前嬉戲該處堆有木料忽然倒下壓傷孩足由劉投報捕房飭送醫院療治 
[法租界]  
[火警]  
　　法大馬路吕義泰烟袋店前夜失愼延及東隣何裕森新衣店章同茂酒店西隣東華洋貨店土恒豐烟袋店等門面九間計雙進房屋十餘幢捕房查得吕義泰保有火險一萬餘兩卽將店主吕瑞棠吕鴻逹父子二人拘入暫令交保聽候查辦 
[誑騙押欵]  
　　維維行洋東偕買辦王茂芳投廨控稱前有王炳文將城内長生橋堍某燈籠店之房屋抵去洋六百元地契糧串俱金並有地保戳記當時曾向燈籠店主朱梅生問明無訛朱允將每月房金十二元劃付本行詎事後查知地契糧串及地保戳記俱係揑造前日朱梅生持本行付去之莊票到莊兌收卽由該莊遣人密報將朱拘往後又同至寄園烟間找尋同黨僅獲陳芝雲一人餘均逸去隨將陳朱二人拘至捕房解案請究朱供實遭誣控此票由陸益蘭向小的掉換現洋每百元貼息洋六元餘事不知迨同往寄園尋陸陸已逃去小的向開保大水菓行並不開設燈籠店可請查訪詰之陳芝雲供任城内獅子衖訓蒙是日至寄園向陸益蘭借洋五元致被拖累求鑒判陳交保朱收押令原告邀同中証高阿林來案再訊 
[同族興訟]  
　　湯長勳興同族湯荷卿因已閉正昌紙店股本紏葛業由商會斷令荷卿償還銀三百五十兩尚未允洽復至公堂涉訟長勳供正昌並不虧本應追股本荷卿供長勳並無股份所有瑞記出面之兩股係將陳松合五股所改長勳雖有族誼不能干涉店中公帳且彼云並不虧本亦不實在查乙已年曾有連史紙二十缸售於怡大已虧錢數千兩求察判荷卿交原保候傳文寳和陳順林到案再訊 
[勒限交人]  
　　翁夏氏　徐　山所薦之學徒唐波園私竊店中價值一百餘元之飾物逃避無蹤經公堂斷　徐靜山幇同找尋在案詎迄已半年徐仍置之不理前日夏由公堂傳案判徐於十天内將唐交案如違嚴究 
[寓客圖竊]  
　　客棧夥陳鶴亭將徐寳生扭至公廨控稱徐於夜半時僞稱便溺竊收被面圖逃幸卽拘住　案請究判押七天示儆 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（七十三）]  
　　第十五回　包松濤告假赴秋闈　　魏龍仁還鄉逢故友 
　　上海到南京的輪船。只要一天一夜。第三天一早。已經到了下關。魏龍仁雇了一輛馬車。裝了行李。自已也坐在上面。一直進城。原來那時南京也開了馬路。一般也有馬車人力。車但是南京的馬車。馬是劣的。軍子是破的。馬夫也和叫化子一般。那裡比得上上海馬車的氣概。只說魏龍仁到了城内。石壩街自已家裡。他夫人聽見魏龍仁回家。便走了出來。叙了幾句家常說話道。你回來得正好。錢家表伯來了七八次。說打你有要緊話兒。也不知有什麽事情。你明天自已去一蹚罷。魏龍仁聽了縐了一縐眉頭道。他來找我。那裡有什麽好事情只不過來問我借幾　錢便了。這個老頭兒。實在可厭。借了錢去。是照例不還的。今年半年的功夫。已經給他借了一百多塊錢去。他還要這樣老皮老臉的利我歪纏。我只叫他小小的上點當兒。弄得他一個哭不出笑不出罷了。他夫人聽了。便勸他道。他有了一把年紀的人。又是我們的長親。就是借幾個錢不還。也是有限的。我們家裡也不在乎這幾個錢。魏龍仁聽了。口中隨便答應。心上却在那裡打算作弄那錢老頭子的法兒。者官你道這錢老頭兒是誰。原來這個人姓錢。叫錢士堯。是個六合廩生。和魏龍仁的父親是兩姨兄弟。錢士堯本來是個寒士。鄉試了幾塲不中。就選了教職。進京到部。投供掣簽。掣着了上元縣教諭。這個教官。本來是個最淸苦的缺分。錢士堯到任之後。就想出許多弄錢的法子來。揀着那城裡有錢的幾個監生。發帖子去請他們吃酒。那班監生。見這位錢老師。無緣無故的請他們吃起酒來。覺得十分奇怪。向例學官是監生的老師。便也不好意思不到。便大家都簽了個知字。錢士堯見了他們都到。心中大喜。備了極豐盛的酒席。欵待他們。席　　問又極力的應酬。把這幾個監生。應酬得甚是歡喜。錢士堯等到席散之後。便攢眉蹙額的。和他們訴起苦來。說自已乍樣的淸貧。怎樣的欠着許多債。務又怎樣的不得了。怎樣的打聽得他們都是疎財仗義的豪傑。要求他們帮個忙兒將來幾個月之後。必定要加利奉還。 
國外新聞 
[駐日英使回國]  
　　二十三日東京電云駐日英國大使竇樂爾定期下月初四日由東京啓程乘坐西伯利亞火車回國休息 
[英艦駛抵横濱]  
　　二十三日東京電云英國戰艦阿斯屈萊號滅 
魚雷艇赫德號懷愛汀號已於今晨駛抵横濱 
[巴黎郵政員宣布罷工]  
　　二十三日倫敦電云巴黎郵政辦事員昨晚大開會議　會者約有萬人旋經議决卽時宣布罷工聖奈才爾之裝貨者亦不肯搬運巴拿瑪之郵件現已退回巴黎郵電部大臣巴托在下議院宣稱政府對於郵政辦事員罷上一舉决不稍示退讓二十三日栢林電云巴黎之郵政辦事員决議同盟罷工各省多已響應惟尚少破壞秩序之舉二十四日倫敦電云巴黎電稱法國郵政辦事員罷工恫嚇之舉蔓延極緩罷工者僅及四分之一郵電兩務情形如常電話亦並未停阻 
[斐洲英人遇害]  
　　二十三日倫敦電云北尼其利亞有英國僑民李南近偕歐人三名警察三十五名前赴距森桀五十英里之處設立酋長於三月六號李南及警察長並警察十一名均遭土人殺害當卽派兵一隊前往剿捕兇犯 
[秘密試驗飛船]  
　　二十三日紐約電云美國飛船家賴愛脫昆仲已抵紐約卽擬啓程至哇哈愛哇省台頓地方秘密試驗飛船俾臻全美 
[波斯國民黨圍攻京城]  
　　二十三日柏靈電云波斯國民黨要求波王讓位現黨人已將德黑蘭京城四面圍困 
[俄國讓院近事]  
　　二十三日栢靈電云俄國議院已將重行組織東西伯利亞及薩格嶺沿海之省行政事宜議案核准以拒外人開拓此地其地專在日人議院復准撥欵羅卜八十萬以充特别兵費 
[英大學增設日文]  
　　二十四日倫敦電云倫敦惡斯佛大學現止在創設日本文語學科 
 
 
 

Page 27

 
 
   
 
 

Page 28

 
 
   
 
