# 1888 - 171 - 4905455

 

Page 1

 
 
[敦請兪曲園先生經通纂序] [  點石啓]  
　　宋時以　論取士而永嘉學者遂有八面鋒之作或云葉正則不知其爲誰也余讀其書雅不謂然謂無補於實學而徒便乎勦說作者可以不昨學者可以不讀乃淳熙中以其無取不該令就試者人持一冊以爲風檐一日之助是以勦說雷同敎人下士也烏乎可哉若王伯厚先生之玉海則不然其書亦爲詞科而作盖宋自紹聖間始置宏詞科至紹與而定爲博學宏詞科南宋人材多於此伯厚先生著此書以備詞科之用故臚列條目皆煌煌鉅典采錄故實亦多吉祥善事與他類書體例迴殊以其書爲詞料作也然徵引繁富考據詳明遂爲古今不可少之書非夫入面鋒所可同日語矣近者滬上諸君子有　通纂之作欲得余一言以弁其首余笑曰是殆入面鋒之流乎謝勿作也未幾而其稿本出余得而見之書分前後二集前集依經編次始周易終說文如易則取李氏集解書則取孫氏後案頗爲有見備錄原書亦不加刪節則其體裁亦無可讓後集分甲乙諸編甲經乙史皆網舉目張條分縷晰自經史子集百家傳記咸采摭焉亦可謂包括古今網羅宇宙者矣是其書雖未敢謂　與玉海抗衡然實玉海之宗派而非永嘉八面鋒比也此書也成上可備名卿大夫之討論下可供文人學士之考索豈特爲舉場經策之實哉余冋以八面鋒例之失此書矣或曰然則此書也眞可備風檐一日之用乎余曰不然用之者在一日而讀之者在平時抱　子以書寫學者之山澗吾願學者平時采伐漁獵於其中勿徒以供一日之用也　光緒戊子夏五月曲園居士兪樾書於春在堂 
[延請朝州售報買書友人] [  本舘謹啓]  
　　本舘現欲於潮州地方用一友人專司本舘售報及買書事宜如有願就者請在埠覔一妥實店家作保即可定局幸勿觀望此佈 
[雍正○○○硃批論旨售書處告白] [  點石齋代啓]  
　　是書向由新泰絲棧發兌現於五月初一日起改歸淸還里　泰昌出書此外則南北申昌及本帳房皆可購取價碼仍照四十元至其校封印訂裝　無不精益求精早爲有目共賞所有售出股票亦統歸恆泰昌　書此佈 
[君民一體論]  
　　書有之民非元后何戴后非衆罔與守邦若是乎撫有天下者君治於上民治於下相與調護於其間使　不至虐其民民不至仇其君昭明協和黎民於變和親康樂比戶可封三代以上胥是道也後世君愈尊民愈卑君則深居九重無後遠民之穩民則散處四野無從測君之心遂至上下暌　君民踈逖國有大事君責之於民民雖肝腦塗地而君不聞民諉之君君雖　勤旰食而民不知是以變故紛乘紀綱紊亂而三代之盛終不可復不知君與民勢相　也理相通也其相須之殷有甚於父子夫婦兄弟朋友　所謂君民一體　也吾於是有感於今之世矣泰西有君主之國有氏主之國有君民共主之國此即君民相須之微意　於勢度於理而無不順也君與民各有性情仁與暴不同善與惡不同智與愚貧與廉不同而公私足非無不曉然共白於天下者人道自在人心也故從來有治人不患無治法三代之治　公正與信而已令順民心所欲與聚所惡勿施上能推心置腹下自奉上急公其　邀慕効之枕有不能已於中者中外無異民中外實無異　設官分職興　舉能皆以得人爲本國家禮樂刑政軍賦創造諸大端無非爲利便於民保護與民起見　治者尊其位重其錄自然竭誠理事公爾忘私自勸農治兵以至開墾種植蓄牧商買藝能又復立公司興創制設學院講兵法淸吏治嚴賞罰實事求是開誠　心無毫　遣議爲天下口實斯天下心悅誠服一氣相通浹洽彌綸無間可入然而天下不治者未之有也由是言之君主可也民主可也君與民共主可也總統猶君相總領總督猶督撫將軍吏戶禮兵刑工各分部吾故曰中外無異民中外實無異理也且夫天下非小弱矣大小數十百國棋布星蘿犬牙相錯以一國而論無論爲君爲民爲上爲下孰不欲　其功于天下楊其名於後世使其國爲天下共主之國也哉爲天下共主之國則必先自治而後可論治於當世舍富強其誰　欠　孟子　富強而進仁義某人家國事孰敢　仁義而言富強而懷才抱器之士方且以富強之說哆口鼓舌雑　於大庭廣眾之前其環立而聽者莫敢指斥揣此其故何歟時爲之勢爲之也雖然富強與仁義相表裏言富強而　仁義則不爲功今天下無不富而可以有爲者今天下無不強而可以自立者至於君民之間浹之以仁行之以義示之以公與信仁義治其內富強禦其外而後可以爲天下共主之國言富強者先富而後強國　云苟無歲冋有民苟無民何有君一歲之　凶一歲之貧富係之君若民之望歲者即謀富也天富非橫征暴斂脧脂削膏之謂也當以開礦開　先以製造　其後五金生於山幷煤礦玉石皆取用講求而體驗之則識氣者必有其人若者爲金銀礦若者　煤鐵礦中原大地甲於天下西人垂涎久矣試觀開平煤礦漠河金礦業已開辦確有效騐商總其成官　其弊立法之善可以持久然中國礦產豈獨開平漠河已哉次第推行包舉囊括則必使民自爲之而後無　地無遺利民間有大力　呈禀開辦以爲之倡立公司儲公項按股售票積少成多由地方公舉實心辦事之人妥議章程選擇工匠率作興事俾鄉里皆得其利但使家給人足安居樂業孰願犯事孰　作禍孰願爲比匪孰願爲盜賊將見禮義廉恥不教而自率矣由此而百廢　舉開墾也種植也畜牧也以及商賈藝能凡百利便皆可翹足而待乃十餘年來輪船製造電報諸局從未有倡之於民而官不與聞　則開礦之事必不能使民自爲之也可知夫欲使民自爲之則必使君與民相親無間相信不疑　爲一體如腹心然如手足然凡所以利我國家著君不必責之於民民不欲諉之於君而後三代之盛庶復覩也天 
[燕間談] ○山東人某甲在京師南橫街開設米鋪欠某官宅銀五十兩去冬某官逝世遺一齡由內眷挈之赴米鋪索銀甲言語支吾迄今未付五月初又索甲約以晚間來取至晚某官之子帶一女僕貿貿然來被甲驅至後院　其手是將燒紅之煤球　其下體二人亂喊亂嚎經官役所聞扭甲至衙門刻已解交刑部矣○平則外門離城數里有平家屯焉屯中人某甲以執御餬其口與柳村某乙係兒女胭親甲子十七歲在城內傭工乙女十五歲尚未完婚四月秒某日黃昏時甲驅車至乙門前正値女在門外　被甲搶之上車飛駛入城至劉某之家劉某者一五十餘老嫗素以蟻媒爲業者也甲將乙女托劉出售劉允之時家以失女故各處找尋不見蹤跡閱數日劉將女粧籂一新挈住某處行至　兒胡同中正司衙門女在車中大哭官役阻住立即拿劉幷將甲鎖住交刑部審辦○前門內東江米巷白姓素業醫近隣草料舖李姓之弟在鞋鋪學業忽染時疫請白診視服藥不效遂由李負至白家稱其悞治 
 
 

Page 2

 
 
欲與興公口角之間其弟因受風寒竟爾氣絕李即趕赴衙門控告稱被白姓毆死五城會騐身上下並無傷痕實係病死刻此案尚未了也○前門外王寡婦在斜街新開一教門飯鋪取名元興堂於四月初四日開市五月初六日忽來一廣東人拟係工部某司官飛箋速二客　并喚小伶桂琴侑酒飛紅貼翠其樂無涯至五點鐘時忽聞房內亂呼某人之衣被伶撕破并將面目抓傷鋪主爲之勸開大家遂承串而去 
[鴛水錦鱗] 　○前報嘉興鹽倉橋相近沈姓被盜一案聞尚有岳姓與沈同居岳姓所夫物件約二千餘金沈姓所失約七百餘金盜黨共有二十餘人聽其口音不似外路人且其來時乘船三隻皆鄉間船也此案出後秀水縣朱邑尊每夜督帶差捕兵勇在外巡查更覺嚴密○嘉興北門外中街阜豐水烟店後進樓屋兩幢年久失修前晚三鼓時被雨冲倒烟匠六名店主親戚一人盡壓在內幸司帳人等未睡但聞　然一聲有若雷震即與店　等提燈往看　經邀集人夫雷雨將坍屋扒開挖出諸人烟匠六名均各受傷惟其親戚已氣絕斃命矣店主當晚雇船將六人載往張涇匯傷科　醫治其親戚代爲備棺成殮催其家屬到來領棺回里諺云生有地死方觀此益信 
[武漢雑間] 　○武漢善堂林立各業分認捐貲成拾字紙或施粥廣以及施藥施醫水龍棺木義學義塚救災恤貧惟日孜孜行之不懈日前裕壽山制車書贈省垣敦義全善益善義善四堂匾額各一方奎樂山中丞書贈永安同善聚善滋生四堂匾額亦各一方金碧輝煌次第懸掛復念及去冬漢陽漢口善堂之施粥者尚有十四家擬一律繪匾襄陽　於午節前飭漢鎮董事劉君炳赴各處衡量堂棟之高低廣狹以便照式製成○某千戎家計式戎幼時隨其尊人操漁父業常以捕捉蝦子爲生涯及其長也投効車管頗著勞績英雄出草萊中人皆傳爲佳話而輕薄子弟背後常以蝦子呼之戎氣度寬宏每佯爲不聞也者存仁巷某姓碾米工人　以呼千戎者呼牲口平日相與　謔不以爲意初九日　暮時有牲口栓門外工人高聲喚其侶曰可將蝦子牽進去恰值千戎王此聞言怒甚視其人又素不相識乃詈之為混帳　八胡蘆工人性本粗鹵不暇辯曰瀘爾還詈以至用武千戎雖強有力究以人眾我寡勢不能當遂回至公辭呼隨勇多名帶保至該坊將其東夥兩人拘之而去訊問其由方知並非有意隨經坊友踵門賠罪勸解事遂寢息 
[湓涌濤聲] 　○九江毗鄰之星子縣向有盧秀書院咸豐同治年間燉於兵燹　日橫經聽講之所鞠爲茂草矣自任大令國銓莅後殫竭心力將書院遣業逐一清理並捐廉就其遺址造屋數楹延請名師校閱謀卷凡有文藝出眾者靡不優加獎勵邑有袨歌之化士無　落嗟孰非賢令君之所賜歟○德化縣城隍庆廟在潯城西門內年久失修凡神像神龕以及大殿兩楹均經風霜剝蝕不足以壯觀瞻近　鐘澤生明府捐銀數百兩重加修　現已大興土木斧斤之聲不絕於耳○前任江西藩憲李顯之方伯自上月底交卸藩　後間於初八日由省起程出湖口过九江道出武漢先往中州省視祖墓然後入都
陛見方伯於十日乘紫電官輪抵潯九江府曹守德化縣鐘明府等迎接如禮○九江新開委員蔣二尹葆銜王少尹懋漳彭二尹騰瑞周泰軍鴻飛自辦新關稅務以來頗著勤勞為上游所重現奉行知准拔委優缺各一次佳話傳來各寅好之詣新關稱賀者踵趾相接○潯城内外不論大家小户厨房中皆有一小缸以盛漏米剩飯及一切唾餘之物名曰恶水鄉人則於每日清晨挑桶沿門收買
以餘豕所得微價悉歸廚役灶婢主人不過問焉然此等鄉人良莠不齊其乘間行竊實有猝不及防者前日城外棧房有鄉人入廚下倒惡水血出其時甚早出門倉皇閽人知有異喝令止步先搜身畔無所得後以竹竽測其桶竟得點踢香爐燭臺一副後廰内神前所供也乃即扭住髮辮飽以老拳欲送保甲局懲辦旋踁多人勸解始縱之去 
[邗江夏汛] 　○揚州新舊兩城本相聯　形如葫蘆至今城內仍有舊城墻一道南自鈔開門起北至天寍門止橫亘於柳巷之西中有大東小東二門以通出入門以內爲舊城門以外爲　城近年來無業游民私竊墻磚賣遂致殘缺空欲頽敗不堪寓自竟有外觀壁立完好而內圮者本月是喲日夜柳巷務本橋封面之舊城忽然坍倒　然一聲撼山震岳長約三四丈墻下有茅屋二掾是夜屋內人適留宿親串家　歸僅一老叟看門當墻坍時叟徒從睡夢中驚醒正欲逃避房柱已壓倒將叟腰肋頭面　傷翌早經人瞥見將其拖出一息奄奄不知能無碍否○揚州新城每屆夏至節設立官藥局施醫送藥不取分文李韻亭　察見貧苦者多桑梓情殷復於東闗街自設一局延請內外科專家住局中施診三月民皆稱便惟是楊郡地方遼闊舊城雖不及新城熱鬧烟戶亦實繁有徒每至夏令却未聞有施醫專局西北門外窮苦鄉民偶爾患病即有鞭長莫及之憾若至新城道路旣遙且行烈日中病者亦免曝晒之若近有某善士於舊城地道適中之贊化宮內創設一局送藥施醫分毫不取已於本月初十日起開辦誠善舉也○邗江近來小竊甚多所可異者羊巷內毗連三家大門外　前條石一夜被妙手空空兒竊去此石厚有七八寸長約三二尺旣笨且重不識其竊取有何用處也 
[格致書院春季課卷出來] 　○格致書院戊子年春季課藝由上海道　仰　觀察命題其題爲西漢人才可與適道東漢人才可與立三國人才可與　各卷　　後送呈道　鑒閱甄別價劣評定甲乙今已出案共取超等六名特等六名超等首名朱昌　二名　　藻三名劉翰飛四名左忠訓五名卲幕堯六名李安邦特等首名華國盛二名陸文三名孫景康四名徐熾五名黄如檟六名彭瑞熙此次正奬二十二兩由書院正項橃出加獎二十兩由上海道　頒賜注廉泉之一勺沾溉無窮分仁栗之半稊朱儒　飽其爲國家培植人才教育後進夫豈有涯哉凡在士流無不同聲景仰矣所有應得獎銀者計開超等首名十兩二名七兩三名五兩自四名至六名各三兩特等首名二兩五錢二名三名各二兩自四名至六名各一兩五錢準於五月十八日下午仍在三馬路格致書室鋪內給發 
[廉訪啓行] 　○正任江蘇泉林張屺堂廉訪由鄭州辦理河工回蘇順道來滬飭備官舫停泊小門外碼頭昨晨用小火船拖帶赴蘇回任本埠官員均往江干恭送 
[傷枭逃逸] 　○前日傍晚時上海縣装邑尊親臨仁濟醫館查訉梟目林駝子并前在六里僑騐明筋送醫傷之梟黨彭家玉着將當日拒捕情形從實供訴林彭一味支吾堅不吐實邑尊隨與醫生黄春圃晤談并詢各人傷勢黄醫生答稱鄉人沈錫華傷己略痊彭梟鎗子業已箝岀林梟受傷較重醫治尚需日幷知林卄著名梟目彭　林手下之人恐醫館不能防範必須妥醫良法邑尊然之卽飭差役嚴加看管隨興辭回署豈知邑　　醫生晤談之傺彭已在病房越窗跳墻而逸當卽飛禀邑尊立飭捕役盬怏赶卽缉拿并於昨晨飭差將林舁回發押待公所質以昭慎密 
[縣示照登] 　○補用府候補同知直頴州調補上海縣正堂卓異加一級隨帶加三級斐爲出示論禁事照得大東門外肇家浜小南門外薛家浜係引浦潮逹入城河之處爲居民水利所閞現因河身淤塞已由從標管與滬軍管督飭管勇一律挑深足資利賴惟查該處兩岸居民每將煤灰垃圾傾入浜內以及竹行停泊竹排排上盖有泥土不　行船有碍　且拆卸竹排时所盖泥土均落浜底漸致淤塞實屬有妨水利除論保甲常川查察外合行出示論禁爲此示　沿河鋪戶居民人等一體知悉自示之不准再將煤灰垃圾傾入浜內亦不准竹行停泊竹排倘敢故違定即嚴提究辦不稍寬貸其各遵照毋違特示　光緒十四年五月十六日 
[上海縣署瑣案] 　○包造錫金公所之木作頭丁玉泉由錫金董事周廷弼洪請訊辦裵邑尊飭暫行收押着保人王再香楊蘭生赶緊淸 
 
 

Page 3

 
 
理完工○前報列方掌生在英公堂控妻子許氏與隣人丁阿毛有私意圖捲逃一案經蔡太守訊供縣前晚縣署帮審委員陳明府升堂訊究方稱小的籍隸蘇州向在某洋行充當管事妻子被丁誘　小的聞知意欲　往別處許氏胆敢將衣服在樓窓內擲與丁有隣婦何田氏眼見是以將丁幷妻交捕解送公堂丁母王氏曾借小的熟羅衫皮馬甲幷鷹洋十五元至今未還叩求究辦何田氏稱小婦人與方鄰居方妻在樓窓將衣服擲與丁確曾親見丁稱小的常州人向藥治庖方前曾借小的洋銀至今不還反誣指小的與伊妻通奸叩求明鑒丁母王氏稱小婦人前曾借方洋十五元業已歸還見子之事並不知情許氏稱小婦人被丁百般引誘致遭汚辱且時向小婦人索取衣服不給則欲將小婦人戳死是以情急爲此明府　將方許氏交官媒看管丁發押自新所王氏釋回着即將熟羅衫皮馬甲及借洋一併繳案候覆　察斷○簣榮奎控外交張坤源一案迭紀報章前日裵邑尊飲將二圖地保張順之帶案訊究張稱簣有洋七十元交張坤源實係嘉定縣南翔鎮某圖地保金咸經手先付五十元有二十元在風聲一嘯樓茶舘內由金轉交張子　春收受今小的奉論措繳洋二十元叩求開釋邑尊飲將繳洋給簀領去張准釋候移提慶春金咸到案質訊核辦○發交廿五保二圖地保看管之　犯王阿實前　乘間脫逃當由該保禀明裴邑尊飭將看役崔毛毛解案帮審委员陳明符訊供之下飭笞一百板荷以巨　着交王到案訊辦○前報列山東人阿五因私販硝礦逮案訊責云云前日帮審委員陳明府訊令將牛枷號發十六鋪示眾期滿　回原籍○廣東人袁阿喜因私販硝礦逮案經裴邑尊笞責管押前日袁悟真投案具保邑尊訊明情節准子保去○徐家匯教堂　案迄未破獲前晚裴邑尊　提捕役地保至案判將該捕役笞責一千板　號候破案開釋地保笞責二百板限令嚴緝務獲 
[英界公堂瑣案] 　○包探康阿　稟稱　民兵輪船管駕丁大人華榮遣砲手張德豐至捕房報稱船上二副任福祿即任作波檀向素與往來之法昌義昌等機器行收洋一千三百餘元避匿不面請即緝拿捕頭命小的偕張至東　　街　見　其洋銀支吾莫答一再盤問始言有七百元寄存虹口同往起到又在身邊搜出洋三十二元令將　解案幷　呈洋銀七百二十二元　投案稱　波人現在保民兵船爲砲手十三日駛抵本埠浦江十五日丁大人接奉調往福州厦门會操之札即欲啓輪因任不到尋之不見任係二副而當大副所有往來一切大人均委其承辦當日一面啓輪出口一面命小的與萬友德登岸　查旋向法昌義昌等三處問悉被任收去洋一千三百餘元急即奔到吳淞船已出口爲此回報捕房拘任送案大約再　二三禮拜船可返滬俟大人到來做主萬供與略同任供福建人在保民兵輪船爲大副保有五品頂戴操演訓練皆所專責幷經管在船一切事宜每月薪水銀五十兩日前丁大人在製造局支應處領　三十餘箱交在義昌等家有帳可算是以收取洋銀蔡太守謂爾與丁大人交涉無論是否應由上　查問本分府惟究爾私收洋銀一千三百餘元旣有七百三十二元尚有六百餘元何在答稱業已申稟宮保大人今既在案尚有下情太守謂不問爾下情惟問缺少之洋任仍支吾　捕頭請帶回捕房在究餘洋太守允之隨飭該包探將任及洋銀一併帶回着張萬二人回稟情形覆　核辦任監不肯行稱曾被包探私刑吊打乞改押　署班房太守問既稱被包探私刑傷痕　在答稱胸前有內傷太守謂私刑吊打安有胸前內傷之理飭仍帶去○二十三號西捕稟稱四馬路三馬路一帶皆係熱鬧之區林福昌洪阿卿高德才王良子等違章溜馬請專科罰蔡太守於昨午訊究平和行林福昌順發馬房洪阿卿新龍飛馬房高德才王良子同供以後不敢違章尚求施恩蔡太守判各罰洋一元　充醫院經費如再違犯定千重處○包探戴金實稟稱天福洋行出店人沈惠昌拘獲圖竊未成之趙文生交捕送案沈供昨夜出外關門見趙躲在門旁問其何故稱欲譚昌記木作告伊在此隣伊遂去俄而細崽在洋　上聞後門有聲察得有人臥在門邊誤碎鉢頭致有聲響小的聞呼赶至察之即頃間問信之人爲此交捕送案行中曾失表四枚不知是否伊竊趙供紹興人相面爲藥有周子安者囑令看相相金未付　在譚昌記因　索取誤人洋行蔡太守謂趙圖竊情實豈容狡賴判押候　解回籍○一百三十二號華捕稟昨晚夜深時見妓傭吳愛寶在路拉客拘案　　吳供年十五歲姑蘇鄉下人初到妓院不知規矩母親現在城內人家爲傭可以來案具保以後不再傭　娼家蔡太守念吳年幼無知着知照母親投案保去○西童書院西人密司代理司訴稱　愛堂薦王金福爲裁縫一日在我妻房中問其何事稱欲借針旋查得失去法蘭絨等料疑其行竊再四盤詰閱四天交出一塊爲此交捕送案奚供王在小的處爲夥六年素來誠實决無行竊之事王供法蘭絨一塊沾污油膩不能制衣是以藏在抽屧內及洋　問及小的即行交出何謂行竊况奚薦舉後尚借伊鐵機器等件値銀四十兩現在洋東處西人稱借針後見　處針甚　何致再借况失去之绒共値洋十三元五角今祇還一塊須着認償蔡太守判刑王七天天以示薄懲所請　償不准鐡機等令奚往　○巡捕　爭毆之一起人請訊蔡太守訊供之下許氏供稱小婦人在花烟舘賣娼先與王阿六相識昨來往宿即有以後相識之許世福到來尋飲將小婦人及王兇毆由捕拘許送案王供不知何故許來　　許供小的先識該妓後偕土去王遂佔宿致與爭鬧如今聽憑王去走動小的决無後言蔡太守聞供怒甚大加申喝合　出幷着許交保具不再　　切結 
[法界公堂瑣案] 　○前報列有雲成綢店夥沈經綸即文綸與裕昌永綢店涉訟一節已據裕昌永將帳簿呈案王司馬亦着雲成夥檢點帳簿呈閱昨日堂期沈亦携帳簿六本呈案土司馬閱看之下謂沈曰正二三　月所送綢貨每次數百兩不等皆　送貨簿上獨此箱値價千兩者竟不登簿實爲可異沈稱此箱綢貨係自己押送故不登簿王司馬謂何以如此湊巧隨將淸帳等簿逐一閱看謂沈又綸閱其間之帳即從本年正月起所有收付核計總　半月後方可收銀况旣已被伊　欠銀兩何得在四月十四日又放一千兩之貨　之往常交易不過數百兩之貨此次在千兩之外竟不出以鄭重實乃疏忽之甚幸馬瑞和東人尚屬可靠又有功名現在已發電追其來滬諒不致十分短絀爾可放心不必追緊此事總可理　又謂竹子如巳爾等生意往還馬瑞和收貨付銀乃係宲　今伊將綢貨與爾抵疑諒已有所聞故肯收受沈文綸但知放帳未曾願及耳沈請將裕昌　未賣之貨提存公堂司馬謂實屬未便當馬瑞和　空纍纍投稟者不一而足此未曾售出之貨當着竹子如暫緩出售俟馬瑞和到時再行查核着伊具緩售之結存案備查可以帳簿均各發還沈尚曉曉　訴謂綢業尚有公所請董事核　司馬謂謂公堂不過如是旣有董事爾自去斟酌朱子如亦稱伊控公堂當即投案伊請董事亦可到公所兩造逐即推出○昨有密采里洋人及某洋人到案其所控皆係法語不得而知惟某洋人呈有淸供一扣大略謂於一千八百八十三年間從法國轉至俄國迤邐來滬素本習醫寓於密采里飯店每月計房飯資洋五十元每月所得　　足敷用度後於一千八百八十六年時飯店東人囑不必付資在伊店帮忙因思未妥不二年即照常付給今有友人囑　虹口飯店暫住八天即被控告等語　繙譯官與王司馬互相商酌着兩造於今晨至新公　候示○昨報列法捕房包探拘　洋涇浜賭暈爲首之徐和尚一節昨日解訊初則不認爲賭繼稱認識賭徒某某等人司馬着暫押候示 
[上海四馬路高易行內籌公所紀事] 　○何　洲先生得弄璋之喜承親友惠賜　儀　擬設湯餅筵以申謝　因念鄭州待　仍殷特出筵資洋四十元委解災壤以答諸親友雅誼云○常州府署　卓氏因女病求痊愈助洋一百元又趙氏助洋五十元名氏助洋五元由全盛局交到爲令愛刁　求允占勿藥覩時災而拯濟定迓庥祥合綴數言用昭剴勸○榕垣張百忍堂求生妣周氏冥福助番銀一百元折合英洋九十三元由協同慶寶號交來體天地好生之德爲尊人資冥福似此孝思誠足仰慰先　也○隣人被焚幸蒙天佑心頭酬神助洋二十元吳連翁 
 
 

Page 4

 
 
交來金陵乾源耀記助番銀六十元青口同源號募捐册五扣共計紋銀一十七兩安泰公司交來南隆號助規元二十一兩六錢南翔分署翟二尹募倒懸册一扣計洋十八元七角錢二千二百七十文又隱名氏助洋十元無名氏助洋二十元杭城桑公館募秋園雅集洋十元漢口茶業公所文虎卿仁丈第一百一次洋十二元均照收到順此布聞 
[著手成春] 　○昨至河南路中和里忽聞音樂鏘鏗宮商互答入而視之見一家懸燈結綵賓從如雲詢之居人知係醫士朱滋仁歸鑑湖後其高足金百川在此懸壺涓吉是日開診是以賀客盈庭井聞金君術　緩和心存利濟他日杏林春暖定卜戶限為穿也因樂得而志之 
[江督轅門抄] 　○五月初七日知府王毓苹謝委內簾監試○初八日候選知縣戴運寅清江來○初九日丁葆元稟知騐收運河堤工知府葉永恆清江回銷河工差○初十日知縣呂嗚謙辭奉委查江浦延燒衙署○五月十一日府經歷賀錫蕃辭赴江北措資○十二日候補道丁葆元辭赴高賓騐工通刋王鐘瀚辭回蘇藩轅牌示山陽縣丞吳廷橯期滿遺缺以試用府經歷沈　署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光绪十四年五月初十日京報全錄]  
　　宮門抄○發抄　硃批四道○尚書李等　奏為遵　旨確查省垣失去鉛子情形並刀除河工尅扣積習據實覆陳摺○直督李　奏為圖姦未成殺死本夫本婦二命之兇犯審明定擬摺○又　奏為逆倫重犯審明正法片○五月初十日禮部宗人府欽天監廂紅旗值日無引　見○景善崇光各假滿請　安○補用總兵周振南謝　恩○補用道府楊汝翼戴斐章各謝　恩○倉塲奏漕船五日回空○召見軍機　怡王帛公祁世長杜春融　皇上明日寅正升　中和殿看版○發抄　譚鍾麟奏蔣本艾等委署鞏昌府各缺奉　硃批吏部知道欽此○　毅奏已故通判虧短倉糧請勒限追繳奉　硃批文秀應賠倉糧着勒限四個月飭令該家屬如數完繳餘依議該部知道欽此○又前寍鄉合虧欵摘頂勒追奉　硃批王啓綸着摘去項戴勒限完繳餘依議該部知道欽此○慶裕等奏報銷補盜營餉乾糧奉　硃批該部知道欽此　○○禮部尚書李鴻藻署河東河道總督臣李鶴年河南巡撫臣倪文蔚跪　奏為遵　旨確查河南省城失去鉛子情形並力除河工尅扣積習行據實覆陳仰祈　聖鑒事竊臣等於三月二十九日承准軍機大臣字寄光緒十四年三月二十五日奉　上諭有人奏河南盜風日熾搶案疊出等語等因欽此跪誦之下仰見我　皇上整飭地方嚴核工欵之至意臣等欽悚莫名除原奏河南搶案疊出並應否添營彈壓各節應由臣文蔚確查核辦另摺覆奏外查原片奏稱省城火藥局有賊匪數百人持械突入搶去火藥鉛子數十箱等語臣鴻藻現駐工次距省城百餘里本年二月內忽傳聞省城於二十七夜有劫盜多人突入火藥局搶去鉛藥多箱不勝駭異當即委員馳往訪查時臣文蔚亦即回城究明失事情狀據開封府知府孫雲錦並管帶練軍委用提督曹國安稟稱城內靈應宮內有局存軍械火藥鉛丸等伴派兵看守據哨官開封營候補千總王樹霈轉據目兵王文魁報稱二月二十七夜在局內值宿忽有賊匪多人將伊捆縛搶去鉛丸多箱等語該提督赶即會同營縣馳詣勘騐實失去鉛丸二十七箱此外各物概無損失而內外查看並無被盜形迹難保非該目兵監守自盜飾詞諉卸請子革審究追前來臣文蔚到省即飭開封府提訊究出經手發賣鉛丸之閻義劉與二名一倂拿獲飭審據供上年二月不記日期曾由日兵王文魁先後交給鉛丸代為賣錢花用質之王文魁亦自認私將存儲鉛丸陸續竊出鎔銷變賣不諱更恐其中另有串盜情弊當將千總王樹霈咨部斥革連革兵王文魁　犯閻義劉與等一併發司飭委開封府嚴訊究追按律懲辦並附片奏明請　旨將管帶撫標練軍委用提督曹國安先行交部議處以示懲儆在案臣鴻藻亦據委員回稱訪查情形悉皆脗合詢之官紳白省來者亦無異詞其實係該兵丁等監守自盜揑詞狡卸毫無疑義若果有盜匪數百人持械出入城內居民豈無一人知覺該局隣近人等豈無驚惶情狀此皆汴所共見共聞非可隱飾者也兹奉　諭旨命臣鴻藻會同確查叅辦臣等覆查革兵王文魁盜賣局存鉛丸多至二十餘箱情殊不法千總王樹霈奉派看守軍裝於目兵盜賣軍情事前既無覺察事後又復扶同揑報其中難保無徇縱情事業已斥革歸案訊辦應俟審明定議委用提督曹國安雖統練軍未久獲犯亦尚迅速惟於接替時未能將盜賣鉛丸盤出究屬疏忽業請　部議處應免再議至鄭工近在咫尺五方雜處尤易藏奸不可不嚴為防範前經調集河撫兩標練軍暨河北鎮標馬布隊並滿營嵩武軍精銳等營合計兵勇二千六百餘名分布東西兩壩彈壓巡防數月以來工次尚稱安靜又原片奏稱河工發欵層層尅扣以致土夫口食不敷　虞解散貽誤非淺一節查河工尅扣最為惡習臣鶴年到工後即將兩壩文武員弁會商臣文蔚分別遴派嚴加訓誡臣鴻藻於接見時復肫　勸勉不啻三令五申惟此次工程浩大兩壩雇用土夫料夫日不下數萬人不能不由委員分叚領發錢文需員眾多賢否不一難保其必無弊端臣等隨時體察開有辦理不善者即行撤差懲辦近日各員尚知奉公守法至土料各夫本非長雇來去靡當然動工至今畫夜兼營人夫俱極踴躍實無因口食不敷解散誤工之事臣等仍當嚴密訪查倘有不知自愛之員敢蹈私扣故習一經發覺立即嚴叅治罪决不稍事姑容所有臣等遵 
　　京報　第二千七百零三號　戊子五月十八日申報附張不取分文 
　　旨確查河南省城失鉛子情形並力除河工尅扣積習謹合詞恭摺據實覆陳伏乞　皇太后　皇上聖鑒訓示謹　奏奉　硃批知道了欽此　○○大學士直隸總督一等伯臣李鴻章跪　奏為圖姦未成殺死本夫本婦二命之兇犯審明定擬恭摺仰祈　聖鑒事竊照鹽山縣民人李三圖姦未成殺死本夫穆行大並將本婦魏氏推入井中淹斃一案前據該縣陳嵋勘騐詐報當以案情較重批飭提郡審辦旋據前代理天津府知府柯欣榮審明擬議解由臬司陶模勘轉臣親提覆審錄李三居住鹽山縣李店子莊向做木匠手藝穆行大在莊外種地度日彼此素識無嫌時相來往穆行大之妻穆魏氏頗有姿色屢欲調姦因穆行大在家不能下手光緒十三年閏四月十一日李三携带斧鋸赴集做工旋即欲醉穆行大亦在集上是夜一更時同路回歸行至距莊一里餘道上李三酒醉糊塗起意將穆行大致死藉可圖姦即用鐵斧很砍穆行大咽喉一下穆行大本未防備猝然中傷仰面喊跌倒地李三又連砍其咽喉致深透內氣嗓已斷李三失手掉落鐵斧恐其不死又用手掐傷穆行大下部立時殞命李三將斧鋸携回家內藏放又至穆行大家時已三更穆魏氏因穆行大未回將門虛掩和衣而臥李三推門進屋穆魏氏坐起查問李三用言調戲穆魏氏下炕村斥李三仍向求姦穆魏氏不依嚷駡李三走出穆魏氏追駡出門李三以調姦不從若待穆魏氏找獲穆行大屍身必料被伊殺死將伊呈告又起意致死穆魏氏滅口即將穆魏氏推入井內淹斃自行回家穆魏氏之十一歲幼女良姐先已睡熟其時適值微醒曾聞穆魏氏追駡李三出門隨後復行睡熟次早穆行大之叔穆三慶在莊北道上看見穆行大屍身即至穆行大家查問又尋見穆魏氏屍身與地方李玉昆於井中撈出報縣勘騐李三聞信逃逸經李玉昆赴李三家查起兇器旋將李三緝獲提郡審辦供晰前情復詰不移案無遁飾查例載殺一家非死罪二人擬斬立决枭示又律載斷罪無正條援引他例比附定擬此案李三因圖姦穆行大之妻穆魏氏胆敢起意將穆行大殺死迨往向穆魏氏調姦不從復將穆魏氏致死滅口實屬淫惡不法偏查律例並無因圖姦致死本夫本婦二命作何治罪專條自應比依殺一家非死罪二人例將李三擬斬立决枭示左面刺兇犯二字仍酌斷財產一半給被殺之家養　穆魏氏拒姦被殺貞烈可嘉應請　旨旌表以維風化除備錄供招咨部外所有審明定擬緣由理合恭招具　奏伏乞　皇太后　皇上聖鑒　飭部迅速核覆施行謹　奏奉　硃批刑部速議具奏欽此　○○李鴻章片　再前據署懷安縣知縣魏　儒騐報民人武正金因瘋病復發毆傷親殳武菖身死一案當飭提省審辦旋據臬司陶模督同保定府知府朱靖旬訊明擬解臣親提覆審錄武正金先在張家口糖房傭工光緒十三年十月染患瘋病經其兄武正元送回調治時發時愈其殳武菖因其並未滋事不願報官鎖錮十一月二十三日夜武正金瘋病復發用木扁擔毆傷武菖額顱等處倒地殞命時武正元由外歸家見武正金尚持扁擔跳舞即喊同隣人趙德輝奪獲扁擔將其捆縛投知鄉約報縣騐訊武正金目瞪口呆語無倫次飭醫診視確係染患瘋病嗣經醫痊提省審辦據供前情不諱案無遁飾查律載子毆殺殳者凌迟處死又例載毆殺殳之案無論是否因瘋悉照本律問擬若距省在三百里以外於審明後即恭請王命在省垣正法仍將首級解回犯事地方枭示又瘋病之人其親屬隣佑人等容隱不報不行看守以致瘋病之人殺人者照知人謀害他人不阻擋首報律杖一百各等語此案該犯武正金因瘋病復發用木扁擔將親殳武菖毆傷身死實屬形同枭獍罪大惡極應依律凌迟處死該縣距省在三百里之外業於訊明後照例恭請　壬命即在省垣正法仍將　級解回犯事地方懸杆示眾以昭炯戒其兄武正元與鄉約張鳳淋鄰人趙德輝均因武菖不願報官鎖錮亦即容隱不報不行看守應各照例擬杖一百武正元張鳳淋折責發落趙德輝係文生照例收贖除將供招咨送刑部外所有審明辦理緣由理合附片具陳伏乞　聖鑒謹奏奉　硃批刑部知道欽此 
 
 

Page 14

 
 
[光緒十四年五月十一日京報全錄]  
　　宮門抄○直督李　奏為趕辦　明等處河工緣由片○又　奏為文安縣上年被水歉收懇請緩徵糧租以示體恤片○新撫劉　奏為記名提督前保獎敘請　飭　减更正片○金州副都統聯　奏為舊疾遽增懇　恩開缺回旗調理摺○熱河副總管徵　奏為恭報到任日期摺○御史周　奏聞豫省火藥局有賊匪糾眾搶劫請　旨飭下大臣查辦片○五月十一日兵部太常寺太僕寺正藍旗值日無引　見○睿王等盤查內銀庫覆　命○荆州恊領楚廉謝　恩○　貝子續假二十日○明秀請假十日○召見軍機　徐桐麟書李端遇楚廉○皇上明日丑正出順貞門神武門地安門進壇門至　地壇上祭禮成後進安定門至雍和宮便衣用膳畢進地安門走北長街進西苑門至南海辦事召見大臣　○○李鴻章片　再欽奉三月二十九日　寄諭直境東明等處河身據該督覆奏於春融時擇要赶辦現距鄭工合龍之期不遠辦理如何情形殊深厪系着嚴飭員弁尅日修竣一面迅速覆奏等因欽此欽遵查直境黃河前因普律挑　工程極大需費極繁力實不逮即使北面酌量抽溝數處亦需土方銀二三十萬兩而旋挑旋淤工無實濟測量河身尚可容水未敢虛糜鉅費推東明上中下三汎南隄六十餘里均有險工卑薄之處亟應擇要修築飭據大順廣道羅錦文率同員弁勘明擬分別加培套隄大隄使其高厚堅實並添築前後　隄挑水各壩當調派大名鎮總兵徐道奎所部練軍布隊四營於春融後赴工力作一面募雇民夫同時赶辦又購西洋小鐵路鐵車由隄外遠處運土往返較速其開州北岸金隄九十餘里年久失　亦應擇要加培並派員馳往會同該州勘估雇夫　辦所需各項經費由司局湊撥濟用此外開州與長垣縣北岸民埝勸諭民間加培於正月二十一日奏報奉　硃批該部知道欽此旋因長垣北岸民埝六十餘里內有上年漫口八道工程較大民難自修復籌欵派員馳往會同該縣勘辦臣以鄭工事機尚順距合龍之期不遠直境各工緊要必須速竣方資抵禦曾迭次批檄嚴催據該鎮道稟報練軍布隊先撥二營在東明興工其餘二營因另挑大名城外漳河於二月二　五日到東明興工加以募雇民夫及鐵路運土約四月內可竣開州長垣隄埝亦於二月二十二等日次第興工趲辦欽奉前因又經嚴催趕緊修築務於鄭口堵合以前一律完工其東明南隄應需備防稭料正值短缺昮貴之際亦飭尅期放價設法採購俾應搶險要用察度情形不致遲誤堪以仰副　宸廑所有催辦東明等處河工緣由理合附片覆陳伏乞　聖鑒訓示謹　奏奉　硃批知道了欽此　○○李鴻章片　再據藩司松椿詳稱文安縣董村等四十五村上年秋禾被水歉收三分復於冬間窪泳被風鼓裂致將所種秋麥漫淹民情困咨自應量子調劑請將應徵光緒十三年糧租除已完不計外其未完者緩至十四年麥後啓徵以示體恤具詐請奏前來臣覆核無異理合會同兼管順天府府尹臣潘祖蔭順天府府尹臣高萬鵬附片具陳伏乞　聖鑒訓示謹　奏奉　硃批戶部知道欽此　○○劉錦棠片　再記名提督署瑪訥斯協副將張清和咸豐年間由武童投效軍營歷保今職前據該提督造齎出身履歷清册經臣咨送兵部嗣准部咨該員於隨剿大股髪逆　清皖境案內由藍翎外委保免補把總以千總儘先補用又隨征陝西援剿囘逆鄜州洛川等處迭次獲勝案內由花翎遊擊保以叅將仍留原省儘先補用檢查原保咨各案均無其名應令查明聲覆再行核辦等因當經飭行查覆去後旋據稟稱肅清皖境案內經前安徽撫臣喬松年以該員隨隊打仗屢帶軍傷先行發給擬保千總行知因戎馬倉皇隨軍征剿他省即以千總底銜累保提督兹奉部查始悉前所保千總漏未列獎至叅將一階查前陝甘總督臣左宗棠原保底案實有其名請將漏保儘先拔補千總在於以後各案逐層遞减稟請奏咨更正前來臣查張清和束髪從戎身經百戰洵　異常力出合無仰懇　天恩俯准將該員於克復漳州等處城池肅清全閩案內原保換戴花翎儘先補用守備改由藍翎拔補外委請免補把總以千總儘先拔補克復廣東鎮平嘉應塔子嶼殱除首逆收復州城髪逆全股盪平案內原保留閩儘先補用遊擊改由藍翎儘先拔補千總請以守備儘先補用並換戴花翎隨征陝西援剿回逆　州洛川等處獲勝 
　　京報　第二千七百零四號　戊子五月十八日申報附張不取分文 
　　案內原保留閩儘先補用叅將改由花翎儘先補用守備請免補都司以遊擊仍留原省儘先補用陝西全境肅清案內原保摯勇巴圖魯留閩補用副將改由留閩儘先補用遊擊請以叅將仍留原省儘先補用並仍給摯勇巴圖魯名號克復巴燕戎格擒獲叛逆剿滅河州竄賊戡定各城邑肅清案內原保留閩補用總兵改由留閩儘先補用叅將請以副將仍留原省儘先補用關隴肅清案內原保提督銜改由留閩儘先補用副將請以總兵仍留原省補用新疆南北盪平案內原保改留甘肅補用總兵改由留閩補用總兵請加提督銜五次剿平邊宼案內原保正一品　封典改由提督銜留閩補用總兵請以總兵改留甘肅儘先補用六載邊防案內原保記名提督並換阿克丹巴圖魯名號改由留甘儘先補用總兵請給正一品　封典並仍給阿克丹巴圖魯名號　飭部逐層遞减更正註册以昭核實出自　逾格鴻施除咨部外謹附片具陳伏乞　聖鑒訓示謹奏奉　硃批兵部議奏欽此○○金州副都統奴才聯恩跪　奏為舊疾遽增難期速痊　懇　天恩俯准開缺回旗調理恭摺具奏仰祈　聖鑒事竊奴才現年六十六歲曾出直隸連鎮劉智廟等處兵差三次因在軍營感受潮濕遍體作癢兼有腰腿患痛之症前在西安副都統任內因腿疾復發曾經奏請回旗調治見愈於光緒十二年十二月間恭請　聖安於十三年正月蒙　恩簡放三姓副都統旋　調補金州副都統自到任後歷次校閱兵操佈　巡防事宜又被海風感發濕疾時作時愈尚可勉力支持冀圖報稱　如今歲入春以來舊疾日見沉重每作痛發竟至徹夜不眠精神益覺委頓更以腰腿患痛艱於步履行動需人扶持屢經醫治毫無輕减伏思奴才年逾六旬精力漸衰自維病勢一時實難速愈查金州副郭統管轄四城一營操防戒嚴責任　重若以奴才衰病之軀因循戀棧設有貽誤關係匪輕再四思維惟有仰懇　天恩俯准開缺回旗就醫調治倘能稍愈即當泥首　宮門求　賞差使斷不敢性耽安逸自外　生成所有奴才舊疾增劇　懇開缺緣由理合恭摺具奏伏乞　皇太后　皇上聖鑒謹　奏請　旨奉　硃批另有旨欽此　○○熱河副總管奴才徵麟跪　奏為恭報到任日期叩謝　天恩仰祈　聖鑒事竊奴才沐荷　恩命補授熱河副總管當經具摺叩謝　天恩　　隆施之　優渥　欽感以難名奴才於四月初一日跪請　聖訊復荷　鴻慈指示周詳奴才當即束裝起程出口時將經過兩間房及喀喇河屯等五處行宮收存鋪墊木器等項按欵清查均　與印册相符仍飭令各該千總弁兵等敬謹収存加意看守毋稍疏懈於四月二十日行抵熱河隨即恭設香案望　關即頭謝　恩祗　領任事伏念奴才內府世僕才識庸愚仰蒙　皇上逾格鴻慈膺兹鉅任惟有欽遵　聖訓矢愼矢勤竭盡愚誠以期仰酬　高厚生成於萬一至應查　園庭等處陳設鋪墊以及庫欵銀兩倉儲米石並北路　行宮收存鋪墊等項容俟奴才親赴各處詳細查看後再行另摺奏報外所有奴才感激下　並到任日期理合恭摺奏　聞伏乞　皇太后　皇上聖鑒謹　奏奉　硃批知道了欽此　○○　御史周天霖片　再正在繕摺間有臣同鄉京官二人同接家信聞省城火藥局於二月二十八日有賊數百人持械突入搶去火藥二十七箱計重五千餘斤鉛子六十箱省會重地盜賊膽敢如此肆行鄭州大工近在咫尺五方雜處尤易藏奸若非預為防維深恐釀成巨患請　旨飭下李鴻藻就近確切查明認真叅辦應如何妥籌添設重兵以俻不虞實為至要再臣聞河工積習每遇發欵層層尅扣以致土夫口食不敷時虞解散難期踴躍貽悞實非淺鮮應請　旨飭督辦大臣指名嚴叅並治以應得之罪河工當漸有起色庶可早日合龍謹附片陳　奏 
 
