# 1904 - 281 - 4911310

 

Page 1

 
 
[江督魏午帥奏現辦江寗省城並各府廳州縣學堂大槪情形摺]  
　　奏爲現辦江寗省城並各府廳州縣學堂大槪情形茶摺具陳仰祈聖鑒事竊近年屢奉上諭舉辦學堂久經遵旨迭次通行在案惟事當創始旣無一定指籌之欵項又無試辦合法之人才審愼經時迄難猝舉論江南風氣不後於他省當臣蒞任之始除水師陸師二學堂久經開辦外其餘或陳奏甫有規模或建立尚無基礎期年以來臣以事關重要將省城各學隨時推廣增設外府各學一再札飭嚴催本年又准學務大臣頒到奏定各學新章各件仰見 
朝廷銳意興學遞减科舉勢在必行近來具報開學者逐漸增多通查現在已辦各處計省城高等專門學堂凡七所曰三江師範學堂曰高等學堂曰農工實業學堂曰水師學堂曰陸師學堂曰將備學堂曰江寗師範學堂各府廳州縣中小蒙養學堂凡九十一所内江寗徐州楊州海州等處中學堂四所寗淮揚徐海通所轄各屬小學堂二十四所蒙　學堂六十三所又通州民立師範學堂一所統計省城及各府屬學堂凡九十九所三江師範學堂在全省規模最大上年正月由前署督臣張之洞奏辦原定招考江蘇江西安徽三省學生九百人學成充各處中小學堂教員之用臣接任後斟酌緩急奏明將學生全數九百人略予變通分作三班次第招入此外悉照原奏舉辦延請日本教習十一人考選舉貢廪增出身之中教習甲班四十人乙班三十人第一年暫借公所地方爲練習教員之所令東敎習就華敎習學中國語文華敎習就東教習學日本語文及教育博物衛生物理化學圖畫手工理財等學商訂課程互換知識計自上年閏五月開學起至本年六月暑假止練習一年期滿各教員尚能恪遵規則核實講求試騐後計留堂之中教習五十六人照奏定優級師範學堂章程分别派爲正教員副教員助教員卽以爲師範各生之教習專授中國經史文學輿地算學體操等學現在學堂工程已竣除先令各教員移入外擬秋後考取三省學生三百人入堂爲第一次應招人數分習一年速成科二年速成科三年本科學成陸續派充各州縣小學堂教習至第四年卽添置高等師範本科以備各處中學堂教習之選蓋中小學堂之學生程度日以加深則師範學堂之教員養成者亦刻不容緩此學堂實爲三省中小學堂命脈所關固不能不加意經營也高等學堂於光緒二十八年由前督臣劉坤一奏辦原議寛籌欵項廣育人才並擇地建造新堂務求合格嗣以經費未能多籌一切辦法去高等學堂規程尚遠臣維目前中學堂未興本無應入此種學堂學生現招學生祇能暫習中學課程爲高等學生之豫備姑就現在而論原可作爲試辦徐議改良將來仍依原奏另闢新學查照新章以能容五百人爲率庶下以慰專門集業之精求上以備大學分科之拔選容臣體察情形隨時酌量增改農工實業學堂遵照奏定學堂章程學務綱要第六條各省宜速設立實業學堂當卽就舊有格致書院改設格致學堂日本謂之理科格致主明理實業主致用京師大學堂已立格致分科外省生徒習此門者似可從高等學堂第二類學科致力此時暫可不另立專門惟實業爲地方財産發逹之根本亟須試辦以開風氣查商部奏設之實業學堂課程擬從高等臣以江南改設事係創辦不能不略有變通大致悉遵照奏定中等實業學堂功課肄習以舊時格致學生曾習礦學故定爲農工商礦四科先事研求俟後再議分設專堂農科非有試驗廣塲不足以資實習附近省城元武湖廣袤幾及十里於種植畜牧等學均便試騐將來亦擬分門卽在元武湖附近創設辦理又考工莫要於實習現設勸業機器工藝局一所倣造外國木質機器講求色染陶磁織絲等項於該局内設藝徒學堂招聰頴子弟就學其意叅仿日本徒弟學校之制課程規則悉遵奏定藝徒學堂章程貨則隨時發售工則備藝徒就資練習以求實騐此摺未畢 
[本館接奉電音]  
昨晚九下鐘時京師友人飛電傳來上諭三道敬謹譯登○九月初二日内閣　奉 
上諭丁振鐸奏特參文武各員請旨懲處一摺雲南補用都司李長清性嗜　蒱行同匪棍澂江營守備楊嘉珍尅扣餉米淆亂是非試用府經歷晏孝澤選用縣丞盧福禧挾妓聚賭行止卑污前安平廳委員准補巡甸吏目葛吕麟藉端索詐確有証據因遠巡檢李紹劣跡昭著匿報丁艱試用府經歷前署石甸經歷胡夸虞縱容子姪攪害地方試用巡檢趙朝璧詐騙多贓無賴已極藍翎千總吳占先年貌不符顯係假冐著卽行革職朱長清晏孝澤盧福禧與已革試用從九品黄祖鏡著一併驅逐回籍不准逗留生事餘著照所議辦理該部知道欽此同日奉上諭薩保奏假期屇滿病仍未痊懇請開缺一摺齊齊哈爾副都統薩保著准其開缺欽此同日奉上諭裕庚奏假期屇滿病仍未痊請開缺一摺太僕寺卿裕庚著准其開缺欽此 
[電傳宫門抄]  
昨晚九下鐘時京師友人專電告知本館云九月初二日皇上召見軍機大臣及特圖愼現換袍褂 
[盛京日軍已退]  
昨日駐滬俄國辦理軍務大臣德希路君以華歷九月初一日下午二點鐘盛京來電見示内開日軍在盛京東南約距九十華里於八月二十九日一律退去其前隊則於日間先退至晚中軍繼之均向南而去我軍因即進札是地至往遼陽一帶之路有俄日兩軍時有小戰 
[俄人會軍南進]  
昨日駐滬俄國辦理軍務大臣德希路君以華歷九月初一日下午五點四十六分鐘盛京來電見示云自八月二十六日始俄國所有各處之軍均已一律向南進發 
[譯法報紀日軍大創]  
頓得法京巴黎斯來電云俄國海軍提督司徒舍爾八月二十一日電逹俄京聖彼得堡奏稱上月初十十四兩日敵軍鼓勇進攻勢極猛厲當被我軍擊退日軍之死於是役者計共多至一萬人自從此仗之後不過時有小戰及照常每日砲彈之聲耳　接此則日軍在旅順之兵或死或傷已有五十萬人矣 
[日本近情]  
本埠某洋行得有盛京消息云日軍之在盛京地方者業已　退並　日軍因　衣未　不勝其寒瑟總情形頗難言　且多染一種病症西人　之變利變利者始而脚　繼卽不治日軍以此頗多病　因是　送回 
 
 

Page 2

 
 
國者數亦甚多至日本國内諸民因財力困乏度日維艱甚爲怨誹蓋從前所望者以爲六月之中可了戰事今始知此戰結局爲日方長情形甚危致生怨望總之刻下情形日人於國中主戰黨極力反抗爰該黨於開戰時愚惑國人謂戰事不久卽可告竣也或謂數月後日本内地恐有亂兆此雖不可知之事然亦不足異也雖然日人所受種種之困難皆以有人唆使所致但及今知之亦已晚矣 
[俄將宣示]  
華歷九月初一日英京倫敦來電云俄國陸軍提督苦魯拔托金曾傳令部下以表其退守奉天之故實因兵力不足也且云俄皇今己决意竭力支持冀將戰局轉敗爲勝利目下正在續發援　俾敷遣調刻下時機己到必須奮力進攻 
[運煤濟俄]  
華歷九月初一日英京倫敦來電云有由巴耳馬地方某德艦主來信稱刻下德國公司曾租輪船四十二艘載煤接濟俄國波羅的艦隊故己有十餘艘開往巴耳馬矣 
[和議尚遥]  
華歷八月二十九日英京倫敦來電云英相蘭斯唐頃得某報訪事人詢以日俄和議一則答云刻下兩戰國尚各未電言歸於好之意故英政府逆揣其情無論或日或俄若遽向之以調人自居俾易干戈爲玉帛必不允從也 
[俄艦大傷]  
華歷八月二十九日日本東京來電云旅順俄國兵艦被日軍砲火聯貫攻擊有戰艦人巡洋艦四艘已損壞不堪恐此四俄艦將不能再離雷池一步矣 
[鐵路工程]  
華歷八月二十九日英京倫敦來電云前紀俄國叟根貝加爾湖鐵路已經開工現知所開造者不過貸物車耳 
[俄備冬營]  
馬尼拉島開蒲路牛司報云頃得美國金山來電悉俄帥苦洛拔托金刻擬在哈爾賓結營過冬曾於某日電奏俄廷略稱我軍漸次退至奉天鐵嶺糧食尚見豐盈逆科大戰之期當在來歲孟春時節其時誓將日人所占之地一律收回目下日本前敵之軍勇氣殊堪嘉尚我軍所缺者惟砲兵不甚得力彈丸所及距敵尚遥乞將大砲飛送軍前俾得乘日兵未逹奉天時克復遼陽要隘日來戰事已過第一期奉天北方霜雪旣降揣測日軍形勢似欲於此過年云 
[俄彈宜防]  
日本東京某日報云上月某日我日武員深葦氏所統第三軍右翼第一哨軍士及某某諸隊中伏於耿莊子民家未幾敵人結隊而來各掣手槍就屋中接戰事後查得第一哨軍士死傷四十餘名少尉中川氏部下亦死傷十有三名中有僅中一彈卽瀕於危者軍醫大川爲奇細察瘡口情形直徑甚大四圍肉粒纍纍若榴子然其人大抵毒痛難堪呻吟苦楚初以爲所受者祗尋常槍彈耳及悉心攷核更從瘡口取出已碎彈丸始知卽環毬列國相約禁用之洞洞彈註亦有譯作逹姆逹姆者後遍察諸受傷者事同一律乃持碎彈爲證訴諸聯隊統領某君厥後負傷諸人日漸沈董百方療治萬難得手應心刻已逐漸溘然而逝矣 
[俄失軍裝]  
錦州來電云某日俄軍用馬車三百餘輛滿載藥彈送往哈爾賓因避馬賊之鋒迂道利尤烏開衣地方前進不料甫抵希扯科倫左近卽被馬賊刧掠一空此眞俄人無可如何之事也 
[俄將售路]  
日本大阪某日報登中國京師來電云俄國駐京使臣雷薩氏擬就條約欲將滿洲鐵路售與中朝邇來迭向外務部多方催促外務部答以目下敝國帑藏支絀貴使諒所深知安有餘貲購此鐵路如貴國必欲責令收買則請先示價及歷年利息若干以便從長計議可也 
[重視戰務]  
美國舊金山來電云俄皇因得遼陽戰電大有可望及滿洲信息亦勝負反復雄心未灰故已决定主見無論如何必須堅持將戰局轉敗爲勝并宣諭云此次俄國乃委身神聖之戰焉可侵犯豈若敵人之詭詐狡展冥頑不靈是以日本必須譴當其罪而後己也且俄皇言引時尚擬增遣一軍合三十萬人發往滿洲如此軍猶不敷用則復成一罼亦所不辭其中三萬人將歸大公爵尼古地指揮遠東軍務大權歸其獨操而以陸軍提督苦洛拔托金爲之副焉蓋俄皇於此次之戰事極爲關心未嘗或暇故前遣赴戰地之兵臨行時每親往巡閱以冀鼓勵其心此外復有傳言俄皇仍須親臨疆場以符前語向日戰事其將校兵士本在大伯公爵亞勤克生投密克哈羅維區統率之下刻已全田内閣操縱其權則俄皇視此役爲莫大重要之事其心已昭然若燭矣 
[借債備戰]  
華歷八月二十九日英京倫敦來電云駐美京華盛頓訪事人發來電信據稱日本俟過新年後註此外國新年擬與美國政府商議招集外債一欵且其數甚巨刻下俄國亦在勸各理財家募一巨欵但其結果至今未見得手耳 
[琿春情形]  
華歷八月二十九日英京倫敦來電云駐青島路透訪事人發來一電稱有德國輪船一艘自經經海參威封港情形須由該處駛回此間據謂輪船之抵海參威者不絕於途惟各處已築砲臺用重兵堅守而於港口且埋設水雷以備不虞焉註按琿春一地據所得之信自始至今未聞有宣布封港之語 
[制府登程]  
金陵訪事人云正任兩江總督調署閩浙總督魏午莊制軍交缷江督篆務後諏吉於八月二十五日由省啓節先一日制軍親詣將軍都統各署及新督行轅辭行並派材官分投所屬文武各衙門投剌屇日闔城滿漢文武咸詣下關江口恭送節麾 
[刊行鈔票]  
金陵訪事人云江寗藩司黄花農方伯前因裕寗官銀錢局所行鈔票僅足補銅圓之缺未能救銀圓之窮乃會同官銀錢局總辦禀於督轅請刊行銀圓票紙票分二種一係五元一係十元頒發商民一律通行并准其繳納課稅丁糧與銀圓無少軒輊前兩江督憲魏午莊制軍允卽批准現局中已購齊機器卽日開工印刷擬印五元票二萬張十元票一萬張一俟印齊卽發給商鋪與現銀圓一體通用俾資周轉 
[購綫緝盜]  
寗波訪事人云本月上旬鄞縣所轄各鄕連出劫案三起一係東南鄕番茹渡左近方介壽家一係黄　巿胡彩章染坊一係大橋航船在溝涇塘過壩時突被盜匪搶刼均失贜頗巨先後經各事主報縣迭由邑尊高子勛大令嚴飭差捕四處訪緝奈各盜均已遠颺迄今尚未破獲日前大令聞知有案内盜黨多人均在滬江匿跡特購綫人協同捕役備文前往緝拿 
[茸城學務]  
松江訪事人云松江府田紹白太守婁縣　子新大令咸以興學育才爲當務之急因是四鄕紳士聞風興起咸以興辦學堂爲事邇有泗涇鎮紳士程信及廣文偕同志數人就鎭創設泗水高等小學堂及鎭東鎭西初級小學堂兩處已禮聘教習　集學生於八月十七日開初級小學堂二十二日開高等小學堂禀請太守大令蒞鎮行開學典禮○郡城東北鄕新橋鎮烟戸什百而學塾缺如現由紳董陳費韓三君至府縣署謁見田太守華亭縣孫花樓大令禀請就鎭上積善堂改建蒙學堂常年經費則請酌撥善堂餘欵以資挹注太守閱禀己餘大令 
 
 

Page 3

 
 
懸批署前諭令照辦矣 
[邑令被譴]  
金陵訪事人云八月二十日江寗滿漢文武各員公　調署閩浙總督魏午莊制軍於湖南會館以叙别忱故事公宴逹官諸客隨從應須飯食錢文均由兩首縣支給每次開支不下四五百千上元縣趙大令以所費過多先日貿然將成帳呈於督署制軍詢以本帥侍從誰向貴縣索錢大令對以無人制軍謂旣無索錢之人呈帳何爲卽將大令斥退旋傳材官投新督行轅將軍衙門辭宴李督詢悉其故立用德律風傳詢黄方伯一面函請制軍切勿介意勸駕再四制軍始不復辭方伯先已傳大令入轅嚴詞申飭宴時又怒責兩縣主不能辦事大令懼懇首府羅太守代爲緩頰始免譴責 
[月湖漁唱]  
甯波訪事人云新任鄞縣高子勛大令莊凱蒞任以來訪聞寗地有不法棍徒開設博塲抽頭漁利又無恥流氓唱演花鼓淫戲藉以歛錢此等惡習最爲貽害地方特於日前嚴厲出示遍貼通衢曉諭若輩嗣後宜速改前非勉爲良民如再怙惡不悛一經訪拿到案定卽從重懲辦决不寛貸○鄞縣高子勛大令前接奉臬憲札文内開鶯油性烈巿中攙和銷售令人食之爲患實深飭卽出示禁止等因大令奉札後已於日昨遵卽出示諭禁矣 
[五茸客述]  
松江訪事人云目下迭奉上憲札飭所屬舉辦團練青浦縣田大令因飭四鄕各鎭聯絡創辦詳請撫憲端午橋中丞委員校閱中丞爰就近札委松江府田紹白太守馳往閱看太守奉文遂定期本月二十五日帶同吏書人等赴青○江南提督楊鏡巖軍門回轅後略將各營事務稍加部署現又定期二十五日秉節出轅前赴滬瀆故南洋策電兵輪船管帶王都戎現尚泊輪伺候也○張澤鎮左近鄕人許阿鐵前因通同已伏法之巨梟瞎子阿雲前往圖中富戸封姓家勒詐洋銀七百元現經封姓指控華亭縣孫花樓大令遂提阿鐵到案研訊供認帶領梟衆前往敲詐各情不諱越日大令倩捕廳吳少尉升坐二堂復訊詎阿鐵竟將前供悉行翻異少尉飭令鞭笞數百下還禁獄中以待大令自訊○日前西門外富戸鄭姓之子因所娶南潯某富紳之女患病逝世竟爾痛不欲生背人吞服極芙蓉膏以圖身殉經人赶救幸得復活惟因受毒過深翌日又復毒發斃命情深至此荀奉倩不能專美於前矣○近日郡中謡傳南匯縣將解盜犯四名來府過堂府尊田紹白太守已先期奉到撫憲端午帥札文飭俟過堂訊實卽行正法或謂該四犯係擄人勒贖重犯並非盜匪南邑某大令已訊供通詳故撫憲先有此札文也 
[星使起節]  
練兵大臣鐵寳仁侍郎於前日由蘇蒞滬至吳淞閱看各操昨已事畢由淞起節徑往江陰進發矣 
[閩督起節]  
缷任江督魏午帥因奉廷旨催促迅赴新任爰定於今日由申起節乘福安兵艦赴閩具第四公子已擇吉九月十九日完姻因卽遷入北洋務局俟吉期過後再行赴閩 
[上海官場紀事]  
江蘇候補道梅觀察光遠近奉兩江總督憲札委辦理上海灘地招變事宜前日抵滬昨日詣蘇松太兵備道轅拜會道憲袁海觀觀察○調辦蕪湖鹽釐直隸州知州邵子怡直剌鼎隨辦洋務委員安徽候補知縣姜衡浦明府鴻焌寗滬鐵路委員河南試用通判周左麾直剌鉞候補縣丞魏登滬二尹殿丞候補巡檢李藻臣少尹延邃昨日均至上海縣署拜會縣主汪瑶庭大令 
[定期東渡]  
江寗府屬派往日本學習政法之官紳地十人由許苓西觀察偕同來滬迄今多日尚未起行昨觀察已向美公司輪船購定船票已定於明日動身矣 
[學生東渡]  
江蘇撫憲端午帥遴選速成師範生八十餘人派梅觀察光羲携同來滬假寓四馬路老鼎陞後馬路晉陞福興等各客棧現己定期本月初六日起程前往東瀛肄業矣 
[請准放行]  
廣東撫憲張中丞札委駐滬委員包鴻卿明府家吉購辦學務處應用之各書籍及教育品物陳列館等需用各物刻明府已次第辦就卽日裝運輪船寄粤昨趨詣道轅禀見袁觀察請知照海關照例放行觀察已准如所請矣 
[請拿私鑄]  
南匯縣陳苕亭大令訪得所屬大團鎭有匪徒童某設爐私鑄福建浙江二省當十銅圓卽於日前飭差往捕詎童聞風遠颺當將羽黨某甲等拘獲訊押昨日陳大令詳請蘇松太兵備道憲袁海觀觀察札飭所屬鄰近各州縣一體嚴拿童某到案嚴辦 
[醫院紀聞]  
吳淞口内北港嘴中國防疫醫院爲滬上諸大紳商所創設兹已於八月朔日開辦凡進口各輪船如有華人患病者均歸院中醫治前已將甬人某姓等醫愈釋令出院兹聞又有某甲等三名一律告痊任令外出亦可見中西各醫辦事之能盡心矣 
[定期互賽]  
英美各捕房捕頭定期西歷十月十五號即華歷九月初七日在跑馬塲互賽跑驢其西捕西探并賽脚踏車華捕則互相賽跑以矜捷足相届時踴躍爭先必有一番熱閙也 
[拘獲刼犯]  
上月二十八夜半時义袋角後鄕人某姓家突遭强徒破扉入内劫去衣飾等物次日投報各捕房查緝前日之晚包探徐阿華拿獲形跡可疑之江北人徐少芝並携有衣服等物該探立囑鄕人前來認視據稱確係原贓當將徐拘入捕房禀明捕頭挨吊齊贜物送案請辦 
[具詳佔地]  
南匯縣鄕民龔蘭塘前被土棍馬金桃卽小馬三强佔房屋二間曾投縣署控告嗣叉投道轅上控兹奉道憲轅上控兹奉道憲袁海觀觀察批示云龔蘭塘所控土棍馬金桃即小馬三强佔房屋與論持蠻反遭兇毆等情如果屬實仰南匯縣親詣查勘提訊究辦錄供詳報切勿以狥延此批南邑尊陳召亭明府奉諭遵即親蒞勘諭飭馬將買契呈案馬供稱買契巳經遺失不能檢交明府察核供詞馬佔地非虚判令速卽折讓一面飭承將所勘情形詳細繪圖具詳道憲聽候核示 
[諭繳捐欵]  
本邑南巿十六鋪裏街等處前經蘇松太兵備道袁海觀觀察飭知馬路工程局總辦翁子文太守向各店鋪抽收月捐以資經費太守遂派司事前往收取所有七月分之捐昨已书齊彚册具禀觀察其八月分捐欵嚴諭地甲局差傳知各店鋪迅速繳齊毋再遲延 
[覆舟類志]  
前日下午四點鐘時本邑南馬頭浦江中渡船戸某甲載有渡客二十餘人駛至浦心適值風浪大作舟子力不能支船遽覆沒附近各船間聲往救祗救起六人其餘均隨波逐浪深入鯨宫矣慘哉○昨日午後三點鐘時浦江中午潮初漲巨浪如山一時各貨船咸走錨斷纜受驚不淺惟某駁船承運火腿駛至浦南增祥馬頭忽然傾覆所載之貨亦盡付中流幸未傷人口然已不免賠累矣 
[擇地操演]  
南巿馬路工程避總辦翁子文太守前經諭飭捕頭每日督率各華捕操演步伐捕頭向假廣濟彩票公司前曠地如法操練邇者公司餘地别有　用故由捕頭禀知太守暫假局後某木行空地操演 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴辦清道]  
本邑浦東保甲總巡　岳松明府前經傳知各圖地保曁商明各圖董事在各　地方辦理清道製有竹　數百只分給地保安置街頭俾居民鋪戸便於傾　穢物不致作踐街衢所需經費議明向各店鋪分等抽收　來明　查得民間有不遵禁令擅自將　　傾出殊屬不成事體業已諭飭差保從嚴查禁如再抗違定提究辦 
[限令遷屋]  
前有朱澄曉等投上海縣署控陳光奎覇屋不遷毆辱妻女等情前晚縣主汪瑶庭大令提案研訊陳供前因幼妹與朱之小孩口角朱妻將妹威嚇小的向之理論實未毆辱大令以陳不應與婦女爭擾喝戒責一百下限令卽日出屋 
[英美等國租界公堂瑣案]  
前者廣豐洋行倩美最時洋行輪船由外洋裝來呢貨存於招商局五號北棧内爲管棧人談家福董耀庭等串竊藍呢一箱值銀四百二十兩經廣豐美最時二行主人控諸英美會審公廨經前襄　委員王松丞剌史會同英總領事署繙譯官德爲門君訊得談竊呢後托徐槐三售於陳利生陳轉賣與袁瑞田劉雲卿徐陳現已避匿無蹤當由中西官會商判談家福責二百板管押一年董無干省釋等因在案昨經包探倪順泉劉阿炳將收買原贓之陳利生劉雲卿二人解案讞員黄耀宿司馬與德爲門君冋之研　陳利生供前曾在三洋涇橋開設益升盛洋貨號閉歇後卽藉掮買洋貨餬口前據同業徐槐三稱有呢一箱係賣客所退商民並不疑其竊贓以銀二百五十四兩九錢七分五釐買下轉賣與劉雲卿求鑒質之劉雲卿供此貨購下卽被客買去無從追還司馬得供商之德爲門君以竊物者旣經懲辦陳鄭應從寛了案德君然之隨著陳利生交的保俟緝獲徐槐三再行核辦○某洋人控侍者叚金桂行竊銀行支票根據及金四開嵌寳鑽戒等情報由包探徐阿華查得金四開質於徐德泰押店得洋銀十八元嵌寳戒指質於翁廣源押店得洋銀三元昨日吊贜傳案請爲訊究洋人投案伸訴前情並稱押店收買洋人物件有違定章請卽懲辦質之叚金桂供係沈紀高拾得交與小的之兄求察訊之徐德泰翁廣源供何人來押不得而知請傳經手人詢問司馬著將叚金桂押候俟禮拜三傳到經手受押之人到案再訊○青年會控夏秉臣冐充管理青年會事務等情讞員黄司馬　差恊探劉銘芝將夏傳案司馬以此會係美國人所開應會同美領事審判因此仍將夏押候俟今日公堂解訊　江北人周友生孫阿桂宋長林奚光橋同御一貨車行至虹口西華德路將陳毛毛所推之小車撞倒以致坐客鍾仁友從車跌下碾斷脚骨當山六百八十五號華捕拘入捕房捕頭飭將鍾送同仁醫院療治據醫生云須六個月始愈且難免殘廢昨經捕頭將周等解究小車夫陳毛毛伸訴前情司馬訊得並非有心傷害但鍾周等均係食力之流貧苦異常商之德爲門君判周等四人罰洋三十元給鍾養傷完案○包探竇如海禀稱祖阿二在常熟拐得女郎胡喜郎來申托髹工俞小弟售於張王氏雉妓院並串出匪人名魁郎者并婦人張氏僞爲女之父母立據價賣計得身價洋銀二百十元中費十元事成之後張王氏詢知前情奔告小的一面將祖等三人尋到覊於樓上迨小的前往祖等三人均越屋而逃祖在屋上逃至葉樹德堂藥鋪樓上該藥鋪疑係盜刼糾同店夥上屋擒拿始行獲住兹由小的解案請大老爺訊究葉樹德堂夥某甲聲稱上月二十九晚十點鐘時忽聞屋上有聲糾夥拿住求鑒張王氏供俞小弟向係認識上月俞同祖來賣女有其父母同來小婦人並不生疑後詢悉實情因此訴諸竇探今旣解案求請恩斷司馬商之德君判將祖阿二責五百板管押半年期滿再責五百板管押四年半俞小弟責三百板管押半年喜郎暫交官媒看管○杜許氏控生香閣烟館主李王氏姦拐伊女杜阿閏等情司馬飭差協探將李王氏提案著押候過堂訊核○楊樹浦集成紗廠巡丁頭目某甲控陳進元行竊廠内機器上所用之銅件在陳之箱内搜出原贓呈案請究陳供實遭誣指並未行竊司馬著押候查明再核 
[法租界公堂瑣案]  
萬成永洋貨店夥王文彩冐名向法大馬路德源祥洋貨店騙取貨物計值銀三十三兩至月杪收帳始知被騙前日在途遇見扭入捕房昨日解案請訊王文彩供認騙貨屬實求恩寛限交還讞員陳楚生大令判交的保限五日内交銀○徐陳氏之女名阿囡被流氓張阿賢誘至寗波舟山藏匿徐陳氏托鄰婦潘氏轉托玉仙戲園傭人陸小龍前往尋獲帶回上海憑潘氏爲媒以阿囡許配陸小龍爲妻八月初四日業已完姻前日徐陳氏以陸小龍欲將其女押入娼寮投捕房聲訴捕頭飭包探將男婦一併拘入捕房昨日傳同原告解案請訊陸小龍呈遞婚帖供稱由潘氏爲媒出財禮洋一百元娶徐女爲室潘氏供稱洋銀已交徐陳氏收去大令判將陸小龍潘氏押候查明復核徐阿囡交保○某小烟間主吳錫卿前控店夥曹阿三竊取烟膏一百餘兩潛行逃逸奉大令訊供斷曹賠償洋銀三十元在案兹因曹無力繳洋昨日解案請判大令著枷號五天責三百板○天津人李春控方慶根與伊兄方某借去洋銀五十元迄今日久本利分文不付扭案謂追質之方廢根供此項洋銀係兄長所借現兄避匿蘇州求准交保出外前往尋見兄長方能料理大令判交的保限十日内理楚逾限不理著保交案押追○前晚九點鐘小東門外洋行街天成藥材店忽肇火灾幸爲時尚早經衆鄰帮同救熄昨日包探將該店執事王梅卿拘案請示大令判罰洋銀二十元○顧松林禀稱出小洋五角向六阿三買得對時表當票一紙贖出後交某鐘表店修理爲六冐名取去當洋二元七角在途尋獲扭案請追旋有六女倪氏繳呈洋銀二元七角求免究辦大令給顧領回陸開釋 
[美租界捕房紀事]  
昨日亭午時貨車夫袁桂川江阿四洪春桂載貨滿車行經天潼路偶不留心將行人趙元之撞仆於地碾斷足肯痛極聲嘶六百五十四號巡街捕見之將袁等一併拘送捕房捕頭見趙傷屬實令送同仁醫院醫治袁等押解公堂禀請讞員黄耀宿司馬訊　○昨晨虹口立大煤炭行内貨車夫周反生孫阿惟等四人載車至西華德路將甬人鐘仁友撞仆於地碾傷臀骨傷勢頗重爲六　八十五號巡捕所見將周等一併拘送捕房捕頭以周等屢次肇禍令押送公堂禀請　　 
 
 
 

Page 10

 
 
   
 
 

Page 11

 
 
   
 
 

Page 12

 
 
叙叅罰除咨部查照外理合恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
浙江巡撫聶奏爲光緒二十九年閏五月兵糧折價銀兩改題具奏摺十二日 
頭品頂戴浙江巡撫臣聶緝槼跪奏爲光緒二十九年閏五月兵糧折價銀兩改題具奉恭摺仰祈聖鑒事竊浙江省光緒二十九年閏五月分小建兵米業經估餉册報請照部定每石一兩二錢折中之價撥餉折給俟屆期確估時價詳題奉部允准在案兹據布政使翁曾桂詳稱玉環營閏月兵米除仍於玉環廳租榖内支給毋庸折給外所有杭州等十一府屬駐防營汛并織造匠役應支閏五月分小建糧米時價行據各該府估報遵奉部定每石一兩二錢各前司查核無浮先經陸續報明遵奉部行於上年仲冬奉撥餉欵銀内動支折給各營分散兵丁自行採買以濟兵食統於奏銷光緒二十九年兵馬錢糧册内造報通計駐防滿緣各旗營並織造匠役光緒二十九年閏五月分小建應支米一萬一千四百五十三石零每石折價銀一兩二錢共銀一萬三千七百四十四兩零理合備造清册並同杭州金華二府估結由司照例加結一併詳送察核具奏至嘉興湖州寧波紹興台州衢州嚴州温州處州九府印結尚未送到催取另呈等情前來臣復核無異除册結分送戸部戸科外理合遵照新章恭摺具奏伏乞皇太后皇上聖鑒飭部核復施行謹奏奉硃批戸部知道欽此兩江總督魏奏爲部定新章凡由俊秀監生出身各員無論試用候補均應一體考試片十二日 
魏光燾片再部定新章凡由俊秀監生出身各員無論試用候補均應一體考試等因歷經循辦在案兹經臣考試得試用知府劉藝候補知縣韓宗潮分缺先補用知縣鄧遠長試用知縣陶瑩於蔭先王雲章均取列二等以上各員應准照章補署差委除咨部查照外謹會同署江蘇巡撫臣端方附片陳明伏乞聖鑒謹奏奉硃批吏部知道欽此 
兩江總督魏奏爲江蘇徐州府屬抽收土藥釐捐逐年照章奏報在案片十二日 
魏光燾片再江蘇徐州府屬抽收土藥釐捐業將光緒二十九年九月底止所收捐欵照章奏報在案兹據辦理徐州土藥統捐局江寧布政使黄建　徐州道李經楚詳稱本年新土上巿之時督飭各局員照章實力稽徴設法招徠力杜繞越計自上年十月初一日起至本年三月底止各局共收銀十二萬三千七十兩二錢一分四釐連同上半年四月至九月所收銀兩統共自二十九年四月初一日起連閏十三個月至三十年三月底一年截數之日止計收銀二十九萬六千八百七十三兩六錢五分三釐除先後解赴戸部兌收銀二十四萬兩及照案開支各項經費匯費外餘存未解銀兩卽當照數掃解清欵至出省加捐一項本係聽商自便祇因各省捐數均經商情錙銖必較是以並無報捐之戸等情詳請具奏前來臣覆加查核該司道所詳委係實情除飭嚴督各局員竭力整頓核實徴解外理合會同署理江蘇巡撫臣端方附片陳明伏乞聖鑒謹奏奉硃批戸部知道欽此 
山東巡撫周奏爲新任總兵循例籲懇陛見並因　隸山東例應迴避據情代奏請旨摺十二日 
頭品頂戴兵部尚書銜山東巡撫臣周馥跪奏爲新任總兵循例籲懇陛見並因籍隸山東例應迴避據情代奏請旨恭摺仰祈聖鑒事竊臣准記名提督兗州鎭總兵張宗本咨稱宗本前在新疆阿克蘇鎮總兵任内請假回籍於光緒三十年三月間呈請代奏銷假旋經遵旨晉京陛見仰蒙召見二次訓　周詳並奉諭旨著回阿克蘇鎭總兵本任欽此宗本陛辭出都行抵山東接准臣咨行以光緒三十年六月初三日内閣奉上諭山東漕州鎮總兵龍殿揚著卽開缺所遺員缺著沈大鰲調補張宗本著調補山東兗州鎮總兵欽此欽遵咨委卽赴新任等因宗本於六月二十日馳抵兗州接印任事業將到任日期恭摺奏報在案伏念宗本一介庸愚亳無知識曾屬專屬無補涓埃兹蒙調補兗州鎮篆自維　昧深懼弗勝惟有循例籲懇陛見趨詣闕庭跪聆聖訓俾有遵循再宗本籍隸山東曹州府鉅野縣調補兗州鎭總服官本省例應迴避各等因懇爲代奏前臣查該總兵張宗本自到任後整頓營務督率操巡頗能實心從事正資得力合無仰懇天恩俯准張宗本暫緩晉京陛見至該員籍隸山東照例應行迴避惟查升任雲南提督前山東登州鎭總兵夏辛酉於光緒二十四年正月間由廣西右江鎮總兵奉旨調補登州鎮篆亦因籍隸本省例應迴避當經前撫臣張汝梅據情代奏奉硃批著毋庸迴避欽此欽遵在案今張宗本事同一律應否援案免其廻避請旨遵行理合恭摺具陳伏乞皇太后皇上聖鑒訓示謹奏奉 
硃批張宗本著毋庸來見並毋庸迴避欽此 
山東巡撫周奏爲各防營管帶官如有劣跡影著之員自應隨時參劾以肅戎行片十二日 
周馥片再各防營管帶官如有劣跡彰著之員自　隨時叅　以肅戎行兹查有武衛右軍先鋒隊後路右營前哨哨官花翎遊擊銜補用都司張連陞藉案勒索形同無賴儘先守備正任　州　把總張殿甲前代理鉅野營守備兼帶曹標親軍衛隊粗鹵任性不恤士卒前路右營幫帶都司銜升用守備王恩貴久假不　意存趨避當此整飭武備之際未便稍事姑容據該管鎭營曁先鋒營務處揭叅前來相應請旨將遊擊銜補用都司張連陞儘先守備張殿甲卽行一併革職都司銜升用守備王恩貴以把總降補留營効力除咨部查照外理合附片具奏伏乞聖鑒訓示　奏奉硃批著照所請兵部知道欽此 
直隸總督袁奏爲酌裁教職官缺繕單摺十三日 
太子少保北洋大臣直隸總督臣袁世凱跪奏爲酌裁教職官缺繕單恭摺仰祈聖鑒事竊臣欽奉諭旨飭裁冗員已將應裁地方河工鹽務官缺另摺奏報兹查教職一頃經管文廟學田及生童考試各事職務本極清閒現在武塲停試科舉遞减學堂徧立司鐸一官漸至無所事事惟是國家振興文教首重師儒自應分别裁留以維體制現經臣悉心確核擬以學額之多寡定學官正副之去留其學額在十五名以外者裁訓導留教授學正教諭一缺十五名以内者裁學正教諭留訓導一缺其向止一缺者免　順天府學兼大興宛平兩學及安州　州大名三　均有鄕學密雲縣延慶州均有衛學應均免裁統計請裁學正一缺　諭 
 
