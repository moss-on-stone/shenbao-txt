# 1922 - 52 - 4917605

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[疏通之窮技（冷）]  
　　國家之擾亂必愈逼而愈趨於眞故擾亂之初起也人尙以爲危險而有得了且了之心故疏通之術毎易見效迨至稍久擾亂之事時有所見以爲危險之心稍淡而疏通之效甚微矣故疏通自疏通擾亂自擾亂兩者幾無關係也迨至今日積數年來欲發未發旣發未盡之擾亂將一洩其有危險之念早置於度外故疏通之術非但不能見效且益足以增其進行毎經一度之疏通而擾亂之機愈熟擾亂之範圍愈廣此蓋由於各方鬱積之氣久經醖釀而成之苟非大宣洩之大調逹之斷難見效奈何當局之徒尙以疏通之術爲不二法門耶 
[命令]  
　　二月二十七日大總統令特授錢廣漢以勳五位此令 
　　又令夏學津授爲陸軍少將此令 
　　又令内務總長高凌霨呈准兼署山東省長田中玉咨請將試署泰安縣知事沈兆褘免去署職應照准此令 
　　又令内務總長高凌霨呈准兼署山東省長田中玉咨請任命王德懋爲泰安縣知事應照准此令 
　　又令陸軍總長鮑貴卿呈請任命郝延鍾爲黑龍江督軍公署軍法課課長應照准此令 
　　又令陸軍總長鮑貴卿呈請授宫恒鎧爲陸軍步兵中校宋得榮爲陸軍騎兵少校均照准此令 
　　又令署司法總長董康呈審核湖北高等檢察廳呈報嘉魚縣監獄魏巨慶魏均鎔被縱投歸情堪嘉尙擬請宣告减刑等語本大總統依照約法第四十條宣告將判處執行刑期三年四月之魏巨慶魏均鎔均减爲報行刑期二年以昭激勸此令 
　　又令王樹翰晋給二等寶光嘉禾章孫其昌晋給三等嘉禾章王惕晋給四等嘉禾章此令 
　　又令克寗瀚給予三等文虎章此令 
　　又令王開治給予三等文虎章金久光鄺國英均晋給四等文虎章此令 
　　又令賈振琪晋給四等文虎章此令 
　二月二十五日大總統令趙玉珂晉給一等大綬寶光嘉禾章杜錫鈞晉給一等大綬嘉禾章蕭耀南鄭洪年均晉給二等大綬寶光嘉禾章曹鍈王承斌穆文善顔德慶均給予二等寶光嘉禾章王毓芝閻桐熊炳琦彭壽莘均晉給二等大綬嘉禾章倪文翰陳壽田均晉給二等嘉禾章馮文煜李鳳樓金在業均給予三等寶光嘉禾章于化龍楊世元沈尙樸李志元宣鎭孫岳張佐民李彝斌申明道張秋聲方墨林楊周昌林先元周仲平翁守謙牛向辰程樹芬趙元禮李步蟾李濟臣王喬均給予三等嘉禾章李遇時宋芝田陳清源均給予四等寶光嘉禾章毛振鶚宋良仲馬光友夏國楨王兆中劉學信王汝楷劉德掄楊福培寗天爵婁雲　楊開泰牛起順馬鴻恩宋玉杭南國清陳德勝依介卿吳義坤任鼎臣袁長和石景山王汝升均給予四等嘉禾章此令 
　　二月二十三日大總統令署司法總長董康呈請任命袁青選署直隸高等審判廳推事孫廷徽署奉天瀋陽地方審判廳庭長杜日新夏喜麟署奉天瀋陽地方審判廳推事榻同翰陳繩祖署奉天安東地方審判廳推事何運衡署奉天鐵嶺地方審判廳推事戴遇春署奉天洮南地方審判廳推事賀寅清署河南開封地方審判廳長潘蔭庭署山東濟南地方檢察廳檢察官祝壽萬署浙江鄞縣地方審判廳推事李汴署陜西高等審判廳推事均照准此令 
　　又令參謀總長張懷芝呈請任命崔宏壽爲安泰鎭守使署中校參謀應照准此令 
　　又令徐維震張樹幟均晋給二等寶光嘉禾章李敏張連同均晋給二等大綬嘉禾章孔繁霨徐之棨王錫彤王澤分張培梅葛成修均給予二等嘉禾章商震馬開崧王錫唐均晋給三等嘉禾章王澤敷劉玉恒馬河清均給予四等嘉禾章此令 
　　又令任命孫良臣爲陸軍第十一師步兵第四十一圑圑長張維璽爲步兵第四十二圑圑長宋哲元爲步兵第四十三圑圑長劉郁芬爲步兵第四十四圑圑長韓復榘爲騎兵第十一圑圑長鹿鍾麟爲砲兵第十一圑圑長此令 
　　又令任命廣賢爲安泰鎭守使署參謀長此令 
　　又令朱寶仁懷履光均給予二等寶光嘉禾章詹宏績熊賓楊承澤均晉給二等大綬嘉禾章原恩瀛郭葆楨周翊清吳慶莪吳嘉福楊廷棟管祥麟顧凖曾馬錫生巴蘭塘周温費趨福均給予二等嘉禾章謝銓庭晉給三等寶光嘉禾章馮駿英羅以炘孫正宇王樹玉宋庚蔭于述堯顧承曾陳樹楷顧紹曾王光第吳熙年韋廉甘迭爾安迭格顧爾德麥凱柯迪錫理明宋怍珍譚維新包海容靄大逹嘉德納趙阿士貉和甫馬文德李時燦均給予三等嘉禾章袁克成王繩高均晋給四等寶光嘉禾章馬鴻恩周士森戚萬鎔王松壽盧懋功王寶華孟廣澎林林安康衢費約翰林生蘭羅福庭德柏夫普禮士甘恩史禮惠史緒任吳慶嵩均給予四等嘉禾章潘志和張文翰徐鎭高廷璋田汴均晋給五等寶光嘉禾章此令 
　　又令陸軍總長鮑貴卿呈請任命朱金城爲陸軍第十一師副官長郭勣隆爲正軍械官徐瀛爲砲兵第一圑副軍械官李兆錕爲步兵第四十一圑圑附陳萬青爲步兵第四十二圑圑附胡長海爲步兵第四十三圑圑附孔昭慶爲步兵第四十四圑圑附高震龍爲騎兵第十一圑圑附李興中爲砲兵第十一圑圑附陳毓耀爲步兵第四十一圑第一營營長葛金章爲第二營營長劉玉山爲第三營營長許驤雲爲步兵第四十二圑第一營營長王冠軍爲第二營營長過之網爲第三營營長馮治安爲步兵第四十三圑第一營營長席液池爲第二營營長韓多峯爲第三營營長劉汝明爲步兵第四十四圑第一營營長佟凌閣爲第二營營長王兆乾爲第三營營長李長清爲騎兵第十一圑第一營營長李治富爲第二營營長張奎文爲第三營營長孫連伊爲砲兵第十一圑第一營營長趙多興爲第二營營長李炘爲第三營營長陳希聖爲工兵第十一營營長聞承烈爲輜重兵第十一營營長劉清堂爲步兵第二十一旅少校副官趙景文爲步兵第二十二旅少校副官均照准此令 
[國内專電]  
　　北京電耿布正式函財部謂整理公債案基金尙未確實如交通部毎月准撥五十萬元除上年十月分已收到外其餘三個月均未收到本年四月後在鹽餘内應撥之欵是否能按數撥發如不能則整理公債原案不免停頓統計本年應付整理公債本息約一千七百萬元如交通以前欠欵及以後應撥之欵並鹽餘項下應撥之欵均能撥付無誤則前項公債信用穏固否則中政府今後不能再發公債卽發亦無人敢買云云財部覆四月以後在鹽書内應撥之欵能負責並催交部勿違明令 
　　北京電一月鹽餘因中行須另提百萬元銀圑不允謂當金融緊急時中政府欠還各項外債甚多如由中行提存百萬則銀行圑對於 ` 
各外債亦須自行扣留故稽核所尙未通知發放（二十八日下午二鐘） 
　　北京電統計局函財部政府公報載敝局年關領五千元並未收到請澈查（二十八日下午二鐘） 
　　北京電黄河橋工費先後爲丁士源俞人鳳提解現僅存庫劵公債若干工程難進行（二十八日下午二鐘） 
　　北京電顔昨入府兩請卸兼職徐云俟得替人卽准因鮑尙未允 
　　北京電某顧問建議請政府通電蘇皖贛聲明决不起用張勳以免謡諑（二十八日下午二鐘） 
　　北京電今日閣議修正津漢特别區市政局章程又購運振糶糧石免徵稅釐展至五月底止又蘇振糧免稅展限三個月均决定 
　　北京電潘齡臯電院請財部代甘借百萬元以全甘徵收作抵十二年起分三年交還如不能請將鹽務印花烟酒解欵全數截留撥充軍政費（二十八日下午一鐘） 
　　北京電張文生電院許省長荐王源翰長財廳有反動勿發表 
　　北京電龍烟鐵礦公司自修石景蘆溝橋專用鐵路京漢局查核覆稱同意（二十七日下午八鐘） 
　　北京電交部爲京奉路法商滋擾 
貨廠案根據甘林律師報告請外部向法使交涉（二十七日下午八鐘） 
　　北京電政府電令何豐林依法押收海洋社日人違約霸産現限二十七起五日止仍不遷讓卽由廳 
縣協助實行押收已函滬日領轉飭遵照（二十八日下午一鐘） 
　　北京電贛陳電探報孫文北伐對湘爲表對贛爲裏中央及吳使一再電飭嚴防而於軍實尙無切實接濟辦法請示方略 
　　北京電宜昌孫傳芳電川軍尙無南附若桂北進則難保不東下漢報四路東下非事實 
　　天津電張紹曾以國是會議絶望將出洋 
　　天津電段祺瑞第二第三夫人及子女二感（二）（十）（七）日來津寓日界吳宅（以上二十八日下午九鐘） 
　　漢口電吳派顧問李寶三爲漢陽兵工廠總監察監造槍彈 
　　漢口電吳派赴蘇接洽之代表王問渠周鈞已事畢感（二）（十）（七）過漢回洛 
　　漢口電沈鴻英派黄鴻猷余硯平來鄂請領餉械擬卽赴洛 
　　漢口電杜錫珪自寗電蕭請代籌各艦軍餉上游防務委由楚同艦長負責 
　　漢口電留省二十五師九十九圑奉令赴岳聞潘藍兩部又在施邊聯合神兵土匪騷動趙榮華寢（二）（十）（六）電省請示辦法（以上二十八日下午八鐘） 
　　香港電今日港西餐協進工會罷工 
　　香港電今日罷工之西餐工人因無火車多未能離港現港地安靖　香港電港督在議例局演說謂海員煽動利行工人罷工應速予行政官以嚴烈之權以對付此隨時可發暴動之大局因有人以保爾斯埠主義從中煽動 
　　香港電定例局今日下午特别會議决授權港督會同議局於必要時得頒行各種律例並議决無論何人非有警察執照不能出入口　　香港電今日下午無火車上省省海員沁（二）（十）（七）電港各界謂議决須船東完全承認所提九條方開工否則無調停可言華人機器會同爲工界份子調人資格宜由第三者任之 
　　香港電聞孫以唐繼堯回滇有碍北伐通電各省以武力制止 
　　香港電孫擬移大本營於全州聞許崇智派員赴郴州設粤軍總部　　香港電馬君武通電通緝林俊廷等（以上二十八日下午六鐘） 
特約路透電 
[香港水夫罷工之蔓延]  
　　二十八日香港電罷工情勢更形惡劣因辦館宣布歐人所用之廚司與侍役均須罷工表示情於海員之故歐人所用之華僕均已通知僱主定今晚赴廣州麵包肆及食肆所用製麵包糕餅之工人與苦力未先知照今日一律罷工 
　　二十八日香港電火車停駛以阻華人赴廣州華僕宣稱决計步行至三村（譯音）在華境乘火車赴廣州　　二十八日香港電邊界現設軍隊哨線各交通點均駐兵一支隊以備不虞本港現已封鎖 
　　二十八日香港電立法會今日開緊急會議通過一案授權港督於緊急時或公共危險時頒行公共利益所需要之條例此案係以歐戰初開時英國閣令爲根據依此而頒布之條例有檢查函電强人服役等項 
[日本普選案否决]  
　　二十七日東京電昨夜衆院以二百四十三票對一百四十七票否决普選舉案 
[哈爾濱之大搜查]  
　　二十八日哈爾濱電軍事當道今日在全鎭各處從事搜查而尤注重與赤塔有關之各機關如華俄通信社及赤塔代表庽所之類蓋聞鎭中藏有軍火之故搜查之後毫無結果此舉當與近今滿洲里車站發見軍火事有關人民大爲驚惶頗多訾議 
[歐洲經濟改造國際會社]  
　　二十七日倫敦電歐洲經濟改造之國際會社籌備委員已繕具報告贊成在各同志國設在國家會社共集資本二千萬鎊由英法德意比平均分認但諸國如日本英國等如願投資亦可加入上述各國家會社與國際會社相聯接國際會社資本爲二百萬鎊地點在倫敦各國家會社皆派員參與之籌備委員請有關係之各國政府速得立法機關同意以必要之擔保給與各該國之會社俾可從速開始整頓歐洲經濟之事業籌備委員主張凡國家之否認從前債務及其他國際義務者不得與之接洽 
[英議員中之愛爾蘭演說]  
　　二十七日倫敦電邱吉爾今日在下院聲稱在殖民部舉行之愛爾蘭會議結果甚堪滿意南愛大員並未稍弱其履行全部和約之决心亦未稍减其反對共和黨之意見惟新芬黨主張憲法及和約須一律取决於愛爾蘭選舉人要求甚力故南愛大員已允從之因是選舉將遲至六月初旬始能舉行英政府及和約之地位俱未受影響英國實無改變政策之理由英兵之在愛爾蘭者將繼續撤回云云下院將於星期四五日開審查會討論愛爾蘭案 
 
 

Page 5

 
 
   
 
 

Page 6

 
 
特約路透電二 
[英國航業公報]  
　　二十七日倫敦電英國航業公會報告去年航業最爲惡劣爲若干年來所未有船貨指數一月份爲四十六十二月份爲二十九若在前年同時則有一百必待世界商務恢復而後航業始可有起色以英國航業言須營業費用隨運費競爭之比例而減輕後始有利益可得目前英船噸位之閒置者佔全數百分之十二 
[美國之航業津貼計畫]  
　　二十七日華盛頓電哈定總統擬明日將船雙津貼計畫提交國會主張毎年由關稅收入項下按成移撥若干以籌集三千萬元左右之週轉金贊成者謂此計畫並不欲直接撥欵當可較從前計畫更得人之歡迎 
[游印英太子隨員被擊說]  
　　二十七日倫敦電英太子隨員被擊消息尙未徵實顯非重大事端二月二十一日英太子等由德里赴巴蒂亞拉時警察得報有人開槍兩響擊中隨員之車旋經調查知行兇者未用火器就車上之痕跡察之所中者當爲磚石 
[南非之罷工情勢]  
　　二十七日約翰萊斯堡電里夫一帶之罷工情勢更見嚴重今日侵晨有警察與罷工者惡鬥警察初用警棒繼乃徒手相持雙方各傷多人罷工者且屢次襲繫願上工之人維特班電氣廠附近發見炸藥甚夥其力足毁全鎭此間勞工聯合會反對市政局用破壞罷工之人所採煤斤揚言將撤退電氣廠與電車公司之工人 
[美衆院與華會各約]  
　　二十七日華盛頓電衆院外交股員會審查遠東條約及中國稅則等約後已加贊成故華會各約今已審查完畢 
[美國之女子參政權]  
　　二十七日華盛頓電高等裁判所宣言贊成女子參政權之合於憲法及贊成憲法修正文予女子以同於男子所享之參政權該修正文曾於一九一九年通過後曾發生是否適合憲法之爭辯 
[中歐東歐之大聯合]  
　　二十七日倫敦電捷克斯拉夫總理皮恩士博士組織中歐東歐大聯合會之計畫在羅京布克哈萊會商後已有進步波蘭在會議中允加入南斯拉夫羅馬尼亞捷克斯拉夫之圑體在日諾瓦會議取一致行動而奥國之加入三小協約國亦爲該計畫進步之一端前回國之人民合計之共有七千萬其經濟專家定期三月五日在貝爾格勒開會籌備日諾瓦會議事希臘或亦將派代表參與貝爾格勒會議 
[德國戰犯之脫逃]  
　　二十七日柏林電擊沉英船蘭杜維里號之要犯波爾特氏及狄特滿氏前經萊浦齊法庭判决各監禁四年均由獄中逃往瑞典 
　　二十七日倫敦檢事長在下院答覆關於波爾特氏及狄特滿氏逃逸之質問謂英政府已向德政府提出嚴重抗議德政府允竭力緝捕之但迄今尙未聞捕獲消息 
[英公主結婚記]  
　　二十七日倫敦電中國贈與英公主之禮物乃中國總統所贈係玉製牙製諸品並有古雕漆瓶一對查係一七七○年乾隆帝飭在福州定製者以上諸珍品已於今晚送交瑪麗公主公主見之大加稱讚 
　二十七日倫敦電昨日大雨今日晴朗想瑪麗公主結婚日天氣當可晴和現各處來觀婚禮者已紛集於倫敦不下數千人即從美國來者已有數百人而從法國來者亦夥上星期杪由各州到倫敦者爲數頗衆昨今兩日咸赴行禮之大敎堂及婚輿所經之途瞻仰焉當道已在各處起築覯禮台但恐仍不敷用瑪麗公主星期六日在白明漢宫接見來客收受禮物甚爲忙碌英皇與皇后今日在聖傑穆斯宫開第三次招待會殖民部已在威斯明斯大敎堂佈置殖民地代表之座位 
　二十七日倫敦電英皇以維多利亞級之大十字徽章賜與赫伍德侯爵候乃瑪麗公主夫壻之父也 
[橡皮股東聯合會]  
　　二十七日倫敦電橡皮股東聯合會之會員以橡皮業之最大利益惟合力行動方可得之故已抛棄其單獨宣傳之獨立計畫而决定合力扶助橡皮種植人聯合會之事業 
[各國近事記]  
　　二十七日華盛頓電高等裁判所判决按照美國商船法加拿大鐵路及船隻不得運輸亞拉斯加及美國大陸各港間之商品 
　　二十七日倫敦電上年經過孟郤斯德運河之商品其數之少爲二十年來所未有蓋受航業與商業蕭索之影響收入所減逾英金二十五萬鎊經過該運河之船舶約减一百萬噸 
[公電]  
　　吳佩孚反對九六公債電大總統國務總理財政總長各部院各省軍民長官海軍各總司令各处議會敎育會商會各報館各銀行圑均鑒唐德宗之言曰人皆以盧杞爲姦邪朕獨不覺其然是德宗之用杞愛而不知其惡者也若張弧則以財蠹賭魁腥聞中外曩昔以犯賭逮捕警廳我大總統知之最審各銀行圑亦知之最深而此次竟容其竊位度支竟任其發行九千六百萬鹽餘公債彼反藉口曰奉大總統敎令公布之由各銀行圑要求促成之究竟此種竭澤而漁政策是否出我大總統本意及各銀行之贊成不得而知佩孚鑒於全國之反對懍破産不可（電文疑有脫漏）慨自財閥當道罔利營私國産利權抵押凈盡所恃有餘瀝尙存者僅此區區鹽餘與關餘兩項張弧竟欲併此而斷送之稍有人心何忍出此夫中央軍警政費及各省協餉咸惟鹽餘關餘是賴張弧遽發行九六巨額債劵應付本息基金先以鹽餘撥付俟關稅增收以後即由關餘開支不敷之數仍以鹽餘補充將二者一網打盡中央軍警政費與各省協餉一律斷絶未悉何以善後華會提加二五關餘已聲明作敎育外交司法補助費如用此作基金則三部之費更何所出外人對於中國權利取得之要求往往欲於其範圍外横加干預上年有大借欵合同之限制尙欲得一機會而破壞之曩昔洋稽核要求太苛財長拒絶不予磋議張弧皆悍然行之洋員之要求遠過於前閣時代張弧皆悍然許之不惜開日後無窮損失之惡例發行公債必由外人簽字以保證此項公債對鹽餘有絶對優先權外人旣負責任即索權利如監理鹽務署統轄緝私營自肇干涉内政侵凌軍權之厲階更可使外人經濟政策肆行無碍張弧之肉其足食乎如謂舊債必須償還試間此七千餘萬舊債如何成立如何用途全國僉謂曖昧不明斷無履行之義務張弧乃必欲履行之且汲汲焉惟恐履行之不速其意何居肺肝如見舊債旣有抵押何必更發債劵以重剥削詐術雖工無以自掩如謂七千餘萬舊債之成立與用途絶無影射浮冒等弊何不將合同全文與支銷簿記宣示國人九年銀行聯合會宣言有曰今後决不借欵於政府而潘復時代之五千萬鹽餘借欵計在宣言之後此又何說除銀行借欵外尙有許多某記公司借與財部欵項此某記公司并無此等商號更未悉附屬何人人但知財部因借債而得回扣殊不知更有已得回扣而并未借債者且更有如元記公司與農商銀行已還欵而又開列者憑空結撰想入非非稍有心肝何忍出此張弧所誇示於人者豈不曰化散爲整易重就輕自以爲得意之筆而蔑視全國闐若無人夫潘復時代借欵利息不過一分全張弧許銀行八四回扣再加八釐行息已逹二分四矣更扣手續費與匯水利息已在三分以上所謂減輕利息者果安在哉此項九六債劵除折扣外尙不敷抵還之數此中孰多就少孰還孰不還操縱權衡握於一人各銀行急於得欵焉有不盡力報効者張弧更將歷任當局所有違法借欵契約逐件指摘其短聲言某項應作無效某契約應予取銷各債權人驚恐無着暗許以提成報効因而彼此心照認加公債之例此項利益當在二百萬以上矧回扣及抵押品利益尤爲美不勝收蓋旣還債則舊日之找抵押品如中行官股與七八年公債曁其他有價之物品當然贖回譬如五百萬借債必須有千萬之押品今抵還七千餘萬舊債則贖回萬萬以上之抵押品皆入於張弧之手而聽其宰割支配吾國尙有人乎更有徐樹錚濫借之外債不明用途亦無押品我政府向未承認者而張弧則利其重酬亦皆承認允以債劵償之祇圖肥已不計喪權喪心病狂莫此爲甚總計以上各種利益張之肥已近兩千萬其剥削伎俩之巧貪墨魄力之大誠可謂空前絶後宜乎彼語其密友曹陸曰此舉若成即予以元首總理亦弗屑爲也彼恐國人詰責乃藉財政公開以掩飾試問登於公報之收支數目何不列入鹽餘四百三十萬交於高齊之賬單又何以竟差百萬乎攫入私囊尤其明證吾國何不幸而有張弧吾民何不幸而更有與張朋比爲奸之銀行圑貪吏奸商互相狼狽巧取民財盜竊國産賭魁當道視理財如博奕以祖産爲孤注我國民一息尙存焉能默認羣情憤激忍無可忍我大總統天視天聽萬方宗仰曁知張弧爲奸邪必不容其禍國竊位伏望立即罷黜交付法庭以謝天下我銀行圑稍存愛國之心應即嚴拒張弧斷絶公債交易以謝國人非然者利令智昏激起衆怒時勢所趨潮流所至誠非佩孚所敢知也謹抒陳善閉邪之心以盡匹夫有責之義急不擇言惟海内詧之吳佩孚宥印 
國外要聞 
[日報紀大連民政署鴉片事件]  
　　中野民政署長之一封書 
　　世界新聞社東京通信云東京憲政會機關紙報知新聞二月十八日夕刋載大連民政長中野有光鴉片事件之密書略云一月二十四日夜接閣下之電報小生即於翌二十五日出發上京關於關東廳阿片之特賣因櫻田俱樂部壯士長谷川隆通之密告謂宏濟善堂職員小昌貞次郎有不正行爲以是受閣下各種的質問小生當將事實詳細報告并陳述善後之意見頗蒙閣下之諒解（中略）方謂速歸本任以小生所知告之司法官眞相即可明瞭正呈請歸任時聞司法官關於小生之行動極力搜查了無容赦小生殊爲遺憾小生於職務以外雖有援助政治家或欲援助之事實然於良心無所愧怍若有嫌疑則深期有辯明之日然至三月二十三日受閣下之命令即歸本任同時云恐受司法官之審問此事固小生所預期顧鑑於世間之情勢若小生以民政署長之身受司法官審問則以左列事實恐受紊亂官紀之評故此際願辭職爲一私人應其所求至若不利於他人之言則無論在官辭官所不欲說也 
　　關於鴉片問題若司法官之審問不及左記之第二第三兩條則眞相永不能明故小生殊迷於取捨若此際閣下最好不即將小生受司法官之審問而許小生得爲詳細之陳述如前次之陳述於閣下者若小生之辯明不得要領則交之司法官亦無法矣 
　　第一恐關東州之鴉片問題再燃致成攻擊現政府之材料本期議會中政府之反對黨極力欲倒壞現政府信關東州的鴉片公賣問題爲最有力之材料憲國兩黨皆傾其全力議會以外則全國新聞紙上皆稱此爲鴉片不正問題宣傳官紀紊亂至乎其極（中略）今議會告終世人對於鴉片問題漸次忘懷若使小生在官受審則閣下即欲在議會中答稱官紀不紊亦有未能全國之新聞紙亦將再提關東州鴉片問題揭針小棒大之紀 
事則對於中央政府及閣下深爲惶愧故小生敢請辭退官職 
　　第二恐對於閣下之職務發生批議馴至引起中央政府之責任問題關東州之鴉片公賣以宏濟善堂爲總發賣所係以供給有癮者爲目的然日眞目的顷在增加關東廳之收入大正六七年毎年此項收入逹六七百萬元以上以外務省系統發生異議故大正八年度大行緊縮政策小生之視事正此時也若依命令節制從來之放慢則鴉片項下之收入必至皆無故秘密發賣其間所費之努力頗不少大正八年關理廳鴉片收入之預算爲五十萬元而依命令收入逹三百萬元以上此外尙收入購入品之資金鴉片之發賣依内閣之通牒除警察醫所診定之鴉片癮者以外不得供給然經診定的癮者之數全關東州不過二千八百人而大正八年度所供給者約逹三百餘萬元可見十分之六皆違反政府通牒之規則九年度關東廳地方費之預算對於與前述同數之癮者所供給之額爲三百萬元加之購入代價百萬元有賣出之必要故預定有四百萬元之收入又自大正八年度起鴉片價格大落若從供給分量打算違反規定者殆逹十分之八閣下在議會中答辯時謂鴉片之賣出全任之大連民署長其實不然宏濟善堂監督事務之執行係由詳細之内閣通牒及關東廳所附加之項目施行者小生之處斷範圍極爲狹小小生不過體上官之命務期政費之收入無有遺算命宏濟善堂使之努力而已即如特許金一層青島對於十錢之鴉片徵收二元五角而關東州乃常收十元以上毎年平均得青島倍額以上之收入者亦不外剥削鴉片商人之利益關東廳鴉片公賣之主旨不外救濟癮者雖無可議然竊謂此種違反規定之販賣殊有妨礙若使成爲司法上之事件詳密調查恐有和盤託出之虞又供給前述癮者之鴉片之賣行於關東州内者不過極少量大部分皆輸出關東州管轄以外之天津上海等地又由此等地方賣行於支那内地更不待言蓋亦防不勝防者依小生愚見閣下在議會中仍以明白的否認此種事實爲佳不獨小生一人安堵而已也若一朝暴露於天下之時則不獨關東州及政府皆蒙物議同時且將受違反世界人道及國際信義之非難此鑒於從來排日支那人之運動而可知其不免者也若不幸生此大影響則小生殊爲悚懼無論現在及將來小生必將此事實隠瞞到底故欲先辭現職以避有責任之言 
　　第三恐表出有力紳士之名爲鴉片之小販者雖皆爲支那人然内部多與日本人有關係亦有僅名義上委託支那人者又日本人販賣鴉片之成爲組合者約五分之二此種關係者中關東州的日本顯紳不少此次招疑惑的特賣人卽小販中之能做大買賣者得利之較多亦自然之結果此種特賣人固由宏濟善堂選擇有資本及手腕之支那人爲之然一經指定日本人必有與之聯成一氣以謀利者從來此種暗中活動者多因種種運動及情實·經政府默認之私人大正八年來且認容此種謀利爲國家的事業其已經政府默認者第一爲當地之各新聞社第二爲日俄戰爭時有功於日本支那人兩名第三爲蒲原基甫第四爲梶井盛蒲原基甫代表支那人之有力者及日本人中所謂支那浪人等梶井盛則爲代表代議士圑體而賣鴉片者當時已經關東廳長官及事務總長之承認閣下就任後亦經報告一朝接司法官之訊問自不能不一一告白則關東州有名譽之紳士爲之面目掃地者必多不獨紊亂當地之秩序恐内地之權要亦有爲世間指彈之的者 
　　以上所陳第一項最爲可懼第二第三兩項若小生退職必無暴露隠密之人使鴉片事件成爲司法問題不審問前述之事實决不能得其要領故使小生開口發言殊非所願元來本件之發生非有告訴者又非有警察民之報告更非出於檢察民之認定不過閣下依政府反對黨長欲川某之材料特命小生闡明其時日而起者然檢察官與警察官之搜查實異常辛辣甚至小生部下之警察官亦搜查小生或且有洩露秘密者眞使人憤慨不置小生一方提出辭表懇請辭職一方尙望閣下以密令命彼等取極穏當之進行實爲公便 
　　前書乃中野有光與日本某大官之書所謂某大官非内相即亞細亞局長無疑然推其語氣則爲内相尤確蓋微内相恐無免中野民政署長之權也日本之售鴉片於中國根據地不止大連一處青島福州等處亦其主要根據地大連如此其他可知記者昔在凡有日人足跡之處皆聞日人以領事裁判權爲護符販賣鴉片嗎啡初猶以爲駐在領事縱容其浪人而已不謂日本當局竟恃爲大宗收入民國三年關東討袁軍完全失敗余走大連見烟館林立買賣鴉片成爲公然營業因留意調查之調查後始知日當局不惟恃此毒人鴉片爲大宗之收入且用此鴉片收入爲補助宣傳機關之用大連有泰東日報者本係華商經營尋以日官廳壓迫過甚乃使日本浪人金子平吉掛名社長而金子平吉則據泰東日報爲已有此泰東日報月亦得宏濟善堂數百元之津貼此外日本文報紙則更不止月得數百元民國七年日外務省對於茲事發生異議於是日政府乃禁止無限制之販賣吾人方謂日政府亦知販賣鴉片非公道所許初不謂其禁止乃不切實之禁止也今觀此書則知日政府之禁止不過一具文耳使非内部黨爭劇烈憲政會竟於去春告發此案則日當局之販賣鴉片吾人雖知之又豈非一無可奈何之事幸而有此黨爭不惟吾人能執此鐵證以要求日政府請以後勉爲三大國之一勿自墜其國際之信義即多數之日本人民或亦將起而監督其政府不令其爲此有玷國譽之事也雖然日本之「密賣鴉 
片」者不止民政署長在華交通機關於運輸鴉片一事亦負若干之責任吾人此後當加意及之并望眞知中日親善爲必要之日本人亦加意及之吾人無他求惟求免鴆毒此亦庶幾非過分之要求也 
[日外部公布海軍限制條約（再）（續）]  
　　（意國）安德利亞的里亞·開約德威利阿·堪特德加勃爾·杜利約徹逹利·列阿那德逹文齊·段特亞利哲里·羅馬·那坡里·威托利阿愛滿湼列三世·列的那依列那·合計噸數一八二·八○○噸（密逹式噸數）意國依第三節第二欵之規定得於一千九百二十七年一千九百二十九年及一千九百三十一年興工建造新艦（日本）陸奥·長門·日向·伊勢·他城·扶桑·霧島·榛名·比叡·金剛·合計噸數二○一·三二○噸第二節關於軍艦廢棄之規定依第一章之規定軍艦之廢棄按左列各條行之（一）廢棄艦宜置之於不能供戰鬭用之狀態（二）前項宜於左列方法中擇其一行之（甲）軍艦之永久沈没（乙）軍艦之解體（丙）軍艦宜變更爲專用之標的（丁）法國及意國於一千九百三十一年以後應行廢棄之主力艦中得取其其二艘爲專用之練習艦而保存之（三）（甲）除第一章第九之特例外軍艦已逹廢棄時期時應即爲第一期廢棄即着手置之於不能服戰鬭任務之狀態（乙）將左記諸物件撤回陸上或破壞之後其軍艦即認爲以後亦在不能服戰鬭任務之狀態（一）一切之砲及砲之需要部分砲火指揮所並一切砲塔旋回部（二）砲之原動水壓及關於電力設備之一切機械（三）一切砲火指揮用具及距離測量機（四）一切彈藥炸藥及機械水雷（五）一切魚雷實用頭部及發射管（六）一切無線電報設備（七）司令塔及一切舷傍裝甲或替代此等之主要推進機械之全部（八）一切飛行用甲板及其他一切各航空用附屬物件（四）應實行廢棄軍艦之期間如左（甲）本條約效力發生時應行廢棄之軍艦依本節第三項之規定自本條約之效力發生時起六個月以内完了第一次廢棄之作業十八月以内全部廢棄完了（乙）因代艦之竣工而應廢棄之軍艦於其他艦完成之日以前着手第一期廢棄之作業且自其完成之日起六個月以内終了之十八個月以内應全部完了（新艦竣工遲延之件别有細則）第三節代艦主力艦及航空母艦之代換依本節第一欵之法則及第二欵之表行之第一欵關於代艦之法則（甲）主力艦及航空母艦除有特别規定者外自其完成之日起二十年後得以新建造艦代換之該新造艦除有特别規定者外其應行代換之軍艦自完成之日起十七年以前不得開始建造但除有特别規定者外非自一千九百二十一年十一月十二日起十年以後不得興工建造新主力艦（乙）各締約國應將左記事項速行通告其他締約國（一）應行代換之主力艦或航空母艦之艦名（二）對於代艦建造之政府發令之年月日（三）代艦安設龍骨之年月日（四）應行興工之新艦之基凖排水量噸數及密逹式噸數並其主要尺寸（五）各新艦竣工之年月日及竣工當時之基凖排水量噸數與密逹式噸數並其主要尺寸（丙）主力艦及航空母艦有走失或因意外變故被破壞時得即行代換之（丁）應行保留之主力艦或航空母艦除對空中及水中之攻擊而施以防禦設備之目的外不得改造（未完） 
國内要聞 
[北京通信（公御）]  
　　評論九六鹽餘公債 
　　并忠告國民財政會會員 
　　自九六公債之議起風潮迭作擾攘匝月遲至今日而能否發行固屬尙有問題實則應否發行亦復有研究之餘地在也中央財政已陷於「水窮山盡疑無路」之境 
界而所謂「柳暗花明又一村」之希望尙渺不知其何年何月何日何時故主張公債發行者輒謂財政部債務一清之後必能逐漸活動而反對發行者否認之謂九六公債果一旦成爲事實則所有鹽餘儘數抵還各銀行借欵尙恐不敷即謂四個月後有關餘接替償還本息鹽餘即可騰出以充軍政之費豈知中財政不從裁兵入手爲根本之計畫則無論如何辦法殆無時不有水窮山盡之憂現在軍政兩費之浩大武人官僚之貪婪豈區區有限之鹽餘所能分配敷衍耶逆料關餘可以接替之時不愁無潘復第二出現再來抵押零星借欵又不愁無張弧第二出現再來發行大宗公債是財權終於斷送而危險仍終不可免故反對發行者之理由比較的似尤覺充分也而况中央財政其所以逼到水窮山盡之狀况者第一原因由於一般梁山式之軍閥用刦掠的手段來搶財政部第二原因由於一般猶太式之銀行家用盤剥的手段來騙財政部而銀行家之手段較軍閥尤機巧萬分因彼等一面是銀行家一面又是財政部部員自總次長以至秘書參事司長科長秉賦此種畸形者十有八九即以張弧論爲華北大中之主要人物所以此次發行九六公債與其說是償還銀行之借欵不如直捷了當說是償還財政部部員之借欵與其說 
銀行圑是財政部之債權者不如說財政部部員即是財政部之債權者言之寗無唧然聞前日國民財政會代表十人謁見張弧以財政公開名義質問三種問題（一）去年所發行之一千四百萬鹽餘國庫券何故以六五折賣出而毎一萬折餘之三千五百元究竟何往要求看賬（二）此次九六公債所預備償還之各種借欵當初成立之時契約手續是否違法其用途細賬亦須閱看并否認短債委員會之設立（三）中國銀行股票是政府一種法定股票無論何人不得擅行處分風聞總長乃秘令中行先更花戸以七五折拍賣出去有無此事是何理由張弧當時無言可答惟有囑令各代表補具書面前來以便答覆而次日即跳上火車奔往天津去矣此中消息從可推測然返而考察國民財政大會之精神及内中分子之歷史則又令人希望廢然蓋誠如有葉某通電中所謂「未能尊重彼此人格殊爲可惜」者今日爲諸君 
 
 

Page 7

 
 
計苟能將財政部之黑幕澈底調查盡量宣布造册列表賫赴上海國是會議請其保存分送各界圑體請其登記以備他日眞正國民財政大會之參考是或懺悔之一道歟 
[閣潮與時局府電影響之推測]  
　　東海半認錯式之通電相傳即爲疏解面子問題之一手段該電經某秘書擬稿呈閱東海親筆大加增改　「誠心待人」「公心接物」「親若家庭」「愛如手足」「跅弛之才推之挽之」等語均係臨時加入前晚（二十五）僅將電稿擬定並未發出迨至昨日（二十六）始交秘書處拍發惟發電以前是否已得各方面之同意似乎尙是問題蓋在政潮初起之際關外方面曾迫公府宣布内容當時東海本有意發一含糊其辭之通電以敷衍了事繼見風頭不大順利發電亦屬無益遂暫擱置近以關外經王承斌孟恩遠張景惠等合力疏通雖未完全妥帖總算有點眉目發出通電必不至有不良影響且直隸之曹處於調人地位固無可無不可洛陽之吳除反對發行九六公債外亦不作一聲此電發出至少效果必有復電回來於各方面之眞正意旨或不難藉以窺知沉悶之時局當能漸見曙光至繼任内閣人物聞仍以鮑貴卿呼聲最高惟鮑氏尙未表示一點活動意思果否承認赴奉一行亦不可知然使大局之紛糾可除各方對之亦無異議則鮑氏亦非絶對不肯幹也王士珍目下雖不肯出山然共商時局亦屬應有之務聞政府方面擬再召集奉直兩方要人與王士珍朱啓鈐等在中央開一會議藉得解决各重要問題不過究竟何時可以實現則尙無確期耳 
[中東路將由我負責整理]  
　　中俄間已成立協定四項 
　　中東鐵路之管理問題因華府會議有共管消息遂引起全國之注意頃據東交民巷傳出消息中東路問題經我國政府與勞農赤塔兩政府之代表屢次交涉結果已大體决定該路由我國完全收回其决定大綱約有四項（一）中東鐵路歸中國政府管理由中國政府特設管理機關辦理（二）俄人所有該路股份由中國政府酌定時價於向後五年内收回之（三）該路未完全收回以前勞農赤塔兩政府之代表得派委員參與該路路政（四）中東鐵路所負各國政府及外商之債務由中國政府完全負擔之其債務則由中國勞農赤塔三政府共同組織清算局整理之至我國對於該路政之整理聞會由交部特派專員二人赴奉與該路新任督辦干迺斌籌商已擬定辦法數項如下（一）增加護路軍隊擬定呈請張使轉飭六區剿匪總司令許蘭洲將所部剿匪軍劃撥一大隊歸該路督辦管轄以作保路之用其分配方法以一半分駐各站以一半巡查鐵路沿線一帶至經費一層統由路欵收入項下開銷（二）組織東鐵委員會隨時討論路政改良之法以資進行（三）撙節各項浮濫開支以省糜費（四）甄别各項職員並徵求技藝嫻熟之專門人材上列辦法俟三月初旬王氏履新後卽可實行 
[海軍部與日商無線電交涉]  
　　民國三年海軍總長劉冠雄與日商三井洋行訂造雙橋大電台一所計全局造費五十三萬六千二百六十七金鎊合現時華幣計之約四百餘萬元不可謂非吾國近年來大工程之一也自九年四月開始興工迄今將届一載現内外工程除蒸汽旋車·及高週波發電機·扣留天津海關尙未裝置外餘皆將次竣工故目下無大工程惟少數機匠裝設汽管耳查全局主要機件首推高週波發電機及拖動該機之原動機蓋發報之能否成効天線電力之大小傳電距離之遠近電波之正確與否管理之敏捷如何皆繫於此焉該機迴轉數毎分三千六百次其速率實高出普通電機數倍且此種高速度應用於無線電上更宜正確絶對不應變動故原動機之設計與構造速率之管理及調整其難點實萬倍尋常聞日人極力摩仿歐美苦心經營累次試騐卒未成功故此次原動機改電動機而爲蒸汽旋車者良非得意然美人著名無線電工程師愛爾母氏證明凡高週波發電機之速率變動絶不能超過百分之一蓋卽以百分之一算之毎分鐘速度之變動爲三十六迴次由是電波相差爲約一百九十米逹變數過大實屬超出近世通用收報機受信制限以外而據日工程司自云此項高週波機在工廠試騐時速度變動幾逹百分之三則較愛氏說相差甚巨故該機今後能否發報不無疑慮查世界最近高週波電機用蒸汽旋車拖動者實未有創例在先日人毅然行之如能確有成效於無線電界非不略放異彩但根據原訂合同該項高週波機應用電動機拖動此次日人改造一意孤行事前並無通知徵求雙方同意事後又無充分之證據以保　該機之效率我國當然不能認爲滿意且機器程式旣異價格不同實可減低造費十萬至二十萬英金「原合同另有附註」而日人非但不能履行條約且亦不認此項減費政府爲保守合同之信用一再據理力爭履行條約而日人態度異常强硬雙方公文往還幾度磋商迄未結果故該機至今扣留津關本年六月以前能否開始通報未可知也 
[赤塔政府强令華商助餉]  
　　近日赤塔政府因出兵攻擊舊黨强迫在俄華僑捐助軍 
餉並設立種種苛稅横徵暴歛華商稍有反對輒任意科以重罰赤塔華商總會前曾致電政府呼籲日昨綏芬河華商商會亦有電到京請政府設法保護電文大意以俄國頻年内亂華商所受損失甚鉅自赤塔政府成立以來苛稅繁興稅則時有變更一度變更稅率卽增高數倍比來舊黨又復反攻赤政府因出兵防禦迭向華商勒索軍餉捐助稍遲惡法隨之輕則加倍處罰重則科以徒刑似此暴歛横掠華商實難如命務懇設法保護云云聞政府對於此事除已電令駐崴領事范其光與俄政府嚴重交涉外並擬令外部向在京俄代表提出抗議 
[日人對我國視察膠澳之態度]  
　　外陸兩省令與委員以便宜 
　　魯案解决後我國政府爲履行條約規定準備組織中日兩國委員會起見特由交通部派遣部員十名前往視察膠濟鐵路沿線及青島之狀况以爲將來在中日委員會中商議一切細目之根據及參考其視察範圍係調查膠濟鐵路沿線·與青島之鐵路郵政電報等之實狀事前並已通告日本政府冀其與以種種便宜現據日人方面消息日本政府爲圖協定細目之際得以迅速圓滿解决並以解釋我國對於條約實施之疑慮起見業於本月二十日之閣議提出討論决定通飭各關係官憲與以便宜卽於二十一日由外務省發出訓令飭各關係日本官憲乘此次中國派遣視察員之機會務期澈底介紹青島之實况於視察員倘視察員有質疑之處宜與以充分之說明並應爲謀一切利便而日本陸軍省方面亦已同時發電訓令各關係部隊之長官飭其與外交官吏協力援助中國視察員云 
[高凌霨對新疆中英交涉意見]  
　　自英人施行新疆英民註册新例並援用旣經廢止之中俄陸路通商章程自定英商在新免稅之條例以爲引誘華民入籍之鈎餌後迭經新疆省長及新省議會呈請政府一面咨由外部向駐京英使提出抗議一面電令我國駐英公使向英政府嚴重交涉迄未解决茲聞内務總長高凌霨以此案長此延宕流弊無窮已擬具統籌辦法咨請國務院繼續交涉其文如下查英人施行新疆英民誩册新例一案迭准新疆省長省議會及省議會全體議員電請嚴重交涉節經咨由外交部向英使提出交涉並咨呈鈞院查酌電知駐英公使向英政府嚴重交涉在案迄未准英使照復現復迭准新省電陳英人在新勾引迫誘華民入籍情形證據確鑿　可諱飾並准山東田督軍代電請主持嚴重交涉以維邊局各等因先後到部查此案關係我國主權至鉅長此遷延流弊曷極現已由部擬具統籌辦法提出閣議應由外交部速爲繼續嚴重交涉務令英政府將前項新例即行撤銷所有向來兩國會查辦法沿用旣久本極利便仍應繼續以免别生枝節其已經被誘領有英籍票單之華民按照修正國籍法之規定凡屬中民未經依法呈經内務部許可喪失國籍者仍一律以華民待遇此節應再由外交部切實聲　一面由部電行新疆省長迅飭該管地方官根據國籍法及向來會查辦法對於轄境纏民設法禁阻以杜歧趨至英商在新免稅一節本係援用中俄陸路通商章程此項章程卽經明令廢止該英商自不能再行援用英人旣以免稅爲勾煽華民入籍之資所有歷來英商免稅成案我國政府亦應根據俄約正式向英使聲明撤銷事關稅則應由外交財政兩部另案妥速辦理以資挽救 
[記六省救災協會之成績（微）]  
　　去歲南方告災北京設立籌賑機關計有兩大圑體一曰十二省救災聯合會乃被災省分之旅京人士組織之其用意爲自救一曰湘鄂黔江皖浙六省救災協會乃非被災省分之京内外人士組織之其用意爲救人而兼有報施之性質在也蓋前歲北五省大災災民逹五千萬人其能免於溝壑者半賴南方各省竭力籌賑·即江蘇一省而論所捐賑欵已逹五六百萬之多故六省協濟會（簡稱下倣此）宣言即依此爲前提而列名發起者均爲北五省軍政兩界之著名人物名義之正大則如彼勢力之雄厚則如此宜若有偉大成績之可觀矣而孰知乃有大謬不然者 
　　當六省協濟會成立之初十二省救災聯合會中之份子對之不無厚望而明眼人早知其必無結果主張各自進行不相聞問故十二省救災聯合會奔走數月成績均有可觀即或少攤成分之某某兩省不無觖望但係内部之爭執於大局尙無障碍而六省協濟會則聲息消沈彩色黯淡其成績將等於零聞該會發出之章程宣言以及各理事之私函分致北人服官南方之督軍省長廳長局長道尹縣知事者計有數千份之多而結果所得僅有奉天張巡閱使指助小米三千石江皖各分一千石湘鄂各五百石黔浙以運輸不便故未分及又有黑龍江鮑督軍捐助舊衣一千套其餘之各省督軍省長廳長局長道尹縣知事則均一文不名且并覆信而亦無之至北人这商界亦僅有天津某賈曾於去年年底捐助新衣八千套作價八千元連同北京城内之零星勸募共得一萬六千元江皖黔浙四省各分三千湘鄂兩省共分二千六省協濟會之成績僅此矣 
該會會長惲寶惠氏以蘇人而跨京兆籍兩方面均是同鄉情理與體面問題均似說不過去於是乎一鼓作氣前日向賑務處硬行弄到現欵六萬六千元派人分往上述六省發放先賑所謂先賑者因賑欵只有此數而六省災區廣漠誠如杯水車薪無濟於事故確查六省各縣中有災重而賑微者或災輕而無賑者先以此欵分别賑濟現在六省之縣分已定蘇則爲睢寗或泗陽皖則爲鳳陽或蒙城鄂則爲恩施湘則爲芷江或麻陽浙黔未定賑欵支配數目蘇皖各分一萬五千元湘鄂浙黔各分九千元派出人員蘇則爲張彭賢唐宗浩皖則爲賀簡畢育仁浙則爲瞿長齡李道同鄂則爲顧大徵李國楨湘則爲楊道南杜雲程黔則爲徐鍾藩胡士選云（十一二二十四） 
[顔德璋與顔德基誤點之由來]  
　　吳佩孚原電之補誌 
　　本報二月二十三載京電岑西林派顔少將德基赴洛一節翌日得顔君德基來函更正當向駐京記者電詢據復基字係璋字之誤正文爲顔少將德璋等語同日又快函洛陽專員訪問實情覔得吳使致北京公府原電補紀於下文曰大總統鈞鑒敬稟者屢接岑雲階先生函縷陳困難情形懇請轉呈大總統乞將中央允付前軍政府欵量予撥給函電紛馳至再至三日昨沈鴻英之代表顔少將德璋抵洛備述沈軍在湘餉糈無出艱苦萬狀復面請稟懇主座優予維持等因查西南自取消軍政府後中央允還之欵爲數至鉅雖屢經電請撥發終未領有成數現在孫文北伐在即沈鴻英所轄之軍隊亦即中央軍隊設一發動有期而餉糈無着似於軍事行動殊感困難懇請我大總統俯念時事日亟待用孔殷無論財政如何拮据務設法接濟沈軍餉項二十萬元交由顔德璋祗領將來即從中央應付軍政府欵下扣除時局危迫無任屏營禱切之至專肅祇請崇安伏乞垂鑒兩湖巡閱使吳佩孚謹稟印 
[舊議員反對九六公債]  
　　張弧發行鹽餘公債各方面紛紛反對而張不顧一切悍然做去頃聞第一届國會議員駐京者亦於昨日（二十六）下午三持在鐵門安慶會館開會討論此事到會者約百餘人比推鄂籍國會議員張則川主席當由李文熙報告九千六百萬鹽餘公債財政當局確已發行去年年底大中銀行所發付各機關之存單一百九十四萬已於昨完全用該項公債收換回去此可爲明證聞其表面上所定之折扣係正金銀行六折中交銀行九折内國各銀行八四折而實際上則内國各銀行均係七折其他黑幕尙多即其發行手續亦已違法（一）未經鹽務署及稽核總所簽字（二）未經償還内外短債審查委員會審查確定財政常局遽然發行增重人民負擔國民斷不能承認次由駱繼漢·邵瑞彭·李慶芳·彭漢遺·余紹琴·黄元操·李載賡·李文熙等相繼發言互有討論結果議决數項辦法（一）草擬通電宣布全國（二）推舉代表四人分赴府院請願取消該項違法公債（三）草擬公函分致鹽務署稽核總所請其拒絶簽字（四）刋布白話文字宣示國民共起反對（五）請求經濟調查局總裁召集開會派員赴財政部庫藏公債兩司調查眞相 
[津市民開贖路集金大會]  
　　當塲認集四十餘萬元 
　　天津總商會發起國民收路自辦集金會之後各圑體各機關無不響應該會成立以來現已一月在此一月之中無日不籌備無日不勸導而商會方面毎隔一日必召集各商會議蓋藉以勸勉各商竭力認欵期望將來有好成績也昨日（二十六）該會特假南開操塲開市民集金大會俾使人人有認欵機會會塲佈置大門立一牌坊上書市民收路集金大會兩旁懸掛國旗兩面進塲門迤西南面搭蓋蓆棚二十間（一）幹事簽到處（二）集金會事務所（三）收路認股接待室（四）演說員簽到處（五）銀行收欵處（大生·中國·交通·直隸省·鹽業·保商·金城·中孚·中國實業·山東工商等十銀行）塲之四隅設講台四座中間設講台一座到會人數約有十一萬餘人全塲秩序由喚醒堅决同意抵抗等圑擔任維持之責並有警廳所派警察保護之故人數雖衆秩序井然開會後公推李實忱爲主席在中間講台報告云今日爲市民收路集金大會所有膠濟路由我國備價收回辦法勿庸贅述凡我市民均有集金義務將來均有股東權利此次集金爲我人民自動的爲我人民雪恥的中華民國已閱十一年至始行作到民國二字因民國爲國民之國國民爲主人翁今後國民自决不依賴政府五年以後必成强國云云是日演說臺共有五處之多演說員有二三十人之多均各發表意見痛陳集金收路爲救國之根本辦法與我人民在國際信用上有極大關係萬不可彼此觀望坐失良機痛快淋漓聞者均受感動時鼓掌之聲振動天地當塲認股數目約在四十三萬元因認股人太多手續太繁十銀行各有收欵接待室預認者更多有綢緞布疋同業公會預認十萬元李實忱五萬元當行公所一萬元米業公會三萬元王曉岩一千元膠皮車同業會三千元救國十人圑聯合會三千元茶商同業會一千二百元天興德金店一千元雜貨商同業會二千元趙幼臣一千元瓦商公會一千元邊潔卿一萬元田紹蘧一千元楊曉林一千元其餘確實數目及認股姓氏尙未探明 
[霞飛上將抵奉時情形]  
　　奉天消息法國霞飛元帥已於二十四日早八時由安奉車抵南滿站先由駐奉各國領事上車歡迎後由我國孫吳二督軍及張二十七師師長張漢卿旅長等代表張巡閱使到站迎迓並有圑長以上及廳長以上各文武官吏上車歡迎元帥下車後即往大和旅館休息於十一時入城城内軍署西胡同口向南建築之牌樓上嵌歡迎二字外有洋文而交通銀行門前除牌樓外並建一照壁院中兩旁則圍以五色國旗門前交义民國國旗及法國國旗元帥入城後到交通銀行少息即訪張使張使在使署大開宴會以爲洗塵至七時半由奉赴北京省垣省立中等以上各學校學生排隊均於六時前到站歡送各手持法國國旗並有外交部所派來之武官唐中將等及駐京法國公使哈列姆均同乘專車入關另一消息元帥到奉後在大和旅館略事休息卽臨日本官民之早餐宴旋於十時餘至小西邊門外中法實業銀行駐節與各國領事等晤談片刻即偕瀛眷隨員乘汽車至北陵經張使代表張作相與外交署長佟兆元等陪同前往游覽一過遂赴使署之午餐會張使爲表示誠意起見特於二十四日朝兩點餘鐘即派衛隊一營協同沿途各該管警察佈置臨時戒嚴線游人車馬一律不准通行並聞元帥當晚赴京張使已令京奉站預備專車 
[北伐聲中之湘省現狀]  
　　北伐聲浪近雖高唱入雲而湘南之粤軍確尙在郴永以上惟曾與粤中北伐軍約定之黔軍則已向湘西出發以爲聲援總司令部昨得芷江知事楊子奉急電謂該縣已到有黔省步兵一圑砲兵一連駐紥囗石一帶應如何應付請示辦法云云查黔軍旣不過爲粤中北伐軍之聲援則自非主力軍隊粤軍尙未前進黔軍未必單獨進行乃省城社會情形邇來已漸呈杌隉何遽如此甚不可知因之各方傳聞疋謂必另有故究竟原因何在目下尙未顯豁俟探得實情當續聞也 
　　沈鴻英之投直早已接洽妥當惟現在尙未改編據聞吳佩孚之意以粤軍北伐聲浪旣高前方軍務陡形吃緊益以湘趙態度至今不明尤不能不嚴密防備以免意餐然於岳州另增軍隊旣恐湘省疑心或至另生枝節則惟有即令沈軍擔任此事較爲妥當；但一加改編即須令其移駐他處故不如暫不改編免去許多轇轕又聞直軍最近忽增設一平通電線（由平江至通道）以通消息業經張福來函由沈軍佈告予以保護觀此益見沈軍已完全投直互相勾通利用矣 
　　湘人劉揆一近又發起和平運動主張由湘省省縣各議會及農工商敎各會代表民意以誠懇之意思爲請願和平之運動昨已由天津函致此間各公圑請速進行其意以爲當此全國厭亂之際以超出南北兵力範圍之湖南揭櫫其衆民旗幟共起相約以圖和平自能水到渠成事半功倍但不知此間各公圑之意向云何也 
[許世英續保財政廳長]  
　　請簡任王源翰 
　安徽財政廳長一缺前經許世英電保柳汝礪充任柳以皖局紛擾力辭不就聞昨日許氏續來一電改荐王源翰爲財政廳長原文如下寒日電請將財政廳長孔憲芳開缺以柳汝礪簡任個日接財政張總長電據柳汝礪稱才力難勝任恐誤桑梓柳旣堅不同意未便相强等語皖省財政亟待整理及今不圖愈難收拾茲查有第一届國會議員王源翰爲人老成練逹鄉望素孚向辦銀行對於財政極有研究英到任聘爲財政委員副會長於本省財政情形尤爲熟習以之簡長財政必有裨益伏乞俯准迅賜明命將孔憲芳開去署缺簡命王源翰署理安徽財廳長無任感激待命之至除另電財政總長外許世英謹呈養印 
 
 

Page 8

 
 
自由談 
遊記 
[遊羅馬敎王宫觀名畫記（八）] [  汪筱謝女士]  
　　余等至近世油畫室牆四週所懸油畫均名人手筆圖中爲列代敎王如巴司第九PiusIV利亞第十三LeoXIII及巴司第十PiusX等所勅封之聖人余等至第一劃室爲敎王克利蒙Clement第八世物克利蒙寶座四週有衛隊繞之又繪五百二十七敎士爲捐軀内中十四係歐洲人此室中均十九世紀物 
　　第一畫室之内室屋頂繪敎王巴司第五PiusY被四講道之人所召牆上懸近世最有名之油畫其第一幅繪來米及司Renrigius爲來米Rheisus之主敎右手執一十字架後隨歐洲四名人第一即法王克老佛司Clovis第二爲却立末Charlenrnagne第三路第九第四糢糊不能辨乂一幅繪敎王白笛克十五BenedictusXV着白衣外罩王服兩肩纏以紫帶貎極尊嚴此室油畫以此二幅爲最足珍 
　　第二内室屋頂繪拉丁禮拜堂之四聖父爲敎王克來克雷第十三GregoriusXIII時物其中一幅繪來勿兒Raphael之葬禮帶花冠臥柩架上備極奢華羣衆手執火炬前導送至王墳行葬禮除敎士以外尙有羅馬長官各類人民最可注意者即雕刻家安而勃鬭來AlbertDuler着黑衣亦在送葬之列聞此畫係敎王巴司第十PiusX送陳此室者右面一幅繪數日本人大主敎王爵等及一法主敎致祭日本敎士之在本國受害者 
譯叢 
[海外艶乘（三）] [  張碧梧]  
　　女神志少蘇見弗逹克卽曰君非頃間作畫之畫師耶弗逹克曰然復詢其落水之故女曰吾觀君作畫致於出神偶不愼乃失足墮水弗逹克作懇摯之聲曰然則罪在吾矣吾當對君道深切之歉忱也女曰罪不在君恃怪君之手筆魔力太甚致能驅吾入水耳弗逹克復詢其姓氏知女名愛麗挪系出名門父爲子爵所生祗此一女愛逾掌上之珠家居城南别墅其園林之勝薄負時譽弗逹克固亦知之稔今不料於無意中得遇此子爵之妇中心至覺愉快更立喚一街車送愛麗娜反維時愛麗娜體力雖尙疲神志則已恢復車中與弗逹克娓娓清談宛如舊識而毎論及畫術尤覺絲絲入扣及車抵城南愛麗娜即肅弗逹克至書室更以頃間事告其父其父自亦大感弗逹克欵待如儀嗣後愛麗娜與弗逹克卽時相往還弗逹克旣未娶愛麗娜亦未字相交旣久多情之愛神遂即施其慧箭深中二人之心夫二人所處之階級雖有貴賤之殊然情愛之發生决無階級之見第當二人用情之始弗逹克尙有所顧忌以爲已乃一貧賤之畫師安有福分享受貴女之愛情亦徒自擾自苦而已故毎當情不自禁時輒力自遏抑不敢少縱然美人在前用情如不有若芳美之醇酒有使人自醉之力於是弗逹克乃失其自主之力不知不覺墮入情網而訂白首之約矣果也愛麗娜之父反對甚烈謂以貴族之女而下偶貧民實有玷家聲復責愛麗娜曰汝縱惑於一時之情感致忘却身分然吾不能曲徇汝請而貽門庭之羞汝果欲仍爲吾女者當速毁此私定之婚約愛麗娜辯曰吾所以欲嫁弗逹克者爲感其救命之恩耳且也弗逹克爲美術家美術家之身分豈下於貴族哉顧愛麗娜雖一再聲辯奈其父堅執成見終不少動 
影戲譚 
[記奇光鏡之情形（三）] [  石鶴]  
　　翌日女郎家中忽報愛氏已到直入化騐室謂奉部長命取奇光鏡者女父大喜急取奇鏡並以巨鋼一方當場試騐但見堅厚之鋼身一經竟光射過鋼質已溶爲粉並示以鏡體爲上下兩節須配合用之失一則無效矣其父方欲授鏡於來人而女郎乃失聲呼曰此非愛氏父勿予之其人突起圖刦被女父執鏡一擊暈絶倒地伊休人則愛氏之弟承黨魁命而先來冒取奇鏡者也 
　　未幾「愛爾瑪林」已乘車來方進門黨首業先率衆於隔室四起環攻阻其與女郎相見愛氏力敵十數人當者輙敗而黨魁已乘隙入化驗室强攫奇光鏡矣女父抵抗竟被槍殺女郎亦爲刦縛紛亂間奇鏡已抛落沿窗室内愛氏聞槍聲砰然起自隔室知女郎尙在東首屋中力排衆匪飛步而往黨魁方欲拾鏡愛氏已騰躍而前不意面中一匪悶藥頽然仆地此際突有一怪服俠士乘摩托自由車超塵旋駛而來由室外窗櫺内伸一手而取奇鏡迨黨魁見而往奪則鏡之半節已入怪俠手中矣 
 
[水乳交融易銓]  
小說 
[社會小說人間地獄（四十）] [  娑婆生]  
　　第七回蛾眉設阱泛宅浮家豺虎磨牙抽釐助餉賈大人點頭道這話可眞是閱歷之言但是談到實力老哥你替我想只好敬謝不敏了不過我狠想弄一件可以混混的事罷了徐和卿道剛纔你没看見那林瑞齋他也算是商界中混混混到這種地步眞是可憐可怕賈大人道說起林瑞齋我正想問問到底是怎麽一回事徐和卿道他犯了三種病說着伸出三個指頭賈大人道三種什麽病呢徐和卿道他這三種病說起來簡單得狠一共只有九個字是「没資本」「不内行」「多浪費」他本是我從前麒麟洋行裏一個夥計洋文還好人還漂亮家裏雖有點田地拼拼凑凑也不滿五千塊錢財産他在上海混了結識了一班輪船買辦天天聽見些朋友誇說輪船買辦能賺大錢不費勞力局面闊綽的一派議論心裏便躍躍欲試動了做輪船買辦的念頭剛巧前年我們輪船公司裏新添了一隻走長江的船他便來要求做買辦我因爲和他是老朋友便勸他安心仍舊做洋行裏的事不必來上這圈套這長江輪船買辦看是狠容易誰也做得了不過你不内行一定吃虧的將來水脚包下來做不到這個預定的地位不但白吃辛苦還要賠錢那眞不上算後悔莫及他當時誤會我這番話是恫嚇他推辭他的意思他一定說自已雖不十分内行却有幾個熟悉朋友肯出力帮忙行家又有熟人照應似乎有幾分把握一定要來做並且抵押了産業拚凑了些現欵來繳做押櫃一面又找了好幾個人向我請託我也不能固執這輪船買辦一席便派了他照以上的情形他已犯了没資本不内行的兩件毛病了誰知他接手買辦以後以爲聯絡客家莊號非多多的　應不可在上海是不消說得天天花天酒地船到漢口也是夜夜選色徵歌後來船泊南京鎭江蕪湖到一處有一處的應酬應酬當中拉着生意的不過十分二三其餘糜費消耗到佔了十分七八隔了一年除了他上海的大本營以外他爽性漢口蕪湖都有了上老婆小老婆的出身不必說是堂子裏的出身那裏知道節儉小公館的建設又都爲娛樂開心起見又怎肯樸互這樣幾個口岸幾方面的浪費他如何禁得起已然虧空愈弄愈大公司裏一年要結一次總賬算下來他照合同要補出萬把兩銀子一時他那裏調動得轉况且我們商界裏一樣也是勢利的錢莊上的擋手眼光比鬼還凶耳朶比德律風還靈他一看你這人入不敷出手面不靈休想用他分文平常酬應塲中什麽哥什麽兄呌得應天價響到了缺銀子的時候你去求他你呌他幾聲親爺他也不肯帮你一帮 
[餘瀋] [  懷橘四乳] 　　 
　　天地这大物無不容乃天地雖能容物而物竟有不自容者飛蛾小蟲也原野之間隨地皆堪棲息而獨投紅燄以自焚龍鯉鱗族也江海之廣何處不可遨遊而偏觸崩崖以自賊此皆趨炎附勢而不知其禍之慘且速也噫世之不爲蛾鯉者幾人哉 
 
 
 

Page 9

 
 
   
 
 

Page 10

 
 
國内要聞二 
[陜亂中之馮蕭聯防訊]  
　　據西安來函陜督馮玉祥近以陳部時在陜南鄂北分途擾亂直軍頗疲於奔命非聯合鄂省共同剿辦無以清亂源特於前日派督署參謀劉某赴鄂與蕭督軍籌商聯防辦法電信往返數次始决定辦法四種（甲）設立聯防軍務處該處分爲兩項進行（一）陜省方面以安康爲駐隊區域因該地毘連川北且爲漢中孔道易與鄂軍聯絡聲氣并便於軍事上指揮（二）鄂省方面以竹谿爲駐隊區域以其地扼四川某關之咽喉爲通陜南之鎖鑰且控興安雞冠山各險塞與陜境只隔數十里之遥調軍遣隊均在指顧間（乙）劃分聯防區域陜軍防務以漫川關之雞冠山以西爲鎭守區域鄂軍防務以仙河關之南大巴山以北爲鎭守區域（丙）權限之分配如陳氏殘部入境滋擾時無論何方面均得發兵剿擊不得互相推諉惟事先須通知各本軍官長（丁）軍用品之負擔凡軍用急需之品如軍械子彈糧秣等物兩駐防軍有隨時互助之必要不得任意觀望以免臨時貽悞軍事進行刻兩方已分電吳使備案照准矣 
[汴城新近之慘殺案]  
　　蓄妾之罪惡慘無人道之虐殺 
　　汴垣近日又發生鬨動全城之慘殺案一起刻正由法院開始提訊本案發生後社會人士均非常注目新聞紙亦日不絶書記者以此事與社會旣有特殊影響認爲有報告價值爰志之以餉閱者現充財廳秘餘之潘迺斌係前北洋高等巡警畢業歷任汴中要職曾納妓小鳳仙爲妾家有使女年已逾笄日前忽於潘外出時被潘妾串同僕人慘殺殺時先用剪刀去其舌頭而後支解其體事後方欲着人掩埋詎爲鄰右查悉湧進潘宅奪出死者抬往省警廳廳中立派隊赴潘宅查勘并將死者舁醫院檢騐同時開封地檢廳亦派檢察官加入檢察騐得死者受創共有六十餘處夲案正凶潘李氏（卽小鳳仙）由龍警廳長夫人邀陪到署細加詰訊後即付拘押據供認殺害不諱并自承尙有帮同犯一僕及兩傭婦僕係久隨潘者與此案極有關係兩備均以金錢雇來帮助等語該凶婦又供認施行殺害時初先用剪斷舌繼用熨斗烙身最後用刀凌遲支解致死云云問官得供至是不覺下涙旁聽席中亦有流涕者咸以此荏弱使女身世已極可憐乃復遭此慘殺無論内容如何究之李氏等罪不容於誅也軍省兩長方面亦大震怒當傳命先將潘某革職逮案嚴辦李氏及帮同殺人犯等着先鎗斃以快人心而昭炯鑒法界方面則主張正帮各凶旣均到案供招實情不諱自應由法律手續嚴辦故刻尙在商榷中至潘妾此次何故下此毒手據聞該妾素不端謹此事發生不外爲洩憤及報復而起本處各新聞紙毎日對此事均登載省垣各處人士來函除叙此事始末緣由外復以人道主義督促法界方面必認眞訊辦蓋因該案事主潘某恃有奥援刻尙托政界某有力者爲之緩頰冀將此案從輕消滅故也 
[山西通信（歐滄）]  
　　模範省得意人物 
　　古人有言事功之成决非一手一足之烈旨哉言乎記者騐之山西閻錫山氏近年來舉行新政得力於羣策羣力者居多而益信閻氏之所以自信者曰「用民政治」蓋利用人民之智力以培養其道德利用其體力以襄治地方事宜利用其財力以發展各種實業是也又曰「適時政治」蓋當茲上無道揆下無法守時代雅不喜侈談歐美移植不可能之政敎以貽誤地方亦不願敷衍因循蹈清末腐敗政治之窠臼不炫自創不專摹人不爭機先不落事後而惟以山西現實之民力財力爲標準者是也用民政治適時政治是皆閻氏自詡施政之總括新名詞然以記者實地考察之所得而下以良心之批評應當名之曰宗敎政治軍用政治奚以言宗敎政治閻氏柄政之初首先提倡孔敎招高要陳煥章赴晋演講自省堂藉重康南海署額（按今已改作徐世昌書）言必稱堯舜學必宗孔孟大有以孔敎爲國敎之趨勢孔敎是否可定爲國敎聚訟紛紜者十稔矣本篇姑置弗論第以閻氏採孔敎爲省敎實已奏大效驗於一時記者猶憶常州惰稚暉氏之言曰「行政當含幾分宗敎性質以範圍其信仰力浸假信仰力稱一薄弱縱有良法美意亦無由推行」吳氏老名士亦文學家其論議煞有至理閻氏之洗心自省尊孔講經焚香默坐操琴唱歌跡其種種措施謂非宗敎政治而何奚以言軍用政治閻錫山氏山西督軍也而省長由彼兼攝省署固明明有政務廳長也而新政大概由第四旅長趙次隴主持此特其跡象焉事耳至山西辦事之所以有精神尤在閻氏能以督軍資格爲全省軍政界之首倡無論欲舉辦何種新政莫不先從軍界下手以爲試騐之初基質言之即以軍率民之辦法各級軍人亦各隨其材具之大小於政界各貢其一部分之義務試舉數例以明證之政界之敎育軍界助之政界之運輸軍界助之政界之路政軍界助之政界之經濟周轉軍界助之甚至政界敎育界之新風氣乃反由軍界先之主之軍人絶不妨害民政（禁烟當作别論）民政反得援助於軍人同一軍民不分治他省得其害而山西獨蒙其利者翳惟閻錫山氏之力非倖致也謂非軍用政治而何記者以宗敎政治軍用政治銓釋閻氏新政縱不敢自詡爲逹到十二分之確當然雖不中不遠矣本篇標目爲模範省得意人物而上述則爲閻氏新政之宗旨母乃文不對題矣乎是又不然蓋得意之政治必出於得意之人物刻下閻氏所用人才文自區長警佐縣知事以上武自連排長以上皆曾自洗心自省中來忠於閻氏忠於晉政忠於山西全省之國民推定論之亦可謂其忠於中華民國之國家閻錫山爲用民政治適時政治之領袖固不待論矣其部下僚屬諸得意人物皆遵守用民政治適時政治之政策而以用民政治適時政治爲職志者也記者極意描寫山西新政之主旨即不啻洗曬閻派人物之大照片此點旣明其餘個人之璅碎行爲更無庸枝節覼縷以叙述然而其姓名籍貫與現職則不可不簡略的報告讀者模範省得意人物爲誰曰山西陸軍第四旅旅長趙次隴五台縣人冀寗道道尹孫奐崙直隸人警務處處長南桂馨寗武縣人陸軍第一旅旅長商震直隸人山西省銀行長徐一清五台縣人財政廳長朱善元浙江人實業廳長趙炳麟廣西人晉北鎭守使張樹幟崞縣人晋南鎭守使張鶴峰崞縣人督軍署參謀長李勉之雲南人政務廳長楊兆泰新絳縣人敎育廳長虞銘新浙江人陸軍第二旅旅長馬子喬籍貫未詳陸軍第三旅旅長孔雲生山東人雁門道道尹許鑑觀蒲州府人河東道道尹馬駿晋城縣人（二月二十二日） 
[皖省銅元之流毒市面大受影響]  
　　舊曆新正以來皖垣銅元市價跌至毎元可換一千七百文各業工夥相繼作加薪罷工運動不一而足市面突呈一種恐慌現象擾攘紛紜大有不可終日之勢造幣廠猶日夜鼓鑄值此生銅價漲銅元價落餘利固逈不如前而廠長江澤春復提議開鑄當二十雙銅元預備運往河南山東直隸等省行銷究之本省爲出産地豈有不受影響之理前商會長蔡正等特具書總商會請召集各業董開會討論呈請省長維持皖垣市面飭令刻日停鑄如或不能辦到則請限制減鑄俾免市面受害無窮一般人之預料此事萬難辦到蓋銅元餘利軍署毎月指提三萬元省署毎月三千元新安武軍恃爲餉源省署恃爲開支一經停鑄或減鑄此欵勢必不能照繳省長能允督軍亦必不認可即減鑄一層亦毫無希望也吳藩任造幣廠時鑄出數目比較現在有多無少然價格尙不見低金融上亦不至如此紊亂綠吳恃倪嗣冲所開之益豐錢莊包攬推銷雖日出百三十萬枚大半行銷滬寗一帶本省市面自不至擁擠江澤春接辦無法暢銷全數流行本省分量又不能照部定章程爲一錢九分江乃好好先生到任未久情形不甚熟悉一任該廠員司通同作弊甚至特購一種製成这最輕銅片名曰東洋片攙雜其間不但外省不能信用即本省市面行使亦多挑剔江昨告人云吳藩臨文卸時藉口虧空復鑄一個月此一月由所造之銅元額數過於規定且成分亦不能如從前之認眞吳又急於求售外省又不甚歡迎傳聞吳近來出售銅元其價甚賤予甚憂之是以急將本廠之銅元廉價出售以謀抵制吳之銅元經此打擊輸出他口又云雙銅元鑄出擔保不行銷本省必定整箱裝赴河南山東直隸等省分量實重二錢八分銅鉛成分照法定數攙合云云即使江氏所言尙非僞飾但無限的鼓鑄商民之疑總未能消釋故近日銅元價猶有日漸跌落之勢且該廠近更發生一種暗潮即幣制局以焦桐交皖委用焦在漢口天津等處造幣廠辦事有年熟悉幣制情形焦到皖江澤春頗爲歡迎旋即委充總務科長到差時爲全廠員司所反對再三調停改爲總監工尙未妥協紛傳此種反對聲浪起於帮辦萬繩權所鼓動緣萬自吳藩交卸由總務科長擢升帮辦大權在握恰江又非熟手可以唯所欲爲今江得焦桐爲助必多所掣肘於已不便故不欲焦在廠辦事然萬繩權一切措置亦多不理於人口對於吳藩裁撤各員司工匠要求發給十年份紅利多方延宕至今尙未發訖省署曾指令照發猶謂無欵萬之意以被裁員司必不能在省等候日久星散此欵可不致瓜分各員司已知其意將與之當面交涉恐不免發生風潮也 
[皖公圑會議籌欵贖路]  
　　國聞通信社安慶通信云安慶太平洋會議外交後援會對於籌欵贖回膠濟鐵路一事曾於十八日先期通知省議會等三十三公圑先生分頭開會討議辦法後再開各圑聯席大會公圑研究日昨該會又發出通告分致各圑訂於今日（二十六）假省敎育會會塲開聯席大會今日下午一時許各公圑人員已紛紛蒞集遂摇鈴開會首由舒鐵香報告開會宗旨嗣有翟漢翹張燿宣沙廉泉等相繼發言皆各有具體主張當經全體到會員討論多時議定本日即當舉行者計有二事（一）膠濟路收歸民有九日閣議雖經通過而迄今未見明令發表（按此項命令已於二十三日發表皖人或尙未知）應即推舉代表晉謁省長請其代電中央早發明令再由省長廣出布告以昭大信於民間籌欵贖路問題始覺踏實且易於着手（二）由外交後援會逕函魯省商會或其他關於贖路之圑體請其將膠濟路近年收入狀况調查切實覆函告知以能得該路近年决算或概算爲最妙並請其繪出膠濟鐵路詳圖及攝有該路重要車站之照片一齊寄皖以之播示於衆使人民得知該路詳確情形及實利狀况然後再云籌欵始可獲踴躍認輸之效此兩者均爲籌欵之先决問題决俟其内容確定後再由外交後援會召集各圑聯席大會另組籌欵贖路會議定籌欵方法通知本省各大埠及内地六十縣分頭實行籌欵則不但此時所認之一百萬不致徒托空言且籌得之實欵或竟溢出此數亦未可定議定之後乃公推舒鐵香沙廉泉兩人立即往謁省長面陳所請一面由外交後援會文牘員隨即擬具信函逕寄魯省詢問一切 
[東南大學之演講會（）守恒]  
　　熊希齡演講敎育問題 
　　熊希齡君由京南下赴滬爲俄災賑濟事刻來寗與齊督王省長接洽亦允協助熊氏此次來寗除接洽俄災賑捐外并考察東南大學一切辦理狀况昨日上午蒞該校考察一切校長郭秉文氏宴熊氏於該校菊廳有袁希濤氏作陪該校於下午四時特請熊氏在大會堂講演到者數千人先由郭秉文氏爲介紹謂熊先生近來對於社會事業若敎育實業諸端不勝枚舉在民國二十年前湖南時務學校即爲熊先生所手剏梁任公長敎務民圖元動之蔡松坡卽出其　下前任敎育總長范靜生氏吏爲該校第二班卒業生故熊先生實爲吾國敎育界之鼻祖近更辦苦兒院於北京西山有中小學在内現尙竭力進行至捐助本校圖書館書籍接洽北極閣剏設天文台事尤爲感紉旋即由熊氏登台演講大意謂兄弟此次南下」爲開俄災賑濟會二爲參觀東南敎育俄災賑濟是中國實行人類互助主義以前中俄締結種種侵略不平等條約現已一律作廢至參觀貴校敎育更爲欽佩參觀各部領敎狠多兄弟在北方所辦學校含慈善性質歷年辦理所得困難足供研究資料者（一）敎養兼施兄弟所辦學校使他們有衣食住是養使他們有農工商之技能是敎近來更境高程度使他們受完全敎育（二）敎員少自動吾校敎員都從女高·北高·保定高師卒業者居多對於自動與互助等之新思潮頗乏研究貴校採取新敎育中之新方法令學生有自動與互助能力并有研究精神不肯墨守舊章故能令青年有研究與試驗之趣味（三）男女性之調和試騐男女同學是很有興味令粗暴男生入女子班中讀書不兩月男生卽變成爲女生毫無粗暴之氣女生入男生班中亦然試驗男女同學問題而得男女性調和之結果趣味盎然（四）生理上之變化去年北京有蔴證有少年學生病後記憶力頗强行爲變好有若干學子病後記憶力頗壞究屬何種理由醫生尙在試驗之中（五）研究學業須有好奇心敎育家以學生作爲試驗品即得種種試騐之結果研究學問若含有好奇心專心一致去研究卽有一種無窮之樂趣兄弟將來送吾們學校中職敎員來貴校受新敎育返而促進敎育之進步（六）青年須養成良習慣兄弟從前六次攷察日本政治敎育與實業等見留日學生毎次開會有笑駡痛打之習慣返國爲參議院議員舊習慣仍舊發現故敎育之良否影響於政治前途　大我從前辦時務學校於湖南是辦成人學校現在辦小學亦頗有興趣故别人一天一天長大我反一天一天縮小今天所講種種問題要請諸君研究要請諸君指敎後由該校校長郭秉文先生道謝而散 
[杭州快信]  
　　今日杭縣縣議會城區選舉在舊錢塘學宫舉行眞正選民到者甚少竟有十二三歲之小學童排班領票發票員毎人可給票數十紙或百餘紙秩序紊亂因奪票而相打者多次該地附近之育嬰堂佑聖觀等處均有運動當選者設立機關 
　　杭縣縣議員今日選舉得票最多者聞有宋左林陸啓李兆凎汪顯顧乃斌朱鴻逹錢宗瀚郭維城胡學海等九人　　杭州銀行事業極爲發逹已有中交等十二行之多現又有某鉅商發起組織工商銀行額定資本三十萬元滬寗杭紹各商均認附股不日可告成立 
　　浙西災重由舊台温等屬購運振糶米石免稅期限原以本年二月底爲止經沈省長咨商稅務處將免稅期限寛至五月底函復照辦昨令各道尹轉飭所屬知照　　今日（二十八）春丁祀孔沈省長親詣行禮馮政務廳及四科科長俱派東西廡分獻 
　　調查災振專員總統府顧問陳閶昨日午車抵杭寓杭縣路三號韓宅 
　　敎廳委洪成淵充七中校長陶贊堯充省視學 
　　金屬浦江縣境向無烟酒支棧（金華兼管）現山胡分局長呈准添設 
[南京快信]  
　　齊督籌資特建陸軍昭忠祠一所昭祀先烈附有義地厝屋以備官佐士兵厝葬之需其地址即購用小營大操塲東北關帝廟之香火地至於常年經費亦經購置祠産俾獲收入而便永久開支已委本署參議梁逢森督工興修 
　　王警廳長以連日雪地冰天貧民饑寒交迫特會同官紳辦理臨時賑濟齊督嚴財廳長各捐洋一千元其餘官紳捐洋一二百元者不等共洋三千二日餘元購米三百餘石在城内分途散賑 
　　賑務處以現在春工兩賑需欵甚亟昨函催本處幹事曁勸募委員迅寄賑欵以資撥放 
　　賑務處委陳虹煃爲勸募春賑委員 
　　步軍統領派委員刁汝弼由蕪湖購運軍米一萬包轉津浦車運京 
　　齊督昨派新編砲兵圑長魏朝彦赴保定公幹吳佩孚代表侯蔭培昨由寗轉車回洛 
　　齊督夏曆三月十五日三十晋八壽辰昨諭副官處謂無論何人致送何種禮物一律璧謝即屏聨亦不領受地方通信 
[蘇州]  
　　政界舉行丁祭今日爲春丁祀孔之期先期由吳縣郭知事早爲籌備上午六時蘇常道尹王莘林親詣府學大成殿主祭陪祭官爲蘇關監督楊士晟及高等審檢兩廳長後殿主祭官爲吳縣知事郭曾基警廳長李明遠其餘職司由各科長科員等分任均行三跪九叩禮頗爲嚴肅 
　　水警驅逐難民水警趙雲生廳長以邇來時有難民船隻往來内河各港毎至市鎭向商店居戸强討硬索殊關地方治安亟應妥爲防範特通令各區轉飭所屬各隊師船以後防汛區域如有難民船隻到境即行押送出境勿任逗留 
　　雜糧交易所近訊蘇州雜糧交易所自去秋發起後一切籌備手續均已就緒惟部照迄未領到故不能開業理事長洪少圃於去臘因不及兼顧登報辭職該交易所遂一大變化前日該所全體理事並邀集洪少圃（仍以理事長名義）在所開特别會議先議將所員薪水一律發清嗣即討論開業問題衆以本所開辦已經數月未能領得部照一切支出極爲浩大長此延擱勢必不支决定本月八號召集全所重要職員開會以便議决應否開業抑或改組他項事業 
　　電話營業之發逹蘇城電話局近因請裝電話機者日多而局中話機已租賃一空去冬向海外定製之機須陽曆四月方可裝載來華實有緩不濟急之勢故特親自赴滬租賃百餘架來蘇一般急欲裝置話機者已紛紛向該局請裝應用矣 
[鎭江]  
　　運河冰斷近日天氣驟冷又降大雪南北運河一律結冰厚積尺餘交通斷絶此間商務因之大受影響 
　　米價飛漲近日米價又漲三角高白食米已貴至十二元左右一般平民大起鞏慌據米業中人言去歲江北各屬慘遭水災顆粒無收米乏來源鎭城存米僅敷月餘若不設法採運接濟民食前途殊形危險也 
　　老洲刦案鎭埠對江老洲地方周姓家前晚有盜匪多人衝門而入持械行刦翻箱倒篋刦去衣飾約值數百元旋經村人鳴鑼驚散現已報縣勘緝矣 
[南通]  
　　歡迎昆蟲局長蘇省昆蟲局長吳偉士博士於二十六日蒞通二十七日下午三時縣敎育會勸學所誠社·曁南高畢業同學會四機關特就總商會開歡迎會請吳博士講演首由徐立孫奏琴次由敎育會長張孝若致歡迎詞次請吳博士演說由本縣大學農科主任李敏孚君繙繹略謂鄙人曾於四年前來通游覽刻下地方自治事業之駸進逈非昔比即如總商會之優美建築亦四年前所未有次言世界科學漸臻昌明古代歸諸天意之蟲憲可以人力設法滅除蚊蠅之類實爲瘧瘌諸病之媒介鄙意本年内先就南京研究殺滅之法再行推及各地不獨研究各鹽墾公司蟲害而已云云繼由楊畢權率同代師音樂會會員演奏國樂次東大敎授過探先張巨伯二君曁農塲主任王金吾講演農業與病蟲害均娓娓動聽至五時散會是日中等以上各校及各界與會者共計千五百餘人由總商會坐辦馬息深派員招待頗爲周到 
[揚州]  
　　中洲鄉組設農會中州鄉近由某君等發起組織農會依據定章票選翟銘勳耿宜之爲正副會長昨日已呈報縣署請轉呈實業廳備案矣 
　　民信局請緩掛與本埠名民信局以郵局方面催促掛號甚急其中實有困難不能即時實行特公同集議擬請展限一年已推代表向軍民兩署請求轉咨交部察核未識能否允准也 
來函 
[皖敎育廳長楊乃康來函]  
　　連日貴報載安徽省立圖書館事件毎多失實其於鄙人倜人行爲尤多誣陷之詞鄙人服務學界十有餘年平日祗知實心辦事目中無所謂黨派無所謂毁舉此次圖書館事件原因甚複鄙人行使職權自有一部份人怨恨乃故意造作謡言淆惑聽聞甚　鄙人向來佞佛手持念珠云云見之失笑想交好之知鄙人者亦無不爲之胡盧也貴報有聲海内言論爲天下矜重此後伏望關於皖省圖書館事件及鄙人個人行爲鄭重登載圖書館始末情形另紙錄呈即乞登之報端以明眞相楊乃康頓首 
　　附圖書館長更動眞相去年十二月間許省長親至省立圖書館考察見館務廢弛立召館長王鳴瑞面加訓斥王不服語多頂撞省長怒甚因下令敎育廳楊廳長撤王鳴瑞并面囑以何雯爲圖書館長何雯爲第一届國會議員清舉人以研究佛學著名敎育廳旣奉省長面囑因即派何繼王之後不意王鳴瑞乃戀棧不肯交代以該館修理費二千七百餘元無着爲辭敎育廳謂該館修理費前在張廳長任内祗准四百元業已付訖該館如何修理　欵若干事前並未呈准有案今於交卸之際突稱須二千七百餘元殊屬駭人聽聞拒未之允敎育廳又查省議會議决預算案該館收入學租毎年應繳納省庫二千四百元王鳴瑞任職兩年分文未繳於預算不無妨礙因囑其從速交出王置不理并連結多人至省長公署敎育廳抗拒新委館長何雯相持至一月之久仍未解决二月初敎育廳楊廳長因稟承省長先派省視學江辛前往圖書館暫行接管一面函請法庭提起公訴追繳兩年來王鳴瑞經管學租并治以侵占之罪王懾於法庭始將圖記及重要田契等項交出仍盤據館内如故二月十二日省長改委何雯爲諮議敎育廳乃聘任素負時望之李德膏爲館長（李前爲一師校長係聘任）李堅辭不就不得已復由敎育廳調通俗講演所所長史毓琨爲圖書館長而以講演員汪漢源爲所長自謂萬妥矣不意黨何者又起而抗爭指爲奬勵搗亂實則抗何之舉雖出於通俗敎育會而自該事件發生以後史即赴蚌埠辦賑汪亦始終未至敎育廳一次且敎育廳之委史汪兩人一爲所長改任一爲講演員升任與硬拉局外人　入不同期於辦事便也不意又紛糾如此史汪因辭不肯就敎育廳鑒於李史諸人之不就又以紛糾未了有資格者均裹足不前不得不暫時仍由江視學管理因此正式館長迄今尙未委定而王鳴瑞所報之修理費二千七百餘元省長未予核准并嚴令將欠解學租悉數實解省庫將來正不知如何了結皖紛糾難辦此特其一端耳 
[金山勸學所來函]  
　　敬詞者二月二十五日貴報地方通信欄松江通信載金山集議畝捐各情形全非事實查是日會議結果請由縣知事臚列各方主張擬具意見呈復省廳核辦報載議决三項實係一部分人之主張並非議案亦未表决想係采該之訛有關聽聞務希更正金山勸學所謹啓二月二十七日 
雜評一 
[公道話（默）]  
　　東海最近之通電自謂說公道話然人讀之是否認爲公道是否生一種效力則不敢知也各省督長紛紛通電亦必自以爲公道話然而所生效力有幾各省圑體日日宣言發電亦必自以爲公道話然而所生效力有幾 
　　此無他公道話非難說者也苟讀幾年書能作幾句文章皆能言之所難者言之而能使人信能信而後能感動興起而後能生一種效力所以使人可信之道其一已之行必符其言表裏如一絶無一自欺之語其二言出於已之本心純白無他絶不稍含作用之意其三必自信能堅持到底有非逹目的不可这定力而不稍反覆不稍游移如此則人自能信而從之是故公道話無取乎多多而不誠則如糞土公道話又無取乎華華而不實則如芻狗剴切至誠質樸無妄乃公道話之要素不然人且厭聞之遑論生效力哉 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[國是會議第一次談話會紀]  
　　廿一省區與僑埠圑體已來電贊成推定代表 
　　議决本月（三月）十五日開大會討論一切 
　　全國商敎聯席會議所發起之國是會議於昨日午後三時先在總商會舉行各省區代表談話會議决於本月（三月）十五日開大會十五日以前先開談話會數次並卽發電催各省區之代表來滬茲將談話會情形·及各省區寄來函電·贊成之各省區圑體總數·已到滬之代表總數紀載如左 
　　談話會情形昨日午後二時三刻各代表已陸續至總商會之常會室三時開會列席者如次江蘇省敎育會黄任之·沈信卿·張仲仁·上海總商會湯節之·趙晉卿·上海律師公會楊春綠·李文卿·浙江鄞縣律師公會何企岳·山東省農會崔藩·安徽蕪湖總商會寗松泉·湖北各學校敎職員聯合會余日章·漢口銀行公會秦禊卿·湖南長沙律師公會何詒愷·江西省敎育會龍荃蓀·盧漢塵·四川重慶總商會江湘浦·巴逹維亞中華總商會丘心榮·巴逹維亞敎育會陳柏鵬·暹邏京城總商會蔡俊卿君等二十人旁聽者如京兆工會洪孟樸·泰縣敎育會黄立君等與報界人士公推余日章君爲臨時主席時余君因事尙未到會遂先請張仲仁君代之（一）黄任之君報告國是會議之籌備經過情形謂此會之召集實根據去年全國商敎聯席會議所議案件内有一條解决内政案經衆詳細審查討論議决用商敎聯席會議之名義發一通電致各省省議會·各省區農會·商會·敎育會·銀行公會·律師公會·報界聯合會聯合各圑體爲較大之組織策羣力以拯顚危集衆思以謀國是（原電見去年十月十八日本報）此通電發出後在去年十二月二十日以前寄來覆電贊成者有十四省區商敎聯合會駐滬事務所乃於十二月二十二日又發一通電報告情形並催覆音至今年二月初旬有二十一省區各圑體來電贊成故第三次通電即定本日開籌備會所有籌備事件均係駐滬辦事處辦理此經過之情形也書記長已請定前任商敎聯席會議書記長王中丹君擔任王君現因事未到本日卽請駐滬辦事處幹事孫籌成君代理此次會議經費已經駐滬代表常會議决先由上海總商會·江蘇省敎育會·上海銀行公會·各籌墊銀一千圓現在開會請先討論名稱是否卽用國是會議四字各省區與僑埠代表遠道來滬一切招待不周之處尙希亮之（二）余日章君到會張君讓余君爲臨時主席黄任之君說明余君雖係湖北各學校敎職員聯合會所推之代表但實際上該會與各省之此種會不同蓋該會執行湖江省敎育會一切事務故即可認爲湖北省敎育會代表並不妨碍原案也楊春綠君謂七種圑體外之圑體加入問題頗足討論龍荃蓀君謂宜尊重聯會議决之原案以七種圑體爲限惟此外圑體亦得提出意見楊春綠君謂究竟與會圑體係以公圑爲限抑以法圑爲限如限公圑則各公圑皆應加入如限法圑則當絶對嚴格沈信卿君謂當時議决原意因圑體太多事實上實難召集故以七種圑體爲限惟觀通電中「請推代表集滬共商組織及進行辦法」一語可知極有商榷之餘地本席之意亦甚願此會能多集羣策羣力爲之惟事實上甚多困難如湖北各學校敎職員聯合會實不啻爲省敎育會可以加入其名目雖同而實際不相似者即可不加入也主席謂此會爲中外觀膽所繫人少固不足以表示鄭重人過多亦難免流弊鄙意有兩種辦法（甲）完全限制七種圑體以外者不加入（乙）在會中組織一圑體之資格審查會凡七種圑體外之要求加入者須經審查方能加入現即請共討論擬取何種張仲仁君等主張余君之（甲）說趙晉卿君等主張余君之（乙）說黄任之君提出折衷辦法三條謂正式會議限商敎聯席會議通電邀彙之七種公圑代表但其他各種公圑代表（一）得出席於本會議所舉行之公共談話會（二）得提出意見書交由本會議代表或主席介紹於本會議（三）得列席旁聽其有各省區特種情形經本會議特别認可者不在此例龍荃蓀·何詒愷·蔡俊卿·何企岳君等附議沈信卿君謂現可先即以少數人之意見商量妥當以備再提交大會爲組織草案等之根據較爲便利崔藩謂可擬稿發電至各省區等催各代表來滬又謂即七公圑内對於省議會一層應加攷慮張仲仁君謂各省省議會現多在閉會期間省會章程非經大會議决不能派代表故通電去而代表不能即推來也何詒愷君謂湖南地方糜爛幾無省議會之可言至足慨痛崔藩·湯節之·楊春綠君等均謂代表尙未多到宜暫不用表决方法但多討論準備主席遂以本日討論任何問題而不表决求同意衆贊成（三）龍荃蓀君謂可先將黄任之君之折衷辦法取爲先到滬同人之意見黄君謂該辦法可留在書記長處以便在適當時期提出湯節之君主張在代表未曾到齊以前應指定日期及時間以爲已到代表交換意見之機會沈信卿君主張間日一次時間以二小時爲限湯節之君主張毎國是會議第一次談話會攝影 
次開談話會自午後四時至六時主席以沈湯二君之說徵求同意衆均贊成（四）主席謂可否即推定組織綱要起草員請共討論張仲仁君謂應先發電催各省代表迅速到會起草員不妨推定龍荃蓀君對於電催一層表示同意惟起草員則主張到會者稍多後再行推定楊春綠君謂可由各種圑體分發電催衆謂能多電催更妙盧漢塵君謂外間對於國是會議尙有未明瞭者由此可知人民貴能自動鄙人實覺有可忻慰者方言及之耳主席以用國是會議籌備處名義電催詢衆意均贊成（五）黄任之君謂電文應假定開正式會日期湯節之君謂至少須至陽曆三月十五日何企岳君附議沈信卿君謂電文並可言如得十一省區代表報到即未到十五日亦可正式成立主席乃徵求衆意衆贊成（六）主席謂可討論徽章問題黄任之君以爲會名尙未能即行確定難製徽章請諸君對於會名加以研究龍荃蓀君主張仍用國是會議四字經衆討論後有主張改爲七圑體會議者有主張名爲中華民國各省區七圑體國是會議者有謂七圑體國是會議上加各省區三字者張仲仁主張將法圑兩字標明主席以待下次談話會再議詢衆意一致贊成至是已七時乃散會 
　　寄來之函電（一）「江蘇省議會函」上海全國商敎聯合會駐滬辦事處鑒篠敬宥漾四電敬悉本會本年度臨時會尙未召集降錄電通告同人徵求意見外特先奉復乞察江蘇省議會感印（二）「三寶壠總商會電」國是會議本會推李登輝韓希琦爲代表希接洽三寶壠總商會（三）「江西省敎育會函」上海北河南路全國商敎聯 
合會鑒宥代電奉悉查敝會前已推定龍君欽海爲駐滬代表茲再加推敝會評議兼省議會議員李君紹忠·會員兼省議會議員盧君建侯赴滬與會請賜接洽江西省敎育會哿（四）「湖北省各學校敎職員聯合會函」上海敎商聯席會議事務所國是會議諸先生公鑒國家多故禍變紛乘此是彼非迄無寗日貴會議慨紛爭之未解怵大厦之將傾聯合敎商研究國是遠方逖聽欽佩莫名敝會業於月之二十二日開評幹兩部聯席會議公舉余君日章出席貴會議祈賜接洽俾得列席代表一切並希各省區與會諸代表先生宏抒讜論早解紛爭活垂斃之生靈綿待盡之國脈此敝會同人所馨香禱祝者謹代電聞佇盼惠復湖北省各學校敎職員聯合會代電二月二十五日（五）「蕪湖總商會函」敬啓者案准貴處 
宥代電内開召集國是會議等因准經敝會開會提議公推寗君松泉爲本會代表查寗君係蕪湖承餘錢莊寶裕紗號股東兼任本埠錢莊布號水客數家現住上海太古輝棧就近出席較爲利便除函逹寗君届期蒞會外用特函請查照爲荷此致全國商敎聯合會駐滬辦事處蕪湖總商會謹啓二月十七日 
　　贊成之圑體各省區及僑埠至昨日（二十八日）止已來電贊成者二十一區計五十七圑體又僑埠十三圑體共計七十圑體推定代表八十人已經來滬者二十五人列表如左 
　　省區圑體代表已到者省區圑體代表已到者江蘇八十八十一甘肅二二 
　　浙江四九一安徽五七一 
　　湖南三二一四川二一一 
　　直隸一貴州四六 
　　江西五五三福建二三一 
　　廣東二黑龍江一 
　　奉天三京兆一三 
　　山西一綏遠一 
　　吉林一察哈爾一 
　　山東四六一湖北三五一 
　　河南三五僑埠十三八四 
　　總計二十一省區與僑埠共七十圑體·代表八十人·已到者二十五人 
　　到之代表至昨日（二十八日）止已到之各省區及僑埠各代表計九省區十六圑體又僑埠三圑體共計十九圑體代表二十五人列表如左 
　　省區圑體名稱代表姓或及字在申寓所 
　　江蘇省敎育會黄炎培任之西門省敎育會 
　　江蘇同左沈恩孚信卿同上 
　　江蘇同左張一麔仲仁孟納拉路長樂里 
　　江蘇上海總商會聶其杰雲台上海總商會 
　　江蘇同左湯富禮節之四馬路商報館 
　　江蘇同左趙錫恩晋卿河南路農工銀行 
　　江蘇上海律師公會秦聯奎竺時靜安寺路十一號 
　　江蘇同左楊春綠貝勒路二十九號 
　　江蘇同左李昌文卿小南門俞家衖 
　　江蘇上海銀行公會盛竹書銀行公會 
　　江蘇同左錢新之黄浦灘上海交通銀行 
　　浙江鄞縣律師公會何飛企岳霞飛路一九四號 
　　山東省農會崔藩四馬路中市大新旅館 
　　安徽蕪湖總商會寗松太古輝棧 
　　湖北各校敎職員聯合會余日章博物院路青年會全國協會 
　　湖北漢口銀行公會秦開禊卿寗波路中孚銀行 
　　湖南長沙律師公會何積煌詒愷三馬路石睡東和公三號 
　　江西省敎育會龍欽海荃蓀寶昌路寶康里五六號 
　　江西同左盧建侯漢塵孟淵旅社九三號 
　　四川重慶總商會江湘浦上海總商會 
　　福建省敎育會鄭貞文閘北虬江路馨德坊卅號4 
　　僑埠巴城總商會李登　徐家　復旦大學 
　　僑埠同上邱心榮法界新永安街振興國貨公司 
　　僑埠巴城敎育會陳柏鵬同上 
　　僑埠暹京總商會蔡俊卿小東門洋行街同成行二層樓 
　　總計九省區三僑埠十九圑體代表二十五人 
[張謇對上海港口問題之條陳]  
　　取消淩浦暫章照辦施工計畫 
　　港務局管理組織由政府别訂 
　　浚浦總局技術顧問海得生等擬設上海港口技術委員會經邑紳李鍾珏等以有礙我國主權電請政府速令停止組織嗣外交部以此案咨徵吳淞商埠局督辦張謇之意見現聞張氏電覆政府對於此案辦法條陳甚詳原電如下國務總理鑒案准外交部咨開浚浦局技術委員會所議各節現由在京主管各部先行派員會議貴局如有意見應請迅賜見復等因准此查浚浦局喧賓奪主妨礙國權迭經省議會及地方圑體請求取締此次爲技術上之會議而及於局務之改組變本加厲尤悖民情報載國會衆議員李鍾珏姚文柟等通呈府院省議廢浚浦局暫行章程一文尤爲詳盡華會以後公道漸伸此種侵欺主義爲國民心理所不容亦爲國際公義所鄙棄愚見浚浦暫章早應期滿廢止查核各國技術委員會報告以中國主權完全無損爲言而又聲明所議計畫爲委員會抱此目的之獻議請求採納是取舍之權操自政府無所用其疑難爲今之計應將浚浦暫章先行取消通告中外技術方面之施工計畫儘可完全照辦籌濟方法除升科爲地方官職權應行劃出建築碼頭業經埠局報部有案准招華商投資承辦外其餘亦可採用至港務局之管理及組織由政府另行規訂一面即派督辦港務工程一員先行接收浚浦局隨後籌議改組此决政府目前要着請會議亟爲定可者也抑更有請者中外人民責望於此事者至大權固必須收回事亦必求有濟目前政府牽掣太多當局縱極公誠人民終懷疑慮亟宜事事公開恢復民信簡派督辦可令淞滬各商會推三人由政府擇一任命改訂局章亦宜徵求商會意見港務經費宜令國内銀圑代爲籌畫並特組金庫任徵收鈎稽之職辦理工程則浚浦工程師海德生於前之浚浦成績後之港務計畫煞費苦心功不可没祇以忘其爲中國服務之身分於主權民意未嘗注意致起各方反感此後歸政府完全自辦外人立於受雇地位學識經驗如該工程師者不妨優加薪水繼續延用期收駕輕就熟之效是否有當即候公裁督辦吳淞商埠事宜張謇個印 
[塘工局對於黄淄漊口之主張]  
　　港口形勢不可改軍事關係應考慮 
　　浦東塘工局董朱日宣昨呈上海縣公署文云呈爲英商升科浚浦局縮狹港口呈請分别核轉飭即更正照圖劃留以利公益事本年二月十六日核准會丈局函開英册六千三百零二號及千三百三十一號添升灘地一案敝局以事關軍港未敢擅專辦理當經呈請交涉公署核示茲奉指令呈悉查此案上年十二月十日准浚浦局函稱以英册六三零二及六三三一號契地業主要求將該處升科之地代爲塡泥築岸並無建設碼頭之意是可照准如何之處請示復等因當經抄錄陳前任復河泊司函稿致上海兵工廠查核該業主所請塡泥究與兵工廠有無損害即希見復去後旋准復稱查前項灘地與江南造船所相近該地發展是否可無窒碍抑宜仍照前案辦理之處應請逕函造船所查明核辦等由復經函致海軍部江南造船所查核嗣准函稱查白蓮港以上河灘地該業主所請塡泥與船塢有無損害一節當經轉飭敝所工程師詳細查明茲據復稱該處灘地塡泥於本所可無妨碍等由即經轉函浚浦局查照各在案是該業主要求將該處升科之地代爲塡泥築岸自可照准仰即知照此令等因奉此查該地坐落浦東白蓮涇即在軍工廠對面不知與塘工有無關係茲將浚浦局來圖隨函附送即請查核示復仍將原圖移還等因到局伏查英册六千三百三十一號契地坐落塘橋鄉白蓮涇南二十四保十四圖北爲美商大來洋行契地南至黄淄漊口該港口往來潮泛水流形勢似宜偏北此次浚浦局應照原契地圖測繪以定升科之標凖乃於該港口曲出二十三尺改黄淄漊口形勢反爲偏南殊不正當旣非根據原圖且又縮狹港口不顧水利圖收升科起見但内河咽喉關係重要自應寛留丈尺永禁塡築與東西溝口定案寛留情事相同其後面美册二千五百六十三號内劃出路線寛度三丈計劃出浦建築津渡碼頭經過英册六千三百三十一號之地亦應劃出路綫三丈沿浦水面寛留十丈以利津渡船隻公共停泊查該兩契地之間有小浜一條於光緒三十四年印給道契批明不准阻塞在案今將該路港口劃留公渡繪圖貼說呈請察閱俯賜核轉特派交涉使曁滬海道尹分函浚浦局及英領事轉飭該地主查照再對浦即江南製造局有無軍事關係亦應愼重考慮能否准該契地發展乞賜核轉護軍使核示令行會丈局遵照辦理實爲公便云云 
[謝米諾夫已乘俄后號赴美]  
　　星報云茲接可恃消息謝米諾夫氏已乘俄羅斯皇后號赴美謝米諾夫之名並未列入該船客名表内昌興公司亦稱未知此事聞謝氏已改用他名其護照未經駐滬美總領事驗視蓋印聞曾由駐津美領事福勒氏考慮多時後蓋印給還按謝氏於數月前抵滬星報訪員往謁之謝以副官出見謂將於二月間赴美已將護照交美領事官驗視當時謝謂俄國將於春間發生反對勞農政府之大革命彼已與反過激黨重要領袖有所接洽其部下陸軍現仍完好僅待其回西比利亞後復取猛烈之攻勢云云謝寓法租界數星期之久後忽束裝赴津於星期六夜始返滬化名寓友人處至俄羅斯皇后起椗時始潛登該船 
[修改稅則委員便之英代表]  
　　即上次修稅委員福克斯氏 
　　文匯報云茲得官塲消息駐京英使署商務參贊福克斯氏已被任爲上海修改稅則委員會英國代表該會委員開會日期尙未擇定預料將於日内發表按上次修改稅則委員會之英代表亦爲福克斯氏此次會長將以蔡廷幹任之蔡由華盛頓歸後即北上日内可回滬聞福克斯氏將以現駐滬之喬治氏爲副 
[修改稅則委員會所假總商會]  
　　太平洋會議議决在上海組織修改稅則委員會一案業經各國政府陸續派定出席代表我國亦已委派專員實行籌備現聞該會將於日内在滬正式開會地點擬假上海總商會常會室業經總商會會長聶君允諾矣 
[納捐外人討論華僕註册事]  
　　文匯報云上海納捐人聯合會定期明日（一日）午後五時三十分在博物園路五號亞洲文會開公共會議討論華僕註册事 
[滬總商會電阻浙省鑄銀角]  
　　已允停止 
　　粤閩各省鑄新銀角運滬行用致市面上受銀角輔幣過多之影響經上海總商會一再請禁迭紀本報近悉浙江亦有加鑄一二角新銀幣以資彌補之訊總商會於二月二十三日復電杭州總商會等請設法婉阻旋接復電云已商造幣廠長停止矣茲將往復電文錄左　　滬總商會去電杭州總商會銀行公會鑒迭據報載貴省造幣因鼓鑄銀元虧耗擬加鑄一二角銀幣以資彌補等語查國幣條例施行細則第三條對於舊幣政府旣負有收回改鑄之義務是依照市價行使之角洋在民三國幣條例頒布以後各省即無藉口再鑄之理貴省現擬添鑄者如係依照法價行使之新銀輔幣則欲維持十進價格在國庫旣須負有無限收受之責任銀行又須負有無限兌換之凖備挹彼注茲得失僅足於抵所謂彌補虧耗者安在輔幣流通額數應以市面之需要爲準江浙等省自粤省新毫繼續輸入以來供過於求早呈充斥之象國家一時旣無收回改鑄之能力即無再行添鑄之必要如以大昨所在强欲步其後塵則銅元已事即其前車小民生計必致大起恐慌蘇浙兩省壤地毘連關係至密用敢不辭越俎之嫌冀備芻蕘之採貴會爲金融樞紐對於此中利害自必籌之已讅應如何婉爲阻止或另籌補救之處願聞明敎上海總商會漾 
　　杭總商會復電上海總商會鑒漾電謹悉杭州造幣廠擬搭鑄銀角一節正在籌商限制間接准來電業與俞廠長商允停止矣知念特聞杭州總商會感 
[青年會徵求大會十二紀]  
　　各隊長演說今晚揭曉分數 
　　青年會二十二週紀念徵求　大會將近閉幕昨日中午十二時在聯華總會十二隊聯集宴會各隊隊長隊員以及幹事等到者約七八十人會長王正廷因公赴京由總幹事曹雪賡主席報告略謂本届徵求承諸君毅力熱心成績已大有可觀惟是閉幕在即尙望諸君再增熱度盡此數日之長俾可逹到美滿之目的云云次建設隊隊長潘志銓袁近初解放隊隊長楊梅南自由隊隊長李觀森奮鬭隊隊長周茂蘭犧牲隊隊長林幼誠平等隊隊長張嘉甫正義隊副隊長楊筱堂沈卓吾等各有演說大都勉勵隊員並願各盡一已这能力以求逹到目的之意末由西幹事駱維廉致謝詞并報告今晚八時第三次揭曉各隊分數請於八時前繳進免得臨時怱促不及核算云云今晚之秩序（一）少年宣講圑音樂（二）中華武術會拳術并有八十老翁何玉山之大刀（三）特别電影（四）揭曉分數届時各界均可參與毋需入塲券 
 
 

Page 15

 
 
[修改總商會章程意見書]  
　提議者會董方椒伯 
　　上海總商會議定三月四日舉行全體會員大會報告會務修改會章已發通告茲有該會董事方椒伯君對於修改會章事特致意見書一通其原文云本會章程自民國五年修正後已越五載現在情事變遷施行不無窒碍茲就鄙見所及酌擬數項如左否有當請衆討論以期起草修改（一）特别會董特别會董雖曾於章程内明訂然歷届改選時迄未設置幾同虚文蓋章程内僅由會員提議而會員散居各處多未計及擬廣推選途徑凡本會會長副會長或會董三人以上會員五人以上均得推選但須經常會通過又特别會董之權限依照商會法視與普通會員同本章程第七條規定似含有制限之意擬將原文删去以符法令（二）商會事業商會事業法文雖有規定然就現時商業情形及會中經濟狀况·亦宜酌定緩急先後於章程内訂入如商品陳列所商業圖書館商業月報現已舉辦此外工商補習學校及商業統計各重要事項亦必須次第推行能於章程内訂明可以編入預算較有把握（三）委員會本會現已設置各項委員會實行分擔職務擬將委員會名稱及推選方法職務權限於會章内分别補訂以資依據（四）整理會計整理會計預算最關緊要擬將編製預算决算之方法於章程内明訂之（五）選舉規制選舉規制者如當選票數（或比較多數或法定多數）票紙無效（寫不依式字跡糢糊）以及被選舉人得票數目相同（或依年長或抽籖决定）凡此種種均宜詳晰規定以昭愼重（六）會議規則原章程第十八條會議以商事行爲爲範圍否則不得在本會集議等語商事行爲四字似與商行爲相混擬將原文條改『非關工商業事項不得在本會提議』（七）公斷細則公斷處章程及細則現均由農商部訂定頒行原章程第二十四條其章程細則另定之一句擬删（八）會員出會原章程第十六條第一欵「違犯國法者」已包括商會法第七條第一欵内可無庸規定又同條第三欵「侵犯同類者」範圍亦嫌廣泛擬一律删去（九）規定會費章程内無會費之規定應將各業圑體入會或商號及個人入會年納會費若干以明文規定之 
[海員罷工中之航務消息]  
　　港貨已有運美運港貨仍難起卸 
　　自海員罷工以後香港運美貨物之屯積至夥前日福來洋行之西沙撥加號由滬赴港還美昨據港電到滬該輪已在香港裝出貨物三千五百噸係裝至美國之羅城者此乃罷工後第一次港貨之運美云又該行之愛普司輪昨自大連裝到黄荳二千噸係在上海起卸者 
　　好時洋行之爪哇班輪芝堅尼號由南洋來華滿載荷蘭糖三千噸内中有一千五百噸係裝至香港者因港埠不能起卸貨物故將原載糖帶裝至滬暫行起在上海聞該輪今次抵申在本埠特換去水手四名云 
　　太平洋公司之帝邦號輪昨已抵滬在申更易水手後今日赴小吕宋香港上海運港之出口貨該公司仍舊拒絶不裝云 
　　日本皇后號仍無開行還美之期據可靠消息此輪或將再在上海運裝水手一批赴港以供亞后之用云 
　　汕頭一埠之罷工風潮似已稍爲和緩太古公司今日將放成都號一輪赴汕但並無貨物運去招商局之公平號輪亦於本日赴汕 
　　提督公司之煞紫孟號今次由紐約載來大批罐食·麥糊·及棉織品等三千五百噸明日還美上海有桐油一行六百桶中國電燈四百箱樟腦礦砂五十噸天津毯子及羊皮野絲甚多總計出口貨有一千二百五十噸云　　英國郵船笛文海號昨日午後已抵香港將於三號五時到上海船中載有一月上旬之英倫寄華郵件云 
[日郵社減客票費之先聲]  
　　字林報云據日本消息日本郵船會社於本月十八日宣稱自横濱至西雅圖之頭等客票費行將減低約百分之三十本埠該會社事務所尙未接减費之正式消息但此事計議已有多時故可視爲確實航業界中人預料日本郵船會社此舉將令太平洋之搭客船費有一大更變聞新章將於三月二十一日起實行 
[官場接待霞飛之預備]  
　　法霞飛元帥來華游覽行將由京抵滬迭誌前報昨聞江蘇特派交涉員許秋颿擬俟霞飛元帥抵寗時特派本署第二科長陳世光赴寗迎迓并聞本埠官長已决定三月十號午時歡宴元帥其所備中菜極爲優美筵間悉用中國物品不涉西餐現正向某餐館預定云 
[道路協會演講大會紀事]  
　　昨晚八時全國道路建設協會在四川路表年會殉道堂開演講大會本由曹雪賡君主席繼因曹君有事故由陳維新君代表主席次由俞素青女士奏琴奏畢由何德顯君試驗電風扇及發電機何君爲日本中央工學校電氣本科優等卒業光明電機電料製作廠係何君躬自創辦次由上海音樂會會員仲子通吳淵白二君以西國樂器奏中國曲調次由養性女學校蹈舞次由熊希齡君演說題爲國計民生之密切關係略謂中國古時對於道路建設不乏成例曆見於詩經孟子戰國策即今日西國亦多以交通發展農工商業又云修築馬路不徒以救濟災民而已其旨在維持漕運蓋持漕運以謀生計者不下十餘萬人今已無漕運故不得不爲之維持云云 
[又有一批旅法華工回國]  
　　法國公司郵船於昨日下午三點時載回期滿之華工一百餘名當由法總巡費沃禮君立飭探目沈德福帶同通班包探前往公司碼頭照料當卽導引至大自鳴鐘暫爲安置聽候資遣回籍 
[今年錢業首届之常會]  
　　昨日本埠文監師路錢業公會第一届常會其議决之各案如下（一）舊曆元月份拆息依據同業營業規則第八條應請公决議决存息二兩九五扣欠息四兩半照加（二）寶昶莊來函以主客每以劃條更易莊票事前並未知照掉後纔去蓋印設有遲誤危險不可勝計應請公决議决按錢業向例主客以劃條更易莊票向用回單先行蓋印事無弊竇該莊所稱各節應無容議（三）益愼莊來函稱今年改組添加昌記計資本規元八萬兩擇舊曆二月初五日上市應繳上市費元五十兩已照送司月並開明股東姓名·所招股份·及經理見議各姓名報告到會應請公閱經公閱後議决通過該莊遷至北市營業此數項外經到會會員論及支票掉換莊票事向例只有交往家可以掉換銀行同業不可且必須加蓋圖章致多不便故議决以後銀行向錢莊亦如往來家一律可以支票掉換莊票且凡屬以支票掉換莊票者以後無須蓋章云 
[昨日之金融市况]  
　　昨日銀幣上午爲七錢二分五釐市面上雖有某某銀行兌現之事然滬地現洋存底甚豐造幣廠已開爐故有賣出洋釐下午反小三七五爲七錢二分四釐六二五比前日小去八毫七忽半三月底期洋亦然上午開盤七錢二分六釐收盤七錢二分五釐七五下午開盤七錢二分五釐半收盤七錢二分五釐二五銀拆則漲八分爲一錢八分各銀行收欵有一百二十萬左右云 
[昨日之滙市與金價]  
　　日來先令縮多長少惟以昨日「陽曆二月底」爲最甚九時半揭曉有印法荷新東五價更動外先令香港美滙三種未曾改變而市面步軟三月份先令銀行賣出三先 
令一辦士三七五買價三先令一辦士半賣出東滙六錢八分二五至六錢八分三七五買價六錢七分七五美匯六十九元三角七分半至六十九元二角半故十時鐘先令卽改縮兩辦士美滙縮七五餘價未動後三月份先令銀行賣出三先令一辦士三七五至三先令一辦士二五買價三先令一辦士半至三先令一辦士三七五賣出東匯六錢八分七五至六錢八分八七五買價六錢八分二五至六錢八分半美滙三月份結出六十九元兩角半至六十九元一角二分半買價六十九元三角七分半至六十九元二角半後尙難成交下午二時半先令勿動三月份先令祗三先令一辦士一二五可結買者三先令一辦士二五東匯賣出六錢九分買價六錢八分半至六錢八分六二五美滙六十九元至六十八元八角七分半買價六十九元一角二分半至六十九元故先令於三時鐘又改縮半辦士掛三先令一辦士法滙縮十法郎爲七百四十五印匯縮三羅比半爲二百四十一羅比半美匯縮一元爲六十八元二角半荷滙縮兩盾半爲一百五十一盾東滙大一分爲六錢九分七五新滙大一分爲七錢五分後三月份先令祗三先令一辦士至三先令零九三七五可結買價三先令一辦士一二五至三先令一辦士四月份賣出三先令零八七五買價三先令零九三七五東匯賣出六錢九分買價六錢八分七五美滙結出六十八元六角二分半至六十八元半買價六十八元三角七分半又四月份賣出六十八元三角七分半至六十八元二角半據進口者報告先令尙看繼續縮短云 
　　昨日四月份金價毛盤因近期縮一二五遠期亦縮二五故價較堅先令揭曉時東滙大七五故金價漲至三百四十兩後被先令改縮半辦士東滙勿動而市面漸平致價反小至三百三十八兩六移時先令等價仍極軟弱故金價漲至三百四十一兩六錢收盤係三百四十兩零八錢午後金價於開盤時平平嗣稍堅固先令開出勿動先令等價更緊致金價漲到三百四十二兩六錢俄而先令又改短故最高金價漲到三百四十二兩九錢收盤係三百四十二兩七錢較前日毎條漲二兩八錢然今日之價大有看漲之希望恒孚等銀樓首飾毎兩亦漲至五十元五角矣 
[昨日公平呌莊之市况]  
　　昨爲星期二係公平洋行拍賣羽綢斜羽綢泰西緞尺六元絨花羽布細布市原布紅標漂布等疋頭之期排列各貨三百六十件計一萬六千六百零四疋較上届多拍二十九件計一千四百二十四疋所拍之價斜羽綢羽綢均跌去數分至三四錢不等細布市布紅標漂布等亦跌多漲少泰西緞亦有漲有跌統扯市面仍跌多漲少而客帮中則天津漢口牛莊營口等帮買進略多裝往北省其餘本街長江帮亦各有拍去 
[一農學生與黄會長之談話]  
　　本月二十四日一農學生第二批代表晉謁省長後該校駐滬代表即馳往省敎育會探訪一切未晤至二十七日午前又到敎育會當經黄會長接見首由學生將第二批代表之報告函件遞閱繼謂「據此項報告知省長已允學生所請似有維持農校之意然一月四日王省長又何常未允撤盛而後來竟自食其言以致盛氏暴動陳君失蹤風潮擴大倘此次所言不幸又成畫餅則農校慘劇更不知何日始可底止矣此須研究者一學生等此次運動原爲自身謀福利學校圖發展社會除不幸倘眞如王氏所云去一盛又來一盛風潮不愈難收捨耶此須研究者二王省長自稱對敎育爲外行物色繼任一農者尙須待諸先生（指黄）按先生夙以提倡職業敎育爲素志於學生等此次運動除諒解外又能一秉大公學生等對於省長之顧問當可放心敢問將推薦何人長農校始不致蘇省五萬元之公欵虚糜學生兩月來之犧牲空擲答云「省長前次對於諸君失約致演成種種慘劇輿論已多非難時至今日似不致再有意外望轉告同學靜候倘將來若有新變化再說可也若云去盛來盛以暴易暴非獨諸君不能滿意亦本會所不樂聞也至於省長如果函招磋商一農事余定當代請委任楨好師資以符諸君之望惟我國凡百政事所以多呈敗窳之象者概皆由於當其事者擅權專横自以爲是使然今省長不自負責待商於人良徵也余平日處置本會事宜俱以多方面之意見爲從違一農校長問題亦擬提出省敎育參事會議由衆公决」末後學生又反覆叮嚀請其督促官廳「認眞處置此次風潮使一農從此改善永不再生波瀾」隨應「是固人同此心也會當往寗一行」云 
[上丁祀孔記]  
　　昨日爲上丁釋菜之期所有佾舞生等均照向例預備午前三時致祭崇聖祠主祭官爲勸學所所長李宗鄴分獻官爲縣視學朱贇第一區學務委員賈豐芸通贊曹堅正引王樹功分引金潤章俞元爵讀祝范熙瑞三時半祭畢五時致祭文廟前殿兩廡正獻官爲護理滬海道道尹上海縣知事沈寶昌正殿分獻滬南工巡捐局局長姚志祖滬北工巡捐局局長許人俊兩廡分獻勸學所所長李宗鄴敎育會會員姚明善糾儀官爲縣警佐熊烈通贊曹堅正引王樹功分引王煥功金潤章俞元爵噐 
曹慕揚讀祝范熙瑞執事錢遜齋程鏡清黄廷獻華堯封張翔雲張際雲王備五郁宗圻曹位臣杜松橋林祖浩辦祭員杜聞之曹瀚亭管理員徐泉蓀致祭如儀正殿西首分獻時行初獻奠帛爵禮某局長未接受帛爵但行拱手之禮致司帛爵者無所適從迨至亞獻時始由某執事指導糾正祭畢已黎明矣又祭名宦鄉賢祠·忠義孝弟祠·土地祠·由縣警佐熊烈行禮是日祭正殿時有租界青年會西婦某某等數乘坐馬車到廟觀禮直至祭畢始去該管警區亦派警士到塲照料 
[上海婦女會開會紀]  
　上海婦女會於前日（二月二十七日）下午四時假本館三層樓開會首由會長朱庭祺夫人報告次議决毎月第一星期二開執行部會第二星期二開社會服務部會（毎隔一月舉行一次）第三星期二與同類之會開會第四星期二開常會次由程婉珍女士演講萬國婦女大會情形旋卽散會 
[旅滬英人赴港歡迎英太子]  
　大陸報云英太子不日將蒞香港該埠歡迎壽備處曾函請上海公共租界工部局總董·英人商會會長·及中國公會會長·遴選代表二人至港呈遞歡迎詞工部局因係國際圑體未便與聞此事故由英人商會及中國公會爲之茲英人商會已舉定會長馬凱氏爲中國通商口岸英人代表之一中國公會則舉定上海支會會長裴爾斯氏爲代表裴氏且代表英人各圑體聞所撰之歡迎詞殊爲簡單其全文不日將發表云 
[英僑賀英公主吉期]  
　　文匯報云今日爲英國曼麗公主與萊斯賽爾士子爵結褵吉辰旅滬英人雖未由領事署正式申請而皆懸旗誌慶公共租界電車公司之電車及浦江輪船亦均懸掛旗綵而連日英人各圑體拍電至倫敦祝賀者共有多起云 
[近江丸遇暴風雨幸獲無恙]  
　　上海日報云二月二十六日從門司開來上海之郵船近江丸因近年稀有之暴風雨而抵滬計遲一晝夜即於昨日（二十七日）午後四時始繫碼頭本埠對於此船抱杞憂而詢問該船之安否者不少據該船事務長之語曰「本船於二十四日午後三時從門司出口至六連島而暴風之警報至遂在六連島避難越翌日警報解除至午後七時便向上海開航無何遭過第二次之暴風雨激浪滔天滿洗甲板船邊與海面相接作業之水手都失足仆倒一時船客船員非常驚恐而船員努力從事船體船客與夫船員之貨物免被損害亦云幸矣波高如輪迄翌日仍未止實爲二十年來所未曾有之大暴雨也 
　　又四等船客中之某婦人追憶常時之光景幾乎失色曰「余無論何次乘船從未遇此大風雨船中女客無論已即其餘船客亦無不暈船者頭等艙如此三等艙可想而知已」云云該船因進口遲延故出口則定於三月一日午前十一時云 
[襪廠扣減女工工資之風潮　]  
　　滬上織襪工廠林立出品亦甚繁盛近因紗價　漲原料昻貴各廠有以成本境多後營業上稍受困難於是提議將各女工日做工資項下毎打出品畧爲扣减一二分南市陸家浜華倫久和等襪廠於給發工資之際實行扣减各女工得悉前情大起恐慌昨日相約罷工並要求照給外須將所做半個月工資悉數算給均齊集廠前不肯解散後經各該廠經理出爲調停良久仍無效果至傍晚未允上工水知如何解决也 
　　又一訪函云大南門久和織襪廠女工共有一百餘名近來各女工以廠中所發工資太苛要求加增該廠執事非但不允加添反在原價上减發因此各女工大爲反對於前日一律罷工後經雙方舉出代表從長討論得以解决於次日照常工用云 
[破獲極司非爾特路之烟賭窟]  
　　其主爲西班牙人 
　　文匯報云極司非爾特路四號洋房有西班牙人某氏大開賭塲並設烟榻供客吸食鴉片數日前爲靜安寺路捕房搜查拘獲大批華人賭徒昨夜復由捕房及西班牙領事署派員赴該處將屋發封並將屋内之物運至捕房計保險箱一隻洋十三元鴉片烟一包烟槍兩支烟燈一隻及各種簿册保險箱經匠啓視内藏鈔票三十一元洋二十九元雙角五十一枚及收條等物並萬國儲蓄會證書一紙前聞該屋住者西班牙人愛文治里斯特氏業已離滬今日探悉此說不確西班牙領事署澈查該案後已命將愛氏收禁午後又聞愛氏已解至西班牙領事署將監禁十日 
[中華醫學會大會之謝函]  
　　上月初中華醫學會在滬開第四届大會已誌前報聞此届大會非常盛旺會員之出席者有百餘人代表二十餘縣來賓席中有美英法德日各國之人而斐列賓加拿大諸地亦有代表派來到會者無不握手談衷舊雨聯歡新交論學洵爲學術界一放光明即陳列室一處而論聞售去之醫書顯微鏡外科儀器内科藥料等物逹二萬餘元可謂空前之舉茲雖閉幕而一切進行之事尙在積極籌畫今將新舊會長申謝出席人員之函錄下函云比辱光臨之寵多承砥礪之榮四届大會非高才不足助我清談五日盤桓得良友方能叙茲雅誼惟是有勞玉趾不辭跋涉之辛勤而無限謝忱僅託鴻鱗以抒述歉感交深莫可名狀惟念雜誌胥賴於偉論會員有待於徵求倘蒙見教無任歡迎至若下次大會一俟商妥地點擇定日期當再專函奉聞或登報邀請務希繼續扶助俾得常領蘭言不勝企欣是爲至禱特申感謝之誠預訂切磋之約專此致候順頌杏祺刁信德俞鳳賓鞠躬十一年二月二十八日 
[尙有本埠新聞等轉入後頁]  
雜評二 
[快題慢做（旡用）]  
　　凡事本可咄嗟辦者由我國官吏爲之便遷延歲月夜長夢多南北問題可依法解决者也乃兩當局堅持不讓步而封疆大吏又依違敷衍各便私圖歷有年所而不能統一此猶曰南北兩政府之强莫能屈服之焉内閣問題固在北政府管轄下者攻訐之者而是焉立罷之攻訐之者而非焉特斥之乃旣不能罷又不敢斥致引起直奉之暗潮直奉非俱受中央命令者耶本諸職權依其法律開誠相告是非自見乃朝派一員疏通夕遣一員調停卒致氣燄益張元首失主國際時機坐令逸失然猶曰軍閥之强弱政府無如何焉一省之議會爲議長而紛呶者兩月僅僅産出有頭無尾之領袖致全省議事機關卒成半身不前之象一校之校長去之則竟去之耳身爲長官而無所可否任令莘莘學子奔走徬徨譬諸一家家長諉其責子婦洪於室尙復成何體統當斷不斷反受其亂吾觀於我國年來之現象何莫非犯一「快題慢做」之病「快題慢做」積極的事業必成五分鐘熱度而消極的事業難乎免於枝節横生矣 
 
 

Page 16

 
 
本埠新聞二 
[神州交易所控案將重審]  
　　英文滬報云昨日會審公廨審訊神州交易所控案由張襄讞與陪審代理巴西領事之義領費君判决註銷後數小時費君接巴西領事瑪諾士書取銷代理另以美國律師哈德雷爲代哈德雷已徵實此說預料該案將由巴西新陪審員在會審公廨重行開審 
[中外交易所催請理賬]  
　　中外證券物品交易所汪幼安前处逖百克律師代表投法公堂請求清理賬目一案昨又傳訊先由逖律師聲稱此案請求堂上准予清理賬自俾早結果因該交易所倒閉迄今爲日已久若不從速清理賬目一切費用頗巨况查外證券物品交易所乃係中外信託公司这一部分該公司共欠中外證券物品交易所股本洋三十二萬元請求准照所請辦理等語陳讞員商之法副領事歐君判以此案聲請理賬一節聽候飭查明晰後再行核辦 
[閘北經售米糧公會開會紀]  
　　閘北經售米糧公會昨日下午三時開臨時大會到者會長副會長會董曁各會員等過半數即將各種要事提議（一）行家對於米店交割月底初一日停斛兩天此事與我業有連帶關係務須審查雙方下次始可實行（二）聚興成米行前因無理對我米客先由公會婉勸兩造無奈該行尙不服勸以致同業不和刻由米行公會正會長錢貴三轉托副會長唐秀甫出而調停該行姚周兩夥友到便道歉已解决照常開交（三）要求碾米廠棧租不且過大防礙滬上存米拆息只能用欵時說明活期長期以定利率可免過後糾葛云云以上經衆通過散會已六時矣 
[商帮協會常會錄]  
　　旅滬商帮協會昨日下午二時開初次常會各帮會董到者二十餘人首由馬會長報告去年經過情形及各項議案如下（一）各帮商號來函以郵局停止派差收取快信諸多不便要求函懇郵務長收回成命事（二）華利商輪本會業已退租事（三）工輪各公司公訂新章客帮裝運貨件須照尺碼計算與新太古公司往來函件事（四）本會現存資産除新收經費外所有舊存銀行及買押股票等計存洋六千元規元五百兩事（五）决議本會所有資産押欵股票各據仍由馬會長保存（六）决議本會收支各欵按月當塲報告一次經衆贊成時已五句鐘遂摇鈴散會 
[江南銀行開幕誌]  
　　本埠江南銀行（寗波路三十五號）於昨日正式開幕紳商各界均往道賀政界如何護軍使·蔣海軍總司令·徐警廳長·許特派交涉員·杜杭關監督·兵工廠謝總辦·閘北工巡捐局許局長·李副官幹卿·陸秘書逹權·商界如宋漢章君·盛竹書君·錢新之君·傅筱庵君·謝蘅牕君·袁治齋君·以及各銀行行長·各錢莊經理·各商號領商等約計九百餘人由董事長朱葆三君·總理徐乾麟君·經理夏質均君·協理徐源鏞君·殷勤招待濟濟一堂頗極一時之盛聞該行是日共收入存欵二百八十餘萬元零星儲蓄約數萬元將來營業之發展可操左劵也 
[何錫廷誣告胡榮生賠償損失一百元]  
　　湧大煤號主何錫廷因立約擔保章綬卿向楊潤身借洋六千元到期不還致被楊控經公共公廨判决何錫廷全部賠償後休以此約係胡榮生冒伊之名簽字致使伊受賠償損失前以刑事控胡榮生於公廨由捕將胡拘押至今已有三月昨日開審何之代表律師聲稱被告冒簽之契約已經附入楊潤身訴何錫廷之案卷内俞襄讞即命檢出該契約令何閱看是否係胡書寫簽字何閱畢供稱被告識字無多此約非其所寫時被告之律師聞語起稱原告旣當堂證明此約非被告書寫則其實係誣控致被告在押捕房三月受及種種損夫請求將本案註銷外並着原告賠償被告相當之損失云云俞君核供商之美丁副領事以何錫廷不應誣告判將案註銷並着賠償被告損失洋一百元完案 
[黄搢臣被控受押]  
　　鎭昌米廠生黄搢臣係總商會會員上星期六被日商内田洋行以黄不付到期支票銀四十一萬兩控經公共公廨除諭將黄之産業執行假扣押外並出特别傳單於星期日將黄逮案因其當時不能遵諭交十萬兩保遂受拘押直至本星期一傍晚始具結出外公廨向章凡係商會會員被人民事起訴者祗須到案簽字具結出外而黄則受押一夜云 
[豐大滬行經理虧欵案續誌]  
　　南京路豐大銀行經理顧克民因私用行欵數逹二十萬經山東濟南總行派代表李伯謙來滬控由公共公廨簽發特别傳單傳顧到案交五萬兩保候訊等情已誌前報茲悉顧克民迄未應傳到案交保而山東之總行已有電來滬延愛理思帮辦律師辦理訟事昨晨該律師投廨請求公堂派員保管該行財産據稱行内所有職員均係顧克民之私人一切重要賬簿圖章總行從未派人監察致顧得以用空巨欵現該行尙未停業請即派薛邁羅爲管理員云云當經俞襄讞及英包副領事核准該律師之請求給諭薛邁羅將該銀行財産暫代保管矣 
[安鎭救火會議建會所]  
　　高昌廟安鎭救火會係由駐紮該處之軍警紳商各界共同創辦現因救火器具尙未仺齊故擬添配應用各物特於昨日午後由會董劉竹溪錢裕基邀集該管警區巡官高金鑅及憲兵第九連連長閔星之會員儲伯藩等開會提議建造該會辦事房屋蓋因現儲皮帶車等各器具之會所係兵工廠之房屋其爲狹窄且已捐有地基堪以建築火會房屋惟經費無着自當勸募議决准由在會董事會員擔任勸募至皮帶及開水龍頭一切均應分别滲置亦已决定先生籌欵購辦如經費不敷請官廳酌予撥助議畢散會已鐘鳴四下矣 
[滬杭車互撞紀]  
　　滬杭甬上海南站前晚（二十七）由杭來滬之一百零七號快車抵站後其時在夜間七時餘鐘該列車調車之間在四道上與中道上所停之鐵蓬車四輛互撞當將八十五號頭二等客車一輛損壞脚踏及車頂其九十五九十六之三等客車二輛亦撞壞脚踏幸鈎夫竭力將車塞住故未肇大禍當將該列車三輛解下並由站長咨請工程處修理一面飭查出事原因以便處罰並聞此次肇事因該列車鈎夫尙未將車鈎掛妥綠燈亦未掛起而司機人急行開車以致肇此禍端云 
[工巡捐南局主任交替]  
　　滬南工巡捐局工程科主任衛芝山因事向該局姚局長辭退職任當奉核准並由周惠南繼續職務已紀前報茲聞衛主任已將經手各項未完工程尅日趕竣今日爲實行交替之期聞該局各科人員以衛主任在局供職多年感情頗洽將假滬北某菜館設筵餞别云 
[汽車又傷兩人]  
　　安徽人吳乾山昨日上午九時許行經法界愛多亞路被某號汽車撞倒頭部等處受傷不省人事由法捕房一百七十三號華捕到來將汽車號碼抄錄另僱車送受傷人往仁濟醫院醫治一面歸報捕頭候示又有某號汽車於昨日下午五時許駛經北四川路撞倒十歲廣東男孩王丙金碾傷背部甚重當經北四川路捕房五百三十號華捕瞥見前來抄錄汽車號另僱車送受傷男孩投同仁醫院醫治即持傷狀單呈報捕頭請究 
[汽車夫陳福根歸案質訊]  
　　汽車夫陳福根於上月二十號在老北門城内開車不愼將途人王小弟撞傷由該處巡警將陳之副手王阿濤拘解法庭訊悉車係由陳開駛是日由久安里民生紗廠批發所雇乘稟請地檢廳備文派警投請公共公廨准飭捕房於昨將陳福根傳至公堂經中西官預審一過判陳交來警朱懋松帶回聽候質訊 
[成衣匠妻服毒自盡續誌]  
　　寶山人朱友卿業成衣住閘北虬港路永興坊第十七號門牌日前因事出門其妻張氏在家吞服紅燐而死當由竇邑地保張葆榮報請地檢廳蒞騐備棺收殮檢察官查得住居王家宅这成衣匠寶山人孫福卿於此案有關拘押五區二分所内昨朱已回該地保偕投警所經米署員略訊一過轉解司法科聽候訊明核辦 
[行人咯血猝斃身半有武昌路郭姓藥方一紙]  
　　昨日上午二二時許有年約三旬之某甲行經美租界河南路七浦路附近忽發咯血之症嘔吐不止立時倒地氣絶身死當經三百六十六號三道頭華捕查見立用電話報由美捕房派探孫阿慶將尸車入騐尸所查死者身穿元布對襟棉襖褲元布鞋白洋襪西式呢帽衣袋内有藥方一張寫明郭姓住武昌路又當票四張帶回捕房稟明捕頭因查無尸屬飭保報堂棺殮厝壇候認 
[高巧子失踪之追究拐子供認已賣於杭州]  
　　高恒錦之女巧子年二十一歲正月十二日在大興街家中失踪茲經高查悉爲王學喜誘拐藏匿前日將王扭控二區警署據王稱高巧子已經拐往杭州售賣該　署因杂關略誘判送地檢廳究辦一面經高派人先赴杭州偵查 
[妓院容留幼女罰鴇婦周劉氏二十元]  
　　公共捕房專查妓院之中西巡捕前日在福州路和樂坊二百十七號門牌妓院妓女翠竹樓房内查見十四歲幼女周秀金當將該女與鴇婦周劉氏一併帶入捕房稟奉捕頭着周鴇存洋一百元保出女暫留濟良所昨奉公廨提訊即據中西巡捕上堂稟明前情訊妇周鴇延律師到堂辯護並據周女供稱現年十六歲父名周伯和在和樂坊對而開設烟紙店偶往探望姨母並不住宿妓院乞鑒中西官核供以周鴇容留幼女違章屬實判罰洋二十元充公秀金着其父交一百元舖保並具以後不入妓院切結領回 
[三盜匪定罪曹王兩名無期徒刑徐德成監禁十年]  
　　盜匪曹慕周王兆菴徐德成等三犯前因糾衆在曹家渡地方行刦某姓家財物由警將曹等拘送地方審檢廳研訊明確候判在案前日下午由審檢廳推檢各官開庭飭提曹慕周等三犯至案畧詰一過當庭宣判曹王兩犯處無期徒刑徐犯處一等有期徒刑着監禁十年 
[戴小四子引渡]  
　　戳斃高玉山無證註銷毆斃唐山歸檢廳訊辦 
　　過犯戴小四子因復來租界被匯司捕房包探陳玉山拘獲查與戳斃紗廠工人高玉山案内有關帶同在押西牢之王寶樹迭經公共公廨質訊这下以王寶樹所供殊不可靠判戴押候核示在案昨晨復由捕房將戴解廨請爲核辦據地方檢察廳派警韓瑞生持文投案稟稱戴小四子曾於去年七月十七日與沈小安子在閘北地方將唐山毆斃沈已獲案訊實判决禁錮十四年而戴漏網旣經捕房拘獲要求准予引渡云云經關讞員得稟商之美丁副領事以捕房所控戴與戳斃高玉山案有關並無證據應予註銷惟戴在華界犯有命案判准交來警帶回歸案訊辦 
　　又一訪函云唐三即唐有才前遭沈小安子戴小四子等凶毆致斃經屍弟唐有寛等報請法庭派員騐明並將沈獲案訊明判决監十四年沈不服上訴高等廳奉諭核准解蘇候審在案茲悉地檢廳黄檢察長查得本案凶犯除沈小安子外尙有戴小四子一名漏網未獲今悉戴犯因另案發覺現押公共捕房是以備文於昨晨飭派法警韓瑞生詣公共公铱投文聲請將該犯引渡歸案訊懲午刻該警將戴小四子押解到廳據情稟到黄檢察長諭飭收押候辦 
[北四川路之賭窟]  
　　廣東人程阿海前晚在北四川路一千三百十六號屋内糾集賭徒開塲聚賭撲克麻雀兩者俱全爲該管捕房華探目蔣阿林包探譚鳳池柯振武蔡添等偵悉協同西探密往將程及賭徒陳錦初蔡福南李硯初王阿牛何阿招李亞吳忠等二十八名拘獲連同賭具昨解公共公廨經李襄讞會同美約副領事逐一質訊之下判頭家程阿海罰洋二十五元餘人各罰洋三元充公示儆賭具銷燬 
[邱正祥吞銀押一年]  
　　楊樹浦六十八號門牌日商第一紗廠内西崽邱正祥吞没某紗廠送去内附鈔票洋五百四十書元之信一封被該廠大班日人查悉報捕派探將邱連贓拘押已誌昨報昨晨該管捕房包探姜喬喬將邱解送公共公廨經中西官質訊之下以邱私拆文書侵佔財物兩罪俱發判决監禁西牢一年贓交原告領去 
[判房客付租完案]  
　　邱志明昨投法公堂控稱商人有房屋三間租與馬申甫居住馬於上年間將房屋轉租與人開設牛行以致臭氣四佈鄰近之房客均各遷居並被馬虧欠五個月租洋八十元求追並請限遷等語被告由伊妻某氏代到稱祗欠原告租洋四十五元至於牛行實係丈夫與人合開不敢轉租求察中西官判着被告付租完案 
[小工與路警衝突]  
　滬杭甬鐵路日暉港車站昨日由杭來裝儎木車二輛停在車站由船上小工搬卸該小工將木頭抛堆在軌道當經該站路警知照不許抛堆軌道上該小工非但不允反與路警爲難以致雙方衝突該小工多人將路警及站司人等毆傷及扯破路警制服經某稽查及各轉運公司人等竭力向雙方阻住始行解散嗣經該站長及稽查稟請上峯核辦一面將行兇小工二人送交鐵路警務處收押現聞有某轉運公司代爲向局求釋云 
[公共公廨訊案彚錄]  
　　昨晨公共公廨民四庭由俞襄讞會同英包副領事訊理（一）趙積甫訴朱鶴亭金慰民不理股票價銀案結果限被告金慰民於三日内交一千五百兩舖保候訊（二）婦人王楊氏訴李香園不還借洋案結果被告李香園避匿不到判令償還原告本洋四百元利息自上年三月起長年一分照算至償清日止（三）楊金林訴穆湘珪袁葵卿等不理木料價洋案結果准陳觀生具結擔保袁葵卿洋五百元（四）孫昌記訴鄧振羣離婚案結果仍照原判執行（五）葉和尙訴孫秋堂損失案結果改期再核民三庭由張襄讞會同俄員儀君訊理（一）謝永澍延朱斯芾律師訴勃老司克不付房租案結果傳被告於禮拜四早堂候訊（二）薩士金延雷聲布律師訴克吕可夫欠裝電燈費洋案結果禮拜四早堂復訊（三）古文會訴搿薩俄國痓勇艦隊郵船公司不理墊欵案結果改期一禮拜傳第一被告到案具結候訊 
　　又午後民四许由俞讞會同日副領事田中氏訊理（一）陳友文聲請給諭執管其故父陳森記之遺産案結果准債權人代表甘維露律師之請將七戸債權人賬略開單交與本廨理賬員查明報告核辦並給諭薛邁羅將本案遺産執管（二）賈蔭希延雷聲布律師訴林補青不理票銀案結果仍着設法履行判决民三庭由張襄讞會同美約副領事訊理平頡甫訴大新公司股東屠履之不理擔保欠欵案結果對於屠履之案原告請求撤銷照准大新公司一案改期再核 
[誌謝]  
　　昨承泰縣吳立君惠贈其近著「人系」一部又大世界贈二月分游劵十五紙又小世界贈游劵二十紙又新世界贈遊劵十紙誌此併謝 
來函 
[蔡俊卿來函]  
　　昨閱貴報本埠新聞欄内登有暹羅華僑請特派領事一則謂弟要求政府特派暹羅領事並預備出席國是會議提出議案等語弟並未有要求政府特派暹羅領事这事前日到商敎聯席會議事務所報到係因暹羅中華商會派弟爲國是會議代表將來出席並無要提出特派駐暹領事議案專此奉逹台端請爲登正是荷蔡俊卿啓二月二十六日 
 
 

Page 17

 
 
[本刊啓事]  
　　投稿中諸君均鑒本館會計處爲劃清手續便利結賬起見自本月份起仿照郵章一七六條領酬期限以發表後六個月爲限恕不展期限滿仍不來領認爲不願受酬即行蔣賬註銷並希亮察 
常識 
常評 
[太師銜] [  箴]  
　　京電有清室加東海太師銜之說如果有其事則清室之侮辱東海甚矣侮辱民國甚矣 
　　太師爲帝制時極尊之名然而臣也太師銜則猶非臣人者極尊之地位也旣自居於民國之元首而遜國之廢帝忽加以極尊而非極尊之名實際上則從而臣之果有其事不亦羞民國而干國民之怒乎 
　　前者清室賜謚於其遺臣已大遭有識者之非議而今更有此奇特之舉動乎雖確否尙未可知而履霜堅冰寗可不防其漸我國民其注意 
經濟 
[商業問題之研究（續）] [  吳東初]  
　　零售業盤存專論 
　　毎值年底商店必須點數存貨一次即所謂盤存是也夫檢點貨品事易計算價值事難商店各自爲謀計算互異有照原定價者有别加水脚者有復加車費者亦有再加棧租與其他進貨上開銷者有照實價者（即原定價减去折扣）有照定價或實價而减去貨仠虧耗者有照售價者（即按平日賣價而定存貨之價值者）上述各種計算法於價值之相差出入頗大因而影響於草利結果自亦不同吾人於此固不得斷言孰是孰非不過商店本身利害切已自當愼密籌計不从假借欺飾例如已照定價計算者不得言照實價已照實價者不必言照定價各守本店應守之範圍不宜謊騙惑人如是虚實自明無待外人追究矣吾之言此蓋有鑒於一般商店之做滑頭生意者資本有限經營不甚得法爲求維持現狀起見往往信口雌黄不曰盈餘幾萬便謂存貨幾千自欺欺人終至欠負過鉅無可掩飾於是宣告破産其先所報之存貨全屬子虚故商店爲保全信用實事求是計務使着着不落空始能如願以償也 
　　盤存時採有計算各法比較的以報告實價爲妥當所謂實價即定價除去折扣是也伹有時廠家因急需現欵於普通折扣外另給所謂「現付折扣」卽店家隨買隨付而可享受現付之折扣大概在五釐上下此層按照最近會計學可列入利息項下無庸再從貨價减去也 
　　照實價計算固佳然因市價所發生之關係亦屬應研究之一問題有時早半年所進之貨較之市價或貴或賤則進時之實價又不足據以爲憑矣故盤存時如進價低於市價則照進價如進價高於市價則照市價始爲正當也 
[公司聯合與聯合公司之區别] [  劍芙]  
　　近世各國商業上之組織有所謂公司聯合與聯合公司者其文字僅互相倒置其性質則截然區别試分术之於下 
　　公司聯合者生産業主不堪競爭之苦而集合圑體以謀相互之利益者也蓋現代工業組織與昔逈異生産方法多半爲機械的大工塲製造當市場有佳况時又易擴張工塲之設備增加職工之人數因之物品生産額往往浮於需要而不得不有推廣販路减價競賣之舉然此種競爭大不利於生産業在資力薄弱者已有即時倒閉之虞即資力雄厚者亦有資本虧蝕之患於是一國或一地方之同種工業者爲自衛計互相聯合取一致行動以避有害之競爭而有所謂公司聯合之組織焉 
　　聯合公司者同種公司之結合體總攬各公司營業之全權者也此種組織盛行於合衆國其性質與公司聯合大異在公司聯合各公司尙不失爲獨立營業之主體而此種組織則無論製造販賣皆由總機關處理各公司不過按其財産之多寡受領利益之分派而已此卽今之所謂托辣斯是也（乙種酬） 
衛生 
[睡眠時限之研究] [  林翰如]  
　　凡人終日勞動必須休息使精神恢復休息不一其術而睡眠爲最普通茲將歐美衛生家關於睡眠之學說撮譯於左以助讀者衞生之常識 
　　華爾喜曰成丁之人在二十四小時中睡眠宜佔八小時顧亦有出於例外者因此吾人須詳察自已體質之强弱而後定睡眠時間之多寡不然睡眠過度與不足其害適相等 
　　克老弗曰九小時之睡眠已足貯藏充分之精神而備次日之應用 
　　美倫曰常人毎夜宜有八小時之睡眠過少則次日必感疲乏過多則或更睡八小時 
　　柯姆萊曰睡眠過度與不足均非衞生之道在一歲以内之嬰孩毎日須二十小時之睡眠二歲至四歲以内者須十四至十六小時四歲至六歲以内者須十至十二小時六歲至十歲同内者十小時十二歲至十六歲以内者九小時 
　　愛倫曰睡眠適當之度量與智識之發育適成一反比例嬰兒須睡較多蓋醒悟知覺轉瞬卽倦年齡漸長睡眠之度量乃逐漸減少及中年而止蓋其時智識之發育已逹於極度也至老年時所需睡眠之度量則各視其人之智識狀態而有不同 
　　希伯格來的曰睡眠過度非衛生这道食物不能充分消化而煩惱之心以起 
　　葛勃脫曰睡宜充足多多益善尋常疾病如感冒腰痛便秘頭痛等症皆由睡眠不足精神疲乏而起蓋其消耗者多而收入者少當然有逐漸衰弱之憂也（乙種酬） 
法制 
[拐取未婚妻之科罰] [  吳子雍]  
　　我國各省之風俗常有拐取未婚妻之舉其拐取之家視爲法律所許莫敢我何被拐取之家以爲習慣所迫亦敢怒而不敢言殊屬有害社會之風化也自民國以降保護私權之方法日完一日對於拐取未婚妻之舉已在禁例矣誠以未婚妻雖爲吾已聘定之妻而其監督之權則仍屬於女家無端而出以拐取行爲則已侵害女家監督之權故在法理上 
言之自不得不科略誘或和誘之罰也茲特錄之報端爲世人增一日常應用之法律常識世人其注意之（乙種酬） 
 
[權人革命的路　]  
道德 
[西方格言（二五七）斻說介子選譯] [  ]  
　　不能浮水實爲蒼鷺之羞（英吉利諺） 
　　機密之事毋於牆籬之後言之（丁班牙諺） 
　　符與明顯最易注目（英吉利諺） 
　　毁者不恤人言（意大利諺） 
　　貪財之欲與財俱長（玖芬樓）（Luvenal） 
　　親切莫如國家（柏拉圖）（Plato） 
　　憂並不能償債（英吉利諺） 
　　憂後始樂（臘丁諺） 
　　愈簡之言愈爲善禱（英吉利諺） 
　　人人皆要爲航師但僅能在極靜之海内（德意志諺） 
敎育 
[小學敎師當負指導社會之責] [  叔杲] 　　 
　　我國各地小學校敎師有大多數祇將眼光注射於一校一若除敎授訓練管理外别無事事甚者終年蟄居不出髣　與社會隔絶此種人如從好的方面言之謂爲克盡厥職然實係一種死敎育自壤方言之誠不可爲兒童之師蓋今日情况非同往昔學校卽社會功課即生活凡稍明敎育事業者類能言之學校與社會之關係旣如此則爲小學校敎師者卽不當置社會事業於度外此固人所共知也小學敎師所處地位清高負責綦重倘能潔身自好社會上之人誰不敬服是放小學敎師能於課餘閒暇就公共場所作通俗講演必能引起各方之注意其啓發民知警頑起懦收效極易此實非紙上空談請舉例以釋諸君之疑南通今年由小學校敎師曁通俗敎育機關人員合組通俗講演大會頗能促起地方各界之注意而知所警惕夫此種集會固可不擇時日行之此外如關於公共建設作物改良等等小學敎師當竭一已所見而宣傳之總須認明自已爲小學校敎師且係負指導社會責任之人方無愧於任務也（乙種酬） 
雜錄 
[郵滙及掛號信所應注意事項] [  繼瀚]  
　　記者日昨至郵局匯銀因手續之瀊忽遂至往返數次奔走費時車錢亦擲去不少今提出其所應意者庶免讀者或亦空擲光隂及金錢也 
　　（甲）郵匯銀元所應注意者 
　　（一）匯銀單應早索取塡就庶免臨時跼促而爲捷足者先登（二）滙費應與滙銀及滙銀單一并交進行元本省半分隔省一分 
　　（三）滙票應封入掛號函内遞寄時不可書明内有匯票等字樣 
　　（四）滙銀時間毎日上午九時至十一時下午二時至四時最好於規定時間前半小時前往否則人擠不堪不免等候費時矣 
　　（乙）寄掛號信所應注意者 
　　（一）收信及寄信人之姓名住址應詳細開列不可簡略以免臨時塡加 
　　（二）信封封口不可有破壞痕跡否則郵局必拒寄 
　　（三）郵費單號八分雙號一角三分郵花最好貼在正面上角不可移動或揭下重貼否則亦必拒寄 
　　（四）信内不可附寄鈔票等件否則遺失後郵局不負賠償責任且查出者又須處罰也（乙種酬） 
 
 
 

Page 18

 
 
   
 
