# 1896 - 269 - 4908383

 

Page 1

 
 
[訪事需人] [  申報館主人啓]  
　　本館向日派在滬城訪事友人刻已因事辭歇如有素居城内品行端方并熟悉官塲諸事及一切風土人情者請來本館面談以便試辦可也此布 
[重校皇朝經世文編出售] [  圖書集成局代啓]  
　　善化賀長齡先生所輯皇朝經世文編一書分門别類分吏戶禮兵刑工爲六門首列學術治　舉凡經世之學可謂　括無遺其中登選諸公非名儒卽循吏閱是書者能得是書之益則亦無不可謂名儒無不可爲循吏可以爲當今士大夫指南之車渡津之筏有志之士皆宜各置一編面一行作吏者更當翻閱始知體國經野之模安上全下之道須於是求也今掃葉山房主人倩本局用新鑄鉛字以連泗紙排印字旣鬟眉畢現無　魚亥豕之訛紙尤白凈如綿如玉潔晶瑩之美裝訂每部計二十四本碼洋四元欲閱是書者請移玉至三馬路申報舘申昌書畫室蘇甲掃葉山房購取可也 
[論租界宜廣設義塾以弭小流氓之患]  
　　本館執筆人觀近日報紀本埠小流氓事不禁慨然歎曰甚矣蒙養之功爲不可闕也嘗讀周易乾坤二卦後受之以屯屯者盈也物之始生也物生必蒙故受之以蒙蒙者蒙也物之穉也物穉不可不養也可知盈天地間物之穉者宜養人之穉者更宜教而兼養此果行育德之道無時不然無地不然誠晉人所謂老生之常談矣然以觀近日滬上租界之情形苟欲防患未然淸其源本則蒙養之道固亟亟焉不可以或闕何則租界流氓之多日甚一日有客帮之流氓有本地之流氓分朋樹黨魚肉良善爲患地方地方官長雖遇案必辦予以重懲如無懲一不足以儆白勢如滋蔓之難圖識者恒岌岌乎有隱憂焉然使今此雖多而後無爲繼則其勢縱盛猶望其漸就衰老乃自有小流氓之繼起而爲患益覺無窮今之爲小流氓者轉瞬十年之後卽流氓也小流氓之勢日異而月新流氓之毒更月增而歲盛興言及此能無杞憂明者燭事於先幾智者防患於未萌誠欲抽釜底之薪挽狂瀾之倒則教之不可不豫防之更不可不嚴夫以租界居民五方雜處其父兄苟有所藉手其子弟必不致墮入下流然或餬口無資父兄物故或生本小戶食力維艱終日游蕩街坊漸同匪類原其家世誰非淸白良民不磷不緇詎可望之若輩於此而早謀培養之道固舍義塾而無由滬上巨賈富商各帮皆有集資設塾延師課讀鄉音熟習旣無齊傅楚咻之虞迨夫年旣稍長或學能有成另設大塾延請明師俾之卒業否則各視其性之所近習成一藝能以義塾而兼善堂章程尤爲克全終始大率英法美三租界合各幫而爲之須設大塾三處其小塾則各帮各設數處視其幫中之戶口多寡以爲定額或初時小試後漸擴充旣弭地方無窮之憂又推桑梓無窮之惠視其他善舉爲功奚啻倍蓰諒亦各帮善長之所樂聞也夫城中及南市之戶口雖較少於租界然亦以億萬計且亦未嘗無各帮客民之寄籍而顧未聞有小流氓之爲患者則以道憲旣設崇正官塾六處又有各善堂之義塾故雖平民小戶子弟皆不致失教而入於下流今租界固未嘗無義塾譬之杯水不足以救車薪且各處鄉音難以畫一𤘒牙佶屈受誨良難竊謂不若各帮分辦廣設義塾之爲盡善或者謂義塾卽能廣設彼小戶婦孺或未周知且旣入下流之人又將如何設法是則宜禀明地方官長出示曉諭又宜叅用保甲法每一里中設甲長每數里或數十戶設里長其馬路大街各店鋪亦然凡小戶子弟宜就學者由里長甲長勸諭就學且卽由其舉報作保或里中有小流氓若干人亦由里長甲長禀官安揷察其性習分别發於棲流攺過等所及諸善堂再由地方官隨時查察或移會捕房巡察如有小戶子弟不學而嬉者罪及甲長有小流氓者罪及里長如此官商協力成斯善舉閭閻庶幾安靖人材庶幾無棄乎或又謂今之讀書未必能變化氣質卽士子尋章摘句學稱有成而於居心行事渺不關涉况若輩秉氣多近下愚欲其薰德善良恐非村塾庸師所能奏效不知此舉旣成必須各延老成善誘之師指授講習期於化頑梗爲馴良子弟幼年知識未定習惡固易習善亦復不難但觀我輩佔畢一生廻憶少年誦習之書不盡忘失可知先入爲主實有事半功倍之形且卽學未有成而於塾中收束身心以視日習嬉娛者相去已遠昔昭烈帝言弗以善小而不爲况此義塾之廣設其所繫固非淺鮮耶請以質之各帮善長　不河漢斯言 
[使相行期]  
　　傳聞李傅相傳電至滬言八月十六日由美國乘皇后公司某輪船赴日本橫濵并飭招商局廣利輪船或富順輪船開至橫濵迎迓 
[儲材設館]  
　　金陵采訪友人云去歲署兩江總督張香師擬在省垣開設儲材館繕摺入奏奉旨俞允未幾卽量移湖廣此館未及創興刻下劉峴帥始札飭楊誠之觀察爲總辦會同藩司巡道議倣天津同文館二等學堂定章詳奉峴帥札諭仰卽迅速照章辦理觀察因度地城内猫耳山之麓起造房屋若干是處本有自强軍所建營房亦歸入學堂俾得規模恢擴並聞城外機器製造局接到某西人電信云館中所延英法教習日内將次應聘前來若是則館務業已就緒矣不禁喜而不寐 
[塲竈風災續述]  
　　淮南泰州所屬草捻等塲海潮漫溢以致淹斃人口衝毁𪣿灶兩淮運司江都轉聞報之下立卽委員前往察看災情前已紀諸報牘兹有從是處至揚州者語於本館所派采訪友人云此次颱颶之狂實爲近年所罕見受災之處以伍祐塲爲最重草埝等塲次之現聞查勘各員先於某日赴伍祐查得灶丁所設𪣿灶距海埏甚近當潮水漫溢之際奔騰澎湃漁民灶戶大都奔避不遑以致灶丁淹斃二百七十餘名漁戶以及農民屍骸多漂入大洋一時無從撈獲是以其數亦不能核計𪣿灶坍去六百餘處房屋毁壞二千餘戶牲畜器物俱在水中泛泛如鷗鳬平地水深丈餘或八九尺不等積至六日有半始退去都轉關心民瘼未及禀覆先已借撥某欵銀一萬兩并積榖一萬石派員前往會同該管分司親詣災區核實散放至修復𪣿灶等事想尙須另外籌銀矣 
[海淀新凉]  
　　都門訪事人函云六月十六日前門外廊房二巷某盔頭鋪王姓婦自服阿芙蓉膏身死報官次日北城司官臨騐仵作以婦面帶傷痕與所報不合禀報官詳城憲轉飭五城會騐十八日午後四司到齊一司因公未至會騐得婦身木棍重傷一處劃傷數處騐畢官訊王婦死情由王供婦因家貧愁苦潛自吞烟迨知覺灌救不及而死并無打架口角等情問係結髮否答以再醮又問娶幾何時答云今年三月訊婦身傷痕所自則供不知或者灌救時碰傷官言木棍非碰傷可比再三詰之復供居室狹隘焉能以木棍傷人官怒王强詞飾辯叱之適土有幼女方四五齡在 
 
 

Page 2

 
 
旁官用甘言哄女誘問婦死情由女微露曾經打架之語官乃帶王回北城司署訊究○前門内迤西城根空地一叚刻大興土木起造房屋建設内城西安水會分局并於地叚上掘開水井一眼以便將來遇有急災以車載水往救現聞井水甘美附近居民咸往汲飲云○每逢考試有報錄人貴脚力神速爲赶頭報多索喜金也京師考試報錄者四鄉分爲四路各有頭目主其事頭目與塲内執事人通聲氣故榜未發而報者先知榜上名次與其里居今年考試遼學正塲京南路上某脚夫自貢院門隙接得榜名一紙而回比至下處此紙遺失遍搜不得該頭目某疑其中途私售於人將毆之其人力辯其屈頭目復遣人來貢院門前傳信再取一單賃走馬四匹差四人分途往報而覊守失單之人於家俟報者回有無捷足先登而後發落云○六月中某甲負行李回家行距通州不遠突密禾叢中出一强人橫截去路甲方驚愕復出三人甲自揣不敵抛行李於地衆又索腰纏甲曰腰中二十金係人託寄者衆曰且留下甲略籌思衆遽出洋槍恫喝甲曰亦大易事須以槍擊我行李使破敝庶我面前路或不以失金謂欺謊也衆曰諾果放洋槍環擊行李甲見槍藥已盡乃出金衆携金去甲潛尾其後出懷中六響連珠槍擊倒其二餘卽驚逸竄榛莽中俯搜倒地者獲原金拾行李負之而去又廣渠門外十里之觀音堂左近道中一人刦孤客於途客大呼號村中人聞呼羣出獲行刼者客略無所失叩謝村人而去村人搜行刦人懷得二十餘金詰其金所自來其人答言自都中賣猪回金係猪價實非作强盜生涯者衆半信半疑將其人綑送東邊汛守備署訊究亦六月中旬事也○車夫劉甲住前門内迤西以執鞭爲業餧養一騾日供駕馭博數千以贍養其家口與騾相依爲命已非一日端陽前騾忽患呆不能駕劉日愁苦遂亦癲千方百計覓人醫騾節後騾愈而劉疾亦若失詎六月中此騾又被偷兒夤夜牽去天明知覺則騾已如黃鶴劉大恚至本處官廳報案惟急喧譁索廳官償騾官見其情急唯唯而已不究也旋勸劉歸允代爲尋覓焉 
[津沽攬要]  
　　天津訪事人傳來箋素云月之初一日大雨滂沱竟日點滴不止痴雲如幕四野天低津人翹首蒼穹咸蹙額虞其　潰隄决防之事矣午後四點餘鐘果據報掛甲寺决口該寺在海河之下坐落河東去東門十里而近水勢應灌東漥今年雨順風調鳩隰龍塍咸賡多稼正在生機蓬勃一旦狂瀾莫障所有植物動物悉數沈在水中矣差幸鐵路橫亘其前水難衝突而過遂逶迤折到老河頭潘家窰仍循海河下注於海計被災之處不過沿河十餘里俗謂水荒一綫誠然先是河水因山洪漲發東門外之天后宮前東浮橋下業經褰裳而涉是日雨勢傾盆竟同天漏馮夷之怒有加無已沿街均塔跳板以通行法國租界紅樓後地本低窪每遇暑雨時行便遭淹没後經法人培高三尺始免氾濫爲災是晚水從陰溝溢上受及街衢亦經尺許房屋亦多波及惟不似從前之汪洋一片耳傳聞是日決口不止一處訪事人特就見聞較確者記之北方水害連年天實爲之謂之何哉○縫工陳某設肆於紫竹林生涯頗不落寞肆後餘屋以棲梅鶴妻某氏年三十餘一索得男再索得女瑟琴靜好人無間言妻兄某甲現因賦閑以有葭莩親朝饔夕飱時向覓食氏以凡今之人莫如兄弟從不忍作闍黎飯後之鐘惟學徒某乙愛惜靑精時加白眼蓋津城俗例手藝中人分屬師徒卽情同父子可以主持其家務也甲自念食等嗟來忿不能耐遂毆乙陳謂此徒已能縫級朝夕可分指臂之勞如或開罪台端能以大度包容固佳否亦祈勿於鋪中逞此兇勢甲益銜之六月二十九日又與語言不合拉乙出鋪門之外拳脚交加乙鷄肋不足當尊拳另有滿師兩徒代抱不平起而助乙辱甲於泥塗氏不使爲左右袒忿然作色曰我管不了我寍躱不了耶怱怱出門向街頭便走乙赶令回家曰我去去便來豈有大不了别故耶隨坐東洋車至馬家口渡頭聳身落水渡夫亟援以手詎料水如箭激人已隨流漂去不知所之隨後老龍頭擺渡夫救起女眷一人視之又非該氏打撈屍身兩日未獲現在陳向甲索妻甲向陳索妹各有所是恐難免對簿公庭耳二 
[漢上秋聲]  
　　據訪事人函稱距漢口數十里有龍家墩略𥐝環繞楊柳排分村莊人家饒有幽趣某室頗饒厚上月下旬某日之夕例設無遮道塲超拔亡魂正在燈火鐃鈸之際有江家墩之穉孩因觀瞻熱閙與龍姓之童口角因而撕打孩非其敵受創而歸立招集童子軍約三四十人興師問罪以報東門之役竟將龍姓之童擊斃翌晨童父母擬具禀控告幸江姓急倩孔方兇作和事老遂得息○前署江夏縣武昌府通判恒敷庭别駕奉藩憲王芍棠方伯札飭赴麻城縣公幹别駕因係要公立卽飛輿賦行並携帶護丁甚衆不知爲何事也○湖北達盧溝橋之鐵路由襄樊取道而進業紀報簡兹悉督憲委某幹員就漢陽縣南界細勘地圖情形以爲發軔之始此去卽接壤漢川節節上達云○藥材一業亦漢上一大宗生意也行家挾貲甚富均請牙帖又有一種名爲充當經擢者卽上海之掮客也空買空賣雖無牙帖而其獲利較行家尤鉅現屆鄱湖設渡開捐之始行商具禀府轅請將經擢示撤容或飭令照章領帖詎　擢亦進禀略謂商民等幼而壯壯而老倚斯爲業一經停歇何事謀生如謂照行設帖則糜欵疉疉措辦豈易自今日始惟事照行報捐亦可兩得其平不識府尊若何批示也○鄂省自去歲錢盤加漲市面吃虧殊非淺鮮省憲擬就省中設局鑄錢嗣以糜費中止兹聞藩憲王芍棠方伯以粤中鑄局乃張制軍所創設擬就該處另創分局至採銅招工購機等件較鄂爲便因特委莊明府則敬前往查看情形禀復核奪○湖南至湖北素不通電兹據入稱陳右銘中丞擬就省中創辦電綫直達鄂省仍恐小民未知特爲出示訓諭○漢屬黃陂縣唐步瀛明府月前病故後府尊委譚明府暫行代理兹藩憲牌示已飭委現署建始縣傅明府光弼署理並示明比缺應以卽用縣張延鴻請補惟張令刻膺帮勘襄樊鐵路要差歸期甚緩是以委傅令代庖云 
[北固山冶秋詞]  
　　酷暑蒸騰已閱二旬立秋之次日曜靈匿景雨師風伯並轡而來飄搖中夕次晨遂覺新凉一味沁透心脾八尺龍鬚方錦褥已可對猩色屏風消受凉秋風景矣閱二三日酷吏重來驕陽威逼令人無可趨避惟晚間披襟獨坐較前稍爲爽適初五日颶風肆虐走石飛沙江中白浪滔天彷彿銀山萬疉停泊七濠船隻斷錨走纜者不計其數有小划船二艘被風掀覆船主某甲竟與波臣爲伍旋經人報知其家迨風平浪靜雇船打撈屍身甲之妻母遙望江干傷心大慟慘不忍聞甲年二十餘歲成親未久云○月之初三日上午伏波輪船由粤東開來滿載散勇赴江皖等處行抵京口停泊七濠江中登岸者約百餘人皆籍隸淸淮須由此遵陸者常鎭道呂觀察深恐其擾害閭閻或在洋塲滋事特諭新兵前營營官帶勇在江干巡邏並委水陸總巡周都戎妥爲照料傍晚由地方官代爲雇舟多艘裝送回里由是劍戟銷兵耕耘樂業不但免其飄泊興嗟而且於地方裨益不淺矣○年來鎭郡商務漸興淫靡之風亦因之愈甚茶寮烟館多仿滬上排塲往往慺可摘星窓堪納月風飄珠箔淸聞柯茗之香雲掩銀岸膏印芙蓉之膩以致冶游子弟瀟灑名流嘯侶命儔昕宵徵逐甚至携花載酒於餐霞沁雪之塲現署丹徒縣宗大令目覩風氣日漓以爲太不雅觀思欲整頓日前出示禁止大致謂品茗消遣固稱雅事擁妓深夜尙復成何世界且無賴匪徒溷集其間往往滋事械鬥自示之後如敢再蹈前轍定將其人拿案妓則發官媒變賣肆主亦一倂嚴懲烟館禁令亦如之云云○七濠口周姓家道小康妻孥子媳圑聚一堂天倫之樂何如也奈其子不務正業日事遊蕩尤喜攀折路柳牆花竟置牀頭人於不顧婦遇人不淑輒背人飲泣常以正言規勸其夫夫又不聽薄命自憐隨存生不如死之念某夕猝不及防竟以一盞紫霞膏潛服畢命迨知覺灌救則已玉殨香消返魂無術矣母族一聞噩耗卽興問罪之師嗣經排難解紛者議令從豐棺殮諷經超度始免對簿公庭云○每至七月間各處舉行盂蘭盆會延請僧道施放燄口相傳係普濟十方孤魂一年一度到處皆然鎭江對岸七濠之北四里鋪集資於月之初四日延僧在船上放燄口容與中流並放水燈超度幽冥以冀水陸平安之意坐中主僧　戴昆盧帽身穿大紅金線祖衣鈴杵響處船忽沈下水底鐃鈸鐘磬悉被波臣收去幸有後船三艘將各僧救起不致隨屈大夫遊該鋪人以爲此咎在僧罰令重放燄口一堂僧乃於翌日舍舟就陸聊以塞責○某甲向在城外山巷南首開設成衣店其子年已及冠文定南門陸某之女爲妻日前央媒至陸處告知迎娶之意陸請稍緩甲意良急遂於初一日邀同親友蜂擁至陸宅作搶親之舉適陸女曉妝初罷小 
 
 

Page 3

 
 
立門前急抱入綵輿舁回家内其時樂工砲手已雇備齊全隨卽簇擁拜堂送入洞房深處洎陸興師問罪則木已成舟矣 
[蘇垣瑣事]  
　　據訪事人滄浪亭寄語云現署太倉州知州陳刺吏謨於日前特詣省垣禀請交卸赴部引見當蒙上憲允准遺缺卽經藩憲鄧方伯於本月初五日牌示以請補是缺之蔣直刺體梅先委署理○本月初四日傳聞有馬販多人道經蘇州滸墅關入某酒肆沽飲不知因何與該肆主口角始僅聲駡繼竟揮拳左右鄰來爲勸解若輩非但不從反遷怒焉遂不問好歹一氣亂揮亂打連累數家於是衆鄰不服各出鳴金鎭上店鋪悉數閉門遠近鄉人聞鎭上有事赶來相救四面合圍擒獲住馬販六人偕地甲會同營勇押解來城交地方官衙門請辦○有蒲鞋船一艘於本月某夜駛至蘇鄉之香山下以爲内河向無意外遂繫纜焉詎二鼓後突來盜匪多人明火執仗躍入舟中將所有洋銀八十餘元靑蚨四十餘千悉數攫去倂將船主某甲刃斃抛屍河中呼哨而去翌日甲婦某氏繕禀投吳縣控告項大令閱禀謂何不投太湖廳報案將禀擲還不准氏無奈旋投蘇州府署控告桐太守准詞卽於初四日懸牌仍批飭大令赶緊辦理○前報長洲縣王大令因病請假一月當蒙上憲准其調理卽遴委張大令德迪暫行代理此缺兹悉王大令已於本月初四日交卸張大令卽於是日接印任事矣 
[五茸實錄]  
　　松江采訪友人云新任婁縣葛明府祥熊擇吉本月初三日接印履新隨趨詣府轅禀見陳蓉曙太守太守諭以差役吳槐春縱子賭博等因明府唯唯而退及各書役行堂叅禮時突喝問吳槐春是何人吳役急蒲伏案下脫帽叩首禀稱小的是吳槐春明府查閱卯名册有何慶者疑卽吳役易姓攺名再四研求吳役禀稱小的實姓何幼時父母以槐春呼之比應役時攺名曰慶明府乃諭令退下洎閱城閱獄諸事已竣卽於初六日頒出革條將吳槐春卽何慶斥革永不准攺名朦充○本月初二夜有某甲者用船載麥麫至西郊陶行橋小泊河干將貨起卸至岸旋售與附近顧姓麫店携錢回舟至三鼓時舟中人正欲選夢甜鄉突有乙丙兩賊駕小舟一葉蟻附其旁大聲連呼有賊有賊蓋以冀舟中人登岸追捕可以乘隙竊錢也舟中人心知其計佯作不聞乙丙意其已沈酣擬掩入艙中一試探囊妙技甲忽大聲呼捉乙丙恐遭擒獲急撐船進東塔港時鄰里等人聞聲畢集乙躍登岸上飛步脫逃丙則忙亂中被擒交地保轉交捕役某丁於初四日解入婁署葛明府再三研鞫丁捕從旁揷嘴明府大怒叱笞數百板翌日提乙覆訊供稱小的以販私爲業目覩麫船上人於深夜携下大包裹二枚小的實未犯竊明府惡其刁狡飭鞭背五百下乙仍不供吐實情乃下諸翼房再行嚴究○六月二十八日之夜西門外東嶽廟巡防局勇目吳某巡至東塔弄拘獲竊賊小王略加訊問供出五月中旬曾竊局中水巡船一艘駕至葉謝鎭復竊得某布莊白布一百二十餘匹裝至小泖涇港被鹽巡哨弁王老爺拘住將船呈交帮帶姚大人吳目遂將小王解赴婁署其時林明府尙未交卸升堂研訊小王狡展殊甚因暫發所中收押 
[路工志略]  
　　南市沿灘開築馬路以來已經一月刻下工匠就集水碼頭起排列打樁機器六七架昕夕邪許聲喧聞每機每日可打四五樁履道坦坦之詩可拭目而詠矣 
[見死不救]  
　　西孩溺斃一事已見諸本月初九日報章兹悉當時溺斃之孩姓所些籍隸葡萄牙國事後同浴衆孩以杉板船戶施慶祥是死不救扭送美界捕房昨日捕頭遣某包探解送英界公堂署葡總領事官濮君委繙譯官畢君赴公堂會同屠興之别駕訊理旣升堂卽有四孩上堂備質中有姓麥丁者訴稱華歴本月初八日卽西歴八月十六號午前九點二刻時我等五孩至日本郵船會社馬頭同雇施之杉板船給以小洋銀一角渡至浦東洗澡閱一分時許所些忽無力支拄大聲疾呼我急令施救援許酬小洋銀三角施不允增至五角仍不允又增至一圓始首爲之肯乃船甫移動所些已蹤影全無矣施供稱其時小的渡七孩至浦東入水游泳少頃一孩忽溺斃當入水時其衣脫置小的船内及肇禍後諸孩欲舉以贈人小的見而阻之爰仍渡返浦西持衣至捕房聲訴别駕謂童子何知爾烏得任其鳬水遂著交人保出以後不得再渡小孩過浦違則提懲畢君乃與别篤握手而别 
[西人墜浦]  
　　前晚十一點二刻時英公司某輪船司機頭目某西人因事登岸失足墜入浦中輪船上人聞聲急爲撈救已蹤影杳然矣至昨日屍身尙未撈獲 
[移設槍靶]  
　　本埠西人所設槍靶向在吳淞路穿虹浜畔近以是處居民櫛比不若曩時之草蔓烟荒因議遷往寳山縣境橫樓工部局董禀請寳山縣會同上海縣黃大令丈勘妥洽旋於本月初九日興工就靶之兩面高築土城城外深掘濠溝俾行人有可趨避不致誤傷計人夫多至三百餘名想不久卽當竣事也 
[書院月課]  
　　昨日爲上海縣考試蘂珠書院月課之期淸晨黃愛棠大令會同學師宣琴山廣文命駕蒞也是園書院内升座點名給卷扃試 
[衣錦言旋]  
　　法繙譯官祁理恒君蒞滬多年任事最久兹奉本國之命升授越南某埠領事繼斯缺者爲蘭萌君昨日由天津附輪來滬已抵公署任事祁君交卸後擬往各當道辭行訂於廿九號附法公司船回國陛見然後履新 
[幾殉芙蓉]  
　　福建某邑人錢金生賃屋英界致遠街開設炒麫店比鄰孀婦夏顧氏頗有資財並無親族錢垂涎久之雨逗雲挑漸與有染旣而氏竟移居錢家自入門後錢屢向借貸洋銀前日又因店中乏本向氏告貸氏不允錢呶呶不已氏亦反唇相稽呌駡之聲達於戶外鄰人向之解勸錢益怒將氏所携器物敲擲無遺氏以所遇非人受此窘辱遂私購紫霞膏一盒至晚背人吞服未幾毒發宛轉呼號鄰人察知紛紛設法灌救得以嘔盡烟毒而蘇鄰人以錢旣與有姦又相逼迫心殊殘忍定欲指交巡街華捕送懲錢至此見事不諧向衆鄰再三謝罪鄰人堅不允許旋由一百六十五號華捕將一干人拘入捕房捕　令轉送公堂别駕著分别押候訊核 
[縣案三則]  
　　瞿耀松耀濤耀昌耀福耀曾耀貴耀邦耀鼎耀彝堉芬等聨名投上海縣禀控族長瞿樹和同姪耀連耀玉盜賣公產一案前晚蔣壽林刺史提訊瞿耀松等同供嘉慶二十五年間由高祖在滬北新閘購買田地一塊爲族中公產歴年從無異議兹被族長樹和串同耀連等私將該地計十八畝盜賣於費鴻森得價洋八千元同族不服相與理論本年二月初二日曾經親戚曹寄耘勸理未妥來案聲控乞求公斷質之瞿樹和及耀連耀玉同稱此田係職等本房曾祖所傳與公產無干刻今將餘地九畝售與洋商非禮遜及招商局船主執業得價洋六千餘元業已過割難以回贖求恩鑒刺史以兩造各執一詞未便率斷著令聽候照會紳董曹寄耘瞿梧生范蘭塘劉景餘四人秉公調處禀復如仍兩不允洽再行禀候核奪○前有滬北頭圖某洋鐵店司帳周鳳臺與唐小桂口角後身死一案唐至今在逃未獲差夥康慶辦理此案不善當經本縣黃大令枷號在案兹枷期已滿前晚蔣刺史飭令帶案疎枷釋放○前有彭萬順扭控王匡打毁碗盞一案當將王收押候補提人証再訊在案兹據原差將金福齊邵大喜李殿卿解訊前晚蔣刺史提齊人証覆訊彭萬順供小的湖北人在新北門盧家弄内開設碗店邵大喜亦在近處擺設碗攤結欠小的店内貨錢一百七十餘千避不見面後來查悉邵貨都放在李殿卿家内故向李查李就糾同王匡到小的店内將碗盞打毁甚多計值十八千文扭控後李母姪子時常來吵求斷邵大喜供湖北武昌人年三十歲在城外打狗橋擺碗攤所欠彭錢一百七十千伊自已不過六十餘千其餘是伊代　小的尙欠李殿卿之洋故將貨暫抵刻下一時無力措還彭欵求寛限李殿卿供亦武昌人年三十二歲向爲長隨去年來申寄寓邑廟後所有邵大喜之碗是周嘉盛挑來寄的小的並不干預此事求鑒金福齊供開金全泰碗店與周嘉盛認識當因邵欠周錢周亦 
 
 

Page 4

 
 
向索照數搬取物件彭萬順以周不應欲扭控案周央小的擔保不料王匡到彭店吵閙伊仍控告周因有事回江西刻尙未到小的投案代質王匡供在五峯樓茶館門前做小生意彭萬順與李殿卿口角小的相勸並未打毁物件反被彭毆傷頭顱前蒙騐傷在案求恩典刺史訊得此案糾曷繁多判將邵大喜笞責二百板與王匡一倂收押李殿卿金福齊交保彭萬順飭退候再覆訊 
[上海巡局瑣案]  
　　上月某日崇明人徐念初販鷄來滬求售昨日偶至永祥茶樓啜茗江西某邑人滕洪標無端撞其身上忽言失去衣包遂致互相口角扭至二十七鋪巡防局訴陳黃衡堂二尹以兩造所供不符移送總巡局辦理○昨日二十三鋪汛捕潘瑞拿獲竊犯吳阿松解送巡防局請辦陶子衡二尹審實情形判令笞責三百板原贓留待失主具領○蔡悅卿租住同仁堂房屋刻因積欠房租由堂董函致二十三鋪巡防局請追陶二尹立傳蔡至局子限兩禮拜付淸并令具結存案 
[美界捕房紀事]  
　　前者寗波某邑人王順靑溷入某洋人屋内圖竊經洋人交八十四號印度捕拘入捕房昨晨捕頭遣包　張阿五查得王曾在某處竊得報時鐘一架因令押候吊贓送究○前晚本邑積賊徐根根匿跡裏虹口某處意圖行竊經包探范進才緝獲解入捕房捕頭令押候解送公堂請辦○本邑人周阿耕僦屋北河南路開設老處灶娶妻蔡氏夫婦不甚相得時占反目之爻前晚膳畢忽大動干戈喧聲達於戶外被某號巡街捕一倂解送捕房捕頭詢悉原由善言開導然後釋回○前晚某號巡街捕巡至北江西路見路旁遺有蒲包啓而視之内　孩屍一具氣雖不屬肌尙微温因卽告知捕頭昨晨捕頭傳三圖地保王順和至令備棺收殮舁至義塜掩埋○洋鐵匠金讓生失業已久本年四月杪經其友某甲薦至天潼路王順昌洋鐵店工作言明按月工資洋銀五圓約定五月初一進店預借一月工資店主允之未幾忽避不見面前晚始途遇扭住理論擾擾紛紛適包探石金榮巡至一倂拘送捕房捕頭令押候查明核奪○王阿生張金海二小工心存妬忌昨日上午邀至吳淞路萬陽茶肆評論唇槍舌劍之餘互相摶擊張之頭顱被王擊破經一百六十六號華捕一倂拘至捕房捕頭令人將張送至同仁醫院敷治醫生騐得傷勢無甚大碍三日後可復原捕頭姑念王尙初犯越時卽開釋○某日紹興某邑人陸寳生之妻向比鄰周金善之妻騙取皮衣首飾周得悉卽於昨午奔告捕房捕頭遣包探竇如海將陸拘押陸再四哀求自願出爲理處周亦首爲之肯始得釋歸 
[實事求是]  
　　本月初七日所登明神衛業一事實係城中訪事人悞聽浮言但本館素以實事求是爲心從不稍存私意是以已將訪事人辭歇并遍告本埠及各外埠訪事諸友務當共體本館之意此後愼之又愼再勿悞蹈覆轍也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探石金榮禀稱邱阿大有東洋車一輛賃與蕭留春不料蕭意圖吞没經邱投報捕房捕頭遣小的查明送分邱投案申訴前情蕭供稱小的不敢吞没伊車叩求鑒宥别駕判令笞責五十板○常州府屬某邑人顧二寳前因犯事經别駕遞解回籍今又來滬竊取某姓家布衣一件由四百三十四號華捕拘解請懲顧供稱小的前雖犯事業已攺過自新其衣係自已之物並非竊自某姓家别駕著冉遞回常州原籍○前日流氓朱阿沛向小工孫松林索借洋銀不遂强奪銀表一枚適爲五十八號印度捕所見拘入捕房昨晨解至案下孫訴稱小的雖與朱相識然並無往來昨日忽欲借取洋銀小的不允伊卽攫表而逸幸由印度捕拘獲求卽究懲朱供稱小的係廣東某邑人因有急需向孫暫借銀表别駕判令笞責二百板遞解廣東原籍○包探趙銀河禀稱賊犯王榮根前曾解請大老爺懲辦昨晚又扒入印度人某甲家當卽扭交巡捕兹由小的解案請究甲投案申訴前情並稱此人由後門外籬笆扒入適經查見合請究懲王供稱小的係太倉州屬崇明縣人流落此間以致犯竊别駕判令笞責二百板管押一月期滿遞解回籍○昨日女郎王二囡行經二馬路忽有周錫雲者向之調戲二囡羞忿交加大聲呼救適第一號西捕巡邏至此將周拘入捕房昨晨解至案下二囡花枝招展蓮步姗姗俠拜階前低聲細訴周供稱小的向爲茶葉店生理昨日偕友沽飲而回一時心地糊塗致犯此案别駕判令枷號三日○賊犯陳金二竊取康友福家布衣一件由包探趙銀河緝獲人贓解請訊究康投案領贓别駕　令將陳笞責一百板 
[法公堂瑣案]  
　　本月初六日招商局永淸輪船開往天津裝運洋木十四株内有一株搬運者失於謙愼以致沈没水底當時急於開駛未及撈取旋有小輪船停泊是處輪盤旋轉水勢將洋木激動浮起爲法捕房三十九號華捕蔡東來瞥見命其弟蔡阿二用杉板船拖至甫東變賣事爲招商局巡丁陸渭生禀知帳房由局函致法捕頭請爲查緝捕頭立傳該捕訊問一味支吾卽將號衣褫下押入捕房飭探將其弟蔡阿二及杉板船一并拘入阿二聞風逃逸將船夥沈順牛及杉板拘獲昨禮拜二堂期解請鄭大令與祁繙譯會判陸渭生投案伸訴大令與祁君會商謂蔡東來身充華捕理應奉公守法膽敢偷賣木料實屬不合命押候枷號三個月期滿重笞四百板○包探禀稱江北人支揚山先投捕房控訴稱其母與姊妹被人誘賣小東門李德富花烟間内轉賣蘭芳里朱王氏家當將李德富之妻李王氏拘入捕房並交到烟妓支喜紅支小紅姊妹二人及支母王氏一并解案請訊支揚山拱鹽城縣人母與大妹喜紅渡江南下不知去向繼而小紅亦去小的徧尋有人告知現在上海當卽附輪來滬在蘭芳里尋見小紅卽投捕房控訴求請伸雪大令問爾家可有恒產兩妹曾否許字供稱薄有田產二妹均已定親質之喜紅供稱家内貧苦前年七月由哥哥領來上海押入小東門李德富花烟間内爲娼言明包帳後由李轉包與蘭芳里朱王氏家現年廿三歲當時同母與哥哥先到揚州與經手人謝姓渡江來滬小紅供年十六歲由母與哥哥送至李德富家取去押身洋一百三十餘元支王氏供年六十一歲家中貧苦難度大兒子揚山與謝姓送來上海大令謂此事出自何人主意供稱度日不周不得已而出此下策李王氏呈遞筆據大令閱視問支三何人支王氏供稱遠房姪子大令得供著將支王氏李王氏交保邀同支三來案候訊其餘人証還押○包探禀稱裕記帳房失去洋蚨三百三十九元五分帳房無人住宿報捕查緝因與元豐泰報關行同居兹將出店茶房魏阿美高文彬拘案請究收租人顧兆元投案禀稱下午六點鐘扃門而出至明日八點童始到向來如是初七早上見門鎖未開扒手由窓内而入將櫃箱撬開所有收取吉祥街醬園弄一帶房租洋三百餘元盡被竊去求究魏供在元豐泰爲出店當日六點鐘出去不知如何失竊况樓下另有飯司出店住宿大令著將魏押候交保顧兆元著開明租帳呈奪高文彬無干省釋○顧一峯遞禀稱由吳益謙陳吉如居間向黃宗輝盤頂磚灰底貨計洋一百八十圓黃收洋圖賴邀同中証求請究追黃宗輝供此店底貨尙未盤定當時議價洋一百八十圓並未出立筆據顧等同稱洋已交淸有收足票據呈電所呈細帳當面檢點淸楚大令得供謂黃宗輝顯係收洋圖賴著押候嚴比○范德昌在杭州燒香途遇陳金山稱有寄女楊氏待字閨中范欲將此婦擇配妻弟嗣因命宮不合許配於恊成祥堂倌趙阿三爲范之房東沈阿三投訴捕房飭提到案押候交保出外找尋陳金山到案覆核兹因限期已逾餾傳保人將范交案昨日保人李子英將范交到並傳同趙阿三陳金山趙楊氏請訊陳金山供嘉興東門人與楊氏之父同業操舟楊故後其女認爲寄父依傍小的大令謂爾豈能擅自出賣旣稱寄女爾知其年幾何父祖家何姓供稱小的不敢說謊在令謂此女先姘唱戲之人已生有二子爾與范如何認識范供三月間偕妻同往杭州遇見此女欲擇人而字小的擬配妻弟陳卽與楊氏來家踐約楊氏供六親無靠宗族全無大令問爾外祖何名供稱自幼矢怙恃不知細底大令得供著范陳與楊氏分别押候嚴訊趙交原保李斥退○顧兆根禀稱爲信局生意有客失去衣包被船夥張阿順竊取當時報捕查緝且有吳林生目擊爲此拘案請追張阿順矢口不承旋據吳林生投案禀稱張由小的薦入竊物半夜逃出大令著押候嚴比原告屆期來案備質○包探禀稱積竊張金泉前經懲辦今與戴會春在春泉樓茶館因拾扇爭閙一并解案請訊大令著押候交保○包探禀稱陳阿四在某輪船竊取錫茶壺扇子當塲拿獲贓已交還解案請訊陳阿四供在泰安棧爲接客棧主方少坡廣東人大令謂已據包探查問並無其人旣稱接客著押候俟棧主來案具保○周金生禀在某烟館爲夥初六日五點鐘郁和尙浦阿榮同來開燈串竊烟槍一枝郁先逃逸將浦拘住翌日又拘郁送案郁浦二人彼此推諉大令謂必係先走屠竊取郁浦同供願賠周請追還原贓大令著押候各笞一百板○保甲總巡局差陸明偕廿三圖地保謝梅亭持票投案禀稱楊毛囝犯案匿避法界在春泉樓茶館拘獲請准帶回歸案訊究大令准其帶回歸案辦理○張阿海張起林禀稱叔父之女名杏雲被人誘至英界四馬路世泰巷方阿多花烟間内經小的尋獲誘入法界拘案請訊唐方氏偕杏雲供稱由信客張順華領來張已回寗波昨日被伊等誘至萬里春茶館身畔抄盡大令著押候交到張順華二張押候交保○葉阿金禀爲工頭被小工張阿金王阿四竊去銅鐵各器在洋涇浜豐裕棧内起獲原贓請究大令著押候各笞一百析贓交失主領回○包探禀稱法總領事公署先到大寫西人愛禮脫未幾卽失竊各贓查得被侍者將皮酒賣與洋經浜三十九號永順洋貨店兹將收贓之吳少峯解案請辦餘贓請追大令與祁君會商著罰洋十元俟繳淸釋放 
[金陵官報]  
　　七月初二日委修鹽法志候補道何傳見金陵書局候補道韋禀知書院監場知縣周恩楙天津來銷海運差並奉蘇藩司委解餉來提督蕙鎭江請假一月赴滬○初三日委修鹽法志候補道何知縣呂承瀚均傳見候補道李光瑜到交缷淮北督銷回○初四日沙漫州緝私候補道丁到銷騐收隄工差統帶南字營張國林叩謝下關釐捐同知愃齡奉委調辦樊興釐捐叩謝邵伯釐捐知縣施鎕到叩謝調辦吳淞騐補釐捐登瀛洲兵船何心川到由上海奉電調來寗並順帶裝洋鎗來○初五日帶護軍前營紀步高禀知將所部營兵遵示開往花牌樓住扎知府周光榮禀謝甄别加考 
[江西官報]  
　　藩轅牌示部覆准補永　縣張瓊大庾縣彭厚基均飭赴新任署興安縣韓姬宗期滿調省遺缺詳請以本任期缺周邦翰飭令回任署德化縣事星子縣慶錫庚期滿調省遺缺詳請以大挑知縣梁樹棠署　又署新城縣事　化縣李用曾期滿調省遺缺詳請以卽用縣俞官圻署理又署樂安縣劉至健期滿調省遺缺詳請以候補縣范濓更署新選萍鄉安樂司費士炎現己到省飭赴新任委署贑縣大湖司王家鼐據禀無力赴任繳委該訊務以補用從九潘克昌署理○五月二十日候補縣丞喬永怡辦桃樹港緝私卡黃海濤聞訃丁母憂譚元瑞劉承訓俱禀謝酌委釐差一次行知候補縣羅培均禀謝酌委釐差一次行知林向滋解固本銀進京謝文彬辦吳城下卞胡遜之陳　珍張曾詔邱承榮錢林年許　銓許聨桂俱禀謝酌委釐差一次行知潘常經　查章　門鄧裕杓九江府屬催减平回何祉嘉解鹽餉住金陵竇樹敏酌委本班一次○二十一日署觀音閣通判鄭景洙缷事向○一十三日候補縣張肇基酌委釐差一次鄒嘉年解地丁進京從九朱　成禀謝遇缺先補用行知陳景湘九江就醫回委署安仁典史貴醫上淸司李維絅據報患病銀　　典史事以徐兆鰲署理○二十五日興安縣周邦翰　江催運回署龍南縣吳鳳來缷事淸理交代回張綬黃往南豐守催李令征存銀 
[邗江官報]  
　　一月初三日楊分轉葆鈞銷高溧句督銷差許鹺妖星淦委　滁來全北鹽○初四日柴鹺尹九齡委孔涵卡○初五日戈分轉乃肅由淮北來揚　　　鹺尹爲邦委中富　童　尉榮春委靑口局沈鹺妖毓祥委如臯南閘分發知事劉戱尹永漑禀到 
[上海六馬路仁濟善堂籌賑公所施子英經收湖南廣西順直山東賑捐六月初一至廿九日第三次淸單]  
　　隱名大善士助規銀六百兩廬陵劉大善士助揚　　百兩申規銀一百七兩五錢敦信堂四十一兩五錢六分一厘蕭篤祜堂二十兩隱名大善士助洋一百五十元崧　顧子珊程壽之德興祥朱倪氏金陵庚興號經募衆善男善女五戶　助洋一百元汪翰文洋九十八元無名號洋六十元楊壽澤二次洋六十元江右華旭堂武林無名氏徐虞氏仿善記葉晉記五戶各洋五十元胡氏子西池李氏小西湖寓公三戶各洋四十元春風座主人耡月廬主人萼照堂再生氏朱氏隱名氏六戶各洋三十元守愚堂張女病求愈錢李氏求病愈何彥昉求病愈消災無錫高王氏保小產平安達源莊交來不書名江上漁翁爛板　敦　堂祇求無過齋心有餘力不足人九戶各洋二十九有心無力子洋十六元鑑記求父病速愈洋十五元蘇城樂安子求外症速愈王子顏保平安薛正德妻病求速愈楊鴻庚保平安福森錩周保平安項璞涵求母病愈王曾孫求病愈隱名氏保人口平安仙鎭呂曦麟沈繡貞佘詠棠味根居士無錫無名氏唐隱名范隱名無名氏無名氏無名氏十八戶各洋十元瞿門朱氏求病愈善善善各洋八元姚江微力十洋六元楊隱名洋五元銅洋二元景　爲子正喜保易養易成殷安生求瘡　速痊包祖基求病愈浴佛子朱少雲曹隱名隱名氏無名氏無名氏無名氏十戶各洋五元榮陽聽泉裔求嗣續二次各洋四元顧增模求父却病鄭孝曾求父康健鄭孝增爲妻顧氏求資冥福梅柏山房鄭求保平安張禹錫求病愈李韓氏求喉痛速愈宣記懺資移賑埜思氏妻病求愈范銳川爲妻病愈完愿榕城林公舘柴石山人求鳳園主人無名氏十三戶各洋四元郭孫氏求康健許學叢書售出一部頴安居士壽芝山莊承德堂何唐鳳泉六戶各三元丁慕臨爲子藎臣宿疾求痊先繳洋二元五角史濟壽資父冥福雷孩覿儀移賑蕚卿女史爲亡婢蓮香資冥福邵超倫求母病愈唐福壽求免灾富春氏妻產保平安恆康泰莊交來厚和沈芝汀不留名金安甫鄭氏誠泰茶行十二戶各洋二元朱松樓妻病求愈脩慝子求暑　平安浴佛子保平安周根雲子病求愈許吉相沈蘭英卜友記陸保淸陸保和王氏謝氏十一戶各洋一元李金標洋五角隱名氏三角恆孚桶　另洋二角不識洋主人銅洋十六元梁東昇銅洋十二元東海氏銅洋二元以上共收規銀七百六十九兩六分一釐洋二千二元五角連爛板角子扯七二六一二五申規銀一千四百五十四兩六分五厘銅洋三十二元兩共俳合銀二千二百廿三兩一錢二分六厘連前統結銀五千五百二十五兩六錢三分二釐銅洋一百八十二元 
 
 

Page 10

 
 
   
 
 

Page 11

 
 
   
 
 

Page 12

 
 
   
 
