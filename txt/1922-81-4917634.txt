# 1922 - 81 - 4917634

 

Page 1

 
 
   
 
 

Page 2

 
 
   
 
 

Page 3

 
 
時評 
[脫逃贓吏處分法（老圃）]  
　　贓吏逃則司法無法矣然猶有無法之法某任總次如何舞弊某任司參如何通同可列贓吏傳也某種公債僞造若千某宗債欵用途噯昧可製淸算書也贓吏傳中之人物可下令通緝也通緝而不得可請求協助也請求而不允可以贓吏傳淸算書附以贓吏之圖像載之中外報章表示天下後世也果爾則有實益數事天下之惡一也惡於宋而保於我自好者不爲則罪人斯得非不可能之事一也所謂贓吏實即時髦若不窮之於所往之地勢必又發起公司發起銀行交易所信託公司以流毒於社會二也否則一轉瞬間又依草附木列入新閣員名單三也謂天蓋高不敢不跼謂地蓋厚不敢不　以天地爲牢獄其所受之痛苦未必輕於明太祖之剝皮而警戒之効力亦未必不等於剝皮囊四也此所謂無法之法若并此而不能則爲贓吏者將惟我獨尊御史之糾參旣以爲陳舊而廢之國會以彈劾又以爲搗亂而棄之司法之檢舉又以爲少不更事而非笑之審計之稽核又以爲例行公事而玩弄之爲贓吏者不將成爲四不管耶 
 
 

Page 4

 
 
[命令]  
　　三月二十八日大總統令綏遠都統馬福祥呈考核屬吏據實臚陳請予分别奬叙等語本任歸綏縣現代薩拉齊縣知事劉蔭培操守廉潔才具優長應准晉給四等嘉禾章代理武川縣知事周春熙潔己奉公人民愛戴代理歸綏縣知事何心澄持正不阿操守可信均著傳令嘉奬此令 
　　又令茲制定縣自治法施行日期及施行區域令公布之此令 
[國内專電]  
　　北京電某要人見徐徐謂本人頗思退但退後陷於無政府狀態對内猶可對國際將如何味此言徐退念已打消（二十八日下午九鐘） 
　　北京電張景惠陷（三十）赴保再商議時局保爲平和空氣地津則反是瀋看破保志在守財固位故格外强硬洛因保怕事故無法抗瀋究之瀋爲政治手腕并非眞心用武其目的在北京内閣卵翼於本人勢力之下予之看法不會打仗　　北京電津電話梁不敢入京銷假葉仍奮鬭蓋關外促梁銷假不啻與吳宣戰梁恐居戎首名故猶豫 
　　北京電陸榮廷回津住法界張錫鑾宅與黎靳周旋暫不他行 
　　北京電粤報廣州省議會派一致請鄭重北伐謂以廣東一省之財供西南七省用兵之需粤民忍痛之餘咸懷怨望誠恐北伐實行之時卽廣東破産之日現在英德之粤軍以無餉不肯開拔乳源之桂軍又復嘯聚孫不備糧秣僅令前進將不用命兵無鬭志致一挫於桂林犧牲糧彈匪少再挫於乳源刧去新槍八百餘枝未戰先餒遑論北伐現雖出兵赴湘結果微茫云云（二十九日上午十鐘） 
　　北京電皖潮仍未决皖同鄉願爲殷恭先所率新安武軍籌一筆的餉但對張文生所統之辮軍改編者不允籌餉乃張文生慫恿孔憲芳搜刮民財之反響昨旅津皖人公議謂與其承認張文生督皖毋寗承認殷恭先督皖但政府則屬意於馬聯甲（二十九日上午十二鐘） 
　　北京電外交團近接湘鄂贛粤反對南北戰事請求列國調停電甚多某使曰照理論說此爲奴性但中國不能自保人民生命財産不得不出此可矜之舉則又何說吾人只好寄以同情但以規勸爲限過此程度卽涉干涉内政之嫌總望華人自覺（二十九日下午二鐘） 
　　北京電上星期三小幡以膠濟路 
公布民有爲病謂顔外長曰膠濟民有結果誠恐無實心任事之人或蹈南潯路之覆轍似非前途之利顔氏答曰民有與否是中國之内政貴使可以不問但債票未償淸以前人民决不致來干涉路務况民辦係公司性質自有提綱絜領負責之人（二十九日上午十鐘） 
　　北京電膠濟撤兵協定書共十一欵昨申刻簽字後候東京覆到卽換文（二十九日下午二鐘） 
　　北京電中日會商膠濟撤兵議定書共十一條分四月十日二十日三十日三次撤退濟南無線電日兵四月十日撤退日内卽可換文　　北京電胡維德電留學生經費日銀行以政府發行九六鹽債不肯付欵茲派張元節晋京與敎陸參海各部協商辦法（二十九日下午三鐘） 
　　北京電田中玉力保任居建爲陸軍少將並擬任爲膠濟衛隊總司令（二十九日下午三鐘） 
　　北京電陸軍部差遣二千餘人昨赴陸部索薪韓次長擬一律發薪三個月以後停止薪水改爲名譽職各差遣尙未允（二十九日下午三鐘） 
　　北京電本年選派赴日留學之陸海軍學員以財部無欵迄未動身理財部擬令各學員先行赴日後再籌欵各學員恐無把握尙不敢起程（二十九日下午三鐘） 
　　北京電保訊曹銳來保與曹錕協商時局曾三次電約吳佩孚吳不來因之錕大怒向吳已宣告中立　　北京電外部咨交部來年一日撤廢客郵有關係四國擔允於撤廢前經由客主郵局之郵件除掛號或普通信由表面觀察可知係專函之件外均由中國海關檢察　　北京電王繼曾電部墨政府對協定賠償華僑損失案不允換文又復翻悔要求另行審查非經賠償會審查不負責已向墨政府抗議 
　　北京電京奉路請購津比界地畝華比經理聲明三月三十一前不能定購則工部局另行轉售 
　　北京電許沅覆外部浚浦局海德生向英德兩國訂購挖泥機海蝎海蟹兩部奉飭查阻一節查無海蝎海蟹其名亦無其事 
　　北京電儉（二十八）日閣議田中玉辭省長河工督辦靑島善後會辦以明令慰留財部提九六債奉准施行以後政府以鹽稅向外銀團抵借欵項應將此項儘先收回又以張調辰爲長蘆運使以孫壽恒爲杭州關督（二十八日下午九鐘） 
　　北京電財部函約外内兩部派定部員開會議商要求各國退還庚子賠欵并協議支配用途 
　　北京電總檢察廳派熊兆周翁敬嫌文件得携回考核（二十九日下午二鐘） 
　　北京電檢廳儉（廿八）日出張煊拘票煊避在津（二十九日下午二鐘） 
　　北京電外部允王景岐借華比欵接濟留比學費（二十九日下午二鐘） 
　　北京電外部向俄代表交涉善後借欵被俄截去債票本息一百四十四萬八千鎊務速賠償 
　　北京電頃令縣自治法自四月一日施行於江蘇三十七縣區域 
　　北京電將令張鳳臺督辦鄭縣商埠事宜（二十八日下午九鐘） 
　　北京電宥（二十六）夕京漢路塔崗站有大帮匪徒撲票房經巡兵禦退 
　　北京電蚌埠二十六兵變旋平 
　　北京電張作霖電部葫蘆島開標日期展緩四十二天（二十八日下午九鐘） 
　　北京電部咨王瑚查潘利穀所辦蘇州長途汽車有無窒礙有無外資以憑核奪（二十八日下午九鐘） 
　　天津電張調辰東日接長蘆篆 
　　天津電顔儉日辭代職徐未允 
　　天津電陸榮廷在津法界購屋一處擬久居日内或有京奉之行 
　　天津電徐派徐邦傑赴長江各省接洽政務 
　　天津電高凌霨回京語徐謂奉意在根本解决不在閣事徐益消極 
　　天津電王懷慶派員赴滄德一帶招兵數千人（以上二十九日下午十鐘） 
　　天津電自治會呈省署請停鑄銅元停發銅元票 
　　天津電保定前日軍署會議自校官以上俱列席所議二事内閣人物及湘鄂防務（以上二十八日下午十一鐘） 
　　漢口電孫傳芳杜錫鈞儉（二十八）午後由洛同車返省聞孫與吳商决減少鄂西駐軍二十四師一部謝駐岳州又駐龍泉高店子第三師一部亦定撤回俟孫返宜布置妥協後卽開拔 
　　漢口電川鹽引岸恢復惟限制川鹽由宜下運至沙市轉銷襄鄖以岳口爲止 
　　漢口電魏聯芳定陷（三十）赴洛報告財廳經手事傳魏有繼豫省長消息（以上二十九日下午六鐘） 
　　香港電傳梁啓超抵港 
　　香港電港政府允恤在沙田槍殺之華人每名千元 
　　香港電梁士詒有（二十五）由津電鄧鏗家屬慰唁 
　　香港電桂林警衛團將校電粤請緝剌鄧鏗兇手語極悲憤略言此事眞相未明請公等洽心團結敵愾同仇追兇澈究果獲仇人弟等粉身碎首在所不辭 
　　香港電香山護沙統領周濬明所部十三營酌留五百餘人其餘解散統領部亦取消 
　　香港電殺妻傷警之陳炳生艶日（二十九）向高審廳上訴 
　　香港電粤工黨決向省會請願推翻縣自治條例因選舉縣長每票須納免工費六毫不外爲富人謀利益 
　　香港電第一師李參謀帶游擊隊數十到大塘街某宅搜查獲書信一束捕四男五女聞與剌鄧案有關（以上二十九日下午十鐘） 
特約路透電 
[俄代表與日諾瓦大會]  
　　二十八日倫敦電倫敦之俄國商業代表團接莫斯科來電聲稱如意國不予以擔保以防途中及在日諾瓦時俄僑勾結意人之侵害行動則俄代表不願入意境 
　　二十八日巴黎電半官消息稱日諾瓦會議最後考慮承認勞農政府之問題時法總理普恩賚或將親自與會 
[列寗之病狀]  
　　二十八日倫敦電近盛傳列寗病劇之說惟據路透社柏林訪員稱列寗確患病但不若外傳之甚俟日諾瓦開會後一星期内列寗將親赴日諾瓦列寗對一美人發表談片據謂除體氣不能支持外未有可阻其出席於日諾瓦會議之事此次會議係談正事而非政治渠甚願會晤英相喬治因喬治爲務實之人當可與之協定一種了解也據晤見列寗之美人云列寗與前大異顯係體力與腦力勞動過甚所致 
[美參院之陸軍限制說]  
　　二十八日華盛頓電今日參議員洛志氏在參議院提出五國限制海軍公約言及陸地軍備謂法國一日不變其不欲限制陸軍之態度則美國一日不能續提裁减陸軍之議云恩德華氏希志考氏洛志氏皆贊助此案某反對者稱現有海軍力英國較他國高出百分之二十但洛志氏力斥此說 
[萬國永遠法庭]  
　　二十八日海牙電萬國永遠法庭之預備會議行將閉會第一常會將於六月五日開會該法庭巳分爲數委員會一討論臨時手續由洛特博士主席一辦理勞工爭端由芬萊爵士主席一辦理運輸爭端由韋斯博士主席 
[謝米諾夫往美之說詞]  
　　二十八日温哥武電謝米諾夫氏由遠東抵此業已登岸移民官員巳以謝氏游美目的報告華盛頓政府現正候政府之訓令據謝氏聲稱渠之游美志在聯合西比利亞人處於一共和政府下此政府與俄蘇維埃政府無正式關係 
[英船之罷工]  
　　二十八日倫敦電英國沙桑浦登有造船廠工人五千罷工他岸亦有數千人罷工 
 
 

Page 5

 
 
   
 
 

Page 6

 
 
特約路透電二 
[英機廠停工通告]  
　　二十九日倫敦電機器業僱主决議在加入機器業聯合會各機器工塲張貼停工通告書故賦閒之工人將復增五十萬名 
[南非處置礦工爭端]  
　　二十八日開浦唐電現巳舉定一辦事處調查礦務各爭端將由高等裁判所裁判員爲主席英倫礦務部勞工顧問維廉氏亦與其列 
[英波油公司印人罷工]  
　　二十八日孟買電波斯灣電稱英波油公司所僱之印人四千因要求加倍工資故在阿巴丹罷工情勢頗嚴重不允工作之印人約二千名現已革退遣回 
[俄前閣員被剌未成]  
　　二十八日柏林電前俄國閣員米留柯夫氏昨夜被刺未成但其友那斯太柯夫氏欲保護米氏致被擊死現巳拘獲數人衆意此乃帝制派所爲蓋以俄國帝室之傾覆米氏與有責也 
[英籍猶太人之遺囑]  
　　二十九日香港電英籍猶太人愛立思嘉道理爵士遺産估值一百十一萬七千三百五十二元内有動産九十二萬六千一百八十八元至在香港印度等處之貴重産業尙不在内遺囑於規定若干分配後餘者分爲三股一股移交英政府俾在巴力斯坦與美索波太米亞設立學校以死者之名名之一股給與其弟卽上海嘉道理公司之主人其他一股則給與英國之英猶公會遺囑中又載明每年給與各慈善與敎育團體之經費 
[各國近事記]  
　　二十八日巴黎電内閣已任司法總長巴爾都氏爲參與日諾瓦會議法國總代表並將派其他代表三人 
　　二十八日柏林電德總理韋士博士今日在衆院宣稱賠償委員會要求新稅六千萬馬克此爲絶對不能實行之事 
　　二十八日倫敦電領事人員俸金已較前稍優故報名應文官考試者已較上年多一倍許 
　　二十八日奈羅碧電知事調查三月十七日亂事斷定警士開槍實有充分理由亂事起於若干鼓吹家之被捕今此鼓吹家巳被驅逐出境 
　　二十八日華盛頓電美國駐荷蘭公使費理浦氏現已被選爲副國務卿以繼福勒轍氏因福氏已被簡爲駐比大使也 
　　二十八日華盛頓電日使幣原男今日向哈定總統辭行擬今夜起程赴舊金山四月二日乘輪返國幣原將在日本休養數月然後回任暫由參贊佐分利氏代理大使職務 
[公電]  
　　鎭遠袁祖銘通電各省各司令各機關各團體各報館公鑒吾黔自王文華王伯羣唆使胡瑛谷正倫何應欽孫勤樑等叛變省垣圍攻節署放逐長官殘殺耆舊誅戮賢豪禍連妻孥害及戚黨法紀蕩盡地方爲墟年來饑饉荐臻盜賊滋熾政無所主民不樂生黔民何辜而至此極祖銘遠役於外痛念鄉邦數以扶義討逆之旨商我袍澤我袍澤不忍桑梓糜爛久切纓披之思徒以刦於淫威形格勢禁未便遽發乃電促祖銘歸來共謀救濟天柱會議僉謂王逆無道斁紀滅倫叛衆離親殘民以逞此不特違反國家法律亦侵害人心風俗實爲正義之敵人道之蠧若不聲罪致討取彼兇殘則是社會失其制裁國法失其保障天道失其憑依人類失其理性此後暴亂相尋不奪不饜吾黔欲保日夕之安寗有濟乎因集同倡組織定黔軍誓師討賊尅期掃除妖氛以救民於水火義師所至雲合景從獨第一旅旅長竇局仁迎護王逆伯羣回黔希圖盤踞銅鎭背貳義師甘心附逆罪無可逭我軍分中左右三路進攻兩逆猶眷戀愁城相依爲命及見部屬高揭義旗聯袂倒戈不轉瞬而靑谿玉屏鎭遠省溪等處皆爲義師估領王逆畏罪先逃竇逆乃席捲公欵與潰卒狼狽宵奔向湘川方面竄去我軍左路先據獨岑重安江一帶中右兩路於巧日完全佔領銅仁祖銘亦同日進駐鎭遠正擬令兩路進發會合西北兩路袍澤肅淸餘孽逆黨穢德腥聞於天土崩瓦解理固宜然祖銘爲地方誅鋤殘暴卽爲國家擁護法律綆短汲深時虞隕越諸公仁聲義聞遐邇欽遲遠囑高瞻饑溺猶己伏祈主張公理維繫正義人道不勝企禱之至謹電奉聞幸垂明敎定黔軍總指揮袁祖銘叩印 
　　寳應鮑友恪等代電申報館轉六十縣敎育會農會商會曁第一届縣議會諸公同鑒本月宥日致省長電文曰南京省長鈞鑒縣自治奉令施行本縣議會於二年依法成立不及一載遽遭非法停止召集上年北京行政會議議决之縣自治法未經國會通過本省議會曾經通電否認斷難認爲有效查本縣第一届縣議會各議員之資格旣非剝奪當然依舊存在理應即日召集賡總開會以符法制而免糾紛寳應縣議會議長鮑友恪·副議長相維馨·議員王霖卿·陳錦文·毛文沂·錢寳第·盧壽熾·徐金鎔·顔書翰·張錦章·張弼臣·周克生·劉啓毅·潘承輅·戴樹勳·林雨香·柏士俊·劉宗璵·盧宗先·張紹虞同叩沁 
國外要聞 
[日人對我改正關稅之態度]  
　　自謂將革新經濟政策 
　　改正稅則委員會巳定於三月三十一日在上海開會四月一日起正式議事日本對於此委員會之態度如何吾人實有注意之價值據最近東報載稱日本對於上海改正稅則委員會之對案因現行稅率原定於大戰閉幕二年後改訂故在華盛頓會議前巳通令中國主要通商地之領事等實際調查其大體調查完了後即由外務省起草改正案而自三月一日起更由外務大藏農商務三省組織中國關稅改正委員會迄今巳曾充分審查研究故此次之上海會議當亦萬無失策之處惟因此次會議較諸大正七年（民國七年）一月之會議其内容頗爲重大不僅改訂關稅之標凖價值而巳他如海陸貿易稅率之平等即全廢國境小貿易等之複雜問題亦當提及且此次會議似爲將來增加值百抽七五之前提者故日人自不得不有周到之注意查日本之對華輸出品多爲粗製品反是而英美則多爲精製品其於關稅負擔上有利與不利固不待言况日本物價目今尙比歐美高出數倍若以物價爲標凖而課稅實難免許多不利也蓋以前次關稅會議係以一九一一年至一九一六年之戰前戰後五年間通計之平均價格爲基礎而議定標凖價格當時駐華公使團之會議一面採用上記標凖價格外一面復議定改訂稅率於歐洲一般的和平條約批准後經過二年時得爲全部或一部之改訂此蓋預料因戰爭而生之異常的物價騰貴有二年之期當可恢復常態也惟獨日本之物價則於過去一年間之最廉時期亦較歐美之價爲高此固無可如何之事實且對於高價之物品課以重稅亦屬當然之事（從一方面言此實日本營業者之自作自受）但公使團所以議定於和平條約批准後二年當行改訂之精神亦在於務期離却戰爭影響而以安定之物價爲標準而改訂之故此際日本資本家應執之惟一方法祗有將日本物價尙未脫却戰爭影響之實狀急行提出其材料務期與英美等國保持均衡以求列國之諒解而巳至於陸路貿易之特定稅率之廢之即海陸實施同一稅率之件日本之滿蒙貿易勢亦當受其影響經過安東稅關之出入口貨比較現在之稅率必重三分之一然而從來於關稅一事比較日本爲有利之英法兩國旣肯忍受甚於日本之痛苦而擬容納中國之切望（安南緬甸與廣西雲南間入口稅减十之三出口稅减十之四）而鐡路業巳開通　應　立劃一關稅制度時所謂國境小貿易之時代巳愈距愈遠且最近列國之對華政策又專傾向於協調主義是則欲僅爲日本之利害關係而打算勢亦有所不能惟安東貿易之打擊事實上無庸諱言朝鮮鐡路之收入亦不免因此而減少祇南滿鐡路則未必定當受惡影響耳要之日本之對華經濟政策亦不得不將對華政策改善而一新其方針不可如一部分棉紗業者之只顧目前利己的小利害也夫不當受之不利固宜始終避去然而亦不可不爲中國方面着想今華盛頓會議巳承認魯特氏之四原則而成功於門戶開放之决議則不宜在上海有違背其精神之言動不如以考慮關稅增加後之對策始屬今日之急務也 
[歐俄外長對歐洲會議之觀察]  
　　揭明各國對俄態度 
　　華俄通訊社三月四日莫思科通信云外交委員長翟趣林當全俄中央執行委員會召集特别會議討論加入日諾瓦會議問題時當場演說云一九一八年以來英相魯易喬治遂堅持其與俄開始交涉之政策彼時雖有邱吉爾及克魯孟梭之反對然仍不爲所動眼光之敏銳足堪歎服自俄商務代表克拉新抵倫敦後俄羅斯在外交上乃得有一新紀元魯易喬治之「和平與貿易」之格言足以代表英國商界及勞働團體之眞意志亦則俄羅斯之唯一希望七月之通商條約可謂爲訂立解决其他一切爭論問題條約之初步也俄國災荒之發生各國資本家皆以爲征服俄國之良機巳至相率而利用俄國之所急需以圖實現其經濟侵略政策雖然其所主張理由恰與吾人所想者相反但在實際上蘇維埃俄羅斯與資本家政府在經濟上之協作爲政治上之所必需則頗相符合也吾人因見布魯塞爾會議之結果有承認債務之要求遂於十月二十八日宣言允許承認戰前債務惟當召集國際會議討論彼此之要求設立俄國與其他各國間之完全和平擔保侵略政策不再施之於俄國乃者近數月來不逞之徒利用天災復作亂於邊境幸賴英勇之蘇維埃軍隊完全蕩平之華盛頓會議之結果各國發現欲解决俄國問題如不與俄國商議乃爲不可能事英國各報紙皆謂與蘇維埃俄羅斯携手有以下之三大理由（一）欲恢復世界經濟非讓俄國參加不可（二）俄國海陸軍不加計較難以維持普遍之和平（三）俄羅斯共和國在東方之政治勢力占世界最重要之成分開恩斯决議邀請俄國加入日諾瓦會議之意義即爲英國經濟合作政策勝利之絶大表徵然俄羅斯雖主張經濟合作但斷不讓各國包辦俄國全國之經濟而統治之蓋俄羅斯對於恢復歐洲經濟事業只願從事於實務上的合作而已有藉此侵犯其主權干預其内政者則爲保護俄國獨立起見而必與以相當之對待意大利雖與其他各國有同一態度之表示然意俄之經濟政治利益則固互相符合也美國之對俄政策頗不明瞭對於國際會議與俄國提議之經濟合作皆表示反對而其所爲則似有密切之友誼與諒解當蘇維埃制度初實現時美國之紅十字會與基督敎靑年會皆爲俄國之良友但美國之政策似受外國勢力之影響而尤於威爾遜將離職時爲最顯著新共和黨之執政者迄今未得實現其希望俄國復辟黨在美國之活動最占優勢專從事揑造謠言惑人觀聽實業界雖未受其影響仍向俄國尋覓商塲然諸政治家已明受其欺矣美慈善家雖經美政府之反對仍能毅然組織俄災賑濟團從事於最高尙之人道賑濟事業可見美人之對俄感情至爲良厚也但美政府雖亦助俄以糧食然斷非即此開始俄美之邦交甚望美國旅俄新聞記者盡力於傳播眞正消息打破兩國間之誤會與一切障碍此吾人所深爲盼禱者也 
[旅美華僑之近况]  
　　華僑地位大有進步政治思想傾向南方政府 
　　世界新聞社譯美人卡魯爾氏RaymondG·Garroll筆記云現在紐約一埠華僑計共有一萬五千人向所詆爲萬靈淵　　請窟穴　見黨派　　之唐人街今仍見諸活動影戲片但實際上巳不復存在其附近一帶如摩脫·攀爾·陶哀思諸街但爲華僑星期萃集之所蓋十年以來巳經一大變遷矣該區域内從前有一華僑李湯姆氏膺「唐人街市長」之稱歷有年所現巳溘逝目下繼其任者名却立波士頓却立體頗壯健性情靜穆髮稀作灰色設一肆於摩脫街十一號蓋亦一粤商云華僑慶祝中國陰曆新年之舉亦巳不復如前與活動影戲片中所演者乃大異現華僑均不復薙髮垂辮衣冠同於美國人除大多數好爲番攤之賭博外在外僑中可爲模範 
　　自一九一一年中華民國成立後紐約一埠之華僑實巳大有進步從事各項職業全作西方人生活足跡不及所謂唐人街境域者甚多就中如湯醫生行醫於白祿克林新設華商銀行行長勞某廣東銀行行長陸某廣州政府孫總統駐美代表馬素（馬係著名美術家現兼充哥倫比亞大學東方語文學敎授）華昌貿易公司技師兼總經理李國卿（歐戰時該公司專以安的摩尼供給美政府）諸人皆此輩中之表表人物今日在美華僑經營大商業身家殷實生活高尙者甚多華人地位巳與前大異外人談及「中國人」一辭不復與洗衣工人及雜碎館作聯想矣有一華僑所辦之報名「中國評論」者主筆莫姓嘗爲文云「活動影戲片中狀吾華人爲無賴吾人固不措意蓋人類良莠不齊當必有人爲無賴者固無庸諱第影片中間一狀吾華之英雄人當亦爲衆所歡迎紐約唐人街者不過一華貨薈萃之市塲及游觀之所與倫敦舊金山詩家谷費城等處所稱之唐人街無異耳」 
　　在美國全國之華僑約共有十萬人除紐約一埠外波士頓有華僑二千人新英倫州有一萬人費城約一千五百人棣脫勞哀一千二百人碧係堡及聖路易各六百人詩家谷約三千人沿墨西哥邊界二千人其餘則散居太平洋沿岸以舊金山·弗雷司奴·綠衫磯等處爲多此輩華僑幾皆來自中國之廣東省華僑之政治思想殆皆傾向於贊助南方政府據中國評論報載稱中華民國之首都爲廣州而非北京廣州政府孫總統統轄下之人民不僅廣東一省之三十二兆尙有四川之六十兆雲南之二十二兆五十萬湖南之十三兆貴州之七兆十七萬廣西之五兆五十萬廣州國會中尙有其他三中立省之代表即戶口二十一兆之浙江戶口二十七兆之江西戶口二十三兆九十一萬之福建是合計廣州政府幾代表中國全人口之半數面積佔舊帝國版圖四之一對紐約華僑偶談及北京政府輒立引起其極端蔑視之態度如却立波士頓其人卽足爲此種心理之代表彼平時沈默寡言但談衣中國政局即覺精神𨺗振恒追述十二年前革命黨魁孫逸仙氏游歷紐約募集革命經費在陶爾街中國戲園中爲一塲之演說津津　若有餘味今該中國戲園舊址巳改爲一美敎會總部華僑羣焉趨之摩脫街之舊神廟金碧剝落巳成爲一游觀之所游客欲入觀者須納小費華人巳不復至該廟禮神凡孔子信徒今多居家誦經潛奉其所謂天道矣 
　　北京政府所代表之其他九省人民或則鄉居不出或則由陸路移殖滿洲蒙古等處見聞不廣事業亦難圖遠大此就一種意義言之實爲北京政府之不幸當歐戰時有北方山東省華人二十萬被運往法國服務編爲工程隊爲北方人遠涉重洋極難得之事若中國南方人民則富於冒險性質多移居印度支那·海峽殖民地·菲列濱·荷屬東印度·南北美洲等處合計華人移寓海外者當有一千萬人有許多美國人抱一種感想以爲在美國銷售之中國貨不過古玩玉器柚木家具磁器之類然此實僅華貨中之一小部分其他如五金·礦砂·頭髮·猪鬃·髮網·豆油·蛋品·生絲·絲貨·麝香·草編等物行銷美國政復不少 
　　白祿克林有華人設一影片公司名長城影片公司照像技師及演員均屬華人專探取中國新聞在廣州及中國他埠從事攝影製成之影片亦專寄往中國影演故美國人知此公司之名者絶少云 
國内要聞 
[時局變化之推測] 統一會議之實現期 
　　張作霖發起之南北統一會議昨日京中盛傳即將在津開會並有謂東海之意擬改稱爲政治會議卽日電召張曹吳來京先爲一度協商再行開會者其實所謂統一會議在將來變化之結果或將如此亦未可料但就目前言之不能不認爲奉粤携手之初幕則其開會地點在津在京之傳說似皆不可靠至開會日期以愚所聞當在今夏蓋此次朱慶瀾赴粤實負有磋商奉粤協定之使命聞孫氏對於奉張所提條件尙多未表示贊同則一時未易妥協實屬顯然且在孫氏之意非北伐略有成績不肯舍戰言和蓋其所望甚奢在目前之形勢僅據一隅實未足提出大要求故日來急急籌備北伐　其意不外欲使將來發言有力耳就我國各派勢力範圍言之張作霖坐鎭東三省地勢旣佳財力又富當推爲發言之最有力者直派橫布直魯豫陜南且伸入湘鄂與别派犬牙交錯之地帶過多最成問題而當其衝爲吳佩孚在豫則有異派之趙倜窺伺於側東魯又爲安福黨徒之淵藪川湘各首領對吳皆有宿怨素來貌合心離一旦有事難保不乘機助敵此就異派之態度言之至其同系善戰之馮玉祥困守關中且受劉鎭華牽制未能爲助張福來獨當北伐軍恐力不逮故識者頗爲吳氏抱深憂也安福派擁段活動日來雖形活躍然段巳無實力依附他黨助人成功則可自欲恢復舊勢力則恐不易至無兵力之交通系近因交行不活動財力又竭只能助人成功或向各方放矢以遂其願近日孫文北伐其第一目的爲倒吳安福交系皆因目標相同相與結合因此聲勢益大然孫與安福交系即相聯合鬧到結果仍是替人作事大槪南方一動吳不能不以全力對南奉張當於此時入關維持北方秩序至各派對吳比賽結果如何雖然未能預料而張則必於此時以武裝的倡言統一所謂南北統一會議者當在此時發現故謂目前尙早未爲過也 
　　至内閣問題據某方面消息自張景惠來京向東海報告奉方之組閣意見東涤仍以鮑氏出組爲妥並通電直方令曹銳日内再行出關對鮑之繼任總理爲最後之疏通至奉天方面對於組閣一層殊不注意奉張曾對人談謂無論誰出組閣均無不可即吳使推出一人亦不反對但無論何人爲總理張勳須任蘇皖贛巡閱使安福黨人須全體特赦耳但此種附帶之條件爲吳佩孚齊燮元所極端反對鮑氏亦不敢貿然爲之閣潮之解决恐仍是遙遙無期也 
[張作霖最近之態度] 憤激乎和平乎 
　　關於内閣問題張使仍恃强硬態度聞張使於二十二日在使署開軍事會議時曾言吾此次無論如何决不肯受彼輩（指吳言）之欺吾初出山時不過一肩一口鬧到這個地步也算心滿意足甚麽督軍啦巡閱使啦我全然　要了非與他們拚一拚不可雖經各要人婉勸張使之怒氣終不息以此測之逆料時局前途終難期良好結果也惟據署中人所述謂直奉風潮在報章傳載頗緊其實曹使方面至爲冷靜迄今毫無備戰舉動奉天情形究竟如何雖不得知然張使態度似甚和平且奉天偵探確已分布津保京畿地方直隷方面對之亦甚漠視至洛陽方面先時頗有防備今亦沉寂無聞以此情形觀察奉直决無戰鬭第任偵探者以小報大希圖邀功是其慣技難免無誤報誤聽之虞倘今後雙方不更發生誤解當不至於啓衅云云其視奉直一若淡然無事恐亦不足以使人信而不疑也 
[查賬案範圍漸擴大] 董康將查交部特别會計 
　　查債案近仍積極進行前日償還短債委員會特召前財政次長羅鴻年到會解釋通惠農商借欵之内容經委員石其嚴厲盤請當時尙無結果償債言因各　多載三四九年公債發現僞票該會委員特提議查究現巳備公文向財政調取八年以後之公債卷宗以便認眞查究又近因財政部查債案將引起淸查交部特别會計聞董康昨巳備具公文送往交部凡該部歷年之債欵合同以及所謂特别會計之收支賬目一律檢齊送交償債委員會從事審查據一般人之觀察謂交部賬目之内容較之財部尤爲紊亂若一經澈查結果或將發現許多奇離花樣也 
　　近日京内外各團體恐將來查債案或因種種障碍弄到無結果之地步故皆勉勵當局堅持到底函電交馳載不勝載茲將順直同鄉會致董康書揭載如下以見一斑授經先生閣下敬啓者民國十載基礎動搖軍閥政客相爲倚伏而最遭打擊者厥爲財政梁張此次組閣抱急不暇擇之熱中爲一網撈盡之毒計梁旣被驅逐張仍厲行九六公債假先生以償還短債委員會長之名且愚國民以財政公開之說冀掩蓋天下耳目以售其鬼蜮伎倆此時國民未及覺察先生率先揭發提出大參案燃犀燭奸暱藏無地吾華族民生人命財産不至斷送凈盡賴有此舉耳世風遞下輿論雜糅或謂先生此舉係因要求某項權利未遂或謂係秉承要人意旨别有作用或謂株連太多不宜苛責以興大獄更或謂法宜平允若欲澈查此案則須合院及各省區施行總查賬不然恐無以服張弧夫總查賬爲一事查辦此案另爲一事若乃假彼緩此直是代張弧辯護其心理尙可問乎至其餘謬說固無論究之價值乞先生毅力主持進行弗懈天下環目注視此時一舉一動皆關羣衆禍福毁之固無足懼即譽之亦不足榮古人有言靡不有初鮮克有終又曰知之匪艱行之維艱但願先生行之使有終耳嘗念仁人志士建立非常事業旁觀動色驚炫然在當局則行若無事蓋由良心使命方寸中實具有固結不可解之勢想先生有以當之本會同人開會議决擬聯合各省區旅京同鄉會一致上書左右一則誓作後盾一則厚爲責難惟以迫不及待僅以本會名義懇摯陳詞尙希先生貫澈初衷勿疑勿阻以慰天下喁喁之望臨楮依馳恭候起居不宣 
[中日協議膠濟接防事件（四）]  
　　協定全文定下星期二公表 
　　山東撤兵交涉中日兩方代表昨日（二十七）復在外交部開第三次會議我國方面列席者爲顔外長·王督辦·熊秘書等日本方面有小幡公使·引田參謀長·東少將等列席十時開議首由顔外長就日使卜屆所提撤兵地段及時期略有修改並主張濟南無線電臺及膠濟沿路日兵營交由中國管理小幡氏當允照辦旋卽决定撤兵協定十一條准於二十八日由中日代表仍在外部簽字並定下星期二由中日兩政府同時公表至協定内容大致如下（一）撤兵之範圍凡日軍曾駐紥地點自濟南起至靑島租界外之女姑口止之日軍全行撤退（二）撤兵之分段及時期第一段自濟南至張店及博山於四月十日撤盡第二段自湖田站至黃旗堡站於四月二十日撤盡第三段自岞山站至女姑口站於四月三十日撤盡（三）撤兵後之保護警備此事由中國政府完全負責（四）撤兵時之監督由中日兩國雙方各派委員四人監督各自軍警之配置及撤退（五）撤兵後沿線兵營官舍之處分此事應俟山東條約所定之中日委員會取决但暫先交還中國政府使用撤兵協定决議後日本方面又提出開放膠路沿線八站之要求其理由以魯路沿線各站日僑最多者計有八處此輩生活於斯礙難因日軍撤退强其遷去故撤兵之後應由中國將八處一律開放准許日僑照舊住居此項開放因與撤兵有連帶之關係故於撤兵會議中提出協商以期同時解决我國方面對於此事頗費躊躇會議至十二時止尙無要領惟據某方面傳說則謂我國允先開放濰縣周村二處但小幡對之尙未表示十分滿意 
 
 

Page 7

 
 
[外交部提出裁兵辦法] 諮詢陸部意見 
　　華盛頓會議曾有希望我國裁减陸軍之决議而國際聯盟會亦預定我國陸軍數爲二十萬又日前駐華各國公使亦根據本國政府訓令親赴外交部勸告我國速行裁兵茲據某方面消息外交顔總長鑒於各國期望之切除巳於月前通電各省外日前並擬定一種具體案提出閣議討論結果决定由外交部與陸軍部磋商乃擬定具體辦法八條咨行陸軍部望其答覆一俟陸軍部有答覆後擬卽根據其答覆正式答覆外交團茲覔錄其具體辦法如左（一）陸軍部直轄之各省暫編各師旅團營之駐紥地點官兵之實數官長之姓名及官職（二）陸軍部對於裁汰後兵士之處置有無凖備（三）現在各省之非正式軍隊（如游擊隊綠營巡防營等）之實權（四）陸軍部對於直轄非直轄及正式各軍隊之裁汰方法（五）裁汰後之處置（六）裁兵以前之全國軍費總額及裁兵後之節省額（七）據英國公使之照會被裁兵士可倣山西浙江兩省之例使其修築道路陸軍部對此之意見如何可否由陸軍部通令各省實行（八）各國公使均謂中國軍隊之騷擾係因軍紀廢弛請嚴厲進行 
[外人對蒙古現狀之觀察] 庫倫政府决難持久 
　　某外記者新近親赴外蒙視察歸京昨有叩詢蒙政府之設施及蒙民近日之狀况如何者某君曰蒙人作官者祇知服從僧徒日以誦經爲事一班普通人民牧畜而外率多以攪脚爲業政治思想素所缺乏元年之獨立出於俄人之脅逼盡人皆知此後俄人大施其壓迫手段遂失蒙人之歡心故有内附之志者實佔什之八九然以服從性過深因循不决亦無人敢首先爲倡蒙俄協約亦不過片面之主張蒙人爲其傀儡而已此次外蒙變亂原因複雜難以細述今庫倫執政雖尙爲蒙人其實主持者仍爲俄人蒙官遇事聽其指揮觀其所施新政亦似立意刷新有條不紊然無論所行新政如何與大多數蒙民心理總覺不合卽以根本上論一切軍備財政且無充分之實力焉能以維永久現在外蒙所恃兵力盡屬俄軍供給浩繁分由各旗負擔久巳怨聲載道蒙民牧畜之外並無其他資産長此供應餉糈一年之後卽告罄絶良非持久之道今雖以創設種種捐稅搜括華商以及苛捐蒙人牲畜究竟爲數有限且華商來蒙者日見其少蒙人亦以供給軍餉漸形不支以上捐項行將斷絶前途危險又何堪設想蒙人執政諸人雖自命不凡而於政治智識及行政能力殊爲淺薄且好高務大聽信俄人主張不察蒙人程度其不債事者蓋亦難矣綜以軍備財力人才三項均無充分之根基而貿言獨立在吾人觀之所謂蒙政府者不過一時之現象其運命决難久延也 
[華會議决中國關稅協定全文]  
　　二月四日華盛頓會議大會所通過之中國增加關稅條約其大要業由日本外務省公布惟内容略而不詳且字句間頗多難以了解之處茲從另一方面覓得條約全文照譯於次 
　　美比英中法意日本和蘭及葡萄牙九國爲增加中國政府收入起見决議關於修改中國稅則及同類事件訂立協約因是簡派全權各將所奉文據互相校閱合例議定如左 
　　第一關於修改中國關稅依據中國與各國間所訂條約使稅率適合於實行按值百抽五締約各國代表於一千九百二十二年二月四日在華盛頓定有决議作爲本欵附件茲締約國重復申明該項决議並承認斯種修改結果所定之稅率該稅率宜從速實行惟至早須在公布日起兩個月後「附件」參與本會議各國即美比英中法意日本和蘭及葡萄牙九國爲增加關稅以應中國政府之需要起見互相協定（一）一九一八年十二月十九日上海修正稅則委員會所採用中國進行各貨之稅價應立行修正以期其稅率適合於實行中國與各國所訂商約中規定值百抽五之數（二）修正稅則委員會應趕早在上海開會即行將稅則修正並遵照上次修正之大綱辦理（三）此項委員會應由上開各國代表及現在列席華府會議各國承認之政府·曾與中國訂有稅則不得超過值百抽五之條約·而願參與修正之任何其他各國代表組織之（四）修正之進行應愈速愈妙俾得自華府會議採用本議决案之日起四個月以内修正完竣其經修正之稅則應及早發生效力但至早亦不得過修正稅則委員會將該項修正稅則公布後兩個月之時期（五）美國政府應以華府會議召集人之資格將本議决之條欵轉達於未列席華府會議而曾參與一九一八年稅則修正之各國 
　　第二立即組織特别會議以便從速籌備廢除釐金並履行一九○二年九月五日中英商約第八欵一九○三年十月八日中美條約之第四第五欵及一九○三年十月八日中日附加條約第一欵所開之條件以期徵收各該條欵内所規定之附加稅特别會議由簽字本約各國之代表組織之凡依據本約第八條之規定情願參與及贊成本約之政府亦得列入組織本會議惟須及時知照俾所派代表得以加入討論該會議應於本約實行三個月内在中國開會其日期與地點由中國政府决定之 
　　第三在裁撤釐金切實履行第二條所載各條約中諸條欵所定條件之前第二條所稱之特别會議應攷量在此過渡期間内所應用之辦法規定對於應納關稅之進口貨得徵收附加稅若干其實行日期用途及條件均由該特别會議議决之此項附加稅之稅率應一律定爲按值百抽二·五惟某種奢侈品據特别會議意見雖負重稅尙不致有礙商務者得將附加稅總額增加至按值百抽五但不得逾於此數（未完） 
[農商部不允修改商會法]  
　　全國商會聯合會近呈農商部以本届臨時大會浙江安吉各縣商會提議修改商會法各案當經審查報告通過應請准將現行商會法分别修正公布以順商情茲聞農商部對於原請修改各節巳分别准駁通行全國商會遵照辦理原文略云現行商會法旣成爲法律自未便以命令變更來呈所列三端第一節本部前巳通令釋明會長及會董之任期各歸各算自於第二十四條連任一次限制實際無可窒碍不致再有更易及隔膜之慮且各地反對無限制之連任者亦復甚多未便偏據一面輕予變更所擬略仿參議院改選辦法分作兩班每届改選半數不無可採惟此係立法問題應俟國會召集提案修正第二節選舉權被選權之限制及會董額之支配可依照商會法第五條及其第二欵第三欵之規定由各商會自行議决訂入商會章程呈部核准第三節商會本以一地方一所爲原則其一地設立縣商會者已屬例外之規定若更破除限制一縣設有二會以上之商會非特不合現行法之明文及宗旨且與來呈第一節所稱雜流競進玩視職務及商界人才缺乏德望素孚熱心任事之人尤爲難得各等語亦未免自相抵觸因此未便輕於議改 
[山東魯案善後研究會成立]  
　　將有督促之條陳發表各部股完全組成 
　　二十六日魯案善後研究會假省敎育會開成立大會由理事長張公制主席將各部各股職員完全提出請求大會認可依次討論結果全體通過旋即表示意見略謂本會自今日始業經完全成立所有各部各股之職員均係吾魯各專門人材當此接收魯案之際千頭萬緖務請同人各抒所見交由文牘編輯編纂成册預備善後督辦處之採擇以盡我國民之義務而竟我數年來奮鬥之全功光陰迅速時不再來無論個人之私事如何忙迫必先提前了此要案云云理事徐冠生謂適才理事長表示之意見係本會必由之途徑唯一之職責惟各個人之觀察不同思想各異因而文字之篇幅體裁亦必各有見解各有論　余謂本會將來提出之議案必須作成一有統系的方能備官府方面之易於觀察易於採取據鄙人個人意思似乎各股預備意見書時先定出一同一之步驟試就鐡路一端而論第一先說明德人管理時代之狀况第二再說明日人管理時代之狀况第三再說實行接收時應用之方法嗣後我之官府前往接收依照我之主張我如何輔助而監督之不依照我之主張我如何救濟之而後我之議案乃有價值卽本會亦不空空的組織一回鐡路一端如此卽無論何股何事亦莫不如此而後編輯部中乃容易着手將各股意思鎔作一氣作成一篇惟此項議案關係國際之利害世界之名譽至爲重大其調查上必須詳確立論上必須公平則諸事方能有濟警務部長鍾少吾提議將來本會製造意見書時逐條逐項必須根據華會協約上之條欵諸事乃有價值交涉上乃易就範例如膠濟沿路直接的附屬於鐡路上之外人財産吾人備價購回自不待言乃如日人所建之學校病院日軍所建之營房等絶非直接附屬於鐡路者華府之中日協約對此並無規定究應作如何之處置又如靑島租界内日人依法取得之旣得權吾人應尊重之惟如租界商埠以外違約租地居住營業等等應作如何處置此外如礦山鹽田及關於實利種種協約之規定多有偏而不全之點嗣後本會同人務請分門别類切實研究法律實事共同參考然後提出意見則官府方面乃得有切實之輔助焉總務部長杜星北提議官府方面業在靑島設置一調查處本會應否主張在社會方面推出數人加入調查警務部長張洪基報告膠濟路接防一事自去年七月由警察聯合會方面屢次建議中央及地方政府作速預備並將一切接防計畫及種種章程呈請採擇不料延至於今迄未實行現值四月一號日人撤防之時期僅有四天工夫而中央及地方政府尙無絲毫預備且膠即一帶土匪蜂起情勢十分危迫可否請求中央無論採取何種制度速速接防主席據上所述依次付表决結果加派社會方面數人赴靑島調查一項由張理事長與山東外交當局實行交涉接防一節除文牘股速擬電稿拍發外一面由理事長向政務廳口頭催促並探詢預備之實况云云按該會組織之人純係我東之專門人材茲將各部部長各股主任照錄如下總務部長杜星北聶湘溪文書股主任張裕之編輯股主任王表地庶務股主任傅養源會計股主任李愼五鐡路股主任王蔭五郵電股主任陳祥甫航業港口主任缺席市政部長陳翰軒李崇五道路工程自來水主任張仲臨電燈電話主任缺席公私産股主任朱仲廉醫院股主任陳令僧敎育股主任鄒少白屠獸塲股主任孫翰臣實業部長李金章李翼亭礦山股主任王程九鹽田股主任張蔚齋農業股主任郭次璋林業股主任卞寅賓漁業股主任彭華宇法制部長李雲蓀譚少源經濟部長常勉齋劉向忱警務部長張洪基鍾紹武 
[山東各縣代表之茶話會]  
　　反對預徵丁曹决定三項辦法 
　　此次田督軍與財政廳毅然施行預徵丁漕政策自該公文宣布以來各縣有未行者有觀望者亦有順上官意旨驅使一班虎狼差役嚴厲敲比者在往年徵收上忙截止期在七月底今則提前三個月限四月底一律解齊是以全省人民對此暴徵苛歛絶對不能承認除函電交馳外并皆推代表到省籲訴遂正式成立代表聯合會之機關昨日在城内國貨研究會開茶話會到二十餘縣代表午後二點開會公推菏澤代表朱馨齋君主席報告開會宗旨謂本團體旣以反對預徵而組織自應積極運動必達到打消該案之目的而後巳至如何進行請大家討論於是有范書源李郁廷孟煥堯等先後發言僉以本日到者二三十縣足見人心未死民氣猶存官府雖兇不足畏懼但此事必須合全省勢力抵抗方稱有力惟預徵各縣多已實行限期又急今若進行稍緩必至無濟於是共同定出分頭進行辦法三項（一）推出孟煥堯蔣驑莊李香恒蔣書源四君起草即以各縣代表團通電全省百七縣商會敎育會勸學所勸業所等各機關並各地各省同鄉請速起合力抗爭以救危難並多編印各種白話傳單分散全省以喚起民氣（二）預備代表團名義之公函推朱馨齋李郁廷二君持函接洽學生聯合總會請分函全省各地學生分會作充分之帮助運動（三）再推代表接洽在省各縣同鄉一致進行計推出孟煥堯楊敬修王子綽郝子雲接洽濟南屬各縣張幼卿范書源李郁廷常臯如接洽靑州屬各縣李荆山朱馨齋楊元書朱建中李斐章接洽曹屬各縣李香恒接洽濟寗屬各縣蔣驑莊接洽東昌屬各縣鄭去訥接洽武定屬各縣范秀民接洽沂州屬各屬張子董孫子安接洽登州屬萊州屬各縣分配巳定卽日分頭積極進行另規定星期三日假敎育會會塲開全體代表正式會時屆五鐘遂閉會茲將再致中央電錄下北京大總統國務院財政部鈞鑒山東督軍兼省長田中玉違法剝民預徵田賦業由百七縣代表等聯名電懇鈞座迅將該督罷斥並取消預徵在案乃該督不畏輿論罔卹民瘼近仍催迫各縣知事積極徵收閭里滋擾衆情駭憤現在各縣羣起抗爭誓不承認民氣激昻達於萬分不速消弭將釀巨變代表等身受剝削痛苦目睹杌隉情狀殷憂所迫難安緘默惟有再懇鈞座俯念魯民瘡痍未復實難再任敲剝迅將該督軍兼省長撤換並嚴令將預徵取消以救人民於水火無任感泣待命之至山東百七縣代表會叩 
[湘鄂川軍事之準備]  
　　北軍入湘之步驟鄂西形勢之吃緊 
　　國聞通信社二十四日漢口通信云近來北軍對於西南北伐之防禦布置仍是積極進行張福來二十一日又由岳州專車前赴桃林寺加意籌防二十五師五十旅旅長陳嘉謨刻因湘趙撤退駐紥汩羅南岸之湘軍巳將所部更進一步分填湘軍之原防爲進駐長沙之地步即鄂南方面咸寗蒲圻崇陽通城等縣之防務蕭耀南刻亦銳意布置昨（二十三）特令北洋第二旅長胡念先·曁湖北第二旅長寇英傑即於各旅所屬衝要地點加兵駐防以資嚴密所謂不肯首先發難之軍隊其進駐長沙也殆巳凖備齊全不然應布置不到咸蒲崇通之後方防務也至專爲丵南不作别用之沈鴻英軍吳佩孚巳將准留之八千人改編爲三大支隊並派員至平江與沈商定其大本營及一支隊仍留駐平江餘兩支隊卽分駐臨湘及五里牌聽候調遣沈氏現巳照辦至鄂西方面自孫傳芳於二十二日來省後頗惹起一般之注意孫是日十時自楚義艦登岸至第二師司令部略事休息午餐後即赴督署午後一時之歡宴密談時局直至四點鐘始散席出督署即分赴省署及軍民各機關拜會晚六時乘輪來漢二十三夜十一時即乘京漢車前赴洛陽觀其行色匆匆似非尋常勞頓舟車者可比據其副官某君語人孫氏來省一因軍餉積欠過鉅與蕭耀南籌商接濟以安軍心一因川鄂局部議和亦須與蕭商榷並謂川鄂兩軍自劃界分防條約簽定後各向後方撤退約五十餘里中間距離約一百餘里川軍前線爲四川援鄂總司令但懋辛·及川軍第一師長唐式遵部共約一萬五千人分駐巫山境之午村·橫店子·廣福橋等處鄂軍前線爲北洋第十八師師長兼前方指揮盧金山·近畿第二師三旅旅長孟昭月·湖北第三旅長宋大霈等部亦共約一萬五千人分駐巴東龍潭以下瓦官坪野三關等處正面兩軍均各遵守條約但川軍内訌潛消前方軍隊能不再起活動實無把握况施南方面潘正道藍文蔚兩軍聯合土匪亦足爲前方之影響孫離宜前巳嚴電巴東側面高店子各要區駐軍對於防務均加緊一步故孫仍須赴洛一行云云再據今日外報消息亦謂孫之來省赴洛關於川軍内幕向蕭吳有所報告並謂夔巫方面之川軍巳將往來重慶宜昌間之商船扣留多隻大有凖備東下響應北伐軍之形勢劉湘與熊克武兩部之内訌巳息一致努力東下宜昌之計畫至此事之經過大約由熊爲總司令時代之秘書郭文欽與粤孫接洽而成郭孫本係舊好故得從中接洽巳經商妥下列之三條件（一）川軍將領一致服從孫大元帥之命令四川全省爲西南政府之領域（二）北伐軍進攻長沙岳州時川軍同時東下實行總攻擊（三）北伐軍將來成功之後四川得以三師以上之軍隊分駐荆州宜昌並恢復川鹽引岸使此說而可靠則前此轟傳吳佩孚擬將孫傳芳與劉湘商訂之條約擴而爲蕭（耀南）劉之條約冀爲北伐軍有力的牽制恐不免徒勞夢想也 
[五省會議之第一聲]  
　　參加者川滇黔湘陜議决事件五項 
　　益州通信社消息川滇黔湘陜之五省會議巳於三月十日在重慶江家巷劉公館開第一次談話會此項會議本由川滇黔聯合會議蟬聯而下今更加入湘陜遂成爲五省聯合之大會議某參加會議者皆西南之實力派是日之談話會雖非正式會議而正式會議即從此談話會中産生故是日開會極爲鄭重到會之人物爲四川總司令劉湘雲南代表徐虚舟貴州代表李仲公湖南代表劉問之李湘臯陜西代表張實生高翰香四川總司令顧問楊嘯谷副官長王松谷首由劉總司令宣言五省會議係根據川滇黔聯合會議新加湘陜兩省如有宗旨相同省分願意加入者亦可陸續加入滇代表徐虚舟聲明尙未奉到金總司令命令參加謙遜不肯列席衆以本會議係由川滇黔蟬聯而下各省軍事當軸即有變更不能影響於本會議因本會議乃對省關係非對人關係徐代表當然列席徐乃列席參加討論談話結果决定五項（一）定名爲川滇黔湘陜聯合會議（二）由四川總司令分電滇黔湘陜指派負責代表（三）公推李代表仲公起草聯合會議章程細則（四）聯合會議决定分正會談話會兩種正會由各省請求主席臨時召集談話會每星期開二次星期二一次星期五一次（五）聯合會議經費將來由川滇黔湘陜五省平均擔負現先由川省暫墊討論一項時衆均主張定名爲聯合會議而冠以加入省分之名稱不加五省字樣以備將來加入者可將省分名稱綴上故定名川滇黔湘陜聯合會議討論第四項時楊顧問主張平時開談話會遇重大事件發生時則開緊急會議年終則開正會一次報告全年會議事件李代表主張平時開談話會遇重大事件即開正會本會議多關於軍事隨時勢爲變化正會不能延期由各省請求主席臨時召集衆贊同李代表之言遂决定但分談話會正會兩種除議决上列五項外並公决會中設置書記一人辦理議事錄及其他一切文件談話會畢後劉總司令將談話會情形電告滇黔湘陜各省並詢各省是否即以現在駐川代表爲聯合會議代表抑另派負責代表聞此電已於十日拍發矣 
[杭州快信]  
　　美公使舒爾曼今日（二十九）午刻蒞杭軍民兩長以次及各法團代表均詣站迎迓各商舖亦懸旗歡迎寓新市塲仁和路四十五號美敎士費佩德住宅省議會總商會銀行公會律師公會等團體定三十日下午六時在省敎育會大講堂開歡迎美公使大會 
　　籌欵贖路問題省敎育會省農會總商會律師公會銀行公會等各代表定四月二日下午在商會開籌備會討論進行辦法 
　　浙江敎育行政研究會向分五組每組各設幹事二人現夏敎廳長以不敷分配决每組添派兩名 
　　公立法校昨發出通啓此次校長會議在敝校舉行公决前届之江大學開會各校代表多未與會下屆會議仍在之江大學舉行並各校代表須携帶交換紀念品除將戳記移交外相應備函通知 
　　大有利電汽公司十年分第十一届報告共結純益洋二十五萬七千三百八十六元零下月一日開股東會分配紅利 
　　周自齊今日午車起程赴滬 
　　杭關督委督署秘長孫壽恒代理仍兼原職巳發表 
　　高審廳昨委楊兆馨充本廳書記官 
 
 

Page 8

 
 
自由談 
遊記 
[遊黃山日記（六）]  
　　十四日晴是日由汪氏代雇肩輿四乘挑夫二人於上午十時自湖田啓行經潛口有楊明經範九與宋君景澂素識遂并邀余等小憇其家以麵相餉其壁上懸有張嗇老所爲其母太夫人壽序一堂共母年巳八十餘矣猶康健也潛口市在紫霞山麓過市卽緣山行經佛子嶺又名雲嶺過嶺後巳入黃山源經楊干過容成橋遂至容溪容成臺在焉過容溪後肩輿沿山傍溪大抵皆行深林密箐中垂枝刷輿頂約十餘里經長潭龍王亭渡石橋而至洽舍止蔣君致仁家汪謙甫所介紹也洽舍當萬山之中環以長溪風景絶佳主人亦有老母殷勤置饌令人感不絶於心晚間與松岑耕餘同步灘上余跣足入水水底石磊磊而流急不敢多涉然意甚愉快是夜月明如白晝照山谷間深宵對此又覺别一世界 
　　十五日晴晨由洽舍而上肩輿皆從山罅入往往下臨深灘旁依危嶺驢駝物膨脹其左右從對面來則須貼肩輿於山壁乃可讓而過適驢一羣至當途狹處輿隨貼於壁猶不容驉迎而上與輿相觸輿倒退輿人仆於地余躍出乃免過楊村遇一溪橋斷不能行則肩輿皆涉水而過幸輿夫健步水没膝得未傾經山口胡村金竹坑度石堪金竹兩嶺陰翳蔽虧鳴聲在上幽勝之趣殆不可言 
閑話 
[西湖一勺] [  朱天石]  
　　西湖有夜游之禁蓋始自白雲庵之夜刦也唯中秋及六月十九俗所謂觀音生日者此二夜則特開例禁以娱游客每逢此會士女雜𨖼不夜之城可易爲不夜之湖矣 
　　某女士題蘇小墓曰湖上歸來日已斜西泠橋頭亂啼鴉遙知柳色靑靑處不是當年蘇小家今因環湖馬路之築焉泠橋旣已一易而爲平橋橋堍香塜亦巳傍遷後之弔蘇小者又將興不是當年蘇小墳之嘆矣 
　　靈隱寺有所謂一線天者相傳巳久實則寺僧欺人藉以歛錢耳一線天者在極黝黑之一處層列佛像面目郤不可辨頂有微光一線據寺僧言卽佛眼也吾人初視亦覺茫無所睹經寺僧之再三引指更再三審視亦不得不强認爲窺見其實猶似是而非且含催眠之作用在内也卽使微光無訛豈屋頂不可有小隙而必爲佛眼之光哉總之觀客香資必勿能吝寺僧何不樂此西湖寺院中類於於事者甚多凈慈寺之井亦其一也 
[軼聞洪楊遺聞（三）] [  金石壽]  
　　轉瞬間呵駡聲斫殺聲哀號聲呻吟聲雜然大作烈焰熊熊光燭霄漢世適居後庭驚變急匿墻間狹衖中以冀倖免不意危墻爲髮捻所傾世亦壓斃衖中世妻甦見子女等已爲髮捻擄去痛不欲生然念張氏止此一子今爲賊擄存亡未卜償張氏血食未斬或有相逢之一日乎求死之念因以稍殺不旋踵一賊又至擄以去謂將令其任洗滌世妻不得巳從之行經圮墻處見世巳死不覺大慟哭聲纔縱賊之皮鞭立集鞭着身亦不辨痛楚惟覺肌肉縷縷隆起而巳鞭罷曳之飛奔少頃抵賊所不知行路幾許至則見其長女亦在蓋已爲賊妻母女相見悲極而哭賊大聲叱止之瞥見一老者頭纏紅巾踞於室隅卽賊父亦髮捻也賊審知世妻乃女之母以愛女故稍優遇之除呵斥外不輕加以皮鞭世妻念夫屍未埋子息杳然急欲遄歸一視惟肩創未平諸痛迸發莫能移寸步不得巳權以賊巢爲養病所幸長女爲之料理一切呻吟數日創痛告痊時已遍地均賊巢人民屠殺逃亡者巳去十中之七八反不如前日之秩序大亂矣世妻念家情切白之於女女白諸賊賊許之乃得成行瀕行囑女自保其身勿觸賊怒女含淚應之世妻道次見昔之高樓廣厦矗立雲表者今皆灰燼屍積道左不忍復覩抵家則敗屋依然幸未被火老樹數枝猶臨風搖拽而室中則人事已非趨至傾墻側敗磚尙在世屍已不知何往世妻凝眸視之則墻間淤血中有無數梅花蹄印蓋屍已膏邨熬饞吻矣 
 
[進退两難之未來觀　]  
[曲話大鼓談（三）] [  寄聲]  
　　黑姑娘在京韻鼓詞界已博得女大鼓書王之名論技藝實佳師宗寳全噪音之圓脆口齒之淸晰吐字之沉着行腔之有味均可與寳全相頡頑在滬獻藝有年歡迎者日盛一日非技藝有獨到處豈能至此其尤者如馬鞍山長板坡出塞華容道等折唱來一折有一折之精神一句有一句之韻味余最愛聽者即馬鞍山一折内皮簧說白緊板兼有優點甚多如唱至兪伯牙嘆秋景時（秋星明朗秋蟬聲盡秋坡前秋草中耳輪中猛聽得絮叨叨的寒虫兒聲音呌得那麽嘆····煞人）等句聲調凄凉令人神往至鍾子期採樵遇雨二簧一段板眼穩健疾徐合拍說白咬字淸晰一笑時亦風雅自然至兪鍾問答一段有三句（便算樵哥你知音）唱來腔調各别毫不雷同神味極厚此其獨長其餘他折亦均可聽來日稍有暇時擬集黑姑娘之鼓詞合編一册以享同好也 
　　京韻鼓詞界享盛名者三人今滬上巳得其二矣不佞近爲一黑一白疲於奔命在新世界聽罷黑曲又怱怱往大世界聽白之鼓詞未知鼓迷如不侫者尙有其人乎一笑 
小說 
[社會小說人間地獄（三六）] [  娑婆生]  
　　第十一回碎磁片片幽恨難伸夜漏沉沉佳期虚度 
　　正說到這裏忽然聽見窗外馬路上叮噹叮噹一陣鈴響接着一片風馳電掣的車聲程藕舲道這是救火車的聲息不知那裏火起阿寳阿婉最喜歡看救火車的聽着連忙走過去開了洋臺的窗門阿寳道喔唷天已大亮了風怎麽這樣的冷走出去伏着欄杆一看救火車已遠遠望西北而去隱隱約約還看見幾點紅色的影子薇琴道冷煞了快點進來罷阿寳阿婉見已無可看便聽依着他的話正要進來忽然阿婉嚷道三小姐快出來快出來薇琴不知什麽事聽着他呌得很急便拖着藕舲一齊走出洋臺阿婉指指那馬路上由北往南而來的一輛黃包車道你看你看薇琴仔細一看那車上坐着的不是别人正是他畏如蛇蠍不知趣的毛老爺那毛老爺坐在車上一張大臉白得如白紙一般頦下的繞腮鬍根完全發芽遠遠望過去正是一片靑蕪髣髴同在一蘋香樓上望跑馬廳大草地似的薪琴笑着指給藕舲看道你看這個死屍一夜没睡簡直要變殭屍了藕舲看那毛老爺歪着頭在車上閉着眼晴打磕睡一副疲困懊喪的樣子也煞是可憐忙和薇琴道你也何必駡得他這樣刻毒他這時候由北往南一定是從牯嶺路出來經過此地進四馬路回震華旅館去的他旣走了天又大亮你也早些可以回去罷老實說我也纏了一夜没睡這時候很困倦了再不睡我也要和毛老爺一樣像僵屍了說着薇琴也笑了起來他見大敵已退不再拘執遂走進房來對着鏡子略整了一整頭髮擦了臉揩凈淚痕薄薄的加上一些雪花粉遂帶着阿婉阿寳去了藕舲要送他們出門薇琴攔着不註說這大淸早走過穿堂間碰着熟人朋友又要瞎造謠言你還是不要出去藕舲一想也不錯便走到洋臺上瞧薇琴坐上車子阿寳阿婉另外一部車子跟在後面薇琴還回過頭來用絲巾向藕舲揚了一揚含笑而去藕舲直等他們兩部車子拉過泥城橋方始進來鎖門補睡心中暗暗的想道薇琴的這個問題到很不容易解决呢今天雖敷衍着他答應替他想法子可是胸中一無計畫姑且酣睡半天再說這事只好和嘯秋蓮孫斟酌斟酌罷此時也管不了許多索性放在一邊展衾安睡等到一覺醒來巳敲過一點鐘一想不好今天早車黎宛亭從杭州來商量組織銀行的事昨日他有快信來預約我三點鐘到孟淵旅館去接洽這是正經事倒不能爲這種夾七夾八的頑笑事躭擱了呢打定主意頓時一骨碌扒起來匆匆的洗了臉隨便吃點飯菜忙忙的往孟淵旅館來尋黎宛亭 
[餘瀋] [  徐位銘]  
　　更深夜闌萬籟俱息於是煩惱紅塵頓入睡鄉斯時也設有一兇漢肩槍手刃闖入臥内寢者膽怯如鼠一任所爲而莫敢與抗 
　　强之於弱國也亦然朝窺於旁暮伺於側其野心可畏雖然吾苟固國本培元氣强者雖狡焉思啓其如無隙可乘何 
 
 

Page 9

 
 
   
 
 

Page 10

 
 
國内要聞二 
[渝大中銀行擠兌風潮] 行員之談話如此 
　　新四川通信云此間大中商業銀行自開業以來資本雄厚信用尙孚乃於日昨忽突然發生擠兌風潮記者頃往該行詢以此次風潮之起因及以後維持辦法該行執事答稱近北財長張弧在京發行鹽餘國庫劵以一年爲償還期限每六千元即可購一萬元國庫劵時間旣短子息復鉅一年期滿每六千元即可收一萬元於是京中各行爭先購買北京大中銀行分行經理孫仲山素與財政部要人有關係故此次對於鹽餘國庫劵該行購買最多約一百餘萬孰料此項國庫劵甫將發行而各省巳相繼反對庫劵效力旣失大中行投資獨多將來損失亦當較大近日此種消息傳來渝中地方人士深恐該行因此倒閉紛紛持該行所發兌換劵前往兌現因此釀成三月十一日之擠兌風潮重慶金融自去年來即異常枯窘今年尤甚惟該行尙能籌措當於是日午後兌發二十一萬計該行所發兌劵共有四十四萬除巳兌二十餘萬外尙餘二十三萬該行爲保存信用起見隨即籌措現金於十二日假重慶總商會開兌由憲兵維持秩序至午後一般人見該行有現銀可兌而該行又令人沿街呼兌於是擠兌者遂遞次减少而此次大中擠兌風潮遂漸告平靜矣又前日總司令部曾令渝中大中中和聚興誠三行將發行之本票限一月期完全收回計大中所發本票二萬元現亦籌足現金同時完全收回至該行活期存欵以刻旣有現金存儲行内而康寗輪船公司前曾借該行二十餘萬現因發生風潮亦將完全收回收支相抵尙有餘裕故該行頗願存活期存欵者亦均到行兌取予以完全照付以明該行之注重信用所有定期存欵亦决定按期償還云云記者又詢以今後維持辦法渠答謂到行内存欵旣多自無請求政府維持之必要倘省内其他分行尙有擠兌之事發生彼即以現金照兌當不致再惹起風潮也 
[皖省張許相爭之現狀] 許世英三上辭呈 
　　許世英初上辭呈政府即知張許巳呈决裂當以兩棄辦法改任阮忠植爲皖財廳長藉以解决雙方系爭之點詎料張文生方面聞命之下不但無轉圜之意且愈趨激烈迫許氏再上辭呈政府仍照便慰留京津諸同鄉復來電以大義相責許世英本可打消辭意乃張文生又電政府攻擊許氏操之過急一面電致孔憲芳囑令安心辦事儼然以本管長官自居視財政廳爲其管轄範圍之下不以許氏爲意許世英更憤不可遏業於昨日續上第三次辭呈并云政府不允惟有掛冠而去交印於警務處長王善荃聞許氏此次去志甚爲堅决多日巳不見客凡百政務一槪停頓省署自撤孔之事發生卽與財廳絶斷關係許氏日前因省城警政各費立待開支於無可設法之中不得已以省令提取合肥等縣局稅欵以應目前急需此不過一時權宜之計原意橷任財廳長不日當可到皖不料演成如此現象現在皖局情形必去孔而後可以維持許氏皖省去歲當拒李之後擾攘紛紜靳閣提許氏長皖徵求老段之意旨段云皖事鬧得太糟俊人去極好是許氏之任皖長實得段氏助力頃有人提議擬電段氏務求保全許氏之位置說者謂皖人助許抗張非有愛於許氏蓋恐許去張謀兼長成爲事實則皖局前途更不堪設想耳 
　　另據國聞通訊社消息則謂許世英因得段祺瑞來電勸慰巳將辭意打消該社安慶通信云皖省長許世英自初次辭職之電發出以後即稱疾不見賓客據去咳嗽甚劇正在診治須爲靜養迨至前日乃見小東門一帶直達菱湖公園之路上守望之警士崗位增多一一持槍鵠立整齊嚴肅問之始知許氏病巳痊可將作菱湖公園之游於是許省長政務悅豫之消息省垣人士乃無不知者及至昨日（二十六日）省立各校因經費問題推舉代表數人往謁省長許氏立即延見於正事談畢之後有某代表對於許氏略致慰問之言謂省長似仍宜努力遂途不可劇存消極之心許氏乃喟然嘆曰某初至皖時應付手段未免嫌其太弱蓋某以皖人治皖事桑梓之邦作事自以和緩爲是且某離皖多年情形毫不熟習必須假以時日詳細調查誠恐過於嚴厲將斷進言之門而絶調查之路不料乃有不諒鄙衷者遽以蜚語相加橫事誣衊某再四思維何必戀一省長之位而犧牲名譽且本省政局之糾紛原因複雜一言難罄某不如犧牲一己之位置或可以解糾紛而維皖局某之所以辭職即緣以上兩種原因也第一次辭職之電業經國務院覆電慰留第二次辭電至今尙無消息想因閣潮未定負責無人以致延擱但中間曾接段合肥自津來一電文中有責以大義之處有指示方針之處義正詞嚴披讀之餘至深愧怍某當即覆電云遵諭辦理矣許言至此突覺遵諭兩字未免有失乃急自行廻護曰芝老與某交誼至深某且深佩其人格之高是以論交誼將爲某之老大哥論其人格則某直視之爲師長也談話至此各代表乃興辭而出至許氏第二次辭職電曁段氏來電一並採錄於次許電云北京大總統鈞鑒國務總理賜鑒雋密遵奉銑電及吳秘書長復電聞命之餘感慚無地以素承高厚之恩曷敢外生成之德第皖事紛亂複雜似非世英所能久於其任益以舊疾益劇精神不支懷明哲保身之訓與父母憂疾之言皆宜及時退養仍懇我大總统俯鑒愚誠即予罷免俾息仔肩免滋罪戾不勝惶悚待命之至許世英謹呈巧段電云許省長鑒執事函電交馳意謂必有建白待細繹之皆求去之言何竟出吾所料也省長操一省之政權非他人所能予奪果有以力相强者自可白之大府陳之當世如敢加以無禮公論自在何畏若此惟有求去之一途即不畏一擊而退之譏忍不爲桑梓計久遠耶吾愛弟愛鄉尙冀中流砥柱爲是瑞 
[九江查獲私米之公憤] 紳商要求兩條件 
　　九江通濟公司經理兪惠臣前日私運食米三千石來尋以一千六百石存放日淸躉船一千四百石存放兩駁船正擬偷運出口詎爲米業公會稽查員凃理燮商會稽查員黄春山查獲報由水警扣留一面呈請潯陽道尹核辦傅道尹派員查核無訛比由商會召集紳商會議通濟公司特派劉某到會辨明此來係販運來潯就地售賣並非私運出口衆詰以旣係在潯販賣何以不存放貴堆棧伊託言堆棧現在修理未便存放故寄存日淸公司並手出日淸函件爲證衆又問此米旣無護照又無稅單謂非私運出口其誰肯信劉某瞠目而不能對兪惠臣見事不妙特親自晋省乞援是日開會結果公推代表鄭星垣徐庭蘭等往謁道尹請示辦法傅道尹謂此米恐爲軍界某要人所辦未便輕易處置須電呈省長財廳察核俟得覆電再行辦理事隔數日官廳迄未表示辦法遂至激成衆怒特訂二十六日在潯陽第一舞台開會討論辦法先期散布傳單通知各界人等到會由自治籌備所主任劉道春差人持片報告警署警廳得報後認爲治安所關深慮滋事適外間有工人搶米之謠言於是召集軍警會議責成劉道春負責劉心怯遂推此會爲某某人所發起渠實不敢贊同陳團長見其語言支吾因認劉爲無駕馭能力遂謂臨時如有滋事者卽行拿人劉益恐卽邀請某紳到會負責某紳並到廳聲明開會時間决不至有滋閙等情陳團長乃始允諾惟須加派軍警嚴寗防範然劉心終不安仍懇傳道尹出示禁止開會傅答以人民自由開會未便干涉劉迫不得巳復自邀同各士紳協商請從緩開會各士紳以開會不過研究辦法如官廳果能完全負責處置得當卽從緩開會亦無不可於是又請由鎭道兩署會銜佈告略謂此事巳由本鎭道電呈軍民兩長請示正當辦法一俟電覆卽行佈告週知所有開會一節巳與紳商領袖協商允從緩議云云紳界亦在會塲門首張貼佈告謂此事巳由鎭道完全負責處置本日開會自應暫緩靜候解决並聞紳商要求目的有二（一）封閉通濟公司停止營業一年（一）將米悉數平糶所得米價撥歸華洋義振會助賑惟須指定在江西災區動放昨日鎭道兩署巳接省議會來電謂本會巳函督軍省長請將通濟私米充公撥歸華洋義振會助振務請悉數扣留據傅道尹云伊巳密函督軍懇准將此米平糶否則不足以平衆憤日内必有覆電大約當能公平處置也惟調查此米確非兪惠臣一人所販實係軍政界要人合夥購辦兪之晋省乞援原冀設法運動出口但事巳至此恐亦無能爲力又聞此事發生後連日喧傳督軍省長將准重弛米禁昨日巳派出口稽查員陳小庭來潯租賃房屋未識内幕如何也 
[續紀鄧鏗被剌詳情]  
　　粤軍第一師師長鄧鏗被剌一事巳詳誌昨報茲又聞鄧氏當抵車站時總司令部派出陳炯明所乘之汽車往接因鄧氏之汽車損壞待修該司機人徐某平日必佩帶手槍而是日因忽忙未備亦未派衛隊同往致令遇事後兇手得從容逸去鄧氏下車後步行出站至馬路甫足踏汽車時突見兇手迎前向鄧氏連發兩槍一中胃旁一中脅下皆爲要害鄧氏中槍後尙能上車而後倒下該兇身穿恢色柳條衫褲發槍後卽向川龍口方面逃去當時搭客紛紛躱避而崗警及車站護勇不知去向故兇手更易逃脫鄧氏中彈後舁往韜美醫院療治據醫生云如過四十八小時火藥氣不發則可療治詎至二十二晚藥氣發作痛不可忍遂溘然長逝矣至鄧此次遇剌原因外間雖紛紛傳說然内幕實未易窺測也另一消息日昨鄧參謀長因某公抵港親往歡迎來省二十一晚車返省迨七時許車抵大沙頭鄧上摩托車時突有由穿黑羢衣之兩人指揮兇手向鄧轟擊鄧𨺗聞槍聲於是下車追擊兇手乃乘勢向鄧連發三槍一掠腹部過傷皮一由胃部洞穿鄧覺己巳中彈遂命侍役追兇維時已入黑且侍役手中無槍致令兇手由人叢中逸去鄧隨命車夫駛回總部各要人聞耗皆來慰問鄧皆一一晤談各軍醫亦到爲之裹創九時許博濟嘉醫生公醫達醫生等亦到署問訊衆以署内不便治療商請遷入醫院遂於十時遷入韜美醫院各醫生復將傷部細加洗刷十一時巳竣事而鄧亦以過於勞頓稍事眠息昨午各要人均到院問訊鄧尙一一接晤從容談話一若無何關係者醫生報告陳炯明亦謂脈搏與精神尙好當可無虞则不意病態之驟變也又據侍役言該兇身穿藍柳條白衫褲年約二十餘歲行動頗爲矯健 
　　國聞通信社廣州通信云粤總司令部參謀長鄧鏗於本月二十一日在九廣車站被剌一時訛言朋興記者得耗即於二十二日淸晨往謁陳總司令詢鄧參謀長遇險之由陳云仲元每晨六點半必往公園吸空氣予屢告其案時而往恐遭危險所乘八十一號車尤爲衆目昭彰勸其宜帶得力護衛仲元恐人譏其出風頭故出入不帶護兵現在北伐軍巳成事實總司令部所接報告如桂直各派在港遍設機關所謀必不利於粤省主張北伐諸人而林正煊申葆藩等在港指揮此派人跟蹤仲元下車一擊亦若輩應有之事仲元往港不過三數人知悉其由石龍來電話喚汽車係古政務廳長親接電話距被擊之時不過半時兇手由港跟來可謂消息確實但省城必有機關現正嚴查彼桂直政各系欲戕一二要人爲阻止北伐之計未免太可笑正言時古廳長由醫院回報病情時二點三十分古云脈情雖弱但較受傷時尙强胸前稍有氣喘痛楚殊甚醫生云無大險若至夜十時則險過一半云云而不料其竟不能逃此險也按鄧鏗在粤往來各處向均不帶護衛此次北伐對於粤軍出發各節布置最力陳總司令關於軍事計畫一切皆委鄧參謀長一人己則注意於整頓粤省民政故謀粤者嫉鄧鏗最甚而鄧則一人乘車出入絶不設衛此次赴港因其舊日老師周孝懷（善培）同伍朝樞由滬來港親往歡迎據搬行李之雜差云鄧鏗由車站下車將登汽車時有穿黑絨衣者二人指告一白衣人云此是該白衣人即對鄧放第一槍未中汽車巳穿一洞鄧聞槍即由汽車跳下追逐兇手白衣人又放第二槍彈掠腹部前面皮内穿過再放第三槍彈由前面胃部穿入由背後出鄧當時知中彈急回汽車兇手巳懷槍而逃鄧移入總司令部時言彼二穿黑絨衣人在火車時巳見過不知即對待我之兇手也 
[南京快信]  
　　自治籌備會上次開參議會議未有圓滿結果王省長現又定四月一日召集參議會議巳電促各參議來省 
　　齊督派唐盤陞帶新兵二百名赴蘇補充二師缺額 
　　王省長昨晨七時偕岑春煊及哈同夫婦赴湯山温泉沐浴王今午返城岑恰擬在湯山小在 
　　近日颶風電桿倒榻無數單廠長現擬自鼓樓至儀鳳門電桿一律改用水門汀以避風災 
　　齊督昨委淳于玉充第四混成旅步兵第二團長何邦傑充二團三營營長李兆綸充二團團附程維垣充軍署參議（以上二十八日） 
　　連日此間盛傳蚌埠兵變惟兩署尙未得電徵實 
　　齊督派閻參謀赴洛祝吳佩孚壽又齊督派赴鄂贛接洽軍事之代表趙學濤張金甌昨均事畢返寗復命 
　　東台高郵溧陽阜寗各縣知事被控均有撤換消息 
　　江蘇省立法政專門學校定下學期開放女禁 
　　一農六中風潮官廳仍無辦法連日學生代表求謁省長敎廳長均拒絶不見 
　　各縣公團紛紛來電請回復民國元年頒行之自治法王省長以本署無此職權槪擱置未復 
　　江寗縣地方自治協進支會推朱壽人爲名譽會長龐振乾孫樂階周壽田爲正副會長定三十一日下午二時在孔敎會内開成立大會 
　　北京鹽務署令兩淮丁運使迅將鹽務駢枝機關一律裁併兼職兼差人員亦祇得酌給夫馬費以節經費 
　　隴秦豫海鐡路督辦施肇曾函兩長汴洛局盧局長調京遺缺以隴汴副總核算孫遜接充 
　　齊督昨日下午二時赴朝陽門外校閱二十三團野外戰術至五時返署（以上二十九日） 
地方通信 
[蘇州]  
　　恢復舊縣議會之運動吳縣郭知事於昨日（二十八）下午二時召集在籍省議員曁各法團各市鄉董事自治畢業學員等開自治籌備會共到六十餘人首由主席報告開會宗旨畧謂奉令回復自治亟應組織縣自治籌備處惟事務重大手續繁多應如何組織之處請衆公决省議員錢鼎起立謂現在各縣均主張恢復舊縣會今日應先討論恢復問題再議設立籌備處次由省議員馮世德報告在省與政務廳長之談話及省籌備處之情形調省籌備處雖由十一屬參議十一人組織成立本月中旬曾開過一會然因意見不能一致處長一席遂公推政務廳長兼理辦事員亦由省署第二科各員兼充所有籌備處經費因各縣反對設立故動支國家經費在省署開支内每月節省一千五百元作爲籌備處經費此爲省籌備處之情形前日而晤政務廳長陳述個人希望兩種第一即恢復元年之舊縣議會蓋新選舉法之能否有效乃法律問題姑舍法律而言事實國會省會旣經回復在前則縣會事同一律當然亦可回復第二退一步言人民渴望自治能否將新縣議會提前成立不必待至明年四月一日經政務廳長答稱以新法籌備選舉係政府統一辦法未便變更人民雖主張回復舊縣會而官廳祗能依據新法辦理其結果全視人民有無實力壓倒官廳云云故鄙人意見以爲即就新法籌備迄明年四月一日召儣縣議會亦屬毫無作爲乃一種有名無實之議會而已馮君言畢陳墓鄉董事丁鵬起立謂吾人毅力做去不問其能否達到回復目的舊蘇州市議會議長陳任謂人民有無實力以有無决心爲斷苟有决心何患目的不達旣云回復舊縣議會則立時召集可也無庸再行設立籌備處當經公衆討論後由主席以回復舊縣議會付表决全塲一致起立表决通過遂研究回復手續有主張聯合六十縣自行召集者有主張電呈省部者討論結果决定推起草員擬電國務院内務部省長並將原電轉六十縣一致進行省議員宋銘勳謂此事由地方團體發起與縣署無涉請郭知事各科長等先行退席及電稿擬定朗讀一通乃由各人簽名散會茲錄其電文如下北京國務院内務部南京江蘇省長鈞鑒地方各級自治自經民國三年三月非法停止議員任期未滿人民渴望回復至殷且亟近以中央恢復自治定於四月一日施行查國會省會均已先後回復縣議會縣參事會事同一律亦應回復原狀新選舉法本省長議會早己否認何庸多事紛更茲奉縣署召集行政會議多數主張回復舊縣議會舊縣參事會即日召集以重自治而順民意謹呈吳縣省議員馮世德·宋銘動·錢鼎·姚元桂·商會龐延祚·敎育會龍鼎·農會陶惟坻·二十八市鄉董事蔣炳章·丁鵬·張震·張冕傑·田業會丁懷棨·陳任·市鄉田業公會嚴良燦·楊政·吳縣自治協進支會吳兆烈·李振霄同叩 
[鎭江]  
　　岑春煊過鎭赴寗岑春煊曾於日前蒞錫游覽梅園茲與上海愛儷園主歐司愛哈同夫婦同乘火車於昨午過鎭鎭城各官得此消息咸至車站歡迎少頃開車赴寗聞岑氏此行因王省長邀約作湯山之游云 
　　協緝潛逃局長王省長准湖北省長之請通令各縣知事將虧欵潛逃之前代理宜昌烟酒分局長史公望一體協緝務獲解究聞鎭屬各縣知事均巳奉令飭遵矣 
　　瓦木匠增加工資丹陽縣地方瓦木各工匠工資每工原祗二百三十文現因米珠薪桂不敷食用特於日昨在城外五福堂召集同業會議討論增加工資問題議决每工加給六十文己徵集各瓦木作主同意决定自夏曆三月初一日起一律實行 
[揚州]  
　　會委修理隄壩運河工程局會同省長公署日前遴委王爲毅馮德勳爲運河下遊善後工程總帮辦興修隄壩事宜王馮兩君奉委後巳在高郵設局辦事昨函縣署查照矣 
　　發給運米護照振務處昨電縣署頃接國會議員佘恒等函稱江都災重糧缺已派人赴蕪湖採運食米二千石運回東鄉設局濟貧請給護照以利轉運除給照四張令行各關卡稅所查騐外仰即一體查照 
　　否認撥解會費勸學所長葉惟善昨呈縣署以奉令撥解揚州會館經費一百元該費雖經撥給有案第上年水災學費異常支絀維持現狀尙且不遑所有收支各欵亦須編製預算况此補助費用又與敎育性質不同即便編入恐遭駁詰奉令撥助實難照辦 
[淸江]  
　　河員呈報水勢運河上游堤工事務所坐辦高筱庵近爲沂泗等水宣洩去路减少預防伏秋大汛起見特據情呈報運河督會辦以及省長道尹略謂蘇境運河居東魯下遊所有東省蒙沂泗諸水無不匯注於運河至淮陰之運口境後又會合淮流下注是以每逢大汛東省蒙沂暴漲蘇境運河上自黃林莊起下至寳應縣境無不折岸盈堤幾有不能容納之勢全恃宿遷境之劉老澗壩淮陰境之雙金閘爲之宣洩是該閘實爲宣洩沂泗一大關鍵此歷來河水消洩之情形也上年因雙金閘殘損未及修理倒塌爲内地民生計不得已將閘上之鉗口壩堵閉亦藉以留備修復閘座地步現在雙金閘雖已奉工程總局派員勘估籌議興修而工大期長即便尅日動工亦斷非汛前所能竣事運河值上年大水之後本年各汛底水較上年斯時均大至四五六尺不等當堵築鉗口壩時壩前之水陸續加長至二尺八九寸不等迨該壩堵合後淸江汛一帶水勢亦即見漲二尺正值冬令水落之時而河水尙見增如此斯又足爲鉗口霸堵閉消洩少一去路之明證况本年歲逢壬戍夏至之前又逢壬子破日據老於河務者言今年不免又有大水兼之冬春之交月餘以來陰多晴少自冬及春大雪迭乘繼以雷雨其時尙未節交驚蟄已兩次聞雷尤見地氣發揚之早轉瞬桃汛將至伏水發生必早秋汛亦即隨至設東省諸山水暴發蒙沂泗並漲上游運河旣少一分洩之路勢必直注運口會合淮流滔滔東下上則泗陽下則淮陰淮安寳應一帶運河遽受此多水其將何以容納則橫溢之來竊慮勢所不免亦即不能不預爲籌備以免臨時竭蹶坐辦供職堤防責任實有所難負且堤岸爲民生保障關係至鉅旣有所見未敢安於緘默合先具文呈明仰祈鑒核俯念堤防重要迅賜預爲籌備實爲公便 
　　復估春修堤工淸江運河上游堤工事務所萬筱菴坐　去冬曾乘船親赴邳·運·宿·桃源·淸安·運口·淸江·平橋·埝澗·徐壩十汛估勘今年春間應辦各工（如土工埽工石工壩工等）造册呈報揚州督運局核示茲各汛　修在即揚局特派邱募華李玉書挨汛復估刻兩君業將沿運各汛估勘完畢於二十二日乘輪赴揚銷差矣 
[南通]  
　　請撥工振欵銀南通潮災救濟會現以辦理振災及工振等項共計不敷三十餘萬元業經張嗇公竭力籌措但以地方財力有限實屬無法彌補前由縣將災况及需欵情形陳報華洋義振會懇予撥欵維持迄未得覆昨經救濟會商准瞿知事於本日（二十五）再函請求未知如何答復也 
　　各區紛辦平糶南通去歲收成歉薄鄉民生計維艱刻屆靑黃不接大有鋌而走險之勢業經潮災救濟會議决春振辦法以資拯救刻聞唐閘區已辦茹綠二千擔於本日（二十五）開始平糶平潮區業在宜興購到振米三千擔日内即行糶售其餘各區亦均紛紛籌辦矣 
[嘉興]  
　　師範生實習敎授省立第二師範四年級生五十餘人至本年暑假時已屆修業期滿現該級學生已於上星期起分組在該校附屬高小實習敎授每日二小時即由該校敎師在旁指示一切俾資借鏡 
　　絲價飛漲之原因嘉興絲市現因四鄉來貨無多各絲行積存稀少而四鎭綢機又以天氣和暖已紛紛工織故蠶絲需用浩繁價格亦因之飛漲最近市情肥絲每百兩價洋一百元左右　絲每百兩價洋九十六七元較去冬已漲起二十餘元各種絲織品價格亦因此加增矣 
　　講演員期滿撤銷嘉興自治講演員錢陳權趙鼎祺沈麟玉陳企高等十人曾由縣署委任分區出發宣講以促進人民自治知識現已届期滿定於四月一日將自治講演員一律撤銷所有該項人員再由縣設法位置業已通告知照矣 
[興化]  
　　華洋義振分會成立本月二十二日興化華洋義振分會假縣農會開成立會并選舉職員到者約有百餘人當選定華人泰東興警備隊營長陳兆祥爲正會長西人英國敎士胡德恩爲正會長華人興化紅十字分會會長張寳焱爲副會長西人德國敎士陸亨理爲副會長其餘職員華洋各半現巳進行一切事　並電告上海華洋義振會矣 
雜評一 
[自治與財政（默）]  
　　財政公開爲今日最流行之名詞因公開而先算賬尤爲今日最普通之方法江蘇各縣而欲舉辦自治亦即以此爲最扼要之一點賬而能算財政而能公開則自治必有良好成績苟其不然則自治不過爲地方上一種裝飾之具而實際仍爲一般豪紳猾董謀利之窟穴又何必多此一舉哉 
　　自治首重經費而經費之規劃必先就固有者而計算之不足然後另行籌措此一定不易之理也然歷年所存所徵之固有經費究竟有無侵挪能否足用則非先行淸查不可故算賬實爲舉辦自治前之第一要點施行自治後百弊皆起於財政之不公開財政不公開則有機可以舞弊有法可以營私信用因而隳喪正人因而遠避一切事業因而廢弛而自治適所以自亂欲免此弊必先將收支賬目隨時報告使無一絲一毫可以隱匿而後可故公開實爲舉辦自治後之第一要義　　此二者之能澈底實行與否卽可以卜自治之命運而其他問題皆枝葉也 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[新關碼頭暗殺案續誌] 兩韓人昨巳解送日領署 
　　二十八號午後有韓國人在兩名新關碼頭希圖暗殺日本田中大將未成開槍擊斃西婦施乃特夫人·並流彈擊傷西人湯姆生·黃包車夫陳二·一百零四號華捕黃桂生·與一小孩該二人逃至四川路·經西商數人帮同中西探捕拿獲旋在二人寓所搜出子彈等物押候解送日本領事署訊辦各情巳誌昨報茲悉捕房昨晨將該兩韓人押解至日本領事署經日領訊供之下以此案關係重大並以兩韓人同黨甚衆着令收押諭警務人員詳查本案眞相以憑澈究至被該韓人等槍擊身死之西婦施乃特夫人昨日巳由該管領事會同西醫驗明諭着屍屬棺殮聽候核示並聞受傷四人中據醫生云一百零四號華捕傷勢最輕大約三禮拜可以全愈云 
　　國聞通信社云前日下午韓黨李誠龍金益湘二人在新關碼頭謀刺日本田中大將未成誤殺西婦槍傷多人一案發生以後全埠爲之驚愕茲將昨前兩日情形詳誌於下（兇手之來歷）兇手李誠龍金益湘二人爲高麗革命黨黨員新由吉林來滬寓法租界白爾路亭雲里十八號其謀剌田中從各方觀察無非係由於政治上之原因惟此二人雖來滬爲日無多捕房方面以其尙有犯某案嫌疑昨日曾多方偵查迄下午五時尙未移送日本總領事館據聞昨晚當可引渡該館今日須行一度之假預審再行押送本國法庭審判云（行兇時情形）輪渡亞歷山大號於下午三時十餘分時抵埠乘客紛紛由船携帶行李下船一時碼頭爲之擠滿田中亦繼衆客上岸日本領事館歡迎田中各員均上前環繞田中表示歡迎此時李誠龍即向田中開槍連放五響均不中金益湘匿電話房後亦開槍兩響不意未中田中乃將與田中同船來滬之美國婦人施乃特夫人擊倒金見槍發不中隨擲炸彈一枚未炸發旋爲一英國水手拾去擲入黃浦至此兩人所謀巳無希望乃分頭逃逸李向漢口路金則沿黃浦路轉入九江路隨奔隨放手槍李入漢口路後中西人民尾追之者甚衆逃至匯豐銀行附近擊傷巡捕一人轉向四川路顧斯時行人聞警四面麕集李見已無法可逃乃擲去手槍朿手受縛金奔入九江路後西人湯麥生追之最急勢將被其擒住金慌不擇路逃入來斯公司湯與西人勃爾·林特塞·葛烈克等仍斷續追趕金即回頭開槍傷湯但終爲湯所擒手槍被葛烈克奪去即交與印捕帶入捕房當金狂奔之時頻頻放槍故又傷黃包車夫一人手車夫一人 
　　星報云昨日韓革命黨兩人希圖暗殺田中大將誤斃一美婦擊傷中外人四名一案捕房偵查時忽發見一至可驚駭之陰謀此項陰謀牽涉六國株連數百人民關係一國之自由殃及一美婦甚至俄國過激政府亦遭牽連蓋捕房昨日搜查法租界白爾路亭雲里十八號兩韓人庽所時搜得白布兩方上有黑色號碼一方書三二一數字即與星期一日日間北河南路攔刧現洋殺人案中之汽車號碼相同此項奇異號碼之發見因而推想兩案必有關係蓋上海爲韓國革命黨人之總機關黨中自稱韓國獨立政府設秘密事務所於法租界並舉有總統及陸軍敎育財政等部總長且於中國北境中韓交界附近組織軍隊兵數雖不多皆愛國志士常與居韓日人爲難軍隊之外復有敢死隊皆奮不顧身之人專圖暗殺日本高級官員昨日圖擊田中大將未成之兩韓人想即係敢死隊中人員公共租界及法租界巡捕房曾得彼黨行動之秘密報告故時常搜查總機關以期將彼輩革命人員杜絶根株驅逐出界吾人猶憶數星期前有一「華人」在閘北被人暗殺當時有過路者見數人將一人自門内曳出向之連放數槍即行奔避舉動絶迅即兇手之衣服亦無人能詳述死者旋經埋葬不復爲人注意其後公共租界巡捕赴一華人小客棧查拿烟賭捕獲兩韓人即在床下搜出手槍數枝及他項軍火又於往來信札中搜出命令一件命其暗殺一著名韓過激黨金利浦（譯音）因金充革命黨密使赴俄時曾得俄過激黨政府大宗欵項囑爲宣傳之用而金乃供其私用之故於是乃知閘北被殺之「華人」即金利浦大約此種韓人因欲得大宗欵項以供暗殺日人之用故即設計於日間攔刦運洋小車但此案究否即爲陰謀中之一部今捕房方在偵查中至昨日謀殺案實行之前聞各革命黨員曾在法租界密室中依照黨中秘密禮節拈　而定行事之人今兩人尙囚捕房中態度恬靜大約將於明日解交日總領事署捕房刑事檢查長阿姆司脫郎氏曾親自偵查案情昨日田中大將確曾乘小輪抵新關碼頭服普通西裝雜於旅客間在其隨員之後約二十英尺施乃特夫人適在大將之前約二十英尺當時日本官民在碼頭歡迎者正前往圍繞大將吳姓韓人忽狂呼向大將連發五彈同時金姓韓人亦發兩彈並擲一炸彈兩彈適中施夫人時施夫人方携其夫之手大呼中彈即行倒地田中大將並不一顧逕步入迎迓之汽車中由護從人員隨護立卽駛往日領事署施夫人隨經舁入禮查飯店行李車送往公濟醫院四十分鐘後即行殞命而韓人知圖擊未成狂奔圖遁吳姓由黃浦灘入漢口路沿途亂放手槍在滙豐銀行前擊中一華捕後卽奔入四川路經中西人士四面兜拿乃釋槍受縛金姓自黃浦灘入九江路隨擊隨奔西商華人羣起追捕至四川路轉角處奔上滙興銀行階石向人叢放槍彈傷小車夫腿際復轉入四川路向南奔逃將近滙豐銀行時有一未携槍之華捕出而攔阻金卽開槍彈傷頸際兇手遂入泰和洋行自他門重回九江路遂爲湯姆森追及兩人互扭至地金氏復放一槍中湯氏胸際繼格里克氏奮勇上前相助金氏又放一槍自頭飛過幸未擊中金氏遂被擒槍亦見奪又有一西人名裴爾同往擒捕彈穿衣袖受傷者尙有一黃包車夫及西人里特之馬至所發彈數傳說不一吳姓謂共放六槍金姓在碼頭曾放二槍被捕時槍中子彈已罄此槍共容八彈足見奔逃時共發六彈但據證人所述似尙不止此數彈之施乃特夫人年約四十歲與其夫同爲環游世界團團員該團共八人於五月前自紐約出發施因其子近乘汽車遇險殞生故夫婦出游以抒悲懷到滬後擬小作勾留於明日啓程赴京順游北方數處然後首途赴日游日畢卽擬啓程歸里施乃特氏今寓禮查旅館自失耦後甚爲悲傷彈當施乃特夫人中彈之際環游世界團團長李維氏正與談話險遭不測蓋同在碼頭守候黃包車也 
　　文滙報云茲悉田中大將當槍擊案發生時確曾在新關碼頭登岸某韓人所開之三槍擊中施乃特夫人者實向田玉擊射不幸施夫人首當其衝遂致殞命施夫人偕其夫游歷遠東乘松邦號抵滬擬作數日之盤醒今日午後四時施夫人遺骸曾在駐華美國按察使署檢騐被拘之二韓人昨夜仍幽禁總巡捕房中捕房當道曾加研訊二韓人承認行兇不諱其年長者名金益湘年二十八衣西裝軀體矮小着减黃色大衣戴軟領長花結衣服甚漂亮惟是否爲主謀犯尙不可必按上海現寓韓人甚多其一部分託跡法租界其中至少有一黨而志在排日者距今不久閘北殺死韓人一名現信乃死于號稱韓軍最後犠牲黨黨員之手昨夜金且述及一義血會據謂世界各部分有會員數千人所可異者金于最後犠牲黨及閘北謀殺案均稱毫不知情數月前漢城有韓人希圖暗殺朝鮮總督以炸彈三枚擲入總督府擲炸彈者迄未緝獲金于昨夜自稱略知此案惟金排日之念異常深切或隨口承認故其言未可遽以爲信今次二韓人必屬于半秘密會社彼等因熱心過度不能自持遂欲覔一方法驚動世人使注意日人治韓人之不善而田中大將適於此時抵滬授以行事之機會昨日新關碼之情形今已能紀其詳情如下田中大將確曾乘小輪抵埠衣常服後隨參謀數人日總領事曾派代表數人至碼頭迎迓同赴西摩路日總領事船津住宅且擬於宅内開歡迎會焉小輪中載客多人有擬留居上海者有擬觀覽一二小時再乘小輪回松邦號者金與同志吳松年（年廿三歲）竚候田中登岸金匿處公共電話處之電話桿後吳則立於漢口路對面之路中其前停有禮查旅館之行李車金見田中行近即抛擲炸彈由田中參謀人員之前滾過而未炸裂安見事敗即起開槍時施乃特夫人適立田中之側中彈倒地於是衆爲驚亂今日得悉日總領事曾謁見美總領事克銀漢氏代表日政府表示對施夫人慘終之哀忱且弔慰施夫人之夫蓋施夫人之夫爲美人時亦在美領事署日領事署及田中大將且贈送花圈用於施夫人之葬禮二韓人今日巳解送日領事署日間曾由日員研究日内將控以殺人之罪受傷之湯姆森氏胸中槍彈刻仍在公濟醫院其初傷勢甚重但可望痊愈今日午前聞傷勢巳漸有起色受傷之華捕頸中槍彈巳經送入捕房醫院尙有華人苦力兩名腿足受傷並無大碍田中大將昨日於炸彈抛出槍聲發作後卽入汽車馳赴西摩路其參謀數人當時聞槍聲以爲乃有人鳴爆竹歡迎日領事船津住宅昨日仍依豫定程序開茶會至晚間七時田中赴滙山碼頭乘日本郵船會社所備之特别小輪復登松邦號啓程回日新關碼頭天棚之縐鐡上發見彈孔或謂乃第三人所爲但恐未必有之蓋其人如摸出手槍即將爲人瞭見也二韓人對於其罪行毫無悔意惟痛惜暗殺未成其寓處乃在白爾路外華人所有之屋屋内之物均經巡捕房搬去内有炸藥管彈尖及槍彈若干其一部分巳作成特姆特姆式二韓人供述之行蹤多相牴觸但料彼等來滬巳有多日惟金堅稱乃兩日前由京到滬昨日午前法捕房曾拘獲携毛瑟重手槍之韓人三名 
[日紙紀韓獨立黨剌田中事]  
　　韓人行剌日本田中大將一事昨日日本報紙紀載其事甚詳節譯如下上海日日新聞云當田中義一男爵等於二十八日午後三時三十分在稅關碼頭上岸小林奈良兩陸軍武官及多數知名之士出迎從驗關處出行將搭乘大谷家之汽車時適稅關前之自働電話附近突來兩韓人迫近田中約距二三丈一人發射六連發之手槍又一人頻擲炸彈兩枚旁近之一西婦中流彈而倒並傷華人二當此事突發時田中直挺身而避入騐關處得以無事剌客雖圖遁竄卒仍被捕所向田中投擲之炸彈並不炸裂亦可謂不幸中之幸矣 
　　剌客逃時當稅關附近警戒之任之印捕及英捕即追剌客時兩剌客橫過電車道而入漢口路至四川路轉角一則右折而進九江路一則左折而向福州路之三井洋行方面警察仍窮追不釋一至福州路天華洋行附近被捕一則北折而經四川路在九江路擒獲二人均捕送老巡捕房 
　　田中等直乘車至西摩路日本總領事住宅工部局爲防圖特派英捕五英探二護衛西送田中仍由奮昻面沈着其隨員等顔色蒼白深佈暗殺團第二次來襲擊也日本總領事住宅開歡迎會時田中仍莞爾而笑曰「方出稅關碼頭時决不想到有若輩然奈良君等甚爲注意若慮有何事件也者炸彈飛來吾輩旋即乘車而行遙見烟氣果狙擊吾等乎直不明其用意之所在矣」言次口吸烟卷瀟洒自如 
　　陸軍駐在武官奈良大尉曰此事良堪驚愕大將不受何等危害亦可謂不幸中之幸矣就當時情形簡單言之方發手槍時適某與大將謁談時以爲鞭爆之聲詎見大將前之西婦猝倒與炸彈飛來始知有變炸爆聞有兩枚余只見一枚發槍與抛彈並非一人彼等所在地距大將僅二三丈炸彈不炸彼抛後即遁云云又小林少佐曰「此事至怪剌客爲不逞鮮人然曷爲而剌田中大將乎槍彈突發無一當及（譯者按此係指日本要人言）炸彈不裂亦幸矣設炸彈炸發則此羣衆稠密之區亦難言之矣」 
　　狙擊田中之兩剌客就捕後巡捕房訊供一爲金益相年二十八歲一爲吳某年二十七歲要皆與上海韓國獨立黨有關係彼等準備狙擊田中巳十餘日引渡日總領事館後須送還日本其出此舉除斃日本大員外似無他考慮現似尙有多數同志在焉 
[字林報之維持租界治安論]  
　　謂韓人謀刺田中與激烈印刷品有關 
　　追捕暴徒爲市民人人一部分之責任 
　　世界新聞社云字林報昨有社說以前日韓人行剌田中大將一事與工部局圖取締印刷品之舉相提並論以示華人抗爭之不當末謂維持治安一般市民應自負大半責任其言殊耐玩味特照譯如左 
　　昨日午後駭人聽聞之暗殺案於中國印刷界人反對工部局謀取締散布煽亂文字之時發生可謂適宜因凡屬此種罪惡之背後莫不有許多爆烈性印刷品之存在而每一個沈鷙靜默實行政治暗殺之剌客其背後又必有十餘名之狂徒皆爲安那其或革命主義之讀物所養成也 
　　但僅僅控制煽亂印刷品猶爲未足近來因巡捕努力搜查違法軍器租界中暴烈罪案頗見减少唯手槍等物私運來滬爲事太易其利息又厚故巡捕之努力終不能見大效竊謂凡開放手槍者即未傷人亦應處以較嚴之罰不得僅處監禁若干時英倫近來對於暴烈罪已復用一種體刑上海亦宜效法欲使强徒劇盜知所戒懼殆惟此法可有效果有人持感情之論謂此法太野蠻不宜用不知彼暴客以野蠻舉動待人曾不稍有疑阻今以野蠻待野蠻有何不可 
　　吾人又有一最後之感想近來華字報紙時時於評論中要求較多之巡捕保護然此等記者與一般華人公衆殆皆未悟在西方各國凡公民自身大半即處於巡捕地位苟有暴徒行兇之事發生人人皆加入呼救追捕之中而在上海則往往不然武裝之盜匪一經盡攫銀箱中之所有卽往狹弄中逸去放槍數響追者卽如鳥獸散昨日之暴徒顯然亦希望得此結果孰料彼等所遘之人乃奮不顧身壹意以捉拿兇徒爲事此實彼等之不幸雖然追捕者之膽力勇氣固堪贊美然即無此勇敢行爲凡值盜案發生時苟能較早報告巡捕則亦不難將盜捕獲也 
[總商會請勿違章改收碼頭捐]  
　　尊重洋涇浜租界章程之意見 
　　上海總商會電北京外交農商部稅務處云江海關碼頭捐向係由關帶征撥充工部局市政經費按照貨價每百兩納捐一錢載明洋涇浜北首租界章程第九欵内上年英工部局開納稅人會議擬將此項捐率改爲照關稅所征銀數抽收百分之三（即照貨價每百兩納捐一錢五分）查改變租界章程應先由各領事官與地方官會同商擬第二十八欵内並經明白規定此事旣未由領事團先與交涉署商議當時稅務司意見亦謂此事須華商方面一律贊同始能於工部局大會時提案交議本會以工部局議加碼頭捐原爲裨益市政經費起見但近年來貿易增進稅收加旺而物價標準轉瞬又須重行估定是嗣後此項附捐本有自然增加之趨向實無加重捐率之必要况碼頭捐以外尙有浚浦局所抽附捐亦係比照碼頭捐辦理一經議增牽動尤多曾將未便加重情形正式表示在案詎嗣後該局開議仍將此案列入幸是日與議者未足法定人數致未通過本届該局年會又將召集據聞所列議案仍有加增碼頭捐一條查此項捐欵係屬華洋商民共同負擔自應事前徵求華商同意何能片面議加海關意見核與華商心理及洋涇浜租界章程均屬相符萬一該局此次會議竟將此案貿然通過按照洋涇浜租界章程第二十八欵尙須中國國家批准方可定規是准駁與否尙有自由裁量之餘地應請將華商方面勢難承認理由向外交團聲明並令行總稅務司電知海關屆時勿予執行實爲公便上海總商會叩敬 
[商敎聯合會電勸南北息爭]  
　　商敎聯合會駐滬辦事處昨致孫文陳炯明吳佩孚蕭耀南電云分送桂林孫中山先生行營廣州陳競存先生洛陽吳子玉先生武昌蕭珩珊先生鑒頃准湖南商工敎育律師各會函稱湘省累遭兵禍重以天災賣鬻兒女甚至蒸食種種苦痛慘難盡述今南北爭戰湘當其衝刦後殘黎其何以堪哀囑電懇南北當局舍用武力另圖解决復經代表面陳慘痛迫切情形聞之酸絶南北用兵意在解决時局北京政府積惡邱山全國人民痛心疾首久矣最近本會派員赴京調查財政揭發積弊尤堪髮指此不惟爲孫陳兩先生所仗義聲誅亦且爲吳蕭兩先生所通軍痛斥旣徵心理相同何用兵戎相見在用兵者非必有意擾民而師行所至婦孺奔避倉皇盜匪乘間竊發作惡者政府茹痛者人民于義未安于心何忍去年全國商敎聯席會議主張裁兵以蘇民困具載宣言同人負執行議案之責旣據湘人之哀告未忍無言爲特敬告孫陳兩先生武力救國誠出苦心何妨暫釋干戈直揭主張訴諸全國共和國體主權在民謀和平解决之方苟利於國苟利於民何惜翻然變計敬告吳蕭兩先生旣迭斥北京政府罪過於前對於反對北京政府者應認爲友而非敵人同此心兵焉用戰凡此忠告悉本良心之主張絶不涉政治作用諸公愛國豈後同人全國具瞻豈惟湘省尙求鑒納佇候敎言全國商敎聯合會駐滬代表會議 
 
 

Page 15

 
 
[修改稅則委員長之談話]  
　　先討論值百抽五最要裁釐加稅 
　　十國代表將到議期稍緩數日 
　　聯合通信社云修改稅則委員會定於本月三十一號舉行正式開幕昨晨本社記者郁志傑往訪委員會會長蔡君廷幹於大東旅社詢以開會前之籌備與各國所到之代表以及開會時之程序據云此次政府推派鄙人爲委員會會長但鄙人自問才學薄弱不堪勝此重任惟以國民天職論則不得不勉力從公要知此次稅則會之最要者雖係裁釐加稅但現今不能首先討論現應首先討論者即爲值百抽五其次則討論華會所訂之每百抽二·五之附稅再次則討論馬凱條約内奢侈品值百抽五經此三度討論加至一二·五後方可從事談判裁釐加稅問題矣至事前之籌備若何即爲此一點耳現在各國代表業已陸續報到惟美利堅瑞典兩國雖巳派有代表然尙未報到想明日均可到齊而日本方面共派代表四人二人巳報到餘二人尙在途中故三十一號之會期乃表示開幕之形式耳其他如英吉利法蘭西葡萄牙比利時丹麥意大利巴西荷蘭瑙威各國大半均以駐滬總領事領事商務參贊爲代表現已報到者共計二十一人然亦尙未派齊是以開議日不得不稍緩數日蔡君并謂本會事務所雖巳租定但該處房屋尙在修理大約下星期方可遷往俾便各方接洽利於進行不致有妨碍之流弊蔡君又謂此次政府所派委員不獨鄙人與廖君惟列席與議者乃廖君與鄙人耳其他諸君雖不列席與議但須例席旁聽以作事前之研究以免散漫之慮至開會程序鄙人曾函致各國領事詢問其若何辦理但該處尙未有復音想須在開會時再定蔡君言語之間頗露英俊氣槪絶無頽蕩神色觀此即可知蔡君此次巳具决心將爲國家充分効勞記者深願國人努力以爲後盾則結果之良善可操左券矣 
[籌贖膠濟鐡路委員會近訊]  
　　本埠籌贖膠濟鐡路委員會成立進行疊誌本報該會連續開會商議提倡贖路貯金辦法擬請本埠各華商銀行一致推行茲因該會主任余日章爲北京將近舉行之基督敎學生大會於昨夜啓程北上該會爰推定委員沈信卿代理主任並聘定嚴諤聲爲中文書記假上海總商會圖書室爲正式辦事處又定每星期一三五開委員會討論一切積極進行云 
[美公使昨日赴杭]  
　　駐華美國公使許爾滿君偕眷屬等昨日（二十九日）上年八時乘特别快車赴杭游覽許交涉員特派交際科長陳世光隨車引導以便沿途照料聞許公使定於星期五（三十一號）由杭回滬卽晚上海軍政各機關聯合於下午七句鐘假海軍聯歡社設筵公宴美公使并柬邀中美官商各界人士作陪業已分發柬帖矣 
[德公使參觀寳隆醫院紀]  
　　日昨駐華德公使博鄴博士偕同總領事諦爾君等於上午十時蒞該院參觀課堂·病房·診室·等處甚稱辦理完善同濟學校醫科更召集全體學生開會歡迎公推谷鏡汧主席首由敎務長柏德博士致敎職員歡迎詞學生代表陳倫會醫學會代表歐陽漗相繼致頌詞畢公使有極誠懇之演說延至下午一時始撮影散會 
[俄災賑濟會之進行觀] 召集校長會議 
　　國聞通信社云俄國災荒振濟會上海部於昨日發出請柬數百封遍請各學校校長敎職員於四月二號在靑年會聚餐籌商籌振事宜又議决擬假半淞園開游園會以便籌欵又致函游藝股主任任矜蘋請其向上海影戲製造公司商借殷明珠女士海誓影片擇日演映又該會收到華童公學民福學校來函對於募捐方法頗有可採茲錄原函如下 
　　（甲）俄災振濟會上海部對於學校組隊募捐辦法（華童公學陳葆藩提議）（一）由各校自行組隊竭力勸募（二）以一校爲一隊每隊員區分爲若干支隊或以一級爲一枝隊亦可（三）每隊舉正副隊長各一人每一支隊舉正副支隊長各一人或以校長爲隊長敎務長爲副隊長以各級主任敎員爲支隊長惟此舉係我中華國民自動西人祗可任名譽職不得爲隊長或支隊長（四）每隊除隊長支隊長外應設交際文牘會計庶務四科每科設正副主任各一人（五）募得之欵由會計科主任負責保管至繳入大會爲止（六）得隊開支及奬品得就各該隊所募總數中提出成數如下五百元以内提出百分之五一千元以内提出百分之四五二千五百元以内提出百分之四五千元以内提出百分之三一萬元以内提出百分之二一萬元以上槪以二百元爲限不再增加（七）提出之欵應將用途詳細開列淸單報告大會以昭至公有餘仍當繳充振濟之用（八）狀勵方法由各校自行酌訂（九）募欵最多之校由會贈送匾額或銀盾其餘出力各校皆當分贈紀念品 
　　（乙）逕啓者吾校學生對於此次俄災振濟雖無充裕經濟之捐助然極願犧牲奔走之力除分認少數捐欵外並願分發印刷品刻已組成一團共計六十人辦法以二人爲一組英字母爲隊名自美租界外白渡橋起提籃橋止内分西華德路漢壁禮路百老滙路與各支路電車站及要塞等處擔任分發餘人擔任黏貼一切由國勛督率從事爲特奉聞一二如蒙准如所請即希將印刷品交原手帶下爲感民福學校校長翁國勛謹啓 
[周自齊由杭回滬]  
　　周自齊於昨日（二十九）由杭乘特别快車於下午六時五十分鐘回滬 
[楊潤聲對於重印庫劵之覆電]  
　　商敎聯合會查債代表穆抒齋君爲重印鹽餘庫劵事於有日逕電司法部董總長財政部鍾部長泉幣司王司長印刷局楊局長請切實負責原電已誌二十六日本報茲據北京某報載有財政部印刷局復電照錄如下上海商敎聯合會穆抒齋先生鑒有電敬悉鹽餘庫劵敝局奉令原印一千四百萬元共一千四百萬號碼係接續歷次所發之庫劵編次由二千○○二號起至三千四百○一號止印成之後還本表中忽有改遲一月之議故復印第二次印成後復奉令月份不改而文字間稍有更易因再印第三次始正式發行其第一第二兩次所印之劵已於二月九日奉部派王　長世澄及潤會同監視切毁當將切下之一部份卽行眼同焚燬廢劵切存公債司並經呈復有案可稽是此劵雖印三次實僅發行一次當然負責自無疑議相應電復諸維垂察楊潤沁據京報所載楊之覆電如此但鍾部長王司長則尙未聞有覆電也 
[航業消息]  
　　遠東航路内美政府商輪之保險事宜今完全歸福來洋行之大班愛佛立德承辦一月十九日該行之貨輪西沙拍卡號在烟台海面與大連日輪撞擊損毁頭艙修費洋五萬餘元一案至今猶在法庭訟訴迄未解决此次哥倫比亞公司之東方海員號與榊丸撞壞船頭後現亦由福來大班會同船廠估價修理約需一萬五千元左右今愛佛立德氏已電達美航部一面令動工修理須十五天方得竣工至於榊丸傷處較爲重大南滿公司緣因海水滿入貨艙恐其在港外被潮冲没故已雇得大號駁輪多艘先將榊丸拖進吳淞口後再出船内貨件前日已經將榊丸拖出險地至南滿公司碼頭停泊矣 
　　自荷蘭糖頻頻輸入上海後香港車糖之進口已大爲减少不若前數月之多矣以前太古船由港來申時每輪恒有六七千包至萬餘包之裝來大半轉運至長江各埠今則較前僅有十分之二三云 
　　昨日新濟輪出口上海有現銀十五箱計六萬兩裝至福州聞係鼓鑄大小銀幣者 
　　太古之新寗號輪本日赴港上海大德昌銀號裝出金洋五箱每箱一千枚大條銀二十條合銀二萬二千兩大洋十箱計五萬元又小洋四箱計二十萬角又裕和泰亦裝出小洋六箱合滬洋二萬四千元至於昨日進口來者僅大通由漢裝到小洋四萬枚 
　　太古公司之巴圖魯武士號由紐約裝來紡綿機器大小一千九百件紫銅錠二萬二千零二十九條大桶紙烟葉九百十三件香烟一千五百箱鋼鐡釘四千桶葡萄汁二百八十箱餘爲雜貨 
[萬國賽槍會競射銀盾之結果]  
　　華人陳景塘獲勝英人第二葡人第三 
　　本埠萬國賽槍會上年八月間由該會日本國董事伊籐一郎君贈與大號銀盾一座上嵌銀槍二支四週繪刻花紋並用紅木托底異常精美專備萬國善射快槍者作每月比賽之奬品惟規定每月射分最優者給奬二十分以下每名遞減二分至十名以外則無獎分可得無論何人積儲獎分先滿百分或百分以上者該銀盾作爲完全勝利獎分次多數贈銀盃一架值洋十二元第三名贈銀盃一架值洋八元第四名贈香烟盒一隻Ｉ 
[萬快槍比賽奪錦標者陳景塘君小影] Ｉ 
值洋二元每次比賽每名須繳納報名費洋二元以充地方善舉賽員並不限制資格無論各國海陸軍商團團巡警能善射快槍者雖非該該會員亦得參與加入範圍愈廣奪標益難上月底截止尙未有人滿百分奬者惟陳景塘君已得九十八分雷登九十四分高拉沙九十分昨日（二十九日）上午七時三十分爲該銀盾第八次比賽之期各國賽員羣集於靶子塲上莫不抖擻精神以决最後五分鐘之勝利課程以三百碼立射快槍十響限半分鐘又四百碼臥射快槍十響每槍限五秒鐘是時天氣驟變寒度頓加風之方向較前二日大不相同比賽結果射分推愛而别脫君爲最給奬二十分好治司奬十八分雷登羅司各奬十六分伊籐一郎奬十四分陳景塘奬十二分林姆白脫奬十分高拉沙奬八分當塲檢查以上七次總積奬分並將此次給分合算以陳景塘雷登二君爲最多各得一百十分但照章如末次比賽得同樣奬分者以上月份占領該奬品者爲優勝於是Ｉ 
[萬國賽槍會之大銀] Ｉ 
陳君遂得錦標一片歡呼聲從塲中發出大致爲中國人民前途賀該錦標旣由陳君接受各國賽員咸向陳君握手道賀彼此盡歡而散時巳八下鐘矣茲將獲奬姓名揭載如下（一）華人陳景塘奬大銀盾一座（二）英人雷登奬中號銀盃一架（三）葡人高拉沙奬小號銀盃一架（四）英人好治司奬香烟盒一隻 
[閘北公民自治會五次談話會]  
　　聯合通信社云閘北公民自治會昨日下午五時開第五次代表談話會史觀濤主席議案（一）蔣介民提議分科辦事（二）顔伯華提議速將章程編訂妥當分發各團體機關俾知宗旨所在便易者手進行（三）劉銑提議每星期二四兩日作爲談話會星期六作爲代表正式會議并先將開會閉會鐘點規定所有議案應於談話會時擬定俟正式會議時提出公决實行（四）杜椿蓀云演講事現正籌備中准下禮拜實行以上各案全體贊成通過散會 
[再誌浦東焚斃造船工人慘劇]  
　　美輪東方水手號在浦東老船塢修理於前日下午三時許各工人正在裝置水汀大筒忽然被火燃着焚斃工人三名受傷送醫者十三名已誌昨報茲悉老船塢卽爲楊樹浦對面和豐船廠自出事後卽經該廠西人知照工頭安慰受傷各小工家屬一面由洋工程師督率小工到船查檢損失以便重行修理據聞失火原因係香烟火星遺落戤水林（卽汽油）以致爆裂焚燒幸施救迅速卽行撲滅船身未遭延燒云 
[太古小工要求工頭加價續聞]  
　　本埠浦東西太古輪船公司裝貨小工要求增加工資事巳誌報端茲悉該小工等連日與工頭王某磋商加價方法要求每工加制錢二百文合共八百八十文而工頭方面僅允每工加銅元四枚故尙未解决云 
[奉賢縣官紳昨晚來滬宴客紀]  
　　專爲籌募修築塘工以救水災之欵 
　　昨晚六時江蘇奉賢縣官紳來滬假座都益處設宴邀請本埠慈善家及與奉賢有關係之人士赴宴者如周湘舲·王綬珊·章一山·單仲範君等由奉賢縣知事賴葆忱·靑村場知事屠思若·袁浦塲知事汪璇甫·奉賢紳士阮子衡·程廷煦（由其公子叔彪代表）君等殷殷欵待賴知事等於宴次述來滬之原因專爲奉賢此次水災甚重雖有塘工巳破壞不可恃尤不可不籌欵增修以爲救急更防未來之計又因奉賢地瘠民貧希望滬邑人士與華洋義賑會·江浙皖水災義賑會之慨予援助所有一切詳細情形當由阮子逢君等於明日（即今日三十日）午後五時往江浙皖水災義賑會報告故願望共往該會商量辦法也宴至九時許乃散 
[昨日之金融巿况]  
　　昨日銀幣市價上下午皆七錢二分四釐五比前日略小一二五三月底期洋上下午開收盤皆七錢二分五釐一二五與上日相同交易甚稀四月半期洋無做開 
　　銀拆前後市一錢四分各銀行收欵百萬左右小洋略小惟銅元又加長五百元衣牌升至一千六百文尙有續長之勢 
[友華銀行滙市報告]  
　　昨日友華銀行匯市報告云二十八日倫敦大條銀價近遠期俱長一二五滙約銀價長至六角五分倫敦紐約間匯價爲四元三角六分七二五今日此間各國匯價僅日金長至六十八元二角五分餘均未動自晨至午市况堅定收盤時轉硬英鎊成交價三月份三先令三便士八七五四五月份三先令三便士七五美金成交價三月份七十二元五角四月份七十二元三角七分半五月份七十二元二角五分收盤時售開之價最優者亦如之通日成交甚少昨日印度在倫敦購銀倫敦與紐約市况俱堅定 
[昨日怡和呌莊之市况]  
　　昨日星期三爲怡和洋行輪值拍賣羽毛嗶嘰彩呢泰西緞羽綢寗綢尺六元絨毛布原布市布洋標漂布等疋頭之期各貨共計排列一百十五件計五千七百二十二疋巳拍者八十三件計三千九百二十二疋比較上届少去二件計十六疋未拍者三十二件計一千三百疋所拍市價平平跌多漲少客帮中如寗波廣帮漢口天津等客各有拍進本街買者居多數市面尙難見起色云 
[棉紗交易所併歸取引所]  
　　法大馬路棉紗交易所上年開幕以來本極順利嗣遭信交潮流之惡運致本所股同受影響茲因法界官廳實行取締條例乃於昨日臨時召集全體股東開緊急大會提議歸併取引所辦法午後二時開會由理事長項惠卿報告開會宗旨並宣言謂本所股額共計二萬股開業以來經費節省營業上尙稱不惡今爲顧全各股東血本起見不得已面議　入取引所營業本所股每股作取引所股一股半若是每股值元四十兩則一二萬股可易取引所三萬股云云到會股東二百餘人計一萬六千零八十權贊成者一萬五千九百九十五權反對者八十五權　於是遂通過决定四月份起實行歸併至以前該所一切事項及經紀人一律繼續營業至五下鐘散會聞所有棉紗交易所所員及一切辦事人員除應予淘汰者外其餘皆讓渡於取引所仍可繼續如不願往者由所酌給薪水三月退職歸里云 
[護軍署槍斃盜匪之布告]  
　　張三崇國風吳石珍陳學才 
　　松滬護軍使署於昨日午後二點半時槍斃盜犯四名茲將法字第十二號罪狀錄下爲布告事案據公共公廨呈解迭次結夥持槍行刼之盜匪張三即顧祥干崇國風吳石珍陳學才等四名並抄錄供摺到署發交軍法課傳集探捕及事主人證迭次開庭研訊據該盜張三即顧祥干供認於民國九年陽曆十二月間即陰曆前年十一月二十一晚九時許夥同現獲之崇國風及在逃同夥共五人分持槍械侵入英租界嘉興路公茂烟紙店行刦金戒票洋等物一次又於陽曆一月十八即陰曆前年十二月初十晚六時許夥同現獲之崇國風吳石珍陳學才及在逃同夥共有十餘人分持槍械侵入楊樹浦路萬豐米舖行刦現洋鈔票等物一次又於陽曆二月一日即陰曆前年十二月二十四日晚六時許夥同在逃同黨共計六人分持手槍侵入楊樹浦路瑞餘南貨號行刦現洋鈔票等物一次共行刦得贓三次又據崇國風供認與現獲之張三即顧祥干及在逃同黨多人先後夥衆侵入嘉興路公茂烟紙店行刦得贓一次又與現獲之張三吳石珍陳學才及在逃同黨侵入楊樹浦路萬豐米舖行刦得贓一次又於陽曆三月十五日即去年陰曆二月初六日夜二時許夥同現獲之吳石珍及在逃同黨五人侵入滿庭芳王立泰烟紙店行刦大小銀洋一次共刦三次吳石珍供認與現獲之張三崇國風及在逃同黨先後夥衆持槍侵入楊樹浦路萬豐米店行刦現洋鈔票一次又與崇國風及在逃同黨五人侵入滿庭芳王立泰烟紙店行刦大小銀洋得贓一次共刦二次陳學才供認與現獲之崇國風吳石珍張三及在逃多人侵入楊樹浦路萬豐米店行刦一次各等情不諱查該盜犯張三即顧祥干崇國風兩名供認先後夥衆侵入商店行刦得贓各三次吳石珍一名侵入商店行刦二次均搆成刑律第三百七十三條第一二兩欵之俱發罪又陳學才一名行刦一次亦屬觸犯刑律第三百七十三條第一二兩欵之罪供證確鑿法無可貸應即按懲治盜匪法第三條第五欵之規定判處死刑除飭提該盜匪陳三即顧祥干崇國風吳石珍陳學才等四名騐明正身押赴刑場執行槍斃外爲此布告仰軍民人等一體知悉此布 
　　尙有本埠新聞等轉入後頁 
雜評二 
[取締印刷品平議（旡用）]  
　　公共租界擬重提取締印刷品附律一事引起各方論議見仁見智各隨其所處地位而不同究竟孰是孰非殆未易遽下斷語雖然立憲國家莫不尊重言論出版自由也所以尊重之故亦以言論出版攸關人羣發撝意志與其遏抑之無寗自由之自由而越其軌仍不乏救濟之道若防民之口甚於防川川壅而潰傷人必多蓋人類意志爲天所賦不予以相當發洩之機會勢必隱秘不宣流弊滋甚穩健者碍於過度之法規而朿縛馳驟不能盡正當之評騭急激者别謀所以發洩之道所謂天下之網嘗密而姦僞萌起上下相遁至於不振俄國過激主義之宣傳俄法未嘗不密焉日本政府提出取締過激主義法案卒以各方之攻擊而修正復修正其僅存之作用去現行法巳不遠則又何必多此一舉惹起種種反感哉記者以爲禁止之法貴寬大不貴嚴狹若道路然寬大則遵路而行磊落光明無所用其隱蔽嚴狹則　軼超越轉難覊勒凡此覆轍稍讀往古專制黑暗史者宜若可以鑑往而知來援古以證今海可枯石可爛斯理千古不可易倘欲謀地面之治安歟亦多術矣固在彼不在此焉 
 
 

Page 16

 
 
本埠新聞二 
[法廨審訊劇盜王小弟及同黨]  
　　内王小弟傳倫堯兩名判送護軍使署訊辦 
　　著名劇盜王小弟又名張文標屢在本埠各處糾黨持械搶刦開槍拒捕傷斃人命巨案不知次數曾經中西官廳懸賞通緝未獲理由法捕房偵探督察員黃金榮拘獲同黨宗金生（即木匠金生）名盤詰供出王盜等匿跡英界北海路（即六馬路）三江旅館二十八號房間内當由黃督察員帶同探目沈德福韓邦達楊振富任水揚等協同該管老閘捕房中西包探前往將王盜拘獲並獲夥盜傅倫堯楊方正陳晉堂陳阿堯洪阿法盜婦宗蔣氏等一併帶回法捕房管押經西探長戴薩克黃督察員逐日提案盤詰錄明供詞於昨日傳同事主張樹聲王淸舟將王盜等解送法公堂請訊由聶讞員會同法副領事歐君升座刑庭先由西探長稟明前情繼由事主張樹聲稱商人妻子於上年二月間晚上泡水行經鼎吉里口被盜搶刦金鐲並將妻擊斃今蒙獲案請求嚴究王淸舟稱民人家於上年被盜出示手槍威嚇搶去洋五百餘元今蒙拘獲請爲照律嚴懲詰之王小弟供紹興嵊縣人未成婚年二十三歲前在王國治部下當警備隊二十一歲七月間退伍後出洋七十元買得手槍即在原籍犯搶刦案擊斃人命後逃來申地於前年下半年與己槍斃之金見苗傅倫堯等搶刦鼎吉里口張樹淸婦人金鐲係二人去搶因該婦喊捕故我開槍擊斃又自來火車街三號王淸舟家四人去搶得洋五百餘元又英界搶刦福建路皮鞋店洋一百四十一元浙江路婦人金鐲一付又搶棋盤街十二號内烟土係宗金生爲首又在華界暗殺紹興戲園經理關子餘又在北京路擊斃行人搶得皮夾一只鞋子二雙又在北西藏路搶取自來水公司收賬人皮夾内小洋一千餘角並將該收賬人擊斃今年間寫信向有恒路永泰翻砂作王司務借洋五百元擊斃巡捕一名餘外刦案頗多記不淸楚共斃人命三十餘起問官詰其做强盜應當何罪答應當槍斃言時嬉笑如常毫無畏懼之色又提傅倫堯訊據供稱二十四歲奉化人爲木匠東自來火街王姓搶案民人亦在其内後又搶烟土十二只並牛莊路燕子窠内洋六十元搶自來火公司收賬人銀洋民人分用洋一百五十角是實又提楊方正訊據供認共搶四起牛莊路案分用洋十三元是實又訊宗金生供二十六歲木匠爲業棋盤街搶土案由我爲首主使法租界未犯搶案又訊陳晉堂陳阿堯兩人同供認在英界犯搶案數起洪阿發供與陳晉堂相識餘人均不熟識亦未同犯搶案又訊宗蔣氏供嫁宗金生己六年皮夾一只由傅倫堯寄來旋經聶讞員將各盜在捕房供詞宣讀一遍王盜等均承認不諱即由聶君商之法副領事歐君判王小弟傅倫堯二人解送護軍使署訊辦外因王等在英界犯案先送英界楊方正宗金生陳晉堂陳阿堯宗蔣氏一併送英界訊辦洪阿發着押西牢二年外送英界訊核 
[復旦同學會聚餐會記]  
　　復旦大學同學會前晚六時假座倚虹樓開春季聚餐會到者邵仲輝曹梁厦錢經宇周越然張則民沈星五殷以文洪吉人何叔倫唐伯耆汪文安狄狄山丁懋松閔憲章陳寗靜徐柏棠邢鑄民徐啓東陸瑞生方曉滄邵詩舟席德熙許烈浩唐芝軒蔡競平張季量畢靜謙陸思安及陸夫人等數十人校長李登輝博士亦邀請與會首由主　邵仲輝述歡迎詞並感謝李校長及陸思安夫人到會之盛意次李校長報告畧謂江灣新校舍承海内外熱心家及同學匡助己有一部份竣工業將大學部遷入現定於五月六號行落成典禮是日午刻在新校備筵欵宴諸同學務望屆時携眷惠臨李君又謂除已成校舍三座外近日又有某君擬獨力捐建宿舍一座夏間可望與工云全體聞之鼓掌次畢靜謙報告同學會續募捐欵已收到二千五百八十八元去預算一萬之數尙遠未交捐欵諸君希望從速進行又畢君報告前日理事會議决推陸達權爲同學會代表於新校行落成典禮時代表致詞云席間又由邵仲輝錢經字發起母校新舍落成同學應各送賀禮當由全體贊成並擬定分等辦法除獨捐鉅資或獨力贈送有價值之應用器具爲特别禮外餘分普通三種甲種十元乙種五元丙種二元席間同人所認己達一百六十餘元其餘本外埠同學欲加入者儘於陽曆四月半前認定種類匯欵至徐家滙復旦張季量畢靜謙代收至應送物件委托理事會代辦並聞該會同人約定下次叙餐會時各携眷屬蒞臨藉聯情誼云 
[愛君女校之十週紀念]  
　　本城蓬萊路愛羣女學校係袁希澔女士所組織自民國元年開辦迄今己歷十載民國八年添開中學科上年又組織商業科今屆十週紀念定於本月三十一日下午二時開成績展覽會並請滬上名人演說四月一號下午一時假小西門外職工敎育館開運動會並由學生演新劇作爲餘興昨已由該校印發入場劵請各界届時往觀矣 
[北京工專參觀團陸續抵滬]  
　　北京工業專門學校四年機械電機紡織應化四科學生全體赴國内各地參觀於本月二十日首途由京漢車南下抵漢後分頭往該地各工廠參觀惟紡織科已先參觀完畢於二十五日乘江順輪船來滬昨日（二十九）上午十一時抵岸現住北河南路桃源坊一百十五號略事休息即赴本埠各工廠參觀（其他各科亦於日内陸續抵滬）聞該團在武漢頗受各工廠歡迎招待甚爲慇懃想滬上各工廠素以提倡中國實業爲職志對於該團當能開誠以相見也 
[新組織之紙煙公司]  
　　華僑許冀公君提倡實業推銷國貨於暹羅南洋一帶慘淡經營不遺餘力近許君鑒於國人嗜吸紙烟者日衆率多取給於舶來品於國家經濟前途大有關礙爰邀同華僑林義順等集資二百萬組織中華振興紙烟公司藉以杜塞漏巵聞該公司製造廠設在本埠楊樹浦榆林路出品有金星·雙龍·桐鳳·獅球·象陣各牌開辦以來製出之紙煙暹羅及國内各埠銷路異常發達而許君以上海爲商業集中·外貨薈萃之地非從根本整頓不足以圖推廣·而事抵制聞巳以本埠一切推銷事務·委托通問崔仁欽周子衡二君經理云 
[紅會賑濟被火災民紀]  
　　前日虹口分水廟及胡家木橋火災焚燬江北草棚百餘連日由紅十字會調查受災男婦計八百餘口皆困苦異常無家可歸特由該會前往按名放賑施給現銀二千餘元災民各沾實惠頗爲感激 
[綏遠劵之大奬號碼]  
　　昨爲第十六次綏遠工振善後有奬正券開奬之期午前在西門外共和影戲園内舉行茲將開出之五在奬號碼及經銷票號錄下頭奬二萬八千六百四十號本埠大有利二奬二萬九千二百九十二號蕪湖分局三奬一萬一千七百五十三號福州分局四奬三千二百七十一號蕪湖分局又四奬四萬零一百七十三號寗波億中五奬一萬六千六百四十二號本埠廣豐又五奬二萬零七百零七號杭州義記 
[盜刦福源押店]  
　　前晚九時許閘北大統路十九號門牌福源押店突來口操北音之匪徒多人從櫃上躍入者三人尙有三四人在門前望風各執舊式五嚮手槍及小刀等器嚇禁聲張將帳桌上鈔票現洋一百二十四元小洋六百八十餘角刦取而逸事後由新閘橋加崗巡警魏文華偕同事主翁某投報四區警署顔署長立率巡官李壽山前往勘查一過飭派長警偵探分頭跴緝矣 
[刦案中之孫二歸案訊辦]  
　　搶刦十六舖源豐衣莊·福佑路裕泰典當·方板橋元泰質典·等處銀洋物件案内之孫二（徐州人）由警察廳偵探購線獲案正在訊究間爲法捕房查悉以孫在法界亦犯刦案數起稟准徐廳長將孫帶去盤詰迄今已有二星期昨日警廳備函派探往法捕房將孫迎提歸案訊辦 
[徐國樑母冥誕之熱鬧]  
　　淞滬警察廳徐國樑母已故郝太夫人今日爲八旬冥誕徐廳長假徐家滙順直會館延僧道誦經超薦滬上軍警行政司法各界連日紛紛致送禮物上海救火聯合會於昨日午後二時亦送紅緞軟區一方上爲歐表瀧阡四字置於救火車上由各區主任率同各會員銅帽制服共乘救火車五輛從聯合會出發由中華路送至警察廳沿途燃放邊爆又滬北紳商姚洪淦等公製全金匾額一方上爲惠我黎民四字置在彩亭導以軍樂由各紳送至該廳均由徐輔洲廳長接待入内謙遜而受 
[汪參謀長庽所之小狗問題]  
　　松滬護軍使公署汪參謀長之庽所在西門外地方昨由其僕人孫士習投南市第一區警察署報稱公館内前日失去小狗一頭今在十六舖淸潔所調查員唐文寳家内查見原物請爲飭傳追究給領等情王金山署長立即派警前往將唐連同小狗一併帶署詰問來歷據稱此狗係自己豢養已有多時因前數日途遇相識之華商電車公司二十一號賣票人商借玩弄已隔多天向之索討聲言已被八號查票員見而悅之强自捉去不肯給還後由小販江北人馮蘭生來報稱在西門外地方看見遂親自前往將狗尋回並非别人之物請求查明等語迨傳馮蘭生到來證明前情旋據孫稱公館内尙失去他物多件署長以雙方各執一是當飭將一干人證申送警廳司法科訊核 
[國産交易所租屋之涉訟]  
　　陳輅靑前延達商律師代表投法公堂控中華國産物劵交易所之王星齋周椿山違背租契請求向王周兩人及保人曾漢卿訊追損失等情昨又傳訊保人曾漢卿由厚記義代到延逖百克律師代辯稱此案係原告與王星齋等租契糾葛如果後來王等逃逸再行向保人控訴今尙未解决不能牽涉保人請求將保人摘釋繼由原告達商律師聲稱前有王星齋周椿山兩人向原告租得吉祥街地方房屋數幢改造國産物品交易所市塲不料日前被告等函致原告内稱本交易所現因時勢變遷己經公議解散想先生慷慨爲懷請將此屋收回定圖後報等語今將信函呈鑒爲日未久被告王星齋等又在報上登載廣告聲明與國産交易所脫離關係云云如此行爲實有違背合同故此投案請求訊追損失被告等延巴和律師代辯一切中西讞員會商之下判退去聽候展期覆訊再行核奪 
[汽車傷人三起]  
　　昨日上午某號汽車駛經九江路撞倒江北人沈阿二跌傷頭部不省人事由老巡捕房六百二十六號華捕到來抄錄汽車號碼另雇車送受傷人往仁濟醫院醫治一面歸報捕頭候示又昨日下午三時九百四十九號汽車駛經外白渡橋堍撞倒行人陳欣春胸腹等處受傷由虹口捕房一千二百六十號華捕前來押令汽車載送受傷人往同仁醫院醫治旋即帶該汽車夫人捕房稟候捕頭發落又有某號汽車於昨下午五時許駛經海寗路撞傷行人陳榮金腿足當由海寗路捕房一百九十四號巡捕前來雇車送人同仁醫院醫治一面抄錄汽車號碼呈報捕頭請究 
[公共公廨訊案彙錄]  
　　昨晨公共公廨民四庭由關讞員會同美丁副領事訊理各案如次（一）新成花號主周志良聲請破産案結果債權人仁亨莊等稟詞内所載甲乙丙表之抵押品應由理賬員監督隨時變賣並由該理賬員存放生息聽候復核該債權人己經變賣抵押品一部份之欵九千元着交理賬員一律存放（二）裕商股票號主顧秉南延許理律師聲請破産案結果應諭本廨查賬員查明聲請人債務債權確實情形報告公堂核奪（三）秦發興訴趙德明股欵糾葛案結果應諭本廨查賬員查明賬目報告公堂核奪被告免予交保關於本案賬簿應由兩造交與理賬員查閱（四）王振記訴包安甫不付票銀案結果被告着改交二百元保趕速遵判履行改期一月再核（五）益興號延朱斯芾律師訴周路靑將煤賤售請追損失案被告延許理律師代辯結果註銷 
　　又午後民二庭由李襄讞會同美丁副領事訊理（一）美商利達洋行訴談少屏違背定購靛靑契約請追損失案被告不到結果准原告代表律師請求登報傳達被告到案訊核（二）美商美豐洋行訴萬生祥號定貨不出請追損失案被告不到結果業經原告證明被告傳提避不到案應予缺席判决原告損失總計銀九萬八千六百九十一兩有零着被告照數賠償民四庭由李襄讞會同美約副領事訊理（一）洽記花邊公司延許理律師訴孔文詔不理貨洋案被告延甘維露律師代辯結果該被供多推諉支離礙難憑信應令償還洋七百十三元八角並償堂費（二）喻鴻泉訴顧少岸存欵糾葛案顧延梁棣佺律師聲明此案前已經判决原告不應再凟且今又到案結果原告不到應即註銷八千八百六十號民事案早經判决以後再架詞妄控不予受理（三）王廉章訴寳生違背租地契約請追損失案結果改期續訊 
[誌謝]  
　　昨存中國科學社惠贈第七卷第二期「科學」一册又銀行週報社惠贈第二四一號「銀行週報」一册又商務印書館惠贈第一二號「兒童世界」曁第三三八號「英語週刊」各一册又小世界惠贈三月份游劵二十紙誌此併謝 
來函 
[走失小孩家注意]  
　　記者先生閣下鄙人於昨初一日下午四時三刻在英租界日陞樓北面浙江路路西遇一小孩哭泣知係走失形似女孩年約有四五歲面圓無帽身着本廠柳條布罩衫當時問渠再三不答後經鄙人交於四百八十六號三道華捕帶去捕房留養爲此代上一函祈登貴報爛内以期消息靈通俾該家屬早知骨肉團圓事歸慈善想諸君可同意而不棄也小弟陶中和鞠躬初二晨發 
專件 
[中華民國八團體國是會議組織大綱]  
　　第一條本會議以集合眞正民意議决救國根本方法公告國民全體共同實行爲宗旨定名中華民國八團體國是會議 
　　第二條本會議以左列八種團體推出之代表組織之一各省省議會三人二各省或特别區敎育會（包含華僑團體）三人三各總商會（包含華僑團體）三人四各省或特别區農會 
三人五各省或特别區總工會（例如上海廣州武漢（萍鄉附）天津（唐山附）太原重慶哈爾濱等工業繁盛地方並包含華僑團體）三人六各律師公會三人七各銀行公會三人八各報界公會或報界聯合會三人縣議會·縣敎育會·各商會·縣農會·各工會·亦得推舉代表加入本會議但每種團體由每省或特别區各合推三人爲限内外蒙古·靑海·西藏·有已成立右列各團體者每一種團體各合推三人右列各團體所推代表不足三人者聽 
　　第三條本會議以有全國各省區過半數及與會（已推代表者）各團體過半數之代表出席時爲正式會議 
　　第四條凡出席代表每人有一個表决權但經十人以上提議認爲須投票表决時凡與會之每一團體各一權 
　　第五條本會議設主席一人副主席一人由第一次開議時各代表用投票方法互選之以得票過半數者當選 
　　第六條本會議自開議日起以二個月爲會期但遇必要時得議决延長之 
　　第七條本會議應組織審查會其審查員由出席代表推舉之 
　　第八條凡中華民國國民均得提出關於救國根本方法之意見書於本會議經第二條規定團體代表二人以上之介紹由本會議交付審查會審查認爲有重大理由者並應交大會討論 
　　第九條本會議關於重要事件得特組委員會每省區（華僑每一國屬地爲一區）二人由各省區代表自行互選之 
　　第十條本會議議事細則辦事細則另訂之 
　　第十一條本組織大綱如有未盡事宜得由正式會議出席代表十人以上提議經過半數之可决修改之 
　　第十二條本組織大綱於議决日施行 
　　按此係三讀會通過者與二十四日新聞欄所載稍異 
 
 

Page 17

 
 
常識 
　　（一）投稿本增刋者其科科除衛生法制道德經濟四項外增敎育科學宗敎市政雜錄問答六項其語涉攻訐個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
[成功百訣十一版]  
　　沈有乾君成功百訣茲經銀館十一版每册仍收回印本本五分外埠函購加費一分售書處本館營業部寄售處中華職業敎育社中華書局 
常評 
[内政與外交之比較覺] [  ]  
　　比年以來之外交平心而論不能不謂其較勝於前淸而内政之腐敗則逾於前淸什伯倍此無他主持外交之人物非復前淸之舊官僚而主持内政之人物大半皆前淸之舊官僚也 
　　且外交之所以不至大失敗者我國民能切實爲對内之監督對外之後盾耳雖不能盡没辦理外交者之功績而國民之不放棄其責任亦與有力焉若國民之對於内政可謂放棄責任之至矣選政民治精神之根本也而一聽賣票買票者之毁棄法律以刑事犯而冒代表民意之名絶未聞多數國民之負責注意軍政全國人民所恃以保衛國權者也而一聽不肖軍官之缺額扣餉濫支國帑絶未聞多數國民之負責注意財政全國人民各出其汗血之金錢以供養官吏爲之圖謀治安保衛身家者也而一聽貪官汚吏之營私舞弊陷國家於破産絶未聞多數國民之負責注意此三大弊者苟有一弊未能改革已足亡國而有餘况三者俱備乎内政若此僅恃外交之一時不失敗能永不失敗耶願我國民人人注意此三大弊 
衛生 
[警告購衣肆中之舊衣者林積餘] [  ]  
　　衣所以被肌膚保體温也宜樸素宜淸潔以適合於衛生爲主旨不當以綢布爲美惡也乃今之普通社會則不然力有餘裕者固踵事增華即經濟缺乏者亦勉求都麗於是雖無充分之金錢以製新衣輒廉價往衣肆以購舊服購舊服固便宜事也然而往往危機伏矣危機何在請以鄙人所見及者錄之以告諸君一鄰翁王某以廉價在某衣舖購得江綢棉袍一襲天陰時忽轉潮發出有機體的臭氣異常難聞鄰有識之者謂此係倒斗貨（尸體所著之衣鄉人從棺中盜出售之店中者）宜即棄之否則骯髒穢氣觸人能生疫也一余友何殿卿君人至誠么某日在舊貨攤上購得洋毯一方歸墊身際未匝月周身發出楊梅毒點名譽因之大損嗣經醫家爲之究其來源謂係中花柳毒之媒介物方悟其受害於前購之洋毯焉一鄰翁有子病瘵死將其所著之衣悉寄售於某衣舖試思果有購而著之者感染此菌發於數年之後其危險更如何耶至若經濟方面即購舊衣亦不能保其毫無損失也何則衣旣曰舊日必久經以故望之若新者往往著之而易敝（俗云陳絲如爛草）就中尤以皮貨爲甚嘗見友某以極廉價購一狐袍未著數次皮皆綻縫反其鞹而視之則破處皆係皮紙糊之者夫衣舖夥友毫無常識祗知售出以圖利而不顧公德與衛生致吾人嘗受其愚損失金錢本不足惜所可慮者傳染病也可不愼諸（不受酬） 
經濟 
[商業問題之研究（續）吳東初] [  ]  
　　零售業廣告標題 
　　商店登廣告往往想不出良好標題意思雖多苦無相當字句欲求所登之意思都能包括存内並且簡單明白一覽便知此種標題頗不易得唯其難得則標題愈佳收效亦愈大矣 
　　論廣告使人注意之法甚多如字體放大上下或周圍多留空白以及四面刋印界線均足令人醒目注意此外應以標題之得當與否决定閱者之爲注意與否廣告之發生效力者標題總不冗長至多四五字凑成短句一則以便閱者過目不忘蓋新聞紙每面所登之廣告不知幾何閱者除新聞外勢難於廣告一一着過只得隨便一視於是廣告標題之簡單醒目者輒爲所注意冗長者機會全無可知標題爲廣告全部份之主腦關係非淺不論内容說得如何好法若無新頴標題觸人以注意之點則其爲廣告也豈非虚擲廣告費乎 
　　標題之稱優美者意在預知買客之意念與理想而以極簡單之字句說明之使閱者一覩此種標題必至卒讀該廣告之内容而後巳 
　　吾言至此對於一般商店所登之廣告動輒以本店或公司之大名先行登出此種缺乏意味之廣告非吾之所加贊許也要知店名不論如何若登於首端徒占地位失却廣告之效用良以公司大者其名目早爲遠近所熟知又何須再事張揚乎公司小者人亦莫欲探知其究竟惟買客之急於欲覩者不在某公司今日有無廣告而在某公司今日所登者爲何種廣告是可見廣告之效用乃在標題之得當與否至所登廣告之店名或公司牌號　於廣告之末後可也（乙種酬） 
法制 
[無能力人營商之制度臘鵑] [  ]  
　　我國法定之無能力人大别有四一曰禁治産者二曰準禁治産者三曰未成年者四曰爲人妻者其經營商業之制度皆與有能力人不同茲分述之以餉閱者 
　　禁治産者禁治産者之營商須由監護人代爲經營之不能自營商業也 
　　凖禁治産者凖禁治産可以自營商業惟其經營時須得保佐人之同意否則仍不得自營商業也 
　　未成年者未成年者之自營商業須得有親權者之許可若許可後發見不堪經營商業之情形亦得限制或取消之爲人妻者爲人妻者之營商須得其夫之承認以所承認者爲限否則不能自行營商也 
　　上之所言乃其普通之制度若遇特别情形仍有例外之制度茲不贅矣（乙種酬） 
 
[今後不可放鬆的問題]  
道德 
[車中誌感] [  朱思忠]  
　　昨以友人之招乘車赴滬抵梓莊站忽見一中年婦扶一老嫗狼狽而來老嫗年可六十許面色灰白形容枯槁似久病而赴滬診視者因艱於步至則巳無隙座惟旁一某甲軍服輝煌獨據一椅橫臥自若婦以老嫗經此跋涉力難再持不得巳婉商某甲曰先生乞假予以一隙地俾吾母安身可乎因老母貧而且病無力診視昨承某翁垂憐賜予免費診劵一紙今擬赴滬求治詎步履稍緩致無隙座惟先生處尙可容膝如蒙矜諾不勝感德蓋吾輩年輕久立無妨老母抱病恐終不利也某甲恣唯半晌忽厲聲曰汝豈不識余爲何許人耶余今有公牒赴署雖長官來亦莫如我何若輩鄉民敢來絮聒耶婦知不可以理喻含涙無語旁觀者亦慴其軍勢不敢代鳴不平然亦無一肯起而讓座者余惻然心動卽起讓之婦感謝再三始扶嫗坐焉嗟乎我國人之缺乏道德心若此宜乎西人叱我爲不知禮也每見西人之乘舟車也遇婦孺之贏弱者莫不亟起讓坐矧此貧而且病之老嫗乎今某甲之旁餘隙正夥非特不肯讓與而反聲色俱厲某甲亦太無情矣余之誌此非敢攻訐個人奸蓋欲望乘車諸君幸勿效某甲之無情當如西人之禮讓也（乙種酬） 
科學 
[近日有颶風之推測] [  寄雲]  
　　風之成因全恃太陽之熱力與大氣之關係大氣受太陽之熱力强則氣壓低（因空氣中多水蒸氣）熱力弱則氣壓高（因空氣中水蒸氣少）氣壓低者空氣必薄氣壓高者空氣必厚因空氣有厚薄而生氣流是即成風 
　　吾國之風位在夏季則多自南自東南自西南之風在冬季則多自北自東北自西北之風此兩風位交代之時期一在（春分之後）一在（秋分之後）此時恒有大風暴起由於風位之變換移動低氣壓之作用 
　　吾國位於北温帶而太陽自交春分之後其直射光線漸自赤道北進今歲長江流域一帶自交春以來氣候無常寒暖不正方今春分之後適當風位之變換時期故長江流域下游一帶多受暴風之災也（閱報悉上海·無錫·鎭江·南京·漢口等處多受著風災） 
　　此次之風自西北吹來因連日氣候不正故較往年爲大耳又因低氣壓之中心旣爲四圍空氣之所馳集又加以地球自轉之速度風卽隨之旋轉不爲直線進行而成螺旋狀故成颶風（乙種酬） 
雜錄 
[淸明祭掃之感想] [  養氣]  
　　草色縈靑節逢寒食吾鄉習俗於節日或節之前後必携酒殽麥飯列祭祖墓之前且掃除丘壟以爲紀念是蓋中世以降相傳之俗固不獨吾邑爲然也吾於是有感想焉 
　　一對於祭禮之感想祭祀出於子孫追遠之忱但使致爾誠敬肅爾儀容巳足副其紀念先人之意而習俗則除陳列殽饌以外且必焚化紙錢冥鏹不知幽冥之說固爲巫覡所妄言而用紙錢楮鏹以事鬼神亦非古人所有其端蓋起於漢之葬埋瘞錢而齊東昏侯始實行之至五代乃用之於寒食野祭至宋而盛行於民間然錢若水不燒楮鏹吕南公至爲文以頌之可見此種迷信之舉實士君子所不取今即捨道德而論經濟其損失亦殊大就淸明一節而言茅檐窮屋亦必焚數串紙錢而温飽及新喪之家則更以多爲貴平均一縣十萬戶一戶至少以銀元一角或二角計則一縣即有一二萬元之耗費當此靑黃不接各縣籌辦春賑之時一二千元之集合尙不易易而此一日之間投諸一炬者乃竟五倍十倍之則何如節此無謂之費以活生人之命之爲得也二對於墳墓之感想吾國之有墳墓殆起於三代以前然易繫辭言古之葬者不封不樹周禮言令國民族葬族葬即叢葬也自後世之人務保存其遺骨而力崇其丘墓中人以上之家往往一人之葬占地至數畝就江蘇全省三千八百萬人每年死亡率以百分之一計每人葬地平均至少以一丈見方計則由生産之地變爲不生産之地者已六千畝有奇以每畝生産力年出銀元五元計則每年損失已達三萬元每年遞增三萬積累至十年即爲一百六十五萬元由是以往巧歷不能以計算矣夫吾國自有墳墓至今使其有增無减全國直可盡化爲邱墟其所以不至是者以每經數十百年大亂一次而墳墓蕩平於是不生産之地尙可再轉爲生産之地耳吾人今所希望者爲永久之太平斷不能以此廊淸摧陷之功再屬望於兵燹日本火葬之俗縱非吾愛護遺體之國民所能爲要不妨倣古人之叢葬西人之公墓占地力求减少其代遠年湮者則平夷之或亦補救之一法乎（乙種酬） 
 
 

Page 18

 
 
   
 
