# 1882 - 101 - 4903217

 

Page 1

 
 
[佩文韻府轉售告白] [  點石齋主人啓]  
　　本齋縮印之佩文韻府業經工竣兹爲廣商盡數買去諸君如欲購閲者請向上海禪臣洋行帳房價買可也此布 
[述西人諭中國貴男賤女之俗]  
　　踢球笑柄一事述自漢陽來信不過該處偶有此事本極細微之甚而亦足以爲閨門戯謔者示之戒鑒故錄諸報中竊思婦女性情最易放蕩爲家主者所以慎立防閑使之拘守禮法者寍嚴毋寛寍苛毋弛正爲此等細微之事足以釀成禍端敗壞家風也中國自三代以來禮文日繁男子治外女子治内家庭之間不憚琑屑内則少儀曲禮諸篇言之詳悉聖人治世必嚴内外之防豈以天下婦女皆爲不肖之人哉蓋禮以辨上下決嫌疑有不得不謹其漸慎其微者耳泰西風氣不同中國其禮法亦異於中國聖人設教之意嘗與西人論之以爲吾中國之待婦女過苛無論富家貧户起居食息奢儉不同而在家出嫁皆必謹守閏閣深居房幃之内絶不與聞外事交接外人若偶然游覽親串慶弔之事眷屬出門非其父兄同行卽與夫男偕往或以傭婦婢女相從跬步不離有如監察之者且一去卽返不許信宿流連全於男子嗜好之端或登山臨水顧盼韶華或走馬鬪雞角逐技藝舉凡飲食燕樂玩物玩人貧賤庸俗之所難能而富兒貴介勢力時位可以徵逐自恣者在婦人雖貴爲極品之配亦不敢有一踹沾染以此言之是中國之婦人宜乎拘謹自守不潰防閑然而帷薄不脩之恥卽世家巨族亦所不免且有祖宗貴顯子孫衆多深宅大院漫無統率不憚煩言告誡創立家規世世遵守而世代旣遠漸覺廢弛謔浪笑傲之聲喧逹户外親串男女之輩雜遝室中鬪牌擲骰履舃交錯一遇歲時令節慶賀開筵尤覺毫無顧忌而三姑六婆之媒孽繞香看會之招摇更不知何所底止猶嘖嘖稱羡其家法謂此某宦家眷屬也其祖宗應亦羞顔矣噫大家如此則平等者可知何怪上海之婦女有搭脚拚頭赴臺基之事哉若泰西則不然婦人與男子並重論其身分猶貴於男子凡有妻女者必於飲食起居之間求其適意出門則携手偕行指點風光暢盡游興一車兩馬歡樂與同倘有宴會則主家必敦請内子親朋聚語談笑大方卽在食力自給之家縱日用不如搢紳而爲男子者旣有妻室則必令其妻暢意滿願終身無怨而後已而一切淫邪放侈之行寂無所聞不若中國之嚴防而終於潰防而一决也夫天地陰陽之氣人禀之以生奇偶相乘卽剛柔並濟原無畸輕畸重之勢而中國必賤女而貴男其視婦人役使之若奴僕隄防之若盗賊抑制之若猛獸使之在家必守出門之戒旣嫁又懔從夫之義男子可以遨遊而彼終身家居雖隨宦在任不過上房數間奴婢幾輩男子皆有嗜好而彼拘守繩尺雖飲酒吸烟亦爲他人恥笑夫男鄙隱名則富貴共享而實則衣飾食肉之外未嘗富貴風味而非富貴者其含辛茹苦更不待言怨不能洩憤不能舒意不能暢於是而有媒孽引誘之人蠱惑浸潤之端非聖賢學問豪傑志氣有不乘機而發者哉故泰西之於婦女雖日寛之正以見其嚴也中國則似嚴而實則不嚴夫男子讀書十年養氣十年然後出而處盘起而慮事有聖賢之學問而不爲時俗所囿有豪傑之志氣而不爲嗜欲所奪有幾人哉而乃實之於無知之婦女欲其拘謹一生不踰禮法何其用情之不恕也故中國而欲整頓風俗如僅責之官長謂如洋塲之茶館煙館男女混雜可以嚴禁而重罰之其拚頭臺基一切齷齪無恥之人犯案到官則重懲勿恤庶可稍知儆戒然所以挽淫邪放侈之俗者不在乎此如謂責之男子嚴加約束　婦人所重廉恥旣有邪行又從而聲張之苟拚無恥之名則何事不可爲恐更甚於無所約束矣竊謂此事欲杜其流當清其源必使人家有女者視之無異於男而旣以教男者並教其女無輕重貴賤之别然後天下之婦女無不修身明理可以居家可以處世駸駸乎風俗日上矣此論明通然數千年來未之或改殊覺挽回之無其權也 
[店害命]  
　　禁城地安門内永興錢酒店亁隆年間懸有御書五斗朝天四字匾額歴年積畜此店可值萬金現在店東李氏兄弟三人同居各　皆紈袴子不解持籌一切任鋪夥作主其總理大夥某時以票存日衆久將不支等語恫喝李氏李之仲子聞而隱　夥覷破其情一日謂之曰早尋出路尙無害也仲曰久思卸肩苦無代擔者耳夥曰但看尊意何如仲謂苟得五千金可矣夥曰太多然則四千金可乎曰猶未也仲曰必得三千金夥曰姑待之蓋此夥早胸有成竹特仲未之　耳異日夥以仲言告某甲且授之計甲唯唯越數日仲又來鋪夥以某甲暴富願出三千金以頂此店失此機會恐難再得仲　而商之伯季伯季以三千金雖非善價然計入私嚢可各獲千金亦頗滿意因各首肯仲乃從夥議立劵新東出五百金付李作定餘俟帳目交代清楚然後找付仲槜金歸欣欣然有喜色曰今逃出樊籠矣及新東清釐各帳畢謂仲曰以君之二千五百金抵君票欠猶不敷如何仲初以爲舊票歸新東代理可凈得三千金當立劵時又因忽略不會載明今突聞此語大驚失色曰票欠係君代補也新東曰汝之虧空汝自補之豈能旁貸仲情急意圖悔議奈劵契已在人手無可挽回歸告伯季伯季交謫之仲乃私語諸妻相與忿恨是夜仲夫婦遂各服阿芙蓉膏而死次日其伯兄控諸官案移刑部傅訊如何斷結容俟續聞 
[錢鋪逃閉]  
　　京師銀市年例于新正四日開平是日各錢鋪須派夥齊來設有不到卽係開閉也今年開平時逐家皆來至正月八日只關内城乾裕號一家二月初旬琉璃廠又逃閉一家其字號曰德盛義互後卽紛紛逃閉計有五道廟前之德盛永牛血胡同之德茂永煤市街之萬須號此數家聞皆山右人云 
[勸耕例舉]  
　　天津紫竹林北上園地方向有壇廟爲官憲勸耕之所現難舊蹟傾圯而年例闔城文武於清明後穀雨前必往後拈香爲勸耕之舉月之十九日循例舉行先期于該處田間搭蓋盧篷供奉社稷神祗並設各官起坐處所桌椅整齊香花清　是日壇外插紅旗兩面隴畔置犂鋤鞭筥各一金鼓畢具凌晨邑俟先臨太尊繼到而佐贰營務各官乘輿策馬絡繹俱來伺候大憲繼而天河道吳觀察天津鎮鄭總兵戾止文武站班迎接歸座獻茶道鎮率同各官赴壇行　禮生嗚　讀祝金鼓齊鳴自道鎮遞至府縣以次扶犁舉耜又持鞭作叱犢形挈筥循行作播種狀禮畢歸坐獻菽米飯一盂鹹菜一簋知　根之風味　每飯之不忘盩中粒粒皆辛苦可　見也時農夫婦子觀者如堵穡各官 
 
 

Page 2

 
 
殷殷朂勵開痕言歸噫鉅典　　古禮斯　地方官尚體朝　之意而　　　無逸之思乎 
[齩斃學徒]  
　　杭之武林門外有村名勾莊者　俗所稱之狗葬村是也是處小有墟集居民約百餘家村有醫生某甲本江湖賣藥之流家惟夫婦二人婦年逾三旬雖半老徐娠而風韻尙可人意甲於前歲收得一　某乙亦江湖上之無賴曹託此而餬口者也一身　泊到處爲家性旣淫凶行尤儇薄甲收得此徒後　　輙與同往或懸壺於路口或　鈴於市中師前　後志合道同不期甲于去冬病故乙旣得甲之衣鉢仍日以賣藥爲生晚則在師處躭擱乙見師母青年新寡意必可欺兼以室無他人色胆更大一夜帶醉歸來直入婦室婦方喝令出外而乙竟直上臥榻將婦擁抱似有用强之勢婦乃大聲呼救四隣聞聲破扉直入見係某乙無不髮指衆遂將乙手足綁定繫之於柱咸謂以學徒而强奸師母罪不容誅一時有掌其頰者有撕其臉者有飽以拳踢以足者方在喧譁不已不意其師母已邀得隣近女黨十餘人磨拳擦掌而來見乙已被縛遂向前爭噬其肉自項背肩胛以及左右兩臂幾無完虜其師母尤深切齒正　捕鼠之貓直扼其喉一口甫咬血已如注濺及數步外其時乙身不能舉動痛極狂呼不意喉管咬斷登時氣絶衆鄰嗚保報官再行收殮錢瑭趙明　得報後當卽帶同刑仵等臨塲親驗見該屍肩背兩臂齒痕森列青腫墳起其致命傷實在咽喉邑尊方欲傅問而甲婦已止前直任不諱並歴陳其强奸喊捉情事衆隣亦皆願作干証邑尊當卽飭保收殮者將甲婦帶回再行研訊蓋恐有挾仇誣陷等事也 
[親祭水星]  
　　杭垣貢院之後爲梅東高橋是處有水星閣與明遠樓對峙高亦相等閣下向有梅花數百本每値新正遊者殆無虚日亦城東之一名勝也庚辛之刧盡成焦土今則閣雖重建而花木則蕩然無存兼以該處地甚荒僻人跡罕至前楊石泉中丞以此處爲存積火藥之所最爲安貼本月十六日陳雋丞中丞以杭城火災迭出特命駕往水星　致祭是日府縣及兩司皆來隨侍中丞祭畢後便道至壩址門察看新開河道并新築之壩盖此河節前撫梅小巖中丞所開壩亦中丞所築也陳中丞閲河後又至三撥營地方查看大營此營亦梅中丞所創四圍築有營牆共有營房百餘間中札蓮花金項六營勢甚雄峻並有馬道箭道及演武塲營外四面皆某地盖以駐留浙之楚軍者陳中丞瞻玩良久始行返旆説者謂憲意欲在該處設火藥局恐於民妨礙故韻來履勘也 
[相騐路斃]  
　　金陵南門外西首城脚下日前有路斃男屍一名年約三十外似是貿易中人其死歭將褲子褪下似欲登厮光景兩手捺地頭亦下垂適被某甲撞見疑而聞之不應細視之始知已死正在驚疑之際有該處附近居人聞聲出視問厥根由某甲則語言含混面多驚色遂將某甲扣留由該處地保報縣請騐江寍陸邑尊旋卽帶同仵作詳細相騐知的係呑服　片烟毒發身死身畔尙有青蚨五百文揚州粉兩匣胰皂數塊别無他物及訊某甲則供由水西門送伊前來至此遂死又云由南門來經此路過見其情形可異疑而間之始知已死實係路遇並非送伊來者語管矛盾殊屬可疑遂飭將某甲帶回縣署再訊一面飭將死者收殮暫行加封俟有屍親來領再行核辦不兩日果有死者之妻某氏赴案領認據禀其夫某乙向業染坊生理近因賦閒已久貧難存　會於早數日赴揚州圖事不料花費川資一無所遇旋卽趕回省城因盤川斷絶權在漢西門某姓朋友處假得靑蚨八百文許以次日歸還某友見其携有揚州粉　胰皂等物不料次日並未歸還某友適到城南遂便至我家始知並未回來旋卽四處訪察始聞西城脚下路斃一人年貌服色以及粉皂等物色色俱對必係氏丈夫無疑至其平日却有脱肛之症此次身故或係因圖謀不遂急悶奔波以致舊疾復發抑或情急服毒自盡抣未可知至某甲是否送渠回來抑係途遇其中有無别故请提某甲研訊便知陸邑尊詳細訊問知某氏確係死者家屬遂將某甲提案再四研詰始據某甲供出與死者的係途遇蓋甲小竊也缘該處向係柴廠甲慣在該廠偷竊蘆柴是夜正往行竊突見某乙在彼遂向詢問始知身死又見其遺有靑蚨三百文在旁因而拾起正待要走又有人盤問恐其　出行竊情形故爾含混答應是送死者前來經此路斃等語不料因此反　拖累並將所拾三百文繳案邑尊訊得確情知無别故遂將某甲昭竊案略加懲辦一面捐亷賞給某氏靑蚨兩千文准如所請具結領屍收殮云又有銀匠某甲近在漂水爲其族人舖中作夥返因病勢沈重其族人雇得夫役兩名連夜送甲回來不料進城後甲已無氣夫役不知住址將甲委棄於南門東首城脚下而去比及該處地甲知其人已死又無住處深恐相驗受累密令其夥三人將屍移至城外西首城脚邊正待走脱已被該處舖户看出將所抬之三人中扭獲一名追問從何處移來其夥祗得以實相告旋經城外地甲向城内地甲論並擬報官請騐幸得某甲親屬知悉卽前來承認殯殮是以未會報官讀騐也 
[種火又聞]  
　　蘇垣元妙觀前洙泗巷内張姓於某日上燈後方合家聚坐笑談忽覺有洋油氣味急燃燭四面找尋及至前門房内見床下濃烟透山視之有大紙煤一個以裱心紙三張捲成中置自來火三根紙煤一半梫以洋油而火點在無洋油之一頭急視門外已𨶑無人矣又曹胡徐巷高姓方晚炊在廳背後夾房取柴見柴上炎炎火起當卽取水澆滅細爲檢視則夾房上面之磚　去一塊始知賊從屋上挖磚鄒火於是合宅謹愼夜不敢睡云又二十七日天甫辨色西白塔子巷朝北墻門管姓霎時火起人均在睡夢中驚醒起視已烟焰迷空不能張目急　至後門詎火勢正復後勁闔宅狂駭登卽啓旁户出外報警水龍紛集澆灌閲一點鐘始漸就熄繼查該姓房屋極爲深邃前臨西白塔子巷後抵西花橋巷合計十一進燒去前後兩進共六間幸未搶失物件曁延及鄰居是役最可怪者當火盛人衆之際有業屨者乃少年好弄之流平日素善高蹻欲於熱閙塲中擠擁以炫其技是日聞火起竟高視闊步　槖　去於人叢中出一頭地左顧右盼自以爲雄而救火者亦圍觀稱怪少頃乃大步而歸人多竊笑之下午長邑尊前來勘騐飭緝種火匪徒地卽以形跡可疑之踏高蹻者對邑尊立命捕獲帶回審訊踓係災生意外然亦有自取之道也 
[陳案上控]  
　　光緖五年秋間英界會審公堂據諸玉器店呈控賣珠寳之金汪氏虧空一案經陳司馬疉次訊追一切情由均登前報此案至是年年終典當夥某甲求請開釋司馬着甲先交出洋一千元然後釋放中因急圖釋放隨籌措洋元交案將洋均派各店户完結今事隔兩年金汪氏之夫金濤又上控於府准詞札縣覆訊上海縣莫邑尊奉劄飭差傅到某甲及某乙金汪氏等於前日親訊原告訴稱妻室金汪氏會有洋九百九十元存於甲處求爲追又金在氏會與甲通姦穢租屋同居香粉　金老太婆成衣店内鑿鑿有証且亦與某乙有染故今願將妻氏退囘母家并聞妻氏亦有洋存於乙處一併請追等語莫邑尊質之某甲據供金汪氏時來質物故得認識並無洋元存放我處因被牽涉會在英公堂出罰洋千元可請質之金汪氏至所言姦情及租房同住等語均屬子虚烏有惟會往普慶里妓寮見金汪氏　彼爲妓後思被伊牽累致罰鉅欵心中懊惱卽與伊口角嗣後絶未去過金汪氏亦供並無洋元寄存甲處因在英公堂涉訟少洋二百元不得已到普慶里爲妓取得帶擋洋二百元現經某乙代爲還去何來洋元寄存兩處乙供與汪氏相同莫邑尊着甲乙交保出外金汪氏暫押原告金濤亦交差看管俟移請英界會審署檢齊原卷移送後再爲覆訊 
[賴婚釀命]  
　　嘉定婦某氏住居本埠西新閘地方開設木作歴有年矣該氏有二子長已娶妻次亦聨姻尙未合　兹其女家竟起意賴 
 
 

Page 3

 
 
婚氏屢次央媒商議迎娶女父母覆若罔聞氏氣忿竟懸梁自盡　其子知覺　下已不可救氏之長子語弟之水人曰我　自盡爲弟之姻事也今煩通知女家速將女送來成親則已否則卽將母屍舁往女家矣水人向女家述明其意女家始息賴婚之念將女送往乃由氏之長子爲母收殮再與弟擇吉成親云 
[恭祝張子祥夫子八十壽辰]  
　　矍鑠由天授年臻八秩强扣鐘常侍幄介壽復躋堂秋水襟懁湛春風齒德長浮雲輕富貴彩筆重芬芳嗜古眞成癖躭吟雅不狂正宗資學後廣譽遍遐方雪藕徵千載　梨晉一觴籌看添鶴算樂擬譜霓裳桃李增灜島蒓鱸戀此鄉期頣他日會杖履祝彌康[  松華館主巢勳子餘呈稿]  
[舊雨方仲舫孝廉頃爲鮑春霆爵帥聘游湖相見申江撫今追昔不無詩]  
　　江東開幕府昔號小朝廷驥尾靑雲士龍門白下亭茫茫成昨夢落落感晨星各訴覊人狀燈前忍淚聽○海内賢賓主天　老弟昆危言評將相孱影倚乾坤朝雨歌三疉春風酒一尊莫善徵同年置酒上海縣齋招同張嘯山先生劉開生都轉餞君之行五人皆嘗從會文正游今皆垂垂老矣童年隨宦地好去採蘭蓀[  李士棻芋仙稿]  
[卽席贈黄繡君校書]  
　　明童侵曉手紅箋招我宵趨玳瑁筳入座雲霞高意氣飛觴兒女狎神仙嬌藏金屋心先熱絲繡平原影亦妍可奈緗梅與穠孚未容移住有情天[  二愛仙人戲稿]  
[贈月仙校書]  
　　春風楊柳绿侵門壁上曾經染墨痕缘之三生難一面多情詩句欲銷魂杏花時節豓東墻從名傅翰墨塲料得瑤此 
臺遭謪䜔前身是社蘭香[  惜花詞人稿]  
[留别周素娥詞史四絶]  
　　生是眉慺絶代姝詞史本顧姓感甄一賦累清虚誰知魚嶺逢車日愁甚芝田税駕初○文雅雄自有眞詞史語風雲兒女更休論爲卿三復楞犀偈解脱無因見世　○灧灧深情載涵　綿綿幽怨感　絲雙烟一氣荒唐語腸斷東山供奉词○小别還憐蹙黛顰酒邊鐙背語逡巡料應一日猶相見銀漢紅牆未是眞○東風齊力促征帆離恨如潮不可緘語汝莫將春夢去淚珠入海總成鹹[  江東步兵稿]  
[贈胡月仙校書]  
　　月仙原名小素秦淮產也工琵琶解文字與予爲舊相識一别數年近日忽遇于春甲江上之久安里顯觸前清亟修舊 
[好爰成四律以誌三生錄霧裏看花客高昌寒食生諸吟壇粲]  
　　驀然相見惹相思話到當年我亦痴畵舫歌來風細細瓊筵醉能月遲遲誰將舊事傅桃葉好把新詩寫竹枝同是天涯淪落　無人調護自扶持阿儂生小可人憐家本靑溪古渡邊學得琵琶成恨事喜從文字結良緣杏花春雨三更夢楊柳東風二月天絮果萍因原有分不須惆悵　花前昔年夢裏喚眞眞笑指瑶臺降洛夜月有情窺素影天仙　事下風塵飛身輕作掌中舞羞面紅生頰上春壓餅羣芳應不愧　家金屋証前因金樽檀板隱高樓載光陰逝水流笑我靑衫仍似舊憐卿紅袖不知愁簫聲漫引秦川鳳浪跡偏盟海上鷗此日重逢黃歇浦閒將風月叙從頭[  靑溪醉月漁人樸雲氏甫稿]  
[輓劉開生都轉并跋]  
　　開生星使仁兄大居士歸自西洋三接交讌叩以學佛要旨君曰不動心而已頃忽聞君驟　信佛説人命在乎　　 
吸間果非虚語因念昔與君從事湘鄉先師江東幕府風義之盛追配古人距今十七八年去夏哭栗諴世弟不料今又君於此也老境駸駸世味嚼蠟惟有力提不動心三字爲遺悲求道之助俾覺海中驚波不起慧天上孤月長明庶無負蓮邦淨侶陰利潜益耳漢宋學兼優及見嘉光諸老輩去來心不動已完　祖大因緣壬午二月禪弟李士棻芋仙并志於滬上 
[江督轅門抄]  
　　二月二十二日通阇判王彥　調水西門盤查差李孟康　瓜埠鹽卡差○二十三日前陜西補用道孫毓林清江來知絲車運升禀知鍾山書院工竣 
[蘇省撫撫轅抄]  
　　二月二十六日常總捕通判孫國琛常督糧通判李　然辭赴任伊犁金軍　員分省補用知州江允中安徽人由口外解餇來省○二十七日通判劉文澈禀知臬委赴崇海公幹辭牌示照得松川沙同知　獄周輔成逾限開缺查有籌餉本班儘先同知司獄王侃堪以請補又陽湖典史兪祖仁病故開缺前以分間前典史半李炳請補　已丁憂查有分缺間前典史丁壽祺堪以更補本司所屬各員仍照前不必拘定衙期凡現任及有差使各員遇有公事隨到隨見候補各員聽候每日傅見十員 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年二月十六日京報全錄]  
　　宮門抄○發抄旨五道○諭旨七道錄前○出使大臣何奏請回籍省親摺○豫撫李奏調補知縣摺○湖督李奏恭報越南國使臣過境日期摺○雲督劉奏請留道員差遺並調員差委片○浙撫陳奏恭報編查户口數目片○閩督何奏請頒匾額片○雲督劉奏遵刊木質　記發用片○將軍金奏請頒印信夾片○二月十六日理藩院鑾儀衛光祿寺正白旗値日内務府引見二十三名○徐桐由西陵囘京請安並謝掌院學士恩○麟公由白龍潭回京請安○貴恒假滿請安○馬蘭鎮總兵桂昻請訓○惠志謝以關差道府用恩○張之萬預備召見○煕拉布尙宗瑞各續假五日○値年旗奏派管理新舊營房泒出六額駙英麟○穆騰阿奏請開缺○召見軍機桂昻張之萬○發抄定安等奏托克托布署副都統奉旨知道了欽此○又交卸黑龍江將軍篆務奉旨知道了欽此○裕祿奏候補令李占鰲期滿甄别奉旨吏部知道欽此○又候補直牧章敬署和州直隷州奉旨知道了欽此○又飭令新授徽寍池太廣道張蔭烜赴任奉旨知道了欽此○○出使大臣二品頂戴翰林院侍讀臣何如璋跪奏爲籲懇天恩賞假兩月回籍省親恭摺仰祈聖鑒事竊臣以光緒二年蒙恩奉使日本現在差期已滿俟新任使臣黎庶昌到東接印卽應束裝回京伏念臣嶺南下士自戊辰通籍後供職京華已逾十載造役外國又歴四年父母在家時深記念區區之私亟欲歸省合無仰懇天恩賞假兩個月俾臣得回籍省親如蒙兪允臣擬於交代後回國順由海道南旋馳赴廣東本籍一俟來歲春融假期届滿譁當由輪船迅速北上恭覆恩命感戴鴻慈實無旣極所有微臣擬請假省親緣由理合繕摺具陳伏乞皇太后皇上聖鑒謹奏軍機大臣奉旨何如璋着賞假兩個月欽此○○頭品頂戴河南巡撫臣李鶴年跪奏爲揀員調補要缺知縣以裨地方恭摺仰祈聖鑒事竊照太康縣知縣顧思培於光緒七年八月初五日在任丁母憂應以丁憂本日爲開缺日期業歸八月分截缺造報並將太康縣印務以項城縣知縣金福楙奏請調署在案兹金福楙業已病故所遺員缺亟應揀員調補以重地方查例載應題缺出先儘新補正途人員題補如候補正途無人准以應升人員題升如實無合例堪以題升之員始准以現任人員内揀選調補又調補州縣以上官員必歴俸三年以上方准揀選調補又保題升調人員於蔬内將該員任内有無積案及欠解錢糧承緝未獲盜案詳細聲叙如承審案件並承緝盗案徵解錢糧已起降革叅限者槩不准其升調各缺其有缺係煩要人地實在相需爲地擇人者亦應據實陳明照例辦理又奉嚴查州縣交代新章内開凡州縣缺事交代未清者實任人員不准到任調署候補人員不准委署他缺各等語查太康縣地方編户稠密政務殷煩爲煩疲難兼三要缺例應在外揀選題補必須精明幹練之員方克勝任臣與藩臬兩司在於通省現任候補正途知縣及應升人員内逐加遴選非本任煩要卽人地未宜惟查有武安縣知縣松麟現年四十六歲廂紅旗滿洲松年佐領下人由官學生遵籌餉例報捐知縣分發河南同冶二年十月到省五年九月署理伊陽縣事隨營出力保加運同銜並捐分缺間前九年三月署理汜水縣事旋卽題補寳豐縣十年九月到任光緒元年八月調署葉縣二年十月仍回寳豐縣本任三年十月調署尉氏縣因前任河南布政使裕寛係該員姻親廻避開缺改掣江蘇五年正月在河南賑捐案内奉旨賞戴花翎欽此正在請咨赴蘇適前司裕寛補授福建巡撫離省復遵例損離江蘇原省改指河南仍歸現任廻避卽用原班補用奉部核准題補武安縣知縣是年十月初三日先行代理到任六年四月十三日奉部核覆准補任事旋經調署商邱縣事於七年開七月二十日到任核計該員前在寳豐縣因廻避交卸復補武安前後接算歴俸早滿三年各任交代均已清楚由後任出具總結其在武安本任内並無積案承緝未獲盜案及欠解錢糧已起降調叅限據布政使覺羅成孚按察使豫山詳請調補前來臣查該員才識明練辦事勤陛以之調補太康縣知縣實堪勝任惟題缺請調與例稍有未符第人地實相需例得專摺奏請如蒙兪允該員係現任知縣請調知縣銜缺相當毋庸送部　見且初任人員任内一切因公處分例免核計至所遺武安縣選缺豫省現有應補人員容俟奉准部覆按月截缺另補爲此恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○頭品頂戴湖廣總督臣李瀚章湖北巡撫臣彭祖賢跪奏爲恭報越南國使臣自京回國入出鄂境日期仰祈聖鑒事竊臣等接准河南撫咨會越南國使臣阮述等自京回國安屬爲例應付前進等因當經派委湖北大挑試用知縣吳選靑湖廣督標　營都司喬殿魁先期馳赴入境首站迎護並飭沿途各屬安爲應付去後兹據該委員等禀報該使臣阮述等於光緒七年九月十六日入湖北境逐程護送於十月二十八日自嘉魚縣水路行　湖南巴陵縣送出鄂境由湖南委員接護前進該使臣等一路行走顧爲安靜各屬應付亦無貽悞除飭湖南前途各屬一體應付接護处所有越南國使臣回國過境日期謹合詞恭摺具陳伏乞皇太后皇上聖鑒謹奏軍機大臣奉旨知道了欽此○○劉長佑等片再雲南幅員遼廓連接蠻荒沿邊郡屬伏莽本多近更有會教各匪暗相煽　易生事端雖經督飭地方官隨時拿辦而各土屬及諸夷種地多深阻人更愚頑往往昭納逋亡逞伏無定實爲地　隱憂臣等再四籌商非照章増募練軍數營擇要駐札不足以資防捕非得幹練大員統領全軍相機調度不足以專責成兹查有前　鹽法道留滇補用道沈壽榕才識開朗志力堅强深悉邊情熟暗軍事向爲滇省出色之員前准吏部咨催該員進京引見已據禀稱交卸　南道署任遵卽請咨進京並經臣瑞聨奏明在案現因東南兩迤正需遴員督軍查辦各匪以靖邊隅事體非輕責任較重合無仰懇天恩俯准雲補用道沈壽榕暫缓赴部引見俾臣等委託得人於邊境應事宜庶易就理又坐補雲南迤西道陳席珍四川華陽縣人才具開展辦勤能前任雲南大理府知府李衍綬山東德州人識力堅定任事實心經臣長佑明保在案該員等均於地方情形較爲熟悉此時是否在京或在原籍擬請恩旨一併飭赴滇省聽候差委以資熟手李衍綬會任雲南實缺知府並仍留滇省補署之處均出自逾格鴻慈臣等爲地方擇人起見是否有當謹　詞附片具陳伏乞聖鑒訓示謹奏奉旨已錄○○陳士杰片再查直省州縣編查户口例應年終具奏所有光緒七年浙省滋生民數據各廳各州縣於秋後編查保甲時挨户册報由府親往抽查核對統計男女大小共一千一百五十七萬一千九百三十七丁口造具清册由藩臬兩司會同詳請具奏前來臣覆核無異除清册咨部外理合附片陳明伏乞聖鑒謹奏軍機大臣奉旨知道了欽此○○何璟等片再據臺北府知府陳星聚禀稱據宜蘭縣知縣馬桂芳禀稱縣城原建有城隍廟歴年水旱祈禱輒著靈應上年秋間因風雨過多山水驟漲該縣設壇處禱卽日雨止水亦消退本年閏七月曁九月初間迭次　風大雨水勢泛監田禾多被淹没復率同士民竭誠祈禱立時時霽獲慶有秋士民同深感戴籲懇奏請頒發間額以答神庥等情由該府查明轉禀前來臣等查廟祀正神如能禦災捍患例得請頒匾額今宜蘭縣城隍每遇水災皆著靈應實屬有裨民生合無仰懇天恩頒給匾額一方以昭崇報謹附片具陳伏乞聖鑒訓示謹奏奉旨已錄○○劉長佑片再臣接禮部咨所有雲督請鑄暮連鄕土州同印信應毋庸議等因一摺於光緒七年月十一日具奏奉旨依議欽此抄錄原奏咨行到滇當經轉行藩司遵照去後兹據雲南布政使吳德溥會同按察使李德莪署糧儲道崇繕詳稱查武定直隷州屬遑鄉土州同鈐証前於咸豐十一年由司刊給啓用在案嗣因那靖保承襲土職請領銅印經部議覆該土職係土州同職銜並無照職銜鑄給印信之例至該土職從前承襲係由外發給木質　記此次應否另行刊給應自行奉明辦理等因查該土職雖係職銜究有管理地方約束夷衆之責部議向不鑄給印信仍應由外刊刻木質武定直隷州暮連鄉土州同職銜鈐記發給啓用以昭信守其從前由司刊給木質鈐記係暮連鄉土州同無職銜字様與例案不符應飭武定州轉飭該土職將前給鈐記呈繳核銷等情詳請具奏前來臣復核無異除飭該司等查照另行刊刻發給啓用並咨明禮部查照外理合附片具奏伏乞聖鑒謹奏軍機大旨知道了欽此○○金順片再伊犁鎮總兵員缺前經奏請以提督劉宏發署理撫民同知以知縣雷鉻之署理又理事同知霍順武係上年七月到任均經奴才先後刊發木質關防暫資應甲現在接收伊犁爲期不遠該正署各員或規復營制或整頓地方非部頒印信關防不足以昭慎重而資垂久相應請旨飭下禮部查照成案鑄造伊犁镇總兵官印信一顆理事撫民兩同知關防各一顆由驛馳遞前來俾得敬謹　領開用以昭信守理合附片具陳伏乞聖鑒訓示謹奏軍機大臣奉旨禮部知道欽此 
 
