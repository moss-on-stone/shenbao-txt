# 1896 - 229 - 4908343

 

Page 1

 
 
本　春季諭旨本舘巳敬謹印成每本收回工料磗洋六分大哉五言如綸如綍寰海内外允宜家置一編請臨本舘購取可也 
[考試時務塲中必備書翻刻必究] [  申報館申昌書畫室美華書館格致書室寄售]  
　　今年以來各省歲科考場各處書院兼考時務策論視制藝詩賦爲尤重廣學會新著中東戰紀本末八卷凡泰西新政之可作掌故者精心考訂言皆有物實與去年所譯之泰西新史攬要同屬投時利器應試諸君奉爲藍本大可名利雙收而其價只一圓五角亷莫甚焉○黃學曾新譯文學興國策兩卷凡泰西學校中之良法美意臚列無遺塲中如考新學舍此無以運典每部兩角亷之又亷○時事新論十三種圖説四十種繁稱博引鉅細無遺亦由本舘代印計價六角 
[平糶説]  
　　人情終歲不製衣可不寒而一日不再食則未有不疾首蹙額怨苦咨嗟皇皇焉訴其朝不饔而夕不飱者此無他寒可耐飢不可耐也邇者東南各行省皆以連年不甚豐稔往往一省數郡中有此豐彼歉之不均民間蓋藏因是不足給取求加之去年以來錢益貴而銀益賤日用恃錢爲流通錢價視曩日僅得十之七八農家者流春之麥秋之榖一經巿儈之播弄覺前此之榖賤傷農者今榖不賤而農傷實多刻下沿江數千里米貴於珠皆歎爲得未曾有夫水旱成災籲天呼賑雖當此勢成弩末猶可邀惻隱慈懷垂援旦夕今無如地非災區人非災黎卽其家之流離困苦亦非因災波及猶得謂之災乎然而垂頭喪氣者已盈途矣曰灶突無烟也災也鳩形鵠面者已比戶矣曰糟糠不饜也災也是豈喜爲無病之呻吟哉可怪者一埠如是而彼埠之特哺者亦無不如是一邑如是而彼邑之告糴者亦無不如是是將爲斯民請命乎則鄭監門圖上無此不荒而荒之流民也抑將熟視而若無睹乎則不荒之荒較諸身受其災者尤難圖宿飽也無已則平糶之説其爲當今之急務乎顧或者曰平糶始於李悝其法因榖賤而取之榖貴而出之名爲取有餘補不足實則與民爭利且不觀唐宋行之而弊乎則應之曰非悝法之弊也乃行之者自弊之也蓋悝意欲使農民交利而已軍國之用未聞仰給於此也自唐開元後計臣借此而攺爲和糶大抵取以充他用不專爲凶荒之平糶而設而法始變然其初亦未病民也官出錢民出榖彼此交易兩得其便民無科抑之累官有儲蓄之利故曰和也及其弊也善價不及鄉閭美利皆歸司局配戶勒限甚於稅賦讀白居易和糶有害無利之疏而知其究竟矣然猶不若趙宋之甚也宋時養兵之費日增備邊之計日急於是和糶結糶俵糶均糶博糶兌糶括糶之名目亦日繁第榖之糶於官者多則藏於民者必少一有凶歉無以接濟而官吏抑配括索之弊又有不可勝言者故和糶之舉至後世特恃爲籌國用之良法而未必便農惟唐德宗興元元年有詔令以江淮和糶之米運至諸道减價出糶猶得周禮通財之意此外則王安石之靑苗未始不作俑於此可見利與弊實相因惟視行之者何如故曰徒善不足以爲政徒法不能以自行卽如移民移粟孟子以爲苟且之政非先王之道而漢武帝詔令江南水潦下巴蜀之粟致之江陵唐西都以關中之粟不足供萬乘荒年則幸東都自高祖至明皇皆然明皇以後始不出長安其在高宗時且有逐糧天子之語事貴乎是政在因時又安見孟子之所謂苟且者後世不得侈爲美談乎哉間嘗括救荒之策而論之古者三年九年農有餘積上也平糶常平義倉社倉預備之政次也移民就食煮哺糜粥下也要皆爲經國者之大經濟也蓋當飢饉洊臻之日道殣相望人心惶惑緩之則靡有子遺急之將變生不測此時之悉心匡救從容撫恤當局之苦衷未必爲事後持論者所深晰以此遂沿爲救荒無善策夫豈其然不但此也從來肩鉅任者有一日卽盡一日之心有一事卽竭一事之力初不計其事之成敗時之久暫卽如上年湘與鄂各有偏災彼中大憲迭致書於上海籌賑協賑公所諸善士各以賑應此災之當賑者也他如沙巿宜昌福建安慶等處皆以米價飛漲迭見報章此所謂不荒之荒雖善士亦無可如何則惟有平糶以善其後焉耳本報前載譚中丞曾委員在蕪湖購米發沙巿一帶平糶張香帥又續委添購數千石分沙巿宜昌兩處宜昌每升糶錢三十文又福州米價漲至五十五六文督憲因省紳力請開倉平糶三月廿八先開大有倉每升糶錢三十八文四月中旬又委員監糶大有增廣義倉各處設廠每升糶錢三十文近安慶又有書云皖省萬億倉常仔榖二萬餘石光緖五年因廣德圩破米價四千有奇曾開倉平糶米價頓平現在因外省在皖采買米商居奇價又漲至四千四百有奇居民希望平糶甚急云云此皆平糶之確爲有益而急切不可或緩者也因拉雜而爲之説 
[本館接奉電音]  
　　昨日淸晨京師飛電傳來上諭一道敬謹譯登○五月二十八日奉上諭吳廷芬著調補吏部右侍郎仍兼署工部右侍郎兵部右侍郎著楊頤補授欽此 
[星光有耀]  
　　西字報云出使俄國大臣李傅相事畢後游歴各邦某日行抵荷蘭國小作勾留采風問俗荷廷特備頭等獅子寳星以贈蓋亦寵異之甚者也 
[試用銀圓]  
　　　粤卾兩省先後鼓鑄銀錢遠近通行人稱利便昨日重慶采訪友人郵寄川東道張觀察告示一通云案奉總督部堂札開照得前接部咨通行各省飭令鑄造銀錢以濬利源等因准此查鑄造銀錢其利甚厚果能開辦得宜自可暢行無滯洵於利用阜財兩有裨益且近來各處制錢日見短絀銀圓但能暢行亦足以濟制錢之乏川省重慶地方商賈雲集各國通商將來銀圓必可暢行惟目下風氣未開雖查詢商情均稱利便而事屬創始必須先令試用果能暢行則將來鑄造行用較有把握查兩湖督部堂現在鄂局鑄有銀錢既卽咨取一萬　到渝發商試用以期逐漸通行除遵照委員赴鄂領取外合行出示曉諭爲此示仰紳商軍民人等一體知悉行使銀圓最爲利用使民之事是以下游各省通行已久想爾等早有聞見一俟委員領取到渝卽行發交各商行用以開風氣而廣利源毋違特示五月初九日 
[豫章火警]  
　　江西采訪友人云五月二十一日淸晨省垣井頭巷口恒升油鹽店夥登慺氛物手劃自來火火星迸射隨落柴中迨至午後火忽怒發紅光數道射出窓檽店主見而大驚急携取帳襥箱籠飛奔出戶其妻驚懼屢跌幸對面米鋪主饒有膽略飛登樓上掣　瓦壓之火燄得以稍息復呼其夥運水上樓四圍澆灌鄰近木廠各工匠亦從牆外携水至爭先施救祝融氏始敗興而回事後各衙役指店主爲火頭索去錢二十餘串而比鄰又迫令建火醮謝火神備酒筵以欵赴救者雖房屋不致盡付咸陽一炬而所失計已不貲矣 
[高麗亂耗]  
　　朝鮮京城來信云日前正尉趙君觀顯率部下將士一中隊向江原道江陵征剿叛民叛民勢甚 
 
 

Page 2

 
 
猛烈稱戈抗拒官軍大敗四散奔逃趙君奮勇戰殁○高城及襄陽二郡守被叛民殺害淸州城叛民與官軍對壘官軍死傷甚多城遂陷日前親衛隊正尉李君曾鉉率兵征討并帶俄羅斯武弁二員不知能否免復也○狼川春川俱有叛民嘯聚洶洶之勢未易敉平河韓政府之尙未思返本耶 
[東報雜譯]  
　　日本某日報云森氏槐南及矢土氏錦山皆日本東京文人前者伊藤侯游歴臺灣時挈之同往及事畢而返道出長崎上月二十八號之夜長崎各官宴伊藤侯及西鄉大將桂中將于迎揚亭二君另就森富貴樓大會騷人西氏琴石岡田氏篁所等人醉月飛觴肇箋覔句風流佳話並世無雙猶憶僕於昔年讌日本名士岡氏鹿門卽席有句云舊雨快同今雨聚酒痕爭比墨痕多移贈二君頗爲切合按森氏名大來字公泰爲東京老詩人森春濤之子詩學西崑頗饒香艷東京人氏皆以森派目之矢上氏名勝之以古文鳴于時所箸錦山文錄曾選入鷗夢新志中蓋皆一時之傑也○朝鮮叛臣朴泳孝由美國至日本寄寓神戶上月二十八號擬偕日本新簡駐韓公使原氏敬回國○當朴泳孝逋逃日本時就東京創興慶應義塾去年高麗生徒之赴日本肄業者皆留住塾中限二年卒業後各隨所好專習一門邇者因病回國及親故遄歸者各一名尙有八名皆秉性掘强每呼朴爲逆賊指趙義淵爲亂臣且嫉視日人時時詬詈有壞日本學規是以塾長一律放之回國不再容留○日歴七月四號臺灣總督電告日本政府云上月中旬雲林地方匪徒蜂起嘯聚數千人勢頗猖厥二十九號占踞雲林計死傷將校以下共十三人目下臺灣中部亦有作亂之兆有一英人被殺○日前日本横濵人巖崎友次郎帶領工役至中國威海衛日島及劉公島上欲將破壞砲臺敗殘器物拆取裝回豈知日島砲臺已爲華人拆缷劉公島則官吏拒不許拆祗得敗興而歸 
[武林雜言]  
　　杭州訪事人函云杭省管墳之人俗呼爲墳山老虎以其身居山中輙將無主佳城開穴棄骸用土塡好據爲己產轉售於人而人家營造墳堂必由若輩經理一切工料價值甚昻稍不遂意輙暗中播弄人家以其兇狠比之山君非過也有王某者住居三臺山世以管墳爲業去春包得城中吳姓一墳内外工料計洋一百二十元吳係行伍乳名阿狗性亦强横當築墳時時露圭角不稍假以詞色王甚銜之故工程不甚堅固今夏霪雨爲災該墳被水衝坍向王理論王祗歸咎於天時絶不認過吳因議給工資洋二十四元令其重修一日王入城取洋吳先令其書保固單一紙然後出洋十二元付之王以僅得一半再三請益吳不由分説舉手便打並責之曰此墳甫及一載卽行坍塌理當賠修今特格外施恩給汝一半若再饒舌當飽老拳如墳上再損傷半點定當送縣懲辦王竟不敢多辯而去○武林陸某者住居保安橋家有老母并一妻一妹母素好善喜施與有求乞者不吝也本月某日陸適外出母命女僕入巿賈物將門虚掩一妙手空空兒身穿藍布褂袴掩入中堂四顧無人遂至左廂房内竊去紗綢衣衫三件欲用洋巾包裹詎陸妹已出見大呼捉賊該賊欺其少女略不畏懼仍將衣包好奮力衝至大門口適一丐者踵門求乞代爲欄阻將包奪下而女僕亦買物歸來遂與丐將賊扭住意欲吊打陸母立命釋放且曰諺云捉賊不如放賊縱彼有心行竊而我物仍在何必下此毒手僕略鬆手賊卽飛遁陸因出靑蚨二百翼以酬丐○大家富戶現屇夏令各擬高搭凉篷以避炎暑本月十九日靑龍街胡姓家雇匠蓋篷一匠懸梯而上偶不經心身從空際墜下一時血流滿身卽用門扇舁回已氣息奄奄不省人事急延傷科診視據云外傷在臂尙無大害内傷較重尙難包醫因取末藥令用小便和陳酒冲服至晚瀉下紫血數塊因請再診云須洋十元包治少則不允○寓杭西人向有洋房在北高峯及九躍山等處每届夏令輙往避暑西醫梅君滕更前在大方伯地方設立廣濟院施醫求治者甚多梅君以夏時進出較遠今年在保椒塔旁起造洋懐共計大小房屋二十餘間擬將病人之要緊者移居其中俾得朝夕診視刻下房已落成不日卽可喬遷三○省垣大街小巷居人傾乘垃圾向由防軍營勇按日糞除一次人皆稱便上年日人肇釁營勇操防嚴密不暇兼顧遂由縣主責成地保雇人收拾所需經費由民間量力輸捐詎料地保祗知歛錢不顧大局但將大街及官憲往來之處略爲打掃其餘私街小巷依然糞穢如山現在天氣炎蒸穢氣薰人易滋疫癘所望有保民之責者速立章程赶爲淸理庶幾實事求是居民受福無涯也○本年肥絲開巿每兩售錢二百五十文未及一月貴至三百二十文雖由收成歉浦所致實則因蘇州絲客紛至沓來以致巿價高擡鄉人居爲奇貨也按蘇州所用之絲向以無錫產者爲大宗本年無錫蠶戶大都售賣繭子以致出絲甚少價值頗昻業此者大率攺而至杭州放價採買惟加以川資厘稅仍不便宜日來購者漸稀巿上已减去一二十文之譜矣○紹興府屬餘姚縣所出土漿向來捐項甚微獲利頗厚目下餉項支絀大吏咸思整頓厘金爰有紳董四人聨名禀請包捐約較往年可增二倍正在開辦而操是業者怨恨非常意存抗阻紳董亦不善爲勸諭致干衆怒聚集多人紛紛饒舌紳董無奈禀請縣主彈壓衆仍不服是以由縣申詳至省請派員往彼查勘隨由臬司札委候補縣彭大令循堯往查○四月間大雨流行街衢積水甚深墻垣坍塌不少貢院圍牆亦崩去數十丈之多號舍官廨壓倒者不計其數管理委員據情禀報一面將坍毁處用木棚攔阻旋由防軍局員札委候補縣胡大令瑞淸雇工修理已於本月二十二日已刻破土開工至中正巷官書局亦因天雨牆坍屋宇滲漏大憲委候補通判孫别駕鼎新估工修整藩署册庫爲存儲歴年案卷册檔之所目下稍有傾圮因卽撥欵興修監工者爲候補府照磨黃叅軍鑫 
[琦亭雜錄]  
　　寗波采訪友人云駐防鎭海梅墟孔齊嶺等處之廣勇向歸吳君統帶近日接奉憲檄限日遺回并給發兩月口糧飭各勇先將軍裝號衣齎繳什長某甲違逆軍令抗不繳呈統帶大怒喝令親兵拿獲綁赴鎭海大道頭梟首示衆刻已次第繳齊遂定於二十八日用夾板船若干艘載送回籍○郡城西門外樟樹下王永揚被人謀害一事曾紀報端兹悉被害者實係黄永全鄞縣楊大令聞報後卽帶同刑仵書役往騐屍屬叩首求免大令准之飭具自行棺殮切結存案備查一面簽出差捕緝拿兇手 
[厦門雜錄]  
　　厦門訪事友人來函云興化縣屬南口地方向爲海盜巢穴商船視爲畏途水師堤督楊西園軍門因嚴札湄洲營叅將會同興化協鎭各標緝拿於四月下旬經湄洲興化水師將領會集出洋在南口海島兠獲海賊二十七名分巡興泉永道周子　觀察亦乘靖海小官輪船出洋與海壇鎭會哨適海賊漏網逃出島外觀察卽命南通小兵輪追至温州洋面因南通機器有損爲温州鎭標師船協獲周子迪觀察卽就南口地方親提審訊内有著名盜首五名供認不諱當卽具禀詳請制臺察核批示於五月十二日接奉邊制軍批回將盜首五名正法并將南口一帶如海賊巢穴一律燒毁周觀察於五月十四日返厦該島自經痛創巢穴一空帆檣往來者從此可以高枕無憂矣○福建臬司張廉訪晉京陛見所遺篆務經邊制軍奏委興泉永道周子迪觀察署理所遺道篆檄委楊觀察執中來厦接署電報傳來文武各官均詣道轅賀禧○厦門往來泉州向祗帆船風潮不順之時往往數日不能抵埠行旅苦之現在紳商糾集股分設立小輪公司渡載往來客商禀經道憲詳蒙省憲批准開辦仿照福州汕頭章程祗搭商客不載貨物業已購就小輪船駛行泉厦安海金門等處於五月十七日開局周觀察與厦防分府張司馬均親到公司閱視○厦門提憲前接總署密電咨拿著名僞造銅銀各犯楊西園軍門不動聲色密飭練營各官購線在同安各鄉訪緝於五月十九日在潘塗鄉捉拿鑄造僞洋首犯五名并起獲鐵模機器兩架銅洋若干元五犯内有粤東人二名本地人三名護解來厦交厦防廳審訊究辦 
[武漢雜惙]  
　　據訪事人隨筆云線麻一物湖北如咸寗蒲圻通城等處所產最多刻下各路新麻次第到漢不减每擔定價約九串左右○漢屬馬鞍山產煤前經督憲張香帥飭開在案工役人員曁執役一切支費未免過多現聞此煤亦歸商辦重訂新章並聞煤質不匀未能全合漢廠之用將來須經外售云○日前接襄陽信云目下大雨如注動輒連朝兼之上游洪流湧至河内水增二丈有餘又接老河口信云 
 
 

Page 3

 
 
陰雨頻仍水增二丈開外乃不出三日武漢江河果爾水勢彌高緑鴨波頻添幾許一望急湍飛奔令人驚心駭目不獨一葉扁舟安穩泊住卽長艦巨艇亦無敢掉臂遊行五月廿二日江河兩岸照例禁渡矣○漢口溝路不通兼之東鄰西舍各有分門别戶私見以故籌議承修俗見雷同了無實效日前苦雨兼旬深巷正街俱成澤國○由漢口達蘆溝橋鐵路督憲前委候補府錢太守恂前往沙巿查勘地叚繪圖貼説以便取道何處嗣又委大挑縣王明府廷珍再行覆勘尙未回省○漢口瞿家巷大厠所日前因淹斃二命衆議改爲水池兹悉厠主係一孀婦全家數口藉此資生遂堅阻衆議於是衆集洋若干元以畀之婦仍不允且出言不遜衆怒甚擬控之於官不知能有人爲之排解否也○漢口自去秋至今錢價之高誠所未見現在子茶上巿絲務麻務又接踵而起需錢益多論者方謂錢價仍須加漲詎近日武漢通街錢盤陡跌約　三分之譜據錢業中人云某省來錢近二十餘萬可以大濟時用其價遂鬆 
[鳩兹話雨]  
　　蕪湖采訪友人云霪雨爲災河流盛漲四鄉低窪田畝大半在水中央而雨師仍采烈興高再接再厲偶或晴曦微露卽濕鬱執　不啻悶坐甑中氣不能達俄而水雲潑墨大雨傾盆豐隆列缺相與馳騁其間簷溜飛鳴動輙連宵達旦是以江流仍繼長增高濵江圩堤危若累卵蕪湖縣李邑尊憂民之憂連日駕一葉扁舟繞赴四鄉與諸父老講求堤防並飭多購椿木培築堤身以免變生意外本月十九日雨師仍無返斾之心乃出示禁屠三日竭誠祈禱未識彼蒼者天亦肯默鑒賢長官至誠迅卽掃陰霾而放晴旭否○精健營統領記名提督韓止雲軍門某日由蕪湖輕車减從往東西梁山查閱精健前營營主陸副戎親率全隊出營迎迓軍門甫坐定卽命呈騐兵册按名點卯發令開操先演三才大陣繼閱線槍打靶等技復親陟山顚演放巨砲及去歲省中頒到之連珠格林等車砲○新關北卡委員陳筱泉少尉需次有年近因輪委到班上游委署皖北太和縣典史刻已奉到札知行將履任所遺北卡事務袁觀察遴委候補縣張筱山大令接辦擇吉本月十五日到差○江口保甲分巡吳幼卿少尹大誠近奉憲檄接辦外口靑弋江稅務○某日有西教土策騎携僕往繁昌縣某鄉傳教道經蕪湖迤南三十里之石桅鎭無知小民尾隨其後羣相訕笑教士不與之計短長旋回至蕪湖面請縣宰李大令及洋務局員王直刺會銜出示張挂鎭上申明條約毋許再有干犯如違定提重辦並令地保肩牌鳴鑼曉諭各鄉民務各父詔其子兄勉其弟遇見西人必一視同仁交道接禮方不失爲盛世良民云云民教畛埌之見往往起於微末兹得賢長官諄諄誥誡眞可化導於無形矣○邇者雨水過多敗屋頽垣坍倒者不知凡幾本月二十一日之夜十一點鐘時江口天主堂西北角圍墻忽爾倒下數丈墻本循山起建山下郊簷櫛比皆經紀小民所棲遲當牆倒時從高壓下擊壞茅屋數椽有一七旬老媪及一中年男子一幼孩不及逃避壓斃其中又一新產婦幸有梁木支架得免其災惟兩腿略被壓傷而已次晨蕪湖縣李邑尊洋務局員王直刺次第鳴騶蒞騐惻然垂憫蒙關道憲賞給洋蚨三十翼邑尊復捐廉俸二十圓賞給家屬爲棺衾之費堂中教士更贈給洋蚨三十翼分恤其家是眞樂善好施者矣 
[滬上官塲紀事]  
　　本埠西門巡查委員候補縣丞鄭二尹銘彛日前病故遺缺兹奉蘇松太道黃觀察札委候補主簿邱二尹慶騄接辦刻已謝委到差矣○江南製造局總辦劉康侯觀察日前赴金陵禀謁督憲劉峴帥刻於前日乘坐招商局江寛輪船返申擇定六月初三日午刻接辦局務 
[邑令騐屍]  
　　朱順興鐵店夥被唐順興鐵店中人毆斃一事已紀報端昨日美界包探竇如海將兇手唐少桂之學徒唐福棠解至英界公堂禀稱昨日午後唐與同業周鳳臺因算帳起釁將周肆毆旋卽斃命比捕頭知悉遣小的往查則兇手早已逃逸僅獲福棠送請訊究福棠供稱小的年一十有五在唐順興鐵店習藝師父與周算帳周少洋銀一圓一角以致爭論突被師父推倒於地舉足踢其腹數下其時周尙未氣絶師父卽從容出外不知何往未幾周卽斃命屠别駕問當爾師父動手時爾目睹否答稱小的目睹其事問曾否報縣答稱屍視已於昨日入城報縣至今尙未出城别駕飭交差看管候上海縣蒞騐時帶往屍塲請訊至午後四點鐘時上海縣黃大令帶同刑仵吏役鳴騶戾止降輿升座地保陳毓山禀陳一切大令問死者與唐爲何事忿爭禀稱小的聞彼等爲索錢起釁迨肇禍後小的馳至唐夫婦及店夥俱已逃避惟一學徒經包探拘獲小的因帶同朱姚氏投案禀報問唐店開在何處禀稱此間西首相隔十餘家問朱店坐落何處禀稱隔河約距七十餘家問所獲學徒曾帶來否禀稱早已帶來伺候大令命帶上研訊供稱小的姓唐名福棠年十五歲家居浦左旗昌碼頭今年正月至師父處習藝問爾肆何人爲師父供稱小的拜唐小桂爲師父至如何毆周實出不知是日上午朱店主婦前來與師父談論移時始去至午後興周又來邀同可帳人張錦生啜茗其時師父他適約歴一點鐘之久師父回來詢知彼等在某茶肆卽往招回未及入戶巳互相兇毆旋復進店中互扭問有若干人動手供稱祗二人對毆店内各人皆往勸阻問爾店共有幾人供稱學徒六人客司四人當互門時由春甲及阿占二人解勸而周已不能支持摇摇欲墜春申及阿占相與扶掖急欲送彼回店詎知將至斐倫路轉角處卽倒地氣絶春申及阿占回告師父師父大駭卽偕師母及店内諸人逃遁問爾知春申及阿占之姓及住址否供稱不知問尙有他夥是何名字供稱一名秀寳一名和春皆不知其姓問爾師母可居樓上供稱店之樓面轉租與包姓夫婦同居師母另居吳淞路大令飭傳包姓夫婦越一刻許包謝氏投案供稱小婦人係浦東人丈夫向充工部局嚴水夫因目日出晚歸問爾居樓上可聞彼等打架否供稱小婦人日以機器製襪爲事終日機器聲聒耳其時略聞樓下哄閙聲後知已釀成人命店内各人盡數逃亡小婦人遂下樓看視大令命傳朱姚氏到案謂福棠供出爾於是日上午先至伊店午後又邀周到來偕張出外啜茗是否的實供稱福棠所供言語的實小婦人於上午至彼店索錢彼不肯給聲言須周到來小婦人卽回店午膳後偕周復往張邀往啜茗小婦人同行至斐倫路卽分道而回嗣後彼等打架實不知情迨問信到來周已斃命大令問可有屍屬供稱屍親未到惟屍姊在此恐不能專主大令令帶上研訊屍姊沈周氏供稱小婦人係南匯人年二十有九周是胞弟小婦人現居本城三牌樓丈夫在麥家圈某帳簿店爲夥問爾母族尙有何人供稱周弟樹堂刻在南匯小婦人已遣人訃知須彼到來方可定奪大令飭陳保及福棠導至西首唐店内遍視一週回至公座飭仵作察騐良久唱報死者並無傷痕係揪扭時氣急痰升所致大令細加騐視傳沈周氏朱姚氏到案曰本縣騐得周並非受傷足底平心口現紅色顯有痼疾何得妄言毆斃爾等自願收殮否沈周氏堅稱有傷大呼靑天大老爺仲寃大令謂傷在何處爾毋堅執本縣决不肯含糊了案沈周氏仍不肯收殮聲言須候樹堂到來大令謂本縣至公無私卽樹堂在塲本縣亦如此辦法决無偏袒况租界章程死屍不准停留兼之天氣火熱務須早爲收殮再三開導沈周氏始肯具結大令者朱姚氏備棺殯殮諭令差保嚴拿唐張從重究辦福棠帶回訊核 
[馬路開工]  
　　蘇松太道黃幼農觀蔡前日面諭本縣黃大令委員朱森庭明府督標奇兵右營管帶鄒游戎爕祥搶標滬軍營幫帶劉遊戎開斌等定期六月初三日開工興築滬南沿浦一帶馬路大令等奉諭之下卽與督憲委員許太守寳書連日在縣署互相商議並擬設工程局於大碼頭以便商辦一切 
[霸阻提人]  
　　鴇婦洪朱氏控山東餅師張德山誘匿姻妓巧雲當飭提時張已逃逸將其夥張有才梁桂拘案迭次研訊供出張與安徽人胡順德係莫逆之交請提胡到案自能水落石出鄭大令訊悉胡在營門首開設譏貨店因飭包探持票至徽州會館左近督標奇兵右營協同該圖地保並請西門巡防局蔡蓉卿二尹名片提胡到案詎該探持票恊保往提被營兵三十餘人蜂擁上前指爲拆梢該探狼狽而回禀明大令 
 
 

Page 4

 
 
大令以公差得提人該營兵不應出頭霸阻俟函致上海縣黃大令並咨照該營管帶提胡候訊 
[庵地遵讓]  
　　本邑西門外九圖地方錢家庵住持尼妙圓近將庵外隙地出售於沙遜洋行尙未轉立道契庵旁卽巡防局委員蔡二尹以該地出售洋商執業局内牆垣之外毫無餘地將來修理及滴水等事皆有妨碍函請保甲總巡轉移縣署傳妙圓到案諭令讓出三尺毋碍局墻該尼遵斷具結在案昨日黃大令因公務紛繁移請局員蔡蓉卿二尹帶同縣署亭耆差役前往勘明割讓三尺歸入局内作爲公地 
[火油肇禍]  
　　前晚三點鐘後英租界永平安北里某姓家臥房中火油燈機括不靈以致無端炸裂火星亂迸其勢炎炎某姓好夢驚回大聲喊救左右鄰聞聲起視帮同施救得以應手而滅不至成災迨重整鴛衾再尋蝶夢則茜紗窓外早已曙色將開矣 
[法捕房三則]  
　　太昌洋行西人失竊鈔票一張護照一紙報捕查緝等情已紀前報現經行主察出係該行學徒惠生聽從小流氓胡阿强唆使竊出連日不歸當卽訴知徒父將胡與惠生一并拘入捕房經克捕頭研訊惠生供出阿强如何唆使竊取如何俵分阿强亦供認不諱由是包探前至伊家起獲原贓傳失主認領該西人以惠生年穉胡阿强不應唆使商請捕頭將惠生交其父領回嚴加管束胡阿强押候交出鈔票銀洋再行核辦○洋涇浜十五號門牌西酒店前晚被賊撬開窓門竊去自鳴鐘一架皮鞋一雙皮袋一只當塲拘獲人贓送捕經捕頭研訊該竊供認前在小東門捕房爲侍者命押候解送公堂○蒲包店主顧海宗係著名流氓屢次犯案前投上海縣署控同業沈其昌欠洋三百餘元晴提追究大令以情節支離批飭邀中淸理無庸涉訟前日下午六點鐘偵知沈在法大馬路新恊順烟館顧糾約流氓五六人向沈尋釁紛紛擾擾爲巡街捕拘入捕房捕頭詰知兩造均住南巿十六鋪不得在租界肇事申斥再三麾之使出 
[分惠時藥]  
　　啓者時交小暑天氣大炎敝所業已循例修合各種時症應用丹丸照章分備各善戶取行方便復蒙松滬捐厘憲頒到宫製太乙丹一百廿塊純陽丸廿包通利散一筒如意丹二百瓶紅靈丹八十瓶白痧散十瓶臥龍丹一百瓶飛龍丹十五瓶時症茶四十塊止血丹一筒藿香丹廿包飭爲代行分送等因又承鄭福蘭堂大藥鉏惠助痧氣丸二百瓶等除均經分别掣奉收據遵備代行方便外相應錄請登報以誌盛德此啓[  滬北棲流公所司董謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南巿瑣言]  
　　昨日二十三鋪巡防局員陶子衡二尹訪得王佳生卽繩索佳生及潘阿狗等人類皆游手好閒專在街坊遇事生風以良懦爲魚肉遂飭地甲立傳至局擬按律嚴懲王番再四懇求二尹著交人保出○油車碼頭陶許亭之子年方弱冠前日午後赴浦濵洗澡時適浦潮盛漲霎時卽沈入波心家中人聞之大爲悲慟至日昨在碼頭之畔撈起屍身舁回家中備棺成殮 
[縣事兩誌]  
　　昨有紹興人丁貽源偕同二十七鋪地甲陶升舁受傷人談小毛朱六一陸連福三人云被流丐陸阿福趙阿四周阿美毆傷禀請騐究值日差入禀内署黃大令卽於午堂提訊丁貽源供在大南門外大同染坊爲擋手昨日因店内畜驅一頭繫在後門塲地陸阿福趙阿四周阿美皆是廠中乞丐將驢牽去騎馳夥友喝阻不允以致口角該丐糾同廠中數十丐峰進店内將談朱陸三夥毆傷求騐究懲談朱陸同供籍隷紹興在大同染坊爲司務被衆丐毆傷求騐大令飭仵分别騐得三人腰旁各有拳傷陸趙周三丐供詞狡展大令判各笞一千板釘鐐收入自新所具保辜結受傷三人交丁帶回醫治再提廠中丐頭沈阿二馬路丐頭沈阿春到案怒曰爾充丐頭不能約束喝令各笞二百板諭令以後丐再滋事惟爾是問並申飭地甲陶升斥其疏忽丁稱謝而退○鄉民辭福租地與人彈唱花鼓毆事爲法華吳淞司巡檢王少尹訪悉飭差提至局中訊責枷號發廿八保五圖地保看管示衆昨日該地保將薛解送縣署禀稱薛不服枷號向小的行兇致被毆傷求　值日差見薛枷尙在頸當卽據情入禀奉内諭看管候究 
[英界公堂瑣案]  
　　包探石金榮禀稱昨日粤東人梁春梅家婢女某氏到某處南貨店購物突被店中學徒邵阿慶毆傷足踝小的送入某醫　求治醫王言約閱兩日可愈梁投案訴稱婢女被邵毆傷今尙未知能否無碍務請將邵暫押邵供稱小的並未兇毆實是此婢自已跌傷屠别駕著押候受傷人告痊後開釋○包榤施奎江禀稱偷兒陳阿隆竊取史阿炳家水烟袋一枝經小的緝獲人贓送請究辦史投案領贓陳供稱小的並非甘入下流實因窮極無聊是以一試穿窬会倆叩求寛宥戴德無涯别駕判令笞責一百板○四百二十四號華捕解陳慶福至案禀稱昨日此人與楊周氏倪正全在途口角適小的巡路至此是以解請究懲楊周氏供稱小婦人與陳略有一面之識日前丈夫在織布局當夜工不得回家陳强欲小婦人留宿小婦人不允彼卽恨恨而去昨日途遇卽被扭毆倪供稱小的見陳欺凌婦女故向解勸不料竟被辱駡别駕判令各管押五日惟陳笞責一百板管押三日○包探孔阿才禀稱昨日流氓程阿富向同鄉人張四言强借洋銀五圓情同拆梢故由小的拘解請究張　稱小的係天津人在治下某鞋店爲夥曾被程欠去洋銀十五圓非但不還且復時來滋　昨又前來小的畏其兇横無奈借給洋銀五圓桯供稱小的異鄉失業乏資回籍故同借取洋銀别駕判令遞解天津原籍○包報趙銀河禀稱昨日孫阿　至同信昌烟館開燈呼吸乘人不備竊取烟槍而逸烟館主報捕後捕頭遣小的緝獲人贓送請究辦同信昌主某甲遣夥某乙投案領贓孫供認行竊泥首求恩别駕判令管押兩日○包探秦少卿禀稱賊犯顧阿淸前因事發解請大老爺懲治後遞解回籍今又來滬竊取王才記黃錫動兩家衣物經小的拘獲人贓送請究辦王黃兩失主投案領贓顧供稱小的係浙之杭州人不該行竊罪無可逃如今惟有求大老爺施恩寛宥而已别駕判令笞責一百板再行遞解回籍○包探沈金隆禀稱賊犯王阿福前者破獲後解請大老爺痛加懲儆遞解回籍今又潛來經小的緝獲送請究辦王供稱小的以後不敢犯事矣此次尙求格外施恩别駕判令笞責一百板再行遞解回籍　 
[法界公廨停訊]  
　　昨日禮拜四爲法界公廨訊案之期因捕房案牘寥捕頭遂飭包探禀請讞員鄭景溪大令及西各官停訊一期 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十二年五月十八日京報全錄]  
　　宮門抄○皖撫福奏特叅貪猾知府請旨革職摺○又奏調署知府片○又奏道員因病出缺請旨簡放摺○將軍恩奏遵旨薦舉所知摺○浙撫廖奏請議䘏片○將軍恩奏委　試辦木稅片○五月十八日工部鴻臚寺正藍旗值日無引見○海公假滿請安○長萃請假五日○橚貝子恩公各請假十日○良培續假十日○召見軍機皇上明日辦事召見大臣後至　賢親王府上祭畢還海尙書銜安徽巡撫臣福潤跪奏爲特叅貪滑知府請旨革職以儆官邪恭摺仰祈聖鑒事竊安徽省各州縣承辦考差近來供應旣多浮費不少經藩臬兩司酌議加給各府府考公費飭令各州縣將供應槪行裁革臣訪查廬州府知府范葆廉並不遵照辦理輙復藉詞阻撓妄生訾議仍向所屬索取濫費祗圖利已罔恤屬僚卽經飭司撤任察看遴員詳委接署去後兹據署布政使于蔭霖按際使趙爾巽會詳稱該府范葆廉因值府試故違定章札行署無爲州知州劉芾近索考費經懷寍縣知縣吳雲濤將原札呈司閱看措詞狂悖惟利是圖當將該府撤任一面詳請委員代理該府隨卽局門開考代理之員不能接任乃又據該肘禀稱親母現年七十一歲迎養在署常生疾病應照例呈請終養另具供結呈送先請開缺委員接署等情查該府阻撓定章迫索府試檻費本已膽大妄爲迨奉文撤任自應遵調回省聽候查看何得意圖規避遽事陳情且考試關防嚴審卽使情殷終養赤須考華以後方可具呈况其母迎養在署又何必於扃試之時爲此迫不及待之舉並不暇備具供結率先禀請關缺業經代理有人故請養員接署種種舉動無非因索費事發自忖難免楬叅遂藐視一切札文佯爲不知若進退可任彼操縱不但居心貪婪更復行爲狡猾若不據養糾叅何以正風氣而儆奸邪等情詳請奏叅前來相應請旨將廬州府知府范葆廉卽行革職以儆官邪謹會同兩江總督臣劉神一恭摺具陳伏乞皇上聖鑒訓示再安徽知府一項上次寍國府出缺由部銓選現在所出廬州府知府係繁難中缺按照一咨二留部章應歸外補安省現有應補人員應請留外揀補合併陳明謹奏奉原批另有旨欽此福潤片再廬州府知府范葆慶先經撤任察看由司委員代理現在查明該府范葆廉貪猾劣跡專摺奏叅所遺廬州府印務應卽遴員署理以重職守查有太平府知府方連軫精詳穩練爲守兼優堪以調署遞遺太平府印務查有本任泗州直　州知州文翰通達政體操守謹嚴堪以接署各專責成據藩臬兩司會詳前來除批飭遵照外謹會同兩江總督臣劉坤一附片具陳伏乞聖鑒謹奏奉硃批吏部知道欽此尙書銜安徽巡撫臣福潤跪奏爲道員因病出缺先行遴員護理請旨迅賜簡放以重職守恭摺仰祈聖鑒事竊據鳳陽府知府馮煦禀鳳潁六泗道王定安於光緖二十二年三月二十九日因病出缺等情查該道管轄四府州屬地方遼闊兼有稽徵關稅防軍營務責重事繁胥關緊要不容稍有曠悞該府馮煦精敏有爲辦事幹練且係同城一切情形均爲熟悉堪委就近暫行護理以專責成所遺鳳陽府篆務查有候補直　州知州丁文炳穩練老成能耐勞苦堪以酌委代理除分檄飭遵並將該道王定安出缺日期另行恭　題報外所有鳳穎六泗道員缺緊要相應請旨迅賜簡放以重職守謹會同兩江總督臣劉坤一恭摺具陳伏乞皇上聖鑒訓示謹奏奉硃批另有旨欽此奴才恩澤跪奏爲遵旨薦舉所知恭摺具陳仰祈聖鑒事竊奴才伏讀上年五月十三日上諭爲政之道首在得人當兹時事多艱尤宜遴拔眞才藉資幹濬著各部院堂官及各直省將軍督撫等擇究心時事體用兼鋪者臚列事實專摺保奏等因欽此仰見我皇上維持世運握本探原凡在臣工自當各舉所知以副堂陛旁求之切惟念圖治以人才爲急而衡才以心術爲先心術純則事業本性眞愚忠亦足資利濟心術雜則聰明多誤用權謀適以便私圖奴才賦性迂拘擇人維謹而寸心所許可大都數十年鑒别之枋非人人盡英奇實人人皆正士不盡有大經濟實皆有眞性情故無論才堪大受才屬小知要能各奮天良仰備聖明之驅策查有二品頂戴按察使銜四川候補道前署建昌道安成夾直淸純老成練達咸豐十年多隆阿進政安慶檄調荆防人員赴行營奴才絲事未果行而安成逕隨隊勦賊安徽湖北河南陜西等省次　穆圖善進剿甘肅各路又次歸金順　戰出關克復新疆諸城凡軍中文武職事該將軍等率倚賴之初金順督師出關也念度漠不克以糧隨預於二年前委員齋銀十萬販赴巴里坤坐辦委員因緣爲利半將銀欵運赴張家口包頭鎭兩處屯貨居奇迨大軍畢臨食僅旬餘而糜已告罄此人所共知之事嗣未數歲其人卽伏冥誅奴才今亦不便指彈惟是時全軍宿飽無資巨欵又難立籌人心皇皇變將不測值安成由京差旋坤衆咸舉其接辦奴才亦以奉調始至目覩艱險情形亟盼其護此燃眉而實慮赤手空拳未必卽能有濟也乃安成矢以信義立集衆鋪商並四鄉糧戶約以各出若干石訂明餉到淸償且以原餉原鞘相符不折不扣一言雷應輦運無失事遂轉危爲安金順嘉其功商請左宗棠奏署鎭西廳同知印務厥後大軍進駐濟木隡以及攻取古牧地呼圖壁昌吉縣瑪納斯各城仍藉其轉巴里坤之糧爲之接濟適時湘軍亦出關亦於其地設糧而該軍餉銀稍覺充足糧價駝價俱付現銀又不免有相形見絀之處而安成堅持舊約一毫不欺卒能飛輓如期軍食未嘗不繼奴才細詢其故審知糧駝兩項用欵至數十萬兩若照巿價稍扣平色羡餘幾及萬金而安成分釐不取也嗣金順克復烏魯木齊等城將擬進規伊犁軍行愈遠餉運愈難復派安成辦理陜西轉餉均能設法源源批解濟急需而裨軍事實非淺鮮計此兩差歴十餘年之久無日不在艱難棘手之中而緩急應時始終無悞是奴才自蒙恩東來音問久疎昨與查辦事件大臣延茂談及據稱前自西藏過川見其署建昌道官聲甚好精神亦如平時現仍需次川中倘蒙天恩假以事權必能有所展布又福建補用知府試用同知前署平和縣知縣劉輝元宅中正大辦事眞誠生平義利之防守之惟恐不嚴或有時人笑其爲迂者其實有守有爲略無讀書庸腐之習而懃懃懇懇皎日不欺求之近今牧令丞倅之中殆難其選又雲南南安州知州金福英悃愊無華力思濟衆居恒勇於爲善所在艱難勞苦無所辭奴才昔與同軍西域六七年知之最深其才本足與有爲絲爲厚德所掩似覺德不勝才至其殘履之誠至性之篤脚踏實地不矜門面洵爲近今獨行之士又荆州駐防正藍旗滿洲恊領世襲雲騎尉良續忠藍後裔學識俱長精神内歛氣度雍容每遇公事當前頗具見解亦多定力識者皆謂其有專閫之才以上四員或與奴才同學同差同軍或爲戚友要皆考核再四歴久不渝用敢臚列事實上陳天廳可否飭由各該省督撫將軍送部引見分别施恩之處恭候聖裁所有遵旨謹舉所知絲由恭摺具陳伏乞皇上聖鑒訓示謹奏奉硃批另有旨欽此廖壽豐片再浙江台州防副將楊美勝湖南長沙縣人於咸豐十年投効楚軍轉戰江西福建浙江等省疉克城池旋投陜甘隨剿土回各逆積功遞保以副將歸閩浙儘先補用補授台州防副將緝捕勇往曾署處州鎭總兵光緖二十年二月間調統泗安防軍兼理嘉湖水師營務處嗣值籌辦海防飭令統率所部駐防乍浦兼署乍浦防篆該副將建築台壘籌備戰守奔走海濵不避寒暑仍督率弁兵畫夜巡防遂致積勞成疾觸發舊傷於光緖二十二年正月初五日在防病故據現統楚軍寅字各營旗署乍浦防副將郭禜桂禀請議䘏前來臣查該故員楊美勝昔年隨軍剿賊疉著戰功前任台州防副將極力講求捕務調統防剿尤能整飭戎備今以積勞病故殊堪憫惻合無仰懇天恩俯准敕部將原任浙江台州防副將楊美勝照軍營立功後積勞病故例從優議䘏以彰勞勩謹附片陳請伏乞聖鑒訓示謹奏奉硃批著照所請交部議䘏欽此 
之知府用山西補用直　州知州前和順縣知縣曹廷杰在吉差竣無事請假來江經奴才等查照吉林木稅章程刊發曉諭委令該員會同佐領連雙前往試辦除木植之外山中所出之皮張等物並令仿照吉林稅則一體榷徵以益餉源除俟年終所收稅課如何情形再爲惰實造報外理合附片陳明伏乞聖鑒訓示謹奏奉硃批知道了欽此 
 
