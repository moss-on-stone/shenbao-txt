# 1911 - 331 - 4913946

 

Page 1

 
 
   
 
 

Page 2

 
 
[本館第三次宣言]  
　　前夜有人在各處分佈傳單其文云（近日袁世凱特派員孟庸生輦鉅金來申聯合雷繼聲張菊生夏粹芳等主張君主立憲運動時事新報新聞報申報時報四家揑報漢陽失守等情淆亂人心凡我同胞切勿爲其所惑仍乞堅守一定宗旨以圖進行民國幸甚國民公啓）本館閲悉之下殊深駭詫漢陽失守消息歷據專電並見中西各報（本館已兩次宣言）亮明白之士當不再以揑造相責至於袁世凱派孟庸生輦金來滬運動之説即本報所揭載以警告同胞者請覆按九月廿五廿七十月初六三日本報（九月二十五第八電清廷密派江蘇資政院議員孟昭常挾）巨資來滬遊説革命軍解散藉探秘密）（九月二十七第五電袁世凱任内閣總理以資政院議員之力爲多京師近日謡傳袁運動各費已耗數百萬之巨）（十月初六第十五電袁世凱命資政院孟議員赴滬運動報界贊成其所持君主立憲之説以冀保存滿洲政府）可知傳單所言之妄豈有本館受人之賄而先自揭發者哉總之是非全憑證據若徒恃匿名傳單架誣脅衆此等手叚豈新國民之所爲本館今設誓言於此如該項傳單所言確有實據無論用何種激烈手叚對付皆所不辭倘係架空憑虚本館𡩋甘忍受水落石出會當有期天下不乏通逹事理之人敢貢區區尙希亮察知我罪我盡於此言 
 
 
 

Page 3

 
 
[專電]  
　　聞徐寳山軍已會同滬鎭各軍攻克浦口 
　　張勳敗後逃入英領事署央求保護英領以嚴守中立拒之張乃逃去 
　　張勳逃殘卒盡降商民爭以食物慰勞民軍 
　　海陸軍分駐浦口以上預防清廷遣派北軍下窺 
　　今日（十二日）武昌續到贛桂民軍千餘人城内防守極嚴北兵斷難逞志 
　　南京昨日全城克復後民軍駐寗兵艦有一部分赴鄂助戰（以上南京） 
　　鄂都督電致清内閣謂馮國璋與我軍開戰先期無宣戰書實屬違背人道現我軍决意北伐 
　　鄂都督又電北京外交團我軍刻日北伐請速遷離以免波及（以上漢口） 
　　山西民軍與清軍連日激戰皆獲勝仗 
　　吳祿貞在石家莊截留之機關槍八支子彈百餘萬已被山西民軍全數襲獲 
　　正太鐵路三分之二已在民軍之手由外交部商准法人交由民軍管理（以上正定） 
　　張錫鑾電告清政府民軍布置甚密攻擊維艱現清廷密飭姜桂題分兩路進兵一由正太攻娘子關一抄大同由後路兼進 
　　○清政府接西藏急電逹賴喇嘛挾俄兵二千還藏勢焰甚盛速向俄使交涉 
　　清政府又電駐德梁誠密購械彈三百萬迅速運華 
　　袁世凱保徐世昌充禁衛軍訓練大臣清監國允之 
　　清魯撫孫寳琦因取消獨立向清廷請病假二十天以觀動靜 
　　魯紳急電清政府張吳專事壓民多方羅織應電飭和平否則决將借用德軍鎭靜内亂（以上北京） 
[公電]  
　　各軍政府各報館鑒今晨（十二日）十時鎭軍都督親統大軍攻克金陵林都督現暫居督署人民安靜現正調留鎭人員赴寗辦善後事鎭軍都督府文 
　　各報館鑒沈惺叔捐助軍餉洋二萬元王天春捐洋一千元劉紫卿捐銀四百兩足見愛國心誠急公好義乞登報面以揚仁風凡我同胞均深感謝此懇蘇都督府參謀廳元 
[譯電]  
　　武昌昨日以來無甚變動惟稍有攻擊耳此間人民以爲漢陽軍事雖暫失利然民軍終可制勝清廷故人民一無憂懼安靖如舊 
　　在鄂民軍得南京全城克復消息甚爲歡躍軍心爲之大振（十二日武昌電） 
　　清政府現借法郎六十兆以爲法國考居男爵所允承借法郎一百五十兆債欵之第二批資政院亦贊成此事惟此欵能否募成尙未可必 
　　聞清政府擬向日本購買大批軍火 
（以上十二日北京電） 
　　大陸報記者昨訪民軍外交副長溫宗堯君問以停戰及會議之意見温君日清政府之治漢人如稍現誠實可信之意則斷無此次之革命漢人對於清政府空言膚詞之諭旨時常失望已覺厭聞此次流血之禍滿人實任其咎吾人爲滿人激怒故必欲除此奇辱也又言吾人現必力戰以求結果無論如何犧牲在所不惜夫清廷之不足恃即觀漢陽失守前後之措詞可以知其意矣停戰會議及清廷退讓之説均屬孺子之見總之滿洲一日主我中國則必有革命之流血故吾人必不退讓分寸將仍實行排滿政策吾人深望以榮耀幸福自由貽與子孫吾人不願以第二第三次革命困累子孫也温君復謂九江已派兵四千援救武昌江西亦於兩日前派兵四千兼程赴鄂民軍巡洋艦二十七艘内有十艘已滿載軍火開往漢口 
 
 

Page 4

 
 
要聞中國光復史 
[南京光復之快舉]  
　　張勳已由南門逃出城内居民均出歡迎民軍　 
　　張人駿鐵良聞皆避匿德國領事署内 
　　初十日晨外間所聞之炸烈聲據某西人云乃係城中民軍將獅子山軍裝庫炸毁俾清軍無軍火可用不能開砲轟擊城外之幕府山或謂此事即决死隊所爲 
　　中國砲艇除有四艘於夜間渡過南京開往武昌外其餘各艇現仍泊南京下游平安之地 
　　英國某船主謂民軍砲艇並未協同轟擊南京此次光復以陸軍之力爲多 
　　十二日晨十時有清軍千名出太平門歡迎民軍甚形誠摯民軍亦以禮答之繼有民軍三千名入太平門而至威鳳門此乃經一星期之戰爭南京光復之結果也 
　　十二日夜有民軍乘專車近滬内有徐君親告大陸報訪員謂張勳逃逸後全城卽皆降伏未經續戰 
　　徐君肩負一帆布袋隨以袋内之物示大陸報訪員内有來福槍彈子數枚砲彈數枚另有小圆形之鐵一塊中有一洞通至頂口似係接引火線者徐君謂卽以此物轟開太平門云 
　　是夜又有專車載來受傷民軍九人内重傷者祗一人總計自上星期日南京開戰以後受傷軍士抵滬者共六十一人 
　　據紅十字會醫生云此次大戰民軍傷者總計祗七十人更有未抵滬者卽在鎭江醫治又謂十一日乘專車抵滬之傷兵三十八人内有二人乃清軍民軍初欲殺之爲紅十字會辦事人營救得免 
　　此次抵滬傷兵死者僅有兩人一人之胃被彈擊穿卽死於車上一人被彈洞穿其肺舁至醫院十分鐘後亦斃 
　　目下在紅十字會醫院之傷兵五十八人内重傷者僅五六人而已且已漸次復原内有一人身受三鎗一槍自額前擊入幾貫其腦幸未穿過頭骨一槍擊穿大腿一槍則擊入腹部幸胃未傷故得不死嗚呼此皆爲我同胞購求自由而流血者也我同胞得勿念之 
[蘇州都督移駐江寗]  
　　前日南京光復後在滬諸鉅公即推舉蘇州程都督移駐江寗爲江蘇都督以資鎭守並便外交已見昨日本報茲悉江蘇省議會全體議員亦咸有此意於十二日發出通電一則照錄如下滬軍都督吳淞軍政分府李鎭軍都督并轉柏統制清江浦蔣都督堯化門聯軍總司令徐楊州軍政分府徐公鑒江蘇本爲一省寗蘇分治原屬滿廷弊政今旣改爲共和一省之中應祗設一行政總機關俾民政有所統一而寗蘇相較自以駐寗爲宜程公雪樓平昔行政注重民事現在金陵光復擬即請程公移駐寗垣撫綏保定以慰全省民望事關人民公意敬懇同爲勸駕除逕電程公外謹聞江蘇省議會全體議員震印 
[漢口戰報]  
　　初四夕我軍在劉家廟擊斃敵兵無數敵兵不敢救援 
　　初五日敵軍用火車廿餘輛裝連軍士子彈欲乘夜由新溝轉運以援劉家廟被我軍探悉連放數砲擊毁車頭三乘隨車八乘 
　　敵軍預在三道橋兩旁土山中安設地雷不少并駐有敵軍二千名初五日我軍恐有埋伏用砲射擊一時兩處地雷炸發敵軍盡斃於土山中 
　　初五夕援助决死各隊攻歆生路激戰甚烈我軍奮勇直前搶獲機關砲一尊彈子無算殺斃敵軍尸骸徧地 
　　初六日在華景街背後髙大洋房内抄得米糧五百石快槍二百餘支子彈二十餘箱 
　　城頭山擊敗之敵軍於初五日四更時欲在馬尾山暗渡我軍待其半渡出其不意首尾交擊兩岸擊斃者不少溺於水者更多尙有二百餘名皆棄軍械投降 
　　湘軍與鄂軍日前由橋口進攻三眼橋皆駐札橋之左首初五夕來敵軍五百名將附近房屋焚燒我軍用砲猛擊并分兩路圍攻擊斃敵軍甚多逃者無幾 
　　昨友人由蔡甸來省言及敵有步兵一隊由小路來襲我軍因地勢不熟徘徊路上忽見有一賣花生小兒當問此路可通三眼橋否前面有無漢兵小兒云此路并無漢兵賊即大胆前進不料行未數里忽遇我軍開鎗攻擊該賊兵毫未防備一時措手不及被我軍擊死甚多逃走者僅十數人 
　　連日敵軍在漢陽與我軍大戰不但敵兵死傷甚多敵之軍官被我 
 
 

Page 5

 
 
軍擊死者亦不少昨有賊之管带屍身二具在蔡甸買棺裝殮不知運往何處 
　　又敵之馬隊被我軍擊死者頗多現馬匹已所存無幾 
　　參謀官甘君績熙前在漢口舉黄指揮旗奮勇先登已屬辟易千軍初五日敵軍據我漢陽西四山甘聞之大怒當夜十句鐘由各軍隊中選奮勇隊一百八人前往襲擊敵軍銜枚疾走親當斥候先襲敵之磨盤山行至半山見敵有步哨六人在一土蕩中熟睡甘君當舉刺刀刺之因刺刀不利乃開鎗轟擊六人無一免者再上有敵軍百餘人在山上廟内駐守甘君率隊直前勇不可當敵知不可抵禦卽退甘君又追至廟口槍斃敵二人敵軍回槍亦傷我軍數人甘君腦後亦爲槍彈所傷血甘君不以爲意踴登山巓敵遂由山後退去我軍遂佔得磨盤山迨援隊到後甘君又約周管带耀山再搶鍋底山攻至半山時甘君在手掌復爲子彈所傷不能放槍然恐稍有退怯我軍必至退後復不顧生命衝鋒上前敵衆見來勢太猛當卽披靡我軍遂又恢復鍋底山初甘君之心本欲恢復四山始回武昌此時天已將明受傷又重不能遂其志經同人再三勸阻始回武昌調養云 
　　又德和輪船乘客云武昌民軍之數遠出清軍之上連日援軍之抵武昌者已有數千人該輪在漢口下游三十英里曾遇小輪十三艘拖民船無數滿載民軍向上游進發繼復在九江之上遇運兵船兩艘據目覩戰事者云清軍亦有曾受訓練之人但其數遠不及民軍如果續戰民軍終能獲勝云 
[再紀財政大會議]  
　　十二日軍政府在張園開大會議已將略情登載昨報茲又抄得議案詳布於下 
　　是日一鐘閘北商團奉滬軍都督命令排隊而至繼而商餘學會書業珠寳業米荳業各商團先後蒞止自安愷悌洋房門首以及四周前後護衞嚴密滬上紳商學界曁各銀行經理均聯袂而至到者不下一千餘人 
　　三鐘搖鈴開會座客已滿各商團復又排班於演説壇上下及分翼環列客之兩傍爲之護衞秩序整肅實爲滬埠光復後第一次之大會議也 
　　先由民政總長李平書君登壇宣告宗旨推舉伍秩庸君爲臨時主席衆皆贊成上海縣民政長吳懹疚君閘北自治公所總董沈聯芳君充當臨時書記員 
　　交涉總長伍秩庸君登壇主席報告南京確已光復城内軍界均已投誠據駐滬英領事接駐寗英領電云張勳見勢不佳投至領事署求請保護擬卽藏身於彼英領以嚴守中立不能容纳辭之張始出城逃遁不知所終然南京旣爲民軍所得以後之進行機關更可得手張懷芝所統北軍維由清江而至浦口我民軍乘勝之餘一鼓作氣張必聞而胆寒不敢過江衝犯目前所最關緊要者繼續之糧餉源源接濟庶可掃除張懷芝一軍乘津浦火車長驅北伐勸各同胞速紓家財以助軍需財政長沈縵雲君力任其難已及一月深知南洋各島義士如林擬先往内地各處勸募并赴南洋籌集鉅疑云云衆皆拍手 
　　王步云宣讀沈雲君辭任之意見書軍政府參謀長黄膺白君演説鄙人在參謀之列辦事一月深知滬上軍政府爲各省之總機關如攻伐江寗一役槍砲糧餉應接不暇出伐之軍難以備舉均係立時組纎方可出發實爲東南半壁一大糧台九月十三日上海光復之後僅有製造局内存洋三萬元然不能提作他用蓋製造局日夜開干可以接濟各省之軍械即將此銀備作公款尙且不敷若不統籌全局共濟時艱試問漢族值此存亡危急之秋血不能接濟奮不顧身之將七此後漢族尙有孑遺者乎演説至此衆皆起立髙呼無論如何困難願皆擔任到底 
　　黄君復謂數日前鄙人偕沈翔雲君奉陳都督命令携洋三萬元赴戰地慰勞各軍衆將士皆感激零涕人人願充前軍鄙人早知其不難指日盪平但望我漢族衆志成城貧者濟力富者濟餉到底結一堅忍之心無論袁世凱一般痴心妄想之舉動不使得逞云云合座歡呼擊掌之聲如雷 
　　三點半鐘滬軍都督偕同蘇州程都督鄂軍總司令黄興君登壇先布道歉之詞謂其美今日未能先到因與黄將軍程都督組織他項緊要軍務尙希原諒等云時程都督黄將軍均已登壇壇下大衆脫帽歡呼以示誠敬其人心堅結如此 
　　滬軍都督宣告上海辦理各省糧合賴沈漫雲主持一月辛勞特甚須請大衆公舉名望素孚者二三人以繼其仕嗣由壇下公舉朱葆三君爲財政正長郁屏翰張靜江二君爲副長咸舉手贊成 
 
 

Page 6

 
 
　　江蘇程都督演説此次南京光復將士用命得奏全功深盼有以助之以成各軍士北伐之志 
　　黄將軍演説漢陽兵工厰本爲官塲主持内容腐敗並無精鋭之槍砲初八自武昌動身黎都督與各將士堅守省城極爲鎭定代涬諸公請爲放心衆皆擊掌 
　　袁恒之君演説前數日上海傳説漢陽失守鄙人以爲無論地方或有暫時之疎虞而我漢族四萬萬同胞之心終不失守便足以成大事恢復舊業言至此壇下呼聲震天甚有拍手頓足指爲確論者　　葉惠鈞君演説此時最寳貴之機關在於萬衆一心在壇之都督將軍犧牲性命旣爲我同胞擔此重任我等人民務宜趕籌鉅款接濟軍需倘能將房租捐助數月爲數亦屬可觀 
　　至是黄膺白君又演説我華人所藏金銀珠飾倘能割愛捐助實無再上之大富國至於公家團體每有公積之金錢無非以備緩急之用擬請將此閑積之公欵濟助公家之急用數必不資更有小民食力之家倘能將日用所需格外節省祗須每人擔承佛銀元統計數目亦必在數百萬也衆皆拍手 
　　滬軍陳都督云民軍本負鐵血主義血我自備鐵則請諸公共籌之大衆狂呼拍手 
　　是時溫欽甫君起而言日今日之叙爲舉財政總長因財政而演説到此地步俱已透澈無遺可否卽請諸公先爲擔任語至此壇下紛紛起立索筆者索紙者口報者書名者不及半鐘而頓然書成四萬餘元並有承認勸募者亦有願助房租者踴躍情形筆難備舉散會時已鐘鳴五下矣（捐欵單明日續錄） 
來稿 
[駁梁鼎芬電文之荒謬（江左書生）]  
　　昨閲貴報見有梁鼎芬致黎都督電文循覽數四不禁駭嘆嗚呼梁鼎芬非所謂中國大名鼎鼎之讀書人耶何喪心無恥一至於是滿賊以盜賊之手段佔我神州害我君父屠我人民毁我宗廟裂我冠裳凡有血氣莫不引爲切齒之仇不共戴天故自武昌起義以來上自學士大夫下至販夫走卒曁婦人女子莫不懽欣鼓舞如見天日或從軍或助餉除袁馮諸漢奸而外從未有明示反對者今梁鼎芬乃竟認賊作父以仇爲君妄竊忠君之義欲黎都督效忠滿奴庸詎知中國之君久爲滿賊殘害二百六十年來滿賊之冒稱吾君者非吾君也實吾仇耳古今萬國有認仇人爲君者乎昔齊桓公復九世之讐春秋大之管仲相桓公霸諸侯攘夷狄一匡天下孔子亦深贊其仁而岳武穆文文山兩公之所以稱爲忠臣使天下後世崇拜者亦祗在驅除韃虜保我華夏而已今黎都督興師伐賊仍不過守孔子之遺訓繼岳武穆文文山兩公未竟之志以盡吾漢族之天職實爲眞正之忠臣眞正之孝子乃梁鼎芬獨不欲黎都督爲眞正之忠臣眞正之孝子豈眞别具肺肝耶抑梁某於孔孟之書及宋明之歷史並未讀耶况今日民窮財盡强鄰偪視皆由滿賊奢侈淫逸苛捐厚斂之所致吾民尤不可不急圖自保孟子日聞誅一夫紂矣未聞弑君也梁某原電旣云朝政不修人心思亂亦當知武昌起義實爲伐罪弔民乃黎都督與諸將士不得已之苦心原電又云武昌城内旗人殺盡萬國兵禍無此慘酷嗚呼梁某竟敢妄造流言民軍自起義以來秋毫無犯而旗人之投誠者莫不視同齊民一律保護且又賞以錢米拯其飢寒此不獨武昌一地爲然凡光復之十六行省莫不皆然梁鼎芬獨未之聞耶原電又云媚人欺已謟强凌弱黄帝無此政敎嗚呼此尤全無心肝之言也滿賊自竊據中國以來嘉定三屠揚州十日吾同胞之爲滿賊殺害數百萬人而遺民故老之因文字而滅族者尤不可勝數滿賊之虐殺吾漢人至慘至酷凡爲戴天履地之儔莫不椎心泣血誓報此仇今乃謂爲諂强凌弱使非天良喪盡斷斷不能出口原電又云清國皇帝傷此禍亂特下罪已之詔協定憲法大開黨禁嗚呼此特滿賊欺我漢族之慣技梁某竟爲虎作倀也不然漢口官兵之慘殺焚掠何以絶不禁止乎不觀鐵路商辦實爲滿賊允准曾幾何時而卽食其言且命趙爾豐格殺勿論矣昔吾父老因文字細故而受滅族之慘禍矣而謂今日民軍之從事於鐵血者一旦墮其術中不更遭滅種之慘禍耶况載濤方宣言事平之後盡罷漢人之在軍旅者而改練旗兵六十萬矣然則果何居心耶豈梁鼎芬皆未之聞乎嗚呼吾知之矣梁某此電實欲獻媚滿賊冀他日之升官發財以逹一已之目的已耳何當有絲毫爲吾民之心哉不然當盛宣懷趙爾豐格殺勿論之時梁某何不一言以救川民之塗炭耶嗟乎以平日自命爲讀聖賢書文名藉藉之梁鼎芬乃竟有此喪心無恥自賣同胞之事尙何言哉尙何言哉 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[嗚呼山東竟取消獨立矣]  
　　山東取消獨立情形已見前報茲悉上月二十三日聯合會宣布獨立後二十五日副都督賈賓卿蒞會演説極表同情惟以兵少財空緩布獨立以籌款練兵爲宗旨該會旋開臨時議會會長等稱疾不到據會員報告陸軍中級軍官來函署名者七人略謂我省兵力財力均不充足遽爾宣布獨立倘北軍興問罪之師何以抵禦暫將獨立取銷焚燬旗幟登諸報紙俾衆周知俟内部組織完備再行宣布如以鄙言爲謬不妨邀同集議解决若以少數人之私見害多數人之性命本軍惟除暴安良盡其天職而已於是公决擇日開歡迎會歡迎陸軍軍官兵士以厚感情詎至是日亦未開會云又一函云山東獨立確係孫寳琦所提議爲保衞一時之計經諮議局贊成遂宣告獨立舉孫爲都督孫並有電要求政府速組織共和政體其措辭甚厲並有此事無談判之餘地詎現在該省軍隊均大反對此舉已由第五鎭統制張永成面謁孫撫聲言如不取銷此議則即率兵先圍撫署孫遂將獨立字樣取銷日前軍諮府電調之山東軍隊赴援前敵已於日昨開拔德州機器局已照常開工並輸送軍械於他處云 
又聞山東京官日前因山東獨立一事在京屢開會議均不贊成此舉已電孫撫及該省諮議局及各紳聲言决不承認昨日得有復電已將此舉取銷矣 
[百粤人士之北伐熱]  
　　定期誓師北伐廣東北伐隊此次出征統共調撥萬餘人現在趕辦服裝　槍枝子彈新軍之砲隊亦同時出發所有標營存備之開花砲共五十餘尊盡行携去日昨並經北伐軍司令部請領機關砲八尊以資利用現定十三日誓師出發連日砲標將各砲配置周妥並加領機關砲多尊學生隊亦日夜操演不絶云 
　　會議北伐事宜北伐司令官姚雨平馬錦春參謀官陳振等各員連日在講武堂商議軍事從朝至暮精神不倦聞共四條一編定隊伍二籌備餉項三趕緊齊集操練四預定行軍器械 
　　派定北伐軍醫廣東軍政府頃已預備北伐惟隨營軍醫一項關係全軍生命保險南北水土異宜冬令鼠设易作苟非有軍隊衞生歷練之醫恐疾疫死亡之數甚於戰死聞廣東北伐軍醫總監已委任軍醫學堂敎習陳子光陳歷　北洋陸軍第二鎭正軍醫官及前年河間秋操南軍總軍醫官雲南陸軍醫院總辦於軍醫閲歷極有資望陳得委任狀後已於初七日將野戰病院及陸軍衞生隊章程面交軍政府核辦惟聞陳須有軍醫全權乃肯任事云 
　　委任北伐統带宋晋卿久在欽廉邊防带兵宿稱能戰此次出軍北伐仟用該員爲統带現聞宋已分電來粤調取舊部前往以便北伐云 
　　考騐北伐學生北伐學生軍業於初七日在方言館内由該堂敎員雷崑山李壯吾等攷驗體格盡屬氣宇軒昂有敵愾同仇之槪其中以方言英丙丁戊班學生爲最多聞已於初八日一律成立計報名者一千一百餘人不合格者約有三分之一入選諸學生莫不距躍三百當檢騐體格時有李某者不能入選當堂痛哭流涕自謂某寗辭去月金二十元之書記不就特來此投効北伐何期見遺醫生以北地堅冰邊士慘冽君之體格稍遜恐難受此勞苦該學生謂我亦漢民一份子子苟不能雄飛中原固願馬革裹尸豈甘老死牗下耶嗣經多人勸導始垂頭而去 
　　宣告北伐志願書粤省第一軍軍司令長陳炯明謹報告於各界伯叔昆季姊妹文云滿胡非我族類竊據中國逞狼子野心制我漢族無害弗恣炯明痛之恨之誓志滅胡曾經海内外同胞奔走號告時圖大舉去年新軍之役今年三月之役身在行間襄助一切惜以事機不密功敗埀成今幸黎黄諸公首將武漢恢復海内宏逹亦相繼血起炯明嚴舉義師於前月三十日由淡水遄發所部專卒爭烈效命鄉民響應血戰六晝夜遂下歸博二城同時派遣偏師略定增城河源海豐等處清提督秦炳直自知不敵率其全部開城迎降旣將惠郡光復本擬督師西上直抵省垣以與我伯叔昆季姑姊妹相見該清督張鳴歧各清吏先逃城獨立並經舉胡督已慶得人正爲欣慰炯明師以義動願從者多若悉索以行旣恐惠郡空虚土匪乘機滋擾又慮民軍人衆未經編制保無罔知軍紀擾累民間用是小作勾留尸經營編軍遣散守土安民之事一面挑選勁旅專備北伐怱怱逾旬粗有端緖茲承胡督及各社團諸公迭次電促晉省并有推舉炯明爲副都督者諸承挚愛能不感激惟以才則不能爲以志則不樂爲但期虜廷早覆如荷生還决卽解甲回 
 
 

Page 11

 
 
　　籍養親所願我粤同胞齊心推戴胡公挽留在省肩荷重任更願各界諸君和衷協力以重大局勿持意見勿起私爭炯明不出三日即當親率北伐之師來與我伯叔昆季姑姊妹握手五羊城下仍須盤桓數日會商北伐戰略炯明誓爲北伐中之一人斷不敢就副都督職任惟粤局甫定百端待埋政見紛歧在所不免亟應召集臨時省會以爲完全立法監督行政機關并設軍國協會以爲統一軍令機關其他安撫民團綏靖匪氛保護外人整理民政財政預備北伐補充各大事宜如有見及當條陳一二以備採擇我伯叔昆季姑姊妹其有意乎相見在邇不盡所云特此報告魚戍印 
[新蘇州紀事]  
　　省議會紀要十一日下午蘇省議會開第五次議事張議長主席秩序如左一宣布審查縣制報告案逐條討論再行公議二宣布都督交議財政檢查案交財政審查三宣布都督交議雜税案交財政審查四宣布都督交議監獄法案交法律審查五宣布都督交議常昭公民請宣布剔荒征熟減成辦法案議决忙漕已定辦法知會都督此案無庸置議六宣布譚議員慶藻提議維持各地方過渡時財政案知會都督派員查辦七宣布請議審查會報告提出規劃太湖水利案八宣布請議審查會報告提出鹽務暫循舊法徐圖改革案二案俱以爲時已晚不及議决而散 
　　州議會續誌十二日下午三時開會議長周祖培請假副議長孔昭晋主席先掣籤候補審查員名次宣告十三日上午開審查會下午接續開議繼議决陸荃提議維持小學案交付審查又汪炳合提議初等小學暫收學費案全體否决又蔣雲階提議保存府中學堂校具案公議改革以後本州範圍内之衙署局所公欵公産應保存者不知凡幾查議案中尙有清查公産之案應請併交審查現在仍各由原主管人担其責任孔議長謂蔣君原議案祗爲府中校設法未便將别項加入併議旋由城自治總董即府校堂長劉雅賓起言謂該校已奉批照諮議局議案裁撤應請議定接管保存方法辯論良久時已昏黑各會員以本會緊要重大議案甚多今日首先提議僅注重於城區小學及早應裁撤之府校咸不俟表决紛紛離席孔議長不得已搖鈴散會 
　　頒到新定國旗蘇都督府接鄂軍政府來電知中華民國新定國旗已由蘇省派往鄂省之代表員賚送來蘇十一日可到是日軍政府即特派各員弁及陸軍四標統領仉志鵬率領本部馬步各隊蘇商會各總董並蘇商體育會及各支部均出隊齊赴火車站迎接至傍晚始行進城詣都督府時卽升九砲並奏軍樂至十二日早九鐘各軍隊及商團巡警騎巡隊等均齊集都督轅歡迎當將國旗（旗係紅地金星十八粒）中央恭奉各軍隊等均行禮齊呼民國萬歲大奏樂即將國旗扯上旗杆髙懸旋升砲二十一响人民觀者甚爲擁擠咸歡欣巽常云 
　　巡警總監易委蘇州警區全體人員呈請程都督質問總監蔣慰煕事實十二條於初十日選呈鎭江行營都督閲華後立即電飭蔣𢡟煕撤委候辦暫以總務科課長戴宗禮代辦總監事宜蔣總監接本電飭已於十一日交卸據個中人言蔣老虎於臨交卸時尙在公所取去洋八百元將來核算交代恐難免於紏葛又南路區官蔣鴻元本係城自治公所議員此次亦在質問之列現有城自治董事方徐諸君（俱住居南路者）擬聯名呈爲之洗刷爲私爲公非外人所能甩測也 
[新杭州種種]  
　　典商進退維谷杭垣民軍散勇滋擾典當業已多次衆商不得已禀請暫停致釀紏衆圍轟傷斃無辜情事虞標統先後拿獲多起送交軍政府槪被保釋致十二日上午竟有紏集大隊百餘人或二百人圍攻江干及候潮門内過軍橋各典甚至善興典之大石檻轟成三叚每家各被索去洋三四百元不等某典見機俟若輩擁入時卽稱夥友逃散算物一槪奉𤩹另備小洋二百角求諸君曲諒賞收云云衆兵默然當塲匀分而散下午二時某典夥馳赴標營告急並聞該營管带親自拿獲一名亦被司令部釋出虞君頓足大怒立刻召集全營管带隊排官羣往都督府辭職四點鐘全體典商繼至由參謀官金某出晤言近日軍餉不繼應請貴業籌助二十萬金本部當極力保護等語致衆商憤激同一禀求軍政府一律發封停當待贖俾得彙繳官項而已另有某某等數擬請某國領事擔保臨時兵險暫支危局云 
　　組織中華銀行杭州因前敵餉需急如星火業由軍政府會議派王湘泉何敬安二人組織軍用鈔票發行所初九日開會衆商免 
 
 

Page 12

 
 
强承認先發一元票五十萬紙業於十二日由司令官財政政事兩部會銜出示以明年三月二十爲兑現之期並借舊有塘工局爲發行所現聞錢業衆商以發行空票接濟無源治標急策非組織公共銀行萬難補救茲查浙江銀行前由官廳設立商股有限前經民軍抄没計存地傾銀四十餘萬散布同行各莊號存單亦三十萬有另擬即由商界會同軍政府改設一公共中華銀行俾與滬市及鄰省匯划流通金融界或有一線生機已定於十三日下午假座總商會集議組織開辦方法 
　　查提各項官欵浙省商務總會接財政部照會謂舊有各衙門署局所一切正雜錢糧及官有欵項除存儲銀行外有與各錢莊往來交易者現在本部業已成立自應從事清理以重公項惟　體繁頤清查匪易是以備文商請貴會轉囑各錢莊將所存各項官欵計有若千開一詳細清單送部核辦等情即經該會轉函各莊號迅速查報聞錢業中以大清浙江兩銀號開辦後各屬錢漕税釐槪被侵奪凈盡偶有外府縣解欵亦屬按月代劃且今舊兩年錢市風潮重曡莊號紛紛倒閉截至本年八月止除候補及署缺銷差前後拖欠不計現任省垣大小官廳存欠并計尙不敷至一百六十萬有零擬卽聯合同行詳細開報公請查提以維商本各埠通信廣東 
[欽廉兵匪交訌]  
　　自廣東宣告獨立北海於二十三日接電官紳商民均甚歡迎二十四日郭道人漳宣告欽亷獨立設立軍政府有稱軍政都督兼行政官派楊分統駐亷爲軍政分府設立一二三四等行政官令關税釐金地丁各欵限十日一繳各處不應命積欠兵餉無從籌措九月二十七日亷州兵變戕殺楊分統放去監犯二百餘人土匪乘機滋事搶奪鎗械擁進亷州府合浦縣衙門搶毁殆盡亷州府許合浦縣李隻身逃去所有白石塲平櫃埠電報局及富商民店均被搶掠二十九日波及北海土匪聚衆數百人戕殺警務長楊顯範及二十一營哨官王某羣向北海商會索取糧餉已窮於應付四出搶刦兼搶審判廳槍械物件北海洋務局委員及二十一營歐陽管带均已逃去現在亷州無主各國領事紛紛調兵艦來北海非有大兵鎭壓恐外人出而干涉牽動大局甚爲可慮云 
[陳村穀價現象]  
　　廣州商務總會因廣東穀市以陳村爲總匯函致陳赤商會查詢情形昨接覆函略謂大函垂詢穀米市價及來途各情隨派員詳細調查現下舊穀沽二兩八錢至二兩九錢零新水田穀沽二兩五錢至二兩七錢内外棧上存有早造圍田穀約八百萬觔下沙圍田新穀今始收穫尙未旺出故河下穀船頗少現祇有東江等處少數雜江穀船而已且英德清遠等縣水陸不靖則北江穀販不敢運銷西江穀米向多運禪來陳頗少然聞水路或有搶刦之事不無阻滞也據業穀米者言現當新穀登場棧上尙存舊穀八百萬觔之多以近數年所未見今年下沙約有八成豐熟俟圍口穀旺出必有缷價之景象也 
[審檢廳改換名稱]  
　　粤司法部通告云現在軍政府成立伊始伯政待舉而改定官廳名目亦爲重要問題本部握全省司法機關應先將舊有各級廳所名稱重新改正所宥舊日之髙等審判廳改髙等裁判所髙等檢察廳應改爲檢事局地方審判廳應改爲某某府地方裁判所地方檢察廳應改爲某某檢事局初級審判廳應改爲某某縣初級裁判所初級檢察廳應改爲某某縣初級檢事局自此次改定之後除由本部行知各所局照辦外應再呈請都督察核存案以示與民更始之意 
福建 
[福建都督府職員一鑒表]  
　　福建都督府辦事人員茲列如下書記長何崑士庶務劉道鏗會計李特先文贖黄士恆民政部長高登鯉副部長劉崇佑民事科長陳與年副科長劉崇繩營務科長李倬副科長孫東擎庶務科長邱起元副科長王鴻滋敎育科長黄展雲副科長劉以鐘實業科長劉友𢽽副科長莊攷文外交部長陳能光副部長林長民交涉科長李啓藩副科長林知淵財政部長陳之麟副部長裴汝欽田賦科長王振光副科長蘇壽喬税榷科長王子懿副科長蔡鳳機收支科長陳秀榕副科長林榕藩會計科長莊琳副科長李迪湖 
交通部長黄乃裳副部長潘訓初郵便科長程拱辰副科長邱任元電信科長楊廷玉副科長孫俊玉航業科長陳可潜副科長王孝總司法部長鄭烈副部長梁繼揀司法科長蕭敏 
[陳亡追悼會紀事]  
閩省此次國民軍起事各軍士奮勇爭先有進無怯故閩城克復易於反掌大局旣定孫都督以下對於陣亡各軍士十分哀感優　之後特於九月二十六日上午十一句鐘在南較場開會追悼是日各標營及學生隊到者二千餘人外國人與會　觀者六人先由總司令官指揮各軍隊雙手舉槍以表敬禮次孫都督及官長同時致奠鞠躬痛哭　　哀慘次奏軍樂升炮次孫都督並參事員彭壽松司令官許崇智以次降階慰勞言詞懇摯各軍隊頗爲奮發最後孫都督以炸彈隊少年王杰功受傷甚重特加致意令其肩與回城以次散會道路觀者皆贊美不置云 
浙江 
[焚毁漢奸之淫祠]  
　　嘉興西門内廣平橋南舊有清提督程學啓祠日前軍政分府方青箱君以其効忠異族屠戮同胞宣佈各屬即將該祠拆毁並將栗主焚燬以爲漢奸効力清朝者戒略云漢姦程學啓首事洪氏旋歸淮軍清廷念其倒戈之功准立專祠於吾郡殊不知程本漢人而爲滿奴効順種族之見不明其罪一旣爲太平之將復投李氏部下屢冠漢城致我嘉郡七邑得而復失是謂背主其罪二蘇州之戰賴紹光等十人旣降虜清程賊擅調淮兵凡賴氏所屬勁兵悍將全數殺戮是謂殺降共罪三部下之兵悉屬亡命所過州郡焚殺淫掠無所不至是謂自戕同類其罪四今者大漢光復凡屬漢姦皆在痛絶之例是宜焚其栗主以報漢族之仇毁其淫祠以昭後人之戒布告大義咸使聞知 
來函 
[李哲濬上張安圃書（十月初三日）]  
謹禀者竊濬禀准奏請罷斥次日離寗業經具禀連同印信交總務科科長呈繳諒荷察核平昔吾帥議論時局亦以中央政策之不良謂爲今之計莫如視人民之趨向定國是乙方針自武漢事起滬蘇嚮應吾帥亦謂能維持秩序不傷人命財産决不以一矢相加後因紳商各界環請獨立吾帥亦經許可且謂吾亦國民一分子此吾帥大公無我之心固人民所共見共聞者也後因事機凑雜致有今日之情形半月以來孤城困守吾帥之仁至義盡可以動天地泣鬼神然内無接濟外無應援曠日持久勞師糜餉非計之得也况天寒地凍寗省人民妻離子散行者無家可歸居者朝不保暮想吾帥此日之心爲何如也今各省均已獨立督撫有受推戴者有不受推戴而潔身引去者無非因民軍舉動文明與其自相紛爭徒取擾亂不如保全大局千載而後自有定論亦决無以負義責之者應請吾帥邀集紳商宣布獨立二面電請朝廷當視天下爲公器仿美國之共和則功不在華盛頓下矣吾帥亦可約同鐵將軍張軍門带兵入衞痛陳天下大勢速定國是則中國之安危存亡實出吾帥一人之身如蒙採擇請卽批示飭上海商會轉交濬當約同紳商各界來寗籌議辦法一面當請各民軍先行停戰爲此披瀝上陳祗祈採納 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[程都督行轅紀事]  
　　武漢前敵總司令黄興由鄂蒞滬後於前日傍晚特至南市市政廳蘇省都督行轅内與程都督面談良久旋與都督同乘汽車駛赴北市 
　　浙省都督湯壽濳前日傍晚來滬亦至程都督行轅拜會適程都督公出未回即詣滬軍都督府謁見陳英士君互商一切 
　　程都督現因金陵全省業已光復應再組合各省聯軍興師北伐故與滬軍都督陳君商議機要聞程都督卽欲返蘇預備整隊北上 
[共和建設會大會紀事]  
　　昨日共和建設會假座張園安塏第開成立大會下午二時五十分鐘開會到會者一千餘人並有女賓二十餘人公推丁榕君主席演説略言今日到會者如此踴躍足見吾民趨向共和之心理惟欲享共和國民之權利必先盡共和國民之義務故今日預備建設爲吾民人人應盡之責今日此會將合全國人民組成一靈活强大之團體云云次解釋會章會塲頗有種種詰問主席言今係草創自難完善以後諸君如有意見儘可公議修改次北伐隊代表朱芸君演説略謂今日滿廷未倒破壤建設固宜雙方並進但鄙人有血涙數語爲辦事諸君告第一不爭意見第二不爭省界第三不尙空言言時慷慨激昂聲涙俱下次滬軍都督代表黄英白君演説略謂現在南京雖復西援北伐在在吃緊上海一隅擔接濟全國軍餉之責今日尙望建設會諸君注重軍事餉源言次當有唐六琴女十張俠琴女士各脱金釧一副捐助軍餉於是投資者踵接當經主席宣言今日本會尙有選舉事宜手續繁多不及代收請熱心諸君徑向各機關投繳次投票選舉會長副會長各職員公推徐維祺李毓兩君監視開票以一票以上者爲初選當選下次開會複選計得票及格者 
王河屏得六十一票江亢虎二十一票丁榕十五票章佩乙十三票袁恒之十二票楊信之胡宗梅各得九票馬良陳止瀾各得八票陳潤甫舒祖勳金鑑各得六票李懷霜嚴汝霖張平甫沈仲禮各得五票劉文島唐文治王寵惠陶成章孫亭蘇書各得三票蔡汝楫楊千里劉東軒各得二票劉元島潘伯良郁屏翰許農竹童弼臣熊希齡陳少揚袁容蘇筠亭袁望儼劉國觀顧叔侯王梅僧各得一票茲定期十六日下午開覆選會所有當日已繳會費之會員仍請到會 
[都督府電書一束]  
　　各省代表團臨時議長通電 
各省都督鑒本日經各省代表會議提議臨時政府未成立以前推舉鄂軍都督爲中央軍政府大都督以便對外全體贊成理合通告代表團臨時議長譚人鳳叩蒸 
　　贛軍政府通電各省軍政府都督鑒接鄂省臨時議長譚人鳳蒸電内開臨時政府未成立以前推黎都督爲中央軍政府大都督等語敝省極贊成除電知代表團合亟電聞贛軍政府彰文印 
　　烟台軍政分府來電昨晚去電諒業鑒及現濟南已由袁派人往監孫寳琦故將獨立取消此時全省惟有烟台一隅尙全在吾民軍之手惟能力薄弱聞省垣已派兵來逼迫不日可到届時不從則力有未逮從則旣損吾軍聲勢又張北軍之威且生我軍北伐阻力不能不仰仗南軍接濟因此地密接清政府故特電逹卽請酌奪若能派兵船載兵隨带軍火來此烟台卽可保且亦可爲北伐後路接濟地也如何辦理望火速電示烟台軍政分府王文再繕電間聞美人傳袁有被刺消息供聞 
　　贛軍政府來電接湘軍都督電稱現在各處援鄂之師齊集武昌軍令自應統一敝省前後所派赴鄂之師已飭均歸黎都督節制倘該軍隊違抗命令者照軍法從事已電知黎都督查照矣贛軍政府彭程萬文 
　　閩都督來電敝處援鄂情切軍隊雖已編成限於槍械缺乏不能尅日啟行前蒙貴處承允代辦懇即按照步鎗一千五百枝子彈三百萬顆核算價銀迅賜電示爲禱閩都督孫道仁侵印 
　　贛軍政府通電各省都督鑒接鄂電戰狀危急各處亟應派師赴援惟就現在戰時計畫論之長江流域以武昌南京爲最要地點鄙意須一面嚴守武昌一面須由下游各省死力攻破南京則爲釜底抽薪之計否則武昌一有動搖則各省聯軍均無根據之地不可不先慮及者也敝處前派第一次赴鄂之師已接電奉黎都督命令暫駐陽邏防守現又續派第二次援師業已赴卾並派敝省留東陸軍士官生赴滬藉備槍彈組織北伐軍敝處惟有盡能力之所至以爲得尺得寸之計日内南京諒已克復否則惟祈竭力死攻而已不 
 
 

Page 19

 
 
勝盻念卽祈電復贛軍政府彭程萬文印 
[旅滬閩人之公憤]  
　　旅滬閩省同人公電福州孫都督云閩人李鼎新劉傳綬鄭祖彝甘爲滿奴被僞海軍部嗾使來滬潛行詭計爲全閩羞務請其家屬招之歸順否則閩爲完全漢土豈容敵人家屬雜處驅之出境可也而一般甘心事虜至今不悟者可照此辦法 
[閘北種種]  
　　昨有粤人虚某携來汽球一箇投閘北江浙聯軍總兵站稱願爲北伐隊之輔助昨日下午在總局隔壁空地上演放觀看之人甚衆總局派巡邏隊在塲彈壓總兵站並出示諭謂無論軍民人等拾得該球送還者酬洋十五元 
　　前晚有浙軍一千名乘專車開往南京會合聯軍預備北伐 
　　昨日下午二時又有上海商團聯合隊一隊乘專車前往南京 
　　閘北救火聯合會第一隊本定前日操演嗣因江蘇程都督武漢黄將軍來滬在張園開會各會員均須蒞會排隊歡迎故改於昨日下午二時操演 
[提倡剪辮]  
　　昨有陳漢卿等諸君分佈傳軍以民軍北伐需餉浩繁特在英租界天津路七十四五號補救社内設一捐辮助餉會勸人剪辮送至會中變價助餉積價至一百元卽送軍政府應用又聞滬都督府顧問虞洽卿君早與滬上大紳巨商議定俟南京光复後一律剪辮並刋單宣告以爲提倡現在大功告成虞君等正在預備傳單不日剪辮想登髙一呼衆山響應光我漢族諸君之功爲不少矣 
[兵士一律剪辮]  
　　滬軍二標第一二三營管带羅君等奉陳統領命令所有各該營隊官長目兵均應查照民軍章制一律剪辮聞各兵士業於前日將髪辮盡行剪除矣 
[浙軍將次赴寗]  
　　暫駐製造局浙軍第二標二營管带徐作前日接准攻寗浙軍徐管带來電飭將二標二營全部正兵七百二十名率領來寗先行協同防守金陵再候命令開差等語茲聞徐管带擬俟浙省本月分餉銀頒到給發之後即行拔隊由滬赴寗一面由浙省另派四標一營全部正兵來滬防護製造局駐紥兵工學堂 
[敢死隊練習鎗操]  
　　中華上海陸軍第一協一標第一二三各營敢死隊各兵士茲奉陳統制諭令槍操務速練習以便出發北伐故由潘管带等於昨日午刻率領所部各兵赴製造局西砲台試演鎗操至傍晚始各回營 
[學生軍管带之通告]  
　　學生軍管带楊君昨出通告云凡各學生已向本軍隊報名及已有介紹者可即來營編隊其未有介紹可速覔介紹來營毌違此佈 
　　已有介紹者姓名列左王仲相周雨山歐孔武王蔚文朱毅胡維藩蔣玉廷印承堂魏簡候謝恩馬文蔚王郁文彭定安尹兆庶蔣思敏尹仲虎未有介紹姓名列左祝廷芳彭楚雄張鐕堅沈保華陳賦顧昌堉黄蔭椿李泰撰宋元慧虞蘊華孫康濂徐相 
[義武憲兵隊文告彙錄]  
　　義武憲兵隊司令官徐君昨出榜示云照得本隊缺額前已牌示招考所有投効各軍士由本司令隨時考驗分别去留茲將第五次考試諸員評定甲乙榜列於後希於三日内邀同保証人前來塡寫志愿書以憑登册入伍切勿觀望自悞計開熊偉人王光勛焦文德秦傑臣羅振漢掦西黄大順駱駿劉漢如徐中立周揚趙保成陸忠仁賀桂生上官榮趙保連曹振新憑朱寳 
　　徐君又出通告略謂本軍隊現擬預備出發先至南京再行上溯漢江奮除賊衆惟不敎而戰難操必勝之　應就一二兩隊中挑選操法純熟者列爲一隊以便開往餘待練成然後進發諸軍士其各自量速來本司令部報名聽候操騐 
　　又出牌示略謂本軍第二隊現尙缺額亟應補足所有投効考取之陳啓　劉振華黄彬沈鴻祥汪逵九周文彬陳耀祖呂紹煊潘思川朱鈞汪映松王棟臣方少亭等十三名已札飭該隊副官會同各分隊長按名分補仰該軍士等即便前往西門外京江公所本軍第二隊駐扎所聽候補充幸勿違悞 
[巡警總監車申烟禁]  
　　巡警總監昨發簡示佈告國民將禁烟事宜仍前提議以禁吸禁種禁賣三大端爲主義其文如下鴉片爲民巨害流毒二百餘年今日羣思振作强種莫如禁烟現仍重申禁令較前更宜加嚴牌照土膏等捐絲毫不准拖延禁吸禁售禁種大要推此數端私吸私賣有罰私種罪更不原尙望爾等吸户相率矢戒毌延上流爲民倡率首先跳出深淵貧者來局報戒領藥不費一錢從此洗心革面毌再沉溺自甘倘再有意違延法律不能姑寛 
[禁止夜行船隻]  
　　海軍司令部前日接奉滬軍都督命令傳諭駐泊浦江各兵艦凡遇夜行船隻一律禁阻蓋因邇來盜案迭出不得不嚴加防範業於前晚爲始所有來往船隻一律停止夜行矣 
[兵士遷居]  
　　滬軍先鋒步隊所招之威武二營奉委劉君少坤爲管带借斜橋湖南會館暫駐茲因二營兵士計有一千人之譜該會館地址窄狹不敷駐紥於十二日遷至徐家匯李鴻章祠内暫駐一俟訓練純熟卽須拔隊北伐又聞滬軍訓練處亦於是日遷至該祠暫駐 
[酌改書吏名稱責任]  
　　民政長吳君昨日傳知舊有各書吏云照得縣署向分吏户禮兵刑工六房及承發房在當時立法之始分科辦事用意未當不善惟相 
 
 

Page 20

 
 
　　沿日久名稱事實已屬不符責任卯名又多歧出現當更章之際不得不酌改名目重定責任以期逐漸改良事歸實存本民政長與地方相見以誠爾舊時各房書吏務各奉公守法靜候陸續傳知毌忽今將現行辦法開明於後 
　　一現奉蘇省新章從前佐貳雜職均裁於縣署内分設總務警務學務勸業主計等課惟此係内署職務所有徵收抄寫查卷等事仍舊需人佐理應先儘舊時書吏酌量選充 
　　一舊時書吏名目一律取銷分别選充寫生或助理員以昭鄭重 
　　一舊有之承發刑房刑招等房歸司法署另行選充寫生應毋庸議惟舊有與民政關係之卷宗仍責成該寫生等保存檢查聽候隨時調取 
　　一現在庶政待理自以清查卷牘爲先故先將寫生辦法宣布按事務之繁簡及責任之輕重分定三等薪水一等月給薪火銀二十元二等月給薪夥銀十六元三等月給薪夥銀十二元計開陸劍南堪以選爲主計課寫生月給二十元張仲生堪以選爲主計課寫生月給十六元張春帆堪以選爲主計課寫生月給十六元 
　　莊雨生堪以選爲學務課寫生月給十六元湯少齊堪以選爲主計課丈繪股寫生月給十二元孫熊飛堪以選爲主計課丈繪股丈繪生月給十六元 
　　再舊有之吏科兵科專管事件本少應暫屬於總務課資成邱鍚標陸揆原二人作爲寫生清理卷牘隨時聽候傳諭辦公各月給薪水洋十二元以上選定各生薪水於十月初一日起支其餘單上未列諸人應候隨時進行另候補傳特此傳知 
[閘北自治公所接收房捐]  
　　閘北地方自治公所昨出通告云照得房捐一項向由各行棧莊號舖店繳納前經民政總長議定將此項房捐改作地方税充作地方公用業督南市商會會議宣布歸市政廳管理自九月份起另發市政廳捐票收繳以清界限各在案現在閘北地方自治業經成立凡關地方公益事均須次第歸併本公所接辦亟圖進行惟是經費浩煩無從籌措自應援照南市辦法由本公所頒票照收以濟公用除照會民政總長將前辦房捐邵委員所繳閘北一带房捐册籍送交本公所按籍勾稽分别清理並諭飭地保仍舊收繳外合行公布素仰各行棧莊號店舖急公好義凡遇公益之事均極熱心維持自必深表同情按月照繳也 
[捕房管理公廨之手續]  
　　公共公廨自歸捕房管理後曾商准關讞員諭將樓上書吏科房一大間讓歸探捕居住茲悉該房已由捕房改作牌票寫字間專管傳提事宜派繙譯姚某及華探邵阿金與西探出店各一名常駐在内昨已將一應卷牘遷入矣 
[不理票款案尙須質證]  
　　英商永年人壽保險公司控寳康洋貨號主戴嘉寳與正元等三莊股東經理陳逸卿等不理票欵由廨諭將戴等押候補傳人証再訊在案昨經關讞員派差函邀四明銀行經理陳子琴於今日到堂質證以憑核奪 
瑣聞 
[城内]  
　　司法署批示○江汝金禀批公共經商原不應各懷意見如因帪項紏葛儘可當衆算明退還收據夏幼谷於合同限内暗串别人控租園址有無証據該商毋庸懹疑禀請立案薛應庚禀批爾父曾代陶甓齊付還潘姓錢文旣未換票復聽伊將租摺換去爾父雖愚何至於三十餘年以來任其欠息變賣不置一辭尤出人情之外即或果有其事亦應向其子孫索還何得因詢悉該款陶東山亦當分用並無憑証輙向伊孫叙生索討所禀語多朦混不准特斥顧松泉禀批據稱借欵已還楊桃桃等串將方單另押他處如果　實殊覺非是抑或另有别情候飭丁查明核奪 
[南市]  
　　經理税銀○滬上自光復以來百貨厘金俱已裁减而關税則暫歸税務司執管茲聞民政總長業已與財政總長滬軍都督商定徵税辦法委派葉某經理源通官銀號事務　　米價復漲○滬上米價近日復漲每石售洋七元四五角民政總長恐有奸商囤積或竟販往北省希獲巨利故已派人查明漲價原因再行切實申禁保全民食 
[閘北]  
　　男女無恥○于才寳向爲塡泥工頭昨扭姘婦韓顔氏至义袋角八區控被捲逃當解總局經孫科長訊得兩造均属無恥一併斥退不理 
　　手鎗何來○劉金寳前充總局打掃夫前日以手鎗一支託趙鰲根兕賣被都督府偵探查獲均送三區昨解總局經孫科長訊判押候查明究辦 
[英租界]  
　　騙案定斷○西人哈柏前因在滬騙取南京路亨逹利洋行及普惠藥房等各家貨欵逃往威海衛經麥代總巡偵悉特派二十七號西探前往將哈移提來滬解奉英按察使署押候查辦在案前日復經按察使班君傳齊一干人証研訊先由英國皇家律師上堂聲明被告騙貨情形請爲核繼訊之哈栢供稱原告見証人多求請准予就坐禀訴情由班君允之被告遂與見　各人逐一質証旣畢班君與觀審公正各西董磋商之下以哈栢行騙情實遂宣怖罪狀發押西牢半年以儆 
　　電車傷人○留學生傅恆秋昨日行經廣東路被四十六號電車撞倒跌傷頭額由捕查見带入捕房轉送仁濟醫院醫治約一星期可愈 
　　欠租逃逸○山西路衡永昌鐘表店主某甲因虧欠房租甚鉅於前日携取托修之鐘表等物棄店逃逸經巡街捕查悉禀知捕房轉飭房主請廨出單將該店發封候核 
　　包探獲賊○邱國法昨竊福建路金寳泰號内鍚箔十二塊携贓至寳善街圖消當被包探葛祖元查獲拘入捕房押候究辦 
　　乳傭行竊○山西路三百十號住户穆姓前日被乳傭王氏竊去洋二百元逃逸昨報老閘捕房飭探顧阿根前往查得該乳傭係浙江路汪張二薦頭保薦當即回禀捕頭請爲核示 
　　查獲原贓○雲南路三十五號張姓家昨日失竊綢布衣服多件報知捕房由探錢壽生在張姓家附近恊茂押店内查獲原贓弔入捕房候認 
　　巡官失竊○總巡捕房管理華捕張正巡官之卡德路住宅内昨忽失竊銀餐具等物共值洋二千餘元立傳電話咨照各捕房一體嚴緝 
　　查究起火○山西路第一百十三號德置烟紙店前晚起火幸即撲滅祗燬床帳等物並未成災捕房以其保有火險飭探往查覆核　 
[美租界]  
　　殃及比隣○前晚九時吳淞路姚九康藥店後樓失火由救火曾到塲救熄延燒比鄰天盛昌鐘表店元大染坊晉益雜貨號張裕興洋鐵店等樓房七八幢 
　　洋兵酗酒○百老瞧路禮查西酒店前晚 
 
 

Page 21

 
 
有某國艦兵數十人在内飮酒忽起衝突當報捕房派捕前往解散 
　　搶刦金環○王榮生昨在海寗路搶刦行路婦人王石氏之金環由印捕追獲解入捕房押候究辦 
　　洋東逞兇○楊德昌昨報捕房云在華得路某洋人處爲侍者被欠工洋向討逞兇捕頭諭赴該管領事署控告 
[法租界]  
　　自取其禍○新北門外永安街蔴袋店失愼一案昨由捕房將店主奚明揚店夥張明發應彩揚等傳至公廨候訊據奚供店中因有長蛇出現恐有不祥故特酧神詎焚帛時悞遺火星於蔴袋中致肇焚如幸皮带車即來救熄未釀巨災聶讞員商之顴副領事判罰洋二十元充公以儆 
　　學徒肇禍○志成押成曾保火險前晚忽然失愼幸即救息經捕房將店主陳菊生店夥許阿虎學徒程吉章一併傳廨請究陳供是役係因學徒私吸香烟遺火於被褥中所致聶讞員姑念失火未成從寛判罰洋二十元充公 
　　旣賠又罰○馬夫馬阿四駕車違章致將朱立岡之馬車撞損估須修費洋三元當由巡街捕拘廨請究據供因避讓電車所致並非有意違章中西官會商之下判償還修費洋三元再罰洋兩二充公 
　　懲辦竊賊○過犯沈阿榮撬開趙永龍家大門竊去衣服等物甚夥趙即報由包探緝獲吊出原贓一併送廨訊究時讞員判　號一月押一年期滿　逐出境 
[海上閒談]  
　　南京光復張賊就擒捷電傳來驩聲雷動從此我滬上商業又可逐漸恢復矣我深望商界同胞振奮精神亟務其大者遠者俾得巍然獨立於商戰劇烈之世界則我中華民國之大榮耀也若以新國民而仍存舊思想鑽營近利剝我同胞則辜負我大漢民軍者豈淺尠哉 
 
 
 

Page 22

 
 
   
 
 

Page 23

 
 
   
 
 

Page 24

 
 
自由談 
游戲文章 
[從軍五更調] [  愛]  
　　一更一點月東升。快去當兵呀呀得而會。大家拚性。命共和血性要造成。合羣進。洛怕敗呀。越打越起勁。呀呀得而會。打到北京城。 
　　二更二點月正髙。切勿可逃。呀呀得而會。終要立功勞。用盡氣力祗一遭。愛同胞。等功成呀。大家拜英豪。呀呀得而會。銅像造得髙 
　　三更三點月正中。搶做先鋒。呀呀得而會。馬到就成功。大家學學黎元洪。盡力攻。請忍耐呀。最後五分鐘。呀呀得而會。不愧大英雄 
　　四更四。點月正西。切莫慘凄呀呀得而會。招展革命旗。沙塲流血也可喜。出口氣。得仔勝呀。凱歌回家去。呀呀得而會。本事眞希奇。 
　　五更五點月西沉。壯哉民軍。呀呀得而會。共和大功臣。犧牲一已惠衆人。功告成專制毒呀。一切掃乾凈。呀呀得而會。此德無窮盡。 
海外奇談 
[摩哈默德之略史] [  子堅]  
　　回敎主摩哈默德。麥加産也。少時家貧。傭於婺婦開地約家。開地約以其爲人正直無私。遂嫁之。因而得廣交游至埃及叙利亞等處。受猶太基督兩敎之感化。歸而退隠於山中。靜思敎理。至四十歲。始出自立一敎。日伊斯蘭。（服從之義）著書日可蘭。其言日。宇宙惟一神摩哈。默德者。神使也 
[亞力山大之愛軍士熱]  
　　亞力山大每得一新地。或克一强敵。即以其日爲節期。相與宴樂。歡祝慶賀。著爲令典。使軍士稍息戎馬之勞。當臨終時。年僅三十三。軍士皆欲一見王。啓門見之。凄然欲絶。其人心之愛戴。亦古今所罕聞者也 
心直口快 
[雜貨一担] [  愛]  
　　南京。已下。武昌戰事方殷。前言臨時共和政府。宜暫設於南京。然京浦鐵路。之橋梁宜往爲暫毁俾滿政府南來之兵。不能運大砲至浦口。漢陽戰事。如早將黄河鐵橋轟斷。今日武昌如磐石之安矣 
　　目前南軍所長。在有兵艦。北軍所長。在有機關鎗砲倘南軍能速備機關槍砲多。件則全占優勢。無一弱點之可言矣 
　　南軍之心齊。南軍之力勇。實髙出北軍之上所不能占全勝者。在器械少遜耳。 
　　在北軍中之人。皆抱金錢主義。利祿思想在南軍之人。皆抱共和主義。自由思想。文野之别。卽在乎此人品髙下之别。亦在乎此 
　　今欲北軍涉長江以南。有所作爲此必不能辦到之事。南軍跨海以破津門。此必可辦到之事 
　　北軍將領。有虚聲。少實力。南軍將領。有實力。不務虚聲 
　　有言孫逸仙來時。带有兵艦十七艘。開花大砲四十尊。機關砲四十尊。快槍無數。此言果實。則區區滿廷殘卒。不足平矣 
　　南軍有以軍餉爲憂者。不知將舊有供給虜廷之資財。移以養海陸軍。已綽綽然有餘裕矣。滿政府旣乏進欵。又需出欵。其拮据情形。似較民軍爲難多矣 
[十派] [  光頭]  
　　剪辮。易服西洋派頭上精光和尙派半留半剪騎牆派細。埀豚尾滿奴派盤。辮帽中道士派頭。髪結餅乞丐派油。鬆大辮流氓派蓄。髪披額妓女派隔。河繞辮蘇州派剪。　不易服文明派 
野史[  嘉定二我]  
[民族流血巾幗史松江女傑小傳]  
 
 

Page 25

 
 
　　莾莾乾坤。漫漫長夜。偵檢舊簏得松陵女子潘小璜所著爲民族流血無名之女傑傳。此篇曾出現於女子世界。披讀一過。其文雄筆如潮。濃墨如波。其心戚戚過慮。哀哀悲國。種族之感深矣。思想之憤苦矣。乃錄其原文每段加之小言。雖云弄斧。亦表已意。以進於讀者諸公。願我同胞。當此種族竸爭之時。民族流血之秋。各各手執一紙。每日清晨焚香讀之。清夜。捫心思之。毌爲女傑所笑死毌爲女傑所羞死。辛亥嘉定二我識 
　　自男降女不降之謠起。吾女子獨擅名譽無十之歷史。以視二百年來。沈沈。奴𨽻之辱。戚戚亡種之悲其足差强人意。增光種族者此乎雖然。亡國之秋。哀哀女界。其慘酷之命運。實亦獨烈於他社會。後庭玉樹。望家國於江南。瀚海銅琶。寄生涯於馬上。雖竭揚子江之水。寗足洗其汚辱即。不然。而引刃自决熱火自焚。拚擲螓首。以當螳臂。獨潔其身。計亦良得。顧於皇皇民族寗有所補。此亦埋骨千年而碧血不滅者也。迺若熱心如焚敏腕如電。降志辱身。苦辛運動。使鴟梟爲之改音。豺狼可以革面。洎乎大功將成。一死相謝。而殘山剩水之間乃復生一絶大波瀾焉。此具人爲何如人。而可聽其淹没不彰哉。我念及此。我乃和血和涙。以草此爲民族流血無名之女傑傳 
　　二我日。咄！咄！東胡敗虜咄！咄！滿奴賤種。我漢人何負於汝賤種。而汝犬羊之遺裔。必欲蹂躪我。四百州乾凈之中原流毒我黄祖開拓之神洲。何故歟。何故歟。越王殺父之讐不敢忘。滿奴屠戮之慘。誓必報。今者天佑漢族。各省光復。女學校請願北伐。女軍團懷抱非凡。與愛國健兒聯軍北伐。直搗黄龍。卽以其人之道還治其人之身。我感情爲之一快（未完） 
戲攷[  吳下健兒]  
　　玉堂春。蘇三之解往太原也。王金龍已一舉成名得中進士。而巡按山西矣。盤查倉庫畢乃檢閲案卷。閲至蘇三毒殺親夫一案。不覺大驚。即升坐大堂請藩臬二司。同訊此案。差役解蘇三至堂。王一見。根觸留情。酸入心脾昏迷悶倒乃退坐二堂。蘇三遂將始末根由一一招出招至贈銀一叚。王又昏迷不醒乃由藩臬代審。藩臬已知王公子。即堂上巡按故意細訽。窮詰痛駡。浪子之游蕩。嘲笑公子之薄倖。以此案牽涉巡按。知于未便。見機而退。蘇三亦知巡按即王公子。轉悲爲喜以啞謎動王。王退堂後。請臬司劉秉義。澈底審訊務求水落石出。開脱蘇三。劉會意承旨而去提皮氏嚴訊。一鞠而服。乃以皮氏抵罪。釋出蘇三。後蘇從王以終身焉。吳彩霞唱此劇。嬌聲軟語。如初囀黄　。百聽不厭。新舞臺之全本玉堂春小連生去臬司。模倣官塲。維妙維省。該刺當世。意在言外。　是一幅官塲現形記也。 
小說 
[爱情小說周利亞十一] [  閩縣超西子譯著青浦鈍根人潤辭]  
　　駒光荏苒。陳生居盜山已半年餘矣。身覊草野。心在巴黎。每當訓練部曲之暇。輙手戰史一卷。就窗前讀之。然時一念及意中人則神思迷離。廢書歎息。一日初夏。散步園圃。忽有步卒來報。第二偵探隊在山下遇一單身女子。行跡可疑。正欲拘留。上山。請統領詢問發落。忽被一少年男子强辭奪去。觀此女子。似頗厭惡少年男子。此中必有秘密關繫。請示統領定奪。陳生聞言。即匹馬下山。馳至綠林深處見有少年男女二人。方聚立爭辨。卽近視之。不禁大駭。蓋女卽施比亞。而男即林勇悟也。 
　　讀者至此。必詫施比亞與林勇悟何由至此。得毌著書者之臆造武斷耶。雖然請少安毌躁。容我補述其原委。 
　　先是施比亞自拒絕林生求婚書後。勘破世情。以爲世界上所謂美男子。其道德大率如是。欲求如陳郎者。不可復得。於是益閉門不出。屏絕游宴。其父法總統奈撫。誤以爲漆室女中心思嫁也。即貿然與金財奴訂婚。迨吉有期矣。施聞之大驚。情急無可爲計。其婢靈敏設辭勸慰。卒難自解。乃相議惟有乘。夜潛遁非洲一策計定。當夜屏擋行李。挾資追蹤陳郎而去。 
　　主婢一雙弱女子。跋涉長途。不堪風霜之苦。未及三日而婢病。呻吟旅館不能起。施比亞不得已留贈多金。灑淚别之而行。途中煢焭。益無聊賴。屢經險阻。不少沮喪。蓋爲重見陳郎之希望所興奮。而其精神不覺疲乏也。行抵英雄山下。爲偵探隊所阻。謂密司一弱女子。獨行前途頗可慮。請往見我統領。當飭人護送密司行也。施比亞猶豫未决。適林勇悟追蹤而至。飾言欺偵探隊。以施爲新婚妻。奪之還。挾持疾行。至一深林。並坐磐石上。自表拒盗之功。且請鄙人慕公主久。今復有救命恩。宜以婚事許我。施比亞心甚惡之。而力不能拒。正爲難間陳至矣。 
 
 

Page 26

 
 
   
 
 

Page 27

 
 
   
 
 

Page 28

 
 
   
 
