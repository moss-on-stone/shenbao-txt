# 1906 - 258 - 4912008

 

Page 1

 
 
   
 
 

Page 2

 
 
[電傳上諭]  
　　八月初三日奉　　上諭自鴉片烟弛禁以來流毒幾徧中國吸食之人廢時失業病身敗家數十年來日形貧弱實由於此言之可爲痛恨今朝廷銳意圖强亟應申儆國人咸知振拔俾袪沈痼而蹈康和着定限十年以内將洋土藥之害一律革除凈盡其應如何分别嚴禁吸食並禁種罌粟之處著政務處妥議章程具奏欽此初五日奉 
　　上諭陳璧現在出差所署順天府府尹著孫寳琦暫行署理欽此 
現換單袍褂 
[電傳宮門抄]  
　　八月初五日召見軍機朱壽鏞 [P論改革中央官制（其二内閣）> 
　　立憲。國家統一之機　。執之者其惟内。閣總理。乎内閣總理大臣之名分之位置。略如吾國之舊有宰相。惟彼自設立憲制以後。内閣總理對於君主。則負責任。（明憲法條文）對於人民。亦不能無政治的責任。（雖不明定憲法而内閣對於議會、必有多少之商量、）内閣。制之發達。責任制之發展。是卽立憲制鞏固之表徵矣。若吾國舊日專制。君主所爲之事。往往不經宰相。直接人民。且又雜出其官爲宰相之箝制。由是宰相一職。勢如綴旒。蓋自前明置大學士而相之實、去。本朝設軍機處而相之名亦僅存世謂中國爲無相之政體殆非讆言無宰相則全國政治上之責任。無人擔荷國家統一之機關。全不設備。踓使保守專制長此不變而一國三公靡所適從。亦且不能執行其政策。而發抒其政見。更安能標定政綱。襄賛國務使達於立憲之目的哉。方今議改官制。已有改置内閣設立總理副總理之消息。則知朝廷於立相一事。重爲注意然在立憲未立憲之問議改内閣其職權之重輕實一大問題是不可不悉心研究之 
言乎統一之理則。内閣之權。固欲其重也。近世内閣制度。雖非明定憲法然因其代表國家。執行政策。實已占政治上最重要之位置。立憲國總理大臣不特於内閣自負責任。且於各部之事。亦負連帶之責任。（如外務省内閣亦負責任）責任旣重其職權亦不能不隨之而重吾國尙在豫備立憲。雖不。能依據歡制使内閣大學士一躍而進於單獨制驟趨於偏重之勢然以準備立憲先。期組。織急宜變通内閣之舊制而專任以統一之。也日本常豫備時期。明治二年置太政官爲立政行政之監督。八年改元老院。議决法案。至十八年始組織内閣任用總理可知立憲以前其所謂太政元。老云耆。立法行政之權。並掌其手。對天皇有當稱之職對議會有當盡之責。雖其所定制。度與今之内閣總理稍異。要其職之要。權之重。固彰彰無可掩也仿行而設置之殆爲今日之要務矣 
雖然所貴乎。立憲者因其有民選機關。可以監督政府之特質也。内閣旣執統一之機關。獨攬其權或用人之不當。或作事之失敗。彼中 
有議會以制裁之防範之使執政專横之過舉可以减殺。自由之幸福。藉以保障。彼中憲制之所以發達其原因蓋在乎此吾國憲法未布。議會未興人。民。對。于内閣。其信任也無請願。權其　信。任也無　認權。則於政治之進步。大有關礙此今日。請設議會之所以不。可已也。（明治二十二年發布憲法而十一年卽有府縣會是議會先於憲法之證）内閣與議會。旣有直接關係。則各大臣關於重。要之政務。求意見行動之一致。不能。不先謀内閣人員之統一。旣已統一。則自不能不負其責任。夫至内閣責任制確定。而憲政猶不能實行者未之有也 
由前之說。内權之獨重可以收統一之效。由後之說議會防制内閣可以去專横之弊。去其弊而存其利。其於任相之道。思過半。矣。 
[本館接派員護理江北提督專電初五日未刻到]  
　　南京專電云江督周以江北地方緊要淮海災重民心不靖似不能無大員坐鎭江北提督廕午帥一時未能到任已委蒯道光典護理所有淮揚海道一缺委丁道葆元署理（甲） 
[俄報不賛成開放北滿洲之議]  
　　初五日倫敦電云日本擬開放黑龍江松花江及北滿洲各境准各國前往通商俄國報章皆駁斥之譯文匯報 
[日本銀行在關東發行各種鈔票]  
　　日本捷報云横濱正金銀行本已在牛莊天津上海三處發行鈔票自去歲起復奉該國大藏省外務省大臣之命在滿洲發行鈔票現因欲此項鈔票信用起見日本天皇特降旨准正金銀行在關東中國發行鈔票歸大藏省外務省大臣節制此項鈔票可持以兌換紋銀該 
 
 
 

Page 3

 
 
銀行須儲蓄公積金其數與發行之鈔票相等此項鈔票可在關東中國通用交納公私欵項並無限制大藏省外務省大臣可隨時派員查察該銀行一切事宜該銀行所發行之鈔票有一角五角一元五元十元等數種譯文滙報 
[日本在牛莊創興實業]  
　　東報云日本擬在牛莊建立自來水公司並敷設電氣車軌道直逹牛家屯譯字林報 
[香港風災四誌]  
　　初四日香港電云打撈屍身淸除壤物之工作仍未少停港督擬撥官欵聽人借用建造船隻祇須保押不取利息已請救濟會董事籌畵此事矣譯字林報○法報云香港大風華人死者約計五千人香港又起大風歴時六句鐘之久但不若初次之猛烈損失之數約値洋二十兆元譯文匯報 
[京師近信]  
　　户部議永遠停止實官捐於七月二十九日具奏聞從前所捐之候補候選人員未曾到省到部者擬以捐項統作爲國債票長年三厘給息在各省藩署領取一說户部尙未議及此事云須俟會議大臣酌議再定 
　　編制大臣及所調各員每日均在頤和園會議五日中會議四日以一日爲休息 
　　自立憲諭下政府新舊兩黨時有衝突前日外間喧傳有裁汰内豎消息聞此言係舊黨傳出蓋意欲藉此煽惑宮𨶤以兾阻撓憲政也於是内豎聞之均詣太后前泣訴求老佛爺保護太后答近日各大臣會議未聞有此當詢及之次日召見袁宮保卽以此事爲問宮保力陳並無此說退至會議處遂昌言内豎之不可裁以杜舊黨之錮惑 
　　按袁宮保請緩裁内寺曾見前日本報專電 
　　會議官制全任袁端二大臣主議袁以秋操急於回署端則有迅赴新任之諭大約不數日内改定官之制諭卽當明發矣 
　　近日學部商部連得各省學會商會呈請代奏慶賀立憲之電一日必有四五起一俟實行不知更將如何歡忭也 
　　巡警部新定管理旅店規則定八月朔實行刻下已分飭各分廰各區專派巡警在寺觀及客店貨行等處調查僑庽人口須一律註明年歲籍貫職業編列户籍册以便隨時抽查 
　　工程局修築馬路將及一載除崇文門大街前門大街修竣外餘如宣武門内外大街及騾馬市一帶均係市塲繁盛之區往來車馬極盛自修路後禁止車馬行走頗覺不便而開工已及四月工程尙未及三分之一且所築之路旣不堅固又不合式兩旁所築溝渠未明平水之法故每逢雨後積水無可洩瀉所有穢泥均存積溝中開霽後卽以溝中之泥水洒道穢氣逼人與衛生大有妨碍大栅欄一帶所築之石溝其淺如盆尤爲可笑該局總辦某日以酒食徵逐於所管工程毫不經理此工程腐敗之所由來也（容） 
[江南救荒問題]  
（一）奉旨賞銀賑撫上月二十九日奉旨周馥陳夔龍電奏該省徐海淮安等屬水災情形深堪憫惻著賞帑銀十萬兩由藩庫給發妥爲賑撫母任流離失所至所請灾區錢糧分别減緩及請截留漕糧之處着俟秋後確查情形再行奏明請旨欽此（甲） 
（二）電請鄰省援助江督蘇撫曾會電各省督撫云本年江蘇大江南北雨多水溢而徐州海州汪洋一片淮安半成澤國常州鎭江之宜荆壇溧等處亦均被水成災哀鴻徧野將有流離之象現雖酌辦平糶無濟於事庫空如洗無可騰挪截漕爲數有限且須俟至九月欲籌急賑以靖民心而免逃亡羅掘俱窮幾成朿手伏求救灾恤鄰拯其溝壑視力所及俯賜援助謹爲飢民九頓首以請等語現贛撫吳仲帥接到此電以誼屬鄰省義不容辭卽與藩司熟商擬卽籌欵滙濟（對） 
（三）徐州府禀陳災情江督蘇撫前通電各府州縣令將各處被災情形詳晰禀報以便彚齊入奏等因兹聞徐州府田紹白太守遵查禀復略云電諭遵悉徐州水災宿睢邳最重蕭銅較輕豐沛碭不成災現用捐欵倉穀一律先辦平糶似可接濟邳睢宿必須接辦冬春賑蕭銅須辦春賑豐沛碭無須賑欵難籌也民間尙無逃亡粮價每斤麥在四十二三文雜粮次之災重村莊銀糧分别蠲緩俟秋後勘定富家存糧皆飭報明窮民亦無敢擾捐款彚有總數再報惟庫無存欵餘再詳禀云（明） 
　　按江蘇水勢漫溢。災象已成。而蘇府屬廳縣。猶挾以官爲市之故智。禀請加徵冬漕。殊可怪也。 
[蘇撫不准各州縣請加冬漕蘇州]  
　　日前蘇府屬一廳九縣會銜遞禀各憲請准冬漕每石帶征錢二百文以資辦公經費等情詞中語氣大有如不准行當全體交卸爲挾制上官之意現聞撫憲陳中丞披閱是禀卽嚴批申斥如再有此等舉動定當嚴行參辦已行知蘇藩司查照矣（康） 
　　按蘇屬廳縣所禀計有四欵已見前報此即四欵中之一也 
[德淸縣報荒閙事詳情湖州]  
　　湖郡各縣因月前兼旬大雨農民咸投縣報災德淸武康等邑電乞省憲派兵彈壓兹悉德淸縣滋擾尤甚上月念三日天氣雖晴而河水高逾隄岸二尺一望汪洋竟成澤國各農民於念四五日紛紛投縣報灾傅石生大令師閎概摒不准二十六日聚集千餘人擁入城内告荒傅令仍不准衆大譁噪突將庫總施某之房屋拆毁毆傷傭工并將城門關閉沿途攫物全城罷市捕廳某少尹出爲彈壓袍褂扯破大帽摘失大受窘辱直至深夜始散二十七日鄉民復擁衆人城始在縣署暄嚷旣卽將庫書沈某江某等四家内室銀洋衣飾物件搶掠一空并拆毁房屋不留寸椽傅令親出彈壓復出示准其報灾奈已不可解散時新市雷甸二鎭新設之警察聞知消息馳至彈壓衆仍在署滋擾要求縣主免粮發賑傅令及粮河捕三廳均被毁輿擊辱分頭守護倉庫監獄旋有某哨弁率帶兵士一棚駛至出　排解詎被鄉民 
 
 

Page 4

 
 
簇擁出城復有人在城上亂抛磚石傅令怒喝令兵士向上開槍當有一彈洞穿農民之臂衆始畏而退却始得將某弁奪回復拘獲爲首逞兇之農民五名解至縣署收押惟受彈傷之農已血溢而死并於開槍奔逃時踏傷多人時已傍晚衆皆退回傅令因已釀禍亟邀紳士到署與之商酌并詳府請派鄰縣到德騐屍通宵防守念八日張統領由郡率帶槍划數艘駛至幇同營汛設防并將城門一律緊閉各農民羣聚於城外有數千人之多由紳士出城勸導各農民堅求准荒發賑并免追究滋事各人紳等回縣禀知後外間謡言四起民心惶惶及至念九日傅令見勢不佳且恐激成事端先將拘押之五農釋出惟城門依然嚴閉店鋪亦不敢開張初一日寳藩司據報派候補知州汪符生剌史煦與省防内河水師統領何副戎率帶師船六艘星夜駛往復飭湖防新軍分别水陸防守以免匪徒乘機滋事又奉張撫札委候補府湯淸川太守到德查辦（的） 
[震澤匪徒又復搶刦蘇州]  
　　震澤搶刧米行已迭記前報乃初二日又有匪徒鳴鑼激衆頓時聚集千餘人同聲附　硬案食米搶奪食物店數家毆傷董事巡勇並打毁學堂器具該處人心惶惶已由紳耆等飛禀省台派兵竭力保護委員查辦云（明） 
[岫巖塩局存塩被搶奉天]  
　岫巖州民情刁悍目聞開辦督銷卽聚議抵抗已志前報兹聞該州奸民聚衆二千餘人手持搶械圍住岫巖鹽局分卡並將存鹽四百石全行搶去幸未戕傷人命經鹽局委員王瑞高會同州牧項則齡飛請派兵彈壓趙軍帥卽札飭警務處派奉軍左路周統領廷順帶馬步隊各一哨馳往駐紥相機拿辦（丙） 
[朱參議並未簡爲駐日使臣]  
　　本埠報章載外務部參議朱寳奎已簡爲出使日本大臣有人電詢京師則稱並無其事想係傳聞之誤云云（南） 
[載運華工出口情形吳淞]  
　　淞口三夾水現有英旗商輪一艘滿載上海所招華工五百餘人停泊海口該華工係由上海人胡炳泉陳張朝等經招載往美國開掘巴拿馬運河言定每人月給薪工洋三十元預先給薪一月以爲安家之需某日工人旣上輪船並不發給月薪即令洗浴閉禁各工情急爭閙該輪卽移泊口外以防逃脫而各工人家屬偵知其情先向招工人家擾閙繼有王阿二小船駕至該輪查探突有小工多人躍登小船圖逃當爲招工頭目瞭見將王船扣住飭工回輪各工哀號迫切經船主洋人將小船釋放逃去工人九名嗣又有拖爬火輪由申續載工人百餘名歴述受愚情形以故續招之工人皆不登輪仍由原船回申事爲滬　稅司所知卽於初五日午刻飭該輪移泊口内炮台灣並准小船近泊慰問而工人月薪亦各給發洋二十八元（川） 
[紀委勘馬鞍山租與洋人事吳淞]  
　　離淞口百英里之馬鞍山一名花腦山又名花烏山庽滬西人擬租爲避署之處前山領袖領事照會江督蘇撫轉札上海道瑞觀察照准觀察於初二日札委崇明縣魏大令並咨蘇松鎭陳軍門請委熟悉沙島之守備黃吉三同往勘查以憑上復（取） 
[是否關扦洋人勒索舞弊]  
　　常關新更扦巡二洋人於初二夜半時僱一民船帶同細崽王某駛至口外砲台灣見有崇明貨船二艘指爲逃稅勒索陋規洋一百念元船户不允二西人向空連放手鎗四出該船户駭極當湊合大洋八元錢二千票洋五元金戒一枚統共作洋四十元尙少八十元言定候出口補給二西人急忙之際將所携名字簿遺落越晨經船户范順興及沈某携簿禀知大關稅務司好　遜君蒙飭副稅司於初四日晨帶領二船户乘火車至淞關會同淞關大寫洋員立傅扦巡二西命船户指 
認無訛並在二西人寓處搜出手槍二枝卽携回上海禀辦（取） 
又一說云前晚崇明船户沈祥郎范順興裝載芋艿芝麻駛抵關卡並不完稅潛逃進口爲淞關扜手及巡差等追獲當令完稅洋八十元二船户所帶之洋不敷完納將物作抵言明俟出口時交洋贖物始得釋令關駛詎船行至滬南又被南關西人查無進口稅單將船貨充公二船户據情　　新關總稅務司好君因　昨日赴淞查察有無其事再行核辦（宜） 
　　二說微　異同姑兩存之俟查明實情再紀 
[蘇省觀操員由滬起程]  
　　蘇撫陳筱帥以河南彰德大操應派觀操人員曾以督練公所職員陳蔚曾櫪超湯調　章駕時洪漢傑黃桂華杜中柱林調元八員派往彰德兹悉八員已於前晚搭輪北上攷查軍政然後赴汴（甲） 
[英國火車失事續誌]  
　　初四日倫敦電云英國葛蘭塞姆地方火車失事死者二拾人傷者十六人東北鐵路總辦斐列潑森君亦及於難至肇禍原因尙不得而知火車旣抵葛蘭塞姆地方即應停車惟該車掠停車塲而過以致一面脱軌傾覆於橋梁之下額爾金伯爵亦在搭客之内衆人之意皆以爲此次火事僨事不得謂司機者無心之過云 
[美國準預派陸軍赴古巴]  
　　初四日倫敦電云美國京城官塲對於古巴亂事皆有不平之意業已準備遣調陸軍出發矣 
[俄國革命黨藐抗俄皇]  
　　初四日倫敦電云俄國革命黨到處散布檄文反抗俄皇謂專制君主懦怯彼等當將其所得之輔助逐削除云 
[俄相寛容猶太人]  
　　初四日倫敦電云俄國首相司徒來賓諭知猶太人代表允爲切實查辦西得爾斯地方　　猶太人一案並懲辦其罪彼盼猶太人自受此禍後不再遇害彼又允在議院建議恢張猶太人之權利歐弟薩省將軍及知事皆允許猶太人鎭壓亂黨使不與之爲仇云譯字林報 
[美遣大將前往古巴]  
　　初五日倫敦電云美國大將馮斯敦曾統率美軍征服斐列賓羣島名聞卓著已奉命迅速起程前往古巴 
[德擬在波斯設立銀行]  
　　初四日柏林電云路透電報謂德國已在波斯國設一銀行不免言過其實葢德國現甫提議及此耳且英京俄京之關心此事者現已得有通告矣 
[瑙威國皇定期游歴德京]  
　　初四日柏林電云瑙威國皇定于西十二月間赴柏林游歴 
[俄政府捕拿革命黨]  
　　初四日柏林電云俄國列家地方革命黨之被捕者甚多按照公文所載則罪人已得矣 
[俄皇行程]  
　　法報云俄皇仍在芬蘭海灣口巡游昨日鐵列　夫大將） 
干西九月十六號中風身故）出殯俄皇並未往送　文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[部咨飭商赴義賽會杭州]  
　　浙省禀劉商部咨行義國舉行賽會應以天產製造各品前往陳列以資比較而求進步業經浙撫札司并商務局出示飭商一體赴賽兹將部文照錄於後爲咨行事光緒三十二年六月十四日准軍機處抄交出使義國大臣黃奏報赴會日期曁會塲大畧情形一　奉硃批商部知道欽此欽遵到部查原奏内開各國舉行賽會考厥宗旨無非以組織商務爲目的萃各圍所造之器所產之物羅列其中使人知所考求以爲國計民生之用華商均爲販售而來詢以製造殊未了然難收賽會之益擬懇中國遇有各國賽會即由商部行知各省妥辦貨物特選精於製造者帶同前往與外國貨物互相比較或須求精或須　良庶於會務日獲其益等語本部查近來各省工藝逐漸改良若能於赴賽時詳加考求自能日有進步黃大臣所　遇有各國賽會時選精於製造者帶同前往一節洵　振興工藝之要圖相應咨行貴撫查照嗣後遇有各國賽會選派通曉工藝者一二人前往會　就華商赴賽物品與各國物品亙相比較中國之貨何者能暢銷外國之貨何者可模　詳細考察俾回華後設法提倡以收賽會之益是爲至要荷 
[蘇省藩臬粮道交接日期蘇州]  
　　蘇省大員更調一則已誌昨報兹悉藩臬粮均定於七日交接（照） 
[蘇藩禀請開缺之蘇州]  
　　蘇藩濮　伯政體未痊日前延上海某西醫來轅診治據云須調理三月方可復原因禀商蘇撫代奏請假三月初二日秋祭至聖先師行三跪九叩禮詎竟不能　立當經從人扶起　署則已半身不遂因此准其開缺（康） 
[懸牌調懸令杭州]  
　　金華府東陽縣楊大令泰階因案撤任被議開缺兹奉藩牌以現署錢塘縣程　令贊淸請補又樂淸縣何大令土循近因迭被士紳呈控自行告病乞假同於月之初二日奉委卽用知縣杜大令光佑署理（翠） 
[推廣商船分會鎭江]  
　　鎭江商船總公會開　後又經商部咨請督撫轉飭凡設立分會之處一體遵照出示保護航業以挽利權業已遵飭照辦所有各處總會分會支會開列於下鎭江　蘇州桃源常州宿遷上海皇陵莊杭州懷遠楊州盱眙興化正陽關淸江頴上磘灣淸寗毫州六安河南周家口（再） 
[通飭保送警察學生杭州]  
　　杭省巡警學堂已由總辦袁巽初觀察禀准推廣定額通飭各府州縣一體考送惟官費難籌故須自備膳資定期九個月速成畢蒙秋後卽當開課（晚 
[法政學堂勘定房屋蘇州]  
蘇省法政學堂附設　仕學舘内房屋狹隘現蘇撫擾推廣學額另建房屋因飭該堂總辦羅　裿勘定道堂巷典當公所隔璧潘紳之宅議定暫質數月再行酌奪聞日内即將脩葺遷移矣（且） 
[實業學堂將次開辦蘇州]  
　　蘇省商務總辦　繩伯觀察擬就城中設立實業學堂現已勘定　門内賽兒巷空地起　房屋俟工竣即當開辦（且） 
[佛手不獲保全蘇州]  
　　蘇垣　門内無量殿内有千手觀音佛像昨有警察巡長二人前來遊玩竟將佛手折下挽人　中　寺　出而求免巡長等掌頰叱退云（永） 
[爭扛石塊吳湘]  
　　張華浜滬寗鐵路所需舖路石塊由協記春記瑞記三石行承包雇工扛卸已歴數年近忽有人在寳山縣禀領諭單告示另招夫頭强行扛運於初二日與該三行所雇工人爭奪兇毆業由恊記等具禀滬寗鐵路總管　處請爲查究（取） 
[船户掘藏吳淞]  
　　高橋口北首陳家嘴角海灘近有沙泥船户高林泉掘得古缸一隻内貯本洋一萬二千元三　高金塔一座（川） 
[上海官事]  
　　甲辰翰林王愼賢錢淦均由京來滬前赴日本游學昨俱命駕入城至道轅拜謁○山西大同府知府翁斌孫到道辭行○寳山縣知縣王得庚到道禀見○　備葛　齡禀請銷假○上海縣知縣王念祖禀請感冒假天（宜 
[移查陪員及律師上堂案新章]  
　　蘇州關道日前移文滬道略謂現奉部頒刑事民事訴訟法章内有陪審員及律師准予上堂辦案一條兹因各處辦理未能一律查上海爲通商口岸案牘繁多刻下未識將此條如何辦法請即詳細查復以便仿辦等因昨滬道瑞觀察已札行上海縣王大令核議具復矣（宜） 
[江西商會與南昌輔善公所往來電文（爲購米平事）]  
　　南昌輔善公所諸公盬　浙雨多糧缺滬　接　平糶擬向　購米數萬石請禀明仲帥祈准米出境電復作　　豔○上海江西商會潤夫兄鑒覧悐滬十缺　平　　　帥　准米出　輔善支助） 
[湖州電請賑災]  
昨日滬北絲業會館接到湖州各紳　米電　日來水災陡發災情甚重　　　設立粥　及平　局以救災民但此次之災較乙丑爲尤甚兼之米　　長急請湖州同鄉曾诸諸君籌欵振撫云云（力） 
[又飭議平米價]  
　　關道瑞觀察因米價飛漲札飭上海縣王大令知照米業董事從速平價大令飭傅該米董到縣詢問市價不符乃諭令赶緊　知米業勿得再漲並派差往各行查明的實米價上以憑核辦一面照會總工程局董設法糶持（尺） 
 [P查獲艇勇私帶場鹽> 
　　外海巡緝廣艇每逢月杪淞領餉回時所有弁勇水手等人均帶有　鹽售銷淞口緝捕營向不顧問昨外海緝捕統領張厚田接浙西鹽商來電謂　營炮艇在南洋某鹽場購帶私鹽甚夥請卽嚴緝等情因飭王管帶前往　獲向之　詰詎護艇勇胆敢拒阻王卽回營據情　明　詳省憲嚴辦（宜） 
[諭禁地價居奇]  
　　蘇嘉鐵路所需各地由總理張季直殿撰移請滬道飭各屬示諭如該公司向民間購買不得居奇勒索聴候公司分等給價如違務卽提案究辦昨瑞觀察已札行所屬各　縣遵辦矣宜） 
[諭守平糶規則]  
　　日昨滬北鍚金公所平糶　門首黏有總工程局示諭略謂奉憲設立平糶係爲救濟極貧之民其有肩担足以自給者已不在此例近來有等店鋪　塲往往亦混雜蝨買有佔貧　生計查原定　程每人一升起買至五升爲止　有一人往返數　購至三五升者假此情形實屬不成事健爲此出示諭　知再查有以上混雜購買情事一經察出定當從重議罰又凡購米者多 
 
 

Page 10

 
 
挾飯籮如有以布袋蒲包袱包等物一概不准糶賣云云力） 
[禁止鄉婦渡浦報荒]  
　　近日上海縣王大令訪聞浦東塘橋等處近有鄉嫗等來城報荒當卽傳諭各渡船户不准　渡　婦等過浦一面派差往各該處妥爲勸導俾免滋生事湍（尺） 
[諭知傾棄垃圾時刻]  
　　法捕房總　麥闌召昨飭包探知照居民鋪户嗣嗣後所有垃圾須夜問十二點鐘後方可傾倒於馬路如有在限前任意傾棄者須拘案罰辦（深） 
[凶証解縣]  
　　阿六寳戳斃陳阿根案凶証在逃迄未獲案前日縣差丁勤協同工程局探赴高巷　緝獲要証劉阿生並在王家碼頭恊須猪作内拘住沈春及珠興猪　夥名八橋等三名一併解縣收押（尺） 
[斥革不守警章巡士]  
　　警察東局巡長趙　基近因不守局章局員郁少甫二尹禀明上海縣王大令出示斥革　） 
[英人妬姦釀命案之結果]  
　　英人達脫前與西婦米西路司有染嗣婦又與移愛情　司密司爲達脫偵知因至海寗路十五號洋房將司密司用手搶轟斃並將米西路司轟傷由捕房將達脫拘獲解訊各情　紀本報兹悉此案已於前日榜晚六餘鐘在英臬署訊結判達脫監禁西牢十八個月完案似 
[俄人刃傷西人案之結果]  
　　前有二俄人刃傷西人由捕房將二俄人解送俄署訊判及將情罪較輕之一俄人罰洋開釋各情二紀本報慈悉捕房昨復將行凶俄人及受傷西人解送俄署訊辦俄官以原告傷無大碍判將被告俄人罰洋十五元開釋完案似） 
[西捕押送流氓到局]  
　　昨傍晚警察北局一百六十號巡士在老北門吊橋驅赶賣蘆粟之人忽有流氓陳金寳號召羽黨五六十人將巡士拔至法界河浜毆打受傷並搶去衣帽號叫後由局中 
得番飭派　班巡士往獲聞陳已被法捕房拘　特向　索解局而陳之羽黨又集百餘人意圖刦回故捕頭飭派西捕押送到局立移上海縣訊辦曰） [P木工要求加增工價> 
　　前日本埠紅幇木工因向作主加增工資不允於昨早發出傳單停止工作各工人聚集於四馬路大觀樓各作主則集于湖北路華洋樓茶焑舘據聞各木工要求每人每日加洋五分作主則欲各工人每　存工洋一元口雜人多彼此均不應允新閘捕房飭　李星福四馬路捕房則派王長桂會同前往 
彈壓一切（力） 
[控究索詐小工]  
　　英美工部局控小工頭袁張海私向各小工勒索錢文讞員關司馬飭差協探倪順泉於昨日將袁等提案時有小工魏大榮吳壽全陳子亭等十八名同稱袁向小的等每人勒索錢一千文並云此項錢文係總工頭王洋根郭士良陸福全等所索小的等或以洋一元或以銅元百枚均交袁收去提訊陸福全供被袁托名勒索訊之袁張海供所收錢洋交總工頭收去訊以有人目見否袁不能答司馬商之師君判將袁管押六月並追還洋十八元交各小工具領（力） 
[縣訊搶米土棍]  
　　引翔港厚仁堂平糶局被十棍張伯坤等搶米二十餘担經董事會同局昌禀縣提究等情已紀昨報兹悉王大令閱禀後卽飭差拘提張伯坤到案於前晚研訊張獲不承認大令判押　補提人証到案激底根究（宜 
[帶刀攫物流氓判押西牢二年]  
　　前　　四捕房包探米　楊掌生　北浙江路拿獲帶刀攫物之著名流氓　　萬一名解奉公共公廨判押　傳齊各失主再訊昨早米　等將成解案　稱失主　小洲陸施氏等亦傳到請訊河供七年止月開在六馬路被攫洋銀五十元陸施氏供本年一月被成在湖北路搶去洋六十元求向追究訊　戎仍狡展不承中西官以供証確鑿判發押西牢二年作苦工期滿逐出租界（力） 
[嚴懲蟻棍]  
　　漂陽女子狄大毛年十七稍具姿色爲同鄉人楊德成與大毛之母狄施氏串通將大毛領至上海出左老四張王氏周朱氏陳寳生丁阿三等價賣與　香里王朱氏花烟館内得身價洋三百元各　分用詎大毛不願爲娼日夕吵閙爲包探金立生楊掌生偵知將一千人撫人捕房昨早解至公廨狄大毛申訴被誘情形訊之楊德成供狄施氏托送其女至上海賣去言明酬洋一百二十元其餘左老四張王氏馬朱氏陳寳生等四人各分洋十六元丁阿三分洋三元其母施氏取去七十五元是實左等供認不諱開司馬商之師謀君判楊德成發押西牢三年期滿逐出租界狄施氏押本廨九月左老四張王氏周朱我陳寳生丁阿三各押六月王朱氏買良爲賤亦押六月（力） 
[縣案]  
　　李阿三因姦刃　來夫戚高安一案詳前報昨尸母吉陳氏同長子吉德明投案求將孫兒小牛子給　等情前晚土大令傳德明研究供胞弟高安實姓吉弟婦陸氏係母勇之女本年三月拾七胞弟大婦帶姪小牛子來福拉車餬口弟婦與二房東　其亨通姦袁竟　弟欲斃被獲解案袁改名李阿二小的在泰興縣　籍得耗同母來　乞將姪兒給領其母供亦畧同小牛子供父親被二房東一人砍死並無加功之人母親亦未動手大令判陸氏母子同具領結准將小牛子帶去撫養紀姦男婦　明照律　辦○工程局函解陳泰生等四人到縣王大令提案訊究陳供開宰猪　昨工程局巡士同差來云作夥阿毛常阿六寳戳傷陳阿根時彼亦在　阿毛　後　逃去故將小的拘案沈阿賽供亦開猪作與夥劉阿生在外言及同業李兆橋亦於此案有關工程局即拘小的與劉到局問訊問提併解案下劉供相同李兆橋供與阿六寳陳阿根俱不認　此事實不相干大令判陳交保餘均押候再訊○李王氏偕女瑞英前控親家朱毛毛姦媳亂給一案昨又提覆訊朱供因妻　氏不育螟蛉一子名須榮聘李王氏之女瑞英爲媳十四歲過門童養另有眷甥桂琴父母均亡亦由小　撫養王氏將次女毛囡許配桂琴近因毛囡長成常來糾媳歸家其　私犯不端曾經妻子斥責媳即私携衣餙出外寄匿淫姓老婦家内復聽汪婦挑陖　情經控求鑒施氏　琴供同瑞英供公公欲將小女作妾爲此訴母投控李王氏供亦畧同大令判　英發堂餘人退候復審○馬晉發前控祝茂林糾搶衣洋兹　　柬　巡局解祝到縣據供馬晉發將招往外洋工匠多人所得安家資霸呑衆人不服　往搬取衣物是寳大令判　候再究○陳　氏控稱丈夫陳友根　患痴癲夫堂兄　某迭次向婦人調戲前日竟被曳入房中强行姦污並以棉紮塞口丈夫在外房亦被持刀禁嚇不許聲喊友提供同大令判退去候查（宜 
[總工程局紀事]  
　　大南門内信昌烟館主周汝貴因　繳淸道捐爲范董禀知總工程局飭探查　周挽蔡某出爲調停訊罰洋拾元始免提究○萬裕馬頭長發鮮肉庄主婦徐李氏糾同蕩婦趙小妹秦秀貞在樓上賭博與裘乾豐烟店夥何金　口角互扭至局孫明府判徐李氏罰洋拾元趙小妹罰一元泰秀貞罰三元一併開釋何判戒責二百下交保○張渭昇前控邊增福欠找拆賑盈餘邊亦至法公堂控張欠洋一千數百元施據張攫局禀請移提不到前日邊忽自行投局孫明府　令張冿 
 
 

Page 11

 
 
貼邊洋二百五拾元所呈賑據均存两造　　而退○沈裕生姦佔單小弟之妻蔡氏前晚因事互毆旋扭控至局孫明府提　　　據供丈夫小本　生不　　養不得已傭於新馬路某烟館與單私　每月貼給洋拾三元丈夫月取洋两元　之單供　支吾明府判各責五拾下一併逐出（尺） 
[公共公廨早堂案]  
　　侍耆王春山前將　東之鍍金洋　台贈　友人敦秀華控奉中西官訊供候提郭到案再核昨解復訊王供父名啓峰先在天津開天　戲園郭在園唱戲今不知尙在津否讞員關司馬商之德　譯師謀君判押限一月赶緊函致天津一面由廨備文移請天津縣傳知伊父代賠洋二百五十元再行核奪○汪忠乾積欠萬陰鐵廠造房價銀控奉提案司馬判交保候訊○前者何少泉等誘拐杭州嚴姓女愛金來申販賣爲捕解辦女則留廨候領昨女之姑母劉王氏投案請領司馬判交劉當堂領去○李小新於天明時由某處購米而回巡街捕見其形跡可疑拘入捕房於昨晨解索訊知實非行竊判交保釋○　阿生先後竊取許培　等四家衣服雜物報捕解究判押四月○顧劉氏因瘋在路胡閙由印捕拿究判送棲流所醫治○徐木炎曹老三毛炳生被吳盛氏在上海縣朦控賴婚昨解　訊　徐供原告已將其妹藏匿避不到案求恩交保奉判還押候禮拜六訊明核奪○陳阿金與沈阿三將沈卿堂毆傷左手報捕解究官以原告不到判押候傷痊再訊○陳阿才先後竊取楊立仁等四家衣物判　改良所半年力 
[公共廨晚堂案]  
　　嚴子亮等控陳大年卽寳卿以空票騙銀等情前晚讞員關司馬提一千人研訊嚴子亮何世璋供與同豐和股東陳大年即寳卿往來陳以　和莊空票騙去銀八百六拾餘两今同豐和已閉歇求請向陳追究　之陳大年供小的並無實卿之名同豐和係弟大豐在内經理與小的不涉求察司馬判押候提到人証再訊○康錫章控徐阿三所薦車夫阿四竊洋逃逸等情經司馬飭羝由通州將徐移提到案前晚集訊康供徐阿三係包車夫阿四之保人阿四竊物　逸應向究追訊之徐供詞支吾司馬判限半月將阿四交案如　押令賠償○僧人成高本在紹興城隍廟住　師茂處爲徒前日竊取現洋七拾六元潛逃來滬庽於某客棧棧主報由包　　成高拘案司馬判押候備文　賊洋三拾六元一併移送紹興就近　其師領回管束（力 
[失租界公堂案]  
　　舊貨店主徐老五因收賊贓爲包探拘案並弔到　錫香爐等物于昨日解訊奉判候弔齊餘贓再核○沈榮福傭於倪談氏所開踏布坊内嗣因串通向　及其弟行竊布疋　逃爲氏拘住解訊奉判押候將在逃四人拘獲併辦○錢新甫在英界竊得布衣逃至法界爲捕拘案奉判押捕房半月○招商局巡丁吳卜扭湯春生至案稱被割開蒲包竊取甘草拘獲請究奉判押十天○探禀曹榮三行竊柏油爲英捕房廿四號包探獲住查知贓物係在法界某行所竊故送案請究奉判　十天贓存候領○朱晉生控王金生竊取地上所晒海參奉判押五天○方省三前控周廷山積欠房金昨由保人代交洋銀四十元尙有四十三元四角判限七天交案馮○林生在押患病昨其祖母投案求保奉判候送　醫治○探解攫取途人金挖耳之祝晉發至案請究奉判押半月○小工阮阿正周金壽串竊碼頭上芝葄爲太古巡丁拘案判各押七天○王阿二掩人李夢來家行竊酒壺被獲送案判押十天○過犯陳阿鵠前曾　逐出界兹又來圖竊由探拘案判押半月（深） 
[美租界捕房]  
　　倪華卿王利生昨投捕房同稱前晚拾一點鐘行至北河南路突遇形同匪類多人各持刀械截住去路嚇禁聲張搶去鈔票現洋二十餘元並銀表金戒等物面逸因請查緝捕頭當飭包探朱子藩嚴拿務獲○王連甫昨在小菜塲向陸阿忠購魚啓釁將陸毆傷頭面由捕併送捕房捕頭以陵僅受微傷一併斥釋○在兆豐路開設西式成衣店之周桂生昨投捕房報稱有流氓六七人突來拆梢不遂聲言拔往鄉間致死等語請究奉飭該流氓如敢再來准鳴捕拘究○七百九十二號捕昨在元芳路見有病丐一名當卽戴入捕房請示奉飭送廨安挿（似） 
[包醫花柳毒門永不再發]  
廣東彭壽堂專治楊梅結毒一切外症永不再發治愈者無數○近多假冐購者務認明牌號地址爲要 
本堂起首創製眞正珍珠琥珀犀黄八寳化毒丹製煉之精用藥之眞奏效之速爲仿冒各家所萬不能及專治楊梅結毒横痃下疳五淋白濁陰户腫爛小兒胎毒一切危險外症服之無不藥到病除雖數十年老症用過升藥輕粉不致逢春又發但服此丹立將骨節餘毒除盡永不再發并能生男育女治愈者不計其數悉皆身體强健毫無遺毒妻子較延外科醫治不特省錢省事且妥速十倍試過者讚不絶口咸推毒門奇藥况藥性和平卽無病亦宜常服以解飲食血肉諸毒宿娼後尤宜速服俾周身所受淫氣其毒悉從小便溲去保無染毒生瘡等患屢試屢騐神效莫敵惟工本極昂本堂志在濟世並不效他家暗减貴料致服後毫無實效諒購者必能分别眞僞也大瓶四元小瓶二元雙料加倍如用雙料藥力大而取效愈速倘陽物破皮潰爛另搽珠黄下疳散卽愈每瓶雙料二元單料一元○犀黄解毒横痃膏專治小腹两旁生核堅硬作痛等症貼之未破即消已破即歛每張一元　　廣東彭壽堂鋪分上洋大馬路小菜塲西首朝北轉灣億鑫里内 
[茂生保險公司謹告]  
本行經理英國皇后公司經行在英京倫敦歷年在申辦理公正素爲紳商共鑒兹因查得有一同業華人乘機造謡以圖私利故特聲明一切照常辦理如荷　惠顧仍請函致三馬路東首新關旁本行保險賬房姜桂生何明生郁潤生三翁接洽可也　經理西人潑立辣具 
[勸軍營中人急戒洋烟說]  
各位軍營中人快醒醒罷　各位弟兄們戒烟快戒烟罷　各位是好漢子　大丈夫　吃　營中一分的粮　應該替國家出一分的力　博一個盡忠報國　耀祖榮宗　頭上戴個大紅頂子　那纔是當軍的好處咧　怎麾吸起鴉片烟來　不但把功名富貴　丢在腦後　連身子都蹧壞了　早上不能早起　逢到操演的日子　四肢無力　眼目昏花　打什麽洋鎗　開什麽洋炮　都是勉强　反把全身本領　俱用在烟槍烟炮上頭　這可殺不來殺人　建不來功勞的　弄到烟癮大了　營官及統領曉得　革去口粮　那特懊悔來不及了　就說營官統領　也有吸烟的人　目今憲法將行　地方上的百姓　漸漸將有民權　豈有容那吸煙的營官統領　去混閙麽　少不得要報告大憲　開除差使　豈不狠可怕麽　况且近來各省徵兵　爲了舊時所有兵丁　嗜好太深的緣故　那嗜好裏頭　第一便是害人的鴉片烟　列位弟兄們　爲什麽不戒呢　我向來也吸些烟的　今年被營官知道呌哨官　斥了好多的話　并要把口粮革去　因此立志戒他　吃了三馬路中法藥房裏的天然戒烟丸　竟把癮頭戒斷　營官又曉得了　傳我到營裏面去　說我狠有志氣　不但依舊留營效用　反賞了一個五品功牌　說是做個戒烟的榜樣　并呌我勸勸同營弟兄　凡有吸烟的人　一齊戒掉　我想一個人怎能够勸得許多弟兄　幸虧幼年間　幾個字　故此做了這篇白話　向同營借可些錢　登在報上　等弟兄們大家看看　但願一人傳十　十人傳百　百人傳千傳萬　彼此立志戒烟　巴圖上進　便不　營官開導　與我的一片熱心了　吸烟的弟兄們快些醒醒罷　快些吃藥戒烟罷　行五中過來人湘潭王得標撰 
[商辦金陵自来水有限公司本埠外埠經手股銀處廣告]  
本公司禀奉　商督憲周批准商辦金陵自來水有限公司並咨　商部立案禀定招集股本銀三十萬两每股陵平二七寶十两合成三萬股除發起人認股十萬两外再招股本銀二十萬两已於五月初一日起開招限七月底截止外埠欲附股分　諸君請至經收股銀處繳銀掣取收條索閲章程爲盼　各埠經收股銀處　蘇州裕大莊曹萬豐紗緞莊　南京寶善源莊庚源莊裕源祥莊泰昌永莊晉源莊　上海厚大莊南順泰洋行春源祥珍珠號裕大莊源豐緞莊源豐潤票號元興莊泰順合後馬路福源莊開泰棧内金陵自來水公司　法界臨平里裕和公大馬路勸業塲四川路日信洋行城内戈慶餘堂　鎭江道生莊順康莊　清江衡豐莊　天津恆利金店　揚州復茂莊益和莊裕興盛莊描金巷張漢銘　漢口益大莊　蕪湖寳善長莊　南京生昌莊　厚生裕莊　大通匯源莊 
創辦人李光瑜舒繼芬贊成人李雲巖汪恂卿許善評勞敬格馬鶴年汪益甫仝啓 
[欽命二品銜賞戴花翎江南分巡蘇松太兵俻道瑞爲]  
給示諭禁事本年六月初四日接准　德總領事碩　來函據德商波彌文洋行禀本行在上海售賣燈筒生意極大燈筒上刋有 
[鹿頭及對面圓花文内泰康二字均在德國註册不意忽有恒泰昌號恆豐康號盈豐泰號鴻泰錩號]  
等華商售賣假冒燈筒之上鹿頭與圓花文字等均極相仿彿實爲假冒無疑若不速行設法嚴禁究辦本行受虧必致甚鉅署將禀請轉致上海道台出示嚴禁各華商不得售賣此等假冒之貨并札飭會審署將 
[恒泰昌]  
等鋪内假冒燈筒查出充公函請查照辦理等因到道准此除行會審公堂查辦並函復外合行給示諭禁 
爲此示仰商賈諸色人等一體知悉自示之後毋須假冒前項燈筒牌號如敢故違一經察出或被指控定行提究不貸其各懔遵毋違特示　光緒三十二年六月十四日示 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
