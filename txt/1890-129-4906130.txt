# 1890 - 129 - 4906130

 

Page 1

 
 
[催請領彩] [  申報館協振所謹啓]  
　　本館所製集腋社籌振彩票自一號至一千二百號皆有彩物奉贈乃開彩迄今仍有未經持票來領者計頭彩第一千零九十五號以迄其餘各彩俱請带來領取俾本館早完經手事宜不勝　盼焉肅此布達順請均安 
[重印紅樓夢補出售] [  申報館啓]  
　　紅樓夢補四十八回係歸鋤子所撰盖有感於佳人薄命好事多乖因以補天鍊石之才抒鏤月裁雲之手可謂痴於情者而其中搆思布局設色遣詞亦超出續紅樓夢等書本舘前曾排印７早巳售罄兹特重付剞劂以廣流傳每部八本價洋四角售處仍照曩例 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論治莠民宜用重典]  
　　上世之民馴良者多上之待之者不妨故從其寛後民之民奸詐者多上之待之者不得不故從具刻此實氣運使然時至今日風俗愈壞習尚愈漓非嚴刑竣法不足以示懲儆雖以堯舜爲君皋陶爲吏亦不得不因時制宜董之以威怵之以法上海一隅通商以後廛巿日闢人烟日密游手無賴之人日多一日成羣結隊歴巷穿街遇事生風無惡不作其中種類不一半係土著半係客耕皆無恒業惟以訛詐爲事有事則朋比爲奸得錢則大家受用如誆騙貨物强攫簪環嚇詐鄉愚搶拔妓女之案幾於無日蔑有習以爲常或被人告發或被包探巡捕所見拘獲送官大率以笞責了事情節稱重者監禁二三月期滿依然釋出卽使備文派差遞回原籍逾時未久輙復來滬横行巿上種種惡跡且反甚於從前包探之偵察捕房之拘拿公堂之審訊雖十分認真而租界中打架滋詐之案不見其少反見其多盖若輩身之外别無長物旣無室家妻子之戀而其獷悍忿戾之性又不肯安分營生惟有拆梢之一法論罪名則較盜賊爲輕而其獲利則較盜賊爲厚盜賊竊奪人財未必夜夜可以下手至於拆梢則租界中商旅雲集隨時隨地皆可生發若輩竟視此爲生財之道明知包探偵察巡捕拘拿公堂審訊皆不足以絶其生計由是瞻量愈大黨類愈衆若有事機可乘便鼓浪生波吹火吐焰有不可收拾之勢前年鎮江租界閙事之案可作前車之鑒查鎮江一案因漢陽應試文童暇時至租界游玩誤走草路至與巡捕齟齬情節甚微原易了結倘非若輩隨聲附和歗侣呼羣保致縱火焚屋釀成巨案事後調停賠補官憲煞費苦心然祗拘爲首滋事之人懲辦一二其餘黨類依然無恙也通商各口岸此種莠民隨在皆有而以上海爲尤多若不趁早設法懲辦絶其流而斬其根竊恐養癰貽患一旦偶有事故難保其不乘機紛擾與其事變旣生始謀調處孰若爲未雨綢繆之計消患於未萌防變於未然爲今之計公堂會訊如遇此等案件情節輕者當以籐條從重笞責少則數百多則千數百務使創鉅痛深不致再蹈前轍情節重者除從重笞責外判以監禁少則一年多則二三年租界捕房勢有難容則移送縣監期滿開釋其有開釋後不知悛攺依舊爲非者則發邊遠充軍照此認真辦理租界莠民自然日少一日公堂案牘亦可日省一日商旅往來不致遭其荼毒而於中外交涉之事亦可省却許多轇轕在昔武侯治蜀王猛治秦皆用嚴刑峻法當時或以爲太過及閱時旣久人皆懷德畏威相與感歎追思於不置誠以馭之得其方治之有其道也難者曰王政首尚寛平圖治不在操切方今租界莠民雖多然闤闠經營烟户居住無不安堵如恆雖有無賴之輩口角打架一經巡捕拘送公堂訊判巳足化大事爲小事化小事爲無事何必鰓鰓過慮倘不問重輕一概嚴懲騨地人將疑署伯復生商君再見大憲必以爲過刻輿論亦因之不孚則應之曰制治之方本無成法在乎因地制宜而巳矣方今蘇省大吏振刷精神勤求治理凡遇地方著名痞棍無不嚴密查拿從重懲辦以爲閭閻除害租界讞員將欲重辦莠民正應將滋變可慮情形及目前如何辦理之法先行通禀大憲請示遵行然後實心辦理旣可以邀憲眷復可以著循聲至若民間議論則更不必過慮凶惡棍徒平日恃衆横行魚肉良善久爲人所切齒一聞官憲以峻法懲之必且欣然色喜知臨我上者之果能爲我除害也譽且不暇毁於何有昔人謂治亂民用重典我謂治莠民亦宜用重典識時務者當不河漢斯言 
[本館接奉電音]  
　　昨由京友電傳上諭二道敬謹譯登○三月二十六日奉上諭前據給事中張元並奏請飭興修浙江南湖氷利並叅嘉興縣知縣王晉玉壓擱賑務等語當經諭令崧駿查覆兹據查明覆陳此案王晉玉被叅上年水災時該員摴蒱飲博每遇鄉民報災一概批駁希圖開徵並浮收錢糧各節均查無其事惟該員在任年久諸務因循一切聽信幕友書差致招物議且精力就衰難期振作王晉玉着卽勒令休致至餘杭縣屬之南湖關係浙西水利崧駿現巳飭屬勘工卽着該撫督飭員紳將濬河培隄各事宜妥爲辦理以衛農田該部知道欽此同日奉上諭岐元劉秉璋奏查辦瞻對番務破寨擒渠邊境敉定一摺瞻對番目撒拉雍球與巴宗喇麻句結野番紏衆滋事經岐元等飭派署阜和協副將徐聯魁等密帶兵勇馳往查辦殄斃首犯撒拉雍珠解散脅從後督隊圍收官寨生擒巴宗喇麻斬匪黨數名當將官寨收復辦理尚爲妥速卽着岐元劉秉璋會商長庚升泰將巴宗喇麻從嚴審辦並核定輕减賦役章程妥　善後以靖邊疆所有尤爲出力之記名提督署阜和協副將徐聯魁着遇有四川副將缺出不論班次先儘借補其餘出力各員弁着准其擇尤保獎毋詐冒濫該部知道欽此 
[皇都紀述]  
　　吏部示傳所有俸滿直隷河間府知府胡瑞清一員本部定於三月十九日帶領引見該員務於十七日午刻赴部演習口奏履歴於十九日穿天青褂備帶補褂並佩帶荷包手巾於丑刻赴西苑門六項公所内書到聽候帶領引見如排班時不到定將緑頭簽撤下勿誤○工部示傳所有雲南請領則例之委員吳光漢知悉限於三月二十日親身赴部頒領勿得違誤特此示傅○吏部示傳所有揀補内閣中書楊廷機一員務於卽日親身赴部騐 
 
 

Page 2

 
 
到並將所領執照携帶呈騐倘不携帶執照定行扣除勿得自誤○神機營分撥駐苑馬步各隊現在南苑逐日勤加訓練聞俟閱兵王大臣入苑校閱各隊後醇親王前赴南苑小住旬日看視馬步各操及馬步技藝則量電氣機器格林等砲水雷魚雷等操約於四月中旬卽命駕入苑矣○烏里雅蘇台叅贊大臣崇叅謀使歡於十八日趨詣南每陛辭恭請聖訓内奏事傳旨令第一起入見上諭以烏城地當邊要内蒙外俄邊界尤宜稽察籌防在所難緩遇有交涉尤宜與托克湍和衷詳商勿爲他人所算崇叅贊諾諾碰頭退值俊尚須緩行一俟頒領勘合及拜辭寅僚戚友後於四月初二日方克首途○鴻臚寺爲咨行事本寺現在辦理啓疏奏請皇上升殿所有升遷調補加級紀錄以及開復處分寛免罰俸曁革職留任抵銷處分寛免賠欵各項人員均應一體謝恩相應咨行各衙門查明有無前項應行謝恩人員卽日造册咨覆以憑繕入啓疏事關鉅典勿遲勿漏○吏部示傅保舉河南候補知府傅鳳颺保舉河南沿河補用知州翟鈞保舉山東候補知縣楊義堃保舉河南候補知縣彭嶟等四員本部于本月十九日帶領引見相應傳令該員於十七日巳刻赴部演習口奏履歴於十八日晚在内城左近歇宿十九日丑刻穿天青褂備帶補褂並佩帶荷包手巾前赴西苑門外六項公所報到聽候帶領引見再該員是否原任現任一二品大員子孫抑或現任一二品大員兄弟卽行赴部呈明勿違○京師地方近日藥行中樟腦一宗陡形昻貴據行中人云此物販客未似從前之多行中存儲漸少又值暢銷之時卽於津門購取亦無多貨故價不能不陡昻現在巿價每斤京錢十八千八百文較之正二月巳漲一倍猶慮此後仍有增高繼長之虞按樟腦一宗都人士購之以置匱中葢皮毛毡羯呢絨等易於蟲蛀置此卽不生蟲故銷塲甚暢云○西四牌樓南丁字街有某甲在彼蓋棚售賣燒餅頗形獲利而回民某乙亦於彼開燒餅棚兩店僅距數武彼此加添分兩以爭生意致各賠累乙則併售羊肉尚能挹彼注此甲則燒餅一貨無可取償兩年以來債積如山一籌莫展竟於十三日覓乙理論斥其不宜爭勝乙言語崛强中遂覓取利刃向乙拚命乙早匿避甲遂赴同和茶社吃酒愈思愈怒製刀自將遍體劃傷奈肚腹碩大血不見而黄油涔涔甲益忿拾椀自擊頭顱仍未見血甲持刀跑出茶社逢人便追勢同瘋犬又步人新維茶店肆其猖獗店中人潛赴官廳喊報廳官派兵緝甲甲巳回棚渾身浮腫血滴不止是晚因傷受風遽行身故當經看街兵報廳轉詳提署卽飭西城指揮帶仵往騐 
[舟人治盜]  
　　營口信云月前有本河燕飛船往南販魚行至復州界島口夜泊突來盜八名解其纜駛出口外索取財帛夥告以船中不但無銀錢並且無食物請俟明天至復州某鋪支取可也盜自行搜索果無半文錢乃將夥逼入艙中釘死艙板適有一山東小瓜落船駛過盜卽分執火槍械一躍而過索取銀錢瓜落船上人亦告以囊槖空虚盜曰若然可令我等飽餐一頓船夥飼以酒肉盜至火艙共食船中人將火艙板蓋住壓以大木桿用小纜絞緊盜見中計用火槍上轟以致管駕中彈殞命船夥恐被轟裂急汲水灌入久而不聞其聲至天明據情禀報地方官撬開火艙視之則六盜巳被水淹死兩盜尚一息奄奄官遂帶回收禁并飭地方將盜户瘞埋 
[出殯誌盛]  
　　二十五日顧子山觀察在蘇垣出殯除開路神銜牌儀仗傘扇執事外有馬鼓手八標槍鑾架誥命亭真容靈魂彩亭香亭祭亭僧道之後另有童男女數對手執仙旛寳盖靈柩用獨龍摃龍頭鳳尾出宅時由鐵瓶巷谷樹橋温廟前吳縣學塲望南學士街出胥門至大碼頭下船是日天氣清朗遊人如織但見青驄公子油壁佳人無不空巷而來沿途皆嘖嘖讚歎謂爲生榮死哀云 
[碰翻油船]  
　　漢口碼頭林立駕駛駁船划子者盡是本地人各佔地位彼疆此界不容稍有混亂惟舟子往往貪懶裝載貨物堆在艙面不肯落艙如遇水勢不順船身一經飲側貨物盡付東流甚至性命不保近日襄河來源甚急聽之有聲旋水處湍急如吼令人望而恐怖十七日四官殿福昌廣貨店因有客辦去火油五十箱照例雇駁船送至客船交卸該店當飭出店及學徒同往於棧提駁裝上駁船將近龍王廟迎面來一重船風帆高掛迅利直前駁船不及避讓遂被碰翻所載火油悉數落水學徒亦墮入江中各划船一見火油箱落水紛紛搶奪乘間遁去駁船户止撈得十九箱尚有三十一箱都爲划船搶去乘危搶奪本于例禁視官法如弁髦莫此爲甚學徒之屍經該店派人打撈兩三日尚無影蹤云 
[清理街道]  
　　漢口街道昔時本屬寛闊兵燹以後各業户所适房屋任意侵店官街由是街道遂隘前任張司馬捐集巨資將正夾河等街概鋪長條石履道坦坦人沾其惠現在巳交夏令街頭巷口堆積渣滓糞草鄉民檢拾不盡官憲目擊情形恐穢氣薰蒸人多疾病因擬設清理街道局派委員專司其事按叚派天打掃約每間店面每日給費二文小店住户每日給費一文至於修補等事大約另請堡工經理若遇毛厠應責成業主好爲洗滌聞以上所擬各節不日卽可出示開辦矣 
[威逼人命]  
　　安慶人某甲年巳五十餘世居省城山谷祠囊槖頗豐向操木業膝下一子年華弱冠在鳳鳴書院讀書客歲四月某日子因事外出晌午回塾見天青線縐馬褂燭臺燈臺俱經失去遂向地保馬祥追究地保查無着落允爲照賠然口說無憑惟藉以爲緩兵之計而巳日前甲子竟邀約同志四五輩奔往在地保家勒令刻繳還地保再三哀懇置之不理愀髮辫而毆之并扭請地方官憲訊辦官令笞責二百板以解若輩之忿并勒限十七日賠還届期仍無以償甲子率若輩將地保痛毆以致嘔血滿襟袖其妻見夫受傷遂往甲家論理甲家復扭而毆擊其妻忿無所洩服毒往甲家至夜三更而殞地保係回教中人一時教中人咸率老幼婦女蜂擁而來甲家巳遠颺無跡地保控諸縣署十九日范映泉明府親臨相騐知死者身懷六甲巳有五月想明鏡高懸者不難從速斷結也以上皆訪事人所述爲真爲假非執筆者所知也 
[蘇撫閱操]  
　　本月二十三日辰刻江蘇巡撫剛中丞排道詣較塲升坐演武廳各官依次叅見畢隨卽傳令中左兩營開操先演各陣次長槍籐牌打靶等技事畢賞賚有差 
[吳閶諺語]  
　　姑蘇閭門外人某甲年逾不惑生有子女各一一日其子偶與隣孩嬉戱鄰嫗遂無端尋釁經人解勸甲遂隱忍不言孰知嫗積恨於心常思陷害一日偵知甲出外妻因疾臥床有某店夥至家取衣遂以褻語汚衊之事爲甲聞歸向妻詰責妻告以實被鄰嫗所誣甲怒欲尋鄰嫗評曲直并從衆亦以糞汁灌之嫗自知理曲叩頭如搗蒜隣人惡其所爲厣中斥駡以善言勸甲婦而令嫗披紅放爆泥首服禮○皖北人某甲橋寓姑蘇曾娶某乙之女爲室女頗不惡而甲性情兇暴毫無憐惜之情女之遭痛毆者巳非一次一日女母偶來探望入門見女相對悽然甲見之大怒當卽操杖撻女母忿不可遏欲興問罪之師甲始無言而遁噫娟娟此豸悮嫁中山之狼恐聞而傷心者正不第一怡紅公子也 
[可馬履新]  
　　丹徒新任糧捕分府葛司馬於本月二十日抵京江印委各員及署中差捕均至碼頭迎迓如禮司馬隨卽乘輿進署示期二十二日卯時接篆 
[京江獲盜]  
　　前報紀鎮江東南鄉建壁鎮侯姓家被盜刼去洋銀數百元次日報縣請追丹徒縣王邑尊隨帶書役親往履勘一面飭補赶緊查拿一日捕役在惠風園啜茗見有湖南人四名形跡可疑隨有一人持質票來與之交頭接耳近前盤詰言語支吾捕役索取其票將物贖回視之果侯姓家所失當卽向之拿捉四盜見無可逃脫各出利刃相之幸有捕首楊魁將盜擊倒其一奪取利刃捆送署中邑尊升堂訊鞫並不狡賴直供行刦情形并稱同夥共有四十九人現居江北六七濠瓜州十二圩等處邑尊遂令釘鐐收禁俟擒獲餘黨再行懲辦至次日又在瓜州 
 
 

Page 3

 
 
獲住二人亦俱釘鐐收禁 
[甬江語小]  
　　寗波湖西小橋下人鍾某向在某醬園爲夥生有一子年巳十七齡送至東鄉柴橋雜貨鋪習業一日偶至廚下見有鮮美食物取而嘗之庖丁大加呵斥鍾子不服以致兩相爭論庖丁忿甚將情告鍾鍾怒髮衝冠促子遄回不問情由拳毆脚踢登時殞命遂詭稱吞服生烟比至天明草草成殮隣佑譁然騷動勒令敬神祀先鍾不得巳唯唯從命事始得了○郡治南鄉銅盆浦人張某向業竹工前年收得一徒性頗伶俐不半年而技巳精張有一女尚未字人徒時時誘以甘言而張不之知也一日乘張外出挾女而逃張歸得悉情由懊悔無及然亦徒喚奈何而巳 
[松江擢歌]  
　　年例三月二十六日好事者必舁東嶽大帝劉忠顯公温大君護粮之施公楊侯六神像出游至二十八日回廟郡志所載名爲田發會蓋卽祈年豐之意也本届華婁兩邑尊以時逢試士誠恐滋生事端因禀請恩太尊諭令展至四月初六八口迎賽○薙髮匠某甲好勇鬥很兇悍異常一日詣某酒寮豪飲大醉而歸遇某乙於中途憶前嫌驀出利刃以刺適經婁署差役　見拘入公庭張邑尊研訊之餘喝令笞責數百荷以巨枷發西門大街示衆○某氏婦素患癡癲日則游行巿上夜則露宿道旁髮鬢逢鬆幾如鬼相一日被無賴某甲誘至荒僻處突將萬縷青絲付之并州一剪給以青蚨三百翼而逃日來婦仍歌哭不常笑啼交作不知尚有家屬能勸令回家否也 
[府試日期]  
　　松屬府試業奉恩詩農太尊示諭准於四月十四日取齊各報文童十六日開考　 
[華婁縣試初覆案]  
　　松郡華亭婁縣初覆童案於二十六日發貼兹將前列錄左華黄際虞朱麟書謝階玉于允文沈淇宋良士葉人騄顧禮模葉圭璋費春華施培麟胡宗定楊士元宋蒙第黄嘉麟雷福同宋家彦朱巽金兆蘭李長華○婁吳福基姚奎璧張葆龢朱楓孫仁傑張鵬俞仁澤吳朝楨張永清任曾禧王元煜張增禧沈宗祉杜葆璇沈則潜吳會英陸志清聞祖翼李廷颺李師勣計招覆人數華一百五十名婁一百三十名 
[西節停公]  
　　昨爲西國節期西人之在教中者咸往天主堂誦經禮拜示廨祁君繙譯請讞員葛蕃甫同轉飭知捕房停公一日 
[根究僞票]  
　　西包探瓊華包探王阿二至英公堂稱浦東人陳阿狗住居虹口桃源坊向擺京貨攤現開源發來吕宋票店以籌賑爲名私刻印板圖章印票出售每票售洋兩元共設三萬號頭彩得洋萬元照吕宋票對號單照算付彩有違禁令故拘陳阿狗并將印板圖章及印成之票信壳等件一併送案陳阿狗供家中有父母妻子擺京貨攤難以餬口僧見他人以籌賑彩票出售漁利故亦仿而行之措借資本洋三十餘元作爲刻板紙張等費尚未售出巳被捕房包探拘案蔡太守細閱僞票載明共設三萬號每號售洋兩元共有洋六萬元何以得彩數目只有三萬五千四百數目縣殊答稱所印不過數百號所售不過數十張斷無三萬號之消路太守謂如中頭彩將奈何答稱先買吕宋票數號將號化開倘被人買得中彩吕宋票亦中可以收洋照付太守謂如此則徒多週折矣答稱吕宋票中彩收洋尚可加申化票照數九扣付洋略有餘潤太守謂此卽小票早巳禁止爾冒仿籌賑彩票名有三萬號實祗印數百號倘賣票人要揀號數爾將何以應之陳語塞太守謂總之欺騙人財耳該包探又稱陳阿狗家中窮困巳極據其家屬言饔飱幾乎不繼太守商之易副領事以旣據陳阿狗稱尚有别人出售此等僞票飭該包探將陳阿狗及搜到之印板圖章僞票着帶回捕房再拿餘人一併究辦 
[小工溺斃]  
　　本月二十晚有江北小工甲乙兩人在招商局金利源馬頭致遠輪船工作偶一不慎失足墮入浦中甲本善泅由水底攀緣而上乙則巳一命嗚呼經人報知其妻倩人打撈全無蹤影至昨日午時方浮至江裕輪船之側經小工所見雇麻雀杉板船撈起告知乙妻至馬頭號啕痛哭隨經小工頭集得棺資爲之成殮俾某妻扶送回籍掩埋 
[死于非命]  
　　前日午旋有某姓小孩在後新街嬉戲忽與他孩口角門樓上管屋人某甲之子年方十二齡開窓閒觀失足墮下甲急爲之扶起見額角梢有損傷而口噤不能言有似疾呆情狀急送仁濟醫院求治服藥後未見奏功隨復抱回延至昨日而斃亦慘矣哉 
[上海縣署瑣案]  
　　蘇州人周麗生訴稱妻子謝氏於光緒十三年逃去現始查得匿迹十六鋪王子才家向領不還叩求提究前晚裴邑尊升堂研訊周伸訴前情朱祥巖投案訴稱謝氏係小的之女甥嫁後周不務正業退回母家此次來滬至王家探病並無别故謝氏所供略同邑尊以兩造各執一詞未足信以爲實着令朱明白具詞謝氏發官媒看管○前報紀薙髮匠許慶和等被高和尚胡永生戮傷一案前晚裴邑尊飭提覆訊許偕妻宋氏投案訴稱小的傷處巳痊叩求將高等究辦高胡同供稱小的等以後自當安分營生如今尚求恩宥邑尊謂持刀行兇情殊可惡判各責一百板枷號頭門示衆○去年周書年控姚守正吞没銀二萬餘兩裴邑尊訊供之下判令將姚收禁前日之晚又經提訊周投案請追姚堅稱小的在周處爲夥所有銀二萬餘兩實係店中虧折小的並不圖吞邑尊令仍還禁候訊○夏榮桂訴稱胞弟兆桂竊取高才才家耕牛一頭請爲提究邑尊飭提到案於前晚研訊榮桂伸訴前情高供稱小的家所畜耕牛被兆桂竊去叩請究追兆桂供稱胞兄榮桂與小的合畜耕牛一頭現在榮桂意圖售去小的知而向阻致被投案誣控邑尊諭令地保吕根保查明禀覆 
[英界公堂瑣案]  
　　包探唐寳榮稱積竊陳瑞山到許萬泰鋪中圖竊被覺拘住送至捕房詰究供認所竊周瑞堂大錢九千五百文又竊陸乾惠衣服三件錢二千八百文衣服吊到錢巳用完許萬泰周瑞堂各訴前因陸乾惠不到陳瑞山供認連次犯竊蔡太守判發捕房管押六個月期滿笞責百板　交失主認領○包探主阿三稱胡信泰行竊招商局北棧内之鐵葫蘆賣與擺舊貨攤之蔡阿大得錢八百四十文先將胡拘獲繼往蔡處吊贓一併送案鐵葫蘆值洋五元蔡阿大前曾收過竊贓着交竊賊未果今又收贓胡信泰供揚州人行竊賣贓是實蔡阿大供江北人家有母妻我之左脚業巳殘廢以後不再擺舊貨攤情願攺業蔡太守謂蔡阿大本當遞解回籍姑念尚有家屬殘廢可憐從寛交保具不再收贓結開釋胡信泰判押二十八天贓交失主領去○華捕稱昨見李德方王阿三手持舊鐵供認在怡和碼頭　來今將人贓送案李德方王阿三同供行乞度日在碼頭抬取舊鐵原是不合蔡太守謂犯竊本應懲辦姑念窮困巳極具舊鐵值價無幾免其深究飭值日差將李王二人發滬南棲流所留養贓還失主○王金生稱被吳正甫竊去錫茶壺一把由捕阻獲人贓送案請領吳正甫供向爲小工現因患病無力工作因餓犯竊尚求恩恕蔡太守判管押三天以示薄懇贓交王金生領去 
[法界捕房事]  
　　前日陳玉書陳玉城昆季兩人持其伯父陳煥林硃卷一包開單分送旋向日新盛汪天泰義源德順祥童精一日新祥泰陳廣昌宏成萬利吕義泰大源永協康乾昌仁德昌榮等店索取洋元日新盛不肯送給以致兩相口角經店夥呼巡捕至將兩陳扭送捕房備捕頭詰問情由以陳與該店本無交情不應分送因念文人慨免深究一併叱令退出硃卷則留在捕房陳等回寓卽據情禀知煥林隨向日新盛理論仍經店夥同至捕房訴請送究捕頭見煥林年逾八旬鬚眉皆白向之開導勸令早歸硃卷包内有廣東及本邑地方官局員巨商名單數紙卷上註明煥林字蘭芬號香畹一號春喬行一湖北黄州府黄梅縣人同治癸酉科副貢光緒乙酉科舉人丙戍科欽賜進士欽點翰林院 
 
 

Page 4

 
 
檢討云○妓傭鄧氏之子被鄭阿法私售與盛王氏經鄧時氏據情控訴葛同轉提到中証人質訊明確着盛王氏將孩交還並飭包探拘阿法之女阿大至案此巳詳登前報者也昨日某包探往英界清河坊妓女金又蘭家將阿大拘至押待解案請究其父下落浦東孩子宣大山被人誘至申江帶至新街附近給以青蚨五翼令其售物充飢孩不識路途不能歸去至晚在街心啼哭巡街捕帶進捕房備捕頭訊悉來由其父在浦東爛坭渡當鐵匠因着暫留捕房待來申認領○竊賊張和尚偕賊夥某甲至宏泰烟館開燈過癮令甲竊鎗先去張亦欲脫逃經堂倌拘住送押捕房○沈炳銓向友索錢在途滋閙巡掛捕喝之不止當卽拘押捕房○曹銀泉辱駡華捕經捕拘押捕房旋有人稱曹係我家馬夫管押後馬匹無人照料求卽釋回捕頭以曹初次違犯着卽釋夫○土阿春陸全忠同至某花烟間吸烟二盒意欲暫賒摀以二人前曾久洋半元不允以致口角之際　拔去妓女頤上銀簪當卽喚捕拘送捕房捕頭着押候解案究辦○薙髮匠胡祥清朱四桂不知因何在途口角互扭至捕房浦頭着一併叱退不予深究○土錫成不知從何處竊得花毡一條經某號巡捕拘獲送入捕房捕頭因查無原告當卽開釋將毡暫存 
[助藥誌德]  
　　竊維熟藥療民局方之妙用因時濟世仁者之存心敝所歴届夏令製備痧暑各藥謹敬分送兹承葛理齋翁首助到臥龍丹五百瓶又全亨寳號首助紅靈丹五百瓶痧氣丸五百服仁漿義粟頻叨推食之情玉札丹砂復荷活人之惠除謹代分送外合肅報章以誌銘感又承王克明翁交來草辫業福聚公號年捐洋一百元荷慨囊之惠解尤誌德于弗諼謹此叩謝[  滬北棲流公所司事頓啓]  
[振務彚登]  
　　本埠大豐洋布號許春榮封翁爲令次媳陳氏分娩後出痧子冋竈神前虔求轉安助英洋二十元委解山東可見攄誠濟世卽能感格穹蒼滬荷神庥旋增家慶用特據情布勸又封翁向與川漢津東牛莊烟臺各寳號往來本擬具春酒宴賓伸悃因思山東需賑孔亟卽行移助交到鷹洋一百元計出權宜奚必炙燔之胥備情聯欵洽咸知拯濟之　方屢恤時艱可謂孳孶爲善矣上海北巿絲業會舘籌賑公所愚弟施善昌謹誌 
[浙省撫轅抄]  
　　三月初十日杭理事李禀知藩司委採辦黄茶羞禀見通判葉祖巽禀知厘捐局委舊昌茶捐差○十一日前任杭理事恩禀見叩謝○十二日安徽候補道任禀安謝步○十三日候補同知程煜禀知藩司委署嚴州同知禀安叩謝沈維桂自黄巖樂查驛清回省禀到禀知厘捐局委青田厘局差禀謝○十四日前署宣平縣周清獻禀辭赴處郡曾算交代○十五日安溪務郭禀奉織造委北關巡捕差叩謝 
[江督轅門抄]  
　　三月十一日順天候補通判朱溍禀謝辭回順天知縣蔣嶙禀知奉調辦下關木厘分卡差藩轅牌示署阜寗縣閻寳騏因病請交卸遺缺以候補知縣曹明志署理○十三日縣丞何金凱謝委下關三汊河水厘分卡○十三日鹽大使祝傳望銷下關水厘分卡差○十四日揚鴻度謝委總辦湖北督中局差候補道周文彪禀知准上海道聶移請會辦東西兩洋通商事務卽辭知縣文煒奉委府發審差福建按察使徐文達到見由京來○十五日新授福建藩臺劉樹堂蘇州來福建臬臺徐文達辭新選如臯縣羅禀知奉府委發審差巡檢黄炳禀知典史李世霖丨母憂○十六日委署六合縣徐瑞昌到○十七日新授福建藩臺劉樹堂新授安徽臬臺　崑見辭知縣趙貽書禀奉撫憲札泒分寗差委○十八日署六合縣徐瑞昌辭○十九日前山西臯臺陳湜湖南來縣丞初鼎臣禀知由海州期滿回省○二十日藩轅牌示上元縣敎諭王政敏病故遺缺前經詳以朱景祺調補現巳奉各部院批准應卽飭赴新任宿遷縣敎授朱景祺調補上元縣敎授所遺員缺查有王鶴齡署理○二十一日湖北鄖陽鎮綦高會到卸署福山鎮事回 
[蘇省撫轅抄]  
　　二十一日范樹恆禀知奉撫憲面諭到文案處差試用府經歴劉祥瑞禀知奉委查吳縣河道保甲差○二十二日卽用縣章紹曾禀知派蘇差委卽辭赴寗 
銷加賑差巡檢福涵禀辭赴武陽絲捐差柳翰香禀知奉委虎邱厘卡差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[厦門雜記]  
　　日本流娼向住寮仔後洋樓各兵輪西人水手每向之買笑焉近有日本人某甲租得嶺南棧三層樓其下開設茶館上則另賣加啡茶點心每入室中但出茗資二角五分卽有日妓出而侑座云○茶巿初興得忌利士之海龍福建科麽沙各輪船往來淡水臺灣絡繹如織商務局斯美駕時兩艦由瑞記洋行承接彼此爭相减價以廣招徠日前福建輪船與斯　商輪同開每人僅收水脚洋一元而貨物尤爲减讓云○蘇門搭臘日里等處招募華傭種植烟葉自前署興泉永劉觀察接奉上憲牌札委員會同荷領事查騐開辦嗣由吳觀察攺委通商局員查辦以專事權局中人咸欣然色喜本月中旬忽有憲示有招募華傭一事奉總署來　停止經手人未免大失所望矣○劉淵亭軍門前在越南威名震史外卽婦人孺子亦莫不以一見爲榮月前秉節至厦門小有南澳公　厦門紳商士民男婦老幼咸欲瞻仰威儀每值出轅觀者幾無揷足處洵乎軍門之威望真足震耀寰區也 
[烟臺近事]  
　　烟臺迤西大山河埕子口一帶連年由登榮水師派撥弁兵駐紥目下氷融水活帆檣雲集復由營派李松亭把戎至彼巡緝○烟臺爲通商口岸商賈麕集以南北船裝卸貨物之多寡爲生意之盛衰濔年江浙船漸次稀少雖有輪船來信然所載之貨全賴北口爲銷塲今北口船亦寥寥生意塲中真令人有今昔之感矣○日久不雨巳恐旱乾本月初十日甘霖普被遠近沾濡麥苗欣欣向榮禾黍雜糧亦以勾萌漸達老農咸欣欣然有喜色以爲好雨知時云○有某號者生意熱閙合街推爲巨　日前忽然倒閉虧欠貨銀萬餘兩甚矣買賣之贏絀未可以外觀定論也○私藏軍火本于例禁烟臺爲通商巨區五方雜處暗中買賣所在　免地方官現巳出示曉諭通衢矣○烟街各鋪任意作踐通衢小巷幾甚於鮑魚之巿春間每有鄉人將沿街隂溝水道一律糞除連歸壅　藉資播種人棄之而彼　之以是知物無美惡適用者爲佳耳○登州府魯太守於本月十四日來烟關道憲有滬上之行電委太守兼理道篆　○南菜函有井一泓止水甘冽異常汲飲者多仰給於此每當午後挑水夫引綆提桶于于而來時有勃谿不勝紀錄一日不知因何起釁各分黨與毆詈休并以　汲之泉互相潑灑以致兩造名如雨淋水鷄觀者咸笑不可仰○登萊二府僻處海濵商民皆以漁鹽爲利向出青魚最多三十年前漸漸東徒而黄花魚一種梢繼而出漁人得取之如携今春黄花魚又寥寥民間大失所望若再如青魚之絶跡潛蹤則江海亦有凶年矣登榮水師兵艦入塢候修但所轄洋面幅員倍廣非常巡哨護澮在在均關緊要因由地方官雇覓商船派撥弁　循例出洋巡緝日前由登州營李守戎駕駛來烟刻揚帆東　矣○山左民稠地窄不論年歲豐歉食糧皆仰給於北口上月糧艘雲集糧值亦相繼從廉數米而炊者不致興斯飢之歎矣日内糧船漸少雖有破浪乘風而至者祗裝些微煤鹽水炭竊　民食之艱尚未有艾也 
 
 
 

Page 10

 
 
   
 
 

Page 11

 
 
[光緒十六年三月十八日京報錄]  
　　宫門抄○發抄硃批五道○楚督張等奏揀補省會首邑要缺摺○又奏知縣煩簡各缺互相調補摺○江撫德奏查明江西循吏請旨宣付史館列傳摺○楚督張奏道府等飭赴新任并知府飭回本任片○江撫德奏調署知縣片○鄂撫奎　奏委署知縣片○閩督　奉革守備提訊片○三月十八日理藩院鑾儀衛光祿寺正白旗值日兵部引見三十三名理藩院二十九名廂黄滿六名廂藍漢七名光祿寺三名○誤貝子彈壓覆命○鄭王等搜檢覆命○敬信等塲内專摺請安○祥普等謝署備查　壇廟恩○芸公續假二十日○麟書續假五日○岳祺請假十五日○召見軍機恩中堂恩棠○發抄楊昌濬奏遊擊吳安仁守備翟玉貴病故奉硃批兵部知道欽此○又請撥西寗大通二縣學額奉硃批禮部議奏欽此○又王敏補白塔營都司奉　硃批兵部議奏欽此○潘霨奏收到各省協餉等銀奉硃批户部知道欽此○延茂奏科試完竣奉硃批知道了欽此○○湖廣總督臣張之洞頭品頂戴新授察哈爾都統湖北巡撫臣奎斌跪奏爲省會首邑要缺揀員調補恭摺仰祈聖鑒事竊江夏縣知縣羅緗於光榰十五年九月十七日聞訃丁母憂當經題報開缺聲明所遺要缺應照例由外揀員請補查例載知縣應調缺出令於現任人員内揀選調補又首府首縣缺出應令於通省正途人員内揀選調補如無合例堪以調補之員或人地不宜始准以各項出身内遴員調補各等語今江夏縣知縣係衝煩難兼三要缺爲湖北附省首邑政務殷煩非才長識練之員弗克勝任臣等在於通省現任正途人員内逐加遴選非現居要缺卽人地未宜惟查有監利縣知縣諸可權現年五十一歲浙江錢塘縣人由附監生遵例報捐府經歴指發湖北試用同治二年三月初三日到省委辦牙厘出力保俟補缺後以知縣用七月蕩平西捻在事出力保奏九年四月初二日奉旨着免補本班以知縣仍留原省歸候補班前先補用欽此十三年赴部引見是年十二月初十日回省光緒二年經直隷總督臣李鴻章奏調隨往烟台辦案保俟補缺後以知州歸候補班前補用是年十二月十二日奉旨依議欽此事竣回鄂題補通城縣知縣三年七月二十八日到任四年加捐鹽運同銜五年調補監利縣六年八月初二日到任十二年大計卓異查該員諸可權行端才裕條理精詳歴任各缺辦理一切悉臻妥善並無積案及欠解錢糧承緝盜案巳起降調革職叅限以之調補江夏縣知縣實堪勝任且以煩缺人員請調省會首邑要缺例得聲明奏請據署湖北布政使覺羅成允署按察使方恭釗會詳前來合無仰懇天恩俯念員缺緊要准以監利縣知縣諸可權調補江夏縣知縣要缺實於地方吏治均有裨益再該員係現任知縣請調知縣銜缺相當毋庸送部引見所遺監利縣知縣要缺容俟接准部覆再行遴員請補謹合詞恭摺具陳伏乞皇上聖鑒勅部核覆施行謹奏奉硃批吏部議奏欽此○○湖廣總督臣張之洞頭品頂戴新授察哈爾都統湖北巡撫臣奎斌跪奏爲知縣煩簡各缺互相調補恭摺具陳仰乞聖鑒事竊照定例煩簡互調人員如才堪治繁現任偏僻或止堪治簡現任煩劇准該督撫酌量更調部覆到日將題調要缺調補部選缺分之員送部引見又州縣等官必於本任歴俸三年以上方准揀選調補等語查湖北鐘祥縣知縣係煩疲難兼三要缺爲安陸府附郭首邑地近北方風氣素强政務殷煩夙稱難治必得寛猛相兼方足以資整頓且濵臨裏河歴有隄防爲下游各州縣田廬保障尤關緊要非精明幹練之員弗克勝任該本任知縣黄世崇湖南舉人保荐孝廉方正朝考一等以知縣用分發湖北題署興山縣調補鍾祥縣該員前在任時辦理地方公事及審理案件均屬勤慎盡心尚無貽誤惟謹厚有餘於隄工未能熟諳於斯缺不甚相宜未便稍涉遷就亟應酌量攺調以重地方查有利川縣知縣徐嘉禾直隷舉人由保舉候選知縣選授利川縣於光緒十一年正月二十八日到任歴俸巳滿三年該員年富才明白堅力果於隄工修防事宜頗知講求現委會辦鍾祥縣隄務悉合機宜以之調補鍾祥縣知縣要缺實堪勝任所遺利川縣知縣係屬選缺事簡民馴擬請卽以黄世崇調補可期經理裕如該員等任内均無積案及欠解錢糧承緝盜案巳起降調革職叅限黄世崇係調簡缺之員並無承追督催有關展叅之案核與對調之例相符據署湖北布政使覺羅居允署按察使方恭釗會詳前來合無仰懇天恩俯念員缺緊要因地擇人准以利川縣知縣徐嘉禾調補鍾祥縣知縣要缺所遺利川縣部選簡缺卽以黄世崇對調一轉移間人地各得其宜實於地方有裨再該員黄世崇以煩調簡容俟接准部覆再行飭令赴部引見徐嘉禾係以簡調煩銜缺相當毋庸送部引見謹合詞恭摺具奏伏乞皇上聖鑒勅部核覆施行謹奏奉硃批吏部議奏欽此○○頭口頂戴江西巡撫臣德馨跪奏爲查明江西循吏請旨宣付史館編入列傳以資觀感恭摺抑祈聖鑒事竊查前准吏部咨同治二年十一月二十四日奉上聖祁寯藻奏弭盜安民必資循吏請分别表彰錄用一摺嗣後各省大吏務宜加意訪查其有政蹟官聲遺澤在人者着奏明　宣付史館編入循吏列傳等因欽此欽遵在案兹據革職留任布政使方汝翼轉據撫州府知府顔鍾驥督同臨川縣知縣劉瑞礽詳稱據臨川縣紳士候選教諭張漸鴻等禀巳故升用道護理江西督糧兼巡南撫建道事調補南昌府知府原任撫州府知府吳祖昌係廣西桂平縣人由進士以主事簽分兵部升用員外郎郎中補授御史簡放江西撫州府知府調補首郡旋護糧儲其間以大才以軍功以循史登洊剡者三以賢能以卓異列上考者冉均蒙恩命寵錫加隆凡其事實確有可徵雖生平宦跡可彰　悉指數而撫州總政所著久尚口傳溯自下車卽勤視事修築城垣購造軍械練丁選士守禦備周固能力保危城以寡敵衆且嚴除衙　廣救女嬰保孤懾奸誠心造士凡所設施統政教以具舉見諸事實有實牘之可稽事隔念餘年爲士爲農猶謳思而不置任蒞六七載實心實政欲畢舉以難詳遺愛在兹允堪仰副隆治合詞共懇稍紓感戴微忱謹此摭陳梗端開具政績節略禀請轉詳請奏前來臣查原任撫州府知府吳祖昌持躬端謹率屬嚴明其在撫州時於守土捍賊愛民培士諸大端均能認真經理確有成效可觀至今政績昭垂口碑載道洵屬循良卓著遺澤在人兹據開呈政績合無仰懇天恩俯准宣付史館編入循吏列傳以資觀感謹繕具政蹟略會同兩江爵督臣曾國荃恭摺具奏伏乞皇上聖鑒訓示謹奏奉硃批着照所請該衙門知道欽此○○張之洞片再准補湖北督糧道　祖翼安　府知府史書青現均奉准部覆應卽飭赴新任現署安陸府事宜昌府知府存厚亦應飭回本任以重職守據署布政便覺雜成允按察使方恭釗會詳前來除分檄飭遵外謹合詞附片具陳伏乞聖鑒謹奏奉硃批吏部知道欽此○○德馨片再署廬陵縣事蓮花廳同知潘懿丁母憂臣另行恭疏具題所有該縣印務查有德化縣知縣金時宣老成練達堪以調署該員任内並無盜劫三叅届滿巳起四叅及錢糧未完叅限將滿有關降調之案據藩司方汝翼會同臬可瑞璋具詳前來除檄飭遵照外謹會同兩江督臣曾國荃附片具奏伏乞聖鑒謹奏奉硃批吏部知道欽此○○奎斌片再署黄岡縣知縣龍兆霖調省所遺該縣印務應卽委員往署以　職守查有署江夏縣事本任宣恩縣現請調補黄岡縣知縣楊壽昌識練才明勤能懋著堪以先行署理遞遺江夏縣印務查有監利縣知縣諸可權守潔行端有條不紊堪以調署遞遺監利縣印務查有麻城縣知縣張集慶明白安詳措拖裕如堪以調　據署布政　　察使覺羅成允具詳前來除檄飭遵照外謹會同督臣張之洞附片具陳伏乞聖鑒謹奏奉硃批吏部知道欽此○○　寳第片　再本任處州鎮標左營守備調署温州磐石營守備陳得慶前在該鎮左營守備任内虚補守兵陳運壽一名現署守　程夢熊飭查並無其人計共侵蝕餉銀一百六十餘兩糧米三十餘石所有馬乾截曠銀兩亦無絲毫移父飭據馬隊百總戴沂查明該營歴年截曠馬　洋銀四百四十五元有奇開摺懇請一併調質追究等情卽據該營遊擊吳承德禀由署理處州鎮總兵林耀光　報罰來查兵馬錢糧絲毫關重守備有經管之責宜如何潔巳奉公該員陳得慶竟敢侵冒餉項實屬骫法營私相應請　旨將調署温州磐石營守備本任處州鎮標左營守備陳得慶卽行革職並撤去署任發交處州鎮會處州府提集查訊明確據實詳辨以肅戎政而警効尤謹曾同浙江巡撫兼署提督臣崧駿附片陳請伏乞聖鑒訓示謹奏奉硃批着照所請兵部知道欽此 
 
 

Page 12

 
 
[光緒十六年三月十九日京報全錄]  
　　宫門抄○發抄硃批五道○閩督卡奏驛站盜拆奏摺夾板節次查辦情形摺○廣東學政樊　奏陳歲試潮州惠州及嘉應州歲科併試情形摺○護陜撫陶奏查照部駁知州員缺任内處分例待另計仍請調補摺○又奏知縣學習有成飭赴新任片○三月十九日吏部翰林院正紅旗值日吏部引見三十八名刑部四名宗人府三名廂白滿三名廂紅滿四名内務府十四名南苑二名○松溎假滿請安○召見軍機徐中堂文興清安現換夾袍褂○發抄譚鈞培奏歐陽儀等署大理各府奏硃批吏部知道欽此○又陳燦者鹽法道奉硃批吏部知道欽此○定安奏宗室主事春熙分部行走奉硃批該衙門知道欽此○又侍衛富林布丁憂奉批批該衙門知道欽此○沈普祥奏審明革府席廷荐被控定擬奉硃批刑部議奏欽此○○頭品頂戴閩浙總督臣卞寳第跪奏驛站盜拆奏摺夾板卽次查辦情形先行覆陳仰祈聖鑒事竊臣於本年二月初一日承准軍機大臣字寄奉上諭兵部奏驛站擅拆夾板請旨飭查究辦一摺等因欽此遵查前督臣楊昌濬暫署福州將軍任内於盜緒十四年八月二十二日拜發奏摺夾板沿途遺失摺匣經兵部咨行飭查由兼管驛站傳福建臬司奎俊揀委候補同知陳慶家按站挨查至浦城縣小關驛調騐下站浙江江山縣廣濟驛所給收管註有箸包内無摺匣字樣由浦城縣提訊驛書黄定邦遞夫張高供詞遊移飭解建寗府知府景春覆訊謂廣濟驛之下站西安縣上航驛所出收單並未登註無　字樣委被廣濟驛弊陷等語由司詳咨浙省轉飭查訊於十五年十一月初四十四等日浙江臬司廖壽豐浙江撫臣崧駿先後覆到請飭建寗府歸案核斷當經檄行福建臬司嚴飭提訊現尚未據詳辦又楊昌濬於十四年十月十六日拜發奏摺夾板沿途盜失摺件經兵部奏明行查亦由前委員陳慶家挨查福建自省城三山驛起至浦城小關驛止騐明各驛回照均無擦損情事浙江江山西安龍游善縣驛所執回照均註有着擦字樣蘭溪建德桐廬富陽錢塘仁和各縣驛所執回照或填擦裂或填破碎各字樣自杭州吳山縣驛起至皂林西水一驛止先由浙江臬司札委按經歴葛庸錫挨查並提皂林驛書姚汝欽驛夫陳應解省又由西水驛丞林孝斌帶同簿照及遞夫陳慶到省飭據署杭州府知府郭式昌會同閩省委員陳慶家訊得西水驛以篾包破損微露摺匣匣無鎖固恐干查究卽繥具切結聲明倘奉行查不與西水驛及北站驛相干令皂林驛遞夫陳應畫押如法附遞等情禀由福建臬司轉詳前來當飭杭州府覆訊擬辦嗣據詳覆以西林驛接遞前摺蔑包雖有破損摺匣不致脫出取有江蘇平望驛回照爲憑其皂林西水二驛當時失於禀報請將管驛官記過示懲臣以情節可疑復批飭再行嚴究十五年十一月初四日據浙江臬司廖壽豐轉據現任杭州府知府李士彬訊供如前仍照原擬詳結聲明摺件如何盜失應向蘇省平望驛以下各站挨查究追經臣行知福建臬司核辦各在案臣以奏摺要件該驛竟敢拆動遺失必須水落石出嚴叅懲辦用儆將來以上兩案因隔省輾轉行查駁飭嚴究未經定案以致報部稍稽乃復有督辦船政光祿寺卿臣蔭霖奏摺遺失之事驛站之藐法妄爲殊堪痛恨當飭臬司再行委員挨查務期事無遁飾不容稍涉含糊除咨部查照外謹將節次查辦情形先行繕摺覆陳伏乞皇上聖鑒謹奏奉硃批兵部知道欽此○○廣東學政臣樊恭煦跪奏爲敬陳歲試潮州惠州及嘉應州歲科併試情形恭摺仰祈聖鑒事竊臣於上年九月二十四日謹將歲試肇慶羅定連州韶州廣州三府二州曁文武錄遺律完竣情形具摺奏明在案旋於十月初十日出省由海道赴朝州舉行歲試次及嘉應州歲科併試以及惠州歲試畢於本年二月初八日回省所試二府一州文風以嘉應州爲勝潮州之大埔惠州之歸善博羅等縣亦與嘉應相埒其餘各縣優絀雖未能一律亦不乏學問淹通之士文童應試人數嘉應州屬多至四千人其餘各屬大縣或二千人或千餘人小縣亦數百人清雋之才所在俱有均各取進如額武童弓馬技勇以潮州嘉應爲勝惠州次之臣巡試所至文塲皆終日坐堂並巡視各號不少休息又於調覆各塲嚴加防範並細心核對文理筆跡兾藉此剔除槍替等弊數棚以來士子均尚知斂跡武塲則於校閱馬步射外仍以弓力技勇之優劣酌定去取並嚴防代射重名等弊各屬武童亦各安分畏法恪守塲規臣於試畢發落時仍復激揚獎勸俾各曉然於孝弟忠信之義而力去其僥倖苟且之習庶學識優而植品益端技藝精而知方共勉以冀無負朝廷作育人才之至意再臣巡試所至自冬及春雨暘時若二麥秀頴民情安謐足以仰慰宸厪此次臣拜摺後卽由海道往試瓊州次及雷州廉州高州陽江等處合併陳明所有微臣歲試潮州惠州及嘉應州歲科併試情形理合恭摺具陳伏乞皇上聖鑒謹奏奉硃批知道了欽此○○護理陜西巡撫布政使臣陶模跪奏爲查明部駁對調知州員缺人地實在相需任内處分例得另計仍請調補以資治理仰祈　聖鑒事竊查前因同州府屬之華州係冲煩中缺現任知州趙聿灝辦事雖無貽誤於此缺不甚相宜經臣在藩司任内會同臬司唐樹楠揀選西安府屬之耀州知州鄭思敬互相對調詳經前撫臣張煦專摺陳請調補奉旨吏部議奏欽此嗣准部咨鄭思敬任内有承緝事主楊和順被刼一案係關展叅降調核與對調之例不符應毋庸議等因奏駁奉旨依議欽此欽遵咨行於光緒十五年十二月二十四日到陜前撫臣轉飭核辦移交到臣遵復督同現署藩臬兩司覆加察核查本年正月初四日奉吏部新章嗣後以簡調煩人員任内承緝盜案尚在三叅以前者仍准照舊辦理其三叅巳滿四叅業巳起限雖經聲明人地相需准其調補仍應核其巳起四叅例關降調之案照例查級抵銷如級不敷抵或展叅例關革職均令於調補時分别呈交捐復降級革職銀兩繳清再行核准等因光緒十五年十二月十一日奉　旨允准在案細譯例意巳起四叅盜案例得抵銷復仍准調補該耀州知州鄭思敬任内承緝事主楊和順被刦一案係在光緒十五年三月十六日恭逢恩詔以前自應另計三叅例限現在亦未届滿且該員任内有覃恩加三級例准抵銷援免今由耀州本任與華州知州趙聿灝互相對調華州係衝繁中缺耀州係無字簡缺似與以簡調煩人員定例尚屬个符查華州爲東路要道差務絡繹詞訟煩多兵旱後一切撫綏因革事宜在在均關緊要現任知州趙聿灝年六十三歳河南新野縣舉人由訓導在籍辦團出力保升候選知縣選授清澗縣調補南鄭縣知縣因歴年在任帶團禦賊守城轉運出力迭次保升五喆銜以知州儘先卽補同知直隷州升用旋在南鄭縣告養開缺回籍丁憂服滿於光緒九年以知州到陜十一年准補華州知州十一月初十日到任該員心地慈祥操履謹慎辦事尚無貽誤惟於此缺不甚相宜自應酌量對調耀州知州鄭思敬年四十五歲四川新都縣舉人由報捐内閣中書加捐分缺先補用知州指分陜西光緒六年到省十年准補耀州知州閏五月初四日到任該員年强才裕穩練精詳以之調補華州知州必能辦理裕如所遺耀州員缺事務較簡卽以趙聿灝對調亦堪勝任現據署藩臬兩司查明鄭思敬任内盜案處分尚在三叅限内且例得另計該二員互相對調人地實在相需遵例據實聲明仍加原考會詳前來合無仰懇　天恩俯念因地擇人飭部准以耀州知州鄭思敬與華州知州趙聿灝互相對調以裨治理如蒙俞允該員等係冲煩中缺與無字簡缺對調銜缺 
相當毋庸送部引見所有查照部駁知州員缺對調人地實在相需任内處分例得另計仍請調補緣由謹會同陜甘總督臣楊昌濬恭摺覆陳伏乞皇上聖鑒訓示謹奏奉硃批吏部議奏欽此○○陶模片再新選紫陽縣知縣楊調元於光緒十五年八月到省當因該員甫經抵陜於地方情形未能熟悉經前撫臣張煦奏明暫行留省察看在案兹查該員明敏安詳自十五年九月飭赴西安府發審局學習數月以來審斷精細公事亦頗留心自應飭赴新任以專責成據署藩臬兩司具詳前來臣覆查無異除批飭檄委赴任謹附片具陳伏乞聖鑒謹奏奉硃批吏部知道欽此 
 
