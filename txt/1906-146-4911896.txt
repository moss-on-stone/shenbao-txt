# 1906 - 146 - 4911896

 

Page 1

 
 
   
 
 

Page 2

 
 
[勸輪海軍捐啓]  
留學日本諸君子倡議募捐恢復海軍并擬購置活動寫眞器多備庚子事變及日俄戰事等影片俟暑假回國時往各處演說曾與江蘇學務總會敎育研究會及滬上各學會函商皆極賛成至如何辦法俟擬就章程禀請南北洋大臣奏明立案後再行布告西哲有言曰有萬國公法無數不如鐵艦一我國丁此時代此舉尤不可以須臾稍緩茲承王君曾憲朱君增濬寄來海軍勸捐啓一首亟錄於左 
亞陸風雲。叱咜萬變。迅雷疾雨急不轉睛。世界大勢既集注于東。吾神州黄族神明之胃。乃適當萬目烱烱羣虎爭噬之位置。甲午之役。軍艦粉韲。海禁蕩然。外人乘間擣虚。鼓輪直。駛歐風美雨。挾印度洋太平洋之潮流滾滾而來。吾沿海七省根據重要之地乃在在顧此失。彼。風鶴。驚心。彼遠隔數萬里之地。乃能反客爲主。挾其虎狼之手段。肆其强暴之機心。操縱海權。恫喝人主回顧我國。則長死漫漫。懜然若夢。卽收拾一二零星破船曾。不足防禦一方面我同胞四二六四四七零零零之黄族遺胄。祖先在此。子孫在此。生聚於海陸參半天然形勝之國目睹侮辱之慘狀。漠然秦越。彼此推諉　顧問。猶日日鼓掌懸舌。昌言保種保國。寗非輕重失錯。可恥可。恫之尤者耶十九世紀以來列强競爭由海而陸兵艦巡駛之地卽權力範圍之地。歷觀各國。每年豫算表。於增加海軍之費。繼長增高。靡有底止。嫉忌之心愈深。抵抗之力愈大。充其野心。正如餓虎飢鷹。回翔于江心洋面之間。日夜吮血磨牙。兾圖一飽。日本去今十九年前。海軍祗有浪速高千穗二巡洋艦。大小不過十九隻。總噸數三萬三千餘噸而已。至癸卯年。戰艦驟增至。八巡洋艦二十四。大小凡二百餘。總噸數逹三十二萬噸。進步之速已可駭異。若英則已有最大戰艦六十。二巡洋艦百四十五。法有戰艦四十三。巡洋艦五十六。德有戰艦三十五。巡洋艦三十。一美有戰艦三十。巡洋艦三十。四意有戰艦十六。巡洋艦二十。方之日本。又不啻倍蓰。彼之苦心經營伺。隙攫食形跡昭著洞見肺肝而我則一敗塗地之餘鯨笛無聲狼煙不舉要委敵門户讓。人嗚呼。人不亡我我自亡。之處今日之地位。譬如操逆流之舟。人皆鼓浪乘風。已則持破帆斷綆。陷落旋渦之。中立足一危。滅亡立至。此奚待智者而知哉。 
試以近事徴之。美約事起。海内響應空拳徒手與白色人種。互爲抗衡。乃美人始以爲嬰孩之易欺。繼則張虚聲以恫脅。次如上海會審。公廨一事。外人攬權。司馬執法。其曲在彼。因激生變。而西人反謂中國愚民暴動。妨害治安。至南昌敎案。命吏被戕。激成仇。敎而反電檄兵艦駐泊九江。要求斥革重臣。迅結賠欵凡此種。種吾國皆忍之又忍。相視默然。豈非自審兵力薄弱所謂守寗人薄我母。我薄人之王義耶　　未完 
[日本預籌開放大連灣]  
　　文匯報云日本陸軍行已定議將大連灣碼頭棧房作爲商務之用一俟軍政司允准卽部開辦至碼頭費及棧房存貸費等章程亦已擬就 
[日使照覆日商在北京開設行棧情形京師]  
外部前准巡警部咨開以京師内外城非比通商地方所有外國商民不得開設行棧業已載人約章現在創辦警察内外城地方劃分區域編查户口茲據各局申報查明前三門内外地面除德法俄美開設公司外惟日本開設洋行旅館最居多數茲將該國商人所設行棧開具清册咨請貴部核辦等因曾於月前照會日使請飭各日商照約歇業現聞日使已照覆到部畧謂日商開設行棧有在未經定約之前者亦有懸掛日旗而係華商資本聘用日人經理者未可指爲違約云云（吕） 
[中國已入萬國郵政會述聞北京]  
　　意國特開萬國郵政會中國已派意使黄誥及赫總稅司之子等入會頃聞意國等已承認清國郵政附入萬國郵政同盟會以便交遞（辰） 
[前贛撫駁斥吳城設立駁船擅議條欵南昌]  
太古洋行擬在吳城設立駁船一事屢誌前報茲悉自前贛撫札飭廣饒九南道派委王守祖蔭會同英倭領事馳赴吳城查勘情形後王守卽與倭領事及吳城同知王儒楷遵札查勘王守擬訂設立駁船章程五條面商關道關道復以擬攺三條囑王守函商倭領事時太古行東富耒來見同商彼總以第一條不得久存駁船不入棧房一條不甚洽意並謂第五條宜添將來生意興旺尺寸放大云云其後關道復同王守往見倭領事議定第一條第五條辦法開呈撫憲酌奪後奉前贑撫胡札文略謂查英約續議内港行輪修攺章程並無准設駁船明文事關交涉必須考查地方實在情形方足以資應付而免藉口誠恐前詳僅據吳城同知王丞禀詞未經委員往查情形或未盡確是以函復允爲飭查明確再行商辦並先後札飭派辦處稅務局暨該道查明具覆當據稅務總局呈報遵派並未飭令該守與英領事太古洋行商議安設駁船章程乃該守會勘之後並不先將查勘情形禀報遽與英領事商議章程五條閱之殊堪詫異該道復會商英領事將章程面議攺定並未立卽據約駁復理論竟具禀請示亦屬過於遷就查英約續議内港行輪修攺章程祗稱租設 
 
 
 

Page 3

 
 
靠船碼頭尚須由就近海關查明無礙水道行船方能允准查該鎭水道傍岸多係淺灘民划數千均賴裝人貨以爲生計是租立靠船碼頭其中尙有爲難之處至安設駁船與通商口岸躉船無異約内本無明文且一國允設他國踵至既與民划生計有礙難期日久相安而船隻來往衆多木牌乘流直下尤屬防不勝防避無可避稍有糾葛卽滋事端况該道等並未奉札飭議輙行商議章程出於辦事應有權限之外本部院礙難承認若據禀咨商必干外部駁詰現查該處民情因此頗生疑懼與英領事來函民划情願之言亦不相符想英領明逹公平素諳約章太古設駁爲約章所無自應轉飭該商遵照約章辦理所議章程作爲廢紙以上批内逐層情形應卽由道婉復英領事查照除行派辦政事處稅務總局查照外合行札飭遵照（軍） 
[外部司員呈請變通張部郎條陳京師]  
　　日前張菊生部郎條陳政府請將外部自丞參以及司員凡不諳東西語言文字者概行裁汰攺放外宮等語已見四月二十八日専電現在外部各司員公呈那恊揆請轉求慶邸格外體恤酌予變通辦法若允照張部郎條陳施行則各司員無論實缺候補均情願一律告退聞那恊揆之意亦不以張部郎條陳爲然因面屬各司員將所擬公呈自行赴慶邸呈遞一面由恊揆代爲轉求并聞張部郎有本月中旬卽擬馳回上海（交） 
[張元濟條陳外部事宜京師]  
　　再廣儲人材無非欲整頓部務不能不攺良部章茲事體大行之匪易然實事求是舍此末由謹陳綱要敬備採擇其一重定本部職掌和會司之文武學堂考工司之鐵路礦務電綫機器製造軍火船政槯算司之關稅華洋借款財幣郵政無不屬於外交而非外部之所當干涉者也總署初設己鑄大錯辛丑攺部猶憚更張匪特司員無此全才卽在堂憲亦豈能兼綜條貫王介甫有言人才成於専而毁於雜眞本部對證發藥之語也今稅務已設大臣亟宜將關稅一項儘數撥歸専管大臣（電政亦然）核辦以免駢拇枝指多所牽掣尤宜乘此機會剴切上陳取上文所舉各事畫清權限分歸各部而後本部得壹意於外交無事則從容以討論有事則専一以應付折衝尊俎庶幾日起有功其二疎通各員出路本部司員現計五十餘人以後新到署者必閱四五十年方能得一記名道府升途既隘策勵爲難前列者以積久而疲新進者以難進而懈甚非所以用人之道也功名之士亟思自奮若令浮沈郎署必至裹足不前且時局日新事變日幻亦斷非現在各員所能勝任愉快雖在僚友無可諱言爲將來計不可無獎勸之方爲目前計尤不可無抽换之策略擬辦法如左一左右丞參應以藩臬記名簡放一京察保舉記名人員應准其呈請分發遇缺卽補未經補缺之前遇有道府缺出仍開單請簡三實缺郎中員外郎主事准以道府直隷州保選分發加給花樣俾易補缺四候補郎中員外郎主事亦准以道府直隷州保選分發但班次應在已經補缺者之後或謂候補人員亦得保選未免過濫然實缺者既經保選離署若以候補者一一推升於事似有未妥且在部各員閱歷有年外交雖非所長而情事究不至於隔膜通商傅敎各省交涉日繁需才孔亟故任用之道宜視他署爲優五不願離署者可酌留若干員専司檢查案　辦理例行公事於若干年後予以特别奬勵如此則舊有人員可以出爲循良而新調人員亦不至投諸閒散一舉兩得事無便於此者時事孔艱得人則治固不必以破格爲嫌也右之所言並非好爲其難蓋實深痛本部腐敗情形不能不爲此正本清源之策而又有感於堂憲納諫之誠望治之切故不辭越俎之嫌而瀆陳如右伏乞俯賜省覽次第施行大局幸甚吕 
[黑龍江奏調義和拳頭目奉天]  
　　黑龍江將軍程雪帥此次奏調人員品類甚爲不齊如李聘三等罔利賣國已爲萬不可用之人乃更有奇於此者查所調之翰林院庶吉士楊錫霖係義和圑頭目且於拳敗後更藉圑練爲名魚肉鄕里無惡不作乃程雪帥竟貿然調之不解何故特將吏部原咨錄後吏部爲咨行事准行在吏部咨送内閣抄出前護理直隷總督廷片奏再據署遵化州梁丹銘禀稱州境拳民在城内設一總圑翰林院庶吉士楊錫霖主持其事初尙藉口義忿専與敎民爲難繼乃横起貪心魚肉良民藉瑞索詐藐法妄爲莫此爲甚查此次事變拳匪實爲禍首楊錫霖身列詞林宜明大義乃竟兇充圑總挾持官長擾害地方實爲衣冠敗類應請旨將翰林院庶吉士楊錫霖卽行革職以儆其餘謹奏光緒二十六年閏八月十二日奉硃批楊錫霖著卽行革職從嚴懲辦仍飭憑義和等將各處拳民分别剿撫以靖地方欽此欽遵抄出到部相應恭錄硃批知照翰林院直隷總督欽遵辦理可也（陽） 
[浮梁縣禀報會匪仇殺敎民情形江西]  
　　鄱陽縣會匪竄人浮梁縣西鄕殺一敎民等情已誌前報茲聞浮梁縣徐令已禀報到省略稱親往各鄕催辦圑練訪聞西鄕有搶劫敎民之事正擬往查卽據地保報稱四月十四日黄昏時有匪徒百餘人自鄱陽茅屋嶺而來至洗馬橋敎民吳耀南家尋仇適耀南先期外出未遇會匪黄雲俚將耀南之姪吳順生敎死復至吳家搶毁什物一空並牽去馬匹繼至敎民曹繼仁家打毁等情隨傅敎民吳耀南到案據供因畏匪禍未敢報官已將姪屍殮埋堅求免騐詢諸隣右語亦相同嗣又至吳曹兩家履勘情形屬實特禀請各大憲存案仍一面查拿會匪黄雲俚俟獲日另結云云（用） 
[又電不認粵路總理廣東]  
　　香港商人暨粵省紳士因粵路經九善堂七十二行商公舉鄭官應爲總理電請商部立案該港商等亦電禀商部不認鄭爲總理嗣經該部電飭廣東商會吳理卿妥爲調停尚未電復商部而港商省紳又電禀商部謂鄭官應實在不孚衆望此次公舉總理實非羣情悅服係鄭私自運動善堂等揑名公舉朦禀岑督且將鄭從前歷史和盤託出萬難認爲總 
 
 

Page 4

 
 
理云云不知商部若何辦法也（孔） 
[滇紳議爭騰緬鐵路雲南]  
　　英人向滇督要求修築緬甸至騰越之鐵路丁制軍以滇蜀鐵路尚未籌有的欵而騰緬一路關係重要又無財力足以自辦擬卽允許由英籌欵開辦訂立詳細合同定以年限由中國贖回滇紳以如此辦理所失利權甚大擬合力抗爭云（吕） 
[臨浦悍民毁掠米行詳情紹興]  
　　紹屬臨浦鎭毁掠米行一事已由専電畧記報端茲據紹興訪員函告初三四日臨浦鄕民撃破乾泰等米行櫃架由行中每人給洋一角而散旋聞省中查禁湖墅運米過江來源將絶初五日痞徒又散播謠言致鄕民羣至各米行爲難强悍之徒遂乘機而起分往鼎裕老潤昌穗春乾泰德盛泰等各米行肆行搗撃穗春乾泰二行毁失尤甚屋面椽瓦及樑柱等概砍損所有銀元銅元制錢及夥友衣箱鋪蓋毁失均無餘復欲覓米業司董陳子祥致之死地幸已避匿其實陳係鎭董前因鄕間聚賭將各賭徒姓名告知縣官拘辦故藉詞米貴報復私仇也既而痞徒又因分肥不匀挾刃砍傷同類數人内有一人手腕已斷又一人戳傷數處嗣郡中及蕭山聞信各派兵役馳往彈壓令被傷之民投縣請騐而米業中亦聨合大小行店數十家具禀府縣求請勘明查辦惟紹屬乏糧省中如再禁止運往來源日竭勢必釀成事端因由紳商據情禀陳大憲母執禁米之說藉弭禍患云（荷） 
[蘇撫勸戒洋烟文告蘇州]  
　　照得洋烟之毒害於人久矣銷精神鑠筋骨曠時廢日頽墮志氣此其害夫人而知之夫人能言之矣然而來者不止如江河之就下滔滔汨汨日有甚焉當其始未嘗不父戒其子兄勉其弟深惡而痛絶之而人卒不少止者良以未嘗兼權熟計深究其源耳夫人之有飮食也所以長精神壯筋骨滋義肌肉故不惜殫精竭力求養生之道謀生之方百苦而不辭也若洋烟之耗財甚於飲食數倍也而於養生之道則無益而有損焉且遭當世之譏評受他人之指摘人亦何苦以勤苦辛勞倖得之貲財而銷磨於此有害無利之物是非所謂大愚不靈大惑不解者或方今國家講自强之道設學堂振工藝各省人士爭自濯磨以待朝廷之用而各處聨結會社振武戒烟天心仁愛又出有鵝郎草一藥専治烟毒服此而戒絶者已不可指數是烟絶非不能戒者可知矣其所以不能戒者特心瘾耳去心瘾之法莫如果斷深權熟計知烟之於入也有損無益有害無利惡之若寇讎視之若鴆毒百端弊害均自此生則好之之心變而爲惡之之心惡之則必棄之矣夫心瘾既除則凡可制瘾之藥均可戒烟逐漸减少不二三月烟藥俱斷矣本部院下車伊始聞吳中官紳士夫仍不免有湛溺於此者故不憚苦口婆心廣爲勸諭所望官紳士夫中如有湛溺於此者卽奮發精神决然舍去以爲農工商賈四民倡由此而國家少一吸煙之人多一强力之人不惟漏巵日減卽自强之基亦在是矣爲此合行示諭仰官紳人等一體遵照特示（且） 
按欲戒洋烟須用猛烈手段徒恃勸勉難收効果竊謂官場學界最易剔除大吏苟能於屬員中之有嗜好者一律參劾而又告誡學堂勿延吸煙之敎習勿收吸烟之學生一省如是省省如是則此害自可漸絶記者所以企望於蘇撫者在此所以企望於各省督撫者亦在此 
[美政府嚴禁吕宋華僑吸煙]  
　　美政府近須令於小吕宋禁止合埠人民吸食鴉片至西歷一千九百零八年禁絶永不准烟土入口民人之樂有烟癖者須向美政府領憑方准吸食現有多數之人因無力領憑私自吸烟多被美政府拘去禁入囹圄胡君典成憫之特函致上海振武宗社請寄戒烟臥龍草一枝以便照式採取俾染烟瘾之人不致長沈苦海云（助） 
[　　初八日倫敦電云意大利國新内閣藉基歐第君之力業已成立鐵托尼君復任外部大臣之職 
[奥國内閣之紛爭]  
　　初七日栢林電云奥國内門現啓事端 
[德國用兵於西南斐洲屬地]  
　　初八日倫敦電云德國西南斐洲屬地霍登拖斯土匪與德兵時相交戰自西五月二十一號起德軍之死於戰者計有十一人内有將校四員 
[英國政界更動之傅聞]  
　　初八日倫敦路透電云外間頗傳言英國執政大臣將有更動謂立朋侯　行卽告退殖民部次官温斯吞翹其爾若可望升任 
[日本人得殖民於美洲]  
　　初八日倫敦路透電云美政府擬在西南德　斯地方撥給日本人數千名爲殖民地之　已在紐約决定 
[美國工廠作弊敗露]  
　　初八日倫敦路透電云美國通國之人異常憤怒其故由於管理工業委員在芝加高地方之罐頭肉食廠查得該廠有違章可駭之弊蓋該廠以腐敗之肉裝罐混售也 
[　　初七日栢林電云嗄利亞開放海濱之法耳地方爲新埠時各國皆兵艦前往按布利亞國在歐洲之東 
[西印度羣島多亂]  
　　中國南早報　倫敦電云傅　西印度　島亥第民主國之東散多明哥國有革命黨起而作亂叛黨初占有散多明哥京城之礮台　旋卽去退出譯字林報 
[英國兵艦失事]  
　　初九日倫敦電云英國戰艦蒙得古號在伯利斯多海俠觸礁該艦輪機業已毁壞故能否浮起出　殆難預决該艦水兵均救起催有數人受傷艦身數處已有水滲入又一百零八號魚雷艇與八十一號魚雷艇亦在海峽互相衝撞彼此皆受大損 
[法國國用不足]  
　　初九日倫敦電云法國財政表預計用欵尚欠英金九兆磅大概由於海軍費逾于常額故也 
[英殖民部次官升任之說失實P ] 
　　初九日倫敦電云英國殖民部不認該部次官温斯敦翹其爾升遷之報告 
[法簡駐日頭等公使]  
　　德報云法國已簡來因得爲駐日本頭等公使 
[奥皇准内閣辭職]  
　　初八日栢林電云奥國内閣辭職已蒙奥皇允准 
[英德之友誼]  
　　初八日栢林電云英德親睦會董事預備派德國報章代表人前往英京游歷 
[法國財政困難]  
　　初八日栢林電云法國一千九百零七年財政表内載明尚少二百三十兆佛郎譯文匯報 
[俄國内亂未已]  
　　字林報接初七日栢林電云俄國色法多伯及第勿利地方又有亂黨敢于是日嘗試擲撃炸彈法報云俄國華騷地方有一警察總監爲人槍斃于途 
 
 
] ] ] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[委署廉欽道篆廣東]  
　　廉欽道秦觀察炳直奉旨補授江西按察使所遺廉欽道篆務經岑督委廣東候補道王觀察秉恩署理（野） 
[高明縣請兵彈壓廣東]  
　　高明縣又起械鬥之案其勢洶湧並有拆毁學堂情事地方官以兵力單薄不能禁止業已馳禀來省請兵現由岑督檄委廣州恊鎭黄培松統率中路巡防第十九廿一兩營并偕都司吕鎭鎧千總盧觀橋前往恊同彈壓以靖地方（庭） 
[綠營攺爲巡警寗波]  
　　提標綠營兵丁現經浙撫奏准攺將巡警兵日前浙提吕道生軍門接得浙撫張筱帆中丞來札文令爲綠營兵丁一律汰弱留强大加整頓再行印發章程認眞攺辦聞軍門日内卽當札飭各營遊守遵辦矣（故） 
[飭查運鹽路境蘇州]  
　　緝私營在陽湖縣境拿獲鹽船解辦訊供通禀省垣各大憲請示辦法署臬司朱廉訪批示云查鹽引越境本干例禁惟以江陰醬園運江陰官鹽路經江陰河面若果非爲銷售而來其情自有區别應先查明西石橋至横村是否舟楫可通抑或必須繞道鄭陸橋其鹽是否運往該醬圍抑係中途起售逐層究明其理自得倘本境十里内河本可行駛故意遠繞鄰境則其爲售私可知極應充公究辦何能因其狡辯而稍涉含糊云云（永） 
[岑督開倉平糶廣州]  
　　粵省各處被水淹浸刻由岑督札飭藩司將官倉義倉現存之榖辦理平糶（野） 
[續誌米司求加價滋事寗波]  
　　甬江短班米司因增加工價相率罷工聚衆滋閙已誌昨報茲悉此項短班米司其數不下千數人向來各米棧雇價每日每人價資三百七十五文現因甬江米價陡漲兼之百物昻貴因之各米司聚議欲加工價各米棧不允各米司遂相率停工由米董禀請府縣飭差立提爲首數人發押諭令各工人照常工作至初六日黄昏時各米司聚衆千數人擁至灰街老恊興米棧將櫃檯什物撃毁靡遺左近各米棧卽閉門罷市俄而甯府喻庶三太守鄞縣高子勛大令各馳至彈壓城守劉幼峰副戎及各練軍統領亦皆到場詎衆米司一閧而前將太守大令圍住籲請釋放并求加工價一時人聲嘈雜甚至以碎石亂擲大令一再勸諭衆仍滋閙不休大令無奈避入萬順醬鋪衆仍擁擠不散大令恐人衆肇事卽出後户乘轎回衙及至提台吕道生軍門帶領勇丁前來衆始畏而解散惟米司之盤踞老恊興鋪内者仍復不少時已三更各當道遄回衙署及至次日各短班仍率衆來往城廂府縣署前人仍擁擠當道誠恐有匪人乘機閙事撥派寗防勇及副中營勇衛護府署以巡防營勇衛護縣署府尊喻太守亟出簡明告示以安民衆下午各紳商又齊集商務總會會議妥善之策（具） 
[拍賣周榮曜産物廣東]  
　　廣州府陳太守望曾現將查封周東生等五家田房物業開列清摺禀詳督憲派員督同確估示期當衆拍賣岑督派蔡康張允楨鄧焯森蔣德泰四員會同一府兩縣查明辦理并批示該府云查估開房屋價值聞稍便宜有無尚可酌增之處仰再切實核明查照原議編號示期當衆拍賣價高者得其餘未估之房田地一十八處亦卽迅速查明分别辦理並將衣飾器具刻日核實估變具報（庭） 
[會匪黑夜越獄江西]  
　　贛郡各屬上年三點會匪蠢動時定南廳陸續緝獲會匪多名經贛南道覆審定案擬罪不料上月某夜匪首宋瞒牛乘獄卒熟睡毁斷鐐銬率同該黨八犯越獄潛逃旋卽覺察經章司馬會同巡防後軍左營追獲宋　牛陳和尚等六犯僅逸去曾幅牛胡傳郎兩名現已禀請省憲電請粵督飭屬一律恊拿矣（用） 
[松江]  
　　前常梓廟地方獲到匪徒陳金和尙由華亭趙大令出示招告另有拿到賭棍和尙一名亦一併出示招告○唐橋士棍莊大阿弟經府尊訪拿到案收禁婁獄迭次刑訊尚未承認（洒） 
[來函]  
[湖南湘潭闔邑士紳公叩急救奇災來函]  
　　上海籌振諸公暨少卿葆三子英先生大人閣下敬啓者湘省水災蔓延衡永長常四府長千餘里廣數十里罔不堤塍潰决房屋冲坍浮尸蔽江號泣盈野誠自來未有之奇災也然其間罹禍之慘則惟我湘潭爲更甚何言之水道由永衡而下雖歷有三十六灣凡遇曲折之處無不紓徐出之獨近湘潭城總該河由瀦洲直瀉及楊梅洲一大廻灣兼受湘涓兩小河横水下數里卽有石子腦欄江梗阻再過城下則又有昭山横立綿亘數灣來勢甚凶出勢甚緩所以巨浸滔天久延時日村莊市岸漂没一空以去歲之秋成歉薄按之米價昻翔本屬青黄不接民食待籌一旦罹此鞠凶死者固長已矣生者其究何之露宿風棲嗷嗷望哺除由縣尊禀派分查先行散振天若等亦招集闔邑諸紳設法倡捐米糧救恤外惟地廣民多早稻胥傷遲苗賴補甇甇者衆亦難枵腹耕耘况收穫猶未可期正不得不爲我災黎殷勤告急也素稔諸大君子仁慈在抱利濟爲懷從前各鄰省被災諸蒙捐助卽今春美屬舊金山火厄亦賜周全其必大有澤及吾湘省者不待言矣吾潭一邑豈獨敢多望乎然告貸無門非求大善長特垂青眼無以救此奇災耳伏冀登高一呼多籌巨欵於敝邑則特别分股以寄之難後遺民得叨存活皆出自再造殊恩也所有敝邑較各處特甚災情袁京兆處家書往復必悉其詳祈垂訽爲禱臨穎神馳不勝翹首俟命之至専肅奉懇敬叩均諸惟惠鑒百益愚弟葛天若匡震之王闓運唐郁華等五十七人同頓首拜 
復正陽關電正陽關督銷局胡鑒歌電已先奉復頃由大德通匯到英洋五百元遵卽代逹吕盛諸公洋交商會掣取收條函復苞語 
[商會經收舊金山賑欵第十九次清單]  
　　紹興府劉海臣太守匯來會稽縣俞鳳岡大令勸募山會商務分會總理秦寶臣君四十元和豐和康安記頴昇四錢莊四十元陳順齋君高雲卿君各十元謙濟錢莊五元復裕錢莊六元敦睦堂曹陳壽記陳潤記各二十四元秦倪氏五十元無名氏了病愿五十元王鏡洲君七元山陰縣瞿世琥大令勸募同昌同吉同泰同潤同升德記同源復泰乾泰明記承源逹康怡豐開源景泰同孚保康元康十八家錢莊各十元陶漢宗君二十元息機軒君五十元無名氏五十元統共洋五百九十元正常昭梅里鎭商務分會經募張饒英君三十元張盛孚君六元馮竹泉君四元王卓卿君二元華旭初曹俊賢潘石泉吳耀泉朱秀梅鄧杏 
 
 

Page 10

 
 
生諸君各一元陸新甫張愼之陳鏡浦吳同甫諸君各五角統共五十元正正陽關督銷局胡紱卿觀察捐助洋五百元合亟登報以揚仁風 
[經收舊金山被灾賑欵第一次清單]  
　　隠名氏助規銀五百兩虞薌山五十榮慶本擬答席　移助賑洋一百元隠名氏爲消灾昇記爲水陸平安各助洋五十元本堂於十二日撥交商會彚解舊金山洋一千元茲撥交仁濟善堂彚解湖南水灾洋一千元合亟登報○上海新閘大街正心善堂司董郁懷智趙榮昌朱偑珍曾鑄祝大椿蘇德鑣張嘉年席裕福張德鎭熊定保鄧熾昌焦發昱沈顧承宋逹道葛繩孝陳作霖同啓 
[自求多福]  
　　頃蒙注華渭散人求病愈慨助湖南振捐洋二百元大豐號洋一百元又交來慶餘堂許洋一百元仁心爲質共攄推解之忱眞宰有靈定獲康彊之慶乞登報牘用志欽遲仁濟堂司董譯誌 
[仁濟善堂經收袁大京兆壽分移振第四次清單]  
　　吕尚書廿元盛宫保廿元任觀察逢辛十元林觀察訪西十二元吕明府賢萃八元太倉州蘇直刺十元長洲縣陳大令十元吳縣張大令十元崑山寳大令十元嘉定熊大令十元寳山王大令十元青浦田大令十元南匯李大令十元金山蔣大令十元陳明府楚生廿元陳明府邵亭十元陳二户良玉十元萬航渡巡防局蕭二尹　十元魏君蒓塢三十元李君時泉三十元以上共收洋二百七十元正 
[仁濟善堂經收袁大京兆第五次壽分移賑清單]  
　　瑞生洋行交來史諦法君尤君葛民合洋一百元李君鐘珏廿元郁君懐智李君厚垣葉君佳棠陸君文麓顧君徴錫張君嘉年蔡君正蒙朱君日宣莫君錫繪各十元正　法官担文一百元副律法官羅貞意五十元以上共收洋三百陸十元正 
今日尙有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
[商務類誌]  
[查倉單閏四月初九日]  
行名存銀存洋　出銀數 
麥加利廿五萬三十二萬二十九萬 
匯豐四百二十九萬二百九十一萬三十八萬 
　華八十八萬廿六萬一百萬 
正金卅一萬卅八萬一百十八萬 
　勝一百零九萬卅六萬七十九萬 
通商二萬五十萬一百廿五萬 
東方四十一萬卅四萬四十七萬 
花旗十九萬廿九萬二十九萬 
華比二萬二萬 
和　二萬二萬 
道庫○ 
街底五十萬七十萬 
共存銀七百九十八萬洋六百十萬拆 
出五百六十五萬 
[銀行進出欵閏四月初九日]  
匯豐進羅卜廿四萬 
道勝進羅卜八萬 
又進香港匯票二萬 
蘇州去洋二十萬 
無錫去洋四十萬 
[滙票閏四月初九老中庸洋行報]  
　　上海匯至倫敦 
銀行電匯二先令十一辦士二五 
銀行卽期二先令十一辦十三一二五 
銀六十日期二先令十一辦士四三七五 
銀行四月期二先令十一辦士六二五 
商匯四月期三先令 
商匯六月期三先令零一八七五 
大條銀三士一辦士 
　　上海匯至法國 
銀行電匯三佛郎七十分 
商匯四月期三佛郎七十六分半 
商匯六月期三佛郎七十八分半 
　　上海匯至德國 
銀行電匯三馬克零半分 
商匯四月期三馬克八分 
　　上海匯至紐約 
銀行電匯七十一個二五 
商匯四月期七十三個二五 
　　上海匯至印度 
銀行匯電二百十九個二百 
銀行卽期二百十九個七五 
　　上海匯至香港 
銀行　　七錢二分三七五 
商匯十日　七錢一分半 
　　上海匯至月本 
銀行　匯六錢九分半 
　　十日六錢八分二五 
[金錢洋閏四月初九]  
標金現貨三百三十兩零五錢 
　期標金三百三十一　五錢 
足　三百三十六兩五錢 
沙赤三百三十八兩五錢 
新匯劃收南七錢三分八釐 
本洋九錢六分 
小洋六錢七分一釐七五 
銀拆二錢 
洋找頭七錢三分三厘 
　　頭一千文 
銅元一百五十三千文 
　錢一百三十四千文 
　　一千一百三十文 
[絲閏四月初九日]  
昨日匯票畧縮計三百七十九法郎合銀 
一百兩陳絲均無交易惟新絲抛盤有百 
餘包價目列左　怡和洋行抛買祥雲牌 
頂頂號千金新白絲十担每担五百三十 
七兩五錢又抛買祥雲牌頂號千金新 
白絲十担每担五百廿七兩五錢又抛 
買祥雲牌頭號千金新白絲　擔每担五 
百十七兩五錢　又抛買麒麟牌頭號溧 
陽新白絲廿担每担四百四十二兩五錢 
達昌洋行抛買祥雲牌頂頂號千金新 
白絲廿担每担五百三十七兩五錢又 
抛買祥雲牌頂號千金新白絲廿擔每擔 
五百廿七兩五錢又抛買　雲牌頭號 
千金新白絲廿担每担五百十七兩五錢 
新時昌洋行抛買祥雲牌頂頂號千金 
新白絲十担每担五百三十七兩五錢 
又抛買祥雲牌頂號千金新白絲十擔每 
担五百二十七兩五錢又抛買祥雲牌 
頭號千金新白絲十擔每担五百十七兩 
五錢禮和洋行抛買門鷄牌頭號千金 
新白絲十担每担五百廿七兩五錢又 
抛買門鷄牌二號千金新白絲十担每担 
五百十七兩五錢又抛買門鷄牌三號 
千金新白絲十担每担五百零七兩五錢 
　　　　　閏四月初九日 
　　日元芳　莊市價○羽毛九老 
十三　八錢　靑十五兩七錢七分半 
　藍十二兩一錢五分桃紅十四兩 
六錢七分半玫瑰紫十二兩七錢五分 
新綠十二兩九錢杏黄十五兩九錢 
○羽綾元色紅路燈十四兩一錢半 
九老十二兩○羽綢花燭八兩五錢 
七　　六兩九錢定中原七兩四錢 
三　六兩七錢七分半佛手七兩一錢 
　彩八　八兩三錢二分丁山招　七 
兩零五分品簫六兩九錢半萬花樓 
六兩六錢九子六兩六錢七分半雙 
鎚六兩九錢畫眉六兩八錢二分半 
伯子六兩四錢七分半十二紅六兩五 
錢二分半鹿猴六兩四錢二分半五 
星六兩九錢十八子六兩四錢三義 
六兩一錢人倫七兩零二分半十八 
學六　三錢五分敎子六兩三錢二 
分半黄金即六兩零七分半三英六 
兩零七分　五花銅六兩八錢五分 
彩　劉軍六兩五錢五分宴樂六兩三 
錢七分　九老六兩七錢七分半花 
籃六兩一錢二分半四皓六兩忠孝 
六兩一錢取三郡　兩二錢送子五 
兩二錢彩九獅五兩一錢半天姬三 
兩六錢（未完） 
[棉紗閏四月初九日]  
昨日各紗價目尚穩惟客帮交易不多祇 
有東紗數十包價目列左○東洋紗 
十六支藍魚九十三兩十六支福島八 
十九兩五錢十六支立馬九十一兩五 
錢十六支三馬九十兩十支品三圈 
一百兩○三品紗西六月份一百二 
十六元四角七月份一百廿六元五角 
[皮毛雜閏四月初九日]  
百利洋行買油花衣大包五十擔每担四 
兩五錢禮和洋行買毫州生山羊皮一 
百担每担四十三兩五錢平和洋行買 
四川洋毛二百擔每擔廿兩零五錢韜 
司洋行買鴨蛋黄五十擔每擔五兩九錢 
禮和洋行買文片大黄三十担每担三十 
六兩立興洋行買鴨蛋黄一百担每担 
五兩九錢 
[棉花閏四月初九日]  
相花每担十八兩二錢餘姚花十六 
兩四錢本花十六兩四牌子花十六 
兩八錢漢口花十六兩 
[米閏四月初九日]  
當富每石六元四角至七角常白元六 
元常白元次五元二角至五角　錫白 
六元三角至七角　同　六元二角至 
六角　白元五元至五元四　　松江 
白六元四角至七角　　　六元三角 
半至七角　　白六元至六元四角 
[郵政初十日收信時傳單]  
寄往各埠　　　　　時刻 
周浦航船上午十一 
新塲奉賢航船上午九點半 
崇明堡鎭小火輪上午八點半 
黄渡小火輪上　九點鐘 
朱家　白鶴海小火輪　　寄遞 
嘉定安定又又 
靑浦小火輪上午十點鐘 
大塲羅店　差上午十一點 
瀏河浮橋又又 
南　湖州小火輪又 
江灣吳淞寶山火車上午十一點下午三點半 
南翔火車下午二點鐘 
七寶泗涇航船上午十一點半 
南匯川沙大團航船下午三點鐘 
無錫小火輪下午三點鐘 
松江亭林航船下午三點鐘 
洙涇南橋又又 
張堰楓涇章又又 
練塘莊家巷又又 
蘇州杭州嘉興小火輪下午三點半 
塘棲莫干　又下午九點鐘 
温州普濟下午二點半 
廈門海定下午九點鐘 
汕頭又又 
香港紹興又 
廣東又又 
烟台牛莊宜生又 
烟台泰順又 
塘沽又又 
天津又又 
北京又又 
本局逐日所登收信時刻傳單近日冗長 
不便印爰擬删繁就簡將每日限定各口郵件收信時刻專開一單登明本日報章嗣後一概拆去不復再登此啓 
[上洋新開錢種德堂葯號擇閏四月初一開張]  
開設英界六馬路中洋檯門面剔選各省道地正藥参茸飲片虔修丸散膏丹杜煎虎鹿龜驢諸膠各種四時沙甑花露秘製風濕藥酒秘製戒烟靈丸戒烟梅花參片一粒金丹一切料細藥等凡仕商賜顧者認明本堂二極爲記不悮 
[開平礦務有限公司派息廣告]  
啓者本公司自一千九百零五年三月一號起至一千九百零六年二月底止業届結帳應派股利現每股暫給五釐計一先令仍由上海及天津麥加利道勝兩銀行發給請各股東將第六次小票截下持往領取按照市價核算銀洋悉聽尊便特此佈聞 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[催交奉吉電線天津]  
　　奉吉電線前由北洋大臣委派北京電報局總辦黄觀察開文前往接收尚未悉數收回現經黄觀察赴津面禀接收情形聞袁宫保仍派觀察前往奉吉速催交還昨已禀辭就道（吕） 
[揚州官事]  
　　揚州營戴叅戎送部引見遺篆經省憲檄委城守夏守備暫行護理○安徽候補道許鼎霖江蘇候補道沈佺河南候補道韓國鈞均於本月初因公來揚拜會趙都轉籌商一切旋於初三四日先後解維而去（詳） 
[府縣會同開棺驗屍詳情]  
　　劉錦松謀斃王錫卿一案昨爲松江府戚太守率同上海縣汪大令前任南滙縣張大令寳山縣王大令至眞如鎭開棺復騐日期七點鐘太守等由滬雇舟至梵王渡舍舟乘輿至眞如鎭以大寺前爲會騐塲先由寳山縣派差恊同地保陳四泉將屍棺由陳忠庵舁到屍塲鐘鳴八下太守督同三縣升座先訊屍父王阿和爾子被人謀斃何由得知如何往認報騐及當時南邑詣騐各情繼訊兇手劉錦松緣何起釁如何謀斃抛屍各情又訊南滙縣仵作夏某當時如何承騐各情畢核與各前供相符乃飭各具供結時已十點鐘太守乃飭踏開屍棺皮肉均已化盡 
専騐此案仵作係省垣習仵學堂敎習現充吳縣仵作趙少松帶同青浦元和寳山等縣畢業仵作三名及上海南滙二縣仵作先期備有黑門一扇黑漆方檯二鍋灶一大蒸籠全套草蓆多張白油紙傘鐵鉗毛刷鐵節各一及大小剪刀錫盤布疋絲巾柴炭酒醋等莫不俱備當將全身屍骨逐一檢出舗諸黑門之上詳加檢點先騐左右手各骨計左手缺指骨十二節右手指骨缺八節次騐左右二足趾兩足各趾均缺十二節二大指骨俱無所存手足指骨間有數節顯露傷痕次又騐左右脅骨左脅第三至第五三骨俱斷至是否生前受傷致斷抑係死後致斷尚未擬决終騐頭骨右額有木棍傷一處闊五分長一寸五分復又將全屍骨節反復詳察數次後又提屍父王阿和兇手劉錦松暨承騐原騐各仵作一再詰對無訛時已鐘鳴七下戚太守當飭除將無傷各骨停置原棺外復將有傷各骨分别包裏另置一箱加以封條交地保收管畢太守等遂分道而回（似） 
[滬城官事]  
　　上海縣汪瑤庭大令昨日飭差到道禀知于天未黎明時乘馬車赴眞如鎭復騐劉錦松謀斃王錫卿案○捕盜局委員朱幼山太守寳瑩昨詣道轅禀見○工巡局差遣委員龐升謙二尹建瀛昨赴道轅謝委（合） 
[駐滬丹領事預備慶賀丹皇誕辰]  
　　文滙報云西歷六月三號爲丹誕辰駐滬丹國領事賴斯初君定於是日上午接見賀客 
[外務部電飭滬道匯解經費]  
　　中國駐俄欽使胡大臣近因經費缺乏咨准外務部電飭滬道交由滙豐銀行滙解經費銀二萬兩至俄交納（嚴） 
[道憲傳詢要公]  
　　浦東總巡謝岳松明府鈞日本畢業警察委員楊二尹寳書梅二尹祖培江蘇候補府姚桐生太守繩武等昨日均奉滬道瑞觀察傳詢要公（事） 
[摧使定期宴賓]  
　　滬道瑞觀察定於十二日午刻在洋務局設席特請前川東道任逢辛招商局總辦徐雨之沈子枚徐孟翔商部顧問官張季直周舜卿製造局總辦魏蕃實清丈局總辦許苓西滬甯鐵路總辦鍾子垣王閣臣電報局員周金箴周翼云商會總董曾少卿商會坐辦絲董施子英商會恊理朱葆珊江蘇候補道　洽卿商部議董李云書江西候補道王逸軒孫直齋浙江候補道梁玉當卽選道陳潤甫五金董事樊時勛直隷道嚴子均上海學務公所總理姚子　師範學校傅習所監督項蓮生學會副長顧丹泉龍門學校監督沈信卿敎員袁觀瀾總工程局總董李平書郁屏翰莫子京暨嚴又陵馬湘伯沈仲禮惲禹九劉柏生等三十六員會飲晤商一切（事） 
[道批二則]  
　　昨日滬道瑞觀察發出批示兩道照錄如下艾曾恪等禀批該生等創辦公益兩等小學爲自强之基殊堪嘉尚所擬章程亦尚妥善現由本道捐洋三百元聊資湊濟明知涓滴無補實因近來學校如林分籌無多合計甚鉅心餘力絀尚爲該生等所共諒也章程附捐簿隨批發還○廣肇公所黄事葉道廣等禀批已飭縣分别傳提此案應訊人証解道訊辦矣（嚴） 
[札飭詳查覆核]  
　　公共公廨讞員關司馬接上海道瑞觀察札飭内開據寓滬北老垃圾橋北首文昌里速成師範講習所師範生張翀禀稱南邑北門怡芳茶居聚有不法棍徒造言生事云有張翀與竊爲伍被押捕房等情名望攸關應請飭縣查辦等情到道查上海老垃圾橋北文昌里速成師範講習所設於何年月日何人開辦有無師範生張翀其人品學如何飭卽查訪明確禀覆候核等因司馬當飭幹役恊保往查矣（力） 
[聚豐園股東互控糾葛]  
　　聚豐園老股東王　之胞弟子鈞被新股東盧坤山於前日午後扭至公共公廨喊控吞匿賑簿等情嗣有人至正豐街聚盛飯店蓋戳作保始得保出茲聞王倬以此案未奉票傳昨日故投老巡捕房控告並赴公廨呈請澈究（力） 
[塡塞黑橋浜開工]  
　　滬城黑橋浜現由總工程局總董禀准道縣塡塞示令該處居民將所有侵佔河面房屋一律拆去刻已按叚興工矣（事） 
[幾肇火災]  
　　前晚九點餘鐘滬南倉橋北首朱姓家樓上臥室忽然火起幾成燎原幸經近鄰帮同救息（寳） 
[懸賞緝盜]  
　　閘北义袋角裕源紗廠工頭姚春謨家被刦一案日久未破昨由汪大令發出賞格一道略謂如將此案眞贓全匪拿獲者賞洋一百元拿獲夥匪每名賞洋三十元知風報信者照格減半給賞云（宜） 
[馬車碾斃小孩案移縣]  
　　馬夫馬小根在北海路碾傷鈕木仁之姪榮寳斃命經孩母偕同本仁一再投廨求請免辦銷案讞員關司馬以人命至重未便擅専判押候移請上海縣核奪在案昨接縣署來文司馬移提判將馬小根提案押送上海縣歸案訊辦原告 
 
 

Page 18

 
 
著自行投縣禀銷（力） 
[巡士因調戲婦女罰洋]  
　　本月初二日紀巡士爭風肇訟一則茲悉此事因西局巡士向女子名三妹者調戲三妹忿其無禮特至西局陳訴情形局員因將巡士罰洋數角了事至所紀三妹有不端情節與西局拘押三妹者均傳聞之誤也（顚） 
[含憤輕生報騐]  
　　法租界鴻源里三十五號居民孫四榮有餘房轉租甬人某甲居住甲業輪船生意不時外出故將箱籠封鎖將屋另租於張阿狗車寓中之崇明人殷高郎偕其姘婦某氏同居前晚婦忽起歹心私携衣物逃逸無踨殷含憤之餘竟於昨晚自縊斃命事爲捕房得悉捕頭派探恊同地保投上海縣報驗（薄） 
[獲屍未殮]  
　　青龍橋敎民韓姓子年將弱冠向在關橋堍恊和豐洋貨店習業前日忽然不知何往後經吳淞救生局巡船撈獲一屍與之相似當即報明該店轉告伊母往認果係此子無訛撫屍大慟刻下尚未入殮云（寳） 
[會訊擔保虧累案]  
　　英商謙和洋行主人愛文司控華人林舸琴担保買辦陳鵬飛虧欠銀両經中西官迭次會訊詳記本報茲因該洋商以案懸未結復延郝門律師投英署控告由英副領事與關司馬訂於前日午後會訊原告郝律師偕愛文司投案聲稱林担保之買辦陳鵬飛在本行取去金鋼鑽戒與代客所定各貨照賬結算除收應欠本行銀四千六百八十五兩利息在外况此案拖延已久審訊多次應請堂上斷令被告出堂費若干被告林舸琴延愛理思律師辯稱原告律師之意與被告律師不合緣原告所控買辦用空之數及定貨吃虧各節早經知悉刻下原告又經進禀被告先應訴詞然後再行問供中西官互商之下因判原被告一併退去訂於下禮拜四復訊（力） 
[上海縣案]  
　　張永林戴恆卿蔡如松龍鶴州卽何加生夏松山范鶴銘等船户承裝白米經過浦東嚴家橋釐卡司巡查看不服糾衆毆傷巡丁四人由　拘獲張等函送到縣前晚奉汪大令提訊張等同供向章由常熟等處運出之米共完三處卡捐經過嚴家橋卡只須照票放行今緣該卡司巡責令再完因此衆船户不平各鄕民從而附和致將巡丁毆傷求察大令核供判將各船户分别收押候查明是否逃捐再行訊辦○戴周氏控李菊如不贖房屋亦奉升訊氏供前年李將大東門内彩衣街住宅一所抵押銀三千兩迄今連利共虧五千二百兩求追李供弟兄六人父故之後長兄家奎獨得父遺衣莊一處其餘五弟兄以住宅作五股分拆小的一股在第四進約十餘間前向戴周氏抵銀確欲變産歸還實遭長兄霸勒求鑒大令判交保赶緊料理並將分産據呈候核騐○流氓唐福祿去年犯案收押攺過局期满釋放仍在引翔港一帶滋擾並姦佔張氏婦女昨奉大令飭差提獲畧訊之下押候嚴辦（宜） 
 [P總工程局紀案> 
　　南匯蕭王殿僧人清渠在縣具控某僧爭奪　基波及紳董激成公憤該僧大懼逃匿至申有胞妹王王劉氏住竹行衖僧往投之深夜未去鄰人許順發之妻許張氏糾集無賴　進提姦持棍毆打僧與旁人均受微傷經駐防所巡士查見將一千人拘局請究副裁判官陳參軍以清渠既爲僧人不應不選嫌疑判戒責二百下劉氏戒責一百下張氏有傷免究許不應多事斥退○裕大米行　陳文鏞控順昌舘主無錫阿寳積欠米洋四十九元請追經孫明府提訊之下判先還洋廿元端節再還洋十元了案○李義生在城内獅子　開皮樑作有學徒袁喜　被舊徒錢恆貴挖出藏匿經李投局呈控昨日提錢到案徐稱袁赴母處取衣不敢私匿明府判押限　天交出再訊○整容店主朱根發近由同業李阿根薦許根書到店爲嚴取去洋三元剃刀二把一去不返前日扭局禀控孫明府判李還洋二元許還一元所取剃刀限令交還完案○帆船户張連奎承裝北市玻璃公司鐵路材料　器運往徐州已付水腳延擱不開控局請究參軍判張卽日開船不得延宕了案○木工王秀山之妻被陳木金姘　誘領來滬經王控局請究陳參軍飭探提獲王妻俞氏判戒責一百下交領回管束徐貴一百下押一月○李雲青姘甬婦柴莊氏住生義碼頭被氏之叔姑來申尋見邀同紫萬春紫金華向論被李指控訛詐經陳參軍訊貴收押候該氏之姑來案具領已志前報昨日氏姑沈氏赴案求領莊氏供稱貧難度日不願隨回參軍判戒責二百下准給沈氏領回管束李開釋○清道處送悮公之天燈夫梁順　至局請懲陳參軍判戒責一百下（尺） 
[英美公廨晚堂案]  
　　周瑞堯控張寳珊唐鳳池　賴煤價前晚奉製讞孫明府提訊周供托張購煤嗣因所交煤樣不佳退回除所收銀兩外尚虧銀三百餘兩向索不　爲此控追訊之張供退煤有之惟已過期月餘價值跌落因致虧耗求察唐鳳池供與周張往來所有各帳早經清楚明府得供判張折還周銀二百兩交保限七天繳銀完案○木匠章朝漢控李大軒圖吞貨銀訊飭算帳在案前晚亦由明府覆究章供與李包造房屋墊去木料銀兩工竣後向追不付求請嚴追訊之李供照賬核算並不欠銀明府衡情之下判李仍交原保再行算帳禀復候核○寡婦陳張氏控鄰居瞿沈氏藉端拆房向論行兇亦奉明府提案澈訊陳張氏供有祖遺地二分六釐業已造房詎貼隣瞿沈氏誣稱侵佔竟被拆去向論行兇求請究辦瞿沈氏供並不誣指有方單爲証明府以供詞各執判各退去候函致會丈局丈量明白再行　訊核斷（當） 
[英美公廨早堂案]  
　　陸阿四唆令徐阿寳竊謝阿二陳國香等家衣物由探獲案吊贓解究關司馬商之美安副領事判各押捕房半年○流氓吳田榮在唐家弄攫王包氏金挖耳一支報探拿獲解究司馬判押捕房一月○又王長慶在馬路搶取王阿金英洋四元報捕解究司馬亦判管押一月○楊桂金竊振興米號内樟木一枝賣與嚴阿金得洋八元陳阿毛竊陸傅金時表由探解究司馬判楊陳各押一月嚴押七天○徐阿金違章夜行由捕解究司馬判押兩禮押○捕解豐少桃養犬無套請究判罰洋十元充公○花旗兵艦管事毛某之妻毛吳氏藏匿女傭之戚周毛氏所寄衣箱一只内有綢衣十七件洋廿五元前日向取不給報由包探解究司馬以毛吳氏供詞支吾判押候交保限一月理楚遠干未便○黄金聲酒醉將一百五十二號印捕兇毆撕破號衣拘究司馬判罰洋十元再賠號衣洋三元○過犯李維生違章拉客　船由捕解辦判押一月○陸金桂田阿榮攫金挖耳一支押洋十元二角由探查悉解究判陸押攺良所三月田押一月○小廣寒堂倌屢次侮客解辦有案昨日王生記店夥蔡榮興開燈起釁被堂倌毆打失去時表及鈔票洋四十五元報捕解追司馬以失物無憑惟該堂倌不應行兇從寛罰洋十元充公再犯重辨（當） 
[法租界捕房發落]  
　　西門外劉玉青前晚行經鄭家木橋被流氓五六人持刀搶去銀洋飾物經劉投報捕房捕頭飭探拿辦○青鹽作主葉耀山控夥吳春泉行竊貨物判傳司帳核奪在案昨由司帳印東仁投稱接辦未久不知此事始未質之吳供該貨由施小大所竊實遭誣指大令以吳係管作著限七天内理明禀覆○張桂芳沿墻黏貼張姓醫生招紙違章由探拘究大令判罰洋三元○毛子華向劉子忠索取會錢四千被周福林幫賴行凶控請訊究周供在某酒店沽飲吵閙有之並未肆兇大令判押三天以儆○周云生陳惠裘德標在途强搶金釵一枝由探拘究大令判各押半月○車夫施根清因坐客失洋傘一柄被探查詰反敢辱罵由探扭案求懲大令判失傘暫存捕房施罰洋二元充公○陳阿三朱桂林竊王方元之羊皮六張爲碼頭巡丁查獲連贓一併解究大令判贓給失主陳朱各押廿天（臨） 
[美租界捕房事]  
　　吳淞路一千四百八十六號門牌鞋店學徒王文寳私竊店中綢布鞋十餘雙逃逸昨晨復往撬門圖竊由探宋掌桂拘獲押候送辦○西華德路葉阿言酒店内違章深夜賣酒爲捕房聞知函請公堂出單傅訊○陳桂桂羅了頭徐尚志均在揚樹浦路傾倒垃圾違章爲工部局管理西人查知報由捕房函請公堂傅罰○史其祥之妹年十八歲昨忽逸去由史報請飭查捕頭允之○王阿寳之妻陳氏日前被入誘逃王向妻母理論並肆兇毆由捕一併拘究奉飭自投公堂控告○陳仁卿昨乘腳踏車至蜜勒路被馬車撞跌受傷而逸由印捕將陳帶入捕房奉飭送院求治一面嚴查肇禍馬車核辦（似） 
 
