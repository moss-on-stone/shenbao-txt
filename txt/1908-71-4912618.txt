# 1908 - 71 - 4912618

 

Page 1

 
 
   
 
 

Page 2

 
 
   
 
 

Page 3

 
 
[宮門抄]  
　　二月十五日召見軍機世增 
論說 
[政府對内對外之兩手叚]  
　　列强挾其兵戰商戰之策。駕其電霆風雨之勢。驅而集中於南亞。中國之土地財用。日削日割。幾有萬弩潰癰一髮千鈞之勢。於是國民之思潮因之一變。而政府仍出其束握馳驟之手段。迫壓專制之命令。以鎭攝之。關奪之。未已也。不惜奉其至寳至愛之土地財産。雙手贈禮於列國。而又不許國民道之。爭之。恢復之。挽回之。於是國民之思潮一變。其第一之思潮以對外爲主。其第二之思潮。以對内爲主。政府旣見惡於國民。初不敢明目張膽。顯與國民爲敵。而假外人之干涉以成其私念。外人亦假政府之機關。以肆其封長之欲。而國民之思潮又一變。夫至事已决裂。民心難回。於大聲疾呼。决與國民樹敵。路欵張主張息借。軍火則主張價買。事事通融。處處退讓。督撫電爭不顧也。國民電爭不顧也。其所持以對外之方針若此。報律則主張嚴定。會社則主張解散。層層束握。節節限制。外人之見笑不知也。國民怨憤不聞也。其所持以對内之方針又若此。此按之於理而不可通。揆之於情而莫可究其故者。不得不得不以二辰丸報律會社兩問題二發之如左。 
　　蘇杭甬借欵問題。旣不堪言矣。踵而起者。則有二辰丸之軍火。自二辰丸問題發生以來。兩方面之爭執。歷旬月之久。而仍得此惡劣之結果。可歎矣。夫以公理斷之。所泊之地旣在中國領海。則該船之扣留。軍火之搜起。均有應得之咎。苟釋其船只。扣留軍火。已爲通融辦理。斷無懲罰官吏之理。無鳴砲致謝之理。無立即釋放之理。無備價購買酌賠損失之理。查二辰丸所泊之地爲沙瀝。在經線東一百一十三度三十七分三十秒。緯線北二十二度八十分秒。實爲珠江大西瀝。確爲中國領海。是二辰丸所泊之地。非公海。亦非葡國領海。已成鐵案。顧觀其議結之辦法。大與公法相違。則喪國權虧利益。不僅在此案上之損失已也。而後患將有不可勝言署。夫澳門爲販售軍火之區。盜賊取資焉。黨人取資焉。鄉民械鬥取資焉。自是而盜賊黨人械鬥更無忌憚矣。爲患者一也。吳管帶之不畏强潔。扣留船只。此可藎而不可罰。可風而不可辱者。自是而各以前車爲戒無敢顧問矣。爲患者二也。二辰丸旣在中國領海拘獲。而一則曰公海。再則曰葡海。强詞奪理。不顧公法。自是而更無海權之可領矣。爲患者三也。夫據目前之失已如彼。而計此後之患又若此。此雖經彼國之多方威嚇。而萬萬無可通融。萬萬無可退讓者。莫如此案若。而政府則通融之又通融退讓之又退讓船旣放矣。而又鳴砲致謝。鳴砲致謝矣。而又懲罰官吏懲罰官吏矣。而又酌賠虧損。酌賠虧損矣。而又備價購買軍火夫購買之與送還。二而一。一而二者也。而購買則其弊更甚送還。於此可以要貴重之代價而政府又不得不從其所令。故政府之對於外交上之手段可謂柔順極矣。此愈柔順則彼愈强硬。自是而遂無不棘手之交涉（未完） 
專電 
[電一（廣州）]  
　　辰丸今日釋放惟日旗尚未懸挂須俟至下椗被捕之處由粤督日領監同中國兵輪鳴礮賠禮方肯懸旗 
[電二（廣州）]  
　　辰丸已釋仍泊廣州尚未起椗出口 
　　（此電係另一訪員所發） 
[電三（北京）]  
　　江督蘇撫會奏膏捐無礙禁烟仍擬照辦 
 
 
 

Page 4

 
 
[電四（北京）]  
　　鹿傳霖電請樞府轉電寳芬貽榖將案檔悉送差次 
[電五（北京）]  
　　十五日奉旨劉凑霖迅速來京預備召見 
[電六（北京）]  
　　楊士琦將由津偕唐紹儀入京有升調信 
[電七（北京）]  
　　農工商部尚書溥頲有外放消息 
[電八（北京）]  
　　瑞良擬告終養慶邸竭力慰留 
[電九（北京）]  
　　劉果赴河南商議路事 
緊要新聞 
[外郵兩部奏滬杭甬借欵片]  
　　再查光緖三十一年間商部先後奏請江蘇浙江籌辦鐵路等摺均奉旨依議欽此當商部具奏之時諒已知悉總理衙門議覆徐琪杭寧議開鐵路摺陳明杭甬一路定議在先勢難中止等語奉旨依議在前而必代爲陳請者蓋欲借商民自辦之名爲磋商收回之計亦仰體朝廷俯順輿情之美意也然當日英使之要求修路皆緣東淸膠濟之種因彼此相持十年迄難決議臣部注重路權其初議照滬寧合同至廣九津浦杭甬先後磋商迭有進步卒使借欵辦路分爲兩事以今日財政支絀暫假外人資本振興生利之實業市面多此鉅欵周旋益覺流通商業因之增盛固甚便也津浦合同未宣布以前民情疑懼經電商江浙督撫臣轉飭兩省鐵路公司公舉人來京閱看檔卷先以不認借欵爲言嗣經再四開導南中士夫亦知商部從前委曲將事之意與朝廷近日不得已之苦衷不復再言拒欵乃定一間接辦法由郵傳部承借外債轉撥兩省公司爲築造鐵路之用嗣經江浙督撫臣代爲電請堅拒工師須彼認可及銷除查帳名目兩層復經公舉人懇求將路綫改蘇爲滬删除英人記帳兩層先後與英人竭力磋商一一均已辦到並不以江浙釐稅作抵以上各節較津浦更爲加密在商民關心時局懼利權之外移而臣等體察羣情應斡旋所未備其合同底稿均邀同江浙大員曁股東公舉人來署商議至於兩省公司接欵還欵并按照合同辦事容電商江浙督撫臣妥議辦法并逕由郵傳部議定章程俾資遵守所有商民承領部撥存欵路歸商辦緣由謹附片會陳伏乞聖鑒謹奏光緖三十四年二月初四日硃批覽欽此 
[皖省搜查革命黨續誌安慶]  
　　初六日二區巡警局查悉本區巡士畢鵬飛任國棟匀係黨人搜出中國維新黨票據由該區送呈總局訊究等情已紀前報次日經懷寗縣劉令提訊畢任二人供票由標營護兵徐固本向一標敎練官曹敏勳處買來（曹於初五六始接充一標二營管帶差）劉令即禀知臬司面商皖撫請提曹質訊馮撫恐畢任信口誣指擬置之不問而臬司不以爲然初八日仍由馮撫命陸軍督辦處將曹拘留船詰虚實惟護兵徐固本早已逸去無從訊究 
　　初十下午皖撫傳命巡防緝捕等營緝拿徐固本又命巡警局多派偵探搜索五城戒嚴出入行人必須盤詰其有形跡可疑者必令巡士尾隨偵其所在故日來謡言四起遠近居民莫不驚恐 
　　皖省軍界中人以曹敏勳並無實證僅憑畢任二人之誣指即行拘留大有人人自危之象擬禀請臬司澈底根究不能敷衍了事云 
　　十一日安慶府出有安民告示云國家設兵立警原爲保衛商民弁兵月食俸餉國法自各懍遵間有一二違犯早經察覺除名近聞謡言迭起謂匪勾結營兵顯由外間揑造意在擾亂人心現經飭保查拿獲案盡法治懲紳商士庶人等各宜安業如恒誠恐輕信疑慮用特剴切示明 
蘇浙防匪彚聞 
[奏革通梟營弁原電]  
　　江督會同蘇浙兩撫電奏請將通匪之王孔二營弁革職嚴懲略紀前報專電現探得其致軍機處原電略云近年蘇浙交界地方梟匪肆擾由於各營將領剿辦不能得力自非從嚴懲辦不可茲訪查江南淞南營游擊兼鹽捕營營務處孔德陞鹽捕前營營官升用游擊王士志有與梟匪夏竹林暗通情事並准江南提督劉光才電請澈查究辦又本年正月十九二十等日蕭先勝等各營迭次擊匪獲勝生擒匪目汪小舟等訊據供稱夏竹林見孔德陞之旗便不打仗至王士志之族人王四把子與夏竹林素有姻親是孔德陞等之通匪不爲無因自應嚴審重辦以肅法紀除將孔德陞王士志調寗看管外相應請旨將淞南營游擊孔德陞升用游擊王士志先行工職俾得從嚴審辦謹請代奏 
[蕭艙長正法之禀批]  
　　蘇捕營艙長蕭培華正法一事湖南同鄉以蕭之被殺實有冤誣連日在會館開會集議均紀前報現悉執法官樊肇元 
 
 

Page 5

 
 
原禀有伏查簡明軍律十八條内載第五條有誤戎機者斬第十四條抗違軍令者斬該艙長所犯情節甚重本應照行營禀請按軍法從事惟念該蘇捕營久失敎育不能與新軍之嚴肅有素者比且水陸大小將校環懇代求憲恩從寛處置執法不得不顧大局而順羣情除由執法將該艙長重責軍棍二百外敬求恩准批示由執法錄批將該艙長移交元和縣嚴禁三個月後再行驅逐回籍等語旋奉瑞督辦批云察核情節深堪駭詫當此防務戒嚴之際該艙長蕭得華膽敢抗令不遵延誤戎機實屬罪無可逭應即按照軍律由該執法官即將該艙長蕭得華軍前正法傳首示警平望所駐水陸各營並割左耳解驗以昭炯戒據是以觀樊之援引軍律未嘗無欲殺之心而瑞之輕率下批不免有失察之咎 
[江北剿梟小勝紀聞]  
　　寳應鹽城阜寗各縣令會同督率水陸各軍於前日往三縣交界之謝洋小海下蕩各港地方巡緝當場擒獲梟盜各匪十餘名奪獲鎗械甚夥餘匪遠颺勢燄頓衰現各縣令擬乘此大舉一鼓盡殲仍率弁勇至各蕩恊力痛勦聞惟寳應各處地方極爲安堵云 
京師保案彚紀 
[玉牒館司員供事]  
　　宗人府恭修玉牒保案前已核議定奪計司員中去十分之三供事中去十分之四當繕摺出奏時禮親王曾令該館提調出具甘結某提調不肯出結事遂中止惟玉牒館保案准照異常勞績請奬仍不得保至三四層乃此次玉版館所請奬叙有由主事保道員加三品銜者有累保過班補缺後再加銜者當時禮邸曾商之慶邸慶面允臨時設法及摺上兩宮嚴詞詰問樞臣不得不以實對遂降旨飭令嚴核另奬近聞已經核定又減去五分之一所有單開越級各員均改爲二層擬二月杪出奏大約可不致再駁 
[國名館謄錄供事]  
　　國史館恭纂皇淸奏議告成應保謄錄供事出力各員原擬一千二百人現已保過三百餘人尚有八百餘人現擬減定六百人謄錄則仍照額獨減去供事二百餘人而滿漢兩提調所經手者其額竟溢出原定之數兩方面稍有衝突故目下尚未發表 
[郵傳部錄事]  
　　郵傳部所考錄事其舉貢一途早經傳到當差連舊有之書記共六十餘人統名曰錄事定八九品茲聞日内將咨補十餘人以勵其餘 
[吏部謄錄]  
　　吏部謄錄到署後已屆三年茲聞本月底可以開保共計三十餘人舉人及拔貢恩貢有保小京官者其餘附貢但保府經縣丞 
[農工商部供事]  
　　此次農工商部所保供事共四十餘人内正印四人加分發者四人其餘均係佐班並無分發聞吏部已覆核完竣被駁者有十餘人擬十一日出奏 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要摺 
[新疆巡撫聨魁奏改編防練各營旗摺]  
　　奏爲新疆標路防練各營旗遵照部訂巡防隊章程一律改編以昭畫一而資捍衛恭摺仰祈聖鑒事竊准陸軍部咨行光緖三十三年五月十七日具奏擬訂巡防隊暫行章程一摺本日奉旨依議欽此恭錄諭旨刷印原奏咨行到新奴才詳加披繹即督飭藩司王樹枬曁督練公所司道就新疆原有各標路防營練軍人數餉項通盤籌畫悉心核議總期於邊情營制兩有裨益以仰副朝廷整軍經武循名責實之至意查新疆置省之初前撫臣劉錦棠及護撫臣魏光燾先後奏設撫提鎭各標營計共員弁勇丁二萬四千三百餘名後因協餉維艱陸續裁併迨前撫臣潘效蘇因庚子以後餉項奇絀復大加裁減步隊每營旗存留多者不過二百員名少僅百六十或百二十員名不等馬隊每旗只存留五十員名通計合省馬步僅存一萬四千餘人歲需餉乾雜項銀一百一十六七萬兩於餉項節省實多惟新疆外逼强鄰内統諸部絶域安危動關全局似此營不成營旗不成旗安能獨樹一幟而所練新軍僅二千七八百人規模初具亦未能即成勁旅奴才每與司道提鎭籌及邊事輒以兵力單弱爲慮現奉通行章程自應遵照將全省舊有各營旗一律改編從新整頓就地勢而論東向以哈密巴里坤爲門户西向以伊犂喀什噶爾爲門户而迪化與阿克蘇實握南北兩路之中權必須區分五路方足以資鎭懾擬將撫標各營汎爲中路設步隊九營馬隊六營喀什提督管轄各營汛爲前路設步隊七營馬隊七營巴里坤鎭管轄各營汎爲後路設步隊四營馬隊四營阿克蘇鎭管轄各營汛爲左設步隊七營馬隊五營伊犂鎭管轄各營汛爲右路設步隊五營馬隊五營通省共設步隊三十二營馬隊二十七營即以現任大小各武職酌量分别委任以提督總兵爲統領緩設幫統以副參遊都守爲管帶並以守備千把外委酌充哨官哨長查新省現任各武職多係從前帶勇立功之人旣符部章與劉錦棠設標原奏以官帶勇之議亦屬相合遵章每步隊一營額設官弁兵夫三百一員名每馬隊一營額設官弁兵夫一百八十一員名額馬一百三十五匹惟新省舊章馬隊營書護兵均給馬一匹與馬勇等各給夫半名此次馬隊改編之護兵及書記長司書生等應照舊章各給馬一匹與馬勇等給夫半名計馬隊每營須增額外馬夫六十三名馬二十二匹綜計馬步五十九營共設官弁兵夫一萬四千六百三十九員名額馬三千六百四十五匹額外馬夫一千七百一名馬五百九十四匹内統領管帶等官及哨弁哨長均照舊支食廉俸每月酌加公費統計一切並廉俸每年約需現餉銀一百一十萬兩内外較原設標路各營旗哨人數並未减少而原有餉項略足相抵仍俟設定後由奴才商同各路提鎭查照原日汛地或分營或分哨擇要駐紥認眞操練並將軍服一項先行按照圖說製備飭各營一律更換以肅軍容從此集散爲整振弱爲强無事之時可以緝捕盜賊捍衛地方有事之時可以協力守禦爲陸軍聲援裨益邊防實非淺鮮嗣後各將弁儻有仍蹈故習違章減扣等弊奴才仍當分别參辦決不姑容庶於部臣原奏因仍整頓二義不相刺謬謹將營制餉章繕具淸單恭呈御覽其餘編制情形及一切辦法容隨時造册列表詳細報部所有新疆迪省標路防練各營旗遵章改編巡防隊辦理緣由謹會同署伊犂將軍臣廣福陝甘總督臣升允喀什噶爾提督臣焦大聚恭摺具陳伏乞皇太后皇上聖鑒訓示謹奏光緖三十四年二月初六日奉硃批陸軍部知道單併發欽此 
分類新聞政界 
 
 

Page 11

 
 
[飭查高安縣侵吞罰欵江西]  
　　江西高安縣黄令近以紳士誣控侵吞罰欵等詞禀奉護撫沈中丞批示云該令自蒞高安署任以來罰欵纍纍據摺内所開凡賭案竊案命案無不以罰欵了事是罰金卽可以逃刑何以懲不肖而端風化並據稱欵係公用先後開報有案可稽而旣犯瓜田李下之嫌疑自應貽市虎杯蛇之口實况旣開罰欵之例難保無蠹役奸胥仰承意旨勒索舞弊因緣爲奸往往納於公家者什一而以什九飽其私囊亦有公家未令罰錢而彼等已盈其慾壑者是所謂各紳衿浮開欵數摭拾虚誣均屬自取之咎惟究竟實在情形如何所禀有無諱飾之處仰政司會同學按兩司逐案查明詳覆查辦（水） 
[江督致揚州運司電（爲銷售公司積鹽事）]  
　　揚州趙運台准馮星帥電據杭嘉松七所甲商禀存鹽脫沮情急萬狀在滬晤張殿撰知呂四塲同仁泰公司存積數千引如奏核准可以通融請飭商淮運司顧全鄰誼查明照允以便飭商集資往運等因查淮南産鹽缺額不敷岸銷現正奏請借運東蘆以資接濟似無鹽可以濟人但思季直之板曬鹽及改良鹽與垣産正額之鹽不同浙省不嫌價貴能通融售出以恤季直艱阨亦是好事祈酌行並商之東畬如何方靑 
[委署蘇臬之原因蘇州]  
　　蘇臬陸申甫廉訪現又奉諭旨調補湖南臬司擬即日交缷蘇臬篆務前赴新任惟新任蘇臬左子異廉訪甫抵河南業已接篆故來蘇之期尚難預定現禀商蘇撫札委牙釐局督辦准補淮揚道朱竹石觀察署理臬篆大約日内即須交接云 
交涉 
[日商掌擊小孩之紛爭蕪湖]  
　　蕪湖租界鹽崗東洋店因開張伊始陳列商品頗多觀者甚形擁擠初八晚二更時有一八九歲之小孩在人叢中亂擠即被該店日人擊之以掌該小孩不服信口謾駡旋有日人三四輩羣起而攻勢甚恣横一時觀者咸抱不平議與日人爲難幸經二區正巡官韋文甫少尹聞信馳往秉公排解一面令日人酌給藥品醫治其事遂寢（儀） 
軍界 
[革兵搶刦妓館之大騷擾蕪湖]  
　　皖撫馮夢帥因蘇浙梟匪之亂深恐竄入皖屬廣德等處滋擾曾派皖南巡警右營前往駐紥日前又札調駐蕪巡防三旂孫得勝千戎率隊前往以厚兵力該營當未調之前因奉皖撫札飭改編新軍例應裁汰軍士數十名故孫管統於開差之前兩日即將素不安分之軍士一律裁汰定期初九日開往廣德詎初八晚八點鐘時該革兵等糾集數十人突至美仁里妓館三號小槐子家搗毁一空并攫去衣服首飾多件夏小金子家亦被搶刼又籌議所左近土娼徐姓家同時殃及旋經警局聞警即派巡士往捕孫管帶亦親往兜拿若輩已聞風逃逸是晚蕪湖縣鄭令會同總巡臧令梭巡週夜迄無一人拿獲現關道文仲雲觀察曁營務處楊若臣觀察已密札巡防三旗孫管帶至廣德州密查軍中有無同往搶刼者如獲有贜證准照軍法治罪毋稍寛縱（具） 
[姜軍採辦軍米蕪湖]  
　　姜桂題軍門所統各軍已由南洋公平兵艦裝運千餘名至浦口駐紥現因軍米缺乏特派馬令來蕪採辦一千石由義和泰米行包辦業已購齊裝載民船由楚北小輪拖往以濟軍食 
[議改陸軍醫院南京]  
　　南洋所設之衛生獸醫學堂因經費支絀未能議及擴充近來有人條陳謂陸軍醫院爲軍人生命所關日本陸軍之强即從軍醫入手不如就衛生獸醫等學堂改爲陸軍醫院就其原有之規模再籌開辦費五六萬金常年費七八千金卽可敷用辦有成效再添設高等醫學堂云云經江督端午帥札飭督練公所總叅議移請第九鎭統制集合將校會議在案茲已議定移覆公所略謂陸軍醫院爲軍人生命所關無論平時戰時其收效至爲廣大南洋開辦新軍因經費支絀是以因陋就簡僅設衛生獸醫等速成學堂本係暫顧目前原非持久之計照該堂之宗旨僅就醫學之原理而研究傳授之其於敷設致用之方或尚貿然作戰之時鎗林彈雨欲救護而療治之是宜早儲於平日非可籌備於臨時此陸軍醫院之設所以不容或緩者也承准前因比經集合各恊統標統管帶及各醫官於鎭部會議僉謂移緩就急挹彼注此洵爲久遠之謀可受無窮之益衆議僉同事自易舉應請轉詳核辦云云現公所亦已議定轉詳督憲照辦惟經費尚須由財政局籌措可也 
[鄂軍預備檢閱大操武昌]  
　　鄂省所練新軍一鎭一混成協現因陸軍部定四月内奏派大員來鄂簡閱故張統制彪已諭飭步馬砲工輜重各標營及軍樂自由車電信看護各隊每一星期内輪流至城外南湖曠地練習野操操演數日又聨合各營隊大操一次以第八鎭爲主軍二十一混成協爲客軍互相攻擊預備臨敵之用（生） 
學務 
[江督注重小學南京]  
　　寗垣西區高初等兩校敎員黄爾晉等以小學懇免遷讓等情禀陳江督奉批謂此次法政學堂已定就小學總匯處開辦原有總匯處遷設下江考棚爲辦公之地與敎員學生會集之所小學兩所由法政學堂代租普育堂官房一所即由法政學堂出資修理完善期與校制相合所有每月租金法政學堂永遠代付作正開銷自是兩全辦法蓋法政學堂現須急速成立值此庫儲支絀價謙工省旣以小學總匯處爲宜自不得不酌量難易彼此互相通融至該敎習等禀稱該小學植立艱辛學科旣定經費亦省而齗齗以摧抑踵至爲慮此則意氣之私無當事實本部堂於學堂均所注意法政爲人民生活之資小學爲學僮義務敎育衡論重輕豈有軒輊况四十所小學爲初到江南時所手創一切規畫均所關懷本年批飭該學總理就學額多少之校酌量裁併亦無非期望殷拳核實辦理之意該敎員等務宜盡心敎誨勿負委任切 
 
 

Page 12

 
 
勿以遷易校舍之故誤會本部堂有輕視小學之見致於國民敎育大有阻礙仰寗學司轉飭遵照（商） 
[金陵私塾近况南京]  
　　江寗陳子勵提學於上月廿二三日集議學務時曾有某君起言方今各學堂不能發逹良由私塾太多所以學生愈少欲請學憲派員調查各私塾非有師表資格及課程不合時式概不得爲童子師陳學使以跡近干預並不主張此議故目下私塾蒙師無不額手稱頌而敎法均知所改變云（諟） 
實業 
[創設工藝學堂安慶]  
　　蕪湖縣鄭令擬設工藝學堂一所額設二十名定兩學期畢業每名僅收膳費四個月所有堂内一切雜支均由縣暫墊現已擬就章程禀請省台立案（政） 
[商業價值漲落之一班鎭江]  
　　近日鎭郡商業其漲落最鉅者惟油土兩業荳油爲日用飲食所必需乃市價則由十兩八錢跌至九兩煙土正當查禁之時而價值則有加無已計徐州大包西土在前售二十三兩稍現在飛漲至二十八兩四五錢（金） 
[商會籌措經費漢口]  
　　漢口商會去年成立復尚無的欵近由總恊理議定各商承認註册大致以營業之大小定捐欵三等差計頭等年須認銀二十四兩二等十八兩三等十二兩四等八兩（生） 
雜記 
[鐵路小工打毁戲園蘇州]  
　　無錫縣城外某戲園係縣差諸某所開今正由萬中傑陳培元及陸純伯觀察之妾等出資盤頂前日有鐵路小工數十人至園看戲不出看資因而滋閙各小工相率毆打竟將按目數人打傷並打毁檯凳什物等項卽經陳培元等將受傷各人飭人抬送至縣請驗當經趙大令提案驗明傷痕飭令醫治俟傷痊再行核辦（禾） 
[嚴辦私造假錢票各犯蘇州]  
　　徐州道袁觀察訪有奸詭之徒仿造假票爲害商民即經札飭銅山縣會營密拿先後獲解佟本善佟玉春高宗善等三名起獲僞造衡豐錢莊假票十六張及私刻大小圖章票樣等件旋又拿獲簡得昌等一併解道提訊佟本善供認向徐廣恩購買用剩石印空白票紙起意私刻衡豐等店圖章同高宗善等夥造假票不諱當將本善監禁十年高宗善監禁五年祁大勳監禁三年各先予枷號三日掮牌鳴鑼遊街示衆俟枷滿後再行收禁佟本善之子佟玉春同王全各枷號一月至簡得昌迭訊不認應押俟緝獲陳化龍質明辦理業已由道錄供禀奉督撫憲批准飭遵矣（禾） 
[又出一種小彩票厦門]  
　　粤商某店私印小彩票出售迄已四年頗獲大利現聞托同鄉委員運動厦道每歲報効洋八千四百元准予專利不准他人私售業已批准定二月間出售每張售洋二元（夏） 
[嚴拿冒官鉅騙蘇州]  
　　江督端午帥札撫藩臬文云據督練公所會辦總參議舒淸河禀稱朱希魯冒稱候補通判招摇撞騙等情到本部堂據此除批准外合就札飭札到該司即便遵照通飭所屬各州縣一體嚴拿務獲究辦（禾） 
[可憐被參之訓導南昌]  
　　袁州府學李訓導日前具禀贛撫請將被參各節委員澈查奉護撫沈中丞批云查該訓導經端部院以久曠職守奏參革職今據禀該訓導光緖三十二年奉府札委赴省考查敎科書籍直至三十三年臘月始回轅銷差謂非久曠職守而何矧患病就醫並無禀報案據尤難憑信所請委查應無庸議仰布政司轉飭知照（西） 
[新任川督之行期武昌]  
　　鄂督趙次帥自奉調任川督電諭後即飭轅下文案書吏等赶辦交代各事大約三月初即須赴川新任（音） 
[新舊令糾葛之斷結鎭江]  
　　徒邑舊令宗明府與新任王明府所有應行交代之公項庫欵彼此已爭執七閱月之久尚未淸結茲宗明府奉藩司催赴鎭江核算并由藩司札委鄰境慄陽縣宋令蒞鎭監視兼爲兩者之公斷人如有一面任意取巧即歸宋令詳請叅處（工） 
[嚴究盜賣官地鎭江]  
　　丹徒縣王令訪聞跑馬山有官地十餘畝由地痞蔡信國盜賣與洋行爲業私得價銀二十餘兩因差提蔡某到案押令自向洋行退銀取贖設有糾葛均惟蔡是問（眞） 
評事 
[辰丸私運軍火之惡結果]  
　　日輪辰丸私運軍火案。十三日外部俯允日人要求。草草議結。年來外交手叚之低落。恍如重物之落地。愈近地心。速率愈大。有令人不及援手。而相顧錯愕者。條文共有五欵。請一一釋之。 
　　（一中國兵船至下椗處鳲砲賠禮）旣曰至下椗處賠禮。是下椗處已非在中國界線。而領海權將爲葡人所得。 
　　（二釋放辰丸）何不直捷爽快而言之曰贈送。 
　　（三政府售賣軍火繳價日洋二萬一千四百元）此項軍火。西報謂其爲十八年前舊物。吾知此後鐵銹彈。綠沈槍。各國皆將爭運而得善價。 
　　（四懲戒拘船之官吏）吳管帶王委員如其獲咎。此後亂黨密賣軍火官。吏皆將懲前毖後。不敢顧問。 
　　（五賠償拘留後之虧損）商輪私運軍火。不發覺則有極大之水脚。發覺仍有相當之賠償。何樂而不私運。 
　　總而言之海權捕權。由此盡失。關章商約切無用。窮極其害。豈直亡國已哉。恐欲求一自存之道。而亦不可得矣。嗚呼外部。 
瀛談 
[東京留學界之穢史（二）]  
　　去年留學生密設烟榻。勾引吸食。捕拿拘禁者。多至十餘人。可謂辱矣。不料近日又有因烟辱國之事。 
　　偵探死 
　　江督特派駐東偵探金樹春卽劉祝三。以私販洋烟爲許君振鵬告發。拿送捕房。由裁判所判决監禁。已詳日本各報。茲悉金樹春拘禁監獄。不能工作。時爲獄卒減食。囚室痛苦異常。竟於日前斃命。日人已將該屍焚化。 
　　學生禁 
　　山東省留學生曲朝選年僅十九歲。素有烟癮到東後初以不知洋烟出售處。勉强戒去。前月忽有友人告渠横濱華商之私販洋烟處。其時曲家中適滙金三百元到東。曲喜極。遂如友人言。購烟百金。歸庽嘗試。詎爲巡捕所知。立往拿捕。刻已囚禁獄中。 
　　日本禁烟之令。夙稱嚴密。而我國之不肖偵探。不肖留學生。竟敢嘗試。貽笑外人。國人之無道德心乃若是。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（四十二）]  
　　伯爵展視之曰。 
　　我親愛之勃恩士君。君已與妾訂婚。君妾之夫也。妾君之婦也。妾有財産。安敢不恣君之用。至君函中所言格雷伯爵死後之處分。此大可不必。君亦思君之與妾。爲何如人乎。妾豈爲覬覦伯爵之財産。而訂婚爲君之婦乎。明日請君至維多利亞街。妾預書支劵以待。君所愛之魯西兒上。 
　　伯爵味此書中之語。遽大怒。狂跳而起。立按呼鈴。命僕人往喚勃恩士。此勃恩士者。本在餐室。俟彼女子之復書。不意一時之間。腹痛至烈。不得已入其寢室。假寐片刻。乃夢然睡去。不知此絶有關係之函。已入於伯爵之手中也。勃恩士睡醒之後。急至餐室。坐待魯西兒之復函。久之不至。勃恩士焦燥至不可耐。喃喃自語曰。何故何故。今日魯西兒乃不作復信。忽伯爵之侍者約翰。倉皇奔入。立促勃恩士入伯爵之室中。 
　　伯爵方繞室跳踉。如怒獅之中彈。驟見勃恩士之面。面忽作鐵色。鬚髮上指。大聲叱之曰。吾以汝爲較勝於華特恩。故舉財産之全權。悉以畀汝。命汝爲我經理。汝乃蓄此獰狗之思想。我一日不死。財産世爵。即非汝所有。汝乃冀我之立死。且爲我處分死後之事。汝何故如此。勃恩士聞伯爵之語。大驚。如中斧鑕。强謂伯爵曰。姪何敢如是。姪何敢如是。伯爵舉魯西兒來函。擲之案上。謂之曰。我豈無故枉汝者。汝自觀之可矣。勃恩士知魯西兒之函。已爲伯爵所得。汪被其額。不得已。取而讀之。讀已。木然立伯爵之側。不能出一語。伯爵又令取銀行之存簿來。核對出入之用數。則已爲勃恩士私取三萬九千餘磅伯爵雖怒甚。而無如何。始大悔。不應有屏逐華特恩之一舉欲手書招之使來。又恐反爲華特恩所輕視。心口自問者良久。猶豫而不知所出。 
　　此老年之伯爵。生長富貴之中勢。利紛華四字。即爲合成其性地之原質。殊不知貴族富紳以外尚有何等之事業。故華物恩娶一平民之女爲婦。即爲伯爵所逐。嘗謂勃恩士。汝勿急訂婚。吾必爲覓一相當之佳偶。 
本埠新聞要事 
[北洋興造製造局之預備]  
　　陸軍部現擬在北洋興造製造局前日特派道員王子淸會同恊叅領陳樂書户部主事杜植凡工程師范棟臣及學生多人乘輪來滬假製造局暫駐先至大砲廠練鋼廠察看工程昨日又偕叅議李綬臣總稽查霍良順同赴鎗廠等處詳加考察 
[梟匪混充綫勇]  
　　太倉州吳刺史茲因拘獲梟匪李掌能供出柘林營綫勇王二爲該梟同黨爰禀請滬道札飭該營都司朱大斌速將王二交出送請歸案質谞朱都戎奉札後已於前日將王二親自押解太倉州歸案訊辦矣 
[乘坐電車者注意]  
　　甬人李友林月初來滬在新租界勿利路十四號某洋人住宅内學習司餐前日七句鐘至黄浦灘乘四十號電車至靜安寺路駛至愛文義路李忽下車跳於右首軌道上適有靜安寺路開往黄浦灘之二十九號電車疾馳而來李不及避讓於電車頭上磕破腦部登時斃命由捕報知捕房飭探陳雲忠將二十九號電車機匠傅榮生拘入捕房一面將尸車送虹口斐倫路驗尸所飭保報縣相驗昨陳探將傅解廨請究傅供前日由靜安寺路開往黄浦灘駛至愛文義路有四十號車上坐客李友林忽然跳下自不小心撞於車頭電燈上致破頭額身死實非小的悞撞求宥旋據總管電車洋人卡路投稱實由李急於下車自不小心並非悞撞請將傅榮生開釋讓讞王肇之大令商之美白副領事諭令嗣後開車宜格外謹愼從寛開釋 
[粮道到滬]  
　　江蘇糧道惠觀察昨日由蘇來滬會同浙江糧道李觀察與兩省海運局總會辦齊詣海神廟行禮致祭 
[錦華絲廠禀准銷案]  
　　上海商會前日禀陳農工商部略云遵查錦華繅絲廠現因絲市疲滯虧累甚鉅股東不願添本已將帳目理淸决議停閉並據該公司呈稱去年八月間遵章繳納公費一百三十四元呈農工商部立案註册因未有商會加蓋圖記致奉札查現在各股東不願開辦可否請銷前案並將前呈註册公費給還以示體恤等語現奉部批該絲廠現因虧累停閉所請給還註册公費應卽照准所有前項公費仰該商會轉交具領 
[派員查察梟匪蹤跡]  
　　道署發審委員李善徵奉滬道飭赴南匯公幹已誌昨報茲聞李明府此去因梁觀察訪悉該縣境内現有梟匪避匿是以飭員前往調查云 
[貢物過滬]  
　　江西巡撫札委補用守備張輝熙押解石耳銀魚銀麵蘭棗百合粉荸薺粉雲龍箋等貢物二十八件到滬昨至道署禀請給照致關免稅騐放 
[絲頭廠延不遷移]  
　　閘北夏家弄之祥成公茂康韜司等絲頭廠堆積爛繭臭氣熏蒸去年由滬道移請巡警總局轉飭是處分局勒限各 
 
 

Page 19

 
 
廠於今年正月底一律遷讓在案茲已限滿尚未遷去該局展限五天亦仍未遷而該處十一圖地保則又私向各廠索賄洋五十元朦禀巡官謂各廠准期月杪遷出局員以該廠等轉輾游延不能再事姑容已禀請總辦汪觀察核奪 
[巡警局復訊票匪]  
　　昨日午後閘北巡警總局警法科長聶司馬會同裁判員孫大令又提票匪張波濤即張伯陶及張之姘婦彭戴氏並子女等復訊張仍不認爲匪判分别還押候查明實情再訊 
[公堂積壓訟案]  
　　公共公廨目開印以來新舊華人訟案積有二百餘件之多日前讞員寶子觀大令諭飭差役開單將應訊各案傳集原被候訊詎迄已月餘並不訊理聞昨有男婦多人已至道署具禀請即札廨訊理云 
[盜犯病斃]  
　　搶刦高郵州陶公泰典當之盜犯李德勝由縣收押自新所後昨日忽在押所病斃李大令即禀請滬道札委海防秦司馬蒞驗至續獲之邵振南已交高郵來差乘江裕輪船押解回揚歸案訊辦 
[小工與挑夫衝突]  
　　小沙渡藥水廠小工數十人昨因與該處籮間夫爭奪運柴互相聚毆靜安寺捕房得報當即飭令中西探捕馳往解散並將受傷廠工顧寳順楊友生籮間夫馬阿根陸根寶等一併舁送仁濟醫院求治 
𤨏事 
[城内]  
　　迎接新令○新任上海縣現任靑浦縣趙豹文大令夢泰將次履新本縣李大令昨飭書差人等定於十八日赴靑恭迎 
　　收拾舊漕○本縣李大令以交缷在卽特於昨日飭傳辦漕各總頭進署諭令速將去年冬漕督同各圖地保迅速繳解務使掃數完淸不准違限 
　　拐案難奇○前有周子卿扭張阿士至一路一區警局控被串拐伊妻經游正巡官提訊周供娶妻徐氏去冬被蔡蘭堂拐匿浦東張阿士家當經禀控總巡局判將徐氏發堂留養蘭堂在逃未獲茲遇見阿土扭請追究判限三天將蔡交案訊辦徐氏由堂提出給周具領詎突有周吳氏投稱氏夫周桂林病故後周子卿即與氏姘識旋竟將女孩騙去冐姚姓徐請爲澈究詰問周子卿岳家何姓推爲不知　閱婚書有九舖地甲徐香喬媒証薛寳祥華瑞堂等姓名游正巡官以此案情節離奇須澈究根究遂即移請縣署飭提全案人証訊奪 
　　造屋違章○太平街東口蔡姓修造房屋不領執照經總工程局路政處查知函請一區正巡官飭令酌罰銀兩仍候發給執照再行開工 
　　縣批三則○龔正隆禀批前據龔吉全等具呈業經批飭秉公議分由龔沈氏立據撥定聨名呈復在案此項房産究應如何分給龔沈氏係一宗之長着仍遵諭憑向議撥毋得徒逞私見來縣率瀆○監生陳德驥禀批該監生兄弟於父殁之後輒行爭産奸訟旣昧手足之誼亦無父子之性殊堪浩歎不知此案已早定斷陳嘉聲何得輒肆霸奪祭田着即持批傳知遵照前斷各安各業毋得混爭起釁切切○張陳氏禀批此案以氏女秀金之故出魏氏爭領　遂屢起釁端早經提集訊斷將秀金發堂留養准該氏隨時到堂看視并爲選婿擇配在案茲據前　如何將秀金給領則田魏氏刁詐多端難保不又生枝節著於許字以後再行具禀請領遣嫁可也 
　　官事○前淸道局委員李壽曾昨日到道禀知由江西回貨捐局會辦向傳桂法廨會審委員聶宗羲前救生局委員陳蓉鏡救生局委員陶鳳威等昨均到道禀見 
[南市]  
　　保險取巧○鹽碼頭長興飯店失愼即熄事後由巡長查知該店保有火險當將店主楊阿木拘入工程局判押在案昨由孫明府復訊知其樓上同發祥小客棧曾向楊附保火險銀一百兩實係取巧判罰洋十元充公　　作頭抛工○楊伯龍控木作頭張鴻山承造三牌坊住屋議定價洋二千一百元茲忽抛工逃逸昨由工程局提到伊弟張阿勝及保人葉楚玉陳金楚　蓮照到案訊判阿勝押交伊兄葉等保出尋交 
　　流氓攫金戒○張石氏被郁高壽攫取金戒當同見証張許氏扭控南區解至工程局訊判押候查懲 
　　姘頭奪銀表○陸杜氏與工匠王永泉苟合前晚因奪取銀表口角由巡士解至工程局判王戒責一百五十下押兩禮拜氏戒責五十下押候母屬具領 
　　押船單○萃豐魚行主張健菴控丁福堂前將船單抵去銀四百兩除還尚欠二百二十兩經工程局傳訊判交保限理 
　　欠米洋○米掮客王立賢控已歇大生小輪庖丁陸百萬欠米洋三十二元經工程局傳訊供詞各執判交保理處 
[英租界]  
　　瘋人奇想○坭匠丁洪生素患瘋病昨於公廨中西官會訊時投案喊稱小的在滬無處容身請將小的從嚴究辦中西官詢之旁人知患顛病即令逐出 
　　買辦挾嫌○英商公信洋行經理洋人乾宋生延担文帮辦律師控徐鯉庭定購鉛條一百噸延不出貨昨由公廨王襄讞與英巴副領事會訊原告律師偕見証投案請究訊之徐供並不向公信定貨係該行買辦華秉棠挾嫌誣控求鑒中西官以原被供詞各執判徐交保候傳華到案再行訊斷 
　　退還花瓶○德商海利洋行控陳坤倫不允退貨昨由公廨寳讞員與德師副領事會訊原告稱前向陳購買古式五彩花瓶一對計洋一千二百元因有一不合退還不允請斷訊之陳供花瓶一對該洋人看過合意後欲退還一隻商人因不能拆售是以未允判陳交原保候傳証人到案再訊 
　　不交定貨○日商管源重控史芹波不交定貨昨由公堂傳案判交保訂期會訊 
　　虐妓○雉妓李杏寳不愿爲娼奔入濟良所昨晨由所協探解廨李妓供年十八歲蘇州人由兄賣人李鴇妓院時遭凌虐逃入濟良所求恩超豁判發濟良所留養擇配 
　　虐婢○濟良所昨解逃婢梁東彩梁仁彩到廨請訊均供在虹口梁姓家爲婢因被主人凌虐逃出判暫發濟良所候查明訊核 
　　縱火一○寳善街東興昌洋廣貨店保險縱火一案昨叉解廨　究該店經理林子棠延禮明律師投稱該店並非縱火已由堂上勘明應請核斷中西官判林仍交保訂於禮拜四早堂定斷 
　　縱火二○北坭城橋附近芝罘路戴源盛火腿店失火一案昨由包探將該店主戴成之夥友王阿香解廨復訊戴供店中共存火腿醃肉鹹蛋等物約值洋千餘元保險銀祗七百兩實係樓上失火况鄰右京貨店亦保火險求察旋由西探馬克濤偕見証各鄰人投稱該店並無存貨實是縱火圖賠求請嚴辦中西官判仍收押定於今日再訊 
　　縱火三○曹寳康控鄧人王生連陵令學徒潘昌仁用自燃藥水紙縱火一案昨又解廨請究判仍還押候禮拜四再訊 
　　局賭餘聞○廣西路申商總會局賭騙錢由探將賭棍上君甫傳案解各情已詳前報昨又由探將王之同黨汪小善於牢内提出一併解廨質訊判候查明實情再行訊究　　公堂瑣案○流氓華天生搶揚姚氏金挖耳押捕房四月許林全顧阿生串竊怡和紗廠洋許押三月顧押一月許醴珠控許元章吞没寄洋昨由差探將許傳案飭候過堂訊追顧春甫嚴龍虎串竊周才記白米八担售於張業興判張罰洋十元開釋顧嚴各押二月 
[美租界]  
　　捉黑人○英領事昨日發出信票派令十四號西探在蓬路拘獲黑人一名押候解訊　　欺小孩○某西童持票至南潯路某某莊兌洋少去五元互相爭閙旋由巡捕帶入捕房飭令該莊主補還了事 
　　互毆○陳阿明夏阿順在途互毆由捕一併拘入捕房押候送究 
　　酒醉○前晚楊樹浦有某西人酒醉胡閙由捕拘押候訊 
[法租界]  
　　第五次會訊洋棧縱火案○新北門鈞昌棧縱火一案昨日又由公廨中西官會訊先由各保險行所延之開逹律師呈上李鴻賓在押所寄出之家信多封内有起火不寔等語請向李研究聶司馬問李曰此信是否由爾寄出李供鄭子雲允許將小的設法保出後因不果故寄信於鄭囑其設法上年八月間由捕房出店杏生交我一信云是我之母親寄來後問母親並無此事今呈縣之信均是小的所寫所有東甡源協記福記等三號上棧之貨出棧時不用棧單均用小票出貨求鑒又傳貨主陳協記到縣陳供上年六月底偕大有恒號主汪秀甫並託顧秀峯向坤源土號購得風莊土六十包因商人有事回藉故託汪秀甫寄於鈞昌棧内由汪保二千餘兩火險函知商人商人因值無多當即回信囑其不必保險汪於該棧起火下一天向保險行退保不知何意又訊坤源司帳沈新甫供此土實在商人號内買去每包八角一分共六十包當成交時尚有顧秀峯在場求鑒顧供汪遣伊夥梁炳奎前來言陳要買土小的介紹向坤源購六十包連扣用每包九角該貨送在大有恒號内訊之汪秀甫供爲書業不知土價故代保險銀二千多兩後接陳之回信始知祗值數十元是以退保訊至此復由鄭子雲所延之柏爾得逹貝拏兩律師伸辯良久判分交保還押候禮拜四再訊 
 
 

Page 20

 
 
國外新聞 
[美國銀行受罰]  
　　十四日倫敦電云美國芝加哥銀行家華爾許氏因濫用銀行公欵罰以五年監禁之罪惟華爾許氏抗辯不認現已准其保釋矣 
[日本親王入覲西王]  
　　十四日倫敦電云日本報載毅（譯音）親王近在西班牙謁西王愛芳沙親王并代日皇后贈送皇冕勳章於西王后 
[斐洲海濱英船失事]  
　　十四日倫敦電云英國輪船納槐克號載重六千二百二十四墩在斐洲蘇魯蘭海濱觸礁全行毁壞該船所載搭客中有兵一隊係往麥許斯者均未溺死所溺死者不過某武員之婦與水手二人云 
[舊金山人歡迎美艦]  
　　十四日紐約電云得舊金山電該埠人民已預備美艦隊到埠時開歡迎會 
[空中飛行艦之安穩]  
　　十四日紐約電云美國有名之發明家麥克薪自述其意見謂空中飛行艦於爭戰時並無危險之結果 
[日本殖民公司請補助金]  
　　十四日東京電云日本東方殖民公司桂侯請給補助金之議案現已呈遞國會伊籐親王之反對亦已稍減 
[美總統論艦隊東游]  
　　十四日紐約電云美總統語巴黎日報訪員謂美隊之巡游太平洋乃屬防護之方略與東方之平和絶無可危 
[西人好義]  
　　十四日香港電云本埠這推摩田公司摩田君捐洋三萬五千元爲建造水手公會之費另捐十五萬元爲此地建築一大學校之經費 
[土爾基外交之窘况]  
　　十四日倫敦電云聞土爾基政府已允各國派駐馬基敦之外交官續任七年其所以允之之故因英外部大臣欲置設總督之議迫而出此云以上譯字林報 
[澳相忠英之演說]  
　　十四日栢林電云澳洲首相提根氏在議院中聲言澳洲將來對於英國維持其海軍勢力之舉應更加盡力澳洲當爲英艦供給水手每年除海軍港及邊防經費英金四十三萬磅及建造十五艘軍艦費外須另備英金二十三萬磅捐助於艦隊又課美艦隊將來雪梨及美爾蓬二埠故其在麥格崙那之日已經縮短惟屆時望各代表員共表歡迎之忱云 
[美國又將派出軍艦]  
　　十四日柏林電云美政府將派軍艦一艘永遠駐屯於鮑斯弗魯斯峽（即間亞歐土爾基而連接黑海與瑪幕拉海之海峽也） 
[海啻國之恐怖時代]  
　　十五日倫敦電云海啻民主國京城中邇日甚爲恐怖聞有地方領袖紳民十二人聞有謀爲不軌之事遽於晚間將各人自床中拖出即行正法旋復下哀的密敦書於法德兩國公使要求將避匿犯人交出現英大藏大臣哀士寛虚在下議院聲言裝甲巡洋艦克來賽號及三等巡洋艦不屈號將派往泡亞潑林治（即海啻之京城）法德兩國亦有戰艦前往據柏林地方傳言德法兩國將有聨合舉動云以上譯文滙報 
　　按海啻乃大西洋中西印甚羣島中之一前係法屬至一千八百零四年西正月一號始宣告獨立改爲共和政體 
來件 
[蘇路公司籌築北線說略]  
　　一商部原奏之路綫查原奏云自江以北由海州經徐州以逹於豫亟應首先籌築其餘亦宜次第開辦各等語誠以淮泗下游地域遼闊運道艱阻民生日凋非大經大緯以通之無以收拓興實業之效故東逹海州以出海口西逹開封以聨京漢要仍必以淸江爲中櫙而由是南逹鎭江之對岸此不易之定點也故淸鎭淸海淸開三綫程功雖有後先而規畫無可偏廢當時以津鎭之議尚未取消致淸鎭一綫不能下手今則津浦議定由嶧縣至浦口已明載於合同是淸鎭一綫劃然與津浦無涉按圖以索形迹瞭然商部原奏蘇省鐵路北綫之綫路實與津浦綫略不相妨自應遵照奏案次第興築以符初議 
　　一津浦路綫所經由津浦路綫尚未測定固無從懸决其定所惟合同所載固確定由嶧縣至江寗對岸之浦口則其路線不難按圖而知查嵊縣向浦口之線係由東北而西南以直隸言必中貫洪澤湖故其路線必繞湖繞湖乃分二線右繞之線係由嵊縣誣徐州及安徽之宿州鳳陽滁州以逹浦口左繞之線則由嵊縣經宿遷淸江蔣埧天長六合以逹浦口右繞者道出湖西左繞者道出湖東就西則捨東就左則捨右非可兼營也就二線比較之西線所經名城鉅市度無捨西就東之理即使就東線則由淸江經天長六合而至浦口原係通衢若謂繞道鎭江而後沿江以至浦口無論溢出合同範圍斷無允理且與滬寗一孔出氣滬寗綫旣由鎭沿南岸以逹寗此更與之夾江平行似無此自相爭利之下策故津浦線之決不關涉淸鎭可斷言也 
　　一現擬興築之次第淸鎭一線旣與津浦無涉則興築之序自首推此線何以故此線本係東大道之南段交通之繁非他線可比此其一建築鐵路需材浩繁鋼軌枕材轉運不易鎭之北岸濱臨大江由此起工且築且運費省而工速此其二淸江下游運河時涸百貨阻滯病商病國路成能早官民交賴此其三或謂此線疑與津浦並行不知津浦若繞湖東則淸江以南津浦線向西南而蘇路綫向東南成交角去平行遠甚彼若繞湖西則自徐州交點而下全係背馳淸江之南與鳳陽之南相距千百里彼京漢與津浦趨向胥同從未有以平行爲疑問者胡獨致疑於是且交角之路利正相資彼繞湖東則於淸江交軌彼繞湖西即與之於徐州交軌不惟無損相助正多故首先興築之路必由鎭江對岸北建淸江如或津浦定繞湖西自應展至徐州而後再籌與豫接軌之路至淸海一線因關係鹽運業已另籌辦法期與淸鎭同時並舉此蘇路規畫北綫之情形也 
[謝贈]  
　　商務印書館贈第五年第一期東方雜誌一册預備立憲公會贈第二期會報一册一則斟綜時事集各報之菁華一則標示政綱促憲政之成立皆足供國人之披閱者也 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
