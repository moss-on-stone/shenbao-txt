# 1889 - 162 - 4905804

 

Page 1

 
 
[添請姑蘇訪事友人] [  申報館主人啓]  
　　本館向有人在姑蘇採訪新聞惟念省會人烟稠密聞見較多一人耳目恐有未周擬再添請一人在蘇訪事有願賜教者祈先下新聞數則書明住址寄交本館一俟擇定卽當專函奉訂特此奉布惟希雅鑒 
[招請金陵訪事友人] [  申報館主人啓]  
　　本館向用金陵訪事友人近已自行告辭現擬在金陵另請友人採訪新聞有願俯就卽希先示新聞數則並書明住址寄交本館以憑採擇合意者卽當專函奉訂不合意者來函恕不作答以免煩瑣特此布聞 
[發售小題觀海告白] [  點石齋啓]  
　　本齋　有大題觀海初二集之刻可謂綜制藝之精粹集文苑之大成矣而小題獨無　備之選尙爲憾事今又寳搜爾采延聘高才愼　遙還　文一萬五千首與現行之小題文府等刻無一犯重所以絶雷同持風氣也分釘廿本價洋十二元準於十五日出售上海在南北申昌及抛　塲　石分局外埠則向各分局購取可也此佈 
[點石齋售書啓略]  
　　經䇿通纂○是書蒐羅宏富取用不窮購此應試可咄嗟辦然門徑非由　　臨　　易張呈預置案頭隨翻隨讀則臨用之獲益更多而人　我　矣今定碼洋丗五元○大題觀海初二集○實文三萬六千篇本屆各　鄉試題十得八九謂予不信可覆按也今定碼洋廿五元○五經文洋○　文一萬五千首其中向無陳作而特搆者不下萬首新頴美　無踰於此碼洋八元○五鳳　試帖○　　一萬二千首塵　土飯槪不　　　　　元○御纂七經先印五經○直行宋字精校精印碼洋八元○廣治　略○采輯史事有體有用洵經世必讀之書碼洋一元其餘種類　多不能　載本埠外埠俱有分鋪士商就近購取可也此佈 
[諭發堂擇配之善] [  倉山舊主稿]  
　　由來婦女之犯姦案到官者旣巳定案情不能發回夫家母家及妓女犯案到官者勢不能發還爲娼皆聽宫交官媒　擇配或變賣此定章也法久弊生官媒乃因緣爲奸當具管押卽己勒令賣身及至擇配與變賣則或私擡身價而不求良善之家或仍付娼寮令永墮烟花之窟此等積習到處皆然前賢鑒及乎此乃將此等婦女不交官媒不事變賣而發交善堂擇良婚配意　法良仁至義盡幾幾乎毫無疑義矣乃不謂善堂中之董事有賢愚司事有美惡其賢者美者本以行善爲名又居行善之地善心油然而生善氣藹然而發自無不奉公守法憂讒畏譏卽有戚黨中以情干友朋中以賄囑方且避嫌力拒　已求名善政也而以實心行之地方官收指臂之益婦女輩獲再生之施功德之大何可限量不出乎此當婦女之甫入堂也便默識其妍媸高下侵假而語言調戯矣侵假而手足勾引矣來帳房而閒話何殊出局之招入號舍而論心豈異茶圍之打遇美麗則殷勤欵待仰博歡心對老醜則平等相看或加正色尤異者原定章程祗准爲妻不准爲妾爲婢盡美矣而又不取分文但期兩相情愿盡美又盡善矣乃始則遵照章程繼則亦須花費問其是何名目則由該婦女自行索取謂爲付給母家夫家也謂爲償還夙逋舊欠也噫夫發堂擇配案巳結矣其於夫家母家皆恩斷義絶矣其於債户鴇母皆永斷葛藤矣安有再付錢文之理推原其故皆由堂中不肖司事串通婦女作此圈套又或由擇配婦女圖報司事作此狡獪於是有心人起而整頓之謂吳其令彼等私收何如明定價目以之助賑於是定爲三等頭等一百二十元次等八十元又次等四十元一時聞者稱快然第取快於一時而未細察其失體須知發堂擇配善政也仁政也發堂覓售發堂變賣失政體矣若文書公事仍以發堂擇配爲詞而堂中則照發堂覓售發堂變賣行事是名實不符自相矛盾何以成爲公事且此三項價目又歸何人估定耶若分美醜定貴賤就年齒定低昻則其中弊端又將百出爲之奈何獨不詳求立法之始意乎曰發堂擇配祗准爲妻明爲無力聘娶者而言在此等男人不出資而得妻何必問其來由亦可成家有室在此等婦女雖然失身姦訟而竟得倡隨終老夫亦可以無憾今則曰如娶此人須洋若干試問浹有百數十元之人夫亦何難向小家求碧玉而顧向堂中拾破瓦乎雖五尺之童亦不之信矣勢必至於僞託求妻實爲妾媵又必至於原鴇原龜輾轉贖　甚且照原價情願增加亦不之惜若將此等弊端一一杜絶則堂中婦女日積日多永無出頭之日經費不支其事小善政不行其失大矣凡此以上弊竇皆外間所播傳然吾獨不之信何也紂之不善不如是之甚司事之不善亦未必如是之甚以告者過容或有之所願司其事者有則攺之無則加勉更願諸君以陽法可逃隂譴難避爲念則諸痒無掣肘之虞矣客有以挽回善舉爲請者則告之曰此事本應大張曉諭將此等婦女姓名年貌籍貫案由榜示堂前登諸日報而於一月之中分列三期示明開堂擇配字樣令人邀覓妥實保人到堂當衆選擇配合儘可追取飯食之錢以資貼補其飯食之錢照入堂年分日期核實收取每日以五十文爲率此外不得私取分文並酌定幾次開堂無人配合者便當由堂董指配極遠以一年爲期何也一年已三十六次聽擇矣旣無人擇又不擇人自當官斷亦不爲過更應少弛其禁准令無子之人納之爲妾何也凡少有顔面之人何肯向堂中求妻是爲妻專屬窮苦而　妾反易温飽且其出身之賤非姦卽妓亦何得鄙妾而不爲耶倘虞其受苦凌虐不妨另定章程凡收堂發配者須由堂董一年往查面詢一次而以三年爲度如此則善政實而有徵何至被人訾　質之深明政體者以爲然耶否耶 
[津沽瑣語]  
　　駱駝産自北方毛厚於毡每當夏令片片飛落西人並蓄兼收多多益善遂與草帽辫同爲一生意大宗然其毛修短不齊巨細互異到津後需集工人揀擇分别等差揀毛者人類不齊有頭目以爲之督率大抵祗稽其勤惰不必效手足之勞而得值之優則不啻視工人數倍紫竹林人竇秃子向充高林洋行揀毛頭目曾不數載家已小康近日行中買辦梁某商之於竇擬派一人佐之竇利令智昏堅不許可而不知轉移之術固在梁掌握中也郭庄有陳矮子者亦以揀毛爲業梁賞拔之俾瓜代竇竇利源驟失情不能甘然不敢與梁爲仇擬得陳而洩忿竇有昆弟四人陳亦三人但陳係寠人家中藉工資以餬口是以不與竇較竟如藺相如之讓廉頗避道而行竇以爲懦弱可欺登門詬詈陳褎如充耳置若罔聞竇終積怨難消遂於端陽節後兄弟相約待发將陳雙扉劈破陳向梁歴訴轉逹洋東禀諸領 
 
 

Page 2

 
 
事函致海關道劉献夫觀察外一面具呈天津縣控告初九日差傳訊究尙未聞判斷如何也○設壇求雨已四次於兹矣初九日第四次撤壇午後風伯揚塵繼以微雨然大田多稼仍不能高下涵濡也其雨其雨何日始沛然而下乎○其醫住唐家口以針炙世其家某甲有寒疾延醫調治醫刺以針其婦急止之堅請開方服藥盖甲疾實因夫婦敦倫而得所謂慾後受寒也醫剛愎自用謂非針炙不爲功如悮殺人願甘擬抵婦疑信叅半詎甲針後面色灰敗比起針而肢體已僵逾時卽魂歸泉下矣婦見夫死與醫爲難醫懼自願出資從豐殯殮○利運輪船於月初駛到將下椗悮碰民船兩艘雖未碎如虀粉然亦檣櫓摧殘不堪行駛矣船户索償於招商局局内游移尙未核奪 
[皖江紀事]  
　　皇上舉行大婚典禮頒詔天下臣民一體沾恩皖垣於本月十一日奉到詔書陳六舟中丞率同文武大小官員穿朝服朝冠赴北門外恭迓旋迎至萬壽宮行三跪九叩儀然後開讀誠煌煌乎盛典也○月前皖垣太平局董事接奉山東賑撫局告災信適當考試之際生童齊集省垣因卽苦口諄諄廣爲勸導刻已彚集成數解往災區矣 
[澤及枯骨]  
　　九江九華門外至磯灣城脚一帶荒塚纍纍不下數千百起該處地極低窪靑草離離平時爲牛羊蹂躪夏秋水漲浸及黃壞斷骸朽骨暴露於白楊衰草間過其地者磨不見而惻然體仁堂善士原議出資遷并義山并請示嚴禁嗣後該處毋許添葬停厝不識如何爲善不終事遂中止今年德化縣金雨卿明府因公過此目擊心傷乃捐廉俸雇民夫多名一律挑土填蓋澤及枯骨明府有焉 
[恭祝神誕]  
　　十三日相傳爲關聖帝君誕辰潯陽嶺南會館便於是日演唱會戯值年董事寳成元甡恒足等圭號相與醵貲先期往漢口雇名班來潯演劇八本以迓神庥十二日開臺演唱十三日聖誕凡屬寓潯粤商以及官幕衣冠濟濟齊集牛香是日主祭者係九江府曹朗川太守鄭濟東觀察黃梅西司馬彭星階大令一時殿以内香烟縹緲鼓吹悠揚殿以外魚龍漫衍袍笏鮮明潯城内外紅男緑女連袂往觀者絡繹於途衣香鬢影轂擊肩摩德化縣派差多名竟日彈壓蓋恐無賴匪徒溷跡滋閙也 
[閩中近事]  
　　福建丹洋茶稅局因司巡勒索挑茶夫陋規以致激成衆怒將局拆毁擒司巡而毒毆之委員某姓奔訴上臺經藩司委邵大令書升前往接辦局務一面嚴拿爲首滋事之人至稅局拆毁之由實皆委員不能約束司巡所致勘令作速賠條閩人士聞之咸稱藩司辦事公允云○福鼎縣民人某甲被人誣控邑尊提訊之下當堂杖斃因據實申詳上憲委壽寍縣何大令前往騐視○近日省城竊案繁多控之於官無一破獲者以是賊胆益大每至傍晚卽狙伏三义路口見人行近攫物飛奔有保甲之責者何不稍爲整頓耶 
[聖湖夏景]  
　　浙江巡撫衙門修理完工崧振帥定期十一日晋署前已錄報是日未刻憲駕排導由行臺晉駐署内恭署軍憲潘大文宗俱差人道喜杭城紳士及書院山長亦均差賀其餘大小文武官員不在省垣者或投柬道賀或專函禀賀在省垣者盡詣撫轅敬逹賀忱振帥問有公務面談者隨卽請見若專爲賀喜而來不論官職大小一槪擋駕霞晚而榴紅映采轅前之𣒊戟森森風薰而柳碧揚塵道上之旌旗拂拂洵宜駐足而觀者旣通衢之滿塞聚首而語者尤盛事之爭傳矣○慈谿鹽販抗官省憲派員查辦調兵彈壓各情早已列報兹又訪得此案細情該縣城鹽局被毁之期係三月初十日該局爲該處鹽務總局各鄉鎭所分設者皆爲公所統計分設之公所共有十八處此次被毁之處除前報所錄洪家蕩頭長石橋樟橋三處外尙有一處亦被該鹽販等打毁該鹽販等聚散無常見有公所節往打毁不令開設並聲言未經打毁之各公所倘不尅日停止定卽照樣辦法各公所均懼禍及一律閉門遷避秦邑侯頗　鹽局辦理爲不善據該縣人傳言則謂打毁總局公所者係裏桐港人向本橫行鄉里平時與他村莊稍有口角動輒聚衆械鬥傳聞如是確否非所知也○杭城東北隅有地名東園者頗多水蕩星羅棋布大小不等故東園人家房屋大率臨水起造以蕩邊泥土較鬆先用亂石填築堅實然後築墻於其上從未聞有坍塌者詎本月初間某姓蕩邊之屋竟以泥土不堅石砌日鬆於是晚三更時忽然崩坍墻垣因之而倒靠墻平屋四間亦卽坍塌屋中男女突聞砉然一聲咸從睡夢中驚起赶卽披衣奔逃出屋得　性命惟一老嫗奔避不及壓斃屋中吁可慘也 
[珠江夏汛]  
　　廣州府孫駕航太守初三日將十四屬文童全案揭曉前列者皆係知名之士士論翕然稱服太守於初四日親赴校塲接考武童○樊介軒文宗牌示五月初六日行香放告初七日考廣府各屬生員經古初八日考各屬文童經古初九日考南海番禺并客籍各生員十一日考東莞順德香山新會各生員十三日考增城三水新寗龍門從化新安淸遠花縣並旗籍各生員十五日考東莞新安並旗籍文童十七日考三水新寗淸遠文童十九日考新會文童廿一日考香山增城龍門從化文童廿三日考南海文童廿五日考順德文童廿七日考番禺花縣並番禺客籍文童○初五日係端陽佳節是日天氣晴朗游人如蟻酒樓茶店無不利市三倍海上船隻尤爲熱閙操舟爲業者皆欣欣然有喜色惟龍舟則經官憲示禁緣近日鄉民動輒械鬥大憲恐其尋仇報復故先行禁止以免釀成禍端云○沙基一河兩岸風景殊佳每當佳節良辰游人蜂屯蟻聚初五日緝捕局委員李芷香大令督率兵勇分投彈壓並將賭博驅除凈盡至沙面東西兩橋防守尤爲嚴密不許人越雷池一步○某甲淸遠人來省應試日前與某妓相識醉月迷花流連忘返擲纒頭無算資斧因之盡罄甲自忖告貸無門有何面目見江東父老與其落魄異鄉不若歸眞泉壤主意巳定爰呑服洋烟再到妓處尋歡妓見其神色有異尙以爲乘醉而來殊不介意久之毒發多方解救無能爲力龜鴇以事關人命驚惶無措有訟棍某乙聞知此事冒認屍親向龜鴇理論龜鴇恐干未便情願補償白金若干並代購辦衣棺從豐殯殮其事始寢甲之死固不足惜然亦可見歌樓舞榭洵是害人之陷阱也 
[峯泖夏雲]  
　　茸城北門大吳橋之陽有妓寮焉芳姿婀娜聲價頗高得其門而入者非燕趙豪商卽金張公子品竹開樽歡聲逹旦如遇尋常輕薄子弟卽以阮家白眼相待以故眠香偎翠之塲動作打鴨驚鴛之舉一日傍晚有某店主入其室私携一巨索長可七八尺置之床頭妓未之覺也俄而收拾衣衫見布巾中蠕蠕欲動且驚且駭視之則一蜿蜒者盤踞其間妓恍然大悟謂是乃某之伎倆也隨卽倩人歸趙向之理論嗣經從旁勸解乃寢其事○某日有某公館女傭赴關帝廟燒香手携銀器數件約值四五千文包入手巾置之神像前供檯上女傭行禮畢轉身前取頓失所在放聲大哭旋有某君憐其困苦給以靑蚨數百翼乃始轉悲爲喜何妙手空空兒竟令人防不勝防耶 
[佞神遇禍]  
　　五月初八日俗傳龍母誕辰善男子善女人齊赴南海縣屬黃竹歧鄉龍母廟進香廟祝貲雇梨園登塲演戯並爲競渡之戯以表慶忱有婦女三人乘一葉扁舟前往拜祝中流被大船所撞覆没波心舟内人皆深入水晶宮無一經人救起者是可哀已 
[盜刼當鋪]  
　　十二夜寍波東鄉莫枝堰恊大當鋪突有盜匪多人用石撞門而入當中夥友上前相拒被盜砍傷六人内有一名受傷甚重難保無性命之憂事主於次日上郡報縣徐邑尊於十四日下鄉　視飭捕四路跴緝未知能拿獲否也 
[江蘇採訪分局章程]  
　　一采訪節婦不論妻妾凡在三十歲以前夫故守節生存至五十歲其或年未五十而身故守節巳及六年果係孝義兼全阨窮堪憫者俱得請　旌貞女年限與節婦例同其有過門守貞及未符年例而身故者一體與　旌　一烈婦夫亡殉節准由家屬臚陳事實赴局呈報核入年終彚案請　旌其義夫年在三十歲以内巳有子嗣原配身故並不續娶納妾至六十歲以外身故者亦得題旌一孝女終身奉親不嫁須查明並無兄弟確有孝行者准援孝子例請　旌其有撫遺姪而守貞不嫁者槩不濫採至孝婦亦須查明實事確鑿里黨 
 
 

Page 3

 
 
咸稱者亦准彚旌一孝子原孫俤弟義僕總　訪明生前行事堪維風敎者不論世代遠近有聲里黨准一體詳請旌表其有割股瘳親　忝至行者是報後年終核入奏案辦理一凡孝貞節烈婦女或因世遠年湮未經呈報尙有府縣志可憑者准由子孫補請旌表若僅以稗官小說濫行舉報槩不採入一殉難士民婦女僕從等前經忠義局專辦現奉停撤舉報維艱或有子孫遠游他省或有傳耗難憑未經呈報恐致湮没者准由裔屬或里蹸親族臚　舉報一體彚案附請旌表槪不請給廕贈一本分局舉辦採訪彚案請旌向定每年八月底截止凡呈報者預期邀同里隣親族臚陳事實册結仰候本分局訪查明確與例相符轉移蘇總局核實造册彚案具詳督撫學憲會同題旌或有服官斯土流寓江蘇本籍無人呈報者准由家屬或同鄉就近開報一體附辦免致湮没一奉准部復轉行到局由總局按名給予飭知俾有杳攷凡節屬請領飭知每件祗取號費錢四百八十文此項錢文本分局代收彚解總局以資津帖其本分局採訪經費係由紳士捐辦並不問來報者另募分文設有裔屬願助經費多寡隨福另掣收照彚入每年徵信摺造報以昭核實帮辦局務徐郁聞韶甫謹啓局設金陵城内東牌樓施救生鴉片烟局内 
　　本局採訪章程原定每年至八月底截止自九月初一起來局呈報統歸下屆彚案辦理因本年特科鄉試請假下塲無暇辦公自八月起移併下屆案内諸君經手採訪者務於七月底來局呈報可也[  江蘇採訪分局董事徐郁聞韶甫謹啓]  
[並未調往]  
　　十四日本報私藏軍火條内載有洋貨鋪夥供稱鋪主王景德由臺撫劉爵帥調往尙不知曾否動身云云兹據稱王係貿易中人捐有監生並未經劉爵帥調往請爲更止合書數語以昭信實 
[飭候訊斷]  
　　安徽歙縣人姚旭大卽姚曙初曾助山東賑銀千兩由本埠絲業會館董事禀請東撫憲彚案奏請旌奬勅賜樂善好施四字准其在籍建坊前日姚忽遇同鄉人方麗堂謂其呑没股本銀兩扭至捕房姚言曾開德豐漆店用方爲司帳先被用空銀洋繼又借洋立有憑據此次圖借不遂反敢誣訴巡捕置之不理旋又扭至英公廨姚申訴前情开遞禀聲稱用方爲司帳方雖年老猶有童心在花柳塲中任意揮霍又包烟妓以致虧空數百金及執事人孫鴻賓檢查帳目知方弊混各節屢次解勸方仍不攺前非至本年正月初將伊停歇方挾怨伺孫出外任意勒借稍不遂意動輒糾人尋釁本欲具詞備案不料方已揑情先控所稱吞没本銀實屬子虚方麗堂堅稱被姚呑銀值日差據實禀明蔡太守飭候訊供察斷 
[解歸訊辦]  
　　前報紀馬錦海金晉園向寳山邑涉訟寳山邑尊令押候移歸上海縣訊辦云云昨已移到裴邑尊着候訊供核辦 
[輿夫溺斃]  
　　前晚有某甲者在淸和坊某妓寮速客肆筵酒緑燈紅歡呼暢飲蓮漏四下玉山已頽龜鴇乃呼筍輿送歸行至新開河轎一欹側間甲在輿中跌出衣衫狼籍遍染污泥而舁者已問諸水濵毫無蹤影蓋其時夜潮將落早從素車白馬以歸矣昨日倩人四處打撈依舊杳無著落午後過之見有中年婦亍彳河十掩面悲泣問之知者云卽屍妻云 
[親勘失竊]  
　　楊樹浦機器織布局屢次失竊由總辦函請上海縣查辦裴邑尊乃於昨日午刻帶同捕役柴樛親詣局中踏勘 
[上海縣署瑣案]  
　　葉昌期控謝　呑没存銀裴邑尊訊明朦控發廳看管等因巳登前報昨日覆訊葉哀求釋出邑尊謂爾素來健訟本縣早有所聞前者着爾將捐照繳呈迄今爲日巳多何以尙未呈出答稱部照在堂弟處堂弟向在天津屢次函追尙未寄到邑尊飭仍發廳看管令將部照赶卽取呈如延嚴比○山嘉大控應又升硬佔墳地一案迭紀報章昨日早堂復經裴邑尊訊究應子投案訴稱父親忽患喉痧臥牀不起所有文遠里後房屋業已遵諭拆去山姓墳墓亦巳照修矣山及吳成明所供略同邑尊謂此案須俟應病痊來案方能訊結各人遵諭而退○前有劉東山投案控稱馬夫大頭阿榮以行竊見誣　敢來家搜索裴邑尊以所控並無實據不予准理前日劉妻某氏又控稱丈夫無端受辱氣忿成病務求飭提阿榮到案昭雪前寃邑尊詰訊之餘謂爾家旣居英界香粉弄儘可赴會審署控告何以來此多瀆隨有徐雲山者訴稱劉託小的爲抱呈被案下差役索去錢六百文叩求究辦邑尊飭家丁取錢六百文給徐徐稱尙有二百文被夏春和索去邑尊傳夏詰究夏稱徐因小的奔走數次情願給錢二百文小的並不索取徐稱此二百文實係情願給伊邑尊謂爾有心胡閙可恨異常且劉姓控案與爾何涉而竟來作抱呈明係包攬詞訟着連該氏送歸會審署訊辦 
[英廨瑣聞]  
　　昨有住居百香里蘇人許氏之子名福壽年祗九歲與附近同鄉婦人陸徐氏之女名阿金年祗七歲兩相嬉戲作諸醜狀陸徐氏見而忿甚與許沈氏理論謂爾子不應辱我女將來我女何以爲人許沈氏言彼此年幼無知不可認眞兩下初則口角繼遂爭毆　攮不休由三百零一號華捕將兩婦拘至捕房巡捕頭命送英公廨值日差禀明蔡太守飭候訊供核辦○華捕在路見貧病臥路之程義泰謝阿虎等二名一併送至英會審公廨蔡太守飭將程義泰謝阿虎均發棲流公所留養醫治再行安置 
[法捕房瑣案]  
　　積竊李桂榮前經法公堂嚴懲拍有小照本應送縣遞籍嗣經從寛着伊自行回籍不准逗遛詎李仍在碼頭圖竊又經法包探拘獲管押捕房供出彭福生牽涉王三卽王鳳山先後獲到解訊比責彭福生祗認擺舊貨攤貪小買贓並不犯竊王鳳山亦堅不供認竊物葛同轉恐捕房押犯太多昨晨臨捕房發落各案時將躐行發落者提案詰訊先提王鳳山詰其在鎭江不但犯竊兼做白螞蟻可從實供明王矢口不認葛同轉謂有人作証爾尙敢倔强耶着卽笞責至一百板王仍不認并稱彭福生並未供我竊物卽楊錦之李桂榮等亦未供與我認識葛同轉謂此間有一巡捕在漢口當差時爾曾犯案彼時拘爾到捕房伊曾指明各節隨商之謝副捕頭飭傳該捕到案質証捕頭允之適該捕落差出外不在捕房同轉着將王鳳山押候質証以服其心又提李桂榮到案研詰據供王鳳山係彭福生認識我說是孫三同轉問李桂榮何處人供稱本是徽州人現居鎭江同轉謂爾巳三次到案應責六百板今從寛着責四百板還押於下期解案送縣遞解回籍○昨報列拘獲竊賊劉思誠一案經法包探王榮培於前日帶往吊峸至英界泰和質店據該店夥稱表已於十四日經人贖去其當在恒豐當鋪之藍縐棉袄馬甲等業巳吊到因無失主暫存捕房據供從致遠輪船竊來如有失主可投法捕房認領劉思誠着責四百板荷校三月○前報列法包探李雲發在浦灘拘到形跡可疑之劉關堅搜出押票解案因不認竊飭合吊贓觀看昨晨葛同轉蒞捕房將劉提案研詰法包探將吊到之草色夏布一疋二馬車水烟袋一只洋傘二把破襔等共票六張據劉供於初一日來滬夏布係去年五月十三日所買每尺二十八文當過三次詰其作何生意供稱在硤石鎭做錫箔生意有同業之沈月汀在虎威兵船上做茶房來滬尋伊託薦生意沈月汀之妹嫁與該船哨官沈曾囑我來沪找政和信局居住初時找不到至第四天始找到欲找虎威兵船亦找不到在政和局弄内第二家客棧住過二夜店主婦見我異鄉落魄給錢二百文囑我回里初九日在油車碼頭與沈遇見啜茶一次囑我於十五日討回音今於十二日被拘管押到今葛同轉詰李包探如何將劉拘進據稱前數天見伊在浦灘掮鋪蓋嗣見其押衣爲此拘進葛同轉着將劉關堅還押候查明再核○前報列魏同源收租人魏治林投案稱法大馬路房屋加租有鼎泰源茶葉店主胡哲之不允加租以致各家觀望葛同轉着魏另邀别家房客到案問話昨晨同轉莅捕房時魏邀到鼎泰源夥胡月林森盛糖食店陳耀章史順裕席店徐金鶴新泰馬口鐡店陸茂亭等到案分别詰問據魏稱去年關照各家本年二月起每間加洋一元各户嫌知照太遲後攺於 
 
 

Page 4

 
 
三月分起加租旣又不肯同轉詰及各户俱請公斷同轉衡情酌斷着於四月分起每間加租洋一元如不願聽憑遷移○陳彩桃卽翠桃又名道道不安本分於三月間爲窩贓事經法包探拘到嚴辦至今仍押捕房詎陳頑梗性成遇初押人犯不論爲何事被押槪索銀錢從前以楊錦之爲魁首現楊押解回籍陳遂爲魁首前日有欠土銀之賴愼齋押在捕房陳索洋五元賴不允致被敲樸賴高喊救命經陳通事聞聲查究回明捕頭將陳銬起昨晨葛同轉蒞捕房陳通事將情節禀明同轉着將陳道道帶案重責二百板押候交保○前報列二十三號華捕在新北門外查犯夜之徐熙齋因搶奪該捕所携之棍致被傷頭頗迄今徐傷已痊於昨日帶案判責一百板釋放 
[喉科醫潤助捐三月]  
　　百花祠香尉專理喉科的來爛喉　痧盛行故願以醫助捐午前掛號四點鐘前門診四點鐘出診醫潤邀診挨號一洋城内南市虹口等處路遠者酌加飛號加倍　病不論遠近一槪不計極貧者並願施診門診不計掛號給單醫潤彚集細錄登報悉數充敝局經費並得異傳太乙刘針能治百病藥本面議貧病不計五月二十日起寓麥家圈平康里恒濟戒烟局[  恒濟局董事啓]  
[賑捐事略]  
　　啓者敝所接奉安慶電局彭省翁交到潁州彭受臣觀察捐庫平銀二百兩又墊欵庫平銀三百兩阜陽秦明府庫平銀二百兩霍邱屈明府庫平銀二百兩毫州陳曉三翁庫平銀一百兩潛山縣盛稷翁經手不書名曹平銀三百兩○鎭江電局張廉泉明府來第四批庫平銀四百兩　州福和祥莊振所募洋六百十八元一角八分又規元三十三兩　另任逢翁來宜興無名氏一百元蘇電局王募一百三十一元烟台力不逮齋來東海隱名氏曹平銀二百兩嘉興電局募十七元天津潞河靜觀軒來原平銀八兩又洋二十元溧陽同裕油號募二十元蘇城槐樹巷陳公館來陸迎香主人八十元泰州廷源堂募十六元杭省同善堂募四十元又銅洋二元蘇城浦祝三翁來王仁卿翁五十元又位育堂來李芷卿司馬募五十元又來李少梅觀察募二十元又來張捷三軍門募四元廿三元另又來張立三軍門募本埠源盛當許來求普天同吉士五十元江右老貢院熊愼修堂規元十兩本埠源豐潤號來楊叔平許靜山兩君募念二元以上諸鉅公樂輪巨欵源源接濟不獨災黎共祝生佛卽同人等亦感佩莫名除按旬登報外先肅刊布藉鳴謝忱[  上海文報局内山東賑所收解處同人啓]  
[弢園有約不至作此以簡]  
　　每慙筆落客心驚攙入鶯啼燕語聲名世那堪誇拙作傳人端合讓吾兄夢回黃歇雲迷浦望斷金閶花滿城蝦菜登庖猶未老不知何日挂行旌[  玉笥生弟許起未定草]  
[題尤江桃花士女圖]  
　　紅珠斗帳大初曉紫燕喃呢報春歸拾得飛花憶遠人多情反被無情惱花光淚點認依稀露井春痕昨夜微莫使東風太狼藉要留顔色待郎歸[  申左夢畹生]  
[省齋又以丗一初度詩屬和故再倚沁園春壽之藉博粲正並乞諸大吟壇勿笑是幸]  
　　含笑相逢依然無恙怱怱半年道塵忙歴碌又增馬齒淸才瀟灑合賜鴻篇余學嵇康君呼律令雅意傾囊付酒錢眞難得是每逢初度佳句流傳誰能腹笥便便儘和汝唱予逸興騫奈一時露出文章手叚三生結下翰墨因緣摭拾陳詞殷勤祝嘏深願頻將鶴算延還重禱許來春免我獻醜人前[  太痴]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廣州官報]  
　　藩轅牌示陽春縣古良司缺請以先用巡檢張景華詳補歸善縣善政司委從九品王紹榮署理陽江司獄缺委從九品袁家錕署理准補臨高和含司張嗣燾飭赴新任 
[福州官報]  
　　藩轅牌示泉州府蚶江通判羅逹山在任丁憂委試用同知李鍾鯉署理同知陳模交卸漳州北溪厘局到省讞局帮審并督轅收呈委員知縣高楓現巳銷差卽委建陽厘局事巡檢王履泰姿辦同安厘局事學使馬大宗師於五月十三日到省 
[皖省官塲雜記]  
　　安徽學政錢穉菴宗師擇吉本月十八日秉節赴廬州開辦歲試委辦軍械所劉葆生别駕奉憲札辦理蕪湖保甲局兼洋務局事宜所遺軍械所一差另委現辦蕪湖洋務局候補府祺太守子麟接辦○皖垣支應總局前經大憲委現辦皖北賑撫局錢筱嵐觀察接辦兹觀察復奉憲札調辦皖北牙厘局其支應局務另委現署穎州府彭受臣太守祿接辦矣 
[泮山雙柏行奉和府學吳梅心履剛廣文先生倡作次用杜工部古柏行韻]  
　　吁嗟並峙泮山柏下傍水上根盤石森森翠盖不叅差長短何須量玉尺氣衝霄漢飽霜華雨露同沾兩愛惜光隂荏苒許多年顚頂詎類人斑白南園當日創海東萬木千林擁故宮滄桑摧變盡凋蝕夭矯猶存挺碧空天留二老作模楷仰　仁風俯惠風蔭垂亭後輒帡幪默贊一區造化功莫言大厦好充棟呵護山靈劇珍重敢嫌良匠棄長材煩運斧斤勞供送堅貞多節曾刳舟雕斵甘辭雙闕鳳願儕橒櫟求全眞獨立天地無所用[  長洲許起无玷求是草]  
[五月初一日第十八期戒烟名單]  
　　吳炳卿上海人保人同福利票行楊德林益陽縣人保人德生泰張春園南會人保人陳德興木作徐曉波上海人保人徐懋興魯蘭亭京陸人保人恒茂綢莊王松道上海人保人馬泰記馮有松江寗人保人金秀慶錢蔭棠實山人保義生土店金文秀上海人保人薛友錦劉寳生湖南人保人回春堂藥店張星臺湖人保人震順號林東高寗波府人保人王槐淸彭順泰吳縣人保人洗心泉李建星上海人保人翟震豐棧李弟根松江人保人天成祥徐阿五紹興府人保人仁成號　以上各名均巳戒絶○五月拾六第十九期戒烟名單　汪錫恩句容人保人李錦記鄭溪明潮陽人保人義森號顧阿蘭浙江人保人述古堂刻字店張全錦定海人保人恊源南貨號李阿生上海人保人陸恒大劉祖賢湖南人保人回春堂藥店劉鏡堂上海人保人復興糖坊彭得勝湖南人保人回春堂藥店蔣阿揚揚州人保人洪盛號陳寳金杭州人保人申陽樓茶舘婁錦鎭海人保人文墨齋刻字店李阿福蘇州人保人申陽茶舘汪德昌海州人保人振順土棧顧澄卿金匱縣人保人黃錦隆土棧黃長安寗波人保人興茂棧吳安定金匱縣人保人黃錦隆土棧范雲生蘇州人保人洗心泉顧笏卿金匱縣人保人黃錦隆土棧黃振國滬軍營保人巡防局韓興泉寗波人保人合豐衣莊朱鳳林上虞縣人保人鴻文書局以上各名亦將次戒凈[  上海平康里恆濟戒烟局啓]  
[上海北市絲業會舘籌賑公所旋少欽經收奉天山東賑捐五月初一二第二千一百至零一次淸單]  
　　曾兆祥善士由製造局聶仲芳觀察交來元寳二只批見規元一百零九兩一錢六分三厘閩省宜子孫主人募吳興己酉生求速得子七錢番五十元移東補西人箔灰資洋三元五角二户收恊同慶來合英洋五十元古歙許惠徽四月初得子助賬十元秀水誠心居士祈保人口平安諸事如意十元隱名氏十元隱名氏求妻病速愈十元吳瑞孫募四逹錦豐諸友端節酒資移助由葛虞臣兄來十元蘇州靜氏求諸病速愈保獲胎元十元無名氏十元吳子卿規元六兩八錢八分一厘淸河季氏謝感應完願六元雲記五元秦亨源五元杭州慶餘莊募王者香還願五元乾泰五元史氏四元陸小寳四元求眼目光明人二元周顧氏汝南氏均求病愈各二元沙溪包心函募黃增慶求病速愈二元南匯金衞氏求病愈二元朱家角俞恒裕養雲主人求病早愈一元山隂郭士功求安順一元姜冬生求四季平安一元顧留耕堂對開一元福　莊來蕪湖馥和行無名氏仁和號各洋二元凌敬齋王耀德堂鮑逹記義興仁德泰號恒山松王壽堂曹明雲江品三王玉庭鄭幹廷永順王積泰吳熨堂王積泰王丙南十六户各一元曹德基二元無名氏三户各一員彭暱坤翟本固各五角共廿四户合廿六員汪笏卿募平陽氏五角求免病災求合家平安延陵女三户各三角國逹寳英國咸延陵女四户各一角國逹國咸一角周氏寳英各五分共十一户合洋二員以上初一日○湖南瀏陽縣劉友觀善土求母乳症全愈益算延禧續助由長順晉來漢平銀一百廿兩合規元一百念六兩二錢三分蘇城章魯卿募老復庵丁善士銀一百兩批見規元二百兩零零八錢零六厘揚州姚範甫五十員杭州分府署楚南松霞子由日昇昌號來五十員松江南棣廊張希婁友凿開洋四十四員無名氏廿員恒遠諸同人午節十三聖誕筵費移助由廣源唐行來十二元餘兆吳瑞高十元會稽寄廬子爲室富氏三週懺費移助求冥福由浙寗寄來十元豐泰莊衆友端節酒費移助十元樓東太原氏求病速全由杭省寄來十元隱名氏由魏廣興來十元大牛橋夏大興公分十元松江洽昌劉怡安十元王姓保兒强建二元不留名一元唐姓銅洋一元温天成堂保合家淸　祿位高陞由怡大來規元八兩二錢仁和瘙靜巖爲父二周樂輸洋六元朱涇蕭多卿爲兒病愈完願六元王復源六元王興源四元無名氏求母冥中獲福五元誠求氏因孫恙獲全五元鎭江愼思山房助藥費五元悔過子四元江西史翥雲募隱濟道人三元刃蘭氏一元如臯不名氏求夏季平順無恙二元沙溪葉仲虎二元太郡三有堂文記二元崑山源大森號鮑任德洋二元對開三元章少銘英文舘金洋一元五角又一元五角無名氏一元廬江陳殿元一元揚州徐洪一元三灶鎭隴西赤貧子爲妻病愈奉母命以謝巫資助一元淸河邵氏求病愈一元俞景山求妻病愈五角張秀寳求足痛速愈錢二百文○思純氏募爲同人口角經人調處罰酒席一桌助洋三元又募發昌號二元無名氏太原民寳善堂李永女病速愈獨道人寳子思純軒六户各一圓周福集禮堂無名氏乏力子無名氏梅月草廬六户各五角守口先生錢一千六伯廿文共十五户合洋十五圓五角甬江陳丙常募聽厘居洋四角聽桐書屋蔡林友慶堂來氏汪氏韓源茂陳丙常六户各一角洪齋居士募吳星橋按定舊　胡亦齋三户各一圓共十户合洋四元以上初二日 
 
 

Page 10

 
 
   
 
 

Page 11

 
 
   
 
 

Page 12

 
 
   
 
