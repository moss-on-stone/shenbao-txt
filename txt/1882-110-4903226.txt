# 1882 - 110 - 4903226

 

Page 1

 
 
[書禁火油示諭後] [  藝隱人來稿]  
　　今年蘇城及本埠火災曡見居民鋪户被焚者動輒數十家間有傷人者創巨痛深其禍殊酷其肇　之由類多以點用火油偶一不愼以致蔓延成災不可撲滅官憲痌念民隱時用殷憂欲爲預防其致災之原而作未雨綢繆之計於是諭拆凉棚以免延燒諭禁火油以免肇禍貴館曾錄登於報用以見官憲倝念民災之　意然凉棚固不可不拆而火油則似不宜盡禁也凉棚自去夏歴秋而冬日乾風燥最足引火或房屋本不毗連或街道相離尙還而一有凉棚則不啻遥相連接偶一失愼凉棚引火而過必致兩面俱着不可嚮邇倘將凉棚拆去則旣無引火之物火勢或不至多延竍固切中時事之一端也若夫火油則其物亦易引火人家炊爨或柴薪潮濕不能卽着往往以火油浸之則立卽火焰騰上卽此可見此物之性猛烈異常星星之火濺入油内卽致巨禍禁之亦未始非防火之道第思中國自與泰西通商以來凡有利用於民者莫不仿而行之以其實有益於民也而獨至火油一物流行未久卽有起而禁之者若不以爲益而以爲禍則又何也夫火油者亦地中天然之利耳火油生於地中其初人偶見之殊不識爲何物或於開煤之時深入礦底一遇此物以爲水也戽而出之有流入他水者人飲其水則猝或致疾遂以棄物視之其後稍稍有識之者始悟前人有火井之說殆卽此類又有陰火熸然之語或者亦此水之一類也然知之而不能用聽其在地而已自近年來西人精於格物始知此水可以代油不勝欣幸厥後精益求精束其燈芯扣其火焰使之明亮一燈之微可以代燭數校費省而明倍便何如之漸由泰西運入中國人人稱便是正宜師其妙法採此水而煉之以成油俾地中無棄而不用之物而人人皆獲其益傳之後世當必有更精其製者未可知也而又何容禁之乎度禁之之意以爲中國向無此油亦覺裕如今以用此油之故而反多火災故决意申禁也不知中國而無此油火災亦終不免天之生物可以爲利亦皆可以爲害譬之水火二物皆天所以養人之具無水火則人無以爲生然而水吾見有溺人者矣火吾見有焚人者矣如以爲水火可以溺人焚人而禁而不用是猶因噎而廢食有是理乎一帶也足以縊而死一刀也可以刎而死一金鐵也可以呑而死皆足以利人之物而莫不足以死人又豈得盡禁耶鴉片烟最爲害人之物而且害之中毫無所利生呑者死較速燈吸者死畧遲而其足以致死則一也以視火油利及千萬人而被災不過一二處鴉片烟則流毒實爲無窮兩者相較相去奚止霄壤禁鴉片烟者人尙且陽奉而陰違之而火油之禁反視烟爲尤厲不且輕重類倒哉火油之爲物究屬有益但用之者芒不能愼之又愼則易致禍耳夫火之爲患疇則不畏而用火油者往往燈則不能揩抺潔淨裝油入燈沾濡殆遍土作之玻璃罩又易碎裂凡此皆足以致災而火油不任巽咎也苟能用洋罩而不用土罩緊扣其口而不使火光外焰而裝油之後必將燈揩抹乾淨不使火油沾濡燎上或以銅錫之質裝油置燈之處其旁勿堆積紙貨臨睡之際必先將燈息隱或懸掛之燈人如出門必息燈而後去或留人看守刻刻留心此亦居家之常事並非過爲　難誰不欲保其身家誰肯與祝融氏相暱比卽官不之諭而亦當無　喻者若有不自小心致有延燒之患則責以大意致禍之罪如是焉足矣又安用紛紛禁火油爲或曰火油之用愈廣則燭鋪豆茶等油鋪之生意必減火油易於肇釁所當亟爲嚴禁之說或者卽係鋪户倡之官府偶爲其所欺耳然是否受欺姑不與論但火油之便實爲人所共知因火災而禁火油無異因焚溺而廢水火竊願當軸者一念及之也 
[美高立約述聞]  
　　晋源報載有天津西人來信云聞津人傳說臾將軍式夫忒奉到美廷諭旨令往高麗商立和約并聞中國亦須相助式君式君擬坐美國兵船前往高國未知此說之確否也 
[京信摘錄]  
　　西字報登有北京西人來信云醇親王匠來諭令神機營各將弁兵丁不准吸食鴉片煙其有業經成癮者限六個月内一律戒除凈盡想蘇垣烟館前者約　共有數千家而譚護撫出令禁絶現在已一槪驅徐以醇邸之尊嚴必能令出惟　且中國軍法綦嚴諸兵弁必當奉　惟　　又云近因　難在城上偷　私酒業經查出嚴辦已見於邸抄中蓋因城上前時會蓋有房屋　在日渐坍塌該匪徒等皆匿於壤屋中肆意將私酒用繩吊運恐更有洋烟間雜其中經此一番嚴辦諒可使匪徒有所顧忌也 
[港事𫉼登]  
　　昨閱香港西字報　上月二十九日捕房正在將巡街捕點名飭往巡邏之際計捕十餘人齊立聽點點畢將出而屋内天花板忽然坍下幸屋内有他物擋住僅懕傷巡捕一名傷勢頗重卽送往醫院醫治細視坍塌之由蓋因香港曰蟻甚多想板爲蠧蝕故致坍下查視他屋亦有蠧損之迹現須設法修治也又云二十六日有常川來往廣東香港之輪船由省抵港尙未出口搭客中有前時會爲買辦者忽然躍投海中船主急令放小艇捞救竟無法以救之加以天色黑暗無從設法聞此人向以購地置産爲業嗣因折閱致成心疾其親戚爲之百計醫治祈禱終無起色因令至省就醫而歸途突有此事刻下其親戚已着人至落水之處尋其屍身未識卽能尋到否也又言前報所載僞票附船一節兹已訊過因搭客等尙未動身從寛不予科罪諭令以後如再有此等情事必當重罰云又言海防地方有人致信於港中云前者法國發兵船至安南東京人皆不知其爲何意然此兵一發安南生意就此停罷店户俱閉市面闃寂東京所居之婦女幼穉皆移入内地中國人之在彼經商者亦各有戒心人殊覺惶惶也 
[杭守接篆]  
　　新任杭州府桂文圃太守于二月念一日抵省次日　篆任事太守年約三十餘歲人頗風厲前日憲輿經過梅花碑地方茶店中有一江西人端坐不起當卽傳問帶至同善堂門首鞭以一百始得釋放太守以杭省街道如此狹窄皆因兩岸店户佔僭門面現將傳諭各户一律　還官街以八尺爲度但不知其事果能行否也 
[揚城火災]  
　　二月三十夜二鼓揚州運署照壁後東圈門左燈籠巷内失愼燒去草瓦房共七八家燒死袁姓　　 
一老婦約五旬餘一女約十八九歲老婦之子係爲鹽捕營步兵者此巷兩頭窄狹只可一人行走别無出路火起時内不得出外不得入水龍　從着力義扛壯丁奔進搶棺亦燒傷一人未知生死據傳三十日午後有一犬躍上袁姓草房衆鬨逐之犬躍過數屋竄去及火後計之犬所經者皆付焚如謂係衆曰共擊者此恐是適然之事附會之詞也 
 
 

Page 2

 
 
[人財兩失]  
　　高甲兩淮候補鹽大使某君之舊　也妻死三年嚢中頗有積蓄旋與隣婦通兩情甚密婦又以女許之高益喜盡以所有交婦有同事陳某謂之云此婦曰動而言肆懼有不測宜愼之高产聽婦又勸高有此多金何必爲人下可盡以所有易金銀捐一遠省佐雜斯爲上策高深然之及各物變易婦佯爲女擇期紿高上揚州辦妝及歸則闃無人矣詢之隣皆無知者禀於主人欲追辦主人以其孽由自作斥之退高惟悵恨痛哭幾欲自盡云 
[吳下近聞]  
　　吳中近來鼠竊之案時有所聞雖經各路總巡飭段嚴密梭巡若輩仍不 
魂夢難安上月二十九晚城中某　驟　屋頂有人行聲急喚集家人持燭登屋照見瓦已揭去十餘片堆積在旁於是全家不敢安睡少頃復聞聲響甚厲推窗一望見黑影一團倐忽巳查乃飭人持柬請總巡委員前來履勘及某總巡至又聞屋瓦有聲急往視之但見狸奴蹲伏雙目烱然總巡一笑而去是殆杯弓蛇影草木皆兵歟枊果有飛詹走壁之徒溷迹城廂兾一肆其胠　伎倆耶然亦足見居家之驚擾矣○寓蘇梨園子弟失業賦閒已届一載其嗷嗷待哺乞貸無門之狀誠足令周郎下涙鞠部寒心惟省城戱班向歸榷署調度現聞失業諸伶儗聨名環籲現任織　立尙衣俯准擇吉開演卽援期年不作樂之例哀迫環求兹悉署中頗爲躊躇尙未批准據外間傳聞謂成敗在此一舉設必不准行則歲星定須三閱生路并乏一條有不亡命爲强梁而委身於溝壑者亦僅矣○蘇城錢業市情本極平淡銀洋進出數並不多故拆息亦無甚漲落本月朔有某庄經手到市以現洋收買寳銀載來本埠闔市大鬨而銀拆驟由三錢貴至六錢用銀之家頗多折耗卽有某庄發電報至滬收買足寳八百隻星夜由輪船運蘇初二凌晨卽已抵吳攤出市面洋厘雖已稍回銀拆依然未减說者謂某庄果係大力包舉然拆息驟漲終恐不能久持也○蘇地冋有婦女人廟燒香經前護院譚疊申厲禁無敢或犯兹聞本月朔元妙觀一帶仍有靚粧宅眷乘輿入廟進香者是豈緇冠羽服者流公然無忌耶或當新舊父之際前禁頓弛耶恐一被訪聞將方盤托出大西瓜又要誦祝郎佳句矣 
[呑烟𫉼錄]  
　　京帥永定門外玉泉營有任姓翁者年逾頒白向以栽植花木爲業置有田園家稱小康膝前二子長賢而次不肖因而愛長而惡次數年前長子夭亡惟次侍左右次屢觸翁怒罔有悛心二月初翁人城探親數日始歸甫入門卽命家人支床舖仰臥其上如待斃之狀家人驚審之則指甲皆靑知翁已服阿芙蓉矣急救無效移時而死家人搜其懹畔行有陰狀具言次子之忤逆家人懼而焚之及報官來驗翁左臂右股均有針刺字痕係子逼父死叩求靑天八字南城指揮卽日移送刑部翁妻訴夫素有瘋症叩求爲其子開一生路聞潘大司宼亦意欲曲救此子未知確否後據其里人談及此叟素有薄行常與一僕婦通被子知覺子逐婦而讓父故叟反羞爲怒自死而又置子於死地也○又禁城西華門外有周姓夫婦家僅中貲而其夫時作狹邪遊妻妒之甚二月十一二日其夫連出未歸妻遂於夤夜扃户將自有衣飾及其夫之衣服剪毁殆盡仰樂而亡夫歸奔告岳母媪素非循良之輩聞壻言詈駡百般不令棺殮隣右爲之調停媪詐稱會有養老銀二百兩交女收存令壻卽日交出周一時措備不及立文約與媪然後了其事○又禁城地安門外金山茶葉店學徒某亦呑煙膏自盡未悉何由惟傳其父將之粤寄食子欲同往父不許因而輕生云 
[大閱傳聞]  
　　左俟相將次東下閱兵前經列報兹據傳聞候相已通飭蘇屬各營操綀而憲節按臨則須俟金風作肅時云 
[申禁淫戲]  
　　本埠租界各園曩時搬演淫戲疊經陳太守傳案嚴行諭禁着令具結在案無如日久玩生漸已陽奉陰違近則居然照舊掛牌開演是以日昨復經陳太守傳集諭斥如此後再敢犯禁定卽重懲云 
[舟子被偒]  
　　劉炳華投英界會審公堂訴稱操舟爲業昨因船到碼頭欲挨檔停泊後面有胡阿紀之船欲爭前與論恃蠻竟以竹篙戳傷我肚腹是以訴捕拘胡一面由捕送我至醫院醫治傷勢頗重求爲騐傷辦理胡俯首無詞陳太守騐傷後飭將胡押候過堂先行笞責劉則仍投醫院醫治待七日後再爲訊辦 
[藉端奪洋]  
　　英界會審公堂據包探陳阿九禀稱沈炳　王阿福皆係流氓查行彼等見有某姓持銅洋到舖兌換卽拘某將銀洋銅洋一併搜取始爲放去兹緝獲沈王二人搜得銀洋二元銅洋四元送案至　姓尙未獲到云沈供爲錢庄生意會誤兌下某姓之銅洋前日見其又將銅洋混兌故向理論伊自願認償卽將銅洋四元銀洋二元一併　我王供與沈係朋友被借洋二元今伊還我不知伊有無訛詐情事陳太守將沈王二人及銀洋銅洋仍交捕房帶回着俟缉獲兌洋之人再行解候訊辦云 
[積竊久禁]  
　　英界會審公堂據富捕頭稱過犯竊賊周阿榮同徐姓童子竊取西婦之衣物該西婦開單投報今緝獲周徐二人並起到原贓送案請辦失主因病未到周惟求施恩徐供年十五歲家中無人兼無親戚可靠伏求恩恕陳太守判周管押一年徐姑念年幼格外從寛送交棲流公所留養俟察其能否歸正再予安插贓交捕房給還失主 
[傷人解訊]  
　　前日報列尋釁傷人一則兹悉其中小有錯悞綽號荷蘭水者並未拘到昨由法界會審公堂庭訊受傷婦人王朱氏卽阿桂倩伊弟攙扶上堂呈稱前會同弟借住綽號鮮白來魚之張葛氏處計十三天飲膳由伊供給惟此費早經算還現住同榮　禮拜六夜張葛氏糾同荷蘭水金阿高張金蟾三人到我樓上將我毆打頭面兩脇受傷首飾器皿均被毁壤到捕房後蒙送仁濟醫館現今尙在醫治翁太守訊據張葛氏供住居鹿鶴春茶肆左近丈夫張金蟾在火輪船上生理我雖與王朱氏認識却未到過伊家亦不知荷蘭水是何人太守見張葛氏臉有指爪痕隨詰此傷何來答稱被王朱氏抓傷太守駁詰纔稱未到過王家何得被王抓傷張葛氏語塞又詢王朱氏荷蘭水是何姓名亦稱不知太守着張葛氏交保王朱氏仍赴仁濟醫館治傷又諭攙扶王朱氏之人不拘何處遇見荷蘭水及金張兩人隨時扭送捕房以憑解案核辦云 
[控取洋銀]  
　　法界會審公堂昨據捕房解到沈一山江阿三林阿永陳阿七翁阿德五名有西捕兩人上堂候質翁太守詢據通事禀稱此案係沈一山鳴捕據云伊本在南市因事來北所携手巾包内有洋五十元至吉祥街遇見江阿三約到烟館賭博沈未預賭片刻間江阿三稱巳大負沈名下應派洋元卽將其手巾包内之洋取去故　嗚捕待西捕前往見固賭博起見一併拘押等語沈一山供係紹興人在大東門外花園弄謙吉土棧司帳江阿三前年亦會在謙吉爲夥去年十一月初五日伊來向我暫借洋四十五元如數借給其四十元是我自已之洋餘五元在店内支取言明暫借故未立據前日我携洋往北欲向熟悉人家掉換有印之洋寄到粤東途遇江阿三向索欠欵致爭並未賭錢翁太守問今供與昨在捕房之供何以兩歧沈不語西捕禀稱往拘時林阿永先在門前攔往不容進内及上樓雖無賭具而桌上却有銀洋堆積太守復詰沈一山迫令直說沈始稱同押捕房時江林兩人會云賭錢一節如或說明均將重辦故我不敢供出其實彼有十餘人賭博我未入局江阿三供係潮州人在南市開煙館並未向沈借洋彼手巾包内亦無洋且彼尙欠我錢故途遇向索旋同到林阿永烟館内正在爭論西捕卽到等語林阿永稱江阿三所供語語是實並無賭局陳阿七供在彼處橈洋烟同被捉來翁阿德稱是店夥事不干涉太守謂爾等竟推得乾凈並謂江旣稱向沈 
 
 

Page 3

 
 
索欠緣何桌上散放錢洋倘不從直供明當爲比詰翁阿德復稱實不賭錢惟樓上鬥紙牌耳太守謂卽此便是賭訨又研詰江阿三亦稱鬥紙牌林阿永陳阿七俱不認同賭太守着沈一山出外俟下期帶呈行中帳薄候查借洋之事并邀同店中人候質江阿三林阿永各先責二百板枷號一個月再核追洋五十元陳阿七翁德各責一百板免枷 
[窮途哭泣]  
　　法捕房巡捕見途中有一人啼哭帶回捕房昨送至會審公堂經翁太守垂詢據禀名田阿龍江陰人在蘇州書局學生意因師拷打難任濳自逃出無處棲身得不相識之婦見憐給錢二百五十文因趁航船來滬今錢已用完此間無親友可投故爲窮途之泣太守問其家中尙有何人答稱有老父年六十六歲在崑山衙門當差尙有異母之兄在家種地有嫂氏己生姪兒太守謂由蘇來滬中間先過崑山何不到彼尋父且來此意欲何爲田阿龍低頭不語太守飭將田暫送普育堂留養待其父兄到來查核給領 
[被交保]  
　　怡和碼頭工人顔履泰落水身死一案問官本着屍兄顔履淦另指確實之見証傳質昨日莫邑尊以另有公事未到英界會審署由陳太守會同穆副領事訊理顔履淦未經指出見証兩造各執如前而梁阿門之副手王義洪亦稱實未見推毆情事禪臣行東亦謂其時梁不在碼頭是以暫將梁交伊東保回仍俟屍兄另指見証再行傳同訊質 
[傷臥煙館]  
　　昨午後一點鐘時英租界打狗橋地方有多人厮打各不相下内有一人祗下體穿一敝褲忽　入洋涇浜内泅過法租界上岸至新街孫家弄某花烟館逕人妓房臥於床上身有傷痕致其被褥均染血跡當經該花烟館報法捕房捕頭見其面手均有傷痕爲送仁濟　　 
醫舘醫治至因何起釁并其人之姓名容俟續述 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緖八年二月二十五日京報全錄]  
　　宮門抄○恭親王等奏爲遵旨會議覆陳摺子○二月二十五日吏部翰林院正黄旗値日無引見○召見軍機鄭賢坊魯琪光○○臣奕訢等跪奏爲欽遵諭旨會議恭摺覆陳仰祈聖鑒事光緖七年十一月三十日内閣奉上諭内閣侍讀學士文碩奏門禁宜嚴並請變通大臣進班章程各摺片着御前大臣軍機大臣内務府大臣前鋒統領護軍統領會同妥議具奏欽此嗣據内閣學士貴恒奏禁城内各處當差人等請飭詳定稽察章程各門馬道鎖鑰請歸値班統領掌管御史陳啓泰請飭察紫禁城内如有開設煙館賭局及容隱匪人情事卽行拿辦各摺片七年十二月二十五日欽奉慈禧端佑康頣昭豫莊誠皇太后懿旨命臣等一併妥議具奏臣等伏察禁城重地理宜嚴肅迭經申明定章認眞稽察仍有閑雜人等溷跡往來甚至有匪徒迭次偷竊情事亟應妥爲籌議實力整頓以昭愼重文碩等所奏各節不無可採臣等謹公同商酌分别條議爲我皇太后皇是一一陳之一文碩原奏内稱値　察更向來僅祗平地朱車城上則未嘗登陟請飭景運門護軍統領會同内務府在臣分投上城巡視一節係爲杜絶匪蹝起見察紫禁四門左右馬道門外各有護軍五名値班向在該門右洞棲止値班旣遠兵數又少不足以昭愼重擬請由八旗護軍營各添派章京一員護軍校一名護軍十名增在馬道門外値班由内務府武俻院各支搭氈棚一座令其白畫在彼看守每日初更時每旗章京一員帶護軍十名各持長槍分投上城傳籌巡視其餘護軍校一名護軍五名仍在馬道門外看守仍由値班前鋒統領護軍統領及内務府大臣文武職大臣率同値班印務章京司鑰長各執職任號燈每日夜間毋庸預傳時刻分投上城稽察該章京護軍等均令各執本旗號燈傳送籌支絡繹不止黎明後該官兵等下城仍在馬道門外値班所需長槍號燈由護軍營自行備辦再端門由左翼前鋒營添派章京一員前鋒十名天安門右翼前鋒營添泒章京一員前鋒十名均在該門左右馬道門外一併支搭氈棚値班看守每日由闕左門値班司鑰長天安門値班副印務章京帶領上城巡視均二日更換其添派官兵口分銀米懇恩按照紫禁城内値班官兵章程一體支領以示體恤一文碩原奏内稱六班値宿除王公領侍衛内大臣例不察更外其餘均應周歴巡視似宜酌分段落俾有專司擬請嗣後太和門親軍及昭德貞度等門以内中一路護軍値宿均交散秩大臣偕同續辦事章京督察巡視凡包衣朱車專交内務府大臣率同包衣護軍統領督察巡視八旗朱車專交景運門護軍統領率同司錀長督察巡視至文武職大臣旣無本管兵丁則協同稽查是其專責應不分文武每日輪一人分巡包衣朱車一人分巡八旗朱車以輔各該管大臣之不逮每日闔門後先察一次旣而夜分再察每察時令隆宗門司鑰長撥給文武職大臣護軍校或藍翎長各一員護軍各五名俾資差委散秩大臣應帶親軍數亦如之内務府大臣差務煩重員數又少三院卿職司較簡可否照内大臣補班之例令其補進内務府大臣班等語臣等察所請分　稽察收効較易三卿補班亦屬允協均請如所奏辦理其所奏各處報單遞本管大臣外應令兼遞稽察大臣該大臣等次日交班時將報單交侍衞處主事呈明王公内大臣存案一節察王公内大臣値班各有職守未便統管各處報單前鋒統領護軍統領内務府大臣亦各有專司自以循照舊章爲是惟文武職大臣旣有稽查之責若無報單無憑察點應令每日每處各備報單一分存置該班兵房無論文武職大臣巡察所至卽呈單候點毋庸赴文武職値班處呈遞以存舊職而免纷繁一文碩原奏内稱往昔開門接事總在丑正後有時或及寅初近今子正開門毋乃太早可否攺循舊制並請申明舊例非黎明辨色不准擅出紫禁城並東華門西華門應禁婦女步行出入等語係爲愼防溷跡整肅觀瞻起見均請如所奏辦理一文碩原奏内稱紫禁城内地面凡有專𨽻衙門處所應仍由各該衙門自泒官役往宿看守其空閑處所由奉宸苑酌撥官役看守將官役姓名人數報明内務府景運門請給腰牌以便察核又貴恒原奏内稱請飭内務府大臣將各値所官役蘇拉及各太監他坦各處飯房夫役人數察明登立淸册全行給與腰牌每日察點各等語擬請嗣後紫禁城内各衙門公所應由該衙門自行派撥妥協官役看守隨時查察並開具官役姓名年貌籍贯淸册咨報景運門以備稽察其内務府所屬各官所値房並各太監他坦等處應差官役蘇拉人等應令各該處自行核定人數開具姓名年貌籍贯淸册報明内務府景運門並各繕寫木　一面懸挂各該處門嗇每日闔門後由内務府値班官員會同各處三旗該班兵役前往按牌察點倘有不符卽行拿辦内務府所屬空閑處所擬令關防衙門派撥妥實蘇拉住宿看守伊由内務府値班官弁巡察所有各官所値房等處應嚴飭包衣護軍統領及該官兵等會同景運門弁兵隨時巡察如各該處有容隱匪人開設烟館賭局情事卽行查拿從重懲治倘値班弁兵有怠惰偷安及人數不齊者一經查出卽行分别叅辦並由内務府每届半年揀派司員會同該管内管領將各該處詳細淸查一次至各處官役人等例給佩帶腰牌現經内務府詳查該官役人等一律更換發給並營造司　處及造辦處武備院一併添給進匠夫役腰牌應請飭下各該管衙門嚴飭該官役人等一體佩帶以憑稽察倘有不遵及商費閑人自行溷入並各他坦太監帶入經官兵拿獲輕則枷號示衆咨報步軍統領衙門限滿釋放重則送部治罪至文碩所請由奉宸苑酌撥官役巡守查紫禁城内地面除河道外向不歸奉宸苑管理並所請各處照保甲連坐及首告子賞之處事多窒碍流弊易滋均應毋庸置議又文碩原奏内稱阿哥所宜如何泒撥官役常川邏守請飭該衙門妥籌辦理查阿哥所正門左右門每日包衣護軍營章京一員帶領護軍校一員護軍九名住宿看守四角係驍騎營章京一員帶領披甲三十一名住宿看守由關防衙門派乖哈内管領三員向只門外看守嗣後擬飭乖哈内管領會同値班護軍叅領驍騎營章京每月朔望進内察看一次每届半年由内務府揀派司員會同護軍營驍騎營詳細淸查一次又文碩原奏内稱太監他坦規制宜肅等語已於前一條詳議外其請由内務府將欽定宮史及現行則例有關門禁稽查約束各事宜逐細摘錄知照景運門等値班各大臣遵照擬如所請行一文碩原奏内稱大淸門内並西苑三海其門禁應一體愼重三海陳設宜每年夏季欽派大臣察騐一次等語查大淸門闕左右門東西長安門均宜愼重看守禁止閑人往來應由該管大臣破除情面嚴飭所屬實力遵守舊章辦理三海等處實有閑人擅往河水結凍時成羣嬉游尤不成事應由該管大臣飭屬禁止務期整肅其各處陳設本有典守舊章可循所請每年察驗一次之處擬無庸議又原奏内稱各衙門微員吏役人等徒步趨公往往由紫禁城内往來行走不過意取便捷可否准由闕左右門東西長安門往來出入一節查紫禁城各門向不准擅行出入在官員役往來行走均應恪守舊　未可因徒走趨公者行走便捷稍弛禁令况現値嚴申門禁之際整頓尙且未遑若此端一開必閑人溷迹是否因公亦難詳察所奏應無庸議一文碩原奏内稱値班官兵如遇事盡職者量不奬賞拔以升階一節察年終欽泒大臣看視奬賞原爲體恤値班之意至格外奬賞拔補升階當以盤獲竊犯緝捕匪徒爲斷不得憑空給奬致啓夤綠冒濫之弊又原奏内稱午門値班綠事獲讉兵丁尙爲愼重職守可否飭令桃充馬申抑經開復護軍等語查午門護軍毆傷太監一案該護軍始而攔阻本其職守厥後懹疑追毆殊屬　謬業經欽奉懿强從寛懲辦所請拔補缺分應無庸議一文碩原奏内稱宿衞官兵每届冬令風雪初寒勞苦可念該管大臣應籌畫添給柴薪其在門洞値宿兵丁尤宜給予勒木噴支搭俾資棲止各節擬由各該衙門酌量籌給俾　實惠一文碩原奏内稱文武職大臣進班先是欽奉特簡數員輪流入値旣而指名擬派奏請入値者有之同治年間該大臣等於遵議進班章程内始請文職至三品武職至二品一體値班毋庸一一奏派但諸臣中有年齒漸高之有雖精力未衰無妨任事然論步履之長恐非所勝是原議章程猶有未盡等語所論亦是所有文武職値班大臣嗣後擬請飭查照從前舊章指定奏泒一貴恒原奏内稱馬道各門鎖鑰歸内務府管理事權未一請飭歸値班統領交替掌管等語查馬道門鎖鑰向歸値班司鑰長收管並不由内務府管理應無庸另議惟紫禁四門樓端門天安門樓均有内務府武備院存儲官物亦應愼重請飭下各該衙門選派司員於每日黎明時會同値班印務章京副印務章京司　長察驗有無情形出具押結呈報景運門存案備察一陳啓泰原奏内稱請派親王會同内務府大臣前鋒統領護軍統領於禁垣以内及左右切近之處凡係官舍閑房如有開設烟館賭局及容隱匪人情事查拿懲辦等語該御史意在　底淸查不知禁城重地理宜鎭靜現在重犯業經正法誠能巡緝認眞盤詰嚴密旣可無虞於將來自可寛宥其旣往若如所奏必須王大臣率領多人到處搜察不惟有乖體統印亦徒駭聽聞應毋庸議以上應行各條　由總管内務府大臣前鋒統領護軍統領督同所屬官兵實力奉行至堆撥任址務須齊整器械務湏適用兵丁務湏精壯足額均當隨時力求整飭毋致日久生懈自干咎戾所有臣等遵議緣由謹繕摺具奏伏乞皇太后皇上聖鑒訓示此摺係景運門主稿合併聲明爲此謹奏奉旨已錄 
 
