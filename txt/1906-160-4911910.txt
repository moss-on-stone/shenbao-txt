# 1906 - 160 - 4911910

 

Page 1

 
 
[電傳上諭]  
　　閏四月甘三日奉上諭前因京師雨澤稀少當經派禮親王世鐸等虔詣覺生寺等處恭代拈香旬日以來尙未得雨農田待澤彌殷實深焦盻允宜再申籲禱朕於本月二十六日親詣大高殿拈香並派恭親王溥偉前詣覺生寺恭代拈香時應宮仍派順承郡王訥勒赫昭獻廟仍派貝勒載洵宣仁廟仍派貝勒載瀛凝和廟仍派貝子溥倫同於是日分詣拈香欽此 
　　宮門抄念三日召見軍機莊賡良 
 
 
 

Page 2

 
 
[淀橋自來水廠攷察記代論留日學生錢學坤來稿]  
　　中歷四月十九日。西歷之五月十二號也。是日天日靜朗。惠風和暢。校師大澤榮太郎集諸生一百五十餘人。至操塲排隊。成列而行。頗整肅。約行二三里。抵車站。雇坐急行車。瞬息行三十里。抵淀橋。入自來水導源處。地寛敞。圍三里許。四至植榆柳爲界。抵中心點。廣潭十餘。溶溶者與目謀。泠泠者與耳謀。容與其間。心神怡曠。時校師約所轄該處之警長未至。立俟良久。日方中。苦炎熱。各擇樹蔭以息。一時許。轄淀橋警長至。立樹蔭中。脫帽。諸生起。與爲禮。環而立。彼卽爲演說自來水歷史。 
　　三百年前。該處水勢稍平。不若今日之高下懸殊也。爾時東京水道甚尠。民飲維艱。德川初年。雖嘗於神田赤阪諸區。開通水道。然皆因外來潮水。汚濁不堪。民飲多致疢疾。京都旣建。凡百維新。多仿歐制。爰擇該處設廠。借天然水勢之高下。以灌注東京。該處水高東京一百九十尺。其源從玉川來。共長一萬一千一百尺。築高堤以朿其源。鑿濾池以清其滓。通鐵管以注其流。置機械以抽其汽。由此達彼。而後朿京全地。所飲皆醴泉焉。東京人口約一百五十萬。每人每日需水約四立方尺。此處諸池容積共一百萬立方尺。足夠所需。故得取之不盡。用之不竭。誠天然之利益也。 
　　演畢。導之行。上高堤。使觀濾水池。池有三。深廣一例。長七百二十尺。寛三百四十尺。深二十尺。高平地九十尺。四圍用煉瓦造成。下鋪碎石。上蓋細砂。砂面横軌道。以便泥車往來。三池輪換灌注。每日空一池。役工數十人。使鑱去所積泥滓。必使水質瑩潔。無纎塵屑埃而後止。濾池堤外一長溪。則所通玉川之來源者也。隄下開三門。門内藏鐵機。揚其清。激其濁。涇渭之界。由此分焉。俯視之。浲洞澎湃。激可過顙。勢甚烈。由高隄下。列溜水池十有八。式如一。長二百五十八尺。寛一百六十六尺。深九尺。色澄碧。是注濾池之水以使之内達者也。由溜水池而東。則抽水之大鐵池在焉。池廣十餘頃。四圍底面。鎔鐵而成。上蓋鐵板。板上列瓦筒數百。以通空氣。上舗砂。如平地。内深若干不獲覩。各處水管。均萃於此。鐵池旁設機器廠。導人之。炎氣上蒸。汗涔涔下。諸生不能耐。觀少頃卽出。淀橋警察命少息。由袖中出寫眞器。不盈尺。顧廠外峙一小山。草木葱葱然。使諸生立於上而撮影焉。惜所撮不獲覩。料其景象當絶佳者。池旁數頃無細草。踏地作　　聲。細砂狼藉不知幾萬斛。積砂處砌石成數礦。礦外山積又數十堆。是皆備之以需濾水者也。廠側一小池。中峙石。内藏噴水管。四溢如圓蓋。高三尺許。製頗奇。下金魚數百頭。游泳其中。甚樂也。旣出。復由急行車歸。至嚮所上車處而下。是時夕陽在地。人影散亂。不復如項之好整以暇矣。 
[美國艦隊將由日本來華]  
　　二十二日東京電云美國海軍少將德蘭君統率戰鬥艦歐亥歐號又巡洋艦葛爾范斯吞號嘉丹諾甲號兩艘于今日駛抵長崎與英國艦隊相會英國巡洋艦定于禮拜四驅逐艦定于禮拜五由鹿兒島起椗美海軍少將德蘭君定于西六月二十一號由長崎開赴烟台譯字林報 
[美政府裁撤杭州美領事之原因]  
　　二十三日文滙報云本館得官場通告知日前口報所載杭州美領事署裁撤由於判斷湖州地皮案而起一節並無根據裁撤杭州領事署之條件於一千九百另六年正月一號發交美國國會於三月九號始攺爲律法杭州領事署現尙未撤因美政府不以杭州爲要地然亦不以其地爲無事可辦至其所以裁撤之故則因該處之事移交駐滬美總領事兼管更爲便捷也所有杭州美領事署之事將交英領事代辦一說亦復不確以駐滬美總領事實有辦理該處美國交涉事件之責現任杭州美領事雲君現在上海卽日回杭將地皮案辦結（按此係指湖州海島案）再赴青島或哈爾濱新任該兩處亦將設立美國領事署也 
[駐美梁使留任一年之風傳]  
　　文滙報云前曾傳稱駐美梁鎭東星使有再畱任之說茲悉北京政府之意但欲令其留任一年耳 
[拐匪在香港被獲]  
　　香港西報云日前有中國拐匪自厦門北海汕頭等處拐帶人口二百名至港圖往外洋販賣爲警察捕獲此等拐匪意在先令拐帶之人口在港作工然後携往南洋各島是蓋彼等之慣技也譯字林報 
[贛撫吴覆甯蘇皖三省電（爲禁米出省事）]  
　　來電悉諸公持論均極允當惟贛省情形微有不同贛米向不出洋山鄉之米艱於出運故價極廉而萍鄉一帶則賴湘鄂之米接濟自湘告災贛米卽出省不少致價飛漲各處卽自封禁李薌垣方伯首爲萍鄉告急卽嚴飭各屬照常流通不准阻遏嗣據闔省紳士公禀請嚴禁米出省重抽出口米釐而免内地轉運之釐稅亦係援照本省成案聲請是以飛飭出省各卡口一體查禁請免内地米釐一節已行司局核議以贛省度支奇絀又不能不兼籌並顧故贛米非但不准出洋並不能准其出省辦法亦有區别也祈查照轉致熹（南 
[武穴莠民滋事漢口]  
　　日昨省垣接武穴來電謂該處莠民因借米貴爲名紏集數百人將著名錢店兩家肆行搶刧其勢張甚省中大憲聞此警報已派大隊勇丁前往彈壓矣（亦） 
[興國州亂民滋事漢口]  
　　鄂屬興國州地方日前忽有亂民麕集揭竿肇亂其勢洶洶張宮保聞警除派兵彈壓外併委漢口馬路工程局總辦周嵩甫太守前往查辦一切（兵） 
 
 

Page 3

 
 
[大軍機條陳施行要政北京]  
　　十三日兩宮召見軍機大臣時討論一切新政瞿子玖榮華卿两大臣力陳應行興革事宜奏請速行立憲基礎及修明内政藉收治外法權並請飭下西北兩路將軍新疆庫科烏塔等處大臣嚴飭訓練新軍籌備邊防兩宮聞奏深爲嘉許諭飭隨時奏請施行（甘） 
[政府會議整頓庫倫辦法北京]  
　　據政府人云近日王大臣以庫倫邊疆緊要必須認眞治理故迭次會議擬訂辦法數條電致庫倫辦事大臣飭卽實力整頓云一振興庫倫商務須先設欵合修張庫鐵路以期銷貨推廣釐稅增旺一詳細調查礦務以防私售外人庶免糾葛一隨時派員巡察中俄交界卡倫以資防範一推廣警察彈壓地面保衛商民一務以聯絡蒙情開通蒙智一擴充後地荒墾以興農利（上） 
[電覆緩設青海叅贊京師]  
　　政府前因邊防緊要擬設青海參贊一缺曾經電飭陜督查覆核辦十二日陜甘總督電致政府謂查西寗所轄之青海蒙古地方地瘠民稀若再添設參贊一缺恐多窒礙徒滋擾累應請從緩辦理其巡防事宜應飭西寗辦事大臣實力整頓以免疎虞（諸） 
[電查烏城辦理金山派差事京師]  
　　日前軍機大臣電致烏里雅蘇台將軍略云本日面奉諭旨前電奏稱喀爾喀賽音諾顏部汗因金山卡倫派差受累曾經邀集土謝圖罕車臣罕札薩克汗在庫倫公平判斷等因務飭將軍和平辦理勿使賽音諾顏獨自受累亦不可釀成風潮希將現在所議情形作速覆奏勿稍徇隠（上） 
[請禁法商開設藥棧北京]  
　　聞有法國商人在崇文門大街擅開藥棧侵佔官街經内城巡局禁阻該商置之不理日前外務部照會駐京法使飭卽轉爲禁阻法使已允照約辦理令其歇業矣（下） 
[電飭直督查辦薊州敎案北京]  
　　日前政府電致直隷總督謂查近年以來薊州等處天主耶穌敎民屢有與民衝突情事惟恐日久成仇釀成交涉亟宜防範於先以免貽患於後應請貴督飭屬隨時嚴查實力勸導務使民敎各泯猜嫌云（上） 
[不允要求裁免進口貨稅京師]  
　　日前德使至外務部與王大臣會議謂瓊州海口釐廠所有人口貨物徵収台砲經費仍請裁免以恤商民各堂憲謂前飭雷瓊道查明據稱海口抽收各項貨物台砲經費已有十餘年之久且均抽自華商與洋商半稅單毫無干涉自應照常辦理勿庸裁去（伯） 
[直督咨呈添募新軍名册北京]  
　　日前直隷總督咨照練兵處略謂現在各鎭兵弁分派各處駐紮亟宜招募新軍前曾委員赴鹽山滄州慶雲等處招募壯兵現已成鎭除嚴飭認眞督練以備調用外應將花名清册一併咨請貴處查核備案（下） 
[飛划水師合成一軍蘇州]  
　　蘇垣官塲傳述督練公所敎練處提調謝别駕謙兼帶之飛划水師中營無暇兼顧中丞之意擬攺歸記名總兵郎桂林兼帶並將徐錦堂參戎所統之飛划左右二營飛划副左副右二旗均歸郎總鎭統領以期飛划水師合成一軍聯絡緝捕其徐錦堂叅戎則專帶蘇捕一營云云（永） 
[議築軍用鐵路北京]  
　　十六日練兵處王大臣會議本年秋操所有南北洋官員兵弁以及載運軍械事務甚繁擬由直隸達山東河南湖北修築軍用鐵路其一切應用材料赶辦不及暫在蘆漢鐵路借用以期迅速並聞此舉原擬日内具奏惟慶邸之意恐糜費勞民諸多窒碍故尙未决定也（上） 
[勘查宜萬路綫四川]  
　　川漢鐵路總工程司組織開築事宜由川督錫電聘留學英國鐵道大學校之卒業生陸君耀廷胡君棟朝爲川漢鐵路工程師現陸君已於三月杪抵川胡君約七月初到蜀故陸君在成都先設一川漢鐵路研究會專講求一切路工利弊現于四月初起程赴宜昌萬縣間先行查勘路線以便籌劃開工云（閏） 
[又請派唐紹儀總辦粵路京師]  
　　日前天津粤商又公電商部略謂善堂私舉鄭官應總理商等不認應請奏派唐大臣總辦以維大局而順商情云云○探聞暹邏粤商日前亦公議不認鄭官應總理仍請奏派唐紹儀不日將電禀商部（枝） 
[准予給咨留學路政杭州]  
　　浙省鐵路學生前已由留東自費生中如額選取六十名業已應課茲有烏程縣附生羅向辰等禀請給咨赴日自費研習路政俾盡地方義務當奉張筱帥允准飭知學務處懸示云本處前奉撫憲飭知學部咨開日本各學校以西歷四九兩月爲學期之始各省選送應預計程度按期彙送其需材太急不能久待者可以不拘此限等因該生等自願籌資游學研究路政係屬當務之急自應照准仰卽遵章取具保結願書履歷相片各三分呈候詳請撫憲示期考騐給咨可也（的） 
[港商粤路股銀議存銀行香港]  
　　日前港商二十四家又電呈商部略謂粤路羣議商辦故各商爭先附股現集有四十餘萬小票乃省中善堂昨函迫收此項股銀商等以未奉商辦明文未便照准若不歸商辦已人股銀仍由各商收回現在公議將此股銀暫存匯豐銀行聽候部示并乞維持准歸商辦云云（交） 
[鎭郡瓦木作罷工風潮續誌鎭江]  
　　鎭郡瓦木工匠相約罷工加價風潮已誌前報茲悉常備四標營房工程被衆匠阻撓停工後已經監督工程委員高大令據情電禀省憲請示辦理至所獲滋事工匠某某五人尙押在縣日昨邑尊郭子華大令特傳各匠頭當堂諭話飭令從速妥議並出示曉諭各工人赶卽開工聽候各匠頭公議自示之後如再有不法工人藉漲工價爲名硬行停工聚衆把持情事定卽專提從重懲辦（再） 
[江督批句容縣禀江密（爲擬罪懸殊又關交涉事）]  
 
 

Page 4

 
 
句容縣會同委員禀會訊棍徒周小友等並無聚衆結會情事擬請分别監禁請示遵等情奉江督周玉帥批據禀此案衅由係因客民楊天德吸烟遺火燒燬魏國發柴薪經魏國發邀同評論口角以致糾衆互毆被桂銀山等將魏國發陳正和毆傷而魏國發之弟魏老三亦將貢海毆傷至敎士指控周小友並無爲匪不法情事分别酌擬監禁擬笞保釋各等情前來查周小友如果實有糾黨拜會情事亟應從嚴懲辦今核來禀據稱周小友先開油坊生理因虧本歇業並無聚衆結會爲匪情事經該縣出示招告究竟有無控告之人禀内亦未叙明而原告魏國發又稱聚衆設會係出傳聞並未查有設會實據亦無搶劫謀命等案晏海堂陶之榮伊不認識均係傳聞之訛是周小友一犯與魏國發等案互毆之案全不相涉該縣委等並未將周小友是否聚衆結會實情根究明白輙以聞係不安本分一語遽將周小友擬以永遠監禁未免草率至雷正和桂銀山毆人成傷律有本條擬以監禁五年三年亦覺過重且兩造互毆彼此有傷何以置毆傷貢海之魏老三等於不問更非持平之道案情罪名出人懸殊又關交涉尤宜詳愼未可稍涉率忽仰寗藩司會同蘇臬司核明所擬是否允恊悉心酌議詳復飭遵此繳（永） 
[科舉款項定期儘數解京南京]  
　　昨江督接學部咨文内稱各省督撫將關於科舉各項用欵無論報部外銷儘數解京以資學務經費本年卽値鄉試之年向來款早備齊應用迅將内銷之文武鄉試兩闈經費主考路費進士舉人花紅旗匾舉人盤費會試謄錄書手瓊林宴銀以及關於鄉會試各項各省名目不同或有或無亦異各照該省向有名目每科例支銀數逐一聲明於本年六月以前解到一半十二月以前掃數解清以資急用其内銷之貢生坊儀外銷之文武兩鄉試經費一併按成依限搭解勿稍遲延等因現已分行司局遵照辦理矣（寒） 
[札知導引舒部郎察看警務江寗]  
　　巡警部派本部員外郎舒鴻儀至両江等省察看警務及習藝裁判等事已記前報茲悉江督周玉帥接閱部文後查得江省習藝裁判等所尙未設立僅有警察局所及警察學堂可以導看等情已分札各司道遵照並札行蘇臬司一體遵照矣（永） 
[上海道禀江督電（爲催部示常關出口棉紗攺定辦法事）]  
督憲鈞鑒常關出口棉紗請攺辦法事奉冬電自應靜候部示惟稅司因近來出口棉紗日多稅釐所虧甚巨迭來催問可否電催大部迅賜核覆飭遵候示（容） 
[雷農部多壽擬請收回關稅利權摺二日續廿]  
　　今者利權旣失反客爲主外人未得之利權方且日肆要求今欲使其將已得者還之中國其辦理之棘手何待云云然利權所係斷不能一聽之外人則於無可如何之中爲補救萬一之策正今日所有事也其策維何其一宜攺定通商約章也兩國相交不能不立條約條約之立必出於両國之意願此地球萬國所同也獨至中國則不然其爲約也半出於彼族之要挾喪失權利不可枚舉當事者又不諳條約性質於是不宜載之條約者亦加入條約之中卽如整理關稅當時中國無熟悉稅務之人暫用客卿未嘗不可但去取之權應操之我不應以此載之約章之内一人約章則彼可以持我之短長握我之主權故爲目前計能屏絶外人而不用策之上者也旣不能屏絶則莫如於攺訂條約之時將稅務司必用英人一條删除或謂利權所在英人未必不力爭然我果能持之以恒喻之以理英人未必始終不讓步也是爲收回之起點其一宜設立稅務學堂也日本之變法也其初亦用西人而使日人隨之學習數年以後學習旣成辭退外人專用日人故能奏維新之奇效中國不然其初之任用外人也與日同任用之後倚如手足視如腹心一任他人之代庖絶不爲挽回之計故今日不惟西人不肯交還關稅卽使西人交還亦無人可以接收故爲今之計宜亟立稅務學堂延西人爲敎習選聰穎子弟人内肄業專課英文算學簿記商法各學明定年限尅期卒業一旦有機可乘自可措置裕如或謂中國關稅向由英人把持若易用他國之人或可就我範圍不知非我族類其心必異卽易用他國之人未必較勝於英人况關稅利權已爲英人所得今欲取諸英人之手委諸他國之人英人豈能甘心惟收回自辦則彼雖甚不願亦且無所藉口彼西人之詬中國人也動曰中國人士具有特别之劣根性往往有受西人文明之敎育旅居外國數十年一至中國其作僞如故往時中國出洋學生有歸而受雇於海關者輒復舞弊此言出自西人確否不可知卽使有之亦不能以一人槪衆人也未完 
[奧匈互商了事]  
　　二十二日奧京反對匈加利之舉動已由两國互商了事惟與政界初無關繫 
[高麗匪亂未平]  
　　二十二日東京電云高麗匪亂尙未弭平 
[那特爾叛匪死亡之數]  
　　二十二日倫敦路透電云現計叛匪之在那特爾受戮者共有五百七十五人英將麥金敘之意以謂叛匪業已受挫矣 
[法國之内政外交]  
　　二十二日倫敦電云法國首相沙立安君在議院宜布法政府擬行之政策内有舉行大赦徵抽進項稅及修攺軍律三條並准政府雇用之工人亦得組織團體惟不得同盟罷工法國當與同盟之國及各友邦益敦睦誼外交政策當仍以信義和平爲本如是則庶可輔助各國實行弭兵之議矣 
[英國敎育條件尙未决議]  
　　二十二日倫敦電云英國學部大臣所擬敎育條件已派員研究惟現復展緩所以待内閣之决議也譯字林報 
[俄政府加惠農民]  
廿三日倫敦電云俄國政府以農民横議日甚因擬 
備地五十兆畝撥給無田之農民 
[意國首相宣布政策]  
　　廿二日栢林電云意在利首相紀歐第君在議院宣布新政府之政策其言頗注重意大利堅守三國之聯盟聞者皆表同意云 
[法政府擬行新政]  
　　法報云法首相在議院宣布之文件頗爲衆人所 
嘉許該件所載爲擬舉行大赦籌畫國用整飭綱紀擬抽進項稅修攺海陸軍軍法等事法國政府亦將增修聚會之法律惟不准各工黨有罷工之權法政府將整頓殖民地使之興盛爲之設立行政之方寛壽財用至法國外交政策法政府當仍謹守信義和平之宗旨以聯友邦而堅同盟此外復表明海陸軍之可恃終則諄諄勸人民之同心協力云譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[寳豐奏補江漢關道鎭江]  
　　現充牙釐局總辦候補道寶豐業經鄂督奏補江漢關道於日前赴轅禀謝（八） 
[官錢局擴充粤漢鐵路股票總收發處武昌]  
　　日前官錢局總辦奉鄂督面諭在該局内設立粤漢鐵路股票總收發處承辦招集鄂境路綫全數股欵已紀前報茲已訂定簡明章程十二條並在該局左右圏購鋪房多間以便擴充居址辦理路政（八） 
[常備軍嚴禁請假武昌]  
　　　張虎臣統制以秋操在邇傳諭營中無論何項弁兵均不准因事請假（八） 
[榜示錄取司書生蘇州]  
　　蘇省督練公所招考司書生已記前報現已出案計正取四名薜祖蔭周恩綱金猷琳周恩縉備取六名孫光華周恩常顧景長郭任傑王俊程紀侯並示諭正備取各生定於本月二十三日取具保結開明三代籍貫住址來所聽候復試 
[警局酌撤武捕員蘇州]  
　　蘇垣巡警局總辦嚴觀察以現當整頓巡警一切事宜均應按照新章辦理新章内並無武捕員名所有各路原設之武捕員現在愼重用人未便一律攺充巡弁自應由局察看擇其稍有才幹者酌畱一二員聽候差遣其餘則一律裁撤等情札飭蘇城内外七路巡官遵照各將本路之武捕員出具切實考語呈候查核以便酌定去留（吉） 
[巡警局嚴辦書吏揚州]  
　　巡警局徐姓稿書經袁述之局憲詳准運台發給飯食等錢諭令不准需索不料該書等於某案仍索費洋銀五元爲局憲訪知當卽嚴責斥退（引） 
[警察員定期到差蘇州]  
　　蘇省前派赴日本學習警務之丁憂候補縣丞楊寳書現已畢業領憑回國卽奉上海道瑞觀察咨調來滬辦理警察事務楊君已赴各轅禀明到差（永） 
[飛划左營駐防松江蘇州]  
　　管帶飛划水師左營林開武都戎奉撫憲札飭將全營飛划調赴松江一帶扼要駐防巡緝都戎奉札後已於二十一日禀辭啓行（永） 
[查辦礦務安慶]  
　　商務局提調任廷牧太守以桐邑孔城開辦礦務有糾葛情事因於十九日特乘吉安小輪前往查辦其詳容俟續報（士） 
[示諭展寛街道武昌]  
　　鄂城街道窄狹鋪户林立現在東洋車馬車不下六百餘乘往來行人殊嫌擁擠若遇火患延及比隣諸多窒碍鄂督特飭首府警察局出示謂以後如被火灾及攺造房屋均須展寛街道三尺云云（八） 
[派員提匪到省蘇州]  
　　蘇撨現接鎭江來電云梟匪董道奎已拿獲請派員迎提至省等情現已飭派鹽捕中營锺鴻鈞前往已於二十二日率隊啓行（吉） 
[揚府遵飭通禁醃蠶揚州]  
　　榮太守奉江督憲札准上海總商會文奉商部電開通海蠶桑公司電稱通海繅絲車户收買新蠶先用鹽醃取其絲重不知絲含醶質易於霉爛買者不察受虧甚鉅有碍中國絲綢大利查此弊始於皖省流害鎭江及江北一帶現値新絲上市迫請查禁等因到部轉行到會應請迅飭所屬一律嚴禁到本部堂准此合亟飛札遵照云云太守當卽飛飭各州縣一體嚴禁矣（詳） 
[吞用覊所公欵揚州]  
　　江都縣覊押未定罪犯之所狹隘卑溼受疫斃命者甚多上年籌集一千數百千文存庫以備攺良實爲鄭重民生起見乃陳小崖大令忽將是欵提用旣不撥還亦不另籌以致開工無望深堪浩歎（引） 
[濟南大火災山東]  
　　山東省城洪德昌茶鋪於初一夜失火延燒左右南北店鋪共二十五家計路南洪德昌門面後座三十二間文生祥錢店十間金昇二十五間鴻祥皮店二十二間仙源居棧房大門一間福源永十間正品齋十五間瑞昇號九間廣義成八间富恒三間路北玉合成二間木作店門面三間永興三間豐勝十間春香樓一間德景隆十四間長勝號一間有懷十九間恊太成八間東太昌四間福順七間源茂七間太號九間聚和堂三間慶祥和五間仙源居三間更堡一間計共二百四十餘間撫帥以各家被災情形可憫特發銀二千兩交首縣查明給領（荒） 
[蘇州講報社簡章]  
　　一命名本社爲宣講聖諭演說敎育農工商業等事並開通勞働社會而設名曰蘇城講報社 
一宗旨本社敬以聖諭廣訓爲經以忠君愛國尊孔尙寔爲緯舉凡興學勸工有益世道人心者演成白話按期講解惟一切偏激之談關涉政界治安者槪行屏絶一規則本社開講時首先演講聖諭廣訓來聽者一律肅立致敬及至演說别端方准人座靜聽不得交言涕吐吃食紙烟等事雖鄉農工人衣冠藍縷者槪准入座惟不得袒裼裸裎以昭愼重 
一社所本社自去年秋間就省城内設立五處先行試辦候有成效及經費充足再行推廣 
一講期本社第一社在孫岳班塲姜宅按逢一六第二社在閭門按逢二八第三社在吉利橋玄壇廟按逢三七第四社在鐵瓶巷姚宅按逢四九第五社在大樹巷吴宅按逢五十等日宣講 
一經費本社一切開支均由同人公認並不在外捐募俟經費充足再行添設閱書報社 
一施醫本社原擬設立醫局因經費無多暫行發給小票以便病民就診貧者給藥一槪不取分文 
一戒烟本社刊有執據與柏樂文惠更生两醫生訂定凡有志戒鴉片者持據至博習醫院福音醫院等處戒烟僅取飯資 
一旁聽本社每逢講期延請就近警察生旁聽以昭功令 
一社員本社執事由各自擔任不支薪水所有籍貫姓名另册詳載以昭核寔（助） 
來函 
[普勸海内熱心志士廣立講報社]  
　　恫夫曠觀員輿大勢斐洲臠矣澳洲白矣競爭風潮日益劇矣優勝劣敗成爲天演之公例矣二十世紀開序以來歐米列邦各挾其所謂冒險平民宗敎貿易四大靈魂龍跳虎拿鯨擲　呿自大西洋而飛渡於太平洋沿岸横絶一世演最壯最烈之活劇大施其民族帝國主義經濟國粹主義之手叚生吞活剥朝恫夕喝跋扈於亞東大陸而我以神明之胃有五千年歷史之人物四百兆公用之文言二十六萬種生物之出產六十萬方里石炭之鑛藏居揚子江流域黃河流域西江流域形勢優勝河山美富之偉大中國適當此競爭中心之族渦而長劍失利荆榛滿路不能雄飛宇内一旦墮落降爲世界三等國吁暛乎吁暛乎奚爲而至此一言以斷曰惟其民之無自覺心而已無自覺心故無自治力無自治力故無社會精神無社會精神故無國家思想失敗之 
 
 

Page 10

 
 
　　因此其故也由是愛國之士僉以練兵興學富國强民之策爲國中一大問題斯固然矣甲午以來言之者不一人爲之者不一事矣然而影響所被功效猶微者何也攷諸立國原理高等人材固足貴而必以激發全國之忠愛爲主個人學術固足重而尤以飬成多數之智識爲主况乎今日者限於經費而國民敎育旣不能普及迫於時勢而地方風氣又不得不開通然則救急之圖治標之計舍講報其奚從某等旣墮麈　怵心浩刦沗爲國家一分子不敢不勉盡義務以救時艱此敝地講報社之所由成立焉區區宗旨　開民智爲第一義以除烟害爲爲第二義以攺良風俗爲第三義以勸興實業爲第四義以使知各國大勢爲第五義以振興尙武精神爲第六義其他則可驚可愕可喜可歌可猛省之事凡有關於愛國思想者皆人焉說者謂拒約之功戒焑之力徵兵之效其原因悉基於此斯言也固非某等之所敢居亦可見我同胞之足與有爲矣夫以某等之不肖而貢其愚誠尙有一得之用則海内熱心志士其才之十倍百倍千倍於某等者何可勝數苟其踵而行之漸推漸廣或由一而什焉由什而百焉由百而千焉萬焉或由省而府焉由府而縣焉由縣而鄉焉鎭焉無地不講報則無人不明理易黑暗爲光明渡苦海登彼岸其勢力之宏大足以爲各種敎育之前驅而增重於我講報界者有斷然也然而或非之曰興國之道不謀其大者遠者徒乞靈於口頭生活毋乃徒勞筆舌耶不知筆與舌者輸人文明之大機器左右世界之主　力也哲華遜一檄而美之獨立成林肯一呼而美之奴政絶彼其策勳於當世者獨非筆舌之力也哉雖然两者相較以論理學之範圍準之則舌之功用較筆爲尤廣盖天下之　閱書閱報閱小說閱白話者必其　　　字者也若夫不　書不識字之人而與之以書報與之以小說白話則秃盡七寸之管不如掉三寸之舌也明矣是故講報者以　舌爲敎習以報章爲敎科書以社會爲開通風氣之良學校者也諸君諸君苟以國家爲責任者宜如何抖擻精神犧牲齒牙傾無量數熱血竭四萬八千廣長舌以常惺惺之法爲我衆生作現身說乎宜如何竭志盡慮組織斯社以忠君尊孔尙公尙實尙武爲之體以喚起其自覺心提　其自治力增長其社會精神與國家思想爲之用振聾發瞶使之誕生文明以光復我偉大之民族乎嗟　寥落江山斷杜鵑之血沈酣麈夢喚歸獅子之魂此非一手足之烈也願與諸君共　之海内同志毋以我言爲迂 
　　今日尙有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
變通卽由該省巡撫學政會同考試仍照章將取中舉人發給憑照奏咨送京覆試其合格者不再奬以實官仍留該專齋進習專門畢業後送京考試等因業由調任撫臣張曾敭與臣寳熙於上年六月將該專齋豫備科第一期畢業生會同考試照章辦理在案茲又届第二期學生畢業之期臣等遵於上年十二月初三初四初五初七初八等日親赴該學堂糊名編號分别内外兩塲按其所學程度當堂發題嚴行考試内塲照章試以經論史策各一篇其西政西藝一塲卽係該專齋平日所授課程免其另試外塲擇試代數形學八綫英文圖畫歷史輿地質地理財政公法政治動植物物理化學化驗醫學等十七門其英文理化等科臣等素少研習仍由該專齋西敎員公同校定分數查上屇畢業生係從嚴定以五十分爲及格此次試卷經臣等悉心參校分别優劣並遵章加入三年與品行分數在五十分以上者取中舉人五十七名先給文憑送京覆試其有畢業匀分已逾五十而三年匀分不及五十或三年匀分已逾五十而畢業匀分不及五十與全匀分數均不足五十者共八名分别退學補習有差查此次畢業生專攻西學三年方緘衡其内塲較外場爲遜然通經能文者亦尙不少若外場科學則實卓有可觀合第一期畢業生計之成就已在八十人以上該專齋總敎習敦崇禮曁分敎習等劬心訓迪成效昭然其勤勞自不可没應由臣人駿另摺奏請奬勵至進習專門據敦崇禮商之臣等以上届畢業舉人二十五名人數太少暫擬從緩開辦俟此次畢業生送京覆試及格者咨送回晋再行合定班數俾各進習專門之學以便敎授而免叅差除咨學部查照外所有臣等會考西學專齋豫備科第二期畢業學生並進呈分數表緣由謹恭摺具陳伏乞皇太后皇上聖鑒訓示謹奏奉硃批學部知道表併發欽此 
宮門抄三月十六日兵部太僕寺廂白旗値日無引見莊王順王等由東西陸回京請安亨公請假五日召見軍機 
[山東巡撫楊等奏爲遵旨推廣青州旗營學堂謹將攺建齋舍籌備欵項各情形會陳摺]  
　　頭品頂戴署理山東巡撫直隷布政司臣楊士驤青州副都統臣文瑞跪奏爲遵旨推廣青州旗營學堂謹將攺建齋舍籌備欵項各情形恭摺會陳仰祈聖鑒事竊臣等伏讀光緖三十一年八月初四日上諭停止科舉徧設小學責成各督撫實力通籌認眞舉辦等因欽此又臣文瑞於陛辭時面奉諭旨以興學練軍爲急務等因欽此臣士驤於臣文瑞到東時卽面與籌商亦深以整頓旗學必不可緩查青州駐防營牛齒日繁子弟可人學堂者不下六七百人僅舊日奏設之小學堂隨營武備學堂曁八旗原立之官學義學實不足以宏敎育而廣造就現擬於滿城内添設初等小學堂四區分爲左翼兩區右翼兩區一區之中分爲四齋一齋延敎習一員授徒十五名均按八歲以上十五歲以下者挑人復於此外增設備齋四處延敎習四員俾蒙童肄習其中以備將來升人正齋之選一切科學悉照奏定章程辦理不使稍有歧異所需四區學舍查有乾隆三十五年裁併佐領四缺衙署尙堪修葺攺作學堂其備齋學舍則就舊有官學重爲整理以期簡易此設立青州旗營蒙小學堂及攺建齋舍之情形也育才莫急於興學興學莫先於籌欵青州旗丁困苦久在聖明洞鑒之中欲求集欵興學實屬無此財力查上年五月臣士驤會同前任青州副都統臣英慈奏請將青州營額設馬一千四百六十匹裁去八百匹每月省出乾銀一千二百兩作爲添練馬步練軍曁加給馬乾之用現存馬六百六十匹除操馬四百匹外所餘二百六十匹專備營中照例差用現擬於此項差馬内擇其口齒過時者裁去百匹每匹每月可省原乾銀一兩五錢曁上年加添乾銀一兩共計每月可省乾銀二百五十两再將各旗舊設官學每月公集銀六十四兩歸併其中作爲十六齋四處常年經費至修理齋舍購置書籍及應用器具等項核實估計約需銀三千餘兩除現裁馬百匹變價支用外查上年臣士驤奏設撥給青德兩營海灘淤地現正派員招墾一俟事竣卽於此項地租内酌量匀撥此青州旗營設立學堂籌備項欵之情形也臣等受恩深重遇事恊商覩時局之艱難思和衷而共濟以爲整頓旗營重武備尤重文事敎育普則人知禮義共抱尊君愛國之誠科學全則士奮功名可備禦侮折衝之選現値庫欵奇絀之際臣等於無可籌措之中撙節挹注俾青州旗營子弟先立始基將來小學畢業量其材力或遞升中學堂高等學堂或分送隨營陸軍學堂庶期文武兼資上副朝廷勸學儲材培植旗丁至意除分咨學部户部兵部立案外所有籌設青州旗營初等小學堂曁籌欵情形謹合詞恭摺具陳伏乞皇太后皇上聖鑒訓示再此摺係由臣士驤主稿合併聲明謹奏奉硃批該部知道欽此 
宮門抄三月十七日刑部都察院大理寺廂紅旗値日無引見新授倉場侍郎吴重憙到京請安出使大臣張德彝到京請安定成良揆由東西陵回京請安玉璋因伊孫以侍衞用謝恩道府丁學恭等謝恩直隷試用知府田載厚謝恩安徽試用知府沈定謝恩恩潤來秀預備召見召見軍機吴重憙恩潤來秀 
[河南巡撫張奏爲晋省各屬遵設罪犯習藝所以資敎飬而興工業摺]  
　　調補河南巡撫山西巡撫臣張人駿跪奏爲晋省各屬遵設罪犯習藝所以資敎飬而興工業恭摺具陳仰祈聖鑒事竊查調任撫臣張曾敭任内承准軍機大臣字寄光緖三十一年四月初三日奉上諭翰林院撰文吴蔭培奏罪犯習藝所新章請責成各省府州縣一律分設一摺著各直省督撫飭所屬一體認眞辦理原摺著抄給閱看將此諭令知之欽此欽遵飭辦在案臣維罪犯習藝所之設原爲安插遣軍流徒輕罪人犯起見旣可收約束之功兼予以謀生之計洵屬意美法良前經升任護撫臣趙爾巽奏奉飭部議准行令先就省城及各管巡道各設罪犯習藝所一區等因維時省城已設有自新習藝所收飬罪犯較輕之竊盜賭匪等類規模　備當經攺爲省城罪犯習藝所因冀寗道卽在同城不復再設並敕據河東歸綏兩道禀報均已籌欵建設惟雁平道一處因地方瘠苦籌欵維艱議由所屬府州分設此外各廳州縣有禀已設者有議而未定者有經費難籌者情形不一未能一律辦齊臣到任後疊經飭催趕辦茲據署按察使胡孚宸將查明已設處所及現辦情形詳請具奏前來臣覆加查核統計各道府廳州縣已設罪犯習藝所者共五十一處應建工廠或占裁汰綠營舊署或借廟宇公所閒房開辦及常年經費自一二千至數百兩不等非就地 
 
 

Page 17

 
 
[蘇垣官事]  
　　蘇垣仕學館内班學員尙大令崇基屢次考列前茅現經藩臬兩司會同札委辦理蘇城中路巡警分局巡官差○蘇藩濮方伯接奉撫憲札開准補震澤縣丞周師尹公事茫然不知義務著畱省察看遺篆特委准補寳山縣主簿洪恩波署理（永） 
[批查估地糾葛案州]  
　　内閣中書汪鍾霖控彭永昌佔地一案經前吴縣李大令斷令充公後涉訟四載未結現在汪鍾霖又赴督院具控奉周玉帥批云查此案原斷以彭永昌造屋基地來歷不明卽行充公契據塗銷汪鍾霖契照發還自可尋覓的地係屬核實秉公辦理是以批准在案據禀前情本署部堂查此項基地該職旣契照俱全隣証亦確該縣謂差地查得南隣契載北至汪姓字樣係屬誤塡要知南隣買地正値汪彭互爭之日業主與中人代書更須確切查明不肯草草落筆該差地似有偏護情弊揆核案情彭永昌所佔屋基係該職之業惟原斷令該職尋覓恐另有的地但該職自向各户查找難保不攔阻滋事必須官爲差查方免口實且胥門内空地不多居民亦稀易於挨查仰蘇臬司卽飭吴縣派差限日恊同地保逐一挨查如查無汪地則彭永昌所佔造三間之屋基旣係來歷不明卽係該職的地應卽給還兩間以免緾訟禀發仍繳（吉） 
[呈報被控浮收陋規人官杭州]  
　　浙省近因財政竭蹶由張筱帥通飭各州縣將陋規私費核實開報然爲日已久報者寥寥邇有處州士紳聯名投撫轅指控麗水縣李令樹聲經征錢粮任意侵浮當奉飭府查復李令知事不了將侵浮各欵槪行列人陋規項下并將應送道府以上三節兩壽等門包悉數開明以圖取巧嘗試張筱帥閱之甚不謂然現已飭司撤調并聞須予以参劾處分云（的） 
[電飭斬决盜匪杭州]  
　　浙西嘉湖一帶盜匪甚熾因奉撫憲諭飭嚴行查剿不得如前因循姑息以長匪燄茲據嘉興府張百琴太守禀稱在平湖北門拘獲盜匪三名已均拒捕受傷訊供不諱當奉電飭就地正法示儆（的） 
[上海中央學校章程]  
　　第一章目的第一節本校敎授日語及高等普通學而設畢業後使之得人日本諸大學及高等專門學校爲目的 
第二章修業年限第二節本校定三學年爲畢業每一學年分爲三學期第三節授業日數一學年約計四十三禮拜每一禮拜約計四十點鏱爲度 
第三章入學程度第四節凡願進本校肄業者必須身體强健品行端正畧通中國學問年在十二歲之上方准入學 
第四章學科第五節本校之科目修身日文日語英文漢文算學化學物理植物動物鑛物生理地理歷史普通體操兵式體操音樂圖畫 
第五章入學期第六節本校每年正月下旬七月上旬爲入學之期但有缺員臨時許入學第七節入本校修業者須開具願書及保證書並開辦費洋四元第六章退學第八節凡學生秉性懶惰品行不端或身有疾病萬無成業之望者違背本學校規則者以及應繳學費不繳者均卽斥退不得在校肄業第九節如學生有疾病或有事故等情擬請退學或請假者須由保證人知照本學校允准方可 
第七章試騐第十節試騐爲學期試騐學年試騐畢業試業爲三種學期試騐每學期終行之學年試騐每學年終行之畢試騐三學年終行之　有疾病及其他之事情不能應試騐者經敎員之評决追補試騐 
第八章學費第十一節本校學費每月四元膳宿費每月八元午膳一餐每月二元須先缴三月惟有事故擬請按月匀缴者須侯本校允准方可 
第九章例假 
第十章校　本校校長佐佐木常夫白（也） 
[滬城官事]  
　　前江南提督李壽亭軍門昨日因公來申住洋務局又江西截取同知章蕙蓀司馬定基順天人到申住老福海里又補用縣邵式之明府聞洛等昨均因公到道拜會禀見邵明府與辦理湖南義賑之長洲縣敎諭唐相卿廣文錫晋均奉撫憲電調赴湘辦賑○候補縣王明府鳴銓昨至道轅辭行赴都○上海機器局總稽查廣東候補縣羅伯芳明府之彥派往外洋考察一切刻已公畢由德國回華到申住源鑫里○金陸自來水廠候補道嚴觀察其章近奉江督札委至義大利國赴賽領憑到申不日出洋（合） 
[電覆収到密電底簿]  
　　關道瑞辛儒觀察近奉户部頒發密電底簿昨因專電禀復謂奉發滬字密本謹收備用惟通本清單未蒙發下請速補發云（事） 
[宴商售地事宜]  
　　上海道瑞觀察前日因葉紳售地一事特邀李京卿經方及虞洽卿朱葆珊樊樹勳諸觀察在洋務局設席會飲晤商一切（事） 
[道批照錄]  
　　昨日滬　瑞觀察發出批示一道錄下吴淞分關管單經制舍人王載裕禀批江北子口來貨擬在淞關徵稅一事旣稱係由麻幫辦傳述何以本道詢准好稅務司復函並無其事現該舍人已調赴黃田分口應卽遵照前往妥愼辦理母庸多瀆黏抄附（事） 
[翻建公廨房屋定期開工]  
　　公共公廨房屋不敷應用由關絅之司馬禀請各大憲將舊房拆去翻造三層洋房各情均詳本報茲悉此項翻造工程已經估計定委擇吉本月念九日興工矣（力） 
[搜查私藏軍火]  
　　住法租界文元坊之應桂馨屢屢犯案前日經英捕房訪悉有私藏軍火情事飭中西包探投法捕房禀請麥總巡派探協查並將應父子拘入捕房諭交的保候英廨移提歸案訊辦（興） 
[續議塡濬廢河]  
　　滬城四鋪叚董鍾顧李吴等五君昨又刊發傳單請各店主各房東等定期今日假邑廟内園覆議濬塡各廢河善策（事） 
[業户重議總工程局出租灘地]  
　　滬南沿浦灘各業户前日又在揭普豐會館會議總工程局出租浦灘事宜到者甚衆僉議具禀當道各憲挽回光緒二十三年前督批准漲灘歸各業户接漲升科利權僅有童醞山反對各業户均不以爲然云（宜） 
[扣獲逃捐駁船]  
　　船户李元發高阿虎等專在南市包逃捐稅爲督憲訪知札由上海道飭縣獲案收禁候解前晚又在南市大碼頭將高之駁船一隻及船夥　　頭一名一併扣獲到縣汪大令諭將　　頭押訊船交埠頭看管候示（嚴） 
 
 

Page 18

 
 
[地保因不允蓋戳送縣]  
前晚上海縣汪大令訊案時忽有念五保二圖地保至案喊稱近有董事王介伯等欲將圖内營地瞩令小的蓋戳變賣小的以未便爲辭致被送案請究云云大令以未閱該董送縣來函判候再核（嚴） 
[土膏攺徵統稅告示]  
　　欽命户部右侍郎兼管錢法堂事務督辦各省土膏統稅事宜柯爲示諭事照得各省土膏稅捐現經財政處户部奏明推廣辦法一律攺爲統稅奉旨允准通行遵辦嗣後無論何省所產何省所銷均由第一關局一道收清黏給印花執照聽其運銷何省不復加徵以昭劃一奏派大員會同各省地方官設局辦理外合將財政處户部奏定章程摘要示知其各遵照母違特示後附章程十九條冗以長不及備載（寳） 
[違章自願罰鍰]  
　　滬南外郎家橋現經有人捐資禀請總工程局雇工攺建平橋所有往來車輛人等由局出示一律繞道免礙要工不料前日有沈某者强欲行走爲駐防所壹百零七號巡士所見喝阻不服互相口角沈即回家呼得輿夫二人將該巡士號衣脫去並赴駐防所指控一切由駐防敎習禀明局董查得沈不應違章商諸正裁判官孫明府立飭所丁提訊旋沈自知不合遂央董事程吟園君及學董穆君等至局集議經沈願罰洋二十元寢事（尺） 
[租界居民傾倒垃圾須知]  
　　英美租界工部局邇於垃圾一事整頓甚嚴故每日捕房禀廨傳罰違章傾倒之案自一元以迄二三元不等如抗傳不到攺爲提訊加倍科罰此新例也按往年租界居民每届夏令早晨六點鐘前可將垃圾倒于自已門前或弄口倒垃圾處本年不然該局定有新章令各家預先至局購買鉛桶一只計洋一元數角置於門内如有垃圾陸續傾入其中次早有垃圾小車經過各家自向車中倒去萬一小車已過將此垃圾傾棄門前卽在傳廨科罰之例也（力） 
[爭奪泊船釀命]  
　　煤炭船夥朱生發娶妻未滿三月前日裝煤至黃浦灘馬頭起貨突有一五十四號空駁船由小火輪拖帶而來亦欲停泊戒朱傍岸因朱不允被駁船夥二十餘人拔至船中任意蜂毆並遭抛人浦心他船見而施救均被逐阻以致屍身不知下落昨經屍兄阿蔡知悉卽投法總捕房控告捕頭飭赴巡江吏處投訴候核（興） 
[傭婦病斃案又須訂期覆訊]  
　　駁船户汪阿五因傭婦患病不爲醫治雇人抬赴荐頭家中以致在途身死老閘捕房以汪居心殘忍送請公廨懲辦當由讞員關司馬會同英副領事訊明屬實判罰洋一百元並押捕房三月此去年冬間事也今春汪之家屬延穆安素律師禀請翻案經中西官會訊數次以汪已押二月有餘所少無幾從寛保釋在案乃前日英副領事函致公廨謂汪阿五一案尙須復訊關司馬因卽飭差傳諭汪之保人卽日將汪交案訂期禮拜六午後復訊（力） 
[交保勒限繳銀]  
　　英商喴釐洋人控楊德記陳錦發王藹堂等定貨不出一案昨晨襄讞孫明府與英副領事復訊原告洋人投案請堂上諭飭被告出貨或請限繳銀兩訊之楊供此案商人已經吃虧若再缴銀更爲虧累且號東處難以交代求察　西官會商之下判楊交原保限一月繳銀一千两再核（力） 
[上海縣案]  
　　虹鎭鄉人倪　郎按　　祿　匿伊妻張　經大令判唐　押張氏交夫具領在案前晚大令又命將　　案　詰判姑從寛交保省釋○塘橋巡局函解拐孩匪徒陳阿毛到　經汪大令收所判候補　茶館主　金壽質訊在案前晚亦　復訊陳一再叩求寛宥不敢再犯大令判姑念若求從寛交茶館主朱金壽保出○糾衆毆斃江四並割去腎囊之凶犯顧和尙王金標两犯前晚大令飭提至案照例順供押候備文解勘○又提搶刦寳山縣十五圖某姓家之盜犯陳錦成順供陳亦並無翻異判仍還禁候解○孫耀曾投撫轅控縣差吴杏林串勒等情經汪大令訊明孫係揑誣押候詳辦在案前晚復訊孫已自知悔誤一再若求大令姑念年老從寛開釋（宜） 
[總工程局紀案]  
　　南倉張家弄口單小園今春翻造房屋因作頭陳泉生拆屋不愼歷斃比隣屋内紮草　松江人三命由縣詣騐斷令該作頭酌給恤洋完案刻下此屋已將竣工佔及貼隣沈仁祖地基並被截毁屋簷經沈向論不　投局呈控昨由陳參軍集訊單供此由作頭之意小的不欲佔地因判赶將所佔地址拆讓並將屋簷修還完案○福隆久記樹行馬夫蔣永生昨晨騎馬疾馳愼將孕婦金吴氏撞倒受傷投局禀控陳參軍判將給醫傷洋五元由氏具領○陳裕卿手持竹竿昨晨黎明時在　瓜街行走巡士見其形迹可疑拘解駐防所飭令交保詎陳不服胡閙經巡士解局請究陳參軍申斥數語交保開釋（尺） 
[英美公廨早堂案]  
　　蘇人李吉生在張姓烟間爲夥前日串同他人至潘吉堂號騙取綢貨押洋分用經　報由包探獲李盤詰據稱當於南市安　等典内昨日解廨請究襄讞孫明府商之美安副領事判押候函　總工程局　　　　訊辦○甬人徐隆三王阿三等串同在新閘車橋路某里　屋開爐私毁制錢爲包探張天林訪悉禀明捕頭往拿當塲獲住徐王两人起出大錢十千餘並鎔化銅片昨亦解究明府判押候復訊再奪○許小潘劉金保投捕房報稱流氓陳大毛卽陳四大毛　　搶衣不從被戳受傷又陶銀保張雙喜報被流氓徐　元即王春元綽號油壺蘆搶去衣物並受刀傷等情昨經包探米順楊掌生拿獲解究明府判押候訊辦○揚州人唐小七子隨叔來申不知如何攫取路人牙扇由捕拿究唐供年十四歲家有母妹因病來滬措資不敢搶物明府判遞解揚州○陳江三王阿三等至張阿大粥店吃粥起釁互毆由捕解究張供被毁碗盞等物求究明府判各罰洋两元充公再賠毁物洋兩元○雉妓張金保王傅氏違章拽客由捕解究判各將保洋十元充公○王阿六竊取木板張阿二竊俞阿華家布衣王阿大竊鍚賡記家木頭由捕解辦判二王各押五天張　三天○捕解宋阿富朱阿二因細故將周天成扭打請究明府詰得阿三無干判卽開釋阿富押三天○朱裕卿　賴史子斌抵押洋銀控奉傅案判押候過堂質訊○張兆助竊龍飛馬房内馬刷麻袋等物由捕解究判押兩禮拜○顧文茂將滕根福之妻誘匿出售控奉傳訊亦判押候過堂訊奪○捕送迷路七歲男孩許阿弟又十歲之蘇州女郎請爲安置司馬均飭暫交官媒留飬候過堂訊供後出示招認（當） 
[法租界捕房事]  
　　某法人函稱英租界某包探之車夫李三元倚勢在法界與匪黨爲伍前晚强搶某甲手中銅元三百枚應請拘辦麥總巡因卽飭探拘人捕房押候解堂訊究○西飯店主麥仰欠李錦泉煤洋一百廿元七角李投法　控告中西官判麥還洋七百十七元李除去缺煤洋三元七角在案昨麥奉諭如數將洋繳至捕房傳李具領（興） 
[美租界捕房事]  
　　戚阿林行經四考脫路被酒醉西人毆傷頭額由戚投報捕房飭一百零一號西探將該西人拘獲押辦戚送同仁醫院求治○莊品發報稱在西華得路遭流氓張阿江及混名冲天　等强　不遂並被凶毆捕頭當即飭探拘獲訊無証據斥不准　○張金生扭控王渭金欠洋五元屢索無著請究奉飭投公廨控告○余水法行經新記浜路被某西人之犬咬傷腿際投捕房請究捕頭著送工部局醫生騐明是否瘋犬所咬再核○鄧阿二在華記路傾倒垃圾違章由捕拘入釋出候函請公堂傳訊○前晚有二西孩至斐偷路浜施和尙船上嬉戱由施交捕帶入捕房昨晨經西華得路二十號西人投請領囘了事○十八號西捕在百老匯路拘獲酒醉西人一名帶入捕房押候醒釋（似） 
 
