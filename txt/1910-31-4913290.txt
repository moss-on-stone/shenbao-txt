# 1910 - 31 - 4913290

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章十二月二十一日内閣奉上諭直天津道員缺著謝崇基補授欽此軍機大臣署名奕劻世續鹿傳霖那桐戴鴻慈 
[宮門抄]  
　　十二月廿一日召見軍機凌福彭 
[宮門抄]  
　　十二月廿二日召見軍機洵貝勒薩鎭冰余誠格論説 
[論治鹽政策（翰）]  
　　世界各國治鹽政策。大抵不出三途。有絶不課税之國。千八百七十一年後之白耳義千八百二十五年後之英國及瑞典是也。有課鹽税之國。丁抺諾威葡萄牙俄國北美合衆國秘露紐甫特拉痕脱祇課關税。德法荷蘭課生産税兼課關税者也。有政府占賣之國。瑞士墺匈伊希臘裁爾秘亞羅馬尼亞土耳其及吾國是也。然則第一問題。卽鹽之當課税與否。第二問題。卽課税與專賣敦爲得策。第三問題。卽吾國鹽政改良。當從何策試述大略如左。　　議者曰凡物之無代用品。而爲生活上不可缺者。莫如鹽。用以課税。在政。府則失之苛。在人民恒覺其苦。不可者一。準租税公正之原則。凡取諸富者貴多。而取諸貧者宜寡。若食鹽課税。則貧者以粗食故。而需用常多。富者以美食故。而需用反少。感痛苦者常在下級人民。不可者二。一切租税得使人民。各自量其負擔力高下。而爲擔任或廻避。計鹽税則皆。有擔任之義務。而無廻避之方法。不可者三個人因食鹽消費而感覺負担力之高下者甚寡。則因徴收租税。而節省個人之經。濟者亦寡。故以鹽税爲一種公共貯蓄。其説殊謬。不可者四。挾此四害。則世界各國。宜無有行之者矣。然以歐。州論。則自羅馬以至今日。猶復盛行。以吾國論。則自漢以迄本朝。未嘗廢置者何歟。兩利相衡取其重。兩害相較取其輕。古今中外有同情也。言課税之利者曰。以低率課税。而總額之敢入者多。其利一生産之地域有一。定監督調查手續較簡其利二。鹽雖爲生活所必需然持最。少之一部。各人負担。尚無所苦其利三。免除工商業上用鹽之税。而担課食鹽。區别之法猶易。於實業上無所害其利四。鹽之爲物。最適於間接消費税性質。其利五。有此五利。故鹽雖非。純然良税然當國家經。濟困難不能。不取民以自衛之日。人民割此一部分以供國家。公共之費用。亦其宜也是。不必援英國白耳瑞典之例。而遂謂鹽之不可課税也　　雖然課税之法。有直接課之商人者。有由政府專賣者墺匈鹽專賣。鹽之價格。依墺匈兩政府之合意而定之。更加算販賣費用。鹽一生脱奈爾。（約吾國八十餘斤）平均九法郎或十法郎。（我國三元四角二分或三元八角。）一千八百九十四年。得二千二百十三萬法郎之純收入。　　伊國鹽專賣。全國分製鹽塲爲十處。六處屬國家營業。四處屬私人營業普通鹽一基。（卽我國一升餘）四十生氣梅特爾。（一角六分）粉鹽六十生氣梅特爾。（二角四分八釐）精製鹽七十六生氣梅特爾（三。角四分）千八百九十四年。有五千四百九十萬犂累。（一犂累當我國四角）之純收入　　日本專賣日本巿價。食鹽一石。平均一元五角。專賣法更課以二元五角之收入率。鹽額五百萬石。年得一千二百五十萬元之收入。事務費八十六萬三千元。尚得一千餘萬之純益。專賣方法。使各地海鹽之生産者。各納鹽於政府。政府與以賠償金。　　德國鹽税德本行專賣法。千八百六十七年。基於關税同盟恊議。廢專賣而行鹽税。除農工業上使用及輸出於外國者。每一生脱奈爾。課六馬克之税。（約我國三元。）設採鹽所及製鹽塲。若變更營業之方法時。須届出於收税廳。受其監督。千八百九十六年。内國税四千七百四十萬馬克。　　法國鹽税法在十四世紀於鹽有公課。一部爲製産税。一部爲通過税。及地方出入税。乃今日食鹽税之基礎。千八百四十八年四月十八日。以勅令全廢之。十二月二十八日。以法律復興。鹽一基。課税十生氣姆。（吾國三角餘。）國庫收入千九百零一年。九百十五萬二千法郎。　　吾國鹽政吾國自漢以來。卽行鹽專賣法。本朝襲明舊制。積久弊生。税金徴收。煩苛複雜。爲各國所無。私鹽密賣。没無常。滙爲盜藪。官吏緝私動成巨案。非全體改良。而苟且補苴。不足以濟困也　　官制國家取民之財。徴收費務求其少而後上可利國。下不病民。多一。 
 
 

Page 4

 
 
　　官吏卽。多一。層徴收費。吾國别全國産鹽地爲十區。區置鹽政。督撫兼管之。掌實務者曰鹽運使。曰鹽法道。其下屬員有經歷知事庫大使。鹽運使所管地域。普通分爲數區。區置分司。其長官曰運同。運判。一分司管數鹽塲。各塲置鹽課司大使。至鹽掣同知批驗所大使。提舉司。巡檢等官。則隨地方而異其名。官吏之多如是。徴收費卽不得而少。（未完）專電 
[電一（北京）]  
　　御史江春霖續叅贛撫馮汝騤摺現已發表有云馮汝騤朱家寳素相朋比肆爲謾欺臣已明言仍交朱家寳查覆是以盜捉盜盜未得而刦殺益甚應治朱家寳以謾欺之罪 
[電二（北京）]  
　　學部奏山西學務議長梁善濟選充諮議局議長改派解榮輅接充 
[電三（北京）]  
　　都察院代奏請願書之諭旨係慶邸鹿中堂擬旨那相不甚贊成 
[電四（北京）]  
　　各代表今日邀集各界集議辦法 
[電五（東京）]  
　　日本政府定西二月十日前募集内國公債一千萬元其條件如下付入額九十五元利率百分之四償還期限四十五年至五十年提議契約期自西二月十日起至二十八日止 
[電六（東京）]  
　　美國阿烏度呂科新聞主筆來曼阿波土於高峯博士開晚餐會時演説謂日英美三國同盟實係維持世界永遠之平和緊要新聞一 
[實行商埠新官制之先聲北京]  
　　近日憲政館議定商埠設官分權治事現已將各情分咨各省内稱現查全國商埠共三十餘處所有改照新官制設置管治員缺内分行政官管理全埠事務並會同交涉廳官商辦重要事務巡警官管理全埠警政及保護稽查外商事務度支官兼管全埠捐税事項海關税務官專管全埠理船征税事務審判廳管理全埠華洋商民民刑訴訟案件交涉廳專管全埠洋務交涉並會同行政巡警審判等官商辦各事均由各省督撫參照新訂外官制由宣統二年起分别次第設　并仍俟部定各官缺職任詳章頒行照辦 
[軍諮處近事]  
　　關於官制現因籌備立憲各部院具奏摺單皆須按年辦結陸軍部新官制一項應于本年籌擬辦法至宣統三年卽須實行故日來部堂各憲對于此事頗極注意已迭派軍計司司長繼君與軍制司司長易君赴軍諮處會議一切以便呈請濤朗兩貝勒核定後會同陸軍部定期奏請頒行按日本陸軍省官制分勅任奏任判任三種除武官自一等大將以至十三等之伍長各屬均係武職人員而文官亦自一等至十七等有卿與大輔少輔諸職並無軍事省不用文職之例現我國實行尚武主義聞有將陸軍部之郎員主事全行裁撤之説此後奏咨文牘等件皆責成軍官軍佐辦理　　關於練兵軍諮處大臣濤朗兩貝勒因奏定各省編練陸軍章程内奉天山陜等九省統限三年内練齊刻已將届期滿而各省咨報僅成混成一二協及數標者甚多亟宜咨飭陸軍部轉行各督撫迅速編練務於明春一律告成以便由本處派員查閲昨已諭飭行文該部　　關於建築西安門大街迤北有聖毋文敎會樓房一百六十餘間及平房六七十間皆係法國人吉善自出巨資所建現軍諮處堂憲以其對面卽監國攝政王府第擬將該會房屋購作軍諮府之用俾遇重要軍事可以就近禀承辦法刻聞與該該總裁吉善及監督李愼修等一再磋商已允定備銀十餘萬兩作爲購買之費所有室中一切裝修什物全行不動將來遷移時只須將大門内外改建衙署形式便可遷入辦公並聞日内卽擬奏請撥欵派員接收矣　　關於退伍各省陸軍以前編練者已經數年照章有應行退伍者現調駐紥直之陸軍聞亦將届退伍期限曾經陸軍部咨飭各督撫查報現又經軍諮處咨催各督撫並敦飭直督將所有退伍兵丁之姓名年貌籍貫住址速行查明造具清册送處以憑核辦　　關於資格軍諮處近以各鎭新軍統制一缺總握一鎭特權關係至爲重要向多由各督撫率行奏保漫無限别其中未免有資格不及之處 
 
 

Page 5

 
 
　　現議由本處會同陸軍部詳定各統制官應具之資格嗣後須碓具有各項資格無缺者方准列保并擬俟會訂後尚有將現在各鎭統制一律甄别之説 
[熊京卿咨報東省進出米數北京]  
　　度支部前接東三省監理熊京卿咨報清理情形已紀前報茲悉近又咨報云錦新營口道山海關監督周長齡函稱奉直總督北洋大臣札開度支部奏定新章海關册報除季報外均於年終造彚總册詳晰報部前來現據新常税關兩税務司函開該税關自本年九月十五日起至十月十五日止新關進口出口月册報告計進口大米二千十一担出口大米六百十担常關進口出口月册報告進口大米二十九担出口大米三百七十担兩項比較仍係新關較多等因造送清册前來當經覆核無異相應造册咨報大部查照核辦 
[石門恐又將閙事嘉興]  
　　石門漕務於初十日開倉後三四日内竟無一户完納迨至十四五以來始有糧船到倉然合本色折色每日不上五六十石刻聞高大令已嚴比地保並飭差下鄉緊追又聞石邑塘東鄉民爲抵制租漕起見早有坐飯（卽索食）之謡近因桐邑南鄉業已聚衆坐飯遂亦實行其事於前日糾集老幼數百人突往靈安鎭徐君襄宜家騷擾當由徐君分給銅元設法遣散事後又送究爲首者數人已由高縣主提訊責押 
[八旗世職兵丁鬨閙軍署]  
　　杭防右司椿梁到任至今頗不理於衆口凡本營世職以至馬甲無不啣之入骨十八日旂營昭忠祠特開大會每人均佩布條名曰𤍽心公益聞其内容係爲拒絶椿右司起見十九日晨該營將軍瑞公爵因封印賀喜回署見門首人數衆多詢及緣由知有八旗公禀閲悉係要求三大問題一謂各兵丁輸浙路股票銀兩按月由右司扣存現聞浙路已借外債欵應得給還 
　　二旗營定制凡新補馬粮向須三月後給發今以旗兵生計艱難可否早發三請籌辦工藝傳習所俾貧苦者學藝自給免致流爲匪盜瑞留守閲禀後除股票一節待查外餘者當卽照准給諭張掛俾得解散不料椿右司適值來署下轎後被衆詬辱羣起喝打將帽子脱落鼠竄而逃繼而轅門人數愈多約計千五六百人除閒人外衣襟均有𤍽心公益徽章留守以要求已遂何以並不解散復遣巡捕詢問衆稱尚有一請應勒令椿右司本日交印又奉諭允可衆復聲請謂接任何人須請宣布未及答諭卽聞署内飭傳三十二佐領速來窺其用意似欲由各佐勸導解用然問題未竟時已三句三十分鐘云 
[護鄂督電奏人心安謐武昌]  
　　政府據岑春蓂電奏沿江各省謡傳外人佔據東三省致有無知之徒發單開會等事經卽恭錄上諭電寄各省防範已見昨報茲悉護鄂督奉到廷寄業將該省人心安謐情形電請軍機處代奏原文錄下 
　　北京軍機處王爺中堂鈞鑒辰密竊文鼎於十一月十一日欽奉諭旨（見昨報不贅錄）祇聆之下仰見朝廷杜漸防微之至意查鄂省本年十月間武漢一帶軍學界中頗有誤聽謡言以保安中國爲名私行發單聚議生事察其情由多係匪徒散布流言希圖擾亂卽經前督臣陳䕫龍出示諭禁嚴拿造謡匪徒一面佈告軍學各界剴切訓誡羣遂息竊維武漢重鎭輪軌交通華洋聚處人心最爲浮動匪徒尤易溷跡加以今年水災過重飢民太多深慮勾結煽惑現雖竭力廣籌振撫修築堤垸開辦平糶以蘇民困漢口地方飢民較衆現已札飭江漢關道及廳局各員分途資遣免致麕集一隅擾害治安並調陸軍兩隊扼紥租界附近保護彈壓藉資鎭懾近兩月來地方綏謐並無前項謡言及開會傳單演説情事軍學各界亦頗安謐堪慰宸厪文鼎仍當隨時督率文武各員認眞嚴密查禁切實防範倘有上項情事立卽查拿解散分别懲辦不敢稍涉大意以弭隠患而保治安所有查明實在情形謹據實上陳伏乞代奏 
[鄂省鐵路協會之近狀湖北]  
　　湖北商辦鐵路協會前經議定六十九廳州縣俱須組織分會并各公舉代表駐省以爲協會輔助機關茲調查各廳州縣分會成立者已有三十處舉定代表姓氏列下江陵枝江宜都公安曁荆旗駐防時象晋松滋杜武臣監利趙增訓隨州李仲膺天門呂承源恩施王海珊袁國紀鐘祥張中立興山沈文鑑黄岡程明棟孫國安安陸王式玉大冶王春玉長樂張耀麟建始吳金文鄖縣張繼業羅田周從煊均州丁雲濤谷城劉元丞竹山郭肇明黄梅邢宗煃廣濟劉孝移棗陽衛寅賓東湖沈明道郭慶餘 
　　聞鐵路協會曾接晋京爭路代表來函縷述部臣不允將鄂路歸商自辦及近日進行之棘手情形該會同人深恐人心渙散秘未宣佈僅於十九日午後召集在會職員商議對付方法後事皆何容俟續誌 
 
 

Page 6

 
 
　　鄂路資本估需二千五百萬元前經議定以五百萬元爲優先股限於明年三月内一期繳足現在認優先股者已有四百七十餘萬元然交出者不過數萬元大約非商辦局面早日决定則繳欵恐難踴躍也 
[西報譯要]  
　　日俄亦欲染指錦愛鐵路文滙報載二十一日倫敦電云據聖彼德堡電稱俄政府照會中國政府略謂擬築之錦愛鐵路有礙俄國利益中政府於許讓該權時須斟酌俄國之意見等語日政府亦照會中國謂該路與彼亦有關係故願與各國協同經營同日柏靈電云據俄京電報代理電稱俄政府對於錦愛鐵路一事已在北京設法保全俄國利益　　駐華美使定期赴任文滙報云美國駐華新使開爾杭君將於西三月八號在舊金山乘蒙古號郵船啟程赴華擬在滬小作勾留再行晋京履新 
[京師近事]  
　　鹽政處近有遷至統計處之議度支部澤尚書昨與侍丞參議定辦法將來統計處改爲統計科卽劃歸財政處管理財政處旣已將寳泉局地址實行佔用卽可將該局地址改設財政處之分科辦事處以資簡便　　郵傳部徐尚書因日前復接粤省來電仍係報告粤路弊混情事當向左右堂及某參議商議謂粤路占川粤幹線四分之一且邊務日亟匪黨時起關係尤爲重要乃開辦數年積弊如此之深實屬不堪整頓非由部迅派妥昌另行勘估督飭依限告成則該路終無完美之効果云　　宗人府以宣統二年二月初一日爲資政院選舉之期昨特咨行宗室學長族長覺羅佐領子女首領調查宗室覺羅中之年在三十歲以外未充巡警檢查審判各官及三品以上之實任官員海陸軍官員者詳細查明傳知届期投票　　本月初八日外城總廳新立之緝捕隊隊長白連海帶同隊兵十二名在京北高麗營拿獲私造僞印僞票要犯蘇占元等七名搜出僞造各部院曁京内外大小文武衙門印信戳記共二十餘顆之多其餘各銀錢商號之紙幣票戳不計其數解廳後訊出案件甚夥最重要者爲去年曾用假印信函至某邸處騙去銀七千兩一事已於十一日午後解送大理院審擬所有原辦長警聞廳憲已禀請俟結案後從優保奬　　禮部奏參讀祝官景明錯誤已奉旨卽行革職發往軍台効力贖罪聞該嗣革員已於十一日聞信遠颺現向正紅旗查追下落　　昨聞學部榮尚書因整頓部務擬欲於明春甄别各司書記及曾經充書記後升七品小京官人員者聞此次甄别之法甚爲特别未悉確否　　度支部澤尚書昨日會商紹陳兩侍郎曁丞叅各堂以各省每年年終所有軍需報案兵馬銷案報部飯食銀兩向係六成歸公項四成歸該省提支茲擬改爲均作正欵報銷該司不得率行提支以重公項不日卽可咨行各省一律遵照如報銷時書役等敢有阻碍者部中定予嚴辦　　法國藉口滇邊不靖消息隔絶於軍事商務阻碍甚大特向李督要求增設法國郵政於滇越兩境當經該督一面拒駁一面電告外郵兩部徐尚書接電後以我國郵政權現在正謀收回自辦焉有輕許外人之理隨卽覆電力拒并咨照外部協力爭駁時評 
　　代表將奈何我知各代表見旨後。必有憤激者。愁歎者。惶悚者。徬徨者。涕泣者。雖然。無益也。必思所。以挽回之策挽回之策奈何。曰積誠以動之而已夫積誠亦多術矣。請諸代表自擇　　國債將奈何權利與義務相對待者也。請開國會要。求權利也。籌還國債負擔義務也。今權利旣靳而不予。則義務亦將卸而不任乎曰不可。政府所以不允速開國會。或亦因國債會發起伊始。恐國民徒託空言。未必有實力以勝此負擔也。我苟能誠心以求之。毅然以行之。不三年而償欵俱齊。則政府鑒於國民之𤍽心忠愛。自必翻然變計。卽日召集國會。况各代表尚擬聨合後援繼續請愿。則安知不再請而後可乎是故𤍽心籌還國債者。愼勿因國會不允速開。而遽灰其志　　政府奈之何失機國家之所與立者民心也。今以全國人民同心要求而不允則國民雖忠愛。而亦有不可知者民心之所寄託者國會也。今以全國人民合力請願而不開則人民雖欲效忠愛於國家。而亦有不可得者嗚呼。國會請願正。政府利用民心之機會也。奈何坐失此機會而不惜 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[州縣禀停攤捐之結果蘇州]  
　　蘇屬各廳州縣以奉委各缺署事期滿均經先後奉飭交卸知縣等同一困苦情形早經禀陳可否將攤捐停免各情具禀藩憲察核樊方伯以該牧令等先後禀請停免攤捐前司以有碍大局恐交卸人員援例效尤批飭未准今該員等果有此禀竟不出前批所料卽使有益前任後任無損倘後任受此損失如何相繼備抵未便照准惟太倉州陽湖縣賠累更甚尚係實情應將此捐停緩一年此外不得援例聞已批飭照遵矣 
[運司飭議包鹽章程廣東]  
　　粤省商承鹽捐一事迭紀前報日前該商陳寳琛等具禀繳餉請運司轉詳遵辦現運司細核此次具禀人名與初次人名不符又未據大清銀行將收到按餉情形申報并以改正章程尚多可議特將原禀札行鹽務公所委員核議原文錄下　　宣統元年十一月二十四日據職商陳寳琛孔憲相邱鑑源蘇秉權蔡文軒蕭頌澂蘇秉綱黄植森蘇秉糜林幹材梁瑞榮保洪壽等禀稱爲承辦鹽務已繳按餉茲謹將章程井切保各結呈乞恩准詳辦事竊職商等於本年九月十九日奉督憲諭以粤商賭博爲害現已奏明分别籌禁惟禁賭必以籌餉爲先地方紳商均有應盡之義或將鹽務如何改良或將商務如何整理務竭力籌集巨資將籌辦之法與夫可籌欵數詳議妥章禀辦等因伏思禁賭必當籌抵而籌抵又須巨餉惟有鹽務歸商認餉統承當擬週歲認繳正餉銀一千萬兩如奉核准奏辦先繳按餉銀二百萬兩所有各衙門應有公費等項由職商等每年另繳銀二十萬兩均以九九五平龍毫上兌經已擬章禀奉督憲批示改良鹽務籌抵賭餉實爲地方興利除害至要之舉今該職等合資承辦歲認巨餉足見力顧公益深堪嘉尚察核歲認餉數以及一切辦法大致均與委員迭次籌商相符均屬可行惟摺呈條欵發交憲台詳加考核其中尚有應行添改之處逐加簽註本署部堂復加察核亦尚有應行添改者茲將簽摺發給應卽遵照添改呈候核辦母違此批摺抄發等因職商等遵卽將奉發答摺按條添改列摺禀復督憲奉批禀摺均悉旣將條欵逐一更正添列自應照此定案至於鹽價一項現經查考歷來巿肆售價業與憲台酌中衡定以省城爲本位如至鹽缺價昻之時至貴每斤不得過銀五分六釐以爲限制其各處卽以道路之遠近運費之輕重按此類推平日仍各照時價期於商民兩不偏倚所有雜繳按餉卽日分存大清銀行官銀錢局各一百萬兩報查並備具章程切保各結等項禀請憲台詳候奏咨核辦着卽遵照辦理毋違此批等因奉此除將應繳按餉銀二百萬兩分存大清銀行官銀錢局收報外理合遵批備具章程切結保結呈乞憲台察核俯賜轉詳督憲核辦實沾恩便再職商等人數較多所有姓名禀内不及詳載容再續呈計禀繳章程清摺一扣切保結各三紙等情據此查此案先於宣統元年十月十三二十三等日兩次奉督憲發交該商禀呈章程均經本司按照鹽法逐條簽明叙具説貼呈繳復於二十六七等日遵奉督憲示諭查明近三年鹽價列單呈請督憲鑒核嗣於十一月十八日奉督憲札發該商等第三次禀呈章程飭卽遵照等因在案前據禀叙督憲批示核與前奉行知相符其章程亦與札發粘抄無異惟禀首商名陳寳琛蔡文軒林幹材梁瑞榮四人外其餘孔憲相邱鑑源蘇秉權蕭頌澂蘇秉綱黄植森蘇秉　保洪壽等均與奉發第一二次禀列承商之蕭頌清李世桂楊彦灜黄瑞森馮應晋姓名互異正在核辦間據官銀錢局禀稱十一月二十四日據鹽商先後交到票銀二百萬兩票内註明此單係商承　鹽通綱按餉俟奉奏准後任請提用字樣除申報督憲曁會商大清銀行分存外申報察核等情惟大清銀行已否收存尚未據報到司本司查該商等承辦兩廣鹽務所擬辦法章程業奉督憲飭商一再酌核添改其按餉銀兩亦旣據官銀錢局申報分存自應遵照詳辦惟章程第七第十九第二十六等三條尚應聲明酌改除分别加具按語照繕清摺檢同切保結各一紙具詳督憲察核外合行札飭札到該委員卽便遵照毋違 
[馮相棨幸爲勳裔廣東]  
　　欽州馮相棨係故將馮子材之子干材以戰功奉旨准立專祠日前曾勅下翰林院擬撰碑文祭文咨送至粤惟馮相棨前辦三那糖捐閙事本應傳案究辦嗣其母馮王氏以願繳罰鍰三百禀奉督院批行飭州核議現已由欽州禀覆袁督奉批云馮相棨前辦三那糖捐辦理不善任用非人本有應得之咎乃復畏罪逃匿尤屬非是姑念係屬勳裔格外從寛旣據其母一品命婦馮王氏代繳罰項三百圓准其免予深究將案註銷卽將罰欵撥充欽州自治研究所經費 
[粤路公司對於查帳之恐怖廣東]  
　　郵傳部派來之龍叅議于道台張令此次查帳極爲認眞現公司中人極形恐怖羅光廷周麟台曁工程司及各董事等亟謀對待之策昨日專函盖用公司關 
 
 

Page 11

 
 
　　防分寄名埠股東并邀請四大股東劉小卓李石朋來省到公司實行輪值其欲借股東之力以抗拒政界查帳乎是則非局外人所得知者 
[東省人民之籌還國債𤍽奉天]  
　　長春籌還國債公會前日開第八次職員會先將陳君仲孚上次提議之件宣布各職員反覆駁難平以是議重大未能解决暫爲存記俟下次再商次由清眞界白君景林演説回敎歷史忠愛之詞合座動容擬卽特别開會集議辦法次由工界崔君崑田演説並願邀集木業同人集議認欵當塲并有續認勸欵楊星齋楊雨人劉子芬于作霖王乃宣等多人下次會期聞定二十日午後仍在財神廟舉行　　營口紳學商各界自聞天津商會發起籌還國債後咸能𤍽心奔湧急起提倡而尤以商業學堂諸學生爲最自籌還國債之議起卽經開會演説並分赴奉天等處名學堂苦口勸導茲當年假輟課之際又到處演説並將演説詞編成白話刊印分送冀本埠各社會中人有所興起云　　北京愛國報刊印崇君所撰勸還國債歌頗足激發人心吉省某君曾印五百份送閲茲聞營口東三省官銀號同人以其文簡意明女子淺識之人亦易醒悟故特措資付刊廣爲分送俾各界中人振起愛國精神踴躍認捐以收衆擎易舉之效分類新聞 
政界 
[蘇撫蒞新確期蘇州]  
　　蘇垣官塲頃接京電悉新任蘇撫寳中丞已於本月十九日由京啟程乘火車至漢口卽在漢口過年明正至寗約須開印後來蘇接篆 
[嘉定典商洋價暫免更張蘇州]  
　　蘇藩司札嘉定縣文云奉督憲札准商部咨據嘉定縣商務分會總理徐文榖禀控嘉定縣典商抑小洋價貧民受困飭司調查議詳咨復等因到司奉此查此案前據該縣典業甡泰等禀控商會挾嫌妄訐等情當經前司照會蘇滬商會調查妥議核復飭遵旋經嘉定商務分會呈奉憲批分移兩商會持平妥議復司察核飭遵具報又經照會各在案茲准滬商會復以敝會調查該典洋價當進如是贖出亦如是持理甚長應請詳院免予更張並准蘇商會復以調查蘇城各典當牌進出均歸一律該典旣稱當進如是贖出亦如是與敝處情形相同尚與當户無碍是蘇屬各典當牌不能援寗屬各典以爲例應請詳院免予更張各等情先後移覆前來本署司伏查此案現在蘇滬兩商會旣以嘉定典商坐定洋價進出一律尚無病民應准作爲現行辦法暫免更張庶於商艱民困統籌兼顧除詳明兩院憲鑒核久合就札飭札到該縣立卽分别照會諭飭一律遵辦 
[警務公所擬添候審所蘇州]  
　　蘇省警務公所具禀撫憲擬設候審所及各級拘留所請飭禁煙公所遷讓等情奉護撫批云公所原設拘留所湫隘卑污擬添設候審所及分設各級拘留所房屋不敷請將禁烟公所遷至醫學研究所並將研究所歸併平橋官醫局辦理似亦各得其便自應照准候分飭禁烟公所及醫學研究所官醫局遵照茲悉禁烟公所奉文後已於本月二十日遷至東善長巷内醫學研究所以資辦公 
[預杜菸商聚衆闖關武昌]  
　　善後局總辦金觀察昨據法泗洲統捐局委員禀稱向例每届年終卽有菸商及運菸船户希兾恩關積聚菸船闖越局卡於税務大有妨害茲届年關伊邇懇出示嚴禁等情觀察以該局員所禀係爲愼重收税起見除札知附近各局卡嚴密緝查外並出示誥誡菸商人等如敢仍蹈前轍匿税闖越一經前途各局卡緝查無有執票印花等據定卽加倍懲罰以重税政軍界 
[秦提對於分防汛叚之注意廣東]  
　　秦提督現以惠安水軍右營分防汛叚上起東莞之龍叫下至廣州黄埔粤海關地叚過　平日已苦難于接應近值冬防吃緊該營分防河面自波羅以上時有商船被匪行刦雖經防叚扒船隨時救護然每遇失事而各船相距過遠到刦匪逃逸無從兜緝經已沿途查看實有鞭長莫及之勢查黄埔至波羅將入獅子洋海面已闊舢板偶遇風浪卽難得力金恃輪船巡緝已面由李水提將波羅以下該右營防段各扒船調回上游縮短地叚扼要駐泊以期保衛商船而資鎭懾等情卽咨行李提督查照酌派兵輪自波羅以下隨時巡緝俾免疎虞而重防務 
[協撥西省新軍經費廣東]  
　　桂撫年前因擴張軍備添練混成一協請撥粤海關洋税銀十五萬兩等情由部資粤查照在案現袁制軍以前項協撥經費業經司處在洋税項下撥出銀七萬五千兩作爲本年下半期協撥桂省成協經費之欵解赴廣西兌收備撥除咨廣西巡撫飭局照數兌收及將收到銀數日期咨覆查核外並將前情咨部察核 
[總巡偵緝匪蹤之認眞鎭江]  
　　駐鎭水陸總巡周少堂大使以鎭郡下游一帶港汊紛錯係匪徒出没之區且近來江北飢民四出滋擾尤恐有不法之徒乘機思逞因於日昨親率探士前往東馬頭及甘露港京峴山等處往來梭巡查察以重防務 
[電飭各提鎭密防匪徒煽惑廣東]  
　　昨日督院分電各提鎭云現承准軍機處庚電（電旨已錄昨報）查粤省現未聞有前項謡傳開會之舉當卽先行電復惟恐外間誤傳謡惑不可不加意先防應請密飭各屬文武隨時認眞密察如有匪徒散言煽惑務卽分别禁止防範嚴拿懲辦勿任疎忽至禱學務 
[敎育會籌辦單級敎授紀聞蘇州]  
　　長元吳敎育會前因半日學 
 
 

Page 12

 
 
　　堂總理陸君基商議開辦單級敎授所以期敎育普及業於日前訂定章程茲將該所辦法錄下一宗旨講明單級敎授各法並實地練習以爲推廣小學之準備二定名長元吳敎育會附設單級敎授短期講習會三會期庚戌正月初五日起十八日止爲講習期一每日下午一時至四時）二月分起至五月底止輪流試敎爲實地練習期四會所講習時在干將坊讓王廟内實地練習在衛道觀前第六區半日學堂五講員敦請上海單級敎授練習所畢業學員管君小谷周君勗成担任（一切規約由二君訂定）六會員現任小學敎員私塾敎員不取會費由介紹人具介紹書存敎育會七報名在草橋南事務所正月初三日截止八畢業實地練習期滿由敎育會會長綜核聽講分數試敎分數分别給予証書 
[壽州體操專修科畢業安徽]  
　　壽州學校體　敎員潘雲卿胡耕九兩君向稱𤍽心敎育今春創設體操專修科由兩君擔認義務招集生徒二十餘名已於本月初八日畢業州主馬禹文曁勸學會紳董會集公學發給文憑並試演器械兵式等操尚武精神甚爲完足來賓參觀者歎賞不置實業 
[礦務公司報告出煤詳數山東]  
　　山東礦務公司上歲出煤之數現已開單呈總公司察核計坊子出煤二十七萬二千墩黌山出煤十六萬墩兩處共出煤四十三萬二千墩在本埠銷售者有三萬八千九百墩由青島運出者有九萬五千九百墩在内地零賣及公司所用者有二十六萬五千墩煤廠當時僅存三萬二千二百墩現已賣凈該處煤苗之旺卽此可見 
[膠沂路决計管辦山東]  
　　郵傳部以山東膠州至沂州之鐵路去年已由德贖回但以的欵無着遲延年餘未能開辦昨特咨行東撫以該路購贖之時議定五年内由中國築齊逾期則德國仍有干涉之權如此延宕恐届期决不能築成德人必乘便干涉是贖仍如未贖此係主權所關不得不亟爲注意東撫孫中丞接咨卽以東省財政支絀商界旣興辦烟濰鐵路無力兼顧等語覆部察核聞决計明年由官開辦矣雜記 
[總爺騙失緞褂大帽松江]  
　　松郡時届冬令宵小迫於饑寒百變其技以攫衣物日前營干總馬君家在察院弄内忽有一人貿貿然來稱總爺在提轅因事奉事門傳見亟需緞褂大帽各一其家遂檢付之迨馬歸詢悉情由始知被誑遂報巡警請緝 
[巡官宿娼被拿之狼狽紹興]  
　　嵊縣警察正巡官赴新昌公幹投宿土娼某姓家爲該縣警察訪聞率衆往拿當塲就逮並知巡官與黄交好勢必左袒遂立刻送縣請懲次日新昌巡官始知力向縣署索回改稱章姓僞云布問倡言罰洋十五元開釋詎新邑紳士不允謂彼確係嵊縣巡官何得僞稱布商如欲罰釋請留一照相否則必上控黄大窘再三力求縣令轉圜罰洋一百元其事始寐 
[老年取妾之結果杭州]  
　　藩署房書潘某稍有積蓄前年買車駕橋李姓婢女爲妾生一女未幾潘因病死該妾與某醫生私逋醜聲四播經同族知悉驅逐出門該妾遂捲　金飾爲數甚鉅目事放蕩無所不至現又與某姓私産一子儼若夫婦事爲潘子知覺擬禀訴縣署請將伊父親生領回以免遺臭 
[　　鎭郡米價因本年各屬水災大受影響加以巿儈居奇紳富閉糴近一二日每石驟增七八角之多民間生計艱難又值年關已届典盡各衣難供一飽現經當道出示曉不准各米舖高抬價值違卽提究不貸 
[兵士閙娼紀聞鎭江]  
　　日昨午後某洋行西　葉霜廷勾同徴兵甲乙二人至日新街某娼家作狎邪游並令某妓開燈吸烟妓以其有違禁令堅不肯允致啟爭端滋閙不休當經該院鴇婦自行到陸軍警察部報告情由遂派警兵將甲乙二人拘回警局按照軍法懲治並將葉送交地方官審辦清談 
[嗚呼浙西之漕]  
　　大吏之處事。首貴平情。苟得其平。庶民斯無自而爭矣。而吾乃以　於浙江之大吏十五年之灾。在於秋後。此次之灾。在於秋前。其時固不同也。然秋後之灾。固屬無禾可穫而秋前之雨。苟或補種不及。則奈何抗漕之灾民。誠哉可惡。激變之糧書。尤屬可惡。其情固相等也。然抗漕之民。已屬提省審辦。而激變之書。尚復依然無恙。則奈何　　語曰。几物不得其平則嗚。浙江之大吏。其於。此事。果可謂得其平焉者乎。而今日之浙撫乃公然形之於奏牘　　嗚呼我爲浙民悲。我不僅爲浙民悲矣嗚呼粤東之鹽 
　　爲政之道。在順民心。未有任大事而不順民心者。異哉粤督之對於鹽政也。粤紳以爲不可。桂民以爲不可。而海外華僑。亦期期焉以爲不可。爲粤督持之益力。行之益堅。藉籌抵。賭餉四百餘暪爲名。致小民每年多出鹽價三千餘萬而不惜。精心毅力。獨蹶獨行。殆可。　勇於任事者矣　　雖然昔者竊聞之。胡文忠之整頓鄂漕也。歲爲民間省錢一百四十萬串。爲帑項增銀四十二萬兩。問其故則曰取之中飽。陶文毅之整頓淮鹽也。奏裁淮南窩價岸費塲費二百五十萬。而蒞事八載。除完納正課外。撥還虧帑七百餘萬。庫儲又常實存三百餘萬。問其故。則曰取之上不　官卜不在民之中飽嗚呼今之以鹽價抵賂餉也。其取之之地果奚白者談乘 
[崇寗錢之出土]  
　　江省綏化（土名北團林子）西北。在通肯河東南。沿江一帶。據該處墾荒者言。往往拾得北宋崇甯古錢。　　綏化北境上集廠界三道崗二道崗等處。亦當拾得崇甯大錢。前十餘年。該處初開墾時有一日拾得數十錢者。大者徑寸許。（即崇甯重寳） 
　　海倫府治北百餘里。俗名二棵山。（在通肯河北）現擬設通北縣。是山形勢。兩山廻環。四面陡峙。中成　腰形。山頂忽四。中有林木而自山外出。獨開鳥追。酷似户形。其爲舊時廢城之堡無疑。而此處亦時有崇甯錢發現云。 
 
 
] 

Page 13

 
 
   
 
 

Page 14

 
 
[吳友如畫寳第弍期出書預告]  
全書現已印成准本月十五日出版預約諸君届時請持劵赴原經售處取書可也郵費八角雲貴川陜甘加倍璧園會社謹啓 
[集成圖書公司出版]  
光緒朝東華錄六十册十六元鉛板大字隨園全集五十册洋八元左文襄公奏議念册四元曾文正公全集念四册洋四元李文忠公奏議念册四元徐霞客游記八册一元五角明季南北畧十册一元五角明季稗史彚編六册七角隨園詩文集念册二元五角王陽明全集十二册二元半吳梅村詩集現已發印李長吉詩集四册八角王漁洋十種唐詩選現已發印殿本石印西清古鑑念四册十六元石印殿本子史精華八册二元正續金石粹編念四册洋五元洋裝華英四書一册一元五角洋裝五車韻府二册一元五角洋裝康熙字典一册一元五角繪圓幼學新讀本六册八角古文翼讀本八册一元正續名醫類案念册四元新纂中西醫書八種八册八角潘刻辦證冰鑑四册五角 
朱丹溪脉因證治四册六角鉛印刑案匯覽四十册洋八元三希堂法帖卅二册寔八元詒晋齋法帖八册七元寳惲室法帖四册二元墨池堂法帖五册二元化度寺法帖一册七角快雪堂法帖五册一元精印大字綴白裘全集十二册洋三元註釋燕山外史二册三角吳友如繪淞隠漫錄六册八角鴻雪因緣圖説六册一元二角繪圖閲微草堂筆記現已開印蘇東坡黄山谷題跋五册六角積古齋本鐘鼎欵識五册六角祝枝山全集現已開印王漁洋池北偶談六册一元蘇東坡黄山谷詩詞小簡四册七角簡淺顯尺牘二册三角明季照代名賢尺牘二册四角普通分類尺牘全璧八册一元官商近今尺牘二册四角歸震川尺牘二册五角詳注女界尺牘二册三角百大家名賢手扎六册八角石印增廣智囊補五册五角國朝畫徴錄二册四角羣芳花鏡秘書六册四角總行上棋街百六門發所海盤五十號牌 
[滬寗鐵路公司婁琴小輪公司發售車船聨票廣告]  
啓者本公司爲利便行旅起見特于十一月初三日爲始由婁琴公司添設堅固快捷小輪三艘往來崑山太倉劉河沙谿常熟等處其由上海赴上開各埠之客可在滬甯上海蘇州鎭江車站購買太倉常熟車船聨票乘車至崑山下車換坐三等小輪而去●其由常熟太倉沙谿劉河等處往上海蘇州鎭江之客可向婁琴公司購買聨票乘坐小輪至崑山附搭三等火車來滬常熟大倉每位收洋五角餘可類推此佈輪船開到時列下常熟上午九點半開○上十點三十分到崑山沙谿劉河上午八點鐘開○十點到太倉○十二點到崑山○二點半鐘由崑山開回常熟太倉劉河沙谿各埠滬甯鐵路婁琴公司同啓 
[經理處上海仁記路二號文達羅洋行]  
好立克麥精牛乳最無補上飲食料品本公司所製之麥精牛乳久已馳名各國最宜於老年氣虚血衰之人並小孩體弱肌瘦以及仕宦紳商旅行之用因其能補血益氣强健筋骨乃乳膏中之魁首也光顧者請認明牌記幸甚 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
專件 
[商辦粤鹽總公所章程（續）]  
　　第十六條舊有鹽地及新闢鹽田均有本公所分往設廠派人駐守各鹽田户及晒丁人等將鹽晒就卽照時值訂價交易不得任由暗盜私售及抬價要挾如違由本公所禀辦在本公所亦不得故意抑勒以昭公允　　第十七條鹽田歲歉由本公所借運鄰省鹽斤及採買餘鹽以資補助但不得私買洋鹽如有私買洋鹽情事一經查得確據任請究罰倘被誣揑應請究坐　　第十八條查瓊崖建築鹽田係奏歸胡紳國廉承辦三十年現仍由本公所派人照各塲收買總以不走私不私售爲斷違則禀官核辦　　第十九條鹽田豐歉無常鹽價漲落預難懸揣若由本公所禀明價值高則謗疑交集低則虧折不堪况鹽斤行銷遠近不同如東江之惠州高雷廉等屬爲産鹽之處其價自輕若運至西北兩江行銷廣西江西湖南各引地運費多增其價必重茲遵督憲批示以省城爲本位至貴每斤不得過銀五分六釐　餘各處卽以道路之遠近運費之輕重按此類推　　第二十條各埠雖有分承仍由本公所隨時禀請委員帶同司事到埠考查其委員薪費歸本所致送　　第二十一條凡赴塲配鹽先向本公所請領配鹽憑據俟鹽運省卽繳本公司查驗方能將鹽發售俟清倉日卽將前次憑據繳銷下次再給如前繳驗以杜弊混　　第二十二條配鹽向來應請運照旗程旣歸本公所統承所有運照旗程由本公所照舊領給惟請預給空白發本公所塡註連同本公所憑劵一併作據　　第二十三條赴塲配鹽必用運船須多設快捷船艘或用輪船拖帶乃能轉運利便當由本公所出資增置至下河各運船照常承運由本公所妥訂章程規則俾相聨絡或不願承運者由本公所租用　　第二十四條凡運船如有中途盜賣鹽斤等弊一經查出禀請重懲　　第二十五條查沿海大小漁船用鹽醃製由本公所就近設船設廠以便各漁船配鹽不得購買私鹽如違充罰並不得載鹽入六門之口以杜走漏所有從前漁標名目一槪歸入本公所辦理　　第二十六條緝私統帶官准本公所選舉禀請檄委凡外海内河之緝私各輪管帶亦應由本公所選舉禀請札委以昭愼重　　第二十七條鹽務原有緝私輪船應請准本公所租用　　第二十八條請嚴定走私罪名私鹽若干斤及私梟若干名分别擬罪抑將私梟拒捕一項比照江浙等省格殺勿論以昭炯戒　　第二十九條各處關卡應請札飭准本公所派人在關卡左近訪緝走私或於扼要處禀請委員設廠稽查所有薪費均歸本公所支給　　第三十條官輪船隻經線人查有運私情事應准商報明船主察究　　第三十一條本公所誠恐奸商假託洋人餐食磚鹽藉詞影射將洋鹽載入内地應請准照條約一律截緝　　第三十二條本公所各商如有欠帳及官訟等事應歸各該商自理不得牽涉　　第三十三條本公所承辦鹽務凡有總商分商均係眞姓眞名不得附入洋股如違將洋股作廢招附洋股之商從嚴罰辦自應遵照另具切結呈案　　第三十四條本公所承辦鹽務俟奏咨開辦應請發給鈐記一顆文曰商辦粤鹽總公所之鈐記以昭信守　　以上各條係屬創議如有未盡事宜應准隨時續呈（完）本埠新聞 
[租界商人請减房租]  
　　虹口百老滙路西華德路漢璧禮路等商號千餘家日前公禀工部局求减房租未見動靜昨又至公廨呈遞公禀照錄如下具禀商人任懿德劉保昌徐鼎雲羅蔚吳廷材張賢忠錢瑞生鄧錦榮陳芹香張裕生張志雲李明華莊五樓徐其相等禀爲商情日困萬難支持叩求恩准勸諭各房主減租以蘇民困而保巿面事竊商等經商上海歷有年所難屬小本經紀而安分營生一家數口賴以温飽近數年來巿况日疲百物昻貴各珠薪貴度日艱難衣食各項已屬省無可省而大宗之開支尤以房租爲第一按期催收不容稍延過期三月卽行釘門收管並將生財槪行拍賣以至流離失所糊口無資言念及此豈不動仁者之心乎且房租昻貴較之十年以前已幾倍蓰值此時勢艱難何堪再負重累而爲房主者大抵皆巨商大賈及豪富素封之家卽少減讓實無所損而商等實受其福好行其德諒亦房主之所樂爲也若長此不敢必成竭澤而漁之勢恐商業日敝居民星散商等誠首蒙其禍於房主亦有所不利而租界之巿面勢且一蹶不振而流離失所必至流爲盜竊似於租界治安尤多窒碍商等爲保衛身家維持巿面起見謹將困苦下情上達冰案伏乞公祖大人俯念輿情體恤商困勸諭各房主一律减　租以蘇民困而保巿面不勝戴德之至 
[敎習圖騙保險賠欵之異想]  
　　永年人壽保險公司控張秀峯假死圖騙壽險銀六千兩等情昨晨由探將張傳至公廨訊究張供在揚州民立學堂爲敎習李襄讞商之美海繙譯官以原告係屬英商判張交六千兩人銀並保候今晨與英領會訊 
[禀請給還存欵]  
　　蔡明德等三十六户昨晨具禀公共公廨訴稱被信義銀行倒欠儲蓄銀三千餘兩現因年關急迫環求禀請道憲飭將該行經理尹壽人所存之銀先行提給以維生命等情李襄讞諭令退去候禀請道憲核示 
[巡官拒絶賄賂]  
　　閘北四路一區黄正巡官前日接到郵信一封具名王某不知因何案情附呈鈔票洋數十元希圖請託巡官閲之大怒立飭地保傳王到案嚴加申斥王一再叩求卽將票洋擲還免予深究 
 
 

Page 19

 
 
[董保聨絡一氣]  
　　西北鄉二十八保南十二圖曹家渡圖董宋升庭日前到縣力保姚振榮爲該圖地保茲有該圖董事許芝台等聨名到道禀控地保姚振榮庇護茶館主張建山聚賭抽頭以致圖民許鳳台等傾家蕩産幾釀人命蔡觀察閲禀後立飭上海縣提案嚴訊詳復核辦昨田大令飭差倪德下鄉旋據回復謂姚振榮雖係而保但年老力衰終日臥病向雇許仲虞卽阿炳爲副所有刑名錢漕一切公事皆由許阿炳經管爲敢將許仲虞宋升庭張建山等提獲請爲訊辦大令諭飭看管候訊 
[日本包探知法犯法]  
　　前者有日本雕刻匠多人爲中國銀行印造紙幣旋有虹口捕房日本包探中村往謁雕刻匠命多印數百張以應需用當時各匠均曾允之事後翻悔報由捕房照會日本領事將該探拘獲嚴加研　茲聞該案已於昨日午後審結中村確有應得之罪判令監禁四月 
[兌收漕米之佈置]  
　　昨日爲浙江海運滬局較斛之期先由各屬將米斛一併解局由總辦李時泉觀察會同各員在大堂上公同較閲並令各斛手練習斛兌以期純熟其曾因舞弊被革者一律斥逐不准朦充至裝駁糧米之各船諭令停泊浦左挨次伺候如將來有攙雜粞糠等弊一經察出卽照例將船鋸斷人則枷示業已出示曉諭矣 
[花業公學舉行畢業]  
　　昨爲花業公學高等科生第一次畢業之期午後二時邑尊田大令學師杜廣文先後蒞校先由校長報告次由縣尊給憑并贈勗詞又次校董程凝園君及敎員勉辭同學頌辭畢業生答辭殿以畢業式歌禮成攝影而散查該校係花業公立已歷四載茲届初次畢業成績優美畢業各生由該校保送入民立上海中學堂肄業茲將畢業生姓氏列左陸福基邢錫麟金殿元 
[復訊錢莊虧欠案]  
　　鴻餘莊等執事虞輔德日前投縣控告承泰莊經手田舜章結欠往來銀七萬一千餘兩曾奉田大令將田收押在案前晚復訊田舜章供此項欠欵内有銀四萬兩已由股東洪佩卿挽朱紳担保至明年三月底歸還其餘三萬餘兩亦經各股東陸續繳過銀二萬七千七百三十一兩五錢六分五釐尚欠三千四百兩祇須股東孔鯉庭所欠之二千二百兩又楊緯唐所欠之一千二百兩繳到卽可清楚判田還押速卽函催孔楊兩股東繳銀再核 
[貧民半日學堂放假]  
　　滬南貧民半日學堂係由穆杼齋沈縵雲莫子經顧馨一等發起聘請袁君主任敎課創辦以來漸見成效茲由義務幹事員顧翕周等邀請各校董定於二十三日行年假禮明年尚擬廣募經費添增學額云城内 
[夾帶宜防]  
　　淞滬厘捐局督辦劉觀察批職貢季陳增瑞禀云據禀該職義莊租米過卡免厘查案相符應即照准已札飭貨捐局吳淞江釐卡照數查明驗放矣仍隨時誥誡船户毋得夾帶朦運致干究罰 
[還洋了事]  
　　　銀全扭汪木休至一路巡局經游巡官訊問陸供汪木林曾向胞兄借過洋二十元立有筆據今胞兄已故向索圖賴求追汪木林供做玉器生意銀全之兄專放印子錢今年借得洋二十元外加利洋八元業已陸續還過洋二十二元尚欠利洋六元有中人爲証因伊兄病故借據未曾收還致被誣索求鑒判汪還洋六元了事 
[弄假成眞]  
　　陳元福與周阿三在三牌樓互相獻謔後竟毆打該處崗巡胡思謬喝阻不從一併拘至一路巡局判各罰五角斥釋 
[勒令遷移]  
　　登雲橋大街西首剃頭店主柯新林日前投局禀控同業陳炳林違背定章於伊店附近開店當由游巡官送縣訊斷在案前日田大令適在該店經過親自蒞勘察得陳所開之店係屬舊基然究與定章不符諭速即遷開毋許涉訟 
[官事]  
　　督轅戈什哈督練公所巡防營務處差遣五品頂戴趙繼昌昨日到道禀見巡警局偵捕課員試用道庫大使周亮工禀謝蒙奬署缺或優差一次南巿 
[串索陋規]  
　　萬裕碼頭恆豐荳行日前由某處運來荳餅若干張偷漏厘捐被野雞巡丁張奎咸丁玉亭陳大泡等偵知勾串貨捐局押卸船户薛錦坤向該行索取洋數十元得免究罰事後各人分贓不匀互相爭毆被局中某司事查悉立即禀明總辦金籛蓀太守除飭差傳薛究詰外並調查恆豐偷漏實數及賄洋若干以便提同野雞巡丁嚴究 
[無恥之徒]  
　　蕩婦吳李氏即愛寳與開台基之李張氏爭風互閙被吳李氏之姘夫林三林先向李張氏詐洋十元不遂後與李張氏之姘夫翁阿德打架由巡士拘至工程局先將林罰洋一元開釋旋又將翁等解案訊得均屬無恥判各戒責二百下李張氏驅逐出境吳李氏及翁一併具詰改過交保釋放 
[控追欠欵]  
　　新泰木行夥甘介臣扭作舖店主吳紀昌至工程局控被欠洋五十餘元由陳副裁判訊明判吳交保限年内先還三十元餘限明年二月内再還 
[水手被毆]  
　　公平輪船水手王升順前日在途與親戚張有生爭論生意張欲借洋十元不遂遽肆兇毆擊傷王之頭面當由巡士拘至工程局判張戒責三百下發押改過局一年閘北 
[失火即熄]  
　　前晚二時半協順泰打米廠不知因何起火幸經崗巡覺察帮同救熄事後歸局報告黄正巡官恐有别情即飭該廠主到案候核英租界 
[巡捕誣控]  
　　一百二十一號華捕控被周蓮生無端毆打昨日由廨提訊周供因向該捕索取賭帳致被誣控判周押候查明再訊 
[小孩迷路]  
　　小孩戴寳周福生均因不辨路徑由捕帶入捕房昨送公廨請示周孩即由其父周益卿投案領回戴孩飭送棲流所留候懸牌名認 
[客棧罰洋]  
　　四馬路永康客棧因聚賭賣烟由探先將棧夥陳兩發拘解公堂判押在案昨復將棧主王子卿傳案請爲併究判各罰洋十元充公烟具銷燬 
[疏忽難辭]  
　　新閘路陞昌泰烟紙店失愼已紀前報昨由捕房將該店夥范炳江傳至公堂請究先據五十四號西探禀稱查得該店實因疏忽致肇斯禍應請究罰訊之范供店中保險祇有銀一千八百兩被焚各貨足值三千餘兩求鑒旋由被災隣人楊永桂張永成黄桂福侯正卿等請給恤銀中西官以范太不經心判給各隣恤銀洋一百元再罰洋一百元充公 
[懲辦偷兒]  
　　黄寳卿混入河南路天成綢莊内竊取元緞一疋被探查獲昨解公廨訊究判押四月期滿驅逐出境 
[無端獲咎]  
　　余阿仁李龍茂拾獲船票匿不報捕嗣被包探查獲昨將二人一併解廨訊究判余押兩月李押一月 
[騙案訊實]  
　　莊桂桃騙取揚費氏金飾方單昨日由廨訊實判姚先繳當本洋六十四元交保候訊 
[凌虐婢女]  
　　捕房昨送女孩招弟到廨請訊據供在無錫路天發棧司帳徐龍寳家爲婢因被徐妻凌虐逃出判暫留濟良所候核 
[仍不認竊]  
　　已故美副領事白葆羅君之夫人控侍者朱阿榮李大才老蓮等串竊　 
 
 

Page 20

 
 
　　據一案昨由捕房將三人解廨復訊原告偕見証施娘娘投稱因往莫干山避暑致被串竊求追訊之朱等仍不吐實判仍一併還押候下禮拜二訊核 
[覇措田單]  
　　夏桂生控夏桂福沈雨發覇掯田單昨由包探將被告二人傳至公廨一併過堂候訊 
[無可推諉]  
　　住居新閘成都路同福里之蘇仁卿與　楊氏推諉起火一案前日午後由公廨王襄　與美海繙譯官前往會勘實係華楊氏家起火茲定於禮拜五會訊斷定 
[請免驗屍]  
　　蘇州人周五寳在四馬路三山會館門前倒斃已紀昨報前日午後本縣田大令委捕廳趙少尉蒞所相驗當由屍兄周阿四投案訴稱胞弟周五寳實因患病身死求請免驗少尉准之着即自行棺殮 
[連雞並棲]  
　　雉妓張金寳王富寳均因在途拉客昨由包探一併傳至公堂判各押棲流所一禮拜 
[拐匪収禁]  
　　拐匪王阿忠陳阿榮串同郭阿門施陳氏吳福仁等誘拐嚴德心王銀紅孫章連三孩至恆生輪船希圖運往外埠販賣當被該輪買辦韋禮卿察悉報知匯四捕房派探先將三孩查獲送請公廨判發棲流所留養在案茲經包探楊掌生將王專男女五人一併緝獲昨解公廨訊實判王陳各押西牢五年郭與陳氏各押一年吳押半年該孩等交由捕房查明各該家屬給予領回 
[逐出復來]  
　　過犯陸伯和逐出復來由探查獲昨晨解廨訊實判押西牢半年期滿再逐出境美租界 
[欠租封屋]  
　　吳淞路怡昌廣東茶食店因欠房租被房主控由公堂昨派廨差協同中西探前往封屋 
[押店疏忽]  
　　押店夥江炳生昨扭郭阿林至捕房控稱該店前失空白票一紙被郭拾得私塡號碼物件希圖索詐捕頭以該店疏忽飭將押票銷毁開釋不究 
[期票無效]  
　　邢土金昨將李華生扭至捕房控稱託李抵押地皮收伊莊票銀五百兩到期向收無着請究捕頭以案關田土飭令自行理處 
[作頭被欠]  
　　木作頭葉阿玉在北四川路包造某姓房屋被欠銀一百餘兩向討無著新聞畫 
　　本月十八日晚蘇州胥門馬路劉四郎花烟間忽被營勇稱　　快巡警二十餘人將前後門圍住人内搜捕在樓梯底下稻　　草堆内搜獲一匪尚手執小刀勢欲拒捕幸來人衆多旋即　　綑縛後至樓上四處搜抄凡金銀首飾衣物等件盡被取去昨葉往搬木料被房主扭控捕房候查核辦法租界 
[迭次售欺]  
　　鄉人陳桂生與專製僞飾之某甲串通於前日持銅質假銀鐲一付至昌大典質付當櫃夥吳敬記　其所朦押洋六元而去詎昨日陳又持鐲當洋吳詳細察驗均係銅質因即報捕將陳拿獲拘解公廨請究陳供此鐲向友人借來不知僞造判押追當本到案再行究懲僞飾存案 
[折還房租]  
　　怡和祥茶棧控沈王氏積欠房租洋四十七元一案昨由收租人周泉投廨供稱該氏之夫現已在外挽人求情愿付洋二十元本帳房已允丁結求請核示訊之氏供實情困苦情愿出外赶付判氏交周帶去自行理楚 
[拐匪狡賴]  
　　著名水販楊陳氏串同姘夫楊爲卿等拐賣周修茂等家小孩一案昨日由廨復訊周供小孩實由該氏與姘夫所拐務求追還訊之楊供詞狡賴又訊傭婦徐董氏供粤人許阿福先將三孩送上輪船囑我照顧後來楊陳氏始到船上餘不知情聶司馬謂楊曰爾係著名拐賣人口之犯周顧兩孩一日不交非特不釋尚須按律重辦判仍還押楊阿木從寛先行交保候訊 
 
 
 

Page 21

 
 
   
 
 

Page 22

 
 
   
 
 

Page 23

 
 
[老公茂洋行廣告]  
茲有英國孟皆斯德地方堆得利司曼利廠所造各種機器本已馳名久遠業經精益求精特出心裁專造現種紡織機器並里脱斯地方格陵蘭培脱萊公司所製之油廠機器其機器之靈捷質料之堅固均稱獨一各歸本行一家經售凡筆紳大商賜顧者請駕臨江西路念二號本寫字房閲看樣本裁酌可也此佈 
[人鑑照相社]  
攝影爲研求美齊之起點我國操斯業者向不乏人惟昏從事弩末不能力圖上乘識者憾焉同人於光線學均有心得復就歐美名家一再商確藝術旣精期望尢厚茲特組織上社凡放大着色等一切俱全并著四大特色列後别開生而俾美術界放一異彩云爾○一外洋有新發明器械本社先爲購用照之益覺清朗○二本社所懸畫底係請歐美名手特繪非他家陳腐可比○三另治數室以供拍照者坐玩凈几明窗雅靜可愛○四各式裝束無一不備總計之約有百數十種之多英大馬路新巡捕房對門本社謹白 
凡購此藥必須認明瓣香廬牌號方是的眞始創幸勿悞購 
[賴古堂尺牘出版廣告]  
此書依豫儀周櫟園先生手抄眞跡稿本詳核印行凡購預約劵者希即至各原購處取書可也又尺牘新鈔零售三元其藏弆結鄰二集明春出版其買初二三全集預約劵者僅售全書半價六元郵費四角先取已出版之初選新鈔一部其預約劵至全書初二三集告成時截止並贈以顧亭林詩預約劵一紙僅於初二三集中零買一集者不贈上海西門外小菜塲德清里第四衖第四家賴古堂書社駐滬總發行處告白分發行所上海四馬路望平街同慶公棧賴古堂分發行所 
月月紅 
[月月紅]  
婦女經水月有定期故名月經然世間婦女往往因多勞善憂肝鬱内傷致血液輪迴失其常度顚倒經期或一月數至或累月不至信水不信紅潮不紅婦人患此不但生育維艱而血崩乾血諸症踵之而起性命亦慮不保此月月紅功效最靈旺血補元平肝消鬱清淨瘀血胎前産後均可餌服每瓶一元每打十元主治效能如白帶白浮經閉血枯或數月一潮或不定足一月或滴漏不息或經痛經冷瘀血内積腹脹氣塊等症若不急治日久必成乾血癆症受胎尤難此月月紅功效極速無論新舊諸症連服一二月必可消除定能血氣充足永無經期錯亂之患如經已調而身體尚未復元者可常服女界寳如日常大便滋潤者可服自來血以補血如大便燥積著宜常服月月紅或女界寳彼此相輔而行如能體質壯健子宮完全得子極易受孕停服每飯後可服一二丸開水送下日服三次上海五洲大藥房經售 
[上海祥泰洋行經理英國阿佛林璞德機廣告]  
本行經理英國著名所製馬牌滾路機器久已名馳遐邇各國歡迎卽如上海工部局所用及天津北京等處均由該廠承辦蓋以此機壓力極重且能久用不壞如中國官商有意興闢馬路者請向本行機噐帳房詢問價值無不格外從廉以報雅命特此佈告上海北京路六號祥泰洋行謹啟 
[（選餘詩牋）]  
本號傳辦各種時式信牋郵筒御用東洋印泥早經馳名寰海選餘詩牋每包四角兼售楊見山大守墨拓屏對册頁翁相國福壽字綾裱中堂炕屏如蒙賜顧認明蘇州蘇九華上海二馬路口九華堂同啓 
[遺失保險單]  
茲在福安公司投保第三千六百念八號保單所保物業銀二百念兩於本月十四晚被粼居失愼惶恐萬分該保險單未及携出同遭回祿茲另立保單蒙福安公司賠償倘日後有尋出此保險單作爲廢紙此佈甯波百丈街孫柏房啓 
[啟新洋灰有限公司廣告]  
啓者本公司係承受唐山洋灰公司老廠另購外洋最新式機器旋窰等創設新廠自丁未臘月新廠開機以來出貨加增行銷愈廣灰質經本廠廠洋化驗師悉心研究精益求精曾寄由德國國家柏林及日本關東都督府上德薛爾惠君各化驗所驗得灰質之細勁力之日增月加凝結之遲速合度超出英國各工程司於西一千九百零七年六月所定之成色單實與外洋最高等之洋灰相伯仲用能信用日廣故京漢京奉京張正太南滿洲津浦南北叚各鐵路紛紛訂購名譽日隆尚有機器製造之缸磚花磚洋灰瓦水溝管研子土等項無論躉零交易均可本公司總經理處設在天津海大道英租界並在北京奉天大連烟台牛莊青島上海漢口南京鎭江各埠匀設有經售處如蒙賜訂大批值價從亷交貨不誤期限所有洋灰及各種碍瓦等件重量式樣大槪用法男刊有華洋文廣告光顧諸君請向本公司索閲面議一切可也 
[水門汀各花色方甎出售廣告]  
本公司開設法界呂班路薛華立路角子上適在電車公司及法國靶子塲相近專運外國上等水門汀料不惜重資用二萬磅壓力之機器製造特别方甎以念一小塊成一大方各色花樣一應俱全其堅硬無異于石水不能入火不能燒外面光滑不留污點故時時清潔歷久不壤且價值甚亷用諸客廳貨棧凉台走廊等内極爲相宜今售至數百餘處莫不稱爲價亷物美敢請仕商諸君惠顧一看貨樣必可知言之不謬也外埠定購亦可將貨物寄奉並無阻碍本公司尚有改良機器專製自來火管疏水管等今法工部局亦向本公司取用足以証其堅美無比也法界穆師克白拉奥利公司謹白向寳昌路徐泰記號轉定可也 
[林賽洋行（專修汽車）]  
本行專修各種汽車機件並能改造舊車使與新車無異大小工程悉由歐洲名匠動手如有修理不善等處願罰金洋一百元决不食言木行主人謹啟 
[新旗昌洋行機器處告白]  
樣子房現設江西路六號本行經理各種新式機器如紡織碾米榨油磨麵造紙開礦墾荒抽水挖泥大小火輪全副引擎鍋爐及火車頭客車貨車鐵路材料並自來水一切物件其餘鋸木車鑽刨床各式大小引擎鍋爐及磨電機發動機煤氣引擎發煤氣機以及德律風電燈電汽應用一切另件等具色色俱全均係外洋著名廠家特别製造工精料美玲瓏堅固但以各項機器名目繁多未便盡載倘承仕商賜顧或蒙下詢價目敝行無不竭誠詳細開呈且能繪圖貼説價亦格外克已以廣招徠尚祈惠臨江西路樣子房内接洽方知言之不謬也德律風三四八七號 
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[法部奏遵議署理兩廣總督袁樹勛奏廣東盜風甚熾仍請照歷年變通章程辦理等摺]  
　　奏爲遵旨議奏併案覆陳恭摺仰祈聖鑒事宣統元年十月初一日内閣抄出署理兩廣總督袁樹勛奏廣東盜風尚熾擬仍照歷年變通章程就地正法一摺奉硃批法部議奏欽此欽遵抄出到部臣等正在核議間復於十一月十六日准軍機處交出護理雲貴總督沈秉堃奏審辦匪盜各案請暫照向章辦理一摺奉硃批法部妥速議奏欽此並將原奏抄送前來查該署督等原奏粤省則稱盜匪醜類甚多凡會匪土匪游勇無一不備近目有革黨竄入其中一經規復舊制則接奉部覆正法總在半年之外匪徒何由知儆近如猪頭山江浦高唐各行營盜犯每月營縣獲解多者二三百名少者數十名今盡歸地方官審轉非數月之久不能懲辦一犯此輩異常狡滑解勘時必多翻供駁回之後又須解審往返之間更恐疏虞滋事種種窒碍倘各牧令因循諱節營員亦不免鬆懈於捕務深有關係擬請凡盜匪之罪應立决與現定部章相符者一律就地正法俟將來盜風稍息再行奏明規復舊制滇省則稱地居邊徼五方雜處非腹省可比目前滇越鐵路告成華洋商販絡繹於道其間匪類溷跡乘機刦掠實繁有徒微特臨安開廣蒙自阿迷一帶盜刦之案層見迭出目迤南之普洱順寗迤東之東川昭通曲靖鎭雄迤西之永昌麗江大理楚雄永北蒙化等储廳州屬痞徒麕集搶刦時聞盜匪充斥甲於他省懲辦稍寛貽害匪輕現在滇省審辦匪盜各案請仍暫照向章凡會匪游勇並聚衆持械肆意搶刦殺人罪干斬絞立决之犯覆審得實從權先行就地正法一俟盜風少息卽當遵照部咨奏明辦理各等因臣等查就地正法章程原係軍興以來一時權宜之計溯自軍務肅清以後迄今垂五十年若長此變通辦理不惟君趨簡便時有草菅人命之虞而各省狃於積習試問年復一年盜風果何時止息是以本年正月間欽奉諭旨交議御史吳緯炳奏尋常盜犯請一律照例解勘一摺臣等悉心詳議謹遵奉光緒二十四年孝欽顯皇后懿旨並檢核迭次言官條奏擬令各省拿獲盜案除東三省爲根本重地現尚勦辦鬍匪以及各省實係土匪馬賊會匪游勇嘯聚藪澤抗拒官兵形同叛逆者仍暫准就地正法外其餘尋常盜案一律照例解勘不得仍援就地正法章程先行處决等因奉旨飭交會議政務處覆核嗣經王大臣等再三審愼議將距省及該管道較遠州縣並准解赴該管知府覆勘詳辦以歸簡易等因曾奏奉諭旨允准通行在案推原定議之初其不憚鄭重分明者良以　刑雖所以遏奸而徒法亦終難弭盜旋據湖南巡撫岑春蓂於七月間片奏審辦匪盜各案請暫照向章辦理等因復經臣等奏稱殘殺不足清亂源嚴酷適以傷元氣若新章並未實行仍准沿向來辦法不惟有乖政體亦覺紊亂刑章且值憲政初基若徑聽該省從權辦理萬一各省效尤益不足重法權而昭統一擬再請旨飭下該撫仍遵臣部原奏辦理並聲明該管道府倘再藉詞違誤應由臣部查取職名照例參處等因復經奉旨允准並通行各直省遵照亦在案茲據該署督等所奏或稱盜匪鴟强伏莽未凈或稱痞徒麕集搶刦時聞均以碍難規復舊制爲辭在該署督等身任地方自應以除暴安善爲念惟治盜雖極利便血流弊正復繁多如粤省所稱正法一停牧令卽相率因循營員亦不免鬆懈不知諱盜之習全在上司之整頓並不視辦法爲轉移至謂營縣獲解多至二三百名夫數至二三百人其中豈無尋常盜刦之案自應分别案情輕重妥愼辦理豈得槪以土匪目之其香港澳門各處但使事關交涉尤應專摺奏陳臣部更無難妥速覆奏但使多一番詳審卽可保一人生命觀於近年廣西上思廳朦禀枉殺勇了黄遠南等五名一案雖經該撫自行檢舉而死者不可復生斷者不可復續覆轍匪遥似不能不引爲殷鑒也再滇省雖地居邊徼華洋雜處其情形固與腹省不同然盜源不清盜風豈能遽息卽如該護督此次所奏幾於無地無盜前此而未嘗就地正法也猶可曰水懦者民玩前此固時時就地正法矣何以火烈而民不畏乎誠如該御史吳緯炳所奏改定重法已歷五十餘年徒齊以刑盜仍未止可見弭盜在敎養不在刑威洵爲洞見本源之論若必爲懲一儆百之計其中土匪馬賊會匪游勇等項仍得查照向章辦理以靖閭閻至欲以尋常罪干斬絞盜犯一律不待覆勘卽行就地駢誅是不獨朝令夕更徒煩文誥亦深慮彼援此引仍襲故常恐於立憲前途大有阻礙臣部爲執法衙門刑章必歸畫一臣等公同商酌擬仍請旨飭下該署督等仍遵臣部及王大臣等原奏凡不在正法之列者如尋常搶刦盜案均一律照例解勘不得禀請先行處决以符定章而免紛歧嗣後有再請暫照就地正法章程辦理者以違制論並隨時奏請交部議處所有該署督等奏陳各節未便驟予更張請毋庸置議如蒙俞婚卽由臣部行文該署督等並再通行各直省督撫將軍都統一體遵照辦理臣等爲統一法權愼重人命起見是否有當謹恭摺具奏宣統元年十二月初四日奉旨依議欽此 
[尚書梁敦彦等會學部奏會同覈定游學專門人才摺（二續）]  
　　留美法科畢業張康仁廣東人由上海出洋肄業總局官學生派赴美國耶路大學等學堂學習五年回華派充天津水師學堂學生自費赴美紐約法政學堂及檀香山法政司肄業領有法科畢業文憑隨同紐約大審院練習二年歷在檀香山充法律師美國嘉里福尼省充法律師就正金銀行司會奉調回國歷充裕寗官銀錢局參議兼法政學堂總敎習高等學堂法科敎習自治局法課課長研究局敎習以上一員擬請賞給法科進士候選知府伍光建廣東人天津水師學堂畢業生派往英國國家海軍學校學海軍專門後又兼習文家歷充學部諮議官考察憲政參贊以上一員擬請賞給文科進士分省知縣王劭廉直隷人由天津水師學堂學生派往英國格林書院肄業畢業領有學問優長文憑回國得有上等學照派入鎭遠兵艦隨軍操練歷充威海水師學堂天津水師學堂正敎習津海關道署繙譯委員京師五城中學堂西學總敎習順天中學堂西文總敎習調充北洋大學堂敎務提調學部派充直學務公所議長天 
 
 

Page 27

 
 
　　津公舉地方自治會副長禮學館派充顧問官以上一員擬請賞給文科進士擬列二等七員候選道鄺佑昌廣東人游學美國習礦化格致專門科學考列優等回國派往北洋水雷學堂試演水雷並充威海旅順魚雷營敎習北洋濟遠鋼甲快船魚雷大副湖北鍊鋼機器等八廠總委員管帶金甌兵輪船辦理化學堂收回天津並榆關内外鐵路隨員鐵路洋務委員山東路礦局提調山東省礦師鐵路礦政局帮辦著有提鳏金銀新編以上一員擬請賞給工科舉人候選知府李大受福建人船政學生奏派往法國橋路工程司官學堂畢業得有工程師文憑歷辦津榆鐵路京漢鐵路工程寗鎭鐵路勘路現充京漢鐵路全路養路總管以上一員擬請賞給工科舉人候選同知温秉仁廣東人自費赴英國礦務大書院肄習鎔化開礦等學畢業得有鎔化學士文憑頭等礦學士文憑隨往德奥比美等國游學藉資考證回國歷充開平礦務局副礦師煤礦總礦師兼管理林西煤礦湖南全省礦務總局總礦師閲勘五金煤等礦並留湘開辦銻鉛銅煤等礦事宜委開辦平江金礦江南格致書院實業學堂礦科敎習委赴日本考察金銀銅等礦並鍊鋼法歷奉派勘句容贛縣銅礦以上一員擬請賞給工科舉人江南高等學堂敎員陳聨祥廣東人自費游學美國肄習算學聲光化電𤍽噏天文地理等學考驗畢業領有文憑升送美國哈偉大學堂肄習專門化學得有化學專科畢業文憑回國歷充福州格致書院化學敎習三江師範學堂英文敎習江南銀圓局查騐銀色委員現充江南高等學堂英文化學敎習以上一員擬請賞給格致科舉人候選道盧守孟福建人船政學堂學生奏派往法國海軍製造官學堂學習製械製機等學畢業經法海部考取給予製船製機頭等製造工程司文憑派赴法國製船製機各大廠實習一年半回國歷充船政工程處總理監造退濟兵輪管理船政輪機鑄鐵各廠事務兼充東考工所監督藝徒學堂監督派赴英國監造海天海圻兩兵輪充汴洛鐵路總核算現調湖南襄辦交涉文案以上一員擬請賞給工科舉人游擊劉冠雄船政學生派往英國國家海軍學校學習海軍專門後又兼習槍砲工程科現充北洋德州機器局總辦以上一員擬請賞給工科舉人監生江起鵬廣東人游學美洲入科利近省　崙電學堂肄業電學專科領有文憑在　崙電學工藝局實地練習一年譯有最新繪圖增注電學全書五册報捐監生現充本邑勸學員兼充公和公立高等小學堂格致英文敎員以上一員擬請賞給工科舉人（完）小説 
[短篇小説大羅天（大兒稿）（三）]  
　　（衆仙子齊扮嫦娥奔上）（白）剛纔園中大呼有賊王母敎我們來拿他去。何此時反不見有賊影兒。（指介）爾看那桃樹下有一猴兒。拿一把桃子。正在科頭箕踞。信口大嚼却又鬼頭鬼腦。東張西望。這豈不是偷桃賊麽。但猴兒倒會作怪。不如出其背後濳捕之。或當不覺也。（衆嫦娥上前紛拿丑繞塲走跳）（嫦娥白）實不怕爾飛到天外去。卽今隨我們前來。罪或可减。不然禍且至。（丑笑介）（白）曩在蟠桃會上得見爾等。夢魂常爲顚倒。今復於此相遇。豈非天緣。老孫實不敢作此妄想。願得爾等再來跳舞一番。以了未了之餘興。給老孫亦得一嗅香澤雖敎我赴湯蹈火去不汝難也。　　（衆嫦娥齊聲呌罵）（丑白）我卽不去。將奈我何。且莫破口傷人。試聽老孫講來（唱緊板）看爾這。腰楊柳。口櫻桃。嬌人答答。何不向歌舞塲中吹簫弄琶。看爾這。耳能視。目能語。敎人愛煞。何不向。王母跟前。傳信奉茶。旣不會。雲端裡。隨人厮殺。何必效。老舌婦。與人磕牙。又不會。作仙長。一方獨覇。何必效。假狐威。逢人便誇。曾記爾。奔月宮。把蟾蜍來化。背后羿。偷靈藥。求不死。亦只得。作婢天家。爾爲婢。我爲僕。同是天朝犬馬。論地位。尤有。何。高下爭差。今偷桃。原爲解。一時燥渴。豈王母。聽爾言。便把我來打來撾。如果是。王母處。定不肯罷。任是那。人參果。高麗棗。皆可取來償他。如必要。得原璧。乃肯收下。便連那會筵上。咽下腹。一件件。亦不難衝口而哇（丑望地大吐衆嫦娥掩鼻遥立）（丑招手介）（唱）來來來。此物事。可將去。自用了罷。當不讓。天台山。飯那胡麻。如爾曹。不懂事。敢持去見駕。怕爾不被責被罵被打被撾甚且立逐出家。　　（衆嫦娥怒介）（白）爾這猴兒。尚不知性命在那兒。還敢將我們搶白一塲。此事固不須我們費手。苟有偌大膽量。偌大本領。如敢再住片時。必使爾嘗嘗滋味。纔知我們利害。（丑作勢介）（唱）（前板）爾老孫。自來是。湯火不怕。何怕爾。撒羣溺。來團這一把沙。我定在。這園中。摇摇擺擺。不待到城頭奏暮笳。爾老孫。亦定不還家。（衆嫦娥下）（丑坐介）（白）這一席話把那一班婢子。倒罵得十分痛快。不知他們可能弄出甚麽事故來。　　（塲後鉦鼓大作高聲呐喊）（丑驚介）猛聽得。百步外。人馬喧嘩。一陣陣恰好似。轟轟閙蜂衙。震山岳鼕鼕鼓旣連天打。籠烟霧的隆隆砲。尤墜如天花。又見得。塵滾滾。殺氣騰達。烘如荼烈如火又慌亂如麻。一個個。似飛。將。自天而下。電閃閃的龍虎旗。又欲把日月庶（頓足介）噯呀。不好了。這枝兵一定是要來拿俺了。國外新聞 
[韓國亂事近聞]  
　　二十一日東京電云韓國釜山省南部現有亂事殺害日人十二名亂黨止下已據優勢 
[希王准開國會]  
　　二十一日倫敦電云希臘京城雅典電稱希王 
 
 

Page 28

 
 
治已喬准召集國國 
[巴爾幹島之戰雲]  
　　念一日倫敦電云君士坦丁電稱土政府因聞布爾茄里亞有用兵之志大爲張皇故日來陸續派兵赴邊戒備一切二十日柏靈電云土政府因與希臘爭持日急已將第二預備隊召集 
[法國巡洋艦擱淺]  
　　二十一日倫敦電云法國巡洋艦俠托納洛號在摩洛哥斯巴台爾海角遇風擱淺英國巡洋艦康華爾號已由桀勃萊脱地方開往援助 
[法國水災四誌]  
　　二十一日倫敦電云法國散恩河自昨日起水勢漸落大局已有轉機惟災情甚重散居郊外嗷嗷待救之民不下數千之衆二十日柏靈電云巴黎大水現已漸退軍律不致題行 
[羅斯佛將携眷游歐]  
　　二十日柏靈電云羅斯佛君之夫人及其女公子已赴卡托姆往晤羅君擬與同赴歐洲一游 
[駐英德使之演説]  
　　二十一日倫敦電云德國駐英大使華爾甫米脱里伯爵於倫敦舉行慶賀德皇壽誕時演説曾謂德人尊愛和平故並無黷武好勝之志至於年來增造戰艦則全按已定之十年預算表而行今日之大洋已爲各國自由來往之地德國絶不欲得海上之優權其所注重者商業及殖民地之利益耳 
[德國國會之風潮]  
　　二十一日倫敦電云據柏靈電云著名保守黨哇爾丹堡近在國會討論陸軍預算案時宣言德皇無論何時可以諭其士官選兵十人往閉國會之門於是聞者大譁社會黨及急進黨各員咸大聲斥其無禮哇君復謂彼云此之意係言各兵均應遵守陸軍大元帥（卽德皇）之命令云來函 
　　陽湖鄉董報告自治集議情形逕啟者常州陽湖縣屬城外凡十八鄉於十一月二十日在常郡鄉董公所提議城鎭鄉設立地方自治無非使人民各就地方衆議公益上輔政治下圖輯和官民聨絡一氣增進智識幸福各歸界限各盡責守城則城辦鄉則鄉辦所謂武邑各屬已歸城辦而我陽邑各鄉並不知悉旣未經城紳通咨我各鄉合辦是以决議各鄉各辦且他省各屬均已羣起次第辦理故我陽湖各鄉亦萬難再延故在縣尊面前請願歸各鄉各自辦理繼而又於十一月二十二日經十八鄉聨名具禀至縣求請邑尊允准旋蒙邑尊於本月初八日在鄉董公所邀集各鄉鄉董到所續議是日到會鄉董有十七鄉連紳商學界共五十人獨政成鄉之鄉董孫其仁非但不到且更反對具詞投縣申稱情願附入城内併辦遂由邑尊當衆宣佈謂適出衛時接得政成鄉鄉董孫其仁來信謂已將全　　　　　入城　合辦一時羣以爲笑柄當有太平鄉鄉董趙君頌平離席捕對邑尊大聲疾呼曰是乃該鄉獨具奴性質他鄉所不同也歷來吾邑鄉民每每受辱於城今蒙皇上諭旨下頒籌辦城鎭鄉地方自治以補官力不及獨孫其仁反對此議不識是何居心惟除去政成一鄉我十七鄉總歸各鄉自辦斷不承認歸併合辦之説也是時政成鄉有蔣君靜軒在座卽謂邑尊曰政成鄉自治附入城所合辦之説遍鄉不知是必係孫其仁一已之私信耳晚等三人因他事進城聞得在此開會故此前來旁聽與會否則幾乎污辱及我全體同鄉矣刻因諸董在會痛罵故代爲申明衷曲表白敝鄉非均屬孫其仁一類也附入城所合辦我全體同鄉萬難承認蓋鄉間遠離城所四五十里奔波跋涉辦事旣多隔膜又屬費時不便决計從衆歸十八鄉各鄉各辦俟晚等回鄉邀下角馮鄉董及耆老等會集議定當將議單補呈言畢由各鄉董公推莊君頌先爲十八鄉之總所長錢君爲副所長舉定乃散散按政成鄉向有兩董分爲上角下角孫董歸上角馮董歸下角茲已議定上角由馮董等集議列名將各鄉各辦情形之議案於本月十三日呈縣矣 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
