# 1890 - 200 - 4906200

 

Page 1

 
 
[賑物求售] [  申報館協振所啓]  
　　本舘開辦賑捐以來蒙海内諸同仁捐助各種貴物早巳製成彩票　　矣茲又承陸續助下七俠五義卅部每部一元二角隸有五十部每　六　吳都法乘一部石印小　石齋畫譜廿部疫痧草六十本每本洋八分未及　入彩物之中是以另行求售諸君子有情殷匡救者請臨本舘選購　幾裘成集腋飢民得早慶來蘇乎 
[圖書集成告白] [  本局謹啓]  
　　本局開印圖書集成一書早巳告竣屢次登　　人領取迄今尙有百餘部未　來　而本局存儲頗非易易今定於西歴七月底卽華六月十五日爲止逾期每月卽須另加棧租保險等費凡執　書要者務　從　來領特此預白伏希垂鑒 
[購求大清一統志] [  圖書集成局啓]  
　　啓者本局現欲購求大清一統志一書不論竹紙白紙但須　　　　　　有　脫售請函致申報舘帳房議價倘不忍割愛則用後不妨將原　奉趙仍當從豐酌酬想海内收藏家當必樂于從事也肅此佈　伏　雅鑒 
[論籌振尙無了期]  
　　嗚呼天災流行國家代有然從未有水旱頻仍　饉　告此處振務未了彼處乞　又　循　迭起如今日災區之廣者也自夾辦振者率皆以本地之人辦本　振所募捐資亦不過向　地鋪戶本地紳富多方勸　量力樂　從　有以此省之人辦彼省之振廣收捐欵鉅細靡遺如今日辦振之出力也夫百姓者國家之元氣也雨啺時若年榖順成鷄犬之聲相　萑苻之警不作則元氣充固而國受其福至若　方卑濕易　潦北　少水易患旱大河之濱時慮水溢室家遷徙靡有定所廣漠之野或患蝗　其來也蔽天障日有聲戢戢然翔集隴畝禾稼不保民有艱食之歎　元氣損傷而國且受其害是故聖君賢相孜孜焉以　　黎元爲務而於　荒救荒諸大端尤冉三擘畫不憚周詳　國以民爲本民以食爲天不有歲何有民不有民何有國明乎一體相維之故自不得不重視振務然此特君相之事而非士大夫之事也士大夫在位者尙宜以此爲事而非士大夫居鄉者之　宜事也士大夫居是鄉而生長於是嫁娶於是者尙宜以此撫恤其鄉人而非士大夫僦居異鄉者之所宜　也夫以僦　異鄉之人而爲振恤災　之舉則眞上體天地好生之德君相育物之仁無論畛域之見不存於胸中卽果　之說亦且　之度外此其心地何等慈祥識見何等遠大雖鮮于之一路福星司馬之萬家生佛亦何以過之哉然此猶係有名望有身家之人也所難者依人作嫁之徒食刀肩挑之輩日夜皇皇所博蠅頭爲數無幾而一聞災况卽相與慷慨解囊自數角以至數元雖力量有厚薄捐　有多少而其好義急公救災禦患則一也然此猶曰鬚眉男子食毛踐土自應知大義行善舉耳若巾幗中人心不攖世矞瞳不出閨門而亦殷然以救災恤鄰爲事如日前本報後幅所登安徽閨閣振捐册其總理襄辦者悉係達官顯宦之淑配身受五花官誥手灑一滴楊枝固宜璇閨秀質慨分刺繡之錢圭　窮嫠同拜脫環之賜也然此猶就中土言之也若以西方人士而振中土災荒則尤足令身受者感恩聞風者起敬西國教會中人一聞中國災狀向外洋募集捐欵郵寄來華解往災區散放者時有所聞寓居通商口岸之西商更有　助鉅　以拯斯民之飢溺者去年關道憲龔仰蘧觀察亦曾會集西國著名紳富勸募捐欵夫以航海遠來之人尙知踴躍　將不稍存畛域之見不更難能可貴耶比年來諸善士籌措捐資幾於殫精竭慮日前本報登有籌振芻言六則曰加收烟稅曰增收戯資曰加捐茶貨曰節省賽會經費曰收取寺院香金曰完糧帶徵捐欵四策皆可行惟茶貨加捐完粮帶徵似屬窒碍難行原稿謂茶貨加捐係仿照山東食鹽每斤加捐一文辦法不知食鹽加捐尙無礙於販運之人茶貨加捐每斤祗捐一文數雖不多然年來茶務日疲徵稅日重浮梁賈客虧耗者多獲利者少若再加捐吾恐業茶者　有所藉口至於完糧時帶徵捐欵如遇本處有大工程如修城濬河等事官府旣肯出力小民自願輸將若爲籌振起見無論以此處之捐振他省之災未免稍存膜視卽以本地之捐拯本地之災富家殷戶尙不免於怨咨宫府亦以事近　勒不肯鹵莽從事此則難以施行者也江浙兩省沈災未澹三山五嶺又告水災滬上各公所遂移江浙之振以振閩省本館同人自愧無能忝附諸君子之後惟冀盡一分心力卽多救一人性命猥蒙遠近諸君子慷慨解囊義粟仁漿源源下　災民受賜多矣日前譯西字報所登天津信息謂黄河决口周圍二百餘里民歎其魚流離轉徙若然則閩賑尙未辦竣　地又將議賑蒼蒼者天何不愛我民之甚耶雖然天定勝人人定亦勝　義聞宣昭自可以救瘡痍而扶元氣旣勤於始毋怠於終此則本館所願與諸君子殷殷共勉者也 
[都門新語]  
　　吏部爲傳知事現出有盛京兵部本處題缺員外郎錫臨泰升任一缺經盛京兵部揀得盛京兵部本處題缺主事世斌擬正選缺主事德明擬陪給咨到部爲此傳知該二員於五月二十五日辰刻衣冠止部伺候演習口奏履歴以便於下班帶領引見不准託故不到○兵部爲片行事武選　案呈現出有都司一缺應歸部選查有漢藍翎侍衛徐厚光四川雙流縣人由癸未科武進士漢藍翎侍衛行走四年期滿引見奉硃律圈出以都司用欽此應將該員擬選此缺爲此片行侍衛處傳令該員於本月二十五日晨前赴天安門外朝房預備掣簽勿悞○太和門工程應需木料由黔撫報効目下大料雖未解到小料巳連日轉運入城計硬楠紅木等長至一丈六七尺短至九尺左右連前次運　者不下五百株仍存放東安門内南北河沿隨由各廠商派匠丈量尺寸描畫樣線以便次第運斤云○上月二十夜廂黄旗人某甲進内當差適逢大雨滂沱燈籠不甚明朗行至北新橋失足入水旋卽淹斃具中○二十二日東四牌樓泰華雜耍茶園屋坍下園中人紛紛逃命有五人未及奔出壓斃其中聞巳報官以便刨挖屍身相騐云○内廷傳述本年皇上萬壽聖節慈意欲於西苑舉辦大慶典禮除屆期請上升太和殿受賀慈寗宫行禮外其餘演戲等儀均在海内例應聽戲之王大臣亦令入海同聽云云未悉上意如何也○禮部爲知照事祠察司案呈本部具奏六月初九日文宗顯皇帝誕辰此一日虔誠齋戒禁止屠宰不理刑名照常辦事等因奉旨知道了欽此欽遵到部相應知照各衙門一體遵照並出示曉諭軍民人等懍遵勿違○吏部爲示傳事新有五月分選知府張賡颺一 
 
 

Page 2

 
 
員同知恩壽一員通　李家駒李彦鍾二員知縣楊宗瀛徐承熊葉维藩柳思誠徐引源李樹聲謝炘林鑑中趙文偉陳廷楨嚴用勳孔　珍雷裕綸等十三員共十七員相應傳令該員等於五月二十四日赴部過堂二十五日黎明齊集天安門外朝門伺候掣籖倘是日不到定行指明題叅勿悞○京北昌平延慶州屬北山一帶本月十二日風雨交作氷雹繼之歴一刻時雖房屋人畜未傷而菓實巳多墜　西山一帶亦　被雹者山民多藉菓子爲生莫不仰屋興嗟愁眉不展云○考試國子監學正學錄一事　部於五月二十五日進本題　閱卷等官本日奉硃筆圈出閱卷協辦大學士徐桐戶部尙書翁同龢禮部右侍郎景善内監賦御史聨阪劉心源監試御史愛興阿秀林孟繼壎戴恩溥受卷官　部事陳應禧禮部主事黄祖直彈壓廂黄漢副都統克勤搜檢睿親王魁斌工部尙書熙敬禮部左侍郎文興兵部左侍郎白桓專可稽察左　都御史奕年去欽此宣旨後徐大協揆等卽由南海逕入貢院睿邸等則於次晨赴塲搜檢○恩露圃相國訂於上月二十六辰初在内大臣處考試所管廂藍滿習房印房委用筆帖式各一缺計習日房俸餉派　來文汲桶等處馬檔　甲喇處八項行走之　催馬甲養育兵閒散應與考　五十有二人○山西綏遠　化兩城地當邊要備防宜亟所有該城駐防滿營經將軍副都統於旂營官兵抽挑訓練馬隊數百名以之分防要區緝捕賊匪甚屬得力地方悉賴安堵惟所需津帖雖有協撥欵項解綏每至愆期練兵按戶支領畤　籌　擬將歸化所收土默特仿成地畝租銀留作練兵津貼免行報解等情由克軍帥蒙額聨銜陳請旨奉旨令戶部議奏未知戶部若何議覆也 
[淮北歸鴻]  
　　松漕帥之瀛眷巳於上月二十七日行抵衆興不日可抵清江登岸入署矣○委署海州知州劉谷筠直刺於上月十九日自省抵浦謁見各憲旋卽馳赴海州○道憲回轅後因湖水漸漲隨於上月二十六日出轅親赴三河　視○某氏婦與姑口角吞服生烟斃命後略費錢財未經控發○丐子某甲持小錢喚賣事經邑侯查悉飭拘至案笞責荷枷俾使若輩聞之勿再蹈其覆轍○夏間晴雨得宜金針　收成頗稔價較往年大减每斤祗值錢三十五六文○運河水勢陸續加漲三尺餘目下伏汛方長營廳弁兵守護甚爲忙碌○柴價每担加錢二十文米價每石加錢一百文麥價每石加錢二百文開門七事日漸艱難寒十謀生眞非易易 
[莫愁湖逭暑紀譚]  
　　金陵莫愁湖在水西門外前年今治河水者許仙屏河帥承宣江寗時就湖漘華嚴庵之一笠地攺建曾公閣與勝棋樓並峙湖心而閣尤雄傑勛臣駿烈師友清芬眞有與中山王後无相映氣象後之視今亦猶今之視昔焉知來者之不如今耶閣中有一小額卽書惜抱姚先生江天小閣坐人豪之句跋語謂公移節石頭城時登勝棋樓曾引此語窺其意似乎自視有欿然者不知公實中興之第一流人物也論勛業則伯仲中山論學問則與前賢有治世亂世之分男兒遭際聖明唶叱風雲身都將相固非人力所能爲亦非　願所及料此其中蓋有天焉非常之功必待非常之人然非常之人其視非常之功亦尋常耳史謂范文正公于所爲必盡其力曰爲之在我者當如是其　與否有不在我者雖聖賢不能必此數語乃范公一生先天下而憂後天下而樂之作用也要其得力祗在不苟然則我輩其以志士　命者舍中庸誠之一字其誰與歸方今海宇將氛日報中巳証　朕兆於高麗一隅料彼鬱久而發必不肯恝然中止將來勾當此事者必在别風惡浪中那時須穏立脚跟切勿一經震撼便徘徊而却顧步馬江後塵旁一人曰天下事固有擔荷之者鯫生胡罔知忌諱若是則應之曰儒生固無當　古來如黄天蕩朱仙鎭西夏元昊皆不無遺憾於書生無已請爲君浮大白廻顧夕陽已透碧紗窗催人歸去湖上　蕖較日中時尤嬌豐可愛蓋姻氣霞光己在若有若無之間釀成一幅晚景矣因雜采蓮小艑中沿湖打槳而散時客皆歡醉惟江州司馬獨溼青衫云○華嚴庵住持壽安老頭陀　　鹽白飯之散僧也平時别無香火緣惟夏月白菡紅蕖含苞乍吐則面湖開軒擇緑陰　深處瀹茗以待客客之具雅人深致思借荷花世界一盪　其煩襟者輙憑欄留連竟日而住持香積廚可緣　不絶其蔬笋滋味壽安有弟子名補雲年少習靜嘗獨坐一室可終月不踰戶限因湖上非叢林一个蒲團别無功課遂從事於範山模水師畫禪施某施固宗巨源淡遠者補雲得其粉本不數年漸近自然由是好學深思幾不知人世間有軟紅塵十丈住往興之所至披衣燃燭以抒寫其胸中之邱壑同衲笑之不顧也其　之南有軒三楹每歲入夏城外保甲總局劉道憲委員就此設官醫局施醫施藥醫士皆悃愊無華不作官塲頤指氣使模樣故貧病之就診者能曲道其病之源委病者每喜官醫之用樂如神無求病愈而病益加劇之患向例官局用藥每劑不過若干文劉道憲深知此弊諭以只問病之當用不當弔不間價之合例不合例藥到病除之譽實由於此因念城内外以官醫名局者有三惟愛育堂與此燭得仰邀官帑以充善舉城北土街口之治功堂竟闃焉無聞豈偏於一陬難得當軸者爲之提唱與不然人之欲善誰不如我胡爲乎江左如宫太保之好行其德獨未宏此一視同仁之量與前日蒙堂善士頒惠解暑丸散十種於訪事人拜領之下卽分惠同牆共井之暍行者内有痧藥曁萬應油最靈捷據一人云某日由賽虹橋回過鬼臉城見一客偃臥於岸側喚之不應已卽下驢撫之則四支己冷牙關己緊但心頭尙勃勃耳默念當此暑熱大半痧最暴急卽探囊出痧藥一瓶拾樹枝撳病耆之齒使能受藥已又以手攫　水潤之少頃藥漸入腹病者已甦更大瀉一陣遂能不扶而起顧視包裹尙在身畔因自言已爲徽産汪姓是日由荷葉洲附輪東下雇湖北小划由江口送至接官亭不料纔至半途陡發痧口不能言又無藥解救便昏暈不知何時竟被舟子抛棄河干使不遇仁人携此神劑不且咏黄泉無旅店今夜宿誰家乎再四拜謝望其人己神清色定當無恙始捨去噫此眼前功德也書之以見治不限於人功不限於地安得有大力者使之樂善於不倦哉 
[九江官報]  
　　前報紀南昌九江兩府篆及湖口釐局委員經撫憲札飭互相調換等因兹悉善後局員姜肅波太守諏吉初六日接辦湖口釐局事宜鮑伯希太守於十三日接署九江府篆曹朗川太守卽於是日赴省十七日接署南昌府篆崔苐春觀察則交卸府篆後卽往贑州接署贑南道篆務連日城鄉士庶公製萬民傘德政牌匾以誌去思者衣冠濟濟絡繹於途 
[安慶紀言]  
　　安慶督粮廳鮑曼山别駕奉大憲札赴歇縣查案兹已回省銷差聞卸署歙縣楊明府沛霖隨之而至云○上月廿九夜江中突有木　一架自上而下迅急異常將招商局躉船鐵練撞斷船遂離岸管船人梁姓飭水手將木簰攔住禀諸地方有司及洋務局憲斷令木　主賠銀一百兩○入夏以來霪雨兼旬江水陡增數尺湖田低下悉變汪洋邇來水勢漸消湖田已露農民補種禾稻忙迫異常○撫轅每逢三八放告之期例應委員接收詞狀沈仲復中丞本委卽補縣周谷卿明府鳳梧充當斯職現已檄署含山縣事所遺收呈差使另委候補縣許明府崇貴充當 
[飛龍遊蹟]  
　　飛龍島自行車自開行以來遊　絡繹入夜尤盛人九點鐘以後輪蹄之聲不絶於耳直至十二點鐘始寂惟遊者多西人華人則不甚衆查自行車創自五年之前有美國人唐梧森精於算學偶算重力製爲此車可以自行厥後推行漸廣由歐洲而日本今中國則初次試　故華人尙有疑信參半其實則借勢取力其穏速無匹并聞人言可以已肝疾欲試新奇者曷不聮襼偕行乎 
[補述過毒案細情]  
　　昨報列實係過毒一案其間情節尙有小誤蓋李唐氏挈女美郎扭朱蓮生至捕房移送到廨該差具禀聲稱朱時常提抱女孩以　朱下體毒氣染及美郎現在自行料理願爲醫治求請銷案等因蔡太守閱禀之下以情節輕微准予銷案卽飭將朱開釋此係 
 
 

Page 3

 
 
初六日下午事　　初七　太守訪悉朱有心過毒與女孩勃然大怒以爲孩差不應朦禀求銷卽飭提朱并傳李唐氏帶女美郎先令官醫騐明朱及女孩之毒瘡又據女供　情形然後升堂　朱及該差分别笞責再命朱交保着李唐氏自行延醫調治醫樂資應令朱償完案 
[上海瑣案]  
　　徽州人吳金沛訴稱去年十月由原籍挈妻汪氏來申賃居城内火神廟南首翁榮慶酒店樓上每月房租四百文翁乘小的出外販茶時常令其妻邀同汪氏出遊至本年四月初三日汪氏忽然不見向翁詢問言語支吾無奈奔投案下求賜提追　大令飭差提翁到案請帮審委員竇明府升堂研訊吳伸訴前情翁供稱爲酒店生理因有餘屋一椽於去年十月借與吳住由隣人某　保租不料吳時與其妻勃谿本年四月十一日不知何故竟致互毆傍晚一同出外夜半吳回家聲稱妻子在途失去硬向小的索人現在忽　投案誣十九鋪地甲楊福所禀與翁略同明府以吳所控並無實在証據碍難准理姑念失妻情眞　翁幫同尋訪　十天内來案禀覆並飭幹差協同查緝兩造均遵　　　○前日廿三保頭圖地保沈卿解送受傷人陳素根行兇人周小狥至署晚堂竇明府提訊之下該地保投案候示陳父訴稱兒子今日往周　找尋石姓　人索取欠　　周毆傷叩求騐究陳所供與父相同周供詞支吾明府研詰至再始供稱陳與兄長錫林互毆叩求恩典明府騐得陳受傷屬　着伊父舁回醫治周收入所中着該保查明實在情由禀覆核辦○王芝記等八戶控同昇莊主沈炳順倒欠銀兩不還由縣訊　己詳本報前日陸　令以兩造理勸未妥飭提覆訊各戶請追銀七千餘兩土供稱在京開設書坊來申販運書籍前年五月與同昇莊往來至去臘該莊忽然　閉被欠銀二千九百餘兩涉訟至今沈祗肯以四折現銀歸償是以未允查得沈尙開允太絲棧萬生銀樓並非無力叩求照數追償　　人龐　銘供稱前已屢向各原告懇商現在勸令沈折償四成現銀復由該莊司事王禮春出立一成期票無如各原告皆未應允且沈塲面雖極　大其實並無現銀沈供稱開設此庄時計資本洋銀一千餘元禮春貪做空船致負鉅欵陸續添出資本及現在料理各欠共銀一萬餘兩至　太絲　己於去年歸併與人萬生銀樓資本無幾如各原告願收作抵亦無不可現經友人勸償　四折現銀亦須向人告貸禮春所供大略相同大令以沈用人不愼咎實難辭若照龎所勸歸還四折現銀未免太少該原告等所請照追亦難允准本縣查沈並非有意吞騙原告亦須量爲　　隨着宛酌加成數沈允之與王龎等籌商至再願還五成現銀並由禮春出立二成期票以本年明年歲暮爲期總計以七成料理各原告尙未應允經太令一再開導始各遵諭了案 
[英界公堂瑣案]  
　　二百零八號華捕稱昨見劉炳根在街洗滌馬車碍路違章拘案請罰劉炳根供無錫人暫在門口洗車以後不敢再犯蔡太守判劉　根罰洋一元撥充四醫院經費○穆少山雇沈阿弟之駁船裝運棉花被吳阿四等行竊二包由沈阻獲交包探王阿二解由蔡太守訊據吳阿四供認行竊共有三人我與陳阿丁獲　尙有阿榮逃遁太守飭吳阿四等交捕帶回候查獲阿榮再行解訊已列前報昨據該包　稱阿榮　　阿榮現已拘獲送案請訊陳阿榮前犯拐案曾經懲辦吳阿四屢犯行竊陳　榮俯首求恩吳阿四供認如前陳阿丁惟求施恩太守以陳阿榮曾　拐案今又行竊情殊可惡判發捕房管押六個月期滿察辦吳阿四雖屢犯行竊姑念直認不諱略子從寛判同陳阿丁各押兩　　儆二百九十二號華捕稱昨夜在靜安寺地方梭巡見王阿四在愚園滋閙前往喝阻被伊毆打井被扯碎號衣爲此拘案號衣呈騐王阿四供上海人向在洋行種花園酒後悞事如惟求施恩蔡太守判王阿四笞責一百板保釋○王氏卽王阿大稱昨夜在路被陸德林搶去牙柄摺扇一柄當卽呼喊追赶由捕帮同阻獲人贓送　請領陸德林供南翔人向做酒店生理與此女認識相與嬉戲蔡太守以釁起細微勒令陸　林　行回籍不得再滋閙○包探陳阿九稱有廉少狗被陸喜寳毆打受　爲此拘陸送案廉少狗供與陸均以薙髮爲生細故口角詎被打　曾到醫院據云須一禮拜方可痊愈陸喜寳供浦東人彼此同業無心悞傷蔡太守飭捕房將陸喜寳帶回俟廉少狗醫治痊愈定於下禮拜四覆　○二百五十　華捕　見王阿二所拖東洋車並無捐照阻住盤問伊並不回答棄車奔逃及追獲始稱車照被人竊去今特送案請究王阿二供本邑東洋車向别人租來拖了半天自不小心在路被人竊取車照並非漏捐蔡太守飭將王阿二開釋着知照車　自投捕房聲明車號是否車照被竊再行給還車輛○該捕又稱高三郎所施東洋車祗有法捕房捐照而無英界捐照顯係漏捐故將車及高三郎送案高三郎供東洋車是租來我不知漏捐情事太守飭將高三郎開釋着巡捕房扣留東洋車俟車主繳洋二元半始准將車給還 
[見界公堂瑣案]  
　　本月朔日鎭海人唐炳揚唐士貞遞禀控稱小的二人駕寗波船一艘裝載紙貨往鎭江行經吳淞口外被天祥洋行某輪船撞　　後經西人哈夫買司斷令賠償洋銀三千餘元不料竟被友人韓芝山向天祥哄去賠欵銀千餘兩是以扭請訊究韓供稱是船亦有股分並非哄取洋　宋莘樂二尹訊得韓之股分向李星甫買下曾立契據遂着函致寗波追李來案核辦此已詳紀報章者也昨日韓及二唐偕李並中証數人　案各遞禀詞二尹問爾等各人租界中可有産業均稱並無産業二尹謂租界中旣無産業此案　本公廨無　諭畢將前呈筆據檢還令赴縣控告諸人乃相與退去○當葛同轉在公堂讞案時怡新園浴堂主李桂福與符紀富胡新二李善根等因分拆股分以致互相控告同轉着兩造先將帳目結清再行核斷迄今日久尙未結清宋二尹屢次傳訊以兩造人証不齊未經斷結昨日兩造邀同中証人張曉田趙龍卿陳芝　馬雲連李茂榮投案候訊二尹問桂福曰爾等曾否將帳理明桂福之子金甫訴稱帳目已由中証人當塲結算端節止共欠煤米茶葉　銀一百三十五元數角問旣已結清爲何不付訴稱目下店中並無餘錢須待將生財變價　還問符等曰帳目是否已算清符稱前奉諭令結帳李等竟草草結算並未交代明白二尹謂中人曰爾等爲何作事不公平張訴稱日前在玉露春將帳當面結算除去各項外每股祗可收回資本洋銀五十八元其時店中生財有謝姓及李二人照價買定各得五股當付定洋兩元李本有三股半應找出一股半方合成五股豈知李竟不肯加添所有一股半亦欲歸諸謝姓胡本有兩股其洋向謝借來目下店歇胡應將股分推讓與謝而胡忽向謝索借　資洋二十元謝不允以致　懸久未能料理後由中人再三理勸令謝貼　洋十二元尙少八元中人自願賠貼以免週折後謝姓復翻悔此事遂作爲罷論二尹謂胡向借川資　盤店無相干涉生財已付定洋不　更變茂榮訴稱胡向謝借洋謝堅執不與胡等同稱張所言頗爲近理茂榮與桂福係本家其中甚不妥富二尹問張曰定洋由誰給付答稱李謝各出一元謂然則盤店一事早經言妥且付過定洋不能攺變着邀同謝姓下期來案結斷李稱謝係胡等親戚所以不肯隨小的來案求大老爺出票傳提二尹問明住址着一干人退去候提謝核定○鄧陽生訴稱昨晚行經新街忽被陸阿三攫去手巾油紙扇　獲人贓送案請究陸抵賴不承宋二尹謂業已人贓並獲豈尙有寃枉乎判押候笞責一百板以儆○包探李雲發禀稱竊賊　　三在官昌輪船竊物適　的等上船伊卽棄物而逸追至碼頭拘獲送案請懲曾在身畔搜得押票七張一并呈閱宋二尹詰陳曰爾係何處人氏從幾歲起做賊得過贓物若干供稱小的係寗波象山縣人並未學過穿窬惡能做賊二尹曰爾等行竊輪船客物何須學過穿窬遂判令押待笞責一百板備函送縣遞解回籍○通事禀稱陳家木聟賭檯望風人龔老二常在捕房門首偵探聞有捉賭情事立卽報知賭徒今特拘拿送案龔供　小　向當車夫不敢爲賭檯望風悞被拘拿求恩開釋宋二尹謂旣是賭徒無庸深究判令押候笞責二百板枷號一月○包探郁庭湘禀稱前　　　　貴昌在某輪船竊得短衫一件經失主拘住毆擊一番釋之使去昨日復在宜昌輪船行竊小的見而拘捉伊卽脫逃追至永 
 
 

Page 4

 
 
　街躲入小烟舘内今特獲迭請懲曾吊到鞋籃一具内有破物若干陳供稱小的係湖南人向在吳淞某營當勇現已銷差借住小烟館内誤被　來宋二尹問爾至輪船何事答稱小的未至輪船二尹謂姑念無失主控呈格外寬宥着押候備文遞解咽籍○工部局園丁侯丫頭訴稱竊賊王阿三潜入園中竊取短衫一件追獲人贓送案請究宋二尹以當塲拘獲無須問供判令押候笞責四十板贓給侯領去○包探上榮培禀稱前日某公役在小東門外大生烟店購烟被綹手竊去眼鏡一副今在章寳卿處查到原贓拘案請究宋二尹判令押候笞責二百板○公司輪船西人馬四蘭訴　虹口　京貨店主陳萬標囑帶到外國板烟袋二千口選去一千二百口計價洋十二元當給鈔柰洋十元現洋兩元後騐得鈔票係印度羅比每元祗值墨西哥洋銀半元向之掉換伊竟不依爲此扭人捕房送案請究宋二尹詰陳曰爾如何付伊羅比票答稱此種鈔票上海甚稀並非小的所付小的付伊之票上有中國字可辨認二尹問此票於何時付出答稱本月初三日付出直至今日來言恐伊在别處纒誤二尹當　包探李雲發立刻往陳店中吊取簿據閱後問簿上書明均付現洋並無鈔票是何緣故答稱票向錢莊兌取問旣有現洋爲何向錢庄兌票供稱恐西人不識洋銀是以兌票二尹商諸祁繙譯官謂該西人收票後懸隔數日方來掉換恐伊自已纒誤未便究追祁君頷之遂叱合兩造退去○　婦李阿梅賣寍波人錢姓爲妾五載於兹本年五月間隨外甥徐古英來申其母李梁氏得知將阿梅勒住徐遂投案控告宋二尹將阿梅暫寄善堂留養待錢來申再核云云巳詳前報昨晨捕房解送阿梅至公堂二尹謂爾嫁巳數載祗能回至夫家答稱小婦人不願往寗波恐又遭大婦毆辱二尹謂旣經毆辱必有傷痕試間傷痕何在阿梅俯首不答二尹飭仍送入善堂李梁氏痛哭流涕求免發堂二尹謂此女不能交爾領回亦不可交徐帶去祗可發堂留養爾可時　探望不必心焦復問昨日爾稱曾許徐洋銀一百元　女領回果有其事否答稱阿梅嫁時小婦人曾得銀四百六十元言明作親戚往來賠嫁之資約值二百數十元二尹謂以前之事今不必言當飭公差將阿梅送入善堂○袁會長因竊　青紡細馬褲經失主扭押捕房旣解於堂宋二尹判令笞責一百板遞解回籍此已列入報章昨日包探王榮培禀稱小的查得袁前在英界犯竊曾經遞解現在鋪葢尙留在英公堂二尹謂旣巳屢犯行竊着先　號一月期滿遞解可也 
[保安來啓]  
　　啓者前自寳清輪船失事後敝堂經理撈屍一節歴經先後登報兹爲日己久派出司事人等均巳事竣回申各屍棺亦一律到廠統　首　洋面撈獲者二十二具繼各海灘陸續收殮者共四十三具内男女僧人洋人皆有除巳由親屬認領去者十八具外尚有四十七具留在廠寄放爲難現已擇　善地擬卽妥爲埋葬但屍棺一經入土將來認領諸多跋涉合再列報聲明如有親屬人等務必早來認領今以六月二十日爲率倘過期無人承認卽由堂一體埋葬以歸永逸幸勿遲誤此啓 
[江督轅門抄]  
　　五月二十九日　　道丁葆元辭回堤工避○三十日同知周懋鎬辭赴蘇○六月初一日知縣羅宗美見奉委解京餉進京並赴京引見 
[浙省撫轅抄]  
　　五月廿一日候補通判徐承燮禀知厘捐局委餘杭東關厘局差叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東官報]  
　　藩轅牌示臨高縣和舍司巡檢缺以鄭工遇缺巡檢諸德冠詳補南海縣黄鼎司巡檢缺委順德縣紫泥司巡檢朱若鈞署理陽江同知太平司巡檢缺委孫貽綬調署開平縣典史缺委關漢皋調署翁源縣典史缺以籌餉例分缺間用典史華棣詳補大埔縣典史缺以海防新班　用典史吳徵詳補 
[虹口鐵路橋下廣益善堂同人來啓]  
　　謹啓者敝堂自三月望日爲始延請王履康徐宗揚李子璇許蓉江高辛甫鄭禹門諸醫士每逢單日午前在堂施醫給藥貧病就診者每期有三四百名之多諸醫士殊有應接未遑之勢特於六月朔日起續添請王慕岐王再香謝雲山李宣梅童錫華諸醫十互相診治俾貧病　到　看不致等待惟善舉旣廣經費尤繁　堂并無常歀全仗海内諸大善士隨時慷慨樂輸俾得久遠　所盼禱現屆大暑炎威偪人易生痧氣等症昨承泰和洋行帳房大善士樂助痧氣丸六百瓶拜登之餘卽代施送無如乞取甚衆還望好善諸君子不拘多賔陸續惠來尤爲感盼 
[梅媛女史董侣鶴書畫助賑潤例]  
　　女史工行堦善畫山水墨梅枯木竹石今願以潤資助賑計扇册三角工筆仕女一元屏每條三尺四角四尺五角五尺七角六尺一元中堂倍帳額八角工筆酌加書潤同七取　交四馬路文宜書局代收 
 
 
 

Page 10

 
 
   
 
