# 1885 - 93 - 4904305

 

Page 1

 
 
[請繳第二批古今圖書集成殷銀] [  申報舘點石齊主人啓]  
　　本齊於前年夏倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽購地造屋從外洋置辦機器復延名手澆鑄字模然後開印至今計已印成數百本雖未裝訂而書之式樣字之精湛極爲雅觀諸君儘可先來披覽惟開印之初機器人工均覺生澀故每日出書無多兹則鉛字業經鑄齊人手亦日臻嫺熟此後按日計工每日約可排原書從四本而漸至六本八本完工可期迅速所以各股友第二批股銀計每股五十兩務望早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回收據統限於三月廿九日以前一律交淸切勿遲延悞工是所禱盼再此書初議共印一千五百部嗣以各股友喜用大字　字旣放大則紙張亦費本數加多本齊益形虧耗故擬多印數百部藉資貼補旋見市面欠隹且此書亦身本里大遂仍印一千五百部以符原議合併附聞 
[光緖十年諭旨彚錄] [  申報舘主人謹啓]  
　　啓者本舘近日將光緖十年分諭旨故敬謹排印成書其板口與申報附張中所印京報大小一律俾得彚訂成編隨時恭閱亦留心時事者所必需也每部一本價洋一角五分定于本月十九日出售處仍循曩例 
[三十四號畫報出售] [  申報舘主人啓]  
　　内廷歌舞民間不易寓目去臘禮部　習時京友繪圖郵遞與海内君子同深敬仰現在編入此次三十四號畫報准於十六日出售畫報之首仍送畫譜兩圖一爲任君阜長所繪羅漢一爲管君劬安所繪士女畫報仍然九圖末附淞隱漫錄圖說一則閱者鑒之此布 
[書湖北牙釐總局扎後]  
　　天下之事不外乎情理二字理之所必然者而或爲情之所不能然則亦不得不於必然之中籌一不然之策此其事大抵不外審時度勢而已户部爲近日軍務孔亟餉需浩繁因統盤籌算擬定開源節流章程如干條奏請飭下各省疆臣計吏議　遵行其中有茶捐一條部議定於各山採茶之時先行輸捐期於握要持原絲毫無漏此其執簡御繁之道固有籌之已熟者蓋不如此則散漫無稽徒有加捐之名而無收捐之實部臣之見不可謂不深且遠也然而近年以來中國茶市疲敝已極大有江河日下之勢前此中國出口之貨以絲茶爲大宗約計與外洋進口之洋藥相較有倍蓰其數者迄於今日絲固無利可獲茶亦有减無增數年之内發運出口之茶數較前少至數百萬箱此何故哉由於山價貴而洋商不肯出重價故也茶市初起往往外洋來一電報謂今年外國需茶孔亟價可望增於是業此者莫不爭先恐後赴山定茶某號定若干某莊定若干山價因之而日漸加長迨將次發運或尙未抵埠則又有電信謂茶價已跌茶商聞之嗒然若喪而所耗已多勢不得不賤售其有寄番者則所耗尤巨以故業茶之人無一年不怨聲載道今若再行加捐且从山中採茶之處收捐則出價必將軗前更增茶商勢必從此裹足茶業一項疲而益疲是則不特大拂乎商情而且甚碍乎商務如之何其可也夫部臣之議在山收捐盖以爲若此則洋商無所藉口法至良也不行現今茶市之所以疲實因洋商收茶不多之故或則以爲中國之茶有僞貨混雜其中或以爲貨低而價昻多方挑剔以致無從得一善價而茶商折閱良多其洋商之所以如此挑剔者亦非專屬有意欲削中國之茶價實緣外洋近來出茶之處頗多紅茶則出於印度英國之屬地如取如携可以不禁不竭也緑茶則出於東洋轉遵販載又爲極便雖日本之茶聞今年亦有雨水過遲茶芽不達消息然日人種茶頗爲認眞其意實欲以奪中國之利權故栽種培植均各講究其所運於外洋之茶年盛一年外洋旣恃有此兩路之茶以資浥注則其視中國之茶一若無是重輕也者而中國之茶市乃因此而日就衰微而華商之貪小利而不顧大局者又復混售次貨攙各𧸛鼎益以資洋商之口實而茶業愈疲卽山中種茶之人初未嘗深究培植長養與夫認眞炒焙製造之法但知探聴消息偶得一信卽昻價居奇有心人語及此事往往不勝扼腕僕前者屢著論說謂中國種茶之人以及製茶販茶之客必須大加講究努力整頓庶足以挽救於將來蓋此一項旣爲中國貨物出口之大宗卽爲外洋利源流入中國之關鍵苟一任其疲敝而不之救竊恐出口之茶愈少不但無以收外洋之利權而且並以耗中國之元氣雖曰不過植物之微而其所關乎中國之大局者殊非淺鮮也今也不聞有整頓茶務挽回利權之舉而但曰加捐雖曰目前餉糈費用浩大亦屬出於萬不得已然果决意行之則茶商不敢以此爲懋遷卽茶市勢必從此而銷歇則是所加之捐未必能收數甚旺而中國之茶務則必有愈趨愈下者統大局以籌之所得實不償所失故部臣不得已而擬此加捐之說仍令各省疆臣計吏斟酌損益以定行止原未嘗謂令出惟行勿惟反而必固執成見也昨觀湖北全省牙釐總局所頒之扎而知此事之尙可挽囘不禁爲茶商幸且爲中國之大局幸矣札内開明議得鄂省茶商疲困銷滯價低鮮沾利益萬難遵照部議辦理已將窒碍情形詳請兩院憲奏咨猶恐商人懷疑致有觀望特札委員轉諭茶商公所各商人以釋羣疑而安商務吾知此札一下而商人皆曉然於官憲之體恤下情感戴無旣矣顧思出茶之處不止一鄂省此外各處出茶之地其情形之疲困近年以來無不從同度各大憲亦必將援照鄂省之例辦理雖於捐餉之意不免稍有刺謬然揆情度理察勢準時則固有不得不然者是誠守經行權之妙用也夫 
[甬江近事]  
　　　新任甯波府陳太守於初十日拈香十三日考錄代書十六日閱城十八日放吿並甄别肄業孝廉刻因防務吃緊並不扄試限以次日交劵惟月湖書院肄業各生童甄别日期尙未懸示也○日前有鴨屁股船一艘由溧港駛過法人疑爲米船卽放小艇將該船拖去網加搜查知係油荳雜貨始得放回○十七夜法人以木簰濳駛進口偷擊南瑞兵船猝中一炮船雖無恙二人已受重傷當卽開炮回擊而木簰已倐忽不見矣法之忽出忽没眞令人防不勝防也 
[闈姓肇事]  
　　維新報云頃聞惠州府屬歸善博羅兩縣考試文童皆云取錄不公致形鼓　緣兩縣招覆時多取僻姓而大姓人殊多擯斥衆因不　遂疑投買　姓者從中舞弊現聞紏率數千餘人擁至學憲行轅鼓　並將考棚 
 
 

Page 2

 
 
頭門拆毁該處官兵立卽彈壓現已行文至省省中大憲偵知其故卽覆文曉示惠屬矣至如何辦理則未悉其詳容俟訪聞再爲備錄又十六早省垣因四處粘有長紅其中多言投買闈姓作弊故歸博兩縣黌　殊出意外觀者如堵地方官立卽命人扯去以免肇事云云同日省垣闈姓館擁有多人云投買肇府闈姓者持票至舘索回原銀亙相理論鼓　一時觀此情形當軸者亟當善爲調停也 
[華捷詳聞]  
維新報云本舘前登克復諒山一節祇云法兵潰散法帥受傷我軍乘勝取回諒山此蓋得之傳聞其中顚末尙未能約略言之兹有省友遞來確音云初九日中法立下戰書兩軍駐於諒山之前法分三路而來我以三路還擊之於是蘇軍攻左王軍攻右馮帥則整中軍旗鼓獨當一面旌旗日耀金鼓雷鳴鎗林炮雨中山岳崩頽天地愁慘我軍奮力前進奈法死相抵拒自晨入暮終難取勝馮帥奮然尼曰如不滅敵誓不回軍命左右舁洋蚨數萬元置緖營前示諸軍曰有能殺敵者立予重賞且勉之曰大丈夫立天地間轟轟烈烈上爲國家出力下爲宗祖掦名卽　命不齊戰死沙塲馬革裹屍猶屬男兒幸事何可貪生畏死爲敵國所恥至臨不可測之罰哉衆軍聞言振臂一呼倒海排山擁至法營法帥尼格禮也方欲指揮應敵猝不及防已爲華軍擊傷不能竪立法軍無主不敢戀戰紛紛逃竄去如鳥獸散矣是役也殺斃法弁數名法兵數百傷者無算現法帥未知存亡而諒山一律　淸從此迭唱凱歌懋膺上賞軍中將校　下兒　更必踴躣權呼爭恐後爲國殺敵也 
[祝融肆虐]  
　　香港於十八早四點餘鐘時上環乍畏街錦隆疋頭店失愼致兆焚如後經水龍雲集極力灌救旋卽撲滅聞祇燒去該店一所餘未殃及云 
[禾中近事]  
　　近日軍裝船過境仍屬不少聞皆赴杭州者○前報嘉興縣倉内有前署武康縣施大令自縊一節兹聞其親屬遠在崇明尙未趕到惟其姪女之在桐鄉者業已聞訃奔喪云○高橋廟供奉秉義王向例四年中賽會兩次今届照舊舉行而畵船簫鼓遠遜往年盖爲風雨所　耳○連四蕩有劉王廟素號憲應凡操舟爲業者每年封印開印時齊往拈香及届賽會之期又各醵貲然放烟火招集梨園盖若輩以一年利市皆以祀神之虔否卜之故不惜浪擲金錢也今年自本月二十一日起至二十三日止循例賽會興高采烈不爲雨絲風片所阻也 
[松江述聞]  
　　海疆告警以後李軍門卽移城内之正營駐防浦江一帶近又于本標馬步軍中挑選精壯百名加給口糧使其日夜在城上守望故鎗炮鼓角之聲昕宵不輟○創設團防自去冬至今春所費頗巨實難持久有某董請於城廂内外茶肆中酌加茶捐凡茶一碗加錢一文統計各茶肆每日可捐錢三五千文以爲局費未始無補也○提副營哨弁某自具禀于督撫轅謂少列行伍屢立戰功今止爲哨弁知難拔幟自成一隊願銷此差委乞諭招集常勝軍舊部或前往援臺或相機禦敵等語撫憲壯其言卽咨李軍門察核軍門詢其從前有何功績胆敢越分罔干某乃備述前事軍門謂何以我向在軍中從未一見耶某謂在後督陣軍門謂戰以爭先爲能以落後爲恥爾旣臨陣退縮律以軍法罪不容誅今已備員營弁未爲薄待何得不安本分罔希干謁面斥退去時人傳爲笑柄云 
[日下紀聞]  
　　去臘二十七日三更後内城東四牌樓馬大人胡同富姓家忽聞上房檐瓦聲丁丁然數黑影墮地若鳥鵲聣之則盜匪六男一女皆身著緊靑衣頭蒙花布手持刀矛各械雄紏紏植立中庭呼哨一聲驀向一房闖入扭開箱鎖席捲一空二月初小馬子圈内務府魏宅寅夜突來數人刧去一切細軟細視諸盗人數衣服與搶奪富宅者相似又聞東華門内外富户多被騒擾目下步軍統領衙門密派番役各虎搜捕尙未弋獲云○壽莊固倫公主薨逝後欽天監擇於二月十七日金棺奉安前一日行禮禮部預期移　各衙門預備一切應行禮節及應備物件○二月初有直隸某姓武生隻身至宣武門内象房看象應差者不放之入生遂返旋以車載其妻復來象房將携手同遊應差者阻如前生怒向之用武應差者力不能抵揮衆象奴併力抵之諸象奴疑生妻爲錢樹子將拽之下車經生妻再三懇告始免次日生將赴訴有司友人力勸乃已○朝鮮國年班使臣日内卽將回國皇上於十四日賜宴計九十六席是日晨六點鐘在禮部大堂肆筵設席諸使臣咸盡歡而散懷柔遠人誠哉無微不至已○農人李姓　　苑左近某村中二月初因事入城日暮而歸行至海子大紅門外突遇二人持刃攔路李見而懼戰慄不前二人喝李脫衣李遂自褫外衣與之二人復令脫裹衣李心急智生猛奪利刃反斫二人二人力不能支皆受傷倒地李遂反喝二人脫衣二人不得已脫外衣與李李得衣二襲并携已衣洋洋而去○前門外楊梅竹斜街某店閉歇後空閉多時失於修理本月十一日晌午有一賣豆腐叟經過其處適有木料墜下壓壞腐担叟駭而倒地移時始起木立多時旁人喚之始醒遂收拾破担垂頭喪氣而歸○本月初十日前門外琉璃廠甬子胡同更房中忽來一病丐借宿次日僵斃更夫出外措資以爲殮埋之費閱半炊許有烟自板窓出鄰人見而驚怖啓房視之則火燄星星早已不可向　遂各以盆水潑之幸丐尸尙未延及否則肉爛皮焦益將不堪設想已○書吏王姓家在甯武門外後鐵廠有子已十四齡頑劣不堪不遵約束二月初某日偶至城根玩耍忽一旋風自西而東其子向之便溺旋嬉笑而歸將及門忽仆於地跌折左腿痛極而暈移時始蘇父母急扶掖至房其子沈迷昏譫數日始痊然其腿猶未平復也 
[金陵官塲近事]  
　　善後局出示准於二月初十日仍在下江考棚考察吏治韋觀察以去歲物議沸騰甚至列諸禀牘此中情卽必非無因今歲爰嚴誡諸子共凛有則攺之之訓毋再爲人所持甚矣衡文之不易也○書院甄别向視爲例行之事此次曾九帥深念寒士千里負笈之苦特於道府州縣中遴選有文名而無文柄者共二十員在督署披閱人祗百餘卷兩日之間長安花已看遍矣雖有捷足無所用之誠剔弊之妙用也○需次之苦非身親其境者不知左侯相前特定爲大班每月津貼銀五兩貧員得此不無小補乃近聞行節流之令者將以此項爲開宗弟一章胡不思江南地大物博其當節者更有百倍於津貼者乎有某觀察謂節流請自隗始誠哉其言之也○聞有條陳時事者謂江南寺宇甚衆一寺有一寺之産現在可將此項寺産盡數入官變價而悉徙僧尼以實新疆吉林一帶給地開墾編爲屯丁數年之間邊實課裕竊謂此語雖激亦可附之於稅酒稅烟之後○江淮衛絲柱臣守府接印三月遽爾謝世身後至不能殮糧道張儲憲憫其一貧如洗特給移柩費一百倈業已批准矣 
[章門紀事]  
　　同治初年曾文正公攺立淮鹽票商章程江省添設一督銷局所有鹽釐總收分解以濟軍需行之廿年奉循罔替本月初十日大憲檄委未入張澤春解鹽餉往金　揚州等處熬波之利于此不可見一斑歟○江省自軍興以來在藩署春秋閣設立善後局尙有餘房又立一交代局去年恭逢覃恩豁免光緖五年錢漕因又立一豁免局歸藩憲劉芝　方伯臬憲王鶴樵廉訪總理其事初十日撫憲又札委署糧道陳遂生觀察會辦各局事務云○豫童書院向例歲杪散館後卽封門至次年甄别案發始行開門案上有名者例得入院肄業○法人啓衅後南洋各輪船所用洋煤頗難購致大憲遂諭令攺用湘煤繼又因湘煤不甚合宜改用江煤南洋大臣前委湖口駐紥之丁總戎義方總辦煤局事務本月初九日總戎由湖口至豫章拜會德曉峯中丞商辦一切事件並刊刻護照板片不日帶往樂平以便購就煤斤刷印護照交給船户裝往長江云○臬署東轅門圍墻突於本月初八日坍倒三四丈壓斃過路之小經紀人一名時適學憲將賞新進文童有沈某者昻昻然坐西人肩 
 
 

Page 3

 
 
輿道經轅外春然一聲肩輿化爲虀粉其僕亦卽受傷謂非禍生意外哉○江省認解之閩餉已於正月二十八日大批起解二月初九日總理福建後路糧臺兼管營務處浙江候補道黎觀　福昌由湖口來省催解次批軍需緊急於此見之○本年正月南昌科試時闔屬生童麕萃鱗集元宵前院門已開各齋舍擠擁不開幾無　地外省之留院讀書者擔簦負笈不遠千里而來竟無駐足之所閒有納貲求入者然亦大費周章甚矣廣厦千萬间大庇天下寒士皆歡顔之難也○豫章書院及孝廉堂現經撫憲出示定於本月二十一日分别扃試豫章生童歸南昌試院孝廉堂舉人歸貢院想志切觀光者必摩厲以須錦標爭奪也○八旗會　舊建於澹臺門内美侖美奐盛極一時去歲鳩工重建本月十二日設席落成自德中丞以下凡隷旗籍各員皆與焉衣冠蹌濟談者羡之○學憲梁湘南大宗　科試南昌事竣後定於本月十九日起馬按臨九江接考南康前云先試饒州者係吿者之過也 
[選拔名單]  
　　湖北學憲高勉之宗師考選武昌府府屬拔貢業經揭曉兹將姓名照錄於左張尙賓武昌府學廪生張湛霖武昌府學廪生胡大濓江夏縣學廪生胡宗琯武昌縣學附生朱定元咸甯縣學附生萬敬修嘉魚縣學廪生吳海蒲圻縣學附生朱祥睴崇陽縣學廪生邱峻通城縣學廪生李子華興國州學附生葉　華大冶縣學廪生阮恢藻通山縣學廪生 
[開礦述聞]  
　　傳閉黄梅縣境有煤壠自下新鎭至古角山約長四十餘里從前並無人議及開取現署黄梅縣事之鍾明府擬雇工匠多名擇期開礦於是邑中人士謠說繁興或以爲有碍風水或以爲旣非接濟軍需又未奉至憲札何得遽行創辦竊謂明府而不開礦則已明府而擬開礦必當斟酌盡善而不肯卤莽出之也 
[閩事紀聞]  
　　二月初十日左爵帥親臨貢院扃試正誼致用鰲峯鳳池越山各書院舉貢生監童生是日報名與試者多至八千餘人四書題詩云予懷明德不大聲以色詩題賦得炎風朔雪天王地　風字委金别駕治禮及陽成章陳增張景祁饒世纓羅均夏馮興猷諸大令分閱試卷當此戎馬倥偬之會而仍不廢絃歌爵相誠心殷愛士哉○東街祥各布莊主陳玉灼前曾禮延吳進士宣璣與其姪震昌茂才主持一切店務凡有官事須吳君出面調停去年宣璣物故陳連震昌束脩一律不送震昌忿忿不平紏人至店騒擾後經葉孝廉等出爲理勸玉灼願饙以百餘金無何事又中變震昌因具控有司去臘由侯官縣委金君堂斷着玉灼給震昌靑蚨六十千震昌不允後侯邑尊親提集訊玉灼翻悔前供分毫不捨震昌堅執葉孝廉等已有百餘千之議邑尊遂着两造再邀原人調處吁人情冷暖大抵皆然玉灼僅一市儈耳何足責哉○生員陳友信在鼓樓前開長鞾鞋店去年因法燄披猖將店中靴鞋悉數裝回適有棧犬頭糞船由省駛歸遂順便附之以往陳到船後又登岸數四被林乘隙鼠竊甚多迨至家查知而林之行踨已不可問矣本月十一日林又到城挑糞被陳撞見擒送有司具禀追辦想林當公堂對簿之餘終難免于罪戾也○南臺安民舗黄明經所開泰盛布行去年由司事將布售與楊大經布店計銀一千四百兩楊店虧空難支去臘已經倒閉零星布疋俱已抵還各商惟泰盛一欵願以三折還錢司事不允遂以楊有心吞噬控諸有司前日閩邑尊委陳君堂訊斷以一千兩歸還楊堅不肯遵願限十日内託人向泰盛說情變業還欵黄見楊苦楚之狀心甚憐之慨然允諾 
[竹西碎錦]  
　　妓館傭工滬上謂之外場邗江則呼爲男班子日前某娼寮男班子某甲與新城倉巷薙髮店内某乙作牧猪奴戲乙勝而甲大負數年積蓄一朝盡喪兼之元武先生生涯不旺籌思　轉忿火中燒至本月十九日遂潛服鴉片烟膏至該店尋釁甫進店門毒發倒地未及湏臾而曳尾泥中者竟爾游魂地下矣家屬聞耗奔至向乙饒舌經人調處不識如何了結甚矣花骨頭之害人不淺哉○本月十九日有頭戴紅纓大帽操高郵口音人昻昻然至灣子街馬永茂骨角店出壞骨牌一塊令其配面聲稱老爺立等務須卽刻配齊店東笑謂今日淸明佳節向例停工可請明晨來取語未畢其人大肆咆哮陡將做工傢伙抛毁殆盡隣店來勸亦被兇毆復將店東扭赴保甲局想周明府定能衡情酌斷也據聞其人係某司馬署中差役未知然否○兩淮候補某君終歲賦閑阮囊常澀寄居東關街某客棧歴年積欠累百盈千前日衙參衣冠而往將至運轅忽有某甲大踏步向前攔住索欠始而爭辯繼竟扭毆經旁觀者勸以好言始允到寓再說聞某甲卽鹺署號房中人吁金盡牀頭致受賤胥之辱窮途痛哭豈止阮藉已哉 
[叅戎回任]  
　　正任蘇州城守營中軍劉華軒叅戎光才前奉左相檄調赴寗辦理漁團事宜吿蕆後入都引見於本月十七日回省旋奉衛大中丞札節仍回本任已於廿二日已刻接篆任事適值李廉訪亦於是日公座省中自道府以下各官叩賀者濟濟蹌蹌兩署前轎馬紛紜往來不絶大有山陰道上應接不暇之勢云 
[敬業書院課案]  
　　生超等楊德鑅黄慈壽楊德炳曹槱趙賢書杜惠炘鮑德麟秦悳楙王全綱沈功章汪錫增姚文枬黄觀保朱家駒趙履福葉景雲虞九韶沈思孚鄒宗勳兪錦瑞邵增鑑王樹善李鍾鈺王宗毅特等周翊祥葛士濬朱駿尹熙棟謝允培夏曰琖李寳沅龔元達未昌鼎趙鴻鈞王鼎葉駿陳昌陛王其元趙光第張堅潘崇福葛鴻祥鏗麟朱逢甲嚴家駿蕭淙徐頌增葛士淸李鴻振高福嘉凌貞鏞蘇紹基葉炳章周文彬韓文藻楊振棻顧辛檙孫錦瑚吳昌鳳祝壬林金文鸞曹基鏡申雲衢陳溱蘭一等劉志濤李鴻烺王受祺唐晉熙沈光琮楊兆鼎黄翼純楊元焯藏毓麒彭澤熙朱璜汪廷弼黄報廷○童上取汪中美曹玉奏勳裕王祖善杜寳騏沈嘉棣郭廷鎔趙承慤秦應龍龔家厚陸耀庠凌熙春龔逢逵張祖蔭曹珍劉老濓陸錫祥楊師震艾綬靑沈炳次取陳秉鈞張家振李鴻鸞張思若嚴兆瀾朱有源葛尙沖周德基樊恭寶陳輔台謝家寳華瑞國王泰彭澤周陸璟沈汝賢唐日章張寳泉郭廷珍樊鍈李光楣孫朝章曹森吳治恭鐘樹德張可久顧景炎胡祥麐陳彦淸 
[蕊珠書院課案]  
　　超等葉景澐曹基鏡李鍾珏楊德鑅朱澄叙姚元鈺黄錫恭姚文枬王金綱顧鴻逵劉志濤汪廷弼葛尙質葛其龍顧澤堯曹槱沈悅向張恩煜王增祺林曾望特等陳錡楊德炳楊元羲周善元葛士淸潘崇福李鴻烺凌貴鏞陳增楙汪錫增張東瀛趙履福張堅楊秉文瞿慶元曹鐘奭朱浚朱錫典朱澄淦蘇兆基杜惠炘朱澄保項文瑞徐頌增謝允培徐福璋楊廷泰張淵李鴻遇王恒燾 
[定期賽馬]  
　　聞本埠西人已定於三月十三十四十五三日爲賽馬之戲緑楊影裹草軟沙平分道揚鑣必有一番熱閙矣 
[滬江船事]  
　　前日有德國兩枝半桅兵輪一艘駛入申浦停泊虹口公和祥碼頭○華安輪船碰撞一節已列昨報兹悉昨日該輪船已駛至虹口老船塢馬頭下椗以備雇工修理矣○昨有浙寗軍裝總局鳥山船一艘停泊虹口公和祥碼頭裝載鉛鐵等件 
 
 

Page 4

 
 
[彩票電音]  
　　西四月分吕宋發財票業已揭曉滬上昨得電音知頭彩二萬六千三百三十一號二彩一萬一千二百十號三彩二萬七千三百五十號均由上海售出云 
[惡鴇遊街]  
　　湖北婦人有龔何氏凌虐買女阿五由黄太守判將該女發堂擇配該氏則荷校遊街三日俟開枷再掌頰五十下此已列報兹因連日天雨故未枷號遊示昨晨由太守飭官媒將該氏帶案因無長式女枷卽用方枷上貼封條命原差地保巡捕押同該氏徧遊英美各租界地保手持小鑼在前導引隨而觀者甚夥戱改祝京兆句曰底事捉將官裹去方盛獻出大蟠桃以供諸君一笑 
[幾遭人命]  
　　前日傍晚有一二十餘歲之人至本城舊教塲恊和祥烟館中倒臥舖上堂倌意其欲過阿芙蓉癮也急持烟具放入盤中轉身而出時對面舖上有某烟客見甲獨自一人喃喃默語旣忽將煙和入茶内意欲吞下因卽上前奪取隨報知堂倌前往探視甲在身畔取出四開洋一枚付給堂倌禁勿聲張堂倌不受吿知店主揮令出門或曰其人向爲絲線店生意未知有何冤抑竟欲自裁也 
[續訴竊洋]  
　　陸順和控被陳金海借洋三十元因陸被洋東在翁太守案下控吿致遭覊押陳乘間到陸處行竊箱内洋一百三十元陳認借洋已還五元錢十一千文有帪呈閱不認　竊洋人麻皮阿三亦上堂聲稱陸挾嫌誣竊黄太守以陸控竊無憑惟着陳還陸洋十五元已列前報昨據陳繳洋十五元陸又具禀續訴被陳行竊情眞務求究追太守隨飭陳交保俟查明實在情　再行核辦 
[瑣案彚登]  
　　昨報胡慶和與陳阿狗打架一案已解公堂訊究騐得兪阿狗受傷屬實胡慶和雖稱有傷並無實據且破衣亦非已物經翁太守判責六十板兪阿狗前曾犯案姑念受傷從寛减　四十板○蔡順興蠟燭店主蔡炳生昨經到案各債户有黄泰隆等八家投案訴稱前奉諭抄房屋號數現在蔡炳生在案下請令伊自抄又據馬世記之妻投案訴稱曾爲洋人來四白蘭地經手洋五百元伊前晚乘醉到來辱罵并將丈夫打傷勢甚危殆翁太守謂旣受重傷當具禀到案以便與西官商辦隨詰蔡炳生欠户約有若干答稱計四十二户約欠九千三百元光景翁太守着蔡於下期將欠欵抵欸分别開一淸單並將房屋三十六幢平房二十四間之租户開明呈案以憑核辦○盛發客棧主郭子明彭慶和昨繳洋二十餘元連前共五十八元並請將棧開封以便照常貿利翁太守諭着趕緊將洋湊足方准開店否則仍行抬賣太守又謂張和鑒現已追到洋五十八元照原斷尙少洋八元銀八兩且待嚴追張稱奉差到滬所短銀洋萬不能少還請施恩翁太守謂繳到之洋姑先領去張初不肯太守着暫存捕房張又願領太守着具領狀備查彭慶和又稱日朧到捕房時被搜去洋六元鈔票三元太守着於今晨到捕房候示○永和里口四百四十七號門牌飯店内有男屍已擱四天尙未收殮經巡捕偵知將該店婦人拘到捕房昨日解訊據該婦周兪氏供在飯店　傭店中用兩夥死者係店主費俊良今年二十九歲浦東川沙人家眷本往店内現在有事回鄉不知如何遇崇死之日先將椀盞擲毁旋　洋烟斃命現由老夥函追其家屬約今日可到卽當收殮翁太守着包探且帶該婦往查如親人已到趕爲收殮卽將該婦釋放設有别情卽將該婦帶回候訊○西捕頭前晚在洋涇浜小弄内拿獲一人昨解公堂據包探稱此人屢次犯竊翁太守向之研詰據供名　步雲現在推車度日太守謂觀汝衣服不似推車者到弄中何事答稱尋王蔴子我住四明公所相近棉花店樓上江北人楊文家内太守着將謝暫押候查 
[英界公堂瑣案]  
　　包探孔長生稱金少蘭犯竊送押捕房向捕頭言被我夥江錦山吞沒衣服捕頭究得係老押犯陳阿大唆使所致因將各人併送案汪錦山供竊犯陳阿大由我帮同獲案以致挾嫌誣串金供有老犯陳阿大令我將身穿女布衫脫下我不允被　長登打我只得脫下交伊俄又嘱我妄指汪錦山無奈允從陳阿大俯首無詞黄太守随判陳阿大笞責二百板再發捕房管押金少　交捕帶回照原斷管押期滿開釋汪錦山無干省釋○陳寳生稱坐東洋車突被騎馬之金春元撞翻踏傷右足由巡捕追獲我至醫院今特投質惟東洋車已由金春元賠洋修現金春元供無心碰撞只求恩斷黄太守謂金春元乘馬肇禍殊堪痛恨押候過堂笞責五十板○包探顧阿六稱積竊　阿春屢經送案懲辦昨夜　伊在人家門口圖竊爲此拘案請辦　阿春供杭州人前曾犯竊現已改過自新願卽回杭不再逗遛黄太守謂　阿春疉經犯竊本當重辦旣䅕願卽回杭姑准從寛開釋如再犯案定當重辦 
[並未列名]  
　　前報列流雲船失事後船主王榮奎及　周二姓赴道轅具禀一事兹悉王係美署中人並非船主禀詞上並未列名云 
[輪船到港電音]  
　　日前禪臣洋行之厦門輪船自滬開行業已得有電音　船于昨早安抵香港矣 
[輪船來滬日期]  
　　禪臣洋行央思輪船今日由香港旗　洋行豐順輪船前日由天津開行來滬 
[浙省撫轅抄]  
　　二月十八日黄瀛海温　均牙帖俱禀知厘捐局委捐輸差○十九日候補通判徐光鑒禀知奉委甯屬牙帖捐務差丁憂卽用縣高　飛交　淸過厘局回省禀到 
[蘇省撫轅抄]  
　　二十三日藩轅牌示照得署吳江縣知縣甲保齡因病請假委員代理遺缺查有震澤縣知縣趙昌言堪以節委暫行　理候補府時乃風　委署松江府事委署鎭江府海防理事同知恆坦禀辭赴任並銷海運津局差指發江蘇試用府經歴沈乃楫浙江人禀到藩轅牌示照得荆溪縣知縣錢志澄調補靑　縣知縣遺缺查有拔責試用知縣薜星輝　以請署　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[洋棚無理]  
　　自長江通商以後招商局設有躉船以便客貨上落太古怡和等行當未設躉船之先搭客均歸洋棚中人用駁船駁至碼頭人出錢二百文以爲駁費至去冬太古亦設躉船輪船至此必灣泊數時搭客或過躉船或雇小划悉隨其意行旅便之乃洋棚中人覇佔生意不准客人雇划必欲先上駁船然後再聽喚舟進口此種弊竇想洋人未及周知故不之申禁也本月初十日安慶輪船由申抵埠洋棚中人令駁船傍上輪舶接取客人請客有不允者自雇小划駁物詎洋棚中人竟恃衆逞强肆行詈駡且揪毆小划上人擾攘喧嘩聲如鼎沸輪船上各西人問之又用鞭將小划打散於是小划帮中人不服齊來襄助麕聚江心大肆毆鬥篙槳齊擎兩不相下一蛙擊破頭顱者有之身受重傷者有之現已向各帮頭目理說想當事者必有以善持其衛行旅而儆兇頑也 
[賭風甚盛]  
　　漢臯各商號大半因法氛不靖尙未開張依人作嫁之流往往賦間無事以致窮思極算皆思以花骨頭博餬口資正月以來每有生意中人賃閒屋爲賭窟勾引少年子弟持現銀作孤注千金一擲不以爲奇主人則豐其饌美其酒以饜預賭者之心每結一場可抽數十金頭利然亦思上年冬間臬憲府尊及都閫府示禁賭博何等森嚴曾幾何時而蔑視憲章貿貿然肆無忌憚乎法網之罹知其不遠矣 
[吿示照錄]  
　　欽俞二品銜江南安徽分巡徽甯池太廣兵俻道督理蕪湖鈔關監督新關稅務兼理驛傅事務梁爲嚴禁賭博烟舘娼妓以靖地方事照得賭博則廢時失業烟舘則藏垢納汚至流娼土妓尤爲傷風敗俗均屬大干例禁蕪湖爲通商口岸華洋輻輳之地五方雜處良莠不齊或賭博以營生或烟舘以餬口並有流娼土妓藏匿窩留最易滋生事端實爲地方隱患除飭蕪湖縣及保甲局一體嚴禁查拿外合行出示嚴禁爲此示仰地保及諸色人等知悉凡開烟舘之家二更前息燈閉門沿街賭博及流娼土妓一律驅逐出境倘敢故違定卽照例從重治罪本道言出法隨决不寛貸其各凛遵切切特示[  光緖十一年二月十六日示]  
[嚴禁賭博示]  
　　廣州府正堂蕭爲出示嚴禁事照得各項賭博屢經嚴飭查禁誠見夫廣東盜風之熾皆由賭風之盛釀爲厲階莠者結黨成羣肆行誘煽良者因緣爲利樂於趨從卽至蕩産傾家亦復罔知悔悟飢寒交迫遂起盜心或則自陷於沈淪或則重取夫罪戾人心之害風俗之憂至此極矣上　曾有爲緝賭示罰之說者禀請发洋銀數十萬員充繳海防經費名爲禁賭而其實更甚於開賭各大憲燭其奸宄決意不行非必以防費視爲緩圖亦由此中情弊過多深恐取之無道上有妨於國體下有碍於民生故爲此屏去鉅資切實禁止爾軍民人等何至毫無所知耶乃訪聞近日竟有不法之徒欲承充白鴒票賭博謬擬呈繳軍餉以圖煽惑並至不一而足在各大憲固難准行而其到處招搖陰圖漁利恐居民之受累已非淺鮮殊屬胆大妄爲夫以今日之時事而言籌餉本爲第一要務然民間利害所係斷不能不曲爲權衡卽如近來所辦各種捐輸均屬光明正大爲斯人各衛身家各保性命藉此以顧大局而當事者猶有悚然難安之隱惟恐擾及閭閻又何至以罰賭集資爲飲酖止　 
渴之計且粤東素稱富庶人篤忠義其願爲毁家紓難者想必不乏其人若以此非義之財取而供軍需用費竊恐囂然不靖之氣積於　左外侮未至内亂先乘當亦粤省紳耆所引爲痛恨者也該賭匪之欲抽賭規而故以藉餉爲名希圖聳聽其居心至爲可惡非得按律懲治不足以警澆風除飭南番兩縣嚴拿究辦外合亟出示曉諭爲此示諭闔屬軍民人等一體遵照爾等須知開設白鴒票賭博例與花會罪名同科爲首應擬軍爲從帮收者亦應以流徒擬罪至於此外各項賭博均經定有新例立法甚爲森嚴均勿悞入牢籠輕於嘗試其有被騙入局者尤須及早猛省免至自蹈愆尤倘此後再有不肖匪徒倚恃護符至有包抽包開承充軍餉之說則是愍不畏法許爾等隨時缉拿扭禀定卽照例嚴辦决不姑寛其各凛遵毋違特示 
[上海北市籌賑公所復平江祝大善士書]  
　　同心先生大善長大人閣下久仰山斗未獲瞻拜慈顔前承華翰下頒怱遲復歉仄殊深每憶先生當代偉人活佛化身代天救世博施濟衆之願增刊富貴源頭同字二次勸捐册三萬扣詢悉專發馬遞信局叩吿普天之下大人先生公館衙署巨商各典號商以及各埠洋商中外欽使富室豪門可謂各省達到如此仁心仁術各省災區均能彌補缺陷先生之經濟千古一人無出其右也弟處籌賑公所謹代各省災民供奉先生長生祿位焚香禱祝願公福壽而康德門公侯萬代今春善昌欲籌山東江西等省春賑均蒙先生神力帮募各省善士樂善不倦代募來富貴源頭同字二次册萬善同登昌字册賑捐源源而來隨收隨解卽抄登申滬兩報並敝公所代募代解統登報章藉慰遠省大善士助賑之垂念今正月十八日又命子英四兒赶往山東帶去庫平銀八千兩方可會同陳殿撰潘孝廉趕速接濟春賑惟愁各處協濟勸捐局因海防籌餉急需賑捐更難勸募紛紛吿停弟處尙在日夜躊躇苦勸接募尤恐獨力難支雖係盡力籌解地廣人衆不濟其事還求先生善策明以示我得能山東億萬灾民出水火而延登袵席功德圓滿先生流傳史册永垂不朽矣無厭之求教還祈慈悲勿責爲幸專肅奉復並請善安諸惟光照不宣教弟施善昌百叩謹復 
[罰欸移賑]  
　　逕啓者今奉到本埠禪臣洋行大買辦梁金池兄來函捧讀之餘内云有一號家撞騙禪臣本行水脚因念生意塲中衣冠中人總存信義爲重向不留心細察今已軋出以前受虧不少本應重罰該號主託友來行再三求情本行因重來友情面稍示薄罰交來銀洋合足規銀二十五兩隱其名號以留該號主體面嗣後務宜信義往來免得再爲呌亮該罰欸因念山東春賑急賑充作賑捐囑卽登報以供衆覽上海北市籌賑公所施少欽代述二月廿三日 
[筱艇仁兄大人將之汳梁行有日矣出鑑湖漁隱圖索題適余亦將返櫂里門倚裝覓句率成三絶恐不值方家一粲也錄請斧藻]  
　　鏡水稽山故國春橛頭艇子畫中人朝衫爭比漁簑稱一笑當年賀季眞○一枝湘管燦江花才調風流溯竹垞定有櫂歌倚明月釣絲理罷試温乂江南三月柳枝柔目送征颿汳水流此去淮陰臺下過間渠何事覓封侯[  花朝燈右嘉定夏曰琖初稿]  
[詠鳶錄呈大吟壇指政]  
　　别樣蹁躚製出工春郊嬉戱集兒童飄搖紙影懸銀漢嘹喨鳶聲度碧空借得鸞箋增爛熳穿成鳳竹最玲瓏有時歛翼懲寒雨忽爾騰身趁暖風毛羽已豐隨上下翺翔莫定任西東此生不是依籬鷃作伴非偕漸陸鴻高舉直衝雲霧裹倦飛退處樹林中誰言萬里鵬程遠得路全憑一線通[  川沙第花甫學稿]  
[讀史雜咏]  
　　陳圓圓陳圓圓爾國色鞏固河山多反側逼君之戮爲爾謀殺父之讐爲爾克吁嗟乎天下父母心仍倚花枝召蝶尋○關盼盼關盼盼爾太痴怨海情天信有之再生因卜他生願斷腸人遇斷腸詩詩人之筆竟如此長捲蕉心爲君死○一隻虎一隻虎爾何毒脂粉叢中樂不足宫中猶有女將軍帪下已無賊心腹賊首已斷妾手汚留取丹心照汗書○比目魚比目魚不分離椑史造言亦太奇世間萬事本如戲自古貞心誰與齊人生歡樂多離别不若波中君共妾[  浮生主人草]  
[上海絲業會舘籌賑公所施少欽經收山東賑捐二月廿一廿二日第六百零十次淸單]  
　　保赤子求次子及姪女外症速痊共洋念元鎭海朱源記求合家大小平安五元杭州無名氏二元資親冥福人二元貧手足求弟病愈一元○四安巡政兪蓉翁募册錢誠齋二元李耀庭二元孫錦堂臧蓂仙鮑虞廷李志翹許蘭卿徐鶴軒六户各一元經秋珊李同渠戴周臣趙吾馨孫良圖周六堤六户各半元○杭同善堂募昌册四千二百七十九號積餘當四元同福當積義當同慶當咸和當衍慶當義昌當德和當厚昌當八户各二元怡德當愼德當謙益當三户各一元○張擷芹募昌册七千八百六十六號蔣慧生二元杜小全張瑞徵二户各一元又七千八百六十七號張聚立五元王竹屏二元三槐書屋一元又七千八百六十八號兪震榮六元項謹莊二元又七千八百六十九號序文二官應會書碧川四户各一元以上四册共廿四元○松江椿蔭氏募昌册一千五百六十八號楊德麟陳乃績二户各虚對開一元錢愼餘錢三百文姜義盛三百文沈藏拙不留名周紹彝倪澐胡錫麒徐元熙六户各二百文○海寗永和局募昌册一千四百七十三號張如受二元郭承林虚對開一元以上念一日○廣束潮州府朱公丙壽勸募賑欵昆數規元二百兩三槐堂王規元三十兩程吳氏修善果本洋十五元汪江氏資冥福本洋十五元山陰攺非子移土地祠完愿資三十元山陰西跨湖散人求祖母康健十元浙東耐俗居士戲資完愿十元有心無力人夜夢不祥願化凶爲吉合家平安十元謝福記五元安慶堂完願五元泉塘金守仁求次女福官驚花卽愈三元○延昌洋行賑房募昌字一萬一百五十四號册廣不留名規艮八兩四錢七分鄭不留名洋二元錢一百文二户合來規元十兩○軍機許募富貴源頭同字二次一萬五千六百八十五號册許妙安求懺障惱一百元許慧宜消灾延年十元許寶華懺消目疾二元許悟眞懺除風氣二元夏陳氏懺除瘰𤻤一元五户合來洋一百十五元○淸江轉運局募昌字五千九百五十二號册王樹德堂十元運治堂朱序東二户各二元黄瑞生日省堂潘纘先徐高辰許衡齋楊豈山六户各一元張三影堂楊銘山二户合一元又募富貴源頭同字二次五千九百五十二號册積善堂五元孫長有王正義蔣興華陳家玉陳紹蘭郁善揚俆康泰楊邦合劉德昌九户各五百文以上兩册共廿一户來洋三十元○源豐潤募富貴源頭同字二次一萬五千六百七十七號册求安子祈合家平安十元又求長子在外平安五元又求次子讀書聰慧五元三户合來洋二十元○陳萬源募昌字一萬一千三十二號册公記生記明記三户各一元又募昌字一萬一千四百九十八號册公記豐記太記三户各一元以上二册共六户來洋六元以上廿二日 
 
