# 1918 - 349 - 4916472

 

Page 1

 
 
   
 
 

Page 2

 
 
時評 
[全國和平會（冷）]  
　　全國和平會聯合會者南北議和會之第三者也大凡第三者之地位爲扶助當局兩方之作用然而中國事每因第三者而轉致紛歧此不可不防者也 
　　蓋第三者之舉動不可稍有偏於一方之虞更不可稍有於中取利之意以極公平之心行極誠懇之事而後第三者乃爲有效 
　　不然國内之第三者無效而勞國外之第三者屢屢相助國人之羞也 
[命令]  
　　十二月二十日大總統令特任錢能訓爲國務總理此令 
　　又令司法總長朱深呈請派陳瑾昆充修訂法律館纂修應照准此令 
　　又令司法總長朱深呈京師高等審判廳推事錢承鈞京師地方審判廳推事馮壽祺因病懇請辭職均照准此令 
　　又令司法總長朱深呈山西第一高等審判分廳監督推事趙從懷署陜西長安地方審判廳推事曹旋懇請辭職均照准此令 
　　又令司法總長朱深呈署江蘇上海地方審判廳推事盧鎭瀾署湖北武昌地方檢察廳副檢察官王殿俊因病懇請辭職均照准此令 
　　又令蔡方震給予二等大綬嘉禾章徐新六丁文江均晋給三等嘉禾章此令 
　　又令王揚濱晋給三等文虎章陳時利曾維藩李升培王承吉給予三等文虎章李廷瑛胡存忠劉駒賢董王麟常耀奎陳德苹鄧宇安均給予四等文虎章此令 
[專電]  
　　北京電全國和平聯合會 
 
 

Page 3

 
 
下午六時開會宣布簡章推舉參議五十人（二十一日下午七鐘） 
　　北京電全國和平聯合會今午後六時假總商會公讌各省來京代表並新聞界交換意見（二十一日下午二鐘） 
　　北京電外交後援會三點開演講會到甚衆蔡孑民演旨比法破壞地方我應認劃一部分同任恢復卽以原料人工供給盡最後義務但工藝上仍歸本敎育主要求各國免賠欵充學費任公演旨對世界應剷除戰爭對本國應國民與國家予自己以發逹之機凡國際上不平等地位在和議席上當然可提出但必我自定辦法發言乃有效如收回裁判權應分期籌備改正關稅速訂平等稅則所願國民一致主張督責政府進行啓超此次以私人資格赴歐調查明日首途必有所得以介紹國人（二十二日下午五鐘） 
　　北京電錢就職演旨希望和平恢復統一早成並發兩電一致各省區隨時匡正一致西南協力贊助（二十二日下午一鐘） 
　　北京電政府頃接西南篠（十七）電略謂地點名稱均可讓步惟陜事不能以匪論引并勿幕與陳樹藩地位同一爲證（二十一日下午七鐘） 
　　北京電各代表月底决先赴寗添派代表未决如南派孫洪伊則將派徐樹錚（二十一日下午七鐘） 
　　北京電國内議和代表準備南下閣議决定人數旅費五千辦公費一萬由財部鹽署分撥（二十二日下午一鐘） 
　　北京電岑西林來電一切願與徐直接不願與錢閣商以避政府名義（二十一日下午七鐘） 
　　北京電西南定派伍朝樞王寵惠出席歐洲和議要求中央介紹赴會電由某使轉請府院卽託電復請西南正式來電自當正式委派（二十二日下午一鐘） 
　　北京電五國二次勸告已在起草中聞措詞南北對閩陜問題尙無相當解决於平和前途誠有無限疑慮（二十二日下午一鐘） 
　　北京電梁士詒辭議席準備南下協助和議爲活動地（二十一日下午二鐘） 
　　北京電國員同意案衆院擬二十六投票（二十二日下午一鐘） 
　　北京電閣員已如前電提交衆院（二十一日下午七鐘） 
　　北京電閣員祇動陸財仍屬靳龔皖省長江朝宗有望（二十二日下午一鐘） 
　　北京電提高各省行政權業已由郭秘書長起草俟新内閣成立發表（二十一日下午二鐘） 
　　北京電府財政委員會昨開成立會徐親出席致詞極言國家財政之困難目前應謀救濟日後須籌經久周自齊起答願引爲己責並討論年關京鈔維持法令馮耿光擬定呈核（二十二日下午一鐘） 
　　北京電東海爲澄淸吏治有恢復肅政廳意（二十一日下午二鐘） 
　　北京電參戰軍政編國防軍現已就緖共成四師以傅良佐曲同豐陳文運馬良爲師長徐樹錚爲參謀長（二十一日下午二鐘） 
　　北京電張錫元電許司令已於巧日抵潼（二十一日下午三鐘） 
　　北京電陸海兩部擬派員隨陸使赴歐預會聞已派定陸軍唐在禮唐寳潮梁上棟海軍吳振南陳紹寛等（二十一日下午三鐘） 
　　北京電鳳凰山鐡鑛借欵有復活說（二十一日下午二鐘） 
　　北京電日使小幡今午抵京陳次長代表政府在站歡迎（二十二日下午一鐘） 
　　北京電猶太人復國會擬在巴里斯登地方建立民族鄉團已得英及其他協商國贊成上海猶太人復國支會函致我國政府頃覆以我國當與英取同一態度（二十一日下午七鐘） 
　　北京電收回領事裁判權法部擬定辦法請派王寵惠赴歐助陸進行（二十一日下午二鐘） 
　　香港電議員赴軍政府責問三事（一）三總裁通告徐世昌擬派伍朝樞王寵惠赴歐議和未先得政務會議與國會之同意（二）聞軍政府在南北和會僅代表六省而棄置陜閩鄂三省視爲特别區域（三）軍政府於閩陜未經解决時遽派議和代表與國會决議案不符軍政府答稱（一）爲情勢所迫不得不然（二）不確（三）國會未有决議案時代表問題已經議决（二十一日下午四鐘） 
　　香港電參議院質問軍政府是否承認朱啟鈐爲議和代表謂朱爲帝制犯不合爲議和代表限軍政府三日答覆（二十一日下午四鐘） 
　　香港電國會議員一百五十餘人發出通電謂北京繼續派兵前往閩陜無議和誠意請西南軍隊準備戰事（二十一日下午四鐘） 
[法國無線電]  
　　里昻電政界正式宣布威爾遜總統將於十二月二十六日往倫敦威爾遜總統及其夫人將在白金漢宫爲英王及英后之上賓（二十一日） 
　　里昻電得柏林消息兵工委員大會議决於一九一九年正月舉行國會選舉並通過動議請政府與協約國磋商俾得在被佔據土地舉行選舉（二十一日） 
　　里昻電意王之留居巴黎於星期五日在人民熱鬧歡樂聲中告終其盛况一如歡迎其戾止時星期五日午後巴黎市政廳開會歡迎意王巴黎市議會議長彌茹爾氏賽納府府尹奥脫朗氏發表演說述明法國及協約國在此次爲公道而戰之大戰中感謝意國輔助之忱意王答詞宣稱彼受巴黎人民熱中之歡迎極爲愉快末則宣告義法兩國之團結並援引兩國戰死者不朽之名言其對法義兩國人民曾云（兄弟乎汝其互相愛敬無時或止）義王偕同法總统繼赴彫刻博士院自一九一五年起義王已加入該會爲會員該院院長奇拉氏敬禮意王爲法國之王友及研究意國中古時代貨幣之博學著作家星期五日晚意王在意國公使館設筵歡宴法總統午夜十一時三十分偕同比愛芒親王由東車站離去巴黎前往巡視留法國之意國軍隊（二十一日） 
　　里昻電二十一日巴黎倫敦間滙兌率英金一鎊合二十六佛郎三十生的法國公債劵市價如下一九一七年法國四釐公債七十佛郎○四一九一八年四釐自由公債七十一佛郎七○五釐自由公債八十八佛郎一五（二十一日） 
　　伯林電德政府今日除發表波蘭斷絶德國外交關係之原文外並發表辯明文如下波蘭政府無不允理由可要求德國退讓歐白羅斯特境如德政府遽接受此種提議則與休戰條件相背波蘭政府所派往歐白羅斯特之代表曾稱德當道與波蘭人民在該處之感情頗好此語足證波蘭來文所稱德當道扶助欺虐波蘭人民之民族一語毫無根據德軍事當道與勞兵會尙無友誼關係此固爲波蘭政府所深知者也德代表至華沙後即開始磋商從速撤兵事宜乃波蘭政府不理德人之提議至數星期之久以致未及談判此乃全由波蘭政府延誤所致至於烏克蘭人與波蘭人互戰時德軍事當道袒護烏克蘭人一說亦無證據實則德軍嚴守中立服從其長官與兵會之訓令也故波蘭政府之言殊不確實（二十一日） 
　　柏林電德國過海電社發表新聞如下 
　　十二月十九日下午勞兵會大會開會時獨立社會黨質問國民委員哈斯氏國民委員之管理權應由勞兵總會規定之彼意如何哈斯氏答稱凡重要立法事務種種國民委員自當呈交勞兵總會核奪惟遇緊急事務得單獨行動而交總會追認云獨立社會黨以哈斯氏所答覆者未　充分滿意提議停止會議多數會員不以爲然於是獨立社會民主黨及斯巴逹克斯團之贊助員紛離會場呶呶不巳迨將投票之時始復入席以故關於國會之討論僅贊助此舉者曾與議投票之結果爲大多數主張儘速舉行國會選舉即一九一九年一月十九日也當投票之際獨立社會民主黨與斯巴逹克斯團之代表復在會場 
　　德國紅十字會曾請瑞典丹麥荷蘭紅十字會爲德國婦孺老弱謀求糧食茲接瑞典紅十字會覆電謂彼等現會同其他中立國紅十字會申請協約國紅十字會撥發糧食由中立國紅十字會管理散給德國貧病老弱之人 
　　勞會會議本擬十二月十九日休會因須續議社會與和局問題故展至二十日十九日旣表决國會選舉日期後當場决定國民委員總會應以二十七人組織之獨立社會黨基益爾氏提議勞兵總會應有通過法律之權然後此法律始可公布國民委員愛倍爾氏反對此議謂政府須有若干行動自由庶行政可期敏捷辯論良久基益爾氏之提議遂未通過獨立社會民主黨不願公然與聞總會之選舉於是乃接受多數社會民主黨之名單旋有人提議擱置關於社會與和局問題之討論卒决定二十日再議至於賡續勞兵會議員之提議投票反對者三百四十四票贊成者九十八票會議時所提出囑令休戰委員會向協商國磋商准在被佔區域内辦理國民選舉不加阻撓之議案則由全體通過又某民主黨所提出全國選舉之自由政府應加以保護凡在純粹德境内不得許他國干涉德國人民選舉之自由表示一案亦由大多數通過又反對各種他離舉動之抗議文及日耳曼民政的與社會的合衆國始可擔保德人最高文化與商業發展之宣言書亦由大多數通過（二十日） 
　　柏林電十二月十九日斯巴休戰委員會開全體大會時德國代表請早日示明何時可開供給德人糧食談判並在何地舉行古丹將軍宣稱此事與國際休戰委員會無關須由各國政府决之惟彼擬以德人所問通告協約國政府俾得覆示 
　　法國近有人建議以將來國民聯合會（恐係國際同盟）設於法國且將請法政府以凡爾塞諸室供協約國政府辦理國際事務之用 
維也納德奥（即奥國德人所建之新邦）臨時國會巳派委員會查明各統將應負之責任而對於秋間潰敗一役尤爲注意高等裁判所如遇必要將以刑事罪起訴溺職諸員（二十一日） 
　　柏林電戰俘或可與聞選舉政府現已組織委員會討論關於此事之對外問題報紙所載波蘭軍隊已在丹錫克登岸一說實屬不確普魯士政府頒布命令所有各王室免繳證費與所得稅印花稅等辦法今皆一律取銷普魯士國會選舉法草章數日内卽可發表羅爾河礦工罷工風潮由愛森勞兵會調處業已平靜英軍佔據巴力期坦時曾有覔見德國於一九一八年十月擬以潛艇攻擊荷蘭瑙威丹麥瑞士之公文一說茲據有責任方面云自開戰以來德國從無擬用濳艇攻擊中立國之意倫敦泰晤士報載有西班牙擬以出境護照送交德使署人員之說惟據柏林報紙云德國當局迄今未接西班牙擬與德國斷絶政治關係之消息駐德之西使雖經召回然仍有署員代行其職務故柏林今仍有西班牙之代表也柏林政界與報界皆謂西班牙首相杜瑪龍斯伯爵之舉動異乎尋常駐西之德使素以維持德西間良好邦交爲務並無可受指摘之行動衆意西首相於戰局中從示反對西言諸國大使與聞西班牙内政今難免不冀恃協約國之歡心或受協約國之壓力而不拒絶之也現得關於東境德軍撤回之消息據云里伐爾境現無德兵蹤跡一俄國勞兵會之軍隊違背其宣言及所定辦法在東境陣地大部分追逐迫走之德軍並威嚇居民德軍在烏克蘭數處因過激黨擬輜留其輜重隊故不得不出於戰德兵處處獲勝損失甚微德兵在施土米爾附近奪獲過激黨砲十五尊德兵士氣尙佳其未退出之兵必須行經菲林而至里加十二月十六日英國魚雷艇三艘駛抵里巴十七日即他往僅留裝甲摩托車一輛駐於里巴麥剛森統帥部下之輸運隊六起在亞拉德與匈京間被扣留其餘輸運隊七起刻在亞拉德境預備出發麥剛森之參謀員巳抵匈京現被覊留麥剛森所統軍圈内有第一軍一部份第二百十八師第二十六師第七預備師與第十六預備隊各若干現在德境（二十日） 
[美國無線電]  
　　巴黎電茲得非正式之通告云威爾遜總統之目前聖誕節計畫擬於聖誕節日自巴黎啓程前往嘉蒙脫潘興大將之大本營在焉威氏倫敦之行尙未决定但欲於二十六日離法赴英在彼逗遛四日不即回巴黎將於明正四日歸來蓋六日歐洲和議大會開第一次會議也（二十一日） 
　　華盛頓電統計局今日通告云十二月十三日以前美國所軋之棉共二十萬二千五百十八包其中有圓包十三萬九千零七十四包埃及種棉一萬二千七百九十三包海島棉三萬一千零六十包（二十一日） 
　　華盛頓電德政府又請求美國政府接濟民食并推廣休戰約中之條件（二十一日） 
　　華盛頓電紫銅至高之價明年正月一日截止以後不再復活（二十一日） 
　　華盛頓電國務院今日接司督克霍美國使館轉來之萊笛希政府請求文欲加以保護藉抗波希維黨該文中有德軍因休戰約之規定不在其地維持治安紛紛離境而波希維黨乘機思逞橫行無忌大施搶刦等語（二十一日） 
　　華盛頓電現巳商定將供給軍隊噸位一百萬噸調出用諸輸運出口貨物以扶助國内工業而恢復戰前地位也（二十一日） 
　　華盛頓電美國紅十字會徵求會員自星期一起至星期三日已有六百萬人入會矣（二十一日） 
　　華盛頓電總郵務司白雷生今日通告渠并不欲收管國内之合併海底電線以爲和局告成後政府之專利云云今西部聯合電報公司與政府機關已决計合併各線（二十一日） 
　　華盛頓電飛行家常覺耳鼓中有一種震動之感覺今屢經試騐已查出其所以然此震動之感覺處耳之細胞中飛行家於飛行時藉此震動無須乎視察司以保守其均勢再聾而啞者必無此震動之感人云此感覺之重要除視察力實屬第一云（二十一日） 
　　紐約電靑年會今日通告在恭賀聖誕節樹之日將發給美國兵士以下述之物計香烟八千萬支可立糖四百萬塊烟絲二百萬罐與口香糖二百萬包（二十一日） 
[路透電]  
　　巴黎電意皇率子比特芒今日下午已抵巴黎本日政界因歡迎意皇皆停止辦公意皇明日將以貨幣學家之資格參與貨幣學會威爾遜總統忽改變旅行程序將於聖誕節期内赴倫敦一游參與媾和大會之協約國代表第一次預備會須至新年始可開會波學華氏領袖之代表團以决議案之文稿呈交法總理克勒滿沙氏促請協約國政府關於國際同盟組織之大綱應協商妥洽克勒滿沙氏謂彼意媾和預備會必須議及此事羅馬尼亞王第二子巳抵巴黎將赴英倫留學畢業後擬入法國聖西爾陸軍專校倫敦與巴黎間取道波洛業與福克斯同之航務停止兩年之久昨復開行（二十日） 
　　倫敦電戰爭内閣及屬地與印度代表今晨曾在唐林街十號開重要會議聞乃討論媾和大會似將發生之諸事由首相主席（十八日） 
　　倫敦電海軍部宣稱帝國戰爭大會閉會時屬地大臣曾言海軍部如派海軍專家爲代表指敎屬地官員辦理海軍事務則屬地政府無任歡迎云云故海軍部巳得戰爭内閣之同意派海軍大將吉里柯爵士於明年新正赴屬地與印度一行（二十日） 
　　倫敦電倫敦泰晤士報載醫士投稿謂過去十二個月内世人患流行性感冒兼肺炎病而死者當有六百萬人與戰事延長四年一季估計死於戰禍者約二千萬人兩相比較疫之爲禍甚於戰爭五倍蓋此感冒病於同一時期内依其蔓延之率足以殺一百零八兆人也自黑死病後從未有傳遍世界如此疫者故保全公共衛生之新法亟宜研究以今日爲最急云（十八日） 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　北京電北京政府今日發表宣言書辯明數星期來與南方磋商和議之經過情形並披露南北間往來之電文此宣言書巳引起北京之大注意書中指陳七事皆辯護自己行動並指斥南方態度第一段言十一月十六日停戰令第二段言南方要求對等代表此層巳由北方承認第三段言北方對於會議名稱願予讓步允以會議地點爲會議名稱第四段北方擇定南京爲議和地點之理由謂此事應在純粹中國土地解决不應在上海北京政府於此不承認和局運動起於北方之說第五段言閩陜匪亂解釋北兵開赴閩陜剿匪之理由並引證四川消息謂南軍司令進攻褒城南鄭足見南方佯稱議和實行作戰第六段言南方要求加派赴歐議和代表事謂南方此舉不近情理如加派委員將使中國代表失其效用第七段言北方巳派定代表以解决國内爭端南方則未舉出代表且未理會北方議和之電文故南方果有議和誠意與否殊難捉摸云云（二十一日）大陸報 
　　海參崴電陸軍參謀部宣稱捷克軍與西比利亞俄軍佔據楚蘇夫斯基車站擒敵一千六百人軍需車若干輛來復槍六千桿子彈逾百萬粒捷克軍與俄軍現向本姆續進（二十日）路透電 
　　北京電新任日本公使小幡氏今日上午十一時乘京奉車來京即入日本公使館小幡氏到京時留京重要日人及曹汝霖陸宗輿谷鍾秀等及其他多數華人西人等皆赴車站迎迓該公使留華多年中國各方面人士與之交游者甚衆故此次來京有如許多人歡迎云云日本公使館芳澤參事官將於今晚八時半乘京奉車啓程回國（二十二日） 
　　北京電今日國務會議决議錢内閣施政方針二三日内將宣佈（二十一日） 
　　北京電北方已决定在南京開平和會議其名稱曰南京會議蓋因昨日接李純來電謂南方不復固執會議地點故也（二十一日） 
　　北京電據與四國銀行團有關係者之談話云關於大借欵問題中國確擬運動非公式之締結而銀行團方面則因至南北妥協成立尙須經相當之時日故無論如何必須於妥協成立確有把握之時方能應中國之請求（二十一日） 
　　奉天電張作霖電致錢總理賀錢内閣同意案之通過曩與馮麟閣同免官之前任第五十三旅長湯玉麟由北鎭縣來奉或謂係由張作霖招之來奉將與以相當之位置云（二十二日） 
　　廣東電十九日開政務會議湖北軍事代表張伯烈提出質問云前次會議時决議以伍廷芳孫文王正廷汪兆銘伍朝樞爲歐洲媾和代表何以現僅伍朝樞一人得政務會議之贊成而啓程赴滬且伍氏巳受北方所給發之旅費三千元究竟伍氏此行係代表北方者抑係代表南方者如默認代表北方則爲不當即就其個人資格論棄政務廳長之重任而取隨意之行動尤屬不合云云又陜西代表趙世鈺四川代表吳永珊等亦憤然聲言云政務會議之决議案不生效力無會議之必要逕行廢止可也各方面議論紛起甚囂塵上　　東就電二十日内田外務大臣在貴衆兩院豫算内示會席上演說日本對華外交尙有左列之一節現在中國和平問題巳發生一大障礙即南北和平會議之前提南方不能承認徐世昌爲大總統也關於此事巳由駐日公使章宗祥將南方派之主張間接通告北方促北方之諒解在閩省方面又因北方有派兵剿匪之事實似有威壓南方之嫌疑故又主張須先收回討伐軍此時又有一極困難之問題即中國各省督軍之處置是也此等督軍各自擁兵常爲使中國内政日趨於紛糾之禍根故不可不令彼等解散軍隊目下所必要者爲解散軍隊之經費此項經費籌措亦匪易事但外國旣向中國勸告和平則由各國竭力設法代爲籌備此欵則其解决自非難事又我國之對華借欵因以前之借欵常有助長中國政爭之譏故現巳决定方針此種政治借欵以後槪不供給唯對於生産事業之借欵非但斷不禁阻且將更進而取應付之方針此項盡美盡善之兩種意義尙諸公善爲體諒云云 
　　東京電檀香山來電云前赴歐洲之日本媾和全權委員牧野伸顯男爵在此間發表日本之陳述書曰日本宣言對於與聯合國方面保持協同之事毫無改變吾人將努力協助締結公明正大且有榮譽之媾和條約使世界各國得以從速免除此次大戰之負擔云云（二十一日） 
　　東京電聞現留巴黎之美國大總統威爾遜氏有將於預備會議開會之前訪問英國之說或謂蓋因關於國際聯盟及海洋自由問題等將與英國當局交換意見云云（二十一日） 
　　東京電駐橫濱總領事王守善升任蕪湖稅關長定於二十六日乘香取丸由橫濱啓程履新 
　　東京電駐日公使章宗祥今日由東京赴大阪長谷川朝鮮總督今日由東京啓程歸任（二十一日） 
　　東京電臨時外交調查會今日在首相官邸開會將關於媾和問題之重要外交案件加以考查審議 
　　東京電日皇定於二十五日臨幸當日召集之帝國議會二十七日公布帝國議會開會之詔書 
（二十一日）以上東方通信社電 
　　東京電澳洲美爾勃倫評論報及其他重要報紙就於含在講和條件之移民問題之解决刋載大略如左之議論曰關於移民問題日本及澳洲間當有何種新協定也明矣澳洲於勇敢同盟國之前斷不依舊閉鎭門戶結局必將有如現日美間之公正之協定也云（二十二日）共同通信社電 
　　北京電期成會推定熊希齡丁世曎偕十代表南下立於事外斡旋和局并於和議未開前先到滬晤唐紹儀伍朝樞徵詢意見（二十一日） 
　　北京電譚浩明主張西南每省加一代表李純亦電請加派東海謂原擬省派一人西南因中央有多助之嫌改爲對派今已定未便再加囑院電覆 
　　北京電岑春萱電請認于右任爲陜西靖國軍中央以于徒手入陜因匪作亂難以承認電岑勸于離陜勿與匪伍另派員調查陜情分别核辦（二十二日） 
　　北京電周樹模銜總統使命今日出京赴滬 
　　北京電參院准梁士詒辭議長職繼任者以田應璜爲有望副長將舉李盛鐸（二十二日） 
　　北京電總統邀馮段入府聞於軍制有所討論　　北京電公府設外財兩委員會有人議其侵部院權元首謂係討論機關實權自在部院（二十二日） 
　　北京電南方有撤懲劉存厚陳樹藩之要求又有建設政府之計畫當局以其與和平背馳頗抱悲觀惟仍促代表南下以示北方誠意（二十二日） 
　　北京電聞公府接海軍某要人轉林葆懌電大致表明不就閩督蓋慮入閩必啓南北軍爭執貽禍鄉邦現惟勉力企圖和平早臻統一等語有謂轉此電者即李鼎新（二十二日） 
　　北京電柏文蔚攻陷鶴峯院電西南詰問如南方不承認即以土匪論飭王占元進剿（二十二日） 
　　南昌電吉贛一帶蘇軍定期撤退督署連日派遣軍隊預備開往接防（二十一日） 
　　香港電李烈鈞在廣州聯合軍界要人組織防變後援團（二十一日）以上中孚通訊社電 
[公電]  
　　順直省議會覆滬平和會電上海平和期威會鑒庚電敬悉此次和議由國民公舉代表參與其間本會極表同情除分電南北當局務懇照准外特此奉復仍望貴會速定進行辦法俾期有成至盼至禱順直省議會效印 
　　貴州省議會通電北京馮代總統徐東海先生天津黎大總統曁和平期成會協進會促進會五族和平會全國總商會上海和平期成會廣東軍政府各總裁參衆兩院各省督軍省長省議會均鑒慨自南北搆釁忽已年餘哀我人民艱苦萬狀現時南北將領咸有厭戰之心繼以長江三督再倡和議津滬在野各鉅公亦設平和期成促進協進各會一致進行冀以同情之呼號促當局之反省本會接各會來電立予贊成各電計已逹覽頃聞南北當局通電軍民長官徵求同意或專主事實不以法理爲依歸或爭言法理不思事實之窒礙理想各走極端調停無所措手誠恐和局未成戰禍又見吾國一線之生機從茲永絶今所希望者以國家之和平與統一爲念和存讓步之心依據法理解决事實俾雙方日相接近不至曠日持久背道而馳倘外法以言和而欲求永久之和平與統一是治絲而棼之也尙祈一致主張以救危亡爲盼黔議會江 
要聞 
[陜閩問題最近形勢]  
　　日來因閩陜問題致和局不能進行熊秉三等因調停兩方起見主張劃區停戰其原函已見昨報茲覓得錢幹丞與岑西林關於茲事往還之文電亟錄於次（岑西林來電）幹臣兄歌電於對等地位語多辯駁此間疑慮因之蠭起並時又接支電以陜劃作匪區又得前方報告奉軍一旅確由浙分道入閩人心遂更激昻惟陜省如必劃作匪區則戰爭中和議即無由開始務請密告東海速飭陜省同時停戰並止奉軍入閩頃軍政府已擬就復東海電對於會議辦法定派代表十人外另派總代表一人春煊蒸（此電係致熊秉三轉逹）（錢幹丞去電）尊電謂陜省劃作匪區和議即無由開始並止奉軍入閩未知陜閩剿匪淸鄉於會議進行果有何種重要窒碍意者閩省爲兩方用兵之地北軍馳往致啓懷疑能訓以爲雙方意向無非促進和平羣公意果在此則停止該旅前進弟亦可勉爲設法但陳炯明所部攻陷永泰仍復猛進公當先飭退還以示尊重和平之意至欲陜省免劃匪區則揆諸人民心理及友邦言論固有萬難辦到者此節仍賴吾公悉力疏通勿使剿匪計畫有所牽碍前電於對等地位雖亦稍有商酌此時各派代表共開會議固已是對等之意矣能訓銑印 
　　據政界消息朱桂莘日前來京後即晋謁東海陳述閩陜問題應先行劃界停戰其餘該兩省善後事件一律由會議中解决以免多生枝節則會議當有尅日開議之望聞當時東海似亦以爲然有即交國務院核辦之說又河間對於解决閩陜問題曾擬有折衷辦法昨日往謁東海時面請採納其大要係請責成該兩省地方公共團體指定匪首外姓及地域一面由政府會同雙方劃界保民剿匪暫維現狀其餘問題統在和平會議作公道之解决據聞昨日（十九）國務會議對於此問題似已議有辦法即於當日午後將議决情形電告西南贊成先行停戰但對於眞正土匪仍須剿辦至關於該兩省停戰剿匪一切辦法應由雙方統帥開誠籌商此政府對陜閩之最近情形也但在昨日以前形勢則並不和緩政府一面擬質問軍政府如果停止援軍是否能令陜匪離境一面徵集在陜各軍官意見如能於兩星期内剿淸土匪則中央亦可允許南方要求撤退援軍同時並發密令使劉存厚退出陜境仍回川北俾淸權限而責成陳樹藩將軍隊集中漢中所有在陜土匪完全由各路援軍剿辦惟令速將有靖國軍名義之處詳查以便轉電西南撤除又平和期成會前日曾有專函至國務院聲叙于右任並非土匪不可一律待遇國務院即有專函答覆熊蔡諸人略謂奉主座交諭陜亂如焚土匪莫可爲諱于右任旣係穩健人物此時惟有令其速離陜境以避嫌疑云云態度甚爲堅决聞外交團方面昨日已接到陜西靖國軍總司令通知一件内稱陜西新建陸軍全部入陜晋軍進至韓邰奉軍又大集於觀音堂陸續西進倘有戰事發生責有攸歸本軍聲明不負其責等語說者謂雙方如果始終堅持時局固生一大變化而外交上或又將醖釀一種友誼的舉動矣 
[京華短簡]  
　　十九日星期四國務會議段陸軍未到外其餘閣員均一律出席約十一時開議其重要議案（一）阿爾泰歸併新疆案原案係新督楊增新請求將阿爾泰特别區域併歸新疆改設道尹討論結果仍電楊督詳細查覆再議（一）庫倫中國銀行添備基本金案討論結果交財政部切實查明籌議添撥（一）南京高等師範增費案敎育部提出請加經費四萬五千元决議照准（一）靑年會補助案原案請求補助五千元亦决議照准約下午二時散會 
　　陸軍部以近畿第四混成旅開拔赴鄂後都門防務殊覺空虚擬添編軍隊一旅現巳在大佛寺内設立辦事機關所有中下級軍官均由各師旅保送並一面招募新軍 
　　政府此次派赴歐洲調查交通工商等事業人員計十四名據調查所得者爲梁啓超葉恭綽蔣方震徐新六楊維新張嘉森王景春劉崇傑王治昌丁文江施弼馮慶桂等並聞農商總長田文烈次長江天鐸以該員等出京在即特定二十一日午後二時在香廠東方飯店爲之祖餞 
　　日昨新疆督軍楊增新有電到京報告新省北路各屬發生疫癘其初由俄屬葦塘子傳染到境現在塔城烏蘇呼來圖等處相繼發生疫症軍商學界多因疫症停滯人民傳染尤爲劇烈除由新省派員并同醫生分途稽察診治分散藥品以便救治外將來此項經費請即准由内務臨費項下作正開銷聞當局已飭交内務部核辦 
　　市政公所發起建築協約戰勝紀念牌坊十七日由市政督辦召集内部各司長市政公所及警廳各重要職員中法協會幹事鐸爾孟等商議建築辦法議定建築經費爲十萬元除由各機關認捐外不足之數准由市政經費項下開支其建築牌坊地點則擬定在中央公園甫經入門之交叉路口開工之期預擬爲明年一月十五日前後 
　　中國銀行近二三年來爲政府籌墊巨欵因政府庫欵支絀不能償還遂將利變本墊欵因之增多計民國元年間墊欵不過數百萬至本年增至六七千萬按七釐計算總利約逹五六百萬以上故該行人員所分紅利均得鉅萬他行莫與倫比京奉路增加天津秦皇島間運價問題前曾由天津日英美商會向該路局交涉請減運價而該局以運價旣巳决定殊難變更爲辭直行拒絶故此次特將該交涉案移於北京由外交團直接向政府交涉 
[北代表南下前之籌備]  
　　朱桂莘氏來京之後約集各代表於昨日（十九）下午三時在中央公園董事會商議進行辦法已紀昨報茲聞該代表等昨日冒雪赴會不缺一人先由朱氏述十八日晋見東海情形謂總統之意欲各代表於一星期内啓行南下以表示北京政府對於議和之誠意及急盼平和之速成朱氏言畢由各代表公司討論决定先由王克敏施愚日内赴甯辦理會議籌備事項並請政府迅撥辦公經費其餘各代表則定本月二址九日同車南行并議决未行以前按日進行之程序（一）二十三日二十四日二十五日接晤各政團代表及各平和團體代表（如平和期成會聯合會合進會等）以便徵集關於解决時局之意見（已函各團體）（二）二十六日由總代表偕同各代表晋謁總統請訓（三）二十七日訪問國務總理及各國務員商决對於時局之詳細辦法（四）二十八日各代表自行集會一次準備翌日南下（五）二十九日全體出京由津浦鐡路赴南京以上議决之後即於五時半散去一　現在馮河間朱桂莘及其他津會要人紛紛到京關於南北和局之進行自應從速着手討論具體辦法昨據公府消息東海本已决定於二十號在府召集大會議邀集各代表各閣員及馮段梁（士詒）王（揖唐）等要人公同討論一切惟因二十號爲王揖唐與張弧兒女結婚之日要人多往致賀王揖唐自不能出席遂改定二十日先在府中開茶話會二十一日再行召集大會昨巳通知與會各人於二十日二十一日到府與會 
[錢總理通過後之閣員] 尙在醖釀中 
　　錢能訓之國務總理新國會旣經通過自必即行著手組閣惟閣員之提出分配如何外間尙在推測未定約略舉之計有三說（一）内務由錢自兼或以與周樹模財政龔如不來則以張孤署理陸軍靳雲鵬早定又敎育亦有易人之說均在醖釀中大約星期日（二十二）即可提出（二）閣員全體同意案已彙列一單擬就咨文定二十一日提出陸軍確爲靳雲鵬財政仍爲龔心湛安福俱樂部已派員赴皖與龔接洽聞以方樞任次長爲交換條件如能允從即與通過（三）閣員提人一事政府方面昨已預備據聞仍係内務財政陸軍三部其餘不加更動内務聞係田文烈轉任一說以周樹模提出財政以龔心湛張弧二人擇一提出陸軍决定靳雲鵬氏聞本星期先將人物擬擇妥當提出兩院大約在下星期一二日至於國務院秘書長一席决定以郭則澐實任以資熟手 
[馮河間抵京時之談話]  
　　馮河間前日（十八）到京巳紀昨報茲據與河間最接近之某軍官言河間來京時在京奉車中與往津迎迓之某要人談及時局謂南北和平爲予上年京任時所抱之唯一政策奈以時機未熟歷經波折東海繼予就任而和局幸有告成之機予與東海道合志同雖朝野分殊但力能爲助無不本愛國之心以赴之予意和平進行當力圖永久之和平而勿爲目前敷衍之計根本解决則在打消各方軍閥謀擴充個人勢力之野心但使今日具有武力之人能發生一種覺悟知琥力之不可恃法律不可違民意之不可抹煞勿憑藉地位以逞私見而動爲發難則國家從此可以安定故予於東海之文治主義極爲贊同云云聞東海於河間到時即派衛侍武官二名趕至馮邸問候並向河間聲稱擬即親自造訪當經河間用電話謝絶並謂明早（即十九號）進府會晤昨日東海特派紅牌一號汽車赴帽兒胡同迎接馮氏入府並設筵爲馮洗塵在座者有惲寳惠張調辰師景雲吳笈孫徐邦傑等八九人 
[梁士詒辭職之經過]  
　　梁士詒之辭新參院長巳經該院二十一日大會通過茲據某方消息梁氏自提出辭職書後某派議員即在本部開會推舉李盛鐸爲預選副議長當局得此消息即派要員赴津勸挽蓋以梁一經辭職則某派議員必可取得參議院正副議長兩席同時新國會中必盛倡副座速選復活之論於和局前途不免又多一枝節惟當時梁之辭職書巳送到院遂派師景雲赴津力挽梁氏一同來京梁來京之日曾晋謁當局談至兩小時之久在座者唯錢總理勸其千萬勿再繼續辭職梁氏唯唯日昨（十八）該院開會時已有人臨時動議變更議程討論梁之辭職問題因贊成者少事遂中止現聞梁氏本身辭意甚堅惟豐盛一部分議員之意態則似不贊成但其不贊成原因係爲團體方面着想而梁之所以必辭者則又自有其主張以是梁氏辭議長職一事巳無可挽回此案巳列入星期六（即二十一日）日程必可通過將來該院議長之候補者以田應璜李盛鐸王祖同三人爲最有希望至豐盛胡同七號俱樂部梁氏於辭職後仍擬全力辦理以便有所活動前日（十八號）該俱樂部曾開會一次梁氏親自出席報告辭職緣由並討論進行方法 
[井陘礦部省之爭議（靜觀）]  
　　直隷井陘煤礦係中德同辦自德人被拘所有德商一部分之財産曾經農商部委派礦政司長邢端福建實業廳長張景光前往天津煤礦總局接收并由部委邢氏總理該局委張氏帮辦工程早誌本報不意邢張兩君赴津之後直隷省長拒而不納謂此間巳派人經理諸君部中事忙可以無庸到局其理由則謂該礦局雖係中德合辦而華股二十五萬則確爲直隷省有之財産當時定案本由北洋總督會同商部辦理並非認爲國有此次德人財産充公自應由省接收云云邢張兩君在津交涉數次毫無結果業於昨日返部當將在津與省署接洽情形面陳田總長田氏亦頗覺左右爲難 
[大陸報辯明中美俄公司說不確]  
更正東方新聞社消息 
　　大陸報十六日北京通訊云都下喧傳有人組織一中美俄公司資本三千萬元以發逹北滿及西伯利亞之利派一說發起者皆中俄美極有勢力之人一說公司已經成立資本業已招募專以反對日本爲目的庶大啓北滿及西伯利亞之門戶俾非日人之工商業得活動於其間言之鑿鑿若確有其事者然乃就所謂發起諸人之北京商界中一爲調查始洞悉其實狀蓋若輩除所聞於報紙者外餘則一無所知而負有責任之美商亦僅因報紙略悉一二此外無不茫然然則所謂公司者實理想之辭空中樓閣而巳再質諸美國使館其不認有此事亦與之同大約前曾有人謂中俄美苟能組一公司以特别注意於此滿及西伯利亞之企圖當屬佳妙之計畫因此乃生出一種虚造之辭報紙竟據以登載矣且美使館再三聲明謂組成一公司專以妨礙他人營業爲目的如外間所傳者則美使署最不贊同之此間美商純以營業爲目的且欲力使他國商人共尊此義但謂含有仇意以對他國者良非法律所許今中俄美公司並未成立亦未組織外間所傳云云直無稽之讕言耳 
[中等學校招生之限制]  
　　敎育部咨各省長公署云案查師範中學曁甲種實業等校規程關於入學資格一項均載有高等小學畢業同等學力者亦得考錄之規定意在使自修素裕者寛圖進學之階乃近察中等各校招生往往藉口於同等學力一語任意濫收以致學生程度參差不一所授課程難盡領悟勢必至全體學生同受不良之效果甚至肄業高等小學學生咸思躐等而升小學之編制學級亦受其牽動本部於六年曾通咨各省區中等學校招生徒嚴錄取在案而濫取之弊仍不能免亟應嚴加考核以杜冒濫嗣後各校收受此項學生應於名額取定後迅將入學試卷及履歷表册等件呈由本省敎育行政長官復閱省視學視察時並應隨時考騐如有程度不合者即令退學以重學業而符部章相應咨請貴署轉飭各校遵照 
[陳光遠連電索欵]  
　　江西督軍陳光遠日前在津連發兩眞電向當局索欵措詞頗爲激切茲錄其原電如下（一）贛省財政艱窘情形光遠在京迭經陳述仰蒙大總統飭下財政部參陸辦公處趕籌接濟感荷良深近據南昌報告益形支絀彌補無方九十兩月分軍餉欠發二十萬元十一月分欠發四十四萬元其他政費公債積欠者尙不可勝計贛省係屬用兵省分一年來殫心竭力幸治安秩序保全至今務懇俯念該省關係長江大局其財政危迫至此實因代中央墊撥鉅欵至於百萬之多以致周轉不靈陷於窮境中央不論如何爲難將贛省代墊之欵如數籌撥數十萬俾積欠軍餉得隨時補發以安軍心而蘇危局不勝迫切待命之至陳光遠叩眞印（二）頃據贛南吳總指揮來電粤軍前線近日逐漸撤退我軍亦應漸次移防所有裁撤兵站遣散輸卒一切費用在在均屬要需復據迭電請欵迫不可待查贛省財政危迫逹 
 
 

Page 7

 
 
於極點積欠各軍餉已至六十萬之多此項臨時軍費實屬無法籌措伏祈俯念贛省軍需萬分急迫請尅日先撥二十萬元以資接濟俾贛軍事早日結束免致曠日持久轉多糜費用敢竭誠籲怨伏冀鑒察施行陳光遠叩眞印 
[張樹元又有剿匪捷電]  
　　魯省唐天喜所部在滕費交界等處與匪接仗獲勝十七日魯督張樹元自金鄉特電報捷略稱據唐鎭守使天喜陽電稱東日崔營長在滕費交界米家山分水嶺等處剿匪擊斃十二名擒斬十名奪獲快槍二枝鳥槍一枝土槍五枝又齊營長在滕縣連靑山遇匪激戰斃匪四十八名生擒匪首正文眞李得勝并夥匪共八名奪獲盒子槍二枝土槍六枝騾馬各一匹救回票民十三名又據張鎭守使培榮魚陽庚各電稱冬江等日王營長等先後在濮縣李莊李大樓彭樓棗糧店等處與匪激戰擊斃桿首張復功並夥匪二十五名奪快槍二枝子彈五十五粒轎車一輛馬四四救回票民二十九名支日王邵兩營在濮城小劉莊王尹莊楊胡同高垓苗莊一帶與匪激戰擊斃桿首劉䚼貴及夥匪共十八名生擒二名奪馬九匹救回票民十九名歌日王營在濮縣魏樓郭莊劉垓夏垓等處與匪激戰斃匪二十三名奪獲匪馬二十四匹救回票民三十七名又據張總司令善義眞電稱陽日丁營長王營副并邱縣民圍在邱縣大郭斗莊與匪激戰擊斃二十三名生擒桿首牛九一并夥匪共六名奪快槍六桿陣亡副目一名受傷副兵一名等情據此除飭各隊進剿餘匪務盡根株外謹電馳報伏乞轉陳張樹元叩篠 
　　又張樹元十八日來電云樹元於寒日由嘉祥赴金鄉连日親督剿撫迭次獲勝斃擒匪衆甚夥搜索賊巢所獲軍械品無算軍士異常奮力魯東匪患指日可卜盪平現正進剿滕費兩縣屬積匪藉此搜捕餘孽實力督辦淸鄉善後各事宜一俟肅淸即返省乞紓東顧之虞 
[孟恩遠滯奉之原因]  
　　吉林督軍孟曙村於十七日由津抵奉後本擬即行返任緣張使留其商議邊防事宜故令自長來迎之裴鎭守使同其夫人回吉己則入城下榻於督軍署十八日午前張使召開軍事會議與會者除奉天軍界要人外更有孟吉督馮麟閣（馮氏確巳就任巡閱使署高等顧問）列席會議聞所議者一爲邊防問題大旨以歐戰雖巳終結俄國内亂未息東邊防務不容懈弛三省軍隊宜協同一致積極維持現狀以固藩籬次爲軍政問題奉吉黑三省唇齒相依中央將謀軍隊之統一我東三省軍隊無論對内對外均應聯絡以收實效（聞擬三省聯防以淸匪患）三爲時局問題决定除服從中央命令外第一須鞏固北方之團體萬勿自相渙散聞孟督到奉後除張使優禮欵待外如吳師長馬鎭守使張師長張代師長等於十八日午後在奉天俱樂部設讌歡迎管絃雜奏頗極一時之盛孟督原籍直隷因聞奉天所辦之直隷會館頗爲完善更兼設有國民小學校及東語學校擬往參觀經馬鎭守使電告該館經理黃丕臣謂孟督於十八日正午蒞館參觀黃當即通知小學葉鄭二敎員東語孫敎員及會館諸重要會員預先蒞會預備歡迎届時馬鎭守使吳師長耿旅長等諸要人陪同孟督前往又據軍界消息孟督因關於國防時局諸問題尙須有具體的磋商故回吉之期大約須在本星期後 
[西南之内外兩代表] 唐少川同意伍朝樞赴滬 
　　十六日午後政務會議提議公推唐總裁紹儀爲議和總代表案各與會者均甚贊成惟陜川鄂各代表主張以陜閩等處停止進兵爲議和先决問題認推舉總代表之時期尙早討論許久卒决定議决條文如下政務會議擬定唐少川總裁爲和議總代表俟北方明白答覆停止陜閩鄂西等處軍事進行再行發表云云是和議能否開始仍以陜閩問題爲先决問題也而此問題自經議决後即由各要人致電唐總裁一致推舉茲先將李根源電文及兩院議長電文大意錄下李督辦電云岑總裁眞電林吳褚三議長鹽電均敬悉唐總裁少川先生老成碩望中外同欽議和總代表全局所關非唐公莫屬來電推舉深慶得人謹電佈臆極表贊同李根源叩銑林森吳景濂褚輔成電云唐公少川老成望重中外同欽就目下情形而論軍府議和總代表一席自以唐公爲最適如荷同意即請軍政府正式委託森景濂輔成印并聞政務會議並議决先電唐公請其同意一俟唐公有覆電及陜閩問題解决即當由政務會議正式委託 
　　至軍政府對於派員赴歐洲和會一事前報曾載推定五人茲聞此項推選係屬各省代表會議所議决而政務會議方面則擬派二人一爲王君寵惠一爲伍君朝樞但未决定以南北單獨遣派雙方爭執恐難得國際承認於國無益故特决議先派伍朝樞君赴滬專磋議此事一面本此意電致徐世昌請亦派一能員負責任之人來滬協商以便早定辦法 
　　國會方面本定十五日開憲法審議會因國内和平會議派遣代表問題將審議會延會改開衆議院臨時會首由胡祖舜等提出咨請軍政府於閩陜相西鄂西未一律停戰以前不能先派和議代表决議案多數通過次由馬驤孫鐘褚輔成諸君提出和平會議派遣代表條例案第一條和平會議由代行大總統職務代行國務院職權軍政府派遣總代表一人代表十人第二條總代表須經國會同意第三條總代表全權代表軍政府辦理關於和平會議事宜第四條代表贊襄總代表第五條和平條件須經國會同意第六條總代表得延聘參贊若干人第七條本條例自公布日施行附則本條例至和平會議終了時廢止各條文大體成立先討論標題孫鐘修改爲民國某年上海和平會議條例通過再討論條文凌龯主張由國會選舉十代表郭人漳主張由軍府派十人交國會同意吳宗慈主張原案孫鐘修改十人爲若干人呂復贊成原案并孫君若干人之修改某議員提起討論終局得法定數同意適劉彦已先報號登台發言雙方互相爭執劉君爲免去衝突自行取消發言靜待表决適此時人數不足延時許久仍缺二十餘人議長遂宣告延會參議院聞亦因人數不足未開會 
[贛省鎢礦國有說打消]  
　　贛南鎢礦自發現以來一般辦實業者紛紛具禀實業廳呈請開採而廳長夏同和或稱與礦業條例不合或稱軍政時代未便遽爾轉呈是以呈請立案者雖多至一百餘起均被壓擱及至裕豐販砂公司實行收砂之後其請求立案者即欲求一批答亦不可得蓋夏此次隨陳督進京意欲呈請政府收歸官辦也惟中央政府不欲與民爭利業巳拒絶此項請求諭令農商部轉飭江西實業廳不得藉故阻撓礦權應即查照礦例聽商民自行開採是鎢礦官辦之議已完全打銷而嗣後商人呈請立案者如與礦業條例不相違背即可照轉農商部核示矣并聞此項鎢礦巳經具呈取有優先權者如謝遠涵兄弟陳鏡第黃莘三魯敬修許敬修趙益齋楊哲煒藍壽琳朱仰士鍾洛成尹士鉁林若梅胡廷鑾雷問琴彭樹吾歐陽法羲龔士材盧其光涂炳榮朱少逹朱古蒼傳致和盧勵純蕭子畬周勵川等百餘人之多云 
[蘇議會最近星期記]  
　　不足法定人數者四日加費案暫時擱起 
　　蘇議會之决算審查期本以前星期一（十六日）爲分股審查之末日預定次日（十七日）開大會記者於是日之晨覓得議事日程貿然前往因是日議程第十案即係財政内審查會報告議員公費旅費支給規則案預料必有劇烈之舌論並聞非回費派方面巳預備長於演說者數人依次登台演說以兾中立派最後之覺悟並擬於表决時主張用有記名投票表决而加費派則有武力對待之準備計必有一齣熱鬧戲可告諸讀者豈知是日祇通過九案逕咨省署六案（一）蔡鈞樞提出建議整頓司法制度預備收回領事裁判權緊急動議案（二）余銘勳提議先就蘇省舊府治大縣早日回復地方審檢廳案（三）金其源提議處分日暉呢廠應請省長依法交議緊急動議案（四）沈蕃等提出建議省長咨商鹽務署取消鹽斤加價指令案（五）財政審查會報告開征遲延不得認爲滯納加罰案（六）内務審查會報告籌備江南平面測量案交審查者二案（十）盛元音提出請電中央阻止日人在滬設立取引所緊急動議案（八）審查報告表决尙待逐條討論又一即（九）案内務審查報告制定本會各項審查簡則案至九案畢電燈齊明議員之視第十題爲蛇蠍者均挾具出會場錢議長無法阻止而五時之法定時間亦巳過遂散會聞是夕有加費派曾至議長處吵鬧一次其吵鬧之情形外人殊不得而知十八十九二十二十一四日均預備開大會而四日均不足法定人數十九到六十四人二十到四十七人二十一到五十七人二十二到六十二人記者旁皇其間頗有所聞見十八日加費派在第三課高談者至誣各處反對加費函電爲議長所授意十九日則約集十餘人至議長室吵鬧一次聞係以不能開大會詬議長爲溺職至二十日則在會客室大鬧數議長三罪（一）不早將此案通過（二）不應將各處函電印發議員（三）不能體貼議員無錢歸家之苦聲勢洶洶大有食肉寢皮之勢記者蹀　門外爲若輩所見由王鴻藻喝令會使閉門葛錦城吳鴻勳之聲浪終奪門隙而出惜不能纎微畢悉耳據個中人言葛等有最要之條件强議長借欵三萬餘元本年内照支給規則給付並發言我們原案可以撤銷只須你不做議長座中有一人點首微笑者衆人之舉動頗似聽其指揮亦奇聞也二十日先開談話會以天雨人數不足改於下午一時舉行亦係關門說話聞其結果係本年回復支給規則加費案姑俟明年再商今日係星期明日冬至聞均令開决算審查會云 
[南京快信]  
　　西南總代表巳確定唐少川北京政府巳復電同意 
　　饒漢祥巳覆電李督允偕各代表南下 
　　施愚王克敏電告准敬日出京南下 
　　鈕永建張其煌陳强昨日尙未抵甯 
　　武濬源今晨已回寗即謁李督報告梁任公梗日南下于右任代表党仲昭今日早車又赴滬 
　　靖江勸學所長陳輯泗陽勸學所長李景邦均迭被該縣學界控告敎育廳已派員查辦 
　　昨日軍界開全省冬防會議外防各軍官均巳於今日遄回防次 
　　寗省火車昨日行駛時車頭忽又損壞現郵局因火車常悮時間所有寄京滬快郵槪改用汽車送至下關 
[杭州快信]  
　　温州招商局廣濟輪船在南鄉肇禍案齊省長現已電部請示辦法一面飛飭黄道尹會同梅統帶妥爲彈壓靜候解决 
　　省議會選舉訴訟案經地檢廳將全案卷宗移送高檢廳核辦後現悉陶廳長已會商同級審廳主張遵照部電仍予駁回 
　　桐鄉縣塘北淸季時由豫楚客民呈准前撫劉秉璋開墾成熟計共八十六戶完納糧賦僅二千九百十一畝有奇現查隱匿侵佔越過數倍經該鎭靑鑪市農會會長張錫康等請願省議會咨行官廳淸丈巳付公决浙省上游山地素産杉木嚴東關以下向由聞家堰統捐局報捐現該局在東江嘴地方分設巡船遇有上流木排即行勒索留難旣無名目又無捐照現經省議員方蟄提出質問巳派員馳往查辦 
　　陸軍部咨我國防軍曁協約國軍士在關外一帶飽嘗風雪現由紅十字會籌備禦寒衣物器具需欵浩繁請爲飭屬勸募昨巳通令查照辦理 
　　上海盧護軍使函致省署查滬地近有不法棍徒托名慈善刷售彩劵揑名正心協濟劵現已飭拿嚴辦是項彩劵流行到浙甚夥應請查禁巳令各屬遵照 
　　齊省長昨飭財政廳提前撥解本月份警備隊經費銀八萬三千三百餘元 
　　温嶺鳳尾山人烟稠密現擬添設警察以資捍衛巳令該縣知事核辦 
地方通信 
[蘇州]  
　　籌議實業經費吳縣實業經費由温知事會同省委姚日新設法於附稅項下支出各欵竭力撙節籌有二千元之數連同漁照費之餘欵共有三千餘元實己搜羅殆盡而省令則須籌有附稅十分之一約數一萬餘元相差尙鉅正籌劃間適奉財政廳令准省議會議决自七年分起忙漕滯納金以十成之五分爲市鄉支配云云復經温知事邀集各鄉董一再商酌乃决定將五分撥歸實業之用每年約共一暪三千餘元半數收入亦可得六千餘元速前已有一萬元左右業由温知事呈復省署一面飭科編訂預算籌辦農事試騐場及貧民習藝所俾實業得以發展 
　　和平期成會開會蘇城和平期成會昨日發出通告定於夏歷本月二十二日下午開會討論進行事宜（一）本會名稱依照全國和平聯合會章程應否修改（二）預備推定代表前赴全國和平聯合會列席 
　　繭市之悲觀本年絲繭一業市價旣低銷路又滯故虧折頗鉅一般貨商均希望歡戰和議告成市面或可轉機孰知停戰後交易依然寥寥市面沉寂不動近日金融奇緊銀拆飛漲布貨者念於出售因之市價反跌去數兩西路繭祗開一百零四兩北路繭稍高亦僅一百十兩左右 
[無錫]  
　　新世界罷市詳情十八夜間十時許楊紳之二公子偕二人至新世界觀劇同至後臺立於下場門坤班後臺引入男賓本於理未合該臺跟包人楊順林者忽與他客齟齬楊出而勸阻遂致爭毆次日楊之叔某函請楊縣長按律嚴懲一面赴第一分所報告請派警將行兇之楊順林周文彬王阿善等拘案即派警上在新世界門外守候囑告訴者將行兇諸人自行認明扭交楊之兄與友人先入新世界劇塲劇塲理事某甲將大門鎖閉先入者被閉門内門外者大譁將先入者從新世界旅社之旁門放出遂在旅社廳事着後臺老班沈保三將行兇者交出沈將周王交與警士楊順林不服衆蜂湧而前執其兩臂由警士帶赴第一分所移解警察所核辦當晚出事後新世界劇場即行閉門次日午後又以楊順林當夜被毆受傷請騐警所吳某請楊至所面勸惟沈保三巳將楊順林等三人保出自爲代訴人代楊順林等出面控訴 
[鎭江]  
　　憲兵改編紀聞蘇省憲兵計有三營現巳悉調回省考騐擬改組十連取銷營部所缺士兵槪由第六師隨營學校撥充該司令楊恩培昨已呈請李督核准俟編定後仍派一連來鎭駐紥云 
　　公社定期選舉新洲市民公社各職員本定一年爲期茲届期滿重行選舉經王社長通知各職員定於二十二日投票選舉社長幹事等各職員惟聞該社以前辦事各員因經濟爲難辦事非易大都不願被選云 
　　學校設童子軍徒邑新洲區立第一國民學校現設童子軍一團分獅象兩隊隊各九人服裝等費均由該校長籌墊並已報入本省童子軍聯合會云 
　　禁抬貨價近來市上流行當二十銅元各營業店舖因其銅質漸低恐受損失咸將貨價高抬出售致買賣交易時起齟齬衝突除當二十銅元由商會設法外昨經丹徒縣倪知事出示仰各商店知悉所有一切貨物應仍照常平價出售不得高抬免起爭端 
[揚州]  
　　塲商代徵公益捐欵淮南伍祐東何安豐丁溪沈灶新興北洋等塲因各該塲舉辦公益悉由商家籌墊爲數頗鉅現五塲商人公議於售鹽在場運局領價之際每引代繳公益捐一百四十文以資歸墊業經淮南塲鹽商會館牒呈塲運局核准於八年一月一日起實行代徵 
[杭州]  
　　省議會議事記二十一日下午二時十分省議會振鈴開會出席議員七十七人政務委員三人周議長報告本日議事日程畢開議第一案裁撤各縣臨時警察案由庶政審查股長祝紹箕報告審查結果後各席討論至一句餘鐘之久尙不得要領許祖謙主張於原有標題上在裁撤各縣四字之下加添縣公署三字衆贊成遂付三讀會通過第二案籌設議員住宿舍案仍由祝股長說明審查結果主張打消衆無異議遂將原案廢棄第三案籌設女子産科講習所案又由祝股長報告審查經過情菜各議員意見紛歧山議長付表决發生疑義欲再行投票表决不得多數同意紛紛離席不足法定人數宣告延會時己四時五十分矣 
　　師範校長　日視察敎育廳伍廳長於昨日訓令省立各師範學校校長云師範敎職員非周知一般敎育狀况不足以供其研究而資改進本年寒假期内各師範校長應前往日本視察須於八年一月二十五日前齊集省垣聽候本廳召集談話共同研究視察標準預備出發其每員視察費由各校視察旅行費項下劃定百元各該員回國時應將視察日記及報告書呈送備查 
[甯波]  
　　餘姚農業試騐場現况餘姚農業試騐塲設於武勝門内之官地開辦數年成績甚佳凡花果蔬菜棉稻荳麥等無不栽種種法皆簡而有理新而不難農人易於倣行場中主任沈望農杭州農業學校畢業生頗有經騐近更試種林木及甘藍等外國菜亦無不欣欣向榮云 
[安慶]  
　　勘劃蕪湖租界蕪湖商埠租界自前淸以來勘劃未妥糾葛迄今前由黄前省長特委專員馬廷賡前往該埠勘劃交涉數月稍有端倪壟省長蒞皖後特委教育廳長董嘉會馳赴該埠會同交涉員檢齊舊日襠案地圖與英領接洽妥爲勘劃立界以免將來起有糾葛并飭警察廳縣知事妥爲照料矣 
　　契紙之取締皖省各縣教堂林立教民往往有以教會名義私置産業避免稅契者自舉行騐契以來發見此種弊竇甚多近經通令各官廳嚴行取締依照條約辦法外人在内地置買産業如確爲教堂或慈善事業之川須經地方官查明後照章發給特别契紙如非教堂所有者當然不准立契 
[濟南]  
　　東匪仍將招撫張督各軍近在曹濟剿匪搜獲被架票民計二百餘名均解送濟寗行轅經張督軍派員將各難民姓名住址註册計金鄉籍者七十六名汶上籍者五十四名濟寗籍者四十五名嘉祥籍者三十二名昨已分送各該縣令各該知事傳令票戶保領聞政府以東省屢有捷電請奬特派專員來東密查惟大舉剿匪雖屢獲勝無奈匪徒潰逸竄擾無常兗曹之間已將肅淸而東臨匪氛又突猖獗張督特擬定辦法數端（一）招撫大部桿首（二）招撫一部僅限五百人（三）每剿匪軍一團帶撫匪一部（四）令撫匪爲鄉導以便嚴剿零匪藉收肅淸匪患之速效 
[天津]  
　　省議會定期閉會順直省議會以本會第二届第一期會期屆滿十八日開財政股審查會議復開本會議員同人俱樂部之籌備會議十九日下午二時又開全會委員會議以討論本屆會期結束之辦法聞已公决於明年四月一日開臨時會議並咨請省長將八年度預算於臨時會期前交會以便提出研究二十日仍開大會一次二十一日即舉行閉會式云 
　　跳電車斃命之詳情異鄉商民李興昌在河東義警署前上電車即由手巾包内取銅元購票之際不意洋元八元掉落車下經該處巡捕檢起直追電車喊令停止電車置若罔聞忽見李跌於車下車上坐客始令該車停止該捕向前援救李已昏迷不醒復將李之手巾包開視内有鈔票二十八元並小洋淸單等物經義警署將受傷人抬送醫院調治售票人已送案訊辦隔日李因傷斃命檢察廳已公布招領李之屍身李有妻子各一昨日來津在法廳呈訴該廳已票傳電車公司之承訴人到廳對質 
雜評一 
[文治派之表見（默）]  
　　東海澄淸吏治之主張也錢閣施政方針之宣言也又有所謂提高各省行政權之發表也凡今日所見於内外電報者皆即文治派之文治設施也向來文治之設施不過一篇空言之文字而止夫文治之所以僅成爲空言者其初志亦非僅欲以文字炫人因有武人之實力以爲之梗而文治之設施遂不得不成爲空言是故今日當局之種種表示能否實行必以將來能否打破武人勢力爲斷苟武人勢力而常在者則文治之設施安得不常爲空言哉 
　　雖然當此南北未統一之時安足以言打破武力更安足以言文治之設施 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[張季直來滬先聲]  
　　南通張季直先生以高年碩德係全國重望此次對於主張國際稅法平等會極爲重視旋以政潮起伏各方皆有借重之意欲避政潮之糾擾故於來滬一事遲遲未决主張國際稅法平等會諸君以世界和平大會開會在即非有碩德重望如季直先生者不足以爲全國商民之代表以貫澈其主張故特公舉該會總書記孟蒓孫親赴南通迎迓聞張季直先生鑒於該會同人之誠意已决定日内來滬矣茲錄其啓事於下頃以商界同人因國權民命關係主張國際稅法平等集會進行走在商言商且以爲吾國自救之道無切於此較之政治上之衝突但能各出天良即可渙然水釋者不可同日而語故日内即來滬開主張國際稅法平等大會惟是衰年精力有限在滬日促不能酬對各界所有從前報載消息如謂走派代表入京及抵某處奔走和平等事皆屬子虚走個人所有意見巳詳於一二函電之中此外皆非事實以後亦更無主張且不任行動惟願南北當局勇於自克捐棄夙嫌各以誠恕二字爲鵠及早會議勿以地點等不值評論之小事爭執延宕於此世界大會議期間自召咎悔使下走輩商民獲有安全之望受賜無量此外若有以政治關係枉顧者乞恕衰孱槪不接晤伏求垂諒 
[策進永久和平會開成立會紀]  
　　國民策進永久和平會昨日下午二時三十分假法租界霞飛路尙賢堂開成立會由劉人熙主席宣布宗旨略謂中國今日雖不能爲大國究不能不謂爲一法治國然數年以來紛擾屢起譬如築室破壞舊屋以後並不建設當局之罪爲重徐州彰德等會議直使舉國爲之不安南方護法北方則標榜統一以抗之所謂統一者當以不殺人一之而彼以兵求統一殺人無數致有今日之慘狀和平即求若輩之不再殺人也國民所求於和平者在是但中有一部則仍以隂謀詭計言和面國内乃永不得和平此吾人所以有永久和平之期望也上海爲各界人才薈萃之區國家知識與世界眼光皆足以代表一切故本會之冠以國民二字亦殊不愧人各以尊尊親親長長賢賢之道相待同上一正當之軌道則和平庶幾可以實現吾人本此之意旨而求永久和平之實現願與全國人民共底於成故曰策進願與到會同人共勉之云云次方以矩報告經過情形略謂歐戰旣已各國以友誼勸告吾國南北兩方和平夫以國外人猶痛心於内亂而有此勸告豈吾國民獨可已乎同人等因是發起此和平會除擬訂章程賃定會址推舉臨時會長而外曾登報徵集國民意見該項意見大約可分兩種（一）以消極法策進永久和平（二）以積極法策進永久和平將來薈集意見刋登報紙云云次修正章程副會長改爲一人文牘會計交際調查四部皆併總務部而增設評議部次選舉會長正劉人熙副鄒靜齋次攝影次戈朋雲戴季陶沈劍侯陳壽元等相繼演說大都爲除黨見辨是非廢督軍去軍隊擁護國會取消密約諸端次戈朋雲因與戴季陶有所辯論以致議論紛紜秩序爲亂遂搖鈴散會是日雖大雨而到者甚衆惟尙賢堂前草地積水甚深故該會特雇人力車數輛專事載渡來賓云 
[旅滬皖同鄉開會紀事] 爲抗爭田賦加征鹽斤加價事 
　　昨日（二十二日）旅滬全皖同鄉因皖議會通過增加田賦及鹽斤加價二事特假斜橋徽寗會館開全皖同鄉大會討論挽救之法下午一時開會首由同鄉會會長余壽平登臺報告開會宗旨並呈出皖省總商會呼籲之函電二通遂公推李仲軒爲臨時主席李遂登臺演說略云鹽斤加價田賦加征二事省吏蓄之已久全省人民以擔負過重力持反對無非爲利害切身計也今省會居然通過督軍省長均我皖人詢其何以欲加鹽斤欲加田稅即以開鐡礦辦銀行爲藉口不知銀行鐡礦均係實業性質當然以招股爲正辦今竟不然是以皖人害皖人諸公如何對付請指示方法查兩案現已通過如果實行當視爲吾皖人民生死問題經義不能勸阻於先實有愧爲公民愧對吾鄉父老倪督軍在任數年雖謂不爲無功究竟功不抵過此人多在皖省一日即吾皖之禍有不可勝言者現擬有通告一篇對衆宣讀讀至痛快之處全場拍手（通告從略）并將皖省總商會來函宣讀一過最後公舉李仲軒余壽平領銜並各縣代表具名先發公電力爭并印通告遍散各縣俾人民咸知利害之所在羣起反對方可有效衆贊成搖鈴散會已鐘鳴五下矣茲將各縣代表性氏錄後孫發緖（桐域）劉遜夫（貴池）夏玉峯（六合）汪伯衡（蕪湖）余穀民（休寗）沙訓義（六合）金伯平（黟縣）朱漢靜（涇縣）胡淸口（婺源）汪漢溪（婺源）陳少舟（太平）程伯壎（績溪）章鴻翔（歙縣）洪希甫（祁縣）汪寬也（休寗）鮑子延（旌德）鄧欣庵（蕪湖）並聞旅滬全皖同鄉昨已公舉周玉山爲全皖代表徽寧兩府同鄉添舉余壽平爲代表入京向大總統請求云 
[取締提貨之磋商善法]  
　　商會縮短分運單期限一事迭經油豆餅業 
請求陳稅所長轉呈胡財廳長通融經財廳指令後陳所長已據情函知縣商會轉知該業商查照嗣該業又以關貨花色繁多將來不免誤會故又在萃秀堂開會提議應將關貨各類如大連豆大連油小簍油等列入一年分運期等情已紀前報茲聞該業以稅所規復取締洋棧提貨一事現因有滬北車站麥根棧之關係經業董張樂君與陳所長面商妥善辦法云 
[分運單已准分别貼用印花]  
　　旅滬商帮協會前以土貨分銷運單稅務處飭令每張貼用印花稅洋一元五角事類重征邀同華商紗廠聯合會中華國貨維持會電部力爭懇予免貼嗣由上海總商會呈請分别辦理各情已迭誌報端茲稅務處已准照印花稅法第二類累進稅率分别貼用並通令各關稅務司遵辦原文錄下爲咨行事案查機器仿製洋貨及機製洋式棉貨已完正稅後給予運單應令商人按照人事證憑貼用印花條例貼用印花一元五角一事前准財政部咨請令關辦理當經本處於本年第一七二五號令行知轉令各關稅務司遵辦在案嗣據旅滬商帮協會上海總商會上海紗廠聯合會等先後來電及呈歷陳商人報運此項貨物或數非大宗或領有此項已貼印花一元五角之運單到指運地點換領分運單貨屬零件價值無多如槪須貼用印花一元五角商力未逮懇予分别辦理以恤商艱各等情到處復經本處據情咨商財政部請爲酌奪辦理去後茲准財政部咨復稱機器仿製洋貨及機製洋式棉貨經過第一關卡所給之運單及到逹指定地點後請領分銷運單均爲沿途關卡免征稅釐之憑證應貼印花自屬毫無疑義惟各該會等所稱分運零件成本無多請分别等次以資維持亦係實情本部復加查核擬即量予變通所有前項運單及分銷 
運單均以貨價爲標準參照印花稅法第二類累進稅率分别規定除填運貨物價值五萬元以上仍按人事證憑條例貼用印花一元五角外其貨價一萬元以上未滿五萬元者貼印花一元五千元以上者未滿一萬元者貼印花五角一千元以上未滿五千元者貼印花二角五百元以上未滿一千元者貼印花一角一百元以上未滿五百元者貼印花四分一百元以下貼印花二分即由填發運單各關卡估明所運貨物價值令將應貼之印花稅價呈繳貼用後蓋章給領似此變通辦理庶於維護稅則之中兼寓體恤商情之意應咨請查照通令各關遵照辦理並見復等因前來本處復查前項貨物運單以及換領之分銷運單貼用印花各辦法旣經財政部量予變通以貨價爲標準分别等次貼用自於稅則商情兩無妨碍應即令關遵辦嗣後遇有商人請領前項貨物運單或換領分銷運單時所有應令貼用印花數目即按照財政部此次所定辦法辦理可也此令 
[烟酒聯合會常會紀事]  
　　中國烟酒聯合會昨開星期常會首由主席陳良玉起言本會對於國内和議及萬國和平會提議關稅平等問題業經疊次討論此兩事與我國人民有重大之關係自應詳細討論積極進行與各團體聯合一致次金拜仁起言國内和平之要點首在南北意見之相融苟當局處處以國家爲前提并以民生爲主義則此事容易解决至於關稅之平等實爲國際商業最要之關鍵即如我烟酒兩業苟華貨與洋貨一律徵稅無畸重畸輕之弊則負擔雖重而國貨不致消滅華商不致坐困矣兪葆康起言關稅平等與我商民最爲切要現上海已設有國際稅法平等會本會爲兩業全體組織應加入該會以期共同進行公决先請主席至該會接洽云云議畢時已五鐘乃散會 
[阻止酒害之公函]  
　　南京中美協會近因聞美國某大酒廠將在華營業特致上海敎育工商各團體函略謂烟酒之害於國民道德經濟衛生三者均有極大之關係刻美總統及其國民對於我國内禁烟燬土一事方且極力贊許今其國會内提議禁止製酒必不欲其酒商以吾中國爲壑此斷然可知者現在酒商之計畫於美國國家向來之博受主義及大多數之國民對於吾國友好之夙意固全相違反即於其商業上之道德亦實有所損傷吾國人士自應有正當之表示以勸止其前進除電駐京美公使請予阻止外特函請聯合向外交部及美公使陳請務祈設法阻止以增友好云云 
[徐翰靑被擊斃命續誌]  
　　旅滬温州同鄉會自得普濟輪被難家屬徐翰靑（即徐班侯長子）忽被招商局廣濟輪上之人用槍擊斃消息後羣情憤怒當經正會長張雲雷即於前晚發急電於温州商會探詢擾禍詳情並分雷浙省各官廳請求主持公道以重民命茲錄該同鄉會三電如下（其一）杭州督軍省長均鑒徐翰靑慘遭廣濟槍斃乞秉公主持以重民命（其二）温州商會鑒聞翰靑被廣濟槍斃乞電詳復（其三）温州道尹統帶審判廳長知事鈞鑒徐翰靑慘遭廣濟槍斃乞秉公主持以重民命以上各電拍出後至昨日傍晚該同鄉會尙未接有一處復電聞招商局昨巳委派專員會同某董馳往調查詳情矣 
[續訊德華淸理處控案]  
　　本埠德華銀行淸理處代表律師在公共公廨控德商波彌文洋行不理欠銀三十萬零七千五百三十兩零五錢八分一案由廨訊明判着被告照數歸還等情巳誌前報前日該洋行大班德人投廨聲稱此欵若在上海無處設法料理請求展期四個月容往香港等處借欵到來理償所有本埠洋行房屋貨物聽憑發封惟限期内乞勿拍賣請爲明察即據原告代表律師上堂譯稱被告所欠之欵原告於未起訴前之一月巳經通知自可早爲預備迨至控告判决後忽又請求展期顯見故意延宕應請堂上予限一月内料理否則執行前斷云云經李襄讞與英卓副領事得供會商之下判令先將該被告洋行房屋發封如一個月内不將前判决之欵還淸卽行拍賣備抵 
　　又德華淸理處控德商順和洋行不理欠銀八千兩洋三萬一千五百三十六元一案前日亦經李襄讞與英卓副領事傳訊即據原告代表律師上堂陳述案情請追繼由淸理處辦事員英人濮卽投案證明被告欠欵情形並將被告認欠控數之信函呈案請蔡詰之被告順和經理德愉棣伊梅供稱此項欠款一時難以籌措請求寬限料理云云中西官得供判着被告順和洋行照數歸還姑寬暫緩執行堂諭 
　　又淸理處控奥國輪船公司不理欠欵銀三萬一千餘兩一案由廨訊明判歸原告勝訴並候飭將該被告所存之鐡箱吊案查騐在案現經查得該鐡箱内所儲均屬無關緊要之物以故該公司經理奥人奥興來（譯音）於前日投案訴明前情請求給領而原告代表律師聲稱請將箱内之物准予領去云云中西官得供判將箱内物件姑准該被告領去惟鐡箱存候拍賣又淸理處控德國總會不理欠銀二十八萬零六百七十四兩六錢九分等情前日亦經公堂傳訊被告德人投案候示即據原告代表律師聲稱時間侷促請爲展期二禮拜再訊云云中西官得供姑准原告請求判候展期訂訊 
[焚燬存土之近訊]  
　　政府决將收買滬港存土定期焚燬屢誌前報茲悉浦車陸家嘴新建之焚土大鐡窰刻正日夜趕造一俟竣工擇期焚燬至多每日焚百箱共分十二天始能燬盡並聞須古曆來年正月初旬方可實行云 
[錢莊停止營業]  
　　公共租界鐡大橋北天后宮對門之同康錢莊邇因放出帳面甚大不能立時收進以致前日爲始停止營業淸理帳目所有石路四馬路口運大錢莊亦係該莊主李某獨資開設因此同日休業兩莊所出已到期及未届期之本票一律退回原根並聞該兩莊巫該信孚衡通晋安敦裕瑞昶等錢莊銀三四萬金各帮存項銀二三萬金至擱淺之原由因虹口某五金號及中旺弄某公司等挪借該莊之銀甚巨據云兩相抵劃尙可餘銀三四千兩又聞信孚等各債主已定於今日（二十三號）下午一時會聚同康莊集議辦法 
　　又函云北河南路同康跳打錢莊於前日休業該莊主昨日（二十二號）巳被各欠戶軋住所有莊内帳箱鐡箱等悉巳封存據聞該莊年久信用頗著存行票面甚夥現經各欠戶軋計市上計票面有三萬餘金存欵尙無確數茲已定今日（二十三號）在錢行會議處置票面辦法 
[貨船遭風失事]  
　　前晚（二十號）東風大作潮水盛漲浦江各船間有走錨失事者有余斯美船裝載麵粉四百包開往浙江嘉興等處詎至高昌廟北首南碼頭迤南被風將油布篷吹去失落麵粉一百數十包又由泗涇來滬之米船張巧生亦在南黃浦遭風傾覆幸人口未傷云 
[演說競進會决賽紀]  
　　昨日（二十二日）下午二時江蘇省敎育會演說競進會舉行决賽由穆藕初君主席黄任之蔣夢麟沈信卿三君評判至四時半演說畢繼由余日章君演說演說時關於態度音調種種必須注意之點末由沈商耆君給奬散會茲錄當選員姓名校名及奬品如後（高等組）第一名沈荔薌滬江大學得紅色優勝旗一方證書一紙第二名金宗華國立南京高等師範學校得黃色優勝旗一方證書一紙（中等組）第一名周穀陳江蘇省立第三農業學校得紅色優勝旗一方證書一紙第二名諸葛恂江蘇省立第六中學校得黃色優勝旗一方證書一紙第三名（甲）朱畹蘭江蘇省立第二女子師範學校得藍色優勝旗一方證書一紙第三名乙鍾錦田江蘇省立第一女子師範學校得藍色優勝旗一方證書一紙 
[救火聯合會將開大會]  
　　華界各區救火會前因名稱未能統一曾經救火聯合會召集各區主任與會員等到會集議改爲東南西北四區在案茲聞該會正副會長以當時討論只有少數到場尙未全體一致故定於日内再行召集全體開一大會商議改換名稱及改良消防事宜云 
[白龍港口派輪游巡]  
　　江蘇水警第二廳趙廳長前以川沙蔡家路鎭連刦紳富商舖十一家案内之盜匪均由海灘竄入皆因川沙縣境之白龍港並無陸軍駐防而欽公塘未有水道可通内河水警不能顧及所致嗣後沿海一帶應派兵輪常川游巡是以咨請外海水警第一廳飭派去後茲悉第一廳温廳長以川沙之白龍港距離淞口祇六十餘里派輪往來游巡尙屬便利故於前日特派虎威兵輪時在淞口以東至白龍港沿海一帶巡緝以　匪患並將派輪游巡情形咨復第二廳飭屬查照 
[派艦巡緝洋面]  
　　海軍藍總司令近悉吳淞口外黄龍泗洨大羊大戢蛇山等洋面素爲海盜出没之區時有刦掠商船情事值此北洋封河之後烟臺靑島運貨返滬之商船日内大都駛抵該處恐有疏誤故於前日飭派湖鵬建威兩艦駛往吳淞口外各洋面嚴加遊巡以保航商 
[德婦由豫來滬]  
　　陳交涉員昨接開封趙督軍電以德婦馬丁移居上海定諫日起程除分電沿途外希照章接護等因當已飭科照辦矣 
[郭諮議赴杭過滬]  
　　徐總統派諮議郭邦柱直浙磋商要政業經由京南下於昨日抵滬當乘滬杭火車往杭晋謁浙省楊督軍商議矣 
[南京路大竊案六誌]  
　　松滬護軍使署近准公共公廨請通緝日本御木本珍珠行被竊鉅萬珠飾之逸犯某某等盧使巳於昨日諭飭各稽查員上緊偵緝矣 
[催兌殖邊事務所開會紀]  
　　殖邊催兌商困事務所日昨又在原址開星期常會下午二時餘各債權陸續蒞止首由朱子才起述迭接北京總行來函及屢次往催情形并謂現荷蘇督軍曁省長俯念民艱業經電部轉催飭令總行從速淸理復承江蘇省議會提出緊急動議請將各處殖邊銀行封存財産理償滬行債務近聞又經城紳函催公决施行總行於此想難置若罔聞然究能感動與否未可逆料敝所不過自盡棉薄而已星期六又往函嚴催俟得覆信常即轉告如諸君有進行方法務請提議俾便共同討論云云各債權聞之均愁眉雙鎖情念萬分切懇嚴厲催促務於年内得逹開兌目的云云散會時已鐘鳴五下矣 
[廣慈苦兒院公舉職員]  
　　昨日閔行廣慈苦兒院開會公舉監督院長董事及辦事各員揭曉姓氏如下監督沈葆義會長陸渠院長陳銓衡董事莊仁鴻陳同倫刁文侶馬恩培陳剑鏞潘敦禮范欽侯董鴻綬黄申錫徐之望林欽照李主一夏舁喬世德范邦望韓洪周復初王淵雷聯輝胡桂馨沈明　諸光陳兆甲閔瓛朱祥紱陸以鈞阮維和程鵾黄金榮沈惟賢李兆祺周晉笙李潤源刁文裳錢潤澤裴宗度唐正煥黄端履李祖裕 
[少年宣講團八屆新職員揭曉]  
　　本埠少年宣講團於昨日在該團辦事處開會選舉第八屆職員茲得結果如下總幹事任雪君四十票幹事胡雄才二十三票褚君勉二十三票書記顧君梅四十票吳卓崙三十票會計陳兆昌二十七票編輯陳子和三十六票顧雲翔二十四票汪龍超十四票金頣壽十一票新劇部主任羅增潭四十四票娱樂部主任吳桐初四十三票體育部主任張子宏三十七票露天學校主任吳卓崙二十六票遠游宣講隊主任陳子和十九票汪龍超十九票童子負販團主任汪龍超二十一票少年會售物處主任楊守仁三十四票並聞該團定二十八日開全體大會提議議决八届團務進行手續歡迎新職員及舉行第四叙點會云 
[測繪公會一週紀念會]  
　　中華測繪公會於本月二十五日（星期三）下午二時假靜安寺路受儷園開第一週紀念會訂定秩序如下（一）奏樂開會（二）報告會事（三）行紀念禮（四）祝詞（五）答詞（六）演說（七）攝影（八）奏樂散會并聞該會爲慶祝紀念聯絡交誼於是日晚間在牯嶺路會所舉行聚餐會特備各種游藝以助淸興云 
[救濟婦孺會追悼會紀]  
　　昨日（二十二日）救濟婦孺會在江灣留養院開會追悼該會董事王亦梅丁欽齋會員嚴爾梅三君該會會長朱保三王一亭董理樂俊寳項如松徐乾麟及各家屬均先後到會各親友致送誄詞輓聯數百種懸掛滿院正廳設長案供設王丁嚴三君肖像布滿素彩鮮花其開會秩序如下（一）奏樂開會（二）主席報告開會宗旨（三）宣述王丁二董事略（四）宣述嚴君事略（五）學生唱追悼歌（六）讀祭文（七）行追悼禮（三鞠躬）（八）演說（九）家族答謝（十）奏樂散會是日致祭來賓到者數百人留養婦孺四百餘人一一致祭如禮並由兪宗周演說人之生死萬事皆空惟名譽爲第二生命名譽最要尤重實際等語散會時己鐘鳴五下矣 
[錢業酌認印花稅欵續誌]  
　　南北市錢業因莊票支票往來摺等加貼印花問題曾經業董邀集該同業在錢業公所會議當年認輸稅欵洋一萬元年内凑集彙解省庫等情已紀昨報茲聞此項輸欵雖經該同業提議酌定萬元之數但每年輸納萬元稅欵尙有嫌太鉅者故擬與江蘇印花稅駐滬分辦處主任郭詩煇磋商定奪至認定稅數後每年如何分期措繳亦尙須商酌昨日郭主任假北市設筵來請錢業商董與商會正副會長等讌飲藉以會商一切一面由該業規定南北市大同行小同行分派之法以便定議 
[加認烟酒公賣費之磋商]  
　　江蘇第二區烟酒公賣分局長李碧澄前接彭省長令飭整頓公賣稅所將各分棧認定公賣費設法加增以便規八年份比較列入預算案等因李局長遵即與各主任商增認數現聞己存數分棧主任認加惟皮絲西烟兩分棧均以來貨阻滯商業困苦萬難力任難鉅云云不知如何結果也 
[冬漕由單尙未頒發]  
　　民國七年份上海縣冬漕巳經沈知事未期設櫃征收迄今己 
 
 

Page 11

 
 
月餘所有應發易知由單向章交由各圖地保按戶散給詎今屆啟征已久易知由單尙未發出故各花戶咸觀望不前各地保到縣問信者絡繹不絶前日沈知事嚴令征收處主任趕緊製備限即日將由單發交各保承領轉發以便各戶投櫃完納 
[汽車撞傷衣匠]  
　　中央汽車公司汽車夫施洪生昨晚七時許駕駛五百三十一號汽車行經南京路福建路口適有爲裁縫之寗波人高阿鳥從側穿出避讓不及撞傷頭額手足等處仆倒於地經老閘捕房三百五十二號印捕查見上前押今施洪生扶高入汽車載送仁濟醫院醫治旋即持取西醫所簽傷單帶同該汽車夫施洪生投捕房禀候捕頭發落 
[妻子仍無着落]  
　　寳山婦人嚴沈氏之夫阿二向來絰商出外該氏日在小沙渡某紗廠做工今年十月二十九日被李阿土勾引成姦在閘北大統路賃屋同居迨嚴歸家不見其妻四處調查得悉前情前日午刻協警往捕祗將李拿獲該氏仍無着落遂將李押送警署經署員研訊之下以兩造供詞各執併送檢廳預訊一過判兩造交保着原告自查伊妻下落禀候提辦 
[認匿媳婦之扭控]  
　　徐從仁徐從義兄弟於上月杪串誘孫德雲之媳小于子（即王氏）出外藏匿於西門外前日孫偕證周禮成周禮章等將兩徐連同王氏一併尋獲扭控警署轉送地檢廳訊究 
[不認誘賣女子]  
　　婦人錢王氏之女桂珍年已及笄今年九月二十五日忽然失踪其母四處訪尋無着日前有人報告該氏謂桂珍實被翟汪氏誘匿變賣伊願作證等語前日下午該氏偕證將翟汪氏扭控警廳移送地方廳經檢察官提案研訊原告伸訴前情請求究追桂珍到案給領詰之翟汪氏不認誘　監稱被誣問官以供詞各執地判翟汪氏收押候查明桂珍下落再行核辦 
[沈阿根猝然倒斃]  
　　前日有年約五十餘歲身穿黑布對襟棉襖藍布夾　頭戴外國帽足穿洋緞鞋洋襪手持同仁醫院藥水一瓶之沈阿根行經虹口吳淞路旁忽然倒地身死經巡街捕查見回禀　頭派探侯松山將屍舁入騐屍所查無屍屬報請公共公廨中西官蒞所檢騐不明諭候工部局西醫剖騐明白禀復公堂核奪 
[糾做小工拐匿眷屬]  
　　鹽城人陳見吉陳見陽兄弟二人住艒艒船上停泊曹家渡本月初有同鄉周四喜周四慶周小墜子等邀陳兄弟同往虹口做小工適天雨不能工作二陳歸船船忽不見船上有見吉之妻唐氏及十四歲女孩十歲女孩十七歲男孩三口均失所在嗣由一陳偵知係周等串拐前日一併扭控閘北偵緝隊經郝隊員研訊周等供認已交同黨蕭維順王一懷等帶往蘇州密渡橋云云諭限周交出二陳家眷再行核辦 
[火車碾傷乞]  
　　乞丐某甲前日行經寳興路東首鐡路上適淞滬火車駛過將其撞倒於軌道中車在該乞人足上滾過僅傷足部由巡警車送鐡路醫院療治 
[焚去火表照章賠償]  
　　法商電燈公司代表巴仁律師前至法公堂控住居吉祥街某號門牌宋連生家被鄰居失愼延及致將火表焚去應照公司章程賠償銀二十一兩等情被告宋連生稱民人被鄰居所累實情無力賠償求察判候公堂代延巴和爲義務律師覆訊核奪昨又傳訊義務律師聲稱公司中雖有章程然對於此案嚴厲太甚應請堂上格外體恤原告律師聲稱查得被告保有火險銀三百兩旣有保險並非無力仍請堂上訊追宋連生遣伊妻某氏代到供認實保有火險銀三百兩是實中西官判被告旣保火險應負賠償責任着如數繳淸 
[駕馬溜韁之科罰]  
　　馬車夫王阿四日前駕車至法租界小東門馬忽溜韁致將甲乙兩鄉人撞倒幸未受傷後由一百九十六號華捕上前將馬攔住帶入捕房旋將王阿四解送法公堂王供實係行經新開河被修築馬路之小工將石子誤觸馬身以致溜韁判令退去候查明再核昨又傳訊先據捕頭上堂禀明查得是日實係王拉韁不愼將韁繩折斷以致該馬受驚溜韁請核誥之王供認自知不合求有中西官判王罰洋二十元充公以儆 
[私售烟膏之科罰]  
　　李正江在新閘白克路四百八十九號門牌星内將私土和料子煎熬烟膏出售漁利被華探自邵和鈞查悉禀明捕頭協同西探前往將李拘獲連同烟膏於前日解送公共公堂經中西官訊明以李不應故違禁令判押西牢二月或罰洋五十元充公烟膏銷燬 
[縣署批示八則]  
　　郝儒琳呈爲再乞恩准給示保讓由呈悉查此案前據該公民等呈請業經派員查復尙未復到卽據並呈應候省長及滬海道尹比示祗遵仰即知照此批 
　　周濂渠爲産經涉訟未結呈請扣契停稅由案經吳浩如之嫂吳顧氏控縣批示候催提地保查訊核奪此批訴狀繕本存 
　　吳顧氏呈爲事　　了請求銷案照章給還稅契由前呈業經批示應候訊明核辦此批 
　　黄學圭呈爲聲請核准迅賜批示由此案前經明晰批示該民仍請給諭候傳案查訊察核此批 
　　二十五保十二圖地保顧愼霖呈爲聲明請示由案經會丈局函請飭知蓋　仰即遵照惟以和後不得援以爲例此批 
　　籲橋商民吳雪呈請訓令催定市河口寛丈尺由呈悉候令行河工局董核議辦理仰即知照此批 
　　張雪航呈爲附送推股契約請註册給照由呈悉旣據檢呈推股契約證明歸併獨資仰即遵照商業註册規則及施行細則依式開具事項呈候核辦此批 
　　何維則呈爲黄文賢等連名控訴　提聲明由已提案訊諭此批 
來函 
[巴和律師來函]  
　　敬啓者今日貴報本埠新聞欄所載包探協拿盜匪一則與事實眞相不符該案内被捕之薄子明係民黨重要分子在山東省歴充上級軍官此次廣東軍政府委充山東護法軍第一路司令其旅費用度並由軍政府支給今次被上月十六號馬立司三十號搶案内盜匪供指薄爲同黨故由英捕房會同法捕房將薄拘捕先解法公廨訊問法公廨深知薄子明政治方面之關係對於被控盜案頗懷疑念徒以格於定章不得不交付英捕房帶回訊理但法領事曾當堂鄭重聲明將來中國政府對於薄子明無論據何理由要求引渡仍請英公廨將薄交還法廨審明發落總之薄子　雖爲盜案牽涉之被告在未經公堂判决以前究竟是否盜匪他人不能懸擬至中國政府要求引渡一節現尙未見事實應乞將此函登入貴報以明眞相巴和律師廑上十二月二十一日 
[龔星朝來函]  
　　殖邊滬行發行鈔票曾由政府特許所以滬民用之不疑豈料行之未久遽爾擱淺延宕至今巳將三年受累者大聲呼籲聲嘶力竭迄無圓滿之結果該行總理原無心肝固不足論惟政府對於特許發行鈔票之銀行一旦擱淺竟不處以淸理坐視滬民受累良可哀也且上海爲華洋通商巨埠外人觀瞻所繫有此腐敗銀行實有傷於政府顔面尤宜速予限其尅日開兌否則須先封存各處殖邊分行代予淸理以紓商困更望滬地長官憐恤滬民久困電逹政府嚴飭該行開兌是所馨香禱祝者也殖邊滬行債權人　星朝謹啟十二月二十二日 
[雜評二]  
[安徽議會（庸）]  
　　本届省議會議員之不滿人意殆各省皆然然未有若安徽議員之仰承官場意旨助長掊克政策玷盡省議會三字使人民對議會政治生無窮之失望也 
　　雖然安徽議會本官造之議會其分子之由來吾人尙未健忘原無足責所可浩歎者以如是之議會其組織固亦根據於法律而不能加以非法之名其議决又確在法定範圍而不能指其違法之實假全省民意機關以逢長官吏之罪惡使言法治者不敢反對而亦不能反對嗟夫議會如此豈眞不宜於中國乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
思想日記 
[物極必反] [  翟醒園]  
　　物極必反爲我國之名言如歐洲之戰爭亘往古蔑有今則己告平和矣軍隊之充斥爲空前所無今則已議遣散矣凡茲種種皆足爲物極必反之明證是知盈而後定缺也故我國時雖貧弱不足爲患必有特極必反之一日負債將爲債權病夫行執牛耳意中事耳惟須至於貧極弱極始有此望蓋反者必底於物極也 
老申報 
[福星輪船撞沉及溺斃人數]  
（見光緖元年三月初二日） 
　　前月二十五晚招商局福星輪船從本埠起椗開往津沽計裝江浙省糧米五百餘噸合之石數約八千餘石又有綢緞布疋等約值萬餘金兼有津局海運委員及附搭各客不意於二十八日夜間行至黑水洋爲怡和洋行之澳順輪船正從牛莊回滬彼此互相撞擊福星船竟至沉覆趕緊放小艇逃生勢已匆促故共計被害者有六十餘人内有委員二十餘人亦皆葬於鯨波鱷浪中而無從撈獲至被溺之委員名姓一時尙難查悉惟聞生李廷贊及貴成者似巳作波臣其大委員某公則己遇求得生不與於難至船上司事人等其逃出者亦不過十之二三統容查悉後再錄特是溺死有數十人之多雖係大數亦可慘極矣然則管駕火船者可不鄭重其事歟 
[再述福星船失事情事]  
（見光緖元年三月初二日） 
　　前月二十八晚間黑水洋正發大霧故兩船各照航海規例俱吹哨筒並慢慢而行迨至兩船互相聽聞便即圖避惟因霧氣迷漫各不相見面又彼此誤算往來方向以致澳順船撞於福星船頭之旁洞成一大窟水即汩汩進入福星船又無隔艙故頃刻間滿船俱水約四分時之久便見沉下且相撞後兩船俱已退開是以澳順船未能接過人客惟趕緊放小艇以施救而已福星船後所懸之小艇亦即下水救人其尙有三小艇因緊繫於大船一時未能解下耳總計船後之小艇一艘先後共救得二十五人連澳順船上之所救者約共六十餘人經澳順船又撈起屍身兩具帶回上海然澳順船亦碰壞幸有分艙不至沉溺耳又聞得蘇省委員死有二十一人惟蔡小溪王魯田江小梅三委員己回上海浙省委員本祗石君一人則存亡尙未卜也 
新拾遺 
[海軍中之潛水者（下）] [  翠岑]  
　　當潛水者旣完全穿着其服裝之後其狀至爲奇特可怕身上先穿四五層之毛絨厚襯衫足著漁人用厚襪五雙襪統長過大腿之半此時猶未穿其黄褐色之橡皮套也而其行動巳頗覺不便襪外乃加以巨神用之履履以木製長十八吋履底縛以鉛而背則用堅革以四分之三吋闊之帶纒之於足上迺用鐡環六枚其大小適合於潛水者之腋與肩之周圍者緊箍橡皮製之袋形潛水衣（衣褲相連開其領口以兩足先入而全身套入者）於肩上固以螺旋於是全身無水可濡矣復用巨重之鉛片懸之肩下之前後而緊繫以索工作之器則繫於腰間之帶救生之圈則斜套於腋肩之間俾上升時可半身在水上最後則大眼之胄胄係金屬製之球徑爲十八吋覆之頭上而以胄底口之螺旋與橡皮衣領口之螺旋相緊旋胄前面有六吋徑之孔左右耳前亦有小孔皆敷以厚玻璃而前面之孔則可開闔裝竟乃急以空氣管接之胄上鈕以雙螺旋頂後各一而水手二人乃立搖其壓氣機使空氣由層層密繞於軸上之橡皮管中注入橡皮衣内少頃橡皮衣漸漸澎漲如鼓於是潛水者得以呼吸而入水後橡皮衣不致爲海水壓力所壓瘍矣穿衣者乃問潛水者曰好否潛水者答曰好空氣入者愈急穿衣者遂緊圖其胄前面之玻璃孔潛水之怪物乃由繩梯而下步入水中由淺入深漩渦一縷没入水中深處矣此等工作大率爲下碇鐡錨或造船時龍骨之設置已測定而入水以壅塞水閘時爲多潛水者所最快意者爲出水時之迅速出時由水上以絶巨之麻製撞球下垂入水潛水者援之向上疾拉出水如升降之梯雖然若遇大戰艦爲水雷所損潛水乃必至船底補其裂口斯時也一萬五千噸之巨鋼塊搖懸於其上潛水者必以敏秉之手段鈕釘其锯釘稍一不愼危險可勝言哉又如最近有一戰艦其舵受損時北海中風浪至烈船身搖蕩不定潛水者由繩梯而下水大浪幾擁之而去偶不經心生命頃刻斷絶嗚呼潛水者之艱難有若是哉比者浮水船塢用者漸多可代潛水者之勞然而潛水者卒仍爲海軍中不可或缺者也 
常識 
[菌之簡便試騐法] [  泣紅]  
　　菌味頗鮮人每喜食之然菌類亦有含毒質者甚多是故吾人食菌時若無適當簡便試騐法誤食必中菌毒而喪命余今將 
益智新畫（）粤南（雨傘）（像傘） 
試騐之法臚列於後以供諸君食菌時試騐 
（一）空氣流通地土乾燥所生之菌無毒 
（二）森林除濕之處所生之菌有毒 
（三）色白者或褐色者之菌無毒色鮮明而生光輝者有毒 
（五）緻密而脆之菌無毒 
（六）菌軟而含有水分多者有毒 
（七）將菌切成片曬之不變色者無毒 
（八）切成片曬之而顔色遂變靑色綠色褐色等色者有毒 
（九）用物壓菌有淸水狀之汁流出者無毒 
（十）若壓之有汁如乳狀者有毒 
（十一）食在口中無苦味無辛味又無剌戟舌頭者此菌無毒（十二）味旣苦而且辛或有酸如醋者或有鹹如鹽者或有剌戟舌頭者諸如此類均有毒 
（十三）菌嗅之有香氣者無毒否則有毒 
（十四）煮菌時用燈草數拾根紥成小把投入鍋内煮之煮熟後若燈草仍然不變色此菌無毒可食若變黑色有毒 
（十五）將煮熟之菌用銀針或銀箸置於菌中片時若銀面上現黑色此菌有毒不可食不變色者無毒 
雜錄 
[世界小新聞]  
　　美國電車業發逹紐約各電車公司每年冬季例開展覽大會一次以考成績而促發逹一千九百十八年（今年）十月在該埠大中央宮中開會其中陳列各式電車電池及各種器械甚多美政府特派專員監察并評論今年夏有進步而其中以汽油車爲首蓋年來常以此車運貨至他國即在南非洲已逹四百餘輛云[  劍萍]  
[保菊長生新法] [  諫鐘]  
　　余性素喜花花中以菊爲尤愛一日淸晨余執古文於庭前對菊朗誦欣欣然頗得意忽集東尹公來公亦菊中仙也植菊有術培法亦頗有心得見余愛菊若此深如同志便告我保菊長生法曰擇肥菊一顆須限花蕊一二頭者於未開時以桂圓殻或荔枝殻罩於蕊上保其不即放開並加意灌養至年終除夕將殻去之不一時則蕊大開鮮艶奪目與新無異良可賞也余聞之喜甚按法而辦良效一如尹　言　筆記之以貢愛花同志諸君（却酬） 
小說 
[短篇囚人自述記（四）] [  君玉譯]  
　　承各式寳星徽章無數大者如碟厚可半寸予思此女郎者實爲爵邸主母今竟開門揖盜幾使予失笑惟視女郎而色慘厲則又不禁惕然及視盒中之物而予之鑱涎欲滴即取小刀撬其一盒女郎曰汝取此得弗嫌累墜乎主人即臥樓上由此狹梯登樓即爲主人臥室榻下置有鐡箱中貯金幣纍纍取之可盈一囊汝何弗取其金幣耶予曰金幣果佳第取時不虞主人醒乎女郎曰醒亦何懼予曰設主人大聲疾呼趣人捕予則予殆矣女郎曰汝乃不能使之不出聲乎予曰竊盜之事予果慣爲至於殺人則予有所不敢女郎悄然曰孰則教汝殺人惟予初以汝爲壯士今乃知汝實爲懦夫予惟自咎無知人之明耳總言之汝以一壯年而不敢抗一老人則汝去竊盜尙遠盍易汝轍謀正當之業勿復業此女郎以利舌激予而以金錢誘予視其眼角之中且含狡猾之氣直視予爲一種機械將欲假予之手以傷害其主人乎抑欲假其主人之手以捕予乎予實處於兩難之域因毅然曰夫人恕予方命予不能往也女郎曰不往亦佳汝但取其盒中之物可矣又曰盒上置有彈簧汝祗須掣其銅紐蓋自能啓言次即製一盒之紐蓋果歘然啓予伸手攫取其中徽章時女郎止之曰弗爾最小一盒之中爲主人所最寳貴者汝趣啓而取之旣而曰汝聽之何來躡履之聲噫主人下樓矣趣匿圖畫之後言次即閉其盒返身出回入外室頃之果一老人秉燭下樓女郎呼之曰勞培脫（勳爵名）乎汝奚睡而復起老人不應予視其人身至頎碩御寢衣面圓而額上皺紋纍纍鼻銳如鷹隼目灼灼有光架金絲目鏡無髭不冠灰色之髮蓬蓬如蝟老人旣至外室見女郎郎曰時已午夜汝猶未寢何耶女郎曰不知何故予乃不能成寐老人曰良心坦白較服睡眠劑爲佳女郎曰此說初不一例蓋汝固能安眠也予聞語知彼二人實巳積不相能老人又曰予之娶汝在予固爲降格而汝實爲升騰何汝尙不知足女郎曰惡是何言老人曰汝以一歌女而爲爵夫人矣得不謂爲升騰乎然汝爲彼故玷吾家聲吾實鑄成大錯尙何言哉女郎曰然則吾人不妨離緣老人曰予之所以不與汝離者實欲保全令譽不至醜聲外播耳實告汝予果在世一日决不以予金錢供汝揮霍汝以愛德華故乃思與予離異將以予之金錢供汝二人享用汝弗存此妄想汝即與予離異予亦决不給汝分文又曰穿何洞啟女郎曰室中空氣抑塞故予啓之也 
[自由談之自由談] [  翟逸父]  
　　和議叢談我國以地勢上之關係南人進京者曰此上北人南來者曰南下此次議和地點南方必要上海北方决定南京殆亦南人北上（上海）北人南（南京）下之謂乎 
 
 
 

Page 15

 
 
   
 
 

Page 16

 
 
   
 
