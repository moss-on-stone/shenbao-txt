# 1892 - 201 - 4906918

 

Page 1

 
 
[新印鉛板大字康熙字典告成] [  圖書集成局啓]  
　　康熙字典一書家絃戶誦垂二百餘年目今殿板不易購求近時所出者雖極精工然細若毫毛久閱恐傷目力本局特用新鉛鑄成大字排印　成羅校再三毫無髮憾卽燈脣酒尾老眼昏花者亦能一目了然全不費力兹已告竣釘成十二原本雪白連史者每部建套收實洋一元六角上等竹紙　連套收實洋一元二角由上海申報餘帳房及外埠經理申報處出售寄語芸窻秀士靑瑣才人移玉惠臨及時購取也可 
[新印永慶昇平告成] [  圖書集成局啓]  
　　是書爲京師某名士所著歴記我朝勦滅會匪故事其中寫名將之英毅狂寇之披猖妖道之淫邪畸人之高潔雖不脫章回小說窠臼然要皆　妙惟肖曲曲傳神眞化工之筆也外省向無刋本兹本局用新式活字板排就印以賽連紙分釘六本裝潢古雅讎校精詳核定每部碼洋四角卽日出售諸君子欲於酒後茶餘藉資消遣者請臨三馬路申報館帳房及各處申昌或經售申報處購取可也 
[論北地水災]  
　　時當初伏炎熇逼人余適股瘡牙疼不能出門閉戶垂簾時坐時臥焚香鼓琴以消長晝門外有喚賣緑兒瓜者問其價昻甚問何以昻則曰天久不雨瓜將枯死焉得不昻且瓜之爲物雨水多則生者衆而味淡亢旱久則其生不繁而其味甘試嘗之當知吾言之不謬也遂解杖頭錢購數枚與兒輩剖而嘗之並徧犒傭僕味果甚甘正在優游自得之際雯兒問曰天時南北何以相異至於此極耶余曰以何言之雯兒曰頃閱報見通州天津皆患大水而南邊則望雨甚殷彼蒼蒼者曷不稍稍分北地之雨水以潤南田不亦兩全其美乎余笑曰爾言何稚也夫古書所載謂共工氏頭觸不周山天柱折地維缺天傾西北地陷東南以故西北多山東南多水其言荒誕固不足信然西北多山東南多水則確乎其不可易惟多山故嘗慮旱災惟多水故時防潦患然而同一地堯時七年之水湯時九年之旱其地相去不甚相遠說者以爲天爲之而余獨以爲地爲之也禹治九河所以分黃河之勢而使之不致橫溢得以平穩入海由是而水患以弭由堯而至湯屈指不過五百年彼時湯都亳邑卽今河南地在禹貢豫州境内與堯都安邑在今山西地在禹貢冀州境内相去僅千數百里而先之患水忽而患旱桑林之禱雖幸而獲應而其所以致旱者則禹績漸湮故也冀州三面距河兗河之西雍河之東豫河之北河水由冀而至豫其勢順由豫而至冀其勢逆禹之導河首固帝都因勢利導必由北而使之南而導河積石至於龍門南至於華陰東至於底柱又東至於孟津由南而卽折於東至於北過浲水至於大陸又北播爲九河同爲逆河入於海則自東而折於北其入海之道乃在北而不在南且河流南少而北多入海之地名曰逆河則其勢之逆順可知也河水北流則適出豫州相背而馳而豫州境内可無河患矣然而商之先偶罹旱災而商之後又屢遭水患商室五遷皆爲河患所迫意者禹之治水必不至於顧北而失南沿至夏末商興其法漸失致成旱患湯有天下必仍循禹之舊蹟而修復之迨傳之後世又變而爲水患盖水由北而南其勢固順也自漢興以來築宣房塞瓠子惟知以隄堰爲防河之策歴數年而不變南下之勢遏而不前則河勢又折而至於北南邊之堤埝愈久愈多愈築愈高將轉使東南高於西北故北邊水患近年時有所聞此次豫河水勢繼長增高丁字沽已漫堤而過西南西北各村莊已泛濫橫流盡成澤國小西莊二十餘戶無一存者居民奔避不遑大半溺死於水海河於上月十三日長水六尺廿四日又長尺餘水已平槽河東以及河北街上水且没脛而通州則於上月初十夜大雨傾盆山水驟發運河之水陡長丈許至十二日城南浬　泗下小聖廟圩堤被水衝潰水由南下直入香阿武淸寳坻等縣十八日以後大雨歴四晝夜山水自北而來有高屋建瓴之勢城北近河之處大小村莊被水冲没人畜禾麥一洗而空北門外倉憲騐米之長隄水越而過大光樓至石壩署門前南北堆米號房浙江外局廳室小聖廟皆宛在水中窪下之處有没及門楣者幸而通永道楊藝芳　詣平家疃督飭員弁夫役搶護提工得保無恙而近河堤圩均岌岌可危城南之喬莊長堤漷縣大隄東南之呂叙大隄皆相繼潰决水入絳悍河淹没數十村通津兩處水患之急至於如此此時卽有起而設法者恐亦不能一時並舉向者各賑所竭力籌款開辦小淸河工程以爲一勞永逸之計恐不能更分餘力以救通津此則地勢爲之而天時特會逢其適耳然而天與地所致之災必賴人事以挽救之人固參天地而成三才者也神禹往矣誰與能纘禹之緒者乎語至此頓忘酷暑扇可不揮適琴師祝聽桐先生至曰吹縐一池春水于卿底事曷不移成連之情乎遂相與安絃操縵爲水仙之操夜分始散 
[水殿淸風]  
　吏部爲示傳事現出有宗人府漢主事一缺查有服滿候補宗人府漢主事郭萬俊一員應行擬補相應傳令該員於五日内親身赴部騐到以待本部帶領引見毋得自悞○吏部示傳所有光緒十八年五月分發道陶森甲等三十三員本部定於本月二十一日夘刻給發執照相應傳令該員等於是日親身赴部承領毋違○打水廠某鋪學藝徒年甫十三齡玉樹臨風天然秀逸掌櫃某甲素有餘桃之癖至此不覺涎垂昒外於某夜央令同臥徒不從甲擁入被池意欲逞强姦汚徒駭極哭喊中知事敗露取翦刀砍傷面目及身徒痛忿交加次晨赴南吏署控告派役拘甲曁徒研鞫將甲管押以待城期帶城訊辦○海甸監甸廠居人某甲夙在某馬圈當圉人其妻某氏年二十餘秀外慧中丰神俊雅官工匠某乙見而悅之約同其黨某丙就正陽門大街雇車出阜成門至夜三更時折往氏門外下車毁門而入其時氏已弛衣而臥遂裹以布被置之車上加鞭飛駛至阜成門寄匿素識之某丁烟館中待天明復置之車箱迤邐入内城氏且哭且呼乙用力揢其喉登時氣絶乙知事不得了飭車夫出永定門至凉水河將屍投諸河内布被給與御者當車資御者係幼童車主人乃南吏署差役祁姓是日見幼童駕車返問悉首尾飭急赴南吏署報陳派役往丁烟館見乙熟睡榻上因卽拿獲解坊押收氏屍雇人撈獲檢騐大約一經咨部乙難免身首異處之刑矣○京師於六月初六夜得雨一次嗣是而後自初十日至十七日無日不雨雨過卽晴遠近溝渠平隄拍岸墻垣房屋間有被驟雨衝坍者至二十一日正午癡雲散盡高掛銅鉦河水漸消不致洪流泛濫矣○回人某甲年甫廿餘齡上月十八日午前偶赴西便門護城河觀望水勢突遇暴雨失足墮河總甲某乙見之急喚善汹者入水援救及援起早已名登鬼籙乃用繩拴繫西便門内閘水鐵壁上速投西正指揮署禀報情由西正指揮某君卽帶仵作前往檢騐至則水勢洏急已將繩扣衝 
 
 

Page 2

 
 
開屍身載沈載浮全無形跡遂飭將總甲重笞四十下至翌日經總中某丙得諸東便門内報請東正指揮韓君騐明諭令屍親認領理葬○羊肉鋪主黃某有子年甫十八齡淸晨獨往永定門外護城河邊刈草突遇大雨河水猝漲以致順流而去淹斃水中黃不見伊子回家逐日尋問至二十一日始聞惡耗前往該司禀請領屍掩埋○上月二十一日淸晨正陽門迤西護城河内浮起一屍年約三十餘順流至浮橋下衣襟絓樁木上停留片刻復東流至東便門内鐵閘經總甲報諸東正指揮署指揮韓君卽帶同仵役前往檢騐因無人認領飭吏將年貌開寫黏貼通衢 
[營口市情]  
　　營街恒盛泰本以雜貨鋪大獲利市隆隆日上今則油坊棧房糧坊酒局分設數家歴年已久最爲市廛所信任去年大會値年作首領固此中巨擘也前日偶傳瀋陽分莊虧耗以致闔市不與交易半而本街外欠不多大可出脫存貨歸結帳欵然因此一驚不但恒盛泰一家停止交易而闔街客貨亦槪停買賣已有三日良由今春開河以後市面疲滯迄今毫無轉機六月初一日協昌荒閉銀鑪亦受其累此次恒盛泰又有風聲各家遂慄慄危懼袖手作壁上觀市面如此有心人不禁感慨系之矣○南船運來布貨所有稅捐均由各大店代報代完其中不無隱匿近聞有人將此中底藴和盤托出獻之捐局總憲總憲立飭經辦四大店將前三年帳簿繳案備查四店畏懼央人商懇認罰巨欵事乃寢息 
[芝罘閒話]  
　　六月初五日登州鎭章鎭軍由任所至烟臺商辦公務隨於某日回轅○有荒沙一片在烟臺西北方細草蒙茸一望無際附近七村落皆於此采薪焉邇來蝗孽叢生鋪滿地上肆行嚙食謖謖有聲地保據情禀報地方官官諭令各村人認眞搜捕所望蒼蒼者甘霖早沛庶幾醜類殲除歟○盛杏蓀觀察於交卸之頃會同登州鎭章鎭軍嵩武營統領孫軍門赴膠州騐看海口擬將修築砲臺意者臨别時尙不容膜視乎 
[南湖風月]  
　　嘉興某哨官擅用非刑一案前已屢紀報端至上日二十五日宗太守札委文員魯君武員陳君隨帶汛兵解役將弁解赴省垣○雷祖誕辰凡懾於豐隆之威者無不向烟雨樓頭焚香膜拜波光飲淥花氣霏香鬢影光絡繹如織而藉賭博誘財爲生計者亦皆雇定畫舫就水雲深處大開盧雉之塲一日夜間輸贏不可以數計宗太守有見於此特飭兩縣派出差役護軍前往巡邏概行禁絶洵乎關心民瘼者也○有妓船數艘繫纜於塘匯鎭紛紅駭緑掩映於波光雲影之中生面别開雅不近俗紳士以此事未免傷風敗俗立卽驅之出境不准逗留不料有營勇數名潛在船中狎妓英雄志氣悉消磨於兒女情懷紳士惡之捆解營中請辦後經某哨官前往服禮始得免予重懲而妓船瞻破心驚卽日解維他往矣 
[章贛雙流]  
　　江省本年雨水過多入夏尤甚迄今雖已消退而城内三湖之水依舊拍岸平隄各街溝道不能宣洩居民甚以爲憂前年經德中丞飭營勇疏濬一次究以土叚綿長其勢不能徧及此次復由南昌縣汪芍卿明府大張示諭略曰各街溝道原當不時疏洩只因傾倒拉雜歴久漸致淤塞每逢天雨坐水來往行人病涉居處亦多不便容易觸受潮濕兼之穢氣薰蒸現又天氣炎熱諭爾大小鋪戶赶將溝泥挖出各顧自家門首所費有限工力從此街道潔凈禁止煤渣堆積凡事得淸其源一勞自可永逸限令地保傳知毋得違延干責○經訓書院六月師課題齊魯二國分地攷江統徙戎論書後班婕妤團扇詩賦以出入君懷動搖微風爲韻婁妃墓七言古詩仿吳梅村體○江湖乞丐者流其中各有統屬亦猶流氓之各有切口也其頭目謂之擔頭有擔頭雇夥數人同往各處獻技乞錢謂之扮街其技多且精者每日工資甚豐間有鋪戶倩擔頭照看者每歲共給以錢若干謂之包邊凡江湖乞丐皆不敢登其門而土丐則不在其外擔頭於每年聚會一次以通聲氣而俵包頭本年六月某日袁州府屬武功山麓地名茅店聚江湖乞丐至數百人備酒肴數十席頗有疑其滋事者人心爲之惶惶旋聞此輩飲啖旣畢紛然各散並不肇事可見丐亦有道也○鄱陽縣賀雲舲明府宏勳爲曾文正公高弟夙以經濟著名於時歴任繁劇幾近十年屬膺卓薦爲通省州縣中出色之員現經德曉峯中丞保奏升補河口鎭同知一俟接准部覆所有鄱陽遺缺應在外揀補聞將以陳鶴春明府兆棻奏請補授萬家生佛一路福星當與賀明府後先嫓美中丞之知人善任於此可見一斑 
[湖亭逭暑]  
　　杭州來信云兵部主事濮君子潼供職京華歴有年所近因丁憂回籍讀禮家中經護理巡撫劉中丞委辦書局事務向章京員之在珂里者如有公事與地方官用照會往來此次中丞改用札委濮君遂卽繳回○初伏前二日午後雷聲隆隆從西北方起旣而陰雲四合大雨傾盆霹靂一聲震動房屋霽後傳說助聖廟巷木作中人某甲被雷所擊昏迷不醒約歴一刻許始蘇一時無識之流咸謂雷神擊妖悞中於甲身適天醫星値日故得更生噫是直電氣所觸耳謂爲雷神果誰知之而誰見之哉○邇日天氣炎熱小家婦女每至傍晚往往沿街露坐納凉少年無行之徒一至夜靜更深爭執明燈游行於大街小巷肆其輕薄品足評頭有某甲者持燈行至凌木梳巷悞觸某氏衣袖火遂猝發裙衫襪履頃刻被燒撲熄後將甲扭住奮毆幸旁觀者排解再三罰賠靑蚨五百頭其事始寢 
[浙省官報]  
　　二十日藩司黃進見臬司王進見並謝步運司惠杭嘉湖道宗俱進見糧道世差人禀安候補道彭差人禀安謝步鄒李任李省防統領劉俱進見杭協林中協白俱禀見並謝步補用副將蔡福謙彭惟貴叅將唐光耀唐連勝遊擊呂春華俱禀見四營都守省提塘蔡杭嚴衛韋俱禀安杭州府陳候補府許星箕　祖頤沈庚垚楊道洽禀見劉宗標袁學彬杭同知孟杭理事溥寗嘉分司高黃杭通判陸俱禀安東防廳高禀見候補通判徐樹淵禀知藩司委覆催海寍州地丁差仁和縣伍錢塘縣朱俱禀見正任仁和縣高禀知任内交代初叅限三面會算淸楚叩見瑞安縣劉候補縣程贊淸葉承鈵仁和塲邊候補縣丞倪瑞呈俱禀安候補縣馮兆松禀見銷催天台縣並吳故令米折銀兩差徐士鋆禀知藩司委解京餉差禀見叩謝劉能繼禀知藩司委催前泰順金令交代差叩見錢增勳禀知藩司委催前浦江陶故令家屬短解交案銀兩叩見黃秉鈞禀知奉藩司委復催龍游縣欠解奏銷銀兩並鎖提丁庫差准補太平縣丞章廷樞候補主簿王肇鎭俱禀見府照磨楊際雲禀知糧道委催紹郡餘陳二縣漕項叩見黃晋年交卸關嶺厘卡回省禀到巡檢李賡虞由京騐看來省禀到叩見二十一日乍都統忠學臺陳織造英均拜會臬司王稟奉飭知賞加二品頂戴進見禀謝浙西江海緝私兼捕盜遊擊陳光全巡河來省稟到禀見省防統領劉杭協林中恊白俱禀見候補同知程韍禀見署東陽縣夏献鋆專丁來省禀奉糧道飭知上忙漕項全完蒙憲批准記大功一次前署西安縣徐懋簡交卸西安縣回省禀到直隷候補縣陳忠儼由天津來浙禀到禀見新選分水縣教諭林兆松試用訓導方佩俱禀候考騐禀見未入流余寅恭由京起服騐看來省禀到諸曁縣世職鍾毓淸禀候騐看叩見廿二日湘軍水師前營副將宋連陞王店來省稟到江蘇緝私遊擊陳光全禀見禀辭回蘇杭州府陳禀見候補府藩祖頤禀知藩司委署台州府事禀見叩謝同知桂冬榮禀銷見嘉善公幹差包鳳章禀銷江蘇查硝磺並銷假禀見候補縣吳蔭慶嘉郡來省禀到禀見錢德澂禀知藩司委管解京餉差禀見叩謝黃秉鈞禀見禀辭赴龍游催鎖提丁庫差咨補乍浦巡檢沈桂榮禀謝飭知咨補前署樂淸縣丞余鴻詔交卸回省禀到 
[蘇垣近事]  
　　前報紀元和縣李大令訪拿著名臺基譚鳳姐一案旋查得譚不但開設臺基且畜雛妓五人專作皮肉生涯或在干將坊小築　巢倚門賣笑或烟波一棹至各碼頭勾蜂引蝶藉覓纒頭已則賃屋於觀前柴河頭卽蔡家河頭外面開設煙館内室暗藏臺基良家子女 
 
 

Page 3

 
 
之被其蠱惑者指不勝屈五妓中一名桂芳一名秀琴皆係育嬰堂中之女譚設法領出虐逼爲娼桂芳尤推巨擘名噪一時兹經堂董訪查確實禀知大令遂於某日晚堂升坐花廳提譚研究問二妓是否在堂領出譚初猶抵賴大令怒喝用刑始供稱桂芳確由善堂中領出今作小婦人姪媳並無賣娼情事大令限三日内將桂芳交到送還善堂諭畢將譚還押譚自念桂芳一人工於媚客每月可得洋蚨百翼今若遵諭交案則搖錢樹子倒矣如不遵諭則恐官法如爐非筋骨可熬煎輾轉籌思忽生一計於翌日將秀琴李代桃僵以秀琴眇一目遠遜於桂芳故也大令不及辨别飭差持片送還該堂擇良婚配譚仍交官媒看管現聞藉孔方兄之力得以保出然仍不改故轍外則烟霧迷漫内則妖姬蹀鳳了頭可謂神通廣大矣○蘇城北局地方基址寛敞每遇夕陽欲下時牧馬者相率而來待　乘坐少年子弟性喜追風逐電祗須解杖頭百錢便可往還馳騁有某公子者自畜一騎神駿異常著名流氓許大於春間剥某茂才之皮裲卽經茂才送請總捕府懲辦惠司馬訊責之餘判枷示數月期滿釋出尙未經旬是日衣履翩翩行至北局見公子駿馬不覺技癢飛身而上揚鞭疾馳御者以爲主人之友也任其馳去公子見而遙呼許佯作不聞公子怒跨别馬追及許竟肆口謾罵揮鞭毆擊一似衝鋒對壘兩馬相交不數合而許已滾鞍下馬當被公子連擊三鞭許駡不絶口忿忿而去公子旋查得奪騎者卽係著名流氓許大知其犯案纍纍遂飭家丁持片送至縣署及總捕署務請拘案懲辦翌日縣尊與惠司馬飭差緝拿而許早已聞風竄避匿跡滬上矣 
[營勇攫銀]  
　　松江郡城西門内普照寺南首某姓棺木鋪主於上月某日下午五點鐘飭十餘齡之學徒某甲携鷹銀一餅持木桶赴市購桐油徒置銀桶中沿途彳亍不隄防爲營勇某乙所見遽爾伸手攫去匿諸腰槖中學徒以阿堵物化爲烏有先生急將營勇扭住痛哭索還營勇喚集同儔將學徒毆擊途人詢知情節代抱不平振臂一呼頃刻蝟集營勇知勢不妙抱頭鼠竄而逃途人奮力窮追見營勇掩入某營遂回向棺鋪主告知少選棺鋪主倩人舁學徒抵營門大聲喊控事爲某哨弁查悉將營勇從重棍責革去卯名學徒當爭毆時身受重傷勸令延醫調治 
[九江官報]  
　　前九江關道升任山東鹽運使李亦靑都轉希蓮於上月二十八日午時乘招商局江裕輪船東下德化縣羅明府預飭公差在招商局碼頭搭蓋綵棚以便肆筵租餞新任關道徐觀察總兵何鎭軍知府崇太守以及所屬文武印委各員俱趨送江干送别如禮○彭澤縣彭基山明府履德已屆一年期滿上遊檄委候補同知許荷軒司馬應銑接署斯篆上月二十五日司馬由省駛抵九江謁見鎭道各憲拜會寅僚連日恭趨萬壽宮隨班祝嘏旋涓吉閏月初一日履新 
[赴火蹈湯]  
　　江寍省垣金沙井地方有某成衣店開設有年店主人因事他往室中人口無多僅其妻某氏同一十齡小孩居焉六月二十六日午前十一點鐘氏抱甕出汲反扃其戶室中支紅泥火爐烹剛鬣公於鼎浮油外溢木炭盡燃延燒板壁俄而濃烟四塞烈燄騰空比及鄰人奔救則已勢如燎原不可嚮邇氏聞信馳回見室家全燬長號一聲躍入火中經孔武有力者陜之而走未知能保無恙否此時各水龍已至奮勇撲滅幸未殃及池魚僅焚去成衣店瓦屋三椽云○新橋某錢莊主人駱姓年近古稀精神矍鑠性愛潔凈每日必赴浴堂蕩瑕滌垢前數日天氣炎熱汗氣熏人駱解衣磅礴架橫木於池坐於沸湯之上年老氣虛昏然而倒有同浴者奮力扶起而背肉已糜亟呼肩輿舁回甫至家門氣弱如絲神色慘變未及炊許時瞑目而逝諺云生有路死有處若駱姓者謂非命犯水厄歟 
[嚴懲地棍]  
　　江寍縣藍雲峯大令履新後訪聞省垣棍徒甚多良懦小民無不受其魚肉業經出示訪拿惟若輩行蹤詭秘又與差役串通一氣被獲者十無二三大令深知其斃正欲設法整頓忽有人扭送著名地棍滾地龍一名求請懲辦大令疾惡如仇略詰事之顚末卽喝令笞責唱籌至二千板始命停刑覊諸囹圄不卽釋放一面諭各班差役曰爾等不能按名拘獲顯有通賄徇庇情事嗣後倘有地棍經人出首或本縣訪知蹤迹並未遠颺必將　等懲辦枷杖之外立卽革退不准復充本縣言出法隨决不寛貸各役聞言凛然而退昔人云除暴安良大令有焉各處棍徒林立安得盡如大令者逐一薙除使良民得以安堵耶 
[因姦釀命]  
　　某甲家在寍波南門内護城廟側日操錐鑿以琢石爲生涯其妻雖歴齒蓬頭而淫蕩性成不甘獨宿與沿街呌賣醬油腐乳之某乙有染無明無夜同參歡喜之禪甲知之於某夜破扉而入妻從睡夢中驚醒跣足奔上樓頭甲將樓門反鍵之出巨斧將乙亂砍乙被傷倒地氣息如絲甲女驚醒狂呼亦被砍斃近憐聞聲趨視則乙與女皆橫臥地上徧體血流急召地保前來將甲扭住地保見已釀成命案卽赴縣據實禀陳楊邑尊委某員帶同刑件諸人前往檢騐騐得乙果受傷沈重遂飭家屬舁回一面飭地保棺殮女屍將甲夫婦帶回覊押○寍波南門外半街某竹筷店主某甲雇奉化婦某氏爲傭粗服亂頭别饒姿致甲涎之雲挑雨逗漸與成姦某夜冰簟銀牀正在同尋好夢不隄防被人窺破排闥而入雙雙捉住意將鳴保送官後經隣舍調停罰令出洋銀數元設席欵之幷唱南詞以娛座客事已了矣不料調停者竟將洋銀吞没以致衆人不肯干休擁入甲家紛紛吵閙婦知事已敗露頓萌短見躍入波心未及救援以致淹斃死後家屬聞信奔至言欲赴縣呼寃旋有人排解再三令甲再出洋銀賄和始得無事 
[接篆有期]  
　　請補上海縣黃愛棠大令將次來申傳聞定於本月十一日接篆 
[賠償船欵]  
　　招商局富順輪船碰壞禪臣洋行北京輪船一案經英按察司審訊定斷曲在富順已列前報兹由招商局賠償禪臣洋行船貨銀九萬七千兩其訟費尙不在内俟後商妥定奪 
[私縱要犯]  
　　法　房探夥陳阿金小喜子卽張錦三蔣福生等數人因將上憲訪拿之要犯某甲等得錢買放昨經王郁孫三包探查知立將陳阿金張錦三蔣福生及甲之羽黨孔慶照等四人一倂拘獲送入捕房管押所有要犯姓名待解案訊供時再行錄報 
[上海縣署瑣案]  
　　顧元興控曹要之欠銀不還代理上海縣竇明府升堂提訊曹供稱小的欠顧之銀事實有之但數目大相懸殊小的祗欠一千二百元現在伊控久一千八百餘元其時小的尙與顧代辦物件迄今帳未揭明顧供稱曹實欠洋銀一千八百餘元有帳可查求恩追究明府以原被供詞各執令出外將帳繳案○徐生全控陳聚德佔地一案竇明府曾臨老北門内九畝地勘騐飭將原被帶回候訊此皆已紀報章前日傍晚時升堂集訊徐投案訴稱小的係本邑人向爲竹匠世居老北門内九畝地左近嗣因屋前並無出路向昔存今故之胡吳氏價買出路一條當付地價錢八千四百文現被隣近染坊中人陳聚德在地上建造房屋將路佔去屢向理說置之不睬無奈來案控訴求賜訊懲陳供稱小的係紹興人在治下北門内九鋪開設染坊去年向胡吳氏價賣地二畝二分由陳春溪介紹至秋意欲造屋轉向徐收回出路一條當付鷹銀十元間原契何在徐稱已失故令另立收條一紙業已存案查胡吳氏已於今春病故此次實被徐朦控求恩明察春溪供稱聚德向胡吳氏價買地二畝二分確由小的介紹明府問聚德曰爾付徐洋銀事在何時付於何處可有過付之人答稱洋銀於去年中秋節在小南門外小烟館内付下並無過付之人明府見收條上所書年月日與聚德所供兩歧顯見不盡不實姑著原被退去聽候覆訊核奪○前日竇明府訊案時有許金堃者訴稱小的係本邑人家在浦東二十四保向以務農爲業妻子業已病故續聘楊氏爲室出財禮洋銀二十元由龔海保主婚擇吉上月某日過門昨日忽由海保之弟海泉將小的逐出拉楊氏回去小的見伊等聲勢洶洶不敢與較祗得來案喊控求恩提究明府諭令退去聽候提龔訊究 
 
 

Page 4

 
 
[英界公堂瑣案]  
　　包探陳阿九稟稱某鐘表店主施杏卿投捕房報稱學徒陸長廟徐佐緒串同竊取對時表七枚小的著薦保人催陸父將陸交出詰之祗認竊表五枚至徐則已回寍波施曾往找尋據言尋見伊父不肯將子交出今吊到陸所質之表兩枚計質本洋銀五元送請大老爺訊究施訴稱小的係寍波人現在治下開設鐘表店陸等竊表私逃後照所認之五枚連洋銀二十四元小洋銀七十五枚修表器一包共値洋銀七十一元現祗吊出表兩枚約値洋銀十二元所缺尙復不少徐父名春才雖許賠償不肯令子至上海且賠欵亦未交到其家在寍波府鄞縣東鄕地名前徐求飭差備文關提可也陸供稱小的係寍波人年十四歲徐紏同往天津等處故與偕逃所竊之表小的祗分得二枚質取洋銀五元蔡太守飭候備文派差協同陳探並施往寍波禀請鄞縣主著春才將徐交出並追取原贓押解前來訊究陸仍交原薦保人具保　顧阿二訴稱前者友人謝姓及小的失去外套等衣報請包探查獲竊賊搜出質票奉大老爺斷令自行取贖將賊訊懲後有鄧志軒者向小的言此案人贓並獲理合吊贓不應給還質票令失主自行取贖可卽知照謝姓會同禀請吊贓旣又囑小的繕字條交伊邀謝旋復繕成禀稿言須筆資洋銀一元小的以筆資太昻却之將此事作爲罷論不料臨行時竟竊取父親夏布長衫藏在袖中當經覷破告以此衫肩旁已破不甚値錢伊反以讞竊忿爭隣人不依呼三百七十五號華捕拘拿送案華捕將鄧身畔搜出之禀稿呈閱鄧供稱小的係寍波人顧邀小的前去交一字條令小的邀謝不料竟以行竊見誣蔡太守問華捕曰爾拘鄧時贓在何處答稱有人呼小的拘賊小的是以前去及拘鄧則稱並不竊物至夏布長衫却在顧手中顧又稱小的囑鄧將夏布長衫交還鄧不肯及報捕鄧始將衫抛下太守閱視禀稿判令將鄧從寛開釋○某娼院女傭鮑彩金禀稱小婦人隨某娼陪狎客乘馬車往游靜安寺旋在愚園飲酒令馬夫停車園外飲罷欲歸與同在娼家服役之女傭阿巧持燈照馬車馬車夫沈福元竟向小婦人調戲與論逞蠻呼捕拘案周氏卽阿巧訴與相同沈供稱小的係寍波人是晚漏已深矣兩女傭持燈向車上亂照小的問因何事致與口角不敢調戲娼奴蔡太守諭令交人保出查明核辦○蕩婦張吳氏訴稱小婦人原籍嘉定現居治下曾與同鄕皮匠鍾春山私識後卽分離昨夜鍾逞錐刀之利突入小婦人臥室向私處亂戳以致鮮血滿身是以報捕拘案供畢回頭四顧一若全不知羞恥者然鍾供稱小的曾與此婦私識後已拆開而此婦仍責令小的每月貼洋銀三元小的不依遂向饒舌小的忿甚持錐禁嚇不料誤傷伊之私處張吳氏又稱小婦人並不索取洋銀向之饒舌副捕頭禀稱曾送氏至某醫院請騐據醫生言須敷治兩禮拜始可告痊蔡太守飭將鍾管押著氏仍投醫院醫傷○金阿寳訴稱小婦人向在治下開烟館現已閉歇將樓上賃與野谿娼婦作臥房某日有野雞狎客錢安生者唆使鄔金桂等來向小婦人尋釁致被毆傷錢供稱鄔向阿寳尋釁小的爲之解勸並無唆使事情鄔供稱小的曾至阿寳處吸烟以致口角錢帮同阿寳辱駡反被報捕拘拿王金生供稱伊等爭閙時小的袖手旁觀詎被巡捕　獲副捕頭禀稱鄔本係不安本分之人蔡太守判令將鄔笞責一百板王錢槪行開釋○包探何瑞福禀稱王阿金投捕房報稱被朱子峯用石塊擲傷小的是以拘朱送案王訴爯小的在某碼頭上尋某船被朱持石塊擲傷請爲訊辦朱供稱小的係江北人現在治下當小車夫他人擲石事與小的無干如今小的願指交擲石之人叩求寛宥蔡太守飭何探帶朱指交擲石之人再行訊辦○包探黃四福禀稱劉言德前曾犯竊送請大老爺遞解回籍今又來此圖竊經小的拘獲送案劉供稱小的係江西九江府德化縣人餘無他語惟是泥首乞恩蔡太守判令笞責一百板再行遞解回籍○李子香訴稱小的在西人沙而門處當細崽車夫薛二浩被主人斥退疑小的唆使所致卽與小的尋釁突被毆傷主人現已到堂請大老爺傳問可也薛供稱小的曾在沙而門處當車夫薦李當細崽不料伊反唆使主人將小的辭歇小的故與理論沙而門訴稱薛貪懶異常是以辭歇與李毫不相干蔡太守判令將薛管押一月期滿交人保出不得再向尋釁○三百廿八號華捕禀稱昨日小的在元芳路巡查見有棍徒聚賭及往拘拿均卽逃逸急爲追赶得以拿獲蔡蘭堂一人蔡供稱小的係浦東人路經此處突被拘拿小的從未賭錢叩求明察蔡太守飭交人保出查明核辦 
[法捕房瑣事]  
　　玉坡者不詳其姓專販銅洋混用市肆因在英租界犯案不敢逗留匿跡於法界八仙橋相近昨經英捕房包探查知協同巡捕前往拿獲送歸公堂訊辦○法租界公館馬路開剃頭店之段雲堯赴捕房訴稱同業中甲乙兩人因嫉妒起見邀同多人將店中生財物件强搬入城送諸整容公所今將兩人扭送請解公堂訊究捕頭訊以甲等不應胡爲著押候解案核辦○東洋車夫某甲投捕房訴稱有某西人醉後坐車東奔西走良久回至洋涇浜始下車不名一餞向伊索取反遭毆擊連人帶車墮入河中及扒起該西人已去如黃鶴特來訴求請提究捕頭以其一面之詞礙難憑信著出外追尋西人到案再行核奪○已閉湧源洋貨店主張金生虧欠金裕卿等會欵昨經金裕卿鳴捕送押捕房候解公堂訊究 
[饋藥鳴謝]  
　　孫君先謙素耳淸名未謀一面昨承以三合濟生丸二百服見貺幷囑代爲分送以濟病人意者孫君亦陰行其德者乎爲書數語以謝之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　六月二十六日知縣汪以誠由蘇州回安徽廬江縣典史毛祥翥由安徽交卸來鈞和輪船孫紹鈞　　解養亷銀　均禀到二十七日將軍豐會藩臺瑞見借補江南蘇松鎭標内洋水師右營遊擊廖得勝叩辭請補提右營叅將卽　　　厘捐　餉委員通判林步　到由上海解餉來知縣吳光淸禀知知縣韓汝綱丁母憂江南提標前營左哨千總曹志樂禀辭督轅牌示諭通判吳淸鑑於二十八日已時來轅繕寫履歴 
[直刺委差]  
　　安徽候補直隷州李甘亭直刺現奉藩憲嵩書農方伯札飭委辦石牌匣務直刺奉札後旋卽詣轅謝委諏吉本月初旬束裝赴局 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年六月二十四日京報全錄]  
　　宮門抄○發抄硃批四道○護晉撫胡奏審明定擬並開復原叅革職處分摺○楚督張等奏三省江隄工　撥欵興修摺○江撫德奏委署道縣各缺片○六月二十四日工部鴻臚寺八旗兩翼値日無引見○成公崇禮松安各假滿請安○吳大澂服滿請安○文璧續假十日○吏部奏派騐看月官派出麟書熙敬懷塔布張蔭桓徐會灃良培洪鈞兩　丹　元普劉恩漙徐兆豐富亮訥淸阿文郁吳光奎謝雋杭○提督衙門奏拿獲搶刼銀兩盜犯小玉子等三名請交刑部○召見軍機　敬信　日辰初二刻　寍壽宮入座聽戲○發抄裕祿等奏秋審斬犯郭明海在押服毒身死請將管解官之典史俞家麒革審奉硃批著照所請該部知道欽此○劉坤一奏徐州倉十七年分未完銀米各員職名奉硃批戶部議奏單倂發欽此○又試用道福盛　省以煩缺補用奉　硃批著照所請吏部知道欽此○又洋火藥局閏月加增經費奉硃批該部知道欽此○○護理山西巡撫布政使臣胡聘之跪　奏爲審明毆斃兇惡棍徒按例定擬並開復原叅革職處分恭摺仰祈聖鑒事竊據已革隰州直隷州知州謝洸詳報客民王居章家被賊行刦格傷和四兒等身死一案經前撫臣因情節支離駁飭審究一面委員查明已死和四兒等被王居章挾嫌紏毆斃命並無行刼情事當將該州謝洸並擅行騐訊之廣武莊巡檢屠文漙奏叅革職飭提人卷發委太原府嚴加審訊兹據該署府國鈞督同局員審明擬議詳由署布政使張汝梅署按察使俞亷三核明會詳前來臣覆加查核緣王居章卽王三成仔籍隷直隷曲周縣寄住隰州開設雜貨鋪生理已死和四兒宼世温均籍隷山東邱縣寄住該州平素爲人兇橫人皆畏懼　向王居章並村人訛借錢米未償光緒十六年二月初八日和四兒等復向王居章借錢不允將其鋪物砸毁經鋪夥蘇蕙蘭等說合給錢四千完事二十五日王居章探親回鋪路遇和四兒等復被刦去馬褂畏兇不敢理較閏二月十六日王居章在戲塲賣梨和四兒等將其梨筐蹈翻不准售賣彼此爭吵經人勸散是夜二更時分和四兒宼世温各持腰刀復至王居章鋪前辱駡王居章氣忿莫釋起意　和四兒等毆打洩忿因恐一人難敵邀允蘇蕙闌王知發王添保分執刀棒出鋪回駕宼世温等赶攏用刀撲砍被王居章等各用刀棒先後毆砍致傷倒地經村人李林山赶攏勸歇詢明情曰和四兒傷重　旣殞命宼世溫亦不能言語王居章恐于重罪起意揑報和四兒等行刼拒捕被伊等格傷希圖免罪卽將宼世温用繩綑縳並將鋪門自行砸毁裝點被刦情形央允鄕地蘇知典赴州揑報適該州謝洸因公進省經廣武莊巡檢屠文溥會營勘驗飭醫無效據報延至二十日早亦因傷殞命該巡檢正欲申請隣封代騐適該州聞知星夜回州復加勘騐無異將王居章帶回管押錄供通詳以情節支離駁飭審究普委員往查王居章先因在押患病保釋逃逸差緝未獲該屍親和悅樓等查知揑報控經該州傳案訊悉前情卽自行檢舉懇請更正而前撫臣於委員查明後因無要犯當經奏叅革職飭委太原府審辦王居章逃後日行僻路夜宿孤廟空窰並無定趾十七年七月十八日逃至直隷曲周縣原籍卽被謝洸雇覓勇丁會同該縣差役緝獲禀解批飭歸案審辦旋據該府詳報該犯王居章於審明後在監病故提訊刑禁人等並無凌虐情斃擬議詳由藩臬兩司核明會詳前來臣覆核無異應卽擬結查例載實在兇惡棍徒無故生事行兇擾害被害之人登時忿激致死者杖一百徒三年餘人杖八十等語此案王居章因和四兒等屢向訛借錢朱繼復砸毁鋪物剥去馬褂踢翻梨筐甚至夤夜持刀登門辱罵情勢兇惡生事擾害該犯係被害之人邀同鋪夥將其毆砍先後身死情出忿激事在登時自應按例科斷查蘇蕙闌等毆傷宼世温左手食指肚等處傷甚輕微卽毆傷和四兒腦後左右額角雖係致命不至戕生惟被該犯王居章用菜刀砍傷兩脚跟右太陽穴等處傷至骨損爲重且係最後下手其爲死於此傷無疑應以該犯擬抵其連斃二命例無加重治罪明文第均係被害之人忿激致死自應從一科斷王居章除揑報被刦罪止擬杖輕罪不議外合依實在兇惡棍徒無故生事行兇擾害被害之人登時忿激致死者杖一百徒三年例擬杖一百徒三年業已在監病故應毋庸議蘇蕙蘭合依餘人杖八十例擬杖八十折責發落王知發王添保在塲帮毆鄕地蘇知典聽從揑報本干律議業於審明後在保病故應與赶勸不及之李林山均毋庸議惟查已革隰州直隷州知州謝洸前因公出在省聞有此案星夜回州覆加騐訊因和四兒等均係外省無業游民村人多受其害此案又係黑夜持刀逞橫尋釁故王居章等揑報被刦一時未能審出眞情旋因該屍親和悅樓等到案訊明卽自檢舉被叅後更能雇覓勇丁前往隣省將首要犯王居章緝獲得以歸案審辦尙知愧奮前廣武莊巡檢捐升府經歴屠文溥於印官公出期内據報被刦例得先行會勘差緝乃正欲申請鄰封查騐適本州公回親詣覆勘與實在不請鄰封擅行相騐者不同且據查訊明確該革員等並無諱匿賄串等弊其情亦有可原相應請旨將已革前山西隰州直隷州知州謝洸前廣武莊巡檢捐升府經歴屠文溥開復原官以昭激勸除將核擬全案供招咨部外所有審明毆死兇惡棍徒按例定擬並開復原叅革職處分緣由理合恭摺具奏伏乞皇上聖鑒訓示遵行謹奏奉硃批刑部議奏欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲三省江隄工程緊急民力未逮撥欵興修工程恭摺具陳仰祈聖鑒事竊查湖北黃梅縣與江西德化縣安徽宿松縣濵江界連共管之同仁隄關繫三省利害係於道光十八年由湖北督撫臣奏明蒙恩撥發庫欵銀十萬兩創建計長一千九百餘丈隄成徧列康樂和親安平六字號責令黃梅德化宿松三縣業民按畝分承歲修保固蕨後遂爲三省公隄遇有改建大工歴由三省匀籌借撥經費通力合作光緒十六年七月因江水增漲該隄冲刷塌缷勢甚危險由黃梅德化宿松三縣會禀估修並准江西安徽二省先後咨商到鄂飭該三縣會禀勘得該隄和字號與親字一號起至五號止隄岸坍塌擬自樂字號老隄起至安字號丁家口止勘定基址改建長隄　道藉資捍衛計長一千一百三十八丈五尺估需經費二萬五千九百七十餘兩三省分派每省應發銀八千六百五十七兩零懇卽撥欵興修等情臣等查該隄雖係官督民修遇有大工向係三省匀籌經費同治年間曾經撥給賑欵應用及借欵興修緣黃梅縣屬低鄕居多每遇江水稍漲田地輒被淹没近年長江自九江一帶南岸沙淤漸寛北岸江溜衝刷日甚是以連年以來均遭水患民情困苦異常該隄關繫三省田廬賦命唇齒盯依當此工程緊急之際刻難延緩若拘泥官督民修責令照章集費民力實有難支必致貽誤事機所關非細且歴年旣有借款徴還之說亦係有名無實此次大修急工與尋常歲修培補不同惟有三省會商籌辦疉准江西安徽兩省來咨俱係籌發官欵應用湖北省自　力籌合作以竟全功當卽飭司核議籌欵於鄂省賑捐項下提撥　八千六百五十七兩發父黃梅縣具領並委同知　雯會同該縣及江西安徽兩省印委各員妥商赶辦卽於光緒十七年二月十三日興工四月初二日一律完竣並據該印委等核實撙節工竣餘錢九百千文除備是年該隄防險之資三百千文外所有餘錢六百千文批飭提存發典生息以備同仁隄歲修經費不准挪移他用當經飭委署黃州府知府存厚前往騐收據報所修之隄委係如式修　完固並無草率偷減等情據湖北布政使王之春詳請具奏前來臣等覆核無異除飭將用過土方工料照例造册並取保固限結　咨外　有籌　合修同仁隄工竣緣由臣等謹合詞繕摺具陳伏乞皇上聖鑒謹奏奉硃批該部知道欽此○○德馨片再臣　　部咨欽奉上諭李希運著補授山東鹽運使欽此當卽轉行欽遵應飭交卸前赴新任所遺廣饒九南道印務查有補用道徐椿　精明幹練堪以署理又署金谿縣知縣彭澤春　事期滿所遺該縣印務查　正任安遠縣知縣麥錫良明白穩練堪以調署至麥錫良任内並無盜刦三叅屆滿已起四叅及錢糧未完叅限將滿有關降調之案除分檄飭遵外謹會同兩江總督臣劉坤一附片陳明伏乞聖鑒謹奏奉硃批吏部知道欽此 
 
