# 1887 - 340 - 4905268

 

Page 1

 
 
[附送勸捐衣啓] [  本館謹識]  
　　兹有吳養臣謝筠亭兩善士刊助捐棉衣啓萬餘扣託本舘於今日隨報分送蓋以時近隆冬災餘之民飢寒交迫現雖官民助賑而有食無衣亦難卒歳尚祈諸善長見啓慨助彼澤畔哀鴻當必仰首而感盛德也 
[石印雍正上諭展緩一月出書] [  點石齋主人代啓]  
　　是書原儗十月杪告成無如套印硃字手脚殊爲煩瑣每易一手必校一次兹於原校七次之外復將印成之書從頭至末統讀一周而又按其所套之硃字行間有無移易滿遺詳審精覈務求遺憾毫無而後已諒亦預股諸君所共鑒其苦心者也展緩一月出書特此佈聞再者未出書前預購書票者每部仍廿八元出書後准售每部四十元一併附聞 
[石印古事比發售] [  點石齋代啓]  
　　古事比一書爲國初方田伯先生所著閻百詩徵君奇賞之每舉一事必上下千古求其偶以相比附計五十二卷爲目二百七十六其分門列目較之各種類書獨爲詳晰欲用何典卽於何門中求之怪怪奇奇如披秘籍卽如身體門有云堯眉八彩魯僖司馬馬卿亦眉八彩世祖曰角唐祖亦曰角竇憲鳶肩馬周駱賓王亦鳶肩班定遠虎頭燕頷包拯亦虎頭燕頷司馬懿狼顧周嵩亦狼顧而形同者事不仝人不可以皮相也云云略舉梗槩可見一班凡駢四儷六之文人刻翠裁紅之賦手得此一編可以用之不竭惜原原板久佚書肆罕覯今聽蕉主人出其家藏原本託本局石印字跡必求工整校對不厭精詳洵爲藝林鴻寳裝成六本卽日發兌如蒙賜顧請至本齋帳房及三馬路逢源里愼記書號零售每部三元向南北申昌并各書坊各埠申昌購取躉佳格外從廉所印無多幸勿遲誤此佈 
[書本報南渡捐局害民告白後]  
　　天下之害人者有三曰兵勇曰差役曰巡丁此三者大都喜動而惡靜而以欺良侮懦爲事者也而其爲害於商旅者則三者之中以巡丁爲尤甚巡丁之目有三有鹽務中之巡丁有厘卡中之巡丁近來又新增洋藥局之巡丁此三者之爲害又以洋藥巡丁爲尤甚夫巡丁之設用以緝私非以害商也而今之所謂巡丁者直欲裹商人之足扼商人之吭不亦可以已乎晚世人情澆薄趨利者多顧義者少凡爲商賈往來貨物苟有可以偷捐者百計圖維冐險以行之巡役之設固不容已而五里一卡十里一局於商人出入之途寸寸而阻梗之巡丁之散處復如星羅如棋布網亦稍密矣然苟巡丁之所爲不外緝私商人之受困皆因偷漏則雖曰凶横過甚猶屬分所當爲乃吾聞巡丁固無不受賄者往來舟車有賄則雖有私亦立子放行無賄則雖無私亦多方抑阻是其必横者無非爲索賄耳以巡丁而索賄是上蠧國而下蠧商矣顧厘卡等處之巡丁不過往來營運舟車滿載之儔受其害若徒手孑行與夫安居市肆者彼尚不敢任情滋事也洋藥巡丁則往來者可查安居市肆者亦可查舟車滿載者固必查徒手孑行者亦必查苟查之而果有獲也則亦巳矣乃巡丁之因疑而查者往往無私者多是徒以擾害商人耳何有於緝私何益於國課猶憶昔者厦門洋藥巡丁嘗因疑私致毆某洋人至傷又有洋人在洋行購吕宋烟一包巡丁指爲私土而攢毆之提督軍門經過上海畔嘗　一僕携衣　往賀友夀行至某處巡丁見之以爲可欺也指衣包爲私土拆而搜之乘間欲攫衣而遁夫以鄰國之商人本省之提憲而或侮之藐之豈今之時固無大於洋藥巡丁者耶何其横之若是也乃不意昨閱本報告白又有巡丁擾害市肆之事某捐局有巡丁汪姓者至某土店搜查私土店主以無私與之理論則指官土爲私强携而去後經縣尊察其悮遂將貨給還該店而該店經其騷擾生意遂不免减色夫此巡丁果何爲乎將與該店有宿怨而欲假公以濟私乎而無私則固無公可假也抑圖索賄未遂而以此爲報復乎而無私則固無賄可索也然此事雖難遥度而各處巡丁之有意擾人者正復不少固不特某巡丁已也巡丁辛俸所得無多用夥數人必不敷用雖或有犒賞可望而犒賞有一定章程緝獲私土若干則以十分之七充賞此七分中眼綫得其半則所遺止三分半矣此三分半又分爲二巡丁頭目得其一巡丁得其一此一分中或緝獲時不僅一二人動手則分而又分所獲無幾矣若輩知賞不可必得得亦無多故不得不另生他法爲生財之道遂時時訛索鄉愚鄉人有携洋入市者苟形貌樸陋則若輩見之必故與相撞或拍其肩謂爲私土一人唱之衆人和之不問皂白攢搜其身鄉人自思未曾夾帶私土不妨任其搜查而不知搜查之際身邊黄白物固已不翼而飛矣四顧蒼茫無可追躡吞聲忍氣揮涕而歸往往而有是不啻養數十萬虎狼於天下使擇肥以噬而東立一局西設一官以爲之庇護想彼商人誠何以堪且吾聞巡丁緝私大都全賴眼線所謂眼線者卽係販私之人或因私怨或因積忿意不能平乃告諸巡丁隨之而往十不失一二苟無眼線巡丁實無從獲一私土其無因而往者必巡丁與有仇而故爲是以擾其生意耳非眞有所見也顧眼線亦有未可恃者吾觀諸捐局因眼線之報而獲私者眼線得上賞具因報而查查而無私者眼線無罰則彼眼線者或係挾嫌或係舊恨而誣報藏私率巡丁以蹂躪之是諸捐局之設特爲諸眼線報仇之地也不亦養奸病商之甚乎古之爲關將以禦暴今日禦暴之說固不必談若竟聽其爲暴而一無懲創則亦豈設局之初心也哉夫奸商之偷漏旣難防巡丁之擾害復如此言厘捐者躊躇於二者之間而求一至當不易之法　必裁减捐局之巡丁重定眼線之賞罰夫緝私旣非眼線不可則巡丁固無用多人而眼線之報而無獲者罰如其應得之數以償被誣之家如是則害或可稍輕耳夫今日之商務固已江河日下欲挽綦難矣若竟縱巡丁以擾之不特商旅之害卽國課亦何時告足耶 
[上諭恭錄]  
　　十月二十日奉上諭祥亨奏神靈顯應請頒匾額一摺荆州萬古樓奉祀關帝素著靈應去冬今　該處地方雨雪甚大本年下秋二汛川江清江諸水同時漲發兼之隂雨連綿荆江水勢滔湧異常經祥亨等虔誠祈禱得以化險爲平實深寅感着南書房翰林恭書匾額一方交祥亨等祗領敬謹懸挂以答神庥欽此 
[祝融爲虐]  
　　福州友來信云樓觀巷一帶去臘二十五日被火入春後始次第起蓋所有店宇現皆輪奂一新詎上月二十二日早　盛記油燭店夥某甲於樓上神龕前求花會遺火種於地旋竟延着火勢熊熊店主聞變急收拾物件挈眷而逃其子年約八齡忘記帶出致葬身火坑中左右居隣波及者約三四十家火之爲禍烈矣哉 
[演鎗傷人]  
　　福州各營弁兵因冬操在卽相率演習上月二十四日某甲在南較塲演鎗彈忽沖空而去較場後卽係下岸鄉鄉有陳許氏年逾半百生一女甫十二三歳正在廳房午餐突經二彈從額角穿過血如泉湧頓時斃命 
 
 

Page 2

 
 
該鄉中人查係弁勇試操之故卽將該女置門板上扛入節署大堂階下一時往觀者東西轅門内不下千數百人制軍卽飭傳兩縣侯官縣馳至將屍身騐明諭令抬回候給卹銀該氏堅不肯退人聲嘩然邑尊卽飭健卒將該屍扛出署外所有閒人均行驅逐如敢抗違立卽拿辦觀者相率走散杳下岸係閩縣管轄是夕閩邑尊提氏堂訊善爲慰諭允給卹銀二十千文氏亦知誤傷無可論抵遂大哭一塲拜領回去至節署把頭二門之皂役雖衆寡不敵未能阻止閒人然究係疏忽是晚發交武巡捕廳各笞責數百板以示薄懲 
[學憲回杭]  
　　瞿子教宗師試畢台州卽行回省約計十月二十四日到杭先一日清晨山隂發來電報云文旌於本目寅刻經過紹興約午後可抵碼頭仁錢二令當卽馳赴馬頭迎接吳太守隨亦出城相迓宗師當於酉刻到來接見各官後隨卽乘輿進署 
[武林火厄]  
　　上月二十三日未刻杭城小福清巷楊茂錫箔作午炊遺火延及柴堆勢若燎原不可撲滅時則河水皆形淺涸各水罪因取水不便無法可施幸四面皆高墻故僅焚去門内樓屋十餘間隨卽告熄 
[廚房失火]  
　　廿七日四點鐘時蘇省長洲縣署小廚房失火燒燬兩椽當經水龍畢集卽行撲滅 
[火災疉見]  
　　蕪湖來信云十月二十六日午刻南關口上首距城咫尺間某姓家不戒於火遂兆焚如幸在日中易於施救惟焚去茅屋七八間至晚二鼓後狂風陡起于西北峭寒徹骨幾於凍合王樓忽見火光燭天鑼聲四起各叚水龍雲集准備吸水噴澆旋知火起於南鄉中圩距城十有餘里水龍不便前往隨各折回計焚一時許始息共焚去茅屋數十餘家農家納賦之餘稍有蓋藏至此盡付一炬慘哉 
[海州近事]  
　　海州倪道一率子覇佔原案上諭有人奏江蘇海州青伊鎭一帶有倪道一率其子武進士倪振武勾結匪類數百人拜爲哥老會聚衆搶掠覇佔田畝礮斃多命有案司憑委員戴德明彌縫延宕恐釀巨案請飭查辦等語匪徒擾害閭閻委員查辦不力均應澈底根究着曾國荃裕祿盧士杰崧駿遴委妥員確切查明認眞懲辦原片均着抄給閱看將此各諭令知之欽此原奏抄附再自古論治黜邪所以崇正除暴始克安良向來因公救弊以人命爲重風聞江蘇海外青伊鎭一帶有害民最著者如倪道一率子武進士倪振武勾結匪類倪恒佃等數百人拜爲哥老會焚香聚衆肆行搶掠抬鎗火砲極逞凶鋒數年來青伊湖地畝粮田多歸覇佔上年因搶奪耕牛麰麥砲斃多命惟張文生等爲至慘刻下受其害者紛紛上控事皆有案可憑無如各上憲派員緝捕或畏其强不敢輕舉或圖其賄不肯深究于委員中惟戴德明蒙混彌縫有心延宕似此地方巨惡若不及早認眞查拿勢必釀成巨案坐視匪徒遠颺幸逃法網相應請旨飭下兩江總督江蘇巡撫選派廉幹之員憑近民所控呈詞嚴密查辦按律治罪庶足伸國法而靖閭閻奴才爲懲棍徒重人命起見是否有當附片具陳伏乞聖鑒謹奏現此案督漕撫三院派委員會同訪查尚未據確切禀報 
[騙術類誌]  
　　松郡某弁久賦閑居而子姪輩有在童子軍中爭一頭地者日前來一異方人操三湘七澤間口音而裘馬翩翩舟輿炫耀其爲客官無疑也與弁遇於伎寮一見如舊相識且自稱與司文柄者之幕中人有舊如肯以千金爲夀則榜花放時可　竇氏五枝　劵弁故官塲情熟而夤緣請託尤所擅長至是惑於其說遂私自恿慫某富户某巨商集成其數各望其豚兒犢子籍隷黌宫庶幾借書香以　銅臭惟言定榜發後始交財物而各家亦須先期湊集其數齊置弁家庶一俟事成便携下船也又復將佛奴逐一點視盖置圖印言恐臨歧携取時或有銅質等情　弁初不之疑一聽其所爲惟准備其子弟作新秀才耳及新進案揭曉各家姓名俱落孫山之外始怏怏矢意然猶喜原物具在未爲賺去急啓篋偵騐則封固如初而拆視之則已易銀餅爲鉛片始知其騙局也相與懊惱而已按王益吾文宗冰鑑高縣纎塵不染於按臨考試之時早有憲示煌煌申禁招摇撞騙并明示所用家丁幕友俱係奉公潔已並無在外招摇使與考生童愼勿受其愚弄今爲之父兄者不能義方教導於平日而希圖躁進于一時以致入其榖中名未得而財已喪自貽伊戚與人何尤○西門外某綢縀莊資本甚鉅而貨物亦充日前來一貴客衣服麗都口操京音言爲某當道綵辦各色綢綾須揀上好貨色不吝重價也店夥爰將各種綢匹任其揀選而客故意挑剔止取浙産貢綢數疋約值百餘金囑店夥送至木家弄寓所及入門令其少俟片刻取洋交付詎候至日晡尚不見出跡之後門則一水盈盈絶無去路但　扁舟横檥河濵係鄉下人之還租送倉者詢之舟人據云不多時有一客自稱有急事相煩濟登彼岸濟迄擲青蚨數十踉蹌而去店夥與寓主糾衆追尋早已杳如黄鶴矣○楊家橋某布肆前夜黄昏時來一客檢定布疋值八千文自稱近在隣右煩店徒同往取錢至則一老嫗應門延入客向嫗云日間言定八千之數可持與之嫗唯唯客顧店徒稍俟逕携布出門言將覓成衣者裁量長短也遂怱怱而去店徒俟久但見嫗對篝燈穿冥鏹而不往取錢始發言催促嫗曰客日間存青蚨四百唤我穿八千球錠言明日取用時一并算錢今夜間卽來催取忙殺我一雙手矣店徒見言語不對細詢根由方知買布之客卽係拐子嫗不知情爲其所用彼操騙術者不愈出而愈工乎 
[西樵寒黛]  
　　廣州來侑云致遠快船勇丁經大憲查有虚額遂將管帶某弁記過撤委所遺該船事務札委鄧參戎世昌暫行兼管○聨濟砲船在東坪洋面與梟船相遇燃砲擊之斃其一人餘匪遂紛紛逃去計獲船三艘私鹽十餘萬斤卽日由管駕武把戎永慶押解來省交鹽務公局騐收○張香濤制軍在粤秀山上建立三君祠崇祀先賢韓昌黎虞仲翔蘇東坡刻已落成遂率同司道等官前往致奈○河南鄭州决口朝廷特命前浙江按察司陳廉訪　箴星馳而往會同河督辦理一切事宜日前兩院憲接到部文隨卽行知廉訪廉訪當將差使交卸禀辭啓行○保甲局勇在小東門外緝獲拐匪王阿弟押送縣中楊大令親提研究該匪一味逞刁大令怒喝笞百板發押候訊○端溪書院山長例由督憲延定張香濤制軍現聘浙江朱蓉生太史一新主講想太史品端學粹定能模範士林也○前日有小艇一艘駛至大黄滘猝與某輪相撞以至傾覆艇内六人均已入水當經鄰船設法救得三人餘則渺無蹤跡想已葬身魚腹中矣○汪大宗師科試廣屬已畢連日出門拜客聞宗師向教官言及此邦之人幾如南金東箭美不勝收但限於學額不能多取爲憾可傳諭諸生精益求精以成大器於此見宗師雅意憐才悉心培植之至意○捐納郎中王某東莞縣人前因抗繳沙田花息銀兩由張制軍查悉具摺叅追而王仍抗繳如故制軍飭下地方官將王拘解來省治以應得之罪○每年冬令城内六脉渠必鳩工疏通一次今歳大憲委從九品張君志焕監理工程筮期動土○豫省慘遭水災張香濤制軍倡率屬僚捐廉助賑并委幹員往各州縣廣爲勸募已饑已溺制軍有焉○十月十三日爲吳清卿中丞之太夫人夀誕屬員均趨轅祝嘏冠裳蹌濟輿馬喧闐竟日不休途爲之塞○南番兩邑宰會同出示略云時值隆冬風高物燥火燭堪虞城廂内外鋪户民居不得存貯火藥火油及一切引火之物門前瓦面須多備清水設遇火警各家携水赴救爾等各有身家亟宜自籌保護足見賢父母關心民瘼防患未然也○某日之夜有賊在小東門外義成布店屋上由天窓縋下竊取各物仍緣繩而上升至半空繩忽砉然中斷賊從高跌下身受殊傷店夥聞聲披衣將其獲住解交番禺縣請懲縣差見店夥可欺揑稱賊身有傷痕係私刑所致店夥畏甚以孔方兄爲和事老始得含糊了事狐假虎威原係若輩長技　堂皇高坐者竟充耳不聞哉○南岸環翠園樓臺近水景色天然城市山林頗爲不俗一日主人蔡姓資雇名班演戱魚龍曼衍袍笏鮮明士女往觀殊形熱閙有匪徒溷跡其内乘機向桌下塞一火藥包時主人尚未之知也迨至夜闌轟然一聲火星迸射主人皆大驚失色奔避不遑幸食指繁多登卽撲滅否則楚人一炬其禍尚可勝言乎○某鄉距城北三十里許茅檐櫛比鄉農皆聚族而居近忽時疫流行死亡相繼鄉中孀婦李氏膝下僅生一子日前染 
 
 

Page 3

 
 
疫而亡氏痛子情深竟以剪刀自刺咽喉而死地保恐被累及赴縣報請楊大令率同刑仵親往騐屍大令騐明後恐有别情遂將隣右抗回押候根究○前報華洋火船失事林太史梁鴻臚均罹是難兹悉彭王兩君無恙合亟正悮 
[邗江官報]  
　　十月廿二日趙鹺尹春元從李家橋來楊公幹廿三日唐分轉福年委運轅發審差廿四日何鹺尹秉恭王鹺尹錫祥同委鑄　差廿五日潘太守學祖許太守寳書同過揚赴工廿六日曾都戎由下河巡緝回 
[憲示照登]  
　　會辦湖北賑捐總局布政司蒯按察司成督粮道鄔鹽道惲候補道瞿候補道錫爲出示曉諭事照得鄂省監沔各州縣水災甚廣亟宜籌欵賑濟以恤民生現蒙督撫憲奏奉諭旨准照直隷成案開辦湖北賑捐業經本司道詳示章程刊發例本並空白實收印票分飭各州縣實力勸辨以資集　爾紳富人等須知此次捐賑專因本省灾歉而設較之直賑尤爲切要務當睠懷桑梓勿吝解推彈冠者宜得榮名積善自多餘慶集成鉅欵廣拯灾區此則本司道所厚望焉章程五條開列於後仰卽一體遵照毋違特示計開章程五條一自本年九月初一日起開辦湖北賑捐另刊藩司空白實收分别札發塡用其直賑捐銀卽於八月底截數彚齊解司並將用剩之直省實收呈繳以清界限一督撫憲曁在鄂文武大小官員均經酌量倡捐爲紳民先導一捐數之旺盛全憑勸導之得宜而地方富庶瘠苦不同亦應區别兹飭大缺州縣勸捐實銀四千兩次三千兩再次二千兩一千兩該牧令等務須體念時艱盡心辦理多多益善不得以派數爲限各紳宜關懷桑梓並可各奮功名且比較從前賑捐請奬銀數减二成幾及四成必能踴躍輸將各襄善舉一賑捐章程捐銀一千兩者奏請建坊其京外有自三品至九品職銜升銜京外官自一品至九品封典曁旨監生均准報捐上兌後立卽塡給實收彚齊咨部各州縣將賑捐發存收捐公所俾例定卽折收銀數萬目共瞻毫無疑竇其零星捐項不敷請奬卽捐數已敷而不願請奬者均作爲樂輸之户另刊印收發交各州縣塡給仍造册詳報再由賑捐總局彚總榜示以杜侵蝕影射等弊旣係樂輸毋庸給奬所有歸併上兌名目應卽禁止一州縣收捐銀兩分批解報藩司衙門毋得延擱每收庫平銀一百兩隨收部飯銀一兩每名照費銀三錢均隨册解部捐貢監者每一百兩收加國子監飯食銀一兩五錢每名照費二錢又援照直隷山東章程每收捐銀一百兩准收銀七錢五分作爲辦捐一切公費此外胥役人等如有絲毫需索立卽嚴懲 
[鹺憲申]  
　　前日兩淮鹽運使福都轉乘江裕輪船抵滬就二洋涇橋北長發棧小駐襜帷 
[坍屋紀餘]  
　　坍屋傷人已登昨報兹聞樓板墜下時鋪主姚某適在帳樹上清理帳目忽聞樓上豁喇有聲急舉頭察看而樓板已墜下慌忙躱入樹下獨得無恙而學徒出店趨避不遑均壓在下尚有一夥出外回來見此情形呼人搬去木板及各貨見學徒張松林已經氣絶無可施救矣張係姚之外甥事後遣人至浦東知照其及姊姊夫到來撫尸大慟旋卽備棺成殮至受傷之三人則皆由捕送人仁濟醫館云 
[帶役催科]  
　　今歳本邑各鄉尚稱中稔而冬漕開徵有日各業户俱不踴躍輸將前日上海縣裴邑尊遣幕友畢君帶領差役至浦東高家行陸家行等處按户催徵如再玩延定將地保帶回追比 
[上海縣署瑣案]  
　　前日有本邑引翔港廿三保九圖鄉人羅五寳投縣控唐裕寳糾衆毁屋等情裴邑尊准詞庭訊羅訴稱唐有一女不守閨箴今唐不將已女懲儆反誣指小的兒子富官與女有姦突然糾衆前來將住屋十餘椽盡行拆毁爲此情急喊控叩乞究懲邑尊諭令暫退候本縣下鄉察勘情形再行核辦○前日有無錫船四艘停泊浦東嚴家橋地方突有鹽快張錦山趙勝等以該船户等形跡可疑上船查檢搜索之下並無私鹽該船户陳玉山玉亭昆季以張等不應誣指帶私遂致口角互扭至該處厘局局員飭丁將船户鹽快一併送請上海縣訊辦裴邑尊升堂研訊陳等伸訴前情并稱失去鷹洋三十五元叩求追給張趙同供小的等惟向查私並不攫取洋銀求恩鑒宥邑尊以張趙冒昧查私殊屬不是判各枷號一月以儆陳等失洋毫無憑証叱令退去不予深求 
[英界公堂瑣案]  
　　寍人朱恭祥年不滿二十在英界某衣莊爲夥突被湖北人張學行等誘令局賭屢次敗北除挪借典質外尚欠張洋三百元立有期票前日屆期張偕陳阿一向之取洋朱不能付張陳言在法界南誠信烟館守候如能交洋則已否則不得十休朱無可如何竟在衣莊吞烟尋死執事人知之急請陳君竹坪施救迭次用藥灌下始得嘔吐詢知前情立卽報明捕房由捕頭派包探唐青山前往知照法捕房協同至烟館拘張陳移送英公廨禀明蔡太守飭將張陳一併押候朱投案質訊究辦并悉張係美貌少年衣服華麗不知者誤認爲非宦家子弟卽豪　商人實則係不操戈矛之巨盜也敬告賢太守尚其懲一儆百免得人墮其陷阱而不知哉○包探陳阿九禀稱坭城外某西人報失金表一枚緝獲竊犯謝阿連招認竊得後已質洋使用質票賣在洽茂信局及往查問買票人不在局中惟知已備本利取贖今先將謝送案西人遣細崽王瑞生投案禀訴前情謝認竊求恩蔡太守飭該包探將謝帶回俟傳到買票人連贓解案覆訊核辦○洋藥局四號巡丁王松亭禀稱路見金阿松夾帶漏報捐税之川土一塊因之協捕拘案金供粤人土係買來自用蔡太守飭押候連土移送洋藥局發落○麥捕頭稱租界内自備之車向章不領捐照近聞有車户積車與人意圖影射亦不繳捐今查得某洋行西人僱坐李秋泉之車並無照會拘案後由工部局董議得自備之車固可免捐至租用者亦須領照向李詰究李稱車向陳洪甫租來因之一併送案李供小的向陳租車包與西人陳供租車與李向不領照是以每户祇收租洋一元五角蔡太守謂嗣後租車與人亦須領照租價則不妨酌加隨着陳補領捐照以符定章○包探顧阿六秦少卿禀稱今晨見有鄉人三名身畔藏有物件當卽獲住搜得王桂林小錢十八千趙咸和七千文徐生土大錢一千八百隨察得此項大錢係小錢鋪挑選分量較重者帶至寳山縣境彭王廟地方爲鎔鑄小錢之用爲特一併送案王供年十八歳寳山縣人今從鄉間來滬中途有人囑携小錢至城内及被包探獲住其人已遁並不知送往何處趙供呼三十一歳亦寳山縣人有名阿六者托帶小錢至虹口被獲時阿六忽不知去向徐供有人命帶大錢實不知其犯法蔡太守飭將王趙徐併錢備文移送縣署訊究○邊卧　訴稱失竊棉衣水烟袋馬褂報由捕房緝獲惟贓尚未齊包探禀稱獲賊陳金寳認竊水烟袋質錢八百文質票賣與陳大和備本贖出因又拘收贓人送案惟棉衣馬褂尚無着落陳供行竊水烟袋已經起案棉衣賣與人家可往吊贓惟並未行竊馬褂陳供不知竊贓悮行收下包探來問卽行交出蔡太守判罰陳洋半元隨飭包探押同吊取棉衣再訊起案之水烟袋先行給領○衣攤主王小弟控稱劉洪發何榮堂行竊皮袍蔡太守命押候吊贓再訊等因已登前報兹由包探查得劉竊衣質洋時遇積竊袁福堂冐充探夥分用洋銀因復獲袁并有王生全言被袁及余先桂訛詐洋銀向之爭扭遂又一併拘拿送案王申訴前情劉認竊求恩袁供不敢冐充探夥惟生全曾欠小的洋銀是以向索何供被劉欠洋刻已交還並未與之串竊生全供訴前因余供向當營勇現已撤遣躭擱高昌廟　近臬營顧姓栅内原思謀幹當差與生全有借洋瓜葛蔡太守謂袁過犯行竊又敢冐充探夥分用贓洋可惡已極判笞二百板劉何各笞一百板余交保生全開釋贓交王領 
[奉題樊宜亭鹺尹獨立圖]  
　　獨立蒼茫裏躊躇滿志難壁間天可間燈下影成單放眼空千古覊身薄官無聊索梅笑袖手欲憑欄獨立蒼茫裏閒來自遣時撫懷思舊雨仰首覓新詩標格官中見鬚眉卷裏知余與君初未謀面宗師文筆古慙愧爲題詞天南遯叟土韜待定稿 
 
 

Page 4

 
 
　　洞仙歌乙酉七夕余與李芋仙刺史小謙酒樓芋仙招王佩蘭詞史侑觴余亦折簡延王蓮航詞史作席糾曾有詩記之時蓮航入章臺未一月也丙戌七夕蓮航已有所屬以爲今生不得復見矣今年人月雙圓之夕香洞重尋綺筵遂敞姬欲更舊姓乞换新名霧裏看花客因字之曰蓉初余撰楹聨云蓉面重逢如隔世初心不負想當年　夕霑醉而歸燈下偶翻字簏得丙戌七夕詞二闋蓋因憶蓮舫而作也附錄於此以誌余之無忘舊好也○秋風涼矣又黄昏庭院今夜雙星渡河漢記前時悄地鏡約香盟終不信竟有而今分散朱闌圍十二何處家鄉渺渺雲山夢魂斷纎月度牆來千里流光倘照見那人悽怨料此際香閨寂無人怕紅袖單衣淚珠倫滿啼螿四壁又沈沈更轉如此星辰有誰伴算庭虚潑水燭冷摇花還儘我一縷離魂先斷羅衣寒惻惻心怯歸眠風露中宵幾曾慣負了好時光可惜樓高望不見天邊人遠記並雕闌說心傷怎抵而今零星幽怨[  淞北玉魫生无玷氏塡詞]  
[丁亥大雪前四日偕廬山舊隱西湖花隱桂斧山人遊徐園卽景生情口占一律錄請霧裏看花客大吟壇政之]  
　　儂來滬北尋幽境新闢園林屋數椽眼底消磨無限福座中添補有情天美人隱約垂楊外名士勾留菉竹邊烟景一村藏不露詩魂到此亦翩翩長白元子英未定草 
[效栢梁體爲郭友松鄉先生夀錄呈諸大吟壇郢政]  
　　一生奔走迷西東故鄉不識郭友松好我獨有沈阿龍爲道矍鑠哉是翁年躋七十耳不聾喜聽雅頌歌國風腰脚卓榮行春容登山不用扶枯笻觀書細字明雙瞳霍如巖電光熊熊朶頤至收牙齒功甘脆春韭兼秋菘三絶天與非人工流行浩氣盤長虹筆勢夭矯傑且雄干將莫邪含霜鋒後進杖屨爭追從紛若羣岫尊衡嵩先生耆耄道益隆厥遇雖嗇才則豐閉户兀兀忘春冬了無塵埃侵心胸笑我唧唧號寒蛩欲將俚語輸微衷叔度尺咫不可逢廻顧里閈希高蹤他日旋歸身龎公願得發覆啓我蒙剪剔荒穢芟嵩蓬屏揮箏笛親鐘　祝君夀與南山同歸然靈光壓五茸優遊歳月方無窮[  海上狎鷗客廖夀山拙草]  
[秋夜]  
　　驥子解吟詩從翁睡每遲夜長燈漸覺秋冷簟先知高樹無風撼低窓有月窺村墟人靜後清景最相宜海上狎鷗客子仁草 
[於友人處讀震澤沈芝翁先生所立方劑眞能效法古人者因成俚語錄請倉山舊主指疵以奉大雅郢鑒]  
　　儒書讀罷　歧黄堂奥曾窺靈素章聽說回春如扁鵲是能濟世步長桑細叅本草求良藥慣法先賢立妙方最是知君得意事一杯玉液起膏盲吳郡南州逸史小草 
[浙省撫轅抄]  
　　十月二十日時慶萊禀見辭赴嘉湖蘇公幹○二十一日准補西安縣伍禀知藩司飭知赴任禀見叩謝烏程縣李禀見禀辭赴任儘先巡檢陶顯曾由京驗看來省禀受○二十二日三品銜新授杭州府遺缺府繼良由京來省禀到禀安候補府時慶萊禀知臬司委赴徽属公幹禀安禀辭○二十三日西安縣伍禀見辭赴任○二十四日學臺　拜會○二十五日花翎三品頂戴新選温州府福榮由京來省禀到禀安陳爲鑑起服回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路高易公舘内籌賑公所李秋坪經收河南皖北賑欵十月初八九十三日第十二次清單]  
　　初八日漢口茶業公所來鐘册張伯英翁募湛華堂錢一千文蘭苕舘湘花室張楚畹張超然各五百文蘅香　無名合雷記各三百彭記一百共錢四千祥册黎樹德堂洋十元鐘册富文氏錢一千横濱蘇傑生司馬募祥册蘇傑生二十員蘇黄氏蘇黄氏蘇陳氏鮑燈昭楊符三曾卓軒崔香甫陳麗生各五元吳寛疇蘆逸堂各四元鮑芳昭盧義傑鄭汝磐蘇敬文各三元江治啓鄭元榦李懷煇鮑亮宗許應西陳素階鄭培初李鳳林各二元鄧逸森吳大誥關銳堅張國阮道宏廖善光各一元共洋九十七元老福興局來自　盈豐二元吉利祥友愛堂王和生趙生盛陳宇華各一元共洋七元少祥　邗士夏茂恆庄募不留名四元政大局來洋册金陵了願人二元明德堂一元無名五角金監記無名三户王記各一角共　元全盛局來祥册新陽捕署知足子一元恊　局來祥册蘇垣風塵史募近思堂陳子泉孚篤臣王世德各二元　記黄聲孚龐鑑庭劉子琴各一元陳秋　沈信賢方宗美李大章各五角共洋十四元全盛局來祥册蘇州永隆一元王杜氏募廿七户合五元全盛局來祥册胥江袁公椿錢三百劉紀許坤大王榮過二陸金福袁東袁采士袁升大丁生大過東陸大許時生蔣順元各二百袁雙貴丁桂蔣和福顧連川丁大陸三福馮長福陸士過和生顧富生各一百共錢四千一百伸洋四元靝順局來祥册常山庸字棧募生生會節省十月份放生資六元實力不及錢一千求平安五百仁安堂傳瑞憐徐次山各二百共錢二千一百伸洋二元合來洋八元正大局來祥册兪德發募三十二户共錢八千一百廿九伸洋八元正應祥兪德發各一元共來十元祥册京華旅舍人求平安京紋二兩伸元二兩一錢四分申舘帳房來祥册劉黎照堂三元全盛局來祥册塔册申屠自梁洋一元查榮堂錢三潘寒士錢二百五十共錢五百五十乾生銅洋四元裕和祥銅洋一員正源局來祥册嘉興源昌魚行募董垂裕敖曉滄陸曉堂萬撫氏懺善士各一員隴西名無名氏德榮氏安定氏各半員戴瑋生錢三百鳴玉氏憐玉氏不留名各二百不留名一百十共洋七員共錢一千零十合來洋八員○初九日全盛局來松江鹽公所募延陵氏洋六十四元無名氏三角厷餘氏四圓洪愛杳半圓廣大局來祥册蕭山韓仁仁　堂募庭音老人四元王午琪松馥女史各二元賡徽女史陳　慶韓欲仙各一元韓章氏韓志和各五角郁笙青韓志嘉韓爽亭韓幼琴韓志焜陳韻笙陳笠山各二角韓顧氏韓鑑人韓葉氏孟瞿氏韓曾氏韓曄姑各一角共洋十四元老正大局來祥册姑蘇求安氏錢一千一百五十王悦來四百何雪堂章浩珊各三百趙震山屠廷椿章槐廷沈麗生各二百沈慶祥同德言各百文共錢三千一百五十伸來洋三元全興洪六元徐新沅四元共十元○初十日正和局來洋册蛟川粮聽不書名三户合洋二元全泰盛局來江西候補窮負典夏衣捐洋一文全盛局來祥册丹陽洪量甫狄有人各一元徐鳳興五角謝章慶周寳忠無名各二百共洋二元五角共錢六百漢口善昌升何介禧翁募祥册萬利號四元承昌三元畊善堂裕美棧浮山客各二元綠芸精舍慧英氏清風舘三省齋淡志軒放鶴居庚揚意子玉眞女積蔭堂何庚垣棲霞墅豪江廬蓮榮氏醉竹樓隱名庚堯小孩西湖客祥雲閣夢梅居各一元胥江叟北嶺樵無名氏江湖仙桐蔭房廉讓屋各半元共洋三十五員立大庄來祥册守中堂岩夀堂敬愛堂各錢二千石麐堂無名氏臧樹德堂積善屋履順堂無名氏敬修堂錢述古各一千無名七百陳臥樓無名各五百鄭氏三百共錢十六千伸元十一兩三錢正銓昌祥册九江如不及齋二元少齋氏一元全泰盛局來祥册九獅山樵四元狼山居士聽秋主愛蓮堂各一元全福堂一元五角天寳齋五角共洋九元福興局來揚州謙益恆募義順號一元無名氏二元共三元福興 
劉經源無名氏譚記劉各一元共洋二十圓森昌局來祥册大通恆記和記各一元恊大局來祥册平湖恆泰衆友二元隨意齋主源山書屋松桂堂主孫靜記各五角共四元祥册有心無力不留名悟塘子各二百無力無名各一百共錢八百伸來洋八角全盛局來祥册練湖居士爲舍室人病愈延夀省藥資十元沈鼎貴四元舌耕寒士舒君佑吉齡山人各一圓共十七圓森昌局來祥册桐城裕泰尊葉厚德堂二員葉日生方得緣葉佑之葉桂香葉艾保各一元葉敦厚堂等五户合錢二千張承受堂等二户合錢八百葉采芝軒等五户合錢六百葉夀伯等三户合洋一元趙浚源等五户合錢六百黄學愷等四户合錢五百共洋八元共錢四千五百伸銀二兩九錢二分○以上三日共收英洋三百五十五元七角五分規元一十三兩四錢五分紋銀二兩共錢二分錢二千一百五十銅洋六元○本月上旬統收得九八規銀二千八百一十一兩二錢三分七厘英洋一千八百九十一元六角五分紋銀四兩三錢四分錢一十千零五百零四文鍍金鈪一雙約童四兩銅洋十三元○再第十次清單内金邑福茂行錢寳善各三元無名氏無名氏各五元悮作各五百合併更正 
 
 
 

Page 10

 
 
[復菴近作錄請夢畹生政刊]  
　　寄丁譜兄彤宣臺泫生晚何嗟及艱危得未曾客心寒似鬼世味淡於僧寥落違親俗飄零託友朋無端天末意哀感忽難勝○贈方金鈴詞史寥落華筵上卿來大有情黄金推國色青眼到書生儀態傾飛燕歌喉學囀鶯司香好留意容易悔隂成○贈林湘君校書湘水迢迢碧君心可奈何纎趺團一握笑靨暈雙渦莫問量珠價誰爲得寳歌東風輕薄甚珍重莫蹉跎紅豆詞人稿 
[瓦霜逗冷籬葩綻芳懷高人而我遺慨瘦骨之獨秀餐其英乎覺晚節之可憐品其類也寫寒香而有色賦兹六律錄請均裁]  
　　幾度西風落葉稠寒英放豔豁冷眸韻超桂蕊清還潔貞叶菱花品亦優土德儗尊王者貴金精合贈道家流名摽月令高千古止色煌煌冠九秋黄菊烟雲繚繞露華濡顔色天然不奪朱魏氏牡丹名共著韓公麗錦典堪模清芬氣應微垣瑞耐久根分異域腴陶令歸來三徑好花繁莖蔓不荒蕪紫菊花到凌寒態更妍依依含翠動人憐香同蘭蕙枝偏傲色賽芭蕉性獨堅　重自輕珠十斛格高應冠黛三千微風拂處遥相望等是瓊仙下碧天緑菊誰散秦川種在庭花開承蔭幻元冥高人入夢甜初熟靜女披烟暗遞馨不合時宜聊守黑倘逢知已亦垂青一枝欲折燈前供對影輕描列鏡屏墨菊一叢香影美晴霞照遍山涯與水涯共訝奇葩移絳樹莫將晚節妒榴花嬌於桃杏心仍淡耐得風霜色更華氣味融和能夀世何須海外覓丹砂紅菊昨夜霜葩帶露開滿籬光彩似瑶臺豔分西嶺千秋雪香奪孤山一角梅消盡繁華無俗相甘於淡泊是仙才纎塵不染清如許自有高人賞識來白菊[  槎南舊釣徒小颿孫乃延未是草]  
[周夫子以吟飮圖命題勉成一律敬呈四叔父大人誨政]  
　　人生能飮不能吟負了才名俗了襟抑或能吟不能飮枯腸搜索枉勞心旣聨太白爲知已當與少陵結賞音曾記竹林賢阮否後塵我亦學追尋[  胞姪文安小庭氏學吟]  
[補題小樓先生吟飮圖卽次元韵兼請養蓀夫子同政]  
　　故址藍田不可　小樓猶是輞川襟聖賢寂寞爭如飮文字姻緣聊藉吟有酒敢窺名士量無詩　契醉仙心曲高自古難爲和漫道遲遲答好音[  姜孝鴻蓉卿拜草]  
[補和小樓先生吟飮圖原韻並請養蓀夫子同正]  
　　擬到蓬萊頂上尋小樓依樣快幽襟今來古往幾人飮海闊天空四顧吟曰雪有時彈絶調紅塵無處雜仙心他年故事傳風雅料想千秋結賞音[  舒耀庠申伯拜稿]  
[窗課以吟飮圖命題謹用家嚴原韻勉成一律錄呈養蓀夫子曁諸吟長同誨政]  
　　小樓高築不須尋百尺臨江拓遠襟客到舉杯同暢飮公餘縱筆獨沈吟圖書一室皆名手花鳥四時總快心難得倡酬如許廣綺窗展誦盡佳音[  王文奎肖堂學稿]  
[接家報欣悉顧傑人甥婿沈省吾世弟同案華庠入泮續成拙律一首用誌喜忱塵請高昌寒食生大吟壇誨政]  
　　文星昨夜燦庭前吉 
語欣從雁字連花孫表弟入泮之信纔得雲路高翔爭捷足黌宫拔雋快隨肩名登蕊榜成千佛步上花磚便謪仙聞說梅花工點額胡靜溪内倩取上海學佾生幾番覓句劈吟箋[  萃溪閒農子梅氏未是草]  
　　上海三馬路與昌恊賑公所陳竹坪經收山東直隷河南賑捐九月廿八日第八百十九次清單慈航普潛册東甌金順昌銅洋十元○又册楊州廬大昌經募河永興羅黄生郭清泉涂孟址羅永茂蕭寬俟許義清嚴太興祥順隆九户各一元劉祥興錢一千孔文照談義元梅春元龔正發四員各五百飽怡順祖與各四百文愚齋居十三百廿文埋册取思堂錢五千文虚國熟洋一元錢二百六十文請准鹽大使鄧文洞一元以上二册共洋廿元○普濟册杭州榮學堂一元叉免灾單洪芙生一元○南清芬堂交來保安居士念元義豐順洋貨號交來葉翰仙爲後里鄰居失愼藐安洋五元丁濂生銅洋一元○靈册無錫黄一厚求讀書聰慧二元黄藎臣一元○○另收河南賑○大國盛礪甫洋三十元本埠天昌糖行交來通州署經募洋七元蘆本爲子遂楨完愿洋三十元不書名銅二元張許氏祈病體復元洋五元殁詩禮堂祈合家平安一元泰亨利第康各一元○銘思世漢口來徐琢卿畫潤移賑足開洋一個○又册杭省錢子省先生寄來恕堂一元又祥字册榮學堂恕堂各洋一元以上共洋三元○靈册無錫絮秋書屋洋一元○普濟册濕州金順　銅洋七元○祥字册義泰士行葛有心無力人五角苦長二角存心氏銅洋一元存心氏無名氏錢二百文無名姓一百文以上六户共洋十二角銅洋一元○以上共收河南賑捐英洋七十九元半銅洋十元小洋十二角○○本日共收英洋一百廿九元半銅洋廿一元小洋十二角合併聲明 
[上海北市絲業僵舘籌賑公所施少欽經收山東順直河南賑捐十月初五日第一千五百四十二次清單]  
　　陳福源求父○病速愈由夀康庄來洋一百三十元晋江悟夢人病鬆完愿再求速愈由浙寗乾茂號寄和泰局來一百元杭城韓孫氏求病速愈由愼餘莊來五十元杭州曹楚書爲長女舜華姑求病卽痊由晋甡莊來二十元無名氏十元愛廬書生求合家延生保命四季安康由朱芸村翁來十元　本初求母病愈由惠泰庄來十元寓寗杭州怡安堂以敬神匾額資移助十元戴晷士完愿并求一路平安六元四明應貽記求妻産後康健五元又求妻病速愈五元掌起橋無名氏酬愿三元甬江無名氏一元棠邑三槐堂十元半淪堂趙二元○朱寬甫募自助洋一元沃明記王德宣各錢五百文師竹居四百文沃紫函沃孟修沃愼記同興庄袁永興耀忠六户各三百文朱子受朱守安各二百四十蔣丹階祝慈安葉萬有金慶記須頌記宋竹君王博泉張春記八户各二百祥茂堂孫鴻鑫須膺記須士記四户各一百四十沃夀康一百暢月軒八十共廿六户由琴西王莊釐局寄來洋七元○常熟有心無力人募馮氏求父身體康健洋二十元汪德慶五元映山居三元源通馮曁記求合家平安各二元張公舘陳熙忠易祥泰馬恊昌仁昌李永豐陸乾昌七户各一元裕泰仁一元錢二百廿繆正奎五百邱意軒三百共十五户合洋四十一元○昌册蔣順發洋二元謝錦鉉一元姚錦榆錢六百八十永勝堂五百楊獻雲包潤甫楊雨帆三户各二百恆德號盛渭卿閔耀忠三户各一百共十户合洋五元○益册無名氏求家宅平安洋四元○又册聚源公洋三元○又册廷記杜森記梁泳記黄潤滿四户各洋一元何朗亭三角○又册無名氏洋一元久泰莊虚對開一元○又册浙寗鎭海縣南岸梯子嶺楚軍達字副右營同人建醮餘資移助洋十六元錢二百十五○又册鎭江毛子卿募隱名氏洋一元懷德　毛子卿各五角立本　陳鉅川各錢二百柏永和戴佐良各一百存心堂四百錢子寬五十共九户合洋二元○又册蘇州蟻馱一粒齋洋一元○又册今信典募程喜第錢四百沈恊記無名氏汪鵬程各二百乖記一百共五户合洋一元錢七十○又册無名氏强雲生清貧子三户各錢三百文金雪堂二百張微林金國卿金玉田三户各一百共七户合洋一元四角○河南賑曹履中爲先中憲公藉資冥福由武昌電報局寄來楚平銀十兩汪西侯病愈完愿由閔行夏其釗寄來洋三十元江震絲捐局福記一元二角慈東亦臨居求保平安一元蘇州柳佐廷爲女足疾節省女工資移助求速愈一元松江張贊臣求女病卽痊一元寓漢口寗波周李氏求子由沙遜洋行來二十元○平湖寄人募方張湯三君各畫潤洋一元半愚又一員檉全兄弟又三角省三陸君無力子三户各二角寳賢又三角掃花道人錢三百共十户合洋五元五百零三文○漢口生記棧募德显社洋十員樹蘐堂樂善氏各四元樂輸堂補助氏各三員祥盛義師竹氏王祥發願善氏盡心氏五户各二元不書名無名氏露溪氏實心氏不書名五户各一元不書名錢五百六十又五百共十七户合洋四十員○黎里藴元同人第二次募王光遠堂洋三員沈萬泰慶餘堂胡隱氏邱慶餘堂李笑山五户各二員陳正順解虚子同成篆雲小舍張常安張善安吳桂芬敦仁無名氏吳少輔無名氏朱　甫陸雲卿十三户各一員朱幼伯正端各五角共二十一户合洋五七員○蕪湖朱叔桐凌誠　朱佐臣潘景陳募第八號塔册敬畏齋洋十員蔚起軒百忍堂各三員元昌號無名氏三元朱同和號郭動甫天和號悟過室四户各二員胡利昌福記行乾泰號豐泰正承澤堂朱義泰崔謙裕敬業軒自省齋吳和豐無名氏楊正大試劍堂同興不書名十五户各一員餘氏怡興醬坊與書氏不書名正和號恆和號無名氏信義隆恆泰興九户各五角餘氏三角鄭先啓謝有雲被力子隱名氏四户各一角無名氏十二户各二角共四十九户合洋五十元○益册蘇州不求人知人募何暈玉補過處有心無力人求病速痊五户各洋二員陳幼記一員○又册蘇省同益祥愼記榮仁山孫如璋董燮堂四户各洋五角陸含齋樂善堂湯劉裕鈞合一員○又册源發土船募香山賢梅亭廣東唐梁氏各洋一員唐芝軒二員梁鑑先五角周定甲朱渭斌各三角洗景山鍾耀光唐端軒鄭鴈亭鄭子端吳昌銀六户各二角共十二户合洋六員三角 
[上海北市絲業會舘籌賑公所施少欽經收山東直河南賑捐十月廿六日第一千五百四十三次清單]  
　　孫斷隱名氏爲繼母新舊諸疾求速愈銀十一兩七錢洋二十元 
金戒二只兌見洋二十二元八角半南市無名士爲前求存貨卽脱無虧今售果得利續助并求合家平平十元晋康莊五元維揚朱天德爲本月初二日宰鹿將酒筵資移助五元無錫貽善堂厚記竹記二元安慶兪鑑堂二元椿育東一元恊泰閒欵一元椿經無名氏一元槤市勉過子爲妻病愈完愿一元南翔一粟山房主　不留名一元程陳氏求姑病愈一元寳山桂香齋汾陽後裔二角錢三百十二文吳森寳銅洋二元慶泰同人喜蛋資移助錢一千五百四十文○四川重慶義泰恆鹽號募無名氏錢四千文寶興隆無名氏各二千又胡桂軒恆裕公邱端甫魯濱氏簡紹棠羅品三王茂澤動八户各一千文共十一户合洋十五元四角○恊成乾薯程川記陳耀記吳仲記任心記羅藹記程平記六户合三元○李翼堂五角李遠鑅四角杜章金一角三户由互益駁船公司來洋一元○王汀宗募王門胡氏二元又率子二元羅門王氏王門曹氏徐豳清張崇禮堂四户各一元汗垂裕福裕懋各五角吳敦陸堂錢六百二十文善星堂四百共十户由衢州恊興局來洋十○嘉興隆泰昌寄來無名氏一元又二户各二角二户各一角半三户各一角共八户合洋二元○二成齋高二元八角畫錦堂張河問氏各五角無名氏二角共四户合洋四元○吳門愛月山人募生財之道一元尹殿錢五百文求母病愈朱馨山李瑞軒三户各三百程光伯王受之各二百屠文儀小初梁溪老何芑孫願人同叩人同求人同痛心疾首人不書名十户各一百庄行善二百六十共十八户由惠泰庄來洋四元○嘉善百歳坊孫募孫祖福貽永記錦記夀記靜記鶴記安記敬記記蔭記眉記谷記福記健記卓記賡記零記愛記年記晏記錦裳積福積善積庭慶樂道軒安貧室安瀾書屋百歳坊三十户合洋三元○負疾子知不足齋各二角王錫記翟健記程惠記三户各一角退思居士錢五百心餘力拙人補過齋主各二百愼德堂陸張泳記各一百五十孫幹記簣文記半痴生玉環堂潘紫記陳安生六户各一百　拜册頁克主五十文共十七户合洋二元四角錢八十二文○鎭江同德莊募無名氏錢七百五十高根達孔淦泉各三三百王俊臣王兩生徐立庭三户各二百邵椿甫一百共七户居洋二元○帆居士兪少菴雙山居士居李蘭孫四户各二角天香書屋蓮塘居氏一樂主人囂湖鈞徒醉六居士飮香居士鴛湖居士九十九峰樵者視田農翠虚遣人徐長卿耕雲合士十二户各一角共十六户由嘉興寄來洋二元○古虞五世同堂顧祖蔭將光室所藏金如意一支助三省棉衣兌見洋三十四元四角二分七又金戒四個助河南兌見洋十五元四角二三○河南捐恩過軒徐善士規元四十五兩永泰源茶棧爲前鄰居失愼幸獲平安將謝諸友筵資移助洋二十元病愈子十元乾蓮室主由裕通恆來十元杭州不留名十元平陽氏二同揚州阜莢村農二元伍樹聲堂一角○泳昌升募同購福新臨芝東銘江連五户各一角宣憶原相蘇夢蘇子昌增寗義河蓮南憶廣于浙增十户各五分共十五户合洋一元○胸山孫山舘募海州菌草堂四元蘇州瘦鶴舘二員海州孫慶臣王又亭各一員早寗游焕章錢五百文共五户由蘇州柏年長寄來洋八元錢五百文○適記二員紀記錦記各一員才記滿記各五角○樊川葛世貞募繆壬堂友贈芹儀洋六圓爲兒求福人友贈索鎭儀叩求冥福人經資水陸律寺住持本慈周兆祥環束翁錢子翁送夀分四户各二員託天病愈人古退士三牲福禮各一員有心除害入銅洋四　○蘇州孫公舘有心無力子錢一千一百三十又募然記三百伊叔記朱範記姚慕記陸如記公記由記六户各一百文共八户合洋二員○盛澤不濟氏二員六角隱名氏一員遺安書屋五角無名氏不題名梁溪客三户各二角蘭曙書屋一粟山房桂振各五户各一角共九户合洋五員○石鎭濟通典麥謙募濟典三員不濟氏二元凌益凡翁甄甫無名氏崇氏李子晋五户各一元仁夀各二角無名氏錢三百文無名氏覧鑒落胡椿茂三户各二百胡倪娃云云各一百共十四户合洋十一元二角錢八十○乍浦朱來安募祖德大和尚洋二元深滬金懋合舟金萬利舟雲霄金進順舟潮州美記號銅山金華德舟永合安舟永合華舟永合豐舟金華成舟各一元常州蔡漁記銅山黄希解同里葉信甫三户各五角乍浦張仁德三角蛟川無名氏二角共十五户合洋十三員鍾麟爲子完姻女于歸蒙親友賜儀理宜酬謝將筵資移助由純泰庄來洋三十員 
 
 

Page 11

 
 
   
 
 

Page 12

 
 
[光緒十三年十月二十日京報全錄]  
　　宫門抄○諭旨二道錄前○接續前稿○江督曾奏報回任日期摺○江撫德奏報回任日期摺○署江督裕奏報交卸日期摺○豫撫倪奏滑縣監犯越獄請將知縣議處典史革職摺○江臬司瑞奏交卸藩篆仍回本任日期摺○十月二十日内務府國子監正白旗值日無引見廉公假滿請安○善慶謝帮辦海軍事務恩○澍貝勒請假五日○啓侯請假十日○孫家鼐續假二十日○掌儀司奏二十五日祭奉先殿謨貝子行禮○召見軍機謨貝子孫詒經曾紀澤龍湛霖○接續前稿蒲愛尼曁李合泰先後兩次到京叩閽按衝突儀仗例罪應擬軍係婦女照例收贖李合泰訊係蒲愛尼主令前往且年未及歳應免置議蒲朱氏訊無與蒲秋生通姦情事取有蒲二公切結且據飭仵騐明該氏傷痕平復其爲圖姦未成尚屬可信蒲二公勸令蒲套尼將蒲秋生放走不必聲張委因顧惜顔面起見應與蒲朱氏均無庸議蒲法卽蒲慶發奉禀差傳輙得受錢文揑禀蒲秋生外出了案計贓十兩以下實屬有干例議業巳病故應無庸議高鐵闖於蒲秋生被控居間說合無過錢情事亦應免其置議蒲六羣因李蒲氏等見蒲秋生外出無蹤令伊同族長蒲樹珍等書立字據將蒲秋生地畝交蒲魁尼照管尚無不合應與無干之蒲臨江蒲遂兵並原告李應林李蒲氏等概行省釋蒲秋生地畝訊非蒲魁尼覇占業已斷還亦無庸議逸犯蒲套尼卽法成應請飭下該撫通飭查拿務獲究辦新鄭縣知縣鄒金生先於蒲套尼控告蒲秋生時經差役私行詐贓揑禀蒲秋生外出了案該縣毫無覺查迨李蒲氏呈控蒲魁尼復任憑差役誆詞深信爲蒲秋生先期外出並不詳細根究致令蒲套尼得以乘間潛逃及李蒲氏屢次上控率皆禀請詳銷以致釀成重案實屬謬妄糊塗應請旨卽行革職以爲玩視命案者戒前開封府知府開歸陳許道鞠捷昌于李蒲氏京控後督審此案送次研訊因族隣干証均未供出蒲秋生已死確據原告李蒲氏等亦未有伊兄被害憑証結求將蒲魁尼看管情願查訪伊兄下落如得確據再行禀請究辦該前府以案關人命未敢率定爰書當據詳院咨部暫行完案並非含糊斷結應毋庸議仍飭回本任以重職守前署開封府知府陳桂芬因前府李廷簫于蒲愛尼叩閽後究出蒲遂兵所供蒲套尼將蒲秋生圖姦伊母事後誘殺供詞蒲魁尼堅不招認勒緝蒲套尼並提傳李蒲氏等歸案質訊業經詳明咨展移該署府督審蒲魁尼仍不吐實蒲套足始終未獲該署府以案多疑竇未能定讞亦無輾轉諉卸不敢舉發情事應與先後承審各局員均毋庸議調到卷宗案結發還除全案供招咨送刑部洛陽縣一案另摺具奏外所有臣等審擬緣由謹恭摺具奏伏乞皇太后皇上聖鑒謹奏奉旨已錄○○太子少保兩江總督一等威毅伯臣曾國荃跪奏爲恭報微臣回任兩江接篆日期叩謝天恩仰祈聖鑒事竊臣于光緒十三年八月十六日交卸兩江督篆入都展覲拜摺後卽於二十二日起程北上三十日在清江途次欽奉上諭河南鄭州十堡漫口黄水經流等因欽此當與漕督臣盧士杰熟商分洩之策會摺馳陳並擬布置略有端倪卽回兩江本任附片奏明在案兹於九月初六日回抵江寍准署督臣裕祿飭派江甯府知府李廷簫中軍副將王幼山將兩江總督關防兩淮鹽政印信南洋通商欽差大臣關防曁王命旂牌文卷等件移交前來奴才當卽恭設香案望闕叩頭謝恩卽於是日回任視事伏念臣自光緒十年獲覩天顔乞今已逾三載正犬馬戀主之忱藉可稍紓乃復欽承恩命速回本任未伸瞻就於九重彌切悚惶於五内祗以地方事重寄諭飭令妥速籌辦仰見聖明洞燭機先取不殫竭血忱區畫垷據正陽關督銷局呈報水勢黄河今溜由安徽穎州而入淮河已長四五尺不等逐日積增滔滔汩汩建瓴而下則淮揚一帶工程愈急需欵愈緊臣惟有會同漕臣撫臣督飭在工人員多方設法併力趲辦以期多洩一分之水少受一分之灾惟身雖奉命而南旋心益瞻天而北念自當欽遵諭旨察看河工地方克臻安謐再行恭摺奏請陛見除將回兩江本任接篆日期另行題報外謹恭摺叩謝天恩伏乞皇太后皇上聖鑒訓示再臣所過淮揚等處地方民情尚屬安靜合併附陳謹奏奉硃批知道了欽此○○頭品頂戴江西巡撫奴才德馨跪奏爲恭報奴才回任接篆日期叩謝天恩仰祈聖鑒事竊奴才前奉恩命恭覲天顔迭蒙召見舉凡地方政事民情丁漕釐税營務餉需悉承訓示靡遺並諭以吏治固宜講求營伍尤應整頓跪聆之下益當懍矢遵循惟時恭奉皇上萬夀聖節並得典在廷諸臣同申慶祝恭聆鈞韶併荷賞賚如意等件沐寵榮之優渥益圖報之彌難旋卽陛辭出京於九月初四日抵江西省城初六日接准護撫臣李嘉樂將巡撫關防王命旗牌文巷等項委員賚送前來奴才卽於是日恭設香案望闕叩頭祗領任事伙查江西本年夏間則雨水過多交秋又亢陽日久凡被災輕重處所雖經前護撫臣分别撫恤收成歉薄尚須查辦緩徵酌量接濟以紓民力至京協各餉均關要需尤應力籌匀解此外應辦各事宜惟有恪遵聖訓認眞經理罔恤初終遇有緊要事件並隨時與督臣和衷商辦以兾仰答高厚生成於萬一所有奴才回任日期除循例恭疏題報外謹繕摺叩謝天恩伏乞皇太后皇上聖鑒再奴才此次經由各省地方均極安靜行抵江西境内查詢糧價尚平民情亦稱安謐堪以上慰宸厪合併附陳謹奏奉硃批知道了欽此○○頭品頂戴署兩江總督湖廣總督奴才裕祿跪奏爲恭報奴才交卸兩江署篆日期仰祈聖鑒事竊兩江總督臣曾國荃入都陛見奴才奉命署理兩江督篆當將抵寍接篆日期恭摺具奏在案兹於八月三十日欽奉寄諭裕祿着卽回湖廣總督本任曾國荃如已起程無論行抵何處卽着迅速回任暫緩來京階見等因欽此兹曾國荃行抵清江浦恭奉諭旨於九月初六日馳回江寍省城奴才當委江寍府知府李廷簫中軍副將王幼山恭齎兩江總督關防兩淮鹽政信通商欽差大臣關防曁王命旗牌文卷等件送交曾國荃接收奴才卽於是日交卸署篆赶緊束裝於初九日起程赴鄂除俟到省回任另行奏報外所有奴才交卸兩江督篆日期謹恭摺具陳伏乞皇太后皇上聖鑒謹奏奉硃批知道了欽此○○河南巡撫臣倪文蔚跪奏爲特叅疏防監犯越獄多名之典史請旨革職拿問並請將因公出境未能先事預防之知縣交部議處恭摺仰祈聖鑒事竊據滑縣知縣余嘉榖禀據典史孫茂梧禀稱光緒十三年七月十一日夜四更時候陡起大風監犯劉三尼魏心得劉四高假尼乘禁卒睡熟扭斷鐐銬越獄脱逃追捕無蹤由典史轉報到縣該縣先於是月初十日赴省面禀地方事件接據禀報星馳回縣會營懸賞緝拿於十三日追獲魏心得一名訊係乘間脱逃並無結伙預謀及刑禁賄縱情弊旋據報稱魏心得因越獄碰傷於是月二十四日在監身死等情伏查劉三尼係謀殺劉黑尼身死擬斬魏心得傷毆傷張長尼身死擬絞均入本年秋審劉四卽劉永裕係薛德麟家被刼拒殺事主案内訊認爲盜犯推送行李並未上盜擬杖一百陡三年監候待質高假尼係聽從行刦劉廷芝估衣棚案内臨時畏懼折回未分贓擬杖一百監候待質之犯典史孫茂梧監獄係其專責於印官公出應如何嚴密防範乃竟漫不關心致令斬絞人犯同時越脱多名雖事後追獲絞犯一名究非尋常疏忽可比且難保無鬆刑賄縱情弊據該管道府禀由藩臬兩司揭報前來除飭將該典史撤任委員接署　提刑禁人等來省審辦並飛飭各一體嚴緝逃犯劉三尼等務獲究辦外相應請旨將滑縣典史孫茂梧革職拿問以便飭司提同刑禁人等嚴訊擬辦滑縣知縣余嘉榖因公出境雖經行府查明並無揑飾惟未能先事預防亦請交部議處勒限嚴緝限滿有無弋獲分别辦理謹繕摺具陳伏乞皇太后皇上聖鑒訓示謹奏奉硃批另有旨欽此○○二品銜江西按察使奴才瑞璋跪奏爲恭報奴才交卸藩篆仍回臬司本任日期叩謝天恩仰祈聖鑒事竊照光緒十三年九月初四日撫臣德馨展覲旋江行知奴才飭四臬司本任謹於九月初六日將藩司印信文卷委員齎送正任布政使臣李嘉樂接收卽於是日准署臬司督糧道臣鄧蓉鏡將臬司印信文卷委員移交前來當卽恭設香案望闕叩頭祗領任事竊念奴才一介樗材重權薇籀幸稟承之有自敢云舊轍可循愧報稱之未能終　銓材難副兹復獲紓重負仍叨臬事時陳查江右當吳楚交衝臬司乃刑名總匯舉凡安民察吏禁暴詰奸在在均關緊要自維檮昧兢惕滋深惟有隨時隨事禀商撫臣悉心經理竭力　頓兾答高厚鴻慈於萬一所有奴才交卸藩篆仍回臬司本任日期並感激下沈理合恭摺叩謝天恩伏乞皇太后皇聖鑒謹奏奉硃批知道了欽此 
 
