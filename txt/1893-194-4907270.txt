# 1893 - 194 - 4907270

 

Page 1

 
 
[新印各書籍發售] [  圖書集成局啓]  
欽定二十四史全書實洋五十六元○欽定四史省實洋四元○隨園三十種責洋五元○刑案隱覽實洋七元○九朝東華錢震洋五元○歲置朝東華錄碼洋二元五角○左文襄公奏疏碼洋四元○稽圖三國演義碼洋二元○駁案彚編碼洋二元○明委稗史碼洋七角○明季南北略碼洋一元二角○欽定六都處分則例碼洋一元二角○補註洗寃錄碼洋六角○慶熙字典碼洋二元五角○臨證指南碼洋一元五角○花月痕碼洋七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請移玉甲報館帳房可也此佈 
[三百四十二號畫報告白] [  點石齋啓]  
滬北張氏味蒓園日前有本邑人小朱年纔志學因所　妓女陸曹芬與伶人小阿福體臂情深賴含酷意糾募欲門幸卽解散不然夢　成巨禍矣他若鐵人之善行義犬之救溺鸚鵡晉人而啓量頭藜似蝗　遭殃姣妻者笑柄喧傅善奕者美　作彩者　治　　服親行山右查吳奇慘萬狀及所附叢抄等圖說並劉阮入天台册頁一張准於初六日出售再本報自一號起至三百號止現已補印齋全　卽購取可也 
[論上海流氓之日多]  
上海流氓之多幾於書不勝書辦不勝辦言者旣口枯而舌爛辦者亦力殫而神疲而若輩竟日見其增不見其减豈果清議不足畏王法不足懼乎蓋流氓者固自以爲無罪者也若輩多係游手好閒無所事事乃相約成羣結隊或見鄉人而視爲砧上之肉或見婦女而恣其調笑之情其所得者不過敲詐之錢其所犯者不過調戲之罪於性命固無傷也於名節亦尚未至於遽失也然而苟不有以禁之則日縱日恣將來勢必至於傷人性命損人名節此固必然之理不待智者而後知也顧公堂之上罪至枷責而止再重監禁數年而止此外無可辦之權也卽移送有司衙門可以儘法懲辦而若輩此時所現犯之罪究亦不能以逆億之故而故入以重罪此則又非南面者可以任意出入者也昨報載淞北閒談二則皆係流氓其一爲小湖羊拉某甲吃講茶而遷怒於茶館主某乙肆行搗毁其一爲浪子四人將繅絲之婦女調戲致該女大受瘡辱此二事事雖小而亦可知上海流氓之多而且横小湖羊旣爲著名四十八黨之首則地方官早應訪拿懲辦何以至今漏網俾得於夕陽西下時結隊游行見有年輕婦女謔浪笑傲無所不爲致該處下海浦一帶居民莫不畏之如虎而彼浪子四人者亦步武小湖羊之所爲見婦女攔路調笑觀於彼婦大各失洋四元若輩卽一鬨而散則其瞻尚小以視小湖羊具體而微惜該婦投訴虹口捕房但控失洋捕頭遂以無憑不予准理該婦怏怏而回反足使若輩增其勢𦦨而巡捕於此等事雖亦時有見而拘獲者而一時耳目難周又豈能處處而防之刻刻而查之况若輩黨羽衆多聲氣靈通通風報信者頗不乏人又豈肯落巡捕之手由是言之巡捕包探旣於此輩無禁獲之法投報捕房又以無憑不准則愚懦之人以及柔弱婦女理應爲若輩所魚肉乎嘗言上海小流氓之多將來恐釀小金枝之禍前日有友人言及梅春里亦有爲流氓所欺擲磚石於破璃窓致傷婦女之面雖經報捕派探往查而若輩仍有不肯罷休之語夫以捕房之力治流氓宜乎摧枯拉朽毫不費力矣而懾慴於一時仍不免報復於後日彼安分良民旣不能日日防之又不能動輙以捕探爲護身之符不亦束手而無策耶夫此等流氓其意祗在乎訛錢其調戲婦女猶屬餘事何則嘗見尚仁里及各處弄内小流氓沿途攔截妓女乙轎與跟轎之娘姨大姐恣其調謔而末後往往攫其簪珥以去卽虹口等處繅絲棧出來之婦女或有被流氓中途攔截者每每一面調笑而乘機拔其銀節奪其錢包彼蓋醉翁之意不在酒若遇婦女之輕狂蕩冶者則亦不肯放過矣然而尚有玷其身而仍攫其物者則其情尤可惡也而公堂之處之者則不過禁押枷責而已故若輩全無所忌憚而日見其多說者謂治亂民用重典此輩固亂民也懲一可以儆百曷不如鎭江府王太守之辦拐匪寘之死地俾見者有所儆　顧拐匪則可以站寵斃命流氓則不能以站籠斃之何則罪不至死也彼自知其所犯必不至死不過拚出兩腿一頸以是百折而不回而爲之上者遂至於無所籌其善後之策不亦貽笑於若輩耶嘗謂辦流氓者莫妙於使人識認欲使人識認故捕房有拍照之舉施之於盜賊而不施之於流氓流氓之照不勝其拍也且卽使拍之亦不過捕房中人認識之而已外人仍不之識也竊以爲與其拍照不如剌字剌字有一定之律不得擅用則變而通之用外國藥水冩字於其身初犯書臂再犯書面使人一望而知果能痛自悔過則可以爲之洗治復予自新此法果行吾知上海之流氓或者可以斬自斂戢乎 
[諭旨恭錄]  
　　五月二十六日奉旨珠隆阿著調赴步軍統領衙門學習廷䕫長秀著記名詹事府左贊善員缺照例將華金壽轉補所遺右贊善員缺著李昭煒補授擬補内閣中書陳圖著准其補授吉林右翼助教員缺著擬正之榮春補授擬陪之慶祿著記名保舉直隸候補知縣余昌壽著照例用開復前山東濰縣知縣沈葆瓊前山東試用知縣梁錫祜俱准其開復原官仍發原省照例用明保湖北候補道裕庚著以道員用欽此 
[遷地避兵]  
　　香港新聞紙云法暹齟齬不已寓居濵角商人多回香港其有住暹日久娶暹女爲妻者亦帶至香港以避兵氛法人在暹貿易者暹人已不與來往有一法人致信於法國外部大臣大略謂法因用兵於暹以致暹人忿恨所有機器及各項貿易皆與别國商人來往而法人之懋遷有無竟無人過問云云噫誰爲爲之孰令致之哉 
[暹事補述]  
　　暹法之事日亟一日關心時事者莫不深以爲憂有友人旅處暹京者投函本館云刻下暹法已大决裂因暹人前獲法人十二名咸無生還之望强悍之法安能忍而不較故觀者謂不出旬日暹地必爲戰塲今各國駐暹領事官咸向本國請派戰船以資保護商民免被亂兵所擾德意志等國已推英國執牛耳想七八日内艟艨巨艦當可雲集於暹港中惟我華人旅居暹地者較他國爲多其已掛名洋籍者尚可稍安餘則莫不惶惶然有朝不保夕之勢然則握符秉綬者覩斯危急正宜請國家從速派撥戰船赴暹以資保護旅處是邦之衆乃竟寂然無覩實不知我 
朝何以置此數十萬赤子於度外而不一顧及之也以上皆來函所述來函又云暹羅國家現已𫏎粟五千車倘法軍一動則暹港隨閉此中情形甚爲亟亟云觀其所言則旅暹諸華民有不啻倒懸之苦矣爲民上者其亦憫及也否乎又美江來信言有越南人約一千六百名馳往美江之甘馬力地方不知何故忽然走遁惟棄其病者流落此處未能携去云又聞某日司馬懿輪船由濵角至香港有華人八百名暹羅婦女二百口兩之而至蓋因暹官近日將舊船堵塞紅燈河口咸謂兵戎之事近在目前故早爲避患之計也魯　船由濵角啓桂亦有華商多人兩之日口風鶴之警可想而見 
 
 

Page 2

 
 
矣說見新加坡及香港日報蓋未開仗以前之事也兹則兩軍對壘情形又各不同然明日黄花或亦關心時事者所宜采故補錄之 
[巨鋪被焚]  
　　新加坡消息言五月二十夜是處失火焚去大行鋪二家棧房貨物悉付刦灰聞由九家分火瞼共保洋約二十萬元云 
[匪首成擒]  
　　宜昌一帶前因謡言蜂起居民紛紛遷徙此已屢登報牘兹接續信言鼓樓　及土門㘭各村社當時暗自遷移不敢明言宜昌鎭蔣鎭軍聞此消息密派兵弁往該處密探實有會匪麕聚約於五月初五日置酒邀集在會匪黨欲於十八日起事不料初五日風聲漏洩會中人不敢聚集旋經蔣鎭軍查有端倪於五月廿二夜半時滬中衡　遊戎乘坐砲船帶領兵丁數十名往楊家洞地方將匪首冉姓拘獲時值五鼓飛解回城訊知在會多人皆有名姓册簿遂續派兵差拘獲土匪五六名訊問之下供稱黨羽甚多家中有一紅摺子備載姓名又供下首楊溪地方有五七百人鼓樓培土門㘭約有千餘人散在各處者亦復不少此係得諸傳述惟首惡旣已成擒謡言不禁自息誠地方之大幸也錄之爲宜地居民慰並爲迭聽者慰 
[學憲起節]  
　　浙江學憲陳大宗師接試嘉興本報已迭經紀載兹悉宗師於初一日八點鐘發落一等生員及新進諸生諄諄然諭以努力螢窓勉成大器至十點鐘時排齊全副儀仗赴文武各衙門答拜遂出東門文武各官早在官廳中鵠候宗師次第相見一揖而别嘉興府楊太守邀赴烟雨樓小飲一賞湖光樹色宗師以急欲回杭堅辭不赴當卽解維繞道南湖向杭州塘而去嘉協弁兵站隊放槍水師砲艇亦升砲恭送各官送至陡門始回桐石兩縣卽在是處迎送宗師於初三日卽可抵省今將八學新進案首列下嘉興撥府姚景崇嘉興張文澂秀水朱王林嘉善姚葆慪海鹽王嶲基平湖奚蕙圻石門吴貞懿桐鄉鄭鴻章 
[金萱日麗]  
　　本月初四日爲江蘇撫憲奎大中丞之太夫人八旬壽誕各處文武官員先後晉省恭祝遐齡凡以禮物往賀者中丞一概璧還體貼下情無微不至惟趨轅祝嘏之人不可不有以欵之遂由滬上招集黎園子弟在署中演劇絲竹嗷嘈衣冠濟楚瑶池觴泛鈴閣輝騰自初三日起蘇滬諸名角無不登臺奏技霓裳清曲疑非人世得聞迨初四日鵷班碩望鷺席名賢無不樞衣而來躋堂介壽馬塵車轂塡溢街衢轎行輿夫合城内外計之幾空冀北之羣各店鋪及小本營生者爲之利市三倍猗歟盛哉 
[竊土破案]  
　　豐順輪船於上月初三晚抵津初四日天未黎明失竊洋藥一箱此已列報是船載洋藥八箱置於二層櫃上當晚到埠並未開艙不知何以不翼而飛當由買辦回明招商局總辦黄花農觀察函致津海關道盛杏蓀觀察轉諭天津縣飭捕嚴查並電致防營兵勇在要隘處協緝差捕奉諭之下知輪船抵埠有所謂十大惡者專以購買小貨爲名乘間偷竊客貨此輩每聚集河東而河東設有鐵路公司車站深恐贓賊或附火車逃逸時輪船出有賞格緝獲原贓者賞洋一百元大廠捕盜勇恐賊逃往唐山當卽躡蹤偵緝及至唐山與十大惡中之麻德相邊麻德姓張名德因面多麻紋爰以麻德呼之其父在津海關前充渡夫自食其力麻德向來裋褐不完此次御兩截羅衫手携紈扇儼然濁世佳公子捕盜勇見之笑謂曰適從何處來將往何處去行竊輪船洋藥分贓共有幾人銷贓在於某處盍明以告我麻德初不承認後以利誘以刑求始供三人同竊得價洋四百八十元售於河東紀珍佟玉轉售於唐山等處當經分别查吊原贓拘獲佟玉紀珍並供出同竊之大鼻烟高二等人解案上月二十日晚間由天津縣訊問聞又牽涉多人想須按籍而求盡法嚴辦俾若輩稍知儆懼商旅得以安枕也 
[小姑服毒]  
　　嘉興北門内張家弄有江西人某甲賃某乙之屋開設小木作已有年矣乙住屋之後進與姑嫂及嬸母同居姑年届花信待字香閨頗能以禮節自持甲瞰其美欲娶畫中人俾主中饋然恐商之於乙或遭拒絶遂效陳平之詭計揚言於外謂六禮旣備百兩將迎嫂若嬸聞之向小姑詰問小姑無以自明遂於上月廿七日暗購洋烟呑服迨毒發急爲灌救已無及矣渺渺香魂竟歸泉壤當卽函催親族前來向甲問罪甲無詞以對衆遂縶以黑索欲送官署請辦後有和事老從中調處始交會館辦理女屍則於廿九日備棺收殮嗚呼本無瓜李之嫌何遘妻菲之譖女之寃不得伸甲之罪尚可逭乎 
[閩垣試事]  
　　福建學政王大宗師牌示五月二十四日考試福州府屬十縣文童古學黎明時諸童紛紛聽點入塲有陳大眉者頂冐陳姓童生應名領卷廪保某甲不肯唱保宗師詰知其故喝令將大眉發交提調官管押候訊立賞某甲番佛十尊是塲題目韓昌黎夢呑丹篆賦以文公少時夢呑丹篆爲韻賦得十里南風草木香得香字二十五日考生員古學二十六日考閩侯兩縣文童正塲閩縣首題車所至次題水信無分於東西無分於上下乎人性之善也猶水之就下也人無有不善水無有不下侯官首題露之養次題今夫山至寳藏興焉通塲詩題賦得甘露時雨得甘字 
[欠案訊結]  
　　福州美打洋行辦房趙某於前年虧倒計欠美打洋東銀五萬六千餘元禀經英國駐福州領事官集訊諭令趙某變售房屋産業償還二萬元完案另有趙川記匯厦轉向香港支收票銀一萬三千元因趙已倒帳未經交銀厦門錢莊卽電止香港錢莊將此匯票駁回作爲廢紙美打行東恐趙川記於此種匯票或有暫存往來之欵未經劃除若能查明無論多少須由公正人酌核均歸美打收回嗣經厦門公正人查明不獨無分毫長存厦門錢莊反揭欠厦門錢莊四千餘元禀由厦門分府拘追攤折由親戚帮貼償還在後美打又請厦門英領事官照會地方官代趙川記向各錢莊索取匯票之欵嗣經趙某到厦具禀聲明實無銀項匯兌情事况共欠美打除去一萬三各匯票駁回外實計祗欠五萬六千餘元若加扣一萬三千則僅祗四萬三千餘矣請吊帳簿核對英國嘉領事查明此案原委商請道憲婉勸各錢莊邀公正人向美打理處道憲卽諭令厦門各錢莊湊足二千元以償美打訟費此案遂結 
[鰣魚戲]  
　　時魚産洞庭湖每年春末夏初隨潮入江沿江漁人撒網以求銀刀玉尺傾筐入市其價較常魚倍蓰自入市以至收網首尾僅匝月過此則岸闊江空欲求一尾而不可得故漁者自始至終按尾抽取釐金俟收網時雇梨園子弟搭臺演劇以答神庥上月二十七二十八等日在江濵演劇漁舟蟻集江干環繞成村不下三四百艘每當日墮崦嵫漁翁釣叟箕踞船唇觥籌互勸醉語喧闐乃知泛宅浮家此中自有樂趣正不必陸地仙源始可避囂寄傲也 
[示拿痞棍]  
　　特授漢陽縣正堂在任候選府卓異候陞加五級紀錄十次薛爲照案出示曉諭事案奉巡憲札開照得漢鎭五方雜處遊痞最多實爲地方之害迭經各前道剴切勸諭並分飭查拿上年六月内據漢同知拿獲著名痞棍馬幼喜等五名禀請發交漢陽縣收審詳辦在案兹本道下車伊始訪聞此等痞棍逐漸來漢故智復萌每日三五成羣酗酒打降滋擾市廛夜間遊行僻巷欺凌良懦爲害尤深甚或開塲聚賭窩匪保娼誆騙民財拐囤婦女種種不法殊堪痛恨若不查拿懲辦何以儆兇暴而安閭閻除開單札飭地方官會營按名拿辦外合亟出示曉諭爲此示仰軍民等一體知悉務須互相勸勉痛又前非勉爲良善本道寛其旣往予以自新倘敢怙惡不悛定卽拿案重辦决不姑容三尺森嚴毋貽後悔其有被害之家許將該地痞扭送來轅發縣究辦仍不得挾嫌誣告致干反坐其各凛遵等因除出示曉諭外各就開單札飭備札行縣卽便會督營汛一體嚴拿究辦仍將辦理情形隨時報查毋違此計單一紙等因此案歴經前縣列榜出示曉諭曁移營並飭差查拿在案兹本縣訪聞漢鎭地方仍有痞棍無所不爲肆無忌憚亟應查拿懲辦以靖閭閻除飭差嚴拿究辦外合行照案列榜出示曉諭爲此示仰軍民諸色人等 
 
 

Page 3

 
 
知悉嗣後倘遇該痞棍等仍前怙惡滋事許卽捆送來縣以憑儘法嚴辦决不寛宥其各凛遵不違特示計開痞棍江老五曾乙巳高必臣莫花樓蔡伸山漢陽人陳華亭鄭家興咸寍人張開遂鄭元茂鄭元和王小發艾宏智戴大明馬老寳吳世和 
葛世明董幹臣陸光亭沔陽人俞錦堂漢陽人鍾福亭張華亭黄陂人姚金鎧漢陽人蕭漢卿黄陂人李戢齋孝感人吳佑亭鄧洪丁步雲陳剛姜玉豐漢陽人姜連升陳刀子黄陂人丁老九楊三漢陽人王太平方壽臨戚老九何玉廷江夏人孫宗山武昌人黄老么漢陽人涂和尚余四黄陂人劉狗子孝感人王芝亭胡兒寳漢陽人宋生甫武昌人周光亭漢陽人江玉亭荆山人周殿元黄陂人周幹田殷吉三陳吉堂湘潭人黄開元劉福亭徐青雲毛老么王老三鄧春亭 
王六亭陳春山沈道人劉禹門王茂亭洪老么 
[開辦核奬]  
　　辦理順直蘇寍等處賑捐松海防分府劉上海縣正堂黄爲出示曉諭事照得上年順直被水成災蘇屬之徒陽兩縣並寍屬之甘泉等縣均被旱災飢民待賑孔殷當奉憲飭會同勸捐解濟等因奉經遵飭在本分府署旁土地祠内設立公所勸據滬上各業紳商量力捐輸分解濟賑在案所有捐欵荷蒙直隸爵閣督憲兩江督憲江蘇撫憲奏准奬給虚銜封典貢監生等項按例銀四成兌收並准援照准廣新章收捐翎枝各項轉飭查明捐户履歴赶緊造册請奬等因奉此除於六月初一日開辦核奬外合行出示曉諭爲此示仰滬上各業紳商一體知悉凡此次捐輸賑欵者限於一個月内赶緊開具三代履歴年貎籍貫指請何項檢同原給印收照章備齊部飯公照等費赴局呈請核奬以憑造册詳請塡給實收一面奏咨給奬此次奉文七月以前須造册送津不得展限一經限滿卽行册報碍難補奬毋得遷延自悮切切特示 
[故劍重逢]  
　　法界同安里内有張三老太者女蟻棍也去歲九月有姑蘇女子因夫妻反目携二小孩逃至上海往依老太居焉其夫四出找尋杳無消息今春女子與製僞洋銀之某甲私識賃屋以棲其夫適因事來申道經菜市街見其妻與二孩在門外納凉露坐遂一併扭獲送至英租界親串家甲知已漏洩春光潛行逃避後倩友向其夫商說賂以番佛若干尊其夫乃曳尾縮頭携妻而去 
[划船覆溺]  
　　划船某氏前日在城中裝載淤泥出大東門水關至龍德橋浜内時適潮湧風狂氏支持不住船卽覆没人亦墮水旋爲鄰船所見援登彼岸始慶更生 
[發堂擇配]  
　　妓女林黛玉被鴇婦掯阻從良投縣喊控已紀前報前日午後由帮審委員葉司馬提訊妓稱係蘇州人丈夫逝世後難以度日遂作滬上之游在東棋盤街新清桂堂爲妓今年端節調往榮錦里内鴇婦王家娘家爲夥取帶擋洋六十元又取男傭女僕帶擋洋一百九十元近有張姓客願出洋三百元娶小婦人爲妾被王鴇百般覇阻惟有投案喊控冀離苦海司馬問張姓現在何處答稱不知司馬曰將爾發往善堂爾意願否林稱最妙司馬遂飭將林黛玉發堂擇良婚配從此有情人成了眷屬亦一叚風流佳話也 
[研究賭棍]  
　　舉人王翰臣在滬上行醫曾投英公堂控徐聘之等誘令局賭騙去鈔票銀包探奏少卿拘徐解案蔡太守訊供之下飭押候傳容留賭棍之倡婦金仙訊問已列入報章昨日奏探禀稱金倡已到請卽訊供王訴稱舉人與徐聘之同在老椿記棧賭博是日共有四人入局棧主或未得知野倡供稱小婦人家在蘇州先有童姓狎客帶陳客至小婦人家小婦人向有氣急之症聞王大少醫法高妙故請來診治愈後偶然言及陳客聞之言揚州鹽務中人楊老爺亦患氣急醫藥罔效可延往診之卽繕就信函交與小婦人處龜傭前往延請後尹等會晤之下卽呼擺酒不知如何設局誘財徐聘之供稱陳姓由金陵同附某船因之相識許姓與小的並無半面緣現已不知何往蔡太守飭將金娼卽行開釋徐聘之仍行管押着交陳許再訊起案之洋銀六十九元暫存待領 
[假票轇轕]  
　　姚秋泉至英公堂訴稱素與張樾岩爲鄰張携五彩公司未到期之支票一紙計洋銀二十元抵去洋銀十九元當時信張誠實並不持往照對及届期往收言是假票是以投報捕房兹將抵據呈閱張供稱生員係本邑人雖曾居間抵借其實由殷符卿商諸盛菊蓀同立抵據當時曾囑姚持往照對生員並不知票之眞假姚曾延生員課伊子讀書不應驀然送捕房管押惟其中生員亦借用五元目今卽可措繳殷供稱原籍蘇州此票由秦姓交來奏曾欠洋銀一時無從措還是以出立期票後適有用處倩張另行抵借洋銀十九元除張用去五元外餘與盛合開照相店作爲裝修之費此票原是五彩公司新記帳房所出蓋有圖章盛供稱家在蘇州與殷在治下合開照相店是以同立抵借據如今情願具保容卽帮尋秦姓大約一禮拜内可以來案將抵欵措還包探黄四福禀稱小的曾往五彩公司查問此票並不是公司中所出今將公司中圖章式樣齎呈電察姚又稱祗認張一人與殷盛均不相識蔡太守飭將殷管押准盛將覓人保出限一禮拜内尋交秦姓追還洋銀十四元張旣名列膠庠卽送請學師宣廣文追繳洋銀五元各據暫存 
[車夫白打]  
　　前晚八點三刻時本邑英租界大馬路西首華商總會車夫陳少梅卽陳鳳春將褲脚撩起露其兩腿閒坐納凉一百六十五號華捕見而拘拿致與爭閙隨經三百四十二號華捕帮同拘獲沿路肆毆事爲其主宋甫明所聞以華捕兇横凌人延英律師小威金生主控昨日捕頭令將陳解至公堂一百六十五號華捕禀稱昨夜八點三刻時小的在南京路卽大馬路西首巡行見陳撩起褲脚植立街心喝止不依反將小的拉入旋有轎班出店等將門關閉扭小的兇毆以致號衣撕碎幸三百四十二號華捕叩門入内帮同小的拘陳解案小的等並不行兇三百四十二號華捕禀稱其時小的亦在是處附近巡街聞人言有華捕被華商總會中人關閉兇毆急往叩門入内將陳拘案小的等並不毆伊陳訴稱昨夜小的車載主人至華商總會後因天氣炎熱暫在門内納凉並不植立街心突有一百六十五號華捕到來拘拿小的有人勸伊不必如此華捕不允旣而又有一華捕到來拉小的至捕房並毆傷胸背等處小的並不毆捕尚乞原情宋訴稱職員雇陳不料其竟入内拘人職員聞聲下樓向一百六十五號華捕言不必拘拿如果違章請官傳質可也一再開道華捕不依又有三百四十二號華捕到來襄助同將陳拽出大門毆辱如此行爲殊覺兇横太甚故延律師小威金生申訴威律師稱巡捕拘人向有定例豈容貿然入室將陳毆扭以致受傷訴畢問一百六十五號華捕曰爾稱被車夫毆辱身上有傷乎答稱小的身受内傷問其時月明否答稱電氣燈甚明問畢告蔡太守曰陳旣有傷請卽騐視太守飭差脫去陳之衣服騐得胸背確有微傷問一百六十五號華捕曰是時總會中人曾否閉門供稱門已閉問上閂否供稱未上問然則三百四十二號華捕如何入内供稱叩門而入宋小鶴袁倫紀同稱其時職員等均在總會内聞喧譁聲出而視之見一百六十五號華捕拘陳經職等向之勸導此捕已有允從之意忽有三百四十二號華捕到來不問情由將陳拽出太門沿途毆辱錢也村訴稱家與總會爲隣曾見華捕隨路毆陳是實威律師又問華捕曰爾看到案之各見証人昨夜均在塲否供稱内有一人在塲問爾等毆陳時是夜有一三道頭華捕喝令不可如此供稱小的等扭陳至捕房時有人追來要毆小的等三道頭華捕見而喝阻威律師又稱租界中英捕頗講理印捕講力華捕則大半講毆人應請堂上公斷麥捕頭稱日來傅諭中西捕禁止下賤之人赤身露腿並不諭令拘拿至陳已送醫院騐明無甚傷勢太守謂麥捕頭之所以諭捕者緣各粗工人脫衣撩褲站立路旁婦女見之殊屬不雅觀故耳但中外風俗不同如陳者確非違犯法律今一百六十五號華捕所供因車夫不肯進内反將巡捕拉入此說尚無的實証人而陳之被三百四十二號華捕等棍毆雖生騐得不甚受傷然已衆供如一則此捕應予查辦未便寛容薩副領事及 
 
 

Page 4

 
 
麥捕頭均甚以爲然太守又謂此案係華捕控陳應卽批銷將陳開釋 
[縣訊種火]  
　　英租界集賢閣主孫慶雲控夥宋竹山種火蔡太守訊供之下以案情關繋甚重飭將宋送縣辦理前日午後帮審委員葉司馬升堂研訊宋供在集賢閣酒店爲夥素來安分此次披屋内失火實因店中虧本難以彌補店主孫慶雲遂出此下策當經衆隣驚覺立卽救息事尚未成孫遂委咎於我司馬以孫未到無從質對飭將宋交保候傳孫到案質訊 
[贈藥鳴謝]  
　　炎熇偪人痧症易發本館屢承諸善士以痧暑藥見貺拜登之下極荷雲情兹又承孫君鏡湖貺以痧藥及救急茶此亦及時之妙劑也謹循例綴數言於報尾以達謝忱 
[慨擲朱提]  
　　本館協振所昨承蛟川閒客以紋銀四錠助振平見重二十兩零一錢申元二十一兩三錢七分七沛廉泉之水拯瘠壤之民較之祗園布金凈土建塔其功德殆勝十倍旣掣收條復綴數言於報想好善者必當聞風興起也 
[上海六馬路仁濟善堂彚解山西第六批賑欵啓]  
　　謹啟者山西賑務待欵孔亟敝堂疉次彚解接濟散放奈因地廣民困未蘇且時當盛夏疫病流行飢驅餘生何堪設想兹敝堂勉籌第六批規銀一萬兩兌現分裝五箱外附藥丸藥茶等十四箱併裝七連箱又申報館　業會館各種暑藥兩箱並蘇松太道憲給單免稅託招商局新濟輪船叨免水脚運往天津請晉邊拹賑局憲派友赶解山西交潘振聲褚敦伯先生查收以濟急需是批申報館一千五百兩絲業會館四千五百兩敝堂四千兩合併聲明嗟彼哀鴻嗷嗷未息惟願善光善氣感召天和此善昌等日夕焚香代億萬生靈而禱祝者請登報章佈祈公鑒施善昌等拜啓 
[書畫奇珍彩票助賑]  
　　少欽仁兄大人閣下前奉手翰敬讅道力日進康彊逢吉慰甚弟俗塵三斗無可陳於左右幸轄境安謐精力猶足支持耳小女書畫隨意塗抺乃蒙鼎力揄揚以彩票得值助賑功莫大焉欽佩之餘更深感　兹又送呈書畫一百件標明上等次等奉懇代籌振欵災黎幸甚小女尚有謹呈訓誨書畫數種容再寄奉專懇敬請道安愚弟沈秉成頓首再聞另有閨秀亦以書畫助振兹另呈花卉十件係外孫女許兆梅所繢隨其母學畫功夫甚淺年尚穉幼亦有好善之心可否附入諸閨秀之末一同助振尚祈裁酌是幸再請台安弟成又啓○謹啓者皖撫沈大中丞壽慈女公子憫念災區曾以親筆書畫售彩助賑洋一千元今善昌接奉大中丞惠函敬悉女公子無量慈悲再造山西親繪山水中堂翎毛花卉手卷册頁正艸篆隸楹聨大小一百件並其令嫒兆梅女士親繪花卉十件一并踵售助賑又奉徐子靜觀察以上年購票得彩五十四件薛大善士得彩十件并入售賑合成一百七十四件益以衆善助賑之金鑲翠環翠鐲白玉扣帶朝珠漢玉益智圖書碑帖等及善昌所篆鎭宅催生符軸同人公議編爲彩票二千號每票售洋一元得彩二百號售完在敝堂神前拈香開彩一面登報對號取件想樂善諸君子贊成救命之功又獲非常之寳一舉兩得惟望從速購取俾得及早彚賑功德無量敬祈公鑒上海六馬路仁濟善堂籌振公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[騙術更奇]  
　　著名騙子朱東生拐騙情形昨已紀諸報牘兹聞友人傳述一事更有足令人解頤者請得錄之以資談助數日前朱至小南門内某醫處僞稱北市某綢莊有一學徒下體患毒瘡而諱疾堅辭不欲人知道今特先奉鷹銀四餅以備藥貲待其到時須挈到密室中緩緩爲之施治否則將滿臉紅霞矣醫者諾之朱辭而出至某綢莊選定寍綢二匹湖縐若干約值洋銀四五十元倩學徒送至城内收取價銀學徒隨之而往至則先令坐於客位將貨携至樓上僞向醫者歴訴病由然後下樓挈學徒至密室並囑其少安毋躁須聽先生指揮語畢躡梯而下遲遲良久醫者詢以病由學徒茫然不解細詢之始言送貨來此醫者遂恍然於被騙急往客座中尋覔則已如黄鶴凌空矣學徒無可如何將情回白莊主莊主疑爲醫者串通哄騙意欲控訴琴堂後經人勸解再三以半價賠償其事始息 
[無賴宜懲]  
　　垃圾橋北岸後唐家弄一帶毗連租界流氓多匿跡其間當夫日下西山繅絲棧諸女工工畢而出若輩卽成羣結隊調笑譏評旁人苟向之譴呵若輩輙以老拳從事誠惡俗也前日彭王廟人某甲肩負香瓜至垃圾橋東首喚賣有某繅絲棧女工向之購取無賴團團圍住品足評頭女工亦反唇相稽喃喃怒詈中見而怨甚向無賴正言申斥無賴遂遷怒於甲將瓜擔踢翻又扭至某烟寮肆行訛詐甲勢不能敵祗得任其所爲無賴遂攫其身畔錢文呼嘯而散有揀茶葉女工名玉紅者年華二八艷姿絶塵前晚彳亍回家細步伶仃欲前且却無賴子尾隨其後蜂狂蝶莽幾於抱住花心玉紅行至鎭江公所前見地僻人稀深恐被其汚辱遂極聲呼救無頼知事不妙奪其所携之食榼冋西疾馳旋經鄉老見之急喚數人窮赶無賴始棄榼而遁 
[上海縣署瑣案]  
　　李東生强攫船户王瑞山之櫓黄大令飭差往提李瞻敢拒捕將該差凌如毆傷凌回縣禀訴大令騐明受傷屬實仍飭往提旋經凌在西門外將李拘獲前日下午由葉司馬研訊四圖地保吳桂順投案候示王瑞山供係松江人載柴草來滬售清後載糞回松前月間停泊八仙橋忽有著名地棍李東生强借洋銀不遂所欲將櫓一枝攫去並將小的拖上岸側百般恐嚇以致船隻漂流無蹝司馬問地保曰爾知王瑞山之船何在答稱氽至西門外護城河經人撈獲暫時看管容小的前去訪查司馬命提李至案供稱係江北人向係小經紀並不攫王之櫓地保曾來查問小的對以並未攫櫓不見憲差到來安有毆差之理凌禀稱小的奉諭後協同地保前往李與三子一婿一擁而出將小的拉進房中肆意毆打徧體鱗傷當奉騐明現求究辦司馬以李東生訛索不遂攫取物件且又糾衆拒差實屬目無法紀暍令重笞二百板枷號一月發頭門示衆期滿再辦一面着差保查明王瑞山船隻禀覆候核○龔海泉控許金坤攫取耕牛葉司馬斷令許將牛交還並賠洋三十二元已記前報前日許呈洋三十二元及耕牛一頭龔稱小的之牛肥大此牛瘦弱異常已非原物不願具領司馬曰再令許加洋四元可乎龔稱必欲收還原牛司馬怒曰若爾牛已斃將如何本委令許加洋四元已屬格外體面爾尚不知好歹耶龔仍嘵嘵不已司馬謂爾亦不是規矩人前將堂弟婦出售所有身價爲爾獨得此實爾之劣跡本委無暇深究旣不遵斷任爾上控可也一面仍著許金坤再交洋四元俟交清開釋○陸坤榮扭劉洪氏喊控盤踞滋擾前日下午由葉司馬提訊陸訴稱係本邑人卜居城中有餘房租與劉洪氏嗣因虧欠房金押令遷移詎料遷出後時來纏擾借洋二三元不等去年曾在案下涉訟奉竇前憲斷給洋二元具以後不來滋擾切結不料前日又來盤踞是以扭案喊控劉洪氏供曾借陸房屋迨遷出後尚存頂首錢是以向索不敢滋擾家中有年老之姑並兒女七人嗷嗷待哺出於無奈司馬曰本委將爾送往善堂爾意如何供稱甚願司馬遂判將劉洪氏發堂留養○陳左煇控陶大忠覇佔田畝一案前日午後經葉司馬提訊陳訴稱職員係本邑人有田數畝被陶佔去五分向論不理投案控告司馬問每畝約值若干供稱值洋五十元陶供小的未佔陳田實被誣控司馬曰爾若不佔陳田陳不致平空來控陶俯首不語陳求請履勘司馬曰爾等起釁甚微一經請勘豈非浪費錢財本委判令陶大忠减半償還洋二十五元兩造遵斷而退 
[巡局訊案]  
　　紹興人許某由原籍販買繭衣五六十包來滬售於英租界馬某絲棧卽欲運往别口此項繭衣雖曾捐過例應由南卡報騐此次許未及往報爲南卡某委員所知特飭巡丁將許尋獲誘至南市扭入廿三七鋪巡防局黄衡堂二尹略問情由卽謂勇丁曰許雖未曾報騐究與逃捐不同該勇稱照例須罰銀六十六兩有奇二尹以許情尚可原如從輕罰鍰本委可衡情酌斷該勇丁不允二尹卽命送歸厘捐總局核辦○周阿福肩挑菜疏沿街喚賣有口操楚音之劉意蘇因論價不合遽奮老拳移時忽言失去小洋一角欲令周賠償周以其有意訛詐扭至廿三七鋪巡防局劉穆亭二尹訊問之下劉稱係湖南人在某營後哨爲長夫刻欲買菜將小洋一角藏在耳内於打架時失去周稱並未見有小洋二尹判罰周阿福小洋二角給劉周當堂交案劉稱不願罰洋求大老爺懲責二尹著將兩造送歸該營官自行辦理 
[法界捕房紀事]  
　　西寳興里第三弄施公館被賊越窓而入竊去水烟袋一枝夏布褲二條因投報捕房請爲追緝此上月二十九日夜問事也昨日某包探拿獲著名積竊小無錫見其頰上刺有積竊兩字知爲胠篋中之老手向之盤詰直認不諱併供出餘慶里某飯店所失大錢五千文亦伊所竊水烟袋質在榮興押店遂前往吊出夏布褲二條質在西門某押店須移請巡防局往吊遂將人贓送入捕房捕頭命押候解送公堂請葛同轉訊辦○前日下午招商局金利源碼頭正在收斛小麥忽有竊賊施其長技乘間竊取若干管碼頭巡丁見之立卽拘送捕房管押 
[桃隝瀘電晉義公信信昌復昌蘇電蘇賑各公所晉賑記二十五]  
　　敝處所分晉饑編捐册務求巨人長德儘於六月底以前速爲集募不拘多寡隨册交還以濟急需至叩至禱○直隸籌辦至邊協賑局批牘云第六批規銀一萬兩如數兌收卽日匯解晉邊潘紳等查放昨據潘紳太原來電及專函均稱豐寍一帶須再續放每口錢六百文關内朔平右玉等處未得義賑而官賑所得無幾不足救命現已由褚紳及天津顧紳分往補查但恐人數衆多尚須接濟鉅欵只在此兩月内赶辦遲則不及應請貴公所迅速籌解俾得及時補救是所跂望○又云第七批規銀五千兩已由電報總局收支所電匯來津卽日彚解豐鎭仍交潘紳易錢散放接潘紳初七來函已派吳紳季常往賑山隂應州顧紳孟臣分賑左雲朔平等處糧價日見昻貴外間販賣之人尚未能絶跡當此青黄不接正窮民無計謀生之日斷不能少此續賑等語尚希迅籌接濟遲則無所用矣○又云解到第八批規銀五千兩尅日湊解潘紳民表此時關内關外同時並辦義賑需欵甚急糧價愈漲銀價愈賤無法挽回惟盼秋收方有轉機耳廿五手答○津關來函云六批一萬七批五千八批五千明日派員解交振聲此間連明日所解已七十八萬官賑在外無如地廣人多杯水車薪實苦無可再籌再有兩月接濟便可歇手○上海大馬路保安堂瞿君梧生每遇大災必爲代籌兹又承交到桶捐及諸善長捐欵由信昌公所經收細數另詳清單書此以誌欽佩之忱[  桃隖散人述]  
[善人孔多]  
　　謹啓者敝堂接奉鄭榮記寳號交來江西鉛山縣正堂經募五十一户大善士共助洋三百元又奉蘇州恒孚銀樓寳號經募十八户大善士又桶内另户共來洋九十五元銅洋三元養心居大善士求病速愈樂助洋五十元江隂永恒義寳號經募十五户大善士共助洋三十二元銅洋一元均入山西急賑先後祗領感篆交深福報及身并子孫况救命之隂功最大解囊獨樂與人樂知天下之善士孔多人願天從定邀默相後有來者馨香祝之[  上海六馬路仁濟善堂籌振公所施善昌等謹誌]  
[邗江官報]  
　　五月十五日孫分轉厚由涖北差次來揚○十六日前貴州糧道松儲憲長過揚泰壩任分轉杰抵揚分幹李鹺尹德增回皖岸差次○十七日堤王局差遣項司馬兆麟由清江來揚○十八日柴鹺尹九齡由蕪湖來揚程鹺尉焜禀銷中富局○十九日湖北楊守戎　解餉到揚 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年五月二十五日京報全錄]  
宫門抄○選單○蘇撫奎奏保薦賢能懇恩嘉奬摧用摺○又奏特叅庸劣不職各員請分别降革勒休摺○滇撫譚奏請免武定等五州被災田糧摺○護江撫方奏請免駒射片○將軍依奏更換防營管帶片○五月二十五日禮部宗人府欽天監正黄旗值日吏部引見二十八名刑部三名理藩院四名國子監五名正紅蒙五名厢紅蒙八名健銳營七名○懷塔布謝管三庫恩○江蘇知府彦秀謝○恩○椿壽續假五日○召見軍機彦秀張蔭桓阿克丹○光緒十九年五月分選單知縣陝西保安丁秉乾甘肅甲安徽含山蔡如景江西廣西桂平周應溎湖北甘肅徽縣張若金順天俱監府經廣西柳州楊肇榮浙江監○○頭品頂戴江蘇巡撫奴才奎俊跪奏爲保薦賢能之員懇恩嘉奬搉用以昭激勸恭摺仰祈○聖鑒事竊維用人之要激濁凡貴揚清奴才每於實缺候補人員中留心考察稽之公牘證諸輿論或所治地方政聲卓著或所供差務才具優長此等賢能之選實爲僚　中不可多得奴才就其平時政蹟據實臚陳如蒙天語褒嘉俾中材有以自勉而不肖者亦因之愧奮庶不失以人事君之義查有吳縣知縣凌焯勤求治理力果心精前年辦理賑務周歴各鄉條分縷晰民間至今稱頌洵能關切民瘼實事求是上海縣知縣黄承暄理繁治劇肆應從容前在東臺通州各任所至有聲前督撫臣以其才具開展奏請調補上海縣該邑爲南北衝衢華洋雜處該員措置裕如而於交涉事件尤能不激不隨持平辦理奉賢縣知縣金元烺勇於任事有條有理地方興利除弊諸事務爲其難始終不懈在任數年如一日大挑儘先知縣汪瑞曾有體有用學識兼長前經臺灣撫臣邵友濂奏調赴臺深資臂助謂其志趣不同流俗洵爲確論旋因不服水土給咨回省現當洋務文案各差不矜才不使氣事無鉅細因應咸宜實爲遠大之器以上各員奴才知之旣確示敢壅於上聞合無仰懇天恩將吳縣知縣凌焯上海縣知縣黄承暄奉賢縣知縣金元烺特旨嘉奬以爲居官實心任事者勸大挑儘先知縣汪瑞曾請旨飭部調取引見量材催用以示鼓勵所有特保賢能各員綠由謹會同兩江督臣劉坤一恭摺具陳伏乞皇上聖鑒訊示謹奏奉硃批另有旨欽此○○頭品頂戴江蘇巡撫奴才奎俊跪奏爲特叅庸劣不職各員請旨分别降革勒休以清吏治恭摺仰祈聖鑒事竊維州縣爲親民之官政事之勤惰民生之休戚繋焉苟其濫竽尸仁事事弛懈則一邑之民實受其害若不嚴加叅劾分别懲創無以示儆將來教職佐雜雖無自理之權而以貪鄙者厠其間風氣日偷卽官方日壞奴才每於接見屬員時留心察看並不以該管上司平時所具密考互相質證查有署安東縣候補知縣陸釗殘酷操守難信前署溧陽縣候補同知吳恒辦案乖謬體復衰頺前署沛縣候補知縣朱公純聽斷不明性亦偏執前署丹徒縣候補知縣　煒辦事粗率難膺民社丁憂候補縣丞陳鼎彞行爲鄙薄惟利是圖試用巡檢王懋官居心瞼詐聲名平常睢寗縣訓導丁顯品欠不知檢束金壇縣訓導陳子蘭年力就衰難資訓迪此等衰庸之員劣蹟照著未便稍事姑容相應請旨將陸釗吳恒陳鼎彞王　　丁顯均卽行革職朱心純帥遠煒均以府經縣丞降補陳子蘭勒令休致以肅官堂而清吏治此外如有衰庸不職之員奴才當隨時察看據實紏叅以副朝廷澄敘官方之至意謹會同兩江督臣劉坤一合詞恭摺具奏伏乞皇上聖鑒訓示謹奏奉硃批另有旨欽此○○頭品頂戴雲南巡撫臣譚鈞培跪奏爲請免武定等五州被災田糧恭摺仰祈聖鑒事竊上年五六月間武定等州連日大雨河海猛漲先後淹没田畝衝倒房屋溺斃行人前經臣會同督臣將大概情形恭摺馳奏仰蒙天恩賞准敕部撥欵賑撫臣等於據報時先飭司道分别籌欵委員並責成該管道府督飭印委各員妥爲撫恤設法修築河堤一面確查被災田糧應蠲應緩造册詳辦在案兹據布政使史念祖會同糧儲道英奎詳稱據武定直隸州知州馬晉錡會同委員另補鹽提舉周賢球署晉寍州知州劉安科馬龍州知州吳雲升均會同委員補用知州李光舒陸涼州知州杜鳳保會同委員補用知州朱最輔補用知縣黎肇元署羅平州知州謝詩純會同委員補用知縣李慶鏞各將勘明被災田畝等則花户姓名請免糧條等項造册出結經該管道府核明層遞加結並聲明羅平州屬被災田畝均係夷田向無田畝清册故無畝數等情會詳請奏前來臣查武定州屬共被災田一頃三十六畝三分八釐應徵秋糧米十一石一斗六升條編等銀十二兩五錢九分一厘八毫晉寍州屬共被災田四十八頃五十五畝五分二厘應徵秋糧米二百六十三石七斗五升九合七勺五抄條編等銀四百八十兩四分三厘馬龍　屬共被災田八頃四十九畝三分應徵秋糧米七石九斗九升八合五勺七抄七撮條公等銀二十五兩二錢四厘五毫一忽陸涼州屬共被災田一百六十頃九十三畝九分應徵秋糧米二百八十石五斗九升三合二勺六抄條公等銀四百八十兩四錢二分四厘三毫八絲六微羅平州屬被災田畝共應徴秋糧米二百六十三石八斗八升七勺五抄五撮條編等銀四百四十六兩一錢九分六毫九絲均被災較重若仍照常徵收民力實有未逮合無仰懇天恩俯念民情困苦准將光緒十八年分應徵前項銀米一併豁免以舒民困除册結分送部科外所有請免武定等五州水災田糧緣由謹會同雲貴總督臣王文韶恭摺具陳伏乞皇上聖鑒訓示謹奏奉硃批着照所請户部知道欽此○○方汝翼片再前准兵部咨嗣後打仗受傷請免騎射各員弁應照奏准成案一律改練槍砲凡遇軍政閱伍及一切操練亦均考騐槍砲等因奏奉諭旨依議欽此通行遵照在案兹查有江軍水師左營營官南昌城守營副將銜儘先補用遊撃應起鳳前於同治三年三月内援勦南豐縣城被賊砲子撃傷左脇又於七月内婦除許灣賊壘被賊矛穿右膀槍傷左骽又江軍水師後營營官撫標右營副將銜儘先補用叅將徐世廣前於咸豐十一年三月内攻復江蘇羅定地方被賊矛傷右膀同治元年四月十九日攻克太倉州被賊槍傷左骽二年十二月克復嘉定縣被賊石傷左額又無標左營叅將銜儘先補用遊繋郭國揚前於同治二年二月初一日在寍國府打仗被賊砲子撃傷左手五年克復河南上蔡縣被賊刀傷右骽肚又撫標右營儘先補用都司虞士焯前於同治三年正月内截剿嘉興府之六里街賊壘被賊矛傷左膀二月二十八日進攻嘉興府城被賊槍子傷右　入骨又無標右營右哨千總余定發前於咸豐三年六月逆匪圍攻省城轟塌德勝門城垛口奮力救護被賊砲子中傷左脇右膀六年四月内追剿逆賊至涂家埠被賊矛穿左骽刀傷右手又儘先補用都司饒州營守備葉得彪前於咸豐十年三月二十一日在皖省建平縣東門外隨隊出撃被賊矛傷右手及右膀又吉安營泰和縣汛把總王玉龍前於同治二年五月二十四日攻剿陶家渡賊壘被賊炮子撃傷右膀入骨查該員弁等從前均隨營剿賊打仗受傷旋雖醫治痊愈惟近年每遇隂雨嚴寒舊創不時舉發酸痛騎射難期合式遵照新章請免騎射仍試槍炮由南昌城守協副將興壽署撫標右營遊撃吳世修饒州營叅將壽耄署吉安營叅將陳步曾親騐各受傷屬實並無揑飾規避情事呈請核辦撫臣德馨未及辦理卸事移交到臣覆查無異合無仰懇天恩俯念該員弁等躬冐危噞剿賊受傷免其騎射仍試槍炮以示體恤而符定章除將送部各履歴册結咨移部科外謹會同兩江督臣劉坤一附片陳明伏乞聖鑒訓示謹奏奉硃批著照所請兵部知道欽此○○　依克唐阿片再各省防營如有更換管帶前於光緒十五年十月間欽奉上諭飭令隨時奏聞等因遵辦在案兹查鎭邊軍漠河步隊統領慶祺因補放擬正恊領請咨赴京引見所遺統領一差當經奏派黑龍江城協領西林前往署理現在協領慶祺業經由京抵省仍應飭赴漠河防營接理統領事務駐紥黑龍江城之上游步隊前營營官綽哈布現已升授福州副都統所遺營官一差飭委齊齊哈爾水營總管穆克德布接管冉查黑龍江城左龔協領烏善前經委署上游步隊統領兹卽以水師營總管穆克德布委爲前營營官駐紥黑龍江卽令其與恊領烏善對調當差以期有濟於公各得其人除檄飭遵照並咨總理海軍事務衙門户兵部備查外謹此附片合併聲明伏乞聖鑒謹奏奉硃批該衙門知道欽此 
 
 

Page 13

 
 
[光緒十九年五月二十六日京報全綠]  
宫門抄○諭旨一道錄前○教職單○黔撫松奏揀員講補守備摺○又來請准游撃暫緩引見片○又奏揀補守備片○新撫　奏請旨簡放古城滿營佐領防禦驍騎校各缺摺○淋撫吳奏籌解備荒經貫片○又奏籌解本年春季分節省銀兩片○粤督李等奏報徵收上忙錢糧銀兩數目摺○五月二十六日兵部太常寺太僕寺正白旗值日無引見○良培假滿請安○奕年請假十日○果勒敏請假五日○八額駙那公各續假五日○徐郙續假十日○兵部奏派演放水師砲位派出芬車載津○吏部奏派騐看月官派出麟中堂崑岡景善徐用儀陳學棻阿克丹克們泰楊頤鄭嵩齡載存榮陞榮山林燦垣慶祥謝希銓張嘉祿○召見軍機烏拉喜崇阿壽蔭○光緒十九年五月分教職單正諭陝西葭州安秉璋同州甘肅密州謝錫圭鞏昌浙江義烏葉存養嘉興蕭山趙廷謨寗波福建清流劉元駿福州沙縣陳際榮福州廣西賓州陽成瑛桂林四川茂州王一眞成都俱舉訓導直隸寗津楊植隰定州浙江甯海汪慶雲金華廣東鎭平林慶春肇慶四川酉陽楊聰綿州俱舉河南偃師韓文獻歸德歲浙江新昌徐福昌湖州歲復諭安徽建德昌賢棟甯國優山東德平鄭思僑青州河南淅川　凝之許州江西長甯蕭敷熙吉安萬年敖翔遠廣信四川平武曠成江綏定俱廪河南淇縣田虞章歸德恩廣東陽山鄧佩蘅廣州舉四川興文徐增榮成都拔納溪俸尹德雅州拔復訓直隸安州邱灜洲順德河間曲堮順德安徽鳳陽方寳銓徽州湖南耒陽姚鏡蓉寳慶山西朔州張敬德平定俱廪山東萊陽孟昭垣曹州歲山西忻州朱洪鎬浦州增福建閩縣余開玉龍巖增廣西潯州唐則珩桂林恩雲南永昌李國恩臨安舉○○頭品頂戴貴州巡撫奴才崧蕃跪奏爲揀員請補守備員缺以實營伍恭摺仰祈聖鑒事竊照安義鎭標左營守備徐廷魁因病出缺前以儘先都司册亨營右哨二司把總鄭錦堂借補接准部咨該員隨同滇軍克復貴州興義府新城各城得保都司案内查無其名所請借補守備應毋庸議飭令另行揀選合例人員請補等因自應遵照辦理奴才於通省武職人員内逐加遴選查有藍翎儘先補用都司陳東海現年四十一歲貴州貴陽府貴筑縣人由武童投入軍營隨征出力給予六品軍功頂戴十一年克復麻哈州城保以外委儘先拔補並戴藍翎十二年克復清黄等城並連拔堅果疏通驛路咨保免補把總以千總儘先拔補又力解安順城圍攻克牛角坡香爐山各路堅巢保免補千總以守備儘先補用並加都司銜十三年攻拔興義府及新城肅清上下游底定全黔案内出力保奏光緒元年正月十六日奉上諭著免補守備以都司儘先補用欽此業經註册接准部覆在案該員奮勉有爲以之借補安義鎭標左營守備員缺洵堪勝任合無仰懇 
天恩俯准將陳東海借補安義鎭標左營守備員缺實於營伍有禆如蒙俞允俟接准部覆卽行給咨送部引見以符定制除咨部科查核外謹會同雲貴總督臣王文韶貴州提督臣羅孝連合詞恭摺具陳伏乞皇上聖鑒訓示謹奏奉硃批兵部議奏欽此 
○○崧蕃片再奴才接准部咨升補貴陽營遊撃藺應元例應赴部引見自當遵照惟現在籌邊巡防事宜該員久歴戎行熟諳營制布置一切均臻妥協本年舉行癸已恩科鄉試轉瞬士子雲集省垣重地人烟稠密深恐匪徒溷跡滋生事端必得精明幹練之員督飭弁兵嚴密稽查以資保衛合無仰懇天恩俯准將該遊撃藺應元暫緩赴部引見之處出自鴻慈除咨部查照外謹附片具陳伏乞聖鑒訓示謹奏奉硃批着照所請兵部知道欽此○○崧蕃片再查郎洞營左軍守備保開雲在任病故業經奴才會同督臣恭疏題報在案所遺員缺接准部咨係題補第四輪第九缺輪用應補人員飭令揀員請補等因應卽遵照辦理奴才於通省武職人員内逐加遴選查有守備用雲騎尉世職徐和先現年三十七歲貴州都匀府人該員之父徐培成歴保藍翎儘先守備由安南營把總於同治六年三月初十日在普安廳屬督帶團丁勦賊陳亡議給雲騎尉世職十一年騐看承襲收標學習光緒六年請咨赴部引見發回本省照例以守備用七年四月二十一日奉旨依議欽此該員任事勤幹以之擬補鄭洞營左軍守備員缺洵堪勝任合無仰懇天恩俯准將徐和先補授郎洞營左軍守備員缺實於營伍有裨如蒙俞允該員係曾經引見回黔之員毋庸送部並懇勅部給予劄付以符定制除咨部科查照外謹會同雲貴總督臣王文韶貴州提督臣羅孝連合詞附片具陳伏乞聖鑒訓示謹奏奉硃批兵部議奏欽此○○頭品頂戴甘肅新疆巡撫臣陶模跪奏爲揀員請旨簡放古城滿營佐領防禦驍騎校各缺恭摺仰祈聖鑒事竊古城滿營廂紅旗廂藍旗佐領多貴病故遺缺經臣奏明另行揀員請補奉旨允准欽遵轉行在案兹據古城城守尉克蒙額在於應升曁儘先人員内逐加考騐擬具正陪並造清册呈請奏補前來臣覆加揀選所有該滿營廂紅旗廂藍旗佐領員缺應以花翎儘先卽補佐領署廂紅旗廂藍旗佐領正黄旗正紅旗防禦都成額擬正廂紅旗廂藍旗防禦懷塔奔擬陪其遞遺防禦員缺應以花翎儘先卽補防禦右翼蒙古四旗驍騎校金文布擬正廂紅廂藍旗花翎佐領銜儘先卽補防禦馬甲忠齡擬陪遞遺驍騎校員缺應以右翼蒙古四旗六品軍功前鋒校雙喜擬正廂紅廂藍旗六品軍功前鋒校成雲擬陪理合繕具清單恭呈御覽仰懇天恩簡放佐領一員防禦一員驍騎校一員俾實營務其新補佐領遇便送部帶領引見以符定制除咨部外謹會同伊犁將軍臣長庚陝甘總督臣楊昌濬恭摺具奏伏乞皇上聖鑒訓示謹奏奉硃批兵部議奏單併發欽此○○吳大澂片再據藩司何樞會同總理釐金局務補用道周麟圖詳稱前奏部咨指撥湖南備荒經費每月釐金銀一千兩行令隨同京餉搭解赴部交收等因現已籌備光緒十八年備荒經費厘金銀一萬三千兩交管解光緒十九年二批地丁京餉委員試用同知任作仁陸佑德搭解赴部交納詳請奏咨前來除照繕咨批飭發領解並分咨經過沿途各省飭屬一體撥護外所有起解備荒經費緣由理合附片具陳伏乞 
聖鑒謹奏奉硃批户部知道欽此○○吳大澂片再據總理湖南善後局務布政使何樞等稱光緒十一年九月欽奉懿旨裁勇節餉當經遵議裁撤湖南陸勇三營水師一營並將留存陸營長夫水師船價油燭均裁减五成支發綜計每年可節省銀一十二萬餘兩聲明光緒十二年起專欵存儲分批提解赴部交納已解至上年冬季分止歴經詳請奏報在案所有本年春季分節省銀兩自應如數提解以濟要需現籌備湘平三萬兩折合部袪庫平銀二萬八千八百九十六兩一錢六分六厘四毫交給十九年二批京餉委員試用同知任作仁陸佑德搭解赴部詳請奏咨前來臣覆查無異除咨户部外理合附片具陳伏乞聖鑒謹奏奉硃批户部知道欽此○○頭品頂戴兩廣總督臣李瀚章廣東巡撫臣剛毅跪奏爲奏報徵收光緒十八年上忙錢糧銀兩數目恭摺仰祈聖鑒事案准部咨州縣每年應徵錢糧銀兩除例准留支及實欠在民外儘數提解司庫下忙限十二月底截清解司銀數造册詳報督撫於二十日内專摺具奏將原册送部咨上下忙錢糧以額徵數目按八分計算上忙匀爲三分下忙匀爲五分徵收其餘二分歸奏銷前徵完分别藩司功過責令督催又各省上下兩忙錢糧於截止後上忙限十一月底下忙限次年五月底分晰成數報部等因均經轉行遵辦在案兹據廣東布政使覺羅成允詳稱廣東省光緒十八年分應徵地丁雜稅屯丁等項連閏共銀一百一十一萬八千九百三十六兩一錢二分八釐自光緒十八年正月初一日起至十一月底上忙期滿止各屬起解司道庫及存留等項共銀三十六萬四千五百五十七兩四錢三釐八毫二絲八忽又額徵耗羡銀一十八萬一千八百八十一兩五錢五分二釐截至十一月底上忙期滿止各屬完解司庫銀四萬九千六百六十九兩三錢二分七釐八毫統計額徵正耗二項分數上忙匀爲三分計算已屬有盈無絀除各廳州縣應行留支外均據批解司道各庫檢查各屬實徵底簿核算相符未完之數委係實欠在民並無揑師等情前來臣等覆查無異除行司嚴催各屬迅將未完銀兩上緊催徵務於奏銷前掃數完解毋許稍有延欠並將已未完數目各册咨送吏户二部查照外所有廣東省徵收光緒十八年分上忙錢糧數目謹循例合詞恭摺具陳伏乞皇上聖鑒謹奏奉硃批户部知道欽此 
 
 

Page 14

 
 
[光緒十九年五月二十七日京報全錄]  
宫門抄○護江撫方奏九江新關併徵洋藥稅釐及支銷實存數目摺○又奏九江新關洋稅收支數目摺○閩督譚奏匯解各欵京餉摺○將軍依等奏辦理會典圖册請展緩限期摺○又奏現任員外郎請開缺改就本省武職摺○五月二十七日刑部都察院大理寺正紅旗值日無引見○懷塔布德隆各假滿請安○福州副都統綽哈布到京請安○候補道裕庚謝恩○記名道希賢謝恩○掌儀司奏初一日祭奉先殿濂貝勒行禮○召見軍機薛允升綽哈布裕庚○○頭品頂戴護理江西巡撫布政使臣方汝翼跪奏爲九江新關第一百三十結期滿併徵洋藥稅釐及支銷實存數目恭摺仰祈聖鑒事竊據九江關監督誠勳詳稱案奉行准培咨嗣後務將洋樂稅厘專摺奏報不得併入洋藥結内聲敘以清眉目又嗣後實存銀兩須務列入次結舊管接結跟接奏報毋得遺漏各等因遵查九江新關徵收洋稅以英國三個月爲一結前經截至光緒十八年十一月十三日第一百二十九結止業將收支洋藥稅釐數目及進口箱數分晰開摺詳請具奏在案兹自光緒十八年十一月十四日起至十九年二月十四日止第一百三十結期滿共收各國及招商局輪船進口洋藥正稅銀二萬八百八十九兩厘金銀五萬五千七百四兩共銀七萬六千五百九十三兩除支銷銀三千九百十九兩一錢一分六釐實存銀七萬二千六百七十三兩八錢八分四釐又舊管各結撥剩併徵洋藥稅厘銀二十一萬七千九百八十四兩三錢八分一厘連本結新收總共實存稅厘銀二十九萬六百五十八兩二錢六分五厘開列清摺詳請具奏等情前來臣覆核無異除分咨户部總理各國事務衙門外理合恭摺具奏並繕清單敬呈御覽伏乞皇上聖鑒謹奏奉硃批該衙門知道單併發欽此○○頭品頂戴護理江西巡撫布政使臣方汝翼跪奏爲九江新關第一百三十結洋稅收支數目開列清單恭摺具陳仰祈聖鑒事竊查案准户部咨鈔奏内開各海關洋稅收支數目辦理未能畫一以致無從稽覈應請飭下通商大臣曁管關督撫將軍監督一體遵照前次奏報卽將徵收洋稅及收支數目按結開列清單奏報一次仍按四結奏銷一次一面造具四柱清册曁支銷經費銀兩清册分送户部曁總理各國事務衙門以憑覈銷等因同治十三年七月十九日具奏本日奉旨知道了欽此欽遵歴經查照辦埋在案兹據九江關監督誠勳詳稱查九江新關徵收洋稅以英國三個月爲一結前經截至光緒十八年十一月十三日第一百二十九結止業將徵收各數目開單奏咨今自光緒十八年十一月十四日起至十九年二月十四日止第一百三十結期滿共收各國輪船及招商局輪船並夾板船正半子口各稅共銀四萬四千一百十六兩六分共支解銀四萬二千九百八十三兩六錢七分四厘又上結支欵不敷融借此結銀十二萬九千六百七兩四錢一分四厘實不敷各國輪船稅銀八萬二百六十四兩九錢五分三厘招商局輪船稅銀四萬八千二百十兩七分五厘其本結支欵内扣解部庫存儲四成各國輪船稅銀八千五百十五兩二錢五分四厘内除奉文每結提解加放俸餉案内銀六千兩外實撥剩四成稅銀二千五百十五兩二錢五分四厘又扣解部庫存儲五成二厘商局輪船稅銀五千八百五十兩二分五厘又應解總理衙門三成罰欵銀七十三兩六錢五分容分别歸入下結還及該員批解清欵等情具詳請奏前來臣覆核無異除分咨户部總理各國事務衙門外理合恭摺具奏並繕清單敬呈御覧伏乞皇上聖鑒謹奏奉硃批該衙門知道單併發欽此○○頭品頂戴閩浙總督臣譚鍾麟跪奏爲匯解各欵京餉委員起程日期恭摺仰祈聖鑒事竊照光緒十九年分部撥内務府茶稅京餉五萬兩户部茶稅京餉銀二十萬兩東北邊防經費銀八萬兩籌邊軍餉改爲籌備餉需銀十四萬兩固本京餉銀每月五千兩當飭司局籌解兹解内務府茶稅銀一萬兩户部茶稅銀一萬兩東北防費銀一萬兩籌備餉需銀一萬兩固本京餉銀一萬兩委令候補知縣俞振鸞督同商號如數籌墊進京投納該委員定於四月二十四日起程仍俟報到上庫日期再行由閩提欵發還據福建稅厘善後兩局司道具詳前來除分咨外謹恭摺具奏伏乞皇上聖鑒謹奏奉硃批該衙門知道欽此○○奴才依克唐阿跪奏爲辦理會典未能造繪圖山送舘擬請寛予展緩限期恭摺具奏仰祈聖鑒事竊奴才准會典館咨欽奉上諭開辦會典所纂圖說於直省沿革疆域天度城署山水鄉鎭屯站各條均係詳實查黑龍江送到十册所開多有未能詳細畫一者逐層指駁二十一條並附表格式樣以爲程式咨行迅派幹員分投履勘詳查比較躔度嚴催赶辦以期確實等因前來當將已復咨扎各城一律派員遵照赶辦去訖疉據各城報送遵照館咨附表格程式繪造圖册到省隨飭承辦各員細加核對所有黑龍江墨爾根呼倫貝爾興安城布特哈五城圖册均屬未能詳實且與程式仍多不符其天度一條無人通曉未經照辦而呼蘭巴彦蘇蘇北團林子三城圖册亦未能急切照辦奴才伏念奉旨欽辦事件未便以大省無人通曉天度敷衍遷就當卽電致天津代訪精於測量之人北來襄辦地勢躔度惟黑龍江幅員遼闊山則有内興嶺正幹自喀爾喀車臣漢科爾沁部界之索約爾濟山東人呼倫貝爾界其支幹或分或合環繞於黑龍江右岸松花江左岸爲五城盤輿之山諸河發源之本其脉絡聨綿或起或伏寛厚有千餘里者有數百里者不等長大總在六千餘里其間重岡疉嶂亂峯聳拔樹木葱蕯溪𣼶錯雜不可勝記水則有黑龍江松花江額爾古汭阿克魯倫河環繞三面爲全省諸水歸宗巨川計其長遠亦在萬里之外其中之嫩江海拉爾河喀爾喀河漠河瑚瑪爾河呼蘭河伊春河諸大水悉發源於嶺之四面水之小者千派百流盡行匯萃而注之江溯其源頭流過龍口各地方均屬不能切實且秋冬積雪堅冰至四五尺行人不能踐履春夏泥濘坑漩沉莫能測又兼大河無渡阻隔不通實爲人跡難到之區今旣派員分往周歴履勘必須相機前進親臨山麓水源所在方能測其水之深淺山之高斜上與天度符合繪圖註說乃能得實然事爲地限人力亦有不能施將來承辦各員任此艱難事件能否悉合館章非奴才所敢懸揣卽使往返履勘詳實測繪或與表格程式大致相近而逐條按圖核對詳註總分各說尤非朝夕所能竣事合無仰懇天恩俯念邊省地方曠遠創辦測繪圖册事事維艱相應請旨寛予展緩限期容奴才督飭測繪各員分往各城按照舘章測量繪成圖册再當派員送舘斷不敢遷延日期曠誤要事所有奴才請寛予展緩造送圖册各緣由理合恭摺具奏伏乞皇上聖鑒訓示遵行再副都統增祺出丈地畝故未列銜合併聲明謹奏奉硃批着照所請該衙門知道欽此○○奴才依克唐阿跪奏爲現任員外郎籲懇開缺改就本省武職照料先塋恭摺仰祈聖鑒事竊據齊齊哈爾廂白旗滿洲協領英隆阿轉據廂白旗佐領烏爾滾報稱據該旗請假回籍修墓湊資之盛京刑部員外郎德色勒布禀稱前由任所請假回籍修理祖塋兼湊資斧本期及時料理迅速回任供職奈因家道寒微塋工修理未竣又兼别無次丁乏人照料懇請援照本省倉屯站官年滿無力候廾京缺准其改就本省武職之例情願開去員外郎底缺准以一省武職奏請改用等情轉呈前來當經奴才飭令該旗協佐按照該員所禀各節據實詳查旋據禀稱該員外郎委係家寒孤身先塋無人照料並飭查盛京刑部來咨該員歴俸已滿並無經手未完事件及叅罰處分遂飭兵司查取以文改武則例曁早年有無辦過成案嗣據該司禀稱謹查吏部銓選則例内載八旗武職遇有改補文職者騎都尉副叅領四等侍衛佐領以員外郎用等語徧查並無文職改就本省武職專條又查嘉慶年間黑龍江省管檔主事布拉克奇車布等二員曾經分别滿洲漢軍奏請改補佐領四品官蒙恩允准咨送部旗帶領引見補放在案亦無員外郎改就武職成案伏查該員外郎德色勒布由八品蔭監生歴用關防筆帖式官屯二官銀庫主事疉經歴任將軍等派署呼蘭廳同知篆務該員均能克盡厥職不負委用兹已歴升盛京刑部員外郎員缺數年來勤愼從公未曠職守現因先塋無人照料又兼家寒懇請改就本省武職而徧查則例無此專條歴考本省又無成案查該員勤愼樸誠尚屬可造之才若從此礙於限制未免可惜惟該員係屬部員實非奴才所敢擅擬惟有仰懇天恩俯念該員外郎德色勒布改武棄文家計迫於無奈倘蒙俞允卽請開去員外郎部缺或比照吏部銓選則例或照本省主事改武成案量品調補應如何錄用之處出自逾格鴻施所有現任員外郎懇請開缺就武各緣由是否有當理合恭摺具陳伏乞皇上聖鑒訓示遵行再副都統增祺出丈地畝故未列銜合併聲明謹奏奉硃批吏部議奏欽此 
 
