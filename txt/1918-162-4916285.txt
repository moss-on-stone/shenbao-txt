# 1918 - 162 - 4916285

 

Page 1

 
 
   
 
 

Page 2

 
 
時評 
[自相殘殺（冷）]  
　　南北戰事所謂自相殘殺也然而其勢則愈逼而愈及其近者如陸建章之被殺即其一也 
　　陸建章雖近有表示助南之意然其出身亦所謂北軍派也今乃不加詳審即以其昔日殺人之法猝然而殺之同爲北軍派人者得母問心而自危乎李陳之質問若何保障之電詢勢果有必至也 
　　嗚呼我以爲此特其兆端耳他日而相爭益急者則其自相殘殺之範圍必愈近衰亂之世今古同然若陸建章者又烏足深論哉 
[命令]  
　　六月十六日大總統令　國務院存記之唐景崙著發往江蘇莊綸儀曁前政事堂存記之陳嘉均著發往浙江交各該省長酌量任用此令 
　　又令　蒙藏院總裁貢桑諾爾布呈准綏遠都統蔡成勳咨烏蘭察布盟烏喇特後旗協理嵩博爾巴圖因案請予褫職應照准此令 
　　又令　蒙藏院總裁貢桑諾爾布呈准綏遠都統蔡成勳咨請以博倫吉爾格拉署理烏蘭察布盟烏喇特後旗協理應照准此令　　又令　内務總長錢能訓呈准安徽省長黄家傑咨蕪湖警察廳廳長劉兆麟呈請辭職應照准此令 
[專電]  
　　北京電　陸建章被小徐殺斃事中外輿論一致攻擊爲非法手段馮玉祥之急遽開復因聞其有不平意（十八日下午二鐘） 
　　北京電　某某等省來電詰責陸未審即殺且死而後奪官軍人皆自危問何以保障 
（十八日下午二鐘） 
　　北京電　馮段選擧競爭以現狀計研究派不敵段之安福派惟聞馮計畫將於新國會告成時突出鉅金收買再不成則扶助舊國會使新會失效 
　　（十八日下午二鐘） 
　　北京電　倪稱病留津云明日來京（十八日下午二鐘） 
　　北京電　中央又有召軍事會議說（十八日下午二鐘） 
　　北京電　梁士詒派聲明未與聞買土事（十八日下午二鐘） 
　　北京電　今晨張懐芝回津　　（十八日下午二鐘） 
[外電]  
　　北京電　就最近所得消息察之直隷江蘇山東奉天衆議員選舉之結果安福俱樂部占十分之七進步黨占十分之二國民黨占十分之一而安徽蒙古西藏則全屬安福俱樂部目下進步黨運動在參議院占多數（十七日） 
 
 
 

Page 3

 
 
　　北京電　奉天幣制現狀已有惡影響及於鹽稅故鹽欵稽核局諸員今日在北京開重要會議　　（十七日）以上路透電 
　　哈爾濱電　西比利亞自治政府之駐哈代表接到由恰克圖轉來之電據稱伊爾庫次克勞兵會巳被推翻波格拉尼施那消息云該處過激黨已表示願恢復烏蘇里交通之意但要求將白衞隊遣往距邊界較遠之内地哈埠舉行爲協約國求勝之祈薦禮時觀禮者頗衆中俄官員及領事圑皆與會禮儀頗肅猶太敎堂與回敎堂亦舉行同一祈禱會（十七日） 
　　字林報 
　　北京電　十七日發表命令再任馮玉祥爲陸軍中將取消免職處分（十八日） 
　　北京電　張懐芝今晨三時出京回天津聞張氏至昨日尚未明示允諾爲討粤總司令張氏已微露將推舉曹錕爲副總統之意（十八日） 
　　北京電　倪嗣冲擬先在天津與張懐芝會商然後進京（十八日） 
　　北京電　李純陳光遠兩督軍爲殺陸建章事已向政府質問（十八日） 
　　漢口電　出征湘省之北軍因曹錕主張决實行更代休養之件自十五日以來歸休兵由京漢鐵路向北開始輸送本日已抵漢之北軍係第三師步兵二營砲兵一營騎兵一中隊及直隷補充兵一圑並第十一師步兵三營（十七日） 
　　廣東電　廣西省長李靜誠因病辭職於九日以陳炳焜繼其後任兼辦廣西一切軍務近日因出動湖南方面巳前往桂林附近矣（十八日） 
　　廣東電　於五月十三日袁帶軍在香山宣布獨立於四日被擊破其主力敗兵於九日逃竄香港其一部乘小輪船已入澳門莫督軍對於該地官憲正在交涉辦理據聞此次袁帶軍之獨立與龍光有關聨北京方面因明白此事故視之甚重云（十八日） 
　　東京電　一月以來在西件利亞方面就某項任務之參謀本部附中島少將本日回東京據少將云西伯利亞現正刻刻陷於危險余之回國因欲將此重大情形詳細報告於本部也 
　　（十八日） 
　　東京電　據報告云西伯利亞諾華尼古拉佛斯克·哇木斯克·托木斯克·巴爾奈滑亞爾·諸市政權已歸反過激派之掌握該地方之鐵路亦已離過激派之手而爲反過激派所得此等之擾亂早已波及伊爾庫斯克該市之權力亦巳歸於返過激派之手如安謝烏爾斯幾鑛山素爲過激派之根據地現在該處鑛工等變爲擾亂分子者達二萬人據一般人士之觀測西伯利亞全境將發生第二次之大亂蓋因德奥俘虜與資産階級相結合將俟漆克斯辣佛人等之倔起藉其力以對抗過激派也（十八日） 
　　東京電　在宫城内建築之日德戰役紀念館現巳落成由日皇命名曰順明府（十八日） 
　　以上東方通信社電 
[戰電]  
　　羅馬電　意國公報云自星期六日起連日有大戰敵軍初以砲隊備戰轟擊異常猛烈繼以步兵密集猛攻亞歇哥高原東境與白倫太河流域之端及格拉巴山且圖强渡比亞夫河並在陣線餘處分區大戰意軍及協約軍之砲隊亦竭力回轟意步兵則在攻勢區域前抵當敵軍衝擊敵軍攻擊線廣一百五十基洛邁當之陣線其勢非常悍猛初於伐爾貝拉山亞沙龍區沙拉羅洛山凸點之端意軍陣線佔據數陣地另有敵兵若干在兩處渡過比亞夫河意軍沿全陣線奮力回攻雖受敵軍重大之壓力仍得克復暫失之陣地一大部分戰事之劇烈入夜不稍減意軍固守亞歇哥高原之陣線完全克復亞沙龍及沙拉羅洛凸點之陣地且與渡比亞夫之敵兵支隊緊接交戰意軍迄今已俘虜三各人内有軍官八十九員意軍及協約軍飛行家參與大戰甚爲得力彼等屢以炸彈擲擊比亞夫河渡口且以機關鎗轟擊密集之敵軍又擊落敵飛機三十一架 
　　（十六日） 
　　羅馬電　意首相通告參衆兩院謂接總司令昨晚八時所發報告云大戰仍在劇烈進行自亞歇哥高原至海濱敵軍攻擊線之各部分壓力相平意軍抵禦甚爲勇武不容敵軍越過抵禦力最大之防線大戰地點今仍在意軍第一陣線雙方迭有進退意軍回攻多次内有數次獲勝克復原陣地（十六日） 
　　巴黎電　奥軍昨日攻擊意境法軍陣線爲砲火轟潰法軍陣地安然固守敵軍曾受重大損失（十六日） 
　　倫敦電　意境英軍司令部公報云敵軍在自海濱至亞狄巨猛轟後以步軍終日攻擊奥兵攻英軍陣線者共有四師之衆右面之敵兵被重創敗走左面敵兵則在廣二千五百邁當之陣線攻入千碼之遥即受阻而止敵兵死傷甚衆（十六日） 
　　巴黎電　今日下午公報云法軍於數處小戰得利俘虜七千人獲機關鎗數架敵軍圖渡瑪資河爲法軍砲隊轟退 
　　（十六日） 
　　莫斯科電　彼得格勒工廠代表總會已命工人罷工以抗勞兵政府之政策（二日） 
　　莫斯科電　高加索國會因内訌滋起土軍攻勢日猛已宣告解散高加索民國不復存在土耳其已宣布喬治亞之獨立並遣師猛攻白肯（裏海俄港）（二日） 
　　莫斯科電　塞克斯拉夫人由班些敗退後進至錫士蘭佔據伏爾加河上之大鐵路橋此爲西比利亞交通主要枝線反對過激黨領袖泊里克哈洛夫氏病殁芬蘭（五日） 
　　倫敦電　俄國無線電報云德軍在伐爾尼加至蘇柯夫加陣線取攻勢佔據中之一區内村落三所俄軍即行引退旣而桀夫斯特拉土夫加地方亦有敵軍行動聲勢甚大且有湯克砲事與馬隊參與其間俄軍乃炸毁該處之橋以報德人之違背條約俄軍現列陣於中立區域内有馬隊爲之接合德人之擾邊窺其目的乃在得里斯基與渡伏里洛之鐵路中心點也 
　　（十六日） 
　　倫敦電　奥國大局之消息現傳出者絶少今日西班牙京城得私家可靠消息謂粤國不日將發生理大事件聞國民將不恤價值要求和平（十五日） 
　　亞姆斯特丹電　維也納電稱荷蘭社會黨領袖特羅爾斯特拉氏赴英參與六月二十六日英國工黨大會以前已應德奥社會黨之請在海牙會商一切德奥社會黨代表數人現正啓程前往該處（十六日） 
　　亞姆斯特丹電　柯洛業報載稱德國聨邦議會討論陸軍預算案時獨立社會黨議員康氏謂此次戰事純爲德皇室一家之事恊約國縱能屈服德人縱能爲歐洲唯一之戰士但歐洲於是將成乞丐之大陸康氏繼又云及德兵行爲時卽由議長令遵守議事條例康氏及其他社會黨乃同聲大呼盜賊謀殺中央黨議員全體及守舊黨議員大部分均離議會 
　　（十五日） 
　　亞姆斯特丹電　柏林消息謂德國聨邦議會會議時有人問及中國放逐德僑至澳洲事克里格氏代表外交部答稱德政府已以最有力之方法反對此舉中國如果行之則德國將以至酷之手段報復之又謂近據駐北京荷使報稱驅逐德僑之危險業已解除另有議員問及交換殖民地俘虜問題克里格氏答稱以俘虜置於熱帶實爲失體面之舉此種俘虜患病者甚多經長久之交涉後巳許改善其居處或移拘中立國斐洲德俘在比人之手者不日可望歸國德國現正與英國談判開釋英國及海外被俘之平民云（十四日） 
　　倫敦電　銀市星期報告云銀價未動市况仍佳蓋上海滙兌率已漲高一點此使購銀運華仍可獲利荷蘭鎔銀幣以供實業用途消息足徵歐陸之缺銀云（十三日） 
要聞一 
[陸建章鎗斃之經過]  
　　陸建章因赴奉軍駐津司令部運動致被捕獲於十四日午後在奉軍司令部鎗斃茲將徐樹錚電呈院部全文錄下北京國務院陸軍部鈞鑒口密迭據本軍各將領先後面陳屢有自稱陸將軍名建章者詭秘勾約出言煽惑等情歷經樹錚剴切指示勿爲所動去後昨前兩日該員又復面訪本軍駐津司令部各處人員肆意簧鼓摇惑軍心經各員即向樹錚陳明一切樹錚猶以爲或係不肖黨徒假名行動蓄意勾患之所爲陸將軍未必妄謬至此詎該員又函致樹錚謂樹錚曾有電話約彼到寓握談查其函中所指時限樹錚尚未出京深堪詫異今午姑復函請其來晤甫坐定滿口謾駡皆破壞大局之言尤復痛詈曹宣撫使深以前在武穴懸賞兩萬元購捕爲恨並頓足大駡馮玉祥忘恩負義不復聽其指揮樹錚婉轉勸告並曉以國家危難務敦同袍氣誼不可自操同室之戈彼則云我已抱定宗旨國家存亡在所不顧非聨合軍隊推倒現在内閣不足消胞中之氣樹錚即又厲色正告以彼在軍資格正應爲國家出力何故倒行逆施如此縱不爲國家計寗不爲自身子孫計乎彼見見錚變顔相戒又言若然即請始端聽信鄙計聨合軍隊擁段擁馮鄙人當爲力効奔走鄙人不敏現在魯皖豫陜境内尚有部衆兩萬餘人即令受公節制何如云云樹錚竊念該員勾煽軍隊連結土匪擾害魯皖陜豫諸省秩序久有所聞今竟公然大言顚倒播弄寗傾覆國家而不惜殊屬軍中蟊賊不早消除必貽後戚當令就地鎗决冀爲國家去一害羣之馬免滋隱患除將該員屍身驗明棺殮妥予掩埋聽候該家屬領葬外謹此陳報請予遞褫該員軍職用昭法典伏候鑒核施行樹錚寒印聞段總理接到此項報告後即於十五日提交閣議除以命令宣布陸之罪狀并追奪官勳外並飭秘書廳通電各省將陸建章勾結土匪聨絡黨人謀亂政府爲保持治安起見予以鎗斃各情形通知各省知照聞此項電報亦於十五日下午三時發出矣 
　　陸建章在津鎗决已見明令陸舊日僚屬之在京者十六日紛紛赴津吊祭有賈懋德者聞信後趕赴天津收殮屍身段總理亦以陸雖死於其罪惟聞係北洋派不無袍澤之感將撥給欵項令該家屬具領從事厚殮焉以陸之生平言之其死固無足惜且足見天道之好還然殺陸之手續則頗有人注意十六日京中各報所紀言人人殊然其謂陸氏因訪徐樹錚於奉軍司令部而忽被鎗决則一也據聞陸所以訪徐實由於徐之函約陸氏應約而至賓主對坐互述其所主張辯論甚劇勢難相下徐氏起而言曰今所談關係甚大此間人多殊屬不便請入别室密談或可更期詳盡言畢即命兵士引陸而行陸入别室見室中及門口有許多軍人皆帶鎗而立知已陷於危境遽言曰我不意竟死於此一語甫畢而鎗彈連發陸遂死矣陸死之後徐樹錚即電呈國務院及陸軍部國務院即據以起草命令呈請總統蓋印依命令之措詞而觀陸建章實屬國務院電飭拿辦之人但國務院電飭拿辦是否即言可以就地正法自屬又一問題惟觀徐樹錚之電則并未及係奉院令辦理也 
　　陸建章突被小徐鎗斃各方聞之頗爲驚疑聞陸氏三日以前尚有電致府院兩方言日内即將來京面謁據政界所聞陸曾在陜西發出一電爲某方面所扣留比至天津聞各督方有集會之舉視爲可以運動之機竟冒險而往訪小徐致罹殺身之禍陸固爲政府中人之私敵而小徐所以爲此乃對於和平派之一種示威運動恐此事尚不免有幾分反響天津會議之性質與現内閣或多不利之點益可於此證明之矣 
　　又新聞編譯社消息云茲有自津來者言陸之擊斃乃在徐樹錚之私宅陸往訪徐談及時局遂至言語衝突徐誘其至後院談話而陸之侍從乃亦以手鎗護陸徐即命左右擊之聞其從者二名亦同時斃命陸氏旣死徐即致電話至省長曹銳處告以情形請其派人收殮 
[張懐芝來京與津會]  
　　張檢閱使前日來京後分謁總統總理已誌前報昨聞此次天津會議對於總統問題因各省意見不一並未能正式解决張使前日入謁元首時曾謂下届總統自非我公莫屬可爲預賀云云此或係普通酬酢之語並不能視爲重要之談話也至對於和戰問題聞曹宣撫决定暫不返漢平粤計畫仍照原議積極進行似一時並無變更之機惟對於川桂滇黔尚可放鬆一步聞此即係津會主張剿撫兼施之結果張使來京後除向當局接洽外並與龍使過從甚密昨日並就陳督寓所開一軍事會議軍界要人如徐樹錚等均列席段總理亦有親自蒞會之說其内容無從探悉唯於軍事前途必有重要關係可以推測而知前此喧傳之援粤總司令一席日内或可發表龍使近以李閩督催歸甚急有日來返粤之說果爾則與張使或已議有頭緒矣 
　　天津會議十五日爲重要關頭雖張魯督侵晨來京而津沽尚留代表熊某列席至段總理所派之代表陳文運曾毓雋二氏曾於十五日晨隨王廷楨來京外陳則尚在倪督寓中據可靠方面消息前夕倪督到津時曾舉行一次會議聞於大選舉一層已經略爲討論曹督個人主張謂東海如謙讓未遑則某公亦可各代表當時雖未有意見發表但聞不以曹議爲然者不止徐樹錚一人云云又據由津來京之某要人消息謂天津會議連日雖曾有數次非正式之討論然因某項重要問題意見頗不一致加以各省代表尚未到齊張曹兩督軍主張暫時停頓數日以觀其後 
[阪谷顧問實權之推測]  
　　字林報十四日北京通迅訊略云阪谷男爵遍游中國事畢返京今已起程東渡挾中政府財政顧問職之聘約而回扶桑矣阪谷曾言中國未嘗不可整理財政但須中國誠意整瑼而後可其言外之意蓋謂渠願爲中國整理財政但中國須授以辦事之權也阪谷不願爲裝飾品之顧問坐領乾脩而視其建議置諸流水蓋阪谷在國素負深望苟不能在外建設事功則不願捨己國而適異邦也阪谷知外人在中國苟無厲行制度排斥反對派官員之行政權則不能有所作爲其所謂中國誠意者即中國當予以此項行政權之謂阪谷屬望於中國關於整理財政之誠意似其地位頗較量於尚未得手之一物焉中國幣制及財政制度苟由外人經理而收改革之效未嘗非中國之榮事商務可不到受困中央政府可管轄全國之稅項各省督軍亦不得復爲地方之蠧所有金錢涓滴皆歸北京故財制度得有善法而改革之其利實無涯際第全國負責任之官僚有一願改革者乎吾敢斷言曰殆無一人也蓋財政一經改革則官僚將無以自保矣改革之目的在增進國家收入第一步之改革必爲規定官吏養廉不許其有多得一文之機會而所定俸金自必按照官階而分厚薄不容尸位素餐中國固有少數秉性正直者寗願受一定之俸金以資用度而不願謀求額外之財惟生性貪而善鑽營者則不願有之今位置愈高者即得贓愈多者方以現有制度爲發財之捷徑又安肯抛棄之乎中國官僚之才能不用於政事而用於何以謀取不正當之財雖有持身廉介者然貪者比比皆是此固華人所深知也今北京政府即官僚之誕生地阪谷如望中政府自願改革財政則定失望吾知阪谷未必能得改革財政所必要之權雖政府聘之爲財政顧問但權限一層迄未提及阪谷此次回國殆不作再來中國之想矣 
[最近時局之外論]  
　　大陸報十二日北京通訊略云今日爲黄陂解散國會之紀念日當地報紙有著文論之者無一作樂觀語多數報紙僅紀事實而不置評蓋不敢深諭時事也實則時事日非且否運之來其驟亦甚近來北洋派續有分裂論者推究其原由不一其詞有謂由於軍事意見參差者亦有謂因政治問題者其認爲軍事關係者以爲曹錕張懐芝腰囊已滿今見國庫已空接濟告匱若再統兵前敵則軍餉彈藥皆不可恃勢必敗退而不能前進故脫離戰地回駐故鄉坐觀小徐之成敗徐主張用兵粤桂氣燄飛揚有直搗廣州之意而龍濟光亦贊成其計畫堅請政府續籌經費以便重整旗鼓再擾廣州若曹張二人則不以進兵粤桂爲然也其認爲政治關係者以爲馮總統與段總理對於種種問題情意本不融洽前雖規定總統祗可畫諾不許發言之辦法然垂拱無爲豈馮所能久耐况段氏主戰政策並未能稍補時局乎於是府院齟齬遂又發生矣曹張二人之行動與北京爭潮有何關係今尚未知但曹張之退出戰地雖可作爲反對段氏政策之解然安知非反對馮氏之干預行政耶以上兩說未知孰是姑並存之今盛傳徐世昌候補總統之說殆以馮段相爭於事無益故舉徐氏以弭其爭歟惟解决之道無論如何今日中國之時局較諸一年前不獨毫無進步且紊亂愈甚焉 
[鄂贛之戰事]  
　　鄂西　吳光新十一日致電政府報告鄂西軍情其原文如下萬急北京國務院參陸辦公處鈞鑒輔密趙圑佔領大鋒後復據閻圑長報告敵又盤踞涪石方面待援整備東犯情勢甚急巳飛飭閻圑迅速前進協力進取頃接馮旅長玉祥電陳刻正率隊乘勝進攻石門常德惟敵由石門進窺津澧已添派公石圑隊進駐津澧嚴行扼守防衞新部適在前缐無可抽援務懇明令規定統系以專責成而資應敵迫切併陳統維鑒察吳光新叩眞印 
　　贛南　贛軍退出南雄之報早已喧傳但以贛南水患電訊遲滯贛督於蒸日始發電到京報告失守原因及防禦計畫茲覔得陳贛督來電原文略謂贛南江水常潰决電報已旬日不通昨據丁王兩司令報告流源壩之敵軍向烏岡橋進窺將通信豐之要路遮斷我軍無法前進暫退庾嶺該司令等防衞不力自行呈請嚴加議處惟念水勢所阻並非疏失自應請寛旣往仍督飭扼守相機前進務懇速撥餉械卽派勁旅來贛以解倒懸云云陳贛督於十三日午後又有一電拍致公府師景雲處長亦係報告贛南緊急請設法催援略謂安武軍計步兵十四營已陸續開赴前方砲兵兩營正在皖省配置日本新砲準備開拔現在贛南軍情轉趨危急所有吉安贛州各軍已令掃數星夜開往大庾一帶協助防禦仍請設法催撥勁旅來援又聞陳光遠於十三十四兩日拍來急電頗多尚有一電謂南雄始興之敵攻我大庾正面龍南之敵兩路攻我大庾左側陰雨連綿腹背受敵危險異常等語十四日參陸會議蔭總長特爲此事列席按廕總長赴項城與祭前日先回 
 
 

Page 4

 
 
   
 
 

Page 5

 
 
 [PP ] 
包醫小便腫爛白濁腫痛横痃魚口眞立包單包愈 
祖傳王雨香在申臨證三十餘年見多識廣治法精良其愈最速●秘製花柳掃毒珠黄丸靈效無匹專治男婦一切毒症小便輕重腫爛横痃魚口便毒下疳血淋剌痛婦女下身破爛囊癰偏墜内外癰痔服之毒從大小便而出立效如神永無後患生育照常●每盒一元大盒二元●珠黄止痛止濁丸治小便刺痛紅腫欲破黄濁淋漓便後見血等症立服立愈大盒一元每料二元●小便腫爛生肌丹●八琬五金收口散●神效婦女白帶丸●珠珀立止白濁丸●横痃魚口内消丸●貼消膏●偏墜立愈膏●每服一元●楊梅瘋痛包愈藥●此症是前醫治壞致毒入經絡重則週身酸痛四肢疼痛手脚拘攣凡服靈藥一料包好行步如常靈若仙丹每瓶一元大瓶二元每料四元●本醫生治法與衆不同無論頭面生毒鼻爛耳聾咽爛聲啞石淋血淋下身爛斷横痃便毒久不收口及前醫用輕粉刦藥至成殘廢本醫生治之皆能全愈倘用輕粉水銀千覇毒藥爲丸天誅地滅雷殛火焚包治輕症六七元起重症十六元止限日全愈不效還洋左近假冐日多請認明上海六馬路中巿朝陽萬年茶樓西首第四家恒和油酒坊隔壁王雨香醫藥局便是 
 [PP ] 
余酒後誤入花叢忽焉下身染毒初患小便刺痛繼則白濁淋漓兼旬不止嗣爲無經驗之醫生所誤投以不相當之藥反覺更劇于前竟然毒入下部兩旁突起横痃便毒腫痛異常日益加重百治罔效蒙友指示六馬路朝陽樓茶館斜對面存濟局周文卿先生毒門檀長請爲包醫當服　先生袐製丹藥内服外敷立刻止痛未經一星期下部漲肉新肌立生横痃魚口逐漸退消險症可畏全愈何速　先生眞當世名醫也良用欽佩蓋滬上醫家林立丸散繁多試之竟無實效惟存濟堂周文卿先生功效如神可推海上第一名醫　先生祖居滬上九世于兹臨診最久加之苦心研究精益求精無論何種至重至危之毒症四肢疼痛梅瘋癱痿透頂爛鼻下部腫爛均可包醫限日全愈出立保單逾限不廖可還原洋每日門診隨到隨看奏效神速醫資從廉　先生誓不用輕粉水銀惡劣毒劑摻雜爲丸患毒同胞幸勿交臂失之　該局祕製珠黄下疳散每罐一元珠黄掃毒丸每料二元　珠珀立止白濁丸雙料四元　單料一元　横痃魚口内消丸每料元二　横痃魚口立消膏每張一元要皆神效無比也　本埠後馬路錢業鄭鑒清謹啓 
 [PP ] 
鄙人等厠身醫界聞自來血之名有年矣近見報上謝函紛紛頗異之特未曾一試適同里沈少峰患血虚心腎不交盜汗遺精吐血腰酸等症延余診治奈沉痼難輙效遂勸其服人造自來血一月後諸病 
全愈繼服半月體漸肥胖血液充足遂成强有力之人誠奇事也旋有朱君士楷患頭眩便血腹痛等症余爲切脉開方後勸其間服自來血二星期果然諸恙就痊連服兩月沉疴全失余妹月事不調久矣飲食日減余謂服藥猝難見效遂託信局購自來血兩瓶未及一月飲食加倍經期旣準帶下諸病全愈神效至此眞起死回生之良藥也未沈兩君囑余致謝余感妹氏再造之恩用特肅函以表謝忱并祈即登報端俾全國人民知貴藥房有此惟一無二之良藥也醫界同人當留心告知病家常服此補劑可也草此即請 
五洲大藥房執事先生鈞安 
崇明北義鄉南盤滧鎭醫生徐少香樊順賓仝上五月十九號付郵人造自來血大瓶二元小瓶一元二角每打二十元十二元上海五洲大藥房照原函錄登 
 [PP ] 
完全國貨　名曰靈丹 
論其功效　厥有多般 
能治痧氣　吐瀉不安 
暈船暈車　頭痛心煩 
胸腹飽悶　酒食傷殘 
作噁發倦　觸暑冒寒 
如法吞服　立愈諸患 
居家備此　大小安然 
旅行自衛　佩帶非難 
社會交際　贈答往還 
製法精妙　透鼻香攅 
壓倒外貨　大衆喜歡 
（價格）　大盒角半中盒一角　樣包五分 
總發行上海中英大藥房 
外埠各本分號各大藥房均有發售 
 [PP ] 
長孫成發忽患身熱不退咳嘯氣急鼻煽痰壅醫家誤認喉　以致因循兩日危殆萬分始憶同鄉葉又新周仰山黄可方諸翁談及貴州路朱少坡君爲兒科臣孹用藥奇效即往請診云非喉風是肺寒症也急宜重劑温開藥下果然喘定痰出數日全愈　先生認症明確學識無匹再生之賜永感莫銘望平街大有里順泰昌洋貨號主鄭聲和謝 
 [PP ] 
花柳毒莫多於滬上而花柳毒藥之廣告亦遍貼通衢稍不審愼誤服假品或劇烈之劑以致殘廢終身痛苦萬狀殊堪深恨至貧苦小民因醫藥價昂而失治者尤堪憐憫同人等因于六馬路電車轉角處和興米店東首第五家石庫門左設立懷安施醫局久仰陳伯威君行道有年于花柳一症醫藥均得自秘傳經其醫治無不立奏奇效特請其逐日來局施治僅收號金小洋二角以資津貼局中設有男女病室如願駐局就醫者雇有男女工人伺候並設有醫局所有各種掃毒靈藥如珠黄下疳散立止白濁丸均一律平價出售患者幸注意焉遠近多假冒請認明四十二號門牌勿誤 
賛成人朱葆三周金箴　齋陳潤夫　顧韾一　傅筱庵　王一亭　朱鑑堂　丁欽齋　聞蘭亭　謝蘅牕　錢逹三　項如松　孫彌卿同啟 
 [PP ] 
瓣香廬主人驥雲先生大鑒閱報載　尊處所售小兒百病無憂散有起死回生之功即由郵局購來數瓶小兒輩悉賴此得以驅除百病神丹妙藥信不虚傳感激之忱曷其有極惟該藥票載至多不過五釐此間藥秤無能權此輕㣲之分量者務祈示一標準爲盼專此鳴謝並請　道安 
山東省垣西關製錦巿高等小學校買慈庵謹啓 
上海盆湯弄寗波路口瓣香廬總發行所抄登附價每瓶大洋一元小瓶半元 
[崇善施醫局延請周允懷周允鈞醫生]  
周允懷周允鈞兩先生以儒而爲醫夙抱救世婆心凡就者莫不感誦其德謂具仁術仁心鑒於上海一隅爲狹邪游者每抱切膚之痛易占滅鼻之凶巿售藥方類含毒質罔顧病狀但圖便利而病者又往往自諱不敢告人於是坐誤因循致喪生命者大不乏人先生憫之爰徇本局之請每日到局施診風雨不便僅收號金二角設診以來受診者輙應手而愈因之臣門如巿自遠方來者亦踵相接竊恨無廣厦千間以容病榻不無缺憾爰更推廣診室設備病房僱添男女僕役以便遠來就診駐局養疴每日必由問君親臨療治庶易告痊並製各種花柳淋濁等靈驗藥品以備不便赴診者亦得通函索取區區濟世之心雅勿願與懸壺射利之徒同日而語爲告病家注意如荷通函移玉請認明上海六馬路電車轉角處和興米店東首隔壁第七家三十七號門牌本局勿誤近來世風愈薄詐僞百出亦有假公益之名圖私利之實貌與本局辦法相似而内容實大異者幸勿誤認爲本局分支認請注意於善醫局謹白先成人楊小川虞洽卿沈聯芳顧馨一蘇筠尙王文典楊信之姚慕蓮徐冠南姚紫若董榮卿余炎卿干湘春張樂君天虚我生李右之同啓 
 [PP ] 
上海第一游戲場英大馬路泥城橋盤梯二角電梯三角中餐劵半元西餐劵一元游資在内購買常劵每月三元第一層 
髦兒戲　文武合演愛華社　女子新戲最優等　長片影戲華子卿　文明宣卷黄兆麋麟　三國志李少棠　改良本灘鄭少賡　改良蘇灘第二層 
王金子　時調大鼓章文啓牌子快書佫殿順　巧要花　王德岩　文武戲法劉筱香　快書大鼓馬金鳳　時調大鼓王銀桂　京音大鼓人人笑　百鳥朝鳳李品一　戲迷大鼓皮恩榮　韓亨斌　改良雙簧大茄子　文明大鼓桂秋華　蘇起元　王洪利　五音金萬昌　聯彈宋萬榮　梅花調劉寳全　特别大鼓 
第三層 
魏鈺卿　珍珠塔張步蟾　雙珠球　雙金錠諸寄儒　倭袍謝品泉　玉蜓蜻　三笑張福田　繡香囊　文琥香球朱蘭庵　巧姻緣朱菊庵　西廂和合班　男女獻技　張寳卿大套藝術 
 [PP ] 
劉寳全 
十一日唱南陽關　十一夜唱單刀會　新世界五月十一日夜起特請外洋回申中國大藝術家 
張寳慶　張寳山　在三層樓屋頂献技　新世界愛華社葉文英新聘哀艶名旦 
十一夜准演　十二夜准演　金玉鴛鴦　私囡内幕 
初五日起請看新世界燈彩部特製　鍾馗嫁妹　端陽全景　大鬧龍齋 
●上海唯一好菜新世界中西菜館之冠今又聘請前伍廷芳博士所辦愼食衞生館之廚子（爲素菜唯一元二之好手）加入全素一門價廉物美招待周到各界士女請嘗試之協記公司啓 
偵探影片七友黨之秘密第五本第六本 
欲知詳細鐘點菜單劇目影戲說明請看新世界報 
[美國惠爾福醫生新出品立愈筋骨痛]  
此藥乃清血解毒聖藥專治骨節疼痛半身不遂風濕瘡毒楊梅結毒一切血液不清之症見功效萬試萬騐現在黄梅天氣患骨痛梅毒者甚多望快來試服早除痼疾每瓶大洋七角五分每打大洋七元五角同業注意骨痛藥靈騐萬分銷路頗廣同業欲經售者望即來函與敝藥房接洽爲荷總發行所上海南巿裡馬路英美大藥房謹佈 
 [PP ] 
此散專治小兒胎毒頭面潰爛黄水瘡天泡瘡膿窠遍體毒水淋漓或痛或癢纒綿不休等症濕則用此散頻摻乾則用麻油調搽自然止痛止癢結痂而愈誠兒科外用之妙藥也 
兼治大人瘡科潰爛甚效大瓶洋五角中瓶洋三角小瓶洋二角　 
另製應驗小兒疳積散每包洋二角服法另詳仿單上海棋盤街廣東益和堂 
PP ] 
某舊家有珍藏宋元舊拓碑帖宋元明清名人書畫手卷册頁條幅扇面合共百數十種舊書百餘種現擬廉價出售如荷 
惠顧請至英大馬路抛球場冠羣坊五百四十五號補讀書樓爲幸 
[三日愈癩疥瘡藥]  
每盒二角不效還洋上海棋盤街三茅閣橋堍門牌念二號廣東保大和啓 
 [PP ] 
補腦蜜燐粉　（男婦並宜） 
甘油燐補腦粉　（補腦最宜） 
甘油燐補腦酒　（宜飲酒者） 
甘油燐補腦糖漿　（宜孩童） 
以上四種功效相同 
主治 
腦力衰弱　思慮過度諸虚百損　五勞七傷隂虧肝旺　足軟腰痠婦女貧血　月經不調各種經驗良藥應有盡有另印藥目函索立奉 
上海南京路三十七號 
科彂藥房謹啟 
 
 
 

Page 6

 
 
要聞二 
[十五日之中央政紀]  
　　公府情形　大總統十五日因張子志上將到京遂於上午十時五十分蒞公室延見十二時張出府後元首進内宅用午膳下午二時二十分復至辦公室見本府顧問王克敏前雲南巡按使任可澄三時見日本衆議院議員視察圑長澤來太郎理事議員伊東知也今村七平議員井户文四郎秋山金也川口木七郎磯部尚吉原正隆大津淳一郎松本誠之書記官中村藤兵衞日本公使館二等漢文參贊西田畊一至三時四十分各該議員退出後又見曹汝霖總長垂詢閣議情形四時十五分見長江巡閱副使王廷楨諮詢赴津慰問曹督軍病狀四時五十分見張仲仁秘書長詢問項城舉行安葬典禮情况五時二十分見海軍上將薩鎭冰磋商佈置海防辦法直至六時以後總統始歸内室休息並聞元首政躬前日略有疲惓是日已痊可又聞張懐芝於十五日下午二時晋謁馮總統談論時局問題并面陳兩湖最近軍情元首以張督戰數月特向其慰勞對於攻粤計劃磋商良久至十一時五十五分張始興辭出府並聞張巳與龍濟光會晤於粤事亦頗加討論 
　　國務會議　十五日爲星期國務例會之期段芝泉總理曁各部總長十一時到會議廳照常開議首由段總理諭將連日積壓之瑣屑案件先行决定其中凡關於財政之件均交財政部核奪凡關於軍事問題均交參陸處核奪次由段總長報告參陸會議情形各總長對此亦無甚討論下午一時左右段總理將鎗决陸建章問題提出報告并謂應即明令宣布陸氏罪狀並褫奪官勳各部總長亦無甚討論即照總理所定辦法通過最後陸外交劉海軍均有重要報告並决定任官案多件時已下午一時三十分即由總理宣告散會又聞十五日國務會議討論最要之件仍爲對南繼續作戰問題其次議案一爲陳樹藩電請軍費案一爲張作霖要求速撥鉅欵維持金副案一爲電示劉川督積極恢復川北地方案其餘尚有外交案件及某要案一件散議後由交通兼財政總長曹潤田單獨進府報告 
　　參陸會議　參陸處因連日休會待决之軍務甚多十五日上午九時三十分特召集例會一次首將連日所接湘閩川贛陜鄂各省重要軍電一一核定辦法次復擬就要電多件呈總理閱稿後卽於下午二時交專電處拍發直至三時左右始完全散值又聞十五日參陸處會議對川北贛南主張增兵結果電致山西閻督軍徵求意見大約與援川北問題有所商榷至湘西戰事捷電頻來馮玉祥因防線過廣電請令王鄂督張湘督各派一旅援助後方結果决定電告王張兩督 
[最近之中央選舉界]  
　　中央學會選舉之腐敗情形業經略誌前報茲又聞某俱樂部對於此次選舉之運動費原劃分爲地方與中央兩部地方運動費總數爲百三十餘萬元其大部分係用於收買初選當選人中央運動費總數爲十萬元（預計當選十名第人一萬元）聞該項金額已交給該黨之參謀總長某氏第因邇來中立派與研究系之强敵崛起競爭劇烈運動不僅某俱樂部之形勢陷於不利即某系一派之形勢亦然於是某俱樂部與某系成立連盟其結果由某系推舉五名某俱樂部亦當贊同投票但須某系提供三十萬元爲代價交給某俱樂部爲運動費自此兩派之提携成立以來某俱樂部之蔓買委員長某氏歷訪各有權者商定收買價格先交總價格十分之三其餘即交付某銀行之期票而某氏之買票手段頗爲巧妙凡對於敎員或留學生出身欲保其體面者特美其名曰夫馬費以致送百元爲普通現在經某氏協定之票價後張自一百元至四百元某大學敎員王某遲某于某馮某等十數人及東西洋留學生出身者七十餘名均已收納某氏之定錢意氣極爲揚揚又某氏對於大學卒業生特令其包賣如楊某凌某鄭某等最爲出色之人物若輩包賣之票少有十餘票多至數十票共賣價自二百元至三百元就中鄭某之賣價最高楊某之賣價最低楊某以候補第一當選與將充某機關諮議爲條件故其票價特爲低廉其餘爲躉收經手者尚有黄某張某吳某等數人此輩皆公然自爲買賣之行爲也近二日以來因自爲買賣其票會集於某處者愈形其多現在選舉人四百四十八票中爲某俱樂部所收買者已達三百五十餘票之多矣京中選舉情形大槪如上所述竊思中央學會原爲才學拔萃萬人儀表之處茲其對於選舉之態度竟至如斯則中國道德之敗壞可想而知惟司法當局對於如此怪現象之選舉本有取締之責乃返觀其態度對此白晝公然犯罪之行爲視若無覩甚可怪也 
[三項借欵之近訊]  
　　（一）烟酒借欵　農商總長田煥亭現以中國煙酒聨合會與滬寗總商會電陳烟酒專賣權抵押日本絶對不能承認十五日特咨請財政部迅速查核密覆以便答覆滬寗各商會矣 
　　（二）軍費借欵　關於粤省軍費問題龍巡閱使曾要求二百萬元中央祗允暫凑八十萬元（即五六兩月軍費）迄未解决聞近兩日當局對於此項巳經確定常年經費由龍氏在地方自籌其臨時特别費用則由某項借欵内撥出八十萬元不敷時再由前方軍費内酌撥若干又據共同通信社云龍濟光與三井洋行交涉軍費借欵聞馮叚二氏亦巳承諾不日即將簽字其條件如左（一）金額五百萬元（二）折扣九五（三）利息八釐（四）擔保廣東省礦山（五）期限十年（六）用途恢復兩廣軍費（七）當事者三井洋行與礦務督辦龍濟光 
　　（三）吉會借欵據財政界消息日本西原龜三與曹汝霖所交之吉會鐵路（由吉林至朝鮮會寗長約二百七十七英里）借欵二千萬元巳於十一日在北京正式蓋印 
[關於戰局之北京近聞]  
　　曹電請撤回直軍　十四日上午曹錕由津拍致政府府密急電一道茲經調查該電計七百三十餘字係分致馮段兩方面者内容首叙西南之抗命次述軍隊赴湘之辛苦末叙第一路軍隊之成績其結句有中央如决定繼續作戰請將直隷各師一併撤回休息俟元氣恢復再行參加前線云云 
　　前敵軍將變名稱據參陸處確息曹仲珊倪丹忱張子志三督軍在天津會議最要之件仍爲討論對南繼續作戰之問題聞段總理之主張擬將第一第二兩路總司令名稱一律取消改爲攻粤攻湘攻桂攻川總司令由張懐芝李厚基吳佩孚吳光新四氏分任以馬聨甲許蘭洲童保暄李奎元任副司令張宗昌臧致平吳鴻昌孫烈臣任前方總指揮一俟與倪張兩督磋商後即可確定又聞奉軍副司令徐又錚在津曾與張子志倪丹忱兩督軍協商擬將留駐山東安徽兩省之奉軍一律開往前敵備戰惟倪張兩督主張俟將塡防軍隊分配妥協再令該項軍隊兼程南下 
　　張敬堯之兩密電　張湘督元日來電略謂據吳佩孚電稱南軍反攻耒陽寳慶兩處又以主力進攻茶攸懇催奉軍云云寒日上午張督復拍來統密急電致參陸處轉徐樹錚謂湘省戰事正在進行前敵統帥無人應請執事兼程來湘以便指揮三軍肅清湘境又聞湖南督軍張勳臣近致府院參陸處統密元電一件略謂第七師與第四十二混成旅四五兩月軍費三十二萬元拖欠至今仍未蒙電滙敬堯實難維持特懇政府轉飭財政部迅將欠發軍費務於二十日以前電滙來湘以資鞏固軍心並請預先電示辦法 
　　施從濱電請回魯　前山東第一師師長施從濱以該師另行編製已將師長一職完全交卸茲據政府方面接到施從濱來電陳述已將第一師師長職務交卸清楚請即准予回魯等語同時又得魯督張懐芝報告亦請將施從濱調回魯省另予任用云云聞政府已有允意日内即可覆電照准 
　　南雄失利後影響　贛軍在南雄失利湘東一帶頗受影響聞政府連接三種告急軍電一爲張湘督報告安仁形勢日緊頗難保守一爲贛南吳鴻昌密陳粤軍北攻甚急請派援軍一爲張宗昌急電攸縣危險請催皖軍速援又一方面云南雄失守後丁效蘭王餘慶兩旅長均巳退駐大庾嶺聞陳光遠督軍特以密碼急電報告政府謂南軍兩面包攻大庾勢頗危急請速派援軍 
　　廣元失守之軍報　劉存厚由廣元失守後遂往寗羗聞政府昨接劉氏正密飛飛急元電稱熊克武現率步砲兵一萬餘名直向陜境出發唐繼堯並有進攻川北直搗陜南之勢朝天嶺龍潭已爲南軍佔領援軍遲遲不至以致險要地方不守政府如何辦理尚希迅速電示以國恢復原有地方又南鄭管金聚酉電略謂廣城失守業於蒸日兩電呈報在案惟劉鍾兩師退據川陜邊隘均係窮荒給養實屬困難已派員飛往運解銅元萬貫並食物數種暫救燃眉敵軍逼近進窺川陜要隘尤宜嚴防務乞迅飭足彈生力軍急編成師飛速進駐仙鎭朝天等處扼要駐紥庶便進攻不勝迫切待命云云又一方面云四川督軍劉存厚確於寒日敗退漢中十五日由漢中拍致中央萬飛急電一件内容係報告滇黔聨軍因川東我軍進行甚速川北空虛故日來竭力分向職部軍隊猛攻存厚不得退奶駐寗羗前方電綫被川軍割斷不通查鍾體道一師今亦退至神宣驛請即分飭吳總司令攻取巫山管旅長星馳赴援等語聞政府十五日已將此意見分電吳光新管金聚許蘭洲分路援攻矣 
[陜西之告急]  
　　自廣元失守劉鍾計畫本擬扼守朝天關以待奉軍赴援再國恢復據某方面消息管金聚昨有急電到京報告朝天又失劉督退往寗羗鍾體道則由神宣驛退至黄壩情形異常危急懇速催奉軍前進以資援助云云又據交通方面電訊近日有大股土匪竄據潼關奉軍之在豫境者迅速赴援該匪聞有大隊將到不戰而退惟地方業已糜爛所受損失甚屬不資云云按潼關爲陜西門户險惡異常陜督陳樹藩派有數營駐守此次之變眞相不明據電局方面聲稱北京與潼關電報尚通但頗遲緩不能保幾日可到而前項文電過於簡單究竟目下情形如何尚不可知 
[鄂湘之兵連禍結（漢口通信）]  
　　此間所傳和議之聲若斷若續然反而徵之戰事則實有進無已湖南及鄂西方面南北均不相讓且皆厲兵秣馬而廣西軍又加入湖南戰事廣東又輿湖南郴縣接近外問有謂廣東軍行將侵入湖南張敬堯督軍刻又變其計畫一方面對付廣西因與湖南永州毗連特令吳佩孚率隊攻其正面李阿斌閻相文抄襲兩冀第十一師有一部分馳入衡陽至郴縣地勢險要巳擬定五路進攻以奉軍孫汲兩師長充前敵總指揮中路以張宗昌李傳業充副司令左二路以陳德修張學顔充副司令并以施從濱留守後方充策應總指揮支配完畢已下總攻擊之命令所有永興酃縣常寗俱已發生激烈衝突南兵以北兵意在進攻粤桂不得不謀分其兵力擬援湘東湘西以解粤桂之危桂軍已由洪江進發行抵辰州滇軍由利川赴救已成事實張敬堯督軍乃命第七師及第十一師之一部前往抵禦所有山羊隘江口鎭各處北兵防守嚴密查南兵之計畫意欲由寳慶通過新化接近常德使北兵首尾不能兼顧一方面襲取宜昌以建始爲大本營因建始一隅一面可以沿清江而進一面可以由巴江而進直下宜昌較爲便捷且亦攻其所必救施南境内所有南兵大小數十部已盡行開赴建始共有四萬人之譜利川僅留數百人以柏文蔚爲總指揮唐克明牟鴻勳王安瀾等爲總先鋒葉荃黄毓成等爲左右翼刻亦已下總攻擊之命令在巫山方面之北兵所以未取攻勢者以前扼於重險後畏南軍之斷其歸路並以顧品珍之大敵當前故不敢冒昧從事吳光新入川之方針至此不得不告一停頓而黎天才之軍與川滇軍之一部已輾轉於秭歸邊界其目的專在宜昌如野三關大竹坪土地堂開行山諸要隘北兵現巳全力把守兵連禍結正未有已時也 
[巴東不守後之川中要人]  
　　（成都通信） 
　　王天縱　豫軍總司令王天縱由河南起義後幾經血戰始到湖北同黎總司令天才進攻宜昌近來形勢稍殊巴東一湖北境與川巫山縣接壤）不守王總司令特輕騎簡從來渝其行程於五月二十六號午後六鐘由施南利川方面轉萬至長壽同前巴縣警備隊排餘（護送章太炎東下之士兵）同行到渝是日抵朝天門外大碼頭泊岸是日王抵埠時有警察廳長鄭賢書巴縣知事劉泳闓江北知事楊家彬曁各法圑均往城外迎迓晤王後即在水道第一區舟上休息一小時始行登岸並由巴縣知事擇定三牌坊仁壽宫爲行旌駐紥軍政各機關多往謁談王同行屬官有參謀張矩廉吳鑾白聽秋劉昌明副官孔憲民第三路司令党朝臣等隨帶士兵一連 
　　陳炳堃顔德基　渝城某要人前曾亦顔德基陳炳堃兩總司令方所規勸頃得覆函云八號來函所以規勗者備至非好我之深何能作此藥石之言佩銘靡曁烏得不勉惟社會情狀之複雜人心道德之陷溺巳達極點鬱我胸中積不能平雖時加抑制之功究不免有觸卽發此正性情之失處亦性情之眞處倘并此一點眞處槪行失去卽復不齒於人類也明達如君願將鄙意質之歸巴失守係我陰患聨絡友軍攻守同盟英雄所見大略相同昭廣劍梓之退出始奉熊命令同日次熊面諭進發射擊迺我軍連戰數日五師仍逍遥於廣漢德陽之間方且任鍾體道援陜以期掩人耳目及劍梓電線被阻第五師始作進攻之舉動石軍又先入綿城通電各友軍矣五師始開到而吕漢羣乃至劉鍾退出綿陽全部分取道梓潼衆計一師本軍以數戰之餘且子彈不繼於是退出梓劍大道扼守要隘以因吾圉并策相機進攻而圖共殲國賊籌餉援陜正在籌畫之中一俟部署有緒即當出師未便稍延致落人後復生任省長川局尚有統一之希望果能履新弟應額手稱慶爲川局之前途賀現居保密并聞云云 
　　劉成勛　自熊總司令召集各將領至成都會議後第四師劉萬九師長即挽留獨立第二旅陳福五旅長第一師劉輔臣師長到津後復電邀援陜軍舒司令萍九楊司令敏生至津會議軍事五月二十五日舒司令率領官佐三員衞兵一排抵津寓籌餉局内楊司令聞舒司令已至即由邛兼程赴津先是因劉禹九師長壽誕軍政紳商學各界假南華宫慶祝適舒司令先一日至次日演劇實賅括祝壽歡迎祈雨三意蓋以將領齊集加之久旱未雨播榖失時故也是日各界人士晨刻入場少頃舒司令偕官佐亦至劉師長特設盛筵燕樂嘉賓頗極一時之盛是晚滂沱大雨津河水漲五尺四民欣慰翌日繼續演劇以答神庥各將領越日齊集大開會議其問題可分爲二其一川人主川化除私見以維大局而弭兵禍其二各就防地實行清鄉以除匪患議畢即各回原防地矣 
　　舒榮衢　兩月以來二師分割之說頗盛熊總司令以二師係川軍精銳一生反響貽害滋大旋將此議取消即委舒師長以援鄂第一路司令之職接濟銅元數千釧日前熊總司令復接濟軍餉八萬元銀劵各半舒司令派員承領業已解運回仁聞熊總司令昨電召舒司令到省商議要件舒决定到省一行以息浮言日前並由仁壽發出通電云成都熊總司令顧軍長并轉隆昌鄭司令自井趙司令盧司令丁司令瀘縣趙軍長黄軍長黄總司令重慶王總司令袁師長余代鎭守使轉各旅圑營長鈞鑒榮衢奉令援鄂早經通電頃編制漸次就緒不日由仁東下用効　驅請轉他所屬沿途軍隊曁各知事局所以免誤會而資接洽特此預聞無任禱切四川靖國軍援鄂第一路司令舒榮衢叩漾 
　　章太炎　五月二十二號章太炎見川省局勢業巳改觀遂怱怱離渝東下各情已誌前報茲聞章東下時沿途甚屬平安凡經過各縣官長皆相繼迎送刻間已抵涪州聞尚須在涪小駐數日始行返廣東也章於未去之前各方面之挽留者甚衆秦肅三致黔軍總司令王文華函云昨面章太炎有不日東下之言聞之駭異先生海内泰斗安危繫之值此風雲萬變去留之關係更非淺鮮想我公高識熱忱當早鑒及必能痛陳利害力挽道斾如可屈駐渝城作軍民之南針實國民無窮之福也王文華覆書云來函敬悉章太炎先生海内人傑衆望所歸其去其留關係匪淺足下關懐時局函囑挽留大局所關極表贊同云云秦肅三等又致書黄道尹略云頃聞章先生立意東下某等得此信息不勝駭異先生一去一留係西南之安危某等爲全川計爲大局計愈應挽留先生况先生不憚數千里之跋涉歷經險阻始至吾渝熱心國事如此故數月來所裨益時局者不尠足下行政領袖一舉一動視聽所關且與先生素共患難公私兩情均極摯厚若聽其自來自去不特西南政府訾議且謂吾川無人矣故肅三等再四籌商皆願敦請足下親往慰留時不可緩務希從速挽駕爲望此舉關係西南全局愼勿漠然置之可也秦肅三周武緯吳捷三江源徐藩鄧毅功秦運中謹上東川道尹黄復生因此於二十一號午前在五福宫章公館内以師生之誼患難之情苦口挽留省議會議員楊重岳等亦約同三省聨合會議員等齊到章行館當面挽留川東師範敎員管理員及學生某某等議定由川東師範發起聨合各學堂舉代表往章庽挽留然未及實行而章已行矣 
[南雄之刦後灰]  
　　滇軍克復南雄已誌前報茲查南雄城自舊歷三月十九日經過兵事後全郡商店住宅被刦一空所有器皿槪行搗碎屋内街外屍積如山聽猪狗大嚼臭氣飄蕩十餘里蠍毒狼兇天地爲愁計城内南街被焚店房共二百餘間由太平門燒至裕豐押止小東門由陳日新燒至三元里止恊前街由東轅門燒至福音堂止河邊由廣會燒至萬全棧止福興利燒至第三棟止此次所燒店房五百餘間城鄉人民逃避田園荒蕪已無人過問矣南雄近被粤軍克復後李督辦以城中屋宇被燬商市蕭條人民流離轉徙亟應妥爲安集特將情形逕電嶺南道尹趕速派員前往安撫又以該處爲接近前敵之要區該縣知事職務實屬異常繁重茲擬委任曾蹇署理昨已電請當道核准矣 
　　本月二號夜一點餘鐘駐守南門贛軍施放砲聲數響拔隊直出北門於三號早全軍退抵均平墟此墟舖户數十間前次北軍入南雄時已被搜刦一空目前并無居民贛軍隨在墟停駐約兩小時九時許復紛紛起程遄返南安沿途經過裏東墟有商店十餘間多屬贛州人開設有贛軍數十人闖進墟内暫時駐宿勒令各商招待晚餐幸多屬贛商尚無特别難爲亦未放火焚舖翌日直抵中站各營長官分頭點名一遍再行拔隊退駐梅嶺日常駐守梅嶺脚之贛軍約有一混成旅亦即會同退回各軍一齊拔隊逾嶺退回南安滇軍於三號早以贛軍退兵迅速誠恐或有詭計未敢遽直進城隨由賴支隊長飭令各軍峭探入城偵察確實俟回報後再行進兵後知贛軍確已遠逃滇軍當卽全隊進城計城中舖户被殘燬者共四百餘間未焚燬之舖間有一二土著商人不去然亦不敢開舖貿易全城瓦爍滿目荒凉據云雖過十年後亦恐難復原狀查各商民逃躱鄉外者統計男婦六萬餘人所携使費衣服非遭軍隊入村搜搶即被土匪乘機打刧以致爬山越嶺露宿風餐而扶老携幼炊烟斷絶無家可歸者確有萬餘人之多現南雄雖已克復然災民遍野兵燹之後繼以饑饉聞西北南各區難民餓斃者約有一百餘人矣想慈善家惻隱爲懐斷不忍災民待斃而不速往賑濟也 
 
 

Page 7

 
 
[北張禁之徵實]  
　　陜北一　地方擯弛偶禁拔棄麥苗改栽罌榮假名抽稅弁髦烟約稱輔謬　在本年春末夏初中外報紙早已喧傳而參議員李　芳據以詢究於全國禁烟聨合繼會於是英公使復以詰間外内爾部要求答復全國禁烟聨合會以職司糾察旁貸無人又以　事所關至重且鉅若非實地履勘終難窮其眞相該會乃於五月三十一及六月一日連開幹事會議於本部公推會長安銘君代表本會假道晉省查察遄赴陜邊茲經安君函告該會略云四日抵晉先就諮訪晉中六政考核處長陳君乙和對於烟禁極爲認眞又迭謁兼省長閻督軍知其於晉陜邊圻對於陜北背約栽煙之　竭慮殫精多方防禦誓不使三晉之地鴆毒重罹銘旋於七日出省先赴離石徵詢輿論計程十二日當可由磧口渡河周歷陜北葭縣更擬徧察榆林各地總期實地履勘務得水落石出窮究眞相庶幾勉副委託不虛此行云云後又於十三日復由磧口發來電文一通披露如下大總統國務院内務部全國禁烟聨合總會并轉各報均鑒此次陜邊違禁種烟報紙喧傳羣情駭異本會公同討論虛實亟應實地勘察爰推銘假道三晉遄赴陜邊業於本月十二日由磧口渡河歷經陜北葭縣屬之息蜊峪大會坪撞花渡等村無不滿種鴉片或則含苞或則着花俯拾即是葭縣所屬各村如此而榆林所屬各縣尤爲繁多沿途諮訪輿論多係拔苗改種而種烟之民倡言不諱若有所恃足徵報紙所傳良非虛詭竊查陜西烟禁先於去年中英會勘業已報告肅清乃紙墨未乾弛禁復種置信約於不顧遺民害於無窮國本邦交所關甚重况值時局多艱人心不靖一隅破禁必致全局動摇十年成績功敗崇朝接踵　尤至足痛懼用特飛電佈聞伏望急電陜省軍民長官實力維持煙禁勿遺民害曷禁禱籲餘容再陳禁烟聨合會長安銘自磧口電元 
[漢冶萍宣布之公函]  
　　王兼長致漢冶萍公司函　逕啓者茲將鄂紳黎大鈞來函及本署復函共四件鈔送台關黎紳前呈旣巳取銷所有本署本年三月十二日公函自應一律作廢相應函請貴公司查照可也計抄件附後六月九日 
　　黎大鈞致王督函　子翁省長大人閣下前奉三月十二日所發手示并抄致漢冶萍公司函稿實爲萬分驚異大鈞抱病數月對於漢冶萍交涉非但無具呈鈞署之事抑且毫未與聞奉函前因本應早日申辯亦因衰老且病握管甚艱所以遲遲至今以大鈞之愚明知漢冶萍行將破産斷不能舍債權而居債務如貿然索塡股票恐適中奸人之計或且遺禍無窮此事關係吾鄂極爲重要務請兼台主持仍照舊案辦理是爲至禱黎大鈞謹啓六月四日 
　　王督復函　玉屏先生閣下接誦大函知漢冶萍交涉台端并無呈文到署亦且毫未與聞查前次來文竟蓋有武昌漢冶萍公司鄂産清理處鈐記原文送請察閱又查上年四月間曾有公呈設立漢冶萍鄂産清理處如果執事亦未與聞則是冒名可知一俟復函到署即將清理處查案取銷也公呈併送台閱均請閱後一併緘還此頌台綏王占元啓六月五日 
　　黎大鈞又致王督函　了春督軍兼省長閣下昨奉鈞函祗聆壹是前次原文旣蓋有武昌漢冶萍公司鄂産清理處鈐記自是該處所呈惟推大鈞列名代表始旣未經商定繼又未經知照正不獨呈稿未閱也大鈞旣未曾與謀於先卽不敢承認於後至上年四月公呈設立漢冶萍鄂産清理處實係大鈞與議并非冒名仰懇俯准撤銷此次呈請商塡股票之案仍留上年呈請設立清理處之案實爲公便黎大鈞謹啓六月八日 
　　王督二次復函　玉屏先生閣下接誦大函敬聆壹是前呈旣係假託自當取銷查塡給股票利弊所在自當切實研究斷不能貿然應允尊函極是占元自表贊在惟部批憑何游說而來殊可疑慮此事應請台端轉告同人仍本張文襄公原案辦理較爲妥也此致並　台綏王占元聲六月九日 
[江蘇選舉之競爭譚（南京通信）]  
　　此次選舉競爭最烈者厥惟研究系與安福系蘇省衆院選舉結果淮揚道安福系占三名研究系僅一名滬海道安福占二名研究系僅一名蘇常道安福占四名研究系慌二人徐海道安福占三名研究系僅二名金陵道安福系占二名研究系僅一名以此比例研究系在蘇省選舉已經失敗而追溯該系失敗之原因據某要人之談話謂初研究系於蘇省選舉蘇常道派藍某淮揚道派董某徐海道派王某滬海道未詳金陵道派艾某分託此五人於五道選舉辦理吸收事務詎藍等南下後進行甚緩對於票價又不願盡力提倡遷延復遷延遂使安福票獨占優勝此研究系失敗之總因也至於五道中所派之人不免各存意見如藍初次到寗時即擬爲無錫前省議員孫某謀當選詢之王王舉現省議員孫某以對藍亦不問其人之是否錯誤遂囑其回錫活動所謂現省議員孫某者返錫後爲其堂兄前省議員孫某所闖大爲詫異向之質問各不讓步因之大起爭執票額分散安福票乃坐收漁人之利此蘇常道失敗之原因也淮揚道董某初以空言招致多人思當選後再以實力一一吸收詎彼所招致之人當選後竟各自爲謀董以金錢勢力不敵亦祗呼負負而已此又淮揚失敗之原因也徐海道之王某以不善聨絡又有前國會議員陳某出與競爭遂致不能吸收多人此徐海道失敗之原因也金陵道艾某由京南下時本受黨中之委託來寗活動經費向藍某支取詎藍多方推宕王某又從中反對復有龔某者出而破壞（按龔新近來寗帮助艾辦選舉者）艾遂中止其活動此金陵道失敗之原因也衆院選舉之結果大略如此現參議院各道亦將舉行覆選金陵道方面聞安福票聨絡士紳組織招待所刻巳着手進行有初選當選人亦組織一圑體以待善價而沽記者昨過貢院街海洞春酒館門首見有初選當選人公庽之招牌其内容若何非局外人所能知將來究竟何票得占優勝亦不能預言矣 
[南京快信]  
　　李督派赴天津列席會議之代表何愚溥昨來電報告已由津入京 
　　贛督陳光遠派赴天津會議代表揚雲峯因陳有急電召回昨由津乘車來寗即於今晨乘輪回贛 
　　敎練隊圑長陸成武前日因父（陸建章）被捕請假赴津茲聞乃父確已在津鎗斃昨晚來電辭敎練隊圑長職 
　　陸軍第七十四旅原係步兵兩圑内有一圑前經撥歸張宗昌改編第六混成旅開拔援湘陳旅長（調元）因宿防吃緊所部不敷調遣控電李督請准予添募補充因軍械無着事遂中止茲聞李督擬將駐揚州之陸軍巡緝隊三營歸併第七十四旅節制即以巡緝隊第二營營長聶金魁升任圑長即日發表 
　　七年度預算總分冊已審查完竣今日（十八）下午二時開合併審查會 
　　二十日舉行參院覆選各縣初選當選人約九百餘人均已來省蘇省應産參議員五名預算每人非組織三百票以外不能當選每權四百元計算一人須買票費十二萬元因此運動當選之小資本家均不敢進行茲聞有彭某等五人合資十二萬元收買三百票（每票四百元）議定各人須服投票義務五次每次産出一人此亦一種特别新法也 
　　省視學劉仁航被控辭職敎育廳長符鼎升改委本廳第三科科員費玄韞接充 
　　省署派候補知事多人分赴各縣查勘水災 
　　敎育部僉字沈彭年昨由寗乘津浦車北上 
[杭州快信]  
　　齊省長昨訓令各道尹考核知事成績（到任一年以上者）加具考語呈候核辦聞此舉爲疎通候補人員計不日將大批更動發表 
　　敎育廳呈請委任應繼韓充永康縣冬中學校校長省令照准署日内可發表 
　　瑞安李知事呈請高審廳解釋私鹽治罪法第二條第二項之規定械字是否專捐金刃抑係包括棍杖而言經廳長巳轉請大理院核示 
　　財廳張廳長昨通令各縣催造部頒貨幣流通狀况調查表限日到廳以便彙總送部 
　　電政監督呈請省長嗣後各屬遇有毁桿竊缐等案務須勒限緝獲從嚴懲辦昨已訓令各道尹轉飭遵照 
　　嘉湖王鎭守使報告轄境安謐現巳聨合滬軍接壤駐在各營商定巡哨辦法布置異常周密 
[地方通信]  
[蘇州]  
　　省會複選事務所遷移　第二區省會議員複選事務所本假舊貢院址茲緣該屋滲漏不堪恐有傾倒之虞特遷移盤門内新橋巷浙紹會館蓋新委科長茹翰臣本紹人故能假用此會館也　　公賣分局之更迭　第三區烟酒公賣分局長錢遵訓坐辦吳琪聞巳撤差遺缺委前分局長吳禧泰回任 
　　催促警所長交代　縣屬唯亭鎭前警察分所長周詠之交卸迄今已歷數月經徵各欵尚未解清聞吳其昌知事已派署警持令往催周姓眷屬答以他出謀事俟函促取蘇報解 
　　鄉鎭省會選民請設分匭　公民金恩燮等以省會選舉將近呈請縣署仍在鄉鎭設置分匭以免選舉人往返跋涉旋奉吳知事指令已由蔣複選舉監督呈請省長核示應俟奉到指令再行核辦 
[松江]  
　　電爭省會議員名額　莘莊鎭商會會長錢維桂胡壽南等電省長云本届省會選民各縣間有浮濫造報設非澈底清查何以昭公允而服人心乞省長主持公道迅賜派員會縣復查一面咨部暫緩選舉以重選政而免偏苛實所公感 
　　不應參院初選當選　本邑參議員初選當選人楊了公因目擊此次各當選人之喪失人格宣言不願與此輩同流合污已將當選證書繳還縣署當經李縣長另將候補當選人薛長安塡補業已補發證書旅日令其前往省垣投票矣 
[青浦]  
　　電爭學委應選　青浦參院初選當選人曹漱石許藻才均係本邑學務委員公民張紹汪宋璆錢學坤倪光耀等以爲依兩院選舉法其選舉權與被選舉權均應停止乃兩人均應選不辭與選舉法不合今已聨名請初選監督撤銷現因覆選期迫不俟初選監督批示再由郵電禀省長及敎育廳長請爲核辦茲將致省長電錄下江蘇省長鈞鑒參院初選有青浦學務委員許藻才曹漱石違法應選已持證赴省投票擬請扣證撤銷除郵呈外合行電禀青浦公民張紹汪倪光耀叩 
[鎭江]  
　　揚中縣敎育會之會議　十六日揚中縣敎育會開職員會其議决事件（甲）公决請撥揚中舊學宫全部地畝建設該縣公衆運動場繪具畝分議圖呈由宋知事准予轉核（乙）决定續辦小學聨合運動會（丙）函復體育研究部應以拳術一門加入課外運動從八段錦先行練習入手 
　　鎭人又爲榻師長建去思碑　陸軍第十九師楊春普師長自率兵駐鎭以來以保衞治安爲己任並分撥所屬軍隊駐紥江陰無錫及江北十二圩等處地方幸獲乂安現師長奉令赴贛鎭地紳商學界於日前邀約同人鳩集鉅資在京畿嶺樹立石碑一方文曰江淮保障以表永久不忘之意云 
　　鎭江關焚燬烟土　鎭江關在長江各輪船陸續查獲私販進口之大土及烟膏料子等物存積甚多業於二十五日午後三時舁至江千課船馬頭一律焚燬時鎭江關監督周嗣培曁倪知事沈警佐張總巡海關大副等員同往監視 
[杭州]  
　　省議會議開會式　浙江省議會十七日上午九時舉行閉會式齊省長曁各行政宫均不到楊督軍派參謀張國威爲代表由秦副議長孫秘書長在休息室備茶點欵待九點五十分鐘振鈴開會議長議員曁張參議均就席先向國謝行三鞠躬禮次相向行一鞠躬禮即由棄副議長報告第三届會期成績略謂本届開會討論七年度預算及五年度决算巳覺忽促故其他議决案僅寥寥數件次由張參議致詞略謂今天督軍派爲代表雖民事部分與軍政不相干涉然而軍民機關和衷共濟實於地方造福不淺對於貴會議决各案尤表贊同次由陳鍾琪潘澄鑑演說旣畢議長諮詢大會尚有人演說否衆無應者遂振鈴散會聞是日議員到者只有十二人云 
　　革除現水之省覆　寗波總商會函覆杭商會略謂准函後當經通告各錢商訂於十四日開會集議一切由錢業司年莊永源曁衆錢莊擬具節略一扣應卽擬以函覆貴會查照轉請官廳核奪此即錢業之公議可無庸另舉代表晉省其節略云（上略）查現在甬市因現金短少致有升水如財政廳爲救濟市面起見能多裝現洋來甬予取予求源源不斷庶幾現升不平自平至劃洋名目在甬即係過賬泉貨貴乎流通即不能廢止滙劃若停止劃洋錢業勢必向各業索取現金深恐市面恐慌翹足可待云 
　　潮水决堤　杭縣會堡鄉塘外沙地自三月間遭上江洪水淹没田廬損失甚鉅因鄉愚無知僅向就地紳商告求周濟此外無一救恤者不料近日　兩江濤突漲勢甚洶湧竟將此次新集防水土堤畫行銜去又遭淹没沙民澈夜呼救慘不忍聞云 
[武昌]  
　　不卽不離之選舉問題　參衆兩院覆選總監督王子春氏對於選舉一再展賬於是外問議論紛紛有謂此届選舉爲王所不贊同者但近又牌示云本省參衆初選各縣電陳選民人數紛紛請加甚至一加再加迄無定數名冊多未造送資格無從審查現在事急限滿迭電嚴偕不准再有延誤一俟冊報到齊本總監督即當特派專員分虽核定指定確期通電各縣舉行初選又通電略云參衆兩院選民冊江漢道區限六月二十五日以前荆南襄陽兩道區限六月三十日以前一律造齊送省則選舉亦旣有期矣 
　　客軍大　勸業場　十三日因屬節令勸業場遊人甚爲熱閙不料客軍兵干入内將北塢三十八號貨物亂動號主聲請勿動兵士不服大閙揚丁彈壓不住由場長電由衞戍司令部派排長率隊到場該排長不辨曲直將三十八號主夥一併帶送警察一署至滋事之客軍則勸令出場各號商多以該排長處置似欠公允多稱過節上門而歸 
　　國立師範失火　十三日午後三時許國立師範學校頂上一重東角小厨房内不知如何失愼致肇焚如一時火光燭天不可衢邇幸無風伯助虐僅燒一廚房而止損失固不重在然轉瞬間該厨房前後左右之樹木　蔭　縟者忽變爲霜葉紅矣 
[福州]  
　　各校長辭職　閩中第一中學校鑒於中日新約之危險特於五月二十四號首先罷課繼其後者爲工業農業師範等十二校李兼長聞此特諭敎育廳電知各校長略謂學生不應干涉國政其首先發難之學生應請各該校長從嚴斥革以肅校規云云各校長奉電後聞已於昨日聨袂踵科辭職矣 
[濟南]  
　　商埠破獲匪黨　十五晚西南鄉區偵探員在商埠務本里妓寮内破獲匪犯四名當即送廳轉送軍法科懲辦據聞該四犯係日前在茌平刦城之六國王之黨羽近以該股子彈缺乏特來省向某國人購買尚未成議被探員揁知拿獲云 
　　魯豐紗廠之進行　羊角溝魯豐紗廠所購機器不日來東該廠爲運送機器及將來轉運貨物起見特與津浦路局商定由洛口至羊角溝修築輕便鐵道欵由廠出由路局督修現巳勘定路線共五里餘不日卽行動工矣 
　　　　　　　　　　　　　　　　　　　　　　　　　　　　　舉行十二日在　署大堂　　　會　者爲王之　（堂邑）杜　儉（總縣）王廣瑞（　　）周廳　（聊城）沙　　（臨清）候補　選人孫毓炳（思縣）此外尚缺　補當道人四名定於十四日投票另舉 
[天津]  
　　衆議院覆選名籍彙誌　直隷各道區衆議院覆選業經完竣除津海道區及大名口北之當選人名先已披露茲再詳紀其籍貫保定道區覆選當選人爲王愿樹（新城）張佐漢（高陽）耿兆棟（唐縣）董景勳（定興）張恩綬（深縣）（）　徽（博野）王文芹（清苑）大名道區覆選當選人爲武總緒（永年）賀培桐（棗强）王雙岐（冀縣）聶轟（大名）吳得祿（任縣）　雲岫（未詳）口北道區覆選當選人人爲賈睿熙（宜化）韓梯雲（涿鹿） 
　　商會核減調車費之請求　天津總商會致津浦鐵路管理局函云京奉路線由總站運至辛莊每車調車費二商民踴躍百貨雲集而津浦路線則定章以十英里爲起碼每車至少需費十元即運至北營門附近或西站皆如之調車費太多客貨皆因之裹足該處商埠急待振興若不亟行設法通融於商貨商埠諸多滯碍况同一總站至辛莊與至西站里數不相上下而運至辛莊其費用之廉如彼運至西站其費用之昂如此似須持平車費方足以昭平允擬懇仿照京奉辦法庶於轉運客貨諸多利益云 
　　農商懇親會開會　實業廳長嚴智怡君近以直屬各縣農會商會在地方辦事時有隔閡之虞巳呈明省長按照四道屬分期將農會商會召集一處開一懇親會以資聨絡津海道屬各縣現已聚集天津定十五至二十五在實業廳公署内正式開會津商會巳推定張仲元孫文彦二員爲代表云 
　　博物院將演古樂　太常寺樂歷朝祭興所用之古總統昔日視爲盛典人民不得聽聞該院此次開會特約該部分中人員來津演奏俾來賓得以一聆此種古調聞奏樂諸君刻已到津准於本月十七日起每日下午二時至六時在展覽會場游藝館演奏云 
[奉天]  
　　兩道區衆議員揭曉　東邊道區衆議員當選人焉泮春謝書林業經揚曉十一日復經覆選監督方大英將覆選候補手續分别布置東邊鎭守使馬騰溪督軍公署監　員豐惠採木公司理事長佟兆元等均來襄理選舉旋經揭曉安東王鳳祥得四十票鳳城李濟東得三十九票均屬當選事畢遂卽共同撮影次由監督方大英等稱各當選人並選舉人一併邀集中華茶園大開讌會午後四鐘始散又洮昌道衆議員覆選本月十二日道署舉行八鐘投票十鐘開箱康平鄭宗橋得三十票昌圖劉興甲得二十票惟初選當選人到場實有五十七人至檢點票數祗有五十六票尚　一票人旣入場而票竟不投殊難揣測當經道署以事關重要卽時電禀省長請示辦法云 
[雜評一]  
[兩事（默）]  
　　今日　人之所注意者一爲陸建章鎗斃後有無反響一爲張懐芝進京後有無結果據最近消息馮玉祥之開復處分巳發明令是政府對馮不能無所疑懼而李純與陳光遠提出質問又顯露不滿之意此或卽爲反響之見端也張懐芝入京後紛傳攻粤司令將發表又傳要求保障二事而後就任是張固有允就意然觀今日之電則又謂尚未明顯表示夫張之態度不明則曹之態度亦必不明質言之即馮段與和戰之勝負亦不能明也 
　　是故陸建章鎗斃之反響若何張懐芝進京之結果若何均與時局大有關係焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[運貨赴美之頓挫]  
　　英文滬報云上海辦貨家對於運貨赴美之前途頗具悲觀美政府近今取銷運貨執照其故未明而外間復有美國將訂各貨售價條例之說以故辦出口貨之商人皆退縮不前目下上海積存待運之貨甚多輪船之赴美者不難滿載而去水脚最高之價每噸曾至美金洋六十五元運貨家自聞美政府將施行更嚴條例之說皆爲怏怏某某數界謂美政府如再有取締之舉動則上海及東方其他數處之美國辦貨者恐均將停止運貨云 
　　又云本埠美總領事署接美國政府電令謂六月十六日以後凡運美生熟牛皮與皮貨除其提單在六月十五日以前所給者或其入口執照號數在九萬六千以上者外均不得塡發領署出口證狀 
[英國增加禁止入口之物類]  
　　英文滬報云駐滬英國務委員接倫敦外交部電訓謂乾酪導火線摩托油石油煤氣甘蔗等物均已加入禁止入口物類表 
[蕪湖美孚油池經理遇害]  
　　十八日文滙報云本埠美孚煤油公司昨接電報謂蕪湖油池經理藍特勞君昨日侵晨爲匪戕害該公司即發電詢問詳情至今日下午二時尚未接覆按藍特勞君爲英人年約四十業已娶婦服務美孚公司約有四年云 
[浙軍助閩攻粤之進行]  
　　浙軍第一師童軍業已赴閩會同閩軍開往前敵日内正擬大舉攻粤並電由浙省督軍抽調駐防寗台等處之五圑二三營四圑一三營續行往閩協助業已由浙起程茲有營長及軍需員二人因急須赴閩接洽故先於昨日由甬來滬卽晚乘某公司商輪闪往厦門登陸以期迅速云 
[搜求研究兵工製造之人才]  
　　松滬盧軍使接江蘇李督軍來函略謂前准陸軍部咨搜求兵工人材近以各廠極圖擴充需用此項人才正夥凡於留學外洋研究兵工製造人才卽行分别調查開具履歷送部杳核以便酌量任用云云想滬上係通商巨埠不乏此項人才希即轉令就近地方官於境内詳細調查具報以便彙咨 
[反對電燈加價之第二次呈文]  
　　滬南志誠公所等二十六圑體反對電燈加價一事已迭誌前報昨該圑體又呈交通部文云呈爲華商電氣公司强迫加價悍然剪線衆情憤激秩序紊亂請求迅賜核辦事竊商等前因該公司壟斷專横誅求無厭曾依據電氣事業取締條例第十六條之規定公呈大部請求派員檢查令行更改在案自應靜候批示依法解决何意該公司總理陸伯鴻旣不許商會出任調停又不待大部秉公核辦遽用强迫手段於舊曆五月初二日下午六時忽派收賬員及工匠數人持加價收條向尚文門外德和米店及德大裕和萬盛等各烟紙店收取燈費勒令照加該店主葉雲祥等以事關公衆未便獨異仍照原價給付並謂大衆允加自當照補彼竟不問情由將燈線剪斷而去又大東門外協生燭店亦因不允加費於舊曆四月三十日被收賬人拉斷電線一時燈火熄滅鄰近商店咸抱不平擬相約罷市經商等竭力勸阻并允電部請示始得暫安無事竊思該公司此次加價其理由究竟安在且在電氣事業取締條例公布之後理應禀准官廳方槿發生效力今該公司事前並不禀呈大部核准遽悍然强迫加價復强行剪線凡此舉動足見該公司枉法蠻横無疑乃又旣不待大部解决更不受電氣條例拘束藐視法令已可槪見當此盜匪充斥平素尚虞搶刦一旦斷電熄燈危險立見其間擾亂治安咎維公司雖剪線後受有損失得向公司追償但滬地現仍在戒備區域範圍以内設有其他變故殊與軍政商業方面實多妨碍迫不待思除逕禀電外爲再將該公司强迫剪線藐抗法令緣由環請大部電鑒俯賜迅行電飭該公司停止剪線取消加價以息公憤而保秩序並請予該公司藐法之處分臨呈無任迫切呼號待命之至 
[贈送枇杷之大索詐]  
　　字林報云星期日午前有人以枇杷一籃送至福建路五十二號某屋外附信一封索借洋萬元俟將籃内枇杷一一取出下有長四寸周圓九寸之鐵筒一個並未炸裂當即浸於水中送交老閘捕房該信署名者爲中國工黨云 
[嚇詐綢莊主人]  
　　十八日英文滬報云昨晨十時三十分有俾携包裹至天潼路十八號某綢莊詢問貨價後即遺包裹而去店中人趨視之包裹旁有信三封皆致該莊主人者略謂須借洋千元否則將携來之炸彈奉贈捕房聞報後立即派人往查檢視包裹内有小洋鐵罐一個内盛黄色物砂泥棉花碎玻璃之類但無爆裂性質之物携回捕房候再查究 
[糾衆搶刦之自辨]  
　　江西路潤春永報關行指控山東人曹興三於本月三號夜糾同四人携帶鎗械來行搶去洋二百餘元業經捕房將曹拘解公共公廨訊供管押在案昨晨復訊先由中本包探上堂禀稱當時得報後前往拘拿巳經原告將曹扭住當即帶入捕房在曹身畔搜出手鎗一支今有見證多人到堂請爲訊究並將手鎗呈請察閱繼由該行用人王家發莊金桂孫宴臣等投案證明當時被告與在逃數人來行搶刦是實訊之曹興三供爲販土掮客此事實因孫宴臣欲販紅土托我至法租界乾坤泰内將土掮來每包可得洋二元是傍晚　六時我至該行内向孫借洋二元無着孫反疑爲懐有惡意即喚多人將我兇毆並用繩綑綁迨至十時始投捕房指控我糾黨搶刦此手鎗亦由孫置我身畔實遭寃誣求恩明察關讞員商之美副領事德君以被告所供不足遽信判曹還押候查明再核 
[地檢廳審訊浦東刦案]  
　　浦東董家渡附近怡和西棧後面徵昌鐵棧於舊曆四月二十五夜被盜匪二三十人撞門入内將管棧人唐阿二袁春寳等三人用繩捆縛嚇禁聲張又將怡和洋棧更夫夏阿毛閉入更舍禁阻出外遂任意搜刮除刦取管棧各人衣服銀洋時表金戒外又刧去鐵條十餘擔運入盜船而逸事後經唐阿二等報告棧主周舜卿請由水陸警區查獲是案盜匪瞿小三子劉三一子張小安徽等三名解送地檢廳預審收押昨晨經該廳諭傳唐阿二夏阿毛等到案並提同在押之瞿劉張三犯審訊一過判令分别還押候究唐阿二等諭暫退去 
[特别巡捕將次上差]  
　　大陸報云公共租界新募之特别巡捕六十人定於本星期六夜開始出差每一捕房各駐十二人至士四人不等每夜並有三四人在七時至九時間上街巡邏其出　皆兩人同行云 
[閘北救火會擬購抽水機車]  
　　閥北第二段救火會會長會董曁全體會員前在一品香開會籌欵擬向英國某廠定購抽水機車一架已集有五千餘金惟因歐戰未息此項機器難以輸運故擬改向法商信孚洋行購置與法租界救火會所用同一式樣前日星期下午三時由該行商准法租界救火會主任阿拉們將該會所用之抽水機車駛至閘北先在恒豐路接於自來水管上試驗一小時後又開至蘇州河吸取河内之水向上噴射水高七丈有餘會長陶子敢竇耀庭董事徐乾麟陳賢卿隊長徐少棠虞廷愷及全體會員均到場觀覽咸謂此種抽水機洵爲救火利器俟開大會通過後當向該行購定云 
[捕獲審檢廳第九次開庭紀]  
　　地方捕獲審檢廳廳長林少旭昨晨九時三十分鐘會同張檢察官各評事並海軍軍官開第二法庭審理拘束奥國輪船公司西來西號一案由訴願人普克（譯音）投案陳述一切至十時四十分鐘始行退庭 
　　附林廳慧規定呈遞訴願書辦法　（一）訴願書須用中國文字書寫惟外國人名地名等均於漢譯名稱之下註以外國文字（一）訴願書須訴願人本人或代理人簽字（一）訴願人於呈遞訴願書時須覔取保證人具狀保證所訴願之事實（保證人須呈經本廳認可後其保證方有效力）（一）如無保證人時得由本廳酌令訴願人繳存相當保證金爲保證（一）訴願書遞送到廳以本廳書記官蓋章之收據爲憑（一）訴願書到廳日期以本廳書記官蓋章之收據上所載之日期爲準（一）附送文件須載明訴願書附呈文件項下（一）訴願代理人須呈出具備捕獲審檢條例第二十一條所稱代理人資格之憑證與訴願書同時送廳查驗 
[敵僑違背處置條例]  
　　公共捕房刑事科在公共公廨指控僑居虹口西華德路二千零九十八號門牌之德國人克來區不遵中國政府處置敵國僑民條例至工部局註冊所報名註冊等情昨由捕房將該德人傳至公堂先由刑事科代表牛門律師上堂譯稱被告之母雖係美國籍而其父則確係德國人且查被告於西曆一千九百十五年來滬後每月至德領事署領取洋五十元並未至美領事署註冊請爲察核次由六十四號三道頭西捕投訴被告係德國人由伊調查明白故往傳訊並稱曾據被告聲稱伊母係美國籍伊生在美國幼年在美國水師學校肄業投充美國水師艦隊水手等語繼由西人第司投訴被告來滬後每月所領之欵由我經手給領云云訊之被告克來區陳訴各節與六十四號西捕所禀相同張襄讞商之美思副領事判令被告遵照中政府頒佈處置敵國僑民定章辦理 
[請開斜橋迤西之河道]  
　　斜橋迤西至新橋一帶河道淤泥積滯潮水不通業已不污穢不堪該河係屬華法交界前由法總領事函致工巡捐局請速開挑至今尚未動工惟時届夏季穢氣薰蒸易釀疫疾故由該處商廠居户於昨日聨名致函滬南工巡捐局請照原議從速開濬以維水利而重衞生 
[楚有艦回滬修理]  
　　海軍楚有砲艦前在漢口江面駐防現因表面油漆已有剥落業於昨日駛回本埠浦江報請藍總司令迅予修理 
[廣肇公所趕籌水災急賑]  
　　本埠廣肇公所接到粤東來電略謂近日江流暴漲潦水爲災雖西北二江水勢業已漸退而堤圍崩决被災各處待賑孔殷請爲設法救濟以恤灾黎云云該公所接電後以此次粤東江流暴漲被災之處甚多自應速籌欵項滙解赴粤以資救賑故於昨日午後邀集全體所董特開會議决定先在旅滬廣東慈善會公欵内即有撥滙廣州救災公所銀三千兩及行港東華醫院洋三千元商請分赴各災區先放急賑並飛電粤東調查災情輕重俟電復來滬如果被災重大即當設法募賑以拯災黎而惠桑梓當經全體一致贊允始行散會時已鐘鳴六下矣 
[上海競募英公債之總結]  
　　倫敦六月十四號路透電茲接上海電稱英人競募公債購認總數達四十二萬九千六百零五鎊統計每一僑民得七十一鎊其他協約國購得者一萬四千五百鎊華人協贊競募得十一萬九千一百鎊此足爲華人對於英人感情親善美滿之實證 
[軍官誘拐女子之發覺]  
　　津人包左福領一松江女子來滬寄居高昌廟林老五家嗣經林詰得該女係被拐來滬當將包及該女送交高昌廟警區經李巡官訊據包供向在十五圑掌旗官唐萬寅處當差該女係奉主母之命交我帶至上海轉送海門並非由我誘來質之該女子供稱向在松江女學堂肄業年十八歲家住松江察院弄旋因言語不通由該女索筆自書年歲住址並書明長兄次兄之名字職業因與唐掌旂官同居某夜被唐跳窗潛入臥房以手鎗威逼成姦嗣後女子恐唐再來遂將臥榻遷至别室以避之詎舊曆五月初二日在街行走被唐妻遇見强留至伊處旋命包左福伴送至滬意欲將我送往海門幸遇林老五訴明細情投報警區始得發覺請求伸雪云云李巡官以案關軍官誘姦拐逃即將一千人證送請二區警署轉解上海檢察廳訊明核辦 
[澈查縱火圖賠之復函]  
　　上月十八夜二時西門外方浜橋裕新永樓上住居之謝福生家起火焚燒裕新永東洋莊仁壽堂藥店慶昌板棧一案經警廳查有串合縱火圖賠險銀情事將火頭謝福生蔡桂生傳案訊押候查一面函致上海救火聨合會請爲派員詳查以憑澈究業將原函照錄前報茲悉救火聨合會昨復淞滬警察廳函云敬復者接奉函開（中略）等因到會奉此查敝會本以救火爲天職關於偵查犯罪行爲等事實非敝會會員所能勝任祗以敝會馳救火災到場較早所有聞見自必較爲親切今認爲保護公安起見不能不遵照函開各節知照會員詳加查訪以資考證當經抄錄原函發交第一區救火會會同第三區救火會前往失事地址切實調查去後茲據復稱是夜聞警到場見裕新水洋貨店樓面内火光熒熒立即奮力施救詎一轉瞬間而左右之仁壽堂藥店慶昌板木行即同時冒穿屋頂不可收拾幸到場各會員勇往直前設法救熄然已焚燬裕新永樓房一幢仁壽堂樓房二幢慶昌二幢當火熾之時不特火勢之猛烈異乎尋常抑且聞有煤油氣味薰蒸四布在場救火人員莫不嘖嘖稱異正擬精密調查以明眞相適奉函委查詢合將訪得情形縷晰陳報查滬上兇惡匪徒勾串縱火圖賠險銀之事年來已數見不尠論其縱火焚燒之手段業已愈演愈精陰險幻狠殊難蹤跡其始也由於少數市場墮落之商人先行虛設各種店舖分頭投保巨額火險投保後復僞稱店有餘屋再陰串同類前往租住仍復投保少數險銀及至保險完竣即行設計縱火迨出事後即由保險最少數之人承認無心起火其餘均爲被累方可要求保銀如果僥倖賠償則即按股匀派萬一官廳查究或保險公司對於起火之家不認賠欵則縱火之徒亦即犧牲此少數險銀以爲了事蓋以其餘之巨額險銀業已到手本可藉此下場事竣後仍田同黨將已得之巨額保險私相分派并掩其縱火圖賠之跡茲奉飭查西門外住居裕新永樓上之謝福生家起火同時焚及裕新永等三户均各保有巨客火險計裕新永東洋莊保貨物險銀九百兩生財衣服各二百兩共一千三百兩其租住之謝福生投保雖僅有銀八百兩然均由公安公司阿保至仁壽堂藥店係沈姓開設由聨保公司保險保有貨物銀一千五百兩衣服一千兩生財八百兩夥友衣服等二百兩共三千五百兩慶昌板木行由永安公司保銀二千五百兩聞均由該屋業主之經租人一手抖攪分别投保最奇者此次被焚各户適爲該經租人經手投保之各户而起火之家又適爲保險最少數之謝福生家此種種可疑之跡象本屬顯而易見蛛絲馬跡歷歷可尋如果失愼出於無心何以保險如出一轍况訪聞裕新永之東洋莊店中並無貨物平時存儲者不過動用檯椅所值不及一二百元而沈姓所開之仁壽堂藥店亦僅有少數準藥並無貴重物品連生財所值實不滿千慶昌板木行雖存有些少板木爲數甚微好在尚未盡燬不難覆檢所存之貨旣如此而所保之險又如彼其情已屬可疑細察火場情狀取餘燼而攷其究竟就痕跡而驗其情形似又罅隙之甚多未免彌補之乏術而况里巷之人又復以火熾之時煤油氣味處處觸鼻令人難聞衆口一詞如出一轍况該仁壽堂等店主旣未共同放火又非起火之家事後官廳傳訊何意均避匿租界抗不到案畏罪情虛昭然若揭證諸以上各方面之情形其爲縱火圖賠洵非虛構等語敝會復經派員覆查所報情形亦復一致惟查近來奸惡兇徒勾串縱火傷心害理之事旣日有所聞其意雖在險銀而居心殊不可問今此案發生以後益復人言藉藉跡象顯明證諸此次調查所得情形更足證明其縱火而多確據而對於一手經理保險之經租人尤於本案更有密切之關係如欲澈底根究似應先將該屋之經理人務獲到案嚴予訊鞫一面通緝仁壽堂店主沈某裕新永王某慶昌周某各關係人併提到案訊取確供又　采衆證按律嚴辦始足以維治安而儆將來函准前因將調查所得情形據實奉復即希貴廳長查照核辦至此項調查報告在刑訴程序上是否有證明之效力以及此案應否即予移送法院依律起訴之處仍乞大裁酌奪施行 
[南洋商校參觀恒豐紗廠]  
　　昨日南洋商業專門學校專科生二十人由敎員俞行修率領參觀楊樹浦恒豐紗廠當由該廠職員殷懃招待導觀各室並由俞敎員逐項講解至一句餘鐘之久始行返校 
[學生會學校之暑假補習科]  
　　炎夏巳來天氣漸熱學校暑假轉瞬即届寰球中國學生會學校校長朱少屏以暑假期内青年學生虛擲光陰荒廢學業大爲可惜爰於該會内特設暑假補習科俾一般好學之青年得有修業之所除該校學生槪免學費外外來就學者亦祇納學費一元寄宿生則另納膳宿費八元聞定於七月八號開學有志向學者盍往報名 
[滬江大學十週紀念之光彩]  
　　滬江大學訂於本月二十二日舉行十週紀念會其所籌備之各種禮式曾經預載本報茲悉前大總統黎黄陂先生以該校辦理完善成績卓著特親題贈澡雪心神四字匾額以褒羡之業於日昨由津寄到該校紀念會得此榮奬尤增光彩矣 
[青年會募捐期内之活動寫眞]  
　　青年會募捐二十五萬元爲建築新會所事已於星期六開幕實行茲聞該會於募捐期内特製青年會事業之活動寫眞表明德智體三育之功用以外尚有該會端午節之之動會爲眞如西洋式跳舞嬰孩賽會等本星期三晚間八時先在四川路一百二十號該會殉道堂映演欲知青年會眞相者盍往一觀男女童僕槪不取資云 
[四川旅滬同鄉會籌備選舉]  
　　四川旅滬同鄉會正會長王石林因歷任會務積勞過甚已於六月八日登報辭職將圖章及經手未完之件交與副會長朱伯爲暫時兼攝該會職卝等乃於昨日（十八日）齊集該會事務所開職員會向王君挽留無效磋商良久始由各職員表决一面由朱君暫攝一面即行籌備開選舉會擇定本月二十三日開會云 
[鉛筆公司定期開幕]  
　　英文滬報云中國鉛筆公司（英人所設）定於本月二十六日下午四時行開幕禮由英國商務委員福克斯君主席 
[國貨陳列所之租屋問題]  
　　工商研究會創辦之國貨陳列所自去年遷入城内勸業場以來已届一載有餘茲經勸業場查得該所所訂合同業已一年期滿現因場中房屋不敷佈置擬不續租函商該所設法另遷去後該所主任徐春榮陸星莊當即商由會長楊小川副會長謝衡牕郭建侯擇於本月二十日（明日）午後二時特開全體職員會磋議辦法昨已通告各職員一體知照矣 
[工商月報復活預誌]  
　　工商研究會副會長郭建侯會員倪菊裳盛耕平永泉顧少也等近又發起續辦工商月報提倡學識發揚國貨錄其通函云本報以發揚國貨振興實業爲宗旨倘蒙同志以工商學識指敎請寄上海鐵大橋天后宫本會事務所彙存待刋共策進行無任切盼 
[美術展覽會之先聲]  
　　西門外圖畫美術學校創辦七載成效卓著茲聞該校本七年來辦理之成績於陽曆七月六日始至十九日止舉行第一届展覽大會刻正從事籌備内容分校内生及函授生成績兩大部每部 
 
 
 

Page 11

 
 
　　分二十科並有新舊敎師手筆陳列大小畫品共三千餘幀想届時往觀者必極一時之盛也 
[寳隆醫院醫生之休養]  
　　寳隆醫院李梅齡醫生爲該院駐院醫生有年該院院長以李醫生在院辦事辛苦過度有碍衞生特給假四星期以便赴他處休養云 
[烟酒公賣局長業巳接任]  
　　新任江蘇煙酒公賣局局長彭希明自奉財政部委任後因前任殷局長交卸稍遲致起爭執現彭局長業於十六號接任除電呈財政部外聞擬稍事布置即當來滬整理云 
[英美兵艦商輪入塢興修]  
　　美國兵艦前泊長江駐防近因損壞駛滬曾向各工廠勘估修價祗有江南船塢估價較廉昨已駛入江南船塢興修又英商太古公司之盛京商輪亦於昨日駛至江南造船所修理 
[工巡捐南局調查捐欵]  
　　滬南工巡捐局姚局長現爲整頓捐務起見所有各項捐稅均須逐一清查連日派出司員在各茶肆各客棧等調查俾便酌量增加以補公費 
[客商來滬遇暴續誌]  
　　宜興某窰貨店夥友余慶元由杭由得賬洋鈔票莊票共三百餘元乘晚班火車來滬下車時適遇大雨即雇坐黄包車至天福棧住宿詎車夫拖至法新租界貝勒路某弄口歇下即有匪徒三人自弄走出將余所帶賬洋鈔票一併刧去後由余報告霞飛路捕房諭飭探捕跴緝匪贓已誌前報昨晨由包探金九林孫金禮偵知匪等匿跡所在密禀法總巡知會淞滬警廳長遴派幹探前往閘北胡家木橋分水廟將是案匪徒嚴小船李小二仔兩名緝獲詰據供出是日同黨尚有甲乙二匪當在嚴李二人身畔搜出贓票洋六十元現洋一元一併拘帶總行禀報經施總巡諭令押候究辦並諭趕緝羽黨解訊 
[輪船票查係僞造]  
　　昨日上午有旅客某甲附搭太古公司之洞庭輪船往漢口登輪之際被公票局查票員陳瑞生經理人陳匯川查得所購船票係屬僞造詰其何處購來答稱向十六舖福太船局内出洋三元買來遂偕該局洋人雷司至南市第一區警察署呈控前情請爲提究當由該署派警協同至福太船局内查問旋由局主周國賓聲言適患流行病回家該船票係由局夥經斤現在該夥出外未歸等語當將周帶至署中由趙墨林署長詢明飭將票洋三元退還該客令其另行購票起程一面連同原被一併申送警廳司法科訊究 
[輔元堂提早施醫]  
　　法租界民國路同仁輔元堂每逢砟令延請内外科醫生施診給藥不取分文今屆因天時不正新流行病日盛主任郭君遂定提早施醫已於舊曆初五起每日午前在堂開診以惠貧病 
[鮮魚船户暴卒]  
　　滬埠此次所傳染之流行病早發者二三天即可痊愈遲發者往往變爲濕温傷寒等症然稍拖時日尚不至有性命之憂詎近日來患者更爲兇險朝發夕死已屢有所聞昨又有氷鮮魚船户甬人張阿東泊舟滬南於晨間勿覺腰痛頭暈臥而不起經該船老大察悉喚到伊戚擬就近扶登新寧紹輪船伴送返寗迨扶至該輪扶梯上即巳氣絶伴送之戚無奈祇得將屍舁回碼頭旁安放備棺代殮云 
[再誌理髮匠挑痧之意外]  
　　天津路三百零六號門牌理髮匠趙招福前至寗波路恒慶里二百七十四號門牌爲雉妓王老二挑痧因其不愼致挑痧之針半斷腹内旋經捕房得報飭探將王妓車送仁濟醫院醫治一面將趙拘解公共公廨訊供押候王妓醫愈再核在案茲悉王妓經西醫剖腹檢取斷針後日來傷勢已漸輕減故昨日又由捕房將趙解送公廨請爲復訊並禀明王妓病况中西官判趙仍帶回捕房俟王妓傷愈展期一禮拜再行訊核 
[三誌糾衆刦女之告發]  
　　江北人謝布樓住居新疆路松盛里前控鄰居揚州人朱成新誘拐伊女承鳳至鎭江追回後朱又糾同高長貴等前來刦女當經警區將兩造解送司法科轉解檢廳等情已兩誌前報茲悉此案當段司法員詰訊時據朱供稱謝女許字高長貴爲妻係民人作伐高因無力迎娶成婚故糾衆搶親云云段科員以是否確實殊難憑信故判將兩造併送地方廳訊核 
[狎客累及妓女]  
　　許育成冒錦成公棉紗號之名義向新康錢莊騙取現洋三千元逃逸匿居廣西路民和里四百四十六號門牌妓女張第處經新康莊遣夥王某偵悉蹤跡報請總巡捕房派令中西包探至張妓處查問因張妓不肯據實說明致許潛匿無蹤該探等回禀捕頭後復於前日午後前往該處將張妓拘送公共公廨押至昨日提案訊問先由新康夥友王某投訴我冒充許育成之知友於前日至張妓處探詢據言許在一品香大菜館二十號内晚餐遂至捕房報明偕同中西包探前往詎許已去當向該菜館侍者問明並給許之小照與觀無訛不知是否被人通風逃遁云云次由中西包探投訴查得許育成所欠可玉怡紅兩妓局賬均由張妓代付張妓不應藏匿刑事案犯是以拘案請究妓女張第延羅斯律師到堂代表辯稱被告與許育成相識然許祇呌局三次何能知其底藴且原告前往探詢之時被告曾據實告訴並無不合之處應請將案註銷中西官以張妓與許育成若無深交焉肯代付局賬其中顯有不盡不實之處遂判張妓罰洋一百元充公以僃又一訪函云滬南萬豫碼頭南公茂花行向與北市信康錢莊往來前日該莊忽接該行電話請預備鈔票洋六千元明晨應用等语該莊並不相疑以爲數非鉅翌晨來取再籌照付可也詎至下日清晨又接電話謂昨言鈔洋六千元今祗須三千元已足敷用即飭店司走取照付不誤該莊檢點現鈔無多遂向大盛綢莊掉取亦以電話通知大盛飭店司送至該莊而某甲已持南公茂字條到莊候取矣該莊遂照付三千不疑詎至下午四時該莊飭店司赴南公茂蓋回單該行並無取洋之事不勝駭異遂由該店司回莊報明始知受騙幸取洋之人爲大盛店司所熟識遂報明捕房捕頭飭令西探海明惠華探王松濤向大盛店司詢問查得當時取洋之人係在三馬路江新旅館爲茶房當往該棧查得係住居十五號房間洞庭山人許育仁囑收當在該房間内查得客票一紙有會樂里張第字樣又往張第查得許於下午有友訂約至一品香大餐該探等届時往拘詎許已知風逸去後疑被張第預打電話通風致被脫逃即經該探等將該妓解廨訊究 
[小工病斃]  
　　前晚十一時閘北華盛路倒斃男子一名由四區崗警查見傳十一圖地保瞿梅生往查當查得死者張明榮年二十七歲海門人向在該處附近余洪記木作爲小工患病已有數日滬上並無家屬祗有寄父顧和尚等情報告警署余署長諭投地檢廳報請檢驗午後經林檢廳長委派李檢察官毛檢驗員等蒞場驗明該尸張明榮委係因病身死判由顧和尚備棺收殮 
[本夫撞見姦夫]  
　　住居小南門内花園弄之棕榻匠陳阿炳向在閘北大通路工作晚間每不回家住宿其妻沈氏年二十四歲暗與木匠徐金生姘識前晚九時許陳阿炳由北市回南適徐金生在家陳入室撞見忿不可遏遂與徐互相扭毆一時聲達户外隣人疑是火警咸出察視詢悉前情代喚巡警到來將徐與沈氏並陳阿炳一併拘入一區三分駐所昨日轉送地方廳經檢察官提訊後判徐與沈氏分别收押陳阿炳退去候示 
[尋獲逃姊]  
　　靜安寺西首林家宅鄉民諸錫香之胞姊阿娥年二十三歲已許字與人本定今年二月間完姻詎阿娥於正月二十夜忽然失蹤近由錫香查悉阿娥實被沈福山誘逃姦佔匿居其姊李沈氏家前日遂偕同族多人前往將阿娥尋獲向領不放遂鳴警到來將李沈氏與阿娥拘入警區惟沈福山業已脫逃昨日由該警區將原被一千人轉送地檢廳訊辦 
[尋獲逃妻]  
　　住居西門外義弄湖北人湯元階之妻小妹忽於本年舊曆正月間背夫私逃湯各處找尋無着至前日探悉小妹實被銅匠姜炳榮誘姦偕逃匿居閘北遂報告該管四區警署飭警往將姜炳榮與小妹一併拘解到區轉送地方廳昨日午後經檢察官提案預審之下判令將男婦分别收押候究原告退去候示 
[脚踏車撞傷小孩之處治]  
　　蔡阿全於上月間乘自由車至法新租界八仙橋中法學校門前將小孩郭納甫撞倒足骨受傷後由巡捕到來將蔡及郭孩一併帶入捕房飭將郭孩送往醫院醫治一面將蔡解至法公堂判令交保出外候郭孩傷痊再行訊核嗣因蔡無人作保拘留捕房昨郭孩巳經痊愈故又提訊先據郭孩聲稱在某店學業是日行經該處忽被撞倒受傷詰之蔡供當時因前面有汽車馳來故避至旁邊誤將該孩撞倒自知不合惟民人在押身患疥瘡業已苦不堪言須請寛宥中西官判押滿一月然後釋放 
[捕頭親自捉賭]  
　　法新租界霞飛路捕房捕頭臘脫雷以邇來賭風頗盛亟應查禁茲經偵悉王阿德家業有聚賭抽頭情事當於前晚親自帶同包探前往王家抄出賭具並將王帶入捕房諭令交保候訊昨日又飭包探將王傳至法公堂由捕頭禀明前情請究詰之王供認聚賭抽頭不諱並稱以後不敢再犯今求寛宥判罰十元充公以儆 
[接濟押犯食品]  
　　曹杏福日前手持醬菜至法新租界薛華立路西牢門前欲將醬菜遞與押犯適爲途牢捕頭瞥見將曹拘入捕房昨解法公堂由管牢捕頭禀明前情請究詰之曹供民人日前偶在該處經過並不將醬菜遞與犯人求察中西官判押三天以儆 
[馬車碾傷塌車夫]  
　　揚州人高阿四昨日午後一時許駕牛奶馬車行經虹口百老滙路鄧鐵路附近意欲超過施大等所拖塌車之前加鞭疾馳致將施撞倒碾傷當由八十三號印捕查見將高與受傷人一併帶入捕房捕頭諭飭將施送同仁醫院請治高押候解送公堂訊懲 
[塗改北京鈔票]  
　　山東人崔鳴池因將北京中國銀行五元鈔票上之北京二字改爲上海字樣向北四川路五百三十一號門牌源利烟紙店混兌被該店夥李英察悉鳴捕拘入捕房解送公共公廨訊供管押在案昨晨復訊先由八十六號西探鄧上堂禀明前情並將在崔身畔抄出之已改及未改鈔票共三張呈案請察繼由原告李英投訴被告將塗改鈔票來店混用被我察出等語訊之崔鳴池供稱此項鈔票並非僞造不過塗改地名各錢錢均減價收兌請爲明鑒中西官以崔前在法租界混用僞小洋經法公堂判押一月有案顯係有心欺騙判押西牢兩月又儆 
[懲治花會賭棍]  
　　揚州人任恒昌任天才在東楊樹浦路一千九百十二號屋内設立花會機關四出誘賭被九百九十一號華捕與二百零六號印捕查見當將兩任連同賭具帶入捕房昨解公共公廨經中西官訊實判任天才押兩禮拜任恒昌係是過犯着押西牢兩月賭具銷燬 
[債務人告窮]  
　　丁志記在公共公廨控夏阿江不理欠洋二百八十一元由廨訊明判夏押限照數歸還在案前日午後又經俞襄讞會同義羅副領事提訊被告夏阿江供稱並非故意挺押實因經濟困難無從設法求恩釋出俟找尋生意後自向原告陸續理楚中西官姑念被告在押已久從寛斥釋自向原告陸續歸償 
[被告尚欲反控]  
　　朱繼娘被蘇婦陳阿寳在公共公廨控告不還借欵洋一百元由廨訊明判着被告照數還洋在案前日午後又由原告陳阿寳投廨要求執行堂諭經中西官訊據被告供稱並非違背堂諭實因原告前爲是項糾葛乘我出外囑令多人將我家中器具搬運一空况此項借欵我係代人擔保故尚擬具禀反控云云問官以案已判决母庸多凟諭令被告從速還洋如欲反控准再投禀起訴 
[索詐行兇之懲治]  
　　鄧金寳徐榮生杜小寗波等於本月初四晚糾合數十人至法租界火輪磨坊街覆興里十號門牌郭天林家藉端索詐不遂其欲即動手行兇並將物件攫去旋由郭托人推解出洋十五元若輩始行散去事後郭報告捕房請爲查緝現經包探徐阿東徐新發將鄧等三人拘獲帶入捕房昨解法公堂由原告禀明前情請究詰之鄧供認敲詐不諱徐供由鄧糾同前往事後分得洋一元杜供民人分得小洋六角求宥中西官判鄧押西牢三月徐押二月杜押十四天以儆 
[追究舊僕取物之枝節]  
　　潮州人楊君明數年前曾在同鄉人楊臣之佼處服役後私取銀洋等物不辭而出經失主訪尋無蹤日前楊臣在大南門外撞見楊君明情虛奔逃楊臣即喚同劉阿木張阿二郁連發等將楊君明追獲遂至一區一分駐所詰得情節不實不盡據楊君明稱手巾包内有小洋二百七十七角大洋一元俱被在逃之張郁二人奪去詰之楊臣稱與劉等三人俱不相識當飭一併交保自行招尋在逃各人在案前晚楊在西門内見張郁二人代王聚生家搬家當卽報由崗警連同人與物件一併帶至二區二分駐所問明前情轉送一區一分駐所詰得王無干着即領物回家張郁二人押候申送警廳司法科訊究 
[牛價幾被竊去]  
　　閔行鄉人林祥生牽牛來申售得價洋二十餘元昨日在南市關橋擬搭小輪回里詎在途中被積竊劉小牛倪鳳起等串竊身畔所藏之牛價鈔票二十元大洋一元小洋三十角幸即覺察當場追獲由警拘解第一區署經趙署長詰得劉倪二人均係過犯飭警押令在境游行示衆三天期滿拘留兩星期贓洋如數給失主領去 
[攫取現洋鈔票]  
　　匪徒周友喜在文監師路北河南路轉角攫取包玉田現洋鈔票六十餘元逃逸後由包探將周拘獲解送公共公廨訊供管押在案昨晨復訊由原告投訴爲時被攫情形訊之周供認不諱中西官判周押西牢四月期滿逐出租界 
[賣酒聚賭]  
　　崇明人林茂其在東有恒路一千一百六十四號屋内私行賣酒聚賭被哈爾濱捕房二百十七號華捕查悉禀請公共公廨出單昨日將林傳案經中西官訊明判林罰洋十元充公如無力繳洋改押兩禮拜 
[竊賊與收贓人併解檢廳]  
　　江灣鎭祝春源布莊被竊土布百餘疋嗣由閘北五區二分所緝獲竊賊陸桂榮王阿福王生大等語據供出贓布尚剩三十餘疋藏匿該鎭馬醫弄内劉理存家前日經六區一分所米署員吊到原贓及窩贓人解送司法科段科員判移地檢廳核辦 
[無故行兇之懲戒]  
　　吳巧生控被江阿梅在新閘路無故行兇並將剃刀劃傷眼角等處由捕將江拘解公共公廨訊供押候原告傷愈再核在案茲悉原告傷勢業已平復昨由捕房將江解廨請究即據原告偕證王金生投案證明被江用剃刀戳傷情形訊之江供詞支吾問官以江不應行兇判押西牢一月 
[貧病交迫之怨憤]  
　　江北小車夫趙金順寓居法新租界巨籟達路三百九十五號門牌邇因貧病交迫遽於前日解帶自縊迨經同寓人得悉業已身死當即報告捕房將屍車送同仁輔元爲堂驗屍所昨日下午經法公廨中西官驗明委係自縊身死諭飭屍屬備棺收殮 
[崗警查獲贓賊]  
　　滬城新北門内西民立路元泰提莊前晚被竊賊多人挖門入内竊去衣服二百餘件值價頗鉅該竊賊等携贓在途行走爲崗警見而上前詰問護竊等紛紛將贓抛棄逃逸當由該警追獲沈阿桂一名檢獲原贓衣服二大包計一百四十五件一併拘解二區一分駐所傳到該莊執事陳進生據稱尚少衣服五十七件請追當經署員備文將原被連同原贓移送地方廳昨午經檢察官預審後主傳將原贓交由陳進生先行具領沈阿桂收押候究 
[乘間竊取銀洋]  
　　紹興人陳關卿闖入公共租界新唐家弄三百十五號門牌居婦吳沈氏家乘隙竊取現洋兩元數角經氏當場察悉將陳扭交包探金福壽帶入捕房捕頭詰悉前情在陳知畔抄出原贓因飭押候解送公堂訊究 
[鐵路局請緝失贓]  
　　南車站警區王巡官昨接鐵路局工程處報告近來本處時有鐵料被竊昨日又被竊去魚尾鐵板二塊請爲查緝當飭探警嚴加查緝矣 
[攔刦鈔票烟土]  
　　郭炳成指控胡正祥吳阿金王金才沈毛頭與在沈之某某等於十六號午後在台灣路攔刦鈔票洋三百元並值洋一百十元之小土一只昨由捕房將胡等四人拘解公共公廨請究即據包探姚錫卿上堂禀稱此事尚有同黨九人應請出票按名提究中西官判胡等四人一併押候補提同黨到案併究 
[汽船飯司行竊]  
　　美孚洋行美和汽油船上飯司王和尚昨晨行竊船中所用之戤司令一箱地毯一條當爲水巡捕房控目何阿春查見連贓拘入捕房梅捕頭諭送地方檢察廳訊核 
[工巡捐南局批示]  
　　滬南工巡捐局批商民朱點呈爲請修彭家方場路由呈悉查彭家方場路陰溝已飭令工程處派工疏通惟該處路面原係磚塊砌築現已破裂不易施工如必須修理應由該處住户照章貼費由局翻砌新石片路俾益平坦而利行人仰即知照此批 
[介紹小說]  
　　文明書局小說畫報第十三期要目 
　　七年公債票桃花人面不憂廟肉彈燬家記風雲變幻記十年回首同命鴛鴦恨海孤舟記儒林别史月出一册每冊三角半年一元六角全年三元郵費每冊三分 
[誌謝]  
　　昨承棋盤街廣東太和堂黄祥華支店送來萬應如意油大小共五十瓶萬應銀寳丹共五十瓶荷露菩提茶十盒甘露午時茶十盒皆爲暑天要藥均極靈效謹當代爲分送以廣仁術并書此以達謝忱 
[來函]  
　　上海青年會來函 
　　擔任青年會建造新所募捐諸君應得各種贈品披露于左（一）特製新會所模型並鐫募人之台銜用五金類嵌於紅木紀念牌上以作贈品 
　　（二）凡全隊中捐募銀數最多者贈以金質模型紀念牌一座 
　　（三）全隊中凡捐募銀數次多者贈以銀質模型一座 
　　（四）每隊中個人第一名贈以紫銅質模型一座 
　　（五）每隊中個人次多者贈以黄銅模型一座 
　　（六）童子隊贈品與以上同等惟紀念牌式樣稍小其質地亦略次者 
　　（七）凡捐銀五百兩以上者將其台銜鐫於新會所一間之門首上　　（八）凡捐限至萬兩者將其台銜鐫於新會所一部分 
　　（九）凡捐銀二萬兩者將其台銜鐫於會餐室中 
　　（十）凡捐銀三萬兩將其台銜滿鐫於一層樓並將其肖像嵌於牆壁 
　　（十）（一）凡個人捐銀自一百至九百九十九元者贈本會褒狀裝以精雅木架俾便懸諸客廳以誌紀念 
　　（十）（二）凡個人捐銀至一千元以上者當贈以紫銅紀念牌並鐫其台銜於上以表示其勇於爲善之意 
　　（十）（三）凡捐銀諸君台銜當陸續登載中西各報以揚仁風 
茲將捐募各隊隊長台銜詳列於左 
　　趙晉卿君歐彬君朱少屏君梅華銓君蘇振廷君韓玉麟君穆藕初君魏少輔君林其發君張嘉甫君李觀森君中學校童子部執行部 
　　每日十二時一刻定在南京路申春樓會議一切及報告按日之進行略備粗肴務乞各隊長各隊員須先至南京路二十六號本會事務所報告姓名然後取募捐名卡以清手續經募各隊所費雜支本會擔認供給惟以三十元爲限 
[雜評二]  
　　搜求兵工製造人才（訥） 
　　以喜戰之當局處茲戰器發明戰雲瀰漫之世界則搜求兵工製造人才固爲要務然以證之當局平日之行動則又未必其然我國人士之在外洋卒業製造者多矣然每不容於國立之工廠而仍爲外人所用此非我國人所惋惜者乎國内一二大商家艱難困苦以成有名譽之工廠甚可寳貴者也然因財力不繼而負債政府又不能援助終令讓歸外人此又非國人所惋惜者乎使政府而果留意於是者當不若是矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[捕蠧檄] [  朱笑迷]  
　　今夫噉名策府假冒士林有文字之因緣恃穿鑿爲活計模湖傳記影響詩歌隻字之差致傳疑於百世單詞之誤勞聚訟於羣儒帝虎焉烏淺學指以爲别解辛羊亥豕奸胥因之而舞文以鑽刺爲賦心每恃雕蟲之小技而割裂夫史記實爲司馬之罪人是固孫百篇不勝棘心馮八股所當蒿目也有如蠧主人名蟬者饕餮之喙虺蛇其心盜名脈望妄想神仙廣結東林之黨坐擁南面之尊假書城以作威憑詩壇而爲祟稗販三墳生吞五典瓜分八索絶少蟬聨瓦裂九邱有誰貂續核實循名之下似魚非魚咬文嚼字之流不蠧而蠧膾炙文章有若螞蝗之嗜血盤踞文籍不啻噪蛣之腹藏尾掉史林自矜穴史頭埋經苑眞個穿經雖人情所可惡却自命之不凡傳癖謂紹乎村預書淫竊附於竇威柳篋子聊借一枝棲尤書厨自有千鍾粟蝨處西園有失斯文之體蠖屈東觀恃爲護身之符可憐蠖食竟成由竇尚書試問螙編孰是修文種子旁通犧易破綻麟經秘書廿一種種種鯨吞道德五千言言言蠶食朱墨筆旣難以文過丹青手又未可飾非字皆破體詞盡斷章是爲蟊絨之尤者爰鳴蛙鼓以政之乃召蝦兵以張蛛網三班魚貫五命蜂衙各效鸇敺勿敎鼠竄特命文場元帥百紙參軍四圍蟾窟三索蠣房網佈蠨蛸於學府陣排鵝鸛於詞壇彈壓其惟玉帶生英銳莫若毛錐子勇執螳螂之斧拚交𧑐蚌之爭聽蚊雷有如砲響索三窟而靡有孑遺祝螢火不異烽烟夾兩路而務求弋獲勿狐疑而莫决休猬縮而不前急從文囿執以蟹鉗律用墨刑杖以蝶板韋編三絶雖勝𧕳蛄之未識春秋營窟一空竟似蠶蛾之自甘朿縛誰　階之厲毁章與裂句同科是乃罪之魁貽誤共失傳一律如或突圍而兎脫情實難容即甘乞降以牽羊過原不赦塵尾一揮虹腰兩截遵坑儒之條不留噍類按燔書之例應用火攻縱敎曲恕夫蚓廉煑字時食古未化務必斬根於蟄伏闕文中聚族而殲凡我蟣臣下逮虎僕服獬豸之峨冠申鯨鯢之大戮當此抱殘守缺之餘不乏食肉寢皮之恨祿蠧本同惡相濟衙蠧則非種必鋤而况出經入史之身尤爲蠧國殃民之最服上刑則斷其蠅頭從末減則錮諸蠶室剛日柔日所勿論當嚴瓜蔓之抄一誤再誤不勝誅煞費校讎之力風猶可捕何愁五蠧之有形檄本速傳還望兩京之共逐一網打盡助予璧上之觀九族同夷洩我胸中之恨用告牙爪同發蜮好咸視指揮勿違蝌篆（一） 
家庭常識 
[不倒翁] [  宇平] 　　 
　　不倒翁供兒童戲玩市售多舶來品其價甚昂茲得一法可自製造殊爲簡捷法取蠶繭二枚大小各一大者稍剪去其一端（約四分之一）乃以細石子和泥灌入用特打足勿使其滿乃以小者揷入爲頭部另取一最大之繭去其兩端史於中問剪去一三角形成拱手狀乃套入其中然後以彩色盡人狀以手推之隨倒隨起其靈活與市售無異 
[佛手酒] [  王山而] 　　 
　　佛手之乾縮者可勿棄去以之片片（約半方寸大）切開浸於上等燒酒中瓶須蓋密（走氣則味失）日後取出飲之味極清香且可治氣痛氣脹等病飲少許可愈 
[治破裂鐘鈴] [  王山而] 　　 
　　銅鐘銅鈴其口或被震擊恒多裂開一條久之則裂處愈深將成廢物不可用誠可惜也宜趁其初裂時即於某裂之極點處鑽以一孔（必較裂線爲大）則必不再裂矣且聲亦不致啞 
[鉛筆畫免舊] [  王山而] 　　 
　　鉛筆木灰畫類多誤以手或袖擦起則糊塗不清亦一憾事若以鷄蛋一個去蛋黄蛋白留其一端之蛋清滴於杯中以筆蘸之細塗畫上待乾後雖力擦之亦不起 
工業須知 
[洋粉製造新法（三）] [  王噫] 　　 
　　（五）凝固取前之濾汁置於特製之小木槽内約靜置十二時　俟其凝固不流動後取出切斷之其切斷之度以幅一寸四分厚一寸六分長一尺五寸爲一方柱體 
　　（六）凍結前之切斷者排列於平板上暴露於原野嚴寒之時一夜即可凍結温暖之時則須二三日不定此時或用冷水濺撒其上以促進其凍結者亦可 
　　（七）乾燥如此凍結之時畫間則暴諸日光夜間則收入屋内經三五日後其凍結之氷自以日光之熱力徐徐溶解流出外面漸行乾燥俟乾燥至七八分時復行反轉乾燥之如此即成爲洋粉矣 
　　前法係四方大形之製法其絲條製法亦大差異惟其煑熟之水與原料之配合景稍有分别以每水一石約用原料十二斤其切斷之法先巾幅二寸一分厚二寸五分切斷後再納入切細器内成條形壓出乃如前之凍結乾燥法置木板上而凍結乾燥即爲洋紛（完） 
長篇小説 
[冰山奇俠傳] [  常覺小蝶合譯天虛我生潤文]  
　　（原名HAN　OF　IOELAND）法國器俄著 
　　第十章夜飲（二） 
　　史芘格此時局促如坐芒刺哭旣不得則唯齲齒而爲苦笑仰面以承羅佶之色脅肩而言曰壯士夫我乃老而且貧之......羅佶曰汝乃爲老而且貧之術士乎史芘格曰否否吾不過一老儒生耳學問之事尚解其半至於巫術則吾豈敢羅佶曰然則汝必爲博聞强記之士矣吾人且盡杯酒願一聆足下之掌故因顧隱士曰朋友汝何以不飲酒豈以吾酒澹乎隱士時方注視史芘格之舉動聞語乃回顧曰謝汝蓋吾嘗有誓約此生不飲酒矣今吾當以杯水奉陪言次即於懐中出銅壺傾水滿杯還以屬之主人羅佶笑曰不謂隱士懐中乃抱飲器汝雖不飲吾酒然吾不敢拂汝盛意願飲此水一杯隱士曰佳請嘗試之不知酒之與水果孰勝也羅佶曰隱士汝御手套而執杯寗不累贅隱士曰否吾御手衣蓋亦有誓不能去也羅佶笑曰不謂隱士乃好立誓因接其杯以近唇次忽復罷啜而蹙額曰嗟乎何其味之澀耶此水豈尋常所有直氷島中之海水耳史芘格聞語又復一震面白至無人色延其頸曰何謂君乃亦飲海水耶羅佶笑曰異哉汝之爲人殆有神經之疾不然何爲屢屢自驚若有人欲刦汝者史芘格亟曰主人恕我我蓋聞氷島罕恩喜飲海水而今此隱士亦喜飲海水故不期爲之一震隱士聞語乃廻顧笑曰朋友汝亦識罕恩乎史芘格亟曰否否若羅佶者或能識之我則無此資格亦無是膽羅佶曰汝又自驚矣觀汝爲人大似　鼠居恒戰栗乃無寗刻雖然汝言罕恩乃令我憶乃一事蓋吾平生獨恨一人此人將來必爲吾刀所啖則吾心乃快蓋彼不知以何物作膽竟敢與我爭一罕恩也隱士曰異哉夫罕恩亦可爭乎羅佶曰吾豈爭其人乃爭其尸耳吾昨以說帖進將軍謂若罕恩被捕必請付我行刑而此人者乃亦進稟於將軍嘵嘵自叙其功謂罕恩之尸將來宜陳其厝且索賃加倍隱士笑曰有是乎顧不知其人何名羅佶奮然曰復有誰哉即彼冬星厝所之老巫史芘格耳言次以手作勢若切人頭史芘格爲之一噤似覺有刀勒其頸者則亟曳其假髮使下唯恐爲二人所識隱士曰壯士汝頃亦自冬星來乎則雖不識罕恩而史芘格者固當識之矣吾聞此人爲罕恩之奴如何竟欲賣其主人羅佶曰隱士如汝所言則汝當亦識史芘格其人隱士曰然其人瘦而長容貌略與此君彷彿史芘格大駭亟匿其身於黑影中不敢出聲而羅佶猶目灼灼以視史芘格之面曰吾不信史芘格者狀雖猥瑣亦何至於如此隱士曰否若令此人去其化裝則當逼肖蓋史芘格者其頂秃其目炯炯乃如夜鴞史芘格私慶曰幸哉幸吾頂有髢而目有膏藥也不然吾其危矣而羅佶聞語則笑曰謝汝吾今後可以識此奴矣彼敢與我爭一罕恩者吾刀必及其頸隱士笑曰汝乃願與决鬭耶吾則以爲殊不值其人乃類腐鼠踐之以足且恐污履與之鬭者不啻與蟲豸鬭耳羅佶曰此言當也吾刀殺人豈卹殺蟲豸哉吾不與之較矣史芘格又私頸曰隱士萬歲此語直赦吾命上帝必相汝矣（未完） 
 
 
 

Page 15

 
 
   
 
 

Page 16

 
 
   
 
