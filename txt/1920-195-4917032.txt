# 1920 - 195 - 4917032

 

Page 1

 
 
   
 
 

Page 2

 
 
   
 
 

Page 3

 
 
時評 
[直派宣言之能否實踐（冷）]  
　　自民國以來凡遇大事之起必有各方面人之宣言然其結果又無不自食其宣言故宣言之在中國己無價值之可言矣然而中國每次旣得勝利之人自後無一不終歸於失敗者亦自食宣言之故也有如袁世凱有如張勲輩今段祺瑞又步其後塵矣 
直派在今日可謂己得勝利然而直派之宣言固亦昭昭在人耳目也曹錕之宣言如何張作霖之宣言如何吳佩孚之宣言如何直軍將士之宣言如何其言俱在人盡可以一一復按也直派中人之能實踐與否人亦無不能盡見之而盡聞之故我甚願直派中人不再爲袁張段之續而使中國有一綫之望也 
[専電]  
　　北京電今晨閣員臨時會議要求明發戰爭終止命令己送府卽下（十九日下午三鐘） 
　　北京電靳張姜傳赴津勸曹吳議和段己允解散邊軍國會安福部並免三長懲徐樹錚聞靳等卽將以此爲媾和條件（十九日下午十鐘） 
　　北京電段通電引咎辭職并將軍隊交中央接收（十九日下午十鐘） 
　　北京電徐樹錚見西路完全失敗無法挽救亦擬退回京中吳軍現正設法截擒（十九日下午十鐘） 
　　北京電參陸電曹張速停戰恢交通免致外團干涉（十九日下午十鐘） 
　　北京電段軍總司令部己移京段芝貴亦逃回京中城門有閉秩序如常惟以缺食爲慮（十九日下午十鐘） 
　　北京電段軍前敵被轟斃六七百人傷二千餘人連日傷兵運回甚多（十九日下午十鐘） 
　　北京電各國軍隊司令昨在津議决維持鐵路交通辦法五條（十九日下午十鐘） 
　　香港電黨人起事聞爲某偉人與李耀漢主動名救國軍徐紹楨周之貞鄒魯何克夫黄明堂林警魂任鶴年分任各路司令被當道察覺不敢發現當道籌布防務分配各艦飭屬戒備大局可無虞（二十日下午七鐘） 
　　香港電日領事昨照會軍府謂接外務省電辨無助邊軍干涉我國政爭事（二十日下午七鐘） 
[公電]  
　　東三省各團體通電北京大總統國務院鈞鑒各省督軍省長省議會商會敎育會各團體各報館均鑒任免官吏國有常經把持政權法所不許往者南北搆釁衆議集矢合肥後雖免綜國務不卸邊防顯綰軍符隠執政柄和議因之中梗論者己不謂然此次徐使内調大總統原爲消弭畛域早覩平成熟籌再三始克出此乃合肥激於保庇未能竟憤而爲越軌之舉查徐籌邊使身爲民國官吏任免操自中樞此次調任京曹服從本其天職乃竟要刧元首厭聽忠言至稱兵以挾持作反顔之抗拒設使中央曲徇西南之請罷免合肥裁撤防軍爾時又當何如爲禍更將靡底似此任情妄作凶國害羣隳元首之尊嚴痡小民以荼毒當與國人以共棄勢爲輿論所不容頃聞彼方己知人心不附大勢日非益復於日暮途窮之時不憚爲倒行逆施之計旣大借外債以充軍實復援借外力以剷同袍并擬以京漢京綏四鄭各路悉舉而押諸外人甯敎玉石俱焚忍見蟲沙胥化人言鑿鑿通國皆知徐使業己免職近日猶復假借西北籌邊使名義向財政部請借元年六釐公債一千萬元名爲興辦實業確係供作軍費載在本月十三日政府公報案證昭然似此孤注一擲不恤與國偕亡微特彼方勢力益厚必大肆其兇燄深恐吾民託足之場將永淪於異族興言及此可爲痛心瞻念將來益深慄懼本會等分屬國民覩此難安緘獸諸公等同膺付託理應共切憂危伏惟軫念民命至重國本宜安共拒奸謀同伸正誼通電全國一致聲誅庶彼輩生悔禍之心外力無伸張之日於以保全國脈鞏固主權胥惟此舉是賴掬誠電告惟圖利之奉天吉林黑龍江三省議會暨奉天農工商敎育各會同叩咸 
　　高碑店十五師來電各報館公鑒段氏不道容奸賣國强派我十五師與國民宣戰全體官佐目兵宣佈不受亂命停戰矣特此電聞陸軍第十五師二十九旅旅長張國溶三十旅旅長齊實善代表全體官佐目兵同叩巧印 
世界路透電 
[斯巴大會十二記]  
　　十七日斯巴電英相喬治氏今日宣稱斯巴大會爲大事之起點美國如能加入必獲巨利德代表西門士博士謂德國將竭力履行大會商决之一切條約 
　　十六日斯巴電德代表己於今晚簽定關於煤斤供給之條約德代表初曾反對條約中所列德國如至十一月十五日不交足煤斤六百萬噸則協約國將占據魯爾區域或德國他處之一欵 
[美國民主黨近事]  
　　十八日華盛頓電威爾遜總統與民主黨候選總統柯克思氏會商後聲稱彼覺民主黨對於國際聯盟絶對一致又稱柯克思氏定能得絶對統一之黨之贊助而奠世界之和局云 
[各國近事記]  
　　十八日倫敦電愛爾蘭孟斯特警務長斯密士氏今日在柯克郡鄕俱樂部中爲人殺死 
　　十八日柏林電前德皇第六子普魯士約慶親王開槍自擊殞命行年三十因精神沮喪之故 
　　十八日阿眞廷京城電波里維亞革命黨領袖愛斯加里愛氏啓程回國加入新政府之前時語客謂新政府决不取仇對外國之政策波里維亞政府擬向國際聯盟會提出正當之志願云 
　　十七日亞拉哈巴電據巴格達電稱幼發拉抵河下游之戰事仍在進行巴斯拉拉與薩瑪華間之交通業經恢復蕯瑪華之守衛船曾與阿拉拍人激戰 
　　十八日倫敦電閣令宣稱茲爲消除誤解起見對德戰爭雖定一月十日爲終止之期但全體戰爭終止之日須在最後和約簽定批准之時 
太平洋路透電 
[段之議和條件]  
　　十九日北京電段祺瑞處四面楚歌之中今日提出辭呈告退定國軍總指揮之職總統猶未接受段並提出議和條件不啻完全屈服條件如下（一）懲辦徐樹錚（二）解散其所統之軍隊（三）解散國會（四）免安福部三閣員之職（五）解散安福部項條件現由軍官團送至直隷派領袖處該團己於今晨由京赴津 
[川中之滇川戰事]  
　　九日成都電熊督己回成都北路己復安靖熊督因滇軍第五師己允不戰故己移所能騰出之軍隊至東面擬於該處大舉攻擊滇軍滇軍己委棄資州該處現有重要戰事 
　　十日成都電滇軍昨日正午佔據榮縣川軍第一師完全被圍熊督僅有少數軍隊駐於成都榮縣之間滇軍且佔據嘉定又瀘州第五師現復沿北路進攻熊督熊督現正準備急逃 
　　六日成都電熊督之軍大敗刻向成都退走滇軍己佔領資州熊軍由成都往前敵勉勵將士作最後之勇鬭川軍第三等五師仍守中立第四第八師亦不助熊 
[粤中之内亂]  
　　十八日廣州電　李耀漢舊部周之貞現在廣東四大縣起事聞段黨嫉桂軍界領袖贊助曹錕故煽趙舉兵陽江肇慶兩處亦有司令數人反對軍政府贊助直隷派 
[俄東近事]  
　　十九日海參崴電今日大敎堂舉行追悼前俄帝及帝眷禮時到者甚衆有數百人因堂内無容身之所乃立於門外行禮時羣衆中多飲泣者遠東各邦開大會討論建設一遠東民國時上烏定斯克政府要求大衆承認其爲遠東領袖政府日人不允現爲利便談判起見暫將該問題擱起遠東民國之　線事業商定近日軍司令與上烏定斯克商定之遠東各陣線休戰條約己於昨日發生效力謝米諾夫聲明贊成以上諸議日軍現由後貝加爾迅退惟勞農軍如越過摩森河則日軍將率較前更衆之軍復入後貝加爾 
　　十九日哈爾濱電茲接尼港西北基爾白來電謂該處發生革命亂黨首領特里亞比新被擒判定死罪於七月十二日處决該處行政權現由革命黨首領安特里伊夫掌握其人承認上烏定斯克政府 
[日本之勞工聯合會]  
　　二十日東京電十二勞工聯合會（計有會員十五萬人）之代表昨在此間集議通過决議案要求按照和約勞工公約組織勞工團體之權並舉委員團往謁首相及其他官員聲明此項要求决議案詆責富士紡織公司允以紅金一百萬元給予罷工之用人而須彼等聲明决不加入勞工團體之舉動富士紡織公司罷工者曾討論此提議但卒拒絶之資本勞工協和局現擬調和富士罷工 
[國外要聞]  
[中國與巴黎和會（九續）密勒氏著]  
　　查德國在山東之權利發源於一千八百九十七年之一種輕妄侵略行爲表示普魯士黷武主義之特性者今如依三國會議之提議以此等權利移交日本則是使永存一種侵略行爲爲中國人民自始迄今所深恨者不但此也中國旣於一千九百十七年八月十四日對條欵族諸國宣戰所有中國與此等國問之一切條約及協定均因此廢止故德國權利己自然返諸中國此次宣戰經正式通告協約國及共同作戰諸國之政府經各該國政府之承認今三國會議於宣布山東問題之解决中指此等須移付日本之權利爲前屬於德國之權利殊耐尋味蓋會議所援予日本之權利明係中國者而非德國者係一與國者而非敵國者是乃以一較弱之與國爲犧牲使一較强之與國獲其利而不取之於公敵也以山東前屬於德國之權利移歸日本己屬重要今以日人在南滿及内蒙古東部所佔之地位言則關係之鉅益堪注意北京水道之出口爲北直隷海股日本人旣於此海股兩岸鞏固其地位復能控制由北京連接中國全土之鐵路幹線三條則中國首都不啻在日本勢力包圍中矣且山東者爲中國之聖地孔子之遺澤今猶有存者中國人僉視爲中國文明發祥之地會議中本己决定將山東還之中國殊不解何故必欲經第三者之手然後聲言還與中國也日本之要求斷承德國在山東之權利蓋根據於一千九百十五年與中國所訂條約及文書與一千九百十八年之文書其一千九百十五年之條約與文書中國爾時因拒絶二十一條件日本致哀的美敦書以相恫嚇故不得己而出此一千九百十八年之文書則因中國要求日本撤退駐在山東内地之兵隊并取消日本所設民政署當時中國人對於二者力加反對故政府不得不提出此項要求而一方面即密許日本承受德國在山東之權利中國代表尋亦知英法二國於一千九百十七年二月三月間與日本訂有密約許於和會中贊助日本使山東之德國權利歸彼所有中國於此等密約初未與聞當其加入戰團向德奥宣戰也亦並未將以密約之内容告彼知之且中國旣爲參戰國此等密約果適用至於何時亦未之知而日本所要求者似亦與協約國合定以反對德國之十四信條不甚合符也苟曾議因欲維持國際聯盟之故而竟允許日本之請求則中國爲國際聯盟起見亦未始不能毅然犧牲其國家之權利一無所懟特中國代表不能不請會議審度此事是否合宜當此國際聯盟組織之始果能使强大之日本取消其發展勢力之請求而不使弱小之中國抛棄其固有之利權則方足以見國際聯盟之眞精神矣 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
[皖派失敗之外訊]  
　　大陸報十九日北京電云靳雲鵬·張懷芝·姜桂題·傅良佐奉委赴津與曹　吳佩孚議和前敵軍隊己許安然經過京漢鐵路陣綫之安福司令部己移至北京此足爲安福軍己委棄該陣綫之明徴城門仍閉糧食未抵外交團現請軍事當道許每日容糧食一輛開入城内安福軍敗兵到者漸多但未續聞搶刧情事又十八日北京電云北京與他處完全斷絶交通三日後現僅電綫一條尚可通電今日各城門皆閉火車未抵糧源被斷目下最大之　慌爲糧食短少連日價己飛漲外人皆安無庸爲慮明日有外兵駕駛之軍用火車一輛自津來此恢復鐵路交通 
字林報十九日北京電云段芝貴險爲直軍所擒己於昨夜回京聞曾受傷渠承認各軍己全委棄西路陣綫惟餘重傷之兵及零星小隊在涿州附近被圍疲憊沮喪之兵士現紛回南苑北苑營房前敵受傷者共約二千名泰半委諸戰地因轟發而死者六百名據傷兵云彼等於西路陣綫未見敵兵司令部己移入京城京漢鐵路可供吳佩孚長驅直入吳軍現緩緩而進聞其主軍方向黄村進發志在攔截徐樹錚聞徐刻在退走中段祺瑞承認失敗辭去各職其上總統之辭呈中曾自引咎徐總統今日拒絶重派調和團之議靳雲鵬傳良佐·姜桂題·張懷芝現取道赴津調和但非俟東路之軍亦敗退後似不致有滿意解决之希望安福部現正力求調停敗兵曾擄搶數村以覓食此外未有騷擾舉動日軍官訓練之兵全然無用今爲此間華人評論之問題商會及使署主張雙方軍隊應許由豫開京之運糧火車每日通過一次否則京中有發生糧食暴動之虞十九日威海衛電云英艦郝金斯號化萊化克號白魯貝爾號瑪位齊盎號星期六日晨間開往大沽 
日人某通信社十九日北京電云段祺瑞今日下午通電各省大體對於此次政變引咎抛去一切職務下野歸隠其所有軍隊統由中央接管本日國務院向張作霖曹錕提議停戰又電云十七日天津外國軍司令官决議左記各項（一）配置各國軍隊於沿線各重要車站（二）中國軍隊於一千九百零一年之議定書之範圍内可使用鐵道及埠頭（譯音）（三）警告兩軍勿妨害或損害鐵道（四）使交通部路政司預備鐵道材料及補給列車於山海關天津對於欲損害車站重要機關或鐵橋等者即由各國共同對抗之（五）保護電報局及維特電報郵政但中國軍隊雙方均可使用電報於右記各項外遇有危急時將佔領天津三個車站又電云馬良以兩師之衆於十七日關始攻擊德州因以奉軍第二十七師急遽南下又電云現京奉京漢兩路皆在停戰狀態今晨總統再下停戰令此蓋欲於保全段祺瑞面子之範圍内使雙方和解之意也又靳雲鵬今日午前赴津與曹銳會見後將赴奉段祺瑞今晨提出辭呈總統派田文烈前往挽留併却還辭呈國務院參謀部今日電曹錕張作霖謂外交團己有警告雙方應速停戰西路以松林店東路以楊村中路以固安爲界何如云云 
[安福勢力消滅之外論]  
　　字林報載哲爾白氏十三日北京長通訊一篇略謂安福部今陷於恐慌境矣其所可恃者惟總統一半可憐一半可駭之懦弱耳安福所恃以抵禦民怒維持地位之軍力己不爲安福之奥援蓋其軍隊於危急之時機己表示彼等亦爲中國人民　服役於中國人民重國家而輕飯碗矣段祺瑞素以戰神自命以爲號令一出北洋兵士必無不帖然遵命詎知事竟不然雖其最心腹之師團段祺瑞爲之售靈魂於日本衣之食之供以日本借欵换來之軍械訓以日本軍官者亦復不願爲段効力段至是乃日暮途窮所謂狄克推多之事業者乃止於斯矣安福柱石今日傾覆苟無調停暫支殘局則安福塌倒之劇烈必有爲中國所罕見者段己乞庇於使館街昨李思浩謂住於前德華銀行房屋定甚妥適但各便署不以爲然也外交家前惑於段氏之腔勢與其不熱中與權位之外貌曾以爽直譽段今則認段専横行動威逼元首擅握北京兵權膽敢庇護羣小妄施討伐等舉動由段負責應段任咎矣即素不滿意於段者現見時事驟變亦復變色蓋風雲變幻事出意外乃破天荒之創舉也一般罪徒行將束手受懲討逆軍距城不足四十哩雖和使往返於途調和喧傳於耳然欲保全顔面恐己無及矣爲段疏通者含涙盈眶逢人說項奔走於使署之間陳訴段上將軍爲何等威嚴之長者如何臥吸鴉片閒敲棋子致未及遍閱公文遂爲左右宵小所蒙蔽等情並謂段三次保全民國欲促成統一不可不保持其軍威此輩疏通之徒每謁總統或往晤曹吳則以舊日交情爲言各方面聞其言者如何答覆自可推知而答詞之最痛快者則無過於出自途中華人或外人方面者也外人與途中華人思想適同以未染中國官場習氣之故中外人之言曰段果精明强幹曾有功於國家則當有充分智力自知二三年來爲左右所陷落之地位人之功續愈大則愈不可藉口疏忽失察以圖卸罪蓋職位愈高責任愈大而獲罪時則罪名亦愈大也段之門下狼狽爲奸今一旦携得之資與大好頭顱勢將不保段乃出場保護自認責任若段對其左右身家之危險冥然罔覺一若平時對其左右責賣國行爲之罪惡盲然無動於中者然則段今日猶可逃誅留將來捲土重來之地步但今日事己若是段惟有决戰而己成則爲中國之狄克推多敗則束身聽國民之公判以定其主持奸黨庇護羣小之罪耳何多言爲以上云云乃一般華人之態度也其確爲華人輿情决無可疑廚司車夫皆作此言外人苟入市購一烟捲而詢店夥對段之意見則彼必曰此次惟有打戰段敗則槍斃之途人之言若是激昻雖袁世凱倒行逆施時猶未爲人唾駡如段今日之甚也使署外人之習知中國事者亦視時事爲異認爲打破舊習慣之舉動想總統於此或亦自知處此地位彼不爲段之老友但爲國民之最高公僕對於國民負有履行民意之責惟此層華人尚有疑意焉國民之疑在此而安福之希望亦卽在此矣 
數日前總統召段芝貴會議小段不往昨小段自前敵回總統又召之小段即行大有君命召不俟駕而行之狀小段爲定國軍總司令統帶三萬人見軍情不穏即與總統商定選派北洋派中資格最老勢力最强之代表往說吳佩孚請和小段本允同往後竟不敢去華人深望和事老抵保定時卽吳佩孚軍入北京時安福軍情不穏原因何在頗爲人所訝異此實半由於多數北方下級將弁稍具愛國之忱半由於兵士今漸稍明時事不似從前一無所知推其由來中國不可不多謝學生運動也數星期前邊防軍調北京陸軍學校學生爲敎練員學生旣至集兵士而演講曰汝亦知汝所執之槍械所着之戎裝所食之飯皆賣國黨以日人金錢所供給者乎汝亦知汝等在實際上爲日人之附屬品乎兵士聞之雖不盡解然不願甘爲日人附屬品而思有所示威附近唐山有曹某等安福要人之避暑别墅在兵士前往覓安福要人但見屋在人杳遂毁其廬曹等聞之急乘汽車馳報段氏段雖怒而無可如何後查知陸軍學生所激成乃將學生遣回原校故此次事勢亦未始非日前學生運動之力也 
丁士源主戰最力數日前見其所屬之鐵路全體員役上自監工下至若力皆預料安福傾覆歡欣鼓舞不理會丁氏訓今丁大憤指爲葉恭綽所唆使葉懼禍避往天津路務遂愈難辦理矣丁不顧天怒民怨惡兆己呈仍謁力主戰而段憤反對黨之强項自恃聲望漫然從之今則不獨見部下之涣散且得種種不利消息如張作霖之通電日人之脫離邊防軍皆予段氏以重大之打擊段乃作準備調停之計曹錕致外交團之抗議指出　種困難問題外交團雖不歡迎之然不得不立即應付之此亦使段大爲敗興者曹錕所指日人借欵事外交團承認其破壞銀行團公約但日使署並未知情此事尚易補救日使祇須諭其國人註銷借欵若華人之借疑者不能還債則以段必勝爲賭之日人將喪失所借出六百萬元之巨欵矣曹　又言安福代表與天津日兵司令接洽干涉事此層亦不難解决日使署祇須撤除該處日司令可矣至於英人乘飛機爲段偵察事亦易處置英使署己諭令英員停止飛行矣惟曹錕所稱意人以大批軍火接濟段軍意使署知情不阻一事則非外交團所能辦理此當由中國政府向意政府直接交涉也安福之敗己成定案可無待言人心惶慮不定者則爲此後之事勢吳佩孚之誠摯與膽識固人無問言第以一師長官憑其膽識縱横陣地其事雖爲可驚究屬尚易若欲以其主義與政策施諸北京之政界則其事較難北京官僚如安福之徒暗中將加以阻力故吳佩孚雖有打破中國或戰爭前例而由湘南移兵北上直叩都門之才能而若謂他日和平恢復政紛略出時吳能大有裨益於時局則恐未必蓋助吳者不盡爲端人正士將來安福失敗後或將爭取安福所棄之地盤擾及全國而成犬食犬之局終無補於國家也雖然吳佩孚討逆一舉定非毫無結果官場將因此而得一大敎訓知素所豢養之軍隊於有事時未必肯爲殃民者効力也 
各省武人如互相扼吭雖使中國遍處恐慌然未始無大效果蓋各省互爭之際糜費其武裝銷耗其彈藥兵士不待解散而自潰散擁兵殃民盤踞高位者終將乞憐於平民而中級社會平時麻木無知覺者受此震動當可醒悟而注意於國事於是各省人民乃可自選省長協謀統一此乃政治進化之天然途徑也使中國有若干人皆如吳佩孚其人者則攺革事件未嘗不可驟進但惜此種人不可多得耳北方段派旣去而南方孫派亦失勢北京苟有中堅團體轉以輿情則解散兩國會廢除督軍制各省自舉省長召集新國會禁止個人訂購軍火等事未嘗不可實施也根本要圖在敎育華人使知民治之道而着手之方則在地方自治當便每縣人民自舉知事華人旣養成選舉賢能之習慣則始能注意於國會議員省長與總統之選舉也歷來北京政府口頭高唱民治擁護憲法之說但盡屬空談驅安福而握權之新政府將以民治啓迪國人此爲吳佩孚所宣告之政策若助吳討逆者以段氏前車爲殷鑒稍能履行吳佩孚之計畫則中國自後之内亂其可免矣否則仍必亂也安福之之敗尚非療治中國病症之萬應靈藥此後禍福尚難斷言不過今有一可爲之機會中國人民苟有覺悟其勿失此機會哉 
[直皖戰事初紀十四晚至十六晨之情形]  
　　自姜張羅等六調人喪氣回京段派知調停無望即於是日（十四）招集重要軍事大會决議立下攻擊令於下午三時頒發至晚八時琉璃河之邊防軍第一師第一團馬隊·及第十三師第一營步軍向直軍第十二團第二營·開始總攻擊雙方戰鬭至兩小時之久直軍初以來勢猛烈略退避之邊軍前進甫欲奪取第一防線直軍忽爾反攻邊軍抗禦不及退回原線直軍俘虜傷兵十餘人奪械若干至十一時邊軍又往攻直軍之右翼第三營直軍第二營由邊軍右翼抄擊兩路夾攻邊軍大敗退返琉璃河本陣損失數十人營長失踪一人直軍亦傷亡數十人惟獲槍百餘桿及野戰砲一尊至十五晨六時餘邊防軍第三師及皖軍第十五師由俞垈鎭列成一字線至碼頭鎭西向固安及宫村鎭附近之直軍進攻約數小時之久雙方均無變動邊軍取攻勢直軍則力爲守禦邊軍連陷直軍外哨防線數處再欲前進數次皆被擊回致受重大損失直軍乘勢逼之邊軍大潰内有某營祇剩數十人而直軍方面亦傷亡不少外交界對皖直戰事以西路釁自段開與彼所宣言宗旨絶相逕庭甚爲不滿并謂總統若下討伐令應先討設蓋彼爲違背命令之第一人云 
是晚九時至十時楊村與張莊之間又發生戰事爲狀頗烈邊防軍用野戰砲向直軍猛擊爲勢汹湧惟直軍甚爲堅决相持極勇又一消息楊村及張莊間之戰事自夜九時三十分始西北軍第二混成旅步馬砲工輜各隊均齊及邊防第三師步兵二團（共約一萬五千人）分三路由張莊蔡村皇后店進攻楊村之直軍防線直軍在楊村者爲第四混成旅分步馬砲工輜及機關槍隊若干又直隷警備軍步隊廿營（共約二萬衆）勢均力敵在楊村北部十里正式開戰槍砲齊鳴血戰至烈段兵多不願戰惟被上官逼迫乃不問方向任意放槍砲隊亦分三隊轟擊（每隊約有野戰砲六尊）直軍士氣甚將極爲鎭静亦列陣還擊致將由北京南下之一百零一次通車車頭轟壞不能開行兩軍戰至夜午二時半各换生力軍再接再厲重復大戰聲震由岳死傷盈野至十六晨兩軍血戰不但未曾稍息且更加激烈曹軍己佔優勝惟傷亡極多援軍由韓家墅北倉宜興埠軍糧城等紛紜出發又據楊村車站電告天津老站請派車頭救應將通車帶出戰地老站接電後卽派車頭往援不料行至河北新站爲曹兵截回再欲通電楊村詰問則己不通此次京奉通車乘客在天津購票往山海關秦皇島及奉天者甚衆無己惟在老站另掛車輛備各未退票之乘客應用於今晨（十六）三時三十分開往奉天 
此次戰事段知部下志氣不堅恐有變動故主速戰一面迫脅總統下討伐令一面令東西兩路分頭進攻又命徐樹錚在廊坊督戰昨夜直軍東路總指揮曹鍈亦親赴楊村前線指揮一切又聞邊軍昨日用外國舊式飛機在落垡張莊一帶偵察軍情又聞直軍方面各省聯合討段刻己公定曹錕爲西路總司令張作霖爲東路總司令李純爲南路總司令王占元爲後路總司令（十六日發） 
[曹錕通告各友邦書]  
　　敬啓者敝國南北相持日久未决民生痛苦商務滯銷中外之人均受其累深荷各國大臣敦重睦誼提出勸告於是有南北雙方派使議和之事詎料段祺瑞徐樹錚所組織之安福俱樂部黨員横行肆毒把持國是以金錢誘買黨人以武力爲其後盾從中梗阻致令和議不成鄙人等聯絡奉豫鄂贛蘇晋及西南粤桂川湘各省商榷和局正有頭緒又爲安福黨所破壞鄙人迭次上陳總統咸遭該黨力阻實負各國大臣期望中國和平統一之美意近且脅迫總統軟禁府中失其自由將欲持其强暴之武力以與鄙人等開釁於疆場此雖關於内政衝突之事而其中實與各國外交有相牽聯之關係不得不臚列事實以求各國大臣之預爲防禁者也（一）前因中國參與歐戰向日本借欵訓練參戰軍聘用日人爲敎官其宗旨全係對外而設嗣經西南軍政府反對日本政府曾經宣言此項借欵所練之軍隊决不令其對内以害中國之統一今參戰軍旣改爲邊防軍尚有日人在内敎練乃違反宗旨開赴長辛店以迫我其非對内而何此應防禁者也（二）前聞各友邦互約中國未統一之前各國不得以軍械售與南北兩方其意蓋不欲視吾國永有内爭致百姓受其荼毒意至善也不料近聞意大利日本兩國人民有協助安福系軍隊之事實不但協濟軍用品且有該國人民參與作戰之活動素仰我友邦公使一秉大公不忍敝國人民罹於兵禍故不得不以調查所得者爲我友邦諸公使一一陳之七月七日夜間意公使館野戰砲兩尊移赴南苑段上將屯兵之地七月八日有槍彈六百萬出自山海關以専車運赴南苑此項軍火係意大利人售興交通總長曾毓雋者七月八日南苑段軍又收到砲彈一百出亦係意大利人所供給者並聞尚有砲彈三百出不日内亦可運送南苑又有意大利飛機師數人現在南苑協助作戰活動西北邊防軍中尚有日本士官爲敎練員七月八日交通部曾總長偕到日本三并欵一百萬元即以德國在天津之某種産業作抵日本商人並允許嗣後如因作戰續有需欵之處尚可源源接濟安徽倪督軍之秘書王郅隆上星期謁見天津日本某司令官叩以對於此次政潮之態度聞某司令答云日本現有軍隊一千六百人在支那北部一旦安福失敗北京騷動時該日軍及駐旅順之日軍六千名即可調赴北京維持秩序名義上爲保護日僑及他外人實則恐不免爲安福之後盾也錕深望友邦公使如遇本國人民有上項不端舉動時早爲禁絶否則恐因吾國内爭引起國際糾紛致生全國人民永久之惡感殊於國際交誼有礙也再者近因京漢路交通己斷此函係由専差送由天津轉達合併聲明曹錕謹啓七月十日按據十四日英文泰晤士報云曹銀以意國私售段軍軍火一事對於北京領袖公使提出抗議茲悉意使館己經答覆其文如下敬啓者頃接尊處轉到曹督軍來函查所稱意國製造軍火交貨云云頗有不甚確實之處敝公使近來對於此事曾經訪問事實始知曹督軍所稱之軍火六百萬磅大砲兩尊俱非實在意國商人所交之貨只壕戰砲二座砲彈數百枚耳且據現勢觀之此等壕砲無甚實用此事發生以來惹動言論殊屬不幸敝公使極願乘此機會將敝使館及本國政府當茲中國内亂之時於保守完全中立一節重新聲明即希俯賜轉達各國公使並於函覆曹督軍時將此函抄錄一份送請曹督軍查照爲荷 
[河間同鄕勸告劉詢書]  
河間同鄕昨致書勸告第十五師師長劉詢云潤田師長閣下久慕英風末由良唔臨風眷佇夢想增勞恭維戎躬清吉爲頌竊維安福禍國舉世皆知推原禍首段爲厲階惟多迫於勢小力微不克伸討伐之義幸賴直軍蒿目時艱痛心疾首仗義切諫爲國除害凡我國民稍有血氣者莫不迫於救國熱忱義憤塡膺况軍人心衛國爲天職更宜應天順人共討大逆救弊扶危大造華夏以殲禍首而昭大義閣下爲馮河間之宿將膺充第十五師師長籍隷河間自去歲河間逝世歸部節制頃聞老段興無名之師在直境與直軍宣戰爲閣下計者諒必繼馮河間之志張討伐之旗除禍國之逆抑或效直軍之切諫流黜巨凶剷除禍國黨徒使朝政肅清以救民命尙亦不負河間之寄托有以步河間之後塵也乃下風疊聞謂閣下皆不出此竟惑於安福邪說附合逆黨遣師攻擊伏聞之下不勝駭異老段賣國儼爲民賊内用羣小外乞列援疲苦生民塗炭天下暴骨積於原野積惡比於邱山又復竊據政柄監視元首假操莽之威施豺狼之毒今以個人名義擅啓戰端擾亂我京畿塗炭我直民傾覆我國家凡我將士義勇如林雲合響應因苦秦之衆乘厭紂之機早發風雲之志大張撻伐之師理追寇鄧之名當慕韓彭之氣何乃頓爲殘賊附逆攻親竭力昏亂之徒效忠貪暴之黨同扶累卵如坐積薪静言思之閣下不爲國家計獨不爲己身之利害計乎不爲桑梓計獨不爲祖宗之邱墓計乎夫智者察禍於未萌勇者不避死而滅名仁者不背德而攻親今閣下附貪暴之黨而殘吾直之骨肉非仁也舍身而徒取暴逆之名非勇也身敗名裂後世無稱焉非智也三者若亡世主不臣義士不友而鄕里不齒是以大丈夫動則思禮行則思義未有背此而身名能全者也爲閣下計莫若與直軍同心戮力共討大逆整飭紀綱掃除妖孽顯忠貞之節立超世之功大義旣全名高天下而鄕父老之感戴將見有口皆碑矣若乃貪安福之榮輕同胞之義聽信老段蹂躪吾直致直民萁豆相煎居民糜爛閣下於名無所成於義無所取不蹈忠賢之跡自陷叛逆之地將身敗名裂爲全國所痛駡爲鄉黨所切齒首鼠之事恃此安歸相推本心必不應爾鄙人等同切鄕誼素知閣下勇於任事久爲同鄕所欽仰但願閣下爲民國千秋之義士不願爲民國附逆之勇夫但願閣下爲行義成仁之仁人不願爲助虐逢惡之贅　尤願閣下　　室反正之朱虚侯不願爲魏氏倡逆之華歆前事有徴可爲殷鑒語云惟善人能受善言吉凶之理福禍之機幸自圖之河間同鄕公啓觀此則今日十五師之不戰願降蓋有由矣 
[調停中之兩要電]  
　　姜桂題致曹錕電保定曹經略使鑒南北相持俶擾數載國計民生摧殘己甚今也不幸又將演成同室操戈之慘劇桂題耳目所及心竊憂之昨曾邀集鏡潭懋軒國俊紹銘諸公願作調人冀雙方胥泯猜嫌顧全大局當經四公電達台端迄未得復伏讀元首佳日命令具有苦衷麾下北洋舊侣領袖畿疆當能體元首之憂勞作服從之表率並勸吳師長遵令辦理以後之事儘可從長計議旣無權利之爭自有圓滿之望乃聞前項命令發表以後三師軍隊仍復節節進行隔絶交通羣情惶惑桂題對於麾下對於合肥均屬同袍舊好並無黨派之可言特以存亡所關不得不爲懇切之解釋如果决然不顧必至一發莫收輿論旣所不容同袍亦多責備衆怒難犯佳兵不祥心所謂危言敢不盡且直豫接壤唇齒相依敝軍駐豫者計有步騎砲二十餘營負保衛地方之責桂　之財産亦多在豫東萬一戰禍發生牽及鄰省公誼私情更難坐視桂題百戰餘生飽經世變年近八十夫復何求所冀維持國本擁護中央保近畿完善之區免生民塗炭之苦區區寸衷惟此而己敢布膓心竚候明敎姜桂題眞 
　　曹錕覆吳炳湘電北京警察廳吳總監鑒靑電敬悉我公睠懷大局獨具苦心凡屬袍澤同深感激民國成立垂九年矣干戈擾攘時艱孔急内則和議幾經停頓迄未告成外則交涉莫挽利權更形棘手所冀當軸諸公澈底覺悟熱誠救國免召危亡之禍同是軍人無分畛域有何意見不能捐除銀戇直成性罔循偏私惟知愛國愛羣無不可與之事年來艱難困苦日坐愁城舉人生所最難容忍者胥直受而不辭良以國步阽危不可再啓紛爭北洋一家豈容自相破裂稍具人心諒有同情錕以半生戎馬垂暮之年何忍置大局置團體於不顧所以含辛茹苦至今日詎料雨雲翻覆潮流盪激遂致警耗頻傳蕭牆禍起滄海有横流之勢生靈增塗炭之憂錕是以涙枯血竭泣不成聲以爲我乃愛國之一人而卒無補於國我乃愛羣之一人而終不見諒於羣悠悠蒼天誰實爲之而至於此極也夫以軍界泰斗數十年患難相隨之人而仍不免懷疑於我此外又誰相諒者不意天上明星我公乃視爲肺腑之交進以藥石之言關愛之情溢於楮墨敢不披肝瀝膽竭其悃忱錕對於合肥始終敬愛無有二心迭經信使交馳往復聲明以求此老之諒解即本月陽日猶熏沐具書派虞處長克昌赴京晋謁不蒙延見致今此最後之誠意遂亦末由採納私心引疚曷有窮期天壤雖大如我公之不忘舊雨能有幾人使錕年來擁護中央維持國體之苦衷得以覼縷上陳不致含冤莫白亦足以拜嘉惠於無窮矣言不盡意惟希鑑察曹錕叩 
[津聞紀要]  
據軍界中云邊防軍士卒因不願赴前敵接戰軍心涣散昨午有邊防軍臨陣潰逃者四百餘名自涿州携帶槍械乘車欲逃來津並無軍官帶領行至津北楊村地方爲直軍截留疑係接仗者該軍乃言係不願帮段打仗故逃奔至此願全部投誠云云直軍恐係詐降未便擅留惟令其繳械聽候辦理 
冿埠造幣總廠直隷財部其廠長吳鼎昌本爲安福系自直皖决裂後曹省長將其傳去囑令照舊鼓鑄乃該厰長回廠竟宣布停工並擬將重要機件拆卸移入租界工人全體反對省署聞息立派軍隊南往監視吳知事不妙暗自潛逃現在己由省署接收照舊工作並由督省兩長會委劉夢庚接充該廠總辦即日視事 
天津電話局長蔡子昭因曾接濟安系欵項昨日懼罪潛逃又聞雷震春日昨在舊德界本寓病終 
 
 

Page 7

 
 
昨日天津華商銀行共十二家召集大會籌借直車一百萬元北倉楊村一帶地方己有戰事發生居民異常恐慌現多避難來津其稍有資財者尚可勉力支持而一般貧苦百姓扶老携幼紛紛來津金鋼橋前之船隻密布河中其一種悽慘狀態目不忍覩 
前夜第一百零一次之下行通車抵落垈站開行後約一里忽被鐵路兩旁之西北軍於槍排擊槍傷三等坐客一人之足部及小營公司員役之頭部 
倪嗣冲前以久病新痊皖北地方卑濕爲詞偕同眷屬赴北戴河避暑養疴詎值直皖戰起倪在北戴灌甚爲不安故昨己密秘來津 
前國務總理靳雲鵬對於直皖之戰鬭雖置身事外未捲入漩渦之中然以在京寓居諸多不宜己於前十三號晚十點鐘陪其老母暨全家人等搭車來津惟靳雲鵬行蹤有云來津租界暫避有云逕行回京 
[天津學生會開會紀]  
　　助救國軍討安福 
天津學生聯合會前日（十四）開總務評議兩部聯席會議到會者共十六校代表四十三人公推郭儒鐸主席首由主席發言略謂欲謀對外須先清内欲得外交之勝利應先除安福今值救國軍興起之日本會應與以相當的援助以表同情俾期速定國是而達吾曹救國救民之初衷劉君繼起發言本席主張同人等應爲最後的犧牲以帮助國軍解君發言謂吾等若不趁此時帮助救國軍則又何必要此有名無實學生會黎君謂救國軍懲辦賣國賊四條與吾們宗旨實相符合本席主張破釜沉舟的去帮助救國軍嗣經吳君方君相繼發言討論帮忙方法當場表决五項（一）以本會名義通電全國速討安福（二）會同各界募救國捐作救國軍之後盾（三）與各界籌開國民大會表决對内對外條件（四）萬不得己時組織救國隊助救國軍實行討伐（五）被拘代表倘審廳不爲正當解釋即全體學生赴廳自首 
天津學生聯合會於昨日（十五日）下午二句鐘開特别緊急會議由評議長郭儒鐸君主席討論募救國捐手續表决數項如下（一）救國捐收款地址在商會由紳學商報敎各界共同辦理（二）捐欵無論多少均聽捐者隨意（三）凡助捐者立由商會募捐處開收條并須於商會門首牌示或登報聲明以表大公（四）捐至萬元即由銀行速匯給救國軍（五）募捐期間自本月十六號起至懲辦國賊之日爲止又關於學生講演團出發一節議决數端如下（一）講演地點在各宣講所及各茶社戲館（二）講演題目詳述安福部罪狀凡我同胞皆應盡帮助救國軍之義務（三）每團限定四人言語貴和平不要恫嚇又議决對於省長提出關於恢復天津原狀之三個條件（一）將南馬路草廠庵學生會舊址啓封（二）恢復天津言論出版集會結社之自由（三）即日釋放違法逮捕之各被拘代表勸募救國捐學生講演團即於釋放代表之日出發 
[湖北之小紛擾吳光新被拘之衝突]  
　　十七日漢口英文楚報云北京之急行火車昨夜有多數赴鷄公山之客登車就座後忽由路局主事員宣告停駛乘客當然向之詢問原因但均不得要領僅悉奉當道之命停駛而己旋聞吳光新之兵六千名由十基羅邁當車站開來佔據漢口與鐵路間留備馮玉祥軍隊駐紥之地沿路人民大起恐慌紛携所能挾之物向各方面逃亡無何又聞夏口張敬堯之北兵結隊肆擾旣而又有一消息謂武昌有警蓋王督曾邀軍官多員聚宴吳光新亦在座吳方告辭王督命左右擒之則仍拘禁督署云云於是人心惶惶正不知將引起何種事變迨至九時三十分大智門方面來福槍與機關槍聲突然大作附近居民扶老携幼逃入租界槍聲歷久未己租界當道乃鳴鐘召集團練隊轉瞬團練隊整裝而出分駐各要點維時槍聲亦止矣旋悉戰地乃在歆生路盡端鐵路附近蓋有吳光新之兵乘火車而至在該處下車王督得報卽派兵約二百名携機關槍前往阻之雙方遂開槍互轟附近居民倉卒不及逃避死傷頗多雙方轟擊約十分鐘之久王督之兵卽引退因吳兵人數甚衆力不能敵故任其佔有該地擬於隔日設法逐之上述消息乃由目擊者所述但據官場方面消息聲稱是役乃王督之兵獲勝吳兵死八名傷十名餘均繳械投降王督之兵僅傷一名今己安然無事姑將二說並錄迨天明後自能知其眞相也 
大陸報十八日漢口電云吳光新備戰之睱日前忽邀王占元至武昌八旗會館聚宴以便商妥和解方法並敦促王必一往王疑吳有詐未往幸王能見機知情蓋吳實欲殺王與王之副官也吳曾預雇死士挾手槍炸彈伏於會館四周如王路過即下毒手吳因所謀未成爲之大怒即率親信數人挾手槍炸彈赴督署堅欲見王不意反爲王所擒拘禁署内八旗會館吳之衛隊八十名亦經王派兵前往拘捕猛禦之後全數就擒於是王占元即下動員令並命鎭守使杜錫鈞率兵往攻吳軍而吳軍聞其主將被擒消息己沿鐵路向漢口進發兩軍相值遂相决鬭吳軍因勢弱不敵大敗而退紛紛投降此爲十六日晚間之事也王占元對於直皖之争初守中立今因吳光新之陰謀己决計舍中立而助直派矣今日漢口吳光新之司令部曾由王督派員搜查吳之參謀人員均被拘解武昌又十八日漢口電云吳光新之軍己爲王占元之軍擊敗吳所統之第十八師即被敗之軍及駐七里河之安福軍均己繳械投降由王督遺送北方解散 
[京保風雲中之豫聞]  
　　開封方面京滬郵件連日不通對於戰事言人人殊十一日京漢路北開售票至新鄕十二句鐘後己不售漢口票蓋信陽武勝關一帶己爲吳光新軍隊所扼南行不能開至鄂境矣十三日直軍第一混成旅長王承斌與第八旅靳雲鶚在鄭州司令部召集督署駐鄭稽查長馬鴻恩知事王光第及紳商領袖四十餘人開一維持地方會由王旅長主席聲明各軍交懽嚴守秩序靳旅長聲明保衛地方不問政潮人心大安河南一師師長成愼因豫北防務吃緊調步兵一團第一二兩營集合新鄕派參謀長王茂生來省謁見趙督王返防後趙督又以急電召成師長専車來省磋商豫南防務成到汴晤商後即日回彰德防次駐洛西北軍初頗躍躍欲試己分布於洛陽之谷水鎭莊王山·孟津之鐵謝鎭偃師之義井舖白馬寺鞏縣之黑石闌一帶而直豫各軍遂將該軍四面包圍東面爲直軍董贊勛旅長扼守汜水之老犍脊（即虎牢）南由毅軍丁香玲統領駐紥龍門西由奉軍許蘭洲司令防守北由成師長馬隊扼守黄河北岸西北軍以餉源告罄願投降豫軍趙督則令其繳械候編現正在磋商條件中也南陽吳慶桐夙與趙督不合近見安福將敗己派人來汴疏通聲明不與聞政潮開封城内謠言甚大人心惶惑截至十五日止京滬各報未到益覺不安旅客紛紛出省糧價飛漲頃由警廳布告禁止謠言不許高抬物價戒嚴司令處亦出布告令人匆信謠言省議會於十三日開茶話會推趙倜暫兼省長主持豫局俟大局底定後再候中央明令趙督令省議會開一臨時緊急會議籌備軍餉擬募集公債二百萬元但議員於閉會後紛紛旋里一時難足法定人數己飭財政廳將前届議决發行之金庫券一百萬先提用六十萬作爲臨時軍用費矣 
[湘省出兵說]  
　　直皖破裂後曹　佩孚電請湘省出一師一混成旅直出湖北以攻駐鄂吳（光新）軍頃湘軍總指揮趙恒惕己於十二日晚由岳回省當至總司令部與譚延闓會商譚趙之意均以直軍旣暗助湘軍於前且與湘軍又有成約今直皖决裂湘省當然出兵應援無可推却其他各軍長官亦均以爲然遂全體議定决計出師援直軍隊定爲一師一混成旅除第一師完全開拔外並以唐義彬之一混成旅（按即朱澤黄所部之第五旅經唐氏接收改編者）隨同開拔岳州湘西一帶防務另以其他軍隊接擔各屬土匪則飭一律迅速開辦團練以資剿辦而保治安惟出兵日期及一切預備事項應若何辦理則須遲日再開正式軍事會議始能决定惟湘省雖决意出兵因須假道鄂省王占元態度尚未明瞭未敢貿然從事現聞自京保戰起王即先後派梅蔚戈寳琛余範傳等代表來湘與譚趙等有所接洽譚趙亦迭派代表赴鄂與王氏籌商結果對於湘省出兵事因關軍秘外間不甚明瞭至對湘鄂聯防事則己得圓滿了解其大綱探錄如次（一）湘鄂聯防其宗旨在保全兩省治安（二）兩省軍隊各守疆界不相侵犯（三）兩省境内如發生匪患情事於必要時得協同剿除之（四）遇大股土匪必用大軍剿除之時兩省得各盡所能交换軍需如鄂省供應湘軍軍械湘省供給鄂軍糧秣之類又聞退駐津澧之馮玉祥近己與李奎元范國璋等取同一之態度昨聞並有急電來省請迅速出兵攻吳（光新）與湘省如定期出兵請卽預爲告知以便同時並進互爲聲援云云但最近吳在鄂己被拘留此事當又有變化矣 
[江西軍事之緊急]  
　　吳新田軍與贛軍衝突 
　　十七日南昌生米鎭在劇戰中 
江西督軍公署連日調兵遣將勢甚忙急前日二十四旅長兼戒嚴司令岳兆麟·己率四十八團長徐登朝兵開往市汊鎭（離省六十里爲水陸必經之道）十四日午駐潯四十五團（端節日開去者）又乘南潯専車到省就上游河岸十餘里駐紥下午又派十二團部砲兵兩連拖帶大砲四尊前往生米鎭（離省三十里在南昌市汊之間）助防有謂張宗昌部開至樟樹與贛防軍衝突者有謂萬載第七師姜團潰兵下竄發生戰事者軍界均秘不宣佈而每日上游開來裝載傷亡兵士之船共有十餘艘之多則必有大衝突可知頃據督署確息駐紥修水縣之七師吳新田兵二團數千人逗留未去専在修水銅鼓宜豐各縣滋擾修水赴漢之道有二一出湖北通城一經武寗至建昌乘車而達九江均爲旱道乃吳軍奉中央撤回電令後由修水經銅鼓八瑞河經宜豐高安而至清江過樟樹時二十三旅四十六團長李鴻儒及輜重營長袁樹勲奉陳督命勒令吳軍繳械每人給洋二十元遣回原籍乃吳軍自恃人衆首先開釁李袁猝不及防人數又少相持兩日敗退市汊十四日吳軍又至岳司令軍仍命繳械接仗一次互有死傷旋經紳商出面調解送吳軍猪肉八百斤米五十擔水酒數桶彼此釋手吳軍休息一日十六過生米鎭下午四十團兵士數人趕回省城一面至軍署報告一面至風神廟紅十字會見羅會長謂生米現在大戰斃敵八十餘人我軍稍有傷亡請速派紅十字會員前往救護詢以敵軍人數答稱有兩團餘贛軍現皆集生米連營二十里勢力相敵云云傍晚七時記者至章外騰王閣調查據生米來人言有小輪三艘正在裝兵軍務課長陳澤寬在船指揮一切少頃督署撥出機關槍一連押送銀幣十餘箱子彈數箱及紅十字會員數十人携藥箱用器相將上船九時啓椗上駛聞定十七日晨實行總攻擊餉銀即以資遣潰兵云云晚間商家居户安堵如常酒館伎女應徴戲園開演並不少輟一若無其事者頃訽商會據云吳軍後無接應必不敢在贛逗留大約此事明日卽可解决不致擾及省城云云故半夜行人及當街乘凉者一如平時軍警並不盤詰督軍亦未頒戒嚴令也 
安徽財政廳長陶鎔於前日來省下榻財廳十六日下午一時陳督歡宴陶君及第二路總指揮一師部金參謀長王辦公處長（均張宗昌部）陳態度極欣愉謂張雨帥己派二十七八師進關保護總統大局不日可解决並痛詆安福部不置陶良久始云倪督深不以北洋團體自殺爲然此次赴京亦欲從中調解末述此來係代倪　示和平意見贛皖素敦睦誼决無侵犯云云陳云直系與張　軒督皖亦不過一句話未必能成事實在髫齡時我嘗往倪封翁家丹忱兄妹三人日日見面回首舊游如在目前四十餘年舊交豈有不盡力維持之理陶云倪病體實亦未全好故順便赴北戴河休養云云質言之倪派陶來純爲保守地盤避三方攻擊計耳是日在大花廳宴陶等並請行政界各長作陪惟高等審檢廳長陳經黄德章及榷運局長王揖周三人未請副官處則宴張宗昌部軍官及由萬載來省商議要務之第七師姜團長云（按昨函述姜軍譁變事乃吳新田軍之誤合爲更正） 
[梧州展拓商埠風潮未己]  
梧州展拓商埠公司近因强迫商民遷墳毁店以致惹起風潮昨日梧城各處商民欲續開公民大會討論對付展拓公司之善後辦法故特推公民二人發布傳單懇請各界到會參議事爲展拓公司所聞乃函知警局派出特務警察捕拿公民數人解回警局公民聞此消息集合男女公民數十人馳至警局請願警兵用刺刀刺傷何金受陳劉氏傷勢甚重故各處公民於昨夜呈禀梧州縣署控告特務警兵懇請追辦兇手並騐傷勢縣署接呈後卽派委往騐屬實現己設法拿辦但未審警署持何能度耳 
[南京快信]  
曹錕三次來電報捷郭鳳藻由津電告楊村黄村均被直軍占領第十五師潰散 
財廳昨己將積欠軍署餉銀六十萬元措解 
各縣迭起鬧荒搶米案兩長昨通令各縣迅速開辦平糶江蘇禁米出省查驗處主任楊宗漢辭職齊省長慰留水警第一廳尚未實行歸併第二廳温朝詒因得某方面援助抗不交卸現聞齊省長己派人赴滬　某方面疏通府顧問美人安特生昨日晚車赴滬 
新招之警備軍一營昨己募足司令部卽日組織成立由楊以敬督率勤加訓練 
皖省長派來調查齊耀琳彈劾案之劉某昨己返皖 
地方通信 
[松江]  
　　山陽防止搶米辦法浦南山陽鄕連日被隣縣貧民入境搶米初祇擇肥而　繼且挨户搜搶雖升斗之粟亦不能免且臨去時復將本　貧民隨同搶得之米亦奪裝自己船内於是激動公憤由該鄕保衛團等將被搶之米中途奪回搶米者知勢不敵均涸水逃去親在即將奪回之米辦理平糶而以糶得之價償還被搶之户且　莊互相結約如一村被搶他村應各起而相援 
　　分區講習國語本學年秋季始業起各國民學校一二年級生國文均須改用國語故縣敎育行政人員會議决在各鄕舉辦國語講習會各鄕業己次第辦竣所有城市之國語講　會亦己於十九日開始該市因敎員人數過多分爲二區辦理城内一區設第五國民學校由馬敬時錢祖怡二人擔任講名城外一區設縣立第二高小校由朱壽人袁玉雨二人分任敎授 
[蘇州]  
　　命案私和不成盤門外新廓里十六圖鄕民薛姓家河埠日前被賊竊去小船一隻經薛姓與史姓追至五圖見有某甲形色倉惶薛等訽以船只甲云船己有三人搖去並云此三人我認識的你們到蘇州三萬昌茶館來取船可也說畢即向前而奔薛史等從後追赶甲即跳入河内薛史等取竹蒿向甲亂戳亂打甲即死於河中旋經該處地保張小弟等報告新廓里警察派出所巡長巡警等將屍撈起傳齊薛姓史姓等訽究史姓薛姓均避不到案願出洋三百元和　了案遂議定由地保以爲名男子落河身死等情報縣經吳縣温知事派檢騐吏　往會同警區騐明飭堂收殮並示召屍屬認領此六月間事也前日死者父母陳阿三夫婦二人同至新廓一帶訽問鄕民始悉前情陳阿三家住胥門内油車弄伊子名小癩痢索有神經病近隣皆知且小癩痢身穿柳條布單　當時將布反做最易辯認乃該處地保張小弟等反阻止屍父赴縣控訴並邀同流氓多人將陳等軋住在盤門外某茶館講　欲令史姓等再貼給安葬費數十元含　爥了　而陳痛子情切必欲控究故己於前日赴縣　訴矣 
　　凑解正雜稅欵省財政廳所委洪鼎棻來蘇守提正雜各稅洪委業於前日抵境當與温知事會商後聞擬凑集正稅三萬元並屠宰稅五千元即日上兌報解矣 
　　國語講習所上課吳縣勸學所與敎育會合設之國語講習所己於十九日實行上課所址在大儒卷三高小學聽講者共有二百二十餘人内有女敎員十餘人講員悉係由南北京國語講習所畢業回來者故頗有心得云 
　　靑年會之第三期募捐會蘇州靑年會委員會十九日假申衙前汪義莊設宴各業領袖到者三十餘人午餐後先由蔣會長報告今日爲第三星期募捐到會者均係商界領袖務懇積極進行旋由龐會長說明上星期一因風聲所阻故延緩一星期好在今日到會均係商董總可及期結束聞當場洪少圃君認捐五百元蔣季和君認一百元魯永齡君認五十元其他各銀行如商業認二百元中交華孚蘇州等各先認一百元典業珠業緞業木業衣業洋貨業等亦均有捐數知照約計總收己在一萬六七千元之譜 
[鎭江]  
　　江上颶風大作十八日上午沿江一帶忽起颶風午後尤烈浪湧如山停泊江干各民船斷纜走錨者不計其數甘露港泊有貨船多艘早有防備駛入新河以上暫避風險惟三江口聞有划船一艘揚帆下駛被浪擊沉淹斃二人聞者慘之 
　　高資鄕亦有搶米案西南鄕高資鎭春盛春興元記等米店五家於十八日上午突被該處貧民糾衆騷擾自由掠取米麥及搗毁什物甚夥刻己由該米店來城公呈張縣知事熊警局長分别派令消防隊司法警察下鄕彈壓並緝爲首楊某周某等到案訊辦 
[揚州]  
　　江漲小輪負　連日江潮泛漲水綫逾揚子橋誌椿己達二尺經佟知事查騐屬實呈請鎭江關監督兼交涉員飭知華洋各小輪公司知照由瓜洲至揚子橋一帶航綫照例改用人力背　行駛以免輪浪衝損圩堤各小輪公司己於十八日起遵照辦理矣 
　　减輕平糶米價揚州平糶局己於十六日開辦計分東西兩局每日升售價七十文米色極抵購者嘖有煩言某紳亦以價格與市價相等向縣署詢問並請减輕價值己於十八日始每升改售六十文而購者仍不多云 
[杭州]  
　　縉雲報告水災電省長督軍財政聽鈞鑒删日暴雨傾盆山洪蛟發南鄕廣袤百餘里田廬隄堰漂没人畜淹斃無算至筱日雨止災情較民國元年尤甚民不聊生請委勘賑縉雲災民皓叩 
[安慶]  
　　軍界佈置防務皖省軍界以北方兵爭防務緊急昨特開軍事會議結果由馬聯甲飭令各旅保衛地方以第二旅旅長李傳業専任蚌埠第三旅旅長王晋駐紮滁縣烏衣第四旅旅長邱昌錦駐紮宿縣殷鎭守使與張文生専任徐州一帶防務第五旅旅長史星珊則　任省垣的有大通蕪湖則由第一旅擔任之並佈告商民使各安生業云又第五混成旅砲馬工輜兵各團營隊己按陸軍新章編制成立惟砲隊係就該省原有之砲營從新改編刻史旅長己令尅日成立呈報以重軍務 
雜評一 
[引咎辭職（默）]  
　　使段祺瑞而早引咎辭職何至有今日之一敗塗地使段祺瑞而早允解邊軍免三長散安福國會何至陷京津人民於恐慌抛擲無數之兵士生命然而在當日命令止爭不顧也調人勸阻不顧也友邦忠告不顧也何也彼自信兵力足以對付曹吳也并自信其部下皆無貳心者也自古執兵權者平時威脅利誘以爲足以固結將士之心人人可爲有効死有此勁旅而一切人心向背皆可不閒迨一旦臨陳而散亡而倒戈者比比矣此蓋昏庸之將帥皆不能事前覺悟而况乎剛愎自用之段祺瑞 
雖然非此一倔强不足以了紐結不解之爭局 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會電請李蘇督實行聯防]  
　　總商會昨致南京電云南京李督軍鈞鑒東南聯防前奉鈞電極端贊同並令分電請求早日實行即經會同寗杭總商會電呈鄂皖閩贛四省督軍旋奉福州李督軍銑電蚌埠倪督軍諫電均經錄呈鈞鑒頃又奉湖北王督軍皓電開捧讀咸電意在注重地方保衛商民東南半壁超然於政潮激盪之外仁言利溥欽佩良深惟庚子劉張前例今昔情形稍有不同如各省贊成鄙人亦樂從其後等因查庚子聯防發起於前清劉忠誠因蘇省爲東南重鎭與各省脈絡貫通故首創此議得以維持和平至今商民猶感戴弗替此次本會等擬仿庚子成例請求鈞座先予核准者亦本此意茲讀各省督軍曁各商會先後來電均推重鈞座實與本會等同具此心現應如何妥訂辦法電咨各省實行聯合以維長治久安之處伏候迅賜施行並乞鈞示爲叩上海總商會馬 
[請寬阻斷交通時間之原函]  
　　本埠自奉令特别戒嚴以來非獨商界往返不便卽發生時疫急症生産接穏延醫購藥等更爲恐慌現江浙悮會業經疎解軍隊均己撤回原防人心己定地方亦見平靖經上海縣商會副會長姚紫若晉謁何代軍使面懇早日解嚴以順輿情當經何使允予展遲至晚二時以示通融旣而該副會長又與淞滬警察徐廳長函商亦允予寬展以期商民進出較便即新舞臺劇場游觀者亦可往返自如矣茲將原函照錄於後廳長鈞鑒啓者現因特别戒嚴南市城廂一帶晚間十二時後阻絶交通綬於十三號偕同寗杭總商會代表赴軍署晉謁何代使時曾面陳交通不便情形懇予通融當蒙允准寬放時間自十四日起展至二時爲度雖承軍警長官己准通融無如各處站崗軍警仍照前令執行一至十二時後即阻止行人往來相自戒嚴以來新舞臺每晚祇售後知阻止似此情形殊難維持以致後臺諸藝員擬於舊曆六月初一日停演經綬力勸維持并允爲轉陳廳長通飭崗警照時開放現在時局不靖人心驚擾而商業尤爲疲滯假使舞臺停演人心更起恐慌夙仰廳長保衛地方維持商務至周且渥士民同聲感戴愚見所及冐瀆直陳務祈照准通融令各區轉飭崗警每晚以二時爲度以便交通云云 
[護軍使查禁招兵]  
　　松滬何代護軍使昨據探報以有人在滬招兵應募者每日先給以小口糧一角聽候分批開差等情何使以現值大局未靖無論何方何黨私行募兵均非國家前途之福當即飭令軍警各機關一體嚴密查禁矣 
[兩團體致北京公使團電]  
　　中國工會電北京公使團公鑒敝國皖直决裂原屬内爭與外人毫無關係近有日人借餉助械指揮邊防軍長延戰期禍及中外且日人砲轟直軍有違萬國公法破壞中立條例目無公理徒增我國民之惡感也用特電請貴公使團主持正義從速向日使嚴重交涉以維公理而遏强權無任盼切中國工會陳國梁劉屏仙蔣長年朱漢章代表全體工人同叩 
　　狄侃等電北京公使團鑒日人加入段軍事實昭然此不但助長敝國内亂抑大背國際成例除由國民直接提出抗議外望主持公道中華民國學生聯合會總會理事長狄侃理事姚作賓王德熙號（又電致駐京日本公使抗議文從略） 
[華僑團體大會紀]  
　　歡迎江亢虎博士回國 
　　歡送何葆仁等游學西洋 
本埠華僑聯合會與華僑學生會昨日午後三時許開會歡迎由美歸國之江市虎博士歡送華僑學生自費赴西洋留學之何葆仁等由華僑學生會長謝碧田主席致開會辭次江傳士演說略謂前數年赴美因思勉倡儉學曾召集留美學子十六人偕往此次回國復約美國博學者十二人同行俾渠等得以考察吾國之眞相余在美時擔任加利福尼亞大學（ＣalifoniaUnivesity）東方哲學課及演講事恒以吾國文化之眞價值述之於美人因兼任華盛顿國家圖書館事每年往該處一次亦將其所有中國書籍用科學的方法分配布置並逐年商酌添購中國書籍又將余從前存於北京之書籍一律損助加利福尼亞大學己早運往藉可稍供外人及中國留學生之瀏覽余每星期恒演說一二次初苦西語不精然仍放膽爲之現亦能暢利無礙乍旅美時輒覺彼邦之可愛而祖國之無一是處處久以後則漸悟察美國亦多令人不滿意事中國之文明確有可以挺立於世者在不特吾人之感想如是即美人近來敬愛吾國之心亦日漸加重由物質方面趨向精神方面現敬愛吾國高等文學如詩歌者往往而是惜所譯吾國詩歌尚乏佳作余己與同志者將唐詩三百首全部譯竣不久即可出版將來尚擬將中國之古代哲學與現在最新之社會學說融會貫通之此舉雖非易易然亦非不可能之事也嘗慨一般留學生之文憑與學位實不可恃故願此次赴西洋之諸君應不僅爲個人之學業計當爲中國文明之傳布者至於浮名一切更無論己且吾人當養成國民自尊性人必自輕而後人輕之也余素以勞工神聖生活簡單八字自勗今請轉贈諸君此八字實即勤儉二字中美兩國古風相同現美人猶能守之不替吾國自省爲如何耶余極倾好社會主義然素不願向人借貸自奉亦力撙節蓋社會主義本非倚賴主義也尤有一種感想卽吾國圖書館之缺乏専門圖書館尤甚故學者之進步誠覺萬難願諸君赴西洋多參觀國書館歸國後亦可提倡以爲利己利人之計拉雜言之尚希亮察云云衆鼓掌繼由馮裕芳申睨觀陳伍芸關文清諸君次第演說何葆仁君復詳切致詞衆亦鼓掌茶點散會後攝影而散 
附錄今年華僑學生自費赴西洋者姓名如下 
何葆仁曾啓周韓順良故桐皆鄭國治胡茂英韓順樂胡順樊薛温厚曾坤烈李日康蕭丁水胡茂臻（以上復旦大學赴美學生）周崇高古國銑葉法武（以上復旦赴法者）李紫輝（復旦赴英者）易建忠（聖約翰大學赴美者）陳鎭圭杜吉壽（以上北京大學赴英者）劉乃遷（上海工業専門學校赴美者）湯武傑（清華學校赴美者）游錫疇李開鑂（以上大同學院赴法者）賴燦輝蔣金朝（以上曁南學校赴美者）楊忠義（靑年會中學赴美者）黄季樸黄卓樑（以上南洋中學赴法者）蔡玉琴（南洋中學赴英者）共三十人 
[美國大學俱樂部公宴韋博士]  
　　今日在卡爾登午餐 
美國韋羅貝（ＷestelWilloushby）博士係美國約翰霍金大學（ＪohnsHopkinsUniversity）政治學敎授曾任中國北京政府之法律顧問本埠美國大學俱樂部執事因韋博士在滬定於今日（七月二十一）午後十二時二十分宴之於寗波路卡爾登西飯店並柬邀報界等人士作陪届時韋博士將有演說討論遠東重要情形云　 
[機製國貨出洋免稅卽將實行]  
　　未經註册免稅之工廠不能援例 
機器國貨前由全國工商協會呈請免征出洋稅由虞君洽卿一再往京催促得財政總長李　侯國務總理靳翼靑力爲贊助於五月二十二日奉令批准但本埠海關尚未奉到部處之知照以致各工廠極爲疑慮該會迭經開會討論議决公推虞洽卿謝復初沈九成三君往會海關監督磋商一切先期函往該會前日接姚監督復函約於昨日上午十時會議屆時三君前往由姚監督親自接待三君相繼說明請願之經過及批准之情形并詳述年來國貨運銷海外之困難曁免稅與國家財源之關係姚君亦均首肯據云業經接奉財政部及稅務處知照刻正從速准備編印免稅關單不日卽可實行但各工廠運銷海外之貨品必須曾經呈部註册業經准許仿造洋貨例沿途槪不重征之憑證方能有效否則海關檢驗貨品無所依據云云此舉對於工商界海外貿易關係甚大凡未註册工廠宜早日呈部也 
[民食問題之昨訊]  
　　商界總聯合會覆學生會函上海各路商界總聯合會前接上海學生聯合會通函請籌欵助平糶原函己紀十二日本報茲將商界總聯合會復函錄下（其一）敬復者接誦惠書具徴諸君子飢溺爲懷仁言利溥無任欽遲敝會在一二月以前當米價初漲時早慮及此是用函電呼號冀唤起各方之注意無如我國人苟安成性非指爲神經過敏即目爲無病而呻坐視官私販運囤積居奇及至禍急燃眉始思補救則來源己竭去路實多現在滬上存米爲數尚屬不少總商會所調查發表者恐尚非實存數目就欵項而言棉業公會借有一百萬元銀行公會籌有五十萬元省吏方面亦向中交兩行借撥五十萬元此外公私捐助者綜計亦不下一二十萬元只須有妥善辦法價格自可逐見低落依敝會意見應由各方面督促進行查存之米作爲支配備欵之家若何供給囤積而未經查出者如何設法檢舉必須就此數要點迅速謀一解决辦法方可爲澈底之救濟否則長夜夢多恐道謀未就餓殍己載途矣敬據管見用質高明此頌公綏（其二）敬復者頃承狄君狄山惠臨敝會述及貴會爲平糶一事有游藝會之發起囑將入塲券蓋用敝會等圖記等因查貴會純係靑年學子所組織廉潔高尚足爲社會楷模本何庸旁人之越爼且事關公益以貴會之信用决非其他慈善團體假公濟私者可比惟旣承見委當効微勞至敝會各路對於救濟米荒一節平價發票均在積極進行前函所陳調查存米實數敝會同人認爲目前切要之圖俟商會清單開來當函請貴會共同復查此中國匿及揑報之米查出後不患無辦法也 
　　福建路商界給發義米福建路商界聯合會鑑於米價昻貴貧民粒食維艱特由各商號集欵購辦白米五十石擇眞正貧苦無告者給予米票自昨日起於下午照票發米該會爲便利貧民起見特在寗波路錢江會館間壁羣玉坊崇新學校内給發並於弄口懸有白色大旗上書福建路商界聯合會發給義米處並發宣言深望各界聞風繼起以惠貧黎云 
　　貧婦糴平米之可憐狀况西鄕寡婦周氏家有翁姑子女並無恒産傭工度日近因米珠薪桂日食薄粥二次昨晨借得鄰右布衣二件質錢一千至公共體育塲平糶局購米守門者告以男女分辦令至西林菴婦女分糶處及至該菴門外因人衆雖盡力挨擠卒不獲進故退至蘆棚内待候多時人仍擁擠俄頃見菴門己閉即在窗外苦苦哀求無效復回體育場時己正午仍被阻於門外該婦饑餓思及家中粒食無存在途飲泣時適某董經過詢悉其情頗爲憫之即在鄰近米店購米一斗與之並囑其他糴米鄕人護送該氏回家云 
　　平價局影響米舖自本城與閘北浦東等處設立平價局以來定價較廉經紀小民咸皆歡迎是以平價局每日擁濟不堪而城内外大小各米舖營業遂受影響聞九畝地福佑路大南門一帶各米舖邇因生意减色進本價昻因此收歇者己有多家云 
　　平價饅頭銷數日多本埠米價飛漲之後施君等慮食米之不接故辦平價創饅頭以麫粉代食米並轉平糶之不足創辦以來已逾半月影響所及貧民買者日增 
一日現閘北海昌公所每日發售一萬五千餘枚西林庵約五六千枚因該處兼辦婦孺平糶時間不及之故而旱橋北之聯義善會適值祈禱和平期内人手不敷每日約售一萬枚三處如許饅頭祇敷銷一點鐘後來者人雖擁擠仍抱向隅云 
[放行楓涇扣米之函電]  
　　上海縣沈知事致南北市兩商會公函云逕啓者本月十九日奉省長篠代電開楓涇扣留食米前由浙省派員復騐當經電知在案茲准浙江盧督軍來電請將是米一併運浙當以除五百七十四包爲蘇商蘇米外其餘三千零五包旣係浙商採自他省自應分令放行至己卸楓涇之八百九十三包係屬蘇産蘇銷在本地銷售以維民食等因電復去後合亟抄錄來往原電電令該知事等查照尅日將浙商採自他省三千零五包之米放運回浙其己卸楓涇之八百九十三包曁騐明蘇商蘇米之五百七十四包應勒令留在本地銷售仰即分别遵辦具報等因計抄電二件到縣奉此查楓涇扣留食米一案前奉浙江督軍盧電令暫緩處分並奉派委専員來滬會同江蘇省長齊派員復騐又先後奉省長護軍使訓令接上海總商會縣商會函據上海運輸同業公會函稱匯通運輸公司由鎭江轉載浙商採辦皖米三千零零五石與滬商胡耀恒在鎭採辦秈米八百九十五石由翔茂轉運公司托運又米商朱滄海托運秈米六百七十一石一併運至楓涇分别卸轉其運浙省者有大勝關捐照可憑其蘇産蘇銷者有丹徒稅所納稅證可據朱滄海之米係早己全行卸在億豐廠一大米行兩處己銷八十三包尚存五百八十八包亦被查封其胡耀恒之米除己卸三百零五包其餘五百九十包與浙商之米一併拖回上海請分别啓封發還等情究竟胡耀恒朱·朱滄海·等所運之米是否確係蘇産蘇銷應候復騐明確再行核辦令縣查照等因在案茲奉前因除函請滬杭甬鐵路管理局曁松江縣知事查照外相應抄電函達敬希貴商會查照轉函杭州總商會并知照該滬商胡耀恒等遵照辦理并希見復爲荷抄電附後南京齊省長鑒前以楓涇扣留浙米一案電經貴省長派委王道尹徐廳長會同浙派各員復騐此中詳情當己報告貴省長在案現在扣留日久霉爛堪虞亟應早日解决以免損失查是項米石共計十四車内有五百七十四包係蘇商蘇米應歸貴省處置無庸置議外其餘三千零五包確係浙商採自他省者自應趕運回浙以濟民食此外約一千包雖屬蘇産然淅省需米孔亟接濟平糶後繼爲難若不設法運浙則人民恐慌慮生他變蘇浙唇齒相依亦受影響但貴省商民不予相當籌報則爭持不己辦理亦殊棘手茲爲雙方兼顧起見由永祥捐廉六千元作爲貴省商民平糶之代價即將是米一併運浙以資調劑而息争端即希貴省長核飭照辦實紉公誼並盼見復是幸盧永祥佳印杭州盧督軍鑒佳電悉楓涇扣留米石前准貴處派員復騐由米董鑑定内有贛米兩車餘係産自蘇皖交界數約各半承示除五百七十四包係蘇商蘇米外其餘三千零五包確係浙商採自他省自應分令放行以副尊囑至此外約一千包當指己卸楓涇之八百九十三包而言此項米石迭據楓涇商會來商係屬蘇産蘇銷並據提出憑證值茲米荒價本地銷售以維民食承惠鶴俸六千雖佩厚誼究不敢當特電奉陳尚希見復齊耀琳寒印 
[商界聯合會開會彚誌]  
　　百老匯路百老匯路商界聯合會昨開評議會由評議長郭慶恩提議二次選舉之職員即日擬送達證書徽章以昭誠意前任各職員公舉爲本會會董所以示尊重之意茲擇陰曆六月十七（即星期日）開全體職員大會再討論進行及一切善後事宜所設新記浜路施醫局特聘著名世醫四人自陰曆六月朔日開診並無號金亦不取分文每日診視己達三十餘人之多貧苦之家槪行給藥並施痧藥以救急難而惠貧病云云嗣略有談論卽行散會 
　　漢口路漢口路商界聯合會昨日下午開會正會長宋漢章因事未能出席公推沈承甫主席吕静記紀錄主席報告米貴平糶一事本路前經開會討論承諸君贊成捐助之欵約五百元至个未收因手續繁難無從着手賈尊一發言此事捐數甚微俟總聯合會有何辦法再行收欵補助平糶以惠窮黎衆皆贊同章林生提議現在直皖交鋒我商界受害非淺此後應作若何之對付以爭國民之人格張秉鑫主張要求與總聯合會一致行動衆皆贊成鄒秉成報告各路均辦有義務學校漢口路竟付闕如主席聲明本路從未收取月捐所以遲遲舉行俟有的欵當然照辦以厲敎育吕静齋又將經過一切情形詳晰報告謂會長與本席宗旨相同實不願使本路商人破費分文者誠恐貽人指摘爲社會習慣假公濟私所以應辦之事亦未曾敢辦望諸君原諒蔣尚志發言大丈夫做事光明磊落嗣後本路公益之事務望諸君不辭嫌怨共同進行庶會務日臻鞏固各會員日益親善本路斷不致落人之後也並又提議總會組織保險公司成立後我各號如保險者當向各路聯合保險公司承保以免金錢外溢衆皆承認時己六鐘主席遂宣布散會 
　　新閘新閘商界聯合會於昨晚七時開第五次職員會到會數十人會長胡鑑人主席謝憲峰記錄首由主席報告自本會成立以來繼辦義務學校至今一載此次畢業成續卓著而開支浩大在在需欵故目下經濟困難雖有各校董等之熱心補助仍屬不敷開支請今晚到會諸君詳綑討論研究補救完美的方法遂由黄肇忠動議謂義校成績卓卓吾等若心孤詣犧牲精神爲普及敎育計耳爲進化社會計耳目下旣困難惟有募集基本金其金由董事職員兩部分别召集擔任將來基金募足其欵由董事部保管生息以補學校之不足而基金並不動用如此則會校永固爲補救唯一方法秦志新附議主席遂付表决一致贊成並定於明日開董事會次報告籌備納稅會來函本會亦爲轉體之一理應補助一致贊成末後提議會章衆意俟修攺後分發各會員亦全體贊成時己十一時宣告散會 
[友華銀行銀市報告]  
　　中美新聞社譯二十日友華銀告云昨日倫敦銀價近遠期不動紐約銀價跌至八八又四分之三倫敦紐約滙價跌至三八二半此間今日定價不動僅金圓攺爲九七半市况終日穏定午後尤堅固大半因賣出香港定單之故交易價值金鎊自五先令一便士半至五先令一便士又四分之三金圓自九九至九九半無出口交易就全部言之市况頗沈寂據倫敦消息該處銀市穏定紐約銀市則軟弱 
[景昌公司絲市報告]  
　　中美新聞社譯景昌華絲出口公司一星期絲市報告云本星期絲市大致十分沉寂殊少進步之望除特别大號己售出至九月份外其他皆有減價出售之趨勢現在中國機器絲市價特别大號銀一千二百三十兩特别號一千零三十兩中號九百三十兩土色絲市况仍不活動價值略有跌落傾向土色上等號價銀三百八十兩市號三百六十兩察利絲存户僉願遷就脫貨但尚未成交市價上等號銀七百七十兩市號七百三十兩 
[繭市之昨訊]  
　　滬上各絲廠本年所買春繭業己告一結束茲悉無錫餘繭由錫地繭商轉售與上海各絲廠者約六七千擔乾繭每擔價洋一百六十二元無錫交貨故本届繭價尚穪適中至於夏繭各廠之往收者不多而下脚中之長吐歷來行稍於美意法等國者近日異常缺乏價遂大漲每擔需元二百五十兩各廠出數無多供不應求惟雙宫繭向來祇銷日本目下日商不甚購買故每擔跌至元四十兩 
[各公司輪船進出口消息]  
　　裕豐公司之華利輪船前賃於怡和洋行専駛長江上星期期滿後攺租於三北公司仍舊行走長江原定本日開往刻因修理船身故攺爲禮拜五開行 
太古洋行之順天輪船開赴烟台天津威海衛等處裝去之貨物不多惟郵件百餘件乘客中有西人約二十人又該公司開赴長江各埠之聯益輪船裝去各貨中有黄糖三百餘包麫粉二百餘袋瓜子五十餘件肥皂數百箱及蔴袋三十餘件昨從長江進口之武昌辁輪船裝來白米小麥各七千餘包及小包粗紙數百件土布茶葉二百餘件 
招商局昨日開赴寗波之新豐輪船裝去洋布二百餘件鉛皮十餘件洋釘一百餘桶並藥材雜貨等項又開赴營口之圖南輪船裝去黄牛皮十五件永興之花衣一百包桐油二十餘桶生薑一百餘件各種洋廣雜貨約六百件 
昨日開往福州之三北公司寗興輪船裝出之貨其大批爲襄餅約五千餘塊其餘爲洋布肥皂等貨 
法國郵船公司之阿摩瑞號此次從馬賽開來於十九日下午四點半抵滬搭該輪來滬之旅客有三十餘人裝來進口貨有靛靑四百餘箱酒六百餘箱外國紗疋頭洋貨百餘噸該輪己於昨日下午一時開赴日本乘去旅客三人裝出之貨有棉花五百二十磅係裝往神户者 
太古洋行經理藍烟囱公司之Ｐyrrhus號定於今日清晨開赴倫敦聞裝去之出口貨中有機器麫粉二萬餘袋染色原料之倍子四百餘箱又該公司之提麥朱司號昨自南京來滬大約明日開赴美國之紐約至前日進口之Ａlcinous號己定八月五號開還利物浦 
福來洋行經理之愛迭託號昨日從美國巴城來申裝來進口貨有棉花與雜貨一千五百噸現在起卸中大約二十三號回國又有惠斯愛維司號琥從西雅士來華約本月三十號可抵上海 
提督輪船公司之海雷惠勃號ＷmHenryWebb前日由英國裝來五金雜貨及各種疋頭一千五百噸刻定星期五或星期六開赴香港該公司之ＷestCarnifax號由倫敦來華刻得電報在本星期六日可以抵申惠斯康撥茄號ＷestCanpgaw現亦在途惟進口期尚難確定 
英國輪船公司之第文海號Devenba昨從日本來滬己開行至馬賽倫敦裝去之出口貨爲絲棉粉及雜貨等三千數百噸 
怡泰輪船公司之格林厦門號Ｇlenamay由倫敦來華業於昨日上午八時半進口格林太來號Glentera現定二十四號開往日本 
天祥洋行之巴沙號定本日開回奥國又有配來列號Ｐalerice由美國來華經過日本約本月二十四日可抵上海三十一號開往香港又有阿奇兀望砲台號ＥgremontCrastle該行己接船愛耳來電夾由美國開抵東洋二十七日可到上海儘月底開赴香港披蘆士那號八月二號可從日本卸貨回申約在滬停留二天即行回奥又有行駛中美航綫之烟士白乞號Lnnsbaeck據其船主考士役電告約八月十二日到滬十五號再從上海開往横濱 
昌興輪船公司之日本皇后號在本月二十三號可從香港進口當日卽須開往日本之長崎横濱以達温哥武 
[昨日滬寗路火車運來之貨物]  
　　昨日各轉運公司由滬甯車運來之貨物如下協茂轉運公司由南京裝來黄豆五百七十五包常州裝來小麥六百九十包無錫裝來三百四十五包運繭處由常州裝來小麥二百四十包横林裝來小麥一千七百三十二包無錫裝來乾繭一千一百四十四包華盛義由南京裝來黄豆五百四十五包又西瓜子一百六十包鎭江裝來上麥一千零七十包奔牛裝來小麥七百二十包常州裝來小麥一千六百包無錫裝來小麥五百九十五包恒泰由南京裝來黄豆三百零七包丹陽裝來小麥三百五十包翔茂由南京裝來黄豆四百四十二包米四百四十二包鎭江　來小麥三百五十包無錫裝來小麥三百五十包恒大由南京裝來黄豆二百十包鎭江裝 
 
 

Page 11

 
 
來黄豆二百八十八包又麫粉九百四十包常州裝來小麥二百二十五包滙通由蘇州裝來小麥三百五十包公益由南京裝來小麥二百二十六包又黄豆二百包鎭江裝來小麥四百九十包悅來由南京裝來黄豆二百五十五包鎭江裝來小麥五百十五包中國運輸公司由南京裝來雞蛋二百四十件又米四十七包又黄豆二百零八包鎭江裝來小麥二百四十包無錫裝來小麥二百八十包永泰隆由南京裝來小麥四百餘包無錫裝來小麥三百五十包茂新由鎭江裝來小麥三百三十五包無錫裝來兵船牌麫粉一千三百四十包協豐由南京裝來西瓜子一百六十五包南京裝來黄豆一百五十包瑞泰恒由南京裝來米二百八十七包鎭江裝來小麥二百四十三包福中由南京裝來黄豆三百二十四包鎭江裝來黄豆二百五十包同興由鎭江裝來小麥二百六十五包中華捷運公司由南京裝來黄豆六百三十包 
[本月由浙運滬之繭與茶]  
　　本年浙省所産春繭己經由滬杭甬鐵路運滬詳數己誌本報茲春繭現己告終夏繭仍陸續由杭運滬惟其數遠不逮春繭茲將七月一號起（七月一號以前己誌前報）逐日由浙運滬夏繭之數彚誌於下七月一號由長安運到二百五十七包二號由拱宸閘口運到二百九十二包三號由閘口運到一百八十一包四號由南星閘口運到九百四十三包五號由閘口運到三百三十六包八號由拱宸連到四百八十四包九號由閘口運到一百九十七包十一號由長安運到一百零六包十二號由閘口運到二百二十三包十三號由拱宸閘口運到五百零九包十四號由閘口運到三百二十六包所有此項夏繭均運抵南車站卸下一面仍由海關洋員查騐放行 
浙産運滬出洋箱茶業由滬杭甬鐵路之茂順泰轉運公司向杭州閘口南星兩站報裝來滬己達一萬數千箱己誌本報茲將七月一號起（上月份來數己誌前報）逐日運到箱數誌下七月一號由閘口運到一千一百六十四箱二號四百零七箱三號五百四十七箱四號五十五箱五號二千二百八十七箱六號九百三十二箱七號二千零八十六箱八號一百零一箱九號一千四百六十九箱十號八百二十九箱十一號十二箱十二號九百十五箱十三號六百八十二箱十四號一百五十四箱計自一號至十四號兩星期内共運到箱茶一萬一千六百四十一箱刻下茶季開始外洋訂購者絡繹不絶故此項箱茶運到之後一經海關騐後隨即交付運送處趕送滬北信記洋棧並不留存南站貨棧云 
[滬杭路站出售來回票之變更]  
　　滬杭鐵路各車站向售一種星期尾來回票照價八折計算現該路以嘉善嘉興硤石長安四站往來之星期尾票購者寥寥票紙反多耗費特定於八月一日起一律停止出售但於同日起出售上海北站至杭州閘口往返之星期票以便乘客購用昨己通飭各站佈告旅客週知矣 
[江南造船所消息]  
　　承造美艦之獲獎江南造船所承造美國軍用運送艦原訂合同共造十二艘先造四艘内有一艘名官府號船壳己工竣下水刻正安置艙在中機器汽鍋茲悉美政府因據監造新艦委員報告該船塢所造新艦工堅料實且未逾限亟應獎勵以酬其勞爰特籌洋一千元滙滬聞己轉送該船塢請至總工程師擇優獎賞又聞第二艘船壳亦將竣工照章亦應下水現由洋總工程師毛根君擇於古曆本月十八日下午下水刻正預備一切 
　　添建船塢之决定江南造船所近因修造船隻較多原有船塢一所不敷應用故劉所長擬再添闢新塢原擬建設於江邊碼頭西首之圍牆内惟吸水機器間須另添造現因預算開挖塢基及建築工料等費約在六十餘萬金之譜若再另建吸水機器其費更巨故擬變通辦理將新塢攺建於海軍司令部西首即堆儲木料之貨棧基址將木棧拆去該地即可作建造新塢之用蓋因與老船塢近在一處原有吸水機器可用不必别建房屋其費較省業己議决將次開工建築矣 
[南京兵輪修竣]  
　　江蘇督軍署差遣兵輪九艘及躉船一艘均因年久未修機器鍋爐銹爛曾經令飭上海南市華興造船廠承修並將歸入第一批應修之躉船一艘及江安江順紀新等三兵輪己於本年舊曆三月間駛滬興修原限二個月工竣茲因南京長江一帶江防緊要急於差遣及游巡江面故由李督軍電催趕修現悉華興船廠日夜督匠加工趕造業將江安等三兵輪並躉船一艘修竣前日試騐速率比較從前尤捷輪機亦甚堅固將於日内駛赴南京聽候調遣云 
[監獄行政之整頓]  
　　漕河涇鎭江蘇第二監獄於今年舊曆二月初二日脫逃大帮監犯後節經江蘇省長公署蘇州高等廳一再派貴偵查·知該監獄及分監其中辦理多有未善因即迭次函商通令所屬各獄官於監中各犯飲食服裝衛生各事亟應改革以前積弊每逢月終應當造册呈報在獄收禁者若干本月份期滿省釋者若干據實通報切勿視爲具文云以上各事該監獄己於本月起遵諭辦理矣 
[浦東塘工善後局呈省長文（續十六日）]  
　　當場飭工頭鄔金生暫停工作關於路政向章由警協助當邀該處警署宋署員到場證明旋呈縣公署咨請淞滬警察廳飭區查阻詎電氣公司經理不服停工建築如故刻於六月十九日據孫董旗勲等以前次縣委勘明確並經淞滬警察三區三分署宋署員諭令工頭暫停工作以待解决詎知該公司建築工程並不稍停又於圍用渡基築牆之處續造樓房一埭業將竣工反行致函謂損壞名譽非但怙惡不悛且以起訴法庭相恐嚇本可母庸置辯惟事關地方利害應請轉呈拆讓恢復原址以全水利而便交通等情具函前來查張家浜灌輸黄浦潮流南繞塘橋鎭達海塘浜入南滙境東接華漕澾過洋涇港達陸行鄕之馬家浜載入邑乘關係水利甚溥該處渡基名張家渡同載邑志該浜久形淤淺曾由塘橋鄕經董迭議籌浚董局規定路線寛度三丈渡基擬建橋梁該公司廠基坐落張家浜南岸隷塘橋鄕其北岸隷洋涇市水利遠達數十里交通關係兩市鄕該處南首爲董家渡碼頭前被英商怡和洋行越佔浦面妨碍碼頭公路交涉十載始獲就範怡和輸埠拆除三丈路線放寬三丈於民國二年會同塘橋鄕董重建碼頭闢築塘橋馬路至泰隆橋止今南線幹路自三官堂起至白運涇之嚴家橋止上年呈奉縣署佈告北線至張家浜口張家渡止就渡基地位建築橋梁以通南北關於路政全局詎電氣公司童經理會勘不到停工不遵蔑視官廳恫嚇董耆在怡和係屬洋商尚能顧全公益電氣公司本屬華商且爲一種公益新事業創辦之始富爲久遠之謀無論地少單多萬無塡駁河道圍用渡基之理今童經理竟不顧地方照此辦法實與公益事業大相違背現旣不服停工趕造樓房將來建築完竣形勢攺觀必且爭執更甚·事關水陸交通農商利頼理合檢具刊簽圖具文呈請鑒核俯念水利路政關係重要迅賜分行警廳縣署會勘押拆恢復原址免貽外人口實並杜日後效尤實爲公便謹呈 
[彚誌各學校消息]  
　　市北公學滬寗車站慶祥里市北公學昨日（即二十日）行暑假休業式着由校長唐伯耆致訓詞並報告本學期各級學生之成績次由各級任敎員包醒獨潘公展李肖白相繼致勉詞　發給獎品聞該校男女兩部於署假期内利用凉爽時間組織補習科學科爲國文英文算術三門俾成績較劣者得以補修時間上午八時起至十一時半兼收校外生定二十六日開課尚有餘額有志補習者須從速報名 
　　同義義務學校法租界打鐵浜同義義務學校定於夏曆六月初十日下午二時舉行第三次畢業式並開成績展覽會昨己由該校長陸良政發柬邀請各界届時往觀矣 
　　民生女學法租界貝勒路民生女校之暑假補習學校己於昨日開課除本校學生外他如人和醫院等處學生亦有來學者茲國文英文算衛三科己開班聞有志補習者仍可報名入學云 
　　坤範女子中學梅白格路坤範女子中學本月十八日下午二時舉行畢業及夜校休業禮來賓甚衆由周氷心主席秩序如下（一）鳴鐘開會（二）主席報告一切（三）全體向國旗行禮（四）祝競志女士鋼琴獨奏（五）校歌（六）校董徐維繪給憑本届畢業生共十八名（沈延瑛董坤玉錢秀貞李家梅唐慧珍徐瑞貞丁權劉） 
蕊英王志英薛亞英鄒蟾仙薛金鳳沈愛和顧尚德潘藴文高蕙琴俞國珍載懷陶）（七）給獎（八）許交涉員代表陳雪漁及校董徐維繪沈甫霖朱賡石等致訓詞（九）預科畢業生李家梅致答辭（十）畢業歌（十一）來賓演說（姚噸厂唐豪及汪織雲女士等）（十二）休業歌（十三）主度向來賓致謝詞茶點而散聞該校組織之暑期補習科定於本月二十二日開課有志向學者儘可報名肄業云 
[北京大學在滬招生]  
　　北京大學校在暑假時招收新生補額疑業特由該校商借尚文路省立第二師範學校地點専委馬寅初梁季平狄福鼎三君來滬主任監試凡有中學畢業程度俱可報名應試聞先後報名者有二百四五十人之多己於十五日就該校内檢查各生體格除内有十人不能合格外其除諸人自昨日始至二十二日止分班考試昨由監試委員布告云此次招收新生各科試題己於七月十七日（星期六）寄到茲定二十日起（星期二）仍在本師範學校舉行考試仰各生依照下列時間携帶中西筆墨前來應試逾期不得補試二十日上午八時至十一時止國文下午一時至四時止英文二十一日上午八時至十一時止理外歷史地理下午一時至三時博物聞此次該校招生之數額定三百人是否合格須俟各處試畢將卷彚帶京師核定方能揭曉 
[關於檢定敎員之主試員布告]  
江蘇第三届檢定小學敎員第三路由江蘇敎育廳委任省立第二師範學校校長賈豐臻爲主試臨時委員昨日揭出布告五則如下（其一）案奉江蘇敎育廳訓令開查小學教員第三届試騐檢定定於本年七月分路舉行第三路試騐委託該校辦理茲依據檢定小學敎員規程第三第四條之規定委任該校長爲檢定小學敎員委員會臨時委員此令等因奉此遵即按照規程切實進行至以後凡關本届試騐檢定各項公牘槪蓋用省立第二師範學校鈐記合行布告周知特此布告（其二）案奉江蘇敎育廳訓令並頒發第三屆檢定小學敎員分路試騐地點表内開第三路上海松江南滙靑浦奉賢金山川沙嘉定寳山崇明十縣試騐地點在上海省立第二師範學校等因奉此合行布告周知（其三）案奉江蘇敎育廳訓令並奉發試騐規則到校合將規則布告周知（其四）案奉江蘇敎育廳訓令定於七月二十六日開始試騐除令該路各縣知事轉飭應受試騐各敎員於試騐前三日向該校報到外令仰遵照辦理等因奉此合行布告務希受試各敎員於二十三日親來報到以便將第三試應行之口試並檢查身體提前隨到隨舉行免致多費時日特此布告（其五）案奉江蘇敎育廳訓令内開案查第三屆小學敎員試騐檢定定於本年七月分路舉行其前兩屆己受試騐未能合格而關於某科成績滿六十分以上給與成績證明書按照檢定規程第二十六條第二項之規定凡證明晝中所載之科目於本屆試騐時得免行試騐除令行各縣知事轉飭己給科目成績證明書各敎員迅將應免試騐科目呈報備查並檢定本届前往試騐時將此項證明書携帶呈騐以據免試外合行令仰該校長於本屆舉行試騐時見有受試騐人呈騐前項科目成續證明書者凡書中所載科目應准免行試騐並應將此項受試騐人另册造報等因奉此合行布告周知凡有成續　書者務於七月二十三日携帶證明書親來報到是爲至盼特此布告 
[靑年會消息]  
　　靑年會演講部定於今日（二十一號）晚八時請北京靑年會總幹事張佩之演講（美國富强之由來）張君近自新大陸返華凡美國之工商學各界無不詳細參觀考察是晚將其見聞所得貢獻同人有志世界事業者均可往聽又聞該會聯合敎育會等四團體定星期六（二十四號）開音樂游藝大會歡迎加利福尼亞省大學學生團所有秩序業經訂定異常精美凡購有特别劵者均可持券向靑年會預定座位云 
[星期兒童演講會第一次演講記]  
　　閘北滿洲路靑年會夜校學生會國民義務學校每逢星期日有兒童演購會己誌前報前日係第一次演講會主講者郝賦天題爲夏季兒童之衛生敎職員學生到者甚衆並有來賓陶秀峰楊雲林及女士張畹清孫秀娟等十時開會先由校長孫道勝說明演講會組織之原因繼請郝賦天演講　云衛生二字即保護生命使勿喪失之意因人莫不喜生惡死故也人旣惡死即不可不時時注意衛生天氣炎熱肌膚鬆弛最易受外邪之侵入而害人之物又以夏季爲最多故夏季衛生爲最重要凡我兒童年幼職淺今來聽講不可不猛醒也關於人生一切可分起居飲食兩大部今分述如左（一）起居分睡眠·工作·游息睬眠置有定時不可當風臥及貪凉或受濕工作（讀讀括在内）宜有常規不可勉强作不能任之事游息不可行劇烈運動尤不可在烈日下及污穢處游戲（二）飲食分需要品·與非需要品需要品如粥飯麵菜蔬之類爲每日所不可缺之物然稍有不愼即致重疾粥飯等宜新鮮窳敗者不可食葷宜少食非需要品如凉物瓜果皆是致病最害人者爲小攤上陳列之各物蠅蚊叢棄而人乃取而食之未有不致病者故宜深戒此外尚有一事即蠅蚊臭蟲之殺滅及防止居於上海一時難望滅盡此等物故須勤於捉滅免其繁殖防止之法則各事清潔是也 
[浦東高小聯合會改期]  
　　浦東高小聯合會原定昨日假滬南浦東公所開會適因各校校長敎員大都赴寗聽講國語而大團第六校等又以捕蟲事刻正緊要均無暇到會故該會主任陸叔昻君决定另行攺期集會云 
[奉賢將設師範講習科]  
　　奉賢小學敎員己經檢定者不過五十人以全縣百餘校計之不及二分之一縣立第一高小校王校長見師資缺乏爰呈請縣署自秋季起附設師範講習科招收高小畢業生之有志敎育者敎以而節各科定二年畢業現己聘定南京高師敎育科畢業生擔任敎務云 
[體育補習會展期開課]  
　　江蘇省敎育會體育研究會附設暑期體育補習會昨日在西門外公共體育塲開第一次職員會其提議事項因上次蘇滬戒嚴各地報名會員因交通不便未能如期到會咸來函請求展期開課嗣經議决准廷至七月二十六日始業聞尚有餘額有志體育者盍連往報名 
[天馬會繪畫展覽會開幕]  
　　上海天馬會第二届繪畫展覽會准於今日下午一時開幕會塲在静安寺路五十一號寰球中國學生會該會抱藝術公開主義凡到會參觀者無需入塲券並歡迎來賓批評以資研究 
[普慈醫院開診]  
　　蘇人王浦生在閘北新民路仁康當舖東首創設普兹醫院延聘西醫張定安等専治内外科及時疫等症施醫給藥·惠濟貧病一應開辦經常諸費由王獨力膽負兩誌前報茲悉該院己於昨日起開診每日上午自八時至十一時·下午二時至五時逐日施診令節星期槪不間斷四區顔署長昨日特派巡警兩名到院彈壓以維秩序嗣後閘北各警署所受理鬥毆創傷案件亦可就近送醫院療治矣 
[半淞園鐵樹開花]  
　　滬南半淞園所植鐵樹七八本近日忽然聞花現正含蕊花形奇特該團主人將該花陳列江上草堂供人雅賞有花癖者盍往觀乎 
[老球牌煙公司之新出品]  
　　漢口路九號老球牌烟公司自西曆一千八百八十三年創辦以來所出名種雪茄烟暨香烟等品頗受社會歡迎近該公司復選用上等雪茄烟葉製造球牌香烟每盒十支氣味芬芳銷途之廣可以預卜茲聞該公司將特派張顯華·馳往外埠各處接洽推銷一切云 
[辣斐德路殺姦案之引渡]  
　　紹興人王錫堂（即王先堂）住居小東門外中華路五十六號向以收舊貨爲生其妻尹氏（即蔭氏）與法租界辣斐德路三十八號門牌同鄕人金阿成私識王稍有所聞屢訓不攺陽曆本月二號又失該氏踪跡王趕到金家找尋果見該氏在内遂取利斧亂砍當將該氏砍傷頭部立時斃命金奔跑不及亦被砍傷當由探捕到來將王拘獲抄出凶器連同金送入捕房飭將金發送廣慈醫院醫迨該氏屍體車送輔元分堂報請中西官蒞堂騐明棺殮候示在案昨午法公堂中西讞員將王錫堂提案研訊之下以案關人命着將王連同鐵斧一柄引渡内地法庭究辦到檢廳後由檢察官提案預審一過判令收押候派員詣廣慈醫院察看金阿成傷勢若何再行核辦鐵斧在案 
[崇明偵探來提姚阿四]  
　　崇明人姚阿四現充北火車站運貨塌車頭目家住車站西首旱橋塊開有老虎灶茶館前日上午崇明縣公暑派偵探來滬投淞滬警察廳報稱姚因該縣某案之牽涉請協同逮捕當經偵緝隊郝隊長派隊士偕同來探將姚提案候解司法科訊核 
[張金齋自盡獲救]  
　　昨報所誌庽居方板橋民興里六號門牌之張金齋夫婦相繼自盡一節茲悉張金齋經醫院救治後得獲無恙云 
[持械尋仇之兇劇]  
　　前日下午有十餘人各執鐵尺·小刀·棍棒在虹口嘉興路向陸龍寳尋仇蔣其毆打成傷戳破腿部經一百零九號西探康仇·華探蔣阿林·薛正昌·及四百三十八號華捕聞信趕到當場拿獲喬阿根·談小美·李阿華三天其餘逃去遂將陸送院醫藥喬　帶大捕房押至昨晨解送公共公廨請究因原告不能到案質證中西官判被告均押候原告傷愈下禮拜二再訊 
[汽車傷人併紀]  
　　昨日下午六時許有某號汽車駛經静安寺路撞倒江北人趙林奎直隷人史雲卿首足等處均受傷由静安寺路捕房九百七十八號華捕到來抄錄汽車號敷另偏車送受傷人往仁濟醫院醫治一而持取傷單呈報捕頭候示又有某號汽車同時駛經公共租界南京路適有紹興人丁松林在馬路行走不及避讓遭撞傷倒地即經老巡捕房四百零八號印度捕到來另僱車送受傷人往仁濟醫院醫治一面抄錄汽車號數歸報捕頭候示又前晚十點餘時某洋人所駕之三千一百五十三號汽車行駛至法新租界敏體尼蔭路適有某姓家之五歲男孩在途游玩不及避讓致被撞傷頭顱血流滿面後由巡捕到來將孩扶在汽車上帶入捕房飭將該孩送往醫院醫治惟該孩傷勢其重恐有生命之虞云 
[機器脚踏車傷人]  
　　崇明人陸四綏昨日下午七時許行經公共租界浦灘被某號機器脚踏車撞倒腿足受傷當由老巡捕房一千一百五十五號華捕到來抄錄脚踏車號敷另僱車送陸投醫院醫治 
[馬明家屬請求復訊]  
　　廣東人馬明前被某西人在虹口武昌路三百五十三號門牌門首見其裸體於該屋内婦人李小金之前因唤捕將馬拘解公共公廨己判决處刑期一月事後馬之家屬不服延律師繕禀遞廨要求復審昨晨代理檢察官西人惠勒氏乘原審此案之李襄讞及美約副領事會訊捕房解案之餘即導該律師上堂禀稱查武昌路三百五十三號門牌樓下係開鞋店樓上居一婦女被告家住虹口仁智里所業爲猪油生意本月十二號晚被告至該鞋店欲購皮鞋因店主不在遂與另一人在店守候旋聞店外人聲嘈步出探視由一西人指交巡捕帶入捕房被捕者共有三人直至捕房盤問原告始指出係被告暴露下體可見其不能確切證明以故要求復審云云間官命該師退候下禮拜二飭捕將馬解案復訊 
[糾衆刦奪大批私土]  
　　前日有土販由漢口夾帶川土一萬餘兩分裝兩大皮箱及行李一件附搭日清公司岳陽丸輪船來滬停泊浦東張家浜碼頭當由該處湖北人雷鴻見擔認保險運送旋被當地人杜某等得悉向雷爭奪保險未遂乃於是夜二時許紏合十餘人各執斧棍乘坐划船在浦江守候迨雷等登輪提土甫經運上划船即被杜某等攔住將所有私土刦奪無道雷以無力賠償乃於昨日自投警廳告發當經偵緝隊長飭派隊士吳榮福等渡浦按名拘拿己均逸去僅拘獲划船夫尤泰志一名押帶應候研訊 
[滬寗路警探舞弊煙土案之審訊]  
　　滬寗鐵路警察偵探蔣開壽禀控副巡官彭春銓並徐正明（即徐阜之）等串通得賄將烟膏掉换僞膏朦混一案當時該局因案關重大備文飭將兩造押送上海地方檢察廳迭次研訊因供詞各執判令一併收押候查明再核在案茲悉此案曾經該廳梅伯孫檢察長行文寳由縣公署吊取私販烟膏之犯來廳質訊詎該私販呈經判决繳罰金釋出所以吊取無着梅檢察長復蔣在押之蔣開濤等於昨午提案隔别研訊以雙方均有不實不盡等弊判將蔣還押候辦彭春銓徐阜之收押着覓取殷實舖保來案具結出外候示判决 
[違犯烟禁案兩起]  
　　海門人查福興在新閘淡水路一百五十二號屋内秘密寳烟被新閘捕房捕頭偵悉於前日派令中西包探協往將查與烟客倪阿明·謝新寳·連同烟具一併帶入捕房昨解公共公堂經中西官訊明以查破壞烟禁判押西牢兩月倪謝各罰洋五元充公分别示儆烟具銷燬 
實山人王海林在虹口愛爾近路三百十號屋内私售燈吃鴉片前日爲滙司捕房包探奚德安·王桂生查悉禀由捕頭派西探比而協往將王及烟客趙印全花聞出龍恒裕並烟具帶回捕頭准趙花龍三人各存洋五元保出王押至昨嚴解經公共公廨中西官訊明王違禁屬實科罰洋二十元與保出不到者之保洋一併充公烟具銷燬 
[指控盜賣墳地之質訊]  
　　金秦氏前投法公堂控張慶堂盜賣墳地抛棄尸骸求究等情詰據張供實係民人自己袓墳判候傳地保張文祥顧子芳等到案質訊核奪在案昨又傳訊先據六圖地保張文祥稱前由原　托顧子芳轉請民人向被告理處旋因被告不允故作罷論五圖地保顧子芳稱實由原告托民人轉請張文祥向被告要洋一百五十元至於盜賣墳地之事實不知悉又據見證周吉生稱前因金秦氏找尋自己墳地無着故由商人與氏同往找尋始悉尸骸己被張慶堂抛於小浜内向張理論關邀張文祥前來說合願貼一百五十元我等即令被　增加三十元不允故此投案具控其時尚有沈志雲亦帮同在　理勸是實中西官判候傳沈到案再行覆訊核辦 
[雉妓發所擇配]  
　　濟良所中西女士昨晨伴送紹興女子李洪香到廨請示即據李女供稱年二十歲曾被父母押入牛莊路二十一號門牌雉妓院内爲娼因不善逢迎遭揚虐待不堪其苦是以逃出投所求援等語中西官得禀判李女發濟良所留養照章擇配 
[開駛快汽車之科罰]  
　　浦東人周福元前日在南京路熱鬧處開駛七百二十七號汽車疾馳幾肇禍端經某西人查見唤捕將同帶入捕房經捕頭詢知周未領開車執照諭令拘留昨日傳同見證西人將周解送公共公堂經中西官訊叨判罰洋三十元充公以儆 
[抄獲私造之冒牌香烟]  
　　英美烟公司至法捕房控肇周路純得里二十六號内有人私造香烟假冒該公司綿羊牌希圖混售當由捕頭派探目黄金榮·包探程子卿·陳順寳·前往抄出三百盒並將經理王炳忠拘入捕房昨解法公堂判因原告係英美公司押解英公堂訊辦 
[請追清理費之判繳]  
　　洋人盎及爾前延達商律師代表投法公堂控稱原告前代洋人瑞嘉爲管理財産人迄今己有數年事訖向索清理費二千兩祇交五百兩尚少一千五百兩請求訊追被告亦延律師代辯判聽候宣佈堂諭飭遵在案昨將兩造傳案經中西讞員商明堂諭判曰着被告准照原告控數如數照繳堂費歸被告負擔 
[傳訊擊斃洋犬之訟案]  
　　法商洋人韓斯所畜之大犬一頭日前由原告之友索克牽至吳淞鐵路被該處居民黄耀晃持槍擊斃現由原告延巴和律師爲代表馬控法公堂請求賠償損失被告未到延賚美律師代辯一切判候見證到案再核在案昨又傳訊先據見證劉有年稱我在吳淞警察署當差陰曆三月初八日有洋人索克前來報告大犬彼人擊斃故由署長派我至該處調查詢據索克西崽劉得龍稱行兇之人即黄耀晃並由我察得該狗之傷係在頭脚兩處擊傷地點係在鐵路當時逃至一里之違始行斃命後我即至黄處詢問據黄稱因該狗係屬瘋癲故此擊斃情願向原告和解等語我即回禀署長餘事不知又據見證俞某稱前由被告托我向原告理處願貼損失一百元因原告己在案下具控故未說妥中西官判退去聽候宣佈堂諭飭遵 
[攫金簪押兩月]  
　　閩人余文元前日在南京路串黨嚴取王馬氏金簪一支圖逃經氏唤捕追獲人贓一併帶入捕房昨解公共公堂經中西官訊實判余押西牢二月贓交失主領去 
[過犯攫戒押一年]  
　　虹口西華德路三福里居婦朱林氏女孩根弟前日在該里弄内嬉戲其手指戴金戒爲流氓施善生所攫正待逃遁經氏狂呼由包探揚阿泉追獲人贓昨解公共公解請究中西官訊悉施係過犯判禁錮西牢一年期滿仍逐出租界 
[誌謝]  
　　昨承半淞園惠贈優待券拾張書此誌謝 
雜評二 
[惡勢力（訥）]  
　　安福禍國者也故國民欲力去其勢力然分析言之安福之勢力在軍閥在官僚在政黨故國民所受安福之禍由軍閥官僚政黨而問接影響者也然而禍國之惡勢力正多除此軍閥官僚政黨之三種勢力外　問我國民亦有自種惡勢力於社會之上而暗滋暗長於不自覺者乎凡社會上之不良風俗不良團結種種不良分子集成之惡勢力則皆我國民自植者也結果冥冥中之遺害社會而禍國又豈在軍閥官僚政黨下而其勢力之牢固難拔亦豈有異於安福奈何我國民不思奮力去之 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南溟息羽記鵬南北顧城之片面觀] [  中實]  
　　鵬南北顧城河川之美在記者未往游時意謂我中國江南風物明麗之帮若蘇州若秀州（卽嘉興）固亦有河道縱横貫城市卽如浙東紹興各屬三月上墳船之童謠亦足以知城鄕各地之利舟楫以私意爲忖度或者鵬南北顧之所謂美者亦祇如我蘇州秀州得令記者盤恒其間一誦斐庵君祇緣曾繫烏篷艇野水無情亦耐看之句於願足矣而不料舟甫進口即深悟其前理想之大謬不然者方舟將進口時即見海水作淺湖色隨風搖漾恍若大幅吳綾向空舒展遠望陸地蜿蜓成一線有小丘微聳其上若美婦人之首方枕肱以假寐者杲杲白日之下頻見微風送凉頓令人悠然意遠不用紙屏石枕竹方床己有數聲漁笛在滄浪之興趣矣同舟客顧記者曰此小丘葡文名Ｏlinda蓋在十五世紀歐洲人初發見南美新大陸時最先登陸之葡國船長卽在小丘之上向空歎曰猗歟美哉此佳境也葡語所謂猗歟美哉蓋即今之所云Ｏlinda蓋嘆美之詞耳記者以其山水之勝因譯以漢文湖綾黛三字并賦一絶句爲解嘲詩云 
靑丘平野見崚嶒洋上何人枕玉肱唤出眞眞圖畫裏鏡光眉黛漾湖綾 
無此平野則所謂湖綾黛者一小丘耳烏足以見崚嶒之勢天下事均從比較而生猶之北京城内無山居民遂以士阜爲山與彼崑崙華嶽之爲山者環境處勢己見其大不相同矣 
筆剳 
[碎窓記（下）] [  鴛雛]  
　　翔聲創旋己惟留小瘢可以髮掩之引鏡見瘢常思報德年餘遭際稍佳得餘資以置目鏡苟得相稔者價當廉乃言於同事某某曰有瑞華號爲吾戚所設可偕往翔聲曰瑞華耶必往必往遂往肆尚宏而牌號書作藍字問某云肆主亡矣因詳叩其餘人則殊符車中示惠者乃遙告某以情求引往住宅償以二圓并拜謝比往母女固素衣見待重於初面時矣自後往來頻仍以翔聲殊立名譽見重於女漸漸相洽後悉肆主無嗣僅遺是娟娟者將贅壻而歸以産爭者非尠女欲自决悉不有意翔聲儼然有望予以資使留學北美學成返回以爲婚期密月中旅行出前所經鐵道是日頭等車中隨以男女親友數輩適巧請得前之車長至車長自笑眼中見西裝架貴價目鏡之工業學士低聲問何事翔聲乃商以盡碎車牕之價車長未答新娘己出銀圓數十積置案上柔聲語其夫曰汝飲此香賓酒後首先碎其一翔聲頷而飲飲訖舉手杖碎牕玻瑙鏘然不作往日之音響矣比碎第二扇新娘曰汝莫疲可以杖授我得杖則軟笑而碎牕復懇親友共碎之車人己議論蠶起得其情者則大詡翔聲之發達車長見案上銀圓之積不敢阻止但念如此出氣之法母乃太戇不如毆我駡我而以此金償我思時汽笛大聲鳴矣（終） 
劇談 
[歌壇賸語] [  民哀]  
　　文武昭關兩劇人所共知然尚有反昭關一劇則係演子胥與申包胥交戰楚平王聞敗驚死事清光緒初葉猶有演者伶人因是劇不爲觀者歡迎多屏之不習至今不但能者無人並有不能舉此戲之名者矣 
笑林 
[滑稽問答] [  醉痴生]  
　　問　世界上以何種人爲最肥 
答　中國之官吏 
問　世界上以何種人爲最利害最可怕 
答　娼妓與庸醫 
問　世界上以何種人爲最長壽 
答　銅人 
問　女子服裝昔尚窄小何以今日反尚寬大 
答　這就是盛倡解放的效力 
問　今日社會上何以都喜用長柄扇 
答　因小扇子善於掀風作浪故爲人人所唾棄 
問　小兒呱呱墮地時何以就要哭 
答　因爲做人是最難的事 
問　中國何時可以太平 
答　至中國無軍人時 
問　救濟米荒有何良法 
答　根本的辦法惟有男女均抱獨立主義停止製造飯桶之出産減少米糧自不至有缺乏之虞 
新聞拾遺 
[做月老僧道得意] [  隠厂]  
　　南京聚寳門外向設糧食行之汪某鰥居己久現届花甲平時喜結交僧道近忽老興勃發與左近開頭腐店之龔氏女締姻女年剛花信頗有姿色昨爲迎娶之期鼓樂悠揚頗爲熱鬧所奇者乾宅冰人乃高覺寺和尚明智坤宅冰人乃炎帝菴道士了凡云 
[着彩票兄弟] [  克潛]  
　　參商峽石鎭西市曹某負販爲業家有母弟二人助曹其同操作相依度日月前曹購湖北副券數條以號碼示其弟而己藏其券開彩後曹弟持號核對竟中洋三百元大喜語其兄而曹堅不承認並謂券不中己投諸河曹弟知係坻頼與兄大起衝突室中什物搗毁無遺母亦遭毆傷曹自此乘隙遠颺置母弟於不顧矣 
[便茗候光] [  吳秉恬]  
　　寓新閘路江北人陳某向以販賣骨董爲　其家有屋一幢陳自居樓下樓上則賃與某姓昨日薄暮時陳方坐樓下納凉忽有涓涓之水自上而下陳仰百大呼某姓謂係潑翻壺茗陳則堅言氣味腥臊必係便溺致起衝突嗣經鄰人出爲排解令某姓以金花爆竹祓除不祥云 
[醵資餉師] [  旣濟]  
　　本埠城内王醫馬衖某私塾塾師陳某有學生十餘人陳某家貧然性好飲每餐非杯中物不可故所收學費入不敷出日前竟異想天開謂學生中能出三十文者可早歸一小時其時有某小學生懷出銅元三枚與陳某陳即令其持買燒酒二十文豆腐干十文及買歸陳乃令去若陳某者眞敎育界之蠧賊也 
小說 
[社會小說衆醉獨醒（一○三）] [  瞻廬]  
　　第十八回女公子姓名魁多士老秀才著述冀千秋飛霞趕步跟上仍約同了蓮芬到後面校園裏去閑走蓮芬道我們的學校漸漸要變做貴胄學校了甚麽縣知事的姪女旅長團長的女兒都會跑到這裏來讀書架子十足程度毫無平時遇着同學們高插着眼晴大模大樣不理人到了考試時奴顔婢膝四處去討救兵慧姑歡道現在各處學校都主張廢去考試郤也不爲無見飛霞道方才黑板上冩的三個題目簡直不成了說話倒虧這許多新學生郤會就題作文勉强完卷慧姑姊你的文才是素來敏捷的只怕遇着這般題目也要朿手慧姑笑道遇着這般題目委實一句也做不出準備交個白卷（反映下文）三個人散步了一會子飛霞蓮芬又被别個同學唤去游玩慧姑性躭清静只揀着無人處信步閒行吸納新鮮空氣校園左着圍着一帶麂眼籬裏面兩株綠萼梅都己著花枝幹杈枒戴着許多綠玉也似的花朶又高潔又幽蒨嬌小玲瓏盈盈欲笑慧姑便不知不覺的覊絆了雙足徘徊徙倚只是捨不得走開正在出神的當兒忽聽得背後一陣脚步響接着陸小姐陸小姐的呌唤回身看時郤是校裏的女役氣噓噓的趕來一壁喘氣一壁說道陸小姐把我尋得夠了樓上也尋樓下也尋操場上也尋禮堂裏也尋只是尋不見你虧得蔣小姐說起你在這裏慧姑道尋我做甚女役道校長安小姐唤我來請你也不曉得是甚麽事慧姑學得詫異趕忙去見校長將近校長室校長早在室門前打轉望見了慧姑不住的招手道慧姑來來來有話與你講慧姑便跟着校長入室順手掩了門 
[自由談之自由談] [  鵑]  
　　天下萬事以能示人以本色者爲貴一經修飾即覺矯揉造作無有是處苟修飾之未工且時時露破綻焉則何如以本色示人哉莎士比亞云眞理無俟粉飾也美人無俟鉛華也也信然 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[說時（續）] [  老圃]  
　　禮拜日 
日曜日俗名禮拜或嫌非雅稱然準以西俗則固名實相符也英美人遵守敎義嚴於大陸諸國以禮拜日工作爲罪過其意禮拜日爲齋日所以交於神明非休沐日之謂故尋常學校除禮拜日外别有休息日蓋禮拜日所受爲德育敎育就理論上言之不得謂之停課也若用嚴格之敎義爲學生者并不得於禮拜日温習舊課故禮拜日讀書須向校長乞假否則犯規記過凡中學以下之規程大率如是惟大學則放任耳要之禮拜日爲齋戒静養之日除必要之事及慈善之事外一律禁止不行此其敎義也 
且非特敎義而己英美法律并禁止禮拜日工作美國諸州中厲行此法極嚴者於沿途小販皆由警察干涉據美國父老言此法今己稍疏彼少時風俗刷履等事亦須隔夜爲之甚或飲食亦由隔夜所備禮拜日爲寒食今此風雖不行然窮鄕僻壤亦未盡廢也職是之故英美鄕村在禮拜日至爲寂静除烏雀之聲外惟敎堂之鐘聲而己但歐州大陸之俗則稍有不同禮拜日上午若干時商店照常營業此非宗敎之異實法律之異也 
七日一休息其法極便吾國此風己漸通行但景敎徒究居少數人果能信仰景敎於禮拜日檢朿身心受宗敎上之道德敎育亦極有益但嚴格之敎義須稍變通耳若爲尋常人計則六日勞動後應心禮拜日作爲游息日除八小時爲睡眠時間外十六小時皆作爲游息時間此其分配之法不可太拘但就其大體而言第一不論何種職業其娱樂時間必較平時爲擴張第二勞心過多常在室内者應於此日擴張運動時間勞力過多常在室外者應於此日擴張讀書閱報時間此外若養生必需時間及自由運思時間即聽人自由分配可也（完） 
常評二 
[功與罪] [  覺]  
　　贊助共和中華民國之功人也而一爲小人所利用則功之首爲罪之魁 
反對帝制中華民國之功人也而一爲小人所利用則功之首爲罪之魁 
推倒復辟中華民國之功人也而一爲小人所利用則功之首爲罪之魁 
有赫赫三大功而以剛愎自用之故使左右羣小窺見其弱點公然利用之以圖私利致昔日之功付之流水陷於國人共棄之地位自古以來有大功於國家之人其末路未有如此可悲者也 
然則偏信左右自以爲是憑藉武力以一生之信用爲孤注之一擲者可以悟矣依草附木桃撥是非私利則朋分之公罪則使爲己所利　者當之若而人者自謂極天下之至巧而其拙亦無過於是亦可以幡然悔矣 
嗚呼世之有赫赫大功而爲小人所利用者此外豈遂無人哉奈之何不猛醒 
經濟 
[工廠中之經濟] [  鴒廬]  
　　十餘年來國内工業發萌工廠勃興以我國物産之富佐以歐美機械之精巧工業前途正有絶大之希望惟在發軔之初不能得良善之效果者亦多蓋不知經濟之道也特舉最切要者數點如下 
（一）原動力工廠中原動力昔時用汽機自建鍋爐近則電氣機械進步能力增加而價值賤大城鎭均有電氣電燈廠凡小工廠約在三五百馬力以内者以購用電力爲便宜可以省去鍋爐祇須備馬達而己資本可以減輕房屋人工亦減少若大廠自建鍋爐發電機者須傍近江湖使水之供給無乏煤之輸運亦宜計及 
（二）廠屋工廠中之房屋宜光線充足日間可省電燈大槪用丁字式工字式或冂字式使四面皆可開窗若地價賤建一二層己足地價貴可建三四層於經濟極有關係房屋宜用防火建築備滅火器具如麫粉廠紗廠等最易肇光尤當防範 
（三）佈置法廠中各室之佈置依其製造之順序而列如製革廠自生皮入門進第一室儲藏所第二室去毛所第三室一度浸藥水所以至皮件做成打包運輸各室相接連此所中完工後即運之至隣室如是則工作較速而秩序亦井井矣 
（五）工程師工廠中不可少備具専門學識之工程師國内工廠泰半未曾見及此層廠中事一以委諸工頭之手工頭雖有經騐而無學識祇守成法而不知新法以至謀水或物料等多所廢棄此不經濟之甚也某廠有一工程師試騐鍋爐後以用煤逾量知火夫加煤太多即限制之以後每日節煤二噸月以計之較一工程師之薪水大數倍矣（乙）種酬） 
道德叢話 
[西方格言（一三）] [  謝介子選譯]  
　　能救其國者實有無上之光榮 
譚萊生（Ｔennyson） 
醇酒傷財劣酒傷胃 
德意志諺 
己所不能消滅之火愼勿燃之 
英吉利諺 
吠犬恒不嚙人 
和蘭與德意志法蘭西諺 
致力於身心之修養者必占優勝 
布克斯敦（ＣharlesBuxton） 
方正之裁判官重法不重人 
英吉利諺 
不幸之事乃人之良師也 
德意志諺 
一時欲作多事者必至一事無成 
英吉利諺 
謀幸福之唯一方法即令自己能致用於社會 
安德生（ＨanAnderson） 
愚者之舌長甚往往刺其烟喉 
英吉利諺 
[我們要做怎麽樣的人？] [  簫雲]  
　　現在有許多有學問的人都那裏闡明什麽人生觀念星期評論上仲九先生說做人應該促進自覺攺造新生活以謀人類圓滿的普遍的永久的快樂美國社威博士說新人生觀有三大觀念（一）勢力丨科學丨的觀念（二）進化的觀念（三）互助的觀念但是我們普通程度的人聽了那些話恐怕反而捉摸不到什麽意思所以我想還是拿做人方針冩出來和諸位討並且把我們普通的人做一個人生觀念的常識 
一要做健康的人健康是做人的根本幸福失了健康就 
 
 

Page 18

 
 
失了做人的興趣人的種種事業一定要拿健全的身體去做的世界上没有一個人情願生病也就是没有一個人不巴望健康人人旣都要健康那麽人人都應該注意下面兩件事（甲）積極的講究衛生力求衣食住的清潔注意運動使筋骨强固活潑（乙）消極的絶對戒除烟酒和嫖賭這是健康生活的不二法門 
　　二要做快樂的人我常常聽見人說做人是没味的爲了這種謬誤的見解就抱什魔消極觀念呵悲觀主義呵這正是誤會了做人的做法我且問你消極就怎樣悲觀就怎樣終日的憂悉煩惱究竟對己對人有没有好處老實說人的種種失敗的原因都是爲了抱這種荒謬的消極觀念和悲觀主義經不起憂愁煩惱的煆煉啊我想天地間没有一件事物裏頭不含着多量的快樂分子的只是一般人没有分析的能力罷了所以我們做人處處廟當從快樂方面着想因爲快樂可以使我們有希望使我們成功使我們有興味使我們長年使我們有膽力使我們樂意服務 
三要做活動的人我們旣經有形體有精神那麽就要做一個活潑潑地的人我常常想那些潔身高引離塵厭世的人不過是個半死半活的人說他們死呢他們還有形體和精神說他們活呢他們對於人類又絲毫没有益處徒然佔據了人類的地位享受了社會的供給（那些老幼殘廢的人當然爲社會所恤養）倒不是天地間没有這種大私的人還好些所以做人不單是要有形體有精神是要用形體用精神不單是要做一個身體完全的人是要做一個做事的人應富抱冒險的進取的創造的革新的實驗的嘗試的奮鬭有精神去支配環境（未完） 
衛生叢話 
[熱天我們應注意的地方] [  味辛]  
　　一飲食我們在熱天最容易生病所以生冷最不宜吃街上小買賣的冷食熟食也不宜吃東西最好煑過凡是甚麽食物都應當蓋蓋隔夜的茶也不能喝因爲茶裏面有種酸味起了變化 
二空氣平常日子空氣固然很要緊夏天尤其要緊住的房子要時常開我每早在街上走看見上海的住家十有九都是閉的難道天氣一熱連空氣都不要了麽據衛生上說起來夜裏空氣比日裏乾净得多 
三沐浴中國人最不喜歡沐浴雖然是性子不好潔也是因爲家裏設備不完全的原故到了夏天非到熱得非常不沐浴不知道皮膚毛孔很多若是任他塞住身體一定有害呢 
以上三椿不過是很重要的至於日光裏必定要戴帽子或是打傘不要多吃油膩東西也都是要注意的（不受酬） 
公民常識 
[社會常識] [  亞雄]  
　　不得意的時候須要認爲自己是一個不是聰明的人自己是没有才智的人又要認世界上的人像我一般的是很不少的時時把這種見解去商量自己自然氣平神静無往而不得了 
就是有些牢騷欲在人前發洩但是所說的總要不出哀而不怨的範圍若是過於激烈便至震動觀聽人家的對待怕有些不知平了 
一個人在外邊作客切莫有驕矜的態度又不可因外方面的對待不好有求全責備的心思 
萬不得己而向人借貸須要對於這人同自己的關係左右前後之間細細的打量一番又要想到自己方面今日的地位信用果然可以向他開這口麽若是没有確切的把握還是不開口爲好 
借債而不能達到目的切莫嫌怨還是照平素很好的感情去同他來住不能稍存芥蒂反起了他防我挾怨的心思 
人到萬不得己來向我借債我須體諒他的苦衷的時雖不能全數允他總須過半數起碼若是借與他十分之一二還不如拒絶他爲妙 
凡是借錢用的總是在急苦之中吾有心要借與健最好立刻交付切莫延緩 
借錢與人切莫供給那嫖賭消耗去的或親友的子侄還没有正當職業的 
對於朋友的規勸須要保存他廉恥的地方切莫直言不忌揭破無遺以至反傷了感情 
在冷静的人前所發不要緊的問話他没有圓滿的答詞切莫作第二次的發問 
在會議的地方正在爭論重大事情之間切莫有同人交頭接耳切切私議的情狀 
在公事場中對於自己有嫌怨的人所發的論調非到極不中聽的時候才同他辯論不過須要光明正大用充分的理由去表示若是己有同他辯論的那可不動聲色 
官吏與人民的交際不可太嚴峻又不可太狎近 
做上級的命令不能使人服從這個時候須要加兩種的審察在命令方面是否有不通之處在下級方面有無碍難或誤解之處若是不通竟可　命令更换而對於碍難誤解之處須開誠布公加以誘掖解釋切莫一成不變就用高壓手段反至激出反抗起來 
對於狂妄浮躁的人切莫向他短處去指摘須要温和爾雅去折服他的氣燄 
處在職微位下的時候不可喜歡發表意見又不可一定希望人家照吾的意見去執行 
同人金錢上的來往雖少人半分的錢也要放在心上斷不可忽略一點以敗信用 
少年人無論在家鄕在客地不可喜歡多事就是要多事須探明這事的來歷有無去辦的價值若是可以救善誅惡不妨用盡心血去做就是失敗了也可以得良心上的安寗 
要申斥人的短處切莫當着衆人面前所申斥的話也不可過於嚴峻或繁瑣須要引動他愧悔的心思 
對下級所講的各種格言須要自己先實行與他們看然後責望他們去實行 
吾要申斥或敎訓人家須想吾的身分是否配得去申斥或敎訓人要是不夠切莫去做以招没趣（甲種酬） 
小說 
[商業小說模範商人（四○）] [  廋鵑]  
　　第十五章嘉德失踪 
這夜嘉德忽的不見了第二天早上太陽上來時紅馬鎭中就没了他的踪影嘉和唤他時大家只索撒了個謊說嘉德先生爲了營業上的事一清早出去了嘉和聽了這話很了滿意心中詫異着想嘉德到底爲了甚麽事出去的去時爲甚麽又一聲兒不響呢那時市長湯德最先得了信息也搔頭摸耳的十分疑惑想不出嘉德失踪的緣战接着却記起昨天遇見嘉德時原見他模樣兒和平日不同說話也很奇怪完全不像是他口中說出來的說甚麽紅馬鎭要倒咧要成一個死鎭咧簡直是滿口胡柴使人明白不得當下湯德又自言自語道這其間一定有甚麽岔子了嘉德不是小孩子决不會無緣無故失踪的倘不是遭了奸人的毒手定然爲了甚麽困難的事避開去咧唉這一下子可又要使我破那酒戒了不喝酒怎能忘我心中煩惱接着他又想了一會却總想不出甚麽意恩便急急的趕往警察署去把這事告知山爾裕山爾格失驚道嘉德走了麽他走時爲甚麽不和我們商量一下子爲甚麽不告知旁的人爲甚麽不留一封信說明去處就這樣烟銷火滅的隠去了這件事可很奇怪我們不能不注意呢湯德道是啊委實奇怪得很我若若的想着幾乎把腦兒翻了轉來竟想不出這是甚麽緣故山爾格把手托着下頷顚頭播腦的想了好久沉吟着說道他就是出走又走到那裏去的湯德接口道原是咯這就是一個大問題很可供我們研究的據我想來這其間一定出了甚麽岔子他的生死怕還不能决定如今他一去大音報編輯的事也擱下來了明天如何出報惠和和華苟一班人正在那裏着急設法代他編輯不知道可能得手今天的大音報館中正亂得不可開交了山爾格你可還記得嘉德昨天的模樣和那種很奇怪的話麽山爾格點頭道怎麽不記得他說的話原很奇怪湯德道你想他怎樣我以爲他頭腦中或者變了常規不要是害着神經病咧山爾格道我倒不是這地想神經偶然錯亂也是有的可是他做事過度用心太甚又爲了嘉和害病沙伊士來紅馬鎭都使他心中不快湯德揚着手道那就是了我　他昨夜出走或者和沙伊士很有關係記得先前曾有這一句話說沙伊士那厮要是一到紅馬鎭來他就出走如今不要就實行這句話麽山爾格搖頭道我怕未必如此因爲他早說要留着在紅馬鎭中不避沙伊士了 
 
