# 1915 - 163 - 4915213

 

Page 1

 
 
   
 
 

Page 2

 
 
時評 
[知其名矣（冷）]  
　　中國自經幾次至難大困之後漸知各種緊要之名矣如所謂整軍也理財也設製械廠也平民之教育也平民之生計也以及愛國也團體也彌漫於上下也政府日設一局置一長派一調查員政客日上一呈獻一策人民日立一會植一機關自表面視之凡此種種詎非今日緊要之政策乎中國上下今日如是盡力誰得而非議之乎然而余獨以爲今日上下所營營獨惜其僅注於名而非其實也 
　　微論今日盡力之上下功效未及見有時且呈相反之結果即盡如其願以償所謂一局一長一調查員一呈一第一會一團體使僅如是其能生實力於國家於國民乎然而今之所謂舉辦要政者大抵如上所云而己止此我所以謂僅知各種緊要之名也 
　　夫中國之民族一實際之民族也故僅提倡其名决不能得多數人之信任觀於往事而可知矣故我以爲如欲整軍也不如多練一兵如欲理財也不如多省一錢如欲製械也不如多製一槍一砲如欲言平民教育也不如多使一人識字如欲講平民生計也不如多授一職業如欲愛國與團體也不如多行一國家有益少行一百相傾軋之事以實事示人是賢於僅鶩其名也我見今日國家有動機而恐迷其途故敢以此言進 
[命令]  
　　六月十七日大總統策令望雲亭給予三等嘉禾章此令 
　　又令閻治雲給予三等文虎章梅占春給予四等文虎章田民憲給予五等文虎章此令 
　　又令財政部呈請任命鍾壽康署川邊財政分廳廳長應照准此令 
　　又令財政部呈請擬將僉事蹇先驟張競仁進叙四等等語應照准此令 
　　又令陸軍部呈請　李景林授爲陸軍步兵上校應照准此令 
　　又令陸軍部呈准京兆尹咨擬以貴陞捕驍騎校請予准補等語應照准此令 
　　又令蒙藏院呈據多倫諾爾喇嘛印務處詳請以丹畢札勒敢補善因寺達喇嘛啞桑德沁補善四寺副遵喇嘛請予准補等語應照准此令 
　　六月十七日大總統申令上年舉辦内國公債以紓國家財政之急應募踴躍溢額甚多足微國民愛國之心日臻發達現在付息之期瞬將届及應遵照内國公債條例按票付息各該部曁各地方長官均有維持公債之責務即責成京外經理三年内國公債各機關力保信用切實辦理倘有爽失按法嚴懲以昭大信而利金融此令 
　　又令據署四川巡按使陳宦電稱前四川財政廳長劉瑩澤在廳長任内於應撥之欵分文無着應交之欵延不交清甚至特發賑欵尚屬虚懸現在庫竭如洗該廳長迄今尚未交代等語劉瑩澤職司財政兼代封圻應如何廉愼奉公肇躬率屬乃竟任情揮霍淆亂度支取盡錙銖用如泥沙誤國殃民實堪痛恨劉瑩澤着即先行褫　仍查明該員任内收支各欵勒令算清交代母任延宕此令 
　　又令内務司法兩部呈准文官高等徵戒委員會議决福建將樂縣知事朱侗雲霄縣知事楊振　河兩杞縣知事楊樹蕃甘肅慶陽縣知事趙　江西瑞昌縣知事錢之燧等疏脫監犯各案依照知事懲戒條例應受降等處分等語均著照所議即行降等以儆疏忽此令 
　　又令内務司法兩部呈准文官高等懲戒委員會議决直隸巡按使旱劾前署河間縣知事張延藻縱犯私逃巧於掩飾一案依照知事懲戒條例應受褫職並奪官處分等語張延葉著准照所議即行褫職並停叙實官以示懲儆此令 
專電 
　　北京電中美煤油公司雙方代表磋議訂立合同事宜業經三次開會該代表裝密斯所欲頗奢熊督辦堅持未允外間所傳業己簽字之說全屬不確又有謂己呈大總統請將磋商限期展緩己批准一月者亦屬不確 
　　北京電昨僑美波士頓華民鄺翥雲等電呈政府謂該省現又施行苛例華僑五千人將致失業乞速向美政府交涉 
　　北京電津浦鐵路總辦趙慶華昨被交通部撤任遺缺以該路車務總管黄某代理趙己交看管聞此事係因某某肅政史於京奉京漢津浦京張汴洛五路管理人均有不滿曾聯名具呈嚴劾政府因派人查辦故趙被看管後將交平政院審訊並聞五路中弊端最甚者津浦而外即爲京張 
　　北京電大批保免知事昨日國務卿徐世昌在政事堂公所接見上午十一時至下午四時車馬擁擠途爲之塞 
　　南陽電南陽鄧縣南鄉一帶土匪甚多經金統領鏞包副官炳耀帶兵剿平並拿獲匪首徐金山及黨匪馬德雲等多名按律懲辦 
　　庫倫電庫倫政府現正取銷日前活佛特召總理三音諾顏汗外務車倫多爾濟公内務綳楚克車林王兵部墩杜必拉卜王財政三拉圖王稅務畢希圖貝子刑部那木薩拉王及此次恰克圖議和專使烏泰等會議取銷一切手續並擬俟北京專使到後活佛亦派員來京賫獻貢品 
　　庫倫電駐庫華商知北京將派專使到庫不勝歡迎己舉代表出境接待 
[譯電]  
　　北京電美孚煤油公司擴張陜西石油區域合同因有意外事故己展遲一月簽押比米斯氏與熊希齡磋商一切頗爲順手 
（十九日） 
　　按據上海美孚公司總理白萊克君告大陸報謂此電所云不能目爲現有特别困難其展緩簽押大約乃因目下之情形尚未便爲之故也今雖己開三井一深三千七百尺一深三千五百尺一深一千七百尺但尚未獲油云 
　　北京電抱斯盾華商因美政府新訂取締旅美華商規則較前益嚴電請袁總統與美力爭以達取消目的（十九日） 
　　北京電袁總統現方草擬申令宣布維持共和政體之誠意以消帝制復活之浮言（十九日） 
[特約路透電]  
　　北京電聞外交部因英使之詰問電令江蘇馮將軍詳報英婦被毆情形馮將軍覆電謂英婦於垂暮爲一華兵所毆受微傷兇犯未易速獲惟己嚴飭文武官員協力緝捕且加意杜防免再肇此事端馮將軍且己向南京英領事道歉據政界消息中政府現正與英俄會商減輕三國電報費事宜 
（十九日） 
　　倫敦電外部次官薛西爾答覆議員質問謂政府欲依據英商之利益擇定煙台爲山東新鐵路之起點（十七日） 
　　東京電日本郵船會社宣稱今議决逐月開定期郵船往來鈕約與逺東之間取道巴拿馬運河擬以可載貨一萬三千噸之新船六艘從事此舉（十九日） 
[戰電]  
　　其一（英人路透電） 
　　巴黎電據公報宣稱我軍在亞拉北面得有顯著之進步奪獲哀克斯洛萊特至沙歇大路兩面之戰壕線數道德軍仍守布伐爾抱湯惟幾完全被圍我軍轟擊勒維爾東北三面敵軍戰壕我軍發彈三十萬枚掩護步軍猛攻敵軍星期三夜敵軍屢以大隊猛力回擊均受挫而退德兵從戰者共十一軍團受創甚重我軍損失雖大而士氣甚壯我軍俘敵六百餘人我軍飛行家力轟敵預備軍驅散聚集之兵我軍仍在亞爾薩斯獲勝俘敵五百餘人獲軍需甚多亞爾薩斯擊落德飛機一架飛行家二人均被殺（十八日） 
　　巴黎電公報宣稱亞拉北面有劇烈之砲戰我軍仍在亞爾薩斯進發米資拉爾與孟斯台爾敵軍之交通現爲我軍砲火控制我軍俘敵多人且獲有霰彈砲軍需等物（十八日） 
　　倫敦電蘭費巨元帥公報謂星期三日英軍南北陣地皆有戰事終日不己同時法軍亦在亞拉進攻英軍在伊泊爾東面所奪之德軍第一道戰壕仍爲英軍所據德軍雖兩次回攻皆受重創而退晨間曾奪德軍第二道壕線但未能據守之英軍在番斯土培爾東面續攻略有進步就德兵死於壕中者之數察之英軍砲火甚有效力 
（十八日） 
　　倫敦電英軍大本營路透訪員謂英軍在胡巨與番斯土倍爾兩處取攻勢遂破戰地之寂寥英軍晚間在番壕於是步隊前進佔據第一道全壕線及第二道壕線之一部份敵軍雖回攻英軍仍在各地點續得勝利然所奪之各地位終未能據守此次戰事亦極激烈英軍砲火尤爲活動步隊得其掩護乃能衝入手刃德兵星期三午後戰事復作英軍於破曉時進攻胡巨步隊頗爲奮勇回攻之敵軍爲英砲所擊退英軍損失不多德軍死傷頗衆（十七日） 
　　彼得格勒電如里西亞之大戰激烈不減於前公報謂六月十五日桑河與魯曰沙夫鎭間之戰事尤烈十六夜敵軍在蒂斯米尼加與斯特里二河間受挫紛亂而退俄軍於十四十五兩日在里斯特河陣線巨拉夫洛之上俘敵八千七百四十六人内有軍官二百零二員獲砲八尊霰彈砲二十六尊十五日敵軍在尼維哇夫上下渡過尼斯特河在上者己失敗在下者不能再進（十八日） 
　　倫敦電商船特拉福號開往澳洲在愛爾蘭海口爲魚雷擊沉商船登威爾號亦被魚雷轟擊但能駛入港内德人在白海口安置水雷以阻軍火輸入俄境某中立國己警告斯堪的納維亞半島各航業公司（十七日） 
　　倫敦電德國本地新聞報謂加爾魯希爲飛機所攻共死二十二人傷七十三人（十八日） 
　　華盛頓電美國爲美船維廉佛里號被沉事覆德之牒文不承認載有違禁品之美船可由德國擊毁而賠償損失之爭議（十八日） 
　　亞姆斯特丹電德國加爾魯希訪員詳述飛機襲擊情形謂清晨六時半忽聞飛機軋軋之聲從各方面而來是時天碧無雲居民雖驚異然不惶恐仰視空中飛機四向疾駛無情之炸彈紛落如雨居民乃大駭相率奔入地窖以避之八時許飛機去居民始擁至街中旣懼且怒而忘却英國濱海諸地亦曾受過與此適同之經 
驗也（十七日） 
　　雅典電君士坦丁來客述及士人因所受損失甚大大爲驚駭土軍自開戰以來在加里西亞半島己失十二萬人若長此不己則不久將失其抵禦力當局者雖明白利害奈無權力何蓋土耳其外交及一切政務令皆由德人主之土地皇儼如傀儡據最近消息君士坦丁土人排德日甚有德國高等軍官數員乘馬達車過市時爲人鎗擊 
（十七日） 
 
 
 

Page 3

 
 
　　倫敦電協約國於五月二十九日向布國交出提議今日布國答覆蘇菲亞官場宣稱覆文内容必嚴守秘密（十八日） 
　　蘇菲亞電布國己以友好牒文答覆協約國之提議聞覆文中載有條件若協約國對於布國之企圖能予以保其發展之確言則雙方即可了解（十八日） 
　　倫敦電英國航空家華恩福少佐曾在干特附近擊毁齊泊林飛船一艘今在巴黎試演飛機墜地而死（十八日） 
　　巴黎電與華恩福同乘飛機之平民一人亦跌斃（十八日） 
　　倫敦電法國刻以古時所用之鋼製戰盔給予兵士以防鎗子碎彈（十七日） 
　　倫敦電軍械部大臣喬治民提出工人議案欲予政府以强迫約束工人之權工人可由政府隨意調動聞政府現議設立國民註册局以期組織各類工人製造戰品（十七日） 
　　倫敦電泰晤士之軍事記者評論加里西亞德奥獲勝後之戰局謂俄國軍隊之調赴戰地者尚不及全國可用戰士之總數五分之一吾人勿因今日俄國之敗退遽謂俄軍絶不能攻破敵軍之陣線德軍每日死傷萬人苟長久不己則吾人可盡殺敵之責任而得最後之勝利矣（十九日） 
　　雪梨電澳洲新南韋爾斯首相宣稱當道及工業專家並商民組織之國務委員會不日可以商定製造軍火之辦法（十八日） 
　　雅典電前首相維氏之勝利己决惟現任内閣因希王有病須握權至七月二十日故希臘政策一時尚不致更動（十七日） 
　　紐約電近日有所謂和平會者出現於全國各處頗招人疑各報竟有謂其乃德國之新詭計希國誘引美人照德國之條件運動媾和者 
（十七日） 
　　其二（德人德文報專電） 
　　柏林電法政府虐待斐洲德國文武俘虜而尤以達化曼爲甚以曾受教育之白人由殘暴之黑人督責作最難堪之苦工而不予以相當之衣食俾免染病其野蠻舉動雖經德國屢請美國及西　牙之外交家代向抗議而法政府卒不爲動故德政府爲報復計亦驅令法國俘虜在全國各部分溼地從事耕種然對於衞生一節仍頗注意（十八日） 
[東方通信社電（日本人組織）]  
　　東京電英國提議禁止在中國與對敵國貿易曾將此恉照會日一政府求其贊同旋經日本調查之結果以此事關係甚大尚須從事研究昨日己以此理由復答矣（十九日） 
要聞一 
[中俄蒙約己正式公佈]  
　　日前外交部呈報中俄蒙議訂條文簽字事竣於月之十三日奉批呈悉兹據所公布者分誌如下 
　　呈文外交部呈文云爲中俄蒙議訂條文簽字事竣仰祈鈞鑒事竊前因外蒙事件會議就緒謹錄議定條文呈請給予專使全權簽字六月二日奉委任令開前因外蒙事件任命畢桂芳陳籙爲會議全權專使現據外交部呈稱議定條約二十二欵　頒畫押全權兹特予畢桂芳陳籙全權簽字等因奉此遵即電達該專使等遵照辦理本月七日准該　使等電稱謹遵於本日午刻會同俄蒙兩方簽約並互換照會兩分並准電稱會議事竣擬卽束裝啟程回京覆命各等語除與俄使約期宣布外謹將該條文二十二欵及互換照會兩分鈔錄附呈鈞覽所有中俄蒙條文簽字事竣緑由理合呈報伏乞大總統鈞鑒訓示施行謹呈 
　　條文大中華民國大總統大俄國大皇帝外蒙古博克多哲布尊丹巴呼國克汗願將外蒙古現勢發生之各問題公同協商解决各派全權專使如左大中華民國大總統特派都統銜畢桂芳駐墨西哥特命全權公使陳籙大俄國大皇帝特淚駐蒙古外交官兼總領事正參議官亞歷山大密勒爾外蒙古博克多哲布尊丹巴呼圖克圖汗特派司法副長額爾德尼卓囊貝子色楞丹津財務長土謝圖親王察克都爾札布爲全權專使各專便將所奉全權文憑互相較閱俱屬妥協議定各欵如下 
　　第一條外蒙古承認民國二年十一月五日中俄聲明文件及中俄互換照會 
　　第二條外蒙三承認中國宗主權中國俄國承認外蒙古自治爲中國領土之一部分 
　　第三條自治外蒙無　與各外國訂立政治及土地關係之國際條約凡關於外蒙古政治及土地問題中國政府擔任按照民國二年十一月五日中俄互按照會第二條辦理 
　　第四條外蒙古博克多哲布尊丹巴呼圖克國汗名號受大中華民國大總統册封外蒙古公事文件上用民國年曆並得兼用蒙古干支紀年 
　　第五條按照民國二年十一月五日中俄聲明文件第三條中國俄國承認外蒙自治官府有辦理一切内政並與各外國訂立關於自治外蒙工商事宜國際條約及協約之專權 
　　第六條按照聲明文件第三條中國俄國擔任不干涉外蒙古現有自治内政之制度 
　　第七條中俄聲明文件第三條所規定中國駐庫倫大員之衞隊其數目不過二百名該大員之佐理專員分駐爲里雅蘇台科布多及蒙古恰克國各處每處衞隊不過五十名如與外蒙古自治官府同意在外蒙古他處添設佐理專員時每處衞隊不過五十名 
　　第八條俄國政府遣派在駐庫倫代表之領事衞隊不過一百五十名其在外蒙古他處己設或將來與外蒙古自治官府同意添設俄國領事署或副領事署時每處衞隊不得過五十名 
　　第九條凡過有典禮及正式聚會中國駐庫倫大員應列最高地位如遇必要時該大員有獨見外蒙古博克多哲布尊丹巴呼國克圖汗之權俄國代表亦享此獨見之權 
　　第十條中國駐庫倫大員及本協约約第七條所指在外蒙古各地方之佐理專員得行使最高之監察權使外蒙自治官府及其屬吏之行爲不違犯中國宗主各權利及中國曁其人民在外蒙古之各利益 
　　第十一條自治外蒙區域按照一千九百十三年十月二十三號中俄聲明另件第四條以前庫倫辦事大臣烏里雅蘇台將軍科布多參贊大臣所管轄之境爲限其與中國界線以略爾喀四盟及科布多所屬東與呼倫貝爾南與内蒙西南與新疆省之戈壁西與阿爾泰接界之各蒙旗爲界中國與自治外蒙之正式劃界應另由中俄兩國及自治外蒙古之代表會問辦理並在本協約簽字後二年以内起首會勘 
　　第十二條中國商民連貨入自治外蒙古無論何種出產不設關稅惟須按照自治外蒙古人民所納自治外蒙古己設及將來添設之各項内地貨捐一律交納自治外蒙商民運人中國内地各種土貨亦應按照中國商民一律交納己設及將來添設之各項貨捐伹洋貨由自治外蒙連入中國内地按照一千八百八十一年陸路通商條約所定之關稅交納 
　　第十三條在自治外蒙古中國屬民民刑訴訟事件均由中國駐庫倫大員及駐自治外蒙古各地方之佐理專員審理判斷 
　　第十四條自治蒙古人民與在該慮之中國屬民民刑訴訟事件均由中國駐庫大員及駐自治外蒙古各地方之佐理專員或其所派代表會同蒙古官吏審理判斷如中國屬民爲負責者（案此指民事被告而言）或被告人（案此指刑事被告而言）自治外蒙古人民爲索償者（案此指民事原告而言）或原告人（案此指刑事原告而言）則在中國駐庫大員及駐自治外蒙古各地方之佐理專員處會同審理判斷如自治外蒙古人民爲負責者或被告人中國屬民爲索償者或原告人亦照以上會同辦法在蒙古衙門審理判斷犯罪者各按自己法律治罪兩造有權各舉仲裁和平解决爭議之事 
　　第十五條自治外蒙古民與在該處之俄國屬民民刑訴訟事件均按照一千九百十二年十月二十一號俄蒙商務專條第十六條所載章程審理判斷 
　　第十六條在自治外蒙古中俄訴訟事件俄國屬民爲索償者或原告人中國屬民爲負責者或被告人俄國領事或親往或由其所派代表會審與中國駐庫大員或其代表或駐自治外蒙古各地方之佐理專員有同等權利俄國領事或其所派代表在法庭審訊索償者及俄國證見人其負責者及中國證見人經由中國駐庫大員或其代表或駐自治外蒙古各地方之佐理專員間接審訊俄國領事或其代表人審查證據追求賠償保證如認爲必要時得令鑒定人聲明兩造所有之權利並與中國駐庫大員或其代表或駐自治外蒙古各地方之佐理專員會同擬定及簽押判决詞中國官吏有執行判决之義務如俄國屬民爲負責者或被告人中國屬民爲索償者或原告人中國駐庫大員及駐自治外蒙古各地方之佐理專員或親往或由其所派代表亦可在俄國領事署觀審 
　　第十七條因恰克圖庫倫張家口電線之一段在自治外蒙境内故議定將該段電線作爲外蒙自治官府完全產業凡國於在内外蒙交界設立中蒙派員管理之轉電局詳細辦法並遞電收費章程及分派進欵等問題另由俄國中國及自治外蒙所派代表組織之特别專門委員會商定 
　　第十八條中國在庫倫及蒙古恰克圖之郵政機關仍舊保存 
　　第十九條外蒙自治官府供給中國駐庫大員及駐烏里雅蘇台科布多蒙古恰克圖之佐理專員旣其屬員人等必要之住所作爲中華民國政府之完全產業並爲該大員等之衞隊在其附近處讓與必要之地叚 
　　第二十條中國駐庫大員及其佐理專員曁所有中國官員使用蒙古台站時可適用一千九百十二年十月二十一號俄蒙商務專條第十一條之規定辦法 
　　第二十一條一千九百十三年十月二十三號中俄聲明文件聲明另件及一千九百十二年十月二十一號俄蒙商務專條均應斷續有效 
　　第二十二條本約用中俄蒙法四文合繕各三份於簽字日發生効力將來文字解釋以法文爲準 
雜評一 
[肅政史嚴劾五路（讀）]  
　　查辦五路財神之風說喧傳己久今先於津潘路之趙　　見其端矣此五路之查辦說者謂其中頗有種種趣聞他日内幕逐一揭開必有可觀者整理中國内政之道多端而除弊尤急於興利路政恃弊竊之一也能一一　清之中國始有望他姑勿言 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外蒙取消獨立電之措詞未當]  
　　日前庫倫活佛有電致總統宣告外蒙獨立之取消並向總統問好等情早誌前報兹悉活佛來電措詞多未得體其中間有國際上對等國往來文書之語氣且電中自稱爲外蒙古博克多哲布尊丹巴呼圖克圖汗當時未受册封則此等稱謂亦極失儀政府撫綏逺服不事苛求當命政事堂覆以一電其大意略謂現在庫倫獨立旣經取消所有内外蒙人等干　前清時代獨立情事者概子解除責任一體免究並己派使册封其外蒙各爵職及喇嘛各名號無論沿襲前清及得自外蒙者均一仍其舊電末又有惟願遵守條約同我太平等語說者謂該活佛不識體制無足深責但吾政府亟應明定一種活佛對於宗主國之公文程式俾得所遵循亦國體攸關之一事云 
[國務卿代見知事紀聞]  
　　代見時之儀節日昨（十六）下午徐國務卿在政事堂公所代見五月分考詢合格第三届核准免試知事地方行政講習所畢業第四届知事試驗取甲乙等各員及湖北送覲廣西投驗各員共分三十六班每班三十人（惟第三十五六兩班各三十一人）銓叙局郭局長内務部考績司許司長均到場照料執事員贊禮員由司務所請派帶班員及管理簽到員則内務部及政事堂公所人員派充徐國務卿向各知事面致訓詞約一小時餘兹將是日代見知事禮節分别誌之如下一傳見各員親代名片由衞兵帶到簽名處二到簽各　簽名并領禮單及排印名單三傳見各員按照排印名單由帶班員帶入本班坐次各依名次列坐四傳見各員陸續坐定後由帶班員查點員數畫到五每次一班由帶班員依照班次先後帶入禮堂六入禮堂後由帶班各員按照圖式整理班次依序排列七班次整理後由執事員入請國務卿蒞臨八國務卿出臨禮堂贊禮員贊禮謁見各員各行三鞠躬禮九謁見各員端立恭聆國務卿訓詞十國務卿訓詞畢贊禮員贊禮謁見各員再行一鞠躬禮十一行禮畢瑞立候國務卿入憩室由帶班員依序帶出並領訓詞 
　　國務卿之訓詞改革以來百廢待舉大總統銳意整理念斯民之流離瑣尾思有以緩輯之而又諗綏輯斯民之任不能不分寄於民牧也因有知事試驗之舉自去歳迄今蓋四届於兹矣伏誦大總統初次接見各知事訓詞於吏法民生之要恉己痛切言之一年以來渙汗迭頒凡所以誥誡庶僚者無微不至而尤注重於縣知事盡心民事者有聞必奬貪劣不職者褫懲弗貸著在明令播之遐邇賢者知勉庸者知愓世昌仰繹大總統愼　民牧之意於第二三届代見各知事亦稍貫其硜硜之愚諸君　亦與聞其略兹復承大總統之命與諸君相見一堂值四届試驗告竣此後各省之保衞民生振興吏治者即惟諸君是賴諸君此行於圖治要端當己具有定識而無待世昌之　述特以期望於諸君者至切願舉前此未盡之緒更爲諸君剖之夫國家所藉以親成者人民人民所賴以保障者政治而政治所資以奉行者厥惟牧令牧令而賢則政舉而民治其國家之興也勃焉牧令不得其人則政治叢脞民受其　其國家之亂也忽焉牧令之關係於國家者其利客願不重哉順今之號爲牧令者不曰吏事條明即曰民情洞悉誠賢乎其爲牧令矣而吾謂閉關之世政治單簡習乎此者固不失爲良有司若夫寰海棣通列强環伺舉一切盛衰强弱之機胥繫於地方政治則爲牧令者又必具大同之智識應時勢之要求乃可以振導羣氓競存斯世此窮變所以通久因時所以制宜也曩者大亂甫平與民休息盡心撫字老吏猶優爲之今則國步益艱風雲日亟以言世界則方在天演劇爭之曾面絶非中流容與之時以言吾國則當求切實挽救之方而不徒以張皇補苴爲事故向之諄諄於牧令者冀有悃愊無華之吏共起瘡痍今之諄諄於牧令者又期有從容濟變之才共支盤錯而所謂從客濟變之才者尤必有世界之新知乃足語國家之至計抑且所謂新知者又非如新進少年拾他人之牙　炫一是之目論而自矜通達己也牧令之任重在力行凡所設施胥關實政小之繫一邑民生之休戚大之卽一國政化之槽輿遐邇具瞻不容矯飾故狃於故智者固不中乎時宜而昧於民情者亦無裨於治術是在熟權現勢愽采羣吳事必盡心以求二當焉耳其事維何知民艱之不可不體念也則嚴緝捕以綏戢之於是乎盡心巡警而從前之藉口招兵加捐歛　託詞緝案扳盜尋讐在在之足以爲民蠹者剔之如蟊賊焉知民瘼之不可不勤求也則明審判以矜恤之於是乎盡心司法而從前之片牘陳詞經年拖累一夫涉訟比舍牽連在在之足以爲民累者掇之如瘤赘焉知民智之不可不牖迪也則廣學校以造就之於是乎盡心教育而從前之校舍鋪張虚糜帑生徒寥落揑報多人在在之足以爲民害者去之如稂莠焉知民生之不可不阜殖也則重農商以招徠之於是乎邊心實業而從前之神臯沃壞坐視汙萊帶　通　時聞折閱在在之足以爲民病者振之如痿𤸪焉之數者皆圖治要端昔大總統外任　圻凡接見地方官吏莫不以此爲訓勉故旌　所至盜風靖息寃獄不聞人才輩興市廛繁殖其明效大驗實昭昭在人耳目他若理財以維統計勸工以塞漏巵規畫自治之進行籌備議員之選舉以及種種應辦各事皆大總統所殷殷厪念且世昌於前次代見各知事亦屢言之果能一一振興近而腹區逺而　圉繁而商埠簡而偏隅人盡圖强事無廢墮則由縣而道而省浸假而推及於全國磽瘠易爲富庶　　進於文明内政畢修外憂自　有斷然者如此而爲牧令其庶幾歟否則挾懲羹吹虀之見而憚於更新爲削足適屬之　而鶩於淺近甚或諉過於人才銷乏財力困難苟且因循以圖　責又或妄冀夫台司高逺燭察難周粉飾鋪張以希課最甚非世昌　期於諸君抑亦非諸君所以自待也更有進者國以民而成立民以國而生存東西各國以民之身家防衞有資於國也由是有微兵之制以民之財產自由託庇於國也由是有納稅之制國家初無强制人民視若當然上下交孚國基自固兹者共和初肇民智尚封怵一木之難支謀衆擊之易舉是尤在爲牧令者曉導其世界觀念振作其國家思想平時變化其性質臨事激發其天良喻之以眞誠怵之以大勢俾懍覆巢完卵之禍咸懷臥薪嘗膽之思則諸君所造於人民者大而國家所利賴於諸君者良非淺鮮矣世昌衰庸無似奠補時艱而憂國之鹹徬徨靡釋於諸君此行旣狹無窮之望輒不自知其詞之費而意之殷史稱吳佑蘇章爲牧民之良幹世謂潁川渤海有君子之遣風吾於諸君旦暮期之矣 
[一般教育之進行方法]  
　　平民教育之籌畫平民教育一節聞政府之進行方法以擴張小學爲第一主義惟此項經費尚須先期籌備而國家財政方苦支絀仍恐不能維持故由國家擔任振興小學外擬再奬勵興學人員以資提倡且中國教育　及於上流社會至下級人民極少研究殊爲教育界之缺點近日主持教育者建議於各種工廠附設教育研究科俾下等工人亦能識文字而明大義於平民教育計畫至爲深切當可徐見施行 
　　通俗演講之辦法教育部昨咨各省巡按使略云查社會教育以通俗演講爲關键而通俗講演尤以愼選材料編輯講稿爲要圖蓋講演原貴普及積漸灌輪爲效至巨故此項講稿即爲講演之根本當此國基初定民智待啓若不加意審愼影響所及流獘無窮比年以來屢經内部徵集講稿分别審核現在各省均陸續咨送到部詳加核閱大都各省由各縣分辦其選題立說亦係各就所見發爲議論詞旨旣不能符合辦法亦至不一律惟山東陜西兩省辦法尚稱完善講稿亦多精當二省之中尤以山東爲最春辦法大致由省公署隨時徵集請稿詳加審擇分類編輯刷印成册分發各縣再由各縣分給各講演機關作爲公共用本似此辦法庶於教育可期統一於事實亦可免流弊試行以來頗著成效相應咨請查照以上開列情形酌量仿行云云 
[立法與自治之前途]  
　　籌備立法機關近自中日交涉解决後頗有人主張從速組織立法機關者政府亦以立法院與國民會議早在籌備之中亟應定期召集現聞政府定於本年九月底將國民會議選民資格一律調查完竣審量資格及其他預備選舉手續約費二月至十一月底可以告終十二月舉行初選明年正月舉行複選至二月可以召集開會會期四個月至五月底閉會俟國民會議閉會後乃着手於立法院之組織約於明年六七月間可以舉行初選八月複選則立法院之成立當在明年九月矣 
　　催辦地方自治内務部昨分行各省巡按使略云案准政事堂交政事堂參議曾彝進條陳提前地方自治曁整理財政辦法一件當經本部議定按照地方自治試行條例施行規則籌辦之期切實進行從嚴通行各省將第一二期應行籌辦事宜刻日督催趕爲籌辦在案查地方自治爲民治大同之基可以輔官利民在今日洵爲急務自宜積極進行以慰人民之望按照施行規則分期籌辦果能上下一心按程課效自可以審愼周詳之意收懲前毖後之功本部有督催籌辦之責相應咨行貴巡按使查照督飭所屬按照地方自治試行條例施行規則將第一期應行籌辦事宜尅日進行趕速籌辦隨時報部等語 
[沈佩貞案之起訴]  
　　沈佩貞大閙南横街一節當時情事己詳昨報兹聞郭同己起訴沈蔣劉等亦遞有訴狀特爲分誌原文於下 
　　郭同禀具禀人郭宇鏡遣抱張清山爲禀報事竊宇镜於去年四月移居南横街外城右四區第十七號房屋汪宅前院當經呈　貴區有案不料本月十三日夜半十一時突有女人沈佩貞唐蔣氏劉氏率同不知姓名男女十餘人闖入宅内無理喧閙其用意爲何尚莫能測唯據聲精係向本宅後院汪宅尋釁宇鏡適自外歸告以前院係宇鏡所居不應無故深夜侵擾孰知反觸其怒竟將案頭洋磁花瓶擲地打碎嗣經貴區警士多人來本宅彈壓沈氏並當各警士而前公然謾罵又將椅碗烟罐等物打毁並將面盤向宇鏡抛擲其隨從之人復起行兇將宇鏡撲倒在地毆破頸上右邊皮肉當時卽經貴區警士當面驗明並開損失物單交由警士報案似此聚衆行兕妨害安全横行京畿目無法紀不得不懇請貴區按律懲究以警效尤特此呈報外城右四區區長 
　　沈佩貞等禀禀爲侮唇名譽尋與理論旣被毆駡並被誣告懇請依法送究事竊佩貞等　身女界雖提倡文明然實自知珍惜乃閱本年六月一二兩日神州日報載有沈佩貞大閙醒春居記一事逐名侮辱語甚支離旣滬空揑造以污人復迭搆穢詞以公衆披閱之下惱恨難禁伏以名譽爲人生第二生命遭此污衊不得不與之理論期其知誤更正當調查該報主筆係汪彭年其人於本年六月十三日佩貞等尋至神州日報館而汪乃匿不見面連次遣男女多人出與支吾搪塞佩貞等以必須晤汪庶得正當之談判並言如不出面即當直入内室與之解决此事斯言甫出忽有名郭宇鏡者自内宅躍出聲言係伊家住房無故入擾即口出不遜勢燄洶洶佩貞方與爭辨復有龔姓者不知何自而來驟助郭施行蠻横並持什物行毆佩貞無己當即一面用什物抵抗而左腕至肘痛被毆傷青腫暴起遂急出至門外喚巡警入門始獲解此危阨當經勸解各人命隨役扶持而歸至今内外病症一時俱發現延醫診治尚未獲痊正思與之起訴而十四日下午忽接貴區傳票郭宇鏡己誣告在先佩貞等思蹂躪女界之行爲如郭宇鏡等可謂不留餘地惟事緣登報以起佩貞等係尋汪理論而以离代汪出此逼人之手叚蓋顯係汪之唆令使然爲此情不自己謹略陳前後情形伏乞貴速將佩貞受恊情形查驗明確准予送案懲辦以彰法紀而申公理謹禀 
　　沈佩貞訴狀呈遞區署後鄭季經君以此事愈閙愈大非送警察廳辦理不可當諭令遞呈人暫歸候傳 
[湖北通信]  
　　鄂人節食儲金漢口中國交通二銀行近來收集儲金每日常在千元左右刻因報章提倡節省隂曆端陽節酒肴費以充儲金各國民大爲感動僉以國家貧弱强鄰迫挾五月九日之國恥正同胞臥薪嘗膽刻不容忘者何心浴蘭節臨列席而飲乎故無論公司局廠行號店舖皆願以午節酒席之費充作儲金連日赴中交二行交納者絡繹不絶收數頓爲大增每日三四千元五六千元不等惟出售應節食物之商販則大受影響而市而亦因之稍見冷寂又鄂省外國語學專校近受英國教員蘇某之激刺益爲發憤乃發起儲金一致月節膳費一串八百文及省零用二百文共凑成二串文按月交儲其家計較裕願特别認儲者聽按吾國人近每以臥薪嘗膽四字自勵並未見有實行此四字者今觀武漢商學界之節食儲金庶幾其近之矣 
　　鞋帮罷工風潮鄂省鞋帮工人薪資向極微薄兹因生活程度日高困難益甚全體工人乃集合向店主要求增加工價不意各店主因近來生意清淡絶對不允遂由工人魯玉山等紏衆以武力制各店主一面同盟罷工該店主等有稍受微傷者乃陳述其情於商會請求維持商會以此等風氣若不遏絶此後各業雇工必多挾制爰函請警廳嚴爲禁遏以免工人再演糾衆逞兇惡劇一面令各店主自赴武昌縣署提起行政訴訟 
　　光華學報被禁鄂垣中華大學校黄陂巨紳陳叔澄所組籌有基金五萬元爲私立學校之特出者近陳君因見國事艱危發行光華學報以研究學術導揚國光爲宗旨其首期日前出版頗有詆責政府交涉失敗之議論警廳卽謂其宗旨不合報律藉導揚國光四字函詢陳叔澄君謂其何所取義己經陳君細加解釋函復去後詎昨奉諭飭竟禁止其出版陳君以該報並無違犯報律之處何以不准發行業禀巡按請求明示 
[粤商會再請修改印花稅法]  
　　粤省印花稅法經商會以各行商窒碍難行曾屢電中央請求修改最近部電於藥品香類略事通融他項仍多駁斥昨總商會又將各商爲難情形詳陳粤省大吏原文云竊照總會前以推廣印花稅額窒碍難行迭據各行商店紛紛投會集議當經據情電請中央准將十元以下及柴米出據發貨出單冕貼印花各節旋奉財政部歌電均難照准惟藥品香類印花現擬緩辦又當押行商電懇十元以下當票免貼印花亦經奉郁江電駁斥仍照一元以上貼用准向當物之人另收票紙費數文各等因均經先後傳知各行商遵照辦理其藥品香類兩種准予緩辦該兩行商人均其或激惟普通交易一元以上即須用實於小民生計有妨當票酌收紙費仍於貧民有損發單出單重貼多次殊於粤省習慣不符柴米出據輾轉購貼亦於民食有碍種種爲難故各行商實有不能己於言者仍復接踵投訴環懇代請稍示變通以恤商苦敝總會有維持商業代逹商情之責謹再爲鈞使縷晰陳之一推廣稅額十元以下均貼印花一分原係出自部意以我國經濟程度較低財物成交在十元以下且恐商民取巧即價及十元亦分割規避故續行呈准推廣純爲增加收入起見未遑詳及不利於行也夫參議院議决印花稅法亦不過價值十无以上始貼一分二分稅舉非重一經購貼即有適法之憑證得受國家之保護在人民交易價及十元者斷不至分割去單自取手續之繁以避一二分之稅餉况成交一物非盡可以掣分者無非過慮之言顧新法頒行惟在推行盡利母須設爲密網搜刮畸零鄞政初行亦由近及逺漸而全國皆通今己成爲習慣以吾國人民之衆商市之繁財物成交價在十元以上者不知凡幾果依原法切實行之歳獲奚止千萬近觀香港一隅之地稅率亦在十元以上稅法從寛每年收欵甚鉅况吾中國之大無事苛求卽仿港例而行所得當倍十百今吾國印花　辦未久收解無多實緣人民尚未養成習慣稅法未盡推行非關經濟程度較低人民分割規避而法疎遺漏難集鉅欵者也乃　商務凋殘民力疲敵原法稅率方見免等負擔忽又推廣稅額苛細類擾更於小民生計有妨各行商歷陳爲難實情而大部漫不加察未蒙俯恤仍令一元以上貼用商情困苦確有難行者也一興質衣物而至三五元之少皆爲貧民濟　之需若另收取紙費徵特當物之人所不願即亦當商所不恐强而行之必多爭執若當本十元以上則當商得息稍多即令當再依法貼用不收紙費尚屬持平兹定一元以上即須購貼印花一分而令當商酌收紙費事實上亦有難行况押店前濟每年輸餉三百兩民國　至六百元另加一　納其生意之艱負擔之重尤當體諒者也（未完） 
[四屇保免知事之核准人員（七續）]  
　　湖南　按使劉心源保五十二員余聯輝楊啓動傳良弼張立德黎瑛譚嗣穆陳思材夏柏華劉鼎元章　徐世鏞雷以動李景綱范慶頌張孝惍程華林陳濬陳懋功孫舉璜周介社高孝褘姚良楷王松疇羅捷陳樹勛鄧蔚森高建　陳若尚吳耀椿范鴻荃彭鍾善皮大猷陳景燾錢佩青宋之炳張雲高紹京趙開壎王寳書程大澂吳劍佩趙文元胡應雲曾寳豫梁鴻藻王作善陳文琪桑宜翟態書陳保議阮開銓沈宗茂劉華瓊高鐸馮紹曾邢彥彬程維嘉周振成趙增訓孟應奚 
　　前陜陜巡按使鈕傳善保二十五員吳士椿田明理李錦成向逺源方汝士許國琮劉賡年莊蔭椿吳士泰蔡煥颺寳鳳陽臧勵龢易國勳朱景嶽戚嘉謀呼延楨吳和聲祁耀曾霍雲錦顏希魯李圻張允耀孔慶成戚嘉績陶琳 
　　陜西巡按使吕調元保七十員吳汝澄劉道春馮汝簡王文芹姚中林張華燕崔銘新張履謙趙汝梅趙淇彥孫際仁王朝賀余經權胡寳善吳建三張孝慈王珍王道立權芷生何寳銓張鳳翔鄭斅慈方培英閻開魯路世楙朱廷榮王垓李玉振賈孝穆艾如蘭徐兆蘭易光垚閻廷傑袁鴻逵徐寳濙余重基陳善述嚴肇徵林世英孫榮彬吳蘭生寗斗南阮貞豫温朝鈞王沛棻張成淑喻九一吳念章沈恩燎馬承基陳鼎章以成王知勖鮑德鄰陳膺臻李德箴張紹彩景凌霞李鴻文趙繼聲施毅方毓溎李培材陶崧年林之芳焦煥桐史允端鄭彭齡潘士傑張朝賓 
　　甘肅巡按使張廣建保八十員陳間洤張元漆程宗伊米　王國柱舒龍襲盧應麟張種駿黄希憲王炳劉錫章魯爾斌趙先　趙國珍陶藻華趙贊旡劉汝霖江命職陳澤藩孫銑沈廷彥張書彤梁純仁鄭元良李華周樹清楊巨川袁承澤陳欽銘張　張思義任肇新徐仁鑑張華林汪承傑祁蔭甲張文泉蔣人杰徐培華王烜陳長齡章燦王世鈺左崇祺劉國琦馮恩浚徐家瑞成謙曾士剛明堃叚大貞李聯慶鍾文海閻權趙學正秦滙涵鄧隆洪樂笙鄭賢炤高彝沈潮雲李煥章高鏡寰李潤藩張鳳瀛董玉書劉秉權余人歐陽震周廷元關耀斌器甲第王瀚陳瑾謝幹年李志高陳廷禮胡士禮吳通權高方河 
地方通信 
[蘇州]  
 
 
 

Page 7

 
 
　　朱師長將進京覲見陸軍第二師師長朱申甫自授職以來尚未覲見刻聞馮將軍有北上消息朱師長於昨乘滬寗特别快車赴寗擬與將軍同赴北京昨晟旅團營長等均在間門外祖錢其師長一職暫委本師參謀長彭錫範代理 
　　查獲漏稅杭紡充公蘇垣閭門下塘天豐長綢緞莊前日由蘇杭班小輪船運蘇之紡綢兩大包被輪埠稽查員搜獲以其漏稅隨將杭紡兩包扣留呈送貨物稅葉所長核辦葉所長以案屬偷漏有礙國稅判令充公現聞該莊主吳德卿具禀貨物稅總公所請求買回昨經所長批謂杭紡兩件估價洋一百九十元倘吳德卿原主取回令其繳洋一百七十元云 
　　通緝銼邊銀元案犯蘇垣銼邊銀元案曾誌報端兹悉省委稽查銼邊銀元專員劉松存查悉蘇州山塘元通錢莊主王幹臣私造銼邊遂會同閭區署員周鑄民前往抄獲銼刀藥水等證物拘獲王妻王彭氏夥友王剛喜葉炳三等三名由閭區轉解總廳移送吳縣知事署訊究惟主犯王幹臣脫逃未獲刻由劉委員將拘獲情形詳報省署徑齊巡按使通餫吳縣知事並警察廳縣賞百元通緝王幹臣到案究辦 
[松江]  
　　漕涇更易鹽務警長漕涇徐鹽警長與劉統領互生意見曾誌前報兹悉劉委趙某等兩領哨爲厫商拒却後銜徐益甚徐遂知難求退而商家以現届夏令正鹽場出產最旺之際梟販充斥未便遽易生手致碍官引遂聯名禀留詎本日劉忽派前山東候補知事張式金携文來松代徐文中有擅委員弁侵犯權限等字樣以故徐擬卽日交卸云 
　　泗涇改委警務區員泗涇警局黄區員疊被該鎭公民指控種種腐敗現己奉文撒差遺缺由那警佐委槴涇巡記鄭叔田前往接辦聞前日李縣長赴楓涇會勘烟苗時唔鄭於警局見其於警察權限地方情形頗爲熟悉李君心識之恰有泗涇一缺遂授意那君委鄭惟聞鄭不欲往泗故有改委稽查員張德照之說 
　　郡紳會祭陳卞專祠前清提督陳忠愍公爲拒外流血於吳淞婁縣卞公爲拒匪被戕於城北郡城皆建有專祠在西塔衖底王姓秀甲園舊址以彰忠烈現經郡紳捐資將該祠修葺内外一新擇於五月初八十三兩日即兩公盡節之日到祠公祭報功崇德人有同心固不以易代而稍減其愛敬也 
[揚州]  
　　應知事考試之悲樂觀儀徵厲蓉青於光復後疊充江都縣科員今届辦理立法院選舉厲爲主任員月前厲以熱心知事往京考試業經錄取分發安徽補用聞厲不日返揚即將辭去辦理選舉主任届時謀充斯席者想必不少也江都縣教育會會長焦輔臣素負文名日前赴京應考知事郡中學界同人滿擬必　詎知竟落孫山己於日前回揚矣江都丁文瑩經黎副總統保免知事業經照准特於日昨（十六日）由京電致家屬唯於舊曆節後返里携　同行 
　　東鄉又告賴患江都縣墳蝗蜽遍野鄉民咸抱隱憂雖經周芷貞知事親往各鄉督捕而各鄉蝻子依然　蠕欲勤日前金銀蕩陳請捕蝗周知事即親往撲捕業己事竣回署兹聞邵伯東鄉郭村一帶蝻子又行發現該處紳董擬請周知事設法捕滅淨盡以免遺害 
[鎭江]  
　　新絲上市之擁儕鎭郡今年蠶事收成尚好新絲業己開盤兹將絲價開列於下頭等細絲每百兩三十一元左右次等二十九元五角粗絲二十七八元連日城内各絲行收買新絲甚夥頗有應接不暇之勢 
　　酒商加價之籌議　郡酒捐己於本月一日先行暫加一倍將來烟酒公賣事宜興中央籌議妥洽實行之後繼長增高固在意中現聞鎭郡各酒商昨在城内酒業公所集議以捐旣增加成本較重擬照增加捐數取給飲户以免虧累後復公同壽議多數主張先行酌加若干俟後逐漸遞增以免飲户驚詫驟增鉅價有碍行銷想不日即當取决實行矣 
　　辦理公債員蒞鎭内國公債局特派員楊潤君到寗公畢兹於十八號乘車蒞鎭暫庽江邊大觀樓旅餲辦理公債事宜 
　　擬開會提倡儲金鎭郡繳納救國儲金雖尚踴躍惟大宗儲欵所見無多故鎭郡救國儲金分事務所擬於二十號在商會内再開大會以資提倡 
[杭州]  
　　浙茶銷數暢旺字林報載六月十七日杭州通訊云茶葉爲本省大宗貿易之一今復有蒸蒸日上之象本年銷數頗旺西境數山向以產茶若名荒棄多時今復栽種茶樹浙江所產之茶除銷於本省及中國各省外且運銷俄比美等國聞本年運出者共有五百三十萬箱每箱重約二百斤預料明年出口之數尚將大增 
　　商會通告印花稅之購認法杭州商務總曾通告省垣各業商行號云敬啓者印花稅一項前准財政廳長函開擬以攤認辦法爲入手基礎當經擬具專則並證書式樣函請核定在案查專則第十條載有凡認購印花稅票之各商號向杭州商務總會購領印花時一律於印花稅票上加蓋某字號戳記以杜流獘貼用時均應照印花稅法施行細則辦理又第十三條載有凡己認印花稅票之各商號由財政廳隨時派員會同杭州商務總會抽查概免警察干涉以示與未認者顯有區别藉資鼓勵第十四條載有認購印花稅票之各商號若有不依印花稅法黏貼者應由杭州商務總會向該商號詰問如果抗違仍當函請官應照　行制金案處以澗金各等語恐未週知或有誤會爲此刋發通告維希公鑒 
[廣東]  
　請免苛細印花之批詞七十二行商代表蘇宗　等昨以續訂印花稅法重復繁苛因赴使署禀請電部删改俾易遵行現奉李使批答云查十元以下之契約簿據貼用印花一分前經本巡按使分别約擬最低限度電准財政部電覆碍難變通即經通飭遵照在案兹據禀請各節正核辦間復准財政部本月江電開印花稅法内規定發貨票等己由本部呈准推廣印花稅額各省久己遵行萬無率准豁免之理至榖米免内地釐稅係粤省特例己屬格外體恤其交易單據應貼印花自應與普通商貨一律辦理繳稅况印花稅施行全國稅額又極輕微斷不容粤省一隅獨生異議粤省行商等紛紛電凟實屬不成事體希責成商會勸諭各行商務各照章貼用勿再意存嘗試致干究罰等因則是政策己定各省皆己通行粤省萬難獨異所請電部改良删訂之處應母庸議第所稱發貨單係記數所用貨物實未成交今發貨收銀均須貼用事屬重征一節察核亦屬實情粤省此項發貨票并非全係收銀憑證與洋商發貨單票情形略有不同應否分别己未收銀酌令變通俟飭行財政廳查明擬議具覆核奪仰即知照 
　　按此條可與要聞二參觀 
雜評二 
[國務卿訓詞之趨時（默）]  
　　考試知事屢矣然前數次國務卿訓詞大抵不外勤愼清廉　　公正與夫興利除弊盡心民事等等無甚分别也而今之訓詞則微有不同者曰必具大同知識應時勢要求曰必有世界新知方足與語至計曰必須曉導世界觀念振作國家思想於此數語中可以悟政府此後之用人行政方針而外間所盛傳之引用新人說亦可證明其未必絶無根據在官界中討生活者不可不深知其意也 
[外蒙古電文之失儀]  
　　此次中俄蒙條約雖己訂明外蒙爲吾國領土之一并承譩吾國之宗主權絶非對等國可比然當獨立甫經取消時一切禮文程氏尚未頒定而所謂庫倫政府者粗鄙　陋又非如我國政府多諳習體制善弄文墨之人於此而來電失儀措詞偶有未當誠不必過事吹求者也伹須實行條約以後活佛無貳三之心不違反條約上要義而我政府亦不如前放棄事事思所以增進其親密之關係彼皮無詐無虞斯爲訂約後唯一之希望焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[夫婦相繼服毒之慘劇]  
　　閘北綢捐分局（屬於貨物稅公所）稽征員陳標在局多年人素忠厚數口之家均賴贍養不料前日因被無故撤差憤恨回家私吞毒質斃命其妻某氏年方花信見夫慘斃隨亦服毒殉節遺有一孩尚在襁褓中陳母因兒媳雙亡屢圖自盡遇救得活恐亦難延殘喘據聞當陳撤差之時該分局主任周又仿君曾言於所長錢增勳君以此人尚無過失極力挽回錢則不爲所動遂演此慘劇云 
[迷藥假充痧藥]  
　　浦東一帶近有匪徒王四又名王金標劉麻子等以迷藥假充痧藥見人帶有財物者即以施送痧藥爲名勸人吸食乘其昏迷攫取財物受害者己頗不乏人日前又有洋涇鎭某肉莊夥羅桂生在鄉收賬回鎭亦受該匪等之愚吃藥後不省人事倒臥田間致被攫去身畔所收賬欵現洋二十一元小洋四十角銅時計一枚携贓而逸羅昏臥半時許始行醒覺奔回該鎭報告該管警區請爲查緝昨經該區報告警廳徐廳長即飭偵緝隊隊士宋鳳鳴廖樹生前往浦東分段緝捕巡至龍王廟地方當將該匪王四劉麻子兩名查獲送由就近警區加派警察押解到廳徐廳長諭飭發交司法科嚴行管押訊明重懲 
[革除例外譽揚之陋習]  
　　上海軍事各機關昨奉馮上將軍通飭云案准陸軍部咨開案查國家歳　餉糈以練兵其用意之所在對外則鞏固國防對内則保衞地方舉凡鎭懾維持均屬軍隊應盡之天職軍人旣不得以此市恩黎民亦無容另圖酬報前清末季往往有軍隊換防之時本地士民恭送旗傘牌匾以表感謝之意近聞各虞軍民亦多沿習未改似此例外譽揚在賢能者己無解於属盡本分之初心在不肖者反生營脅飾功之流弊况駐防軍隊果有殊勳在國家自有酬庸之典而私人團體之酬應無理虚榮適以自累似此陋習亟宜革除嗣後各該處換防軍隊是有當地商民備送旗傘者應先行正言勸止臨期一概不准收受以明職責而免虚鶩是爲至要除分行外相應咨行轉飭遵照等因准此合行通飭一體遵照 
[鎗決夥劫航船之盜犯]  
　　上海鎭守使署有判處死刑之盜犯龔長發陸阿根兩名己於昨日午後二點二十五分鐘飭派衞兵綁赴西砲台槍斃兹將罪狀錄下上海鎭守使鄭爲示諭事案准上第地方檢察廳函解夥衆行刧新新涇船户王阿榮楊德夫兩案之盜犯龔長發陸阿根張阿毛三名請爲訊辦到署經飭軍法處研訊據龔長發陸阿根兩犯同供於本年元月二十七號晚起意料約張阿毛並邀同未獲之王阿九王阿四沈阿榮李阿毛林阿三等共有八人分執槍械行刦北新涇王阿榮楊德夫兩航並將船主綁縛搶得銀洋衣物等件俵分又據張阿毛供認係被首盜陸阿根臨時脅迫同夥搶刧王楊兩姓之船各等語查龔長發陸阿根兩盜起意糾夥八人執有槍械攔刧航船兩户又敢綑縛事主行刧財物實犯刑律第三百七十三條之俱發罪兇惡昭著法無可寛應照懲治盜匪法第三條第五欵一併判處死刑以照炯戒而張阿毛一犯雖屬夥同搶刧之共犯惟臨時被脅上盜情罪較輕按律減處徒刑援例發回上海檢廳按照通常程序訊辦案經電奉江蘇馮上將軍核准飭電照辦除飭緝邊盜務獲懲辦外應將龔長發陸阿根兩犯依軍法執行槍斃爲此示仰軍民人等一體知悉此小 
[救國儲金紀要]  
　　昨日之收數昨日（十九號星期六）爲中國銀行收受儲金之第六十一日計收銀洋一千七百五十元又爲交通銀行收受儲金之第三十五日計收銀洋五百十元兩共收洋二千二百六十元連前共計己收銀洋六十七萬零三百六十一元銀三千三百零四兩八錢零八釐 
　　月薪儲金之分繳中法藥房總號同人昨日函致儲金團略謂敝同事願各助薪金一個月計洋一千二百元本應一齊繳足因各有顧身顧家之累故從緩拔付按照月薪儲金乙種辦法分十二個月繳清計每月一百元自隂唇五月起每逢月底由敝藥房送交中國銀行存傭云云 
　　端節酒席之節省昨有席玉書函致儲金團謂端節酒席雖屬商號通例然魚翅干貝之類不無奢費同人等爰囑廚房專辦國產餘洋十元移作儲金並願愛國諸君每逢喜慶節酒以及花酒場中十省三四餘費移助儲金云云又陳星記號同人節儲端節酒資洋十五元又種德園藥號五元鼎和土棧五元恆記洋布號陳品藻諸君十元裕發米行十元天福洋行賬房八元裕昌煤號謝天錫諸君十八元 
　　留美儲金之滙寄留美康南耳大學學生陸托南洋公學滙儲美金一百元合銀洋二百四十元函報儲金團存記並謂餘俟續寄云云 
　　商號同人之凑儲大連合興號同人昨函儲金團謂同事凑助傭金洋五百元不日當送儲中國銀行祈先入册云 
　　代收儲金之愼重新場市儲金之舉因無收欵機關由張信昌綢莊同人代收滙儲其報告手續甚爲愼重爲當地人士所嘖嘖稱善云 
　　安鄉分所之成立湖南安鄉分所致上海總事務所電云救國儲金團鑒本縣儲金分所六月一日成立設教育會餘緘詳安鄉縣何佳 
[公廨開訊毁壞名譽案]  
　　駐滬美國禮明律師與帮辦台維司（譯音）因某律師處之用人陳繩銘串同萬國偵探隊美人阿姆司脫郎揑造事實託由郵局分發華文傳單毁壞名譽分别控奉美按察使公堂將阿姆司脫郎傳案諭交人銀並保並禀奉公共公廨將陳繩銘票提到案判交一千元人洋並保候美按察公堂將阿姆司脫郎控案判决後再行訂訊嗣經美按察使公堂一再傳訊明確照律定斷故前日午後公共公廨亦着保人將陳繩銘交案經會審官王肇之君與美畢副領事在樓上公堂會訊先由被告代表穆安素律師上堂譯稱原告控告此案並未完全成立且原告禀稱依據中國法律起訴然查中國從前法律毁壞名譽並無專條且被毁壞之人必因毁謗受有意外或因此致喪生命然後毁謗之罪始能成立應請堂上注意即據原告禮明律師上堂訴稱本律師在滬辦理律師職務己有八年此案因去年有華人吳乾坤與吳竹齋吳蘭生爲地皮糾葛在公堂涉訟原告吳乾坤先由敞律師代表被告係由穆安素律師代表迨後因有人揑造事實謂收受此案被告吳竹齋等行賄洋一千元然此一千元係被告向原告料理之欵曾經勸妥以一千零五十元了結乃原告因此種揑造之誹語忽然不允且改延其他律師爲代表後即發現一種揑造事實毁壞敝律師名譽及損害職務上信用之華文傳單由郵局分佈故傳播甚廣曾由華洋各大商家並英國皇家律師威金生君之帮辦梅吉言高易公館之丁裕律師等將收到之傳單送至敝律師處詢問云云至此即將傳單呈案請究繼命見證公廨收支處繙譯陳德鴻上堂詢問陳供稱本年一月五號有一律師因吳乾坤等地皮糾葛案曾至檢察處以我受被告吳竹齋等之賄賂訴知檢察西員並向我詰問致在檢察處稍有爭論後由馬姓表兄介紹故於一月六號晚約至福州路長樂茶樓會晤本案被告陳繩銘托、 
其在律師處轉圜以息隔日在檢察處之爭端是時據被告云禮明律師曾受被告吳竹齋等賄洋一千元故抑勒伊代表之原告吳乾坤應允和解因吳乾坤不願故改延其他律師爲代表等語我乃於一月七號在寫字間將此番言語訴知代理檢察惠勒惠勒即囑我用紙筆記出報告正檢察員毛鼎此報告尚附在卷中西官即命將此報告取呈公堂察閱乃經被告代表穆安素律師向原告禮明律師及見證陳德鴻逐層盤詰良久並向禮明詰稱阿姆司脫郎前在美按察使公堂是否有承認此事係伊一人所爲與本案被告無涉之語禮明答稱雖有此言不能相信因傳單係是華文故必有華人在内云云中西官以時己薄暮宣佈退座判被告仍交一千元人洋原保候下禮拜一再訊 
[太倉縣查報遺存土砲]  
　　上海鎭守使鄭汝成君因奉宣武上將軍飭查各縣境遺存舊廢槍械土砲分别存儲以免流入匪人之手當經鄭君飭行上南川寳等縣知事查明具報在案昨據太倉盛知事呈報前項遺存土砲業己查明計縣境大東門内大砲二尊小砲一尊大南門内大砲二尊小砲一尊朝陽門内大砲一尊大西門内大砲一尊大北門内小砲二尊城内隆興寺内小砲二尊共十二尊報請察照等情鄭君以上列各項土砲各縣境遺存者爲數甚多若以之鎔鑄有用之件不無小補擬呈候宣武上將軍及陸軍部核示辦理云 
[禁止阻人自首之謡言]  
　　上海鎭守使鄭汝成君近奉統率辦事處來電以附亂自首特赦事宜各省辦理數月均能實事求是凡遇自首者一經核准給有免罪證書卽可享法律上之保護乃近有匪黨造作種種謡言推其居心無非欲遏此悔罪自新之路奉諭應由各省查拿造謡之徒按律嚴懲一面遵照前頒條令切實辦理等語鄭君當即飭屬遵照如有匪黨造謡立卽查拿來署究辦云 
[會勘浦灘形勢]  
　　滬南十六舖沿浦灘由工巡捐局推放岸線築造輪埠己與浚浦局簽訂合同於前日會同勘丈分䜿標杆當以自楊家渡迤南至董家渡形似彎弓寛狹不一其最寛處能塡十丈之譜狹者祗塡三四丈聞其塡出地位即爲興造貨棧及推放馬路建築輪埠之用云 
[組織烟酒專賣局]  
　　蘇省烟酒專局現由齋巡按使委任高幼農爲總局長來申設立機關並委任謝惠塘爲主任組織南市局所以便與該兩業商人接洽後給照專賣現高局長己經蒞滬暫庽北市昨赴南商會與總協理商議進行事宜聞南市局所設在毛家弄云 
[高等審判廳長蒞滬]  
　　蘇省高等審判廳長蔡元唐君於昨日乘滬寗火車來滬暫寓英租界四馬路胡家宅中華旅館本邑地方審檢廳長袁林兩君得信後即前往該旅館晉謁聞蔡廳長小作勾留卽須返蘇云 
[追繳公欵之認眞]  
　　前辦而市東南區清潔所之朱新記於期滿交替後因尚欠公欵未經　繳迭經工巡捐局長飭催後有張從新等具禀願爲擔保請爲展緩至陽曆六月底掃數繳清即經朱局長批准展緩繳楚在案兹又由該局查得朱新記承辦之初原係獨股承認至此忽有德春名義附入禀詞顯多枝節誠恐該保人等或有私行移挪藉國延宕情事爰又飭知該保人等從速限期清繳如再藉延須由該保人等照繳以了公欵云 
[書家抱病揮毫]  
　　本埠法大馬路西首李梅路七十八號國民請願會張人傑君等發起敦請左腕雞穎書家黄奠華君不取潤資代寫國恥紀念屏聯匾額等件以來閱時不過兩星期而本外埠以紙墨送寄該會或以郵欵托由該會代備以求黄君墨寳者己有數百餘起聞黄君本在養疴竟扶病揮滬案無留件實爲難能云 
[瓦片擊傷車夫]  
　　南市大王廟内駐有憲兵一排近因該廟屋宇破舊特由鄭鎭守使撥派監工委員楊輝爐雇工修葺昨晨九時許該工人從屋上丢下瓦片適中江北車夫張全福之頭部血出如注由崗巡查見帶至第一區警署楊委員亦卽赴署聲明前情令將張送醫院醫治待其痊愈再行核奪 
[篙尖戳傷肚腹]  
　　招商内河輪船夥韓阿元於前日該輪開至新閘地方時有某民船欲用竹篙勾住輪船而行韓出而阻止致起冲突民船夫役某甲以篙尖戳傷韓之肚腹血流如注當被閘北水巡隊查見拘入該隊轉送同仁醫院請爲醫治 
[失業無依之怨忿]  
　　崇明人王掌福向爲船夥近因失業無依昨在頭壩路某小客棧内吞服火柴圖盡幸經該棧主覺察報告捕房飭送同仁醫院醫治候核 
[汽車疾馳肇禍]  
　　汽車夫王小寳前日駕駛五百三十號汽車在靜安寺路疾馳致將金慶林所乘自由車撞倒並將金之足骨碾傷由捕查見一併帶入捕房經捕頭查得王開車執照係三百七十三號與所開汽車號碼不符並碾傷乘坐自由車人着令收押金送醫院醫治昨晨由探將王解至公共公廨禀明前情並稱原告尚在病房療治中西官諭令被告存洋一百元保出候原告傷愈再核 
[糾衆評理之兇劇]  
　　銅匠李浩生與石匠李新貴因賭起釁前日各邀同類翁阿忠項金桂徐阿五徐長林夏根友曹再記林永昌等數十人在卡德路五百零九號門牌林如月所開之茶館内評理一言不合互相扭毆致各頭破血流經新閘捕房捕頭查見喚令華印各捕將李等九人一併帶入捕房昨解公共公堂訊明判李等九人各押十天茶館主林如月亦着罰洋五元充公示儆 
[不認私取物件]  
　　向爲印書業之韓鴻生於昨晨黎明時至南市小南門外石街寡婦楊羅氏家私取衣包一個内有衣服六件水烟裝一枝該氏覺察趕上即由崗警帮同獲住解送一分駐所詰問韓不認私取物件並云與氏之同居某氏婦有染致被仇陷等語飭即移送警廳司法科訊明核辦 
[捉獲姦夫淫婦]  
　　婦人萬許氏與褚蘭芝私姘賃居閘北前日被本夫萬某在姦所捉獲扭控四區警署移送檢察分庭經李檢察官預訊之下諭令原告補繕禀詞聽候核辦 
[女子自相矛盾]  
　　總巡捕房昨解十五歳蘇州女子李照弟至公共公廨禀稱該女於昨日自投捕房訴稱不願爲娼是以暫留今特解案請示當經中西官訊據女供並無爲娼情事父親李阿裕現在鄉下耕田堂上詰其住居何處不能回答中西官以其所供與報告捕房之言自相矛盾判仍留本廨候查傳其父到案再核 
[誘姦捲逃之懲治]  
　　向爲西崽之沈發來因誘姦墨克登路一百五十四號門牌甬人李文龍之妾陸氏並唆使捲取值洋一千餘元之衣飾偕逃至寗波鎭海縣屬天燈頭橋地方經李弟李銀順得悉報請捕房將知情之朱東林王桂木及沈發來之母沈林氏一併拘解公共公廨訊供押候移提人證再訊在案兹經捕房派探前往寗波將沈與陸氏移提來滬昨解公廨經中西官研訊屬實判沈與陸氏分别各押九月起案贓物交原告領回並着將朱東林押兩禮拜沈林氏王桂木無干省釋 
[迷路女孩待認]  
　　女孩袁妹妹年十三歳身穿舊灰色布短衫藍布單袴耳戴銀絲關在法租界迷途啼哭由捕查見　至法公堂請訊揀供原籍蕪湖來申己有兩載餘供含糊判送善堂留養候家族具領 
[法租界將收汽車捐]  
　　法工部局以各汽車行出租之汽車如在英工部局捐有照會者卽可馳入法界不須再捐照會固是暫時通融之辦法現特規定新章於七月一號起所有出租之汽車均須向法工部局捐務處領照方准在界内行駛業由捕房飭探程芝卿向英界各汽車行知照矣 
[行使僞質小銀圓]  
　　法捕房昨解張六至法公堂禀稱張將銅質四開在市混用查獲後在伊身畔抄出數十枚解請訊辦僞角呈閱張供此項四開係王薛兩人交於小民至某店購物實非自己所造詰其王等住居何處答稱均己逃逸判押三月示儆僞角銷毁 
[叔嫂母再纒訟]  
　　本邑二十八保四圖曹家渡附近住户曹桂卿前因家務與伊嫂曹趙氏一再纒訟致成不解之仇前日桂卿又投地方檢察廳禀控趙氏同伊子曹阿根在家盤踞等情昨經檢察官將該氏母子提案傳同原告預審之下因事關家務當庭向兩造一再開導諭令息訟判將該氏開釋阿根交保以後不得再往吵鬧致干提究 
[判决盜案從犯之刑期]  
　　盜匪永發等前因糾衆行劫漕河涇毛永和等家財物經鎭守使署軍法科訊實除將李永發等按律懲辦外其夥盜胡阿雪並收贓代銷之張阿榮因情罪較輕發交上海地方審檢廳按照普通程序訊明懲辦在案昨日午後三時由審判廳刑庭長趙君會同樓舫檢察官開庭宣判由書記官當庭朗誦判詞略謂胡阿雪於毛永和家臨時搶刧在外把風並未入室事後分得贓洋四元至於莘莊鎭某姓家行刧未成乃由阿土阿發等糾合前往情尚可原從寛判監禁八年張阿榮代銷盜贓據稱事前不知姑寛判監禁二年判畢後飭令還押聽候送監執行 
[偵緝隊渡浦捉賊]  
　　近有竊賊陳小五子等在浦東太古洋棧竊得豆餅二十一張銷贓於趙喜得價洋十六元兹爲淞滬警察廳訪聞當派偵緝隊士李鴻强等前往將陳小五子捕獲並將坐地分贓之楊某一併拘押候補提收贓人趙喜到案質訊究辦 
[運送賊贓之懲儆]  
　　王阿長因夥衆串竊新寗紹輪船上牛皮七張被獲昨日午後由地方廳趙樓推檢兩官提案研訊王供向爲找夫是日有素識之甘良子小寗波阿福阿根等多人在新寗紹輪船上竊得牛皮七張托小民與小毛甫工人找運至碼頭上轉裝小駁船中次晨小民到茶肆中向甘良子等詢問牛皮曾否消去伊等稱己經賣脫當分得洋六元小民與小毛甫各得三元是實問官以王阿長旣稱代爲扛運則明知此項牛皮乃是竊贓否則何以向其詰問消去與否賞屬咎有應得本應重辦姑寛判令監禁六個月以儆 
[行竊與收贓並究]  
　　董桂寳餞阿二周金生竊取勞合路一號門牌陳兆亨作場内玻璃三十塊消贓於雲南路一百零一號居人蔣幹臣被捕查獲將董等三人解送公共公堂訊押候究在案昨由捕房將收贓之蔣幹臣一併拘解公堂經中西官訊明董等在城内尚有串竊玻璃之案因判董錢周三人各押西牢半年先送警局訊明再行送回捕房執行蔣幹臣從寛管押一月以儆 
[西崽承認行竊]  
　　僑居吳淞路九號洋房之西人勞勃生控西崽李昌官行竊鈔票洋四百元昨由捕房將被告拘解公共公堂請究原告西人偕證李約堂投訴被竊情形訊之李供認不諱中西官判被告帶回捕房候下禮拜六解案核辦 
[騙案業己和解]  
　　粤人任阿培以販土爲由向北四川路二百九十五號門牌同鄉人郭阿友騙取現洋四百元被郭報告捕房將任拘解公共公堂訊供押追在案昨日復由捕房將被告解案經中西官訊得被告己央人向原告理勸了結遂判將案註銷被告開釋 
[跑街虧空之原因]  
　　虹口百滙路同興五金雜貨號經理陳玉亭控跑街夏有新私收帳洋三千七百七十三元昨由捕房將夏拘解公共公廨請究先由原告代表律師投訴案情繼據陳玉亭訴被告花天酒地以致陸續虧空應請訊追訊之夏有新供認不諱惟求交保寛限料理聶襄讞商之德領師君以被告所犯刑事本無可以交保之理由惟旣願出外料理姑准交四千元人洋並保限兩禮拜自向原告清理 
[追償定貨損失]  
　　德商威哩洋行控慶源洋貨號經理張運卿不理定貸虧損英金三百五十九鎊十四先令四辦士昨由捕房將被告傳至公共公廨訊供一過判張交保候訂期會訊 
[保險費如數追還]  
　　保險掮客周乃昌因被和商望責洋行經理朱丕顯在公共公廨控被吞用保險費洋三百三十五元業經公廨將周提訊管押限交在案兹悉被告己將吞用之欵償還祗少洋三十元故昨晨復由捕房將周解廨經會審官王肇之君會同德領師君訊悉前情着將捕房在被告處抄存之洋三十二元提給原告尚餘洋二元如數發還遂判被告開釋 
[股東追索墊欵]  
　　振大米店股東兼經理兪愛庭虧欠往來各户洋二千餘元棄店脫逃後經各債權人將各股東王福壽宋桂卿董瑞甫徐范氏等控經法公堂判各照股繳洋所有兪應繳之洋亦着王等賠繳清楚俟兪出面再行追還在案今王等將兪尋見扭至法公堂王等同稱商人等共賠洋三百二十七元求請追還兪供股單上商人雖係兩股其實祗有股半可否照股半核算中西官以股單確鑿豈容抵賴着交人銀兩保限七天繳洋並着再繳堂費了事 
[債務人傳案候訊]  
　　李孝雍控寳豐洋貨號主張少泉等不理定貨虧銀六千六百六十一兩又楊晋卿等十餘户控海天春番菜館股東兼經理人胡贊廷又馬錦和控李祺昌又丁蘭軒控丁德慶均不理欠欵昨由捕房將被告各人傳至公共公廨經王襄讞與英領卓君會判分别交保候訊惟胡贊廷屢傳不到着罰洋十元充公 
[違章打架]  
　　昨有胡阿三陳松生等數人不知何故在西華得路互相兇毆巡街捕阻止不聽一併拘解捕房押候處罰 
[閘北之烟禁]  
　　洪阿六携帶無印花土四兩五錢烟泡一枚經五區警署探警在滬寗火車站查獲前日由閘北分庭李檢察官提起公訴經孫推事判决罰洋一百二十押候繳洋開釋 
　　前日五區探警又在火車站查獲黄鴻希顧增觀陸雪卿許祥和江淦蕭庚生邵子慶等七名抄出烟膏及無印花土二十餘兩一併移送檢察分庭預訊還押聽候公判 
[清理沙田分局批示兩則]  
　　商人周廷弼聲明漲灘請求勘丈繳價升科由批據禀承買二十七保南十二圖東聖字圩業户張姓等糧地漲灘漸廣請准勘丈繳價升科等情究竟該商係何時承買該處糧地有無契串爲憑未據詳晰聲叙所稱該處漲灘究有畝分若干界址時價如何應候勘丈確杳再行放領該商仍一面將原買糧地契串檢呈察驗以便照章給照註册仰卽知照粘抄附 
　　商民陳鴻伯爲田單遺失請求准予繳價補給部照由批該商買受二十七保十三圖則田三畝五分當時憑中何人價值若干禀未詳叙旣無清丈照據即爲隱匿未報之田據請繳價補照自應照准仰候勘估丈明飭遵至稱原單遺失如果屬實應即　章塡具申告表取具董保切結繳局察核母延 
[雜評三]  
[慘哉陳稽征員之夫婦自盡（訥）]  
　　陳稽征員以失其職業致夫婦相繼自殺此亦極人世傷心之事矣各省災荒之區樹皮草根羅掘俱盡鄉民數日不得一飽而全家自盡者固所時有若陳稽征員雖一時失其職業豈無他法以謀自存而必出此下策乎據是以思誠有可疑然又一念近來生計界之狀况窮困己臻極點而一般普通人之生存能力又極薄弱往往有易一職業即失其本能者或且所厮守之一職業亦未必眞有知識才力足副其事不過敷衍飯碗而己故一失其職業即無力以自存如此輩者實居大多數吾於是益歎爲民謀生計之不可須臾緩也 
 
 
 

Page 11

 
 
來稿 
[中國自救議一]  
　　譯公論西報美國博士李佳白著 
　　吾人對於中國具天然之友愛固切望其刻意自强奠定内憂消弭外患永爲東亞之强國者故自初至中國十年間思以佈教爲改良之導繼則在收會服務實不能盡切實扶持之責爰於二十年前即辭教會職俸還我自由專注意於中國時事蓋其時正值中國維新之始吾人因以有尚賢堂之創立嗣後二十年奔走京滬各省數上書政府條陳時政切冀中國有所採擇按中國維新萌芽於一千八百九十五年中日一役以後彼時中國士失自受大創情見勢絀羣瞭然於中國國勢由此將日趨萎弱非急國改良必不足以自振乃二十年來改革之機一挫再挫中外維新志士其因此而遘難喪志者踵趾相接第中國雖屢經變亂綿延迄今而企望革新者日多熱心愛國者亦日盛故目下雖己即於甚危之境然正可奮發自救不應以失敗自頺也吾人對於中國二十年來之維新史旣略有所知故欲有所言要皆由閱歷而得雖所言者對於政府或不免有不滿意之表示然吾人本純潔之愛忱以爲忠告當然不避忌諱且竊料聞此曦而於心不愜者在華人猶少在外人必衆也 
　　二十年來中國之時代凡三情形要各不同其第一時代即在一千八百九十五年至九十八年可名爲開始維新之時代彼時中國自經甲午一役後内　李鴻藻以吏部尚書管總理衙門事務彼固嘗爲清帝師傳年高望重人所尊爲三朝元老者然所居僅三椽處中華門外逼近茶肆吾人每適謁必以衣冠見被時卽遞一改良時政手摺不過略述所見初無大過人處然李數起立稱謝備極褒嘉董以予爲外人而代謀國是在彼時誠爲創見也李曾目繫中英鴉片之戰與於洪楊之變及英法聯軍之難故言次嘗謂吾人生小卽知外力之膨漲迨洪楊亂平内治正可措手而外患乃漸即困難國勢己日趨孱弱向使中國無外勢之侵逼殊不難長治久安永保國脈所可痛者（未完） 
來函 
[節錄楊象離來函]  
　　本月十號貴報載八號赦免黨人申令雄離之誤己蒙更正感荷之私匪言可喻不意竟有象雄其人復致函貴館謂象離誤認致亂觀聽等語閱之殊深怪異查政府頒布命令以登載政府公報始發生效力刻下象離己奉到九號政府公報赦免者實是象認敢請代登來函一門以告閱報諸君至盻至盻 
[滬城查二妙堂墨店來函]  
　　本月十四日報載小號爲查子良存欵糾葛一奉間有傳聞失實之處敢將實情具函奉告緣查子良於民國元年存小號銀五百兩當時立有摺據現因子良病故山東伊　子查汝恭在徽州焚源本籍聞信偕同堂叔查篤周來滬並持有族中親屬會與小號公函稱言查汝恭雙目失明手無執業所有存欵須付作奔喪扶櫬之資如有人執據有言合族自有公論云云當由汝恭又邀同旅申親屬立據先向小號提銀一百兩將來在伊父存項内扣除以便去東奔喪事後查子良之繼妻查樓氏由山東來申亦提此欵小號旣碍有合族公函亦不得不雙方兼顧實有左右爲難之處故勸令查樓氏及其子汝恭母子之間好作商量一同到場小號無不照兌不料查樓氏日前竟以存欵不付等詞至地方廳起訴於六月十二日庭訊當田小號經理人到庭辯明理由伊子汝恭亦參加入案證明事因伊母子有家務上之爭執固非小號不拔付存欵故現下未解决者在查樓氏與其子汝恭兩方面須待法庭判决此乃當日庭訊之事實且查益生事前早己歸里庭訊之日業經小號經理人代表並無候傳查益生到案等情請將此函登入貴報是所盼禱 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬印花土改良銷售法] [  天虚我生]  
　　印花土一經剪開搗碎或熬成膏或成烟泡即失保護之效力而成犯罪之證據人民愓於刑罰竊恐銷路不無窒碍而印花土只許買不許吃揆之情理亦不可通此等愚民政策誘人犯法要亦非我賢政府所忍爲兹擬改良銷售方法倘亦當局者所樂於採擇者焉試舉於左 
　　一改印花土爲印花烟泡由政府特派專員　造開一極大工廠雇用烏烟老將專造此鍾烟泡形式略如鎗彈乘熱時用雕刻銅版隂模印成極細花紋並字以杜假冒 
　　一將救國儲金所擬開辦之兵工廠先行開辦專造一種官賣烟鎗其烟斗與鎗枝連合處加用封條不許開挖每至塞窒不通必須繳還官廠另出官價領用新鎗其他燈籖各種附屬品亦由官賣 
一烟鎗收回烟灰即歸官有可由官廠拼合印花土熬打成泡獲利必厚 
　　一烟泡旣有凸紋印花雖在臨吸時亦辨認不致寃屈平民誤蹈法網其有不善吸高裝烟者勢必不擅把火易於塞窒一經重揑印紋必致湮滅卽可按照刑律科罰收入愈豐 
　　以上辦法似較給發吸烟牌照尤爲有利無弊一般大癮家亦必歡迎而印花土之銷場亦必廣暢且於製造廠中尚可位置多數總辦司員食之者衆爲之者疾生財大道其在斯矣 
[隨便談談] [  老范]  
　　新學風氣開通到處皆有學會不論何種科學必組織研究會每會必有會員演說誠盛事也有聯合醫家成醫學研究會者初次開會同人演說熱閙異常二次三次漸漸冷淡矣至四五次後到者寥寥各不發一言忽有一老醫軒眉而笑曰此眞不愧爲我輩之研究會矣蓋我輩醫家所當研究者最須研究藥料藥必研作細末愈細愈好今日正如研藥了研藥的秘訣曰研至無聲爲度舊有黑人詩記得僅四韻且傳聞異詞未必字字切合也近在滬上恒見非洲之民眞完全憑種矣觸景生情補綴舊聞加以新得成詩一首賦得黑奴得全字五言八韻黑種原來有如君黑得全汗流如墨汁屁出似窰烟泥榻舄衣肯灰塗醬彘肩眉毛膚變混　色眼皮連煨藕爲雙臂焦瓶作兩拳直疑馗鬼變權作土牛牽氣白燒煤秉神從打鐵傳忽然人不見立在炭堆前 
譯叢 
[愛爾蘭古屋中之人鬼（續）] [  常]  
　　次晨搿倫匯園中之人旣起然彼人心理一至日間於鬼怪之事卽無所懼然遷徙之事仍然進行故咸收拾一切啓行之時將屋中什物悉託管園人掌管管園人誠實可靠蓋茀朗雪司未購得搿倫匯園以前其人管理此園者固己多年矣瑪尼加旣抵高爾惠府先往其叔父之家備述搿倫滙園中鬼怪之事瑪尼加之叔父故當地之牧師聞瑪尼加所述雖屬不經之談然亦深信其非妄因命瑪尼加暫居其家而瑪尼加則令臧獲佈置其故居預備遷入數日之後瑪尼加卽遷入己屋頗以爲樂蓋當熱鬧地方與其親戚又復毗連往來爲易不似搿倫滙園之岑寂光隂荏苒數月而後瑪尼加竟舉一雄惟時距茀郎雪司之賦歸猶須四月瑪尼加乃不無掃興耳時搿倫匯園之管理人司維納者時以園中之事報告復以收得租仔及園中出產物售得之資送至麥克熙之職務專管收入故凡有收入必經麥克熙檢點一日者麥克熙悟瑪尼加曰主母搿倫滙園中旣無人居住照料無人管園之司維納人過忠厚吃虧之處往往弗計且彼亦弗願久任此職因園中鬼怪之事層見疊出當吾人離園時司維納曾謂看吾人面始肯训職然每至晚間其人立遁去不敢近一步故吾人所受損失實至鉅也爲今之計吾人惟有遄返搿倫滙園之一着耳瑪尼加曰吾弗能顧及損失矣實告汝吾終不願再遷入也 
栩園詩選 
[湖上曲] [  張季子]  
　　湖水似妾心湖光照郎面郎但知湖光妾心何自見湖上蓮著花花好蓮心苦心苦亦誰尤花好愁風雨 
自由談之自由談[  再康]  
　　國勢危急達于極點思所以補救之道有願捐軀以救國者有願儲金以救國者皆救國良法也然吾謂儉德亦救國之要素蓋捨身與輸財係有形之救國若儉德則從精神上永久之救國而實爲捐軀與儲金二者之基礎 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　其人曰愛苞德蓋即催租人也旣進乃置其冠於板桌之上克洛斯不待其語即曰先生恕予予今者實無以應命愛苞德不待語畢即逕呼其名曰夾谷伯此實未能蓋汝積欠己幾星期耶克洛斯曰亦不過三星期耳愛苞德曰悖哉僅三星期耶實告汝九星期且有餘矣汝妻自勃克斯設肆於海兒斯東以來何嘗有一次肯付其房租者今旣又遲遲不繳則吾亦惟有以强迫之法對付汝耳言次自出引一人至曰密斯特夾谷伯汝有欵可付此人言旣逕去夫克洛斯於其妻之負欠初實未嘗知今知之乃大怒狂呼其妻令前而終不可得蓋密昔司克格斯懼禍及久己遁往替馬泰卡特之家矣密昔司卡特時方補襪見密昔斯克洛斯入則曰密昔司克格斯若奚事　慌如此密昔司克洛斯乃喘息語之密昔司卡特遂停其針　合掌曰敬謝上帝汝得此罰當民密者司克洛斯弗語立藏其身於灶突之旁蓋愛苞德己啓門入也密昔司卡特見收租者至遂取其鐵罐出數前星期之房金語之愛苞德納之囊中還自去密昔司克洛斯亦探首出曰密昔司卡特汝誠富者密昔司卡特作色不答密昔司克洛斯知不可與語乃不别而出然亦不敢歸伹躑躅街頭以消廨其長畫直至天色深黑無可勾留始挾膽以歸其家至則茉莉芬己先在方爲其父備告舉債之事蓋密昔克洛斯所欠之債實己不勝縷指計矣克洛斯此時己怒甚見其妻入亦不復作一語力前拳之密昔司立仆索債之人時方默坐覩狀乃轉前相勸克洛斯勿顧且怒且毆密昔司克洛斯乃一躍起奪門遁則街頭人己塞滿如蟻之聚陣蓋貧民院人方來視蘇格也密昔司克洛斯大喜立藏身人叢中側一目以窺菲雪夫婦則見有警察二人方以菲雪及其孺子裝之一塌車中蓋菲雪此時又泥醉矣惟蘇格獨弗願上車搥胸痛哭謂吾寗死亦不入貧民院也然而蘇格終一婦人又何能與警察抗故不轉瞬聞亦卽載之車中而去 
奇情小說 
[秘密汽車] [  東埜譯]  
　　第二章（續一） 
　　子爵方待回答茉莉兒又搶着說道你看那邊一輛車子形式古怪的呌甚名字我看他形式倒像希臘古神約武使用的雷車子爵笑道我不好說密司擬不於倫不過約武乘着雷車要同這輛車子比賽還恐他望塵莫及呢說畢大笑又說道密司挨周你也喜歡坐一輛汽車和人家比賽嗎那是一件狠危險的事情只因危險便生恐懼茉莉兒笑道比賽嗎並没危險更有甚恐懼子爵回首一望只見他眼波澄澈嬛娜中寓着一種剛勁之致便笑道女兒家有這麽一種膽力眞正難得我願普天下婦人女子個個奉你爲師但密司也應曉得汽車比賽時安危勝負一髮千鈞都仗駕車人眼快手快狠不容易的凡人有了膽量必須再有充　的學問經驗欃可以成大事不然跅弛　駕成功不足給人家做一個前車之鑒則有餘呢茉莉兒笑道臨事而懼好謀而成還是子爵閱歷有得之言我方纔所說因爲子爵笑我畏懼不伏氣的說話不可以爲訓的不過我的意思賽車一事危險雖然危險爽快却甚爽快前年聽得有幾位斵輪老手發起北京巴黎間汽車大賽跑追風逐電度山越嶺四天之内行程居然告竣不特練膽識還可以練練人筋骨實在是大丈夫乘風得意之事那時世界各種報紙上多有記載可惜我未得參與替女界爭一點光輝呢子爵道道件破天荒的大事業己惹起世人注意曉得汽車的力量無逺勿届山陬海澨之區都可以達得到不僅限於通都大邑中的密司不曾參與這件事體我甚安心因爲婦女的力量究竟不比男子我不是說婦女的心思材力不及男子有許多細微曲折的事情上婦女勝過男子者儘多但要和男子角力冒險婦女的力量究竟有限須當量力而行的茉莉兒笑道這句話我又要不贊同了世界上男子每廳然自大視女子半文不值也是通病其實充女子的力量豈不能躬冒大險與男子分任一半勞苦呢子爵道那麽你們美國的女子和我們英國的秉性不同那也不必講了你不見那汽車側面安設着一個長圓形的活塞簡麽汽車上安設這件東西譬如人腔子裏面安設着一顆心全身的血脉氣力動作都從其中發出來的我設出這種奇怪的譬喻密司不要見笑麽茉莉兒道子爵譬喻得貼切我决無訕笑之意子爵欣然道那麽你眞是我巾幗中知己茉莉兒像不曾聽見又說道子爵我想親車人的責任甚是重大因爲全車人生命都在他手掌之中車中人把性命託他他須得用盡心思放出膽量不負車中人所託纔好呢子爵覺得他言中有物還有一種口脂斜度過來沁入心脾裏引得周身骨節淅瀝淅瀝的怪癢便含笑說道密司的意思我曉得了只須駕車人靠得住車中人把性命託他也是願意的茉莉兒赧然答道這個自然他果然靠得住車中人不把性命託他更託誰人呢阿呀我纒子爵久了時候不早須回去了說着回身徐徐而行子爵陪他同走說道密司何必性急再談談何妨密司方纔的說話果然出之誠意否茉莉兒低聲答道自然出之誠意子爵道那麽我倘有機會和密司同車充一個駕車之職密司肯把寳貴的性命託我手中了茉莉兒滿面嬌羞欲說不說欲不說却又說道這還是個疑問一個人可信託不可信托須待實地試驗之後方可以斷得定現在時候還早哩他且說且向子爵隊了一眼再握一握手登車而去子爵立在門口目送直待那車塵帽影隱入茫茫人海之中還吃然不動道旁經過的人偶不留心只疑滕肯汽車公司門口新建了一個主人翁的石像呢 
　　勘誤十八日小說雄黄酒誤我第四行第十九字自字下漏去擬字又第三十行第十一字爾我兩均此更正 
[救國儲金]  
　　六月八日交通銀行收款清單 
　　此爲第二十六次報告 
[第二十九册四號至九十二號]  
　　杜李氏五十元方鴻賓十元康錫章一百元聖約翰青年會初等小學四元董純遥十元聖約翰書元一九一七同學會三十元朱文瑞六元何聯第一百元朱孫元五元韓麟徵五元林謹生四元龔兆祥一元鍾可托十元朱頤安五元李純令十元高自芬十元陳啓發十元李國章六元汪壽倫二元歐陽標五十元曾煦伯二十元唐增輝二元陳寳祺二十元淡嵩燾十元章金芳二十元瞿誦言七元吳遵源五元李載元二元唐驥五元白文江五元袁英辛五元熊正琪四元陸芹池二元薛榮祖二元趙候鴻一元趙伯華一元羅以禮一元孫萊階五元鄭廉十元錢祥標十五元包俊文五元朱傳霖十元王樹熹五元孔希芬五元柴俊十元程知恥二十元徐可椒十元王選二元陳希佐二十元沈光衍五元張景新一元過正希五元吳延慶五元王孝通三元陳幼青一元黄源福一元丁國鑑一元張善琛一元黄榮曄五元陳居駿五元周科瑾五十元林承宗五元盧衍明五元卓榮寛三元高禹承十元衞仲熙十元章懋恭八元駱榮甲五元邱培詢五元王嘉琪四元韋錫二十元劉崇祿十五元聶光圻十元聶光堃十元聶光堅十元費沛然十元謝彬儒十元林玉苑五元鍾世傑二元吾家駒二元曾存孫一元丁文駿二元朱頌蘭一元沈德鈞五元汪章灝一元陳文元一元舒壽生一元黄若臣一元孔錫卿三十八元 
[第三十册十二號至四十七號]  
　　鮑賢惠二元偶福昌一元王思卿一元張關興一元楊寳興一元方小弟一元顧文祥一元張少蘭一地元張亦廷一元朱再清一元宋孝卿一元朱萬程二元黄光瑶二元許建初五元姚敏誠十二元陸梅卿四元錢鴻源四元彭珍泉四元宋祥富五元邵聘三二元孫海堂一元黄明岐一元楊成才一元丁阿弟一元錢阿義一元朱濤根一元浦根郎一元陸明其一元秦良佐沈耕甫一元浦銀福陳秋喬一元張蒙卿顧志祥一元金鴻標兪良元一元顧阿梅顏根樓一元高家生徐阿義一元徐阿林朱鳳林一元朱神其馮阿金一元 
　　六月八日第二十次共收儲金銀圓一千零零八元連前共計己收儲金銀圓五萬四千九百四十七元銀七百四十五兩一錢二分八釐 
　　交通銀行謹啓 
 
 
 

Page 15

 
 
   
 
 

Page 16

 
 
   
 
