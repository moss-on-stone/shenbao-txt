# 1934 - 119 - 4908636

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元二角○隨園三十六種實洋五元○刑案匯覽洋七元○景岳全書碼洋三元○沈氏　生碼洋三元二角○資治新書碼洋一元五角○潘頤福咸豐朝東華錄實洋一元三角○王益吾咸豐朝東華　錄實洋二元五角○左文　公奏疏碼洋四元○繪圖三國演義碼洋一元五角○駁案彚編碼洋二元○明季甫北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○　證指南碼洋一元五角○花月　碼洋四角○徐　客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大淸會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○　芳綠碼洋一元二角○中東戰紀本末洋一元五角諸君欲購者請移玉至三馬路申昌書畫室或申報館賬房可也此佈 
[論鐵路之亟宜興築]  
　　津京鐵路告成本館昨已箸論志喜或有疑津京相距非遠何必築路以駛火車者執筆人乃正告之曰鐵路固何可須臾緩哉且亦何地不宜推廣哉說者每謂鐵路之利益一在運糧以振飢民一在飛駛以便商旅一在任重以致貸物一在依時以遞書函不知此皆獲益之淺而顯者所最要者莫如戰爭之際用此以運兵士糗糧夫中國之地誠廣矣其兵亦散而難聚矣一省事起欲調他省之兵以助之雖有輪船每日亦祗行千里萬一海道被敵人所斷陸路日祗行數十里至百里然且疲乏難堪而軍情變化無方豈有可遷延時日者試觀昔年中日之役日兵旣渡鴨緑江而至遼東一帶我軍奉檄而往遲至二三月始抵前敵而敵兵銳氣方盛我軍已僕痡馬瘏從事疆塲安能有濟彼日人之成師以出者得由各處乘火車至廣島然後航海來華勞逸之勢旣殊斯勝負之情可豫决乃泥於偏見者猶謂西洋諸國各部均設防兵未嘗以有火車而撤减蓋必身習其地然後山林溪谷形勢瞭然設伏安營無迷途人坎之慮况兵增之易减之不易每聞裁兵之信則營員煽使鼓譟以挾制疆臣令若信其可以减兵而興鐵路恐鐵路旣就必又有言兵之不可裁者或又謂我能往宼亦能往我旣藉鐵路以運兵轉餉敵人豈不能奪我之鐵路以長驅直入犯我疆圻乎殊不知此皆浮光掠影之談也今者中國額設緑營兵百餘萬勇丁數十萬其數不爲不多然皆散處一方頃刻難於聚集苟有鐵路則朝發夕至此省有警彼省卒伍卽可奉檄而來是一省之兵不難控制夫數省安見其兵之不可裁如謂裁兵必致譁譟不寍此惟漫無紀律之師則然耳平時旣使之有勇知方安在其不帖然而就遣至謂敵人或藉我之火車以薄我此尤無異杞樛之憂天夫火車必賴鐵軌以遄行我惟能進則用之苟敗退焉祗須拆毁數十丈或以火藥　而斷之敵雖有萬馬千軍不難顚而斃於轅下尚何虞其深入重地轉以貽軍旅之憂哉目今江南自强軍訓練未及一年卽已練成勁旅僕嘗謂每省如得此軍二萬泰西各國卽不敢肆其憑陵非謂二萬人卽可所向無前一以當百也實惟賴鐵路以便於徴調斯飛將軍疑自天而降勇氣百倍可以敵愾同仇耳側聞皇上亟思變法自强除京津及淞滬二路外已籌定由漢口築路逹蘆溝橋需費五千萬金招商承辦余謂此舉實當今之要務幹路旣就復須就各省遍開支路以冀四通八闢悉化荆棘爲坦途特慮言之非艱行之惟艱一遇不逹時務者之梗阻其間輙不免半途而廢雖然亦不必慮也向者中國之所以不汲汲講求鐵路者以大吏未及周知其利其奉使各國目覩情形者又不能力爲主持一意興築是以雖有其說亦只托之空言今則李傅相秉節赴歐西博訪周咨留心體察其鐵路之爲用兵首要者諒能洞悉於胸中傅相固當代偉人而爲朝廷年信任者也歸而覆命將必舉其顚末反覆開陳天子聖明當有韙其所奏者夫安患旋作旋輟不能見其告成若虞養路之費難籌則平時載貨運糧旣可收夫脚價且路成之後漸漸酌减額兵所節餉需卽可藉以養路况卽額兵不减而但將各營空額一一扣其餉銀每歲一二百萬金貲不難立集更何虞築之而不能養之乎鄙人之見如此不知當軸者亦能采及芻蕘否 
[鎭道出使續聞]  
　　昨報紀常鎭通海道吕鏡宇觀察拜出使之命所遺道篆以曾經郛觀察署理等因此係鎭江采訪友人函述兹又聞之官塲中人謂吕觀察實奉旨出使德國蓋以前任許竹篔星使早經任滿皇上簡黄公度觀察繼其後德廷頗有違言故今兹復有此命也 
[鐵路利溥]  
　　南洋新加坡叻報云英國鐵路上年每里獲利四萬七千二百八十磅前年每里四萬七千一百三十磅二十年前每里不過三萬七千八百三十磅年中進項英國三島鐵路共收八千五百九十二萬餘磅　費四千七百八十七萬餘磅淨餘三千八百零四萬餘磅以股本計之每百磅約獲利四五磅回憶二十年前進項共六千一百二十五萬磅英格蘭威勒士兩處鐵路僅一萬四千餘里美國鐵路共十六萬五千里兩相比較美路固多而英路所載之客以一千八百九十五年計之較美國多二百萬人德國鐵路里數較英威兩處加倍但德路載客僅五萬二千一百萬人而英路竟載八萬一千七百萬人觀英國鐵路每里所獲之利較之德法美爲少而英國商人並無怨言亦可見民情之大順矣 
[縣試尾聲]  
　　金陵采訪友人云本月二十六日爲上元江寗縣試終覆之期黎明時諸童齊赴試院聽點此次塲中只作四小講是以交卷甚速上元題君子學則屢中而後會可以仕江寗題多與人同以五十步方寸之木不柞於人張胡兩大令巧於命題不謀而合均爲各童鵬飛預兆也各童納卷後餉以午膳江寗八　上元更優禮有加特備盛筵佐以美酒以慰諸童數場辛苦諸童中有好坶戰者遂於文塲鏖戰之餘小試其技興高采烈響遏行雲直至一醉𣯀　始各負笈擔簦而散至二十八日黎明頒發正案上元前列李内麔陳光熙汪林蘭徐渤蔣汝中郭後德牛鳳池莊佑仁劉文稱萬汝明江寗前列陸志鈞李應吉胡啓仁金堷元梅兆霈金培坤侯蔭元王光祺何允讓 
[藥庫被焚]  
　　叻報館得澳門來信言二月二十六日之晚約十下鐘時埠中火樂庫被焚其失事緣由迄今尚無從查悉惟知火藥庫與某酒店相近僅存火藥五六百斤當焚燬時但見黑霧迷漫而附近居人未受池魚之禍事後由餘燼中搜得屍身一具初疑爲局内工役後查點各工役並無損失細爲檢認始知死者係外來之人邇來庫中屢次被竊火藥正在疑不能明或卽此人乘間來竊偶遺星火以致焚身亦未可知也 
[維揚火警]  
　　揚州訪事友人函云三祝𤲅東首鴛瓦茅龍簷牙相錯上月廿九日午刻有張姓平房忽然失愼濃烟烈燄頃刻衝霄急卽鳴鉦大聲呼救各善堂水龍洋聞警馳至時束南風甚勁牌坊巷一帶屋宇適當其衝而龍 
 
 

Page 2

 
 
夫不知也經巷内居民將同仁體仁兩龍硬行拉入從空激射得力異常惜水來不湧以致火勢衰而復熾是時前後各井已汲取殆盡祝融氏左衝右突愈覺跋扈飛揚但聞嗶剝爆裂之聲與婦孺喊哭之聲嚷成一片援者正在無可如何之際適城外駐防南字營營官督率健卒數十人如飛而至每卒或肩擔或提桶皆滿𫏎淸泉蓋其意旣由城外而來不使有一人空身行走也立法之善用意之美當時旁觀者卽已爲之首肯各龍得此來源合力噴澆至兩點半鐘始行撲滅事後查點被災者共十一户燒燬瓦屋草屋約二三十間當火熾時保甲總巡徐大令城守營嚴守戎周千戎曁甘泉縣典史戴少尉與某汛弁均先後到塲彈壓至起火之由聞因張姓家止有一老媪守門其時煮菜於釜出外購物不知何以遺火灶外燃著蘆笆致肇此禍左首居鄰雖各無恙然已吃驚匪淺矣 
[供認放火]  
　　前報紀放火述聞一節係得之嘉興采訪友人所述兹復續得手　　劉邑尊已將男婦兩犯刑訊男姓朱名老虎熬刑狡展矢口不承惟婦則已供認與朱私識朱時將正室打駡欲置之死地圩長知之大抱不平欲捆送官衙究辦因之懹恨下此毒手藏火於後門外稻柴中延燒房屋不意竟焚斃男女六人之多此則出諸意外者也吁挾此微嫌釀成慘禍想經供認勢必照例嚴懲但念慘毒之心未必至於如此之甚然則此案或者尚有疑竇乎 
[冷泉判事]  
　　杭州訪事友人函云詁經精舍山長俞蔭甫太史於二月下旬來杭暫寓西湖之曲園因甄别案未發故未開課兹於上月二十日考試二三月望課題爲君子幾解覲禮受舍於朝申鄭注義遂人府四人與司徒不同說舍眞臺賦以處士得道者居之爲韻梓潼文君頌并序石屋嶺乾坤洞訪明人題又孝廉堂於二十二日考三月望課文題夫子焉不學而亦何常師之有詩題賦得　關鶯語花底滑得鶯字五言八韻東方朔射覆連中賦以臣嘗受易請射之爲韻○浙省舉辦開礦之事如衢嚴處紹等府由商人集股禀請試辦者均蒙批准先行採取苗質眞實不虚然後興工衢屬礦務由鹺商某君等集資於去夏舉辦初則採苗甚旺繼乃開挖數洞皆無所用復經聘請礦師另行開掘至今歴時已久而所採無幾不敷開銷虧短甚鉅現擬添招股分再爲興辦俾免功虧一簀之譏據個中人云實因經理不善以致虚耗殊多其言之屬實與否雖不可知然亦切中華人之弊也○浙省製造銀元局購用大號機器一座於上月初八日運解到杭由防軍局撥勇四十名往彼拖帶起岸其小管及零星物件均已拆卸搬運入城總管兩座長約一丈八尺有奇徑口約闊七尺左右一路用車盤輾轉拖行十九日始至昭慶寺前復用頭號駁船一艘由西子湖中裝運至淸波門外碼頭起岸二十日用勇丁拖入城内在局中後垣之下安放因大門尚嫌狹窄兼恐有碍堂屋故擬折後牆運至廠内至機器經過之處觀者列若堵牆俱以得睹爲快惟兩面皆有兵丁差役攔阻閒人故觀者仍不能詳細審視也 
[鄮山滴翠]  
　　寗波訪事人云南門内有木匠某甲三年前經人薦一學徒某乙人頗靈慧工作勤能不一年間已爲入室弟子去年有覓乙爲夥者乙以未滿三年仍留甲處彼中之例學徒未滿三年不取薪糓今春滿期意欲辭歇甲不許延至前月某夜乙又力辭不意頓觸甲怒突拾木料作當頭之棒喝乙昏仆於地不省人事衆夥聞聲趨視甲猶怒目相向乃急扶乙至榻上覓藥灌救久之始醒事被乙父聞知急至甲處與之評理勒令出費養傷甲無奈應允然頭顱浮腫雖延醫療治未知得免性命之虞否○寗郡惡習往往將已許字之女圖賴近聞南門外石及姓嫗生有一女早許近村徐某爲妻尚未成婚而問其年則皆堪生子矣徐涓吉某日將行六禮嫗嫌壻貧意將圖賴徐知之邀集多人乘嫗不及隄防將女搶歸交拜合𢀿次日嫗知其木已成舟反誣徐某强搶女子意欲赴縣控告旋經冰上人出爲攔阻令徐負荊請罪嫗無奈而罷○前月某日傍晚時北門外灣頭捐卡有百官船一艘滿載貨物由鎭海開至卡門前請騐巡役以時適浪急風狂囑俟潮平再騐舟子無奈繫舟熟睡不料潮流漸退船已欹側擱淺移時卽行傾覆所裝貨物盡付東流舟子以爲被巡役停騐所致向捐卡索賠局中不允舟子乃倩鎭海某商客糾集多人前來吵閙局員深恐人多滋事函請鄞縣派差彈壓楊大令聞報之下立卽帶同差役鳴騶親往衆人聞知各鳥散 
[潯陽雜俎]  
　　九江訪事人云上月十八日九江府尹西庚太守考試濂溪書院肄業生童生題所求乎子以事父未能也所求乎臣以事君未能也童題暮春者詩題賦得似曾相識燕歸來得來字○九江官場接到南昌電音悉蔡義臣司馬世俊上年大計卓異奉旨回任候升現奉行知已升補南康府知府准補瑞金縣徐漢槎明府緒昌奉藩憲飭知卽赴新任臨江府王筱初太守之藩在任病故遺缺以候補府孫穉筠太守傳檙署理候補從九許少尹壁委署定南廳下歴司巡檢南豐縣羅坊司巡檢以張介蘭少尹葆和署理○西門外新壩尾女兒街人烟寥落無知輩每於是地演唱花鼓淫戲保甲總局吳儀生明府聞知飭丁往拿拘獲數人枷號示衆若輩或稍知警懼乎○德化縣梁蔭南明府訪得對江所轄之二套口地方亦有演唱花鼓戲者誠爲傷風敗俗之舉當卽飭差拘拿并出示嚴禁○城西鄉吳甲生有一女在襁褓中已許柯乙爲妻乙家中落甲遂悔婚揑稱女已夭亡而暗與唐某爲螟蛉女唐將女撫養成人將婚配矣乙知之興師問罪旋有以調人自任者出爲排解不知可免涉訟否○巿上流氓甚多三五成羣　行於娼寮妓館中動輙行兇恣横上月廿四日有營員拿獲數人送縣懲辦是夜二更後土地祠側又有流氓三人在黑夜中行走適一童提燈而過流氓欲奪取其燈童不允乃交毆之倒拖數十武遍身鱗傷是不可不有以警之也 
[龍眠畫意]  
　　安慶訪事人云徽人有楊姓者談者佚其名年三十餘性好遊蕩而烟霞之嗜尤深妻陳氏美而賢食貧安賤伉儷之間未嘗有　色楊有胞兄某甲操計然術嫂氏亦稱賢德屢勸小郎不可與芙蓉城主爲伍而楊終不聽不得已乃析箸焉先是昆季同居楊卽聘定陳氏曾納聘禮金飾三事待後分居恣意游冶牀頭金盡無可爲生央人與妻母相商取還金飾變賣作本以覔生涯妻母見婿專務下流不允所請且謂女當以了角終身勿使其他日有牛衣之泣爰將金飾易洋銀生息爲日後養老計以致年華廿八尚在閨門女又勤於女紅數載以來鍼　所入積得三百餘金楊之姊念及同胞不忍曠夫怨女力勸其弟戒吸鴉片央冰上人與氏母再三懇商遂於前年得成　屬在吕八街開設雜貨店楊雖不能將鴉片戒除淨盡而癮已稍減店中生意亦　夫婦甚爲和睦去秋曾弄一璋而楊終不能耐苦適遇某佐職赴任需資意欲向人借用洋蚨到任後派以好差卽俗所謂帶肚子者是也楊靜極生動以爲此絶好機緣不可錯過商諸氏措洋蚨一百五十翼與之隨赴任所詎意楊在署中招搖撞騙無所不爲某佐雜聞而惡之卽將洋銀付還令其回省楊恐見笑於鄉里浮沈旅邸四易蟾圓所携洋銀化爲烏有及至行囊如洗不能再留赤身歸來而洋烟已成大癮氏於楊隨任後早將店停歇至此無可如何漸將積資用罄日以代人漿洗衣服爲事得錢以供餐霞資前日爲人洗被而楊忽癮發潛取被面送於質庫氏思無以對人遂萌死志惟所生之子尚在襁褓乃抱至嫂處托其撫養僞言漿洗難以度日擬作乳娘每月可多得數文錢以免委身溝壑此一塊肉惟嫂氏是賴結草之報來生當不虚也言畢再拜平日妯娌素稱和順嫂亦生子其乳頗足見弟婦言詞懇切欣然允之氏含涙而歸不意卽於是夜懸梁自縊次晨始悉氏母相距不遠聞耗奔至抱屍大慟幾不欲生鄰里親族亦莫不爲之灑涙而楊避匿他處不敢見面氏不得已向其兄嫂及姊理論此上月二十四日事也現已經人調處勸其兄嫂從豐收殮然氏之死亦可憫矣○前月二十四日大南門外某荼竃有某甲手抱一歲之嬰孩向茶博士買水孩喜跳舞偶不小心跌入釜中急卽抱起則頭面兩手均已煮傷號哭不止觀者均爲之慘然或勸其抱赴海西藥房或勸其赴西人處求治未知究竟如何○東門外有河窒道名曰長河上月二十一日淸晨有某少年在水栅前見一巨鼈緣栅而上喜而捉之鼈忽翻身入水甲一失足登時占滅頂之凶附近童稚　目覩之越日屍身在小崗窰水中浮起經人撈至岸上買棺收殮標記年貎服色招貼通衢惟至今尚無屍屬認領 
 
 

Page 3

 
 
[赭嶺留春]  
　　蕪湖采訪友人函云蕪湖道袁觀察因聽鼓閒曹來者日衆特仿省垣新章將例差應得供張攺爲課吏膏火已於去冬創設課吏館按季課試藉以辨别人才曾經紀諸本報刻届春季各州縣應解例差經費業已彚繳來轅遂示期於三月十九日舉行春季吏課是日與試佐雜計共十六員凌晨卽肅衣冠趨詣轅下觀察延見於西花廳命題扃試題爲六事以廉爲本論問官員不能講解通曉律意者應得何處分各員濡墨伸紙洋洋灑灑日影未西卽各繳卷而出翌晨揭曉花廳計登超等者四名特等十名一等兩名與試諸君隨衆衙叅當蒙給發花紅超等每名紋銀廿四兩特等廿兩一等十六兩各員領謝而出亦若童子軍中奪得錦標揚揚以歸是雖小試其端然彼南郭先生恃偏師驕人者不免驟失所恃矣○總辦蕪湖保甲楊若臣太守蒞蕪數載歴著勳勞近因冬防奬案蒙撫憲行司註册酌委厘卡優差一次甫於前月之望奉到行知赴省禀謝卽蒙藩憲于方伯委以華洋鎭厘卡差使旋奉委札定於日内到差所遺蕪湖保甲總辦聞撫轅已另委補用府候補同知龍伯鸞司馬鳳標接辦約四月朔日左右可以蒞蕪接事矣○前報紀蕪湖某錢莊主之子偶然遊戲博塲被迷龍神所惑輸去萬有餘金除現兌若干外下欠之銀則立借劵俟乃翁見背後如數歸償兹聞莊主之子自知無面歸見江東父老乃卽遠避他方事經匝月乃翁聞悉以子雖不肖而同賭諸人亦干未便擬鳴諸公庭旋有魯仲連其人者運粲花之舌勸以訟則終凶矧同賭皆豪門貴胄談何容易不如薄具六百金爲壽將令郎所出借劵購回銷毁亦可免他日糾纏莊主自知不敵從諫如流將劵購回閱之中有句云俟他日靈前聲響　母淸償阿家翁讀未竟卽氣衝斗牛謂人以我爲兒孫馬牛逆子竟直以我爲孤注於是馬牛孤注四字傳遍人口聞者無不爲之捧腹也 
[潤州近事]  
　　鎭江采訪友人來函云永祥錢莊被盜刼去銀五百餘兩已紀前報兹保甲總局劉照靑大令出有賞格云爲賞緝事本年三月二十七日初昏時候銀山門大街永祥錢莊内被盜一案事主開明失單報案本委當卽會同營局飛追該匪遠逸未獲除失主文生恩錫禀訴前情請緝外合亟懸賞緝拿爲此仰軍民各色人等如能破得此案贓盜全獲者奉府憲彥面諭審實當堂賞洋一千元由本總局領給决不食言並不拖累須至賞格者賞格甫懸卽於三十日下午拘獲緣盜匪一人從高資鎭經過縣署馬快見其形跡可疑知非善類各執利器四面兠拿匪見勢不佳卽開放洋槍欲乘機逃逸馬快等奮不顧身上前拘獲並在身畔搜出茶晶眼鏡一副洋銀十餘元係永祥贓物遂押送縣署大令升座花廳嚴鞫問以姓名答稱姓劉名十子供認行刦永祥一案尚有同黨十二名現在奔牛鎭分贓大令遂飭差雇舟並派城守營兵十餘名馬快二十餘名帶同劉十子由皇華亭碼頭登舟赴南鄉奔牛鎭嚴拿想不難悉數擒獲也○鎭江之東離城六十里有地名順江洲一小巿集也洲有某姓家頗饒於資上月二十八日二更時分忽來盜匪十數人明火執仗破門行刦約計失去衣飾洋銀共百餘金事主喊救被傷一手餘人皆瑟縮如蝟不敢聲張任其飽掠呼嘯而去次日開單報縣求請勘騐邑尊王伯芳明府履勘之下卽飭通班捕役上緊蹗緝然鴻飛冥冥未識果能破獲否 
[縣示照登]  
　　特授上海縣堂黄爲出示嚴禁事據内河船牙陳瑞生錫金帮船户顧長興等呈稱竊官牙專司經管内河各帮船户安分停泊毋許滋事身顧長興等前因錫金兩邑米船來申雖經錫金公所董事派人經理船户前因不安本分爭檔滋事深恐肇禍曾於前年七月初三日環求示禁卽蒙批候出示嚴禁並移水利局隨時派丁稽查等諭自奉示禁並移局查禁後彼等斂跡多時頗稱安靜船商感戴孰料碼頭告示已雨淋風殘致不知法度者又敢恃强插檔以致生釁屢次理遏不聽近竟有划子船韓和尚妻女棍杏妹遇有爭端彼卽佯爲解勸勒詐分肥漁利逞强欺弱各船户殊難安業並至公所借燈爲名吵擾求請移局示禁押逐女棍等情到縣據此除批示並分移水利巡防局隨時查明送究外合行出示嚴禁爲此示仰該錫金兩帮糧食船户人等知悉此後爾等船隻抵埠祗准先後挨順停泊各安本分不准再有糾衆爭檔恃强逞兇滋生事端以及勾串女棍拆梢索詐倘敢故違除由局派丁隨時查禁外並許該公所司事人等隨時指名送縣嚴究决不寛貸各宜凛遵毋違特示 
[春賽一志]  
　　昨爲滬上西商春季賽馬之第一日和風扇煖菊塵不揚十里圍塲沙平草淺日方卓午繞塲木栅外香車繡𨏥早已如水如雲杏子衫輕桃花扇小彼通蘭訊此逗蕉心錦簇花圑天壤間幾無此艷麗矣西人之無所事事者更賃屋設博塲骰聲丁丁然與車聲轔轔然蹄聲得得然相應答酒家胡復以葡萄佳釀勸客輕嘗風吹柳花滿店香眞覺别饒情味鐘鳴二下駿足齊飛直至日下西始山各興盡而返是日共賽十次第一次十八馬太古洋人湯墨林爲首第二次十三馬馬立師爲首第三次二十三馬又湯墨林爲首第四次十馬祥茂洋人六勃生爲首第五次九馬又湯墨林爲首第六次八馬會德豐哥夫爲首第七次十一馬顺全隆洋人爲首第八次九馬怡和寫字人爲首第九次二十馬六勃生爲首第十次十馬又六勃生爲首 
[機器被焚]  
　　楊樹浦華順紡織局招集女工畫夜工作尚屬不敷所用其銷路之廣可以不言而知前晚十二點鐘後局中軋花廠忽然失愼其時正作夜工工人急取號筒吹之局中原備有皮帶及救火夫役一聞告警奔入救援總辦以下督率各夫役吸水狂噴得卽息滅祗焚去軋花機一架餘均無恙亦不幸中之大幸也 
[命案糾葛]  
　　張永林被張瑞華等戳傷身死一案經黄愛棠大令詣騐訊供曾紀本報前晚大令升堂覆訊地保陳掌林供稱張瑞華張炳華向以撐舟爲業與在案之馬裕春向來安分惟陸掌華張掌華兩人則素行無賴陳土生素不相識不敢妄供肖月二十三日張掌華等多人向張瑞華訛詐洋四元二十四日馬裕春等六人至張永林處是日夜間永林卽被人戳死至何人行兇不知其細前堂奉諭緝拿後張掌華等都已避匿現求寛限當將彼等獲送案下陸掌華供稱上月二十日張掌華命小的給信與張瑞華未經允許後遇瑞華之母言欲向小的商說一事故於二十三日至瑞華處後見掌華等多人蜂擁而來詐去洋四元嗣掌華令小的去邀永林土生因至永林店中飯畢偕同渡浦至楊家渡地方如何被人戳死實不知情馬裕春供本地人向爲扛夫二十三日陸掌華等至張瑞華家小的曾經同去至二十四日之事小的一槪不知張瑞華供二十三日陸掌華等先後至小的家稱張掌華欲向小的借洋如其不允當拖出毆打小的意欲赴局控告後由母親許出洋十元先付四元餘約於越日付淸及至明日三下鐘陸等又來適小的不在家中至九下鐘時又來卽給以洋銀六元不意又欲加洋五元小的不肯被將物件打毁小的畏其兇横逃出呼喊衆人畢集互相扭毆至於永林被何人戳死實不知情求鑒張炳華供本地人住陳家行瑞華是胞弟陸掌華係著名流氓永林之死不知底細陳土生供與陸掌華素不相識聞係流氓糾葛之事然並不知情張顧氏供兒子永林被張瑞華戳傷身死反誣兒子帶刀行兇求請究辦張永生供稱永林實未帶有兇器大令謂張炳華於三日中務將此事訪明究被何人戳死張顧氏具結備查候查明兇手再行究辦陸掌華收禁馬裕春陳土生張瑞華押候再行研訊地保陳掌林著責四十板押候備質 
[總巡巡路]  
　　昨日午後三點鐘時辦理城廂内外保甲總巡兼辦淸道局務鍾受百明府督帶地甲勇丁至南巿六鋪巡防南局會同局員鍾偉臣尹自高巷頭小石橋新碼頭直至萬裕碼頭巡綽見途中穢物堆積如阜因責令地甲著打掃夫赶卽掃除其　榻店之將松木任意抛街心者亦著迅　移進如違立提店主究罰 
[償疑續聞]  
　　昨日本報　門龍書院肆業生項明經被竊一案由上海縣黄大令酌償洋銀二百圓兹悉所償之欵實係一百五十圓蓋 
 
 

Page 4

 
 
因明經以竊贓逾貫月餘未經破獲函請大令飭捕嚴緝如於三月杪限内破獲願以失欵分半賞給大令允之遂由捕役措集洋銀若干又由大令撥欵湊齊一百五十圓於上月三十日交明經收領 
[洋人無理]  
　　前日爲禮拜之期滬上各馬頭並無貨物裝卸虹口公和祥馬頭有太古洋行由外洋來滬之藍烟筒大輪船名烏理師者於此下矴有山束人之賣解者在馬頭上搬演戲術圍而觀者甚衆烏理師船上人亦有憑闌遙望者賣解者持楊梅二覆以椀取凉帽蓋之口講指畫故作詼諧謂此事實難須請教師助我忽來一俗所謂馬頭鬼者一言不發舉棍將椀碎之并取其銅鉦以去賣解者惶急連叩其首馬頭鬼若弗見也者旁觀之二三西人憐之給以小洋銀數枚而後去烏理師船上觀見者馬頭鬼無理已甚亦皆翩然而入不復縱觀按禮拜日非辦公之時賣解者貧困可憐祗藉此以圖餬口在西人方欲一觀幻蹟而馬頭鬼竟若此之肆意横行恐非出自馬頭主之本心實狐假虎威者階之厲耳 
[糾黨逞兇]  
　　譚國香向居引翔港開設鐵店素喜與流氓爲伍前日至楊樹浦如意樓茶肆啜茗樓下設有餅攤譚呼餅師送餅數枚偶以給費細故兩相口角經旁人解勸而散譚以爲未得便宜至晚忽糾集十餘人突至餅攤尋仇將攤主順發攤夥丹陽人某甲揪住兇毆順發雖乘　遁出而甲則被傷甚重喘息如絲勢將就斃隣右見肇禍端將譚扭交某號巡街捕以肇事處在租界之外轉送至巡防局看管受傷之夥亦舁送局中請騐鄭厚餘二尹詰問之下飭地甲王阿大奚松亭將原告指控之兇手九人一併拿案再行核辦 
[反目輕生]  
　　江北小工江阿二携妻某氏僑居裏虹口寳昌繅絲廠之後前晚江工畢回家偶因細故與妻占反目之爻繼復扭而毆之妻大遭其困正如雨打梨花不堪狼藉以致忿不能平潛購鴉片烟膏一盒背人呑服幸家人察知尚早舁往同仁醫院求救醫生灌以吐藥得以一嘔而愈不致月缺花殘亦云幸矣 
[上海巡局瑣案]  
　　日前南市恒生碼頭恒生廣貨店失去衣飾約値數百金因卽報知保甲總巡鍾受百明府明府飭十六鋪中局委員李蘭史二尹迅傳該叚汛捕陳金諭令嚴行跴緝勒限破獲昨日二尹以陳捕玩愒悞公飭將夥役阿昌帶案叱令從重笞責一百板勒限十日内務獲贓賊如再延玩定干血比○前日船户金安雲之夥邢了頭被無賴朱掌華朱文華等三人簇擁至南市王家碼頭登三存所開老虎灶詐去洋銀一圓數角昨日訴知十六鋪地甲經地甲禀明局員李二尹請爲辦理○前晚十六鋪巡防中局勇丁巡至南市恒生馬頭新街拘獲設攤擲骰之賭犯周福全禀請局員李蘭史二尹研訊周供稱小的係本邑人年一十有八家住恒生馬頭向以提籃售水果爲生今日至行中買貨未得母親年已五十有六全賴小的供養不得已在街頭設骰攤以博蠅頭之利二尹謂爾何以深夜誘人賭博供稱小的日間不敢違法故於晚上設攤二尹判令笞責一百板著具呈攺過切結然後交人保釋○局差羅福之弟裕生日前至本城𥲑笠橋某錢店中借端滋擾經人勸解始寢事後被總局鍾明府訪悉將裕生帶案詰問裕生一味苦求明府飭責一百板以儆 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒二十三年三月二十日京報全錄]  
　　宫門抄○諭旨一道錄前○川督鹿奏三瞻肅淸凱撤兵丁在途滋事請將各統帶官分别交部議處片　湖督張　奏報鄂省被災情形曁竭力籌欵赶辦上下游工賑緣由摺○江督劉奏籌議整頓厘金片○豫撫劉奏留員勘辦鐵路事宜片○三月二十日兵部太常寺太僕寺八旗兩翼値日無引見○興伯會章榮惠明秀各假滿請安○閩粤南澳鎭總兵潘瀛到京請安○光公請假五日濟澂請假十日悳齡曾銜預備召見○兵部奏派軍政之王大臣派出端王載瀛熙敬敬信英信溥良希朗阿德魁○又奏派查齋派出秀吉敬昌英信彭壽玉璋色楞額灃深明安○召見軍機　潘瀛　悳齡曾銜○本日皇上升文華殿法國使臣施阿蘭覲見○○鹿傳霖片再查三瞻地方收回軍務一律肅淸當經飭令提督周萬順將所統四營一併凱撤隨卽陸續拔隊入關壽字副中長勝中右二營耇後行抵打箭鑪廳惟周萬順因料理經手事件所帶新健營勇丁開拔少遲尚在關外詎入關勇丁輕聽謠傳妄謂前督臣琦善昔年攻剿瞻對陣亡之兵明正土司每名給燒埋銀五十兩輒謂此次用兵情事相同亦欲向該土司索取賞需年前十月十九日竟有勇丁十人未穿號褂前往土司行館滋閙索賞該土司館内人等出向口角該勇丁等不服禁阻一擁而入打毁門窗器具毁傷僕從乘便攫取陳設等物比及該廳文武及各營管帶官馳往彈壓該勇丁業已散去臣接據禀報當以明正土司平日尚屬恭順此次各營出關轉運糧餉供應烏拉一切甚爲出力令被凱撤勇丁無端優害實屬旡妄之災而各三營哨各官事前漫無約束尤屬紀律不嚴亟應認眞查明從嚴懲辦當飭該廳文武安慰明正土司一面將各營營哨各官摘去翎頂勒令查明滋事勇丁交出懲辦並飛飭周萬順迅速入關認眞查辦旋經查明實係壽字副中營内勇丁蕭玫其莊九峯爲首滋事蕭玫其畏罪潛逃當卽由周萬順訊明先將莊九峰已正法梟示飭拿蕭玫其拿獲嚴辦並將附和之勇丁等查究分别究懲責令各營官將毁失之物分别賠價現在明正土司照常恭順支差案已完結管帶壽字副中營新保簡放提督李章約束不嚴應請交部議處新保免補都司儘先補用遊擊朱蘭亭請將保案撤銷李章本係雲南營員前經臣奏調來川今帶勇約束不嚴難期得力應仍咨回雲南原標補用又查補用副將陳立綱狡猾欺飾管帶長勝副中營出關所部勇丁多爲缺額致將所領軍裝器械無人攜用在省垣鑪城内兩處任意存寄實屬玩視營務現已將該員撤換查該員前隨周萬順攻剿瞻對立功經臣保奏請以總兵遇缺簡放並請敕部撤銷保案以示薄懲該員本係甘肅副將前次來川投効經臣奏留應令仍回甘肅原省補用不敢以保留在先稍涉廻護除咨部查照外理合附片具陳伏乞聖鑒訓示謹奏奉硃批著照所請該部知道欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲陳明湖北宜施鄖三府被災情形曁竭力籌欵分别赶辦上下游工賑緣由恭摺仰祈聖鑒事竊臣等前因湖北地方被災甚廣擬請截留漕米及運費以充工賑電逹總理衙門代奏欽奉諭旨飭由户部議覆奏蒙恩准截留當經户部電覆並咨行到鄂立卽欽遵行司轉飭各屬曉諭小民渥荷皇仁莫不同深感戴惟户部原奏内稱查該督等上年奏報各屬成災輕重情形摺内僅有安陸荆州荆門漢陽等處其宜昌施南鄖陽三府災情未據先行勘報請飭該督撫勘明補行陳奏並將因何漏未勘報之處查明聲叙等因臣等伏查湖北上年夏間山水蛟水同時陡發接値秋汛江漢又復疉次盛漲勢極洶湧泛濫甚寛致將黄州德安安陸荆州漢陽荆門等府州所屬地方先後被淹堤垸多有漫潰臣等曾將籌辦工賑情形隨時奏報其宜昌府濵江地方被淹亦於陳報秋災摺内聲明在案至施南鄖陽二府屬境皆係山陬宜昌府屬亦多磅山之地塺來產稻較少民食以包榖芋薯爲大宗上年秋霖爲患雜糧雨漬當經飭查僅止歉收尚未成災詎意交冬以後仍未暢晴陰　日久至所收之糧未能曬晾又復霉爛所餘無多山鄉僻遠運岅難到以致各處民食同時頓缺時届嚴冬飢寒交迫災象始顯該三府三僻窵遠所屬距省皆係　千數百里最遠有至二千里者禀報到時已在歴次奏報以後臣等因其災傷驟値爲初料所不及誠恐拯救稍遲貽誤非淺故一面撥銀委員馳往查勘一面由電先行奏聞請截漕糧賑撫至其災情接據委員曁地方官勘報以宜昌府屬各州縣贊施南屬之建始恩施咸豐來鳳鄖陽府屬之保康房縣竹谿等縣爲最重餘雖稍次情形亦不甚輕所幸先因該處歉收於秋冬間曾經籌欵購米以備平糶迨據報災卽行飛檄嚴催均已陸續赶到分撥散賑災黎可資補救兹蒙聖鑒俯准截漕並經臣等馳電懇商各省督撫臣皆不分畛域誼切救災各先籌墊銀兩匯寄來鄂以待勸捐歸欵已於宜昌府設立賑務總局飭派現辦宜昌土稅局湖北候補道趙濵彥現辦宜昌川鹽加抽局江西候補道惲祖祁督辦宜昌施南三府曁與宜昌毗連之鄖陽府屬保康房縣迤南等處賑務惟施南山深地廣拊循不易且界連川省尤虞游民痞匪乘間句結混雜生事稽察彈壓亦關緊要查宜昌鎭總兵傅廷臣樸實耐勞辦事勤懇施南本係宜昌鎭所轄並照會該鎭馳赴施南境内會商地方官設局督辦其距宜昌較遠之鄖陽府屬各縣另派湖北候補道張煜林馳往督辦並委漢陽府知府余肇康在於漢鎭設立該三府賑務分局專司購糧分運接濟勿使遺乏其濵臨江漢各潰隄亦早經勘估委員興修招集災民以工代賑刻下各屬災黎因各州縣應修堤垸甚多均分赴各工就食其距工較遠及老弱不能赴工者亦酌量給賑地方尚屬安謐堪以仰慰宸厪惟是災區甚廣工賑兼籌上游山鄉之賑道遠運艱下游水鄉之工堤多期迫皆係刻不可緩用欵實屬浩繁百計籌挪不敷尚鉅惟有派委妥員分赴各省設法勸募捐欵多方湊集務使源源接濟免誤急需臣等當督同司道切飭印委各員激發天良認眞經理總期賑有實惠工無虚糜以仰副聖主軫念災區子惠元元之至意所有湖北宜施鄖三府被災情形曁竭力籌款分别赶辦上下游工賑緣由謹合詞恭摺具陳伏乞皇上聖鑒謹奏奉硃批該部知道欽此○○劉坤一片再前署督臣張之洞籌議整頓厘金擬將江寗所屬各府州縣及徐州等處厘金專任江蘇候補道程儀洛總辦此外金陵木釐局皖南茶厘局蕪湖米厘局均統歸該員督飭總辦以一事權試辦兩年如行之無效再照舊案辦理奏奉諭旨允准咨會到臣當經轉行該道通盤籌畫妥議詳辦在案伏查江寗所屬各厘局分布徐州安徽等處地方極爲遼闊平時各派專員就地督辦尚慮耳目難周稽察匪易若如張之洞原奏專派一員督理各該局卡散布兩省縱横千有餘里更慮鞭長莫及當此庫储奇絀需餉浩繁無論京恊各餉均關要需且部派爲數甚鉅一經届期刻不容緩全賴各項釐金以資挹注度勢揆時實未敢輕爲嘗試現擬擇要整理庶用志不紛考核可期周密查皖南茶厘局距省較遠收數未能起色茶斤一項又爲中國大宗商務銷暢則課裕弊絶則利生一切培植採製之法均須精爲考求該道程儀洛究心時務辦事精詳應卽派令接辦茶厘局務俾得專心整頓以收實效除札委該道前往認眞經理並分飭各釐局各盡職守實力稽徵嚴核比較毋任稍有弊混外理合附片陳明伏乞聖鑒謹奏奉硃批知道子欽此○○劉樹堂片再竊准吏部咨以南汝光道朱壽鏞於光緒十五年四月補授已六年俸滿行令給咨送部引見等因當經轉行遵照應卽委員接署以便朱壽鏞交缷北上惟現値勘辦蘆漢鐵路取道河南正由該道駐剳之信陽州人境節淮督辦鐵路大臣盛宣懐曁直隸湖廣督臣來　派員曾同洋工師逐程查勘行將抵豫沿途水陸有地方官照料保護而南汝一帶民情浮動事屬創始須得監司大員鎭禍其間方足以昭愼重查該道朱壽鏞在任有年平日　飭撫綏心精力果情形熟悉資望允孚正資控馭彈壓未便遽易生手相應仰懇天恩俯准朱濤鏞暫緩赴部引見一俟鐵路事有就　卽行給咨北上不任稍延爲此附片具陳伏乞聖鑒訓示谨奏奉硃批著照所請吏部知道欽此 
 
 

Page 12

 
 
[光緖二十三年三月二十一日京報全錄]  
　　宫門抄○諭旨一道錄前○缺單○陜撫魏奏爲遵照部議籌辦裁勇節餉摺○毅軍提督宋○奏爲裁勇節餉並核定月餉數目摺○桂撫史奏爲署理知府片○二十一日刑部都察院大理寺侍衛處値日無引見○莊王錢應溥各假滿請安○胡燏棻前往天津請訓○恩普請假十日○椿壽續假十五日○麟德羅文彬預備召見○召見軍機胡燏棻麒德羅文彬○三月分缺單主事刑部浙江司鄭炳麟升通判湖北宜昌沈彤丁知縣甘肅文縣韓景琛會寗謝元洪俱近雲南河西謝懷宣廣西來賓唐宗海湖北蒲圻文逹順天文安張琨俱丁浙江富陽劉能繼修墓四川岳池黄禧祖修墓巡檢江西寗都袁道宏丁典史福建崇安周錫琮革○○頭品頂戴陜西巡撫臣魏光壽跪奏爲陜省防練各軍勇數餉數遵照部議體察情形再行酌量裁减恭摺仰祈聖鑒事竊臣接准户部咨開光緒二十二年二月十六日具奏陜西防練各軍仍須實力裁併一摺奉旨依議欽此抄錄原奏咨行到陜臣遵查上年奏設防軍馬步砲隊十八旗合標營爲三十營旗係體察情形與督臣往復商定以謠傳民情尚未大定陜省西北處處毗連甘境南則界川楚會匪出没無常防務未可稍鬆去冬漢中屬高彥發楚玉等滋事一案雖經立時撲滅仍應嚴爲巡緝且從前防練各營餉數參差營制不一兵勇徒取充數難期得力臣攺設防軍一切營制餉章悉以光緒九年甘肅奏定章程爲準固不敢顺循積習亦未敢虚糜度支部臣原奏内稱應裁長夫四百九十二名查前次摺開馬步砲隊每旗官設夫十名每哨官設夫二名原以該員弁等使用需人不令勇丁供役馬隊每兩名合給馬夫一名亦以勇丁逐日操防不能兼任雜事且馬隊未設勇今若將哨隊各夫悉數裁撤則伙食柴薪喂養等役勢必全資勇力隊伍何能整飭習練何能專精查○軍坐糧旗章馬隊每旗設夫二十餘名步隊每旗百三十餘名此次所設各旗長夫己屬切實核減似不必一律全裁致以勇丁提充轉滋流弊此項長夫擬請毋庸裁撤又原奏内稱步隊較楚軍旗制每旗歲多銀八百八十八兩馬隊每旗歲多銀一千一百六十餘兩查前次奏定兵勇餉　聲明照甘肅奏定章程毫無增益惟各旗薪公等較楚軍坐糧旗制爲數稍多亦因旗官薪公太薄辦公不敷不得不稍示體恤兹部臣令酌　　　卽於旗官薪工項下步隊每旗裁去文案賬友書識等每月薪水銀四十八兩計歲裁銀五百七十餘兩馬隊每旗裁去文案賬友書識等拇月薪水銀四十二兩計歲裁銀五百餘兩又餘馬價裁銀二百八十餘兩合共歲裁銀七百八十餘兩總計馬步砲隊歲可節省銀一萬一千二百餘兩此遵照部議悉心稽仍留各旗長夫酌裁公費之實在情形也又原奏内稱陜丁甘肅二省向來設立砲隊營旗旣係防軍並無戰事似不　遽請添設等語查開花砲隊原爲軍中利器前督臣左宗棠用兵關隴及此次援甘各軍均得砲隊之力現在陳南各省於槍砲一藝無不極力講求誠以西洋砲大法制精密必平日練習純熟方能得其妙用非若刀矛火槍肄習較易也陜省地方緊要砲隊似不可少且上年湘軍西來由南北洋購買各種快槍大砲欵項甚鉅若長此擱置局中不藉操演以洗擦之竊恐日久銹澀利器轉成廢物尤爲可惜現在所設砲隊一旗均係練募精壯令熟手勤加　　冀漸次推廣藉固邊防而備緩急其餉數均照步隊章程祔添教習及機器匠砲馬等項加費亦屬無幾擬仍請毋庸裁撤至原奏陜西防練各　旗並商州協回兵一起北山防勇製造善後局等费仍須實力裁併統計每年無讑有閏無閏總不得逾四十四萬之數以示限制等因陜省餉項光緖十七八九二十等年無閏歲估銀四十七萬餘兩有閏估銀五十一萬餘兩祗二十一二兩年歲估銀四十四萬餘兩而　興軍月餉仍屬另估蓋永興軍原係陜省防軍上年赴甘防勦復添募鎭安五營其鎭安軍月餉亦係另估二十二年餉數實開支八十三萬餘兩嗣甘省肅淸各軍陸續裁撤陜省所留各營僅堪勉敷分布餉數亦與二十一年以前不相懸殊臣審度情形復與督臣往復電商實難悉遵部　惟綜核餉糈仍必力求撙節兹於無可裁減之中再四酌裁查撫標練軍步隊四營額勇二千名擬裁去二成正勇四百名計每歲節省八千四　餘兩延榆綏鎭標練軍四營額勇二千名該處現已另派馬步防營兩旗扼紥尚敷分布擬將該鎭四營攺爲四旗計裁正勇五百二十名歲共節省銀一萬一千四十餘兩北山各屬防勇口糧歲需銀二萬六千餘兩擬歲裁銀一萬三千三百餘兩統計標練各勇口糧每歲已裁减銀四萬四千餘兩以後歲餉實共需銀十七萬餘兩應請作爲定額前支餉數已通知各營旗均截至三月底止從四月初一日起照攺章程發給此又遵照部議再行酌裁營勇節省餉項實在情形也從此餉章劃一營伍整飭庶一兵得一兵之用於地方實有裨益且現在華州各屬開濬河渠全用民夫力有未逮故令各旗勇丁於操防之外兼作重要工程通盤合計所省已多臣明知時局艱難但能稍可節省何敢意存固執惟時勢所迫有礙難悉遵部議一律遽裁者不得不縷蜥陳之僅將商定數目繕具淸單恭呈御覽仰懇天恩飭部俯淮以顧邊防臣爲整頓營伍起見是否有當謹會同陜甘督臣陶模恭摺具陳伏乞皇上聖鑒訓示謹奏奉硃批户部議奏單併發欽此○○總統毅軍革職留任四川提督奴才宋慶跪奏爲遵覆奴才軍營裁撤六營復核定月餉數目恭摺仰祈聖鑒事竊奴才於光緖二十二年十二月初二日奏請裁撤六營約計每月可節出餉需銀一萬九千餘兩等因奉旨該部知道欽此准户部咨稱查該軍所部共計三十營一哨每月餉需銀十萬四千兩以每營核計餉數每月約需銀三千四五百兩現旣裁撤六營應每月减餉銀二萬零四五百兩何以營數與餉數不相符合等因咨行前來伏查奴才月領豫餉二萬四千兩部餉八萬兩共十萬四千兩以三十營一哨匀分誠如部咨每營約需銀三知四五百兩以裁撤六營核計每月應减餉銀二萬零四五百兩惟奴才自成新毅軍時奏請均照淮軍章程支給仰邀恩准每營月支正餉銀二千八百九十二兩二錢柴價銀一百六十兩長車餧養銀一百兩共祗月支銀三千一百五十二兩二錢實無每營月支三千四五百兩分统三員帮統三員共六員公費長夫銀九百兩各臺局員弁薪水工食等銀四千兩皆在每營月支正餉柴價長車餧養共銀三千一百五十餘之外奴才裁撤六營若但計正餉柴餧養三項每月祗應减銀一萬八千九百十三兩二錢又裁統領一員公费長夫等銀二百六十兩實月减一萬九千一百七十三兩二錢至衣總統分統公費並各臺局經費則責任如故自應照常開支未便隨同核减此奴才前奏裁撤六營每月可節省餉銀一萬九千餘兩之實在情形也今部咨以奴才裁撤六營每月應减餉銀二萬零四五百兩係將總統分統公費及各臺局經費並購辦軍火等項併入計算是以與前次奴才所奏每月節省一萬九千餘兩之數不同惟念奴才受恩深重際此庫欵奇絀自當權衡緩急力求撙節今按新毅軍十五營核計每月餉應支銀四萬七千二百八十餘兩又劃補豫餉九營不足之數四千餘兩總統分統公費長夫一千二百四十兩各局員薪水局用約四千兩以每月請領部餉六萬兩約餘銀三千四百餘兩以之購辦操演軍火更換鍋賬等項以及軍費等用尚虞不敷擬再於奴才公費每月减支銀三百兩各局所薪水局用减支銀數百兩以符每月節省部餉二萬之數此外實無可再减計自二十三年三月初一日住支六營口糧之日起每月實减部餉二萬兩以後按月應在户部請發庫平餉銀六萬以資餉需伏乞　下户部查照辦理所有軍營裁减六營後核定月餉數目緣由恭摺伏乞皇上聖鑒訓示謹奏奉硃批户部知道片併發欽此○○史念祖片再桂林府遺缺知府沈維誠前經臣請以慶遠府知府員缺補授在案尚未奉准部覆該員現已到省應飭先赴署理以重職守據藩臬兩司曾詳前來除檄節遵照外理合循例附片陳明伏乞聖鑒謹奏奉硃批吏部知道欽此 
 
 

Page 13

 
 
[光緖二十三年三月二十三日京報全錄]  
　　宫門抄○諭旨三道錄前○浙撫廖奏爲拿獲首要會匪訊明就地正法摺○豫撫劉奏爲創建機器廠房指提專欵應用摺○又奏爲提督展緩陛見暫留署任片○浙撫廖奏更換管帶員弁片○吉林將軍延奏遴員接署知縣片○又奏甄别知縣試用期滿留省補用片○二十三日内務府國子監正黄旗値日無引見○鍾公承侯各假滿請安○福森布續假十日○李中堂續假一個月○召見軍機○皇上明日辦事後至頤和園皇太后前請安後駐蹕○○頭品頂戴浙江巡撫臣廖壽豐跪奏爲拿獲首要會匪訊明懲辦請旨准將出力員弁擇尤酌档以示獎勵恭摺仰祈聖鑒事竊查浙江嚴州府屬之分子縣僻處深山土著稀少外來無籍之徒借墾荒爲名相率　集良莠莫辨巡緝難周節經臣委員會縣編查保甲並飭地方文武認眞緝捕在案旋因訪聞該縣有匪徒散放飄布糾集黨羽謀爲不軌情事據該府縣禀報隨派候補副將叚生福酌帶郴軍右營哨勇馳往扼要駐紥嚴拿首要解散脅從一面委令試有府經歴張大鏞攺裝易服濳赴該縣密查訪悉首要祝炎明王大麻子等徒黨分布行蹝飄忽經臣飭據叚生福等購覓的綫督率弁勇於石浦地方將該匪祝炎明緝獲解省並先據署分子縣知縣方家榖報獲何世其卽何瞎子一犯起獲飄布多張查騐上有五太山忠義堂等字樣詞意悖逆另獲藍色巾布蓋有僞印數顆訊據供認係王大麻子爲總堂老大該犯聽從入會領受飄布一百數十張輾轉糾人潛圖滋事不諱批司提省審辦旋據已故孝豐縣知縣胡交淵於該　地方將王大麻子緝獲一併解省委審據各供認祝炎明爲禮堂老三王大麻子爲總堂老大何世其卽何瞎子爲坐堂老三散放飄布糾邀多人大會約期舉事屬實開錄供招禀經臣批飭查照懲辦會匪章程將祝炎明王大麻子何世其卽何瞎子三犯卽行就地正法梟首示衆以昭炯戒並有緝獲情罪較輕之金玉志黄兆海兩名及訊供未定應行待質之李元明一犯分别酌擬監禁俟緝獲逸犯李有才等質明辦理伏查該匪祝炎明等胆敢開立山堂糾衆入會圖謀不軌若非立時翦除必致黨與蔓衍爲害地方今幸在事員弁獲辦迅速消除隱患洵屬異常出力著有勞績可否仰懇天恩俯准臣擇尤酌保數員以示獎勵之處出自聖裁除仍飭嚴緝逸匪李有才等務獲究辦外所有拿獲會匪首要出力員弁擬擇尤保獎緣由理合恭摺陳請伏乞皇上聖鑒訓謹奏奉硃批知道了准其酌保數員毋許冒濫欽此○○頭品頂戴河南巡撫臣劉樹堂跪奏爲豫省創建機器廠房製造軍火指撥專欵應用以濟要需恭摺仰祈聖鑒事竊臣於本年正月十三日附片奏陳委員赴滬購辦機器懇請免稅情形欽奉諭旨允准轉行欽遵在案兹據委員購運軍火機器及建廠物料到省卽飭先行修建廠房所有鳩工庀材一切事宜需用甚鉅亟須指籌專欵以免作　俄延查釐稅局有罰存洋藥漏稅一欵計銀三萬九千二百兩零除照章酌提充用外實存銀二萬七千九百兩零經臣於光緖二十二年十二月十五日具摺奏明另儲聽候撥用欽奉硃批該部知道欽此現在籌辦機器修建廠房係爲製造軍火而設以本省不常有之欵應本省不可緩之需挹彼注兹無俟借資庫帑由善後支應局司道等詳請奏咨前來除咨部外臣仍當督同司道嚴飭辦工委員核實支銷以節糜費所有創建機器廠房指提專欵應用緣由理合恭摺具陳伏乞皇上聖鑒敕　　案施行謹奏奉硃批該部知道欽此○○劉樹堂片再署歸德鎭總兵事記名提督武朝聘已蒙簡放南陽鎭總兵自應卽卸署任循例陛見前赴新任惟查歸德鎭屬毗連直東江皖四省爲豫邊最要之區盜風素熾年來鄰氛不靖屢有匪徒倡亂摧琢豫疆雖旋就盪平而人心依然浮動防豫未敢稍鬆該提督帶勇駐劄該處有年聲威久著此次受事雖僅月餘盜匪懾於積威因之歛迹地方賴以又安營伍兼加整頓成效漸見且邊要重地亦未便遽行易人相應籲懇天恩俯准武朝聘展緩陛見暫留署任以資得力一俟布置大定再令請旨遵行臣爲裨益地方起見是否有當謹附片具陳伏乞聖鑒訓示謹奏奉硃批著照所請欽此○○廖壽豐片再案准部咨光緖十五年十月二十八日奉上諭各營如有更換管帶員弁或移札他處著隨時奏聞等因欽此欽遵在案兹查威勇中左右前後五營次第裁撤遣回廣東原籍並將乍浦　　砲臺槍隊四棚裁撤歸農提標練軍中旗副中旗遣撤歸伍以節餉項又總兵劉天興管帶親兵中營調防鎭海除歸提督就近節制所遺缺該　原統台州親兵前後左右副左副右六旗歸海門鎭總兵陳濟淸接統又總兵郭榮桂所統楚軍寅字全軍及兼帶中營　委總兵馮兆金接統兼帶又候補道丁彥另有差委所遺護軍四旗内前左二旗攺歸副將李成林右旗攺歸定海鎭總兵余朝貴後旗攺歸　兵馮兆金妥别統領節制並將該道兼帶之護軍中營攺委候補知縣李續祜管帶又副將李成林原統之親兵右旗攺歸叅將雷芸貴統領　管帶楚軍右旗守備沈平和因病請假調委原帶親兵右旗遊擊劉祥峻接帶並令候補都司許忠德接帶親兵右旗又原帶定標靜安新勇營游擊黄文琮調署海標遊擊攺爲守備張炳文接帶又管帶楚軍水師新左營副將沈開考撤差攺委遊擊宋松茂接帶又海門鎭總兵陳濟淸署理浙江提督所遺統領台防親兵六旂兼帶湘軍雲字中營攺派調署海門鎭總兵余朝貴接統劉祥勝兼統節制又管帶雲字前右二旗攺歸温　　總兵劉祥勝兼統節制又管帶雲字前旗叅將王書選給咨送部所遺旗務委候補典史劉冕接帶又分統嘉防水師營副將費金綬病故所遺分統事務派委嘉興府知府宋培接辦並將巡鹽水師營務鎗划船隻委叅將馬雲龍接帶又管帶甌江水師營遊擊劉懐珍撤差攺委候補知縣　　祜接帶遞遺李續祜原帶之護軍中營遺撤一半攺爲護軍正旗委候補副將蔡福謙接帶歸總兵叚生福節制又浙江提督張其光因病出缺所統振字前後二旗之兼帶振字親兵營均歸署提督陳濟淸接統兼帶又石石浦營都司鄭碧山所帶象石練軍旗攺爲象山恊副將文占魁接帶又樂淸練軍營攺歸新任樂淸協副將向桔生接帶又管帶衢標練軍後營遊擊侯桂林病故攺委守備周得勝接帶中路仁軍護商船都司鄧碧山撤差委都司楊鎭陞接帶又令分統湖防水師各營湖州恊副將張麗堂仿照嘉防水師立案製造大號槍划六隻小號槍划二十四隻募設弁勇一百五十七員名俾資巡緝又委台州府知府郭式昌辦理台防營務處署湖州府知府洪思亮辦理湖防營務處據防軍支應局司道詳請奏咨等情前來臣覆查無異除咨部外理合附片具陳伏乞聖鑒敕部查照施行謹奏奉硃批兵部知道欽此○○譚繼洵片再署麻城縣事本任崇陽縣知縣黄承淸現飭回本任所遺麻城縣印務亟應委員接署以重職守查有武昌府同知長坦穩練老成辦事結實堪以署理據布政使王之春署按察使瞿廷韶會詳前來除檄飭遵照外謹會同督臣張之洞附片具陳伏乞聖鑒謹奏奉硃批吏部知道欽此○○延茂片再署敦化縣知縣張謂調省另候差委所遺之缺應卽遴員接署以重職守查有候補知縣胡承恩明愼勤能堪以委令前往署理茲據吉林分巡道聯詳請具奏前來除檄飭遵照外理合附片陳明伏乞聖鑒訓示遵行謹奏奉硃批吏部知道欽此○○延茂片再查前奉部咨嗣後府廳州縣無論捐納勞績候補試用各項出身人員應以到省之日起試用一年期滿詳加甄别具奏又查則倵内載在省候補曾經騐看到省人員補缺後以陞階用者如報捐免補本班以捐案核准之日作爲陞階到省之日期等因歴經遵辦在案茲查有分發吉林勞績候補知縣鄭國僑自光緖二十一年十二月二十日奉部核准報捐免補府經歴本班之日起至二十二年十二月二十日試用一年期滿例應甄别據吉林分巡道聯𨸚加考詳請具奏前來奴才查該知縣鄭國僑明白曉事堪以知縣留省照例補用除取具該員履歴咨部查核外理合附片具陳伏乞聖鑒謹奏奉硃批吏部知遺欽此 
 
 

Page 14

 
 
[光緖二十三年三月二十四日京報全錄]  
　　宫門抄○東撫李奏爲歴城小沙灘漫口堵築合龍摺○又奏爲各省勸辦東賑各員酌請奬勵片○吉杯將軍延奏爲查出螞蜒河私墾餘荒勘丈歸公分限升科摺○四川提督宋奏防營更換管帶並移紥處所摺○又奏爲已革提督留營差委片○直督王奏遴員署理運司道篆片○二十四日理藩院鑾儀衛光祿寺正白旗値日無引見○錫公假滿請安○孫家鼐謝署吏部尚書恩○偉貝勒請假五日○澤公續假五日○召見軍機○○降二級留任又降二級留任山東巡撫臣李秉衡跪奏爲歴城小沙灘漫口堵築合龍恭摺馳陳仰祈聖鑒事竊臣前因凌汛異漲歴城章邱交界之小沙灘胡家岸兩處漫决成口經臣專恭奏報自請議處並聲明此次實因原水過猛人力難施請將在工總辦以下各員暫緩叅處勒限一個月堵合再籲恩施於二月十一日欽奉諭旨允准欽遵在案臣於拜摺後卽飭中游總辦道員蔣兆奎督同提調知府吳煜駐工檄調中游各防營會同本汛河定後營弁勇併力搶堵復以工鉅期促就近添調駐紥省城之廣西候補副將楊昌魁所帶新魁營勇已革叅將方致祥所帶親軍營勇共一千五百名幫同工作於二月初七日將章邱胡家岸口門先行堵合已於恭報出省片内奏陳臣於初九日出駐小沙灘工次該處地屬坐灣水勢入袖臣於正月往勘卽飭退後取直立定壩基到工後督率文武各員分投進占迨口門收窄水勢抬高上口較下口高過四尺又値河水加涨溜愈湍急口門淘刷日深臣以該處河係沙底恐單壩難期穩固復飭添做邊壩同時並進並於上口金門占外另抛石塊以護壩根至三月初一日正邊兩壩門占均已做成遂於初二日卯刻掛纜合龍窮一日一夜之力將龍門占追壓到底初三日接合邊壩用膠泥塡築土櫃至初四日午刻閉氣大溜盡歸中洪被災地方均可漸次涸復堪以仰慰宸厪所用經費先估計二萬金卽在中游防汛欵内動用嗣因添做雙壩需用料物較多統計稭料椿繩及買現錢土料各項再加善後經費共需銀五萬餘兩刻値部帑不充不敢請撥仍先在上下游汛防欵内匀撥飭再撙節動用在工文武各員晝夜經營手胼足胝於奉旨後不及一月先期堵合實屬勤奮從公不遺餘力所有總辦提調及本營官應得失事處分自應籲懇天恩准予寛免戎尤爲出力之記名简放總兵廣西候補副將年長阿巴　魯楊昌魁請免補副將仍以總兵記名简放已革總兵銜山西撫標中軍叅將方致祥請開復原官花翎遊擊吳明楫張金榜均請以叅將儘先補用已保叅將吳志宏已保遊擊華國章均請加副將銜遊擊銜儘先都同張振基請以遊擊儘先補用已保都司李玉田孫明山姚松山徐正誠均請加遊擊銜守備銜留晉補用千總韋淸凱儘先千總王玉春郭大成均請以守備儘先補用以示鼓勵仍飭將善後工程赶緊加修以期克禦大汛臣拜摺後卽赴西韓家工次此次堵口臣只酌保武職十四員其餘出力文武各員由臣酌予外奬不再請保是以未將銜名先期咨部合並陳明除飭取武職各員履歴送部並千總以下弁目十四名咨部核獎外所有凌汛漫口堵築合龍緣由理合恭摺由驛四百里馳奏伏乞皇上聖鑒訓示謹奏奉硃批另有旨欽此○○李秉衡片再賑捐積少成多固賴分勸之力而源源接濟尤賴督勸有方時歴五年不辭勞瘁俾飢溺之民得免委塡溝壑其勞績誠不可泯所有駐滬督勸山束賑捐二品頂戴江西補用道馮芳植駐湘督勸山束賑捐二品銜湖南補用道唐眞銓駐鄂督勸山東賑捐二品頂戴湖北補用道凌卿雲均擬請傳旨嘉獎駐閩督勸山束賑捐二品銜福建補用道許星翼擬請賞給二品封典駐粤督勸山東賑捐工部主事梁廷棟擬請賞加道銜駐豫督辦山東賑捐三品銜道員用在任候補知府河南汝州直隷州知州吳若烺疑請賞加隨帶二級以示鼓勵除飭取各員履歴咨部外謹附片具陳伏乞聖鑒訓示謹奏奉硃批覽欽此○○奴才延茂跪奏爲查出螞蜒河川多年私墾餘荒現擬勘丈歸公分限升科並請免再繳荒價以恤窮黎而收實効恭摺仰祈聖鑒事竊查吉林賓州廳所屬之螞蜒河川地方偪近東山與寗古塔三姓界連久爲盜賊出没之所前於光緖四年經將軍銘安奏准開墾計丈放荒地三萬餘晌均經陸續升科抵餉在案其未放餘荒間被流民私行墾種厥後該處商民因盜賊滋蔓遂設立練會以爲自衛村屯之計苦於經費難籌遂將流民私墾之荒始而私收荒價繼而私收地租統徐爲練會勇丁經費如是者十有餘年迨光緖二十年經該廳同知睍升長春府知府謝汝欽查知始有歸官丈放化私爲公之請而慮及土性磽薄難保課賦又因該處距廳治窵遠盜賊出没靡常練勇未便遽撤遂禀准由官發給執照名曰小票試收租錢仍舊津貼練勇經費並擬在螞蜒河街修築土圍保衛商民迄未定議奴才到任以後詳查通省荒務始悉前情遂卽派員前往查勘據稱此項餘荒生熟相間約有一萬餘晌伏思土地之利必須纎毫歸諸公家此項餘荒旣有一萬餘晌之多未便任民私墾久之且易起爭端現値吉省丈放荒地之時自應一律辦理以期裨益度支惟查該佃民私墾以來旣經交價於前復行納租於後此次若令再繳荒價墾荒之户多係窮民力實未逮奴才愚以爲其復取荒價重困窮民何如立徴大租轉多實濟但能事事核實毫無徇隱不獨私地盡行歸公且使生荒易於接放奴才悉心籌畫擬令一律更換大照不收荒價亦并不取照費惟已經墾熟之地卽令遵照新章自本年升科其未墾生荒仍照章收取荒價予限六年一律升科查辦此項荒地委員車價路費由奴才於通省各處放荒經費項下另行籌撥不准絲毫取之於民至該處練會擅將官田私收租價歴任地方官亦因循聽之均有不合惟查係實在津貼勇費踓曰私收尚屬實濟公用情形似稍爲可原且事隔多年地方官旣非一任練會亦屢更多人若必輾轉究詰亦恐徒滋轇轕惟有仰懇天恩俯准寛其旣往槪免查究出自鴻慈逾格除一切揀派妥員勘辦外所有螞蜒河川私墾餘荒謹擬勘丈歸公分限升科并請免再繳荒價各緣由謹恭摺具陳是否有當伏乞皇上聖鑒訓示遵行謹奏奉硃批户部議奏欽此○○總統毅軍革職留任四川提督奴才宋慶跪奏爲防營更換管帶及移紥處所恭摺具陳仰祈聖鑒事竊照向章各防營更換管帶及移紥處所疉經遵旨隨時奏報在案兹查毅後軍後營遊擊韓邦俊調營差委遺缺以儘先把總盧得勝接帶管帶護軍前營副將趙家偉請假就醫遺缺以守備李登元接帶管帶新毅前軍前營把總賈文祥請假修墓以都司程銓接帶又前於二十二年十二月間奏准裁撤六營所有新毅右軍四營一律裁遣空出金州之南關嶺一帶地屬扼要現將本駐金州南門外之管帶毅後軍副右營儘先遊擊朱忠全移紥金州南關嶺後蘇家屯又原駐營口之管帶護軍前營儘先守備李登元移紥金州南三十里鋪甜水井以資聨絡而壯聲威奴才仍隨時督飭該營哨各官等逐日認眞操練不收稍有疎虞所有奴才軍營更換管帶及移紥處所緣由除咨報兵部查照外理合恭摺具陳伏乞皇上聖鑒謹奏奉硃批兵部知道欽此○○宋慶片再統帶新毅右軍已革記名提督程允各現因所部四營一律裁遣循例銷差奴才查已革記名提督程允和年力精强隨同奴才軍營効力多年均無貽誤向日戰功較多遇事奮勉出力不避艱險及駐守南關嶺時尤能督率五營愼重操防勤求訓練尚屬可用之材擬請仍將已革記名提督程允和留營差遣理合附片具陳伏乞皇上聖鑒謹奏奉硃批著照所請兵部知道欽此○○王文韶片再長蘆鹽運司李興銳奉旨升授按察司所遺運司篆務應委調署淸河道之實任天津道方恭釗署理其淸河道篆務查有候補道晏振恪熟悉河工歴年辦理工賑著有勞績堪委署理均照案兼辦各局處事務除分檄飭遵外理合附片具奏伏乞聖鑒謹奏奉硃批吏部知道欽此 
 
