# 1892 - 145 - 4906862

 

Page 1

 
 
[訪購隨園太史全集]  
　　啓者今欲購原刻初印小倉山房全集一部或三十種或二十八種如有願割愛者請携様本至申報舘帳房面定價值遠處函示亦無不可特此布陳維兾雅鑒 
[三百號畫報告白] [  點石齋啓]  
　　日前本埠操塲開放排槍之際有某營兵丁誤發一彈直向演武廳蕭軍門面上飛來幸軍門眼快急俯伏公案彈從大帽穿出得保無恙亦可見吉人自有天相矣他若地保之誣賊瘋子之殺人猛虎則見困於大黿妖蛇則被除於道士財之得失有數賊之義俠可嘉奇術奏回生之功修德無不報之理及所附山水人物各册頁等准於初六日出售此佈 
[論水軍習勞]  
　　余正縷陳整頓海軍條目忽有見而非之者曰兵輪本有歲修之費設有朽窳可以隨時修理無慮乎久停致蠧也水軍勞苦較甚於陸軍陸則陸居平穏水軍則舟居不免簸蕩風濤狂暴之時甚有眩暈嘔吐者彼習於水師者或不至此然終日居於舟中飽嘗風浪究視安居陸地爲困苦兵士固宜習練而兵士尤不可不體恤旣不能多養餘夫輪班替換則今日某處會操者若而人明日某處會操者又若而人日日勞苦無或休息不亦太苛乎卽曰軍士本宜習勞而輪船之停泊固易壞卽多用亦何嘗不可以致壞易曰吉凶悔吝生乎動舟車之利人所共知而以貪其利之故且有時受之害若靜而不動則害雖有而不大然則與其無端駛出盡日奔波輪船則以日用而銷爍其菁華兵士則以日勞而消磨其筋力何如優游暇豫以養之所謂養精蓄銳庶幾一旦有事精神焕發踴躍從公當不難也且兵輪之迎送大憲至今已爲成例不特制軍大閱理當乘坐兵輪以壯聲威卽尋常出行或進京或出京或卸任或到任凡在江海遄行之處莫不皆用兵輪不但取其便而速也并可使各大憲知輪行之妙水軍之雄他日或有用處亦足於平日間留心察視何者爲優何者爲劣用其優者舍其劣者此固非一時倉猝所能辨正宜於隨時隨地别而記之也而子乃謂宜禁止迎送抑何謬耶余聞之輟筆而起整襟而對曰惡是何言與軍士宜習勞苦初無分於水陸也水軍當無事之時安坐舟中絶無事事實較陸軍爲更逸陸軍則無論幾十幾百里之地皆須跋涉而往水軍則乘舟穏渡也人生久逸則惰勞則勤勤則能奮兵輪雖有歲修之費其實則所謂歲修者直可謂之例修且不必謂之例修竟可謂例欵每年必須開支修理費若于而其所修理者不過略加堊飾使外觀煥然有耀便足以掩人耳目而所支之欵入腰槖者十之八九盖統帶兵輪者於虚報名糧之外又有此一項進餉也今若整頓海軍認眞稽核則亦不復敢如從前之舞弊然余觀於各兵輪之費用大要虚糜者多實銷者少又何必定爲之添錦上花哉子言輪船停則易窳行亦易壞亦是一說然余觀於鐘表等物久置不用則法條游絲以及螺針等類皆生花銹漸至不能運動若日日用之則亦不過每年揩油一次而已兵輪之機器與鐘表雖有大小之殊而其體質則一類日久不用亦必生銹銹甚則爛勢必前功盡棄人之因飽煖而思淫欲因淫欲而致喪身者意亦猶是也與其使之逸而思淫停而致銹何如時時駛行日日操演之爲愈乎至於迎送大憲本爲可異大員出行本有官舫近更用小火輪拖帶已爲速矣又何必定須兵輪今則竟成常例且彼統帶兵輪之員弁皆莫不以迎送大員爲終南之捷徑大員坐其船自必日與晤見略示周旋而彼卽以爲相公厚我厚我其不肖者或卽乘此以謀進取故於大員之來也無不殷勤謁見百計献媚以兾得其歡心而後可遂其私願彼爲大員者卽使方正自持不入其彀中而若輩曾不自揣習爲逢迎之術以求其計之得行失之東者或遇之西拒諸彼者或迎諸此以故專求迎送差使以售其志夫兵輪所以備海氛也而乃狃於媚上官媚上官之計愈工而備海氛之心反置之腦後焉又焉用此綏綏者爲哉吾故曰先禁迎送大員盖非但使知公而忘私之義且杜其謟媚便給之風子乃意猶以爲未足乎客聞言觳觫而不能對逡巡避席而起長揖而謝曰先生之用心可謂長矣鄙人淺見固不足以知此今而後始恍然矣余曰余亦盡我之所知者言之耳他何知焉於是濡筆仍擬條目如故 
[端門午景]  
　　兵部爲知照事武選司案呈現出湖北遊擊一缺應歸四月分由部銓選按照選章及變通新章應用以遊擊用之漢三等侍衛查有程占鰲年五十六歲山東曹縣人辛未科武進士漢三等侍衛行走四年引見奉旨以遊擊用欽此應將該員擬選此缺相應知照貴侍衛處傳知該員務於四月二十五日赴天安門外朝房預備掣簽萬不可悮○管理國子監事務户部尚書翁爲咨行事據廂藍旗官學片稱本旗滿洲德山佐領下官學生海連曠假太多屢教不改滿洲定純佐領下官學生煜林暴棄自甘難期造就均卽斥革官學生駁回本旂等因到監相應咨行廂藍滿都統查照辦理○安徽巡撫委某員管解地丁京餉漕折等銀八萬兩分裝木鞘由陸路運至京師四月廿二日午刻抵部赴當月司挂號訖卽雇夫舁進部後庫院堆存由原解兵役支搭蓆棚看守聽候示期騐收○四月廿二日盤察銀庫時某庫兵所雇打手與某邸輿夫言語失和輿夫受其欺凌羣起攻擊竟於後庫院喧嚷　休言欲背城一戰一聲號召羣欲刼取庫兵幸庫官倩和事者出爲調停始得免於大禍○縀疋庫郎中載正郎麟現已三年期滿照例更換經户部三庫咨取各衙門一等資深理事官郎中人員於四月十三日帶領引見請旨更換奉硃筆圈出户部縀疋庫郎中員缺著宗人府理事官宗室載嗣調補欽此○本科文會試拆封塡榜之夕大總裁復搜取各房考未薦之卷檢閱一番蓋因某省張孝廉文名夙著爲都下知名士此次應試禮闈主司料是卷定在前十名内及塡榜畢不見張名檢查薦卷亦無所見於是搜諸房内果於某房得是卷房批甚屬不佳總裁細閱其文首藝雖平疏六股而格老氣蒼次三亦新警房考大窘主司解之曰文章自古無憑據惟願朱衣暗點頭於此可見信而有徵乎此說得諸傳聞未知確否○禮部爲知照事儀制司案呈所有五月初二日舉行恩榮宴例應派護軍統領一員赴禮部護宴本部於四月二十二日具奏本日奉硃筆圈出署廂白旗護軍統領克勤欽此欽遵到部相應知照署廂白旗護軍統領查照並照例帶本旗章京二員護軍校二名護軍二十名於屆期清晨赴部護宴希將所帶官兵花名册前期送部備查○兵部爲曉諭事武選司案呈查江西九江前帮衛千總文祿病故遺缺業於將勞績儘先卽選衛千總士耀明擬選該員預經呈明親 
 
 

Page 2

 
 
老告近照例於簽掣後改近此缺應歸四月分截缺查上次第十一輪五缺用至勞績儘先人員抵選止今此缺係第十一輪第六缺查催漕班滿蒙漢科班還班廕生班鄭工捐輸班均無人過班應以議叙人員抵選查有趙匡年四十歲順天大興縣人由行伍歴保四品頂戴以御千總選用又因練兵出力保俟得缺後在任以衛守備歸巡漕班儘先選用應將該員擬選此缺相應出叙傳令該員於四月廿五日赴天安門外本部朝房伺候掣簽不准不到○總管内務府大臣爲知照事本日准總管趙來福口傳奉旨皇后於四月二十四日前往頤和園詣皇太后前請安並駐蹕頤和園所有應行導引扈從以及跟隨關防各項侍衛官員人等均於是日寅刻在德昌門外伺候等因奉此相應知照各衙門凡有應行傳派預備之處查照向例辦理○内恩豐庫連日開放内廷各項他坦首領内監蘇拉曁香燈媽媽番役等應領本年正二三月口分老米計共放二千二百餘石俱用大車載出倉門沿紫禁城出東大栅欄糧行米局諸人均頭戴羽纓帽溷入東華門一帶爭相購買必以銅管逐袋揷入抽騐米色每石可售松江銀一兩五六錢○吏部爲示傳事所有在部投供坐補國史館漢謄錄周治元一員限五日内取具同鄉京官印結塡寫履歴親身赴部騐到以便咨送國史館勿違 
[杭州火警]  
　　本月初一晚鼉更三躍杭州艮山門外馬家弄某姓家失愼燬去平屋一椽幸取水甚便不致成災詢其起火之由知爲某姓弟兄兩人同臥一榻兄因腹疼呼弟烹茶遺火積薪中致有此禍云 
[天津客述]  
　　畜婢之風盛於閩粤大家世族往往用以滌硯司香曳雪圑雲頗多韵事至小家婦女則有如揚州之養瘦馬者往年直北凶荒購以回南者不止以數千計升任海關道周玉山廉訪恐其飄茵墮溷函致津海新關稅務司嚴禁附各輪船出口以絶根株誠善政也上月初二日有福建某孝廉春闈報罷携帶大小女孩九口航海南下海關查獲擬送關道署究懲孝廉稱由同鄉京友託帶旣干禁令乞卽發還原主稅務司俯如所請翌日飭紀將女孩九口帶之回京○天津脚行林立其中又有附庸如下園之散把溜米廠之四把皆附於海大道之老脚行者也凡起卸玻璃入棧向由散把主持出棧則由四把專司其事去年四把以日無暇晷曾倩散把代庖散把遂以有例可援玻璃之出入棧房均擬大權獨攬上月某日有德商運到玻璃磚蓋係供奉内廷者至二十日出棧擬由河道運至通州然後入京散把與四把藉此紛爭互相毆鬥中有陳某者身受傷夷四把謂師直爲壯曲爲老散把無理取閙其曲固不在我也遂命儔嘯侣擬與散把性命相拚現經老脚行竭力調停尚未妥洽說者謂蠻觸之爭殊無足異惟偶不謹愼碎及禁庭購用之物將若之何袵金革死而不厭是眞所謂北方之强歟○法國租界中輿馬停頓均有定章顧華人或不知禁令之嚴而巡捕又狐假虎威以致屢經肇事上月十九日有過客停輿礙路巡捕與之爲難輿夫忿而爭持竟被送入捕房管押營務處某觀察僑居租界中上月二十一日命輿拜客巡捕亦以停頓違章向輿夫責備輿夫不服始而口角繼竟揮拳事聞於捕房中人遂命儔嘯侣而來欲與很鬥後經觀察將輿夫責革巡捕始鳥獸散○今歲春寒料峭比經夏令猶御黄綿倘逢新雨初過尤覺薄寒中人不必草閣江深竟有羊裘被體者至上月二十日忽天氣鬱蒸炎凉頓易雖服單衣一襲猶覺汗出如漿寒燠不時易成疾病所望守身如玉者愼其起居也 
[寍郡辨志精舍壬辰夏季課題]  
　　漢學明堂位加以璧散璧角解特牲禮主歸北畫拜說申說文令長叚借說宜從造字之本申說○宋學中庸可以盡易之理說有已必用才說倣范浚心箴擬耳目口鼻四箴○史學兼掌故張魏公殺曲端論書逸周書後劉猛將軍考○天文兼算學問西歴密於中歴而中歴亦有勝於西歴者數事能臚陳其旨歟今歲大暑前後火星退行女牛度其光體更大於前數次退行之時其故何歟以正弦餘絃求正餘矢割切其理法若何○輿地漢志吳房左傳杜注作吳防說詩召南釋文稱采地爲菜地說○問山海經南山經以自西至東爲次東山經以自北至南爲次而西北二經叙次之法與東南二經不同何歟○詞章阮籍登廣武觀楚漢戰處賦以時無英雄豎子成名爲韵擬曹子建七啓賦得湖目得蓮字七言八韵 
[會匪成擒]  
　　數日前皖省大憲派委某二尹至蕪湖以會匪蕭老冐一名潛匿境内會同保甲局加意跴緝一夕遇於横街某小烟館内乘其吞雲噴霧之際驀出黑索繫其頸擁至蕪湖縣著收入監中次日提訊供訊身爲蕭老冐不諱旋由原緝委員乘澄清小火輪押解赴皖三尺法必隨其後矣 
[鯤身白浪]  
　　署理臺灣鹿港游擊陳少峯鎭軍署事期滿瓜代有人遂束裝晉郡另候差委暫寓臺北府前街○調署臺灣府本任臺北府吉雲舫太守交卸後因有清恙遣丁赴撫潘兩轅乞假小住郡中延醫調治未幾卽占勿藥遂於四月十九日詣憲轅禀辭挈同瀛眷乘坐火車至中瀝地方遵陸赴任屬下各官恭送如儀○原署雲林縣龔朗峯大令去歲委權斯篆抵任甫及數月卽以微疴謝世身後蕭條别無長物邵筱村中丞憫之賞銀三百兩爲之料理後事由其封翁圖麟鎭軍乘駕時輪船裝載靈柩回四川本籍俾正首邱○埔裏社距彰化縣城一百數十里番民雜處撫馭極難該處本設理民撫番通判另設北路協一員以資坐鎭前補是缺者爲吳敬軒副戎副戎於月前聞訃丁憂旋由閩浙總督會同邵中丞另委滕清臣鎭軍國春往署鎭軍當劉省三宫保在任時曾權是缺政聲卓著此次駕輕就熟在臺軍民當有思盼旌麾之蒞止者矣○前署淡水縣孫蕚齋大令之太夫人去臘在署仙逝大令禀報丁艱於今年元旦交卸二月十二日發引靈輀暫寄北門外某洋行已紀本報兹悉大令任内經手各事早已清厘就緒擬於日内扶柩乘駕時輪船回壽州珂里以安窀穸○院試伊邇各屬生童相與提囊挈榼而來齊集郡城准備一塲鏖戰而作赶考生涯者販運石印書籍以及各色雜貨從上海厦門而來者蟻聚蜂屯無不利巿三倍考棚左近一帶屋價騰貴異常每椽可賃洋銀數元至十數元不等 
[義渡捐准]  
　　金陵省城創設義渡局因經費不敷由局中紳董聨名禀懇淮運司勸諭各岸商每包捐錢二文藉資津貼運憲江都轉以事關善舉竭力維持當飭淮南總避邀集鄂湘西皖四岸鹺商婉轉勸諭各商以近來銷滯捐多商力實有未逮然旣承憲諭不敢不勉力輸將現擬每引捐助四文繳至總局轉給義渡局以全善舉局員立卽據情禀覆請示祗遵兹奉憲批略云據禀近來銷滯捐多商力不逮自是實情公議捐助金陵義渡經費每引錢四文卽自本年開辦新綱按票起捐應准照辦仰候札飭江寍府諭董妥爲經理該局仍將收捐及支發數目按季報查繳按淮南塲鹽向例八包成引該商等每引認捐四文核與義渡局董原請僅得四分之一然通盤計算爲數亦屬可觀兩淮各商好義急公於此可見一斑 
[禁止賽會]  
　　邗上每屆四月下旬迎賽都天會熱閙異常觀者雲集本屆輪應河東凹子街都天神像出巡已擇於四月廿五日迎賽各會堂如宛虹橋都天廟東關街二郎廟暇蟆地都天廟先期准備各物簇簇生新並添製許多會景無不鬥巧爭奇個中人正在彩烈興高自嗚得意詎爲新任甘邑宰所聞遽於廿四晚發出告示一道不准迎賽大旨謂迎神賽會本于例禁兹訪聞有等不法之徒擬於廿五日迎賽都天神會難保不藉此歛費騷擾地方合亟出示禁止云云會中人見之不免垂頭喪氣最可笑者無知婦女及各鄉鎭之來觀盛會者猶爭向巿廛各鋪假　蒲圑地列坐縱觀通衢夾巷之中各有蔣妹邢姨濃妝艷裹或憑欄徙倚或聨袂嬉游幾欲望穿秋水直至晌午探悉原委始各緩緩而歸是眞 
 
 

Page 3

 
 
可謂乘興而來敗興而返矣 
[五茸蒲酒]  
　　松江笪姓婦籍隷金陵青年鵠寡膝下二子長者操易牙術次則在西門外某筆鋪作管城子生涯上月中旬氏有叔父某甲附某輪船至上海折而赴松欲投提署舉譚軍門叙親情盖甲乃軍門之叔舅也當初登岸時便道訪笪至晚宿於筆鋪次日卽投剌提署傾談之下述及笪婦起居并其子景象軍門夫人聞之喜甚以爲吾家姊妹行何遲至今日始知行蹤所在於是命僕夫舁肩輿前往迎入署中欵以上賓者四五日次子亦隨侍焉易緼袍而華服居然氣象一新刻聞由某姓執柯將結朱陳之好云○松江府署迤西德元館係嚴姓所開鵠鼎調羹生涯不惡上月中有葉徐等六七人相約登樓暢飲洎乎杯盤狼藉算給酒資不知如何開罪竟將店中諸物搗毁一空酒保某甲亦被毆傷嚴遂訴知地保調停數四葉等卒强項不稍屈不知以後如何○上月之杪西門外有營弁數人飲於連順酒館櫃上不允賒帳遽爾用武刀碪盆枕摔毁無遺店主婦痛不欲生正擬投縣喊控弁等自知理屈賠英銀數圓始得免鼠雀之爭然亦已大不便宜矣○客冬上海三號航船行至鬥富洪撞沈王秦氏菜餅船迄今已五月有奇始經善泅水者用器具將船撈起然已損壞不堪當船出水時忽有一小孩屍從洪濤巨浪中浮起婁縣張邑尊得報發給英銀四翼購棺收殮並以銀十枚賞打撈者泅者撈起此船除照格賞給洋銀一百二十元外又加賞一百元王秦氏則亦於本月初一日經恩太守升堂研訊情願具結完案遂發給撫卹洋銀一百元惟張四發歴受嚴刑傾家蕩産雖經昭雪然已苦不堪言矣 
[袁江雜錄]  
　　裏河同知兼署淮安府事萬少雲司馬熟諳河務經漕憲奏請試署運河同知員缺○淮揚鎭標新兵營營官朱都督貎寢無威幾若負病制軍見之恐其不耐勞瘁有悞營政飭令退休所遺戎務卽歸鎭憲統攝○四月十五日淮郡迎賽大都天會廿一日又賽小都天會所有亭子古玩擔子玉器繡傘彩旂無不鈎心鬥角色色新奇迤邐里許晚間燈會尤覺異常燦爛不可謂非昇平盛事也○淮上渡船艙窄而舷淺例不准多載過客俾免傾覆之虞翁邑侯恐若輩日久玩生復蹈故轍每船發給示諭只限十人不許再多如敢違犯定行提案治罪○浦上錢業近年頗有起色今又添設厚昌潤一家局而與惠源德生不相上下鼎足之勢於是成矣○西土新者尚未收穫陳者巿價較昻由是坐擁芙蓉城者咸不免愁眉雙鎖矣 
[西湖櫂影]  
　　杭州天竺山某僧揷足佛門塵緣未斷樂與紈袴子弟酒食嬉游清和下旬有某署稿案吏之子某甲者偕二三惡少及僧至西子湖頭游玩時則水光瀲灧山色清奇美景良辰頗邇清興不覺黏花惹草自入邪魔適署中瀛眷有赴孤山之麓祭奠親戚墳塋便道雇湖船作永日之遊甲初不知其長官之夫人亦雇船尾其後或山或水亦步亦趨至午初船泊岳王廟左兩宜樓前甲船亦卽繫纜旣登樓呼飲賊目灼灼注視篷窗中婦人旣又舉手向下招之曰來來來同人復從而附和之醜語穢詞不堪人耳署中家丁見其情辭惡俗急止之曰某大人之太太在此鼠輩不得無禮甲更咆哮謂爾敢登我樓當以老拳奉敬家丁怒緣梯而上甲適酒酣偕甘黨類按倒於地而鞭其背家丁窘極狂呼隨從聞聲往拳來足去互相鬥毆事聞於岳王廟巡查某委員急帶同巡勇前來彈壓將甲及僧獲住押至船頭請罪其地距鳳林寺祗數十步寺中方丈亦踉蹌而至向女菩薩合十頂禮籲求大發慈悲僧與甲始抱頭鼠竄而去及回署訪聞甲卽署中書吏之子復傳甲父責之近聞僧及二三惡少頭面俱有傷痕且恐簽差究治皆避於甲家云○杭州業蠶者雖不敵嘉湖兩府之多然城西北一帶又復家家浴種户户彩桑聞諸鄉人曰今春頭二眠天氣過寒恐難十分利巿近日三眠已竣大約上山作繭成色不亞於去年也○清和中澣大放晴曦萬里青天纎雲四捲和風拂拂頗暢襟懷近又連日濃陰風雨時作早晚衣尚裝綿被猶擁絮云 
[武試改期]  
　　揚屬縣試武童本定於四月廿七日考試嗣因江都縣林邑宰往戴橋勘案至廿三日三覆文童廿四日又往瓜洲恭迓督憲文試尚未終塲城邑文試雖已於廿四日考竣然未便兩歧李大令遂出示改期略云縣試武童昨經江邑議訂四月二十七日開考兹因江邑文童未能試竣未便先試武童兹改於五月初一日考試武童外塲騎射合併示諭仰與考武童知悉嗣因兩江督憲劉峴帥大蒐事竣返棹金陵江甘兩邑宰因有要公前往鎭江面禀至月杪尚未回署前定月朔開考不能如期考試特於四月廿九日牌示改期略云縣屬考試武童前經江邑會商懸示日期兹以督憲過境因有要公面禀必須前往同應明知該童等在城守候待考甚殷惟如期考試實有顧此失彼之虞不得不稍緩數日兹改於五月初七日開考合亟牌示 
[示禁種火]  
　　候補總捕府調署温州府永嘉縣正堂加五級紀錄十次邵爲出示曉諭事查例載兇惡棍徒計圖得財放火故燒房屋搶奪財物者照强盜例不分首從斬决其已經燒毁房屋尚未搶掠財物者爲首斬候爲從枷號充軍如謀財放火隨卽救息尚未燒毁者爲首絞候爲從杖流定例何等森嚴豈容輕犯乃本縣訪聞近有不法之徒計圖放火得財實屬膽玩已極若不嚴予拿辦何以靖閭閻而安民生除選派幹役無分晝夜隨時跴緝外合行出示曉諭爲此示仰城廂内外居户鋪民人等知悉自示之後爾等如遇行跡詭秘情節可疑之人立卽協同地保捆送來縣以便研訊明確照例懲辦决不稍寛貽害吾民該兇徒等亦宜猛省回頭切勿輕身嘗試倘仍冥頑不靈一經拿獲本縣執法如山恐難當此重懲也其各凛遵切切無悞 
[示禁售票]  
　　杭州發財小票之禁已紀報章兹者署理錢塘縣朱大令蒞任之始卽會同調署仁和縣伍大令出示連吕宋大票一并嚴禁其示曰案奉各憲札接奉兵部火票遞到軍機大臣字寄大學士兩江總督二等恪靖侯左湖廣總督徐江蘇巡撫衛江西巡撫潘前江西巡撫李湖北巡撫彭傳諭護理浙江巡撫布政司德光緒八年十二月十六日奉上諭有人奏外洋之吕宋票賭局近日湖北江西浙江江蘇等省往往有不肖之徒公然開設行棧廣糊招帖領票轉售從中射利請飭嚴禁等語所奏于風俗人心大有關繫卽著各該督撫飭令地方官嚴行禁止查拿懲辦原片均著抄給閱看將此諭知左徐衛潘李彭並傳諭德知之欽此遵旨寄信前來承准此除通行欽遵外合行恭錄札飭札到該縣立卽欽遵尅日嚴行禁止認眞查拿懲辦毋違切切特札又奉南洋大臣左札飭嗣後如有發貼如帖之華人責成他保客寓查拿捕獲一名給錢二千文得規窩頓容隱不首者分别革究枷示如獲有主使發貼之人卽照造賣賭具例發邊遠充軍夥同代貼招貼之犯照贩賣賭具爲首例杖一百流三千里地方居民人等再至租界賣回發售收兌一行查知姓名得彩等犯均照爲從例杖一百徒三年各等因奉經各前縣會銜示禁并察訪查拿各在案惟日久禁弛無知之徒視皇皇禁令幾若具文實屬可惡近來又有不法之徒仿照吕宋票之式用器機私造售賣名曰吕宋小票開設店鋪公然與吕宋大票相爲表裏不知厥票雖有大小之分爲害有輕重之别無知之徒轉以爲將本就利似與經營無殊孰知利未得而身犯刑章若不嚴行禁止則良民受害伊於胡底除將已獲售賣吕宋小票之沈懷珍等分别究辦外合亟出示嚴禁爲此示仰諸色人等知悉爾等須知販賣吕宋票與吕宋小票同花會無異豈容視爲正業設店售賣自示之後務各改悔前非毋得再蹈覆轍定於五月十五日爲限凡有售賣吕宋大小票各店及帶銷各鋪勒令依限一律佇止倘敢故違逾限仍行開設銷售或陽奉陰違私行銷售定當提案重辦房屋入官决不姑寛其各凛遵毋違切切特示 
[茶舶過淞]  
　　中國頭帮茶滿裝和衆公司之婺源輪船於本月初三日同漢口開行昨日已駛過吳淞口外矣亟登之以爲浮梁巨買告 
 
 

Page 4

 
 
[佳節停公]  
　　昨係端陽佳節各衙門均停辦公事英廨讞員蔡太守照會英領事並飭知捕房停解公事併歸今日解訊 
[端陽競渡]  
　　本埠西北鄉江灣地方每於端陽節划賽龍船今年又值河道新開一水盈盈桂楫蘭橈往來似織衣香鬢影燦爛如雲誠海曲之勝游天中之韵事也 
[靈輀將至]  
　　廣東巡撫劉芝田中丞在任仙逝諸公子扶柩回珂鄉將次過滬地方官因飭家丁在法租界金利源碼頭搭盖彩棚以備躬親吊奠 
[大令言旋]  
　　上海縣袁海觀大令乘舟赴蘇向各大憲面禀要公已列前報兹悉大令已於前晚乘坐原舟回滬矣 
[索債忿爭]  
　　滬城王家弄中有本邑人某甲曾欠某雜貨店錢二千餘文店夥某乙屢向索取甲置若罔聞昨遇端節乙于清晨往索甲不效周王之築臺以避反大聲怒詈乙不肯低首下心始而舌劍唇槍繼竟拳來脚去隣人不忍坐視竭力解勸令甲將欠錢還清遂得息事 
[隣封騐屍]  
　　日前有乞丐自縊於硝皮弄坑厠上由四鋪地甲投縣請騐適大令因公晉省經捕廳蔡少尉禀詳府憲旋經恩太守札委南匯縣吳子佩明府來滬相騐前報已記之矣吳明府奉文後立卽帶同仵作書差人等乘坐官舫於晚間開行來滬昨晨上海縣差役執事人等均在大東門外大碼頭伺候四鋪地甲亦已預備屍塲擺設公案鐘嗚十下明府行抵碼頭當卽乘輿入城迤邐至屍塲原差等半跪迎接明府遂升座地甲伸訴前情明府卽飭仵作檢騐旋有小工上前將屍抱置案前脫去棉衣褲由仵作如法騐視良久喝報騐得死者約三四十歲身上並無傷痕委係自縊身死並無别故明府離座親視無悞卽飭善堂相殮發封寄壇明府遂至上海縣署升坐大堂循例排堂畢卽入署中與袁大令晤談良久興辭而出仍坐原舟解纜回南 
[限交田價]  
　　王晉源在縣控五長庚串吞田價由袁大令訊供之下著長庚將錢交案不料長庚自保出後每日逍遥在外經晉源投縣求催前日由保人將長庚交案午後帮審委員宋二尹升堂研訊晉源訴稱小的自涉訟之後被累難堪無以度日前次長庚呈案之洋三十六元求請先行給領其餘求恩嚴追長庚供稱小的家中無阿堵物祇有田數畝意欲出售因被晉源從中播弄尚無買主並非不的逞刁求請明察晉源稱並無其事長庚所供均屬子虚二尹謂長庚曰今日本當比究特從寛典限爾於數日内將價繳清如再延宕卽當詳革功名决不寛貸 
[明珠入手]  
　　前日下午五點鐘時有一女孩年僅二三歲衣帽均極華麗且有銀飾在英租界四馬路北中園烟館内玩耍見者以女孩必有人領來不以爲意閱時已久並無人領女孩亦不啼哭衆始稱異旋由堂棺暫爲收管直至上燈時始有某甲怱怱尋至一見女孩喜出望外或問甲女孩何以至此甲言家住此處後面女孩走失已在别處尋覓多時茫無蹤跡繼念此處有後門或由後門而入亦未可知今果然矣遂抱之而去 
[英廨瑣紀]  
　　華捕在路巡緝見徐阿高吳阿興困臥道旁因卽雇車舁至捕房移送英公廨請爲安揷值日差禀明蔡太守飭將徐阿高吳阿興發樓流公所暫置俟病痊再籌安揷○一男孩約四齡因失路啼哭由巡街捕帶至捕房捕頭命送英公廨旋由其父夏阿大前來認領孩亦認夏爲父值日差禀明蔡太守准夏阿大將子領去 
[法界捕房紀事]  
　　昨晨招商局江天輪船由寍波開行來滬將抵碼頭有一小偷兒潛入舟中竊取某客洋傘一柄小流氓某甲見之阻而訛詐經某包探偵知其事將兩人一併拘入捕房○江北人某姓不務正業流而爲梁上君子屢次犯竊將贓物窩頓於儲家橋附近老虎灶中前日之晚又在同春園茶寮隔屋某車寓中竊得車主衣服一包行至中途經某包探遇見卽戕人贓獲住再三盤問據稱曾竊得春園銅盆衣服售與新街人某乙包探遂將情告知捕頭捕頭飭拘乙訊明押候解案訊核有知者謂乙專以收贓爲生計屢經公堂懲罰有案可稽云 
[東賑特誌]  
　　謹啓者敝堂接奉金陵無名氏大善士由乾昌信局交來樂助山東小清河工賑洋一百元又奉錢塘夏樹嘉善士爲肝病求愈樂助洋一百元囑爲彚解目下山東開濬小清河一經大雨滂沱全河皆水工程更鉅夫役病傷告急頻仍經費竭蹶敝堂接嚴佑之善士來電一再登報代求佽助廼荷二大善士慈心濟世慨解仁囊及時功德更上層樓感佩之衷非可言噲惟願海内諸大善士聲應氣求心心相印成就百世功業保全億萬生靈一瓣心香莫名頂視佈昭公鑒敬盼鴻慈[  上海六馬路仁濟善堂籌賑公所施善昌謹誌]  
 
 
 

Page 5

 
 
[莫妙於此]  
神效萬金不換丹專治内痔一兩服完永不再發上海法馬路東天成昌東間壁坐北朝南新永興里口存濟堂開新昌參號亦知 
諺云十女丸帶十男女痔斯言信不誣也每聞患痔者大便時往往肛門脫下頃刻難收滿地腸紅萬分痛楚猶如女子難產之勢此中苦况非經過者不知其累推原其故實因腸胃氣虚所致非珍貴道地正藥不能斷根本堂秘授奇方只求靈驗不惜重價購製爲丸無論年久内痔腸紅脫肛等症只須服此丸藥一兩足彀斷根永不再發神效如此故名曰萬金不換丹大瓶兩元足可除根小瓶一元不折不扣服法詳註瓶上再有鎗上戒烟奇藥三日大效七日除鎗速而且妥每兩一元六角副號八角遠處寄信原班回件 
[奇葯出世]  
上海存濟堂秘製鎗上戒烟奇藥三日大效七日除鎗開張法馬路東天成昌東間壁新永興里口間新昌參號亦知 
戒烟之藥遍處皆是何足云奇必須見效速妥戒而不病者爲奇本堂秘製之藥雖亦由鎗和烟裝吸然神效之速超乎尋常早已名揚海内交口稱揚尤奇者三日後鼻孔烟油洗凈鎗膏盡脫腹中烟積遂由大便而出所謂濁降淸升故能益營衛復精神永無後患吸至七日卽可除鎗無論多年老癮極至半月莫不戒絶頭號每兩二元二號一元照碼八折零售亦可俾其試驗抬知非虚除鎗後尙有人參補養藥接服每兩七角如來本堂包戒亦可戒不脫不受謝另有神效萬金不換丹專治内痔脫肛等症一兩服完永不發每瓶一元 
[藥得子]  
盖聞不孝有三無後爲大雖曰天命亦半由人謀之不臧也余世居合肥求嗣之心少壯時頗不爲意五十外始慮深已置安二人矣豈知求之愈切得之愈難此何以故盖因鮮逢妙藥未得生子之道焉英大馬路虹廟東首五福衖口京都同德堂藥局藥名甚多刋有藥書問世前年冬同鄕汪芝生太史返里贈該堂秘製催生保產丸五匣並書一本里中有難產者送之立效見所刋藥書中有五鞭參茸種子丸調經種子止帶止痛丸每大瓶英洋四元陰陽種子膏藥每對一元二角此項宜男女各貼一對逐交福興　信局寄洋十八元四角卽接覆函每樣寄來二匣讀其仿單載明用法及求子保身諸訣因偕内人等如方試用精神加倍好合頻歌内人等先後均懷六甲去年七月上旬三小妾得產一女中秋節内人幸產一男欣幸之餘曷勝感戴信枕邊之鴻寶廣嗣之瑶珍特登報章以告　知已而誌謝忱　皖北韓立鈞　琴甫識 
[海上靑樓圗記]  
新出石印繪圖申江花榜 
妝樓伽藍古稱艶史板橋畫舫今著佳名申江爲通商一大都會烟花之盛甲於天下前刋鏡影簫聲僅集名花五十枚不免遺珠之憾且日新月異大有滄桑今蛟川蕙蘭沅主人作客海上北里冶遊選色　雙絶名噪一時者倩名人繪成小影百餘輩維妙維肖著以傳說艶蹟標以里屑閒吟分書正草隸篆顏曰靑樓圖記付之石印精妙活艶展斯圖者如見其人裝訂雅緻外用錦套每部四本價洋一元二角寄存上海三洋涇橋緯文閣四馬路古香閣二馬路千頃堂代售 
[秘製單方立止白帶酒立愈勞傷吐血咳嗽膏]  
廣東益三堂○始創神效雙料小腸疝氣膏無論年久根深一張包愈每張價洋一元二角○痧氣丸每盒一元正 
凡酒之一物善走經絡如週身毛孔骨髓無微不至最用本堂家藏神效調經止帶一方修合藥酒凡婦人諸虚百損陰虧潮熱經期腹痛赤白帶下卽服此酒立能百節流通帶下立除屢經試騐毫無一失極重之症需酒二瓶足矣除根不發每瓶五角○另秘製調經白帶丸每料一元功同藥酒無異此膏包治男女遠年吐血兼咳嗽痰中帶血一症無論極危極險之症卽將此膏每日用熟藕節湯充服三錢連服數次立能起死回生倘尋常傷風咳嗽服膏半料立效如神本藥房製此靈丹志在濟人非圖漁利切莫自悞倘世上有患遠年吐血延醫無靈者請至本藥房包治斷根亦可每料價洋二元半料起碼鋪分上洋自來水橋北東二桃源坊朝南石庫門便是 
[上洋新開嘉綸綢縀顧繡號]  
本號選置各省上上名機金銀庫緞内局寗綢線縐亮實杭紗線春春紗六南春紡杭羅金陵貢緞漢府西紗摹本金花綵緞莊綾沈濮花素湖縐漳絨漳緞朝衣蟒袍補服圍屏壽幛洋金緙絲顧繡兼辦外洋新式時花各色絲緞等貨一應俱全如蒙士商賜顧誠信無欺請認明本號招牌庶不致悞開設棋盤街北洋房石庫門便是先行交易澤吉開張 
[新遷晋昌土號]  
本號開設上洋寶善街中市歷年精選大小洋藥親自採辦川西豐碭各土照箱批發零剪公班遠近馳名均昭誠信無欺茲遷移本街隔壁石庫門面本號貨色格外頂眞價目格外克已以廣招徠并製淸陳公膏發客淸膏每洋一兩二錢陳膏還灰每洋二兩四錢公膏每洋三兩冷籠每洋三兩六錢熱籠每洋四兩二平另加本號不惜工本製法精良所有各處口岸由信局原班回件准期本月十三日開市 
[汪恒春中國大藥房]  
五月朔日起延僧一懴五永日虔修辟瘟丹玉液金丹 
專於修合毫不苟且遵方法製惟愼惟虔辟瘟丹玉液金丹方中皆有大悲懺須齋戒沐浴秤準藥粉虔誠監修故能每用必應夏秋五絶重痧中寒中暑疫癘霍亂命在呼吸立能起死每塊洋一角小每洋廿塊○玉液金丹婦科至寳海内皆知婦女血虧則百病叢生月候不調乾血勞瘵久不受孕一切胎前產後淋帶崩冲統能癸效每丸一角○塘棲痧藥每洋百瓶小百四十瓶○辟瘟保安丹治急痧無論寒熱絞腸吊脚烏麻　螺霍亂轉筋時疫瘧痢不服水土觸受嵐瘴立能回生且敷外瘍腫毒惡瘡功能消（故散）每塊十二文每洋百塊○辟瘟神茶治外感四時不正之氣内傷飲食生冷泄瀉瘧痢時疫風寒嵐瘴惡氣四季可用孕婦不忌每塊八文○午時茶十五文○天中茶六文○恆春痧氣丸每洋七十瓶○紅靈丹每瓶一角小每洋卅瓶○行軍散二角半○飛龍奪命丹二角小每洋廿瓶○六神丸每盒七角○萬病回春丹一角小六分○牛黃抱龍多寳丸驚風痰厥聖藥每丸五角丸散種多難於細登滬上考博○識者皆已深知本堂鮮於登報遠方察究不易請將别家之貨詳細比較自然好惡立見俗云不識貨只稍貨比貨使市儈之無人心者自難掩惡則欺騙術窮蒼生幸甚○大善士積實在功德行善福報作惡禍臨本堂有鑒於斯立誓明心僞藥悞人雷劈火燒惟本堂店棧二處均不保火險乃自相警勉之意遠處郵寄信資自理夏令各藥例不折扣　上海四馬路口一顆印庫門内棧在老北門内廣福寺南 
[丹桂茶園]  
五月初六日演 
大献瑞　打龍袍　落馬湖　瓊林晏　風筝悞　洪洋洞　鐡弓緣　武十回　探滁洲 
五月初六夜演 
演火棍　御菓園　呆大做親　捉放曹　賣胭脂　八蜡廟　重排燈戲狀元錄 
[天福茶園]  
五月初六日演 
戰馬超　佘唐關　搜盃計　馬上緣　泗洲城　烏龍院　黃鶴樓　脉里村 
五月初六夜演 
大財神　戰太平　鎖五龍　金水橋花蝴蝶　洪羊洞　大嫖院　難中福 
[和春茶園]  
五月初六日演 
清河橋　桑園會　查關善寶莊　打砂鍋　二龍山　斬五毒 
五月初六夜演 
大賜福　風雲會　寳蓮燈　雙摇會　取落陽　二度梅　閙龍船 
[天仙茶園]  
五月初六日演 
金鎖陣　新排文武前後全本新戲九頭案　九頭案　新彩新切　當塲出彩　折花戲主 
五月初六夜演 
長生藥　新排新戲取遺接演新戲烟雲塔　帥翠烟雲塔　文武合演印花當塲出彩　金刀陣 
[三雅園]  
五月初六日演 
正本武發王崩牙害首本 
煩演七賢眷 
五月初六夜演 
齣頭　黛玉葬花　奇仔靚耀 
首本名角再留各演奇藝 
張園内海天勝處初六天晴准演 
打金枝　虹霓　　滾紅燈　佘塘關　桑園會　打花皷 
[禮拜二拍賣]  
初六十點半鐘拍賣十一磅十磅藍龍市布八四藍龍輪船人馬藍大英七磅藍龍輪船原布二六二四銀龍輪船七磅藍大英八四七四頭二三號金福　布等貨此佈老太古啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴崇拐販]  
　　欽命温處兵備道趙爲出示嚴禁事照得温郡地處海濵又係通商口岸商船雲集良莠雜糅本道訪聞有等不法棍徒在城鄉各處拐騙　家子女串通船户販運出口希圖漁利閩船最多亦有親生父母自行售賣者忍心害理莫此爲甚查拐賣人口例禁綦嚴凡無業貧民　能勤苦力作何事不可謀生何苦爲此喪心昧良之事卽合行蹤詭秘法網倖逃而罪惡貫盈陰譴難逭况商船人等各挾資本更宜明惜身家豈容作奸犯科以身試法至天地生人一人有一人之用爲父母者恩勤撫養日後長成皆可令謀衣食自來曰手成家顯親傷名者頗不乏人倘貪目前之利任聽見女或爲奴婢或入娼優甚至肢體摧殘存亡莫保捫心自問安乎不安除通飭各屬訪查拿究外合亟出示嚴禁爲此示仰軍民人等知悉嗣後如有匪徙拐賣以及不肖船户通同販運無論兵役地保人等查有實據准其扭獲送官照例嚴辦被拐之人傳屬認領完　若訊係親屬略賣分别治罪兵役地保各給奬賞愼勿知情故縱得規包庇亦不許挾嫌誣指陷害無辜併于重咎各宜凛遵毋貽後悔切切特示光緒十八年四月十九日 
[袁江官報]  
　　調署徐州衛守備阮秉瓚於初二日赴漕轅叩謝飭知委署大河衛守備李學江於初三日赴漕轅叩謝飭知初六日漕轅牌示安徽滁州衛員缺以酌委班衛千總明殿元升署候補通判沈召奉漕憲委隨辦營務處進河同知施翰臣司馬奉漕憲委隨辦營務處候補從九余長治奉漕憲委隨辦湖灘局候補同知五耕心奉漕憲委辦龍溝厘捐候補同知楊士鈞奉漕憲委辦楊庄厘捐 
[京江蒲劍]  
　　近有遠來匪徒身藏迷樂迷拐田女小孩有迅速找尋失而復得者亦有偵騎四出蹤跡全無者丹徒縣王大令飭差嚴緝復高懸賞格大略謂遇有形迹可疑盤查確實或在身畔搜出迷樂者准扭送縣署訊實當堂給賞洋銀百元○丹徒西南鄉近多中山君爲患唐崗者一小鄉鎭也鎭上李氏子年甫十一齡一日自塾歸途遇一狼啣之而去其母倚門久待不見子歸疑而問諸塾師知已放學循途聲喚寂無譍者惶駭間一牧童横牛背來云適見狼啣一物西向奔去急尋之路上果有血跡不數武得一首細視之子也又數武得一臂及腹與腿尚餘一手一足遍訪無蹤想飽狼腹矣噫慘哉又一農家子傴僂治麥田狼突自後齕其股農負痛急舉手中鋤返身擊之　股上一塊肉已入狼腹矣○都天大帝俗稱鎭城福主攷之志乘並不知其由來而愚夫婦奉之甚虔謂爲迭著靈感眞夢囈也每年四月必賽會一次本年四月二十一日賽會較遜于往年晚間亦未賽燈然來觀者已人海人山喧譁擠擁小家女每垂亷户外圍坐偷窺燕語鶯聲粉白黛緑遍地皆是幾於樂殺狂且舉國若狂於兹益信 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
