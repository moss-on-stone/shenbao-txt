# 1902 - 313 - 4910625

 

Page 1

 
 
[隨報分送捐册]  
本埠廣益善堂向有安懐捐册分致四方各善士求解囊金籍襄善舉兹以捐册萬本倩本館於今日隋報送有欲廣種福田者請隨願力以助腋裘不勝企禱之至 
[新印各書籍發售] [  圖書集成局啓]  
　　十朝東華錄實價洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○　圖二日演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賸義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大淸會典碼洋一元六角○六科凖繩六套實洋六元○醫門法律碼洋一元○諸君欲賭者請移玉至三馬路申昌書畫室或申報舘帳房可地此佈 
[與客論文太守]  
　　有客卒然語執筆人曰天下官吏之齷齪卑鄙狗苟蠅營孰有甚於今河南府知府文太守悌者或執律人曰於何知之曰見諸香港循環日報其言曰河南府知府文悌滿洲人平時以風節自命前因奏絫康有爲開去御史之職未幾外補是缺鬱鬱不得志然以宦囊淸苦無可作爲亦暫安之去歲因辦皇差侵蝕三萬餘金乃以其半賄囑某内監欲調開封府優缺迨謀之不得則大怒曰是區區者而不子畀子必自取之時文適因公晉省遂於半夜持手燈至撫署求見以三千金買通其門丁務在必得被鍚中丞查知大加申飭文尙不以爲意嗣見是缺已由石庚補授遂怒氣塡胸絶而復蘇者再由是因想成痴致成瘋症每見人曰今日開封不是我矣蓋文悌前過陳宮捉放曹操處曾有詠古一絶云伯奢本來是好意一旦全家遭慘禍可恨該縣陳前令爲何賣放曹孟德當年開封若是我定將該縣記大過其覬覦斯缺夢寐不忘有如此又聞其去年曾私造圖　以爲應天命而生今得瘋病猶口中喃喃自稱有神附體或李天王或孫大聖種種不一云觀此是文之爲人眞喪心病狂幾將不齒於人類矣謂非官塲敗顃之尤而何執筆人平心靜氣徐以告之曰惡有是哉是特康梁餘孽欲以讕言傾太守藉報當日封章嚴劾之仇循環報並非康黨中人且曾與康黨顯樹之敵特一時偶不加察遂悞信之而悞登之耳如文太守者謂非慷慨激烈大丈夫哉按太守係康熙朝名臣鄂伯諾費揚武之後久無妻室子然一身從政之餘濳心經史當中東戰後俄人欲害據我旅順大連灣太守以侍御史伏闕上書請簡令赴俄責以大義效申包胥秦庭之器俄如不悟則蹈海而死然後由朝廷布告各國并乞英人評論是非俄與日本本世仇日人聞之亦必聨綌英人與之力抗庶旗大可不割而中國國力得以漸張疏後又云昔者英美聨師攻日日明自屠軍前者英美感之師爲之退以我堂堂中國孝弟忠信禮義廉恥之邦豈可無此此其英氣勃勃肝瞻照人雖朝廷未嘗見諸施行而諫草流傳已足泣鬼神而貞金石意者如太守者識見雖不免迂拘而性命且弁髦更何有於膴仕妻孥且敝　更何有於巨貲誠何致如循環報所云如脂如韋俔俔伈伈幾令人不忍道不忍聞哉抑我觀彼報所登太守之詩而益信造此讕言者徒知污衊好官胸中實未嘗有點墨也觀太守自請使俄一摺英光浩氣流露行間懇撃沈雄不可一世至巖劾康逆之疏則又洋洋灑灑博二千餘言指事類情切中機要是非熟於秦漢文安而又致力於宋之三蘇者不能辦此而謂其詩竟猥瑣鄙俚無一語平通人誰信之彼蓋欲形容太守之陋劣不堪而不自覺字裏行間多所破綻作僞心勞日拙其夫已氏之謂歟嗟乎自康逆敗露之後凡與之爲敵者彼黨中任情詆陷亦已數見不鮮矣雄毅如合肥沈靜如新甯閎達如南皮猶且狂吠狺狺横加詬詈而榮相尤爲集矢之的盡情攻撃時時被以惡名亦何怪太守之信口栽誣横加訕謗雖然循環日報爲廣州香港南洋各報中至公且正者平日崇論宏議久已饜服人心奈何此次一不留神卽悞入彼黨彀中致曲直不無顚倒可知我人載筆必以謹愼爲先彼揚雄美新魏收穢史豈眞好爲奇矯哉亦以胸無主宰遂不免貽人口實莫可挽回耳抑又聞之太守不特潛心經史熟於秦漢文字而又致力於宋之三蘇當其十餘歲時卽從事於西國語言文字算學更臻微妙頗能辦析毫釐光緖七年在户部時曾以西洋算計法造報銷册籍然則太守誠通經致用爲晚近不可多覯之人才謂其識見迂拘猶是儒生苟論也質之吾子以爲何如客首肯者再爰濡毫伸帋紀諸報端以似循環報箸作家其許附鄙人於諍友之列否耶 
[宮門抄]  
　　十月初三日户部廂黃旗値日無引見睿王續假五日崑中堂續假十日堃公請假十日文熙假滿請安梁誠謝以四品京堂候補恩汪大夑謝以五品京堂候補恩召見軍機○初四日禮部宗人府欽天監正黃旗値日無引見山西巡撫丁振鐸到京請安前江西布政使翁曾桂服滿請安許涵度預備召見恩佑續假十日召見軍機丁振鐸翁曾桂許涵度○初五日兵部太常寺太僕寺正白旗値日宗人府引見十七名吏部四十一名兩翼十六名裕德等由河南塲差完竣回京請安山東正考官支恒榮到京請 
[安松公假滿請]  
　　安橚貝子續假十日富康續假二十日丁振鐸慶陞振格預備召見内務府奏派致祭内外城隍廟派出世續英瑞又奏派致祭雨雷風雲派出成端英俊恩輝慶麟又奏派致祭火神廟派出文煦提督衙門奏拿獲結夥擇械傷斃事主疉次欄路搶劫盜犯馬得元卽馬二嘠仔等五名又拿獲結夥持械嚇禁事主疉次搶劫行人盜犯蕭永山卽蕭四頭等三名均請交刑部召見軍機丁振鐸慶陞振格 
[俄日違言]  
　　日本長崎訪事人云日本政府現聞海參威一處惟中美兩國進口各貨槪不收稅以爲利益不妨共沾因此致書俄政府一再詰間不知能設法轉圜否 
 
 

Page 2

 
 
[俄使行程]  
　　日本長崎訪事友人云俄國財政大臣烏衣之台君欲赴中日韓各國游歴自命駕登程後已於東歴十月二十號卽華歴九月十九日行抵達而尼地方矣 
[觀兵赴日]  
　　日本長崎訪事友人云本届爲日本九洲軍士大操之期中國北洋大臣特派　將張副戎永成候補知府張太守懐芝教練處提調李副戎純兵備處委員陸千戎錦於東歴十月二十五號卽華歴九月二十四日乘相模丸來崎旋卽乘車赴東京聞陸千戎前在東京士官學校砲兵科肄業深諳日語此次與日人晉接即藉作舌人也 
[嚴懲失事]  
　　日本長崎訪事友人云前者武藏八重山兩軍艦先後觸礁日人以艦長及將校等咎無可辭一併解送軍法會議所研訊旋定八重山鑑上將校海軍大尉和田義從輕禁錮五日武藏艦長海軍中佐横尾純正禁錮一個月其當直將校海軍大尉坂本重國禁錮十一日惟八重山艦長田口中佐因先赴救武藏不及與聞本船失事特免置議尙有滅水雷船名東雲者觸礁之後亦由軍法會議所派出判士長海兵團長中山大佐判士山本天瀧兩中佐將艦長磯部少佐傳訊尙未定讞也 
[火車失事]  
　　日本長崎訪事友人云東歴十月二十一號即華歴九月二十日淸晨有火車由神户駛抵川崎大森間之六鄉川鐵橋上忽然脫線致載貨車八九輛墮落川中三輛僅遭傾覆人口均得無恙尙稱幸事 
[慶賀日節]  
　　日本長崎訪事人云東歴十一月三號卽華歴十月初四日爲日皇誔辰日人謂之天長節是日午前八點三十分鐘時日　駕幸靑山教塲校閱各軍大操以近衛師團長陸軍中將男爵長谷川好道爲指揮官適値天雨貔貅之士踴躍泥淖之中未免稍覺掃興崎埠各商家亦懸燈結彩大小各業皆停辦公事一日駐崎各國領事均赴長崎縣申駕至晚荒川知事設宴於公園欵之中國領事鄒振淸司馬亦親往祝嘏禮也 
[主試啓行]  
　　金陵訪事人云江南正副主考戴黃兩主試揭曉後拜客數日本欲啓行緣調署兩江督憲張得香濤宮保將蒞白門欲圖良晤暫緩行旌迨初六日宮保節鋮遙臨兩主試卽詣行轅拜會後遂於初七日遍謁各當道辭行護督李方伯卽派登灜洲兵船恭送文星前赴申江初九日兩主試由甯啓行一赴京華覆命一回珂里修墓 
[浙學行期]  
　　紹興訪事友人云浙江學憲張夑鈞文宗自代理文闈監臨告竣小憇旬日卽按臨甬江舉行歲刻聞將次竣事大約越郡試期須在本月中旬矣 
[飭繪地圖]  
　　金陵訪事人云調署兩江總督兼南洋通商大臣張香濤宮保本月初六日節鋮甫蒞甯省不俟接受督篆卽於初七日傳見商務局道員某觀察面諭速選精於圖繪之人將下關沿江一帶地方繪畫成圖註明房屋地基禀覆觀察奉飭立卽咨請某學堂繪圖學生多名馳赴下關測量繪成圖誌呈報宮保察閱擬就下關擇地興造房屋創設各項工藝局廠也 
[皖興測繪]  
　　安慶訪事人云日前撫憲聶仲芳中丞講求省城輿地特飭武備學堂教習某君督率諸生細加測量繪圖呈覽某君奉諭遵卽周歴城廂内外規畫一切俾免叢脞之虞 
[法艦過皖]  
　　安慶訪事人云日前法國兵艦巴司格駛抵皖省船上絫軍石枬都司亞利愛守備苪英南克命駕登岸偕天主堂費司鐸謁見安　　蘆和道兼洋務局總辦馮鏡人觀察隨由觀察同詣撫轅撫憲聶大中丞設筵欵之 
[定期]  
　　金陵訪事人云原任兩江總督劉忠誠公開吊之期經公子擇於本月十三四十五等三日并定於十七日恭奉靈輀由省首途遄回珂吊○　 
[未便報災]  
　　南昌訪事友人云今秋江西新建峽江等縣亢旱爲災禾稼告歉月前地方官據情禀報藩轅藩憲陳鶴雲方伯分别批示大致謂本年入秋以來晴多雨少所有濱臨河塘田畞尙可設法灌漑無礙秋收其高阜各處晚禾偶因缺雨致未長發自應赶緊車　以冀有秋據呈該鄉等播種晚禾被旱情形是否屬實仰府飭縣確切查明彚案勘辦一面據實禀復察奪事關民瘼毋稍泄視尙有某某等縣以水災申報均遭方伯批駁略謂查本年春夏雨晹時若早稻多已豐收據呈該鄉低田五月間偶被水淹何以至今始行呈報顯見不實仰府飭縣確切查勘據實禀復察奪又批某縣禀報被水詳文云據報被水情形業經批飭查勘在案據禀有無不實仰府飭縣彚案查勘禀辦目下庫欵奇絀毋任提報例災 
[温州火警]  
　　温州訪事人云本月初七夜魚四躍温郡東門外濟癲寺前某行後失愼幸水龍從速施救卽撲滅西溪白上地方陳姓於初二日未刻亦懼回祿回祿之災不及施救俱付一炬亦可慘矣　 
[桂林火警]  
　　廣州中西新報云八月二十六日午後二點鐘時廣西桂林城内某爆竹店夥試騐火藥突然炸裂致肇燎原之禍迨水龍馳至早已一發難收致兩大街房屋數百椽悉數付之一炬東至大池而止西至縣衙而止 
[贑省得雨]  
南昌訪事人云省城自九月二十日得小雨一陳園蔬稍有生機至二十七日又大雨傾盆土膏無不沾潤從四鄉農民可以播種二麥矣 
[司巡不法]  
　　南昌訪事人云各省釐卡自奉裁撤之諭司巡人等愈肆貪婪大有一綱打盡之意有潘明府者在省聽鼓多年今春三月始奉委辦理玉山釐卡蒞局後卽委張某爲查河司事所得欵項盡飽張之貪囊現届半年比較短絀甚鉅明府恐干未便祗得服毒自盡聞其事者無不傷之又有某鄉人運穀二十石行經石灰橋釐卡應完釐金　經繳楚而巡丁某甲强令加錢八百文鄉人不允卽肆行毆撃以致墮入水中遽爾淹斃現聞屍親已控官請騐合此兩事觀之司巡等擾害商民幾致暗無天日不識巍巍在上者將何以懲飭之也 
[禁米出口]  
　　寍波訪事人云日前寗紹台道惠樹滋觀察出示曉諭略謂照得上年迭奉憲飭禁止運米出口寍波地處海濱產米無多向恃外省接濟尤宜切實遵行查本年寗紹各縣收成尙稱中稔而米價仍未平减近且時或加漲本道詳細訪察竟有妄稱準運米石出口之語此皆射利奷巧爲謠惑計以致市面訛傳本道民食關懐方擬綢繆未雨斷不能稍弛禁令任子出洋除照會本關稅務司照案嚴飭查禁外合亟出示曉諭爲此示仰商民船户人等一體知悉須知寍紹所產米石不敷民食向須外來接濟何能再運出境自示之後倘敢故違仍然私運一經察出或被先發定卽飭縣提案嚴懲勿謂方之不預也其各凛遵特示　 
 
 

Page 3

 
 
[温郡官塲紀事]  
　　温州訪事人云温州府王雪廬太守於本月十一日附趁招商局普濟輪船由滬赴省公畢言旋大約須在下月矣○洋廣局委員陳鑑漚大令允豫前日因公晉省兹於初八日辰刻附趁招商局普濟輪船回温○甌海關稅務向由温處道童韶甫觀察監督近因劃抵洋欵已於十月初一日改歸西人查騐所有一切公事仍歸大開委員金永和大令照舊章辦理○温州鎭劉吉元軍門會同温處道童韶甫觀察於初九日晨九點鐘親詣城南東郊一帶履勘河工因見河道乾涸准紳商所請酌撥防勇尅日挑濬　 
[紹郡官塲紀事]  
　　紹興訪事人云安昌釐局委員朱稚付司馬近届瓜期藩憲果泉方伯查核捐數較前届頗有盈餘因卽札飭留辦以示鼔勵○正任嵊縣知縣丁佑臣大令良翰前曾因案調省日昨又奉文委署慶元縣缺至現署嵊縣篆之徐蔭如大令元綬亦届期滿奉藩憲誠方伯札飭正任宣平縣劉靖侯大令肇甲調署大約日内均須互相移交料理履新矣 
[挾桑濯足]  
　　日本長崎訪事友人云日前崎地德律風公司工人武信管藏與其叔乘火車同赴松山市訪從兄某甲比駛至大村忽不相見遂於厠所自刎何其視性命若鴻毛耶○前有朝鮮國濟州島漁民六名駕舟出洋忽遇颱風飄流無定幸得一破船中有山芋遂得苟延四畫夜飄至日本南松浦郡之富江村經村民救起亦可謂不幸中之大幸矣○邇來遞信省以郵便局所有各家存項常年四分八釐起息似覺太多特於本届第十七會議事時公同議定嗣後擬减作四分二釐其所减之欵作爲各家公積就現在存項二千九百萬元計之所减雖祗六釐每 
歲已可香公積洋銀十七萬四千元蓋以郵便局存欵無論多寡卽小民偶有小銀錢數枚亦無不可存放事雖繁瑣而其數則因之日多矣 
[蠡城寒汛]  
　　紹興訪事人云日前有某甲等邀集同志具禀紹興府署聲稱願目備資斧前赴日本游學惟求給以文憑府尊熊太守允代詳報上憲咨會駐日欽使妥爲保護并先呈報外務部注册以備日後稽查○有章某者村學究也夫婦年均花甲家無擔石景况蕭條近更貧病交攻殊難度日忽於某晚相約懸樑自盡時逾三日隣人始知其事爲之集資棺殮亦可慘已○紹屬各縣荒田前已分别造册詳報量子折成免賦近日省憲又派員來紹分投查勘旣而府尊遣員復查以防弊竇 
[潯陽楓荻]  
　　九江訪事友人云江西官錢局分設潯城西門外所有銀錢出入與商鋪一律惟匯兌則較爲便易○江西内河官輪船改歸商辦後將大吉小輪船更名翔舞又添置鴻慶小輪船一艘從此商旅往來益形便捷矣○宜春煤磺經黃幼蟬觀察赴滬招股以圖推廣迄今爲日已久頭緖毫無日前由辦理礦務之奉新縣知縣蔣冠羣大令禀請督辦路礦大臣盛宮保下札嚴催俾免稽遲誤事○德化縣知縣某大令於前月下旬舉行縣試正塲題君子義以爲上義維新厥德義所取前列爲羅洪濤劉家溙孔慶勳任崇錦羅洪鐈吳道明饒冕邗鈞葉有堂曹鍚如 
[彝陵雁帛]  
　　宜昌訪事友人云九月中河西掛旗船上有甲乙二水手因細故齟甲突持利刃向乙猛砍乙閃身急避奪刀還剌之洞穿甲腹隨卽倒地斃命經人將乙拘獲禀請東湖縣某大令騐明塡格將乙帶回訊辦○上月十九日有栢木船一艘由渝滿載貨物鼓浪來宜行至上鹿角地方忽觸礁石登時洞穿貨物悉數落水船則流至某處始設法繋住幸水手人等獲保無虞然各家所失數已不貲矣 
[上海官塲紀事]  
　　江蘇候補知縣顔凝閣明府近奉蘇藩司陸春江方伯札委赴申江查催房捐昨日到申赴縣署拜會汪大令晤商良久然後辭别○山東大吏委本省候補典史朱鼎臣少尉督解攤賠洋欵來申投道轅交納昨日到滬先詣道署禀見道憲旋赴縣署拜會汪大令延入客廳茗談片刻而别 
[星軺啓節]  
　　前日傍晚時新简法國出使大臣孫慕韓星使由滬北起節至怡和馬頭乘小輪船駛赴吳淞口然後換乘法國公司輪船出洋履任 
[催塡親供]  
　　上海縣汪瑤庭大今日前接奉松江府許太守札文略謂本科鄉試中式各士子須於十月十五日以前親赴學憲衙門塡寫三代親供如的患病事故亦卽取結具文馳報以憑達部磨勘筆跡切勿遲延逾限等因汪大令奉文後刻已出示曉諭矣 
[釐局批詞]  
　　日前淞滬厘捐總局督辦朱　仙觀察懸有批示云據牙户黃純祖禀批牙户領帖同行鄰佑本應確實開開呈該牙户黃松茂旣未得悉胡恊興何得借名作保所稱胡少巖卽胡炎又名胡鼎不守本分並非公正殷商及奪客漁和各節六否屬實仰崇明縣飭查明確據實復奪 
[工人失指]  
　　昨晨楊樹浦路某紗廠工人徐阿奎正當工作之際偶不留神被機嚴軋去一指登時昏暈倒地當經廠中司事送往同醫院求治雖保無恙恐已不免有指不若人之憾矣 
[遞解盜婦]  
　　上月某日川沙廳境高家行鎭同豫典被盜行刼由上海縣差薛貴恊同英界包探先後拘獲盜犯蕭福春劉義昌董老五梁四全及董妻董吳氏解縣縣主汪大令諭將四犯先行解往川沙請廳尊陳桓士司馬研訊 
[解犯過站]  
　　南匯縣汪蘅舫大令派差押解命犯倪金榮一名赴陜西配所昨日到申過站投文上海縣署縣主汪瑤庭大令飭令寄禁卽着書吏加繕文書轉解嘉定縣下站交替 
[上海縣署瑣案]  
　　捕役徐文解竊犯王金林到案縣主汪大令升堂訊究王供丹陽人於九月間來滬訪尋叔父未遇前日在浦東楊家渡遇見素識之同鄉人陳老三交小的衣服一包共四件囑小的携至小南門質取洋銀五元陳分給小的小洋銀五角未幾卽被捕班拘獲求恩寛宥大令判責二百板收押候究○王耀廷控宋莫堂龔瑞卿圖賴借欵亦經汪大令提訊王供光緖十二年宋莫堂托故父瑞山爲中向徐姓借取洋銀五十元次年徐欲索還宋央龔瑞卿向故父擔保由故父代還洋銀五十元收回宋之借據由徐另立收條今向宋索取此欵宋龔彼此諉卸爲特求請嚴追龔供小的與王故父瑞山素識曾被瑞山借去洋銀五十元後來屢次向索除還過外尙欠十餘元至王代宋向徐姓還洋一事小的並不干涉宋供小的並無與王瑞山向徐姓借洋之事求鑒大令將借據詳細察閱判令宋還王洋銀二十元限五日繳案○錢毛毛控被楊毛囝等串竊船上所裝白棉花亦經大令提訊錢供小的向租瞿毛毛之船載運貨物前日由瞿薦來代某客裝白棉花一百餘擔駁往滬北天祥輸船運赴天祥因須遲至次日裝載故將船泊於四馬路浦攤小的上岸知照客人迨回船查點忽少棉花一包據守船之小孩稱係鄰船上楊毛囝竊去求追楊供是晚興金阿榮孫金寳兩人在船飲酒醉後貪小竊毛毛船上棉花一包售與南市劉姓花行得洋銀二十二元三角除劉姓之子扣去洋銀二元其餘係小的與金孫三人分用今願繳案孫供與相同大令以金阿榮尙未獲案先將楊孫兩人用雙連枷示衆一月再核　 
 
 

Page 4

 
 
   
 
 

Page 5

 
 
　　論煙毒 
　　上海富强烟善會 
夫天地之生人也賢者寡而愚者衆所謂賢者自不敢背於禮法跬步必衷於古訓愚者終身不聞詩書之訓没齒不知退讓之規無所知識導之東而東導之西而西習於善而善習於惡而惡故孟子有言曰人之所以異於禽獸者幾希凡有司聲敎所未及全賴鄉黨正人君子平時善爲開導去紛華之尙守勤儉之規革狠悖之性崇禮遜之美天下移風易俗豈僅在位而言者也今之鴉片烟流毒中國更有甚於洪水之災智愚同染上下交困漫天散毒遍地流膏可謂烈且酷矣無論貴者賤者老者少者富者貧者强者弱者男者女者以及疲癃殘疾鰥寡狐獨莫不甘受其害沉迷不醒至死不悟其故何也明知其廢時失業形容枯槁耗其精而竭其神皆自促其有生之趣望依依而靡向趨焰焰以自燋雖隕身而不惜蹈鼎鑊而不辭卽周孔復生亦難明其理矣嗟夫非特各敝其身國勢亦因此而敝矣自有天地來未嘗有如斯之禍必待我　聖淸見之天乎人乎莊子所謂小惑易方大惑易性者其爲患可勝道哉雖然風會所趨勢難驟變昔林文忠疏稱多方誡導以精騐藥丸勸人速戒良有以也無如戒者日少嗜者日多推原其故良由後人不遵原方以土皮烟灰攙和爲丸吸烟呼其氣戒烟呑其質致求戒而不能戒轉成大癮遂使戒烟一道視爲畏途本會憫之爰於去歲五月間獨輸巨金創設富强戒烟善會謹遵林文忠原方爲宗旨酌爲增减屏去烟灰土皮之類每日定章施送不限人數不取分文年餘以來察其斷癮者以數千計敬告六合之内凡爲西域芙蓉之毒所累者及早回頭豁然醒悟只須日服此丸不難立見斷　庶中國富强之基爲萬一之補助一會得以無疚於心不亦幸乎　上海英大馬路富强戒烟善會孫瑞鏡湖甫啓 
　　西泰贊醫士聲明補腎聚精養元固本珍珠牛髓粉慎防假冐此粉是出售以來蒙中國官紳售服仕商送禮風行廣嗣延年確有真　 
　　近有僞貨隱戤○悞服彼此有碍○欲購眞正珍珠牛髓粉○請向上海二馬路中市西鼎新里口○暹邏大德通公司方是的眞考得牛骨髓補腎功稱獨步本醫士七次遊歷中華視診應接不暇每見世人輕年　壽邁年無嗣更有身染損症亦頗不乏按其理初爲先天不充繼被後天失調致有壽殀身損無嗣等情醫者憫惻殊深由此製藥濟人此粉用泰西童子肥牛祇取骨中之髓佐以珍珠並養元固本塡精等要藥入口毫無臊氣善能補腎益氣壯陽健脾添精神養眞元平五臟安三焦獲益甚繁筆不勝載蓋人如患腎虧氣虚損症癆瘵陰虚陽痿腰酸腿軟頭眩目暈面黃肌瘦等症服後奏效如神欲享高壽欲廣嗣續欲强體質欲驅百病請常服此則延年益壽螽斯衍慶握如掌心中也連服十天面色朗轉紅潤能服一月可長體肉十磅倘行房後體梢疲倦冲服三錢不使外邪乘虚而入且精神照常倍增試騐確有眞憑識者請早衞身幸弗負本醫士婆心濟世焉○每罐洋一元每打十二罐洋十元○外埠函購原班回件 
　　各色長毛絨零躉批發 
　兼售各色長毛絨一扣鐘批發其價格外公道以廣招來凡仕商賜顧者須認 
明二號招牌不悞此佈　上海虹口廣東大街順泰衣莊仝法界大馬路何裕森衣庄啓 
　　泰西靈藥化學補腎生精燕窩珍珠牛髓粉有奪天地造化之功 
　　遠路託郵政局匯洋函購速而且妥或滬女代辦亦可信局切不可託以免私拆　信與奸徒分肥將假藥寄上誤服貽害等弊至要勿忘中華補劑備矣衆矣然藥性之純陽者氣味霸烈其失也太剛藥性之純陰者功效緩薄其失也過柔推原其故皆因不知化學泡製之法兼無取精用宏之方欲求如本醫士所製燕窩珍珠牛體粉之不剛不柔力大效速者非特從古未見未聞且各國莫與比倫若謂言過其實儘可立刻試騐只須略服少許狂奔數十里毫不覺喘此補氣力之明證也又行房後或食三錢腰腿毫不酸軟精神照常倍增此補腎生精之明證也故無論虚不受補之人試服數日立見髓充精滿面目光昌威重加山連服三旬一夕可御十妾西人統年常服故體質倍形强壯每歲幾銷數日萬盒之多則功效之神尙何待言南洋各埠華人餌補最信乎此以其血肉之品無尅伐之弊又與華人體氣極宜是以信從者衆善能補腎潤肺開胃健脾塡骨髓和血脉平三焦安五臟化痰止咳平肝淸心凡先天不足後天失調以致陽痿乏嗣咳血遺精步履無力形神委困一切陰虚陽虚氣虚血虚虧弱之症無不靈效如神歷經中西士子試騐鑿鑿可憑僉云補劑中首屈一指妙在全無臊氣異常適口衛生者盍請一試方信斯言不謬耳每盒一元每打十二盒十元遠近託郵局函購最妥力自給　經售處在上海四馬路北首望平街大隆燕窩公司内假冐甚多認明地址牌記爲要 
　　勃厯藥上洋抛球塲奇馨茶號及英大馬路興讓街杏濟堂寄售○○摩練氏製 
　　世人每以行房秘藥謂是淫藥乃人云亦云耳如京城某大藥肆膾炙人口之小蠟丸豈亦是淫藥耶此乃婦人子宫寒冷所用我之勃歴藥則男子陽衰而用同一樣道理也男子元陽旣衰是終身之大憾未有子者必將絶其嗣矣勢不得不藉此藥提起而壯固之則夫婦之道可行兒子可養也服藥尙嫌其緩不如此藥之見功神 
速也行房者外人不得而知之事所用之藥故謂之秘藥秘藥大非淫藥可此也淫藥者何暗置人身則心神搖盪入邪人圈套弄出無亷耻事此之謂淫藥是王法所不容者也此勃歴藥乃異人傳授秘法用不過一分能使元陽堅固豐倍於常勁而不洩任意房事不須服食故無傷身之虞大瓶二元小瓶一元信力自理 
 
 

Page 6

 
 
　　聲明誣告拆梢 
　　鎭江丹徒縣人武榜眼出身做過侍衞犯案詳革回籍報死解兆鼎卽解金生無業生計輒萌析梢誣控架害向不識面張鳳山劉鑑山素知鳳山行志端方近君子遠小人苦守經營人所共知憑空揑造牽連劉鑑山誣告作見証實是情虚神人共憤幸開天眼　恩蒙縣主汪大令氷心一片明察秋毫秦鏡高懸如電當批飭遞回籍不准逗遛劉鑑山目覘情形是實解兆鼎痛改前咎自知禮虧前來服禮洩氣若不聽償用費令人豈肯甘休續登報上以供衆覽誣控析梢情同氓類架害好人天理照彰定做刁頭之鬼　劉鑑山告白 
　　感激涕零　 
　　代理句容縣知縣菘軒左大公祖今季夏來權邑篆而地當孔道土客雜居民多狎玩之時幸公寛嚴並用終日高坐堂上威德兼施期月面境内士庶交口稱頌城鄕諸耄老赴省禀留無如迫於例禁下情未果十月初去任之日懸燈焚香遮道攀留父老吏民甚至相對涕泣數行凡民間送官去任及遇良有司街市懸燈焚香有之若吏民父老相對流涕不特句容所未見抑亦别縣所罕聞是眞所謂感激涕零英非深得民心者曷克有此謹請刊諸報端藉以吿後之治我句容并爲凡有斯民之責者勸焉　　句容縣闔邑城鄕紳董士庶公叩 
　　拆股聲明 
　　婁縣楓涇鎭北栅口甡昌木行於庚子年四月間阮麗記與阮冰臣合股議開各出資本一千元集成二千元作爲長本因歴年虧耗邀鄙向麗記關說卽將此行情願閉歇意欲將底貨作價售去不料冰臣變端百出推辭失約因此勸麗記一股拆出所有甡昌往來各該欵均向冰臣歸結與麗記不涉特此吿白　　江梅靑啓 
　　敬吿四方　一片苦心 
　　本善會一片苦心意欲力捍狂澜間嘗披閱戒烟良方難以數計或不願其本妄投猛藥或未淸其源亂用補劑或攙以烟灰或和以土皮或純用覇道致戕元氣或偏於攻補致促壽限探本窮源斟酌損益當推林文忠公原方爲圭臬本善會逎酌爲减增不用烟灰去渣取精製成小丸盛以小袋名曰富强不募外捐自開創以來迄今年餘上自公卿下及士庶超苦海而登　席者不下數萬人每日登諸申新各日報意存推度倘有同志實心匡助固所深顧不意無耻之徒罔議利害不顧大局私造假藥間以廢袋冒冲本善會名目其間當以抗垣鎭江爲最盛本會未便安於簡默致負有志之士蒙燕石之欺貽害實非淺鮮爲此敬吿四方　各省好善君子以及求戒志士几係本會之丸外用硃砂似夏天痧氣丸之色如用開水冲融卽知純用中藥並無烟灰土皮之類撲鼻芬芳入口帶甜方是的眞本會之丸也夫藥可回春亦可殺人差之毫釐失之千里事關大局特登報聲明伏希　公鑒　上海英大馬路富强戒烟總善會啓 
　　石印殿本直行二十四史招股廣吿 
　　新政各試首重史學則廿四史宜家置一編矣本參藏有○殿本縮付石印分訂二百冊盛以篆刻木箱工料盡善先售股票每部實洋卅元先付十五元塡給股票十一月底再付十五元取史漢等十七史明年二月底全書吿成總售處上海大馬路鴻文書局分售處南市元大亨錢莊陳豐記東號北市源豐潤票號承裕福康晉和錢莊新聞報館新太古黃倚翁播喊帳房朶雲軒戲鴻堂古香室雲華堂大東門内陶晉昌綢莊虹口徐公館如意里龐公館并各書坊○京都博文鴻文書莊天津同文仁記播喴帳房漢口恆裕同大錢莊松發恆緞莊景慶義江左六藝橋葉鴻文鈞記播喴帳房湖北著易堂新提岳州沙市宜昌長沙乙海春藥房鴻文局南京同發祥錢莊詞源閣明達書莊揚州裕豐隆錢莊鎭江永泰錢莊文成堂蘇州仁和鎰源錢莊開智文瑞錦潤堂無錫達源錢莊務實學堂杭州晉義鼎泰開泰錢莊下後市街俞公館寗波恆和景晉錢莊紹興景泰錢莊墨润堂海寗恭昶緞號硤石通元錢莊源聚絲行山東潍縣餘成恆號河南賒鎭久成恆號烟台豐裕絲行牛莊協泰昌絲號廣東蜚英館○本齋托各處分售原爲諸君就近購票取書起見將來出書時請仍向購票各原處取書可也　上海北呢城橋竢寳齋啓 
　　廣濟公司江南義賑票十月二十日開彩 
　　本公司現奉　南洋商督憲劉批飭除廣濟義賬票外其餘各項彩票均不准在内地銷售如再有私售卽由本公司就近禀由地方官查封以杜玩違而保賑源除由本公司密派司事分投查察一經察出卽遵扯就近禀由地方官查封外特此聲明第四十三會票已於本月廿三日十一點鐘在本公司如法開彩所得彩號數經印有對號單分派以便核對如有得彩之票祈携到本公司收銀可也第四十四會票己印出二萬五千張定期十月二十日開彩本公司發出之票如有中式紅票憑票收兌此佈 
　　花旗銀行 
本銀行創於一千九百零二年資本共花旗金洋一千萬元現已收足六百萬元其餘四百萬元卽日收齊總行設在美京紐約分行設在英京倫敦以及上海新金山新加坡呂宋橫檳等埠專理各該埠銀行應辦一切交易其餘各埠分行俟陸續設齊再行登報聲明以廣招徠如荷存欵其息存十二個月者長年五厘存六個月者長年四厘存三個月者長年三厘每日結算者長年二厘特此佈白 
　　浙江票頭彩二萬元倘有私弊雷殛火焚頭二彩傍彩上下各廿號廿八日開彩 
　　本公司自奉　浙撫憲　奏明開辦以來通售各埠至公無私第九會准於九月廿九日當衆開彩紅票憑號單實足兌洋現因票額不敷分布自第十會始加額增彩設票一萬五千張頭彩二萬元中額有一千四百十一張之多頭二彩除附彩外再加上下傍彩各四十張彩多額少容易獲中每張十則售洋五元定於十月廿八在杭州拱宸橋西本公司開彩務祈官紳士商屆期光顧以昭大公是幸此佈　　　浙省協濟總公司上海南市恊濟總公司上海南市協濟分公司啓　 
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　日前滬北某洋行執事人投法界公堂控南市汪源裕靛靑行主吳某定貨不出昨日法界讞員孫建臣大令派包探至六鋪巡防局請局員陳一尹派勇甲恊同往提旋卽拘獲令帶回歸案　辦○大圑人陳阿四前將所生七齡男孩賣與粤人廖長榮議定身價洋銀五十元邀彼處地保徐旺金恊同付價被徐强扣十元陳不允據情投塘橋鎭巡防周局員蔣克生二尹准詞傳徐到案然復訒枚○前晚十三七鋪巡防局員高文軒二尹督率勇甲巡至小南門外佛閣左近因見栅門洞開勃然震怒立提栅夫某甲至輿前責其疏忽之咎喝令笞責并諭嗣後每晚兩鼓時須一律下鑰違干重穂 
[英美租界公堂瑣案]  
　　包探竇如海解吳桂金張高生到案禀稱吳竊取裕源紗廠朱姓宅内金練銀水烟袋綢衣等物報由小的查獲　查吳除浦東同豫典搶刦洋銀案牽涉外另有竊西門顧姓及寳山縣鐵路總辦周宦家約値贓銀巨萬之譜無從查吊請爲究辦吳認竊不諱張供在裕源當茶房實無分用贓銀之事求察襄讞委員魏蒓塢大令商之英迪繙譯判吳責五百板送上海縣轉解川沙訊取口供再行送廨枷號二月押捕房兩年張責三百板枷號兩月○包探李星福解徐鍚江到案禀稱徐竊取德律風電線一捲報由小的拘解請究大令判責三百板枷號一月○包探劉森堂解婦人蔣沈氏到案禀稱此婦行竊恒泰絲廠内鮮繭一包扳出戴氏等往查早經他往請究蔣沈俯首無詞大令以妄供可惡判責手心五百下逐出租界○包探徐榮珊解陳東裕到案禀稱陳竊王松濤家綢衣物件報由小的拘解請究大令判責三百板枷號一月○包探倪順泉解張子善到案禀稱張係博克律師繙譯洋人交修金練向取無著報由小的拘獲洋東復查得被呑鄉人訟費洋元押追繳洋九十元在案兹逾限已久請爲訊追張供無力繳洋大令判責五百板枷號一月期滿押捕房九個月○包探竇如海解張文榮到案禀稱張曾犯 
竊遞解兹又濳來圖竊請究大令判責三百板枷號半月 
[法租界捕房瑣案]  
　　馬金榮前向陳寶光賒取古銅器皿値洋銀三百七十元延宕不還控奉讞員孫建臣大令訊供金榮供認有洋銀一百存於伊父馬炳元處大令提炳元到案諭令淸理至今延擱昨日陳投案求追大令飭提金榮復訊供稱此項器皿等共質洋銀一百五十元當函致金陵懇妻父設法料理大令著還押赶緊淸理○如意樓値堂人朱阿康呑没謝厚榮寄存鋪蓋洋銀控奉大令飭提店主柴士堯到案勒限淸理昨日執事人邱順卿投案求將店主交原告妥爲商議大令准之限三日内理楚○包車夫邱正福呑没主人洋銀一百元誣指擺設水果攤之杜阿六所竊訊無實據准子交保飭將邱正福押候追比昨日大令命提到案邱依然矢口不承大令著重責一百板還押再比○朱秦氏前將田畝出租與洪泰洋行爲夫弟朱鏞霸阻以致洋商承租之後不能轉立道契控奉大令提案訊供判限淸理旋據朱秦氏及夫弟朱子淸各貼洋銀五百元朱鏞始允赴道轅銷案大令著將洋銀存在捕房朱鏞准予交保出外淸理明白投案領洋兹因無人具保昨日有親串某甲投案稱朱有田單契據値價甚鉅暫存案下准朱出外理明然後來案具領大令諭候過堂該辦○流氓張同土林阿慶向榮順館飯店索詐滋擾大令著各責五百板發改過所監禁二個月期滿開釋○竊犯李阿炳陳阿寳經大令訊供著各責二百板開釋 
[美租界捕房紀事]  
　　昨晨楊樹浦某紗廠女工某氏乘間竊取棉花若干磅適爲司閽之印度人所見扭送捕房捕頭令押候轉解公堂禀請訊辦○昨日午前西華德路甬人張某之子年僅七齡偶在門前嬉戯驀被小車夫劉阿二撞倒致傷面部適爲某號巡街捕所見將劉拘入捕房捕頭察得孩傷勢甚微將劉申斥一番從寛釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
