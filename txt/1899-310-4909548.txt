# 1899 - 310 - 4909548

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○播頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗亮錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彙碼洋二角○白紙玉堂字彙洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末一元五角○　中東戰紀七角○文學興國策二角○正轅中東戰紀興國策合一部二元○時事新論六角○中國度支考一角五分○新學彙編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[論會匪不能爲亂]  
　　十月初五日本館得漢口采訪友人函告曰前者新隄　燈會頭同霍春池以漢口沙家巷某妓院爲逋逃藪旣而被都閫府陳慶門都戎拘獲解府嚴訊供出湖南星士周敦甫及在漢口開設某錢莊之某甲皆曾入會甲捐有道銜家資豪富惟性喜邪教江湖術士時與往還周敦甫素耳　名因浼朱有寛介紹得爲入幕之賓其羽黨陳佑伯程小軒諸人亦潛僣之通聲氣於是施其簧鼓之技　　人其移不難傳長生之術致富之方甲忽起貪心不覺爲其所惑若輩利其富有卽奉爲會　潛計其私購軍械火藥　欲謀爲不軌幸事機漏洩霍先被擒周亦在湖南就獲惟陳佑伯程小軒等早已聞風逃逸甲知事關重大亦卽徙避無蹤現在上憲方嚴飭各處通緝務獲到案以便按律嚴懲云云夫自軍興以來蕩平髮捻海字澄清迄今垂三十餘年軍事漸形廢弛朝廷方憂外侮尤思内訌光蛋鹽梟布滿江浙殺人越　視若尋常而各處伏莽軍中行旅者　有棘地荆人之吕固不僅吳越間萑苻充斥也而又有一種會匪拜盟結黨煽惑愚民窺其隂謀實爲叵測會匪不一或爲哥老會或爲小刀會或爲人刀會厥類甚多不勝枚舉至所謂紅燈會者則其名更爲　所未開非若哥老會之膾炙人口　村大鄉婦而亦　　　害也但哥老會匪大都係髮捻餘孽或游勇攝兵無計謀生聚徒結黨跳梁爲害滋擾閭閻非若紅燈會中人以左道惑人妖術誘衆如吾之曰連八卦等邪教也故雖會匪之名同而其源固不同哥老會如　時川省之　　　結朋黨　聚爲非迨後陜楚教匪逸至巴蜀與之聨絡一氣而其燄遂張於是釀爲川楚之亂而總名之曰　　亦猶今世之所謂哥老會小刀會大刀會紅燈會雖名之曰會匪而實則各自有别也咽匪與教川合而川　破其禍恐今之各種會川合而天下亦將被其禍前車之覆後車之鑒故大吏懲之必嚴乎而吾以爲今之會匪尚不能爲亂　蓋教世起　之始不過如赤子弄兵潢池耳論者謂當時苟得賢良司牧膽略過人者撫而輯之若龔遂之治渤海張綱之定區陵虞翎之平朝歌可不煩大興師旅及黨與旣衆事變已成巢穴寖多其禍遂烈髮捻初起亦以不善緩輯遂致　成大亂蹂躪中原當事者有鑒於此爰爲懲前毖　之圖於懲辦會世不敢稍事寛容　攤貽患因是狂焊　法之哥　會匪尚戢羽潛鱗雌伏不動何紅燈會匪竟不知利害而欲私購軍火器械以謀不軌耶其所日霍春池及爲從之湖南星士周敦甫與陳佑伯程小軒等或先後就擒或在逃未獲要皆不足論獨惜在漢口開設某錢莊之某甲亦　誘人會致犯彌天之罪而徙避無蹤夫甲旣捐有道銜而又擁資豪富自當謹守禮法安分營生何至爲彼所愚奉爲會主身爲首惡罪有難寛今雖遠引高飛暫時漏網而大憲方嚴飭緝捕未必能終免被擒也嗚呼焚香聚徒歛米人　如漢之張瞢張　晉之孫恩盧循六朝及唐之川蜀米賊宋之儂智高明之劉六劉七趙風子徐鴻儒唐賽兒等皆揭竽　　我朝昔日之教匪今日之會匪皆濫觴於此然彼等皆不旋踵而撲滅今之會匪其果能爲亂於天下耶各省軍事雖廢弛以之禦外侮固不足以之治内　尚有餘也彼會匪欲起事於今日詎能如當日髮捻諸逆足以大亂天下哉多見其不知量而已 
[本館接奉電音]  
　　昨日午後克帥飛電傳來懿旨一道上諭二道敬謹譯登○十月初八日奉事處口傳懿旨桂祥芬車現駐南苑孫家鼐現在賞殷所有十月初九至十一日聽戱著撤下欽此同日奉上諭直隷提督聶士成加恩著在紫禁城内騎馬欽此同日奉上諭刑部尚書趙舒翹户部左侍郎立山署禮部左侍部吳廷芬加恩均著在紫禁城内騎馬欽此 
[電述搭事]  
　　華歴本月初七日倫敦來電云月初搭浪施華列人往攻來的西米司英營未克攻入遂休兵二日至初五日復以開花砲猛攻然仍未分勝負日下英廷方調集兵士若干豫備赴阿非利加洲助戰更飭海軍省派二戰艦航海前往有知者謂二艦一名卑路勒司一名富利埃可云至於搭人則將本國西南陲各處鐵路悉數撤去恐英人從此不能轉餉運兵矣先是德國武員多有潛　搭人者近被德皇所知下詔禁止德皇曾豫定於十八日赴英修兩君相見之禮兹者英人已檄調兵船竭誠　递某日英國首相於讌會時宣言於衆曰我英與環毬諸大國向　問言今雖與搭浪施華列失和致以干戈從事然並不涎其金礦貪其土宇區區之意實欲望各國於搭境同沾利益故不惜悉索敝賦與之爭持耳 
[英兵撤退]  
　　九龍一役前已屢記情形兹者本埠宇林西報登華歴本月初八日香港來電云前者英兵曾將九龍左近之三村占守今已由統帥下令將兵撤回矣 
[暹用金錢]  
　　廣州博川報云歐洲諸國通用金錢惟亞洲則用銀圓前年日本效法泰西有攺用金錢之舉兹者暹羅見獵心喜已定議以金爲貨日廷允竭力助之但不悉暹國計臣亦曾通盤熟　果能行之無礙否也 
[補祿中日所訂福州租界附約]  
　　福州口岸前由中國政府准日本闢界通商所訂約章曾登本報兹悉尚有 
 
 

Page 2

 
 
附約五欵合山錄之第一欵日本租界内港　中墩兩村百姓於未　租界以前在是處居住之房屋若不願賣悉聽其便然只　賣與日本國人不許賣與别國並不准租與他國違者由中國地方官從嚴懲辦但該兩村旁一帶地而日本領事官要作碼頭溝渠等件由中國地方官勸令租給第二欵港頭中墩兩村百姓於未立租界以前卽在是處居住者將來建路設捕等費不得攤派以恤民艱如自願出費者亦聽其便第三欵兩村原有之華民在界内不願遷出者以後出入租界之路准其往來行走其北方洲岸亦須留出道路一條與華人同沾利益第四欵界内原有民間宗祠祖廟倘業主不願出租應聽其便日本官商不得抑勒强租以示體恤若華民願讓亦聽其便再原有墳墓聽華民子孫隨時前往看視祭掃倘該墳墓與宗祠祖廟有碍築路碼頭必與各該業主商允　租方可遷出第五欵尾墩村内華民地基房屋之買賣悉聽其便惟不許該華民業户向他國官民以地抵押或行租讓違者由中國地方官從嚴懲辦以上另約章程照繕漢文東文各二紙畫押各存二紙俟兩國上憲批准再行蓋印爲憑 
[節錄中國路礦總局會同總署核定礦務章程奏稿]  
　　竊維華洋各商會同集股設立公司在國家一視同仁准其開辦之本意原欲令該商獲均沾之利非欲令各該商據獨擅之利今請辦礦務之華洋各商因章程准公司勘定産礦處所動輒混指某省府分若干縣分若干並不確指某縣某處計明叚落里數是徒使奸商串通影射壟斷把持轉致公正妥實紳商退縮向隅無以自効殊與准辦之本意大相刺謬亟應明示限制除已經批准之案仍照合同辦理外嗣後各該商請辦礦地只准各指定某縣之一處不准兼指數處及混指全府全縣以杜壟斷而均利益又查前次定章華洋合辦一切權柄操自華商以歸自主惟内載已集華股十分之三卽准招集洋股開辦雖係爲廣招徠開風氣起見然股本華三洋七輕重旣已不倫事權卽恐旁落易開喧賓奪主之漸應將原章釐正除已經批准之案不計外嗣後華洋股本均令各居其半方准開辦以免偏倚仍由華商出爲領辦若洋商不由華商領辦徑行請辦者概不准行又查前次定章各省紳商呈請辦礦該地方官察其無違背章程卽咨報總局核奪不得率行批准其在總局遞呈者亦咨查原省然後批准以杜朦混招摇等弊是定章本意凡由華商呈辦礦務必俟查明批准後始招集洋股合夥方免弊端若未經遞呈及遞呈尚未批准先與洋商合夥指辦某處礦務迨經行查實多窒碍難行徒令該商空費詣勘等費用不特無以示體恤且朦混招摇之弊仍未能除亦應將原章中明增定嗣後華商請辦礦務必俟查無窒碍業經批准始准招集洋股訂立合同再將該合同呈送聽候核准開辦若先行合夥而後呈請者概行駁斥又查前次定章承辦者自批准之日起至多不得逾六個月卽呈報開工　遷延不辦所有批准之案作廢又内載如有事故不在此例然因此而托故遷延將徒有開辦之名並無開辦之實今應明予定限自批准之日起統以十個月爲期無論有無事故若逾期不辦卽將批准之案查銷由地方官查明另招他商承辦該商不得爭論餘仍照前次奏定章程辦理其議開在先各礦仍照舊核辦以免紛擾等因奉旨依議欽此 
[統領閱操]  
　　杭州訪事友人云記名提督李慶堂軍門由寗波回省撫憲劉景帥卽檄令接統省防各營本月初四日軍門調集麾下軍士至羅木營操演各陣旋復演放連珠槍自辰至午始竣事其中技藝精純者分别賞賚有甲乙二勇因打靶不能命中各責軍棍二十下以儆之 
[肅愼洊饑]  
　　天津國聞報云今年甘肅金縣及巴燕戎格廳之東鄉丁家灣西鄉丁灣北鄉哈爾洞等處西寗縣之東北鄉甘雷堡等處大通縣之祁家堡等處皋蘭縣之東南鄉水車園白馬關等處及環縣所轄各處夏秋之際先遭雹患又被水焚以致田中顆粒無收民皆枵腹陜甘總督陶制軍憫之行司飛飭各該管府州縣確切查明分别蠲級一面復籌欵恤之俾千萬哀鴻皆霑實惠 
[刑人于市]  
　　杭州訪事友來函云本月初四日省垣奉到刑部釘封文内開盜犯二名例應處斬杭州府林太守因卽札委仁和縣陳吉士大令監斬建德盜犯潘小猪錢塘縣吳殿英大令監斬慈谿盜犯鄭永祥二大令先後將各犯騐明正身會同營汛李千戎帶兵押赴市曹處斬將首級裝入木籠派差解至犯事地方懸竿示衆然後禀請銷差 
[松郡官塲紀事]  
　　松江訪事人云狼山鎭標右營游擊張冠庭游戎熙於本月初四日駕舟來郡禀見李夀亭軍門有知者謂由狼山鎭某鎭軍所遣蓋籌商防海事宜也○某日提轅差弁李君雁珍便服至東獄廟捉賭賭徒羣起毆之李君力不能敵回禀提憲李軍門軍門隨牌示轅前略謂李弁巡查被窘西門外汛把總陳仁和不能先事彈壓賭徒難保無得賄包庇情事著先行撤差聽候參辦遺缺因行旌怱促未及委人大約隨帶稿書當於途中下札也 
[烟海蜃樓]  
　　烟臺訪事人云上月福建會館招優演劇歴十有餘日出資者皆係左近店　以終日辛勤所得作此無益之舉雖舁平盛事然亦可見愚民之愚矣○近日銀價更賤每兩祗值錢一千一百文柳營中人領得口糧以銀易錢受虧頗甚○日前有二船各載靈櫬由營口來烟起岸時適爲西員所知卽照會道憲出示禁止葢以營口前曾患疫恐其傳染也○落花生一物向祗供本處銷塲嗣因運往南中頗獲利益以故種者日多居然列於出口土産之内東省地瘠民貧得此未始非地方之利然旣種落花生則米麥不免少種利之所在弊卽隨之矣○有某甲者操水滸傳中武大郎業設餅肆於市藉覓蠅頭某日不知因何與某乙口角繼而揮拳力不能支被乙刺傷甚重奄奄一息恐難免性命之憂矣 
[鷲嶺霜鐘]  
　　杭州訪事友來函云本月初二夜吳山瑞石亭下有一年約四十左右之貧民結繩自縊適東獄廟某羽士行經其地見而解下氣尚未絶挈至廟中詢以故則泫然曰鄙人投親不遇落魄無聊自思生趣全無不若别尋鬼趣耳及叩其姓氏里居知爲金華府某縣人乃再三勸慰許以轉告同鄉鳩資歸里其人稱謝不已羽士因卽留住殿側詎料次早其人已不别而行羽士亦無從尋訪旋聞人云清波門外錢王祠畔有一溺死者趨而視之果係其人因至金華會館告以昨宵情事同鄉皆爲之惻然助貲棺殮寄厝義莊俟有便船帶回故里○本月初二日爲省垣各書院官課崇文由劉景帥主試生員文題得見君子者　可矣子曰善人吾不得而見之矣童文生題仁遠乎哉我欲仁通塲詩題　得楓落吳江小雪天得江字紫陽由惲方伯主試生員文題民之爲道也至無恒産者無恒心詩題賦得祥爲一人夀得人字童生文題浸潤之譖至可謂明也已矣詩題賦得一雁呌霜紅入葉得紅字敷文由運憲主試生員文題湯以七十里文王以百里童生文題子以四教文通塲詩題賦得菊殘猶有傲霜枝得殘字○本月初一日爲下元令節吳山城隍廟例得迎神賽會兩縣差役循例於辰正排齊執事由城隍牌樓下山出武林門至厲壇焚化冥鏹所有向來婦女扮演罪囚及各樣助會均奉府憲查禁故不敢踵行 
[彝陵近事]  
　　宜昌訪事友人云上月有雲南解京之銅鉛五十三萬數千斤分裝船十五艘駛至四川金都河左近時值水勢湍急一船突觸礁石而破所載銅鉛三萬餘斤俱沈入水底督解官就近告知地方有司派人入水搜求未知能悉數撈獲否其餘各船均於十一日由宜昌轉裝快利及固陵輪船運赴漢口然後换船北上○日本商人前在宜昌開設大坂輪船公司近復就漢景帝廟左側圓覺菴前議購地址以備建造廣厦是處有居民四五十户想成交後定當一律遷移矣○某日英國某兵輪船開赴歸州越日駛回仍泊原處居民少見多怪皆耳而目之亦可異也 
 
 

Page 3

 
 
[上海官塲紀事]  
　　新任上海縣藍雲峯大令之太夫人假寓蘇垣日前大令特遣家丁往迎現已將次蒞滬遂於昨日飭辦差人等赴碼頭整備迎接○日前提右營叅將廖楚材叅戎赴澱山湖簡閱水師兹已事畢昨日命駕回申標下各弁兵恭往迎迓叅戎旋卽排導赴各衙門拜會○前上海縣知縣江蘇候補道黄愛棠觀察之介弟官印承清者近在湖北某縣任内因病逝世觀察旣聞噩耗悲慟逾恒旋卽赴各當道處辭行以便附某輪船往鄂中料理喪務 
[監司惜字]  
　　欽命江南分巡蘇松太兵備道余爲出示曉諭事照得上古風俗敦龎結繩而治後世易以書契古聖人創作艱難宜如何敬惜乃本道下車伊始見小街僻巷坑厠之處墻上必貼有招紙在各該雜藝人等以爲人易目覩便於招徠不知穢氣薰蒸雨淋零落坑溷之内觸目皆是褻瀆聖賢莫此爲甚况通衢大道已經遍貼各種日報登載詳明幾使無人不知更何必宣布於齷齪之地乎更有一種奸徒耑收字紙販運天津等處售作鞋底不顧禁令實屬利令智昏尤堪痛恨除飭屬查禁並諭堂董派人按叚揭除焚化外合行出示曉諭仰城廂内外租界諸色人等一體知悉爾等須知字爲聖賢遺跡敬惜愛護猶恐不遑豈容稍爲輕褻從來惜字者必獲厚福或門第原爲高貴其子孫旋見登科或家世本屬清貧不數年驟成巨富而任意作踐者往往難逃隂譴遠則禍延後裔近則報在已身太上感應篇諸書記載甚明良可鑒懼自示之後務各及早回頭敬惜字紙毋得再蹈前轍如有仍在坑厠墻上亂貼招紙一經查出定提業主究罰如有私運有字廢紙漁利一經查獲卽按所運字紙斤數從重罰鍰從嚴治罪其出力獲案者准將罰欵充賞仍不得挾嫌誣指致干并究本道言出法隨切勿以身嘗試其各凛遵毋違特示光緒二十五年十月初八日 
[大令閱囚]  
　　昨日清晨新任上海縣主藍雲峯大令命駕蒞獄中典史周少尉依禮迎入大令旣升座命提各犯至案逐一點騐計内外獄共有男女人犯六十三名口每人賞錢一百文旋又赴待質自新兩所詳細查點計待質所收押二十二名自新所收押二十四名事畢復拜會縣丞劉耀庭二尹暢談良久然後回敬業書院公館 
[米業批詞]  
　　秋稼旣登米價忽轉昻貴邇經米業董事張孝廉仁敏具禀道轅請出示嚴禁日昨道憲余晉珊觀察發出批詞云禀悉已飭縣勸辦諭各米船户務照日前大概市價照常公平出糶毋得居奇致于罰辦該董亦卽傳諭同業米鋪照舊交易不得藉口勒價買進擡價賣出徒爲自已漁利無益閭閻是爲至要 
[稽查保甲]  
　　江蘇撫憲鹿大中丞以保甲團練事關緊要刻交冬令尤爲盜賊竊發之時誠恐各屬地方官視爲具文未能認眞辦理因於日前特委候補縣萬明府持文赴松屬各廳縣逐一稽查昨日明府行抵滬上命駕赴敬業書院拜會縣主藍雲峯大令交付札文聞日内卽須往四鄉稽查俟事畢再往南匯川沙等處 
[受傷請騐]  
　　前晚鄉民談錫堂投上海縣署控請騐傷縣主藍雲峯大令升坐敬業書院講堂研訊談供小的係本邑西鄉二十七保十三圖人素業耕田族姪阿二自幼經松江某姓撫爲義子今忽强欲歸宗以冀爭奪祖遺之産向之理論陡被毆傷求恩提究大令謂爾之所訴似非實情飭仵役騐得額角有傷痕一處諭令回去自行敷治聽候批示核辦 
[信局讞辭]  
　　本邑全盛信局股東鄭王氏虞阿秉前在上海縣署涉訟等情俱詳前報本月初五日之晚前縣主王欣甫大令將交卸矣忽又傳齊原被告升堂復訊先諭虞阿秉曰前者鄭王氏控爾全盛並無股分竟敢霸業攬權本縣衡情酌斷准爾每日支錢六百五十文至年日爲止亦已情理兼全爾不應揑詞唆母上控府轅且誣指本縣得賄遂喝令拽下重責五百板旋謂爾若遵斷尚可從寛阿秉供稱請大老爺公定可也大令遂勸諭鄭王氏及司帳人李德謀曰阿秉所支錢文本應明年爲始减半發給今再酌加若干藉此了案如何鄭王氏供小婦人願每急再加五十文李德謀又勸令每日共給錢四百文大令將阿秉開導再三准每日支錢四百文阿秉堅不遵斷供稱父親在日因有股分在内議終每日支錢六百五十文今父親故後忽减去二百五十文心實不甘至赴府上控一節確由李德謀勸母親所爲母親係女流信以爲眞以致情斷上控求大老爺鑒原李稱小的並未勸過大令以虞阿秉抗不遵斷喝令收押自新所諭鄭王氏及李德謀退去俟本縣給與告示懸掛局前卽憑此結案諭畢旋將虞阿秉移交新任究辦 
[選充包探]  
　　本邑自推廣公共租界以後英美各界捕房中公事日繁捕頭因禀知工部局董屢次添派探捕而包探較少尚覺不敷辦公柏捕頭爰挑選年力强壯之甲乙丙丁四華捕分撥各捕房差遣蓋至是而包探已多至三十餘名矣 
[恩周囹圄]  
　　英美租界公堂歴訊各犯有判押捕房日久者捕頭必寄禁西獄中不意日前忽逃去三名柏捕頭細　查察知西獄定例每犯日給三餐朝暮飯一碗亭午時祗粥一甌此輩枵腹難堪遂致時思爲出柙之虎因令每人逐日加給牛肉四兩俾免啼飢是亦體恤獄囚之意也 
[上海巡局紀事]  
　　前晚南市各巡防局員至十六鋪巡防中局會哨局員文斌臣二尹殷勤迎入略叙寒暄旋卽分道出巡循舊例也○前日邵友福李長和劉光生李清榮等相約至祥記馬頭左近泰興飯館果腹食畢給錢忽與收帳人丁洽興爭論致相毆擊被毁盌盞若干旋扭至十六鋪巡防北局控訴局員楊聘侯二尹以事在萬夀期内諭令照償所毁之物從寛免究 
[英美租界晚堂瑣案]  
　　江北老嫗潘氏生有一女名曰粉子杏臉桃顋頗饒姿色年方瓜破待字家中去年被蟻棍陳廣芝吉天香誘拐至滬鬻入娼寮攺姓爲　字以愛卿使作皮肉生涯旣而潘氏來此尋獲控諸公堂讞員翁笠漁直刺訊取口供將粉子發交棲流女所擇配前日江南機器製造局司事劉貴和具禀至廨稱願娶以爲妻是晚直刺倩襄讞委員張柄摳司馬傳訊劉投案申訴前情粉子卽愛卿供小婦人願與劉永成眷屬叩乞玉成司馬許之著劉出洋銀四十元撥充棲流女所經費劉叩謝再三挈粉子而退○著名賭棍方士祺卽方介芝又卽方得魁性素蠻横人皆以潮州宋江呼之去年與流氓邱六眼戳斃徐福泉於望平街口案發前上海縣主王欣甫大令移提未獲現被陳萬相控欠莊欵洋銀一千餘元翁直刺倩襄讞委員張司馬訊供方狡不承認司馬著押候傳集中証人再核前晚方妻某氏具禀投案求准交人保釋司馬披閱之餘謂爾夫劣跡多端未便從寛交保某氏乃悻悻而去 
[英美租界公廨紀事]  
　　日前讞員翁笠漁直刺查得籮間夫役頭目周章寳朱春泉馬桂松徐茂等四人藉詞推諉不肯當差因飭差傳案研詰不意周等出言無狀直刺大怒立飭管押聽候嚴懲○金清鑣卽金琴生控丁伯棠圖賴所保應償失貨銀兩直刺淮之昨晨飭差提丁押候訊奪○陳理剛控吕義泰水烟袋店主吕尚鈞擔保楊翔雲所欠洋銀二百元置之不理請提訊追直刺准之飭差將吕提案未幾吕卽將洋銀如數繳呈因卽開釋 
[以友輔仁]  
　　啓者前董葉澄衷先生目前年接辦堂事以來方冀聲應氣求長資臂助詎意月前偶沾微疾遽賦仙游同人旣深鄰笛之悲復藉他山之錯特公請朱葆珊先生來堂助理一切朱君太邱道廣物望素孚必能推廣善緣同舟共濟除禀各憲備案外敬求登報佈聞上海六馬路仁濟善堂司董等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英租界捕房紀事]  
　　龜子某甲携洋銀五百元來自三湘七澤間僑居六馬路某客棧中意欲選購名花爲摇錢之樹同夥某乙偵悉情由時其出外席捲所有而逃比甲知覺據情投報捕房捕頭卽派包探趙銀河朱阿高分投來往長江各埠之各輪船留心查緝○昨晨有一年約三十餘歳之無名男子倒斃於英界垃圾橋左側三百六十七號巡街捕見之回報捕房捕頭令地保王某投報某善堂領棺收殮發壇標記候屍屬認領 
[法租界公堂瑣案]  
　　日前南潯鎭同利衣莊執事人托航船户莊俊才卽莊四帶洋銀一百元至本邑小東門外四達瑞洋貨店購取洋布莊於中途私自用去旋爲四達瑞執事人知悉扭送捕房昨日堂期包探解案請訊同利莊主盛世宗投案申訴情由莊供認不諱讞員朱森庭明府著押候嚴追○徽州人姚行奎時向族叔姚旭初索借控經明府訊明判發攺過所監禁三月期滿給資送回原籍詎料姚仍逗留不發且仍向旭初滋擾爰又扭送捕房昨日堂期包探解案請訊明府著再送攺過所監禁○董金生禀稱在老北門城濠畔開設義生骨董店櫃上設有玻璃盒内儲對時表及玉首飾等物前日傍晚時匪棍吳福生手持石灰屑一包撒入店堂各店夥兩目昏迷不能開視致被乘間攫取玻璃匣狂奔追至中途將匣擲下擊碎玻璃内儲各物值洋銀二百餘元其被途人拾去者約值洋銀七十餘元旋又追至弔橋始經巡街捕帮同拘獲送案請辦明府著押候荷枷二個月發犯事地方示衆期滿重責八百板遞解回籍○上期方鑑堂遞禀控興聖街蔣春泰銅錫店主蔣阿揚積欠會欵洋銀三百餘元明府准詞出票提蔣至案方呈遞憑摺一扣明府諭令蔣浼人保出限十日内理楚延干追比○上期沈董氏遞禀控英租界某里鴇婦陶娘娘欠帶擋洋銀一百元向索不還明府准詞飭提研訊陶娘娘供傭婦沈董氏與某大姐各出帶擋洋銀五十元後已還過四十元交與沈董氏收去惟借票尚未取還明府諭令交人保出限半月理楚如延押追○陳大房茶食店主陳文卿積欠債項甚鉅將店盤與徐少峯開設各債主聞之卽具禀公堂請追而陳已聞風逃逸明府爰將徐少峯夏明春提案訊供交稻香村茶食店主某甲保出限十日内將陳交案昨已逾限各債主投案求追明府著保人交案稻香村店主遣夥莊錫芝交到夏明春之子夏乙明府叱令退去將莊押候覓人保出限五日内店主親自到案徐少峯另覓保人保出限五日内交到陳文卿延于追比○陳中元前控周小順串同伊友誘拐長女大寳携去衣飾值銀一千餘兩明府訊供交保勒限找尋迄今屢次違限延不交案昨日明府飭提周小順管押諭以如再玩延定予嚴比○太古洋行西人偕管棧人馮桂卿禀稱偷兒胡阿二等八人竊去絲十餘紥當塲拘獲胡阿二一人送案請究胡不肯實供明府著押候枷號一月期滿責二百板○包探禀稱偷兒秦自恩竊得衣服十餘件絮被二條分質南市各當鋪今特拘請訊懲秦供此贓與張炳松串竊張匿跡董家渡明府著押候補提張炳松再核○包探禀稱扒手吳阿三在老北門外攫取途人所佩之銀表一枚交與同黨今拘吳請辦吳供此表係小甯波所竊明府著押候重責四百板補提同黨到案一併嚴辦○城内楊家橋縫工某甲所收學徒丁坤生年十四歳不務正業被師鎖禁家中前日扭斷鎖練逃至租界被包探拘獲送入捕房昨日解案請訊丁供小的之師某甲卽丁會江時將小的鞭責以致徧體受傷供畢褪衣請騐明府商之何繙譯押候傳丁會江到案再核○偷兒王阿榮在老北門外竊取竹籃内有雕成佛像旋由包探拘獲送案請辦明府判責二百板贓存待失主具領○城内東園烟館執事人石夀生被控公堂明府飭將押去之烟館門牌贖出繳案先後讞語皆紀報章昨日股東龔松泉等人投案候示明府飭包探連石帶至受押門牌之晉泰土行限下禮拜一將門牌繳呈聽候核奪 
[美租界捕房紀事]  
　　昨晨梁上君子王阿四混入漢璧禮路鄉民某姓家竊取衣服適爲某號巡街捕所見拘入捕房捕頭令押候解送公堂　請讞員翁笠漁直刺訊辦○昨日跑灘賊洪阿珍竊取外虹口某碼頭上貨棧中所儲舊鐵適爲管門之印度人所見扭入捕房捕頭令押候解送公堂禀請核辦○昨晨偷兒陳阿才混入穿虹浜鄉民某姓家竊取布衣旋由包探金立生緝獲起出原贓解入捕房捕頭令押候解送公堂禀請究辦 
[同仁醫院紀事]  
　　甬人王長卿在楊樹浦某紡紗廠工作昨日偶不經心被機器軋傷左足登時倒地血如泉湧經人舁送同仁醫院求治未知能免殘廢否○本邑人李桂芳在外虹口某機器廠當銅匠昨日亭午時忽被機器碾傷兩臂痛極聲嘶經人舁送同人醫院求治幸傷勢尚輕經醫生敷以刀圭大約不難痊愈也 
[蘇省官報]  
　　九月二十八日如臯縣單儒紳禀到委署陽湖縣劉照青由鎭江清理保甲事宜回並辭赴任同知王桐森禀知奉飭派蘇差委知縣宗能述由盛澤釐局來卽辭又黎耀森由丹徒守提灘價銀兩差次來五品頂戴知縣用候補府經歴趙鉅弼由北洋回省繳咨縣丞丁光燧禀知赴滬見道憲巡檢蔡恩錫禀知交卸署下邾司巡檢任事回典史兪尊度禀知奉常州府委解案卷人証來省卽辭委辦松滬布捐局候補同知袁保基於本月十六日在差次病故○二十九日管帶太湖水師正前營叅將許國祥禀知赴常熟一帶查哨叅將徐錦堂禀知交卸蘇防後營差知縣楊紹時禀知奉府委赴上海公幹卽辭又郭聯墀禀知奉府委赴江北公幹卽辭又陳曾培禀知赴滬見道憲巡檢朱福履禀謝奉委江隂釐局司員差卽辭通判丁年禀辭管解京餉赴都署長洲縣典史林守廉於本月二十八日在任病故○十月初一日總捕王禀知赴虎邱祭壇調署吳縣田禀知本日接印任事同知張書濟由寗回如臯縣單儒紳禀辭知縣吳俊卿禀知赴寗見制憲又杜子彬禀知由吳江差次回並禀知本日到發審局差又程濟時由滬來禀銷松滬厘捐總局管庫差府經歴屠仁溥禀知到婁局水關差縣丞葉承霖禀謝委署吳縣縣丞事又李錫年由滬來又孫寳德禀知到盤門旱關差典史吕迺章禀知奉飭派蘇差委五品藍翎指分江蘇試用典史吳瑔浙江人禀到城廂内外各叚編查保甲委員均禀知今日到差開辦○初二日正任江隂縣劉有光禀知交卸調署華亭縣任事回蘇荆溪縣薛星輝禀知交卸任事回省新選昭文縣張瀛禀知由無錫江隂查案回常州府總捕通判李彦鍾禀到知縣孫玉堂禀知昨日銷撫署官電局差並謝電局一年無誤前請拔署優缺一次勞績蒙藩憲註册行知應照前委員賴令成案攺歸酌委班署缺一次又謝期滿甄别蒙察看堪勝繁缺知縣之任又沈唐由松江來又鮑德麟禀謝奉委海運省局文案差署布理問葉光祖蘇州府知事戴爾恆　禀謝奉委海運省局差遣從九葉滋汾禀知奉府委代理長洲縣典史事指分江蘇試用典史陳爾音浙江人由京騐看來省禀到蘇州衛守備劉翊清禀知由下屯回卽日交卸任　委署武進縣縣丞沈丁文禀辭赴任州吏目姚揚瑛禀知赴滬見道憲 
 
 
 

Page 10

 
 
   
 
 

Page 11

 
 
興江左漢記○上海只設一鋪在四馬路東首老巡捕房對面紅磚大藥房便是 
 
 

Page 12

 
 
   
 
 

Page 13

 
 
   
 
 

Page 14

 
 
   
 
