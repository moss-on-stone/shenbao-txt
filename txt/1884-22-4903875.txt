# 1884 - 22 - 4903875

 

Page 1

 
 
[致股印古今圖書集成書君啓] [  申報館點石齋主人啓]  
　　本齋仿印圖書集成前膺石印之小字樣與牒版之大字樣各印一紙隨信分寄有股諸君聽憑憑墀現計已有一半回信寄到皆以大字樣爲醒目摺　願用擺服其善用小字者止有二人然易印大字紙張本數較之石印約加兩倍有餘其中實須析閱惟此書倡議已久開印未便再遲明正須得動手　早日完工全書送閱席足以慰開君之懸盼所有遠近各埠尚未奉到覆盖者未知信被浮沈抑係公務怱忙無暇作荅但本齋急欲開印未便久候兹擬截至年底爲止如諸君仍無回玉諒必均以大字爲餘可無疑辯矣再此書股分前雖塡至一千四百股及向各外埠收回要根知號數尚未塡出者有二百餘股差幸日内來掛號者尚不乏人核計所差無幾本齋現擬於一千四百股外復自多印數百部加價發賣以冀稍資津貼故此後入股者如尚在一千四百股内其股銀仍照原讀一百五十兩設來者稍遲在一千四百股以外每股價須一百八十兩仍按三次照付恐未遲知特此預布伏希垂號 
[任伯年緑山水總神圖出售] [  點石齋啓]  
　　歲序將闌凡店户居家均有謝年之舉本齋曾以重潤請任伯年先生繒成神軸一幅計長六尺由本齋石印而成山水着以青緑秀色可餐山水之間　雲四布長松插天松下四神並立一城隍一土地一灶君一招財惟井神則盤膝而坐松旁有白石橋一座橋上爲符神位快馬飛騰神采發越又左有言花臺右有石癡叢欄環繞曲徑通幽山之嶺則有天臺一座奇峰並峙日月合璧則帥位也其畫筆逈不猶人懸諸堂中洵堪奪目現由申昌書書室發　計墨色者價洋五角着色者一元已裱者另加裱工洋六角正此佈 
[籌防扼要萹]  
　　法人攻越以來日議添兵增餉惟恐不足此其意必以奄有越南爲快原議兵不過千餘人今則加至八千餘人原議餉不過五百萬佛郎克今則加至二千萬佛郎克夫增兵必增餉其勢固然第所需之費小尙可逞志君有大征戰需大兵費恐法國亦難裕如人謂其東征西戰實爲欲開拓埠頭以圖富國然此際越南之地僅有所得而已竭蹶漸形則將來全越之能得與否皆所未定北寗旣有華兵戍守得之頗不爲易卽使姑作是想越南全境竟爲法人所得而所費軍餉何從取償雖法人之以全力攻越必有利乎越南之處然就目前而論則殊覺得不償失吾知法人之意中當尚有躊躇四顧者前者法國新聞紙有勸法廷奪取瓊州舟山台灣二處地方以爲向中國索償兵費之計則是法人不能取償於越南者竟欲取償於中國矣舟山曾與英國立約有相爲保護之言英兵船業有駐泊在彼法人未必敢覬覦台灣去越南也遠法人攻取有所不便瓊州則與越南爲犄角法兵船之來甚便而又可以不與越南相隔截果有此舉則瓊州殊爲可危夫此時越南之事尙未敉定劉永福一軍尙不相下而北寍之華兵又未與法人相見於行陣法人卽欲遠離以開釁於中國或尚有所顧慮而不敢遽逞若一旦越南全境爲法所有則法人之取瓊州其志將益决矣或謂照萬國公法法人不應藉口以取中國之地然此但就正理言之耳若論正理則法人不但不得開釁於中國并不應開釁於中國之藩屬乃法人旣不顧正理而遽攻越南則安知其不顧正理而取中國之地卽使萬國皆因其有違公法而唾棄之然萬國未必肯因其有違公法而助中國以攻法人且爲中國奪還其地是公法者非遂可恃以爲固者也竊謂法人而苟志在償費不顧公法不恤人言則必有奪取瓊州之舉一經被奪則將來償費贖地計必不貲如竟棄而不聞决不肯失此國體如被奪之後再圖恢復兵餉亦必甚鉅與其地爲所奪而後償費以還地或興師糜餉以復地何如乘此法人未能遽來之時而先派重臣厚集兵力以愼爲防之之爲愈乎苟有重兵遏其衝要而再置水雷遠眺望勤偵探肆應有方防堵有法衆寡勢異勞逸形殊亦不至遽有所失彼攻之不克更無可以索費之辭亦惟廢然自返已耳此籌防之扼要者一也且不特瓊州宜嚴防卽北寍亦宜嚴防也目下法人攻取宣泰而北寗華兵絶不援助此事殊爲失着蓋曾俟言於法外務大臣謂法人如攻北寍中國必當與法交兵中朝亦有固守北寍之諭故宣泰被兵而華兵不爲之援然宣泰去北寍已近法人旣得宣泰勢必更攻北甯中國泥於北寍之說而不援宣泰恐失好於法人也顧法人而進攻北甯豈能不與之戰則先後同一失好何不當法人攻宣泰之時而出兵以一爲之援乎夫越南旣爲中國藩屬理宜保護不但北甯宜援卽宣泰亦所宜援實則西貢東京何一不宜援不得拘泥于一處也或謂華兵於法兵攻宣泰時曾拔隊往攻河内以分法人之勢特黑旗不能久守遽爾遁去以致不及措手此說未知確否或又謂攻河内者係海盜非華兵也總之華兵而果出師以援宣泰則宣泰之失决不至若是之易今則宣泰已失無可復救將來之能復與否均未可定而法人旣得宣泰必將進攻北寍此後之與法兵交緩自是意中事以華兵而屯駐北寍法人未嘗不忌之第宣泰之戰華人不與一矢恐法人轉有蔑視華人之心今旣往之事姑置勿論而誤於前者猶可不誤於後此時而謹守北寗中國再發重兵以爲之備北寍地險守之尙易爲力苟中國而果能發重兵派大員以固其地則不但可以保越南而且可以牽制法人攻瓊州之師使彼不得不專顧北寍此籌防之扼要者又一也大要中國此時斷不能認賠兵費於法人則惟有愼持其重嚴爲之防來則迎之又安可稍存輕忽也哉 
[西人述見]  
　　循環報云昨有西人之爲船主者由越南抵港據稱道經河内沿途均覺穢氣薰蒸難參鼻觀船輪展動每爲物阻不能暢行詳爲察視則見逐流而下皆殘斷屍骸也破腹斷頭缺肢截體半沉半浮莫悉其數而大半多是西國裝束者蓋前月攻宣泰時死綏之士未及收瘞濟諸溝壑隨水冲出海也觀此則法人雖得宣泰而鏖戰數日軍士爲黑旂所殺者蓋爲數不少矣此役得不償失法人果何利焉西人所述如此是事經目擊較確於耳聞也証諸本報前録宣泰城外屍骸徧野穢氣逼人法宫雇越人爲之掩埋越人竟舉而投諸河中一說彼此符合則知宣泰城若非越南官謀爲法人内應又何致失陷乎現聞法兵之在越南曾與黑旗接仗者見黑旗勇敢善戰皆紥硬寨打死仗以爲得未曾有莫不心胆破裂神魂恐怖每奉出戰之令則　視而泣謂驅而置　死地暴骨以逞面愁慘以無色足趦趄而不前惟新到之阿非利加兵不知利害踴躍向前冒昧搏戰耳審是則黑旗之先聲洵足以奪敵人之氣而絀敵人之謀眞法人之勁敵哉使中國用兵皆如黑旗又何患强敵之肆其憑陵歟 
[招募客兵]  
　　法之攻越南也其兵不盡是法人有招自阿洲之黑兵有募自越國之土兵更有各小國之民人 
 
 

Page 2

 
 
貪其重利不惜以身嘗試兾得餬其口而贍其家卽粤中所稱客家老是也聞每當交戰時法必令客兵作先鋒而自則居後故死傷雖多而眞正法軍仍屬無幾此可見法人之心術矣乃昨閱香港中外新聞謂法又以重利募暹邏緬甸兩國之民充當兵勇故兩國之人已怦怦心動矣雖然貪近利而忘遠害彼暹緬之人何不思之甚也 
[粤東消息]  
　　香港西字報載有西人來信言廣省官憲前以法人有欲取瓊州之信故發兵赴瓊以資防堵現在則又變計飭各兵趨廣西邊疆矣又云十五日有招商局之豐順輪船并小輪船三艘載兵四千前赴瓊州以防海口盖緣瓊州之民聞有法人來窺該處之信禀之於官故發兵前往該西人云親見該兵等均孔武有力惟步伐則尙未克整齊所用之鎗則皆係麥的尼後膛鎗云又言虎門近來兵士逐日操演頗有如火如荼之盛也 
[西人論塞河事]  
　　西字報云中朝於東京之役果否决意與法國棄玉帛而以兵戎相見雖未可知然觀各官如此舉動是預爲籌備顯欲與法人爲難矣昨閱兩廣總督出有示諭佈告各國領事謂刻期擬將附近珠江及黄埔等處設法堵塞以使安放水雷炮於其間俾敵船不能闖進惟中外通商業已有年究難因一國而波累各國仍留一水路俾船艘得以照常往來倘兵釁旣啓則此水路仍須堵塞以防意外也觀省憲預爲之防以期有備無患謂非慮法人以開花炮攻其城哉現省中人心惶惶幾放　饋不安各憲整頓軍務已歴多時仍復日昃不暇汲汲遑遑不遺餘力則法人雖已定計以攻省城確有實耗又何患哉以愚見測之法人卽與中國决裂其戰艦必不敢遽至粤東冒險以爭勝負也且通商各口岸均不能擅開兵端蓋商務攸關利害所形法圖逞志不暇多顧英德美三國必不勝其憤激將起而與法人理論矣由此言之法人雖强何敢因一己之私而發大難也至中國用兵亦當在越南界上然有可慮者則福建之臺灣粤東之瓊州也二處孤懸海外素爲各國所垂涎且非興旺口岸各國利藪全不在是法人或將攻之欲奪爲己有以爲異日索賠兵餉地步中國宜於此二處以重兵守之更駐大員其間俾資鎭懾而便調度則法人擬往攻擊兵少則事必不濟兵多則勢難調遣仍未敢决計也故自有識者比量事勢以爲堵塞省垣河道究不如愼防瓊臺二處更爲合宜也西人所論如此言頗中肯亟譯録之俾供覽觀而資採擇焉說見循環報 
[載兵赴閩]  
　　　本月二十日有招商局之富有輪船由蕪湖載兵一千名前赴福州殆以備該處防邊之用也 
[曉諭諸船]  
　　粤東現辦海防擬將河口堵塞等情已列前報兹悉英國駐華之水師提督已出有告示諭知本國各兵船言中國現有堵塞河口之處凡船隻行至該處必須留心避讓毋得觸撞致遭不測云 
[粤省大計]  
　　卓異官十員南韶連道華肇慶府紹前山廳陳坤潮陽縣周恒重吳川縣裘伯玉海豐縣魏傳熙陽山縣李平先廣府教授王學華樂昌教諭湯執茭塘司王慶清不謹官三員嘉應州太平司刁榮奎興寍典史梅贇河泊所許惪泰罷軟官二員和平縣錢廷燾韶州府經歴温傳輝浮躁官二員高州府鍾秀樂昌縣翟飛聲有疾官高要禄步司彭祖望年老官陽春教諭蘇天鴻才力不及官陵水寳停司賴容宦 
[生還可望]  
　　聞日前有英國古刺蘇兵船來滬帶有懷遠輪船失事遇救之人兩名此二人者係落水之後爲海濵漁人救起該兵船囚載以來申據該二人言及目擊有懷遠船上之小艇兩艘人皆坐滿爲漁人所援起然則該船幸獲更生者尙不乏人當有骨肉重逢之慶也 
[保商傳聞]  
　　聞得中國官員因阜康係屬著名巨商皆願力爲匡扶俾得重新開張其天津莊號先令開設所欠各欵則令先還一半然後再行設法云此乃得之傳聞其確否則未可知如果屬實是亦保護商局之一端也 
[巨案過堂]  
　　駱基賢以供詞狡展經安徽孫臬如當堂飭責手心至一千六百下供猶不一仍交江甯捕廳管押是夕卽在押所吞烟畢命已列前報兹探得上江兩縣已以駱基賢畏罪自盡上詳左侯相以此案延宕日久牽連人衆若不從此據實審結將來不知伊於胡底又查知駱張氏非常刁悍一再京控視官府如兒戯故飭於十九日在督署親自過當是日堂以下衣冠肅穆皆司道執事之人階下楯戟千重隊伍自甬道以至儀門刀光如雪甲仗如荼兩武士披血色短後衣押人犯出入於斧鉞叢中堂上一呼下卽千聲齊應晌振屋瓦侯相升座卽飭中軍持令箭先提各犯一一讀供末後始提訊駱張氏駱張氏雖出入都察院中皆由抱告出頭初不料兩江總督設幕府擁羽衛極人間未有之尊嚴加以旣喪所天此身究屬無主且咯血甚重到此已心驚胆顫一聞呵殿聲便徬徨若失魂魄不能成步直由兩旁掖者挾之以走膝行不敢仰視侯相諭以爾一婦人而陷丈夫冒不韙之名受非常之辱且因而株連蕩産者數家被累致死者數命皆爾一婦人造孽作俑罪不勝誅今各犯皆已服情畫供爾再恃刁撒潑卽予重責言至此堂上下呵呼動天地劊子手已擲刑具於階下琅璫有聲駱張氏面如死灰無人色半晌但求給供詞俾親讀一過讀竟亦逡巡舉筆畫押匍伏而下於是衆官悉向侯相衙叅叅畢次第循階出轅一時觀者悉嘆侯相天人故能神武不殺可想見當年天山南北擁百萬貔貅馳驟於氷天雪窖中何等聲靈赫濯本日孫臬司卽率委員等詣轅禀辭二十日澄波輪船已送栢旌回皖矣 
[巨莊重開]  
　　金陵花市大街裕泰錢店主鄭姓涇縣人於同治三年由曾文正公招商來寍素稱殷實後由評事街添設源豐上新河添設裕泰永兩店應酬遂不覺闊大於是官塲欠者纍纍而市上凡有虧閉之鋪户亦莫不與三店總有轇轕二十年來誠如俗語所云神鬼皆欠錢矣本年銀根非常滯澀至秋後被累閉歇之家層見迭出金陵向賴滬漢爲挹注之源至是而招呼莫應該店猶自恃存店生息之欵不下十數萬金藩籬自固卽不藉外來周轉亦足自成一家不料繼怡源變後又有阜康之變人人鑒其覆撤以爲藏寳於外府不若内府之穏便不約而同齊來支取大者倡子小者和汝延至本月初間竟成應接不暇之勢該店主智窮力竭萬不得已遂於初九夜親抱帳簿詣江甯縣投到請封由縣署督算三店帳目存欠兩抵有盈無絀加以歴年本息三店可有七八萬金以之充抵爛帳綽乎有餘所以上江兩縣念其實爲時勢所迫與藏奸倒帳者不同因飭差協同該店夥友挨户梭討務以收帳還帳先公後私不使漫無着落該店主素能急人之急鄉評頗有義聲與人交在在正大光明雖事錐刀而無市井習氣故多爲仁人君子所推許刻已有人代陳顚末於當軸諸大老聞頗有矜之者故日内擬將公私繳付六七成之譜便從專於申包胥之復楚聞其章程注意以集腋成裘爲標準而另援發典生息之例爲籲祈已折柬招同人集議於百花巷之賓館矣想衆擎易舉或不難復見漢家之威儀也惟通市以三店閉歇凡开樾蔭以成陰者多有岌岌乎不可終日之慮卽衙門公館向以該店爲取之無禦用之不竭者至是益覺左支右絀而且拘於殷鑒不遠誠恐朝秦而暮楚故尤皇焉捧珠盤而不定也 
[甯郡辨志文會五月分課案]  
　　漢學超等范麟葉時昇何煥章張鴻鰲秦賛美翁其泰楊魯曾朱逢甲汪開祉張鴻桷特等俞鴻杰何宗鎬王亨彦胡玉庚許克勤王廷鼎朱受謙范彭壽盧光堃陶有銘○宋學超等劉孝思葉秉鈞秦惪楙張錫恭毛宗鋆黃家橋張鴻桷沈重光李廷鴻李翼鯤特等秦賛堯章道洽王紹質周保珪王傑王亨彦葉念經鄭鍾祥范麟黃家燕○史學超等楊敏曾主宗鋆屠承恩胡昌年鄒宸笙王祖賡范彭壽周以成馮清藩俞鴻槎特等周保珪胡念袞張善煒姚文柟李翼鯤沈家駿范介福張翼鼎王亨彦王振玉○算　 
 
 

Page 3

 
 
學超等俞鴻杰趙鴻模盧雲鵬王恭壽陳光榮周辛何宗鎬朱受謙王珮璐王恭謨特等毛震李高業烏斌烏瑞書黄岱周光祖王瑩蕭良壎沈春元王存中○輿地超等俞鴻杰葉時昇范文榮楊魯曾王仁鏡孫傳鳳范品蓮戴羲陳鶴齡張鴻桷特等翁其泰王慈汪開祉葛土濬朱逢甲盧光堃秦在鎔王湘王兼三吳善逵○詞章超等鄒宸笙尹熙棟蔣綏之秦惪楙張鴻桷蕭章煥周以成李鳳翔王秉宣陸祖芳特等李翼館盧鎣胡有芸王仰曾陳隆燕管年祥 
[土匪猖獗]  
　　台郡各邑自奉憲札舉辦保甲頗著成效各處土匪無可容身皆竄至大荆邊界以致樂清今冬土匪搶劫之案層見疊出旋經温州鎭憲張軍門將楚軍右旗派駐暘谷岙常川巡緝復將土匪逼曲太平黄巖毘連之處故近來黄太各鄉被匪攪擾眞有夜不安枕之勢若黄太查緝亦似温之勤奮則土匪勢必竄回樂清似此東竄西逃閭閻焉能安靜且著名首匪陳老三温州老七等至今終未獲案是豈未辦保甲之故歟抑不能兩處兠拿之所致歟 
[嚴查營勇]  
　　前報本埠虹口穿虹浜一帶見有東洋車内坐武員手執令劍身穿恪靖營號褂往來瞻顧當時不知何意致民間驚恐兹查得恪靖營於本年七月二十八日到滬駐劄在西門外徽州會館地方營勇共有七百餘名前日之在虹口巡查者實係該營總巡深恐上海爲繁華之地勇丁等或借端出營在租界内有吃酒賭錢等事因奉統領之令隨時在南北兩市稽察百姓少見多怪致增擬議本館用特查悉以釋羣疑 
[烟館知幾]  
　　浦東高橋人沈阿年四十四歲日前在虹口某小烟館吸烟館主見其顔色有異詢知患病沉重遂卽送至捕房由捕轉送同仁醫院西醫騐得病勢危急僅能語姓名住居餘言不能了了旋卽斃命前日由地保報堂收殮矣 
[遇人不淑]  
　　虹口有蘇婦梁王氏現年二十七歲於八歲時被拐排賣與粤人爲女及年稍長又被粤人賣與西人爲婦該西人業已病故有茄門人名雪葛者强佔爲室業經一載有餘而雪葛從不給予衣食近復時加毆辱該婦遂避匿不面而雪葛携帶手鎗時時搜尋欲擊斃其婦兹聞該婦已赴領事署控究未識作何辦理也 
[賣孩可疑]  
　　虹口鬥鷄塲弄内有慣做曦媒開設台基之甯波婦人某氏專在鄉間引誘良家婦女並與拐匪通同一氣前日有崇明大沙地方之船户某甲携男孩一口年僅三歲訏該婦求售婦卽指引該船户携孩至乍浦路粤人家粤人已許身價八元正欲成交適被巡捕查知將該船户及小孩拘入捕房管押據船户稱係孩父親訏其出賣因少船錢六百文無償現往南市去借舟貲等語捕頭以其言語支離飭卽管押候解公堂訊斷云 
[水手打鴨]  
　　念二日卽禮拜六有駐泊本埠之西國兵船水手上岸閒遊其中有數水手行至靜安寺鄉間不知何故帶有手槍見鄉間之鴨開鎗擊之鄉民見之敢怒而不敢言俟其携鴨而囘潜尾其後欲向索錢直至水手等行過泥城橋衆鄉人始不敢過橋追隨廢然而返云說見字林西字報 
[英界公堂瑣案]  
　　股開阜豐錢莊之許翁二莊主到英公堂禀稱職等股開錢莊係用紹興人沈某爲執事一切出入銀兩歸沈經手業因市面不佳曾屢次囑其謹愼不可任意放帳旋據沈來言已放帳有三十餘萬所欠之西票號長期銀萬分逼追幸所放之帳均可歸還惟目前須得墊銀等云職等只得措辦墊本至二十六萬兩現在年關在邇銀仍無歸細查被放之帳有逸記欠銀七百餘兩洋千元知無此户又有曹洽順欠銀五千六百餘兩已經付過二千五百兩未經收帳此皆沈串同司帳人楊姓揑帳朦混者并有慶祥庄欠銀九千餘兩成孚庄欠銀一萬四千餘兩此二户係沈非有股分卽是親誼將職等之銀作諸人情面又買各股分票盈則歸已虧則歸庄以上情形爲貿易塲中之作夥者大忌且沈出入乘第娶妾住居隆慶里器用衣服裝飾等項宛然富家如此奢華無非將職等之銀供其揮霍故將沈交捕送案請爲究追一面將其住處發封云云沈供爲阜豐經手所放之帳均有行號店鋪可收並無揑帳情事惟長期各户須至明年端節收銀蓋錢中放帳無非圖利此皆言明在先者其餘指日可收請高帳質核可也黃太守閱禀訊供之下謂原控數目較鉅飭將沈看管諭許翁兩人檢呈阜豐莊之簿據再行覆訊察究○拔妓案内之王阿大未經定罪各情節經列報昨由捕房將在押之王阿慶王阿二鄭在卿等七名送案王阿大亦帶到各執前供黄太守商之賈副領事判責王阿大二百板枷號二月發頭門示衆王阿慶王阿二鄭在卿等七名原斷各押一年迄今已有四月押候過堂從寛笞責發落○薙髮匠高世珍與同業徐阿行口角起見被戳傷報捕拘高送案徐在醫院未經投質由太守飭將高世珍押俟徐阿行投質再訊等因已列前報昨據徐阿行投案聲稱向高索取微欠無着被持小洋刀戳傷頭額現已略愈高則執如前詞不認行兇太守隨判責高百板以儆○葉立朋稱在鐡貴公司做買辦前日據陳阿新持有本公司發給車力之票百餘帋每帋取錢四十五文者因邇來時有假造此票收取錢文故留神細察果係僞票究間其來源始云本公司之出店李阿林交伊前來收錢當即根問李阿林初尚含糊繼問明天成印書館確係李向印得車力票四百張故卽交捕送請究辦僞票呈閱陳阿新供李阿林交票與我向收錢文實不知係僞造李阿林俯首無詞天成印書館洋人到案指李向印車票四百張是實黃太守商之賈副領事判李枷號一月發頭門示衆僞票存毁陳阿新無干省喜○林阿珠稱在順記洋東名雪白處爲馬夫今由洋東向洋人堪利買得馬一匹命我帶往香港以俟賽馬並日已由洋東給我怡和洋行之船票甫上船有津人柳春把把扭住不許我上船問其何故則自稱向在堪利處爲馬夫故伊欲前去不准我往與論持蠻同至捕房捕頭謂項解案我回伊卽欲開船隨亦釋柳豈知我旣下船至夜間四點鐘時柳又糾一人前來聲言我洋東托他喚我上去我甫上岸又被毆打幸有華捕到來拘至捕房及我囘到碼頭船已開放出洋我之舖盖箱籠均在船上柳春供向在堪利處作馬夫洋東命我隨此馬到香港林要奪我生理與論是實並未行凶賈副領事謂或者兩洋東均未言明定用何人之故黄太守飭將柳春押候傳到兩洋東再行覆訊察斷 
[來書照登]  
　　入欽德範未領教言蟻慕之想無時或釋敬維少欽善長大人福履安和定符遥祝敬啓者弟刻勸得崑山寳成典及棧中諸友節省年節酒筵等費英洋二十圓特此寄呈伏祈騐收附入山東賑捐並給收條以昭徵信爲盼如刊列申報得能接踵效助則飢民亦可小補幸甚感甚肅此奉布虔請善安百益[  吳興教弟沈蘭亭謹上十二月十八日]  
[蘇城六門釐捐總局收解賑捐清單]  
　　總辦蘇城釐捐局補用府候補同知直隸州正堂蔣爲照會事竊照敝局前奉牙厘總局札准藩憲衙門咨據原辦桃花塢協賑公所紳士張世祁王士昌謝庭芝禀以山東水災待賑孔急禀司咨局札飭廣爲勸捐解交善後總局彚解濟賑捐將捐解數目報查等因並發下發字第八十一號寳塔捐册一本到局奉此遵經敝局及各卡員倡捐洋錢四十元並按照蘇城各業每業備送印摺一扣勸令各户不拘多寡酌量書助正在辦理間又奉牙厘總局札准蘇松太道咨奉順天府尹周以順直水灾待賑甚急函請勸捐咨局札行敝局勸募又准常州府吳以靖江風潮爲灾冬賑無出函送靖字第十六號捐摺一扣請爲量募各等因復經敝局傳知各業就前發印摺從豐捐助以便彚齊分解去後兹據各業首董陸續繳捐前來統計連同敝局卡倡捐之欵共捐鷹洋二千七伯二十七元除由敝局提出一伯二十七元撫歸靖字摺内解交靖江縣湊濟冬賑外凈存洋 
 
 

Page 4

 
 
二千陸伯元遵奉撫憲面諭解交善後總局其應如何分解直東兩處由善後總局酌定除於十一月十一開摺備批解交善俊總局收納並申報撫憲曁藩局憲外合將各業捐數登入寳塔册備文照會爲此照會貴公所請煩查照希卽刋登申報以昭徵信並祈見覆望切須至照會者計送寳塔捐册一本發字第八十一號葉洵捐英洋四圓毛雲錦四圓黃毓瑞一圓蒼莨山房十四圓德蔭堂四圓祝丙南四圓陳萬貞四圓黃鈺一圓周國桐四圓以上大門局卡共捐四十圓蘇機業三百四十二圓典當三伯圓匯票三伯圓木行二伯圓洋藥二伯圓荃葉一伯廿一員煤炭一伯零三圓又對開洋一元繡局一伯元繡貨七十三圓銅錫七十員冶坊五十元南貨錢八十千紅花六十千洋貨四十元紙店四十千泰豐紙店廿元錢江會舘杭貨四十千七襄公所杭貨四十千藥材飲片三十五圓京緞三十三元絲線帽幃三十圓盛綢三十圓玉器三十一千湖縐三十千藥材三十千油蠟廿二圓南腿廿圓首飾廿圓猪二十圓絲行廿圓人參二十圓棉綢廿千高履參十五圓錫箔十六千金十四元經十元又錢五伯十廣貨十元毡毯十元米行十元木器十千皮貨廿九元衣莊廿元布三十千緙絲五員及對開兩個又錢五伯以上蘇城四十四業共捐洋二千二伯九十二元對開三個錢四伯二十八千十文此項錢文係陸續繳來隨到隨照市價價兌換洋元連同對開洋三個一併換成鷹洋計共陸續捐洋三伯九十五元正各業錢洋統計共捐英洋二千六伯八十七元以上六門局卡蘇城各業通共捐洋二千七伯廿一元正除提出一伯廿七元撥歸靖字第十六號摺内於十一月初十日解交靖江縣凑濟冬賑外凈存洋二千六伯元正遵奉撫憲面諭於十一月十一日解交善後總局收納合並登明 
[江西九江新關委員朱何經收直東江浙賑欵第一單]  
　　四省水灾圖册不列號楚北槐蔭書屋洋二元又江字四十六號册瑞昌洪雨樓明府捐九三八紋念兩不列號杏壇主人念元羅俊傑趙日初張克心熊國屏周攀桂崖朗山許石生蘇樓三岳茂林金亮采王九峯十一户各一元諸記胡夢九王鼎衡三户各兩元鄧炳南三元以上四十元指捐直省又江字三十五號吳鏡初翁英國高學海三元平陵不書名錢三千文平陵錢蔡嬾曲傳殿臣三户各錢二千文凝遠堂諸友俞姓許姓劉厚山退思堂羅肇修羅鶴松蔡品三蔡文義九户各錢一千文六也書屋五百文王栢臣六百文曹萬年三百文黃永泰查恆和二户各二百文夏怡來三和森曹集成陳裕發未廣順涂永茂會廣有乾大恆豐葉天長丁萬順黃同和查永益王恆豐周復興萬順徐祥泰張宏吉賀正泰彭同生二十户各一百文以上共錢廿一千八百洋三元江字四十五號册冀愷亭陳小培兩翁募許荆隆江永泰各二十元程文華十元周張氏十二元宏泰行裕德祥八元鄭萃豐義泰行名六員利豐行五員傳怡怡朱德臯聶永泰劉光爵四户各四元曹瀛濱蕭松柏汪大成開泰江益茂正太萬泰兆成許荆裕九户各三元棠棣怡茂德源和生吕德宏振豐元祥和順震泰允隆由孫志成愼德堂祥泰謙予同和羅隆源謙益成仁和公和恆昌襄太無名氏永豐余小春程怡茂義發李茂張添禄鼎泰德生和盛行何棟金協豐馮立照王樹槐邱廷棟大昌黃偉文冀明政三十九户各兩元胡璧池正隆江寅周元芳徐養記城北裕生志成黃家球全裕祥豐裕興義泰亨舒貴發泰春大隆泰茂得和李吉祥桂花氏何恩來銓太胡裕昌得成怡豐集賢兵榮春邱譽之余福祥怡盛長發祥聚星樓春茂仁春銓裕益成怡茂悅來立昌劉林興大茂集成洪全春天茂志豐源昌凝甫氏鄙天茂萬祥義盛和義成萬源堂天成聚賢兵義太源張生禄德茂碧陽樓黃源裕王家駒程惇儒龔厚生怡和今大程合甫正太徐云祥久祥記益和來遠方和茂益昌歐陽希森見記胡漢云施恆豐楊福謙徐同豐仁昌聚盛迎仙樓鼎隆新聚樓張道信義順志怡胡大興舒砥臣黃亮如協太松興胡姜壽謝天順源順竟成義美永洪美合興長聚得安氏一伯户各一元以上統共九三八銀念兩英洋三伯六十一元錢廿一千八伯十二月初四解上海金州礦局賑捐公所洋四伯元 
[接録上海陳家木橋金州礦務局内順直山東等處賑捐公所經收十二月十八日第三十五單]  
　　泰興何月樵經收四省水災圖册泰字一號李寔君募寳恨堂三元張裕德堂李春軒各二元于鳳記金堅甫實記三户各一元共六户洋十元泰字四號茅春茂沈春泉二君經募厚載堂二元茅春茂一千文姚益太陸太源各五百文作源坊吳開昌各三百文陳恆豐陸可隆林森茂孫祥至義和號汪德至賀義和書茂昌集墨軒九户各二百文吳永昌萬源號恆泰朱益美陸隆興王義至張公興七户各一百文共廿二户洋二元錢五千一百文泰字六號李彬士經募姜明義姜明武宋祥順楊恆順楊星煥戚福巽王信記戚永盛姚恆春姚榮泰田隆昌十一户各三百文陸萬有無名氏無名氏三户各二百文戚鴻源無名氏無名氏無名氏無名氏無名氏六户各一百文共廿户錢四千五百文泰字七號戚竣明經募愛蓮堂二元無名氏四百文無名氏三百文無名氏共十四户各錢二百文不留名共五户各錢一百文存心氏二户各二百文種德堂二户各二百文存存堂二户各錢二百思勉齋三户各錢二百敬善堂二户各錢二百慕義堂三户各錢二百共三十六户洋二元錢七千三百泰字八號葉惺齋經募無名氏洋六元惺手無名氏洋一元錢五百五十鵬手二户共洋七元錢五百五十泰字十號朱錫光經募恆興盛錢六百桑肇翁恆遠號蔣鑑泉何旭初李復興五户各錢五百丁德令二日各錢五百陳金翁二户各錢五百陳珊格二户各錢五百徐崧甫二户各錢五百王禹翁馮汶如陳應翁三户各錢三百共十七户錢八千泰字十六號何氏經募丁桂上季心如各一元無名氏錢六百五十劉銀匠錢五百四户洋二元錢一千一百五十泰字念九號于庭蘭經募聚駟堂錢一千朱黻廷張殿魁各錢五百洪虎臣王定邦各錢四伯宋天爵劉天興戴師夔三户各錢三伯張貴橋朱春榮屬金鰲華龍標顧寳田姜文治董寳善丁勛徐長春張連魁吳楷李步鰲楊成雍寅龍程占魁季林董金聲陳步雲張廷標陳金堂李國泰徐榮春尹東山聞德義王俊奇劉連城李彭齡薛鼎周啓楊何勝海潘宏章三十一户各錢二伯汪鼐汪植姚文芳陳學勤周淦朱松坪丁書銘李浩張泰來湯鈞十户各一伯六十文季從雲朱春臺張金邦陳東升孫寳殿王鳳麒張仁林蕭書桂葉德元韓步高聞希盈吳國臣李錫恭聞保泰李祥林高琴堂王振邦十七户各一伯文共六十六户錢十三千二伯泰字三十一號聞光奇經募同善堂元善堂益善堂公善堂共善堂五户各五元承瑞堂無名氏各二元宗正堂四元竹城居無名氏憐災生無名氏朱林寳記省口腹子恤災氏思義堂問心堂無名氏耕心堂無名氏鴻義務本堂十三户各一元共念一户洋四十六元泰字三十三號孔暎齋王耕書經募封桐三元王耕齋蔡奇卿各二元蔡星甫王祥之江世鏽李建勳五子和李建君王煥卿王玉山王朝選蔡桂山蔡凌豐楊恆十一户各一元王朝棟張少卿各錢八伯共十七户洋十九元錢一千六伯泰字三十六號聞希白經嘉黃丹書十元庫房錢二千丁雨三張義記各一千共四户十二元錢二千泰字三十九號蔣金門經募蔣金門錢一千李吉人李勉之錢各八伯殷握瑜王作周東寳成老寳成四户錢各六伯江耀卿無名氏程曉峰三户各錢五伯無名氏汪炳南陳蔚生兆泉鏡蓉王茂任葉鑑泉丁星豐李西鏞邱子衡劉德和劉同盛共十二户各四伯文王維岳三伯文無名氏十一户各二百文韓子方不書名周汝壽王步蟾孫培生脫堆武六户各二伯文共四十户錢十四千九伯泰字四十九號汪品三經募無名氏一千六伯六十文殷金保洋一圓見灾思義人存仁子發慈心氏利濟堂如不及子省口腹子聞善卽喜人觀册心慟子荐親冥福人省吃减用氏十户各一千文無名氏四户各五伯無名氏四户各四伯共廿户洋一元錢十五千二伯六十以上十三册共二伯六十六户共合洋一伯六十八元○福州裕昌洋行莫澹如經募第八批合來規元五伯四十八兩六錢○無名氏五十元問心居還愿規元十兩古鹽官德生氏十元撫心自問人二元求安氏二元○四省水灾圖册申字二百九十八號日新盛經募九户共十一元又三百八十一號趙同和經募十四户共四元足對開五个虚對開四個錢三百○松江輔德堂來正月分吕宋票一條第八百八十四號 
[接録上海陳家木橋金州礦務局内順直山東等處賑捐公所經收十二月十九日第三十五單]  
　　四省水災圖册浙字一百九十一號紹興電報局經募綿力有心人四十元張久香四元阮安濟六元章瑞生董能夫馬李氏三户各二元章新齋李孝北各一元楊文楊華楊貴楊斌楊礽楊範楊德楊金楊賢楊裕豐楊永盛楊元龍楊世芳楊茂盛楊元純張芳鐀十六户各半元以上廿四户共六十六元○松江輔德堂經募瀟湘懶道人求妻病速愈八元週歲幼孩五元錢蓮甫一元不留名朱一元以上四户共十五元○安徽績溪縣副學鄭經募經募人五元胡在元堂三元無名氏二元鄭鎭東舒星五方攸山周篤安舒輔清葛雨時周墨齋舒鳳鳴共八户各一元以上十一户共洋十八元○温州府學戴求母病速愈五元楊程氏十元席施劉陸規元三十六兩吟香居彞訓堂周各一元○富貴源頭同字五千六伯四號南翔寳成莊募雲記銀鐲一雙原重八錢五分勤衆手隠名氏手談氏三户各一元陸晋甫二角隠名氏錢二伯安記錢一伯七十老雲太老蓮太雲瑞記子記五户錢各一伯以上十二户共洋三元錢一千九十銀鐲一雙 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒九年十二月初七日京報全録]  
　　宫門抄○發抄旨三道○府尹畢等奏遵旨確查情形摺○江督左奏請旌表片○又奏委署道府片○晉撫張奏請將年例應解物料變通辦理摺○湘撫潘奏委署知縣片○府尹畢等奏請加賞米石摺○十二月初七日吏部翰林院正紅旗值日無引見○白桓假滿請安○廿肅道福裕謝恩○江西知府恒裕謝恩○舒璧請假二十日○召見軍機恒裕○發抄○陳士杰奏禹城刁民高丹池等揑災聚衆案審擬並將知縣開缺察看奉旨李維城着開缺留省察看餘着刑部議奏欽此○希元奏絞犯宗室玉瑪等中途脫逃請將解官雲騎尉貴林革職奉旨着照所請該衙門知道欽此○又審明雙城廳民于萬等殺死馬得昶父子二命案定擬奉旨刑部速議具奏欽此○○臣畢道遠臣周家楣跪奏爲遵奉諭旨確查具奏仰祈聖鑒事光緒九年十一月十九日奉上諭給事中鄧承修片奏阜康銀號關閉協辦大學士刑部尙書文煜所存該號銀數至七十餘萬之多請旨查明確數究所從來據實叅處等語看順天府確查具奏欽此臣等遵卽提查阜康各帳本由存欵内逐挨查共祗四十餘萬旣無似此多欵而每户向均有劵有摺旣有某姓某堂某記等名開列底簿各户中存疑最多者無過數萬其稱名不一立摺立券亦不一隨向該夥汪惟賢一一詢問欵各有屬並無文煜之項在内惟自阜康封閉之後各官紳商庶凡有票存存欵者或函詢有無着落或遞呈聲明文煜亦有來函以向有欵項關涉詢及如何清理其時飭令候質所委員詢據汪惟賢聲稱文煜約有欵三十餘萬向未經飭查詳細因指此節向汪惟賢研究始據稱文煜從前曾經付給銀兩開有票存持去因票存不問何人持至卽行取銀是以未經開列存欵簿内遂卽查取票根簿詳核内有聯號開列五萬一號者八號六萬者一號共計四十六萬於五萬第一號之上註文宅字樣訊據供稱内有文煜遣人代其本家交銀開去票存之次每開票時均有期定取銀各年月卽按所約期限另開息銀期票按時憑票取付緣係以票爲憑别無登記事係前管銀號帳夥經手實未能一一詳悉旋查臣衙門所收各呈内有前江西布政使文輝遣家人具呈請究追阜康銀欵十萬兩稱由文煜代爲經手除此十萬兩之數核計所開票存有三十六萬與汪惟賢在先供稱三十餘萬尙屬相符惟簿中紙有文宅字樣究竟此項銀兩是否卽文煜所存可否飭下恊辦大學士邢部尙書文煜自行奏明之處伏候聖裁所有臣等遵旨確查情形謹繕摺具陳伏乞皇太后皇上聖鑒謹奏奉旨已録○○左宗棠片再安徽桐城縣貞女士孫氏係兩淮候補鹽知事孫杜之胞姊許字碭山縣已故湖北候補縣丞王廷寳之子王秉洵爲室結𢟢有期秉洵卒該貞女誓不再適於道光二十一年過門守貞未幾夫家人亡殆盡乃歸奉其母時值宼氛告警扶母携弟輾轉兵燹間以待孫杜之成立母殁一痛幾絶遂依其弟以居現年六十五歲計守貞四十六年據同鄉官江蘇候補同知萬兆熊等查取事實册結禀由兩淮鹽運使孫翼謀轉詳請奏前來臣查該貞女氷霜勵操白首完貞已爲恒情所難而事母教弟功在兩家尤堪嘉尙合無仰懇天恩府准將貞女王孫氏勅部照例旌表以彰至行而勵人心除將事實册結咨移部科查核外謹附片陳請伏乞聖鑒訓示謹奏軍機大臣奉旨看准其旌表禮部知道欽此○○左宗棠片再江南鹽巡道德壽承審金陵三牌樓重案得實經臣奏奉諭旨着送部引見等因業經給咨該員飭令交卸赴部引見所遺江南鹽巡道篆務應卽委員接署以專責成查有江寗府知府趙佑宸廉愼勤明老成練逹堪以署理遞遺江寍府知府係屬省會要缺必得明幹有爲之員方足以資治理查有新任揚州府知府宜霖現已到省堪以調署期缺據藩臬兩司會詳前來除檄飭遵照外謹會同江蘇巡撫臣衛榮光附片陳明伏乞聖鑒謹奏軍機大臣奉旨知道了欽此○○山西巡撫臣張之洞跪奏爲晉省年例應解物料欠鉅累深擬請將綢磺兩宗新陳並解鐡絹紙三宗免陳解新以肅庫帑而恤官民仍祈聖鑒事竊惟晉省額解之物其大端有五曰鐡曰綢曰絹曰紙曰磺每年例解平鐡一批共八萬四百九十八斤好鐡四批共二十萬斤大潞綢一批共三十疋小潞綢一批共五十疋農桑絹一批共三百疋生素絹四批共一千二百疋遇閏加四十疋呈文紙一批共四萬張毛頭紙一批共一萬張硫磺一批共十萬斤各項物價運脚例皆動支地丁然價脚之不敷者數倍例欵有限各官攤捐不敷行户帮貼騷然煩費官民苦之臣於上年六月具疏瀝陳晋省苦累情形請免攤捐並請將平好鐡一項議給津貼均蒙恩旨允准在案至綢絹紙三項前請折價解部經户部工部内務府議覆仍令照舊造辦並准工部迭次催解硫磺前來查以上各宗物料在物産豐盈之時價廉之省尙以勞費無度以致累年均有積欠大祲以後官吏工商無不大困欠解愈多自臣抵省極力經營籌款設專局選擇廉幹之員厘剔弊端盡除冗費甘爲犯府力任其難計自上年正月至本年十一月共籌解平鐡二批好鐡十六批大潞綢二批小潞綢二批農桑絹二批生素絹八批呈文紙二批毛頭帋三批硫磺三批除臣任内兩年所解已足兩年之數外並爲補解鐡磺帋十批論晉省之物力實已竭盡無餘通計從前積欠截至光緒九年除户部議免光緒三四五等年平好鐡十五批外尙有未解平鐡一批好鐡四十四批大潞綢四批小潞綢四批農桑絹十一批生素絹三十二批呈文紙六批毛頭紙十三批硫磺三批就此次欠數合而計之例價例脚之應動地丁者共需銀十萬六千六百餘兩帮價帮脚之應出攤捐者共需銀三十萬七千六百餘兩若必一一補解不惟攤捐已裁帮費無從取辦卽例應正動地丁之欵爲數已逾十萬庫儲未免大傷伏思以上數端但使年額無虧自可不闕於用而各物又皆由庫欵購辦而來非如官民逋欠錢糧多追一分於帑藏有一分之益今當度支憒乏之秋若耗損重金以求府庫充牣積此纍纍不急之需轆轤轉輸致此陳陳相因之物似爲非計况攤捐所有自來自府州縣以至佐雜無不有之查欠此攤捐者遠近二十年外大小五百餘員或已物故或已叅劾或已離省在晉者十不存一凡欠解攤欵於例不能叅追卽例追呼亦終無濟至於工少商疲行户乏絶更不待言如此時而欲追集此三十萬之攬欵竊恐雖以劉晏之才商鞅之法必亦有所不能徒令官兵愁嘆文牘煩滋亦非所以修吏治而存政體也臣審度時勢綜核盈虚惟畫分新陳區别緩急查潞絀爲典禮之用硫磺乃軍實所資無論晉省如何竭蹶亦必新陳並辦擬自光緒十年爲始每年辦解本年大小潞綢硫磺各一批並搭解舊欠各一批至鐡絹紙三項質旣重滯數更浩煩質重則轉運艱數煩則工費大正款旣鉅攤帮尤多今方仲沐聖慈埽除積弊官民交慶喘息稍舒若此三項亦責以新陳並辦舊攤現不能追收新攤又不便科派如此鉅欵籌措何從且歴來部檄敦催責舊則移新責新則遺舊以致貽此鉅累牽搭拖延永無廓清之日此等辦法原可掩飾一時但事理旣有所不可微臣愚拙之性亦有所不爲不得不瀝誠呼籲量請裁免合無仰懇天恩俯念晉省彫敝之區公私交困准將同治三年分起至光緒八年分止欠解各批平鐡好鐡農桑絹生素絹呈文紙毛頭帋概予免解俾臣得以專力於額運年清年欵斷不至再有所虧卽按年認解之潞綢硫磺新陳各一批亦可兼籌無誤庶幾庫儲旣節額運亦清官累旣舒民困亦减種種皆有裨益出自逾格鴻慈理合繕摺具奏伏乞皇太后皇上聖鑒謹奏軍機大臣奉旨該衙門議奏欽此○○潘鼎新片再署湖南通道縣知縣韓受卿調省另有差委所遺篆務應行委員接署查有龍陽縣知縣余良棟心地明白辦事謹愼堪以調署據藩臬兩司會詳前來除批飭遵照外理合會同署湖廣督臣卞寳第循例附片其陳伏乞聖鑒謹奏軍機大臣奉旨知道了欽此○○臣畢道遠臣周家楣跪奏爲照案籲懇天恩加賞米石恭摺仰祈聖鑒事竊查西城資善堂煖厰收養貧民先於光緒三年八月經西城御史奏准每年恩賞小米三百石由順天府於奏領普濟堂粟米時附奏請領四年十二月十六日復由臣衙門奏陳收養人衆多領米不敷支放欽奉上諭着再加恩再賞給小米三百石嗣後每年如有應需接濟之處着順天府届時酌度情形奏明請旨欽此欽遵歴經照辦本年八月初五日因展先開厰所需粥米三百石奏蒙恩准賞給在案兹據資善堂紳士翰林院編修朱百遂等呈稱該堂於八月十五日起先行放粥迨十月初旬照章開設煖廠以來陸續收養貧民一千三百餘名較上年人數無减每日放粥二次按人授食米將告罄際此歲暮嚴寒未便停止且來春青黃不接亦須預籌接濟懇請具奏恩准加賞粟米四百石等情前來臣等查資善堂設立煖厰收養貧民人數日衆情殷待哺現時米將用竣自應援案辦理而本年旣值灾荒所需米石比較歴年增多合無仰懇天恩俯賜加賞粟米四百石以資接濟而廣仁施理合援案具陳伏乞皇太后皇上聖鑒訓示謹奏奉旨已録 
 
