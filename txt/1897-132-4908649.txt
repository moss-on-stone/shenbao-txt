# 1934 - 132 - 4908649

 

Page 1

 
 
[添印六科準繩補箸] [  圖書集成局啓]  
　　明金壇王肯堂先生所箸六科準繩一書集醫家之大成爲活人之秘笈本局排印行世早巳不脛而走不翼而飛矣茲復訪得先生所箸幼科準繩中尙有補箸入卷當日未經付梓爰覔得原稿重付手民俾保赤心誠者得以揣摩有得計原價五元五角今因增補攺爲六元　單購補箸之八卷則僅收工料五角申報館及申昌書畫室均有出售有志岐黃者請向選取可也此啓 
[論俄國特遣異姓王爵報聘事]  
　　嗚呼我中國之與俄羅斯其交誼不可謂之不久矣溯自康熙二十八年商訂界約後歴二百餘載往來使節不絶於途聘問之書無時蔑有蓋以各國皆遠在數萬里外梯山航海跋涉爲勞非若俄之境地毗連犬牙相錯綿延萬餘里所在皆脣齒相依故兩國交情誠不得視同胡越也邇者萬邦通道局面更張俄亦駸駸乎發憤爲雄日思式擴其版圖得以鷹瞵鶚視於海外以致歐洲諸大國每謂中國必受侮於俄夫受侮誠可虞也然竊謂目下俄人之待中朝其禮貎尙不可不謂之親密前歲中東一役中國大遭挫衂各大國皆袖手以觀獨俄人蹶然以興聨合德法二邦向日人詰責使中朝已失之東三省土地得以一律收回雖中朝准俄人將鐵路接至遼東又傳謂有借給旅順口及膠州灣泊船之説然施無不報亦在情理之中正不得謂俄人有挾而求迫中朝以俯首聽命也今者俄皇行加冕之禮朝廷特遣李傅相航海往賀俄廷於事畢後卽遣異姓王爵吳克氏以禮報之其交際之隆實爲通商五十餘年來所僅見雖其心未可逆料而觀其禮意實與他國之泛泛者迥乎不同君子大度爲懷安可逆億於未然而竊竊焉多所訾議哉攷之中俄訂立約章自康熙朝迄今已二十有五次其中專主界務者一十有八兼及界務者三專主商務者四康熙二十八年大臣索額圖在尼布朝定約雍正五年尙書圖理善在恰克圖定約乾隆三十三年修改恰克圖界約咸豐八年將軍奕山在愛琿城定約是年大學士桂良等又在天津定約咸豐十年恭親王等在京師定約咸豐十一年侍郎成琦在黑龍江定約同治三年又由大臣明誼定約同治八年又由大臣奎昌定約同治九年又由大臣榮全定約光緖七年出使大臣曾紀澤在聖彼得羅堡定約光緖八年又由哈密帮辦大臣定約是年巴里坤領隊大臣沙克都林札布在喀什噶爾城定約光緖九年伊犁參贊大臣升泰科布多帮辦大臣額福在喀巴河賽爾烏蘭琦爾巴定約大臣額福又在阿拉克别河口定約大臣升泰又在塔爾巴哈臺城定約光緖十年大臣沙克都林札布在新瑪爾葛拉定約光緖十二年左副都御史吳大澂副都統依克唐阿重定琿春界約中間專使大臣崇禮所定之約御筆並未批准早經廢棄兩國皆不作爲憑雖歴來定約之時或不免小有齟齬而一經載在盟府卽永遠遵守無敢或渝然則俄雖日漸雄强未必於中國是賴而界務商務實與我中國在在相關彼代中國索取遼東實深合於古人救灾恤鄰之義安見其心中覬觎夫中朝乎今者吳克王爵已取道北行矣也日者入覲龍光代陳睦誼我皇上必慰勞倍至曲盡中庸柔遠之經從此中俄兩國交情誠可卜其有加無已矣或曰然則外人何爲而必謂俄人實陰圖夫中國因此則出於忌者之口未可據以爲定評也嘗閲無錫薛叔耘星使紀俄皇告洪文卿星使之言略謂外人謂予欲與中國爲難雖明者能燭其隱而慤　易飫其欺乃各大國更造爲此言以聳人聞聽誠亦知中俄和好二百餘歲交誼在諸國之先予固不肯一旦廢棄且我國建造鐵路必聨絡中國始能縝密無間貴大臣歸朝後可勸政府務崇睦誼勿爲讒言所惎則幸甚矣今洪星使雖已騎箕而俄皇之言依然在耳豈有一朝反覆效古人之食言而肥者特以俄國西卑里亞鐵路告成數萬里遄行疾如風雨歐洲商務必有被其所侵者是以忮忌於心不欲中國之互相聨絡不得不造爲此説使之漸致疎逖或可冀此路不能直達黑龍江司馬昭之心路人皆見矣彼自謂洞明時務者何猶味焉罔覺以遠交近攻之説貿然昌言於大廷廣衆中耶因觀俄人報聘事而略抒鄙見如此芻蕘之言或有一得未可知也 
[本館接奉電音]  
　　昨日上午京師飛電傳來諭旨一道上諭二道敬謹譯登○四月十四日軍機大臣面奉諭旨此次考差試卷著於十七日閲看欽此同日奉上諭陝西延綏鎭總兵員缺著羅平安補授新疆阿克蘇鎭總兵員缺著張宗本補授欽此同日奉上諭山東蒲州府知府員缺著曾樹椿補授湖南衡州府知府員缺著顔補授欽此 
[試演巨礮]  
　　厦門采訪友人云德國克鹿卜砲廠名馳地球各國人所共知兹者閩省大員特集巨資定製克虜伯二十八生的後膛鋼砲四尊以兩尊置福省長門砲臺以二尊置厦門港口白石頭湖裏社山簏其砲臺經營締造已六載於兹矣告成後大憲委候補縣徐心田大令愼思乘飛捷官輪船偕西員至厦禀商水師提督楊西園尙書定期三月二十八日辰時試演連放三出彈擊對海浯嶼山下及遠三十五六里悉能命中摧堅而砲臺鞏固堅牢絲毫無損海疆壁壘從此當固若金湯矣爰喜而記之 
[萑苻不靖]  
　　天津采訪友人云本月初三日西路捕頭在西坑沿某娼寮緝獲盜賊三名縛以麻繩用東洋車載之而去○某夜有盜手執洋槍越某米鋪之垣而入明炎行刦箱篋俱空鋪夥見若輩兇横異常不敢起而 
明鋪主始具詞報案王大令勘騐之下允爲飭捕緝贓○客有自香河來者言及上月之杪某日晚間八點鐘時大城縣圏裏村王姓用船載貨小泊河干突來暴客數人裝作差勇摸樣各持槍械蜂擁上船聲勢洶洶盡刼船中所有而去船户急禀報本地汛弁未卜能弋獲否也 
[自强開考續聞]  
　　湖北自强學堂考試情形已登前報兹得鄂中采訪友人來信云是日主試者爲武昌盬法道朱少桐觀察投考諸生分本月初五初七兩日在試院扃試派精兵數十名分班邏祭以肅場規初七日諸生百餘名携白卷而出何可笑乃爾初五日試題爲春秋以至唐宋何代使才最爲得人考初七日試題爲古制天子巡狩諸侯朝聘會盟具有深意説 
[晴川雲樹]  
　　湖北訪事友人來函云湖北咸寗縣山嶺叢多素滋虎患今春某日有某姓牧童在該處荒野中見初生小虎二頭捉歸豢於籠中現在移至漢口假住裕新客棧聞欲待價而沽也○武漢之官渡船渡客本有常數乃渡工因漁利起見爭相攬載不但有違成例且多意外之虞現某憲整頓渡規不准多載否則重懲不貸○漢上有一種著名賭棍捐有虚銜門牆高大僕役如雲平時皆在歌樓舞館中肆其会倆富商大賈年輕子弟一入其圏套無不傾家 
 
 

Page 2

 
 
損名安得賢有司一一訪而嚴辦之哉○醫生某甲寓漢城之西饒有積蓄本月某日之午有口操寳慶音之某乙登門延醫言須枉駕至武聖廟河下舟中就診甲欣然隨之行比至月湖堤畔行人稀少之處忽有數人一哄而前將甲衣服剝取殆盡始相率而遁適有相識之某内者過其地見甲狼狽之狀詢明情由急赴家取衣畀之乃得被體而歸○往年漢上小押店多至一十餘粗前任逢子政太守以其盤剝重利一槪嚴禁在案詎日久生怠重整旗鼓依舊開張月之某夕有流氓陳甲者因質物起釁集黨羽四五十人擁至該店毁搗一空始各鳥獸散店主忿無由雪卽詣禮智司署禀報曹蘭舫二尹勘騐後飭該坊地甲瞿明福將滋事之陳甲拘案枷號示衆○漢口江蘇會館有塚地數畝在漢陽三里坡之西該處有某茂才者以此地爲祖遺之物卽向漢陽縣署投案薛誠伯大令准詞委員前往勘查虚實俟禀覆後冉行判示也 
[閩中試事]  
　　福州采訪友人云提督福建學政王宗師按考各屬已畢秉節回省垣日前頒發告示云本學院限取拔各卷悉係手定不假外手如有人在外僞托可以交通關節准予指禀定當重賞等語本月初四日考試閩侯兩縣文童點名時某生頂冒某童名字朦混入塲廪保見之噤不唱保宗師詰以三代名字及府縣試各題甲茫然不能答宗師確知其爲張冠李戴遂發交提調官荷枷以昭炯戒後有某乙者應名時口操官音宗師知係冐籍駁詰再三乙無以自解爰責手心十下令人扶之使出 
[蕪城夏緑]  
　　揚州訪事人云邗上自入夏以來陰晴靡定寒燠不時居人朝衣白袷暮御重棉調護稍違二豎卽乘隙而入本月初五晨大雨如注簷溜聲喧晌午雨止箕伯惠臨虎嘯龍吟未足比喻直至上燈後風聲始息聞是日江中雪浪如山南北岸均各禁渡河内灣泊船隻走錨斷纜者不知凡幾各鄉茅舍捲入半空片片作蝴蝶舞某莊有合圍老樹一株竟被拔起幸在白晝故未聞有傷人之事○有胡叟者在古旗亭開設飯店膝前一子一女尙未成童女已逾笄而猶待字詎今去兩年中叟夫婦先後辭世女痛失怙恃將店閉歇撫領幼弟以針黹餬口遭逢如此正如梁武帝所謂日惟以眼淚洗面耳隣人咸嘆其端莊賢淑爲不多覯日前不知何故女忽背人呑服紫霞膏登榻假寐迨毒發聲嘶女弟驚駭欲絶出告諸隣覓藥灌救以爲時已久無術返魂噫如女者良可憫已 
[雷峯鈴語]  
　　杭州訪事人云上月二十四日富陽縣屬之凌家橋地方有匪徒二人携帶洋銀一百餘元在烟館中借宿館主見之知非善類當卽知照地保轉請營汛前往拘拿匪無可遁逃卽被獲住并於身畔搜出紹郡某典質票一紙計當湖絲一百餘兩詢所自來語甚支吾解縣訊究聞前數日紹府餘姚縣境有某絲行被刦匪等或卽此案之犯亦未可知○有陳某者向業縫工住居金芝麻巷其妻李氏喜道人短鄰有胡氏婦素行不潔陳婦每在人前顯揭其隱胡婦銜之輙思報復一日陳自外歸携得零綢一包置於桌　移時忽失所在適有王姓女名寳珍者偕胡氏子前來遊戲陳妻疑爲所竊指桑駡李侵及鄰人陳爲其所唆亦復助紂爲虐胡婦本有蓄怒　　　　　邀同正姓前往爭閙蝦兵蟹將任意揮打陳已飽受老拳而胡等尙不肯罷後經和事老出爲調停令陳服禮點燭謝罪其事始寢 
[武林試事]  
　　杭州采訪友人云浙江提督學政徐大宗師示期四月初八日考試詁經精舍及紫陽崇文二書院肄業諸生詁經報名者五百餘人及點名時實璛四百七八十人月朔臬司丁廉訪舉行孝廉堂月課委候補府李小亭太守點名給卷 
[江陵迎厦]  
　　沙市訪事友人函云輔文書院荆州駐防生童肄業之所也入欵無多故旗生之願遊者亦寡江陵張雲生大令捐撥税契銀四百金捐助膏火祥軍憲辭而後受之客歲災民載道大令集資施發寒衣旗民亦有極貧者大令復捐送寒　四百件祥軍憲固請備價大令固辭此皆去臘事也今春粥廠結算之時虧空甚鉅除地方加捐外幸得鄧紳鼎力掃數塡還當未塡還之時張大令面禀祥軍憲稱旗民之制產業者向不税契有田土者向不捐納土方請軍憲出示令其補捐補税并嚴切申飭限於十日内淸掃一切旗民富　卽　人向大令婉商大令允其通融辦理聞十月之内旗紳之躉繳大欵者爲數甚多其零星小户之照價淸繳者尙需續辦張大令又懲於各處匿災溺職之弊禀請上憲賑恤張制軍籌撥一萬六千金助之得此兩大欵賑務尙不棘手但前月陰雨粥廠歸商人復開災民之云而復來者踵趾相接太平圍天后宮已增蓆蓬至三百號東布敵之大蓆蓬尤爲擁塞春去夏至民不歸農何以望歲故議者多以收粥廠資　流民爲上策○唐奉嘯聚之時夔民之貧而避難者相率竄至建始施南境内張香帥以川楚毗連電囑疆吏截留難民防其順流東下又籌辦米數萬石以爲接濟川督亦由上流運米至夔故夔府米價較平時　賤楚米由輪船裝至宜昌換民船上駛宜　府奉憲諭出示通衢　民間貨　暫泊讓米船先進略謂川省洊飢貨船先到亦無生意不如讓米　前進以安民心然後貨物可望銷路故宜地近日停留貨船甚多而　夫水手皆就米船生理每名由官訂價工錢一串二百文黃牛峽裏銜尾連檣將以粒食萬居　止香聞五里矣○沙市棉花零拆者銷行頗旺價已至二十九兩零某錢店以其有利可圖遂赴下游辦機器花二千餘包由内河雇民船陸續載運來沙零售想可獲利三倍也○怡和洋行輪船往來漢口宜昌者向祇昌和一騪三月初問增一福和輪舟以便載運貨物○督辦沙市釐局湖北卽補府劉子翼太守翰翔當强仕之年赴玉　之召膝下僅一女公子年甫及笄太守没後夫人遵其遺命撫猶子承祧以似以續三月二十三日開吊荆州官塲親往祭奠曰馬素車相望於道二十四日恭請荆宜施道俞君實觀察爲之題主二十五日舉襄至便河雇大官舫扶柩東下是日大雨傾盆各官俱未助執紼沙市分司李鶴齋少尉係此地汛官沿途爲之照料一切 
[書粤督請裁郵政摺後]  
　　前閲新聞報中載粤督譚制軍請裁郵政一摺讀　不禁歎中國事之變幻離奇竟突出以至於此也夫中國豈乏通人志士旣見有該摺之奏道人所不道者開之於先亦必有崇論閎議道人所未道者發之於後乃疉閲近日各報竟無一語議及此事嚼墨一噴淋漓盡致者僕不敏然又不甘簡默聊貢　見不憚罄所欲言以冀海内通權達變諸君子之垂鑒焉謹案該摺前後各語氣幾如太初混沌尙未鑿分其尤甚者該摺聲稱罰帶信件民情恐有未安案此不過等諸常人口頭語并非實有見地以及如何窒礙不平之事或已行文就近税務司或經照會北京總税務司查核施行務期秉公辦理惟渾而言之甚若曰中國之妨民害民者卽在此一舉也是語何以服天下伏查上海新關之設垂三十年各税務司歴來遇凡有稍碍商民之事皆無不體會人微淘汰殆盡從未有任用私人利已病民惟辦事均極認眞在在公平盡人共曉又該摺稱信資逐漸遞加似覺過鉅案斯數語更未思郵政章程定例所謂權輕重不論遠近者原以誤補不足也不然内地魚書費僅寥寥數鈔重洋雁帛價幾字字皆金一轉移間人又恐多疑阻也惟準以輕重而遠近適得其平泰西各國多已行之凡以爲至便計也又云局中稱平恐有不準必多爭競是語尤爲可哂查泰西各國凡權衡出入之際皆極公平毫無疑慮至局中司事更斷無從而染指涓滴皆入國家彼又何樂爲是輕重之倒置耶何由知之因稱平係由國家定制商與民胡不可以從同而足信在上者之必不我誑泰西各國大抵皆然中國何身秉國成者欲舉一事反明言人言之或不我信焉是誠何故歟誠有不可解者矣至民局仍舊遞送書信内地無禁惟沿海一帶必由新關轉寄者因沿途之上旣無遺失之虞又多便捷之處若照前法逕交輪船買辦分遞設有疎虞責成誰乎今由各關自萬無一失矣又報中時見有慮帶銀洋之不便者其人非由於不明卽由於不願故爲是説以與郵局爲難耳其實按照郵政章程凡寄帶包件并中有洋銀者隨在皆可轉遞並不禁止不過單封信中必先説明有洋多少或票多少彼郵局方能保其無失因郵局責成甚重若不預先提及後到半途脱有遺失問諸郵局郵局將不任其咎矣且郵局之與民局相輔而行者又匪第目前無損已也卽將來合而爲一之時民局中人郵局中又大可位置各事藉資熟手豈非一舉兩得之計總之以余觀之一省之中與其多設民局必建公所以備同業公議時訂章程而昭劃一曷若今有郵局統中國十八省各 
 
 

Page 3

 
 
　局之章程條目一一胥囊括乎其中悉秉至公毫無增减且與民局民商兩俱益便他若章程中搜指夾帶一層原以　　　也　　　　　甚則行李之騷擾殆將不堪殊不知税務司派往之人雖有搜查之權并無擾民之事且是舉又爲章程中之必不可少不然各省大憲又將藉口於放人走私矣今如譚督所謂搜括罰銀不知果何所據抑實指何關何人而云然耶殆亦出於擬奪之虚詞耳曾抑思中國各釐卡向亦有禁私之例不獨郵政然也又郵筒之上黏有圖票者原欲人早日購回設有急信一貼而成送去卽是旣不留難又無轉折否則到局赴資錢數旣恐差訛回單又須躭擱動多掣肘徒喚奈何今由總署新關頒發票紙於各局微特按數收錢毫無遺漏且證以前此僅由民局酒資必另索寄送又需時於彼於此究孰爲便易也乎况郵政章程淺曰其計輕重不問遠近者又極簡明盡人易曉由是行之將見信資旣少寄者必多異日商務大興以視泰西各國已有開辦於前者其成效可遞騐也又該摺稱粤俗蠻悍一旦恐有滋事甚或遷怒於税務司實有難於保護等語閲之尤足令人駭異夫税務司非猶是食中國頻年之俸爲中國効力之員乎中國例應保護之分也抑重以大皇帝之命也謝曰不能譬之省有一督倘無威權統馭其間將事變從兹起也誠如彼言遑云息事哉適足爲啓釁之由焉耳[  西友來稿未完]  
[示諭照登]  
　　總辦上海糖捐局兼絲茶南卡洪諭爲諭飭事照得湖北黃州絲到滬應完落地釐捐前經禀准每件八十斤捐銀二兩卽經出示曉諭在案兹查南市緑店開設不少而報捐黃絲寥寥無幾推原其故皆由奸商積慣偷漏匿不報捐甚至將舊捐單輾轉重用實屬有意朦混須知此種黃州絲原定捐章已屬格外從輕該商等宜如何急公報効豈容任意弊混亟應明定章程以杜流弊而重餉需現定自本月十一日起凡本局所給捐單以三天爲限過期不得重照該商等所購絲斤報捐後運赴南市經過十六鋪橋一帶本局派有司事稽查必須將捐單呈騐蓋戳放行倘有絲無單或單貨不符及將過期廢票朦混呈騐一經察出定將絲貨充公合亟諭飭諭到該商等卽便一體遵照毋違特諭右諭仰線業義興同泰泰源祥蔡永茂等准此 
[英界火警]  
　　昨晚鐘鳴十二下忽聞捕房中蒲牢怒吼旋分四下急出探之知火起於英界五馬路同芳居茶肆中救火會中洋人聞驚馳至英法美各水龍亦星馳電捲而來吸水狂噴始得漸漸息滅幸此時大雨初過故祝融氏未至大肆淫威至其起火之由及焚去房屋若干容俟訪明再錄 
[循例致敬]  
　　法國水師提督卜羅德君當同治紀元髮逆擾亂浦東一帶徧遭蹂　卜君爲我國效命率領西兵與賊戰於南橋鎭陳亡法人追念前勛議建銅人一座於大自鳴鐘前其下建立石墩臚列戰功事　並卜君姓　　於石上以誌勿諼昨禮拜日卽西歴五月十六號爲卜君戰殞之期停泊浦江之法兵艦兵官率領水師數十名至銅人座前擎槍　立由兵　　　　德自九點鐘起約歴二刻時卽整隊而返循常例也 
[札委騐屍]  
　　太倉州待質所病死押犯一名由蔣體梅直剌據情禀請江海關道　　　　　察核奪劉觀察札飭上海縣黃愛棠大令前往詣騐大令奉札擇於昨晚命駕前往刑仵書差人等咸在舟次恭候 
[上海縣署紀事]  
　　昨有二十五保十五圖地保顧龍基投縣報稱龔菊靑之妻某氏日前與王　桂之妻口角王妻自縊身死王將妻屍抬至龔處定欲與之爲難小的查悉故爾投案禀報値日差據情禀明黃愛棠大令著命駕往騐後冉行核奪 
[上海縣署瑣案]  
　　法公堂移送買妓糾葛之徐王氏至縣前晚由蔣剌史升堂集訊據徐王氏供年四　　　　　人上年逃荒來滬有鄰居女戴巧珠爲伊父戴明高携來後因貧苦曾托婦人將巧珠押與鮑姓花烟館爲妓婦人並無得賄情事求察　　　供稱年三十五歲揚州人母親在滬開設花烟館上年間有徐王氏偕戴明高携女巧珠售賣當與母親言定身價洋一百六十元先付洋九　元餘洋出立期票如期照付並立有押身文契以五十六個月爲滿至冬間爲期滿之日忽有蔣淦者出首赴法公堂控告轉送來案求訊惟小　　願不追身價戴巧珠供稱父親明高因貧苦自願將婦人抵與鮑姓當得身價洋三十六元自後屢遭鴇母凌虐事被客人蔣淦所見故赴公　控告轉送案下求請超豁戴明高供稱在鄉務農女兒巧珠尙未許親後因逃荒來滬小的在中途患病收將女兒抵押在烟館爲妓現求開恩剌史得供謂徐王氏不應經賣内中亦有不是著掌頰一百下鮑光明開設花烟館亦非善類著責二百板戴明高著卽回籍巧珠押發善堂　　婚配各具遵斷切結完案○海鹽縣移送盜賣糧米之船户黃廷甫郭有成至上海縣請訊前晚由將剌史升堂提訊黃廷甫供稱年　十四歲湖北人　駕爲活此次承裝海鹽縣糧米一百六十石斛少十石小的願照價賠償郭有成供稱亦湖北人承裝糧米短少十六石亦願賠償剌史判黃廷甫交原保具保出外郭有成押候限十天措繳了案○又提嘉善縣移送短少糧米之徐正發棄萬泰至案據徐正發供湖北人承裝嘉善縣糧米斛少八十石惟小的算來祇少五十石求限措繳葉萬泰供亦湖北人此次承裝糧米斛少十六石情願照數賠償剌史訊得徐正發盜賣糧米已屬不法尙敢抵賴著責二百板收押葉萬泰交保限十天赶急繳案了事 
[上海巡局紀事]  
　　浦左人吳阿華舟子也其子逝世後寡媳奚氏再醮與同鄉曹金生爲妻二十四保二十二圖地保沈海全聞之欲向兩家索取使費兩家皆靳而不與沈保卽以糾衆扛孀爲詞控諸爛泥渡巡防局局員劉二尹提訊之下將沈保嚴加申斥著具不再索擾切結○南市鹽碼頭三和米店司帳人沈阿藍倩其甥王阿生帮理店中帳籍王陸續私收帳欵二百餘圓沈知而追問王抵賴不承沈怒髮衝冠舉手批其頰王瞻敢扭沈至門外贈以老拳諸夥忿不能平相率投十六鋪巡防北局控訴局員楊二尹建珍卽飭地甲往拘王理屈詞窮浼地甲爲之轉圜願雇淸音向沈負荆請罪沈頷之地甲遂投局禀求銷案○江西人陳吉生由家鄉携帶銀洋來滬購買物件住居南市陳春揚所開之客棧中日前在本城袁海潮所設之烟館中吸烟偶將洋蚨翻視突被流氓多人蜂擁而至將洋任意攫去當卽投總巡局控告由鍾壽白明府飭傳陳春揚袁海潮至署訊問流氓下落等因曾登本報昨日總巡局差等將流氓周廣在周廣和二人拘獲送局明府遂卽升坐訊問據周等供稱所攫洋蚨與某甲分用明府著將周等各責籐條五十下俟補提某甲到案再行訊究實在情形嚴加懲辦云○張姓女郎名小妹者女中之流氓也原籍七寳鎭刻在楊樹浦華順紡紗廠做工十四日晚八點鐘時小妹邀同女工七口偕至聚源酒肆沽飲巡勇許某邀集同類若干人向小妹索詐洋銀若干爲地甲王曉山所聞赶卽到場許等始散而小妹等亦已乘間遠逸事後王保訴知巡防局員鄭厚餘二尹令查明是否引誘再行核辦○鄉人王楊二姓合居楊樹浦紡紗局對面某夕被偷兒竊去皮箱一口衣服十四件翌晨報知楊樹浦巡防局禀請查辦旋經巡捕房派包探施奎江將該偷兒查獲解送英公堂請辦讞員屠興之别駕以是案在租界之外公廨未便准理旋將該偷兒送至上海縣署覊抑在案黃大令曾飭差傳事主楊桂雲王金寳到案訊核兹有捕夥錦弟阿囝杜順發塌鼻阿文張仁堂等四人向事主索酬洋銀十餘枚尙未滿欲故事生避不到案刻爲原差所知訴諸地保王曉山以若輩冒名拆梢擬禀明巡防局查辦云 
[英界公堂紀事]  
　　倡女張郁蘭向在新淸和里賣倡與某甲有嚙臂盟堅欲委身以事祇以龜子多方抑勒以致未脱風塵前晚乘間獨奔至公堂籲求超豁　　駕向之詰問泫然曰小婦人沈淪苦海已歴有所如蒙拔出火坑終身戴德别駕著暫交官媒押候核奪昨日龜子在外揚言謂此娼曾發瘋癲將臥室中箱籠擊毁然觀其在堂上所述歴歴分明意者龜子恐以偪娼受刑故以瘋癲巧爲掩飾歟○乾和錢莊主郭子餘控曹定川介紹元豐永金鋪往來旋卽倒閉謙愼安主人亦投縣控郭黃愛棠大令移文公廨拘提昨經差役姚恒遇諸四馬路某烟館因卽帶 
 
 

Page 4

 
 
回英公堂别駕著卽送縣歸案訊理○前日袁海潮在大馬路某茶肆中向周黃才周黃虎昆季索取洋銀紛紛爭鬧事爲四百六十五號巡街華捕所見一併帶入捕房捕頭令轉送公廨别駕未及研訊卽由保甲總巡鍾受百明府飭家丁持笱片投案禀稱若輩曾在局中涉訟敝上請准帶回别駕允之 
[美捕房紀事]  
　　前日下午有偷兒某甲溷入老公茂紗廠内竊取木板數塊途經二百三十二號華捕緝獲拘入捕房黎副捕頭飭押候解送英公堂訊究○竊賊王阿榮前日下午至揚子路碼頭闖入某輪船艙内竊取某西人之紡綢傘一把登岸時被包探石金榮巡獲有本地人銅匠名和尙者誤探爲拆梢助王拒探石探因將和尙一併拿送捕房和尙始知鹵莽叩求免究捕頭准卽開釋該偷兒押候送廨訊辦○本邑人龔會生刻在斐倫路牛作爲屠夫陸續竊取牛血售賣昨爲趙阿二所見當卽扭入捕房捕頭飭將龔押候解送英公堂訊辦○北四川路第十三號洋房日前房間内失去票洋十六元西人卽投報捕房昨晨捕頭派包探石金榮將該洋房車夫張阿川傭婦蒲銀和拘至捕房詰問之餘該傭婦指定張阿川所竊因飭將張押候解送英公堂究辦○西華德路第一千零二十號門牌王姓銅匠店雇用鄔長發爲夥前日之晚鄔竊取店主婦之銀手釧等物質錢花用旋爲店主查悉卽將扭交二百八十五號華捕拘入捕房捕頭令押候吊贓送廨訊質○寗波人周阿文曾欠同鄉人李阿才洋銀若干元昨日上午在西華德路邂逅相遇數語之餘互○　武經一百九十三號華捕一併拿送捕房捕頭以錢鈔瓜葛非捕房應理然不應在租界爭吵飭卽解送英公堂訊辦○昨日午後有甲乙兩　　手在百老匯路因酒醉百般滋擾旋經一百九十八號五百零二號二華捕拿送捕房禁押 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界堂瑣案]  
　　匪人陸　二等誘女孩秦增弟來滬容匿毛和尙家經包探黃　福查獲解請屠别駕訊供飭押候過堂究辦等　已詳前報前晚别駕飭提覆訊增弟供稱常州府屬無錫縣人年七歲父親向作小本生涯前年己物故母親藉女紅度日某日被陸抱去云在　會及登船被開至上海寄養毛家陸供稱小的亦無錫人本在治下小本營生前者偶偕陸紀福回籍觀　會見增弟迷失　　哀哀啼哭因之　　回家别駕謂　旣送伊回家何以又帶至上海供稱小的一時错聵求大老爺格外矝憐别駕　令笞責一千板復提紀福研詰紀福供据小的亦無錫人此事實係阿二所爲尙求寛寡别駕喝令從重笞責八百板毛供稱小的與阿二係中表行前日阿二忽將增弟　養小的家小的　　　由孩稱彼拐小的告知包探拘送大老爺案下别駕從寛開釋增弟准錫金公所來函令送該公所留養以使　追其母來申領去阿二押候　文遞解原籍　地方官從嚴管束○朱阿望控沈錦帆之妻錢氏卽金鳳林積欠洋銀别駕提訊之下沈訴稱小的係蘇州府　元和　人向在治下四新橋畔有紫氣東來四字之屋内作米掮客上年赴天津　易由友沈定甫説合納娼婦金　林爲妾挈帶來申本不相　旣而鳳林欲至伊　　願小的始知伊在六馬路格致書院對面開設佛店膀　門曰瘟部大堂後忽妄言鳳林賣娼　曾欠伊洋銀求恩明鑒鳳林供稱小婦人年二十有八蘇州府屬某邑人朱本係娼院龜奴後聳令胞兄將小婦人賣往天津龜子秦金川家作皮肉生涯近日小婦人從沈南來與朱扣見被　至瘟部大堂佛店勒令書捐小婦人不依伊遂强借去金約指一枚　今不還反誣小婦人欠洋銀一百三十圓叩求鑒察朱供稱小的係　州府屬無錫縣人向在某烟館値堂光緒九年鳳林有急需向小的借去洋銀一百三十圓嗣卽逃赴天津今始回來依舊分文無著筆據呈電别　謂倡家債例務不追償况已從良安能著繳爰令一併開釋○杜楊氏控徐阿二等逼勒爲娼别駕提訊之下氏訴稱小婦人年二十有五四川長　縣人丈夫杜義存向在某營内當勇近已亡故徐係小婦人之妹壻上年四月十二日被帶來此日用告乏因將小婦人押得洋銀二十圓不得已　致遠街某花　館賣娼旣而法界某局陶師爺出洋銀二十圓爲小婦人贖身小婦人遂與陶師爺租小屋共度未幾繼母楊郭氏與阿二　合欲將小婦人價　冀　重金是以扭案求大老爺懲暴安良楊郭氏供稱小婦人年六十歲四川某邑人女兒杜楊氏貧不聊生是以在致遠　賣娼旋卽被竊師爺所佔月貼小婦人洋銀三圓後陶師爺商諸某流氓不肯再貼小婦人無從得食向川帮内公湊洋銀八十圓令小婦人回籍　師爺與王少　等向女兒索洋銀五十圓謂可在上海作長久之計小婦人人地生　務求大老爺恩斷王供稱小的係浙江嘉興府屬某邑人向操磁器業與　爲友前日被徐扭住偪令小的將陶交出其實此事與小的毫不相干徐供稱小的係南通州屬如皋縣人在前任川東道　人人所雇接帖張榮廷二爺處服役隨入川中七年曾文定楊郭氏之次女爲室及黎大人解組回　中小的始隨漲二爺來滬繼同張二爺貧苦　以支持小的遂携妻另居辭去久之又久生計全無不得已將妻姊杜楊氏押入花烟館取得帶擋洋銀二十圓　師爺見小的向川帮告帮共得洋銀八十圓與岳母等回川卽糾同流氓將杜楊氏刦去唆令投案　控查杜現在重慶操水果業何嘗亡故若將杜楊氏留在上海將來杜向索人如何　代求大老爺遞辭回籍可也周彩章供稱小的係安徽某邑人向在黎大人處賞長隨黎大人辭官之後經少爺函薦至蘇州劉大老爺處當差實以淸苦異常辭之來滬楊郭氏意欲回川小的之母尙在黎大人家中别駕謂此事究竟誰曲誰直答稱曲在杜楊氏别駕著照此供詞　　　令將杜　氏掌頰五十下押候遞解回籍王取具杜楊氏動身後若再滋事惟伊是問甘結呈候存查周卽行開釋 
[法捕房一則]  
　　金利源碼頭小工某甲向在潮州人某乙所開之小　館内開燈過癮積欠烟資一百五十文甲又至别處開燈乙向甲索取烟資因而口角竊以爭毆　將乙之頭顱打破鮮血淋滬投訴捕房捕頭命送醫院療治乙以傷勢尙輕情願自行醫治捕頭准之飭將行兇之某甲禁押捕房片時釋放 
[維揚官報]  
　　四月初三日丁觀察葆元由泗源溝來揚公幹○初四日夏　尉徽妥辭金　　　差○初五日安　場錢鹺尹禀辭分　巡檢吳鹺尉鼎動禀到扛西　　道丁觀察乃揚公幹　揚○初六日吳　尹家駒辭赴白塔河卡丁分轉士年辭赴鄂岸差次 
[上海六馬路仁濟善堂籌賑公所施子英經收山東順直湖北川東賑捐三月廿一至三十日第十五次淸單]  
　　廿一日金陵恊賑公所　募洋三百十元天　備記洋一百元　裕輪船　房銅洋廿八元銅銀三兩八錢嚴姓洋二元○廿三日金門鄭氏無名氏求病愈人三户各洋元　　名洋五元天津人洋二元萬昌米行洋二元○廿四日揚博厚洋二百元胡少軒洋四十元韓景祥子病求愈洋廿元○廿五日姚海石洋廿元童子元保求病愈容德堂各洋十元○廿六日朱倪氏洋二百元不留姓名洋四十元　居血皋無名氏洋廿元○廿七日傅　務洋五十元盧萬氏保產平安洋十元求己主人洋五元○廿八日供門陸氏洋三十元陳錫芝求妻病愈洋十元隱名氏存心氏洋八元四角代脱僞求平安人雪竹山房王姓三户各洋五元十六鋪巡妨總局銅洋六元○廿九日陳松柏洋四十元何安氏從善堂各洋三十元合順質號洋二十元熙宇氏保安氏洋十元　荷生茂生率官章　合洋二元西門巡防局何妙紀同欵洋八角無名氏銅洋九元肖　氏洋六十元　　湷室奉慈命　省　資洋四元端餘堂洋四元○三月　共收洋二千四百九十五元扯七三二五申規銀一千八百廿七兩五錢八分七釐銅洋九十元洋見元廿一兩六錢銅銀三兩八錢爠見元二兩四錢一分六釐以上共收元一千八百五十一兩六銀零三厘連上年四月初一起至本年二月份止計收銀一萬七千九百四十七兩九錢六分一厘　銅洋五百九十四元大小錢十六千六百文烊兑併見元一百三十七兩三錢七分二厘計共收元一萬八千零八十五兩三錢三分三厘連本月份共收元一萬九千九百三十六兩九錢三分六厘除上年解出元一萬五千三百兩本年解出元三千五百兩外凈存元一千一百三十六兩九錢三分六厘 
[上海虹口元濟善堂經收二三月分送堂一文愿淸單]  
　　徐隱名章陳氏陳韋氏浙虞尹徐氏寳杏林黃壽慈大豐洋貨號馬門范氏無名氏萍蹤子各一元黃甲辰戚如桂　案人各二角鍾亞　一角勉力同人無名氏麥喜名二元俞秉臣陳畹馨陳翰周各五元三省堂四元高任輿手來麥如柏十元無名氏　銅洋二元無名氏次銅洋二元六角銅洋二粒二月共收愿洋四十七元七角全銅洋二元銅洋二元六角銅　　粒○唐門花仔驛滋願消災延壽施藥洋一元韋旭賓施粥洋五元　盛施粥洋三十元施　紀施粥米十石○瀏河釐　韋陳氏陳韋氏江宅何門梁氏天南遯叟靑芬女史素　女史各一元無名氏四元無名氏一元一角郭善慶五角　氏子二元曾經滄海客無名氏各六角不留名不具名劉庽各錢三百六十文徐州唯寗縣慶典附來睢城典　耀記　蒲生思齊　　　氏程　氏吳　記李玉記　昭堂萬卿穀詒堂羅會榮趙省記周曉記　慶堂張　　汪百熙殷彭齡　詒堂高　桂方本堂陳楊慶丁學文共二十三户共收洋八元五角三月共收愿洋二十五元三角錢一千　八十文梁氏施藥洋二元吳也鄰施藥　元鄧　施藥五元孫避　施粥洋二十元江湖遊客若菜生施粥洋各四元積　堂元甫各五元　　樓十元韋是細翁仁也各三元廢熾岐鄧桂舟各一元三月共收施粥洋五十六元 
 
 
 

Page 10

 
 
   
 
 

Page 11

 
 
[假冐聲明]  
戒烟桂花參片一粒金丹 
嘗思藥之眞僞本不易辨而嗜利之徒又仿樣假造隱戤牌號辨之尤難使不仔細認明詳加决擇無不爲其欺蒙如本藥房所製戒烟參片一粒金丹性和效速藥貴製精暢行有年銷售最廣海内服此而戒除者已屈指難計除上海棋盤街本藥房自售以外他埠分設分售皆已刋明報章以便遠方購取不致有悞今聞揚州鎭海紹興等處不肖者流假造本藥參片金丹到處兜銷希圖漁利不知者式樣無殊價或賤買固易受漁殊不知藥旣冐充方自假托其間修合藥品錯雜焉有君臣佐使之宜祗圖獲利貽害實深本藥房慮聲名之有壞患假藥之害人爲此亟爲聲明内用戳記外加仿單封口圖章記鐫鐘鷹庶幾作僞者無從垂涎望賜顧諸君認明本藥房招牌可也今將外埠分設分售開列於后○分設○常熟寺前大街○南京東牌樓口○鎭海大南門外○常州父子牌樓○如臯豐樂橋下○金壇大沿河巷○諸曁登仕橋下○海門茅家鎭西○長興東門大街○寗波鎭海柴橋○蕭山縣臨浦鎭○杭州淸河坊○蘇州觀前街○揚州敎塲街○湖州府前街○烟台廣東街○通州西市街○廣德州新街○太倉大橋西○南潯淸風橋○無錫北門外○紹興城内○松江岳廟内○太倉沙頭鎭○分售嵊縣亨濟藥房○温州其昌號又東昌號○紹興福林堂○寗波開明山孚信堂○寗國府德大昌又萬春堂○泰興彤泰號○金沙邵慶記○嵊縣福林堂○角里鎭○本埠又寄售於虹口中虹橋德心堂○諸公以路遠不便就近購之可也　中英大藥房啓 
[文玉山房]  
本莊重加梧記字號精造各種石印銅刻木板書籍甚富不及歴歴載明另備書目以便士商賞鑒○八史經籍志五元硃套古今文致二元通鑑綱目條記一元王伯厚通鑑答問五角江氏算學翼梅一元皇朝駢文類苑三元六角駢體南鍼二元國語正義四元硃批三國志二元五角本草詩箋六角玉芝堂文三角正續小謨觴舘五角俞曲園燈謎一角說文辨疑一角說文管見二角佛國記三角擊鉢吟詩一元萬氏明樂府二角筆算便覽三角試策問對八角四書地理備考一角半銀洋精論二角絕妙好詞六角海東逸史三角席氏畜德錄二元周易指三元存悔齋集二元人鏡類纂一元半算學比緯瑣言一角半歴代帝王紀年一角補不足齋雜著三角聖繪全圖六角小學弦歌三角大楳内舘四元五行大義三角上古大刀銘一元半傳經表四角鄭氏詩譜四角傷寒第一書六角袁絜齋集一元六角毛詩讀五元齋綸堂集三元毛詩後箋六元拜經樓七種三元葛氏金石叢書八元○石印書籍○十朝東華錄○格致鏡原○幾何原本三種○咸豐東華錄○文心雕龍○駢雅訓纂○楹聯彙編○困學紀聞○得月樓賦○四書匯叅○經藝淵海續刻○甘棠集文○泮林擷秀○上海全圖○一字文鯖○四書五經文料○十家四六駢文○五色印山海經○爾雅圖○俞課孫草○湯文正尺牘○陸浩獻尺牘○曲園尺牘○說文答問疏證○名賢印譜○百廿名稿○五經體註○橫行廿二子○銅版十四本大字寬行康熙字典○小搭文林○玉芙蓉詩○後三國志○原印陳修園廿一種醫書○本草綱目等書如蒙光顧格外從亷請認明上洋五馬路便是 
[華彰號新到金鏢]  
向蒙　仕商惠顧貨眞價寳誠信無欺現有新到鼓笛琵琶八音洋琴自鳴時鐘金頭貢呢頂上海虎絨絲絨時花莊緞新式盤花珠邊紗緞花邊加市各色金山絨氈上等百花香水各欵新式機器洋燈廣東紅黑拷綢各色湖絲時花雲紗幼細夏布等發售特此佈聞上洋二馬路華彰　啓 
[申北豐記綢縀顧繡抄莊减價售現]  
惟顧繡男女朝衣蟒袍朝裙補服壽障屏等格外减價開設棋盤街北首巡捕房對面便是 
[立愈百病象皮膏藥]  
京都同德堂虔製膏藥 
性味和平有洗心換骨之功男女老少極重極險症貼之卽愈咳嗽哮喘久年老病限日全愈雙料一元單料四角 
[加料阿魏狗皮膏藥]  
治老少氣痰痞塊癥瘕血塊積聚膨脹左攤右瘓遍身筋骨𤻴疼跌打損傷寒濕脚氣一切險症雙料四角單二角 
[天下馳名硵砂膏藥]  
消腫化毒去腐生肌治手足麻木心肝胃氣一切瘡癤小兒百毒雙料三角單料角半小張四文二文頭瘋膏二分 
[風濕勞傷如意膏藥]  
男女風濕入絡流連筋骨一切勞傷遍身痛楚或腫脹木適逢勞辛風雨日期痛苦更甚貼此膏立愈雙料一角單料五分 
賜顧認明上海五福衖口　只此一家遠近並無分局 
[眞正虎骨熊油膏藥]  
天下馳名京都同德堂○膏藥 
培元固本却病延年通廿四道血脈鎖三十六道骨節治男女氣血阻滯愈筋骨疼痛中風中痰大盒一元小半元 
[眞方立愈疝氣膏藥]  
疝症有寒水　血氣狐筋七種因風濕寒鬱酒色過度而成無論腎囊腫大小腹疼痛惟貼此膏包愈每張一元正 
[神效第一生肌膏藥]  
凡大小諸毒惡瘡破後此膏貼之一日換一貼能解毒消腫去腐生肌未破卽消已破卽歛每盒二角每張二文 
[善治百毒胭脂膏藥]  
專治各種毒瘡惡癩鬁鬁肥瘡胎毒天泡坐板黃水繡球濃窼諸色惡瘡腐爛泛疤痘後惡瘡敷之神效每盒二角 
門懸　上海縣告示　各大憲匾額五十餘方 
[神效種子陰陽膏藥]  
四海馳名京都同德堂○靈騐膏藥 
男婦培養失宜生育爲難或元陽不振虚而易洩或子宮寒冷久不受孕男女貼之妙難言喻雙料一元二單六角 
[神效專治遺精膏藥]  
内傷之症多生于腎因腎水枯竭心火上炎故有夜臥多溺夢遺滑精陽痿不舉舉不堅久貼此膏神效每張六角 
[天下馳名煖臍膏藥]  
此膏功效異常通血脉鎖骨節男子下淋滑精小腸疝氣女人子宮虚冷久不受胎惟此膏可以包治每張三角正 
[仙傳神效湧象膏藥]  
專治筋骨無力行步維艱　腿酸痛善能流暢血脉通利骨節男婦貼之添丁種子老人貼之却病延年每張三角 
遠埠賜購信力先給一紙書來朝發夕至 
[百草萬病回生膏藥]  
中外馳名京都同德堂萬應膏藥 
治五勞七傷左癱右瘓遠年風濕週身骨痛嗽咳痰血肝胃氣痛小腸疝氣三日瘧疾諸般臌脹雙料八角單五角 
[萬應神效夾紙膏藥]  
治熱毒瘡癤週身皮膚腫破日流黃水久不收歛夏月蚊咬指甲搔破𤻴痛萬分用此膏貼之提毒消腫每匣二角 
[男女可用鷄眼膏藥]  
善治男女足掌足趾搽磨成泡漸成鷄眼及穿緊鞋疼痛萬分此膏一貼患處數日自化欲行遠路宜備每匣二角 
[神效立止牙痛膏藥]  
牙痛一症不離風火蟲凡牙根搖動酸軟難過晝夜疼痛不能飲食惟此膏貼之卽愈永無傳染之患每匣洋一角 
近來假冐甚多宜認明本堂招牌五色仿單套板回信鉛印藥書一萬五千言藥目總單方免貽誤南京路京都同德堂藥局謹白 
[老埽葉山房啟]  
開設上海北市抛球塲並城内彩衣街蘇州閶門内中市發兌竊本坊開創以來歴有年所自亂後在滬上重開亦已三十餘年蒙各省○貴客委辦書籍精工督造早已信義交孚目前兼重西學一切鉛石新出西法時務諸書及各　家刋局刻均已廣備倘蒙賜顧單到卽復並預備大小箱隻代裝運寄價値格外克已無欺書目繁多略登數種○歴象考成後○杜筱舫叢書○席百家唐詩○儀禮正義○元詩癸集○詩古微○癸已存稿○史記志欵○觀自得齋○小萬卷樓○紫石泉山房○說文句讀○四國日記○陸放翁全集○繪圖列仙傳○春秋會議○苗說文四種○李氏五種○古文辭類纂附槐廬叢書○金石叢書○平津館○金石全例○拜經樓十種○碑版廣例○孫淵如集○小謨全集○顧氏彙輯○針炙甲乙經○式訓堂初二其餘木板鉛石諸書各備書目以憑鑒選特此佈聞 
 
 

Page 12

 
 
[光緖二十三年四月初五日京報全錄]  
　　宮門抄○大學士李奏爲懇恩續假並請派員署缺摺○川督鹿奏爲遺缺藩司請飭迅速來川以重職守片○福州將軍裕奏報徵收閩海關常税數目摺○雲督崧奏揀員請補極邊要缺同知摺○又奏揀員請補極邊要缺知府摺○川督鹿奏爲升補遊擊片○四月初五日禮部宗人府欽天監正紅旗値日無引見○馬蘭鎭總兵松安請訓○吉恒假滿請安○莊守和因伊子補主事謝恩○山　城守尉英肇謝恩○河南候補知府陳昌言謝恩○陸寳忠請假十日○禮部奏派磨勘繙譯試卷派出松溎堃　淸鋭文海○召見軍機松安英肇○皇上明日寅正壇内上祭禮成後還宮辦事召見大臣後至頣和園皇太后前請安後駐　○○臣李鴻　跪奏爲懇恩續假並請派員署缺恭摺仰祈聖鑒事竊臣近因骽患增劇疉次蒙恩賞假乃逾月以來多方調治諸　未見稍癢體察情形　切尙難銷假曠官日久焦灼莫名再四思維惟有仰懇天恩再賞假一月並派員署理吏部尙書之缺俾臣得以安心調攝成易奏效一俟稍可支持卽行銷假當差所有微臣因病續假並請派員署缺緣由謹繕摺具陳伏乞皇上聖鑒謹奏奉旨一道○○鹿傳霖片再臣先後欽奉上諭貴州巡撫著王毓藻補授卽赴新任毋庸來京請訓四川布政使著裕長補授各等因欽此欽遵當經恭錄轉行遵照在案查王艈藻應卽交卸速赴新任所遺藩司篆務自應奏委臬司接署惟查臬司文光現在辦理秋審未便遽易生手應卽委令暫行兼署　司印務　撽飭遵照外合無抑懇天恩飭催新任藩司裕長迅速來川接印任事以重職守理合附片具陳伏乞聖鑒訓示謹奏奉硃批知道了欽此○○　品頂戴尙書銜革職留任福州將軍奴才裕祿跪奏爲閩海關各口徵收常税現届半年期滿謹將徵收數目恭摺奏　仰祈聖鑒事竊照閩海蘭税課原定正額銀七萬三千五百四十九兩五錢四分七釐　餘銀十一萬三千兩本年共應黴銀一十八萬六千至百四十九兩五錢四分七釐兹自光緖二十二年六月十六日起至十一月十五日止半年期滿通關各口共徵常税銀七萬九千九百六十八兩八錢一分三釐合將半年期滿徵收常税數目緣由恭摺具奏伏乞皇上聖鑒謹奏奉硃批户部知道欽此○○雲貴總督奴才崧　雲南巡撫臣黃槐森跪奏爲揀員請補極邊要缺同知以裨地方恭摺具陳仰祈聖鑒事竊准吏部咨開極邊題調三項要缺雲南開化　妥平同知馬世麟奏叅革　於光緖二十二年十月二十四日奉旨等因應照例以奉旨後五日作爲部中行交日期照限减半計算扣至十二月二十三日限滿作爲開缺日期歸於十二月底截缺係極邊要缺毋庸擊簽業將截缺日期咨部在案查定例各省道府同知　係奉旨命往或督撫題明留於該省候補者均無論應題應選之缺令該督撫酌重才具擇其人地相宜者悉准儘先補用等語今安平同知移駐馬向幅　　　漢夷雜處一切控馭撫綏事極殷繁必須精明幹練熟悉邊地夷淸之員方足以資治理臣等督飭藩臬兩司於通省應廾人員内逐加遴避　現店要缺卽人地未宜實無合例堪以升調及記名分發人員惟於應補人員内查有曾任實缺提舉軍　　補班前先補用同知直隷州知州江海淸年四十九歲係廣西平樂府賀縣人由監生在貴州捐局遵例報捐知州指分貴州試用因貴州停止　　攺捐雲南光緒四年七月初一日經欽派王大臣騐放堪以發往覆奏奉旨依議欽此領照赴滇五年二月二十六日到省試用期滿甄别　省補用歴署浪穹縣知縣雲龍州知州嗣因　同官軍打仗出力保奏光緖十一年五月十五日奉上諭著仍以知州歸候補班前先補用並賞加運同銜賞戴花翎欽此請補　益州知州奉文　准十二年九月十五日奉飭到任因先經隨同出關在事出力保奏光緖十二年十一月十四日奉上諭著候補缺後以同知直隸州知州在任前先補用欽此嗣以同知直隷州試用期滿復經甄别在任補用委署石齊井提舉旋卽調補是缺奉文覆准到任十七年三月二十七日在任問訃丁嫡母憂是年十二月二十七日交卸因前辦豫省賑捐出力保奏請俟補同知直隷州後以知府補用光緒十七年十一月十一日奉硃批著照所請吏部知道欽此十八年十一月由滇領咨起程回籍守制十九年六月服滿起復到省委署白井提舉並兼辦喬后喇雞鹿江雲南等井鹽務據雲南布政使裕祥按察使湯壽銘查該員年壯才明辦事結實並無叅罰案件請以　授開化府分记安平同知實屬人地相宜與例亦符等情會詳請奏前來臣等覆查該員江海淸才優識練明敏有爲合無仰懇　恩俯念員缺緊　准以曾任實缺提舉軍功候補班前補用同知直隷州知州江海淸補授開化府分防安平同知實於地方有　如蒙俞允該　係保舉同知直隷州知州在任前先補用尙未引見今補同知應俟奉部覆准照例給咨送部引見恭候欽定至該員保舉俟補同知直隷州後在任以知府前先補用之案照例帶於新任所有揀員請補極邊要缺同知緣由謹合詞恭摺具陳伏乞皇上聖鑒敕部議覆施行謹奏奉硃批吏部議奏欽此○○雲貴總督奴才崧蕃雲南巡撫臣黃槐森跪奏爲揀員請補極邊李缺知府以裨地方恭摺具陳仰祈聖鑒事竊准吏部咨開極邊升調要缺雲南順寗府知府黨吉彰修墓開缺於光緖二十二年十二月二十六日奉旨等因應照例以奉旨後五日作爲部中行文日期照限减半計算扣至十二月二十五日限滿歸於十二月底截缺係屬要缺毋庸掣簽業經截缺限期咨部在案查該府地處極邊廂連絗甸漢夷雜處事務殷繁加以現辦邊防控制撫綏尤極緊要必須精明幹練熟悉邊防夷情之員方足以資治理臣等督飭藩司於通省應升應調人員内　加　選非現居要缺卽人地未宜實無合例堪以升調之員惟於應補人員内查有道員用候補班前補用知府蔣實英年三十九歲係廣西桂林府　州人由貢生於光緖十二年二月遵例報捐主事簽分工部都水司行走十五年正月遵例加捐同知指分雲南試用恭辦大婚典禮告成保奏請免補本班以知府仍留原省歸候補班前補用並加三品銜二月十三日奉旨著照所請獎勵欽此八月經欽派大臣騐看堪以分發九月十二日引見奉旨著照例發往欽此十六年三月十二日到省試用期滿甄别留省　用十七年十月委署昭通府知府因勦辦越南游匪出力保奏請俟補缺後以道員用十二月初八日奉旨依議欽此檢奉會同法員勘辦滇越界務事竣回省二十二年十月委署開化府知府篆務據雲南布政使裕祥按察使湯壽銘查該員年富力强公事諳練在滇年信熟悉邊地夷情今以補授順寗府知府實屬人地相窒與例亦符等情會詳請奏前來臣等覆查該員蔣實英年富才明任事穩練合無仰懇天恩俯命極邊要缺准以蔣實英補授　寗府知府實於地方有　如蒙俞允該員係候補知府請補知府銜缺相當毋庸送部引見至該員保舉補缺後以道員用之案照例帶於新任所有揀員請補極邊要缺知府緣由謹合詞恭摺具陳伏乞皇上聖鑒勅部議覆施行謹奏奉硃批吏部議奏欽此○○鹿傳霖片再　　營遊　雷正興病故遺缺前經臣以叙馬營都司翁煥章奏請升補奉硃批兵部　奏單併發欽此旋　部咨准共升補在案嗣以該員據　　丁本生父憂又准部咨應照例退回叙馬營都司本任俟扣滿二十七個月後再行　轉等因　應遵照辦理惟查同治三年川省提擇左營守備　澤升補忠州營都　儘先守備督標左營千總伺　升補　　　　守備各缺因人地相需均係以准補在前丁憂在後聲明仍行請補毋庸退回本缺經兵部議奏先後奉　允准有案今翁煥章升補　元營遊擊雖有　　與例　有未符　與潘　等據報丁憂仍准升補之案事　一律再查該員營務甚爲熟習平日操練緝匪均極認眞駕　伍中出色之冒防營地居邊要與陝西寗羌　　壞邊防關係緊要一時實堪以升補之員並　以翁煥章升補　元營　　人　　在相需例得聲明奏請合無仰懇天恩敕部議覆仍以叙馬營都　　煥　升補　元營遊　　於營務邊防大有擇益除　部查　外　有廣元營遊擊應請仍以　　營　元　煥章　補緣收理合附片具陳伏乞聖鑒訓示謹奏奉硃批　　　奏欽此 
 
