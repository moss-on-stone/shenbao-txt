# 1884 - 303 - 4904156

 

Page 1

 
 
[第十九號畫報出售] [  申報舘主人啓]  
　　我朝幅𢄙之廣爲亙古所未有八月上浣西藏遣使人覲賫呈貢物七十餘種仰見我國家厚澤深仁無遠不屆京友摹績朝貢圖郵寄南來一切儀制宏莊羅列井然是亦一大觀也再法人攻犯淡水揮兵登岸經孫軍門設計埋伏我軍四圍兜合法人大遭懲創死傷無算陣斬法將首級多名在馬祖廟地方懸竽示衆以慰華人同仇敵愾之忱兩圖俱編入此次十九號畫報准於本月十六日出售仍於畫報之末附送淞隱漫錄圖說一則閱者鑒之此佈 
[喜劉爵帥特授閩撫敬志]  
　　劉省三爵帥爲淮軍舊統領立功東南數省平髮平捻身經數百戰未嘗有一仗敗績當時淮軍將士咸以福將稱之顧 
爵帥雖起戎馬之間而華胄遙遙皆以文科目顯幼時折節讀書思致通顯以繼世澤今日之建牙樹纛非其素志也猥以赭宼之變江淮荆棘禮際不偶迨曾文正李肅毅相繼起撥亂反正聚會羣英爵帥遂以建殊勲膺茅土同時以文職從軍者有張公樹聲潘公鼎新而潘之鼎字管實與爵帥銘字營有漢岑彭唐李郭之　南匯賊目吳建瀛乞降二營實招致之厥後吳浙蕩平金陵巢覆爵帥與諸軍戰功炳炳不可勝紀髮逆旣鋤淮軍平捻銘字營又樹功於東省長溝之役尤得盛名奈以武職故擢至提督而止酬庸之典無可復加乃拜五等之爵寵榮極矣然爵帥所常歉然者以其才實兼又武恒思大展經綸而轉屈於督撫之下卽實授一缺亦無以伸其報國之志同侍潘公張公餞餞官居爵帥上而爵帥獨於年富力强之際引假告退盖非眞知爵帥之心不能喻其故也上年夏間李相以法人爭越奉旨起家中墨絰涖海上函招爵帥共商機務嗣以戰事未决信宿卽歸蓋爵帥素以軍事自任而又不屑與諸武夫爲伍苟定計與法人戰方欣然出山及時自效也本朝以武員洊歴總督者趙公良棟父子梁公鼐岳公鍾琪楊忠武遇春及近時楊公岳斌六人而已以爵帥之春秋苟乘治軍之時出膺重任再建大功以後繼前何妨數爵帥而七以故李相趣之卽翻然命駕也今宸斷已定和議再撓各省海防次第布置朝廷特錫爵帥巡撫銜使守全臺知人善任出自聖明有不聞 
命就道者哉夫爵帥銜命南來與張幼樵學士帮辦閩省軍務相後先斯時粤東防務已有彭欽使張制軍整飭完密法宼雖張大都恫喝兵少道遠主客異形以彭之威名與張之經濟自足以寒敵人之胆當事者逆揣法人必不輕犯粤東惟閩省督撫皆不知兵而臺灣孤懸海外鎭道標兵額實無幾强宼覬觎舍閩奚屬於是帮辦閩防與專辦臺防數日之間詔旨並下而爵帥獨處其難噫此朝廷之所以重爵帥也夫以重爵帥之故而遽以閩撫授之則何制軍張撫軍久於其任未見可以輕調也馬江一敗二公先後名咎乃不得不易其人於是擢楊石泉督閩車而姑虚巡撫以待爵帥與張幼樵學士此用人之際微具權衡者今張以馬江戰事爲閩籍京官所糾劾查辦之後處分輕重尙不可知而爵帥於六月十五日首先大敗法人繼又於八月十三四等日基隆淡水並奏戰功是張之失機遠不如　帥之善守兵多器備而不禁一旦之擢折與兵少援絶而能完數月之支持較短絜長爵帥固有眞學間大經濟者此而畀之以巡撫之任誰曰不宜雖然吾獨惜其不早也蓋臺灣四面皆海近隷閩省實同隔絶閩江本有船多往來厦門澎湖之間以爲臺灣策應法船雖横何至基隆淡水口門之外洋面之上爲其封堵使爵帥孤軍困守海島哉前者法船闖入馬江我船聯泊不動坐待擊沈智短謀疏實張學士與何大臣之恥爾時閩省諸公豈不謂臺事特交爵帥可以各辦各防不須兼顧假令爵帥早爲巡撫則通省標兵巡撫得而調之馬江兵輪巡撫亦得而用之或者檄調某鎭某協隨冋赴臺而分撥敷艘兵輪梭巡厦澎一帶兼載軍火以往來吾意法人之圖馬江志在攻臺而慮閩江之船爲之運載救應思出不意以擊燬之而已如果我船常川出入不排泊於船廠之前彼此計自不得行則閩江軍備不至糜爛而今日全臺即可通他省之接濟而不絶本省之救援矣雖然爵帥福將也今守臺灣以形勢事理論之覺他人皆處其易而爵帥獨當其難乃易者無可建之功而難者有屢奏之捷是殆國家氣運方興未艾蠶兹法醜不久滅亡故天心牖之而人事從之歟然則法人之遊奕海面嚴查商貨將以困我爵帥者亦終見其徒勞也事經夫磨挫者成功出於詭奇者大國家之福天下蒼生之福胥繫之爵帥一人矣 
[諭旨恭錄]  
　　九月十一日奉旨托倫布恩全明安悳銘芬車特爾慶阿色楞額桂祥希朗阿希隆阿均着挑 
在御前侍衞欽此 
[進規北甯]  
　　昨得八月十四日滇中發來信息云岑宫保於八月初入越南界師次保勝卽老開地方旋卽督 
飭劉淵亭提督並前敵廣勇進紥宣光省之陸安州安隆縣等處一俟軍火運齊當卽圍攻宣光然後恢復北寗云宫保謀勇兼優久膺重望此次率勁旅以攻小醜諒必勢如破竹捷䀌夜報甘泉宫可翹首俟之 
[貸銀傳聞]  
　　聞中朝向怡和洋行告貸英金五百萬磅每百磅按年出子金七磅云 
[防兵潰逃]  
　　福州西友來信云該處華軍所築炮臺前被法人毁壞刻已修葺竣工并另築新砲臺數座臺外 
繚以高墻有門可以啓閉緣前次交戰華兵多紛紛逃避故擬日後開仗時將門閉上使兵勇無可脫沈云 
[東京要信]  
　　昨西報登有東京信息云華軍之在東京者自爲法人所挫俱駐紥山上該山氣候極惡故兵士 
多發燒痢疾而死亦有不願爲兵私自逃脫者日前華軍屢攻東廣不能取勝十三日往攻太原正在兩軍相薄之際法人潛抄其後華軍因之潰亂雲南邊上之兵亦多染疾及私逃者刻畢禮也將軍專俟法國所發新兵到來卽前往騷擾中國邊疆云 
[妄談時事]  
　　法船靜泊馬祖澳時總稅務司赫德曾獻議總署極言兵凶戰危不如遷　議和以顧大局總署 
固未之許也忽有吳其姓宗濂其名者居然以上舍生干預國是贸贸然妄擬條陳上之總署略謂法與中國本無宿怨深仇祇以藉口索賠騎虎難下遂致急不能擇挺而走險耳誠使中國大度容涵則以玉帛化干戈尙非難事目下鐵路一項鳩工庀材在在取資異域何如卽以此項工程與法國訂立合同定以年限購其科用其人使彼獲億萬之資我享 
 
 

Page 2

 
 
現成之利竊料法雖狡横定當言歸於好豈非一舉兩得之事哉竊思法人無理取閙凡我華民無不義憤同深俱欲手刃之以爲快而吳獨力排衆議創爲通融辦理之語以聳當道聽聞不特蹈位卑言高之罪抑且撓亂朝綱形同反　豈當道智珠在握計遠謀深而能爲共淆惑乎井聞釁起諒山中法齟齬之始吳亦力陳中國海防未足深恃懇請設法議和保全商務等語凡此不經謬論實爲清議所不容幸左侯相及各言官力主戰議譯署樞曹始毅然决然不再猶豫否則我忠義兵民不幾因吳之一言遂致公憤莫洩哉敬告吳君尙其閉户潛修勿再多言以賈禍 
[牛庄近事]  
　　本月初二日道廳兩憲接到軍憲六百里排單内開總署接奉駐紥日本黎星使咨稱日人乘中法有事之時暗中覬觎密 
派能操華語之人改換衣冠分往各處窺伺務須嚴密查羣無稍寛縱故日内營地各憲已扎飭鄉保差役舖户團練人等一體留心訪緝矣○八月上浣有英帆船水手飮酒過醉東倒西歪行至三義廟前被華人數名褫其衣嚴將身畔銀錢等物刦掠一空次日該水手宿酲已解見赤條條一絲不掛遂狼狽回家禀請該國領事官移廳查辦寳司馬當卽簽差拿緝案懸半月蹤跡全無領事又行文催促司馬遂提差嚴比重責三百板勒限五日内緝獲人贓不知果能弋獲否也○初一日操江兵輪進口聞胲輪管帶亲易閩人北洋海道尙未熟悉此次奉大憲飭赴錦州一帶查探軍情竟爾誤駛至營適電局乏船裝載物料道憲遂因利乘便委運本桿等件往童子溝交卸然後再赴錦州云○電報局初設　營宏盛店中刻已租定東巿廣隆棧舊址日内將賦鶯遷所有緊要物料先由湄雲兵輪載赴復州一帶其木桿等粗笨之件則由官封雇民船及車輛分連并聞芝罘輪船將從上海載木料等器到營備用云○湄雲兵輪由道憲委赴天津李傅相行轅投遞公文請撥藥彈軍械初五日午刻展輪前往俟回營後須載送電桿物料赴南金州復州一帶因上海載來各料尙未知完故耳○聞奉軍後營步隊耿營今派後哨哨官陶守府附輪赴滬定購洋槍軍火由旱解營 
[析津瑣述]  
　　初九日李傅相拜會駐津各領事官津海關道盛可蓀督轅幅譯官伍秩庸兩觀察隨同在座比至黄昏猶差戈什洽珆俄 
國領事處問領事是否在署擬往拜會故回轅時將二鼓矣至會商何事未之聞知○天津守望局城廂内外分十八段每段各有分局除委員外募有局勇數人自七月設立民團於七月十八日起每叚添派團丁十名扶同局勇支更守夜至八月二十日不知因何撤去九月初一日又復照舊巡查天津府汪太守復念海防有事深恐盜賊滋生守望局勇團丁合計不過三百人分防各叚　或顧此失彼現擬添設氏更局十八處每處酌派團丁二十人每夜梆鑼撓鈎與守望局相輔並行無事則地叚各分有事則聯絡一氣務使户無厖吠盜靖鷄嗚所有經費擬定每户每日捐錢一文每月捐津錢六十文小建不扣所費不多而保全實鉅現已出示遵行矣○天津雙廟緊靠介園半村半郭之區也現出一案係十一歲小孩被人勒死時在日間四點鐘後兇器係一手巾並非繩索衣服旣不華美相貌復不麗都且在幼齡斷無嫌怨不知何故竟被縊死屍經報騐惟凶手尙未緝獲云○針巿街之裕成東大街之益昌兩錢舖蟬聯荒閉經列前報益昌之東夥當時投案聲稱帖欠不致懸而無着情願照數付錢惟地方無賴不廳幸灾樂禍乘機搶店請提究示儆裕成之東某匿不到案帖欠想無着落其家住河東與河北一友相暱原差來傳苦無影響赶出偵探知在友家詎去提人又鴻飛冥冥弋人不得而慕將友提到着交友家以被累難堪其妻吞服洋烟到裕成店主家拚命不及灌救而死計荒閉錢舖合紫竹林之寳聚豐瑯琊氏連累而死者已兩人矣益昌則於初十日在郡城隍廟照票發錢云 
[孫庚堂軍門致彭紀南軍門書]  
　　紀南仁兄軍門大人撝下日昨疉奉惠書誦悉種切弟駐防滬口日夜巡防十四日法人轟擊終朝究 
竟别無伎俩連日埋伏各營在樹林以内將士努力不敢稍安二十日辰刻法人四路上岸經我軍攔頭迎擊四　拴擒槍砲兼來子如雨下弟親自督隊士皆用命至午刻法人始行敗北我軍又復尾追斬將搴旗毁船奪砲斬馘甚多其逃上小船者又因潮漲風狂覆去四艘是役也擢勝三營哨官勇本傷亡將及二百而法人在岸在水兩處死亡均有五六百人幸賴聲威得以告捷帷法船尙停口外因大挫之後不敢前來弟仍嚴飭各營加意防範現又新募土勇兩營以厚兵力刻下法船電燈時向南岸四照又以小輪船赴對岸鴨子尾海口窺探彼處僅有岳營一肖未免兵單已函屬岳營全隊駐紥並函致省帥請其飭土勇兩營一同前往協防疉函飛催未知此刻曾否到地也知關綺注敬以縷陳墓隆爲法人所踞問各處皆埋地雷至今尙未收復昨又函請曹仁祥兄進兵四　兠勦以爲聚而殱旃之計何時可以得手容另日再行報聞台北府廳縣皆招土勇因臺事民心惶惶幸滬口告捷弟又告示安民刻下始方安靜省帥駐節艋川並以附陳再二十日法人開仗其船停泊口外者訂有八號又及 
[海運議定]  
　　江浙海運改章一事本館以天庾正供攸關大局除每有所聞卽經列報外又屢著論說至再至三亦以國家經久大 
政究未能遽授外人而華民生計所關利權終虞外溢故始以籌河運不如聞鐵路爲言繼論洋商包運之非而兾全漕統父沙船承運竊願獻一得之愚以觀其後迺昨聞此事業奉南北洋大臣往返函商妥定議以江浙漕糧分交招商局及沙甯船各半承運現在商局停撤卽交美商旂昌洋行代管之局船裝運赴津沙船則仍由紳董預先封雇提前䟎辦惟運漕脚價一項北洋議以輪船沙船一律支發曾九帥則以沙船生計歴困未甦自未能再子扣减若輪船則行速艙寛從前商局脚價稍優原屬維蘻華商一時權宜之計本屇洋人旣有跌價爭攬之舉自應量爲裁節較沙船略予减成現在江浙糧道均已先後來滬北洋復派委招商局員黄花　太守乘輪南下會商一是俟與洋商訂立合同並江浙籌議詳細章程後由兩省撫軍奏聞定奪明春開凍卽行及早放目照辦并聞此次沙輪分裝係暫時通融辦理緣前者英商太古怡和等行膄跌運脚願照上屇减去數成攬運以　報効經總理各國事務大臣曁農　諸鉅公會議以中國和權漸爲外人攘奪未予准行祇以中法適當多故不得已暫准沙輪分裝　辦將來軍務平定河海晏清當自有良法也 
[鳳城瑣誌]  
　　御前大臣總管内務府大臣會同禮部太常寺自初七日起至十一日連日在慈寗宫閱看演試什帮音樂喜起舞彈波 
箕演庫們跑竹馬射嗎呼等玩藝以備皇太后萬壽演唱祝賀云○本月初十日江南織造委員齎進鵝黄　龍床帳厚褥　龍　褂衣服綢縀等十餘箱交内務府敬事房收訖○問善厚帥帶往三河駐紥之神機營馬步各隊及綠營官兵奉醇邸諭每名給子布面新皮襖一襲以禦風寒由神機營公欵項下支銷行見三軍之士挾纊銘恩爲王前驅不致斆寒鴉縮頸矣○風間今夏赴神機營投効之官兵二千餘人經厚帥全數帶往防所並聞厚帥改于二十日帶隊起程矣○聞厚帥已擇定三河燕郊通州河西務安平張家灣八　橋等處將旗綠馬步各隊並由各處奏調之官兵分投駐紥以作北洋聲揺云 
[吳淞乣事]  
　　前日下午四點鐘時有督轅護軍營等勇丁四白餘名由上海拔隊至淞卽乘差船至馭遠兵艦　此項勇丁卽由馭遠往　四 
江寗定於今日十二點鐘起椗○金甌鐵甲船於並日薄暮時由申駛淞泊大關前片時卽開回張華浜○沿塘排砲業已工竣昨晨義字勇在該處大關前起一律添紥帳篷紥完該勇卽派在塘上往來巡察云○淞口外有米船一艘滿載兵糧運至慶營交卸中途驀被擱　卽由營兵另雇 
 
 

Page 3

 
 
民船三艘至該米船旁將米分運該船始能行駛亦險矣哉○前晚風狂浪大吼聲如雷昨晨見港口船板木桶等物乘潮漂至諒口外必有商船遭風失事云 
[閙房涉訟]  
　　離寳山縣十五里之沈巷鎭有朱鳳岐者年纔弱冠家尙小康日前桃天恊吉燕爵新婚親友循俗閙新房之舉表兄顧 
某喜惡作劇朱怒反顔相向顧遽以尊拳奉敬致朱受傷忿極將情具禀琴堂王明府准閑簽差拘顧至案晚堂集訊原告伸訴前因求恩請騐當由仵役騐得被毆三處尚可無碍顧供實因酒醉糊塗求恩原宥明府隨判將顧收押着朱回家調治家調治俟愈核辦 
[本城失案]  
　　本城獅子弄内粤人某姓贸易終年萍蹤無定家惟一如君及傭婦三四入雖十萬一紫標五萬一黄標而門雀可羅素無 
親朋來往本月初十晚蚖膏半燼蝶夢方酣忽有綠林客數人梯登危垣持刀躍入如君瞻小如鼷噤不敢聲喊任其刼去皮箱二隻衣服數件呼嘯出門比事後招集隣人四出拿捉則凌風黄鶴早已蹤影全無現雖報捕緝拿不知能否破案噫雉堞森嚴之地魚更稠疉之時而該匪竟敢持械刼財目無法紀居民比櫛　能高枕無憂乎 
[新委總辦]  
　　江南製造局總辦潘鏡如觀察經左侯相調赴閩省後由曾沅圃制軍檄委鍾寅谷觀察啓祥接辦局務按親祭籍隷湘陰 
咸豐初投筆從戎隨曾文正公削平赭宼歴保洊至今職廿餘年來襄辦江西江南河北廣東福建臺灣山海關各營務足跡幾遍天下本年七月間宫保曾委辦淞滬陸軍支應局務今膺斯任想定能慮周藻密　畫裕如昨已到局視事矣 
[官軍到滬]  
　　前間陳宇山軍門奉文至湖南召募精壯老勇於十一日乘馭遠鈞和測海各兵輪至吳淞是日　　仙總統令軍門督勇 
登岸十二晚四更後由淞開赴上海先至天后宫少屯天將明時經過租界往高昌廟駐紥隊伍整肅眞若銜枚人數三四千巿中人若不知有兵過境者其營規之嚴號令之明得不視爲雄師勁旅乎 
[申江議助]  
　　某甲向在虹口頭壩老街開設烟館近因生意清寥不敷用度遂將店閉歇而債欵纍纍萬難彌補其妻某氏憂思無策爰 
吞服紫鴉膏意圖畢命幸家人知覺急請陳君竹坪灌救得甦云○昨晨二點鐘恃有販賣外國食物之船兩艘蟬聯至虹口美公館碼頭後船忽碰觸前船致前船將某姓所駕杉板船撞翻幸舟子熟諳水性免與波臣爲伍救起見杉松已壞欲令買食物船賠修未　知何了結也○前晚十二點鐘虹口王家宅烟舘主某甲赴巡捕房訴稱有江北人三四名至彼處吸烟臨去無錢會鈔一人脫衣爲質館夥不允該黨竭將夥兇毆受傷各鳥獸散捕頭恐其言語不實派包探前往查明再行辦理某甲在虹口穿虹浜造屋一所某乙謂其佔據伊地尺許前日清晨向之理論中不服糾同工人將乙叢毆乙祖母年逾八旬聞孫被毆出爲勸解甲妻及女竟敢肄潑將乙之祖母毆傷旁人咸抱不平囑乙訴知地保未識能免涉訟否也 
[細故輕生]  
　　前日傍晚有年約四十餘歲之甯波婦人至老閘西首河灘意欲投水自盡旋有男女五六人趕　拉住多方勸阻雇車送 
歸聞該婦以丈夫寵妾時與之口角現因細故夫竟將渠毒打故堅欲自尋短見云 
[同室操戈]  
　　前日午後有楊某渾身血染將其兄扭交小南門内三官堂巡防局局員某君立卽升堂訊問楊供小的向住天燈弄花行 
生理弟兄三人仲兄已故所有産業並家傳一切什物皆被長兄吞没前經涉訟縣署奉斷照股分派今晨小的正在搬運家具詎長兄突持刀砍來閃避不及致傷頭額並砍去髮辫半截因特扭案求請騐傷究辦並據十九舖地中唐升供稱小的聞信前　楊已被砍傷爲此投案局員研訊其兄供稱小的不敢行兇因與我弟爭論物件我弟持刀砍我我卽奪刀還砍致傷　額求恩明察局員謂旣係爾弟持刀砍爾何以爾無傷而弟反受重傷其兄堅稱　實奪刀還砍局員大怒喝責始俯首求恩局員謂此案本應送縣懲儆姑念爾同胞兄弟當飭交保趕延傷科敷治俟察看傷勢輕重再行核辦噫孔懷兄弟竟爾不共戴天和樂且孺之謂何誦煮荳然萁之詩不覺然欲悌 
[英界公堂瑣案]  
　　錢阿大李阿長錢徐氏等控稱同在妓女金寳卿處爲傭各代金措借錢洋約有四百元現均辭歇冋索借欵遷延無 
着爲此黏呈借㨿求請提究黄太守飭差立提金寳卿到案昨晨研訊錢等投案申訴前因并稱代借之洋按月起息至今本利全無金供託伊等借洋是寳前已還過百元尙欠三百元實因無力蒙提案求恩發堂擇配或　剃爲尼賣笑生涯實不願爲矣太守着妓折還錢等洋二百元交保限一月措辦繳案借據存堂○一百七十四號捕禀稱何幅堂深夜闖入日斯巴尼亞公館疑窮送案請究何供甯波人與麥繙譯自親誼昨夜往探未晤被管門人交捕黄太守飭將何暫押俟照會日領事訂期會訊核辦○華捕稟稱何瑞堂來言逆子何長根行竊自已棉　請爲究辦何亦投案訴稱兒子素不學好日事游蕩屢訓不悛請游以儆何子俯首無詞黄太守飭責百板以儆棉被交何瑞堂領去○華捕又禀稱土阿林扭沈阿林到捕房言被竊去布衫沈係過犯特解案請究沈供在虹口瑿髮店爲夥今已辭歇因與王口角妄指行竊黄太守以原告旣本設質姑毋庸議卽將沈阿林開釋 
[法界公堂瑣案]  
　　薙髮匠吳桂生與徐巧珠在南誠信吸烟拆梢一案已列前報昨捕房將吳解案沈和尙亦投案求追烟袋錢文旋吳 
母沈氏投案繳洋一元錢五百文並稱我子果屬不肖惟全家賴伊度活求恩釋歸訓責包探禀稱查得吳實向沈買烟袋因之打架翁太守謂 
沈氏曰　子種種不法本應究辦姑念爾來求恩從寛開釋爾可領去嚴加管束設再犯案定予重懲繳案之錢洋給沈領去○私販小錢之羅光炳押候查辦各情已登前報昨捕房將羅及小錢洋元一併解案請訊旋有安徽人唐華保偕江西人余記法投　唐稱仕大南門開薙髮鋪　向我借洋三元余姓爲中向索無著現聞獲案求恩訊追余供羅爲銅匠冋唐借洋實係小的爲中現羅在褚家橋私鑄小錢羅供與唐余二人實不相識太守謂私鑄小錢本干例禁判將羅並錢洋一併送縣唐余二人飭投縣請追○胡仁華遞禀聲稱在裏洋　街廣太藥店爲夥前日有素不相識之男子同一婦人來店邀我啜茗我辭以故昨竟糾同流氓將我拖去扭打誣我欠伊洋元幸巡捕前來一併拘去我卽交保　外翁太守訊詰之下其人供稱姓張名成財家住新椥河浜五十八號門牌内賣水菓爲業胡欠我表妹洋元刻因舅母害病需甲同去崔索並不糾人毆打太守間爾表妹作何勾當可有丈夫笞稱我表妹向在妓院爲娼尙夫嫁人太守斥其混帳判責六十板並諭原告如張再來纏擾許扭案重辦○解德茂洋貨店主虧空逃避一案已疉登前報昨包探禀稱奉諭恊捕押令沈文二夥眼同店主之子將各貨檢點明白開單呈閱並將店主之子争案請訊據解洪元供稱父名養春未知何往我並不經管店事現店中存有貨物約値三百元左右欠項約有七八百元求恩公斷拍賣攤償店夥沈少卿文正元同稱店貨約値三百元又有鐵絲値錫三十兩欠欵有七十餘兩並借洋一百元立有借票現債户紛紛追索求恩察斷吳馮氏投案呈據聲稱同治年間解向我借去借一百元求請追償太守謂解洪元曰汝父虧空逃避所存底貨不敷抵償汝可交保出外限七天仙恊同沈 
 
 

Page 4

 
 
文二夥找尋汝父下落來案禀覆再核並諭吳馮氏俟尋到德茂店主冉爲核奪 
[上海北巿山東江西籌賑公所施少欽上江西撫憲潘大中丞書]  
　　夙企斗山時殷贍仰遙暌疆圉倍明欽依前日傳僕蘇潤來申　諗 
偉如先生中丞大人戟　凝祥棨華延爽峙西江之保障契北陛之都俞卽晋兼圻允孚虔頌善昌自上秋襄辦直東賑務以來今夏正擬停止不意屢奉東省當道來函知齊東等處復遭决口囑爲續辦乃祁門景德等處紳士來書備述蛟灾爲害亦囑籌募當卽照登申報徧告同人據各處善士絡繹輸將凑集四千兩正待寄交復接徐少衡李筱浦兩君函囑先寄一半餘做棉衣善昌遵於八月念七日先寄賑銀一箱計庫紋二千兩又辟瘟丹正氣丸等藥二箱交輪船解運九江洋關委員朱崧雲明府轉寄景鎭所餘銀兩現已趕眞布料發工䟎做長大　絮棉衣一俟做就卽當　解因來函囑赶募萬件需欵甚鉅躊躇至冉特刊萬善同登册廣爲勸募以冀集腋成裘再行續寄上年順天山東等處有捐新棉衣一千件者援案作銀一千兩當經周筱翁陳雋翁專摺奏請建坊均奉俞允在案此次如有照此捐助者善昌當函請恩賜援案奏請庶捐者觀感奮興於灾黎更有裨益並此外捐助賑銀事竣後亦須照章請奬俾樂售之人聞風而起益必踊躍好施想大君子念切恫瘝懷厪飢溺定蒙俯如所請也理應早日布陳一切因籌賑碌碌致稽上逹兹乘蘇潤回省肅此縷布敬請鈞安統惟霽鑒[  卿晚施善昌頓首重九日]  
[訪芋仙先生呈正]  
　　落日下踈柳呼兒旅舍過恨予相見晚此老得詩多高氣壓時輩雄談却病魔卓哉才學識可惜老烟蘿不有倪 
雲劬兼戴秋畦何來覿面緣書藏天瘦閣人是地行仙玩世輕軒冕陶情託管絃醉魂今尙在太白定同傳甲申八月錢唐吳金菊潭 
[甲申秋仲獲識芋仙先生於海上欣幸之餘學吟一律呈請削]  
　　平生爛漫率天眞並世周旋有此人斵句險尤徵福力尋芳老益顯 
精神能令黄祖漸前怒直　青蓮一後身非罪失官狂且傲安排名姓震千春[  後學葉慶頤新儂甫求删草]  
[芋机先生以大著見贈翌日謁謝賦呈一詩卽希法正]  
　　得意平生事江僂抵掌談宦情冰樣冷病味欖回甘先生來滬就醫日漸痊 
可香火緣偏重詩書老更貪游蹤半天下名早播東南[  鷺洲揖竹詞人黄文瀚待定草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
水光緒十年九月十一日京報全錄 
宫門抄○諭旨五道錄前○發抄旨十二道○江撫潘奏報六月分巿糧價値雨水情形摺○又奏委署知府片○又奏遴員委辦營務處夾片○鄂撫彭奏調署知州片○大臣金奏循例呈進貢馬摺○大臣吉奏爲據情代奏摺○楚督卞奏請補都司摺○東撫陳奏察看知州飭回本任夾片○九月十一日兵部太常寺太僕寺廂黄旗値日無引見○召見軍機醇王○發抄成孚奏陽榖等汛運河堤工冲刷漫口情形奉旨知道了欽此○邊寳泉奏撥還山西代陜墊解塔城欠餉奉旨户部知道欽此○英廉奏巡查後龍風水火道起程日期奉旨知道了欽此○慶裕等奏考試宗室覺羅學生取中名數奉旨該衙門知道欽此○丁寳楨奏記名總兵陳貫甲署川北鎭總兵奉旨知道了欽此○又候補道黄錫燾等署川北道等缺奉旨知道了欽此○又補用牧龔定求等期滿甄别奉旨吏部知道欽此○又革撫唐炯前在籍勦賊所帶員弁勇丁捐軀効死請於貴州原籍建祠合祀奉旨着照所請該部知道欽此○文緒等奏請將驍騎校業普德恩革職拿問奉旨該部知道欽此○又江省地方緊要暫緩出省巡查奉旨着照所請該部知道欽此○清安等奏台防官兵口分等銀請銷奉旨户部知道欽此○何如璋奏請將船政局光緒九年分捐案及一切應行奏咨事件暫展限期奉旨該衙門知道所有船政用項俟防務稍鬆卽行報銷以兔積壓欽此○○江西巡撫臣潘霨跪奏爲恭報光緒十年六月分糧價及地方雨水情形仰祈聖鑒事竊照江西省光緒十年閏五月分巿糧價値並雨水情形業經臣恭摺奏報在案兹據藩司劉瑞芬詳稱查明通省六月分各項糧價開單彚報前來臣逐加查核南昌等十四府州屬米麥豆各項價値悉與上月相同省城及各屬地方六月内雨澤稍多並據星子萬年二縣禀六月初一二三等日大雨水漲低處田禾　淹星子縣各鄉被水冲塌土墻房屋二百餘閒淹斃婦女三口低田間被沙塞未平具禀六月初四以後亢旱兼旬高田晚禾黄萎各等情均經臣分别批飭查明酌量賑濟一面疏消積水並設法車戽灌溉仍察看情形隨時禀報至江西省六月初一初二初三等日各屬大雨七饒縣山水驟發淹斃男婦四十六口房屋田禾間被水冲經臣飭令查明撫恤並彚入上月摺内陳明在案兹據該縣稟被水各處續報淹斃人口三十六名連前淹斃男婦均經該縣酌給掩埋之資並將被災户口分别散給口糧以資接濟除飭將收成失望之處分别勘明彚案查辦緩徵以示體恤外其餘各屬早稻收訓晚禾長發民情安貼堪以上慰聖懷理合恭摺具奏並繕糧價清單敬呈御覽伏乞皇太后皇上聖鑒謹奏軍機大臣奉旨知道了所有被災地方着該撫飭屬查明妥爲撫恤毋任失所欽此○○潘霨片再署臨江府事贑州府知府斌鑑奉旨改簡飭令赴部引見回省候補所有臨江府知府印務查有補用知府李維翰精明練達堪以署理據藩臬兩司會詳前來除檄飭遵照外謹會同署兩江總督臣曾國葵附片具奏伏乞聖鑒謹奏車機大臣奉 
旨吏部知道欽此○○潘霨片再臣衙門營務處前因裁併事竣撙節經費當卽裁撤由臣奏明在案現在事務紛繁兼之添募勇營在在皆需佐理查藩司劉瑞芬臬司王嵩齡　練精明公忠夙著調兵籌餉熟悉機宜因令督辦營務處事宜又查有候補道繆德棻才練資深熟諳營務和平篤厚尤能輯睦將備卽飭總辦營務處　件以資整理所有經費一切由藩司動支何欵另行核實報銷謹會同署兩江督臣曾國荃附片陳明伏乞聖鑒謹奏軍機大臣奉旨知道了欽此○○彭祖賢片再署沔陽州知州　焯英撤委所遺員缺查有興山縣知縣黄世　操守廉潔辦事勤能堪以調署據布政使蒯德標按察使黄彭年會詳並來除檄飭遵照外謹會同署督臣卞寳第附片具陳伏乞聖鑒謹奏軍機大臣奉旨吏部知道欽此○○帮辦軍務大臣革職留任伊犁將軍奴才金順謹跪奏爲循例派員呈進貢馬恭摺具陳仰祈聖鑒事竊以維皇愼行犬馬不遺乎遠方率土皆臣貢　宜循夫舊制伊黎本　産馬之地奴才尤有選駿之責惟自兵燹以來求其骨相可觀馳聚合度者頗不易得兹儘就所購馬内逐加調習試騐謹選得骟馬八匹雖毛色未能純一而德性尙稱善良專派花翎協領吉福帶領弁兵乘水草暢藏之時於本年四月初八日由伊犁起桯取道北路草地沿途小心牧放並挾伖麩料餧養護送進京呈遞上駟院騐收試騎敬備御用除照章咨行烏里雅蘇台科布多將軍叅贊大臣察哈爾都統等轉飭經過各地方官一體照料前進以昭愼重外所有正貢備貢馬匹數目毛色口齒脚步另繕清單恭呈御覽懇恩賞收以遂奴才曝獻微忱謹恭摺具陳伏乞皇太后皇上聖鑒謹奏軍機大臣奉旨知道了欽此○○奴才吉和跪奏爲副都統腿疾增劇一時難痊呈請開缺囘旗調理恭摺據情代奏仰祈聖鑒事據西安右翼副都統聯恩呈稱竊聯恩係京城鑲黄旗蒙古叅領咸豐四年在連鎭出征一次又於同治四年在山東劉智廟出征一次七年在直隸景州等處防勦出力經神機營王大臣保奏奉旨聯恩着賞給二品頂戴欽此同治十年因在操管隊異常奮勉出力奉旨聯恩着賞加副都統銜欽此光緒六年補授西安右翼副都統伏思聯恩累受皇恩擢任西安副都統自當竭盡愚誠勉力圖報惟聯恩前在連鎭軍營兩腿染受寒濕步履維艱而隨時調治就痊尙能照常供職不意自本年入秋以來腿疾復發較前增劇兼之頭目眩暈行動需人百方醫治毫無效騐倘以病軀戀棧恐致貽誤公事獲咎愈深惟有呈請代奏叩懇天恩俯准開缺回旗調理一俟病痊再當泥首宫門求賞差使等情呈請代奏前來奴才當卽會同左翼副都統奴才溥偀就詣查騐該副都統腿疾復發兼之頭目眩暈係屬實情並據該副都統面稱受恩深重未報涓埃又値多事之秋遽請開缺回旗調理實負皇上覆幬深恩惟俟開缺回旗後趕緊醫治一經就痊卽當求賞差使以盡圖報之忱奴才等察其情詞懇切现於至誠自應代懇天恩可否俯准奴才聯恩開缺回旗調理之處出自聖裁查該副都統現雖患病而精力尙强報主之心溢於詞色將來病痊時仍可爲國出九所有副都統腿疾增劇一時難痊呈請代奏懇恩開　回旗調理緣由謹恭摺據情代奏伏祈皇太后皇上聖鑒訓示遵行謹奉奉旨已錄○○署湖廣總督湖南巡撫臣卞寳第跪奏爲揀員請補都司以實營伍恭摺仰祈聖鑒事竊准兵部咨湖北竹山協中軍都司連璋病故遺缺係陸路部推之缺應令照章迅揀儘先合例人員請補等因移咨到臣查斯缺駐紥竹山縣城有經管兵馬錢糧之責且地處鄂邊界連關陜巡防彈壓均關緊要非精明𠏉練熟悉情形之員難期勝任臣遵卽在湖北省儘先都司班内詳加遴選查有儘先補用都司湖廣督標右營中軍守備墨爾根額年五十一歲荆州駐防正黄旗滿洲人由甲兵奉派出師迭次打仗出力並於全楚肅清案内歴保都司儘先補用光緒七年經前督臣李瀚竟奏請借補湖廣督標右營中軍守備員缺給咨送部八年六月二十日蒙欽派王大臣騐放請旨照例准其借補二十一日覆奏奉旨依議欽此該員勤明正派愼重操防曾署竹山恊右營鄖鎭中營守備及鄖鎭前營都司各事務於該處地方情形極爲熟悉以之擬補斯缺洵堪勝任伏查部定意程請補員缺應查明到標人員按儘先先後爲斷如人地不宜以名次在後之員請補仍將在前之員按名指實兹查湖北省已經到標儘先都司名次在墨爾相額之前者尙有雷洪亮高洪陞任學乾郭加修趙金棠五員經臣社加察看雷洪亮高洪陞二員均於此缺邊情不熟任學乾郭加修趙金棠三員俱籍隸本府例應迴避未使遷就擬補致滋貽誤今墨爾根額雖儘先名次稍後而人地實在相宜例得專摺請補飭查前在本省及他省均無叅革朦保情獘合無仰懇天恩俯念員缺緊要准以儘先補用都司湖廣督標右營中軍守俻墨爾根額補授湖北竹山協中軍都司實於營伍地方均有裨益如蒙俞兀該員引見未　葳年邀免送部並祈勅部頒給劄付以昭信守除飭取該員履歴咨部外謹會同湖北巡撫臣彭祖賢署湖北從督臣吳鳳柱恭摺具陳伏乞皇太后皇上聖鑒訓示再所遺湖廣督標右營中軍守俻員缺係部推之缺湖北省現有應補人員容臣另行揀員請補合併陳明謹奏軍機大臣奉旨兵部議奏欽此○○陳士杰片再臣於去年三月間遵旨覆奏前撫臣任道鎔等被叅各欵摺内聲明將濟甯直隷州知州王恩培調省察看一面行司委員接署在案查該員自交卸回省後臣節次派令查勘河工賑務並於接見時詳加詢問試以才具考以事功該員公事曉暢精力猶强似尙非庸懦無能前在濟寗任内措施尙稱穩妥亦無别項劣跡應請飭回本任以免久曠職守據藩臬兩司會詳前來除批飭遵照外謹附片具陳伏乞聖鑒謹奏軍機大臣奉旨吏部知道欽此 
 
