# 1913 - 189 - 4914507

 

Page 1

 
 
專件 
[圍場發展案蒙藏局勸業科]  
　　科員任嶧調查（八）（戊）關於工商移民之事（一）建天寶市凡甲乙丙丁諸條所言無非聚民移民之事工廠小者需工人數十大者百餘此外員司又數十無少壯男婦皆可獲生活之路如火柴廠之粘貼紙匣裝置火柴等皆女工之事也指揮羊羣少者之事也製革製呢習藝鋸木罐頭肥料諸工廠則少壯兼用之事也各工廠成立統計員司工人及員司工人眷屬之來從者其數不下二三千人鐵道開工則鐵道員司工人又數萬人工業興交通便利則四方之負販受廳而來者又不知若干人則將來之天寶市不十年間即可變爲繁盛之工商市場可斷言也錐子岱字號之間地勢廣闊伊遜川傍大佛山南流又有窟　川自西來會將來之鐵道之終點碼頭誠不能不建於此處故屯墾木值總局亦宜改建於此處其位置當倚大佛山遙望天寶山遠景天然屏壁其左則淺山起伏榆柳棋布又天生畫景也如慮一時經費難濟則宜先收回已放各地區劃馬路以後各工廠皆先建於此欵項漸集然後建築街房租與商人工人而總局亦可遷移矣凡此皆所以繁興地面惠養窮黎而爲公家籌大宗歲入者也 
（二）設天寶公園大佛山之東南卽伊遜川之東方小坡起伏宛然畫景榆柳各樹古貎森然間有爲鄉愚所伐者幸尚未大遭蹂躪此處遙與天寳山　影相輝映　望絶佳各山多海棠杜鵑紅白山杏芙蓉玫瑰等花若再分類廣爲種植則每當夏令花紅草綠之時綵雲入目陶情怡性有益精神實非淺鮮西人喜因氣候徙居必求精神愉快之境在其本國不乏富於山水花木之公園苟有佳境士女趨之若鶩不惜揮資財往遊流連忘返其旅居我國者每當夏日常苦無絶好避暑納凉之地今苟闢此處爲公園廣其面積宏其規模巧其佈置幽其風景台榭旅館酒樓劃定區域任人租地修建一面以華洋文繪圖貼說廣告沿江濱海各大商埠則鐵道旣成之後西人必然雲集於此矣上年英皇加冕美人渡大西洋往觀盛典者已十餘萬人其他各國尚不在內英倫街側每一樓房窗户至有以十元金磅租之者其好奇喜動如此日本於四月初櫻花盛開香港上海西人亦多往觀者又常招致歐美觀光團來本國游歷藉以輸入外資我若能以天寶公園招致西人游客則鐵道旅館及各商家每年吸收西人資財不下鉅萬經濟自然充裕矣微特西人卽京津大官富商亦無不喜有此佳境面來游者是又鐵路公司應有之職責也（未完） 
 
 

Page 2

 
 
時評 
[救人心裕生計（無名）]  
　　尊孔以救人心尚儉　裕生計此皆今日切要之談也何則今日之人心生計固弊疲已極憂國者而能此點重加之意我人所共認也 
雖然前清之季亦嘗以尊孔尚儉爲敎育之宗旨矣然而國內之人心愈偷人民之生計愈促者非尊孔尚儉之不當也主義在此而奬勵在彼故也何謂主義在此而奬勵在彼也意欲救人心而方正者常爲人挫折狡詐者反得以升庸意欲重節儉而貪黷者得志而自豪侵吞者優游於法外則人孰不樂邪僻其心奢侈以自耀哉 
是故大總統今日以人心生計爲念也更當留意於不正之士使無立足有用之財使人不能徼倖而得則一國之風氣習尚自能沛然而變中國之興其庶幾焉 
命令 
　　六月二十二日臨時大總統命令立國之本在於政治而政治新舊之遞嬗恒視學說爲轉移攷中國之尊孔子始於漢武帝擯黜百氏表章六經自是學說遂統於一尊顧孔學博大與世推移以正君臣爲小康以天下爲公爲大同其後歷代人主專取其小康學派鞏固君權傳疏諸家變本加厲而專制之威號使舉世學者不敢出其範圍近自國體改革締造共和或謂孔子言制大一統而辨等威疑其說與今之平等自由不合淺妄者流遂悍然倡爲廢祀之說此不獨無以識孔學之精微卽於平等自由之眞相亦未有當也孔子生貴族專制時代憫大道之不行哀斯民之陷溺乃退而祖述堯舜删修六經春秋據亂之後爲升平太平之世位於小康之上進以大同共和之義此其導源遠如顔曾思孟近如顧黄王諸儒多發明宗指擇精語詳大義微言久而益著醖釀鬰積遂有今日民主之局天生孔子爲萬世師表旣結皇煌帝諦之終亦開選賢與能之始所謂反之人心而安放之四海而彌者本大總統証以數千年之歷史中外學者之論說蓋灼然有以知日月之無傷江河之不廢也惟民國以人民爲爲主體非任其自由信仰不足以証心理之同前經國務院通電各省徵集多數國民祀孔意見現在尚未覆齊茲據尹昌衡電稱請令全國學校仍行釋奠之禮等語所見極爲正大應俟各省一律議覆到京卽查照民國體制根據古義將祀孔典禮折衷至當詳細規定以表尊崇而垂久遠值此詖邪充塞法紀蕩然以不服從爲平等以無忌憚爲自由民德如斯國何以立本大總統維持人道夙夜兢兢洞於古今治亂之源政學會通之故反覆研究務得眞理以爲國家强弱存亡所繫惟此禮義廉恥之防欲遏横流在循正軌總期宗仰時聖道不虛行以正人心以立民極於以祈國命於無疆鞏共和於不敞凡我國民同有責焉此令 
民國成立來國家財力困竭卽社會生計何嘗不備極艱難本大總統徵諸已往歷史在都開國多儉亡國多奢前清之季財源涸竭怨　繁興而京外官僚以及富商巨族奢侈之風爲數十年前所未有小民困苦殆不樂生而上下酣嬉不知悛戒豪家一夕之餐足耗中人十家之產深識之士早知敗亡之將及矣民國新創正宜引爲殷鑒痛加革除尤而效之甯非大謬本大總統就任之始卽以屏奢華師勤儉勗我國民乃歷時寖久而敎化未行竊甚愧之自茲以往凡我國民須知物力艱難至今已極在官吏爲國家服務事畜之資莫非民力所出稍涉浪糜卽爲罪戾卽國民之婚喪交際以至日用飲食亦宜以撙節爲衡大凡人民習慣出儉人奢易用奢入儉難然嗜欲無窮物力有限一切資本投諸消耗之地者錙銖無復返之時投諸生產之途者則開源之功尤勝於節流十倍所望憂時賢哲以身爲倡庶幾風會轉移養成尚儉之習使國民皆有艱難締造之心實業自日趨於發逹而生計自日趨於優裕期於野無曠土國無游民無負本大總統頻頻誥誡之意此令 
儲紹騫劉成勳林燿煇均授爲陸軍少將并加陸軍中將衡此令 
任命張鴻鼎署安徽高等審判廳長此令 
司法總長許世英呈請任命署廣西高等審判廳推事唐尚光充廣西高等審判分廳推事署廣西高等檢察廳檢察官關和鈞黄用中充廣西高等檢察分廳檢察官應照准此令 
代理國務總理叚祺瑞等呈稱澳洲總領事黄榮良等捐數較鉅照章請特予奬勵等語該總領事等或倡捐巨欵或募集多額均屬急公好義自應特加襃奬以昭激勸澳洲總領事黄榮良𩆝𩆝壩羅埠僑民商號廣嘉興應均給予一等愛國徽章新加坡商務總會總理廖世芳副總理張顯宗應均給予二等愛國徽章霹𩆝國民捐籌備處總理胡國廉鄭螺生財政員梁恩權區愼剛應均給予三等愛國徽章餘如財政部所擬辦理此令 
代理國務總理叚代祺瑞呈稱據直隸都督兼署民政長馮國璋轉呈天津警察廳長楊以德呈請任命王宗祐爲科長並兼任秘書應照准此令 
代理國務總理段祺瑞呈稱據四川都督兼署民政長胡景伊呈請任命張作藩爲閬中縣知事王銘新爲富順縣知事劉樹聲爲梁山縣知事王兆涵爲仁壽縣知事王章祺爲廣安縣知事廖世英爲西昌縣知事馮藻爲緜陽縣知事濮志和爲天全縣知事李芳爲石山縣知事岳振舉爲羅江縣知事馮圖爲西陽縣知事金維樸爲邛來縣知事姚協襄爲古藺縣知事洪寅爲安山縣知事張宏樾爲茂縣知事應照准此令陸軍總長叚祺瑞呈據湖北都督函稱陸軍步兵中校楊振武於潛謀倡亂案發時棄職逃遁請褫革軍官等語應照准此令 
六月二十五日臨時大總統命令劉虎臣授爲陸軍少將此令 
司法總長許世英呈請任命陳策廖允介周丕顯張守青戴光國吳燠仁雷啓南黄文翰署河南高等審判廳推事牛葆愉張偉業孫學文殷以詹向離從元愷袁士鑑署河南開封地方審判廳推事并署河南開封初級審判廳推事林子濰爲河南高等審判廳書記官長應照准此令 
司法總長許世英呈請任命王泰輔署山西高等審判廳推事曾記春署山西高等檢察廳檢察官衛權臨劉肇州王肇勛劉紹瑀王蓋臣蕭提鵬署山西太原地方審判廳推事王迎社郭元章署山西太原地方檢察廳檢察官應照准此令 
河南都督張鎭芳電呈稱旅長王毓秀在禹州南晏窖地方督隊剿匪獲勝擒斬甚衆並奪獲砲械等語該旅長督率有方戰功卓著應加陸軍中將銜在事出力目兵賞洋一萬元用資鼓勵並有傷亡兵丁妥爲給恤其餘出力官弁由該都督查明分别呈候核奬仍應督飭軍隊以竟全功此令 
陸軍總長叚祺瑞呈稱陸軍步兵少校蕭述經請加陸軍步兵中校銜應照准令此 
專電 
　　北京電今午衆議院開會請國務員出席先質問何以至今未提出正式預算及蔣方震自殺事次及借奥欵事政府要求改秘密會梁及政府特派員答辯均不得要領大致謂此欵係將六釐公債抵買於奥國公司該公債案現已通過故未另交議議員紛紛斥責張耀曾演說最激烈主張提起彈劾案進步黨亦多和之大約現政府之推倒已不甚遠 
北京電歐陽武二十日已接事該省師長旅長將更動有以吳兆璘譚道南等充之之說 
北京電陳炯明要求兼任民政長及任期須十月以上等政府電駁未准惟允暫兼民政尚可商量 
北京電比來又傳新內閣人物總理熊希齡外交伍廷芳財政周自齊交通梁士詒農林景耀月司法汪榮寳敎育吳景濂工商孫毓筠內務王賡海陸軍仍舊 
北京電兩黨協商亦主推倒現內閣混合組織新內閣除海陸袁糸交通財政必須歸黨人故此說雖近事實亦尚難定但總理屬熊似已確定 
北京電將任沈雲沛爲浦信督辦以該路草約已經簽押不日訂正約之故 
北京電嚴修不日出洋聞與外交頗有關係 
南京電陸軍部擬在豫魯皖蘇四省交界處設一鎭守使聞程都督已保朱先志充任斯職 
南京電法政學員與議員趙鈺樹訴訟案現正有人調停故檢察廳尚未提起預審 
南京電第一師一二族兩旅長有委任周哲謀吳某接充消息 
南京電浦口商塲督辦莊思緘昨已由滬返甯 
特約路透電 
　　北京電中政府近在南海子組織陸軍飛船學校頗爲完善聘法員爲敎授備飛船十二艘日來每晨輙有飛船翱翔空中昨晨有雙葉飛船一艘在總統府周圍飛駛袁總統立於園中仰空凝視頗爲注意旋由船中之人以書一緘擲於總統立處 
北京電袁總統下令謂財政部議裁崇文門及張家口釐局因所徵釐稅有碍商業之故據財政部呈報交通部每年擬付庫平銀十萬兩以抵此項損失政府殊爲嘉許故崇文門及豐台馬廠宣化張家口等處釐局均着於七月一日裁撤商民見此命令大爲歡悅因從前運貨入京須經釐卡多處納稅甚巨故也 
北京電昨日俄使之公文於三夾口（譯音）拘捕新聞記者一案要求賠償損失洋五百元於張家口華員阻止俄商赴北一案要求賠償損失洋二千元因外交部簽准護照後彼等曾以羅卜易銀之故惟華員今如准許彼等赴北此項要求卽可作罷齊齊哈爾拘捕新聞記者應賠損失之數因該使尚未得悉詳情容後再定至拆閱郵件問題則請懲辦拆閱之人並請將他案違法之人一一活罪及在邊界各城鎭宣布原委中政府於截留郵件一案答覆俄使謂庫倫俄國郵政司嘗以運送郵件事通告華員俄使覆稱庫倫至北京之郵件取道張家口自一千八百五十八年起按照條約通行無阻故該項郵件經過張家口時華員當有所知云 
北京電聞外交部已請英使磋商辦法將通商口岸積存之印藥重行運出 
北京電周學熙續請辭職未經邀准惟已展長假期 
成都電尹昌衡已於本月二十日離打箭爐此間已預備歡迎聞胡都督擬於尹抵之日以印信交之某某數界之人頗不自寧惟目下城中諸皆安靜 
成都電近十日內曾降大雨 
成都電西藏消息日來罕有所聞 
廣州電廣州無都督已六日惟諸皆安靜雖有謠言均不足信 
廣州電胡漢民現庽香港已與孫中山會晤聞不日將作北行 
廣州電當道現竭力禁止各報評詆胡漢民 
[譯電] 　 
　　北京電衆議院今晚（二十五日）開秘密會時曾討論奥國借欵問題會議情形夜間尚無確聞惟政府不由國會允可而出此輕率之舉各黨議員皆有責言至是否已决定彈劾政府今尚未悉　主張此舉者頗不乏人今晚會議員到者共四百五十餘人國務總理及財政次長均出席秘密會議之前曾由國務總理宣稱民國二年七月一日至三年七月一日之豫算案已呈交國務院下月可咨送國會 
北京電英文北京日報對於中國駐美公使及美國駐華公使改爲大使一舉表示反對之意蓋因民國尚未由其他各國承認且駐華公使改者僅有一國則將發生種種困難云 
北京電德華銀行之裴番拂君已由中政府聘爲國債局顧問其條件與已故之龍伯君相同 
北京電法人葉爾里愛及柯夫曼現充鹽政處聘用 
北京電洪述祖引渡問題現仍在談判之中 
俄京電俄國國會今日開議時陸軍股員會質問政府籌何方法對付友善之隣邦竭力擴充陸軍之舉陸軍參謀總長答稱政府已籌巨欵添造砲臺並决意於陸軍中添置新式榴彈砲及於步軍中添置機關鎗調遣軍隊應有諸務均已加意整頓並議在西部邊界築造網式之戰艦及敷設鐵路凡陸軍備戰各事均已部置周妥俄國現有所謂無敵式飛船六艘足能與德國十一艘相敵蓋德國飛船能及俄國之精利者僅八艘耳末謂陸軍部已編訂議案增練步砲馬隊擴張軍力凡百舉動皆非犧牲絶大之人力金錢不可國會歷來推誠相助殊深感謝惟求能永遠如此云 
倫敦電斐洲台土安周圍日來曾見大戰西班牙軍隊屢戰多勝惟受創甚重 
倫敦電德國牙醫名克萊爾者因在襆資茅船廠得一海軍秘密書籍受判苦役五年之罪倫敦電英國皇太后亞力山大生辰各會社領袖及女童均衣白服爲各醫院售賣玫瑰花購者極爲踴躍英后曼麗率公主偕皇太后驅車至倫敦各處親謝售花之人是日計行十四英里之遙 
土京電暗殺首相希夫開特一案同謀犯十二人判定死罪已在通衢處决各犯臨刑極爲坦然且有數犯曾發簡短之演說 
柏林電布國首相逹萊夫博士通告俄國外務部願赴俄京開會惟須塞國承認以布塞條約爲公斷根據塞國似有允意希政府要求凡與希臘有關之各問題須同時以公斷解决俄國要求巴爾幹各邦於四日之內提出意見書以便公斷 
 
 

Page 3

 
 
　京電大局漸有轉機四邦首相將在俄京會商和平解决辦法 
要聞一 
[參衆兩院二大質問書]  
　　蔣方震自戕之質問 
（一）參議院員之質問軍官學校爲全國軍事敎育之總滙歸陸軍部直接管轄值此國家多難外侮憑陵軍隊林立將校乏人之際操軍權者應如何認眞整頓冀圖改良以收速效乃自開辦以來諸多乖方迭起風潮前以敎官任用非人激成變動今復有蔣校長自戕之慘聞似此以往軍國前途曷堪設想本員對於此舉滋有疑義謹依約法第十九條第九項之規定提出質問書祈於三日內逐條迅予答　 
一政府對於該校是否有維持之眞意聞前次風潮發生陸軍部以學生妄干部令本欲勒令全體解散繼以各省軍事代表之請學生始得歸校若該部對於此項學生不甚有愛惜培植之意則解散之亦無不可旣不解散任命蔣君主長該校而對於該校種種應行改良事宜復百方牽製而停滯之政府之用意安在 
二政府對於該校果抱何種目的持何種計畫軍官學校國家爲培植軍官改良軍隊而設整軍經武胥視乎此陸軍部設有軍學專司自應責成該司積極規畫何者宜卽行改革何者宜力求整頓始能漸促進步何以蔣校長受命事事爲難致使改良該校之目的毫不能逹失望之餘債而自殺耶三政府對於此事善後方法安　軍人性質旣重服從又重職守職不能盡生死係之夫學生干預部令實爲厲禁則該校上對於陸軍部下對於學生負完全責任者其爲校長可知今校長亦以政府作梗不能盡職之故憤而殉職慘耗傳來已閱數日不聞政府有何處置使該校全體敎官學生覩此情形上憤於政府把持之無狀下怵於軍事前途之黑暗灰心喪志或效蔣校長之所爲政府其何以處之不知政府亦念及於此否提出者李述膺 
（二）衆議院員之質問年餘以來政府所持之主義始終不外維持現狀四字查軍官學校爲陸軍軍事學校直接歸陸　部管理去歲曾以敎官非人激成變動政府野蠻手段幾欲圍捕學生以治亂匪者治之此豈所謂維持現狀者乎今邊事緊急無論矣即腹地各省起義之後增多軍隊其中下級官長十九皆由匪人蛻化而來其不知軍事爲何事尚有可辨護之餘地若夫營長以上進而團長旅長更進而師長猶多目不識丁於軍　毫　經騐者軍官學校之所造就旣爲軍官宜如何加意整頓益求完善使此蜚青年入而步驟於軍紀奮勉於所學出而爲國作干城効用於疆場今乃至迫校長於自殺演二次之慘劇使千白學生皆有廢然欲返之勢亦豈其所謂維持現狀者乎抑更有問者軍人服從之外最重職守全蔣校長之自殺出於無術以盡其責任無可奈何迫而爲此此軍人之天職也設使去歲政府威脅學生之時此數百千學生者亦知守軍人之天職效蔣校長之所爲自殺者紛紛而起政府果將何術以善其後當時政府所措置管理遺事者若不知天地間尚有此等尊重職守之所謂者其誠然乎此事發生已數日矣軍部諸人祗知服從勢力而不知重職守以致於維持現狀之時演二次之慘劇自今以後政府猶將不改圖尚欲維持此種現狀演第三次之悲劇乎特據約法第九條提出質問書請轉咨政府於三日內答覆提出者楊銘源連署者楊詩浙賀昇平彭占元冦遐焦子靜劉治洲等 
[財政部規定鹽斤加價辦法]  
　　財政部以我國鹽法引票各地不同鹽課　輕重不一且經迭次加價稅則懸殊價值歧異目前切要辦法惟　寓加價於平價之中以爲他日鹽價劃一之預備茲擬分别核定將行銷奉天長蘆福建兩浙山東河東四川廣東兩淮雲南各處分别加價所有此項加價統就民國光復後之鹽價爲標準其業經加價者應按照此次議加之數爲比例雖現存各省實銷鹽引未能調查明確然以核定增收之數均以近數年銷數平均作計每年尚不下一千五百餘萬元擬即以此項歲入專備償還借欵本息之用以上各節大致均已議妥一俟國會議院法議定後卽提交衆議院要求同意並將所定預算收入表採錄於左 
區域每斤原徵稅擬加錢文最近銷鹽斤數應收銀數奉天四釐至六釐零十二文三六○○○萬三六○萬元長蘆六釐至九釐十文二七六二六萬二三○萬二一百元福建約七釐六毫十文五三四四萬四四萬五三百元兩浙一分二釐至一分六釐八文一四八八二萬九九萬二一百元山東一分二釐至一分八釐八文二五五四四萬一○七萬二九百元河東一分二釐至一分八釐六文一五八九四萬七九萬四七百元四川七釐至一分零六文五五○八七萬二七五萬四三百元廣東約二分四釐六文一六二九○萬八一萬四五百元兩淮一分九釐至三分五釐四文四八九六六萬一六三萬二三百元雲南一分零至二分零四文一二三萬一七萬○八百元 
[財政部宣言鹽斤擔保借欵之底藴]  
　　財政部以善後借欵一案本部業將其中萬不得已之苦衷磋商困難之情形及此次所訂借欵合同經前參議院通過之事實撮舉槩要布告在案昨又發出第四號布告略謂此項借欵以鹽務收入爲擔保並聘用洋員會同稽核誠恐國民未知底藴弗審細情或以爲損我國權奪我商業眞相未著致啟驚疑用再明白宣告以免誤會查中國從前賠洋各欵皆有抵押關稅之外半屬鹽釐載在合同藉保信用自光復以後民力凋敝財政困窮償還屢次愆期積欠已逾萬萬英俄各使催逼尤嚴長此拖欠難免不執行債權要求管理雖本部主管鹽政自應竭力維持然積欠一日不償何能禁彼干涉欲爲釜底抽薪之計必須借欵成立欠欵扣還在我則應付有資在彼方無所藉口爲鹽務主權計爲商民產業計皆非此無以維持然各國投資首重信用卽銀行發行僨票亦以國信爲轉移故從前中國借欵抵押擔保已爲各國所必爭况自革命以來財源枯竭國信弗彰視從前借欵爲尤難各國要求亦視從前借欵爲加甚本部權衡輕重誠如柏都督電稱借欵監督欠欵亦監督母寧忍痛須臾尚可死中求活乃環顧國家收入可以爲此項鉅額者欵之擔保者除丁賦外祗有鹽稅在外國深信中國鹽欵收入足以按期支付借欵而有餘在我國亦以鹽欵旣已疊次指押外債於前似不妨承認擔保借欵於後不僅可以留出丁賦收入完全不受外債之牽掣且借欵成立清償逾期之欵得以自行整理鹽政實已維持國權商業於無形卽就鹽欵而論果能專欵存儲按期交還外債則擔保本屬空言否則償還愆期國信大失縱使此次借欵不以鹽欵擔保而從前已經分期抵押契約亦須履行故多一次擔保與少一次擔保無甚關係要在我國財源普濬賠洋各欵得以償還方免外人有所藉口此借欵合同載明以鹽欵收入爲擔保萬不得已之情形也然銀行團稔知中國財政內容深恐鹽欵不定用途擔保仍無實益要求洋員管理其說益堅本部迭次磋商祇允限制職權洋員由我任免但准稽查鹽欵出入不得牽涉鹽務行政範圍故合同第五欵明定鹽務署由財政總長管轄而稽核總分各所復爲隸屬之特别機關鹽務署及鹽運司之職掌固屬完全卽對於鹽欵亦祇限定稽核造報與鹽務行政截然二事卽於商民產業更無干涉之權曲突徙薪具有深意誠以軍興以後商民元氣已傷何忍爲謀不臧再貽隱患寧可使司財政者無挹注之利便斷不使國權商業致太阿之倒持至於整理改良爲本部之專責旣非倉卒所能定計更非旦夕所可圖成事必利國利民乃可次第著手鹽商亦國民分子安能坐視向隅况本部旣已苦心維持於前斷不致鹵莾滅裂於後誠恐傳聞異詞不加審察因擔保借欵遂謂損失國權因聘用洋員遂恐影響商業杯弓蛇影羣起驚疑揆之事實旣不相符聽其流傳實多誤會除借欵合同附件全文業經宣布外爲此再就鹽欵擔保一節剴切布告全國商民並咨請各省都督民政長曁令行各鹽運使隨時宣導俾衆咸知特此通告雜評一（無名） 
　　中國之飛行機中國之飛行機遨翔於北京中國最近之幸事也惟未知遨翔於飛行機上者爲敎師之法人爲學徒之中國人耳此於我所幸者尚不能不介介於懷耳 
崇文門之撤稅崇文門之收稅爲中國最不便利事以偌大京城而使商業不能發逹者職此故也有清一代終不能去之蓋因皇室之專其私利故也今乃一旦毅然撤去是亦共和賢於專制之一端者 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[內務部誥誡新聞團之措詞]  
　　內務部昨發出第六號布告文云查有聞必錄固新聞業之責任然亦當審度其事之影響如何若只圖新聞之發逹而不顧國家之損害則所貴於新聞者何在况軍事外交最宜機密今日邊疆多事外患日深旣爲國民孰不當有國家之觀念存乎其心矧報紙爲輿論機關最易動人觀聽值茲國步維艱之際方當全國一心維持鼓吹以期造成强固之國家促進政治之進步乃內外報紙對於宋案借欵以後多所誤會不問是非肆意詆諆痛加誣衊且於外交陸海軍事件盡情登載漏洩無遺甚至加大總統以種種不名譽不道德之稱謂謠詠所傳秩序爲之不靖流言所及人心爲之動搖險象環生法律掃地若不依法限制實足擾亂大局妨害治安查報律第十條妨害治安之語報紙不得登載第十一條損害他人名譽之語報紙不得登載第十二條外交陸海軍事件及其他政務經該管官署禁止登載者報紙不得登載第十三條訴訟或會議事件按照法令禁止旁聽者報紙不得登載又暫行新刑律第一百三十三條漏洩內治外交應秘密之政務者第一百三十四條知爲軍事上秘密之事項圖書物件而剌探收集者第一百三十五條知悉收領軍事上秘密之事項圖書物件而漏洩或公表者第二百二十一條以文書圖畫演說或他法公然煽惑他人犯罪者第三百五十九條散布流言或以詐術損害他人或其業務之信用者第三百六十條指摘事實公然侮辱人者又約法第六條第四項人民有言論著作刋行之自由第十五條人民之權利有認爲增進公益維持治安或非常緊急必要時得依法律限制之以上各端條例昭列豈容玩視用特剴切布告各該報館須知監督政府自有法定之機關言論自由應以法律爲範圍宋案應候法庭裁判借欵亦有國會主持不得飛短流長徒逞胸臆至於外蒙事件一關於國際交涉一關於領土安危政府對於此事之籌備於國體於邦交於軍事有種種之關係其中之維持調護有應嚴守秘密不能盡情宣布者各該報館亦當共體此意同守秘密此並非防民之口也天下之事匹夫有責各新聞記者類多明時勢識大局之人對於國家安危政治利弊儘可切實說明陳述意見聽候採擇惟不得有一毫成見參乎其間倘視誥誡爲具文置法律於不顧漫無抉擇率意登載或昌言無忌淆惑觀聽則是有意煽惑人心妨害秩序法律具在斷難寛容本部爲謀國家之生存與保社會之公安起見輿論在所當重法權尤應保持不憚諄諄幸共勉之特此布告 
[法制局提議釐定外省官俸]  
　　各省行政官俸尚未規定致紛紛自訂辦法厚薄迴殊即如直隷省司長多至月俸一千元閩贛等省且不及百元殊不足以示公允現經法制局提議將各省官俸一律釐定府尹民政長月俸以六百元或五百元爲度觀察使月俸以五百元或四百元爲度司長月俸以三百元至三百六十元爲度其餘秘書科長科員技正技士等亦均分别訂定一俟國務會議通過即當公布 
[歐陽武接洽省議會之談話]  
江西省議會十九號晚間接護軍使歐陽武函云武自三月赴潯久違　範契闊之感無時或已今日言旋章門急思一傾離愫准於明日午前十時晋謁貴會親聆諸公敎益云云省議會得函後當卽通告全體議員依時出席以表歡迎翌日逋午時護軍使戎服乘馬隨馬弁二人蒞會首由議長顔丙臨報告表示歡迎護軍使之意次護軍使演說謂鄙人自三月月間出發潯陽久未與諸君握手談心實爲悵惘今幸重瞻丰采還望不吝敎言指導前途竊思前都督李公在任有三大政網（一）維持秩序（二）平除匪亂（三）整飭軍紀遇事能持正論故向來無聲無臭之江西從不足集外省人之視線自李公任贛督後而名始大噪於全國今李公因事免官若謂中央爲非則李公之官固不應免卽鄙人亦不應受護軍使之職若以中央爲是則必以李公爲有罪李公如有罪卽鄙人輔導無法亦應一同免官乃中央命令事出意外鄙人當亦躊躇卽電李公請示迭據復電以適賦遂初爲辭並屢電促鄙人就職用是不能不以地方爲前提以勉爲其難兼之本省軍隊通盤計算數逹三萬以上各軍將校與鄙人爲契友各營士兵向稱有節制然兵雖有節制無主必亂若鄙人推諉遲疑則中央必將别任一人倘與軍士稍有不洽禍亂卽將隨之此又鄙人不能不勉爲其難之苦衷地方秩序關係匪輕勉盡心力以圖維護是則鄙人所以自矢以祈報我省之父老子弟者耳故受命以來卽電詢黎副總統云如中央果信任鄙人則江西全局請以一身負完全責任并附二大條件（一）逼赣北兵不能越雷池一步（一）內部軍政各機關人員均一仍其舊不得更動一人十七日奉到中央電僅以維持地方秩序相責其他均允如所請北兵現亦已漸次撤回由是言之吾省若能步步自持穩健中央亦决不致輕啓兵端鄙人內察軍情外審大局故坦然無疑於十八日晉省至九江謠言係鄙人未啓行時九團兵士與團兵偶起種突各將士紀律嚴明並未釀成事端查獲匪犯兩名亦卽立予正法人心鎭肅地方安堵更有叚氏鎭守之傳聞孫氏都督之風說皆屬子虛烏有鄙人亦曾電詢黎副總統云江西方面要塞有陳司令官負責任民政有賀護理負責任軍政一部分則係鄙人專責自無另設鎭守之必要黎副總統復電云惟九江有王鐵老部下耿君代行鎭守使職務現旣無取消命令姑仍其舊黎副總統又電謂兼領贛督辭不獲命鄂事紛紜又不能抽身令鄙人以護軍使代行都督事務若以護軍使而論則本無與議會接洽之必要祇以兼負都督責任一切事務諸待指敎不能不與諸公接洽現在賀護理尚未就任前接黎副總統電請商會去電催賀速來並告飢荒要求籌賑查江西財政困難已逹極點依鄙人意思擬俟賀君到任後卽與磋商要求中央撥欵接濟想中央此次已逹圓滿目的必肯允從以慰我贛人服從中央之心以後事無大小但屬軍民各政均祈時賜敎益俾有遵循云云次劉子貞謂鄙人對於護軍使之來具有兩大觀念（一）旣往之觀念李公治贛鋤匪保民及其去也吾人如喪考妣今得護軍使兼行都督事適聞籌畫洞切時機保護地方吾民深幸（二）將來之觀念約分三種（甲）軍界一方面適護軍使謂與各將士相信最深必能維持秩序姑不具言（乙）外屬匪亂如永豐如金谿比比皆是嗣後如遇外屬或有報告匪警望護軍使隨時撥兵彈壓（丙）本會現正編造預算出入相抵不敷甚巨嗣後望護軍使於軍事上行政上支撥各欵可省者省之以輕人民負擔李儒修謂鄙人對於南雷先生之觀念有三種（一）歡迎歡迎者歡迎南雷先生任護軍使後實處危險地位現能轉危爲安化險爲夷也（二）中央向疑李公欲以武力抗拒中央南雷先生與李公同官且司軍寄究竟李公是否擬用武力抗拒中央須請南雷先生一爲剖白（三）南雷先生旣爲護軍使且兼任都督事民政一部分自應負完全責任次陳承志鄧惟賢葛第春王鎭寰先後發言陳承志係研究本會對於歐陽先生究竟如何稱謂餘皆歡迎護軍使及討論民長之語次曹和濟謂今日南雷先生蒞會衆人不能發表極端歡迎之言論者有二（一）因李公去任未久猶抱去思（二）恐護軍使之兼任都督係爲暫時權宜將來或另簡他省軍官來贛充任實則南雷先生老於軍事兼熟民政現旣委曲遷就以維軍事賀奉老亦當然就任以維民事故本會昨開會之結果卽爲承認民政長轉灣之地步亦即爲擁戴南雷先生做都督地步蓋電請黎氏來贛黎氏不來則適中吾人擁戴南雷之計護軍使聞議會擁戴云云復謂鄙人之兼代都督非代理都督係以護軍使代行都督職務內應行之事其都督一職仍屬黎公因黎公不克分身來贛受理故鄙人奉命以代行之適間諸君敎言頗受敎益鄙人敢不唯命如劉君謂財政一節鄙人惟有極力撙節所有李公任內命令徵兵處所鄙人立刻通令停止其他軍事計畫未便言之於會場云云遂散會 
[贛審計處不肯放棄職權]  
　　贛省審計分處長高巨瑗昨函行政公署謂李前督於發五月分軍費案內批軍事費由本督負完全責任毋庸審計分處及財政司鰓鰓過慮意在獨出範圍本分處職權所在殊難承認若謂逐層稽核輾轉需時對於緊急軍事恐滋遲悞查本規則第十一條軍事緊急業經特别規定凡行政長官遇有緊急事務皆可援照此條辦理至尋常薪餉支有定額發有定期果主管官廳循照規定期間送核斷不致於遲悞至原函稱部電設立軍費審查處爲陸軍行政之監督係第一層監督審計處係財政司法之監督係第二層監督該處無論於各省已設未設均應送審計處覆核除呈報審計處察核外應請飭令軍政司財政司賡續進行以維財政 
[湘省紙幣流毒至此耶]  
　　湘省市面流毒最甚者首推紙幣小貿細販亦發行百文或二百文之錢票行使在外並無准備金以資撥兌以故倒閉之事時有所聞風潮緊急之時財政司輒議取締及事過時遷又復忘之邇來紙幣發行尤多然商户多不信用加以銅元缺乏於是紙幣與銅圓價額每千文相去百二三十文不等持票購貨者如以二百文之錢票購百一二十文之貨店家不肯我錢市面大受影響於是持票撥兌者紛紛日前湘南煤務公司周轉不靈以致倒閉影響所及市面爲之動搖凡持有錢票者均紛紛往各商號索兌昨二十日開源公司毡毯公司保華實業公司等十餘家均一律停兌其餘凡有小票在外行使者均受擁擠以致市面小票不敢收存銀錢之緊逼商市之恐慌更不堪問矣 
[醴陵磁業將來之希望]  
　　醴陵磁業爲湘省出產之一大宗前因該公司職員辦理不善以致虧折超過原有資本數倍前總理龍璋呈請譚都督改爲官商合辦撥入公股並請遴員接辦譚都督准予維持撥濟再欵並委任實業司長劉承烈兼充總理該司長接辦以來以清查從前虧欵釐剔弊端爲入手辦法因召集股東大會以謀澈底鈎稽於時各股東有味於前此虧折之實情不肯承認者後由該司集合周震麟沈克剛胡元倓與該公司前經手人羅餘及龍璋等公同合議解决爲官商合辦其時各股東希冀公家之償債甚殷而公家則以損失甚巨勢難塡補屢此磋商始議定將暫時分配股東之紅利概作爲分年攤還從前債務之用俟債務還清之次年起官商各股一律分紅由該司委任經理一人特派監理一人主持事務官股委董事二人商股舉董事三人並議定取銷原有各分銷處及各事務所復擬收併普利磁業公司以圖節省用費雄厚勢力雙方方同擬訂組章程追詢從前經手人賬項乃遲之至今始獲交出現正一方面清釐欵項一方面督促進行惟該公司從積弱之後以言振興自非金融活潑不能隨機應付前由譚都督函飭財政司撥發該公司官股銀十萬兩實業司劉司長曾於去年兩次咨准財政司撥付票銀二十萬兩洋銀三萬元以維持比時之狀况現值該公司改良整頓須用孔殷特由實業司呈請都督飭財政司查照十萬兩之數如數補付以便應用云該公司經此番整頓後或有振興之日矣 
[熊都統治理東蒙之計劃]  
　　熱河都統熊希齡日前照會卓索圖昭烏逹兩盟十八旗王公詞旨略分二大綱一係卓昭兩盟旗漢民移住者爲數甚多漢蒙雜居交涉案件層見疊出惟因州縣與各旗王府相離太遠近者數十里遠者且數百里不但派人往來徒費時光又有繙譯等事交涉延宕頗爲不便嗣後擬於一縣而祗轄一旗者該王公在設治地點設立旗務公所特派代表常川駐剳其一縣而兼管數旗者數旗王公在該縣設治地設立共同旗務公所各派代表駐剳以資事務之進行一係查熱河地方情形非有多數馬隊不足鎭攝地面惟近都統部兵步隊多而馬隊少於事無濟深爲抱歉此次决意籌擬擴充馬隊定於日內特派妥員於兩盟旗收買馬匹以資使用惟熱河都統需欵浩繁財政奇絀不能即付現欵先由各王公傳示旗中人民體察實情以便臨時辦理等語聞兩盟旗王公接准照會後互相磋商之際對於第一項設立旗務公所大體並無異議惟該所需欵一節暫難支應擬由熱河都統擔任對於第二項收買馬匹一節則昭烏逹卓索圖兩盟境域大半悉由漢民開墾牧地無幾產出馬匹較前大減且該地自上年以來華軍庫兵及蒙匪紛抵旗內恣意刦掠僑民均受擾累該都統如以一片空文徵發馬匹實恐不堪其擾擬卽會同拒斥云 
地方通信 
[鎭江]  
　　縣知事調查繭產丹徒縣知事于定一君蒞任後極以農桑爲要務曾於縣署前後隙地植桑若干株以資提倡茲以本邑爲江綢出產之地所用之絲多購之地處殊非振興實業之道聞已編列表式訓令各市鄉公所查明各該區內繭產數目及種類以資研究 
回敎開會紀念週年鎭郡回敎聯合會成立已及一年二十四日特假大街鎭舞臺開週年紀念大會是日到會者如安慶揚州常州等處均各舉代表蒞會本埠回敎男女各學堂學生全體敎友全體並敎外來賓各團體均先後入場約共五千餘人午後一時開會由臨時主席童君報告開會宗旨次由各代表演說並各學生唱歌迨五時搖鈴散會備極一時之盛 
[揚州]  
　　取消商船分會揚州商船分會自經李香國充任會長後卽僱用巡勇硬拖各船入會掛旂詐收洋元迭被控告前經縣行政署遵照部令飭令取消至今仍未解散昨李知事又奉省長訓令調取該會關防李知事當卽飭警衛隊勒令呈繳轉呈消燬沿河停泊各船户聞此風聲莫不喜形於色 
巡城營改設警務所揚州巡城營原爲揚州營所改設營部卽駐於舊參府署茲因該營不日併入兩淮其公署已無所用特由李知事與市董兩會提議以巡警事務所遷入該署而遷巡警敎練所於舊事務所內其敎練所所址則將巡警二區遷入原有二區之區址改駐二區分區云 
[南昌]  
　　趙復祥取消司令南昌衛戍司令官趙復祥以該機關原爲李前督離贛歐陽護軍使尚未進省暫時設立管轄兵隊維持治安而設現護軍使兼代都督已經抵省應負保持地方完全責任所有衛戌司令一職自屬駢枝昨呈護軍使卽日取消 
柳人環由贛起解贛省警視廳周總監會同憲兵司令官廖伯琅督率兵警在湖南會館拿獲柳人環等一案關禁軍事執法處已將兩旬現經黎副總統委派胡副官乘坐楚豫兵艦抵贛於二十一號黎明時將柳人環及嫌疑犯文仲逹盧漢生三名提解到艦鼓輪下駛由鄂赴京嚴密審辦惟獲此案兵警甚爲得力經黎副總統賞洋一萬元以資奬賞 
四司取銷印信贛省內務財政實業敎育四司雖隸行政公署尚有印信辦理對外文件蓋用已久現奉中央電令即於六月二十一號一律取消所有應行公牘改用某司案呈由民政長名義通行辦理惟警視廳直接民政長管轄外屬警務印信尚存頗有權力爲各司所妬云 
[長沙]  
　　行政公署成立有期湘省組織行政公署業經都督飭擬章程分發各司尅日議覆並定期七月初一日實行成立茲悉譚都督以各司議覆章程已經修改現届成立之期不遠特於十九號召集各司司長開政務會議當經决定各司應去應留人員由各司司長酌定本府人員除令自由休職外其願留者由都督分别委僱并聲明七月初一日成立決不改期其章程內容大約總務處原設之科仍舊惟範園擴張人數加多（計秘書科長課員約三十人以上）各司科長仍舊科員增加至二十人之多云云海關稅歲入之總額財政司楊司長以預算表册部催甚急現正塡造忙碌茲探得海關稅歲入數目紀之於下（一）長沙關正稅銀六十八萬九千五百九十六元半稅銀四萬二千四百六十元船鈔銀七百四十二元碼頭捐銀二萬六千四百六十三元（二）岳州關正稅銀三萬一千七百五十元半稅銀一千一百九十一元船鈔銀七十九元碼頭捐銀二千三百一十四元以上海關稅係二年度預算實數合而計之共銀元七十九萬四千五百九十五元云 
協剿會匪之計劃辰沅各屬近日匪勢大熾大有商旅裹足居民不安之勢新任辰沅道黄君本璜前呈請組織游擊隊以資緝捕茲因該處毗連川黔等省往往此拿彼竄兵去匪來非彼此聯絡互相清查殊不足以清盜源特呈都督請予轉咨川黔兩都督轉飭附近軍隊會同協緝指定地點不時集合不得互相推諉以期匪戢民安云云聞都督已核准照辦矣 
[漢口]  
　　毆斃車夫案豫審情形俄租界安捕毆斃車夫一案二十三日開始預審俄領事以俄兵四人爲証人華官以車夫二人爲証人分别逐一傳問據俄兵云是日有一車夫在厠屋小便忽然跌倒在地由巡捕拉之上車拖至捕房並有華人二名在旁看見據五十九號巡捕云該車夫並未入內亦未言有華人看見是所供已不能無異詞據車夫陳秀軒云是日七時半與龔在怡園地方共載二客龔在前伊在後行至厠屋前龔即往小便被安南巡捕用木棍猛力一擊及龔掉頭回顧復被一擊致傷面部鮮血直流坐車之二人卽在此時逸去伊大喊安南巡捕打死人該捕欲以棍擊伊伊不得已奔至法租界後聞同行罷市據車夫曾益安云由華景街拖車上駛至該處見安南巡捕正在用脚猛踢車夫旋來一俄兵以手指龔胸部不知何意並以手戒其勿打此雙方供詞之大略也餘俟二十四號再審續探報告 
[杭州]  
　　公署搭放印花定期實行浙省國稅廳籌備處致函民政長云本年六月十八日奉財政部六月十四日訓令內開查印花稅法事屬創始非力爲提倡未免盡人觀望本部爲開通風氣養成習慣起見擬於京內外各衙門各局所發放欵項內搭用印花俾作先導茲寄上搭放印花票辦法十分仰卽遵照辦理可也此令等因並各公署搭放印花票辦法十分到處奉此除函商財政司兼省金庫擬自七月起實行外相應函送辦法一分請卽查照函知都督府司法籌備處高等審檢廳并分飭各縣學校警察等機關一體知照云 
邵振青案起訴無效漢民日報邵振青一案昨日下午一時杭縣地方審判廳開庭邵振青延阮性存許壬兩律師范賢方請一徐某爲代理人開庭以後先傳姚某（九花娘之夫）略問其家中有無官界出入姚答言無之再喚邵振青到庭略問一過卽由許壬律師起言本律師認許畏三起訴文絶對無效查起訴文之標題雖曰（漢民日報邵振青浙報記者等故意誣陷范賢方一案起訴文）然內容則有曰（誣告本檢察長者一）（誣告本檢察長者又一）及（併案訴究）等語是許畏三已居於被害人地位以被害人資格自已拿人自已起訴是以檢察廳長之名義辦自已私人報復之實事益坐實其濫用職權之罪故起訴文祇可當做許畏三個人之私訴萬不能認爲檢察廳長之公訴應請堂上决定作爲無效審判官詢問蒞庭之檢察官有何意見余檢察官期期不能答於是審判官等暫退開一評議會約逾三十分鐘仍蒞庭即宣布認阮許兩律師所主張爲有理由將起訴文駁回作爲無效遂退庭 
捕拿民政科長通令浙省民政公署前據處屬龍泉縣知事 
 
 

Page 7

 
 
朱光奎呈報該邑前民政科長蔡齡欺詐取財並虧空經管倉穀請飭違捕　案究追等情查該員種種不法蝕欵潛逃迭經縣知事查辦罪狀確鑿自應開明該逃員年貌籍貫通緝捕拿計開蔡齡號希如處州龍泉縣人　約四十歲左右體肥胖身中面紅而圖微有足病類曉除通令各屬地方官會同巡警訪緝外特令省城警察廳迅卽傳知所　各區署一體嚴拿務獲歸案澈究以儆官邪 
[安慶]  
　　省議會閉會餘波皖省議會日昨行閉會禮全體議員以及行政官均到會（一）搖鈴開會（二）奏樂（三）議員與行政官排立向國徽行三鞠躬禮（四）行政官致祝詞（五）議長答詞（六）議員與行政官各就本席對立行一鞠躬禮（七）議員東西向互行一鞠躬禮（八）奏樂（九）搖鈴散會復協商本會善後事件（一）關於蘇皖公產事（一）關於丁漕贏餘善後事（一）關於本會公費事並由某議員宣布民政長咨文日商購米合同審定之結果暫行承　賣米四十萬石後不爲例云云 
盧司長保護圩堤皖南連日風浪大作廣濟圩頗有岌岌可危之勢圩民數十萬呼籲求救幸經新任財政司盧含章司長親自督率圩民極力保護一面并籌欵購辦木椿柴草以爲預備圩工差得無恙云 
雜評二 
　　醴陵之磁業磁業爲中國專產之物堅緻精美名駕歐西與絲茶等俱爲中國唯一特品今則營業不振物價愈貴出數愈稀顧自粤磁贛磁而外近日公司之組織最新而產品之最有希望者厥惟醴陵之湘磁一種 
問嘗論之粤磁之精彩雅近歐磁贛磁則爲純粹之國產品質純細名馳遠近湘磁發見最晚質稍下於贛磁而精光四溢實與粤磁爲近主事者誠能淬厲精神爲充分之模仿將來必可博歐美之歡心爲吾國輪出品中之一大宗 
嗚呼開辦至今曾幾何時而折閱屢屢幾至一蹶不振今幸湘政府撥欵維持改爲官商合辦此後或可與贛粤聯　而競爭於歐市然而商辦實業公司上又多一宗失敗史矣 
湘省之紙幣財政整理之國惟國家銀行始有發行紙幣之權顧在中國則除中央銀行外各省以前之官錢局現在之省銀行得發行紙幣焉商辦之銀行莊號亦得發行紙幣焉甚至如湘省垣之小商人尚得發行一二百文之紙幣嗚呼紙幣之濫一至於此 
小商人尚發行紙幣則較大之行號可知一二百文尚須發行紙幣則較鉅之數又可知有惡因必有惡果我不痛今日之現象而痛縱容以釀成今日之現象者（我） 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宋敎仁安葬誌盛]  
　　昨日爲前農林部總長宋鈍初君安葬之期上午八點鐘由滬南湖南會館發引十二點鐘安窆茲將種種情形詳列於後 
（一）發引之秩序前導有國旗二面次馬隊次滬西音樂會軍樂隊次花圈次學商各團體次銘旌（大書前農林部總長國民黨理事長宋公鈍初銘旌字樣旁有黄興敬題四字）次血衣亭次音樂次祭菜亭次軍警二界次宋君遺像花亭次商團次靈位花車次謀得利琴行音樂次靈柩花車次隨馬次送葬者車馬 
（二）送葬之人數昨日送葬人數幾逹萬人參觀者至晚不絶除孫中山君已經赴澳及黄克强于右任陳英士三君未見外其餘國民黨員及各支部代表政界代表爲數甚多如譚人鳳王寵惠居正胡瑛王爕沈懋昭陳國權章炳麟唐元湛楊開甲諸君等此外海陸軍商團男女學界亦到者極多茲將到所行禮者錄下鏡清艦軍士陸軍混成旅第一團第二營步隊閘北二區商團五區商團六區商團總商團江灣商團國民黨模範體操團上海青年商團商務印書館體育部尚俠學校南洋高等監獄學校博愛學校貧民學校飛艇小學校勝家公司女學校錫金旅滬共和女學校神州女界協濟會中華女子同義會 
（三）宋墓之形式宋墓地點在閘北湖州會館直北五里之遙象儀巷地方闢地百餘畝命名宋公園自湖州會館以北特闢一路直逹宋園命名宋園路宋園四址雖經立有界石惟開闢伊始四週僅立竹杆上紥五色小旗以分界限宋墓在園之中央以紅磚建築作長方形高約六華尺內以方式洋磁爲裏上蓋極大蘆棚東西兩旁亦各搭大蘆棚兩所滿設檯椅爲送葬者休息之所墓前遍懸花圈計有五十四枚之多 
（四）安窆之情形宋君靈柩置於花軍之上以高頭黑馬四匹駕之馬首綴以白球馬夫則身穿黑長衫首戴黑纓籐凉帽（卽滿清時代夏季大帽）新舊混合頗爲特别於十一點二十五分鐘始至葬所十二點鐘安葬當靈柩入墓時除作軍樂外並由第一旅一團二營放槍二排旋將墓上蓋以石板 
）五（中外之攝影昨在葬所持快鏡攝影者除華人外外洋各報館駐滬訪員亦均於靈柩到墓時及入墓時頻頻攝影而去 
（六）臨窆之禮節墓前本設有靈座柩旣入墓除奏樂供祭外先由宋君親屬致祭行三鞠躬禮次主任員主祭行三鞠躬禮次汪洋君讀祭文次中華女子同義會讀祭文次各代表行三鞠禮次送葬人員三鞠躬次撤祭奏樂鳴砲次主任行一鞠躬禮次主任及親屬向來賓行一鞠躬禮致謝 
[檢察長請爭主權]  
　　地方檢察廳長蔡季平君以關提租界人犯一事自宋案發生後英法兩捕房曾將應武兩犯先解公廨會審証明屬實然後引渡此不過一時權宜之計非可援爲定例也今英法領事與各捕房藉口宋案遇有華官關提案犯輒欲先由公廨預審証明方始歸案如第四師長徐寶山君被炸案內之嫌疑犯卽援此留難不肯立時引渡核與洋涇浜設官章程不符關礙國權實非淺鮮業已電呈司法部轉咨外交部與駐京公使從嚴交涉 
[通緝徐案正兇]  
　　江蘇水警第二廳李廳長前日接准江蘇高等檢察長陳福民君公函略謂揚州徐寶山軍長被炸殞命之正兇現尚未獲自應通緝請爲通行所屬一體協拿務獲解辦等因李廳長昨已通令各專署長曁游巡隊隊長等一體嚴拿矣 
[張堯卿恐難漏網]  
　　攻刧製造局案內之匪首張堯卿避匿租界曾由英副領事康斯定君允予簽字協拿已誌前報茲由公廨讞員探得張堯卿確住虹口某旅館內案關謀叛斷難任其逍遙故擬卽日函商某領事請其簽字以便飭由虹口捕房嚴拿解辦 
[穆警長干涉長警聯合會]  
　　湘滬警察廳長穆杼齊君昨日訓令南北各警察署云爲通令誥誡事照得自匪徒攻擊製造局以來本埠謠言時有所聞警部戒備不可不益加嚴密近日已令知各署各分署上級各職非公不准外出各長警於上差之前四點鐘一律守署聽候調遣並候本廳長隨時派員點名倘輪應守署之人非經允假私出定即嚴加懲處在案茲經本廳長訪聞本月二十九日成立長警聯合會乍聞之下不勝駭異查軍警不准集會屢見於大總統之命令前者警察協會之呈本廳長尚未批准茲又有長警聯合會之設平居無事尚慮以服務之精神半銷磨於坐論矧以謠言　起之時正我警部竭力預防之日爲此仰該署長該分署一等署員該隊長招集長警嚴行誥誡倘有不遵命令仍自赴會者速卽查明呈報立卽開革如該署長該分署一等署員該隊長扶同徇隱者一經察出本廳長必予以相當之處分也 
[時疫醫院定期開幕]  
　　滬上人煙稠密一交夏令時疫盛行如　瘰痧霍亂吐瀉之類重者早發夕死傳染亦速沈仲禮朱葆三二君籌辦時疫醫院五年以來成效卓著今歲歸中國紅十字會籌辦仍設病院於大馬路北首天津路廣西路嘴角妥訂章程聘請時疫專家英醫柯師亭司德美醫愛克司華醫吳筱谷王培元王吉民陳家恩諸醫士設頭二三等病房男女異處添置治疫機無論如何危險總能轉危爲安業訂陽曆七月一號開幕而吳筱谷王培元醫士尤能謝絶津貼義務辦事尤爲可敬該會總辦事處合製時疫靈騐藥水分送各會員並編輯夏令生命關係書籍誥誡本外埠人於食物衛生加意研究誠尊重人遺造福同胞之一助也 
[招商局股東之公憤]  
　　鐵道協會職員王芝軒代表招商局股東談福堂在張氏味蒓園開股東大會時因祖庇常州人李某陳述盛杏蓀君之歷史並訾王子展君爲奴隷之奴隷遽將演說檯及投票筒推翻致起衝突兩方面各不相下咸擬起訴各情已屢紀本報茲悉招商局各股東已舉李徵五爲代表以王吵閙會場毆打會內之人正式具禀公共公廨昨由關讞員轉飭捕房將王傳案先由原告代表羅禮士律師上堂聲明控告理由並請飭令捕房傳同當時照料會場之探捕到堂指證訊之王亦延律師代辯聶襄讞商之代理美領陪審之英領哲君諭王退去定於今晨十一時詳細研訊以憑解决 
[預防車輛碰撞之危機]  
　　南市華界電車定於七月一號開車行駛經紀前報茲悉此事業經市政廳與淞滬警察廳廳長穆君商明電車開行後所有人力車應妥爲佈置免蹈危險查南碼頭滬軍營畔及十六舖兩處均爲平日停車處所現該兩處正爲電車轉軌之地未便再停擬另擇曠地數處爲歇車之場昨已由咱政處會同第一區警察署龔署員察看地勢並定於七月一號起查驗凡有破舊之車概不發給車照以示整頓 
[塡河築路之議案]  
　　小南門內自喬家浜迤東至水關橋一帶河道久已於塞值此夏令河中水涸臭氣逼人最易釀成疫癘是以由市政廳議事會提議將此河塡塞改築馬路以興市面惟慮經費無出特由議長咨請董事會就地籌捐如得三分之二市政廳卽可擔任動工云 
[索回兇犯之周折]  
　　去年有住在西門外之山東人王仁路被白玉山以酒灌醉用刀砍斃抛尸滅跡嗣經王妻楊氏控經地方檢察廳派員獲尸騐明旋將白妻白王氏拘案判押第二看守所並將白玉山在公共租界拘送公堂收押於嘉興路捕房一面由華官將王楊氏解送公堂以符以原就被之例在案茲悉此案迭經地方檢廳長蔡君湘滬警廳長穆君往返函商以此案發生於西門外華界且兩造所居地點亦在華界業已一再備文函請公堂中西官將白玉山解送地方檢察廳歸案訊辦案延日久尚未逹到目的前日蔡廳長又與穆廳長晤商當卽備齊正式公文定於今日（卽二十七號）派委司法巡長詣廨呈遞索取白玉山以便帶回按律訊辦 
[具協興車店之怪劇]  
　　公共租界二馬路小菜場對門貝協興車匠店主近忽病故入殮時尸體發黑咸以爲異詎日來店中時作聲響且不知被誰將店內重笨之物搬往比鄰鐵店內而鐵店之物亦時有搬來前日夜半更有種種惡劇發生合店中人臥不安枕近隣亦爲驚擾一時傳播遠近往觀之人擁塞馬路旋經站崗巡捕查見恐肇事端回禀捕房當由十一號坐寫字間之捕頭率同值夜包探張全林前往入店檢查並無異故甫出門霹靂一聲玻窗粉碎忽見灶間內火光燭照且於空中移動物件倐一火油燈擲出見者莫不稱奇旋由張探傳同該店主婦至捕房詢問該婦歷述前情卽行退出而門外看客直至天明始散或謂厲鬼或謂狐祟刻尚議論紛紛未明眞相云 
[女敎習援救學生]  
　　常州女子李阿金在法大馬路勝業公司內學習縫紉忽於前月間逃出行至馬立師路遇見匪人倪寶生（卽張寶生）串同張惠卿王志和陳阿毛王怡生等得洋二百八十元將女賣於廣西路二百六十一號雉妓院鴇婦王月仙家爲娼前晚李女在南京路拉客被該公司女敎習宋招弟撞見問明前情鳴捕帶入捕房禀明捕頭派探曹錦珊將王鴇拘押昨日傳同女之未婚夫李順隆一併解請公共公廨經關讞員會同美領强君訊悉前情以王鴇不應買良爲娼着押女所半年期滿逐出租界女交其未婚夫具結領回並飭補提在逃各人到案併究 
[基督徒研究聖經之機會]  
　　英倫紐約兩城萬國聖經研究會東方代表員霍立思君蒞滬未久於聖經一方面頗有根底將於陽曆六月二十八二十九兩號卽禮拜六及禮拜日下午四時借張園安塏第爲聖經上之講解研究會者均爲有志輔助他人研究聖經之基督徒所組織而成該會出報一種已遍布中國華人士之贊助斯會者亦何止數百霍君禮拜六所講之題爲（亡者何在）禮拜日講題爲（萬人之慾望）題義深廣於基督徒更有補助其坐位並不取資亦不募捐云 
[顧備堂運動辨礦之受欺]  
　　顧備堂控王松岩與在逃之袁世顯（卽袁潛之）串騙洋六千五百元業已由廨將王提案訊判王交一千二百元人洋並保無保收押在案昨由公廨　襄讞會同代理美領陪審之英領哲君復訊先由原告代表律師上堂聲明案由並據原告供稱前年由瑞記洋行買辦集資十萬元設立鐘祥公司開辦湖南銀礦官督商辦已有成效嗣因該處紳民反對禀准湖南巡撫諭飭停辦至去年三月間有相識之陳洛書據稱此鑛棄之可借現在政治改革大可運動陳於光復之前在無錫當釐金差使與無錫縣袁世顯最善袁係大總統之族人很有勢力可以辦到遂被陸續取去洋六千五百元迄已年餘事尚未成向索騙洋祗付四千餘元尚少洋一千餘元不還袁已挈眷逃逸是以控追訊之王亦延律師辯稱袁在圓明園路賈汪煤鑛公司爲總辦素有名望此次赴北供差並非逃逸旣原告自稱與袁直接係屬民事不應以刑事起訴請爲將案註銷中西官會商之下判將刑事案註銷諭王交保案歸晚堂訊理 
[律師執行職務之界限]  
　　上海律師公會許壬孫承德吳華金泯瀾狄梁孫孫彭壽謝健泰聯元秦聯奎吳罃范袁萃莊承葬陳則民程勁朱輔臣唐愼坊十六人接蘇垣律師公會轉到吳縣地方審判廳公函內開奉江蘇高等審判總廳函查司法部令浙江高等審判廳文電內開律師章程第十一條兼在他高等審判廳區域內行其職務之規定旣以第三十六號部令修正在案則跨省執務當然不許令文解釋甚明仰即飭遵等因查本省登錄律師許壬等十六人皆已在浙江高等審判廳登錄應由各廳通知各該律師等速赴本廳及浙江高等審判廳申明擇定何省以便執行職務母得自悞除函知浙江高等審判廳外函請轉知律師公會一體通知單開有名　師遵照辦理 
[工業學校定期行畢業禮]  
　　上海工業專門學校土木電氣機械兩專科及專門預科附屬中學附屬高等小學各班學生於七月六日午後一時行畢業給憑禮該校主任唐君文治昨已柬邀各界届時前往觀禮 
[製造局奬案類誌]  
　　製造局陳督理以此次匪徒攻刦本局所有駐紥西碼頭之滬防水師第三營管帶王楚雄亦曾出力自應彚案請奬業已函請該管帶造具履歷以便呈部 
混成第三旅李旅長昨奉江蘇都督令開案准國務院來電內開蒸電已大總統閱過營長劉義華功績昭著已交陸軍部核議奬勵匪徒進攻製造局時混成第三旅各將校冒雨支持深堪嘉尚仰該都督轉飭該旅長詳細查明造具履歷名册到院以憑核奬而彰勞勛等因到府合亟令仰該旅長遵照辦理 
[城內]  
　　地方審判廳民庭批○（趙阿福申復批）查趙陳氏與趙炎泉訴爭墳地一案因爾爲趙姓族長業令查明該地爲趙炎泉獨有抑係與趙陳氏共有詳細聲復在案茲據呈復等情其曲在陳氏毫無疑義但趙陳氏係一女流無理取閙誠所不免爾旣身爲族長年尊望重必爲族衆所信本廳爲息訟寗人起見仍望爾會同該地公正紳董及族中之明逹者向陳氏切實勸導曉以利害勿爲無理之爭執一方面或令趙炎泉念其寡嫂貧苦酌予遷移棺木之費庶亡者之靈魂以妥而生存之族誼以全於此解决實爲正當如趙陳氏不服理勸無和解之餘地則本廳惟有執法以判案延多日仰卽速爲調處呈復是爲至要（夏徐氏呈訴遺失送逹証批）送逹証乃公文書之一種自應加意保存何至爲傭人所破毁雖曰傭人無知爾家主亦不能辭其咎茲據呈明仰候飭吏補送母得再致損毁以重公務 
地方檢察廳批○（賴林氏請求交保批）狀悉查此案前經質明據小孩王阿菊陶順寛供稱均係該氏所帶茲閱來狀謂僅帶阿珠一口顯見所訴不實着靜候起訴核辦不准 
召領小孩○江海北關巡江吏昨在某輪船上查獲被拐小孩一名拐匪已乘間逸去該孩年幼言語糢糊遂送地方檢察廳發堂留養並拍照懸掛召屬認領 
移提拐匪○拐匪馮萬福陳德山由地方檢廳判押候辦在案茲悉馮陳兩犯爲人在江都縣禀控誘拐伊子已由該廳備文飭警於昨日到申移提蔡廳長准之定於二十七號（卽今日）添派法警恊同來警將馮陳二犯押解就道 
查究起火○蘆蓆街合順質店失火已紀昨報前日由第一警察分署將該質店執事丁鳳儀櫃夥王桂生解送司法科昨送地方檢廳午後由檢察官提案預審丁王供詞支吾問官判令分别收押候派警調查該質店內容及如何失火復候核辦 
因賭肇釁○袁振祥糾合王錫卿王增祥等在家聚賭突有趙三山入內攫取洋兩元李等不服與之爭論被毆受傷昨由第一初級廳將兩造解送地方檢察廳請爲訊辦 
[南市]  
　　茶館聚賭第一初級檢察廳吳檢察官訪知該廳後面有新春園小茶肆專事賭博抽頭漁利昨日特派法警前往拘獲店主管福明賭徒金順生陳少卿王福（即馬夫周福明）等四人連同賭具解廳預審因無力認繳保證金着卽解送地方檢察廳核辦女巫被拘○住居南碼頭之女巫張錢氏係常熟人平日妖言惑衆歛錢不少昨被第一分署陳署員訪知派長警前往拘獲解區問明於光復時從虹口提籃橋遷至南市與姘夫姜紹慶同居奉飭移送司法科預審擬究 
[閘北]  
房東干涉○前報記大統路一興茶樓主寡婦張金氏投四區警察署控地保夥宋蘭亭董阿福串同房客長興麵館主將店面賣與金姓改開肉店等情茲悉該氏先在審判廳告發事隔多日未奉審廳批示而房東王增祥前日亦投廳呈訴張金氏所招之房客擅賣店基請將店面發封董推事准之 
遺失執照○第六區第一分署偵探巡士諸柏秀前日報告徐署員云上午三時行經江灣相近遺失皮篋一只內有偵探執照一紙除呈請廳長補給外並出示曉諭不論何人拾得概作廢紙如敢藉端招搖卽行拿辦 
[公共租界]  
爭持不下○同昌脚踏車行主諸高林與漢口分行經理張榮貴因賬欵互控一案前日午後由廨復訊兩造仍各延律師到堂辯護並據見證利康洋行西人苖爾及華人陳浩然談佩卿上堂證明張實係漢口分行經理以及當時諸高林允許分給盈餘各節關讞員商之英領康君判兩造各交原保候下禮拜四再訊 
各執一詞○漢讀樓書局主周承烈控海左書局主朱福春不理結欠貨欵前晚由廨傳同原告歇夥孫雲錦及被告廣東分莊經理徐子明到堂集訊孫襄讞因兩造供詞各執判朱交原保候移送書業公所理復再核 
祇可情商○瀛記磚灰行控徐德泰結欠貨洋一千三百元出立期票逾期不付等情前晚由廨傳訊屬實並據兩造代表律師到堂互辯孫襄讞判徐交殷實妥保自向原告情商理償 
幸無證據○美捕房七百二十一號華捕施富郎因與施紀卿串同斐倫船二百三十二號居户王張氏將氏子之姘婦張巧妹賣於浦東鄉人分臓不匀在途互爭由捕查見一併帶入捕房昨解公堂請究經中西官訊無佐證諭令一併開釋 
並非誘拐○唐張氏控黄胡氏誘拐十九歲女兒毛頭藏匿於鄧鐵路二號屋內希圖價賣昨由捕房將胡與女一併拘解公堂訊知係女自愿前往該處遂判胡氏開釋女交其母領回 
强姦女子○住居雲南路五百六十四號屋內之天津人孫老五前日引誘附近王錢氏之十六歲女兒三寶至法租界某小客棧內强姦受傷被氏得悉偕女至老閘捕房控告捕頭以女受傷屬實飭送醫院醫治遂派探將孫拘解公堂經中西官略詰一過判押候女傷愈於下禮拜二訊究 
淫婦妄爲○北京路六百四十三號居婦徐胡氏欲將女兒阿四許其姘夫爲妻其女不願投訴捕房飭令暫留濟良所昨晨由所將女送廨請示經中西官訊明前情判女仍留濟良所候傳其母到案再核 
私收客賬松江路六十五號油號主王立成控夥洪子琴袁長興私收客賬昨由捕房將二人一併拘解公堂訊供屬實判洪押兩月袁押三禮拜以儆 
錢債糾葛黄藴瑜控高柏生程瑞祥又張景星控查心如又吳桂榮控張榮培又福隆久記控朗秀清又浦二和控顧新元又汪耀山控張勳齋又馬俞氏控朱在鰲王恒月等均不理欠銀昨由捕房將被告各人傳至公堂判分别交保候訊惟張榮培屢次抗　着罰洋三元充公 
幸未燎原昨日傍晚六時河南路三茅閣橋堍福康隆外國木器店樓上忽爾火發經捕房皮帶車馳往澆息燬另物一堆乘車跌斃○湖北人柯宣懷前日雇車載運行李等件乘襄陽丸商輪回籍不知因何復又登岸搭坐四十二號電車至外大橋未經停車一跳而下臥地受傷由西捕車送捕房轉送同仁院醫治無效而死屍送騐屍所昨經中西廨員蒞騐委係跌傷腦部致命捕房飭傳司機人魏德星賣票人鍾畢財見證王紹珍及屍姪柯友根等到案由中西官訊問一過嗣經電車公司代表西人投案述明情形願給棺殮費飭屍姪具結收殮了案 
塗改鈔票○甲乙二日人前晚將麥加利銀行之五元鈔票一紙塗改十元向蓬路一百三十七號某錢店兌換當被該店夥察破鳴捕拘入捕房押候解送日領事署究辦 
索欠爭閙○吳彬卿昨向沈祥昭素討綢價洋七十元無着在途爭閙由捕拘入捕房捕頭着赴公堂起訴 
[法租界]  
拐賣婦人○王阿開報告捕房據稱因案管押英界捕房時妻子陳氏被蟻媒松江老太婆即李徐氏拐賣於楊進桃求究昨由包探拘解公廨楊亦投稱陳氏由徐氏領來轉托陳小弟爲媒出洋七十五元娶下爲室有婚帖及徐氏保無來歷不明之據呈電陳氏供被徐氏拐賣於楊身價均被徐氏取去是實陳小弟供不知有夫之婦故敢爲媒並未分用分文訊之徐氏供認拐賣不諱聶讞員判徐氏押一年限交洋七十五元陳小弟押兩個月陳氏押一月期滿交本夫領回管束 
原璧歸趙○陳愛棠投廨控稱家住無錫有養媳名二妹被住在治下之陳阿榮拐逃來申業已由探拘獲請給領回二妹供在門外被陳所見誑稱姑母叫女子前去當被携至船上抵申後住在客棧强欲姦宿爲棧主察破報捕拘案故未成姦是實陳阿榮供誘拐强姦欲　售賣均有其事惟求寛宥判陳押三年二妹交伊翁領回管束 
數目不符○吳良謀控孫逹久虧欠貨價銀二千二百餘兩經公正人理勸分期拔付亦置不理求請追究昨經公堂集訊孫供照商人核算祇欠銀一千七百兩判孫交保邀公正人來案訊辦各清各欵○袁伯馨控戴子記虧欠票銀五百兩一案昨經公堂復訊戴供商人之莊今已倒閉此項欠欵與周坤元有交涉須向周追出歸還判各清各欵再限二禮拜交清至與周坤元如何交涉准予另行具控 
車庽賣煙○車寓主余桃夫私售燈吸昨由捕房送廨請究余供係各車夫挑膏自吸並非私售判罰洋二十元充公 
小孩迷路○昨有年約五六歲身穿舊洋布長衫之女孩及男孩張功仁均在法界迷路由捕送廨盤問女孩一味啼哭無從取供張供揚州人被人拐來上海判女送善堂留養候領男送京江公所轉送回籍 
雜評三（我） 
　　誰任開此例者近來租界於內地罪犯之引渡輒欲援照宋敎仁一案辦法夫宋敎仁一案論者謂不過一時權宜之計其實當時特别法庭之爭正劇究屬何機關受理相持不决無暇顧及其他遂致放棄主權至復有今日之援例嗚呼逞一時之意氣演意外之因果中國事往往如此可痛也哉 
然而尚有人以此援例爲快心者 
專件 
[江蘇水上警察第二廳暫行編制條例]  
　　第一條本廳依據省行政公署公布之江蘇暫行水上警察組織條例第一條第四條及附表就本省松滬太湖內河飛划各路水師改編定名爲江蘇水上警察第二廳 
第二條本廳依據前條暫行水上警察組織條例第五條第六條分設四科外其廳長以下設官之名稱如左其人數依附表第一表（但各專署游巡隊所轄人員另表定之）一秘書二勤務督察長三科長四專署長五游巡隊總隊長六分署長七分隊長八科員九督察員十譯員（緩設）十一巡官十二其他會計員書記員交通員調查員差遣員錄事技士等 
第三條前條各項官員秘書以下游巡隊總隊長以上由廳長督同廳長呈請省行政長官轉咨內務總長薦請大總統任命其分署長分隊長等由總廳長督同廳長呈請省行政長官或薦或委雇員由廳長委任之 
第四條廳長承內務總長及省行政長官總廳長之命辦理本管一切水上警察事務指揮監督廳員及各專署游巡隊依法規之所定執行黜涉賞卹懲戒事項並依據省行政公署公布之暫行水上警察組織條例第二條第三條之規定得與地方行政各官廳及總廳淺水游巡艦直接知會辦理一切有關係之事務 
第五條廳長對於下級官署之命令或處置認爲不當時得用廳令停止或取消之 
第六條廳長有事故不在時秘書代理其職務或由廳長特指定一薦任官代理之（但秘書不在時）廳長得設廳中官吏各項服務細則或使秘書擬定之 
第七條秘書承廳長之命參贊機要主任及掌管各項機密文稿而負其責秘書有審查及總核各科往來公件文稿之責秘 
 
 

Page 11

 
 
書代理　長職務時遇有重大疑難事件得與各科會商辦理面負其責 
第八條勘務督察長承廳長之命有督察本　所屬各專署游巡隊端項勤務及規訂爾於勤務履行上諸章之責勤務督察長關於各專署游巡隊諸項勤務之成績應隨時記載按月考核呈報之於廳長 
第九條督察員（副督察員）承督察長之命分掌事務並管理警備隊一切事項 
第十條科長承廳長之命辦理本科之事務而負其責 
第十一條科員承科長之命分掌事務 
第十二條第一科之職掌如左第一課（警事）一關於水上警察成案之審查及編制調查事項二關於水上警區之分劃廢止事項三關於署所興革及官吏長警之配置事項四關於長警之補充訓練及考績事項五關於警備之布置及臨時召集分配事項六關於長警儀式事項（未完） 
[中華民國世界語會消息]  
　　紀元二年六月廿六第三九號中央事務所在上海西門林蔭路 
本會中央事務所啓事 
願貧苦子弟 
母失此良好機會 
敬請閱報諸君轉告貧苦子弟知悉本事務所事多人雜現擬添招聰頴貧苦子弟數人敎以世界語兼執僕務爲將來派赴各處招待同志之用願就斯職者望查照下開各條於每日上午十時後下午四時前到本事務所生驗可也 
（甲）資格曾讀書識字體貌堅潔無疾病嗜好者 
（乙）年歲十五歲至二十歲 
（丙）津貼考驗合格准招保試用除備有膳宿外一月後更給津貼銀一元至三元不等中央事務所懇啓六月二十三日 
本會紀事 
六月十一日 
南京何壽天君張礪石君等照舊章繳納証金報名入本會附設之高等世界語校 
（答）証金暫存校章尚須改訂待宣布後遵章報名可也 
嘉興啓秀女學楮金城君等索閱函授章程計共二十七件 
香港陳文郁君北京關希儆君函寄考卷習題計三十件 
常熟陳劒宜女士催寄第八期講義 
（答）已於本月九日寄出 
瑞士寰球世界語會寄來第一百四十四號機關報一份 
十二日 
長沙地方審判廳羅以仁君曾穉君等均報名入本會函授部 
江蘇水上警察第二廳張星乙君等來書索閱章程計九件 
黟縣吳永洋君等交到考卷及練習題共三十七件 
長涇沙曾第君補第三期講義 
本埠徐文榮君常熟邵濳龍君函詢比利時彩劵開彩期及種種規則 
（答）比劵開彩原定本年陽曆六月惟尚未得該國通告書故種種規則亦均未能祥答俟得報告當登報宣布 
按該劵暢銷各國豈獨對於吾國而遂失其信用諸君請少安母躁如復有貽書詰問者恕不一一奉覆中央事務所營業部附啓 
[本會中央事務所營業部啟事]  
　　已購者來取未購者速購 
托購世界語尚書ＲＥＡＳＩＫ　ＡＬＩＢＣＯ諸君鑒該書已由法國寄到內容分柴博士之語報公定語報（附英法德三國文譯釋）新字導入之注意世界語主義柴氏文規等有名之印刷家加意精印全書毫無錯誤印成百六十頁之小册子精裝布面外護以堅固之小夾以便常置衣裝無損傷之虞洵爲研究世界語者不可不備之良書也書到僅二十部每部大洋七角郵費在內預約諸君望卽來取（郵寄須附郵票）特告 
中央事務所營業部啓六月二十五日 
來件 
[勝家縫紉女學校夏假補習科簡章]  
　　上海一埠學校之多爲海內冠當此炎夏各校暑假多至七八十日少亦五六十日苟不設法補助勢必將可貴之時日付諸虛擲本校有鑒及此故於夏假期內特設補習一科以便各校生徒趁此時機得習家庭有用之技能俾我女學界同胞珍重此萬金不易之光陰用布斯旨廣徵同志 
（一）宗旨假夏期餘暇講習裁縫機繡等藝增進女子之新技能（二）學期以六星期爲限自陽歷七月十四日起至八日廿四日止其時間每日授課四小時上午八時至十二時課室裝有電氣風扇如學生午後自願温習者亦可增加一小時 
（三）藝課分左之二類 
（甲）機繡運針法結搆配色花卉各個翎毛動物撮要 
（乙）裁縫裁衣法黑版圖形示範用紙習裁衣樣用機法零件裝置修理拆合縫合法衣片縫合之次序大小新服六種熨貼手術等附技 
○學習用料概歸生徒自備 
（四）納費全期每人學費六元在校膳宿十元午膳三元雜費一元進學繳足半途退學或遠規開除概不退還 
（五）給憑學習期滿試驗成續給予相當之證書 
（六）校址上海虹口海寧路三德里口Ａ念一號洋房報名自明日起至開學日爲止過期不收 
附則凡現任女學校之職員有志研究斯藝者免收學費以表優待惟須該校之介紹書 
來函 
[閘北騎巡隊函]  
　　逕啓者讀二十四號貴報載隊長私藏軍火一節據云敝隊前隊長李華田被穆廳長傳喚到廳時身帶手槍兩枝有藥炸彈一枚同黨名册一本又在隊內搜出子彈二十箱等種種情節均與事實相反顯係仇人誣陷在外佈散謠言貴館訪員信以爲眞卽據所聞報告然此項報皆有事實可証非比空言理想之說可以任意造作者也查前隊長李華田平日辦事操切不知顧忌以故開罪同僚之處在所不免同人等亦無庸代爲隱諱但私藏軍火接濟匪徒圖謀不軌等語實係仇人構陷之詞毫無根據可憑當穆廳長派員搜查時惟在敝隊軍裝室內取出用過炸彈壳十二枚壞炸彈一枚又在其家檢出電稿一紙蘭譜數本此外並無違禁物件當時在場者有閘北警察第四區署長張君等多人共見共聞若果有手槍人口難瞞况閘北近在咫尺請貴館派員調查不難水落石出至子彈二十箱係向存警察廳內之物是日穆廳長飭送南市並非李隊長私藏之物事關重大有碍敝隊全體名譽不得不據實聲明尚祈貴記者先生錄登來函門內以昭公道而明是非專此敬請撰安閘北騎巡隊隊員田得勝率同全體同上立正 
[孫叔權致縣市議會函]  
　　敬啓者昨夜小南門外梅家衖地方合順質當於十一時突然起火付之一炬路人喧傳咸謂該質夥計有作弊情事是以故意縱火傳說是否確鑿雖屬人言藉藉然亦未可臆　惟貧苦小民以生計維艱萬不得已從事典質今忽遭意外變端實在吃虧不起下走特敢爲民請命務祈貴會主持公論提議辦法要求該質如何酌償俾各當户損失稍輕（今晨經過該質門口見有女流三五輩以質物被焚均在彼啼哭見之可憫）諸君子司言論機關爲人民代表痌　在抱想亦必樂爲贊成决不以爲下走嘵嘵多事也冐昧上陳主臣主臣敬請公安公民孫叔權敬上 
 
 

Page 12

 
 
   
 
 

Page 13

 
 
自由談 
游戲文章 
[巴拿馬賽會進行社徵求物品通告] [  瘦蝶] 　 
美國金山正埠因巴拿馬運河竣工世界大勢爲之一變擬於一千九百十五年卽民國四年在金山正埠創設巴拿馬太平洋萬國博覽會美政府曾經照會各國届期赴會以助盛舉各國政府均經允許我國去年亦曾派使赴美聲明與會並在該埠擇定地點建築陳列所以便運輸國貨至美赴賽惟念茲事體大爲萬國觀瞻所繫專恃政府一方面搜羅出品我國地大物博恐不能盡入彀中非各界合力經營不爲功敝同人有鑒於此爲特組織斯社以利進行專事蒐集我國各種特產品物運美與賽總期冠絶全球以揚國輝而保榮譽各界同胞諒無不樂觀厥成也除已經蒐集工商各品外尚有待訪各品開列於後計開 
各省發行之軍用鈔票鍾錫彰向俄婦混用之假羅卜沈女士餉亞東新聞社記者之竹槓衆議院議員擲人之墨盒武士英暗殺宋漁父之手鎗女子暗殺團之炸彈沈女士鞭熊載揚背之馬鞭蘇州劉營長身邊之小脚紅鞋國務總理所用之烟槍煙燈唐紹儀割下之鬍鬚梁鼎芬割下之髮辫溥儀所戴之紅纓大帽高等小學生之畢業報單各種新鮮駡人報紙章太炎之求婚廣告率公著之民國新紀元史周德培蒼之孔子新詮唐女士鴇毁長沙日報之攝影張女士大閙女烈士祠咬傷巡警之攝影胡都督一娶二妻文明結婚之攝影風流總長被捕時之攝影夜花園男女秘密愛情之冩眞弔膀公司所製之陰陽電氣中國自製之風流如意袋新發明之四脚衛生褲剗地皮之新機器省議員書贈秦淮妓女之楹聯二十萬里全國鐵路之模型各種凉血動物之標本自開辦日起至民國四年之自由談 
以上各品如有人珍藏願赴賽會者請卽日彚交一社事務所收存以備運赴美國務望各界贊成斯舉勿懷觀望無任盼禱本社事務所設在上海虛空路西首第九百九十九號洋房內（二） 
[戲代某偉人慰鬚] [  佐彤]  
　　夫妻情重把君除子細思量亦太拘上有好焉下必甚未知此後復何如 
尊聞閣詞選 
[伊人] [  佐彤]  
春風庭院自開窗花弄清陰蘸玉　識得伊人心事在移針偷繡永成雙 
夏雲隨處幻奇峰浮翠沉朱署氣鬆識得伊人風趣别蓮歌不唱唱憐儂 
秋宵星月倍澄鮮咫尺銀河鵲懶塡識得伊人才智絶羞將私事訴神仙 
冬裘手製費商量冰透柔荑夜獨長識得伊人情字重不因離恨咒檀郎 
[無題集唐]  
汀洲無浪復無烟樓上花枝笑獨眠誰愛風流高格調一絃一柱思華年 
昨夜星辰昨夜風斷無消息石榴紅此情可待成追憶車走雷聲語未通 
一寸相思一寸灰二陵風雨自東來春心莫共花爭發潦倒新亭濁酒盃 
舊業已隨征戰盡江流曲似九廻腸風波不信菱枝弱猶是音書滯一鄉 
刧餘雜記 
[天寧寺僧] [  了青]  
　　常州天寧寺兩僧忘其名一在　門一在額際各受刀傷痕一有異而詢其巓末者僧歎曰吾輩少年皆亡命徒同黨五六人自恃膂力横行山東道上猶記在某處見有轎車六乘露宿荒野團　圍繞停作圓陣形地上所置皆黄白物也　其中虛無一人余等心動夜旣深天色昏黑乃擇黨中矯健者二人首先躍入久之杳無聲息心知有異然猶不忍遽釋乃各戒備相約入圍後脫有禦者即退出於是吾兩人亦次第入詎足甫履地而首已着物幸速逃得不死究不知敵在何處也嗣是而後始知世間多能者吾輩伎倆徒自取禍而已乃相與懺梅剃度爲僧自入此寺後復遇一異事言之益滋恐怖蓋寺中正殿頂夙有古銅葫蘆一相傳已數千年物至寶也某日忽於方丈室獲一匿名書言將遣人來取是物方丈乃集僧衆日夕守備如是者三閱月分寸無所損以爲相安無事矣然方丈殷殷誥誡仍不稍懈且加備焉一夕風雨大作方丈復告衆僧曰今夜勿得睡倘有所失速報我明晨視之則寶已化爲烏有矣衆僧禀方丈後欲推一武藝冠全寺者往追以覘其異方丈許之卽指示方向命吾兩人往瀕行戒曰追及後設其人以兩手抱葫蘆者方可與爭脫係一手宜速歸勿輕校愼之愼之旣就道約行三四日果見一人在前手執是寶且行且舞若彈丸然乃不敢動歸告方丈笑頷之吾等至此始知方丈亦非常人也（此事願心田先生爲余言）（三） 
自由談話會 
　　今日人心以僞而不以眞務名而不務實爲私而不爲公尚奢而不尚儉好逸而不好勞喜諛而不喜直此通病也 
哀莫大於心死中國人心喪盡天理滅絶已不成其爲人更何以爲國惟有滅亡而已 
中國今日人心之害甚於猛獸洪水猛獸可制而人心不可制洪水可遏而人心不可遏 
人心大抵望治而厭亂今黨爭日甚事事以破壞爲宗旨一若安其危而利其災惟恐國亡之不速者吾不知是何居心也（以上論心四則） 
知古而不知今患在固陋知今而不知古患在新奇此今日新舊學界之兩大病也 
中國文化冠絶泰西亟宜保存此數千年特有之文化更採取數十國發明之新理如徒襲新學之皮毛而棄舊有之國粹吾未見其可也 
世道之壞在於人心人心之邪根於學術自平等自由之說倡於中國廉恥喪亡紀綱廢墜暴民恣睢舉國若狂已成爲無敎化無法守無禮俗一極野蠻之國如是而欲求文明進步何相去之太遠也 
學堂所以培人才子弟之入學堂爲其可以成就人才也乃舉動囂張徒染習氣問以所學一無所成甚至敎員任其要挾課題發於先期考試激成風潮流弊伊於胡底父兄明知其如此不得不苟從俗尚爲將來子弟噉飯之地吾今深恨父兄之誤其子弟尤恨學堂之誤盡人才（以上論學四則） 
治國之道在本而不在末今則背本而逐末在大而不在小今則含大而謀小可謂倒行逆施矣 
人人以爲危國家尚可漸底於安人人以爲安國家必致日趨於危故危而後安尤要在安不忘危 
欲弭外患在於內治今政府無能力對內更有何能力對外吾恐圖內分裂不待外人瓜分矣 
我不能自强則强者弱我此外人欲以兵亡我也我不能自富則富者貧我此外人欲以債亡我也我欲救弱必思所以致强之道我欲救貧必思所以致富之道强弱貧富在我而不在人（以上論治四則）[  寄塵]  
自由雜誌迭經投稿諸君催促迄未進行良以蝶仙率公瘦蝶二我諸君遠在他方且無暇晷愛樓雖在滬函商亦未得復鈍根旣無暇又無資惟望諸同文中有熱心毅力肯出而担任編輯印刷發行者最爲幸事鈍根僅儲積稿以待[  鈍根]  
劇談 
[紀新新舞臺之雙珠球] [  玄郎]  
　　新新舞臺新以彈詞小說雙珠球編成新劇已於前晚開演頭本頗足號召塵客蓋此等戲與珍珠塔玉蜻蜓等同一性質公館堂子帮中最爲歡迎該台見此劇之能迎合女界之心理足資號召也亦仿新舞臺編演新戲辦法將頭本聯演兩夜以飽享座客之眼福茲將頭本情節紀之如下 
明正德時宗室寗王蓄異志暗結大盜兇僧招兵賣馬謀爲不軌惡僧超凡精拳勇又善邪術寗王收作心腹使爲常州延慶寺住持超凡倚勢横行無惡不作寺中置設活動地穴以藏匿進香婦女而淫污之有武進縣秀士朱球清明掃墓途中拾得珠球知爲閨淑所　思慕不已後往尼庵遊玩適陳小姐翠娥與婢雪桃亦入庵進香主婢正談及失球之事朱卽挺身詳述拾球之由翠娥索之朱要之訂婚乃各明誓約期在陳府後園贈球訂婚而别又有王貞卿母女往延慶寺進香貞卿墮落穴中幾遭污辱幸遇金品娘力救而免朱球途遇山東壯士曹龍曹秀英兄妹二人當街賣藝勇武不凡招至家而結爲金蘭之好同遊延慶寺曹龍久耳超凡兇名怒請較技卒不敵而去超凡留朱夜宴醉中露洩與陳小姐訂婚事超凡乃幽禁朱球冒名而往雪桃辨其聲不類朱生大嚷超凡見事不遂踢死雪桃而去釋出朱球朱急奔陳園適翠娥之父陳上逹回家與朱相遇見婢死地下澈究根由將朱送縣並欲置翠娥於死地由兄弟哀求始免翠娥乃喬裝奔蘇蘇紳范應奎之女彩霞正彩樓招親彩球爲翠娥所得范詰其姓名諱言朱球即日成親甫入洞房忽鄰舍火起翠娥遂乘機遁去頭本至是始閉幕 
小說 
寫情小說 
[黄金祟（一）] [  天虛我生]  
　　天虛我生作寫情小說曰黄金祟人聞之笑曰天下言情者莫不鄙黄金黄金豈能與情相提並論哉天虛我生曰悲夫吾初亦謂黄金與情勢若冰炭殊不知黄金不能爲愛情之媒介而實能爲愛　　投稿者秋聲 
周秋聲字瑞孫浙江慈谿縣人年十九歲現寓南市裡鹹瓜街養眞參號 
　　情之蟊賊夫男女相愛莫不以嫁娶爲歸墟糟糠荆布縱無怨嫌然亦非有少許之黄金則并養生之具且弗能致牛衣臥泣咽涙弗絶其他更無論矣是故愛情之深且至者彼黄金之爲祟且愈甚吾見夫世之擁多金者祟隨之患金少者祟亦隨之就吾半生之閱歷已無在不見黄金之爲祟今請以吾言筆之於書吾爲汝介紹以見此祟 
予家之鄰精舍三楹兩面臨水綠油之窻嵌以玻璃斜陽映射光熠熠如新磨之鏡時方十月牆角芙蓉一株嫣然着花花外紅樓一角時有雙丫小女隱約簾隙衣香下吹冷冷然聞調箏之聲予方七歲挈予嬉游於里巷之間者一保姆曰魯姆一婢曰小曇小曇長予十二年善憨笑予最親之魯姆則暮氣可憎不寒亦强我衣不飢亦强我食其可厭不亞於師傅故予出游必舍魯姆而與小曇偕我嘗佇足於有筝聲之樓下小曇必促我歸問樓中爲何如人小曇殊不肯言我亦但聞筝聲而未見其人也一日予母病齒求芙蓉爲劑弗可得予因進言對鄰有之母乃遣魯姆往乞予從之往得見彼家主婦年三十許而風韵楚楚魯姆稱之曰梅姐 
梅姐之家若頗清閑者方與三數少年爲葉子戲其一人則予家之記室也見予面色大赧支吾與予語狀頗侷促若不能自安其席梅姐亦赧赧然予殊不爲意魯姆述來意梅姐笑曰是戔戔者何勞啟齒風日暴之行恐凋殘任姆采擇可也語次掣予手於彼掌中撫之不已問予小字予告之曰珊彼乃稱我爲珊哥寢息其樗蒲之樂絮絮問我年齡及讀書事予見魯姆赴牆角遂辭梅姐而趨魯姆 
方予舉手擷花有人自後呼曰誰家小兒盜我花耶聲清而婉予不禁慚阻縮手比迴面則不禁失笑蓋予顧氏仲姊也方將呼之轉念姊在吳門安得至此細辨顔色眉顰而多笑目秀面含瞋嬌柔之態相若但易娟秀面爲娬媚時予已脫口呼之曰姊渠初不以爲予也比見予則亦瞿然若驚改其叱咤之音而爲婉孌之辭曰我未審　珊哥也語次羞赧若無以自容轉謂魯姆曰姆所摘者行將萎謝曷勿折高枝姆應之予方怪女之能呼予名因致辭曰姊何以知我小名我則未敢問姊名姊若不惜以告我者我必終身無忘女笑曰汝自不識我我則時時於樓頭見汝從樓下過必仰首以聆我之筝聲我卽名筝兒汝聆我之筝詎弗見我之面噫是矣彼可憎之簾絲雖疎而實密裏面看人非不了了自外觀之則如隔五里霧矣無怪乎汝言已展輔而笑　上雙渦之深足以容脗鼻尖時予猶未讅天地之間有所謂情者第覺一顰一笑恰恰合我心坎於意至適面可憎之魯姆則已擷取盈掬之花饜其所欲促予行矣（二） 
滑稽小說 
[錘馗（四）] [  瘦蝶]  
　　煙鬼一眼望見都是練熟鬼也放下了心却內中有個着西裝的不知是誰子細一認原來是鍾馗忙讓進裏面坐下鍾馗笑道烟君莫當我們是好人我們是調查員特地來敲你竹槓的呢烟鬼笑着招呼這個搭赸那的又向鍾馗笑道昨天我燒了一鍋清膏香味好得狠請你老賞個光捲幾筒罷鍾馗道我去年在叫月閣那裏吸過幾筒果然精神奮發的今天待我再來領略領略算是週年紀念罷說着就向榻上躺下烟鬼在下首把那盞半明不滅的燈挑了一挑用簽子捲了一筒烟把槍嘴送到鍾馗口邊鍾馗就呼呼的吸了一連吸了三筒鍾馗立起來道我可不吃了你們諸位可要嘗嘗烟鬼又忙着讓這個吸請那個吸鍾馗笑道我聽得烟禁甚嚴怎麽你却這等自由然而這件東西究竟是個壞事的我勸你及早的戒絶了也好在鬼界上辦辦事情吸烟的下場眞是可慘你不看新舞台排演的黑籍冤魂麽煙鬼正在那裏秤灰聽了笑道那個說煙禁嚴厲那個說吸烟不自由現在的國務總理不是吸烟的麽怎麽没有人調查他就是那在押的應桂馨他是個暗殺案的罪犯尚且要求在押吸烟有什麽不自由呀老實對鍾先生說我也不想戒的了正在談論只見道邊榻上衆鬼七上八下吸個不了鍾馗等得不耐煩就開言道我要走走去了你們那幾位陪我去衆鬼也有不去的也有願意同去的鍾馗便辭别了賭鬼煙鬼及衆鬼等帶着促狹鬼冒失鬼積伶鬼地理鬼四個走出總會後門叫了三部馬車大家坐了在那馬路上兠了幾個圈子這個時候馬路上也覺得閙熱了許多又坐了回電車鍾馗想要逛張園積伶鬼道現在不比得夏天那些弔殺鬼無常鬼騷鬼都出來成夜的逛白相的也没有什麽趣味我們還是到黄寳貨吃酒罷鍾馗道不錯不錯醉君方纔約我的倒不可不去况且這個時候是落山黄的時候了那些酒鱉蟲正在喉嚨口發癢呢說着便帶了衆鬼取道前進到得半途色鬼瘟鬼怨鬼都尋了來了招着手道醉君正老等你們呢鍾馗笑道我們也正要來了便一閧的到黄寶貨來到得樓上舉目四望只見醉鬼落水鬼大頭鬼小頭鬼尖鬼馬屁鬼賭鬼等都在那裏鍾馗一一點頭相見跑堂的忙着添座頭掇臀捧屁的了不得見了鍾馗知道這位客人去年來吃過九　酒的眞是個大酒户少不得格外的恭維說道鍾先生長久不照顧小店了小店新到的雄黄燒香味極好待我去送幾瓶來酒鬼道你不要多問酒咧菜咧你只管揀好的送來就是了跑堂答應着去了這裏鍾馗拿出鈔票來叫積伶鬼先到新舞台去定好了包廂等吃罷了就去看戲積伶鬼奉命去了（三） 
文字因緣 
[玉田恨史題詞] [  夢犢生]  
　　彌天際地一情字怨女癡兒死自纒願仗慈悲施法力敎他重化並頭蓮 
死可自由何惜死那知死後更茫茫李家少婦眞癡絶鬼趣年年已飽嘗 
老僧心久如枯木萬事都從冷眼看普告世間諸女子情絲縛定死猶難 
言情寫恨生花筆說鬼傳神賦子虛我愛玉田新恨史破除迷信敎科書 
[又] [  咏霞女士]  
兒女心腸體貼深挑燈想見涙沾襟分明不是鴻都客碧落黄泉也替尋 
肯將綵筆爲傅神千古精魂托至誠手拂蠻箋書恨字依稀重見李夫人 
鴛鴦遺恨有誰知底事干卿易地思信道致知能格物却憑心理寫情癡 
語語纒綿字字珠涙痕和墨兩模糊人間不少傷心史難得殷郎咄咄書 
[又次四妹韻] [  嬾雲女士]  
宛轉癡情一往深不傷心處也霑襟何該故作銷魂語死到重泉没處尋 
不如人意自由神辜負相思一念誠能體芳心偏有汝前生莫是過來人 
密意深情不可知無中生有笑陳思傷心也作孤舟泣一半聰明一半癡 
歷歷家珍數涙珠（外子嘗作涙珠緣說部）愈分明處愈模糊若非倩女離魂記定是春婆說夢書 
哀情小說玉田恨史將另印單本發行讀者諸君倘亦哀此哀情務乞隨時投寄題辭序跋或寫爲工緻之揷畫均所歡迎單本印成謹當寄贈以答雅意 
 
 

Page 14

 
 
   
 
