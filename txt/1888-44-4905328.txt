# 1888 - 44 - 4905328

 

Page 1

 
 
[硃批雍正上諭全書印成發兌告白] [  點石齋主人啓]  
　　憲皇帝御極十三載手批章奏無閒宵盰天縱之明如日月天威之赫如雷霆而極之　精　治之心則本天心之仁愛一天　之　　　　　已　本齋知是書之有功世敎也從事於此書者数十人歲紀一周始獲告蕆其初每過一　必校兩次層層遞進校益嚴密及至書成　　　　　有　入重印而止其所以不告勞不辭費者蓋以聖人經世之謨與臣下効忠之悃傳世之讀是書者無官無商無士民聞風興起　油然生忠　　　之心焉分裝六十册外加文木箱子定價四十元准於本月十五日由本齋帳房三馬路申昌書畫室清遠里新泰絲棧發兌至　　張之　向字跡之湛精猶爲此書餘事有目共賞不自　也巳此佈 
[述蘇軍門戰功系之以論]  
　　去臘張少　副戎自粤西捧檄來滬赴製造局提軍裝與余相遇於洋涇浜旅次酒酣耳熱議論風生時同座皆恂恂儒雅士或角藝或談詩　　躹　温文爾雅而少軒獨拔劍起舞奮袖低昻爲之述昔年在越南用兵事口講指畫奕奕有神余心焉識之曰此干城選也他日安邊攘敵非異人任矣遂與之定布衣交戊子新春六日邂逅於北市茗樓少軒曰行有日矣二月中旬某日爲統領蘇子熙軍門懸弧令旦行將聚軍中羆虎帳下貔貅晉流霞之觴陳銅鞮之舞相與祝無量壽考屈指上元時節戶戶燒燈卽判襼河梁之日矣余曰軍門之威望震寰區勳名炳日月僕雖在數千里外蜷伏一隅而聞其大名猶如疾雷之貫耳顧耳之所聞究不及目之所覩子固久隸麾卜得親具言論丰采者盍一述具詳　海曲諸生亦得知大帥威儀超越一世乎少軒曰軍門原籍江蘇維揚先世仕於粤西遂占粤西永安籍軍門生而岐嶷甫勝衣頴悟與常人殊十一歲卽投筆從軍帶兵一營井井有條理年十三帶至三營十五而帳下健倪已有八營之衆人雖玩其幼小而憚具威巖無敢有干犯　律者越法事起軍門奉詔往　寍所至之處敵人望而生畏咸以爲飛將軍自天而下一戰於鎭南關再戰於觀音橋無不大獲全勝斬馘以千計其尅復諒山也軍門但運籌帷幄居中調度而王師所至果能殺敵致果士氣百倍軍威大霞敵人爲之披靡卒能使海外雄城一鼓而復敵人卽降心低首願出以和說者謂中法和戰之機皆在諒山一戰而不知實皆軍門之功也顧軍門功業之高旣如此而其仁心仁術亦有非他人所能及者初軍士惡敵人深每戰必生致之倒懸於樹杪刳其心剔其腎以爲下酒物軍門曰是不仁孰甚也古者鯨鯢之戮京觀之築所以耀武功非以人類爲兒戯今若此是等於豺虎之行矣遂下令懸爲禁越南轉戰至數年軍士之　亡者不可以數計雖得入陳黼座渥沛恩施生後之名榮於華衮而其父母妻子伶仃孤苦慘不可言觸目之餘能無慘怚軍門乃分廉俸以撫卹之忠良後裔數千家皆賴以舉火嘻廣厦萬千間大庇寒畯是非具同與同胞氣象有何以能此連城者中外扼要之區越南廣西交　之重鎭也向時視爲甌脫不甚措意於此其地距鎭南關五十里四　皆山中有平疇數百畝地勢奇險足稱百粤之巖疆越難旣平軍門見是處宜駐重兵乃相其陰陽分部各軍犄角三路一自油隘達廣西一由平關以扼滇中一扼龍賓橋以防前後已則居中以建節鉞設倉廪諸錢榖製軍械築營壘使邊隅荒徼一變而爲金城湯池復恐軍人之汲飲不便則開七井以貯清泉公事稍閒則偕部曲賓僚探幽選勝尋得古洞五曰白玉曰飛龍曰石柱曰玉瓶曰光明相與竹杖芒鞋登臨憑吊盖不特爲雄關鎖鑰而亦可幾羊叔子輕裘緩帶之風焉今當寰海鏡清方隅砥平天子眷念虎臣思一覩襃鄂英姿圖繪於凌烟閣上因擬於清和時節驅車北上入覲天顔斯時僕必與之偕來則小别纔數月耳何必以河梁贈答之詩學古人之窠臼哉余曰諾乃抽箋紀其語而復爲之論曰從古稱名臣者將與相並著相臣惟殿陛贊襄佐成盛業而已將則效命疆場撥内亂安邊陸大業昭垂銘諸　鼎似將之所寄較相而尢重顧近代之稱名將者如多如鮑如塔如張掃除髮逆　定江山固卓卓然撥亂之才也至欲求安邊之才則海氛平息數十年從未一興兵革而陸地如俄如日雖有齟龉旋卽言歸於好故雖才冠一世者亦從未能見諸施行若軍門者禦强敵定屬藩闢荒陬設重鎭用能使邊疆永固風鶴無驚以視如多如鮑如塔如張之掃蕩赭匪成中興之盛治者兩相比較其功不更崇隆哉今日者俄人方思蠶食夫西陲日人更復鷹瞵于東海經營邊略正在此時安得如軍門者數人得以折衝禦侮哉 
[諭旨恭錄]  
　　十二月十五日奉上諭　文蔚奏特參庸劣不職各員一摺河南署淅川廳同知候補直隸州知州承印信任丁役物議紛然盧氏縣知縣梅自修聽斷不明信用宵小候補同知恩奎昏懦貪庸不堪造就懐慶府訓導孟　品學平常心地殘忍署舞陽縣教諭王士傑嗜利營私難勝士表署舞陽縣典史童樹好與民事不甚安詳均着卽行革職汝州州同孫麟育行止卑鄙擾累地方候補通判瑞元行止有虧負慚倫理均着革職叙不叙用扶溝縣知縣沈祖煌才質平庸難膺民社着以府經歴縣丞降補洧川縣知縣董國良辦事　頇不知振作葉縣知縣劉際唐精力　唐公事竭蹶新野縣知縣劉靑選性情輭弱受制丁胥郟縣知縣馬階平絀於聽訟輿論未孚均着以教職歸部銓選光州州判閔胲曾年力就衰聲名亦劣淅川廳照磨張繩勳才本平庸已就衰邁均着勒令休致唐縣知縣李普潤體弱多病不能耐勞着開缺留省查看以肅官方餘依議該部知道欽此同日奉上諭倪文蔚奏神靈顯應請頒匾額一摺河南汝寍府及考城沈邱汲縣遂平長葛臨漳等縣城隍神並遂平縣白龍神長葛縣黑龍神臨漳縣漳河神均素著靈應每遇地方災祲水旱一經虔誠祈禱立邀護佑無不轉危爲安實深寅感看南書房翰林恭書匾額各一方交該撫祇領飭屬分别敬謹懸掛以答神庥欽此○十六日欽奉慈禧端佑康頤昭豫莊誠皇太后懿旨大學士管理戶部事務閻敬銘恊辦大學士戶部尙書福錕戶部尚書翁同龢戶部左侍郎嵩申孫詒經吏部右侍郎前戶部右侍郎景善兵部右侍郎前戶部右侍郎孫家鼐均着加恩開復革職留任處分欽此同日奉上諭湖南長沙府知府員缺緊要着該撫於通省知府内揀員調補所遺員缺着景文補授欽此同日奉旨内閣中書晏振恪區湛森中城兵馬司副指揮林洪元東城兵馬司吏目馮文鎔盛京戶部筆帖式德昌黑龍江將軍衙門筆帖式烏凌額俱准其補授保舉吉林補用主事晉昌黑龍江卽補倉屯站官豐紳額山東補用知縣趙惠霖俱照例用分發安徽補用知府李成鰲雲南補用知府陳泰琨浙江補用同知曹士璋甘肅補用直隸州知州蕭延慶直隸試用知州周家鼎浙江試用通判葉祖巽直隸 
 
 

Page 2

 
 
補用知縣書勳奉天補用知縣榮棓江蘇補用知縣陳紹唐山東坐補知縣程西池安徽補用知縣陳兆慶山東補用知縣吳觀敬傅善寳湖北補用知縣楊湘雲四川補用知縣耿士偉山東試用知縣鄭觀保廣東試用知縣畢昌　貴州試用知縣何德源兩淮補用鹽大使凌心恪廣東補用鹽大使王亨徐士瀾山東補用鹽大使徐湛恩長蘆試用鹽大使王國鈞俱照例發往丁振鐸着交軍機處記名以道府用邵承灝着准其捐復原官照例用欽此○十九日太常寺題正月初九日祭祈榖壇視牲看牲奉旨遣魁斌視牲奎潤看牲欽此同日又題二月初二日祭先醫廟奉旨遣敬信行禮兩廡遣周之楨莊守和各分献欽此同日又題二月初三日祭文昌帝君廟奉旨遣晉祺行禮後殿遣李端遇行禮欽此同日又題二月初五日祭先師孔子廟奉旨遣恩承行禮兩廡遣翰林官二員各分献崇聖祠遣盛昱行禮欽此同日又題二月初六日祭社稷壇奉旨朕親詣行禮欽此同日又題二月初八日春分祭朝日壇奉旨朕親詣行禮欽此同日又題二月初十日祭昆明湖龍神祠奉旨遣嵩申行禮欽此同日又題同日祭惠濟祠河神廟奉旨遣巴克坦布行禮欽此同日又題二月十三日祭文昌帝君廟奉旨朕親詣行禮後殿遣徐致祥行禮欽此同日又題二月十四日祭關聖帝君廟奉旨朕親詣行禮後殿遣克們泰行禮欽此同日奉硃筆着扎拉豐阿阿克敦德本慶綿專司稽查一年旗務欽此同日奉硃筆潘衍桐轉補翰林院侍讀丁立幹補授翰林院侍講欽此○十八日奉上諭惇親王等奏恭修玉牒告成請將在舘出力人員從優奬叙一摺此次恭修玉牒卷帙繁多該承辦各員及謄錄供事等不辭勞瘁辦理妥速自應從優鼓勵所有提調官内閣侍讀學士壽蔭着以三品京堂遇缺題奏並賞戴花翎纂修官宗人府理事官奎郁着以四五品京堂補用並賞加四品銜祥霖着以四品京堂補用俟補缺後開列在前宗人府經歴經文泰着以副理事官無論題選遇缺卽補並賞加四品銜宗人府委署主事載皆着免補主事以本府副理事官無論題選遇缺卽補並賞加四品銜宗人府副理事官宜烈着以理事官　論題選遇缺卽補並賞加四品銜宗人府主事明啓着作爲試俸期滿以副理事官無論題選遇缺卽補宗人府候補委署主事莫慈着免補委署主事以經歴主事無論題選遇缺卽補並賞加四品銜宗人府主事張宗漢着以員外郎分部無論題選咨留補用俸滿簽分禮部主事龔鎭湘着俟補缺後以本部員外郎無論題選咨留遇缺卽補收掌官宗人府筆帖式增輝吉爾哈春均着免補委署主事以經歴主事遇缺卽補俟補缺後賞加四品銜載如溥定福恩溥敦均着以委署主事遇缺卽補瑞啓恩元載協均着以宗人府筆帖式遇缺卽補俟補缺後以委署主事儘先補用繼仁恩斝麒振瑞吉均着以宗人府筆帖式遇缺卽補以上各員俟補缺後均著免其試俸纂　官内閣侍讀奎華貴秀均著俟升郎中後以知府選用俟郎中離任歸知府班後賞加鹽運使銜謄錄官中書謙福着以中書不計旗分遇缺卽補並賞加侍讀銜伊里布着作爲候補侍讀遇缺卽補並賞加四品銜崇昆着免補侍讀以郎中分部遇缺卽補英秀毓隆連兆均着以實缺中書不計旗分遇缺卽補並賞加侍讀銜恒謙請以本堂中書不計旗分遇缺卽補並賞加侍讀銜内閣候補侍讀榮椿着作爲理藩院候補郎中無論滿蒙遇缺卽補並賞加四品銜截取同知陳星墀着俟補同知後以知府歸候補班前補用並俟離同知任歸知府班後賞加鹽運使銜鮑恩綬着俟分發同知到省後免補本班　知府補用並俟歸知府班後賞加鹽運使銜中書趙執詒着俟補中書後作爲候補主事分部無論題選咨留遇缺卽補劉振鏞着開缺作爲候補侍讀遇缺卽行奏補並賞加四品銜葉春松着以中書遇缺卽補補缺後遇有侍讀缺出卽行奏補于崇慶着以主事分部遇缺卽補並賞加四品銜黄儒荃着俟補缺後作爲歴俸期滿以侍讀遇缺卽補區湛森着遇有侍讀缺出卽行奏補先換頂戴分發浙江試用同知楊厓綬着免補同知以知府仍留原省補用並賞加鹽運使銜分發福建試用同知郎慶恩着免補同知以知府仍留原省歸候補班前補用並賞加鹽運使銜中書楊保彝着免補中書作爲候補侍讀遇缺卽補並賞加四品銜姚景夔着俟服闋截取同知得缺後以知府在任候補並俟離同知任歸知府班後賞加鹽運使銜王庚年着俟服闋截取同知得缺後以知府在任候補並俟離中書任歸同知班後賞加知府銜纂修官禮部員外郎那桂着免補員外郎作爲本部郎十遇缺卽補並賞加四品銜瞻錄官禮部筆帖式潤澤着　加一級並俟升主事後賞加四品銜啓綏着在任以木部主事遇缺卽補並賞加五品銜輔勳着俟升主事在任以本部員外郎遇缺卽補並賞加四品銜清治着在任以本班主事遇缺卽補先換頂戴麟祐着在任以本部主事遇缺卽補並賞加五品銜榮勉着在任以漢本堂主事本班儘先卽選先換頂戴清昶着俟補缺後在任以本部主事遇缺卽補供事布政使經歴陳毓琪着賞加四品銜並給四品封典汪湘着仍俟選缺後免補同知以知府在任歸候補班卽補俟離任歸知府班後賞加鹽運使銜縣丞張覲着免補本班以州判仍分發省分歸候補班前先卽補並賞加五品銜孟喆士着以府經歴分發省分歸候補班卽補並賞加六品銜末入流周汝緝着以典名分發省分歸候補班補用並賞加六品銜按察使司經歴李春貴着免補本班以通判仍分省歸候補班卽補並賞加同知銜縣丞陳懐棟着仍以縣丞分發省分歸候補班卽補俟補缺後以知縣在任補用馬堃榮着以布政使司理問不論雙單月歸議叙班前儘先卽選並賞加知州銜王子琛着以縣丞分發省分歸候補班前卽補並賞加六品銜陳葆卿着以按察使司經歴不論雙單月遇缺　選並賞加五品銜汪文炳着以府經歴不論雙單月歸議叙班前卽選並賞加六品銜主簿周濱着以州判不論雙　月歸議叙班前卽選州判傅鈞着俟選缺後在任以知縣補用縣丞楊振鵬着俟補缺後以應升之缺升用並賞加理問銜按經歴金培源着賞換五品銜巡檢曹金榮着俟補缺後以府經歴歸議叙班前先卽補弁其文著以縣丞不論雙單月遇缺卽選並賞加六品銜滕含英着以府經歴不論雙單月遇缺儘先前選用　賞加六品銜毓雲著以巡　不論雙單月歸議叙班前先選用並賞加六品銜管毓釗着以典史不論雙單月選用吳鳳翔着以縣丞不論雙單月歸議叙班前卽選崔同熙着以巡檢不論雙單月歸議叙班選用李洞着以府經歴不論雙單月歸議叙班儘先前卽選龔慶龍着以巡撿選用唐　傳以縣丞不論雙單月歸議叙班儘先選用並加六品銜丁志廉以巡檢不論雙單月歸議叙班儘先前選用張沐慶以縣丞不論雙單月歸議叙班前選用並賞加六品銜張嘉駿着以縣丞歸儘先班前遇缺卽補俟補缺後以知縣補用陳懐榮着以府經歴不論雙單月歸議叙班儘先前卽選並　加六品銜州同尹保衷俟選缺後在任以知州補用並賞加四品封典未入流孫緝光着以巡檢不論雙單月遇缺卽選並賞加六品封典李世斌着以縣丞不論雙單月遇缺卽選並賞加六品銜州判張紳著以州同不論雙單　遇缺卽選並賞加四品銜孫緝文着以縣丞不論雙單月遇缺卽選並賞加六品銜從九品李英着賞加六品銜並賞給五品封典巡檢張金揚着仍以巡檢不論雙單月歸議叙班前先卽選並給六品封典黃自新着以府經歴不論雙單月歸議叙班前先卽選並賞加六品銜蘇鴻鈞着以縣丞不論雙單月歸議叙班前卽選並加六品銜朱蔭森以縣丞不論雙單月儘先選用餘着照所議辦理另片奏纂修等官出力如何優奬請旨各等語簒修官侍讀隆文着賞加三品銜並隨帶加二級禮部郎中桂斌着以五品京堂補用典籍薛俊着賞加四品銜並隨帶加二級該部知道單一件片二件併發欽此 
[帝京紀事]  
　　吏部示傳所有擬補盛京戶部筆帖式德昌擬補黑龍江將軍衙門筆帖式烏凌額二員於十五日帶領引見相應示傳該員於十三日未刻衣冠進署預備演習口背履歴十五日丑刻赴左翼門外本部朝房報到聽候點名帶領引見再傅是日穿補褂備帶天靑褂並佩帶荷包手巾勿得自悞○總管内務府大臣行知侍衛處鑾儀衛所有十三年七月皇太后皇上前往北海五日恭備海差之侍衛等恩賞每員小卷江綢尺頭一件當經移付内庫核放刻由内　庫於十九日午刻開放屆時飭派員赴庫支領聞是日約放尺頭三百九十餘件○十三年分年班進京之内外蒙古王公等應進上用之奶油奶皮湯羊山鷄麅鹿黄羊野猫山貓等項貢物俱於去臘十八日晨齎入内廷 
 
 

Page 3

 
 
呈進當經内務府肉庫騐收○兵部行文各處現在哆囉貝勒載漪門上懸有司儀長一缺應咨取二等侍衛雲麾使前鋒侍衛副參領副護軍參領鳥槍護軍參領揀員帶領引見相應行文貴處如有應行保送人員務於卽日造具履歴清册咨覆過部以便彚齊揀選○戶部片行各旗營所有八旗各營應領次年正月分兵丁餉銀例應於年前提放現巳將各旗餉册核明移付銀庫刻經定於十二月辰刻開放廂黄正白廂白正藍四旗餉銀二十二日已刻開放正黄正紅廂紅廂藍四旗餉銀相應片行各旗營屆期派官赴庫支領○年例十二月二十三日皇上臨幸西廠子賞蒙古王貝勒貝子公台吉塔布囊奶茶菓點烟壺搬指等物閱看善撲營官兵貫跤名之曰小金殿先期就彼搭支蒙古黄幄卽古會盟遺意也去歲小金殿奉旨攺於中海紫光閣預備 
[戶部奏稿]  
　　管理戶部事務大學士臣閻敬銘等跪奏爲籌備銅鉛並鼓鑄採辦制錢集有成數恭摺奏聞仰祈聖鑒事光緒十三年正月間欽奉慈禧端佑康頤昭豫莊誠皇太后懿旨開爐鼓鑄各事宜限於一年内一體辦理就緒等因欽此懍遵懿旨迅速籌辦預撥的款購買洋銅採辦黑白鉛觔並籌撥銅本由雲南購買滇銅川閩等省開爐鼓鑄並遵旨飭令各省籌辦制錢解運來京均經迭次陳明在案現在購到洋銅八百六十餘萬觔購到黑白鉛共三百八十萬觔雲南省解到滇銅一百五十萬斤湖南解到黑鉛四十萬斤總計銅鉛數目足敷鼓鑄之用惟因戶工兩局修建房間添安爐座於夏秋間方始畢工當經嚴催加爐鼓鑄戶局於年内赶鑄十卯可得制錢十二萬餘串工局於年内赶鑄十卯可得制錢六萬餘串又各省制錢已解者約九十五萬串現解到者六十八萬串以現在報解之數合兩局鼓鑄之數約計歲底可得制錢八十餘萬串此臣部購備銅鉛採辦鼓鑄制錢之大槪情形也惟現在所鑄之錢尙不及百萬之數若明年一律更換恐難遽敷周轉惟有於每月兵餉内先行酌搭成數按月開放於市面行使仍恪遵懿旨准以大錢一文折抵制錢二文俾制錢與大錢相輔而行一面赶緊加爐鼓鑄庶制錢源源不息漸次可期規復舊制如蒙兪允擬自明年二月起於兵餉内搭成開放至搭放之成數及行使之辦法分列條欵另繕清單恭呈御覽所有臣等籌備制錢酌擬搭放章程謹恭摺具陳伏乞皇太后皇上聖鑒謹奏謹將酌擬搭放制錢辦法分别條欵繕具清單恭呈御覽一制錢擬由兵餉搭放也查制錢所鑄無多而民間需用甚鉅非陸續散放不能與大錢并爲流通惟散放之法不易若設立官局無此鉅欵若設立官號流弊亦多祗有於兵丁餉銀内按月搭成開放俾制錢陸續而出則散之於兵丁卽無異散之於市面逐月如此開放則市面之制錢自然日漸增多於大錢搭用亦無滯礙一酌擬搭放成數也查兵丁餉銀舊制原係搭放二成制錢嗣因錢項不足攺爲减成折銀此時若歸復二成舊制一年所需之數過鉅斷不能遽爲舉行且各項兵丁之餉銀數不一若各按各成搭放數目叅差計算不易擬將此二成錢折仍照折銀舊案辦理兹於兵丁正餉内另籌一簡明辦法無論食五兩四兩三兩及一兩五錢凡依食餉兵丁每名放給制錢一串卽由本餉内按照市價扣銀放錢甚爲簡易計每月所用制錢約需十萬串之譜綜計現籌之錢尙敷一年開放一扣出餉銀擬作購銅之用也查購買銅鉛必源源不斷今每月放出制錢約十萬串有餘而扣回之銀約可得銀五六萬兩之數以一年計之所扣之銀可得銀六七十萬兩擬將此欵按月扣出另欵儲積至三個月卽將此欵購買銅鉛一次如源源不息則鼓鑄儘可日增錢源自能暢旺矣一制錢與大錢相間搭用宜再切實申明也查大錢一文折抵制錢二文前巳奏明遵奉懿旨分明曉諭軍民此次制錢一出恐有無知奸民藉端煽惑以致大錢有壅滯之虞擬請屆時由臣部行知步軍統領衙門五城順天府申明前奉懿旨剴切曉諭凡商民所有當十大錢准抵制錢二文一律行使俾軍民人等咸知大錢並不廢　與制錢相輔而行良善商民自能各安生業倘有匪徒把持行市任意低昻以致擾害錢法卽由地方官立卽訪拿從重懲辦一各稅課仍准交納大錢也查崇文門左右兩翼皆有交納大錢之項若一律攺收制錢恐商賈訛傳以爲大錢官不收納以致民間惶惑擬此欵仍照向章收納應由臣部行知崇文門左右翼監督凡有收錢之項仍按舊章槪行收納大錢不准吏胥影射私收制錢俾民間咸知大錢貴重更不致有廢棄之訛傳矣一官員公費仍用大錢開放也查各衙門官員公費每月需放大錢一萬一千餘串現在所鑄制錢祗敷搭放兵餉若官員公費一律更換制錢斷不敷用擬仍按舊章用大錢開放惟大錢旣已停鑄庫儲無多應儘現存大錢按月開放如將來放竣無存擬暫照大錢市價折放實銀俟制錢鼓鑄日增再行一律攺用制錢開放 
[嘉興火患]  
　　去冬十二月二十六日下午嘉興南門外後横街金姓家因祀神然放邊砲火星飛入積薪中當時未及知也閱時火光直透勢如燎原祗得冒火衝烟全家逃出幸在日間人手易聚遠近各水龍一齊駛到汲水灌救得不延及鄰家惟金姓前後樓屋三椽化爲灰燼云 
[蕪湖火警]  
　　初二日夜三鼓時蕪湖北門内某醬坊後進平房不戒於火幸前進墻宇甚高檐前積雪堆有尺許祝融氏未得遽逞其威且諸司均在店内極力撲救卽行熄滅祇焚去平房二間是亦不幸中之幸也 
[江西考信]  
　　江西學政梁湘南文宗按試袁郡於臘月初十日試竣回省度歲十九日行抵省垣撫憲卽於是日命駕出轅赴滕王閣拜會蓋撫憲秋間回任之時正學憲考試贑郡之日維時尙未拜會也學憲已定於今年正月二十二日取齊南昌府屬想試燈節後各童又將聮袂而抵省垣矣 
[臨安瑣錄]  
　　杭城去冬大雪平地實積二尺四五寸自十九日晴霽後天氣嚴寒雪不融化道路凍滑異常總統楚軍劉總鎭派出營勇先就大街開挑積雪次及小街由上城而至下城及至臘底通衢盯道均已挑淨惟下城街巷間有積雪耳○去冬城内患喉症者甚多醫家言是亢晴過久所致今年雨雪連綿此症當逐斬稀少也○去冬瘟猪甚多販猪者均向各屠戶匀攤銷售其價頗廉至臘尾大小人家均向街頭購肉供盤爼於是瘟猪肉價仍復昻貴○杭城洋價前經各憲出示酌中定價每洋總須兌錢一千一百文以外乃市上兌換仍不過一千零三四十文時值歲暮每洋僅兌錢一千零十五文尙須短縮故杭州府吳太尊出示嚴禁不准錢儈囤積居奇遇事抑勒且定價雖照上海來盤亦不得縮至一千一百文以内憲諭煌煌其奈視若具文何 
[横濱大火]  
　　日本報載西歴上月三十一號一點鐘時野毛町八十四番塚藤三郎持長家失愼云係匪人放火是日北風正狂火勢隨風而右燒至宫川町左側花笑町共燬三街人民一千一百二十戶計極貧者九戶重傷者一名輕傷者數十名失去貨棧甚多直至四點半鐘火始告熄事後横濱豪商紳士議就老松學校中設一救恤所勸相以賑貧民眞善舉也同日一點半鐘時租界一百二十八番法國人屋内亦遭火厄焚去住屋及棧房各一所至兩點半鐘祝融氏倦而返斾 
[寗波火警]  
　　去臘二十五日之夜甬江錢行街面東石庫門内義餘錢莊後樓失火紅光高燭上徹雲霄各處水龍聞警而至爭相噴救火勢遂衰事後查悉共焚樓屋五間因學徒以火爐烘被窩致兆焚如之禍云 
[厦門見雪]  
　　厦門一隅地氣和煖隆冬不見霜雪去冬晴旱過久和暖尤甚百花開放如三春十八晚天忽微陰次夜大雨北風怒號繼以雪珠鴛瓦作淅瀝聲天氣驟寒廿一日風益緊雪花飛舞紛紛不已廿二早遙望同安高崎劉五店一帶山頂不啻銀裝玉琢盆盎間水已成冰七十餘歲之老農以爲生平所未遇也 
 
 

Page 4

 
 
[兵艦行蹤]  
　　丁禹廷軍門所帶鐵甲船十一艘去冬停泊鼓浪嶼後港二十日下午軍門坐鎭遠兵輪由香港回厦門英兵輪燃砲十數門迎接兵輪亦燃砲答禮軍門旋於二十三日統帶各船駛往福州馬尾度歲 
[嶺南記勝]  
　　廣東候補縣張石　大令前權順德縣篆時勤政愛民循聲卓著日前該縣紳民恭製萬民衣傘靴帽並匾額一方送至公館大令再三謙讓而後受按大令交卸至今已逾六載乃紳民感戴歴久難忘其恩德入人之深於此可見矣○南海伍某有屋一椽坐落粤垣光雅里由唐某租賃以棲梅鶴歴有年矣上年唐虧欠人家帳項席捲而逃欠戶疑屋係唐物羣起而訟諸公庭郭壽農大令悉心研究判令將屋歸還伍氏唐之欠項飭役提追○日前有匪徒數人躍上福德里怡興押店櫃上燃放洋鎗多方恐嚇店中人畏縮如蝟不敢與爭所有現存銀洋搜括殆盡事後鳴鑼呼捕各營勇聞警奔來而匪已遯逃無跡矣○王魯鄉廉訪發出封條百餘張派委多員將城廂賭館一律封禁然賭徒中恃有護符旋封旋開絶無顧忌想廉訪聞之必有以小懲大戒也○南海縣署前有甲乙兩人皆無賴也一日因口角而至鬥毆乙爲甲所傷心不能平糾率無賴多人意圖報復後有魯伸連其人者爲之排解勸中出洋一元爲乙養傷費其事始寢 
[當尋故釧]  
　　英租界公陽里内某妓院中有寍妓某氏前日忽有裘某前去認妓爲妻效豐干之饒舌妓邀生母到來與裘理論據云妓前曾嫁裘然已歸還財禮退婚後又借洋百元立有筆據并載明聽憑轉醮爲娼爲婢均與裘無涉當時檢出各據交衆閱看裘尙嘵嘵不休後不知所終 
[上海縣署瑣案]  
　　前日有引翔港北首沈家菴開雜貨店之沈省卿偕比鄰飯店主方永林訴稱新正初三日晚突有奚沛三奚土金等十一人至飯店内令備酒席以紙邀人賭博小的以賭錢每致肇釁是以不允遂致口角爭毆沈聞聲往勸奚等竟移禍於沈將沈店屋瓦揭去數行旋經鄰人蔡瀛洲勸散似此兇横若不叩求究辦爲害地方殊非淺鮮邑尊諭令暫退候提肇事人質訊核辨○前日有三林塘人張廷宰訴稱小的於去年十一月控胞姪全勝恃蠻擊毁坑缸已蒙提訊笞責枷示嗣於歲暮其結開釋正月初六日小的兒子金勝賣布回家道經僻靜處所全勝糾同戴掌生扭住肆毆兒子奔回家訴知小的爲此投案叩求提辦裴邑尊着令退去候提全勝質訊 
[法界捕房瑣案]  
　　前晚十一點鐘時某氏赴捕房訴稱家居寳仁里有名阿四者日索衣食夜則躺臥於家不依則時時打駡今日又來將我痛毆捕頭謂如再肇事准爾喚捕拘來該氏遂去俄頃果由捕役將阿四拉到捕頭詰之據阿四稱我與該婦私識已二年矣所得辛資花銷净盡兩次欲與離異渠云卽乞食亦願相從近則來路全無該氏遂加以白銀令又喚捕　我不知是何居心捕頭以兩造所供大相逕庭而此等事非捕房所能核斷叱令出外各自安分倘再爭吵定行解案嚴懲○新北門外若瑟堂對門聖母堂爲法婦脩持之所前日忽有一山東人因患瘋癲貿然闖入堂中人詰其何事則所答非所問因之送入捕房其人在押所大肆咆哮捕頭着押侯核辦○某甲不知何許人大約亦係流氓之類前日行至小東門外大街迎面來一婦人甲指爲某烟館女堂倌挾至鳳樓春烟館令喚開燈該婦諒亦非安分者至此亦曲意順從繼而甲將婦所帶耳環攫去質錢以付烟值該婦不依立呼巡街捕至將甲拘押捕房○前晚包探見一小竊携有衣服一包及銅燭臺等物當卽拘入捕房搜其身畔尙有洋銀二元并小洋等物捕頭詰訊之下據供在英界某處竊來捕頭着送歸英捕房辦理○某甲者衣服華麗舉止軒昻蓋亦金玉其外敗絮其中者也時屆新年無所事事翩翩裘馬蹀躞十公館馬路中乙嘲之曰爾旣如此體面爲何去年負某丙銀二千兩分文不付乎甲怒謂我欠人錢與爾何涉爾旣非中非保爲何指摘人瑕疵因之兩相爭吵扭入捕房捕頭憎乙多事着押一宵 
[上海陳家木橋電局豫皖賑處接嚴佑之先生十二月初九日扶溝發信]  
　　杏蓀竹坪少欽蕃甫秋坪心如蓮珊綏之善長大人閣下迭奉電示拜悉種切弟之去留原無關於大局然執事旣諄諄勸勉弟亦何敢自外生成不顧事勢謹遵台命暫緩歸期以明年正月底爲止如振兄不到弟定准二月回南緣經手諸事無人替代也務乞執事催振兄儘正月杪到陳州府淮寗接手爲要春賑戶口較冬賑須添出五倍今年不賑之人明春皆吃賑之人祈執事及早設法約計總需三十萬金目下大工未動不知何日合龍弟巳請上游飭就近完善之區借屋安輯流亡若能散之各縣每戶酌給資本令其自食其力庶不致流離失所然一縣非有四五萬金不辦諸善長救人救澈未卜可能如願以償否前承關顧囑弟坐鎭汴梁安心調治然省垣無事弟身歴災區尙恐不能妥善更何敢偷安耶賑務重大同志無多任勞者尙且不多何况任怨此弟所以戰戰兢兢懼干罪戾也廉佩翁今年可回南否皖省賑務如何近日雨雪連綿　河凍水頃接芝浩翁西華來信道路不通不能開查弟等於初七日開放扶溝月半後卽移局淮寗矣諸善長飢溺爲懐源源解濟弟能不力疾從公乎專此佈達敬請台安愚小弟嚴作霖頓首臘月初九日扶溝發 
[榮駐遐陬情殷勸賑]  
　　接誦羅少耕公祖自横濱來函聆悉德政聿新惠風條鬯輿情驩洽善氣迎人渥蒙閣下奉黎欽憲首倡諭飭東京曁各埠官商設法量力捐助承剴勸得陳玉池善士等洋二百元鄭鶴舫善士洋一百元又横濱英領事何公自願樂助洋二十五元又西人惠兒拉善士託新報館比勒善士交來洋十元另洋二百元捐戶花名且俟詳明開示登列報章以供衆覽共收匯洋五百三十五元容解河南災區彼瀕厄餘生當感殊恩於逾格也以公祖榮駐遐陬聞鄭州需賑孔亟猶奉欽憲勸善孜孜不忍視同隔膜愷悌慈祥頌聲交作矣而感孚中外尤爲佩服弗置云[  上海北市絲業會館籌賑公所治愚弟少欽施善昌謹誌]  
[恭賀各凖善長年禧]  
　　歲籥宣韶戊吉欣編夫雅什宏模丕煥子賢胥頌夫蜚聲敬維仁長大人財與春增德偕日進作善叶降祥之兆福集門楣推恩伸　急之　歌傳　引覘梅瑞曷罄藻私弟賑務謬襄懐慙滋悚居諸虚擲建立仍疎渥承俯恤時艱用敢略攄微愫所賴天恩下逮人困旋蘇吐氣含和颺言盛世肅具尺緘藉鳴寸悃虔請春祉开賀新釐上海北市絲業會舘籌賑公所愚弟少欽施善昌頓首拜賀 
[弢園夫子六十]  
　　清福奇才第一流神仙度世出瀛洲早梅杳晉延齡斚晚節歡添介壽　絶域文章傳遯叟中年絲竹傲封侯固應亥帝同生日道德經綸兩並優學達古今劉子政志成郡國顧亭林獨從後起能居上更喜貽謀有嗣音救世憂勞存筆記接人和藹　琴心門墻幸得依桃李尙憶高軒粤嶠臨歐西雲物送歸篷曠覽豪於太史公詩酒襟懐託風月江山名勝隠英雄談兵博考侏禽俗造士宏收格致功壽世等身書具在固應星彩耀南中朝市羣將大　推聲名洋溢徧遐陲才傾當道陳東策望重蠻荒白傅詩周甲天開桃幾樹小陽春暖酒千巵名山事業南山壽　嘏慚無絶妙詞[  受業番鄒五雲謹呈]  
[題張叔和觀察味蒓園畫册分景八詠錄呈倉山舊霧裏看花客高昌寒食生申左夣畹生之谿居士晚霞生諸大吟壇郢政]  
　　自笑投閑未得閒　時有味負鄉關何人獨解林泉趣落日登樓看晚山北樓攬勝○滿林紅雨間流霞夾岸鶯聲賣酒家一葉扁舟三月暮武陵溪水漲桃花南阜流霞○春在芳洲淺水邊臨江樹古獨無烟沿　絲柳誰搓出時有漁翁來繫船漁　觀水○綵週屋角樹槎枒正好尋詩付　乂蝴蝶不來春又晚殘紅飛入别人家蘿逕尋詩○春風吹夢易黄昏重雨輕雲何處村不用催橈過江去更無桃葉與桃根水亭待渡○舍北村南幾處開探春偏有好樓　空山雨過苔痕濕剛要關門月又來梅塢探春○　墩幽寂若無禽一片修篁萬緑陰最是月明風雨夜夜深時有老龍吟芳墩浮翠○雙槳將歸阻晚潮赤欄孤　可憐宵簫聲吹起揚州月人在江南第幾橋小橋步月江右兩呆山人槑仙謝朝恩甫草 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年十二月十五日京報全錄]  
　　宫門抄○諭旨三道錄前○發抄旨五道○黔　潘奏請旌表節婦片○江撫德奏和縣請攺教摺○礦務大臣唐奏銅本銀兩暫存司庫片○又奏開辦礦務片○江　德奏請建坊片○豫　倪奏審明叩閽誣控案定擬摺○東撫張奏查明交審京控案件審結各案　○十二月十二日刑部　察院大理寺正藍旗值日吏部引見三十四名侍衛處一名内閣二名工部一名理藩院十六名太常寺二名正藍滿十九名○恩中堂假滿請安○儘先副將樛春揚謝恩○薛允升明桂各請假十日○召見軍機崑岡松森○發抄衛榮光奏動支　營薪公等欵奉硃批戶部知道單併發欽此○又記名提督私挪勇糧請飭革職奉硃批伍金洪着卽行革職永不叙用餘依議該部知道欽此○又京餉銀兩攺解河工奉硃批戶部知道欽此○又解海軍經費銀兩奉硃批該衙門知道欽此○　　　呈進方物　香等件奉硃批該衙門知道欽此○○潘　片再據都勻府知府樊葆書候補同知樊葆　署　平縣知縣任勝等　稱查有同鄉宫候補知縣王朝　之胞嫂王馬氏適土朝樑爲室道光十六年夫故年二十二歲現年七十二歲計守節五十年族黨稱　鄉評無間核其年分與例相符由該府等造具事實清册加具印結禀請核奏前來臣覆查得節婦王馬氏質本幽姗性尤貞固廼操心之獨苦益失志而靡他洵爲巾幗完人宜邀褒揚盛典合無仰懇天恩俯准旌表以彰苦節出自鴻慈除册結送部查　外謹附片具陳优乞聖鑒訓示謹奏奉硃批着照所請禮部知道欽此○○頭品頂戴江西巡撫臣德馨跪奏爲知縣自揣才力不及難期勝任請旨攺就教職恭摺仰祈聖鑒事竊據試用知縣譚雲鵬禀稱　年四十八歲係四川　州府萬縣人由增生應同治三年甲子科並補行辛酉科本省鄉試中式第一百九名舉人光緒庚辰科會試後大挑一等以知縣用簽掣江西領照起程子光緒六年六月十八日到江九年正月奉委署理大庾縣知縣六月在貴州捐務局報捐同知升銜十年三月交卸所有任内交代俱巳清結並無經手未完事件自維才力不及難膺民社情願攺就教職回籍候選等情據署布政使司按察使瑞璋具詳請奏前來前護撫臣李嘉樂因值卸事未及具奏移交到臣臣查例載各省候補委用以及大挑一等舉人分發各省試用人員未經得缺或僅止試署如有願攺教職並奏請改補教職者亦無庸定以年限等語今該員譚雲鵬係由舉人出身大挑一等以知縣分發江西試用人員據稱自維才力不及請攺就教職核與定　相符合無仰懇聖恩俯准將試用知縣譚雲鵬攺就教職歸部銓選理合恭摺具奏伏乞皇太后皇上聖鑒訓示謹奏奉硃批吏部議奏欽此○○唐炯片再臣於十月内收到江省匯解新撥第一次銅本銀二萬兩又據雲南布政使曾紀鳳詳四川省預解光緒十七年分鹽稅銀一萬四千兩作爲第九次歸還銅本以上共銀三萬四千兩仍均暫存司庫理合附片陳明伏乞聖鑒謹奏奉硃批戶部知道欽此○○唐炯片再查瀘州東川等處銅店委員册報截主九月底止瀘店寔存京銅三十三萬餘斤各店轉運在途約有七八萬總計巳得嗣四十餘萬八起頭批年内　可足　二月開運小致貽悞至　派運員　開運一切照例事宜應由雲南布政使詳經撫臣隨時察核分别奏咨理合附片具陳伏乞聖鑒訓示再東洋礦帥不日到滇臣拜摺後卽赴禀川昭通督同相度開辦合併聲明謹奏奉硃批戶部知道欽此○○德馨片再據廣饒九南道李希蓮禀稱該道故母二品命婦李郭氏慈祥愛物性好施濟見人危難每脫管現以急其急生平訓誨子孫恒以利人濟物爲念耄耋之年彌殷週恤有志未逮心常戚焉現在江西饒州九江等府所屬各縣本年旣被水災又苦亢旱災民紛紛求請賑濟雖蒙隨時　議分别撫恤惟災區較廣爲日甚長謹遵故母遺命捐備銀一千兩以濟賑需並不敢仰　奬叙等情當經批司查明兌收辦理去後適據湖口縣禀　飭發賑撫銀兩當由司將該道捐解銀一千兩如蒙發交委員領解前赴湖口縣會同該縣知縣徐允升確查災民戶口分别核實散放賑濟並據布政使李嘉樂具詳請奏前來臣查定例凡助賑荒歉捐銀至千兩以上者請旨建坊給予樂善好施字樣乂道光二十八年禮部奏准各省樂善好施聽本家自行建坊毋庸給予坊銀各等因今該道李希蓮遵其故母遺命捐助賑銀一千兩具徵善承先志惟慰慈懷雖稱不敢仰邀奬叙未便　其好善之忱合無仰懇天恩俯准廣饒九南道李希蓮爲其故母二品命婦李郭氏照例建坊給予樂善好施字樣以昭激勸而遂顯揚謹會同兩江督臣曾國荃附片具陳伏乞聖鑒訓示謹奏奉硃批着照所請禮部知道欽此○○河南巡撫臣倪文蔚跪奏爲審明叩閽控訴事屬全誣按例定擬恭　仰祈聖鑒事竊查羅山縣孀婦黄鄧氏叩閽呈挖陳自來等挾仇搶掠羣毆斃命等情一案當經刑部審擬軍罪請旨飭解回豫研訊確情從重定擬於光緒十三年三月十三日具奏奉旨依議欽此欽遵咨解回豫經前撫臣邊寳泉行司飭提人卷解省審辦去後兹據開封府知府孫雲錦督同候補知縣陳鋆候補知縣趙貴審明擬議解由藩臬兩司覆審解勘經臣親提研鞫緣黄鄧氏籍隸羅山縣己死鄧光玉係　胞弟光緒六年五月問黄鄧氏領孀婦賀趙氏至鄧光玉家借房居住鄧光玉因　吕廷献託陳自善買娶妻室起意誑騙得財花用　　指賀趙氏係伊先經買來劉　婦人囑陳自善說合　與吕廷獻爲妻議定身價錢八十千文先交錢六十千　餘錢言明交人再給鄧光玉誑錢到手無人交付後被　自善查知誑騙情由途遇鄧光玉向斥並索原價兩相爭毆鄧光玉順用赶猪木棍樸毆陳自善奪棍過手毆傷鄧光玉額顱偏左倒地移時殞命經伊堂弟鄧光森報騐訊詳將陳自善審依鬥毆者絞律擬絞監候准部核覆秋審緩决三次恭逢光緒十一年正月初四日恩旨减流遵照新章攺發新疆安置由縣詳請咨牌起解黄鄧氏於鄧光玉身死後隨同到案嚴訊並無異言案結後鄧光玉因無錢殯埋經衆帮給鄧光森等葬費錢八十千文黄鄧氏索分不遂隨於六年十二月問以鄧光森等瓜吞葬　等情在縣控追經縣傅集訊明申飭取結完案該氏又欲圖詐陳姓錢文旋以伊弟鄧光玉係被陳自來陳自寛等毆斃勾串方連伊並陳自剛等舞弊買陳自善頂兇地保彭九如得賄揑報刑書張溪安攺供匿傷等情赴汝寍府控告批縣訊究黄鄧氏見未准提起意京控於十一年夏間進京以挾仇搶掠等詞赴都察院衙門將陳自來五次呈控均因情詞支離　子准理解豫飭縣歸案訊辦經縣傳集訊明該氏圖詐屬實鄧光玉委係陳自善毆傷身死陳自來等並非帮兇方連伊等並無賄弊書役張溪安等亦無攺供匿傷情事將該氏掌責取結完案該氏復以前情添砌情節寫就呈詞進京復在都察院衙門呈控仍未准理解豫訊辦行至洧川縣途次乘間脫逃經縣訊明擬議詳報該氏隨復進京在道旁叩閽呈訴解交刑部訊擬軍罪具奏奉旨咨解回豫經前撫臣行司飭提人卷解省審辦嗣據該縣將人卷解省並聲明陳自善卽陳自善擬絞减流解配地至甘肅永昌縣病　兹由開封府督訊明確擬議解司復訊轉解到臣親提研訊據供前情不諱應卽擬結查例載聖駕出郊冲突儀仗妄行奏訴者杖一百發近邊充取又律載誣告平人死罪未决者杖一百流千三里加徒役三年又例載事發已經到官脫逃之犯被獲時其犯該軍流者加二等又審理婦女翻控之案實係圖詐或恃係婦女自行翻控審明　係虚誣罪應軍流以上　其實發駐防爲奴監禁三年限滿察看情形實知攺悔據實結報卽子釋放各等語此案黄鄧氏於伊弟鄧光玉被陳自善毆斃當時到案訊明並　異言乃以圖分葬費未遂輙行起意圖詐迭次在都察院呈控解回訊明旋又進京誣告復於中途脫逃敢在道旁叩閽實屬異常刁健自應按　從重問擬該氏除叩閽罪止近邊充軍輕罪不議外合依誣告平人死罪未决杖一百流三千里加徒役三年律照例加逃罪二等應照通行加一等極邊罪上加一等擬發極邊烟瘴充軍係婦女圖詐翻控罪應軍流以上應請照例監禁　三年限滿察看情形是否攺悔取結辦理陳自來等並無糾搶毆斃方連伊等亦無賄弊情事應與並無攺供匿協之刑書張溪安均毋庸議陳自善毆傷鄧光玉身死已擬絞减流解配在途病故已由甘肅省擬結黄鄧氏在途脫逃解役人等由洧川縣訊明擬結亦毋庸議案經訊明無干省釋未到免提除供招咨部外所有訊擬緣由理合恭摺具陳伏乞皇太后皇上聖鑒飭部核議施行謹奏奉硃批刑中知道欽此○○頭品頂戴山東巡撫臣張曜跪奏爲查明光緒十三年上半年東省京控各案分别巳未完結彚繕清單恭摺仰祈聖鑒事竊前准刑部咨嗣後各省京控交審案件無論奏咨每年將巳未完結數目分兩次彚開清單具奏摘錄案由註明交審月日並將未結各案因何未能審結緣由詳細聲明等因業已將光緒十二年下半年東省巳未審結京控各案奏報在案兹自十三年正月初一日起至六月二十九日止交審京控案件依限審結者四十一起尙未審結者四十起據按察使福潤造冊具詳前來臣覆查無異除咨部外謹將已未完結各案摘叙事由並交審月日及因何未結緣由彚繕清單　摺具奏伏乞皇太后皇上聖鑒謹奏奉硃批刑部道單併發欽此 
 
 

Page 10

 
 
[光緒十三年十二月十六日京報全錄]  
　　宫門抄○諭旨三道錄前○發抄旨四道○川督劉奏請補遊都各缺摺○豫撫倪奏審明叩閽人犯定擬摺○直督李奏爲審明叩閽案件按律定擬摺○　督揚奏飭總兵赴任片○十二月十六日工部鴻臚寺值日值年旗引見七十二名福中堂假滿請安○閻中堂專摺謝賞假三個月恩○丁立幹韓文鈞　署起居注宫恩○吉林卽補協領豐泰謝恩○工部奏派管理溝渠河道派出烏拉布嵩申容貴德銘内務府奏派更換犠牲所值年派出師曾○召見專機丁立幹韓文鈞○發抄張之洞奏請將從九鄭瑞璠等私設拖船勒詐得贓革職奉硃批鄭瑞璠王壽齡均着卽行革職提案訊辦該部知道欽此○又酌撥瓊州水陸練軍籌議餉項章程奉硃批該部議奏欽此○又瓊州黎山伐木暫免厘稅奉硃批該部議奏欽此○又官紳商酌捐欵解賑鄭州决口奉硃批戶部知道欽此○○頭品頂戴四川總督臣劉秉璋跪奏爲請補遊擊都司守備各缺以資治理恭摺具陳仰祈聖鑒事竊臣前准部咨四川綏靖營遊擊員缺准以提標右營　擊吳楚雄調補所遣提標右營遊擊旣據該督扣留外補迅揀儘先合例人員請補等因自應遵照揀補兹查有儘先遊擊白明玉四川巴州人年五十五歲由武童投効江南大營迭保都司　江蘇撫臣薛煥奏保咸豐十一年十二月十四日奉上　都司白明玉着免選都司以遊擊儘先卽選欽此光緒八年奏請留川補用各在案查該員白明玉年强技嫻以之請補提標右營遊擊實堪勝任又城口營都司孫玉病故兹准部咨係題補第二輪第二缺應用儘先人員迅揀合例人員請補等因遵查儘先部司名次在前者凌雲一員現已老病楊得喜穆德宣二員營伍未熟均於是缺不宜惟查有儘先都司張正芳四川峽江縣人年四十八歲由行伍投營迭保守備於攻克孫　老巢案内經署漕督臣吳棠奏保以都司儘先補用同治二年五月初一日奉上諭都司銜儘先守備張正芳着以都司補用欽此於光緒六年奏准　入本省督標酌量補用查該員張正芳營伍熟悉以之請補城口營都司寔堪勝任又越嶲營守備員缺兹准部咨係題補第二輪第九缺已用應升人員此次應用應補人員該督復以俸滿叙馬營左哨千總宋傳喜　補核與定章不符仍令揀選人員請補等因遵查應補人員中其名次在前者李京才一員弓馬生疎兹查有候補守備靳炳成都縣人年五十六歲咸豐元年十二月由雲騎尉世職收入督標學習三年期滿給咨送部由王大臣騐放光緒四年閏五月二十日奉旨着發回四川以守備儘先題補欽此九月十五日回省候補各在案查該員弓馬可觀以之請補越嶲營守備寔堪勝任白明玉張正芳距現補之缺均在五百里以外靳炳亦係隔府别營現無事故與例相符如蒙兪允俟接准部覆後分别給咨引見合無仰懇天恩飭部迅卽核覆辦理除將各員履歴咨部查核外所有請補遊擊都司守備各缺緣由理合恭摺具陳伏乞皇太后皇上聖鑒訓示謹奏奉硃批兵部議奏欽此○○河南巡撫臣倪文蔚跪奏爲審明叩閽人犯按律定擬恭摺仰祈聖鑒事竊查鎭平縣孀婦李吳氏遣子李舉叩閽呈控李天榮等抗騙覇搶等情一案前經刑部將李舉審擬軍罪請旨解豫集証審訊光緒十三年四月初三日奏奉旨依議欽此欽遵咨解回豫經前撫臣邊寳泉行司飭提人証卷宗解省審辦去後兹據開封府孫雲錦審明議擬解由藩臬兩司覆　解勘經臣提訊確核緣李吳氏籍隸鎭平縣李舉係其長子李吳氏故夫李文海之祖李純修有地十一畝房八間生子五人長增太次增福三增輝四增産五增順增太卽文海之父因失愛於純修嘉慶二十年純修分給增太地四畝房兩間令其携子文海另行居住純修自與增福等同居陸續添　産業增太概不與聞咸豐五年純修年老爲次子增福等均分房産冨時立有筆據註明續添房産與增太無干增太父子亦無異言而增太文海先後病故惟時純修尙在均准附葬祖塋及純修病故後李增福之子李天榮與四五兩房李哈叭李小狗李遂根等將純修葬入祖塋並私立碑石有四門奉祀字樣李吳氏與子李舉不依口角爭吵李吳氏赴縣呈控旋經族親李文玉等理處分給地畝呈請銷案然天榮等仍不令李舉預　祖塋李舉向李天榮揪扭並未成傷光緒三年正月間控經前縣延懌訊明將李舉掌責取供銷案李吳氏不甘卽以串毁碑誌　情由府赴藩司衙門控告批府提訊經前府屬文　是集訊明李天榮並無毁　覇産情事斷令祖　地基作爲五門公産添載碑記因李吳氏貧苦令李天榮等四門各幫給錢五千文共錢二十千繳案具領取結詳銷當李吳氏赴省　控時李舉在家因醉將李福保之母碰跌復與李福　扭毆經衆解勸各未肥傷李舉又因日食不敷私將李吳氏所存糧食牛隻賣給干遂安得錢花用李吳氏歸來查明疑有賄搶復以前情添砌李天榮等搶奪各情由縣府赴前撫臣行轅具控批縣訊詳李吳氏見准提起意京控與子李舉商允恐情輕難准隨復添砌情節倩過路不識姓名人寫就呈詞進京在道旁叩閽呈　交由刑部審擬軍罪奏奉諭旨咨解回豫經前撫臣行司飭提人卷至省審辦兹由開封府訊明議擬解司覆審轉解到臣親提研訊供與前情不諱李天榮等並無謀害搶掠覇産毆打李恒嘉亦無賄弊各情事應卽擬結查例載聖駕出郊冲突儀仗妄行奏訴者杖一百發近邊充車等語此案李舉所控各情訊係事出有因惟李吳氏因老病不能到案應以伊子李舉當其重罪李舉除所控未能盡實輕罪不議外合依聖駕出郊冲突儀仗妄行奏訴者杖一百發近邊充軍例擬杖一百發近邊充軍到配折責安置李吳氏年老多病不能到案請免置議李天榮等並無謀　覇産各情應與訊無賄弊之李恒嘉均毋庸議李福保亦無毆打情事亦毋庸議李純修墳内有碑文斷令攺爲五門奉祀並准李吳氏等祭埽埋葬李天榮等房産均係李純修所置斷令將老房基五間歸李舉承受並令李天榮等帮錢爲李舉之弟李小舉娶妻以全親誼而息讼端案經訊明無干省釋未到免提除供招咨部外所有訊擬緣由理合恭摺具陳伏乞皇太后皇上聖鑒飭部核　施行謹奏奉硃批刑部知道欽此○○大學士直隸總督一等伯臣李鴻章跪奏爲審明叩閽案件按律定擬恭摺仰祈聖鑒事竊准部咨南皮縣民人劉炳榮以劉泰昌等冐領賑米各等情在道旁叩閽呈訴一案將劉炳榮定罪奏奉諭旨解交直隸提集人証秉公研訊卽所告得實仍治以冲突儀仗罪名等因當飭臬司委提人卷至省督同保定府知府朱靖旬認眞訊辦旋據審明擬議由該司陶模勘轉值臣駐津飭委藩司松椿代審無異臣逐加覆核緣劉炳榮與劉泰昌劉錫元同姓不宗　駐南皮縣束劉家莊劉泰昌與劉錫元係無服兄弟光緒十一年該莊秋禾被水勘明成災五分酌予冬撫該縣先令各村查戶造册送候覆查時劉泰昌充當首事邀同劉錫元帮查並令劉錫元之胞姪劉吉臣按實在戶口繕就清册經該縣赴鄉逐戶查對相符散給賑票定期飭赴厰所持票領取嗣因災戶中有不願食賑及病故外出之人將賑票交給劉泰昌代繳共合米十八石七斗六升劉泰昌起意冐領商允劉錫元赴厰領回均分食用旋據黄立和劉錫三劉炳榮查知赴縣控告該縣將劉泰昌劉錫元拘案訊明擬罪並追取米價銀兩存庫劉炳榮欲辦劉泰昌等重罪迭次上控批飭滄州及天津府提訊均照原斷劉炳榮尙不輸服又添砌情詞赴步軍統領衙門控告並在道旁叩閽呈訴兹　訊明前情案無遁飾查例載聖駕出郊冲突儀仗妄行奏訴者杖一百發近邊充軍所奏情詞不分虚實立案不行又例載監臨　守盜倉庫錢糧不分首從併贓論罪三十兩杖一百流三千里雜犯三流總徒四年此案劉炳榮呈控劉泰昌等冐領賑米訊明　實雖有繼砌情節亦尙可原惟輙在道旁　閽呈訴自　仍照定例部議治以冲突儀仗之罪擬杖一百發近邊充軍據供母老丁單是否屬實應否留養應飭縣訊取地鄰人等供結再行核辦劉泰昌起意冐領賑米劉錫元聽從冒領均分皆屬不法定側並無作何治罪明文惟刑案匯覽有安徽省地保夏金玉因災民或病故或不願食賑該地保冒領一案將夏金玉比照監臨主守詐欺取所監守之物者以監守自盜問罪劉泰昌劉錫元情事相同該犯等冐領米十八石七斗六升核銀三十七兩五錢二分應各杖一百流三千里仍依雜犯三流律不分首從均擬總徒四年至配折責拘役其冐領米石雖於限内由縣核銀追出存庫但情　較重不准照完贓例免罪此外牽連人証訊無不合均毋庸議除備錄供招咨部外所有審明定擬綠由理合恭摺其奏伏乞皇太后皇上聖鑒飭部核覆施行謹奏奉硃批刑部議奏片併發欽此○○楊昌濬片再新授浙江温州鎭總兵周振邦欽奉恩命補授斯缺遵旨入都陛見　　京旋到閩應卽飭令前赴新任供職其現署温州鎭總兵劉興邦於卸署鎭篆後仍令飭回瑞安協副將本任以重職守除檄飭遵照外臣謹附片陳明伏乞聖鑒謹奏奉硃批知道了欽此 
 
 

Page 11

 
 
[光緒十三年十二月十七日京報全錄]  
　　宫門抄○　撫張奏審明叩閽人犯定擬　○又奏請建坊片○將軍色奏留佐領差委片○東撫張奏　建坊片○又奏　　緩起解鹽課京餉片○將軍慶等奏請發　興修鑾駕摺○又奏爲派員會哨邊界摺○十二月十七日内　　　子　值日值年旗引見四十九名○惇王等謝賞福壽字恩○福中堂等謝開復處分恩○師曾謝管犠牲所恩○　　都統滿慶謝恩○景文謝授湖南遺缺知府恩○補用知府李成鰲陳泰琨謝恩○裕琮謝批本恩○伯王廖壽　各　　五日○　務府奏派時應宫拈香派出宗佑又奏派宣仁廟拈香派出承蔭○召見軍機絪貝勒景文○○頭　頂戴山東巡　臣張曜跪奉爲審明叩閽人犯按例定擬恭摺具奏仰祈聖鑒事竊照觀城縣民王有富以賄衙杜斷刑　　寃等情在道旁　閽呈控史永祿等一案經刑部審明擬罪並因該犯控關書差舞弊若不澈底根究恐不足以折服其心奏請仍　王有富　　行令提集人証卷宗秉公訊辦等因於光緒十二年三月二十五日奉旨依議欽此經前撫臣陳士杰欽遵行司委提人卷　省訊因　造供詞各執飭提被告史大二外出未到案難依限　結詳經咨部展限兹據臬司福潤提集人証審明擬議解勘前來臣親提研訊椽　有富籍隸觀城縣與史永祿等隣莊素識無嫌王有富有祖遺塋地一　東北　史永祿業地毗連塋邊三尺餘舊有由　赴東北車路一條每至收割田禾史永祿運禾車輛必須由此路行走光緒八年五月間史永祿　族弟史大二用車裝運麥未由彼路過王有富瞥見慮恐損壞坆墓上前阻止彼此口角史大二用木棍毆傷王有富額顱控經該前縣周麒騐明飭醫票差王秀山等傳集人　親詣勘訊確係多年舊路並非新開車道且墳塋離路尙遠車輛住來並不妨碍坆墓斷令史永祿照舊行走不准王有　　擾覆騐王有富傷旋平復將史大二照他物毆人成傷律擬笞折責完案王有富慮恐有傷塋脉心疑史永祿等强開車路有意毁墳　以前情田府控　批經周麒覆勘集訊地鄰人等此外實無可繞之道照依原斷詳銷王有富仍不輸服兩次進京控經步軍統　衙門均因情詞支離未予准理票發大興縣遞回原籍經該前署縣張濟先後飭交劉元魁張立本保回安度王有富因屢控未准憶及張河渠典史永祿交好心疑張河渠賄囑書差劉全道王秀山等攺供朦　復以前情查照歴次控詞又圖准添砌瑣碎情節作　呈詞晉京在道旁叩閽欽奉諭旨交刑部訊擬奏明咨解回東擬審供悉前情不諱詰非有心誣告亦無起釁别故及扛帮唆訟之人應卽擬結查例載聖駕出郊衝突儀仗妄行奏訴者杖一百發近邊充軍又律載不應爲而爲笞四十各等語此案王有富所控史永祿等軋毁墳塚毒毆致斃賄囑攺供朦弊不究各節雖訊係懐疑圖准添砌所致尙非憑空誣陷第屢次京控未准遞回保釋輒復赴京　道旁叩閽殊屬不法自應按例問擬王有富應仍照刑部原擬合依聖駕出郊衝突儀仗妄行奏诉者杖一百發近邊充軍到配折　安置劉元魁張立本於王有富京控遞回飭令保出安度仍復任其晉京續控毫無覺察亦有不合劉元魁張立本均應酌照不應爲而爲者笞四　律各擬笞四十飭縣分别折責發落史永祿並無毁墳毒毆賄囑朦弊情事應與訊無受賄舞弊之書役劉全道等概毋庸議史大二用木棍將王有富毆傷業經該前縣周麒照律責懲應免重科王有富塋旁舊有車路旣據該前縣先後勘明史永祿運禾車輛必須由此出入則無可繞之道應仍照該縣所斷准史永祿照舊行走惟史永祿慮恐事後再有爭執願於該塋地旁代爲築立界址丑有富亦出情願應准照辦以杜訟端案已訊明末到人証免提省累除供册同審限咨部外理合恭摺具陳伏乞皇太后皇上聖鑒訓示謹奏奉硃批刑部知道欽此○○張曜片再據上海恊賑紳士謝家福等禀　巳故署吏部右侍郎周家楣之子周志桯周志劬因其故父平生好善光緒九年在順天府府尹任内代籌東賑先後發助六萬餘金彌留之際猶念東災令購棉衣一千件以備東民禦寒體故父未行之志不敢仰邀奬叙等情臣查已故署侍郎周家楣懐樂善之誠救災恤鄰不分畛域於光緒九年山東黄水爲災代籌賑需委揀選知縣潘民表來東散放手具災啓四出募捐由是李培松嚴作霖等創捐於揚州施善昌陳煦元等代募於上海各省官紳亦均勸捐接濟計五年之中除官賑外共放善賑銀一百數十萬兩全活焚黎無算江浙閩粤官紳之好義周家楣一人倡之所謂存心利物必有所濟周家楣有焉九年十二月經前撫臣陳士杰先後奏蒙傳旨嘉奬至其生平政績已奉旨宣付史館立傳並經大學士直隸總督臣李鴻章奏請在於順天府屬建立專祠今伊子周志程等捐助棉衣一千件照章合銀一千兩洵屬克承先志核與建坊之例相符雖據聲稱不政邀奬木便壅於上　可否由周志程等爲其故父署侍郎周家楣在籍建坊之處臣未敢擅擬謹附片具奏伏乞聖鑒訓示謹奏奉硃批著照所請禮部知道欽此○○色　額片再查有伊犁委員花翎佐領瑞澂由湖北差竣回伊行至陜西咸陽縣接見詢及關外情形頗爲熟悉且係奴才舊部該員心地明白辦事穏練應請仍　行營差委除分别咨行外理合附并陳明伏乞聖鑒謹奏奉硃批知道了欽此○○張曜片再查現任山海關遒誠勳先在山東督粮道任内遵其故祖母原任兵部尙書愛仁之妻一品命婦東鄂氏遺命捐助冬賑棉衣銀一千兩由登萊靑道盛宣懐彚收散放又署廣東揭陽縣知縣候補知縣王崧遵其母方氏之命捐助賑銀一千兩安徽旌德縣人知府銜分發補用鹽運判江聮葑遵其故曾祖父一品封職監生江懋璣曾祖母一品命婦王氏遺命歴次捐助賑銀一千兩由恊賑紳士李朝覲謝家福等先後彚解來東分撥各災區散放均與建坊之例相符合無仰懇天恩俯准山海關道誠勳爲其故母王崧爲其親母江聮葑爲其故曾祖父母各在本旗本籍照例建坊給予樂善好施字樣出自鴻慈謹附片具陳伏乞聖鑒訓示謹奏奉硃批着照所請禮部知道欽此○○張曜片再山東省春運鹽船向由大清河行走故有鹽河之名自被黄水灌入淤墊日高每遇上游旁溢下游卽致淺涸設法起剥已費經營兹因河决鄭州黄流驟斷河淤愈高鹽船爲之膠閣當經臣飭派現有勇營盡力疏導清水引入大清河以利鹺運業將辦理情形具奏在案兹據鹽運使潘駿猷詳稱兩月以來各營勇夫疏導清水至符河口被淤巳經開通將清水導人大清河其餘繡江等河正在挑濬當此冬令泉源微弱河身高仰鹽船重載挽運至難從來引票之暢銷全賴春運之順利今運道旣形阻滯銷數斷難取盈　奉行知户部指撥來年京餉鹽課加價共銀二十一萬兩係照向　辦理推以東省現在情形而論　慮來春經徵　欵不能足數京餉要需關係至重不敢不預爲詳明呈請具奏前來臣查該運司潘駿猷所稱委係實在情形倘來年春水發生泉源日旺河淤疏通連道順利臣當督飭該運司實力催徵仍照原撥依限起解斷不敢因奏明在先任聽延緩除咨部外謹附片具陳伏乞聖鑒謹奏奉硃批戶部知道欽此○○奴才慶裕文暉跪奏爲鑾駕庫要工卽宜興修照例三項兼支不實敷用請援照宫殿工程請發實銀恭摺覆陳仰祈聖鑒事竊奴才等恭查盛京鑾駕庫房十一間坍塌又東間續塌情形甚重共估銀三千二百九十二兩零請發實銀欽奉硃批工部議奏欽此嗣准工部議以仍照向章折减發給所請照現估數目攺發實銀核與例章不符碍難照准等因於十三年十月二十七日具奏奉旨依議欽此咨行前來奴才等接閱之下不勝焦灼查鑾駕庫要工與宫殿工程並重所存係御用儀仗實關緊要若照向例三項兼支實不敷採買木料磚瓦之用在部臣遵章議駁係遵照向　辦理無如現在盛京磚瓦木料與前數年價值迥異鑾駕庫要工又不敢稍行草率偷减合無仰懇天恩准援照宫殿要工成案發給實銀以便及早興修他案工程均不得援以爲例如蒙恩准擬本年方向相宜於立春前先行開工明歲報竣奴才等核計此三項兼支所領實銀不過較多一千餘兩實與要工大有裨益所有庫座要工請援案發給實銀修理緣由謹恭摺覆陳伏乞皇太后皇上聖鑒謹奏奉硃批工部議奏欽此○○奴才慶裕希元濟祿恩澤跪奏爲奉天吉林爾省揀派大員帶兵會哨巡查邊界情形恭摺奏祈聖鑒事竊奴才等查奉天吉林兩省每屇冬季出邊　哨前經奏准攺派協領大員屇期前往兩省接壤處所公同會哨在案兹屆應行會哨之期奴才慶裕濟祿揀派統帶馬隊副都統銜恊領色普鑑額帶領馬隊官兵前往兩省指定扼要處所與奴才希元恩澤遴派統領馬隊二品銜儘先卽補協領花翎防禦吳俊會哨巡哨賊匪去後兹據該統帶色普鑑額統帶吳俊等會禀於十月二十日抵梨樹城子地方晤面會哨現在奉天吉林兩省沿邊内外均屬安靖並無賊蹤該統帶色普鑑額等會哨事畢各帶各隊由沿邊一帶巡緝折回防所報經奴才等覆查無異謹將委員會哨情形會銜恭摺奏聞伏乞皇太后皇上聖鑒謹奏奉硃批知道了欽此 
 
 

Page 12

 
 
[光緒十三年十二月十八日京報全錄]  
　　宫門抄○諭旨二道錄前○直督李奏爲南皮縣文童在道旁叩閽按律定擬片○又奏爲請補守備片○又奏爲續徵洋稅實存數目摺○豫撫倪奏爲審明監犯反獄脫逃全獲懲辦並請議有獄各官處分摺○浙撫衛奏叅追虧欠交代銀兩片○府尹潘等奏爲懇恩加賞米石摺○十二月十八日理藩院鑾儀衛光祿寺值日○閻中堂專摺謝賞福壽字恩○廷楨啓泰各假滿請安○黑龍江總管固伯里謝恩○丁振鐸預備召見○召見軍機綿宜周德潤丁振鐸固伯一○○李鴻章片再南皮縣文童劉炳榮在道旁叩閽案内尙有原控捕役于四等得賄縱盜各情飭據臬司陶模督同保定府知府朱靖旬審明擬議由該司勘　前來亦經藩司松椿併案代審無異臣逐加覆核緣光緒八年正月二十八日夜劉炳榮家被賊行竊經劉　榮之父劉朋三驚覺喊捕賊卽行强刼去牛驢四頭報縣親詣勘騐飭捕李套于四等緝拿贓賊旋獲夥賊馬二卽王貴訊明該犯聽從行竊逸賊楊大恩等臨時行强該犯聞喊先逃事後知情分贓當將馬二照例問罪監候待質咨准部覆仍飭李套嚴緝楊大恩乃日久並未續獲劉炳榮疑爲賄縱迭次添砌情節控告書役曾飭隣封滄州提訊並委員會訊未結又在道旁叩閽呈訴兹經訊明前情案無遁飾查劉炳榮所控書役得賄縱盜各情毫無憑証均屬子虚其因賊未續獲任意砌控巳於到案後據實供明又係事主本可從寛免議惟輒在道旁叩閽呈訴自應仍照定例部議治以冲突儀仗之罪除於另控劉泰昌冒領賑米正摺内擬結外書役旣無賄縱各情自無置　惟該　役李套等奉禀緝賊久不將楊大恩等弋獲實屬玩悞該役等尙有控案應飭訊明從嚴懲辦不得稍涉輕縱　有此次供招亦卽抄錄咨部理合附片具陳伏乞聖鑒飭部一併核覆謹奏奉硃批覽欽此○○李鴻章片再泰寗鎭標易州營守備邵雲中病故遺缺前以奉旨記名儘先守備督標前營千總王夢熊請補部議應用期滿差官駁令另行揀選惟查期滿差官僅有焦汝　一員查無下落其次岳駿聲一員出缺在先該員到標在後例不准補應仍請過班　用儘先人員易州營守備附近陵　巡護操防　關重要必須幹練人員方克勝任現在儘先守備班内名次在前之張長發高玉春高起運劉濤焦汝章劉寳坤畢得魁楊裕德劉得力徐鴻鈞馬成功盧金堂劉鳳閣王振標任鄉雲李振西陳金湧節十七員或未到標或無下落或與是缺人地不宜實未便稍涉遷就　有儘先守備督標前營千總王夢熊樸寔明練曉暢營務於易州情形甚爲熟悉人地相宜且光緒九年題補馬蘭鎭左營守備員缺曾擬陪引見奉旨記名係應遇缺請補現在亦無違碍處分其儘先班名次係第十八名正與前二十名内揀補之部章相符應請仍以該員王夢熊補授易州營守備以裨營伍除履歴前巳咨部外理合會同提臣李長樂附片具陳伏乞聖鑒訓示謹奏奉殊批兵部議奏欽此○○欽差大臣大學士直隸總督一等伯臣李鴻章跪奏爲牛莊關續徵第一百八結洋稅收支並舊管寔存各故目繕單恭摺仰祈聖鑒事竊牛莊關徵收洋稅截至光緒十三年五月初十日第一百七結止業經具奏在案兹據署奉錦山海關道廷彦詳稱自光緒十三年五月十一日起截至八月十四日止按三個月一結係第一百八結期滿徵收進出口各稅銀十萬五千四百三十五兩六分五厘督飭稅務司曁委員檢齊册檔查照紅簿逐細核對數目相符其解支各項餉乾經費共銀七萬八千六百五十四兩六錢六厘一毫八忽連舊　項下併計共存銀四萬二千六十四兩一錢四分四厘八毫五絲四忽三微五纎除分項造册呈報外所有　莊海關第一百八結洋稅收支並舊管寔存各數目分欵開單具詳請奏前來臣覆核無異理合繕單恭摺其奏伏乞皇太后皇上聖鑒謹奏奉硃批　衙門知道單併發欽此○○河南巡撫臣倪文蔚跪奏爲監犯反獄脫逃旋經全獲審明懲辦並請旨將有獄管獄各官交部分别　處恭摺具奏仰祈聖鑒事竊照淮甯監犯侯根商同張尿眼等反獄脫逃旋卽格傷追獲並將周平安等格斃一案前據該縣獲犯騐訊報經前撫臣邊寶泉批　飭委候補知府方蔭唐馳往會同陳州府知府吳重喜提犯確審錄　切供禀經批飭將該犯　尿眼等照章就地正法名去後兹據該縣府備具供招詳由按察使賈致恩核明詳清奏咨前來臣覆加查核緣侯根張尿眼劉豁牙魏秃子周平安張根明馬同　李狗胡　柱石五十分隸沈邱項城鹿邑扶溝淮甯等縣皆原犯糾刼從刼行竊拒捕仇殺一家二命及聽從仇殺在場加功各案並經各事主報由各該縣勘騐詳緝先後獲犯訊明解府覆訊發交淮寍縣監禁詎光緒十三年五月二十一日申刻時分風雨交作監墻冲塌一角該犯侯根因犯罪甚重起意同允該犯張尿眼張根明劉豁牙魏秃子周平安馬同山石五十李狗胡保柱越獄逃走是日酉刻典史黄其俊率同刑禁進監收封監門甫開該犯等各自將鎖鐐　斷扳折木籠横棍抽取鐵條活柱喊　擁出刑書杜家瑞禁卒李守玉等上前拿捕各被毆傷該犯等登用木籠横棍墊脚上房由墻缺處翻出逃走該府吳　喜　報立帶丁役親詣督捕淮寍縣知縣程鍾先於二十日具報赴鄉抽查保甲得信馳回曁同城文武先後赶到督同典史及刑禁兵役　而圍拿該犯等竟各用磚塊並鐵條木柱拒捕圖脫致傷丁勇兵役多人兵役等奮勇向捕當將該犯周平安等格傷拿獲該犯張尿眼左肋受傷乘間由後街逃出城外走至東鄉河灘亦被兵役追獲該犯侯根周平安馬同山胡保柱張根明各因被格傷重先後殞命由縣騐訊通報前撫臣邊寳泉提省審辦道路懼有疎虞批司委員會府審悉詰據供認實係已獲格斃之侯根因犯罪甚重起意商允越獄逃走　禁人等並無鬆刑賄縱情事同禁各犯亦不知情錄供禀經前撫臣批飭就地正法在案　據該縣府備錄供招由司核詳劉臣　　覆　無異查例載夥盜越獄殺傷兵役者斬梟等語今該犯侯根張尿眼周平安張根明劉豁牙魏秃子馬同山李狗胡保柱石　十均係强盜夥刦得財律應不分首從皆斬之犯乃於獲審收禁後胆敢結夥反獄拒傷兵役多人照例均應斬梟　屬案情　大難　　誅除佚根周平安張根　馬同山胡保柱巳被格傷先後身死仍戮屍示衆所有張尿眼劉豁牙魏秃子李狥石五十五犯應併照章就　正法梟首示衆用昭炯戒兵役人等格殺越獄盜犯侯根等律得匆論刑禁人等訊無鬆刑賄縱情弊且能當卽隨同將犯全數捕獲照律亦得免罪各　役等傷俱平復應　庸議此案該典史於各犯夥結反獄雖經當時全數弋獲惟事先究屬疎於防範相應請旨將淮寗縣典史黄其俊交部議處淮甯縣知縣程鍾先雖在鄉抽查保甲事後將犯全獲但疎忽之咎難辭請併交部議處除供招咨部外所有監犯反獄脫逃全獲審辦緣由理合恭摺具奏伏乞皇太后皇上聖鑒訓示謹奏奉硃批該部議奏欽此○○衛榮光片再查州縣交　一經　清如有虧短欵項卽應掃數完解不容延宕兹　有巳革安吉縣知縣李宗鄴　欠安吉任内交案銀五千五百十五兩零又已故前任新昌縣知縣楊正暉新昌縣任内認解交欵除解省尙欠銀二千五百七十三兩零　委　催抗不繳解其李宗鄴並敢私行離浙實屬　　巳極計今交代均逾二叅未便姑容自應分别叅追以重庫欵據布政使許應　　據各該管　府詳請奏叅前來相應請旨將　革前任安吉縣知縣李宗鄴照例仍行革職拿問究追　故前任新昌縣知縣楊正暉卽行革職查　該　屬勒追清繳倘　延抗另　從嚴叅辦謹會同閩浙總　臣楊昌濬附片具奏伏乞聖鑒訓示謹奏奉　　李宗鄴業經革職着拿問究追楊正暉着卽革職查　家屬勒限追繳　依　該部知道欽此○○臣潘祖蔭臣高萬鵬跪奏　照　籲懇天恩　賞　石恭摺仰祈聖鑒　竊查西城　善堂　厰收養貧氏前於光緒三年八月經西城　史　准每年恩賞小米三百石由順天府於奏領普濟堂粟米時附奏請領四年十二月復　臣衙門奏陳收養人數衆多　米不　支放欽奉上諭着再加恩賞給小米三百石嗣後每年如有應需接濟之處着順天府屆　酌度情形奏明請旨欽此欽遵歴經　辦本年應　粥未三　石業　奏　恩准賞　咨領煮粥散放兹據資善堂紳士翰林院編修朱遂等呈　該堂於十月　旬照章開設煖　以來陸續收養貧民千二百餘口較上年人數相等每日放粥二次計人授食米將告　際此歲暮冬寒未便停止懇請具奏恩准　賞粟米三　石　　前　臣等查　善堂　立煖廠收養貧民人數較多情殷待哺現　米將用竣自應援案游理合無仰懇天恩俯賜加賞　米三　石以　　濟而　皇仁如蒙兪允臣等照案咨部發給知此西　御史派員會紳具領理合援案奏陳伏乞皇太后皇上聖鑒訓　謹奏奉旨　錄 
 
