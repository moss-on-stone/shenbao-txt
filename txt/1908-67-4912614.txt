# 1908 - 67 - 4912614

 

Page 1

 
 
   
 
 

Page 2

 
 
[上諭]  
　　二月十一日奉 
　　上諭紹英現在出差度支部左侍郎著瑞豐署理欽此 
　　軍機大臣面奉 
　　諭旨步軍統領兩翼總兵應得養廉銀兩均着加恩按照十成發給欽此 
[宮門抄]  
　　二月十一日召見軍機盛宣懷 
論說 
[滬杭甬合同之研究]  
　　滬杭甬鐵路借欵合同發布後。兩省人士。輿論大譁。而寧波學界。甚有電爭不認之舉。則合同之不饜人意。已欲諱無可諱也。雖然。與外交涉。必以合同條約爲憑。在磋議未押之先。或可以斟酌修改。害取其輕。若一經簽押。大錯鑄成。我雖欲爭回不認。而彼執約信爲辭。必不能容我之置喙。故今日就事論事。不過於合同上所失之權利。且設法以挽回補救之。使其害不至泰甚而已。今請將原合同之失。擇其大者要者。粗述如下。 
　　（第二欵上海至杭州甯波路綫有數段工程中國國家允准已由本地 
 
 
 

Page 3

 
 
方建築將來勘量路綫須由郵傳部核定）按此條銜接第一欵名爲中國國家滬杭甬鐵路。與第十七欵建造工程管理一切之權全歸國家辦理。同一用意。是政府明明欲以辦路之權。攬之於官。不惜舉兩省商辦將成之局。而一脚推翻之也。而代表覆電猶謂摺片路歸商辦。誰其信之。夫滬嘉杭嘉兩綫。建造將竣。合同上已明言由本處地方建築可勿深論吾所欲論者。爲杭甬一綫。杭甬路綫綿長。去冬測勘一週。已得大略。亟宜乘此時機。務於六個月内迅速興工。無待。將來。之由部勘量。或亦保全商辦之一策也。 
　　（第十七欵建造工程之時郵傳部或令此路總辦選派英總工程司一人該總工程司聽命于總辦至派用專門人員分派與辭退應由總辦與總工程司商酌辦理）按此條實行國家鐵路之名義。一切建築管一用人之權。悉歸之部臣與總辦。玩其詞意已置公司總理於無地。總理爲衆股東委託之人。彼旣無地自容。又將置衆股東於何地。吾不知代表如何承認此欵。竟貿然任其簽押也。故今日所常詰問者。有兩要點。此總辦將由郵部派乎。則是官辦之局面已成。一如滬寗覆轍。其失策固不待言。此總辦將由公司舉乎。則商辦之名。剷削未盡。則兩省人民。猶可投入股銀。爲後日全還借欵之張本。故總辦一職。不可不知所注意者也。 
　　（第十三欵此借欵按虚數九三折即每百磅實交九十三磅又第十五欵中英公司售出債票之實價内扣留五釐半售票費用即每百磅扣留五磅半第十八欵造路期内公司及經理人購買材料貨物應得三萬五千磅兩期付給又第二十欵原草合同載提餘利十分之二給公司爲酬勞今改提六萬五千磅以代之）按借欵以九三折付銀。以五釐起息。債權者之所得利益。已不可謂不厚。今乃於九三折之外。又添出售票費用。又有經理酬勞。又有代給餘利。是名爲得一百五十萬磅九三扣之銀。而其實祗得一百廿一萬磅之實數也。此種吃虧。與滬寗曾不稍異。論者或以爲郵部承認虧耗。吾輩可勿深求。然利外之利。究其終極。無非取償於民。在部臣决不能以自有之財産。彌補此虧也。爲今之計。惟有依據十三欵條文。俾中國國家。多爲定購。招中國人多購債票。不至盡落外人之手。而稍得絲毫之債權。所謂慰情勝無者矣。 
　　以上數端。爲合同喪失權利之大者。其他若總工程司旣爲英人。原有辦事人員。皆將受英人指揮。又本息以關内外鐵路餘利作保。每年還欵先期預存匯豐銀行。皆他日受害之處。已非急切所能爭回。今日之所補救。者亦惟研究原合。同利害之所在。使兩省人不至受損過甚。冀稍挽回幾分之利權。一面豫爲佈置作。贖路之後圖斯。則作者命意之所在也。 
專電 
[電一（北京）]  
　　盛宣懷奏漢陽鐵礦廠添股併廠奉旨責成盛招募華股認眞經理又奏督辦改爲總理商舉臣請飭禮部鑄換關防派李維格爲協理奉旨依議 
[電二（北京）]  
　　慈諭漢陽廠鑄鐵關繫路械應認眞整頓著盛宣懷迅速啓行 
[電三（北京）]  
　　呂海寰定十八日出京查看津浦路線 
[電四（北京）]  
　　鹿傳霖十一日啓行先回籍掃墓 
[電五（北京）]  
　　出使美國伍廷芳電奏十一日覲見美總統呈遞國書 
[電六（北京）]  
　　農工商部法部大理院會訂破産律十三條郵傳部訂鐵路專律二十七條均不日具奏 
[電七（北京）]  
　　政府決議裁汰各省理事同知通判已電各督撫商量辦法 
[電八（北京）]  
　　十七日爲張文逹週年在湖南會舘公祭 
緊要新聞 
[陸徵祥密奏之感動北京]  
　　保和會專使陸徵祥密奏保和會詳細情形及近來世界各國之布置一摺已由外部代奏茲節其原奏略云保和會當時會議情形已兩次專摺奏陳諒以次逹覽此次與會者四十三國歷時數閱月臣默察其情狀雖名曰保和實無異戰爭於 
 
 

Page 4

 
 
樽俎之間頭等各國如陸軍評議員等項多至四五項各挾私意爭相辯論臣蒙聖恩特簡仰賴天威幸免隕越英素忌德德自勝法以後自以爲陸軍不特駕英而上之環球莫敵矣近復擴張海軍英鑒於此利用俄而續辦此會以提議限制軍備爲目的俄亦别有用心始爲英用或謂俄敗於日將藉此爲自顧藩籬之計初無他志故日俄因提議艦事幾至决裂五年前創設限軍備者俄也今則定議之時俄先不允簽押昔春秋晉楚戰爭不已向戌弭兵楚人衷甲君子非之於是乎失諸侯臣竊觀泱泱列國何非晉楚向戌其口而兵甲其胸所設之禁實以禁人所設之備實以備人總之人各有心而以保和表於外耳不數年間必有大事我國貧弱日形及今切實圖强速行憲法或者尚可挽救否則有非臣下所忍言者矣臣蒞會數月目見耳聞益以懸揣旣有所知不敢不據實密陳 
　　按此摺約五千餘言茲僅錄其大略兩宮覽奏時頗形憂慮曾諭樞臣云實行憲政果能轉弱爲强儘可從速頒行但恐於事仍無濟益陸軍僅有基礎海軍尚無眉目設有不測何以禦諸强國回想庚子之事我實不願再覩亂境究竟如何是好慶邸未對一詞袁尚書面奏還是速行憲政卽無效騐亦屬無妨兹宮頷之而已 
[中日兩國對於二辰丸之意見]  
　　字林報云辰丸一案中日兩國所持之意見其大概情形略述如下 
　　中政府所持之理由以爲對於二辰丸之舉動并無不合者（一）辰丸未經華官之許可遽於中國水界中圖缷軍火（二）該項軍火察其情狀必係運至澳門由華商轉售於匪黨者（三）因有以上之二原因照中日商約第五欵可以有權將船扣留（四）日本如欲反抗扣留之舉應依中國之議將此事會同審查（五）日本旣不允此議則此問題决解之延遲乃日本之責中國不能擔任賠償損失（六）日本如果能自納保證金則二辰丸亦可釋放惟所有軍火仍須扣留在廣州以待審查 
　　日本一方面北京公使所持之說則謂（一）該項軍火運至澳門有許可之證據並非私運至中國界内無可疑義中國對於甲國之船隻及其貨物運往第三國界内者無可以拘捕之權（二）該項軍火雖或抵澳門後有轉運至中國界内之舉但此乃另一問題與今之交涉絶不相干（三）該船旣非私運軍火至中國界内則中日商約第五欵之辦法即不能施行（四）此事與海關不相干涉蓋拘捕該船之情形殊類於戰時之舉動也中國欲將此事會同審查之說殊不合理（五）中國當獨任延遲决解此事之責（六）日政府所要求者乃完全之釋放故中政府之議不能承認 
　　初十日東京電云二辰丸之交涉並無進步至於日本欲行任意方法之說亦未聞有所宣告目下兩方爭持之勢似已退縮 
[皖省破獲革命黨紀詳安慶]  
　　皖省破獲革命黨巡士二人曾紀前報專電現得訪友詳函云一名畢鵬飛廬州府人一名任國棟南陵縣人均於去年十月間投入二區充當巡士文理並不通順惟平日好發議論某巡士等以其形跡可疑報告巡記楊君楊卽報告二區長陳錫琛立傳畢任兩人詢究均抵賴不認陳命嚴搜箱篋行李在枕頭内搜出票據二張上有中國維新四字外有號數人名等字背面另有洋文畢任見事已敗始各無言陳局長即將二人送呈巡警總局禀明臬憲發交首縣研訊據供此種票據係標營某兵士放給且株連某管帶等數人旋飭密提兵士訊究則已逃逸無蹤現馮夢帥擬澈底根究云 
[姜軍過皖情形安慶]  
　　姜軍過皖略紀前報專電現悉姜軍門於初八晚十句鐘乘新昌輪船過皖撫憲馮夢帥以下及巡防隊軍樂隊均至招商碼頭迎迓軍門當卽登岸至接官廳與各大員晤談良久十一句鐘始回輪下駛茲將武昌漢口先後致江督電文補錄於下 
[武昌來電]  
　　督憲鈞鑒姜軍念八千四百餘人秉公平來午刻展輪東下營務處楊鴻禮統帶丁玉玲帶往二十九一千四百餘人乘新昌來未刻展輪統帶李登元率往張彪禀 
[漢口來電]  
　　督憲鈞鑒恒見姜軍門知軍仍駐浦口并須晤大帥面談伊拜次帥今明日赴寗乞諭縣備飯食榮恒禀陽 
[武昌來電]  
　　督憲鈞鑒姜軍門統帶二千三百餘人初八早乘公平新昌兩輪又愛仁一輪載軍火下駛張統制赴潛江勘堤飭勝照料得勝禀 
[漢口來電]  
　　督憲鈞鑒陽電敬悉姜軍門初八黎明行兵二千三百同來馬四隊另走飯四十桌敷用兵仍用大餅恒發電即回榮恒禀陽 
[武昌來電]  
　　督憲姜軍門親率步砲約二千名帶過山砲十八尊及鎗子砲彈分載新昌公平愛仁三船初八寅初統行鈞遇印 
蘇浙防匪彚聞 
[張御史片奏浙省剿匪]  
　　御史張世培片奏長江一帶素爲梟匪出没之區而港汶紛歧尤易窩藏聚則爲匪散則爲民其志不過搶掠勦無可勦撫不易撫去冬浙省屢受其害雖經該省大吏派兵痛勦迄未平靖而馮汝騤迭次電奏輒云近已安謐其實敢處未聚耳似此平空揑報深恐 
 
 

Page 5

 
 
留貽後患應請嚴飭該撫臣從速勦滅一面據實奏聞云云當日廷寄浙撫遵照辦理 
[湖南同鄉續議蕭艙長冤殺事]  
　　蘇垣湖南同鄉全體以蘇捕艙長蕭培華實被冤殺議爲伸雪一節已紀前報茲悉各同鄉復於初九日在會館開第二次大會到者極多并有回國之留日學生數人輪流演說大旨分爲五層議向執法官樊肇元駁詰（一）樊禀上憲謂抗令失機蒙被不振查是日祗欲追查信局划船一艘尚未失機蕭因病蒙臥聞令即親詣禀陳不能開船之故亦非不振試問所失何機不振何在（二）梟首游示之律已廢出自何日新諭（三）割去兩耳出自何例（四）旣欲正法何得先責軍棍二百旣責二百何得僅以四十棍禀報（五）公牘上係蕭德華何得以蕭培華正法試問究係德華違令抑培華違令以上五層如樊不能指出所執何法定不與之休息衆皆贊成而散 
[嚴刑逼取革弁口供]  
　　連日松府提訊已革鹽捕左營帮帶王泰和旣無証據亦無口供因受刑過甚惟求速死已三四日不進飲食聞昨日又上挺棍跪錢板鞭荆條備受諸種毒刑仍無一詞故府尊戚太守議將該革弁解送蘇垣聽候瑞方伯親提訊辦 
[鄉人吞没梟婦贜物]  
　　梟首夏竹林之妻夏李氏由漕涇董保獲解一節迭紀本報現聞此事先由董保傳告居民謂若有梟婦潛來須陽留陰報越日該婦果挈一養女投宿鄉老徐阿滿家隨帶金珠飾物不少徐即報知董保縛婦送案一面留其養女没其贜物現爲華尊張大令訪聞傳諭董保速將贜物逐一解繳違干未便 
[靖湖廳辦團之眞相]  
　　靖湖廳梁書祥别駕通禀各憲云西山地方孤峙湖心迭與各村董籌商舉辦團防無如廳治新設向無公欵存儲可以挪用全山居户又止百餘家生意淸淡歷年征收房捐已屬勉强應付若再加捐力實不及不得已與村董擬定各保各村之法按村落之大小或十人八人或五六人日則巡行夕則守夜一村有事四鄉應之不設局所以節靡費不支工食以盡義務人歸各董管轄夜備油燭點心以供食用另由通判每逢年節捐廉給賞以資鼓勵所有軍裝鎗械另行設法籌欵製辦幸民心固結尚能守望相助地方賴以安謐云云 
　　叔子曰團防者本取團集民力互相防衛之義而今反以募招招勇爲合例之辦法以自行防衛爲不得已之辦法異哉 
西報譯要 
[袁世凱之寵任]  
　　字林報北京函云袁世凱欲辭外尚一差兩宮不允所請以袁爲國家盡方有年際此中國與列强之交涉未議結者尚多且國内要政在在均需改革力可與列國立于同等之地位是袁之職務實不可少故已飭令照常任事矣又聞梁如浩之得爲外部叅議實係袁軍機保舉之力 
[唐紹儀之位置]  
　　又函云據某華官謂唐紹儀來京後其所應任之事即係重行開議中俄兩國之交涉蓋關於俄國在吉黑兩省之利益問題自唐蒞奉迄未議結大約唐到後月内卽可開議云 
[靑島礦業之擴張]  
　　初十日文匯報柏林電云靑島礦務公司將增加資本金三百萬馬克 
 
 
 

Page 6

 
 
   
 
 

Page 7

 
 
[天仙茶園]  
二月二十日戲檯包每位二角 
小永春　鍘包勉小文奎　鳳鳴關小飛珠　丑表功小金鐘小慶祥小春廷　小慶順　（煩演）　取帥印水上飄活呂布　合演　雙拾玉鐲小永利玉娃娃慶官小飛珠　官長煩演　（伐子都）　代演金殿小瑞堂　三擊掌二十夜正廳三角特煩名角好戲 
王寶山　蒲關吃肉李長勝　　寳収威筱榮祥　四郎探母九月仙　公堂自刎趙小廉李春利王祥雲　張月順　白水灘　（大戰）青面虎 
[新開丹鳳茶園]  
趙春奎　紳商天門七盞燈　煩演走雪趙小廉小孟七萬盞燈金牡丹　新排連檯改良新戲　（大馬路）看電氣車 
[新開丹鳳茶園]  
二十夜减價正廳二角特煩好戲 
金鳳山　二進寒宮萬翠娟　拿手雙搖小子和　好戲大會月月仙　致祭寳塔胡寳玉胡寳珠　煩演全本考火落店鳳　處　子胥過關賽蘭英小奎官小子和　煩演全本　（包公）鍘美案小桂芬　魚中藏劍陸菊芬小奎官　紡棉　花時式小亞 
[（丹桂茶園）]  
二月十二夜特煩名角雙齣好戲 
小保珊　申伍相會毛仲琪　空城巧計張順來謝雲奎　李祥（麟）大四杰村小子和夏月潤馮志奎（一蘭）（枝花）黃天壩（扮女）潘月樵孫菊仙　薛瑤（卿）搜孤救孤夏月珊七盞燈　夏月潤　四戲潘月樵孫菊仙　羊長喜　迷傳 
[（羣仙茶園）]  
二十夜戲大減價正廳每位二角 
賽寳珠　嘆皇靈金秀英　一口劍小春穆　斷太后小連奎　文昭關郭少娥金　處　准演（伐）齊都王雅琴攸菊僊　准演（拾）玉鐲小蘭芬　合三娘小月仙　　　　小容仙賽月樵郭鳳仙　溪皇莊（拿花德雷） 
[春佳春記茶園]  
十二夜正廳三角特煩雙齣好戲 
水仙花　雙怕家婆小桃紅十三紅　九件（衣）自刎公堂沈韻秋　李福祥嘉劉廷玉　七仙旦興譚月明　孫劍芬府筱桂芬　刀劈五虎劉鴻昇　全　金台許奎官　本代盤關沈韻秋筱桂分小桃紅劉廷玉　煩演十二　（翠屏山）　反衽酒樓准演殺山 
[丹桂茶園聲明]  
小連生　今名　潘月樵 
[群仙茶園]  
二月初七夜起戲名角一齊登檯 
夜戲大減價　每位　正廳三角 
[禮拜五六拍賣　木噐生財什物　長樂洋行]  
准於十一十二兩日上午十點鐘下午二點半鐘在洋涇浜三洋涇橋西首汪萃利木器店內拍賣上等木噐三扒酒架人菜檯椅書樓式房間式大廚衣架面湯檯寫字檯大小銀箱印字架各式銀噐名色磁噐玻璃噐磁浴盆大小地占檯布門簾各式緞子絲絨數　銅床鐵床火爐鏡千里鏡照相鏡凡石鐘屏風籐椅以及廚檯廚窗自來火燈一切生財木噐什物名色名目甚多不及細告拍後當付定洋限即日出清此佈 
長樂洋行啓 
[禮拜六拍賣　稍債紙頭]  
魯意師摩洋行始創自同治十三年即英一千八百七十四年 
淮於十二日上午十一點鐘在一號圓明園路本行棧內拍賣稍漬各種黃白紙頭一百數十包拍後當即出清此佈　魯意師摩行啓 
[（奉諭）禮拜六拍賣　白相船　瑞和洋行]  
准於十二日十二點鐘在英大馬路碼頭拍賣已故拔維晏洋人之白 
相船一只此佈 
[禮拜六拍賣　瑞和洋行]  
准於十二日十點鐘在靶子　第十二號住宅內拍賣大菜間臥房廚房洋琴鳥　木鳥一應另星什物不計此佈 
[聲明]  
前因股開萬祥雨記布號邇來逐年虧折勢難支持今集各股友議盤興成記執業所有雨記一切往來及存欵當時理楚恐未週知特此登報執事張堯佐白 
[禮拜六拍賣　電氣船　獵狗　瑞和洋行]  
准於十二日十二點鐘在英大馬路碼頭拍賣由已故拔維晏洋人電氣船一隻及頭等獵狗一隻此佈 
[禮拜六拍賣]  
啓者禮拜六即十二日十點鐘在本棧不限價拍賣各色海馬牛牌鵝牌龍牌黃馬褂獅牌無牌等呢各種八仙七星旗女福壽母子利帀獨占繡女等洋紅標此次仍照老式　禮拜五天票出清到期必須墊銀母得推諉特此聲明　義記洋行啓 
[禮拜一拍賣　上等木噐全銅床]  
魯意師摩洋行始創自同治十三年即英一千八百七十四年 
准於十四日十點鐘在本行拍賣油木房間色書樓色三扒大菜檯洒架火爐鏡書廚古董廚一景檯銀器廚寫字檯打字檯花綢大椅沙法洋琴屏風頂上大小高柱方柱　甸全銅床花旗摺椅摺檯小人車小人椅茶檯布金花大菜色茶色狄克生牌刀义更銀器矾石鐘玻罩鐘大小鋼板洋畫油畫鏡銅落地燈檯燈一應擺式甚多不計如欲看者望前兩天來看可也此佈　魯意師摩洋行啓� 
[禮拜一拍賣　倍發公司]  
准於十四日二點半鐘本公司拍賣稍漬老牌牛奶六十箱各色食物四十餘箱口琴五箱腰帶四箱　匙二箱菜刀三箱卜　刀二箱鞋墨二箱絲襪香水數十打象口杯食籃零皮什物不計此佈 
[禮拜一拍賣]  
啓者於十四日十一點鐘在本棧房拍賣軟硬漿三磅半至六磅財星照彩美人五路財神綠美人人樹牌各種洋紅標等貨不計此佈 
老公茂洋行 
[衛生菓粉]  
衛生菓粉爲最有益甚適口之飮品能去疲乏消食滯振精神延壽命老者服之而壯弱者服之而强兵士服之可耐勞病人服之可養體戒烟之人服之可免痿頓之苦平常之人服之可却疾而延年　爲日用衛生之妙品謂予不信請一試之　總批發處　上海四川路　百三十號忠義洋行 
[奉諭　禮拜一拍賣　拔維晏古董　瑞和洋行]  
准於十四日上午十點鐘在四川路四十二號已故拔維晏住宅內拍賣貴重古董數百件計康熙磁器銅噐景泰窰雕漆器古畫等花名甚多不及細載如各客欲拍者祈於先二日至該宅內面看可也此佈 
[長樂洋行　禮拜一拍賣]  
本行於十四日准二點半鐘在北京路本棧拍賣謙信　絨恒豐色毛呢信餘年年有餘彩花標迷人館四魚羣腎會陶公祖元長亭會元素羽綢四美圖萬花羽布紅洋冲毛呢花蓆法花其藍象粗布新兎頭粗布藍雞粗布四十餘包十支印度蜂猴棉紗十支印度天官送子棉紗外國花緞等貨此佈　長樂洋行啓 
[禮拜二拍賣　押欵棧底貨漬貨]  
並去年祥茂棧回祿失竊　捕房送還貨 
魯意師摩洋行始創自同治十三年即英一千八百七十四年 
准於十五日下午二點半在一號圓明園路本行棧房拍賣姜糖五箱各色呢絨十餘疋洋鐵盒十五箱鐵鎖二箱鈕扣十餘顏料一百數聽蕩磁廚房器一箱碗盆子十餘箱香粉十箱纜繩一包法圖板五箱白鐵瓦五箱絲花邊二箱肥皂五箱絲線團二箱呈酒五十箱皮酒廿箱蕩口盃一箱石板十箱小洋酒占廣襪象皮鞋方打鐘蕩磁洋　爐餅干毛毯蓆法布電器風箱門鈴電噐風扇線襪紗襪老虎毯鐘紅洋毯羽綢羽紗洋縐洋鐵盤各色花布並各種樣子十餘箱等貨不計此佈魯意師摩洋行啓 
[禮拜二拍賣　長樂洋行]  
准於十五日上午九點半鐘在虹口黃浦路四十二號粵國公館住宅內拍賣上等木器書樓間大菜間臥房間寫字間廚房間另有金山大馬二只四輪轎車一部四輪　皮馬車一部以及大號銀箱手鎗各種　酒脚踏車一切上等木器另星什物不　此佈長樂洋行啓 
[禮拜二拍賣　上等金鋼鑽首飾　寳和洋行]  
准於十五日上午十點鐘在本行拍賣奉道勝銀行並無限價金鋼鑽別針戒子金表香烟盒子表練手鐲耳捲如各客欲看者請至小行可也特此佈白 
[（七代祖傳餘慶堂）　包醫外科毒門極靈極速　包醫毒門　]  
本堂在申臨證多年專門包醫男婦楊梅结毒小便腫爛白濁血淋横痃魚口燭缷下疳甚至小便爛去半個凡服本堂靈丸包可漲好復原如舊永無後患照常生育因海上售問藥如淋欲求實效甚難本堂所以存心濟世包醫克已不效還洋秘製各種毒門丸散對症用藥王道倘用輕粉升霸爲丸電打火焚（花柳解毒珠黄丸○横痃魚口内消丸○珠黄白濁止痛丸每盒一元加料兩元極靈極妥珠黄八寳下疳生肌丹五角（設上洋十六鋪裏馬路大與樓酒館對面協興里内餘慶堂便是　王國香啓 
[（硝皮機器）]  
啓者本行經理英國名廠全套硝皮機器零物俱全計價銀一萬五千兩如要做皮洋帥亦可代請各種皮廠應用藥料格外克已欲辦者請至三馬路九號謙順洋行白甲 
[（往來摺遺失聲明）]  
今遺失與怡大莊往來舊摺一扣去年夜止揭存怡大莊　元一千三百餘兩現今此摺遺失挽保與怡大莊說明其銀照數收淸以後此摺檢出作廢特此聲明　永豐號告白 
[京都天寳齋嫩面玉容散]  
此散治女男面上油膩黑氣烟色酒刺雀班暗晦等患每農搽擦自然嫩嬌滋潤清秀眞整顏妙品也每瓶三角每洋照拆四瓶鋪分二馬路中市 
[紹昌祥茶號]  
本行向辦紅綠禮茶零沾批發今添辦福州各種漆噐廉售梁杭記衛生丸倘蒙　仕商賜顧請到四川路二百四十五號便是 
 
 

Page 8

 
 
   
 
 

Page 9

 
 
   
 
 

Page 10

 
 
畫史要件 
[度支部釐定各銀行則例（二續）]  
　　殖業銀行則例 
　　第一條殖業銀行爲股份有限公司以放欵於工業農業爲宗旨其資本總額至少須二十萬兩以上 
　　第二條殖業銀行其股票概用記名式只許本國人購買不準股東將股票轉賣或抵押於外國人及外國公司 
　　第三條殖業銀行無論官辦商辦其詳細章程均須報明度支部核准方可開辦 
　　第四條殖業銀行欲設立分行或代理店均應呈請度支部核准度支部視爲职須設立之地亦得命其照章設立 
　　第五條殖業銀行可由地方官以地方官欵或管理地方公共財産人以地方公共財産呈明度支部設立 
　　第六條殖業銀行放欵應以田地園林房屋或工業上實在産業或股票債票等項作抵於三十年内用分年攤還法歸淸本利但借欵總數不得過押産實值十分之七以房屋作抵須附有保險契約否則借欵不得過實值十分之五若欵項無多有殷實保户五人以上連環担保亦可不用抵押惟借期應減短以五年爲率其借數通計不得過銀行資本十分之一 
　　第七條銀行因農工業家之便以産業作抵亦可出放短期借欵但不可過本行出放欵項全額五分之一 
　　第八條銀行所收抵押産業只准收受第一次作抵之物并須實在永遠有出息可靠者銀行得隨時派人至其産業地方切實監查 
　　第九條債主作抵之産業被官收用或欲出賣必須先行通知銀行銀行應於期限前將所放欵項本息全數收回但債主能另以相當産業作抵者不在此例其産業若只出賣一部分之時可索債主增加抵押或索還借欵之一部分其産業價值若較原估低減之時可索債主增加相當之抵押 
　　第十條銀行放欵應查其人是否確係農工業家借欵是否確係經營農工實業如查有欺飾情事銀行不可放欵或已放欵後而債主以所借欵項經營他業者得於償還期限前將全數本利追繳 
　　第十一條銀行視債主情形若初年營業利益尚薄難遽令本利俱還者可於先數年内祗還利息滿年限後再攤還本利惟此項年限不得過五年 
　　第十二條分年攤還法其數目合本利計算每年定一平均償還之額但不得過於債主每年凈得出息之總數若債主欲於攤還定額外多還若干或於限期以前全額還楚均可通融辦理但須於一月前通知銀行 
　　第十三條債主還欵每至二成以上可向銀行請退抵押産業相等之一部分 
　　第十四條債主如到期延繳應還欵項銀行得於滿期次日起加算利息若其欵係分年攤還並得索還未到期之全額前項之延繳銀兩得斟酌情形呈報地方官追索 
　　第十五條殖業銀行可代人保管金銀及一切重要物件 
　　第十六條殖業銀行如有餘欵得購買國家公債地方公債等票並得暫時存放妥實銀行生息 
　　第十七條殖業銀行可與此項同行訂聨結契約亦可兼營農工業家滙兌事務 
　　第十八條殖業銀行如欲兼營儲蓄事務須照儲蓄銀行則例辦理並應將兩項事務劃分淸楚 
　　第十九條殖業銀行遇有長年定期存欵亦得代人存放生息 
　　第二十條殖業銀行得照實收資本五倍之數發行債票如期資本實收在二百萬元以上可發債票至八倍但不得過放出欵項之總額 
　　第二十一條債票金額每張以五元爲率並可加彩償還惟應照下列各條於發行前另訂詳細專章呈候度支部核准債票額息及付息方法逐次發行總數抽籖償還年限及方法加彩數目及方法 
　　第二十二條殖業銀行因市面利息低落得借新債以還舊債雖其債票額數合新舊計算超過第二十條之制限亦可通融辦理但新債票旣發行後須以所收之全數於一個月内償還舊債票毋得以此經營他業前項之新債票須呈請度支部核准方可發行 
　　第二十三條殖業銀行發行債票之時地方官斟酌情形得將地方向有長存欵項購此債票 
　　第二十四條除上列各條外未經載明之事不得經營如有不得已之故定須經營者應呈請度支部或該管地方官核准 
分類新聞政界 
[實行裁併廳區之計劃北京]  
　　民政部前議裁併廳區一事現已議定内外城分廳均不裁撤惟將外城二十區改爲十區内城亦然每區 
 
 

Page 11

 
 
設區長一員以六品警官任之區副一員七品警官任之區員一員八九品警官任之不日實行歸併（甲） 
[靑浦地方自治之變相松江]  
　　靑浦縣趙大令前詳禀自治期成會先從講習學理入手曾經督撫批准立案詎該會幹事將期成會名義改爲自治局儼成一地方行政機關時以謀攫公欵爲局用而章程所稱講習所至二月内尚未開辦即趙豹文大令所購之公民必讀四百部亦且積存局中並不分送各紳民預爲練習而自治期成會會員又拒之唯恐不力以此而求自治直自亂而已 
[催造沿海漁船淸册福州]  
　　閩督札飭沿海各屬略謂照得商民置造船隻及頂買歸籍遭風請銷餉號例應隨時訊供取結通詳辦理其船户牌照例應一年一換造册檢同照根送查乃沿海廳州延不遵辦即守口員弁按月應造船隻出入口循環號簿亦多不造送以致漫無稽考迭經通飭遵辦在案至今將及一年仍一味違延匿不塡送其中難保無别項情弊本應記過示懲姑寛札催飭卽赶緊查明所轄商漁各項船隻實有若干號已經領有牌照之外尚有未領照者若干應即一併淸釐至此外從新置造及頂買拆造修補遭風請銷餉號等事亦應照章訊供取結通詳察辦仍將各船按年繳換牌照限文到十日内造具船户舵水姓名年貌淸册檢同照根詳送察核至該廳縣等地近濱海民多操舟爲業其征稅各船究有若干並卽造册送核一面另造白簿呈請洽由蓋印發塡按季照章呈送如敢延誤定即嚴參不貸（子） 
交涉 
[飭收交還屯田江西]  
　　湖口縣申送去臘民敎訟案淸册奉洋務總局批查英商都志善違約私頂張謀禮屯田一案久奉前撫憲批由饒九道送還地價由官收回管理該地方官自應遵辦乃來册率稱未奉九江道行知是此事該令置之度外殊屬不合仰九江府轉飭遵照尅日查明此地該縣因何尚不收回管理明白禀覆併飭德化縣勒差查拿張謀禮到案訊辦或先將該家屬抱押限交照例辦理仍飭湖口縣一體關拘嚴辦（如） 
[日領請减小輪稽查鎭江]  
　　江督前飭各關卡稽查内河各小輪以防私運軍火情事現日商載生昌大東等小輪公司禀請駐寗日領事船津辰郎照會鎭關道請將來往淸鎭小輪於鎭江淸江兩碼頭稽查一次再令於沿途適中緊要之處停輪候查不必處處阻滯以維商務等因劉觀察當即會同金陵釐捐總局酌擬辦法（射） 
軍界 
[電飭陸軍設立偵探專科北京]  
　　陸軍部各堂近日會議陸軍軍學偵探一科最爲重要擬電各省督撫凡練成陸軍一鎭設有督練公所者卽飭於公所内先行編練偵探一隊著爲專科令其學習偵察勤務攻究輿圖形勢俾至臨戰時可以辨險易之境識攻守之機庶幾探敵軍之形勢審用兵之方向均不至茫無把握（口） 
[白毫子兵書武昌]  
　　前明儒士有自稱白毫子者係湖北黄安縣人著有兵壘一書至國朝同治間經該縣紳耆集資付梓現該縣學生吳樹芬將此書禀呈鄂督請飭各軍營學堂購閱以爲武學之參考書已奉趙次帥批准飭督練三處知照矣（止） 
[撫卹溺斃軍士武昌]  
　　湖北各標營於姜軍過漢時均派兵丁前往接待是日適因大風有四十二標三營排長彭慶元率同勇丁三人乘坐划船渡江往漢致遭覆溺幸彭略習水性得未溺斃其餘兩兵悉葬魚腹現由該營管帶雷君據情禀請督練公所將該排長彭慶元罰扣薪餉一月溺斃之兵各給洋五十元并照因公死事新章撫恤該兩兵家屬 
[恩將軍抵鄂紀聞武昌]  
　　新簡湖北荆州將軍恩存初六日由京乘車來鄂以八旗會館幽冀鄉祠爲行轅聞不日即須往荆州履新（音）學務 
[嚴定曠課章程蘇州]  
　　蘇省毛提學奉學部咨文嗣後各學堂諸生曠課當以平時所積總平均扣算業已通札各屬一體遵照（禾） 
[飭查學務之腐敗南昌]  
　　江西進賢縣法政學堂肄業生周延齡等以該縣學堂腐敗不堪公議添派敎員以示改良等情具禀學署現奉林學使批示云據禀從前該縣高等小學堂腐敗因管理員及敎員未能合法公議派添省城初級師範學堂畢業之陳景蕃爲該堂敎員俾盡地方義務薪資即於舊欵中酌量分派旣可節省經費又可改良敎授立意自善今年堂長旣係新派當爲衆望素孚之人自應改良爲己任若陳景蕃旣經公同舉定何竟遽翻前議究竟該生等所指腐敗舊紳係屬何人以及該邑高等小學堂是否應行添派敎員查該縣距省較近仰候批行進賢縣查明禀復再行核辦（曰） 
[勸學所紳董之淘汰湖北]  
　　湘省桂陽直隸州原有之興賢堂去歲已改爲勸學所禀派何紳澤森充當總董並派定分區勸學各員現因他項堂所士紳從中干預或盤踞抗阻昨由該州留鄂學生李毓鳳等具禀提學司奉批該所經費本甚充裕自應力圖撙節且總董現已派定則凡從前盤踞各紳董亟應分别淘汰毋任把持（月） 
[辦捐興學之野蠻湖南]  
　　湘潭縣各鄉小學所需經費除將本團公欵酌提及就各紳富勸捐外大半抽收屠捐以資津貼現該縣十五都紳王佐卿因舉辦屠捐與屠户王某大起衝突甚至各持刀械互相鬥毆竟將該屠户頭額及兩手戳傷業已報請該縣杜令蒞驗核辦（水） 
實業 
[浙路公司定期開會杭州]  
　　浙路公司通告各股東略云三月初五日開第三次正式股東會宣布帳略報告一切並决議事件重舉董事查帳如議事未畢再展一日或二日茲將入會憑單先時函請其有無從 
 
 

Page 12

 
 
函告而本人甚願到會者照章三月初一起照發上年股息可帶息單於開會以前至本公司領息隨補入會憑單如因事不及赶到託他股東代表者請另備委託書并入會憑單由受託之股東帶交本公司須於開會前三日送到所有股東會簡章及應行布告各條件俟臨塲分致會塲在杭省下城靑雲街師範學堂開會鐘點屆時議定至股息遠道未便親領請將舊股息單開明住址妥寄本公司杭滬均可照給如第一屆息未領者可一併寄領杭州總公司在方谷園駐滬公司在老垃圾橋貽德里合并陳明 
[招商報墾荒地江西]  
　　贛省農工商礦局出示云江右地居腹裡民勤稼穡實無不治之田不闢之野何以荒山曠土遍處依然檢查各屬禀報有因圩堤失修被水冲刷者有因山洪陡發崩塌淹浸者有因官民夾雜新舊混淆界限不明涉訟荒蕪者且有無主荒地良民盡力開墾播種之後忽有豪强稱爲已業起而興訟旣耗其資又失其業以致頻年勸導觀望不前本局前刊發墾荒章程二十二條意在責成官紳切實淸查迄今數年各屬禀報多係由業主墾種零星荒地其領墾大段荒地者尚不見多訪聞沿河沿湖一帶州縣新淤沙洲地段綿長當可墾爲田畝披閱廣西招商開墾章程注重招商報墾所訂章程多有可採行之本省堪以奏效通飭各屬一體遵照自示之後各宜淸查荒地報明勘丈遵照後開章程辦理墾熟之後請領憑照即爲已業子孫世守利賴無窮自領以至成熟並無分文花費（矣） 
[開礦公司之爭執南昌]  
　　江西餘干縣廪生曹藩等因集股開設維新礦務公司雇工開礦與該處博厚公司礦地相近以致爭奪釀事禀奉沈護院飭查現經該縣禀復以維新博厚兩公司煤礦廠相距僅止十丈不特與土法開採相距限在三里以外定章相違即從前民間自行開挖亦無兩廠如此逼近者爭奪釀事勢所必然各情到院當經札飭餘干縣集訊詳辦（十） 
雜記 
[官犯脫逃之參案蘇州]  
　　江浦縣解役鞏和等押解發往軍台効力贖罪之官犯潘樹桐中途脫逃現江督以該役等雇請頂替以致脫逃該縣陳壽康僉差不愼亦難稍事姑容擬即奏參革職留在江浦恊緝業已咨請蘇撫會銜入奏（眞） 
[如皋縣自請參處南京]  
　　如皋縣西鄉十里墩地方去臘有梟匪聚衆格斃營弁敎習勇丁等七命前日該縣周景濤自知防護不及電請江督從重參處當奉復電云梟匪拒捕致斃七命且有營弁敎習在内案情極爲重大業已電飭運司嚴飭新勝營迅速拿辦該令旣自以防護不及電請參處尚在愧奮一邊從寛予限半個月懸賞購線會營嚴緝首要各匪務獲究報（七） 
[借欵修理官輪南昌]  
　　江西官輪總局舊有輪船多半機件損壞現該局總辦莊敬庵觀察諭飭經理委員耿千總朝泰將西平輪船督匠修理切實佔計需銀四千四百餘兩現因水脚項下不敷周轉故該局已移商林藩台先行撥借庫銀二千兩以資興工（曰） 
[省城創設戲舘之先聲杭州]  
　　近來杭垣風氣上等社會早已逐漸開通惟下等社會猶曚如也現聞有人提議改良社會辦法以爲除報紙小說外惟戲曲一項最易動人擬即籌集股份在省城梅花碑左近開設戲舘一區聘請津滬名角排演時事戲曲凡舊日誨淫誨盜及種種怪誕之劇一概屏除現某巨紳已允力爲提倡並向各大憲說項志在必行聞擬即用元寳街某紳舊第爲館址（亢） 
[追繳虧欠公欵揚州]  
　　揚城棲流所董事劉學乾去年經運司查有侵挪情弊即將堂欵停以現核計共虧欠公欵一萬餘串已由該縣勒令淸繳聞劉董僅願將灣子街住屋抵充公欵云（禾） 
[禁止藉端詐索湖南]  
　　湘潭縣自去歲九月禁革煙館後所有警兵及各署差役往往藉查禁煙館爲名任意詐索或果有開燈私賣者又以受賄爲之隱瞞袒護種種弊端不一而足現經該縣杜令蓉湖訪聞出諭略謂煙館禁革之後固宜嚴查究懲惟聞有不肖兵役藉此以圖詐索於商民不無擾累嗣後凡查有確係開燈私賣者應先鳴諸左右鄰居及該處團保驗實始准報案究辦不得藉端誣陷私自索賄及奪取煙膏煙具暗地了結違者准受害人扭禀核辦（敏） 
[短篇小說說夢] [  （广）（一續）]  
　　余就仔細向船上看去。桅竿上有一尖角白旗。冩著代表二字。船頭上又有兩扇門旗。冩著遵旨商辦不認借欵八個大字。那門旗下卻有四五個人。也在那裏揮捩拱手。余想是了。他們是在江邊送别的。不過覺得太做作了。隨又沿著右岸走去。約一里多遠。忽見崇門巨閥。氣象巍峨。彷彿是一座廟宇的樣子。約摸一看。就知道不費萬人心血。不化千萬巨資。是造不到這樣規模闊大的。再往兩旁看去。千門萬户。密著蜂房。一齊貼著硃紅色條子。但是門都關著。條子上的字。一時也記不淸楚。只記得有一處。門却開不知那裏。左邊貼著内腐二字。右邊貼著有染二字。心想何妨進去看看呢乃一悶尚未跨進。左首有隻桀犬。突然狂吠起來。余想不好。此犬不要就是人面獸小說上的這隻王犬變。若果是他。被他一口咬住。還當了得麽。正欲走開。幸虧前面還有一小塊殘骨。那犬又要緊嚼骨頭去了。余就逞勢進了大門。只見當中一隻棹子。擺著無數黄澄澄的金子。上面坐著兩三個翎頂輝煌的人正在指手畫脚不曉得說些甚麽下面又立著幾個人在那裏把手亂摇仔細一看卻就是在門旗下揮捩的余倒。被他一嚇。阿約不好了。這一定不是人間世了。若在二十世紀的世界。看見了這許多黄澄澄的金子。用雙手去搶還來不及。再有那個肯摇手呢。不過旣到此處。倒要看他一個究竟。[  （未完）]  
評事 
[自謂可以無恨]  
　　合同發布矣。路欵借定矣。名稱改換矣。而奉。旨商辦不認拒欵之代表則曰自謂可以無恨。 
　　不知其所謂可以無恨者安在。 
　　將謂欵已拒絶而可以無恨耶。則二十四條之滬杭甬鐵路借欵合同。我不知其何用。將謂完全商辦而可以無恨耶。則所謂國家滬杭甬鐵路。所謂此鐵路建造工程以及管理一切之權全歸中國家辦理。我不知其何說。 
　　然則所謂無恨者。其必有無恨者在。不必再爲深究。 
　　嗚呼代表本無足算。而獨恨選舉看之無目。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（三十八）]  
　　語已睨視白慕蘭之面。欲視其作若何之對付。此時白慕蘭已歸坐原處。驟聞此華特恩之語。如獰狗之受擊。大驚而踊。面色遽慘白如死人。汁漬其面。雖力振其神。欲以掩飾其皇迫之態。而口中之齒。彼此相擊有聲。良久始應曰。君君乃乃乃爲勃雷君之事乎。勃雷君之事。與我胡涉。華特恩哂曰。勃雷未死之前。曾與密司有婚姻之約。安得無涉。白慕蘭聞此益怖。頭目森然。幾欲眩仆於地。强應之曰。即使勃雷與我有婚姻之約。今勃雷已死。君至此欲問何事。且吾有病。不能見客。君請速出勿作無禮之舉動。華特恩笑曰。吾深願無所開罪於密司。然恐事勢逼迫。有所不能耳。今僕且請問密司。密司之居此二十九號者。已二年餘。當八月十七號勃雷被人槍斃之夜。密司在此二十九號之室中乎。抑密司别有他處之運動乎。白慕蘭聞此。恐怖愈甚。幾至不能出聲。僅力謂華特恩曰。君問此何意。八月十七號之夜。吾並未他出。即在此二十九號之屋中。君苟不信者。可問之此間逆旅之主人。華特恩見白慕之狀。至於恐極而顫。出言格格然。幾不能主動其喉舌。默念此案之罪人得矣。 
　　華特恩徐徐起立。步至窗扉之次。力闢其窗。見樓下之地位。適當勃雷倒斃之處。與適間之思想。若合符節。竊轉其目。以視白慕蘭。見其唇吻之間。簌簌欲動。震恐幾至失其腦筋之知覺。華特恩忽謂白慕蘭曰。密司亦知八月十七號之夜。有人於此窗内。向下發鎗。擊斃彼處之勃雷君乎。言次舉手遥指勃雷倒斃之處。以示白慕蘭。華特恩一語未旣。而白慕蘭已大震。心房起落。乃如大海之潮汐。震盪至於極地。欲發聲自辯。以明已之無罪。顧唇吻之間。似有膠附之品物。阻隔其出語之能力。乃至張口結舌者良久。竟不能成一語。惟力引其目。回旋於床側之寫字檯。似此寫字檯中。藏有極大之秘密。恐爲華特恩所得者。華特恩者。機警人也。目光之剽疾無倫立趨寫字檯之側。隨其目光之視線。力啓其屜。乃堅不可啓。白慕蘭戰慄曰。此屜中有至緊要之文件。關係吾之秘密。君不得干預。 
本埠新聞要事 
[縣令調缺]  
　　初十日蘇藩牌示云署上海縣李超瓊業經准補長洲縣應即飭赴新任遺缺以現署靑浦縣趙夢泰調署遞遺靑浦縣缺以陳定遠署理又吳江縣劉有光撤任查辦以李國琮署理 
[示諭各村舉辦民團]  
　　本縣李大令出示曉諭云據法華區學董胡人鳳黄熾朱　楊鴻藻等禀稱竊維弭盜安良莫善於團防一法守望相助同井者自衛身家董等現擬舉辦鎭市商團各照市面情形酌量辦理惟鄉團各有數村相距數里不等若共立一局不但顧此失彼亦且經費難籌擬辦各村民團庶合守望相助之義大村落每夜三四人輪流無論風雨終夜梭巡只擊竹梆兼置銅鑼一面備而不用遇有賊警務各鳴鑼集衆恊力兜拿弭盜安良庶得一助好在無需經費一夜輪當數夜安眠鄉民樂於從事爲自治地方起見環求出示曉諭飭各局董保聨絡各村尅日舉辦共圖公益等情到縣據此查舉辦民團每夜輪流巡緝有警則合力兜拿無事則守望相助洵屬禦暴良策現奉藩憲瑞札飭舉辦淸鄉事宜即與來禀辦法脗合除批示並照會同仁輔元堂督同四鄉局董督保認眞舉辦外合亟出示曉諭爲此示仰該鎭鋪户居民及地保人等知悉爾等各有身家舉辦民團正爲保衛地方起見輪流守望四境聨絡爲一氣庶幾盜戢民安務照胡董來禀擬法認眞舉辦實是求事毋得視爲具文是爲至要 
[西人鎗斃鄉民案將次就範]  
　　西人海利鎗斃鄉民李趨生一案昨由上海縣李大令將屍父李保保送至道署梁觀察委英文繙譯陳震東二尹訊問李保保供小的兄弟三人祗有一子今無端被西人海利鎗斃心實抱痛叩求伸雪二尹謂英領來文謂係誤傷不能以故殺論抵祗允酌償卹銀保保供英領旣不允論抵應請優給卹銀二尹詰其約需若干保保稱須二千金二尹飭令退去候與英領磋商再行核示 
　　按華人性命索價只二千金亦云賤矣 
[梟匪截刼米船]  
　　前日有梟匪多人駕船數十艘在西南鄉新涇港附近攔刦米船當被刦去白米十六石被褥三副船夥身上衣服亦盡行剥去該船户陶福山昨特偕該圖地保報縣請緝 
[鄭重人命之一斑]  
　　租界向章凡有命案須令地保報縣請驗乃近來各地保往往得賄串令尸屬求免弊竇極多茲捕房總巡卜羅斯君議定辦法嗣後無論吞烟自縊一經報捕必須請縣相驗不得擅行求免 
[行竊鈔票賊自縊]  
　　行竊華比德華兩銀行及大英公館吔等洋行鈔票金飾之巨竊忻順卿由探張寳榮周志仁協同緝獲解交法公堂轉解英公堂判押在案前日夜半時忻佯稱大便在厠所自縊覔死經管牢西人瞥見解救昨解公堂請訊忻供向業電燈生理後因失業爲竊求宥判送回法界押滿半年再行解廨加押西牢二年半期滿逐出租界 
 
 

Page 19

 
 
𤨏事 
[城内]  
　　隱戤行帖○本縣李襄讞前日提訊談福福控黄永祥違例開行一案談供與黄永祥各開柴糞行黄與伊弟開行十餘處祗捐領復泰一帖餘俱隱戤違例私抽行用黄供僅開一委如有兩處情願罰辦判候查明再核　　竊賊狡賴○方小洲行竊泰康棧庽客徐愛堂一口鐘小皮箱等物由工程局解縣管押在案昨傳棧主黄新喬到案訊稱方庽棧十一天臨去時將徐之小皮箱等藏在鋪盖中由徐與小的尋見求究訊之方仍一味狡賴判責二百板還押候再嚴訊 
　　親戚硬搶○寡婦顧李氏投縣喊控稱由江北來申暫庽日暉港胞弟船上昨日與弟登岸幼子在船被表戚袁某推落水中搶去洋十元請爲提究判候查明核奪 
　　祠堂失竊○李文忠公祠去冬失竊檯椅地保包錫卿汛捕吳祥查緝無蹤昨又由縣提比判各責四百板限三天破獲 
　　官事○一路一區游正巡官昨奉滬道札飭兼辦城内淸道路燈差貨捐局北卡委員昨奉滬道改委候補縣丞陳毓南一路四區副巡官佟本華奉滬道札飭撤差由總辦改委巡警畢業生程鳳祥接辦守備陳友堂醫科舉人陳仲箎等昨日到道禀見前出使日本大臣楊樞昨至洋務局拜會滬道 
[南市]  
　　商團旅行○商團公會原定十三日會操茲由會董改於是日午前旅行至龍華園憩息俟進膳畢詣製造局西砲台觀陸軍學堂各生試演打靶藉資考鏡 
　　尋獲逃媳○甬婦張蔡氏尋獲逃媳周氏及同行之許阿東扭至總工程局經孫明府提訊周氏供被成衣匠江揚春誘令與許之妹徐氏共乘輪船來申與許相識求宥判許戒責一百下押辦周氏交地甲看管著張蔡氏尋子到案再核旋有方吉卿同沈徐氏投稱周氏前在小的之花烟館爲夥伺隙逃出請予給領孫明府大怒判方戒責一百下一併遂出 
　　累及保人○陳之欣控元成藥材行主陳文元吞没存欵一案昨又由工程局傳保人孫梅亭併文元之弟榮機到案因文元逃逸判一併移縣辦理 
　　賊相○總工程局因地方竊案迭出破獲非易爰向英租界老巡捕房借取已經破獲懲辦有案之拐竊各犯拍留照片底簿十一册到局令各探傳觀記認以便緝拿 
　　藏金○義興碗店主婦魏林氏控店夥吳正君串同養媳陳洪珍之父陳淦文誘媳捲逃一案茲由工程局偵徐至通州關提人贓到案經孫明府提訊吳供有金鑲鐲一副金板戒一只埋在宜興家内二門口堦石下昨即備文飭探至宜興縣協吊金飾再赴通州陳淦文處查吊餘贓 
[閘北]  
　　移提流氓○流氓殷三寳趙金福前日在美租界搶取趙季友金戒衣服逃至閘北經包探追獲寄押四路二區警局昨由英公廨提回歸案訊究 
　　赶尋拐犯○鮑德楊等公禀巡警總局請將拐犯胡崇德之兄俊德保繹昨由孫裁判提同各保准予保出惟須趕尋崇德並弟婦田氏案如延仍須提究 
[英租界]  
　　復訊不交　砂案○英商惇餘洋行延郝門律師控李炳南担保劉漢卿定購　砂逾期不交一案昨由公廨寳讞員與英巴副領事復訊原告律師請追令交出担保銀二千五百兩李延禮明律師投稱惇餘洋行向劉漢卿定購　砂現如交貨價已跌落原告必受虧損請爲察核質之劉供求寛限料理判劉還押李交保限一月向原告淸理 
　　研訊拐案○拐匪包仁和朱中華去年在常州誘拐沈姓衣莊婢女周惠子來滬串賣於盆湯衖張王氏花烟間得價洋一百九十元近被惠子之母周王氏得悉來滬訴知包探將朱等一併查獲昨解公廨請究朱供此女係施伯喜胡二娘領來據施稱是伊之親女因年荒無力撫養自愿價賣是實訊之包供詞相同烟鴇張王氏供稱由朱等五人領來出洋一百九十元立據價賣並有保單求騐周王氏供江北人女兒惠子在常州沈姓衣莊爲傭每月工錢三百文茲被朱等誘拐來滬價賣爲娼求請嚴究惠子供年十六歲餘供與母略同寳讞員判朱包各押西牢一年張王氏從寛斥釋惠子飭發濟良所一年期滿准其母領回婚配 
　　冒認大衣○某日人控粤人李阿才行竊大衣一案昨由公廨王襄讞與日領復訊原告投案求追見証王長淸等七人咸供衣係李物見其穿着日旳訊之李供稱袖鹿有記認可據判衣給李領回原告不應悞認斥釋　　租地不還○英商穆哈控浦東人許龍泉租地造屋佔踞不讓昨由公廨會訊判許押廨候函致浦東總巡查明勒令遷讓 
　　欠租行兇○經租洋人控租户張陸氏張阿福趙汝卿欠租行兇昨由公堂傳訊判張阿福押捕房三月趙押一月氏從寛斥釋 
　　女子自由○俞阿華誘拐王鶴廷之女明珠玉虹口匿居前日被王尋獲扭入捕房昨解公廨請究俞供向在絲廠爲機匠與女姘識去年七月間女自願逃出是實女供前在絲廠繅絲與俞認識後背父母逃匿虹口求宥判女交王領向俞押捕房一月期滿送廨交保具再不與女來往結開釋 
　　小兒告狀○孩子陳阿寳被王阿壽搶去小洋十一角由探解廨請究陳孩供在三家園被王搶去小洋求究王供不承認判押候查明再訊 
　　並非拐騙○沈雲花俞祥卿徐安興控被林金生騙去白米九石由探將林解廨請訊林供米價洋六十一元七角已付十三元交於許南山並無拐騙情事判交人銀並保限十天理楚 
　　不付票銀○黄藴瑜控楊式耕不付票銀昨由差探傳至公廨諭過堂候訊 
　　夫妻離異○朱金生控妻弟周根記串令伊妻捲逃爲娼昨由公堂訊明實情因朱不願領妻著具離異結發堂另配周押捕房六禮拜衣飾等物交朱具領 
　　流氓就獲○流氓李阿根即麻皮阿根前由搶犯小么四供係同黨茲經法包探查獲送至英捕房昨晨解廨請究李供向業織帶現在城内龔錦泉家工作並不爲非判押候查明並函詢法公堂上海縣再行訊究 
　　欺侮醉漢○胡阿二衛元卿深夜在途行蹤詭秘由西探查獲昨解公堂訊知胡衛等專事摸竊酒醉西人物件判各押三月 
　　攙水牛奶○工部局西人控應子貞出售攙水牛奶由探解廨請究應供詞推諉判押三禮拜從寛免罰 
　　跳出火坑○妓女童蘭香沈翠仙不愿爲娼奔入濟良所昨解公堂訊判發所候示 
　　定貨不出○日商三井洋行控孫盤溪定貨不出昨由差探將孫傳至公廨請訊判候訂期會審 
　　革捕拆梢○丁某前日將收買烟灰携至虹口嘉興路被已革華捕趙松山誣竊拆梢由捕查獲解廨請究判先枷示一月期滿再押捕房五月 
　　公堂瑣案○張阿福竊木頭押捕房一月期滿逐出租界金友根竊衣物押候傳到失主再核 
[美租界]  
　　放火○北河南路張國順所開之茶葉店前晚起火波及左右鄰店燬屋三幢昨由某小客棧主作証謂張用火藥放火捕房即飭將張拿獲押候送究 
　　家賊○住居西華得路之梁才根被養媳豊秀香竊去洋銀七十餘元寄於顧錫根之妻某氏處昨被梁查知報知捕房飭探將該媳及顧夫婦一併拘解公堂廨訊辦 
　　搶耳環○石胡氏昨至捕房報稱前日女孩在門首被匪徒搶去金耳環一隻求爲查緝捕頭准之 
　　竊錫噐○張子雲闖入新記浜路二十一號門牌某姓家以租屋爲名竊取錫器當爲失主知覺拘入捕房押候究辦 
[法租界]  
　　女敎習失竊○通州女師範學校女敎習俞十全前日雇車載送行李至十六舖擬附小輪赴通詎爲車夫朱寳洪將考籃竊去内有首飾約值四千餘金交與同黨逃逸當將朱寳洪周叔高兩車夫送廨請追朱狡供不認判押候嚴究 
　　聶讞員遇賊○公廨讞員聶榕卿司馬於二年前在蘇被跟役江二將儲正轎後皮箱内現洋五十元竊去逃逸昨司馬至公廨訊案適在途遇見即交巡捕帶回送縣訊辦 
　　女人計策○法商韓林延博士律師投廨禀稱郎沈氏欠韓林銀二千兩氏有田契託翁通海變賣抵償被翁霸吞請提翁訊究翁亦延開逹律師到案伸辯稱此事被告並不干預即使翁與氏有田單紏葛亦應由氏自行控告且氏翁二人皆住虹口於定章尤爲不合中西官然之判將案註銷 
　　捕頭勢力○林鶴卿在城河浜擺設餅攤巡差捕頭以其碍路將攤推倒林遂以打失洋十五元等詞赴捕房誣控昨日解廨訊究判罰洋三元充公 
　　失火罰鍰○坆山路同盛米店失愼後昨由捕房將經理棧司等解廨請訊供係無心失火判罰銀七十兩又鼎慶里劉星耀家失火未成亦判令罰洋廿元 
國外新聞 
[議派馬基敦總督之難行]  
　　初十日倫敦電云英國外務大臣葛雷與列國提議由各國會同簡派總督一員駐紮馬基敦以若干年爲期其人或回敎徒或耶敎徒均無不可惟各國均以爲此舉碍難施行 
[日俄擬修舊好]  
　　初十日倫敦電云俄國民議院現方提議外務大臣埃思華司基所呈改東京使館爲大使館之議案外務大臣埃思華 
 
 

Page 20

 
 
司基聲言俄日兩國磋議漁業商務鐵路等問題諸形困難足以見俄國必須與日重聨舊好方能保俄遠東之利益而永持和平就日俄戰役之結果而論亦不足以阻止日俄兩國用修舊好之處且深信日本亦甚願與俄結好至於俄英恊約於道義上誠可爲保持世界和平與日俄邦交永久之證信此議案遂即通過惟社會黨不以此議爲然 
[伊籐反對殖民公司]  
　　初十日倫敦電云日本國會此屆議事期將至桂候所創東方殖民公司欲於高麗大施展佈惟伊籐親王對於此公司組織之内容頗有不然之處故桂候欲請國家給與補助金之議大約此屆未必呈會提議矣 
[法英擬開展覽會]  
　　初十日倫敦電云法國總統福雷利將偕英王愛德華舉行法英展覽會之開會禮倫敦市民將舉宴會以欵法總統法外務大臣璧康則須隨同法總統赴英云以上譯字林報 
[意外相演說國際近狀]  
　　初十日柏林電云意國外務大臣鐵托尼在議院聲言意奥二國間交誼甚篤即對於巴爾幹問題亦無間言與俄亦甚和好歐洲和局對於東方更形和睦至於鐵路計劃乃馬基敦改革諸事中最要之舉云全院人聞言均大聲歡呼旋提議信任政府案亦即通過 
[日美邦交之篤]  
　　十一日倫敦電云駐美日使高平氏在紐約日本協會宴會時聲言美日交誼誠甚和睦可爲不憑文字之聨盟國云 
[派委管理入境專員]  
　　　十一日倫敦電云坎拿大英屬哥侖波省人屈魯連已被簡爲駐日經理坎拿大入境事務專員 
[美艦隊行蹤]  
　　十一日倫敦電云美國艦隊在麥格侖那灣駐泊二日據官場中言各艦情形甚爲完備以上譯文匯報 
來稿 
[江西留學生上某督公禀（續）]  
　　三立擅借洋欵旣未經股東允認又不將密約告明違律背章胆大已極又按公司章程只有招股千元紅股五千元之例無借欵百萬抽豐五萬兩之條三立經手借欵損耗至十五萬兩以後還欵又須招股百萬兩即無賣路情節除利息外公司實耗二十萬兩似此辦公只可造成經手者數大富翁而公司必虧損無量三公身居重要瘠公肥私與監守盜財何異况生等留學異邦與聞政要每見彼國政治者流所謂統一東亞經營并吞之策無奇不搜無日不有如犬養毅竹越與三郎等游華新歸其忠告國會之詞則以增加支那運動費編入帝國議會豫算案爲首要謂賄賂通行之國非假此無以購大利權列强行之已著明效云云夫彼政府已定爲外交方針何在不施其勸誘三立食毛踐土甘作虎倀借彼國之國欵用彼國之技師現在局中工程師岡崎前爲秋田縣書記因事被逐嗣爲江西高等學堂敎師亦不稱職迄三立借欵成立援引入局辦工以符密約故去歲有改築潯埠車頭移大阪公司之案彼岡崎固忠於爲國三立何以自明種種不法行爲皆由借欵私約而起在法公司理事違背定章有詐欺取財情事當入刑法懲辦又其行爲不在定章範圍以内致加損害於他人者該理事自任賠償之責與公司無干我國雖無成文公堂自當如是又三立曾經登報廣告法律上即生効力充公昨舌尤爲罪不容辭敢乞大人據証檢查治以應得之罪其有無密約原與公司無關惟三立自問設三立希圖狡脫硬辯冤誣必與日本帝國議會及中央新聞起訴令將江西鐵道情節概行更正取消庶足以釋羣疑而告無罪舍是則罪有攸關矣生等校課頻繁素未與聞國事惟念盧山章水是祖宗墳墓所依三立何人竟敢和盤托出奇貨以居生等即忍於不顧身家豈忍於悖蔑忠孝誓天有恨泣地無聲用敢瀝血陳情仰乞裁登不勝感戴之至敬請鈞安伏維垂鑒 
報告 
[蘇省滬嘉鐵路各段工程正月份報單]  
　　第二段橋工 
　　第五百六十七號已完工雁翅砌好河已開通改歸正道 
　　第六百零二號已完工道已改正 
　　第六百三十二號已完工雁翅將砌好即日便可改道 
　　第六百五十四號已完工雁翅將砌好即日便可改道 
　　第六百七十二號工已早完雁翅砌好 
　　第七百四十二號工已早完雁翅將砌好卽日便可改道 
　　第七百七十五號工已早完雁翅早已砌好 
　　第七百九十八號早已告竣雁翅已作四分之一數 
　　日内即可改道 
　　第八百十一號已做好雁翅將近完工即日便可改道 
　　新橋月台地脚已打好四尺餘深 
　　第八百七十二號至一千一百十二號橋工早已告竣 
　　蟠龍塘之石渣又道已釘起 
　　松江東門外月台洋灰竣工後面之土將塡完 
　　第一千零五十號之栅門已安起[  （未完）]  
[振務]  
　　正月份經收月捐淸單○道署洋念元怡情軒洋陸元陳善亭洋五元泰昌洋四元　孚綸華廠李雪巖楊潤之共四户各洋三元朱保三譚幹臣韓山曦徐貫雲南順記老順記戴生昌祝源昌招商局萃豐大慶樓共十户各洋二元源豐潤洋一元八角莊源大洋一元六角戴運來汪萃利滬江第一樓徐俊良蘇寳森老悅生新順記大觀樓錦章愼餘堂陳志雲元昌聚昌信昌隆天餘申茂江南烟雨樓源昌廠王陽生華興公司怡泰昌怡泰興葉天德胡綏之永豐三并燕慶園樹德公司可熾順可熾號共計三十户各洋一元中和帳房洋六角五分久成九章北天成永裕成申園共五户各洋六角李珊記龎竹卿思補齋梁煥南隆昇易安居宏源益昌共八户各洋五角恒升怡園新新園大昌德共四户各洋砗角其萃樓施德豐徵昌怡昌恒茂咸章王升和晋昌大章共九户各洋三角天祥通泰同順義盛信昌泰豐記萬茂曹德大一壼春靑蓮閣大綸共十一户各洋二角介福嘉綸和康壽康晋和元甡愼餘餘大元祥衍大恒益永豐存德協昇宏大宏元寳和寳大寳順承裕正大升彚康和康瑞大永康晉大敦和義善源福康兆豐恒德仁大源利森康厚大源餘鈞康壽豐鎭昌會大鼎康志大同餘久源明德同福瑞昌洽餘瑞豐信大順康豫源會餘元豐正元崙餘裕長源德森協豐怡祥謙餘賡裕敦源久豐庶康裕祥怡慶大慶衍慶壽昌元茂源吉崇餘共七十三户各六百文永餘元成元大亨和豐五豐立豐宏德鴻餘乾源承泰元益元興元春厚泰敦泰德大源成義昌叙生晋元嘉惠愼和順元元源正泰和祥通泰立生安康鼎興鼎昌安餘立餘恒泰大章九和裕綸共三十七户各錢三百文怡大怡大莊共弍户各弍百文永愼協成祥萬興共三户各一百文以上各户共收洋九十九元正又小洋一百五十五角五分錢五十五千六百文滬北廣益善堂司董祝大椿葉貽釗朱佩珍等謹誌 
 
 

Page 21

 
 
[各業行情表]  
匯票　二月十一日老中庸洋行報上海匯至倫敦 
銀行電匯　二先令六辦士二五 
銀行即期　二先令六辦士三一二五銀行六十日期　二先令六辦士五六二五銀行四月期　二先令六辦士八七五商匯四月期　二先令七辦士 
商滙六月期　二先令七辦士一二五 
大條銀　二十五辦士五六二五 
上海匯至法國 
銀行電匯　三佛郎十七分半 
商滙四月期　三佛郎二十五分半 
商滙六月期　三佛郎二十七分半 
上海滙至德國 
銀行電匯　二馬克五十八分 
商滙四月期　二馬克六十六分 
上海滙至紐約 
銀行電匯　六十一個二五 
商滙四月期　六十三個七五 
上海滙至印度 
銀行電匯　一百八十九個七五 
商滙四月期　一百八十九個二五 
上海匯至香港 
銀行電匯　七錢五分　 
商滙十日期　七錢四分 
上海匯至日本 
銀行電匯　八錢一分 
商滙四月期　八錢 
金銀錢洋　二月十一日 
現貨標金　三百八十五兩 
足赤條金　三百九十二兩 
沙金合赤　三百九十四兩 
新滙劃收市　七錢三分六二五 
龍洋　七錢二分八五本洋　一兩　 
小洋　六錢五分七厘 
銀拆　一錢四分 
洋找頭　七錢二分八 
錢找頭　九百文 
铜元　一百五十六千七百文 
市錢　一百三十八千文 
衣牌　一千一百四十文 
洋貨　二月十一日 
○元芳羽綢　三十碼十八學士每疋六兩七錢七分半　又教子六兩八錢　又雙路燈六兩九錢　又海天六兩六錢半　又仙壽五兩九錢七五　又稱無敵六兩二錢五分　又三英六兩四錢五分　又春芳六兩川錢七分半　又劉軍六兩七錢　又宴樂六兩七錢二分半　又九老六兩六錢七分半　又花藍六兩炠錢七分半　又仙女六兩四錢五分　又五子登科七兩一錢二分半　又四皓六兩一錢二分半　又忠孝六兩零二分半　又取三郡六兩五錢二分半　源遠而來五兩四錢七分半　又一氣流通五兩六錢七分半　又利餘四兩六錢二分半　又論英雄四兩七錢七分半　財源四兩八錢七分半　又噴飯四兩七錢五分　○洋紅布　佛手　六磅每疋二兩八錢五分　五磅二兩七錢五分　四磅半二兩二錢七分半　四磅二兩五錢　三磅半二兩零五分　六磅五子登科二兩七錢五分　五磅二兩五錢　四磅半二兩二錢二分半　四磅二兩一錢五分　三磅半二兩零五分　○洋紅標　二美六磅每疋二兩七錢七分半　○洋紅布　天姬九磅每疋三兩一錢五分　八磅半三兩　八磅三兩零二分半　七磅半二兩八錢五分　六磅半二兩七錢二分半　六磅二兩七錢　五磅半二兩四錢五分　五磅二兩四錢二分半　四磅半二兩二錢二分半　四磅二兩一錢七分半　三磅半二兩零五分　○市布十五磅半賞中秋每疋五兩三錢二分半 
　十四磅十二日金牌五兩四錢二分　又三義五兩二錢五分半　又畫眉五兩零二分半　又三多四兩六錢六分半　十三磅十二劉軍五兩零六分　又華東五兩零三分　又三多四兩三錢九分半　十二磅十二九老四兩八錢二分　又商賈四兩八錢　又三多四兩二錢四分半　十一磅十二送子四兩五錢二分半　又十八學士四兩五錢二分半　又品簫四兩二錢一分半　又彩三元三兩九錢八分半　十磅十二荷花四兩三錢二分　又三恭禧四兩三錢一分半　又八子四兩三錢二分半　又夏景四兩二錢八分半　又彩人鎗三兩八錢五分半　又花燭四兩一錢二分半　又紅四美三兩七錢三分　又紅壽萬三兩七錢六分　又紅三元三兩六錢六分　又紅人鎗三兩六錢四分半　又彩八士四兩一錢五分　又春芳四兩一錢四分半　○原布八磅十二忠孝每疋三兩四錢一分　八磅七五四皓三兩二錢四分半　八磅四五子登科三兩一錢七分半　又天姬三兩一錢七分　又劉軍三兩一錢三分半　又紅萬壽三兩零八分半 
○本機粗布　十六磅春牛每疋四兩零五分　十五磅又三兩九錢五分　十四磅脚三馬兩七錢五分　十三磅又三兩六錢五分　十五磅喂馬三兩八錢五分　十三磅藍鹿三兩五錢 
○絨布　三鹿頭每疋四兩六錢　鐵路六兩四錢八分　三角鹿五兩九錢　鬼頭二兩二錢　雙蝠四兩零五分○粗斜　老飛龍四兩八銭五分　人付頭四兩三錢　四英哥四兩三錢　大小英四兩三錢　小牛頭四兩二錢五分　飛馬又四兩五錢　大小英四兩三錢　五蝠四兩人馬弓四兩七錢五分 
○粗布　老鬼頭每疋四兩九錢　大鹿頭四兩七錢　四平果三兩八錢　草牛三兩八錢　大刁兩一錢　馬狗頭四兩一錢猫頭英四兩五錢五分　圈牛頭四兩三錢狀元四兩　飛馬四兩四錢　喜雀四兩小牛頭四兩一錢　小猫頭四兩一錢米麥　二月十一日 
機器白米　七元八角次七元一角半　 
常帮白米　七元六角次六元八角 
蘇同白米　七元三角次六元七角 
七寳白米　七元三角次七元 
松江雙轉白米　七元三角次六元九角 
珠角雙轉白米　七元二角次六元八角 
常高白元　七元次六元五角 
錫高白元　六元六角次六元 
珠角白陰元　六元七角次六元三角 
常新小麥　五元四角次四元八角 
錫新小麥　五元三角次四元七角 
油　二月十一日 
船牛荳油　九兩八錢五分 
煤油　二月十一日　 
現貨老牌　每箱　二兩二錢五分半 
月底貨　又　二兩二錢七分半 
二月份　又　二兩二錢五分 
英牌現貨　又　一兩六錢五分 
咪吔現貨　又　一兩六錢五分 
十字現貨　又　一兩五錢五分 
郵政　二月十二日收信時刻傳單 
寄往各埠　交由　本日截止收信時刻崇明堡鎭　小輪　單日　上午八點鎭江　火車　本日早七點上午十一點半蘇州巴城　火車　又　下午三點無錫沙頭　火車　本日　又　同上崑山南翔　火車　又　又太倉黄渡　火車　又　又　同上常州　火車　又　又　同上嘉定　火車　又　上午七點鐘瀏河浮橋　火車　又　又　同上安定羅店　火車　又　又　同上寳山江灣　火車　又　上午九點鐘青浦重固　小輪　又　上午九點半珠家角白鶴港又　又　又奉賢新場　民船　又　上午九點鐘閔行南橋　小輪　又　上午十一點南潯湖州　又　又　又泗涇七寳　民船　又　又大場　專差　又　又川沙南滙大團民船　又　下午二點半海門廟鎭　小輪　又　下午五點周浦　專差　又　正午十二點寧波　輪船　又　上午三點半長江亭林　小輪　又　下午八點鐘張堰莊家行　又　又　又洙涇楓涇　又　又　又章練塘　又　又　又杭州嘉興　又　又　又石門灣　又　又　又石門塘棲嘉善又　又　又莫干山　又　又　又以上每逢禮拜日上午十一點下午二點半掛號信件應於所限時刻前一點鐘送交郵政局 
長江各埠　下午五點每日更改單　二月十二日 
寄往何處　輪船名　截止收信時刻威海衛烟台　奉天　又　上午點十一半膠州　吉島德生　下午五點晚九點 
汕頭　公司　又　下午五點香港　恒生　又　又 
廣東　又　又　又 
烟台　合生　又　又 
天津　又　又　又 
塘沽　新濟　又　又 
天津　遇順　又　又 
北京　又　又　又 
本局逐日所登收信時刻暁論傳單近日冗長不便排印爰擬删繁就簡將每日限定各口郵件收信時刻專開一單登明本日報章後一槪拆去不復再登此啓 
 
 

Page 22

 
 
   
 
 

Page 23

 
 
[茂生保險公司謹啓]  
本行經理英國皇后公司總行在英京倫敦歷年在中辦理公正素爲紳商共鑑茲因查得有一同業華人乘機造謠以圖私利故特聲明一切照常辦理如荷惠顧仍請函致三馬路東首新關旁本行保險帳房姜桂生何明生郁潤生三翁接洽可也　經理西人潑立辣具 
[博里福明補陽汁]  
此歐西醫學博士新發明之第一補陽聖藥性味和平功力穩足可補全身筋筋脉脉增長三倍至五倍精力其硏究製成之法因鑒於螻蟻身小力大負重致遠精强莫匹故煉此藥能補百體勝於傳種補陽藥品有患陽痿胃呆及酒色憂勞過度幷各種病後氣體未復原者服之應効如神　每瓶疋價洋一元半每打洋十五元　上海英租界三馬路良濟藥房監製 
[乾坤剛順毓麟酒丸壯陽極速得子最靈]  
本藥房主人不惜工本覔得浙省李紳家傳經驗種子補身良方製酒製丸並　佳妙早經服過之人莫不非常神效壯陽調身却病種子推爲世界獨一無二之奇方惟滬上一隅出售種子酒種子丸之家不一而登在報上者無非自詡其如何靈驗如何功效治至購去　試始知受欺徒費銀洋難求妙藥本藥房主人本不願登報實因此酒此丸有特別之奇驗非一言一語可以盡者故而暫登報普告諸君或年老無子或陽痿不舉或見色　精或入爐即洩或夢遺滑精以及女人經水不調或前或後或赤白帶下或久不育無病調身强體壯陽種子百發百中與市上大言欺世之種子丸酒有別若有虛言假語服過不靈不但退　還洋且肯願甘受問謹洋五元　藥酒價大洋四元　小瓶酒實洋二元　貨眞價實　老少無欺　僞藥欺世　雷殛火焚　購者留心局夥　舞弊　望發上海盆湯衖絲業會館後背普益大藥房司事謹告 
[文明書局新編小學用書]  
本局開辦以來所出敎科各書頗爲學界所稱許無俟贅及客歲　學部審定之書本局多至三十餘種然未敢自詡前編各書之盡適用也乃以研究所得與文明小學之實驗新編小學用書综其特色約有四端深淺合宜一也定價極廉二也字體圖書印刷紙張皆極精美三也各科互相聯絡四也雖不敢謂遂臻完備然置之今日出版界中竊自信其尙可用也新編初等小學脩身書 
桐鄕陸費逵編著修身敎科書之編纂有以人物爲基本者有以德目爲基本者以人物爲基本於兒童切要應行事恒致缺漏理高而無當語精而難行以德目爲基本者則反是本書將人生不可缺之倫理依趣意之深淺實踐之難易分配於各學年可言可行乃非坊間雜抄古書者所可望其肩背也全書共八册可敷四年之用每册十八課第一二册有圖無文第三册以下雖有文詞然必較淺於配學期之讀本圖書極精每册插彩色圖一幅尤精彩動目第一册第二册已出所述皆學校家庭日常之事各定價銀七分 
新編初等小學修身敎授書 
桐鄕陸費逵編此編備敎員敎授前書時之用敎授之時間語意習問及學生應演習敎員應注意这事無一不備符號明晰圈點醒目即不解敎育之人手此一編亦可擁臯比而無困難第一册已出定價銀八分新編初等小學國文讀本 
金匱兪復無錫丁實書桐鄕陸費逵合編近出之小學國文書其通弊有五材料配合深淺不當一也生字太多不易熟習二也文理太深不易了解三也略普通智識無以養成完全國民四也語多對偶意不相屬詞章陋習不堪模範五也本書力矯各弊務合兒童之心理適實地之授課必令學者具普通智識嫺尋常文字凡修身歷史地理科人事無不隠括而融化之且凡各科須用之字無不先見於讀本俾同時敎授無復他科另授文字之煩可繪圖者必繪圖更種彩色盡多幅助兒童觀察全書八册茲第一册第二册己出定價銀一角 
初等小學毛筆畫帖 
無錫丁實書編著本局出版之毛筆畫三種均承學部審定著者以前出各書尙嫌稍深初學習之不易收效乃取東西各國敎育新理證以我國畫法苦心經營編爲是書由淺入深條理秩然敎材多取日用實物每編之末附以類似之畫以便練習書共四册供四學年之用卷一二各定價八分卷三四各一角全部三角六分 
初等小學毛筆畫敎授書 
無錫丁實書編本局前編各帖雖間有敎員用書然但注筆畫先後或兼備物體之輪廓至敎授法敎案皆未之及敎員之預備未免茫然本書於各學年敎授之法懇切説明幷有詳細敎案敎員執此可免預備之勞矣合訂一巨册定價銀元五角新編初等小學算術書及敎授書（印刷中） 
新編初等小學游戲敎範 
元　和　徐　傅　森　編　游　戲　所　以　活　筋　骨　助　興　趣　然　敎　之　不　得　道　反　有　害　而　無　益編　者　在　日　本　研　究　體　育　有　年　本　書　蓋　合　東　西　新　理　與　吾　國　舊　法　而　鎔　化　之新編高等小學游戲敎範 
按　學　期　時　令　之　順　序　依　兒　童　心　身　之　發　逹　編　輯 
而　成　初　等　定　價　高　等　定　價 
小學修身唱歌書 
六合田北湖作歌昭文鄒華民作曲本書出版以來頗受歡迎惟前出之書有歌無曲未能譜之風琴茲特請鄒華民先生作曲庶臻完美洋裝精印定價銀二角五分○上海棋盘街文明書局北京盛京漢口廣州分局同啓 
[上海中西大藥房漂白粉又到]  
本藥房經售之漂白粉乃係高等貨色乾燥藥性又足漂坊家用過俱贊美之前因銷數驟增一時間斷曾發電外洋趕辦新貨刻又到申定價九元多買格外從廉賜顧者認明牌號不悞 
[京都天寳齊　八寳化毒丹　珠黄下疳散珍珠琥珀立止五淋白濁丸]  
夫淋濁一症因酒濕熱而毒成或花柳場中傅染以致小便刺痛溺管閉塞點滴不止步履艱難腫痛不堪大受其累服此丸立刻消腫利便止濁定痛清火化毒去濕輕者一瓶重者二瓶能可包痊不但除病而且身壯體健培元養精治淋濁之妙藥也每盒洋一元八寳化毒丸每瓶二元珠黄下疳散每瓶七角專治男婦楊梅結毒横痃下疳陰户腫爛等症服則立愈水無後患上洋二馬路中西鼎新里石庫門交易 
[老太古告白]  
倫敦崙格西火險公司　柯里仁火險公司　叭哈定火險司雙司勞洽具火險公司　家定火險公司　 
啓者本行經理以上五保險公司事務現可代客保房屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客欲保者請臨丁面議可也特此佈聞 
[廣利和藍布莊]  
本號開設上海北京路慶順里向在香港剔選高等竹布染眞靛廣監運滬行銷馳名遠近今廣字利字和字天字祥字等貨已經開盤貴客賜顧請早惠臨 
[極靈極速　當日立止白濁斷根丹]  
此丹專治五淋白濁小便剌痛難忍尿管被濁糊閉苦累不堪日久不治或成血沙等症淋漓不息面貌立時黑瘦若不速治身體虛損此症或花柳染毒而來或行房忍精所致餘精未凈或體虛濕熱下注亦有此症當日包可斷根如不效驗原洋奉還單料一元重者宜服雙料二元立搽立愈小便腫爛藥小瓶洋五角如用水銀輕粉天誅雷殛上海盆湯衖新生陽南貨店後背普益大藥房告白 
 
 

Page 24

 
 
[遺失派司]  
西二月五號零六年由KOREA船進口TCCT８０５６　８２５５粗布五拾件二月十四號報新濟船尙餘四十一件該派司在途遺失己向新關零補拾得作廢益順盛啓 
[廣東彭壽堂治痰咳神藥　包愈咳嗽痰飮哮喘吐血神藥]  
本堂家傳秘方精製化痰止咳順氣四寶半夏露久經馳名活人無算○此露補肺不腻降火不寒滋陰生金開胃健脾補虛療損固本培元有起死回生之功專治男婦傷風咳嗽吐血咳嗽受寒咳嗽氣逆咳嗽肺痿咳嗽痰火咳嗽痰中帶血痰迷心竅久咳失音產後虛咳色傷癆咳雖數十年老咳嗽症一經服下立刻痰化咳止哮平喘定血即止永斷痰根胸膈寛暢喉嚨爽潤妙在藥甘味香非常適口藥性和平不攻不伐屢試屢驗眞神藥也每瓶二兩一元中瓶二元每料十兩四元○順氣化痰丸大瓶五角小瓶二角半○立止吐血丸此丸專治一切虛實血症不論吐血嘔血咯血咳血服之立能引血歸經永不再發大瓶一元小瓶五角○止咳化痰杏仁露每瓶四角○哮喘氣急斷根丹每瓶六角○眞正立止哮喘洋金花每盒一角雙料二角廣東彭壽堂鋪分上海棋盤街朝東石庫門交易 
[名相留滬赴都有期]  
魏正珊先生精究風鑑喜談直言設硯三馬路西小花園內鹿鳴樓旅館凡官商仕紳欲决終身休咎者即往訪之先生定於立夏北上此佈呂鏡宇馮伯巖施子香馬小眉同啓 
[上海協豐麵粉號]  
專造頂上雪白麵粉電燈牌 
此牌麵粉顏色筋力俱臻羊備大帮新貨現又抵申批價從廉請速賜顧乃幸 
天后宮橋南堍協豐號啓 
[聲明]  
茲光緒三十一年份由山茂榕與應盈生蔣鶴齡在胡家橋地方租地上合股造屋四十餘幢招客出租牌號恊成公司嗣於三十三年份房屋失愼尚存十餘幢其屋由各股東面議售脫所得屋價及股本已於今年二月初四三面算訖一槪交割清楚其各議單亦經三面塗銷並恊成公司圖章均作廢用所租之地即已退還原主特此登報聲明 
[比利時國製造有限公司廣告]  
本公司總厰設在比利時國海乃聖比爾地方現在上海英租界二馬路第二十一號門牌設立分公司請畢曷威巴纳二君爲經理本公司所製各貨如鐵路電車路所用各料及坐人裝貨各項車輛與車輪軸管曁車上應用各件並鐵路電車路轉灣鐵軌又火車掉頭機噐尙有建造橋梁各項材料並可承辦裝配其有山阜等物阻礙交通者亦有機噐可以鑿成崆峒地穴並可承造水闸浮筒及淺灘上應用之長木又盛水鐵池及鐵質鋼質各項柱子管子其餘各項機器材料均可承辦包裝如有欲購者指明需用何項機料即可繪就圖樣商量一切本公司前承辦撥韓便祿張西等處鐵路均大有成效當爲世界所共聞也　又畢曷威巴納二人另代辦比利時國各大行所製平面玻璃式門丁泥水爐鋼條鐵條電索獵户所用鎗彈軍裝醫生所用噐具路燈塌車小鐵路材料及各種大小機器倘官商賜顧函詢即可答復此佈　畢曷威　巴納仝啓 
[止咳化痰靈效丸]  
九人　　一切　人可以 
發售日本東京神田　　町堀內大药房 
肺金司氣之出入司氣有失咳嗽猝起病魔由此入滋蔓成痼疾故養生之道補金潤喉爲要本堂靈效丸補肺不膩降火不寒滋陰生金療損益元化痰止嗽起死回生不論病之近久與老幼男婦服之立效屢試屢驗其名眞不虛也病者宜速服之免陷難治之症 
（效能）專治肺經不清痰涎壅盛咳嗽喘息小兒疫咳聲音嗄嘶痰中有血等並皆神效 
價一元　五角　二角半　一角 
總批發　上海英租界南京路四十四號東亞公司書藥局 
[京都天寳齋　中外第一耳聾丸]  
耳聾丸一藥市上售者雖多祇有稍瘥之功實無復聰之方惟本齋選藥以騐而知靈查方以試而知效秘製是丸廣濟世人無大男女老幼遠年重聽服丸一料當能轉聾爲明患者請速試之始信中外第一也每料一觔洋四元每盒洋一元鋪在上洋二馬路西鼎新里庫門内 
[出賣]  
今有精細大洋房一所花園馬棚僕人房及地三畝六分五厘應西人返國自售在北四川路如欲意者請到耶松賬房引看 
 
 

Page 25

 
 
   
 
 

Page 26

 
 
商務論說 
[去年奉天商務之調查]  
　　本報前旣調查滿洲去年商務矣及徐而進察夫奉天之商務去年華商之内容亦無不日見其竭蹶也太阿倒持本根已失自去夏日人外交得志以後奉天之喪失者又豈獨商務受其影響哉營口東盛和商號倒閉以來營口華商自秋徂冬千百萬家幾盡罷業而日本之經商者復乘其勢以煽其風賤軍用之手票（日本謂之銀票）而貴國用之鈔票（日本謂之金票）（奉天全省平日所用者類多手票而少鈔票日商乃以價賤收回手票以收漁人之利）一出入間而華商之負累愈形困乏矣當是時也營口華商每欲出金錢以求來貨其滙至上海者匯水每千兩多扣至二百十七兩千金之價僅值上海規平七百八十餘兩是豈非金融界中之奇刼乎嗚呼中國不復金本位之制吾中國在全球經濟界中將無置喙地矣又豈獨奉天一省爲然哉奉天商務往年所恃以爲出口貨以易金錢爲來復計者惟米糧爲大宗而中國以農立國至滿洲尤稱爲中國農國中之農國也其供給遂遍全球而近自日本南侵以來粮米商業之樞紐幾盡爲日本所奪即以去歲驗之去歲日人來販糧米者幾遍滿洲全境而以奉天去年年終商情表攷之反在歷年以下吾試就丙午丁未兩年銷數比較表横列如下 
　丙午年　　　　　　　　　　　　　　丁未年 
　荳餅　　　　六十萬斤　　　　　　　二十萬斤 
　荳油　　　　二百萬斤　　　　　　　一百五十萬斤 
　黄荳　　　　十一萬六千六百石　　　九萬九千二百石 
　靑荳　　　　五萬八千九百石　　　　九萬零五百石 
　白皮豆　　　六千三百石　　　　　　八千六百石 
　黑豆　　　　二萬千八百石　　　　　三萬三千九百石 
　吉豆　　　　三千六百石　　　　　　一千九百五十石 
　靑仁豆　　　一千六百五十石　　　　二千二百三十石 
　紅小豆　　　七百四十石　　　　　　一百五十石 
　白米豆　　　六千三百石　　　　　　一千石 
　芝麻　　　　二百石　　　　　　　　七十石 
　芢米　　　　三百石　　　　　　　　二百一十石 
　粟　　　　　一萬五千四百五十石　　未詳 
　小麥　　　　一千石　　　　　　　　未詳 
　高粱　　　　九萬石　　　　　　　　六萬九千石 
　　總觀以上所列之表每有多寡懸絶之處即可知是年商務之不振尤甚於趙帥駐奉之年矣而日人則一再歌頌之謂爲佳况謂爲獲利何也日人前爲趙將軍所牽掣每不能逞而近日在滿洲之日人始能行動自由每出於各國通商條約之外年前長春有日本多人來販糧米者皆能操中國之語言而服中國之服色收集各種糧米皆不就華商購買每自分隊游行於滿洲各州縣之鄉市竟與滿洲農民爲直接之貿易滿洲各華商竟無如之何而蠢蠢鄉民亦竟貪其利便羣相貶價以求售於是商民相與愁嘆而國稅亦受其影響終之農民亦無所獲利噫嘻若無良法以繼其後又豈獨奉天商人從此終窮而奉天一省之命源又從何而立哉吾敢曰今日奉天之政得其人則滿洲可號爲中國之新大陸百事俱受其利益富國强兵亦在此一舉苟失其道則失其商業尤小恐不數年間土地亦隨之而盡又豈止一奉天而已哉又豈止一奉天而已哉 
來件 
[袁世彤致袁宮保函]  
　　四兄大人尊前敬啓者廿餘年吾弟兄一人志向不投以致水火不入不相通函兄爲兄之總督弟爲弟之鄙夫隱居故里養花種菜家無恒産尚能自食弟兄雖不相能然關乎先人之祀子孫之計梓里之疼癢者决難袖手旁觀置若罔聞兄前飭張鎭芳於項城北百塜埔建立學堂一節内修大殿四所張錦芳常向人言曰將來不做學堂時做袁宮保一住宅耳於是乎遠近大譁謡言日起皆云張鎭芳明爲修學堂實爲袁宮保修宮殿弟聞之手足無措吾家世代忠良兄不應萌此禍心若無此心何苦徒負不義之名智者不爲也吾兄欲赤族乎萬勿背乎慈親敎有義方四字百塜埔者自陳郡至此一百古塜乃一百道來脈左右小墳皆其分枝也故以學堂攔頭一壓大人小兒出疹子死者去歲至今不斷動以萬計如不在此何以吾縣獨有他縣無之無名紳士死者不可勝數而郭書堂劉永慶世承等之死豈非明證乎三兄三嫂之病吾兄之病且事不順弟去夏大病至今始愈此又非明驗乎欲培養項邑未成而先害之且有害於已雖愚者亦不爲以吾兄之智明過人何至受人之愚以至於此况學堂在袁閣西北九里正壓祖塋來脈吾弟兄皆祖塋之人也故先受其病如吾兄不信風水何以先慈安葬之時特請黄華亭遠來勘地豈有信有不信乎學堂在荒野之地無寨護之設使兵燹必爲羣賊一炬與其爲賊所焚曷如移於城寨之内以存之若謂可以條寨試想立一學堂而受害如此豈堪再修寨乎移於他處其便有四移徙以毁大殿免遭其謗其便一也保全祖塋風脈其便二也免壞闔縣風水其便三也移適中以就諸生其便四也有此四便兄一經查明即爲改移衆必皆言兄前苦於不知惡名不在兄在於張鎭芳郭景燕耳計移徙各費泥水之工石灰運物之項不過三千金足矣何如以小費而易大害弟揮涙苦諫以至於此是否有當務祈吾兄熟思之廿餘年兄不以弟爲弟而弟亦不敢冒認胞兄今事關重大故敢斗胆仰攀一次冒昧上陳曷勝惶恐肅此敬請友安弟世彤謹啓 
 
 
 

Page 27

 
 
   
 
 

Page 28

 
 
   
 
