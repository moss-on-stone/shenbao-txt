# 1891 - 228 - 4906587

 

Page 1

 
 
[夏季諭旨恭印告成] [  申報館啓]  
　　本館除將電傳及邸抄諭旨恭錄報端外又接四季彚印成帙　綍昭埀薄海臣民咸得整　莊誦十七年夏季諭旨刻已印成每本碼洋四分請向申報舘申昌書室外埠申昌及經舊申報人購取此佈 
[聲明影射] [  點石齋告白]  
　　本齋新印五經三萬選係集各種經藝之菁華復採各省書院社課之傑作兼之廣投名人窗稿其中題有未備者並延名手補作之兩閱塞暑甫得告成此選是極經藝之大觀也前月出書已登報首定蒙賞鑒近有射利之徒巧將五經文海作底不列書名中縫並無一字多印封面簽條凡例隨售隨換或作經　　造或作五經文府或作五經三萬選續集一書而兼有數名任意爲之隄客所欲計誠得矣購者偶不細察卽受其欺眞本反不可得似此以僞亂眞獪巧已極爲此特再佈告士君子購書之時務須對題對文詳加察閱勿爲射利者所朦實爲幸甚 
[論辦理教案]  
　　教亦多術矣泰西所行之教其最大者曰天主教曰耶穌教就此兩教之中亦復分門别類非深入其内爲之詳分而博考亦有能悉其大略但知天主耶穌同源異流而已西人稱天主曰舊教稱耶穌曰新教天主教入中國已三百年耶穌教入中國不過五六十年耳天主耶穌兩教其始行之時難易亦復逈然各别當明之季利瑪竇南懷仁等入中國挾其天算格致之學携其測天儀器以隂行其教旨當時士大夫靡然從風徐文定公至以相國之尊爲之提唱敎堂林立幾遍宇内所有教中箸述名曰天學初函衆皆鄭重視之其易也如此耶穌教初進中國不過先在麻六甲諸島試爲播傳建立書院築造教堂潛進閩粤各處不敢顯然宣著初刻教中書籍於廣州　爲官長所訪聞立行燬板其難也如此天主耶穌兩教而外其與教旨相同者曰希臘教曰景教前乎此者曰猶太教曰挑筋教曰景教皆古教也波斯各國之奉火拜曰者曰丙教曰袄教土耳機阿喇伯各國之所奉者曰回教亦曰天方教崇拜摩哈默德凡此諸教並已入中國猶太教於宋太祖時聚族居於開封府賜姓趙氏建禮拜堂曰一賜樂業殿袄教六朝時盛行春秋時宋襄公用　子於睢水之社杜預以爲用以祭袄神也景教於唐時入中國大唐景教流行中國碑可證也回教唐時亦已早至其人徧處於各地禮拜之所曰清眞寺千數百年來守其教循其俗終不之變而最先入於中國者曰佛教當周列子時西極之國有化人來卽佛教入中國之始漢武帝時迎休屠祭天金人尤其後焉者也其他紅教黄教喇嘛教皆佛都之緖餘也中國一聽其然不之禁阻亦不之崇尚廢興盛衰任其自爲消長而已非若泰西政教不分有門户之見有水火之爭顯奪君日之權榮隂持國家之利害迄今雖悟其非示以限量而仍以教治其民通商與傳教並行通商所至教亦至焉通商英爲重傳教法爲亟其傳天主教者爲意大利法蘭西奥地里西班牙葡萄牙比利時各國傳耶穌教者爲德意志英吉利顚墨荷蘭瑞典挪威瑞士美利堅各國咸與中國立約者居多約中俱載明傳教爲當行之事必由國家爲之保護蓋自海禁大開以來西士傳教無不深入内地足跡幾徧於天下僻壤遐陳商人所不能至者教士得而至焉所有開埠探路皆教士爲之先導教士多通諳中國之語言文字凡中國山川道里風俗性情教士著書立說悉載靡遺商人恃教士作導師猶水母之目蝦西國教會甚夥選擇傳教之士率皆品方行正蹈矩循規乘各國商人分布天下之際不辭况瘁相與俱行見或有阻其教者必盡心竭力而爲之此所以民教多致齟齬間或各省有毁壞教堂詈辱教師搶奪物件者西官率勒令中國賠償其數甚鉅如辦理揚州等案動以兵艦恫喝前以兵力佐其通商者兹亦以兵力佐其傳教通商傳教無往非恃其兵力雖見其國勢之盛隆而揆之行教之大旨似有所歉語云寛柔以教寛也柔也正傳教之金科玉律也耶穌不云乎批爾右頰則轉左頰以子之其柔以能忍也如此至於傳教所至其從信與否當由於自然亦不必出於勉强保羅不云乎其人而不從也去之日拂去足塵教士在世之日總以受虧忍辱爲務無論天必報之以福世人見教士整躬率物愛人如已若此自然爲之感化苟事事以勢力壓人似非出於教士之所爲與教中之旨大相剌謬卽公使領事爲之辦理亦宜勸其持平勿致過分今者我皇上禮崇柔遠道普懷來於莠民所毁教堂諭地方官妥爲措置然則建造教堂應費若干教堂中物件若干其值若干似宜據實開陳勿參以一臺私意教士積財於教堂中斷無奇珍瓖寳其所開陳亦當悉據乎實一秉至公庶人不得議其私若欲因此而妄有所索盈萬累千無論無以仰對天主耶穌亦無以對我皇上并無以對我子民我知教士之必不出此也且我國家以柔待人以寛馭外含宏大量無所不包卽其所索累千盈萬亦必照數以償俯如所請然而人可欺天不可欺可欺於一時不可欺於萬世可以力絀我中國之人而不可以力服大下之人心夫日中則昃月盈則虧天之道也久蓄則思通久鬱則思奮人之情也教士應思昔數十年前通商傳教如是之難事事掣肘英廷曾兩次遣舶來華詣津上請仍扞格而不通毫無獲益乃至今日而爲所欲爲此何故哉則以泰西國勢之盛隆也至今飛揚跋扈莫敢誰何自以爲戰必勝攻必克凡有興舉事無不成抑知不可長恃也善守其强在保盈持泰而已苟事事以强制人卽使力有所不速而心有所不甘誰無志慮誰無憤懥　之愈久發之愈遲而其怨彌深彼在今日以爲便宜者在後日處置愈難天理循環斷無或爽彼今欲以湖南通商爲請此由案外牽涉者賠償教堂與通商湖南自是截然兩事前美公使鏤斐迪曾行文照覆總署云四川貴州兩省非通商之地相距最遠傳教之事若何無領事在彼何所稽查在貴大臣以爲實有之事則何妨將四川貴州兩省通商立領事以鎭之自不難查辦矣此卽今日欲请通商湖南之故智也當時卽有美國教士駁之云若使一省教會中有事卽請開通碼頭而立領事兩省教會中有事又請開通碼頭而立領事推之省省皆如是恐領事立不勝立矣卽便到處皆設領事庸有濟乎此眞大公無我之論也總之今日宜以議結教案爲先而不必節外生枝自多滋蔓至於賠償教堂一言以蔽之曰務持其平此正爲後日易於傳教地也覽者當不河漢斯言 
[日本大風]  
　　東瀛新聞紙云本月十二日神户地方忽起大風爲二十年來所未有是日早間風勢漸作風雨表逐漸低下各船見勢不妙各赴安穩處下椗以避其威至晚間風勢更大吹潮上岸一片汪洋所有房屋被風吹倒者甚多本地小艇損壞無數尚有小輪船及水雷船數艘亦被吹壞有輪船一艘可容二千餘墩名海倫利克麥被風吹送上岸擱於海關之旁海關人員催促船主將船拖出而船主亦無良法拖以下水此事頗費躊躇也夫以如此巨船而風 
 
 

Page 2

 
 
伯能挾之以走其力可謂豪矣更何論拔木倒屋之紛然相告哉 
[教案絮談]  
　　蕪湖教案南洋大臣劉峴帥已委候補道蔡和甫觀察到蕪估勘工程俾得迅速結案觀察於十一日乘輪莅蕪暫駐湖北會館十五日會同彭受臣觀察同往教堂和衷商榷如何辦理尚未議有端倪兹經訪事人將觀察所奉峴帥委劄抄寄合爲照錄左方欽差大臣辦理通商事務頭品頂戴兵部尚書兩江總督部堂碩勇巴圖魯劉爲劄委事照蕪湖教堂焚燬一案迄今辦理毫無頭緖屢經總署催令速爲辦結亟應派員前往會同成道辦理究竟如何設法妥爲商議以期早日結案並由成道將應用欵項預爲籌備以免延誤兹查有候補道蔡鈞熟諳洋務辦事精紙堪以派往會同商辦除分行外合行劄委劄到該道卽便遵照卽日束裝赴蕪會同蕪湖關成道妥商一切事宜並將被焚處所確切勘明仍俟商定後卽赴上海會同聶道相機設法與法總領事磋磨議結總期實力辦理勿負委任是所至要特劄光緖十七年七月初三日監印官某按劄中會同成道等詞因彼時成觀察尚未奉到撤任明文故云現則一葽機宜均由彭觀察商同辦理並委本任蕪湖縣王明府代理蕪湖縣俸明府洋務局周司馬隨時與西教士滕伯禄君悉心商酌至賠欵究竟應需幾何已由滕君於望日飛禀上海主教倪君從速核示約十九日准有確數告知云又聞王明府旣因教案撤任現復委令隨同辦理乃出總署之意曾有電咨南洋云焚燬教堂一案成道難辭其咎王令旣經出力應請仍委帮辦云云刻下蔡觀察已將教堂焚燬情形確切勘明本擬於十六日乘輪赴滬會同聶觀察並法總領事竭誠商辦而彭觀察之意欲待滕君將款目開明核其可否然後赴滬庶有把握且據滕君言敝主教來信亦確願在蕪議結俾前後一切零案可以就近指勘不致南轅北轍徒勞洄溯蔡觀察亦可其言擬緩日赴滬此皆得之傳聞至洋關後面新樓五幢現已修葺完竣教士等遂於十五日喬遷不日卽當開館教授子弟俾不致荒廢時日云 
[監司接任]  
　　署理蕪湖關道彭受臣觀察禄於十三日蒞蕪後卽張紅諭定於十四日已時接篆按觀察　出吳站係前任鄂撫彭芍亭中丞之猶子服官皖水廿載有餘六七年前以同知俟補缺後以知府升用供職蕪關責任稽查各大憲加以青眼優加拔擢升署頴川平南等郡去年入覲龍光過班回省大憲卽委以劇郡此次復攝要篆中外商民當拭目而瞻新政矣 
[輪船命案]  
　　九江訪事人云某甲湖南諸生也以禰正平之狂放爲王仲宣之依人今年槖筆江南徧謁當道迄無一遇季子之金已盡阮籍之途竟竊現值槐花黄候舉子忙時幸蒙同鄕官幕張羅川資始得束裝就道回湖南本省鄕試月初附太古輪船上駛至九江上游之武穴江面甲飭跟丁看守行李衣箱扒至艙面高瞻遠矚以擴胸襟猶以不能東望夏口西望武昌爲憾乃行至船頭舵樓邊謂欲窮千里目須更上此一層樓也守舵西人叱之使退甲負氣不服竟闖入舵樓睨視該西人怒甚持白木棒向甲頭頂猛撃一下當將頭顱打破腦漿迸裂而斃比時該西人欲將屍身抛入江心甲之跟丁不允泣告船上搭客數百人一齊鼓噪不許西人抛屍洎至漢口跟丁乃徧告湖南官幕紳商立時開湖南會館門公同集議禀報地方官及英領事務欲交出該輪船行兇西人爲死者雪寃噫世路　巇前程難測如某甲者未入登科之錄遽投枉死之城豈與某西人有宿寃歟不然何該西人竟視人命若草菅也 
[監試得人]  
　　杭垣文闈内監試經撫憲松振帥委派候補府張丙章太尊礽杰充當木樨香裏槐子黄時定有一番辛苦矣 
[恭迓文旌]  
　　浙闈正副主試李費兩星使將次晉省撫憲崧振帥札委縣丞靳二尹珣陳二尹浩前赴蘇州恭迓文旌 
[浙省錄遺日期]  
　　浙江學憲潘大宗師示期考試遺才定於七月十五日取齊二十二日補歲二十三日鄞紹兩府生正塲二十四日官生蔭生教職二十五日杭嘉湖三府生正塲二十六日正途貢監二十七日十一府俊秀二十八日台金衢嚴温處六府生正塲二十九日覆十一府俊秀八月初一日續遺初二日大收 
[蝗蝻遺孽]  
　　揚城四境於上月初旬陡有蝗蝻飛集經地方官示諭鄕農赶緊搜捕並頒粘捕蝗章程數則已紀前報不料棲宿田間者數日間已孶生遺孽不少鄕人察悉赶急禀報江甘兩邑宰一面飭人捉捕一面親往履勘詎竟生生不已愈捕愈多兩邑宰覩此情形非給價收買恐不足以鼓勵人心遂在城外大寗寺設局專收西北兩鄕其東南鄕距局較遠往來不便當於南門外某寺另設一局開局後每晨肩挑背負而來者相屬於途天寗寺局每日秤收約二十餘担按照官價每斤皆給發制錢局中用大缸數口存贮俟满卽瘞於寺後深坑坑内密和石灰鹽滷等物說者謂刻下蝻子已逐日漸大猶幸尚未生翅僅能跳行倘獲疉沛甘霖卽可殄除盡淨不識蒼蒼者肯粒我蒸民否也　 
[土匪正法]  
　　永嘉縣邵補堂明府前因土匪猖獗懸賞購拿兹聞有某甲心艷重賞密探消息初三晚偵知曁小奶兄弟二人因其母患病星夜回家省視甲遂報知防營請速飭勇協緝黄叚兩統領聞報之下不動聲色密飭練勇二十人與甲同往緝捕又撥練勇八十人分投兠拿另以二十人在後策應布置已定銜枚疾走曁兄弟正在茅廬甕牖中消受烟霞供養甲發縱指示練勇會意破扉直入見曁身軀雄壯相貎猙獰練勇奮力上前一鼓成檎曁猶從容不迫在身畔取出洋鎗三枝對勇開放所幸天奪其魄連拉機關不發一響致被練勇砍斷右臂始得成擒曁之弟小四抵死格拒力大如牛練勇熟視而無如何迨在後接應之二十人赶至裏外合應始能斬取首級解至縣中甲如數領賞而去可見重賞之下和有勇夫匪類雖凶終不能倖逃法網也曁到縣後疉訊數堂初八日十一點鐘在永嘉縣押所提出綁赴巿曹正法查曁乃土匪中之第二人鎗法甚精百發百中現旣明正典刑若輩當不寒而慄卽漏網之毛炳一亦不難指日成擒也　 
[白門鴻印]  
　　江南主試行轅向在妙相庵内其地窓明几淨花木幽深每當旭日初升山禽嗁曉聽一聲楚磬使人塵念俱消眞城巿而得山林之趣者也近以奸僧海峯遞解後毘盧庵抄没入官庵建於數年前括各大吏各將弁累年朘削脂膏經營締造闌回　字壁鏨螭紋荷榭延秋花潭貯月窮工極巧幾令人思議俱窮因於此預備主試行臺藉文曲星之光芒消野狐禪之妖燄當道於此亦可謂調度得宜矣○秦淮十里衣帶盈盈桂棹蘭橈往來如織當夫夕陽將下水面風來挾麗人携勝侣輕廻畫鷁蕩漾于心字湖中滛望珠簾翠箔間隱隱露釵光鬢影洞簫一曲飄然欲仙幾疑李三郎身到廣寒宫不復念人間富貴矣顧招招舟子每喜逞少年膂力鬥捷爭先一不經心卽致溺斃好事者因於中元佳節招高僧放瑜伽燄口以拯亡魂鐃鈸之聲丁當不絕雖兩行水榭齊捲蝦鬚紅袖凭闌爭先寓目而老潔郎低眉合十一若寂無闻見也者豈眞塵垢俱消歟夫亦故示莊嚴以冀諸檀越豐於施襯耳亦有清溪小妹桃葉名姝製就荷燈放諸水上隨風漂蕩片片若鷗特不知冷螢枯蓼之間果有水國游魂來嘗甘露味否○下關爲省垣扼要之區十萬雄師如荼如火金湯之固冠於東南矣近更有南琛南瑞側海三兵船駐泊其間以資守衛蓋以金陵爲哥匪麕集之處時當大比恐易滋生事端是以當道者未雨綢繆以期有備無患也○向逢秋賦之期多土雲集東牌樓一帶列肆如雲操奇者不遠數千里而來藉博蠅頭之利此次應試者旣較前年爲少店鋪更寥落如晨星房屋空閒無人顧問據云昔年賃得租金一百者至此竟貶至鷹銀二三十枚滄海桑田變遷無定百年三萬六千日凡理皆然考巿其小焉者也噫吁嘻 
[甬上秋痕]  
　　日前慈谿縣解一盜犯來府名羅麻仔府憲胡太守定於十六日午堂親自勘審○寗郡自入秋以來火傘撑空冰紈無力寒暑表升至百餘度故人遠去酷吏重逢雖靜坐室中猶汗涔涔下霍亂吐瀉之症日有所聞攝生者宜如何審愼也○南鄕李家橋某姓子娶同 
 
 

Page 3

 
 
里某氏女爲室不能得翁姑歡詬誶之聲時時間作日前媳又與姑勃谿潛返母家其夫駕雲往接妻不肯歸怏怏而返姑聞之怒謂何物賤婢敢如此掘强諒非玉趾親臨不肯帖耳受縛也帶同厮僕悻悻而往至則媳避匿不面姑愈怒大肆咆哮將屋中什物摔毁一空復詈及其父母謂生女如此旣不教訓於前又敢護短於後豈欲留在家中作錢樹子耶女父母聞之亦氣塡胸臆彼此不相讓經旁人勸令將女送回詎女歸夫家後姑又申甲詈駡折辱萬端女遂私購紫霞膏於夜深人靜時潛自吞服比及天明煩惱身已歸清凈府矣母家興師問罪又經和事老人出爲調處俾從豐棺殮并倩僧道唪經超度不致涉訟公誔云 
[聲明條律]  
　　江都縣林小溪大令以揚城五方雜處良莠不齊難保無奸徒溷跡小民無知往往被其煽惑干犯王章噬臍何及因目前切要各事分列曉示並將條律所載詳細聲明俾愚民觸目警心知所戒懼計開一禁藉屍訛詐以免牽累一禁開設臺基以端風化一禁開塲聚賭以惜民財一禁大帮私梟以疏正引一禁拜盟結會以儆梗頑一禁教唆詞訟以息爭端一禁私宰耕午以重農事云云條律因詞句繁多不及備錄見者咸謂大令不憚舌敝唇焦諄諄誥誡固屬一片婆心實欲力挽頽風之意也 
[穗城私信]  
　　前日有某西人携帶鳥鎗往河南沙菀鄕打獵鄕中童子少見多怪結隊來觀西人恐鎗彈悮傷人命遂探懷取出小洋數十枚分與各童子勸令散去時有農人荷鋤經過見西人懷有銀兩並金表戒指等物頓萌貪念陡起殺機詭言某山鳥獸繁多引誘西人前去行至僻靜處卽用所執鐵鋤向西人盡力毆撃奪其銀物而遁侍者見西人日暮不歸心知有異向前尋訪見西人已僵臥林中鮮血淋漓一命嗚呼矣當卽報官理處大憲札委番禺縣李大令親往騐明飭差緝兇究辦至兇犯何人刻尚未能奋悉云○城廂内外各米店近日被匪搶刦者不下二十餘家商民擾累不堪遂聯禀南海縣尊叩乞嚴緝賊蹤以安生業縣尊潘子久大令批示略云爾各燮店高抬時價人心不服致有此禍據稱刼去多贓係咎由自取所請飭差查緝之處著不准行等語商民奉到此批咸謂縣尊諱盜殃民大生怨望刻下又赴府署呈訴未知府憲能俯順民情准詞辦理否也○前任永師提督方照軒軍門之公子等於初五日奉軍門靈柩運回潮州坷里安葬辰刻發引由八邑會館起馬過廻瀾橋裝帽街打銅街進太平門狀元坊大新街高第街出永清門直至海旁官碼頭落船儀仗備極輝煌有用細紙紥成者有用生花結搆者夫馬多至二千餘名絕前空後寓目者咸歎爲觀止沿路男女聚觀幾至萬人空巷督撫將軍及文武印委各員均齊集接官亭行禮拜送生滎死哀眞可謂一時無兩是日適值大雨滂沱執事者咸帶水拖泥淋漓盡致爲可惜耳○學憲示期本月十一日先考廣府屬及旗籍生員遺才諸生務須依期赴考如有塲後混禀補考者一槪不准彼有志觀光者愼毋遲延自悮哉○劉芝田中丞因公事繁多積勞成疾現擬奏請賞假俾資調理本科監臨亦擬奏請學憲代辦以免貽悮但未見明文不知確否 
[變起蕭墻]  
　　華亭縣吕五圖出有命案頗駭聽聞緣此處有陳姓者昆弟兩人伯名炎松娶馬橋迤南某氏爲婦仲名嘉和頗有膂力曾在松郡某鋪爲燒飯傭兼挑貨件經營數載積資殊饒買得良田二十三畝居然小康旋因狡獪過甚退守田園將破屋數椽葺一新裝點不俗伯婦恠粗莽時置糞桶於家堂下仲恐瀆祖先屢戒之初五日見又置放此地因移於塲隅大拂嫂意卽向丈夫炎松說長話短以致兩下齟齬大啓爭端一塲惡戰打得飛花滾雪偶一失手正中嫂氏要害逾時殞命氏之母族聞此凶耗男女七八人肩輿而至僉以爲死者不得復生何必經官動府反使死者受檢騐之苦但須從豐棺殮卽可了事松俗人死後本有落牀衣送行衣諸名目母家向仲索取衣服而仲反靳而不與因之口角輿夫十餘人悮以爲打架振臂一呼西敲東撃將門窓格扇器皿雜物搗毁一空仲見房屋已打得七零八落無計可施惟俯首呻吟如痴如夢而已少頃忽持兩刀飛奔而出有非素識者任意砍去鋒銳莫當計共刴傷四人其一係死者母家之姪手臂傷痕深入鮮血淋漓於初七日舁送入城擬請官騐旋一聞該圖中有魯仲連其人出爲調處以番餅五十圓爲死者棺殮費另誦經一壇諷經超度受傷數人均赶請醫生療治所有醫藥費一槪由仲供給其事始寢噫枕畔有如簧之譖室中無旣翕之人荆樹摧殘壎箎閟響孰非長舌者之階之厲哉卒之嫂枉死仲氏傾家昔日門庭不堪回首彼聽婦言而乖骨肉者徒抱此　然面目視息偷生嗚呼亦足爲當世鑒戒矣 
[邗江官報]  
　　初九日魯分轉光圻辭回焦山差次初十日江西陳游戎有明解餉來瞿鹺尹鴻勛委仇湖口程鹺尹棨生委沈家渡均緝私差十一日羅鹺尹樹屏起復回淮十二日黄鹺尹思藻秦鹺尹鴻翥均押運北鹽起程 
[靈輀過揚]  
　　前户部侍郎孫少司農詒經在京仙逝後兹申其家屬將靈櫬扶送回里於本月十三晨行抵揚州城内自都轉以次均各詣舟叩奠聞不日卽擬出江南旋云 
[傳聞始誌]  
　　詐聞有人接到電信云東撫張朗帥於十八日卯時因病出缺而本館則尚未接確電尚冀傳之非其眞也 
[拐女輪姦]  
　　周某住居英界德仁里生有一女名阿金破瓜年紀解佩丰神忽於十五日失去遍訪無蹤有開設小烟館之鄭清生曾於是日清晨向里中東張西望疑係被拐經包探唐寳榮策鄭詰問堅不承認帶往捕房管押昨日又經唐在向作堂倌之高洪源家尋見問金下落並於抽屜内搜出阿金插帶之首飾等件爰將高等一併送案請究蔡太守質之阿金供稱十五日鄭清生花言巧語誘我出外騙我同往潮州去是夜卽被姦宿次日鄭清生被捕房捉去遂將我送往高洪源處藏匿是夜又被高姦宿至十七日包探來我卽將被拐情形從實告訴訊之鄭鄭堅不承認高洪源則稱十六夜確與阿金同宿蔡太守着押候過堂覆訊 
[縣案彚錄]  
　　益順仁號主王曉坡在英公堂控五康行主李彩泉並馮沛山通同夥計徐銘山串竊高麗參等由蔡太守將被告飭送上海縣訊辦前日晚堂經袁海觀大令提訊先據李彩泉洪稱在新北門外開設五康報關行生意本年四月杪有益泰參號夥黄湘卿益順仁號夥徐銘山來行據稱有漏捐高麗參五十斤欲裝出口因無報關派司特向小的行商懇代爲裝船並出發票小的當卽應允至次日黄徐又來聲稱此貨宜在申銷售因邇來漢口參價不佳當由黄湘卿買去廿斤並由小的經手賣與同吉祥廿五斤久康五斤其價或十九兩或十三兩不等至初七日忽有益順仁號主王曉坡來稱此貨係徐私行竊出當被扭至捕房解送公堂轉送到案馮沛山供爲五康號夥餘供與李略同葛蓉江供徐銘山之生意確由我荐私竊貨物則我所不料求恩寛限尋徐交案大令判將李收所馮葛二人限五天將徐銘山交案一面着原差傳諭同吉祥等將原貨交案並候原告到案再訊○前日籌防局查得本城四牌樓萬象春香粉店有皂角廿担偷漏稅捐因卽備函至縣請爲提究袁大令飭差將該店主楊大拘案提訊楊供稱開設香粉店生意並無皂角漏哌之事求恩鑒察大令曰局中已經查明豈容任爾抵賴卽着原差帶往局中照數補捐如違十究 
[英廨瑣案]  
　　咪吔洋行主聲稱元仁號之邢中元購定羽紗洋貨等物延不出貨控請究辦邢中元延請律師小威金生　譯曹吉福到堂聲稱元仁號係二股拚開刻下因有轇轕是以未去出貨請寛限數日將店事理清後再行料理蔡太守商之福繙譯差於下禮拜六覆訊○包　王阿二禀稱積賊王阿海阿東一人躭擱在湯榮富剃頭店内小的意欲拘拿詎湯出爲攔阻不許小的進内致被阿東跳樓窓逃去祗將王阿海獲住後經探夥葉建榮在法租界遇見阿東則法界包探早已知覺將阿東拘入法捕房今將王阿海所竊之贓吊齊傳同失主請訊蔡太守着 
 
 

Page 4

 
 
將王阿海管押俟照會法捕房提取阿東到案核辦○前報列三菱公司帳房失竊銀洋經買辦蔡芹生將茶房楊繼祥送案究追蔡太守以無眞贓飭暫押候查昨日又經蔡芹生投案稱楊果係規矩人則小的之揩碗布何以在楊處搜出蔡太守着將楊繼祥交保清理 
[法界公堂瑣案]  
　　有恒洋行經租人黄輝控歇夥葉承章虧欠洋銀葛同轉屢次質訊令葉於十日内交清昨晨黄輝投案請追葉繳到現洋二百元同轉謂葉曰爾欠洋六百餘元僅繳二百元不敷尚鉅且所欠之帳憑中理算爾亦在塲認明虧欠何得翻悔葉稱欠欵太鉅無力歸楚黄稱葉開店鋪並非無力實係有意刁玩祈請速追同轉問葉曰餘洋因何不繳葉叩求寛限判再限十天一併繳楚繳案之二百元令黄先行領去黄稱恐葉出外後依舊延宕二百元請暫存公堂待追足後一併具領同轉謂公堂未便存洋着卽領去黄遵諭領洋而退○劉林書前控東園烟館主郎昌性虧欠莊銀七百餘兩同轉曾將郎拘案着開義隆號之葉仲家人銀兩保限二十天如數歸楚此已詳列前報昨據郎昌性之弟昌恒協同保人及劉林書之抱呈劉升等到案郎稱兄之欠欵現由小的幫同料理先還洋一百元其餘陸續拔還同轉曰限期已逾豈容任爾搪塞着將昌恒管押限五天理處如届期不了惟保人自問○包探禀沈鳳寳前日在江天輪船行竊被人瞥見扭送捕房在身畔搜出押票數張解案請究同轉問沈曰爾在輪船行竊幾次供稱小的家在寗波於前月廿八日來滬尋妻不遇現與同鄕人沈瑞福等暫住吉祥街廣利豐小烟間内前日往輪船尋友見衣服抛在地上因之檢取並非行竊問押票何來供稱均係已物同轉着押候傳到沈瑞福再核○開小客寓之俞殿元偕山東人郭茂和投案訴稱山東人喬榮旭不務正業時以行兇滋詐爲事日前向同鄕人劉新昌藉端拆梢今又與郭茂和硬借洋三十元郭不允小的從中相勸喬兇横異常欲與郭爲難又向小的尋釁小的已勸令郭出洋三元了事喬以爲數懸殊意猶未慊今晨來閙六次竟持菜刀砍傷腦袋身上亦有傷痕故特扭案請辦同轉問郭茂和曰喬與爾有何轇轕答稱據伊言與小的有中表親陸續借貸勉力應酬約有十餘次小的近日開設藥店喬來借川資洋三十元小的以爲數太多未能應允伊卽行兇殊屬目無法紀同轉問喬曰爾向爲何業因何向郭硬借供稱去年八月間在人家傭工每月得洋兩元現已停歇矣問法界有人認識否供有人認識我弟尚在郭處郭稱其弟在徐家匯地方同轉着押候傳其弟到案再核○方江氏稱被開老虎竃之趙全開欠錢三千八百文又借去板凳七條向索不還反串同其弟趙堯記將小婦人打傷務請重辦問其弟何在供在英租界拉西人包車同轉問趙曰爾欠錢不還反敢行兇是何意見供稱因方江氏强搬物件致相口角同轉着管押將該氏送往醫院療治俟痊愈再行核訊○經放東洋車之魏阿毛訴稱車夫龔正林拉車逃逸日前將坐褥寄在洪義園茶館飭人送信言車上照會已被捕房扣住嗣往英捕房將原照取出又將龔正林扭案請追車輛并車租錢一千文同轉詰問之下龔供空車一輛晚間放魏家門首不知誰人拖去同轉謂洪義園茶館旣經通信必知車之下落着將龔押候傳到茶館主再訊○包探禀李許記前日混入江天輪船竊得洋銀三元八角短衫背心各一件查獲人贓送案請究同轉詰問之餘李稱短衫等均係已物小的同賣水果度日同轉着押候比究○招商局九號巡丁朱慶卿訴稱八號棧房内有客寄存高麗參數箱前日客來提貨查見箱板有鐵鈎痕當卽開視小箱内失去參廿五觔值價甚鉅初疑外人所竊繼查明係棧房中之堆裝工人劉三河及文炳等串通行竊問何由知其行竊答稱劉等素來貧苦近數日間手中寛裕形跡顯露同轉問劉曰爾是否與文炳同竊劉一味推諉着押候比究 
[浙省撫轅抄]  
　　七月初七日候　府張礽杰禀銷海運並禀奉委文闈内監試差○初八日杭理事李事知臬司委兼辦上城科場保甲差○初九日李審言交缷處州府回省禀到○初十日同知黄瀛海禀知臬司委湖郡公幹禀見叩辭 
[江督轅門抄]  
　　七月十五日總辦江籌防局候補道曾廣照候補道羅廷玉禀知今日到總辦金陵城外保甲局及護軍督捕各營親軍水師右哨事務差正主考文巡捕縣丞唐鶴年副主考文巡捕巡檢黄炳能赴清接主考 
[蘇省撫轅抄]  
　　十二日　鳳韶專丁來省禀銷吳淞江厘局差並謝調辦上海糖捐局差賴豐熈自車坊厘局來禀銷發審局差○十三日知縣朱鏡清禀知交卸常熟縣事回並謝委署武進縣事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[虎林秋眺]  
　　杭垣自入伏以來一輪紅日萬里青天火傘高張流金爍石三旬已度雨澤仍稀寒暑表升至一百餘度四野田禾幾近枯槁初四五日錢塘門外東嶽一路及北關門湖墅地方稍得甘霖而城廂之中惟聞雷聲隆隆而已日來溽暑薰蒸揮汗如雨未知蒼蒼者天何日始克清凉不也 
[惡女弑父]  
　　女子之心本多外向然未有因錢財而謀弑其父者有之則自黄縣始黄縣地僻而民刁歸登州府管轄有某氏女自賦于歸琴眈瑟好其父經商外屢閱星霜積寸累銖囊資頗厚遂翩然作歸計一肩行李兩鬢秋霜鄕樹依然故園無恙私心竊慰女家在邑之北　父愛女甚於愛子遂在女舍先解征騎女若婿殷勤欵待魯酒三杯園蔬一握極盡東道情父酒酣謂女曰吾數年浪跡所有積蓄盡在囊中吾愛爾甚富給爾若干其餘分給汝姊汝弟一生吃着不盡吾老矣但得每日飽餐終宵安睡此外便無奢望女雖唯應命是夕留父止家繼與藁砧謀以爲行囊沈重皆不動尊也與其分給他人不若篡而取之老奴憒憒非用武不可計議已定　乘父熟睡取刀臠割之盛之以籃納諸甕中如帝豝焉其子聞他人傳述謂父已至姊家及赴姊家問訊言語閃爍疑竇多端徧搜室中尚存殘體遂以謀財弑父具控於官案關倫紀有整頓風化之責者必不輕易放過如何斷結尚待續聞 
[上海北巿絲業會舘籌賑公所施少欽經收順直山東賑捐六月廿七至三十日第二千八百九十二至九十五次清單]  
　　廿七日太倉陸菼爲母徐氏保病速痊洋三十元蘇垣大中丞第惲小宜求病退身安延年益壽廿元秀邑沈與三募凌學海求血症速愈由寳和莊來廿元盛川景記黄蔭城爲兒病愈完願並求四季安康十元漠口集記號李榮齋求保生産平安家外清吉由申赴漠一路福星十元徐宗增續助完願十元李梅英求病速愈五元姑蘇龔佑之求子病全愈斃申之求内人病全愈由東來升來各四元安省韓良臣了願四元溧陽力不從心子二元太倉海石書屋二元無錫乾泰和張湧源求病速愈一元餘大莊三角受欺子銅洋六元○廿八日存仁堂由九江隆泰昌寄來洋廿元德訓堂懺資移賑六元金陸敎剪營會稽沈福厚因六女病重求速愈四元担直橋周學俊求病愈三元○廿九日歸安潘士增爲胞第文瀾病求速愈洋五十元無名氏日本洋廿八元爛板英洋四元蕪湖潘蔚泰不書名求父恙速愈英洋四元蘇州元裕易隱名氏三元四角汪定福之子名培求驚風速愈由劉乙笙司馬來二元有心無力人求堂上康健銅洋二元○三十日無名氏英洋十四元日本洋四元湖北王陳氏求病速愈並求幼女病愈由永豐莊來英洋十元又衡香内史保産平安銀十兩合規元十兩零五錢一分平湖昆華仙舘主人病愈完願由寳和莊來洋十元錢門金氏求保母親師太夫人病速愈由揚州連文生寄立大莊來十元江隂仁泰昌趙愼齋募沈唐榮爲第四子久病求速愈五元楓徑陳經訓堂四元姚陳謝三姓合一元黄渡卞廖宇人在外病體康安四元川沙司獄署王楊氏爲兒百齡求平安完願二元楓徑河署阮惟勤爲外孫鳳池瀉身熱求保速全二元袁浦藏脩書屋一元○高郵丁玉軒募朗老和尚洋十二元希澄師恆光師聖持師恆持師四户各一元共五户合洋十六元内　銅洋一元京口潤昌號李肩吾尊翁募　肥周引生本洋十元周門孫恭人五元周門李氏祈子肯讀書周門王氏祈子無災難各二元共四户合本洋十九元江西瑞金縣署竇克明姚鑒宇寗輔之陳夑唐四善士　無名氏李祝熈陳德峻三户各洋二元朱得三劉克遴林正波　韻三鍾世廉賴德松張垂潤七户各一元歐陽炳寗輔之楊世禮三户各五角盧春軒七兌洋四元竇克明姚鑒予何雲三户各七兌洋三元楊澤勳同心氏各七兌洋二元楊會暄謝冠玉陳順源汪雨農賴元星程左樞楊松山七户各七兌洋一元謝世德堂六六洋一元陳曾弗六二洋一元崔　珊錢五百文郝芝信二百文張大隱名氏陳玉田三户各一百文共三十三户合爛印洋四十一元計重廿八兩一錢三分内除付信力號金洋五角 
 
 
