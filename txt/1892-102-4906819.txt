# 1892 - 102 - 4906819

 

Page 1

 
 
[新印直省墨選出售] [  申報館主人啓]  
　　新科直省闈墨旣出必有名公鉅卿詳加選擇付壽棗梨以供　苑揣摩辛卯科直省墨選用新鉛字排印清於麋眼朗若螺紋且頁數　多　不　减上列眉抵後附試帖琳琅滿目茲巳告成分釘四本定價碼洋一角八分躉買去折扣從亷定於三月廿二日出書欲　　時花　者尙其及　　以乎售處仍照曩例此布 
[答客言觀西國團操事]  
　　有客觀滬上西國團練兵大操歸而語執筆者侈陳共軍容之壯盛器械之精良紀律之嚴明步伐之整肅曰有是哉西人之整軍經武豈我國所能望其項背哉我嘗觀中國之兵勇矣當其無事之日約集三五營友踞地作抓錢戲呼么喝六爭嚷不休及夫領籖出營游行街市或反穿號褂或將號褂挾在脇邊麕　於酒肆烟寮大聲譁　一觸其怒則揮拳肆擊毁物毆人振臂一呼醜類畢集雖有營官約束然亦無可如何在承平時尙若然至於戰鬥之秋則更攘奪貲財姦淫婦女所到之處騷擾不寍地方官遙望旌旗卽　栗栗危懼及至兩軍對壘互决雌雄則又畏葸逾恒全無鬥志一經敗北背上皆有傷痕其不法也如此其畏死也又如彼無怪昔年馬江之役砲臺戰艦悉數被熸屍骸蔽夫江流血肉膏夫野艸坐令數十年力征經營而就者一旦盡付諸東流使早如西人之﨣赳桓桓瞻力俱壯簡練有素訓迪有方亦何致望敵而奔一敗塗地哉執筆者曰唯唯否否子徒知我中國兵士之委靡亦知我中國戎政之嚴明乎夫馬江非不能戰也實未及戰耳當是時大帥深居簡出軍務未嫺敵人旣示戰　猶復稽延遲緩故一任其摧山撼岳震地轟天壞我砲臺沈我戰艦惟是爭逃生命捷足先奔耳其後戰於諒山猶是所練之兵丁猶是所用之軍火而一鼓作氣我武維揚敵人卽爭先奔避之未遑全不反戈而鬥然且血流漂桁屍積如山嘻何前之怯而後之强竟若是之相懸天壤蓋要在主將之能用兵與不能用兵耳且子言中國兵士之不法横行固也然亦知西國之兵果皆安分守法者乎今兹所操者爲團練兵隊其人皆旅滬西商各有身家自然各遵規範彼夫兵船水手放假出游三五成羣游行各處一入酒肆卽開懐暢飲其樂陶然旣醉則陡起雄心往往藉端滋閙去冬洋涇洪某酒肆器物盡毁兼失銀錢而巡捕無法拘拿任其肆行鬨鬥至於沿途肇事經捕房雇人綑縛解送兵船鞭以油繩重衿血漬者習爲常事無歲無之然則西國兵丁其皆規行矩步乎若謂華兵之不甚安分此惟放假時則然耳我嘗見三軍鵠列大將登臺鴉雀無聲貔貅聽命步武無紊亂也槍砲無差池也雖令其赴火探湯亦惟主帥之命是聽斯時也旌旗變色壁壘從新如火如荼威嚴煊赫雖周亞夫營於細柳恐亦無以過之更無論西國團兵而謂其不能企及哉竊謂中國之兵有與泰西同者有與泰西異者中國昔以弧矢威天下挽强命中尅敵摧堅剡木弦本之功歴久不廢泰西初亦用弓箭嘗與西友言及當數千年前如有兩國父爭則必踞樓櫓放箭以禦敵人敵人則就城下支三足架中以鐵練懸巨木數百人用力推向城上舂之倘能舂破城垣城卽不能保守否則悉數被城上射死屍骸纍纍於濠邊今者泰西咸以砲火稱强中國亦盡廢弧矢而不用風會漸轉殺人漸多此則不期然而然中外之適相脗合者也其不同者泰西養兵之費較多每兵一名月得口糧至少亦須洋蚨十數翼惟無長夫徭役每一調動必自帶行裝甚至臥具　餱時刻不離身畔中國則口糧視泰西减少月僅得銀二三兩而兵祗供戰陣之用搬運一切俱可役使長夫千里奔馳毫無累墜之患此則規制之各别者也總而言之中外相距數萬里風俗縱有各殊而其各奮雄心殺敵致果則事同一律無稍參差我不敢謂華兵之果不遜於西兵然亦安敢謂西兵分外精强華兵竟不能與之對壘蓋苟不訓練則强者卽轉而爲弱臨陣或至蒼黃果其訓練有方則弱者亦且能强而士氣漸以奮振今者西人團練兵隊子巳見其情形矣側聞劉峴帥出轅閱操轉　將至滬上子試一觀軍威之盛當亦知我中國干城之選實亦有足以固我金湯者愼毋但重視泰西處處形我之短也客無言而退乃書此以冠報端 
[本館接奉電音]  
　　昨晚八下鐘時本館駐京友人飛電傳來諭旨一道敬謹譯登○三月二十一日奉旨正紅旗蒙古副都統著海緒補授欽此 
[雲中雙闕]  
　　某夜有樑上君子三人赴京師南下窪城隍廟北墻下挖一圓洞扒入殿内竊取供器方欲由洞而出摸索逾時頓迷故道廟中道士聞履聲雜沓知有匪人卽往梁家園練局喊報哨勇多名隨之而來立將　賊拘獲解局看管以待詳城審訊或謂城隍顯應所致其然乎其不然乎○初十日午後粉房琉璃街倒臥三人上下身體受刃傷輕重不等有知其事者謂一係回回教中人在臧家橋開設燒餅鋪素與某甲有隙是日清晨中糾集二三人各持利刃將回回教中人喚至此處突揮以刃藉報前隙回教中夥伴亦糾集多人持利刃蜂擁而來剷刃於中及帮凶之某乙以此三人者皆受傷臥地當由本地甲捕禀報北正指揮姜君聽候帶件檢騐○某宦所僱車夫某甲往蔡家胡同某妓院内倚仗家主威勢任意蹂躪龜子大怒喝令龜僕各以老拳奉敬甲回宅告知主人其意欲主人爲之申忿也主人涇渭分明不爲浮言所惑以其不安本分立時逐出龜子恐甲報復急挽和事老爲之解散甲亦隠忍而出不復興波作浪矣○步軍統領衙門爲凱切曉諭嚴禁事准總理各國事務衙門咨據美國公使函稱昨有本大臣幼子與華大臣幼子一同乘馬行經宣武門外城根至西便門橋邉有匪人由上抛擲許多磚石擊打函請查拿嚴禁查匪徒由城上抛石擊打洋人一事疊經知照轉飭查究該匪犯並未斂迹今幾傷及美英兩公使之幼子實屬有意生事片行轉飭認眞嚴拿懲辦等因前來查匪徒私上城垣本屬大干例禁况又抛擲磚塊擊打洋人此等情形前經本衙門出示嚴禁該匪犯不惟不知畏法仍復自罹羅網實屬不安本分若不嚴行查禁恐致冉生事端除飭南營右營將抛擊磚塊之匪犯按名嚴緝務獲外合亟再行出示曉諭仰附近軍民人等一體知悉嗣後務當各安本分不得滋生事端倘匪徒以身試法自罹罪戾仍敢私自上城抛擲磚石擊打洋人卽責成各門城門領等及馬道栅欄官員兵丁並非該營員弁等立卽鎖拿解赴本衙門從重治罪决不姑寛倘不實力查拿禁止亦必從重懲辦各宜凛遵○順天府爲曉諭事查准刑部咨照審明鄉會兩圍辦理草率並發價不實等情援例定擬一摺咸豐八年十月廿六日具奏奉旨依議欽此抄錄原奏知照到府查原奏内稱歴任大宛兩縣辦理科塲發給物價有八三扣者有不盡八三扣者不知始自何時事非一任官非一人 
 
 

Page 2

 
 
碍難究查惟折扣名　應劄順天府出示永遠禁除其向來科塲採買各物均照官價發給各行戶三年承辦一次歴久相安嗣後應仍照舊卓辦理毋庸另議以免繁擾等語現屆本年壬辰科文會試除飭大宛兩縣照數給價不准折扣外合行出示曉諭仰各行戶人等知悉所有本年會試塲内採辦各物供給應發價值仍照舊章發給宫價不許兩縣尅扣短少倘有折扣情弊一經發覺定行叅辦爾各行戶人等亦富恪遵部議價值領辦毋得故違舊章妄行爭執以及偷减草率致干查究 
[朦混出結]  
　　禮部爲批示事據河南舉人王衡泰等禀稱河南辛卯科第四十名舉人陳仲貞係現任鞏縣知縣門丁陳容齋冐名鶴清之子原籍福建昔年隨安徽戲班來豫卽在班充當小走嗣後攺充門丁現在鞏縣五年之久因擁巨貲勾串祥符縣房書史更攺籍貫三代作爲祥符生員陳鶴慈之子夤緣入塲中式河南舊章每屆鄉會試年公舉同鄉京官四人分道出結以專責成此次出結官工部主事王祖武等槪不出結是以十五廿四等日未得覆試不料有戶部主事路煜德忽於廿八日朦混出結令其入塲其爲圖賄徇庇情弊顯然舉人等籍隸近縣於陳仲貞朦考情事知之最眞路煜德出結一事尤堪共憤禀乞扣除陳仲貞試卷咨行河南巡撫確切查明按律　辦等情到部查定例凡出身不正如門丁長隨之子孫均不准應試又生童應試地方官確查的籍取具廪保甘結並無違碍方准收考如舉貢生員内有冐籍考取者發覺照例黜革該管宫議處設有妄行告訐比照定例治罪等語今河南舉人王衡泰所稱該舉人陳仲貞賤役冐籍朦混中式是否屬實自應澈底根究除該舉　陳仲貞試卷抽除外相應行文河南巡撫確切查明聲覆該辦 
[劇盜熬刑]  
　　江寍縣屬殷鄉刦案由護軍營獲到盜首三人旣解金陵卽行提訊有一人認供不諱内一矮漢眼珠突出兇惡異常不但不吐實情並眞姓名亦不肯道一字時而姓李時而姓張信口胡謅難成信讞本月十三日午後代理縣王秀山刺史升坐花廳飭提到案問爾同黨各人已經直認爾無從掩飾可速將起意刼財及下手刃傷事主情形一一供明免受五木之苦矮漢口呼寃枉并稱實不知情刺史大怒命上嚴刑此刑名曰猴子烘火輕易不用蓋一身上下有三木槓用繩收束立數人於兩端踹之尋常之夫歴時半刻卽昏絶不省人事稍遲便有性命之虞矮漢銅筋鐵骨初時無呼痛聲約歴一時之久見其面白如紙肢冷於冰鼻息全無深恐斃於堂上命鬆繩放下一老役禀云此人並未死渠有運氣之術能令全身氣血聚於兩腿不使丹田内一絲透出不知者以爲己斃如渠解下其還陽必由下至上先腿足次腰腹次胸膈次頭頸而後目能視口能言若夫將死之人額上必汗出如珠小的見此人面無點汗故知其僞也刺史不信呼人鬆刑以手撫之果如老役所禀俄而神色如故復誘以温言使吐其實矮漢稱小的明知必死但願死在嚴刑上得獲全屍不願作刀頭鬼也小的始終無供大老爺何必苦苦追問言畢瞑目箕踞地下時已日暮將上燈矣無奈傳諭禁卒等仍將三犯收獄小心防範恐有踰墻越壁之能各差役諾諾連聲添用大鐵練縶其手足擁之而下兩旁觀者咸嘖嘖嘆曰鐵漢鐵漢 
[白下官塲紀要]  
　　原任廣東巡撫劉芝田中丞安徽貴池縣人寄居金陵三步兩橋本月初十日接到電音悉於是日辰刻騎箕而去時二公子丙卿孝廉止赴試禮部家中人急電達京師一面用素紙裱糊房下自大廳以迄花廳一律縣掛素色繒綵擇於十二日設位舉哀遵制成服省垣文武員弁登堂叩奠車馬盈門○新任四川藩司龔仰遽方伯由上海抵金陵本月十三日辰刻入聚寳門回剪子巷府第隨上院謁見劉制軍及回宅卽有親戚故舊登門祗謁方伯一一接見至蓮漏三下始得退休次　復命駕出門往拜各司道十六日携同瀛眷至下關暫住一夕十七日乘招商局江裕輪船上駛親友僚屬祖餞者一槪婉辭然啓行日仍鵠立江干恭伸拜送云○署江寗鹽巡道謝子受觀察履新後卽於初十日派委雜佐十二員以一半稽查醬缸以一半稽查小錢復於十五日考吏治局題爲士先器識而後文藝論以酉刻爲度逾限者不閱并恐有雇人捉刀之弊派令親信幕友在外梭巡竟有没字之碑　疾曳白而去○正任高湻縣調署上元縣陶仲彝大令交卸湻溪篆務赴姑蘇謁見剛大中丞望日遄回暫寓浙江會館筮期十八日接印視事 
[遼瀋魚書]  
　　營口自開河後風狂水小大河口門雖漲潮時亦止十三四尺各輪船皆不能出口重慶輪船因搭客過多在口門候潮兩日因水米缺乏重又進口添裝水米　後展輪而去開封輪船因輪葉損壞卽回上海修理○客冬封河時有帆船名龍華被冰膠住附近居人乘危搶物舟中人以衆寡不敵束手無策後控於領事署移請道憲札海防廳查辦旋在五臺子地方牟原兩姓家中搜獲所失洋槍數十桿及洋銀物件未幾船主南旋案遂暫擱近日船主來營禀請追究復將驉原兩姓　案不知如何訊結容俟續錄○前次西水門内失火金協戎侍鳳公館中被匪人搶失皮箱一口其中物件值銀數百兩飭捕跴緝近日在隣近某甲家搜出原贓卽送海防廳訊明懲辦○滄洲人周疙瘩曾充鏢局夥近又攺絃易轍在西忘八街當又桿卽滬諺所謂披蓑衣也不知因何開罪於某營弁勇十一日勇丁十餘人一擁而來將周拽倒不由分說拳脚交下遍體鱗傷勇下尙未　意復於十二日午刻將周擡至宏升園酒館門前令周覆臥於地脫去下裳用大蠟燭塞入糞門令妓女跪而點燭向四方禮拜勇丁拍手大笑一時聚而觀者不下一二千人似此凌逼亦太惡作劇矣 
[湖樓烟雨]  
　　嘉興舉行府試已紀前報兹將七縣初覆題列後通塲題若合符節先聖後聖其揆一也子産聽鄭國之政以其乘輿經題萌者盡達詩題賦得桃李羅堂前得羅字補考題雖覆一簣次題詩云迨天之末陰雨詩題賦得碧桃滿樹得桃字定於十二日出案十三日二覆○報忠埭覺海寺開設施醫局以利貧民其經費由諸紳　籌措歴年施診凡編戶窶人踵門乞治無不著手成春今已照常開局以三六九爲期仁心仁術遠邇莫不稱頌也 
[安慶官塲紀事]  
　　本月初十十一兩夜會辦保甲局員王蘭畦觀察巡至西家園三步兩橋拘拿龜鴇及娼婦共七名口帶回局中笞責枷號飭差保押至三牌樓鬧市處示衆○本月十三日奉調南洋差遣之廣西候補道鄧觀察輔綿行抵省垣謁見沈中丞拜會兩司及各寅好聞因有要公面稟也○嵩書農亷訪札飭候補縣郭明府繼泰赴廬江提要案至省訊理隨會同廬江縣楊訊菴明府將案中張姓等人提齊十四日回抵省垣赴各憲轅禀　○汪明府壎奉阿嘯山方伯委署祁門縣事擬四月初旬就道 
[虧倒巨欵]  
　　蔡雪帆者潮州人去年在粤垣打銅街開設振成銀店資本充盈塲面闊綽又在香港汕頭兩處開設分店便於匯兌洵可謂長袖善舞多財善賈蔡則居移氣食移體趾高氣揚居然與官塲交接出則乘坐肩輿出入衙署幾忘却本來面目西商票號亦樂與之交易時有巨欵存伊训中　權子母詎料蔡外雖殷實内蓄奸謀前月撥銀十餘萬　寄往汕頭以充資本未幾卽詭稱汕頭之店被人虧倒巨欵實則十餘萬之銀早　運回潮州原籍自飽貪囊恐債主興師問罪遂於前日乘間逸去杳無蹤跡各債主聞之紛紛齊集店中索取存欵店夥無詞以應痴若木鷄西商票號存欵尤多星夜至店追究其時司事人尙在店中遂爲西商所獲責令同往潮州覔蔡理論但恐蔡已作鴻飛之冥冥非弋人所得而篡耳又打銅街成德銀店係香港匯豐銀行買辦羅某所開羅某因虧空巨欵逃匿無蹤該店亦卽倒閉夥伴人等風流雲散只留火夫一人在鋪看守聞該銀店虧空各家銀兩約十餘萬其銀多係省中各闈姓廠寄存者去臘興隆街大火迄今被焚各鋪戶興造無多元氣未復此次疉倒巨欵市面情影眞有不堪設想者溯本窮源不能不太息痛恨於奸賈之設計害人也 
 
 

Page 3

 
 
[誤斃工人]  
　　上月中旬開平煤井因在礦中燃砲轟石悞斃工人數名内有監工及水手兩名係隸粤東籍者除照章撫卹外並由同鄉賻助由其家人具領數載營生一朝歸骨可哀也夫 
[津城春眺]  
　　天津楊柳靑地方張茂四被媳誣衊忿恨難堪與其妻宋氏同服紅礬於去年九月廿七八日先後斃命由楊柳靑巡檢騐屍謂張夫妻口角覔死與人無尤飭令子媳領屍埋葬嗣由張茂四之魂附於其子張練之身向天津縣鳴寃遂翻前案此已列前報者也張子雖已成丁但惟甚愚騃身又短小未通人道其媳受孕係與孫洛成奸附魂時歴歴供明該媳亦自認不諱時孫洛因另案收禁在獄提訊之下亦無異詞遂將男女分别禁押俟媳分娩後再行發落媳於去冬在官媒處産下一子卽應詳辦惟鬼魂告狀事屬不經若照原案上詳恐遭駁斥迄今媳仍在官媒處與收禁之孫洛同候擬辦至案内牽連人証已量爲省釋矣○府差曹永　拘提妓女小紅牽連金玉金鳳等妓寮統共逮去妓女十二口除將六口釋放外尙有妓女六口解至案下由鄒岱東太守訊問五妓名不列票中不應無故妄拿且查悉尙有賄縱情弊遂將該差重責三百板管押候辦此已列諸前報當時鄒太守諭以妓女旣已到官不便遽爾釋放任令賣娼如本有丈夫者聽候給領時吏胥一聞此諭以爲可以朦混喑與金玉相商龜鴇聞之無不色焉以喜詎意遷延匝月迄無確耗迨開送點單時而太守先將玉連老五兩妓當堂擇配翌日復提金福等三人擇配均須親自到堂具領不得朦混目下只餘小寳林一人不日亦當擇人而事高飛遠引矣太守洵良二千石哉 
[赭塔晴嵐]  
　　前報蕪湖米市業己認捐保甲經費惟粤商尙欲裁减行用故未卽行開市等因聞此事兩造頗費唇舌勢不相下兹經别帮商賈出爲排解勸令行戶將用費减去二厘賣客免出但過斛絞包兩項向來由行開銷每石三文者今歸客自行給發在行戶毫無所損而又令粤商不枉費此一塲氣力可謂斟酌盡善行號遂言歸於好卽於月之望日重行開市刻下米價上熟者每石約銀一兩六七次者一兩五六視正月間不甚懸殊至前此停購月餘因商人囤尸過多所致不與當道捐務相涉本報前已大書特書乃無知之輩猶謂捐事所致且更撰出米商已赴金陵督轅控告等語空中樓閣殊足令聞者噴飯也○蕪湖道楊子通觀察於月之十二日乘坐江裕輪船前赴金陵謁見劉峴帥禀商要公地方文武各員咸往江干恭送如禮○客有從和州渡江來蕪者爲述和州西北鄉二十餘里之蕎麥集鎭上某錢土店於本月初十日夜間突被暴客二十餘人一擁而入洋鎗刀棒一時齊舉店夥瑟縮如蝟不敢聲張任其徧處窮搜飽掠而去對門某甲偶然出視被盜施放洋槍立時倒地而斃盜匪旣飽貪囊然後揚長而去次晨事主開具失單赴州報案計失現洋一百餘元烟土四包周翊廷直刺當卽前往履勘飛請城守撥派勁兵協同幹捕四出緝拿一面飛禀上遊未知此案盜犯能迅速破案否○去冬各省大吏恭奉諭旨欽頒勸善要言一書飭令照刊分發各州縣學校隨同　聖諭廣訓朔望宣讀所以正人心而端風俗甚盛典也皖省現由藩憲委員監印剞劂旣竣頒發各屬蕪湖縣王瑞臣廣文奉到後以鄉約之典自罹兵燹久未舉行殊無以仰副聖主化有兼施之至意當卽遵照舊制派司講生員於每月朔望清晨衣冠整肅在明倫堂恭設香案敬謹宣講屆時道憲楊觀察親臨堂階肅立靜聽自階下以及兩廊肩相摩而踵相接者皆係地方小民每次聽講者不下數百餘人廣文此舉洵可謂實事求是矣○蕪邑地當衝要靑皮會匪出役無常署縣事王明府去年下車後卽禀明大憲招募護勇數十名冬令巡夜下鄉辦公無不在輿前護衛以壯聲威惟護勇之中良莠不一間有乘隙出外藉稽查賭博爲名訛詐烟館娼寮潑皮滋擾兹經明府訪聞除將該勇懲責斥革外又極力約束力戒從前積習並出示通衢略謂本縣之耳目有限若輩之鬼蜮難窮倘再有護勇敢蹈前轍或地痞横行准被擾者立卽扭禀來縣以憑懲辦似此虚心求治何患不頌聲日起哉○江口雞窩一帶岡阜綿延向多浮厝之棺白楊衰草悲風動人深夜行經其處輙令肌膚起粟某夕忽有烏眼賊將某姓新厝屍　揭開凡附身附棺之物剝卸一空復將屍側臥其中半掩其蓋旁有二棺浮厝已久亦被揭開將屍骸任意撩撥狼藉不堪蓋俱斜覆其上初無人知覺清明節屆其家屬前來祭掃豚蹄絮酒甫欲安排見此情形不覺驚駭欲絶死者之妻抱屍慟哭更覺慘不忍覩男女聞風往觀絡繹於道某姓不得己復具衣冠重行收殮其餘二棺亦經家屬重行釘蓋所異者三棺皆係貧苦之家並無玉魚金碗爲葬物不知宵小何亦覬覦及此說者謂近日米市停歇月餘䭾米小工投間置散無以果腹遁而爲此倉卒中不暇細擇不然豈肯草草如此耶然無論老賊新賊開棺見屍終屬罪不容誅地保雖已知之亦未聞禀官請緝此而不有以痛加懲創務獲兇犯置之極典恐新鬼故鬼啼風泣雨必將聲徹九幽矣父母斯民者豈忍聞耶 
[羊石新談]  
　　越華書院係由督憲　題甄别督憲總制兩省政務殷繁是以甄别各卷至今尙未評定甲乙與課諸君不免望眼欲穿矣○新選廣西左江鎭中軍遊擊袁遊戎寅襄廣西南寍城守營都司張都戎駿烈由京領憑來省富赴鈴轅禀謁蒙督憲傳見飭令迅速赴任以重職守遊戎等不敢淹留旋向各憲禀辭起程赴任○候補巡檢蘇少尉錫禧在水師營務處當差有年勤勞卓著大憲論功行賞請加五品頂戴以示奬勵○本年係歲試之期李太守札飭各屬舉行縣試錄案送府南番兩邑宰奉到憲札會同商議定於二月十八日開考揭示通衢曉諭應試諸童先期來省報名投卷毋得遲疑自悞○新基渡頭北帝廟素爲粤人所崇奉香火極盛每年神誕後三日好事者舁奉神像巡遊各處彩仗如雲觀者塞道現屆神誕之期本擬循行故事惟因去臘興隆街大火延燒甚廣未能一律起復舊觀瓦礫之塲尙未划平且廟中産業焚燬甚多欵項亦虞支拙只得暫作罷論俟來春冉　勝會云○有某甲者不知有何怨忿先吞阿芙蓉膏後至清平某妓寮持琥珀之杯酌蒲萄之酒禾幾毒發妓始知覺急爲解救幽魂渺渺已赴泉臺親屬聞之卽以身死不明等詞赴縣呈訴邑宰准詞飭差將妓寮查封並拘龜鴇到案懲治是亦可謂无妄之災矣○河南岐興里梁某年逾不惑坐擁厚資生一子年方七歲梁愛惜逾恒不啻掌中珠某日在門外嬉戲被匪人誘拐偵騎四出蹤跡杳然梁思子情切痛不欲生屢次自尋短見幸家人知覺多方解救得未斷送殘生嗟乎拐匪横行閭閻受害安得保赤爲心者嚴密查拿哉○逢慶街某甲以左道惑人陰行其拐騙之術愚夫愚婦墮其術中者指不勝屈近被人看出破　密報營勇捉將宫裏去想當　法懲治也 
[粤東官]  
　　督憲牌示准補龍門協右營守備馮國安准補崖州恊水師守備曾顯魯均飭赴新任廣州協左營右哨草塲汛外委行總缺委肇慶恊右營右哨外委千總張亮署理廣州協右營右哨頭司把總張譽飭回本任 
[壬辰春季格致書院課題]  
　　格致書院定例春夏秋冬四季由各海關道　命題課士以覘實學此次春季　由蘇松太兵備道憲聶仲芳觀察命題計題四道其一周禮攷工記攻木之工七攻金之工六攻皮之工五設色之工五刮摩之工五搏埴之工二各有分職厥類惟詳古之工作多以人力　之工作間用機器目今製造鋼船鋼礮爲防海之利器亦格致家所宜及也諸生討論有素其一一參校而詳說焉具二大洋海大西洋海印度海氷海南氷海攷其三韓退之原道篇云古之教者處其一今之教者處其三以儒教外　有二氏也今攷泰西各國有所謂洋教西教名目益繁未可枚舉中國通商口岸皆有各國教堂果何道而使民教相安無詐無虞常敦睦誼　諸生　心時務其各　所見著爲論說以備采擇焉其四風性表說四題所包甚廣考古酌今窮流泝源詳製造之精微辨輿圖之界限教有異同學有本末富使異同　泯本末兼賅而後睦鄰柔遠舍短取長胥從此出矣蓋辦天下事須自歐洲始通古人書必從時務來聶觀察於西學能規共大於洋務能括其全卽於命題一端見之矣　 
 
 

Page 4

 
 
[寳婺輝]  
　　昨爲英廨讞員蔡二源太守之太夫人七十八歲壽辰太守奉太夫人命槪不舉動惟本署書役人等均遞手版恭賀 
[妙繪翻新]  
　　音年日本開設博覽會聚寰海之精華極天人之能事窮工極巧蔚爲太觀兹有奥人内夫得釐圖其眞形供人賞鑒并繪成各處奇景將從前油畫悉攺新觀昨登告白於報章言日内卽須他往諸君子有欲恢眼界者盍乘此春光明媚臨鏡一觀乎 
[弔客盈門]  
　　提右營周象臣參戎因病出缺擇於本月二十一日在署開弔前報已紀之矣昨　屆期至亭午時蘇松太道聶觀察現署提右營傅參戎松海防劉司馬上海縣袁大令以及印委各員均往弔奠素車白馬爛其盈門洵非尋常所可比擬也 
[押犯脫逃]  
　　積竊唐　興賊星照命屢次行竊萬安樓客棧物件二月廿一日又竊棧客衛道坤衣物經法包探查獲人贓解至公堂研訊得實判令笞實四百板枷號三個月期滿解回湖北原籍此已列諸前報詎意唐在押所中千方百計將鋪塲板挖起復將鐵欄扳曲於前日黎明時串同未經訊問之押犯三名乘機濳遁迨值差查悉情形唐等已經去如黄鶴矣立卽報知捕頭昨晨飭通班包探向英美捕房述明前情請飭探捕協緝但未知鴻飛冥冥弋人尙得而纂之否 
[失竊報案]  
　　竊波人張某在滬城太平街開設鼎新醬園有棧房二所一在二鋪新弄内一在七鋪艾家弄内新弄棧房雇某甲看守二前甲至店中用午膳忽有偷兒某乙將棧房門上之鎖扭斷悄然入内竊取棉被單被衣服鞋子椶薦等物席倦而遁迨甲回棧始知失竊卽向店主述明張本欲報案請緝因所失之物爲數不多因循中止至前日艾家弄棧内有出店夥伴之鋪蓋五個並洋銀數元及衣服等物亦被妙手空空兒竊去各夥向張報明張遂投巡防總局禀報朱森庭明府立傳七鋪地甲二鋪地甲並汛捕魏德等到案研訊之下甲捕供稱此次鼎新棧中物件諒係熟識人所竊求恩寛限以便緝訪明府喝令笞責捕甲一再苦求並稱小的等願於三日内將人贓拘獲明府曰姑念苦求從寛免貢如屆時仍不緝獲定當嚴比甲捕唯唯而退 
[獲犯訊供]  
　　西人美生之細　徐春山徐春亭等私通會匪由兩江督憲劉峴帥札委余司馬趙明府在上海縣署迭次研訊其詳已見前報當研訊時春山供出有吳德卿等亦入會中今在福州馬尾地方司馬因商之袁海觀大令立卽備文飭差前往關提該差行抵馬尾將吳拘獲當卽乘輪來申押解至縣奉飭收禁候訊前晚大令升堂研詰吳供稱係山東人今在福建馬尾水雷營充當教習每月工洋十元雖與徐春山認　並無入會之事去年春山曾央小的舉薦生意小的卽行推絶况小的在營當差已有多時素來安分此次實遭誣指叩求明鑒大令一再研詰吳矢口不移大令提徐春山至案問吳德卿可是會中人答稱不是大令曰爾前堂供詞確鑿迄今何又翻供答稱前堂小的所供均是胡言吳德卿實係好人大令　前堂爾所供别種言語可信否答稱小的當時受刑難熬只得妄供大令大怒喝用竹梢鞭背三百下與吳德卿分别收禁再行核示 
[縣案彚錄]  
　　前日夜半時有江北人沈桂林貿貿然至火腿弄内某姓家卽被拘獲詢其何故到此答稱找尋胞姊搜其身畔則穿女衣且兩腿均有板花諒非善類卽扭至保甲中局請訊局員飭送上海縣訊辦　海觀大令升堂　訊沈供稱係江北人向以耕種度日此次因胞姊被姊夫　至滬上賣在大南門外小的因出外找尋及抵申後不諳路徑　入某姓爱致被扭局　案求恩明察大令問曰爾以身穿女衣答稱小的實因蒙中窮苦所致又問腿上板花何來　供詞支吾大令判笞　三百板卽著收所聽候備文遞　○蟻棍楊聚善　領龔毛毛强搶寡婦王丁氏卽盛沈氏一案由上海縣　海觀大令訪聞正欲飭拿旋經浦東保甲局並二十四保二十三圖地保楊顯華先後將楊龔二人拘獲送至縣署此已列報前晚大令升堂提訊地保楊顯華　案候示龔供稱係本邑人向以打包爲業因内顧乏人求凰念切適有寡婦盛沈氏自願再醮遂於去年冬間由該氏之翁及其夫兄盛桃桃等與氷的說合計身價洋七十元定於三月中旬成婚當立婚據一紙並非小的糾衆搶刼叩求明察盛桃桃　案　禀訴稱係本邑人種田餬口弟婦沈氏自願醮與毛毛爲室由小的與父親出立憑據收到洋銀七十元並非毛毛搶刦求恩鑒察大令得供飭將龔交差看管盛退去未經訊供之楊聚善遠所令地保楊顯華下鄉將盛沈氏帶案再行集訊 
[英廨鎖案]  
　　浦東横沔鎭人郭丁氏偕見在英租界鄭家木橋開小客寓之項陸氏及子項榮堂至英公廨互控郭丁氏稱女兒阿中憑媒領至項陸氏家爲童養媳不料項陸氏心同蛇蝎興其子榮堂串通將阿中出售與人爲此扭案請訊項陸氏稱童養媳　中已回郭丁氏家被其藏匿故向追究值日差將情禀明蔡太守飭候訊　核斷○一百四十四號華捕在路巡緝見有女孩失路倀倀何之帶至捕房移送英公廨　有某氏衣衫藍縷　來　女覿曲之下喜出望外值日差問明　氏住在新閘地方當卽領送歸家珠還合　誠幸事也 
[法捕房瑣事]  
　　偷兒某甲前晚在洋涇　所泊柴船上竊得柴一捆行至法租界被巡街捕所見拘入捕房捕頭以事屬細微著押至下午六點鐘卽　　放○乙于前晚竊　松松兩塊　經法界與巡捕相遇恐被拘拿　板而逸巡捕追之不及遂將松板携至捕房暫存候領○某丙在法界新開河相近偷得繩索一捆經巡街捕遇　人贓並獲送入捕房押候解案請訊 
[仁漿遠霈]  
　　　承山東帮瑞蚨祥瑞生祥慶祥號瑞林祥謙祥益頒下英洋一百元媵以手簡云月之廿三日恭逢天后聖母神誕敝帮歴年例須演戲酬神　交往之錢莊洋布綢縀各業皆承致送香燭等儀故于是晚備有筵席　散神福而聨情誼也自從蘘年敝省水災曾將戲食筵費攺作賑欵以爲交往諸君祈　皆蒙許可自下各處災賑仍未有己時又讀貴報　有小清河工賑告急電函是以仍將戲筵資洋一百元送呈貴館　彚解小清河賑欵是　本館　誦廻　具見大善士厪飢溺之懐普仁慈之澤不獨身受者羣歌豈弟卽猔聽者亦共仰風徽當工賑支絀之時得此鉅欵遙頒俾　萬飢黎咸得飲　食德此正古人所謂施當其厄者曷勝欽佩尙望遠近仁人君子聞風興起慷慨解囊皆以山東帮諸　士之心爲心　本館所禱祀以祈　也 
[施當其急]  
　　謹啓者敝　　奉　培之仁翁父來唐德大大善士藥助熱河賑捐洋五十元又奉會式榖堂大善士爲求諸病速愈樂助洋五十元又奉金紫氏大善士祈保平安　助洋二十元又奉無錫萃興莊募四戶大善士樂助山東賑洋合四十元熱河災　山東小清河工需欵孔亟自下籌捐正如弩末乃荷諸大善士心心相印不約而同當厄之施功德尤爲無量行見吉人天相定叶勿藥有喜之占陰德神欽合臻永保平安之慶澤如時雨勝造浮屠謹代災民臨　　　新登報　以質同緣[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[袁江雜錄]  
　　清淮中營步隊在洪湖灘搜獲盜犯一名淮海左營水師在海灘搜獲盜犯一名解交營務處審訊未知如何發落○兵丁在教塲操演火槍前　旣退後者復進詎因進者速退者遲鎗子從面龐擦過額際受傷血涔涔下當卽用布包紥扶歸療治○翁邑尊於初四日由獄提出盜匪一名會同余都戎過堂督令劊手押赴教塲正法又在南門外將浮厝盜棺一具撬開戮屍示衆○賜福銀匠店學徒於上月二十二日回家取物竟同黃鶴高飛靑鸞信杳惟年已弱冠斷不致迷失路途店主現願出資有將學徒送回者當從重酬謝未知尙有珠還之日否○某營營官乘輿出外適有練兵營兵丁在道旁薙髮未遑起立營官大怒卽命差弁擒全輿前痛責數十下兵丁受責歸訴本營營宫營官亦怒禀諸鎭憲各兵亦因同類受辱公訐鎭憲鎭憲傳見某營官稍加申飭以平衆怒○徐州亦北地熱閙之所慕浦上繁華聞風興起有　貲來雇京班者誠以霓裳羽衣非所　有故欲招致名班伯遂選舞徵歌之樂聞浦上京班已有歌適樂郊者物聚於所好不誠然耶○吳鎭憲委派營弁會同瓜州鎭所差營弁於宿遷縣内緝獲李漢一名係湖廣人會匪之黨羽也○委署豐縣李大令丙峯由省赴治於初一日過浦○三月十一日天氣驟暖人皆易裘而棉十二日則易棉而夾寒暑針高至六十七度詎料熱極生風四更後萬竅怒號天氣漸冷十三日寒暑針已低至五十八度矣○營餉向來只領八成兹當大閱之期調浦操演川資零用在在不敷爰稟請鎭憲施放足餉鎭憲因抵任未久批令俟大閱後查核辦理○善後局施醫向有醫生三人刻因内外科二人已敷分　遂停止一人薪水以節縻費○清明節五營舉行城隍會執事旗傘亭臺高蹻花　鼓十不閒抬閣鞦韆琉璃明角各種燈彩異樣鮮明並添紙抬閣一座扮演故事栩栩如生孔雀船一座兩人盤舞其中尤覺新奇可喜是日風姨作劇第二日晚始出燈會當更有可觀也○本任淮揚海道謝觀察調省現巳委署鹽巡道缺淮揚海道劉觀察本係代理現奉制憲委令署理謝觀察眷屬想須南下也 
[清德可風]  
　　粤撫劉芝田中丞因病出缺所遺撫篆接奉恩綸由兩廣總督李筱荃制軍兼署本館巳先後錄登報簡兹接粤東訪事人函稱中丞於初十日亥刻跨鶴西歸筱帥聞報立卽率同司道各官命駕而往料理身後事宜見其宦槖蕭條無異寒素不禁肅然致敬慨然傷懷撫屍痛哭司道各官平日素感中丞德惠無不揮涙如雨嗟乎今之一行作吏苟得有所藉手卽欲聚貲財購田宅爲子孫計中丞位居方面猶能節儉自持不攺寒士家風亮節清操不誠加人一等哉 
[試演海軍]  
　　本月九號晚間九點鐘時佐世保傳電至長崎云本日海軍犬演習總指揮宫中牟田中二君令諸將分作兩軍準備操演戰鬥之式是日午後五點鐘時海軍大臣子爵樺山君自嚴原至佐世保浪速高千穗千代田外諸兵艦作敵軍準備戰鬥狀鼓勇出口在佐世保口安設水雷裝置砲臺殊形嚴肅 
[申報舘恊賑所經收順直山東三月十一日起至二十日止第一百四十八次清單]  
　　十一日仁和利銅洋七元十三日隠名氏洋三元又無名氏銅洋一元十七日醉菊仙史洋二元十八日豫章加餐子花洋十四元十九日厦門楊翊卿洋廿四元又徐章甫洋二元又蟫餘吟舘曾洋六元又履瑞豐洋六元又亭乾記洋六元又新大順洋六元○共收英洋五十五元花洋十四元銅洋八元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
