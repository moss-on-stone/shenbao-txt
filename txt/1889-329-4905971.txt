# 1889 - 329 - 4905971

 

Page 1

 
 
[墨寶巨觀] [  申報館協振所謹啓]  
　　兹有京　隱名氏念江浙水災飢民困苦特用上品宣紙一百幅遞求諸大名公法書或屏或聨大小不一龍跳虎臥　爲巨觀現托本舘恊賑所代爲出售悉數充入賑捐計對聨每副洋銀半元堂幅五角屏每堂一元此係助賑價特從廉諸君子欲廣種福田并得墨寶者尚共移玉惠臨　意選購乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[新印繪圖封神演義告白] [  申報館主人啓]  
　　封神演義一書列亭殷滅周興之事巧思獨運妙想天開覺事事皆在人意計之中實事事皆出人意計之亦所紀商紂宼任妲己　脛剖心胎　　書並非影響而太公之妙算哪吒之神奇以及仙佛妖魔神靈鬼魅則又憑空結撰簇簇生新　之實足以遺族愁　綺思說者謂古今輩回小說　當首屈此書焉惜乎坊刻模糊苦無善本魯魚亥豕襲謬承訛本舘幾歴居諸再三營校正其悮字務使髮憾無貽然後用新　　字印成復請　　將諸圖一一重繪髮眉巾幗掩映生姿雕錢之工亦無倫比今定於禮拜一卽本月十五日出售每　分裝十六本價洋八角請諸君子移玉本埠　報舘申昌書畫室及各外埠申昌或寄售申報處購取可也 
[六續種棉輯要]  
　　斑枝花辨羅浮山記木棉正月開花大如芙蓉花落結子祝穆方輿志平緬出娑羅樹大者高三五丈結子有棉紉棉織爲白氈名兠羅綿張勃吴錄交阯安定縣有木棉樹高丈實如酒杯口有棉如蠶之綿世又可作布名曰白緤一名毛布又交州永昌木棉樹高過屋有十餘年不換者實大如酒杯中有綿如絮色止白破一實得數斤可爲緼絮及　布太平廣記黎州通望縣銷樟院池南有大娑羅樹三四人連手合抱方匝先花後葉花蘂有棉謂之娑羅棉番禹雜編木棉先花後葉紫赤色大如椀二三月間花旣謝蘂爲棉有殻盛之可績爲衣裳楊用修丹鉛總錄南中木棉樹大如抱花紅似山茶而蘂黄花片極厚非江南所藝者張勃吴錄云交阯安定縣有木棉樹實如酒杯口　棉可作布按此卽今之斑枝　雲南阿迷州有之嶺南尤多汪廣洋有斑　花曲木棉辨附閩部疏昔聞長老言廣人種棉花高六七尺有四五年不易者余初未之信過泉州至同安龍溪間扶摇道旁狀若榛荆迫而視之卽棉花也時方清秋老幹已著黄花矣然不可呼爲木棉木棉花者高樹丹花若茶吐實蓬蓮吴中所謂攀枝花也楊用修具載丹鉛以爲異曰雲南阿迷州有之聞閩廣尢多不知惠安志已載此樹名爲攀枝花楊乃曰斑枝花與吴中攀枝花盖三名一物也梧潯雜佩吾松以棉布衣被天下而棉花之來莫詳其始相傳爲種出西番元時始入中國按通　梁武帝送木棉皂帳史炤釋文云木棉江南多有之以春二三月下種旣生須一月三薅至秋生黄花結實及熟時其皮四裂其中　出如　土人以鐵鋋碾去其核取如綿者以竹爲小弓長尺四五寸牽弦以彈令其匀細卷爲筒就車紡之自然抽緒如繰絲狀織以爲布按史炤所言卽今之棉花無疑矣但今制彈綿之弓以木爲之長六七尺餘則與古稍異耳謂起自元時非也第史炤以此解木棉亦未爲當木棉出交廣其樹盈抱其實如酒杯其口有棉可作布見張勃吴錄卽今之斑枝花棉用修辨之詳矣又木棉一名瓊枝其高數丈樹類梧桐葉類桃而稍大花色深紅類山茶春夏花開满樹望之爛然如綴錦花謝結子大如酒杯絮吐於口茸茸如細毳舊云海南蠻人織爲布名曰吉貝今第以充裀褥取其軟而温未有治以爲　者潯梧間亦多有之但土人未嘗採取隨風飄墜而已本草綱目木棉一名吉貝似木者名古貝或作吉貝乃古字之訛一名古終似草者名古終梵書謂之　婆又曰迦羅婆劫又木棉有草木二種交廣木棉樹大如抱其枝似桐葉大如胡桃葉入秋開花紅似山茶而藥黄花片極厚爲房甚繁短側相比結實大如拳實中白棉棉中有子今人謂之斑枝花訛爲攀枝花南史所謂林邑國出古貝花中如鵝毳吴錄所謂永昌木棉樹高遇屋皆指似木之木棉也江南淮北所種木棉四月下種莖弱如蔓高者四五尺葉有三尖如楓葉入秋開花黄色如葵花而小亦有紅紫者結實大如桃中有白棉棉中有子如梧子大亦有紫棉者八月採謂之棉花南史所謂高昌國有草實如繭繭中絲如細纑名曰曰疉南越志所　桂州出古終藤結實如鵝毳皆指似草之木棉也此種出南番宋末始入江南今徧及江北與中州矣不蠶而綿不麻而布利被天下其益大哉農政全書吉貝之名獨昉於南史相傳至今不知其義意　海外方言也小說家所謂木棉其所爲布曰城曰　縟曰烏驎曰斑布曰白氊白緤曰屈瞬者皆此故是草本而吴錄稱木棉者南中地煖一種後開花結實以數歲　頗似木芙蓉不若中土之歲一下種也故曰十餘年不換明井木本矣吉貝之稱木卽禹貢之言卉取别於蠶綿耳攀枝花中作裀褥雖柔滑而不靸絶不能牽引豈堪作布或謂木棉是此謂可爲布而其法不傳非也吴錄所言木棉亦卽是吉貝或疑其云樹高丈當是攀枝不知攀枝高十數丈南方吉貝數年不凋其高丈許亦不足怪蓋南史所謂林邑吉貝吴錄所謂木棉皆指草本之木棉可爲布意卽娑羅木然與斑枝花絶不類又中土所　棉布及西　布精粗不等絶無光　而余見曹溪擇惠能所傳衣曰屈昫布卽白氊布云是西域木棉心所織者其色澤如蠶絲豈卽娑　籠　耶抑西土吉貝尚有他種耶又嘗疑洋布之細非此中吉貝可作及見榜葛剌吉貝其核絶細緜亦絶軟與中國大　類乃知向來所傳亦非其佳者 
[諭旨恭錄]  
　　十月二十八日太常寺題十一月二十九日冬至大祀天於園丘奉旨　親　行禮四從壇遣鐘秀錫光德壽又熙各分献欽此○二十九日奉旨這所叅疏防監犯被劫之管獄官雲南建水縣典史于維嶽　卽革職拿問交譚鈞培提同刑禁　等嚴訊有無鬆刑賄縱情弊按例究辦有獄官建水縣知縣丁鴻勳着先行交部議處仍勒限緝拿逃犯師玉春龍金魁務獲嚴究俟限满有無弋獲再行核辦摺内更夫李春將禁卒徐春解放又禁卒姚興受傷身死徐春亦受有傷等語並未將如何綑縳戕害及所受何傷情形叙明殊屬含混着於此案奏結時詳細具陳餘着照所議辦理該部知道欽此 
 
 

Page 2

 
 
[本館接奉電音]  
　　昨由京友電傳上諭二道敬謹譯登○十一月初七日奉上諭張之　奏隨帶親兵前赴湖北等語各省督標均 
有額定兵弁足敷差委本不必另立親兵名目近來總督赴任輙復添帶親兵前往旣多糜費且與定制不符該督所請添招親兵五十名着不准行其原有之二百名卽着管帶官吴良儒帶回廣東不准隨往湖北經此次訓諭之後各督撫升調赴任倘有再行瀆請者定卽子以懲處不貸將此通諭知之欽此同日奉上諭張之洞奏調員差遺等語候選道蔡錫勇山西候補道陳占鼇候選知府沈嵩齡廣東候補知州凌兆能候補知縣趙鳳昌江蘇補用知縣薛培榕均着發往湖北交張之洞差遣委用該部知道欽此 
[都門剩語]  
　　今秋京西香山健銳營以房屋倒坍千餘楹奏請飭下工部修葺藍靛厰火器營亦奏請重修營房七百餘所旋經工部奏派承修大臣清少司空安廖少司徒壽恒於十月二十二日清晨督率司員書吏等人前往兩營興辦所需欵項曾估定共銀二十八萬兩有奇堂官擬以　成實銀發給諸木廠木廠以三成萬難敷衍聨名禀陳工料昻貴情形堂官遂擬發給五成合計十四萬兩有奇大約年底先放一半次年睦續放完云○十月下旬前門外豆腐巷某宦家將一僕扭送中東　署請辦傳聞是僕年纔十三歲向在上房服役上月主人内室忽失去五十兩銀鈔訪察多時杳無影響前數日主人瞥見僕衣履斬新且懷藏錢鈔碎銀不少因一面盤詰一面恫喝僕始而支吾繼以畏罪盡吐實情供稱銀鈔係主人遺落外房閒中拾得本欲面交主人不虞本宅庖人從旁瞥見頓萌貪意禁勿聲張相約赴錢鋪兌銀各分一半次日庖人辭役而去以致爲漏網之魚近曰坊官嚴究舉薦庖人之人並傳拿該僕父兄到案云　優人汪　芬由滬回京將入小洪奎班演劇忽被前春臺班主余菊生　諸中西坊署稱且曾欠包銀刻經好事者向之調停令仍歸春臺班演劇十月二十六日已出臺　○前紀城憲飭拿僧犯靜洲等因刻下刑部承審可員以該僧雖不干預公事然招摇撞騙咎實難辭遂定以遞解原籍交地方官管束已於十月二十一日起解矣 
[津試日期]  
　　順天學政周生霖宗師按臨天津于謁　聖講書後示期十月二十三日考試闔屬生童經古並循新例兼試算學時務二十五日考試靜海青縣南皮慶雲四屬文童二十六日考試滄州鹽山並旗籍文童二十七日考試天津並灶籍文童二十八日招覆二十九日考試天津縣及靜海青縣南皮各屬生員三十日招覆十一月初一日考試天津府及滄州慶雲鹽山商籍旗籍生員 
[預備轅]  
　　新任漕運總督松峻峯漕帥入都請　訓後於十月二十七日啓行二十九日到津先期天津縣孫筱萍大令飭丁督率差役糞除浙江糧道行轅俾得襜帷暫駐 
[文童好武]  
　　天津士子每當應試之時動輒遇事生風蓋自恃人多是以敢於滋閙也上月十九日周大宗師秉節按臨七州縣主童畢集北門外估衣街口旣係閙巿亦屬衝衢二十四日夕照啣山有滄州某文童負手閒遊天外昻頭俯視一切適軍械所總辦張次韓觀察噶騶而至前導一弁藍翎晶頂騎馬辟人憎某道左相羊撾以馬策某倚仗童天王聲勢矢口詈之時則項馬已過跟馬繼之跟丁係一少年怒謂何物寒酸敢於當道之前猖獗乃爾遂執付御者帶回候懲途中士子多若繁星目覩情形咸動公憤雖滄州人士尚未聞信而𨽻青縣籍者已後先絡繹聚至百十人如浪湧如濤奔齊至軍械所前揚威耀武某略受捶楚諸人指爲遍體鱗傷攘臂攢毆喊聲震地弁兵見事不妙各披號衣執器械以備不虞諸童悮會其將從事戈矛也愈聚愈多咸各脫巾譁噪少焉滄州人亦雲集響應大有滅此朝食之心軍械所面對城墻一時道途之中雉堞之上人頭如蟻人語如雷有擊毁頭門以内玻璃窓者時已上燈致將煤油燈帶碎火勢岌岌可危天津道率同府縣曁練軍統領黄麗川軍門親臨彈壓兩州縣文童知已成不了之局擬回貢院嘯侶呼朋幸道府率同兩州縣廣文理喻情遺天津府汪子常太守更公正不阿諄諄勸諭武弁有以被傷訴者太守責其爲罪之首禍之魁諸童遂鼓舞歡欣不再肇事翌日兩廣文禀求道府商諸次韓觀察免加深究觀察亦情深愛士知疇昔之舉兩有不是所毁局中之物不過區區遂作罷論日來各童已修文偃武安靜無譁矣 
[鳩水官塲紀要]  
　　前任蕪湖縣錢孟超大令自去秋交卸後官眷仍寓蕪湖前月下旬大憲檄令署理懷遠縣篆務大令親赴省垣謝委然後携眷履新○督辦皖南保甲局兼墾荒事務羅士青太守赴省謁見上臺旋於本月朔日過蕪拜謁道憲成觀察勾留數日卽赴寗國府局中視事○李與吾軍門請假三月在任養疴現已稍痊遂出洋巡閱舟次黄磯輪葉偶然損壞因念寒威漸作病體尚未復原遂換坐長龍船導以小火輪於前月下旬遄回太平府節署擇期本月初八日調集五營氷師親閱操演出洋之舉擬俟明春矣 
[賊謀狡譎]  
　　前報述上月廿八日黎明時蕪湖河南大關後某姓家失火一事兹悉火起於地保某甲之家因有妙手空空兒經官訊責荷枷交保看守乘人睡熟蹤火屋中洎保醒來火已满屋正在搬移什物該竊大呼曰速開我枷當代携取否則同葬火窟悔莫能追也保墮其術中將枷開去該竊卽　步逃逸不知所之及事後追尋已無蹤跡我恐該保旣遭火劫又難免官刑矣賊誠狡矣哉 
[寍波氣候]  
　　寍波自十月初六日晴霽以來連日氣候和煦如春至本月初三日薰熱異常人皆脫帽露頂初四日雨師風伯並鴛而來入晚雪珠飄墮鴛鴦瓦上淅𤁋有聲移時始止初五日上午忽又開朗風從西北來江潮陡漲新老江橋一帶水勢浩漫沿江房屋在水中央眞武宮前桃花渡口地勢更低水深尺許行人不能來往出錢四文央人背負而過冬潮盛漲如此亦從來所未有也初六早起尖風剌面砭人肌骨寒威漸逼重裘無温矣 
[高麗雜紀]  
　　法國傳教士就漢城内東南隅建築教堂高可數丈翬飛鳥革金碧輝煌隨時宣講福音俾教中人環坐而聽○韓王諭令庶人不准衣帛蓋崇儉約也而亦以昭等級焉○山東人林姓自稱解元航海來韓欲謀席地袁公致之署中不數日衆皆知其僞後竟不知所終○龍山領事唐君諭令各華商於十月初一日待房契至署中用印○慶尚道有鼠大如狸時出爲患華人欲以槍擊之韓人竭力阻止謂爲村中之神殊可笑也○仁川北帮董事經理商人購屋略不公平被人扭至街心意將笞辱幸有人爲之排解始得狼狽而回○上月廿六日大雨如注溝澮皆盈天氣驟寒氷厚寸許富有輪船報浪至仁川口華人多附之而至者○韓王擇於十月初三日出宮先三日　令員弁糞除街道以便翠輦經行是日發出新錢千餘千俾巿慶一律行用○巡廳由上海購得水龍以備火患韓人見之無不嘳嘖稱羡盖賞其機括之靈也○上月初三日中國太安兵船駛至仁川港以代湄雲兵船湄雲隨開返烟臺 
[老翁擊豹]  
　　宜昌訪事人云上月二十三日鄉民在大南門外擊斃金錢豹一頭緣是處某烟鋪中人蚤起見豹在樓上懼而狂呼豹遂由樓牕躍入廚房又由廚房踰牕户而出奔至河于一時哄動多人圍而奮擊豹驀擒住一十五六歲之擔糞人意圖吞噬適爲船上一老翁所見手執短棍一躍而上猛擊豹頭豹負痛轉身來撲老翁將前足搭在翁肩咬住其頸翁右目頓爲之瞎幸圍者各執扁担毆豹豹始釋翁經衆攢毆豹遂就斃　之約重五六十斤東湖縣聞信親來騐視一周給翁養傷費并諭以設或斃命可投縣署領取棺木資事後有客以五千錢將豹購去說者謂是豹也不爲霧之隱而爲樓之登逞其兇威咥人幾斃其被擊也固宜然是翁亦眞矍鑠哉 
[遼陽雁字]  
　　署盖平縣金伯侶明府籍𨽻浙江近念故鄉被災甚重遂與同鄉紳董具禀軍尹憲略謂去冬奉地水災全仗三江義賑以 
 
 

Page 3

 
 
蘇民困今年江浙水災尢甚於奉奉地今秋收穫頗豐豈能置江浙災荒於不顧理宜量力募捐以北地之盈餘救南方之災歉云云諒軍尹兩憲必當不分畛域設法勸捐也○去秋奉地水災盖州南帮絲客每包抽捐二吊輪助賑捐共得數千金今年南省被災仍擬按照向章每絲一包抽捐二吊俟集有成數卽當　寄南來以資散放○時届封河進口輪船依然絡繹不絶爲向來所未有裝船之家通宵達旦幾無片刻之暇各油坊駁船獲利尤厚 
[湖督口程]  
　　傳聞新任兩湖督憲張香濤制軍於昨日由香港乘坐德國公司輪船來滬大約十一日卽可抵埠也 
[勇丁病瘋]  
　　上海縣署有滬軍營勇二十名所以守護監獄也上月杪勇丁陶某忽患瘋顚舞刀弄棍奇態白出并言可以爲人驅除邪崇前日在署旁土地祠舞刀手執香頭紥紅洋布喃喃說瘋話有同伴爲之慫恿哨官見而大怒以陶患瘋姑免責處同伴妄言惑衆喝令笞責以儆并禀明婁叅戎核辦 
[冒取洋蚨]  
　　某氏婦僑居南門外其夫以煆鐵爲生秋初往閩省船政局做工家中素無積蓄某氏日盼藁砧寄資斧以供日用本月初傳來雙鯉婦喜甚倩隣人某甲代看中好修邊幅而無廉恥閱畢詭謂婦曰爾夫信中言身子無恙工作順手惟銀洋須俟臘月初寄來婦聞而爽然翌日向中表某乙處借貸說明前情乙雖食力者頗識之無向婦索信看畢駭曰爾夫信中明明囑爾至某鐵行取洋二十元爾何昧昧至此婦聞言立往鐵行取洋行中人曰此洋昨有某甲來言爾患病特倩伊來取細詢一切無不吻合是以交彼送上矣婦方知爲甲所騙立卽尋甲欲扭赴巡防局控告經人再三理勸甲已用去六元先將十四元付還尚少六元經人担保約日歸還事始寢息 
[英界公堂瑣案]  
　　巡捕在虹口同利水果行查獲行主鄭阿忠等私販洋鎗旣而鄭另控他人毆辱先後拘獲陳阿其等六名此已詳登前報者也旋有張阿大者自稱鄭處已歇之人指控包探陸阿祥前曾得賄包庇昨日蔡太守升堂覆訊張自認悮聽傳聞確非目見太守念其年幼判責手心卽行開釋其在途緝獲携帶小刀之包錦華與陳一併送縣以憑質對○包探陳阿九禀稱客寓主周和尚報稱寓客何夢順劉企太等失去竹箱内所放洋銀三十餘元前往稽查見門户並無失竊形跡何以手作勢似言同房之安徽廬州府人俞田初所　并稱曾在俞鋪認見錢六百文及問寓主則此錢係何自已抛栽因將何等一併送訊俞扶病到堂稱被何等串陷何稱曾在臺灣飛捷輪船當差所失之洋卽由船上支取並非栽贓圖詐蔡太守飭將何劉送縣訊辦並令周投縣候質俞患病可憐令其回寓如果傳訊再行投案可也○蔡阿慶陸炳和均係陶善鍾馬行之夥昨日蔡扭陸至捕房訴稱前曾失竊套褲褲子現在陸帳夾内搜出押票贖之確是原贓隨有行主至捕房稱陸竊去油衣一件昨日解訊陸堅不承認並稱帳夾内所藏押票均係自已之衣油衣用後脫寄同業人家及巡捕取到公堂行主復稱並非原物蔡太守諭令將陸取保候查明實在再行訊斷○一百六十一號巡捕禀稱小的見無錫婦人蔣丁氏蔴油店内用受傷白驢捱磨有違租界章程是以送請訊究蔡太守騐得驢傷在頸間似係繩索擦破訊知出洋四元買來因令交公一馬房代爲喂養俟傷痊始准給還○本邑人朱才才訢稱蘇州人張壽福見小的買得油二十餘斤遂冐充油捐局巡丁索取規費小的不允張欲拉小的往租界外無柰指交巡捕送案請懲張供稱小的查得油在一担之外是以令其補捐蔡太守謂何人遣爾由查供稱由分局巡丁包心泉所使問憑據何在則稱有諭單在太守見單上並無鈐印且非公事格式顯係假冒圖訛遂判令枷號兩禮拜○杭州人周文耀曾在某洋　鋪購物遺失洋銀一元遂以該鋪有意圖吞自寫長篇揭帖到處黏湖包探沈金榮見之以匿名揭帖有違例禁拘回暫押捕房同押老犯唐阿狗見其年少可欺嗾令范阿得將身畔洋銀九元奪去該包探得知向范搜出原洋昨日解送公堂蔡太守判將唐范二犯各責一百板仍行管押洋銀給周具領揭帖銷毁○揚州人王得生竊取某西洋人家地毡兩塊及至巡捕查獲已售與張安記舊貨店得洋六角被張剪碎矣昨日解送公堂蔡太守判將王管押十四日令張賠洋三元○捕房查得增泰祥洋貨店曾將火油盛以油簍移放船上停泊吴淞江邊舟子在船梢煮飯因傳增泰祥主人送案蔡太守訊明情節判罰洋十元充醫院經費 
[法界公堂瑣案]  
　　西酒肆洋人控王阿升行竊金表一案昨又覆訊二副洋人米執事洋人杏生及鐘表店夥項再生均至案葛同轉飭將王帶案問金表究從何來王供密可米囑小的售與爕理齋得洋五元五角可請質問同轉請祁繙譯官轉詰該洋人據稱表是杏生之物密司米身畔亦有時辰表並未呌王阿升出售金表買時出洋八十餘元現祗售五元五角殊屬不合同轉詰項再生曰以八十餘元之表僅出五元五角買下豈不知來歴不明項稱此表係銅壳王自言要　洋十元小的出五元半便已成交同轉復詰王阿升此表如何竊來王仍稱密司米囑小的出售同轉謂爾知西語可與米對質王卽操西語謂密司米表確是爾囑我出售何以指爲行竊米聞言卽向祁繙譯官稱表實是伊所竊並非囑伊出售同轉商之繙譯官判將王阿升笞責二百板枷號二月鐘表店不問來歴貪小收買竊贓判罰洋十元項再生叩求酌減同轉謂爾不願罰洋當荷枷半月項卽繳洋十元隨卽釋放該洋人領贓而去○張洪坤陳阿篤朱阿六等在途爭閙由捕拘案請訊同轉詰張何事吵閙張供小的在南巿買鹽四包往北巿販賣暫寄老北門外茶館内陳朱二人來搶我鹽身畔有洋一元三角亦被搶去同轉詰朱爾曾搶洋否答稱仝表姪陳阿篤向張索洋無着將伊鹽扣在並未搶洋同轉商之祁繙譯官謂販賣私鹽本十例禁着將鹽四包并搜出小洋十枚一併送縣辦理○鍾尹行訴稱向在輪船爲火夫有洋二十七元存在郭清堂處目下生意已歇向伊索取不料郭有意圖吞扭案請追同轉謂郭曰鍾生意已歇所存之洋理當還伊郭稱在船當水手頭目被鍾借洋二元八角伊並無存洋在我處船主洋人投案稱聞船上人云鍾却有洋存在郭處郭堅執如前同轉謂鍾曰爾之存洋可有别水手知道答稱有吴富現在船上頗知底細同轉着於禮拜二同吴來案再行訊斷飭令退去○陳友松偕寡嫂陳郁氏投案訴稱趙雲卿於光緒八年間借去銀五百兩屢向索取一味延約求請究追連利約該銀九百五十六兩有奇趙供借洋是實已還過元寳一隻鈔票銀二百兩洋一百元核算所欠無幾郁氏稱還過之洋係前次欠欵至所借五百兩一項分文未付趙約於今年秋天歸還小婦人特由寗波來申索取趙一再求請保出七日内料理同轉謂寡婦之錢不能延宕准爾保出限五日内理楚如違當提案追究陳等叩謝而退○汪許氏呈上借票三紙訴被傭婦張戴氏借去洋一百三十元向索不還求請追究張戴氏供在妓院傭工借洋作帶擋所跟妓女於七年前隨客逃遁至今尚無着落小婦人無力還洋求請施恩同轉詰汪許氏曰爾知伊借洋何用答稱言明開飯店作本錢同轉詰戴氏曰爾因開店借洋至今不思理楚尚敢東牽西扯着交保限五日内理楚違于比追諭汪許氏曰倘伊逾限不理再行來案控追 
[分發人員騐看名單]  
　　鄭工例掣籖分發　主事　張廷霖直隸荆震生山西吴毓琦山東○籌餉例掣籖分發鹽運司運副　張壽曾湖南○鄭工例指省分發　道　趙濵彥浙江湖北　通判　梧盛廂曰廣東　知縣　梅長元江西江蘇　州同　李曾林順天山東　直𨽻州州判　李慶番廣西廣東鄒憲章貴州四川　府經歴　周學淵浙江直𨽻申錫綬陜西湖南周文鏞浙江廣西　縣丞　平煥樞順天四川王文翰直𨽻東河沈程九安徽北河周世銘安徽直𨽻婁紹　河南山東吴朝棨四川福建　州吏目　盧元山東直𨽻曾昭馨湖南四川　府照磨　陳長齡訢江江西　巡檢　陳茂權廣東直𨽻　敔山東河南孫貽謀安徽湖北曾錫珍四川廣西　從九品　汪慶鵬江蘇河南　典史　張文瀚順天山西周黼堂湖南廣西謝復榮湖北陜西孫其釗江蘇河南孫崑浙江湖南馬徵遠浙江山西　未入流　劉錫慧山西河南汪紹禾安 
 
 

Page 4

 
 
徽湖北○海防例指省分發　巡檢　蔣家澤安徽江蘇王鎭安徽湖北　典史　鮑錫祺浙江江蘇○籌餉例指省分發　鹽運司運判　知州銜方模立安徽兩淮　縣丞　蔡世佶浙江湖北　巡檢　沈秉憘浙江安徽　典史　杜芳年直𨽻河南孫穟生浙江湖南賈萬寅甘肅安徽　未入流　全明昌貴州東河○勞績掣籖分發　縣丞　徐光弼直隸○勞績指省分發　道　花翎布政使銜郭道直安徽江蘇　知府　張佩緒直𨽻廣東吴炳仁安徽江蘇　知州　花翎趙章華湖北陜西　知縣　楊溥霖湖南甘肅　州判　張祥麟順天河南　府經歴　謝錫恩湖南廣西　典史　孫吉堂浙江四川○俸满教職掣籖分發　知縣　柳恩培陜西○教習掣籖分發　知縣　梁步瀛直隸○　補呈請分發　未入流　屠應熊順天陜西 
[貞嫠行善]  
　　金陵節婦湯張氏青年苦志飲蘖妬冰漆室含辛心堅金石近見江浙水災甚重待振良殷因節省日用所需湊集洋　二十翼昨託同康庄匯交本館恊賑所彚解災區松筠其操加以菩薩其心求之世所稱大丈夫者且不多得而况出于巾幗女流哉光綽楔而表門閭　鸞詔褎揚指日可待矣 
[吉入天佑]  
　　周浦夏　史青樂善爲懷終身不倦昔年承　先人之志慨捐巨貲曾荷　褒榮建坊旌善近又以文孫允　抱病許捐振洋三百元果爾立起沈疴霍然而愈旣而念南邑受災甚重親隣苦况難堪擬分其半以振江浙災區半則歸諸本地無奈南邑未經開辦而捐欵不可久懸因託令親黄君式權全數送交敝會館以一百五十元賑江浙以一百五十元指定江蘇庶幾他省實惠旣沾而本邑亦無向隅之憾似此屢輸鉅欵德色全無宜其天佑吉人轉禍爲福他日綿綿瓜瓞霞蔚雲蒸夫豈讓五鳳齊飛獨留佳話哉　上海絲業會館籌振所施少欽謹誌 
[彚解東賑]  
　　敬啓者敝所於十一月初七日會同文報局彚解山東第十一批賑欵規銀一千兩至烟臺分别散放查悉山東賑務本未告　邇因江浙水災賑欵多趨就近東省遂至缺如屢經盛觀察函催勢必兼顧而各省災區太廣顧此失彼籌辦殊難伏兾好善諸君或解義囊或代勸募俾得源源接濟以救天災鬼　有知亦當欽慕也所有解欵理合聲明　上海四馬路高易籌賑所同人陳德薰等　識十一月初七日 
[鉅欵助賑]  
　　哀鴻徧野待澤孔殷義粟疉頒仁漿繼至誠災民之萬幸籌賑之佳話　今有壽萱室助賑規銀一千兩厚德堂助一千兩問心書屋助四百兩務本堂二百兩均指助山東以資接濟推已飢已溺之心救無食無衣之苦洵乎當仁不讓見義勇爲者也謹登報以冀觀型上海絲業會館籌賑公所施善昌謹誌 
[敬謝嘉]  
　　廣東丸藥鋪曰杏林軒者登告白於本報後以活人之心宏濟世之願精選上品藥物修製各種丸　藉以問世昨介天南遯叟以藥酒藥丸數種見貽皆係秘製靈效諸品拜登之下敬　數語以嗚謝悃聞鋪中　藥　備誠不愧杏林之目爲却病延年計者曷弗試諸　　冠芳樓　仙詩集唐并引　春江爲繁華靡麗之　當道咸閒海禁初開商賈雲集粉白黛緑皆於城内列屋而居斯時脂夜花妖尚未如今日之盛自天南遯叟有海陬冶游錄之著而鋪張風雅幾　盡態　　矣赭宼削平洋塲蔚起箇中人漸知風雅位置自高於是二愛仙人有花榜特科之設鏡中花史有三十六春之品懴情侍者及夢畹生則更著　群芳譜滄海遺珠錄盡情提倡餘力不遺花月繁華於斯爲盛　不料邇來四馬路一帶書摥林立日夜愃　人之鄙之者　目之爲野鷄先生時事日非　勝慨　一日夢畹生邀往冠芳樓聽歌曰子雖傳祝此中人然安見𤍠𢚰塲中必無清凉世界耶子勉應之及登樓見有珊珊其來容光絶世者異而詢之則曰此名校書武雅仙也旣而轉軸撥絃歌小曲一闋抑揚宛轉如珠走盤乃笑謂夢畹生曰此游眞不枉君能以艷包酬之歟夢畹曰僕擬賦游仙詩君盍以乘韋先乃有是作至其他陸　　金麗卿周珊珊方金鈴李桂寳等亦皆一時之秀暇當作續游仙詩以報之　○懶欲今時問昔時一時驚喜見風儀玉郎會口通㑁籍莫道人閒總不知○風流不減杜陵時一尺紅　一首詩欲識酒醒魂斷處　是夕余已薄醉　美人慺上門腰支○對影聞聲已可憐漫揎羅袖指纎纎添爐欲爇熏衣麝樓上花枝笑獨眠○適來世上豈緣名道是無不却有情含笑試彈紅蕊　砑羅裙上放　聲○新得佳人字莫愁畫屏無睡待牽牛長　弱袂叅差舞甲第歌鐘樂五侯○花開日出雉皆飛珠樹玲瓏隔翠微幾處野花留不得如今七十自忘機　戲海上忘機客也[  苦海情天司香侍者待焚草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[富陽告災書]  
　　上海籌賑局諸善長大人台電禀者浙杭富陽山隅僻處地接長江向爲山水衝要之區瘠弱鮮藏之地由其地勢甚卑故其播種也遲卽其被災也重今年自七月下旬風雷大作蛟水陡生遍處汪洋田禾没盡甚至西南一帶田地衝壞者　千頃房屋摧去者數十家男女没死者數百人幸蒙前任莊邑尊哀我下民據情上達請頒振恤錢二千串聊救餘生然當　時統計敝邑七十五圖之中竊謂被災者不過十分之三三分之一耳不料秋收將届霪雨又遭渠八月二十四日起四十餘天滂沱盈野山水横流無論其田之最低者如沿江三十餘圖竟至顆粒無收卽如東北鄉之稍高者又皆積雨成霉寸草全無噫農人終歲而勤之洪水一朝而盡之欲春穀而粒米無尋欲帮工而一飯難求欲做紙而寸料莫繼誰無父母孰無妻兒家無隔宿之糧室有　謫之歎嗷嗷待哺慘何忍言岌岌難存危乎其殆今日之情形若此來春之景况可知若不急求撫恤眼見目下之災民卽爲將來之餓殍素念諸善長樂善好施濟困扶危兹敝邑敢藉一紙之私　仰冀諸君之公施倘得恩膏遠沛窮困立蘇　災民有生之年皆出仁人之再造矣望風引領不勝翹企之至肅此敬請均安[  富色鄉民公啓]  
[寄絳珠舊侶]  
　　旬日無書便挂懷漫勞箋札幾安排長途跋涉終何用五度空將望眼揩　誓不　詩誓也虚尚憑吟詠問居諸如今事急誰援手急盼雙魚到敝廬 
[吴門葉生湧泉工南詞善落金扇黄金印等書兹應石飛丹閣主人之招登塲獻技逸響穿雲洵非時流所可及也詩以張之]  
　　彷 
彿當年柳敬亭高歌雅謔自忘形詞霏屑玉花盈座韻寫流泉月满庭白雪陽春應寡和稗官野史亦堪聽憑將兒女英雄事傳說千秋姓字馨 
太痴漫稿 
 
 
 

Page 10

 
 
   
 
 

Page 11

 
 
[光緒十五年十月二十八日京報全錄]  
　　宮門移○諭旨三道錄前○　抄　硃批四道　直督李　奏客明重犯照例正法摺○又　奏揀員升補各缺片○又　奏請將京常原停鹽引推展五年片○滇撫譚　奏拿獲越獄重犯拒捕格錢摺○閩督卞　秦增建貢院號舍情形摺○十月二十八日兵部太商寺太僕寺廂黄旗值日無引　見○容王許庚身各假满請　安○額中堂等閱卷覆　命○景善謝授禮部右侍郎　恩○慶王續假五口○吴樹梅續假十日○召見軍機　烏拉喜崇陶景善清安○發抄　潘霨奏都司姚應啓等補鎭遠鎭標游　奉　硃批兵部議奏單併發欽此○又貴州正考官陳如岳回籍省親奉　硃批陳如岳着賞假兩個月欽此○倪文蔚奏寗陵令錢繩祖遵母任氏命捐助車價請建坊春　硃批着照所請禮部知道欽此○又沈邱令汪慶長署陽武令奏　硃批吏部知道欽光　○○大學士直隷總督一等伯臣李鴻章跪　奏爲司監重犯商謀反獄立時訪獲未逃審明照例正法恭摺仰祈　聖鑒事竊據署直𨽻按察使額勒精額禀報留覊省城司監之宛平等縣盜犯希鳳山毛牛張廣議高見兒李𤲅汰林五兒白進　張萬順命案人犯賈洛洸九名於本年九月初一日夜間商同反獄被同監人犯陳二劉五趙黑二知覺密告禁卒由司獄禀知該臬司立卽督飭府縣會同營汎調撥兵役馳往嚴密防堵並酌帶勇役進監查駿希鳳山等九名已將鐐銬　落籠木扳折提訊係希鳳山起意商同毛牛等反獄並欲將禁卒先行致死屬實因被知覺防範未能出獄等情查定例原犯斬梟斬决盜犯越獄卽於本地斬决梟示又原犯斬决人犯越獄應卽正法今希鳳山等九名原犯罪名各應斬梟斬决胆敢商同反獄雖未逸出惟旣落鐐銬扳折籠木反跡已著並據供認欲先致死禁卒不諱實屬愍不畏法若非同監人犯陳二等出首經官撥兵防堵不特要犯幾逃法網且恐釀成禍端省監要地此等情重兇盜未便稍稽顯戮已批飭藩臬兩司覆審明確卽行一律正法分别梟示以昭炯戒陳二等因知希鳳山等同謀反獄卽行首告尚知畏法應照例酌减辦理除備錄供招查叙各該犯犯事原案咨部外所有司監重犯反獄未逃審明正法緣由理合恭摺具奏伏乞皇上聖鑒勅部知照謹奏奉　硃批刑部知道欽此○○李鴻章片再北洋海軍副將至守備各缺前經臣揀員開單奏請分别補署聲明缺皆新設現無合例應補人員照章以官小者通融升署尚有叅將一欽遊掣二缺都司二缺守備十四缺俟選得妥員奏辦等因本年正月二十四日奉 
硃批着照所請該衙門知道單併發欽此轉行欽遵在案又原請升署場威船總管輪都司陳學書因病開缺應另揀員升署兹據海軍提督丁汝昌揀選得堪以升署都司三員守備九員請奏前來臣查該提督所請升署新設海軍都司三員守備九員皆係久充管輪大二副並帶　雷艇各要差資深勞多人缺相宜並與奏定把總外委准升署都司守備新章符合仰懇天恩俯准照辦以實軍伍並照章由兵部先給札付俟扣满資俸年限再請補授陸續給咨赴海軍衙門轉送兵部帶領引見除飭取各員履歴分送海軍衙門兵部查照並將其餘未補各缺續行揀員辦理外所有此次擬請升署海軍都守各缺緣由理合繕單附片具陳伏乞聖鑒訓示謹奏奉 
硃批着照所請該衙門知道單併發欽此　○○李鴻章片再長蘆京綱額引七萬二百餘道前因引多銷滯各商包課力實難支經並督臣曾國藩奏請停引二萬道餘令勉力辦運俟口巿暢旺相機議加旋准部議以五年爲限嗣於同治十三年光緒五年十年三次限满均經臣奏蒙恩准推展五年扣至光緒十五年底又届限满迭飭運司督商設法疏銷並嚴定月銷成數認眞考核無如京綱額引過多道光二十八年查辦案内每引又加鹽一百五十斤鹽包增重銷數益滯雖停引二萬道而現行之引尚有五萬二百餘道計光緒十一年領銷引三萬二百九十二道十二年領銷引三萬九百二十三道十三年領銷引三萬一千六百五十八道十四年領銷引三萬三千一百三十一道本年秋關將竣領銷引三萬三百二十五道雖因復設公櫃整頓漸有起色然均不及減賸五萬二百餘道之數實緣銷路有限勢難全領其滯引課帑仍須各商包賠且頻年地方災歉鹽價運脚亦較從前倍昻若將停引二萬道責令復額則必多賠二萬弓之課帑力更難支據京商恩裕泰等歴情禀由署運司胡燏棻具詳請展前來臣查現值時艱帑絀但可多增一引卽多一分課欵曷容涉涉推延惟弓數必以銷數爲衡現引旣尚未銷完實有不能再加之勢倘使勉强抑勒恐致叅縣　繼反於課欵有虧相應仰懇天恩准將京商原停引二萬道自光緒十六年起仍照案推展五年以恤商艱而保現課俟限满察看銷數如能暢旺再行議加仍飭運司實力督銷漸圖復額所有原停京引請展限緣由理合附片具陳伏乞聖鑒訓示謹奏奉硃批着照所請户部知道欽此　○○頭品頂戴兼署雲貴總督雲南巡撫臣譚鈞培跪奏爲拿獲越獄重犯拒捕格斃恭摺仰祈聖鑒事竊查光緒十二年十二月二十五日姚州監犯胡椿庭等四名越獄脫逃陳洪潤一犯被追跌傷身死一案當經前兼署撫臣岑毓英專摺奏叅將管獄官署姚州吏目謝金銓革職拿問有獄官姚州知州曾楫先行交部議處革職留任一面行司委員提解更禁人等到省發委雲南府提同謝金銓審明實係依法看守偶致疎脫委無鬆刑賄縱情獘照例按擬謝金銓留於地方協緝經臣奏結並勒緝該匪犯余侶三等務獲究辦在案兹據楚雄府鎭南州署知州甄慶蕙詳報十三年七月二十日據曾楫謝金銓派出丁役廬春等禀報逃犯胡椿庭昨日來州潜匿不關山地方當派差諭團密往拿解詎該犯持刀拒捕砍傷團丁李有堂等團衆奮力擊拿將犯格傷咽喉等處身死又據楚雄府楚雄縣知縣吴鑾詳報十三年八月初五日姚州逃犯余侶三饒小余僅二犯逃匿該縣達那三地方初九日據曾楫等派出丁役易鳳彩等偵至報縣添差諭團協拿詎該犯等胆敢持刀放槍拒傷團長王文相等及縣役秦保等十二人差團奮力擊拿將該二犯一併格傷身死各等情並經該州縣先後騐明各屍提訊均無擅殺情事分别塡格錄供擬議詳由臬司鄧華熙復核轉詳前來臣查逃犯胡椿庭余侶三均係紏劫得贓傷斃事主韓谷學案内罪應擬斬之犯饒小余僅係案内聽紏臨時畏懼不行亦未分贓罪應擬徒之犯均越獄脫逃被獲胆敢持槍拒捕致傷差團多人實屬不法業抣被格身死經鎭南州楚雄縣騐訊委無擅殺情事律得無論應與業已革職之管獄官謝金銓均毋庸議胡椿庭余侶三仍戮屍梟示有獄官姚州知州曾楫於二叅限内逃犯全獲疎防革職留任處分及該管府道臬司各處分已於光緒十五年三月十六日恭逢　恩詔相應請旨勅部註銷免其扣限開復除咨部查照外所有拿獲越獄重犯拒捕格斃緣由謹恭摺具陳伏乞皇上聖鑒訓示再雲貴總督係臣兼署毋庸列銜合併陳明謹奏奉硃批刑部議奏欽此○○頭品頂戴閩浙總督臣卞寳第跪奏爲閩省貢院號舍不敷分坐擴充增建以惠士林恭摺仰祈　聖鑒事竊查閩省貢院原設並續增號舍共九千九百二十一間除截留號軍坐處外實計九千五百餘間近來人文蔚起觀光者衆上年戊子科臨塲添設板號一千餘間暫作權宜之計本年恭逢恩榜特開加廣中額應試士子自必倍增於前號舍不敷分坐臣與司道正在籌議添建適紳士林壽圖與在省諸紳呈請前來意見相同當經委令員紳購得貢院西北隅連景鋪地方民房園地周圍共計一百六十七丈零拆卸塡平加築圍墻將舊設謄錄所攺建號舍而移建謄錄所於新購之地因地制宜可期周密商委素識左程之紳士孟宗咨鳩工庀材次第興建於本年四月初一日興工七月二十日完竣計增號舍一千一百一十六間並移建謄錄所一百二十七間於新購之地察看工料均尚堅實地賈工料一切實用銀三萬八千八百八十二兩一分二厘暫動善舉經費並書院帑本等銀先行墊用一面勸由紳民捐輸歸補請免造册報銷據福建藩司張夢元會同善後稅厘兩局司道具詳前來除咨部查照外臣謹恭摺具奏伏乞　皇上聖鑒謹　奏奉　硃批該部知道欽此 
 
 

Page 12

 
 
[光緒十五十月二十九日京報全錄]  
　　宮門抄○諭旨四道錄前○發抄硃批四道○東撫張奏東綱票地疲累擬請援案將額票分别正餘减成領運摺○直督李　奏請建坊片○監督效　奏爲叩謝天恩摺○蘇撫剛奏飭藩臬兩司各回本任片○蘇藩黄　奏恭報回任日期摺○蘇臬劉奏恭報回任日期摺○直督李奏請更正片○又　奏請攺奬片○閩督卞奏請攺留副將片○又奏請開復守備摘頂處分片○十月二十九日刑部都察院大理寺正黄旗值日無引見○麟書希朗阿各假满請安○伊立布由籍回京請安○那公續假五日○恩公曾紀澤各續假十日○都察院奏派專司稽查派出熙敬○召見軍機熙敬麟書薛允升○發抄倪文蔚奏賑務收支銀米各數開支報銷奉硃批户部知道欽此○張之洞奏千總楊松林升補恩隆營守備奉　硃批兵部議奏欽此○又遊擊陳榮坤補授高州鎭中軍遊擊奉硃批兵部議奉欽此○又革舉李錫培等無糾匪搶刦等事請開復奉硃批着照所請該部知道欽此○○太子少保頭品頂戴山東巡撫臣張曜跪　奏爲東綱票地疲累擬請援案將額分别正餘减成領運恭摺仰祈聖鑒事竊照東綱鹽務有引地票地之分連年黄水爲災銷路均極减色所有額引每年减領十萬迭次奏請展緩均奉諭旨允准票地近灘場本屬滯岸加以黄水地方彫敝銷鹽益形短絀商人苦累異常前據票綱總散各商聨名禀稱去歲戊子綱官商未領票一萬三千六百餘張已領未舂票四萬一千餘張已運未銷鹽七萬五千餘包積壓幾至一年額數此後情形亦可想見商人資本虧耗無不力盡筋疲請量予變通以維全局等情經臣飭據運司查明詳覆該商等所稱各節委係實在情形請照同治元年及六年兩次奏准成案八成作正二成作餘定限五年再行商請歸復舊制以示體恤等情懇請具奏前來臣覆加查核票地各州縣多在黄河下游迭遭水患銷路不暢係屬實情合無仰懇天恩俯念商情苦累准其援案將額票十四萬一千一百二十五張自本届已丑綱爲始八成作正年清年欵二成作餘儘銷儘報五年後察看情形再行復額出自鴻慈謹恭摺具奏伏乞皇上聖鑒訓示謹奏奉硃批着照所請户部知道欽此○○李鴻章片再統領天津練軍等營提督銜山西大同鎭總兵黄金志記名提督署天津鎭總兵吴殿元皆於上年遵故父母遺命各捐皖賑銀一千兩解往災區散放洵屬克已救災善承先志查所捐銀數核與建坊定例相符據籌賑局詳奏前來應請旨俯准黄金志爲其故父一品封職黄進榜故母一品命婦黄席氏吴殿元爲其故父一品封職吴國祥故母一品命婦吴張氏均在原籍安徽合肥縣自行建坊給予樂善好施字樣以示旌奬理合附片具陳伏乞聖覽訓示謹奏奉　硃批着照所請禮部知道欽此○○三品銜淮字關監督奴才效曾跪奏爲叩謝天恩仰祈聖鑒事竊取才恭閱邸抄光緒十五年八月十三日奉旨淮安關監督仍着效曾接管欽此敬聆之下感悚莫名當卽恭設香案望闕叩頭謝恩伏念奴才内務府世僕知識庸愚渥荷鴻慈簡任淮安關監督涓埃未報兢惕方深兹當任满之期欽奉温綸仍令接管念受恩之深重圖報稱而尤難現值秋成正當稅課吃緊之際奴才惟有益加策勵倍矢愼勤廣爲招徠嚴稽偷漏凡於稅務稍有裨益之處隨時體察情形斟酌辦理盡心力以將事任勞怨而不辭以期裕課便商仰答高厚生成於萬一所有奴才感激下　理合恭摺叩謝皇上天恩伏乞聖鑒謹奏奉硃批知道了欽此○○剛毅片再蘇州布政使黄彭年前奉　諭旨護理撫篆奴才蒙　恩調補江蘇現已到省接受撫篆該司黄彭年自應仍回藩司本任其現署藩司正任江蘇按察使劉樹堂亦應仍回臬司本任各專責成除先經督臣會檄飭遵外謹會同兩江督臣曾國荃附片陳明伏乞聖鑒謹奏奉硃批知追了欽此○○江蘇布政使臣黄彭年跪奏爲恭報微臣回布政使本任接篆日期叩謝天恩仰祈聖鑒事竊臣於九月初二日交卸護理江蘇巡撫印務業經恭摺奏報在案旋准兩江督臣曾國荃江蘇撫臣剛毅飭知回任九月初二日准署布政使臣劉樹堂委員將印信文卷移交前來當卽恭設香案望闕叩頭祗領任事伏念臣猥以庸材藩條重綰舉凡察吏安民用人籌餉在在均關緊要現值開辦冬漕吃緊之際臣惟有倍竭愚誠遇事禀商督撫臣認眞辦理以兾仰答高厚鴻慈於萬一所有微臣交卸撫篆仍回藩司本任日期理合恭摺陳明叩謝天恩伏乞皇上聖鑒謹　奏奉硃批知道了欽此○○二品頂戴江蘇按察使臣劉樹堂跪奏爲恭報微臣交卸藩篆到臬司本任日期叩謝天恩仰祈聖鑒事竊臣於光緒十五年九月初二日接奉兩江總督臣曾國荃江蘇巡撫臣剛毅飭知護理江蘇巡撫臣黄彭年應飭回藩司本任飭臣赴臬司本任遵卽於九月初三日將蘇州藩司印信文卷送交藩司黄彭年接收旋准署臬司候補道朱之榛將臬司印信文卷移交前來臣卽於九月初四日恭設香案望闕叩頭祗領任事伏念臣甫來吴會遽攝瀋條術乏巡方每愧涓埃未報職膺持法彌虞禱昧難勝夫除暴乃可安良明刑以期弼教臣惟有紀綱是飭力正民風欽恤爲懷勉清庶獄隨時隨事禀承督撫臣認眞辦理不敢稍涉因循以期仰答高厚鴻慈於萬一所有微臣交卸藩篆到臬司本任日期並感激下忱理合恭摺叩謝天恩伏乞皇上聖鑒謹　奏奉硃批知道了欽此○○李鴻章片再江蘇候補縣丞梁夢松前因經理出使各國文報出力彚保免補本班以知縣仍留原省師候補班前先補用本年五月二十六日奉硃批允准並經吏部欽遵註册轉行在案惟保單内崧字誤作松字係屐轉開寫筆誤應請更正理合會同南洋通商大臣兩江督臣曾國荃附片陳明伏乞聖鑒勅部查照謹奏奉硃批吏部知道欽此○○李鴻章片再准吏部咨上年海運漕糧出力各員内有候補知縣吴文煥原保請俟補缺以直𨽻州知州用應聲明由試用州判報捐免補本班以知縣用之案於向年月日核准等因飭據天津道查明吴文煥於光緒十四年四月在直隷鄭工捐輸案内報捐免補本班以知縣仍師原省候補旋經户部核准給照十一月請咨赴部十二月初十日引見該員曾於光緒十三年海運案内保加五品銜請將此次原保補缺後以直隷州用攺奬五品　封典等情前來理合附片具陳伏乞聖鑒勅部查謹奏奉硃批吏部知道欽此○○卞寳第片再留甘補用副將歼天印湖北大冶縣人投効川楚勇營充當教習並帶水勇隨軍剿匪積功遞保花翎副將銜儘先叅將升補陜西河州鎭洮岷協副將因案革職嗣在甘肅帶勇多年迭著勞績經前陜甘督臣左宗棠奏准開復副將原銜俟續立戰功再行辦理旋於關隴肅清出力案内保奬光緒二年二月初四日奉上諭開復副將銜敖天印着以副將留甘補用欽此光緒十年間來閩委帶凱字前營勇丁光緒十二年間經前督臣楊昌溶札委該員督修丁石砲台現經工竣據辦理營務處福建候補道楊正儀禀保該員督率修理始終出力懇請附案奬勵並先攺留閩浙儘先補用等情臣查該副將敖天印久歴戎行老成諳練自到閩以來委帶營勇以及辦理工程各差事均能實心任事不辭勞瘁係將領中得力之員且在閩有年於閩省營伍地方情形極爲熟悉現當整頓營務需人差遣之際可否仰懇天恩俯准將留甘補用副將敖天印照原保宫階攺留閩浙補用出自鴻慈除飭取履歴另行咨部外臣謹附片陳請伏乞聖鑒訓示謹奏奉硃批着照所請兵部知道欽此○○卞寳第片再准兵部咨福建水師儘先守備唐澄清前於光緒八年四月内因茶商被刦經前閩浙總督何璟奏叅摘去頂戴勒緝一案該員所得摘頂處分未據奏請開復應俟奏明開復後方准請補等因查此案前經將樂縣會營獲犯先將首犯梁阿官一名訊明正法卽於是年夏季奏報在案該守備唐澄清係管帶練勇之員因公被議現在船廠差遣迭准船政大臣裴蔭森咨開該員在工有年帮帶福靖前營練勇兼帶護廠親軍操演認眞槍砲精熟曾歴南北各洋面迭著功績水務亦嫻連年建造護廠砲台親率勇丁工作艱險不避尤爲出力請將歴次勞績存記優奬拔補等因前來臣維水師人材難得該守備叅案事屬因公且在本年三月十六日恩詔以前旣准船政大臣咨明迭次勞績尚知奮勉合無仰懇　天恩俯准將福建儘先補用守備唐澄清原叅摘頂處分卽予開復俾得歸班序補以資器使而昭激勸臣謹附片陳請伏乞聖鑒訓示謹奏奉硃批兵部議奏欽此 
 
 

Page 13

 
 
[光緒十五年十月三十日京報全錄]  
　　宮門抄○諭旨兩道錄前○粤督張奏陳明妥核覆議緣由片○又奏請對調副將片○東撫張奏請攺奬片○又奏請將武闈鄉試交臬司代辦摺○又奏報副考官丁憂日期片○又奏請賞還原資片○又　奏派員辦理隄工片○又　奏飭知縣辦理差務暫緩赴在片○閩督卞奏知縣回籍修墓片○十月三十日工部鴻臚寺正白旗值日工部引見十一名廂白满五名正藍漢三名○禮王因伊子賞穿黄馬褂謝恩○濂貝勒謝賞戴三眼花翎恩○温公等謝賞穿黄馬褂恩○八額駙瀾公謝賞用紫韁恩○丁體常謝授甘肅鞏秦階道恩○侍衛處奏派查騐箭枝派出奈曼王德福○召見軍機丁體常崑岡文秀○皇上明日用膳辦事後卯初還宮○○張之洞片再廣東遵旨查辦沙田陞科前經臣奏請勅部頒發空白執照一萬張並將設局清查有　分别繳欵換照章程奏明在案查廣州府屬沙田舊章其老沙已補陞者均照番禺上則徵銀米其新沙未經成熟者均屬斥鹵輕則每畝約完銀四厘有奇不徵米凡老沙新沙各坦笛俱祇發司照或由縣發給墾單便執爲管業之據今設局清查無論已升未升上則中則斥則自應一律換給部照俾資遵守惟此次户部所發執照祗有上則中則兩起並無斥則之照各局委員每多拘泥遇有未熟坦畝遂謂無照可發議請停給臣查光緒十二年七月内請頒部照原奏聲明無論老沙新沙一律換給部照老沙無庸再丈按册核給新沙清丈明確立時塡給嗣後民間買賣過割以此爲憑仍分别上則中則陞科起徵等語並無何項沙坦無庸發給部照之說且前次奏定章程聲明草白等坦酌减花息勘明後分别給照定則陞科起徵是草白坦亦應給照尤爲明甚但未成熟未便遽發上則中則之照可如謂斥則以下遂不發給部照也况草白水坦等項望影佔築尤易起爭豈可轉令私照管業留貽訟累且今日之新坦卽將來之熟田一經給照則土名畝數業尸姓名承墾年月一一明晰俟五年陞科之期户不須另查田不須另丈業户雖欲延匿而　縣有册可憑祗須勘明成熟分别陞科則按户加升豈不簡易扼要一勞永逸且本届清丈勞費數年若於此次大舉清丈之後業户仍無確實可信之部照執以爲憑必致成熟届期重丈有擾換照有貫胥　得賄永不報升覬覦不息訟端不已葛藤懸宕撤局無期是徒爲胥吏開需索之門爲民間留無數未完之案當經嚴飭司局一律發給部照以示民信清田額勒限今年年底將所領執照一萬張一律發竣如有不敷再行奏請續發惟現領部照旣無斥則等項名目若待另行請領未免往返需時除熟坦分别上則中則塡照發給外應將未熟之草坦白坦永坦照章列入斥則一律發給部照於照内分晰註明令地名畝叚花户墾期一一有案可稽俟五年成熟補陞之期按册查勘未熟者仍其舊貫已熟者攺註補陞科則則賦旣不匿民亦不擾實於清賦恤民均屬大有裨益再查新安縣向未報有沙田此次查出該縣沙田皆係鹹水沙坦遠遜香山東莞等處且並不及潮州應酌照前次奏明潮州府屬沙坦辦法酌量寛減以示體恤仍一律發給部照俾免向隅現經飭據廣東布政使游智開會同沙田局司道妥核議覆詳請具奏前來除咨部外謹附片具陳伏祈聖鑒謹奏奉硃批户部知道欽此○○張之洞片　于廣東大鵬協副將缺經臣奏請以儘先副將碣石鎭中軍游擊黄廷耀補授嗣准兵部議覆查黄廷耀儘先名次在前現在亦無事故請補副將核與定章相符應請准封補授並令卽行按限給咨該員赴部引見後再行給與劄副至該員籍隷本省照章應行　調雖據奏稱福建廣東兩省籌辦海防善後請暫緩對調等語惟現在福建廣東並無軍務所請應　庸議仍令照章會商閩浙總督揀員對調以符定制等因光緒十四年三月二十四日奏奉旨依議欽此當經轉行遵照並咨商閩浙總督臣在於閩省水師各副將内查明何員籍隷東省熟悉粤東洋面堪與該員黄廷耀對調咨覆核辦隨准覆稱查閩省額設水師副將三員内閩安協副將員缺甫奉部咨以水師提標中軍叅將王世明掣補該員係湖南長沙縣人現在尚未受劄到營任事海壇協副將余致廷係湖南長沙縣人金門協副將王國才係安徽舒城縣人是閩省水師實缺副將三員内旣無籍隷東省例應廻避之員且各該員亦無曾在粤省剿匪著績熟悉粤洋之人堪以調往等因現在旣無可調之員合無仰懇　天恩准將大鵬協副將黄廷耀暫免查缺對調仍再咨明閩浙督臣俟閩省水師副將有合例堪與對調人員再行咨商揀調以符定制謹會同廣東水師提督臣方耀附片具陳伏乞聖鑒謹奏奉硃批兵部知道欽此○○張曜片再臣於本年五月奏請奬叙堵築河套圈何王莊等工出力人員清單内開勞績雙單月舉班先選用知縣朱懷新請賞加五品銜俟選缺後以直隸州知州升用兹據朱懷新呈稱該員於本年已丑科會試中式進士以主事用簽分工部請將所請五品銜俟選缺後以直隷州知州升用奬案攺請賞加四品銜臣覆查無異合無仰懇天恩飭部照擬更正謹附片具陳伏乞聖鑒謹奏奉硃批吏部知道欽此　○○張曜片再鄉試武闈例應巡撫考試於十月内舉行本年已丑科武闈鄉試一切事宜臣已先期督同藩司妥爲部署自應依期舉行惟大寨西紙坊漫口正在堵築臣須駐工督率一時未能回省查撫臣因公出省武聞鄉試向係奏委藩司代辦並調總兵一員會同考試外塲現在臣署公事均係藩司代拆代行加以籌辦賑務均關緊要若再代辦武闈深恐顧此失彼所有本年山東省已丑恩科武闈鄉試相應請　旨交臬司福潤代辦新任兗州鎭總兵田恩來現已抵省赴任並卽咨調該總兵會同考試以昭愼重除咨部外理合附片具陳伏乞聖鑒訓示謹奏奉硃批着照所請后部知道欽此○○張曜片再據署歴城縣知縣程兆祥詳稱光緒十五年九月十一日據山東副考官翰林院編修將艮家人高升呈稱家長蔣艮係河南光州直隷州商城縣人由增生中式同治十二年癸酉科本省鄉試舉人光緒六年庚辰科會試中式進士奉旨攺翰林院庶吉士癸未散館授職編修本年蒙簡放山東副考官兹於九月十一日揭曉後接到家信知老家長嘉詔於八月初一日在籍病故家長係屬親子例應丁憂卽於十三日起程回籍守制理合報等情由藩司王毓藻轉詳請　奏前來臣覆查無　理合附片具陳伏乞　聖鑒謹奏奉硃批知道了欽此○○張曜片　再臣前因辦理河工需員差遣於光緒十二年十月二十七日奏奉諭旨内閣候補中書李崇光着前往山東交張曜差遣委用等因欽此該中書遵於是年十二月十二日到工所有委辦工程先後完竣呈請回京供職臣查該中書到工以來歴經委辦河務辦事認眞異常勤奮亦已先後告竣並無經手未完事件自應奏明准其回京　職臣前准吏部咨開山東奏調差　委用之内閣中書李崇光應按定章將該員離署日期扣除俟回署時再接算計資序補等因惟念該中書到工三載　常出力應得優加奬叙以該員係屬京職不能保子京職升階可否仰懇天恩賞還原資以示鼓勵出自逾格鴻慈謹附片具陳伏乞聖鑒謹奏奉硃批吏部議奏欽此　○○張曜片再籌堵章邱大寨漫口開工日期業經具奏在案該處隄埝内外多係積水取土爲難前　鄭工購有運土鐵軌隨帶土車甚爲利便因卽函商東河督臣吴大澂河南撫臣倪文蔚撥解來東以便應用旋准咨　卽行照撥並派原任之降調前河南候補道補用同知李正榮運送前來卽於章邱漫口西壩安設運土極爲靈便安車裝土較尋常土車多至二十倍洵屬異常適用仍派李正榮在工經理並派該員會辦西壩工程以資得力謹附片具陳伏乞聖鑒謹奏奉硃批知道了欽此○○張曜片再部選博山縣知縣錢鑅於本年三月十一領憑到省本應卽飭赴任供職因值青州告災放賑需人當經委赴高苑等處辦理賑務旋又派充簾差均甚得力應俟差竣再飭赴任據藩臬兩司詳請將文憑先行繳銷前來除咨部查照韑理合附片陳明伏乞聖鑒謹奏奉　硃批户部知道欽此○○卞寳第片再建寍縣知縣劉玨江西進士以知縣用簽分福建同治十一年正月二十八日到省准補今職光緒元年四月初十日到任因病請假十五年四月初十日卸事兹據該員禀稱接到家信知祖父墳墓年久未修請援案開缺回籍修墓由福建藩司張夢元臬司奎俊會詳聲明飭令該員赶將任内交代清楚給咨回籍等情前來核與成案相符除咨部外臣謹附片具奏伏乞聖鑒勅部開缺其所遺建寍縣知縣員缺應歸部選合併陳明謹奏奉硃批吏部知道欽此 
 
 

Page 14

 
 
[光緒十五年十一月初一日京報全錄]  
　　宮門抄○發抄硃批五道○河督吴奏鄭工大壩一筆平穩摺○又奏辦理河工緣由片○粤督張奏請開復蜘縣摺○又奏揀質請補副將摺○十一月初一日推班○恩中堂假满請安○吏部呈進月官卷○侍衛處奏派保和殿監試之王大臣派出頭斑謨貝子愛隆熙凌阿德銘德洪額二班澍貝勒佛佑善耆伊薩布賡音布○召見軍機○發抄田恩來奏接印兗州鎭篆謝恩奉硃批知道了欽此○定安奏因病請假奉硃批着賞假一個月欽此○又本年鹿羔不敷額數　騎校等免議奉硃批着照所請該衙門知道欽此○張之洞奏瓊州守謙貴署韶州守奉硃批吏部知道欽此○又候補令趙鳳昌期满甄别奉硃批吏部知道欽此○○頭品頂戴河東河道總督臣吴太澂跪奏爲節届寒露鄭工大壩及兩岸各廳要工均經一律修防平穩恭摺仰祈聖鑒事竊臣前將節届秋分中河險工及鄭工大壩並兩岸各廳要工均弳修守平穩緣由於九月初五日專摺具奏在案伏查聗州萬錦灘黄河水勢據報於九月初七日陡長水二尺又兼近數日來天氣仍復陰多晴少以致南北各廳水勢尚難期以暢消臨黄各廳要工如南岸上南廳之滎澤汎九十兩堡鄭州上下汎八九堡中河廳之中牟下汛三五等堡下南廳之祥符上汎十八堡至二十一堡北岸黄沁廳　攔河埝三四等道順壩衛糧廳之封　汛十三堡祥河廳之祥符上汛十五六堡下北廳之祥符下汛頭二兩堡仍不免此廂彼蟄東抛西塌各廳應用料物幸賴兩次添欵曁鄭州善後項下湊資挹注得以將磚石稭麻等項物料寛儲籌備撒手廂抛始得兩岸要工一律修防平穩現在鄭工善後工欵已經告罄而約核各廳歲修用工北岸四廳亦可勉强敷衍南岸三廳因中河廳五堡搶險多用未免過形竭蹶飭開歸道務將現准之欵設法料理但能不再找撥可省卽省以歸撙節斷不敢任聽浮糜鄭工大壩壩身護掃屢經工員枏機追壓亦極高整兹於九月十四日節届寒露已離霜清不遠可望普慶安瀾臣除仍督同兩道各廳協力修防以期愼益加愼不敢稍涉怠忽外所有節届寒露鄭工大壩以及兩岸各廳要工均經一律修防平穩緣由理合恭摺具陳伏乞皇上聖鑒謹奏奉硃批户部知道欽此○○吴大澂片再查本年伏秋大汎期内兩岸各廳抛辦甎石工叚除動用善後工欵添築磚石新工另再查明仍歸善後本案奏請辦理外兹經查明抛辦磚工係北岸黄沁廳屬唐郭攔黄埝三道順壩下首第四道順壩加抛磚壩一道用磚三百九十方一分二厘衛糧廳屬封邱汎十三堡越埝三道挑壩期加抛壩一道用磚七百九十方五分四厘又查明抛辦石工係南岸上河廳屬鄭州上汛五堡挑二壩二掃前加抛石垛一叚用石七百十七方六分三釐中河廳屬中牟下汎九堡托頭壩迤下空擋北戧五掃前加抛碎石一叚用石八百一方四分四釐下南河廳屬祥符上汎十九堡蓋壩護岸六掃下跨角磚壩外加抛碎石一叚用石三百五十七方二分二釐五毫北岸黄沁廳屬唐郭汛攔黄埝三壩上首空擋加抛石壩一道用石六百八十七方二分八釐衛糧廳屬封邱汎十三堡越埝四道挑壩頭並西面加抛碎石一叚用石六百四十九方七分四厘下北河廳屬祥符下汛頭堡挑水二壩壩頭並西面加抛碎石一叚用石二百九十九方八分八厘以上磚石各工均因伏秋汎内水漲溜逼紛紛塌卸急應抛辦之工當經各該廳動用本年購存甎石分别加抛穩定挑托河勢甚爲得力理合附片陳明伏乞聖鑒謹奏奉硃批該部知道欽此○○兩廣總督兼署廣東巡撫臣張之洞跪奏爲知縣欠解交代銀米叅後全完請旨開復原官恭摺仰祈聖鑒事竊照前署西寍縣知縣褚瑛欠解徵存雜欵穀價銀四千六百餘兩米九百餘石迭經嚴催未據完解經臣於前兼署撫篆任内彚案奏請革職勒限嚴追欽奉諭旨轉行遵照去後兹據布政使游智開署督糧道王景賢詳稱查該員被叅後於光緒十三年六月十九日完解光緒九十十一等年備支俸廪嚝缺銀四十二兩四錢七分四厘光緒九十下一十二等年備支均平役食小建充餉銀一十三兩八錢一分九厘俱已造入光緒十四年季册報又完解俸廉役食扣平銀八十八兩五錢四分七厘盤缺穀價銀七十兩二錢三厘又光緒十四年十一月二十三日完解光緒九十十一十二等年役食二成銀三百一十六兩一錢一厘以上各欵向不入季册造報又完解稅羡銀三千五百四十五兩四分一厘四毫糧道養廉銀五十八兩九錢五分五厘光緒九十十一等年耗米變價銀一百二十七兩八錢八分二厘耗米盈餘銀四百四十七兩一分七厘光緒九十等年營地租銀一十一兩五錢二分五厘俱已造入光緒十五年春季册報入完解光緒九十十一十二等年支剩囚糧變價銀一十四兩九錢一分五厘此欵俟光緒十五年秋季册報又光緒十一年十一月二十日完解光緒十一年分米七百七十石六斗五升五合二勺二抄此米已造入光緒十一年奏銷册報入光緒十五年六月初十日完解光緒十十一兩年米一百九十五石二斗一升二合六勺應俟造入光緒十四年奏銷册報所有該員欠解銀米業已全數完解清楚核與原叅數目相符請將該員原叅革職之案具奏開復等情前來臣覆查該員褚瑛於被叅後卽將欠解銀米照數全完尚知愧奮相應請旨將前署西寗縣候補知縣褚瑛　叅革職處分准其開復以照激勸所有知縣欠解交代銀米叅後全完請開復原官緣由理合恭摺具陳再兩廣總督係臣本任毋庸會銜合併陳明伏乞皇上聖鑒謹奏奉硃批着照所請該部知道欽此○○兩廣總督臣張之洞跪奏爲揀員請補廣東内河水師副將員缺恭摺具陳仰祈聖鑒事竊准兵部咨廣東順德協副將利輝丁憂遺缺係内河水師題補第一輪第一缺輪用儘先人員旣據扣留應令查照例章揀員請補等因查定例水師副將缺出本省之人不准題補本省之缺又定例各省内河水師額缺本少一時揀選乏人准以外海水師人員通融題補又現准部咨嗣後奏補員缺如聲叙人地相宜人地實在相需者查係例應廻避之缺槪不准其請補各等語兹會同廣東水師提督臣方耀詳加揀選查内河水師儘先副將止有潘德言一員未准部咨註册外海水師儘先副將亦止有謝遇奇一員營伍尚欠歴練均未便請補查有奏留廣東差遣以外海水師副將儘先補用黄金福年四十六歲廣東潮州府潮陽縣人因在江南等省迭次剿匪出力遞保花翎儘先施擊加副將銜並給阿克敦巴圖魯名號續保免補遊擊以叅將留甘儘先補用嗣於剿辦番社積年在事出力員弁請奬案内光緒四年四月二十九日奉上諭着免補叅將以副將儘先補用並賞加總兵銜欽此銷差回籍尚未赴部引見分發經前督臣劉坤一奏請留於廣東差遣以外海水師副將儘先補用光緒五年九月二十四日奉旨着照所請兵部知道欽此飭發水師提標中營効力於光緒六年四月初三日到營造送履歴准兵部咨覆該員由陸路出力仍照向章飭令巡洋將備帶領出洋試騐一年期满給送部引見再行按照原保官階歸入水師班内序補嗣試驗期满例應保題給咨送部引見經前署督臣曾國荃以派委該員督辦省河南路防務統帶勇營奏請暫緩送部俟補缺時併案給咨送部引見光緒九年正月十一日奉旨着照所請兵部知道欽此因前在陜甘等省剿匪受傷奏准邀免騎射又於剿辦廣東歸善縣屬稔山會匪全股殲散擒斬首要案内保奏奉旨以總兵記名簡放准兵部議覆攺爲議叙給予加一級光緒十年八月二十五日奉旨依議欽此又因拿獲哥老會匪首李世潰等案内奏請交部從優議叙准兵部議覆給予加一級再加紀錄一次光緒十三年二月十一日奉旨依議欽此該員勇幹勤明河道熟悉前在外省軍營並無叅革朦保情弊現委署理廣州協副將於營伍捕務均能認眞整頓辦理裕如寔爲將領中出色之員合無仰懇天恩俯准以黄金福補授順德協副將如蒙俞允該員係籍隸本省且於攺用外海水師試騐期满案内應行引見俟部覆到日併案給咨送部並咨商兩江督臣在於江南内河水師副將揀員對調以符定制謹會同廣東水師提督臣方耀合詞恭摺具奏伏乞皇上聖鑒施行謹奏奉硃批兵部議奏欽此 
 
