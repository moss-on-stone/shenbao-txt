# 1905 - 35 - 4911426

 

Page 1

 
 
   
 
 

Page 2

 
 
　　解　俄人求和之問題 
　　旅順陷沙河敗露都亂而俄國求和之問題起俄求和日必許而日本要索俄欵之問題起日許和戰局結戰局結則俄之對淸政策必將一變而我國所以籌對俄之問題亦起戰局結則日之對淸政策又將一變而我國所以籌對日之問題亦起 
　　請先研究俄國求和之問題當旅順之初陷也卽有召回波羅的海艦隊以俟議和之風說然俄之所以不遽議和者猶希望陸戰之得手也今者戰敗之報告日夜飛來則俄人亦將自知其不敵然俄人倔强性成自恃强悍騎虎之勢猶未肯遽下也乃内亂又忽暴動工廠罷工民黨四起外部響應全國震動自救且不暇何有於敵外耶故俄國求和之問題容易解决者也 
　　又請研究日本要索俄欵之問題此次日俄開戰之遠因在於甲午之役俄人乘間要日以攫取我遼東其近因在於癸卯年俄人要求東三省之七欵則議和之第一專條必首在於讓還東三省者不問可知其讓還東三省之附屬條欵應如何撤兵如何攺鐵道註西比利亞鐵路本與東三省之軌道接連又在必議之列又次則在於賠償兵費額數日本傷失兵費數額據明治三十七年十二月之調查已達八百兆以上註據日本報以此懸斷則賠欵之數約略可測其他或有要索之細目僕何敢預言今者日雖大勝然元氣已傷經濟上亦甚困難旣有英人調處又得其利益亦何樂而不息肩故日本要索俄欵之問題亦易判斷者也 
所難决釋者我國籌所以對俄之問題俄人乘議和之際或者與我　　中國有無聊之要求亦未可知然無論何等要求猶易抵抗者也我所慮者在乎後日之對俄政策俄人之積慮蓄心以圖我中國也久矣旣不得志於西而又求逞於東今雖失望圖我之心豈遽已乎况乎俄之内亂愈甚則其活動也愈大攺革政體也愈速國勢之振起也亦愈勃焉傷痍復能力足瞻衡日英勢力之强弱聨合德法同志之羽翼當此時俄人圖我之政策必將一變出其種種之手段或柔輭或强硬總以求成前此未竟之志其施手叚也起於微乘人所不及覺發於突乘人所不及備然則我中國所以籌此防俄之政策者不可不預嗚呼我中國將何以防之將何以防之雖然其發難也必在數年之後其勢猶緩其機猶遠故籌對俄政策之問題雖難而猶易判判决者也 
　　所最難裁判者則爲籌對日之問題俄之有内訌也日人深喜之必深懼之懼卽懼其攺興之疾也懼其攺興之疾則日之對淸政策亦必一變日人曾向中國言曰我得東三省必還中國惟中國將何以善其後竊嘗窺知其意矣蓋日枂文明之國俄旣退讓日必歸還其歸還也必代籌所以守之之策夫守之策必首勸我設立海軍設立海軍必用日人爲訓練必購日船爲艦隊東三省兵權必操於日人之手旣得兵權必得行政權則日人不費兵力不傷兵費而坐得東三省完全之利益無奪東三省之名而獲東三省之實其權力由是而漸攉漸廣其志願由是而愈椎愈大夫日方與我交好誠無此陰險之謀然其急於防俄則不得不用此政策使僕不幸言而中則爲政府者將何以處此故此籌對日政策之問題最急而最難解釋者也 
　　以論理學歸納之法研究此數問題而其結束則在最後之一問題爲政府者莫謂日俄有議和之望可得和平幸福以偷息須臾嗚呼戰局結危機伏我政府我國民其亦念及此耶 
[俄國决定與日議和]  
　　正月初五日日本大阪來電云今日由英京倫敦所接電音俄太后之黨派在聖彼得堡聚會决定願與日本議和駐英俄使已接俄政府訓條謂須先得英國相助然後再與日本議和約各條欵譯字林西報 
[旅順開辦海軍衙門專電東京]  
　　正月初五日 
日本東京專電云旅順之日本海軍衙門已於初三日開辦其所屬艦隊均編定職任 
[日拘英國煤船專電東京]  
　　正月初五日日本東京專電云有一英國輪船名以思脫來者於初四日晚在日本黑卡頭海面被日人所拘因疑其船上所載之煤係運往海參威戰地故也按以思脫來輪船造於一千九百零二年載重二千九百九十八墩於去年西八月三十一號由楷迭夫埠起程前往小呂宋傳言謂已於去年十月二十四號抵海參威不意此次遽被日人所拘 
[俄國警察及後備兵作亂]  
　　正月初五日英京倫敦來電云西卑利亞之亂事蔓延险境甚速電報亦已不通有警察及後備兵三千人亦起而作亂譯太晤士報 
[俄國亂事六]  
　　正月初五日英京倫敦來電云得露透之聖彼得堡訪事人來電謂俄國亂黨首領名加奔者現有人知其避於瑞士國同日倫敦來電俄京聖彼得堡危急時全權大臣脫勒抛夫將軍已傳見教育部之監督謂現在决意欲將肇亂之各學堂平定如學生不肯安分回堂肄業卽須驅逐出京無須先行審判教習有與學生同情者則聖彼得堡之教育事務卽可停止同日倫敦來電云俄皇已派内閣大臣柯勃柯君給予大權修攺查檢書稿及新聞紙之律例譯字林西報 
[俄國亂事七]  
　　正月初五日英京倫敦來電云聖彼得堡之工人謂俄皇近日所接見之工廠委員係在工主中選擇並非工人之代表因此要索須自行選擇委員禀見俄皇陳說一切並已决定先行禀請俄皇允准接見工人所選之代表人譯文匯西報 
[沙河戰務八]  
　　正月初五日日本東京來電云官塲 
 
 
 

Page 3

 
 
宣告今日沙河近地有不定式之砲攻及小戰附近城堅堡黑溝臺及他處之俄人現建築濠溝以自衛譯字林西報 
[俄將欲控柯將軍擅棄旅順]  
　　正月初四日英京倫敦來電云俄國格力本保將軍及其屬員己由歐哥子地方註在西卑利亞前往俄京聖彼得堡傳問因谷控告柯魯拔托金將軍擅棄旅順以致入於困難之中並欲控告柯將軍攻守旅順時其辦法甚爲不能振作譯交匯四報 
[俄武員意見不合]  
　　正月初五德京來電云德國各處皆有謡傳謂俄國執大權之高等武員意見皆有不合之處譯文匯西報 
[德報盛贊日本]  
　　正月初五日德京柏林來電云德國各報因日俄戰務延及一年皆盛贊日本之善於攻守並提及俄國各種危險情形譯交匯西報 
[俄官被戕]  
　　正月初四日英京倫敦來電云俄國芬蘭省議事院議長名莊生者在現忽爲人刺死其子亦受傷行刺之人係一武員裝飾擇四字報 
[户部奏洋藥土藥害人耗財擬嚴定分年禁法畫一辦法摺]  
　　奏爲洋藥土藥害人耗財擬嚴定分年禁決畫一辦法恭摺仰祈聖鑒事竊自洋藥之毒己深土藥之禁已弛始圖抵制終至汜濫内而年增數千百萬無形之惰廢外而年鑠數千百萬立罊之脂膏國計民生兩受其害故中西智士咸謂中國欲爲自强計爲致富計均非禁烟不可然一禁則百難畢集從前雖與印度議允分年漸减然不先定自禁土藥辦法難與重申前議禁土藥辦法莫要於由官熬膏握准吸准買之權日本治台灣卽用此法印度係民種官收不予民以自由且每歲藉此籌欵約得三千餘萬中國果照此辦理原可不憂貧弱雖辦法有次第不能一蹴而幾亦絶非不能辦到之事曾以此與各省官商籌議咸以緝私爲難是誠然矣臣等請剖析言之以熬膏作將來究竟辦法欲熬膏先造餅欲造餅先收漿欲收漿先查畝爲禁烟第一辦法查畝之法山西行之數年民己帖然山東近亦仿行允宜推是法以通之各行省如江浙等省向不種烟及種烟無幾者槪行嚴禁私種其四川雲貴陜甘豫鄂奉吉黑各省及江蘇之徐州湘鄂之近川黔各屬向來產烟不能驟禁者先宜查畝山西辦法係令種烟户報明鄉地鄉地報明地方官地方官親往履勘報之上司上司委員覆勘抽查雖不能無遺亦十得六七他省情形或不同今擬益之以領票之法票用三聨一存一發一解省註明烟户糧名及畝數坐落督撫一面據票造總册報部一面委員抽查有無票而私種與有票而數不符者重予罰征并出示曉諭次年不種准繳票如有水旱准勘災且復變通山西舊法僅查畝不加畝稅並嚴禁鄉地之需索差役之騷擾俾烟户例納額糧外毫無畏累咸願以地畝報官官得據册票以估定產土之數土數旣可估定夫然後可以收漿可以造餅收漿之法行於烟户割漿之後先期一月令土商持銀交局畝若干漿若干預先估計以爲收銀之限届期官以册票考核烟户如有藏匿則重罰其留漿自食之户令加一倍補繳局中應提銀數不繳亦重罰其售漿之價値視歲之豐歉與漿之優劣隨時估定一如各牙行經紀之銷售客貨毫無欺隠留難如或銀少土多則將餘土掛號俟銀至時依次出售凡土漿售銀一兩局提二錢二分以二錢解司庫以二分充局用局設州縣署旁卽以州縣主之或轄境遼闊則委人設分局而仍以印官督之所以專任印官者因其管理便糜費少以此辦理收漿必無流弊田是而造餅首在州縣官禁餅工勿許夾私勿使作僞如土商欲自攙土料則須呈局驗明不得私交餅工致有弊混至餅成付之土商黏以印花子以執照則任其所之别無釐稅其鄉村鎭市中巡緝人役由官派出嚴防土商收買私土之弊而不許私索土商之規費土商若遠行則沿途悉設保土局密加保護如此則土商咸願買官局之土餅而宮局之基永固似此辦法名雖官局實卽土行當收土之時各局劃定區域不出百數十里地闊而非闊及售土之際造士各遵定式蓋貼印花眞僞立辦勢渙而非渙且各省咸守整齊畫一之章程土價無輕重之懸殊銷場無通滯之或異但在烟未禁絶之際販運者不憂其絶迹吸食者不慮其攺圖各局則獨握利權而無須股本不虞拆閱而坐享贏餘未完 
[户部攺借奥欵京師]  
　　户部前向匯豐銀行借欵嗣因所議抵件未妥卽經罷議頃山該行買辦轉借奥國商欵一千一百萬兩已於日前在户部寫立合同由户部六堂與奥商公同簽孚矣 
[美使照會續辦弭兵會京師]  
　　美使康格照會外務部言美國擬將荷蘭海牙弭兵會重行提出辦理定於七月在比京開會山各國議院各派一人至會議事推各國議員會會長爲大臣主持其事預先照會各國如允許者卽行簽字凡預會者以該國養兵費萬分之一作爲會費另附章程一通簽字單一紙聞政府已簽字允諾矣 
[緩議賠欵之法京師]  
　　外部前爲賠欵一事曾擬定辦法三條奏明與各國磋議業已奉旨兹探悉外部所擬三條至今各使尚未公允照辦且年淸年欵一節又因户部籌無的欵亦未敢决定以致此事又從緩議云 
[新疆不靖京師]  
　　聞新疆近因裁汰營兵積欠餉項各營有譁噪之風傳而被裁之兵散入伊犂塔城地方者近來亦多不靖日前新疆潘撫軍已有電到京請由户部電催各省指定恊餉照數速解以濟急需 
[陽江剿匪情形廣州]  
　　去冬柯壬責參戎會同陽江廰許南英司馬電禀粤撫張安圃中丞云初七日一路進剿第八石梯卑職貴帶勇百名山淋田攻蕉蕩涌石梯匪恃險拒捕弁勇力戰斃匪多名生擒一九名訊明正法我軍亡一傷二卑職英與吳署遊 
 
 

Page 4

 
 
擊直攻第八獲匪六名匪親三名未良愛村匪屋十四間偵匪多匿深山現添調勇隊焚搜羣勦同日調策九營管帶陳家祥馳辦西水圍捕南堡村獲匪六十餘名起出洋鎗號衣贓牛等往各路情形查明另禀惟地廣匪多兵分力薄安瀾兵輪到江旬日忽調往北海乞迅撥兵輪常川堵緝以免漏網張中丞旋覆電云肇慶轉陽江柯叅將許丞蒸電悉此次剿辦第八石梯及南堡村匪鄉迭有斬獲尚屬得手應再會督勇隊認眞搜捕毋稍鬆動禀報軍情最宜確實以後剿捕情形務宜據實報聞勿稍粉飾爲要安瀾琛航兩輪營務處原派北海高州陽江一帶洋面巡緝現請撥輪常川在江堵緝能否照辦候行營務處酌核辦理 
[記添設江淮巡撫緣由京師]  
　　裁去漕運總督攺爲江淮巡撫已於去歲十二月二十二日明發上諭兹悉事實由端午帥在署兩江總督在内奏稱江蘇紳士張謇等呈稱徐州一帶地方民樸而慓悍風氣未開擬請作爲行省以江南徐州府海州直隸州安徽之泗州直隸州山東之沂州府河南之歸德府全屬又以江南淮安府屬之安東桃源二縣安徽潁州府之蒙城渦陽亳州鳳陽府屬之宿州靈壁山東兗州府屬之滕縣嶧縣濟寗州屬之魚臺金鄉曹州府屬之城武單縣共四十四州縣隸之裁去漕運總督而設一巡撫另添一布政司而以一道員兼按察司疏入交政務處議准聞政務處摺内並謂江寗藩司事務殷繁今徐州府旣設巡撫所有江淮徐揚通海等屬財政恐該藩司兼顧不及應請添設藩司一缺或即以江安糧儲道兼布政使銜管理財政其淮揚道即請加按察使銜管理刑法仿照奉天省辦法等語日前已有旨淮揚道著加按察使銜惟江安糧道請加布政使銜尚未議定 
[江督奏江甯銅元統歸一局鼓鑄江寗]  
江寗省城於光緒二十九年就銀元局鼓鑄銅元所獲餘利尚薄至去年四月因籌建槍砲新廠議就上海製造局内騰挪廠屋添機鑄造以餘利分撥新舊兩廠藉充經費八月間又因籌餉練兵議在揚州城購地設局增鑄嗣因機器尚未運齊暫緩開辦自江督周玉帥到任後以上海製造一局本爲製造槍砲而設目前添建新廠之說旣未定議而操防所需製械之事仍不可緩若再分任鑄錢恐難兼顧至揚州遠在江北尤多不便且恐各局所鑄成色參差轉多不便因議就金陵原有之局添廠擴充俟新購機器交齊全行運寗統歸一局鼓鑄以一事權將來得有餘利任行量撥以符原議刻下此事己具摺奏明矣 
[機務秘密京師]  
　　日前政会會議云現在時勢艱難交涉棘手凡遇會議一切事件均宜格外嚴密免致别生事端從前會議要件並電致各省之事及各星使來電往往一經發出卽行佈中外雖係平常之事如此宣佈之速亦非所宜値此時艱之際如議軍國重大事件雖不至秘而不宣亦不可輕易洩漏並擬專派大員稽查一切往來電信如有洩漏之處立卽請究懲辦以便愼重機密等語聞己飭令各章京等格外留意並於外務部派出某某二員爲帮查云 
[廷諭議處紀聞京師]  
　　日前軍機處片交宗人府有人奏王公貝子登臺演戱實屬有關風化請旨懲處一摺著宗人府會同都察院照例議處刻聞宗人府已按照所叅職名察議矣 
[外國擬學滿文京師]  
　　近有某國公使擬延中國通達滿文人員遣赴本國教授滿文大約矛日卽將照會外務部矣 
[安泰小輪船失事安慶]  
　　安慶小輪船公司有三曰泰昌曰信隆曰萬集去歳臘月二十四日夜間信隆公司安泰小輪船由安慶駛往蕪湖泰昌公司威士小輪船則由蕪至安慶行經離安慶約二百里土橋地方彼此相遇威士輪船船頭突與安泰船腰猛撞致將安泰斷爲兩截船身沉入江中泅水得生者僅十餘人沿有五六十人均被淹斃 
[両廣學務處照會檳城領事文]  
　　花彌奏調兩廣差委督辦兩廣學務處特用道張爲照曾事案准貴副領事文開竊敝副領事自去歲代理斯職伏查接管卷内疉奉出使英國大臣函扎遵旨飭令籌辦學堂作育出洋華商子弟因此間民智未開大率不知國與家相關之理是以百呼罔應本年三月侍郎銜候補三品京堂張振勳曁敝前任布政使銜候選道謝榮光先後到檳敝副領事與之熟籌速成辦法皆謂中國時局如此阽危需材如斯孔急若不速圖恐有迫不及待之勢乃邀同鹽運使銜胡國廉江西補用知府張鴻南知府銜謝德順五品銜林汝舟封職林克全相與提倡暫借平章會館爲校舍籌欵分創捐長捐兩項創捐者只捐一次以爲員地建校購置書籍圖器之費長捐者遞年認捐以爲薪脩雜用工役燈油筆墨紙張之需議旣定張振勳謝榮光胡國廉張鴻南及敝副領事各認創捐銀五千元長捐五百元謝德　林克全各認創捐銀一千元謝德順又認長捐銀一百二十元此外各人猶懐觀望者一則因市面不佳銀根緊絀一則謂兹事重大未易觀厥成也夫南洋各埠議辦學堂之舉不自檳榔嶼始矣類皆一鼓作氣之後逮於再三馴致衰竭敝副　事深懼蹈其覆轍爰屬敝署隨員同知銜福建前先補用知縣何晉梯爲學堂監督兼教習手輯暫行試辦章程十章就地選擇學　稍優品行端謹兼通正音者十二人爲教員派充教習調查文案書記等職又舉同知銜廣西試用知縣張韶光爲校内總理招集肄業英文學生於四月初一日開辦夜課以爲之兆數月以來頗有頭緒若從此管理有術　授合法則程功按課人材輩出可計日待也蓋檳榔嶼山川淸淑間氣殛毓雋類殊多况與西人雜處聞見較廣講求西學稍有根抵因材而篤事半功倍惟念人材之成就固由學堂而學堂良否端恃教習前詣日本使署延聘總教習據覆稱官費學生皆由名省選派學成歸省候用私費道大半入速成師範科祇能授以注入之程度尚無發明新理之精神諮請各處頗難其選未完 
[上海道袁呈鐵路大臣盛宮保稿特别訪稿]  
　　爲呈報事本年十一月十七日據嘉定縣知縣李樂善禀稱　照興築　寗鐵路奉 
 
 

Page 5

 
 
憲飭先購地畝再行興工開築洋工程司同主是說卽各該業户亦莫不待價而沽殷殷盻望深願早購早辦以求速效詎意遷延至今尚未就緒厥有由來卑職細核全案知測勘地叚係上年九十月間之事酹年六月雖有飭令購地之舉旣無委員到縣又無辦理章程卑前縣吳大令鏡沆未及遵辦迨至八月始奉分叚派委限辦各員不卽到差而到差者僅賚頒三大憲會銜告示謂須卽日興工開溝直如暗中摸索無從懸指卑職當與購地委員章倅乃振反覆辯論以先行購地爲主若地不購定設或動工誠不免於肇釁隨將奉發告示十張並由縣照繕多張先行分投發貼俾使周知竊思購地一事果能遵奉憲示於六月間開丈開購此時久已告竣從容辦理必不致於迫促亦不至於製肘今輾轉稽延十月中旬始有委員接踵而來詢其定章若何定價若干茫然無對旋又洋工程司突然而來不問地之分毫未購遽爾興工羣情互相猜疑卑職深以滋擾爲慮所幸卑邑民情誠朴一經卑職預先傳示並諭董派友分别凱切諭導藉資彈壓靜謐如常洋工程司亦依然工作毫無窒碍私衷甚爲欣幸曾將幸未滋事緣由禀陳督撫藩憲鑒核一面酌派工書人等前往同丈仍難開辦而購地委員回滬面禀當蒙總辦憲分諭丈量之後先給定洋並奉疉飭會丈認眞辦理等因卑職復帶弓䉡書手人等親詣南翔會同施丈又因收支委員未到定洋無從發給各該業户羣啓疑慮裹足不前卑職復加　導大費唇舌終不允從雖勉强開丈仍多悚懼應請速飭收支委員蒞縣以便隨時給予定洋憑單亦經會委禀請總辦憲核示邇以購地價目及購地章程先後奉發下縣漸有條理較易措手惟定洋憑單尚未奉發現經凱切明白面諭各業户雖未領到定洋均能聽從祇候並不粳阻留難遂飭逐節丈量自當謹遵刊板章程認眞安分辦理兼爲時迫促求欲於旦夕之間速蕆其事頗非易易幸一是諸稱順手苟能早發定洋則購地一事當不難一一就緒也正肅禀間奉憲台相飭以轉奉督辦憲札據洋工程司面禀南翔地方有許多百姓圍繞觀看且有鳴鑼聚衆意圖滋擾情事飭卽轉妥爲爲保護等因奉查卑邑南翔鎭係屬七圖地方卽洋人工作之區該處人民因興築鐵路圍繞觀看誠所不免若鳴鑼聚衆卑職近在咫尺委無所聞惟因前次急於興工誠恐滋擾卽經卑職飭保鳴鑼户牌挨保傳諭居民不得阻撓而洋工程司或即因此誤會旣蒙諄飭除再妥爲保護彈壓務使工民相安不致肇事外合將辦理情形禀陳鑒核等情到道伏查此案前奉憲札據洋工程司面禀南翔地方有許多百姓圍繞觀看且有鳴鑼聚衆意圖滋擾情事飭卽轉行妥爲保護等因奉經職道飭據嘉定縣申復查得此案先經曉示開工多日工民相安實無滋擾情事呈復憲鑒在案兹據前情除移林總辦查照并批示外理合具文呈報仰祈憲台鑒核爲此備由呈乞照驗施行 
[上海道照會領袖克總領事]  
　　爲照會事据公共租界會審黃令煊禀奉本道批發民人沈春和禀被陸樹藩誣控抗佔房租等情一案奉批查閱抄黏職員陸樹藩所購該民人產地旣經涉訟非訊不明何惜派丁至堂質証以期早日斷結乃該廨再四傳催始終不令到案豈非理直氣壯之事變作虚誣何怪該民人藉口况華人詞訟而令律師出名干預有碍公廨定章尤屬非是仰會審委員迅卽傳知陸職員如再不派丁將契據呈堂驗訊則係始終無意速結應卽呈復候照會領袖領事立案嗣後該三千零九十五號英契不得轉與别户洋商仍候派員將該民所呈未售之地丈明另給印諭執業以社糾纒毋稍違延等因事經錄批傅知旋據該差禀稱職員陸樹藩己回原藉烏程縣當又一再備文移催速飭該職員派丁候質迄無回復嗣准英副領事函稱以律師愛去批威金生禀新閘路英册三千零九十五號契地三畝二厘四毫係本律師掛號該地由陸樹藩售與劉貫記忽有沈介生沈春和等出爲阻擾致劉貫記大受虧折請傳陸純伯沈介生等八人到案賠償等因復又移催至今仍未遣丁投質惟查此項地畝職員陸樹藩似已轉售劉貫記案懸未了技節叢生除再專差備文移催外禀請示遵等情到道此案前据沈春和等疉次具禀英册三千九十五號道契除已賣與陸姓外所剩八分六毫言明得主將契過割劃開詎被掯勒圖吞又將道契轉與劉貫記託道達洋商高易律師出面管業請飭追等情均經批廨訊斷在案乃被告再四催傳不到又不派丁到堂呈契候質以致案結無期該號道契之地應俟此案訊結之後方准轉與别户執業以杜糾葛而免受累除函請英副領事轉飭遵照並行會丈局立案一面批飭會審委員催傳訊斷外相應備文照會爲此照會貴領袖總領事請煩查照轉致各國領事一體備案望切施行須至照會者 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日本行文各國駁詰俄國]  
　　日本政府爲俄國行文各國責中國不守中立因卽照會各國略謂日政府于此事極爲留意日本雖不能代中國辦誣然與日本信行有關不能不辯 
　　一俄謂日本在烟台捕拿魚雷艇此事日本爲自保起見前已詳細聲明兹不贅 
　　二俄謂日弁率紅鬍子在中立地行事又謂有紅鬍子一隊由日本給餉又北直隸華營用日本教習以上三者皆係無據之言 
　　三俄謂日人佔用廟島實因俄人借廟島爲轉運之地日本不能不派兵輪查察且俄曾在廟島擊沈日輪船 
　　四俄謂日人從烟台等處中國口岸運出戰時禁品以赴戰地按此乃商民事與日政府無關涉且爲中立所不禁不若俄國由政府在中立港運禁品也 
　　五俄謂漢陽鐵廠售鐵子棧軍按四年前日商已與該廠立有合同與戰務無關 
　　六俄謂華人預備戰務歐人甚爲危險皆由日人煽感恫喝之故此皆無據言中國斷無仇洋之意日本始終忠告華政府嚴守中立保護外人於此可見俄欲稍紓戰禍故出此誣衊中日兩國之言 
　 
[日本宣告各國斥俄人破壞中立文]  
　　一俄國常派陸軍至蒙古取買軍用品 
　　二俄租德富平輪船裝運軍用品由俄弁管帶擬往旅順爲日本捕獲審實 
　　三中國在豐台張家口及宣化等處查獲俄國所運軍用品甚多觀甚藏在皮貨之内卽可定其私運送往戰地 
　　四俄在烟台領署設無線電報通至旅順華官阻之不理 
　　五俄艦滿洲泊中立港經華官商議多日始允卸裝 
　　六俄逃艦奥斯科爾及滅魚雷艇逃至上海經華官磋商數禮拜後始卸軍裝又聞有中國拘留之艦員私行逃去現有已爲日本所捕者二員亦經供認 
　　七烟台俄領事袒庇冐稱商人之俄兵弁許其逃往天津 
　　八日政府以戰地愈狹爲妙故鄭重中國中立俄則屢犯遼西之中立現又派重兵於彼虞 
[瀾民灣六志錢江]  
　　去歲鎱郡山鄉田地被旱歉收曾經署丹徒縣知縣張星五大令於秋間周　各鄉按畆覆勘當將被災輕重情形禀請上憲酌减錢漕　涇允准並飭台下忙漕米如完折色者每畝須靑錢三百餘文大令遵於十二月十三日開徴奈各鄉民迫於荒歉完納爲艱隨於十四十五兩日鳴鉦集衆赴縣求免旋經常鎭通海道郭　樓觀察分給飯食錢再三慰諭始各散回一面電禀省憲請示辦理旣而督憲委江蘇候補知縣朱大令錫中撫憲委常州府知府許東畲太守先後蒞潤將山鄉各區被災情形查察明確與道府曁鎭城諸紳董籌議撫卹之法然後據情電禀大憲酌量减徴方謂可和平了結矣不料二十三日道府及委員等接奉護理江蘇巡撫效中丞電復謂冬　仍飭照額全徴請减宜速云云各紳董深恐激成事變因公議聨名電禀不准各大憲一再求减以恤民艱 
[籌欵撫卹鎭江]  
　　鎭郡各區鄉民被旱歉收聚衆閙漕一事由上憲委署常州府知府許東畬太守及江蘇候補知縣朱大令錫甲同蒞鎭江查明情形復會同道府歩曁諸紳董一再據情電禀省垣各大憲求减徴數嗣奉電復謂减漕碍難允准至徒邑鄉民被災困苦現由司籌撥銀五萬兩另由該處紳董再籌畫靑蚨五萬串散給災民以資撫卹云云太守及大令旣奉電文隨於十二月二十五日各乘官舫回省銷差 
[内廷奏事述聞京師]  
　　向來内廷奏事官分爲内外兩項外奏事官係以滿蒙部員充之内奏事官係以太監充之近來兩宮省覽奏章時刻極晚内奏事太監卽於案前跪候約在七八點鐘方能接下轉交外奏事官分遞各部院故刻下各部院接事大員皆不能　散 
[代宜速京師]  
　　去歲臘月某日皇太后皇上面諭軍機處各大臣嗣後京外各官遇有應行代奏摺仵如事關緊要卽可隨時面奏不得耽延貽誤 
[飭造廢員淸册京師]  
　　聞吏部堂諭近來各項廢員紛紛呈請開復兹飭令陞調科亟將開復人員訂繕淸册二本務期簡明淸楚以備調查 
[浙臬接篆杭州]  
　　浙江臬司李筱雲廉訪係 
 
 

Page 10

 
 
漢軍旗籍名將之後去臘忽奉廷寄召詢東事本擬臘月十七日赴都因届年關電乞展緩奈又迭奉電促兹山聶中丞飛調金衢嚴道郭榖齋觀察來省於新正月初三日在八旗會訜接署臬篆以便李廉訪交卸後卽日北上入覲 
[重慶]  
　　巴縣小學堂左近向有九皇宮一所前已購作學堂擴充之用嗣因學堂遷於采龍巷渝郡書院爰將其地攺作勸工局於去歲立日念四日開工修造本年春間卽可告厥成功矣○由宜昌以達重慶沿江僻靜之處時有宵小濳蹤其間遇商船行經其處往往乘隙盜竊行旅皆憚　　有人禀請川東道某觀察札飭所屬嚴行巡緝以遏匪蹤 
[九江]  
　　潯陽於夫臘二十一日晚忽降大雪翌日始止平地約深三雨有奇○申江久源錢莊夥金翼臣私取本莊銀一萬零人百兩濳逃至潯經德化縣賀少九明府派差至潯江將金拘獲追出原贓給還失主 
[鎭江]  
　　已革廣西巡撫王之春携同瀛眷作金焦之游預於上月杪遣人來此賃定姚一灣藍姓房屋日前舟抵潤州命輿登岸入此室處暫作寓公○署丹徒縣張星五大令前赴蘇州謁見撫藩臬各憲禀陳公務事畢於十二月初八日乘舟回潤○鎭郡中小兩學堂自開辦後頗臻妥善兹復有某紳等與邑尊張星五大令議定新章擬將城鄉各塾蒙師姓氏查明造册送縣由縣學堂編定蒙學教科課本發給各塾教授講解每年於六月十二日分兩次飭傳各蒙師到縣校試如考書院之式並查其所教各蒙童是否有成評定甲乙塡案揭曉分等奬賞如或不合教法則必而加開導務遵程度以期蒙學日有進步云○鎭郡五方雜處良莠不齊每屇冬令時有匪徒縱火乘間奪取財物之事兹常鎭通海道郭月樓觀察特飭丹徒縣及警察冬防巡查各員一體嚴拿並示諭諸色人等如見有匪徒放火當卽拿獲送縣究辦審實後卽與重賞立將該匪斬首示衆决不寛貸○入冬以來天氣亢旱宛若三春城廂内外疫癘頻生高資鎭旬日之間因此斃命者多至數十人某姓子年未而立早餐時尚安然無恙至午起病不數刻卽魂赴泉臺衛生者可不愼哉 
[廣州]  
　　三水縣屬李邊鄉民婦李麥氏毒斃其翁案發解縣審訊業己認供縣主姚大令將氏押解廣州府覆審後發交南海縣監禁聞氏年方及笄其貌並不兇狠云○廣東議辦圑練已由省憲選派定總辦總理各員省城各紳因於去歲臘月二十日在西湖街義倉會議章程其舉辦次第擬先辦省圑次鄉圑次沙圑省圑勇費由善後局指撥鄉圑沙圑各勇費擬查照咸豐年間九十六鄉及西樵各圑局成案由將每田一畝酌收圑費若干以資挹注 
[杭州]  
　　杭省每年應貢黃茶兹奉内務府諭飭認眞采辦因由翁方伯預委杭理事同知斌司馬福承領庫欵分赴龍井等處採購所遺篆務委胡司馬玉澤代理○杭省銀價於去歲臘月杪忽然短抑每一墨銀價兌小龍元九角又錢五十餘文○杭垣下游半山後一帶河道向爲盜匪出没之區去歲除夕下午有一南貨帮帪船被匪攔截刧去洋銀千餘元砍傷舟子二人 
[𡩋波]  
　　鄞屬陶江洪葉地方葉意心之妻年近不惑昔年與葉之堂弟小生有私去歲臘月二十六日忽起意將意心謀斃經族人赴縣呈控縣主高子勛大令蒞驗後卽將兇手帶至衙署審訊押辦聞又有帮兇一人在逃未獲大令於相驗時勒令該姓宗長限日拘獲送縣懲治○鄞縣獄中有要犯胡和風者係昔年在甯海閙教經地方官拘獲囚村兹已於新正月初二日疾斃獄中○寗郡提標右營遊擊喻遊戎吉雲現届署事期滿所遺篆務經提憲呂道生軍門遴委余宏權遊戎暫行署理 
[松江]  
　　南鄉瀕海張家口金山嘴一帶海塘有中一叚獨無崖岸當陳仲陶大令綰華亭縣篆時嘗禀准上游就其處加築塘岸排釘樁木估計需工料銀二萬八千兩業由省憲委陳别駕昌祺駐塘經理計用椿木二千數百株所需亂石則就金山上用船載運目下塘工告竣而塘内鹹水貫注勢必不能種植别駕遂來舟來郡邀同現任華亭縣主孫花樓大令帶領工房及丈書前往勘驗以便報作荒田○華亭縣主孫花樓大令前偕塘工委員陳别駕勘視海塘至十二月十五日事竣回署知要犯麻子阿邱業已獲案遂开堂研訊阿邱供稱小的向爲木匠曾隸名軍籍並未干犯法紀大令詰以北門外張姓家盜案阿邱堅不承認飭上天平架良久放下復飭鞭背若干下亦不吐實遂令釘上鐐銬收禁化莠所外監以待續訊○江南提憲楊軍門下車以來孜孜以戢奸禁暴爲務每夜披星戴月親出巡查於是郡城文武各官亦黽勉從公不敢稍耽安逸各官輪巡至四城門必於册上書一到字無可規避去臘十五日之夜大雨淋漓軍門又命駕出巡至普照寺保甲局小駐各官及保甲諸紳董均往陪侍迨回署已五將殘矣○此間連日天氣氣和煦不讓三春居人易裘而棉猶覺汗涔涔下詎近日霪雨如注時聞簷溜淙淙去臘十五日凌晨雷聲隆隆然入夜復電光閃爍人皆嘖嘖稱奇 
[上海官事]  
　　金山縣蔣瀾江大公昨日來申詣道轅晉謁繼至縣署聞大令尚須晉省恭賀各大憲年禧○靑浦縣田春亭大令亦於昨日來申赴道縣各署拜賀○商約繙譯官德林尹警察局委員楊少甫二尹均於昨日詣縣署拜謁汪大令晤商良久始别○日前蘇松太道袁海觀觀察赴蘇垣恭賀各大憲年禧定於昨日返滬縣主汪大令因於午後到轅伺候兼禀要公 
[禁賭類志]  
　　警察總巡朱森庭明府現因新年已過沿街不准再設賭攤居民鋪户亦宜各安生業勿再犯賭並出簡明告示飭地甲張貼通衢俾衆周知而十六鋪二十三七鋪各巡局員亦派勇巡查以便拿辦○浦東保甲總巡謝岳松明府以附近鄉鎭等處自元旦以來賭攤林立現在新年已過爰於昨日出示諭禁如違一律拘懲不貸○警察總巡朱森庭明府以新正五日已過各街坊仍有賭灘聚睹因親率警察兵往城廂内外梭巡查拿究辦 
[飭換牌票]  
　　士海縣汪大令傳諭各差役凡去冬飭提未到 
 
 

Page 11

 
 
之舊案牌票一律繳銷聽候開篆後換給新票補提解訊以免矇混 
[法界火警續志]  
　　法界火警已紀昨報事後捕房飭探查明起火之家實係同生和鞋店當將店主某甲拘入捕房捕頭向之訊問據稱灶披樓上起火時店中各夥方在樓下接財神迨得悉後已經延燒不及上樓施救捕頭著交原何俟堂期解請問官訊究 
[滬南火警續志]  
　　前晚南市大東門外萃豐馬頭火警己略紀昨報兹悉火起於馬路旁洋房内協和豐洋貨棧因遺火於所堆煤油中致釀此禍當火熾時巡街捕拘獲棧夥陳佑生解入捕房捕頭令押候解請馬路工程局總辦翁子文太守訊究 
[滬南雜志]  
　　每屆春令孩童所放風筝或纒繞電線上殊與電力有阻南市馬路工程局總辦翁子文太守因特出示曉諭并令巡捕留心查察○南市萬裕馬頭公義馬頭王家馬頭裏外各街鋪户曾於去歲議備皮帶水龍一架以便聞警疾馳往救兹因章程尚未盡善故由各董定期會議救火義法錢業公所董事亦購置大號皮帶車一架以備不虞 
[會審公廨紀事]  
　　提籃橋捕房送迷路女郎張炳杏到廨請爲安插値日差向之詢問據稱十四歲在某姓家爲婢出外購物迷失歸途因卽據情禀知黃司馬著交官媒看管出示招認○楊樹浦捕房送寗波婦人任俞氏到廨請爲管押原差詢問之下據稱年逾七旬因竊案牽涉當卽禀知司馬著押候研訊 
[英租界捕房]  
　　徐阿三前因犯竊送公堂會訊判押西獄現因期滿由西獄送回四馬路巡捕房距陡患急病捕頭卽著巡捕送至仁濟醫館療治旋因病身死捕頭遂飭傳地甲報堂攸殮○德大馬車行馬夫王阿林御車至福州路與龍飛洋行之徐阿茂馬車相撞互有揖傷由巡街捕一併帶入捕房捕頭著押候解堂請判○東洋車夫趙起祺因與坐客王阿春爭論車資扭王兇毆爲巡捕拘入捕房捕頭著押候解辦○北京路十六號洋行甲乙二洋人扭流氓某兩至捕房控被攫去帽子捕頭著押候解案請究○顧仁金投四馬路捕房控被張阿四打失金對時表金練條等物捕頭飭探將張拘獲押候解送公堂訊究○偷兒張阿虎至四川路徐昌記行竊衣物爲捕拘入捕房捕頭著押候解辦○潘紹泉在四馬路將東洋車夫蔡六子扭住兇毆爲巡街捕所見一併拘入捕房捕頭著押候解堂訊究○前日五馬路德國總會有酒醉西人在内滋請經人投報捕房捕頭飭西探前往拘獲押至酒醒釋去○新署招書徐某家於前日之晚被賊竊取錫大燭臺一對鴉片烟槍三支爲巡捕拘獲竊賊一名搜出烟槍三支其錫燭臺已不知去向因卽拘入捕房捕頭著押候吊贓送案核辦 
[法租界捕房]  
　　舊貨攤主李芳生專收竊贓屢經懲辦兹又收買某甲所竊洋人盆碗等物爲包探查獲傳至捕房捕頭准子交保俟堂期交案訊究○某西崽私將洋酒售與某西人爲包榤查悉拘人捕房捕頭命押候解送公堂究懲 
[美租界捕房]  
　　前晚流氓陸葆卿至茂海路張阿榮飯店内晚餐　畢不名一錢揚長而去張向索飯資反敢扭住兇毆兼擊毁檯凳等物後山巡捕到來將陸拘入捕房捕頭著押候轉解公堂禀請讞員黃耀宿司馬訊辦○前晚西華德路元亨酒店夥劉如星等在店聚賭爲巡捕所見喝阻不依反敢肆行慢罵因卽拘入捕房捕頭姑命事在新年從寛釋出○昨晨某巡捕在茂海路見擔糞夫王阿林不遵租界章程將糞傾於王阿同家門首因卽拘送捕房押候解辦○陸阿英卓阿祺皆粤東人屢犯竊案昨爲包探陳山林查知將陸卓一併拘入捕房押候解辦○前晚汪阿狗至百頓路撬開張阿大家後門行竊綢布衣服及銅爐錫器等物爲巡街捕查見連贓帶入捕房押候解堂請辦 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
同馬乾月支銀四兩八錢河巡小火輪薪餉數目正管駕月支薪水銀十五兩正管輪月支薪水銀二十一兩副管輪月支薪水銀十五兩一等水手月支餉銀十兩五錢二等水手月支餉銀七兩五錢升火月支餉銀十兩五錢伙夫月支餉銀三兩學堂薪餉數目總辦月支薪水銀一百兩津貼銀一百兩提調月支薪水銀八十兩文案委員月支薪水銀五十兩譯書委員月支薪水銀五十兩考課委員月支薪水銀四十兩醫官月支薪水銀四十六兩收支委員月支薪水銀三十八兩司事月支薪水銀二十二兩文武官學生月支津貼飯食銀十二兩兵目學生月支津貼飯食銀四兩八錢兵學生月支津貼飯食銀四兩三錢書識月支餉銀八兩差弁月支餉銀八兩聽差月支餉銀四兩四錢局役月支餉銀四兩伙夫月支餉銀三兩長夫月支餉銀三兩教習洋員一年滿或辭退均隨時另訂薪水增减無定照章按年造報奉硃批覽欽此 
[吉林將軍富奏爲將才離得廢棄可惜擬請將已革鎭備籲恩開復以資任使摺十三日]  
　　奴才富順跪奏爲將才難得廢棄可惜擬請將已革鎭備籲恩開復以資任使恭摺具陳仰祈聖鑒事竊維自强莫急於練兵而練兵首重在得將慨自髮捻事繼繼因關隴新疆多故吉林往調頻仍將才輩出迨陸續凱撤後數十年來夙將亦旣彫零殆盡矣雖後起之秀頗不乏人而老成持重並講求新法操練者實不多覯兹查有已革花翎頭品頂戴記名提督總兵蟒阿巴圖魯張友雲於光緒二十二年十一月經原任將軍延茂以勦匪遷延奏叅革職經前將軍長順留營於二十六年五月派令押解軍火赴奉投交經盛京將軍增祺札委招募義勝營開往江省旋卽遣散回吉歴派充當水陸捕盜左營吉安軍左營管帶該革員以勇丁於同治四年間投効湘軍爲原任大學士曾國藩左宗棠所識拔越關度隴底定四郵無役不從由偏裨薦保專閫其才勇實有過人者卽其現在吉林練兵中帶隊頻年馳驅出入險阻獲賊無算深知愧奮又已革花翎四品頂戴補千總後補用守備胡殿甲前在北洋帮統武衛前軍中後兩路馬步等營光緒二十六年八月奉慶親王檄飭勦辦畿東各屬拳匪旋卽肅淸適有竄匪僞稱前敵潰勇沿途滋擾是年九月經原任北洋大臣大學士直隸總督李鴻章以約朿不嚴奏叅革職仍留北洋軍營効力以觀後效亦似深惜其才將磨勵之而玉汝成也後隨今北洋大臣直隸總督袁世凱於山東隨辦陸軍營務隨隊開赴直隸上年春間經前將軍長順咨調求吉派充吉强軍馬步各營統領該員以末弁曾統武役後軍復攺武衛前軍爲原任總統武毅全軍直隸提督聶士成及原任大學士榮祿所深賞拳匪事起今提督馬玉崑亦深器之委兼前敵營務處頗資其力到吉以來募練吉强全軍四營講求新操紀律森嚴營制整齊爲通省冠成軍以後　令駐紥琿春延吉廰一帶今年韓國觀察使李範允覬觎墾地帶兵越江滋擾該員謀勇兼資以守爲戰卒將韓匪悉驅出境與該國邊界官立約講信就我範圍因奉旨不得稍涉鋪張故未敢以其功上現在彚核練軍保案之際在營各員均獲奬叙張友雲胡殿甲二人實爲將領中不可多得之才乃以微罪褫職令其廢棄終身向隅獨抱未免可惜而胡殿甲獲咎之案尤屬誤會情更可原合無仰懇天恩俯准將已革花翎頭品頂戴記名提督總兵蟒阿巴圖魯張友雲花翎四品頂戴補千總後補用守備胡殿甲開復原官原銜翎枝勇號以資任使而昭觀感之處出自慈施逾格除飭取履歴咨部查照外理合恭摺具陳伏乞皇太后皇上聖鑒謹奏奉硃批著照所請該部知道欽此 
[吉林將軍富等奏爲懇恩俯准將己故頭品頂戴署五常堡恊領魁英照軍營立功後積勞病故例賜卹片十三日]  
　　富順等片再軍營立功後在任積勞病故例應請卹歴經循辦在案兹查有頭品頂戴記名簡放副都統記名恊領吉林正白旗漢軍花翎佐領署五常堡恊領魁英於同治十一年由披甲委驍騎校出征甘肅新疆伊犂等省迭克名城屢著戰功歴經統兵大臣荐保至頭品頂戴記名簡放副都統花翎儘先協領迨奉撤回旗後甲午之役曾隨前吉林將軍長順馳赴奉天前敵助剿和約定後遣撤回旗旋委吉林練軍營總升補佐領嗣署理吉林五常堡恊領因積勞過甚觸發前在軍營染受潮濕舊疾於光緒二十九年六月在署任病故由該管恊領兵林歴述該故員生前戰功事蹟呈請具奏等情前來奴才等查該故員魁英自同治十一年出征甘肅新疆伊犂等省迭克名城勳績卓著祗以積勞觸發舊疾在署任病故殊堪憫惻合無仰懇天恩俯准將己故頭品頂戴記名簡放副都統記名協領花翎佐領署五常堡恊領魁英照軍營立功後積勞病故例賜卹以慰忠魂而資觀感出自鴻慈逾格除將該故員生前出身履歴咨部外謹附片具陳伏乞聖鑒　示謹奏奉硃批著照所請該部知道欽此 
[署理江四巡撫夏奏爲樂平縣因學堂抽收靛捐刁民藉端糾衆毁閙局卡等情獲犯記明分别懲辦緣由摺十三日]  
　　頭品頂戴新授陜西巡撫署理江西巡撫臣夏旹跪奏爲樂平縣因學堂抽收靛捐刁民藉端糾衆毁閙局卡並入城滋事獲犯訊明分别懲辦緣由恭摺仰祈聖鑒事竊照樂平縣禀報刁民藉端糾衆打毁學堂鹽釐局卡卽經臣派委候補道朱子春帶勇前往督同府縣查辦並將該縣杜璘光撤任該縣紳士情願交兇賠欵籲求寛辦並指夏病意爲此案滋事要犯朱子春飭拿未獲該犯夏病意糾結徒黨逼脅鄉愚意圖抗拒杜璘光下鄉彈壓不遵光緒三十年七月十六日夏病意擁衆持械入城放火燒毁衙署營勇捕拿抵格互有傷夷報經臣飛調廣饒九南道瑞澂督帶水陸營勇馳往查辦當將辦理大槪情形電奏奉旨著卽嚴拿首要分别懲撫等因欽此嗣將辦捐草率之知縣杜澂璘光奏叅革職旋經該道瑞澂督同府縣陸續拿獲首要各犯取供開摺禀經臣復派委南昌府知府沈曾植前往隨同訊明分别擬議禀請從嚴懲辦前來緣此案該樂平縣知縣杜璘光因奉飭興辦小學堂甫經籌款辦有規模杜璘光延請西鄉舉人徐鳳鈞爲學堂副監督未就保甲局紳舉人蔡嘉謨以徐鳳鈞資格太淺難以服人語帶譏誚該縣攺延舉人徐惠淸徐鳳鈞聞知挾有嫌隙光緒三十年五月間該縣因學堂經費不敷與城紳商議蔡嘉謨與職員汪壽田及開設靛行之徐天才議定抽收靛捐每靛售洋銀一元抽錢一文半請縣示諭各鄉遵辦該縣僅止西鄉出靛徐鳳鈞乘機卽以合邑公事不應獨抽西鄉靛捐作函痛詆蔡嘉謨辦事不公六月初九日該鄉已革武生汪鼎飛並王大揚鄒謀均平素兇横遇事生風聞之時抱不平卽藉端鳴鑼糾集無賴武生袁汶濚黃鹤翎王誠芢汪氣卯汪亂世狗程招老王自修詹黑牯俚夏拜先麻仔及在逃之吳 
 
 

Page 16

 
 
業之等並逼脅王金成等多人進城求免抽捐走至城外時徐鳳鈞已與各紳謁見該縣許爲公商攺辦徐鳳鈞正在勸令鄉民不可滋事適在洮匪棍夏病意卽夏達儀綽號混叅麻仔素習拳棒人極兇横走至卽喝令汪鼎飛等進城打毁學堂保甲局出城往閙鹽釐各卡時値商船雲集近年因餉項支絀抽收稅釐巡緝私鹽遇事認眞商民往往仇視有路過不知姓氏商販船户多人均各隨衆附和遂致各卡均被打毁初十日該鄉民復聚衆進城打毁教民房屋多家均經在城文武各員督率兵役彈壓解散該縣杜璘光禀經臣派委候補道朱子春帶同營弁前往督同府歩查辦並將杜璘光撤任攺委候補知縣馮用霖接署該縣紳士情願交兇賠欵籲求寛辦並指出夏病意爲此案滋事要犯朱子春飭拿夏病意及汪鼎飛等未獲汪鼎飛王犬揚鄒謀功並袁汶濚汪亂世狗等卽在鄉設局領錢聚集多人製備軍械盤查往來船隻公文希圖抗官夏病意聞拿嚴緊遷怒委員朱子春起意糾衆滋事遂糾邀徒黨夏炳輝夏美照王自修詹黑牯俚夏拜先麻仔等又脅令王三妹詹佃和尚馮金鐘張茶壺余婺保金刧猪老夏金錢等及在逃之夏廷柏夏廷銀等並勾結汪鼎飛派令王大楊鄒謀功及黃鹤翎等帶領多人又誘脅不知姓名三人分拿刀矛器械意圖進城滋事杜璘光訪聞下鄉彈壓不遵七月十六日夏病意率衆先後闖進城内直至縣署搜尋委員希圖報復經該縣會營督同勇役攔阻捕拿夏病意喝衆拒捕該勇等當場格斃夏兆水等該犯夏炳輝夏美照各拒斃營勇二人王大揚拒斃營勇一人夏病意又喝令徒黨放火燒燬縣署淸白堂並典史頭門時因火起内外慌亂監犯王五毛等因變乘間逸出旋經瑞澂督帶常備續備各軍及水師砲船馳往該縣布置周密出示解散脅從嚴拿首要匪首夏病意知難抗拒棄村逃逸陸續拿獲首要汪鼎飛等取供開摺禀經臣復委南昌府知府沈曾植前往隨同該道覆訊明確究無起釁别故及另犯不法之事分别擬議禀請從嚴懲辦以資鎭懾前來臣伏查樂平縣民情獷悍動輙糾衆械鬥習以爲常此案縣紳商議抽收學堂經費事尚未行該犯汪鼎飛王大揚鄒謀功等遇事生風聞徐鳳鈞不公之言輙卽藉端鳴鑼糾衆毁閙學堂局卡毁壞教民房屋繼復設局領錢並聽從夏病意糾衆入城抗拒官兵放火燒燬衙署情節較刁民聚衆閧堂塞署逞兇毆官爲尤重夏病輝夏美照聽糾拒斃營勇隨同放火燒燬衙署厥罪維增際此民心浮動若不權宜從嚴懲辦不足以資鎭懾王大揚巳於取供後在監病故應毋庸議業經臣於核明後批飭將情罪較重之已革武生汪鼎飛鄒謀功夏炳輝夏美照行行就地正法梟首示衆以昭炯戒袁汶濚汪亂世狗黃鹤翎王成芢汪氣卯程招老王自修詹黑牯俚夏拜先麻子均訊明正法聽從持械入城滋事尚無逞兇不法實跡未便槪予駢誅已批飭將該犯袁汶濚等永遠監禁餘犯汪金茂等分别情節輕重枷杖責釋其被脅隨同附和愚民概免追問以省牽累而廣皇仁舉人徐鳳鈞蔡嘉謨挾嫌互相醜詆以致肇蛑釀禍俱屬不安本分飭縣查明科分名次另行奏革被毁衙署局卡及教民房屋已由地方官紳籌欵賠修監犯王五毛等均已投回軍械已據收繳儲庫逸犯夏病意等飭縣懸立重賞嚴密跴緝俟獲日並行訊明分别懲辦所有樂平縣因學堂抽收靛捐刁民藉端毁閙局卡並人城滋事獲犯訊明分别懲辦緣由謹會同署兩江總督臣周馥恭摺具陳伏乞皇太后皇上聖鑒訓示謹奏奉硃批該部知道欽此 
[署理江西巡撫夏奏爲保薦賢員以備任使摺十三日]  
　　頭品頂戴新授陜西巡撫署理江西巡撫臣夏旹跪奏爲保薦賢旨以備任使恭摺仰祈聖鑒事臣承乏江西自知庸拙不足宣布上德澄叙官方所屬道府州縣各有職司隨時加察印委各員有勤能優異者經臣隨時奏奬在案伏以當官任事首重廉明事上使民尤資剛正有遇事不阿之節概有條理綜密之長才兼擅爲難量材可用查有道員用候補知府趙椿年器識端凝性情貞亮經臣委辦稅局提調綜核固其所長尤能議論持平克全大體不滋怨讟無敢欺侵自去歲以來收數幾倍於常年業己明保籲請恩施兹特臚與所長冀達宸聽又特用知府陸長佑前撫臣委辦文案臣到任以來昕夕從公諳練精詳事無留滯頃經兩司詳請委署南昌府知府以爲能勝煩劇之任該員和平雅飭饒有吏才臨事不棼當幾能斷比之趙椿年各有所長而其敏愼一也臣留心考察實爲知府中幹濟之員用敢具摺上陳以仰副聖主旁求之意伏乞皇太后皇上聖鑒謹奏奉硃批趙椿年等著傳旨嘉奬欽此 
[調署閩浙總督魏奏爲省會首邑員缺緊要揀員請補摺十三日]  
　　頭品頂戴調署閩浙總督兩江總督臣魏光燾跪奏爲省會首邑員缺緊要揀員請補恭摺仰祈聖鑒事竊照光緒三十年五月二十六日據福州府申報侯官縣知縣蘇元桱於光緒三十年五月二十五日在任病故業經具奏開缺照例以病故之日作爲開缺日期歸五月分截缺除另行截缺咨部外所遺侯官縣知縣係衝繁疲難兼四要缺例應由外先儘現任正途人員内酌量揀選調補該縣係省會首邑政務殷繁必須愼選廉明練達之員方克勝任經前兼署督臣崇善與藩臬兩司於閩省現任知縣内逐加遴選查有南安縣知縣譚千俊年四十三歲貴州貴筑縣進士引見奉旨以知縣卽用欽此簽分福建光緒十八年閏六月二十三日到省遵茶捐例捐加同知銜准補南安縣知縣二十六年四月二十七日到任閩省賑捐案内奬戴花翎二十七年防捐案内報捐知府不論雙單月在任候選調署侯官選晉江等縣飭回本任該員歴任内並無承緝盜案已起二三四參有關降調處分曾署斯缺措置裕如於省會風土民情較爲熟悉以之調補侯官縣知縣洵堪勝任與例亦符合無仰懇天恩俯准以南安縣知縣譚千浚調補侯官縣知縣以俾要缺得人治理如蒙俞允該員係現任繁缺知縣調補省會要缺知縣銜缺相當毋庸送部引見並免核計參罰所遺南安縣知縣係調缺應俟准行部復再行揀員請補據福建藩司周蓮臬司朱其煊會詳請奏前兼署督臣崇善未及核辦移交前來除咨部外理合恭摺具陳伏乞皇太后皇上聖鑒勅部議覆施行再臣到任未及三月例不出考合併陳明謹奏奉硃批吏部議奏欽此 
[調署閩浙總督魏奏爲教職六年俸滿堪膺保薦摺十三日]  
 
