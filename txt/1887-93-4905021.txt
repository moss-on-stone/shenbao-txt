# 1887 - 93 - 4905021

 

Page 1

 
 
[任阜長先生精繪歴代名將圖告白] [  點石齋主人啓]  
　　是書專集歴朝名將事跡一百有奇其圖爲蕭山任早長先生一手精繪先生夙負重名而是圖尤爲傑搆又者緩帶輕裘武者拔山扛鼎生氣遠出溢於楮墨其中山水花卉走獸翎毛因題補景無不栩栩欲活俞蔭甫太史見之特深獎許弁序卷端筆花舘主人珍愛之不敢私焉向本齋石印以供同好海内大雅有不先覩爲快乎四月中出書預行佈聞 
[新出石印藝林拱璧出售] [  點齋石主人啓]  
　　藝林拱璧一書吐棄一切生面别開係武林吳君少琴所集選中窗作居多而家藏名稿亦採取二三理法一准乎清眞風氣必宗諸時尙得大　千餘首萹之尾備列評語俾文之妙處易认於善繹後附分韵試帖詩四千餘首亦皆眉樣入時者校對不厭精祥字跡亦極匀整至於開印之時　　悉籍火力故墨色黑而匀更無燕瘦環肥之誚現巳出書每部分訂十二本價洋五元五角法馬路南申昌書坊與外埠申昌發售皆可購取如　　祈至新北門外天主堂街大順行及還讀樓面議可也 
[精選石印巧搭綱珊出售] [  點石齋主人啓]  
　　自泰丙石印之法盛行大題小題選家林立靡不搜羅宏富集成藝林大觀惟巧溚一書從無專選巨帙以供善庭未免闕如甘城頌萱室主人竊復見焉爰取同人名物搭題窗稿以及歴屆歲科試藝各省書院傑作羅致極廣剔選極精計得巧搭文四千有奇交本齋石印名之曰七搭綱珊　　者於問時石印諸書中者槪從割愛准己十二月十五出書每部分訂八本定價洋四元四角在上海南北申昌及各書坊外埠申昌發售如願　　　法近大馬路南申昌面議價從格外此佈 
[除莠說]  
　　昌黎伯有言古之爲民四今之爲民六四謂士農工商六則於四者之外又增道二類也夫僧道旣不列於士農工商則是莠民而己顧時至今口爲僧爲道者但得安分謀食不敢爲非則雖列諸游民尙不得稱之曰莠所謂秀民者游勇耳地棍耳訟師耳蟻媒耳盤踞官衙之劣幕耳把持公事之士豪耳以此言民是直無異粟中之秕莠矣卍紅軒主聞之力爭曰是亦烏得爲莠民所謂莠民者約計有四一曰官二曰紳三曰師四曰醫朝廷設官三百屬原欲其大法小廉食其祿者盡其事自執政以迄煇庖翟閽之賤何者不宜盡心竭力匡輔我國家自捐納之例開而守錢虜輸致數百金數千金卽可顯榮立致原其心豈欲竊附於榗紳先生之列哉亦居官之利較服賈爲豐故不惜爲之變計耳此其人無論得缺之後朘民膏血以飽貪囊捲盡地皮不留寸艸人或以中山狼曰額虎目之彼固恬然不知羞愧卽依艸附木令色巧言能得上司之歡心畀以差委而或則厘卡或則稅關一朝權在手居然惟我獨尊其愚暗者信任暮友家丁狐假虎威大爲商民之患至不肖之輩則更敲脂吸髓無所不爲朋比劣紳魚肉氓庶盖數百金數千金之捐欵不難一旦取償且利或數倍數十倍無怪爛羊都尉續貂侍中盈天下比比皆是也是雖不得謂之曰民而其實則不離乎莠至於搢紳子弟宜何如行端表正爲里黨揩模俾一鄉奉爲儀型一邑資其表率然世祿之家鮮先由禮古人早巳先我言之矣至今日而鄉紳之不法尤難以語言罄其有少年出仕衣錦榮旋鄉之人耳而目之曰是搢紳也尊之重之無敢褻越偶人官署地方官亦重其爲先達凡遇公事必與商量彼遂作福作威夜郎自大包漕攬訟欺懦誣良一若凡爾齊民不得不聽其指揮供其中飽者或有祖父爲顯宦子若孫少年蔭下養尊處優一旦門祚凋零家資中落欲負販而無力欲游幕而無才於是妙想天開别生計術大摇大擺出入公門或藉公事以斂捐或挾官勢以壓衆恣唯暴戾訛詐爲生雖官吏亦隱忍不敢言而平民之受其欺壓者更不可勝計矣此等人我郡謂之破靴黨亦曰紙糊紗帽實則皆莠民之尤者也若夫爲人師者臯比坐擁化雨宏施啓迪後生誘掖兼至位望何等矜貴體統何等尊嚴士爲四民之首烏得以莠目之而抑知近日之師則有大不然者其上焉者稍習八股五言一衿倖得卽詡詡然好爲人師問以經義茫然也叩以史學闕如也其他之諸子百家天算歴律更無論己然猶得曰讀書以博功名苟能以八股五言指示學者則得其衣鉢亦足以獵取功名原未可以厚非也乃有稍讀大學中庸學賈不成無食無衣勉以訓蒙餬口三字經百家姓尙且别字盈篇至欲其授以四子書則幾詫爲生平所未見甚至舌撟不能下其有不蹈都都平丈我永之興柳興之興者幾希矣幸而後得名師糾正尙不致卒世迷茫否則似是而非直至終身悮以傳悮試問貧家男耕女織積得數兩修儀待師何等敬恭望子何等懇切而容此不𩴵不魀之輩如以瞽者相瞽者漸漸共入迷津其罪尙可問乎是非有心作莠民而己入莠民之列矣古者設有醫官必歴試有騐方得出其技以醫人禮曰醫不三世不服其藥吕覽云三折肱知爲良醫盖人之死生皆於醫者是係而可不愼重將之乎今則有異乎是略讀幾句湯頭歌括本艸從新居然自命爲醫懸壼售技亦有依附稍有名望者招牌高揭非曰某某夫子授卽曰某某門人其幼年曾搦管學爲破承起講者卽忝顔而稱儒醫問之以脉理而浮沉遲數尙未明質之以藥性而攻補温凉木及察其初尙不敢放肆求診者輒以平淡之藥應之偶然醫愈一二人人皆奉之曰良醫良醫彼亦自命爲良醫而指下殺人不顧罪孽矣顧猶曰術之不精非心之不善也乃有衣服輝煌假裝體面安輿俊僕出入軒昻請封必一圓二圓轎錢必四百八百卽有急症來必以夜闌早則脉金必倍之且二倍之實則終日昏昏無非烟霞供養噫是直乘人之危而恣情索詐也雖比之貪狼猛虎亦不爲過僅曰莠民尙未足蔽其辜也凡此四者欲屏除之而無可屏除欲禁革之而難於禁革然則如之何而可曰是有法焉今誠能變通辦理官則除捐納之例而厚其祿糈俾得事育有餘巿儈無從倖進而入官者斷不致爲非紳則給以世祿養其廉恥庶免於爲患鄉曲以貽祖父地下羞至於師醫二者宜倣泰西之法師則設立公學由國家延素有名望者主講席不得如南郭之濫竽大家子弟皆得入學讀書無須延師教授醫則由官考試試可給以憑札始得出而行醫有悮人者一經控告立將憑札吊回如是行之實事求是庶幾莠民日少良民日多乎然而難言之矣噫吁嘻 
[本館接奉電音]  
　　昨日午後一點十分鐘時由本館駐京訪事人電傳本月十五十六日行在上諭一道敬謹譯登○三月十五十六日奉行在上諭本日道旁叩閽之民人傳克敏抱告民人李合太李舉均着交行在刑部嚴行審訊欽此 
[閩憲節流]  
　　洋藥釐金併歸閩海洋關征收後約計每年短收七十餘萬金各項經費均無所出太憲議將各 
 
 

Page 2

 
 
員津貼減成發放并裁撤各分卡司事巡丁厦門向就史巷港仔口提督路頭三處分設稅釐子廠每年征收厘金十五六萬派委佐雜人員分别督徴兹聞藩憲張方伯議裁去三卡委員局中司事亦減去五成巡丁則每卡僅留二三名以備分投巡緝本月初旬厦門道憲奎觀察接准移咨當卽檄飭各卡遵照浦南茶釐分卡則委員司事巡丁全行撤去所有三卡厘務委令海防局員兼辦統計每年可省經費五千餘元惟港仔口一卡共建碣頭八處僅留三巡丁恐難梭巡周密不免顧此失彼奸商容易走私並聞厦門通商局亦議裁撤一切交涉之事統由厦防廳辦理若遇瑣屑細故則由保甲局委員兼辦港内海中向有五槳巡船二艘日夜往來留心查緝藩憲亦咨令裁撤一艘僅留其一爲全厦巡私之用云 
[閩垣道聽]  
　　刑部主事黄主政軒齡素與楊仲貽茂才相友善楊善青烏術曾相主政先人邱壠知棺木爲所浸言於主政擇地攺葬此昔年事也及主政登第楊索酬儀未滿所欲遂不免隙末凶終前月楊子向府前街某姓家求婚垂成而敗疑爲華村坊某薙髮店主所阻心甚銜之某日至店理論主政適在面斥其非楊不甘心奔至主政家指名辱駡經里人婉轉勸回移時楊在巷口某錢鋪閒談主政出其不意率人擒出羣毆所穿短褂斯作兩半幸行路人多力爲解釋現尙未理處明白斯文墜地良可慨也○齊提持者下渡地方著名地棍也横行於下江一帶糾黨千餘人私設厘卡去年經張觀察國正簽拿發縣枷示通衢旋復禁諸押所至歲杪乘侯官縣陳邑尊慶家卸事時脫逃無迹新令雖將原差比責然亦無如之何現齊復在該處私抽木稅爲暴一鄉有林日金者漁人也捕魚之暇復以撐駕木排爲生日前放乎中流悮將鹽船撞破船户某甲索其賠償齊聞知獨執不可與甲滋鬧旋率百餘人將甲毆擊甲以被辱故服毒輕生屍親據情控縣侯邑尊委員相騐諭待究懲林以釁由己起願出錢四百貫爲棺殮之資又零星花去二百千始得無事傳聞如此姑綴簡端然竊調林一漁人子耳烏得有青蚨六百千賄和人命齊與林未聞有何交涉何以撞船之後爲之霸阻賠錢邑尊旣己委員相騐曷不拘提凶犯而竟任其賄和種種情形殊滋疑竇本館距閩較遠無從詳細訪查然終疑其傳之非確也 
[泖江桃浪]  
　　譚青崖軍門擬開馬路以便松滬往來本月十五日親詣東門外勘騐丈量先行破土俾得卽日興工想遠近郊原不難介然成路也○松江府恩詩農太守於本月初九日因公赴蘇聞尙有白下之行云 
[白門述事]  
　　本月初二日有英兵船一艘小泊下關船内載有兵丁五百餘名統帶官一員係副將銜另有兵官二員先是由蘇松太兵備道署電致洋務局言初三日有英船到寗詎初二下午卽鼓浪而至當經下關洋務分局稽查委員曹司馬上船查騐詢其來意云欲遊歴諸名勝旋欵以果品茶點一面向上元縣借緑呢轎一乘藍呢轎兩乘乘坐入城先至洋務局謁見劉總辦然後至孝陵及機器局瞻仰之餘頗深贊羡又稱見留總辦如突厥使者之見黑面相公頗有威望通事又云各國以遊歴入長江者所至多不爲禮惟此次欵待最殷云○昔年英國教堂某醫士在北門橋亁河沿西平岡上購地可十畝至去歲繚以長垣頗稱壯闊近復造成一樓四面各啓三户朱欄窺外湘簾下垂洵軟紅塵中一安樂窩也向來外國人之受廛者多與土人不相能近巳出入相習且言語亦漸相通誠中外輯和之漸也○洋務局同文館近延曹潤甫通守爲洋教習分學生二十六人爲兩班日輪一班堂前設席教者中坐受業者分左右坐每日點鐘至五點鐘凡語言文字手指口畫旣不厭其煩又不秘其奥洵可謂善於誘掖者矣聞該館三年來游庠者五人說者謂洋務中之通品無不深明中國詞義者否則卽言其言字其字終不能合二者而一之故舍中而就外其失之也偏揚外而抑中其失之也誣要惟並行不悖乃爲得培植人材之法 
[孝子出廬記]  
　　蕪湖東鄉有白沙鋪焉距城七十餘里陶氏聚族而居類皆犁雨鋤雲自食其力而陶孝譜者獨以孝聞於四方孝譜年逾知命家極貧胼手胝足以奉其親巳則背人咽糠秕而菽水之供未嘗一日間癸未秋母病殁殯村傍山樚孝譜結草其旁昕夕守衞五閱寒暑足跡未常出廬門族衆嘉其孝復憫其孤寒日由福中送湯飯衣服亦時饮助之服旣闋戚族紳隣爲之具禀於官以禮迎出時孝譜巳絶粒者十日髮毵毵長數寸矣本月初六日邑侯錢孟超哵府親蒞村中夜宿陶氏宗祠翌日質明排列執事徒步登山見孝子而拜孝子匍匐塵埃泣盡見血堅不肯出廬曰我不忍與老母一日離也明府及族紳再四勸之始勉如所請從明府至祠中先是祠前築一臺孝子至則登臺先行禮明府親執刀薙孝子髮捧水沐其身奉衣履易之引入宗祠宿至初九日復迎入署中當孝子出廬時遠近往觀人山人海見孝子脫麻衣下爭奪取之以得其一襟一袖爲幸嗚呼榮己嘗見世祿之家子若弟滔淫佚樂父母稍戒飭之置若罔聞甚且反唇相稽謂爾何人斯而望象賢者以承宗祀孝譜一農家子耳目未嘗見詩書耳未嘗聆禮教而性天卓越迥異恒流視世間紈袴兒郎相去實不可以雲泥論他日楓宸入告表里旌門一字之褎不且榮於九錫哉嗚呼僅巳 
[索欠姑志]  
　　福州吳盛泰鹽館接辦甫數月忽地倒帳新舊債項約共四五十萬金以致索逋者屨恒滿户外當吳維允叔章昆季接辦該館時有陳孝廉景韶者搜括家資得錢二千串存放館中約期一年取息一分支至六月議减五厘又支三户隨議停支孝廉忿甚以内有寡嬸之錢遂於本月初六日令嬸往索至初八日孝廉復親偕弟姪數人曁寡嬸合家男女十餘人前往自晨至晚調停不下因決計下榻其家爲坐索之計吳惡之至夜二更將門下鑰遣館丁互毆各有小傷遂以孝廉糾率拳師木匠毆搶欲效錢店滾支故事云云侯官縣李邑尊急率健卒差役數十人至吳家查悉情由諭令孝廉全家回去所欠之債容俟追還嗣兩家復瀝禀府縣各署館夥黄宗等以負復赴縣請騐邑尊令自行醫治至十一日孝廉約同譜友曁各書院社友在宫巷關帝廟中會議有某甲者謂孝廉旣與吳家閙事何故詈及旁人同人不之理移時上席甲遂忿忿而去事經訪事人報來累牘連篇頗疑不實不盡因逐加删削姑綴十之一二於報端亦曰新聞體例宜爾也 
[攺期赴省]  
　　前日上海縣莫邑尊本擬赴蘇公幹旋因公事紛繁遲至今日始乘民船帶以小火船到省謁見三大憲面禀要公 
[附航宜愼]  
　　邇來往返松滬之航船時有游勇附乘相機行竊或以鉛餅掉換銀洋船家防不勝防且亦不敢說破祗於傍晚天明之際連呼各客留神銀物而巳然客果失物仍不免向船家饒舌各船户因議於中艙裝設鐵栅客至先問明有無銀物有則令交出安放栅中俟船抵埠交還否則卽有失竊事情與船家無相干涉云 
[西節停公]  
　　昨日爲耶穌復活之期英領事署本應停辦公事適逢禮拜日遂攺于今日停公蔡太守因亦知照英公堂停訊一日所有捕房移解之案併歸明日解案訊供 
[判令醫傷]  
　　日前英公廨移送打架受傷案内之富仁山沈光全兩人至縣莫邑尊請帮審委員宋二尹升堂研訊富供小的向爲馬夫同業沈光全藉端尋釁襪擊受傷扭送英公堂奉移案下沈供小的與富同事前日有馬姓客來雇馬車下鄉遊玩遊畢賞洋四元例應向沈分用沈意吞沒致與相爭並未兇毆叩求明察二尹察得富略有傷痕並無妨碍惟沈藉端兇横可惡異常理合嚴懲姑從寛宥着卽交保出外爲富延醫療治 
[提訊武弁]  
　　前紀顧小弟以内姑母吳李氏誘匿伊妻扭送南巿廿三七鋪巡局請究云云當由局員送縣縣署帮審委員二尹訊供之 
 
 

Page 3

 
 
下着提媒人袁弁明山以便覆訊前日原差將袁提到下午二尹升堂研訊袁供弁名耀奎保有五品軍功並未與顧妻爲媒實被悮拘叩求明察二尹將情詰訊原差禀稱小的提袁時由原告指認非敢妄提二尹問袁曰爾家中尙有何人答稱有妻兒等五人大兒己十二歲問爾妻娶有幾年答稱光緒十年所娶迄今四年問爾娶妻祗四年何來十二歲之兒子答稱妻係再醮婦兒由前夫所生二尹曰爾今作事荒唐必非善類現在原告未到姑不深求旣稱是營中人可求爾營官備函具保候提審日投案質訊可也 
[研訊蟻媒]  
　　昨報列候捉蟻媒一事前晚英廨讞負蔡二源太守將該蟻媒陳新全卽陳新春曁周袁氏李周氏王周氏解送到縣卽經帮審委員吳司馬升堂復訊陳等同稱我等確曾爲媒然女父陳福興自願將長女價賣我等始爲之說合售與虹口李瞎子卽李占奎爲義女當得身價洋八十大元由陳出立筆據時尙有馮廣勝李少山沈栢堂諸人在塲我等祗各得洋一元乞恩明察可也陳稱長女身價計洋八十六元馮吞用三十五元孔王氏吞用十二元馮稱陳賣女之先向小的貸洋三十六元及旣賣祗還三十五元尙欠一元孔王氏供稱小婦人在租界中開設客棧用洋十二元是實然陳一家五六口躭擱棧内一月有餘所得之洋係房飯值並未爲媒烏能吞其身價司馬飭傳經手賣陳次女之王胡氏陳朱氏金寳娘卽李周氏至案先向王胡氏曰陳之次女究竟售於何處經手者共有幾人答稱此事由金寳娘託小婦人售與海鹽人陳朱氏爲婢事後陳朱氏轉售與廣東人據聞其價甚豐小婦人實祗得洋一元司馬轉詰陳朱氏供稱女實己載往廣東可備齊身價贖回司馬謂然則須着爾交出隨飭將陳朱氏士胡氏李周氏三人帶回管押限陳交齊身價然後領女其經賣長女案内之諸蟻媒因買主李占奎現未到案未便斷定馮李沈三人仍還押所陳新春王周氏周袁氏諸人暫行斥退孔王氏旣不相干着卽開釋 
[法捕房瑣事]  
　　滬北無賴之徒多於他處見鄉人初入城巿及情性懦弱者往往藉端詐擾或於行路之時有意擠軋俟其出言詈駡卽借此爲索詐地步軋至茶館烟館逼勒錢鈔飽其欲壑而後巳昨有某甲在法馬路鴻春樓啜茗被人拆梢甲困在垓心一籌東展祗得報捕獲到兩人管押諒當候訊○法馬路玉露春茶肆對面有正寅館飯店將菜蔬之朽腐者抛於門口巡街捕見之謂該店曰租界章程不准於路間抛棄垃圾該店聞言置諸不理巡捕卽將該店夥拘入捕房未知如何發落○前禮拜有某中投法公堂控某乙混用假票富經王司馬諭飭查到某乙解案嚴訊昨日甲在路遇乙問及前事乙知事巳敗露卽欲逸逸庭被甲拿獲送捕諒於堂期解訊也 
[招領十七日續到靈柩]  
　　今又承大團王曉滄先生送到萬年青失事溺斃之棺木兩具騐得一屍面貌己腐髮辫俱脫門牙己去三个年歲難以猜度腰間有元絲線武帶一條左足祗有白纒腿布右足有白布短夾襪一隻别無他物想是武員隨卽入棺將所遺武帶等物均另裝蒲包一屍面日將腐約三十餘歲髮辫亦己脫落身穿白布短衫外罩天青素線縐衣一件薠篥呢衣一件兩件之中或領衣或馬褂己分辨不出腰圍白洋布褲帶兩腿均穿藍素羽紗套褲或是洋藍呢亦未可知足穿洋布京式夾襪當卽棺殮所遣之物亦儘裝入蒲包如有親屬在申望於十八日兩點鐘偕赴天后宫後面廠内一同辨認以便領柩旋里[  三馬路陳與昌協賑公所謹啓]  
[文報局内賑所瑣記六]  
　　本埠恊同慶票號交到湘省王秀山善士湘銀一百兩又衆善士湘銀一百兩據云係湘垣本票號寄交未悉誰氏所募潇湘衡嶽之間類多魁奇特達有能登高提倡踵王君而慨助者不禁爲齊魯災民羅拜以求○漢口寄鷗善士寄到孫聲和求病愈洋五十元蔣奎耀求妻産後病愈保安洋十元胡徐氏奶巖求病愈助洋十元酬願人韓幼琴韓君鉁求肝冐氣永除人均助賑洋求整速痊毛且安先生爲子病省藥資洋七元不留名洋五元張明珍病愈酬願洋七元四明李逢鑒助洋十元求資父母冥福映藜書屋售錠灰移賑洋四元摘錄報章以兾神佑○京口義盛恊油號新遷酒筵移賑洋二十元遷地皆良無往不利代災民謝爲貴號賀 
[畫梅助賑]  
　　金陵陸君香濤工畫梅五角墨筆有暗香浮動鐵幹崢嶸神理名譽四馳久爲大雅欣賞兹來滬上見籌賑孔亟願以经繪資全數充賑大小各件潤筆不計如有欲畫者祈將繪資付父四馬路文報局賑所掣一收條連件送三洋涇橋大方棧二十六號准七日取件文報局内恊賑同人謹啓 
[勸節省糜費並烟茶酌加少許以助春賑說]  
　　頃閱申報直東水災迄今未己哀鴻遍野待哺嗷勸賑者舌敝唇焦助賑者筋疲力盡冬賑巳畢春日方長值此青黄不接之時坐視不救未免功虧一簀滬上繁華甲於天下淫佚驕奢不可勝數日則香車寳馬馳驟於桃紅緑柳之天夜則妓館塲書塲流連於燕舞鶯歌之地賞心娱目樂何如之較之災區不啻霄壤天心尙可問乎然而天道循環遷不一讀隨園詩至十分開處替花愁不禁爲之太息或曰春秋佳日客館無聊藉此怡情未嘗不可然勞勞終日樂此不疲不獨財於此傷抑且神爲之耗可否節省一二挹彼注兹豈不甚善此外如烟茶兩館不下數十家小者無論矣大者烟則每燈加五文茶則每椀加一文囑店主人代收俟月杪彚送籌賑公所轉解災區在同人斷不吝此區區在災民得此亦堪小補果能實事求是滴滴歸公則積少成多災黎幸甚鄙人目擊時鞙不得不大聲疾呼知我罪我聽之而己[  白沙老人稿]  
[來信照登]  
　　石頭老人閱申報至江西粥廠一則不禁喟然曰甚哉傳聞之不足據也雖秉筆者欲挽回世道人心遇事著說寓春秋褒贬之意然不能不寄耳目於人採訪偶失便覺貽誤江西粥廠開設多年丙戍以前無論矣舊冬南新兩縣照章領欵各於往年設廠之所禀請委員搭蓬散粥石頭老人亦忝預其事敢將實在情形爲貴館楊搉而直陳之查粥廠由臘月朔日起至正月望日止計共四十五日煮粥之柴十二家柴行輪管而包燒以四家爲一輪十五日一更換三輪而廠畢用柴之多寡司薪人無涉也粥以布包不漏揷箸不倒爲式名雖粥其實飯也煮粥之法以米五升爲一鍋十鍋爲一桶十桶爲一巡火候將熟卽儲桶覆以木蓋漬一時久以木杵八面抄之兩三次抄始成飯米也鍋也桶也各有專司其事者委員則隨時隨事督率而稽察之接粥之人領籌而進棚進棚之後持籌而領粥男女不同行老疾亦異處有近至者有遠來者有移家以就食者有得粥而賣錢者每日多則萬餘人少或數千人雖雨雪連綿拖泥帶水無一不歡欣鼓舞實惠同沾今貴報云減柴放硝被司薪人舞弊未免見聞失實遼東因减柴放硝日殺四百餘人此貴報正月二十九日事也何以江西不聞病某而殺某豈遼東之硝性攻伐而江西之硝性培補耶以此例彼眞僞自明在貴館不過有聞必錄善則褒惡則貶初無私意存乎其間願以後少留意不爲訪事人所悮庶幾言必有中於世道人心或有補於萬一焉 
本館前論粥廠放硝一事雖據訪事人所述要亦就事論理惟期有則攺之無則加勉初非有私意存乎其間卽論各善堂流弊言之屢屢無非同此激勸之意今接石頭老人來信謂江西粥廠意美法良絶無弊竇老人躬預其事想非阿私掩蓋者上洵如是也則固本館所深爲望幸者矣　[  本館兩識]  
[徐園四詠次懴情侍者元韻]  
　　落落疏疏透統霞秋和影間秋花編來如許南山竹護到幽人第幾家○菊籬花移月洞帶香栽玉宇瓊樓絶點埃莫信廣寒深不到分明金粟現如來○桂窟凉如曲曲瀉松濤松入深林偶一遭長嘯數聲明月上閒行有客亦風騷○竹徑 
香凝幽壑疉層苔雪塢光分白玉臺畢意癯仙是情種山居時許美人來梅喦[  倚枰山人初草]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十三年三月十一十二日京報全錄]  
諭旨四道錄前○將軍謙奏熱河挑挖旱河並修虎皮石壩摺○織造廣奏請留避庫片○又奏解葛紗衣料片○陜撫葉奏飭知縣到任片○又奏飭知縣回籍學習片○將軍希奏爲續採參枝專差呈進摺○鄂撫奎奏爲甄别教職佐雜摺○臺撫劉奏爲叅革各員片○將軍謙奏爲圍場總管到任片○晉撫剛奏報拿獲盜犯各案就明正法片○○奴才宗室謙禧跪奏爲熱河挑挖旱河並修兩岸虎皮石壩開工日期恭摺奏聞仰祈聖鑒事竊查前因熱河挑挖旱河並修兩岸虎皮石壩經奴才籌湊熱河道庫雜稅减平减成三項的欵奏奉諭旨覽欽此當由户部議准動用等因咨會前來卽經奴才分飭熱河道德克精額承德府知府廷杰河屯協副將慶祥添派都司長福等覆估無異遂飭提欵購料興修兹擇於本年二月十九日開工惟查五道旱河東西散處相距十餘里前經奴才奏明招集飢民挑挖以工代賑不敢招商辦理者誠恐偷减工程起見但經由該道等集夫督辦則鞭長莫及又慮顧此失彼工程仍難核實欲求料實工堅必須官督民辦較爲結實兹據該道等擇本地公正亷明之紳商候選郎中葛延齡等勸諭隨同分叚督辦若輩身家在此斷不肯自貽伊戚然非紳士應辦之件若責令竭力從公而無賞罰以資策勵恐人心有始而無終勢必見利而忘義本年熱河鉅工交作旱河發軔伊始尤區克愼其端奴才擬於開工之日申明賞罰章程隨時親歴工次認眞稽查如有尅扣夫價偷减工欵者立時叅辦果能始終勤奮工竣後查明實在帑節工堅卽予奏請獎勵利害旣明人心自奮奴才愚昧之見是否有當伏候聖裁如蒙俞允卽由奴才曉諭官紳俾得咸知儆惕踴躍從公實於工程大有裨益至一切需欵從前估計己經十分撙節且係以工代賑是以前經奴才奏請援照工撫之案開單咨銷免其造册兹准工部咨稱仍令開單造册分别奏咨核銷未免冗煩應一併籲懇天恩飭部仍照前奏開單咨銷以歸簡易並請免扣六分部平俾免短缺而昭核實之處出自逾格鴻慈除咨會直隷督臣查照外所有熱河旱河擇吉開工日期緣由理合恭摺奏聞伏乞皇太后皇上聖鑒訓示謹奏奉硃批該部議奏欽此○○廣英片再查織造衙門所屬司庫筆帖式庫使各員向例五年期滿呈請内務府更換兹查江南司庫明昌自光緒四年三月初一日到任扣至九年二月底任滿經前織造文琳貴存各附片保留二年扣至光緒十三年二月又屆期滿惟查該員當差勤愼工匠咸服現當奉傳各項活計吃緊之際合無援案仰懇天恩俯准將司庫明昌仍留二年以資指臂之助出自逾格鴻慈謹附片具奏伏乞聖鑒訓示謹奏請旨奉硃批着照所請該衙門知道欽此○○江南織造奴才廣英跪奏爲奉傳上用各色葛紗衣料照單敬謹織辦完竣解京呈交恭摺仰祈聖鑒事竊奴才於六月十九日奉内務府劄開光緒十二年五月三十日總管李連英傳旨上用各色葛紗衣料照單赶緊織辦照數解交欽此抄錄原奏清單劄行赶緊織辦又於八月十五日奉文納紗衣料着攺織直經地紗納各等因前來奴才欽遵之下當經援照辦過成案估價值先行通鬲銀兩遴選工匠遵照原樣趕緊織辦計明黄葛紗十疋深絳色葛紗十疋深寳藍葛紗十疋淺米色葛紗十疋茶色葛紗十疋雪青葛紗十疋品月葛紗十疋暇青葛紗十疋庫灰葛紗十疋銀灰葛紗十疋明黄直經地紗納水墨竹子襯衣面一件深絳色直經地紗納金銀荷花襯衣面一件米色直經地紗納深淺藕合藤蘿灰色梗水墨葉襯衣面一件茶色直經地紗納水墨朶蘭衣面一件雪青直經地紗納三藍大小百蝶襯衣面一件品力直經地紗納金銀大團鶴襯衣面一件蝦青直經地紗納金枝蘭襯衣面一件庫灰直經地紗納金小壽字銀邊襯衣面一件銀灰直經地紗納品月壽字加金邊襯衣面一件統共葛紗一百疋直經地紗納襯衣面十件一律齊全敬謹裝盛封固選派承差於十二月初八日由寗起程解京呈交除將動用料工等項銀兩另行造册報銷外合戕奉辦葛紗衣料紗納襯衣解京呈交緣十繕摺具奏伏乞皇太后皇上聖鑒謹奏奉硃批該衙門知道欽此○○葉伯英片再新選延長縣知縣王鎔金於光緒十二年八月到省繳憑當因該員甫經抵陜於地方情形未能熟悉經臣奏明暫行留省察看在案兹查該員心地明白自上年九月飭赴長安縣發審局學習數月公事办復留心自應飭赴新任以專責成據署藩司李用清具詳前來臣覆查無異除札飭檄委赴任外謹附片具陣伏乞聖鑒謹奏奉硃批吏部知道欽此○○葉伯英片再州縣爲親民之官必須公事明白文理通順詞訟公牘自行批閱方足以資治理兹查有新選安定縣知縣陸嘉榖於光緒十二年十一月到省留心察看才識短淺由藩司試以呈詞批判文理欠通實屬難膺氏社據藩臬兩司照章詳請咨回原籍學習前來臣查北山當兵旱之後懇荒撫綏在在均關緊要該員陸嘉榖旣經考察難膺民社之任未便牽就飭赴新任致令貽悮地方除將批判咨部查核並給咨令其回籍學習外謹附片具陳伏乞聖鑒謹奏奉硃批吏部知道欽此○○奴才希元跪奏爲續採參枝專差呈進恭摺仰祈聖鑒事竊奴才於光緒十二年十一月二十五日業將前派協領富爾丹文全吉陞阿等續採參枝專差呈進並於摺内聲明仍飭該協領等趕緊妥爲採辦續有所得再當呈進在案現據該恊領等又採得大枝山參八苗中枝山參十四苗計重八兩可稱上品共需工價銀一千零九十一兩五錢仍由所收參稅項下以錢易照數發給奴才謹將參枝現加查騐分盛二匣嚴密包封飭交驍騎校貴德賚京呈進惟採辦參枝己經過殊不易得仍飭該協領等夏令妥爲採辦以備上用除咨行内務府查照外所有續採參枝緣由謹恭摺具陳伏乞皇太后皇上聖鑒謹奏奉硃批該衙門知道欽此○○頭品頂戴湖北巡撫臣奎斌跪奏爲光緒十二年分甄别教職佐雜均未及額據實陳明恭摺仰祈聖鑒事竊查定例甄别教職佐雜各按該省額缺以百之二三爲率參劾及數者免議如該省果無應行參劾之員令該督撫學政切實聲明等因湖北省教職一百四十缺每年應甄别去任三四員佐雜二百零五缺每年應甄别去任四五員今光緒十二年分甄别教職未屆初次俸滿体致者一員巳屆初次俸滿革職者一員未屆初次俸滿革職者二員其餘均尙循分供職是以未經叅劾據布政使蒯德標署按察使武震會詳請奏前來臣覆查無異至本屆大計案内教職佐雜兩班叅劾人員不在年額甄别員數之列除仍隨時察看如有衰庸不職之員另行叅辦並將清摺咨送軍機處吏部查核外理合會同署湖廣總督臣裕祿湖北學政臣張仁黼恭摺具奏伏乞皇太后皇上聖鑒謹奏奉硃批吏部知道欽此○○劉銘傳片再臣查總兵吳忠勝逗遛新竹招摇滋事守備俟作美壠斷煤務訛詐地方福建候補縣丞凌雲品行卑污遇事招摇己保江蘇候補知縣劉廷煇藉差需索舉止輕浮福月候補縣丞楊天煒辦理鹽務聲名狼藉相應請旨卽行一併革職己保福建候補知縣李烇始勤終懈清丈不力應請勅部撤銷知縣保案以肅官方而示懲儆謹附片具陳伏乞聖鑒訓示謹奏奉硃批另有旨欽此○○謙禧片再據新任圍場總管色楞額呈報於光緒十三年正月二十七日接印任事卽據委署圍斱總管協領根齡交卸總管印信回熱當差各等情禀報前來除分咨兵部及正藍旗滿洲查照外理合附片奏聞伏乞聖鑒謹奏奉硃批兵部道欽此○○剛毅片再查晋省光緒十二年十一月以前就地正法盜犯業經臣摘叙案由開單彚奏在案兹自光緒十二年十二月起至是月底止據歸化城廳報獲結夥騎馬持械迭次搶奪事主張成德等車馬銀兩拒傷事主案内盜犯張亭幅王椿二名經臣飭令該管鹿綏道督審明確王椿旋卽在監病故禀經批飭照章將張亭幅一犯就地正法並將病故之王椿戮屍示衆又據省城保甲局委員緝獲盜犯劉皂葆等九名並據盂縣追獲同案人犯陳有升一名解省一併飭發太原府訊明劉皂葆起意各處搶刼糾邀己獲之張泳勝楊幗棟張老四龔進明安青雲陳有升並未獲之趙難看等同夥十四人持械强刦孟縣事主郝嗚聲興泰號土鋪得贓屬實張泳勝等亦各供認不諱其訊係臨時不行事後亦未分贓曁不知情容留寄贓之聶得勝初家韓先得三犯另行審勘劉皂葆等七犯結夥持械倚强肆掠實屬兇暴衆著且張泳勝楊幗棟均係游勇肆刼核與就地正法章程相符當於訊明後批飭將劉皂葆張泳勝楊幗棟張老四龔進明宏青雲陳有升卽在省垣正法傳首犯事地方縣竿示衆以昭炯戒據按察使嵩崑彚詳請奏前來除將保甲局獲盜各員由臣酌給外獎並各案供招咨部外理合附片陳明伏乞聖鑒謹奏奉硃批刑部知道欽此 
 
