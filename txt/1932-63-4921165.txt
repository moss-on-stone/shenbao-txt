# 1932 - 63 - 4921165

 

Page 1

 
 
 ]L>時評 
[國際間宣傳之重要翰]  
　論者每謂今日之事。抵抗爲對外最有力之宣傳。其效用實勝於郵電之宣傳萬倍。試觀此次滬變。十九路軍奮力抵抗而後。國際輿論。頓然改觀。豈非明證。殊不知在此戰局相持未已之。中國際情勢。瞬息萬變。一着落後。全局俱非故宣傳一事。在今日實不容忽視。 
　政治史家薛鳥樸嘗言。［電訊之組織。始於一八五○年以後。。使政府在任何距離。外溝通消息於一刹那間。而措置裕如。其影響於外交者至鉅政府賴其消息靈通。指揮統一。外交官之任務。僅爲傳達之工具。］是則現代外交官之重視宣傳。已可概見。 
　　彼日本於九一八之變即在外交上集中全副精神於電訊宣傳。一方面聯絡歐美記者。發爲不利於我之議論。他方面壟斷電訊。抺殺東北内部之眞相當事變之初。我施代表尙未得政府詳細之訓令。藉作對付張本。而日方早已將種種不眞確之事實。利用自有之電訊。拍達日内瓦。於是日代表振振有詞而我代表反默然無聲。迨一二八上海之變。我顏代表初以消息隔絶急電頻問。其情殊爲皇急。而日代表則又侃侃而談矣。日前雙方停戰四小時。俾慈善團體得往戰區救濟難民。日方即乘此機。拍電各國誣我在停戰期間違信開火。未聞有何辯正。最近日方電告國聯。謂已停戰。而實際尙在進攻。國聯信其言。以爲和平有望。頓然如釋重負。空氣立見和緩。是可見國際宣傳影響之鉅。又可見日方之宣傳着着爭先。而我方之宣傳着着落後也國際調查團抵東京。日政府與各界。又已極盡其宣傳之能事矣。將來調查團來滬。我國各方面對之又將如何 
上海事件 
[中央决心長期抵抗]  
　　全國武裝同志相與周旋軍事委員會特設委員長 
　　二中全會通電 
　　長期抵抗夙具决心一切艱險均所不避 
　　洛陽二中全會通電各將領云、限即到、各緩靖主任·各總指揮·各軍師旅長·並轉全體武裝同志公鑒、日本逞其暴力、侵佔東北、延及東南、當此危急存亡之際、吾人舍屈服於暴力、則惟有積極抵抗之一途、昔袁世凱以屈服於暴力之故、簽字於二十一條、喪權辱國、至今爲厲、從可知以屈辱求和平、適得其反、吾人决不欲以國家爲孤注、然徵之民族歷史、流血之亡國、國可復興、惟不流血之亡國、始永無復興之日、故自去歲九月十八日以來、一再申儆我全國武裝同志、務以捍禦外侮、爲最大天職、最近第十九路軍在淞滬一帶、奉命守土、悉力奮鬥、屢却强敵、第五軍奉命赴援、恊同作戰、與暴日之陸海空軍、苦戰三十餘日、殺傷過當、今雖因戰略關係、變更陣地、而精銳曾不少挫、使我全國武裝同志、奉命守土、皆能如第十九路軍之堅毅、奉命赴援、皆能如第五軍之果勇、則暴日雖橫、亦將戢足不前、中央對於長期抵抗、夙具决心、一切艱險、均所不避、願我全國武裝同志、共凛斯旨、對於中央、若手足之捍頭目、對於各處地方、若痛癢之相關宼氛一至、立起應敵、徵調所及、尅日就道、不以據守地盤爲念、不以保全實力爲得計、我全國武裝同志、數逾百萬、倘人人抱存則共存亡則共亡之志、以與暴力相周旋、豈惟外侮無自而入、民族復興、有　於是、其各勉旃、中央執行委員會第二次全體會議魚印 
[二中全會]  
　　復孔祥熙江電 
　　抗日準備政府已具决心 
　　軍會設委員長主持軍令 
我軍變更戰略暫撤後滬上民氣激昂中委孔祥熙、曾於江日致電二中全會、請迅定自衛整個計畫、以利戎機、昨日已接全會復電云、孔委員庸之先生勛鑒、密、頃奉江電、以我軍退守第二防綫、海上人土、有咎政府事前缺少準備、臨時又無增援者、有謂當此軍事緊急之時、不宜無負責統率全國軍事專員者、民衆激昂之狀、可以稔知、但一切責難、與政府之實際措施、供參考則有餘、與事實則往往不合、查一月以來、政府初則調蘇浙駐軍赴滬、繼則調及河南江西駐軍兼程並進、但日本以海運輸、而我軍須過江須步行、自不能及其迅速、此乃交通關係使然、於事殊苦無可奈何、至於抗日準備、政府已具長期抵抗之决心、前綫將士、又極奮勇先生在上海目撃事實諒可解釋、至當此嚴重時期、軍令不專、確爲不便、二中全會昨已議决、於軍事委員會設委員長、主持軍令矣、知注特復、並祈用種種方法、向各界說明、俾釋誤會、當此危急存亡之際、舍舉國一致、互信互助、無他捷敏之方法、高明當能鑒及耳、第四屆中央執行委員第二次全國體會議微、 
[蘇州來客談話]  
　　前方情形甚佳 
　　我軍自撤防閘北後、前方情形、頗爲隔絶、現有寳山縣承審員施浩、此次隨軍同行、歷羅店·嘉定·而至崑山、然後乘軍車到蘇州、昨午十二時、乘小輸抵滬、將經過情形、爲忠實的報告、茲特分記如下、 
[寳山被炸] 施君在寳山縣任事 
多年、此次戰事發生、依然困守危城及我軍退至二道防綫、日飛機逐日到寳山縣投彈、至本月四日、寳山縣被日飛機擲下炸彈四枚、施君始偕辦事員十餘人、退出縣城、適翁照垣旅譚啓秀部由吳淞退出、施君隨軍至羅店、翁旅即轉往瀏河等各前線、施與沿路難民、同到嘉定、 
[嘉定受創]  
　　施君到嘉定時、見難民沿途充塞、時嘉定縣城被日機轟炸、人民死傷與房屋火焚者、到處皆是、施君本擬往太倉、因聞七丫口浮橋等處、我軍已退、遂折赴崑山、再往蘇州、 
[蘇州安靖] 　　施君抵崑山後、即　　附搭兵車、逕往蘇州、抵蘇後、知蘇城雖有日機、迭往偵察及抛擲炸彈、但均在城外空地、並無損失、現因各地難民、到蘇日多、巿面轉較平日繁榮、外間所傳、全屬謠言、人心亦頗鎭定、 
[前綫穩固] 　　施君到蘇、共留三天、此三日中、渠目覩我方援軍之開赴前方者、絡釋不絶、從五日至七日、此三日内、約有大批生力軍過蘇、開往前線續到者留駐蘇州、以備調遣、現在我軍前線在南翔之西囗囗一帶、二道防線、則扼守囗囗囗、 
[前線視察報告]  
　　瀏河婁塘作戰情形 
我軍因戰略關係、退出閘北吳淞等第一道防綫後、戰局重心、遂側重於黃渡嘉定太倉一帶、新聲社記者、特於昨晨六時許、乘輪赴蘇、轉至前綫、作實地之視察、茲將昨日所得各項消息、分誌於後、 
[日軍最近管防線] 　　日方陸續來滬增援之陸軍、自我軍退出閘北吳淞第一道防綫後、後方防務、完全歸陸戰隊接收塡防、大部陸軍、仍向我第二道防線挺進、其第九團司令部、則設於南翔李公祠内、由此向北、戰線直達嘉定之北、統由第九師團陸軍掘壕布防、其輕重砲隊（包括六時大砲及小鋼砲等）在離開步兵線約一千米突處、佈置砲兵陣地、以便掩護步兵、向我進攻、砲隊司令部、則設於眞茹曁南大學内、嘉定至瀏河、一律劃歸十一師團担任布防、白川司令、雖長川駐節於曁大司令部、但每日必乘汽車、沿防線巡視一週、日軍黃渡最前線、在於養鹅浜、陸家浜兩處、隔婁江與我軍對峙、幾經偷渡、均未得手、瀏河西北之白茆口及六河鎭兩處、日方在該處佈有重砲隊、時發大砲、掩護登陸日軍向我陣地偷襲、離瀏河十餘里之浮橋鎭及七丫囗洋面、　集日方大小軍艦二十餘艘、排列成丁字形、滿裝陸軍、伺機登陸、以冀與白茆囗六河鎭等處日、軍取得聯絡、且白茆囗方面、於六日晨、日方又到航空母艦一艘、載有飛機七架、意圖轟炸無錫常州、綜計日軍最近陣線、由南翔方面起、至最前線止、兵力當在十萬人以上、大小重砲、約　　　　　　　　　 
計三百餘尊、飛機究有若干、則一時頗難探悉、 
[各路激戰經過] 　　㈠瀏河方面、當堅守吳淞砲台之翁照垣旅於三日下午五時、撤退至月浦瀏河時正日軍萬餘人與我駐守該處之○○○○○部激戰、砲火之猛烈、得未曾有、同時有日機十餘架、在我軍陣地、亂擲炸彈、時翁旅大部、已到達該處、不待稍息、即分向日軍左右兩翼、包圍夾撃、出其不意、如飛將軍之從天而降、日軍大驚、倉惶分頭應戰、我軍乃下令衝鋒、肉搏一時許、敵軍不支、紛紛潰退、逃登軍艦、其餘均向茜涇退却、是役斃敵甚衆、奪獲大砲八門機關槍二十餘挺、步槍千餘枝、另一消息、三日晨、離瀏河北十餘里之浮橋鎭及七丫囗洋面、有日方軍艦二十餘艘、載日軍萬餘人在大砲掩護之下、全數在該處登陸集中兵力、向我陣地猛攻、我軍亦以大砲還撃、至十一時許、日旗艦一艘、被我砲中、燬烟囱一、斃尙未登陸之敵百餘名我軍乃乘機衝出戰壕、敵亦以坦克車掩護步兵、作猛烈之抵抗、雙方愈趨愈近砲火已失其效力、我軍乃一面先下令溧陽義勇軍大刀隊、衝入敵陣、當者披靡、步兵亦相繼插上刺刀、殺上前去、肉搏混戰、至下午五時、日軍之死於我軍大刀刺刀之下甚衆、死骸遍野血流成渠、時我方翁照垣旅、亦由吳淞退抵此處、立即加入夾撃、敵軍遂愈覺不支、紛紛潰退、㈡婁塘鎭三日上午六時、日軍七千餘人、分兩路向我防線進犯我軍沉着應戰、雙方砲火、均甚猛烈、激戰至深夜十二時半、我方以援兵已到、乃分作四路、向日軍前後左右、施以嚴密之包抄、是處河流曲析、屋舍鄰比、日軍雖挾有坦克車鐵甲車等利器、伹亦毫無所用、致被我軍奪獲五輛（有二輛已被我軍砲燬）奪獲戰利品無算 
[翁旅長之談話] 　記者昨晤翁照垣旅長於其軍次、叩以退出吳淞經過及瀏河殱敵情形、蒙答如下、余（翁氏自）稱）於一日晚、即得蔡軍長之退却命令余以有誓在前、願將最後一滴血、灑在吳淞砲臺上、不但余個人如此、即下至士兵、亦莫不同抱此旨、願與砲臺共存亡故當時雖有蔡軍長命令、但仍不願退、此時我方軍隊僅有囗囗囗旅三千餘人、鐵血軍四百餘人、巿民義勇軍百餘人、综計不滿四千人、而日軍以十倍之衆、分海陸空三面、向我包圍猛攻、我士兵雖明知無法抵抗、但仍能以一當百、奮勇抵抗、劇戰二小時'敵終未得逞、相持至二日晨、又接蔡軍長來電、敦勸退兵、同時上海方面亦派有代表、來此請求按照原計策略、退出吳淞、保存實力、再徐圖反攻、余不得已、乃下退兵命令、事前並於同濟大學之東南、埋伏重兵、以防日軍乘機追襲、布置妥當、乃於三日上午九時、開始向瀏河月浦兩處撤退、一面並令前線軍士、仍與日軍作戰、待撤退至相當程度時、方令前線軍士向後移動、但此時日軍恐係我方用計、不敢踏入吳淞砲臺者有二小時之久、至下午一時許、日軍始陸續登陸、並分兵一部份、向我軍追、撃迨追至同濟大學時、我方伏兵齊出截撃、敵軍大驚、紛紛潰退、我軍乃從容而退、至五時許、大部份已退達瀏河附近、其時敵軍萬饖人、正與我軍發生激戰、余乃下令全軍、分左右兩翼、向敵軍包抄、出其不意、敵軍大驚、不支潰退、我軍追殺甚力、是役共計斃敵確在七千人以上、總之、我軍此次退守第二道防線、並非戰敗而退、實因戰略關係、不得不縮短陣線、集中兵力、再圖反攻、現在前線全體武裝同志、上至司令、下至士卒、莫不抱有［敵在我亡·我在敵亡］之决心、但願全體民衆、仍一本初衷、予軍事上以種種便利、舉國一心、同仇敵愾、則最後勝利、必可操左劵也云 
[昨全線無大戰] 　　我軍總指揮蔣光　氏以尊重國際勸告、雙方停戰决議、前日下令全體將士、如日軍不進攻、我亦不加攻撃、昨日敵軍亦不敢冒大不韙、向我猛攻、故我方亦未進攻、全線雖 
可聞槍砲聲、斷續而發、但無大戰、 
蘇州七日電云、七日前綫沉靜、崑商店定八日開巿、十九軍委陳心菉爲駐蘇州辦事處主任、 
[婁塘蹂躪不堪] 　另一報告、記者世居嘉定婁塘鎭、此次我軍全師撤退、敵軍向西追進、婁塘適當其衝、記者於二日晨返婁、迎接家屬出險、途經江橋、沿途尙見我軍、絡繹西去、迨抵南翔、婁塘與南翔之電話、業已截斷、復繞道至馬陸、該處至婁電話尙能直達、據云、婁塘尙留我軍甚多、促記者火速來婁、計議一切、正午十二時到達婁塘、當時敵飛機九架已飛抵該處擲彈、記者親見婁紳印錫章之住宅、陳輯文之寓所、楊姓酒店、瞿子善巿房、及梅步村等、均被炸彈所燬、居民亡命奔逃、秩序大、亂至下二、時婁塘已十室九空、記者挈同家屬、在炸彈聲中、得慶逃出、當晚宿距婁約數里許之一村中、入夜、遙聞婁塘方面機關槍聲甚密、蓋敵軍業已追蹝到婁、即在該鎭中心小學縱火、記者於三日循原道脫險來滬、 
[南翔最近一瞥] 我軍於四日自南翔西退至黃渡後、約隔四五小時、即有敵騎兵隊、沿京滬路蜂擁而至、當即佔居民房休息、一部繼續向北馬陸方面開去、是晚新築成軍工路上日兵之運輸汽車、徹夜不絶、遠望如無數天上明星、隔日黎明、即分向四鄕搜索、但未向前進兵、是日下午四時左右、忽有日騎兵十餘、向黃渡站衝進、至陸家村相近、被我站上駐兵瞥見、立發排槍抵禦、未幾日兵、即退回南翔、至六日上午、日軍集中南翔者已有三萬之衆、趕掘戰壕、異常忙碌、一面發兵向西北推進、兩小時後、即遙聞砲聲隆隆不絶、窺其意在進攻黃渡方泰以及沿延僻河方面之我軍、現南翔鎭上被炸房屋、計有日華軒八字橋及石作等處云、 
[西報所紀戰况] 大陸報云日軍自昨晨（六日）二時起、砲轟數小時後、已入黃渡鎭、現由瀏河至嘉定正儀南翔之全陣線、除偶有來福槍機關槍及砲聲外、尙稱安靜、聞日商船與軍艦仍源源載來小批援兵登陸後、開往閘北江　區、日司令雖於三月三日下令停止敵對行動、而日軍仍向前進、昨晨佔據黃渡（非官塲方面證實）後、即終日攻撃崑山之門戶安亭鎭、 
[日方修築鐵路] 　中央社接路透社七日消息、日軍工程隊、現正修理滬寗鐵路之上海南翔叚、及上海吳淞鐵路、以便向前方運輸、 
[各界呼籲乞援]  
　常熟同鄕會常熟同鄕會致洛陽電云國民政府林主席、曁汪院長、鈞鑒、暴日侵滬、幸我忠勇之第十九路軍及第五軍將士、血戰月餘、屢挫敵鋒、後敵增兵十萬、我失援之孤軍、不得不退守後防致淞滬失守、門戶洞開、大好河山、將淪異族、公等殃民誤國、是自絶於民衆、應即迅派大軍、尅日規復失地、掃除敵兵、以釋羣疑、而謀自贖、臨電悲憤、血與淚俱常熟旅滬同鄉會主席曹振卿等令叩、虞 
[丹陽同鄉會] 丹陽旅滬同鄉會致顧祝同電云萬急、鎭江顧祝同主席鈞鑒滬難猝發、瞬逾月餘、始則十九路軍獨當兇鋒、繼則第五軍同仇敵愾、旋以孤軍無援、暫行退出滬淞、奈我軍方至第二防綫、日寇竟跟蹤而進攻嘉定·大倉·崑山·各縣、事急矣、寇深矣、倘坐視忠勇之孤軍、仍絶無雄厚之後援則蘇省必盡易敵幟、而國府亦偕痛覆巢、公蘇人也、守土固有職責、梓鄉尤應保全、想不忍目覩江蘇全省、淪陷於敵人之手、更不忍聽任三千萬人口、爲萬刦不復之亡國奴、伏乞電促中央、迅派大批援軍、誓同戮力殺敵、恢復蘇地而鞏固國防、不但公之勛名、震懾中外、凡我蘇人、且當於京口名勝之區、金鑄公像而崇報之涕泣陳詞、無任迫切、丹陽同鄉會叩、虞 
[潮州同鄉會] 　潮州旅滬同鄉會致洛陽電云、洛陽二中全會鑒、暴日侵滬、我十九路軍苦戰逾月、除第五軍自動加入作戰外、政府毫不遣派一兵一卒來援、以致瀏河無兵可守、敵濳上岸、包我後方、不得不全線撤退、實堪悲痛、政府當軸、態度如此、罪不容誅、公等如不自絶於國人、望速將握兵權實力坐視不救者明正典刑、以謝國人、督飭並調遣大批援軍恢復失地、臨電涕零、不勝盼禱、潮州旅滬同鄉會救國委員會叩、　 
[粤民救國會] 旅滬粤民救國聯會 
　會致洛陽電云、洛陽二中全會國民政府各院部會委員公鑒、竊自暴日侵略東北、復傾全國之師襲滬、幸賴我十九路軍將士、忠勇衛國、血戰月餘屢挫强敵、卒以孤軍援絶、被迫後退、痛苦萬分我中央屢以昭告國人、誓必抵抗到底、收復失地等因、淞滬重要口岸、繁華巿塲、淪入日人之手、致全巿居民、遭其燒殺蹂躪、民情憤激、務請國府立即調派大軍增援、收復失地、爲挽救中華民族生存計、臨電陳詞、迫切待命之至、 
[江淮同鄉會] 江淮同鄉會、昨電洛陽中央政府、請速增援、俾十九路軍得迅規復閘北、而貫澈抗日血忱、電文甚長其警句云、［此軍非亡國之軍、我民非亡國之民中華民國果因援絶滬陷、痛遭亡國之慘孰使之然、誰尸其咎、　云、云昨日午後四時、上海戰區難民臨時救濟會附設旅滬各同鄉會辦事處、開第三次聯席會議、江淮同鄉會對於請援、尙擬有更迫切之提議 
[婦女團體] 　滬婦女同盟會致何應欽電云、南京何敬之先生鑒、日寇侵滬、一再增援、幾傾彼全國半數之師、而我十九路軍支持抗禦、一月有餘、除第五軍自動來滬外、政府空言抵抗、欺我民衆、迄未增兵、公司軍部、祇聞爲日艦採辦軍米、而對我軍、則兵站不設、械彈不濟、空軍隱伏、海軍濳踪、坐令孤軍失援、公溺職誤國之罪、已無可辭、且聞軍委會通過增五師兵力援滬、而公始終遷延、不予調遣、是何居心、受何密令、請明白宣示國人以解惶惑、中國婦女救國大同盟·上海女權運動同盟會·魚、 
[四川同鄉會] 四川旅滬同鄉會頃　致川軍將領一電云、急重慶劉督辦甫澄、成都劉主席自乾、鄧總指揮晋康、潼川田軍長頌堯、廣安楊司令子惠、緩定劉督辦積之均鑒、上月江電上後、接讀諸公覆電及通電、均謂枕戈待命、立即赴援、嗣閱川報、得知上月支日、中央已頌明令、飭諸公出兵六師到漢、　應各方、　來一月有餘矣何仍不見諸公派一卒出川如急病而望諸公救命、則其人恐白骨已成灰矣豈其所謂枕戈者、竟就此高枕而臥、忘却中央命令耶、然而淞滬陷落之震天巨響、當已可將諸公驚醒矣、抑有所不解者、迭據川中各縣民衆團體報告、諸公以出兵援滬爲名、已紛向人民籌欵及預征糧稅、是則諸公固明明白白未忘中央命令、且以之發生作用矣、何以坐視淞滬陷落、依然紙上談兵、而不肯將電報上之枕戈待命、改爲事實上之荷戈效命、未必時至今日、尙如過去之所謂出兵北伐與出兵討共、一味以出兵爲招牌、以籌欵爲目的耶、其亦知猶太人雖富、终難逃亡國奴之名否、勉矣諸公可以醒矣、淞滬失矣、崑蘇危矣、如此推衍、國其已矣、諸公出兵、正此時矣坐地衝鋒、言之醜矣、日人僅兵二十五萬、竟爾　行中國、諸公有兵三十萬、不能自衛國家、彼等軍人、公等亦軍人以軍人而不敢抵抗軍人、縱不　軍人人格從此掃地以盡、但念及軍人天職、得毋羞愧以死乎、嗚呼、由渝駛滬、爲時一週斯可耳、準備已月餘矣奈何猶珊珊來遲、果尙有心救國、應即携手偕行、立時援滬渝軍固不得無故阴止蓉軍通行、蓉軍亦不得藉故圖向渝軍侵襲、諸公縱不能互信、民衆豈竟無公評、苟能打破此種齷齪心理、究何須此處集會、彼處集會、而遷延不决、以無作戰命令歟、須知爲國殺敵、係軍人應有職責、固無須待命、不信諸公能收復淞滬反致見罪于政府、如必斤斤于此、試問諸公過去、自相殘殺幾曾奉中央命令、以無行軍費用歟、請看十九路軍此次作戰、不籌欵而欵自集、不求糧秣而糧秣用之不竭、倘諸公能對日作戰、未必各地人民、又不如是擁護、固不勞諸公之派兵勒索也、國事急于火矣、忠言止于此矣、爲鬼爲人、是在諸公之自擇、倘中國竟因諸公之流不戰而亡、千秋褒貶姑不追論、本會謹代七千萬同胞、首先聲明、斷不能容諸公逃命于天壤間也、悲憤陳詞、淚與電俱、不望電復、但望兵來、四川旅滬同鄉會叩陽、 
電慰十九第五兩軍 
[二中全會] 洛陽二中全會六日發出慰第十九路曁第五軍將士電云、分送蔣總指揮憬然同志·蔡軍長賢初同志·張軍長文伯同志·戴司令孝悃同志·曁第十九路軍第五軍各師旅團長同志及全體武裝同志均鑒、本日下午三時、全體會議開會之際、接誦江午來電、聆悉之下、感痛實深、此次我武裝同志、在淞滬一帶、抵禦强暴、保衛疆土、於國家民族實有極深之影響、去歲九月十八日、東北邊防軍以不抵抗之故、二十四小時之内、喪失兩省之土地、今則以抵抗之故、以淞滬一隅、支持至三十餘日之久、使全國之内、處處如此、人人如此、日本暴力、安所得逞也、第十九路軍先登於前、第五軍踵至於後、無日不在槍林彈雨之中、悉力苦鬥、兩軍將士所流之血、凝結爲一、使强隣挑撥離間之技、無所施、僉人操縱捭闔之　無所用、此種精誠團結之最高表現、尤足爲袍澤之模型、而保國保種之基礎、亦於是乎奠、日本此次藉不平等條約爲護符、兵艦馳突於長江上下、更以公共租界爲陸軍之登陸地點、與作戰根據、於是大批軍隊、源源運至、絶無阻閡、而我方則以交通不備、運輸不便、當第十九路軍苦戰之際第五軍駐在蘇浙、猶及趕緊赴援外、其餘各處部隊、尙在長途跋涉中、坐是之故衆寡懸殊、我忠勇之將士、遂不能不爲戰略上之退却、此誠中央同人之所歉然於懷而深願循首弱點、亟圖補救者也、今日之事、豈但一時進退、與戰局無關、吾人旣以最大之决心、爲長期之奮鬥、則勝亦不足喜、敗亦不足悲、惟知以犠牲爲民族復興之代價而已、願以此自勗、並以慰我忠勇之將士、中央執行委員會第二次全體會議、麻、 
[廣肇公所] 上海廣肇公所電云、○○探送蔣總指揮·蔡軍長·戴司令·曁全體將士勳鑒、暴日蠻佔我東北後、復侵略我東南、諸公奮勇抵禦、血戰月、餘閘北江灣屢挫敵鋒、確爲我民族爭回人格、國際空氣、爲之一變、倘早得數師援兵來助、不難驅敵出境、收全勝之功、詎敵方迭次加兵、竟以兩倍兵力、前後壓迫、使諸公作戰略略撤退、孰令致此、殊堪痛恨、然幸諸公能以鐵血作國民之先導、人心未死、必能繼起殺敵、任何犠牲、皆不足惜、近日海内外商民之踴躍輸將、各團體之紛請援兵、可以槪見、國家養兵二百餘萬、一旦强寇來攻、東北旣以不抵抗而喪失、此次又因失援而撤退、不能不令人心痛惟望諸公貫澈初衷、振起精神、作長期之奮鬥、賴我炎黃在天之靈、人民一致援助、最後五分鐘之勝利必屬我軍、特電奉慰、希爲諒察、上 
海廣肇公所叩虞、 
[中國自强恊會] 中國自强恊會電云、○○探送蔣總指揮·蔡軍長·張軍長·戴司令·曁全體將士均鑒、日本軍閥爲貫澈侵略政策、旣佔我東省、復犯我淞滬、貴部爲正當防衛、痛予膺懲、苦戰月餘、著懋績於宇内、屢摧强敵、播威聲於列邦、祝東北當局擁兵數十萬、聞風畏避、罔謀抵抗、其賢不肖、於以判然、凡屬國人、莫不欽佩、方期殲彼兇頑、固我河山、孰意孤軍絶援、盡棄前功、昨誦各電、同深憤慨、但因戰略所關、無碍最後勝利、尙望繼續奮鬥、以竟初衷、本會同人、誓竭棉薄、喚起民衆、共圖禦侮、除電請中央、迅調大軍、恊收失地外、特電奉慰、統希亮察、中國自强恊會李國謨等叩、陽 
[粤軍慰勞代表昨抵滬P ] 
　　今日即離滬轉赴前方 
自暴日侵犯淞滬後經我十九路軍極力抵禦、全國各界團體函電勞慰踴躍捐助、絡繹不絶、昨由港到滬之粤方代表、計有總部代表周芷·陳祥·李伯顏·汪鴻釗·一軍代表張浩東·張澤深·二軍代表何翼·楊國根·三軍代表劉仲文·陳光漢·楊建民·敎導師代表楊滌平·邵爲琛·軍校代表許志賢·聞今日即乘船離滬赴蘇、轉赴前方、慰勞十九路軍、蔡廷楷參議張照榮前奉令赴粤接洽公、聞張氏昨隨該代表亦同時來滬云、 
大美晚報 
[弔今戰塲文]  
　傷心慘目有如是耶 
大美晚報云、大美晚報訪員昨日曾至四鄕戰區數部分巡行一週、見華人屍身暴露於野、未掩埋者、不下數千具、雖戰士居多、而平民亦不在少數、且於火餘屋中時見婦孺焦爛之殘骸、令人不忍卒覩、日人之屍身、已由日兵迅速移去、惟華人之屍身、除要區如江灣車站四周外、顯尙無人過問、廣東山莊内佛像之側、有一老年農婦之屍、面目模糊、四肢殘斷、中股袒露、其肉表明曾受槍刺猛戳、數外人曾見之、尙有較此更甚而極慘者、爲備作證計、已留影焉、記者曾特别查視傳說加釘燒死之一屍、見屍臥釘板、但後見其釘乃由木板反面釘入、或係該人死後、房屋坍倒、屍適觸及釘板所致、江灣大塲眞茹三處、大部分已毁、破瓦頽垣、一望無際、似多爲空中轟撃之結果、三處尤以大塲爲最、大塲附近、有殘破之紅十字會卡車數輛、顯爲砲彈或飛機炸彈所毁者、日本兵士及平民紛在此糜爛之區、覓取戰爭紀念品、兵士留影者、多立於華人屍身、持太陽旗、作露齒笑、間有取未炸之大砲彈、置於屍上、而留影者、日本平民、携眷徜徉其間者、實繁有徒、且多手挽兒童、一路談笑、仿佛作休假之游樂者然、日當局對於外人之欲往戰區者、雖不肯發給通行證、而外人之得至戰區者、頗不乏人、惟歸途經過北四川路日海軍司令部時、皆爲日兵所阻、令下汽車、容其在車内搜查一過、 
[閘北代行警權]  
　　工部局並未通過决議案 
日前報載、工部局曾於本月三日下午、舉行臨時緊急會議、對閘北治安問題有所討論、並議决如吳巿長表示意見、自動請求工部局代爲維持治安、則由該局代爲執行警權云云、此項消息、殊與事實不符、工部局並未曾爲警衛閘北問題特開會議、蓋工部局董事會、近來每日均有會議、在某次會議中、有人提及閘北衛生狀况之可慮、緣該地毗連租界、恐有傳染之虞、當時會議席上、以爲如果中國方面、爲此事請求恊助、則局中可以酌量效勞、旋又有人談及閘北之警察問題、經衆交換意見之下、以爲工部局在閘北並無任何管轄權、故此事除非經上海巿長特别商請、則工部局實無可爲力、關於此層、凡與會各員、皆甚爲明瞭、總之、工部局對於警衛閘北一層、絶未通過任何决議案、僅於某次會議席上、對此問題、曾爲非正式之討論、其用意僅係如果中國方面商請恊助、則局中應先有準備而已、 
[王彬彥]  
　拒絶組織閘北華警隊 
大陸報云、前閘北江灣保衛團團長王彬彥、昨（六日）由日當局請其組織閘北華警隊、由日軍官節制、日當局此舉、殆欲施其在東三省所行之慣技、圖在上海組織傀儡政府、日人在東三省先請當地紳耆組織維持地方之警隊、而歸日軍官節制、繼乃進一步、設立地方政府、卒乃成其所謂國家政府、聞王君之友昨晚已請其研究東三省傀儡政府之歷史、而拒絶此請、據最近消息、王君已加拒絶、現信日當局將以此請嘗試他人矣、 
　　王彬彥昨語新聲社記者云、鄙人任閘北保衛團正、已歷年所、團員現有千餘人、報載僅團員二百餘人、即可證其實未明瞭閘北保衛團眞相、自此次滬變發生後、鄙人親率所屬、不辭勞瘁不避艱險、恊助後方警戒、維持地方秩序、曁努力於救護掩埋消防與設法建築防禦工作、供給小工之給養等工作、日以繼夜、雖在槍林彈雨之中、未嘗片刻離團迨至本月二日上午二時許、十九路軍爲變更戰略、全軍引退後、敝團見軍警已先後退去、爲保全軍械、免受敵人繳去、不得已於十一時許、始率隊向漕河涇方面而退、敝團係在巿政府指揮之下、如欲仍回閘北、維持治安、當唯巿政府之命是聽、報載鄙人與日人談話、完全虚搆事實、组織華警之消息、當係日人挑撥離間之慣技、鄙人茹素有 
 
 
] 

Page 2

 
 
（二） 
　年、久無意於仕進、除對於地方慈善事業、向來不辭勞怨、竭力進行外、對於政治、從不顧問、如熙洽袁金鎧等輩、王某自信尙有人格、决不願爲云云、 
[日軍繼續增援]  
　大連運來二千餘名 
我軍退至二道防綫後、日兵仍着着西進、且更增調援兵到滬、以厚其占據地帶之實力、茲將續到日軍、查報如下、 
　本莊派兵到滬　滬戰發生以後、東北日軍司令本莊繁抽派一師團、由大連運滬、用一萬噸巨輪哈爾濱丸與富崎丸（譯音）兩船、裝來上海、第一批關外日兵、及大宗軍火已到上海、兵額約二千餘名、昨在上海起卸、哈爾濱丸便即趕還大連、以備續裝二次兵士來滬、 
[日兵續到一旅前昨兩天又續] 調白川所部十四師團約一千名、用運送艦阿蘇丸IbaMaru以及Shik　uMaru 
Noborikawa等、運載上海、計有步兵四千名、騎兵一千名、軍馬一大批、隨來軍火、亦屬不少、昨到浦江、即在楊樹浦一帶黃浦·滙山·大阪·各碼頭上陸、此項新到日兵、昨日已有一部、調赴眞茹·南翔·各地、代替前綫日兵、來滬休息、 
　　 [ ]上海與眞茹南翔嘉定瀏河各地之日本陸軍、現在至少已有八萬名、日需軍糧及軍實上補充品甚巨、昨日又有特務艦一艘、滿載軍械軍實糧食等來滬、下午、即到上海、當於匯山碼頭起卸、 
[萬國紅會代表到滬]  
　　定今日查視各傷兵醫院 
萬國紅十字會爲日軍殘殺中國紅會職員、及使用達姆達姆彈事、特派秘書長博浪博士來滬調查、已於前日（六日）抵滬、寓南京路華懋飯店五零二號、即赴九江路二十六號晤中國紅會理事長王培元君、詢問一切、王即報告中國紅會職員被日軍射殺者三人、重傷身死者二人、失踪者四人、炸燬大塲傷兵醫院一處、輕傷王志芳·王敦甫·等數十人、博浪深爲駭異、定今日（八日）偕同王培元君赴各傷兵醫院查視一切、正午十二時、由王設讌新雅酒樓、請衛生界人物作陪、爲之洗塵、救護工作 
[萬國商團救援傷民] 大陸報 
云、中國紅十字會昨聞江灣一帶仍有受傷之華人甚多、呻吟待死、中國各慈善團體會商請日當局許彼等前往救援、均無效果、昨已商懇上海萬國商團紅十字隊代任此勞、該團已决議派紅十字車四輛赴戰區覔救、 
[盛字米號平價售米] 日寇上 
海、閘北江灣各地艱民紛紛逃入租界近則寳山太倉等處、亦都南來、以致滬上米糧、消胃增 
大、而貧苦小民艱於粒食、本埠米業中盛字號、如直隸路之洪盛、三茅閣橋之和盛、老閘橋北之恒興盛等米店、爲救濟平民糧食計、特備大宗小絞秈米、即日起平價出售、尤對於零星糴戶、優予量給云、 
[捐欵救濟傷民可風] 陳滄帆 
君、在某機關服務念傷兵之給養困難、特向同事曹惠民君捐洋六元、宓士逹·楊夑懋·陳鴻鈞吳振聲·張承　·陳昌範·吳善行·林文炤·俞逢春·君等各捐洋五元、袁存德君捐洋三元、李瑞興·符舜南·江恂甫·徐頌賢·姜夏生·君等各捐二元、王徐發·胡洪興·殷根榮·曾憲才·薛才林徐榮炳·俞四四·君等各捐洋一元、朱振邦君洋三角五分、計洋七十一元三角半、又黃石港大東旅社孔慶庸君經募到徐楊氏四元、陳　才徐傑萬·吳信亮·三君各捐洋二元、馬趙氏·朱劉氏·王桂生·黃介卿·鄧圓法·徐佑農·尙純嘏·君等各捐洋一元、胡連江·陳金華·車永慶·三君合捐洋一元一角、計洋十八元一角、共計洋八十九元四角半、送往二馬路紅十字會醫院作爲傷兵調養之費、藉以喚起同胞、一致仿行、 
[救濟會赴蘇救難民] 基督敎靑年會合辦之難民救濟會、日來對於救護方法、因日軍橫加阻止、未能親赴各地援救、故連日僅派人　旗駐守於白利南路中山路之間、見有逃出者、始加以導引收留、現該會已定明日派員出發、轉道赴蘇、俾得直抵戰區、實地施救 
慰勞消息 
[法國水兵慰問傷兵] 　法租界 
　　呂班路震旦大學、中國紅十字會第二十八傷兵醫院、日昨午後忽來有法國水兵一名、慰問我忠勇將士當由該校醫科學生引導、該水兵見我各傷兵遂即一一略加慰問、同時一一與之握手致敬、臨行取出銀洋一元、爲以犒勞　表熱忱當有該院出寫收據、詢其姓名、則堅　不答而去 
[潮州同鄕慰勞傷兵] 潮州旅　　滬同鄕會、本日慰勞潮惠貧兒敎養院内第三十三傷兵醫院、每人贈絨布衫褲一套並經募押當公所捐送該院洋五百元、 
[衛國陣亡將士遺族撫育會]  
　　昨開執行委員聯席會議 
衛國陣亡將士遺族撫育會、昨日下午四時在雲南路仁濟堂開臨時執行委員聯席會議、出席者許世英·張嘯林·潘序倫·陳其采·王一亭·趙晋卿·杜月笙·等、主席許世英、紀錄楊際春、通過案件如下、㈠本會簡章審查報告案、（議决）保留大會通過、㈡未公布㈢潮州旅滬同鄉會函本會與各團體聯合統一辦法、以利接洽案、（議决）贊同、㈣顧公言函稱、汽車夫胡阿毛爲國捐軀、請撫卹案、議决、交李子載·姜作舟·調查辦理、至滬巿匹社函本會、應以公債庫卷、充作基金案、（議决）電洛陽二中全會照撥、 
 [P民治恊會主張抗日到底 
　　民治恊會通電云、各報館轉全國同胞公鑒、日軍侵滬、相持匝月、我軍誓死抵抗、不屈不撓、無奈敵方屢次增兵、在我則後援不繼、力竭勢孤、全線退却、實由中樞畏葸因循、貽誤戎機所致、此後欲謀恢復、謂宜速定大計、敢竭愚忱、謹貢三義如左㈠東北及東南失地、應同時設法收復也、敵人得隴望蜀、貪婪無厭、旣占淞滬、猶復西進、應迅集各方精銳、南北同時大舉、方可挫敵鋒而圖恢復、否則東北膏腴之壤、束南江海之衝、長此淪亡、何以立國㈡寛籌戰費、應予人民以鑒督財政權也、自十九路軍開始抗日、人民踴躍輸將、毫無各色、此次整理内債、减支本息、亦爲債權人所曲諒、就此二端觀之'籌措戰費'並不甚難、應速集民意機關、通過戰時預算、完全公開、用昭大信、㈢取銷黨治、以全民之力、一致對外也、查一黨專政、久爲國人詬病、現値外患日亟、允宜集中人才、廢除專政、一致抗日、并可裁去各級黨部經費、以充戰事急需、民治恊會、 
虞、 
[虹口閘北一帶日本浪人依然活動]  
　　美國人亦被擾及日水兵未約束　 
大美晚報云、日本浪人曾於戰事發生之初、對中外人士、滋生許多事故、今復在虹口閘北一帶、頗形活動、此輩浪人、常偕同陸軍兵士或陸戰隊水兵、但亦時常與若干日本平民組織一隊、在北四川路靶子路以北干涉車輛行人、陸海軍兵士往往聽其所爲、不加阻止致、中外人士踓持有工部局通行證、往往被阻、不得通行、因此虹口正將發生一種新局面、苟日本外交與軍事當局不將此輩干涉車輛行人之浪人、加以取締、則或將成爲嚴重局勢、近四日間、西人受浪人之騷擾者已有數起、其中兩起、則爲美人、俱已報告美總領事署、一爲靑年女士被日浪人毆撃後、業已向日總領事署抗議、一即美商務委員勞勃生、據今日（七日）所聞、尙未提出正式抗議、勞氏係星期六下午乘汽車視察虹口一帶駛至老靶子路、車行甚緩、且以讓道故、被迫駛上路邊、仍爲日海軍汽車撞壤車身與護欗日兵談笑自去、勞氏遂踵之至北四川路營房、向司機水兵理論、遽有日浪人出而干涉、將汽車夫拖去、羅氏手甫觸及一浪人之背、即被毆撃、幸日水兵出而攔阻、置身於羅氏與浪人間、始免受重傷、並得返車開駛而去、但日水兵並未約束浪人、致羅氏將行、又被浪人從車窗伸手入内、毆撃一拳、此外持有通行證之華人通過巡捕及日兵後、而爲日浪人無故阻回者、邇來屢見不鮮、按當戰事開始之首五日内、日浪人在虹口一帶、恣意毆撃行人、逮捕搜查、作種種過分舉動、經西報攻撃、日領事與海軍始加取締、據稱、曾將領袖四五人押解出境云 
[巿商會公告照常收慰勞品]  
　上海巿商會爲照常收受慰勞前敵將士物品、昨公告云、自抗日各軍、以援軍不繼、撤往後方、凡屬民衆無不扼腕歎憤、惟該軍忠勇抗日、始終不渝、防綫益長、敵來益衆、爲國盡瘁、實堪憫念、我滬各界、旣已踴躍輸將於前、更宜繼續奮鬥於後、庶不負前敵死綏之將士凡各界有以慰勞該軍物品、繼續捐助來會者、本會竭誠歡迎、仍當隨時運送前方應用、期付囑託、此佈、 
[江北漢奸可殺]  
　　衣日本之軍服　　檢查善良行人 
　　昨日由公共租界往閘北之路、僅北四川路一處、晨間有人循該處前往、但抵閘北境地、則有爲虎作　之漢奸江北人衣日本軍服者、代日軍執行嚴厲之檢查、如搜出鈔票現洋、該漢奸則納入私囊、若與理論、輕則遭其用刀亂刺、重則被其拘往所謂江北司令部、非法監禁、間有一般漢奸、帶同日軍、在華租交界各路口、凡遇民衆由租界走入華界時、除施行搜檢外並用鋼針在民衆臂上刺日本國旗兩面、作交叉形、刺畢、用顏色藥水塗抺、則永難除去、俾中國軍警查見、疑爲日本間諜而戕身、其殘害同胞之手叚、酷辣至於此極、寄語民衆、無事萬勿輕蒞閘北、以免殺身之禍、惟此種助桀爲虐之江北漢奸、應亟設法制裁、以安良善、 
[江北流氓刦衣物逃入租界]  
　　截獲者不下數十件 
　　自我軍退後、閘北居民、紛紛返家搬物、一般江北流氓、遂乘機活動、到處搶刦、搶得衣物、逃入租界、是以連日匯司捕房探捕在華租交界處截獲此輩匪徒、不下數十件、所刦之贓、以衣箱包裹爲多、茲經警務當局决定、凡在邊界所截獲之搶犯、經捕房查明、其物確由華界搶得者、立即連贓逕解該管警局訊辦、以免積厭、而重主權、 
[滬杭路收入激增]  
　　杭來旅客極爲擁擠 
　　自滬變以來、滬杭路局車務處、爲行旅便利起見、加派路警、沿途保護、以維治安因旅客分外擁擠、每日開往杭垣之客車均加派車輛、以應所需、故每日所售出之票數、竟達五六千元不等聞較平日加增三四倍之多、昨日上午八時半、由杭開到之客車、旅客極爲擁擠 
[實部電催推派國勞大會雇主代表]  
　　兩團體即將討論辦法 
　　第十六屆國際勞工大會、定本年四月上旬、在日　　 
内瓦開會、實業會曾令全國商會聯合會及中華工業聯合總會、會同推派雇主顧問代表、以便出席昨實部南京辦事處主任許錫清、又電兩會速即推定、原電云、全國商會聯合會中華工業總聯合會均覧、前令計達、國際勞工大會會期將屆、速將雇主代表顧問推定、電復勿延、聞全國商聯會接電後、日内即與中華工業聯合總會商洽一切云、 
[失踪人數之統計]  
　　工部局報告國際調查會 
　　工部局警務處之失踪調查股報告於國際調查委員會云、截至三月七日上午九時止、總計經報告之失踪人數爲八零七人、其中一二六人已有着落、尙有六八一人未知消息計八零七人中、據報係被日人拘捕者四七四人、僅云失踪者三三三人其已有下落者之中、由日人釋放者七一人、由他處歸還者五五人、又由日人釋放而未曾報告失踪者二一四人居住界外而經報告失踪者五四人、 
[奉賢縣民請减苛捐]  
　　奉賢縣民致省府電云、鎭江民政財政廳長鈞鑒、查吾奉連年荒歉二十年度正賦减成、每畝少則合銀一分弱、多亦不過三分强、而附稅每畝敎育七分四釐、建設二分一釐、黨務一分七釐、積榖一分七釐、自治一分四釐、農業一分、公安三分四釐、警隊五分九釐、準備四釐、清丈一角、自治特捐二分、共計每畝帶徵三角七分、苦我小民、業已不堪負擔、乃縣長沈清塵、本年二月、招募保衛團、不知仿照松江南匯等隣縣妥愼辦理、勿顧民力、勒徵香烟捐、每十枝捐錢十文、茶捐每壼十文、商店捐每月營業一百元至五百元捐千份之一、在五百元至千元捐千份之一五、在一千元以上至五千元以下、捐千份之二十、在五千元者捐千份之三十、戶籍捐每戶第月捐銀兩角、畝捐自二十畝以上至百畝止、每十畝每月捐銀一角、百畝以上每畝每月加五釐、似此顯違省令第六五五號鈞令第六零二號内載量入爲出决不增加人民負担等語、且值國難期内、百業停頓、借貸無門、活命已極其困難、苛捐更無從措繳、迫不得已、用特電懇鈞長、迅賜電令奉賢縣縣長沈清塵、立即取銷上開烟茶商店戶籍田畝等各項苛細雜捐、並以縮减之黨政各機關經費、妥辦保衛團、以蘇民困而重省鈞令、地方幸甚、奉賢縣公民胡德望等同叩、支、 
[京滬航空特機今日開行]  
　　中國航空公司、於京滬兩站間、每日加開特班飛機來回名一次、以維待兩地交通消息、茲悉該特班飛機、定於今日上午八時半、由美飛行師安利生駕駛、自南京出發、約十時半抵滬、原機於下午二時半由滬龍華機場出發、大約四時半、即可到京、聞該公司自將開航特機消息宣佈後、定座者甚形踴躍、而京滬間各大埠·如蘇州·無錫·常州·等處之郵件、交由該機寄遞者、亦甚擁擠云、 
[一苦力被人槍殺]  
　　在公義碼頭 
　　南巿公義碼頭天主堂後、前晚有一苦力模様之男子、被人開槍殺死、該屍年約五十左右、身穿施棉襖褲、其頭頂上有槍洞一處、當由一區警署得悉、於昨日飭芝舖地甲秦德方、投地方法院報騐、奉委沈檢察官等蒞塲、騐得委係被人槍傷身死、諭由堂收殮、惟據說者謂死者於夜間圖爲軌外行動、致遭槍殺、 
[提倡李景林劍術]  
前李景林將軍治軍、其部下均習劍法、故每臨陣、無不一以當百、比之大刀尤爲靈變不測、致柔拳社陳君微明、與之研究數年、能得其奥秘、現　於時勢之需要、提倡敎授此種劍術、有志者均可往該社學習 
[仙女牌香烟係英美烟公司出品]  
報載吳淞視察記、有［日兵聲稱、仙女牌香烟是我們日本國貨、］等語查仙女牌香烟、爲英美烟公司在滬製造、曾向財部統稅署具呈、奉到四十五號批、該公司所出仙女牌、係在本國製造、由本署核准登記、並經派駐廠員稽核出廠微稅貼花在案各節、自係實情除行知各局外、此批等語、是日兵所稱、殊非事實特爲更正、 
[天氣報告]  
　　徐家匯天文臺昨日下午四時三十分氣象預報云、揚子流域及馬鞍島以北沿海一帶、天氣晴寒南方天　間有輕霧、黃海東海風、和而無定向、日本與小笠原間有旋風、因有小低壓經過向東北東方進行、且沿途低降益甚所致、太平洋上　風當上午六時許進至距北緯十二度東經一百十七度交點一百二十哩以内、勢漸衰息、又昨日下午三時前二十四小時内本埠氣温最高五七·九、最低三六·三、去年同日最高四七·一、最低三六·三、 
國内外要電 
[國聯議會昨續開大會]  
　　羅馬尼亞代表建議解决方針 
　　休會十五分鐘爲白里安誌哀 
[我國接受前决議案]  
　　(日内瓦)國聯議會今日午後三時四十五分開會、顏博士宣稱、渠接宋子文來電、謂中國已接受國聯議會通過之决議案、準備談判限於停止敵對行動之休戰、及完全的與無條件的日軍之撤退、但談判尙未開始、因有關係之當局對此猶無所行動也、 
[會塲接白里安噩耗]  
　　蒂氏發言甫畢、會塲中低語互傳白里安之噩耗、頓起悲痛之寂靜、於是議長希孟一聲作號、起立證實此消息、並稱頌白氏生前經營和平之勞續、謂白氏曾培植列國間之友誼、其締造國聯之功、實非任何他人所能及、議會於是乃是休會十五分鐘以爲致敬白氏之徵示、（七日路透電） 
[羅國代表發表意見]  
　　繼由羅馬尼亞代表蒂吉萊斯句表示意見、謂今有無損雙方體面而獲解决之可能、蒂氏建議應根據㈠立即切實停止敵對行爲、㈡從速商妥休戰、而不含政治的條件惟具鼓勵可成和平的談判之精神、㈢實施國聯會章第十條、該條規定國聯行政會應作告誡、而令尊重會員國土地之完整及政治之獨立、蒂氏宣稱、違背此條之任何舉動、實爲施諸國聯之致命打撃也、㈣保護日僑與其產業、㈤談判應根據謹愼尊重條約進行、尤以和約與凱洛格非戰公約爲最、㈥國聯申明一種各會員一律應守之單純主義、而不顧彼等地理上之形勢、蒂氏殊不以僅斤斤於手續爲然謂議會之討論、必須產出切實之决議、其中當含有指導任何解决之方針之莊嚴申明、此種方針、或終須請議會給予者也、 
[决議案正準備起草]  
　　(日内瓦)豫料國議聯會各代表之意見、將於今日發表完畢、於是可以從事製定關於中日爭案之决議案、惟有數代表團現咬緊牙關、决計不顧起草委員會之地位、而依自己之方針進行、如提出强硬要求、主張以不記名票選舉特别起草委員會、俾以與本案無關係之列强代表加入、庶可草成最簡括的决議案、其中滿洲問題至少受與上海問題同等之顯越、此亦意中事不足爲異、中國總代表顏惠慶博士日以所接日軍現仍在嘉定與太倉間及南翔進攻之電報送至國聯秘書處、（七日路透社電） 
[滬案四次報告送到]  
　　(日内瓦)上海各國領事關於滬案之第四次報告、已電達國聯、其結語曰、今要當聲明者、謀獲一妥洽的休戰之種種企圖、迄今全告失敗、日軍目前停止前進、惟在夜間外防各區之戰事、仍進行不已、在此報告所包括之時期中、日方仍干涉警務及其他巿政職務、此事已成屢向日當局提出抗議之間題、報告所叙之事、至三月五日上午二時四十分止（七日路透社電） 
[我國文電送秘書處]  
　　（日内瓦）顏博士又以關於三月三日日軍砲轟黃渡之一電送致國聯秘書處、謂據此足證日軍現仍向中國内地前進云、續電云、顏博士又以所接三月五日宋子文來電送交國聯秘書處内謂日軍藉口爲保護南翔計、已佔據黃渡、其地遠逾距滬二十基羅米突之區域、（七日路透社電） 
[大會盡其調和任務]  
　　(日内瓦)國聯特别大會主席希孟、向哈瓦斯社記者宣稱、最近數日不乏譏諷之辭、謂大會討論之時、正當遠東砲聲隆隆、但此種態度、只能出之不懷好意者、蓋按之實際、大會之召、集正因遠東之砲已開始轟撃、而砲之是否繼續、殊不可必、現在上海區域、事實上已經停戰、大會現正盡其調和任務、故根據盟約第十五條、要求日本撤退軍隊、蓋被侵略國家之領土、一日不退出、則敵對行動、即一日不能實際停止、侵占行爲之本身、不構成眞正之敵對行動、然亦不能置諸敵對行動之外、且不能不視爲一種武力之使用、此固均爲盟約所禁止者、大會之調和任務、在求雙方當事國、解决上海之局勢、顧大會遠處日内瓦、對其决議案之執行、無從監督、故委託駐上海各關係國之文武官吏、組織委員會、以便參加、一俟實行停戰、即在上海舉生圓桌會議、以繼續大會之工作、倘仍失敗、則吾儕應適用盟約所規定之第二步程序、（六日哈瓦斯社電） 
[日本憤恨小國言論]  
　　(東京)日内瓦國聯議會、小國代表之言論、已引起日本之憤恨、將使非難國聯之聲復活、而愈堅主張退出國聯者之手腕、（七日路透社電） 
[二中全會閉幕]  
　　汪兆銘致閉會詞 
　　(洛陽)四屆二中全會六日上午九時、在西宮東花園議場、開第三次正式會議、出席中委丁惟汾·葉楚傖·周啓剛·于右任·楊杰·丁超五·居正·邵元冲·方覺慧覃振·顧孟餘·陳肇英·石靑陽·王正廷·朱培德·汪兆銘·朱家　·甘乃光·方振武·何應欽·石瑛·陳立夫·陳果夫·曾養甫·賀耀組·陳公博·劉守中·王法勤·列席候補執委谷正剛等二十五人、列席中監委邵力子等六人、列席候補中監委蕭忠貞等七人、主席汪兆銘、秘書長葉楚傖、通過大會宣言、十一時在西宮東花園舉行閉會式到各中委曁各機關代表三百餘人、由汪委員兆銘主席、領導行禮、並致閉會詞後、由葉秘書長楚傖宣讀大會宣言、即告禮成、（六日專電） 
(洛陽)六日二中全會閉會、汪兆銘致閉會詞、撮要紀錄如下、 
　　大會議决各案之重大意義、已包括在大會宣言中、大會有無效果有無意義、須以决議案能否實行爲證明、我們現在處境之困難和明末彷彿、明末外有滿洲侵略遼東、内有李自成張獻忠流寇爲患、現在我們外有日寇、内有赤匪、正復相同、明末在朝的人犯了虚憍的毛病、不知用力量想方法去救危亡、結果忠臣義士、只有以一死報國、明亡之原因在此、報國非一死可以塞責、必須以方法以力量、在政治上要實現民主集權政治、以求政治組織的嚴密、及民主集權政治制度的實現、以民主集權制在政治上樹立了重心、對外可以抵抗日本、對内可以肅清共黨、這様做去、中國絶不會亡國的、目前我們不在重在一時軍事的成敗、或國民憤慨的意識、或與共黨爭什麽領導權、而注重在我們同志的誠意合作、求民主集權的實現、來完成中國政治的组織、我們旣下了很大的决心、就要有這能力來做到、我們的心、非常緊迫、但同時非常堅定、（六日專電） 
(徐州)二中全會後、中央各委多已南返、周佛海·錢大鈞·王柏齡·繆斌·六日晚過徐南下、王伯羣赴平謁張、另有使命、其他各中委亦將陸續分回職守（六日專電）(濟南)王伯羣保志寗今由洛過濟赴平（七日專電） 
[二中全會宣言]  
　　(洛陽)中國國民黨第四屆中央執行委員第二次全體會議宣言云國難日深、正本黨見危授命之時、本會議總括議决各案、宣言如下、 
　　方今之急首曰禦侮、此次淞滬武裝同志、奉命守土、克盡天職、以流血爭民族之生存、其壯烈犠牲、實樹國軍之模範、全國軍隊應抱同一長期抵抗之决心、其有托故逡巡、諉卸指定任務者、即爲政令所不容、舉國所共棄、至於綏靖剿匪、所以鞏固後方、昭蘇民厄、亦不容忽視、外交與軍事相輔而行、尤須衡情審變、由統籌民族利害而决策、不以應付國内環境而定計、政治之改進、不特關係目前禦侮、抑且爲國家雪恥圖强之大本、應依次改革、沉着進行、擬先澈澄肅淸貪污、確定軍事負責人員不兼地方政務長官之原則、以期納地方政治於常軌、於財政則首重公開實行减政務致清明廉潔、而培國力民生、憲政之完成、本有一定之程序、惟在訓政時期、應先積極設置民意機關、以培養民治之基礎、必如是而後互信能生、威權確立、茲有爲我同志告者、在此國難期間、我同志應以恊力禦侮爲神聖天責、明是非、辨眞相、堅固團結、集中力量、以負責爲國人倡、以力行爲天下先、爲主義而犠牲、以樹立革命黨人之自信力與人格、則本黨歷史之發楊光大、自必未艾、更有爲我同胞告者、今日已爲我整個民族爭生存之時期、而非互相責難之時期、國難至此、因果綦繁、中央旣定長期抵抗之决心、同胞應爲國家存亡而奮鬥、勿虚憍、勿懦葸、勿輕於樂觀、勿易於悲觀、應以沉着勇毅之精神、表現民族最高之意識、舉凡前此紛張之派别、繁複之意見、全融全鑄於此偉大民族意識之中、國家乃能有救民族、復興之關鍵、端在是爲矣、尤有爲世界各國告者、國際公約旣爲各主權國家圖自由意志而簽定、自必共同保障其尊嚴、此次中國不得已爲自衛而抵抗、同時亦即爲保障公約之尊嚴而抵抗、公約如淪爲廢紙、世界即無和平、暴日不受制裁、東亞即無寗日、舐糠及 
米、應覺寒心、爲虺不摧、終將噬臂、本全 
會深信中國爲有組織有抵抗力之國家、淞滬近况即爲事實之表現、戰區固應戰略需要而時有變更、然中國抵抗之决心則隨時隨地將歷久而無間、任何屈服難堪之條件、决無承認簽訂之理、凡主持公理保障公約之友邦、在不損中國領土主權範圍以内、中國無不樂與爲經濟上竭誠之合作、此不特願各友邦能有明確之認識、即日本人民知其軍閥專橫爲非者亦希其有深刻之覺悟也、要之、外兵壓境、國家已入非常時期、一切决定先及大者、此後惟從力行中圖實現、從奮鬥中求生存、謹此宣言（六日專電） 
[中央政治會議]  
　　推蔣中正爲軍委會長馮玉祥等七人爲委員組織籌備委員會 
　　（洛陽）中央政治會議、六日下午三時在西宮東花園舉行　第三零二次會議、到委員五十餘人、常務委員汪兆銘主席决議各案探錄如下、 
　　㈠推選蔣中正爲軍事委員會委員長、馮玉祥·閻錫山·張學良·李宗仁·陳銘樞·李烈鈞·陳濟棠·爲軍事委員會委員長、　㈡特任顧孟餘爲鐵道部部長、 
　㈢組織西京籌備委員會、推張繼爲委員長、居正·覃振·劉守中·揚虎城·李恊·褚民誼·陳璧君·王陸一·何遂·戴愧生·石靑陽·黃吉宸·李次温·李敬齏·賀耀組·鄧寳珊·恩克巴圖·陳果夫·焦易堂·爲委員、 
　㈣立法院立法委員魏懷辭職、照准、 
　㈤二中全會交議劃一刑法及劃一刑法補充辦法案、交居委員正覃委員振及羅部長文幹審議、 
 
 

Page 3

 
 
[接國内外要電]  
　㈥二中全會交議改定公務人員維持生活費數目案、通過、 
　㈦追認國民政府减輕各項債劵利息延長還期辦法、交立法院、 
　㈧追認國民政府特派閻錫山爲太原綏靖主任、 
　附國難期間公務人員維持生活費數目表如下、選任及特任二百四十元簡、任一級二百元、二級一百九十元、三級一三八十元、四級一百七十元、五級一百六十元、六級一百五十元、簡任一級一百四十元、二級一百三十元、三級一百二十元、四級一百十元、五級一百元、六級九十元、委任一級八十元、二級七十五元、三級七十元、四級六十五元、五級六十元、六級五十五元、七級五十元、八級四十五元、九級十級四十元、十一級十二級三十五元、其原來薪給不及三十五元者、照原額發給、又各機關辦公費、照原額六成開支、（六日專電） 
[寗古塔已被日軍佔領]  
　　日軍擬設兩處飛機塲 
　　（北平）哈電日軍已佔領寗古塔、並擬在一面坡及寗古塔建飛機塲（七日專電）　　（哈爾濱）日軍六百、人寗古塔、飛機三架隨往、王德林救國軍退往二道河子、五日爲阻日軍前進、拆毁哈綏線高嶺子橫道河子路軌、東鐵派工六日修復、（六日專電） 
　　（哈爾濱）今晚此間接訊、日軍已佔據寗古塔、現聞日軍擬在寗古塔與一面坡兩處、設立飛機塲、按日軍藉口丁超部下在 
寗古塔搶刦、故派兵往佔之、（六日路透 
社電） 
　　（北平）依蘭電、日軍濱本聯隊五百攻一面坡、與王徽林部衝突、王部以後援不繼退却、日軍佔一面坡、並設隊部、同時日軍在寗古塔海林兩站設飛機塲、並調飛機三架駐防、李杜自衛軍退出賓縣後、復在郊外與日軍激戰二小時、李部自衛軍退守方正縣、待機反攻、（七日專電） 
[張發奎部入贛]  
　　（長沙）張發奎部决先入贛、十日起經永祁衡醴到萍鄉、限二十日前運完、（七日專電） 
[劉峙電洛辭豫省府主席]  
　　實行現役軍人不兼政議案 
　　（開封）二中全會决議現役軍人得兼政務案、劉峙首先贊成、於六日晨返開封後、即電請行政院懇准予辭去河南省政府主席職、電云、洛陽行政院長汪鈞鑒軍民分治、爲救濟時弊之要策、數月以來、已竭呼籲之力、今幸二中全會决議現役軍人不兼政務大願得申、欣慰曷極、茲謹遵照中央决議、踐履宿言、懇即准予辭去河南省政府委員兼主席職務、另簡文人接替、以爲天下倡、河南省政府委員兼主席劉峙叩、（七日專電） 
[蔣擬發表告全國將士書]  
　　並電滬委解釋一切 
　　（南京）蔣中正擬發表告全國將士書、勉以大義、與政府步驟、一致决心禦侮、並電留滬各中委、解釋一切、誓必長期抵抗、以保國家與民族之生存、（七日專電） 
[魯滌平辭九路軍總指揮]  
　　（杭州）浙主席魯滌平電中央辭第九路軍總指揮、並請以譚道源繼、軍政部電復照准、譚部五十師現駐贛省、（七日專電） 
[吳佩孚擬就通電討伐東北叛逆　　（北平）吳佩孚以東北國成立有日、極憤慨即將以個人立發通電、以申春時判逆之義電稿已擬妥、係出章太炎手筆、義正詞嚴、約三百二十餘字、 
（七日專電） 
[滬案在調停中]  
　（南京）外委會息、連日滬英艦上中日非正式接洽結果、吾方堅持先撤兵方能開會、日方不允、現已一面電顏惠慶詢大會如何應付、因停戰係國聯主動、停戰後之辦法、國聯不能袖手、又一面電致洛陽二中全會、請示應付滬案辦法、另一方面消息、中日撤兵爭點不决、英美調人擬再調停、援照濟案先例、日本先約定若干日撤盡華境之兵、一面即開始和平談判、但政府方面云、此調停案尙未接到、（七日專電） 
[國府三次會議]  
　　（洛陽）六日上午十二時、國民政府在洛陽警備司令部舊址開國民政府委員會第三次會議、到主席林森·委員李烈鈞·恩克巴圖·方振武·馬福祥·王正延·王法勒·薛篤弼、列席文官長魏懷、參軍長呂超、討論要案多起、茲錄其公布者 
如下、 
　　㈠行政院呈爲據外交部司令法行政部會呈關於德國政府請求引渡刑事嫌疑犯德人克雷斯脫一案在德國政府承認允相互條件之下、似可允許、擬　意見書、請轉呈核示等情、理合轉呈核示案、决議准予引渡、 
　　㈡决議建設委員會簡任秘書劉石心張鑑暄總務處處長秦瑜均另有任用、參事聶其瑛、簡任技正張自立·朱耀廷·王崇植·已先後呈請辭職、均免去本職、任命夏光字·王向辰、爲建設委員會簡任秘書、秦瑜爲參事、劉石心爲總務處處長、（六日專電） 
[平巿籌備招待國聯調查人員]  
　（北平）張學良因國聯調查團下月初將到平、特派王蔭泰及平外交界聞人籌備招待、已擇定前外交大樓爲招待處、該團平住所已定北京飯店（七日專電） 
[滬租界内日軍或將久駐]  
　　日軍主隊亟欲撤回 
　（東京）今日據負責方面消息、日本雖準備於敵對行爲終止時、即開始撤回軍隊、但日本或將在公共租界内、無限期餾駐一部份軍隊、因日本與英美有同様駐兵之權利也、陸軍當道亟欲儘速撤回日軍之主隊、其故以駐兵團外需費甚世云（七日路透社電） 
[法國放棄離間奥計畫]  
　　邀請德國合作 
　　救濟南歐經濟 
　　維也納　法國駐奥公使克勞瑞、正式通知奥總理布雷樞、法國已邀請德國合作、共商救濟南歐尤其奥國之經濟窘迫良策、並以昨日致德外部之照會、錄副送奥總理、查閱内容、力關外間法國欲在東南歐組織排德集團之謠傳、並邀德國參加優惠關稅制、現奥政界皆認德國之見邀、爲南歐前途之佳兆、足見法國已放棄其離間德奥之計劃、奥總理亦表示法政府此舉之重要、希望談判進行之後、將可謀致解决奥國困難云、（六日國民社電） 
　　
匈京　多瑙河流域經濟聯盟計劃、現正由胚胎時期　漸漸萌藥、行將略具輪廓、匈外長瓦爾哥已啓程赴羅馬日内瓦、與巴黎等處、探間消息、商榷詳細辦法、據稱俟至巴黎後、將與發起此舉之法總理泰狄歐、面商一切（六日國民社電） 
[白里安昨逝节]  
　　（巴黎）曾任總理外長多次而爲人敬愛之法國政治家白里安、已於今日下午一時三十分逝世、享年七十、在已往十年中法國無一政府不有白氏參加、白氏之在法國政治生活中、其重要可知、最近在日内瓦與巴黎曾努力以求中日爭案之和平解决、此事將爲人所永誌不忘者、（七日路透社電） 
　　本報記者按白氏爲手創巴黎非戰公約者、而在日内瓦巴黎會議討論中日爭案時、曾帶病與會、頗著勞績、前路透電曾傳白氏爲法國陸軍參謀部所制、不能展其所志、則中日爭案之至今日地步、亦白氏所引以爲憾者也、國人對之、將如何表示其悲悼乎、 
　　倫敦　白里安之逝世、倫敦政界大爲驚愕、路透電社由電話傳各下院中之社員、繼乃傳逹各議員、全院表示深切之哀惋、各議員僅知白氏病篤、然不料其遽爾下世也、（八日路透電） 
　　（巴黎）白里安之心病、初無危象、至上星期杪、體力大弱、始漸可慮、延至昨日、希望幾絶、（八日路透社電） 
[平憲兵隊縮編]  
　　（北平）平憲兵副司令部奉令改組爲憲兵司令部、憲兵八大隊、縮編爲四隊、第一隊担任平漢路由平至石莊防務、第二隊任由平至通州天津防務、第三隊担任平至張垣防務、第四隊設津、担任津至榆關一帶防務、（七日專電） 
[溥儀抵湯崗子]  
　　僞國籌備委會成立 
　　各機關地址已勘定 
　　（北平）外訊、溥儀六日午偕鄭孝胥由滿鐵本綫抵湯崗子温泉、當晚其夫人帶同從者十數名亦到預定在該處住二日、趙欣伯臧式毅即來崗商要事（七日專電）　　（北平）瀋訊、瀋漢奸成立籌備僞國委會、趙欣伯·趙鵬第·分任正副委員長王大中爲僞執政府籌備處長、已到長春佈置僞執政府及各機關、地址决定執政府在榷運局、國務院在軍醫院、民政部被服廠、財部官銀號、外部長巿府、陸軍部圖書館實部二中、交部吉林儲會地方部稅局、最高法院鎭守使署、最高檢查處殖邊銀行、（七日專電） 
　　（北平）僞國擬接收東北各海關、以收入大部作外債担保、刻正組織委會、研究辦法、（七日專電） 
　　（北平）鄭孝胥五日到長春、晤熙洽勘定僞國都各部院址、執政府定榷運局内（七日專電） 
　　（北平）瀋訊、日人聯合會定十日開祝賀僞國大會游行、並向僞政府遞祝賀詞、附屬地各處均同時舉行祝賀、放燃烟火、（七日專電） 
　　（北平）日陸軍部設調查滿蒙研究機關、山崗少將爲委員長、朝鮮總督府今井田氏對鮮民移滿蒙、表示已有準備、並謂關於鮮人在滿土地所有權問題、預定與新國恊議、使鮮人成一自然福民等　（七日專電） 
　　（哈爾濱）臧式毅視察僞圖都五日到長春並與熙洽鄭孝胥會議留半日原車回遼、王殿忠匪軍經臧式毅編爲奉天陸軍第一旅、瀋陽公安大隊亦歸其調遣、（六日專電） 
　　（哈爾濱）遼吉黑人民僞代表趙仲仁凌陞實康馭涵清等十一人、四日去大連迎溥儀來遼就位、溥允暫就執政一年（六日專電） 
　　（哈爾濱）滿洲里駐防軍蘇炳文部反對巿局興辦僞國慶典、五日軍隊武裝游行示威、商民均表同情、巿局已中止興辦、（六日專電） 
　　（哈爾濱）溥儀定九日在長京執政、（六日專電） 
　　（瀋陽）溥儀已於昨日早晨七時、由旅順啓程赴長春、聞過瀋時將停留二天（七日國民社電） 
[香椎準備離津]  
　　（天津）駐津日軍司令香椎、七日晨由榆關返津、晚宴各司令官各領事、日本官商定十日餞别、新任司令中村十六日抵津、香椎定十八日返國（七日專電） 
[吉鴻昌已回國]  
　　（濟南）吉鴻昌昨到濟謁韓、吉告記者、此次遊歷英·德·法·美·丹麥·瑞典·瑞士·古巴·加拿大·比利時等十餘國、注重考察農工、見到吾國農業要發達輔產物、工業不宜大資本、工廠免生產過剩、因暴日侵凌我受激刺過甚回國、冀盡個人力量、吾國非不能勝日本、設余此時帶兵、不能抗日、决即自戕、余舊部雖欲吾回去、但必須槍桿對外、余方回去、歐美各國正在積極擴充軍備、國人宜速醒、此際須作大犠牲、可免將來零碎犠牲、（七日專電）　　 
　　（濟南）吉鴻昌今赴平、據云三五日仍回濟、（七日專電） 
[綏豫皖邊區綏靖督署撤消]  
　　（漢口）鄂·豫·皖·邊區綏靖督辦署及二十二路總部奉令撤消、原屬二十二路之三十三師改歸鄂綏署指揮、三十三十、一兩師、歸張印相指揮、張奉命兼任三十一軍軍長、徐源泉擬日内赴鄂中視察、（六日專電） 
　　（漢口）張英六日由湘抵漢謁何、綏署派飛機赴黃麻偵匪、在八里灣匪巢斃匪甚多（七日專電） 
　　（漢口）賀段股七八九三師竄皂巿西南、徐源泉令四八師徐韓兩旅及四一師黃旅會剿、（七日專電） 
　　（漢口）民廳委朱鼎鈞爲善蒲沔邊區民團指揮官、（七日專電） 
[鄂省財政竭蹶]  
　　省立各校暫行停課 
　　（漢口）　何成濬七日偕何葆華赴財廳視事、據談、省庫收入僅十餘萬、不敷維持費、各學校停課、亦屬無法維持、今後財政整理、决先從田賦入手、及舉辦營業牌照稅、以資彌補（七日專電） 
　　（漢口）　省立各校敎職員、七日發宣言實行停課停工、靜候政府維持、（七日專電） 
（漢口）省立各校六日開聯席會、决自七日起、暫行停課、（七日專電） 
[黃紹雄由梧赴邕晤白]  
　　粤各要隘佈防完密　　（香港）黃紹雄徐景棠七日離梧赴邕、白崇禧由龍州回邕會晤、（七日專電）　　（香港）　余漢謀八日由韶赴南雄、（七日）專電） 
　　（香港）　沙面日婦孺一批、七日來港、粤各要隘佈防極完密、（七日專電） 
　　（香港）　執行部七日開臨時會議、决對日抵抗到底、任何犠牲、亦所不顧、即電洛中央國府、速調大軍援滬、并請頌對日方針、（七日專電） 
[印度之預算案]  
　　財政地位鞏固 
　　新德里　行政院財政委員許士德今日在立法院提出預算案時宣稱、印度因减政節流之故、預算案之地位、殊堪滿意渠倍世界無一國能如印度財政地位之鞏固、前途希望之光明者、本財政年度之預算案、計短少英金一千零十二萬五千鎊、而下一財政年度預計可盈餘一百六十八萬七千鎊、惟支出項連償債欵一千零五十萬鎊在内、收入之减少、乃因關稅短收之故、尤以糖銀酒棉貨疋頭數物爲最陸軍費將减三百二十五萬鎊以上、鐵路用費將减至微過三百萬鎊、除付到期之債欵外、並無新借入、許氏又爲政府運輸現金出口及擴張幣額之政策辯護、謂此舉已鞏固印度之匯率、增高印度之信用（七日路透社電） 
[中央黨部之紀念週]  
　（南京）　中央黨部留京辦事處七日上午九時舉行總理紀念週到職員五百餘人、由張委員道瀋領導行　如儀、即由張氏報告、略謂國聯大會舉行時、各國代表對日本在上海之暴行、均能仗義執言、加以指責、並有主張實行對日經濟制裁、足見公理尙存、日本此後如仍不改變其侵略政策、則終必動世界之公憤、繼又報告洛陽二中全會之經過、對於長期抵抗暴日及收復東省失地、已有　密之規劉最後復勉勵各工作同志在對日長期抵抗中、各人應努力工作、勿虚矯懦葸、勿輕於樂 
 
 
] 

Page 4

 
 
　　觀、亦勿輕於懇觀、須以沈着勇　之精神、堅忍不拔之决心、共同渡過此空前之難關云、（七日專電） 
[遼省府職員停發薪]  
　　（北平）遼省府秘長黃劍秋今午抵平談遼省府職員薪金全數停發、每人每月僅發生活維持費四元、另一部職員撥緩署及財整委會辦事、關外義軍組織嚴密、個個皆有長久抗日之决心、（七日專電） 
[莫德惠將返國一行]  
　　（北平）莫德惠自莫斯科電平友人稱、不久將返國一行、（七日專電） 
　 
[華新工潮尙未解决]  
　　（天津）華新工潮迄未解决、工人刻感覺失業痛苦、七日推代表赴黨政機關請願、令資方尅日開工徐商加薪問題、（七日專電） 
[駐俄德參贊遇剌案]  
　　（莫斯科）謀剌德使署參贊瓦杜斯基之少年名司登、年二十八歲、自稱爲一學生、彼自被逮後、雖經警察方面嚴鞠、但絶對不肯供出謀殺瓦氏之目的、惟從間接方面、已證實司登所用之手槍、係司氏所自備、經司氏以眞姓名註册者、並證明司氏開槍後、尙圖逃逸、並未如初次報告、謂彼於開槍後尙站立原處不去者、現此時尙接報告、謂司登之圖剌瓦杜斯基係誤傷、因司氏本意係欲謀殺德大使德克森氏者、因德克森之汽車每日必於此時路經該地、而瓦杜斯基常與德克森同車、是日則僅瓦氏獨乘此車、德氏並未同行云、（六日國民社電） 
　（柏林）俄國駐德大使辛却克氏、今日再訪德外部晤及常任秘書波　博士、併告德駐俄大使署參贊瓦杜斯、基日昨被刺後、昨夜在醫院中、終夕未能安靜、但自今晨始已大見起色、並曾自草一報告書、以備呈報德外部、同時德駐俄大使署亦有同様之報告送到、俄大使辛却克對於此事、已一再道歉、並稱蘇俄當局已從各方面、設法訊明刺客行兇之目的、但該刺客尙矢口不言、故眞相尙未能明瞭、（六日國民社電） 
[日本銀行貸出巨欵]  
　　（東京）　日本銀行（即日本國家銀行）已以日金一萬萬元、借與日本西部某數银行、藉以維持其營業、查接受借欵之銀行内有五家、共有資本三千萬者、因存戶紛紛提現、以致受逼暫時閉門、存戶之提現、殆以經濟不景氣、銀行有虧折說所致、又某某兩銀行原有合併之說、茲合併不成、此亦爲民衆恐慌原因之一、（七日路透社電） 
[檳榔嶼華僑與警衝突]  
　　檳榔　此間華人得上海日軍總司令陣亡之僞報後、亦如上海香港辦法、羣相燃放爆竹、以示慶祝、致民衆與警察衝突警察欲停止華人之慶祝、華人不服、投石擲撃警署、警察召救火隊出援、於是地方大起衝突、歐人警員傷二人、送入醫院療治者共十一人、被拘者逾五十人、（七日路透社電） 
[駐法英大使將易人]  
（巴黎）今晨法報預料英國駐法大使泰雷爾勛爵、將早日召回、其繼任人選、將爲國聯總秘書特魯蒙爵士、特氏辭去總秘書呈文、一月間已爲　事會接受並聞特氏將授爵爲貴族、然後出使法國、（七日國民社電） 
[芬蘭農民運動失敗]  
　　希爾新福　昨夜拉浦運動武裝農民最後死守之門塞賴鎭、經政府軍隊截斷遁逸路徑後、舉鎭投降、其領袖瓦爾紐斯等六人已就逮、解至芬京、將治以叛逆罪現拉浦運動者之革命已完全潰敗、電話電報亦停止檢查、（六日國民社電） 
[林白子綁案有新發現]  
　　紐約　林白子被綁案發生五日頃聞有新發展、今日報稱、林白已接到一信、據稱如遵照備欵取贖之議、則其子可於四十八小時送回云、按綁匪所索贖欵爲五萬元、林白允照付此數、已無問題、林白以警察之助力、搜索五日、不得結果、卒决定雇人疏通、綁匪聞之、始有此通信現聞林白與綁匪、直接接洽、（七日路透社電） 
　　紐約　美國著名流氓領袖史畢台爾、受林白委託後今日已開始尋訪被綁之林公子、俾可與綁匪接洽取贖、據史氏語人、訪尋之費、渠願自任不欲取諸林白云、（六日國民社電） 
　　好潑偉爾　今日全美數千敎堂、爲被綁之林白公子特别祈禱、祝其早日平安出險、（六日國民社電） 
　　紐瓦克　今日哈福特警察、已將林公子乳娘之情人强生、移交紐瓦克警察、據聞强生曾無意中洩漏林白家内詳情、爲绑架林公子者所聞、强生已供認關於林家育兒房與其他房間位置、及宅内生活習慣等、係得諸該乳娘所述、曾爲另一人所聞至其人姓氏尙未供出（六日國民社電） 
要聞 
　 
[西報記日俄最近態度]  
　　俄日兩方均稱不欲有戰事但各欲保護其產業與人民即此恐將引起不歡之糾紛 
　　字林報載二月二十四日哈爾濱通訊云、由歐洲抵此之旅客、謂火車離莫斯科時曾在車上見有德國工程師十五人、彼等公然聲稱、乃應蘇俄政府之聘、在滿洲兩面邊界修築砲臺、以固防務、内有數人已赴海參　、餘赴伯力等處、西比利亞境内常見軍隊向東開發、並有敞車、滿載飛機砲隊、聞軍隊開抵海參　者、已有十五萬名左右、另有運輸汽車五輛、據蘇俄報紙載稱、蘇俄不欲攻撃任何人、惟滿洲白俄聲稱、日本願助其返國、其所取侵逼態度、有令蘇俄作應付急變準備之必要、如蘇俄產業或土地確陷於危險之中、則蘇俄必施對付舉動、但目下尙無此種氣象、日軍事當局且已宣布不欲與蘇俄起爭、中東鐵路東段之嚴重狀態、及該路有爲舊吉林軍截斷、使與哈爾濱隔絶之可能性、或將令蘇俄軍隊越過邊界、保護該路、他人對此、當無異議、蓋蘇俄確有保護其產業與人民之權、正與日本相同也、惟如果出此、則恐將引起不歡之糾紛云、哈爾濱未聞蘇俄軍隧行動消、息鐵路人員、皆守其職務、對於現局、絶不發表意見、 
 
 

Page 5

 
 
   
 
 

Page 6

 
 
要聞二 
[日海軍艦來烟]  
　　要求在海關設司令部並派員窺探東山砲台芝罘通信、日人屢　擾我沿海防務、現靑島·烟台·龍口等處均泊有大批日艦而吳竹·月竹·早苗·早　刈　·芙蓉等十餘日艦、又輪流往來靑烟龍三口岸之間、近日人以烟台爲滬津航路之中樞、故又派第十三騙逐艦隊來烟駐泊、本月一日、該艦隊復派員登陸、要求在洋關碼頭之海關大樓設日海軍司令部、並擅自派人入巿内視察、經我烟台當局、嚴詞拒絶、下午又秘派日海軍官佐、赴烟台東山、窺探我國國防砲台、此次日人之舉動、意在牽制我國各地對日之軍事準備、駐烟軍警、爲防萬一起見、當晚即嚴重戒備、派多數保安隊、巡邏海岸、倘日本存意挑　、務必努力自衛以固國防（三月二日） 
[張發奎軍由全向衡進發]  
　　何鍵已允假道 
　　廣州通信、張發奎軍、日前請纓援黑、業已由桂開抵湘邊之全州、嗣因假道問題、與餉項之籌集、遲延未進、迨滬戰爆發、該軍急須前進、最近湘何對於該軍過境、已有明白表示、而該軍開拔費問題、亦已有把握、先是白崇禧對於該軍過湘境事、曾致湘何電云、［長沙何主席芸樵兄勛鑒、寒電敬悉、已飭四軍尅日繼續前進、過湘時、乞賜指導、並給與利便爲禱、弟白崇禧叩皓印］旋何鍵覆電略云、［日寇進逼無已、非一戰無以圖存、軍人報國、正在此時、願　　仇、早抒急難、向華兄部經湘、已飭所屬妥爲招待］云云、該軍師長吳奇偉、於是即於二月二十日、由南寗乘車赴桂林、二十四日由桂林轉出全州、檢閱該師第囗囗團歐震部·第囗囗囗團沈又文部·第囗囗囗團羅維雍部·並將新編第囗營尹承鈞部擴編爲補充團、以厚實力、至於吳部開拔費、亦得各方供給、粤當局擬將抗日準備金項下、酌撥十萬元接濟、又聞張發奎在京滬亦籌得鉅欵、以爲該軍開拔及擴編之用、並購辦軍實、預計三　日内、該軍可向衡陽進發至湘軍各將領、日昨亦已來電、［致抗日、該電由何鍵領銜、略稱、最近日軍竟於儉晚在滬襲撃駐軍、肆行焚殺、雖經我十九路軍迎頭痛撃、予以重創而暴行未已、又在汕頭登陸、若不急謀對付、何以爲國、鍵等頻年參加革命、不敢後人、當此民族國家生死存亡關頭、業已積極準備、一俟中央令下、立即荷弋前驅云云、何鍵等發出該電之後、又派代表何文元劉兆甫二人來粤、分謁李宗仁陳濟棠等接洽西南軍事及一致抗日各問題（三月一） 
日 
[江北自衛週密]  
　　各縣抽丁編預備保衛團並嚴禁漢奸販糧食濟敵南通通信、江北沿海各縣以防、務日亟、爰抽丁編預備保衞團恊防、第囗囗囗路軍砲兵、已扼守狼福渡江面、連日各縣嚴禁漢奸販米糧蔬菜濟敵、南通自衛經費由欵產處臨時發行貸欵劵十萬元、一切布置已妥、張之江電各縣長云、慨自滬變起後、我軍爲自衛而抵抗、雖屢戰皆捷、然日寇迭次增援、傾國來犯、大戰方酣、此爲我團家生死關頭、各地駐軍、自應整裝待命赴援、而後方治安、勢必仰賴於地方保衛團、鞏固後防、緩靖匪徒、關係庶民自身安危、至爲重大、江蘇沿江沿海、一旦有警、首當其衝、非他省可比、故保衛團組織、尤刻不容緩、本督辦此次視察防務、所過各縣、民氣雄樸、原富於自衛力果能因勢利導、自然收效迅速、各該縣長身負維持治安之責、對此諒必有深切注意、電到之後、對於保衛團一事、務仰尅期組織成立、積極嚴格訓練云云、至於通揚間汽車路業已築成、沿江防綫因亦聯接、守衛極爲周密、又省府令縣府、對於已封存劣貨、由地方公團、監視拍賣、抽售值百分之三、充水災賑欵、南通地方安靖、各錢莊尙未開業、 
[最近江浙各縣狀况]  
　　松江徵收房租兩月　松江縣政府前與地方各界、組織地方自衛委員會、議有徵收城廂房租兩月、以充自衛經費、正辦理間、忽奉省方訓令、以外侮日亟、需欵孔殷、通飭各縣徵收房租兩月、以資挹注、係援照昔年成案辦理等因、縣長因於三日在自衛委員會提出討論、經議决將自衛委員會所擬辦法撤銷、遵照省令辦理、惟提出三成發充本縣自衛經費、由縣呈省核准、茲已按照奉頌辦法、上賢進行、 
　　松江增設傷兵醫院　中國紅十字總會、以滬杭路綫、逼近戰區、乃由滬上大慈善家陸伯鴻君所創若瑟醫院内、設立第四十三傷兵醫院、預備額定二百名、業將大批棉被衣藥等運松、着手籌辦、院長陸伯鴻·副院長瞿秉乾·總幹事周學文·内部計畫、特託劉之謀相助辦理、另有天主敎大姆姆參加援助、醫務主任張紹修·救護隊長俞橋芳·聽命總辦事外、另抽隊員四人、追隨總會救護隊、赴蘇工作、實施救護 
　　南滙禁售鷄蛋濟敵　南滙縣第四區長顧仲超、近查悉一般小販、妄貪厚利、向鄉間收買鷄蛋、私行售與敵艦、昨特呈奉縣政府、令飭沿海各區、一體查禁 
　　日機因傷隨下蕭山　二月二十九有日飛機一架、因受傷飛至蕭山縣屬東鄉豆　地方跌下左翼已跌斷機師亦跌斃、昨日省令蕭山縣長林淵泉查勘具報、業已會同　山公安局長夏松前往察勘具報矣、 
　　日機兩次到禾偵察　四日上午八時餘、有雙萊日機一架來禾、盤旋多時而退、五日上午十時、又來雙葉日機一架、在城中及塘匯東　等處、亦視察多時而去、 
 
