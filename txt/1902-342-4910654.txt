# 1902 - 342 - 4910654

 

Page 1

 
 
[新印大字正續資治通鑑并通鑑目錄出書] [  圖書集成局啓]  
宋司馬温公撰資治通鑑二百九十四卷上溯戰國下迤五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尙書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請即臨購閱可也此啓 
[雲貴總督魏午莊制軍奏陳滇省課吏館開辦情形摺片]  
奏爲遵旨設立雲南省城課吏館謹將開辦情形并妥議章程仰祈聖鑒事竊准吏部咨光緖二十八年正月十七日奉上諭各省候補人員冗濫尤甚平時不加考察一旦使之臨民蒞事安望措理得宜近來各省已有奏設課吏館者自應一體通行惟重在考核人才不得視爲調劑閒員之舉仍著該將軍督撫兩司等勤見僚屬訪問公事以覘其才識並察其品行其賢者量加委任不必盡拘資格其不堪造就者卽據實叅劾咨回原籍統限半年具奏一次務當破除情面嚴行甄别不准虚應故事稍涉瞻徇致負朝廷循名責實之至意將此通諭知之欽此等因當經行司飭議簡易章程尅期開辦在案臣維國勢之强弱先視民心之向背而能繫乎民心宣上德而抒下情者實莫先於州縣我朝於親民之官特重其選卑其職而不卑其權卑其職使之親民不卑其權使之治事兵刑錢　無不寄於州縣以造其端苟一事之失當動基禍變於無形昔之教匪粤匪今之拳匪其初不過竊發於州縣果得明練之吏及其初而遏制則一人治之而有餘矣是州縣固爲治亂所自起課之所宜加急方今外侮迭至交涉愈繁滇雖僻壤遐陬教堂日見林立莠民趨之若騖迨積不能平而焚燬之事以起卒乃索賠受侮貽患無窮非得地方官信義足以固結民氣才　足以綏服外情一遇事機每難肆應曲當矧値維新之際振興庶務凡農工商鑛興學練兵諸事宜悉待次第推行卽莫不從州縣下手臣自入滇以來日以甄拔賢能爲務地處邊瘠人才尤形寥落因原設文職月課每届試期躬親督課分别評取雖亦能知鼓勵然均不過驗其所已能而不能益其所未學欽奉明詔特飭設館課吏臣擬取大清律例及通商條約先與研習月定兩課觀其心得以期飭吏治而諳外情爲目前當務之急他如滇產五金則宜講鑛學滇多礦土則宜講種殖學滇重邊防則宜講武備學凡此度地制宜專門學術尙須待諸數年之後未可一蹴　　諸僻陋之邦也兹已於八月二十日開辦在省城西箭道設課吏館一所以藩司爲正館長遴委道員爲副館長並設提調文案收發各員經理其事就在省實缺候補各官選取同通州縣鹽務官二十員佐雜官二十員入館肄習資之以膏火加之以奬勵暫爲定額其餘考取各員皆爲備取遇有缺出方准補送入館一俟經費充裕再行逐漸擴充其實缺亦必課試者任官惟賢不以循例之准補信其奉職之無虧也其有差亦准給奬者蒞事以治不以因端之歴練轉後於豫事之講求也其館外各員准其呈核日記者始屏之以生其愧奮終收之以廣其甄陶也其各署　案准其自赴檢閱者考已成之事實卽爲推行之先導也凡爲辦法十條館規七條課程六條經費七條由司詳議前來臣覆核無異惟有隨時督飭該司道認眞課試其有學識過人者自當從優奏保次則遴委差缺其資質尙堪造就者分别勒限學習否則咨送回籍總期寔事求是以仰副聖主循名責寔求治育才之至意除將章程分别咨送立案外所有開辦雲南省城課吏館大槪情形謹恭摺具陳伏乞皇太后皇上聖鑒訓示再雲貴總督係臣本任毋庸列銜合併陳明謹奏奉硃批著卽督飭切實講求認眞考核務收實效欽此○再此次遵設課吏館所有考試各員正佐則試以論說雜職則默寫履歴除列入等第者送館肄習及照常候補外查有准補維西通判姜在田開缺察看通海縣知縣楊恩吉兩員文理庸劣訛字滿紙應分别開缺勒令學習停委以示薄懲藩臬兩司具詳前來相應請旨將准補維西通判姜在田卽行開缺並同開缺通海縣知縣楊恩吉勒令學習記大過五次停委三年以肅吏治所遺維西通判選缺係扣補　第三咨缺應請歸部銓選除仍隨時甄别及咨部查照外謹附片具陳伏乞聖鑒再雲貴總督係臣本任毋庸會銜合併聲明謹奏奉硃批著照所請該部知道欽此 
[本館接奉電音]  
　　昨日午前京師飛電傳來旨二道上諭二道敬謹譯登○十一月十三日内閣抄奉旨淮安關監督仍著世綱接管欽此同日奉上諭各國電務多歸官辦凡遇國家要政傳遞最稱靈捷中國創自商辦諸多窒碍亟應收回以昭鄭重著袁世凱張之洞迅將中國所設電線核實計算奏請籌撥欵項發還商股卽將各電局悉數收回聽候遴派大員認眞經理以專責成而崇政體欽此同日奉上諭綏遠城將軍著恒壽補授未到任以前著文瑞署理金州副都統著玉崑補授欽此同日奉旨這所叅疏防越獄重犯脫逃之管獄官雲南署廣西直隷州吏目試用典史周雨田著革職拿間交魏光燾林紹年提同刑禁人等研訊有無鬆刑賄縱情弊按律懲辦有獄官署廣西直隸州知州許祖瑜著先行交部議處仍勒限嚴緝逸犯咎趙有務獲究辦餘著照所議辦理該部知道欽此 
[英皇行幸]  
　　日本某日報云頃得英京偷敦來電悉英皇定於明春行幸愛爾蘭觀風問俗刻已飭知愛爾蘭太守達之獨立氏及市長達捕利痕氏矣 
[美路紀聞]  
　　美京華盛頓來信云此次美政府稽查全國火車共値美銀一萬二千兆圓其機器値一萬二千五百兆圓西歴一千九百零一年共載客六百零七兆二十七萬八千一百二十一人貨一千零八兆九十二萬二千六百四十墩 
 
 

Page 2

 
 
[議翻暹約]  
　　南洋新加坡叻報云暹法所訂約章刻經宣布寄居越南東京及暹邏網咯之法人大爲不悅僉言似此立約不特於法國無益且更多所損傷徒使暹國獨佔其利因推法京外府黨人爲首往謁外部大臣尼呂加施君申論此中情節尼君不以爲然黨人遂决意將此約交議院中人廢去惟未卜屇時有人左袒否耳 
[美簡使臣]  
　　美國駐日使臣因病出缺前已譯列報端兹者日本某日報登美京華盛頓來電云美廷刻已簡聖路易省萬國博覽會極東游歴人員拔立之托君爲駐日公使矣 
[日權及外]  
　　南洋新加坡叻報云現在日本各處獄中拘禁外人共四十七名雖云罰作苦工實不過略示懲戒而已其中華人三十名韓人英人美人俄人各四名法人德人意人各一名按日本自步武西法之後更訂刑律得以收回治外法權此正中國前車凡我政府中人所宜借鑒者也 
[接待暹儲]  
　　暹邏國王遣世子麥哈滑其氣烏之托親王游歴亞美利加洲將於日内折赴東瀛本館已譯登前報兹閱日本某日報云世子準於東歴本月十五日行抵橫濱日廷遂派式部次長户田氏共伯式部官山内順明君陸軍少將宇佐川一正君海軍大佐齋藤孝至君式部官渡邊直達君爲接待使 
[星軺過叻]  
　　南洋新加坡叻報云中朝簡駐法國大臣孫慕韓星使携同叅隨人等銜命出洋上月二十四日乘某郵船過叻中國駐叻總領事鳳夔九觀察及余孔楊三隨員登舟迎謁星使隨乘輿赴署茗談半晌然後偕赴海濱洋餐館午膳按星使係浙江杭州府人携帶叅隨學生共三十餘人所知者爲二等叅贊吳君宗濓三等叅贊劉君式訓文君溥法文繙譯恩君慶英文繙譯嚴君璩隨員則爲刑部司員李君煜瀛兵部司員夏君循 
[押解印人]  
　　鎮江采訪友人云有朱友松資雇印度人出面在袁公浦上開設洋行月之某日包攬客貨若干舟經運河堅執不願報稅事聞於漕帥陳公飛飭某武弁將朱拿獲發交清河縣訊懲迨初十日復委楊沈兩少尹將印度人押送鎭江投文常鎭通海道署道憲長久山觀察披閱之餘飭租界總巡周錦堂游戎會同兩少尹送印度人至駐鎭英領事署當經領事譚得祿君詰訊緣由飭捕役押上某輪船載赴申江解回本國 
[農學遷地]  
　　漢口訪事友人云湖北漢陽府余堯衢太守以鄂省所設農務學堂距城較遠且齋舍狹隘規模不甚恢張爰擬遷入城内養正學堂以資整頓不日將見諸施行矣 
[委查衞田]  
　　武昌訪事友人云湖北清查衞田一事前由上憲檄委朱繆二觀察爲總辦二觀察以此事頭緖紛繁非派員周歴詳查殊無把握因委同通佐貳若干員分任其事 
[監司回郡]  
　　鎭江采訪友人云前者常鎭通海道兼鎭江關監督長久山觀察命駕赴江寗謁見署兩江總督張香濤宮保月之初九日事畢遄回屬下文武各員均赴江干迎迓 
[康山械閧]  
　　九江訪事人云江西饒州府屬餘干縣康山袁吳二姓聚族而居不知因何事挾忿忽於十月中旬某日大動干戈吳姓傷斃一百零八人袁姓傷四人大吏聞而震怒立將康山汛把總某君撤任以示之懲 
[盜犯成擒]  
　　漢口訪事友人云上月二十五日之夜通濟門外姚家墩劉姓家被盜行劫報經督捕營哨弁徐君升率同線勇在附近張三太家拿獲毛發春張洪勝傅占標孔仁山林明劉錫白石品山諸犯連贓解送夏口廳署禀請廳尊馮少竹司馬訊懲 
[漢皋得雪]  
　　漢口訪事友人云此間自入冬以後天時和煖如春至本月初五夜北風怒號山岳晨撼旣而大雨如注寒氣逼人初六日六出花飛嚴寒砭骨迨初七晨起則已一輪旭日高掛銅鉦矣 
[雪津雪浪]  
　　聞之天津友人云上月某日護理直隷總督吳制軍札行各屬并飭知某都戎曰照得天津五方雜處奸宄易於混迹現届冬令尤宜嚴密巡防以安閭閻應飭行營營務處南北叚巡警局天津府縣城守營都司八叚保甲局分别嚴查地面以防匪人濫入而重冬防除分行外合亟札飭札到該都司即便遵照辦理勿稍疎懈切切等因旣而都戎又接鎭憲來札著卽督飭在城各汛弁一體整頓冬防刻已遵照辦理矣○籌欵局暫假河北某處辦公惟因地勢狹窄不敷展布因於上月某日由總辦飭遷至東門内前籌振局舊址○本月初三日天津縣某大令派差持諭知照各錢鋪務由初四日起一律使用制錢所有私錢槪行禁絶倘敢有違定行重辦○本月某日靜海縣某大令批解案犯過津津邑侯照章飭差役二名協同押送行至城西北斜村有牧馬者犯突向馬夫訛索馬夫因奔赴稍直沽保甲局控訴差役搶去馬匹等情旋經局員備文將犯及差役申送縣署核辦 
[朱方近事]  
　　鎭江訪事人云本月初二日有船户某甲者携帶洋銀百餘元行經丹陽縣治南門外新河上被紅帮匪徒偵悉尾隨其後迨至大廠左近四顧無人遂一躍上前奮力奪去甲大呼疾追被匪徒揮刃砍斃旋經地保查知投報縣署縣主施大令立卽帶同刑仵人等馳往相騐○丹陽縣城迤東相距三十里許方仙橋左近有官鹽局焉本月初三日突來紅帮梟匪百餘人各執槍械肆意驛騷旋將陳設各物擊毁一空並攫去洋銀若干當由汛兵會同緝私勇丁竭力追上旋得獲住四名正擾攘間有一鄉民道經其地被匪用槍擊斃翌晨報請縣主施大令馳往騐明將所獲四犯帶回研訊 
[體恤獄囚]  
　　日前江蘇臬司效述堂廉訪札行上海縣署以近來查核各州縣册報盜犯瘐斃之案甚多而以徐淮兩府爲尤甚推原其故總因寒凍所致此後務宜給發棉衣多鋪稻草使各犯常飲薑湯等因縣主汪瑤庭大令遵札製就棉襖褲數十套昨日已發交禁卒分給各犯矣 
[盜犯起解]  
　　日前法界包探拘獲行劫無錫縣境某典鋪盜之盜犯王金和等三名經讞員孫建臣大令錄取口供移送上海縣署昨日縣主汪瑤庭大令飭吏繕就公文派出解差民壯共十二名押赴無錫歸案究辦 
[備迎總辦]  
　　今届江蘇冬漕業經藩憲陸春江方伯札委舒太守體元爲滬局總辦局中委員司事人等探悉太守將次蒞滬刻已部署一切準備恭迎矣 
 
 

Page 3

 
 
[法界停訊]  
　　昨日禮拜六爲法界公廨訊案之期適讞員孫建臣大令與法總領事署繙譯官費君别有要公飭丁咨照捕房暫停讞政一日 
[法員赴省]  
　　昨日清晨駐滬法總領事巨籟達君遣繙譯官費亨祿君乘本國某兵輪船赴金陵謁見南洋大臣張香濤宮保酌議交涉要公大約須閱一禮拜方可回申 
[跳舞娛賓]  
　　前晚駐滬法總領事巨籟達君在署中舉行跳舞之戲鐘鳴八下寓滬法國紳商先後齊集俄而中國商約大臣呂鏡宇大司空及四品京堂曾敬貽京卿蘇松太兵備道袁海觀觀察上海縣汪瑤庭大令英美租界讞員張柄樞司馬襄讞委員魏蒓塢明府法界讞員孫建臣大令次第鳴騶而至由繙譯官費亨祿君迎入設筵欵之直至斗轉參橫始分道而散 
[上海格致書院本年十月課案]  
　　策論沈古愚堃昇徐克　孫觀圻沙有壬單肇蟾李成蹊丁逢甲宗承朱單毓季安欽陸文明譚宗綸徐克承錢淇錢銘盤劉燕棣朱再若胡有敦何昌生算學沈樹本金定邦陳其麐錢漢陽張毓麒沈達洪瑞祥景華顧永暹顧麒昌錢德泉高懋勛洪鶚潘俊才曹際昌董人鑑江巨渠 
[上海縣署瑣案]  
　　王清源控孫蔭堂盜賣船隻等情縣主汪瑤庭大令升堂研訊王供小的係山東人駕舟度日前經孫雇往浙江石門縣裝運漕米及來滬交卸短少十餘石被孫控諸石門縣署奉縣主大第爺訊供管押孫隨將小的之船售得洋銀二百九十元除應賠漕米外餘被吞沒向論不睬情急求追孫供小的開設米棧雇王船往石門載運漕米途中攙水甚多致被招商局退回控奉石門縣斷令將船變價以償尙求明鑒大令著貼王盤費洋銀五十元俾得回籍○寡婦張沈氏控王小狗仔逼醮　情大令升堂研訊氏供小婦人原籍揚州僑居滬瀆夫故三載生有兩子撫孤守節茹苦含辛近被王慫恿翁姑逼令再醾叩求作主大令諭候飭差提王究辦氏乃稱謝而去○海防廳署執帖家丁趙福之墳地被門皂張全盜賣抛棄屍棺因禀請廳主劉乙笙司馬送縣請辦大令研訊之下張供小的係本邑人前者趙一妻兩子相繼逝世商之小的欲在祖墳餘地上暫葬當給小的洋銀五元此事已歴三載刻有洋人欲永遠承租此地議定洋銀三百元屢次囑趙遷葬置之不理今被洋人將棺掘起小的遂另購一地代爲安葬費去洋銀二十餘元似此仁至義盡不意反被誣以盜賣朦禀主人劉大老爺送案請辦大令飭笞責二百板押候覆訊核斷 
[法租界捕房紀事]  
　　前晚蕩婦蘭英在某茶館聽唱灘簧其夫某甲前往尋獲扭送捕房捕頭命押候解送公堂禀請讞員孫建臣大令究治○某輪船上西人失去手槍一枝惡細崽孔某漫不經心扭送捕房捕頭詰悉當日孔桂生陳阿華二人曾到船上因派包探拘回將孔某交人保出陳孔押候解案請懲 
[再續祝少瀛商董禀陳蘇州絲紗兩廠歴年辦理情形節略]  
　　一爲下情未能上達也職起家商賈但知經營貿易應酬公事一切未諳故自包辦至今官塲中人則恒多微詞商賈中人則無不稱許蓋華洋紗廠十三家前三四年曾無一家發過官利者洋廠如茂生如協隆每股銀百兩僅還數兩或數錢華盛爲華廠之冠虧折至今無可補救杭廠領官欵四十餘萬花捐四成紗銷本省免釐如此體卹而官本尙絲毫無著惟錫廠資本較充拳匪亂後民間積花旣多木棉又熟購花廉而銷紗旺甫於去年發給官利通州爲產花之處無需水脚而捐祗四成每擔又僅捐錢八十文較蘇廠少一百十文而紗又零銷無稅是所少不止倍蓰矣而機錠更假諸公中其能出官处也固宜乃蘇廠自包辦日起至兵險止僅二年餘已付官利銀十五萬餘兩捐釐銀十一萬餘兩雖所出之銀均係職解囊墊付並非生意賺來急公奉上亦云至矣後因兵險遵諭開工未克仿他廠停辦致虧銀十八萬餘兩官旣不照合同認還又不籌欵接濟始不能再付官利然所出之紗華洋公品實爲諸廠之冠每包多售銀三兩絲亦與有名洋廠相將此皆見諸實事者設非經理認眞何以臻此乃一困於無活本再困於受朘削以致苦心辦事之忱盡付諸流水滬瀆商會中人每每談及無不爲之扼腕僉謂該兩廠不特基礎已立抑且牌號已揚但得有人保護而提唱之俾得悉意經營必能月盛日新爲中國商務先聲之導無如官塲不熟悉商情以致極可振興之廠任其擠迫敗壞無有顧而問者徒使後之人致疑於蘇埠之不足有爲蘇廠之不堪振作而不知實官塲剝削過甚之致於是也此職所爲痛哭流涕長太息也其受虧者六也一爲官商之成見未融也中國商賈之畏官也舊矣官之稱商不曰奸商卽曰市儈一若與之周旋卽足汚我者積習相沿牢不可破故里諺有曰富有與官鬥謂富雖有理官不難以勢壓之勢旣不敵卽理無足憑故官商合股之事幾幾乎絶無而僅有該兩廠以官欵交商辦實官商聨屬之權輿卽商務盛衰之樞紐果其辦有成效風氣卽可大開倘竟辦無成功進步亦必大阻蓋蘇杭通錫四廠惟蘇廠田職以商承辦餘三廠皆由紳承辦故蘇廠之興替尤爲衆商觀聽所存而商務之進退繫焉方今朝廷銳意自强力圖富庶商務實其始基歐亞各邦國富兵强莫不肇端於是雖貴爲王公宰相猶竭力於此講求其宗旨咸以保護爲振興不以掊克爲挹注如藝木然先培護其本根而後擷其果實取其枝榦則樹旣長榮而藝者亦享利無盡也若並不培護而惟事擷取計其目前所獲或較培護者爲豐而根本已大受損傷矣昔人每謂聚斂之臣如劉晏輩徒知損下以益上不知百姓不足君孰與足天下未有民窮財盡而君能獨富者終於上下交困而已現在海禁大開各國咸以兵力相雄長非練兵購械不能自强而我之財力已盡耗於賠欵非講求商務將何以收回利權非體卹商情使得保其資本將何以振興商務使之日卽富强俾練兵購械之有資乃不此之務而猶沾沾以官自矜視商人如糞土任其事敗壞若秦人視越人之肥瘠漠不相涉致商人從此愈視與官交涉爲畏途皆官商分界之一念中之也其受虧者七也節略仍未登完尙待排日賡續 
[招認浮屍]  
　　啓者敝所救生船在蘇州河内撈獲無名男屍一具年在三十左右身穿斗紋布棉袍外罩藍布長衫黑布棉襖藍布短衫深藍布小脚褲黑布雙樑鞋腰朿藍綿綢帶當卽報由保安堂給棺殮埋如有家屬認領至敝所或至大馬路保安堂認領可也棲流公所司董謹白　 
[招認小孩]  
　　啓者敝所本月初一日奉英美會審張憲發所留養無名小孩一口年約四五歲身穿破舊襖褲又於本月十一日奉發留養無名小孩一口年在四五歲身穿藍布和尙領棉襖花布夾褲頭戴絨狗頭帽均經收留在所如有家屬認領卽至敝所可也滬北棲流公所司董謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　前者奉賢縣境南橋人胡小弟娶滬上計氏女爲室後因失業無聊將氏送至岳家寄養近又稍堪温飽欲　領回計氏不從遂扭控二十三七鋪巡防局局員高文軒二尹研訊之下計氏供稱小婦人現願隨夫回去惟恐翁姑凌虐求恩公斷二尹向胡開導再三准覓妥人將妻保去○前日積竊張德寶潜至南市倉橋浜左近王維　家圖竊被王扭送二十三七鋪巡防局局員高二尹研訊之下函送保甲總巡局總巡朱森庭明府訊悉情形判責一百五十板枷號半月○前晚南市花衣街宏大南貨店被賊竊去貨物若干昨日店主某甲開列失單投報十六鋪巡防南局局員賈參軍飭捕役前往勘明限期破獲○前日陸家石橋左近乾坤和水烟店主令傭人某甲挑送皮絲烟至某處中途貨捐局巡丁查悉此貨尙未完納落地捐遂扭甲至十六鋪巡防北局禀訴情由局員陳仲賢二尹研訊之下飭差送至貨捐局禀請總辦文幼峯太守核辦 
[英美租界公堂瑣案]  
　　包探何阿春解唐芝祥蔣阿文到案禀稱伊等串竊朱鋧祺等家衣物報由小的查獲原贓送請究辦讞員張柄樞司馬商之德總領事署繙譯官麥君判將唐責三百板押捕房一月逐出租界蔣責三百板卽行開釋○包探趙銀河解王阿根江阿二到案禀稱伊等至大昌洋行撬去玻璃窓側身而入竊取白絲一包報由小的拘請究辦司馬飭押候吊到原贓然後訊鞫○包探李星福解陳阿橋到案禀稱伊行竊義豐洋行羽綢二疋報由小的拘送請究司馬飭押候吊至原贓然後訊辦○包探劉光震解徐龍泉徐大毛徐張氏到案禀稱伊等擁入浙江路史阿金所開襪店攫去襪六十餘雙及李阿大之衣服報由小的偕包探陸阿四拘獲請卽究懲司馬判將龍泉責四百板毛大責手心三百下氏鞭背三百下遞回江寗原籍○包探孫阿星解陸梅春到案禀稱伊行竊王炳生家衣物報由小的送請究追司馬判責三百板○前者樂秀卿僞繕提單向聚豐烟店抵銀一千八百兩事經店主陳達夫查知具詞控案司馬研訊之下樂繳呈銀八百兩尙欠一千兩昨由包探張才寶解案請追司馬限二禮拜内繳清延干提究 
[美租界捕房紀事]  
　　昨日午前廣東流氓李阿照至篷路施才生所設錢攤上攫取小銀錢數百枚飛奔而逸適爲包探錢榮堂所見奮步追獲扭入捕房捕頭令押候解送公堂禀請讞員張柄樞司馬訊辦○本邑人張阿福陳阿榮在靑浦路某西人所開篷行内爲夥日昨將行中售貨之欵盜用西人查知投報捕房捕頭令包探劉阿炳拘獲押候解送公堂禀請懲辦○昨晨積竊王阿三濳入寓居百頓路之甬人某姓家竊取衣服若干件被包探沈阿岳查獲連贓帶入捕房捕頭令押候解送公堂禀請究辦○昨日甬人吳阿法向同鄉劉阿森素取舊欠一言不合互相扭毆旋赴捕房聲訴捕頭以事關錢債　自投公堂具控 
[修德及時]  
　　東省黃河南北兩岸漫溢兩口附近州縣如濟陽商河惠民濱州利津陽信霑化蒲臺各屬一片汪洋竟成澤國彼灾户顚連失所拯救爲難正在躊躇廼荷安記榮記善士爲尊人病求速愈由晉和莊來洋一千元南城善士劉季規元二百兩奉賢海濱逸客遺命節省喪費洋二百元無名氏洋二百元蘇省雙桂軒善士求病愈事順合宅平安龍銀一百元南埭草堂韓善士求脾病速愈洋一百元王培村善士爲次令郎喜元求病速痊洋五十元崑山經正堂善士募顧沈氏求身體康健洋五十元高郵丁玉軒善士募常州王門姚清華已故求冥福洋四十元又第三次續助五十元又第四次續助五十元葉雪航善士四十元江北糖雜貨衆商節省年例酬神戯資移助洋三十元龍銀六元殷國棟善士求子病痊洋三十元會稽大中丞第余善士紹文爲骽疾就痊助小洋銀三百角朔風凛冽凍餒交加闕澤所敷　臚茆屋矣及時修德是所望於仁人[  上海北市絲業會籌振公所施則敬謹誌]  
[金陵官報]  
　　十一月初一日濳臺李　道胡前淮揚道謝前福建興泉永道英璞會辦保甲局候補道王鈺孫候補道唐致隆唐治堯楊恩　朱承昌高廷蘭張金城俞啓元徐乃光廣東候補道吳景萱均見日本總領事小田切萬壽之助日本商務總辦天野恭太卽農工商務商等會　二員勳三等大倉喜汛卽均會洋務局候補道汪見上海文報局候補道吳禀辭通判朱瑞禀知銷　收馬路丁程並禀知奉西岸督銷局歐陽道調赴差遣卽辭知縣查宗仁禀知奉委勘修憲台署節差洪翼昌禀辭回蘇通港　捐知縣陳五　禀到湖北知縣高應壬從九陶遵侃均禀到初二日高等學堂總敎習繆荃孫會鎭江水釐分局直隸州謝陶到直隸州恩芳下關厘捐通判吳淸鑑知縣梅　　齋堯年張紹棠薛華墉泠利南松齡陳翼鍾均傳見專辦湖北軍裝所知府金鼎到見由京來候補首高廷蘭宋承昌回蘇江西候補道范德孚回江西江都縣吳式晸安徽知縣王懋淸均辭知縣黃煊謝委江東門粥廠差缷署淮中營守備　自元到初三日藩憲牌示沛縣員缺查有大挑知縣張晶請補藩臺李糧道胡巡道徐支應局候補道郭厘捐局候補道穆總　兩江營務處候補道沈銀圓局候補道志商務　候補道劉洋務局候補道汪候補道蒯光典均見又潘汝杰交缷沙漫洲緝私差回英國副將德格特領事偉朁　均會　名御史總理衙門章京劉奉璋内閣中書林煜南湖北來均到通判李本年奉委上海灘地文案差卽辭王廷獻淮𡱆賀家保海𡱆李瑞懋徐𡱆奉藩憲委催提錢糧差縣丞嚴善圻到又劉殿楊� 
奉府委押送祝紳承桂赴蘇　初四日知府趙繼春前　灣同知梁　芬閔行厘捐知州趙瑾琪新選儀徵縣胡希林通港厘捐　縣陳　斌力乏橋厘捐知縣毓楨到知縣陳銳洪德垿均見同知李宣龔謝委隨劉道赴日本者察博攬會差知縣張晸到由蘇來叩謝請補沛縣牌示又汪寳增　𡱆知州　彥章通海泰如均奉藩　委催提　錢糧差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十八年十月二十七日京報全錄]  
宮門抄諭旨均已錄前○盛京將軍增奏派員勘辦札蕯克圖王旗蒙荒情形摺○又奏孝行純篤廬墓三年之附生援案懇請旌表摺○閩督許奏武員請攺留閩浙補用片○署川督岑奏撥欵浩繁餉源不繼請援案展辦捐輸摺○又奏採購機器物料請先立案片奴才增祺跪奏爲現已派員勘辦札蕯克圖王旗蒙荒情形恭摺具陳仰祈聖鑒事竊查本年四月間欽差查辦哲里木盟事　大臣兵部尙　裕德會　奴才覆奏查明札蕯克圖郡五烏泰疉被叅控各節緣該王初因生計維艱欠債無欵籌還始擬放荒招墾繼因不諳章程致墾户日多佔　　廣梅楞齊莫持色楞等復袒護荒户不准台吉壯丁在彼　牧由是積忿成隙訐告不已近來該旗台吉壯丁亦深知耕穫之有益故一經查辦該郡王及恊理台吉等卽公同呈請情願派員代辦當經查照札賚特王旗放荒收價每晌收中錢四千三百文一半歸國家作爲報効以一半　蒙旗自五府以下至台吉壯丁喇嘛分别等差各有應得之數此次開辦擬照札賚特成案酌增荒價以期兩有裨益謹將酌擬章程十條惎呈御覽如蒙俞允再由奴才奏派廉幹之員前往詳求辦法各等因於光緖二十八年四月二十九日奏奉諭　著照所議辦理該衙門知道欽此欽遵在案旋該郡王回旗後隨經奴才先行派員前往查勘得旗陶爾河南北已墾未墾約有荒地一千萬餘畝當於七月十四日札派開復副都統銜總管依桑阿試用知府張心田爲蒙荒行局總辦一切事宜帶用各員司人役分起馳往該旗將已墾未墾各地與該郡王就近商定荒價卽一面試辦一面報由奴才奏明立案以免往返延滯並曉諭各台吉壯丁此次招墾該旗荒地係爲蒙民籌謀生計各宜仰體皇仁安分當差聽候委員分别勘放倘敢造言生事從中阻撓惟有隨時嚴爲懲辦以重墾務另於省城設立蒙荒總局一所選派妥員專司稽核收支一切案牘再該王旗遠距省城千餘里地方遼曠人烟稀少收欵丈地均須有兵保護彈壓方免疏虞並募馬步隊一百二十名派員管帶聽行局調遺所支餉項卽由所收　價作正開銷至前次酌擬章程十條其中如有應行變通之處奴才再爲隨時查核奏明辦理總期上裕國帑下恤蒙艱無負朝廷軫念藩封之至意除分咨户部理藩院旣哲里木盟長查照外所有派員開辦蒙荒緣田理合恭摺陳明伏乞皇太后皇上聖鑒謹奏奉硃批著卽認眞經理以裕國帑而恤蒙艱欽此 
臣增祺玉恒鄭叔忱跪奏爲孝行純篤廬墓三年援案懇請旌表以崇孝治而重民彝恭摺具陳仰乞聖鑒事竊據管理正藍旗界務卽補恊領維淸呈報家子屯鄉耆孫永福等聨名呈稱省東深井子附生慶祥係都京預王府包衣廂白滿洲德珍佐領下人現年四十六歲父方純娶張氏生子三繼室馮氏亦生三子慶祥　最季者也品行端方天性純篤年十四歲父方純卒守喪執禮爲成人慶祥旣痛父不逮養事母益孝家貧授徒於鄉衣敝食爄而時致鮮肥於母先意承志恒得歡心年三十有八游於庠其妻康氏以病歿慶祥益刻不敢離母側盟沐烹飪必躬必親一身而百役忻忻如也先是其父以食指日繁令各忻居至是慶祥力請於諸兄合　如初鄉人羡之稱所居爲六合堂其母病親嘗湯藥衣不解帶夜輙籲天請代而母病卒不起時光緖二十六年二月初九日也慶祥擗毁逾恒哀動道路比至葬結廬墓側藉草而居朝夕巡墓哀號聞者至爲垂涕今已三載哀墓彌篤庚子拳匪之亂鄉人逃避四方慶祥獨守墓弗去似此至性過人未忍聽其湮沒等情經該界官覆核取具事蹟册結呈請旌表前來臣等查附生慶祥蘭陔比潔芹水流芬荆樹重榮喜弟昆之競爽柏封久守經兵燹而弗移洵屬至孝性成宜荷　揚盛典恭查盛京通志孝義志祖素有孝行其母病歿三年廬於墓側哀毁盡禮康熙五十二年奉旨旌表在案今附生慶祥廬墓三年事同一律合無仰懇天恩飭部核議照例旌表以闡幽光而維風化除將事蹟册結咨送部科查核外謹合詞具奏伏乞皇太后皇上聖鑒謹奏奉硃批著照所請禮部知道欽此 
許應騤片再花翎儘先副將鄧楚和湖南湘鄉縣人由投効隨軍剿匪歴保花翎副將銜儘先叅將曾經奏留長江提標中營候補續於剿平西捻案内保奬同治九年四月初二日奉上諭著以副將儘先補用欽此嗣復調浙歴派差委並剿辦大嵐山土匪均屬得力又花翎儘先叅將劉洛書湖南　鄉縣人由武童投効隨軍剿匪遞保儘先都司並換花翎加遊擊銜續於蕩平金積堡賊巢寗靈肅淸案内保奬同治十年十月初三日奉上諭著免補遊擊以叅將儘先補用欽此嗣于光緖二十三年到浙投充提標練軍副中營巡查又花翎儘先遊擊王永全湖南甯鄉縣人由軍功投効隨軍進勦遞保藍翎儘先都司續于蘇軍分晰皖閩三省案内保奬同治五年八月二十九日奉上諭著以遊擊儘先補用並換花翎光緖二十四年奏留兩江候補一十五年來浙派充營長委帶防練各軍該員前曾在閩浙兩省立功先後派委差務准前署浙提臣余宏亮咨保以鄧楚和等在浙有年于閩浙兩省情形最爲熟悉且捕緝勤奮材堪任使咨請具奏攺留閩浙或留浙歸標候補等因各前來臣查核無異合無仰懇天恩俯准將儘先副將鄧楚和攺留閩浙又儘先叅將劉洛書儘先遊擊王永全均攺留浙江各標原保官階分别收標候補除將送到履歴各結咨部註册外臣謹附片具陳伏乞聖鑒訓示謹奏奉硃批著照所請兵部知道欽此 
頭品頂戴署理四川總督廣東巡撫臣岑春煊跪奏爲川省撥欵浩繁餉源不繼請援案再辦光緖二十九年捐輸一次以資接濟恭摺仰祈聖鑒事竊查接管卷内據署布政使陳璚詳稱川省額徵條糧向不敷年例供支各項釐金收數近尤减色惟有捐輸一項歴年均援案奏奉諭旨飭辦在案乃旋收旋支仍屬入不敷出所有本省歲支台莊各項防邊防夷各軍月餉及奉撥各京餉新疆甘肅滇黔各協餉共需銀數百萬兩在在均關緊要復又加撥各項驟增一百餘萬兩支欵愈繁庫藏愈絀自應先事經營俾免臨時貽誤查川省糧賦本經紳民尙義節年捐輸從無異詞際此家國多事之秋不得不借資民力應請援案再辦光緖二十九年按糧捐輸一次惟本年春間雨澤愆期收成歉薄夏復大旱裁插失時雖幸有秋而民間元氣已虧應照上年派數分别多寡酌量减派以示體恤其餘仍照歴届章程於年内先解一半餘歸明春全完所捐之銀仍准照章給予議叙内有中等之户捐銀不敷議叙者彚計銀數請廣鄉試中額而零星小户及邊瘠州縣則酌量分别减免此外地方公務不准巧立名目藉端浮收　派違者官卽撤叅𫄏卽提辦務期於餉有濟於民無擾等情具詳請奏前來臣覆加查核近來撥欵甚繁舍辦捐輸而� 
外無欵籌撥合無仰懇天恩俯唯川省援案再辦光緖二十九年捐輸一次以資接濟而應急需理合恭摺具奏伏乞皇太后皇上鑒訓示謹奏奉硃批著照所請該部知道欽此 
岑春煊片再查前准户部議覆軍需善後報銷章程内開各省設立機器局如有採購事前報部立案事後方准核銷等因歴經遵辦在案兹據總辦機器局成綿龍茂道長春補用道賀綸夔趙鴻猷詳稱局中現在推廣機器加工赶造車火前在上海購回洋鋼鐵銼及一切應用物料將次用　必須速爲採辦方免停工待料之虞擬請派員前往上海採購洋鋼鐵銼及一切應用物料等件估計約需庫平銀五萬餘兩所購各項足敷廠中四年之用一俟採辦齊全押運回川再將價値運費及委員薪水等項歸併核實彚案報銷等情詳請奏咨立案前來臣覆查無異除清　咨部外理合附片具陳伏乞聖鑒謹奏奉硃批該部知道欽此 
 
 

Page 14

 
 
[光緖二十八年十月二十八日京報全錄]  
宮門抄諭旨均已錄前○吏部奏知府例應廻避開單請旨簡員對調摺○外務部奏吉林將軍保薦人員才堪任使請准引見錄用摺○察哈爾都統奎奏派員管帶馬兵片○又奏據情代陳摺○署川督岑奏採辦鑄造銀圓物料請爲立案片○又奏請奬學堂教習片○又奏叅缺額扣餉之知縣請旨革職永不叙用片 
大學士管理吏部事務臣孫家鼐等謹奏爲奏補江蘇徐州府知府弼良例應廻避同省開單請旨簡員對調事務於光緖二十八年七月十六日奉上諭江蘇江寍府知府員缺緊要著該督撫於通省知府内揀員調補所遺員缺著弼良補授欽此欽遵旋據弼良呈請特旨發往江蘇卽補道　良係該員本生胞兄例應廻避聲請核辦等情當查該員係簡放遺缺人員應俟兩江督臣將江寗府知府員缺　調有人並將揀調所遺之缺奏請以弼良補授時由臣部開單請旨於兩江總督兼轄省分現任知府人員内簡調一員與弼良互相調補等因於光緖二十八年八月二十五日具奏奉旨依議欽此欽遵在案兹據護理兩江總督李有棻等奏請將徐州府知府羅章調補江甯府知府所遺徐州府知府一缺請遵旨以弼良補授於光緖二十八年十月十五日奉硃批吏部議奏欽此除羅章調補江寗府知府臣等於同日另摺奏請准其調補外所遺徐州府知府員缺卽請以弼良補授惟該員係江蘇即補道奭良之本生胞弟照例廻避同省自應查照臣部前奏將兩江總督兼轄之安徽江西兩省現任知府開單請旨簡員對調除江西撫州府知府陳振瀛祖籍江蘇吉安府知府胡祖謙係江蘇人並安徽江西兩省首府及照首府辦理之江西贑州府均行扣除外謹將安徽江西兩省知府請旨各缺現任人員開單進呈請旨簡員與徐州府知府弼良互相對調所有臣等奏明請旨緣由謹恭摺具陳伏乞皇太后皇上鑒謹奏奉旨欽此臣　助等跪奏爲遵查吉林將軍保薦人員才堪任使謹將所註公法進呈請旨准令引見錄用恭摺仰祈聖鑒事光緖二十八年三月二十九日准軍機處抄交吉林將軍長順奏吉林効力人員山西補用知府候補直隷州知州曹廷杰註釋萬國公法一書有益外交呈送外務部删定等因一摺奉硃批外務部核議欽此同日又奏曹廷杰才學擾長尙有膽識籲恩飭下外務部面加考察量才遣用抑或查照吏部新章以知府仍歸原省補用等因一片奉硃批外務部查核辦理欽此欽遵到部臣等竊維用人之要不外考言與詢事兩途該員曹廷杰註釋萬國公法一書識解詳明頗有可采且見留心時務兹由吉林將軍給咨來京復經臣等詳加考察該員曾任山西縣令卓有政聲其在吉林兩省歴辦交涉及稅鑛等務均能認眞經理此次詢以東三省邊要情形縷陳利病瞭如指掌自是有用之才臣等謹將所註公法兩函恭呈御覽可否仰懇天恩飭下吏部將該員曹廷杰帶領引見量予錄用之處出自聖裁所有臣等遵旨查核緣由理合恭摺具陳伏乞皇太后皇上聖鑒謹奏奉硃批著照所請欽此 
奎順片再察哈爾至庫倫一帶爲俄商往來運貨之通衢前經募練馬兵三十名分途安撥保護嗣因不敷分布復又添募馬兵七十名共計一百名均經奏明在案惟此馬兵旣經添成百名非派專員管帶不足以資約束查有分省補知府劉崇惠年富力强堪以派爲管帶以專責成除檄飭該員遵照並咨部查照外理合附片具奏伏乞聖鑒謹奏奉硃批該部知道此 
奴才奎順奴才魁福跪奏爲恭摺據情代陳仰祈聖鑒事竊奴才等兹准新在科布多帮辦大臣瑞璋咨稱竊瑞璋假期届滿病益增劇咨請據情代爲奏請開缺庶免日久曠職緣瑞璋自夏至秋病勢纒綿雖經延醫調治總不見效體氣日虧服藥無功起動需人扶掖焦灼萬分惟思受病已深非旦夕所能就愈於九月十六日恭奉硃批著賞假一個月不准回旗俟病痊卽行赴任欽此跪聆之下感激涕零謹當赶緊調治病痊遵卽赴任至今月餘服藥迄未見效恐一時萬難就愈伏思與其因循曠職則不如瀝陳下情叩懇天恩俯准開缺儻能病體稍痊卽當銷　　　　　　　　　加重　謹有懇請開缺等因咨請代奏前來奴才等伏查該大臣病益增劇洵屬實情理合據情恭摺代奏伏乞皇太后皇上聖鑒訓示謹奏奉硃批另有旨欽此 
岑春　片再查四川銀　總局經前督臣奎俊奏明擬就原有機器自行設局試造　用奉旨允准在案該局已於光緖二十七年十月十一日開鑄二十八年四月初七日開局行使商民尙稱便利兹據總辦銀圓局補用道賀綸夔等以鑄造銀圓需用鏹水車床鋼銼等件估計約需銀一萬兩之譜請派委員赴滬採辦仍仿照機器局前奉户部定章如有採購事前報部立案事後方准核銷成案開具淸單詳請奏咨立案前來臣覆核無異除將淸單咨部查照並派委員前往採購外理合附片陳明伏乞聖鑒謹奏奉硃批該部知道欽此 
岑春煊片再查川省於光緖二十二年經升任督臣鹿傳霖奏設中西學堂原奏聲明如三五年後大著成效請將在堂之華洋教習及監督委員酌量保奬嗣經總理衙門議准照廣東新疆章程教習三年期滿著有成效係有官職人員准保加陞階一層無官職人員比照同文館作爲繙譯官章程再　三年始終不懈准以府經縣丞歸部銓選等語兹查該學堂算學教習監生蘇映魁於光緖一十一年八月經前督臣鹿傳霖札調來川自二十二年五月初八日開堂日起扣至本年五月初八日已届六年期滿該教習循循善誘實係三年其滿著有成效再留三年始終不懈核與保奬章程相符據洋務局司道詳請奏保前來臣覆核無異合無仰懇天恩俯准將監生蘇映魁以縣丞有論雙單月歸部儘先選用以示鼓勵除飭取履歴咨部外謹附片具陳伏乞聖鑒謹奏奉硃批著照所請該部知道欽此 
岑春煊片再臣前據署郫縣知縣洪彝禀報八月二十日有拳匪男女數十人經過該縣屬境他去等情臣當以該縣曾經禀由前督臣批准招募土勇一營早已據報成軍何以拳匪過境並不認眞截殺任聽他去竊疑其所募土勇　必精壯足恃檄飭署按察使曹穗遴派委員前往　騐該縣土勇是否精壯有無缺額冐餉情弊去後兹據按察使詳轉據派查之員禀稱點騐該縣土勇較之原來禀定章程實缺額十九名又哨弁每名每月短發銀四兩親兵什長每名每月短發銀九錢四哨什長每名每月短發銀六錢親兵每名每月短發銀三錢伏勇每名每月短發銀三錢統計每月共短發銀五十四兩四錢各等情前來臣查該營所缺之額所扣之餉雖尙無多然絲毫皆係國帑何容侵蝕以月計雖有限以歲計則甚多且訪聞洪錫彝亦别無能名似無所容其愛惜相應請旨將候補知縣洪錫彝卽行革職永不叙用仍勒令將所侵餉項悉數繳出惟是缺額冐餉幾成今日軍營通弊川省各營侵蝕餉欵甚於洪錫彝者恐尙有人可否特頒嚴旨申明軍律以後各營如有缺額冐餉情弊較甚者查出立予正法綸音一布庶使各將領咸廻視易聽共勵廉恥免蹈刑章臣爲整飭營伍起見日否有當謹附片具陳伏乞聖鑒訓示謹奏奉硃批另有旨欽此 
 
