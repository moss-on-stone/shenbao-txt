# 1881 - 134 - 4902892

 

Page 1

 
 
[新印碑貼出售] [  點石齋主人謹啓]  
　　十五完人轉皆明季的國諸臣手札字體不一而忠正之氣時流露於字裏行間披臨一遇令人油然生忠義之心董書釋迦如來成道記筆力遒勁爲思　　意之筆本齋各以石印照相法印成問世現已告竣卽日出售完人貼未裱者計洋四角已裱者計洋七角五分成道記未裱者計洋一角五分巳裱者計洋三角五分售處仍照　例諸君幸卽賜願爲盼 
[書陳太守申禁還示後]  
　　本館前著一論言洋場地方於　國制禮節不宜與城內歧異蓋亦目擊夫流俗之波靡典制之玩愒寔於風俗人心大有關係禮失則亂大可戄也故不憚苦口以冀聽者之或有所改而不願位卑言高之罪然舉世皆濁而獨清泉人皆醉而獨醒已自覺不知分量草野之言又孰從而探之卽有天良未盡汨沒者亦不過見而首肯不加譏議則亦已矣若冥頑不靈以及自以爲是之輩且將目之爲迂疏詈之爲狂妄嗚呼居今日之時勢處洋場之地面而欲以口舌筆墨力挽狂瀾豈易易哉然而在我輩則難在官憲則不難特恐官憲之不加整頓耳登髙而呼聲非加疾而聽者　然勢在則然也人或有不畏淸議斷無有不畏官法者聖人言非天子不議禮非不可議正恐議而不從雖猶不議也至於身爲司牧職司禁導則雖無議禮之責而實有行禮之權矣洋場地面從曰五方雜處人類不齊而凡爲華人則皆在食毛踐土之列非可諉爲化外也況特設會審委員以蒞其事則亦與地方官無異此而苟有以剴切曉雖之三令五申諄諄婉導雖在異族猶且聞之而動容而况其爲同文同倫之侶乎其果有告之則頑者則以法繩之亦不得謂爲苛政如是而令行禁止何難舉從前陋劣之俗奢靡之風而轉移於一旦也陳寶渠太守辦理租界會審事務亦已有年平時嘗以維持風教爲念當此　大行皇太后大喪而租界內仍有願違禁令之人殊覺不忍寓目因特頒一示以曉薄俗而挽颓風此其用心爲何如哉而其命意措詞又復於辭嚴義正之中寓婉諷曲　之意其言曰凡屬食毛踐土之人具有天良宜如何一體　遵此盖以誅心之筆爲當頭之棒欲人之淸夜捫心自萌悔志也又曰戲館一輕　禁旋卽停演豈爾等反不如梨園之尙能守法此蓋激發其羞惡之心而動其愧赧之志對鏡參觀其有不汗顏無地者乎又曰貿易場中酬應亦不可少然何事不可酬應而必欲以挾　飲酒爲酬應乎此更爲之曲原其心使之聞而自悟寬一步正是緊一步又曰值此功令森嚴后之際　可因遵禮節藉從儉省此又開其自新之路而且曲體人情極爲周至不啻面命而耳提至云浮華之輩尤應滌而洗心除此惡習則更意存久遠不僅禁之於一時而尤　其湔除于日後設有聞此言而猛然警覺克自改悔從此懸崖勒馬不爲墮溷之花而爲沾泥之絮則仁人之言其利不甚溥哉若夫教之而不從諭之而不改則三尺法具在正當使威重令行如有此次示諭之後仍蹈故轍者則自取咎戾又何足惜而太守之意又恐流氓藉此生事故示後又有倘無賴流氓遇事生風藉端訛索一經扭送到案定卽從嚴究惩不貸等語是又慮周藻密毫髪無遺蓋官欲行其法而奸人卽假法以行其奸租界人品不齊是又必然之勢不可不預爲之防也竊謂鄉愚無知或不免於偶違　國制尙可曲爲之原而近日之違制者則往往皆在詩禮之子閥閱之家衣冠之族此等人所謂爲國人所矜式者而乃貪一時之爽快顯違薙髪之禁誇一時之豪華顯違宴會之禁縱一時之耳目顯違音樂之禁凡此數者鄉愚皆不爲而爲之者皆係貴介華胄或身登仕版或名死膠庠而乃逞欲恣肆誠有如太守示中所謂梨園之不若者噫是不更可異乎得太守此番諄切戒諭苟稍有天良者當必幡然思改而冥頑者以刑威之所以維禮教者在此所以正風俗者亦在太守可謂知所務矣 
[恭錄　諭] ○四月十五日奉　上諭朱智奏因病懇請開缺一摺兵部右侍郎朱智着准其開缺調理欽此○十六日奉　上諭兵部右侍郎着梅啓照補授欽此同日奉　上諭巡視中城御史札拉豐阿等奏拿獲持械拒捕人犯請飭交部審辦一摺本月初七日夜聞正陽門外天橋西壇樓地方突有持械匪徒二十餘人經中城暨西珠汎營巡夜員弁捕拿該犯等膽敢拒捕將局勇王順札傷先後經該營坊拿獲吉四卽吉昌等訉係該犯與松保因姦挾嫌糾眾羣毆近畿地方該犯等竟敢結夥持械糾毆實屬目無法紀所有拿獲之吉四卽吉昌金二李璧靑多大　春喜祥升松年喬二毛國慶張王氏着卽送交刑部嚴行審訊按律懲辦餘着照所議辦理欽此○十七日奉　旨　視北城事務着黃元善去欽此 
[諭和述略] ○本月二十一日倫敦電報云土耳其國王致信於多尼思國主言其與法訂和恐有不能勝任之意電音簡畧未言其詳不知土王究何意見也 
[譯錄東報] ○東洋新聞紙言日本言度地方之海口近日造一砲臺因欲速　其事故並日趕造工役極多云又云髙麗人李曼松者最恨外國人至其境內凡高人之深惡外人實李爲之創首刻聞其進言於高王云前有華人函致本國言開　通商之利此言决不可信如果通商則害皆髙麗受之利則爲日本及美國享之實於髙麗無益有損云云未識髙王之聽信否也 
 
 

Page 2

 
 
[延請美人] ○禮拜三卽二十一日東洋公司輪船來滄有美圖兵頭名曼里司者附輪而來此人乃李伯相邀請至華辦事者聞係訂定合同三年爲期云 
[兵防盜] ○蘇閶北濠四擺渡一帶水陸遼闊爲私販出沒之所又爲宵小潛蹤之藪雖有巡更巡勇常恐人數不多轉遭格拒故本地居人往往視爲畏途行蹤罕到間有客地行人孤身暮夜時被剪徑刦財指不勝屈自月之初十聞齊門外周家巷地方經鄉人獲盜解　據盜供多在該處窩頓往來現由城守營分撥後哨　哨兵弁於十五日調往該處駐紮以資巡緝云 
[負氣輕生] ○蘇城藩署前賣水煙者某甲年輕浮蕩每遇閒睱輙與驎舍家門牌擲骰爲戲其母性嚴　時常管束終不悛改一日午後甲正在某姓賭博母尋至其處排闥直入將甲拖至　心打罵一番詎甲含羞負氣密於十四日清晨潛食洋烟數錢至幕毒發醫治不效而死死後人有尤其母之過嚴者苐甲不服管教不惜軀命負氣輕生死亦甚不足惜也 
[茶市續聞] ○漢江茶市情形昨已列報茲又接二十日漢　來信知寍州茶是日又售出共十二字兩湖茶售出　六字外洋茶般已到有九艘聞仍係怡和洋行開頭船其船名軋令柯水腳雖未議定大約在六磅至七磅光景是日兩湖茶到有七千餘箱寍州茶到一萬五千餘箱惟茶之色香味總比去年稍遜故雖每担減價銀五兩而茶客仍雖獲利云至二十日售出之茶其行名價目均列報後告白內姑不　　 
[惡丐喊屈] ○杭俗於新開店鋪凡該處無籟棍徒及各署之執事夫役人等向有紅包閒水等名目故必先日托人開發以免臨期滋事若惡丐强索自有丐頭照料店中　可不問也杭垣淸和坊巷內於本月初十日新開同源米店一切照例料理是日午後突有一丐名喚小麻子者到店硬乞該店因恐人多滋擾曾先雇營兵四人守門當丐之貿貿然來卽被營兵喝阻丐置若罔聞昂然直入一兵見喝阻不住遂起身將丐攔定一兵則從旁推之使出丐力不能敵遽張目謾罵兵等大怒一兵以老拳揮之丐方欲索詐適錢塘邑尊經過丐遂舍米店而奔至與前以兩手攀住轎桿大聲呼冤眾差役一齊喝逐繼以鞭笞丐竟死不釋手邑尊問爲何人則直以乞丐對邑尊不禁大怒曰以一丐而敢如此膽大其爲惡丐可知喝令眾役鞭逐之一面卽傳該處地保及該里丐頭立刻到署聽諭丐雖遭鞭責不敢至米店尋衅仍於店門外坐地不去丐頭見之裂眦切齒謂曰爾旣敢呼屈何仍欲自認乞丐貽害他人乎言罷恨恨而去嗣聞丐頭至縣掌頰數百前欲將此丐枷辦未知果辦與否也 
[期停公] ○本月二十七日爲英國皇壽誕本埠英按察司衙門及大英公館管理船務等員均停辦公事一日云 
[水缸浮屍] ○虹口有洋房一所刻下空無居人惟一洋人在彼看守屋外有鐵水缸一口注水滿中前日早晨洋人出門見水缸內有一華人淹斃適見華捕卽指示之囑其報明捕房待至十點鍾　尙無人前來將屍起出該洋人乃往捕房則云現在爲之赶造棺木俟赶成後方來起屍盖水缸業經出售與人該洋人恐屍未起出則缸卽不便移去故亟亟焉 
[商合搶親] ○有某甲者習成衣業住本邑城內登雲橋南首棱子弄祗生一女未有子嗣一家三口靠手工度日貧窘無隔宿糧月初甲染疴沈重服藥無效竟至不起死後殮費無着兼之親族幫助母女對屍而哭酸戚萬狀女謂母曰屍難久停計又莫出只得將兒許配人家受得財禮卽可成殮其母亦以爲然卽託驎里及同業揚言於外有成衣匠某乙者年歲與女相若積得洋數十元本　作成家之用且彼此同業故甲家事均有所知于意頗洽卽央人執柯而甲家急在燃眉一往還卽爲應允翌晨行聘先送聘金一半計洋五十元餘則言明畢姻時找　甲家喪事旣畢煢煢母女无人照应而乙亦孑然一身經冰人說合從權令兩家合居自此乙卽經理其家事男女不避嫌疑相見交話不作羞澁之態其母　此情形以雖訂絲蘿未諧花燭外觀不雅因有　言而向女　加訓诫詎女竟私與乙說知兩人相商謂完姻費用不赀兼之平日開銷　賴一人何能積　莫若效搶親之舉則可省儉商定後乙卽向泰水託言住此不便擬欲另居容不時到此看望而泰水本欲如此聞言正合卽行答應乙便租屋遷去暗下佈置一切前日薄暮上門搶親路徑本熟不費週折其女上轎竟去母雖哭罵而女轉大笑其母以一人無能爲力只得聽之諒壻翌晨登門必多一拜以謝罪矣 
[白字呈案] ○昨報買表行竊一案法包　往泰安棧查問知王元　所供仆人倪文英者實屬姓李聞王被拘卽携包袱鋪盖等件遠　其房中祇剩箱子兩隻雖然鎖錮諒無物件矣床上祇掛洋紗帳一頂褥子一條餘無長物昨翁太守臨捕房時又提王元　訉詰而王仍供如前太守問在家向習何業答稱讀書五年今年二十二風歲官謂既然讀書當會寫字着將自己名姓住址及父之官職詳細寫來王元　遵照繕寫片時呈閱太守見內中則字甚多仍飭管押候解公堂再辦會見說部中有狐迷一公子百法不能　逐後見公子所給家人　貼多係白字翩然竟去凡此等字跡正當寶而藏之遇有鬼狐爲祟者可行方便勝於方士法術多也 
[繳洋還料] ○本月初二日報登圖簌誣控一節成衣匠周友山卽周阿金因無本包做衣服經住居寶興里之王二尉友眉代向素識之綢緞店起立手摺俾得隨時取料計欠帳及三十餘兩旋不知因何起見未及節問二尉便催索擔代銀兩而周阿金則已將衣片付諸　　却令妻領女至王處安放反投法公堂誣告搶女翁太守　得其情將周　保着令赶紧淸欠再科誣告之罪詎周無人作保雖經其妻領女上堂求請子限無如徒託空言分文不繳以致案懸多日二慰屢遣家丁請催周妻又禀欲將女賣於妓館擬得善價了結欠項奈女年僅五六歲妓館不要至配則親亦一時難就云周阿金又在押染病事難了結後經王姓家丁查得衣片押在恒德典鋪值銀數十兩之物祇質洋十餘元投案禀知太守着周阿金速將質票交出以待王姓代贖先還綢店并諭該家丁轉告家主若周妻賣女妓竂則斷不可行略須從緩云前日公堂據張錦山呈繳贖出衣片尙有當票一紙不及往贖故將洋五元同票呈案而該家丁未曾投到故飭　存捕房昨太守臨捕房時據王姓家 
 
 

Page 3

 
 
丁遞呈聲稱周阿金家已繳到洋四十元照帳尙欠洋十五元等語太守閱禀畢飭將衣料及洋元質票一併交還周阿金因周有病卽着張錦山保出云按此案周阿金管押二十餘日所欠屢追無繳今隔日張錦山繳到衣片而王姓翌晨卽具呈稱已收到四十餘元何措資之容易耶是不能解也 
[誣竊喊冤] ○昨有江北人某甲赴英公堂擊鼓喊冤時適陳太守坐堂隨飭差將甲帶案問其有何冤事答稱小的抱極天大冤爲此擊鼓求伸小的住虹口地方當小工餬口日前在茶館吃茶該茶館有李姓薙髪匠失去西國皮鞋一雙誣我行竊致被扭去私刑吊打云太守謂設果誣竊遭毆彼實不合但何至稱極天大冤況一面之詞亦難憑信着卸照該處地保查明是否情真禀候訊理甲叩謝而退 
[銷案免解] ○被控准辯一節陳太守以兩造執供已判將此案移送寶山縣辦理前經列報昨據李氏與丁朗山投案禀稱業已自相說妥求免送寶山縣恩准銷案云太守謂旣經調處明白准如所請着各具求銷切結存查完結聞此事而下講明由李氏給丁朗山　若干元從此離拆云未知此說確否 
[押洋生事] ○開零剪店之劉樹琴投英公堂控稱昨我不在店時王雲福來買布褲二條計價錢一千零五十當將洋一元作押我妻卽將原洋包存豈今王來取贖忽稱洋被掉換銅質以致爭論求爲訊斷王供所押係好洋被掉銅質是實陳太守問贖洋時曾否先交錢文洋蚨被掉是自行看出枊倩人看出劉答稱王先將錢一千零五十文置於櫃上我將洋交還彼便云洋已掉換太守謂凡買客押洋本應先爲估看免滋口舌然王實因婦女無知有心欺負隨判押王繳錢一千零五十文銅洋銷毀 
[光緒七年四月十二日京報全錄]  
　　宮門抄○發抄　旨五道○諭旨兩道錄前○黔撫岑　奏請補道員摺○又　奏請　飭部鑄造關防條記片○閩撫勒　奏恭報內渡日期片○通政使劉　奏爲請　旨夾片○黔撫岑　奏請斥革舉人歸案訊辦片○大臣杜等　奏爲遵照查明據實覆陳緣由摺子○四月十二日刑部都察院大理寺正紅旗值日無引　見○李中堂請　訓○廣州副都統锺泰請　訓○前任通政司恭議李社服滿請　安○記名總兵唐敏義謝　恩○掌儀司奏十五日祭　奉先殿絪貝勒行禮○關防衙門奏十八日　大光明殿拜表絪貝勒行禮○都察院奏泒稽查內務府之衘史　派出嵩林額勒精額○召見軍機　李中堂○發抄　吳元炳奏知縣楊鏗等期滿甄別奉　旨吏部知道單併發欽此○又烈婦潘沈氏江陳氏請旌奉　旨均着准其旌表禮部知道欽此○譚鍾麟奏甌海關收稅出力人員請獎奉　旨石祖芬等均着照所請獎勵該部知道欽此○又温處道温忠翰請賞二品頂戴奉　旨着照所請該部知道欽此○克蒙額等奏按月添還滿營庫項奉　旨着照所請該部知道欽此　○○貴州巡撫臣岑毓英跪　奏爲揀員請補苗疆道員要缺以重地方摺附驛具奏仰祈　聖鑒事竊准吏部咨光緒六年十二月十五日奉　上諭貴州按察使着易佩紳補授欽此欽遵咨行到黔臣查易佩紳所　貴東道係苗疆要缺例應在外題　該道所轉轄六府一壓廳皆係苗疆幅員遼闊政務殷煩現在巡緝伏莽辦理善後在均關緊要非熟悉苗情老成諳練之員不足以資控馭謹會同布政使林肈元等於候補道員中逐加遴選查有布政使銜現署貴東道事遇缺題奏道吳自發現年五十二歲湖南鳳凰廳人由俊秀效力軍營歴保至知府留於貴州補用同治六年四月委署鎮遠府知府七年三月委署思州府事五月攻克苗匪老巢肅淸黎平府屬保奏奉　旨俟補缺後以道員補用八年三月克復鎮遠府衛兩城保奏奉　旨免補本班以道員留於貴州歸候補班補用九年十一月克復台拱廳城出力保奏奉　旨賞加按察使銜十年正月　除淸永北岸苗巢疏通驛道出力保奏奉　旨着遇有貴州道員缺出題奏欽此十一年七月剿除牛角坡等處逆匪下游一律肅淸出力保奏奉　旨賞加布政使衔並賞給　勇巴圖魯名號十三年八月委署貴東道事光緒元年正月攻拔　義府各城堅巢出力保奏奉　旨賞穿黃馬卦二年正月交卸貴東道六年請咨引　見五月初十日蒙　欽派王大臣驗放十一日覆奏堪以發往奉　旨依議欽此於八月二十一日到黔繳照九月委署貴東道事臣覆查遇缺　題奏道吳自發才識穩練辦理寔心前辦理下遊軍務　撫得宜民苗愛戴歴署鎮遠思州等府知府兩次署理貴東道印務均屬措置裕如政聲卓著　引　見回黔尙未年滿甄別而人地實在相需於苗疆情形極爲熟悉以之請補貴東道實堪勝任與例亦屬相符合無仰　　天恩府准以貴州遇缺題奏道吳自發補授貴東道實於苗疆要缺有稗如蒙　兪允該員係遇缺題奏道員請補貴東道銜缺相當毋庸送部引　見合併陳明謹將揀員請補苗疆道員要缺緣由會同雲貴督臣劉長佑恭摺具奏伏乞　皇太後　皇上聖鑒訓示謹　奏軍機大臣奉　旨吏部議奏欽此　○○岑毓英片　再長寨理苗同知改設羅斛爲羅斛同知羅斛州判改設長寨爲長寨州判所用關防例應更換茲據藩司林肇元辭請具奏前來相應請　旨飭部鑄造羅斛理苗同知長寨州判銅質關防各一顆頒發來黔轉發換用又長寨營　將經臣奏請移駐羅斛改爲羅斛營　將前將該營右軍守備分駐長寨如蒙　兪允應換羅斛　將關防羅斛營右軍守備絛記並請　勅部頒發啟用以昭信守所有原關防條記俟新關防條記頒到卽截角送部查銷其餘該營各弁太質鈐記仍照例行司刊給合併陳明　會同雲貴總督臣劉長佑附片具陳伏乞　聖鑒訓示謹　奏軍機大臣奉　旨禮部知道欽此　○○臣勒方　跪　奏再臣在臺灣料理一切後於二月初六日乘輪船往閱澎湖原期半日停舟卽可內渡乃是夕海風大作巨浪掀騰守候至初九日風威稍滅勉強開行及過大洋猶復異常顛暈初十日進五虎門由金牌長門閩安南北岸一帶察看炮臺　彌旬風雨尙未獲尅期竣事是日抵馬尾形神勞憊感冒風寒牽發氣痛舊症迭服溫劑於十三日始得力疾回省現在一面調攝一面淸厘案牘省城入春以來雨暘時若民情安靜足以仰慰　宸壓所有微臣內渡日期理合附片具陳伏乞　聖鑒　　奏軍機大臣奉　旨知道了欽此○○劉錦棠等片　再淵內外各營餉需及各台局用欸截至去年九月底止業經前督臣左宗棠奏奉　諭旨准其開單報銷在案惟查甘肅新疆各軍餉 
 
 

Page 4

 
 
項因積欠過鉅多係前後套搭去年九月以前之餉須至冬閒始能陸續發給左宗棠交缷篆務已在臘月初閒卽冬季用欵大半尙係前督臣任内經手之事所有自十月初一以後至去年年底止一切軍需款項可否歸入前案一併准其開單報銷其自七年正月起卽由甘肅新疆總糧臺另案造報以淸界限而昭核實出自　恩裁臣等未敢擅擬謹附片具陳伏乞　聖鑒訓示施行謹　奏軍機大臣章　旨着照所請該部知道欽此○○岑毓英片　再據布政使林肇元署按察使张煦會群稱據綏陽縣知縣孫其正群稱案查光緒五年八月初三日據遵義縣舉人文芝呈報本月初二日該舉人帶同雇丁陳七等向梁朱氏索欠起衅爭鬧致陳七等被朱銘章等戳傷身死一案該舉人文芝係梁朱氏故翁梁雲芝之婿因梁朱氏家曾欠文芝銀一百三十兩立有借約陸續還過本利銀一百數十兩外又於光緒五年三月閒經梁登鰲等理勸梁朱氏又將已田三十餘石計值銀二百餘兩立契與文芝管業原議作爲本利淸還詎文芝得契後仍不交還借約又欲補銀遂於八月初二日探知梁朱氏出穀已收卽带雇工陳占魁復往索欠吵鬧互相爭毆致朱铭章　刀戳傷陳七左後肋梁朱氏抱養子梁宗　戳傷陳占魁脊背各身死而朱銘章等亦各受重傷均經分別　　飭医在案覆查梁朱氏所欠舉人文芝銀兩核計所還數目已利過於本該舉人尙貪心不足輒往索欠吵鬧以致互毆釀命復敢臨審逃避殊屬恃符藐法若不詳　斥革審辦難以完案茲移查該舉人文芝係由遵義府學　生取中同治庚午科副榜光緒乙亥　恩科本年鄉試中式第三十二名舉人等情詳請奏革前來臣查該舉人文芝以錢債細故輒生　衅釀命復敢監審逃匿實爲恃符藐法相應請　旨將遵義縣舉人文芝革去舉人以便飭提按擾訊辦除　部查照外謹附片具陳伏乞　聖鑒訓示謹　奏軍機大臣奉　旨着照所請該部知道欽此　○○奴才杜嘎爾那遲綽克圖桂祥跪　奏爲遵照部議查明已革佐領諾敏借用欠欵情形據實覆奏恭摺仰　　聖鑒事竊查同治十二年間因軍餉不繼經署將軍長順差派換防佐領諾敏赴山東省坐催軍餉　　住省二年之久催領餉銀十二萬兩因資　缺乏陸報由藩庫借支川資一千九百兩於光緒年間札調該員回烏當將應關鹽菜等項銀三百十兩全　扣歸抵還借欵下欠銀一千五百九十兩未據完交據該員呈請換防班滿回綏變　完　經將軍額　和布　奏請將該員摘去頂戴勒限回綏繳還以觀後效嗣因二年之久並未呈交復　將軍　將該佐領諾敏奏恭革職　　旨令綏遠城將軍瑞聯如數追繳　烏歸欵等因欽此欽遵在案嗣　上年五月間准綏遠城將軍咨稱因革員諾敏逾限未交　項借欵取具該旗佐領　稱查其一貧如洗家產盡絕並無兄弟爲官亦無子嗣查財非有意抗延實係無力完繳應否照例治　　議完結請　昆飭下核議等因奏奉　諭旨該部議奏欽此復於十一月間轉准弄部議復內開查原奏内称革员諾敏在山東守備兩年資　不足陸續由該省藩庫借支盤費銀一千九百兩散放丁沒役給還店帳並作路費　回烏城銷差將在營應領鹽業銀三百一十兩坐扣抵補尙欠银一千五百九十两等语是否属实臣部无从　　應由該　軍咨行烏里雅蘇台將軍查明原案是否相符嚴定罪名擬具奏到日再議辦理等因具　奏奉　旨依議欽此轉行前來奴才等查綏遠城將軍所奏各情與烏城原辦案情均屬相符惟是前於同治十三年及光緒元二　年烏城正值事煩餉缺之際彼時派令該革員赴山東催領軍餉該員到東二年之久催領得餉銀十二萬兩解烏以資　濟是該員不無微勞可錄但該員在東因乏川資擅借擅用並未禀請回烏後又不能如數交齊是以前任將軍等不得不將諾敏奏　以杜效尤茲本部議行查應將詳細情形據實　明奴才等覆查諾敏前在山東雖屬擅借究係因公動用且烏城向派領餉之差並未另有津貼亦無發給盤費之章而該員在東守候二年之久因川資不　致滋借用情有可原奴才等現准科布多　　大臣咨因該城歴年派出领餉各員並無津貼以致應需鞘總釘皮包裏等項無出請以後遠省領解餉銀撥發給費用銀一百銀近省撥給銀五十兩以示限制而昭核實等因具奏奉　旨着照所請欽此此續查諾敏奉派催領餉銀之案與科城現辦事同一律合無仰　　天恩俯念已革佐領諾敏在東秘借欵項均屬因公情有可原可否照科城　奏准遠省章程每萬兩准其費用銀一百兩之處出自　逾格陽茲如蒙　兪允應將諾敏借用過　內開餘很一千二百兩作正開銷其餘欠交銀三百九十兩應請　旨飭下綏遠城嚴軍予取照數着追遇便　　來烏歸欵以重　項俟　滿能否完　再行交部照例辦理所有遵照部　查明諾敏借欵實在情形據實覆陳緣由謹恭　具奏伏乞　皇太後　皇上聖鑒謹　奏軍機大臣奉　旨着照所請戶部知道　　發欽此 
[蘇省抄] ○四月二十日委署崑山縣張紹渠辭赴任　知縣陸的禀知奉委解京餉赴都　同知譚　來辭赴武　沙洲差　指發江蘇試用縣丞徐樹森河南人　到○二十一日知州楊　儀禀辭解京餉赴都　牌示照　代理吳江縣汪嗣晋堪以酌委　署 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
