# 1894 - 318 - 4907753

 

Page 1

 
 
[新印徐氏十三種告成] [  圖書集成局啓]  
　　吳江徐靈胎先生精於醫與葉天士齊名著有醫書八種曰難經經釋曰醫學源流論曰神農百草經百種錄曰醫貫砭曰傷寒論類方曰蘭臺　　曰洄溪醫案曰愼疾芻言此外又有外科正宗專閘瘍醫奥妙雜箸四種一爲道德經註一爲隂符經註一爲樂府傳聲一爲泪溪道情計十三種本局用新鉛字印成紙墨釘工較尋常格外精美另加錦套碼洋一元六角售處在上海申報館帳房三馬路申昌書室及各埠申昌或經售申報處 
[重印四史告成] [  圖書集成局啓]  
　　四史者何史記前漢書後漢書三國志是也本局前曾排印出售價亷物美購者盈門未及一年篋笥已罄兹重復鳩工排就字跡疎朗紙色精良較對裝黃略不苟且每部分爲六十册僅收實價洋銀四元有欲躉購若干者請臨申報館帳房面諸 
[選將以一衆心論]  
　　我朝以戡亂定天下武功之盛超邁前古自髮捻回苗蕩平而後閭閻晏然享昇平之福者垂三十年雖往來熙懷日游於堯天舜日之中而父老把酒述當時用兵事猶覺歴歴在目諸少年好論兵者往往追尋陳迹洄溯前聞抵掌雄談於當時戰陣攻守歴議其得失機要之所在固知風鶴之警去今未遠初非民不知兵之可比朝廷自迭更多故而後立志振興整軍經武不遺餘力以陸防言之各省兵制各有定額兵力不可謂不厚蒐乘有定時簡閱有定期訓練不可謂不勤平定粤匪之役得力於洋槍居多於是各處防營戈矛大刀而外悉數增設洋槍兼隨時添購外洋新式槍砲以爲投時利器軍械不可謂不備陸防之可恃如此以海防言之自與泰西各國通商之後沿海要隘均仿西法建築堅固砲臺安置及遠數十里之大砲分駐勁旅以資重鎭設立海軍衙門練習水師聘洋人爲教授講求海洋駕駛戰陣之法兵輪鐵甲蚊子魚雷等船均購自西國名廠可以載重而攻遠守已固見爲有餘制人未見不足海防之可恃又如此由此言之中國目前雖不能遽馳域外之觀與泰西各國並駕稱雄而外侮之來固已禦之綽有餘力尚何區區日本之足云哉日本蕞爾島國地不加廣兵不加强藐我上國侵我藩服法在必討天戈所指自可大張撻伐尅期底定卽或日本陸梁抗命不遵約束則移我海軍併力東向飛渡蓬瀛直搗扶桑犂其王庭擒其渠魁然後受俘獻功策勲飲至使稱兵犯順者俯首帖耳於皇威之有赫而薄海内外罔不震慴於聖明之一怒豈非今日之快事也哉若此者非好爲誇張之辭徒以驚世駭欲而已也以中國土地之大人民之衆與日本絜長度短比權量力固宜操此萬全必勝之算而無貳無疑也孰意中日交兵以來一戰而牙山失再戰而平壤潰三戰三北九連鳳皇兩城次第失守近且東省告急旅順戒嚴警報頻聞捷書罕至人心惶恐若有岌岌不終日之勢夫土地之大小若彼國計之貧富若彼民生之衆寡若彼而兵機之利鈍則若此誠有令人求其故而不可得者或者爲之解曰中國險阻之失馮也軍械之不精也是皆不然險阻利於守軍械利於戰有險阻而不肯守有險與無險同有軍械而不肯戰雖精與不精同是烏足以論今日中日勝敗之數哉竊嘗深窺默察而得其要領之所在蓋中國今日所以屢遭挫敗不能迅奏膚功者非地利之不諳戰陣之不習良由將不能用兵兵不爲將用衆心渙散不能齊一故也夫千人同心則有千人之力萬人異心則無一人之用衆心不一則彼此互諉進退疑貳敵人薄之前陣數顧後陣欲走雖百萬之衆竟亦何益三略曰士衆欲一司馬法曰心閒氣一孫武子曰齊勇若一六韜以一爲獨往獨來之兵尉繚以一爲獨出獨入之兵所謂獨者謂使三軍之衆一心同力齊至死戰也考一衆之說爲兵家所同方今兵心不一往往不戰自漬雖更添重兵恐亦難收一擊之功是故欲懲前車之失而救今日之弊必先以齊衆志一衆心爲第一要義務使將之於兵兵之於將有身使臂指之助呼吸相通聲氣相應履險如夷視死如歸然後可以殺敵致果衝鋒陷陣而無難矣誠如是則日本方且倉皇自救之不假安能肆其猖瘚哉雖然此非可以猝致也自古名將必以親附士卒爲先務饑寒困乏如以身嘗疾病醫藥親臨診視解衣推食恩逾骨肉卒雖最下得以情通三軍未食將不先炊三軍未次將不先幕軍井未成將不先飲以父母之心行將帥之事故三軍欣從萬衆悅服樂爲致死而無二心當世擁大纛建虎牙者處承平之際惟知尅扣軍餉私肥已槖押聲妓娱宴樂全不知以恩逮下及一旦烽烟告警邊陲多事而欲責帳下健兒捨身命以徇國家之難不戞戞乎其難哉此吾於警報之來未嘗不嘆息痛恨於諸將之辜恩溺職爲不可恕也然直道自在天壤忠義息在人心誰非食毛誰非踐土今之見虜而逃者豈盡不可用之衆哉亦視將帥之何如耳從來三軍勇怯恒視其將將畏縮而士氣痿將强毅而士氣張此必然之理無足疑者昔韓信拜大將則一軍皆驚李光弼代郭汾陽則壁壘一新轉移之道全在將帥之得人是故欲齊衆志一衆心尤必以選將才爲第一要義蓋古之良將拊循必厚激勸必勤號令必嚴賞罰必信三軍之衆旣戴其恩而不能不一又畏其威而不敢不一夫果能萬衆一心則氣憤風雲志壯河山腥血漬戰袍而愈厲槍砲落左右而不驚孤城捍强敵而神閑深入抵賊巢而不懼或攻或守或進或退皆可以惟我之所欲爲而躊躇滿志矣此選將以一衆心實爲中國今日制日之樞紐握要之圖無踰於此身膺軍國重任者愼勿以爲老生之常談而忽視之也則所以見兎顧犬亡羊補牢者其在斯歟 
[本館接奉電音]  
　　昨晩京師飛電傳來上諭四道敬謹譯登○十月十九日奉上諭劉坤一奏前辦上海招商局廣東候補道張鴻祿因虧空局欵被叅革職開復後仍在上海起造花園聚集游人日事徵逐聲名甚劣實屬行止卑鄙有玷官箴張鴻祿著卽行革職勒令回籍不准逗遛上海以儆官邪欽此同日奉上諭大學士額勒和布才欠開展張之萬年逾八旬均著毋庸在軍機在臣上行走欽此同日奉上諭廣東廣州府知府員缺緊要著該督撫於通省知府内揀員調補所遺員缺著李垚彬補授欽此同日奉上諭刑部奏遵議處分一摺正白旗漢軍都統定安黑龍江將軍依克唐阿均著照部議革職定安著暫留奉天辦理東三省練兵事宜依克唐阿著統率所部戴罪立功以觀後效該部知道欽此 
[聖躬已豫]  
　　皇上前染瘧疾欠安數日經御前太醫連進良劑已報大安刻下茶膳如常進用特錄之以慰薄海臣民之仰望 
[入覲龍光]  
　　各國駐京公使以幸遇皇太后六旬萬壽普天同慶率土臚歡咸願入覲大皇帝恭祝皇太后萬壽以盡敦睦之誼迭與總者商議總署初意謂各公使覲見有案可循必欲在禁廷擇地似有不便繼以各 
 
 

Page 2

 
 
公使情殷祝嘏入覲稱賀爲千載難逢之盛舉可一不可再不忍稍拂其意欣然允諾密上封章奉旨所有各國使臣著於本月十五日在文華殿覲見欽此 
[克復大連灣電音]  
　　大連灣失守情形昨報已詳紀之昨晚七點三刻時接本舘派赴天津專訪軍務之友人發來專電云大連灣已於二十日經官軍收復電音若此可見我國將士戮力同心未嘗不足以制倭奴之死命邇日疉獲勝仗軍士當勇氣百倍倘乘戰勝之威節節痛剿何難將深入重地之倭奴悉數殲除哉其詳俟接訪事人續信再行登錄 
[籌捐招勇]  
　　蕪湖訪事人云此間地當南北之衝良莠溷淆易滋事故矧值海疆氛起深恐倭奴間諜匿蹟巿廛雖有團丁僅堪管栅巡更未足恃以禦侮袁觀察因急招募精壯土勇二百名派一武員逐日悉心訓練糧餉軍械月需六百金先按月捐助百金又得典鋪四家每月各捐五十兩合之已成三百之數其餘擬向合巿各商號募捐各商號皆以米巿封禁以來百業寂寥萬難如願刻已聯名具禀道轅請開米禁俾民生國計胥於是乎有資觀察許爲轉詳上憲又聞此舉本爲防衛地方起見軍務一定卽須撤裁云 
[臺澎防務]  
　　臺撫唐大中丞近接北洋大臣李來文以轉據總理衙門知照謂自中日失和後所有寓日華人現經倭廷飭皆報明塡册否則欲下驅逐之令我中朝字小爲懷西國通商以來寓華日人莫不一體優待卽於朝鮮相見兵戎後京都以至外省皆由大憲出示恐華民抱敵愾同仇之恨相與狹路尋讐凡寓華安分日人並飭地方官照前保護倭廷以恩爲怨今出此不情之舉則中朝於寓居各口岸日人自宜效此辦理已據情照會駐京美總領事分飭各口岸領事官一體編查寓華日人若于住址姓名所作何業報由大憲轉飭地方官查照倘未經報明日人察出另案辦理報施之道厚薄相稱倭廷創之於先我朝步之於後所謂卽以其人之道還治其人之身者已○中日失和朝廷愼重海疆尤以臺灣爲東南門户特命厦門水師提督楊西園軍門閩粤南澳鎭總兵劉淵亭鎭軍持節來臺會同前邵撫憲及今唐維卿中丞籌辦一切防務楊軍門駐節臺北基隆滬尾兩口頓增雄師數十營命智勇多謀之將分别統帶劉鎭軍駐節臺南安平旗后兩口亦有大軍雲集安堵無驚籌辦旣妥卽由臺南駕臨臺北與各大憲和衷共濟會商一是旋復於基隆踏勘砲臺騐放水雷滬尾則於關渡地方建築地營數百丈四面以梅花樁護之務使海上有事砲臺禦之於外雄師抵之於内又建地營多設疑兵必致敵人陷此如入武鄕侯之八卦陣離奇變化有死無生此統臺南北防務而言固已百密而無一疎已惟澎湖一處幅員雖不甚廣而四面濵海爲臺南北咽喉要地其地前有宏字兩營駐紥防務告警後曾派某協戎督率數營赴防仍恐一旦有事則南北海道梗斷策應爲難因亟檄飭前統滬尾定海右副先鋒等營之朱幼懋太尊於所部數營中精選勁旅兩營另從福建招募悍卒千餘人共成四營冉選熟悉砲務數百人而以宋俟卿都戎督之於十三四等日從臺北機器軍械兩局領出巨砲多尊前後膛鎗數千枝用船撥赴滬尾由駕時快輪運之至澎劉鎭軍亦以是處防務未經親臨恐有未臻妥善之處商明郡中各大憲於十五日命駕至滬尾海口登輪前往親勘是眞可謂王事賢勞不遑啓處已○臺北自辦防務後苦滬大軍雲集前因夏秋之交天氣亢旱已久加以各營皆於海口地方駐紥上下濕熱交注不免疫癘盛行勇丁十病其七大憲雖派府城各官醫持藥前往診視殊有應接不暇之勢又因各勇常駐濕熱之區病固難望急愈愈又不免復病大憲憂之前擇素稔醫理之翟璧軒俞勤臣兩二尹隸於籌防總局就府城城隍廟内施診分飭基滬兩處病勇至此就醫另派公正司事按日發給青蚨百文俾資調養病愈仍復分送入勞此來彼往匝月頗見功效今朱幼懋太尊奉檄督兵防澎禀請隨營官醫一員大憲卽將翟二尹派同前往以回春之妙手治遣戍之健兒是督兵者之用心可謂周矣○臺灣孤懸海外從前官商各事必賴郵筒往來自前劉省三爵宫保奏准創立電線後千里一室消息便覺靈通海防告警以來局憲奉北洋大臣電飭無論官商各電概用明碼有關軍務情事禁止收發數月於兹中日一切軍情除撫署另設電架招致報生一二人嚴密傳遞外外間皆傳聞之詞類不足信自唐維卿中丞接署撫篆後節署内外關防嚴密之處更有過之無不及本月初旬時交四鼓聞中丞接得北洋某當軸來電有倭人攻撲鳳凰城我軍退守過江等字凡食毛踐土之人聞之頗深憤怒恨不食倭人之肉而寢其皮近又聞中丞於某日復接有克復鳳凰九連兩城之電軍民喜躍非常人心爲之大定然兵家勝敗無常小敗固不足爲憂小勝亦不足爲悅所望掌握兵符者持以堅忍之見發以忠義之忱將已失之高麗漸次恢復卽掃穴擒渠直抵扶桑亦指顧間事耳書此以見中國之人心 
[江軍啓行]  
　　江撫德曉峯中丞添派江軍吉字營馳赴天津隨同原派剛字營伺候北洋大臣調遣派涂仲舫觀察辦理該兩軍糧臺兹因北洋軍務較緊吉字營原定十五日首途者已於初十十一日用大號鹽船十五艘裝載各兵勇用紫電祥霖青雲各輪船拖帶至潯換坐輪船抵瓜州改用帆船進發涂仲舫觀察並爲兩軍營務處就近調度一切並札飭建昌同知唐司馬繼周隨同經理照料吉字營又札候補縣石明府守謙照料剛字營中丞慮周藻密籌策無遺眞柱石臣也 
[紀律嚴明]  
　　揚城邇來地方官備辦兵差覔雇船隻幾於心力交瘁幸各路統領格外原諒令兵丁皆遵陸前進僅囑地方官招雇坐船及載運軍裝之船艘而已奈揚河一帶雖瓜皮小艇亦不易得十三日江甘兩邑宰正在嚴催河快又到有湘軍虎字數營統領者爲新簡廣東高州鎭余軍門虎恩一路由瓜口旱道而來仍暫假城外天寧寺住宿翌晨聞有數人在外拘捉薄笨車及長耳公藉以代步御者各處逃竄不無形色慌張詎爲統領所聞立派某某等哨長各持大令分往城廂街巷高聲傳諭曰統領有示不准兵丁捉差不遵者立按軍法等語一時遠近皆知執鞭者流莫不服此軍紀律森嚴感頌弗置當軍門乘輿登岸時有得瞻丰采者謂軍門年約五旬以外精神奕奕氣象威嚴令見者不寒而慄洵不愧爲中興名將也旋於十四夜五鼓掌號拔隊由運堤北上 
[鹽船免差]  
　　兩淮塲鹽今年夏秋間因河水淺涸重運寥寥刻下天氣晴朗河水暢流正各商循環領運之時惟富此大軍絡繹深恐空船下塲半途爲其悮拘遂由塲商等聯名禀懇連憲俯賜照案免差其禀中大旨云兩淮鹽引上關國課下裕民生屯駁鹽船向不承應地方差徭伏查光緒元年曾由前運憲詳奉督鹽憲批屯駁各船專爲載軍鹽斤向來不應地方差徭仰卽轉飭鹽船經過各州縣一律勒石河于永爲嚴禁等語在案可否俯賜轉詳照案概免云云當蒙運憲江都轉詳奉督憲批准刻已由淮南總局照錄出示並飭該商等將雇定船隻尼名開送以便給發封條赴塲載運 
[潤州官塲紀事]  
　　鎭江訪事人云裕廖兩星使奉旨赴四川查辦案件兹悉兩星使在川省事畢由漢口乘坐極大官舫用小火輪拖帶順流而下行抵金陵拜會兩江總督劉制軍後旋發電音至鎭江憲舟約於十二日蒞止鎭城各官接電後預飭營勇數名將六吉園碼頭掃除潔凈搭蓋東西轅門彩棚並設行轅於招商局以便襜帷暫駐是日貓睛轉午寶蓋山以及新湘城守各營弁兵齊集江于站隊鵠候直至暮烟四起尚不見帆影飛來陸續收隊而回各歸部伍十三日上午十點鐘遥望三江口一縷青烟蜿蜒天際以遠鏡測之知憲舟帶以小火輪衝波而下俄聞瓜洲各營槍聲砲聲如雷之震少頃憲舟就招商碼頭下椗各營兵丁咸列隊蒜山如雁行如鵠立惟見旌旗耀日劍戟凝霜燃砲鳴槍聲如珠貫常鎭道吕鏡宇觀察副都統保頤菴統制鎭江府彦詠之太守丹徒縣王伯芳大令曁在城文武各官員齊詣碼頭恭迓脚靴手版紛紛謁見兩星使分班傳見斯時也冠裳綺錯輿馬雲屯各官創議在北固山肆筵設席以伸東道之情兩星使辭之○江南正主考馮學士文蔚副主考黃 
 
 

Page 3

 
 
太史紹第文闈事竣入都覆命自白門起節乘舟東下卽於月之十一日黎明舟抵瓜洲口停泊鎭署碼頭先一日丹徒縣王大令飭辦差人等在瓜洲大碼頭搭蓋蓆棚張燈結彩鋪陳一新迨文旌戾止鎭城道府廳縣各官均坐紅船過江迎迓直至夕照銜山各官始乘舟而回憲舟遂於是日午後三點鐘解纜向邗江進發聞當由袁江遵陸北上瀕行瓜洲鎭標各營均振旅而出在碼頭排列隊伍旌斾揚風戈矛映雪燃放排槍以誌敬忱江中所泊各砲船亦施放巨砲隆隆之聲江水爲之震動○督辦金陵洋務局蔡和甫觀察鈞日前奉南洋大臣劉制軍命赴上海辦理洋務事宜兹觀察由申乘招商局江孚輪船於月之十一日溯江而上卽於十二日玉兎東升時駛抵京口迨輪船下椗闔郡印委各官均在躉船迎迓旋登船呈遞手版觀察一一接見互叙寒暄各官興辭而出觀察遂命啓輪上駛前赴金陵詣督轅面禀要公動身時水陸各營咸廾礮誌敬○常鎭通海道吕鏡宇觀察於本月十五日上午排導出西門詣怡和碼頭乘坐大號紅船用普安官輪拖帶前赴金陵叩賀制憲張香師任禧臨行府縣以次各官均在碼頭恭送新兵前營兵丁亦在江干站隊槍砲之聲震動山谷 
[京口火災]  
　　鎭江訪事人云本月十七晚初鼓時鎭江郡城五條街南首某姓家廚下不戒於火左右鄰麕集救援一面鳴鑼告警少選城内各水龍風馳而至吸水狂噴府縣文武各官曁各叚保甲分局委員各率兵役到塲彈壓旋得奮力澆滅僅焚去草房瓦屋共七八間 
[寗波又火]  
　　月之十六晚初更時分寗波天妃宫前泰記花行之灶間不戒於火黑烟直冲霄漢警鑼亂鳴遠近水龍聞警飛馳而至竭力澆灌得卽撲滅僅焚去灶屋一間而店面得保無恙並聞間壁成泰隆油行之後面亦延燒半間四鄰已大受虚驚矣 
[豫章火警]  
　　江省十月十一日晚二更後德勝門内鴨子巷口某酒鋪因如厠遺火隨手抛擲適墮草旁引燃茅草燒及板壁冐穿屋肖回回熊熊轟轟烈烈不可遏抑該鋪雖人多手衆無如覺察已遲勢已不及新建縣何梅閣明府一聞警信飛督自置洋龍先行馳至將火救熄僅焚該鋪一家並未延燒四隣是時闔城燈綵尚興高采烈街巿熱閙看者亦蟻聚蜂屯仍形絡繹及聞火警問者問奔者奔望者望狼狽情形不堪言狀附近開元觀一帶鋪户更驚駭欲絶收拾燈綵忙近異常赤膞鬼卽七手八脚乘機混取燈綵而去布紥牌樓亦多亂拆冐取者幸沿街原有差役兵勇巡查霎時間各憲復親帶丁役沿途彈壓赤膞鬼遂歛迹不敢混行入鋪闔城安靜無譁由是各處燈彩卽時收拾爭先恐後不敢稍遲惟棋盤街尚意興未闌三更後燈燭輝煌如故見者駭其旣違憲示復忘火患道路喧傳異事旋爲南昌縣周金箴明府所聞卽飭役毁其燈彩一道餘遂自行收熄此次慶祝憲定三天而居民鋪户尚欲展期至是皆恪遵憲示一律停止 
[壽聯彚錄]  
　　江省慶祝皇太后六旬萬壽各節前已登報兹錄藩轅燈聯曰十月梅開瓣數坤爻皆六出萬年蘐茂枝培乾蔭大千春慈壽比岡陵欣瞻北闕恩綸薄海三多符華祝藩封職屏翰喜聽西江頌嘏薰風一曲答虞絃藩開江右頌獻山南祝聖節以千秋合使巷舞衢歌十三郡同遊壽寓薰受殿中歡迎堂北涵恩波於九百從此河清海晏億萬年永鎭皇圖糧道署聯曰慈壽無疆聖天子孺慕纒緜玉食袗衣光耀永垂四海螮平有象億兆姓輿情浹洽衢歌巷舞瓣香共祝千秋堯筴延禧想大德治協垂裳壽考定符頌禱周禾獻瑞願吾民輸誠納賦昇平仰答涓埃仙源公所聯曰母德嫓姒嫄憶曩時聽政垂簾北諭安燕南謀靖粤西籌平隴東策撫夷九重天巍巍蕩蕩日升月恒遥知朝右皋夔咸祝女中堯舜皇衷隆孝養喜今日稱觴祝嘏農思獻曝士願觀光商冀阜財工期足用億萬姓皞皞熙熙衢歌巷舞試觀滿城燈彩如蒸海上雲叚洪都書院聯曰甲籙引長年聖天子孝本尊親共慶千春於六秩寅恭昭盛典予小臣身居閒散願隨萬歲以三呼慶仁藥棧聯曰遣將正防邊大義霜嚴一怒直關天下望及時應祝嘏小陽日霽萬方競頌女中春兩代仗垂簾看銅街彩掛玉燭時和無窮巷舞衢歌直統八荒開壽域六旬欣設帨想琛養偕來梯航畢至不盡珠槃玉敦舉將萬國慶長春濟春堂聯曰垂簾聽兩朝之政夫則顯皇兄則　皇今皇復紹丕基始知繼體守成浩浩河山緜止統設帨樹百代之型漢比鄧后宋比高后古后雖多懿範終覺拯危戡亂巍巍功德邁前朝萬歲并千秋八方尊壽母六旬逢十月一曲譜陽春四川會館聯曰聖天子訓承姒幄軌邁堯階怙冐徧八荒定教瀛海波澄物阜民康登壽域予小臣西望瑶池東迎紫氣軒養隨庶彚竊比土風樂奏渝歌巴舞樂昌期 
[赭山楓葉]  
　　蕪湖保甲緝捕委員李葆林副戎前蒙省憲札委管帶山字營砲隊因蕪湖緝捕乏人經道憲上禀挽留暫緩到差曾紀報章兹復蒙省憲查知副戎於沿江捕務深資得力未便輕易生手遂改委澄清巢湖長字等水師營營務處差事仍兼辦捕務駐紥蕪湖適中之地以資策應副戎奉札後於月初赴省謝委禀知接事○蕪湖縣王宇春大令於上月廿六日附輪晉省謁見新任撫憲福少農中丞兹於初六日乘輪回蕪本署差役咸在江于伺候○江口寶塔根下有某姓剃頭鋪與匯豐錢店望衡對宇本月初二日匯豐學徒某甲因髮已蓬蓬手握青蚨七翼囑爲奏手待詔某乙以物太戔戔加以白眼勢將口角旁有某丙急爲代薙以代魯連不爛之舌薙畢固一顆光油油大好頭顱也乙丙等自相談論謂此後苟再遇此等不值錢之頭同業務各善刀而藏評論嘲謔繼以訕駡甲徒在對面櫃内一一入耳忿火難遏卽往剃頭鋪與之爭論不旋踵卽揎袖揮拳甲究寡不敵衆回店後卽挽人請保甲局派勇前來將乙丙等待詔拘至局中薄加懲責並擬枷號示衆一時城廂内外凡操刀作頂上工夫者咸相號召約於次晨閉肆停工洶洶然欲按人醵資與該錢鋪涉訟琴堂幸街鄰代爲排解勸錢店備辦花紅鞭爆登剃頭鋪賠罪服禮並惠茶鈔始各一笑而罷在甲僅持七文錢欲使頂上圓光固太尖薄而待詔百般駡詈亦屬不是所謂以不了了之耳 
[賢令騐屍]  
　　前報紀杭垣廣興巷機坊阿恩虧欠某綢莊洋銀及絲等用刀斫傷甲子在逃未獲兹悉當日甲報縣騐傷後將子抬歸家中尚未斃命延醫調治無如手腕血流不止延至十三日黎明竟入枉死城中甲復禀報仁和縣伍大令卽於次日午後帶同刑仵書役人等詣屍塲相騐仵作如法檢視喝報左額刀痕長寸許已經結瘕右手臂上長一寸零一分深一分左手脉息長一寸四分深五分肋脉已斷大令復親臨周視值堂者塡寫屍格甲更以竹簍呈上内皆血污棉花復求自行棺殮大令准之該處地保薛阿二因兇手旣獲半途縱逸判責一千板限三日内拿獲解縣大令卽排導回衙至兇手之妻及兄均帶回署中候訊 
[皖上備兵志]  
　　安慶訪事人云倭奴犯順擾及邊疆聖天子命將出師大張撻發日内安慶撫標練軍四營已由盛京將軍裕壽帥調赴山海關福少帥念省城重地不可一日乏兵遂札調皖北强字營攔江機山字營來省塡紥以備不虞初十日山字右營已行抵省城安營築壘矣○管帶兩江長勝後營宋叅戎富有奉前任南洋大臣劉峴帥札赴皖省募勇旣至卽詣撫院投文然後曉示通衢日來投效者趾錯於途不數日卽成軍遂於十四日在東門外迎江寺隙地點名每日按名給九八大錢一百文俟到防後照行營章程什長每月按名給餉銀四兩二錢散勇三兩六錢擬於十六日乘民船東下云○懷寧縣黃漢池明府近奉憲札舉辦轉防已曉示民間大約引上古之遺法弭患於無形使民間各保梓桑守望相助無如公欵支絀勢難妥籌惟賴民人各發天良量力輸且明府遂延地方公正廉明之紳董二十餘人分投開導首勸各典鋪以及殷實行號多多益善統歸清節堂收領帳則責成太平局核記 
[點騐團勇]  
　　昨報紀松江府恩詩農太守定於前晚在縣署大堂點騐團勇一則時方薄暮黃大令恭請恩太守至署筵宴並請松海防劉乙笙司馬代辦總巡周秋江司馬會丈局總辦夏芝蓀明府以次赴席相陪至九點鐘席撤各局團董領隊先在同仁輔元堂聚集恰在此時到署縣差薛貴進内請示奉恩太守傳諭各堂董先進花廳請見輔元堂曹寄耘普育堂王介眉朱吟香果育堂瞿貽蓀趨進花廳謁見太守問及團 
 
 

Page 4

 
 
勇共計若干答有四百餘名均造清册略談數語欵步而出太守升座暖閣公案暖閣之下設東西兩案成品字式東案劉司馬周司馬西案黃大令分次坐定夏芝蓀明府興辭而出除堂董設立椅位外其餘各局董均跕列兩旁由保甲書傳喚局董率勇聽點先傳輔元堂一隊趨至案前一字站齊太守逐一閱視傳諭退去繼傳普育堂果育堂頭二南北三四七八九十十二十五十六十九二十廿二廿三七各鋪及西門外南十二圖團勇次第點閱每閱一鋪各勇卽在案前繞行一週然後退下此時但聞鼓聲鼕鼕角聲嗚嗚又在大堂天井會齊繞行數匝太守離座步下暖閣與各局董逐一相見各董卽辭出領隊而歸太守與劉周兩司馬回進二堂升輿黃大令恭送出外時已鐘嗚十下半矣觀者人如蟻集由幹差薛貴並派夥役常川照料太守登舟後卽移泊滬北觀音閣碼頭於昨晨啓椗開往青浦本埠各官均往江干恭送 
[鄕船沈溺]  
　　前日有鄕人三名滿裝蘿匐地貨一船從西南鄕開行來滬駛至龍華左近適遇箕伯肆威三人支撑不住遭風翻覆隨波逐浪幸有别船經過極力援救兩人得慶更生一人打撈無著想已隨伍大夫去矣 
[誤報火警]  
　　昨晚鐘鳴六下捕房蒲牢怒吼旋分一下救火西人及小工等無不忙迫異常爭先馳出皆　　樹浦某處失愼及驅皮帝車至是處並無動靜均紛紛散歸豈司瞭臺者一時悮報耶其細情俟探明再錄 
[受辱吞烟]  
　　本城大南門内有陸阿潘者去年曾借楊某洋一元半在後還過半元尚少一元楊屢索無著前日偶遇於城内喬家浜楊責陸久假不歸是何意見陸老羞變怒出言挺撞被楊奉以老拳及歸家怨恨交加撫以爲計遂取阿芙蓉膏了却心頭煩惱同居者察知有異卽請專救吞烟之人爲之施治未識能否追魂懾魄也 
[小蛇佳話]  
　　縫人趙某家居本邑新閘鎭生有三女長已適人次則新贅同業人某甲爲婿趙素有劉伶之癖三蕉旣罄卽膽大如天前日清晨向　頭買醉而歸不知次女如何觸怒突掌其頰且將新婿辱駡不休次女忿不欲生至房内雉經而死及趙知而解救則已無術返魂矣甲以魚水方諧忽占炊臼深怨巖巖者無情無理邀人興問罪之師趙理屈詞窮央人再三相勸將第三女復許與甲始首爲之肯不復有言以小蛇而代大蛇使東坡復生定當傳作風流佳話矣 
[啞孩失路]  
　　前晚一點鐘時法捕房某號巡街捕由公館馬路折而至新街見有一男孩蹀躞街頭知爲迷失路途急帶回捕房請捕頭妥爲安揷捕頭再三詰問孩惟以手指口不發一言始知其爲啞吧遂令暫留捕房俟堂期解請葛同轉發落 
[指拿案犯]  
　　前有劉洪興投縣控稱女玉秀被薙髮匠湯連寶誘拐無蹤向伊盤問不肯交出將湯扭至巡防局解送案下小的來案投催黃大令屢次提湯訊比供係被兄湯桂寶帶至句容成婚矣函追來滬大令飭將湯收押限日函追湯桂寶帶同劉玉秀來申迄今爲日已久未見桂寶來案原告疉次禀追移文至句容關提又無住址難以提案大令飭卽備文派差將湯連寶解歸句容縣帶往隨路指拿湯桂寶務將被誘之女劉玉秀一併帶回解縣以憑究辦俟公文備就卽行起解 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[朝審數名單]  
　　朝審新事官犯一起一名○福建司一起斬犯一名何漋簡詐假官朝審舊事服制一起一口○江西司一起絞婦一口永氏誣告夫朝審新事常犯共十四起十七名○奉天司鐵䏩膞胡四卽瘸䏩膞一起絞犯四名王得有宫五城均罪人拒捕刃傷人郝二卽郝俟亭一起斬犯一名嚴澫青卽閻鴻汶謀殺○江蘇司一起絞犯一名任環同謀共毆一起絞犯一名王二鎮兒竊贓逾貫○福建司一起絞犯一名馮金甲卽馮老同謀共毆○浙江司一起斬犯一名王九兒竊盜臨時盜所拒捕刃傷人○　廣司一起絞犯一名夏得幅毆死妻○河南司一起絞犯一名朱溎洲刁徒平空訛許致被詐之人自盡○山東司一起絞犯一名田三卽全海其毆○山西司一起斬犯一名張城靄卽張城海詐傳詔旨○陜西司一起絞犯一名高四聽從發塜見棺鑿孔抽取衣飾○廣西司一　絞犯一名李菳奎誘拐婦女○貴州司一起絞犯一名宋汶剛無官詐有官一起絞犯一名張奎兒共毆以上通共十六起人犯十九名口 
[潯陽冬旭]  
　　九江訪事人云前辦育嬰堂委員卽用縣胡少卿明府毓祺經藩轅牌示委署九江府瑞昌縣印務大約仲冬可履任矣○九江關道誠觀察委張蔭渠明府乘滿江紅船沿江查察以戢奸宄而防漏私○十里鋪人某甲擬赴九江投長勝營當勇父母追　中途　止甲不願回家投甘棠湖溺斃○西門外慶昌洋貨店入夜必明燈遍綴照耀通衢本月十四夜有一火油燈火光上燭燒斷懸燈之練燈墮於地火遂上炎其夥急用洋毯罨之不熄適有工人某甲在旁取水往潑怱促跌仆遂和衣帶水向火中亂滾火卽登時熄滅亦云幸矣 
[潑灰遺火]  
　　阮某者住居南巿花衣街左近前晚偶因煮飯將火灰傾在後門外之竹笆下後灰被風吹熾火勢炎炎將　竹笆幸爲行人所見大聲呼喊急灌以水始得熄滅 
[英界晚堂瑣案]  
　　蘇州人陸鴻明扭妻張氏至公堂訴稱母親在鄕患病囑妻子回籍侍奉妻子倔强不依是以扭請訊究宋通剌庭訊之下張氏供稱小婦人年二十五歲父親棄世多年前由母親作主將小婦人許字同鄕人胡雙和於十九歲時成婚前年夫故無依備嘗艱苦不得已隨母親來滬欲依大姓家爲傭旋因無處棲身在垃圾碼頭賃屋半椽與陸同住陸先以甘言誘騙繼被勾引成姦迄今將閱二年陸從不顧家反令小婦人作工餬口日前又硬逼洋銀十圓小婦人苦無以應致被扭赴案下叩乞老爺格外原情陸稱小的係蘇州陸墓鎭人年四十二歲向來小販營生現在天福戲園當按目前由同鄕人沈陸氏等執柯娶孀婦張氏爲室執有婚據已歴十一年邇者母親患病鄕間乏人照料是以囑妻子遄回詎紏伊堅不依從反與小的爲難爲此扭案請究並將婚據檢呈通剌謂爾等供詞各執本委如何判斷遂著將張氏交官媒收管速邀其母來案訊奪○前者包探孔阿才拘獲野鷄倡婦陸阿五以其沿途拉客無恥已極送請究懲通剌以該倡供有母親在蘇州飭交官媒收管候提倡母及鴇婦到案訊核日差役將鴇婦沈顧氏提案至晚升堂研詰阿五供稱小婦人年十六歲家在蘇州父親以縫紉爲業故後度日艱難今年三月間經母親挈之來滬意欲傭工旣而母親有事回蘇將小婦人暫寄與沈顧氏家是晚小婦人偶不小心將火油燈撞翻沈顧氏略加斥責小婦人遂私行逸　獨在馬路徘徊並無拉客事情尚乞老爺洞察陸陳氏供稱小婦人夫故無依不得已來滬傭工並未將女兒抵押與沈顧氏野雞娼院沈顧氏供稱丈夫逝世後小婦人藉洗衣餬口日前陸陳氏因事至蘇州將伊女阿五暫寄小婦人家數日並不抵押賣娼通剌著將一干人暫交官媒收管候備文遞回蘇州請地方官交保管束不得復來滬上 
[英界公堂紀事]  
　　野雞倡婦王桂寶沿途拉客適爲包探杜雲卿所見立卽拘入捕房轉送至公廨宋通剌諭令交官媒押候訊究○一百零四號巡捕送一失路小孩至公廨通　著暫行收管聽候核奪 
[美界捕房紀事]  
　　斯美輪船火夫頭目阿華手下有司火工役十八人日前向西人索加薪水西人怒將阿華及衆工役辭歇另雇張小毛承充阿華再　央求西人礙於面情辭去小毛仍令阿華供役小毛謂主人旣不合意只得携襆被而歸惟所用工役阿友紀生等人急切難於辭却將奈之何西人乃出鷹餅九十枚每人給以五枚令别尋生意不料小毛悉數私肥已囊不給分文阿友等知之齊至捕房據情聲訴捕頭以此係銀錢　轕置之不理阿友等無奈怏怏而回前晚九下鐘時遇小毛於西華德路向之索取小毛依舊一毛不拔衆怒甚扭住攢毆適某號巡街印度捕得得而來衆哄然散去捕乃舁小毛至捕房捕頭令送往同仁醫院療治旋飭張阿五竇如海二包探將紀生之母及妻拘入浦房解送 
 
 

Page 10

 
 
英公堂請訊昨晨十一點鐘時包探張阿五復將阿友拘獲捕頭著押候拘齊行兇之衆工役一併送懲○昨報紀王阿二在英租界　取烟　烟袋衣服經包探江阿三獲諸老閘橋左近詰知阿二卽王小和尚在北山西路一千四百三十一號門牌吳福順土棧内竊取土二枚售與老　橋北首唐家弄第五十三號門牌元興烟館遂於昨日十下鐘時將烟館主王福生拘入捕房捕頭令押候一併解送公堂究辦○前日本邑人顧東生躃　至北四川路某水作内竊取釘靴一雙坎肩一領經失主瞿華華投報捕房至晚九下鐘時捕頭遣包探江阿三將顧拿獲押候解送公堂請辦 
[金陵官報]  
　　十月十五日委辦江西湖口驗候補道松峻禀知到差候補道朱麟成銷江西湖口掣驗差袁秉楨謝委會辦善後局委辦皖　督銷候補道李光瑜銷會辦軍械所差副將曾恆武謝委帮帶新兵中營李作霖銷周圩港釐捐差朱文炳奉委赴江甘兩邑籌辦捐餉又李芳通濟門顔濟時長發均江東門禀知到　廠差○十六日常鎭道吕海寰到知州張頤慶奉委赴泰州東臺勸捐本任繁昌縣葉鴻基到由皖來補昨日候補道許元章謝委會辦木釐局○十七日陳崇煌銷查淮海兩局團防並奉電飭總理老湘虎字全軍營務處卽辭 
[邗江宫報]  
　　十一日歐陽鹺尉　解海分司餉銀到揚徐鹺尹瑞芬銷六閘提溜差○十二日潘鹺尹善源赴省公幹唐鹺尹祁回五差次分發經歴邵鹺尹宣周禀到○十三日海分司徐分轉到揚卽辭赴省○十四日方鹺尉立枚解海分司餉來 
 
 
 

Page 11

 
 
   
 
 

Page 12

 
 
[四日京報全錄]  
　　宫門　　　　　　　　○廣東學政徐奏考核教官懇恩獎勵摺○大臣長等奏爲請撥各營新餉摺○　　　　日理藩院鑾儀　　　　　　　　　　引見○謙光等得賞謝恩○召見軍機李文田○皇上明日午初升文　　　　○廣東學政臣徐珙　　　　　　　官　陳事實懇恩奬勵恭摺仰祈聖鑒事查例載順治九年題准儒學敎官士子觀法　　　字按臨之日考其學　　　教有成效者除禮待奬勸外仍據實列薦等因在案是以每屆學臣任滿疏懇恩施無不渥邀　　　　到任後加意體　其勤　盡職學行俱優者頗多謹就其尤爲出色者擇得數人敬爲聖主陳之一連州直隸州學訓導兼理學政歐陽瑗年六十三儀廣州府　會縣人由增生於同治五年閩軍越境克復廣東鎭平縣保案内出力保以訓導不論雙單月遇缺卽　七年在京銅局加捐教　歸新班遇缺先選用十年任澄邁縣學教諭光緒元年十月任陵水縣學教諭烟瘴歴三年期滿照例改回内地題咨升用旋補授連州直隸州訓導六年三月二十九日到任至十二年正月二十八日歴俸六年初次俸滿復任十二年正月二十八日至十七年十一月二十八日又歴俸六年再次俸滿查該員博學多聞於考究之書無所不讀前於澄邁陵水卽有政聲因其地屬海外陵水地尤瘠苦特購置書籍爲諸生勸至連州後又以其地當萬山之中兼有猺雜處首以正本清源爲務每於朔望及學臣按臨日率諸生宣講欽定訓飭士子文及聖諭廣訓必謹必誠又飭諸生身體力行不以虚文從事復勉以經訓之外宜通史學始足擴人識見於是教諸生研求諸史并聚里中英俟之士手課其文一長之美必子奬勵由是諸生蒸蒸嚮學又復長於考証今文古獻無不隨時留意有地方官所不能知者問之該教官無不了了故在連一十五年之久士民尊之爲嚴師親之若慈父母學 
進文童大半其門下朝夕策勵之士其誨迪之功最爲深厚一雷州府學教授何逹　年四十五歲廣州府順德縣人由歲貢生中式光緒乙酉科順天鄕試第九十六名舉人丙戌會試中式二百九十六名貢士殿試三甲欽點以知縣卽用呈請改就教職光緒十　年八月選授雷州府學教授十四年六月十三日到任十五年十月兼理海康縣學教諭十六年十二月十八日卸海康縣學教諭現仍供今職查該員賦性冲澹辦事盹誠平時文行旣優到任以後雷之士交相請業又復手不釋卷篤志研精每誠諸生爲文以清眞雅正爲宗尤必根于經訓復令力求實踐務須名實相孚是以臣按試至雷日恭聽宣講欽定訓飭士子文高集者獨多於他屬而海康士習之良竟爲通省之冠實該教官董勸之力爲多一連山綏徭直隸廳學教諭姚炳佳年三十六歲廣州府番禺縣人由監生應光緒八年壬午科順天鄕試中式第四十三名舉人十二年報捐教職四項選用十三年選授惠來縣學訓導十四年八月初二日到任十八年調補連山綏猺直隸廳學教諭五月初二日到任查該邑前在惠來訓導任内以該色多訟每飭士子勿得干預公事須敦重孝弟本務士子皆服其言罕有偭規越距之事及至連山每逢朔望宣講聖諭訓勉諸生孜孜不倦又以該處猺人不讀詩書惟以鬭毆爲事特飭諸生分排教習并隨時親到各排稽察勤惰至每月考課認眞評第并於暇時輙集諸生講求經史有用之學且令父老力務蠶桑以爲根本之計現在連山委巷之民有不知詩書而無不知聖諭廣訓者則該教官探原課導實有明徵且從前喜訟者多近皆謹守臥碑不沾積習洵屬爲守兼優一揭陽縣學谑導盧近光廣州府順德縣人由廪生於光緒十一年五月十六日遵海防例捐貢遞捐訓導雙月選用十二年二月十五日加捐海防新班先選用十三年十一月遵鄭工例報捐訓導遇缺先選用十六年三月選授揭陽縣學訓遵九月十五日到任十七年十二月兼理普寗縣學訓導十八年八月卸兼理任仍供今職查該員明敏多才操守廉潔每示人爲學之道首在敦本睦族從前揭陽縣有許姓田畝爲强族所佔其人恐訟之不勝乃呈送邑庠似爲善舉而實非本心歴屆訓導皆取其租該員到任後查知係許姓祖遺祭田飭令原姓領回自行禀縣立案許姓合族德之爲製額以頌又有職員黃見龍禀其職生員黃瑶藻而瑶藻亦思控其伯父該員以孝弟之道生於家誔不宜同室操戈喚其二人至前爲講古人雍睦之道於是二人感悟和好如初誓不興訟而一邑遂翕然化之至今訟案遂少又以該處斗役向視生員藐如且有劣生串同斗役遇歲科時探有臨考不到者輙頂名入塲以爲槍替該員嚴申禁令犯者必懲於是斗役不敢作奸而士子亦交相勉勵近來因臣到任後立崇經訓該教官復不憚勞　取十三經註疏及諸有用之書親爲講解於是揭陽經學遂爲潮郡之冠又長樂縣學教諭謝鳴球年三十七歲高州府信宜縣人由廪生於光緒十四年四月十六日遵鄭工例捐貢加捐教諭不論雙單月遇缺先選用十八年二月選授長樂縣學教諭十月初五日到任該員素敦品學到任以後身爲之倡於性理外兼求經世之道務期體用兼胲每月考課爲諸生釐正文體口講手畫并捐俸以爲奬賞士爭鼓舞前年長樂大水臣恐士子赴試不易捐廉發交該縣查明近來村莊有士子被水較重者量爲周濟該教官協同該縣詳查躬親其事絲毫無濫每遇試事矢勤矢愼倍見認眞實屬無忝厥職一南雄直隸州學正崔瑬年三十九歲廣州府南海縣人由監生中式光緒五年已卯科順天鄕試第二百四十五名舉人呈就教職八年因江北河運出力保以本班不論雙單月儘先選用十六年選用南雄州學正十七年二月二十七日到任查南雄去省一千餘里其鄕間接壞始興縣界者時有土匪竊發該教官到任後實力誦法御製訓飭十子文及聖諭廣訓教以禮義廉讓各士子皆知自愛不敢窩藏匪類風俗日見敦樸又該處因距省過遠士子入學以後遂以一得自足該教官力勉上進令多讀有用之書且經古向來不甚講習該教官每以家藏書籍時借與士子觀看俾擴見聞復因該處書院不振親自考課手評其文不敢稍辭勞倦於是經訓史學詞章造就者殊不乏人今年科試應考人數且又多於往日該處士人無不共稱其賢實爲文行兼勝以上數員均係著有成效不僅循分供職似未可泯其微勞查連州直隸州訓導兼理學正歐陽瑗異常出色品學兼優該員係曾任烟瘴俸滿業經題咨升用之員向來烟瘴俸滿教諭得升知縣擬仰懇聖恩以知縣歸烟瘴俸滿本班儘先升用連山綏猺直隸廳學教諭姚炳佳才具開展必能有益民知請以知縣升用雷州府學教授何逹聰揭陽縣學訓導盧近光長樂縣學教諭謝嗚球南雄直隸州學正崔瑬均實事求是訓迪克勤擬懇恩賞加五品銜以示鼓勵是否有當謹臚陳各該員事實恭候聖裁伏乞皇上聖鑒謹奏奉硃批另有旨欽此○○奴才長庚鍾亮跪奏爲援案估撥光緒二十一年分伊犁滿蒙各營軍標漢隊官兵實需新餉懇恩飭部照數指撥以濟要需恭摺仰祈聖鑒事竊查伊犁歲餉前經奏准每年分撥銀四十萬兩當經户部核定按年照數撥明在案兹屆估撥光緒二十一年分新餉之期據伊犁糧餉處呈稱查伊犁滿蒙各營軍標漢隊官兵八千餘員名核需俸餉並蒙古王公台吉歲俸軍臺卡倫及一切雜支各欵除扣平扣建外每年實支湘平銀三十八萬六千八百餘兩下餘銀一萬三千一百餘兩以之支放閏月加餉並世襲告休官俸陣傷之故官兵半俸半餉致祭蒙古王公祭品及沿邊各卡添派出布克申官兵鹽菜等項用欵已屬不敷而世襲人員猶陸續迭增並歲需操演軍火現尚無欵可支歴經呈明在案兹光緒二十一年分歲需新餉銀四十萬兩應請仍照原數估撥以備支發呈請具奏等情前來奴才等伏查伊犁滿蒙各營曁軍標漢隊官兵俸餉皆係計口授食之資其餘雜支亦　按照奏定部章無從再减所有伊犁光緒二十一年分實在歲需新餉銀四十萬兩惟有仰懇天恩飭部仍照原數指撥以濟要需　奴才長庚咨商新疆撫臣陶模　辦興屯舉牧添設練軍並購辦鎗砲各事宜經撫臣陶模奏請歲撥　　銀九萬二千兩經户部議准目光緒二十年起撥給三年俾資應用事關邊疆至計不敢不悉心妥籌容卽妥議章程另案奏明辦理合併　明除咨部查照外理合恭摺具陳伏乞皇上聖鑒訓示謹奏奉硃批户部知道欽此 
 
