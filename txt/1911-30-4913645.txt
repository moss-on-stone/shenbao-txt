# 1911 - 30 - 4913645

 

Page 1

 
 
   
 
 

Page 2

 
 
上諭 
　　監國攝政王鈐章正月初六日内閣奉 
上諭楊文鼎奏耆紳急公好義壽近期頤籲懇恩施一摺湖南紳士頭品頂戴候補三品京堂朱昌琳耆年碩德久洽鄕閭上年湘省災歉該紳倡捐鉅欵辦理平糶保全大局平時於地方義舉無不倦於從事洵屬樂善不勍老而彌篤加恩着賞給内閣學士銜以示奬勵欽此 
上諭楊文鼎奏查明常德府屬及澧州茶陵等州澮陵等州縣被災吏洲請分别蠲緩遞緩錢漕蘆課一摺河南上年五月間常德府屬山洪暴發沿河鄕村田蘆被港澧州等州縣湖河泛漲低窪田畝悉被淹沒茶陵等州縣入秋後雨澤愆期高阜田禾被昔花乾收成均形歉薄若將應徴錢漕蘆課照常徴收民力實有未逮加恩着照所請所有常德府屬及澧州茶陵等州縣均着按照被災輕重情形將應徴錢漕蘆課分别蠲緩遞緩以紓民力該撫卽將所開詳細數目刊刻謄黄徧行曉諭務使實惠及民毌任史胥舞弊用副朝廷軫念民艱之至意餘着照所議辦理該部知道欽此軍機大臣署名奕劻毓朗那桐徐世昌 
交旨 
十二月二十二日軍機大臣欽奉 
諭旨倉塲衙門奏本届漕務完竣在事出力文武員弁援案請奬一摺　該部議奏單三件併發欽此 
論說 
[新官制篇（寒）]  
（一）會計檢查院 
凡一人之財産。自爲運用。無比之自已而更能監督者。亦無更優於自已之監督者。以所生之損失。均歸之自。已故也。然苟自爲運用財産。其事漸大。勢必有監督所不到之處。於是代已而當監督之任者。自不可少。况乎以甲而管理乙之財産。則所以監督甲之所爲者。尤爲必要。要俟論也。蓋爲財産管理之甲。其因不注意及怠慢。使所管理之財産。致有損失。於已仍屬無害。又其所管理之財産致有損失。或且能爲自已之利益也。質言之。其自已之利害得失。與及於其所管理之財産上之利害得失。决非並行者。故别置監督者。使當監督之任。尤爲急務。行政官即管理屬於政府之金錢物品者。此所以旣有財政必設監督者也。而國家財政上。之監督者爲會計檢查院。 
會計檢查院。至今日各國不採用其制。攷之往時。皇室之財政與國家之財政不分。各國殆皆一律。其間有名會計檢查院爲監督者。嗣後財政漸見發逹。至皇室之財政與國家之財政。以次分離。而監督國家財政之機關以起。雖然監督國家財政之機關。專制時代與立憲時代。其職權大爲不同。今就各國當財政監督之任。所謂會計檢查院者。其發逹之次第。大别爲二種。一法國派之會計檢查院。一普國派之會計檢查院。 
先言法國派。法國非所稱爲財政最紊亂之國耶。其原因在財政上不能中央集權。因而財産之中央集權。更甚於他國。同時財政監督之方法。亦大見進步而。當此監督之局者維何在。往時爲各國大藏省一部之孔逹皮邱錐納羅。卽所謂主計局是也。其後以會計監督之所爲。更宜嚴密。遂自主計局之一部事務。分離而成會計檢查院矣。然仍不免爲大藏省之一部。是主以大藏大臣。當財産監督之任也。大致其機關最初屬於主計局稍後迫於自然之必要。而爲主計局外之一部者。要之自國務大臣之一人。卽專當財政主任之大藏大臣。監督財政之會計檢查院也。 
普國派之會計檢查院。其發逹由國王自當財政監督而出之者也。此派 
[增裕洋行]  
遷移廣告　恭賀新禧 
啓者本行經理麵粉公司及榨油公司向在英大馬路同吉里交易多年早蒙各　寳號歡迎勿庸贅述今因房物朽頽已於上年底遷至仁記路Ｒ字一號新造洋房三層樓上照常辦公荷蒙　貴客惠顧請駕移玉該處接洽是荷　本行謹啓 
[姚第聲明]  
本第盛氏二太太購買物件向由各店鋪立摺賒取惟多係僕人經手本第僕從繁多人心難測恐有不實不盡等事特於宣統三年元旦爲始所有二太太購物一切俱用現錢交易倘有在外賒欠本第槪不承認恐未週知特此登報聲明嘉興南門大街姚第謹啓 
[蘇路公司特開臨時股東會廣告]  
本公司有重大問題亟待公决定於宣統三年正月十八日下午一時在西門敎育總會開臨時股東會（一）報告　（二）籌議南綫保持計畫（三）重定北綫方針（四）宣布各項意見書　各股東未領常期入塲劵者照章帶股票息單先期到公司領取 
[預備立憲公會新年大會廣告]  
敬啓者本會新年例開大會一次以當團拜茲定於本月初八日午後三點鐘開會並於是日補行上年常會由駐辦孟君報告京滬兩事務所辦事情形届時務希　惠臨其選舉正副會長會董因會員散處各埠仍用通信投票法敬此通告 
[浙江銀行舉行第二次股東會廣告]  
謹啓者本行定於正月初八日在杭州中扇子巷開第二次股東大會報告上年營業情形並分派官利紅利以及提議各項事件届期務請　各股東惠臨無任跂盼除柬請外恐未周知特此佈　聞維希　垂鑒　浙江銀行謹啓 
 
 

Page 3

 
 
之檢查院。爲國王之顧問。直受國王之命令。而當財政監督之任。故其地位離國務大臣之管轄。與國務大臣比肩。而直隸於君主矣。法國派檢查院。名爲會計檢查院。（苦耳笛孔脫）而别設之者。與設於大藏省無異。依然爲大藏省之一。部而掌對於以現金之出納保管爲職之出納官吏。裁判其責任之有無。至財政之監督。則無論檢查院之有無。均由大藏省之主計局爲之。其監督之方法如何。有所謂監督出納官吏之會計監督官者共數十人。在大藏大臣支配之下。又監督命令官命令之當否。亦由大藏省爲之矣。即會計檢查院。但以判决出納官。吏之責任之有無。爲其本務。而財政監督。乃由大藏省當之。大藏省爲此監督。每年一回。大藏大臣檢查前年度之豫算。就此檢查。設有委員。委員自上下兩院及孔聖猶由他。（卽參議院）並會計檢查院選任之。是爲財務檢查委員。財務檢查委員。以所檢查之結果。報告於大藏大臣。大藏大臣以此報告。通知於上下兩院。審是則在法國大藏省。在財政監督上。不論有檢查院與否。要皆有重大之職權。然則法國之會計檢查院。但云判决出納官吏之責任之有無。亦不盡然。在立憲政體之下議會第一爲財政之監督。於制定預算之時。則協贊之。而就預算之實行與否。至决算之時而爲調查。以爲恒例。即所謂就其首尾而監督之也。（未完） 
要件 
[變相侵略論法國大學公法總敎習具林述甘着駐和一等書記官陳廣平筆述]  
第一節變相侵略之政策 
近百年來。各國推廣殖民地。欲掩避侵略之形迹。變換名目。詭詐百出。其計畫之精審。旣可杜他國訾議。且使人易墮其術中。而坦然不疑者。彼猶日號於衆曰。我不侵某國土地。我不改某國舊章。但以和平之策。維持各國商務。及人羣公益。使某國地方。駸駸進於文化云爾。 
雖實行占據。而彼仍聲明不侵某國主權。其狡猾之政策。大都援用法律上名詞。以掩蔽其侵略之事實。 
間或一二國。懼彼實行侵略政策。嘖有煩言。彼猶撫慰之曰。我爲各國人民財産。並地方秩序起見。不過暫時干預之。而占據之耳。一俟地方平靖。即可撤退。然天下之事。無不出於習慣。久假而不歸。烏知其非有也。 
或欲軼法律之範圍者。或欲背曩昔之成約者。無不紆迴其途。用一變相之侵略政策。即如尊重獨立保全領土等名目。有侵略之實。無侵略之名。於時勢最合。且便於措辭。可免猜忌。 
實行侵略之政策。如五花八門。變幻多端。曰保護曰租借。曰占據。曰管理。曰友好之千預以助弱國。以上辦法。均合目前時勢。是在權其緩急。相機而善用之耳 
凡變相之侵略政策。有善將保護國之權勢。推行於被保護國之區域者。其保護之法。利用被保護國之君長。爲之居間。彼遂操縱自如。握地方行政之機關。美其名曰友好之扶助。實則逼令其聽從也。 
其國民則見國權之施行。而不覺爲他人之傀儡。凡舉辦新政。如地方自治。財政經理。以及各項工藝商務。無一不操於他人掌握。此友好之顧問官。庸非完全。之主人翁乎。 
彼非不欲席捲全國。顧幅員旣廣。勢難遽吞。而士民之反抗。與國之干預。又不能不兼籌並顧。姑擇一緊要口岸。以爲入手之方。俾殖民效果。逐漸發展。宗旨旣定。乃藉口該處民情囂張。亟須防衛。逼令訂約。名曰暫行占據管理。又復聲明保全該國主權。以表面觀之。爲扶助該國管理難治地方。似非自爲計也。 
夫旣握有一國主權。貿然將土地讓人。訂定條約。以管理之權。按之事實。揆之法理。則此項條約。即謂之消滅主權之保証書。亦無不可也。 
彼願旣償。仍籠以圓滑輕妙之詞。以爲我國此舉。實大有造於貴國。並標楬開放門戸主義。聳人耳目。以免國際上或有衝突。 
有訂暫時租借之約。以代管理之權者。其表面似更覺平淡。殊不知租借其名。占據其實。蓋彼之覬覦此土久矣。約内雖有到期交還之說。亦不過具文而已。主國旣無實力。欲責令届期踐約。勢必不能。近有攫他國口岸。作爲海軍之港塢者。即其例也。(未完) 
專電 
[電一（北京）]  
郵傳部擬於本年春間奏設各省交通使以免勸業道侵越權限 
[電二（北京）]  
資政院奏議决統一國庫章程開單呈覽奉旨依議 
[電三（北京）]  
陸軍部奏覆查究公文貽誤情形奉硃批著行直督順天府尹迅查誤在何站從奏參 
[電四（北京）]  
 
 

Page 4

 
 
澤公以度支部人員擁擠今春擬大加甄汰 
[電五（北京）]  
桂撫沈秉堃電調汪鳳瀛等赴桂帮辦庶政 
[公電（哈爾濱）]  
各報鑒哈埠防疫斷絕交通東陲公報緩期續刊 
緊要新聞一 
[中美借欵有不成立之說北京]  
　　外交界消息我國向美國借欵五千萬元一事早有成說近日所以遲不發表者約有三因（一）政府不願聘美人爲顧問官（二）因美國資本家所要求之利息過重（三）因美人與歐洲之各銀行家尚未商議妥協惟外間有謂美國已將財政顧問一層删去者其實不確又據該借欵代表斯列德氏之言則此次借欵與創議設立之中美銀行毫無關係刻下此項借欵問題與錦璦鐵道問題皆未商議及之惟粤漢鐵道借欵之談判則大有進步日内可望成立云云又外間風說皆謂中美借欵不成立之原因實有某國從中極力反對不知確否 
[郵部决計暫不收回郵政北京]  
　　郵傳部籌備憲政清單内開宣統二年與稅務處妥商收回郵政事宜去冬業已届期故盛尚書與稅務處大臣及郵政顧問法人非立氏磋商數次聞其結果因稅務處於明年頒布新官制清單時應在裁撤之列故須俟該處裁撤後再行由部接管刻下收回郵政一節暫置不論 
[大理院催結各省京控案件北京]  
　　大理院奏稱各省京控之案從前係都察院及步軍統領衙門收受呈詞情重者卽行奏明如情節顯有不實及挾嫌傾陷藉端拖累應咨回本省審辦者亦於一月或兩月視控案之多寡彚奏一次迨案交本省以後每年由都察院步軍統領衙門兩次將咨交未結各案彚開清單奏催自官制改設司法分權經憲政館奏定未設審判廳地方京控案件畫歸大理院管轄嗣法律館奏頒現行刑律到院查例載大理院遇有京控之案先由總檢察廳詳核原呈分别准駁如實係寃抑或案情較重者即交本院分庭審明咨回本省再審於一月或兩月視控案之多寡彚奏一次臣院自接收京控以來其由總檢察廳核准起訴之案業於每月現審月摺内開單奏明惟京控各案多係外省未經完結之件與由審判廳審結不服上訴者不同故例内第云咨回本省再審臣院從不親提然外省接准院咨後間有一二審明了結者而積壓實居多數查臣院自二月初收受京控起至八月終止統計九十二起時越半載未據各省咨報完結者尚有七十二起之多查審理案件例限綦嚴况案關京控或實係寃抑或情節重大自當速與審理不得任令稽遲臣院應援從前都察院及步軍統領衙門辦法彚開清單請旨飭下各直省督撫熱河都統順天府府尹迅速審擬以清庶獄而免拖累嗣後每至半年臣院即開單奏催一次庶獄訟不至稽延卽刑章亦益昭愼重十二月初六日奉旨依議 
[陸軍補官暫定權宜辦法北京]  
　　陸軍軍官補官任職等事業由陸軍部會同軍諮處訂定新章内有除補一門限制頗嚴誠以軍人分位至爲尊榮儻補授官階稍涉通融卽無以勵成材而重名器惟查現在軍隊以及衙署學堂局所人員有官與職太相懸殊者有以他項官階任陸軍之要職者且有陸軍學堂畢業尚未考試授官已充上中級之軍職者參伍錯綜猝難一致推求其故非限於編練之時期太促卽限於學堂之成就無多軍職任用不敷以致多所遷就目今補授官階如槪照定章辦理誠恐紛更太驟不無窒碍難行之處陸軍部爰又定一權宜辦法於出奏前項章程時附片員奏略云此時陸軍補官擬請於規定之中略參以權宜辦法舉凡軍隊及衙署學堂局所各員或官與職太相懸殊或以他項官階任陸軍之要職或陸軍學堂畢業尚未考試授官已充上中級之軍職以上數項應由臣等詳加考察果程度相符成績卓著實在稱職者應准分别酌量補授陸軍實官仍令其試署現充軍職一切服帽章記凡在任職期内者均得按照現充軍職品級服用其詳細權宜辦法另案奏明辦理俟補授一律齊全此項辦法應卽停止一 
[振濟固商富應擔之義務矣北京]  
　　上年十一月間晋撫丁寳銓奏晋省歲荒民困擬截留京餉接濟一摺又請截留應解甘新協餉濟賑一片均奉硃批度支部議奏嗣經該部於去臘奏駁不准略云據原奏内稱晋省收成歉薄本届災區過廣南北各廳州縣被災計四十餘處其災情尤重如興縣如平魯被災至二三百村飢民計三萬餘人卽保德一州待賑窮黎已不下數千人當飭動用本地倉榖並借撥鄰邑兵米雖目前暫資口食來春卽有青黄不接之虞至口外各廳本係苦寒之地歲僅一熟計至來年秋後始可有收爲日正長災區又廣若非量加撫恤更恐别滋事端擬截留京餉銀十萬兩爲來春分賑之需又片奏内稱據諮議局呈本年口外各廳及大同朔平寗武保德等屬夏間亢旱秋後早霜以至荒歉成災迭據各屬紳董報告飢民嗷嗷亟須賑濟就興縣一處言之待賑人口三萬有奇除借撥鄰縣倉榖外尚需銀三數萬兩方足以資撫恤現值隆冬飢寒交迫若不亟圖補救强者流爲盜賊弱者即成餓殍查新甘恊餉歷年由晋省籌解十二批每批銀四萬兩兹值各 
 
 

Page 5

 
 
屬災歉紛紛告急擬請截留前項餉銀四批十六萬兩分撥災區各等語查晋省本年災情之重待賑之殷原奏所述自係實在情形惟近來部庫奇絀新增各欵日以加多本年藥稅减收入欵銳少而出欵如供給近畿各鎭維持京外巿面或原指之欵多成子虚或借撥之數又難驟繳直有不可支持之勢現又奉撥資政院工程鉅欵尚苦無術騰挪京餉爲根本要需關繫計授若再任截留誠恐多所貽誤所請截留京餉十萬兩之處礙難照准至片請截留甘新恊欵四批十六萬兩一節查新疆本年因省城商廛被焚需欵甚急曾經奉旨飭令催解協欵且甘新協欵節年蒂欠已多似未便更准截留致關邊饋而誤要需亦應毌庸置議惟晋省賑撫歷來多倚紳富捐輸集成鉅欵該省紳商素明大義睦婣任恤人有同心該撫應查照歷届成案督同官商勸諭商富籌辦賑捐用救荒歉奉旨依議 
[直督奏請拿辦溫世霖原電北京]  
　　直省國會代表温世霖發遣一事外間頗有議論兹經探得陳小帥奏請拿辦原電照錄如下以見眞相竊以莠民煽惑最足擾亂治安天津爲通商巨埠近接畿疆華洋雜處尤須加意防範乃有温世霖卽温子英本名温昱曾充長隨多年聲名惡劣久爲衣冠不齒此次在津竟敢假國會請願爲名藉詞斂費前月十九日更擅揑通國學界同志會名義自稱會長發電十六省遍行要結同時罷課幾釀巨患當經密飭署巡警道出文烈嚴密查拿兹據將温世霖拿獲到案伏查温世霖以鄕里無賴出身微賤之人假托名義結衆歛錢己屬有害地方更敢擅揑會名妄稱會長遍電各省廣肆要結尤爲意圖煽惑居心實不可測當此民情浮動之時若不嚴行懲儆誠恐愚民無知此倡彼和萬一再爲煽動一發難制勢更貽患無窮是温世霖之藉端生事非特爲害一方日影響及於各省實非尋常滋事可比夔龍爲保衛治安顧全大局起見應否將温世霖卽温子英從重發往新疆交地方官嚴加管事以遏亂萌而弭隠患之處謹電請代奏請旨遵行 
[中央衛生會乘時發起北京]  
　　民政部參議汪榮寳朱德裳諸人以北京爲首善之區凡關於公益之事缺點甚多刻下鼠疫流行倘已傳至北京毫無準備人人有生命之危險關係之事莫此爲甚因擬發起一中央衛生會聯絡中央名部共成此舉凡關於敎育上之衛生則責歸學部交通上之衛生則責歸郵傳部國際上之衛生則責歸外務部軍隊上之衛生則責歸海陸軍部關於屬地之衛生則責歸理藩部關於實業工塲之衛生則責歸農工商部刻正組織一切贊成者已有大多數云 
[北京鼠疫記]  
京函云三星客棧疫死多人後排子胡同永泰和炭棧拴馬胡同住戸謝姓皆已由警廳派巡警圍守絕其交通因以上二處皆係三星棧棧客死處並聞警廳業派醫生前往實行消毒 
刻下内城警廳除會同外城警廳出示曉諭居民嗣後如有此種疫病發生或所患病狀近似此項疫症者速即呈報内外城官醫院以便隨時診察外内城巡警總廳又頒布捕鼠令云照得本京地方預防鼠疫傳染如有捕得鼠子者均就近送至派出所或區署每活鼠給銅圓二枚死鼠給銅圓一枚並傳知各區均立簿册塡列收鼠確數按日報廳 
又内城衛生處致各學堂工廠及各衙門書云入冬以來黑龍江等處發生鼠疫勢甚蔓延深恐傳染到京業由内城籌擬預防辦法一出示令人民捕鼠一出示令居民有患此症或近似鼠疫者速報官醫院診治並以公函分致各衙門署局所學堂巿塲工廠遇有此項疫症速報醫院復函致外國醫院令其速籌預防及療治方法以上各項辦法業已次第辦理用特函逹貴處如尚有預防政策並希賜示以期收公共衛生之效此外如尚有會商事件並希訂期示下以便會議一切 
近又查出前門外西河沿某客棧内去臘有客二人罹疫而死并聞保定府日前亦有哈爾濱來客一人寓城内某宅染疫而斃隨卽傳染該宅以致闓家俱死并蔓延鄰家共計死者一十七人 
東單牌樓范子平胡同某姓於上臘二十三日下午有患鼠疫之嫌由民政部派醫診脈隨將患病者送官醫院治療現尚在檢騐中 
奉天函云該處巡警總局調查自疫病發生迄上臘十八日共疫斃一百二十五人但此外有秘密掩埋不爲當局所查出者甚夥故疫斃之數無從探確 
奉天南滿路所設之檢疫員爲防疫起見暫禁日人所僱苦力擅出路界以外並禁剃頭匠負販商苦力及下流人等入路界又聞該檢疫部所招聘日本醫生廣海酒并黑澤高橋四員日前已抵奉天 
安奉火車日前駛抵鷄冠山時有染疫死者二人聞該地日警務署飭令車站站長將該火車於十九日午後四鐘時燒燬一空以期杜絕病根 
關東部督府白仁民政長官以大連已發生鼠疫故與南滿鐵路總裁中村君商議决計大舉防疫在大連組織防疫總部由警視總長佐籐君督率警務官無論晝夜竭力從事防疫一面由民政署長吉村君選舉埠内 
 
 

Page 6

 
 
日華官紳數十名爲防疫委員與南滿鐵道會社員聯絡一氣設置種種機關又埠内實業會及碼頭事務局及輸出商組合等亦迭行會議防疫辦法現在大連全埠殆成防疫世界矣 
大連碼頭之福昌公司係大工程家常僱華工共五千名之多該公司主人相生君以此多數華工中如有一人染疫其餘華工必受其毒故决計令各華工分團住於新修大宿舍内每房周圍以洋鐵板聯繞以防毒病每出入時並施以藥水且定期派醫診視健否聞相生君云此事關係重大决計自備經費雖糜鉅欵亦所不避云 
[京師近事]  
度支部澤公上臘某日蒙監國召見問答約一小時之久探係垂詢資政院核减預算案是否能實行及明年擴張軍備的欵與加征各稅辦法最後又提及新内閣總理一席澤公力辭並保朗貝勒自代澤公願爲其副 
陸軍部廕大臣自裁去烏布百餘後以向來辦事諸人受俸不足未免增内顧之憂故擬酌量增加每月二百兩者增爲三百兩使當差諸人不須内顧方可一意辦公 
度支部李煜瀛君在法國巴黎創設豆腐公司早著成效現發明學理編著一書日前將書呈遞學部并請撥附官股藉資擴充唐尚書以李君經營實業頗具苦心特撥欵四千元作爲補助 
步軍統領衙門年終出示以本年國服尚未期滿仍應遵守典禮凡一切對聯須俟二十七個月後再行張掛現届年關誠恐人民未能周知特爲曉諭宣示各當恪遵國服不得粘貼對聯並飭營翼官弁一律禁止 
實業學堂放假後凡學生之留京者均住宿附設之實業旅館月費連膳每人十元近有松郡學生徐某等以所供飯菜不潔有礙衛生呵斥廚子將碗擲地强令服禮該厨子不甘竟貝詞向農工商部申訴現徐某等亦已邀集學生多人籌商對付方法 
目下鼠疫流行居民皆蕃貓捕鼠以致貓亦頓增價值每貓一頭售於西人可得銀八兩少或六兩卽本京人亦需四兩之數無賴之徒爭竊貓以爲生計 
時評 
[歲底年頭之外交]  
去臘各部人員。皆欣欣然預備度歲。而外部之長官。獨憂愁不樂。幾有食不下咽寢不安席之勢。探其故。則曰交涉迭起。辦理棘手也。 
一爲英人進兵問題自去臘英人兵佔片馬後。滇曾急電。外部。請轉商英使阻止。外部立卽與英人交涉。而英人置之不理進兵如故。外部遂無策應付矣。此其棘手一也。 
一爲俄人改約問題今年爲中俄改約之期。外部於去歲曾派部員數人。研究應行修改各條。以爲交涉之預備。而俄人則於改約外。别有所要求。措詞强硬。雖經外部力駁。而俄人且以自由行動爲言。於是外部遂無術對待矣。此其棘手二也。 
一爲荷屬華僑問題自去歲荷政府苛待華僑後。駐荷使臣陸徴祥極力交涉。不克挽回。乃歸而與外部磋商辦法。留京月餘。卒未得確定之方針。惟以設立領事一事。敷衍面目。且爲部員謀位置。陸使不得已。乃於歲杪向外部催逼。而外部膛目無言。蓋亦窮於對付矣。此其棘手三也。 
一爲日人營滿問題日人之經營東三省久矣。自合併朝鮮後而進行益急。鐵路則日夜赶工。兵備則日夜整頓。商務則擴張益力。東督鑒於大局之危迫。屢電外部。而外部相顧𥈭眙。不出一策。近自駐京日使回國。而外間謡言蠭起。外部乃益惶恐而手足無措矣。此其棘手四也。 
凡此四端。皆種因於去歲。而將結果於今年者。竊願外部勿以交涉難立而自餒。而退讓。據理力爭。堅持到底。蓋各國雖用强權。而公理終不滅於世界也。 
[新舊過渡之内閣]  
異哉中國之立憲也。於憲政未行以前。而有不衫不履之各種籌備。於議院未。立以前。而有似是而非之資政院。今於責任内閣未設以前。則又擬設非驢非馬之内閣。夫内閣官制業已編訂草案。則取而組織之。不過數月之時間耳。即謂草案尚須修改。亦非窮年累月之事。乃聞各樞臣大半主張於軍機處裁撤以後。責任内閣未成以前。組織一過渡内閣。其辦法則似軍機而非軍機。似内閣而非内閣。此種制度。實爲世界各國之創聞。而亦適肖我國所辦之憲政也。 
雖然。諸樞老素憚於變動。何獨於此事忽興高采烈。而不畏多此一番手續乎。抑欲借此以延宕。責任内閣之組織。也 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[日本報告滿洲疫患]  
　　字林報載初五日東京電云滿洲患疫而死者今據報告共八百六十人内日人三名韓人七名南滿洲鐵路區域内之華人一百五十名新民屯有日本醫生夫婦二人亦死於疫長春染疫者共三百七十名均救治無效而卒滿洲諸醫生均稱並未檢獲有疫之鼠東京醫學博士北口則謂滿洲之疫同於十四世紀歐洲流行之黑死病數月之間死者以數兆計日本官塲因中國衛生政策殊不可恃故己嚴防一切同日倫敦電云滿洲瘟疫使倫敦租船赴遠東之巿面大受影響蓋船主人缷貨之後全恃歸途裝運大豆之水脚目下此業異常疲滯 
[東京通信]  
日本議員關心支那問題日本衆議院議員近組織一支那問題研究會於上年十二月廿五日在築地精養軒開會出席者六十餘人先由發起人松本君平氏代表宣讀開會辭略謂本會爲政友會議員等所組織定名支那問題研究會當奉定小川平吉吉植庄一郎松本君平小久保喜七戸水寛人等諸氏爲幹事夜間開晚餐會席半戸水寛人吉植庄一郎松本君平等均起立演說大致謂本會宗旨認定開發支那研究日清親睦爲不二方法云云聞該會擬於下次開會時招請伊集院公使白岩龍平氏及共他熟悉我國現情之人蒞會演說至開會日期及會所則俟幹事决定後再行通告 
日美又將締結商業同盟中美聯盟一事喧傳己久近日人亦竭力結好美國冀爭先著前美國實業團來東時日人極表歡迎兹聞美國又有渡日觀光團約四百餘人定於陽歷三月二日在美國希耶托爾出發四月初旬抵東東京商業會議所現正預備一切擬届時大加歡迎藉聯兩國之歡并聞擬於此時締結日美商業同盟云 
日人之清國觀如是近年日本雄視東亞全國上下無一不以經營支那爲志而以實業家爲尤甚赴清調查者絡繹於道歸國後必以其政見及遊清談宣布各報今大阪商船會社社長中橋德五郎氏又以其調查之所得宣布於衆亟照譯之爲吾國民作一當頭棒喝廣東之賭博店政府公然許之巿街中與娼樓並列誠一奇觀聞每年稅金約四百萬元頃各報紙有唱請禁止者以余測之恐難實行支那人數號稱四億然余觀政治年鑑所述廣東人口有二百五十萬而廣東巡警道之調查不足五十六萬又如上海法人約八萬其他外國人共約三十四萬清人約十五萬合計不過六十萬而據清國之調查則有九十萬何其懸虚如是余故以清人四億之數爲不足恃其報告書或著自宣敎師或出自海關皆圖自已一方面之利益而出入之其實清人自髮逆以來不過二億五六千萬而已清國中之日本敎育甚發逹前途大有可望吾人努力之日清貿易亦甚有望據去年調查英國三千八百萬噸而吾國亦逹一千八百萬噸相差甚微來日方長不患不造英國而上之也 
留學界助振之義舉留東學界近發起一慈善演藝會於上臘二十九三十兩日午前十時在年込神樂坂高等演藝館舉行專演各種游藝卽將所有劵資充皖北振濟之用聞公使館中人贊成者亦頗不少 
士官又變學生矣我國陸軍部近命前畢業日本土官學校之士官復來東邦研究高等軍一敎育該士官等共十八名現已到東所入學校如左戸山學校六名砲工學校六名射擊學校三名騎兵實施學校三名 
[桂魯兩撫與憲政館往來電]  
廣西巡撫電憲政編查館度支部鈞鑒桂省前次奏咨宣統三年預算案於諮議局開局時電奉部准將全册送局叅考隨據該局將原案删漏議决呈覆前來適奉會議政務處咨令將原册再行通籌復經召集主管各員妥議核减修正另造清册送部並劄覆諮議局在案兹據議長及常駐議員聯名陳請援據局章三十三條於明年二月二十日開臨時會再行議决前項修正預算等清查前此部電只令交局參考無交局議决明文應否准其召集臨時會議决修正預算案之處乞電示遵景桐謹肅歌 
憲政館覆電桂林撫台鑒歌電悉預算案關於地方行　者奉閩等省均開臨時會由局議决桂省如可交議自應援照局章三十三條召集臨時會仍希酌核辦理憲政編查館元 
山東巡撫電憲政編查館鈞鑒籌備自治照章應上下兩級並舉惟創辦伊始等級分則當選人才旣虞缺乏財力窘則籌撥欵項更多競爭尤恐各屬官民於上下兩級範圍界限不能清晰動輒錯誤往返駁詰欲速反遲查部頒表式内所註年限僅有衝繁州縣上級自治成立在先而偏僻鄕區成立轉在後者是辦上級自治並不待下級自治之完全成立準是類推則城鎭旣辦之後鄕區未辦之先提前辦理上級與定章似無不合現時城鎭將一律成立擬請自宣統三年始先飭各屬將州縣上級自治提前趕辦俟均成立後再接辦鄕區其籌辦期限清單應於年内發表可否照此辦理請速覆寳琦文 
憲政館　　濟南撫台鑒此次修正清單籌辦自治未定年限已奉 
 
 

Page 11

 
 
旨依議並未區别上下級先後儘可由貴撫酌辦憲政編查館嘯 
分類新聞 
政界 
[山會城議事會選舉董事詳情紹興]  
　　去臘念六日山會城議事會續借府學堂開會舉行董事選舉會是日山邑增令因赴鄕驗案不到由會邑陳令到會監督先舉總董鮑德馨十二票周巖十七票續舉董事二人言寳華張鍾沅當選又舉名譽董事六人鮑誠陸陳壽柟杜子柟秦文治田寳琛阮希元當選隨由議事會擬定總董以鮑德馨爲正周巖爲陪照章呈報山會兩監督核定次由議長提出自治公所地方衆議暫就義倉豫倉同善局三處暫時借用時已天黑由議長宣告散會次日下午二時再行開會提議自治經費及公斷選舉爭議事件先議自治經費以一時難於指定暫行借欵五百元以下三百元以上爲開辦費俟籌定的欵提先撥還又提議選舉爭議事件（一）朱慶潤資格不符照浙江地方自治籌辦處解釋不能認爲有效（二）徐元釗資格不符旣經有前府包守之詳文應作爲當選無効（三）陳大綸資格不符申訴各項均未有案惟稱現爲莊書則屬本地方書吏應作爲當選無效（四）以申訴人自行投函取銷遂作廢棄是日因次日已屬小除夕不能再行開議故延長至九時始行議畢散會云 
[太鎭自治進行之一斑太倉]  
　　太鎭各鄕自治選奉業於　臘初十日一律蕆事其舊時鎭董除吸烟者略加斥退外餘竟一律當選現籌備所擬於新正初十前叙集各鄕各議員開談話會一次以示趨向並定於十一日起選舉議長鄕董云 
[長善城自治調查選民長沙]  
　　湘省長善城會自治選舉調查事務所以城議事會於宣統三年五月即須成立所有自治選民亟應早日調查完竣庶免愆期爰於上臘分派員紳調查城廂内外各舖戸居民之有選民資格者凡上年春間所捐練團及他項關於地方公益之捐欵共有若干均應詳細查明註記以便量數多寡核定票數一俟調查完畢即當定期選舉矣 
[電詢陽春隸屬陽江情形廣州]  
　　恩平仍隸肇慶黄府一案甫奉奏准日前藩司詳文曾有陽春附近陽江習尚相同恩平情形逈異等語現張督復接北京會議政務處兀電略謂陳給諫慶桂奏稱陽春隸屬陽江窒碍孔多請仍隸肇府等語應請就近體察情形詳細電復以便入告張督准文後昨已札行藩司核議矣 
[鄂藩詳復荆門免放冬賑湖北]  
　　鄂省工賑總局馬方伯上臘詳鄂督文云近奉憲台札開據荆門州吕直牧王葛兩委員電禀續歸災民約計尚需急賑錢一千五百串懇乞飭由沙洋統捐局劃撥被用災黎别無生計卽盻興工老弱殘廢應否酌給冬振電示前來除明白電復並電沙洋統捐局陳令尊照劃撥外合亟抄電札行到局卽便轉飭遵照至老弱殘廢應否酌給冬振並由該司局核議詳復察奪等因奉此查本年荆門州屬沙洋堤潰被災民情困苦當經由局遵飭委員前往會同該州切實勘查先後共撥發錢一萬四千串飭令該印委妥速散放急振在案兹奉前因所有該處續歸災民旣經復飭撥濟振當不致有流離失所之虞至現時已届冬令災黎飢寒交迫别無生計可圖情形原堪憫惻惟查該處堤潰已奉憲台檄委王道及彭守同往勘估一俟勘明禀復即行撥發欵項尅期興修届時少壯趨工老弱亦可藉資養瞻此項工需爲數甚鉅值此公欵奇絀羅掘俱窮猶復體卹民艱准予設法籌撥原期以工代振惠濟災區自可毌庸另放冬振矣 
外交 
[札派大員清理各縣交涉案件廣東]  
　　粤督張制軍日昨札行各縣以案查本省各屬未結交涉案件積壓甚多尤以南番兩縣爲最業經本督部堂委員分赴各縣赶緊清理在案此等交涉之案時有須與領事會訊或傳洋人到案質證者應再遴選精熟外交大員督飭各縣切實辦理以昭折服而免延宕查有交涉局副長候選道薩福懋候補知府薛永年堪以派委前往以資督率 
[東沙設立無線電之催迫廣東]  
　　粤藩現奉督院札准外務部電東沙島設無線電事前接英使節略以粤省擬暫緩辦港督詫惜殊深並附送說帖備覽已由郵部轉咨尊處在案兹該使迭次函催并面稱此事關係航業甚大該省將作罷論不知確否等語英使於此事頗爲注重能否實行希酌核速復等因承准此除電復外合就抄稿札行該司查照 
軍界 
[水師遊擊出巡洞庭湖湖南]  
　　長江水師營中衡府趙遊擊於巡防素稱認眞現以冬防緊要除札委前哨哨官劉君光庭照例沿江巡防外益親乘長龍於本月初間出巡先由西湖至洞庭上游各汛地認眞巡查次至鹿角一帶聞已於日昨回營矣 
[東路軍餉禀請就近撥給湖南]  
　　湘省東路巡防隊統領袁玉泉軍門以該隊每月赴省請領餉銀需用川貲二十餘串加以洞庭險阻難免意外之虞爰於日昨具禀撫轅擬將該營餉項改由岳州釐金局就近撥給俾免往來川貲以避不測之患 
[陸軍定期會議之原因湖北]  
　　張軍門上臘傳諭各標營云頃准敎練處函開宣統三年各兵種敎育預定各表已由敝處各科人員查照本年所行方針略事增改彚呈總參議核定發還在案惟查軍學貴乎實施敝處增改各條恐於各標營有窒難行之處現行刷草一百部定於二十四日早九點鐘請各標營自管帶以上人員及混成協工程輜重兩隊官赴敝處開敎育會議以期妥協等因查此項會議於軍隊敎育大有關係仰全省管帶以上各員是日務須届時齊赴敎練處以便開議 
學務 
[山會開辦師範研究所紹興]  
　　山會兩勸學所以近來學校漸增師資缺乏而師範講習科又奉部章停辦如俟完全初級師範畢業期限甚長不得不謀補救之方現擬照部章開設師範研究所爲目下儲備師資之用定於二月間開所云 
[單級練習所舉行畢業安徽]  
　　皖省敎育會附設單級敎授練習所學員前已考試畢業所有各門科學試卷業經敎員評定甲乙分别等 
 
 

Page 12

 
 
第榜示知照在案兹於上臘照章舉行畢業禮式並請朱撫及吳提學蒞堂訓誡以資遵守並聞是日該所敎職各員整肅衣冠恭迓各大憲行禮頗極一時之盛 
[萊屬盲人敎育之動機山東]  
　　萊屬昌邑平度一帶瞽目之人日漸增多近有某志士以泰西各國均有此項敎育爲廢疾人壽生活之計法良意美現仿照福建靈光學堂江蘇聾啞學堂章程勸募捐欵一俟籌有的欵訂妥規則卽行禀請立案關辦矣 
實業 
[東海擴充運輸之規畫山東]  
　　東撫孫中丞以東省海面遼闊時有盜警電令登萊青膠道徐世光候補道余則逹會商湊隻股本購置淺水輪船巡查海面並准搭載客貨以爲貼補飭議去後兹據該員禀稱案奉電開遵卽邀集烟台商會迭次籌商辦理旋經議章程先集股本銀十萬兩内官股四萬兩購淺水稍小輪船兩隻商股六萬兩購稍大輪船兩隻裝配砲位常川往來巡查洋面兼搭客貨如官股輪船不敷巡緝准將商股輪船任便調遣先有四船以爲基礎嗣後逐年擴充以期敷屬海面用附設各商亦均認可惟查巡海輪船本是官立性質登萊青膠武沂所皆須隨時駛往巡緝除天橋口龍口虎頭岸羊角溝及戲山口石虎嘴六處已有他商輪船前往外其他各内港及沿海各島皆爲内港輪船未經到過之處照約不能任他商行駛而職關奉設之巡海輪船專爲捕盜起見附搭客貨亦僅爲貼補煤費等用與經營航業有間非藉官權萬不能任其行駛各處搭載客貨是以於第一第四第五第六各條再三聲明擬請憲台核奪俯賜據咨外務部立案郵傳部註册特准辦理别項公司不得援引庶足以期經久而保海權並將籌議山東巡海輪船有限公司章程二十條繕摺請訓示祗遵等因東撫報關後咨請郵傳部註册矣 
[佛商電爭粤路載銀車費廣東]  
　　佛山商人電呈粤督粤藩勸業道南海縣粤商自治會廣州總商會廣仁善堂廣濟醫院文云三省枝路前收載銀車費每千兩一毫五仙今突於歲暮加收車費五毫實屬有碍轉樞經佛商再四求請照舊不允乃藉口部章及維持股東資本等詞以圖欺壓不思該路開車多年何以從前不聞有此似此不遵部章顯係承急勒價現在佛銀行因費重不敷擬停止與省來往鎭内衆商無銀周轉異常鼓噪乞即知照三省路局照舊收費以維巿面佛山萬善堂董余從善等叩 
雜記 
[書記庇縱烟棍太倉]  
　　太倉州沙溪鎭著名烟棍胡某犯案纍纍今届復經州吏目查獲私賣禀將房屋發封派差提究該棍情急因與該鎭某小學堂書記有葭莩誼遂避匿堂中潛從後門循去事爲該州所聞以事關禁烟要政該校豈容庇縱日前已飭該堂將該書記辭退矣 
[鎭董爭設膏店太倉]  
　　太倉州自奉命設立禁烟分公所以來釘牌給照頗爲認眞無如各鎭前因規避膏捐希圖私賣已將膏照逐漸繳銷現經實行憑照挑膏某鎭董竟視爲大利所在紛紛設立公司湊集鉅股爭奪把持以冀目前專利云 
[蠧書苛徴被控安徽]  
　　無爲州總書陳衍九徴納鄕民錢糧專用强迫手叚欺壓鄕愚任意苛勒並浮收自治經費以飽私橐鄕民怨聲載道呼籲無門現經該州自治會上書呈請諮議局轉呈皖撫札飭該州切實查辦以蘇民困而儆貪婪 
[巨盜刧殺多命湖北]  
　　隨州距城四十里之厲山鎭商務尚稱繁盛該地田産以白布爲最多上臘十四日有陜西布客萬順德三合公等十二人帶銀一萬二千兩行至該鎭某布行安歇以便次晨購買布疋是夜突來巨盜六十四八明火執杖將銀刦去並搶抄布行五家殺斃布行夥友店主客商十一人於黎明出街復由匪首依次點名匪徒仍如前數遂命各匪運銀錢及布胥各物行走不數武見一挑羅筐鄕民即飭其缷下給錢二千以便儲挑蚨幣鄕民示允立時殺斃闔鎭商民大爲驚駭現己報州懇請飭差會警嚴拿眞賊務獲究辦矣 
[巡警冒充官長湖北]  
　　武昌警察上區巡士陳璋係敎練所畢業生竟敢充巡官在𣺮口磕詐某民家衣件烟具等件現爲區中長鄢大令悉擬定革出重立以儆 
[請談]  
吾讀。具林述甘變相侵略論。吾不禁穆然有所思。吾譯日本議會對清政策談。吾不禁皇。然有所懼顧瞻四方。鵊瞵。虎視。哀哀吾國。夫乃不自謀面他人代爲謀之。際此弱肉强食之潮流。大好土壤。伊可應亦可懼矣。 
或者曰吾國於今日朝野上下亦何嘗不爲桑土未兩之綢繆者。以言憲政。則籌備日急矣。以言武備則海陸軍制。刻意振興矣曾是吾國而不知自謀者。 
然而返觀吾國。大員之納賄者如故。小臣之玩愒者如。故而朝野上下之及時行樂泄泄杳杳者亦無不如故。以急不及待之秋。示瞻顧徬徨之態。于歲始履端之日。有昇平永慶之風。魏風之桑者。唐都之。良士。接跡國中。其可以救亡乎抑。不可以救亡乎。噫嘻。吾不知之矣。 
[雜著]  
　　今年種種之新希望 
每屈歲端吾儕小民。軒乎鼓舞乎蹈。例必有種種之希望。發生其間以卜今年之朕兆。卒之歲聿云暮。而所謂希望者終屬杳然。當兹春陽乍。轉爆竹送舊。桃符迎。新又是一年新氣象矣。紀者踵例擇言。以爲歲暮之預兆。不憚辭費。標舉如左 
一内閣之成立也。按諸去歳改定器備憲政清單。今年應組織責任内閣。此乃數年來朝野上下所殷殷屬望者。倘果如期成立。則事有所屬曥責有。所歸。一掃往日三五大臣。把持朝政。旅進旅退。唯諾敷衍之積習。必能於今年政界上大放。光明。矣 
一審判之改革也。專制。之弊。以行。政司。法之混合爲最甚。幸各省之。高等地方。兩級審判廳。今年將一律成立。此後法官審。理民刑案。件自必正直無私。按法判斷。我人民之生命財産。变可有所庇護。不致　强暴者所。侵害。而苞苴請托之徒。或將絕跡而。不行。政平訟理。吾於是望之矣。 
一髮辮之剪除也吾俿之髮辮。於已旣覺不便。於人又覺惹厭。似不如去。之爲宜去歲剪髮之機大動。首倡於京津。繼及於海上。一時聞風而剪者。不乏其人。大抵凡事作始難而追隨易。今年之剪髮者。定必盛於往年。旣可免種種之不便。又可止。外人之譏笑。亦何所憚而不爲哉。 
一滬巿之恢復也。上海爲全球四大埠之一。亦爲吾國最盛之商埠。其商業之盛衰。　以代。表全國之盛衰者。所謂一髮牽而全身動也。去歲因橡皮股份之虧折以致莊家倒閉銀根奇緊内外。貿易。均索然無生氣。减租之要求。巿肆之空。閉大有情見勢絀之象。　願今年。徐恢復。其本來之面目。不至再有恐慌之發生。則大。幸矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[李家駒奏考察日本財政編譯成書呈覽摺（二續）]  
其五新稅之應加者夫舊稅之應歸併及廢止者如是其多而改良及擴充者亦復不少酌盈劑虚收入之數約可相抵然以供將來之財用則尚虞不足不得不另增新稅考各國稅目甚繁約而言之如營業稅如財産稅如家屋稅皆收益稅之可行者也如特别物得稅如通常所得稅如兵役稅皆所得稅之可行者也如飮料稅如物品稅如使用稅皆消費稅之可行者也如承繼稅如取引稅如運輸稅皆行爲稅之可行者也惟是同一稅也他國可行而我國則不可行故選擇貴得其宜又同一可行之稅也而若者可以速行若者不能速行故先後貴得其當又或同時可以並行之稅而或則應定爲國家稅或則應定爲地方稅故分配貴得其平要之以統系爲準則以國情爲依據是在制國用者之權衡矣二曰租稅以外之收入此項收入可分三種其一官有財産各國範圍有廣有挾大抵不外官有土地官有森林官有礦山等項我國官有土地以莊田爲大宗皇室有莊田宗室有莊田八旗駐防有莊田將來確定皇室經費及變通旗制之時應並規定官有土地之界限又將來整理田賦之後所有隠田及無主之地亦可收爲官有至官有森林則各省山林川澤向屬官家而西北各省森林之應歸官有著尤夥苟經理得宜必成收入之大宗至礦山應歸官有與否各國辦法不同我國礦産雄富外人方協而謀我與其政府無力自辦致啓覬覦不如奬勵民辦以保利權其有非民力所能舉者則仍由國家辦理亦政策不得不然者也其二官辦實業有工業如紡織廠印刷局之類有商業如銀行郵便匯兌之類此外如郵政電報鐵路航業及各種專賣皆官辦實業之大宗我國現辦之郵電路輪均稱獲利造幣廠創辦伊始銀行亦逐漸推行此外應行擴充之事尚多皆宜銳意經營以規大利者也其三政務公費有司法公費如訴訟費是而登記公証等費屬焉有行政公費如考試費圖書館博物館觀覽費營業許可費之類皆是此外罰金科費沒收金物等項性質稍異然亦收入之一宗也三曰公債公債性質與私人舉債無異有利息有償期故不能以爲國家收入之一種且公債之作用尤在通融緩急調劑盈虚故財政家不以爲收入而以爲調和收支之利器雖然從公債之性質而言誠不與於租稅之列而就預算之便宜而論則可歸於歲入之科考公債有隨意公債與强迫公債二種强迫公債雖名爲公債實與租稅無異我國前此之昭信股票實近於强迫公債此項公債亦非萬不可行然必事起倉皇無從支應乃可偶一用之苟屢行不己則上失國家之信用下紊經濟之秩序不可不愼若隨意公債則有利而無害我國今日尤有不能不行之勢蓋因經費竭匱之故始言整理財政欲行整理則必先籌整理之費試舉例以明之如整理田賦一事考日本改正地租合官費民費共用三千餘萬圓我國土地十數倍於日本姑以十倍計亦需三萬萬元以上除民費一萬萬餘元外政府所應籌措者約二萬萬元卽分作五年計每年亦需四千萬元 
小說 
[短篇小說某京卿（春）]  
京都之致美齋。酒樓也。地不甚廠。而餚饌至精。京曹中之閒官冷宦。多以致美齋爲宴會之所。亦間有熱中之徒。假座宴客。以爲夤緣交涉地。以此之故。致美齋之座客常滿。 
去年正月某日。大小官吏。以值封印期内。皆輟務而嬉。無所事事。琉璃廠也。楊梅竹斜街也。正陽門也。進香者。閒游者。殆如衆流之歸海。萬派之朝宗。無一人不拓此閒暇之光陰。以供新年之游覽。 
京卿某君。素庽爛麵胡同。新年多暇。約二三朋輩。往致美齋午餐。車轔轔。馬蕭蕭。入門下馬。意氣如虹。致足樂也。 
旣而聯袂登樓。入左偏之雅座。進酒命饌。雜杳轟飲酒酣耳熱。頓足起舞。歌呼嗚嗚。豪氣凌轢。極俯仰一世之槪。 
某京卿平日固自負爲清流。則蹶然而起。攘臂大言。抗談時事之日非。官塲之腐敗。高視闊步。旁若無人。 
座中有某太中锗。素知京卿平日之歷史。蓋依附某逹官而得富貴者。至是倏焉起立。睨視京卿之面。肅然謂之曰。足下近日尚至某逹官許否。 
京卿驟聞斯語。紅漲於面。握拳抵儿。其聲磞然。杯盤皆震震動。大聲答曰。足下以我爲依附權貴之鄙夫乎。我之所以常至某逹官許者。實某逹官欲我爲之劃策。相待至恭。故不得不往。諸君苟不信者。吾尚有一證據於此。諸君素知他人之干謁某逹官者。必厚具門禮。乃得一見。不者必被閽人之訶辱。吾今立偕諸君同詣某逹官許。苟閽人敢有一刻之稽留。吾必痛詈之。卽攖逆鱗而犯不測。亦吾所不懼。 
座客時已酩酊。聞某京卿之語。皆踴躍願往。以覘此言之眞僞。某京卿度不能免。卽偕此數人者。馳往某逹官許。及門京卿先入。凛然謂閽者曰。汝速告而主。道吾必欲於此時相見。 
閽者以爲京卿戲也。白眼視之。不遽答。京卿跳踉而起。指閽者而詈之曰。汝不過一奴隸。乃敢慢我狐假虎威。吾必抶汝以洩憤。 
閽者木然未答。京卿之朋輩同往者。知某逹官勢燄炙手。咸慄慄然爲京卿危。急以好言謝閽者。扶京卿去。卽某太史見之。亦橋舌不能下者良久。 
 
 

Page 19

 
 
落日西沈。華燈璀。璨某逹官之閽者。方傲然獨坐。核計今日所得門禮之多寡驟見一人悄然遽入。伏行若鼠。舉趾無聲。行近閽者之側。閽者張目見之　他人即。頃間肆詈之京卿也。閽也。閽者大怒躍起。舉手欲扑。忽見某京卿袖出紙裹一事。納之閽者手中。又附耳作數語。閽者色頓霽。命之坐。且命童子烹茶以進。 
坐約一刻許。閽者起立。某京卿屏息隨之入。至一華麗之廳事。燈光朗然。皎若白晝。某京卿鞠躬立俟。良久某逹官始從數人出。一見京卿之面。即怒叱之曰。若敢詈吾閽者。何也。京卿匍匐而進。叩首有聲。袖出一絕細之紙裹。跪獻某逹官。某逹官。卽欣然而笑。恚鼠盡釋。所以慰勞之者甚至。 
魚更二躍。京卿悄然出門。人無知者。 
記者曰。出門虎視。博清流稱譽之虚聲。入室蛇行。作摇尾乞憐之伎倆。今之人每每如是。吾何責乎京卿。 
本埠新聞 
[箝制民口之手續]  
　　巡警總局總務科長於去歲杪知照各路正巡官文云奉江蘇巡警道憲汪札開奉撫憲程札開准民政部步軍統領衙門漾電十一月二十三日内閣奉上諭前據錫良代奏奏天紳民呈請明年卽開國會（中略）此後倘有續行來京藉端滋擾者定惟民政部步軍統領衙門是問各省如再有聚衆滋閙情事卽非安分良民該督撫等均有地方之責着卽凛遵十月初三日諭旨查拿嚴辦毌稍縱容以安民生而防隠患欽此希凛遵辦理等因到本部院准此合就恭錄札行札道卽便移行各屬一體欽遵毌違此札等因奉此合亟轉飭札到該科長等立卽分飭各巡官一體欽遵毌違等因同日又奉道憲汪札開奉撫憲程札十一月二十四日准學部漾電内開辰密前據直隸學司電稱天津各校學生罷課要求請開國會查學生職在求學妄思干預政治殊違朝廷禁令都中各校均甚安靜本部當卽電致直督飭司諭令各校學生一體照常上課毌得妄動如有抗拒不遵應准從嚴究辦近得直督復電業經照辦惟軍醫學生分途四散此項學生難免不至各省煽惑應諭飭司務須嚴加防範免致勾通倘學生有妄動情事應即剴切誡諭如不受勸告自應嚴辦全體解散亦所不惜愼勿疎懈是爲至要等因到本部院准此合就札行札道即便轉行遵照辦理毌違此札等因奉此合亟轉飭札到該科長等立即一體遵照辦理毌違等因奉此合亟備文知照希即轉飭該路各區一體遵照辦理 
[乙級選民舉行投票]  
　　昨爲城自治公所選舉半數議員乙級選民第一日投票之期城外東南區在自治公所設匭投票西區江境區新閘區老閘區均在西區投筒城内在中區投筒先期由所董派定執事員會同各區區長到塲監視事畢後卽由各區將票匭送至自治公所定於今日由所董當衆揭曉 
[裁判官何以爲情]  
　　救火聯合會致城自治公所裁判官函云上年臘月同昌隆南豐泰火案二起聞有人向尊處說情擬從輕辦若此說非虚則將來保險者益將膽玩何以重火政而保治安想二公執法如山必無枉縱但旣有所聞不得不爲過慮特此奉佈敢請迅賜核斷秉公嚴究以杜效尤地方幸甚再西區戴姓縱火一案聞尚有唆使之人亦請從嚴懲辦以昭儆戒 
[誕登彼岸之苦難]  
　　工部局打樣西人以新建之新閘浮橋工程草率阻止通行已誌前報惟該處係交通要道巡警總局所設之官渡船又偏於西隅往來行人不得不就私渡之便因此該渡船戸等乘間增加渡資上燈以後竟有每人收錢二三十文者偶有貧苦之人缺少一二文卽被留難該處地屬租界巡警無從取締貧民眞受苦不淺矣 
[防治鼠疫之寳鑑]  
　　鼠疫一症傳染極故較其他各瘟病尤爲危險近自東三省發見此症後己傳及山東等省死亡相籍狀甚慘酷即西醫亦苦無法醫治嘉定余君伯陶精醫術能擷中西之長而溝通之滬人之患病求治者輒霍然以去活人無算近有慨於鼠疫之酷烈亟研究其疫發之來源與治疫之方法洞澈底藴復取近時醫家所編之鼠疫治法鼠疫彚編及鼠疫約編等經騐各書擇其良方善法而增損之體察南人之體質而以已意參入之撰成鼠疫抉微一書我同胞苟不幸而遇鼠疫者得此可爲續命之湯誠講求衛生者不可不備之書也 
[薙髮匠故違禁令]  
　　英美總巡卜羅斯君諭禁抛抛擲東洋花砲已紀前報詎昨有薙髮匠張榮法王桂喜俞桂寳仍在四馬路一帶抛擲爲戲當被九百五十五號三百五十六號兩華捕查見將三人一併拘入老閘捕房存洋保釋候再傳訊一面復飭華探錢壽生蔣文彬協同十三號西探出外查拿務期禁絕 
[城内]  
迎接火神○初四夜十一時半新北門城内西城根三鑫里鼎泰昌布莊及同居之珠寳掮客金順卿住宅忽然失愼焚燬房屋九幢尚有同居同順復毡毯號亦稍被殃及當火熾時有匪徒岳爕和搶取椅子兩只及水烟筒烟鎗等物當被崗警查見拘至局中繼由失主周鳳林到局領去岳爕和則送至一路分局押候嚴究 
作頭交保○木作頭陸晉卿前　薛木如在縣控告抛工等情由縣飭提該作頭押候核辦在案兹有該業董事顧某致函縣令請將該作頭交該業公所保出自行料理縣令准之 
警局捉賭○廟西舊校塲口沈文雅花紙店内前晚紏人賭博被站岡巡士查知回局報告當由東二區警局派人前往拘獲賭徒六人一併帶回押候訊究 
道批六則○萬潘氏禀批案旣由縣訊判氏夫並不遵繳輒令該氏來轅越凟殊屬可 
惡特斥孫薛氏禀批此案旣經控由前縣訊諭應先禀縣聽候核辦毋得輒行越凟抄黏姑附鄺雲雲禀批據稱潘文燦雖已奉判存洋取保實無的實保人應即由廨一并設法嚴提迅遵前次批示辦理毋稍寛延仰會審官寳令遵辦具報梅恒裕南號禀批所禀尚屬實情仰會審公廨准予銷案並知照錢業會商處銷帳可也原禀抄發沈少眉禀批旣已在廨具控仰法租界會審官查明秉公追理黏帳並發羅福祥禀批任仲 
 
 

Page 20

 
 
蘭等被控串吞貨欵旣經由廨訊諭押繳何以旋竟准釋殊爲不解仰會審官寳令即予核案追理仍具報毋遲抄黏並發 
[南巿]  
不認串合○油車街元大亨錢莊去臘接漢口承豐莊電稱莊夥陳阿友周阿兆二人串盜銀一萬二千餘兩私逃來申並預託漢口某煤炭店夥王億棠將衣箱二只寄於長安輪船於二十七日帶至上海箱内有金表銀洋股票等物請代報官查拿當由元大亨莊夥樓新齋據情報明工程局派探趙升至該輪船上將王拘獲並起出衣箱二只解至工程局拘留在案昨經陳裁判提訊樓偕承豐莊派來之蔡甘棠投案請追訊之王供紹興餘姚縣人不認串合並稱衣箱由　周二人託帶至滬代交某鐘表店馮姓至陳周二人現實不知下落判戒責一百下留候再行嚴究起案之箱交樓察二人啓視留局再核白晝搶刦○會館碼頭陶正昌碗店主婦某氏前日下午二時乘人力車至祥記碼頭突有匪徒一人從後追上攫去金挖耳一支當由車夫追至集水街該匪即奔入養和樓茶肆後門未及獲住該氏旋向值堂人顧寳春追問支吾以對遂即扭至工程局請爲根究顧稱店内後門自元旦起關閉未啓亦無人逃進當命退去另行飭探查明再行究辦無賴宜懲○魚販朱嘉祥前日在楊家渡弄内售賣元寳魚被無賴多人攫去四十餘尾共值洋三元八角後由巡士追獲張阿星一名解至工程局昨經陳裁判研訊張供狡賴判戒責二百下押三月候提同黨併究 
傭婦獲賊○積竊徐阿大潛至花衣街汪少甫家竊取洋灰鼠皮袍一件携贓奔逃被汪之已歇備婦蔣陸氏追獲人贓扭至工程局訊實判戒責一百下押二星期原贓存候失主具領 
[閘北]  
聚賭受罰○探夥杜老惠張阿五（即嘉周）與私渡船戸李金壽等租借永豐祥火油號房屋違禁開賭已紀前報兹悉該賭棍等前日央某董到局一再懇情黄正巡宫以其故違禁令斷難寛容諭令罰洋三十五元號主楊阿桂罰洋十五元悉充浮橋經費並各具改過結交保開釋一面仍勒交在逃之杜老惠到案究辦 
强搶金環○烏鎭路聞金山家之小兒和尚前日被流氓王阿三拖入附近弄内將耳上金圈搶去孩即狂喊救命由巡士馮玉奎追獲解入四路分局押候訊辦 
[英租界]  
僞造金洋○匪徒池阿寳於去年歲杪將僞金小洋持至南京路費文元銀樓内混兌得洋二十餘元午後又往兌換被櫃夥邵昌壽察出鳴捕拘入捕房詢知尚有同黨楊介眉匿居法租界同福祥客棧内因即派探陸根山協同八十二號西探前往將楊緝獲並抄獲僞金小洋兩枚當將楊寄押法捕房候禀公廨出票移提歸案訊辦 
挾資潛逃○河南路駿豐號夥李星開於去歲杪至寗波路敦餘莊收得票洋二百數十元潛逃無蹤旋經該號經理查悉報告捕房查拿追究 
拔升包探○總巡捕房八百廿三號華捕辦公勤愼經華捕張正巡官查悉禀奉卜總巡升爲試用華探仍留本捕房當差 
欠租封屋○河南路六號美生鞋店因欠高易公館房租銀三百六十兩被控經公廨寳讞員飭派差探將該店發封聽候給諭拍賣抵償租金 
途遇暴客○龔梅卿於前晚九句餘鐘行經英法交界處之善鋪路突被匪徒十餘人將龔攔住剥去皮袍一件並攫去現洋八元二角事後龔即投報靜安寺捕房請爲查拿捕頭以事起法界飭龔自投法捕房請緝 
妓女失竊○同春坊八百十五號門牌妓女花再芳失竊珠兠一只疑係傭人等所爲昨報捕房派探蔣文彬至各妓傭家内遍查無蹤未識能否弋獲 
乗車失竊○吕惠光去歲杪在電車上被賊竊去皮夾一只内有鈔票洋一百數十元並升大莊票兩紙吕即報知捕房　爲查緝捕頭着吕自赴該莊止付並合報聲明聽候派探查究 
包探獲賊○周阿三竊取河南路四百四十七號陳少廷家之包車被探何正喜查獲將周拘押捕房候究又許桂金因竊金隆街五十九號李槐堂家縐紗一疋被探邵仁街查獲解入捕房押候究辦 
[美租界]  
洋人閙院○前晚有某西人乘醉闖入斐綸路五十四號粤妓院内胡閙搗毁什物迨該鴇鳴捕到來該西人已經逃逸當報捕房請爲查緝 
恐難管束○流氓徐阿福姦拐劉西高之妻倪氏匿居西華得路昨日被劉尋見鳴捕往拘徐已脫逃當將倪氏帶入捕房捕頭命劉領回管束 
小孩被拐○西華得路二千四百三十四號門牌住戸林紀亭昨報捕房稱有八歲之子各永康被匪拐失捕頭允爲查緝 
因何自盡○前晚有年約四十歲之某甲不知何故在茂海路五百四十六號空屋内自縊身死昨晨由捕查悉報告捕房捕頭飭送驗屍所着保報縣請驗 
[法租界]  
繙譯得標○法捕房麥總巡日昨諭令中西巡捕曁繙譯等人同至新租界寳昌路比賽脚踏車首先跑到者爲羅家灣捕房繙譯洪希君旣又在顧家宅捕房左近空地上築一泥墩令人跳過以比足力最優者爲八仙橋捕房繙譯朱君賽畢之後麥總巡大爲贊美奬賞有差 
寓客失竊○洋行街人和客棧寓客王順卿去臘在棧失竊洋一百二十元疑係茶房陳和尚所爲赴廨具控經聶司馬　傳陳及夥友鄭榮生至廨詰訊鄭供王所住之房隔房係許姓客人所住自王失竊後許客等均即逃去當遺行李等物在棧約值洋六七元訊之陳供並無行竊情事求察判令交保候查明核斷 
私刑弔打○車庽主劉氏前因失竊車子一輛疑係車夫張五夏阿雙所竊尋見後並不送捕即在車庽内私刑吊打後爲巡捕查知以氏不應違章一併拘捕送廨　究判氏罰洋兩元以儆 
欠租逃避○張如卿虧欠房租三月遽即逃避經收租人葉子和偵悉報明捕房轉赴公廨請示聶司馬命將所遺各物歸葉收管以抵欠租 
勿再滋擾○趙金坤不務正業日事游蕩時向乃姊王趙氏纏擾借貸稍有不遂即肆咆哮前日又與吵閙經衆人不平喚捕送　請究趙一味求恩氏亦請免究辦判具不准再往滋擾結備查 
海上閒談 
[紅廟燒香之闊老]  
昨日閒游英大馬路。過紅廟。見廟内停一藍呢大轎。異之。亟趨入。見一紅頂花翎穿天馬皮外套。面方膚白鬚黑。而微帶烟容。年約五十許之闊老。正雜穿紅着綠之妓女。與白髮黄皮之鄕婦中。對佛膜拜。另有戴晶頂之跟隨兩人。左右奔走。一挾貼包水烟袋。一執香籃。點香燭。俟主人拜畢。亦趨而拜之。拜已。小憩。旁椅。香夫捧茶進。略飲之。大聲呼曰來。跟隨。亦大聲呼曰轎。於是轎夫急起。某闊老安步上輿。跟隨復向轎中喃喃數語。遂如飛而去。嗚呼。官塲之迷信且如此。又何怪乎娼妓。何責乎鄕婦 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[王清穆籌擬蘇路進止敬告股東（續）]  
五房廠項下一小車站暫撥先建龍華莘莊松江楓涇四處每處六千元共約估洋二萬四千元一大車站暫擬先建上海一處約估洋一萬元（此係擬照京張路西直門站辦法先建五間門面嗣後客貨暢旺再由兩旁添造）一水擺上海新橋松江楓涇四處每處三千元共約估洋一萬二千元一公事房及員司工匠人等住房三處約估洋一萬三千元一火車房連轉盤兩座每所二萬元共約估洋四萬元一沿途看守碎修長工住房十七間每間二百五十元共約估洋四千二百五十元一監工房六處每處七百五十元共約估洋四千五百元 
以上七欵共計洋十萬零七千七百五十元 
六電報項下一電線一百二十五里每里加入三年養線費約估洋一百元共約估洋一萬二千五百元一電機六付計上海二付龍華一付莘莊一付松江一付楓涇一付每付洋四百元共約估洋二千四百元一電報生並銅匠薪水共約估洋九千三百六十元 
以上三欵共計洋二萬四千二百六十元 
七轉運項下一運材料等件約二萬四千噸每噸二元共約估洋四萬八千元 
八車輛項卜一小機車五架每架二萬元共約估洋十萬元一三十噸貨車三十輛每輛三千五百元共約估洋十萬零五千元一頭等車四輛每輛五千元共約估洋二萬元 
一二等車四輛每輛四千元共約估洋一萬六千元一三等車八輛每輛三千五百元共約估洋二萬八千元一車守車四輛每輛二千元共約估洋八千元一平車四輛每輛三千五百元共約估洋一萬四千元一鐵篷車十輛每輛四千元共約估洋四萬元一配用汽閘等伯共約估洋一萬元 
以上九欵共計洋三十四萬一千元 
九薪費項下一工程員司薪水公費油煤雜用等項三年共約估洋十四萬三千四百八十元一工程司學生及監工修車匠人等薪水公費三年五萬八千元共約估洋十七萬四千元 
以上二欵共計洋三十一萬七千四百八十元 
總結第一測量項下共約洋一萬五千元第二土方項下共約估洋四十五萬五千八百六十五元第三橋梁項卜共約估洋一百零四萬五千二百元第四軌道項下共約估洋九十九萬三千三百八十元第五房廠項下共約估洋十萬零七千七百五十元第六電報項下共約估洋二萬四千二百六十元第七轉運項下共約估洋四萬八千元第八車輛項下共約估洋三十四萬一千元第九薪費項下共約估洋三十一萬七千四百八十元 
以上總共九項統計洋三百三十四萬七千九百三十五元加意外用費半成計洋十六萬七千三百九十七元地畝及總公司經費未估在内 
（收支所開報滬嘉費用大數）截至庚戌六月底止附列另欵計開 
一測量項下一測量傢具及經費計洋二萬三千七百元 
二土方項下一正岔道土方針洋二十萬零一千元一（橋基）（開河）（碼頭）（築壩）土方計洋五萬六千元一車站房廠界内塡土平土計洋二萬五千元 
共計洋二十八萬二千元 
三橋梁項下一大橋（斜塘四百四十尺）（六店灣二百尺）（圓洩涇四百尺）（北姚涇一 
百尺）計洋六十四萬一千元一小橋共四十四座計洋二十四萬五千元一涵洞水溝共六十四處計洋七千五百元 
共計洋八十九萬三千五百元 
四軌道項下一綱軌分岔路及螺絲等另件計洋五十三萬八千元一枕木計洋十三萬九千八百元一石渣計洋三十二萬五千元一釘道鋪石渣計洋八萬五千元 
共計洋一百零八萬七千八百元 
五房廠項下一大車站（上海）計洋三萬五元一中車站（松江）計洋一萬四元一小車站龍華梅家界新橋莘莊明星橋石湖蕩計洋二萬一千元一小車站（楓涇係江浙兩公司合造該洋若干統歸浙公司代付尚未毌算）一火車房兩所（内貨棧房一所）計洋二萬零五百元一材料房一所計洋六千五百元一監工住房四所計洋六千六百元一公事房一所（又司員住房四十四間）計洋一萬八千五百元一道撥工房二十三處計洋一萬六千元一暫建車票房火車房材料廠製造處計洋五千五百元一水櫃三處水塔一座計洋二萬一千元一轉盤一處計洋一萬二千元 
共計洋十七萬六千六百元 
六電報項下一電線各料及裝修費計洋二萬一千元 
七轉運項下一運材料專件計洋四萬九千元 
八車輛項下一機車頭六架（大三中二小一）計洋十六萬六千元　一鐵蓬車二十八輛計洋十一萬六千元一料車五十輛計洋十八萬三千元　一客車三十輛頭等二頭二等合二二等四三等二十二計洋三十三萬五千元一車守車二輛計洋一萬元一飯菜車二輛計洋三萬二千元 
共計洋八十四萬二千元 
九薪費下（一）一程司及司員練習生監工彈壓處等薪水雜項計洋二十六萬五千元總結第一測量項卜計洋二萬三千七百元第二土方項下計洋二十八萬二千元 
第三橋梁項下計洋八十九萬三千五百元第四軌道項下計洋一百零八萬七千八百元第五房顧項下計洋十七萬六千六百元第六電報項下計洋二萬一千元第七轉運項下計洋四萬九千元第八車輛項下計洋八十四萬二千元　第九薪費項下計洋二十六萬五千元 
以上九項共計洋三百六十四萬零六百元 
各車站月台天橋便橋馬路雨栅栅欄及雜項　費共計洋十四萬五千元（此項即照詹顧問所擬意外用費）滬嘉地畝四千六百十畝零九分四厘六毫每畝價目（頭等六百元）（二等三百元）（三等二百元）（四等一百元六十元四十元不等） 
共計洋五十一萬五千元（花息遷坟漕粮等費附） 
總公司開支（附京蘇事務所鐵路學堂）等經費計洋二十四萬三千五百元股份利息計洋五十萬零七千四百元存借利息（内除前存放利息抵冲外）結付計洋十一萬一千元滬杭甬局（江浙聯合會經費附蘇路認三分之一）計洋三萬二千八百元 
以上六項共計洋一百五十五萬四千七百元 
九項六項兩共統計洋五百十九萬五千三百元 
另附兩欵蘇州地畝計洋二萬五千元清徐線（清揚叚地畝及各項材料一切雜項費用）計洋六十萬零三千二百元 
統共計洋五百八十二萬三千五百元 
以上所列滬嘉用欵土方橋梁電報薪費等四項視原估節省三十八萬除元測量軌道房廠轉運車輛等五項原估增加六十七萬餘元其增加之故有可供研究者測量一項有蘇嘉費用在内軌道一項渾江采木松江采石諸多困難且石價雖廉於原估方數則浮於原估以松江迤西橋工路工用石較多也房廠則建築法頗有更改車輛則原估略仿京張後乃參照浙路式樣購造而輛數尤多此其大略也（未完） 
小說 
[軍情小說湘纍怨（廿七）]  
在下做書的做到這裡。少不得也要捉個空兒。把那班革命黨中的頭目。略略叙述一番。好呌列位看官看了。有些頭緒。不至於沒頭腦的。棼如亂絲。看不出一些兒關目。閒話休提。只說那位革命黨的頭目。原是個湖南本地人。姓李。名震寰。本來是個日本留學生。後來不知怎麽樣的。犯了一件小小的風流罪過。便革掉了他的官費。李張寰本來是個寒士。在學 
 
 

Page 27

 
 
堂裡頭出來。連回去的船費都沒有。又不知怎樣的。得罪了幾個同學。那幾個同學。紏合了許多的人。當著衆人。著實把他搶白羞斥了一頓。只把一個李震寰恨得咬牙切齒的。無可如何。更兼金盡囊空。途窮日暮。沒奈何。便投入了革命黨。起先做個普通的黨員。後來黨人見他狠有些材幹。便把他推作實行員。由實行員又推陞了敢死員的首領。爲著黨人要經營湖南一帶地方的革命事業。李震寰便慨然出來。自告奮勇。黨首便把他派作統帶湖廣江西等處革命軍的大元帥。李震寰到了湖南。苦心實力的經營了幾年。又再三再四的把林德康招進了革命黨。漸漸的組織得有些頭緒。方才報告了革命黨總部。約同醴陵的革命頭目崔祿貞。尅期舉事。那個綠樹鎭的楊慕福。也是革黨頭目。器械旗幟。素來都窩藏在楊慕福家裡。李震寰爲著軍械不充。人數不足。便帶著崔祿貞等。趕到萍鄕來。和林德康商議。要和他一同先在萍鄕舉事。依著林德康的意思。只說時候還沒有到。不要冒昧舉事。等將來得了機會。再圖大舉。也不爲遲。李震寰聽了。心上狠不以爲然。只說這個時候。趁著那滿洲政府。糊裡糊塗的不知防備。正好乘機起事。若失了這個機會。將來恐怕就不可再得了。况且我已經奉到參謀總部的命令。呌我會同了你。即日興兵。只要先占了這個萍鄕。便是個狠好的根據地。進退皆可自由。恰的這班地方官。都像睡著了的一般。沒有一些防備。這個機會巧得狠。你不必三心二意的遲疑不决。一準就在十八那一天。晚間舉事就是了。 
國外新聞 
[波斯聘用財政顧問官]  
　　初五日倫敦電云據德黑蘭電稱波斯國會已准聘用美國財政顧問官五員又電云財政顧問官之合同訂定少則以三年爲期多則五年 
[法國外務部大臣之宣言]  
　　初五日倫敦電云法國外務部大臣闢匈在上議院答某議員問俄國曾否以巴脫斯丹兩君相會擬商之事通告法國一節據稱當時曾經俄國告明謂擬討論波斯及脫苛波斯鐵路問題是會每日談論各節俄國靡不使法國知之又電云外務部大臣闢匈在上議院謂英法恊約從無如今日之完全而有効果者法國政治大局亦從未有今日之佳象 
[美國炸藥肇禍續誌]  
　　初五日倫敦電云據紐約電稱紐桀塞城炸藥之禍死者共十九人（以上譯字林報） 
[無線電報之靈便]  
　　初五日東京電云天洋丸郵船於星期六日可抵横演緣該船曾於前月二十八號與銚子及某處無線電報站相距二千三百英里之遥通信甚靈聞已於前月二十四號開離火奴魯矣 
[坎美條約之反對者]  
　　初五日華盛頓電云國會議長開洛君反對坎拿大交換利益條約惟塔孚脫總統深望民政黨扶助通過此件 
[墨西哥革命黨獲勝]  
　　初五日華盛頓電云墨西哥革命黨已在乞華茄萊獲勝 
[德國國會近事]  
　　初五日柏林電云德國國會已將地産增價稅議案批准 
[德儲行抵喀爾喀脫]  
　　初六日倫敦電云德國皇太子己行抵喀爾喀脫 
[俄國海軍大臣頇]  
　　初六日倫敦電云據聖彼德堡電稱俄國國會海軍策防股員現草定海軍大臣之罪狀控其妄用所撥黑海魚雷艇及海底潛行艇之經費該報告注意於土耳其振興黑海海軍一事 
[歐美氣候近聞]  
　　初五日栢林電云坎拿大及意大利近日天氣奇寒且有大雪（以上譯文匯報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
