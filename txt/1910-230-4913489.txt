# 1910 - 230 - 4913489

 

Page 1

 
 
   
 
 

Page 2

 
 
 [Ｈ>第二張第二版 
上諭 
[監國攝政王鈐章七月念一日内閣奉]  
上諭法部奏請改補現任按察使爲提法使一摺前奉先朝明諭預備憲政本年爲改簡各省提法使之期除東三省湖北業經改設外所有直隸提法使著齊耀琳補授江蘇提法使著左孝同補授安徽提法使著吳品衍補授山東提法使着胡建樞補授山西提法使著王慶平補授河南提法使着惠森補授陜西提法使著錫桐補授甘肅提法使著陳燦補授福建提法使著鹿學良補授浙江提法使著李傳元補授江西提法使著陶大均補授湖南提法使著周儒臣補授四川提法使著江毓昌補授廣東提法使着俞鍾頴補授廣西提法使著王芝祥補授雲南提法使着秦樹聲補授貴州提法使着文徴補授其各省道員有兼按察使銜者均着改爲兼提法使銜欽此 
上諭某肅新疆巡撫聯魁着開缺來京另候簡用欽此 
上諭甘肅新疆巡撫著何彥昇補授欽此軍機大臣署名奕劻毓朗鹿傳霖假那桐徐世昌 
監國攝政王鈐章七月二十二日内閣奉 
上諭甘肅布政使着陳燦補授欽此 
上諭甘肅提法使著劉榖孫補授欽此軍機大臣署名奕劻毓朗鹿傳霖假那桐徐世昌 
宫門鈔七月念一日召見軍機常裕 
 
 
 

Page 3

 
 
 [Ｈ>第一張第三版 
[交旨] 　 
　　七月十四日軍機大臣欽奉 
諭旨會議政務處奏覈議外務部奏請設各省交涉使員缺一摺又奏議覆趙炳麟請定官規一片均著派議欽此 
六月十六日軍機大臣欽奉 
諭旨農工商部奏覆陳各省現辦農林工藝大槪情形一摺著該部按照奏定章程通行各省切實籌辦母任延玩欽此又奉 
諭旨都察院代奏廣東京官宗人府主事崔登瀛等以已故革職閩浙總督何璟勤勞卓著懇恩開復原官並宣付史舘立傳呈一件河璟著加恩准其開復原銜欽此又奉 
諭旨都察院代奏山東京官學部丞參上行走柯劭忞等以已故革職署理山西巡撫市政使敦夢齡勛積卓著懇恩開復原官並宣付史舘立傳呈一件郭夢齡著加恩心其開復原銜欽此 
［Ｌ>論説[論籌備立憲當先整肅紀綱（續）（録國風報）]  
然則今日欲振疲。翫弛縱之習以舉籌備憲政之實。則亦惟奮雷霆萬鈞之。方厲。行整齊嚴肅之。法而已矣。我國今日之政治。固所謂官僚政治也夫官。僚政治。以一國之政權。悉委之少數官吏之手。故官僚而。善則興廢飭。弛而國勢以張官僚不善。則國事敗。壞而日即危亂。而官僚之善否。恒視其國家綱紀。之張弛以爲。差故苟有。嚴密之法制。閑其官吏而不敢爲非。而復有勵。精圖治之。君相綜覈名實以督察於其。後則官僚政治。實足以整齊一。國之政而程。力最易。收效最神。今日之德意志日本。固行用完備之官僚政治。而驟致富强者也。夫以德日立憲之國。猶能以官僚政治助國家。之進步。我國誠能以專制之威力。整飭官僚。使一切官吏對於職務負嚴重之責任。以受在上者之監督。懾於不測之威。不敢稍自暇逸。黽勉奉職併力趨進如是則政權之運用。旣極自由。國家機關之行動。復極敏捷。指臂相承百廢具舉官僚政治之成效安見其。後於德日也。且政治之進化也。有必當經過之階級。躐等而進。則政體之基礎不固。其結果必不能良。開明專制者世界立憲諸國所必經之階級也自來之羣治必不能不由强制。而能自保其秩序。未經開明專制之國。一羣之人。渙若散沙一羣之。事棼如亂。絲非有强力之。强制。摶而一。之整而理之。則羣治無由蒸進。以行用立憲之。政治我國非二千年來號稱專制之國耶。陵遲。至於今日。君主之權力且不能不及於臣庶。咫尺之間。法令已格而不行。坐視百度之棼紊。不能加以裁制。持太阿而不能一割。如此則不可謂制。政出多門權不統一議一政則築室道謀舉一事則羣議淆亂國是不定無能獨斷如是則不可謂專孟德斯鳩之言日專制政體之國以威力爲元氣少數政體之國以名譽爲元氣立憲政體之國以道德爲元氣我今日雖預備立憲固猶在專制時代也權力不具元氣已漓專制之政體且不能鞏固而持久而尙欲挈此散渙弛靡之羣進而謀立憲之盛業毅嗚呼立憲之預備。質言之則開明專制耳。整飭紀綱。實爲籌備著手之第一要義治本不端。則萬事瓦解勉勉我王。綱紀四方。竊願至剛之大君。一行此英斷之攺革也 
［Ｌ>專電電一(北京) 
樞府分電江浙督撫湯壽潛革職路商如有開會等事須隨時解散 
電二(北京) 
吏部議覆聯魁處分應降一級留任可否准其抵銷奉硃批不准抵銷按聯撫已於二十一日明降諭旨開缺候簡電三(北京) 
會議政務處外務部會奏請定交涉司秩正三品在提學司上遇有三司上詳文件得一體會詳設秘書繙譯兩科分科治事大省不得過八員小省五員電四(北京) 
皖撫朱家寳電奏皖北水災没數州縣須速放急賑皖省財政奇絀無欵可籌請敕度支部借撥銀二十萬兩奉旨度支部速議具奏 
電五(北京) 
法部以考試法官報名甚少奏請暫行變通與考資格 
電六(北京) 
各省報部預算共短四千萬澤尙書恐有不實昨電監理官再行澈查 
電七(杭州) 
湯總理獲咎去職全浙人心汹懼紳商學各界决定二十三日借商會開會討論挽留方法保全浙路大局 
電八(北京) 
鹿相於二十二日未刻薨逝軍機一席學部唐尙書可望 
 
 

Page 4

 
 
 [Ｈ>第一張第四版［ 
［Ｌ>大學士鹿芝軒遺像［Ｌ>緊要新聞一[哀哉曰韓合邦之條約]  
　　日本樞密院於十八日開御前會議日皇與各大臣商議曰韓合邦之形式及頒布緊急勅令事宜歷一句餘鐘之久嗣又開内閣會議經各大臣議决奏明該條約共有六欵大略如左 
(一)合邦形式以條約實行之同時由日韓兩國皇帝發表宣言書韓皇宣言書中有韓國領土權全歸日本天皇爲主等語(二)日韓合併後韓皇爵視日本皇族按年用欵一百五十萬金但向來韓皇所有地面槪歸韓皇室任意處分(三)韓國向有兩班人員約共十萬人其中擇向爲國家效力素著者一百人特給公債劵其外人員均給養赡金或設授産塲以期各安生計又另頒華族例擇建殊功者特予爵秩班于華族但此項華族資格不在爲貴族院議員之例 
(四)一經日韓合邦後韓國與外國向訂之各條約一併消滅但現行關税章程應以勅詔聲明暫照向章辦理所有日韓兩國間向有關税章程亦同此但治外法權本係於現行條約上之特權故一經合邦後此權全歸消滅 
(五)一經合邦後韓國改號朝鮮裁撤統監府新設總督府於京城寺内統監爲總督山縣副統監爲民政長官並撤十三道更設縣治京城新設府治(六)一經發表合邦卽日由日本政府通知列國 
[浙人爲湯總理被譴事往來要電]  
　　旅京諮議局聯合會代表沈衡山來電諮議局鐵路公司董事諸公均鑒湯事怪駭後慮無窮已在聯合會提出議案請於國會未開以前政府不准收商辦鐵道爲官有惟總理係公舉且湯公於路究何罪何以不准干預路事務祈急電籲請政府宣布理由鈞哿叩 
浙路新舊董事致旅京同鄉電北京浙路辦事處轉鄉老鑒皓電大駭蟄老以全力保路無負朝廷觸怒郵部出自股東要求劾盛尤迫公義措詞卽有過當罪不至此樞府借題發揮致遭譴逐浙路顛危商辦亦從此掃地東南大震請速聯銜奏請收回成命以定人心維危局浙路新舊董事叩馬浙路董事局致郵商兩部電郵傳部沈大堂農工商部列堂鈞鑒伏讀七月十九日上諭湯壽潛着即行革職不准干預路事欽此等因恭譯諭旨並無撤銷湯壽潛浙路總理明文諭旨不准干預路事或因湯壽潛指斥盛侍朗牽涉路政飭令以後不再干預而湯壽潛因奉此旨遂得遵旨脫缷路事囑董事局遵照公司律另舉總理接替董事等竊維浙路公司完全商辦一再奉旨按照公司律總協理之選舉撤退權在股東朝廷向不干涉公司律經先朝欽定我皇上冲齡踐昨無日不以法祖勤民爲念斷不肯故違先朝成憲而奪浙路全體股東所信用與浙省全體人民所仰望之總理諭旨紛傳民情惶駭除由公司知照股東開臨時會應先電懇鈞部代奏將 
湯壽濳不准干預路事諭旨收回成命或由鈞部明示界説以釋羣疑至於盛侍郎之是否爲蘇浙路罪魁或將爲借欵功臣天下臣民自有公論非湯壽濳一言所能汚衊亦非政府數大臣所能迴護卽湯壽濳之因言獲譴更無庸爲之辯白董事等祗知路由商辦總理由商舉若使朝廷可以自由撤退恐中國商辦公司從此絶迹商業盛衰關乎國脈廷日日以奬勵實業爲言想不忍爲此引吭絶脰之舉臨禀無任激切待命之至浙路公司全體董事查帳等同叩馬 
又致旅京同鄉電北京浙路局轉同鄉諸老均鑒十九上諭羣情震駭已定下月初八在滬開臨時股東大會頃電郵部沈尙書商部列堂代奏收回成命商辦大局岌岌可危務乞諸老設法協助并懇探部派查帳員姓名行期人電告董事會馬又致各省商辦公司鐵路公會各省商辦鐵路公司電浙路成立最先蟄老熱誠全國所仰今以劾盛遭嚴譴明係借題發揮摧抑商局唇亡齒寒後憂方大現擬八月初開股東會 
 
 

Page 5

 
 
 [Ｈ>第一張第五版 
議請派代表蒞會或於前電示辦法感紉公誼浙路董事局馬 
按湯壽濳指斥盛侍郎原電本報昨已揭載 
[劃界委員何用帶兵耶北京]  
　　外務部近接黑撫周中丞電稱據劃分中俄邊界委員呼倫兵備道宋小濂電禀謂職道自抵滿洲里與俄員達諾夫會晤後俄員即頗示不願接洽之態以致遇事動多梗議及與俄員會同入界不意俄員所帶兵弁竟有百餘名用意叵測職道當告以兩國勘界何用如許兵隊照請撤銷俄員置若罔聞旋與理論一味以强硬從事職道因事關國際未便與渠個人私相爭執仰懇電請外務部照會駐京俄使轉飭該俄員撤兵入界等語相應電懇鈞部迅向俄使磋商飭知該委員不得帶兵入界以釋疑慮鄒尙書接電後連日與各堂會議預備向俄使交涉矣 
[外部所預備之外交人才如是北京]  
　　外部奏設各省交涉司一摺業經會議政務處議准入奏奉旨依議現外部各堂以原奏内本聲明交涉使任用之法仿照學部奏保提學使之例在於本部所屬及曾任交涉入員内開單預保聽候簡放現在各省旣將一律設置交涉司則此項人才本部自應預爲選擇奏保候簡當卽選定右參議陳徴字榷算司郎中文漙參事官郭家驥考功司郎中恒文庶務司郎中沈艾孫和會司郎中繼先並北洋洋務局會辦候補道馮國勳已於日昨開單禀送慶邸那相國核定後即行入奏 
[澤尙書决計乞退矣北京]  
　　度支部尙書澤公日前召見時曾面奏乞休並保川督趙次帥堪以勝任當蒙監國温諭慰留現聞澤尙書去志已决日内仍擬上疏乞退探其原因係爲近日財政支絀出欵日增入欵日絀印花税不能實行而土藥税又復日形减少練兵經費無著實官捐已停又少一宗進欵海軍經費尙無頭緒又須擴充陸軍今年如是明年預算更爲棘手度尙一缺大有一日不可居之勢故决意乞休云 
[電飭軍用器械向本國購訂北京]  
　　軍諮處日前通電各省督撫略謂購買外國軍火軍械原爲一時從權之計現各處軍械局廠製造槍砲子藥日臻進步較之各國所造亦無不及而各省督撫尙多有舍本國而在各國洋行訂購者不惟損失利權而且參差不一於軍政前途亦多妨碍應請貴督飭行嗣後軍中應用各物均須在本國各廠購備如非本國所有而又爲必需之品方准購之他國以重軍政而保利權 
[楊侍郎奏報開始審查北京]  
　　南洋勸業會審查總長楊侍郎士琦具奏云竊查南洋勸業會之設原以薈萃物産招致農工藉觀摩爲精進之資借激勸爲振興之助此中關鍵端重審查惟事屬創舉期促務繁以致開會之時陳賽物品固未運齊即别舘工程亦多未竣迭經催促甫於本月一律完成審查各事方能著手至各處出品迭經飭令該會事務所各員逐細檢查凡非華商製作之品槪予剔除其庋置未盡得宜亦復重加釐正現均各從其類分别具陳計江蘇安徽江西三省物産會及各省協會所有運賽物品按照訂定綱目别爲二十四部曰敎育曰圖書曰科學器械曰交通曰統計曰經濟曰化學工業曰採礦冶金曰染織工業曰製作工業曰土木建築工業曰機械曰電氣曰農業曰蠶業曰茶業曰園藝曰水産曰狩獵曰林業曰飲食品曰醫學衛生曰武備曰美術計各舘陳列之件已經具有説明書可供審查者不下十萬餘種足徴中國土地藴藏之厚人民工業發達之機現旣旁搜博採領異標新萃集會塲互相比較臣奉命審查自當博綜萬類以拔精良延攬通材以供鑒别所需審查人員固以研精科學雅擅專長者爲宜而任事有年富於經騐者亦不可少臣出京之先即經臣部知會提調侯補四品京堂蒯光典預爲物色到寗後復多方遴選陸續商調計學有專門者居十之八九素有經騐者居十之一二現均陸續到寗已飭妥擬規程訂立辦法定於七月初一日開始審查臣惟有隨時督率各員實力實心敬慎將事固不得以吹求苛例失四方改良競進之苦心尤不敢以充數濫竽開後來運動夤緣之惡習七月十四日奉硃批知道 
[鄂省會議廳重行組織之奏報北京]  
　　鄂督瑞莘帥具奏云竊鄂省前經調任督臣陳夔龍附片奏設憲政籌備處嗣又查照奏定官制通則第六條於本署設立會議廳定期傳集司道以下各官會議要政所有開辦簡章均經前督臣分别奏咨在案臣到任後查准憲政編查舘咨令會議廳另行編制分設兩科一叅事科專司參議庶政施行事件憲政籌備處事宜即行歸併辦理一審查科專司審查諮議局議决案件行政裁判事宜暫行歸併辦理是會議廳之性質旣爲综合輿論之總區又爲督促推行之綰轂自非重加组織增訂規章不足以企完全而資商榷查前督臣陳夔龍原設籌備處曁會議廳事關草創粗具規模現經臣就署内西偏擇定寛閒廳事用肅觀聽會期分常會大會臨時會三種常會每月舉行一次專議庶政施行事件大會每年七月九月舉行一次預備諮議局開局交議及劄覆事件臨時會則不拘期限凡有特 
 
 

Page 6

 
 
 [Ｈ>第一張第三版 
别緊要事宜皆可臨時召集經臣通飭各署局所各就主管事務之應興應革者發抒意見草具説帖先期呈送以備採擇其參事一科札委臣署額設幕職充之其審查一科札委現任司道府廳州縣充當重要局所各員以及諳曉法政與諮議局公推士绅三項人員充之除行政裁判事體重大應俟憲政編查舘擬定章程奏准施行再飭審查科遵照辦理外其原設之憲政籌備處遵章卽行歸併所有從前該處之總辦坐辦會辦提調等名目悉行裁撤該處應辦事宜即責成該廳叅事員會同書記員妥慎辦理以期畫一而免紛歧奉硃批該衙門知道 
[京師近事]  
前有明諭飭各省於農林要政宜急整頓聞昨又傳諭農工商部及各省督撫所有未經開採之森林礦産如一時經費無著准其隨時借用外資即時開採以盡地利 
外部昨電駐比欽使楊樞飭向比廷代陳監國於賽會失火事極爲悼惜述明慰問之意 
自世吳出軍機朗貝勒徐協揆入樞垣辦事近日紛紛傳説内而各部尙侍外而督撫將有一番變動 
桂撫張堅白行將到京聞政府擬將張留京内用桂撫一缺有放袁大化消息並聞丁京兆乃楊刻亦運動此缺甚力云 
海軍處現擬訓練警衛隊一隊已擇定在西城細米胡同建造兵房以便開辦聞此項兵丁擬由南洋水師營内挑選九月内即可成立 
東督錫制軍聞日前有專摺到京力保施肇基實授吉林交涉使所遺哈爾濱道一缺則以奉錦山海關道周長齡調補 
陸軍部日昨會同軍諮處通行各省督撫及各鎭統制飭將光緒三十四年起至宣統元年止各鎭軍政有無見効迅於十日内造册列表報部以便備案 
甘肅敦煌石室餘剩之唐時留存書卷前經學部電飭該省派員護送來京聞現已送到計卷子六千幅尙有零紙一箱已交學部收存 
［Ｌ>時評[其一]  
昨日本報載湯壽潛攻訐盛宣懷電稿。辭氣激烈。有東林諸老之風焉。其取惡於朝廷。蓋亦宜矣。 
雖然。世固有其言太。激而其意無他者。彼其攻訐之電文。摭拾前事慨乎言之。要其意亦惓惓於路事焉耳。無他念也。倘以其言爲。狂悖。因其言而申斥之可矣。倘以申斥爲不足。垂戒。亦至於革職而止。耳必不准其干預路事。母乃拂商辦之局。而摧公舉之力乎。 
[其二]  
陳夔龍查覆萊陽海陽民變事。謂均係地方官辦理不善所致。噫豈不然乎。又謂孫寳琦派兵彈壓。實出萬不得已當事變已起。其勢洶洶。苟非派兵彈壓。又安得而。。敉平者。其所。謂萬不得已云者。亦安得謂之官官相護哉 
惟當彈壓之時。官兵開砲奮撃。如臨大敵。至良民之斃於官兵者。不可勝數。此豈彈壓之本旨哉。以彈壓之名而因。以殘殺無辜。草菅民命。。豈得無罪。而陳之覆奏。槪不及。此其何以對。無辜就斃之民乎 
或曰。良民之死得長已矣。而彼帶兵彈壓者。縱極殘害。方且。多方運動。多方解釋。將安得而罪。之噫一般官吏所在害民。使良民捐其生命財産。而無由以雲。可慨也夫。 
[謝珊玫啓事]  
三馬路協興祥烟店由鄙人發起於去臘合股開張今因同人意見不合所有進出一切事宜以七月十五日爲止嗣後槪與鄙人無涉此啓 
[均益公膏土號廣告]  
本號開設上洋英租界麥家圈榮吉里北首間壁自運大小洋藥精製清陳公膏零躉發客價亷貨美以廣招徠恐未週知特此告白 
[中國積聚興業有限公司廣吿]  
本公司五月二十五日開正式股東會舉定僑商梁炳農諸君爲本公司總董董事查賬員極力提倡並將本公司招股章程妥爲改良自僑商全認之丙會起即照現訂章辦理庶招股營業與公司股東兩方面互增利益所有本公司前招之甲乙二會經董事會議决爲本公司優先股惟前甲乙二會各股東曾經認定會股而未繳欽者務於八月以前趕緊繳欵若限至八月底止不繳欵本公司當另招股東承認免蹈股額虚懸之弊本公司待甲甲乙二會股欵由查帳員查明後卽禀請開辦墾牧公司農業銀行爲本公司興辦實業入手辦法並照章開招丁會會股務請各股東駕臨本公司並各埠經理招股處繳欵取閱章程是荷　希　公鑒 
[順興隆元記綢莊]  
遷移三馬路石路口先行交易擇吉開張湖白杭紡每兩洋五角七分白熟羅每兩洋六角六分湖白春紗每兩洋八角湖白線春每兩洋七角各色湖縐每兩洋六角八分各色花緞每尺洋八角各色　實紗每尺洋七角九分二五天素抗緞每尺洋八角各色加重杭官紗每尺洋四角其餘各貨不及細載　加蒙光顧放盤一月以廣招徠特此佈告 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [Ｈ>第一張第二版 
［Ｌ>緊要新聞二[度支部電商增减贛省歳出入各欵江西]  
　　度支部致贛撫馮中丞電云南昌撫台鑒洪贛省預算入欵表比較一開明以元年爲比較而核諸元年季册全數减縮甚多且更有應有之項全未列算者是比較旣非眞確則增减何足憑依似轉不若竟以元年四季總數爲比較或量爲增益較爲切當其减縮之數宜補者計地丁四十二萬四千六百餘兩漕糧二十九萬三千餘兩鹽課五萬七千四百餘兩茶課三千七百餘兩統税十六萬餘兩正雜各捐二十二萬四千二百餘兩雜收十一萬四百餘兩其漏列之項宜補者軍隊截曠三萬七千餘兩土膏牌照捐二萬餘兩印花税若干兩其量爲增益者契税視元年加增速减率减三成計擬增七萬兩菸酒税視各省普通增率酌中計擬增二萬兩以上入欵内照補擬增約共銀一百四十餘萬兩又出欵尙有量爲裁减之處税契兼支應局税務總局照章應歸併藩司擬節經費三萬兩本省發審經費重出擬删二千六百餘兩警務公所薪費冗濫擬裁減一萬兩又巡警道公費重出擬删二千六百餘兩撫院操賞費重出擬删五百兩行政雜支内協濟等三項費本屬閒冗惟事關善舉姑免全裁應减二萬兩官銀號雜用比較滬號視薪工三分之一支額總號曁漢九景吉河吳六分號共减一萬八千兩財政局經費視各省通例仍照元年支額擬减一萬三千三百餘兩陸軍各學堂經費增數太驟擬减一萬兩軍政活支應仍照元年支額擬删一千三百餘兩綠營照章逐年遞裁擬减餉項四五萬兩軍塘驛站以近來郵電發達驛遞較少擬减經費三萬兩息借大清銀行及官銀號兩欵列入公債本未愜當查核省元年冬季册報内稱結存銀二百五十三萬餘兩若將正欵歸還借欵計可少列五十八萬九千五百餘兩該省旣入不敷出預備金一欵暫母庸虚設可少列二十萬兩地方行政經費亦應核實撙節所有諮議局施醫院省城巡警高等學堂初級師範學堂高等農業學堂醫學堂等經費均仍照元年支額六共擬節五萬八千一百餘兩法政學堂雜費太冗擬减五千兩司法講習所可歸併法政學堂擬節三千兩農務總會歸併農事試騐塲擬節七百兩警察成立無庸另設冬防稽查等名目二共擬删二千餘兩自治籌辦處自治研究所私塾改良會等所支薪工雜費太多擬酌减一半一萬二千百一兩旅京學生譯學舘三校生等津貼均與部章不合共擬删五千六百兩日本留學節次减少擬節學費二萬兩以上各欵量爲裁節暫歸還借欵並暫緩預備等約共騰出一百十一萬餘兩其餘各欵如能就近體察情形嚴爲核計當更有增入减出之處司道等公費亦須從速匀定則提盈餘以資挹注爲數當亦可觀該省不敷二百七十萬兩三年籌備各節尙不在内若不嚴查出入揭隠漏而汰冗濫奚以副收支適合之義務請查明上開各節迅速核奪於十日内按欵决議隨時電復事關彚奏立待填表萬勿延誤至禱至盼度支部印 
[閩省大吏對於度部裁欵之意見福建]  
　　閩省大吏以度支部來電裁欵太多各司道與監理財政官甚不相能每至唇舌從事而監理官謂此件僅度支部所定并未奏奉諭旨是以電文之末有請閩浙督酌核見覆施行云云設有爲難儘可據實陳覆等語因之各司道均覆不能裁减即有裁减亦屬不多而姚提學且請欲辦學務敎育費經不特不能撙節且須增益云 
[二鄂藩意頗兢兢於督篆耶武昌]  
新任鄂藩奏護督篆原因鄂督瑞制軍現定於二十二日乘專車入京陛見預計約半月可以返鄂故擬援北洋晋京朝覲例祗委藩司代拆代行不奏派護院聞王方伯以藩署公務向稱繁雜近又歸併財政局所事務益多萬難再兼核督署公牘乃謁瑞督謂本司雖奉委代攝藩篆仍求乃委司道署理方免貽誤瑞督知其意欲爲護院遂調之曰我此去或返或不返均難臆料兩署事太偏勞即日電奏請以王藩護院藩篆則仍委高提學兼署王方伯得旨喜形於色遂於二十日接篆云 
開缺鄂藩赴寗漫游理由開缺鄂藩李岷琛卜庽鄂垣有樂不思蜀之槪兹因南洋勸業會爲吾國創舉塲中陳列古代金石書畫頗多爰擬偕其妾及子姪輩赴寗游覽如遇適意之物即購置收藏以爲此行紀念本擬定於十八九日乘輪啓程因天氣又熱乃改於月抄前往聞政界中人有知其底藴者則謂李氏至今日尙悔自請開缺之非計不然又兩次護院矣兹因新進之王藩得蒙護院李雖退位之人旁觀頗生妬羨大發勞騷故其子侄勸之往寗作汗漫游以免眼見心煩若李岷琛者眞臨死尙想做總督矣 
[柯玉山餘黨訊供紀聞武昌]  
　　湖北大冶紅燈會匪柯玉山方幹臣等三名已經正法聞尙有黨羽柯朗山柯益杭及柯玉山家門客黄某吳某等四名在平日亦有聲勢已經瑞制軍電飭大冶令會同軍隊前往緝捕祗獲柯朗山一名柯益杭黄某等因見柯玉山被拿後即携玉山家屬竄匿於梁子湖(此湖週圍四五百里向爲盜藪)浮家亡命故未緝獲業調水師營前往偵緝矣至柯朗山解省在首府署訊供時刁狡異常其供詞中有柯姓族大人衆有爲督撫者有爲士商者今因玉山一人爲匪即以爲人盡匪出吾族滅矣言畢大哭首府問其匪中情形彼言不知又問爾久居一村豈無所聞始無詞以對當飭仍禁模範監内候再訊辦又有紅燈會内老三名盧萬和者當柯等三匪就誅之日適崇 
 
 

Page 11

 
 
 [Ｈ>第一章第三版 
陽縣差將其拘獲解省昨經首府提訊所供一味支吾首府趙太守詢以據柯玉山供鳴鑼聚衆開鎗拒捕係爾一人唆使現在柯等三匪雖經正法尙有柯益清等作証爾何必狡展云云再三盤詰該匪仍堅執不認云［Ｌ>分類新聞政界 [P 
[阜寗縣李令奏參職南京]  
　　署阜寗縣知縣李紹卿到任後種種騷攝居民大動公憤合邑聯名赴省禀控旋經督憲批飭立即撤任聽候叅辦在案昨經江督張制軍以李紹卿性情乖張舉動荒謬奏請革職業奉硃批照准分飭遵照矣 
[派員赴太平廳散賑蘇州]  
　　蘇藩陸方伯接據鎭江太平廳蔣司馬禀報大水爲災急待賑撫等情方伯特籌撥賑銀若干派委候補知縣米仁粟大令賫赴太平廳會同清查分别等次散放以救災黎大令已謝委領銀日内即可起程矣 
[鄂督提議整頓田糧積弊武昌]  
　　鄂屬錢糧自胡文忠釐訂章程由庫書徴收包解地方官隨時監察立法至美惟積久弊生各糧書肆意苛索花户受累不堪上控京控牢不可破於國庫毫無加增以小民脂膏供蠧役揮霍誠爲可憾刻被莘帥查悉與王方伯面商數次提議整頓辦法擬將各屬粮房庫書全行裁撤並派員會同印官坐櫃隨收隨解以杜虧挪聞已將此案交會議廳爲第一議案俟審查得實再行提交諮議局詳議施行 
[鄂督擬改堤工局爲工備道之政見武昌]  
　　鄂督瑞莘帥以鄂省本爲澤國全恃堤垸爲保障近來連年水災官堤民垸冲决殆盡緣於省城設立堤工總局分别派員勘估潰隄撥欵監修以期堅實但鄂省江河隄院數千道兼之溝渠閘壩疏通水利責任至鉅來日方長亟應預圖長久之計特擬於鄂城創設工備一缺即將隄工局改併專司全省隄防水利事宜刻正籌議一切一俟議妥即行具奏云 
[屯溪商民禀請免繳舗捐安徽]  
　　徽州府屬之屯溪鎭人烟輻輳商賈雲騰素稱繁盛之區商務頗形發達故各行商業均奉飭認繳籌議鋪捐無不遵章奉繳踴躍輸捐邇年以來水旱爲災以致商情異常疲困所有奉繳前項捐欵委實無力呈繳刻經該鎭商人寗恩等聯名公禀撫臺懇予展免以恤商艱 
［Ｌ>軍界[派員監放新軍營餉蘇州]  
　　蘇撫程中丞以現届七月分發放營餉之期特派委巡警學堂總辦高觀察監放新軍四十五標三營張觀察辰監放四十六標三營童寳善太守監放馬砲工輜各隊藍太守均監放太湖水師各營及巡警左右二隊鍾太守鴻鈞監放飛划水師各營餉銀飭令分别按名散給各員均已謝委矣 
[温標裁兵續請撥欵遣散杭州]  
　　浙省緑營奉飭槪裁一切恩餉津貼官弁公費等欵經處州鎭趙軍門電禀省憲請示後當奉顏方伯電復馬兵不給馬干兵丁不給津貼辦法分飭温處台甬嚴五府在案日前又接准温州吳守電杭州藩憲鈞鑒奉青電飭撥放温標温城守平陽協等正餉實銀九千九百三十二兩二錢八分七釐各屬無地丁可擲逹卽借撥厘欵候奉到撥單即放尙有樂瑞玉大荆磐石各營正餉釐欵地丁均不敷挪懇核數迅電匯來甌知府學莊叩删印 
[鄂督飭裁荆襄營務處湖北]  
　　荆襄營務處專理水陸巡防事宜現在襄提已移駐省會荆州駐防旗兵有將軍就近料理該處跡近閒散故莘帥飭令坐辦傳觀察(卽沙市川鹽局總辦)將處務裁撤以節糜費其各項文件並歸該營官辦理俾一事權 
[皖軍檢閲野操之認眞安徽]  
　　皖省混成協余統領大鴻以現當炎暑方盛之時正員兵實習勞苦之候方足以期致用連日該統領督率各部隊在野外演習黎明出隊往往至昏暮尙未冋營云 
[皖省行將補徴兵士安慶]  
　　皖省陸軍混成協步馬砲工輜等營隊目兵請假逃亡空額甚多現經余協統商由兵備處派員前往六安州一帶設局徴募惟該州距省較近往返微送亦覺便易所有應需徴募一切經費及徴募章程日前當詳請撫憲核示遵行 
［Ｌ>學務[清華女校奏奬之先聲松江]  
　　蘇提學使批清華女校立案文云查該邑清華女校迭據省視學調查報告均稱辦法優美學額衆多實爲松屬女學之冠等情節經本司傳諭嘉奬並飭縣撰給匾額以資鼓勵在案據詳稱該校自開辦至今已届五載高初兩等學生已畢業數次所有開辦及歷年支用並建築等項經費共合庫平銀一萬三千二百七十餘兩悉由夏紳允麐一人担任並擬以後每歳獨任常年費二千元以期維持久遠似此慨捐鉅資實心興學殊不多覯查定章紳董能捐設或勸設公立及私立小學堂者地方官奬之其學堂規模較大者禀請督撫奬給匾額一人捐資較鉅者禀請督撫奏明給奬等語今該紳剏辦清華女校越時已及五年捐欵亦逾萬兩乃該紳僅以詳咨立案在該紳雖無近名之心在長官究有表揚之責除由司先行立案外應仍由縣查照所開圖摺事項並將開辦建築及歷年開支經費各數數逐一復加查核又每年認捐經費洋二千元於何項專欵項下指撥另行繪具校圖造具清册各六分一面仍將該紳銜名及擬請何項奬勵會同妥爲核議一并造具清册六分由縣加蓋印信另叙妥詳送候核明專案詳請奏咨以爲獨力興學者勸至定章女子師範及高等小學修業均定四年該校叅酌地方情形縮短一年暫定三年畢業仍加增鐘點期於敎授完全惟核與定章究有未合所有在堂舊有學生姑准照辦其明年新招學生應即照章分别遵辦以歸一律而期完全又定章女學敎職各員除經理書記庶務以年在五十以上之男子充之其監督敎習監學均以品端學優於敎育確有經騐之婦人充當惟國文一科如程度較高之女敎習一時實難其人應精選年在五十以上品學俱優之男敎習暫資敎授誠以禮敎大防定章至爲注重該校男敎員六人女敎職員僅有三人應如何妥爲辦理均應於册内詳細聲明事關奏咨立案不厭求詳免干駁詰並仰轉行遵照 
[胡聘之將任敎育會長武昌]  
　　湖北敎育總會會長吳兆泰病故副長姚晋圻辭職前經諸會員開繼續大會投票選定前江西臬司劉心源接任正會長劉以路事任重不能兼顧爲辭乃以次多數之開缺晋撫胡聘之中丞當選現在爲日已久尙未來會任事迭經函電催促許以暑 
 
 

Page 12

 
 
 [Ｈ>第一張第四版 
後來省現該會特派會員左迪安陳敬侯二君爲全體代表前往勸駕諒必惠然肯來也 
［Ｌ>實業[商部頒布第一期農工成蹟杭州]  
　　浙撫增中丞昨日接准農工商部咨稱本部綜埋實業首重農桑敦勸齊民端資提倡舉凡各省成蹟所在圖説報告均經隨時頒布以利推行曾於光緒三十二年間於京師奏設農事試騐塲所有樹藝蠶桑各項均按新舊理法試騐研究以爲振興農業之先導前據該塲將光緒三十四年分第一期試騐成蹟報告呈請鑒定頒行等因到部查此項報告樹藝蠶桑各種試騐分列圖表頗爲詳明足資考證業經刷印成帙除札發勸業道及農務總會外相應咨行貴撫查照飭屬參考仿辦等因到院聞增帥以浙省新政次第舉辦農蠶實業尤極注意此項圖表剖解周詳足資進行之助本日特札勸業道速將奉發報告擇要抄飭各屬及農務分會一體酌量仿辦 
[六安設立改製茶葉講習所安慶]  
　　六安州屬向以茶葉爲出産大宗惟土客多以舊法烘製不能改良殊不足以振興實業頃經該州改會同蔴埠茶釐提調籌議擬在該處設立講習所並改製紅緑茶標本以資研究而興利源 
[勸業道調查礦山區域武昌]  
　　高佑諸觀察以農工商部奏定籌備表内第二年清釐礦山區域係爲保守利權起見旣可杜絶外人覬覦又可永免鄰界侵佔用意至爲深遠惟何處有礦何處無礦地方官不能盡知調查斷難周徧不如由民間自行清釐較爲簡便爰飭各邑宰曉諭紳民凡有礦山區域者務於期月内各赴該管地方官衙門請領表式照格填註由邑宰彚齊造册送核至官有礦地仍歸地方官查明呈報以憑派員復查繪圖詳院核辦 
［Ｌ>雜記[羽盜公然放火浙江]  
　　石門東帮盗首朱宜春種種不法經高大令捕獲發押捕廳後日前運動東鄉劣衿三人爲其辯護具禀訴冤經高令嚴詞批斥朱又脅迫諸戚及夥匪之父兄多人於中元節日來城具保開釋高令又面斥不准朱宜春因遂遷怒於戴家角地方某鄉民令羽匪十餘人於十六夜至戴家角地方該鄉家實行放火波及池魚全村盡遭焚燬且該羽匪在外揚言朱宜春若有出押當必一一報復十七晨被焚家據情報縣高大令立即提朱究問竟供認不諱願賠償屋資當繳洋一百五十元高大令即將洋給發被焚之家作爲撫恤於十八日又獲該村放火之盜一人訊究亦供明爲朱宜春指使此事不知如何了結也 
[庫書欺害鄉民廣東]  
　　長樂縣庫書自吉某承充後欺詐鄉民百弊業生凡印契必先將税價付足短少一文不可至快必須三個月始能將契領出且每遇鄉民無知者則多立名目詐索陋規稍有不遂則將該契留難稽遲不印而一面串唆賣主或用僞名以白契管業或短價投税各情到縣呈控尤可駭者時串通差役僞爲縣署簽票向業户嚇詐鄉人無知任其魚肉最近如寥湖黄雲濤買受鍾貞文田種二斗糧米六升價銀一百三十六元且經割糧過户日前赴庫房投税該房以勒索不遂竟唆使賣主鍾貞文控黄白契管業並自行將契呈繳于令請爲嚴辦邑人聞之無不髮指聞黄雲濤現亦到縣呈訴未知于令如何批辦也 
[葺郡组織旬報松江]  
　　松郡風氣開通較早而報紙一項獨付缺如現由勸學所敎育會自治會各團體發起组織旬報以督促地方自治進行爲宗旨命名茸報逢一出版月出三期定於九月初一日出第一期先行送閲三期經費由發起人擔任暫以明新書局爲發行所 
[婁令兼攝華篆松江]  
　　華亭張大令奉省台札飭速赴長洲新任華篆委婁縣劉大令暫兼現筮本月二十六日接印矣 
[滬差毆打婁差松江]  
　　上海縣近因修理監獄將罪犯寄禁鄰縣以便興工昨日又由徐文名下之差夥金寳解送罪犯至婁署一言不合遽將婁差小才根兇毆倒拖過橋衫袴均毁後至會鶴樓經人勸令伏禮金寳又强項不從云 
[蟻販變爲牛販松江]  
　　華亭張大令昨出硃條訪拿東外竹行弄渾名大阿姐一名畧謂該女棍係著名蟻販向以販賣人口爲生近更串通牛頭販運瘟牛肉流毒社會亟應拿案訊治以杜民害差役奉諭後入晚即拘該即女棍到案訊押 
[清談]  
[陶大均今日授提法司矣]  
嗚呼。陶大均今日且復活矣。陶大均今日又授提法司矣。 
陶大均於初十日因病出缺。贛撫馮中丞奏委巡警道張檢署理臬篆。於十二日接印。十三日往本衙門看視公事。乃二十一日而法部奏請改補按察司爲提法司一摺尙。有陶大均補授江西提法司之諭。豈朝廷於此。果别有一陶大均耶。抑亦如絳市秦諜。六日而蘇耶蘇宣刑七日而生也耶。否則或贛撫泄杳。尙未奏報。法部　頇。尙未聞信而樞臣今日遂據原文以擬諭耶。 
雖然記者於此。竊更有不能釋然者。陶故臬身後。極爲蕭條。訃電達京。各大老均聯名電託馮撫。請爲設法相助。當經司道會同决議。先生藩署題補捐欵項下撥銀二千兩。並倡議量力資助以理喪事。同官輓聯。語極凄慘。然則京邸各大老。不可謂不知矣。顧乃一電再電。明於私情。而味於公事也如此。是誠非所測矣。 
嗚呼陶大均之死。忽忽十餘日矣。我不知贛撫於此。所司何事。而遲遲不報我不知法部於此。所司何事。而迄未上陳。我又不知樞臣於此。何竟公然若罔聞知也者。而即日擬諭頒行天下 
瀛談 
[羅馬訪古録（五）]  
方柱之側及左右壁間。均彫繪鑲嵌神仙名僧之像。雜以島獸花卉。楣間懸數百像。蓋皆歷世法王小照。仰視屋上。則四周劃格格。繪花環。皆金粉燦然。中央鑿空。上成圓塔高四百二十九尺。塔底四周有畫像。塔内有廻廊二三層。登覽之人視之如豆。塔頂有十字架又高二十三尺。巍然獨聳。有下壓維馬全市之勢。塔下則爲壇壇。上有法座。法座下乃耶蘇高足弟子彼得瘞骨之處。寺之所。以得名由此也。始在聖勃羅寺。後極瘞此。其結構美備。雄大壯麗。洵稱天下罕比。然堂中石上往往有誌各。國大寺院之大小廣狹。暗中誇示此堂獨出其上。未免可笑耳。 
西歷紀元五百九十年間。敎主克列格里額始佔羅馬。稱法王第一世。爾來一千年。威權逾於王公。歐洲君相。五體投地。禮頂其足。傾府庫。倒倉廩。盡獻所有。以願惠願。法王之富不啻陶朱猗頓。於是鳩工庀材。積歳累。月堂構始成其極雄大莊麗亦宜矣。雖然。由我觀之技巧惡劣多不雅。觀不若英京　斯特敏斯達寺之古樸可愛也遠。矢 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 [Ｈ>第二張第二版 
要摺 
[湖廣總督瑞澂奏查明湖北貪劣不職各員分别糾參摺]  
奏爲查明湖北貪劣不職各員分别糾參嚴加懲處以肅吏治而清治源恭摺仰祈聖鑒事竊維爲政首貴得人疆臣職司察吏况湖北爲南北樞紐荆襄奥區古昔迄今視爲重鎭臣自到任以來目撃吏治之廢弛民生之窮困衋焉引爲大懼加以近年水患頻仍尤非急爲培養元氣不可然民生元氣之盛衰實與地方行政之優劣相爲表裡故吏治不肅則一切敎民養民之政令以及爲民捍患而備災者實惠無以下施且將重爲民病此又臣朝夕旁皇而不敢須臾姑息者也爰經迭次奏劾如巡警道馮啓鈞候補道張賡颺謝紹佐知縣楊葆初等員均蒙俞允立予褫革一時貪猾聞風固已深知戒戢惟念湖北官吏積弊已深流毒殆徧如不痛加懲艾無以挽救頽風兹查有前署夏口廳同知補用知府馮篔廣事鑽營聲名甚劣先後兩次署理夏口廳同知縱容丁役聽斷组疏積案不加清理押犯多有瘐斃衆怨沸騰難膺民社補用知府趙承康行止卑汗衣冠不齒歷充要差多由請託不知自愛有玷官箴均州知州劉名馨聲名平常遇案苛罰偏信丁役任性妄爲該州拘押人犯竟致獄滿於禁烟要政承辦不力且加需索騷擾怨聲載道民視如仇准補隨州知州劉家怡貌似有才性貪而狡操守平常頗招物議試用知縣金榮壽卑劣誕妄心術不端歷充各差吞利肥已營私舞弊被控有案應山縣知縣王鴻卿才具庸下神志頽唐在任於新政學務棄置不問旣經調省察看猶復到處營謀奔競無恥前署房縣知縣候補知縣廷啓殘酷濫刑辦事荒謬御下不嚴罔識治體聽信劣紳幾致釀亂黄安縣知縣章冕疲緩性成不知振作籌辦憲政尤形不力沾染烟癖刻尙未除該縣前任榖城以違例苛罰計及𤨏細經前撫臣于蔭霖奏參革職後經捐復得補斯缺尙不力圖自新殊難責以後效准補遠安縣知縣車雲好利忘義志趣猥鄙甘居下流同官差與爲伍前署棗陽縣知縣候補知縣楊鼎福玩視禁烟諱盜不報闇於廳訟積案不清卽田財案件亦多延擱數月不結丁憂試用知縣傳士修貪詐妄爲不知檢束前署石首縣任内延誤要案遇事推諉並有囤買災民人口情事言者藉藉當非無因宜城縣知縣王金城年老務得吏治未諳捕務廢弛漫不加察舉止粗鄙行同市井漢川縣知縣何蔚紳官習甚深事多欺飾貪鄙成性被控有案天門縣知縣張嘉畹鄙俗好利頗有貪名於籌備憲政事宜殊形懈惰年力就衰難期奮勉以上各員擬即請旨一併革職永不叙用再查有前署興國州知州試用知縣汪文鈞偏執任意粗鄙無才在興國州知州任内擅抽蔴捐商民憤怨崇陽縣知縣王公輔心地糊塗辦事竭蹶民瘼玩視不恤官聲署竹山縣知縣本任鄖西縣知縣聶廣澤性情操切不知大體在竹山縣任内擅練民兵請發軍械舉動張皇尤爲輕妄蘄水縣知縣徐培光闒茸無能難勝繁劇依賴幕友家丁公事遂多曠廢前署黄岡縣知縣試用直州知州廖佩珣材識平庸不親民事籌辦新政視爲具文通城縣知縣功釗人太闇懦事權旁落聽令劣紳把持公事並有幕友家丁勾串舞弊情事該令疏於覺察實難辭咎黄陂縣知縣董治勛貌似有才跡近庸滑工於推諉不洽輿情應城縣知縣皮坤年力衰庸性鄙且狡辦事　頇致多叢脞以上各員擬即請旨一併革職又江夏縣知縣楊壽昌操守尙隹性情惰緩准補光化縣知縣黎培質柔緩無能尙應歷練准補襄陽縣知縣薛炳善人近迂執首劇不宜鄖縣知縣邱炳萱性情迂緩人尙安詳房縣知縣劉鴻煕才具太短難勝邊要准補榖城縣知縣陳湋性近闇懦人地不宜准補東湖縣知縣陸乃棠敷衍因循材難勝任以上各員擬即請旨一併開缷伏念湖北今日始言吏治已處於積重難返之時臣叨荷聖恩備官斯土更何敢稍從寛假不事誅鋤查前湖北撫臣胡林翼痛嫉湖北吏治上奏文宗顯皇帝曾謂在朝廷自有刑章在臣亦甘爲怨府循繹再三臣竊慕之所有此次擬劾各員均經臣訪查屬實自非嚴加懲儆不足以甦民困而正官邪其餘各員間有才不勝職聲名欠佳者應俟考查得實續行奏劾臣惟有觀過知仁旣不能因其微眚而加屏棄除惡務盡亦不敢寛其旣往而事優容用期仰副聖慈整肅紀綱之至意所有嚴劾貪劣不職各員分别懲處緣由理合恭摺具陳伏乞皇上聖鑒訓示再所遺各缺鄂省均有應補人員應請扣留外補合併聲明謹奏 
[又奏參佐雜敎職胡維祺等片]  
再鄂省佐雜敎職人數不齊流品愈下其間庸劣不職之徒輔政不足擾民有餘雖其責任較輕同爲地方之害臣旣訪察確鑿亦未敢稍事始容查有德安府經歷胡維祺性喜多事聲名甚劣江陵縣郝穴主簿謝鼎善於鑽營卑鄙無恥江夏縣金口巡檢楊濬人甚糊塗不能約束子弟鄖縣黄龍鎭巡檢鄭彬敢於爲惡劣跡多端松滋縣磨盤巡檢李湘錡抗違功令烟禁廢弛署崇陽縣桂口巡檢陳銘新葸懦無能彈壓不力署興國州富池口巡檢鍾蕃信任門丁弄權舞弊竹山縣典史江圍屏年老昏瞶難期振作鄖縣敎諭阮泰蔭精力衰邁縱容子弟以上九員應請旨一併革職以示警惕而肅官方所有臣附參庸劣敎佐請予懲儆緣由理合附片具陳伏乞聖鑒訓示謹奏 
[又奏參幕職丁炳南片]  
再捐升通判江蘇候補州吏目丁炳南前在湖北以臬幕復兼舘武昌發審局招摇把持劣跡種種臣到任後考查得實當經驅逐出省惟此等貪劣之徒依附幕職猶敢如此妄爲一行作吏勢必骫法敗常更貽地方之害相應請旨將捐升通判江蘇候補州吏目丁炳南即行革職以清仕途謹附片具陳伏乞聖鑒謹奏 
[又奏又參游撃袁春亭片]  
再湖南長沙協標候補游撃現署永州鎭中營游撃袁春亭前因被人控告該員前在署湖南提標中軍叅將任内有缺額吞餉虧挪公欵挾妓賭博等情當經臣檄飭湖南岳常濃追煕楨按欵密查去後兹據覆稱該游撃袁春亭前在提標中軍參將署任内尙無缺額吞餉情弊惟虧挪營内公欵錢一百五十串文去任時無從措還以賤價收買毛錢抵補屬實至 
 
 

Page 19

 
 
 [Ｈ>第二張第二版 
　　　　　　　　　　　　　　　　　　開設至和酒舘人所共知等語是該員不守營規行同市儈實屬軍營敗類未便姑容相應請旨將該遊撃袁春亭即行革職以肅營伍簡儆官邪事合附片具陳伏乞聖鑒訓示謹奏 
［Ｌ>本埠新聞[再誌交涉使與婦女之交涉]  
　　本邑紳士浙江交涉使王豐鎬前遣司事趙某將婦人徐氏扭主縣署控稱家主之妾捲物濳逃求爲訊究等情曾紀前報前晚十一句鐘時田大令升座三堂先詰王紳之家丁王升謂爾主所控庶妾捲逃如何情節爾必明晰王升供家主祇令遞一禀帖至捲逃一節不甚知悉大令即命王升站立一旁傳喚徐氏到案詰問徐氏携一十五歳之女孩俯伏於地並呈冤單一紙供稱氏家前延王省三敎讀氏以師禮相待詎王將氏誘騙成姦密訂夫婦之約連孕不育嗣王遊學出洋並應試捐職均因乏資應用先後由氏以珍珠飾物及儲蓄銀兩盡力資助迨王出洋之後父親偵知氏與王有暖昧情事赫然大怒遂不與氏商允憑媒將氏許配於高姓彼時氏雖非所願奈迫於父命不敢不從及王返滬探悉底藴即倩人向高姓婉商退婚加給聘禮令高另娶高亦知有别情允爲兩便嗣後氏與王重盟前好又生一女即隨跪在側之女兒也不料王陞官發財後居省日多久撫音信家用一切均不寄來幸氏粗知醫理得以行醫度日今閲報章知王已返申央人前去求爲貼補并令王將親生之女領回俾免將來流落氏家誚爲無父之女欲得隹婿而無從也詎王負心薄倖抛妻不顧反遣司事趙姓假請醫爲名扭解憲案誣控捲逃有夫如此生不如死供至此該氏遂放聲大哭女亦俯首飲泣大令惻然憫之安慰再四並諭曰汝於當時旣非明媒正娶不得謂之抛妻王紳當日亦非受契價買不得謂之逃妾今姑念汝母女伶仃俟勸王紳念及昔時資助之情量爲貼補免滋口實徐氏稱謝而退 
[議事會定期開會]  
　　城自治公所董事會迭次開議交付秋季議事會應議各案兹已議决定八月初二日開秋季議事會昨已函告各議員届時務各蒞會 
[義務學堂添設商業應用科]  
　　大東門内義務學堂曾於暑時舉行初等四年級生畢業禮計十二人大都貧寒子弟欲入商界者兹該校堂長以校中所授各科學不適商界所用特於下學期添設商業應用科一班留畢業生在校補習其科目如商業道德商業智識信札票劵簿記珠算體操估銀圓法外國語等以一年爲滿以期造成商界合用之人才云 
[旅舘經理獲咎]  
　　福州路龍興旅舘寓客北人安厚齋失竊值洋四千餘元之珠飾鑽戒等物昨經公堂復訊原告仍延穆安素律師到堂請究該旅舘亦延聖文律師代辯寳讞員商之英康副領事以竊賊王少裕雖已拿獲該棧經理吳江桃究不應容留竊賊判押九月以儆茶房沈台泉姑寛開釋 
[城内]  
催解上忙○本縣田大令以上忙條銀開征以來業已逾期多日昨傳經辦二十三保二十四保二十五保各差王元升金發周桂等到案諭話限於三天内將欠解條銀如數解庫不准違延 
領回小孩○某巡士在太平街查見迷路男女小孩兩人帶同局中昨有金柳衫到局認領經德正巡官盤詢金供南京人住西門外女孩金東香年十一歳向爲婢女前日同七歳幼子金長生出爲買物走至城内不辨路徑幸蒙巡士遇見送案請即給領巡官准予領去 
姦騙宜懲○趙徐氏前控馮子金調戲伊女騙往鎭江等情曾由一路巡局德正巡官審訊判馮收押候查在案刻已查明馮子金存心誘騙實屬不法判責四百板拘押十天道批二則○邱啓昌禀批查該商所欠正元往來三萬四千八百餘兩除已繳一萬兩外尙欠二萬四千八百餘兩姑予再限半月截至八月初五日止連同利息如數繳清該商於六月十七日所借正元莊票銀一千四百六十九兩四錢四分如原票尙未用出應即繳道退還否則一併如期清償不得再事逾延致千提追周兆芝禀批哨弁遷調營官自有權衡惟據稱孫哨長駐防楊思橋尙爲得力人地相宜能否免子調動候行文梁營領查照辦理可也 
[南市]  
追還身價○製造局機器匠陸晉陞上月間憑旗季老太朱桂祥説合娶再醮婦周氏爲室不久即被捲逃控由工程局判朱押交季老太昨又移提周氏之夫弟馮三及夫嫂馮王氏到案據供氏姑馮朱氏收得身價洋五十五元周氏過門後由其母勾串英租界某包探將姑軋至大觀樓茶會詐去洋四十二元刻因周氏不知下落氏姑已回鎭江原籍判馮三交保限一禮拜内繳洋五十五元朱繳洋十元一併給陸具領 
强迫敎育○木工周洪生價買唐子臣之子阿二爲義子改名榮全今已十二歳前晚被虐逃出欲乘新塲航船回里在油車碼頭附近行走巡士欵其役浦帶至南區解由工程局研訊周投案請領判覓保准予領回限十天内再行送案以便送入孤兒院讀書 
婦女肆潑○汪隆泰錫箔店夥徐宗明在途與江北女子高阿五碰攎口角其母沈氏出而爭毆由六十五號巡士上前解勸不聽反被扯毁警服失去警笛警燈旋由四十七號巡士將沈氏及氏夫高關寳解至南區移解工程局訊明判氏戒責一百五十下該女戒責一百下交父領回管束另着賠洋一元懲辦逆子○張繆氏將其子木金扭至南區控被違忤並竊物私質當由該區解至工程局訊明屬實判戒責二百下押候悔過後仍交其母領回 
[閘北]  
供詞不符○高張氏控内侄女張梅卿與藥水廠夥范子卿私姘等情已記昨報昨經四路一區黄巡官集訊女供前被嬏母押入梅芳里某雉妓院爲娼此次係自已贖身與范姘識巡官以該女所供與范不符判暫發棲流所留養候查明再行核斷 
蟻棍就獲○丁金鴻之妾陸氏被著名蟻棍蔡維新拐逃無蹤前日由金鴻之兄石元在閘北將蔡尋獲扭控四路一區昨經黄巡官研訊一過判察交保勒交陸氏到案再核私收客帳○總局路悦茂肥皂廠股東李清生昨扭其夥何祖生至四路分局控被私收客帳洋一千餘元黄巡官諭飭押候訊究巡警總局批詞○商民王同順等批禀悉前據三路分局禀稱該商民等懇在該路二區境内設立驗牲所並附簡章前來業經批斥兹閲來禀又以衛生防疫爲名價買病性熬煎牲油以供居民購買食用並稱另用解毒辟瘟藥水掃除微生虫毒等情查售買有病性畜本干例禁縱經烹鍊而色惡臭惡之物加以激烈除毒之藥乃云可供食用荒謬如此殊堪痛恨所請著不准行並斥此批 
[英租界]  
無異拐賣○住居七浦路之沈王氏混名 
 
 

Page 20

 
 
 [Ｈ>第二張第三版 
阿金姐與北京路某老虎灶樓上之陸王氏卽小福姐將常熟逃至上海之女子陶阿妹認爲寄女改名愛寳於去年九月間托劉陸氏陳康氏溤張氏蔡氏爲媒配於馮阿坤之子金生爲妻當收茶禮洋一百三十元除分給四媒人洋二十四元外餘由兩氏分用兹被馮偵悉該女來歷不明於前日報知匯四捕房派探將一干人証查獲昨晨併解公堂請究先據馮阿坤到堂訴明受愚情形次據女供年十九歳家住常熟新塘口曹家廟附近兄名陶炳章曾許同鄉朱姓家爲養媳因被翁姑貢打逃至滬上初至偷鷄橋阿福薦頭店内托薦生意因無薦保走出旋遇同鄉人領往北京路陸王氏家住居十餘日該氏卽領至沈王氏家認爲寄母將女許配於馮姓是實訊之沈王氏等供多推賴孫襄讞商之英副領事以沈王氏係罪魁禍首判押女所兩年陸王氏押一年如能將所用茶禮洋八十八元繳還准予减罪劉陸氏等四人着各交出所得媒洋六元開釋陶阿妹留候移傳夫屬到案訊核 
姦拐婢女○無賴沈仁金近在蘇垣婁門内誘拐張月堦家婢女張仁金來滬前日領至新閘王姓家欲圖價賣當被王之隣人吳先章知悉密報捕房派探姜長明將沈與女一併拘獲昨解公堂請究吳上堂証明上情據女供被沈姦拐來滬不知其領往圖賣求鑒訊之沈供多狡賴寳讞員商之英副領事康君判沈帶回捕房女留本廨候派差赴蘇至張姓家查明是否被拐俟復到再行訊核串匿婦人○沈有章控沈王氏卽阿金姐串匿伊妻周氏昨由捕房將沈王氏並形迹可疑之張順來張李氏及小孩阿榮小毛頭顧阿六等一併拘送公堂經中西官研訊之下判張順來交保張李氏無干開釋小孩小毛頭送育婴堂留養顧阿六送浦東總巡局傳其家屬給領阿榮發棲流所懸牌招領沈王氏另案還押如阿榮在所一月内無人認領仍准沈王氏領養 
巡捕記過○北浙江路厚德里住户吳董氏王董氏姊妹二人前晚同在里口納凉當有匯四捕房華捕陳阿三趙金泉二人經過以該氏等將橙放於四　叮上係屬違章向論口角遂將兩汪拘入捕房存洋保出昨經公堂傳案訊知兩氏被該捕等毆打略受微傷判將保洋給還開釋兩捕各記大過一次再犯革究 
不應逞兇○葉和生控被戴美壽董德桂等毆傷昨由捕房將兩人拘解公堂請究葉偕見証袁李氏投案求究訊之戴供因弟媳被人誘匿疑葉所爲向之理論口角是實中西官以戴不應行兇判令貼償原告醫費洋兩元再押兩禮拜董押七天 
因案華涉○住居租界内之顧仲賢因被假造田單案牽涉由上海縣移請公廨昨派差探將顧傳案過堂彼訊 
水孔交融○牛奶棚主邱順生出售攙水年奶被楊樹浦捕房查獲以其有礙衞生傳至公堂請究邱延某律師上堂力辯中西官以違章屬實判罰洋十五元充公 
[美租界]  
償還修費○鴨綠路橋畔西醫院鐵欄干昨被史阿大榻車撞損由印捕拘入捕房史自願給還修費洋二元了事 
老婦受傷○邁婦伍婁氏行經吳淞路一千二百二十六號門牌小雜貨舖門首適該舖所懸招牌墜下傷及該婦之首由捕將氏及店主併送捕房捕頭見受傷屬實諭令該店主給償傷費洋二元了事 
紏衆復仇○蓬路二千一百二十五號店民俞阿桂前因失竊衣物疑係同居陳再生所爲報捕飭探查辦陳引爲大辱紏衆與俞尋仇由捕將陳拘入捕房經捕頭詢悉前由寛釋免究 
尋獲原贓○許丁生失竊銅益多件昨在天潼路通裕押店内尋獲原贓報由捕房飭探同往將原物取還給還押本了事 
葡人負債○某葡人曾欠顧根福油漆房屋工料銀三十兩顧屢索無着被顧將該葡人扭控捕房捕頭飭赴葡署控告 
[法租界]  
怙惡不悛○南市麵筋店小主張茄寳前因結黨持刀搶刦財物經英法兩公堂迭次懲辦不稍悛改嗣由法公堂拘押五年期滿後再送英廨收押五年後因通同各犯越墻圖逃判令加押四年詎張仍不安分屢次私寫函件托同押犯人帶出設法圖逃兹被管牢捕頭查知解案請究所書之信亦呈請縱驗聶司馬商之顧副領事判張枷號三天期滿還押 
勒令贖還○王鶴亭前將刷染之綢衣倩成衣匠蔡阿順燙熨約日往取詎届時向索游約不還後知該衣已被蔡私自付負因即報知捕房將蔡拘廨請究聶司馬命將綢衣贖還並押捕房兩禮拜以儆 
强搶衣服○柳選青前日手持衣服在途行走被匪徒邱登甫從後赶上將衣搶去後由包探購綫輯獲送捕吊贓解廨請辦判枷一月期滿再押捕房三月 
限期交洋○陶義川前在洋商谷恩處經手放租東洋車後因結欠車租並失去物件共約洋二百二十餘元控經公堂提訊判令交保料理在案昨復傳訊據稱已將各物送去該洋商拒不收納惟小的曾代付驗畢運費並有兩月工洋約有數十元照此核算所欠無多聶司馬判現交洋一百十元了案仍交原保限七天交洋 
收贓受罰○車夫周阿四前日失去東洋車一輛報捕查緝未獲忽於前日在敦德生舊貨攤上查見原贓當即報知捕房將郭拘廨研訊郭稱該車由不知姓名之江北人携來售賣計價洋八角判郭罰洋兩元贓交失主具領 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 [Ｈ>第二張第二版 
［Ｌ>來件[擴充專利歐美豆腐有限公司招股章程]  
一本公司之宗旨在歐美各國製造大豆各種物品樹泰西未有之工藝開中國莫大之利源 
二本公司開創之始本擬專製豆腐故以豆腐公司名之後於豆腐之外又另發明多種物品如豆精豆漿粉豆空心粉與麵棋新法醬油甜豆醫等均得有歐美各國專利證書惟公司之名猶仍其舊以免更張 
三本公司禀請農工商部立案一切遵照商律股分有限公司辦理並請准予專利以免仿造而杜紛爭 
四本公司以大豆之花實枝葉及爲商標 
五本公司業於巴黎城外創設工廠一處仍以天津爲内國總機關 
六俟各種機器研究完善擇中國適宜之地建設工廠數處製造豆精豆漿紛罐頭漿新法醬油以及胰臘原料等項物品輸運外國並行銷内地至其詳細組織俟臨時另議妥章 
七本公司股本擬招洋一百二十萬元作爲一萬二千股每股一百元先收五成除公欵股本分三年交付外其普通股本分兩期交付第一期於購票時每股交洋二十五元六個月再交洋二十五元爲第二期均暫給與收條爲據俟兩期五成收清再佈告股東持收條換領股票息摺此五成有願一期交付者聽亦暫給收條定期換領股票息摺其餘未收之五成俟將來生意推廣或資本不敷再行公議續收 
八本公司原有股本共計五萬元按照源章每股一百元應爲五百股今改新章每股先収五成其原股本應作爲一千股另換投票並註明爲優先股除此優先股外凈應添招一萬一千股 
九凡交過第一期股本至第二期應交之欵過期不交者展限一月再不交者即失股東之權利 
十擬續收之五成設至議定續收時各股東倘有無力續入者即由本公司另招其前入之五成仍舊惟應將股票送至本公司蓋印半票戳記以示區别 
十一凡一人購買多數股票者或給總票一張或分爲若干股一張各聽其便每股票一張附息摺一扣 
十二本公司不招洋股凡中國官紳商民入股者均一律享股東之權利十三如以股票轉售於人須到本公司更名報明籍貫改註股票另換息摺如股東未交足股本以前轉售者下欠股本應歸新股東擔任如須另換股票者每張取換票費小洋五角 
十四股票息摺收條倘有遺失當知照本公司由本人禀官立案再由該股東登報聲明並須另覓妥保寫立保單俟兩個月後無人過問再發給新股票息摺或收條其原票摺收條作廢換票與第十三條同 
十五本公司每年付官利長年八釐第一二年所收股本應按交欵日期起算 
十六每年結帳一次除開支局用添購機紏折舊官利薪工及一切雜費分所有餘利作爲百分以五分爲分積以四分五爲各項優先股六十分爲優先普通各股以八分五爲董事查帳人之花紅十五分五爲辦事人之花紅所餘之六分五查李部郎煜瀛爲發明此項工藝之人即以此六分五作爲永遠之酬償未完 
［Ｌ>小説[奇情小説鸚鵡襌（四）]  
顧琴宜與斐德蘭心心相印一轉眴間。已立於斐德蘭之側。起居勝常。羞暈雙圓幾於不忍平視。旋携手同行於花茵艸褥間斐德蘭曰。此間。一椽僅蔽安足以居我玉人卿顧能安之若素乎曰。妾性耽幽寂。又以校小事簡曰之所事尙有餘晷居此爲自修計。左圖右史。亦自有樂趣也曰。異哉卿以一弱女子而好學若此。鬚眉有愧色矣。 
夫貌美者。性必驕性驕者必喜人之譽已。琴宜聞斐德蘭言後。雖故。謙讓未遑。而眉目間均現愉快之色。斐德蘭乃更作諛語曰僕性乖戾到眼羣芳罕所許可。獨一覩芳容而色授魄與。不能自禁。豈三生石上。種右前因抑一枝穠豔故應。使狂生顛倒賦清。平耶琴宜笑曰君母爲是。曉曉者。相君之。面英氣秀發。顧乃不棄葑。菲訂交。於妾正恐陋質殘。姿未足長倚。玉樹耳。斐德蘭聞之。如膺九錫之寵。旋曰卿更視僕之心地若何曰。慧而慈更無他説耶曰甚多情。斐德蘭笑曰多情固也。抑卿意必不止於是者。琴宜亦一笑答之曰。然則亦甚輕躁無常耳。斐德蘭愠曰是何言。卿試細審。琴宜紅上桃腮顧而之他。俯蹲於地摘艸盈掬。時以花事詢斐德蘭。斐曰僕固意不在花然亦不敢。謂卿之用情。睚果在於斯也。 
琴宜曰然則將恶乎用吾情。斐德蘭曰實告卿僕母姨之爲人。卿所知也而僕又受制於家庭今者：：：言未終。輕車一乘。疾馳於芳艸夕陽之外。辣特而姊妹歸矣。至園而止。時圉人方在廚下。觀侍婢治檸檬汁。備瞻禮日聖飡之需。聞車聲。則疾趨而出傴僂以迎。而斐德蘭亦急舍琴宜。避道他適悵好事之多磨。痛芳時之不再心頭眉底。平添萬斛愁痕矣。 
［Ｌ>國外新聞[萬國水手公會近事]  
　　二十一日倫敦電云據康配哈干電稱萬國水手會德國代表宣言謂萬國水手於現時罷工實屬狂亂而有害英國代表則反對此説力勸英人同盟罷工 
[美國森林火災已息]  
　　二十一日倫敦電云據華盛頓斯帕開痕電稱現已在賽脱塞河覔獲被焚之屍身二十具森林之火因天降大雲 
 
 

Page 27

 
 
業已滅熄得雪之區約一百方里之廣 
[俄皇急回重興海軍]  
　　二十一日倫敦電云據聖彼德堡電稱俄皇因急欲重造海軍艦艘特派大臣三員調查海軍造船部之制度及帝國造船廠之外港並飭從速修訂章程 
[德國社會黨得勢]  
　　二十一日倫敦電云德國齊斯曲卜選舉國會議員社會黨業已獲勝 
[希臘國會選舉續聞]  
　　二十日柏靈電云希臘憲政會之議員現由平民選舉維呈齊洛斯獲票最多故已辭退居留島各職以受希臘國會首相之任土政府並不反對此事蓋維本殺臘人也 
[葡王受贈寳星]  
　　二十日栢靈電云普魯士里畦帕特親王昨以黑鷹寳星一座贈與葡王（以上譯字林報） 
［Ｌ>來函告海州諸父老及早開濬河道建設水牐以興水利書（華亭朱照）海州古爲魯地東北濱海地險天成故國朝在此建設東海淮海等營汎地珠聯烽堠星列所以重海防也自道咸以來海禁大弛德國租占膠州曾駕兵艦時來窥伺遊弋鷹遊門一帶在東連島雲臺山等盧插旗繪圖經地方官禀報南洋大臣與之力爭始以借山操兵爲辭掩飾寢事可知海濱形勢險要自昔已然而外人注意於今尤烈惟地處低窪爲上遊湖河之水下趨渤海必經之處每逢夏秋暴漲水不循行漫溢遍野至贛榆地勢雖屬較高然不雨則以乾旱爲憂旣雨則又以水澇爲患蓋上遊山東諸水下注地當其衝無不被没此海州頻年患水成災所以較他處爲更甚也考海州形勢居馬陵山下遊其水以沭河流下者爲最大駱馬湖流下者次之沭河之水昔時以青伊湖爲囤積之所今則淤澱幾成平陸水無所蓄故患更甚青伊湖之北曰薔薇河又北曰臨洪河舟楫雖通行無滯然薔薇河流已不暢至臨洪之潮自北而南上遊之水自南而北兩水相抵泥沙停滯年復一年淤澱更甚就水勢而利導之宜開濬青伊湖並疏通薔薇臨洪二河卽於二河中叚建設水牌潮漲則閉潮退則啓若是則上遊之水外海之潮不致兩停而水災亦庶幾可免矣駱馬湖之水由總六塘河東流數十里分爲二支一曰南六塘河一曰北六塘河匯入鹽河復由鹽河之東岸分爲七支河曰武障曰龍溝曰義澤曰六里曰東門曰白蜆曰牛墩南入大潮河北入五圖河皆歸於海五圖河之北曰車軸河又北曰滷河亦滙流入海諸河大小不等淤淺居多而南北六塘二河高據上遊專恃兩堤爲障蔽故一遇水發猝難宣洩奔騰浩瀚往往潰决輙成巨災疏通之法宜由上而下次第開濬並於嚮水口楊家集車軸河東辛等市鎭附近之河建築水牐四處河水漲則啓牐以洩水海潮來則閉牐以拒潮俾内河之水有所歸而外海之潮不倒灌河水涸則啓牐以引潮海潮退則閉牐以蓄水俾外海之潮可挹注而内河之水無乾涸庶幾春冬暢流常占利濟而夏秋暴漲更有所宣洩也何至泛濫横溢時虞成災乎總之海州地處極窪爲上游諸水入海經由之尾閭如不開深諸大河以爲洩水地一任潮　之往來泥沙之淤墊其不爲澤國也幾希且新浦灘地被潮冲刷土含　質滷氣未凈無可耕種幾等不毛若能將青伊湖衣薔薇臨洪二河一律開深六塘河鹽河及出海各支流擇要疏濬並分别建設水牐則沭河駱馬湖來源之水均可循行入海而海州之民可無患其魚矣 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
