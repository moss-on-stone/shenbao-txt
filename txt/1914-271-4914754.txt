# 1914 - 271 - 4914754

 

Page 1

 
 
   
 
 

Page 2

 
 
時評 
[意見用事（冷）]  
　　前淸之末也上下均以意見用事及革命時共事者稍能和衷革命之後黨人與政府又復以意見用事及後亂事起共事者又稍能和衷今亂事旣平而意見用事之櫗又動矣熊内閣之瓦解意見之發端也張弧與周自齊已成意見矣延長礦約與漢冶萍借欵又意見之表露也提倡孔敎與英文日報之筆戰意見又甚深矣他若政治議會之反對梁任公條陳楊士琦之長農商長交通而未定楊度之削借債權而辭職所謂意見用事者又在在流露焉 
　　所謂意見用事者何也不問其事之當否時勢之適宜否苟非我人或我黨所掌權者必反對之攻撃之之謂也今其趨勢又然矣得为爲中國之前途危哉嗚呼 
命令 
　　三月七日大總統命令王樹翁給予三等嘉禾章劉亥年給予六等嘉禾章此令 
　　又令殷子浩給予三等文虎章王子甄余晋銛均給予六等文虎章此令 
　　又令任命徐恩元兼幣制局副總裁此令 
　　又令廂白旗漢軍副都統顧璜呈請辭職顧璜准免本官此令 
　　又令内務總長朱啓鈐呈請任命林彥京爲僉事應照准此令 
　　又令兼代陸軍總長周自齊呈請將閱朝棟授爲陸軍砲兵中校石松山袁克濟均授爲陸軍步兵少校張鳳翰高文祿羅明春王殿樟郭桂林均授爲陸軍步兵上尉並加陸軍步兵少校銜冀汝梅授爲陸軍炮兵上尉並加陸軍炮兵少校銜高國樑傅玉璘郭樹棠崔維藩閻永全劉思敬李大增岳兆安商發科趙慶麟高慶雲郭如章孫長勝程發洲李學山韓凱光張富有李道生姜文友胡忠林魯月恒馬金河袁新明張以昌賈培仁白金章徐忠慶司清林傅殿魁劉翰臣張傅江郭永申高鳳樓殷克禮梁振邦徐振江李啟元聶庭玉聞玉崑孔憲奎宋占魁張順成張連科王殿元楊長有張振魁葛傳訓黄振標席建陞李光勝崔克昌李言昆張明卿范子慶紀鴻瑞宋宗啟葉殿有沈增芳鍾緒印姜鴻勝任廣銀李昌勳孟廣任苗本銓王就封武開彊王得順傅啟濬均授爲陸軍步兵上尉郭培芳張宗翰劉照遠井廼澄閻永勝韓國　李璸張文福李高陞郭立奇均授爲陸軍騎兵上尉張德福李玉珊劉世勳馬東奎冉繁瑞均授爲陸軍砲兵上尉聞楨祥喬芳西趙占棟楊振江張得銘李德裕杜全義袁學成安曉嵎王德全李廣明周鳳奎劉進興傅國善夏榮升劉恩貴鄷得功王同春孟起發武清聖崔鳴岐孔廣禮苗文魁邵世壇王清潤王立潭周俊德高登瀛韓清盛李次珊史蘭亭馬緝修杜希忠洪家瑞侯殿臣魏希沅曹治有齊發財李心田胡訓庭張東仁孫天有王鶴亮賈作霖林長春邵孟祥劉炳貴劉金斗鍾沛霖盖蔭龍岳修身卓廷瑞任崇德孫景釗劉富貴侯仁熙孟慶軒郭文　鄒炳章薛瑞林姜立平單銘勳劉彪臣玉春明樊永計鴻傳胡德元于鴻舉劉恒銀愈學成姜殿邦趙蘭亭陳文卿劉之富沈克勤門廷　張廣禮徐培祥高文祥李金章張文明劉士鈞王尚彬劉學敬姚茂盛夏鳳田劉培芳趙廷修祖振標張萬慶路喬昇邱繼炎史邁衆均授爲陸軍步兵中尉樊炳新王元基李殿林尚鳳元薛桂林鍾邦鐸穆文鐸張同書陳萬福張金波朱鳳林郭占甲曹希彬裴開基張德順薛成和均授爲陸軍騎兵中尉任體元宋吉甫鄭紹亭徐寳珍王萬權劉啟彊白玉山吕永春周春萱郭隆亭均授爲陸軍騎兵中尉李建山授爲陸軍步兵少尉張吉正張續義均授爲陸軍砲兵少尉應照准此令 
又令兼代陸軍總長周自齊呈核覆管理圓明園事務長官擬以彥福秀志忠勝逹哈遜補委護軍參領賞壽瑞東額榮惠文佑廣凌補護軍校請予准補等語應照准此令 
又令兼代陸軍總長周自齊呈核覆吉林民政長擬以豐陞額補佐領請予准補等語應照准此令 
專電 
[北京電]  
　　財政次長張弧遞辭職書後袁總統詢周總長意見周請總統作主袁謂此係總長主管如何請我作主再三問張人物如何周答還好遂决計挽留但周張暗潮極深 
[北京電]  
　　余（訪員自稱）頃訪提倡尊孔爲主敎育家西人衛西琴渠謂彼所主張爲中國知舊而不知新及西方耶穌敎派所反對但彼云不變其理想將於北城開一模範學堂提倡中國之獨立敎育連日北京英文日報與之筆戰甚烈 
[北京電]  
　　政治會議審查梁任公條陳不贊成其以輕微事件以高等廳終審及上訴宜分别限制變通及酌復剌配笞杖刑並明定審案限期各項惟對於考試律師設法官養成所速編刑律施行法及保存現有各機關由國稅支應經費各項均贊成 
[北京電]  
　　載洵曾與美人敻司敦議借欵修築軍港兹敻來京續議周總長擬與借二千五百萬元修築閩港草約聞已宣布 
[北京電]  
　　農商部已有正式公文决將京電車歸官辦但仍不外中法銀行合資 
[北京電]  
　　今日（九日）亞細亞報發表一西人目中之梁秘書中謂據此人所說將來掌握中國財權者卽爲第一人梁現已有此資格其人著著進歩難保無此野心 
[北京電]  
　　礦政局現聘西人四及鄺榮光李士偉爲顧問 
[北京電]  
　　楊士琦又有長農商部說其能得交通與否難必 
[北京電]  
　　虞和德宋偉臣各請撥五百萬債票均被駁 
[光州電]  
　　王占元於初三日抵江家集察看地方情形擬辦善後事宜 
[光州電]  
　　此次匪敗退後官軍共獲匪快鎗二十三支土鎗二十一支各種子彈一千三百零九粒馬四十六匹該匪槍少人多數不敷用 
[信陽電]  
　　柳林前有土匪馬步約二千人向西南方進行已由胡團長帶兵往勦與匪接戰勘日早三點四十分起至早六點止稍息一時復接戰至午後零點三十分匪大敗四竄 
[開封電]  
　段總長已通電各處軍隊弗再向商城方面進行 
[徐州電]  
　　雷震春請假赴津就醫現已就痊於本月二號返防現住兗州 
[南京電]  
　　國稅廳長行文寗屬各縣正項開銷只許在牙稅典契項下開支四成其餘不准濫支 
[南京電]  
　　海安商會報告界址溝等處河工已次第完竣 
[南京電]  
　　吳江縣丁知事電告變通騐契辦法 
特約路透電 
[北京電]  
　　聞外交團命厦門領事團將會審公廨管理權交還華員而請委能員爲讞員近今暴動拘獲之華人將開特别法庭審訊 
[北京電]  
　　陸軍參謀部及陸軍部合議本年在張家口附近内蒙古一帶舉行秋操其經費以四十萬元爲限 
[北京電]  
　　政府接粤省商民來電不下二十封力請准弛賭禁俾紙幣可以漲價市面可以活動聞政府因賭爲敗德之帮不欲准之 
[北京電]  
　　吉林護軍使電告政府黨人所舉滿洲都督趙某已審實鎗斃 
[北京電]  
　　趙爾巽已任爲編纂淸史館總裁 
[漢口電]  
　　今日英租界之邊有印捕欲捕一華人華人不服於是市行者諸衆人皆駐足而觀有拾石以擲印捕者致重傷印捕三名華捕數名惟無致命者英兵艦克里哇即派兵一隊登岸英國義勇隊及華兵亦均出防當無他虞 
[蘭州電]  
　　張廣建昨率新軍千名行抵此間 
[蘭州電]  
　　本月六日當衆焚燬抄没之鴉片二千兩當道現嚴禁栽種吸售鴉片 
[東京電]  
　　貴族議院預算股員會决議請减海軍預算經費日洋四千萬元加以衆議院通過减少之日洋三千萬元合成七千萬元贊成此議者四十七票反對者七票山本首相則反對此議謂减少此數大礙國防原定海軍經費萬不可少以陸軍經費相較並不爲多至海軍受賄案則須待法庭判决後始能擔負責任 
[東京電]  
　　中國新使陸宗與今日向日皇呈遞國書 
譯電 
[北京電]  
　　北京日報載稱署理財政總長周自齊與美國某公司訂定借欵洋一千五百萬元興造福州等處中國海軍軍港目下正與國務院討論辦法 
[北京電]  
　　孫武昨赴柏林擬學習陸軍熊希齡擬游歐美研究外國製煉石油之法 
[北京電]  
　　黎副總統政躬不豫因所居宮中乏地練身之故 
[北京電]  
　　審查約法會議選舉委員會將在前衆議院辦公 
[北京電]  
　　法制編纂局奉總統之命編訂新報律 
[北京電]  
　　直隷陸軍總統司令請袁總統置十二混成旅防守邊界 
[華盛頓電]  
　　美政府應駐美英國大使賴愛斯之請已飭墨西哥乞華華美領事調查英人新丹被逐其牧場產業被毁一案 
[倫敦電]  
　　英國新成之超等奪雷諾特式戰艦亞愛恩提和克號定於二十三號行下水禮該艦將置新式抵制飛機砲兩尊此爲海軍新出現之戰品 
[聖彼德堡電]  
　　警察長其培夫大佐今日爲一屬員因報讎槍斃 
[柏林電]  
　　意大利内閣因有激進黨大臣數員辭職恐將發生風潮 
[愛特萊特電]  
　　南澳洲决議參與舊金山博覧會 
公電 
[陸軍部通告懲治匪徒辦法電]  
　　各省都督都統將軍均鑒軍興以來各處匪徒繁多迭經大總統令准由各該管長官按軍法就地懲辦是即陸軍審判章程第十二條之例至該章程第八十九條於辦理此項匪徒當然爲不適用惟須於辦結後彙案報部以憑統計希轉行所屬一體遵照陸軍部魚印 
[財政部通告預薦人員資格電]  
　　各省民政長鑒查海關監督國稅廳籌備處處長關係綦重應由民政長預薦兩人呈候錄用曾經通電照辦在案兹奉大總統面諭以此項人材以久任財政成績最著者爲合格等因合再電逹仰卽遵照財政部 
要聞一 
[議員之新舊觀]  
　　議員社會上特出之人物也舊議員取消新議員選來舊議員多新人物新議員多舊人物新陳代謝不可不紀也兹合寫之 
[約法會議議員]  
　　約法會議之選舉現將戰事開幕之期聞在十五日左右門前冷落之參議院又將恢復舊觀矣約法爲國家之根本法修改約法固有别於普通立法故其人材亦不能不以嚴格的選舉出之顧此次之選舉法乃特創之法各省選舉人大半以行政界人充之行政界人之投票有别於普通人民各處冬烘先生八股秀才自治議員畢業學生皆有望塵弗及之嘆故其中人材多年高有德者而激昂　烈之士絶少將來表决迅速可以預料又各省之當選議員平日多相接洽無黨派問題黨同伐異之事或可免也議員在京者近多養精蓄銳購閱法政等書如法政叢編現行憲法臨時約法憲法新聞諸書并有詢人 
 
 
 

Page 3

 
 
購有賀長雄古德諾所著關於憲法諸名作云 
[政治會議議員]  
　　政治會議所定新俸爲夫馬費二百元公費三百元總計有五百元之譜惟開會已三四閱月各議員只得洋三百元餘均未發且無消息各議員頗怏怏不樂此種機關爲政治上之作用約法會議成立後能否存在尙不可知日前開會時將關係本身問題已經提出李議長應允向政府交涉各議員恐蹈兩院覆轍已分頭運動保存或改組云 
[兩院停職議員]  
　　兩院議員停止職務後機關已由國會籌備局接收當接收之先在政府公報登載廣告凡停止職務之議員尙可得一千二百元並云絶不令諸君受旅居之累乃國會局許久不發議員乃因告白大受旅居之累異常憂悶或曰此項公費不由兩院發給而由國會局發給乃是一個戲法國會局不久裁撤皮之不存毛將焉傅兹登告白不過使議員空喜歡而已或曰國會局已决計不發已將政府公報上之廣告撤下去了姑誌之以觀其究竟 
是亦鄭重各省財賦之一斑 
[調查全國稅務]  
　　財政部爲調查全國稅務起見曾聘定日人三員專任調查擬先以各省國稅廳爲入手該日員等日内即由京分途出發調查事項有四端（一）各該廳是否全按照所公布之國稅廳官制組織之國稅（二）各該廳人員綜計荐任委任　　若干（三）各該廳人員之姓名及履歷應即日繕具呈部（四）規定將來即以徵稅成績爲各員考成之據云 
[愼重財政文報]  
　　成都國稅廳籌備處劉處長於二日致電中央請於委用征收各官加以限制略謂擬請嗣後委用徵收各官須遵照部章確定資格並須繳納保證金乃准署理俟成績卓著再行呈部荐任云云又吉林齊民政長爲杜冒濫追加預算起見特於二日電呈國務院財政部陳述辦法略謂擬請通飭各主管機關嗣後凡有新增用途均先詢財政司國稅廳有無閒欵或能否籌增一種稅源由民政長呈經鈞部核准方能追加預算云云 
[贖回茶稅報告]  
　　福建汪民政長日前致政府一電報告贖回該省茶稅之情事略謂閩省茶稅前押於臺灣林姓由林姓收稅用人理財均損主權此次協商責成銀號劉總理暫代借三十萬元贖回茶稅歸併國稅廳辦理謹電陳云云 
[電詢沿邊近情]  
　　總統府日昨通致沿邊各省都督民政長及將軍都統辦事長官等電一道探其内容略以沿邊各地外人久懷侵略主義在前淸時邊疆大吏漠然視之一任外人之措施不思有以抵制之策以致積久難返關係領土實爲重要特飭各該屬迅將外人有無增兵移民情事以及田荒森林礦產漁業外人有無任意經營等情切實查覆以便提向各該國公使交涉以維主權云云 
官界方面之鹽務觀 
[鹽政院官制草案]  
　　鹽政院决計設立其官制草案國務院正在提議不日交由法制局審查探其内容（一）鹽政院爲整理鹽政之獨立機關（二）設院長一員有監督全國鹽政之權（三）鹽政院設秘書四員參事六員廳長三員科長八員主事三十六員其各廳助理員由院長酌定其餘書記會計等員均由廳長酌定爲雇員（四）總務廳由秘書科長管理之（五）制鹽廳内分設建築製造交易存儲四科（六）運銷局内公設官運商運二科（七）會稽廳内分設榷稅會計二科八鹽務會議由院内之顧問編纂審查各人員組織之 
[張次長辭職未准]  
　　財政次長張弧氏因辦理鹽務種種製肘决計辭職兹聞張氏業將辭表上呈大總統惟大總統之意以爲據易生手於辦事上大覺有礙張氏素日對於鹽務計畫頗多贊襄故已於昨日批答慰留云 
閩同鄉公保陳璧 
　　陳伯台暗殺案經地方審判廳開審後此案尙無頭腦中間雖有接續開庭三次不過傳王貴董升等到案訊問其家屬並無傳到兹聞現陳璧仍拘留廳中福建旅京同鄉中素有聲望者十餘人已簽名聯保蓋以此案尙待搜集証據非一時能判决惟陳璧係風燭之年拘留廳中有種種不便之處請暫行保釋如有傳問立即到案云 
外人近今在華之行動 
[請禁外人干涉]  
　　自白狼肇禍有戕害外人之事於是外人遂藉口中國内亂生出種種干涉内政之漸端日昨湖南湯薌銘有電一道到京聲稱湘省敎士對於地方勦辦土匪剗除亂黨多有出而干涉者請飭外交部照會公使團特飭各省一律不得藉辭干涉内政云云聞外交部已准通知各公使傳知各敎士矣 
[考察滿州戰跡]  
　　駐紥中國北部之英國軍官對於軍事熱心研究其考察滿州戰跡殆爲常年之例現本年亦有此計畫日前將此籌畫呈請關東都督府特加保護業得許可聞此項考察員分爲二班第一班自哥音克攝因斯兩少校以及其以下軍官統有六員首於三月十一日由天津起程坐乘火車前往奉天大連旅順得利寺遼陽安平四橋子安東等處考察畢即行回津第二班自駐京衛隊統領克歐氏及其以下共爲六員訂於三月十八日搭乘輪船由津啓程先到安東縣繼道經遼陽安平得利寺南山旅順等處詳細研究擬於月之三十日再搭輪船回津云 
[懲戒官吏之權限與凖則]  
　　文官高等懲戒委員會委員長章宗祥以關於懲戒事項本會職司議决各該長官職司提議按照法令各有應守之權限特擬具辦法四條先行陳明並以前代處分官吏有公罪之私罪分此後應否仍分公罪私罪呈請核定業由總統批准將所擬辦法四飭通行京外各官署一律照辦至應得處分仍分公罪私罪以示區别兹將辦法四條錄後一執行懲戒之制限查文官懲戒法草案第一條凡文官非據本法不受懲戒詳繹本條法意一方定懲戒之範圍即一方重文官之保障本會未成立以前各該長官對於所屬高等文官大都徑自分别呈請予以免官褫職現在本會旣已成立若復由各該長官自行呈請處分非特懲戒事權不能統一且使法律威信無足保持而高等懲戒機關幾亦等諸虚設自後京外高等文官懲戒除申誠一項依文官懲戒法草案第九條第二項申誠一項由各該長官專行外其餘褫職降等减俸等項處分非依懲戒法各該條所規定經由本會審查决議後不受處分以示限制而定範圍一提議懲戒之愼重查文官懲戒法草案第九條至第十六條規定懲戒處分及懲戒程序至爲詳確所以予各長官以監督權者亦甚嚴明是各該長官對於所屬高等文官應付懲戒之時須依法定程序若令喜怒從心任意提議事由旣未明確証據復不充分法律事實兩相背馳轉不足保持長官之威信此後各該長官認所屬高等文官有應付懲戒之行爲時務須依照文官懲戒法草案所定聲叙事由附具証據經由一定程序交會審查議决報告始得施行一提議懲戒後關於用人上之救濟查民國二年一月九日所頒布之文官懲戒委員會編制法草案高等文官懲戒委員會係分設中央地方此次任命委員及公布之委員會編制令已採專設中央制度誠恐地方長官或未深悉斯楷不以祇設中央耳目不周爲言卽以沿邊省分道途遙遠爲盧且有以提議後未經處分各官在此期間難於應付者查文官已全懲戒未經審議處分時各該長官得照文官保障法第六第七等條令先行休職旣於本官身分無所侵損亦於懲戒事務不礙進行因應咸宜自無鑿枘一本會懲戒之結果仁他項裁免等不同之點查文官懲戒法草案規定懲戒分爲褫職降等减俸等項各官依法受懲戒處分之結果時當然受本法第六第七第八等條之覊束其從前因他項方法而免官免職並不含有懲戒性質者自應與受懲戒之官吏辦法有殊所有以前免官免職及因修改官制裁缺或受此次甄别去官者應請一律作爲退官或退職以示區别 
雜評一（無名） 
[漢口之印捕]  
　　鼓浪嶼印捕之案未了而漢口印捕之事又起印捕於中國何多事哉夫以華捕言則能知中國之情形以西捕言則能自辨其事之輕重緩急惟彼印捕旣與中國人言語隔閡而又祇知固守其捕房之命令故一有誤會衝突立起今後管理印捕者宜於此點妥爲注意則日後華人與租界不致再起無謂之衝突而兩方均有益焉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[漢冶萍借欵之甲乙别三合同]  
　　漢冶萍借欵合同又名預借生鐵礦石價合同此項合同形式上已與他合同大相懸殊旣有甲乙二種之分又有所謂别合同别合同後又有附件附件之後更有二則一爲顧問合同十一條一爲會計顧問職務規程十四條兹彙錄其甲乙别三合同於左以供研究 
　　甲合同中華民國漢冶萍煤鐵廠礦有限公司（下文簡稱爲公司）前於前淸宣統三年四月三十日卽明治四十四年五月一日本國製鐵所（下文簡稱爲製鐵所）及日本國横濱正金銀行（下文簡稱爲銀行）訂立合同預備生鐵價値日金一千二百萬元爲工司推廣公廠及工程之用彼此簽押在案旋於民國元年二月十一日即明治四十五年二月十一日田政府需欵已經銀行償　日金三百萬元儉欵未交現爲湖北省大冶地方新設熔鐵爐二盧且擴充改良湖北省濮陽鐵廠大治鐵略電廠並江西省萍鄉煤廠電廠洗煤所等項是以廣續前　主旨　下餘之日金九百萬元利期履行仍以公司售與製鐵所礦石生鐵價作抵請由銀行承借所需資金製鐵所公司銀行約爲同意訂立合同所有條欵關列於後第一欵由銀行借與公司欵項數目定爲日金九百萬元正第二欵第一欵借欵按照新設擴充改良工程預算表每年所需經費於一月十五日七月十五日兩期付欵惟若改變工程預算或工程進行有碍時卽本欵交欵日時隨卽展限第三欵按照第二欵由銀行交欵時公司應出收據爲第一欵借欵交付之憑據第四欵本合同借欵償還方法以第七欵所訂礦石生鐵價値歸還本合同生效力之日起算至四十年爲限第七年起至第十六年每年分還日金十二萬元第十七年起至第三十六年每年分還日金三十萬元第三十七年起至第四十年每年分還日金四十萬元每年於六月十五日十二月十五日兩期由公司匀還一半惟如公司以中國自有資本確實招得新股該股欵内撥支所需經費並償新舊一切債欵尙有餘欵或公司所獲利益金内扣除相當官紅利當公積金尙有餘欵公司願將本合同借欵之本利全數或未經償欵之欵全數付還銀行時銀行認可照辦惟公司須於六個月前預先知照銀行第五欵本合同借欵利息簽定本合同日起算至第六年週年七釐第七年起至還淸之日爲止每年利息最低以週年六釐爲度斟酌市面情形銀行與公司協定每年於六月十五日兩期由公司支付銀行惟支付利息由實在交欵之日起算第六欵公司應以公司現在所有及因本借欵合同曁於（民國大正）二年十二月二日銀行借與公司日金六百萬元借欵可添之動產不動產一切財產並將來附屬此等財產構成其一部之所有財產爲本合同借欵曁於（民國大正）二年十二月二日銀行借與公司日金六百萬元借欵之共通擔保抵押與銀行現在由公司所抵押與銀行曁其他　　者之所有擔保財產除其係本合同借欵曁於（民國大正）二年十二月二日銀行借與公司日金六百萬元者外在未還淸其債務之前均　爲本合同曁於（民國大正）二年十二月二日銀行借與公司日金六百萬元第二擔保抵押與銀行前項擔保至還淸除本合同借欵曁於（民國大正）二年十二月二日銀行借與公司日金六百萬元借欵以外之債務而解除擔保權時不用何等手續自當爲本合同曁於（民國大正）二年十二月二日銀行借與公司金六百萬元償欵之共通擔保所有財產關列淸單並精細繪圖交與銀行惟所有財產淸單册詳細分别第一抵押第二抵押並註明其債權者姓名借欵數目解除擔保權日期公司應將其所有一切地契與銀行合同納於公司合計所銀櫃其鎗匙二分一交會計所長一交銀行共同保管非經雙方同意不得取出第七欵製鐵所所購礦石生鐵價値一切（惟公司應交株式會社日本興業銀行歸還債務之積價不在内）以公司名義交存銀行先由銀行提充公司所借新舊債務之利息後償還照約當年應該分還之本欵再預扣其年内可交本利其餘之欵由公司隨時提用製鐵所將前項價値交付銀行時製鐵所應將銀行之收據送交公司以爲交付價値之憑據銀行收前項價値之時認爲公司歸還銀行新舊借欵本利專項存欵應將取欵通知書送交公司爲還前項存欵之餘欵公司如未動用銀行應照市面情形付公司相當之利息第八欵由製鐵所交付銀行礦石生鐵價値若不敷足公司預定應還銀行新舊借欵本利之時公司應以現欵補足歸還第九欵公司如欲由中國以外之銀行資本家等商借欵項及其他通融資金之時必須先　向銀行商借如銀行不能商借公司可以另行籌備第十欵銀行爲公司淸理債務起見求公司發行債票時公司應承認之惟銀行應先與公司協商發行第十一欵本合同俟公司完全履行本合同上所訂義務之日起應歸消滅第十二欵應以横濱爲本合同借欵交欵並付還本利地方第十三欵彼此解釋本合同或附件詞義如有意見不合之處可照通行之公正人評斷例彼此各請公正人評斷第十四欵本合同及附件繕寫中文日文各六份製鐵所公司銀行各執各文二份以爲憑據中華民國二年十二月二日日本大正二年十二月二日漢冶萍煤鐵廠礦有限公司董事會會長盛宣懷製鐵所長官男爵中村雄次郎代理藤瀨政次郎横濱正金銀行頭取井上準之助代理水津彌吉横濱正金銀行上海支店副支配人立會人在上海日本帝國總領事館西田畊一　　乙合同中華民國漢冶萍煤鐵廠礦有限公司（下文簡稱爲公司）現爲償還短期重利舊債起見又因其舊債原以日本所借者爲最多數由分年攤還之法以公司售與日本國製鐵所（下文簡稱爲製鐵所）礦石生鐵價値作抵請由日本横濱正金銀行（下文簡稱爲銀行）承借所需欵項製鐵所公司曁銀行均爲同意訂立合同所有條欵開列於後 
第一欵由銀行借與公司欵項總數定爲日金六百萬元正第二欵第一欵借欵公司與銀行協議將公司以本借欵應還債欵開列淸單交與銀行每俟債欵到期銀行即按照淸單如數交與公司以資公司轉還第三款銀行按照前欵撥欵還債之時卽向公司邀取收據交與銀行以爲交付第一欵資金之憑據第四欵本合同借欵償還方法以第七欵所訂礦石生鐵價値歸還本合同生效力之日起算至第四十年爲限第七年起至第十六年每年分還日金八萬元第十七年起至第三十六年每年分還日金二十萬元第三十七年起至第四十年每年分還日金三十萬元每年於六月十五日十二月十五日兩期由公司匀　一半淮如公司以中國自有資本確實招得新股該股欵内撥支所需經費並償還新舊一切債欵尙有餘欵或公司所獲利益金内扣除相當官紅利曁公債金尙有餘欵公司願將本合同借欵之本利全數或未經償還之欵全數付還銀行時銀行允可照辦惟公司須於六個月前預先知照銀行第五欵至第十四欵與甲合同間惟甲合同第六欵内本合同借欵曁於民國大正二年十二月二日銀行借與公司日金六百萬圓云云乙合同則改爲日金九百萬圓云云 
　　别合同關於中華民國漢冶萍煤鐵廠礦有限公司（下文簡稱爲公司）日本製鐵所（下文簡稱爲製鐵所）日本横濱正金銀行（下文簡稱爲銀行）合同訂立（大正民國）二年十二月二日日金九百萬元借欵合同（下文簡稱爲甲合同）曁（大正民國）二年十二月二日日金六百萬元借欵合同（下文簡稱爲乙合同）均各同意訂立别合同如左 
第一欵自甲乙兩合同並此合同生效力之日起四十年内公司允除已訂合同外售與製鐵所下開數目以内之礦石及生鐵（頭等鐵礦石品質與大治鐵礦相同者一千五百萬噸生鐵八百萬噸）惟交貨期限如係礦石預先於二年前如係生鐵預先於三年前由製鐵所知照公司互相協定分年相當數目如數交貨其售價以製鐵所通告時製鐵所購入價値爲標準製鐵所與公司商酌議定公司雖按照前兩合同第四欵於未到期以前還淸債欵然本欵所訂效力毫不致有妨碍第二欵公司開採鐵礦石年額出在一百萬噸以上時公司與銀行協商可得增加每年攤還借欵本銀之數目第三欵公司應聘日本工程師一名爲最高顧問工程師惟公司顧托製鐵所代爲選擇前項顧問工程師第四欵公司於一切營作改良住理工程及購辦機器等事應允與前欵所載最高顧問工程師協議而賞行至於日行工程事宜顧問工程師可隨時發表意見關照一切第五欵公司應聘日本人一名爲會計顧問惟公司顧託銀行代爲選擇前項會計顧問第六欵公司一切出入欵項應允　會計顧問協議而實行第七欵上列甲乙兩合同曁此合同須俟下開條件實行時方生效力一訂立聘請顧問工程師合同二訂立聘請會計顧問合同及銀行與公司協定其職務規程第八欵彼此解釋本合同或附件詞義如有意見不合之處可照通行之公正人評斷例彼此各請公正人評斷第九欵本合同及附件繕寫中文日文六分製鐵所公司銀行各執各文二分以爲憑據 
關於借欵問題之都門春訊 
[保商行借欵影響]  
　　農商部當局到任以來於全國實業極求發展而主張借欵官營亦不遺餘力近聞北京電車亦有官辦消息兹得内務部致交通部一函内容頗爲詳細錄其原函如下准函開云云等因前來查北京電車公司前因由直隷保商銀行擔任股欵致滋異議迭經本部分行查核在案嗣准農商部函稱北京電車公司由直隸保商銀行擔任股欵一案業經前工商部將會同貴部所派各員議决各項及函財政部飭查情形函逹在案查電車一項關係地方公益未便因承辦入股欵糾葛遽爾中止現在自治團體旣已取消此項事業是否逕由國家辦理抑須更訂辦法招商承辦急待解决等因函詢到部當以該公司開辦一裁集欵無多遂發生保商銀行借欵之交涉致議董兩會以隱射外資羣起詰賁此項借欵究竟是否洋欵雖未據財政部函復而該公司之資力薄弱難期迅速進行已可槪見惟京師電車旣關都會交通尤關地方公益本可歸地方自辦無如自治團體旣無此項鉅資興兹企業比値解散更無可期而另行招商亦恐輾轉需時率多延誤因旣將本部贊成農商部所擬逕由國家籌欵辦理一節函復在案兹准前因函請查照云云 
[周總長籌還日債]  
　　財政部去年向三井洋行兩次借欵二百二十三萬於去年末已届償還之期截至上月末本利合計二百五十一萬七千五百五十大元三井洋行關於此次借欵迭向該部催討甚急周總長以此項借欵勢難再延聞向某項下籌撥如數昨日已函知該洋行即日派員到部匯撥以了結此債務云 
[同成路出售債劵]  
　　同成鐵路債劵出售一節已凖於三月五日開始以四月十五日爲限關於此事前由交通部頒布佈告略謂同成鐵路係貫通中國本部西北地方之一大幹線所需建築工費爲數甚鉅固不待言但以該路若由中國自辦頗屬困難故政府爲籌畫經費起見前與法比資本團締結合同借欵一千萬磅業經簽押利息五釐自初次出售債劵之時起算於十一年後即行開始還本又初次出售債劵之日期自三月五日起以四月十五日爲限發行總額共計四百萬磅查該合同中關於訂購債劵事宜中國人民得有優先權無論何人願購賣債劵者至遲於三月三十一日通告北京同成鐵路總局可也云云 
裁撤聲中之官民兩機關 
[裁撤直督缺之先聲]  
　　前直隷都督趙智庵逝後� 
總統卽任命朱家寳署理直督兼民政一般人以朱非長於軍學者今忽任爲直督頗屬意外而某方面之揣測又以總統因趙� 
督之逝世事起倉卒不暇推擇故暫任朱署其遺缺然不久必更有適任都督之任命兹詳加探詢實屬不確裁撤都督爲政府已决定之方針福建已行之於前直隷逼近京畿尤無設置都督之必要故總統對於直隷都督久有裁撤之意適値趙督病逝故暫任朱家寳署理都督兼民政長俟將所應辦事宜籌畫就緒卽宣布裁撤都督之明文而以朱專任民政長云 
[解散省議會之辦法]  
　　停止各省省議會經政治會議議决後業由總統以命令公表並飭由内務部妥爲辦理昨由該部電咨各省民政長飭其卽日執行並略擬具辦法如下（一）各省省議會卽日停止無論目下已否開會所有議員一律解散以本月十五號以前爲執行之期限（二）所有省議會會址仍由各民政長飭員妥爲保管（三）所有省議會之各種案卷及文件一律移交内務司保存（四）以上各事項完竣後卽將其辦理情形詳呈到部備核 
[裁撤稽勳局之實行]  
　　稽勳局裁撤之期本定於二月底實行嗣因辦理交回復議案件遂又展限至三月底再行裁撤現聞該局長以所議各案已將告竣而局中用欵早已由部截止發給特擬督催局中辦事人員趕於本月十五號將一切案件辦理淸楚卽於是日解散各員昨日已親赴財政部支取遣散局員欵項云 
四日揭曉後之知事試騐 
[十五號之口試]  
　　第十五號口試人員業經評定分數並按照第一試第二試各科平均計算所有試騐及格各員名　　氏已於四日揭曉爲錄如左　 
　　余寳麟九四李濟時八五周大封八五程文謨八五徐志繹八五陳君綸八七馮汝琪八○五李楚珩八○五王家麟八○五黃國元八○沈袓煌八○楊道隆八○鄭滋蕃七八李炳珩七八孫乃炤七七五李文玉七七王承毅七七劉先鸞七六五尹廷輔七六五賀　　七六李應韶七五五姚祖義七五應履康七五孟　七五王嗣曾七五吳寳炬七五任翮和七五饒均蘇七五陳寅七五叚錫山七五濮鉅南七四五孫迪光七四褚德順七四齊崑七四葉振本七三五陳應泰七三沈懋祺七三趙廷桂七三張業廣七三方家鈺七三劉歩瀛七三李丙吉七二五程桂芬七二陸秉鈞七一五沈陳業七一五王恩沛七一五夏慶衍七一王濟淸七一左德隅七○五徐鼎元七○五葉國霖七○陳補七○丁之璟七○何一鸞七○馬文耀七○張濟善七○王用霖七○馬文兆七○朱傳恒七○阮希賢七○汪粲七○錢江七○唐廷章七○陳德潤七○馬凖光六八五趙士英六八羅士侗六八紀靖周六八王士榮六七朱毓珍六七柴宗誠六六五李同六五孟晋六五賀良楹六五陳猷六五王引孫六五陳士　六五陳袓同六三五施　翔六三王右弼六三沈鈞六三賀增培六二李羣　 
秀六一五金良　六一五余成章六一五全貢三六一楊嗣賢六一葉大鵬六一沈銘新六一章袓慰六○五徐口森六○五范蘇六○王曰湘六○蔡壵六○朱承傑六○項大任六○郭紹宗六○韓文魁六○王雲龍六○ 
[第五日之試騐]  
　　日昨爲知事口述試騐第五　舉行期本日入場受試者合湖南四川雲南貴州旗籍癀東廣西等省約二百餘人有應試者歸述其情形如下（一）入場之遲延予等入場應在午後一時而熱心試騐者竟有於午前十一時半卽至議院門首觀風頭者予至試場時恰爲午後一時惟午前入場者此時尙未試畢不得按時入場大家只得齊集於鉛棚之下此時風雨特甚車夫負販均混作一團爲狀至不雅觀至午後一時半始得入場（二）候試時之無聊此時入場者不足四牌人均入齊集室内室爲原辰字號尙寛綽能容百餘人室之中央置長方大案兩張四周排列交椅驟觀之似一突球房衆入坐後有一委員發給各人口試規則一份兩點鐘後第一牌始入大试場第三四兩入場時已五點有奇電燈明矣然坐候至四小時之久困頓之狀已不可支（三）受試者之態度本日應試人着藍色長袍天靑馬褂青緞官靴瓜皮小帽者最多舉動言談與第一二兩試時逈若兩派蓋均極力模仿舊時官僚之態度以期必售者也尤有惹人注目者衆人均係昨日新理之髮新刮之臉大似彩樓配預備接彩時光景殊可笑也所不同者老年人剃鬚者多少年人則留鬚者多耳（四）口試時之景况大試場在前資政院舊議場内受試者均按號碼入場就坐委員長坐演台上前置一長案左右侍立者均試騐委員與巡警多至廿餘人衆齊集後按名次至演台上受口試每人問話不過三五句卽命巡警引至正大光明四試驗場中試騐委員分擔問話試畢卽由正門出場但試騐委員長問話雖簡短中試不中試在此一二分鐘之間及至正大光明四試騐場不過敷衍故事而已 
蔡氏到任後一敎育部 
[敎育部擬調人員]  
　　署敎育總長蔡儒楷氏雖係暫局惟嚴範孫屢次來電託志甚高措詞甚堅斷然無就職之意因而蔡氏頗有坐地取得實任總長希望聞近日對於學務大有據其在北洋成續舉爲模範又擬調王劭亷到部大槪董鴻褘次長一經辭職王氏當可得膺次長之推薦云 
[蔡總長敎育方針]  
　　署敎育總長蔡儒楷業已到任昨有人往見詢以敎育方針蔡君對於國民普通敎育頗爲注意謂非施以强迫難期普及擬劃全國爲若干小學區域每區域設小學校若干處並責成各省敎育司速爲調查刻下學務確實數目反其學生之總計以外更擬施行工場兒童之敎育礦山兒童之敎育及罪人學校貧民學校感化院之組織總期普通敎育貫澈全國云云 
閩陜裁　近聞 
[福建文電]  
　　福建　兵事宜大致已由劉總長辦理就緒唯尙有未盡者現仍接繼裁遣昨據福建民政長汪聲玲鎭守使李厚基電報政府現將駐省五十三團第三營及七十四五十五兩團部裁遣共計弁兵三百六十一名内有籍隷湖南者二百名左右派員由省乘新康輪船運送至漢口接送赴湘　皆就地押送回籍云云 
[陜省催欵]  
　　陜督張鳳　去歲曾電請中央撥與該省裁兵費一百萬元已經政府照允嗣因庫欵支絀尙未撥給該省又一再電催乃改允六十萬元撥給然此欵至今仍　分文未撥兹聞張督昨又有電到京催促此欵甚急政府以中央尙無的欵可撥不得已始復電允將甘肅解京二十萬元撥留陜省應用云 
會𠞰豫匪之最近捷報 
　　各處軍隊會勦白匪政府屢得捷電兹又據各方面來電報告匪勢業已大挫果如所言肅淸之期當不遠矣兹將近日所得捷電摘要錄後 
[本月二日王師長電]  
　　項據信陽胡團長永奎電稱沁日（二月二十七）早六點接駐柳林之周營長報告有土匪向該地前進即派第三營呂營長帶兵一連往援早十一點半接雙河店報告有土匪馬歩約三千人在西南方當派連往剿勘日（二十八）早三點四十分與匪接戰至早六點駐廣水及駐柳林之兵亦至協同進攻至午後零點三十分匪大敗四竄我軍追擊四十餘里匪入深山始將追擊隊調回原防並派二營速赴新店防剿查此役共斃匪二百餘名生擒數十名 
[本月二日安慶電]  
　　（其一）皮口戰後游擊隊於二十六日追至夏境孫小寨外廟院稽查黃自霖率隊攻擊兩句鐘之久斃匪五十餘名獲快鎗一桿子彈百顆稽查黃自霖什長黃連忠正兵黃玉先陣亡並受傷正兵二名匪復竄正南且戰且走官軍尾追生擒悍首杜黑王三當即　首什長傳春田陣亡刻仍跟蹤追擊查此股土匪四百餘人由碭竄來經駱集皮口廟院等處大挫後諒已膽寒（其二）丁團長陸續發今已抵石頭嘴以西界嶺妖魔坂兩處與鄂豫連界最爲險要現正探察地勢情形由要道進勦不使窮寇再有竄入他境之事 
[本月三日開封電]  
　　據報雙河復到匪徒二千餘人當以事體緊急旋又據詳確探報匪竄柳林南百餘人已由胡司令派軍隊擊散其雙河到匪二千餘一說係前敵剿匪之軍隊在後追擊鄉民誤認驚逃以致訛傳等情是柳林南雖有些小零股而爲數無多前報雙河到匪二千　說係信陽電局輕信風說張 
 
 
 

Page 7

 
 
　　　已由開封電局將該局長申斥矣 
[本月五日鄖縣電]  
　　白匪　先　張豪於支日帥集黨羽千餘人由陜州竄荆紫關入寇鄖西北境希　刧掠幸我軍先事堵防奮勇撲擊俘獲匪黨六十餘人敎傷無數匪首張豪爲流彈所傷當塲擒獲就地正法除分叚　防另表請獎外特此電呈鄂軍師長王近　軍旋長薦 
皖垣破獲黨人機關續誌 
　　皖垣東門外炮營左近前日由軍隊拿獲黨人叚李等十二名已誌前報兹經都督府連日研訊關防甚爲嚴密據都督府中人云叚係僞司令長李係僞參謀均身穿軍服此次係由劉某范某等派來意在運動日前滁州派來之三營兵士曾許以運動費三千金定期本月五號起事首先佔據東門外之砲營復於四城放火爲號面電解黨首黃某速帶兵輪來皖接應詎料滁州派來之三營已經倪都督調兩營赴太湖防匪　有一營留皖其餘兵隊皆柴寳山團長由大通調省駐紮各兵士聞此消息即密報柴團長報知都督一面帶領軍隊前往拿獲復搜獲炸彈并毒藥水兩瓶聞該黨人擬先將毒約水分施於都督府左近井中復擬以重金運動督署之挑水夫將該毒藥携入督署廚房水缸内欲將督署諸人一網打盡竟被破獲亦幸事也云云又聞警察朱廳長前日通令各署略謂現値戒嚴時期警察責任匪輕除法重門禁及嚴防匪徒放火外各署長署員務須時常在署不得擅離職守如遇　形跡可疑之人及不正當之行爲者當加意盤詰毋稍疎忍云 
[皖軍撲滅援助白狼之土匪]  
　　頃聞皖北　合交界之吳山廟等此有著匪謝和魏懷亭周　强李金柱劉長隆周成讓等聲稱爲白狼之黨羽乘六安亂後勾結數百人與炎劉廟匪首吳鳳藻袁子美等約期起事爲援助白狼之計首先燒燬吳山廟前駐紥軍隊之學堂竪立紅旗四出搶刧以致居民逃避人心愷愷大有不可終日之勢幸夏旅長叙堂令第三營營長李永靑連長祝賢臣帶領勁旅星夜前往盡力兜剿當將周國强李金柱劉長隆周成讓等匪拿獲就地正法謝　等匪均在逃未　比　該等房屋焚毁　地公同時　拿獲　墩集匪首夏守題周　　周敬敖王小狗孜　數名解送夏旅長懲辦尙有在　　　私鐺銅元　沈華明亦被拿獲所有匪巢　　皆　滅　匪禍來致　延刻　　長已呈報都督矣 
地方通信 
[山東]  
　　　　興煤礦公司之復活章邱縣文祖鎭地方向有煤礦一處　　佳曾於某歲經礦商開採組織一東興煤礦有限公司後　　　無力　辦遂致中止兹　孫榮堂等以提倡礦業爲開闢　　　基礎特於前日約會孫佐卿等重整旗鼓添招五千餘元　　　本並聘請　川礦務專家高公權爲總經理由顏紳購領　　　架　已具禀實業司呈請立案矣 
　　　　　所之組織歴成　　　知率本　以兹　一項爲東省出產之大宗惟沿守舊法不知改良故銷路未能發逹近李君恃假前淸縣署屬號地址興辦一草辦傳習所委侯丙炎周景煒爲經理現已招集工人修理屋宇並購置該所用品不日卽可告竣　成立之初僅招男女學生各四十名入所習藝三月畢業以爲赴四鄕敎導鄉人之預備云 
廣東 
[飛機師不日到港]  
　　華人　　以善業飛機著名曾在美國檀香山日本等處試演奇險天　觀者驚駭現在小呂宋開演不日將到香港其司理人已先到尋覓地址開演或在跑馬場或在沙田聞　曾飛行一千八百餘次最奇而險者是空中溍堅一技係將機首垂向地面忽將電機停止其機飛向下一落千丈足令閱者警心動魄曾有一日下午載十四人同乘飛機爲前人所無且善製飛機現有輕氣飛機雙飛機船及戰機等均自出心裁誠非常人也 
 [P喬扮男裝之何羽氏 
　　易笄而弁之何羽氏被獲後議論紛紛莫衷一是頃查得確情實非私帶軍火者該氏現年二十二歲頗有姿色性極不覊前年光復後因女界多剪髮彼亦剪髮且居然易笄而弁到處游行因是曾爲警察獲解警廳由陳景華判發善堂擇配會有走江湖賣武之呂龍生領之爲妻嗣後呂以羽氏種種難靠與之離婚有何潮者與呂相識時相來往因慕羽氏之貌遂即納之爲妻稅屋居於石龍棉花街何潮前曾充當陸軍近因犯私藏軍火嫌疑於去月二十六號由駐於石龍新廟之陸軍發　往捕初至大　鄉不獲後至其家何潮適他往祇羽氏在焉陸軍見羽氏頭梳男裝身穿舊線仔絨長衫儼然一翩翩少年遂疑是何之同黨捕之返營及提訊羽氏直認易笄而弁不諱該營騐之果然祇因營中無女監遂交石龍淸鄉行營暫押該行　亦因無女監交由地保看守至二十八號始行提解回省云 
江西 
[農林學生之實習]  
　　贛垣進外農林專門學校中等森林甲班修業期滿已於上月舉辦畢業試騐惟實習一科僅就本場之森林不足以資試騐爰由場長與敎務長商定仿上年高等森林班畢業之程式仍由敎務長率赴廬山原有之森林學堂（卽白鹿洞）實地練習以覘成績而後發榜給證前日敎務長周蔚生曁主任敎員日人北村已統率全班學生乘輪起程並派同事司書齊夫廚役等同往限定四十天爲實習之期想此四十天中各生以平日所聞者實地練習其獲益當不少矣 
[暗室之覺燈]  
　　四川巴縣人趙有壁性喜淸静好　佛學旁通新舊約舊曾由蜀至　受業於美以美敎會之漢文書院嗣以雙目失明旋入漢口英敎會之訓盲學校（英牧師樂興華門下）於盲學科程頗有門徑由是藉此餬口傳道四方盲者並以備歴盲中苦况念及盲界同胞每涔涔淚下滿腔熱血欲創辦一訓盲學校以全人道而彌缺陷已於前淸時禀請立案籌欵興辦卒以中止日前該盲者抵贛又擬上具條陳冀逹目的所有一切辦法係參照漢口成規並按本省情形現正籌備不日卽當具呈矣 
漢口 
[新警長晋省]  
　　新警務長張立瀛現因被人控告特自行晋省剖白所有巡警事務所日行事件委派總務員朱立哉暫代 
[商界反抗捐章]  
　　漢口商界完納過境銷場稅原有分撥一項可免完銷場稅只須赴稅局報明領分撥票一紙卽可裝船運送俟到别埠再完銷場該分撥票從前原無限期現漢口稅務局忽本國稅廳公文分撥票在漢口只有三日限期逾期卽行作廢以杜弊端各商人以船户裝貨萬難於三日内卽開當舉代表赴局力争數次無效復在商會開會亦不施轉圖現商界大動公憤　以電市爲抵扰其代表鄭某等已面請稅局總理送　收押　　稅廳猶堅持不肯改變恐須激成風潮也 
鎭江 
[小輪船爭之劇烈]  
　　往來揚鎭仙女廟等處之小輪現因招商永和戴生昌日淸四公司與天泰輪局互相競爭相率減價由鎭至揚及仙女廟等處每客祇取銅元數枚故來往揚鎭等處之搭客甚形擁擠聞四公司中人云自此以往永不漲價日後並擬贈送彩物以廣招徠務使天泰輪局力不能支而後已故日來兩方面競爭愈烈虧損愈鉅云 
蘇州 
[難民伐樹被捕]  
　　蘇垣胥門外横塘地方日前到有江北難民男婦老幼二百餘人當經吳縣知事宗君令飭蠡墅鄉巡警前往彈歴給資押送出境兹悉此項難民係海州沭陽一帶之人向業耕種亦有趕車者因本處荒歉故出外求乞乘艒艒船數十號帶有農具等件該難民等自被驅逐之後卽由横塘開至將近木瀆跨塘橋一帶停泊各難民卽登岸至各處墳墓砍伐樹木連日被砍去据樹榆樹不計其數又將伐下大樹剝去樹皮紛紛出售當時該處鄉民墳丁等向之阻止該難民等卽恃衆圍毆鄉民無可如何紛紛來蘇禀報並由吳汪徐等姓墳丁來蘇報告旋由吳（係前淸蘇臬吳光涵之子）與汪徐等電禀省長轉電吳縣宗知　同飛划營拿辦兹於陰暦二月十一日經飛划第一 
　親率飛划各船前往該處將該難民拘獲九名並將伐　樹木及農具器械等一併解省蠡墅鄉警局區官孔慶麟亦率警趕到帮同飛划營圍捕又獲住難民八人解蘇均送吳縣署警務所收押卽經警務所所長查亮采君前往被伐樹木各墳墓遂一勘明分别繪圖帶署以憑核辦 
[聯入覲之預備]  
　　蘇省高等審判廳長楊蔭杭君與浙江廳長蔡谷淸君互調均須入都覲見二君現已商定於下星期赴滬會晤一同北上所有蘇州高等廳長一缺楊君擬暫令本廳民庭長孫鞏圻代理云 
[看守所改章]  
　　蘇州高等檢察廳附設之看守所無論刑事民事犯證向來均行收入兹因屢次脫逃犯人是以改定章程凡刑事人犯均發蘇州地方監收禁其民事案證可以取保者卽行交保如實係要證不得不收管者方可收入日來該所中所押之人已寥寥無幾至該所原有醫官及看守長等名目均已裁撤女看守人亦已撤去現在備有看守所官兼錄事一員所丁四名經費較前大爲减省矣 
雜評二（歩陶） 
[蔡總長敎育方鍼]  
　　蔡氏履任之初嘗以演說簡單見　於人矣今觀其敎育方鍼曰普及小學曰劃分學區曰施行各種兒童敎育何嘗非深明敎育原理者 
本此方鍼而速速著手不與辯捷者爭一日之短長惟於根本上作積極之進行無數靑年實利賴之所望者勿僅僅以方鍼終耳 
[聘日人調查財賦]  
　　財政部近欲整頓全國賦稅特聘日人三名徧歴國中從事調查此亦重視財政之一端也然而財賦爲全國命脉所繫盡舉其箇中情狀獻諸客卿要非謀國之上策中國雖無人一二調查之人才尙非難得財政部方事整飭流弊當亦思及吾願所聞或不盡確也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[淞滬宣告解嚴]  
　　上海鎭守使鄭汝成君昨日發出通告云案照本鎭守使前以淞滬地方自上年七月亂事發生即經宣告戒嚴數月以來幸賴軍警協力維持緝捕巡防夙夜匪懈用龍問閻安堵　市不　惟考察人民心理終以旣未解嚴即不免仍有戰事因之自相疑盧恐惶不寗現値戰亂之秋鎭定人心最爲要着當經呈請中央宣布解嚴取消淞滬一帶接戰地域司令官以順與情並聲明嗣後遇有亂黨盜犯審訊明確請仍按軍法懲治藉儆兇頑兹於本月一日奉大總統令據上海鎭守使兼淞滬一帶接戰地域司令官鄭汝成呈稱近來淞滬一帶防維布置可保治安請宣布解嚴等語淞滬一帶地方准卽宣告解嚴所有淞滬一帶接戰地域司令官着即撤銷此令等因奉此兹定於三月一日爲淞滬一帶解嚴之期除分别咨行外合亟布告商民人等一體知悉嗣後務宜各安生業勿得輕聽謠言自相驚擾致干查究切切此布 
楊局長提取存欵之枝節 
　　上海城濠事務所歸併工巡捐局接辦已迭誌前報兹悉楊南珊局　業於前日至上海縣公署接收卽經洪知事將城濠事務所卷宗欵項等件正式移交内有瀛豐錢莊存摺一扣計規銀一萬三千餘兩一併交代楊局長旋即派員持工巡捐局公函前往該莊提取存欵嗣因該莊不允照付致滋口實兹將工巡捐局與縣知事往來函稿錄下 
[洪知事致楊局長函一]  
　　謹啓者頃接上海地方特别會計處函稱查上海自治團體借用縣地方費墊繳城濠基地地價銀一萬四千元現聞善後事宜旣歸工巡捐局接辦此項借欵自應照數提還兹悉鈞函存有該基地欵銀二萬餘元應請於此數内劃還本處銀一萬四千元以資歸墊而重公欵等語查此項地價銀一萬四千元當時確由地方墊繳現在城濠事務所旣歸貴局接辦此項墊欵就昨交莊摺中劃還核計尙屬有餘擬請照函劃還以淸地方上之糾葛是否候裁復爲盻 
[楊局長致洪知事函]  
　　逕啓者昨日接收城濠事務所卷件内有瀛豐莊摺一扣計存規銀一萬三千四百七十二兩八錢四分四釐派人往提據該莊夥云是項存欵由前事務所知照非原經手人同往不能照付經卽函詢台端接准函復轉詢吳前知事懷疚云是欵周折之由係地方費墊欵之關係如將墊欵劃還餘數自當知照該莊儘數候提等因查地方費欵當時如何借墊有無償還期限其中手續敝局並無案卷可稱應俟該事務所卷宗全數移交後查　帳據方有眉目手續費莊結存之欵旣經前事務所繳由貴知事移交到局則所有權已經移轉原經手人何得再加干涉蓋債權債務爲兩問題該前事務所祇有轉請執事質問敝局承認債務與否之權不能將已交出之債權横生枝節再爲干涉此種辦法如果正當則移交之手續是否有效該莊存欵是否作數務希卽刻見復以經照辦至該前事務所負有債務祇須有案可稽欵目相符實須償還者敝局旣經接辦自常分别淸償知念并聞 
又據訪員登報云楊局長以城濠事務　一切卷件曾由吳前知事移交現任洪知事本難再行顧問乃竟知照瀛豐莊捎不付銀殊爲不解並以瀛豐錢莊係屬營業性質本以摺衆爲憑凡有存銀自應憑摺照付且旣移交工巡捐局則所有權已完全爲局有斷無不允提還之理業已將情呈明鄭守使預備正式起訢矣 
[大逹公司索債函]  
　　滬南大逹公司致前市政廳總董函云敬啓者辛亥年十月間由市政廳將十六舖橋迤南地四畝五分九釐七毫向敝公司抵借規元三萬兩兩次到期均經商准展期現在市政廳旣改官辦此欵雖未到期應即理楚以淸界限或應如何辦法亦請核示又前次市政廳向敝公司所借公債除付過尙欠規元四百兩現因自治機關改爲官治此債係自治所用應請尊處卽行淸還以照信用爲特函詢統希示復爲荷 
[洪知事接辦學務之爲難]  
　　本邑市立各學校向歸市政廳按年籌助津貼費自改組工巡捐局後學務一項即移歸上海縣知事經辦兹悉洪知事以常年補助經費旣歸無着卽所指之房捐及船隻稅又係向充辦理四鄉警察之用現旣將學務併辦若無外欵津貼斷難一欵兩用誠恐維持不周是以禀商鄭鎭守使請將四鄉地方警察及學 
務等統歸工巡捐局繼續以免紛歧而歸一致進行等情一面并將經濟因難情形電禀韓省長核示 
[愛而近路又有刧案]  
　　匪徒胡阿和於前日旁晚紏同在逃同黨五人至虹口愛而近路高壽里二百二十七號門牌陸祥林家内各出手鎗剌刀嚇禁聲張刧得金飾等物而逸詎胡逃至里口被三百五十七號華捕拘獲餘均被逃當將胡帶入捕房搜出原贜銀香煙盒一只奉飭押至昨晨解送公共公堂請究先由中西探捕上堂禀明前情爲出票補提在逃之某某五人並稱陸姓傭婦陳王氏泡水回家被該匪等用繩綑住亦被搶去金戒一只等語孫襄讞得禀商之英領哲君判胡押候補提同黨到案併究 
[五誌大沽路刦案]  
　　匪徒周福林因糾黨在大沽路福壽坊口攔刧女子唐毛囡金鐲並經其同黨開鎗擊斃唐姓飯司吳永昌一案牽累西門外之　粢飯阿桃（即金阿桃）並其姘婦王陳氏經捕房拘解公共公堂論飭押候查明澈究在案昨晨由廨提訊先由中西包探禀稱被告與周匪均居西門外浴堂弄内時向該匪等分肥該匪等恐被敗露故移居壽詳里惟據周匪聲稱祇和阿桃之名未見其人等語訊之金供稱並不與匪爲伍亦無分肥之事是日淸晨因與姘婦口角早起出門雖着長衣尙未穿襪適捕房正在搜查匪黨致起欵竇被拘求察關讞員得供會商英領亷君判王陳氏無干省釋金仍還押候再復訊核奪 
[新兵陸續南下]  
　　北洋陸軍第四師師長楊善德君查得所　歩兵各旅團營自前淸時代奉命抽撥一混成旅（共計六營）由津派赴奉天駐防之後本師歩兵各營遂不足額每營雖分四連每連祗有士兵夫役九十八名伹照　軍營制兵額每連應分三排每排分爲三班每班連同火夫應得十四名每連實足一百二十六名兹查所部十三至十六之四團十二營曁補充兵第五六兩團六營各連士兵均祗有九十八名實屬不敷調遣而現駐吳淞江灣閘北及南市製造局斜橋龍華曁松江楓涇等處皆屬緊要之區所缺兵額亟應補足且係常駐之軍尤難短缺曾經呈由陸軍部核准允就天津馬廠新招訓練成熟之軍挑選一千餘名南下備補並派十三團所部之馬劉史三連長於去冬赴津挑選在案兹據留駐馬廠之炮隊陳團長電稱頭批新兵五百名已於五號由津乘坐津浦火車至寗轉搭滬寗火車約九號晨頭班車抵滬届時請派員到站照料尙有一千五百十六名於九十兩號繼續出發約十五號之前到滬諼爲預先派撥等語楊師長以頭批新兵旣定九號抵滬應先派撥吳淞十五團塡補業於昨　派員至車站守候一俟新兵抵站令即改乘淞滬火車赴淞一面飭吳團長按名點收務將所缺兵額經照營制一律補足云 
[水警第一專署之改轄]  
　　駐紥本埠西鄉閔行鎭水警第一專署向屬蘇省水警第二廳管轄兹經蘇省長官以該署汛地係在松滬一帶與蘇地水師各船不能聯絡已將該專署改歸蘇省水警第一廳新任廳長温朝詒管轄昨該署長沈葆義已奉令飭遵矣 
[警務調查員暫時離滬]  
　　省委蘇松太三屬地方警務調查員熊開先君已於前日抵滬庽英界大方棧内入城拜晤縣知事洪君地方警察事務所長景君並取得統計表等各情已詳前報兹悉熊君於前日偕同景警長往閔行北橋二分區視察後特於昨日赴靑浦南匯二縣考察俟該處調查完畢再返滬江續往漕河涇三林塘東溝曹行四分區遂一視察云 
[分發改組後之警署鈐記]  
南市警察分廳崔廳長昨令所屬第一二五區文云本月八日奉督辦調令内開頃准江蘇民政長韓公函内開内務司案呈准貴督辦公函以滬南閘北兩分廳呈請核定各署名稱改發鈐記等因准此查各分廳旣經改組所屬各署自應攺定以符名實應如該分廳長所擬辦理其應刋發黔記應請貴督辦查照原有各署鈐記分等照刋發由各分廳榑給啓用並飭令將啓用日期連同鈐記印模呈報本公署備案相應函復貴督辦查照等因准此查前據該分廳呈請以劃歸南分廳之淞滬第一第二第五三區改爲滬南第一區第二區第三區以徐家滙分署加入第二區其餘各分署悉仍舊設并先後呈請刋發各署各分署鈐章等情到署當即據情函商江蘇民政長核奪在案兹准前因所有該分廳長前請改易各區名稱應准卽日實行兹將該分廳所轄第一第二第三區警察署鈐記先行發下仰卽照收轉發各區分署圖章因該分廳請刋較後容後續發爲此訓令該分廳長遵照辦理並仰遵照民政長來函分别呈報備案爲要鈐記三方隨發此令等因奉此除分别呈報曁分行外合將該區鈐記一方附文併發仰即領收敬謹啓用着將舊鈐記截角繳銷連同啓用日期呈繳查攷切切此令 
巡士誤拘商團會員 
　　萬國商團會會員甬人陳錦春在愼昌洋行爲業家住北南林里四弄第九家前日午後陳身穿戎裝携有九龍皮帶自操場歸經一區第一分署崗巡張起山疑爲黨人將陳帶署署員金銘鼎即送司法科經汪科員訊明立卽派探護送回家 
取消第二警備隊 
　　第二警備隊向駐閘北共和路刻奉薩督辦令飭取消將全隊警士送往警察敎練所補習畢業後分派各區署當差昨日徐警廳長恐有人借該隊名義在外招搖故特出示布告俾衆周知 
軍需官誘匿女子 
　　某武員之第三女早經許字於湘省某宦之子爲室擇定今夏完娶詎於舊暦冬間被某團軍需官湘人季敬齋勾引來滬匿居租界某武員偵悉後曾請該團長澈究乃該團長以現當共和時代婚姻不妨自由斥不准理故該武員除呈請江蘇都督飭究外並於前日投控上海鎭守使署請求令行公共公堂知照捕房派探查提季敬齋先行管押聽嚴究 
協提被拐賣之婦人 
　　三林塘鄕民郁全發至地方警察事務所控婦人王孫氏誘拐弟媳郁周氏一案經該所解至地方檢察廳當奉該廳提案預審　全數投訴前情質之王孫氏供認　䮠郁周氏價賣與南滙督祝家橋附近張家宅地方成衣匠張柱堂爲室周官得供諭將該氏收押據情禀奉汪廳長諭令備文飭派法警秦賡堯於前日赶往南邑審檢所投文協警將張桂堂郁周氏一併拘獲於昨解送來申回廳禀復當奉汪廳長諭令分别收押候訊 
匪犯供詞狡展 
　　鎭守使署前據滬南警察分廳解送攔刦西門外林蔭路法政學生潘天惡之匪犯徐佩華一名當經發交軍法科押候訊辦在案兹悉疊由軍法科研訊該犯徐佩華供詞狡展詰其贜物則稱他匪抛棄伊在增祥里口拾得等語科長王君得供後昨特派員赴警察二區及出事處詳細調查以憑核辦 
緝獲盜犯 
　　閘北警廳偵探孫榮生潘斌生前日在二區第三分署境内緝獲搶刧居民邱貴福家之盜犯周陳保子孫國泰高大觀等三名當解司法科押候訊明核辦 
通緝瀏河盜匪 
　　閘北徐警廳長昨日通令各警署文云案准上海地方檢察廳公函内開准太倉地方檢察廳函開准警察事務所函開據瀏河鄕警務分所呈據事主李三蔭山家於本月十八夜被盜多人破門入内口操江北鹽城口音嚇禁聲張刧去銀洋衣飾並刃傷事主函請勘緝等因到廳當卽馳往分别勘騐除呈報並分緝外查盜匪糾衆刧掠拒傷事主實屬猖獗已極爲此函請貴廳查照（中略）據此除分令外爲此令仰該署長嚴飭警探偵緝務獲眞贜正犯解廳訊辦 
攔搶大衣 
　　徐錫淸投法公堂控稱前晚被流氓王來寳軋住强欲拆梢不遂所欲卽將商人所穿之大衣搶去報捕拘獲求究捕房禀稱王搶得後贜窩宋海福家中吊出呈案訊之王供認搶衣不諱宋供不知搶來故敢寄下求宥聶讞員判王押六月逐出租界宋押一月 
攫物與行竊 
　　住居新閘路二百五十四號女子張小妹前晚在新閘路被匪攫去金押髮一只又梅白克路八百二十七號婦人季劉氏前晚被竊値洋一萬元之金珠飾物業已分别報請捕房飭探偵緝矣 
疑似竊賊 
　　阜寧縣人陳學海前晚在滬南靑龍橋地方携有鐵扖一支深夜行走爲一百零八號警察查見疑似竊賊即向拘住盤問支吾解至一分駐所供係拾荒度日並不爲非迨由白巡官至其家搜出鎗枝五顆小刀一把舊破軍帽兩頂據云在某營拾得白君遂飭警將陳連同起出證物解送司法科訊究 
設立驗契分處之布告 
　　上海縣知事公署昨發出布告云案查本公署奉國稅廳籌備處令辦理騐契事宜業將各項辦法迭次剴切布告在案惟查閔行高行三林塘等地方距離本公署附設騐契處道路較遠人民持契呈騐不無舟車往返之煩費用亦因之加鉅本知事仰體國家保障人民財產之意特於閔行鎭東溝鎭三林塘鎭三處地方各設騐契分處一所凡人民居處接近該鄕者准其就近持契呈騐一應手續悉照本公署附設騐契處章程辦理並無絲毫增損合行布告各該處執有契據應行投騐之居民人等一體遵照特此布告 
地甲先行試辦 
　　滬城八舗地甲潘思明因案斥革之後所遺之差有王三多投上海縣公署具禀求充昨奉洪知事核准着先試辦一月如能稱職再行正式令充 
雌婆雄盜賣墳地 
　　本邑西門外斜橋附近有侯阿金者年約三四十歲平日身瑕女衣頭戴女兜又梳髮髻其聲音實似男子且嘴有勁鬚人咸以雌婆雄稱之惟侯專與地蛀蟲爲伍前日由侯發起串通胡茂卿胡樹堂等各地販將裱畫店主蔣仁榮家之坐落西門外墳地盜賣與袁高氏爲業得價瓜分經蔣查悉前情投地方檢察廳禀控汪廳長卽飭法警往提詎侯已逃逸祇將胡茂卿等拘案研訊胡等咸供由侯阿金主謀奉諭判令收押候提候到案訊究後悉侯避匿法租界八仙橋地方由王君照會法捕房於昨將侯拿獲押解到廳一時沿途觀看之人甚爲擁擠但見侯身穿元布女馬甲藍布女棉袄元布女棉褲天然足頭戴元縀女兜後梳髮髻到廳後於午後奉張檢察官傳同蔣仁榮袁高氏並提同在押之胡茂卿胡樹堂等到案預審蔣請求究追墳地並被掘袓棺袁高氏則供憑侯說合出價收買胡等同供由侯一人專主小民等不過酪分中金而已質之侯一味推諉堅不供認張君一再駁詰侯執定如前張君問侯曰爾究竟是男是女侯答稱是女官又問可曾出嫁答稱還是處女尙未出嫁張君得供以此等半男半女之怪物判令收押第二所着所長將其另居一室胡茂卿等分别還押蔣與該氏一并斥退候禀明汪廳長請示核辦 
徐廳長取締車輛 
　　閘北徐警廳長前因境内老叟幼童拖拉東洋車有碍身體且生危險故特通令各區署並出示佈告一律嚴禁在案昨又佈告取締車輛規則十條照錄於下（一）不准未滿十六歲之幼童及已過五十歲之老叟拖拉車輛（二）不准以破壞車輛載客（三）　車不准在道路上徘徊觀望及沿途停歇（四）車輛載客不得裝帶過重物件（五）車輛往來須分左右凡擁擠轉角處不得疾馳（六）坐車人必先說明車價以免事後爭執（七）坐客如有遺漏物件該車夫應送就近警署留置出示招領（八）日落後必須點燈（九）停車場須遵該管警署指定之處（十）如有違抗以上各條者由警察隨時查禁拘案懲罰 
美醫官銷假就職 
　　美領事署美醫官賴森君曾於去年請假回國兹經假滿搭坐該國郵船於昨日抵滬隨卽蒞署照常供職 
僞土尙未化騐完竣 
　　南香粉弄七十號内之潮州人鍾新山將牛皮等料製成僞王冒用某土行牌號托周芝祥消售被捕房查悉將二人獲解公共公堂訊供押候騐明僞土再核在案昨晨由廨復訊該七行等延律師上堂代表聲稱被告製造僞土冒用牌號前堂已經承認應請核辦訊之鍾亦廷律師到堂辯護中西官會商之下以此項僞土有礙衛生自應嚴辦惟尙未化騐完竣判被告仍押候化騐明白再行訊核 
誰敎你在土行門首探望 
　　自稱在南市大碼頭福泰和帽店爲夥之王金壽前日在東棋盤街某土行門首探望經總巡捕房一百六十七號華捕查見以其圖向買土鄕人拆梢將王拘入捕房昨解公共公堂請究先由中西探捕上堂禀明前情訊之王供因往該處新康顔料店找尋張姓友人即遭華捕指爲向買土鄕人拆梢喝令六七人肆行毆打並延律師到堂辯護關讞員得供商之英領康君判王交一百元人洋並保候傳見証到堂再訊如其避匿即着保人賠洋一百元兜售彩票 
　　朱國祥鄔連記均因在租界内兜售彩票被捕查獲於昨併解公共公堂分别訊明判朱罰洋七元充公無力改押十天鄥供係買來不認兜售姑寛開釋彩票塗銷 
售賣春册 
　　葉阿二手持春册在法租界私行售賣爲探查獲解送法公堂請究葉供春册係由朋友推抵欠欵而來現因乏錢應用故欲出售實非自製求宥判押一月逐出租界春册銷燬 
阿姪作賊 
　　願其階上年由温州來申住在伊嬸願蔣氏家詎於上月間竊取金銀衣飾洋銀共値洋四千餘元逃逸蔣氏具控法公堂備文飭採前往永嘉縣蔣願關提到案昨由法公堂質訊蔣氏投稱原贜除吊出外尙少餘贜求追願供贜均交出並不藏匿是實判管押查吊餘贜再辦 
衣匠行竊 
　　紅帮衣匠施高明因串黨行竊湖北路二百二十二號烟紙店内現洋六百四十八元被控訊押在案昨晨由廨復訊據原告呂如生投訴施已願交洋二百元求請從寛究辦中西官以原告代求姑寛着施覓兩家殷實舗保開釋如半年内有違法情事資令保人各賠洋三百元 
是否好意 
　　住居北京路八百八十三號居人曹銀寳控平橋路一百十六號屋内之陳子芳與其妻陳劉氏串拐伊之十三歲姪女阿秀等情昨由捕房將陳夫婦與女一併拘解公共公堂訊據被告供稱因女遭其母責打走出我等見其可憐好意與在華界爲巡警之某甲送回其家並無串拐情事求察中西官得供會商之下判女先交其叔領回陳夫婦分别押候傳齊人証再訊 
醋海興波 
　　奚張氏控已歇大姐阿翠誘令　夫奚逸生與之姘識並陵使抛家不顧等情昨由捕房將阿翠拘解公共公堂請究張氏投訴前情訊之被告延律師上堂辯護中西官訊供會商之下以案無證佐遂判將案註銷被告謝釋 
原告並不具禀 
　　由東人范桂喜控庽居四馬路且興旅舘内之同鄕人于靜澄呑洋一百元等情由廨訊判被告交一百元人洋並保有原告明白補禀歸民事案訊理在案詎原告並不具禀聲訴反投捕房禀稱因無　　棧金愿居捕房候訊是捕房昨復將于解案請究並禀明前情中西官會　之下判于仍交一百元人洋並保范送山東會館暫留並請該會館帮同代繕禀詞起訴 
欠租案兩起 
　　收租人徐若室投法公堂控房客陳阿富欠租脫逃尋見後向索不還扭控案下奉判交保限理迄今置之不問查陳並非無力實屬有意不交求請究辦陳供無力措交判押一月完案 
又英商德高控無領事管束之西人康信不付租洋三百三十四元一案昨奉公共公堂復訊之下判被告交三百元人洋並保限一月還原告洋三百元完案 
公共公堂瑣案 
　　蓬路居人金福生前日至虹口捕房指控三江旅館内之陳昌坤騙取票洋四百餘元現洋一百餘元等情當經捕房飭探前往調查不實將金拘留昨解公堂請究經中西官訊得尙有别項糾葛判金押候禮拜三訊核 
　　許初耳顧子卿均因深夜在馬路游行由捕查見以其可疑一併拘入捕房昨解公堂訊得許等均非良善判許卽行逐出租界願從寛開釋 
　　嘉定婦人陳朱氏時至三泰弄一百二十二號張蔣氏寡吵閙被控捕房於昨由探將朱氏拘解公堂訊供語無倫次似有神經病者查無親屬在滬判送地方檢察廳設法安置 
　　范德裕控葉康才華宗鳳控殷德卿均不理欠欵等案昨由捕房將被告兩人傳案判分别交保候訊 
雜評三 
[不正當之禁烟助力]  
　　自内地嚴禁鴉片以後吸烟者每以上海來源未絶爭相購運而一般奸詐之徒遂有機可乘矣或則製造僞土以漁利或則冐稱查烟以詐欺種種不正當之行爲一經敗露固自應從嚴懲治以正人心然而此不正當之行爲與烟禁前途亦未始無益也吸烟者果能因此而有戒心亟求斷癮詎非以毒攻毒之良劑乎故雖執法者不能不懲其奸詐而受害之人仍當思其所以受害之故而深自儆惕也 
專件 
[豫戒條例（三月三日公布）]  
　　第一條行政官署因維持公共之安寗秩序及保障人民之自由幸福認爲有犯第三條所列事項之一者得行豫戒命令 
　　第二條得行豫戒命令之行政官署如左一警察廳二縣知事蒙藏及其他未設警察廳或縣知事之地方該地方行政官署關於豫戒命令有與警察廳縣知事同一之職權 
　　第三條得行豫戒命令之事項如左一無一定職業常有狂暴之言論行爲者二妨害他人之集會或欲行妨害者三不問公私干涉他人之業務行爲妨害其自由或欲行妨害者四不知檢束常有破壤社會道德或阻撓地方公之言論行爲者五意圖爲第二欵第三欵之妨害而使用有第一欵第四欵情形之人者 
　　第四條豫戒命令如左一命其於一定期限内從事合法之職業二命其不得於他人之集會加以妨害三命其不得以何種口實索人財物或不當要求强人會晤及用涉於　迫之函件或其他種種方法示其職嚇使他人變更其進退之意見或妨害他人之業務行爲并一切自由四命其時加檢東不得　棄道得或阻撓公益五命其不得使用他人妨害他 
 
 
 
 
 
 
 
 
 
 
 
 
 
 
 
 

Page 11

 
 
人集會或妨害他人之業務行爲及一切自由并不得以財物扶助已受豫戒命令者但以觀屬之故願扶助者不在此限 
　　第五條犯第三條第一欵第四欵者須命以第四條第一欵至第四欵事項犯第三條第二欵第三欵者須命以第四條第二欵第三欵事項犯第三條第五欵者須命以第四條第五欵事項 
　　第六條違犯豫戒命令之罰例如左一違犯第四條第一欵第四欵者處以十日以下之拘留或十元以下之罰金二違犯第四條第二欵者處以十五日以下之拘留或十五元以下之罰金三違犯第四條第三欵者處以二十日以下之拘留或二十元以下之罰金四違犯第四條第五欵者處以二十五日以下之拘留或二十五元以下之罰金 
　　第七條受豫戒命令後三年以内有違犯者依前條之例處罰之 
　　第八條行豫戒命令時須以命令書示知本人並於該管地方公布之其命令書應載之事項如左一受豫戒命令人之姓名年歲職業籍贯住所二第三條某欵情事三第四條某某欵之命令四第六條某某欵之罰例五行命令之年月日六行命令之官署 
　　第九條受豫戒命令人三年以内如住居有移轉時須於未移居前二十四小時内報告於原住居地之該管警察官署並於已移居後二十四小時内報告於新住居地之該管警察官署由該官署轉報於原行命令之官署住居距警察官署在百里外者其報告以三日爲限 
　　第十條對於受豫戒命令人爲左列事項之一者應負報告之義務一留宿二同居前項報告須於二十四小時内用書狀或以言詞向該管地方警察官署行之在居距警察官署在百里以外者其報告以三日爲限警察官署接到報告後如封於報告人有所詢問應據實陳述 
　　第十一條應負報告義務之人如不報告或報告不實者處以三十元以下之罰金 
　　第十二條第七條及前條之處罰事件由行豫戒命令官署長官或其代理官吏卽决之　行豫戒命令官署長官或其代理官吏得將前項處罰事件囑託受豫戒命令人或前條義務人住居地之警察官署長官或其代理官卽决之 
　　第十三條受豫戒命令人如經過一年後確有俊改情狀原行命令之官署得撤銷其命令前項命令之撤銷須示知本人並於該管地方公布之 
　　第十四條本條例自公布日施行 
[公司條例（九）]  
　　第二百三十八條公司以創立會完結時成立成立後應將左列各欵於十五日内向本店及支店該警官應註册一本條例第九十七條第一第二第三第五各欵又第一百二十一條第二第三第四第六第七各欵所載事項二無限責任股東之姓名住址三無限責任股東所　銀錢外之資本其種類及價格並其已繳之數四特定有代表公司之無限責任股東者其姓名住址五監察人之姓名住址 
　　第二百三十九條代表公司之無限責任股東準用關於股分有限公司董事之規定但本條例第一百五十二條第一百五十三條第一百五十四條第一百五十五條第一百五十六條第一百六十二條之規定不在此限 
　　第二百四十條凡兩合公司應須全體股東同意之事項在股分兩合公司除股東會决議外更應有無限責任股東之同意前項之决議凖用第一百九十九條第一項第二項第三項之規定 
　　第二百四十一條在兩合公司爲應解散之事由此項公司亦準用之 
　　第二百四十二條無限責任股東如全行退社其股東準用第一百九十九條第一項第二項第三項所規定决議改爲股分有限公司在前項之時股東會應將其組織股分有限公司所必要之事項卽行决議在此會議中雖無限責任股東亦得按其所認股分之數而行其議决權 
　　第二百四十三條公司之解散除由合併或破產及官廳之命令外應以無限責任股東之全體或其所選任者與股東會所選任者公囘淸算但章程别有訂明者不在此限無限責任股東選任淸算人時以過半數决之股東會所選任之淸算人須與無限責任股東或其繼嗣或其選任者其數相等 
　　第二百四十四條於無限責任股東準用本條例第七十九條之規定 
　　第二百四十五條淸算人依第二百二十條第一項第二百二十六條所定之各項簿册提出股東會承認外更應得無限責任股東全體之承認 
　　第二百四十六條無限責任股東無論何時得以過半數决議解其所選淸算人之任 
　　第二百四十七條公司變更亂職準用本條例第五十三條第二項及第五十四條之規定得債權者之承認後應於十五日内向本店及支店該管官廳將股分兩合公司爲解散之註册股公有限公司爲設立之註册 
[第六章罰例]  
　　第二百四十八條公司執行業務之股東發起人董事監察人及淸算人有左列各欵情事科以一圓以上至五百圓以下之罰金一不照本條例所定期限答報註册二不照本條例所定期限公告及通知或爲告通知为實三本條例所定應許相閱之件無正當理由延不交閱四阻難本條例所定之調查五違背本條例第五條之規定爲開業之凖備六違背本條例第一百五條第二項又第二百三十四條之規定不作認股書或於認股書之記載不盡不賞七違背本條例第一百二十八條第一項及第二百八條第二項之規定發行股票八違背本條例第一百二十九條第一百九十六條第二百九條之規定於股分公司債劵之記載不盡不實九每届結賬定期及接手淸算之始不即結算各項賬目十公司定欵股東會决議錄股東名簿公司債簿及財產目錄貸借對照表營業報告書損益計算書有關分派赢餘利息與提存公積金之議案不備置於本店及支店又於以上各件之記載不盡不實十一違背本條例第一百六十一條第一項第一百八十九條之規定不召集股東會 
　　第二百四十九條公司執行業務之股東發起人董事察人及淸算人有左列各欵情事科以十圓以上至一千圓以下之罰金一對於官廳或股東會之陳述不盡不實二違背本條例第五十三條至第五十五條之規定而於别公司合併及處置公司財產或减少資本及變更組織三阻難檢查員之檢查四違背本條例第一百三十二條之規定將本公司之股分收買或收作抵押及違背本條例第一百三十三條之規定而將股分銷除五違背本條例第一百三十九條之規定而發給無記名式股票六違背本條例第七十二條第二項第一百六十一條第二項之規定不卽呈請破產七違背本條例第一百八十三條第一項之規定提存公積金或違背第一百八十四條之規定分派盈餘或違背第一百八十六條之規定爲開業前利息之分派八違背本條例第一百九十一條之規定而募集公司債九違背本條例第七十一條之規定催告期限内先於某債權者提欵歸還十違背本條例第七十三條之規定分派公司財產 
[附則]  
　　第二百五十條關於商人通例及商事條例别敎令定之第二百五十一條本條例施行期以施行細則定之（完） 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬頭虱致臭虱白蝨蚤蝨角蝨等書] [  無邪子]  
　　諸位虱兄小鑒敝族之在前淸聲勢赫矣足跡幾遍全國固爲有目共睹有耳共聞者也及神州光復弟之巢剷除殆盡生計因之日蹙今日者已苟延殘喘淹淹待斃矣卽有一二樓身之處亦不過瘟生曲辮之流其頭臭而其血腥凡足以供弟之食料者皆污穢齷齼而不堪下咽兄等或披紅袍寄居旅館或穿白衣游行牀褥或跳梁於茅柴園中或盤踞於三角一上養尊處優日事生息一無毫毛之損其幸爲何如哉然而弟則苦矣光復光復人盡賊秃兄等猶肥弟則枵腹命也何如嗟夫嗟夫側聞角先生方執大權頗能起用舊蝨僕雖不敏甚願投効若處遷地弗良則當改易面目勉力學習俾入時髦未識諸君亦能容我否乎書已盡言率此下挪虱弟鞠頭 
[嘲某少爺行乞（打油詩）] [  豁庵]  
　　出身原是舊人家到處逢迎呌少爺爲愛賭嫖與穿吃不歸正道只趨邪 
　　良田百畝非爲少勤儉持家尙可支何苦奢華甘浪費洋裝革履競新奇 
　　前後算來曾幾日當光吃盡奈如何三餐茶飯時常缺怨煞遺傳產不多 
　　兩手空空絶無有愁眉緊鎖飢且寒平常習惯輕貧賤反被旁人白眼看　　 
　　不失大家眞氣派傴腰曲背上階來世人幾個心兹善管你聲聲叫苦哀 
　　向來進出隨僮僕此日翻敎犬吠迎竹杖一枝忙亂擲生平未受此虚驚 
　　日暮恨無投宿處來尋破廟暫棲身高堂華屋今安在偏費城隍土地鄰 
　　常言口福由天定况是王孫向有名海錯山珍都吃過請嘗冷飯與殘羹 
　　都說佳人情最深當時一笑買千金而今相見不相識怒目還將冷語侵 
　　車鑒分明在目前休敎流蕩悞靑年有錢常想無錢日莫到無錢想有錢 
海外奇談 
[火石] [  警衆]  
　　火石與火䥥相遇相擊而生火火石曰此我藴蓄之火也於䥥無與焉火䥥亦曰此我撞擊而出之火也於石何與焉於是䥥與石各以爲是背道而馳一日石欲得火撞於他物之上百撞不得火也䥥欲得火擊於他物之上其不得火也亦如石於是知相依之可貴相與言和復歸一道寸步不離以爲如是則隨時可得火矣火絨聞之趨而遠避䥥與石相撞相擊火星四射旋起旋滅有如電光卒不得燃君子於此嘆剛柔相濟之功也 
[水晶]  
　　水晶精瑩如水質堅而透明乃傲於水曰若之决諸東方則東流决諸西方則西流者焉能乃我之堅凝獨立也水也自嘆望塵不及然甚欲有以學之一日天際嚴多寒威凛冽水盡成冰乃大喜告水晶曰吾今與爾等矣若焉能再傲我水晶曰吾可以爲材雕𨩐成器若亦能之否冰曰云胡不能乃投琢工自献焉琢工取視之觸手即化水乃嘆曰吾今而後知徒有其表者之未足以爲材也 
尊聞閣詞選 
[咏菊三首] [  菊江醉軒]  
　　靖節本來是一家甘心淡泊絶繁華如何身帶黃金采不買秋光難着花（黃菊） 
　　晚節花開質自殊本來面目詎忘吾自從世上誇顏色惹得東籬也抹朱（紅菊） 
　　開到秋花已是遲何妨點綴艷當時貞心直出常情外淡著霜痕放幾枝（白菊） 
筆記 
[醜女] [  韋士]  
　　某富家生女幼時秀美與某氏子訂婚及笄長於文字美秀詩逸雅惟貌醜陋不可狀父母恐婿家知不令女見親眷而壻已知之女笑曰世人悉重面貌壻終棄吾吾爲何嫁之高山流水自有知音伯樂不逢終身伏櫪下可耳年至二十六七無更問名者父母大戚女反怡然詩書閒暇作女紅亦精絶尤長於繡蘇杭名手勿及也一日有靑年登堂求婚父母喜女隔簾窺客退謂母曰客非懹誠而至利吾家富耳奩資多愈益吾醜遂不諧又數年兄弟姊妹皆婚嫁父母相繼殁女稍稍失望愁思形詩詞中詩詞愈佳適有令斯邑者遭喪偶求之不得聞女才大喜具資以聘女以貌陋辭令大笑曰若吾重視貌何不去秦淮狎妓女才之可愛較容幾甚百倍女乃允旣嫁伉儷極篤成婚未百日女忽病死令爲文痛哭之詞極悱惻梓其詩詞集行於世不更娶云世每謂古今美人多薄命則貌陋者必有福而且壽也若女者又何說哉人具才能天即妬之其信然歟外貌金玉中藴敗絮世俗乃尊之若天仙愛瑜保環者吾未嘗見也女猶及事某令夫又奚恨者 
自由談話會 
　　富貴如傳舍惟謹愼可得久居貧賤如敝衣惟勤儉可以脫卸檢則約約則百善俱興侈則肆肆則百惡俱縱 
奢者富不足儉者貧有餘奢者心常貧儉者心常富（公普）儉德會規則一不狎邪二不賭博三不必以洒食結交四不必華服五不輕寒素 
入會者福建羅少鵬連慰民黃弼臣祁門馬靜吾徐堃道方子馥方永成南通祝翔洲郁拜輝徐孝先唐壽民潮州江藍給女士江奇香女士江李性靜女士培德學校學生江橋禮江木坤 
前日得江蘇句容下蜀鎭滬甯鐵路車站電報處某君來書請入儉德會詞意頗極悉切書而未忘署其名專此還詢并告他人引以爲鑒 
小說 
[牟尼珠（三）] [  仁浚]  
　　旅客聞言悽入心腑乃般勸慰藉漸各解顏老衲續言曰鳴呼人情翻覆世態炎凉宦海風波仕途荆棘十年涉世　徧酸辛幾輩論交屢逢鬼蜮茫茫大地竟無揷足之場蒼蒼者天又絶叩閣之路因思惟除宿業皈命空王遂披薙於金山之巓自是以來霜鐘法鼓斷送年華仗我佛之慈悲今且行年七十矣雖明知萬綠泡幻四大空花而値此舊事重提尙難釋寸心耿耿也今歲之春往朝峨嵋迂道抵此本謀瞻仰詎至則重門深瑣閱寂無人得樵夫之指導乃曲折從後户入卽閣前左方直接蔬圃者是也入則墻垣頽廢院落荒蕪金剛努目雖尙存武健之咨而菩薩低眉已呈露悽凉之色鐘魚絶　蓬蒿没人蓋久已爲燕雀之樂園狐鬼之窟宅矣衲子愛其淸寂遂率徒子誅茅開徑關圃藝蔬暇則託　沿門用防乏絶幾謂此間樂不思蜀云 
　　客曰統觀建築宏偉無倫盛日僧徒當以百計不知以何因綠而令銷沈至此也豈此間人士一皆破除迷信遂無復等身布施用廣福田耶老衲曰否方衲之初抵是間也固亦心焉疑之及詢諸野老始悉僧侶之所以風流雲散者蓋自有絶大之原因在焉前此可五六年香火鼎盛布施山積主僧飽曖旣遂淫佚以生乘世俗迷信之弱點僞傳靈跡詐爲佛光誘致婦女爲無遮會方期廣種曲躬之樹常參歡喜之禪以逞其野心而壓其慾望始猶謹密繼乃縱肆人世惡業大抵如是迨視若故常而禍遂作矣一日者閉置少女於藏經閣之最上層竟出其强硬手段以相逼迫蓋以爲巨室掌珠且飲䊚而亦醉豈小家碧玉轉斵臂以鳴貞况旣墜元中則上不在天下不在田縱使龍性難馴又安能破壁飛去也容詎知醴泉無源芝草不根一刹那間仿子雲之投閣繼綠珠而墜樓坐使莊嚴淸凈之場演成慘痛悲凉之劇蹂香躪監腸斷鳥啼苦雨凄風魂歸鵑血堦前尋丈地遂常留此紅顏碧暈動後之人焚琴者鶴之悲及事聞於官以主僧論抵而逐去其徒從此碧血染草靑燐上衣閣之上層恒覩怪異人無敢入而寺因以廢衲子久蒞兵間日親殺戮又何鬼之足畏乍聞此語固當啓關一騐其言乃絶無所見且居此數月久亦絶無所聞也旅客心有所觸遂託詞瞻仰用廣見聞乘機請於老衲爲之啓扁老衲曰可客不見夫中層所奉者爲燃燈古佛乎上層之鑰在像之趺客誠欲一睹西來法意者請經取以啓關可也旅客旣得請遂聲謝而别（二） 
[滑稽小說知事語] [  覺迷]  
　　咳！考騐期到了 
　　咳！咳！！倒運了！眞正倒運了！！吾生平没有做過一篇文章如何是好這要怪吾老父爲甚麽當時不替吾聘一位好好的老先生多念幾年書拿一部大題文府請究請究　　　　呢 
　　咳！咳！！倒運了！眞正倒運了！！吾也没有看過一部法政書如何是好這就要怪吾自已爲何不入那法政學堂學他一些當然絶對的皮毛到如今懊悔也來不及了 
　　咳！咳！！做幾篇文章答幾條法律還好想法兒出幾塊錢請個快手替吾搶替搶替到是那口問一場眞難遇呢 
　　咳！咳！！到是還有一椿事體更難呢人家都說吾這鴉片烟是戒掉了但是戒烟丸還没有斷絶進了場如何呑服呢 
　　咳！咳！！吾們做知事的素來安安穏穏過日子爲何要考騐吾們起來吾們的飯碗不是從此打碎了麽 
　　噲！噲！！老夫子快來替吾想個好法兒吓（二） 
　　鈍根曰吾聞有某知事因被省長送考大大發極一肚子悶氣没處發洩却和一班地保尋事借着追比糧白爲由便用前淸的軍棍每人狠打一千下慘酷之狀見者髮指幸此知事爲聖人後裔尙覺仁慈否則合縣之民無瞧類矣或告地保曰汝吃軍棍却是知事考試的間接關係地保哭曰阿呀我的媽呀知事考試的好處没有見小的屁股先吃了苦了 
[短篇小說慈善之少女] [  梅夢譯]  
　　朔風怒號飢凍欲裂一老者髮白如雪身傴僂作弓形手拉　弦提琴口作歌以和之躑躅於美京紐約城之某街蓋一求乞之老人也惟其琴聲因指法生疏不堪入聽而其歌喉更乾涩不志腔調觀者咸拍手大笑不給一錢 
　　忽人叢中一少年美麗之女郎趨至老人前鞠躬爲禮乞假琴一奏老人與之女郎遽以琴倚於左肩先理弦使凖乃徐舉右手鼓紫羅蘭一曲抑揚頓挫馨遏行雲次彈烟波江上之曲其聲冷冷然使人之意也消斯時聽者愈聚愈衆歩行者止歩乘率者停車傾耳靜聽莫不眉飛色舞嘖嘖賛美不俄俄聞鏗然一聲琴聲頓止此美麗之女郎乃先以敏妙之眼波徧矚衆人徐即引目顧此可憐之老者聽者大悟咸解囊贈老人以金錢不少吝 
　　無何老人囊中金錢滿矣女郎卽以其琴授諸老人之手鞠躬去老人亦支聽者始散（二） 
文字因緣 
[徐伯匡譜兄出示甲寅五十自述詩率和一律] [  靑浦陳承澍挹]  
　　天上麒麟降此生假年學易願初成辭官陶令極淸揤下弟劉　享大名桃李盈門留舊澤扮榆結社訂新盟（指希社及苔苓吟社）元宵慶罷饒餘興酌兕重伸祝嘏忱 
[南園書含偶成]  
　　愁來從倚碧欄杆手倦抛書强自寛硯外無田招債易文中有骨告人難詞壇塵戰朝磨劍筆陣爭雄夜據鞍遷館本非營兔窟凌霄頰値釣鰲竿（時卜居小黃海松竹廳） 
 
 
 

Page 15

 
 
   
 
 

Page 16

 
 
   
 
