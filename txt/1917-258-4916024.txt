# 1917 - 258 - 4916024

 

Page 1

 
 
   
 
 

Page 2

 
 
時評 
[兩方之眞相（冷）]  
　　西南與政府兩方之眞相行將實現矣所謂眞相者何事蓋所謂西南云者於黨人之外又有諸省之大官大官之附政府與附黨人即所謂眞相也以前政府以爲附政府黨人以爲附黨人而爲大官者態度不甚明瞭無附之表示亦無反對之表示所謂眞相未露也 
　　今則不然吳光新已在入川永州又宣獨立二者之間將近衝突而居其間之諸大官不能始終無所左右故其眞相必露而兩方再無隱藏之地焉 
[命令]  
　　九月二十日大總統令兹制定僑工事務局暫行條例公布之此令 
　　又令任命王永泉爲湖南督軍公署參謀長此令 
 
 

Page 3

 
 
又令丁勤略授爲陸軍步兵上校此令 
　　又令外交總長汪大燮呈情任命鎭江關監督周嗣培兼任鎭江交涉員應照准此令 
　　又令内務總長湯化龍呈准江西省長戚揚咨請任命吳炳東爲江西水上警察廳警正曾涵德試署警正應照准此令 
　　又令内務總長湯化龍呈准兼署直隸省長曹錕咨稱清苑縣知事唐景崙性情頑固事理欠通請予免職等語唐景崙著即免職此令 
　　又令陸軍總長段祺瑞呈請將郭慶藩黃均恩授　陸軍步兵中校蘇國屏加陸軍步兵中校銜劉薛唐祖堯加陸軍砲兵中校銜應照准此令 
　　又令陸軍總長段祺瑞呈請將羅明春授爲陸軍步兵少校應照准此令 
　　又令劉錫鈞給予二等文虎章此令 
　　又令凌必達高曾介韓靖由錫珍韓錫均給予四等文虎章此令 
　　九月二十一日大總統令敎育總長范源濂呈稱直隸敎育廳廳長黃炎培山西敎育廳廳長李步青吉林敎育廳廳長錢家治懇請辭職黃炎培李步青錢家治准免本職北令 
　　又令任命王章祜爲直隸敎育廳廳長謝蔭昌爲奉天敎育廳廳長楊乃康爲吉林敎育廳廳長虞銘新爲山西敎育廳廳長此令 
　　又令調任伍崇學爲浙江敎育廳廳長此令 
　　又令調任許壽裳爲江西敎育廳廳長此令 
　　又令任命劉以鍾爲敎育部參事此令 
　　又令海軍總長劉冠雄呈練習艦隊司令曾兆麟因病請假請免職另候任用等語曾兆麟准免本職此令 
　　又令任命莊拯爲海軍練習艦隊司令此令 
　　又令陸軍總長段祺瑞呈請任命辛嘉榮爲陸軍第十一師騎兵第十一團第三營營長應照准此令 
　　又令陸軍總長段祺瑞呈請任命李少先爲陸軍第二十七師步兵第百五團第一營營長張作濤爲步兵第百五團第二營營長石萬魁爲騎兵第二十七團第一營營長應照准此令 
　　又令陸軍總長段祺瑞呈請任命李守忠爲陸軍第四混成旅少校副官應照准此令 
　　又令參謀總長王士珍呈河南陸軍第一混成旅參謀長張鼎因病辭職張鼎准免本職此令 
　　又令參課總長王士珍呈請任命張翰卿爲河南陸軍第一混成旅參議長應照准此令 
　　又令參謀總長王士珍呈請任命邊玉珂爲陸軍第十一師二等參謀官應照准此令 
　　又令内務總長湯化龍呈試署僉事吳明浩久病未痊請予免職應照准此令 
　　又令國務院存記高繼宗著發往直隸交該省長酌量任用此令 
[專電]  
　　北京電鄂電范國璋已由岳州馳援長沙故吳光新聞報折回（二十二日上午十二鐘） 
　　北京電馮對湘事主促望雲亭回零陵鎭使任（二十二日上午十二鐘） 
　　北京電幣制借欵四國銀團代表訂下星期一在倫敦復議（二十二日上午十二鐘） 
　　北京電鈕傳善李盛鐸已由津廳奉總檢廳命逮捕預審後即當解京歸案訊辦（二十二日上午十二鐘） 
　　北京電烟酒商業銀行爲張勲姪張肇達發起現查出資本有作弊以官商股朦混立案又有放債四十萬元于某堂之弊財部布告該行根本不能成立已由警廳勒令停止營業令出資者速向經手人交涉並聞鈕傳善李盛鐸已因此在津看管（二十二日下午一鐘） 
　　北京電張謇來電詰問租船案旣經國務會議訂歸大達何有他人干涉餘地速示眞相政府頗不易直復（二十二日上午十二鐘） 
　　北京電張謇對於租船案來電言大達合同經閣議决定不能變更政府尚未覆（二十二日下午四鐘） 
　　北京電僑工事務局長張謇不就政府擬朱兆莘朱不願兼或任魏宸組（二十二日下午四鐘） 
　　北京電僑工事務局張弧運動局長將成熟（二十二日下午七鐘） 
　　北京電頃與夏壽康晤言報載其將長魯並無其事（二十二日下午五鐘） 
　　北京電夏壽康又有魯省長說（二十二日下午四鐘） 
　　北京電昨閣議對於外部追加預算案聞已議决（二十二日下午四鐘） 
　　北京電某某報載五省督軍電攻梁財長公府秘廳向報聲明並無此電（二十二日下午四鐘） 
　　北京電禁銀出口問題因滬外銀行頗持異議暫緩實行（二十二日上午十二鐘） 
　　北京電財部將發行六年度六釐内國公債額定二千四百萬（二十二日上午十二鐘） 
　　北京電齊耀琳迭電乞假　懇馮與段商確有脫離蘇省之意（二十二日下午三鐘） 
　　北京電蘇齊省長今日可抵京聞此來名爲商决警備實則别有原因（二十二日上午十二鐘） 
　　北京電湘省長擬周肇祥升任（二十二日上午十二鐘） 
[外電]  
　　北京電官場消息稱湘南零陵劉鎭守使已宣告脫離中央關係劉隸籍國民黨此舉殆因桂軍已入或將入湘省南境之故劉有兵一旅據守軍事上頗有價值之要隘官場輿論尚不重視此事（二十一日）字林報 
　　北京電丁槐今已復得完全自由黃陂聲明原委證明丁之無罪後丁卽出獄控案不實註銷銷並恢復其將軍府原職（二十一日）大陸報 
　　北京電財政總長梁啓超近來屢被攻擊謂梁曾有裁撤財政部無用機關之言但反添設機關位置私人查梁自就職以來裁去機關七近設立新機關三實業敎育兩廳亦在其内今各省多仍反對添設兩廳昨政府接許多省份長官聯電江蘇湖北浙江亦列名謂財政問題辦理不善毫無統系並要求撤換梁啓超（二十日） 
　　北京電長沙電笛湘桂邊界零陵劉鎭守使已宣佈獨立顯係反對傅良佐之故惟兵力單薄衆不重視之今已籌議遏亂之方法（二十一日） 
　　廣州電十八日廣州非常國會議决贊助對德奥宣戰案滇軍餉銀六萬六千元最後之欵不日可望繳付滇軍或將與粤桂軍隊融洽進行以解决湘事元帥總司令部已設於廣州水泥汀工廠内（二十日）以上路透電 
　　南京電齊省長今晨六時挈眷回津省親其假期約四星期（二十二日） 
　　南京電總統府秘書黃中奉馮總統之命於昨來寗與李督軍密議要事（二十二日） 
　　漢口電吳光新昨晨乘坐武岳鐵路專車來漢因四川之形勢現已一變來與王督軍重議入川之策（二十二日） 
　　漢口電現有劉存厚已經宣言獨立之報（二十二日） 
　　北京電大借欵之墊欵日本一千萬元借欵今後擬每月限交五十萬元已經交付者已達半額計五百萬元（二十二日） 
　　北京電據政府某要人言二十四日之臨時國務會議重要議案爲答復協約國方面提出希望三條件之事並講求對付湖南零陵獨立之法（二十二日） 
　　東京電協約各國公使提交中國政府增加關稅緩付庚子賠欵之件中國政府似能滿意故近即將正式協訂細目其結果大約左滬組織稅率會議改訂之後日本棉紗棉布之類進口稅率增加頗鉅云（二十二日） 
　　東京電英國駐華公使朱爾典氏由英回任出日本今日午前由東京乘專車啓行日置益氏特送至府圖津又朱爾典氏由神户乘西比利亞號船經由上海回北京使任（二十二日） 
　　東京電拓殖調查委員會於今日在首相邸開第一次會議（二十二日） 
　　東京電澁澤男爵森村男爵豐川良平中野武營四氏允諾爲早稻田大學維持委員想該問題可望圓滿解决（二十二日） 
　　東京電三菱銀行部核准於上海設立分行故近即將開業（二十二日） 
　　以上東方通信社電 
[戰電]  
　　巴黎電今日下午公報云瓦斯河南面香巴業柯尼萊化特山末斯河兩岸均有劇烈之砲戰今晚公報云敵軍猛轟後在塞尼東南進攻爲砲火所阻未能進抵法軍陣線（二十日） 
　　巴黎電今日下午公報云香巴業山境砲戰甚烈敵軍在化特山進攻爲法軍砲火加以重創（二十一日） 
　　俄京電克倫斯基氏命將釀酒廠與領執照之酒店所存烈酒改作酸醋與礦質飲料俄京軍工代表會與哥塞克軍副將商定合開會議該副將聲明如哥塞克軍得派代表聽審則允將加里定將軍交田查案裁判所審判公共起訴員促速證明前陸軍大臣茄化里洛夫將軍之叛國罪被告左右行爲不光明者均將控以充當敵人間諜之罪云（二十日） 
　　亞姆斯特丹電柏林電稱德首相米恰里斯博士定二十七日在聯邦會議發表關於媾和之宣言（二十日） 
　　阿眞廷京城電英國巡洋艦格拉斯哥號駛抵此間大受歡迎（二十日） 
　　倫敦電據確實消息云抵制濳艇戰術之方法已大獲成效今後航舶沉失者可望續減某海軍官員聲稱英國現並未施用駭人之發明物亦並不期得駭人之效果今後船舶仍有沉失惟濳艇則已失敗一般人士如知吾人之所知則自無絲毫憂慮英國新用之烟雲防衛法已得良好之效果船舶之賴以全者已有數十艘英　船舶近數月内多置有烟箱如遇危急投諸海中則箱内卽發濃烟使敵人不能瞭見船之所在此爲抵制濳艇之一法美國海軍部已命製造巨數烟箱據該部聲稱無論何船皆須置之（二十日） 
要聞一 
[法蘭西之國力]  
　　歐戰條作法國首當其衝遭遇困苦亘古所無今雖時逾三載而人民奮發國力强盛匪特視昔不滅且加甚焉凡兹情狀世人共噲第其實力猶未爲人所盡知爰撮記其軍事與財政之眞相於下以諗世之留心時事者 
　　（一）兵力僅以戰地軍隊而言現有三百萬人較諸戰事初作時之軍額多一百萬人有零至内地與殖民地之軍隊尚未計算在内以内地與殖民地之準備軍供前敵添補之需法國定能維持戰地三百萬人之兵額永無兵力稍薄之虞自戰局開始以來法兵死亡被俘之數逐斬減少此乃指揮適宜訓練合法之成效試以全國徵集軍數爲比例計一九一五年上半載每一萬兵中死亡被俘者占二百三十九人此後漸減迨在一九一六年下半載則死亡被俘之數每一萬兵中僅有一百二十八人耳 
　　（二）陣線以人數言法國前敵戰士確有三百萬人以攻守之能力言則試觀其陣線卽可瞭然查西境戰線長約七百三十九基洛邁當比軍守二十七基洛邁當英軍守一百三十八基洛邁當而法軍則獨守五百七十四基洛邁當之陣線焉西境戰地敵軍以全力注之法軍竟據守全陣線三分之二有零其力量不亦大可欽佩耶再查一九一七年六月間德軍以四十一師抵禦英軍以八十二師抵禦法軍平均計之每四基洛邁當七百邁當之陣線駐有德兵一師而法兵一師所駐守之陣線則爲五基洛邁當五百邁當換言之法兵一師所駐守之陣線較德兵一師所駐守者多六分之一焉 
　　（三）軍械自開戰以來法國七五生的之大砲未嘗稍　缺乏其數常有加增足敷法軍之需以重砲言在一九一四年八月間法國有重砲三百分配於軍隊中而一九一七年六月法軍中有新式重砲六千此次大舉進攻時法軍陣線每二十六邁當輙有重砲一尊若連戰壕重砲與野戰重砲計之則法軍作戰之地每八邁當有重砲一尊一九一四年八月間法國製造彈藥每日得七五生的砲之彈一萬三千枚目前産額大增日得七五生的砲之彈二十五萬枚重砲彈十萬枚法國於戰爭中竭其製造之能發明新藝供給軍需統觀上述已可知其梗概矣計一九一六年七月份法軍用去七五生的砲彈六百四十萬枚九月份用去七百萬枚十月份用去五百五十萬枚上次攻勢中用去各種砲彈都一千二百萬枚法國且有餘力以供應他國軍需如此利時塞維亞與希臘之法軍莫不仰賴法國之供給法國重砲之爲他國軍隊撥用者數逾八百尊軍械充足於此可見 
　　（四）財力財力與軍力相輔而行欲軍力强大必財力充裕而後可兹將開戰以來法國歷年支出之額分述於下一九一四年支出佛郎八千零四十兆一九一五年二萬二千八百兆一九一六年三萬二千六百四十兆一九一七年半年一萬九千一百六十七兆其計八萬二千六百四十七兆佛郎查自一九一四年八月一日起至一九一六年十二月底止法國共得國外來欵六千兆佛郎而在此同一時期内法國資助同志諸國之借欵則共爲四千兆佛郎夫以全國户口僅有三千八百萬人而地方最富户口最繁諸省已爲敵國蹂躪之法國竟能籌集如是巨額之軍費則其國力何如可無待煩言而自明矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[臨時參議院之召集問題]  
　　劉承恩提出陸巡閱使之意見及李開侁物陳之密電對於臨時參議院之組織均無正當表示現中央政府對此問題已發生兩部分之解釋甲部分似偏於公府方面認爲積極反對並無提議之必要乙部分似偏於内閣方面則以爲無形默認雙方意見甚爲糾葛此項召召集命令未能即日頒布者大多爲此昨聞大總統意見以此事關係調停大局至爲重要斷不能敷衍解釋致多妨碍已特發出萬急要電於李開侏令即轉詢陸巡閱使究係對於臨時參議院有何意見迅速電覆以憑查核大約三五日内必當有最顯明之表示又聞星期日下午閣議中曾將召集命令擬定草案送呈公府蓋印乃至星期二上午忽經公府將原件却回個中原因傳聞互異大致約有三說一說謂大總統以此事關於調停大局極爲重要仍必須得有西南各省同意始能公布一說謂大總統並非堅不公布惟原擬命令中之字義多有不合必須酌核修正以免妨磚和局一說謂内閣所提草案於該院權限及理由與召集國會之期限我有含混之處故特駁回詳議以上各說未識孰確又一消息十八日國務例會之期重要者即爲此項問題確聞已依上述辦法囑擬兩種命令準本星期五閣議中再將所擬命令審議一次大約二十一日或二十二日準可發表又李開侁赴粤以後曾有來電報告行程關國會問題題有云李已來電謂陸巡閱使已贊成者有謂李之來電實報告陸氏僅主張召集新國會者昨日向某當局及某國務員詢以是否有電到京則均答言示見有電報告又據英文京報云臨時參議院近數日來頗有指日發表之說昨日某機關且謂星期五即可發表據確實消息閣員方面固有主張星期五即行發表者但李開侁之電所述陸巡閱使之意仍於臨時參議院無所表示馮公之意仍未許以從速發表昨有以李電内容詢之公府秘書長者據云今尚未可宣布而國務院方面亦但言有電不肯發表該電之内容大約臨時參議院之召集令經此打擊其宣布又必從緩昨有某法律家談及謂臨時參議院之可行與否當視法理之研究不得問諸有勢力者之贊否蓋由國會成立以後而倒轉爲國會未發生時之臨時參議院按之約法法理上已說不去而當局不思及之但問西南之意見即令打消亦非尊重法律之意也云云 
[敎實兩廳之經費問題]  
　　敎育實業兩廳長發表以後外間頗以經費無着爲疑頃聞政府對於此項問題業已切實規定院中並曾於數日以前通電各省省長略云國家根本事業應以敎育實業爲要圖現今世界潮流尤以學術盛衰經濟競爭爲樞紐我國地大物博素爲外人觀贍所繫尤非專設機關無由重責成而收實效現各省廳長已經簡任所有經費擬各省敎育廳由部年撥二萬元實業廳年撥萬數千元省公署敎育實業兩科財政廳礦務一科均應劃歸各該廳管理以清權限其省署兩科經費及財政廳向支礦務經費亦當併歸各該廳應用以資辦公云云又聞有某某數省省長日内曾致一電中央略謂敎育實業兩廳廳長雖已分别任命然省公署對於敎育實業兩項行政仍有輔助督課之責似應於兩科裁撤之後於公署另設專任秘書數員以便與各該廳廳長接洽一切至此項秘書人員之薪俸辦公費似仍當在原有敎育實業兩科經費項下開支原有經費頗難全行撥歸敎育實業兩廳應請酌量分配以免偏枮云云 
[定武安武兩軍改編之京訊]  
　　據公府消息安徽督軍兼長江巡閱使倪丹忱氏特派陸軍中將李如璋代表來京與政府磋商要政李中將前晚抵京寓東拴馬椿安武軍後路糧台於昨日（十六）午後五時晋見大總統聞李氏此來係辦下列之七要項其一代表倪皖督弔祭周夫人及慰問大總統其二倪督前患腿疾元首曾拍電慰詢特令李中將面陳腿疾漸痊敬謝電慰之意其三報告定武軍改編安武軍之種種計劃及定武軍原定之經費不能核減之理由其四報告日前安慶兵變經過情形與現在地方安謐實况其五代陳倪氏對於西南問題之政見其六報告安武軍協助張督辦痛剿毛匪之詳情及佈置陸地要塞辦法其七呈遁倪氏擬定長江下游軍防說帖並聞元首待遇李中將甚優大約二三日内李代表即須返蚌覆令 
　　據國務院　息段總理以定武軍名稱現雖取消惟改編安武軍迄今尚未竣事邇來山東安徽江蘇三省境内辮匪猖獗屢剿未清深恐駐紥兗州府以南津浦路線附近一帶之定武軍誤信毛匪之煽惑再有譁變情事特以將來未改編之定武軍數目調查清晰除撥十營編制安徽警備隊歸省長黃家傑統帶外再撥二十營編制江蘇警備隊歸省長齊耀琳統帶（以息齊倪兩氏爭權意見）其餘四十營（五百名實在僅有三十四五營因張勲當初編制時按綠營編制舊例每二百五十名或三百名卽作一營）改編安武軍後分駐蕪湖合肥亳縣等處及各要塞地方擔任防務須一律退出沿津浦路線所有保衛津浦路線責任應卽責成山東第五師與施從濱所率之第一混成旅及新編第十五十六兩師以期有備無虞 
　　北京查禁復辟謡言 
　　重行復辟之謡愈傳愈熾殊足以擾亂人心昨聞政府派人在外暗查業經查獲造謡之人數名大率皆下流無知之徒其散放此等不根之說實圖破壞秩序以達其推翻民國之目的故叚總理對於所獲造謡之人擬嚴加懲辦並不日將頒布禁謡明令可見政府之注意於此事矣但謡言之起固不難嚴令禁止而造謡之根不除終不足以靖人民之心理蓋復辟謡言之根原由於處分清室問題未曾解决而在清室做事亦不知自避嫌疑其最易惹人誤會者如近日外問傳說清室藉口政府停止發給優待經費已向某外國銀行借欵四百萬元抵押品係奉天圈地草約業經簽字不日即可交欵云云一時神經遇銳之人遂疑清室無故借此鉅欵必將爲八月十五掛龍旗之用（現京中童謡有云小宣統别着急八月十五掛龍旗）有此傳疑之事復辟之謡乃風起雲湧莫能制止矣 
[黑龍江之蒙匪消息]  
　　黑龍江西北沿邊蒙匪佔據呼倫貝爾後屢有投誠之說前督畢桂芳在任時擬籌鉅欵招降未果嗣許蘭洲自任督軍經李參謀長四次赴呼運動蒙匪投降用以示威於英巴許給匪首官職及鮑督蒞任許氏交代又將前議消滅於無形該匪守候無着故焚掠索倫縣以洩積忿近日蒙匪在呼倫貝爾肆行蹂躪不堪言狀暴亂搶殺之案日必數起聞各處商民赴呼辦事者中途每被詰問偶因言語支離立遭槍斃者約有百餘名故現在赴呼之商民咸有戒心 
　　索倫由設治局員范金聲被匪擄去擬將置之死地賴有投降蒙匪與匪首相識特單騎往勸將范釋放范於昨日來省陳述被匪佔據焚掠情形謂八月二十日午前接到警耗當卽督率巡警并調駐防陸軍抵禦在哈海南與匪激戰兩小時軍警死傷甚衆力不能支設治員腿部受傷故被掠去致民房官署兵房悉被焚燬牲畜人口亦被擄掠一空云云現鮑督以蒙匪佔據索倫山後該處商民均暫在朋屯愛民屯景興鎭札賚等處避難嗷嗷待哺艱苦異常特由省發米若干派員前往賑濟矣 
[北軍仍入長沙之鄂聞]  
　　新任湘督傅良佐雖祇帶一營衛隊入長沙而接事旬日尚稱安謐前督譚組庵因灰心政局交卸後即歸茶陵梓里有桃源避秦之概代理少長之財政廳長袁家普因屬西南系派亦自呈准辭職現已將省長印信送交傅督軍暫行兼理聞中央之意如譚必不就擬卽以傅兼署行將明令發表也傅督帶去之文武共計一百餘人内以湘籍居大半頃正逐一安揷政界局面爲之一變傅在岳州原本擬帶勁旅二千入省因各界恐主客軍衝突再三要求始帶一營冒險任事兹因長岳一帶有戰鬭力之湘軍多已調往衡州常德一切布置諸稱妥協惟終慮黨人煽惑省垣軍警生變特將前在岳州挑選各師精銳改編之混成團令調兩營入駐長沙說者謂傅前在岳與各界代表約定除衛兵外誓不帶北兵入省今不過旬日即已調兵前往竊恐今後尚有多數北軍渡洞庭而南也湘隂縣昔爲北軍與湘軍對抗地點以新牆爲南北分界現湘軍旣去湘隂該縣遂完全爲北軍所駐聞日前北兵開過新牆尚有少數湘軍未退當以北軍越過警戒哨綫竟致開槍互擊幸經兩方長官力阻未致大决裂湘軍對於北軍感情之惡於兹可見矣現聞傅之衛隊在省垣巿街因持湘官錢票購物作爲現銅元之故（湘官票）一千在巿只換銅元四百八十至五百一十文之譜　已屢與商民齟齬傅督據警廳報告業諭該衛兵以湘票情形令勿誤會如將來北兵大至此事恐卽爲禍根也聞傅督現命第八師長王汝賢以一旅進駐湘隂以一旅留鎭岳陽並因駐岳各北軍多已隨吳查辦使入川范師長國璋祇率少數部隊暫行駐岳現向中央商調之第十師尚未南來鄂湘接壞之戒備區域甚廣兵數不敷分布曾商王子春督軍實行聯防計畫指定湘屬毗連湖北之南洲安鄕臨湘華容等縣暫由鄂省派軍塡紮王督軍已令第一二兩師長照辦又聞湘軍第二師長陳復初曾奉令移鎭衡陽然陳意殊不欲往傅以以該師改編國軍相許故陳願爲傅助若今後傅氏趨重北軍則該師之態度尚未可知也 
[謡言桂軍抵境中之湘聞]  
　　桂軍來湘之說喧傳頗久記者連日訪問均未徵實兹聞傅督蒞任後桂省譚督軍曾來電致賀電中措詞極爲懇摯中有唇齡相依守望相助之語說者諧桂督旣有此電則桂軍入湘一部或未確實又據某方面消息謂僅有少數桂軍駐紥黃沙河方面因湘桂聯防剿匪故桂軍駐紥湘桂交界之處以免股匪竄入全州安興等縣黃沙河屬桂省區域外間傳言不一謂桂軍已抵江華或抵永州又有衡山知事來電告急種種風說不知有一確實否也 
　　新督傅良佐氏對於軍署人員原擬概仍其舊故蒞任後卽堅留各辭職人員並另出牌示云本署顧問諮議差遣各員業經前督軍譚彚册移送前來本督軍下車伊始求治方殷該員等多半軍界出身學裕才長正資臂助仰仍照常供差勿得任意遠離聽候隨時傳詢可也惟軍務軍需軍醫三課長均已堅請辭職遂改委黃本璞暫代軍務課長漆英暫代軍需課長王景元暫代軍醫課長至軍法課長則仍係張莊擔任 
　　譚組安省長已五次辭職並於交卸督篆後即退處私第靜候中央命令就目下情形而論譚氏之下野似已具有决心但聞中央已有電來仍勸令留任情詞非常眞摯又傅督亦極力堅留請求助理譚氏或將暫行擔任亦未可知 
[吳光新抵宜後之消息]  
　　吳光新經政府催促入川由岳而宜本擬即行上駛無如川軍對吳意見參差又慮熊克武别有隂謀故於十四日到宜後終不敢長驅直進須俟其參謀長汪樹璧率前鋒北軍到渝與熊接洽察看情形報告再行率軍前進熊克武續派來鄂歡迎之第五師步隊十七團團長向傳義現經吳光新委爲行軍鄕導官前派來鄂歡迎之前重慶守備隊司令黃金鰲則委爲司令部參謀均飭隨軍而行不必先自返渝吳於北方招來之輸送隊聞有一萬五千人皆係退伍裁兵現在暫編爲輸送軍十大隊在鄂垣編制齊備以後陸續運宜充役目下尚在運送中將來吳氏抵川授任督軍卽將改編爲陸軍一師以代川軍共師長業預定爲趙文明即現充輸送隊之司令也吳軍因預備作戰所帶軍械甚富一經抵川勢必反客爲主不待言也兹將吳氏致熊　帆電錄下　重慶熊鎭守使鑒陽電計逹向團長來藉悉執事爲國賢勞愛護桑梓良深佩慰兹派汪參謀長樹璧馳謁代達一切尚希賜敎向君擬隨軍回渝特先奉達吳光新咸 
[南北决裂聲中之川南滇軍]  
　　（成都通信） 
　　當南北未决裂時成都得内江方面消息資中滇軍已有一團向自井方面退去輜重甚夥資中紳民認繳軍餉十萬惟須保城内治安不生危險滇軍已允又聞資中滇軍尚有二團准備行裝非常忙碌羅佩金現住駐資之滇軍官趙毓衡處趙爲靖國第一軍中路總司令兼理十二旅旅長其二十三四團歸其節制前在仁壽敗退之旅長田鍾谷聞已回資中商議要務昨日南北决裂之京電到川資中滇軍又有備戰舉動川軍三師已經進攻不知確否第三師爲川北統系與張瀾關係最深紴主拒滇此說當在意中劉雲峯韓鳳樓爲滇軍中之驍將現已歸自井劉雲峯所受彈傷左右小腿處滇軍在資中者已陸續移動退出富順何時交川軍接防尚不可知劉存厚迭接唐繼堯來電似有棄嫌修好之意叙府之羅佩金前曾電京願遵令北上近聞縱然去川亦必回滇北上之說不足信也聞滇軍一面讓出資中一面又求以江津讓彼駐兵窺其用意頗有伺隙進窺重慶之勢周代督因此仍主從緩赴省資中滇軍顧品珍師長早本允周代督和議退駐永寗自南北决裂後所有由自井退到瀘州之滇軍復紛紛開上顧亦打消和議遂復開始作戰第三師係於三號開始進攻昨又聞資中開戰後由成都到資之電報已不通周代督日前仲顧長於二十八號退出資城顧以預備不及請緩至九月六號但現恐難成事實矣民黨方面則不認有此說謂三師進攻並非全部不過小部隊之衝突而已屯漢軍張統領於會理方面密布重兵以窺雲南南江驛人民聞張兵出發該處縣佐及警隊均於八月十五號逃匿人民遷徙渡河者亦甚衆至川北鍾師長則已連電催促周代督速强硬交涉如滇黔不完全退出川境必與拚命一戰一二號以來資中滇軍雖漸次移退而三師恐滇人狡詐令各軍步步尾進以監視之又聞秦軍一部奉令駐合川以防熊克武之五師其前隊已抵南充至其團長王文彬尚在廣元自井劉法坤旅長於一號派滇軍一營到貢井防禦劉現已正式承認爲第八師師長云 
[粤軍政府與援湘計畫]  
 
 

Page 7

 
 
廣東軍政府决在士敏土廠設立聞該廠總辦以該廠係粤省官營商業之一隸屬省長管轄應俟省長認可方能遷移故久未將地點讓出惟孫中山以組織軍政府事體重大不能久延昨特派出滇軍一營前往該廠駐紮隨即率同秘書及重要人物遷進辦事又聞元帥府現經孫中山派委黃大偉朱執信及各籌辦員趕行組織内容計設親軍司令部司令一監印官一秘書處秘書長一秘書四參謀處參謀長一參謀四副官處副官長一副官六機要處處長一處員四其餘參議顧問等等設置無定額惟均不駐府辦事其現已委定之人員計陸蘭清爲元帥府參軍郭椿森曾鑾覃超龔政劉成禺崔文藻劉英彭介石蕭晋榮謝持張大昕李執中胡祖舜徐之琛徐瑞霖曹亞伯許繼祥馮自由毛仲芳爲參議謝英伯古應芬蘇理平熊英梁樹熊梅培黃展雲爲秘書又聞廣東國會非常會中議近接孫洪伊覆電其文曰國家不幸屢遭鉅變神奸竊柄國憲淪亡共和命脈斬焉中絶諸公熱誠救國集議南疆護法苦心薄海欽仰乃者軍府成立俊乂旁求策及下駟伊之不才奚足當此第念大法陵夷紀綱掃地天下興亡匹夫有責艱難險阻夫何敢辭毁譽利害亦豈足較敢矜退讓之高以貽規避之耻惟有勉竭駑駘力効驅策雲天南望不盡依依云云同時孫中山又派國會議員陳某前往中華醫院探詢鈕永建病狀陳某慰問後並言孫將以參議長一席相敦聘特來徵求同意鈕云吾輩旣同是締造共和之人元帥有意以參謀長一席相託值兹凶燄方熾之日大義所在詎容委卸斷無不願同心協力之理惟昨日接到陸巡閱使密電催促赴桂一行故兄弟刻下急欲聆陸使出師計劃及各項進行辦法擬先行西上然後回粤就職務望將此實情回府覆命云云 
　　陸巡閱使援湘計畫初擬以廣惠鎮守使莫榮新總領三軍後以此次援湘目的關繫極大故援湘軍隊又擬以陳炳焜爲總司令統兵出發粤督一席暫移譚浩明代理桂督則莫榮新暫行代理聞陳督亦表同意惟莫使自告奮勇謂自領兵符以來未得與北軍一决雌雄甚爲憾事故現在援湘軍事雖已華備而統率者爲陳爲莫尚未確定廣西桂林鎭守使林俊廷前奉陸使命來粤與陳督磋商援湘計劃兹林使以粤省出師援湘大計旣經議决當即回桂覆命並親率大兵出發以資策應聞林已於昨十五日鼓輪西上矣又聞陸使双擬自統兩粤桂軍出發援湘昨特電致陳督軍詢問粤省現時財力究竟確能籌撥軍費若干先行電復以便支配軍餉陳督軍奉電後連日召集李省長田廳長等在署會議聞已議　粤省出發援湘軍費目前粤庫實可擔認三百萬元一俟出發有期卽行由廳撥解接濟已據情電復陸巡閱使查照惟在陳督方面日前亦曾電請陸使援湘當蒙復電嘉許並以桂軍出發後粤省兵力能否足敷佈置飭再體察目前情形通盤籌畫電復察核陳督軍奉電後昨已召集各軍統領會商僉以粤省現時兵力甚充卽使抽調少數隨征决無顧慮卽電復陸使察核晴紓厪注又陳督軍以現在兩粤出發援湘關於糧餉收發事務倍繁特將軍署收支科改爲糧餉收支處委任熊靖孚爲該處處長並刋發關防一顆以昭信守已於本月十日組織成立並聞陸使對於桂軍各將領昨曾特一電其文曰廣州莫鎭守使鑒轉沈林馬陳李蒙申潘陳梁盧何劃高卓江謝諸君同鑒粤密眞電悉諸君熱心愛國敵愾同仇忠義奮發曷勝佩慰兹事體大非實力籌備無以策進行刻正與陳譚兩督密商一切俟有决定辦法再當布聞云云粤省出師之聲如此其盛然内容究復如何則未可知也 
[皖省近事]  
　　新省長黃雋珊氏昨由蚌埠來電准隂曆八月初十前後二日蒞省接篆 
　　新任財政廳長劉鴻慶聞於本月内出京來皖視事現該廳鄭廳長已飭各科趕辦交代 
　　第一路馬統領前拿獲之變兵擬訊明後即解往蚌埠請示執行 
　　北次當塗縣辮兵被匪勾結譁變搶刦商民其損失之數甚鉅現倪已派委員往縣調查 
　　安慶府屬六邑士紳假府明倫堂開會討論六邑中學改良事當被該校敎職員搗亂會場致不能開會一哄而散（詳情已紀本報）現士紳等擬於明日（二十一）假民碞報社開會集議並討論改良辦法以期達到目的而止 
　　安徽陸軍監獄覊禁之王鶴亭前由其家屬上書懇請省釋現奉倪督軍批示云該犯爲誣告正目錢春樵罪有應得所請援照政治犯罪例省釋應母庸議 
[江蘇督軍署之新組織]  
　　李督蒞寗接篆業已匝月軍署各處課之組織因馮河問任内人員尚多留寗而李督在贛任内人員亦因陳我遠未到尚多留贛故軍署之新組織遲遲尚未發表兹何參謀長等已由贛交代清楚來寗而馮河間任内人員近亦紛紛辭職北上李督乃於前日特將各處課人員從新編制卽於今晨（二十一）發表照錄如下 
　　參謀處參謀長何恩漙參謀劉玉珂吳經禮秦洮王通曲巖李梅蘭庚年王恩桂張思孝 
　　副官處副官長王健飛主任一等副官李登科石錦川苗啓昆趙金城秦錫爵譚毅二等副官高占元吳修雲吳文燦陳詒忠趙瑞祺宿世傑徐國樑孫鴻賓歐陽延澤曾章林唐成憲繙繹副官馮錫庚王馨蘭三等副官陳聲揚齊長增四等副官孫梓振王景儒 
　　書記處書記處長周嵩堯主任一等秘書周龢鼐秘書婁裕熊宋名璋許崇藩文永譽張玉藻楊元鼎特設秘書謝傳安白堅武一等書記芮世第二等書記黃兆動王光裕三等書記王德淵魯培元王華正監印官劉橒壽副監印官尚琳文校對官鄧駿崧陳眞齋管卷員黃勤達管理譯電員芮世第武尚德孟啓動 
　　軍務課軍務課長楊恩培主任一等課員張樹棻一等課員徐森二等課員吳鎭南南仲文吳長善三等課員周宗祁關頤霍錦波四等課員楊國藻 
　　軍需課軍需課長劉同春主任一等課員張樹森一等課員趙聯璧二等課員王奎成高俊山周鴻誥徐朝彦三等課員徐樹田徐國彦郝受田姚崇光四等課員葉毓芬姚錫光葉健行 
　　軍法課軍法課長王履占主任一等課員沈椿齡一等課員周學源二等課員馬晉卿劉重熙盛家良三等課員陳世恩周志澂張之宸 
　　軍醫課軍醫課長黃翼卿主任一等課員陸鴻鈞一等課員戴漢臣二等課員徐濤何宗音楊柏年三等課員張庭修高春年吕克明二等軍醫徐鋪高鑽鼐 
　　承啟處承啓官張朝魁陳作舟魯希文王同春江世昌范恩慶包德順 
　　電報處領班周幼雲司電員顧保齡周孔賢周桂元邢明凱張秉亭 
[南京快信]  
　　齊省長請假三星期已覆電照准定今日（二十二）午後三時乘津浦事携眷赴津昨晚七時赴軍署會晤李督辭行李督派參謀長何恩漙副官長王健飛軍務課長楊恩培軍需課長劉同春軍法課長王履占軍　課長黃翼卿等代表赴江干歡送各機關長官齊預備渡江赴浦口車送别聞齊决不回任省長篆交金陵道尹俞紀琦暫攝 
　　李督昨派定分赴各屬慰勞軍隊人員錄下第一路張松柏楊國藻赴鎭江江隂蘇州等處第二路蘭庚年赴南通吳淞崇明泰興等處第三路宿世傑南仲文赴清江揚州高郵宿遷等處第四路楊汝欽趙金城赴海州阜甯等處第五路吳文燦赴睢寗豐碭等處並每營頒給犒賞洋百元以示鼓勵 
　　今日（二十二）爲祀孔大典李督派參謀曲巖李梅副官石錦川歐陽延澤齊省長派金陵道尹俞紀琦敎育科長盧殿虎實業科長金其照等代表赴文廟行禮 
　　督軍署書記處（卽秘書廳）業已分股辦公機要股主任爲婁裕熊承行股主任爲周龢鼐交際股主任爲文永譽 
　　蚌埠安武新軍第六十營（前定武軍第一路）前晚因收子彈譁變有少數兵士携械逃去當經該路統領楊瑞文率同六十一六十二兩營維持秩序地方賴以安甯事後查悉兵士被脅逃去者計五十二名當即派隊尾追探聞該兵士逃在懷遠業經全數拿獲解回處治 
　　倪嗣冲病聞又加甚 
　　京漢鐵路據歸客云黃河南岸至鄭州一叚被水冲壞刻已修好已可直達漢口 
　　孫寶琦昨乘津浦車南下過寗轉車赴滬 
　　財廳昨委王樹森爲五庫稅務所長 
　　江西旅寗同鄕原定二十四日在莫愁湖懽讌李督兹聞因李督政躬稱有不豫改二十五日在督軍署宴會 
地方通信 
[松江]  
　　上丁祀孔典禮本月二十二號爲上丁祀孔之期預由李知事函約在城士紳舉行祀典並請縣立第一高等小學校校長錢魯詹撥派學生四十名充當樂舞生於是日寅刻在前府學孔廟行禮禮畢原班執事由孔敎會支部長姚大任主祭至縣學孔廟致祭而散 
　　派警守提學欵由縣撥充柘林鄕學欵之海塘草息自被該處保衛團團總徐嘉楨截用後當由該鄕紳民及自治委員顧行修等先後呈控道縣兩署要求設法追回現已由道飭縣派遣法警前往守提矣 
　　鄕民報荒續誌昨日楓涇鄕八圖農民手持蟲傷稻穗至縣報荒已誌本報二十一日清晨又有五庫鄕十八圖鄕民一千餘人及官紹塘鄕民一百餘人均肩挑敗穗蜂擁至縣禀報荒歉要求履勘減賦縣署中人見鄕民人數過多恐釀事端卽加派衛隊四名荷鎗上剌在内宅門守衛不准鄕民掖入詎鄕民人多勢盛擁至三堂之上將敗穗中紅頭白色（形似米蛀蟲）之蚱蟲檢出請李知事升座察驗知事以鄕民人數衆多遂分　温諭大致謂爾等所陳荒歉情形俱已得悉候派員勘明即行呈報總有相當辦法云云自清晨九時至下午二時始行諭畢退入當即派定巡官尹子蓮於明日赴鄕勘荒并令各該圖編書地保隨往聞今歲荒歉原因因夏秋之交熱度過高田稻本非常發達嗣經澆以肥料反出極小之蚱蟲咬斷稻穗下面之節白露後一夜之大霧亦與禾稻大有妨礙唯貧困鄕民之不澆肥料者反無此種荒象云 
[蘇州]  
　　警察廳會議防務警察廳崔怡庭廳長近日迭接探報謂有黨人來蘇組織機關密謀起事云云爰於前日上午召集各區警正警佐以下各官長在辦公廳會議商定除分派各長警探員等在各要隘隨時偵察實力防範外夜間十二時以後行人往來均須盤查旅館酒茶各肆尤須隨時查察並令各區隊長警無事不准請假下星期一日一律開操警棍損壞一律換用新棍廳中男女拘留所房屋年久失修應由乍所員領欵飭匠修建又議定官警服務賞罰規四九條通令各區隊照辦議畢散會時已一鐘矣附錄官警賞罰規則（賞例）（一）發現重要竊盜案立時捕獲及依限破獲者（一）發現尋常竊盜立時捕獲及依限破獲者（一）發現重要命案立時捕獲正犯從犯及依限破獲者（一）發現殺傷案於犯人逃逸後立即查獲或依限破獲者（别例）（發）現重要或尋常竊盜案未能即時捕獲及依限破獲者（一）發現重要或尋常竊盜案隱譚不報或授意人民使不聲張者（一）發現重要命案未能即時將正犯從犯捕獲及依限破獲者（一）發現殺傷案於犯人逃逸後未能立即查獲及依限破獲者（一）發現殺傷及命盜各案不卽時報告者 
　　震澤鎭流氓聚賭吳江縣屬震澤鎭近日有本地流氓徐龍奎徐應奎龔仲雍等率同徒黨在該鎭巿梢搭棚聚賭抽頭漁利輸贏頗鉅事爲水警二廳趙雲生廳長所悉昨特飭派遊緝隊長李標勝率帶師船十號前往查拿解辦並飭第二專署師署長一體派隊拿辦以靖地方 
[鎭江]  
　　財廳催解捐欵鎭江稅務公所昨接財政廳令略謂前因省庫空虚業經令仰將秋季認捐各欵催齊解省以資接濟迄今仍未據催齊報解合再令仰仍照前令轉飭員司上緊催繳儘報先解母再遲延云云趙所長已飭員司向認捐處趕速催繳以便彚齊報解 
　　預備李督閱軍江蘇李督軍自履新後即有檢閱軍隊之議兹聞李督軍日來正在檢閱駐寗軍隊一俟事畢即當蒲鎭檢閱日昨駐鎭陸軍第十九師楊師長已通令各旅團營先行預備矣 
　　鎭使派兵剿匪淮北大興集歸仁集一帶匪勢甚熾昨經淮揚鎭守使馬玉仁飭派所部第一混成旅兵士一營前往剿捕 
　　閩省新軍過鎭福建督軍李厚基前派湯副官至徐州豐縣一帶招募兵士五百名近已招齊由徐南下道出鎭江隨乘火車至滬轉道赴閩 
[南通]  
　　十餘萬之刦案海安東鄕徐家莊日昨條有辮兵一百餘名前往刦掠聞該莊異常殷富共被劫去十餘萬之鉅附近各處頓起驚慌業經前江蘇省長韓紫石連發四電至縣署請撥隊追剿矣 
　　鎭守使之示諭通海鎭守使張錦湖君下車後特出示諭略云本旅軍隊駐揚五載所以深得地方感情者良由軍人嚴守紀律所致此次奉令調防南通等處人地生疏所有各士兵出外購物務宜交易公平以重軍人名譽如違或被告發定按照睦軍懲罰嚴辦該商民等亦不得高招巿價庶軍民兩相安焉云云 
[嘉興]  
　　勸學員定期出發嘉興縣勸學所長莫其瀾以勸學員柏堅等三人行將出發勸學特於日昨函請張知事函知各區學蓋以便接洽現柏堅等三人已分認各區定於本月二十四日出發其分認勸學區域如下趙泰祺（城區雙橋東栅塘滙三店玉溪池西澄溪）王汾（王江涇尖斗角廉讓渠東南滙梅湖新　濮院陶涇）柏堅（王店新豐新篁棲鳳鐘埭漢塘餘賢鳳石） 
　　重委禁烟調查員嘉興自禁烟善梭局裁撤後私販充寒毫無顧忌兹經張知事擬定善後辦法責成各區自治員各薦各譽調查員一人並將禁烟機關重行成立附設於縣警所内（在宏文館前）委定　查員沈吟甫唐恂如張稚竹張印庚陳筱安等五人會同各區名譽調查隨時查禁 
　　預備聯合運動會嘉興縣敎育會决議於雙十節舉行全縣小學聯合運動會已誌前報日昨由縣印刷通告分發各校通告内各（一）運動會自雙十節起舉行三日天雨順延（二）運動場卽用公共運動場（在内校場）（三）每校運動節目以四節至八節爲度務於十日前列表報知事務所（暫設勸學所）現定於二十三日開籌備會推定各部職員曁决議進行事宜 
[杭州]  
　　水利議事會開成立會浙西水利議事會昨日下午一時行成立式來賓到者有楊督軍代表蔣平西齊省長代表諸以履鹽運使代表周鐵英錢塘道尹代表朱琦交涉員杜　翔杭縣知事景崧第二區警察署長歐陽友焱卸任杭縣知事姚應泰水利委員會主任林大同總商會正副會長代表省公署秘書曹元鼎省議會議員任鳳岡徐鶴齡等先由全禮會員推祝震爲臨時主席導來賓入座繼來賓議員向國旗行三鞠　禮會員向來賓　一鞠躬禮旋由省長代表讀訓辭臨時主席致答辭禮畢合攝一影以留紀念至下午三時即由十五縣會員互選正副會長邀請督軍代表蔣平西及省長代表諸以履監視投票第一次開匭播澄鑑得十票當選爲正會長第二次開匭李開福得十一票當選爲副會長當即備文呈報軍民各官長並知照各機關備安矣 
　　第二師範校長有易人說省立第二師範學校長孫增大因房屋糾葛被人控告種種情形曾誌前報兹聞省署有令管線白君（名望濤台州人安定中學敎員北京高等師範畢業生）暫往接任再行查明核辦之說不知確否惟嘉屬方面反對孫氏者固我而表同情於孫氏者亦正有人如嘉善汪國潤李時暢張若農謝銘鑫王一震郁崇瑞等均曾致電省長極力挽留未知其歸結將復如何也 
[廣東]  
　　警衛軍統領之風流案省公署警衛軍司令部副官陳樂和與統領王得慶共事數月前陳在寓宴王陳妾鍾氏亦在座旋陳奉差他往王不知如何誘得陳妾到長堤某酒樓宴飲并偕赴某酒樓姦宿無何陳妾遂挾帶細軟二千餘金逃港陳偵知欲赴港起訴有人勸以妾旣不安於室不宜以區區二千金致家醜外摇乃止詎王赴港後竟携陳妾返省同居城内大石街事爲外間所聞王疑爲其部下某書記官洩露乃誣爲亂黨將其收押近傳已爲其押斃書記官之妻某氏聞之卽赴法庭起訴將此事和盤託出陳遂於日昨協同警探親到王寓將王及逃妾拿解警廳魏廳長以案情重大乃親行提解督軍署請示辦法陳督軍大怒立飭先將王撤差歸案訊辦并以王現爲省長直轄警衛軍統領乃將其移押省長公署警衛軍將領李福林等多人以故統領賀文彪之妾亦曾被王姦佔公呈督軍請爲嚴辦略云現聞統領王得慶姦拐陳樂和妾侍一案經由督軍省長飭令警察廳派探查獲證據確鑿司令等逖聽之餘羞憤交并再查該統領於去年變亂故統領賀文彪瀕危時曾奪其妾賀周氏掠其財産詎料今年又姦拐陳樂和之妾鍾氏姦案迭見迹其行爲直等禽獸伏思軍人犯姦律以死刑今王得慶身爲統領竟甘自作姦犯科直置軍律於無覩此種凶淫在普通人民已屬法所不赦况身爲將領云云 
雜評一 
[三省内容之分析（一子）]  
　　古人有言一國三公我誰適從言一國主張之人多也今日之中國非特國有三公即省亦有三公矣以廣東分析之一爲政府注視之廣東一爲陳陸自主之廣東一爲民黨藉手之廣東以湖南分析之一爲政府施治之湖南一爲湘人活動之湖南一爲桂粤力爭之湖南以四川分析之一爲政府進取之四川一爲劉軍自守之四川一爲滇黔佔踞之四川故今日多事之省無不有三派對峙於其間此動則彼乘彼伏則此起此所以相持而久不解决也 
　　說者謂中國時局之糾紛在南北兩方之意見耳而豈知今日尚有不南不北之一派隱然挾左右時局之大權主張在自固其地位而又觀望時變不肯輕易舉足南北兩方亦因之有所顧忌而不敢輕易决戰此時局之所以常在混純中乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（三十九）]  
　　德領事署之封閉大陸報云二十一日午前公共租界捕房牛門律師因封閉德領署事向英副領卓者與關讞員請示辦法謂數日前捕房派人赴德領署執行封閉房屋詎見署内門户已悉被荷領署封閉僅餘外門二道可通前德國會審員與署員所居之兩屋捕房暫將外門封禁惟署内所有捕房不能負責云云卓君諭以華官所請求者僅在封閉外門兩道今捕房業已照行此外非捕房目前權力所及嗣後中政府如欲捕房入屋檢查自當照會公廨辦理屆時捕房可遵示行事云 
　　借用堆棧之覆函江蘇特派交涉員蕯福懋君復海軍司令處函略謂據張參謀長任艦長聲稱以没收奥國船艦所有船上一應零件擬借浦東揚子棧儲藏保管亟希將鎖匙交下俾往該棧啓鎖堆物等因查此項鎗匙當檢封揚子棧時係奉護軍使署委派之孫梓琴副官長會同敝署前往查封其鎖匙係由孫副官長帶回使署是以無從檢交用特函復即希貴司令部直接向護軍使署携取云云 
　　軍事會議之代表中央政府爲出兵赴歐問題及其他各項重要事務將舉行特别軍事會議松滬盧護軍使本有赴京與議之說現因防務吃緊未能離滬擬派馬參謀長或某副官赴京代表昨已電復中央候示遵行 
　　請給護照之拒却西門子洋行經理德人歐哈特因病擬往牯嶺休養經荷使函請交涉署核准給予護照聞交涉署當查敵人旅行已奉部頒條規禁止該德人前次函請給照赴牯嶺休養卽經陳奉外交部電示未准兹仍欲前往請給旅行護照碍難照准業已函復荷領查照轉知矣 
　　敵國僑民之註册吾國自對德奥宣戰後政府特令上海薩交涉員通諭旅滬德奥人等至交涉公署内檢查分所註册當經薩交涉員遵令辦理並登廣告通知連日德國僑民至檢查分所重行註册者聞已有八百餘人之多其餘奥人亦須按月依期報名註册以資檢查又聞交涉員辦理此事極爲愼重前經致函領袖領事特飭捕房派捕至檢查分所照料一切云 
[十三誌奥領事署之奇案]  
　　圖奪黨案公文一部分之判决 
　　奥國革命黨梅而喜因奥黨領搿納脫（卽約瑟克來姆擺司卡哀）肯特勒（即米克司琴特拉）革來散拿同（即亞特白羅煞末處）秀勃（即約瑟秀波特）華而特波耐特（即排好）以司愷立愷等在天津圖奪奥租界未成梅與秀勃革來散拿同等來滬至奥領事署圖刦黨案公文被克萊姆拉開鎗將梅擊斃一案由捕將搿納脫等先後拘解公共公廨迭次研訊詳情已屢誌本報前日午後仍由總巡捕房西探總目安姆斯脫郎西探目壳羅香及七十七號等三道頭西捕將各被告押解公堂惟擊斃梅而喜之凶手克萊姆拉須另案訊辦故未併解到安意領事署仍派代表穆安素到堂觀審至二時半由關會審官會同英卓副領事升座訊據被告約瑟秀波特上堂訴明死者及革來散拿同於上月初旬來滬庽法界密采里至十四號與梅等乘坐電車至火車站守候天津來滬之黨友未過途過克萊姆拉同至靶子路阿慶西酒店沽飲後至克萊姆拉家中由克萊姆拉再三逼往奥領署圖攫公文未遂致演成殺人慘劇云云旋由原告捕房代表牛門律師譯稱現在被告各人已承認有罪想公堂必治以應得之罪但此案須分清該被告等至奥領署究竟是否搶刦銀洋抑係奪回黨案公文據敝律師之意中奥旣已宣戰奥領定將存銀收回預備返國則洋箱内之現欵必多該被告等乘此機會往刦似以滄洋之事爲近然被告等帶有紅布旗幟前往其中必另有關係故按照中國刑律中奥旣已宣戰並無重大罪名且除紅洋布之外又無别種證據可以證明該被告等確係前往搶洋云云中西官磋商之下卽援筆判曰此案旣經捕房證明搿納脫秀勃亞特白羅煞末處違法舉動係屬國事性質並無盜竊行爲應着各交妥保管束波耐特以司愷立愷肯特勒訊無關係一併開釋 
[金融調查錄]  
　　星期六之綜計昨爲星期六調查上一星期内各銀行由外洋運來大條銀一千三百餘條由爐坊熔去二百餘條洋商方面目下現銀甚爲充足今將各銀行曁各錢莊所存銀洋及大條銀細數列下麥加利存銀二百零七萬洋一百七十六萬大條二百三十二條滙豐存銀六百七十八萬洋三百十五萬大條八百五十八條德華存銀五十萬洋四十萬正金存銀三百十三萬洋四十四萬大條八十三條道勝存銀一百九十六萬洋廿五萬通商存銀廿二萬洋六十萬東方存銀一百四十六萬洋十三萬花旗存銀九十萬洋一百萬二大條七百條華比存銀廿三萬洋四十萬大條八十七條嗬囒存銀四十二萬洋一百四十二萬中國存銀六十五萬洋三百零九萬台灣存銀五十一萬洋七十五萬住友存銀五萬洋四萬南北各錢莊存銀四十萬洋一百萬交通存銀二十萬洋一百十萬有利存銀二十五萬洋十萬中法存銀五十三萬洋五十萬總計存銀二千零二十六萬洋千六百二十三萬大條銀一千九百六十條較上屆十五號多存銀八十九萬大條銀一千二百六十八條洋則少存十萬元先令未有漲落大條共長六辦士遠期標金增銀五兩二錢銀樓飾金增洋七元銀拆漲二錢一分英洋小去一釐三毫七五龍洋亦小一釐二毫半小洋漲銀五釐銅元每銀百兩漲錢二千文 
　　一週間之進出日來滬上金融界仍金多銀少各資本家以金價低落收兌甚多内中以廣帮爲最鉅至國外生銀上星期内尚有運來兹將一週間出入概數調查列下進口日本來金洋二箱值銀二萬五千兩廣東來寶銀六萬七千兩福建厦門來日本洋一萬三千元又洋三萬三千元大連灣來洋四千元長江來小洋七箱合洋三萬六千元滙豐銀行由金山裝來大條一千零三十五條麥加利亦從金山來大條五百二十五條花旗銀行亦裝來大條二百八十八條台灣銀行由大連裝來小洋八箱合洋一萬元出口中國銀行裝往天津洋二十萬元又往漢口洋十萬元交通銀行裝往天津洋十萬九千元法蘭西銀行裝往安南銀二十萬兩麥加利裝往威海衛洋三千元各路客帮裝往天津金洋值銀一萬四千兩又寶銀二萬八千兩漢口金條值銀一萬三千兩大連銀一萬四千兩青島洋三萬二千元廣東金條值銀三十二萬九千兩又金洋值銀一萬兩又寶銀四萬三千兩又洋二萬五千元又小洋二十七箱合洋九萬一千元又裝往福建金條值銀四千兩又墨洋八千元 
[齊省長請假省親]  
　　江蘇齊省長因赴津省親業經呈奉中央允准給假昨日駐滬軍政各署接省中來電謂齊省長請假三星期於二十二號下午由寗偕同眷屬渡江乘車赴津約十月十四號旋省所有省署公務委任金陵道尹暫代云 
[盧護軍使察勘浦東營房]  
　　松滬護軍使盧永祥以現在戒嚴期内深恐所屬各軍隊防務疎懈特於前日身穿便服帶同衛兵四人乘坐小輪前往浦東其昌棧察勘第三十七團第二營營房當由任學剛營長引入辦公室茗談片刻隨即陪同盧使往營房察勘一週盧君當即密示機宜乘輪返署 
[剌趙案又率涉探夥]  
　　松滬護軍使署軍事偵探雷應春（即雷蝕齋）因希圖重賞密使武學海蔡谷勲充作眼線誣指夏永生爲暗殺浙軍署參謀長趙聯黃正兇嗣因武蔡二人在浙軍署供明情形委派吳稽查來滬迎提雷探赴浙候訊各情已誌前報兹悉此案又經浙軍署軍法科訊得武蔡二人供出同謀之徐霖（卽徐錕山）方沙子（卽方敬芝）二人均係雷探之夥禀由楊督軍於昨日派員持文來滬投送護軍使署請將徐方二探夥移解浙省歸案訊辦 
[西砲台試炮之預告]  
　　滬南兵工廠近造成過山快砲多尊惟各砲儲藥之多寡射擊之速力與遠近尚未試驗故由該廠長謝錦章定　下星期一（即二十四號）在西砲台試放惟因現值戒嚴期内試放時誠恐人民驚駭故已函請松滬盧護軍使於昨日出示通告以免驚疑 
[拘獲匿居酒樓之嫌疑人]  
　　法捕房據人報告謂有某案嫌疑犯十餘人匿居法新租界愛多亞路八百四十五號門牌裕隆小酒店樓上當由捕頭阿而風西率同華探目黃金榮沈德福前往該處拘獲周某等九人解入捕房管押聽候錄供解送法公廨訊明核辦 
[盜黨托購手鎗之質證]  
　　住居法租界之甬人劉阿協因糾合盜黨專在公共租界搶刦被總巡捕房華探目陳雲忠偵悉將劉緝獲解送公共公廨訊供收押在案昨由捕房傳同見證陸春寶將劉解廨復訊先由中西包探上堂票稱此案尚未調查明白請爲展期研訊並據見證陸春寶投訴曾知劉阿協託人購買手鎗等語訊之劉阿協供與陸春寶有仇是以誣攀請求明察經俞襄讞商之義副領事羅君判劉帶回捕房候查明再訊 
[署員緝獲盜犯]  
　　昨日上午五區二分所署員牛玉麟在境内緝獲盜犯二名當假水巡隊小輪親自押解淞滬警廳司法科訊辦聞該盜等係日前行刦小沙渡某姓家案内之要犯詳細情形候查續報 
[澈究金條來歷]  
　　前日午後有甲乙二人手持巾包一個行至南巿小南門外在途徘徊繼而入某小茶肆啜茗當爲崗巡查見以其形跡可疑上前盤詰彼此言語不符察看巾包内有金條七十兩詰其來歷支吾以對遂一併拘入一區三分駐所經宋警佐向之研詰一過又飭長警押同前往在該處附近續獲同黨某丙一名解署由宋君備文飭警將甲乙丙三人連同金條申送淞滬警察廳發科訊供後判令分别收押金條暫存候緝羽黨再核聞此案疑與滬北南京路大豐永等金舖被刦金條一案有關所以警界辦理手續異常秘密云 
[懸賞協緝嘉興刦案盜犯]  
　　松滬護軍使近接嘉湖王鎭守使咨文云據嘉興縣知事呈報距城四五十里之維二莊大章圩麻姑橋（俗名毛公橋）鄕民顧大茂家報稱本月二十日午後二時來有盜匪七八十人一擁而進持械恫嚇闖入娉之臥室及妻内房嚇禁聲張任意翻箱倒篋刦取金圈金押髮金戒金項圈等並綢質單夾衣服及銀洋二百餘元白絲六車合計共一百五十餘兩該盜等得賊後又攫取内儲清鄕團防備所用之小口徑槍後膛槍各一支子彈四十五排皮帶三條始各呼嘯而去請即勘明飭緝贓盜等情據報後立即帶同書記等前往該事主家勘得該處地居鄕僻並無警臨管轄其北首即係江蘇吳江王家莊橋事主居於橋之南首適爲江浙兩省交界之區該盜等尤敢白盡聚衆搶刦自應會同鄰縣並詳請飭屬通緝並懸賞格如獲首盜者給賞洋五百元夥盜每名二十元等因除飭屬上緊協緝外並咨蘇省水陸軍警一體協緝逸盜務獲追贓歸案究懲等因盧護軍使已飭所屬各軍團曁淞滬警察廳長通傳各區署所隊趕緊從嚴協緝 
[勸業場炸彈案牽涉警界]  
　　前在滬城勸業堨抛擲炸彈並索詐銀洋案内之黃步洲經淞滬警察廳購線緝獲申送松滬護軍使署訊辦在案兹悉此案經護軍使飭發軍法課一再研訊黃之供詞牽涉警界中内部辦事人員多名該課員諭飭將黃收押禀明盧護軍使令飭徐廳長查明切實具復以憑核辦 
[邑廟裏園之兇劇]  
　　張國棟（即長脚信卿）與綽號鑲片老虎等皆青紅帮中人物近若輩合成一會係張爲首會前晚在花草浜聚元樓摇會係老虎得彩不知如何應得彩洋被張妻持去老虎遂邀齊同類於昨午約張至邑廟裏園評理一言不合彼此行凶張突出利丸將王裕昌秦鴻友丁六道三人戳傷頸項左膀右胸心口等處王等亦持刀將張戳傷頭面上三刀右腿上一刀彼此血流如注當經崗巡聞聲馳往拘拿先將受傷人張王秦丁四名拿獲又在張處抄出兇刀一把該警等又分投追拿在場帮兇各人即在陳巿安橋等處拘獲孫隆順王老四張九小等遂一併押送一區二分駐所經王金山警佐提案略詰察得丁六道受傷最軍判將一干人證連同兇刀備函逕送地方麝請辦午後經檢察官預審以若輩均非善類但張國棟丁六道受傷最重判將張丁二人連同二裕昌秦鴻友一併發堂醫治孫隆順王老四張九小等分别收押兇刀存案候察看傷勢並查拿在逃逸犯到案再行究辦 
[出售鐵路材料之限制]  
　　滬寗滬杭甬路局奉交通部電開前因各路材料缺乏本部爲通盤籌畫起見業經擬具辦法於八月二十五日訓令各路分别清釐在案其未經清釐呈明以前無論何項材料未得本部許可不得擅自招商出售仰即轉飭一體遵照 
[集議京直奉水災賑務]  
　　京直奉水災義賑會昨因開辦哈園游覽會一事特於下午三時半開會籌議進行方法官紳蒞會者約有百人如盧護軍使代表參謀長馬鴻烈秘書長杜梅叔哈同代表姬覺彌外交部特浱江蘇交涉員薩桐蔯滬海道尹王賡廷公共公廨正會審官關炯之工巡捐局長朱壽丞紅十字會會長沈仲禮南洋兄弟烟草公司經理王秋湄寗紳哈少甫等皆預焉開會後公共討論各會員捐欵極爲踴躍當場由上海稅務所長高子動捐洋二百元銀樓公所董事黃芸孫捐洋四百元郭子彬捐洋五百元應子雲捐洋二百元張繼光捐洋一百元南洋兄弟烟草公司經募美國人捐洋一百元 
[秋丁祀孔誌盛]  
　　眸日爲秋丁祀孔之期一切儀節悉照舊例辦理其秩序肅穆兹將預祀各員執事銜名錄下正獻滬海道尹王賡廷陪祀官監獄官敖振翔糾儀官上海縣知事沈寶昌東序分獻上海審判廳長袁鍾祥西序分獻工巡捐局長朱壽丞東廡分獻道視學余沅西廡分獻縣視學朱　崇聖祠主祭朱贇分獻丁賡堯賈叔香通贊曹瀚亭讀祝范麟書正引曹頌甫分引金松甫沈丹丞東西廡引王備五錢紳齋執事姚玉蓀李頌唐林善初葛嘉甫馮凈塵鄭心吉郁子封劉映藜丁子裘曹炯葉詩觀 
　　又本埠各省公民尊孔會總部以各省分部已經成立數百餘處春秋丁祭理應隨班行禮特於昨晨就上海文廟行釋菜禮與祭人員爲副會長張仲屏議長董東蕯及職員朱少仙胡瀛濤陳敬儒齊冠由卞海程董慎齋吳石仙等於八時敬謹行禮十時始散 
[濬浦工程之成績]  
　　濬浦總局海工程師在黃浦江舉辦各種工程如建築堤梗鋪紥柴排沈放石子以及吳淞地産上建築造洋房與南巿塡築駁岸並在各處建築量水表舍成績昭著日昨該局會議時由海工程師提議將上列各項工程攝影放大刷印成册俾遊歷參觀者可以一目了然當經局長允准業已照議進行 
[官場慶祝督軍壽辰之預備]  
　　江蘇李督軍誕辰係舊曆八月十五即陽曆九月三十日齊省長因須赴津故已預備届時送戲劇三日已經李督軍允領而滬上軍警司法行政各署亦已分備壽禮以便届時率屬晋省慶祝 
[路局總務科長暫留一月]  
　　滬寗滬杭甬　務科長鍾毓麟前奉交通部電據京奉路局呈准調充該路文牘科主任已誌前報兹悉任局長已商准鍾科長暫留一月俾資結束昨已電復交通部請爲核示矣 
[組織漕河涇兩等小學]  
　　邑人史啓祥擔任上海明强學校校長已逾六載現已擬在西南鄕漕河涇地方組織高等小學並附屬國民學校特於日昨親往該鎭調查一切大約年内即須開辦云 
[基督敎與整理家庭之關係]  
　　青年會擬於今晚（二十三號）七時半請青年進步雜誌主任范子美君蒞會演講（基督敎與整理家庭之關係）范君學問道德爲該會會員所其仰其議論之透闢精當亦素所欽佩想届時往聽者必極一時之盛也 
[華商肥皂公司之聲辯]  
　　英商卜内門明華人出售耳牌肥皂包皮紙盒仿照傘牌顔色易於朦混禀由英總領事函致交涉署查辦已誌前報兹聞鼎豐肥皂公司昨又是呈交涉署聲明耳牌紙包與英商傘牌紙包色樣均異即英文語句亦復不同臚陳被誣情形請爲核示交涉署已批交上海縣查辦矣 
[黃慶瀾將爲工巡捐局長]  
　　上海工巡捐局局長朱壽丞因升調浙江全省烟酒公賣局長遣缺由齊　長委任松滬護軍使署秘書長杜純接辦已迭誌前報兹悉杜秘書長接辦工巡捐局實由上海總商會副會長沈聯芳及閘北紳商所請求惟杜氏因擔任軍署秘書長一席職任重要勢難兼顧故堅辭不就現經盧護軍使查有前任上海地方審判廳長黃慶瀾堪以委辦擬商之齊省長候得同意後即會銜頒發委狀到局任事云 
[童子軍奮勇救火]  
　　前晚（星期五）七時許日暉橋龍章造紙廠不戒於火幸南洋中學之第十八團童子軍卽在左近各團員聞警奮勇往救旋即撲滅故尚無甚損失 
　　又一訪函云前晚七時三十分鐘外日暉橋龍章造紙廠後面柴房内忽然火起龍華護軍使署遥見火光立發電話至上海縣公署詢問沈知事即飭就近第三區救火會全體會員各駕救火車 
 
 

Page 11

 
 
馳往濮熄共燬柴房三四間 
[新補警察逐日操演]  
　　淞滬警察各區署所新補之四等警察前因夏令天熱暫行停操兹届秋令自應照常開操已經徐廳長令飭遵照辦理故南巿第一區署董希賢警正訂定二十日起每日午後四時由各該班巡長帶領新補四等警察十四名前往操場如法操演並敎練一切 
[催選巡官赴省練習]  
　　省公署以本省警務處所設之警察傳習所開辦在即前經通令本省水陸各警察廳選派警員前往練習以一年爲期乃各警廳刻尚未經選送故又分令密蘇滬三警察廳及水警第一二兩廳速爲挑選送省淞滬警廳長徐輔洲奉令後以本廳應行選送巡官八員即於昨日分諭各區署長迅速挑選 
[僞造莊票之欺騙]  
　　英租界泗涇路十號門牌三星織襪公司夥王勤安南京路天福南貨店夥王四寶河南路裕昌綢號夥柳源之新北門内萬成長洋貨店學徒楊理君等同控皖人吳春山僞造順源順康生祥等三錢莊假票先後騙取洋襪綢緞洋布海參蝦米等物共值洋二百餘元昨由包探將吳與收贓婦人平洪氏見證陶利生王阿三等一併拘解公共公廨先由中西包探上堂禀明前情繼由各原告偕見證人等到堂訴明被告僞票騙貨各節訊之吳與收贓婦人平洪氏均供認不諱中西官判吳押西牢二年收贓之平洪氏着罰洋三十元充公如無力繳洋改押女所一月見證各人開釋 
[私接電線之推諉]  
　　英美工部局電燈公司指控漢碧禮路九百八十九號門牌水菓店主王榮財與同店人王文尚私接電線盜用電汽等情由捕將王榮財拘解公共公廨訊供候核在案昨晨由廨復訊據工部局代表牛門律師上堂向電燈公司調查西人斐脫聲稱查第二被告係電燈匠在第一被告後房裝燈用繩將火表扎住使電氣不能行動違犯第三百七十八條刑律應請訊究訊之王榮財供稱電線實係王文尚所裝與伊無干並據王文尚投訴此事實係酒後游戲並非有意舞弊求宥會審員王肇之君商之日副領事林君判王文尚押西牢三月王榮財押二月分别示儆 
[法商電燈公司之竊案]  
　　法商電燈公司洋人昨至法公堂控稱本月間被竊賊王永生至公司中竊去電線數十斤值價甚巨後由商人偵悉王將此項電線售於協康銅錫店主董祥記爰報捕房飭探楊振富將王及收贓人董祥記拘案請求訊究並請追償損失繼由楊探上堂禀明將被告拘獲情形詰之王永生供認行竊後售於董祥記得洋十餘元已經用盡是實質之董供由店夥汪順昌經手收下電線二十二斤有帳簿可證呈請察核中西讞員判王押西牢三月董祥記除罰二十元充公外着再賠償原告損失銀三十兩以儆 
[拐賣無錫婦女之結果]  
　　無錫婦人秦鄧氏前在原籍被拐匪王林三拐帶來申串同蟻棍襲三周王氏賣於西新橋地方雉妓院内言定身價洋一百四十元尚未成交爲法捕房包探潘瑞福偵悉前往將鄧氏王林三龔三及嫌疑人趙阿根一併拘解法公堂訊據王林三供民人偕鄧氏來滬找尋伊夫並非拐賣判一併還押俟傳到該妓院鴇婦再核昨又提訊先據鴇婦陸王氏聲稱日前由龔三周王氏兩人領秦鄧氏至婦人處據稱鄧氏係伊等之親生女兒欲售洋一百四十元婦人見其形跡可疑後向鄧氏再四盤問始悉前情故未立契成交旋卽被探拘案是實詰之鄧氏供稱向在無錫劉姓家帮傭於七月二十三日被王林三拐來上海先住虹口後由龔三來領婦人至客棧内同宿一宵翌日又有周王氏到來偕婦人同往陸王氏家中即被包探拘案是實質之王林三供認誘拐鄧氏來申不諱龔三供與鄧氏借宿客棧後串同周王氏圖賣於陸王氏是實周王氏供詞與龔相同趙阿根供我與此案無干因與周王氏略爲認識大該處經過誤被拘案請察中西讞員判王押西　六月龔押一年周王氏押六月趙阿根無干開釋秦鄧氏着捕房帶回遣送回籍 
[私帶紅土被獲]  
　　錢國楨私帶紅土十磅乘招商局圖南輪船於昨日抵滬正擬登岸爲水巡捕房探目何阿春將人贓查獲禀由梅捕頭函送地方廳午後經檢察官預審之下判錢收押候究 
[巡捕拘獲贓賊]  
沈苗法前日竊得楊樹浦路二十九號門牌平和貨棧内麻布三包携贓圖逃被捕拘獲人贓帶入捕房昨解公共公廨經中西官訊知沈係積竊判押西牢五年期滿永遠逐出租界贓交原告具領 
[被訴人傳案交保]  
　　徐源秦木器店在公共公廨呈控妓傭老六（卽阿金姐）不還木器價洋又蔡衡控方林德不還米價洋一百二十三元八角又王蘇漁控陳瑞汀不理擔保珠價洋二百四十一元七角四分業經捕房將被告各人先後傳至公共公廨禀奉中西官諭令分别交保候訊 
[婚姻紏葛之聲訴]  
　　前日有太倉人賴根仁偕證人張義祥扭通州婦人郭余氏至五區一分所控稱前憑張義祥作伐聘定該氏之李姓義女爲妻尚未完婚近被氏從原籍帶來上海賣與他姓請爲訊究由孟署員略訊一過轉解司法科昨經叚科員訊據郭余氏供稱賴根仁與李姓女均係婦人撫養長大本擬將女給賴爲妻以作半子之靠後因賴不務正業專事游蕩故逐出已久女已另許浦東某姓云云叚君以兩造供詞各執判送地檢廳核辦 
[隊士拿獲積竊]  
　　積竊顧炳堯綽號小紹興專在火車上摸竊搭客銀洋財物前日被閘北偵緝隊士丁寶山在北火車站拿獲抄出贓洋證物解送淞滬警廳訊辦 
[絲廠虧欠女工工資之結束]  
　　閘北滿洲路聚綸絲廠主朱伯琴虧空倒閉已記前報兹悉該廠主刻已避匿拖欠女工王馬氏等數百人工資計洋一萬餘元由衆女工將管車人吳吉雲扭控四區警署署長姚石蓀以該女工等終日辛勤賴此區區爲養命之資若被虧倒情何以堪遂商之絲誨公所董事將該廠底貨及朱所剩衣服數箱一併車存公所抵押現洋給發工資業於前日上午起經姚君親蒞該廠督同公所中人按名照帳開發直至傍晚始一律發清衆女工領得工資稱謝面退 
[已革夫頭不准復充]  
　　上海縣公署昨日發出牌示云據信昌絲廠等懇請定案以利商業由呈悉據請仍以斥革之丁孝恩復充八九圖夫頭等情與原案顯相違背斷難照准該商等旣不遵前批辦理亦何庸來署瀆請耶特斥此示 
[携眷認兄之突兀]  
　　住居滬南高昌廟望道橋之張阿囝年逾花甲向在製造局充當工匠前日忽有一南京人年約四十餘歲携帶一妻一子托其戚孫阿狗介紹引見自言姓楊名天福係與張阿囝爲同胞弟兄因張父在日生遺在外以致流落南京爲楊姓義子今特來滬訪親認族並欲與張瓜分祖屋等語張見此情形一時手足無措楊等遂登堂入室從容安居張以其父在日並未有在外私生子女情事隣里戚友咸知今此人突來認兄殊屬奇異擬投報警署嗣被其戚孫阿狗阻止現正由孫從中排解未識如何了結 
[老婦被馬踢傷]  
　　馬夫王愛卿前日在阿拉白斯脫路溜馬不慎致行路老婦朱氏被馬踢傷倒地當經一百九十六號印捕查見將氏車送醫院醫治並將王拘入捕房昨解公共公廨經中日官訊明判王貼償原告醫費洋十五元着令王之主人馮姓照給 
[追還被拐女孩]  
拐匪黃小二子顧海山陳三串拐温州路四百十七號門牌顧龔氏家六歲女孩巧林匿居馬霍路楊張氏家得洋三十四元賣於北四川路二十九號門牌粤婦梁胡氏嗣被女母偵悉報告捕房由探將被告各人與女一併查獲昨解公共公廨經中西官研訊屬實判黃顧陳三匪各押西牢五年楊張氏押女所二年梁胡氏身價不追斥釋巧林交其母領回完案 
[串騙白米]  
　　停泊虹口港内之船户周尚文昨被揚州人陳有財串同在逃之陳某設計騙去值價十七元二角之白米三石逃逸經周報告美捕房派探王桂亭將陳有財緝獲送入捕房押候解廨請辦 
[駁船阻碍河道]  
　　船户浦東婦人李張氏昨駕駁船駛至虹口港内阻塞河道被二百十四號西捕查見以其違章將氏帶入捕房經捕頭諭飭氏該存洋二元保出候送公堂請究 
[酒店不捐執照]  
　　甬人王永才近在虹口西華德路開設酒店未向工部局捐領執照被美捕房捕頭惡土查悉以其違章昨請公廨出單傳王訊罰 
[悔婚要索聘禮]  
　　川沙鄕人唐寶祥憑唐棣華等數人爲媒聘定莘莊人徐福昌之女爲繼室當付禮洋一百五十元擇定本月初迎娶嗣因徐偵知唐娶女爲妾並非繼室不願遣嫁當將其女挈之來申匿居董家渡陳學梅醫寓内要索聘禮洋三百元唐卽邀同媒證向勸不允遂報告一分駐所傳同徐陳等一干人詰得徐女年二十一歲因雙方供詞各執飭移警廳司法科訊核 
[做壽大爲掃興續誌]  
　　自稱在某署爲軍事偵探之清江人楊建武以做壽爲名假漢口路一百三十七號門牌老半齋菜館内大張筵席遍請在邦弟兄經人函訴麥總巡派令華探目陳云忠王松濤包探尤阿根等恊同六十二號西探將楊拘解公共公廨訊供收押在案兹悉楊之同黨於楊破拘後書寫信函迫令華探目爲之設法否則以炸彈相贈陳探目接函後卽禀明捕頭昨將楊解廨復訊先由陳探目上堂禀明前情繼由張德榮焦炳海沈寶安姚阿四吳正榮喬新昌何老九等數十人相繼投案證明被告迫送壽禮各節並據探目王松濤包探尤阿根投訴亦曾接有被告之請帖禀畢將抄獲禮簿卡片及禮洋一百餘元呈案請察訊之楊建武供詞支吾中西官以楊詐欺取財罪已成立判押西牢五年期滿逐出租界抄獲之禮洋等物一併充公 
[預誌曹家渡之觀音會]  
　　滬西曹家渡口華洋交界之三官堂由該處好事之徒發起定於明日（隂曆初九日）將所供觀音大士塑像出迎至靜安寺等處游行聞已禀明該處捕房允准故與會者莫不興高彩烈並聞會中　以台　及燈彩想届時必其熱閙也 
[一失足成千古恨]  
　　前日午後一時半有年約五十餘歲之某甲擬搭太古新北京輪船回寗詎上船後偶不經心跌入該船貨艙之底受傷身死旋經該船報告捕房飭莊死者舁送同仁輔元堂候召屍屬認領並在屍之身畔檢出大洋五元小洋二十四角銅元五枚一併留候給領 
[淞滬警察廳批示兩則]  
　　萬紀雲禀批呈悉查該民屢次被竊前據警所呈報後業經指令嚴查並通飭協緝在案查追贓緝竊本警察應盡之責任仰候再行嚴令訪拿務獲解辦可也失單三紙存 
　　陳志逹禀批據呈各節如果實在深堪駭異仰候令行三區警局從嚴查辦可也 
[有正書局之十五週年紀念]  
　　望平街有正書局以保存國粹提倡美術爲宗旨專售碑帖名畫書籍等類自癸卯開創以來久爲海内外賞鑒家所推許中外賽會尤屢　優奬洵爲我國美術界之特色今逢十五周年紀念之期特將出版物廉價一月以廣流傳故近日該書局買客盈門頗有應接不暇之勢云 
[歐戰實地寫眞圖到申]  
　　自歐戰開始三年有餘茫茫大陸遍地流紅此莫大之戰爭爲亘古所未有惜吾人不能親歷沙場一覩此猛烈戰爭實爲　事頃聞法國陸軍部頒發歐戰實地寫眞圖一百套到申每套共二十册（寄售處本埠法大馬路二十五號美記行及英租界河地路審美書館）内中情景俱在法德交衝釟啉彈兩生死存亡危急之際用快鏡所攝他如溝壑塡骨馬革裹尸及飛船行空濳艇航海諸景令人覩之無異身歷其境書中並有英法俄意等文字註解凡我青年及軍界諸偉人不可不以先覩爲快並聞每套二十册售洋五元每册售小洋三角云 
[日本易學家來滬]  
　　日本高島太陽吞象易學大家也以善相名有先天下而知之術此次來申勾留一月想中外人士之好奇者必紛紛就詢以卜休咎其詳情可參觀今日本報第三張商情之左之廣告欄 
來函 
[穆藉初致大陸報館函（刋九月二十一日大陸報）]  
　　論中國移植美棉事 
　　大主筆先生賜鑒日昨自江隂利用紗廠回滬得讀九月十六號貴報所登上海種棉試驗場之專家韋德勒氏所試驗美國棉花不合於上海棉作之報告及九月十八號又讀美國著名花商羅仁飛君之投函大旨謂肥料試驗時間須長方能下准確之判决云云具見外人之對於棉種改良十分注意良深欽佩玥留美時曾在著名産棉區域内之塔克賽斯農工專修科研究植棉一年有餘當年是校棉場敎授實地研習之師爲喬勃生君喬君現爲我中政府聘用供職京師爲熱心希望我國移植世界佳棉之一人也玥回國後即創辦實驗場於今已三閱寒暑矣場内專種美棉頗有成效故於實驗一項上自問粗有經歷惟未敢貿貿然以專家自居者以三閱寒暑之經歷至幼稚故也但玥曾於此三年實驗棉作狀况之經過間研究移植美棉失敗之由約有六端一進口棉種之産地比移植此項棉種之區域氣候之冷熱相去過遠者二棉種之成熟期太晚者三播種太遲失去恰好時期者四播　太緊密窒礙其發展性能者五棉田不甚肥致棉株黃瘦者六溝道淤塞棉田中有積水之患者之六者中有犯其一二者已足使改良棉産家失望焉至於施肥一節到請引用美國史責克召所著肥料與收成一書中第四百十六頁内之記載其言曰施肥時間須長久須有秩序施肥者須有知議加之以精密之豫防則此項結果方爲可靠如肥料試驗期僅有一年其所得之數較之永年之間未有不差謬者苟其年而有不正當之天時則其差謬更甚矣史君此語純係眞正閱歷之語於施肥關係尤言簡而意賅允當奉爲法則者也雖然我等試騐農作物諒不能如英國著名之洛桑斯脫試驗場之久遠蓋該場試騐每一種之農作物歷五六十年之久也然吾等所立之試驗場至少期以十年苟試騟期短促驟然收穫不准確之結果卽貿貿然號於衆曰某也宜某也不宜島乎可哉九月五號吾國中央政府所聘用之棉業專家喬勃生君曾致函於玥兹錄其一節如左知美棉可以移植於我國境也喬君云予在中國愈久愈確知美國棉種能合於中國天時而有效騐農商部内在北京萬牲園有地數畝種美國長絲棉每株結果有二十五至三十枚雖北京天氣較冷然可以完全開足如移植短絲棉早結實之一種則其收效之良不更愈於此乎故玥深信移植美棉苟種作之人不犯以上六大端之一則美棉大可移　於中國然玥深望多數有志改良棉産之士出大願力運精密心更持之以永年征服彼偶然之不幸愼勿以偶遭挫折而遽灰其心并灰天下之心也 
[青年會體育部通告]  
　　啓者本部各體操班秋季定於下星期一即二十四號始業本季對於敎員及敎授法等當銳意進行務期與操者咸得美滿效果兹將各班時間列左希速報名入班是荷（商業班）星期一二四五下午五時半至六時半（青年班）星期一三五晚間八時至九時拳術班）星期三六下午五時半至六時半（手球班）除上列時間另有班次外餘時均可操練（游泳班）每日下午五時半至六時半（附啓）凡我體育同人如有高見美意請隨時指示以便彩行一是惟來函請署明姓氏住址俾可彼此通信計議否則忽不答復並此布達順請公安上海中華青年會體育部郝伯陽謹上 
[上海縣第六區警察分所來函]  
　　逕啓者昨閱貴報刋登金澤鎭人莊朱氏之女名三寶被二十保十七圖地保陳大來拐逃來鄕報經東溝第六區派警拘獲經某董斡旋隨即釋放等情查本月十七日莊朱氏到所報告女兒三寶被拐情形之後隨傳到陳大來及女三寶來所當經訊問之下知悉此女前在上海法界寶興里爲妓去年十二月間嫁與陳大來到鄕居住該女之母於今年五月間到過陳大來家内曾經住宿七天由陳給伊川資回去後又有信到鄕均認爲親誼及該女之姐妹亦稱爲眷屬時來時往現因索錢未遂致被控告等情核與原告事實不符當以錢債糾葛令蔣朱氏自赴審廳狀訴陳大來及女三寶姑令交保以昭鄭重貴報所載此案情形想係傳聞之誤爲特函請更正以昭實在上海縣第六區警察分所啓 
雜評二 
[國事犯（步陶）]  
　　搿納脫等之保釋以其爲國事犯也夫各國政府之對待任何國之國事犯恒加以特殊之優遇蓋謂此等人物甘自犧牲其箇人愉快以爲國事謀改進無論成敗其行固自卓絶於一時故爲人道計爲國際道義計均有應爲援手之義務初不必其出於敵國而始另眼相視也此案原告律師以中奥宣戰爲據以判斷之前題者猶其餘意也歟 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[改造男女之十大快（見十八日自由談）] [  呆呆]  
　　諺云要男勿男要女勿女此通恨也今讀蟄廬大著瀛海瑣聞知奥國維也納之校中有斯戴伊羅君之創法雌雄旣能易性男女亦可改形以所有易所無（匃奴戲吕后語）旣盡人而如願（元夜門角姑娘）損其餘補其缺儼團土之媧皇如我華民師其妙法則實有十大快事在其中焉其在男子則如名爲雄伯封羡雌亭粉白修容膠青刷鬢蕭子博餘桃之愛可化婁豬董賢承斷袖之恩直同飛燕景公善姣豈徒抱背於羽人何晏改裝或竟有身於脂夜投其所好伏竟同雌此一快也又若一等懶漢不成丈夫倚賴性成柔靡習慣恃傭工於妻女竈婢甘爲食餘蔭於先人深閨伏處械俞（馬桶）代滌尚憂獅吼於河東哺乳宣勞巧學伏雛於堂北則以其所長易其所短亦一快也更有北海趙張東林楊左隸名黨籍冒僉進行則去其陽剛實以鎗彈充作烏鬚之么二藏器玄虚那怕紅頭之阿三隔褲摸索秦關可度何妨小體之犧牲督亢藏鋒會展雄圖於鴻鵠亦一快也又或化裝避捕畏罪濳逃則學魏忠賢之自宫衣斐景福之婦服（前清以廣東知縣革拿化裝至香港）雖按圖索驥而玄黃之牝牡須分即入海探驪而姊妹之名稱可冒要捉曹操錯當面非復　兼即該和尚駡秃　任渠爾爾神似奈非形似今吾豈復故吾亦一快也若夫學佛門之淨身修敎徒之割禮（見基督敎）淨六根於迦葉念脫麝凡持十戒於摩西心無肉慾化爲天女可傳鳴鹿之經（鹿女傳經見内典）保此童貞庶遂聖羔（以身殉道意）之願亦一快也若論女界則如掃眉才子不櫛名師嫁恐有身老不字得兹變化大好飛鳴剪去頭髮團易釵而弁再開天足會移步換形何必宣文授生徒而隔幔大堪道韞代男子以解圍敎育家如進化而改良生殖器（書名）可現身而說法實一快也又若愛國女俠革命英雌誓效雄飛不甘雛伏則妲已之學男子可現鬚眉孔明之辱魏軍免貽巾幗羅蘭殉國牝雞可作晨雞花氏從軍雌兎今爲雄兎又一快也更若中郎有女伯道無兒慮曙後之星孤垂涎同族望於門之日大誰是充閭如今可女寫男不數北宋五行之志雌無求牡何獨東京兩足之雞生女勿悲啼爲彌缺憾代天參化育竟作門楣亦一快也至若年少孀居勾落養媳前身造孽生趣全無人生不幸作女子身折靡備歷而今不能爲君家婦關係脫離一笑嫣然苦境化爲樂境三生有幸人工巧奪天工又一快也别有月夜閒閨風流淑媛居然嫖院也喊移茶木魚可從此敲開脫胎換骨鐃鉞史何須空碰畫餅充飢今亦偉丈夫卿等須辱吾胯下本來奇女子誓不再伏處閨中更一快也有此十快化吾五族洵無慽已然若帝奕陽痿蠻婆隂挺（熱帶病）非男非女者流疑　疑雄之輩天生憾事人有良醫則人盡可爲（桓温謂帝奕不能爲人）天乎何憾鑿空闢混沌之墽奇之又奇改良奪造化之功妙乎維妙且夫婦易其體則性可柔而種可强若隂陽均其數則男不多而女不少此又十大快事之外大有造於國計民生者也（四） 
工業須知 
[彩色照相法] [  王雅馴]  
　　此稿前蒙栩園先生函授肯綮本早可脫稿乃爲友人邀往浙江上游以土靛青製造洋靛洋紅洋黃遂爾遲誤抱歉無景篇中所述雖皆由實驗而來然終不敢自不爲是願海内實驗家更敎正之實業界幸甚雅馴附誌 
　　（一）彩色照相之說明彩色照相或稱三色寫眞或稱天然彩色寫眞日人則譯爲着色寫眞若以西文譯之應作Ｃutomogyaph蓋普通照相但能爲灰褐色或紫紅色之影像而彩色照相則凡青山緣水萬紫千紅皆可立時照成無須另行着色如照一艶粧之人物則粉白黛綠青鬢紅裳立呈眞相此法首由法國大學格致敎員劉維爾氏製成彩色膠銀片乃以極薄紙銀片薰於（綠氣）之中使成（鹽化銀）更過數種藥液以照相然因其價太昻購者寥寥遂發一種廉價之（彩色膠玻璃片）售英金半螃購者乃門庭如巿並有彩色膠紙彩色膠片同時出售美國史密司博士亦發明一種彩色膠紙印曬成後則五色燦爛與生物原有之色相無殊惟其製法則秘不示人化學家柏黎氏乃捷足先得首向劉氏購得四片因之研究而得其製片之法迄今歡洲盛行之彩色照相卽此君發明之商品也此外更有護謨寫眞而予則發明（巴利麥林Ｐrimuline直接染料彩色照相）及硫化染料彩色照相品色染料彩色照相發光油漆彩色照相與避火油漆彩色照相此種照相料即可製珂羅版及各種印刷版以印圖書及各種花布花緞且可電鍍銅版以及各種金類蓋近日種種染色術以及玻璃陶磁琺瑯金銀銅鐵錫鉛染色術本皆爲不用電器之電氣染色術也 
長篇小說 
[社會小說貪嗔小史] [  常覺小蝶天虚我生合譯]  
　　第十二章（三） 
　　翌晨九句鐘納蘭已抵船埠矣船爲游艇趁客不多船長胖而矮每發言必鼓其巨腮此時遂鼓其腮曰孺子亦往龍滙乎納蘭曰然此行須幾何時船主曰須視風色果風順者則臨帆即到蓋吾舟往來從不把槳彼亦自能識途也納蘭一笑亦即不復多言是日風色至順果不頃刻已至龍滙納蘭登岸則臨面已爲崱屴大山中有鳥道盤旋而上納蘭緩步登山遥見村舍隱約匿於山　樹林之背以意度之殆卽霍齊史家矣遂披榛拂莽越嶺葛而前則方有一女郎推扉出一手挽牛乳之筐雖不盛美而田家女兒自有一種丰度旣見納蘭卽自駐足訪此少年之奚來納蘭乃微舉其冠曰姑娘此間爲霍齊史家乎女郎微頷其首然深居山僻素不獲與少年交言因而自赬其頰納蘭曰在家乎女郎曰否言次以手遮額仰面而望山巓曰客且少待吾父來矣乃引納蘭入其室室中亦頗清潔案頭方具盤餐女郎遂下其筐取盃以調牛乳背向納蘭似不欲令客見其羞澀之態當此之時霍齊史入矣霍齊史爲人頗肥碩已老笑容長日不去其頰旣見納蘭則立與握手曰君自苞洛區來耶吾固預料鄧溶先生必又將以信致我矣納蘭曰然吾蓋爲梅琳女士賚書而來因出書以授老人老人笑曰母須讀矣信中之言吾固已習見之必又限我於一禮拜中償租費耳然君旣來則安君饑否因曰蓓雷餐具乎母慢我佳客女郎低聲應之遂爲納蘭設刀鬯三人同座進餐則餐亦不惡而霍齊史老興尤高絮絮問外問世事竟似忘納蘭之爲催租來者直至餐罷老人之碎語始停則曰小友君亦有信致毛雷乎其家卽在山後吾當令吾女伴同行納蘭起曰謝君吾自能識途固母勞令媛也老人笑曰然則　佳吾當於此待君歸就晚餐納蘭稱謝乃向山後其地回不廣已得手雷之家毛雷者即坐於簷下曝日狀頗可憐見信則頗局促謂無論如何三日中必當有以報命不敢改延矣納蘭此來雖爲催租然亦不欲以迫力加人且以温語慰之自往山中散步則覺冷僻之狀雖不盡如莢伯所言然除霍毛兩家茅舍而外亦更無他屋島中柎木叢生境至幽靜登山凝眺但見烟海一望無窮時有白帆數點隱約出没其問風景乃類圖畫納蘭心地爲之一爽念莢伯謂此間風景不惡良不誣也（第十二章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之日本 
[譯西報論日本使臣至英國事]  
　　（見本報壬申年九月初十日） 
　　　閱英都來報知日本公使已於英八月十七日由美國而至英境矣英人迎之郊外其所以勞贈而居處之欵接之者皆有加禮特因朝廷與止下各議院輟事游息之期故尚未論及公事云各新聞錄皆論其事曰今之日本使臣非如十餘年以前之使臣也蓋彼時來者緣東國朝廷不樂與西國通好故遣一介行李告於泰西所以議停止朝聘往來之事也兹則大異於昔矣先是其國内民人毫無可以自主之力諸大臣權勢熏灼視民直如奴婢耳雖有智巧奇偉之才不足以參一計出一語豈尚有集思廣益之道乎今東國新君一變舊俗極力振作將改絃而更張之慕西國之善政事事仿行今之使臣遍歷歐洲各國者蓋欲與各國廣敦睦誼并欲考校其一切舉動師法其一切製造其於西國蓋不勝其崇拜矣故黨以優渥之禮欵待之使東國之人知歡羅巴人之所以柔遠人固已大盡其道也今聞日本使臣已在英國各郡周行遊覽見山川之秀麗城郭之雄偉貨貝之燦爛器械之精美民人之安謐屋宇之稠疊禽獸草木之繁盛顧而樂之益動其企慕之忱云 
尊聞閣筆記 
[沉寃莫雪（見本報甲戍年十二月十五日）]  
　　羅定客抵港言該州德慶縣某家仇殺七命九載沉寃一事迄今則寃上加寃誠恐寃沉海底矣溯某家於同治三年夏遭仇慘殺後只存胞姪一人名有光歷控官吏倐經九載浮沉於控紙訟墨中而未之改志也蓋以叔仇爲重故雖遭押遭刑不具遵服顧家已赤貧於官訟實無能爲役前蒙路見不平者糾錢助控第以覆盆之下一陳無光而有光遂茹苦含寃者十數年如一日矣不期月之中旬月圖之前一夕有光方自戚家告貸歸及抵家場然僵臥口不能言其妻問之雙目膛視無一語妻驚問所苦亦不能言其妻遂呼告隣里集視共叩之奈有光有口如箝不能測其所苦未幾而擣枕椎牀延醫至亦不測其病源據診視左尺似患腰痛里人驗視其腰則左腎丸傍色青瘀者如巨碗按之不容手似屬打跌所致惟不解何以竟不能言比問其妻有光自何而返妻言聞往戚李姓借貸里人問李戚往來何如妻言與寒家有恩而無怨也高鄰問及此得無疑拙夫爲戚家所毒乎已遣人遭李戚來當可訊其原委里人曰汝夫之傷似由毆擊其不能言則似中毒李之品望何如妻言其鄕相距數里有善人之目里人遂不言迨李至有光已歸冥冥矣於是遭毒遭擊紛紛其說李言有光於已刻其抵家訴以窮苦乃以白金三餅貽之在家晨炊所食鷄豚皆諸人與共有光素不能飲斷無因醉傾跌之虞且無論被毒遭跌均不至口不能言此中實滋疑意或中途遭遇仇惡旣繫之而復毒之乎或曰天下之謀命未有如是之轉折者旣欲置之死地何不於荒途闐寂中一刀了事乎李欲票官相驗鄰里言有光死於家非死於道路若果中毒而死則彼方自公家飽食而歸一經禀官恐其妻與公均不能脫然無累其妻曰叔家合門慘死大寃未伸伶丁一身復遭不明之死則天之所以待吾家者殊爲太酷矣顧家無一餞則雖控官亦難申理不見叔家之寃乎此即前車之鑒矣乃乞貲於李戚殮葬其夫事遂寢先是某家一夜合門被殺惟異居一姪僅存即有光也其時猶未有室因日上三竿叔家閉門不出鄰里異之試爲呼　則絶無聲臭登屋視之見下屍横　地屠腸者有之剜眼者有之削股斷臂者有之血肉狠藉　極慘酷室中財物盡掠一空集保甲紳耆禀官驗屍存案嗣經該管之都閫府在某之仇家朱成祥山寮内捉獲賊匪數名搜出某家　物以贓證賊指爲凶手刑訊供招轉行解案乃竟將盜保釋而另以監中舊犯承認刦殺某家一案是時有光爲屍姪主控及族内一紳均不服紳被管押至七月而釋有光被押至年底具遵始獲釋旋經歴控州道均批縣復訊則有光誠負屈難伸矣某長子聘妻陳氏時只十七歲以翁夫闔家慘死申訴無人遂過門成服理寃抵省歷控藩臬兩司並上控督撫大憲均批隆慶府會同羅定州審訊所指朱成祥豢盜圖害殺掠全家一節概置不理仍照縣審具詳某家至此不已寃沈罔訴乎而某之長媳仍未甘也乞憐於途人以資訟費仍偕有光抵省歴控督撫其時蔣中丞香泉履廣東巡撫任閱氏禀控以爲大寃批仰廣州府提審時廣州太尊爲梅小巖太守奉院批方擬行文提案旋有晋陞督糧道之命提審事遂能嗣是此案無復有過而問者矣按某家一門被殺男女均絶財物一空較之番禺梁天來之案尤爲重也梁案雖七屍八命而所死者盡屬女流且無慘死情狀今此案情節尤慘徒以京控無人遂至沈寃莫雪屍姪又復死於不明且其僅延一線然一門婦孺諒亦無能爲役矣嗚呼厲魄有之其將飛度崇文門乎（６） 
文苑 
　　秣陵涉芳潄芳鄂省觀音閣題壁七絶八章並序（見本報甲戍年十二月十五日）白門寄萍子綠楊三月到處皆春紅粉兩行滿腔是怨豈少花開並　嬌踞房櫳殊知果不同心忒生天壞問碧桃於花下誰令桃葆俱香嫉烏鵲於橋邊孰與神仙同夢總浮大白難銷沁骨之愁慾比小青更爲傷心之史嗟呼已成泥絮又作波萍飄去江南遊來楚北繫孤舟於大别懷舊巷於烏衣鄕夢圓有懷欲吐言偷鸚鵡敢云黃絹高詞訴盡琵琶應有青衫下涙此日人歌長恨倩誰倚笛相酧明朝花放將離看我掛帆西去 
　　斜陽芳草遍天涯回首秦淮夢裏家枕畔啼痕銷不盡一齊彈上杜鵑花 
　　姊妹花兒并架開夕陽閒煞好樓台流鶯知負春多少一任東風喚不回 
　　屢向慈壇頂禮優前生今世兩悠悠菩提苦洒楊枝水但化蓮花莫並頭 
　　兩枝花向一枝開深鎖分明銅雀台洞口無端雙打漿盲風苦雨總堪哀 
　　再縱蘭橈漢上過漫誇仙女伴維摩癡心更有傷心處不　温存可奈何 
　　欲寄雙魚到故關再遲幾日過君山半函定是湘妃竹莫遽阿娘看涙斑 
　　孤舟小泊漢江灣欲把長愁付短吟洞口桃花原薄命山頭梅子也酸心 
　　月姊風姨俱苦辛傷春何事更嬉春漢臯留下飛鴻迹莫認當年解佩人（６） 
神話 
[蛇異（見本報甲戍年五月二十八日）]  
　　湖北黃州府屬之新洲後有曠地數畝許草色如茵蒙茸可愛一日忽有蛇千數百條蜿蜓雜杳於其中計小者長小盈尺大亦不及五尺五色具備斑駁陵離當日初出時則互相繚繞逾一苟始各蟠伏於草際至午後盡仰臥如僵土人逼視之則蛇腹盡裂已無一生者於是俱相嗟異卽掘地而埋之並延方士設醮三日云（６） 
雜錄 
　　治臁瘡余友米杏春君於正月間卽有此症延至邇今累治無效數日前曾得高殿翁一法用豆腐渣少許以老桐油和之敷於患處用布紥好過一宿時再除舊敷新如是者兩回竟已愈矣可謂神驗 
　　治臁瘡用白蘿而一枚中剜一穴以燭油少許滙入於洋　上烘化取而搽之（龍川陳峻） 
 
 

Page 18

 
 
   
 
