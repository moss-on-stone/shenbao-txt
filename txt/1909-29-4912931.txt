# 1909 - 29 - 4912931

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章正月十四日内閣奉]  
　　上諭陜西綏鎭總兵員缺著張定邦捕授欽此軍機大臣署名奕劻世續張之洞鹿傳霖那桐 
諭說 
[再論立憲國攝政之地位（續初八日稿）（邨）]  
　　第三攝政之權利 
　　（一）附着於攝政個人之權利攝政者雖攝行天皇之大權而附着於一身之權利。如天皇之榮譽權財産權無有也。唯於攝政個人之權利。但有承認其攝政地位之請求權。及皇族所有一定之榮譽權而已。 
　　按攝政乃代君主而行其大權者也。君主大權除不可侵權外。又有榮譽權。及財産權。榮譽權者。爲維持君主一身之尊嚴。件於君主之地位而生。而爲公法上之權利。實包含特别敬稱之權。與尊榮徽章之權而言。財産權者。就公法上言之。則有皇室經費。就私法上言之。則有不可分割讓與之世傳財産。與可以分割之私有財産。此榮譽權與財産權爲君主一身所獨有。攝政非君主。不能有君主之所有。固不俟言。惟我國歷史上之攝政。實爲專制時代之攝政。而非立憲時代之攝政。與今泰東西各國之所謂攝政者。其權利不能無所出入。故就立憲國憲法上之精義。揭明其應有不應有之權限。觀此則攝政之與君主之地位瞭然矣。 
（二）神聖保持權。攝政者有如天皇之神聖保持權。即關於攝政大權之行使。而不負責任。一般。學者之所公認也。兹以攝政有此特權之理由略說明之。 
　　（學說一）攝政行一切之大權。即懲戒權司法權總爲統括。之以國家不復有立於攝政以上之機關。故於其攝。政之間。無有使之負責任之方法。 
（批難）雖然神聖保持之特權者。非攝政爲國家機關所有之大權。而爲附於當攝政地位之個人特權也。故不得倡爲大權一部分之懲戒權司法權。攝政行之。以此攝政不得自質問其責任之說以立說。則關於攝政之個人。私法上之有執爭時。不可不謂司法裁判所不得裁判之。蓋攝焉所以有此特權者。以攝政代天皇總攬統治權。因以此特權與之。所以保其尊嚴。與使之得爲其自由之行爲耳。若使之負刑事上之責任。則不得自由行其大權。是即不能保其尊嚴矣。故攝政亦與天皇有同一神聖保持之特權者此也。 
（學說二）攝政者非永無責任。蓋攝政之在位間。關於刑事。亦不可不至惟。於攝政終了之後。始適用之。（翟卡足與馬厄路氏之說） 
　　（批難）雖然旣爲攝政中之行爲。無責任之行爲。即國家不能以常人待之。雖至攝政終了。而亦無由可以處罰而懲戒。之也。 
　　按此宜辯其爲攝政中之行爲與非爲攝政中之行爲二者攝政中之行爲代天皇行之。故與天皇同爲不負責任。蓋攝政中之行爲。即爲無責任之行爲也。至私法上之爭。雖爲攝政個人之事。而旣在攝政期中。與天。皇有同等之尊嚴。仍非裁判所所能裁判。不待言矣攝政之地位如此。蓋以天皇之名而行大權。不如此不足以保尊嚴而明統治也。 
（未完） 
專電 
[電一（北京）]  
 
 
 

Page 4

 
 
　　度支部清理財政辦法經政務處覆奏後復由該部議覆大略如下預備立憲以清理財政爲基礎權限不明章程亦同虚設臣部非與内外爲難今政務處覆以各省辦事甚難疑部操持過急實違統一之議如謂臣部令將外銷據實開報言明不提及至報部恐即食言殊不知臣部曾經奏令外省將外銷奏明果係實用卽准留存並已函告各省迄未接覆外銷何欵部未得知政務處所謂及至報部恐復食言果何所指此事攸關政體未便以虚謊爲部詬又謂外省旣據實報部卽准核銷不得以舊例相繩不知各省用欵臣部有准駁權非不符過甚未曾苛以相繩設官本期相維後設審計院臣部亦在察覆之列謂相扼謂致疑實非正論部省當念國計爲重自應深諒臣部綜覈之難開誠布公協力相助兹復逐條詳議如左一外債須由臣部核准會同外務部奏明再由臣部出名議借各部各省不得自向外人借欵從前已借者於國家稅地方稅未經分定以前應先妥定辦法二京師各署用欵擬由臣部直接收發不得自收自支致分服瘠應銷各欵暫照常例後再損益不敷由臣部酌撥 
　　三官銀號所發紙幣太濫蘇鄂尤甚外人以關碍商務曾詢是否國家擔保但各省向不報部實難遽覆臣部以爲各省旣濬利源當擔責任自應備足資本以保信用政務處覆奏謂由國擔保未明此中弊竇應 
飭將開設年月及資本出票備本各若干經理何人限六個月報部交通銀行一律照辦四各省欵項無論報部外銷均須據實開報不准隠匿非軍務奇災未經報部覈准不准擅自動用俟財政清理後各省再派嗣來京襄同辦理 
五關涉財政稍重之事由各省藩司隨時逕行報部 
　　六報銷册由部釐訂交各省財政局遵照填報逾限重懲由臣部與吏部議訂另奏預算未立以前報册處分仍舊奉旨依議 
　　按本報初四五等日所登度支部清理財政章程係議覆憲政館之稿 
[電二（北京）]  
　　陜撫恩壽電奏達𡃤嘛於上年十二月十三日抵臨潼二十二日抵省三十日抵邠州正月初二日啓行沿 
途安靜 
[電三（北京）]  
　　信勤覆奏貽榮叅案頗爲貽榖洗刷原摺留中 
[電四（北京）]  
　　託名入日斯巴尼亞籍商人開設戲園違制演劇開鎗拒捕并擄去二巡士拷打 
緊要新聞 
[江督電奏萬國禁煙會開便情形]  
　　江督端午帥於十一日午前行萬國禁烟會開幕禮成後即以是日開會情形電致北京軍機處請代奏大旨略云萬國禁烟大會於今日開會各國議員及中外來賓到會者將及百人方親臨會所敬謹宣布我皇上嚴切禁烟之德意監國攝政王鄭重此會之盛心並詳述中國現在實行禁烟各省均已清查减種尤頼與會各國恊力贊助俾可依限十年一律禁絶各議員官紳無不歡忻鼓舞共表同情當於是日未刻散會其會中應議事件由外務部奏派各員與各國議員細加商議方如有所見仍隨時告知各員切實講論所有奉命督率開會日期謹請代奏 
[萬國禁烟大會紀事三]  
　　萬國禁烟會各專員於十三十四兩日正在各自研究章程故並未提議事件刻聞大旨已經擬妥定於今日午前即行開議并聞提議事件之次序擬定先由各國提議云 
[憲政館電催籤註刑律草案北京]  
　　正月初六日 
憲政編查館通咨各省督撫曁熱河都統電云奉天福州南京雲南武昌 
 
 

Page 5

 
 
居都蘭州各制台齊齊哈爾吉林南昌蘇州杭州太原開封長沙濟南西安迪化各撫台熱河都統鑒光緒三十三年九月初五日本館議覆修訂法律辦法原奏内稱各項法典先編草案奏交本館由本館分咨在京各部堂在外各省督撫酌立年限討論參考分别籤註咨覆本館彚擇又上年奏定憲法大綱逐年籌備事宜本年核訂新刑律草案以備明年頒布等因查修訂法律大臣先後奏進刑律總則分則草案當經本館於三十三年九月及十二月先後咨送各省籤註並各聲明於文到六個月咨覆本館在案迄今事隔年餘依限送館者僅有數省其餘各省或尙未咨覆或咨請展限或僅送總則未送分則爲日已久急需核辦事關籌備年限勢難再延希即從速籤註送館以便彚齊修計是爲至要憲政編查館魚 
[關於陳尙書之叅案彚聞北京]  
　　郵傳部陳尙書被叅各節屢誌本報今得最近消息孫那兩相國會議此案多在内閣密商日前因此案有牽涉京漢鐵路某國借欵事已派殷中書至外部調外檔册聞該中書昨已將外部各案卷一律檢齊呈請中堂核辦 
　　孫那兩中堂查辦此案派四員隨同查辦一軍機處幫領班四品章京胡彤恩二政務處帮辦内閣委署侍讀中書殷濟三内閣侍讀學士靈照四内閣侍讀賽崇阿 
　　那相國日前密咨氏政部請飭警兵嚴拿牽涉叅案之人犯多名即日解赴外務部辦事公所聽候訊問聞警兵業已分傳緝 
　　那相國已假定外務部設立查辦事件辦事公所連日調查案卷並傳訊在安人員極爲秘密 
　　查辦大臣現已令該部各司晨爲陳尙書所調用者是否關係親誼皆令出具　結以便切實調查 
　　此案除關係部中各事外尙多牽涉孫那兩相國現正督飭查辦員司擬繕覆摺議正月十二日覆奏至遲不過十五日並聞覆摺共有二十餘扣日前孫那兩中堂移文該部略云本大臣奉旨查辦事件有關於貴部之事仰將後開各件即日調查咨送事關欽派母延等語後列多欵中有龍虎二將名目龍係龍建章虎爲葉恭綽字玉虎復有林炳章等多人聞林已出京矣 
　　孫那兩相此次查辦事件異常認眞蓋因此案關係極大頭緒甚繁所有原叅摺稿俱係按名列表若非逐條調查無從得其究竟除已咨行郵傳部外并密派多人逐細暗查聞有數欵已得實據惟外間傳言那相有此案無甚重要應得處分不過開缺等語恐此係局外人擬議之詞耳 
　　謝遠涵趙炳麟兩侍御參摺中所列該部員司三十餘人聞摺末有云所参不實惟臣是問所查有實則惟查辦大臣是問等語 
　　又聞去臘二十八日趙炳麟江春霖黄瑞麒等侍御聯銜參劾陳尙書共計八欵前四欵係私賣官缺等項後四欵係强佔民房及關於某路借欵事宜 
　　常侍御徽奏叅鹿霖陳璧等多人略謂該大臣等引用私人各樹黨羽鹿傳霖則縱容其子鹿潯理招摇納賄肆無忌憚陳璧之私人則有丁惟忠等其餘則皆以附和袁世凱援引見用阿私植黨大負聖恩等語 
[清理各省財政之布置北京]  
　　度支部擬設清理財政處已誌前報現已將章程訂妥開印後即行成立聞擬派程利川陳宗嬀晏安瀾管象頤爲清理財政處總協理 
　　澤尙書以此次整理財政端緒太繁擬奏調浙江在籍四品京堂程慶霖來京以資臂助 
　　度支部各省清理財政局關係重大委派司道總理其事不容再似從前之有名無實故擬將該局各官定爲專差開去底缺以專責成 
　　都察院各科道御史年前在松筠菴密議度支部清釐各省財政爲當今急務不宜再緩倘各督撫有敢阻撓擾亂者即當據實奏參 
　　會議政務王大臣擬再電催各直省遣派印委人員統限於二月内一律來京便辦財政今聞該處會同度支部擬定先電各直省督撫令將所遣人員銜名及來京人數並預定到京日期先爲電聞 
　　度支部現擬查各省財政其大要辦法除光緒三十三年以前不計外祗查三十四年一年以内出入之數以爲頂算地步其中有餘者則擬備提不足者則擬籌補現議派員往各省查核惟尙未决議覆奏 
　　政務處定期正月二十二日開議要政係酌擬奏定清理財政實行法並接議分徵稅釐事宜及實行增加各省督撫公費畫一各部院經費等事 
[郵部公債票定期開售北京]  
　　郵傳部擬借公債票一千萬元爲贖回京漢抵還所借匯豐匯理兩銀行五百萬磅之用早已奏准於本部附設公債處籌辦此事現在大致俱已定妥票據亦已印完定於正月二十日經始開售凡經售之人每百元以九七扣折實報部經售較多者照章給奬所收票價就近交交通銀行現已札飭各通商口岸曁各要口電報局及官辦各鐵路局查照辦理矣 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[津浦路事近聞北京]  
　　津浦鐵路大臣呂海寰與會辦大臣孫寶琦訂期再至南叚浦口查勘路線呂擬正月十一二日起程孫擬二月間出京日前津浦鐵路會辦任鳳苞總文案馮恩崑爲津浦路事來京與帮辦大臣孫慕韓星使商議路政 
[商議粤漢路事近聞北京]  
　　日前那軍機梁尙書會議擬於日内照會英國代表濮蘭德定期在英使署會晤張相國磋商粤漢路事並聞由部特派員司二人會同辦理張相國現已於頤和園奏事處暫設粤漢鐵路督辦處凡此路之往返文件皆送交督辦處不隸郵部並聞擬電調湖北候補道存燾汪錫采兩觀察至該處辦事 
[京師近事]  
　　元日慶賀典禮前因國卹未滿百日已經停止現聞内廷入云樞府諸公以今年元旦爲皇上御極之初擬於百日後由欽天監敬選吉期補行慶賀 
　　東西洋留學畢業生去歲已由學部考試分别等次聞此項畢業生准於本年三月間恭應廷試 
　　吏部堂憲訪聞某司員等有勾通金店扫摇撞騙等情事致外間有吏部五虎之稱實於本部名譽大有關係現已密派妥員從嚴查辦 
　　學部侍郎嚴修前上摺爲項城辯護已拂上意又因其内姪在天津管理法政學堂爲津人指控並牽連嚴侍郎故日來侍郎頗爲不悅有乞退之意但新遭國喪倉卒未能驟請耳 
　　樞府以省諮議局今年即應開會擬先由憲政編查館派員分赴各省調查以免因循敷衍之弊 
　　政府以去歲猝遭兩國喪所有第一年應行籌備憲政事宜尙有未能完全之處擬會同各部院衙門凡有上年未能籌備完善之處統限於二月或閏二月内一律補籌完備以重憲政 
　　會議政務處正副提調吴王二侍郎現因部務殷繁恐難兼顧禀請慶邸開去提調差使遴員派充免致貽誤日内當見明文 
　　德宗景皇帝實錄館之地址聞已决定在費政院舊址内閣滿本堂地方開辦 
分類新聞 
政界 
[電催提早匯解洋欵杭州]  
　　江督致浙撫電杭州增子帥鑒磅價洋欵提早一月解滬現查除陜西一省外其餘均未照辦各省洋欵提早解滬原爲移緩就急務祈飭催從速籌足電兌以濟急需需全大信嗣後並祈按月提前照解足紉公誼方印 
　　浙撫復江督電南京端制台鑒洪急電敬悉浙省月解洋欵飭據藩司查復臘月之欵提前冬月早匯正月之欵亦早籌備交大清銀行官錢局承領除知照銀行赶速匯滬交兌外嗣後仍循案提前籌解謹此電復韞印 
[創辦士膏牌照捐續聞湖北]  
　　鄂省現仿照蘇州辦法創辦士膏營業牌照捐購烟牌照捐凡土膏分三等征稅上等年征銀六元中等四元下等二元購烟捐分膏土兩種膏一兩徵錢六十士四十均由土膏店代收彚繳現武漢三鎭均擬定於正月十五日開辦所有距省較遠各鎭亟應分别派員前往會同地方官辦理兹將奉委各員名單列下宜昌委胡令子勛沙洋委朱令文瑞岳家口委呂牧美璟汀泗橋羊樓崗委祝令華武穴委熊令振軒沙市委李牧國琳老河祐委該處川鹽局委員陳令兼辦樊城委該處士膏緝私委員李令長兼辦 
　　新隄委該處淮鹽分銷委員陳令潤林兼辦蔡旬委該處統捐局委員陳令宗揚兼辦 
[添委漕運監兌浙江]  
　　浙省上年冬漕現届開運卽派委員驗除前已遴派各員尙屬不敷差遣兹復經李儲憲添委候補知縣王康祖分省試用府經歷金國書候補縣丞陳以腹三員熱諳運務飭赴滬局專任監兌事宜以期周妥 
交涉 
[民敎結婚之糾葛江西]  
　　贛省洋務總局據信豐禀稱准天主堂函以敎民劉姓於庚子前後各年有鄰村外敎張周鍾金熊五姓與劉姓五家聯親曾許全家人敎劉姓信以爲實各將女子出配詎女子歸後不惟不踐箭言往往勒令女子燒香盛齋飯拜菩薩等事該女子不甘屢被打駡哭訴父母業經敝司鐸查確著人再三開導告知燒香等事有干敎規萬難允行男家置之不理函請傳諭紳耆房長切實開導各男家交出禮單八字領回聘金另立退婚字樣交還女子與劉姓另行擇配等情到局即行批示查奉行准總理衙門咨迎神演戲賽會燒香等事與敎無涉不得攤派敎民無禁阻敎外人之語至敎民之女業已出嫁配與敎外人爲妻亦無禁阻拜神燒香之約女子在家從父出嫁從夫夫家旣非敎民則風俗禮節自必從夫家之便萬不能以敎會之禁令施諸敎民之姻戚况結婚之事出於兩姓之情願而平民入敎由於本人之仰信該劃姓敎民固不必因入敎之事責姻婭之背約而天主堂敎士豈能因拜神一事致夫婦之分離該敎堂函請令其退婚無此辦法應即由縣駁復仰 
 
 

Page 11

 
 
即遵照妥爲辦理 
[阻止外人違章開店鎭江]  
鎭郡西門大街現有印度人賃屋開設洋貨店專以陳設各物令人打彈賭彩得物藉以漁利現爲警察總局查悉以洋商照章不能在内地開設店舗况該店迹近賭博事同騙財又爲法律所不容爰特禀請鎭道照會領事禁阻一面派差勒令閉歇以免滋事 
軍界 
[湘省南路邊防之警報湖南]  
　　湘省郴州所屬之桂陽縣以江西崇義會匪現踞孨都山分竄南安各處桂陽縣緊與毗連該縣令慮匪竄入邊防乂甚空虚當即飛報郴州請兵防堵惟該縣距郴竄遠防勇應赴需時大令遂挑選壯丁六十名編以營制合巡防營勇三十名歸藍哨官嘉賓督率馳赴𤍽水地方聯合各團趕辦團防扼守要隘一俟郴州防營到桂再行分配駐紥合力堵禦 
[貴撫奏調道員練軍蘇州]  
　　陸軍部致蘇撫陳伯帥電内開閣抄貴撫奏請以補用道劉篤烈調署混成協統等因一片該道是否通解兵學抑係陸軍學堂出身曾否統帶隊伍即請出具切實考語咨部查照並先電復等語去後嗣接陳中丞復電云敞處混成協統劉錫鈞不得軍心勢難遷就鑒於皖事因奏咨以叅謀總辦劉道篤烈互相調署該道三世韜鈐廉明持重曾充陸軍速成學堂監督兵學亦素講求又曾充江防統領練習戎務除再出考咨達外先此奉復 
[派員伴送陸軍學生投考蘇州]  
　　蘇省陸軍速成學堂第二班畢業生八十名除撥二十四名飭發新軍充當見習士官外尙有吳火等五十餘名自願赴陸軍部投考業已禀奉撫憲批飭藩司籌欵以資旅費兹經瑞方伯會同督練公所三處總辦核議擬定每生給　銀數十兩先發一半到京後再發一半並札委敎練處提調周鼎銘伴送前往藉資約束 
學務 
[贛省擴充醫學堂南昌]  
　　江西全省醫學堂開辦數年無甚效果規模又頗狹隘敎習復有陋劣者今年擬遷於經訓書院大加擴充派委留學日本千學畢業生王若宜王若儼兩君充任敎員以造完全醫學爲宗旨並添設實驗室購置各種器具模刑以便學生實習推廣學額足一百二十名除原有學生六十名外添招新班六十名其學生資格須中學堂畢業及有中學程度者年在三十歲以内十五歲以外爲合格不分省界不取學費考取入堂之後按照專門醫學課程先習頂科一年再入本科四年畢業後照章援案請奬 
[禀陳開辦存古學堂浙江]  
　　浙省官書局裁撤後始則有歸併藏書樓之議繼則有將經費分撥補助各學堂之議終則又有改設圖書館之議議論紛紛莫衷一是兹又有官書局總纂姚紳内然等請開存古學堂禀陳學部略云前聞鄂省創設存古學堂心焉嚮往浙省除普通各學堂外他如師範法政鐵路蠶桑巡警陸軍亦皆次第設立惟存古尚付闕如竊思通經所以致用温故乃能知新際兹絶續之交非設立存立學堂無以植根本而端趨向擬查照鄂省章程略事變通凡中學畢業而於經史國文分數不足者須入存古學堂補習後方予奬勵分設經史掌故文學等科延聘績學之士爲敎員其校址設於官書局内即以現有官書局每年經費八千餘元暫作常年開支如有不敷再由紳等籌措查浙省官書局設立四十年所刋各種書藉皆爲立國之精神亦即敎育之根本近以庫欵支絀未能擴充然不板之書豈能盡廢所有官書局事宜應卽責成辦學諸員紳兼管事屬公益無須另行開支以節糜費此誠一舉而兩得焉 
[江督嘉奬革員箸述南京]  
　　上元縣田令轉呈監犯孫毓筠禀呈書册當奉江督批云據該令轉呈在監革員孫毓筠禀稱在獄二年遵諭讀書箸有聲轉語荄二書并呈送筆記一册各等情本部堂公餘披覽具見該革員留心古語蒐集經史各注佐証詳明舊家子弟誤入歧途雖在囹圄尙能不廢所學殊堪憫惜仰該令仍飭該革員於怨艾之餘留心著述將來各書出而問世必有信今傳後之時勉之 
實業 
[寳應典業更章之調停蘇州]  
　　寳應紳商以典業更章窒碍等情 
禀奉撫憲批府飭查已紀前報兹悉此事已由揚州府詳復略謂查設典雖以便民然究非純乎善舉民隠商艱事貴並顧揚屬各典請改贖期用洋碼實因虧耗過鉅非此不克圖存情非得已現經再三孝察减短贖期有願贖者仍可上利留取不願贖者並無出入至改用洋碼進出一律但須嚴禁高抬抑勒於小民亦無所損且社會進化漸趨簡便銀元種種更利故各業已多改用洋盤該典商亦爲大勢所驅似未便强令牢守用錢之舊習獨受虧損况揚屬各典改章以來時已數月除寳應一處外商民皆翕然相安其情已大可見惟寳應紳士猶存成見固執不移究應如何辦理是在憲台權衡至當核飭遵行庶免爭執旋奉蘇臬左廉訪批云據詳已悉應否酌爲區别遇貧民質物按錢數合洋不及一元者錢當錢贖已及一元者即概用洋碼似於貧民典商兩無所損事非本司主政姑備參一說旣據通詳仰候兩院憲核示遵行 
[農工研究會開會紀聞浙江]  
　　全浙江工研究會於去臘已舉定會長惟至今數月無所建樹本月初十爲該會常會之期到會來賓會員僅得三十餘人並由幹事池子幹繳到會費五十元當經會長宣告擬定二月十五日續開正式大會一切組織辦法俟全省會員到齊再行酌定現已惜定大方伯恊和講當爲會所届期開一職員會佈告會塲規則現擬先刋佈農工雜誌以塞社會觀聽即席分送雜誌簡章各一紙即鳴鈴散曾 
[禀准撥欵挑濬船塢鎭江]  
　　鎭江荷花塘船塢係來往船隻避風之所現因久不挑濬游泥壅塞由管理船塢委員陶其鎔具禀鎭道請乘目下水涸之時撥欵興挑業奉劉觀察批准照辦不日興工 
[物開商業研究會鎭江]  
　　鎭郡商界中人於初十日於初十日特開商界研究會到會者實繁有徒當由主席吳君在塲痛陳商界不發達之原因及種種之積習 
 
 

Page 12

 
 
[九江去歲商務情形九江]  
　　去年九江商務各業不同惟錢莊土 
業南貨最爲獲利其餘均有虧折兹將各業情形錄下錢莊豐泰莊盈一萬四百兩慶昌隆盈八千兩萬和莊盈七千兩立大莊盈四千兩兆和莊盈二千兩裕康莊盈二千兩益康莊盈二千兩查永昌盈一千五百兩其餘盈餘不一無一家虧本者土業寳成盈一萬八千兩協順盈一萬四千兩盈昌盈一萬兩廣裕盈七千兩玉成盈三千兩恒源盈二千兩安和盈二千兩寶泰盈一千五百兩泰隆盈一千五百兩生昌盈一千兩其餘盈餘不一無一家虧本者南貨源順盈三千兩益隆祥盈二千兩德誠盈二千兩元大福盈一千兩德豐盈一千兩其餘有盈有虧油緞布疋上等僅僅保本衣業無甚嬴絀洋貨裕成虧三千兩慶昌虧二千兩其餘虧耗者不一而足 
雜記 
[續紀目治局失愼情形吉林]  
　　吉林府自治局附設在諮議局籌辦處樓房下層西邊當開辦時該局督理顔韻伯觀察令兩處員司除按時上樓辦公外不准　樓值宿另闢樓外兩旁平房作爲住屋不意十二月二十五日午十一時該局文牘科辦公房忽然失愼據云係煤爐火潑翻所致經籌辦處羅科員之僕瞥見樓上有烟羅科員赶奔上樓未見有火急下樓尋覓見文牘科辦公房緊閉烟已冒出門外當卽打開房門而火已從壁爐夾墻縫内焚及内樑柱其時顔觀察正在病假期内聞警馳救巡警亦帮同吹哨傳警消防隊亦至無如火勢藴積一發不可撲滅江水皆冰一時亦無從取水幸兩處文卷均搶護完好器具亦多運出惟新從天津運來洋式木器已不及搶出計焚出樓房全幢四面磚墻尙兀立未坍樓下平房亦均無損現在辦公暫在平房内照常視事聞今春即須動工重建 
[蘇撫批飭檢呈營基契串原案蘇州]  
　　蘇撫陳中丞以蘇垣上津橋營基向來無人承受當經夫歲批准以營外操塲與上海廣仁堂互換爲建設貧兒院之用其營内基地則據商務局詳請撥作商品陳列所曁勸工塲業已分飭司局撥欵尅期興築兹據王紳澤圻等禀稱該處本係民産由官借用請將原地給還當即批謂貧兌院爲慈善事業且廣仁堂本有自購地基因經官用故以此項操塲換給實與官用無異至陳列所勸工塲之設尤爲振興商務奬掖工業要圖即使此地本屬民産亦應聽官圈用不得翼詞况據稱官借民地係丁前部院任内之事迄今事隔多年營盤空曠之時何以地方紳民不請給還直待今日公家要用併給價易地而不願必欲索還原地其意何居特札飭商務局飭該紳等將從前借地原案及執業印契完粮串票逐一檢呈如騐明屬實或給予地價或另撥官荒悉聽民便若無案可稽乂無契串徒託空言應即無容置議 
[商捐稽核收支委員漢口]  
　　漢口九九商捐局去冬因各帮反對歸併牙釐局辦理惟催收捐欵一切責成江漢關道主持兹齊照巖觀察特札委查令錦　爲商捐稽核收支委員以專責成 
[擬辦私雕印信棍徒南京]  
　　江都縣袁令國鈞擬將拿獲私雕印信棍徒先行監禁一面會同甘邑出示招告一俟有人檢呈被騙假印契尾核與江甘兩縣稅契存根不符再行提案質訊等情禀請江督當奉端午帥批云此案杜貫卿聽從已故之王五私雕藩司及江都甘泉兩縣印信希圖包攬稅契未成兹復僞造簽票串令王明持向方姓訛詐尙未得財實屬藐法玩爲且王五已故質證無人更難保非狡供避就該縣擬請將訪犯監禁五年一面會同甘泉縣出示招告如實有假印稅契情事另行從重擬辦係爲嚴懲匪徒起見應卽照辦爲從之王明一犯即照所擬枷杖完結仰蘇臬司轉飭遵照 
[連獲爲盜工人松江]  
　　婁境盜案迭出近經婁縣劉大令懸賞購線嚴密勒緝前獲形跡可疑之江北船及狀似工人者七名越日又由西鄉張董獲解十餘名十一日又經差役獲到盜匪六名有贓有械經大令升訊收押候辦或謂該六盜均係小工頭目 
　　按工人爲盜本無足怪獨不解坐享俸祿之駐防委員將何所用 
清談 
[今日之所謂事務所]  
　　事務所之界限甚廣。事務所之意義甚正。其種種之事務所。雖不能畢舉。要之事務所者。其所必辦理正當之事務者近是。其然乎。其不然乎。葛不觀號稱文明提倡實業之事務所。曷不觀假名熱心開通智識之事務所。事何事。則君聚而捕橒也。務何務。則集衆而捉雀。也所何所。則容留一般捕提捉雀者之所也。我不知令日之所謂提倡實業。開通智識者。僅提倡如是之實業。開通如是之智識。而已乎名之以博集。而彼必不認也。名之以賭場。而彼更不認也。余無以名之。名之曰今日之事務所。 
　　總會之名。久譟於　上。已不足以欺人之耳目。而幸也。復有所謂事務所出。 
小說 
[潘傑小史英國梅特撰著泖浦四郎信譯]  
[（一）白玫瑰（五）]  
　　潘傑方至樓上。回眸一顧。已失奇南所在。則奇南已入臥室矣。奇南黎明而起。終日操作。困疲殊甚。及入臥室。一手持未發之函。坐於椅中。默坐養神。情思感發。 
　　弗侖痕頻頻乞書於奇南。或徵近日所得之智識。而弗侖痕亦頻頻以其所得於異地者。而敎益於奇南。以故弗侖痕有所願欲。奇南無勿知。而奇南之志願性情。弗侖痕亦習知其藴。 
　　奇南自語曰。彼前日乞我購買龍根光線學一書。尚未緘庽。明晨必不可忘。彼或甚盼是書也。 
　　弗侖痕雖去國十五年。而其人之動容笑貌。尙印於奇南腦筋之中。弗侖痕有機警富思想。素與奇南暢談笑語。情誼誠摰。 
　　少項奇南移椅於電燈下。發函伸紙。緩緩誦書。書曰。 
　　密司奇南愛鑒。前奉寸箋。想已垂覽。託任之書。不識曾否郵遞。惟數日之間。余將返國。造廬訪謁。暢叙闊衷。行將不遠。惟數十。　别夢依依。一旦重聚故知。其歡樂固不可以言喻。惟河山依舊。馬齒已增。數輩總角舊游。不知尙能相識否耳。今日突如其來。密司必深以　異。請爲一一陳之。密司當亦深訝僕遇之奇而運之表也。鄙人自賛助孫奪生營業以來。賓主之間。尙稱無間。去年孫君疾病。經僕調治而愈。孫君忽構異想。欲以僕爲股東語僕曰。余輸　本。汝運腦筋。僕木之許也。目是厥後。孫君遇僕益隆。數月以來竭力繩營。幸不辱命。商務日形隆盛。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
[江蘇蘇屬]  
　　蘇撫陳中丞致京口奎統制電云駐防議員名額現與午帥往復電商即連繙譯併計京防應設議員二名除飭蘇屬諮議局籌辦處轉行府縣遵照外特此電聞 
[江蘇寗屬]  
　　江督端午帥自接憲政編查館雙通寄居人選舉資格電飭後當即覆電云北京憲政綢查館鈞鑑嘯電奉悉承示本省人之寄居　府縣者於選舉權量予變通具徵俯念輿情曲加體恤謹當通飭各屬遵照特此奉復士民實行調查 
[浙江（寗波慈谿）]  
　　慈邑初選舉投票所業已劃定兹將所派各區投票監察人員姓名錄下城一區城二區錢保杭凌毓慈俞鴻搘任企尹東一區孫紹康洪曰湄嚴鴻基葛崇黼東四區徐名埏應開忠盛鼎年陳忠楣南五區鄭豫王雲藩周毓汝嚴寳瑾南六區史益增徐爾康孫祖謀李鍾鼎西七區葉畬經董孝欽陳鴻逵朱鳳翔西八區陳雲章葉維梁袁兆墀蔡上治北九區葉鴻年胡濬永北十區宓清翰陳鍾瑞 
專件 
[廣東諮議局籌辦處簡章]  
　　第一條本處爲遵旨籌辦諮議議而設凡該局未成立之先本處應行預備事宜分别妥籌辦理名曰廣東諮議局籌辦處 
　　第二條本處總辦四人以藩學臬運四司任之會辦一人遴委候補道員任之提調一人以廣州府知府任之坐辦一人遴委候補府州任之皆禀承總督曾商議紳照章妥籌辦理按總辦四司均係現任人員政務殷繁未能常川到處是以派候補道一人爲會辦駐處辦事以輔總辦之不及首府爲各府之領袖上下之樞紐地方要政必應預聞惟公事亦繁故派坐辦一員助之 
　　第三條議紳不拘人數選本省公正明達紳士任之現當開辦之初延攬未能廣及以後如訪得其人或外府有名望素著之紳仍可隨時續行延請按本處爲籌辦諮議局而設而諮議局實爲通省輿論之代表議院之始基將來該局成立全粤民人咸負其責此時籌辦伊始紳士爲庶民之望自應與本省縉紳會同籌議以免隔閡惟定章初選複選一切事宜　府廳州縣專責上司之督催各屬之禀承上下相維各有統屬是辦事不能不屬之於官現擬以紳議官辦爲宗旨凡事與各議紳會商公議議定由官執行務期官紳共表同情藉收集思廣益之助諸紳鄉望素孚情關桑梓必能維持公益屏絶偏私遇事和衷商搉裨益匪淺在處各官亦宜虚懷諮訪折衷一是均不得各存意見致涉囂陵（未完） 
本埠新聞 
[續紀工部局竪立界石之交涉]  
　　英美工部局在公益里口新築馬路之西叚竪立界石旋由四路二區巡警拔去已紀昨報昨日上午工部局西人帶同通譯往見該區蕭副巡官聲稱此叚地基已由本局向華商買來因此築造馬路並非佔越蕭副巡官答以去冬曾奉江督札飭上寳兩邑各圖地畝禁止各業房私自出售當經道憲及汪總辦札飭遵辦在案况此路西叚久歸本局管轄今貴局突來本　境内竪立界石本副巡官因未奉上憲飭知碍難照准該西人遂悻悻而去現此事已由蔡汪二觀察商請虞洽卿觀察與工部局剴切勸阻免多糾葛 
[工部局查報城内私開烟館]  
　　本届工部局議報告載有工部局總董致領袖領事書略謂城内烟舘雖已禁閉然仍有私售燈吃者今查有陸家閘第四號門牌縣西街第八十八號太平街第九十一號淘沙塲街第一百十四號潮州路第七十八號西門街第九十一號及道前街之某屋均私開烟舘應請照滬道核辦 
[慈善戒烟會成立]  
　　中國慈善戒烟總會業已成立昨日下午七時在靑年會大開會議江督端午帥亦派員蒞會籌議一切 
[追繳製造局存欵]  
　　江南製造局被元源錢莊倒欠公欵銀四萬八千四百七十餘兩現已禀知江督請飭滬道行縣追繳端午帥以該局存欵關係軍需絲毫不能短少業已札用滬道轉行上海縣趕緊追繳 
[江督提倡實業]  
　　江寗陸軍一鎭每歲額辦皮件十餘萬江督端午帥此次蒞滬詳詢鞏華廠嚴守良沛製革情形並向該廠購取箱包多種反覆察閱極爲贊賞允准代籌銷路通飭蘇皖贛江北各陸軍酌量認銷並允回省後卽飭定案以後寗軍用件統歸該廠認辦一面給咨令該守赴陸軍部農工商部呈請入奏午帥燹心實業於此可見一斑 
[領事公會索還被告]  
　　領邵領事前以住居租界之邱潤初被差誘至界外拘押縣署照會滬道飭縣解回公廨訊斷曾誌前報兹聞傾事公會近又集議以邱旣住居租界之内原告不應在縣控告且量民事刑事訴訟章程内載如兩造均屬華人或被告寓居租界應得以原就被控由公堂訊辦今上海縣不遵以原就被定章延不解回殊屬違背特於日前禀陳領領事再請滬道札行上海縣速將管押之邱潤初解回訊斷 
[江督改坐兵輪之原因]  
　　江督端午帥前日由滬返寗初擬仍坐專車赴蘇改坐小輪前往江陰閱視砲台已發電至蘇咨照嗣因尙須至通州閱看天生港新埠隨於是夜十二點鐘偕同張季直殿撰改坐江寗兵輪起節 
[德文醫學堂更換敎習]  
　　泥城外同濟德文醫學堂華敎習畢士翹君去年臘月作古現奉南洋大臣端午帥札委宗嘉謨君接充宗君昨已抵滬赴德領事署知照定於本月底開學 
[慨助賑捐之報酬]  
　　祝蘭舫觀察去年捐助鄂粤等處災振兹已由滬道蔡觀察詳奉商約大臣盛宮保允准轉咨鄂督陳筱帥專案奏奬 
 
 

Page 19

 
 
[寰球中國學生會定期會宴]  
　　寰球中國學生會定於十六晚六時半在四馬路一品香舉行新年大宴會想届時濟濟多士杯酒往還當必極一時之盛也 
[演劇聯合會開演新戲]  
　　城内演劇阰合會定於今日一時假座春桂戲園開演新劇藉籌常年經費其所演各劇均係新編時事聞會員在張周兩君等能舞眞刀餘如蓬萊居士潤身草廬亦均串演 
[賭徒肇禍逃散]  
　　前晚有賭徒四十餘人串同北黄浦路某洋員公館傭人入内聚賭旋被洋員聞之立即驅逐各賭徒一哄而散擠傷洋人一名昨日捕房得報除將受傷洋人送請公濟醫院醫治外並飭中西包探將各賭徒嚴拿務獲 
[城内]  
　　未便保釋○鄉人陳狗郎前被流氓王阿春誘至荒僻處紏衆挖去雙目控縣訊實詳奉各憲飭將王阿春永遠監禁在案兹有陳世明投禀代求保釋奉李大令批云查王阿春挾嫌挖瞎爾姪陳狗郎雙目已據爾姪及見証周阿榮供指確鑿經已詳准水遠監禁之犯兹據禀稱爾侄兩目並非王阿春所挖欲圖倖釋故爲飾詞率瀆殊屬冒昧惟現在恭逢嗣皇帝登極俟有恩旨頒到王阿春如在准赦之例再行查辦現在未便照准　　無謂之至○昨日酉刻本縣李大令及三廳學司在縣署大堂舉行打春各官執鞭繞行觀其表面似頗恭敬 
　　官事○雲貴督轅文案候選主事高翔到道禀見上海縣李超瓊禀請感冒假二天鈞和兵輪管帶馬廷樹禀知賞還頂戴 
[南市]  
　　坍屋傷人○祥記碼頭各猪棧自遷往薛家浜後現由大達輪步公司將舊屋拆卸改造棧房昨日正在動工怱然坍下壓傷路人四名工匠兩名當由巡士報告總工程局派探查明將受傷路人送至仁濟醫院醫治該工匠亦由大達公司徑送醫院 
　　敎士獲賊○西門外斜橋安息會敎士物台史昨日扭獲竊賊劉寳生送至西區轉解工程局　究劉認竊不諱判戒責一百五十下押五天贓給該敎士領回 
　　藏垢納污○王桂林控沈劉氏等誘匿伊媳沈小妹一案昨由工程局復訊據二房東顧福元沈孫氏供稱該屋初由東區巡士王介堂來租勾引沈劉氏來申姘識後因不敷用度另與沈聚和合姘至沈小妹亦收王誘來與已革巡士沈寶隆私識判王戒責二百下押交學費沈及劉氏亦戒責二百下交保顧及沈孫氏姑着斥退 
　　交保勒賠○老彩成紅坊執事蔡侣生被司帳萬榮生吞没洋四百餘元扭至工程局請追萬供在途被竊並非吞没判交保照賠 
[閘北]  
　　通同舞弊○巡警總局差弁沈耀庭私出傳單藉案勒索昨經警法科長聶司馬傳到學生李佩紳據供尚有沈某及巡士陳某與該弁通同舞弊去年已被索去洋七元前日又來索洋六元應請究辦司馬　李退去候查明核辦 
　　鬼話連篇○江北人蘇筱鑑前晚在永順里與姘婦王陳氏吵閙不休由騎巡隊巡士帶至巡局請究蘇供該氏前夫名王二向爲小工被氏凌虐餓斃後與小的姘識時常吵 
閙小的遂與分離不料現被王二陰魂纒住孫正巡官以其語無倫女斥退不理 
　　尋獲逃妻○張阿寳與金林元之妻董氏姣識匿居胡家木橋前日被金尋獲扭交三路四區移送一區經德正巡官訊明判張責二百板收押董氏戒責二百下交氏金領回 
[英租界]  
　　因傷身死○滬南江海關司事陳鳳生去年除夕行經英界河南路被匪用刀戳傷肩背等處搶夫銀洋三十餘元當經途人車送捕房轉送仁濟醫院醫治稍愈陳即回至家内自行調治詎延至前日仍因傷身死昨由家屬投報總巡捕房請緝兇手從嚴懲辦 
　　流氓世界○周忠山前晚行經北粉弄附近突遇流氓四五人拔刀恐嚇剥去皮衣事後周即投報捕房飭探查緝 
　　包探獲賊○竊賊章毛豐前晚在福建路屋上行走被探錢壽生查見追至附近弄内該賊從德興客棧屋上跳下即被拿獲旋即解至捕房押候究辦 
　　家賊難防○汕頭路二十二號門牌朱姓之子朱玉泉前晚私取伊母衣物携贓圖銷適被包探查見拘入捕房押候解廨訊究 
　　賣良爲娼○湖北女子富英被吳献廷瞿鳳山與婦人張翠娥誘拐來滬賣於法租界戲舘街三十二號門牌花烟問内由探何正喜將吳等拿獲解奉公堂收押在案昨又由探至法捕房禀明將富英提至總巡捕房轉送濟良所收管候解公堂訊奪 
　　勿再多事○新閘捕房華捕高金壽在外多事昨被華捕張正巡官查悉立即禀知總巡卜羅斯著將該捕降充四等巡捕三月 
　　巡捕降級○楊樹浦捕房四等三道頭華捕張杏村辦公不力昨由華捕張正巡官禀知卜總巡着令降充試用三道頭二月 
　　西崽被疑○江西路某西婦女竊鈔票　一百元疑係西崽沈巧生邵寳福所竊報知捕房將沈邵二人拘入押候訊究 
　　花園失竊○張新全竊取某西人花園内木板負至法界被八號西探查獲送回總巡捕房押候究辦 
　　毆傷庖丁○招商局馬夫費長庚昨與庖丁馬文臣因爭論飯菜起釁將馬毆傷由捕一併拘人捕房捕頭飭將受傷人送往仁濟醫館醫治費押候解辦 
[美租界]  
　　洋員回國○奏天德副領事明思格君請假回國道經滬上昨赴德署辭行即於當晚附德公司輪船回國 
　　洋人閙院○前晚有某德人乘醉至鴨綠路西妓院胡閙西捕往拘不服亟吹警笛由他捕帮同拘獲帶入捕房解請德署發落 
　　截獲流氓○流氓戚桃子前晚在途强搶李陸氏金飾當由旁人截獲送入捕房收押　　舊屋可危○工部局管理街道西人查得武昌路一百三十號起至一百四十一號止房屋年久失修恐有坍塌傷人情事當即知照捕房飭查房主候核 
　　扭控翁姑○募婦黄顧氏昨與伊母將翁姑扭至捕房稱被逼醮請爲詢究捕頭飭氏母將該募婦領回如黄姓再有前項情事准予報捕傳究 
[法租界]  
　　緝獲逃婦○江北婦人李朱氏背夫私逃後爲本夫李崔喜訪知朱氏實被姘夫王阿四拐逃故將王扭控公堂押候查辦日前復由龍華鎭巡局將朱氏等三人移送法廨訊據朱氏供稱婦人與王素來相識惟並未犯姦此次婦人自已出外住在南市蔡桂生客棧内已十有餘天兹與蔡同乘火車行至龍華地方即被巡局拘獲至同時被拘之葉老茂實不認識蔡供送朱氏回去不敢販賣葉供小的在火車與蔡相遇並非同黨判葉交保察與朱氏押候冉訊 
　　婦女吸烟○謝朗山所開烟間内容留婦女開燈兹爲捕房查知將謝傳至公堂請爲究辦謝供實因店夥不知章程所致求恩免究判罰洋十元充公 
　　唆使停工○電車公司揚旗工人蔡正其唆令同伴柏桂生蔡祥元等十餘人停工要挾昨由該公司洋人一併送至公堂控般去年除夕加做夜工已加給工洋一天半不料今正初二日蔡即唆使停工應請究辦訊之蔡供認不諱判蔡罰洋三元其餘一併開釋　　車夫情極○潘金順扭江阿實到廨控稱小的推黄包車爲生與江素有嫌怨江見小的停車在途用刀將象皮車輪割破值洋三十元求恩訊究判江押候查明再究　　搶取緞帽○流氓陳阿全在新租界强搶英界捕房落差巡捕李竹林之緞帽當場被李拘住扭至公堂判陳枷一月押捕房一月 
 
 

Page 20

 
 
國外新聞 
[英大臣接見唐紹怡]  
　　十三日倫敦電云英外務部大臣葛雷近　外務部接見唐紹怡專使 
[美議院准禁雅片入口]  
　　十三日華盛頓電云美國下議院已將禁止鴉片入口議案核准同日倫敦電云華盛頓電稱美國上議院業已批准議案除供藥劑所用之鴉片外一律禁止入口按一千九百零七年美國入口之土共值美金洋一百十三萬四千六百八十一元入口之烟膏共值美金洋一百四十六萬零四百元綜計共收稅美金洋一百三十五萬五千六百十七元 
[韓皇下詔箴民]  
　　十三日東京電云韓皇已於今日回抵漢城業已頒發詔言五十萬張箴告國民戒虚浮務誠實培養國家之利源韓國北部之民聞之紛紛割去髮髻　 
[法國整頓海經費]  
　　十三日倫敦電云法國海軍部大臣闢茄特近於宣述整頓海軍政見之際聲稱法國内閣已知此事須需經費法郎二百兆枚 
[俄國革命黨之内訌]  
　　十三日倫敦電云俄國警務總長陸氏之被拘爲發現警吏交通革命黨以來最烈之舉俄政府現已大遭其累昨日議院開議有社會黨民政黨議員痛詆政府明知塞其厄斯大公爵及泊里扶君之遭暗殺係由已革警務偵探吏愛齊甫倡謀今乃歸罪陸浦京殊失公允云 
[斐洲聯邦京城問題]  
　　十三日倫敦電云南斐洲國民大會近在開浦鎭會議斐洲聯邦京城問題險遭决裂據傳現擬以開浦鎭爲立法部總區比勒多利亞爲民政部總區勃郎恩芳汀爲裁判部總區云 
[開列福利亞排日近聞]  
　　十三日華盛頓電云美國萊代達省立法部决議譴責羅斯佛總統干涉開列福利亞省排日議案並力請開省人民堅持排日專律母存畏葸同日紐約電云特呂君在開列福利亞省立法部所呈之反對日人有地産權議案將於明日議决 
[日大臣演說之注重]  
　　十三日紐約電云日本外務部大臣小村男爵近在議院所發之演說其關於美日邦交之全文現已由日電知紐約載登各報 
[英報評論小村之演說]  
　　十四日倫敦電云倫敦晨報載有評論謂日本外務部大臣小村伯爵之演說足爲遠東時局變象之明證此次變局係由日本恪守國家政策及英日聯盟之價值有以致之並謂切盻中日兩國能融洽邦交云泰晤士報亦載有論說略謂伯村子爵重申開放門户政策聞者無不嘉之且益欽佩日本執政諸公之敏捷善斷也惟日本政府關於新法鐵路之舉措似有令人有能愜意者致煩言嘖嘖謂日政府所述遠大之政綱滿洲全境大半未獲其效果然日政府與英國政治之交好揚益人口故吾人深信其對於鐵路問題艱阻各節必能秉公辦理也 
[近東大變局八十八誌]  
　　十三日栢林電云據巴黎傳稱俄國對 
於大丹納爾海峽之慾望仍未捨棄布政府已允從俄請向俄籌債惟土爾其最後之覆文尙未收到 
小說 
[官場小說衣冠影（二十五）]  
　　第七回逢狹路識破機關閙宗祠大開談判 
金夫人聽了。没奈何只得立刻叫人去雇轎子。金二　雖然有些胆怯。却還自已拿把得定。回過頭來。對着金夫人道。母親只管放心。我們弟兄兩個没有做什麽犯法的事情。料想不要緊的。說着。便拉了他哥哥金思愼一把。使個眼色道。我們只顧去就是了。金思愼莫明其妙。只得跟着金士明。一路慢慢的走來。到得祠堂門口。金夫人的轎子已經到了。正在那裏下轎。金三緘和着思愼兩個搶上前去。一邊一個。扶着金夫人進來。進了大門。一直走到正廳上。金人人和三緘思愼都吃了一驚。只見正廳上擠着無數的人。神案上點　一對大大的蠟燭。燒着一爐檀香。那香烟氤氤氲氲的直透起來。覺得滿屋子都是檀寳氣味。金夫人走進正廳。剛纔坐下。忽聽得金士明對着思愼兄弟大聲說道。你們還不跪下麽。金思愼和金三緘道。到底爲了什麽事情。金士明大怒道。你們可知假造地方官的筆跡。該應什麽罪名。金三緘道我道是什麽天大的事情。原來爲了這個緣故。這件事兒。是我一個人做的。與我哥哥無干。二叔只問我一個人就是了。金士明不等他說完。猛然把棹子一拍。厲聲喝道。你這個大胆的畜生。還敢對着諸位伯叔。這般放肆我們金氏世代書香。奉公守法。没有你這樣的子弟。你還不在祖宗面前跪下認罪麽。金夫人恐怕金三緘吃虧。便故意駡道。你這個畜生。到底閘了什麽亂子。連我都瞞在鼓裡。金士明 
想平常的人。假造了什麽匯單錢票。尙且要問監禁十年的罪名。何况假造地方官的書信。他這樣小小的年紀。便這般大胆。將來年紀大了。還不知要閙什麽亂子　。論起理來。這樣的不肖子。弟就該把他革出祠堂。送官究治。不過我做族長的不幫你們的忙。還有那個幫你們的忙呢。所以請了本家兄弟在祠堂裡曾議這件事兒。說着又把金三緘寫的假信。拿了出來。給金夫人看了一看。不知金士明究竟把金一緘如何發放。且看下回交代。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
