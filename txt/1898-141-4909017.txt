# 1898 - 141 - 4909017

 

Page 1

 
 
[珍物待購] [  申報館協振所拜啓]  
　　本館恊振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各　珍玩羅列於下倘蒙仁人君子慨擲亷泉旣能廣積陰功且可增輝藝圃誠一舉而兩得也計開朱漁珊帖一部高澹游山水一幅　　　　　　 
[出售廣學會新譯中國度支考○仍寄售中東戰紀紀本末初續編文學興國䇿每套兩圓] [  圖書集成局代啓]  
　　中國每歲度支出納之數向無刊布清册上海英正領事哲特就户部曁各省奏報中關係錢穀之數者積三載之句稽抉摘成中國度支考一書呈英政府轉發議院核准刊行於中國財賦之所出與夫一歲支發之欵逐項羅列旣簡且明廣學會譯作華文交本局代印精本卽託中報館帳房申昌書畫室出售每册洋銀一角五分所有前印之中東戰紀初續編連文學興國　并售拆售均有定碼以及泰西新史攬要仍并寄售上海四馬路老巡捕房西對門廣學會總局及美華書館格致書室古香閣文瑞樓飛鴻閣大吉樓外埠敎士售書處曁各書坊皆有出售諸君請分别賜顧可也 
[閱本報紀獻䇿圖韓感而書此]  
　　高麗臣服中朝二百餘年雖遠在海外而實爲屏蔽前歲日人起而圖之中朝不忍坐視起而與爭兵士不力致敗於口人之手非但不能保護鄰邦而失地償欵人民共憤議和之後無不以爲高麗之事日人可惟所欲爲矣萬國公法雖無滅國之例而削其土地役其人民握其利權使弱國之君幾同守府所謂政由寗氏祭則寡人國祚雖存夫亦同　羊之告朔矣日人以高麗爲自主之國其實欲以高麗爲外府耳聚全力以爭居然唾手而得不謂俄人之分其利爭其權也初則皆以保護爲名而現在彼此情形畢露在日人費盡心力安肯决然舍去而俄人亦處心積慮不肯稍讓就形勢而言日本斷不能敵俄若在中東未事之先我意俄人早已開釁現因日本兵勢方張俄人不肯輕舉妄動且英日聨盟之後英日有相倚之勢俄日若有舉動英國必不肯袖手俄之所以懼日者非懼日也實懼英也然其謀高麗之事與日終有不能兩立之勢觀於日本之嚴於武備兵艦則年增一年兵額則日增一日若謂其不爲俄備而爲誰備耶若是乎日本不能忘俄俄亦不能忘日本者其實皆不能忘高麗耳四月初二日本報錄香港循環日報譯倫敦朝郵報訪事人由俄京聖彼得堡來稿云某俄字報載駐朝鮮漢城之俄人來書謂高麗土人多有思從日本者乃自進其䇿於俄廷教其何䇿能破日本之計其䇿一在高麗港口各處多設領事官又多設軍兵保護領事署二整頓銀行事務可漸握高麗稅務及度支之權三黜逐一切别國人干預高麗之政事四開設俄文學校又在漢城建設希臘教堂使其宏麗不讓於天主教堂五招集高麗俊秀往俄國學習工藝而以開礦築路爲要旨六爲滿洲鐵路宜接至平壤因此處已有法公司承築鐵路至漢城添築鐵路兩條一南一北南通至釜山北通至箭山并須立法不許日人沾手於此諸事其結　則云高麗物産豐厚俄旣有志大振威權不妨先耗資本以經營之也以此觀之俄人之處心積　於高麗已非朝夕此雖進䇿者之言安知俄君臣不早存此心乎易地以觀安知日本亦不存此見兩國現在雖未見高下後日兩雄相爭必有一傷總之高麗將來不屬於俄定屬於日惟未知鹿死誰手耳現在地毬之上惟俄爲强大人皆謂爲虎狼之秦無不憚之忌之然此外如英法德等諸大國亦皆不弱於俄鄰邦之有孱弱者亦莫不欲如俄人之䇿高麗其始以通商爲名至商務起色遂得步進步土地之可僭者則僭之利權之可攬者則攬之人心之可收拾者則無不收拾之於是被其削耆則土地日促被其攬者則利權日衰被其收拾者則人心日弛卒至束手無䇿勢不至臣服不止夫人之弱人國也猶之無賴之局賭始則誘之賭稍子以利繼則取其本使無所藉手終則資其本復收其利不使其人傾家蕩産不止其居心之狼毒無以加於此矣惜乎受其誘者終夢夢焉不知也說者謂人貴自立誘亦何傷不觀之日本乎日本當日受侮於英法幾至不國一切之事無不藉外人之權惟能克自振拔不二十年而獨斷獨行近更有雄視之勢朝鮮雖介於兩大進退維谷若能陽則忍受陰求自强則今之高麗亦昔之日本耳安知高麗將來不如今日之日本乎然高麗其小焉者也雖曰物産豐饒而究限於幅𢄙恐俄之欲得志於亞洲者尚不止此也且欲得志於亞洲者不至一俄也縱論及此不禁感慨係之矣 
[中俄新約]  
　　本月初二日益聞錄云光緒二十四年三月初六日卽西歴一千八百九十八年三月二十七號中國與俄國在京師訂定條約云大清國全權大臣大學士李鴻章户部侍郎張蔭桓大俄國全權大臣駐紥北京代理使務寳羅夫爲訂定條約事第一欵因俄國願在中國北海濵境有方便地方以資俄國水師得天然形勢之勝而保俄國水師無意外之虞故大清國大皇帝陛下特允將旅順口大連灣兩處及鄰近相連之海面租與俄國惟中國帝權不得稍有損碍第二欵租地界線隨後測量至於由大連灣往北之界及他方向之界一切細情俱應隨後由兩國政府派員勘定惟租界境内俄羅斯應全享租主權利第三欵租期應自畫押之日始扣算二十五年惟旣已滿期之後應准由兩國會商斟酌續租第四欵按照第一欵所開俄羅斯卽可派遣官員在兩處經營水陸武備惟一切俄人應歸俄國大員一人管轄不得用總督巡撫等名目中國兵隊不准在租界内屯紥中國人民准其　住惟不得犯租界内一切條規如遇中國人民犯法應交中國國家最近之地方官審判兩國辦理罪犯情形仍　照咸豐十年卽一千八百六十年之中俄條約所開第五欵租界北界之外應留一甌脫卽兩國不准居民之隙地其甌脫界限應隨後由駐紥俄國之中國使臣與俄國政府商妥甌脫境内應歸中國管理惟除先行與俄國商妥外中國兵隊不得私入甌脫第六欵旅順口旣允准作爲水師屯集之處祗准中俄兩國之船停泊他國不論兵船商船一律不准駛入至大連灣亦須擇一方便地方專爲中俄兩國屯泊兵船其餘各處准作通商口岸所有各國船隻准其隨時出入無禁第七欵旅順大連灣兩處因地勢險要故俄國情願自備欵項建造砲臺營寨及一切保衛地方應行舉辦之事隨時由俄國酌行第八欵中國前於一千八百九十六年准造鐵路一條經亞酉亞鐵路軌道接至大連灣現准卽行開辦所有築造詳細情形悉照中國滿洲鐵路章程并准添造支路從營口卽牛莊鴨緑江中間接至濵海方便之處其如何築造及勘定地址悉由中國使臣在俄京聖彼得堡與東方鐵路公司督辦會商妥協惟俄國築造鐵路不准格外侵占中國地方第九欵此項條約自簽押之日爲始兩國卽行遵照辦理其換約之處須在俄京聖彼得堡 
[追述德藩入都事]  
　　京師采訪友人云德國親上亨利於閏三月二十三日行抵馬家堡无兩日順天府府尹 
 
 

Page 2

 
 
胡雲楣京兆傳諭備辦供張是日辰刻復命駕親臨妥爲照料未幾李傅相亦至距郊十里之豐臺相待閱片刻總署王大臣慶邸及立豫山張憔埜二少司農先後至馬家堡未刻傅相偕亨利乘花事戾止慶邸與諸大臣迎至車前速入茶座京兆命開洗塵讌亨利小憇卽率同隨員等人乘肩輿就道輿前後有親兵步隊三十餘人擁護由馬家堡迤邐入永定門經前門大街入正陽門步軍統領容仲華協揆派緑營都守十二員導引左翼總兵英侍郎年乘馬殿焉按叚官廳皆有緑營弁兵伺候及入内城則步營弁兵亦分班鵠列迨申刻亨利赴東交民巷德使臣行館暫駐恊揆卽遴派兩翼武職及各緑營武弁十數員常川伺應二十四日清晨亨利整治西筵讌總署諸王大臣席散後乘馬出西便門至蓮花池觀西人賽馬之戲沿途旗緑各營弁兵迎送如儀洎二十五日寅刻覲見後皇上就仁壽殿賜宴午刻總署王大臣復公請大餐 
[帥旌過潤]  
　　鎭江采訪友人云湖廣總督張香帥奉召入都旣抵申江欽奉廷寄仍回鄂任遂乘楚材兵艦遄返本月初三日清晨鎭江文武印委各官咸詣總巡局伺候江勝六營新湘五營曁水師鎭標八旗各營士卒列隊江干自東碼頭至金山惟見旌旆飛揚如荼如火鐘鳴八點遙見楚材高懸帥字旗衝波激浪而至江干各隊燃放排槍碎𥔀之聲震動山谷少頃楚材就象山下碇長江水師提督黄芍巖宫保先乘小舟往謁商議要公約歴二點鐘時始辭别俄而常鎭通海道長觀察京口副都統吉統制新湘營統領陳軍門江勝營統帶彭副戎西林蘇軍門有奇鎭江府彦太守鎭江營叅將鄭叅戎都司周都戎次第遞呈手版香帥一一接見稍叙寒暄 
[蒐軍盛典]  
　　蕪湖采訪友人云安徽巡撫鄧小赤大中丞示期閏三月二十日由皖垣起節二十一日行過無湖　道太平府以抵寗國二十三日傍晚棨戟遙臨二十四日卽登壇大閱先之以徽寗池太五屬馬戰守三項兵丁次及鎭標馬步練軍再次校閱將領偏　騎射至二十五日下午竣事然後接見地方文武各官咨詢兵刑諸大政又以去秋八月初三日郡中萬源錢莊被刼一案事後獲盜五名雖供出頭目在逃然五犯亦皆得財正盜久覊狴犴易啓宵小徼倖之心爰命宣城縣陳明府立刻會齊城守營弁兵擁至法塲明正黄刑縣首級於四城門俾昭炯戒隨於二十六日返旆假道姑孰出江二十八日清晨行次東西梁山親登砲臺察閱防務約歴炊許復鼓輪而上按臨裕溪口校閱長江水師提標五營水陸大操以次而及駐紥蕪湖梁山之精健兩營優者奬之劣者斥之賞罰均不旋踵事旣竣時已月上墻腰中丞乃命展輪上駛比過蕪湖正鐘鳴六下忽接省中僚屬申文略稱日昨某國教士在試院龍門口售書講道與士子忽啓爭端險致釀成大患現經彈壓敉平並勸教士暫息芳蹤俟試畢再售書講道如常等情中丞心繫懷柔急欲回轅坐鎭是以接見地方各官之際怱怱數語卽命解維具時蕪采練軍等營勇甫由寗郡大閱回防卽偕蕪湖保衛營勇站隊江干恭送旌節至駐蕪之精健營雖祗距蕪三十里鷗程然因　裕溪收拾帳棚須至二十九日始得從容拔隊而返也 
[法兵過蜀]  
　　重慶采訪友人云某日川東道署接酉陽等處州縣禀稱刻有洋兵多名過境應如何辦理請示遵行等情任逢心觀察茫無頭緒祗得批飭各州縣妥爲保護勿任沿途搆釁一面派譯員赴駐　各國領事署探問情由旋悉此項兵士計十餘名由法國派來統以哨弁二三員并帶安南土兵十二三人擬入西藏游歴者於是人心始安 
[日畫租界]  
　　天津訪事人來函云日本設立租界現已畫定四至南自馬家口福音堂河邊起北至溜米廠邢家木廠胡同河邊止東自邢家木廠河邊起西至邢家莊逹海光寺河沿圍墻止其自福音堂之西畫一直綫亦至圍墻止馬家口原有之稅厘兩局概不遷移將來開築馬路可以繞越者仍需繞越至紫竹林以上向例不得停泊帆輪各船現擬於杏花村德國租界外另撥給空地一叚約三百畝俾日人建築碼頭以泊輪船並建貨倉安置客貨所有界内房屋地基擬照前辦法國租界章程酌量給價由溜米廠而上俟日後日本生意擴充再行開拓至西面畫至圍墻爲止各需留地五丈以便修理 
[軍門抵粤]  
　　粤東訪事友人來函云劉淵亭軍門前奉粤東大憲札委往粤西募勇若干上月二十日軍門由粤來省船泊天字碼頭卽詣督轅禀見隨令各勇起岸往北門外校塲駐紥聞各勇抵梧州時海關人役到船查搜各勇大爲不服幾釀事端幸得地方官善爲調停始相安無事 
[校閱水師]  
　　鎭江訪事人云長江水師提督黄芍巖宫保前赴白門謁見南洋大臣劉峴帥面商要公事畢於上月二十五日乘鏡清兵艦東下先期江勝各營在江干排隊迎迓貓晴轉干憲舟駛抵京口下椗江中各健兄鳴槍致敬砰訇之聲震動山岳俄而鎭城各官曁江勝全軍總巡周都戎等先後登船禀見宫保接見有差有頃舍舟登岸駐節卄露寺行轅筮期本月初二日閱視瓜洲水師鎭標各營並諭高鎭軍調集長江水師各　船停泊江上以待臨期校閱水操 
[示查匪類]  
　　粤東訪事友人來函云月前某日由外洋緝獲軍火多船省中大憲恐有匪徒潛謀不軌爰卽會銜出示一體嚴查其告示云爲剴切曉諭事現本督部堂與本將軍面晤商及海面緝獲洋槍及彈鉛多件難保非濟賊滋擾情事况當歲考文武童試在邇其土子雲集不下數萬之多亦難保無匪徒溷跡其中藉端起事除已飭各營併城廂内外嚴加防守認眞稽查外其旗營地面亦應一體嚴查如有匪徒冐爲士子遷居旗内准其防勇到營密拿以便嚴行究辦安靖地方等語理合出示嚴諭爲此示諭旗營城上城門以及處官堆棚欄值班官兵務須日則常川防守嚴密稽查夜則勤加擊柝認眞巡緝遇有搶竊情事一面將棚欄關閉一面通知　近各處帮同緝拿無使一名漏網至八旗地面各民户最易窩藏匪徒務須隨時按户清查如有來歴不明跡形可疑者無論與旗户同居或自行居住立時驅逐不准稍爲容留以免滋生事端倘有怠隋疏防情事一經查出或别經發覺不惟將該班領堆兵等責革定將管轄各官一併叅處本將軍副都統言出法隨斷不姑寛其各凛遵勿違特示 
[禁糧出口]  
　　鎭江訪事友來函云常鎭通海道長久山觀察接奉兩江總督劉峴帥五百里排單内開現在各處米價日見昻貴貧民生計益艱淮徐海又被災甚重省垣近日米價每石驟貴一元有餘米乏來源人情惶急若不一律禁運出口深恐匱食激變飭關查禁米糧出口等因奉此合亟出示諭禁爲此示仰商牙船户人等知悉爾等須知現在米糧日貴貧民生計益艱自示之後務須遵照憲示不准販運米麥等糧出口如敢故違定行查究想經此煌煌示諭彼奸商猾儈或不敢以身試法矣 
[潯陽官塲紀事]  
　　九江訪事人云九江府兼辦湖口厘局聨敷青太守於上月二十六日會同總稅務司赫德君委辦湖口兼套口厘局之稅務司紀默理君赴湖口商辦交接事件○道憲誠果泉觀察委德化縣楊少庭明府江防同知曾葆農司馬於上月二十三日偕某俄商赴廬山商辦交涉事件○房捐藥土捐烟館捐道憲札委代理瑞昌縣兼土藥局總辦彭星陛明府辦理○府尊聨太守委許仲碩叅軍赴德安蕭銕梅少尹赴瑞昌林輔臣少尹赴德化王子愛少尹赴湖口屈韞卿二尹赴彭澤催地丁銀曹迪齋叅軍赴德化胡開生叅軍赴彭澤方茂齋少尹赴瑞昌何鳬卿　尹赴湖口林曉嵐少尉赴德安催道欵○江防同知曾葆農司馬調補南昌吳城同知寅僚咸往道賀○德化縣楊少庭明府禀請招募勇丁設立轉防經鎭道　札　趙晉卿守戎管帶旋因地方遼闊事務殷每又委孫衡山守戎帮帶○候補府卯定丞太守因公赴鄂道出潯江上月二十七日附大通輪船上駛○江　巡撫德靜山中丞之公子季山觀察由京至南昌省親上月二十三日乘怡和洋行吉和輪船抵潯文武 
 
 

Page 3

 
 
各官咸至　滸迎接旋易官舫赴省 
[甌郡瑣言]  
　　温州訪事人云永嘉縣周竹卿大令示期閏三月十六日考課肄經堂肄業生童生員題閏月定四時成歲賦以題爲韻賦得懷抱觀古今得觀字五言八韻童生題春兼三月閏賦以歸奇於扐以象閏爲均賦得水積成洲得成字五言八韻限三日交卷○周竹卿大令示期四月初二日縣試○新委大荆茶捐局委員石仲蘭二尹方洛於閏三月二十五日附招商局普濟輪船來郡擬小作勾留卽赴局接辦○温州府王雪樓太守札委邱玉生少尹金文臺少尉莊受采少尹查辦永邑鋪捐定於四月朔日開辦○有阿桃者逸其姓宿有酒癖終日與麴秀才爲伍閏三月二十晚沈醉回家路經朔門紫牌巷口立足不穏跌入坑厠時已夜靜無人援救竟致溺斃酒之誤人殊可鑑焉○閏三月二十五日之晚百里坊虹橋頭有某甲者突持菜刀自刎血肉淋漓不可逼視不知因何事以致輕生也 
[沙津客述]  
　　沙巿訪事友來函云萬仭大隄爲荆州保障每屆水漲以前例由府尊籌墊巨金預爲修理一面飭江陵縣凡有糧之家按畝攤派造册申送隨卽設局開徵名曰土錢每土一方折收足錢一百二十文分立三限自二月至五月爲頭限逾限則增收二十文至九月截止再逾限又曾收二十文刻已開徵居民咸遵曩例無不踴躍輪金○每逢桃花時節江水易致横流惟今歲時過立夏所添仍只數尺江中沙石棱棱利如刀劍故月前快利輪船抵埠仍未傍岸停輪○月前有一柏木船滿載川鹽至通濟橋意欲傍岸偶一疏虞爲石所碰登時沈没事後訪悉此船爲川帮鹽商恒裕公所置掌舵者瞿姓歸州人載鹽數百包價近三千兩時值巿中食鹽偶缺利巿三倍本可穏占不料轉瞬化爲烏有聞號主以船已　岸不自小心致有此失擬將瞿姓送官懲治云○接待寺一帶雖係通衢然入夜絶少行人某日傍晚時有一鄉民肩負麻袋内盛釘鞋一雙制錢一串行經是處突有匪徒自黑暗中躍出持棍猛擊鄉民見勢不佳略一偏側幸未傷及要害急將麻袋抛棄而逸次日欲愬諸琴堂嗣以所失無多受傷未重遂作爲罷論○由漢口赴宜昌之固陵輪船前因船身有損運掉不靈開赴上海修整刻已告竣閏三月初二日由漢口溯江上駛 
[漢鯉簡]  
　　漢口訪事友來函云朱家巷口巡檢署前經轉售與人改爲河南公所得價三千餘串嗣經豫省同鄉重行修建雲斤月斧昕夕不遑刻下已告竣工丹漆黝堊氣象一新非復如前之凋零頽敝矣○日前有停泊漢之快利輪船正欲鼓輪上駛不知艙中如何火起一時人聲鼎沸勢甚洶洶幸水手人等竭力灌救得卽息滅不致釀成禍端○李源興烟店主婦某氏一日華妝而出至晚未回家中人咸共驚疑次日清晨有人告以後門外有女屍一具細審之卽此婦也乃以身死不明等詞控諸琴堂想一經澈底根求必能水落石出也○某甲素性褊急時以言語傷人某日又因事與母爭執忿不欲生吞烟斃命聞甲上有七旬之衰親下有數齡之幼子偶因小忿遽爾輕生是非特爲溝凟之愚夫抑亦爲家庭之逆子矣 
[蟂磯蝸篆]  
　　蕪湖訪事人云蕪米自上月二十二日起經道憲出示並函致新關暫禁輪船裝運廣潮兩帮米號皆捲旗息鼓收拾排塲惟先期尚有粤省請准來蕪採辦之平糶米數萬餘石堆存江濵各米棧不能不運因禀蒙當道准其尅日裝載出口自出示之日起各棧祗准　出不得再有堆進是以江口䭾米小工日内尚得以兩肩荷一口特未識米盡後有無善䇿遣去以免流爲民害耳○上月十三日晚赭山西麓湯姓農家忽被青皮蜂擁入室攫去洋銀二十七元衣服若干件一少婦被傷手臂後因所傷不重所失亦屬有限並未報官旋經蕪湖縣吳大令訪知飭差嚴緝不料此事尚無頭緒某夕三更後城北一天門附近又有某姓家被無賴匪徒破扉擁入正欲搜索各物幸衆鄰聞聲畢集呐喊拘拿若輩不敢戀棧呼嘯而去次日鄉民以宼盜充斥議創辦團練每夜出巡俾敦守望相助之誼是亦保衛閭閻之一法也○長江水師提標五營每遇撫憲閱操時除金陵一營另歸制軍簡閱外其餘大通蕪湖裕溪太平四營弁勇必薈萃裕溪口恭請撫軍順道簡閱本屆先期一月提標中協魯協戎洪逹裕溪營叅將王叅戎鴻年蕪湖營陳桂林遊戎大通營張華熙叅戎卽各督率本營師船齊集裕溪昕夕操演四營計共長龍砲船一百三十餘艘艫舳銜尾旌旆横江想不日撫軍戾止必有一番大觀也 
[閩潘來滬]  
　　新簡湖南藩司俞方伯廉之陛辭出都附招商局泰順輪船南下前晚十一點鐘抵埠昨日午前十點鐘登岸假法界萬安樓客棧爲行轅聞小作勾留卽須擇日赴任也 
[解銅過滬]  
　　雲南省卽補府劉太守入都引見上憲札委管解第十七起二批京銅五十一萬五千觔赴天津交兌太守奉委後承領來申俟附招商局輪船北上昨日命駕進城投縣署拜會黄大令延入花廳茗談片刻及回舟後大令卽撥兵役數名護送北上想日内卽須起程也 
[憲示照登]  
　　爲出示曉諭事照得本大臣奉命督辦鐵路奏明在上海設立總公司並以次添設天津漢口淞滬各分局聨合紳商委用員董分職任事皆選端人舉凡用人籌欵購料考工諸大端事關緊要悉出親裁從無倚托親故輾轉薦引者得以叅預謀議干涉要工惟滬上爲中外錯居之地官商萃集之區又與本大臣原籍相距密邇品類不齊人情變幻往往依草附木枝節叢生海巿蜃樓憑空結撰誠恐華洋紳商或以求差謀事而來或以借欵售料而至情形未熟輕聽游詞致被勾牽受其惑誤除飭地方官隨時拿辦外合行出示曉諭爲此示仰中外商民人等一體知照特示 
[招搖宜辦]  
　　有黄志揚者不知何許人自稱廬漢鐵路總公司委員到處招人入股事爲督辦盛杏蓀京卿知查拘送英界捕房昨晨捕頭解案請究黄供稱小的曾與盛大人之侄少爺接談數次且見過大人不敢招搖叩求鑒宥讞員張賡三直剌著移送上海縣署請黄愛棠大令嚴懲 
[藉事招搖]  
　　上有本埠水木工匠議加工價以致閙事上海縣黄大令訊諭時集衆鬨堂又將頭門擅閉大令俯念若輩愚蠢小民總因米珠薪桂所致寛其旣往僅出示勸誡之而已不意近有招搖撞騙之徒僞稱欲送德政牌並開銷衙門使費每匠勒派洋銀二角事爲大令所知卽飭訪拿究辦 
[查閱押犯]  
　　昨日午後兩點鐘時英界捕房柏總捕頭偕惠副捕頭及律師小威金生至公廨查閱各處班房所押人犯每至一處先將屋之廣狹長短及窓户之明暗筆而記之先查東班房樓下卽俗所謂籠子者詳詢在押各人飯食如何同稱如無家屬送來須餓至一二日後官方給以精糲柏捕頭惻然憫之賞給小洋銀四十枚令按名分派并告以如遇乏食之時可隨便購物充飢旋又至樓上卽俗所謂高鋪者先問看役若干人并一一詢明因何案管押押已幾日復向所押之前中華銀行買辦葉思賢詳詢一切旋又至女班房查問有孫蔡氏者訴稱自去年十二月管押至今問因何管押則稱有一巨珠經張姓卽還俗僧惠堂夻没致被鄭藍氏控告閱畢復閱西班房及公堂差房等處末又至白虎殿語枷號人犯云爾等如有冤誣不妨直告始相率而回 
[局訊霸産]  
　　原籍福建人蘇德寳向在滬南開設老虎灶茶肆長子名永和光緒七年娶周廷華之女爲室未幾因病辭世媳周氏頗能矢柏舟節至光緒十一年蘇邀令　友　議以已有老虎灶四處將小東門外城下之德園歸寡媳周氏惟媳尚年輕難以掌管暫時代爲經理每 
 
 

Page 4

 
 
月津貼膳資二千四百文立有契據親族均無異言嗣蘇又續娶陸氏生有二子長名金大次名阿狗本年二月間蘇病故後周氏欲將德園茶肆收回管理詎料金大指爲已產不肯交出周氏不得已於前日奔赴十六鋪巡防中局呈控金大霸夻分產請爲提究局員潘仲泉二尹飭地甲傳金大到案前晚升座研訊蘇周氏供年四十一歲當二十八歲時憑父母許嫁蘇德寳之長子永和爲室成親年餘丈夫卽棄世小婦人守節數載光緒十一年八月翁蘇德寳議令小婦人寄養母家將德園分給當時暫由翁掌管立有分執據載明每月津貼錢二千四白文作爲膳貲今翁已病故應將德園歸小婦人執業金大多方霸阻不得已控請提究契據呈電二尹察閱之下提蘇金大研訊供年十九歲長兄永和病故後寡嫂向在母家其時小的年方七八歲尚未知一切細情二尹謂爾父繕有筆據以德園茶肆付爾寡嫂爾何得强行霸阻金大供稱當時卽有此事實係父親湖塗現在小的不願分與寡嫂二尹以其刁頑可惡叱令拖下笞責金大一再苦求供稱願遵恩斷二尹再四開導限三日迅將德園茶肆交與周氏管理如敢逞强霸阻定當送請上海縣訊究金大唯唯遵諭而退 
[痴情可憫]  
　　孀婦黄王氏江北人賃屋虹口穿虹浜胡家橋畔撫孤誴節頗能矢志栢舟前日其子忽染時疫亡氏因鬱成痴時欲覓死家中人留意防範未遂所欲日得偶爾疏虞氏卽奔至胡家橋附近望穿虹浜内聳身躍入轉瞬間載沈載浮將占滅頂幸爲小船户所見急卽援登彼岸正在向之詢問家中人己尋蹤而至乃卽雇車載回 
[眩人妙技]  
　　英人加扐黑爾司眩人也曾獻技於香港廣州諸處中西人士皆嘆爲得未曾有兹來滬上就圓明園路一獻其奇當此風月良宵諸君子盍移玉偕來一恢眼界乎 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
武英殿聚珍板書乾隆間頒發各省○刻通行要以閩刻百二十餘種爲最富年久板爛文字半多漫漶茲復購借善本悉力勘補又增刻二十五種合新舊得一百四十八種上年始獲告成僅印數十部今有友人帶數部托申報館代售當必有先覩快者 
[廣東五合昌]  
本號選辦公司貢香有年並無分枝别店久蒙仕商賜顧遠近馳名近有無恥之徒冒冲本號發貨希圖射利起見諸尊光顧請認五合昌招牌庶不致悮冒冲本號發貨者男盜女娼 
[四月初四日錢銀洋並匯票行情列左]  
新匯劃收市　七錢六分七七五 
銀拆　二錢三 
洋找頭　七錢六分七 
錢找頭　八百五十文 
市錢　一百二十千零五百文 
卡錢　一百十九千文 
衣牌　九百四十文 
足赤　三百九十五兩 
遠期標金　三百九十兩 
現貨標金　三百九十兩 
[頂上美國麵粉]  
啓者本行常有上等白洋麵粉到售其價格外公道貴客光顧請移玉至本行樓上進口洋貨寫字房處面議可也　二馬路瑞記洋行具 
[上海頭等美昌機器打米局]  
啓者本公司歴年以來所打白米早經風行寰海遇凡行棧店鋪居家日用之米爭先恐後中外紳商貴客共稱精美素許本局機器之妙可爲粒粒明珠共然鵲起聲播遐邇如蒙貴商豪客惠賜敎益自當格外愼選上上頭等機車精益求精以廣招徠而昭鄭重致副雅敎以彰敝局之名望矣 
[遺失成票]  
今遺失崇明灣港鎭合利號閏三月初九機花衣五十包當收洋七百元成票一紙已向該行說明作爲廢紙望各寳號切勿收押特此聲明滸浦葉廣順商船啓 
[出售電氣貨]  
開設在上洋虹口吳淞路坐南朝北一百廿二號現有電氣燈車藥水電鈴新様小電光藥水燈可隨身帶用或電氣雜物等包裝修造一切面議可也格外克已仕商賜顧者認本招牌同昌　 
[種德園馳名丸藥廣東種德園三鞭種子酒]  
此酒以三鞭爲主佐用龜鹿熬膠配合去濕温和良藥陳酒不燥不熱隨量而飲血脉暢行四肢壯筋健骨補氣補血煖腎壯陽健脾開胃種子延年常飲亦無酒濕之患每斤洋四角起碼　斤　上海老巡捕房對面廣東種德園各項膏丹丸散藥酒藥油發售 
[燕製補丸]  
此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用經瀉者此丸洵推第一小盒洋一角大盒二角五分此藥各大藥房發售 
[張秉衡先生　專科秘法]  
世傳專治痔瘡名著海内有遠人及婦女就診頗難今將秘製靈藥减價濟世每料二元辨症治法悉詳仿單號在金陵信府河寄售上海三馬路逢源里對門雲路中房先生回滬寓三馬路泰興棧 
[地基出售]  
啓者今有地一方約二十畝大内有樹木及籬笆坐落靜安寺路工部局新墳山間壁其地通西邊大馬路現欲出售如有人合意欲知詳細情形者請至四川路三十六號門牌向戈登面議可也 
[義記洋行保險]  
啓者本行於英一千八百九十六年二月六號起經理孟皆司德火險公司計存有銀一千五百萬兩正在上洋承保各家房產生財棧房貨物等件其保費格外公道遇有賠欵極其迅速如欲保者請至本行面議可也主人謹白 
[老太古告白]  
倫敦崙格西火險公司叭喇定火險公司阿德來火險公司勞洽愛司具火險公司啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客欲保者請臨面議可也特此佈告 
[日本郵船公司]  
啓者本公司薩摩丸准於本月初九日卽禮拜六天明開往長崎神户横濱小包收至初八日十二點鐘客票賣到初八日五點鐘止倘蒙各寳號欲裝貨搭客者務祈早臨爲幸　郵船株式會社 
[咪阤洋行]  
啓者本行僧帽老牌火油産自囒咭由唻吔噠𠶠公司製煉頂上煤油燃燈光耀極其燦朗且無黑烟繞室與衆大不相同兼之價亷物美油性甚良穩固無危卽偶爾傾瀉亦無霎時騰炸之慮黄昏豪光散射格外光明更非别家可比可見此油之佳購者無不稱善業經中外馳名蒙各紳商皆有捷足爭先之望是以銷路甚廣頗有轉運不及之勢故特在滬購地監造火油池棧數椽親自督灌箱听以爲轉運之便每箱兩礸計净油六十七磅比别家格外加重並用上等白鐵爲罐自置機器軋就焊口堅固異常定無滲漏之弊嗣後精益求精以廣招徠倘蒙仕商賜顧認明本行僧帽老牌爲記庶不致誤 
[童蒙必讀]  
史可亭先生輯四書講義一書專爲童蒙而設講解明白不作艱深之語最利初學選用頭號毛邊紙印釘十二本實洋一元六角○何義門先生加批點胡克家文選抉精剔髓不遺餘力較之别本更爲詳賅裝釘廿四本白紙四元五角竹紙三元二角二書所存不多購宜從速寄江左書林售 
[遺失支票]  
今有春記付怡春支洪裕莊第十二號本月初五期九八銀八百四十九兩七錢五分七釐在途遺失已關照前途作爲廢帋望各寳號切勿收用特此聲明　怡春啓 
[大清郵政收信時刻曉諭傳單]  
寄往何處　輪船名　某日　截止收信時刻 
烟台天津　連生　初五日　上午十一點 
厦門汕頭　開封　又　又 
吳淞　那門　又　上午十二點下午六點 
蘇州杭州　又　下午三點 
寗波　江天　又　又 
温州　普濟　又　又 
烟台天津　景星　又　下午六點 
香港廣東　豐順　又　又 
鎭江 
南京 
蕪湖 
九江 
漢口　瑞和　又　又 
沙市 
宜昌 
重慶 
[掛號信件應於所限時刻前一點鐘送郵政局]  
銀行電匯銀票　二先令五辨士八之六 
銀行現銀票　二先令五辨士八之六 
銀行三十天期票　二先令五辨士八之七 
銀行四個月期票　二先令六辨 
[四月初四日進口船禮拜一]  
張家口　輪船　由汕頭　太古公司 
大通　又　由長江　太古公司 
新裕　又　由天津　招商局 
泰順　又　由天津　招商局 
富順　又　由香港　招商局 
[四月初五日出口船禮拜二]  
連升　輪船　晚往烟台天津　怡和行 
仙臺丸　輪船　開往福州厦門香港　郵船社式會株 
瑞和　又　晚往長江　怡和行 
普濟　又　下午往寗波温州　招商局 
江天　又　下午往寗波　招商局 
新豐　又　晚往天津　招商局 
永生　又　晚往汕頭香港省城怡和行 
[四月初六日出口船禮拜三]  
益利　輪船　晚往長江　鴻安公司 
大通　又　晚往長江　太古公司 
麥奎斯　又　開往神户香港新加坡比能　利和行 
富順　又　晚往香港省城　招商局 
新裕　又　晚往福州　招商局 
通州　又　晚往烟台天津　太古公司 
台灣　又　晚往牛莊　太古公司 
北京　又　下香往寗波　太古公司 
[四月初七日出口船禮拜四]  
大井川丸輪船　晚往長江　郵船株式會社 
[四月初九日出口船禮拜六]  
薩摩丸　輪船　天明開往長崎神户横濱　郵船株式會社 
 
 

Page 9

 
 
[閱操志略]  
　　九江訪事人云九江鎭宋佩珍鎭軍飭令標下管帶選鋒左營萬遊戎雲衢右營周遊戎席珍新勁營白遊戎琨玲各率所部於上月二十四日清晨在大校塲合操請道憲誠果泉觀察閱看郡伯聨敷青太守江防同知曾葆農司馬德化縣楊少庭明府及保甲總巡吳儀生明府咸臨塲會閱操畢觀察賞各將弁衣料靴帽士卒則犒以青蚨三百緡是日天朗氣清觀者人山人海收隊時已鐘鳴四下矣 
[議禁纒足]  
　　天津訪事人云中國婦女之纒足與非洲之扁首歐洲之束腰同爲地球陋俗曩歲寓華西人曾聨同志創立天足會華人士之聞風興起者咸著爲論說冀挽頽風寓津傳教西人又於上月二十一日午後假海大道幼年基督徒會教堂伸說纒足之害中外紳商之來會者約二百餘人議定此後互相勸誡務期通國皆知永除此習刻已舉定董事三人著書分送從此纒足之戒中國先爲之倡而束腰扁首之陋習各國亦逐漸减除豈非環球人民之幸哉 
[縣署失竊]  
　　鎭江訪事友來函云丹徒縣署於上月二十七日更魚三躍時被梁上君子踰牆而入直抵簽押房中正在翻箱倒篋之際因悞碰他物戞然有聲家丁某甲從夢中驚醒大呼捉賊闔署人等聞聲而起當塲獲賊二名尚有四人棄贓遠逸次晨王伯芳大令親至簽押房檢視各物尚無遺失提賊研訊各笞數百板飭差釘鐐收禁一面派捕嚴緝在逃四人務獲懲辦以縣署重地而匪黨竟肆行無忌若此斯眞贍大如天矣 
[查緝認眞]  
　　鎭江訪事友來函云海氛不靖防務戒嚴邇日鎭城印委各官查緝烟館城門密益加密每至上燈以後水陸總巡保甲總局各委員督率差勇向各烟館稽查勒令二砲時一律熄燈不准留人寄宿迨二砲後又躬往查騐如有人數與門牌不符者立將烟館主嚴辦房屋發封府尊彥太守亦躬親邏察凡　巷木棚均令二更時下鑰非緊要公事不准私開常鎭通海道長觀察則會商副都統吉統制請于各城門額兵之外每門加派勇丁數人嚴稽出入一切布置較冬防尤嚴密非常此誠未雨綢繆之計也 
[薄行宜懲]  
　　本地流氓陸阿堂素性輕薄專以拈花惹草爲事前日下午見華盛紡紗廠女工朱小妹姗姗而來小家碧玉艷冶天然一時色膽如天向之調笑小妹變羞成怒扭住髮辮赴巡防局控告姚殿卿二尹立卽升座研訊以陸贍敢調戯婦女本應重懲姑念初犯申斥數語揮之使出 
[道殣相望]  
　　邇來天氣寒煖不時貧苦小民沾染時症而亡者每日必有數起前日有貧而且病之某甲躑躅至虹口百老匯路百安里口忽然倒地斃命旋經三百九十六號巡街捕報知捕房捕頭卽飭二圓地保奚坤寳前往查無屍屬爰報請善堂給棺收殮舁往義塚掩埋○又有某甲者衣衫藍縷形似卑田院中人日昨行至虹口西華德路同文書局東首永吉弄口忽然倒地氣息如絲四百三十五號華捕見之立卽雇車載送捕房捕頭令轉送英界公堂請讞員張賡三直剌妥爲安插 
[上海縣署瑣案]  
　　寳山縣人高榮海控包秀泉誘拐外甥媳嚴陸氏前晚經李二尹提案訊問高供家住廿七圖内向以耕種度日外甥元應嚴陸氏前被包秀泉姦拐小的在八仙橋做工不知其情後由外甥嚴雲生告知小的亦無暇管此閒事云生忽稱小的與包通同故不得不代爲控告嚴雲生供妻室陸氏前年被包誘拐姦占刻方查明求究包秀泉供嚴雖曾娶陸氏爲妻然未久卽退回母家光緒廿年由王沈氏爲媒轉嫁小的昨由陸氏祖母將嚴之退婚據檢出呈請核斷嚴堅稱並無退婚之事高榮海供不知其細原差禀稱陸氏看管在寓今晨頓覺腹痛聞懷孕足月勢將生產因卽送往親戚家二尹叱令高榮海退去嚴包交差看管候備文解歸寳山縣訊辦○浦東鄉民俞阿虎燒損陳姓厝棺由唐橋巡防局拘獲解縣前晚經李二尹提訊陳阿全供俞阿虎將其母舅蔡老德遺田數分賣與小的上月二十二日俞欲加索洋四元聲言不與則定將田中所厝之棺燒燬小的置之不理至二十七日又來報稱棺已燒壞言畢飛奔而去小的急往察看果見故母及子女厝棺三具俱已燒燬爲此尋扭到局轉送至案求爲嚴辦俞供並未向陳加價亦無燒棺之事小的故母之柩亦在是處見有隙縫故携斧往修雖曾吸旱烟一筒並未遺火陳之棺木厝在路旁或係路人遺火亦未可知二尹又向陳研詰陳供詞與前不符乃判曰陳供不足憑信惟俞不應在柩旁吸食旱烟著笞責三百板押候查明再行訊辦 
[英界公堂瑣案]  
　　包探胡瑞龍解歹人包孔元曾阿狗王阿三張元大等至案禀稱伊等在外聚賭小的喝阻不服送請究懲讞員張賡三直剌與薩副領事會商然後判令各笞責三百板管押一月○包探張阿五解歹人何阿榮至案禀稱小的查得此人假冒包探夥役藉端索詐請卽究懲何俯首求恩直刺判令笞責二百板枷號三日然後交人保釋○某號巡捕解賊犯陸成福至案禀稱此人竊取九章綢莊綢縀紗羅經小的拘入捕房捕頭令解請大老爺訊辦九章夥某甲投案領贓直剌判令將陸笞責三百板管押三月贓給原告領去○某號巡捕解馬夫王阿三至案禀稱小的巡路時見此人用病馬駕車是以拘入捕房今者捕頭令送請究辦王供稱小的係浙江寗波府屬某邑人以後不敢違章矣尚乞開恩一次直剌判令笞責一百板○某號巡捕解賊犯王阿五李春榮林阿春至案禀稱伊等在怡和馬頭上串竊鐵條適經小的緝獲帶入捕房今者捕頭令送請究辦直剌　令各笞責一百板枷號三日發怡和馬頭示衆贓給失主領去 
[法界捕房瑣案]  
　　昨禮拜一鄭大令蒞捕房命提太古馬頭竊　麻袋之徐阿二至案飭　原斷笞責一百板斥釋○西人勃拉札前投公堂控和記茶棧主徐致堯欠銀六百兩圖賴不還大令准詞出票提徐到案訊供昨日原告投案求追大令命提徐復訊徐供與余仲甫李雅雲等股開茶棧共有六股所出之票與職員無干去年曾在英界公廨涉訟有案可查大令問原告曰爾此票究竟何來旣在英界涉訟著自行投廨請追遂將徐交人保出○楊阿寳前因爭挑自來水爲巡街捕拘入捕房解　大令訊供枷號七日期滿責釋昨日滿期命帶案開枷照原斷笞責一百板釋出○李小根潘大居陳海敘因王三與孔華小停車碍路口角帮同王三兇毆爲巡　拘獲解經大令訊供判各枷號半個月責釋昨日滿期命帶案開枷照原斷各笞責二百板一并從寛斥釋○孫南昌前控潘桂生誘令伊妾昭雲捲逃經大令訊供後將潘枷示責懲孫以此事實由同居之金和尚唆使請提案究追昨日包探將金和尚提到金供與孫同居小本營生朝出暮歸昭雲實被孫夫婦凌虐不堪自行逃出並非小的引誘求鑒大令命提昭雲到案謂本委業經查明並無凌虐情事爾實誤聽人言率行逃出本當重辦姑念無知著隨同孫回去昭雲不願同回請發善堂大令以其狡展著從重掌頰一百下昭雲甘心受責堅不願回大令謂爾在公堂之上尚敢猖獗可見平日不安本分著剝去上身衣服從重鞭背一百下仍著隨夫回去　雲抵死不從大令著還押再訊金尚和飭具切結不准再留潘桂生 
 
 

Page 10

 
 
[上海北巿絲業會館籌賑公所施子英經收湖北淮徐安東賑捐三月初一至十五日第三十七次清單]  
　　初一日施紫卿經募不留名奉憲諭捐助規元五百兩許氏求夫疾愈延年洋五元青蓮堂李二元邗江戚玉亭洋四元銅洋六元林湘如送朱煦翁壽儀助洋二元又李桐蓀洋一元○初二日淮安志道齋主人續助由源同莊來洋三百五十元無名氏廿元乳溪棉力子由天順泰來十元九江招商局黄梅西史錫之送朱煦庭壽儀移助八元又黄佐卿二元又潘青齋一元○初三日張雪堂善士募無名氏規銀一百零九兩五錢三分一厘洋一元又不書名規銀一百兩葛長華洋五元錢君硯觀察送朱煦庭濤儀移助四元嘉定祥泰成銅洋五元又募吳榮業堂洋一元○初四日無名氏爲闔家平安由永吉來洋一百元隴西布衣爲保產平安五元○初五日盛杏蓀京卿　秋亭觀察鄭陶齋觀察送朱煦庭壽儀移助合洋廿元又沈松茂二元又俞小坡二元又施祿生李蓉汀各一元安省韓國卿爲孫症愈完願十元高郵丁玉軒募李伯黼雙桂軒各六元陳顯親續助五元○初七日淮安蔭紅軒女史由源同莊來足錢五十千文合規元四十二兩九錢一分汪芑記陳文記求依諸事平安順遂洋十六元杭州恆豐順樂安翁爲孫根官求外症速愈十元松江廣大不留名還願十元又求合家平安二元許春榮封翁送朱煦庭兄祝敬移助二元○東新塲彭城陸氏求佑合門康健一元彭城文藻求佑室人胎產平安彭城文煥求佑闔第平安各半元○初八日松江張聲馳求病安洋一百元温州無名氏由招商局來洋五元無名氏由益和託崇餘莊來洋廿元保赤士十元陳芝舲同弟藹樓送朱煦庭壽儀移助二元又郁酉陶二元○初九日鄭慕曾洋廿元桐花館主求小兒病痊十元項　娛翁項詩侣翁送朱煦庭壽儀移助四元○初十日無名氏洋十元吟芳廬潘七元○張恆和申號來南潯李聨僊續助洋十七元張弁羣求目疾早愈洋八十元張蘆生求三子宿疾早愈洋五十元潘少伯求早育麟兒潘駿甫李升庭續助三户各十元潘永之續助朱翰香李介安求早育麟兒潘品三求早育麟兒四户各五元許可庭二元李鳳　一元共十二户合洋二百元○十一日韓雲生爲桐華館主之子症愈還願規元十五兩友益齋洋十元柴也愚送朱煦庭壽儀移助十元又趙竹君四元河東書記求身健二元○十二日虞山翁善士經募由招商局嚴芝楣先生交來規元八十六兩六錢周啓承堂洋一百元古虞潘永煦堂上七十一歲承羅炳奎等賜祝儀將洋伸答爲諸公種福由延康莊來洋三十元蘇城元裕易隠名氏三元○十三日金陵協賑所經募第一批洋四百四十九元桐華館主還心願洋廿元朱家角勉力子爲長女病求速愈完願二元蘇州鹽公堂潘　善堂二元蔣稚香送朱煦庭壽儀移助一元○十四日硤石蘇聽禽方子銑合助洋廿元蕪湖新關車高氏還宿願心餘力乏人二户由招商局來各洋十元無錫袁啓明同妻秦氏求四季體健平安五元嘉興府委員放生室主人求郤病延壽二元○十五日硤石愼修堂洋五十元甬江客次松門樵保佑老母康健家口平安洋五十元鳳王氏爲兒病求速愈十元　上無力子一元愼餘子前次求符服後平安完願一元 
[申報館恊振所經收順直山東川東卾省江北賑捐閏三月廿一日至廿九日止第十二次清單]  
　　閏三月廿一日蘇州全盛局來隠名氏求兒平安洋一元○廿三日隠名　　江北洋十元保安氏洋四元○廿四日徐姓交來古吳王晦庵還愿助徐淮洋一百元維則堂銅洋十一元○廿六日彚司洋行銅洋一元申懷賢交來隠名氏求平安洋十　老順記交來北野散人助江北票元十兩合洋十三元一角六分不書名惲洋二元不書名李洋一元陳實夫洋四元○廿七日寗波全盛局來朱餘庵求二小兒喉症速　洋三十元海鹽桐花館主人助海州洋一百元海鹽徐文俊助海州洋五十元○廿六日無名氏銅洋一元洙涇耿君梅書院膏火資移助洋七元無名氏以落地米集成洋五　倩記以　地藉成售計洋四元萃昌順輪船局來祖賢洋二元○廿九日椿氏求平安洋一元以上共收洋三百四十四元一角六分銅洋十三元 
[上海陳家木橋電報總局内籌賑公所經收徐海義賑第七次清單]  
　　棉力子洋十元公餘記洋廿元社翼翁洋五元不書名洋蟅　　潤昌洋二元薛隠名洋一元劉隠名洋一元　隠名洋五角浙省公信來東皐堂高洋二百元又彭浦氏壽分移助洋　　　十六鋪保甲中局　　來罰次　　　　　　靜觀經　　　　　　　又清和氏洋十元又沈姓洋五元又唐姓洋五元楊樹卿洋一元又病洋一元朱薇記湘平銀　十一兩三錢　　　　　　　六十四兩八錢三分八厘無名氏靜記洋十元無名氏求消災延壽洋二元無名氏求消災降福洋二元無名氏求消災降福洋一元如皐洪曉　經募方啓棠洋四元鎭江　　莊經募皖北積善堂劍雲生二七寳銀二千兩十六鋪保甲局潘交來公欵洋三元又龍洋一元吳幼農洋十元頴川力薄子指助留養洋五十元湖北自强學堂來左祉銘洋二元又龍洋四元天津濟生社匯來何景山翁願　臣翁趙竹坡翁經募津罰砝寳銀一千兩原合來規元一千零三十八兩一元隠名氏洋一元揚　大生莊葉翰甫翁經募山芋乾欵規元五千兩補拙氏爲子增壽洋十元省愆氏洋十元○以共收規元六千一百零二兩九錢三分八厘二七寳銀二千兩英洋四百十四元五角龍洋六元病洋一元正 
[上海陳家木橋電報總局内籌賑公所經收徐海義賑第八清單]  
　　常州棉力子來不書名洋五元許過氏求眼疾速愈洋二元谷陽氏洋二元楞元子洋子元太原電局姚九芝翁經募原合規元一千一百三十三兩蘇鄉無名氏洋五元江寗電局銅洋一元又經募罰欵洋二元蘇州餘元莊内徐乾齋翁經募洋二百元原合來規元一百五十一兩六錢濟寗電局經募董廼盈洋二元五角又劉玉亭洋二元　　青山洋一元又濟美館學生洋二元五角又王步雲尚寳臣崔順王升祥高際豐同助洋一元又翟家莊敎會洋一元一角五分安學琴李寳善朱化龍馬秉忠趙玉璞趙一　陳煥章盧清堂同助洋一元又唐一山洋五角又王彥容葛金榮徐永平邵得鴻任鴻王玉岡劉學文張福田羅永貞張貴明李文秀同助洋一元零五分又無名氏洋五元松　　昌來劉范志洋十元○以上共收規元一千二百八十四兩六錢英洋四十九元二角銅洋一元正 
 
 
 

Page 11

 
 
   
 
 

Page 12

 
 
[光緒二十四年閏三月二十一日京報全錄]  
　　宫門抄○諭旨一道錄前○户部尚書敬奏爲遵旨議奏摺○江督劉奏爲核銷江蘇外海水師船廠修造經費摺○府丞薛奏爲籲恩開缺摺○粤督譚奏爲核銷修理砲台經費片○晉撫胡奏爲甄别同知各員留省補用片○秦藩　奏爲恭報到任接印日期　謝恩摺○閏三月二十一日禮部宗人府欽天監侍衛處值日無引見○棍貝子固籍請安○潤貝勒請假五日○宗人府奏派正進補進王六班派出卓公信公○又奏派充族長派出信公○禮部奏派稽察中左門派出果勒敏○召見軍機○皇上明日已初至火器營　　畢還頤和園經筵講官户部尚書臣宗室敬信等謹奏爲遵旨議奏恭摺仰祈聖鑒事陜甘總督陶模奏各省關籌撥光緒二十二年恊甘新餉依　解清援案請將出力各員分别奬叙一摺清單一件光緒二十四年二月二十二日奉硃批户部議奏單併發欽此欽遵由内閣抄出到部據原奏内稱前准部咨欽奉諭旨甘肅關内外餉銀關繫緊要該將軍督撫嚴飭各該司道按照部撥數目如能依限解清卽由陜甘總督奏請奬叙等因欽此歴經欽遵辦理在案兹查光緒二十二年由部指撥恊甘餉銀四百八十萬兩俱已掃數解清臣維甘肅關内外所需餉項皆係計口授食協撥偶有不齊軍食卽難充足况甘肅軍務甫竣裁營清餉尤不容緩各省關司道竭力籌解宏濟艱難亟應照章請奬前經分咨各省查取應叙職名前來查福州將軍裕祿閩浙總督兼署福州將軍邊寳泉兩江總督劉坤一湖廣總督張之洞前四川總督鹿傳霖護　湖廣總督湖北巡撫譚繼洵前江蘇巡撫趙舒翹河南巡撫劉樹堂湖南巡撫陳寳箴江西巡撫德壽前安徽巡撫福潤山西巡撫胡聘之前護陜西巡撫現升山東巡撫張汝梅等公忠體國畛域無分河南撫臣劉樹堂督飭協撥甘餉三年提前赶解不遺餘力可否加恩賞給三代正一品封典及各省將軍督撫臣一併交部從優議叙之處伏候聖裁至各司道請奬職名繕單恭呈御覽各等語臣部伏查甘肅新疆軍餉前經奏定章程自光緒十一年起彚總指撥由甘肅藩庫統收分支各省埽數解清卽由陜甘總督奏請奬叙歴經遵照辦理嗣因所保員數逐漸加多經臣部奏明嗣後解清甘餉請奬人數除承恊省分之藩司運司鹽道糧道有籌撥欵項之責者不准違例濫保外其餘無籌欵之責者一概不准給奬卽有鹽道糧道省分而籌解餉銀内無動支鹽課漕務欵項亦不得濫予奬叙其有違例濫請者卽行奏駁以示限制等因亦經行知遵照各在案此次指撥光緒二十二年分恊甘新餉其全數解清之各省關已據報部有案惟四川一省應解銀九十八萬兩僅解過銀九十二萬兩尚欠解銀六萬兩前據四川總督奏稱解過寍夏勇餉六萬請照數抵作甘餉經臣部議覆不准作抵疉據陜甘總督於月報收餉文内咨請催解復經臣部疉次飛催速籌解清乃該省至今仍未清解雖據陜甘總督咨稱四川撥餉甚鉅未便因此致稽奬叙臣等公同商酌該省接奉部咨後旣未補解究屬蒂欠不應給奬除此次摺單内開前四川總督鹿傳霖前四川布政使升任貴州巡撫王毓藻四川鹽荼道張元普等三員應卽由臣部照章扣除外至前署山西布政使按祭使劉鼒現已病故署湖南糧儲道候補道劉鎭並無籌撥欵項之責該省報解餉批亦未據聲明有動用糧道欵項及該員籌欵職名均應照案扣除不應給奬其給奬單開藩運司道及原奏内所指將軍督撫共二十八員均在應給奬敘之列謹另繕清單恭呈御覽推各省將軍督撫十二員官職較崇應否照准臣部未敢擅擬其藩運司道十六員歴案均由臣部請旨或照該督撫所請奬勵抑或飭下吏部核奬之處恭候聖裁所有臣等遵旨議奏緣由理合恭摺具陳伏乞皇上聖鑒訓示謹奏奉旨一道○○頭品頂戴兩江總督臣劉坤一跪奏爲江蘇外海水師船廠修造船隻用過工料銀兩列爲第九案造册報銷恭摺仰祈聖鑒事竊江蘇改設外海内洋裏河經制水師標營修造戰船經費截至光緒二十年十二月底止所有收支各欵按照長江水師修船成案列爲第八案報銷分晣造册奏銷在案兹據江蘇防營報銷處江寗布政使松壽等詳稱各營修造船隻用過工料銀兩照案核實支給飭據船廠委員造報自光緒二十一年正月起截至二十二年十二月底止舊管實存銀二萬六百二十九兩有奇新收松滬厘捐局金陵防營支應局撥解經費及修船拆出釘鐵變價等項銀九萬一千一百六十六兩有奇開除修整船隻釘造砲架修理廠棚油艌經費口糧薪費等項共請銷銀九萬二千一百一兩有奇按照准銷成案核實支給並無浮冐實存銀一萬九千六百九十四兩有奇爲購備料物等用歸於下屆滾接造報等情詳請具奏前來臣覆核無異除將清册咨送户部工部外謹會同江蘇巡撫臣奎俊恭摺具陳伏乞皇上聖鑒勅部核銷施行謹奏奉硃批該部知道欽此○○宗人府府丞臣薛允升跪奏爲假期已滿病仍未痊籲懇天恩俯准開缺恭摺仰祈聖鑒事竊臣前因假期屆滿病尚未痊陳請開缺三月初三日奉旨薛允升著賞假一個月無庸開缺欽此跪聆之下感悚難名匝月以來多方醫治病勢迄未少减現在假期已滿焦灼萬分伏念臣以獲咎之員渥荷逾恒之寵但使稍堪搘拄何甘自外生成無如痼疾已深頽唐愈甚雖藿葵向日難忘依戀之忱而蒲柳經秋異發榮之候卽使勉强銷假終恐隕越堪虞惟有瀝陳下悃仰懇聖慈始終成全俯准開缺　後有生之日無非戴德之年矣所有微臣假期已滿病仍未痊懇請開缺緣由理合繕摺具陳伏乞皇上聖鑒謹奏欽此○○譚鍾麟片再廣東省各路砲台率皆面海屹立風潮猛然歲需添修所有光緒二十二年以前工程銀數均經列册奏咨在案兹據廣東海防善後局司道詳稱光緒二十三年夏秋之交颺風時作威遠上下横檔大角沙角等台砲篷兵房藥庫均有摧折疉經各台官擇其尤要工程酌量估修共計用過工料銀二千七百三十餘兩照章詳請奏咨立案前來臣覆查無異除咨移部科外謹會同廣東巡撫臣許振褘附片具陳伏乞聖鑒敕部立案施行謹奏奉硃批該部知道欽此○○胡聘之片再定例勞績候補曁捐納試用人員均於到省一年期滿後由督撫詳加察看嚴行甄别等因歴經遵辦在案兹查有新海防　用同知呼延庚候補知縣瞿光焯均到省一年期滿例應甄别據藩臬兩司會詳核辦前來臣查該員呼延庚才具明晣瞿光焯辦事敏練試以律例尚能通曉堪以留省各歸本班照例補用除履歴咨部外謹附片具陳伏乞聖鑒謹奏奉硃批吏部知道欽此○○二品頂戴新授陜西布政使臣李希蓮跪奏爲恭報微臣到陜接印日期叩謝天恩仰祈聖鑒事竊臣欽承簡命補授陜西布政使當卽專摺謝恩遵旨入都展覲仰蒙召見二　訓誨周詳莫名欽感陛辭後束裝就道於三月初八日行抵陜西省城奉撫臣魏光燾飭知赴任旋於初九日准署布政使按察使李有　　印信文卷册籍委員齎送前來當卽恭設香案望闕叩頭祗領任事伏念臣晉陽下士觀政農曹江右分巡旋權鹺於東省長蘆繼調復陳臬於黔中未效涓埃方深兢惕兹復渥邀寵眷擢任屏藩查陜省地居關隴藩司責重旬宣用人必嚴律已當以端吏治爲先裕餉不外理財要以厚民生爲本現值時艱孔亟籌借辦捐尤　力爲其難以冀稍有裨益他如整頓厘稅勸墾荒田凡兹事宜在在均關緊要如臣檮昧深懼弗勝惟有殫竭愚誠力袪積弊隨事禀商督臣認眞妥愼經理不敢稍涉因循以期仰答高厚生成於萬一所有微臣到陜接印日期　　　下忱謹繕摺叩謝天恩伏乞皇上聖鑒謹奏奉硃批知道了欽此 
 
