# 1884 - 46 - 4903899

 

Page 1

 
 
[股印古今圖書集成告白] [  點石齋主人啓]  
　　本齋招股開印古今圖書集成現巳定爲大字所有股分曾經聲明一千四百股之外須增至每股收銀一百八十兩其一千四百股内則仍照前議每股收銀一百五十兩去年一千四百股未曾滿號刻下尚缺一百餘股今此書約計二年半可望告成如有願附股分者務請作速前來掛號其在一千四百號内仍每股先收銀五十兩一千四百號外不過增印數百部則每股先收銀六十兩特再布知 
[招請賣報售書] [  申報舘主人啓]  
　　廣東爲極大省會什商雲集本舘現欲請一友人在穗垣代銷申報及點石齋申報舘兩處所印之書籍如有粤友願辦此事祈來本舘面議一切惟須在上海覔一殷實大鋪作保方可訂定也此布 
[論滬巿房業之衰]  
　　滬上爲洋人租界華人往往有租地皮於洋人起造房屋出租以收房金大抵租地之時立定限期幾年爲滿共計地租每年若干造屋之後出賃於人每屋月收房金若干核計地租及造屋資本打去官利而外必有若干贏餘以故上海之以房屋爲業者不知凡幾歴年以來上海巿面日盛一日卽來滬貿易及旅居之人亦日多一日因而房租日增一日洋人見華人租地造屋出租其利息之厚如此於是水漲而船亦高地皮之租亦日增月盛有加無已若巿面而常能興旺絶無蹉跌則亦不覺迨去年冬間極盛而衰倒帳之鉅而且多實爲數十年興巿開埠以來所未有比至新歲各業關閉者多新開者少其因歇業而賦閒者盈干累百自知居大不易紛紛顧而之他或盡室遷移去此適彼而房屋之曠無居人者遂多雖目前房租尚未大跌而十室之中空其四五所收房租卽不敷地租之欵而租地造屋者乃大吃其虧矣現　業房産者計有六十人及八十人皆會於四馬路荼館内公同酌議欲思設法以挽救之擬開具此中之苦情以訴諸各洋人之有地皮出租者請將地租酌减如不邀允則實在折耗不堪惟有拆去房屋以地址還之原主知難而退猶不至日積月累愈重虧耗其有兩三年新租地皮爲定年限在二十餘年以外者則擬將所造之屋轉售於出租地皮之原主情願將價折讓以免愈累愈深聞刻下尚未議定須俟約期再議然後定奪西報登此事而又從而論之勸洋人之以地出租者量爲酌减以挽巿面之衰亦所謂仁人之言　利溥矣夫上海地方之房價前者赭宼蟠踞江浙兩省之時江浙之巨家大族咸趨上海以避兇鋒爾時人多地狹屋少價昻較之近年以來尚有過之迨江浙肅清避難諸人紛紛遷　屋宇爲之一空房租乃遂大跌繼而内地之富商大紳知上海地方貿易之利漸出資本至滬營運生意漸盛開設鋪户行號日逐增多居者又漸漸日衆房屋大有不敷居住之勢於是東拓數百　西廣數十架而一經造成從無虚室甚至有甫經開手竪梁卽己有人租定者房價因之無歲不增直至前年下半年及去年上半年其勢已成强弩之末蓋　有屋尚未曾油漆僅規模粗具而已有人搬入似乎人浮於屋其實則類多厭故喜新之習氣新屋旣實舊屋遂空至去年秋冬則愈逼愈緊竟有江河日下之意六馬路胡同新街新開馬路新造房屋亦有店面亦有住宅雖復舍宇寛敞地方整潔而至今閉置者尚多其最爲鱗次櫛比而一無空曠者則惟四馬路一帶而巳四馬路如杏花樓間壁第一樓對面臨街之屋尚有數間無人過問僅暫租與套圈之人當亦可見招租之不易矣目下聞前時每間每月可租洋十元者今减至七八元而閉置如舊而地租則必不容少故業此者至此而一籌莫展也竊以爲巿面盛衰關乎大局房價之不能多收由於巿情緊急之故洋人亦何嘗不知若房租則無可收而地租則不能减勢必盡退其地而洋人之以地出租者亦將至於陎守石田一無所用若業房産者能將房租大减庶幾居者尚不至裹足不前爲招徠之第一要着而地租不减則業房産者必不願减房租兩不相下勢必兩敗俱傷於出租地皮之洋人亦無所裨益也巿面而求其興旺頗非易易殫多年之經營始得薈萃成巿不幸而時勢變遷漸將　廢則當思設法以振興而補救之而振興補救之法則非招　商旅不爲功减其地　則不難减其房租房租旣减去者或可復來來者不至卽去宥人斯有土有土斯有財有財斯有用聖人之言夫豈欺我也哉 
[諭旨恭錄]  
　　十二月二十八九日奉上諭繼格奏神靈顯應請頒匾額一摺熱河朝陽縣關帝廟素著靈應本年六月間雨水爲災經該地方官詣廟虔禱旋卽晴霽寅感實深着南書房翰林恭書匾額一方交繼格祇領敬讌懸挂以答神庥欽此同日奉上諭鹿傳霖奏特叅貪劣各員一摺河南候補道王文錦粗鄙嗜利習染亦深前署開歸陳許道時尅扣河工發欵物議沸騰許州直隸州知州孫家臻老而務得言僞行乖民情怨憤署息縣事候補同知陳席珍讞獄草率辦事顢頇聲名平常均着卽行革職以肅官方該部知道欽此同日奉上諭葉伯英奏叅劾庸劣不職各員等　陜西宜川縣知縣孫爾熾任性妄爲累民　怨延安府照磨湯作賓久病曠職人亦闒耳鳳縣三岔驛驛丞張開櫪捕務麤　玩視公事鳳縣典史鄭紹　精力衰頽不能振作候補巡檢陸成棟性好　蒱有拈官箴均着卽行革職同官縣知縣梁濟誅寛嚴失當人地不宜着開缺撤省察看遇有相當缺出酌量　用候補同知郭堃質地平庸才難出仕着以原品休致以肅官常餘着照所議辦理該部知道欽此○光緒十年正月初四五日奉上諭徐桐現在出差　部尚書着曾國荃箸理欽此同日奉上諭薛允升現在出差刑部左侍郎着孫毓汶兼署其所署兵部左侍郎着許應　兼署欽此同日奉上諭張樹聲奏監司大員才力不稱一摺廣東鹽運使周星譽督糧道李掊祜年力就衰不能勝任均着卽行開缺該部知　欽此同日奉上諭倪文蔚奏廣西臬司國英自兼理藩司篆務頗形竭蹶入秋以來精神恍惚公事要延時復舛謬等藹賙任浙江按察使國英着開缺來京另候簡用欽皮同日奉上諭倪文蔚奏甄刖屬員一摺廣西試用同知陳鼎年行同巿儈有玷官箴試用通判高先辰蕩檢踰閑罔顧名節候補知縣陳茂圓品行卑汚心地刻薄周安鎭巡檢楊惠孚擅受民詞不安本分均着卽行革職前署思恩縣知縣李樹奠聽斷顢頇辦事竭蹶前署林 
 
 

Page 2

 
 
縣知縣葉松濤性情偏執不洽輿情均着以府經歴縣丞降補修仁縣知縣陳毓麟才具平庸難膺民社惟文理尚優着以教授歸部銓選餘着照所議辦理該部知　欽此 
[法軍死傷實數]  
　　去年法軍攻桑台時死傷人數雖紛紛傳說而究莫得其詳兹閱十二月十四日法國官報據述是役法兵官死者四名受重傷者十一名輕傷者十一名兵丁死者七十七名傷者二百三十一名云 
[葡京地震]  
　　葡萄牙新聞紙言去年十一月間葡京南邊地震自東北而之西南約計十二杪時居人大受驚恐幸未傷人惟墻垣間有拆裂而已 
[不願爲兵]  
　　日本有帛號爲兵之舉民間有不願爲兵者或濳匿不出或避往他處或諱爯年幼千方百計無奇不有刻閱東報云又有報身故者特招儈衆在家做佛事以圖掩蓋官憲見將年夭亡之人過多頗以爲疑查得其故現在設法勸勉諭以當兵止以保護本國並無他慮或者民間信從則不至如前之去之若浼　 
[海南近信]  
　　澳門新聞紙載有海南消息云中國預備水雷四十具擬置之瓊州海口乃迄今尚未安置舀帖蓋該處海口衆多顧此恐又失彼且往來船隻甚多設或誤壞他船必致另生事端以是遲遲尚未布置也 
[廚中笑聲]  
　　日本報言本月初九日神户有某甲夫婦居室其夫有事他出令婦看守門户迨夫去則婦亦扃門而出俄而其夫回家見門户皆開而室内置有衣包一似婦欲捲物以逃者正在疑團莫釋婦則亦返夫詰其故婦殊茫然夫詈之婦不服遂占反目始而相詈繼而相毆忽聞廚内有笑聲夫婦皆愕亟出呼捕入啓廚視之則賊伺婦出潜入其室搜捲衣物却待携贓而遁適值甲歸乃匿廚中繼而聞夫婦詬誶聲不覺失笑故在廚内作聲捕因拘之以去 
[袁江雜錄]  
　　徐州府屬歲科兩試巳由學憲奏准分考故今歲出棚卽須按臨徐屬以次便及海屬淮屬淮安孫海岑太尊卽札飭淮安各屬於二月初二日縣試三月初二日府試云○去歲九月間楊邑尊曁保甲總局曾奉漕憲諭飭浦上烟舘統限三个月查禁嗣因歲闌禀蒙漕憲寛限一个月限於本月二十一日一律閉歇由楊邑尊再行示諭俾各愚民趁此春和早謀生計如有不尊當照例懲辦也○清河四鄉荒歉各項生　無不清淡計今歲閉歇錢店兩家布店三家南貨舖一家綢縀舖一家油店一家米店一家其他未經上巿而開閉不定者尚不乏也○　靖節詩　春秫作美酒蓋北方之酒皆以梁秫釀成其品香烈與紹興惠泉各擅其勝去秋種秫者收穫甚歉酒價因之增貴於是過臨卭之肆者皆不得一醉若使劉伶阮籍處今日不當以饞渴死耶 
[小竊誌]  
　　金陵之所謂妙手空空兒者其來也如螣蛇之無足而飛其去也如蝝鼠之不脛而走遠近推許有由來矣亂後若輩不爲靈氣所鍾不覺江河之日下江甯李少尉莅任以來深以捕務廢弛爲慮遇事整飭一變而宵無犬吠屋有烏棲向來南門水西門夫子廟一帶久爲剪綹掉包者之逋逃藪一再懲辦其散而之四方者至今未敢鼾睡故鄉之榻不料去歲冬賑淮徐之震蕩而來者不下五六萬人一時蘆中之傑梁上之雄悉冐難民之名或白晝而爲劉又之攫金或黑夜而爲盜跖之袪筮四鄉八鎭同被搶刦之害者爭訴於孔邇之父母上江兩縣禀奉侯中堂派官帶隊梭巡拿獲者卽就地正法民間又各自爲防興團練爲守望之助大患遂息而小竊則縱横於街巷風雪中矣正月初二日牛巿潘公館忽失洋炊一柄烟筒一支莫名其妙間三坊巷有日者善文王課問之則稱係一面團而豐之少年衣藍色衣曾役於門而去者主人推究是日果有舊僕來爲某首事報一剌去初本疑及今始决然己無從假手矣人日有兩江北嫗背負一孩往大夫第金公館拜处彳亍文德橋上有一人擦孩後而過咳驚而號嫗回視則孩頭上所戴之猩紅觀音兠有銀飾押尾已失去嫗眼疾注定其人適一手顔高之弓者當道而立憫嫗奔走失色卽代挽其人搜身畔果一盌大銀桃斷線痕猶在桃肉好内手弓者俠而有力之君子也將毆之嫗再四緩頰始罷又南十叚同鄉共井地方陳宅式微之舊族也屋本六七進深而邃前爲門房次爲廳皆空無人居第三進爲書室此後始爲住宅寍俗婦女喜以新年相往還薦椒煮茗笑語相親小兒女又鬥媚爭妍𠀕以利巿宛轉贈荅於燈紅酒緑間舊家子弟尤以親朋雜遝爲不失先人體面是日陳宅正在熱閙約晚五點鐘之候大門未及檢點忽被小竊將書房中錫燈台大磁瓶藤考籃等件席捲而空當夕尚未有人過問也至次早始推究根由不得不歸咎於拜年客之種禍云又坊口大街某舖内新歲間未免喝雉呼盧引人入勝有小竊適屬耳於後垣卽隨其聲之高下爲穴壁之輕重穴旣通主人忽倦而思睡因囑其夥曰　底之銀是踐某住來之約者我今夕房門不鍵爾一早須送與彼勿誤也賊正探首於内聞而大喜遂尋其所道之處匐而入伏而出無一覺者距賊方欣欣然抱而東趨黑暗中不意竟撞於栅欄上有聲更夫挽其衣訊知來歴人贓並送於該舖而爭局者尚雄雌未决也主人於是一笑大賞更夫而逸賊云又一人在東牌樓換洋一元正與夥友較價時另有衣冠華麗者亦抛一元請店主代判眞僞店主初不介意旣去換洋者徐捫腰槖之洋則槖巳垂垂而物已化爲烏有矣 
[嚴防匪盜]  
　　去臘二十三日晚漢鎭大火路堤外燕山橋一帶有匪徒欲圖搶刼縱火民房幾致成災幸該處居人有未臥而行於暗陬者見而趕上立拘該匪交保正看管次日送官訊辦由是各衙門與巡街委員稽查愈嚴且於冾街僻路添立栅欄盜風爲之稍戢惟難民則時有騷憂者 
[開局種痘]  
　　牛痘之設不特貧者省錢富者亦取其穏便是以愈推愈廣兹聞甯波府署土地祠内所設之施種牛痘局定於月之十八日開種祗因春寒料峭故赴局掛號者尚無幾人也 
[捐輸便宜]  
　　去冬東省𢙨饑上游以賑項支絀禀請核給奬叙並請另開貢監捐輸由原繳捐生加捐三成二厘核予貢監南北一體鄉試其虚銜封典仍照直隸成案加捐一成六厘現聞蘇滬揚鎭公所自開辦以來貢監一項捐數頗旺盖以明年卽遇鄉闈而此項奬案又毋須補繳四成銀兩較捐例未停以前尤覺便宜惟例銀止有十數萬核足以後仍須照實銀赴京銅局上兌願有志顯榮者愼勿辜此曠典也 
[輪船北上]  
　　招商局以津沽巳經開凍續派永清輪船北行等情均列前報兹聞招商局之鎭東保大普濟三輪船及怡和行之豐順高陞兩輪船均於日内陸續北上聞日前外洋運來之機器等件亦由豐順船載至矢津云 
[鳥焚其巢]  
　　上海花烟館以小東門外租界及老北門外新街兩處爲最夥游人久受其荼毒官憲亦窮於禁令前數年小東門外大火一晝夜遂使楚館秦樓變爲頽垣䑆瓦而新街則依然無恙說者謂祝融氏如眞積忿已久欲起而掃蕩之何薄於彼而厚於此耶不意月之二十四日夜間四點一刻捕房警鐘亂鳴旋打四下人在夢中驚醒惶惶然相告曰火作矣急出偵探則法界新街東三弄口火勢甚猛其時東風又緊萬隊火鴉飛過對街於是兩面齊繞照耀光明如同白晝但聞墻傾梀折聲勇啼女喊聲嘻嘻咄咄者行人告語聲隠隠轔轔者火龍馳救聲幸法 
 
 

Page 3

 
 
捕房火龍近在咫尺首先趕到停於典當街口卽在城河浜起水俄而英美各租界水龍陸續到齊儘力施救法捕頭督同中西各捕彈壓防匪徒之搶火也英捕房亦派中西捕十餘人到火塲帮同照料該處爲粉黛之下流烟花之汚藪淫婢夭娃皆從黑甜鄉中驚醒倉皇奔出有不及穿衣者有情急號哭者鬢亂釵横香消粉嚲如破卵之鳩紛然而不可拾也如喪家之狗茫乎其靡所之也是役也東首燒去樓房七幢西首燒去樓房七撞有兩撞尚未盡成灰燼聞起火之家係和興小南貨店緣該店某人夜間吃廣烟一時失檢火煤延燒紙錠急欲壓滅詎料其下置有火油箱火星爆落油中遂不可遏該店主鍾小狗夫婦兩人兩子兩女大者不過十齡光景店中尚有學徒一人昨晨經其親友查訪六人竟無下落恐已葬身火穴急雇人於瓦礫中檢出一屍面目模糊肚腸迸出脅骨亦已燒斷惟一足尚穿棉鞋始知其爲男子在後又檢出孩屍兩具皆係焦頭爛額斷骼殘胔令人目不忍覩吁慘矣鍾有兄在法馬路包平和鞋子店爲夥現已備大小棺木將檢出之屍先行收殮而尚有一新夥則已不知何往又聞三弄過街樓上某花烟館内有男婦四人見火勢巳迫急從樓窓躍下三人因跌受傷一人焚毁其面内有一婦年已七十一歲受傷尤重恐難保全性命也又有一安徽人本居别處因測字往北到新街友人處借宿一宵突聞火警亦因跳窓跌折脚骨送入醫院此外尚有某錢庄失夥一人某花烟館失烟妓一人嫖客一人昨日下午四點鐘時尚無着落不知在刼數中否又有人見一嫖客搶鑊子一只頂在頭上從窓口躍出烟妓則寸絲不掛羞縮難言不能於人叢中公然走出後經某人曳之以出并解棉袍以裹之暫送興聖街某客寓中現經鴇婦領回以妓赤身到寓故備香燭服禮云計自火起以至火熄不過一點鐘之久而死傷人口竟如是之多其慘甚矣易曰鳥焚其巢先笑後號咷可爲被災之花烟館占 
[恭迎憲節]  
　　聞昨日官塲接到電音知左侯相定於念五日晨由瓜洲起節往吳淞是以海關道邵觀察松海防劉司馬上海縣黎邑尊製造局總辦潘觀察蘇松滬厘捐局總辦蘇觀察松江提督李軍門提右營陳參戎等先後乘輪往迎憲駕至日暉港之親兵徽州會館之武毅營兵丁亦由陸路前去迎接云 
[太守宴客]  
　　英會審員黄芝生太守於前晚設中西酒筵請各國領事赴宴并請諸同寅陪客屇時到者惟二西員而已有酒無客如此盛饌何 
[屋上有人]  
　　前夜十點鐘時英租界西棋盤街某土行之屋上有年約二十餘歲之人行走如飛經人瞥見卽喊土行中人登屋兠拿得卽就摛交捕管押候訊 
[招種牛痘]  
　　種牛痘西法也較諸華醫之種痘事易效速聞虹口同仁醫院現又懸牌招種以禮拜一三五爲期世之以保赤爲心者盍亦踵門請教歟 
[西人落水]  
　　本埠有怡和洋行輪船名恪能來恩前日該船上之管事西人坐杉板前往别船有事至晚回來將到本船搖杉板船之人恐小船被碰將手抵住大船又慮失脚一手扶住西人　料失手兩人同落水中舟子善泅向大船遊泳獲救西人則不知水　竟沈水底葬諸魚腹是眞無妄之災也 
[車夫碾傷]  
　　昨下午五點三刻三洋涇橋南法馬路口有洋人馬車自西往東碰倒東洋車一輛坐客掀出身受微傷車夫則碾傷甚重當將馬車拉住同入法捕房云 
[傷重斃命]  
　　昨報馬溜傷人一節據包探康阿順至英公堂申訴前因并稱受傷人王某係天津人昨晚傷重在仁濟醫院斃命經其友來言王向在京報房爲夥有叔在滬巳去招尋至拘獲之馬夫係某統領名下者昨因牽馬不知如何溜韁致傷王及一乞丐今王已斃乞丐傷勢尚輕地保本當報縣現由統領願出棺殮費屍親亦知誤傷諒必允從嘱免報縣惟將馬夫何得順送案供與包探略同黄太守飭將何得順押候屍親到案再行核奪俄而屍親到醫院經地保調停卽將屍身舁歸家中成殮事遂了結 
[强奸幼女案送縣]  
　　昨日法公堂將强姦幼女之夏小王解訊初仍一味狡展翁太守謂不必說閒話祗將姦過幾次如何誘姦從實供來夏小王始供此事實是伊等設計陷我故伊來時無棉被與我同床伊婆又說買新衣與伊穿伊卽可順從故於十二十三十四等日姦過後要我出洋二十元不允致被控告翁太守詢法包探原告現已到否答稱前往傳過現尚未到太守着將夏小王先行送縣并着法包探將原告傳到以便飭赴縣署質訊 
[陳家木橋賑所雜述]  
　　祝降祥先生勸募揚州各會館節費助賑啓云順直山東嗷嗷徧野邦上鹺務甲天下各省會館如林每年例有團拜大開筵宴唱演梨園所費何止數百金洵豪舉矣今者宵旰憂勤攘外尤當安内食毛踐土之臣莫不應毁家紓難而况省耳目無益之費救飢寒埀斃之生乎用敢布告邦上諸大會館首事諸公商諸同鄉或提助若干或全行移賑惠我饑民以綏四方諸君諒有同心也敬九頓首拜以請 
[陳家木橋賑所雜述]  
　　上年杭城佑聖觀巷同善堂中經籌賑欵令敝所起解直東兩省爲數不菲原捐善士如有願核奬叙者幸祈俯照公啓加助銀兩卽向同善堂報核爲禱好善君子樂輸捐欵亦乞就近交堂代收寄下敝處已函求堂中紳董接募春賑仰蒙許可恐未周知謹此布告[  同人公啓]  
[和小樓主人新年詩依韻奉政]  
　　年月何曾有舊新家家門首貼宜春番風㬉遞梅花早片雪寒飛柳絮頻投剌到門忙謁歲開筵勸酒樂娛賓祗漸異地淹留久未得團欒聚至親佳客臨門喜氣迎相將聯句壓長城旋因啜茗評風月却爲尋芳卜雨晴時事難銷今古恨歲華易觸别離情元宵一刻千金值莫負殷勤酒榼傾[  楚亭徐士琛未是草]  
[贈徐楚亭明經]  
　　半百年華矍鑠姿久欽聞望結心知西山爽氣羣瞻範東海宏才獨冠時落紙雲烟憑筆妙登樓風月顯襟期交游忽忽十餘載儒雅眞堪慰我思[  小樓主人未定草]  
[懷周馥堂明經]  
　　暫離一日便三秋况復交情隔歲留露白葭齊人宛在長途遙阻不須愁才大無煩玉尺量早年書畫擅名塲休嫌知已天涯少定有名流奉瓣香[  小樓主人未定草]  
[和小樓主人詠雪原韻]  
　　風雪茫茫别有天吟詩飮酒倍歡然君有印曰吟詩飮酒重披摩結詩中畫一月光陰占兩年去臘客遊滬上讀　舊作○君詩往復我低徊遜白翰香鬧雪梅料得小樓今夜裏燈花先有一枝開[  碧藍蔚主人馥堂氏草]  
[小樓主人詠新正兩律卽步原韻]  
　　梅雪經年冩意新高歌一曲和陽春花能勸酒慇懃欵書爲傳詩往返頻處士濫竽同作客中郎曳 
 
 

Page 4

 
 
屣倒迎賓笑余持繒無佳句生　吟箋手自親○試燈風裏管絃迎薄海天開不夜城弄玉有香花滿樹買春無價雪初晴新正連朝雨雪苔岑未結三生契萍水先交一面情他日相逢車笠下載言歡笑蓋重傾[  馥堂周錫璜未是稿]  
[上海陳家木橋賑所收解存墊清單]  
　　九年六月三十止共收合規銀三百十九兩二錢六分一厘解嚴佑翁一萬兩○七月初五止共收合規銀一千六百二十兩六錢八分二厘○初十止共收合規銀七百四十一兩六錢九分○十五止共收合規銀三千三百四十一兩四錢九分六厘○二十止共收合規銀一千六百十二兩另另三厘解嚴佑翁一萬九千三百廿一兩八錢一分六厘○廿五止共收合規銀一萬另三百八十一兩八錢八分一厘○廿九止共收合規銀六千六百六十八兩一錢九分解潘振翁嚴佑翁銀一萬六千一百十兩定做棉衣銀一千四百五十兩○八月初五止共收合規銀四千三百八十九兩八錢三分三厘定做棉衣銀一千七百三十八兩二錢○初十止共收合規銀三千六百六十九兩七錢八分六厘解張雪堂錢以湘靖江賑銀一千六百七十三兩五錢五分○十五止共收合規銀二千七百九十七兩一錢九分四厘解直賑梁資翁帶去規元五千三百五十兩定棉衣規銀一千兩○二十日止共收合規銀二千二百五十一兩八錢八分二厘○廿五止共收合規銀五千六百三十二兩四錢一分二厘○三十止共收合規銀三千二百另四兩八錢八分八厘解順直賑規銀三千二百十兩付棉衣價找銀二百十八兩七錢○九月初五止共收合規銀六千另九十三兩五錢一分八厘解直賑金苕翁規銀三千一百七十四兩○初十止共收合規銀四千五百八十八兩三錢二分八厘解直賑金苕翁規銀二千一百廿二兩添做棉衣規銀二百九十六兩五錢五分九厘○十五止共收合規銀三千四百七十五兩七錢三分○二十止共收合規銀四千一百七十二兩七錢八分一厘解靖江賑張雪堂銀七十三兩三錢○廿五止共收合規銀一千九百十兩另七錢一分九厘添辦棉衣規銀七百廿一兩九錢四分七厘又劃還蘇電局代做棉衣價銀二百五十六雨九錢○三十止共收合規銀一千八百六十四兩一錢三分解順直賑規銀三千二百十兩棉衣價銀三百六十八兩二錢五分○十月初五止共收合規銀二千三百另六兩五錢五分七厘做棉衣價銀三百六十八兩五錢○初十止共收合規銀一千六百八十四兩五錢三分○十五止共收合規銀三千八百七十九兩二錢二分八厘解東賑潘振翁規銀五千三百七十二兩二錢七分五厘添棉衣價銀三百五十五兩四錢八分五厘○二十止共收合規銀一千七百三十七兩九錢七分八厘解直賑嚴佑翁規銀六千七百另三兩五錢另五厘○廿五止共收合規銀四千七百四十七兩七錢八分三厘解直賑嚴佑翁規銀六千五百另六兩七錢○三十止共收合規銀四千六百八十二兩九錢八分三厘解紹興賑銀三百六十一兩五錢解揚州賑銀三百六十一兩五錢解鎭江賑銀三百六十一兩五錢添做棉衣價銀五百四十三兩三錢八分四厘○十一月初五止共收合規銀四百六十四兩六錢七分五厘○初十止共收合規銀二千一百七十二兩四錢六分○十五止共收合規銀六千三百三十九兩六錢四分二厘解順直賑嚴佑翁規元五千兩○二十止共收合規銀二千二百三十一兩六錢一分九厘撥解浙紹公所規銀三百六十一兩○廿五止共收合規銀二千另八十五兩一錢九分八厘解東賑潘振翁等規元五千三百七十五兩○廿九止共收合規銀一千六百五十四兩九錢九分一厘○十二月初五止共收合規銀一千六百另四兩另五分七厘○初十止共收合規銀二千九百八十七兩六錢二分七厘○十五止共收合規銀一千五百九十三兩二錢二分三厘解直賑金苕翁嚴佑翁規銀五千兩○二十止共收合規銀一千六百另六兩九錢三分一厘解東賑潘振翁等規銀五千三百七十二兩五錢○廿五止共收合規銀二千八百九十一兩六錢另二厘解靖江賑找規銀一百十九兩六錢二分三厘○三十止共收合規銀三百七十七兩八錢一分三厘○以上九年六月至十二月分止統共收規銀十一萬三千七百八十五兩三錢蘇鎭揚浙託解者在内附解未掣票者在外衣藥物件電費在外統共解過規銀十一萬二千四百五十七兩六錢九分四厘泰來莊欠解銀七千六百八十四兩五錢淨墊銀六千三百五十六兩八錢九分四厘 
[蘇省撫轅抄]  
　　正月廿三日新授常鎭道陳由京來卽用縣吳炳禀知本日到發審局差主簿許景慈禀知辭奉牙釐局委赴奔牛釐局差遣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十二月念八念九日京報全錄]  
　　宫門抄○上諭三道錄前○蘇學政黄奏遵查分考議定情形摺○監督英奏恭報交卸日期摺○川臬如奏恭報接印日期摺○監督恩奏恭報接印日期摺子○直督李奏審明辦理緣由摺子○都統恭奏挑併防勇緣由片○大臣英奏請奬勵摺子○十二月二十八日○明安謝入座次序恩○内務府奏派弘一寺聽經派出文中堂○召見軍機○二十九日○順天府奏京師得雪二寸有餘○召見軍機○皇上明日辰初升保和殿筵宴○○江蘇學政臣黄體方跪奏爲遵查徐州府歲科分試情形事屬可行擬於來春先舉歲試恭摺其陳仰祈聖鑒事九月十九日准禮部札開光緒九年七月十三日内閣奉上諭御史魏　翰奏江蘇徐州歲科兩考請分年按試一摺　黄體方體祭情形奏明辦理欽此仰見聖朝曲體士類　　幬無私之至意莫名欽佩其特適徐州八屬紳士王相等亦以考課尚疏激揚無自等情禀懇援照淮安成案奏請歲科分年以歸畫一正綸音之垂詢已輿論之僉同臣於接准部文後遵卽札飭徐州府轉行各州縣會籌議覆嗣據該府知府曾廣照轉據該州縣等以歲科並考原非久計第更張伊始諸費妥籌且今年雨水過多試院尚須修葺請展緩數月一切從容布置等語詳覆前來臣查徐州士子質勝於文數年來科第無多頗以於相見絀爲愧臣上屇試竣該郡時加意激勸諸生皆環聽首肯狀正親切知其銳志功名今閱原禀所云輟攻苦於三年决得志於一試因陋就簡功曠弊多自係實情與該御史摺詞脗合且併考之例取錄亦以未妥該處考務最煩一郡而九學童試最率兩榜而一題州縣生童之名數至少不下八千人歲科正覆之塲期至多不過三十日雖復廣延幕友諄勸教官而欲盡珠璣於一　暴萌蘖於十寒未見其事半而功　也揆情度勢分試爲宜卽以行程而論淮徐比鄰若兩屬同此分年則每届亦皆順道臣此次試淮之後本擬試徐旣據該府等詳請展期應緩至來春務令經始章程斟酌盡善　臣今年春間歲試蘇州太倉松江鎭江各屬情形業於五月間奏　在案其常州通州揚州淮安等處亦陸續試畢現試江寍除俟明年徐州海州竣事一律彚報外所有徐州分年考試經該府及州縣議定詳覆次第辦理情由合先奏明伏乞皇太后皇上聖鑒謹奏軍機大臣奉旨該部知道欽此○○淮安關監督奴才英瑞跪奏爲恭報交卸日期仰祈聖鑒事竊奴才承准部文光緒九年八月二十日奉旨准安關監督着恩林去欽此兹於十一月初十日新任監督恩林到淮　才謹將淮安關監督關防一顆書吏文卷等項委員賷交接管並將庳儲錢糧逐欵交代清楚卽行起程回京供職所有交卸日期理合恭摺具陳伏乞皇太后皇上聖鑒謹奏軍機大臣奉旨知道了欽此○○二　　戴四川按祭使奴才如山跪奏爲恭報奴才到任接印日芿繕摺具奏叩謝天恩仰祈聖鑒事竊奴才於光緒九年三月奉旨補授四川按察使當卽恭摺籲請陛見奉旨著來見遵於四月二十日到京仰蒙召對二次聖訓周詳莫名欽感並　恩准賞假一個月修墓六月初二日假滿請訓後隨卽束裝起程於十一月初三日行抵四川省城接奉督臣丁寳楨行知飭合赴任卽於十一月初六日准　按祭使鹽道崧　將文卷印信移交前來奴才當卽恭設香案望闕叩頭祗領任事伏念奴才滿洲舊僕世受國恩未報涓埃時深兢惕兹復晋司陳臬私衷倍切悚惶查四川爲邊獥要區臬司當刑名總匯矧地大物愽良秀不齊訟獄劇繁甲於各省舉凡詰奸懲暴祭吏女民在在尤關緊要材輕任重深懼　勝奴才惟有實心實力任怨任勞遇事禀承督臣認眞　理斷不敢稍涉因循冀酬高厚生成於萬一所有奴才接任臬篆並感激下　謹緒具奏叩謝天恩伏乞皇太后皇上聖鑒謹奏軍機大臣奉旨知道了欽此○○二品　戴淮安關監督奴才恩林跪奏爲恭報接印任事日期叩謝天恩仰祈聖鑒事竊奴才渥蒙恩命簡任淮安關監督當卽趨詣官門叩謝天恩嗣於陛辭之日仰荷聖謨策勵訓誨周詳跪聆之餘莫名欽感遵卽起程出京因旱道未通水銘南下兹於光緒九年十一月初十日行抵淮安准前任監督英瑞將淮安關關防一顆書吏文卷等項委員賫送前來奴才恭設香案望闕叩頭祗領壬事伏查淮宿海三關分設大小口岸責重事煩在在均關緊要奴才内府世　知識墉愚昔曾視織杭州毫無報稱兹復躬膺寵命益凛冰淵淮關稅課向以餅豆爲大宗本年夏秋之交上游水災甚廣秋成歉薄致少來源奴才惟有體察情形相機籌辦力圖整頓嚴剔弊端勉策駑駘以馳驅仰答鴻慈於萬一除將庫儲錢糧確查奏報外所有奴才接印任事日期並感激下　理合恭摺具陳叩謝皇太后皇上天恩伏乞聖鑒再奴才經過直隸山東一帶積水漸以消退賑撫得宜災黎尚稱安輯堪以仰慰宸懷合併陳明謹奏軍機大臣奉旨知道了欽此○○前大學士署直隸總督一等伯臣李鴻章跪奏爲審明逆倫重犯照例辦理恭摺仰祈聖鑒事竊據束鹿縣知縣干蘅陰騐報縣民陳黑肉因瘋砍毆　母陳馮氏身死一案前經批飭提省審辦兹據臬司松椿督飭保定府知府朱靖旬審明擬解值臣駐津飭委審司崧駿　審無異臣覆　查核緣陳黑肉於光緒三年染患瘋病時發時止發時不省人事其父陳庚寅與陳馮氏未令地方人等報官鎖錮陳馮氏因與翁姑不睦帶同陳黑　並次子陳平安至母家佃上營村賃内姪馮吉祥房屋寄住種地度日九年八月十七日早飯後陳平安赴地收割高梁陳馮氏與陳黑肉另赴村東地内摘豆移時陳黑肉瘋病復發不省人事用鐮刀木棍將陳馮氏額角右手捥砍毆致傷殞命經地隣田中和望見　往而陳黑肉尚在地内跳舞自言自語田中和知係瘋發找同陳平安及地保馮大田將其捆住送縣據該縣十蘅蔭騐　屍傷提騐陳黑肉目瞪口呆語無倫次確有瘋迷情狀經臣批飭提省審辦旋據報陳黑肉瘋病暫愈提集人証審　前情不諱案無遁飾應卽擬結查例載子毆母死者凌遲處死又例載子毆殺母之案無論是否因瘋悉照本律問擬分别距省遠近有無江河阻隔於審明後恭請王命卽行正法又瘋病之人親屬隣佑人等容隠不報不行看守以致瘋病之人殺人者照知人謀害他人不卽阻當言報律杖一百　案陳黑肉因瘋病復發用刀棍　毆其母陳馮氏致傷身死實屬形同梟獍應衣律凌遲處死該縣距省在三百至以内惟中有滹沱河　隔應在省垣辦理已於審明後飭委藩司崧駿臬司松椿督標中軍副將冷慶恭請王命正法仍將首級解囘犯事地方懸竿示衆以昭烱戒犯父陳庚寅於陳黑肉素患瘋病旣未報官鎖錮又不看守鄰人　洛潘地方馮大田亦皆容隠不報以致陳黑肉殺死視母應各照例杖一百折責發落未到案之馮吉祥旣與陳黑肉至戚又買給房屋亦容隠不報應飭縣傳案照例責懲地隣　中和當陳黑肉瘋發行凶時路隔一里之遙訊係趕救不及應免置議除備錄供招咨送刑部外所有審明辦理緣由理合恭摺具奏伏乞皇太后皇上聖鑒謹奏軍機大臣奉旨刑部議奏欽此○○恭鏜片再奴才前因烏魯木齊南山口歧徑雜出間道直通伊犂果子溝一帶是以飭派馬隊一營分札各要隘以防不虞曾經奏明在案數年以來該隊認眞搜捕地方　以安謐現當辦理善後之際所有酌留土著馬勇一營親兵衛隊一營自應照章一併改爲　勇用符定制惟查各處土匪游勇不時竊發且南山一帶路　人稀尤宜隨時加意搜杳以免奸宄藏匿奴才擬請將土著馬勇一營再加挑選歸併一旂務使兵馬精良仍札南山不時梭巡亦足　節每月騰出馬勇一旂之餉卽於親衛隊正勇二百名外另行添補一百六十餘名改作防勇步隊一營分駐附城内外藉資彈壓如此變通挑併似於餉　稍覺簡省而於地方亦期有裨如蒙恩准除將該兩營現在應支餉乾等項扣至九年十二月　止照舊按楚軍章程發給外其歸併馬步防勇每月薪公　餉馬乾均請自光緒十年正月起仍照楚軍坐粮章程分别開支以清欵目而歸畵一是否有當理合附片陳明伏乞聖鑒訓示謹奏軍機大臣奉旨知道一欽此○○奴才英亷跪奏爲循案酌保恭辦惠陵栽種樹株出力各員懇請奬勵恭摺仰祈聖鑒事竊奴才據承種惠陵樹株司員等禀稱職等　蒙奉派　種惠陵各處儀行松樹均巳逾限一律成活等情禀請查驗前來奴才恭詣惠陵敬謹查看所有内務府司員承種儀行松樹共四萬四百六十二株綠營官弁承種海地松樹共三萬九千七十八株自光緒三四兩年墜續栽種均巳一律成活伏維風水重地樹株最爲緊要經該承辦各員督率樹夫等按時澆灌加意培養現在全行成植青葱蕃茂足壯觀瞻該員等培養澆灌五年之久巳著成效洵属勤勉出力自未便没其微勞擬合循照定陵承種樹株保奬成案籲懇恩施量予奬叙以示鼓勵謹將内務府承種樹株之花　二品　戴郎中阿爾薩蘭擬請賞給隨帶加二級二品頂戴郎中德衡額擬請賞戴花翎　俻院鄉銜郎中逹桑阿擬請賞加二品頂戴護軍叅領銜員外郎廣泰擬請俟升郎中後賞加二品頂戴監視培養之副護軍叅領銜員外郎塞楞額擬請以郎中儘先升用員外郎文山員外郎文錦均擬請賞加護軍叅領銜委　軍叅領銜主事連璧擬請以員外郎儘先升用馬蘭鎭錄營承種樹株之先換頂戴儘先題補守俻降調千總候　經制外委郝作霖擬請開復以千總序補並請免交捐復銀兩監視培養之守禦所千總銜墻子路鎭羅關汎經制外委劉振誠五品銜黄花山營經制外委李良貴均擬請以把總儘先升用守禦所千總銜降調把緫候補經制外委徐永綬擬請開復以把總序補並請免繳捐復銀兩可否　懇天恩俯准照擬給奬之處出自逾格鴻慈所有循案懇請奬勵緣由謹恭摺具奏伏乞皇太后皇上聖鑒訓示謹奏奉旨巳錄 
 
