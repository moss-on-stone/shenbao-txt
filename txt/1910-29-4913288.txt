# 1910 - 29 - 4913288

 

Page 1

 
 
   
 
 

Page 2

 
 
   
 
 

Page 3

 
 
今日本報目錄 
　　第一張上諭論説專電緊要新聞一時評 
　　後幅緊要新聞二分類新聞清談雜著 
　　第二張來稿本埠新聞新聞畫 
　　後幅要摺專件小説 
　　第三張小説畫 
上諭 
[監國攝政王鈐章十二月十九日内閣奉]  
　　上諭輔國公溥葵奏請創辦籌助軍餉修理官房一摺前經降旨諭令建言諸臣不准懷挾私見及毛舉細故不知大體乃該輔國公所奏各節意圖攬捐徒滋紛擾且自稱聨合男爵志福等先籌集股並請頒發關防尤屬荒謬所請著不准行溥葵並交宗人府議處欽此　　上諭恩壽奏特參庸劣不職各員一摺陜西米脂縣知縣潘松不恤民隠强復舊捐署安定縣試用知縣涂宗濂庸劣縱刁歛捐違衆均著卽行革職綏德直隸州知州張銘坤才識平庸難資表率著以府經縣丞降補洵陽縣知縣虜秉鈞因循用事聽斷不明邰陽縣知縣李漢源約束不嚴重聽誤事鎭安縣知縣李麟圖學務廢弛難與更新紫陽縣知縣張饒年紀太輕才欠穏練均著開缺留省察看寗羗州學正曹欽生嗜利忘義洋縣敎諭郝敬修年老氣衰鳳縣訓導米樹棻才具平庸保安縣訓導高廷鏞聲名平常略陽縣訓導蔣善訓人欠安詳略陽縣典史金松林取巧規避乾州吏目斯樹梅欺飾營私延長縣典史馬朝覲操守難信試用巡檢蔣沃堃膽大妄爲試用從九徐福昌聲名惡劣均著卽行革職餘著照所議辦理該部知道欽此　　上諭楊文鼎奏勘明湖北各屬被淹受旱輕重情形分别蠲緩新舊錢糧南漕銀米等項開單呈覽一摺湖北本年入夏以來川襄二水迭次泛漲低窪田禾被淹秋後襄水復漲垸堤多有潰决田禾復遭淹浸高阜之區間受乾旱收成均甚歉薄若將應徴錢糧漕米等項照常徴收民力實有未逮加恩著照所請將被災之石首等各廳州縣村莊應徴新賦錢粮漕米等項並原緩節年銀米酌量輕重情形分别蠲緩以紓民力該護督卽按照單開詳細數目刊刻謄黄徧行曉諭務使實惠均霑毋任吏胥舞弊用副朝廷軫念民艱至意餘著　所議辦理該部知道單一件併發欽此　　上諭馮汝騤奏查明江西被災各屬分别緩徴遞緩新舊錢漕等項開單呈覽一摺江西南昌等府各屬本年入夏以來雨水過多山谿暴發河湖並漲沿河禾苗多被淹浸又因晴霽日久天氣亢暖晚禾雜糧漸形黄萎收成均甚歉薄若將應徴新舊錢漕等項照常徴收民力實有未逮加恩著照所請所有勘實被災之新建等廳縣並九江府同知所轄之南九二衛均著將應徴新舊錢漕蘆課屯餘分别緩徴遞緩以紓民力該撫卽按照原單所開各廳縣村莊頃畝分數曁應緩銀兩米石名數刋刻謄黄徧行曉諭務使實惠均霑毌任吏胥舞弊用副朝廷軫念民艱至意該部知道單併發欽此軍機大臣署名奕劻世續鹿傳霖那桐戴鴻慈論説 
[論籌備地方自治之必要（雨）]  
　　城鎭鄉自治章程第五條。規定自治事務之範圍凡八。而條目則共計四十有餘種。其條列之事務。有爲城鎭鄉團體之所本無者。有爲城鎭鄉團體之所固有者。有規模雖備。而尚待擴充者。按照憲政館籌備清單。城鎭鄉自治。至宣統六年一律成立。雖爲期尚遠。然欲辦理齊全不誤期限。勢不能不視地方住民之實力以爲進止。何則。實力者庶事進行之準備。而又爲自治體中一切進取之根本。苟實力稍有未逮。而欲於自治事務。一一舉行。吾謂籌備雖久。尚有不得要領者。故今茲之舉。當注意於地方住。民之综力之一方面。將地方財政問題。與地方生計問題二者先行解决而後地方自治事務。亦從可以得而理焉。不佞請撮其大要。以就商之於我選民。　　一地方財政之問題凡事非財不舉。而財之所由生。不外乎地方與地方之住民。我國今者百端待理。而中央政府之所取携者。又不外乎地方與地方之住民。故際此辦理自治伊始。將欲動用地方之原有財産乎。則地方。自治體之基本財産。已薄弱。將欲徴之地方住民乎。則地方住民。方懷疑慮。非特。不知何者之爲自治。而其實力。亦並有不克負担之勢。是以言地方財政。一面宜寛住民之負担力。使尚有餘力以爲負担中央之財政地一面宜擴張自治體之私有收入。以爲厚集自治體之基本財産地。具此意力。而着手之方法則有二。　　甲清　固有財産城鎭鄉自治章程。規定公欵公産。爲自治體之經濟。然於自治體機關未成立以前。而公欵公産。又爲地方所恃之以爲經常之歲入。勢不能因組織自治機關。盡攫其所恃爲經常之歲入者。以供諸自治。此亦籌辦地方財政者之第一之困難。但公欵公産。各官廳已有飭查之明諭。則於調查時所當注意者。先當辨其性質。次當辨其目的　　所謂。辨其性質何。卽就其籌集之欵項。與一切所置之不動産。爲欲。造成地方一。般及指定一特别事項之倖福之謂也。雖其財産均有公共的性質然其實爲造成一已之善意。與普通之福利者。其間不。 
 
 

Page 4

 
 
　　得不辨。此提撥寺。産所以集僧侶之反對。而於事實上少一衝突。卽於着手時多一順序也。　　所謂辨其目的何。以育嬰恤嫠言之。卽其所籌之公欵。與所置之公。産。爲達其育嬰恤嫠之目的者也。以社倉積穀言之。卽其所籌之公欵。與所置之公産。爲達其社倉積穀之目的者也。審其目的之所在而熟權其緩急重輕。夫而後酌盈劑虚。宜使某團體。不致有妨於其目的上事業之進行。　　乙籌集將來之財産人事愈複雜。而地方事務亦因之以日多。僅恃。固有之收入。則自治團體已無有發展之餘地。故固有之財産。固當。清釐。而將來之財産。尤當預計。我國城鎭鄉章程。雖有特捐附捐。然際此税法未定。而在目下尚不可恃以爲確定之歲入。則欲計將來之財産當必先使基本財産之造成。一使自治體得以活動而有餘一使自治體不致稍有危險爲主旨。　　曷以爲使自。治體得以活動而有餘也。按各國創行自治制而其町村長無不注意於基本財産之造成。或闢記念林或奬勵副業。凡所以爲皮者。所以鞏固自治之基礎而並以減少日後村民之負担力我國際此創辦自治伊始。而欲投鉅大之資本。以爲造成自治體之。基本財産。吾恐目下尚有未逮。然欲鞏固自治制之基礎。則又不得不於現有之財産中。劃分若干以爲基本財産之設施。而以其所有者。以爲目下自治進行之活動。務宜統合現在與將來。使現行之活動力。不致减。損而將來之活動力。得漸以增加爲要　　曷以爲使自治體不致稍有危險也。按各國自治體得自爲營業與否。亦辦理自治制中應有之一問題。然自治體之營業。與他社團之營業異。他社團之營業。或可偏於營利之一目的。自治體之營業。非可偏於營利之目的。故各國有以指定地方上某種事業。非一私人之力所能爲者。得由自治體以公營之主旨爲之之規定。竊謂我國欲造成自治體之基本財産。當仿此旨。使一面得以厚自治體直接之收入一面得以爲地方住民謀間接之福利。夫而後基本財産之造成。而自治體斯不致有危險。而地方亦遂日臻於隆盛矣（未完）專電 
[電一（北京）]  
　　國會請願書都察院有遲至明年再行代遞之説按此電與前報所載專電不同蓋係另一訪員所發未知孰是容俟續探 
[電二（北京）]  
　　各省督撫贊成速開國會咨請軍機處代奏者已有八省 
[電三（北京）]  
　　海軍大臣洵貝勒薩軍門因在奉天勾留約二十四日到京其隨從行李已於前日回京 
[電四（北京）]  
　　慶邸面辭管理外務部事務攝政王温諭慰留 
[公電（常熟）]  
　　各報館鑒常昭徴漕舞獘櫃價抑短百餘文民心震動請宣布錢南鐵等緊要新聞一 
[電告外人將派員調查禁烟北京]  
　　駐某國公使日昨電告外部云某國以中國禁烟雖有效果然恐敷衍一時難以遽行禁絶因見邊地各省仍有種植之處擬於明年派員來華游歷各省調查禁煙情形及種植與否以備對付中國方針請飭各省督撫從嚴禁絶烟禍以免外人藉口 
[俄政府反對哈埠行政權條件北京]  
　　日前政府發表外交文書一件探其内容係關於哈爾濱行政權事宜計條約十四欵由外務部照會駐京俄國公　俄使以事關重大卽將原文書電告該政府聞俄政府對於此項條件皆持極端反對主義特在墨斯科會議此事約不久當卽照會外務部矣 
[外部咨照洋藥入口近兩年數目北京]  
　　日昨外務部咨度支部文略云本部准駐京英公使照稱遞減洋藥入口經本國政府按年照辦在案茲將印度洋烟兩年出口遞减數目開列比較表送請查照等因前來本部以洋藥遞减入口於禁令國課兩關重要相應抄錄單開移咨貴部以便參照册報詳稽考核等語其表開列西歷一千九百零八年印度出口洋藥總數計六二四零八箱西歷一千九百零九年印度出口洋藥總數五六八零零箱兩相比較共减五六零八箱 
 
 

Page 5

 
 
[電商速設巡警勸業兩道北京]  
　　直督陳筱帥曾電商樞垣請先設勸業道諼設巡警道日昨樞臣提議此事以核督所擬辦法其言在注重實業其實在籌欵維艱故有此變通之請惟巡警勸業兩道各省早已設立直爲各省之表率反致闕如殊屬不合用再電商該督無論如何總須速籌的欵將巡警勸業兩道一時同設庶於實業警務兩有裨益水知直督照允否也 
[關於財政上之舉動]  
　　會商開源政策度支部澤尚書與侍丞叅會議以現時財政旣日謀統一則目京師以及各省按年籌備庶政次第舉興皆以本部是賴將來需欵日增一日而國帑奇絀設非豫先妥籌良策廣闢財源實不足以維憲政之基且增税增捐不過一時權宜之計若恃此以爲久遠之策則上下交困勢將坐待病亡擬會同商郵兩部共同籌議實行開源政策各堂皆極贊成聞已告知各部尚侍定期會議矣　　條陳公債紙幣度支部近日徴取財政條陳昨有祁君樂時特將所擬公債紙幣辦法逐條陳請採擇聞該部堂官以所陳甚多窒礙難行之處只以具見苦心四字答之　　宣示洋欵數目直督陳筱帥有電致度支部陳侍郎邦瑞請將所欠洋欵與近年各省關税進欵及還欵之金銀價目行息數目敎案賠欵等請詳細賜列一總表見示陳侍郎刻已令會計司照辦矣　　推廣分科辦法度支部尚侍日前會議以清理財政事務日繁所有財政處應卽酌量推廣分設十二科劃分管轄二十二行省財政除直四川兩省劃歸兩科各轄一省外其餘十科每科各轄兩省並由本部司員中遴選六十員分任十二科事務聞日内卽可實行 
[關於鹽政上之舉動]  
　　長蘆鹽務鹽務處總辦晏參議安瀾已于初四日由津回京面禀澤尚書略謂在津已謁見陳制軍談論所定各章程陳制軍頗稱完善俟與各省核定後如有添改之處應卽規定完密再行發表并曾會同布政使崔方伯查考長蘆鹽務情形已得要領不日陳制軍將派員來部商辦一切　　蒙藏鹽務度支部澤尚書現議以整頓鹽政頭緒甚繁非數年不能圖功若再夾雜蒙藏兩處必至互相牽掣反致悞事擬俟鹽務處成立後先儘内地各處籌辦其蒙藏兩處暫從緩議俟將來内地辦有成效再行推及以免紛弛延悞之弊　　鹽引官票澤尚書昨又與鹽務處總辦晏叅堂會商謂各省鹽引官票前由本部莞榷司刷印交發各省領用其銜係用本部堂字樣現應改爲督辦鹽務大臣度支部尚書貝子載字樣以後引票均由鹽務處刷印交發以重新章　　鹽務人員鹽政處成立各員月薪均尚優厚計提調每月薪金五百兩副提調三百兩叅事二百兩委員書記頭等八十兩二等六十兩三等四十兩度支部近以清理鹽政之際非考核各省鹽官不能剔除弊端各省鹽務人員每多循私作弊惟奉省鹽務税局督辦沈致堅觀察調查三省鹽務頗能認眞擬調京協辨鹽政 
[皖學堂研究國債捐問題北京]  
　　皖學堂初六日開國債大會詳情已誌前報聞開會前曾擬定關於國債之　　問題數條以供各界研究茲特補錄於左一各省代表已經到京要求國會使全體機關成立則捐欵亦易集事且爲政府外交後勁一請下明詔以後無論何事不得再借外債有故蹈者以違制論一請大員夁同各省代表與外人磋商不用金磅仍照銀償銀且旣縮短年限卽應減輕利息庶免重累今我國克當此任者惟伍廷芳欽使最好一事體重大非有全國信仰名譽卓著之人不足以集事查湯蟄僊對於此事曾上書奏老謀碩畫一時無兩可舉爲全國國債捐總理一參看各處國債捐章程查直簡章草案十九條簡明賅括可爲準則而其他亦不無可採故京師發起章程仍宜叅酌各章擇善而從一此次國債捐公會旣係人人認捐卽人人有稽查財政之權卽人人有應盡之責任故此會不必立會長只輪派代表幹事員分任義務一應由各省諮議局各查本省官吏所籌賠欵各省統俟國債償清後一律停止一此次國債捐統係民捐民辦專以償還國債爲主不能移作他用俟國債償清亦一律停止一此次國債捐不存無名譽無信用之銀行亦不存外國銀行或公立銀行或西莊滙號均可存儲一從前國民捐現存某銀行應公舉發起人確查實數佈告以昭大信庶此後籌辦國債捐較易於勸導 
[榮侍讀奏叅張領催營私舞弊北京]  
　　翰林院侍讀榮光奏查内務府三旗無餉兵妻閑散幼丁秀女家口人等應領米石於咸豐年間經内務府大臣奏准按八成發放分春秋二季由各旗管領 
 
 

Page 6

 
 
　　造册支領乃各管領均恃領催辦事遂至弊竇叢生其最駭人聽聞者莫如本月初三日奴才朝賀退後行至地安門内雪池地方見原設御史衙門前出入大小米車多輛並有男婦老幼肩貨手提零星米袋擁擠叢雜交頭接耳互相愁歎怨怒之聲不絶於耳詢係内務府三旗放米之期並據廂黄旂徐姓魏姓聲稱每名應領三斗三升僅放給一斗八升其餘一斗五升均歸管領等盡入私囊各領催開有碓房向來中飽之米俱運至三眼井寳長公義豐局及興隆寺同益公各米局變賣銷贓該碓房等係廂黄旗領催張顯臣徐竹軒丁遠峯王則元等所開該領催大權在手任意剝削其餘領催均聽指揮並稱張顯臣等有總掌櫃名目至册内所開花名竟有年已百餘歲者其虚揑冒領顯然可見伏思此項米石本朝廷賞給貧苦旗人者該管領等稍有天良亦復何忍心尅扣乃竟敢營私肥已實爲溺職辜恩相應請旨飭下内務府大臣嚴行查辦澈底追究務使實惠均霑以仰副國家矜恤貧寒之至意奉旨著奎俊等澈底查辦現已由内務府查明覆奏並無變賣銷贓任意剝削之實據亦無年逾百歲之人惟以後自當由内務府嚴飭所屬認眞辦理 
[京師近事]  
　　日昨閩浙總督崧制軍致外部長電一道探係查明閩浙兩省所屬通商口岸本年外人船艦常川駐泊者暫泊者及遊歷期限之各國船艦號數並聲明各國尚無違約情事　　外務部日前照會京中日俄兩駐使稱據𤍽河都統咨稱日俄兩國人民每有冒險深入蒙古一帶邊荒或賣牛隻或游覽地勢當此盜賊充積之際最易疏虞深恐釀成交涉特咨請照會日俄駐使迅飭領事嗣後游歷之人務宜持照知會地方官或旗府切勿冒險逕自前往俾免釀事　　路侍御奏參奉天廳長知縣受賄庇惡縱容苛征一事已於月前由東三省督撫覆奏大致謂奉天高等審判廳廳長楊兆　懷德縣知縣趙增祺審斷　局控案尚無不合亦無受賄實據應請無庸置議惟委員温有業梁豐年縱容人役需索小費咎無可辭應勒令出局另派委員接辦並飭嚴禁路差催役人等需索小費以杜弊端　　吳丞堂籛孫在直辦理新政多年尤以警察爲最著聲譽中國警察創始于北洋辦法完善實吳之措置居多故肅邸奏保後卽授外城巡警總廳廳丞旋以丁憂開缺仍督辦天津巡警現已服闋來京聞監國將予以大用有放某省民政司風説特於日前召見俯詢一切　　有某樞臣奏保廢員周馥備陳該督前隨李文忠公辦理海軍頗資得力堪以擢用等語聞某王大臣頗不以爲然特於日前奏陳略謂海軍處將來之關係非輕非爲位置廢員而設無論何項廢員一槪不得攙入以免濫竽　郵傳部徐菊人尚書以國民皆竭力提倡籌還國債而政界居最高地位不可無人提倡日昨與各堂會議擬將京張京漢京津三路每年盈欵提出數成捐入國債會内以爲政界之先導　　美國耶路大學新設漢文科請中國政府推薦漢文敎習一員並擬凡在校之華生均許入學所得分數與他學科並重　　此次民政部保案所保俱係虚銜間有本係五品銜而奬作五品頂戴者聞因鑒於各部保案之被駁故凡請奬實官者均改作虚銜　　駐藏大臣趙爾豐日前咨報度支理藩兩部文稱前經四川總督運入西藏銅元現查藏民利用稱便惟荒僻地方未卽信用日久可望暢行故先咨報如有不敷再與川督商辦接濟之法時評 
[今日之修明禮敎]  
　　禮部現正飭禮學館。編纂通禮以。圖改革禮俗。整飭風紀。乃不。謂本部之主事。且有喪廉妄恥。竊庶務員之財物者。學部現正開辦大學。頒布男女各學堂章程。以圖改良敎育。培養人品。乃不謂本部之郎中。且有獻媚求容。向小衙。門點卯者。禮部禮之所從出也。學部敎之。所從出也。禮敎之行。必自以身作則始。夫子曰。子帥以正。孰敢不正。未有已不正而能正。人者 
[今日之外交]  
我聞春夏間。俄國自由建築跨渡黑龍江之大橋。經某撫報告後。諸樞臣謂造橋以免病涉。何關主權。聽之可也。今日本在。鴨綠江築橋。而政府卽行文抗。議然則樞臣之權利思想將日高而外交手叚亦逐漸進步歟 
[今日之人才]  
　　環顧内外大僚中。有擅長外交者乎。無有也。有專長内政者。乎無有也今樞府之擬派巡邊大臣。則曰須保荐内政外交兼擅其長者。吾不知中國有此人才否歟。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[關務處詳覆國債捐辦法廣東]  
　　籌辦國債會一事袁督接到直督養電後以事體重大必須體察情形審愼從事以免奉行不善致滋流弊特先札飭關務處移行道府飭屬遵照參酌妥商詳細具覆核辦昨關務處詳覆督院略謂查中國以前外債極少甲午以後所借滙豐克薩瑞記磅欵洋欵現猶從略不計其另借之英德俄法四國洋欵續借之英德洋欵每年應還本利共約一千二百餘萬庚子以後各國新案賠欵每年應還本利近約十八兆八十餘萬由宣統三年起愈推愈鉅將來最多之數歲應三十餘兆萬中國輕徭薄賦閉關之世訓農講武尚有餘裕自五洲交通强鄰環伺局勢一變而締盟修好動需金錢貧弱所由遂增外債賠欵歲至三四千萬此誠舉國臣民臥薪嘗膽之秋發奮圖强之日天津商會公議鑄還國債以甲午庚子賠欵爲額縮短還期三年爲限效忠體國偉哉斯舉惟二十一行省中就物産種值言之南饒而北瘠就商務繁盛言之亦南數省優於北數省籌捐之法不外提挈綱領講求辦法愚慮所及敬爲憲台分晰陳之一四國洋欵分限三十六年清還庚子賠欵分限三十九年清還現在縮短年期歸還本息各國能否允讓必須先與磋議二四國洋欵庚子賠欵各國已收美國已退之外統合三年還訖尚須本利若干應由度支部開出清單宣示國民俾知多寡之的三各省財力豐嗇不同每省每年共應籌還干若亦應由部核定咨行來粤率循辦理四籌還國債全資民力各國如允先還各省卽應鑄欵籌欵重要宜由諮議局先行開議妥訂勸捐章程呈候長官認可出示曉諭然後轉發善堂商會各肩義務設簿勸捐收入捐欵或存銀行或儲藩庫積有成數報部提撥經手辦捐之士申明約束不准抑勒騷擾其有徇私偏袒任情勒捐一經察出隨時斥退究辦以示懲勸中國甲午以後賠欵驟增國用不足雖未加諸田賦而搜括及於雜捐物價飛騰蓋藏有限因民之力尅期取盈恐未能咄嗟立辦華僑經商外域人數衆多擁資亦厚眷懹祖國𤍽心同胞者此中尤不乏人誠得鄉望素孚前往勸導集資較易可輔内地所不足茲事發起於商會將來勸捐收捐等事卽倚善堂商會以行之官吏受其成書差不過問則事不擾而費易集周詢咨度計無便於此者本處榷税粤關未親庶政民情物力隔閡無聞旣承清問勉竭顓蒙所有遵札核議情形理合詳候察核 
[女界發起籌辦國債會蘇州]  
　　蘇垣金師河沿崇文女學校長邵金明卿以籌還國債各處商學界聞風響應𤍽心担任女界亦國民一分子自應接續繼起以盡國民義務爰定於二十日東邀振華蘇蘇大同等各女校長在該校開會商議辦法公訂章程以便担任一切 
[浙江報界之危險杭州]  
　　本年諮議局開幕後公報危言報屢揭眞相致觸箇中人之忌曾經控告近自師範風潮起夏會長極力交涉屢請上憲懲辦又有反對報館者聨名帮控日前並有甌人搗毁危言報之事杭州報界之前途危矣茲覔錄撫憲巡警道各批詞於左　　批惠興女學校總理貴林禀全浙公報登載逸丞投稿一節雖以字句脱誤翌日卽行史正但迹近詆毁非尋常疎忽可比例以春秋誅心之罪該報館又有何詞舞文弄法固是輕薄文人之慣技報紙有主持公論之天職豈宜以快心之論誣陷正人顧新舊法律不同而斷罪只科行爲不能追究其意思之所在故舊律有自首減免新律有無正文者不得援引之文蓋本於尚書之罪疑惟輕并以防司法官之深文周納也聖人立法具有深意存焉查報律第八條報館登載失實經本人或關係人聲請更正或送登辯誤書亟應卽於次號照登違者經被害人呈訴得實處三元以上三十元以下之罰金而於字句故意脱誤之應否科罪則無正文也第十四條報館不得揭載詆毁宮廷之語違者處六月以上二年以下之監禁附加二十元以上二百元以下之罰金而於詆毁箇人之誣衊宮廷如何科罪則無正文也第三十四條凡於報紙撰發論説紀事塡註名號不問何人其責任與編輯人同而於投稿人原函之是否眞實名號及投稿人本無脱誤由報館誤脱之如何科罪則又無正文也此次該報館詆毁箇人之污衊先朝律以詆毁宮廷報館心誠不服律以架詞誣陷罪實難逃應照報律由被害之人呈訴訊實科斷已札飭按察司會同巡警道傳齊兩造質訊嚴究以重綱紀而平輿論該紳等卽知會被害之人起訴可也再列名之西安博士孔慶某應避御名何以尚未更改希卽聲復備案繳　　批平湖統計員禀報館爲主持清議之機關應如何詳實記載力矯巿虎夕鷄之嫌乃近日全浙公報被控之案層見疊出以代表輿論之報館反爲輿論所不容殊堪惋惜此案旣經平湖縣張令派查明確由該縣統計處函請更正並已蓋有該報館郵政回單時逾一月仍未更正該報館非得有平湖調查員勒索之實在証據何致置若罔聞仰候札飭省城巡警總局速傳該報館編輯人發行人呈出証據查驗明確按例核辦可 
 
 

Page 11

 
 
也　　批諮議局書記陳焯鶴禀全浙公報記載該生等曾充長隨館童各節前准諮議局粘報併案移請派員澈查卽經札飭省城巡警總局詳查在案茲據該生等禀稱諮議局全浙公報爲機關上之名義生等與吳敖爲個人之交涉生等之被誣非諮議局範圍所能槪括吳敖之誣衊生等非報館所能任咎云云然個人損害個人名譽係刑事上之問題亦非巡警權力所能及又稱吳敖爲無賴不法之徒報律具在是否可任其恣意誣衊等語吳敖旣以個人資格誣衊該生何以又請適用報律前後紛歧碍難辦理且旣云訴訟應屬地方官衙門主政仰卽逕往起訴可也 
[松督整頓閩鹽積弊政策（再續）]  
　　至如鑄發砠秤以掃積蠧清理公幫以彌缺欠仿辦保險以杜盜賣酌分盈餘以免侵蝕均應次第設施俟海運辦有端倪再以整頓子店爲當務之急收私賣私卽是此種子店該子店家數太衆旣無資本復無妥保竟一任其自開自閉因而太阿倒持虧空極大必應綜核名實整頓劃一而後海價可平私包可絶倘有不法梟匪藉端起鬨卽行派緣密拿首要立置重典以示懲儆現飭該官商等妥擬海運及子店詳細章程一俟議妥再當隨時詳請核定至各局浮費前經屢次裁提惟弊之所在不在浮費而在陋規已飭和盤托出一面酌定委員公費不准再有違章銷報及藉端侵蝕情弊以期涓滴歸公而資整飭等情詳請奏咨前來奴才查閩省地瘠民貧僅此濱海産鹽尚屬自然之利而沿習旣久漸形窳敗前此非不力求整頓每苦庫欵奇絀未敢遽事更張茲特取積弊之端與夫受病之處先爲釐訂俟辦有端緒再行咨商度支部改劃引地以拓閩鹽塲銷之路或明定配銷章程或另籌改良辦法務期鹽務日有起色藉裕課欵而濬利源爰先就該道籌議各節飭令認眞照辦徐圖擴充以副朝廷關念閩鹽之至意十一月二十九日奉硃批該衙門知道分類新聞 
政界 
[通飭各屬依限解交銀米蘇州]  
　　蘇署藩憲樊方伯以各屬征辦官統元年分新征現經行准部電緩運廿萬石本届應運四十萬石由滬裝輪運至塘沽改用火車逕運京倉茲届運滬漕糧刻當起駁之際自應酌定限期於十二月二十四日爲初限正月十四日爲二限二月初四日爲三限昨特札行海運局並通飭各縣於初二限内將銀米一律交清准於詳請咨部給奬倘有遲逾空文揑報或米到而銀不到者責成局員按限據實開報詳請撤參以示勸懲 
[蘇垣添設騎巡辦法蘇州]  
　　蘇垣警務公所汪總監以各區警察岡位甚疏防範難周爰仿照上海巡警辦法添設騎巡隊以補站岡警察之不逮現已組設十八人爲一隊並派巡弁姜焜爲正隊長朱桂森爲副隊長連日督同操練游行巡察以期周密 
[催議開辦印花事宜鎭江]  
　　鎭江府承瑞卿太守前奉上憲札飭核議開辦印花事宜擬將關於田土者責成鄉董關於商業者責成商會分别辦理昨田太守札飭各屬赶將試辦推行各事宜各就地方情形悉心妥籌辦法條議禀復以便轉詳上憲核奪交涉 
[美艦蒞鎭游歷紀聞鎭江]  
　　十六日下午美國巡洋艦二艘由申抵鎭下椗江心有頃二艦統帶舍舟登岸拜會駐鎭各西官暢談良久而别旣而各西兵亦羣往洋馬路烏洲山一帶游覽水陸總巡周少堂大使知之特派差勇隨往保護聞該艦擬在鎭小泊數日卽須關往漢臯各埠游歷 
[咨查游歷員沿途索費安慶]  
　　皖撫准閩督咨稱近有日本學生池田良治等五名游歷福建安徽等省經過沿途州縣需索供給實屬有背約章此次若不嚴行拒駁將來各國來華游歷生勢必援例效尤所有該學生等需索閩省所屬州縣供給費用刻經札飭查明確數開報核辦其經過安徽所屬之州縣究竟有無需索供給共用若干應請飭查開單咨復以憑彚辦軍界 
[南洋新軍定期退伍鎭江]  
　　南洋第二期新軍照章應本年内退伍歸農昨新軍第九鎭徐固卿統制與督練公所及各部隊長會議以駕馭士卒首在乎信决定於本月二十一日舉行第二次退伍並札行駐鎭江三十五標統帶敖正邦君轉飭所部各營遵照辦理 
[武員賣假奬札被叅武昌]  
　　鄂垣巡查城門之總巡楊游戎得貴向來不守官箴近竟冒督中協尚協戎其奎之名售假奬札於漢口某錢店少東得銀二百兩事爲巡查忠孝門武委方某偵知因素日挾有嫌怨立卽密禀尚協戎派員查辦屬實並傳該被騙少東與楊質訊勒令將原銀退出假奬札弔銷一面詳請楊護督將該游擊撤參以肅戎行 
[添設陸軍副軍械官長沙]  
　　湘撫岑中丞以暫編第二十五混成協一應軍裝器械亟須遴員經理以專責成查湖北省混成協設有副軍械官一員附於協司令處湘省自應仿照辦理茲查有陸軍砲兵科舉人副軍校日本士官學校畢業生童錫梁堪以委充昨特札委該員充當暫編第二十五混成協副軍械官飭令遵照奏定章程將各項戰具軍火等事禀承統領官認眞經理勿稍疎忽致負委任該員薪水照章八折支領仍將到差日期並出具曾否吸食鴉片切結曁同營保結申報查核 
 
 

Page 12

 
 
學務 
[贛省官立女子師範招生開辦江西]  
　　贛省女學雖多辦理尚欠完善均因經費困難所致而官立女子師範學校久付闕如現經林提學照章籌畫禀由馮中丞批飭趕緊籌辦當卽督同科長委員組織校務劃定經費出示招考合格女子入校開辦 
[法政選科畢業名單蘇州]  
　　蘇垣法政學堂選科畢業名氏（官班）鍾文鵠曾廣鐄曾渤李紹卿唐鶴年王敬銘管衡陳文瑞江承誥周大炳王汝聰章彦沈肇敏汪鳳翶王慶善李衍慶孫彭齡劉鴻圖屠義瑛高贊揚李熙邱曾徐鍾毓楊品臧包鴻鈞郭樹榮俞惟善王萬徹洪鯤夏爾純夏同升朱承佑朱超祖（紳班）陶乃嘉蔣雲階張文駿姚士瀛王定甲實業 
[揚郡出品會之怪現象揚州]  
　　揚州缺口街出品會會所因經費不充以致辦理不能盡善日來各屬雖已送到出品惟所攤五百金會費迄未繳納是以辦事各員并不常川駐會將所有物品鎖置一樓凡參觀者到會槪不接待云 
[設立湘路勸股分會長沙]  
　　湘省鐵路招股事宜前由省紳設立湘路集股會所收股欵爲數甚鉅現在入股者源源不絶近有常德議員唐君右楨於諮議局閉會後由省返常卽在該郡地方自治公所邀集紳學商界提議鐵路勸股方法衆皆踴躍贊成現就郡城育嬰堂設立湘路勸股分會不日卽當開辦 
[呈騐發明造磚機器武昌]  
　　湖北留英工科畢業生馮成龍在英肄習工業六年歸國後製造磚瓦機器呈請鄂督騐明咨部懇予註册專利業經楊護督騐明製造精細價廉力省較火窰製造不啻天壤于中國實業前途大有裨益殊堪嘉許惟所請咨部註册專利十五年之處能否照准特飭勸業道詳議復奪雜記 
[負販日商之州]  
　　蘇城觀前雲露閣茶室日前有手提皮包小販日商水谷文松在内兜售各物時有謝某及某甲一人在彼啜茗某甲擬買該商皮夾一只謝嫌其索價甚鉅止而未買事後該日商因生意未成竟遷怒於謝某當將胸脯扭住幾欲動武旁觀者羣抱不平擬欲拳而逐之幸經某君竭力排解始免釀禍嗣查悉該商與在茶室内擺攤之日商並非一氣當喚中路巡長告以情形禀報警務公所不知若何交涉也 
[盛家弄罷巿之原因蘇州]  
　　蘇省巡警總監汪觀察日前特出示諭令各舖户櫃檯攔干一律拆進不准稍佔街道本月十七日下午胥門外區官查得盛家弄各店舖大半不遵禁令飭令巡士轉諭各店舖一律拆進各店舖當以須喚匠人方可拆進爲對迨至傍晚該巡士又來催迫並用木棍將櫃檯打損又將天興麫館主帶局以致大動公憤全弄店舖同時罷巿弄口同賜茂南貨店未及閉門卽有鐘表店水菓店漆盤店等各人同至同賜茂逼令一同閉門該店帳友允爲赴局保人旋由同賜茂天寳銀樓等店赴水仙廟警區内商懇始將被拘之人保出勸令各店舖一律開巿並由地保至該店點燭放邊炮希圖了事惟總監汪觀察聞已將各鋪户違抗罷巿情形禀明撫憲並飭拿爲首之人究懲云 
[花烟間窩盜被獲詳情蘇州]  
　　本月十八日晚胥門馬路劉四郎花烟間忽被飛划二營勇丁並吳縣捕快李老一等會同巡警二十餘人將前後門圍住入内搜捕劉以並無匪人在家爲言各勇捕督同眼線四處搜尋在樓梯底下稻草堆内搜獲一名該匪尚手執小刀勢欲拒捕幸來人衆多旋卽綑縛並搜出銀表一只皮馬褂一件匪云尚有一人早已逃逸贓物寄存此處各勇捕等聞之又至樓上四處搜抄凡金銀首飾衣物等件盡行取去當將該匪押解送縣聞該匪係光福費家湖頭申姓被刦案内要犯云清談 
[對待與矛看與]  
　　上與下。固對待名詞也。然上與下。往往若不相謀。近日者。國債之議。囂囂然遍於國中開會集欵各具熱忱。即督撫樞臣。尤殷殷焉以爲提倡。乃一言國會。偏若惟恐其成立者。非以籌備。不及爲詞。即以空言搪塞代表。漠然。淡然。觀成無日。豈國民當盡籌債之義務。而不當享議會之權利乎。不可解者此其一　　外與内乃對待名詞也。然外與内。往往若不相容。近日者司農之支絀。杼柚其空。然外省。亦未嘗不支絀也。國用之空虚。撥欵無藝。然外省亦何嘗無籌撥也。乃清查之不已。且監。理之。一若外省之報告。盡不可信。必出於監理。而財政始可就緒。不可解者此其一。　　官與民。亦對待名詞也。然官與民往往若不相恤。近日州縣之困苦固達極點。然使心乎。民事。者亦未嘗不舉以相諒。乃水灾之。苦。生已不堪矣各州縣又偏信糧書之詞荒地則專征之。洋價則抑短之。若不激之使。變而其心不快者。烏程歸安德清桐鄉之已事不且前重之覆轍與。乃不謂效尤者更有宜荆令也。不可解者此又其一。雜著 
[封印説]  
　　天寒歲暮。政界封印矣熙熙然。欣欣然。内自閣部。以及郎司。外則督撫司道以及於府廳州縣。卽下至一丞尉。亦莫不衣冠肅肅。奔走相賀曰。今日封印矣。　　有詢其故者。則曰。封印大典也。一年之中。印纍纍。綬若若。閤署上下。其所以奔走駭汗宵衣旰食者。惟此大不及尺之靈符耳。及今而休息於國家禮亦宜之。　　雖然。吾因之有感矣。吾國各省。同例自封印訖開印。以一月爲期夫張而不弛。文武弗能平日政務殷繁藉歲杪新年略資。休息。詎非。應有之義。顧獨寛以一月。恬不事事。毋乃太多乎　　西國歲事。例亦休息。然從無似此長期者。獨我國俄延三旬。其亦非比較觀感之道矣。且近日新政繁與。何事不當直追急起。而乃一。廢弛　至去全年十二分之一揆之大勢。滋可。懼矣。是得不急行改變者也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[價廉物美年終要品保險銀箱盗火皆安]  
本行分設以來以十有餘年專售自製頭等保險銀箱銅櫃箱栳比天秤手提箱大小各樣俱全價亷物美遠近皆知銀箱一物更爲要品時已年終失愼尤多置此銀箱所費有限旣免盗賊又保水火之險請速購置毋失此好機關本行設在上海棋盤街金隆里第五百三十五號五百三十六號門牌亨達銀箱行德律風第五百八十三號 
[上海安衛生西法鑲牙所]  
Ａ．ＷＩＬＳＯＮ，ＤＥＮＴＲＳＴ．滬上鑲牙林立欲求精美頗不易得本所創立多年精理牙科馳名中外茲不惜資在外洋加辦精巧新法鑲牙機器並頭等牙齒材料無論全口及零粒嵌補蛀齒鑲金牙或用金銀象皮等托電鑲不用托鑲者如生無異均可包用修理不取分文海内諸君倘患此者曷請嘗試並有止痛藥水欲拔根換牙全無痛楚如蒙賜顧請移玉至上海四馬路麥家圈口請認明本所庶不致悞安衛生主人啓 
[上海祥泰洋行經理英國愛倫生電燈厰廣告]  
英國愛倫生電燈廠所製各種電機電燈電線及一切電氣大小機件無不獨出心裁特别製造久已名著環球推爲天下第一最大之廠凡歐西各國電燈廠由該廠全行包辦者不知凡幾今由上海本行獨家經理賜顧諸君請駕臨本行機器帳房面議自當格外從廉竭誠相待此佈上海北京路第六號祥泰行謹啟 
[楊燕貽君鑒]  
尊處所押白利南路之地逾期四月旣不換道契又不付息屢催罔應延不取贖今特登報再限十天如仍置不理准即禀官將地拍賣不敷之欵仍須控追找補不能再宕特此聲明共益公司啓 
[杏仁霜批發所]  
老牌杏仁露本號向批發惠華公司大小瓶止咳杏仁露杏仁霜等買亷物美久已馳名今新到頭等吧唎是油及洋蜜等零躉批發公道總發行所東棋盤街陸輝記白 
[啟新洋灰有限公司廣告]  
啓者本公司係承受唐山洋灰公司老廠另購外洋最新式機器旋窰等創設新廠自丁未臘月新廠開機以來出貨加增行銷愈廣灰質經本廠廠洋化驗師悉心研究精益求精曾寄由德國國家柏林及日本關東都督府上德薛爾惠君各化驗所驗得灰質之細勁力之日增月加凝結之遲速合度超出英國各工程司於西一千九百零七年六月所定之成色單實與外洋最高等之洋灰相伯仲用能信用日廣故京漢京奉京張正太南滿洲津浦南北叚各鐵路紛紛訂購名譽日隆尚有機器製造之缸磚花磚洋灰瓦水溝管研子土等項無論躉零交易均可本公司總經理處設在天津海大道英租界並在北京奉天大連烟台牛莊青島上海漢口南京鎭江各埠匀設有經售處如蒙賜訂大批值價從亷交貨不誤期限所有洋灰及各種碍瓦等件重量式樣大槪用法男刊有華洋文廣告光顧諸君請向本公司索閲面議一切可也 
[水門汀各花色方甎出售廣告]  
本公司開設法界呂班路薛華立路角子上適在電車公司及法國靶子塲相近專運外國上等水門汀料不惜重資用二萬磅壓力之機器製造特别方甎以念一小塊成一大方各色花樣一應俱全其堅硬無異于石水不能入火不能燒外面光滑不留污點故時時清潔歷久不壤且價值甚亷用諸客廳貨棧凉台走廊等内極爲相宜今售至數百餘處莫不稱爲價亷物美敢請仕商諸君惠顧一看貨樣必可知言之不謬也外埠定購亦可將貨物寄奉並無阻碍本公司尚有改良機器專製自來火管疏水管等今法工部局亦向本公司取用足以証其堅美無比也法界穆師克白拉奥利公司謹白向寳昌路徐泰記號轉定可也 
[青州水門汀]  
青州水門汀有限公司所出之水門汀爲東方最上之品素爲香港政府所信用用以製造陰溝管避火磚避火泥及瓦片等物堅美無匹近者新牌疊出每易魚目混珠貴客賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告　　新旗昌洋行謹啓 
[永昌洋行]  
本行開設四十餘年專售各色金銀首飾鐘表千里鏡眼鏡並修理打樣量天尺機器一切俱全向係久遠馳名蒙士商賜顧須駕大馬路口黄浦灘第一號便是特此佈告全代理有喴金銀各表 
[瑞生洋行]  
出售各種機器英國第一著石米白主培老所造紗織機器早已風行寰子中國各紗廠購用其限有十八萬錠子之多他如華待廠之鍋爐引擎修理機器利物賽廠之織布機器格利内而之灑水减火機器復雅克斯之溥潤機器無不推陳出新靈巧適用又名廠所造引擎發電機器電汽燈以及可資運動各項機器用之電汽箱尤爲心裁獨出精巧絶倫現該廠派一洋匠駐滬專司裝電燈機器以上各廠家歸小行一家經售貨可也用價亦克已倘蒙貴官紳商賜顧請移玉至小行看圖樣面議價值可也此白 
[（又新到杏仁霜千餘打）外國杏仁露]  
此露最便冲開即是否仁茶香甜美味能化痰止咳老少最宜常服衛生佳品露霜功同霜每罐二角露每瓶二角半原打批發上等蝦子醬油香腸每斤六角　　竹生居上海五馬路寳善街 
[送禮頂上食品]  
本號自蓮廣東香腸南安臘鴨新會甜橙沙田蜜柚特别减價格外公道賜顧便知賣亷朱佳并售遠年清膏每元六錢陳膏每元七錢收買粤漢鐵路股票惠顧請至五馬路棋盤街中市趙南來啓 
 
 

Page 17

 
 
   
 
 

Page 18

 
 
來稿 
[直隸憲政研究會致商法討論會論速開國會書]  
　　商法討論會諸大君子公鑒。敬啟者自通商互巿以來。各國競出其經濟戰爭之實力。租借我土地。壟斷我商權。愚我政府。欺我人民。互爭借欵。以干涉我路政。詭詞合辦。以攫取我礦産。近如中日新約。將東三省之利權。全歸日人之手。是朝鮮我矣。海牙平和會。聞將提議監督我之財政。是又埃及我矣。嗚呼。民利國權。日有摧削。瓜分慘劇。近在眉睫。俯仰仰危局。而不思有以拯救之。坐視宗國淪亡。凡我國民。當必不忍出此。然則救亡之道將奈何。亦惟有取世界共同認定之立憲政體。以移之於我國而已。我先皇帝明詔天下。招集國會。期以九年。苟外患不生。時局無變。則未始不可循照定章。徐爲籌備。無如陸沈之刦。已伏目前兼程並進。已有日暮途遠之憂。矧輾轉因循。大局寗有濟乎。與其延宕時日。議院未立。而國先亡。何若變更前期。卽開國會。或可挽回於萬一。此各省士紳所以有要請政府速開國會之議也。竊知我商界諸同胞。亦皆國民之一分子。必能急起直追。互爲策應。謹卽國會開設之遲早。與全國商業之關係爲我諸同胞一一陳之。　　一國會不開。爲不能實行保商之政策也。無國會之國。必無責任政府。無責任政府之國。必無行政之方針。卽必無確定之商業政策。自近世紀以來經濟戰爭。日益劇烈。各國皆以講求商業政策爲立國圖强之首務。而其政策之如何。每隨國境時代而殊。有不能强同之勢必因世界之趨勢。統計全國商業之現在與未來。以謀改良進步之方法。而我國近年以來。海外之商業。旣已人能擴張。内地之商業。又復日見摧萎。全國之商權。幾盡在外人之手。凡我商人。將並陷於勞動者之地位。數年以後。當無一人有資本家之資格者矣。至此而猶曰中國不亡。我國人民不爲外人之奴。亦强顔耳。夫以中國之地域。地味肥沃物産豐饒。占天然之優勢中國商界人才。勤勉刻勵。亦具有優等之資格。何難巍然成一經濟獨立之國家。顧何以敗退之現象。至於如此。揆厥原因蓋外人之商業。有政府以爲後援。吾國之商業。我政府反多障礙幣制之不定。商法之不行。關税不速改良。金融機關之不完備。無一不足以絶我商人之命脈。而阻商業之進步。夫國家對於商業。何以無確定之政策。則以政府無確定行政之方針故。政府何以無確定行政之方針。則以無監督政府之機關政府不負責任故。此卽行政之關於商業者言之不可不速開國會者也。（未完）本埠新聞 
[滬道移復商務總會文（爲信義銀行與鎭江造紙公司押欵糾葛事）]  
　　本月十八日准貴會移開（商會移文已錄十九日本報從略）查造紙廠所欠信義押欵尚未理清該廠總理董事人等詎容率請解散拍賣紙廠尤須本道定期會同貴會辦理非有官諭高素恒等何得擅自主張除電咨鎭江關道仍將紙廠照舊封存無論何人不能擅動一面批示紙廠總理等知照曁札行上海縣勒催尹克昌速繳帳據諭禁高素恒等擅自拍賣外合就移復貴會請煩查照 
[取銷籌辦商船分會之示諭]  
　　總工程局昨出牌示云奉道憲蔡照會内開本年十二月十四日奉農工商部電開前據鎭江船會禀派解昉到滬籌設分會本部尚未批准兼據駐滬接待商會處電稱該員來滬到處招摇應飭令卽日撤銷詳復等因查解昉束滬開辦商船分會前奉督憲札飭給示保護當經遵辦並分行在案茲奉前　除分行縣廨取銷示諭外合亟照會請煩查照施行等因奉此合行牌示各船牙各管帮一體知悉 
[上控倒騙鉅欵之批詞]  
　　滬南鼎生莊主嚴兆澄孫熾昌等禀控振元號主李雪巖倒騙鉅欵曾經法公廨將李收押在案嗣嚴等以李挺押不理赴蘇上控茲將各憲批詞錄左　　撫憲陸批李雪巖虧倒鉅欵挺押不繳實屬有心拖宕希上海道行廨從嚴限追具報呈禀抄粘併發仍繳　　藩憲樊批李雪巖倒欠該莊銀欵至三十萬兩之鉅滬上巿面幾爲掣動實非尋常欠欵可比乃所立票據旣已逾期未付控追到案仍復抗不遵理任意拖宕實所罕見非從嚴追辦不足以維商業仰上海法租界會審官傳案勤追倘逾限不繳卽查明職銜科分詳請參　勿延切切抄粘附發仍繳　　臬憲左批　錢庄倒騙銀兩本應按律科罪據禀潮商振元號主李雪巖倒騙銀三十萬之　致震動巿面厚泰鼎昌兩庄　同時拖倒實於商務貽害匪淺案經法公堂將李雪巖收押限繳何以至今尚未清償按定律誆騙人財准竊盜論一百二十兩已罪干絞候卽比照京城錢舖侵吞藏匿一萬兩以上亦應絞候法公堂旣限追無償此等罪千軍流以上人犯自應移解上海縣訊辦以符定章候札飭上海法租界會審公廨官卽將該犯李雪巖移上海縣提審嚴押勒追一面查明該犯何科舉人有何官職先行詳請參革辦理具報毋稍徇延粘附 
[羣學會義務小學畢業紀事]  
　　昨日爲羣學會附屬義務小學行第四次畢業先由敎育部經理瞿仲成報告次會董莫子經給憑末由會 
 
 

Page 19

 
 
　　長王引才來賓王立才演説計此次畢業者高等生六人并聞畢業諸生已由該會分别保送入中學堂及工廠習業云 
[澄衷學堂舉行畢業]  
　　澄衷學堂自戊申年起聘謝礪君爲校長就原有之兩等小學酌加擴充本年爲第一届畢業於昨日下午舉行其禮節如下（一）職員率畢業生謁聖（二）全體學生唱國歌校歌（三）校主報告學堂情形（四）授給畢業生證書（五）官長訓辭（六）校長及校主校董等訓辭（七）畢業生答辭（八）未畢業生頌辭（九）畢業生答詞（十）來賓及職員演説（十一）畢業生家屬謝詞（十二）畢業生唱畢業歌（十三）未畢業生唱歡送歌（十四）官紳來賓展覽成績（十五）畢業生植紀念樹於校園（十六）攝影自午後一點鐘起至五點鐘方始散座畢業者爲高等小學力仲辰等十三名初等小學車懋勛等三十八名秩序井然成績優美以後高等兩等逐年皆有畢業云 
[民立幼童學校第二次舉行畢業]  
　　滬南高昌廟民立幼童學校初等小學於十九日行第二次畢業式姓氏錄下（男生）王傳烱歸安馮泰然上虞周士元太倉蔣祖培吳縣李賡鑑福清（女生）孫襄衡婁縣張允嫻上海蔡燦華上海仇啟英寳山李繼誠上元黄韻苕金山　 
[又有違犯租界烟禁者]  
　　英美租界新老兩捕房查獲三馬路已閉烟館亦陶然公司及寳善街已閉煙館張正芳等家私售燈吃已紀昨報昨日　巡捕房復飭探目李星福至界内已閉各煙間舊址及客棧妓院逐一密查旋由李探在又新街六號已閉小烟間内查見仍有私賣燈吃情事當將烟具等帶入捕房禀奉捕頭請廨出單傳訊 
[寳山縣令檢驗女屍]  
　　鄉人高柏春之女秀珍被勤昌絲廠江北女工紀高氏毆傷身死迭記前報茲聞寳山縣令於前日下午蒞塲開棺檢騐據仵作報稱委係因傷身死遂飭屍父重行棺殮候移請英公廨再行核奪 
[宜荆旅滬同鄉禀揭縣令電文]  
　　蘇州撫憲鈞鑒宜荆折漕洋價照巿抑短六十文有背大憲明諭小民譁怨請派委飭照巿價核收以免滋事又城鄉烟館林立有數百家之多官膏店一律設榻開燈爲全省所僅見請一并飭究宜荆旅滬徐仁鑑等公叩 
[電車公司之舉動]  
　　英美電車公司前以楊樹浦一帶乘客衆多原備各車不敷應用特由英國運到拖車二輛專供二等搭客之用茲聞該公司以此項拖車開行以來凡至公司購買月季票者較前益衆前置拖車仍屬不敷分載前議向英國續製拖車十輛實屬緩不濟急議改向滬上廠家製造以歸省便而期迅速 
[破壞團體之寗波人]  
　　本月十六日寗波巨商顧某由申返甬不乘自辦商輪而航業維持會亦復噤不一言吾不知寗紹人之所謂團體固結者何在城内 
[董事可危]  
　　王乃揚前年認包窰貨捐短繳洋二千餘元經貨捐局移縣收押日久仍不清理刻又補傳資本家陳壽卿趙孟嘉到案經田大令訊得陳趙所墊銀三千兩均已無着未例再事拖累訊之泰昌行主黄瑞生據供王乃揚倩小的等七行具名認捐雖有餘利已經商會斷令七行賠洋五百元王供窰貨業董吳也松以該業永諧堂之名每月分去洋二百元共二千四百元旣欠公欵應令繳還判王収押餘各退去候傳吳也松到案訊奪 
[難免欺侮]  
　　徐費氏控許子祥欠洋不還昨日由縣集訊氏供故夫在日曾當梱保雇許子祥爲夥將方單抵去洋六百元向索圖賴求追許供祇借洋一百元並無抵據曾經該氏之姪徐金生出爲理處田大令得供判仍着徐金生秉公理處不得串欺孀婦 
[寡婦被毆]  
　　寡婦陳王氏控薦頭陳俞氏借去洋一百元向索圖賴前晚經本縣田大令提訊以原告所禀不實飭令退法攸再查核詎昨日陳俞氏與陳王氏在途遇見遽將陳王氏扭住兇毆幸未受傷事後陳王氏即重行具禀投縣贓控 
[不可不防]  
　　本縣清糧自初十日開征以來四鄉業户農民到縣投櫃完納者甚爲踴躍昨日田大令恐有匪徒乘間摸竊滋生事端特飭捕頭徐文選派副役兩名常川在櫃邊駐守照料彈壓南巿 
[革巡漏網]  
　　已革江海新關水巡陸阿九劣迹多端行爲不法前經滬道飭知縣廨分拿未獲旋由婦人戴張氏赴道上控威逼等情因又移行巡警總局及上海縣查拿亦未緝獲前日因由浦東二路一區汪正巡官派差在浦西南碼頭地方將其夥顧蘭芳即陸蘭芳拘獲暫送工程局寄押旋即備文提回勒交陸阿九到案併究 
[　　西門外某絲線作夥孫阿毛之七歲女孩毛狗日前被人拐失後即訪明實被對隣陳沈氏同其姘夫趙三六所拐昨日控奉西區派探將氏及趙緝獲解至工程局訊究氏供認不諱現寄北巿大阿姐處判押候飭探帶往指再行核辦 
[巡丁竊油]  
　　甯紹公司巡丁張阿寳陳順發在碼頭上竊汕昨由該公司送至工程局訊實判各戒責一百下鎖示碼頭三天期滿交保 
[串放白鴿]  
　　花衣街亨大利票店主蔡晉榮前憑范周氏等爲媒出洋七十八元娶紹興寡婦曹朱氏爲室過門後忽然逃遁因將范周氏扭控工程局訊據氏供先由董阿姐領來分得媒洋五元判戒責二百下押候補提媒証再訊閘北 
[抄獲賊窠]  
　　過犯郭松松（綽號臘武松）係改過局逃犯現住車袋角地方近與積竊張阿桃（即賣粢飯阿桃）　　煇等通同串竊日前復由松松之弟郭本金　　向鄉民周阿七租賃房屋爲窩頓贓物之所連竊梁姓瞿姓之衣服等物被梁偵知投報四路四區派令長警往拿詎松松與二　均已逃逸惟搜獲贓物多件並將郭木金及房主周阿七拘解一區昨奉黄正巡官研訊郭木金供認串竊不諱周供房屋係木金所借實不知其窩贓串竊巡官喝責三百板並跪大練仍執前供判分别還押再行覆訊 
[不認串拐]  
　　趙阿堂控陳榮清（即紹興阿毛）陳阿六謝章王等串拐伊子一案昨經巡警總局德裁判覆訊陳等均不供認判仍還押再核 
[逐漸拔還]  
　　張方坤控承辦清潔事務之黄金成欠鉛桶價洋一百餘元一案昨經巡警總局德裁判覆訊判黄按月拔　洋十二元具結了案 
[鹽梟熬刑]  
　　鹽梟魏家寅拘押總局訊供不認屢誌前報昨經德裁判提案覆訊仍不承認判鞭背一百下押候核辦英租界 
[奬勵華捕]  
　　老閘捕房七百二十七號四百九十一號六百八十三號等三華捕均因獲賊有功昨奉張正巡官著將七百二十七號四百九十一號兩華捕下級升期提前半年四百九十一號華捕下級升　提前四個 
 
 
] 

Page 20

 
 
　　月以示奬勵 
[西探互調]  
　　總巡卜羅斯君昨日諭飭福州路總巡捕房一百八十三號西採與楊澍浦捕房一百七十四號西探對調辦公 
[又獲兩人]  
　　張耀林摸竊洪二衡鈔票洋一百零五元由探徐阿華拘獲解押捕房在案昨由徐探與西探同至浦東爛泥渡總巡局禀明協同局差至張家内抄出鈔票洋一百元及張之同黨鍾阿生張阿耀二名一併拘解總巡局回禀捕頭請廨移提訊辦 
[茶房串竊]  
　　寳善街　才記客棧庽客廖仁甫昨至總巡捕房報稱被茶房廖德和劉正煌彭瑞生等竊去翠玉各物捕頭即派包探李星福將三人一併拘入捕房押候解究 
[尋獲原贓]  
　　香港路四號居民邱光先昨至捕房報告被小車夫車失值洋八百元之芝蔴呢兩箱捕頭即飭包探鍾星南查到原贓給邱領去 
[摸竊銀表]  
　　袁德勝昨在河南路九江路轉角摸竊陳根生銀表當被包探李阿三查獲拘入捕房押候究辦 
[弄巧成拙]  
　　英美捕房華捕張正巡官昨日出示云照得日前有一華捕故意將某處自來火燈關閉以爲藉詞謊報地步嗣後倘再查有此項情事除立即斥革外定必送究不貸仰各遵照 
[傳訊棧主]  
　　福州路五百六十號門牌永康客棧因聚賭賣烟被捕查見已將棧夥陳阿發拘解公堂收押在案昨日寳讞員復飭差採往傳該棧主王子卿於今晨赴廨候訊 
[杳如黄鶴]  
　　山東路仁濟醫院福女醫士前被侍者袁雲生竊去金戒鈔票等物逃往崇明北沙原籍茲由公廨出票派探赴崇明關提仍未就獲昨該探已回滬禀復矣 
[撞壞馬車]  
　　前晚八句餘鐘十九號電車在南京路撞壞唐姓馬車即投報捕房請爲查究又某西人於昨日午後乘坐馬車行至湖北路九江路轉角被九號電車撞倒馬亦跌傷當由巡街捕將司機人號數抄出回訴捕頭請爲核辦美租界 
[殃及比鄰]  
　　海甯路同昌里九弄三百零六號沈少福家昨晨起火延燒比鄰屋面旋由救火會西人到塲救熄 
[頑童搶物]  
　　昨有江北小孩十餘人在揚子路搶取小車上所載之白菜由探追獲二名拘入捕房押候究辦法租界 
[負債纍]  
　　朱孔揚前被大昌洋行洋人控告積欠貨銀又被洋人葛龍附控欠洋四百餘元經公堂訊供屬實押限清理在案昨由捕房解請復訊原告兩洋人均投案候示訊之朱供所有大昌洋人控案商人已料理清楚祇須我銀一千兩至葛龍處之欠欵亦可料理請察聶司馬以公共公廨案尚未了遂商之顧副領事判朱臄保俟呈驗保狀後再送英公堂歸案訊追 
[誣控搶洋]  
　　流流金阿虎與同黨葉永元因賭起釁口角鬥毆金以搶洋等情謊報捕房飭探拘解公堂請究金供昨日在鞋底作支付工洋十三元六角本欲帶回詎被素不認識之葉永元紏黨在途圍住並出白刃將洋搶去求追詰之　供金因賭負誣控搶洋叩求明察旋有奚道榮投供彼此均做鞋作生意昨夜同賭事實有之聶司馬以原被均非善類判一併逐出了事 
[帮同找尋]  
　　成衣匠陳阿茂阿茂前控已滿師之學徒王銀桂誘逃未滿師之夏雲岸等情由廨訊供判王收押在案昨日復訊王供夏於某日來家敲門迨母親開門彼已逃去小的不敢誘逃王徐氏供見子銀桂實　寃誣叩求開釋判王交保出外帮同找尋 
[仍被尋獲]  
　　沈王氏積欠怡和祥茶棧房租洋四十七元捲物逃逸由收租人周泉報捕釘門在案昨日尋獲交捕解廨訊究氏供認欠租逃逸不諱判交保限一禮拜清理新聞畫 
　　山東青州某縣城汎孫某會在兵營爲軍人薙髮善伺主人喜怒積有資財以運動之力得署該縣城汎惟該缺自裁减兵額俊進欵無多孫亦無所事事雖有功德不及於氏忽於十一月初九日午前見該縣紳董俯首循牆而走趨人汎署有知其事者謂今日公送衣傘於孫總爺不用鑼鼓名曰暗送詢其領袖則紳董與同春會互相推諉（同春會者由各處花色棚結聨衆乞丐而爲之）因詳細調醒始知孫某於今春娶該縣城南黄鷹店李姓女爲妻其妻與城中紳董有瓜葛之誼因親及親泰山之力爲多其衣傘純以裙帶爲之 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[署粤督袁奏改良鹽務充抵睹餉實行一律秦賭摺（附章程（續））]  
　　一曰商辦祗設公所不立公司也查各項實業商人合貲則稱公司今鹽務由商承辦微特開辦伊始官在稽查督率之權事定以後官有筦核欵項之責且新奉諭旨亦重在修明法令此次飭商承辦卽早籌計及此擬定名曰商辦粤鹽總公所俟奏准以後刊給關防以資信守自運司以下一切塲官悉仍其舊維持保護則官任之購運配銷則商自爲之仍照章領取旗照以符法令而清權限此飭商承辦之現畫二也一曰預繳按餉以備不虞也當籌議伊始臣首先注意於此比准部中來電亦視此爲兢兢蓋商人始或冒險繼或中輟則公家受其累而正供將何所出故臣定有預繳按餉之法按餉者何卽押櫃銀兩亦可謂之保險銀兩中西商務多沿用之粤省凡商人承辦之公項亦有預繳按餉者今該商人等承辦鹽詢歲認繳銀一千零二十萬兩之多卽飭令預繳按餉二百萬兩聲明開辦以後如短繳至一百萬兩以上卽由官收回另辦所短餉銀卽在按餉内扣除此飭商承辦之規畫三也一曰承辦三個月後按月繳足全餉卽一律禁賭也查開辦前三個月舊鹽存積尚多聲明但繳半餉按月四十萬兩僅　鹽餉正課所餘無幾三個月後按月繳足全餉卽一律禁賭届時應再奏明庶達此事必要之目的其開辦三個月短繳之半餉並聲明於第二年按月帶繳以符原議之數此飭商承辦之規畫四也一曰商人取具殷實保結並所繳按餉分存官銀錢局及大清分銀行以資證信也查該商等所繳按餉已由運司詳稱於十一月二十四日據官銀錢局申報收到該商等票銀二百萬兩會商大清銀行分存等語並聲明此單俟奏准後提用蓋商人以誠信爲主此係按　必須奏准奉行之後方兌現銀按餉之外另加殷實舖號保結亦已由運司詳送前來此飭商承辦之規畫五也一曰承辦各商仍由舊商組織而不得不添招新商也查此次承餉之鉅視舊額幾加二倍則成本亦必驟增非厚集商力事無由濟自發起至今其中組織之苦該商等亦誠力爲其難亦尚有懾於舊時之官力而遷延觀望者有冀倖其事之動摇而相仍窟穴者於是肆爲謡諑謂若者爲賭商若者爲逃犯臣查所謂賭商者殆指　秉樞逃犯者殆指李世桂毋論蘇秉樞本係鹽務舊商且歷蒙恩賞京堂豈有官辦時可容其爲鹽商而商辦時轉不許其爲鹽商者李世桂經前督臣張人駿奏准留營効力案經昭雪臣訪之水陸提臣亦俱稱道其緝捕之能謂可棄瑕收錄以示覊縻且查此次承充各商亦無李世桂之名在内凡辦一事必以事實爲主位事實上如果有利無　則彼毛舉細微或指摘一二以爲瑕疵者皆客氣也此層部臣亦最注意今已將承充各商姓名分别咨部惟該商等隨時集合猶之公司性質不嫌隨時添入股東似不必以姓名前後偶　致滋疑慮此飭商承辦之規　六也一日預定相當之價以免妨民食也查各省食鹽之價多寡不等臣湘産也湘中食淮鹽每斤現至一百二三十文不等粤省鹽　以近數年爲比例省垣至貴時每斤約銀五分有奇近來巿價頗平城關每斤尚須四分左右其熟鹽提鹽有六七分者今擬自該商承辦以後省垣零售巿價卽至鹽缺價昻至多不得過五分六釐其餘以道路之遠近運費之輕重類推如此則鹽價决不至奇昻而該商亦無從壟斷是粤鹽至貴之價視湘省尚僅及三分之二官定相當之價而民間隨巿漲落總以不出所定之範圍爲準猶之官　之時一日之間卽東西城關價亦殊異四鄉更無　正不必隨時隨地干涉致多牽掣而滋煩擾此飭商承辦之規晝七也一曰嚴杜洋鹽洋股以完全商辦也查洋鹽之應防緝不獨粤省亦不始於商辦從前官辦時本有緝私巡綸然頗聞弊端百出商販混雜依緣爲奸而官或時時容隠而故縱之以冀多得規費故愈緝而私愈多今歸商人承辦而一切巡緝之員由商公舉而官爲委派以專責成以昭大信較之舊日之緝私似已可恃且規費旣除則情面自破官不容隠商自不能爲奸非特可以緝私更無從私藏軍火較之官辦時尤易得力至於不入洋股無論何項商辦皆應嚴訂章程今該商等聲明於洋籍之人卽槪屏勿納以杜口實此飭商承辦之規畫八也一曰仍循照舊時引地不致浸灌他省也查各省自有引地卽各自有緝私之責所以必有緝私者卽防其浸灌也官辦時卽如此何獨於商辦而疑之今日卽改商辦緝私亦並不能廢非特對内亦以對外臣更有説焉夫浸灌必由價廉價廉必由成本之輕今商人承至鉅之餉則成本亦視前爲重成本重則價必不能過廉雖欲浸灌烏得而浸灌况他省安有坐視浸灌而不設緝私者乎其無慮明甚此飭商承辦之規畫九也（未完） 
專件 
[淳安縣蕭攸裕上嚴州府禀]  
　　敬禀者竊於宣統元年十一月十六日奉憲台札開本年十一月十二日奉撫憲電開據淳安梓桐源紳民徐建侯童陞盧進大等電稱職商華肇裕在淳安梓桐源公坑開礦專用强迫手叚　信劣紳主持請兵保護民人因其不照定章與彼理論見兵到源本不敢爭因該兵鎗斃孕婦聚衆交鬨該劣紳町喝令兵丁開槍共斃十餘命傷者尤衆邑侯蕭公不分良莠槪作匪論民有身家有糧産何得云匪乞速發大員查辦等情希卽就近派員馳往查辦實情如何先電復院眞印等因奉此查此案前據該縣禀鑫泰公司進山探礦被愚民糾衆抗拒請派營勇保護等情到府移請吳統領帶隊親往並委員確查會同該縣勸導解散嗣因日久未捕禀復又經札催各在案茲奉前因除札催委員迅速禀復外合再札催札到該縣立卽遵照憲電會同妥爲查辦一面先將辦理實情尅日據實禀復毋稍再延致干未便切速切速特札等因轉行下縣奉此查此案前因淳邑匪徒藉礦謀叛圍攻官兵經中路統領會同知縣設法擊散並蒙憲台委員查辦業將詳細情形禀明憲鑒在案旋據舉人張瓊拔貢方贊修廩生陸震童湘盧澤潤武舉陸耀奎附生童冠文等以匪魁方柏林等藏有會票的係青紅帮匪前於吳杜二令任内圍山則搶物傷人入城則逼官獻印今被劣紳主謀揭旗聚衆藉礦謀叛雖經官軍擊散而匪首未獲分帮逃竄萬一再召餘孳地方何堪設想聨名禀請嚴拿匪首請兵鎭攝並據 
 
 

Page 27

 
 
　　廩生盧紹槐等以匪敎煽亂愚民被惑地方遭害無算禀請查拿嚴究並出示諭禁各等而到縣據此正在核辦之際旋卽蒙飭前因隨查徐建侯等電禀内稱見兵到源本不敢爭因該兵槍斃孚婦聚衆交鬨該劣紳卽喝令開槍共斃十餘命傷者尤衆一節十月十九日知縣會同吳統領督隊前進梓桐源傳見源内各莊紳董勸諭解散以冀和平了結不料十一月初三日突有匪首方柏林盧有寳等聚匪圍攻我軍開鎗迎敵擊斃匪王匪目十餘名並無傷及婦女况交戰之時孚婦避之不遑何能來塲自取誤傷據稱槍斃孚婦顯係虚言架飾誣控統領大員擊匪之不是至稱劣紳喝令開槍一語更爲不解當時探悉匪情統領傳令迎敵何待劣紳喝令爲也又稱邑侯蕭公不分良莠槪作匪論民有身家有糧産何得云匪一節知縣敬遵殲除巨魁脅從罔治之義故將防隊拿獲脅從匪徒唐的清等八名商允統領一槪取保具結釋放以示寛免之恩藉圖解散之計如果槪作匪論何有此舉至方柏林盧有寳各有家眷田房竟敢樹旗起事該劣紳徐　侯猶謂民有身家有糧産何得云匪數語殊屬謬妄已極且據附生童陞禀稱頃聞徐建侯電禀上省將伊名誣揑在内不勝惶恐並稱列名之徐建侯盧進大伊亦素不相識請賜查究以免牽涉並據貢生盧晋泰禀稱近聞徐建侯以槍傷孚婦大題羅織電禀内有盧進大之名揑具在列細查源内身列庠貢者並無進大祇有伊晉泰之名音同字異恐有架空誣陷請卽澈底押究以杜背揑各等情前來查童陞盧晋泰兩禀情詞激切殊堪駭異今姑無論劣紳徐建侯背揑他名冀圖聳聽總之阻礦一案始則劣紳徐建　許翔林邵鴻烈徐謙等以收回自辦揑飾爭訟繼則徐建侯主唆巨匪聚衆滋擾以致該匪假傳符咒煽惑愚民糾黨抗兵勢成莫解今因匪敗竄散復敢誣衊官長架詞電禀殊屬膽大妄爲此等惡劣之紳若不仰蒙憲台密提究辦恐蘖根不拔日久蔓延且目今匪黨雖散而首要未獲一日再被煽惑大局何堪設想不第縣街有碍尤盧天主耶穌各敎堂保守爲難况現在謡風未靖死灰欲燃時届冬防地方吃緊左思石想惟有請兵一哨來淳駐紥庶幾匪徒知畏而地方得保寗除移會營汛鄰封曁水陸防軍協拿首要嚴辦外所有劣紳揑控誣衊宜長並謡風未息冬防吃緊地方敎堂均關重要應請防兵駐淳保護緣由理合據實禀明仰祈大人察核俯念地方緊要敎堂重大速賜飭派防兵一哨移請防兵一哨來淳久駐城内以防不測並請遴委深明大義公正賢員密查明確嚴提劣紳徐建侯等到郡究辦以儆不法實爲恩德兩便再案關誣控防兵鎗斃孕婦知縣不分良莠槪作匪論自應迴避未便會同禀復應聽委員自行查明禀報以免扶同揑飾再查本月十七日准作哨弁之愷函送在慈灘莊匪首方柏林家搜獲會匪票布一包計四十張合將原封呈送府憲騐收察閲以别官兵擊斃者是匪乎抑劣紳徐建侯庇護者是民乎匪黨之劣贓俱在民匪之涇渭何淆統祈憲台主持速除勢惡土豪地方幸甚且徐建侯自稱爲陸軍部主事丁憂回籍飭房查覆並無註册案卷是否假冒應請澈查合併聲明小説 
[短篇小説大羅天（木兒稿）（一）]  
（末扮披香博博士道服佩劍上）（引）莫道仙家無戲事。霓裳一　古今傳（白）小仙乃玉帝座前披香博士便是。素同白花仙子管領羣芳。日昨爲玉皇萬壽佳節。衆仙祝壽畢。有那麟鳳龜龍四仙長。各率其部下。出爲餘興。一時鸞鳳歡歌。百獸忭舞。把一座靈霄寳殿。幾弄成動物的博物館。因憶昨年瑶池大會時有百花仙子率那一部仙子演成萬花獻瑞一齣。舞袖飄揚天花亂墜見者多爲傾倒。獨日昨則無之。雖云恐涉不敬。然不免减却一叚雅致矣。頃已無事。何不往尋百花仙子商量商量。（笑介湊巧得狠吾還未出得門去爾看雲端裡一位仙子冉冉而來。豈不是百花仙子麽。　　（小旦扮百花仙子道服佩劍上）（引）羣芳譜裡皆前定。絮果蘭因莫要論（白）小仙百花仙子便是日昨爲祝玉皇萬壽聽了孫悟空一席趣語。正要説與披香博士聽聽。到此早是他的洞外。不免逕入（見介）永云仙子來得正好。吾正嫌日昨壽筵不見一花。欲請仙子效瑶池大會時。率衆仙子重作一番餘興。爲羣芳叶氣。不知肯否。小旦云。吾亦爲著此事而來。不料尊見竟與悟空同。豈不大笑人。（唱）（緊板）他道是人間戲。已有耶男女合演。亦有那全女班。如滬上羣仙。論歌舞本爾曹。勝塲獨擅。獻瑞時曾親見。鬪巧爭妍。獨不見羣仙會霓裳一曲。亦不分男。不分女。同詠大羅天。爾老孫。雖不才。無可表見。亦願充一脚色。隨人倒顚。今日事竝　我。故把例變。舊葫蘆。依樣畫。誰曰不然。我知他老脾氣。欲却不便。爾看看這。猴兒。豈非發癲。（末白）爾却怎樣答應他。小旦云。吾答以百花開放。有時難離本位。渠則云玉皇有問。自當獨奏。然狂奴易故態。動輙使人不堪。這却怎生是好。　　（雜扮道童上報云）有啟師父。孫悟空在外請見。末云有請（丑扮孫悟空金箍道服上）（見介）丑云吾剛纔尋爾不遇。不料竟走來此間逃戲。但老孫高興旣發。總要一番勞駕末云大聖何須性急。吾已代爾關説停當。便就敝洞充作戲園。不怕他不應命。還請敎要演那一齣丑云就把老孫來現身説法。演那醉閙天宮一齣敢煩博士扮作李老君。百花仙子扮作如來佛。衆仙子則或扮西王母。或扮嫦娥或扮衆星曜。給老孫算一塲糊塗帳。消消此胸中塊壘。二位以爲好麽。小旦云旣如此。卽便舉行。下面聽着。衆仙子可一一排班伺候。丑云吾具這本來面目。不要再扮。列位莫笑。看老孫扮出戲子模樣來。（唱）（西皮平板）天生我。這一副。紫髯碧眼。平地裡。又被我。優孟衣冠。是明明捉我來。當作戲看。更何妨把往事。重來。演搬 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
