# 1898 - 116 - 4908992

 

Page 1

 
 
[新印各書藉發售] [  圖書集成局啓]  
　　欽定二十四史全書實洋五十元○欽定四史書漢　四元五角○　園三十六種實洋五元○飛　匯實洋七元○景岳全書碼洋三元○　　新書碼洋一元五角○　　福　豐初東華錄實洋一元三角○王　吾咸豐朝東華　錄實洋二元五角○左文襄公奏疏碼洋四元○　　　　演義碼洋一元五角○駁案彚　碼洋二元○明季南北略碼洋一元二角○欽定六　處分則例碼洋一元二角○補註寃錄碼洋六角○　康熙字典碼洋二元五角○三家罄案碼洋三角○醫謂賸義碼洋三角○臨證指南碼洋一元五角○花月痕碼洋四角○徐葭客遊記碼　　角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大淸會典碼洋一元　　○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東　　　末洋一元五角○續中東戰紀洋七角○文學興國策洋二角○正續中東戰紀興國策合一部洋二元○時事新論六角○中國度文考一角　分○諸君欲購者請移玉至三馬路申昌書盡室國申報館帳房可也此佈 
[論報紀繼案新奇事]  
　　滬上一隅合城中城南曁城北租界内外居民數十萬五方雜處中外之人趾相錯居上位者懼民之繁而無紀也豢設巡防總局各分局及租界會審公廨諸委員聽訟之牘日積以寸本館據訪事人所錄以登諸簡大率爭財妬色國　　博攘竊鬥狠之事居多而鄰里瑣屑箕帚細故亦時有之要惟南面人虛懷聽斷折衷於情理法三者雖事變日出不難有以息其爭而得其平乃觀本月初七日報紀斷案新奇一則云南市大南門外新碼頭陳仁昌紙店前日午後先去所畜公雞一頭四處尋覓杳無蹤影旣而店主陳某命學徒尋至比隣陳德興飯館雞棚内見有一雞與所失者相似廼卽取回其時館主婦他出及歸學徒將情告知婦忿甚　學徒前往仍將此雞取回紙店主不服互相口角旋卽訴知十六　地甲禀請局員潘仲泉二尹訊斷二尹飭令將雞帶局充公著兩家各辦香燭燃點以了其事嘻亦奇矣夫雞之爲物微物也各家所畜大小毛片容或相似乃謂相似者卽所失之物貿然取回在紙店學徒殊屬孟浪而在飯館主婦則謂此本家雞而非野鶩彼旣取去我仍取回可耳朱子云卽以其人之道還治其人之身比物此志也而在紙店主則又謂雞本我雞也我之遣徒取雞還我家故物也彼婦人者牝雞司晨惟鄰之索倘不與之較曲直後此或月攘一雞日　一雞將奈何於是一雌一雄引吭爭鳴如雞人之　旦二陳殆陳寳之遺民雄者王雌者霸兩不相下勢將介　氏之距倩王子安作鬥雞檄衆鄰聞聲麕集謂雞鶩之爭非吾儕能勸止也盍速里老彼里老者人雞昂然來二陳則小雞竦而待奈里老亦不能判雞蟲之得失乃相率而詣公庭彼訟鼠牙此爭雀角而上之人則曰割雞焉用牛刀舍爾德禽觀我朶頤充公以了之可耳如斯斷案詎不新奇竊聞昔之人嘗斷是獄矣有兩家爭一雞者問其所豢甲曰穀乙曰菽剖而視之爭者乃服今或兩家所豢者同物則不能援斯例卽或使兩家左右立作祝翁呼雞聲以視雞之所向而雞固非宋處宗牕下物未必解人語則斯術又　然何不令里老售斯雞析錢以予兩家而顧以雞充公也亦知公之爲義乎聞之　書　自營爲厶背厶爲公左傳言公家之事漢書言交章公車以及今世所謂公服公堂公差公牘要皆關於國家民庶之公事而後可謂之公俗以官員私宅謂之公館已失公字本義卽巡防保甲等局謂之公局公所者以其辦理地方公事而非僅以局中所中辦公之人謂足盡公之一字也昔有客　宿僧寺厥明將别出二梨酬住持僧僧命積水二大甕搗梨其中擊雲板齊衆僧二百餘人人飲水一盞客乃歎僧之至公顧僧之權止於一寺委員之責則徧於應巡地方僧可以寺門之内爲公委員不能僅以一局这内爲公假令殺此雞而徧餉局中上下人等令各嘗一臠猶不足爲公若僅供老饕大嚼也則閔仲叔不幾以口腹累安邑乎如欲副公字之義必令所巡境内如文王之政家畜五母雞面後以此公雞遞相傳種以豢厥雛則子子孫孫流傳無已皆此一公雞爲之初哉首基庶幾良吏之名常留於雞口然而難矣或者曰雞旣名公則自應充公况左傅有公膳日雙雞之文則雞棲於塒雞棲於　本當以之充官厨之膳又何必　　人竊更之以鶩哉是或一說也拉雜書此詹詹小言附於唐人雞碑之例 
[硃筆恭錄]  
　　閏三月初二日禮部題戊戌科會試鈐榜官一本奉硃筆著堃岫去欽此同日奉　硃筆稽　正白旗蒙古旗務著德藩去欽此 
[償欵有期]  
　　日本東亦日日新聞云中國向英法二國所貸之銀定於西歴五月六號卽華歴本月十六日如數交付按此數恰合中國償日本之欵已約定翌日卽兌交日本矣 
[閩地通商]  
　　昨日福州采訪友人馳書相告云刻下朝廷已准開閩省三都口爲通商之地上憲接奉文　卽委候補知府秦太守炳直正藍旗恊領承恊戎患前往商辦一切事宜 
[准代領事]  
　　香港循環日報云日斯巴尼亞國小吕宋總督現已批准英國駐日宋領事獲嘉氏暫行代理　國總領事及施毛依路兩埠副領事之職因美日兩國緣古巴之事棄玉帛而逞干戈故美國駐日國各埠使臣領事　期返斾轉託英員代理交涉之事以保護美國商民也 
[法艦過叻]  
　　香港循環日報云法國和彬戰艦奉調東來爲水師提督坐船　歴三月二十日道經新加坡　赴西貢水師提督標文氏乘之而至查此船長英度二百六十七尺九寸闊五十七尺三寸入水二十七尺册載六千一百五十墩機器可抵馬力四千五百六十匹每一點鐘時能行十四海里鐵中厚九寸零八十四分配置大小快砲二十三尊水雷管兩門船中水手共四百四十名船主名波秩法國著名善於駕駛之人也 
[日憂戰禍]  
　　日本東京日日新聞略云美利堅及日斯巴尼亞兩國海軍全力注意於爭戰從前歐羅巴　　勢頗不平獨美國景象甚好今無端興此鼓浪以致各國工商事業不免衰頓卽如日本明治二十九年運至美　之　值銀三千一百五十三萬圓由美國運入之貨值銀一千六百三十七萬圓明治三十年日本運出之貨加至七千九百四十六萬圓由美國運入之貨二千七百三萬圓且是年日本之絲販往美國甚爲獲利用能補救日本商途之困今者干戈忽起美日互相尋仇風聞局外各邦雖經兩國互訴緣由亦只旁觀袖手我日本深爲憂之惟望戰事速終依舊邦交和洽也 
[日報論事]  
　　香港循環日報云日本報館縱　英國承　威海衞一事語多惋惜大旨謂中國賠欵遲兩三禮拜卽可淸繳日本必不阻其將威海交與英人惟日本前與中國搆釁時所欲甚奢然卒之雖擄等戰監軍需　未 
 
 

Page 2

 
 
嘗佔及兵力所至之地總而言之中日之戰日本所得利益實無多也幷聞日本政府此次所以允交威海與英人者實因英日兩國議有密約是以不便阻止云 
[制軍被召]  
　　昨日武昌采訪友人飛函相告云本月初三日未刻湖廣總督張香濤制軍接奉電旨欽召入京所遺兩湖總督事務廷諭飭湖北巡撫譚敬甫大中丞兼署制軍因王命敦迫擬將經手事件稍加淸理卽輕騎减從星速赴都至内召之由或謂因政府需才藉資匡輔或云因外人要挾召議機宜然電旨旣無明文外間揣度之詞究未足據以爲實也 
[中丞旋省]  
　　姑蘇采訪友人云江蘇巡撫奎樂峯大中丞前赴滬江迎迓德藩及事畢言旋繞道往瀏河閱觀河工此已列諸本報矣本月初七日傍晚憲舟鼓浪至省各員均在江干排班站立迨檥岸次第呈遞手版登舟禀安中丞接見之餘卽乘緑呢大轎排導回節署 
[儲憲起程]  
　　杭州訪事人云浙省起解漕糧將次告竣是以糧憲鄭芝巖觀察擇於本月朔日帶印北上先期赴撫院禀辭是日午刻排遵出轅矣下馬頭登舟隨帶書吏及委員赴申江乘輪舟北上府縣各官均恭送如儀其署中日行公事暫由首府代拆代行 
[湘中請開鐵路禀稿]  
　　湘鄂粤三省紳商等爲公懇奏請赶築漢粤鐵路通力合作以杜外謀而保利權事竊閕蘆漢鐵路開辦之初曾蒙奏明北幹路工竣後冉由漢接展至粤南幹路其間經由之地或湖南或江西尚未指明地叚是原議專注北幹固明於本末先後輕重緩急之分惟近來强鄰日逼時事日非其情形與昔不同則辦法自當稍異非徒南幹鐵路宜一時並舉而經由之地且必須順道於湖南者中國幅員廣遠南北相距萬里恃大海以通聲氣今海軍旣無方能興設有外變消息中叚隔若異域呼應不靈必内地造有鐵路方可連爲一氣廣東財賦之區中日之役數百萬軍餉一朝而集南方有比要害未可失也此南幹鐵路之所宜速修也初議由漢至粤本擬繞道江西然準其地望如行於弦之上較湖南爲遥遠今廣西鐵路已在龍州發端設有人欲求由此接展入湖南境内直抵漢口以拊我之背則我所造江西至粤之鐵路利　盡爲彼所分奪矣况西貢較香港尤近西南洋公司船之貨物羣趨便捷必不肯舍近而泊遠其理至明於定計道出湖南則廣西鐵路卽成亦祗能爲我路之支路此鐵路之所宜道出湖南也近者湘人講求時務風氣漸新電線之設毫無阻礙又恐他人先我而辦鐵路切膚之痛患在腹心皆願合羣力興辦塞絶其覬觎尤可幸者湘中礦産富饒運道一通銷塲極暢而由鄂湘達粤中無大河之隔自郴州踰騎田嶺復有前廣東布政使王藩司之春所修山路甚爲平坦因而用之工程較省比之蘆漢利益更厚從前議辦鐵路時粤商自謂能多集股分然願入南幹而不願入北幹者以其重利所在也兹有此舉巨資可需三省人士往返函商意見均合亟爲和衆豐財尅期並舉擬呈請俯賜電奏並咨明總署先行立案倘蒙兪允再由紳等妥議勘路招股購地用人其一切辦法章程另摺禀請察核興辦以觀厥成紳等深維世變日切焦憂究其利害之所在實貴先發而制人蓋脈絡貫通邪氣自去有南幹則北幹益靈有成謀則外謀自沮大局安危所關非淺理合具呈爲此公懇大人迅賜核准奏咨立案施行實爲德便謹呈 
[傳首示衆]  
　　金陵采訪友人云坊口大街豫昌錢正被刼一案劉峴帥飭捕在淸江擒獲盜匪王金標李有德二名將李解省已於三月二十四日正法王身受重傷暫寄淸河縣獄旋卽傷因傷倒斃峴帥得報後以該匪罪惡貫盈雖身後亦難邀寛典爰飭戮屍以彰國法刻已將首級解至金陵懸掛坊口大街示衆矣 
[白門决盜]  
　　金陵采訪友人云去年十一月某日江甯府屬溧水縣境有盜刃傷事主由縣拘獲兇犯譚老么厲老么朱老么趙老五楊量薪五名訊取供詞通詳上憲本月初二日江寗府署接奉江蘇臬司釘封文飭將譚厲朱趙四犯一倂正法惟楊訊未帮兇姑從寛宥初三日淸晨　嘉樹太守會同三大營將領及上元縣陳諒山大令趨詣督轅請令旋將四犯提出逐一點騐綑赴笪橋市斬决梟取首級發往犯事地方變竿示衆 
[命案續聞]  
　　前報曾紀寗波誤竊釀命一案兹又接采訪友人來信云死者姓王名兩成年二十有八向以絲線爲業家有一母一妻　者失業閒居適妻産一男孩而囊内空空益苦無以支持門戸不得已持衣物赴某典肆質得洋銀二圓數角除應用外尚餘洋銀一圓及小銀　五角携往靈橋門外恊源菜蔬行購取竹笋藉博蠅頭行夥王某疑其爲偷兒也扭至三層樓上吊打幷攫取槖中所贮銀錢阿咸遂誓不欲生投江自盡至冐稱　親之無賴六名拘送鄞署後有三名已交人保釋其餘押候劉邑尊回署時照例詳辦 
[閩中火警]  
　　福州采訪友人云上月二十七日之夕井樓門外板橋頭某鐵鋪不戒於火致兆焚如時已更轉蝦蟆里人皆從黑甜鄉中驚起而火已炎炎直上兼值箕伯湯威兩面鋪戸數十家一霎時被祖龍收拾盡淨某布店積　數千金夥友適往東嶽廟祀神以致悉化刼灰無一存者殊可憐也至二十九　晚初鼓時鼓樓前慶春林香店樓上熊熊之燄四出飛揚未及片時　焚至街心凡望衡對宇而居者盡遭回祿之禍上首至雅記京果店牆止下首　晉元帽店止約燬鋪戸四五十家葆元舊書坊揷架如鱗頓成灰燼督署圍牆離火塲僅咫尺相署中人不免飽受虛驚矣 
[越試餘譚]  
　　紹興訪事人云浙江學憲陳大宗師考試越郡回轅已列前報現聞署中人云宗師案臨各屬於生童正塲搜檢極尅童生提覆不准携帶片紙隻字如當堂搜得卽令逐出面試一小講或兩比均在堂上作就不准另紙起稿紹興府童塲拿獲槍手二名發提調官訊明枷號示衆 
[上海官塲紀事]  
　　前廣四鹽法道向子振觀祭萬鑠因公來申昨日午前命駕入城拜會各當道至道轅時蔡觀察延入客㕔茗該片刻而别○寳山縣沈期仲明府前日因有要公來滬命駕進城至縣署拜會黄大令延入花廳茗談良久旋赴道轅禀見蔡和甫觀察○昨日午刻梵王渡耶蘇教堂傳教西人卜　舫濟帶同通事並數西人步行至縣署拜會黄大令欲觀監獄黄大令卽傳典史蔡少尉衣冠至縣導引赴内外監暢觀一週稱謝而别○撫標　軍營管帶龍遊戎鎭國前日因有要公命輿到縣拜會黄大令商議良久 
[興亞有機]  
　　興亞會創於日本榎本梁川子爵武揚合亞洲各國顯宦名流講求振興之策而以渡邊子爵洪基副之旣又改稱亞細亞恊會往歲余薄游日本會中人開特别會于芝山紅葉館適渡邊子爵奉使意大利國遂公舉宫中顧問官花房氏義質承其乏時則衣冠裙屐薈萃如星談笑風生情來興往榎本子爵殷勤欵接執手語移時大旨謂中日兩國形勢天然天特欲使脣齒相依成輔車之勢非僕等力所能强爲也余亦舉酒獻祝詞盡歡而散今者戰禍旣息玉帛重敦日本小田切君富卿奉政府命航海來華署理總領事之職遂謀之我華當道開支會于滬江前日爲會議之期兩國衣冠師師濟濟時適吳門江建霞太史湘學任滿瓜代而歸因之邀入會中暢發崇論宏議我知此會果能持久則亞洲氣象自當浡然以興誠何患强敵生心恣其鷹瞵鶚視哉因略志緣起以爲左劵之操 
[日員游滬]  
　　前日本司法大臣今貴族院議員淸浦氏偕貴族院議員松平子爵正直來游滬上下榻郵船會社按松平氏前爲宫城縣令後擢升某省次官富松平春岳侯開藩福井時曾爲家老蓋亦彼國顯宦中之聲名卓著者也 
[定期勘犯]  
　　日前太倉州某直刺飭差解命　人犯陸裕投道轅申請勘招蔡　甫觀察著發縣寄禁候示昨日觀察牌示本月初十日 
 
 

Page 3

 
 
提犯勘訊 
[禀修牌坊]  
　　上海縣署南首有前明徐文定公牌坊一座日前風雨大作時倒下一半幸未壓傷人口兹由文定公後裔職員徐士明文生徐英曾具詞禀請黄大令照會善堂撥欵重修黄大令查得此坊在十字街頭亟宜赶緊興修免冉塌倒肇禍卽准如所請候照會同仁輔元堂修理 
[安揷難民]  
　　昨有法國某輪船在外洋救起遭風之福建難民張九和張超生張那哥三人帶至滬上送赴道轅蔡觀察發上海縣安揷到縣後黄大令飭差照料日給飯食聽候資遣回籍 
[失愼卽熄]  
　　美租界西華德路與百老匯路轉角處第一號洋房外國雜貨店内前晚十一點半鐘時所懸洋油燈炸裂霎時間濃烟密佈火光直衝巡街捕瞥見卽投報捕房捕頭飭司瞭望者鳴鐘告警及美界水龍到彼則已火滅烟銷僅焚去羢布等件餘皆無恙然左右鄰居已飽受虛驚矣 
[小孩失路]  
　　前晚九點鐘時有男女二孩迷路在英界南京路啼哭爲四百九十七號華捕所見帶入捕房捕頭詰問之餘男孩稱姓阵名金生年九歲女孩係已妹年七歲居新閘鄉間因出外看會不知歸途捕頭飭捕送至公廨安揷值日差禀明張直剌飭交差看管候失孩之家認領 
[南市瑣談]  
　　阿惠生浦東人也年逾弱冠在本邑小南門外佛閣街某箍桶店内爲夥性喜漁色每見街頭婦女任意諧謔前晚工暇約同事三五輩至三泰馬頭新街見一婦頗有姿色卽尾隨其後突有甲乙等數人上前喝阻阿惠生不肯稍譞彼此用武甲突出利刃向阿惠生肩腿等處猛戳三下阿惠生大呼救命甲等相率逃去阿惠生回店後主人以咎由自取且兇人無可指名只得作爲罷論雇人舁送歸家自　醫冶○大東門外新安橋堍利記板木行於昨日上午雇駁船運載松板停泊橋堍其時附近彩盛紅坊中人在彼挑水行中出店人囑往他處挑水夫不服與之爭扭行主人喚十六鋪地甲到來扭赴巡防中局禀知局員潘仲泉三尹飭候提案訊究○道轅護勇徐某前晚赴南市大東門外生善碼頭無錫阿榮所開飯館内晚膳共需酒飯錢一百九十文給以小洋一角值堂人告以不但此次不敷且尚有前欠未淸掌櫃者亦逼令找給阿榮無以爲應飯館中人擬扭赴十六鋪巡防南局控訴旋由地甲一再排解令其再給小洋一角而罷○本邑新北門外汪雲從烟袋店主寍人錢某於五年前收某姓孩爲學徒日前背師遁去前日在南市大馬頭匯水樓茶肆遇薦人朱阿榮因卽詢其蹤跡朱推諉不知遂喚十六鋪地甲到來評論地甲一再相勸得免訟事 
[上海縣署瑣案]  
　　自新所押犯邵洪生在所圖逃經看役彭春追獲禀明黄大令前晚帮審李二尹提邵訊究供稱家有六旬老母小的收押半年不知存亡故欲逃回探視二尹曰爾旣有孝心何必作賊判責三百板改發改過所覊押半年○前者王陶氏控同居之陳阿火行兇竊物李二尹提訊之下陳供小的母親不准伊家築竹笆因此挾嫌誣控前月某日士陶氏於夜半時呼捉賊小的帮同追赶　卽指小的爲賊二尹以陳顯係恃原告未到任意刁狡著押候傳同原告復訊究辦○林映軒被李耀明控追騙洋收押候訊等情屢紀前報前晚李二尹提齊復訊林仍一味抵賴二尹提同黨之兪思齋與林質訊兪供上年夏間李耀明何阿福王順金請林至鴻運樓飲酒小的亦在座林稱在道署相識應師爺能薦充輪船買辦李等信而不疑後王何與小的三人至道署晤林同赴道前某茶館議定未幾王順金獨自帶洋二百元至道署面交林收林稱與兪素未謀面從無此事二尹一再駁詰堅不供認二尹曰此案現奉道憲諭飭速爲澈底根究爾如及早从明尚可代求寛典林執定如前二尹著兪思齋照供具明供結一倂還押再行研訊○孀婦姚蔡氏控夫姪耀堂佔地蓋屋等情經李二尹提訊蔡氏供與耀堂同居祖産前已分定屋前天井應歸小婦人所得夫姪耀堂因見丈夫於上年九月去世伊遂欺壓孀寡擅將天井蓋造廂房求斷耀堂　屋由嗣父傳下廂房已造多年不敢侵佔二尹查得其地確足蔡氏之産姚耀堂不應佔奪大加申斥限於月底將廂房拆去倂具不再侵欺寡嬸切結 
[英界公堂瑣案]  
　　西人牙投案禀稱已歇細崽楊湘濤日前來行圖竊因前時　失去鈔票洋銀等物疑卽楊竊故交捕送究楊供前在洋東處傭工尚少小的工資洋二元八角未找前日往取是實不敢行竊叩求明鑒襄理讞政之　瀚生　令商之奉繙譯衞理君　楊旣被歇不應又往東人處致被疑竊判令管押七天○信發洋行西人稟稱劉小弟唐阿三串竊鐵　篷布等物報捕送究劉唐供所失之錨係夥所竊現已逃避情願賠償大令著押候限五天交出夥計再行核奪○西婦某氏禀昨日乘馬車往萬航渡馬夫錢仁發偶一不愼撞　老嫗略受微傷經捕將馬夫送案請訊老嫗投案供稱被　受傷不能行動叩求恩鑒大令判罰馬夫洋二元給嫗養傷○某號巡捕禀王阿林持白漆一桶在途行走形狀慌張似係竊來盤詰之下言語支吾送案請訊王阿林供詞含混大令判管押七天○包探竇如海禀流氓徐仁生持刀向陸掌福行兇由華捕拘送　究刀一柄呈案陸供向爲木工前日與友口角事已了矣至昨日徐仁生糾同黨羽向小的勒索洋銀五元倂取利刃插在桌上謂不遂所欲卽當動手爲捕所見　之來案請究徐叩首無詞大令判令笞責四百板管押捕房半年刀存案○包探石金榮禀王阿小在途硬攫陳金永之錢八百文當塲拘獲送懲陳投案領錢王阿小一味狡賴大令謂當塲拘獲尚敢抵賴乎判令責二百板枷號三日示儆○華捕禀薛桂生行竊王成生之烟槍五枝拘獲送究王投案領贓薛認竊不諱大令判責三百板○包探顧阿六禀蔡阿四行竊沈雙福之衣服拘獲送究沈供蔡在昨晚一點鐘時到來行竊今特投案領贓蔡供以後不敢祗求開恩大令判責一百板遞籍○包探趙銀河禀湯金壽行竊由阿金烟袋拘獲送懲湯供認行竊薛投案領贓大令判責湯一百板贓給原告領去 
[法界公堂瑣案]  
　　英界三馬路勝喴洋行前晚被賊撬門而入竊去金銀銅對時表一百九十七枚報捕查緝由包探張阿五查得所失之表質在法界各押鋪昨日向之吊贓查問來歴不能指實吊閱帳簿並無名姓住址爰投報捕房捕頭飭探傳到各押鋪夥解堂訊究鄭大令會同何繙譯升座英界七號包探張阿五投案禀訴法界包探將萬盛押鋪夥王茂松寳泰押鋪夥趙子山乾豐押鋪夥蔡士榮恒豐當鋪夥王長　及各鋪帳簿一幷解案請訊大令與何繙譯閱視號簿並無姓名住址不遵工部局定章包探又禀湧源押鋪吊出金荷花瓣三枝帳上亦無姓名住址大令與何繙譯會商著各罰洋二十元五日内不准交易恒豐當著呈到簿據再行核辦旋由恒豐當夥王長牛將號簿呈閱大令謂凡有貴重物件向爾當質銀須根究明白倘有疑惑卽報捕房王遵諭而退○陳松筠上期遞禀公堂控英界淸和坊開妓院之　子趙明山與鴇婦楊　珠欠洋六百八十五元延宕五年之久屢索不還求提追給大令准詞出票往提昨日包探將趙明山楊銀珠提到解案求訊陳松筠投案伸訴趙明山供當時共有三千餘元除付欠數屬實求恩交保出外限十日内繳淸大令限十日内理楚○陳仰之禀稱房客陳子明欠房租兩月半向索不付反敢逞蠻求飭押遷陳子明供並未欠租伊家老嫗硬欲小的遷出邀同流氓六七人將小的拖扭致被拉落頭髮且被陳父子毆傷拘入捕房傷痕尚在請騐此事當時有人目擊可訪可查大令謂陳曰爾亦不應糾衆行兇著將原被一倂押候交保飭探查明再核○包探禀稱有客附江天輪船由甬來滬雇車二輛裝運行李中途失去衣包一個將二車夫拘入捕房其一將車存在捕房釋出查緝其一爲江華恩捕頭命解案請訊江華恩供由江北來滬未及二月衣包一個卽被釋出之車夫取去新閘車寓主沈阿寳持去界保單求保大令准其保出候訊包探禀稱車 
 
 

Page 4

 
 
夫　洪寳竊取紡綢洋傘一柄拘獲人贓解案請訊潘洪寳供客人遺在車上並非竊來大令判責五十板贓存待領○包探　稱土成錦等三人同竊保險燈一盞在城河浜求售二人已逸將王拘案請訊王成錦供係在逃之二人所竊與小的無干大令當堂開釋贓存待領○包探禀稱扒竊陳阿金屢次犯案前已照相驅逐出境不　再來今又來行竊二次得洋四元八角解案請訊大令判責三百板○包探禀稱竊賊何裕廷至京江棧竊取棧客洋銀八十餘元又竊榮華棧客洋二百元漢玉三方奉飭帶領出外找尋同黨無著解案請判大令判責二百板○陸心泉前控鍾守廉吞没鐘表店生財經大令訊供押候補提合股之鍾味恒到案再核昨日原告投案禀稱有人調停罷訟請將在押之鍾守廉釋出大令准之飭具銷案切結存查○丁兆榮禀稱公館馬路三百八十一號門牌房客泰豐客棧欠租三月計洋三十六元逃逸無蹤所有物件封閉屋内現在有人承買投案請示大令著先登告白二天准其召盤○王素生禀稱前有蜜蠟朝珠一串抵押徵康小錢莊得洋六元徵康倒閉將洋呈繳捕房幷投案聲明今徵康生財已拍賣請將朝珠給還大令准之○中俄道勝銀行經理西人惠隆家於泥城外日前宅内失去金銀項圈報捕查緝拘到細崽鍾厚君出店徐子年等經大令迭次研訊押候責比昨日惠隆將管事張阿喜送案請訊大令以張係管事不得置身事外著押候嚴比 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續錄會典館保案銜名單]  
　　補郎中後加三品銜四品銜理藩院員外郎承祐請先換三品銜並隨帶加二級記名　　得缺後以四品京堂補用四品銜理藩院員外郎文年請賞換三品頂戴得四品後加二品銜刑部卽補員外郎　　請作爲本部郎中無論咨留遇缺卽補戸部員外郎春慶請以本部郎中無論題選遇缺卽補起居注筆帖式岐桂請以内閣中書　　卽補並賞加五品銜四品銜理藩院郎中桂芳請在任以知府遇缺卽選並賞換三品頂戴刑部卽補郎中英秀請俟得　後在任以知府遇缺卽選先換頂戴兵部卽補員外郎宜楨請作爲本部郎中無論題選遇缺卽補記名直隷州知州四品銜戸部堂主事隆泰請俟得直隷州知州後在任以知府歸候補班前先補用理藩院筆帖式元瑞品俟升題署主　後作爲本院員外郎無論咨留遇缺卽補戸部郎中榮霈請在任以知府遇缺卽選並隨帶加二級○滿纂修恊修官四品銜禮部候被郎中文　請俟補郎中後以應升之缺開开在前並賞換三品頂戴四品銜吏部郎中惠森請賞換三品頂戴並隨帶加二級四品銜兵部員外郎恩良請俟升郎中　在任以知府遇缺卽選並賞換三品頂戴儘先帶領引見同知通判太常寺寺丞裕督論免升本班在任以員外郎不論雙單月　缺卽選四品銜内閣侍讀恩佑請賞換三品頂戴四品銜工部候補郎中長　　宸換三品頂戴記名道府内閣侍讀英華請俟升知府後在任以道員遇缺卽補並隨帶加二級理藩院卽補郎中員外郎　林請仍以郎中無論滿蒙咨留遇缺卽補記名道府吏部郎中延譽請以道員用吏部員外郎鍾琦請賞加四品銜兵部主事增銁請賞加四品銜記名道府兵部郎中恩㴻請以道員用兵部候補員外郎景淸請俟補員外郎後以本部郎中儘先　升吏部員外郎聯壽請賞加四品銜刑部郎中宗室溥昂請以應升之缺升用四品銜工部郎中錫綸請賞換三品頂戴工部員外郎宗室英綿請遇有滿洲　　郎中缺出無論宗室人員内曾經議叙借補一等借升各項班次已過幾缺均准其儘先奏　○滿詳校帮詳校官訊名道府理藩院郎中榮凱請俟得道府後賞加鹽運使銜並隨帶加二級卽選科甲堂主事兵部筆帖式覺羅文瑛請俟選主事後以科甲员外郎遇缺卽選卽補侍讀内閣中書富斌請作爲郎中分部遇缺卽補戸部筆帖式　受請作爲本部主事遇缺卽補卽選主事翰林院律帖式恩綸請作爲員外郎分部選缺卽補此單仍未完 
[部示大挑]  
　　京師彷事人云吏部爲傳知事本年大挑各省舉人本部定於三月二十八日挑選起分作三日挑竣八旗滿洲蒙古漢軍直隷並奉天江蘇安徽山東山西河南陜西二十九日挑選甘肅浙江江西福建湖南湖北四川廣東三十日挑選廣西雲南貴州並復挑河工爲此示　赴挑各舉人知悉屆期各按省分於是日黎明齊集午門前按照本部牌内次序以便聽候點名帶赴内閣挑選如有不按本部牌内次序聽候點名者卽不准帶赴内閣挑選毋得自誤特示 
[浙省官塲紀事]  
　　杭州訪事人云杭關稅務司李君士理因公赴申所遺稅務司一缺由總稅司委慶君丕接辦李君於本月朔日禀辭通商塲工程委員程大令贊淸奉潘憲委署長興縣篆所遺工程一差委拱宸橋巡防局員程大令雲騶接充遞還巡防差委候補縣吳大令叡辦理○浙省應解京餉現由藩憲撥銀五萬兩於本月初三日兌銀釘鞘寄存外庫其管解委員係候補縣王大令賡夔是日眼同兌收裝釘候領文憑解批兼當起程也○　補臨安縣典史吳少尉燦英現奉部覆准其補授遂由藩憲札知少尉卽赴各轅叩謝○浙省昭信局現奉藩憲札委候補府莊太守人寳爲提調太守奉札後卽於初一日到差○紹郡鹽局帮辦一差由運憲世都轉委程副轉汝鐃接辦○江蘇督銷鹽局總辦許觀察員榦於上月二十七日到差任事前辦之萬觀察福　卽日交卸回省於本月朔日抵杭禀到 
[小工求療]  
　　江北人陳妙佛僑居虹口文昌閣北首在耶松船廠爲機器小工昨日因扛鐵板失足仆地身爲鐵板所　　如泰山壓頂頓時目眩神昏不省人事由同事者　法舁送同仁醫院求治 
[輕薄宜懲]  
　　小流氓周栢春等前晚在楊樹浦華盛紡紗廠對面永興弄内見女郎姚繡貞與王某氏行過是處卽評頭品足任情調笑語言穢褻不堪入耳　爲王某氏之夫王金金所聞投控巡防局局員姚殿卿二尹飭差務將周拘獲到案從　究辦以爲輕薄子儆 
[英界晚堂瑣案]  
　　有姓羅名溪者不知何許人日前遣家人王升投禀公廨控朱春芳馮氏曁媒人華菊廷等　匿伊　馮阿招讞員張賡三直剌飭差恊　將各人提案前晚升座研訊王升投案供稱家主曾納馮氏之女阿招爲妾由華爲媒給過身價銀一千兩現有庚帖呈案初納時曾住湖北賑捐局内十餘天後遷定源里與朱對門去年家主往京師公幹阿招潜回母家不返今向領回被朱等掯阻不放求追給小的具領朱供蘇州人向以拆字餬口前年娶孀婦馮氏爲妻詢知伊前夫所生之女阿招押在妓院尚未滿期小的卽備洋贖回詎料狎客羅姓妄想納以爲妾阿招不允贖出後住小的家羅百計鑽謀拜小的爲師時常來往以圖成就馮氏終不允許伊函致小的求親小的亦未允許並無得過身價洋銀之事今伊自造庚帖誣控特將門生帖及求親信呈讞求　阿招供小婦人前在妓院爲娼羅來作狎邪遊用過洋百元並無嫁伊爲妾之事亦未另行租屋馮氏供略同　菊卿供小的向爲成衣匠與羅相識雖曾囑託小的爲媒小的當時回絶並未經手取過身價洋銀求鹽張直剌謂王升曰此事須爾主到案方可質証　諸人一倂退去俟羅投案質訊○前由汪沛如控徐銀和賣地不交方單及不遷墳墓等情迭經直刺提訊　令赶將棺木　遷尚有找價洋銀再行投案具領而徐延日已久仍不具領汪禀請提訊前晚原差將徐並地保王位鰲提案直剌謂徐曰爾何故連傳不到徐供因妹病母往鄉下以致遲延間爾所領之價洋二千五百元可有旁人需索否徐供無人需索　刺怒曰爾所費之洋本分府已知悉何必隱忍不言研詰之下拰始供被姚芳林索洋七百元徐毛毛一百元　蘭卿及子禮亭陳玉其等三人一百七十元又伊之車夫洋十五元葉毛弟三十元葉志載二百元已革公差姚竹亭卽姚恒又卽要一百一百元此洋均母親過付非小的經手地保王位鰲供墳墓已遷小的願具切結直刺判令將徐暫押諭地保邀伊母弟到案再核 
[美界捕房紀事]  
　　某偷兒於前日傍晚時竊得花盆等物携至虹口百老匯路沿途求售爲包探　如海析見因其形跡可疑上前盤詰言語支吾當將人贓一倂帶入捕房押候解廨核辦○昨日包探胡瑞龍在西華德路口見貧民王洪生肯負棉被一條向之盤詰據云由同黨王阿四在寳順里某姓家竊來囑伊代負爰卽將王阿四拘入捕房捕頭飭暫行管押候查到土阿四再行解送公堂究辦○北河南路永茂祥京貨店内學徒某甲昨日奉師命至西華德　向同業復申昌店内批購洋線肥皂等貨店夥以其幼小可欺將低貨與之而去甲持歸後店主察知貨受水漬不能售用飭甲持货前往掉換詎料店夥一味恃　不肯掉換因之互相口角繼復用武將甲扭住髮辮隨掌其頰致甲左眼傷損鮮血淋漓負痛而回告知店主店主聞知人怒立卽　告捕房捕頭飭　　往查明再行核辦 
 
 

Page 10

 
 
[上海六馬路仁濟育嬰堂經收溺嬰果報册三月初一日至月底止淸單Ａ]  
　　延齡求安子洋五十元壽珉士洋二十元天水患癎子　叙九　世鴻各洋十元　湖受恆子慈命代友求福壽各洋八元泰州桂馨主人洋七元沙市一貰夫舖芬堂雷郭伯蔭各洋六元錫堂無名氏洋五元二角蘇州王仲蓮岳州公濟當荆溪署心贓求子氏如　恆　典各洋五元蘇州誠泰茶號洋四元五角南塘知非子景德無名氏山西陳章作客人各洋四元行李在途人洋三元五角湖城會豐當蕪湖程四撥各洋三元李有巡　八戸洋二元六角仙鎭元康洋二元四角嚴慈命子張景舫各洋二元二角柘臯全奏盛洋二元一角漢口蘭陵氏秀水署王幼記盧馬謝三氏倪三如陳　陳徐氏　心無力人吳　人各洋二元甬江有心無力人省懲子吳門黄氏張禮記三槐堂三愼堂王若江各洋一元無名氏蔣徐紹各洋五角蕪湖程四發銅洋二元　陽王有林無名氏席銅洋各一元以上共收　洋二百二十七元七角銅洋四元 
 
 
 

Page 11

 
 
   
 
 

Page 12

 
 
[光緒二十四年閏三月初一日京報全錄]  
　　宫門抄○諭旨六道錄前○大學士麟奏爲恭修會典全書過半出力人員擬請奬叙摺○會典館奏爲總纂官懇恩優奬片○又奏爲總校官懇恩奬叙片○又奏爲提調官請興片○又奏爲鷺提調官奬叙片○又奏爲提調官請奬片○又奏爲總纂官從優保奬片○給事中國奏爲宗室入署　閙請旨交宗人府審辦摺○兼川督恭奏爲甄别各員留省補用片○閏三月初一日内務府國子監侍衞處值日無弘見○鄭王等大挑一等覆命○徐　假藻請安○吏部呈進月官卷○值年旗奏改派值年之大臣派出大額駙○召見軍機崑中堂○○總裁官大學士臣宗室麟書等跪奏爲恭修會典全書過半出力人員擬請奬叙恭摺仰祈聖鑒事竊臣等奉敕續修欽定大淸滿漢會典事例於同治十二年經大學士瑞麟奏准先令各衙門查案嗣於光緒十三年十月開館又於十六年四月開辦畫圖事宜臣等　同在館各員敬謹纂輯歴年所辦功課均經按季奏報在案自二十三年二月起業將滿漢正本陸續進呈御覽畫圖正本亦於十二月分次進呈現在滿漢正本進至三百七十卷畫圖正本進至五十二卷其陳設各本亦經發繕伏查嘉慶十七年吏部奏案特旨開設之館與尋常辦理書籍者不同聽館臣擇其尤爲出力者保奏他館不得援以爲例遵行在案竊維會典一書爲列祖列宗謨訓所垂我聖朝典章所在關閉至大且遠實與方略玉　同昭典重迥非尋常各館所辦書籍可比各該員等十年之外昕宵罔懈與奏請奬叙成案相符又查光緒二年三月吏部奏明厘定保案章程内開襄辦典禮中保興成案有夾片保奏並隨摺聲明及分别等第交部議叙之不同每一案内不能均係異常出力必有出力較次之員故保奬亦有等蓋又辦理各該累要事務尋常勞績每案准保一層異常勞績不得逾兩層各等語奉旨依議欽此通行亦在案臣等復將各館歴屆奬叙舊案詳加查閱係由館核定議叙章程將在館各員曁供事等除未能得力者隨時咨駁外其餘一體註册分爲一二三等咨送吏部列入一等者均係異常勞　列二三等者均係尋常勞績誠如吏部新章所稱一案内不能均係異常勞績也又將一等中擇其尤爲出力人員或夾片保奏或隨摺聲明在異常勞　中此爲最著此次會典起至嘉慶十八年截至光緒十三年凡有關典禮者復經臣等奏明展至二十二年此八十年中各衙門辦理一切案件有率由舊章者有奏明更訂者文卷繁多纂輯不易較之上案事例多至三十餘年原書九百二十卷現增至一千二百餘卷圖則歸倂門類詳前所略滿書繙譯卷帙尤多在館各員黽勉從公無間寒暑不無微勞足錄除臣等受恩至渥不敢仰邀議叙外謹將尤爲出力之滿漢書圖提調總纂總校纂修恊修詳校校對收掌及繙譯騰錄供事等官列入一等者擬請照異常勞續給予優奬其出力較次各員僅給一層或虛銜以示區别謹繕隨摺淸單另具夾片恭呈御覽請旨飭下吏部遵照辦理其無功課曁年分較淺之員業由臣等嚴加裁汰概行删除於鼓龎人材之中仍寓愼重名器之意至歴屆奏定議叙班次章程應倂鈔錄呈覽另造一二三等淸册咨部照辦再查已邀議叙人員例應出館除各衙門　修恊修各官均無功課可辦應行撤回外所有滿漢畫圖提調總纂總校詳校校對收　及供事等官均屬辦理熟悉未便　易生手擬請由臣等分别咨留以昭詳愼所有恭修會典全書過半擬請奬叙緣由理合恭摺具奏伏乞皇上聖鑒謹奏奉旨欽此○○會典館片再臣館漢提調總爲兼總校官花翎太僕寺卿劉恩漙在館十年按日趨公從無疏懈綜覈全卷　晣　分所有漢文正本稿均經其手　屬異當出力惟係現任三品大員應如何優奬之處臣等未敢擅擬謹附片奏聞恭候欽定謹奏奉旨欽此○○會典館片再畫圖總校官總都左侍郎唐景崇淸文總校官理藩院左侍郎淸銳内閣學士兼禮部侍郎銜崇勳漢文總校書内閣學士兼禮部侍郎銜閣普通武前漢友總校宫内閣學士兼禮部侍郎街張百熙在館出力有年均係現任二品大員據稱不敢仰邀議叙應如何奬叙之處臣等未敢擅擬謹附片奏聞恭候欽定謹奏奉旨欽此○○會典館片再滿提調官花翎四品銜記名道府戸部銀庫郎中那桐自到館以來管理滿漢一切事宜提調挈領一秉至公綜核度支均臻妥恊實屬不辭勞瘁現在館各員勞勩有加若僅子尋常　　不足以示優異應如何破格僕奬之處臣等未敢　撰伏候聖裁謹附片具奏請旨奉旨欽此○○會典館片再臣館漢帮橇調總纂兼總校官花翎三品銜四品應升之缺開列在前京察一等山東道監察御史何乃瑩在館十年纂輯詳審兼可校閱督催一切功課　臻勤　洵　異常出力擬請自得四品後以三品應升之缺開列在前並賞加二品銜出自逾格恩施謹附片具奏奉旨欽此○○會典館片再滿提調官鹽邇使銜記名御史戸部縀疋庫員外郎貴秀截　處帮提調官禮部員外郎羅文彬均旨蒙恩記名以道府用該二員在館有年辦事實心諸臻妥愼貴秀請在任以道員卽選並賞戴花翎羅文彬請賞戴花翎出自天恩謹附片具奏奉旨欽此○○會典館片再前滿總纂官世襲三等承恩公葆初在館有年異常出力例得從優保奬可否賞戴花翎之處出自格外鴻施謹附片具奏奉旨欽此○○巡視中城吏科掌印給事中臣國秀掌陜西道監察御史臣黄均　等跪奏爲宗室松岫入署肆拆毁窓櫺請旨飭交崇人府審辦恭摺仰祈聖鑒事竊本月十七日宗室松岫邀同養育兵惠祿卽惠三出城在下處閒遊與下處人李大口角揪毆經人勸散三更時松岫等赴副指揮衙門减告該副指揮以松岫係屬宗室遵照定例未敢擅行審訊該宗室不依肆行吵閙將署中窓櫺拆毁等情具禀前來臣暫勘騐屬實查光緒二十三年六月初十日宗人府奏奉諭旨申明定例通傳各旗各佐領曉諭宗室覺羅等嗣後遇實有屈抑應行呈訴案件或赴本府及步軍統領衙門都察院具控皇訴咨行本府會部辦理如再有親身赴營城司坊喊告投遞呈詞者應訊明該宗室覺羅旗分實無論有無投遞呈詞或在該衙門　閙開由該衙門派役將　宗室覺羅解送臣衙門先將故違之人照例重責十板後再爲斷理原宗室覺羅知所　畏而營城司坊各衙門辦理亦有所遵循等因知會　誠歴經遵辦在案今宗室松岫與養育兵惠祿卽惠三同往下處閒遊與下處人李大口角　毆徑赴該衙門喊告殊屬有違定例除將宗室松岫先行解送宗人府收禁外相應請旨將宗室松岫惠祿卽惠二飭交宗人府會同刑部　　以符定制謹恭摺具陳伏乞皇上聖鑒施行謹奏奉旨欽此○○恭壽片再嘉慶十六年八月十五日欽奉上諭嗣後各直省督撫遇有分發試用期滿人員務須嚴加甄别如實僚才具明晣辦事勤能　准予保留欽此欽遵在案又通行内開嗣後道府丞倅州縣佐羅等官無　何項勞績保奏保歸入候補人員卽以此項人員劉省之日起予限一年詳加察看出具切實考語等因遵照在案兹查有遇缺先補　知縣如柏候補班補用知縣恩澤候補班補用知縣賴以治均到省一年期滿教習試用知縣馬道節到省二年期滿例應甄别由藩臬兩司造具各該員履歴淸册塡註考語會詳請奏前來臣查如拍年健才明恩澤人尚安詳賴以治年力正壯馬遵節才具平穩均堪以留省照例補用餘　　都外　合附片具陳伏乞聖鑒謹奏奉硃批吏部知道欽此 
 
