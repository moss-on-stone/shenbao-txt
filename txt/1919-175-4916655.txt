# 1919 - 175 - 4916655

 

Page 1

 
 
   
 
 

Page 2

 
 
   
 
 

Page 3

 
 
時評 
[龔氏之言（冷）]  
　　北京政府之態度人民而苟有所請者其始必拒絕其後始尤從此其故何耶後之允爲出於不得已耶抑始之拒爲故示爲難耶假使其始而即以赤誠與人民相見者亦何必更多種種之曲折耶 
雖然我爲此言蓋一則爲前次曹陸章之免職一則爲此次山東問題之保留於和約而發也曹陸章之免職固云實在矣而山東問題之是否保留於和約龔氏之言是否可信尚須於日後始能證實也 
命令 
　　六月三十日大總統令　財政總長龔心湛呈陜西財政廳廳長張孝慈呈請辭職張孝慈准免本職此令 
又令　任命高杞暫暑陜西財政廳廳長此令 
又令　馬繼武馬繼雲均給予三等嘉禾章此令 
又令　李朝興給予三等嘉禾章此令 
專電 
　　北京電　歐約簽字係外團由無線電傳達政府尚未據專使報告預計須五日可到 
（三十日下午八鐘） 
　　北京電　本日閣議陳籙報告陸使來電截至二十六止二十六後尚無電到二十六電中言勘日德代表來法簽約中國態度未提及僅報告保留難實行云（一日下午四鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電　各國慶賀德約簽字美定四日法定十四舉行 
（一日下午三鐘） 
　　北京電　津來各界四鐘推代表八人謁龔陳三事龔願引爲己責（三十日下午八鐘） 
　　北京電　今日四鐘津來各界七十餘人集國院門外推出代表八人謁龔要求山東問題萬勿簽字龔云政府對保留一層已具决心予在職一日必堅持一日外間雖得歐約簽字電信政府尚未據專使報告在陸使等旣奉政府嚴密訓令非得切實保證决不貿然動筆予敢擔保代表乃表示滿意而退 
（三十日下午七鐘） 
　　北京電　魯團體電府院請於二十四鐘内與國民以不簽字憑證詞極迫切（一日下午三鐘） 
　　北京電　某報社云歐約惟中國未簽但探詢府院尚未得有報告（一日下午三鐘） 
　　北京電　院部飛電直曹魯張勸阻各界代表來京復稱遵已分飭所屬取締（三十日下午四鐘） 
　　北京電　新閣已成難産徐意周旣否决田又不幹仍主超然派中擇一以繼（三十日下午八鐘） 
　　北京電　新閣仍停頓中龔面徐允再代七天（一日下午三鐘） 
　　北京電　田未出京惟不到部不見客孫寶琦運動組閣 
（一日下午三鐘） 
　　北京電　内閣有由龔正式改組消息但龔祗承認代理延期 
（三十日下午四鐘） 
　　北京電　徐派吳秘長赴田宅勸阻出京田云必欲提出不俟駕行（三十日下午四鐘） 
　　北京電　田文烈未列閣議態度消極（一日下午四鐘） 
　　北京電　津埠各界聯合會代表來京上書總統請拒絕歐約簽字並懲國賊詞極憤激 
（三十日下午四鐘） 
　　北京電　錢下野後贊助去新國會甚力（三十日下午八鐘） 
　　北京電　盧使電復滬埠並無激烈黨會之組織惟法界國民大會事務所係田桐等爲幹事密飭警捕嚴防（三十日下午四鐘） 
　　北京電　報載中興黨將出現機關在津吸收各系目的在集合在野之極大勢力其政策純從社會上經濟上國際上着手 
（三十日下午四鐘） 
　　北京電　恩華電唐弩烏梁海新設台站（一日下午四鐘） 
　　北京電　楊增新電邊訊日緊請准撥步槍千支彈百萬 
（一日下午四鐘） 
　　北京電　吉省會電各軍調赴長春以西防奸宄思逞乞察危狀勿輕更督又吉軍官高士儐等通電留孟（一日下午四鐘） 
　　北京電　湖北張家口亦有派代表來京訊（一日下午四鐘） 
　　北京電　徐蔭霖運動吉省長吉人來電反對（三十日下午四鐘） 
　　香港電　某議員建議請七總裁來粤親自解决時局（一日下午二鐘） 
　　香港電　傳說陳炯明以南北終將統一擬率全軍返省 
（一日下午二鐘） 
各通信社電 
　　北京　美國公使館接無線電稱歐洲和約我國拒絕簽字 
　　北京電　李純電南方提出八欵允否修改在北代表自與南代表直接磋商無須由純向西南疎通 
　　北京電　順天時報載安福系又謀選舉副總統意在選舉段祺瑞（以上三十日） 
　　以上平和通信社電 
　　北京電　政府派張斯麐赴北鄙與活政府接洽要政日内啓行 
　　北京電　東海今午又派袁乃寛往勸田煥庭切勿離京 
　　北京電　連日各省疆吏相繼來電請以靈敏手段組閣速開和局（以上三十日） 
　　北京電　魯二次請願團昨下午山龔代總理在純一齋接見簽允竭力進行 
　　北京電　蘇督與在野調人擬在甯召雙方代表及政府開和平預備會並電徵鄂贛同意 
　　北京電　八年公債票擬加蓋凡非中華民國國籍者不得購買戳記 
　　北京電　交通補造預算案卽提閣議（以上一日）　　以上中華通信社電 
　　北京電　决以錢能訓爲議和總代表分代表中方樞吳鼎昌均堅辭將更換一說分代表不動 
　　北京電　有人條陳財交兩部請恢復中交兩行信用實行兌現互相維持并聯絡國内各銀行合組銀公司與新銀團對抗（以上三十日） 
　　北京電　英皇來電祝賀戰勝外人揣測我國業巳簽字詢之府院俱云尚未得各使來電 
　　北京電　歐約慶典禮官處正在籌備 
　　北京電　駐德奥公使將繼續簡放有仍以顔惠慶回德楊晟使奥說 
　　北京電　陳遐齡電藏番愈形猖獗川邊危殆請增援兵并接濟餉械 
　　北京電　將開外委會徵對付藏案意見 
　　北京電　將准張奉督請以吳俊升爲東北邊防總司令 
　　北京電　龍烟鐵礦公司與交部商締車運輪運契約現已訂定 
　　北京電　茶商以俄人在西北利亞設關苛征公呈呼籲經農部將政府向俄使抗議情形通告京商會分轉各茶商知照 
　　香港電　林處爲肇軍所敗電省乞援莫督已撥三營馳往逆料肇軍無後援不久當可平靖（以上一日）　　以上中孚通訊社電 
路透電 
[德國簽約前之情形]  
　　二十二日柏林電　德國新總理巴威氏在國會演說極言决定加入新政府之痛苦新政府最要之責任乃在締結不公道之和約今者祖國危難紛乘政府苟不願任令德國成爢爛之場則實無法拒絕和約彼今甘受唾罵而負保全所能餘之物之責任也威氏懇請國會勿視主張拒絕和約者爲狂妄之愛國家亦勿視勉强承受和約者爲懦弱之徒今必確定主張否則星期一日戰爭將復發作今殺人之利器無不淬厲以備施諸無防之國是國今惟知二誠外則賠償内則發展破敗時所得之自由巴威氏又曰當此危急存亡之際敵軍壓境之時余特於自由之日耳曼最後一次起抗此强暴破壞之和約起抗此自决權利之假而具起抗此奴隷德人之手段起抗此妨害世界和平之新器巴威氏論及受納協約國條欵其害大於拒絕之見解謂如加拒絕亦不過展緩和約片刻蓋德國之抵抗力今已破裂也巴威氏末謂政府决議簽約而不負責如德國不能履行條件發生之後果之責任且簽字和約並非受納自二百二十七至二百三十一關於戰爭責任交出德人受審之條欵巴威氏演說畢社會黨議員洛白氏贊助簽約動議謂今不得存公然或暗中不履行和約條欵之思中央黨議員格羅白氏贊成簽約謂受納和約僅屬盡人事之謂民治黨議員施菲氏加民黨議員波薩杜夫斯基氏宣佈本黨拒絕承認和約獨立社會黨哈斯氏贊成簽約日耳曼民黨領袖加爾氏反對簽約繼乃於喧譁聲中通過簽約動議 
　　二十三日巴黎電　德國代表團之牒文約略如下　日耳曼民國政府知協約國决計以武力强迫日耳曼承受和約條件此項條件雖無重大意味然實志在剝奪日耳曼人民之榮舉彼等之榮譽爲任何强暴行爲所不能損日耳曼經近年之慘刦後無法衛其榮譽日耳曼政府雖屈服優勢之武力惟關於往來未聞和約條件之背離公道仍不放棄其意見茲特宣佈願受納簽定協約國所施之條件具名者哈尼爾氏 
　　二十三日柏林電　總理巴威氏今日在國會述及無條件簽約之要求謂戰敗之國身魂受世界之凌辱吾人姑簽定和約吾人一息尚存終望損害吾人榮譽者或有一日身受報應彼意國會當仍許其簽約是時右黨提出抗議乃付表决其結果證實准許於是議長費里巴質氏起發簡短之演說以不幸之祖國委託於慈悲之上帝且稱各黨領袖允宣告軍界謂全國希望陸海軍樹克己犧牲之模範輔助勞工重造祖國云 
　　二十四日丹京電　柏林消息謂德政府受納和約條件後全國有愛國示威運動柏林末尼克等處有羣衆烈隊經過各大街唱戰歌與國歌並歡呼致敬年老之統兵員各報皆表示報復之希望　審訊德前皇問題已引起極大之忿怒德國軍官會社電請荷政府勿引渡德前皇　克勒資報懇請一九一四年陸軍軍官表示如德前皇受裁判則亦願受恊約國之裁判並懇請組織團體或須入荷保護德前皇　洛加爾安才格報稱政府擬以偉大計畫在全球從事文字鼓吹證明德國大多數人民不受納戰爭責任 
　　二十四日柏林電　電日日新聞載稱陸軍軍官致電陸軍總長諾斯克氏謂彼等將力拒引渡魯登杜夫將軍　據軍令宣稱諾斯克氏仍主拒絕和約將竭力保全陸軍與其領袖之榮譽聞今日將　特别軍事大會討論此項辦法諾斯克氏等將與會 
　　二十三日柏林電　今日有德軍官一員偕兵十人在大腓力德里克紀念碑前焚燬一八七○年所奉法旗若干面 
　　二十四日巴黎電　和會代表之意顯以爲德人在柏林焚燬法國戰旗乃屬違背和約之舉蓋按諸和約此項旗幟須交還法國也大約將派委員會考慮此事　　二十三日柏林電　柏林盛傳旦夕將施武人政略以期建設軍事迪克推多制 
[德艦自沉後之處置]  
　　二十五日巴黎電　據最近消息德艦隊之鑿沉乃與柏林共謀四國會議一致深信應向德國要求特别賠償該會議目下正在審查可否處罰以儆德人　法國决計向德要求充分之賠償法國各報要求德國須付所沉之艦四十萬九千噸之代價並建議將尼特華爾特之德國紀念碑消毁以報德人之焚法旗 
　　二十三日巴黎電　衆院預算委員會决議派代表謁見克勒滿沙氏請卽行解釋德人自沉諸艦事宜及宣布政府挺施之對付辦法蓋艦隊之一部分已指定給與法國也 
　　二十四日巴黎電　政府在衆院宣稱擬籌方法補償法國所受損失 
　　二十四日倫敦電　路透電社探悉當道致文巴黎磋商處置勞伊特海軍少將之辦法該員與其他德員均已就逮今確悉海軍部查明德艦隊之鑿沉純出德國海軍少將之謀非由柏林所命、 
　　二十四日巴黎電　三國會議已將德人自沉艦隊事交專家委員會决定此舉是否違背休戰條約 
　　二十四日倫敦電　聞海軍少將勞伊特氏將由海軍軍法裁判所審訊違背休戰條約之罪　現信德艦水夫除爲英艦砲火死傷者外溺斃者尚多　德水夫現被拘禁於英佛哥登地方 
　　二十四日倫敦電　海軍部宣稱二十二日午後斯加巴佛洛之德艦軍官均經押至里凡志號軍艦排立甲板以勞伊特海軍少將及其參謀居前列旁置携械之衛隊英國佛里滿特爾海軍少將語勞伊特海軍少將謂彼當自知因違背休戰條約巳爲戰俘且斥其奸詐勞答彼負其行爲之責任惟覺英水兵如易地而處則亦將如其所爲彼苟處同樣之地位仍將如今日行事云 
　　二十四日倫敦電　下院今日開議時海軍大臣華特則氏答覆議員藍白特氏之質問謂海軍部關於德艦隊自行鑿沉事現候海軍總司充之報告勞伊特氏承認自己下令鑿沉諸艦蓋信休戰條約已於二十一日正午滿限也今查戰鬭艦沉者十艘浮者一艘戰鬭巡洋艦沉者五艘輕巡洋艦沉者八艘擱淺者三艘驅逐艦沉者三十艘浮者二艘擱淺者十八艘巴黎協約國代表今正在考慮向德國索賠問題諸艦乃受覊留並非降服海軍部故不能置防隊於諸艦因以無法防杜其鑿沉英國海軍專家早請占有諸艦未經巴黎採納協約國領袖後乃决議加以覊留英國海軍專家對於此事實不負責德港軍艦亦經鑿沉之說海軍部未接確報云云 
[各國近事記]  
　　二十四日倫敦電　哈姆斯韋斯氏今日在下院答覆某議員之質問謂福　上將已命德軍停止向愛沙尼亞北進即行委棄文杜里巴二鎭儘速按照休戰條約第十二欵完全退出戰前爲俄國部分之土地 
　　二十五日巴黎電　克勒滿沙氏今日至下院休息室有人問及彼將辭職之說克未作切實答覆克謂大選舉將在九日杪十月初舉行 
　　二十五日巴黎電　土耳其代表團致文和會主張須容土耳其完全統一與獨立今可决和會必將置之不顧 
　　二十五日巴黎電　法國股票交易社日見起色今有人問及銀行鐵路五金之股份及俄土債劵 
　　二十四日倫敦電　工部大臣郝恩氏今日在下院答某議員之質問謂世界之不靖乃由過激黨活動所致一節彼未知有何特别證據過激主義傳播甚廣云　　二十四日希爾新福電　芬蘭建爲民國議案已由國會以一百六十五票對二十二票通過滿勒漢將軍有總統之望 
　　二十四日丹京電　維也納消息任勒博士致文克勒滿沙氏要求卽容奥地利亞加入國際同盟 
　　二十三日丹京電　維也納消息協約國决議最後解决匈牙利問題不日有法將一員統率協約軍攻擊匈牙利共軍隊之一部分將取道維也納 
　　二十四日倫敦電　旭特博士今日在下院答覆議員萊爾氏之質問謂警察已查見不列顚過激黨活動之證據今未便宣布詳情且未便述及所取遏除過激主義之方法 
　　二十四日紐約電　新芬黨領袖代里拉氏公然出現於某旅館 
　　二十七日倫敦電　陸軍部宣稱十九日新加坡因華僑抵制日貨發生暴動暴動者畫夜騷擾所釀損失甚巨翌日總督宣布戒嚴令澳軍艦雪梨號定期啓椗臨時作罷水兵登岸協同維持秩序二十一日諸均安靜商店一律開市當騷亂之際死華人三日人一且微傷多人 
　　二十四日倫敦電　路透電社探悉比國實業委員會查明此國實業於戰時所受損失共英金三萬九千一百萬鎊内有二萬三千萬鎊乃因破壞與占奪所致國外要聞 
[西伯利亞通信任堅]  
　　紛擾之實狀 
　　自歐戰告停世人所注目者舍巴黎歐洲和議外其西伯利亞乎過激派在該地　漫東西戰禍不已交通阻梗外界莫得悉其眞象耶魯先生ＭrEHYarrow在西伯利亞兩月悉心考察該地實情歸而謂現時西伯利亞紛擾達於極點從無秩序之中求一種有秩序之報告只有一語可以括之卽絕對的無組織是也無論從社會上經濟上運輸上財政上或宗敎上觀之莫不皆然而人民所最感苦痛者如下 
（一）經濟上之無組織　觀察所及覺西伯利亞之情狀與Ｃanonsn同出一轍即完全缺乏製造廠也考其原因是必以人民在各省所放之資本無安全之擔保及各種實業乏Ｐetrogard政府之保護也又各實業中心點如莫司科等處係各種實業所需原料囤集之處當運輸便利之時除稍增高熟貨之價外固不足爲大害一旦交通斷絕其結果不堪設想以原料皆在製造者之手而若輩旣不能售出復不能爲己用也開戰之初西伯利亞爲俄最少顧慮之處以該地食物供給至夥所出熟貨亦足供交易待戰爭經久則熟貨漸空結果所至物價騰貴卽生活必需之品亦價增百倍矣時至今日購衣鞋藥物及日用家具人民已視之爲不可能蓋一雙鞋值自三十元至百元以上一襲衣每在百元以上如此則彼農民所售鷄卵牛油等之物價不難測知顧農民所感痛苦良非至劇傳聞若輩俱家有萬貫此言或過實情然未必盡屬子虚要知最苦者工人也以所增之工價不足抵所增之物價而實業受戰事影響十九皆倒閉工人亦無處得以謀生考其實情西伯利亞所産之食物或足以供給該地人民無如人民無力以購之地方上復無交通以便運輸故一地食物有餘而價值低廉而距此一二百里外之一城一鎭人民即遭槁死矣西伯利亞之所産農物而外即推礦産其情形與農相若在OzechoSlavnle主宰該地之前過激派將各礦歸諸工人今雖巳物還故主而工價過高製料騰貴又乏運輸礦業亦無從處理也　之經濟上之無組織爲西伯利亞紛亂之大原因而不幸又益以其他之惡現象也 
（二）財政上無組織　吾人從俄國之紛擾知流幣之穩固與人民生命之關係至切也在俄市場　幣雜陳人民不知其爲眞爲僞爲惡爲良有所謂Ｎikolaell者良貨弊也約值額價百分之二十次之有所謂Ｋevensky者人民不知其從何處發出其餘爲各省所發出者此固無絲毫準備金也昔Ｏmrk在政府推倒之前一日猶發出數百萬無準備金之鈔幣今且郵印亦作流鈔矣共他如國債票流素料深而最奇異者莫如諸銀行食物店商舖及私人等所發出之債票暢行於其間惡貨幣驅出良貨幣之現象至金銀銅幣絕跡而商業自大受打擊矣縱商人有貨囤積亦無人甘心以熟貨易此廢紙若此情形恐悲恃外國之力不足以解其厄至各銀行猶勉强開市然債主臨門佇候朝夕竭若輩之力以恫喝說誘冀使銀行之返其存欵也 
（三）運輸上之無組織　統西伯利亞只一線鐵路在北沿Ａmur河一帶且畫入於軍事範圍當戰事發生之前路上布置一切雖按舊法然頗利於行旅蓋西伯利亞地面遼闊東西距離至遠交通運輸胥賴於此即全境人民之生命亦莫不賴此也所可異者此路疊受風霜屢遭變革從未有停車之日此固由於前時組織之完善耶抑辦事人之忠實耶不得而知惟聞諸車上司機員等雖在過激派勢力之下飽經危險作工無俸亦依然勤守厥職嘗有人未受俸至三月而公司欠其工資達３，０００。０００ＲONBLES自Ｏmesk至Ｖlodivostey平時需約旬日路途者今需二十四日餘矣車上轉輪部機器自戰事發生後甚少修理幾將不可收拾據云Kerenrky政府曾招二三百美國工程師至此從事修理不意工師方到而政府失勢於是若輩現散布於滿洲與Vladivoslok之間亦未正式開工不過備車上之顧問而已因該地長官未諳經濟畏言改革如此事安有濟然鐵路最重要之問題莫有過於收入之減少蓋運貨絕跡載客幾全免費有客車數千輛而均爲難民占居以聊蔽風雨日復一日而車上辦事人員亦無敢顧問者所行之車幾全歸遣撥軍隊運送紅十字會基督敎靑年會會員及所謂考察隊員之用而每次來往俱不給絲毫旅費大半車輛俱爲戴Ozeoh日本法英意及中國軍隊美國前曾給車費運送軍隊然罕見也諸聯盟國在該地主要動作即是考察惟情勢改變至捷朝夕不同一起委嗣甫歸一起又須出發總之旅客上車堅不付資車上人員亦相視無法未有不達到目的者也有斯各脫人即用此法以抵Ｐetrogrod彼紅十字會與靑年會亦各需專車至各地救濟情勢如此司員之生活可知矣紅十字會前曾竭力設法至少能供給若輩衣服卒之亦無成效 
國内要聞 
[和約簽字之京訊]  
　　本京外交界得巴黎無線電報告和議草約業於本月二十八日下午三時正式簽字德國簽押和約總代表係新外交部長胡魯禮氏反郵電部長葛拉斯博氏簽字後當由和會各國代表舉行接受簽押和約受約式其次協約各國及與和會有關係國之代表再分别依序簽押美總統　國簽字問題已經完結卽日起程旋美云云惟我國政府至昨晚（二十九）止尚未接到正式報告是否已保留山東問題迄未明悉據前此所聞政府前曾發出訓電略謂山東問題仍須設法保留如其萬不可能則惟有相機簽字嗣經各方反對政府又允不能保留山東問題卽不簽字但訓電發出於前不簽字之電令拍發於後是否業已後時尚難遽斷在法之我國專使王正延反對簽字者也顧維鈞亦有不保留山東問題則勿簽字之主張者也陸外長未表示其態度殆係傾嚮於簽字者政府主張之屢易如此專使意見之不一又如彼然則未　到正式報告以前仍不能决其果簽字與不簽字矣但又聞昨日公府接到英國國電係英皇所發慶賀戰勝德國者如果屬實則似我已簽字法文北京政聞報稱國際聯盟會内中國得派代表三名政府有以陸徵祥顧維鈞及顔惠慶三氏充任之議云云此舉似亦簽字後之舉動也 
簽字而後當然有對德如何之問題聞簽後第十五日聯合五大國之監督執行條約委員如確定國境委員限制軍備委員監督行政委員等各就執行之任務以監督德國履行所簽字之講和條約而各國全權之講和代表則各以其署名簽字之正條約文送回其本國批准與交換此自簽字後迄交換之手續也至與德國之國交則雖於交換條文後漸次恢復然最先恢復之一國不免有種種之困難故德國對於聯合國恢復國交問題聞須待三大國以上完了其批准手續之後方生效力即英美法意日五國中有三國以上已將條文批准者其餘各國乃得各自於批准條文之後即行恢復國交故簽字之時尚非恢復國交之時也 
 
 

Page 7

 
 
魯省之第二次請願團共一百零八人前晚昨朝已陸續到京分住各會館俟到齊後將更赴府請願未到時魯督張樹元省長沈銘昌有電報告云與省會議長晤談再三勸導據云衆意甚堅務須入京一行必爲有秩序之行動到京後請予宣導釋疑云云天津各界聯合會昨又上書當局云竊以歐戰終結協約勝利我國參戰同躋和平義務權利理應持平及遣派專使同與和議不圖戰勝權利絲毫未得而靑島未能取還密約未能取消高徐順濟之路約二十一條件之苛求皆關係吾國之存亡迄未能根本推翻可見和會議决並不公允國人風從雪集羣起力爭主張拒絕簽字并請求懲辦賣國諸人乃政府持一面之說密令專使簽字山東代表團業已晉京叩謁請命蒙大總統俯允磋商薄海聞之莫不歡騰乃國務院之批示反嚴詞拒絕敝會鑒於時局之阽危痛政府之不悟當於敬日電請茲復公推代表等匍匐到京泣請伏乞大總統國務院垂鑒輿情俯從民意速電吾國專使對於和議萬難簽字並行懲辦賣國諸賊以謝國人民國幸甚大局幸甚自第二次請願團到後遂與前次代表聯合一氣於昨日下午一時在化石橋齊魯公學開大會議京津商學各閣體亦派代表與會 
[美國各報評論山東問題]  
　　紐約時報　日本已獲一勝利然亦含有讓步因彼已允諾歸還山東於中國也日本之堅求各國承認其山東權利實較義國問題更嚴重不啻使中國歸日本束縛中國對德宣戰後膠州條約天然已無效故日本之要求繼承實無理由况日本之控制膠濟路足以阻中國内地商業之發達至一九一五年之條約尤碍中國之主權中國在和會之要求實合正義而有力量人之思想由舊而新本極困難目下各國當局之觀念尚不脫維也納會議之思想義日兩國亦然和會因體念義日代表之政治困難遂遷就彼等之意見然此爲一時權宜我知阜姆將來終歸巨哥斯拉扶族日本亦必還山東於中國彼已允諾不能反汗四百兆之華人不能殉日本之野心否則正義之謂何哉 
　　紐約太陽報　世人旣羣起反對密約日本之於膠州自將無立足地然日本今已得膠州除中國外各國皆允許之嗚呼日本在東方建們羅主義而反欲吾人抛棄在西方之們羅主義然則自决之說可以抛開國際衡突方興未艾國際同盟將來之困難正多也 
　　紐約夕陽報　一九一四年德人被逐於山東後日本立即繼承其權利且有侵和中國中部之勢今和會已承認其地位從此日本在遠東之優勢不可悔矣　　紐約晚郵報　和會之决議欲謂之非日本之勝利而不可惟日本允諾以山東歸還中國不但對中國言之且對協約言之以後中日間之關係須由國際同盟控制之倘和會預料國際同盟將許日本歸還山東之允諾終爲具　故爲此决議則和會眞已破壞一種公平之主義矣 
　　紐約講壇報　和會之判斷山東周題仍爲一種政治上便宜之辦法蓋各國從前亦曾得中國經濟及致治權利故對於日本之要求無法拒絕而威爾遜之十四約條原理乃無所用之矣 
　　勃洛克倫時報　日本欲得膠州今已彼給與之至彼於戰事初開時願歸還膠州之宣言將於何時履行則置之不問日本現又允以政治主權還中國而保留經濟權利此實與華人之正義思想不合一國領土之經濟權歸外人管理實爲大可驚恐之事從前吾國務卿諾克斯君對於遠東之苦心經營今已一筆勾銷日本從此爲東亞之霸王十二年前大隈伯預料世界將爲少數强國所控制日本即爲此等强國中之一今已騐矣至吾威爾遜總統反對協約提倡中美友睦適與和會之决議相反此吾人尤爲華人不平者也 
　　紐約國民報　日本在戰時予協約以切實助力今在和會要求種族平等和會如不允之日人自有不平之道然反觀日本之要求膠州要求加洛林羣島要求太平洋海電管理權以强力要索中國種種之權利日兵在西比利亞舉動野蠻與俄政府締密約虐待朝鮮人又與英法義俄訂交換權利之秘約凡此皆使日本之地位大不順利日本果欲恢復其國家令名應速抛棄其山東之要求勿再干涉中國事取消與俄人之秘約許韓人以自治從韓人所蘄求則得矣 
　　紐約評論報　和約許日本佔據膠州是不啻減少國際同盟約章之威權德人之佔膠州本以不道得之日本逐去德人而要求繼承其權利而和會許之又何公理可言國際同盟未成日本先破壞其主義將來成立亦何用哉 
　　華盛頓郵報　和會許日本佔據中國也東土地使吾美人聞而大不快和會以爲如此可免日本對於國際同盟問題發生衝突然此乃欺人之談因此種方針適與和平之途背馳故也 
[擱淺中之内閣問題]  
　　前日安福部大會通過田氏組閣後一面要求政府趕速提出無如田氏立誓不就並擬請假赴津而此首揆一席竟至無人敢領惟一國行政最高之首領又不容久懸遂不得不想到龔氏延長任期東海昨日已向龔代總理表示一種意思略謂現在繼任無人仍請代理下去好在西南方面迭次來電對於代内閣進行和平方針頗爲接近應付方法尚不困難云云此龔氏代理延長之說也或謂龔於歐洲和約簽字問題渠在就任代理兼職之初本有於此短時期内不負簽字與不簽字之責昨又有代表團之請求益覺辦理棘手求去之心較前更切重以感於財政困難擬將財政總長原職一併辭去業已面辭日内將正式提出辭呈但東海仍復慰勉謂旣經代任希多負幾日艱巨待新任内閣視事以竟全功且查代閣中途卸却兼代辭責亦無先例可援殊難照辦云云據某方面消息龔果卸職當局惟有再任田煥庭兼代幾日以待新總理視事田請假之呈文昨始呈閱當謂田旣如此當然不能片面提出近東海之意如安福部方面再無適當辦法惟有另行提出一人昨晚公府某要人在某處宴請安福幹事議員等即係此事蓋東海終以此時仍以超然派人物組閣爲較適當安福派之王揖唐内閣仍未合時宜也 
外交界某要人言日昨晤某國公使談及内閣問題某使謂中國新内閣總以貫澈南北和平宗旨才合吾等之期望現在某系欲組内閣吾人對之懷疑之點有三（一）某系組閣南北統一計畫必愈趨愈遠且有重起戰爭之危險（二）人民罷學罷市風潮現雖寗息倘某系組閣必擴大人民反抗之程度（三）未來之府院可預料必復發生問題云云 
東海之所謂另提一人者不知何指但聞周少樸　閣之議並未取消周託某要人轉達云欲彼組閣不獨先須取消安福方面要求之條件且八年公債亦須取消而安福則云前次要求條件仍有兩項决不退讓一財政交通兩部總長不讓一參戰處無論南北謀和與否不能允南方之要求而廢除之云 
[西報對於新銀團之觀測]  
　　中美新聞社云據倫敦巴黎消息各國財政家關於將來貸欵於中國之組織形式及範圍業巳决定按中國現有之各國有鐵路一切管理方法均墨守成規不肯改革以致外國資本家對於此等鐵路不敢投資又外人有完全管理權之各路各國亦各保其範圍不願變更現狀因此中東路仍在俄人手南滿山東路在日人手滇越路在法人手滬寗路在英人手隴海正太路在法比手與戰前無異假合中國能毅然决行鐵路統一政策各國亦以同一精神相助此等全歸外人管理之路能否歸入統一計畫之内乃别一問題就現狀觀之似有數國不肯改變現狀與華人相同惟新銀團計畫實行後果有成效則現在觀望之各國亦未必不樂於加入也凡贊成新銀團之人均覺此計畫於中國有大利蓋足以免除一種迫於旦夕之國際衝突（衝突之結果足使中國體脈停頓活動無期）足以造成一極大之交通方法將來中國實業之發展幣制之改革社會之進步皆係於是最後國勢旣固則外國租借各地期滿時亦自然可以收回此等租借地雖不能立時收回然收回之期可望中國可在此期内實施救國之方法華人果　善用此時期則靑島旅順威海衛到時皆可恢復若玩時愒日不知振作則將來之惡結果亦自取之非新銀團計畫之咎也雖　此計畫果能成功否就該團　訂條件觀之似日本銀行家　覺悟中國人民與中國富源之發展實於日本商業有利無害惟觀日人報紙與作日人機　之華報對於新銀團之誣論足見日本軍閥派决計利用華人之愚昧疑惑與虚榮心及個人私利心而排斥新銀團彼日本武人祇知武力不顧華人利益亦不顧日人利益第覺新銀團爲一種和平工具足以阻武力之發展助文治之擴張其最後之一着則將運動中國武人官僚爲彼出死力彼謂銀團係列强聯合仇華之舉而非愛護中國彼謂將來各路須用外國專門家爲管理中國將失主權不知山東南滿兩路除苦力以上全係日本人彼又指銀團規定之保障用途及人才方法爲濫行干涉規定之職員辦事權限爲漠視中國主權彼又將以種種方法勸誘從事談判此事之華人務與外國代表爲難以激怒外人實行高壓手段或則將此舉作罷商業的日本在此項陰謀之下非常危險而中國之危險尤甚噫華人盡爲此詭計所陷乎抑將不受其愚乎須知銀團固非盡善盡美之物然足以求中國陷於更惡之境世有饑人不得牛油不肯食麵包致饑甚而死中國愼勿學之也可 
[反對共管鐵路案之簽覆]  
　　新國會某派議員呂瑞庭等以外人倡議共同管理鐵路政府有無抵制方法確定政策提出質問其要點有三（一）中英公司在巴黎和會提出秘密說帖擬將各路所欠債欵改爲一總債權共同管理中國鐵路政府對此有何抵制方法（二）英國在中國鐵路借欵不過四千萬元應即清償以免束縛其餘未成路之債欵政府應即設法取消政府有否此種决心與此種計劃（三）交通 
[北京學生事件攝影（十一）]  
　　各校學生赴理科大學探訪 
部貝克顧問實爲倡共管鐵路之人政府何不解除契約等三要點昨據政府中人言政府對於此項質問亦擬分條答復（一）共管鐵路之說政府始終反對中英公司所提說帖前經交通部電達陸專使表示政府對於此案不能承認並力駁該說帖立說之錯勿令提出和會（二）借欵造成鐵路一時遽欲贖回實無財力可行惟交通部係統籌全局對於應行清還本息者無論如何困難莫不力爲應付以免債權者口實其餘某路可以贖回未成之路如何商議歸併交通部擬有具體辦法俟歐和告終即當分别進行（三）貝克顧問固有所陳曾經面加駁詰該顧問已具函聲明一種發揮個人學說近亦不復再談云云其大意如是日内即行起草咨復國會 
[京華短簡]  
　　關於西藏中英交涉問題東海昨召外交次長陳籙面訽辦理是項交涉之情形與簽覆駐京英公使辦法商議頗久 
外交團方面調查各國所招華工二萬三千五百餘人陸續送歸中國就原處地點遣散者已有一萬四千七百餘名餘尚自願服務未及遣回 
奉軍暫編第一師長張景惠昨日上午赴公府謁見代張使面陳某項要事 
政府昨接海參威商會電稱本年一月一日在大烏里車站扣欵時慮布價格尚高計七盧布可換一元現在跌至三十餘盧布始换一元如照原扣之數償還加以所受損失相差約有三千餘萬之鉅應請迅電駐沃總領事范其光向活政府聲明 
[山東二次請願團出發]  
　　山東代表赴京請願對於龔總理批詞多不滿意遂由大衆議决派李愼五（上次請願代表）回省組織第二次請願團復行赴京以爲代表後盾李回省後即往省會同鄭王兩議長磋商辦法以上次所派代表係由各界選出此次當每府推定二人再由此二人知會各縣旅濟人士每縣舉代表一名聯袂赴京作最後之請求當以和約簽字在即危機一髮萬不能遲延即由鄭議長發出通函召集各府要人當晚在省議會開緊急會議磋議入手方法是時已近十一鐘所召集之人員以時刻太晚有到者有未到者遂由大衆忽忽議决次日由各縣推定代表趕急赴京及前日（二十六）各縣代表次第推出經公衆决定凡已選出者於次日起行（二十七日）未選出者日内繼續出發昨早由李愼五會同各縣代表四五十人乘津浦車北上午後忽由旅京代表王樂平來電稱代表所要求之條件當軸意見稍爲活動目的或可達到第二次請願團可勿容再發等語各界得此電後仍以政府未有明白表示所抱方針不能半途而止未選出之各縣仍各推定代表决計出發 
[學生潮中之奉天]  
　　京師學生於五四發生風潮後津滬相繼響應一時全國風靡罷課罷工幾致不可收拾獨奉省居於特殊地位京電傳來經當局嚴加取締并添派軍警監視各校學生行動不得自由又密電道尹縣知事責成各校長對於學生不妨以嚴法相繩而省垣各學生秘密開會亦經軍警干涉而止迄今無浪無風確係當道鎭壓之功日本特任之關東廳長林權助氏以當道維持地面能防患未然曾發電陳達謝忱囑由駐奉日總領事向張使面謝日前日總領事赤塜氏又以朝陽地方學校與商會合議抵制日貨遍發傳單事熱河與奉境毘連深恐傳入境内動搖商業請求嚴加防範張使聞之又行密電西路各縣知事遵照前令切實辦理戒其母得視爲具文詎蓋平縣城各校生徒不畏壓力近竟有會議罷課之舉經縣知事親向勸導事爲張使所聞電縣將校長斥革以爲管理不嚴者戒並令將爲首生徒擇尤懲辦經縣宣佈電文各生始行上課不料蓋平一波甫經安定而錦縣又發現印刷品其中文字不外勸人不用日貨此單附有民國四年日本初次提出之二十一條條文赤塜領事已抄錄傳單函請張使核辦猶憶本月初旬駐營口日領酒勾氏面謁遼瀋道尹榮厚氏告以錦縣有學生罷課情事電經該縣王知事文藻復稱學生安心嚮學實無是項舉動此後自當加意查禁云云今又有此等消息是否確有其事尚難懸測聞省公署已電令詳查矣 
[湘中雜訊]  
　　張敬堯昨電長沙常德湘潭岳陽四縣知事及各該縣軍警長官云頃聞各埠有繼起罷市之舉查曹章陸等已經罷斥學生概行釋放故滬甯津漢各埠已先後開市政府處置外交内政絕不過拂民意務即出示宣布各該地商民知照一體安心營業並嚴加防範保衛安寗如有藉口愛國紊亂秩序者應即依按軍法嚴辦不貸並將辦理情形隨時電署以憑查核 
常德前因學生出外講演致發生交涉現據常德友人函告日前有學生數人在府坪一帶講演一時因來往人多途爲之塞致將府坪之新隆下南門之丸三常清街之弘裕各日本洋貨藥房門首玻璃窗格擠毁該商等向官廳提起交涉索賠一萬元交涉員朱潤蓀隨委蕭坼馳往查辦向該日商索閱清單賬簿是否與損壞貨物相符該商等無從呈出證明其確數後經再三交涉聞巳决定賠欵六千元另一消息駐常馮旅長玉祥昨拿獲私賣烟土之日商數人當判定罰洋一萬元須俟此欵交出始肯交付賠欵 
湘陰各界公民以外交問題日趨險惡屢經開會討論迄無結果因再於日昨假武廟開公民大會到會者甚爲踴躍首由主席甘霖報告開會理由紳學代表先後發表意見卒决定先後組織救國十人團入手當經成立數團公推甘霖熊宏楷等爲團長 
沅江留省學生前决議於暑假回縣後聯合各界人士組織講演團以期啓發人民之愛　心共維國是現聞該學生業已回縣就敎育會組織講演團籌備處定期二十五日開成立大會並决定於成立之翌日聯合城區公私立各學校舉行游街大會以壯民氣 
[鄂省查辦案之消滅]  
　　前此湖北各校學生出隊講演被警察武力下涉致釀 
出殺傷重案由省議會提出彈劾軍省兩署派委程漢卿李如棠會同查辦其結果如何外面紛紛揣度莫衷一是昨據重要方面消息此案已　無形取銷之勢據其所述理由以毆殺兇手係警士以現行犯當受刑事制裁至警吏維持公安並非濫施威權故查辦案對於警務處長完全脫離干係無處分之可言督察長杜傑與陳許兩署長因臨事疎檢應受行政處分均係薦任官先行停職提交高等文官懲戒委員會議處用示儆惕原警正係奉處長命令處長更奉上官命令若澈底根追則牽連密切故祗得敷衍過去以盡查辦任務云云聞立法界中亦有人爲之疏通不再追求此案可算作一結束并聞杜傑撤差已經内定暫以第六署長調升督察長而杜氏尚有委以宜昌分廳長之說但須俟風浪全平方可發表耳 
[閩省黄瞻鴻案近聞]  
　　福州商會長黄瞻鴻被拘起訴案現尚在進行中惟地方公民憤恨已極律師公會昨已開會推舉黄際夏林道于陳祖琛陳樵鄭綬丁濙等六人爲該案主任以使與學生接洽而爲之後盾閩侯律師公會啓事如下（一）如黄瞻鴻等請求代爲辯護本會會員概不承辦（二）關於反對保存國貨所發生一切事件本會會員概不承辦（三）關於維持國貨所發生事件本會會長概義務的承辦弗收公費（四）律師陳光經常任評議員議决認爲有害律師風紀照本會暫行會則第七條之規定令其退會 
學生聯合會緊急啓事云黄瞻鴻等殺害一案茲瞻鴻瞻鰲均已由閩侯地方檢察廳先後票拘到案現正在偵查罪證按諸訴訟規例不能公開非俟偵查完結移付審判廳公判時不得旁聽　二聞近日市面發現地種印刷物署爲愛國鐵血團名義查本會並無此種印刷物深恐各界誤會特此聲明 
黄瞻鰲自入拘留所後託病希冀保外乃延請西醫士許子安診視許批醫案稱病極危險黄即將證書呈請保出檢長派檢騐員黄彰彩覆騐無病又由醫學會邀請數人覆騐均符於是該會以許子安醫業不精之名義於二十一號公布除名矣又聞黄到案原押於拘留所竟有人代爲疏通移拘特别所並要求准其親屬接見故自二十二日起黄之在所應接不暇至一切日用物品受餽亦頗多是該兩人在身體上精神上已大得自由矣二十三日道路即發現有辯寃書係由其姪步瓊代爲飾剖然以黄之罪惡昭彰剖辯亦歸無效也 
昨此問報紙載一黄瞻鴻瞻鰲罪狀之印刷物云黄瞻鴻瞻鰲因反對倡用國貨毆斃學生沈滅尸跡戳傷路人激動公忿全城罷市妨害秩序其罪惡難以言喻現雖官廳緝　盡律懲辦而其慘酷無良死不蔽辜吾人何心尚與往來應自今起公布與瞻鴻瞻鰲斷絕爲友者不與通問爲商者不與貿易爲農工者不與耕作　後始足快人心目且十四夜助黄爲虐者吾人亦當以視瞻鴻瞻鰲者視之使知助惡有所懲儆不然則凡勢力充厚之人皆可妄爲不盡絕吾人生命財産不巳也瞻鴻瞻鰲所有之各行店紀載各報凡屬有人心當認明其店號勿向購買以表共棄 
二十三號地檢廳據人報告後李檢長即派檢官唐燕貽帶同檢騐吏法警前往起騐一尸無首皮肉腐爛有學生代表謝翔高在場看騐稱或即爲當時殺害者之一又檢騐有首之尸年約二十上下似着操衣縛臂刺腹頭部一孔鐵器傷痕謝翔高云此係鐵蟚蟹所傷騐畢唐檢官訽該鄉人云此處有無土匪據答無有檢官唯唯並令隨來之照相匠攝二尸之影後飭備棺掩埋原處回廳報知檢長惟此二尸發見後外間紛紛均謂與黄案有關係焉謝雨蒼廣告云敬啓者舍弟漢超原名則山肄業於揚光學校本陰曆十七日下午四時由家進城不知去向但是夕恒盛布莊發生殺害學生情事未稔是否亦在其列抑或逗留别處務望各界君子知其底藴者敢乞未曉如承惠函請寄籐山救火會代收轉致爲禱橋南謝雨蒼拜啓 
[奉天槍斃團長營長]  
　　第七混成旅團長于寶山混成四旅營長周德成忽於上月二十六日由軍法處槍斃究因何故外問傳說不一據軍署中人云此案巳經數月初本在軍法課審訊因係軍官犯法保存體面未加十分研問其案亦始終未有定局僅將于寶山覊押於鹽獄之優待室月前周潤廷因案撤任並由當局查知其有侵欵情事卽令交代後提省歸案僅在軍法課經過此時周之駐紥所在地居民皆來禀控種種犯法行爲當局以事關軍人犯罪一併提交巡閱使署軍法處經洪處長一方研訊一方派員調查于周兩人控案雖不盡如原呈亦大半無甚誣　惟案情關係重大一時不能判决日前當局以軍官旣較百姓地位高崇事事均當守法屢經告誠仍不知悛知法犯法更宜從重治罪當卽傳見洪處長諭令速正與刑故於二十五日就證論罪判决處死二十六日上午由俞沐潭營長帶同衛隊在監獄提出槍斃于周兩人均係混成旅軍官前此撤差時曾咨部現已處死由軍法處將其處刑並具判决書分别電咨中央此案遂告一結束子寶山名文甲蓋平人武學生員嗣充捕盜營及警務各差國體改變以後充五十三旅營長前年軍警衝突時走新民旋歸當局寛其旣往並未加以罪名仍令充當營長其弟子達山勾通胡匪搶刦伏法一時人咸代爲惴惴當局並未深究並於第七混成旅改編時予以團長于寶山旣任團長駐紥輝南山城子一帶其部下稽查馬弁藉勢時有騷擾情事其最重要者爲藉搜烟爲名肆行騷擾并籍匪存槍索輝南商會某賄賂并關軍餉有不實不盡之處經人控發劉旅長適在省城當局嚴諭速將于文甲調省歸案于文甲旣到案數月而周德成事發周德成向充督軍署巡捕遇事把持後經當局查悉即放爲混成四旅營長俾其自新忽月前發見周德成吞欵案撤差後又披露騷擾地面罪狀當局大爲震怒以爲如此優待伊等還不好好做能欺負長官卽能欺負小民留他何用雖有人緩頰當局以要留伊等仍難免小民吃苦所以從嚴懲處也于某妻妾甚多現已星散伏法後其妻領屍用薄棺入殮周妻妾在鄉僅有一婦在省用極佳棺材領出裝置均於午後四時許抬出預備理葬一時觀者甚衆 
[齊耀琳反對招商運漕電]  
　　開辦漕運一事中央現擬改爲招商承辦齊省長恐生流弊極力主張反對昨特電復財政部漕運局並陳述意見如下　北京財政部漕運局鑒寒日密皓日函並有電均悉設立漕運局一案旣經奉令照准自應遵辦惟體察蘇省現時米市情形有應注意者數端（一）採運數目應查照前案暫以二十萬石爲限（二）無論派員採運或招商承運蘇省但認定由内財兩部所發護照爲憑（三）承運人員採運米數以及運路地點應請先期通知（四）倘到米價騰漲滬價已過八元應隨時報部截止抑更有進者旣名爲漕運局復有招商承運情事曾經外人指摘現竟宣言招商承運外人益將有所藉口應如何通盤籌劃内外兼顧俾免局外疵議之處仍乞藎籌電復爲荷齊耀琳印 
[尚有要聞及地方通信轉入後版版]  
雜評一 
[目的與方法（默）]  
　　國人今日之惟一目的救國而已研究簽字後進行之方法如何不簽後進行之方法如何而已研究旣定全國人竭全力以赴之脚踏實地循序以進凡有同此方針者則共之否則反對之而絕無顧慮此今日所最要者也國人苟同抱此高潔單純堅决之目的以進則雖有欲誣以爲人利用而不可得卽眞有欲利用之者而亦無所施其技故利用之謠言初不足懼惟吾今日所急欲問者不簽字進行之方法如何與簽字後進行之方法如何二者已否確有把握耳 
 
 

Page 8

 
 
要聞二 
[皖省國貨檢查所之波折]  
　　自皖商方復泰方蔭堂益太興韓碩甫正和祥王福田等以維持國貨檢查所成立與若輩不利遂暗設種種計劃希圖破壞詳情迭誌本報現官廳亦有取消檢查所之說若輩更喜如雀躍惟檢查所方面當日卽召集各檢查員開緊急會議推舉代表胡鏡波程先達胡叔祥陳瀚泉程巢閣傅順生胡皖生諸君（尚有一人忘其姓氏）至警廳晉謁劉筠靑處長聲明檢查所無取消理由警察無干涉餘地等語劉處長立允所請迨昨日忽接南正署來函稱風聞有某國兵艦來皖請將牌號暫時取下云云檢查所特於今日常會將此函件提出付大會討論公决對待方法並將該函書於黑板使衆咸知至二時許振鈴開會由程副會長主席宣佈該函並謂巳請南署長楊慶祺出席陳述理由現接電話已派分署員范石屏君代表來會范君出席謂貴會設立檢查所鄙人極端贊成惟現時政府來電云某國現有兵艦四艘將在長江上下游行官廳爲謹愼起見恐無知愚民藉端滋擾致起國際交涉愛國反爲誤國故望諸公從長計議不在形式貴在實行於國於民兩有裨益惟今日敝署來函非取消檢查所諸公勿誤會此事係奉長官命令不得不來尚望諸公以和平爲主旨是爲至要云云於是胡鏡波言演說本會組織維持國貨檢查所以來遇事和平成績昭著不特無暴烈舉動即非分行爲亦且無之人所共聞今國勢顚危外交失敗僅恃人民抵制日貨爲後援殊爲可恥第人民納稅以養兵原爲保國衛民而今兵不能用之以禦外侮同室操戈兄弟　牆致國内紛爭不巳言之實堪痛心且頻年以來人民困苦顚連政府未能顧及對内對外皆失其能力今者國人惕於國勢之危險人民一致謀挽救於萬一在官廳方面雖不能盡力維持鼓勵民氣究不應從中摧殘致吾民於死地耳自靑島失敗全國力爭吾皖繼之於後今官廳忽聞兵艦來皖之說即先阻止人民進行究竟是何居心况維持國貨檢查所一塊招牌與兵艦絕無關係雖至愚者亦明其理蓋檢查手續專對於吾商界之内部應行之職責與外界毫不干涉更論不到國際上之關係而該函云反面抵制未免過於吹毛求疵外人尚未言及而自己首先承認此不是對外却是對内與自家爲難矣嗟乎吾民僅此一線之生機官廳尚欲摧殘殆盡使我民氣不能抻張且較專制時代尤甚不禁令人悲痛但望同人犧牲一切國亡與亡而後已胡君演說時聲滬俱下掌聲如雷繼由學生代表王式如君演說今日爲商界開會學生本無發言權惟觀南署來函則不能不爲諸公一言在官廳來函忠告爲小心謹愼此語誠然但以堂堂正正光明磊落之維持國貨檢查所突然取消外界不知何爲且於精神上有莫大之影響况巳聲明對於國貨而言對外不生問題如因此發生國際交涉必天下無公理而後可否則此一塊牌子必不能取消願諸公維持到底是幸後又建議禁米出境案聞近有奸商由樅陽私運大宗米糧出境請速禁止以維民食云云張君佩廷演說吾國之弱已達極點即如敝所今日受官廳摧殘無力抵抗是也言時痛哭流涕語不成聲全場之人同爲涙下張君復謂現在某國兵艦聞在蕪湖並未來省而官廳即禁止商民行動甚爲可異如此畏葸似不如一面將檢查所招牌取下一面由各商舖各居民一體閉門閉户俟該艦離皖再行開門此策最妥官民兩便云云復由程君先建演說今日對於此事諸公已討論完善演說亦至詳盡究竟如何辦理尚未决定但就事實上言維持國貨檢查所産生於商會商會爲法定機關而維持國貨檢查所上面尚有安慶省城總商會名義則檢查所當然與商會相終始復請范署員簽覆畢竟如何辦法范君遂謂今日諸公所討論之意見回署後必能一一達到明日定有答覆請諸公俟之可也時已四時遂振鈴散會今日諸君演說痛快淋漓秩序井然爲商會從來未有之好氣象也　南署來函節錄如下　今晨王督察長趨謁貴會面聆雅敎快甚所有磋商暫將國貨檢查所牌號取下一節當承面允與諸君計議實爲銘感查我國靑島問題發生後各界紛紛抵制日貨貴會之設國貨檢查所原爲愛國起見欽佩奚似惟我國國勢極弱無可諱言風聞目下有日本兵艦來皖調查抵制情形國貨檢查所雖屬反面抵制恐由此一端藉口釀成國際交涉想愛國者當亦不忍出此也懇祈吾翁婉言轉達諸君務將國貨檢查所牌號暫行取下以爲一時權宜之計諒必同情耳專此奉懇希即見復以便轉報警察爲盼六月二十九日 
[杭州快信]  
　　杭州學生聯合會發行星期三六日刋甫出兩期昨爲官廳所干涉由郵局檢查截留 
新登知事譚錫瓚被控昨錢塘沈道尹奉省令委本署第三科科員張鵬翊馳往查辦 
齊省長一日午前十時赴文武各機關答拜謝壽 
嘉興寶順典虧短本省塘工綱捐三千餘金屢催不繳財政張廳長昨令該縣勒限嚴追 
衢嚴各屬山洪暴發日來紛紛呈報並聞杭屬於潛等縣亦然 
[南京快信]  
　　李督因南總代表唐少川似有表示讓步意昨特電政府請速促朱桂莘南下賡續開會 
軍署消息朱桂莘决辭職將以錢幹臣繼任已電粤軍政府商求同意 
鄂督王占元派參謀王振魁贛督陳光遠派諮議譚毅來寗謁李督商時局及促進和議方法 
岑西林代表尹克成與李督接洽事畢昨午轉津浦車北上 
李督派參謀長何恩溥赴滬與某方要人接洽時局 
沈金鑑已於前日晚車赴滬段書雲尚留寗 
規復漕運問題各縣公團紛電省署反對聞李督齊省長亦擬緩行規復以保民食 
齊省長以省城米價飛漲恐奸商私運出口昨又重申禁令以維民食 
聞灌雲縣知事陶士英因販米出洋嫌疑齊省長擬將其撤換聽候查辦 
省警廳長王桂林因與各界隔閡頗多誤會現擬發起軍警政紳商學報各界聯合會以聯感情藉釋前嫌 
軍署自昨日起又派員駐電局檢查往來電報 
連日又加緊戒嚴晚間警察均加派雙崗 
地方通信 
[蘇州]  
　　縣委畢業監試　吳縣縣立各高等小學校現值暑假紛紛舉辦畢業先後呈報到縣請予派員監試當由温知事分别委定第一高小學校潘起鵬第二高小學校　鼎第三高小學校彭應昌第四高小學校胡如玉第六高小學校袁培基女子高小學校馮澤恩乙種商業學校衛顧德等如期前往會同各科敎員考試 
　　改委模範農場長　吳縣模範農場主任前由温知事遴委尤志邁充任尤以着手匪易呈請辭職現經改委曾任螟蟲考查員員縣農事試騐場主任陶鎔接充 
[無錫]  
　　夏蠶之惡消息　吾邑天産品向以蠶繭爲大宗今歲春蠶以氣候寒暖不一收成因之减色各繭商又鑒於往年因成本過重而虧折逐議决繭價以四十元爲度然葉價甚鉅育蠶者旣吃貴葉又賣賤價之繭又以收成欠佳故莫不虧耗滿擬於夏蠶時爲桑榆之補救因是養蠶各户所留種子甚多無如事與願違適值連朝梅雨蠶食濕葉加以氣候寒冷蠶兒大多生病近日早者已經大眠開葉葉價毫無市面且竟無人過問咋據西鄉來人云該鄉之夏蠶已全數病死即其他各鄉之能成熟者亦寥寥無幾大約尚不足一二成誠育蠶家之大厄運也各繭商鑒於夏蠶收成之滅色均觀望不前蓋以收成不佳出貨必稀即使開行恐有無貨可收之慮今歲之夏繭行收繭之興致己大不如前其興致較好者屬至少數定價之限盤約在三十六七元之間若開秤日期則須在初七八左右云 
[鎭江]  
　　小麥市價又漲　今歲江南北各處小麥收成不甚豐稔近日華商各麵粉廠紛紛收買爲數甚鉅此三日間到貨不湧價格飛漲今日（三十號）江北高小麥開盤每石已增至四元七角次等小麥每石四元四角左右 
[嘉興]  
　　學生之愛國熱　嘉興秀州書院第二中學校學生以和會簽字之山東問題於昨日（三十）下午遊行街市自北大街出北門走塘灣街經端平橋山西湖街進城門至集街而散各學生均手執小旗或書山東已簽字或書靑島已失或書中國將亡願同胞速起救國等字樣不一而足是日霉雨如注各學生並不穿着革履亦不用傘冒雨而行致鞋　衣服爲之盡濕並沿途講演各界咸敬服其愛國之熱忱也 
[杭州]  
　　杭縣小學界之厄運　杭縣小學校經費從前縣議會原有預算規定自民國三四年間已經縣公署將各校經費改爲八折支放各校已形竭蹶詎料近日景知事忽又欲將縣境各小學不論縣立及區立私立之補助費一概再以八五折支放照從前原預算不啻减爲六八折如何可以支持窮其流弊非校務萎縮廢弛即庸劣人員乘機倖進（因稍優者將辭職之故）否則各校將任意增加學生之學費以補償其不足有一於此均非學生之福杭縣勸學所長范傚文已因此提出辭職書去志甚堅而各學校長亦聯翩進謁省公署馮科長及敎育廳張科長請求維持倘不能得請浙省敎育行將與皖省等觀矣 
　　水漲阻礙交通　浙省連日大雨江湖水漲至八九尺之多交通頗形不便據報錢江輪船因水勢太急上游之水直奔而下祗得開駛至富陽江爲止間有開至嚴州上駛蘭江者亦多到達甚遲浙西一路凡杭滬嘉湖各商輪亦因水漲橋低不能過渡繞道平望　　而轉達滬江似此積水未退鄉間變成澤國之處不計其數航船貨舶停駛日多若再不放晴米價勢必增高矣 
[寗波]  
　　水産廠開工製品　定海省立製造水産模範工廠前所定購抽氣機格於歐戰不能依限運到業經報請省長展期開工茲聞前項抽氣機及各種鍋械等件先後裝運到廠隨即雇匠安置妥洽於日昨開工先將海産物依法試製裝罐頭以便　　銷外埠日來廠内各工作按科配料加工精製殊形忙碌云 
[安慶]  
　　請鑄銅圓之進行　軍民兩長因財政困難擬以開鑄銅元爲求濟約計利益每日可獲千元乃援江西前例向浙江借用機器以五年爲期咨請財政部竟得核准因委派專員吳藩賚咨往浙面陳而浙省拒絕不允現又派該委赴京請山財政部飭江蘇借用機件因該省機件係由部管理故不必商諸蘇省長官也一俟部允即將機件運皖開辦按當此歐戰告終銅價跌落之時開鑄誠有大利然銅元充斥金融必致大亂也 
　　各路電線被水冲毁　連朝大雨山洪暴發低窪之處水深丈餘沿途電桿多被冲壞昨駐省電局監督函致各機關云本境東路至蕪一線並北路至蚌壽二線同時阻滯隨派工丁前往調查分别勘騐據報稱各路電桿多有入地數尺者兼有電線絞紐之處急派工丁分途修理又據桐舒兩分局呈報桿線損壞妨碍交通惟該路水勢過大人力難施必俟天氣晴明方能修理所有近日來往各電必須繞道贛蘇兩省接轉不無稽遲大約修復時期須一星期左右也 
[吉林]  
　　代表到京後之報告　吉林代表劉哲等九人到京後寓西長安街西安飯店二十日全體赴公府請謁由府秘書長吳世緗接晤代表吳君陳述吉林近况請吳君轉達總統以俯念吉林有特别情形予以維持等語吳允轉達遂退出翌晨又赴國務院謁龔代總理談約一時許不得要領二十二日分往旅京同鄉京官各處拜會並談來京任務日内在西安飯店開全體京官議員學生會議並擬分出三四人逕行返奉面謁張巡閱使懇請各項事年且得某君之書函携往投遞 
　　燒商罷業風潮　吉林全省各燒鍋突於上星期同盟罷業停止燒酒以致日來酒價驟漲探其罷燒原因係由於菸酒公賣局徵收稅費須按逐月均價折收而各燒商要求倣照奉天辦法以小洋一元二角折抵大洋一元未經邀准故同盟罷燒財政廳對於此事頗爲注意正在與商會協議勸導及根本解决方法 
來函 
[北京中等以上學生聯合會來函]  
　　記者足下日前報載關於傅羅二君之事閱之不勝詫異查二君前在敝會忠勤服務嗣以有人造謠中傷曾爲一度避嫌之辭職今事已大白前此謠　皆屬别有作用敝會對於二君始終未嘗有驅逐之事特函達貴報以代聲明此頌撰祺北京中等以上學校學生聯合會謹啓八年六月二十日 
[北京胡適等來函]  
　　記者足下近來有人散布謠言說新潮社的傅斯年羅家倫兩君被安福俱樂部收買去了這種謠言本來不值得一笑因爲安福俱樂部是個什麽東西他也配收買這兩位高潔的靑年不幸國中缺乏常識的人太多了居然有人相信這種謠言居然有許多通信社和報館極力傳播這種謠言我們心裡不平不能不贊他們兩位辯個清白胡適周作人陳大齊李大釗劉復高一涵錢玄同唐偉 
專件 
[留美中國女學生公啟]  
　　爲美酒商赴華營業事 
　　禁酒議案在美國國會討論爭議歷有年所及至今春卒得通過美國男婦老幼咸額手相慶以祝麴鬼之遠徒不再作崇矣乃美國酒商知其命運之將窮越國以謀起死回生之術西方加省製酒商會會長竟於會中宣言（將赴中國相地建業俾設一二百萬之製酒大廠同業中爲此舉者亦復不少）云云夫西方酒性猛烈異常害毒中人比鴉片爲尤巨美國嗜酒貪杯者莫不陶兀昏放小而失業蕩産大則毁家戕身此彼邦人士之所以視之如洪水猛獸全國捨命不渝以平之驅之也吾國正當刷新國民道德之時受鴉片之創痛者瘡痍尚新而今又來此麴糟之侵害是水益深而火益熱也生等目擊危機不忍坐視國亡種滅而不救現方謀與美國人士協力以阻酒商之進行茲特飛函警告國内同胞俾知酒毒之禍害伏乞熱　志士將此危機遍告全國務使美國酒商無發展營業之餘地則此惡毒種子不難撲滅矣語曰防患於未然易禁亂於已成難又曰自助者天助自伐者人伐誰無兄弟姊妹誰無親戚友朋熱誠同胞盍興乎來中華民國八年五月三十日留美中國女學生全體叩 
 
 

Page 9

 
 
   
 
 

Page 10

 
 
本埠新聞 
[昨日公共體育場開會紀]  
　　聯合通訊社云上海商工學各界爲歐洲對德和約簽字事於昨日午後一時假西門外公共體育場開會到者計十一萬餘人茲將開會情形分記如左 
　　與會之團體　山東協會愛而近路海寗路商界救國團浙江路商界同志團南京路河南路晝錦里北四川路外虹口新閘路西段南石路四馬路廣東路等商界聯合會法大馬路永安街霞飛路愷自爾路等商界聯合會紗業競志團糖雜貨同業呢絨同業洋布同業五金同業翻砂同業成衣公所紅帮裁縫靑藍淺批染工同人水木作同業粤僑洋莊首飾業漆業同志車業團水手同人中華工業協協中華工會等此外華界如閘北滬西大東門小東門等商界聯合會學界方面如全國學生聯合會上海學生　　　之男女學校亦有與會者 
　　昨日公共體育塲開會攝影 
　　會場之佈置　會場中樹高木杆一上懸國民大會四字門前立有各界招待多人進門只聞人人呼曰某處商界聯合會由此進某業工界同人由彼進因場内地點均經各界自行指定有條不紊分路之突角高掛預定游行之路程由公共體育場出林蔭路朝北轉東進西門直出大東門隨民國路南行至小南門外大街經水神閣一直至外灘老馬路口隨老馬路朝北至十六舖進席水街穿出小東門隨民國路一直向西至西門由林蔭路轉灣到公共體育場會齊乃散 
　　官廳之防衛　會場駐有淞滬警察廳游巡隊二大隊（約一百人）及第一分署路警四十名此外并有護軍使署及縣知事署之便衣職員多人站立該場會議室之樓上 
　　開會之演說　由國民大會李大年報告今日我國處此艱難之際事望全國國民同心合力共除危險危險謂何卽歐洲和會對德和約對德和約關係我國存亡望我國人共持决心（一）保全中國國土（二）取消中日一切不正當之條約及收回靑島如靑島不收回密約不取消卽國民之責未了應籌正當自衛之法次由留日代表凌炳演說從前台灣被日佔據國人置台灣同胞爲人奴隸而不顧今靑島及山東全省又將爲台灣之續而直隸半省江蘇半省滿蒙全部又莫不爲台灣之續諸君有爲江蘇人者乎有爲直隸人者乎有爲山東人者乎此時火已燃眉如不速圖自救來日卽欲學高麗亦不可得說畢旋由北京代表許德珩演說略謂現在歐洲對德和約簽字與否雖不可知但力爭自存實爲吾人今日之要着主張通電全國各縣速卽組織國民自治俾彼只貪金錢不顧國家之僞議員壤官僚不能行使欺内騙外之手段次天津學生代表沙主培及法租界商界代表華民均有慷慨激昻之演說次由山東協會代表張瑞萱登臺告衆主張三事（一）對德和約如已簽字即請各界一致誌哀一日（二）請卽速組織自治機關爲各地倡（三）請定自治規約通造全國痛言國民自决而自救次濮文炳張子謇等均有詳切之演說 
　　主張之决定　演說至此乃决定無論對德和約簽字與否國民皆不承認 
　　江北人斷指　江北商界趙維麟聽人演說中日密約高徐鐵路江北半省將爲日人所佔據乃咬破手指寫血書四十餘字且書且咬極爲慘厲觀者爲之涙下 
[昨日法租界之防範]  
　　昨日法捕房得有報告稱有學商工界數萬人游行街市須經民國路等處當以該路與法租界毗連深恐有學商工三界外之人有乘隙擾亂界内治安情事故特派西捕一名率同華越捕七名爲一班共派十餘班分往民國路華法交界等處嚴行查察以保治安 
[慶祝美國獨立紀念之傳單]  
　　商業公團聨合會昨發傳單云敬啓者七月四日爲大美國獨立紀念日我中華民國與美國同爲世界共和大國友誼相助邦交素睦值此紀念理應慶祝務希我各團體各寶號於是日一律懸掛國旗一天同伸慶祝是爲至禱商業公團聯合會謹啓 
[專使秘書演說歐和會眞相]  
　　吾國議和專使之秘書朱君念祖（字伯　）新自巴黎回國今日（七月二日）午後八時四川路靑年會特請其到會演說赴歐之經過及和會處分膠州之事實凡我國人欲悉巴黎和會之眞相者諒莫不樂聞也其演說詞大綱如下（一）主張對德宣戰之理由（二）赴巴黎前之希望（三）到巴黎後之阻力（四）我國得有代表列席與俄國不同之緣因（五）我代表發表中日密約後日本在和會之情形及地位（六）我代表主張直接歸還膠州未果與調停辦法（七）日本再提膠州問題之由來（八）意大利爭割斐孟與我膠州之影響（九）四月二十三日和會通和我代表出席陳述膠州情形及我代表之主張（十）美英法討論處分膠州之人物及威總統之主持公道 
（十一）膠州經濟權歸日本行政權還我决定後我代表之抗議及引咎辭職（十二）膠州處分後美代表外交總長藍莘氏之悔悟語及威總統東方顧問韋廉氏之辭職（十三）膠州處分後英總理路易氏及法衆院議員阿布羅氏之同情語（十四）膠州處分後美國議會及輿論對我之同情（十五）我國對德奥和約之主張及交約時座位之交涉（十六）膠州處分後日本之氣燄及地位（十七）燬曹毆章消息傳到巴黎後人心之激昻（十八）膠州條約不簽字之有利無害（十九）國際聯盟會之組織及實力（二十）此後各國外交之變動及我國外交之方針（二十一）我國留學生與僑商愛國之熱度（二十二）内政之整頓與外交之關係（附討論膠州問題之人名）英國外務部東洋局長馬克力愛氏　法國外務部極東次長戈得氏　美國極東局長烏利安氏 
[南代表之函電]  
　　致軍政府電　廣州軍政府各總裁均鑒艶日汪子健江漢珊兩君來稱北方政府希望繼續和會先由彼兩人與南方代表接洽並詢對於和會有何具體意見儀答稱儀等所提條件本之軍府訓令並非個人私見條件旣經北方否認儀等負責辭職雖經軍府電留巳失發言地位此時應由北方政府向軍府直接交涉如經軍府同意當然有第二次訓令令儀等開議當儀等提出條件時並未聲明一字不能動旣屬對等會議當然遇事和衷協商儀等苦衷未能深得北方代表之體諒深爲遺恨現南方代表全體留滬舞一人他往如北方政府誠意謀和朱總代表及代表諸公南下續開和議儀等亦當然電商軍府與諸公竭誠相商時艱至此全國厭亂凡屬國人皆當盡瘁和局况儀等躬負其責者乎惟兩君先事商詢個人私見恕不能有所表示等語特電奉聞佇望賜敎唐紹儀章士釗故漢民繆嘉壽曾彦郭椿森王伯羣劉光烈彭允彝饒鳴鑾李述膺等叩東 
　　覆龔仙舟函　仙舟仁兄執事組纂接席判成夙游言撫塵劫爲念霽緒比奉明畢懷旨諄便欻更事連年頓清風如渥縣个　切如何可忘至承動履豐瀜光景澄絜仰頌奚任弟孱庸無俚轉類蕭曠當前國故惟秉愛民素衷第以去職退休正不擬作野言之獻而圖和至計惟殷然屬望於羣公執事懿楙樸誠益用延囑果令早蘇民困咸筣時庥是亦一造福之陳義也凝望懇　　昨日各界游行時攝影 
亹與日以深唯鑒與不宣專覆敬頌台綏唐紹儀 
[和議久停中之通信社消息]  
　　平和通信社消息云本日上午十時南方各分代表除胡漢民未到外均集老靶子路四十號唐宅與唐總代表會談因北代表現僅汪江兩君來滬其餘總分代表均未南下自無從談到和議内容至南方對於八條非堅持不可讓步但北代表未能將此案考索故一經提出隨即拂衣而去而南代表始終未離上海一步可見南方之誠意言和早已彰著表示如北方猶與南方有同一之誠意應即敦促代表全體南來方有繼續討論餘地否則毫無辦法當即本諸此意擬電報告軍政府云　頃晤南方某代表詢其對於和局前途之觀察某君曰今欲和議進行之有望不出兩途其一先爲合力一致反抗安福系使安福系之勢力漸次喪失不能濫掣主和之肘則障碍旣除和議再開始不致再生波折其二不如聽任安福系組織純粹安福内閣或竟段祺瑞再任總揆則西南必激成絕大反響軍政府萬不肯與安福派直接講和勢必安福内閣朝現南方代表夕撤而全加人心見議和無望必致痛心疾首於安福系之誤國所謂安福系倡狂愈甚其倒斃亦愈速也彼時若輩一蹶不可復振再爲議和當較順利耳云云 
[全國和平聯合會開會紀]  
　　全國和平聯合會昨日上午九時開四十七次評議會主席李傑報告南寗總商會來電畢卽宣告議事日程周逸動議變更議事日程第四案葉之喬提議贊同吳佩孚删電並催速發案與本席提議第五案贊成吳佩孚嚴阻政府簽字案提前合併討論衆無異議遂由葉周兩君說明理由各席略有討論即公决推陳耀先蔡鈞樞戴耀東高崑寇應祥審查畢即由主席拍發繼討論蔡鈞樞提議續電解散安福俱樂部案由蔡君說明理由全體贊同遂公推葉之喬周逸包庸王尹衡李傑審查電稿立交主席拍發繼討論寇應祥周逸提議罷斥徐樹錚并撤消籌邊使案周君說明徐樹錚爲賣國賊之黨魁任其籌邊將來對内南北戰禍必至重開非請下令懲辦不可於蔡鈞樞主張罷斥二字不足以昭其罪應請逕電政府懲辦徐樹錚以謝天下中國尚有可爲陳耀先寇應祥葉之喬等主張討徐之罪應加入延長軍事協定解釋軍事夁定之期間各節衆無異議遂公推陳耀先葉之喬起草次續議上次提議援救益世報主筆潘藴巢電公推蔡鈞樞起草時已十二鐘李主席卽宣告散會茲將該會已發電稿錄後 
　　再請解散安福部電　北京大總統鈞鑒本會呈請解散安福俱樂部漾電諒達鈞座是種要圖薄海同情故不數日各省團體相繼而起民意所在萬難遏抑倘不俯順與情當機立斷恐變出意外以促國亡本會悲觀時局默察難安不得已再電懇求明令封禁該部嚴懲黨魁事機迫切争不擇言全國和平聯合會叩 
　　贊成吳佩孚删電電　衡州吳師長鈞鑒報載我公删電義正詞嚴舉國欽佩吾民疾痛慘呼誓死以從公後此間得魯代表電政府以模稜之詞電歐專使實無拒絕簽字之誠意夫軍人無分南北對外本爲一致其甘心喪國者不過狃於目前權勢不肯輕於犧牲得公振臂一呼速發通電則民族自决之心由此堅定亦何患功之不成敵之不摧也再本會曁滬上十餘團體電討安福部主謀賣國新國會攪亂政權爲此次外交失敗密約不除之主因公能協力主持尤伸國人公憤千鈞一髮幸無失時臨電不勝引企之至全國和平聯合會叩東 
[旅滬潮商致岑西林電]  
　　廣州軍政府岑大總裁鈞鑒報載吾粤莫督擬兼省長反對之聲全粤一致商等素愛和平披閱之餘不勝惶悚溯潮汕自光復以來天災洊至水火兵燹八年六次慘不聊生加以粤桂滇浙四軍悉索軍餉急於星火民膏民脂搜刮殆盡茲竟因省長之爭引起内訌將來兵連禍結勢必牽動惠潮梅等處潮民其何以堪吾公關心民瘼一言九鼎乞將省長一職主張軍民分治以粤人而治粤人擇一理煩治劇之才畀以重任庶幾人地相宜内爭可息全粤幸甚潮民幸甚臨電無任迫切待命之至旅滬潮州糖雜貨聯合會同人叩東 
[女界聯合會第二次籌備會]  
　　女界聯合會曾於上星期一開第一次籌備會議决一切進行事宜昨日又假博文女校開第二次籌備會由鈕惕生夫人主席擬定草章并定星期五再行開會茲錄其緣起於下 
　　中華民國女界聯合會緣起　竊維興亡有責男女維鈞大厦將傾衆擎攸賴此女界聯合會之所由起也乃者外交迫切内亂侵尋各界奔走呼號不遺餘力作士氣喚國魂千鈞一髮蓋於此卜之矣惟我女界居家庭者至衆蹈義誰不猶人慨昔巴清築城良玉殺賊謀公爲國高山景行自今以往誓當竭盡心力主持公理誦羅蘭之雅訓原非藕口自由抒漆室之哀思相期共救國難挽狂瀾於旣倒合羣力以進行諸姑姊妹盍興乎來 
[中西女塾演劇之第一日]  
　　歐美演劇分兩大類一爲什錦戲自始至終門類繁多前星期二聖瑪利亞女校所演者是也一爲大戲分全套爲若士幕描寫情節出神入化昨夜（七月一日）博物院路大英戲院中西女塾諸女生所編西劇乃其最美備最幽靜之一種全劇定名曰（女子）全場角色皆係女子所禀賦之一種特性如美麗謙和模範娬媚　娜良心慈悲眞理爲善虚榮利己饕餮誇張耽樂機詐任性阿諛爲惡均足以之發爲寓言指引一般靑年女子之出迷途夜八時半舞幕將啓先由墨梯雜誌主宰沈均女士登壇略謂此來並非演說略有所報告耳報告事分述如下（一）此次演劇籌欵專爲中西女塾學生分會設義務學校推廣平民敎育舉辦實業之用（二）預備期問忽促演中國新戲深恐流於庸俗或因求工而反基拙（三）今夜音樂隊係集成藥房張紹棠先生捐助以下兩日（即七月二日夜八時後及七月三日下午四時以後）如承在座諸君熱心捐助則本分會更可撙節用欵義務校間接受益當非淺鮮（四）包廂原擬添設兩椅今格於工部局成例　得照常四椅（五）說明書倉卒刋訂第二幕開演前有吳玉芳女士之背誦第四幕開演有朱潤之女士之背誦均未列入（六）第二幕　　中西女塾演劇員（二） 
　　（良心）夏露德（朱春金阿諛）徐芸生（機詐）吳景昭（微笑）俞素靑（任性）王信恩（富翁）方連安朱雪珍（囂張）朱葆筠（　娜）徐有踪 
畢休息十分鐘（七）本校第三期墨梯報可在會場中購取（墨梯報選材甚精純出女子手筆漢文部冠以沈均女士序言有與其肓從母寗故步等名句次吳玉芳女士論敎育亦極精審英文有極新穎之（譯詩）（畫景）及大學二年級（合影分題）諸作雋妙異常每册止售大洋一圓云）（八）唱國歌時請大衆起立（九）演劇時有一事奉懇在座諸君相助即宾保持靜黩默能度（十）諸君關心義舉撥冗惠臨敬代義務校受敎育之實惠者深致謝意沈女士詞畢戲即開演戲共五幕希臘舞蹈四女郎籠紗而出即在第三幕之後布演演時舞臺之上有蝙蝠自出迴翔其靜穆之景象可想見也 
[關於提倡國貨之消息]  
　　傘廠　吾國所用鐵骨布傘向是海外所輸入尤以日本製者爲最夥金錢外溢數頗不資頃聞中華職業敎育社黄韌之沈信卿顧蔭亭朱詠薇諸君特行發起中華製傘廠資本暫定十萬元聞已認定之股份已有六萬元刻正從事籌備聞廠屋已有現成之屋可用一俟組織就緒即可開始製造 
　　鐘廠　自鳴鐘來自外洋中國向無自製數年前有甬商美華利首創鐘廠於閘北華界製造各式大鐘出品精良行銷之廣年盛一年近來國貨暢行更復供不應求該業中人爰又集資發起第二鐘廠以期推廣國産業已設立籌備處着手進行投資者甚形踴躍不日即可成立 
　　紙業　上海紙業同行因提倡國貨問題昨日午後邀集同業在福佑路紙業景倫堂開第三次全體大會由調查員王耀安等宣言自卽日起按照公决定章實行詳查有作弊之貨卽提入公所當衆焚燬用顧大局以儆效尤至調查員施行義務時由同業共負維護之責云云全體卽行贊同當取一致進行之態度 
　　商邦協會　旅派商帮協會昨據此間商號報告有洋涇浜永隆洋貨號賣與漢口順昶裕之某國磁盆洋傘雜貨一百餘件改用同業　頭希圖朦混報裝日船運漢等情當經協會去函申斥云現在外交失敗國事岌岌可危所恃與强權相爭者惟固結之民氣而民氣之固與不固在我全國商人抵制之力堅與不堅耳本會自發生抵制以來各帮限期停止購賣早已實行不意寶號竟售某國之貨貪圖小利不顧大局甘心破壞貽全國商人之羞若不從嚴取締殊不足以儆效尤云云聞該協會去函後一面派調查員一面函訽順昶裕如果屬實定當公同議罰云 
[民治學會開會預誌]  
　　民治學會自推舉劉靈華前往江北與張南通面商進行辦法後已决定先辦模範自治講習所爲育材入手之辦法聞該會定於今日午後二時假北河南路天后宫中華工商研究會場所邀集該會各會員討論創辦講習所事宜凡有志研究民治學者届時均可前往旁聽云 
[模範村籌備會開會紀]  
　　模範村籌備會近來會員大增昨日下午五時在法租界三一里七號開常會由顧念劬主席報告一月中經過情形及中西人士聞風奬勵之熱心惟茲事體大究有何法可收速效請衆討論王鈍根起言照預定計畫恐亦不易今擬變通辦法本會可先徵集合格村民千人預算應用房屋若干占地若干村中房屋街道之布置如何悉請建築專門家繪成圖式附以說明持示向作地産營業之資本家使出資於新龍華本會指定地方照圖建屋落成之後本會即率合格村民入而賃居每月各徵租金若干并附帶拔還基金若干數年之後將該資本家所墊建築之費悉數還清則村中房地即爲村民所有此法較易實行資本家照例營業將本得利亦自樂於投資至徵集村民一端目下時局蜩螗我同胞無論住居内地住居租界均已飽受刺激精神上感受非常之痛苦今聞有自由安樂之模範村不啻世外桃源必且爭先投止本會則擇其德性優美者容納之不患人數之不足也王君所陳辦法會衆認爲可行又有錢幼琴君略述外國模範村制度及自擬村中植樹方法又有李企胡竺規身辛鴻洲諸君質問各種進行細則時至七點餘鐘始散會中懸有蘇州薛飛白君彩繪模範村圖頗佳 
[新稅則實行期之函知]  
　　江海關監督公署昨致上海總商會曁縣商會公函云逕啓者六月三十日奉稅務處舟電新修之進口稅則業經各關係國政府承認可現定於八月初一日實行所有八月一日以前起運來華之貨仍照現行稅則徵稅其八月一日以後起運來華者便照新則徵收命即趕於七月一日揭示俾衆商週知等因除函商稅務司會同出示並分致外相應奉布即祈貴商會查照轉致各商號知悉爲荷 
[外人詰責後之禁烟文電]  
　　本埠軍警行政各機關昨接江蘇督軍省長會銜訓令云本年六月二十五日准國務院電開禁烟一事前准英美公使照會業經咨行在案茲復准英使照稱蘇閩皖湘陜川滇黔東三省新疆甘等省現仍種售烟土尤以陜省爲甚查印藥早經完全禁運倘中國不能履行條件則對於國民及世界人民殊難辭責望設法使此 
 
 

Page 11

 
 
等意見歸於免除並應將玩視禁令官吏分别處置等語查烟禁迭奉明令申儆近復屢有外人責言究竟各該省所屬官吏能否實力奉行有無朦庇違玩情事務　　　　　 
即恪遵明令切實稽查分别禁懲勿隳前功除另電陜省曁川滇黔外希并將查明確切情形隨時電院察核爲要等因准此查此案前准國務院咨行到署即經通令各屬遵照嚴查在案茲准前因除電復并分行外合亟連同電稿令知仰速督率所屬認眞嚴查以除烟害勿稍玩違切切 
附錄電稿　北京國務總理鑒敬電悉蘇省厲行烟禁積極進行自英員會勘肅清张深恐死灰復燃仍復委員會同地方官軍警逐年嚴查絕無私種發見實巳一律禁絕其私售人犯迭經飭屬從嚴拿辦以除流素前准咨行已另文咨呈在案除再通行各屬嚴本外相應電覆即希察照李純齊耀琳宥印 
[海關又將焚燬積存烟土]  
　　江海關監督公署昨接稅務司來函略謂本關巡員陸續在各輪緝獲以及由各處解交之烟土等除上次焚燬不計外現又積存至十六擔九十六斤十兩七錢擬於本年七月八日上午九時開始運往浦東窰内銷燬將烟土及嗎啡等項又含有嗎啡藥品開表送祈分請派員同往監視並早日轉致軍警照案辦理云云姚監督接函後即電江蘇齊省長請爲派員來滬監視外一面分致松滬護軍使及淞滬警察廳酌撥軍警彈壓照料並致函交涉道尹署等查照派員蒞場會同監視焚燬外仍望將所派員名先行示悉以便轉致云 
[公廨開訊毆斃官諮議案]  
　　寄居滬西麥根路三十二號門牌浙省軍署諮議台州人官成鯤字培九於上月十號下午在康腦脫路被無知愚民疑其置毒結合多人肆毆受傷倒臥於膠州路畔經人報由戈登路捕房捕頭（楊）往將官車送醫院不及療治殞命業經公共公廨中西官騐明尸體諭尸妻官劉氏具領棺殮復經該捕房拿獲蔣六根朱桂銓張金根汽車夫談和尚鄉民談和尚談雲堂包阿毛等七人解案訊押等情已紀本報前日下午由探傳同尸妻劉氏及人證將蔣等解由關正會審官與英副領事卓乃爾君升座第一刑庭研鞫先由捕房代表高易律師上堂將案情譯明旋稱第五六兩被告查與本案無關應請摘釋堂上諭准鄉民談和尚談雲堂遂脫離被告地位次由戈登路捕房捕頭（楊）上堂譯稱是日下午五句半鐘得報謂膠州路畔有一受傷將斃之人倒臥我即親往見死者尚有一息遍體重傷衣褲不全旋向其訽悉住址姓名衣服係被人剝去焚燒當雇車送入山東路仁濟醫院想未及施治即已氣絕惟我當時在出事地點調查確有聚衆至二百餘人之多但並未曾查獲凶器事後派探拿獲各被告云云旋由西探目貝麒上堂禀明各被告獲入捕房後問供情形將所錄各被告各自簽字之供單呈察次由華探目陳永康上堂禀明伊與包探毛伊文先後在各處緝獲各被告情形高易律師令見證蔡桂林至案向其詰據供稱在康腦脫路五聖堂廟郭金所開之小茶館内爲堂倌是日下午見一身穿長衣之人（即死者）由西往東而走後面約有一百餘人尾追至五聖堂相近攔住但聞人言將澆藥水之人拖住此人即云我身無藥水儘許搜索無奈人多口雜其中遂有喝打者我因事非干己故回後面泡水嗣又聞有莫打之聲我乃探首窗口見羣衆已散此人亦從地上扒起向膠州路徐行而去後事如何我不得知惟羣衆之中蔣六根朱桂銓二人確在其内云云蔣延律師台維司朱與張金根同延羅傑律師先後向蔡盤詰據答稱與蔣朱兩人相識十有餘年從無嫌隙亦未曾因賭口角云云高易律師又向鄉民談和尚詰據供稱年十七歲住葉家埭是日下午我住該小茶館泡水汽車夫談和尚隨進口稱有一人（即死者）在此於片刻間溲溺三次情實可疑莫非就是澆毒藥水之流我聞其語並不作何種感想仍提茶壺而歸後聞江北小工說五聖堂附近打人我即往觀見打人之人已散被打者亦起向膠州路方面而去惟其身上衣褲是否完好未曾留意我在捕房並未供開汽車之談和尚與多人追逐澆藥水者等語羅傑台維司兩律師又向其盤問一過堂上以所供與在捕房口供不同因令譯員將捕房所錄各被告之供軍逐一朗誦之下其時巳暮諭蔣等五被告還押候西醫到案再訊 
[米價增漲之原因]  
　　滬地米市日來繼續增高食力貧民生計更艱茲調查近來到數及漲價原因錄下此一星期間南市内地各處運來之貨有陸潤齋嚴少泉陳琴生蔡久春莊桂清張志明王少雲等米客之米船一百八十餘號約二萬八千石其中以南帮貨佔七分北帮貨佔三分北市（即閘北）到船計有一百七十餘號約二萬六千餘石北帮米佔八分南帮米佔二分碾米廠如致中和鎭昌源昌益盛信昌元生東等廠糙粳糙秈由滬甯火車運來者共七十餘車來路較常時略減八折左右銷路則其暢達以致漲至八元左右其原因（一）奸商偷運出口雖不敢公然裝運而私賣私裝者實難絕跡（一）漕運恢復已决實行開辦期近故行家咸預囤積以備承做（一）行家店家睹此市情咸預備墊欵囤貨以謀獲利（一）内地産米各埠聞此消息亦存善價而售之觀念不肯大批裝出急於售脫有此數因遂使高貨每石漲起五六角洋秈更甚竟漲七八角之多 
　　中西女塾演劇員（三） 
　　（利己）顔菊麗（模範）俞巖竹（酒饜）錢萃格蔣如英徐佩貞（法律）胡陽春（秩序）劉培貞（慈悲）施惠齡（虚榮）周湘雲（時刻）談振華 
[齊省長重申米禁]  
　　江海關監督公署近接齊省長令云邇來各處米價飛漲人心惶惶現值靑黄不接之際仍恐奸商貪圖漁利私運米糧出洋特重申嚴禁除通令沿江海各關卡曁地方各官一體嚴查外如遇有前項情事一經查獲立即電省從嚴罰辦以杜私運而維民食合行令仰該關轉飭遵照云 
[政府之治蒙計畫]  
　　松滬護軍使署昨接中央政府電略謂治蒙計畫業已研究維持辦法數條大致（一）日内由中央選派妥員分往六盟調查現狀（一）責成内蒙各長官詳將失業人民安揷（一）所有要塞擬修砲臺（一）擬定詳章開關内蒙商埠 
[滬杭路紀事兩則]  
　　夜客車展緩開駛　滬杭甬鐵路原定七月一號起添駛夜客貨車各一次現因客車預備手續較煩用人亦多種種設備不及故决先開夜貨車往來各一次已於昨日（一號）夜八時實行至夜客車則緩期開駛　　優待基督敎敎徒　江浙兩省基督敎徒每年夏令例開大會一次向在蘇州東吳大學舉行現因將届會期該敎敎士爲便利各地敎徒到會起見先期函請滬甯滬杭甬兩路車務總管准該會敎徒自七月五號起至八月五號止其間凡由兩中各站乘車往蘇州及由蘇州返各地如有該敎敎士給予之憑證者得以半價乘車昨經該路車務總管照准已函飭兩路各站照辦 
[開浚横涇港之會議]  
　　横涇港河道跨奉南兩境爲閔行等處輪船來滬必經之途關係農田水利極爲重要前經紳士范志澄提議開浚當地官紳贊成者頗不乏人前日乃假座閔行鎭廣慈苦兒院議事廳開會討論到者如奉賢縣知事孟光悌水警署見沈夢蓮及沈維賢范鎔陸仲誠馬文彬李濟忍丁守盤葉滋華等議决組織兩邑水利協會切實進行奉賢縣境用人力開挑出浦南境一段用按泥機撈浚費由縣欵提撥一面由孟知事移文南匯縣公署查照辦理想不日卽可着手開辦也 
[駐滬英總領事更調之呈報]  
　　江蘇特派交涉員揚小川昨呈南京軍民兩長略謂接新任駐滬英總領事傑彌遜照會開本國駐滬總領事官法業已請假回國所遺篆務奉本國欽差大臣霍調本總領事來滬署理茲於六月二十三日接任視事爲特呈報云 
[演劇籌欵捐助學生會]  
　　上海學生聯合會之用欵悉由學生自捐曾有永不向外募捐 
之宣言然各界熱心諸君仍格繹登門解獲爲將伯之助茲有鄭鷓鴣鄭正秋周劍雲等發起借虹口北四川路虬江路口上海大戲院演新劇二夜（舊曆六月初八初九）所得售票之資除開銷外悉捐入上海學生聯合會當時邀集商學報界同志開籌備會當即議决第一日演家庭悲劇（新黄梁）及無言劇（隱痛）第二日演愛國新劇（兄弟愛國）並公推鄭正秋爲編演主任范叔寒爲總務主任桂勗剛爲交際主任馮小隱爲總招待臨時請男女學生分任男女招待童子軍爲糾察員維持秩序惟初八初九之演劇係籌欵性質聞諸君於此次之後再定期演劇請勞働界入座不收票資以爲社會敎育之先聲云 
[暑假期内之各學校消息]  
　　武術傳習所　江蘇省敎育會國技研究會暑期武術傳習所於昨日開課首由主任唐豪演說略謂本所設立主旨即在普及學校武術冀收强種救國之效惟是草創之始敎育界方而尚未十分注意諸君來此研究即抱同一志趣將來光賴諸君提倡蓋此種敎育即杜威所謂實利日本師法於我而國致强我奈何敝屣棄之哉次那雲靑演說略謂健全之精神寓於健全之身體諸君研究之後以一人之精神與體魄發揚數千萬靑年學生之精神與體魄東亞病夫之誚端賴諸君一雪云次武術敎員　笑君程錫三演說略謂我國數千年立國之精神憑藕者何即尚武是也今者國魂不振　土日削中流擊楫豈遂讓前人專美當與諸君共勉來茲演說畢即上拳脚課二君敎授詳晰頗富敎育經騐聞該所又添聘倉聖明智大學敎員周啓明擔任課外武術德醫黄種强擔任急救法技術表演會則俟於敎員振聲到滬再酌定日期舉行云 
　　市北公學　滬寗車站慶祥里市北公學男女兩校現因鑒於世界潮流之變遷特更訂新章提倡平民敎育灌輸民治主義之精神以冀養成健全之人格除將學校行政部改組敎務調練總務體育四部外並擴充學生自治團體注重共同作業至課程一端亦主張改良舊時之學程授以實用之學術俾適合新敎育之趨勢並聞該公學爲輔助商界之失學者起見特於夜校添設商業補習科授以國文英語算學及理科常識凡商號夥友學徒前往肄業不取學費至電燈雜費力不能繳者亦可免收有志者可前往報名以免額滿見遺 
　　同德醫校　麥根路同德醫學專門學校學生分會所組織之紅十字隊在罷課期中該隊隊長德醫博士江逢治組長德醫博士陳一龍等日事敎練是以該隊人員對於紅十字會學校急學軍陣外科學裹創學等頗深研究心得良多昨日（一日）公共體育塲開會時該隊前往服務赴會人員姓名如下　江逢治張近樞沈雲扉劉新張擇黄毓森張炳燾算弘李桂生等十餘人 
　　養性女校　新閘派克路養性女校曁附屬小學於昨（一號）上午十時暑假並舉行高初兩級第二届畢業式高等畢業者爲汪師鐘浦秀芳秦楚蓮秦楚芳王筠玉等五人初等畢業者爲邱雅宜蕭掌珠鄒蟾仙徐惠賢沈寶林等五人舉行畢業式時首由校長周袁學孟女士報告八年來校中經過事實並勉勗諸生等宜愛惜光陰及時求學進精不已隨親給證書畢由校董胡德貞女士致勉詞繼敎員汪克明女士演說敎員何培元丁志明李介惠相繼演說末仍由該校長袁女士宣布暑假補習課定於三號開課秋季始業定於陰曆七月初五日開學至十二時散會 
　　上海公學　白克路上海公學昨日舉行第二次畢業禮十時振鈴開會校長楊德鈞敎務長陳漢卿致調辭學監唐豪敎員張克明林禹川相繼演說類多訓勉之辭國民科畢業者爲江鴻堉等三十六人高小科畢業者爲陳七匡夫等十八人 
　　師範附屬　第二師範附屬一二部小學校本届暑假時有高等科生三十三人兩部男女學生五十餘人應行屬業現由高任楊聘漁規定七月十三日上午舉行畢業並給暑假届時邀校長賈季英到校授證書八月二十四日開學 
　　西成學校　城内蓬萊路市立西成國民學校有男女部學生約六百人係葛嘉甫爲校長定本月十六日暑假有男生二十六人女生十六人應行畢業已由各敎員教試竣事在暑假期間仍由該校長規定每日上午八時至十一時令兩部生從事補習並定八月二十五日開學 
　　英算專修科　靑年勵學社暑假期内之英算日夜專修科附設於新閘派克路涵德學校内已於本月初三日開課聞日内報名者已有數十起 
[基督徒演講紀]  
　　基督徒救國團在殉道堂學校演講一星期已畢前日爲末次由李登輝主席仍邀婦女靑年會中西女士奏音樂首由浸禮會馮釗光牧師講如何救國繼由廣學會瑞思義博士論忠告中華今日之靑年佈道團露天說敎因連日陰雨未便出發業己改定即日即往天四時半至六時半在三馬路慕爾堂宣講 
[中華公義會施送辟疫金丹]  
　　閘北新民路協地里中華公義會施診給藥無間寒暑己歷有年茲悉醫藥部主任徐錦裳以近來天時不正猝斃之症時有所聞天氣若再不熱寒痧瀉痢等症勢必流行益盛爰將該會常年施送之辟疫金丹添製數萬服分區隨時施送此丹專治頭痛發熱胸悶腹痛　亂轉筯嘔吐洰瀉傷寒傷暑絞腸痧氣等症其施送地址如下　閘北仍在該會所　美租界在北浙江路海寗路口和康里一弄徐醫生庽所並北四川路横浜橋東崇福里四弄徐宅　英租界在派克路百合里勵志愛國宣講團愛多亞路怡樂里第六家黄宅　法租界在天主堂街泰和里裕和公報關行　華界在西門外唐家灣憇園城内在老縣前西首廣濟義務學校等處 
[無錫米市之報告]  
　　昨日北市某米商接無錫快信謂近因霉雨不絕四鄉來源甚少出口軍米絡繹不絕今日（一日）早市售開高糙粳每石洋五元五角又宿糙粳五元二三角杜尖糙粳四元八角至四元六七角糙羊尖四元七角五分糙客尖四元四角五分糙元五元至四元六七角新小麥每一百五十斤四元一角粳稻二元七角五分杜尖稻二元三角五分羊尖稻二元四角客尖稻三元一角陳客尖稻二元圓麥三元 
[中華建設會徵文揭曉]  
　　中華建設會懸賞徵文兩則（一）中國禁止納妾之方法（二）中國修築道路之利益被選者第一題首名瞿宣頴次名甦广三名金可莊第二題首名（英文稿）李倬章次名（英文稿）李達善三名（中文稿）瞿宣頴其中文各稿當送本埠各報登載云 
[三年公債第十號息票開始付息]  
　　上海縣知事接江蘇財政廳訓令云案奉財政部訓令内開查本年六月三十日爲三年公債第十號息票開始付息之期所有付息辦法均照歷届成案辦理除登報通造並通行各經理付息機關外合行令仰該廳查照迅即轉令所屬各經理付息分機關一體遵辦可也此令等因奉此查内債付息迭經令飭該縣妥愼經辦在案現届三年公債第十次付息之期自應援案照辦合行令仰該知事即便遵照查明歷届付息辦法先期 
出示布告如有到期息票聽憑人民換取現金以及抵納稅欵仍由該縣彙齊息票列表向銀行領欵歸墊一面將籌備付息情形呈復備查此令 
[浙江塘工劵第七期開奬紀]  
　　浙江塘工獎劵第七期已於昨日開奬茲將五大奬號碼錄下　第一奬第一萬七千八百十九號正號上少協豐榮記承銷副號上海大有利承銷　第二奬第三萬七千七百零五號正號寗波鴻儀號承銷副號上海廣惠和承銷　第三奬第一萬一千九百十七號正號上海黄禹鼎承銷副號嘉興大利公司承銷　第四奬第四千八百六十二號正號上海大利源承銷副號漢口榮記承銷　又第三萬和千一百三十六號正號上海益成承銷副號上海廣悅來承銷　第五奬第三萬六千九百四十一號正號天津德源銀錢號承銷副號杭州華新廠承銷　又第三萬七千五百四十七號正號漢口榮記承銷副號杭州合記承銷 
[法公廨聶讞員抱恙]  
　　法公廨會審讞員聶榕卿君現因抱恙不克蒞廨刑事案難以懸　故商明法副領事德麥沛君邀請公共公堂襄　李蕚仙君　蒞法廨代理一切 
[舊監獄罪犯遷送將竣]  
　　本城舊監獄内拘禁之罪犯共五百餘名除陸續送禁漕河涇新造監獄内收押外尚有八十餘名未送昨日午後經敖典獄長派令看守士八名又將罪犯三十名送往新獄收禁其餘五十餘名定今日（二號）再行押送清訖惟陸軍監獄現仍暫設舊獄基址一俟龍華軍署軍法新監造成亦當遷移 
[私刑吊打之函請查究]  
　　浦東御界橋張元生軋花廠於五月初六夜被盜搶刦已經淞滬警察廳破獲在案用前日北蔡鎭忽有蔡章秀等四人自稱係飛警第一專署偵探在該鎭拘捕張阿福等三名私刑吊打鄰近商民羣起不服向蔡詰問蔡乃將張阿福釋放尚有二人則稱口供已經承招押送下沙王連長處訊辦該鎭紳商以蔡等是否爲水警署所雇用竟横施暴行昨已分别函請水警第一專署長及南滙縣知事飭查澈究 
[戴勳臣案又訊一次]  
戴動臣呈控王石林王厚菴唐巨奎設計陷害請追損失一案前日下午由公共公廨繼續傳訊原告柋表義務律師海德禮氏向被告王石林詰據供稱前致函檢察廳係四川同鄉會各職員贊成蓋章故原告現控賠償損失一層不特會員負責文牘科亦須負責我個人不敢簽復况原告發生城内之安我得廖樹山報告方知而廖亦在審檢兩廳供原告將妾蕭氏賣與王金生係同鄉會議論始悉云云王襄讞與美思副領事核供向王諭曰查警察廳堂判原被兩造不屬管轄非親告人理由欠充將案註銷爾於此時就可投本公堂具控何得又向地檢廳起訴該廳後亦批不屬管轄爾竟以同鄉會名義投函該廳方始受理致令原告獲罪殊屬根本謬悮諭學退堂候再續訊 
[騙術之翻新]  
　　滬上　案層出不窮近日又有以大中華圖書公司籌辦處名義假徵聘外埠各地職員任採製調查爲名聲言月薪二十元四十元不等惟先期須預繳保證金（照一月月薪數繳）於公司專向内地各中小學校郵遞章程使其詐欺取財之計聞江北一帶各校敎職員欲圖厚薪願繳保欵受騙者已不乏其人 
[銷售違禁彩票之科罰]  
　　法租界北新街大馬路口倪錦九所開之益成彩票店現因將違禁之中義實業儲蓄彩票在市銷售事爲法捕房探目沈德福偵悉以倪有違禁令稟明捕頭前往該店鐵箱内搜出此種彩票數十張並將該店主倪錦九帶入捕房諭令交保候究昨日傳解法公堂請究先據沈探目上堂禀稱被告並在報上登有出售廣告今將抄案之彩票呈鑒詰之倪錦九供此項彩票實係朋友寄在商人店中藏在鐵箱内不敢出售求察李讞員商之法副領事德君判以倪不顧銷售違禁彩票着罰洋三十元與抄案之彩票一併充公 
[行兇證據不足]  
　　四川人李太榮於上月十八號在新閘派克路轉角處電桿旁徘徊途人見而疑爲暗置毒藥聚衆將李毆傷並被打失現洋六十五元旋經該管捕房捕頭得悉立飭中西包探馳往將李車送醫院醫治並查獲跡涉嫌疑之余阿維曹根林兩人當在余身畔搜出現洋四十元一併帶回捕房解經公共公廨訊供收押等情已誌本報昨晨由廨復訊據西探目貝麒上堂稟稱查得本案行兇之人均已逃避惟余曹兩人似有可疑是以拘案請究並據原告李太榮投訴是日由靑島路經派克路見電桿上貼有工部局布告站定觀看不知何故衆人將我毆打至於被告兩人是否在場不能指實即所失之洋係用新聞紙包裹等語質之余阿維供稱在有正書局爲出店家居新閘路福海里上月十八號途經是處被拿至於捕房搜出之洋我在馬路拾來外面用黄紙包與原告所失之洋包紙不同亦並未在場毆打原告求察訊之曹根林亦不認聚衆行兇關讞員核供商之美丁副領事以此案證據不足判令將案註銷被告兩人開釋呈案洋四十元被告旣係拾來應即充令 
[刀傷腿部褲脚未破]  
　　江北人金懷邦住居閘北胡家木橋其妻余氏前日與鄰居懷子臣王懷氏兄妹及卞小文子等細故口角大起衝突嗣由金余氏至五區三分所控稱被懷等用刀戳傷腿部等情經唐理員傳集一干人併解司法科昨經段科員質訊察得原告腿部雖受有刀傷然所穿單褲之脚管上並無破裂痕跡遂諭押候偵查實情再行核辦 
[江北人投河遇救]  
　　江北人周小發前日下午在北浙江路老垃圾橋投河被五百七十三號巡街捕查見將其援起帶回捕房昨送公共公堂請示經俞襄讞與美領思君訊據周供近來貧病交加謀生無術是以出此等語堂上諭將周函送棲流所將病醫愈再核 
[抄獲花會機關]  
　　近有花會賭棍在閘北庫倫路永興里一弄第三家開設花會每日開　兩次輸　頗鉅前日被四區一分所楊警佐查悉率同長警往拿各賭棍均已遠　抄獲證物甚多連同二房東周陸氏一併轉解司法科核辦 
[茶館聚賭罰鍰]  
　　寗波人聞全福在虹口福德路六十八號門牌所開之小茶館内容留賭徒賭博抽頭漁利被八百四十一號巡捕查見將賭具帶回捕房禀明捕頭轉請公共公廨出單昨將聞傳案經中西官訊悉前情以被告違章屬實判罰洋三元充公賭具銷燬 
[行竊禁押二年]  
　　向爲侍者之王三寶先後行竊靜安寺路廟弄七號愚圍路二號等各西人家金飾衣物鉅　向各當舖質洋花用嗣被靜安寺捕房包探夏廣林查獲拘解公共公廨訊押候究在案茲經夏探吊到原贓於昨將王解廨請爲復訊並禀明吊到贓物各情訊之王供詞支吾中西官核供以王犯竊已非一次實屬可惡判押西牢二年贓交各原告認領 
[誌謝]  
　　昨承商務印書館贈第一百九十五期英語週刊一册中華公義會贈辟疫丹五十包書此併謝 
來函 
[新鳳祥來函]  
　　逕啓者閱貴報本埠新聞攔内所載之小店金飾被窮致誣一事茲將詳情通告竊小店規則每晚必派夥友三四人輪班值夜至十二點後方囑棧司接替至天明爲度當竊案發生之前夕敝夥友林兄適逢班次故以义麻雀作消遣寸步未離店門此衆夥友所共見者也詎至公堂竟被誣攀雖經本人當堂聲明而未經目睹者恐致誤會用特佈告以明眞相務希　報登入來函一門俾釋羣疑無任感荷　新鳳祥德記啓七月一日來件 
[不簽字後直進即行之辦法（蔣智由）]  
　　山東外交事宜鄙人原議不當但以爭簽字不簽字爲止境法當認定日本原有歸還之宣言業由協約各國證明便應電歐洲和會詢明如何歸還之法倘日本提件過分我可據理相爭協約各國民將起而助我其如提件適當我當忍受期於即時實行收還又高徐濟順各路並當直電歐會即還墊欵二千萬收回路權以保北中國之平和各國必無不相助事可期成至關參戰密約當於歐和簽字作爲期了一概廢除今簽字期迫各報有我國抗議尚未簽字之說甚幸甚幸然豈能以不簽字爲終境又豈能以不簽字爲成功仍不外上列諸法即電歐會詢明日本有歸還云云如何便可歸還請協約各國公同斷議即協約各國迫我簽字仍可提出於簽字之後根據歸還法理即接續開議歸還之法與歐洲和約之成兩無妨碍高徐濟順二路原係草約未成正契即日動議籌還塾欵收回路約並電告歐會助我生張至參戰秘約自當以歐會簽字作爲期了解除廢棄如此於簽字不簽字之外有一辦法不當單純惠一以爭簽字不簽字爲究竟至於期迫時限一無迴旋之餘地而事至終窮也智由已以此法於一月前開說當路又往告在京山東請願團及大學學生數人其餘朋知亦已畢告今仍本此義伏乞採擇施行其中利害别有詳說不具蔣智由啓告布聞 
爭不簽字是矣然此事之誤在不籌辦法而惟墨守不簽字之說今幸堅不簽字而又不立辦法必至終簽字而後已　又誌雜評二 
[代表來（邠）]  
　　北代表去而復來南代表亦電粤請示國内和議居然又有希望矣彼改造世界之巴黎和議銖積寸累計日程功今茲簽字與預期之日不甚相遠也我國内和議之開始略如其開始之時乞於今日乃於渺茫無據中才得一線之希望南北之難和誠視改造世界爲尤難矣 
雖然難而猶可期於成此所謂希望也北代表何爲而去曰惟八條件故今者國内之情形有異於北代表去滬時者幾何曹陸章之去庶幾解决一條件矣然錢閣一倒安福攬組閣之大權其跋扈情形不又較北代表去滬時而有加歟外此者一切舉如故北代表何所見而去何所聞而來誠非局外所能窺測也 
今茲當局者固已有覺悟参何悟乎曰悟不欲和者之不合民意也然正惟其覺悟也於是欲得不和之實而令他人居不欲和之名不惜百出其技以熒人耳目由斯道以行之即再閱若干年亦只徬徨於欲和不和之途耳今代表來滬矣我敢正告代表曰誰欲和誰不欲和民人瞭然於心目母徒費心力於此也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係張季直先生手書 
新談 
[上海觀察談之一節] [  一之]  
　　（二十）上海人精神之表而觀 
一國人民精神上之統一與否有時亦可於形式上觀察上海各界人士行動姿勢種類最爲複雜不獨如西國男女聯袂欵步之難想望即同屬一男子亦覺不能舉步整齊此其原因有三一則中國各界人士平昔極少互相聯絡之機譬如敎育界與工界兩類人物讀者諸君亦曾見其携手同行相笑語否彼此旣不同行若令人一朝偶聚神情態度逈不相侔似亦意想中應有事也二則我國人素不注重體育運動塲競技塲絕少人民遂不能有鍜鍊身心之種種觀念三則國民敎育一二十年來仍未普及非若他國人士無論何界必須有初等小學八年程度此八年中必不至無體育一科之訓練也我上海大多數之住民旣有三種特别情形故其行動姿勢遂不能出下述兩通弊其一在進行時頭部向前上體向左右傾肩背微曲彷彿舊曆元宵前後兒童肩持之龍燈可分一身爲數節也其二舉足向前而身首肩臂一一麻木無姿勢海外華僑大抵同犯此病龐然一物木立而前又若舊俗出喪時之開路先鋒能行而不能動　分（行）與（動）爲兩事也前者之弊商人中大抵有之後者所述幾成工人輩之通病矣故歐美各國無論何界人士均可一致進行全國皆兵絕不爲異一朝畢集步伐甚整齊也獨我中國殊大不然即以上海一埠而論若有各界人士三五輩排成一隊並行而前則不獨舉步參差即其肢體全部之各别形勢亦大足爲滑稽畫家之資料也記者昨日觀遊行會一念各部隊員之步伐不齊而深慨夫我國體育之不發達蓋體育之於人不獨有裨於其身心并可於美觀上增高若干　之人格也我同胞其勉之哉 
新智識 
[童子軍游戲（一）]  
　　上海十二隊副隊長上虞陳伯源譯黄縣林曉聲校閱 
　　第一章　斥候游戲（一）奪幟 
此種游戲係一戰陣之勢先劃定陣線以範圍之游戲人數無論多寡分爲攻取防守二隊各以一排長主之 
防守隊先令出發使其於陣線内擇一地點樹以三旗相間可二十碼於距旗二百碼之外按紥哨防嚴杜敵人奪旗蓋攻取隊以奪得其旗爲戰勝也故必分佈隊員四出窺測旗之區向偵探哨防之所在奪旗時不使哨防得見（每人奪旗祗可一隻） 
防守者若見敵維攻即行高呼舉手不須作何舉動 
捕敵之例須防守員在兩人以上於相距十碼内截獲一敵該敵始成俘虜 
迨游戲告畢公證人即鳴笛各員聞聲即須立定以便公證人檢察進取人員之遠近以及哨防隊之佈置似否合章 
游戲之際各隊宜先事招集隊員於一處以便指麾 
攻取隊不妨百出奇計如一而徉爲進攻一而襲取其旗 
防守者見敵攻來亦可招他防守者至同藏其身伺敵近在十碼内　出虜之即兵家虚誘詐　之道也 
　　（二）報捷 
常兩排競爭勝負難决之際此種游戲最爲適宜 
先定一地作爲司令部隊長居之（此種地點在鄉間以叢林深處在市鎭以街衢中樞爲宜）使兩排各選一謀員令各距司令部二英里外相向跋涉報　司令部以先　者爲勝 
兩排之餘員則各須四佈密防他排之諜得　司令部然其行蹤須距離他排諜員及司令部各二百碼之外方可弋獲他排間諜 
如諜員爲敵所虜宜即停止前進不得有恃强力脫等情 
雜錄 
[小說雜談（六）] [  瘦鵑]  
　　小說家之筆猶社會中之賢母往往能産出一二英物爲世稱頌吾於歐美小說家中得數人焉一曰談福DDeloe於其筆端産生一飄流荒島之魯濱生其寫風濤寫鳥獸寫魯濱生皆有龍驤虎　之觀於是後之讀者咸深信世間有此大冒險家魯濱生實則談福筆端及理想中之肖子而已西班牙大家山爾文咨Ｄervante作堂堪克素傳Ｄonquixote於其筆端産生一戇俠客堂堪克素嬉笑怒駡皆成文章吾國雖無有知之者試執歐美人而問之則類能言堂堪克素事是又山爾文咨筆端及理想中之肖子也施各德以小說而得北方雄獅之稱而此雄獅亦有肖子曰挨文訶Lvnnboe即所謂撒克遜刼後之英雄也吾人讀其書每覺挨文訶之壯概與劍氣刀光颯颯動行墨間是又施各德筆端及理想中之肖子矣狄根司之大衛柯伯菲爾DavidOopperfiold實爲自已寫　　北魏高堂隆造像石刻（一）石藏通運公司 
照不能目爲彼筆端産生之肖子然甚二城古事ATaleofTwoOites中之俠少年西特奈卡頓ＳidneyOarton柔腸俠骨並足動天地而驚鬼神世之讀其書者咸爲泣下是非又狄根司筆端及理想中之肖子耶美國大家波氏ＥＡＰoe於筆端産生一大偵探杜賓Ｄupin遂爲後來偵探小說之先河凡言偵探者胥以杜賓爲法然則杜賓又波氏筆端及理想中之肖子也歐文ＷIrving作筆記風行一世亦於筆端産生一肖子曰李迫樊温格爾ＲipVanWiokle十年一夢令天下怕婦者咸開笑口人讀筆記必嘖嘖稱樊温格爾是又歐文筆端及理想中之肖子也近人如柯南道爾於筆端生子三人伯曰福爾摩斯爲大偵探一言一行已爲世所共知仲曰遮那德BrizadcrGerard爲拿破崙麾下一裨將述其事者短篇二十種虎虎有生氣叔曰夏倫傑博士ProfUhallenger爲一探幽討奇之科學家屢於（失世界）TloLostWorld等書中與世相見名幾與伯埒之三子者均柯南道爾筆端及理想中之法子也最奇者莫如法人勒勃朗ＭＬeblan忽於筆端産生一劇盜亞森羅　ArseneLnpln呌跳踉　詭無匹耗其半生心血著十餘書皆爲亞森羅蘋張目且戰福爾摩斯而敗之吾人讀其　精神立奕奕振是亞森羅蘋亦勒勃朗筆端及理想中之肖子也其在吾國則施耐菴之一百零八人曹雪芹之賈寶玉林黛玉亦一一皆肖子也或曰然則子爲小說亦嘗於筆端産生一二肖子否予曰吾筆尚在處女時代生子與否須　　　以後而生子之賢不肖亦尚在不可知之數耳一笑 
小說 
[艇歷險記（）] [  翠岑譯]  
　　Ｒ十九號平行於九十尺之深度者二十分鐘艦長慮入淺沙遂命停於海底是處有劇烈之急流水無靜止故自空中下望决不能見海底之物台列克周閱全艇内部擊沉德艦之信傳　艇内雖各艙隔以　板而消息之流通仍無阻魚雷室中羣衆聚而謳歌艦長爲之按拍靜聆其歌詞滿面春風不覺脫口歌曰吾艦之存毁非吾人所心繫兮惟一之欣愉僅敵人之降水底兮衆見艦長歌迺歡呼樂聲亦和之而嗚一艇融融似慶德人眞已滅亡者雖然此時諾愛爾之臥室中則糜　極矣頂上之裂縫急以　片墊橡皮塞之此法俟　能上浮時當易以繫釘及墊　並緊以勢楔螺釘惟斯時在水下祗能在艇内修理不得不以此暫代修未竣裂縫内水忽猛進力宏大小室中嘖灑洋溢諾愛爾瑣物影片日用之具冲掃淨盡衾　被服浸漬水中雖有巨力之抽機排水而無補於事艦長因慰問諾愛爾諾愛爾曰今之所遭迺與去年聖誕節之夜水管爆裂時相同惟此次爲尤甚耳予得臥於士官室之睡椅艦長曰如須衣服予必能假君君弗顧惜噫此何聲者言時有大聲發於頂上似有物墮於甲板足使艇身下埋於泥中 
　　第十八章　受重下滯 
麥快亞報告曰有物横陳吾艇之頂然吾艇之位置猶未變艦長台列克曰吾不知此事何由至麥快亞曰或不至有擊沉之魚雷艇下沈壓吾乎果爾則吾儕何由得升水面實一難題矣吾艇必須有超過淤泥之黏力有頂上重物壓力之浮量而後可上升雖然艦長吾恐事實與不能從理想也台列克此時進退維谷欲防Ｒ十九號爲重物所壓而愈陷愈下則惟有奮力浮起不能浮起則亦必使之活動而後已雖種種設施運動將激動水下之淤泥使海水渾濁而敵巡艦或且因以知艇所在則危險又何於艦長遂定計决在水下靜候數時苟情勢愈惡則惟有卸其底　鎭重之龍骨如猶不浮起則惟聽諸天命 
　更正　昨日所登情書話第五行第九字（一）係（時）字之　誤又第十七行第十五字（戌）係（戎）字之誤又第十八行　第十一字（件）係（餘）字之誤又第十九行西字（ＦoOher)係（Ｆouoher）之誤特此更正 
[自由談之自由談] [  不冷]  
　　世界和平　世界戰爭則我國共受其禍世界和平則我國當亦同受其福然若世界和平而我國不能和平者則雖有福而不能受也禍福誠無定哉 
 
 

Page 15

 
 
   
 
 

Page 16

 
 
   
 
