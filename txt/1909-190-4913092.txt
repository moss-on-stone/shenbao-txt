# 1909 - 190 - 4913092

 

Page 1

 
 
   
 
 

Page 2

 
 
   
 
 

Page 3

 
 
電旨 
[五月二十四日奉]  
　　旨恩壽電奏西安駐防及留　廳請添選拔等語該部議奏欽此 
論說 
[浙軍悲觀（舊浙生）]  
　　浙尙武地也。武士道之花。燦燦于歷史者。有亡秦之項王。有驅元之劉伯有戟勾踐之君子軍。有王文成之聖賢將。軍國民之跡。濟濟于現代者。則兩江兩粤川湘齊趙各行省。莫不有浙人之治軍。浙人誠得力拔山氣蓋世之流風哉。 
　　稽古如彼。證今如此。則夫棲霞山色。宜伏叱咤之風雲。錢塘江流。應吼鯨鯤之波浪。魂凌大和。聲馳華夏。非難事矣。然而返觀内照則何如。 
　　燕趙多壯士。關隴產名將。而今日之燕趙關隴。則何如矣。兩粤　傑擾中原。湘淮子弟遍行省。而内部之兩粤湘淮。則又何如矣。由前之說。古風寖弱。由後之說。内象空虚。吾今日之浙江。。其果免此否乎 
　　丁未以前。浙無民兵。浙民之當浙兵。始于丁未春夏之交。其時應徴之子。悉金衢士夫。主徴之人。係陸軍學生。總徴之事者。爲諸曁蔣尊簋。（先有一標徴兵輿論輕之）徴兵抵杭之日。紳商學子。歡呼萬狀。綴歡迎之。旗 
因妬生憤。縱容舊兵。以侮辱之而謀拙其鋒。繼則因憤思報。乘全紹民亂不靖。流布蜚語。以中傷之而阻遏其進。在甫見萌芽之浙軍。而遽遭頓挫。是爲。浙軍初步之不幸。未幾張撫曾　去浙。馮撫汝騤繼之。馮本北產。遑恤南人。遂攜其私人楊善德。南來驟委以統領新軍之重任。由是全浙新軍。悉歸楊手。楊本起自老營行伍。不解新軍爲何物。經理敎練。兩非所長。文字公牘。未能了解。徒秉麤漏舊習。專力于逢上抑下。是時以濟流負物望之蔣。乃日不相能。而整頓擴充之計畫。至無望矣。是爲浙軍中葉之不幸。一楊已足誤浙矣。乃馮撫之夫。增撫之來。又來一袁氏馬弁。兼北洋礮卒之靳雲鵬。當新置之總參議一席。靳旣來。放縱其下流之習。濫用私人。挪用公欵。變壞軍紀。營造庭園。種種劣蹟。騰布道途。而靳更玩視楊蔣。楊雖忝顏。蔣終愧怍蔣遂决然去浙。而後繼者。來一北產之劉勳。而浙軍現在之不幸。正靡有己。 
　　積種種之不幸而敗象雜呈矣。第一則害及于軍政全局。浙軍定制。照第一次部章。應于今年成鎭。即照報部之數。亦有一混成協。然今步隊名有四營。實尙不過三營有餘。砲工馬輜。無一人焉。與渾成協之名。迥不相符。協則未成。而督練公所中。有所謂總参議焉。有所謂兵備叅謀敎綀等幫辦焉。無職之官具置。而有用之兵不徴。此其罪誰實尸之。第二則害及于陸軍學生。浙江武備學堂前後正科畢業者六班。速成科畢業者四班。合計畢業者。約三百人。此皆同仇敵愾之好軍人也。假使四營步隊。盡以本省學生充將校。亦不過七十餘人。然今則權門之士。紛紛來分一杯羹。而國家曾擲鉅欵歷年造就之軍人。不幸者淪落風塵。稍幸者寄身學界。又稍幸者。託足他省權門之下。而志行薄弱者。且紛馳歧途。再閱數年。不待誅鋤。而飄流將盡矣。此其罪又誰尸之。第三則害及于應徴之兵。原徴兵之品格。高下原屬不齊。然中不乏慷慨從戎之士夫。其來也爲救中。國爲保浙土。非爲徒餔啜也。然經歷兩年。氣象日趨衰敗。待遇漸形苛薄。而當時遠大之希望。慷慨之神情。遂大半喪沮。逃兵之舉。乃日出不窮。近日營兵有裝瘋癫託疾病而冀脫軍籍者。兵氣之沮喪。最爲精神道德隳落之原。以如火如荼之初局。而結果如斯。此其罪又誰尸之。 
　　鳴呼。浙民抑知凡此敗象。其發生之總原因。果何在乎。吾不得不大聲疾呼。以警告浙人曰。陸軍部務爲黨同伐異之謀。而益之以上下相猜之習。致浙軍進退。無督促者此其第一總原因也。浙撫帥歷經徇私便已之徒。而益之以怠忽糊塗之習。致浙軍中之賢否。無覈辨者。此其第二總原因也。浙紳士畏爲軍國大計所關。而益之以路局漂摇之變。致浙軍存亡。無提攜者。此其第三總原因也。過去已矣。來日大難。浙江土地主權。惟浙人保守之。浙軍如是。浙江之土地方權。尙復何言。吾悲浙軍。吾不祗爲浙軍悲矣。 
專電 
[電一（北京）]  
　　肅邸將派往蒙古興辦警察整頓邊防所遺民尚一缺於各部尙書中斟酌調補遞遺之缺以振貝子補授聞俟貝子回京即可宣布 
[電二（北京）]  
　　攝政王因豫皖兩省力爭礦權頗爲感動昨諭樞臣外部辦理交涉宜官民聯絡一氣即有周折亦應宣示再圖對付勿使隔閡致生猜疑 
[電三（北京）]  
　　樞府議速設海軍部攝政王海軍基礎尙未籌有頭緒暫從緩議 
[電四（北京）]  
　　署理直督那中堂爲北洋財政及收回开津警察權兩事時有密電到京與樞府商議 
 
 

Page 4

 
 
第一張第四版 
[電五（東京）]  
　　日本管理韓國司法權業已議定簽押實行按韓國銀行管理權旣歸日人掌握同時復將陸軍部新約裁去（見昨報國外新聞欄）得步進步竟併司法大權亦歸管理亡國之慘可爲寒心 
[電六（東京）]  
　　日本清國企業會社假定欵已於七月十四日（華二十七日）訂定 
[電七（東京）]  
　　美國太平洋艦隊將於西歷九間巡游亚細亚各國 
[電八（東京）]  
　　駐日美使阿部雷嚴已由桑港回日現在日美兩國交誼敦睦外間謂爲失和實屬不確 
[電九（東京）]  
　　美國志加古大學敎授巴爾頓對於清國現在之政治及社會之狀熊頗爲注意近日會見日本首相侯爵桂太郎巴君曰使受最新敎育之清國聰頴青年任政府重要之官清國政治必愈發達今日濟濟青年未得其位深爲可惜 
緊要新聞 
[甘侍讀奏請豁免州縣難欵北京]  
　　内閣侍讀學士甘大璋奏竊維親民之官莫如州縣憲政基礎此爲要端欲州縣之得人在先去其積累伏查雍正年間因山西撫臣諾岷奏請提天下錢糧耗羡歸公定設各州縣養廉法美意良治稱極盛軍興以後攤欵日重名目繁多養廉一項不數攤扣大缺州縣坐擁厚資瘠缺州縣日形賠累天下之不平孰過於此而其害究在民生請略與大槪爲我皇上陳之其大者一曰庫雜項下一日　折項下此二項者百十其名不勝指屈至科塲停而經費不免科歲廢而試費尚提此外錢粮紅簿有費奏銷册報有費京餉賠欵解交有費練兵又有經費甚至督撫院署之後擁銀兩道府之書役飯食薪工上官節壽變爲公費憲幕節禮佐雜津貼以及試院行台歲修各省情形不同名目因之互異或以一年列抵或照三年流攤遇有交代後任必多方盤剝前官或隠忍受欺至有互訐上官數年莫結之案懦者受累狡者得志廉吏之難爲政治之不振職是故也夫一省之大豈無六七大缺州縣所獲錢糧平餘稍多視此攤欵亦不經意第大缺少怇中簡缺多肥者什一瘠者件九立法貴科平均遷調尤防奔競且所謂平餘者無非耗羡外之耗羡揆諸雍正年間定例豈合再收現在力籌新政各省均經提解稅契等欵惟此錢漕平餘尚未畫一提解應請飭下各直省督撫按照各該省情形將州縣所得錢漕兩項平餘銀兩設局一併提歸公並仿照直隸四川等省辦法分别大中小州縣缺明定常年辦公經費章程按章支取俾廉者辦公有資貪者無從求取其向來州縣各項攤欵一律豁除今大學士張之洞前在山西巡撫任内辦有成效可以調查如攤欵中爲萬不能除者應由各督撫别籌抵補不能再累州縣如此一整頓間積累旣除經費有定庶得專心民事責成久任無難若再有不肖州縣擅取民間一錢即加以烹阿之罰彼必無詞矣聞各省武營員弁亦有攤欵之事扣餉缺額弊均由此並請飭各將軍督撫一律核辦以肅軍政抑臣更有進者昔漢光武舉卓茂爲太傳而吏治民風爲之丕變故東漢之治稱爲極隆方今聖治維新誠能明詔中外大臣各舉所拓州縣中有廉潔昭著才品如坠隴其彭鵬其人者行取入京破格錄用以勵賢能正本澄源尤爲求治之急務臣爲憲政基礎首重親民之官得人起見管窺所及是否有當伏乞聖鑒 
[憲政館催報議事會提議决議事件北京]  
　　憲政編查館前曾通行各省略謂本館前經通飭各省組織議事會在案亟宜隨時調查以昭核實云云昨又通行各省催令迅將議事會於提議决議事件詳細列表呈報以憑核辦 
[選派留美學生辦法解决北京]  
　　外學兩部對於派送美國留學生一事各存意見以致築定　謀三年不成其原因以關於所派學生之年齡程度學部仍主張多派中學以上畢業學生俾收速效外部則主張多派年輕之人俾言文一門易資造就此項學生務以年輕居三分之二爲限學部不服遂爾延擱近聞擬定選派學額三百名分三年派送已有成議監督一缺有擬派外部周自齊叅議消息 
　　外務部會奏收還美國賠欵遺派學生赴美留學一摺已於二十三日入奏業將原摺咨送學部查照辦理矣 
[寛籌武備畢業生出路北京]  
　　前陸軍部各堂會議以刻下各省武備畢業生候差者甚多綠各省軍隊内多用隨營學兵及正副頭目推升官長以致武備學生候差擁擠旣足挫尚武之精神且恐阻軍事之進步擬即奏明嗣後各省新軍不准自立隨營學堂及提頭目補升官弁遇有隊官排長缺出須儘候差之學生委用以便日久各軍隊中一切官弁皆由武備出身其意一爲羇業生寛籌出路一則如此辦法數年以後各鎭官長皆具有普通兵學之知識庶免再有目不識丁之武弁云 
 
 

Page 5

 
 
[海軍處自造軍艦之計畫北京]  
　　海軍處以日來外人多來京運動承造軍艦倘與之訂立合同軍艦悉歸包辦則利權外溢殊屬可惜因思我國舊設之馬尾船政局規模本甚宏敝外國寄滬之兵商各艦遇有損壞多駛赴該廠修理其後以辦理不善頓致衰頺不但不能造船並修船亦不能至今歲糜巨欵毫無實效擬派遣能員前往該局督辦一切　除積弊大加整頓並在外洋名廠訂購能掣極大軍艦之新機建設新塢將來所有各種軍艦均歸該局製造以維船政而保利權 
[電請黔撫力拒法人續約開礦北京]  
　　日前黔撫龐劬帥曾致電外務部謂黔省礦脉緜亘平遠縣霧山之雲母礦印江縣獅毛山之銀礦磨嶺之鐵礦曾與法人立約早已逾期作廢今法人仍欲重申前議續訂約章請外務部與法公使交涉云云頃聞梁尚書已有覆電略云該撫應即力拒法人續訂約章開關礦產并希奬勵地方速爲設法開辦以杜覬觎而保利源 
[京師近事]  
　　唐少川侍郎紹怡回京覆命後諸事部署已畢有廿九日出京消息 
　　楊蓮帥靈柩現停督署聞發引之期約在七月間將來端午帥抵津仍須暫假中州會館爲行轅 
　　廷試内用之畢業人員按科分部早誌前報茲聞格致科商科每科不過二三員惟法政科則有十一員之多吏部咨學部文云廷試游學生奉旨以主事小京官用今郎中范鴻泰等十三員簽分學部茲將各員履歷開具咨送請即查照 
　　民政部札飭内外城總廳略云地方自治爲憲政之基礎北京又爲首善之區域自應速即興辦以爲府縣之模範其辦法則内外城各區略爲歸併約請地方紳士採擇合宜地址研究地方自治宗旨廣籌經費然後再行籌辦其他各事内總廳接札後已通飭各區矣 
　　郵傳部徐尚書與政府提議籌修西北各邊省鐵路擬定先籌欵修築由迪化至庫倫並由迪化再修至伊犁以達蘭州現已電致　制軍於到任後即查明情形詳報郵部以便派員測勘設江建築刻正籌畫鉅欵 
　　京漢鐵路總辦鄭清濂有更換消息繼其任者已擬定外部右丞吳宗濂及哈爾濱道施肇基二員不久即當發布是否屬實容再續報 
　　汴洛鐵路業已竣工郵部徐尚書特派遣妥員前往查驗該路工程並調查出入賬目該委員已於二十五日首途 
　　振貝子此次回京後政府諸公已代議其位置一禁衛軍二海軍處三仍歸農工商　大約以第三位置爲近 
　　廣西各州縣近日凡遇命盜案件即行電禀撫院張中丞接電强半覆電飭令就地正法官吏之貪婪者往往藉此受賄良民誣服弊竇叢生難以悉數聞某侍御擬具摺揭參 
　　鄂督陳小帥前因被參遂藉舊疾復發專摺奏請開缺奉旨慰留昨該督已上謝恩摺内有現在自維病體尚可支持謹當恪遵諭旨殫竭血誠勉力經理一切之語 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞 
[那相辦理李德順案之嚴厲天津]  
　　某侍御曾上封奏詳述津浦鐵路弊源及風潮始末並劾某大臣扶同李德順作弊等語摺上留中專待那相查明一切再行發佈 
　　那督於二十二日早奉到交旨有御史奏參李德順種種舞弊情形著即確查奏覆等因那帥奉旨立派潘臬運三司嚴密會查并先將李德順所兼各項差使均於是日一律撤去津浦路局總收支張鎰亦一併撤差又聞是日那帥拜發密摺一件特叅直隷四大紅道曹喜祥張鎰汪士元祁頌威四人官場中人皆以此舉爲大快 
[署直督幕府之人物天津]  
　　那相赴天津接任時所帶隨員爲文博廷紀續聲松鶴儀栢鶴齡四君聞現已將紀松二君遣回只留文栢二君在津辦事又聞那帥以民政部營繕司郎中鍾凱素能任事儗奏調北洋襄理一切要政俟補實直督後即專摺入奏 
關於擴張勸業會之要電 
[勸業董事會致張督電]  
　　廣州兩东制台張督帥鈞鑒移節江南衆情欣戴小勝忭賀南洋第一次勸業會端帥勇於倡始專恃我公集其大成該會事體旣大期限甚促催督主持爲事尚繁商等雖舉任董事殊少經歷惟有肅聽指揮俾免貽悮敬頌崇禧上海南洋勸業會董事會同叩艷 
[滬商會致農工商部電]  
　　農工商部列堂鈞鑒兩江端制軍倡辦南洋第一次勸業會滬商頗爲踴躍各省亦已響應其辦法實與國内博覽會無異因初辦恐難完備所以退居勸業之名現商董正在竭力提倡擬求鈞部於覆奏時聲明南洋勸業會即係國内博覽會之性質如能加入勸業博覽會字樣則範圍較廣辦事稍易端帥　奏有請特派王大臣充該會總裁之議擬懇鈞部奏請即派端帥爲副總裁則一氣到底輿情更洽商等爲推廣工業維持會務起見是否有當伏候鈞裁滬商會職道周晉鑣嚴義彬叩禀豓 
要摺 
[晉撫寶棻奏報籌設審判廳摺]  
　　奏爲遵限籌設審判廳先將辦理情形恭摺具陳仰祈聖鑒事竊照審判檢察廳官制章程業經法部會奏通頒續准憲政編查館於九年籌備事宜清單内奏定省垣各廳本年籌辦明年成立其餘至第八年一律完備各等因先後咨行到晉仰見朝廷因時制宜實行司法獨立之至意奴才沗列疆圻際茲時會敢不遵照定限勉力圖成竊維晉省北連蒙古南濱大河轄境遼闊統計府廳州縣一百二十有二經營草創頭緒紛繁必先有一總滙之處提綱挈領然後可以逐漸布置已於本年四月初八日在按察司署設立審判廳籌辦處内分編查爲一科凡編制調查等事均隷之設備爲一科凡營繕預算等事均隷之遴選嫻習法政人員量才分任派按察司爲督　綜計目前當務之急所必應籌辦者一爲儲養讞才按照奏定章程外省自初級以至高等共分三級省垣各廳並有第一期審判傳習所畢業人員可資分布日後各屬地方初級等廳逐次成立需才正多亟宜預計員數陸續招考講習以備將來分任各職一爲預算經費晉省財力支絀甚於他省新廳開辦常年各費雖力求撙節不事侈張然合省所需爲數頗鉅籌抵非易惟有先將逐年應需欵項若干精確估計列爲詳表及早籌備所有用欵均請作正開銷一爲劃分區域吾國舊有行政區域多沿習慣地庶人多者讞牘如山地狹人稀者訟庭若水煩簡失宜即有畸輕畸重之弊新廳區域自當詳察户口之疏密赴訢之便利分劃得宜以期勞逸相均各盡厥職一爲營繕廳署省垣各廳明年即應成立所需衙署等雖無取美觀當力求適用或改用廢署或擇購民房亟宜早爲准備至省外一切廳署皆數年内應行設備之事亦宜調查明確預爲之計凡此各節均由按察使志森議定分科籌備章程詳請奏咨立案前來伏查周禮秋官所屬自大司寇以至司隷皆專掌獄訟之官司法獨立其制本肇自中古後世此意寢微遂以行政官兼任司法流弊漸滋相沿至今權限益混有不得不改絃更張者朝廷深觀遠覽上稽古昔之良規兼採列邦之成法釐定審判階級尅期舉辦於以奠立憲之基礎保裁判之公平關繫至爲重大奴才悉心者察如儲養讞才預算經費劃分區域營繕廳署各端皆目前所急應籌備之事該處旣經成立自當督由按察司隨時諄飭各科員先事綢繆循序日進庶幾原定期限不至遲誤而司法獨立亦可收效於將來除此後辦理情形隨時奏報曁分咨查照外所有晉省審判廳籌備綠由理合恭摺具陳伏乞皇上聖鑒訓示謹奏宣統元年五月二十二日奉硃批該衙門知道欽此 
分類新聞 
政界 
[官紳籌辦自治公所詳情蘇州]  
　　蘇垣官紳前定二十八日在元都方丈内集議自治公所進行方法已紀本報日昨爲開會集議之期計是日除吳縣王大令因公未到外首府何太守因公赴寗當委金大令彭年陳大令其壽爲代表長洲趙大令元和吳大令及潘紳祖謙尤紳先甲蔣紳炳章張紳履謙倪紳開鼎王紳亦曾曹紳元恒石紳祖芬等蒞曾三十餘人下午三時開議（一）議定名稱長元吳城廂自治籌備公所（二）公推主任先由趙大令言籌備公所事務旣繁須公推主任辦理各務後遂公推潘紳祖謙爲正主任續推尤紳先甲蔣紳炳章爲副主任（三）劃區議定查明原有巡警區域再請官長出示照此辦理（四）調查議定　八九十四個月内分區調查遴選分正明達者住在何區即請其調查并由官長給予照會（五）議决開辦經費約須二千元此項經費當時籌措爲難有議此項經費先行籌墊將積穀帶徴内酌提數成歸還或請積　加徴攤還（即名附加稅）有謂積穀帶徴一百文係備荒興學要欵加徴一事亦非一時可以辦到惟當時李君敏齋與潘君硯生辯論最久李謂 
 
 

Page 11

 
 
可請各善堂及各團體担任經費潘謂現在地方自治尚在籌備期内未至成立時代李君所言在自治成立以後亦是確論現擬官紳協力籌墊辦理當時官紳均贊成此議遂由趙吳兩大令及各紳决議開辦經費各任一半計三縣籌墊一千元豐備義倉四百元學務總滙處二百元男女普濟堂二百元育嬰因江紳未到再行通知現定初四日推舉辦事員並借定元都方丈内爲辦公之所散會時已鐘鳴六下矣 
　　自治籌辦處自開辦以來每月公費向赴藩司具領作爲正開銷從前原有自治局每月公費四百兩該處以調查局經費支絀請撥該局補助批准在案昨報所記籌辦處經費爲難情形係屬傳聞之誤 
[慨捐巿民公社經費蘇州]  
　　長洲趙大令自到任以來於各項新政無不注意經營竭力辦理茲悉趙大令以該縣轄境觀前街倪君詠裳等創設巿民公社注重衛生保安爲改良巿政之起點實屬熱心公益深堪嘉尚特捐廉提倡慨助該社經費一百元以資表率 
[桐城盜案出現後補救辦法安徽]  
　　桐城今歲水旱頻仍盜刦之案時有所聞南鄉安富嶺鎭染房王知朱家五月二十一夜突來盜匪數十破扉而入刦掠一空報經張大令學鵠往勘又鴻飛嶺磁客榮秉太家亦被攻刦所失財物不資刻經該令飭差飛催勒令各鄉衿保清查户口分别土著客籍以及學堂信敎之人造册送縣並將烟館趕令閉歇不准開燈一紙虚文未識該邑紳民果能實力奉行否也 
交涉 
[電咨保護英兵艦湖南]  
　　外務部據英國駐京欽使照會刻有英國賚定鈎兵艦前往湖南游歷請即轉飭保護等情特行電致湘撫岑小帥嚴飭所屬及地方官於英艦到境時妥爲接待保護以敦睦誼岑撫接電後當即轉飭各屬一體遵照 
軍界 
[懇留統領駐防保衛安徽]  
　　皖省北路左翼巡防隊統領自奉派靈壁縣駐防後該統領督率哨勇分叚擇要駐紥書夜梭巡地方頗稱安謐現因鳳陽臨淮鄉津浦鐵路開工在即夫役衆多誠恐滋釀事端又兼鄰省災民討荒絡繹抵境者亦復不少魚龍混雜伏莽堪虞聞皖北道刻擬將該統領調回駐防以資保衛靈璧各紳聞信後聯名公禀皖撫懇留杜統領春林仍舊駐防以靖閭閻 
[陸軍小學客籍卒業生辦法安徽]  
　　皖省陸軍小學堂頭班客籍學生現已考試畢業經皖撫繕發咨文札飭該堂總辦汪瑩分給各該客籍學生親持回籍　報本籍陸軍小學堂轉送應送之中學堂肄習以便免繳學費 
學務 
[限制儒學重索册費辦法寗波]  
　　甬府陳太守奉提學司札云據蘭溪敎育會電禀該縣儒學於優拔職需索重費硃屬不成事體查從前考試各學於本署書差人等均有陋規本司現已槪行裁革該敎官等自不應仍執舊例向考生多所需索現酌定敎官三塲贄敬每名不得過四元書斗卷費并送考每名不得過四元此外不准多索望即通飭等因當即轉行各屬儒學一體遵照 
[南翔高等小學議易校長太倉]  
　　嘉定縣南翔鎭公立高等小學堂開辦以來已歷四載著有成跡自校長朱季恂君就上海中等工業學堂之聘後即由學務董事李策鰲接辦校務日形腐敗怪狀百出夏季考課已經考畢而春季考學分數表至今尚未揭出各學生家屬嘖有煩言自經該鎭旅滬向鄉揭布後李即貿然辭退現聞南翔學會諸會員籌議下學期另舉熱心敎育者接任云 
實業 
[安慶商會另舉商董之理由安慶]  
　　皖省商界全體公覆孫亦郊觀察書云安慶商會於二十九年冬季成立其時程度幼稚不知商會爲何事並不知商董爲何物而不及人格之宋德銘胡遠勛獨視爲利藪可與官塲相聯絡遂靦然自任爲總協理平日遇事把持不洽商情遇有爭執訴訟等事乃自高身價以奴僕待人遣一家丁持一名剌傳喚某商來其跋扈情狀罄南山之竹不足以書其汚而又勾結黨羽吳虎臣汪筱圃呂磻溪等六年盤踞舞弊營私不明世局不顧利害以會所爲麻雀所内容腐敗達於極點世界不平等不發達之商會孰有過於我安慶者當保成會成立之始舉宋某爲主席明與我輩反對若再到會是眞承認彼二人者爲領袖爲代表自茲以往胆愈橫而氣愈驕我輩其無噍類矣商等忍無可忍業已公禀撫憲奉批另選爰訂於本月二十日七下午一句鐘借縣學明倫堂開正式大會投票選舉驅除敗類爭放光明乞先生届時蒞會登台演說以資提倡而籌整頓 
[限制洋商採運紅牛出口辦法廣東]  
　　粤省勸業道會同善後局以遵札核蛤販運牛隻出口酌議辦法具詳督院當奉批示如詳辦理嗣後洋商採運紅牛至港祇准往現定弛禁之南雄連州都城靈山梧州等處採買並須一律請領三聯單以備查核　即札行南雄州等遵照至農民買牛耕田應赴地方官報明發給執照經過各關卡呈騐每次不得過二十隻旣經前由司道等詳奉譯前部堂批准飭遵有案應由勸業道申明定章移行各屬地方官出示曉諭一律遵守其梧州運港紅牛每年實有若干已行梧州關道查復應俟禀復到日另核辦理並飭知照 
雜記 
[兩浙水災之詳情浙江]  
　　兩浙淫雨爲災杭湖嘉紹各府地勢低窪紛紛報災求請急賑茲將探悉各屬詳情照錄如左上月二十三日湖州府夏閏枝太守上各憲電云杭州撫藩憲鈞鑒湖郡水災烏程最重歸安德清次之長興西輕東重秧苗半沒督縣會紳提積穀存欵赴無錫泗安購穀五千石不日可到于城外設三局平價出糶以便農民購穀補 
 
 

Page 12

 
 
種米價騰漲已出示平减設法祈晴現已開霽水退二尺有餘飭縣速行履勘孝豐地高水退較速安吉武康飭查未復另禀詳陳知府夏孫桐叩梗印二十四日烏程紳士公電省憲云撫藩憲鑒霪雨連綿山水暴發停蓄不退平地積水田多淹沒此係太湖各漊港淤塞所致乞大憲飭府縣履勘挽救烏程東北鄉耆吳紹元顧宗臣陶士翔等公叩藩司連接二電後當復電云湖州府夏守鑒據烏程東北鄉紳耆吳紹元等電稱淫雨連綿積水不退田地淹沒太湖漊港淤塞所致乞迅勘挽救等情查該屬各縣猝遭水患已據該守電禀督縣會紳購穀補種此亦挽救之法天已晴水漸退希迅督妥辦冀收桑榆查勘情形量予撫卹該郡水利以太湖爲尾閭歲有疎濬漊港之舉迅督官紳照章籌辦均毋忽延爲要並傳諭該紳耆知照藩迥印二十六日藩司爲加撥災賑欵復致紹府電云紹興蕭守鑒來牘已悉回明帥座再加撥修埂工賑洋四千元准於郡局釐金動放金紳助欵四千元已到亦在釐金備動迅速轉飭縣委會紳核議妥辦毋任失所爲要仍由府分具文領送司劃解省局歸欵藩有印石門自五月十七以至二十一日雖示暢晴雨已停歇水退數寸農民逐日盡力車救設法堵禦免被淹沒者約計十分之三其餘七分尚在水内當由石門令會督主簿典史分道查勘大抵西北低霪而民田較多東南稍高而民田較少然西北鄉民每慮患於堵塞車戽之法優於東南各鄉昨購籽穀已運到四百石即日集紳開會計縣屬十七都一百五十三圖不敷尙鉅因議每圖分給二石飭鄉民先行播蒔以安民心仍續撥積穀欵項派紳迅赴出穀之處購採一千二百石尅日運回以備續播惟查近日米價遂漸增漲糶米窮民不免惶急先已繕發簡明告示並切實面諭米商不得再圖漲價致碍民食仍公議於城内及石門灣洲錢鎭三處各設糶米公司一所由就地殷實紳董籌欵購米源源發交公司照來價平售不使奸商壟斷以資補救海鹽自上月中旬大雨至月杪低窪之區盡成澤國稍高之田甫種秧苗十四日狂雨傾盆平地水高數尺不等沈蕩鎭街上水高一二尺商店人起居水中困苦不堪西北鄉災情更重無論高低一片汪洋田中行舟鄉民搶護帮築餘岸哀聲遍野秧苗被淹盡皆霉爛積水退慢低田萬難播種本年蠶荳麥等因天雨早降不及收割損傷甚鉅加之洪水爲災農人雨淋日炙困苦情形慘不忍言連日鄉民紛紛赴縣告災代書繕禀勒索費用門丁收禀勒索規費多少不等各差役仍在鄉下雇小舟催收錢粮毫不念及水災民困致鄉民救護田禾徒供惡役貪慾里中父老咸謂比照光緒十五年水災更重云 
[邑令囑董調停良之武弁常州]  
　　武進北鄉圩塘地方緝私營王弁平昔勾通梟匪暗地分肥又恐無以見功於是誣良爲梟之事不一而足從前有江北船經過該弁率同勇丁多人假緝私之名登舟搜掠該船户起而爭執該弁竟開槍擊斃一人船户欲赴縣鳴寃該弁頗懼挽人出面以數十元私和了事日昨又有載稻船經過該弁等仍如前搜掠該船户出言不遜該弁鑒於前事遂舍鎗用器擊傷數人該船户并不多言揚帆而去逕赴武進縣控告該弁聞之亦赴武進縣聲稱該船户拒捕傷人并搶去鎗枝號衣等件徐大令廉得實情不便處置遂傳該處鄉董進署囑爲調停該董等縷述其不法行爲謂若不借此懲戒將來地方治安恐不堪問徐令去我豈不知不過同係作官情面上下不去務請諸公費心免我爲難該董等默然而退 
[縣令家丁稔惡之一斑常州]  
　　常州城内千秋坊某水果店内有濮燦金者生女數人頗具姿色平昔以賣笑爲生涯近忽與陽湖縣家丁汪某姘識汪某遂以其家爲交易塲凡涉訟者多以之爲終南捷經以致人言嘖嘖不知陳令亦有所聞否 
[邑令會勘百里長堤安慶]  
　　桐懷兩縣毗連之處沿江流築堤以作農田保障計上下幾達百里故名曰百里長堤又曰廣大圩邇以淫雨爲災江潮陡漲四五丈距此圩不過咫尺耳農民憂甚日前天氣稍晴經懷邑王令桐邑張令會勘情形嚴飭各鄉各叚衿保晝夜加意防範看守以備不虞 
清談 
[各國之大元帥]  
　　各國君主。莫不兼其國之陸海軍大元帥。今以大清帝國之皇帝。爲大清帝國之陸軍大元帥。名也分也。 
　　雖然。各國之君主。其在憲法上之位置已定。其對國内之信仰已堅。當上下權利均等國民精神統一这時機。而更有煌煌法典。標其名曰陸海軍大元帥。故國民兼有愛戴與守法兩觀念。故大元帥得　役其國民如子弟國民亦樂得而爲之死。若日德若英美法。其彰彰者也。 
　　今吾國之皇帝在憲法上之位置已定否。對國内之信仰已堅否。上下權利已无等否。國民精神已統一否。於此時而下煌煌之諭。能保。國民之愛戴與守法否。吾輩國民。不能無疑。 
　　然則奈何而後可。曰從今以後。其急定憲法上之位置。其務堅國内之信仰。其速均上下權利。其速謀統一國民精神。如此庶可與日德英法美諸君主。並駕而齊驅乎。若不此之務。則俄羅斯與土耳其之皇帝。亦即俄與土之陸海軍大元帥。也而俄土大元帥之實力果何如。 
奇事小說 
[女騙（朗）]  
　　騙術之進步。孰有如果孀婦者。 
　　孀婦。某縣人窮極無。聊有一子。年二十餘。無敎養。日以烟酒作生涯。固烟花界中之領袖也。 
　　孀婦初甚盈實蓄有萬餘金。揮霍復揮霍。銷磨復銷磨。日復一日。蓋幾幾乎無以爲生。其戚某。向居南城之某鎭。抱黃門痛。琴絃再續。輒復中斷。年近大衍。而老富益壯。獨居無　。重謀膠續。談吐間。時露其意。某孀婦聞其言心竊喜。 
　　越數日。一棹扁舟。逍遥容與。叩某戚之門。作無量歡喜狀。襝衽而前曰。聞君謀。...吾家近隣。某姓有女年及笄矣。小家碧玉。風姿絶人非人間物也。但其家甚寒。若能豐共聘金厚其禮物。則事無不諧。爾願之乎。言已。出其描金猩紅之庚帖。雙手奉之。 
　　其戚。雖非大資本家。而家道稱小康也。離鸞方賦求雛有心。欣然應諾。約期文定。不暇細究也。 
　　及期。肥羊五十對。金鐲一雙。其他珍物稱是。重煩勞有下老人。牽此情絲一縷。某孀婦喜從天降。旣而曰某姓不喜鋪張。我其懷之往。毋爲是紛紛然。 
　　在某戚。言聽計從。方喜準備作新郎。某孀婦乃取各物。買舟歸。入私囊。酒地花天復足供其子數十日之揮霍。 
　　曾幾何時。某孀婦又造其戚之門。作慌張狀。私語曰。君之未婚妻。不幸略抱河魚。謀可以適口者。以寒素故。無力辦此。君其圖之。其戚曰。此戔戔者。何用作議態。立命僕人購物數種。語孀婦曰。煩老母順便帶往。兼致寒暄　 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[預備舉行複選舉]  
[浙江（杭州）]  
　　杭府複選監督牌示初選當選人云照得五月二十九日以前爲初選當選人報到之期先經出示在案現查各屬初選當選人陸續到省爰定本日起每日自上午八時起至下午五時止均可赴本府二堂西首複選事務所報到恐未週知合行牌示爲此示仰選當選人一體知悉 
[催送選舉名册]  
[江蘇蘇屬（蘇鎭太）]  
　　蘇屬諮議局籌辦處以各府複選當選議員名册僅據常松兩府造册申報其餘各府州迄今未據呈報茲該處以此項議員亟須呈送憲政編查館立案備核日昨特札催各府州複選監督赶將當選議員名册一律造齊申報到處查核以便彚呈館憲察奪 
[初選舉訴]  
[江蘇寗屬（揚州）]  
　　揚屬興化縣附生魏筠前以選舉公權受剝禀請樊方伯恢復茲奉批云該生不刁健不好訟聲名不劣品行不壞吳令删之於前吕令禀之於後新舊之令尹非若家庭之世讐何其同惡一至如此本司前批飭縣遵照前禀批示辦理係指縣禀而言今謂係該生前禀不刁耶禀云吳前縣代人受過呂公祖辦事　頇不健耶即此已不待多言仰揚州府飭縣仍遵前批辦理爲要 
[浙江（湖州）]  
　　菱湖初選事務客冬開會公舉孫君士鏻爲所長嗣因孫君年老告退並不開會宣佈忽伊族姪元鼎出爲把持今春調查之時凡有與彼不合者竟於記事簿中妄注考語均係揑詞妨害剝奪公權至其合意入選之人如賣柴裁衣之類多認爲不動產資格前日初選投票要求塡寫已名故得票最占多數彼所薦舉之監察員皆其黨羽商界並無一人爲之周旋說合與投票大有力焉近聞又運動同邑鄉鎭以爲複　票多之計本月十五日爲初選訴訟之期適値河水驟漲舟楫不通因於二十一日再選訴訟期限由紳商學界紛紛訴訟禀請複選監督核辦矣 
[瑣聞]  
[直隸（順天宛平）]  
　　諮議局原爲議院之基礎與公民以叅預政事之權日前宛平縣舉行再選舉告示内有云以京師爲人文薈萃之區知識通敏名譽素著必不乏人而竟聲氣隔閡團體不固至於如此殊非本縣所逆料也此外尙有爾等字樣故京紳對於此示頗爲不平擬作函駁詰經人調停始罷 
[專件]  
　　婺源縣初選當選人不認張星照爲複選監察員公上李侍郎書蠡蒓先生閣下敬啟者闔邑初選現已葴事繼貞等謬蒙鄉里推舉厥任難勝惟期複選濟以和衷舉出得力議員庶足對鄉里而無愧但郡尊劉公現派我婺複選監察員二名一爲李君子襄人品學問素孚衆望其一則張得照梯雲張某品行卑汚逐妻霸孀交納僉壬破壞善類久爲士林所不齒其平日包攬詞訟坐地分肥舊歲程君沁芝三上魏前縣書指出詐贓箍相實據并將原書刊印遍送官紳尤爲可證以如此之人爲我邑複選監察大有損於名譽伏讀先生致李君子襄書知保薦之時亦曾帶及張星照先生久官京畿於張某平日爲人無由洞悉而文人學士不忍道人之短誰肯言於先生之前今則複選期迫若公認張某不特貽繼貞等之羞且騰輿人之謗不公認張某遽爾聯名上禀太守旣嫌鄰攻訐之習又恐於選舉有妨是以不遠千里耑足趨前縷陳一切務乞函致太尊收回成命俾繼貞等好答呈願書屆期投票不勝翹企待命之至致太尊函并懇交原足帶轉由繼貞等代投肅此敬請鈞安統祈朗鑒程繼貞汪咸熙胡亶時方邦沐王廷佐余家鼎汪大文胡鳳祥汪鏡芙趙文光王日含汪開宗江福楨查光斗余鸞翔王石麟董晉璧俞贊元簽字同上 
本埠新聞 
[江西商務總會致上海預備立憲公會函]  
（一）官欵商欵被倒問題 
（二）商會設立裁判問題 
　　敬啓者近來巿面倒風日甚官欵公欵商欵轇轕實多前敝省樟樹分會詳禀某倒店一案奉撫憲批云查向來商店倒閉如有領存官欵公欵多係先儘追還而商律並無區别現當預備立憲時代似應明定規章俾資遵守旋由藩台主稿會詳仍偏重官欵公欵敝會因此特開會議僉以官商各欵同一巿面生息之性質若遇倒閉先儘官欵追還商欵落後則商欵既受倒欠者之虧於攤還時又因官欵占勝而受其虧不啻於放欵之初先爲官欵被倒儲幾成之預備似非事理之平且關係重大將定一普通遵守之法律自須詳加討論未便率爾畫諾現貴處旣設有預備立憲公會此事似可列入商法議安中又接吉林商會來電詢問裁判規章不知貴會已經研及否究竟商會應否設立裁判此項裁判權與地方官旣須有分别若由官派員又恐啓干涉之漸久之將成一勸業道發審局所於本會完全議會之權致有妨碍此兩種問題並祈公會諸公共爲研究即希示復俾得遵循法律之學本極精深諸君子參考中西智珠在握必能折衷至當惠我南鍼臨頴禱切 
[附江藩司勸業道官銀號商務總會詳復贛撫文]  
　　宣統元年三月初三日奉憲台批據樟樹鎭商務分會總理陳世楠以樟樹鎭羅肇泰緞店倒閉一案擬將封存貨物無論公欵私欵一律均攤歸償乞鑒核示遵由奉批據申　抄案均悉此案前據該總理具呈當經批司飭縣查明所欠公私各欵將封存貨物先行變價匀攤此外如有外欠及續經追繳銀兩隨後加攤在案查向來商店倒閉如有領存官欵公欵多係先儘追還而商律並無區别現當預備立憲時代似應明定規章俾資遵守仰布政司會同勸業道官銀總號商務總會妥爲　議詳奪至該縣賓興首事與商務分會均係辦理公益事務之人縱意見偶有不周不妨據理辬論若漫引他事互相詆毀則深爲本部院所不取應仍飭臨江府清江縣會同妥 
 
 

Page 19

 
 
商酌辦並飭各紳等知照繳抄申及全案一本並發等因奉此當經本藩司分别移會轉飭遵照在案本司職道等查向來商店倒閉如有領存官欵公欵均係先儘追還至破產律第四節第四十條甫經頒行之後即經商部以中國各項貿易皆任便開設公家並未加以監察若遇有倒閉准其一律折扣恐存欵之受虧必甚現在户部銀行存放多係部欵關係極重曁各省銀行官銀號多係公欵均應暫照舊章辦理等因於光緒三十二年王月初三日奉論旨允准傳知欽遵咨行在案當此庫欵支絀官欵公欵絲毫爲重若任其一律匀攤則公家之受虧不堪設想是破產律第四節第四十條之不能實行已有奏案可據今羅肇泰倒閉一案如有領存官欵公欵自應查照奏案辦理奉批前因合將會議綠由會文詳復憲台查核批示飭遵再此案係本藩司主稿合併聲明爲此備由呈乞照詳施行 
[招商局股東禀郵商兩部電（爲設立董事會事）]  
　　郵傳部農工商部列堂鈞鑒前奉郵部憲三月宥電以招商局完全商股飭令遵照欽定商律就滬設立董事會等因凡在股商同深感頌遵即登報通知中外各埠有股之商先行掛號研究商律各抒意見截至五月底止除外埠已挂未報外上海掛號處據股商持驗票摺陸續挂號二萬四千餘股已得股分全額十成之六公議六月三十日在上海靜安寺路特開股東大會選舉董事組織商辦隷部章程届時再行禀請註册立案所有奉電遵辦情形合先禀慰憲厪旅滬股商嚴義彬旅粤股商鄭官應等同叩豔 
[兵輪遠避商輪]  
　　寗紹商輪停泊之處與鈞和兵輪浮筒甚近難免碰撞曾由該公司總理虞觀察函商滬道飭令該兵輪移泊製造局浦面在案茲鈞和兵輪管帶馬千戎以製造局距十六舗有數里之遥沿途帆船甚多且有江南船塢候修船隻若將兵輪移泊該處遇有要公進出不便現擬改駐源發洋藥躉船前面昨已禀覆滬道查核矣 
[續誌洋商開設硝皮廠之違約]  
　　南區巡邏隊某巡員日前查悉大南門外馬路椥西首有新建房屋數間租於日本人開設硝皮廠有違約章報知總工程局飭傳房主沈關六候訊在案詎沈抗不到案改傳爲提昨將伊子沈桂山解案據供此房由華人徐士金來租開設硝皮作並無租契不知其有勾結外人情事判限三天務將該租户無論華人洋人槪令遷移出境如違嚴辦 
[謝劵]  
　　羣學會附屬義務小學堂定於初一日下午三時開懇親會兼演學藝昨承惠贈入覽劵兩紙書此誌謝 
城内 
[船户兇橫]  
　　救生避巡船日前遭風沉沒水手蕭福榮遇救出險今查得所失之船被烏山船户俞友全楊阿才撈獲蕭即挽入向該船管幇陳有根商勸願償給酧勞將船給還詎俞等非但不允反將蕭福榮毆傷當由巡士將俞楊二人及管　陳有根一併拘送縣署看管候訊 
[流氓行兇]  
　　一路巡局函解行兇流氓周介順等四名及受傷之陳阿六到縣請驗當奉捕廳趙少尉提案驗訊據陳阿六供邑廟花園内松鶴樓茶館今晨有周介順等與朱小弟等聚吃講茶爭論凶毆四舗地甲周慶生喝阻不服反被掌賴小的上前勸阻亦被毆傷頭額求驗判陳自行醫治周等收押候田大令回滬審訊 
[希圖分肥]  
　　浦東人許春和之姪媳某氏因犯姦案自縊身死業由姦夫挽入向該氏之翁及夫峟和了事許春和因未得分肥滋擾勒索茲田同族禀知塘工局即於昨已送縣請究 
[寓客自盡]  
　　二十五保二圖地保張兆岐昨日投縣報稱奉捕頭諭浙江路方榮記小客棧寓客王老四不知何故用褲帶自縊身死酓將尸身舁至驗尸所查明滬上並無尸親飭身報驗棧主已拘入捕房旋奉内諭委捕廳蒞騐 
[小孩流落]  
　　虹橋站崗巡士劉連陞見有九歲小孩趙貞官睡臥橋面向之訽問據稱住在西門内石皮弄因被義　驅逐以致流落該巡士隨將該孩帶至一路巡局請爲安插諭候飭傳該孩義父到局領回 
[拐匪宜懲]  
　　西四區昨將逃婦江張氏及衣箱一只並續獲之拐匪羅子祥一併解送一路分局訊究江張氏供湖北人丈夫江德原向在漢口扛挑度日今於五月初四日被劉長生引誘成姦騙至上海幫傭當晚與劉趁輪船上遇見劉友羅子祥伴同到滬初住浦東近據羅子祥來言氏夫聞信來尋是以遷至西門城内詎前日羅將劉長生嚇走希圖將氏姦佔因此投局喊寃求鑒訊之羅子祥供詞支吾判江張氏發普育堂留養俟併夫來滬具領羅子祥收押嚴辦 
南巿 
[兇惡異常]  
　　祟明人杜兆林雇老白渡孫阿三之划船渡至同春信船附搭回里詎駛至中流被孫强奪小洋四角推入浦中幸即救起即由巡士拘至工程局經陳副裁判訊明屬實判孫戒責二百下鎖發碼頭示衆三天期滿再核 
[吊驗賣契]  
　　王誰　控張周氏盜賣坟地一案昨由工程局傳訊周氏令伊子桂山投質判將賣契檢呈再行察奪 
[店獲賊]  
　　寗紹商輪公司出店張阿明查見洪阿桂在船行竊搭客衣包將贓奪下反被持刀刺傷手腕迨喚由巡丁王阿六幫同拘住時洪猶割辮圖逃旋仍扭住解至工程局訊實訊戒責二百下押三十天期滿再核張傷自行醫治 
[客棧窩賊]  
　　英租界芳園烟館夥施志銓乘寗紹商輪由甬返滬起岸時失竊考籃一只内有大洋四元小洋八十餘角又雜物數件報由工程局派探查獲方惠芳一我解廨詰知尚有同黨王益美沈瑞生（即小松江）等俱住南順泰小客棧内由控前往獲住搜死今將尸身舁至驗尸所查明滬上並無尸張陳氏棧夥章阿通解至工程局訊明判王戒責三百下押五十天沈責二百下押十四天方責一百下押二十天張氏罰洋六元章罰洋四元一併賠給失主具領所有起獲餘賊存局待認 
閘北 
[西崽聲勢]  
　　孫家宅鄉民馮達江之妻羅氏前日同隣婦三人牽牛兩頭至天通庵荒地上食草因該地係西人老哈未之產被西崽屈阿元將牛扣留勒索洋十元取贖旋由該氏等奪回一頭又被屈毆傷遂投三路三區喊控經劉副巡官立提屈阿元到案戒責二百下飭令具結交牛不料屈出後訴知洋東親赴巡警總局拜會洋總巡要求賠償草料洋十五元劉巡官因屈一去不來將原告馮羅氏移送一區飭傳屈阿元質訊昨日上午該洋人與洋總巡先後到局經德巡官磋商良久判馮羅氏繳洋兩元賠償損失該氏不得已遵斷繳洋領牛了案 
[殃及隣居]  
　　昨晨四點半鐘閘北十八間吉安里六百四十五號某姓家失火延燒四十六號樓房兩幢由消防隊到場救熄 
[誣控拆梢]  
　　周紹同控羅阿根拆梢洋十元昨由四路一區蕭正巡官提訊羅供因周妻拐江北婦人朱吳比被嶁姦佔後央小的薦至某姓處幇傭　因患病辭歇寄養沈姓處被欠飯錢四元向討無着反被誣控求鑒復經蕭巡官提到朱吳氏訊明屬實判周責二百板交保吳氏交其戚郁氏領回羅斥釋 
英租界 
[馬夫圖詐]  
　　湖北成大馬房馬夫胡小春前日在三馬路溜馬被中美公司藥　學徒言俊將水潑於馬頭上後該馬因病斃命胡即圖詐控奉捕房派探往查據該藥房司事李文海聲稱胡牽馬在門前任意蹧蹋令其他往並無潑水之事包探即據情回禀捕 
 
 

Page 20

 
 
頭飭胡自行赴廨具控 
[出爾反爾]  
　　駁船户陳佛生控周阿寳將伊子晋川推入浦江溺斃一案昨由不巡捕房將周解廨復訊陳佛生供子已溺斃現在自愿求銷中西官准之著陳具結存案周從寛開釋 
[案情離奇]  
　　包梁氏昨晨投廨禀稱婦人親生最小之女於三歲時被拐找尋無著已有十三年之久茲有親戚在公堂觀審見有百花里鴇婦沈李氏即阿四大家之妓女李寳寳親戚見其而貎與氏所失之女相同訴知婦人至濟良所看過不錯是以投案求領旋由濟良所將李寳寳送案李妓供稱年十七歲與氏並不相識自幼由在押之母撫養是實沈鴇延律師上堂聲稱此案已奉訊結判沈鴇李妓各押一月至初四日期滿李妓應歸沈鴇領回况該妓係沈鴇親生亦曾禀明堂上請爲察核判包梁氏退去李妓仍留濟良所候查明實情再核 
[若何判斷]  
　　德商馮翁控金榮記將假磁器二十一件騙銀七千餘兩昨日午後同廨會訊原告洋人倩律師上堂代表並將售銀六百兩之磁器人物一件呈案請察金榮記亦延律師上堂聲稱古董玩器本無一定價値向來交易並無退換之例况原告亦精於此道者請爲察核判各退去候禮拜六核斷 
[夫也不良]  
　　寳和里雉妓沈楊氏不愿爲娼自投濟良所昨晨由所解廨據供浙江山北人被夫押娼受苦不堪求恩超豁判暫留濟良所候查傅家屬來案訊核 
[能否管束]  
　　李仁寳控妻黃氏與人姘識私逃昨經公堂復訊判交李領回管束 
[老當益壯]  
　　瞽者陳阿毛控房客王榮生奸拐伊妻裘氏一案昨經公堂復訊裘氏與王供認和奸屬實陳求请斷離中西官以陳與氏生有子女况陳年已花甲氏亦將近五旬勸免離異判氏具安分結交陳領回如再不安於室定行嚴辦惟王榮生年五十尚犯奸案實屬不安本分判押三月 
[敗壞風花]  
　　無賴嚴惠堂沿途高唱淫歌引誘男子混雜嘲笑由屠也香鳴捕將嚴拘入捕房昨解公堂訊實判押一禮拜示儆 
[是逃是逐]  
　　粤婢周阿庚昨夜在靜安寺路與男女同行由捕查見拘入捕房昨解公堂請究據供被陸姓主人毆打逐出判暫留本廨候查明再核 
[不願爲娼]  
　　烟妓董小寳劉小洪方金寳均不愿爲娼昨由捕房解廨判一併留廨候查明再訊 
[限期還洋]  
　　英美工部局控寳善街大觀戲園主趙曉雲角繳捐欵洋一百九十餘元一案因趙入京未回由廨將趙子金榮收押在案昨日復訊判趙子再限兩禮拜還洋 
[改傳爲提]  
　　周仲甫控方光清等串騙押櫃銀兩案内之孫愼卿王祿榮等由廨屢傳不到昨由差探禀明改爲出票提究 
[行竊老手]  
　　王德榮控張毛毛行竊衣物由探查獲昨解公堂訊明張係九次過犯判押西牢半年期滿驅逐出境 
[送縣收押]  
　　沈申金控杉板船户鄧阿福周阿三串竊花衣昨同水巡捕房解廨判鄧周送上海縣各押一禮拜 
美租界 
[華捕毆人]  
　　小車夫朱蓮莊昨至捕房控被九百六十二號華捕在揚子路無端兇毆捕頭飭送醫院驗明核辦 
[洋人强權]  
　　吳淞路某洋人所開之印書局昨雇毛會來小車運載書箱因裝載過重毛不允送詎該洋人即恃蠻兇毆並將車照奪去旋由毛投報捕房飭探往查將車照取回給領了事 
[大决雌雄]  
　　昨月蕩婦夏朱氏張陳氏二人各紏女流氓十餘人至唐山路三十四號屋内互决雌雄二婦衫褲均被撕破繼復扭至捕房喊控捕頭以均屬無恥一併斥退如再滋鬧拘辦不貸 
[醉漢倒臥]  
　　法人某前晚酒醉倒臥兆豐路上被一百十五號西捕查見車入捕房押至酒醒斥釋 
[不顧家用]  
　　陸張氏昨至捕房控稱丈夫陸厚林近與某蕩婦姘識不顧家用捕頭飭赴公廨控告 
[欠租逃逸]  
　　武昌路永昌鐘表店因欠房租三月昨將店内貨物席捲逃逸房主得悉後即至捕房報告捕頭諭候禀請公廨將生財封抵 
[俄人負欠]  
　　馬夫王阿四控被住居百老匯路之某俄人欠洋十餘元不還捕頭飭赴俄署控告 
法租界 
[無可推諉]  
　　小東門橫街野薺　茶食店前晚失愼焚去房屋在幢昨由捕房將店主唐寳榮及夥徒等七人解廨訊究據稱火係隔壁小烟間所起旋提小烟間主研鞫則稱小的之店毫無損傷豈有起火之理又傳與茶食店後進接連之協盛祥烟間各人質訊僉稱目見茶食店起火本店後屋亦被殃及唐等諸人始無辭可諉判一併收押候流底根究餘人無干開釋 
[推跌斃命]  
　　小東門大街陸稿荐醬肉店夥某甲前晚與買客山東人某乙口角用武被乙推跌倒地氣閉身死當將兇手送押捕房甲屍舁送輔元分堂報縣相驗 
[兇徒收押]  
　　薙髮匠彭新鶴與同業蕉丁香口角互毆被蕉戳傷頭部背脊等處由捕一併拘廨判蕉收押　彭醫愈再核 
[不認拐匿]  
　　住居菜巿街之甬婦朱金氏被同居人劉和尙拐匿孫女報由捕房將劉拘廨訊供不認判押候查明再核 
來函 
[錢塘沈祖綿書]  
　　讀貴報二十九日浙路股東會三誌内云湖屬非但不認新股舊欵亦未報告等語此事殊有未合查會塲認股時湖屬由楊信之先生報告已繳股欵並催繳二期辦法新認股如沈潤青王一亭諸君皆湖籍也并聞現在添認已有成數不日發表 
[輪船招商局股東掛號處致外埠代理處函]  
　　敬啓者輪船招商局股東禀奉郵傳部准設立董事會組織商辦隷部章程先將所執之股份按户掛號開會選舉嗣恐遠埠股東持票及摺來滬掛號或有未便是以奉託尊處代理已蒙陸續函寄具級公誼前經三次登報報告五月十九止已達二萬零零八十三股頃又查至五月二十四日止此七日内加增三千餘股已到二萬三千一百四十四股急廳擇定地址議訂會期開會選舉茲經議定六月三十日下午一點鐘爲股東大會之期假上海靜安寺路萬國體育會爲會塲請遠近各股東先期到滬届日蒞會惟掛號股份雖近全額六成之譜未曾掛號者尚多務必請各股東赶緊續來掛號上海本埠則議於六月二十五日爲止各外埠代理處則議於六月十五日爲止寗先期毋後期六月半截止之後請尊處將股東掛號册及入塲劵存根趕即寄滬俾可彚刻總單預備一切以免臨時局促務必知照各股東届時持入塲劵親自蒞會旣可被選爲董事並可選他股東爲董事此次大會專爲奉部電選舉董事而設幸勿放棄利權股東散處各埠不克分投知照請即將此原信登報廣告以便遠近周知爲 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[詹眷誠觀察附禀郵部聲明泰晤士報所論蘇浙路工辦法實屬錯誤]  
　　敬附禀者竊職道前於禀辭出京時曾接梁局長函附發照錄英使交外務部節略並照譯泰晤士西報各原文兩份當即逐細查閱見該西報訾及蘇浙兩路工程造法錯誤之處頗不憚煩故於督同滬杭甬總工程司富爾德騐收蘇路時靡不留心考較乃知該報所論無非以一偏之私見冀惑不諳工程者之聽聞其實槪屬虚謬業經執該西文報紙於驗工車次按原載關乎工程各節先與富爾德詳明討論渠徒赧然無辭以對繼復逐處偕令親履細勘亦惟啞口無言而已茲再將各情形敬爲我富台縷晣陳之蓋蘇路所用鋼軌本均購自漢陽鐵廠料質尚堅枕木則係日本及奉天安東所產計由滬至松江一叚先於光緒三十三年十月間開行火車迄今將及兩載毫無所損如該報所謂僅能支持一年之久等語已經不騐惟據富爾德云道間石渣應全以細小者鋪墊此論固是詎知蘇省地潮土軟設經積雨則細石易深沉入泥内枕木仍難緊紥必致鋪不勝鋪所耗更鉅是以該路係下鋪粗石上蓋細渣旣可省費且無内空之慮辦法極爲合宜但查蘇路經行北姚涇地方原有老河一道面寛而流緩當興工之初在其下游之松江一帶士紳欲將該河堵塞以免漲潮灌入内河吸水變味而上游居民又恐雨水難洩被淹田畝因而兩造均赴蘇路以司爭執要求乃經該管工程司酌測形勢擇地另挖一河建造百尺單孔橋一座先用片石鋪墊河底且於兩頭高砌壩岸以使水可外洩而不内灌隨將老河塡實築陽行車作法悉當又查蘇路斜塘與圓洩涇兩處各有二百尺雙孔橋一俯並因節省鐵梁於斜塘橋之兩端各加二十尺環洞一個該兩橋之中心墩均係先用大木椿排立打下作爲底脚然後再以洋灰及沙子石潭按一三六摻合築成本甚堅結嗣恐潮湧溜急刷空根基復抛亂石於墩之週圍以資鞏固而免衝洗此即各處鐵路多有用此成法藉禦逆流尤未爲不合若泰晤士報内載如遇不便造橋河面築橋乾地掘地爲河與天然河流適成直角形最大之橋有二其中心墩基則依下法先將亂石抛入河心堆積成灘後於灘上建築墩基在河流迅速之處實屬可危等語必即專指此蘇路各大橋而言未免言過其實倘果堆灘之說不妄則該各橋墩必早傾圮矣夫造橋之法固惟西人極精且良然曩聞英美兩國鐵路均有大橋坍塌之事何諱言之深耶况近有西人名斐倫者曾以留心蘇路工作殆經兩年嘗於築橋時親往周視數次無不許爲堅固遂致函該報館力爲辯論其訾議之失當已譯登諸上海時報足見不平之鳴人心同具也總之建築原有成規良窳昭然可考豈容任意譸張想該報所論或别有用意存焉職道旣經騐明未便縅默合具附禀上達鈞聽再叩勛安職道天佑又禀 
[浙路第四次股東會槪略（到會股東杜亚泉述）]  
　　此次浙路股東會到會諸人無一不以挽留總副理爲目的蓋我浙人近日崇拜湯先生幾視之爲浙民之父予素不喜爲輿論之奴隷以爲環顧吾浙可信託者雖無如湯先生而榮譽所歸或逾其量焉迨到杭後細閱報告之表册證以目擊之工程並晤工程司細聆浙路工程上之計晝則不但足以饜吾輩之希望且實足令吾等欽佩無涯盛名不可以倖獲予益自歎其蠡測管窺之淺矣至會塲情形言論紛雜意氣激昻苟非平情細察實無從知其眞相蓋其中有異主義之二黨派互相奮鬭甲派之主義以總理爲浙路盡瘁我輩欲留總副理不可不添副理以助之乙派之主義則專留總副理而不欲添舉副理蓋以目下無相當之人物苟選舉不得其人則適足以掣總副理之肘也甲派之人大都在當時之董事局中者居多其人數雖無幾但其所握資本之權數亦頗不小乙派之人則旅滬及内地之股東舉代表諸人人數權數皆居多數惟宗旨雖同而無聯合之準備其能否不爲少數之甲黨所制未可必也臨會以前乙黨知甲黨之意大起猜忌之心曰是彼黨中人將謀爲副理也將以是排去總副理也將以是使總副理名留而實去也逆億之言實未可信而人心之響應者頗多入會塲後乙黨某君首與甲黨挑戰大意謂總副理告退各股東皆惶急殊甚亟謀挽留而董事諸君殊未聞有如何之策畫若視之爲無關緊要者其意果何在斯言一出如遺火積新驟然起乙黨之烈燄贊和之聲喧然於會塲而甲黨乃受第一次之攻擊繼而董事某君表白其留總副理之意見并申明其添舉副理之意復遭乙黨駁詰某君乃謂諸君决不欲添舉副理則請撤銷董事局（此言予未親聞）此言激怒乙黨使其氣奮張撤銷董事局之聲震耳欲聾某君憤憤下臺而甲派乃受第二次之攻擊其後董事某君代表劉副理辭職復申添舉副理之意已不待辯而自明此時會塲上羣作怪聲如吹警笛使某君不能畢其詞而甲黨乃受第三次之攻擊總理見會塲之將致紛擾也出而調停之仍以另舉總副理爲辭相持許久總理乃謂予第即使勉留亦必另有人以助予然勉留之言一出於總理之口議長從而實之會塲起而和之而總理之留已成鐵案雖總理亦不能自白矣濳藻共進退浙人咸知斯言總理留副理亦無辭可謝於是衆股東之目的已達意頗欣欣迨總理更以舉人相助爲要乙黨則以所助之人用何名稱質諸總理總理請股東公决之乙黨不能自知其權數若干恐爲甲黨之所勝乃出偏師以制之曰定名稱者知識上之問題舉財產無涉也請以人數决議長恐以此復生兩黨之爭執乃以定名稱之事委託於總理總理知副理之名决不能爲乙黨所認乃擬一名曰總務長此名一定乙黨所主張不舉副理之目的亦遂矣且乙黨謂總務長者乃承總理之命而理公司一切之事務當由總理委任不能公舉相持許久公舉之議决不能通過乃入於集股議題而第一日之會議以畢此日議案乙黨節委勝利甲黨所主張濳伏而不得發况甲黨受三次之攻擊究因乙黨之猜忌而生氣憤無可發洩其欲得時機以行其報復也必矣會期延長一日乙黨方欣欣得意以待公舉董事及查帳人决不料第一日所定之議案尚有變更之慮然甲黨乃乘此時機以難乙黨第一日之夜甲黨乃告總理不與次日之會總理知甲黨之羣抱不平也决日乃就乙黨之主張最力者商挽回之策欲變更第一日之議案復力挽甲黨與會開會之時兩黨猶齗齗不下總理介居兩黨 
 
 

Page 27

 
 
之間苦狀不可言喻迨人議塲已逾定時約二句鐘矣開會後董事退居股東席以示意總理自登演臺以副理之電文相示蓋薦平伯以自代也總理以昨日議案之故不欲顯示變更又欲採甲黨之意以平其憤乃儗先以總務長之名聘之數月後如可担任再行公布呈請郵部授爲副理此時乙黨之意益憤與乙黨表同情者亦益多蓋依此議案則不但與不舉副理之意不符且並公舉副理之權而奪之矣但以總理之故不復激烈爭辯僅以章程中規定副理一人如欲添舉非先行修改章程之手續不可堅不通過下午復持此議汗流浹背仍不相下某君演說表示贊成總理之議幾爲大衆报窘總理見情勢之難欲取消此議全塲贊成取消者與反對者聲震耳膜不可辨認總理有難色稍靜後復持之乙黨中請改公布爲公决猶不可衆於是知總理之爲難矣某君乃謂總理如此堅持必有不得已之苦衷我輩當贊成之於是乙黨中有大聲而呼者曰總理旣有不得已之苦衷我輩當爲不得已之贊成言已痛哭甲黨愕然乙黨亦不詰辦雖尚有一二不平之鳴然股東之中以總理之故而軟化者已多無前此堅持之狀態矣總理及議長見羣情如是乃舍此議題而以公舉董事及查帳員終焉予之宗旨雖與乙黨相同然於乙黨之攻擊董事挑撥黨爭亦未以爲然至甲黨之要求總理欲提出此專制之議案以求勝乙黨則固我全浙鐵路股東會之汚點也 
小說 
[奇情小說美人虹英勞倫斯著瘦狷譯者（三）]  
　　人情非至萬不得已。必不肯離鄉背井。自梅黛嶺之與埓根相處後。士也纒綿。女兮宛轉。即聯袂宵行。亦寗畏多露。之譏。無如一片天良。若嚴詔梅黛嶺必不可從埓根之言者。卒然答曰君悞矣。家而可棄。清議之謂何。此時貿然行。異日安能覥然返。與其淫奔貽鄉里羞。曷若留此訂久長約。一朝玉碎。無復珠還。爲妾計。即爲君計。否則使郎君而友一背父棄家之不貞女也。亦安所用其情乎。吾父雖老　屢請事或諧。君姑少待。 
　　埓根曰童騃哉卿也。卿家中不可一日居。及今不行。汝父將祻汝終身。將逼汝嫁彼老傖。將以甘言媚語。毒汝之心。令汝反對鄙人。一失足成千古恨。卿其母貽後悔。且言且行。旋出林立於小徑之旁。驀一童子從遠來。呼曰埓根先生。疇昔之日。非命吾城中有電與君者。速持之至此歟。令謹踐約。語已。探囊取一黃色之電封授埓根。 
　　埓根觀電後何如者。一刹那間。面容屢易。初若愜意。繼若驚訝。又若煩惱。旋手一銀餅授童子曰不腆之敬。聊償子勞。速歸告彼人。謂吾即行。言畢。顧謂梅黛嶺曰承友人電約。將趨返旋居。部署行裝。小住一宵。便當訣别。卿其於此數時中决定行止。其行也。僕復奚言其止也。則旅舍覊愁。香閨綺夢。遥遥兩地。脈脈寸心。縱鄙人不足惜。卿獨不自爲謀乎。時促。其速言。即或有必不得已之苦衷。而此時必與吾暫離者。亦請預約何時吾可來此。重圖晤叙。 
　　梅黛嶺覩埓根行色怱怱。芳心凄然。噤不能語。僅答曰埓根君。夜間吾當在此候汝。埓根曰諾。趨與親吻而别。於時氣候清和。路旁雛菊藂生。野花含笑。欣欣有向榮意。埓根行時。心中亦恬適萬狀。旋返身回顧。見高樹参天。某張若繖。梅黛嶺尙靜立其下。因更鞠躬遥與作别。 
　　少選。行益遠。回視林影迷離。渺不見梅黛嶺之蹝跡。乃喃喃曰是女貌美而情痴。今晚即不與吾偕行。者番小别。必動離愁。異日終入吾彀而後已。顧吾尙有所欵者父女之愛。出於天性。彼胡絶忘舐犢恩。得毋因遺產另有所屬。憤而爲此歟。果若此者。吾計左矣。天下不少美婦人。銅山一崩。勢難復合。使妻窮西施而浣紗以老也。何如妻一貌寢而多財者乎。海介待女厚。必知其詳。吾將設辭探訪之。 
　　語時。向海介之草屋而行。旋凝睇手中所持之電。心有所觸。不覺行緩。復喃喃曰是奚爲者。苟使梅黛嶺而與素不相識之楷羅相見也。必且變生意外。吾必使彼兩人。作尹妍之避面。 
　　更正昨報小說第一（繼父之遣吾）第二（埓根曰）兩叚被手民誤排在第三（埓根燃雪茄而吸）第四（埓根復曰）兩叚之後特此更正　 
國外新聞 
[韓國裁廢法部]  
　　二十八日東京電云韓國法律各事旣歸日人管理法部形同虚設故巴將該部裁廢按此則可與專電欄參觀 
[美亦袒護日人]  
　　二十八日紐約電云華盛頓對於韓國之近今變局頗爲滿意 
[美商諛日之言]  
　　二十八日紐約電云美國絲業公會會長斯京納君近由日本長游歸國當在日本時頗蒙士大夫嘉欵據斯君聲言日本糖公司舞弊一案不足以槪見日本管理財政或政治之手叚云 
[波斯内訌續聞]  
　　二十八日倫敦電云德黑蘭路透訪事電稱昨 
[]  
日戰事仍未停息波斯哥薩克軍所發之砲毀及歐人房屋波王之軍亦在城外山上發砲轟擊國會屋宇英俄兩國公使已敦促波王速與國民黨休戰議和波王不從其請同日柏靈電云波斯革命黨現在德黑蘭勢力頗盛俄國似擬與革命黨合謀廢王之舉 
[美將駐艦菲列濱]  
　　二十八日栢靈電云紐約各報載稱美國戰鬥艦隊大操之後將駐泊菲列濱羣島 
[巴利維亞志在息爭]  
　　二十八日栢靈電云巴利維亞政府因前曾攻及阿琴廷使署已向阿政府賠禮復歸於好 
[德國新首相之履歷]  
　　二十八日倫敦電云德國新首相卑斯麥 
 
 

Page 28

 
 
化爾威氏爲十八世紀法蘭克拂猶太銀行家之後裔其人專志改良社會而於外交事務則少閱歷云 
[日本盜獵船拘]  
　　二十九日倫敦電云駐泊阿拉斯茄之美國海關巡船西華德號近在泊里培洛甫羣島拘獲日本盜獵海豹帆船一艘 
[英國海面近灾]  
　　二十九日倫敦電云據官塲報告有不知名之汽船一艘在洛維斯托甫脫附近將西字第十一號海底濳行艇撞沉艇員皆遭　命同時西字第十七號海底濳行艇亦遭殃及惟艇員均經救起後又接到消息謂汽船愛台斯通號於深夜穿駛海底潛行艇隊中致將西字第十一號艇撞沈艇長勃洛堤大尉及威京斯大尉並水兵三人均經救起惟其餘十一人則已不知下落第十六號艇當時因欲避讓愛台斯通致將第十七號艇撞傷 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
