# 1920 - 62 - 4916899

 

Page 1

 
 
   
 
 

Page 2

 
 
   
 
 

Page 3

 
 
時評 
[此計]  
[  冷]  
　　安系閣員以罷議倒閣其計不成將設他計雖然計將安出哉 
　　夫政黨之舉動無論所謀之何如皆當以堂堂正正出之此等鬼鬼崇崇何爲也夫今日北京之所謂閣在局外人觀之可羞可恥已甚倒之原無足論然不以正義而用所謂計者則其可羞可恥更在閣下寗不使人齒冷哉 
命令 
[三月七日大總統令]  
　　據財政總長兼幣制局督辦李思浩幣制局總裁周自齊呈請限制各省官銀錢行號增發紙幣並規定收換新舊紙幣各辦法等語發行紙幣爲國家銀行之特權前經財政部釐訂取締紙幣條例頒行巳久限制恭嚴乃近日各省官銀錢行號往往藉口周轉任意發行種類旣參差不齊準備亦虚實難究金融因之閉滯奸商得以把持貽害閭閻亟宜挽救著由財政部會同幣制局詳訂限制辦法通飭遵行並責成各銀行監理官嚴密糾察嗣後各省區官銀錢行號槪不准擅發紙幣其已發者應卽遵照取締紙幣條例確定限期逐漸收回毋得再有增發以袪積弊而維幣政此令 
[又令]  
　　陸軍總長靳雲鵬呈綏遠暫編陸軍騎兵第一團團長倪文翰呈請辭職倪文翰准免本職此令 
[又令]  
　　任命蔡用勳爲綏遠暫編陸軍騎兵第一團團長此令 
[三月八日大總統令]  
　　陸軍總長靳雲鵬呈請授楊春山爲陸軍步兵少校應照准此令 
 
 

Page 4

 
 
   
 
 

Page 5

 
 
   
 
 

Page 6

 
 
專電 
[北京電]  
　　今日閣議李未到會曾朱遲至一鐘始到提出辭職並謁徐表示决心徐面勸慰曾等退徐語人謂此係段部内訌予惟照例批留聞李亦將繼辭靳態度鎭定决派次長署理（九日下午七鐘） 
[北京電]  
　　今晨安系閣員李朱曾謁徐訐靳不顧政局及友誼難共事願卽辭職徐加勸慰無效至午後二時朱曾二人同向靳提辭呈（九日下午六鐘） 
[北京電]  
　　曾毓雋朱深辭職徐面留（九日下午七鐘） 
[北京電]  
　　本日閣議安系三總長初仍缺席段嚴催方於議散後出席國院李思浩確因病假（九日下午四鐘） 
[北京電]  
　　三總長同盟罷議事昨日疏通結果財李已允出席曾朱尙無表示（九日下午二鐘） 
[北京電]  
　　倒閣事經大力者調停安系已不復堅執但對靳仍主有條件之和解（九日下午三鐘） 
[北京電]  
　　汴省會電拒王印川事靳電趙倜疏通又趙虞電表明心跡請勿信浮言（九日下午四鐘） 
[北京電]  
　　汴公民大會電拒王印川又趙倜仍持强硬態度（八日下午五鐘） 
[北京電]  
　　政府將通電告豫潮平息（九日下午三鐘） 
[北京電]  
　　八省聯請解散新國會事府否認（九日下午六鐘） 
[北京電]  
　　鄂王占元電請阻吳佩孚撤防一面拒張敬堯索械藉免衝突（九日下午六鐘） 
[北京電]  
　　王揖唐因東海未許離滬不復來京（九日下午二鐘） 
[北京電]  
　　京校生决議取消罷課魯閩兩案仍持原議向政府要求（九日下午二鐘） 
[北京電]  
　　巴黎電伊集院回東京將任外長内田出爲大使專爲對華問題而發又電協商國徇俄新黨要求將與開始交涉高等會議先日議决須激黨改殘殺行爲方能開議新黨復稱一取民主主義絶無殘殺行爲（八日下午五鐘） 
[北京電]  
　　巴黎電美上院於四日投票表决對保留案中中日兩國間五字删去（九日下午四鐘） 
[北京電]  
　　美日意諸國在京自由設無線電臺案閣議决由外部交涉又閣議討論財政案無决定（九日下午四鐘） 
[北京電]  
　　陜電陳樹藩派兵將劉存厚所部四面包圍勒令離陜形勢險惡旦晚恐有劇戰（九日下午三鐘） 
[北京電]  
　　隴海路續借比欵回電已有成議（九日下午二鐘） 
[北京電]  
　　商會長安迪生以侵吞公欵嫌疑爲警廳逮捕（九日下午三鐘） 
[北京電]  
　　屈映光有更動說將以潘復繼任（九日下午三鐘） 
[北京電]  
　　孫烈臣電砲艦事俄允通融辦理（八日下午五鐘） 
[北京電]  
　　胡維德電允北上（九日下午二鐘） 
[北京電]  
　　梁任公定寒日來京 
[北京電]  
　　齊耀琳電陽日回署（九日下午四鐘） 
[北京電]  
　　中央對滇粤之爭擬專員馳往調解（九日下午二鐘） 
[香港電]  
　　外傳唐繼堯昨有電辭總裁此後軍府事不與聞代表趙藩卽解職岑得電徬徨恐軍府倒特聯伍林電陸籌辦法又傳岑伍眷屬將返滬（九日下午三鐘） 
[香港電]  
　　國會議員近離粤極衆憲法會議將無形打消（九日下午三鐘） 
各通信社電 
[北京電]  
　　今日閣議曾李朱三長仍未出席 
[北京電]  
　　我國加入國際聯盟將派陸徵祥顧維鈞王正廷充代表 
[北京電]  
　　王揖唐電唐少川擬取消辭意已電西南徵同意 
[北京電]  
　　范源濂面求東海釋放天津被押學生 
[北京電]  
　　趙倜電此次奸謀煽惑雖蒙明察不爲所動對於治安倜當負完全之責 
[北京電]  
　　開封各界電王印川市儈小人特任省長豫民萬難承認 
[北京電]  
　　陜督派兵勒令劉存厚離陜恐生戰事（以上九日）以上中華通信社電 
[北京電]  
　　閣潮經段解勸之結果靳允即提外農敎三長局部改組各閣員巳滿意允明日全體出席 
[北京電]  
　　陸徵祥將派爲國際聯盟會代表外長一席仍以陳籙爲有望 
[北京電]  
　　政府將與協約一致撤駐俄華兵惟新黨要求引渡舊黨决駁 
[北京電]  
　　孫烈臣電入江軍艦現已準備上駛 
[北京電]  
　　趙倜復派傳應璜來京歡迎王印川王昨已起行赴任 
[北京電]  
　　傅應璜昨見徐謂趙督服從中央并無他意吳亦不悅 
[北京電]  
　　此間傳說吳佩孚有不穏舉動政府否認謂吳兵力不足爲患若與南方勾結南方此時未必肯破壞和局 
[北京電]  
　　院部准張敬堯請飭長沙關驗放湘造幣廠所運銅斤（以上九日） 
[濟南電]  
　　屈省長與議員周福歧衝突兩不相下田督擬出爲調解聞可和平了結（九日） 
以上中孚通信社電 
世界路透電 
[美參議院通過採納保留案]  
　　三日華盛頓電參院今日以五十六票對二十五票重行採納保留案一條卽宣布美國有不依國際聯盟範圍决定本國各内務問題之權者民主黨復圖重行通過其修正文但遭失敗該保留案第一起採納時民主黨附入共和黨者十一人今則有十四人參議院繼又重行採納關於門羅主義之保留案一條毫未修改 
　　四日華盛頓電消息靈通各界謂共和黨顯已能在參議院得手故有勢之人現正運動威爾遜總統批准附有保留案之和約但威爾遜總統不爲稍動謂和約必須不加保留案而批准否則就美國而言和約已爲死物 
[美總統贊成意巨直接談判]  
　　七日華盛頓電威爾遜總統已接受英相喬治法總理克勒滿沙所主意大利與巨哥斯拉夫直接談判解决亞德里亞海問題之提議惟曾稍加修改美國願任令意大利與巨哥斯拉夫自行决定界線威爾遜總統答覆兩國總揆之牒文謂取銷十二月九日議定書之建　未便贊成並謂阿爾巴亞與奥地利亞應加入所提議之聯合談判且又申明美國不能承認倫敦條約之實行末言協約國不致必須决定美政府依其屢次宣言所不能遵從之方法此彼之所切望者云云 
[美總統病後出遊]  
　　三日華盛頓電威爾遜總統今日乘摩托車出游此爲病後第一次出門 
　　二日匈京電國會已舉匈國國民軍司令郝才海軍大將爲攝政員 
　　七日米諾拉電據管稅員報告前總統羅斯福之遺產共值美金洋七十二萬七千七百十三元納承繼遺產稅八千九百元 
[美國擴張海軍之計畫]  
　　七日華盛頓電海軍總長台尼爾氏今日通告衆院海軍股員會謂本届國會會議期内如不批准和約則彼將提出較總務科所議更大下一財政年度内之造艦程序 
　　三日倫敦電泰晤士報紐約訪員電稱衆議院海軍股員會現正考慮海軍少將裴特傑氏之造艦程序而使美國有世界最大之海軍裴氏主張以巡洋戰艦及無畏式戰艦爲海軍中堅使得隨時擴張其程序中規定所造之艦内有無畏式戰艦兩艘超過英國戰艦化特號及日本議造之軍艦有排水量四萬四千噸裝置十六吋口徑之砲位 
[對土和約已决條件]  
　　一日倫敦電聞協約國大關於土耳其問題之解决已有重要之决議衛守海峽之規則亦在其内大會並决議輔助土耳其整理財政且聲明於此事排除政治勢力建設專家之機關 
　　二日倫敦電聞對土和約之海軍條件規定土耳其除置稽查稅務船數艘外不置海軍其財政條件似與對匈和約中所列者相同土耳其人民將由三十兆減至十六兆因歐洲土境僅以君士坦丁爲限也故土耳其債務必須重行安排舊日土境或須擔任一部分土耳其賠欵將先予希人及其他失去貴重產業之人 
[過激黨和戰之趨向]  
　　三日巴黎電華沙來電謂過激黨機關泊拉維達報載稱過激黨領袖近與各軍司令在華沙開大會討論勞兵政府將來對外政策特羅斯基氏建議暫止用兵歐洲發兵攻擊波斯印度中國參謀總長反對此議以爲如調軍至亞則波蘭將對俄取攻勢該問題已展緩討論將取决於列寗氏 
　　二日泊拉格電過激黨已向捷克斯拉夫提議媾和謂願恢復兩國間之商業與友好之交際捷克斯拉夫政府現正考慮此議 
　　三日倫敦電過激黨公報稱高加索紅軍處處勝利巳進抵加茄爾尼克河占據伊哥萊資康鎭高加索大軍報稱近兩星期内俘虜一萬七千人台尼金將軍之軍開巳漸散 
　　三日倫敦電莫斯科無線電稱外交國民委員所派之代表强森氏現駐伊爾庫次克巳奉命將過激黨媾和建議送交西比利亞日軍司令部而與磋商談判之　間與地點 
　　四日巴黎電時報載稱或議請俄邊諸國與勞兵政府媾和此議難得法政府之贊成按二月二十四日和會之正式宣言書謂非俟勞兵政府表示與文明符合之態席協約國斷不能與之恢復外交關係一面勸俄邊獨立國勿攻擊俄國如受俄攻擊則協約國自當出助之云云主要協約國對付勞兵俄羅斯之政策已規定於此宣言書矣文中並未鼓勵俄邊各國繼續與勞兵政府作戰亦未慫恿彼等與之談判不寧唯是且許彼等於過激軍攻入其法定界線以内時儘力出助之彼等之地位何者最便彼等之利益何者最佳皆可自由决定之若謂主要協約國於三月初卽放棄其二月最後一星期决定之態度而欲使俄邊諸國處於不得不與勞兵政府開談判之地位則不敢信也 
　　七日華盛頓電駐華盛頓俄國大使宣布出於俄國政治領袖團手筆之一文反對以物供給過激黨 
[高等議會注意德國經濟]  
　　三日倫敦電泰晤士報載稱高等議會現正考慮草定之宣言書其中涉及物價昻貴恢復德國經濟發達之必要造成國際和局之志願與過激黨媾和一事亦經列入聞意相尼蒂氏主張令德國緩交賠欵 
[歐美經濟消息]  
　　三日倫敦電據政府發表之白皮書觀之英倫銀行總理現反對政府源源借債每日郵報載稱政府之濫用國帑已使五釐又四分之三起息之國庫劵受有影響現僅售出三分之一恐將失敗 
[英員演說蒙古前途]  
　　三日倫敦電一九○五年至一九○九年充北京使署秘書之加萊特氏在皇家美術學會演說謂蒙古人勢力之及於人類其大一如羅馬人演說者詳述蒙古之商業機會並謂中國急應恢復其地位而實前俄羅斯帝國邊界政治之空隙此蓋往日俄人以不名譽之陰謀奪諸中國者也中國能否保留該地全視其如何處置發展問題爲决 
[各國近事記]  
[一日倫敦電]  
　　高等議會關於物價昻貴及匯率問題已得完全之同意 
[四日紐約電]  
　　今日匯率高漲蓋外間有英倫現議運金一二百兆鎊至美消息之故 
[七日紐約電]  
　　現有每小時行六十哩之颶風隨以大雨一切交通均失秩序 
[二日羅京電]  
　　羅馬尼亞皇太子現駐埃及將赴印度遠東一游羅京各報載稱皇太子因已允解除其貴賤不稱之婚約故得恢復其原位 
[二日倫敦電]  
　　道路運輸工人要求每星期增加工資十先令其代表與僱主在工部所開之會議業已决裂代表後請彼等之聯合會發罷工通告 
[二日倫敦電]  
　　披爾子爵今日在上議院答覆某議員之質問謂除所已宣布之礦產權利外其餘土地及實業均不歸爲國有據最近選舉觀之民意不贊成國有 
[三日倫敦電]  
　　今晨愛爾蘭杜白林有郵車載致總督與政府之函件爲携械戴假面具之人攔住將函件刦去 
[三日巴黎電]  
　　巴黎鐵路聯合會發表文告謂被拘之路工如不釋出則將重行罷工 
[三日倫敦電]  
　　印度預算案計缺乏英金一千四百二十五萬鎊關於阿富汗及邊界戰務經費共一千四百七十五萬鎊 
[五日巴黎電]  
　　時報載稱高等議會現正考慮許德國向中立國借債購辦糧食與原料 
中美新聞社電 
[詩家谷電]  
　　美國中西部現有極惡之冬季大風雪徧及密西西比洛機山以南至達拉斯全境電桿鐵路頗多毁壤 
[倫敦電]  
　　斯丹達報載稱協約最高會議决定許德國於付賠欵之前發行内國公債又决定不許哈潑斯堡皇室恢復於奥匈 
[海牙電]  
　　荷蘭答復聯合國第二次通牒仍聲明拒絶引渡前德皇但願加以看守 
太平洋路透電 
[九日廣州電]  
　　路透訪員曾過北江覺外間所傳李烈鈞與李根源之軍開戰之說殊爲失實戰事之足紀者唯二月二十八日一役雙方死傷者共約五十人 
[四日紐約電]  
　　日本大使幣原今日在此間日本會社宴次演說此爲其就大使任後第一次出臨公衆之前該使謂日本對於山東問題無論中國取何行動决不變其方針山東不足爲美日兩國間齟龉之原山東問題將否立卽解决或無限期擱置須由中國政治家决之該使主張開放中國門户惟謂歐美必能深悉日本關於中國所處之特别地位云 
[九日海參崴電]  
　　州議會致牒捷克代表詢問日本之臨西比利亞是否乃助捷克軍之撤退者現已商定運往西面之日本戰品應由俄員管理勞兵官員已由莫斯科抵伊爾庫次克擬與協約國議和謝米諾夫已由赤塔退至大烏里擬以殘兵作最後之一拒過激軍現正占據赤塔 
[九日北京電]  
　　中政府致牒各使署謂中政府久思裁撤釐金但事關國家入欵而各省行政經費又賴釐金挹注故有籌畫他種稅項之必要去年五月外交部接簽定修改稅則各國公使之來文内稱内地稅極有礙於中外商務之發達希望設法裁撤之又今年一月間朱爾典爵士致牒外交部聲明中國英人商會在滬集議主張實行一九○二年商約第八欵所載各節附以條件立約國應得中國之滿意擔保允不於將來復有直接或間接徵稅情事然後立約國始可贊同加徵入口稅朱使並向政府述其中國統一之希望蓋先須統一然後始可言及收稅辦法否則收稅手續不能一致中國接受勸告深爲感激裁釐加稅　法現由主管各部考慮今可明告者釐金旣裁入口稅旣加中國内地决不對於巳完入口稅之外直接或間接恢復釐金而朱爵士所稱先有統一政府現雖國内政治情形斷非武力可促成國家統一惟對外向來一致且裁釐加稅事關全國政府確信南北必能遵行尙有一事須請注意者裁釐加稅之後設所加入口稅之收入不足補償裁撤釐金之損失則中國當籌有以彌補之查修正稅則中之物價係於戰時估定各國允於和局成立兩年後將此物價重行修改中國茲擬於裁釐加稅之辦法實行以前請各國先將入口稅則修正俾册載各貨之價舉得與實價相符並增進足抵裁釐所失之欵項即希各國照此辦理中國固甚願從速着手裁釐加稅也云云 
國内要聞 
[北京通信]  
[  折矩]  
　　法律問題之最近趨勢 
　　南北之大爭點厥惟法律問題即兩國會之解决及制憲權之何屬是也當廣東舊會重開憲法會議時京中之安福系固有不承認之聲然安福之新國會亦迄無制憲之行動故一般人觀察雖憲法由廣東公布難免北方有不承認之說發生而在法律上究無可說及憲會再停頓而法律問題又引起一般之研究成一重要之消息矣茲以所聞述之 
　　（一）國會兩消說此在最近爲最占勢力最可注意之說蓋督軍團所主張也聞此議發自張作霖而曹錕李純皆在贊成之列其主張之大要爲南北兩國會一律取消而由各省議會推出兩人開一聯合會修改國會選舉法重新選舉爲合法之國會制憲事業卽由此國會行之彼等兩月以來使命往還其所主張欲邀約南方督軍一律主張或聯名通電或北方發電而南方贊成之然後由兩方政府依此解决最近北京報紙所載謂北之直奉蘇南之滇川聯名來電請國會兩消每省舉二人以解决時局雖全電未見而據知其内幕者所談卽此事也近兩日來又傳請將國會兩消之電到者已十一省皆由安系囑交通機關扣留致未宣布而據與督　有關者所談亦此事也故此事結果將成大問題卽至實現亦未可料然按之法理則殊有未能圓滿者蓋出自武人本難以法理論也 
　　（二）恢復六年憲會說此發生最久之說去年和會未停頓時南之政學系及在北之王家襄等皆主此議而微有不同政學系於制憲之外又兼及舉總統改選舉法王家襄等則爲單純之制憲南北政客間政客與政府間接洽多次北京舊議員所組之正誼學會且曾發一次宣言至最近數月則南方領袖皆有非正式之表示謂法律讓步至小限度爲恢復六年憲會蓋此爲法理上最說得去者而北方之舊議員蕭索無聊更奉以周旋多方運動矣然此說南北兩方皆生障碍在北則懼因此恢復舊會而對於舊會分子深慮其復行國會職權對現政府多所攻擊且使國民黨之勢力由之復活在南則以新補議員及參議院議長林森之地位生有問題謂不能於護法之人至解决時反揮之使去然彼等之言則謂憲會再開而兩方國會仍可暫不消滅凡南北非六年憲會之議長議員仍可保存現有地位並支俸給俟憲會閉會同時解散南方之障碍及新國會相同之情形不難解决惟北方則任人如何解説尙無傾向之趨勢有人以恢復六年憲會言之靳雲鵬靳謂我無成見而某方面頗有此疑問誰能擔保有人言之王揖唐而王揖唐亦舉此說謂絶對不能信其單純制憲據最近消息徐靳兩方面對此可無甚問題惟段氏及安福系則仍横梗其中不贊成此議而疏通運動雖着手於此一方面尙戛戛其難聞正誼學會又將再發宣言對一切障碍立說以解釋之矣 
 
 

Page 7

 
 
（三）共同制憲說此安福系所主張而以共同制憲與各别制憲合爲一事去年江紹杰返京時即曾擬辦法四條其大要以兩方國會分子先行協商以同一之條文由兩方國會各開憲會各自議决公布會由靳氏以非正式之手續向南方政府詢問而所得答復則以爲按之法理按之事實皆絶對不可能者凡調停時局及研究法律之人對於此說久巳無人談及然安系方面則至今仍持此議謂彼等讓步以此爲最後之主張最近有人與安系分子談及制憲問題彼仍力持此說蓋此說爲彼等早定之計畫年餘以前和會未開時段系某要人即曾言之謂終當以此爲歸宿故雖無甚價值之說而亦占有一部分勢力者也 
[北京閣潮未息]  
　　安福派仍在運動倒靳 
　　安福閣員與靳氏暗潮問題連日經徐段調解之結果表面上雖似趨於和緩但暗中進行仍未稍懈聞安福方面因靳氏得曹張擁護近且有八省同盟鞏固中樞之舉誠恐操之過激反於己不利擬用釜底抽薪之法先從游說督軍爲入手嗣因有人以司令聯防計畫頗招各督軍之反感今若向其說項措辭頗覺爲難故又主張從實力上着手預備安福某要人前日赴津籌欵卽與此事有關至東海及靳氏方面對於請假之各閣員現仍擬極力挽留勸其出席雖有人進言謂彼等如必堅執己見不以國事爲重不妨另任署理俾全閣務而靳氏則恐更招安福之反感决不採用此等辦法現擬於日内親赴朱曾等宅勸駕以表示終始信任之意聞截至昨晚九時止已兩度電約惟曾等業巳外出故尙未晤面 
　　又據某方面消息安福閣員主張倒閣以避席爲第一步散閣爲第二步並依三月五日該部之决定辦理故府院方面前日均露恐慌之色但昨日徐靳巳准備妥協如安福閣員决意拆臺則將内閣局部改組以完成閣員全部俾便進行和議事爲安福所聞昨日又有討論主張無論政府提出何人决不予以同意而政府方面亦有人主張另行任命署理人員暫理部務刻尙在計畫之中又聞朱曾等昨在北池子某宅集會後某君卽於昨晚赴津籌畫欵項以供倒閣活動之用 
[豫督問題形勢仍險惡]  
　　趙倜不允豫軍回防 
　　豫督問題發生以來豫省軍隊紛紛移防當局迭電趙倜迅復原狀以免土匪乘機思逞昨據政界消息豫魯交界之豫軍確巳回防惟分駐豫南之成旅所部仍向河北移調現行抵許州漯河等站繼續前進又駐閩鄉之毅軍丁統領所部調駐新安等處亦未撤回原地當局昨接趙氏來電略謂前次謡諑明興幾釀事變各縣迭請維持兼之魯豫交界股匪蠭起倜負責在躬未敢疏忽不得己分隊馳赴豫東會防茲奏鈞諭令西北軍會同剿匪值此大局不靖似難遵命即前電所陳將前防擬撤之軍隊刻下亦難施行一俟風潮平息再爲撤退云云觀此則豫潮仍未平息可知惟王印川業於昨夜由京漢路出京未知王氏此行果能安然蒞任否 
　　又據京津泰晤士報云豫督問題近日論者頗以爲可望和平了結而不知其内幕之進行較前數日尤爲險惡蓋曹錕所轉汴督條件雖有軍隊可回原防吳光新軍出境及不咎旣往補發不敷軍費不得更調鎭守使之各項似可爲有條件之解决然自趙傑來京幾被某要人拘禁之信傳至開封趙倜知某派對己猜忌甚深苟徒敷衍表面終缬貽大害故自六日以來已爲種種軍事上之準備旣將閔鄉毅軍丁部二千人開駐鄭州又將彰德新軍陳旅調至河朔渡河駐許州而河南第一混成旅由遂平郾城載兵千餘至黃河北岸第二旅二團由臨潁開赴省垣則其預備作戰之計畫巳覺面面周到適兗州第七混成旅旅長唐天喜於六號之夜通車赴開封謁見趙氏决將所部一旅撤回豫省而王天縱又於五日派人與豫軍接洽將驅逐吳光新軍隊並率其所部合土匪向豫西進發是豫潮鼓盪之餘不久局面上將有特别之變動可以斷言所可異者趙倜不先不後突於支日（四日）通電反對直接交涉原電有共和國家以人民爲主體外交趨勢以輿論爲從違云云巳屬討好人民表示與政府對敵又有公理所存强權無主稍縱即逝後悔難追之語則直痛發牢騷雙管齊下合河南問題與山東問題爲一篇妙文矣綜上以觀則其作戰之準備與所持之態度極形叵測而况某系昨日（七號）在京開秘密會議對靳仍堅持更易汴督不更有以促成巨變者乎 
[張敬堯索械防吳]  
　　關於天津意械問題意使曾有聲明謂並非供給中國軍隊者惟河南方面陜西方面在津購定之械業經政府扣留昨日張敬堯電致政府仍請將在津之軍械即日運湘俾便編調重兵以防吳軍撤回後之變化聞此項罷課運動之狀况（一） 
北京學生之罷課運動醖釀已久近日外交形勢緊迫北大學生以爲時機已到不可再待即於三月四日召集全體學生大會當場一致通過罷課案一俟提交學生聯合會通過後即開始實行此圖係攝日通過罷課案後散會之情形（中央寫眞通信社攝影） 
槍械實數共計步槍一萬枝砲若干門當局接電之後以陜西所購之步槍三千枝陳樹藩屢請運陜前旣覆電不准則張械自同一例但某軍閥則欲政府將此項槍械斷然交付張敬堯故當局猶未决定辦法外傳謂政府已覆電拒絶尙非眞相張氏致府院及某軍閥之原電略謂衡軍撤防殊繫全省安危當派吳旅長前往衡州與吳師長商榷冀共維現狀茲據該旅長覆報再三諄告吳佩孚堅不允從吳佩孚自言本人决計辭職倘允其撤防則情勢變化未可逆覩敬堯惕於大局未敢委卸請查照前電將天津留存之步槍大砲等即日解湘俾便編調重兵以備不虞云云是則張之索械實意在防吳惟據某方面消息吳部除撤防北歸之外並無何種動作惟迭次請求撤防政府亦曾籌議辦法並先電告吳氏未經决定以前勿輕離防地張敬堯前項電文未免庸人自擾耳 
[外交協會之新年會]  
　　並爲林長民餞别 
　　北京國民外交協會昨日（七日）下午一時在石虎胡同本會會所開新年懇親會報告經年以來會務進行情形並爲理事林長民送别會員到者五十餘人由幹事壽鵬飛報告會務情形後即公推幹事梁秋水演說致林長民送别之詞林氏答詞大意謂長民不日渡歐當此外交緊急之日暫與同人分手甚爲遺憾惟赴歐之後自當貢其所得與國内同人協力維持且此次赴歐係專心考察歐美朝野對於遠東問題實際上持何方針作何感想以爲將來吾國外交之考鏡方今外交形勢較之拒簽之前尤爲緊迫國人如無覺悟則年來拒簽努力盡付流水本會成立伊始即值魯案發生同人主張拒絶簽字反對直接交涉實與全國人心理符應並非本會獨特之主張外交問題最後如何决定要視個人此後毅力如何同人益當勉力奮前以副國人之希望云云 
聞昨日散會後又公擬一電致巴黎顧專使陳述該會對於山東問題最近主張原電續錄 
[京警廳與總商會之交涉]  
　　商會長巳被警廳管押 
　　京師總商會長安迪生等昨日突被警廳拘押其表面上原因爲追繳欠欵問題據警廳方面消息民國元年北京當局爲維持京城市面金融起見曾發出現銀一百萬兩交由商務總會接濟市面之用及至前年政府因京城貧民日多擬將此欵收回開辦工廠五處敎養貧民學習工藝俾各有謀生之能力故令警察廳向商會接洽收回此欵彼時商會一面向各行商催收此欵一面遞呈政府懇求展緩繳欵至十餘次之多迨各行商將此欵交齊後竟被商會中人移作私用各行商等近在國務院内務部農商部警察廳等處遞呈舉發並請警廳派員至總商會接收欵項因此警察廳於前日下午一時派督察長李君景會同該區署長前往總商會接收不料安迪生與煤行商董殷海陽等不肯將欵交出且不許警廳特派之員閱看賬簿兩方交涉至六時餘仍無結果李督察長乃請安等至警廳面見吳總監解决此事及到警廳吳總監延安殷等至客廳内言語之間雙方略有衝突安等遂被拘留廳内同時警廳即通電各省聲明原委其電文如下辛亥秋京城市面恐慌經前内外城巡警總廳申請前度支部撥官欵百餘萬兩交總商會轉發各商承借以資接濟原有期限利息歸内外兩廳監督之規定迄今數年並未清理上年本廳以八旗生計維艱困苦情狀不堪言喻擬籌設工廠提倡工藝商請財政部轉呈極峯令准指撥應用經廳派員赴該會相賬並聲明目前僅屬清查將來體察市面再酌令繳欵乃該會竟一再支吾傳聞該會内一部分商人把持挪用並有私行接濟個人之事報紙登載嘖有煩言本年該會改選職員復據該會前會董高德隆等呈稱此項官欵清理完竣請派員監查等情本廳如再置不聞問於職務上其將何以自解因卽派員再赴該會查核賬目仍切實聲明目前僅屬清查詎該會長安迪生殷文煜恃符抗拒百方勸導堅不肯將賬簿交出至官廳不能清查官欵誠不知該安迪生等遵何法律具何理由人謂其把持挪用不敢將賬簿交出豈盡無因查侵佔公務上官有財物刑律規定綦嚴該安迪生等旣有侵佔嫌疑自未便再事放棄當勒令該會主管賬册之人將賬册檢齊自送到廳並傳安迪生殷文煜到廳派員眼同清算以便依法辦理（中略）京師警察廳陽印 
[滇桂軍交戰之近訊]  
　　粤漢路通後之戰訊粤漢鐵路數日來久未通車頃查該路被毁之處係在新街以上源潭附近地方幸被掘路軌甚短軍署即派兵保護工匠修復昨三月一日韶關方面已有火車來省即日下午五點左右已抵黃沙車站據乘車來省者云本日以前韶城毫無變動在韶城左右亦無戰事發生惟連日紛紛調兵向英德方面進發李根源亦在韶城則日來省中所傳韶城巳被楊益謙攻破及李根雲巳被滇軍部衆槍斃之說全屬子虚可知二日粤路仍接續通行至電線則刻下尙未完全修復惟沿路各地方土匪蠭起且多有機關槍勢甚兇悍又云前日粤路公司由新街載運回省之傷兵分乘四車人數確有數百之多莫督昨日電調各兵艦返省卽日巳分令出發計派出江鞏兵艦駐防中流砥柱龍驤兵艦駐防石井兵工廠江大駐防三水 
　　自粤路通車後北江一帶已陸續有電報到省現在駐守沿粤路一帶之魏（邦平）李（福林）邱（渭南）盧（炎山）各軍附近均無戰事前日申葆藩亦奉命率部赴防現亦分駐新街附近昨申司令巳乘車回省陳報謂沿路均安然無恙斷不至再發生意外現莫督再電飭各軍擬定分段駐防辦法責令於駐防轄段内所有路軌電報由該軍擔負完全責任毋得稍涉疏虞先以顧全省韶交通路線爲宗旨昨今兩日并開車數輛運載軍隊及子彈等赴韶現在韶城方面軍實極爲充足又軍署昨接駐南雄滇軍司令成桄等電有率隊助攻楊益謙之說若建築中之公理戰勝碑 
北京中央公園内所建之公理戰勝紀念碑工程極偉大現在已將次完竣此碑所用石料卽取諸克林德碑也（中央寫眞通信社攝影） 
然則前傳成桄巳附從楊氏下攻韶關一說必不確實而楊益謙將反陷於背腹受敵之境恐難立足矣又三水四會間之戰事聞巳迭接勝報當道昨飭林虎回肇添隊堵截王均軍隊後路刻下一面加派省軍進攻現計省軍在此方面進戰者不下七八千人據軍署人言此路軍隊平定諒不出一星期以外又據探報李根源飭李根潭統軍出駐堵截李烈鈞上溯始興之路現在省軍沿鐵路分駐仍未悉李烈鈞確實行蹤所在又省軍昨在源潭附近奪獲野砲二尊李烈鈞有少數部隊在此敗逃失落者又聞李協和自携帶所部贛軍宣布出巡後即由陸路過龍眼洞於二十六號抵花縣嗣因省軍在後追迫又以隨營軍無多恐貽誤事端遂在該處遺下子彈二十箱星夜兼程趕赴從化於二十九號從狹路抵白石被駐防清遠穏帮統查悉即派出大帮軍隊攔路截擊兩軍各有死傷聞一日李氏已抵翁源現經兼程馳赴始興得與駐防該處之楊益謙所部軍隊聯合 
　　南雄滇軍三十六團各營兵官於去年歲暮之時由　六旅旅長魯子才親到雄城内將團長周汝康撤任所有三十六團兵士當即拔隊馳赴始興滿擬直抵韶州詎李根源已先防備將桂軍調紥周田各處而魯子才所督三十六團兵士亦已到江口白廟一帶兩軍相持祇隔十餘里彼此放哨日夜巡邏開壕築壘嚴陣以待而始興滇軍楊益謙亦派重兵於江口成司令爲保護治安起見趕將十一支隊各營調紥古碌馬澳兩墟捕夫封船連日甚忙商民覩此現狀深恐戰事即臨多有收拾錢銀軟細預先入山躱避者商店亦非常驚慌多不開市水路之船隻往來已斷絶交通電報被魯軍砍斷惟陸路尙可通郵至前日兩軍相持於白廟尙未開戰成司令恐敗兵竄擾又將重兵分紥雄境各要塞茲錄成桄進兵始興電如下南雄致韶州電火急韶州李督辦署楊參謀長鑒密譯轉滇軍各旅團營長鑒天禍滇軍朱楊倡亂背叛風潮彌漫韶北敝軍將士惟知服從莫督軍擁擭李督辦義憤塡胸同仇討逆已於本日出發進迫始興以圖早日平定謹聞成桄沈靖柏方金熊飛等 
　　西林調和李協和之經過李烈鈞於瀕行離省時到軍政府大駡岑春煊後聞岑以李氏究爲西南護法首功重要人物且爲唐聯帥倚重之人刻李巳馳赴前敵作戰深虞李氏偶遭不測將失滇粤感情殊與西南大局有礙乃特赴軍署晤莫督擬一面仍由軍府派員前往花縣各處偵躡李氏行蹤勸令偕同返省和平解决并力勸莫督飭前敵各軍官務須保全李協和以顧全大局莫督亦巳首允但云余并不是要同協和作對但協和旣要與我作對余爲地方治安秩序計自不能袖手旁觀老帥當能體念此意岑亦稱是者再又當此問題初起時岑氏以此係地方軍隊問題軍府不宜過問但仍恐於唐聯帥面子上太過不去日前曾以私人名義電致唐聯帥願任調停請唐將撤退李根源軍長解除總司令職權命令收回暫時仍留李根源統率該軍而就其中之願隸李協和者分撥若干歸李協和統轄岑意以爲如此轉圜倘唐氏答允亦可不至發生重大惡感聞岑去電後旋接唐聯帥電覆中有（萬事皆可犧牲命令必須貫澈）二語故岑氏調停之念遂熄今恐李協和陷入危境致兩方惡感益深故又欲調和於莫李之間也 
　　又據週循社通訊云李烈鈞出巡帶贛軍千餘人急趨花縣蓋駐花縣之滇軍第四十一團中有某營已爲協和所運動暗作聲援故協和之第一戰略即欲急趨花縣與之合不料早爲李根源所偵悉即調該營至韶關於是協和之第一戰略於以失敗協和之第二戰略即欲暗通張懷信由四會東向衝出而自己急趨花縣與之會合不料四會之兵又爲三水陸蘭清與清遠之穏帮統及新近調去之桂軍所扼於是其第二戰略又失敗其第三戰略即招二千餘土匪在花縣一帶拆毁鐵路使李根源不得上韶關而韶關之滇軍亦不得省城之援助而自己則欲急趨韶關振臂一呼以冀韶關滇軍之倒戈不料協和未到花縣而李根源早回韶關布置已妥於是協和之第三戰略又失敗則惟有日夜争趨始興以與楊益謙合蓋協和兵少不欲集中一處惟冀以少數之兵擁至始興而巳前日在花縣與桂軍作戰之兵亦不過其一部耳楊益謙初調兵至週田欲與韶關戰後知不敵又經莫督派甘參謀宣慰已有電願受編制但楊之態度不過暫時屈服一旦協和到來仍恐有變故李根源已用全力扼協和之前進務使不得達到始興 
　　又云此次滇軍事變西南同室操戈當李協和出巡時西林即遣軍府副官長劉德裕追之詎至花縣僅見李部下卓某卓稱李已前行卒不獲見而返一日西林往晤莫督與莫督商調和之議莫欣然同意二日西林與伍廷芳又親訪林葆懌及趙藩均允贊同是日更晤莫督即擬由西林親自出馬到韶關見李根源與李協和而爲之和解其辦法係以協和現在所統之贛軍千餘人及滇軍中不服李根源者（即楊益謙及王均所統兩團歸李協和統率使駐離韶關較遠之地點候有機會即可向北方出發其現附李根源者一律改編邊防陸軍歸李根源統率迨二日晚馬濟到省三日馬謁岑岑以此意與馬商馬力阻其行謂萬一協和不應西林將如何下檯不如派代表前往爲妥於是岑乃改計再派劉德裕前往劉以前行不得要領恐復如前不見於是加派參謀次長蔣尊簋及與協和深交之吳介章又以林虎與協和有舊更電林亦派一代表同行聞劉等巳定於明日（四日）出發矣 
　　開戰後粤垣之影響省城自滇軍易帥間題發生謡言蠭起故居民大有草木皆兵之勢二號午一時許天字碼頭中國銀行附近陡聞槍聲數響途人逃避惟恐不及有洋車數十輛自東向西飛逃行至五仙門橋脚將某蛋户六歲小孩撞倒傷頭部血流如注後由警察知會馬路博愛公醫院療治但查槍聲所由來係大巷口五十五號德醫生李梅齡在天台上燒竹砲以驚走雀鳥耳各舖得悉此故始行開門照常營業至二號夜七時許省城東北角方面又陡聞大砲轟發厥聲隆隆至二鼓後始息當下各處軍隊加緊戒嚴事後傳聞係因駐紥白雲山軍隊與某軍有衝突之事惟未證實又是日二時許有某軍軍人多名在東堤二馬路東江茶樓拉去三十餘人東鬼基一帶復拉去二十餘人所拉者均充隨營挑運行李軍裝之用此數十人中穿長衫者十餘人店舖夥伴掌櫃等亦不少故東鬼基以至小東門一帶途人紛紛走避舖户則紛紛上門 
　　本月二日莫督軍命申葆藩派隊往川龍口永勝寺附近地藏庵之滇軍野戰病院處檢查因探聞此處藏有綠林并有夜間出掠商市之謡當經圍搜見内有狀類戰鬭員數十人排長一人槍數桿軍器若干靖國軍軍用鈔票數箱多係一元一張者又有辦事文員數人及自稱國會議員者數人馬愼堂亦派隊同往但馬即用電話吩咐凡文人議員不可用繩縳宜帶歸問話即可釋放其餘暫留於陸軍監獄待命 
　　省城中國銀行紙幣連日因戰事影響巳遭跌落查該行大元紙幣於臘底時每千元加水二百元有奇入新歲後亦每千加一百六七十元現在每千元巳跌至加水七八十元之間又該行毫洋紙幣當臘底時每千元尙值九成左右入新歲後仍值八成八九今已跌至八成五而港幣市值暴漲已由九成七八達每千元加水六元矣 
[桂林國民大會爭藏案]  
　　廣西桂林國民大會近以北京政府對於西藏交涉不能據理力爭願將察木多宿類烏齊呼圖克及三十九土司所在地讓棄日昨特召各界人士到會開會討論對付辦法並電致各省國民大會云本會對於藏案之主張（一）取消英藏條約（二）不得允許西藏以國家之資格（三）中國可予西藏因人自治權但不得在中英條約上規定（四）西藏西印度缅甸界務中英會同勘定藏省亦得派委員一人會勘（五）西藏與川滇界務係中國内政外國不得干涉（六）取消内外藏名稱務協力電爭今尙可挽回云云 
　　尙有要聞二及地方通信轉入後頁 
雜評一 
[拆台政策]  
[  訥]  
　　今日南北所施行之政策皆拆台政策也北以易趙故而力拆靳閣之台南又以撤李故而亦將拆軍府之台何南北之如出一轍也南之兩李戰事調停無效而致唐辭職撤代表嗚呼是誰之咎自議員紛紛離粤制憲之台拆矣今滇桂軍競爭不巳又將進而拆護法政府之台夫數年來西南各省人士捨身瀝血而不顧者非爲此護法之故乎乃數年護之而一旦拆之非人拆之而自訴之豈不痛心吾甚望西南當局從速覺悟亟起而維此將倒之台也 
 
 

Page 8

 
 
國内要聞二 
[閩粤軍衝突之機復動]  
　　方部阻止粤軍入仙 
　　閩粤軍之衝突至今未已近方聲濤又有憤激之電致軍府略云至允准競公派兵入仙一節尤爲駭人之舉查競公前附夏旅之時督軍命令不足奉閩省大局不足顧一若竭力爲宋王林武等使其搗亂者經某迭次爭議鈞府不置一言於是宋亂於前武亂於後地方塗炭至今未已今於競公一請遽予允從今昔何殊軒輊攸分况夏旅早由督派艦護送到境已無必要之事實乃故意藉此以爲條件得毋欺人太甚抑更居心可懼然此皆某奉職無狀不能見信於鈞府之故私衷慚愧莫可名言惟宋武搗亂以來粤軍均有助亂行動而德轄之十八格蕉嶺各戰尤獲明確證據具陳前電請加細察則粤兵入仙之舉顯有不利本軍之虞競公卽有百口何從使人信之即信之閩南之人亦何從信之鈞令責以約束何由而約束諭以免生誤會何得不誤會鈞府之一紙命令甚易某使閩南就亡甚難某奉命戰競不知所爲惟有請求鈞府先將某撤職藉敝部衆然後俾粤軍通過旣可施鈞府之大權亦藉免某之罪戾否則禍機成熟一觸即發地方糜爛大局破碎某實不敢負此責實鈞府與督座裁之又閩軍楊旅長等來電云密仙游問題發生競公曾有聽憑悅公解决之電某等亦正以爲必有適當辦法乃朱得才忽乘我軍不備之際襲擊楊旅鎖閉仙游方會辦以友軍之故未忍遽啓釁端當即離出仙游以待諸公之明察朱氏猶復乘機進兵湖洋圖佔永城雖經我軍擊退詭謀並未中止甚且收容軍府勒令出境之宋淵源旣禍首王榮光等以爲攻永之虎倀而宋王死黨王珠篤李來等更以大田爲根據恣擾永德我軍收復德轄赤水之時粤軍謝部且連同王珠篤佔我德轄之十八格及蕉嶺地方與我激戰經獲有粤軍戰敗兵士燈笠旗幟等件已由方會辦解請督軍察究是粤軍之謀危我軍顯有明證而自永德事變迭生地方塗炭原因何在已屬不言可知今聞競公復有派兵入仙之舉是更以　此之禍我爲未足而欲更厚其塗炭也某等被迫而又迫更屬忍無能忍昔人所謂坐亦危起亦危惟有請求軍府悅督俯賜察核迅阻競公勿遽進兵保全一切否則人心危懼挺而走險大局安危實不敢負其責也臨電悚惶敬候　令旅長楊持平張貞劉漢臣團長周朝宗楊子明楊漢烈黃偉湯銘盤黃孫堅江忠信李玉樹陳亮林靑龍蘇萬邦許卓然等叩陽 
[李石曾之改良粤省絲業談]  
　　李君石曾此次來粤不特爲謀西南大學之速杨并欲促粤省絲業之發展昨特偕同汪君精衛黃君莫京往訪絲業世家之陳廉伯研究改良粤省絲業之道據李君言世界銷行絲織品以法國爲最大宗近年之法人每多不願購日絲而願購華絲惟華絲出產因不善治蠶種之傳染病故收成不能必豐成本不能必廉且其絲之大小長短亦多不合法人實用故法人購華絲後又須重加製造方能用以織物有此不便故欲求兩國絲業貿易增進非亟圖改良不可蠶病之障礙法國從前亦深受其害自彼國巴斯德博士發明治療之法後此種蠶病久已絶跡故欲求粤省絲品暢銷法國宜速辦一蠶業學堂復由各絲商合力辦一模範絲廠與法國各大市場爲直接之交易此種蠶業學堂法人極願助力將來開辦不患無良好敎材法人每年春間均在里昻地方開一萬國勸業會其組織特别注重絲業我國明年宜多派人前往參觀并帶絲樣前往比賽蓋該會即可爲華法兩國絲業貿易之樞紐所派之人能并在該處留學蠶絲者尤爲便利蓋每人每年旅學各費不過華銀三百金便已足用往返并無困難云云陳君隨將粤省絲業之實况報告李君并允鼓吹各絲商明年赴里昻比賽及設法多派子弟赴法留學至蠶業學堂模範絲廠亦願聯合羣策羣力爲積極之進行焉 
[杭州快信]  
　　省立第一師校定十五日開校多數敎職員學生因反對金校長問題主張罷課否即請假 
　　省敎育會會長經亨頤因今日上海舉行敎員協進會議已由上虞原籍起程赴會 
　　萬國律師聯合會議本年四月一日起决在日本東京舉行本省上届推定之阮性存因事留滯已委托許壬爲浙代表不日首途 
　　内務部特派來浙調查警務專員王承吉（號藹人長興籍）昨午偕浙江菸酒公賣局長蕭鑑由滬蒞杭警界領袖人員今午（九日）柬請赴西湖宋莊飲讌 
　　商民胡本福等請在於潛縣屬設立於术兩合公司呈由實業廳轉請農商部核示昨奉指令照准 
　　前日杭總商會因錢業改革金融辦法集各業董會議主張不一羣起詰難秩序大紊事爲盧督所聞昨面囑該會王會長雙方調解持平辦理 
[南京快信]  
　　海軍藍總司令派利通軍艦運送吳淞海軍學生一百零四名　寗入南京雷電學校肄業 
　　曁南河海金陵大學各校昨巳開學 
　　學生聯合會前與總商會議定甯垣洋貨疋頭各業存積之日貨限至本年陰曆正月杪爲禁絶之期如届時不能一律售罄卽全行焚燬茲因禁絶之期瞬届各洋貨業巳特别減價出售以符前議 
　　齊省長定十日宴軍警政绅商學各界以表謝意 
　　李督連日稍有不豫巳三日未見客日行公牘由秘書處長周嵩堯代行批閱 
　　院電李督就近派員赴滬促梁任公北上 
　　新國會議員加拉麻和浦饒應銘由滬轉車北上 
　　貴州劉督代表劉顯治昨乘津浦車來寗李督因病派楊副官長接見山東田督派劉永勝來寗昨巳返濟 
地方通信 
[蘇州]  
　　錢莊存欵撥充安節局蘇城安節局董事馮世德近因經費支絀查悉間門順康錢莊有奉文止付之存欵銀一千八百兩八九年來無人顧問特函請縣署撥充該局經費當經温知事轉呈省署並財政廳請示茲已先後奉到指令照准轉行馮董并通知順康莊曁錢業公會一體遵照矣 
[金山]  
　　時症日劇此聞時症流行日見劇烈等情經紀前報入春以來天氣未見温和疫勢更劇惟查罹此症死者除陳廣卿沈友棋盧雪州等數人外餘均十齡内外之孩童祗市區一處已死五六十人皆不過一二小時不及救治而死東西市上下塘幾至無段不有聞有一二醫生於病初起時投以猛攻劑亦有用西法之灌腸器者皆已獲效昨聞有人傳說用生蘿蔔一根浸於鹹滷中七日取出晒乾當此病初起時搗汗服之亦可大瀉而愈蓋致病之原　九寒食相攻云家有兒童者尙基愼旃 
　　監犯之脫逃之查究金邑縣署内監干姓監犯於新年乘隙脫逃等情己見前報茲悉該犯係干巷著名匪徒名干阿妹綽號馬桶阿二此次因在監賭博將各犯糧食欵一併輸去因而設法逃遁刻下典獄官已經撤任遺缺已奉高等廳委任陳同壽前來接署聞此案尙須澈底根究云 
[太倉]  
　　籌設女子職業補習科劉河鄉立女子國民學校敎授合法成績頗佳該校長吳仲裔現又擬籌設女子職業補習科以增高女子人格茲將其商權書節錄如下社會生計日就窮困數口之家賴以度日者僅屬一二男子女子　安享坐食不幸而所依賴者一朝失就則女子必隨之而陷入愁苦之境故我國女子須及早覺悟脫去依賴自謀生活毋再牽累男子自困困人顧欲謀生活須先養成謀生之技能是則敝校對於女子職業補習科之籌設庸可緩耶敝校學生每届畢業後升學者寥寥無幾大都緣縣立女子高等小學校遠在城中每年學膳費及雜費須五六十金尋常之家焉能供給敏慧女子因此而廢學者何可勝計如就校中添設補習科則學生畢業後可不致因道遠中止半日讀書半日學習技能限二年卒業如是則出校之後於道德智識技能修養有素將來影響於家國不其大歟當此敎育費竭蹶之際公家財力旣有所不逮不得不仰望我鄉人士起而贊助爲女子謀無窮之幸福也云云 
[鎭江]  
　　南北代表過境北方和議分代表汪有齡施愚等於六日乘晚班快車過鎭赴滬南方和議分代表郭松年劉光烈等在寗游覽事畢亦於七日乘中班火車過鎭回滬 
[揚州]  
　　學生會協爭魯案電北京大總統國務院鈞鑒山東問題關係全國爭持至今環球注目幸得友邦之贊助專使之力爭得以保留是在和平會上雖未收圓滿之效然猶有提出國際聯盟之望也而一般賣國之徒但知徇私罔顧國家竟欲直接交涉於苛約二十一條匪惟不廢且加固焉凡有血氣誰甘放棄各校學生或上書陳情或呼號奔走亦固其宜詎天津曹楊旣傷辱學生於前北京軍警復幽居學生於後甚或監視學校解散結社是以敵愾對國民視愛國爲大逆傷心病狂孰甚於此若長此以往外交終歸失敗人心必形解體莾莾神州將斷送於少數奸人之手瞻念前途曷勝悲憤惟乞我大總統總理俯順輿情採納民意對外則付國際聯盟解决對内則重懲賣國求榮之賊凡愛國靑年悉優容之庶民氣倘可有爲而國家不致淪喪急迫陳詞伏希裁奪揚州學生聯合會叩 
　　不服判决之聲請縣署前据曹楝臣訴森茂代當聲請移轉管轄認爲越漢批令應直接向上級審判衙門聲請曹以知事兼理司法應適出民國法律條例根據訴律草案須經原審衙門付送并無人民應直接聲請程序在縣申辯聞佟知事以前批爲周某所批不合法度已准請移轉管轄矣 
[嘉興]  
　　時疫劇烈禾邑入春以來發現一種時疫蔓延甚速一經傳染大都不起尤以未成年之兒童爲多故居民之有小兒者多令其寄居鄉間避疫云 
　　各業開市本年禾邑各業因己未年營業減色類多縮小範圍取穏健主義貨物隨進隨出不再躉積亦不放賬專售現欵藉維現狀八九兩日各商號多已照常開市矣 
[杭州]  
　　杭頃學潮之醞釀自夏敎育廳長委任省視學金布暫時接收第一師校並委郭成九爲一中校長後學生方面頗持反對態度一師雖通告各生家屬展期開學然學生之到校者仍紛紛不絶其目的所在無非爲挽留舊校長及反對新校長而巳並聞本城中學以上學生有於開課時全體罷課之議現在金郭二君以聲事棘手頗有知難而退之意不知夏廳長能允其請否也 
　　仿造軍工路計畫自杭州經餘杭富陽新登桐廬建德蘭谿龍游衢縣常山等縣至江西玉山縣界陸行路線共長五百九十餘里即舊稱浙贛綫現除杭州至建德水陸交通尙稱便利及常玉道路已集商股修築外惟建德經蘭谿達衢縣一段航行苦於險阻履行艱於崎嶇非將官道改修不足以便行旅聞陸軍測量局實測完竣即行繪圖具說援照上海軍工路成案辦理一面敦促桐江工程趕速進行俾杭桐輪船直達嚴嚴東關以上可與修造之軍工路銜接以收交通上之效果云 
[山東]  
　　龍口商業之發達龍口商埠去歲雖受俄帖影響而海常兩關收入稅欵較之七年份增加各船行以及各種商業無不獲利倍蓰現各商家新又組織商船公司添購大輪四隻開駛天津營口大連烟台等埠輪船兩艘直往香港行見龍埠將更發達矣 
 
 

Page 9

 
 
   
 
 

Page 10

 
 
本埠新聞 
[中日間秘密進行之外論]  
　　字林報載英人哲白特氏二月二日北京投搞略云數星期前北京政府方討論可否承認日本直接開議魯案之案時靳總理曾向某外友諮詢意見靳自謂渠個人反對直接談判但無法解脫之故願博採衆見此外人退而商諸熟諳中國事情與外交手續確有建議資格之友後乃向靳總理進言主張訴諸列强將此案交付國際裁判按照公法判决並請列强宣佈其對於此問題之現時態度靳聞言頗悅囑此外友草擬牒稿俾中政府分送駐京各使署此外人遂會同有經騐之華人擬定草稿呈諸總理請照原文錄送此文固僅追述前情而無歷史興味但華人或願注意者此稿竟被擱置安部黨徙乃可與某日本商行代表在政界所謂爲小内閣之某街某私宅中進行其非正式之談判而無所棘手耳（下略）字林報社論曰哲白特氏披露於字林報之事當可引起深切之感想據哲氏之言靳總理並不贊成魯案直接開議惟不知如何措手乃請外友爲之畫策外友主張訴諸國際聯盟因靳總理之請求代擬通告列强之文稿靳以其稿爲然本擬照發乃安福閣員從中阻止竟擱置之彼等以爲案由國際聯盟辦理則無益於彼等故甯願在日本軍閥非正式代表之小内閣宅中私相授受也哲氏之披露此事其關係之重大殆難盡言自和約中山東條欵公布後中國唯一可行之途厥在訴諸國際聯盟其理甚明雖國際聯盟尙不完備然世界中可對於和約條欵加以裁判者惟此機關耳而中國各方面輿論亦皆以山東問題宜訴諸聯盟爲要求乃北京獨有一黨祇知私利不顧輿情悍然排斥衆議秘密談判此種秘密誠大不利於中國之最兇兆也哲氏所披露者在吾人觀之較諸政府其他種種荒謬尤有可爲髮指之處蓋北京與日本所立之其他契約尙可矯柔揑作粉飾外觀指爲政治必要若魯案則非其比故吾人初以爲北京欲將魯案訴諸國際聯盟其所以不即爲之者因時局中有一般困難在焉爰本斯義警告學生促其考慮勿使學生方面之不適當舉動致政府於對付日本要求直接開議時受有妨害今乃知學生之不信任北京政府確有理由雖學生現無舉動然此非由於學生信任北京之誠意不過由於北京所施行之野蠻壓制耳列强當然不能未經請求遽有對於魯案之舉動在名義上魯案爲中國内政當由中國自由處置之但哲氏所言之事乃遠東事件趨勢之表徵實非英法美所可漠視者蓋此爲北京與東京雙方軍閥間聯盟之新證據縱謂今日遠東全部命運實懸於此亦非過甚之言也日本現握政權者於其同盟國及同志國之感情毫無顧恤如舊曆年前日洋九百萬元之借欵即其明證此借欵條件規定由鹽稅撥還或由銀行團五百萬鎊借欵内扣除日人在此一方面爲銀行團之一份子在他一方面則又爲單獨借債人竟欲最主張督視借欵用途之銀行團償付其借與中國官僚任令侵吞之欵如此情狀想英法美當不甘服蓋日人此舉幾無異凌辱他人也上星期吾人曾謂英法美三國宜請日本明白宣布其對華政策是否贊助銀行團是否欲維持北京腐敗官僚此輩苟無外援即難存在而安福旣去良好政府即可成立吾人今一再主張英法美宜向日本索取關於上述各點之明白解釋然後佈告世人俾共知之日本所最懼者即此公佈而巳吾人之有此主張並非對於日本人民有所攻擊近二三年來陰謀不絶致使日本好名譽爲全球所疑問今苟絶此屑出不窮之陰謀不獨爲華人所歡迎卽日人歡迎之者吾知亦必實繁有徒但此陰謀如何可絶乎則繫於英法美之决計要求日本明白解釋其對華態度耳 
[上海學生會反對開弛米禁電]  
　　致廣州軍政府電軍政府總裁諸公鈞鑒頃風聞北庭向日本單獨借欵九百萬其唯一條件卽以吾國全國米糧隨時供給日本不勝驚詫自國會解散後彼等濫借外債肆無忌憚爲數之巨較前清一代而有餘詰其用途無非浮冒軍費以供私人權利之爭置全國人民於不顧債臺高築抵押殆盡今則搜刮手腕竟及於民食問題當此米價飛騰生計奇窘凡有人心孰忍出此望速聯名反對促其打消毋使歐洲麵包風潮重見於吾國幸甚幸甚上海學生聯合會叩 
　　致北京電總統府國務院鈞鑒最近風聞公等向日本單獨借欵九百萬（以下與致軍政府電同惟彼等二字改公等）凡有人心孰忍出此公等豈欲製造亂源使歐洲麵包風潮重見於吾國耶望速打銷此議毋犯衆怒是爲至盼上海學生聯合會叩 
　　致江蘇督軍省長電李督軍齊省長均鑒頃風聞北庭向日本單獨借欵九百萬（以下與致軍政府電同）凡有人心孰忍出此而况米糧出口江蘇首頒禁令一旦廢弛其何以自圓其說望速聯名反對促其打消毋使歐洲麵包風潮重見於吾國幸甚幸甚上海學生聯合會叩 
[籌辦米糧檢查所續誌]  
　　滬南救國十人團發起創辦米糧檢查所分設淞滬閘北浦東四處等情已紀昨報昨日有學生救國團推定團員二十人到十人團事務所磋議會同辦理檢查手續繼又提議經費一層緣一時尙難敷用除辦事人皆盡義務外並酌量擔任籌募云 
[全國各界聯合會消息]  
　　赴豫代表李宗鄰緊急報告未報告之先有兩種情形要宣布大家的才可以明白河南眞相（一）河南地方安福系久想擴張勢力據爲已有這回吳光新王印川雖未卽來省城裹安福毛羽巳經佈置周密安福氣燄幾乎可以壓倒民氣降服趙倜（二）河南人民對於趙倜本無情感可言此次拒絶吳王爲的是怕河南變成安福的殖民地並非挾帶有挽留趙倜的意思二十七號我同趙萬川君到了開封立時與各團體接洽當有學生聯合會國貨維持會各界聯合會女子同志會救國十人團聯合會開聯席緊急會議報告滬上代表來豫的宗旨並希望河南一致開國民大會反對直接交涉拒絶安福系主持豫政這幾個團體異常的踴躍當晚就印出反對直接交涉拒絶吳王的傳單警告自二十八號起出隊出發游行演講定於三月二號開國民大會表示羣衆運動的堅决精神二號國民大會到會有一萬餘人推趙萬川爲臨時主席相繼演說的狠多當場議决六條（一）嚴厲反對直接交涉（二）討伐賣國賊（三）釋放京津代表（四）拒絶吳王（五）省長民選（六）閩案照京滬八條全場表决通過復議决閉會時赴督署請願要求遵從民意辦理赴省議會質問議會何以致電徐樹錚稱本會俱係安福俱樂部員開會後整隊往督軍署舉代表十二人入見趙倜所議决的六條趙倜完全答復贊成並允即刻起草致電北京政府代表出督署報告羣情格外激昻轉往省議會議會裹此時閉門不問也無人出來接見數千公民站立門外當又推出代表八人請議長談話候有三小時正副議長都拒絶不到這時民意大憤謂議員本係人民選出何以拒絶人民不見憤激之下把會議廳的門擁開了打碎玻璃幾片學生會職員爲怕羣情盛怒之下於秩序有碍即時宣佈散會等明日代表往見再行報告四號復開國民大會專報告督軍署和省議會答覆情形這天街上軍警林立禁止開會到要開會的時間一般公民越聚越多原地址旣不准開會暫移師範操場此時民氣憤不可阻羣謂今天不准開會都是省議會安福系爲的崇不如和他去奮鬭於是有大隊公民竟向省議長康宅去仿北京打趙家樓的故事午後六時各團體正在國貨維持會開會突來警察百餘人將代表趙萬川捕去到九時由警察廳送交檢察廳拘禁起來在各方面探察這回捕去赴豫代表趙萬川完全由河南省議會的主動議員中僅有幾個人反對安福其餘都是安福系的候補人看他們給小徐電報居然說本會俱是安福部部員就可明白了（王印川是安福系黨魁今來長豫那些議員自然的歡迎恐後這回假借摀毁議會逼迫警廳拘捕代表趙君就是爲歡迎王印川的獻禮貫澈安福系壓制學潮的主張自易督問題發生趙倜即形恐慌召集部下開軍事會議趙的部下主張尤其激烈絶對的主把全豫的軍隊統統調集開封附近决計和安福系背城借一趙倜亦自知安福系不急撤換督軍是個緩兵計先命任王印川省長實行軍民分治再說動趙的部下使其歸服安福那時撤換督軍命令一下趙亦無能爲了此趙倜現决意持强硬態度急等安福之動作對民氣方面趙爲顧全地盤急盼人民有拒絶吳王的呼聲前天督署把吳佩孚的通電用大號字翻印出來貼滿街道標個題目請快看吳佩孚之通電開封雖下了戒嚴令學生游行演說張貼傳單趙倜極表同意當趙萬川被捕第二天督署派人向學生會疏通請學生方面莫爲趙君被捕就灰了心仍要繼續反對直接交涉拒絶吳王游行演說打電報這是趙倜派人疏通的話可是我們要知道趙倜這個人並不是贊成學生運動不過拒絶吳王的運動他贊成罷了現在雖是表示强硬却是爲的自己飯碗安福系也看穿了趙的心腹利用趙倜的本來懦弱派了袁振黃金濤來做說客趙將爲軟化將來是否能不投降安福尙不可知我要報告的已經說了下面就是要請大家一致起來安福部這樣萬惡拘捕代表即是和全體人民宣戰我們能甘心忍受嗎 
　　赴豫代表趙萬川被拘開審情形趙萬川本是河南人此次代表滬上各界促河南各地速開國民大會一致反對直接交涉於三月四號被拘於開封地方檢察廳今將審問情形紀下檢察廳長李問你係何處人趙答河南道許李問現做何事體趙答上海各界代表李問來豫的宗旨是什麽趙答一述外交緊急促辦各界聯合會二促國民大會一致反對直接交涉李問現住何處趙答國民大會委員會會所李問爲何赴省議會滋事趙答此事說起來狠長我略告訴你幾句開封爲反對直接交涉拒絶安福部黨羽吳光新王印川曾於二號開國民大會當場議决六條第四條就是拒絶吳王河南省議會多半是王印川小毛翼因當時大會推我爲主席所以省議會恨我特甚公民赴督署請願已得圓滿答覆爲省議會是民意機關亦應前往陳述大衆旣至議會俟有三小時打電話催了幾次復派了幾個代表終未見議會一人接見大衆以爲民意機關不宜拒絶公民如此之甚議决久候天將黑了仍無一議員來遂動大衆公憤將議廳門擠開了一擁而入當時把玻璃衝碎了幾片大衆議定舉代表十二人定於三號面求見議長我亦在被舉之一次日見議長交涉兩條（一）質問議會何以致電徐樹錚段祺瑞說本會俱是安福俱樂部員......代表河南三千萬同胞等語請速更正（二）大會議决六條請遵民意照辦時孫議長說第一條我不曉得王議長也說不曉得但是電已發出不能不負責我就問負責總宣審愼設若他人以賣國賊三字加在先生名字之上先生亦願追認負責嗎王不答今天街上軍警滿布禁開國民大會午後突有警察至迫我至警廳探其内容皆係省議會迫脅督軍所致說我率領公民搗毁議會但旣捕我到廳我願代表國民大會與省議會起訴請貴廳速請議員出廳對辯李問破議會玻璃是是誰起答公民甚多不能指定李說警廳旣將案子交來我當依法辦理但係愛國總當略示優待趙答我爲國受禁優待與否可以不計李問你旣是公民代表以後如何問你好了趙答我旣被拘自由完全喪失此後羣衆憤激我不能負責李問你卽被推爲主席又是公民代表大家當然狠信仰你你能找一個舖保保你出去永不開會游行滋事嗎趙答這等責任我决不能負况禁止開會也是我極端不承認的愛國舉動並非滋事妄爲至於舖保我更不願找的我所代表的是國民大會告發拘捕我的是省議會惟請貴廳速提議長或議會代表出廳辯論别的我實不耐其煩閉審仍還押 
[意飛行家請求保護之函催]  
　　意國飛行家戴必樂等三人前擬由滬乘汽車沿鐵路線赴京察看沿途經過地方爲飛行之標準特呈請意領轉函交涉公署請給護照三紙并請知照沿途地方官妥爲保護經楊交涉員塡給執照一面函致滬寗鐵路管理局去後旋得任局長函復以意飛行家乘汽車沿鐵路線赴京要求保護一節實難負其責任當經楊交涉員函轉意領轉知嗣意領續函交署請轉呈外部商請交部通融辦理迄尙未得部復茲聞意領又函催交署以該飛行人員急於進行請爲賜復昨經楊交涉員電部請求指示祇遵云 
[保護英使館參議眷屬赴京]  
　　北京英公使館參議亞斯敦夫人率同子女於昨乘車赴京請駐滬英總領事函致江蘇特派交涉公署轉知路局妥爲保護聞亞參議現未來華大約月杪亦須由滬赴任云 
[禀請處置患病奥人]  
　　公共捕房刑事科代表高易帮辦律昨晨投公共公廨第一刑庭譯釋有奥國人勃特脫斯奉美國政府遞解回籍由華盛頓乘納拉號郵船起程於本月五號過滬因患心疾經該船主知照虹口捕房派令西探司密斯將該奥人送至醫院醫治現查悉其人於西曆一千九百十六年十一月間乘中國郵船赴美惟不知其操何事業亦不知是否輪船水手尙未查明因當時與其一同赴美者共有八十六人之多此人雖生長奥國乃入義國籍目下奥國寓滬人民均由駐滬丹領代爲管理故由代理張總巡分函丹義兩國領事請爲安插當得該兩領事函復均不承認管理現該奥人尙在醫院是以禀請堂上處置云云關讞員得禀商之美副領事丁君諭候會商核奪 
[華僑銀行之滬聞]  
　　資本二千萬 
　　昨有人自斐律賓來滬據云海外各埠華僑多感金融機關悉由外人操縱之苦故爪哇羣島之華僑集資創設銀行先後成立者已有三家但資本至多不過五百萬仍難與外人相頡頏自爪哇巨商黃君奕游歷斐律賓演說華人自設銀行之需要因此斐律賓華僑籌設之銀行爲之奮進十二月十八日開創立會與會者五十一人悉爲華僑之富有金錢者由斐埠中華商會會長李清泉主席報告年來籌備之經過并詳述銀行與華僑之關係極爲中肯繼起演說者亦有數人會議結果銀行定名爲［中興銀行］資本定額二千萬俾成一南洋華商自主有力之金融總匯當場認足五百萬其餘一千五百萬則由各埠分認董事亦經舉定預計開業之期當在指顧間也云云 
[友華銀行銀市報告]  
　　中美新聞社譯友華銀行九日報告云今晨倫敦當地銀價跌至一先令八便士出口銀無變動惟倫敦紐約問滙價已由三元五角九分跌至三元五角故此間金元匯價亦跌兩分市面終日沈寂無出口交易商人略有要求銀貨者市面之特點爲要求金圓尤以近期交付者爲甚此因恐倫敦紐約間匯價所致又紐約金融頗緊亦使此間銀行家亟欲匯欵至紐約也 
[組織橡皮公司]  
　　粤商柳柏梅曾經商洋星加坡等處該處產橡皮最多故柳君對於橡皮一門頗爲注意今欲以所得之經騐歸餉國人特邀集同志組織中國精業橡皮物品公司擬在本埠設廠自造一切橡皮品物若醫院藥房之用品孩童游嬉之玩物及各社會需用之各種橡皮物品現已裝置機件部署一切約下月杪即可出品云 
[函詢麩皮免稅開始日期]  
　　麩皮免稅一事自期滿後又經該業公會代表函請稅務總公所轉詳江蘇胡財廳長電呈財政部請再展期免稅並經商會電禀財部陳明該業困難情形請求咨商稅務處飭知各海關監督稅所於麩皮出口時仍行免繳稅釐旋奉部令核准照辦於本年三月爲始已知照該業公會遵照在案現内地平湖等處商會因此項運費仍被稅所扣留迫令補徵惟恐該稅所或有故意留難情事昨特函致上海商會詢問滬地麩皮免稅自何日爲始或三月一日或文到之日爲始請煩見復以憑核辦云 
[松滬航船公會成立]  
　　滬南大關前停泊之松滬各航船定期開班向有六艘往來松滬載貨搭客逢單雙日輪值開行另有小航船四五十艘隨時往返此路（俗稱野鷄班航船）近班頭航船陳春林等因各小航船貪裝貨物濫放水脚致班頭船生意被其侵害乃發起創設松滬航船公會於竹行弄嚴訂規章以杜同行濫奪昨日爲成立之期邀集各船主到會酌訂章程並刋印通告函致松江各行家一律查照 
[聯鯨艦運送練勇到滬]  
　　駐泊厦門之海軍第一艦隊所轄聯鯨軍艦於日前奉海軍總司令公署電轉奉海軍部電飭由厦門海軍練習營裝運練勇一百名到滬以備安定軍艦成船後派艦服務該艦巳於昨日由厦到滬禀覆到署藍總司令諭令暫候該練勇仍駐艦中候令遣調 
[造船所訂定美艦下水期]  
　　江南造船所承造美國軍用之運送艦十二艘曾經劉所長飭匠先行訂造四艘動工以來日夜趕造巳届一年現船売均將完工内部機器汽鍋亦由美國運滬裝配完備惟艙房及應配需用物件尙未安設工竣現定舊曆二月十八日先下水二艘下水後再行工作船内各項工程另有二艘約在舊曆三月亦可下水昨由劉所長訂定下水日期函致美領事查照請爲届期蒞臨監視 
[渡夫玩視定章之重行取締]  
　　滬南沿浦八長渡渡船前經工巡捐局分别船隻大小規定渡客數不准貪載以免危險搭客所給渡資每人五文不許多索如銅元一枚者當找竹　一根以備下次再行作用歷經布告各船夫一體遵照在案近來各渡夫仍有任意違抗定章不特多載渡客且有婪索渡資藉口冬至節以後向例加倍爲由每人爭索二十文以致口角爭擾之事時有所聞姚局長據地方紳士密報前情重行取締將浦東陸家渡老白渡楊家渡姜家渡周家渡等各渡口之渡夫兇横最著者分别示儆已飭市舶所承辦人錢寳如飭傳各該夫頭朱金龍等到局聽候諭話 
[官場之春宴忙]  
　　海軍總司令藍建樞會同劉冠南杜錫珪鄺國華等各長官訂於本月十四日（星期）下午六時假滬北泥城外海軍聯歡社請滬上海陸軍高級長官並政商各界人士春讌昨已折柬相邀矣 
　　滬南工巡捐局長姚口蓀訂期本月十一日（星期四）下午六時假滬北三馬路醉和春菜館設筵邀請滬上行政司法商學各界及該局名譽各董事讌飲昨已具柬邀請矣 
[四誌培克爾路之圖刦案]  
　　三匪徒巳解軍署 
　　粤盜黃垤潘阿法甘竹三於去年夏曆歲底糾黨持刃夥刦培克爾路五十號同鄉人林均重家財物未成持刀逞兇將林家傭婦林何氏連戳五六刀傷及面部等處由探先後查獲迭次解經公堂訊供屬實判令三被告併解護軍使署按律懲治等情迭紀前報茲悉公廨承審官李萼仙巳飭令秘書抄錄口供繕就詳文發交該管捕房捕頭轉飭經辦是案之中西包探於昨日午後從牢中將三盜提出騐明正身無訛押解軍署請爲懲治矣 
[吳松廷押候併案解訊]  
　　兵工廠砲廠工匠吳松廷爲刦案牽涉巳誌昨報茲悉吳係安徽人此次由哈爾濱捕房華探目劉森堂包探尤雲卿嚴阿卿偵悉吳與虹口東有恒路一百五十三號門牌某日本人家於本月二號夜被盜刦失值洋七百餘元之現洋鈔票衣物一案有關故將吳松廷移提至廨於昨晨解堂禀明前情李襄讞及美約副領事命將吳帶回捕房候禮拜六日領事堂期與前獲之金潤章謝彩合葉三梅林章志林老五併案解訊 
[兩大書店訟案復審之辯論]  
　　商務印書館前在公共公廨呈訴中華書局經理陸費伯鴻譯售支那問題一書述該館附有日股有意譭謗名譽破壞營業等情業已初審終結判决被告賠償原告損失洋一萬元並據負訟費嗣被告以判賠之數太大要求復審諭候改期將判賠損失部份准予復訊巳詳前報昨晨兪襄讞會同英卓副領事升座第四民庭復審兩造代表律師出席後先由被告之律師起立辯護一小時餘始畢所辯大旨以營業損失一節原告所造之表不過係比較營業盛衰並未證明受損實數敝律師就該表推測原告受損確數祇有二千九百元云云次由原告之律師辯護亦歷一小時而畢大致以原告之表所列營業比較銳減二十四萬六千餘元當然係受該書之影響以百分之三十計息受損竟有八萬餘元之多今格外寛容着賠萬金並未超出情理之外云云至此兩造辯論終結承審官宣佈退庭候訂期宣判 
[滬西商業聯合會開會紀]  
　　滬西商業聯合會於前晚七時在西門外唐家灣憇園開庚申年第一次常會討論本年進行辦法職員到者三十餘人决議案如下（一）對於去年新成立之馬立師滬西商界聯合會與本會名稱相同外界易於傳訛函件報載時多混淆頗爲不便决定去函該會請將名稱略爲改變以示區别免致混雜（二）對於抵制日貨仍堅持初志由會中組織之調查部不時派員調查（三）對於國貨竭力提倡並定於七日下午一時在憇園全體職員攝影以留紀念 
[河南路商界聯合會通告]  
　　河南路南界聯合會昨發通告云敬啓者本會訂三月十日下午二句鐘（卽夏曆正月二十）開緊急會議爲籌備選舉事並討論創辦夜校至時務請親自蒞會（或派代表）云云 
[敎員研究會去年下半年報告]  
　　本埠小學校敎員研究會於寒假期間暫停舉行今已届滿經該會主任印發通告訂於三月十四（卽正月二十四日）上午十時仍在城南尙文路勸學所内開會請各校職員届時蒞會並繕附八年下半年會務報告一份茲錄於下 
　　上海小學敎員研究會八年下半年會務報告 
　　一開會次數職員會一次普通研究會三次分科研究會五次（内體育科研究二次修身科研究一次唱歌書法研究一次圖畫手工研究一次）共九次 
　　二研究問題一［課外運動的研究］先行推員調查各學校課外各種運動方法經公衆討論後分二層宣布（甲）引起全體兒童運動方法（乙）將運動種類酌分等級以便試行此項研究巳有印刷品分送各校二［授課時間長短的研究］先議各種科目中修身唱歌體操書法圖畫手工六科每節授課必須就兒童程度定時間長短研究結果除體操修身兩科尙須討論以後再行酌定外其餘各科暫時規定標準如下（唱 
 
 

Page 11

 
 
歌科）（一）在國民學校與修身體操兩科可合成一節敎授於國文作法書法及算術等課後亦可練習唱歌（二）在國民學校唱歌科每節時間以十五分至三十分爲宜在高等小學校以三十分爲宜（書法科）（一）小學校書法科每節時間以十五分至三十分爲宜（二）書法科能每日配有練習時間最爲合宜（圖畫手工科）（一）在國民學校一二年級圖畫手工兩科可合成一節敎授並可與體操修身等科合在一節中敎授（二）在國民學校一二年級圖畫手工每科每節應占時間以二十五分至三十分爲宜在國民學校三年以上每科每節時間須在三十分以外三［高等小學校體操課時間如何特别指遵年大兒童以增興趣的研究］議决辦法二條如下（一）在課内可令年長兒童爲領袖分隊練習（二）增加課外運動以資調劑四［理科應採用活敎材的研究］議定將原提議案印送本地各高等小學校請其調查上海特有的敎材加以說明報告會中再行議訂理科敎授要目五［國民學校敎授國文如何統一筆順呼法的研究］討論結果呼唱筆順祇適用於國民學校一二年級名稱能力求簡易即不統一亦不致有大妨碍 
[彚紀各學校消息]  
　　湖州旅滬公學湖州旅滬公學敎授認眞學生己有一千餘人閩粤湘蜀諸違省特遺子弟負笈來學者頗不乏人本届考試新生應者多至四百餘名該校因限於校舍未能一一錄取昨日開學新舊生齊臨報到自晨至暮絡繹不絶定於十一日（星期四）正式上課男校各級均巳滿額維女校尙有空額數名 
　　南洋女師範新垃圾橋北首北長康里南洋女子師範學校開辦九載近又添設本科新班注重國文及各科學所招學生即將滿額現定於十一日正式上課 
　　上海美術學校西門白雲觀左近上海美術學校附設之圖畫函授部巳於日昨開始授課西洋畫科自去歲加增寫生課以來各項學員均能領悟寫生眞理故今歲開課伊始新生報名者頗多　　女子藝術師範西門林蔭路女子藝術師範定於夏曆正月二十五日開學日來前往報名投考者頗多 
　　女子職業學校法租界平濟利路上海第一女子職業學校於昨日（八日）午後一時舉行開學禮由校長周昭懿敎務主任鄧少儀工科主任程茲文管理員許惠芬曁敎職員率全體學生向國旗校旗行三鞠躬禮行師生相見禮同學相見禮校長訓詞教員程啓明勉詞學生唱歌奏琴歡迎來賓校長報告較起斯校經過情形來賓葛靜岑汪一　連慕秦朱少雲余嗣珊王乃康顧堂如劉海槎張昭麟等演說男女來賓共百餘人同攝一影至五時始散會 
　　福建路義務學校福建路商界聯合會附設有恒義務夜校曾於陰曆去年冬試辦兩月成績甚好近經推廣校舍擴充學額日昨致該路各商店通告曰本會附設有恒夜校前因課堂太窄學生定額只限三十名就學者極爲踴躍以故招生三日便足其數試辦兩月成積昭然此實本路各商店熱心公益之所致曷甚感佩但本會全體職員在陰曆去年滿擬今春共圖擴張以豐敎育詎因經費問題左支右絀難遂初衷已經會議數次祇得略事增多二十名茲距開學期近用特佈告各號學生有願就學前被額滿見遣者連來報名云云並聞該校定今晚七時開學十一日晚七時上課云 
　　中華公義會務學校中華公會在閘北新民路設立之第一國民義務學校開辦已三載本學期報名者已達一百餘人於前日（星期一）舉行春季始業式學生到者頗多校舍狹小無從位置故由該會醫藥部主任兼校監徐錦裳籌畫變通辦法將三四年級學生三十餘名送入北公益里民强高小學肄業 
　　慈善協會義務學校北浙江路新唐家弄源吉里中華慈善協會除當年施診給藥冬令放米散衣外並設立高初兩等義務學校專收貧苦子弟不取學費以期敎育普及聞於夏曆正月二十日開學云 
　　貧民學校南市大南門中道橋南首市立貧民小學校曾於五年國慶日組織校友會至今已有五載前日下午二時在校聞第四次茶話會歷届畢業生到者甚衆公請顧翁周爲主席次由袁頌豐曹否蓀戴冰生胡毓台王立才修改會章次選舉職員臨時會長陳善行王樹福交際曁調查主任本埠沈玉祥費望志外埠駱　樵吳鴻生又舉潘福福王晋根顧鴻禧滕永福馮文　盛善友爲臨時幹事至四時茶點散會聞該會俟清明後再開茶話會選舉正式職員並議組校友雜誌等事云 
　　振華學校閘北公益里振華學校於昨日（八號）行始業式先由主席孫有章報告本學期進行方針次許一竹王琴時等相繼演說至十一時半散會 
[靑年會今晚之演說]  
　　本埠靑年會爲提倡改良社會風俗起見曾於上月起每逢星期三晚疊請范子美君演講社會改良問題本星期三即今晚八時爲末次演講之期講題爲［今後新中國之建設］其演講大意謂欲建造新國家當從建造新家庭與新社會爲入手尤當注意以何者爲建造之基礎洵爲現時最切要之問題凡欲耹范君宏論者盡早前往 
[法租界商業宣講團宣講紀]  
　　八號法租界商業聯合會之宣講團於晚間七時由八仙橋首安里會所出發至老北門及新北門等處演講（一）江錦春演講抵制某貨之必要（二）汪醒齋演講不吸香煙及組織平民備蓄銀行（三）錢士湧演講平民敎育之務求普及（四）周德潤演講愛國救國須從普及敎育着手（五）時大鈞演講反對山東直接交涉（六）沈維亞演講開導社會之知識（七）葉禮卿馬春林等均有切要時事演講由九畝地返至會所時己十一句鐘矣 
[正音會第二届開講]  
　　商務印書館函授學社第二届英語正音會於本月八日下午八時在閘北寳興西里尙公小學校開會到會聽講者共九十餘人由會長鄺耀西博士主席代表函授學社敎職員致歡迎辭繼由主講員周君越然講演英語語音歷兩小時之久該會會期共兩星期每日開講之前均有名人短簡演說昨日（九日）演說者爲尙公小學校校長莊百兪云 
[施材會擴充善舉]  
　　虹口梧州路上海聯益施材會辦理施材收殮路斃及施送痧藥衣米等各善舉成績頗著近聞該會主任陸文中以梧州路爲華租接近之區苦力貧民寄居甚多擬在梧州路該會之第一造材所内附設醫院辦理施醫給藥俾一般苦力貧民就近醫治業已敦請中外醫生聞在夏曆二月間開辦其惜字會亦於同時並進云 
[中華圖書館印刷所營業近况]  
　　新閘中華圖書館印刷所係合資性質自陸國竹經理後營業日有起色逐年擴張今已備有石印機七部鉛印機數部聞上年盈餘除官利外約有四分紅利可派云 
[昨日下午公廨訊案紀]  
　　昨日下午公共公廨第四民庭由兪襄讞及英包副領事會審之民事訟案如次（一）［朱禮耕訴張子林不理損失等欵銀二千餘兩案］本案被告前開新綸絲廠嗣因倒欠中日各商之欵被控訊明判决各原告勝訴被告拘押至今已歷兩載餘故具禀請開釋朱係債權者一份子因判决之欵分文未得是以延朱斯芾律師到堂反對被告請求據朱律師言伊之當事人現已查明被告之新綸廠屋可值十四萬金從前被告以十二萬元押與彚康莊由該莊轉租與人月收租金除押欵利息外每月盈餘四百六十元此欵均係該莊交與被告家屬要求給諭將該廠屋拍賣得價旣可償還押欵又能履行債務或着該家屬將租金交存公堂云云並由朱禮耕投案證明調查情形質之張子林供稱原告所言皆非事實堂上儘可調查等語［結果］被告還押候傳彚康司賬到堂展期一禮拜再訊（二）［應頴生訴祥泰恒裕記小車行股東兼經理胡裕生賬目舞弊不理墊欵案］上星期一會審一次結果派捕帶同被告往甬指傳要證張賢源到案質證茲張已傳到故而續訊先由應之律師起向應詰據供稱伊被各股東舉爲查賬去年六月查核賬簿發現運動費等兩欵且係寫在印就格子之外望而知係舞弊向胡詢問又不能說明該車行我塾欵五百七十元分文未得等語次由胡之律師向張賢源詰據證明伊當時在該小車行係帮理賬務另有司賬且祗廿餘天故而不甚詳悉應係伊岳父應欲查賬故將賬簿携至應家查出運動費等兩欵云云被告之律師又請求堂上准被告減桱交保［結果］胡交一百五十元舖保展期一禮拜再訊（三）［李松茂訴陳壽萱不還借洋二百元案］此案迭經訊判被告分期拔還因陳保釋後不思料理故原告到堂請追陳及其保人均不投案［結果］飭傳被告訊追第二公堂由陸襄讞會同俄麥調領事繼續審訊［俄商五利洋行刑事起訴買辦陳子言擅燬賣魚合同案］先由被告之律師起稱陳代原告所墊各欵及代付房租均有簿據查考今呈請察核次由見證源茂行夥應安茂上堂證明訂立賣魚合同及至該合同焚燬始末錄由所當如本報前紀此案見證童芝楣所供之詞相同兩造代表律師乃開始辯論直至五句鐘而止［結果］被告仍交原保展期一禮并再訊 
[馬夫頭目舞弊之押儆]  
　　法工部局前延逖百克律師代表投法公堂控馬夫頭目王福壽舞弊各馬夫工資銀洋等情被告亦延達商律師代辯一切判候下堂諭飭遵等情迭誌前報昨又提案經法副領事雷君將西文堂諭朗誦　繼由代讞員陳君諭曰此案訊明被告將張雙珠十一元工資付與替工洋九元顯見舞弊屬實着押西牢二個月以儆證人張雙珠李金三兩人前次在堂作證不應欺朦公堂着各押一月以儆堂費歸王擔負此判 
[不准媳婦守孝之異聞]  
　　閘北大統路洋貨字號主趙聖清新喪妻室前日出殯不准媳婦趙劉氏居喪守孝事爲媳婦之母劉楊氏所悉偕同親戚楊富金楊高氏扭趙至四區告發經顏警正預審之下解經司法科轉解淞滬警廳核辦 
[張阿華妾投繯殞命續誌]  
浦東彭家宅地方已故工頭張阿華之妾潘氏於前日（七號）上午自縊身死報請地方檢察廳派員前往騐明諭令自行棺騐已誌昨報茲悉該氏共生三子長名金福次名全福業已長大完婚其三子阿龍年尙幼稚前日正在收殮間潘氏母家男女數十人擁至張家將備就棺木擊毁當經三區警署飭派長警到塲彈壓始各散去事後由潘氏内姪女任潘氏姪媳潘王氏等查得張潘氏口内有棉花團一塊即以身死不明等情投報上海地方檢察廳請求昭雪該圖地保陸培生亦據情投廳報告當經檢察廳派員騐明委係縊死後任潘氏等仍糾合大潘王氏小潘王氏等多人擅將棺上所貼封條扯去復與張陸氏等大起衝突旋由警察將任潘氏並大小潘王氏尸妻張陸氏尸子張全福又張阿華之第二妾張某氏等六人一併押送三區警署移送檢廳經許檢察官略詰一過諭令分别押候訊辦 
[輪船搭客病急身死]  
　　寗波舟山人劉阿銘由原籍隨同堂叔劉小狗乘寳華輪船來申謀生昨晨抵滬舟泊寗紹碼頭不料阿銘在船忽患急病而死船中知照十六舖地甲投報檢廳委派夏檢察官沈檢騐員等前往騐明病死屬實着小狗棺殮 
[幼女送所留養]  
　　濟良所中西女士昨晨伴　女子李春蘭到廨禀稱該女自行投所據言年十三歲在北四川迤北華界三元里李姓粤人家爲婢爲特送案請示並據包探榮錦林投訴曾至三元里調查該婢主人無着云云訊之李春蘭語多含混中西官得供判女送幼女所留養候核 
[控匿兒子展期再訊]  
　　孀婦林朱氏昨延寳美律師代表投法公堂控林錢氏私將原告之兒子藏匿無蹤請求追究惟原告丈夫亡故未久被告即作此行爲請將此案展期訂訊被告亦延達商律師代辯稱原告實名林雲閣乃係已故林祖卿之姘婦此次實被揑詞誣控應請着原告交保候核中西官判各退去候展期再行訊核 
[汽車撞傷行人]  
　　虹口費興發牛肉店主浦東人費召金昨日下午行經長浜路被某號汽車撞傷倒地該汽車即疾駛而去祇得自雇車投醫院醫治 
[酒醉開汽車之干涉]  
　　廣東人歐吉利於昨日清晨在北浙江路酒醉開駛汽車幾致肇禍被滙司捕房捕頭麥搿來搿見立飭一千二百六十六號華捕將歐帶至捕房詢明住址飭令退候請廳出單傳究 
[南火車站查獲煙土]  
　　松江人王三桂前日（八日）在滬購有鴉片烟膏一百五十盒於下午四點時至南車站擬乘慢車返松被巡警杜文奎見其形跡可疑當場搜出立即拘送二區警廳昨解警廳訊辦 
[航船上查獲嗎啡丸]  
　　無錫常州等縣四鄉近來發現嗎啡丸經無錫縣知事楊夢麟查悉此貨來自滬上因函請上海縣沈知事查究昨午水巡隊巡警在閘北班頭航船中查獲私運此項丸藥之朱聚生當塲抄出十萬數千粒值價洋一千數百元業將人證送局究辦矣 
[私賣鴉片之押儆]  
　　法租界小東門捕房捕頭偵悉民國路某號門牌之沈徐氏張阿大等在家私設烟榻容人在内燈吃有違定章爰於前晚帶回包探及暗差捕數名前往各該房抄出烟槍各四支烟燈數只連同烟客併張等一併帶入捕房烟客薄罰斥退沈張兩人各存洋二十元出外候核在案詎張阿大存洋出外後畏懼逃逸故昨日捕房祇將沈徐氏傳至法公堂請究先據捕頭上堂禀明前情並將烟具呈鑒詰之沈徐氏供認私賣燈吸不諱中西官判徐氏罰洋一百元張旣逃逸着將存洋充公以儆烟具銷燬 
[閘北查獲之煙犯]  
　　閘北五區三分所前日在境内查獲私吸洋烟之婦人胡陳氏抄獲煙具全副又五區總署前日在北火車站查獲烟犯王世明張少札王湯三名抄出灰泡等證物先後解送司法科轉送警廳訊究 
[南市之賭案]  
　　南市一區一分駐所楊巡官於前日午後出外巡邏時經過該管境内祥合里聞某號屋内有人聚賭遂回報王署員帶同長警前往查拿當獲王生全高仲書高開發高增福高生玉袁水土等六人連同賭具解所問明俱操船業供認賭博不諱諭飭各罰洋兩元充公開釋賭具存候銷毁 
[科罰一羣賭徒]  
　　閘北四區巡官李壽山前晚率警巡經鐵路北談家灣見孔大寳所開之小茶館内大羣聚賭當即拘獲賭徒陸賈生余少林）張子林余春生談阿二袁春山朱金中張阿二周桃桃陸阿祥聶金桃陳永生等十二人連同頭家賭具一併解入警署經顏警正逐一訊明判各罰洋一元以儆 
[乘客毆傷車夫]  
　　人力車夫江北人潘安福昨晚九時許拖載乘客行抵西歷路不知如何遭乘客毆傷倒仆於地乘客棄而逸去嗣經戈登路捕房五百九十七號華捕查見另雇車送潘投醫院醫治一面歸禀捕頭候示 
[閔子泉押十四天]  
　　住居熱河路之繅絲女子夏阿妹指控浦東人閔子泉於上月二十三號行兇毆打等情業由捕房將閔拘解公共公廨諭交五十元保候訊在案昨晨提審先由原告夏阿妹投訴前次被閔戳傷堂上判令罰欵了事正月初三晚我從叔父家晚膳歸家途中又遇被告被其拳打脚踢故復訴諸父親控請嚴辦云云次由女父證明女被打時伊未目覩由女告訴始悉等語質之被告供稱前次女父允將其女配我爲妻迨將茶禮一百五十元送去後置之不理故日前致函詰問伊遂控我行兇希圖抵賴我自去年奉判罰欵後從未與夏女會面何能行兇等語中西官以閔所供無憑從寛判押十四天示儆 
[學徒騙金鐲之薄懲]  
　　靜安寺路老街萬盛米店學徒徐梅生於上月二十六號計騙主婦徐方氏之女趣珍金鐲一副向某押店質洋至貴州路五十二號門牌雉妓院内狎游揮霍殆盡前日經老閘捕房包探陳維坤查悉將徐拘入捕房昨日傳同徐女趣珍將徐押解公堂據趣珍投訴被告於上月二十六號稱其鄰女欲借金鐲一副信以爲眞當即交伊豈知一去不歸始知受騙云云訊之徐梅生俯首無詞中西官核供姑念年輕從寛判押西牢六禮拜吊到金鐲着原告繳還當本領回 
[小孩尋獲騙子]  
　　無賴周阿根以其友人約在某浴堂代薦生意爲由將十四齡孩子楊根生誘至虹口伯頓路二百五十六號門牌浴堂内慫令該孩先行入池洗澡伊即乘間將揚孩所穿之衣服及銅元六十枚悉數捲取逃逸質洋化用昨在北河南路小酒店内沽飲時被楊尋見鳴由一千二百四十八號華捕將周拘入捕房禀明捕頭飭探王桂亭至該浴堂調查屬實遂飭將周押候解廨請究 
[滬寧車站竊案兩則]  
　　吳林全唐殿魁前日在滬寗車站串竊花生肉一百六十斤消贜於閘北大統路振康米店主朱阿茂被貨棧稽查員王金生查悉於昨將吳唐兩人連朱及原贜一併拘解鐵路警局請究當經彭巡官訊明判吳唐二人先行攝影銷示車站三天朱江茂聽候訊核 
　　江北人王小二子陳小三子串竊滬寗車站貨棧内值洋一百六十元牛油消贜與太陽廟蔣濟堂舊貨店内亦經王稽查偵悉昨將王陳二人與蔣一併拘局經彭巡官研訊屬實判王陳兩人攝影於車站一帶游行示衆三天蔣濟堂候再核辦 
[搶金鐲押三月]  
　　無賴馬阿良日前上午在法租界首安里弄口搶取婦人郎趙氏手上所戴之金鐲一只而逸該氏大聲喊捕適有包探唐雲卿巡緝到來將馬截獲惟原贜已被抛棄當將馬帶入捕房昨解法公堂請究先據該探上堂禀明前情繼據原告投稱是晨婦人出外購買菜蔬以致被搶請求追究詰之馬供認搶鐲後擲在地上並非授與同黨求宥中西官判馬押西牢三月以儆 
[淞滬警察廳批示五則]  
　　批民婦王李氏訴姚阿品縱僕行兇由據呈姚阿品縱僕行兇各節難保不含有别情姑候令行該管警區秉公查究所請飭拘之處暫毋庸議 
　　批民人張湘帆訴伊子阿忠侮視後母由呈悉查爾子侮視後母該氏分居尊長儘可以大義責之家庭之間本有難言之隠倘能潛移默化不難化戾氣爲和祥杜漸防微是在該民好自爲之初無備案之必要也仰即知照 
　　批民人出海槎訴錢錦文紏擾由呈悉查錢錦文藉購買機器回扣爲由糾人滋擾殊於他人營業安全大有妨害准即傳案訊明以憑核辦 
　　批民人郭清訴巡官强捕兇毆由據呈各領是否有誤會之處仰候令行該所署員將辦理情形具復核辦 
　　批民人何林生訴周恒甫唆女捲避由據呈周恒甫唆女捲避各節情殊離奇顯見含有其他紏葛此種不盡不實之告訴未便據以爲憑所請飭提之處應毋庸議 
[誌謝]  
　　昨承商務書館贈第十二卷二號敎育雜誌一册書此誌謝 
來件 
[華商紗廠聯合會第二年度經過情形報告書]  
　　（續）（民國八年三月至九年二月） 
　　（五）［派員赴美實地研究植棉］當古克君調查旋滬之後極力主張由會派員一二人赴美國農部實習植棉事業伊願擔任敎授之義務其意可感而此種機會亦極難得經十一月四日董事常會公决派本會植棉幹事葉君元鼎赴美期限一年半費用共美金三千元葉君當於十一月八日乘南京號赴美自抵美後時有報告來會詳述該處情形似在美國農部尙稱融洽嗣又據葉君元鼎來函報告稱有滬人陳儁者留學美國已五年有半原係康納爾大學畢業於植物病理及育種兩科皆有心得現充美國馬理南農事試騐塲研究部助理員頗有志於研究植棉惟爲經濟所困未能入美農部實習並往美國南部游歷請由會中津貼美金一千元以一年爲限當經二月三日董事會公議此項人材不可多得公决由棉塲開辦費内撥助美金千元將來二人學成回國之後於本會植棉事務當能有所効力（六）［購買美棉種子］本會因美農部植棉專家調查之結果並徵諸彰德廣益紗廠試騐之成績皆以美棉屈唉司一種爲最穏妥而天津河南等省則以愛卡拉及孤星棉種爲宜經十二月二十一日董事會議决購買大批美棉種子以便分散鄒農惟因需費甚巨當由恒豐豫豐　成厚生四廠各特捐一千元並函准棉業聯合會捐種價五百元即由葉君元鼎赴美之便會同古克君採購嗣廣益紗廠及山西閻督軍各函請代購二十噸詎葉君抵美之後疊來函電稱棉子爲雨所毁純種難購本會再四去電敦促至一月一日始來電稱已購到純子一車（計十六噸）擬俟棉子到後除分配若干交山西及彰德外餘均留歸本會總分塲之用（未完） 
[靑年會全國大會是什麽]  
[  余日章]  
　　歐戰閉幕以後全世界充滿了一種新勢力精神界物質界都起了激劇的變動可以說這一兩年的經過簡直是像一兩世紀的經過時勢環境旣有絶大之變遷適應他的工具也就不能不變遷所以一切舊主義舊思想舊組織舊制度都［銅山東崩洛鐘西應］似的紛紛坍倒下來新的主義思想組織制度蓬蓬勃勃起來代替睜眼看看前頭正不曉得有多大勇猛的潮流洶洶的滾將下來全世界［淘汰］的速率驟然激增幾百倍眞敎人不能不驚嘆出神 
　　世界潮是有普通性的中國全民族自然也免不了他的衝洗潮流所過没有一個不多少感受相當的影響特爲是心性活潑潑地神經易感剌激的一般靑年他們的覺悟是奮門進步創造他們的反動是懷疑煩悶自殺這樣重大的危機是中國根本上的大問題可也是中國革新的大機會只問［有輔助指導和服務這一般靑年的責任］的團體有没有偉大的覺悟和努力是了靑年會是社會上服務靑年的一種强有力機關時時刻刻留心着機會的飛來要捉住他利用他來做積極建設的工夫提高推擴德智體羣四育事業帮助靑年敎他心身各方面能圓滿的發展更望振起他們熱烈的博愛情感和偉大的犧牲精神來服務這全社會以致完成自已的高尙人格 
　　地球上產出靑年會不過七十多年很奏了偉大的功效爲全世界人士所贊成欽佩中國創立靑年會於今恰恰二十五週年從前祗有一個幹事如今有三百五十人了從前有一個城市靑年會如今有三十處了從前祗有三四個學校靑年會的雛型如今有一百七十二處了從前没有一個錢如今有五十多萬元的歲出入了回想過去看看現在何嘗敢絲毫自滿這都是出於各界熱心人士種種精神和實力上的帮助不過我們想到二十五年前的中國靑年會狀况和現在中國靑年會的情形不知不覺的在脑膜中浮起二十五年後中國靑年會一幅好圖畫要放下此後二十五年靑年會的牆角石嗎要預定此後二十五年靑年會的大計畫麽這就來了這一次靑年會的全國大會全國大會特爲是這一次的全國大會究竟是什麽　　略略的寫出幾條來 
　　（一）全國大會是不可多得的一個大好機會 
　　照章全國大會每歷三年纔開一次自從民國五年開第七次的全國大會以後算來應該在民國八年（去年）就開第八次全國大會不過因了種種不方便延了期恰巧今年逢到靑年會創立二十五週年時機大熟了而且最近幾年特爲是從去年五四運動以來國内的新思潮新運動像金光萬丈似的飛躍而起靑年會在這樣的怒潮中應該怎樣盡他的天職應該怎樣參預這建設新中國的大事業全國討論的機會來了第八次全國大會所以今年這一次全國大會非比尋常的大會是有特别的使命的 
　　（二）全國大會是聯合通國的靑年領袖交換新智識奮發新靈性的大集合 
　　從各處城市靑年會來正式代表......四百五十人 
　　從各處學校靑年會來正式代表......三百五十人 
　　全國協會的委員............ 
　　敎育界工商界政紳界的重要人士............ 
　　在中國或在海外的西國名人............ 
　　基督敎會中的名牧師和熱忱的敎友...... 
　　中西各國的大新聞記者............ 
　　會衆一千人以上 
　　（三）全國大會可以劃民族文化發達史的新紀元 
　　羣衆運動民族運動文化運動是二十世紀的新產物也是歐戰閉幕後的新局面中國受新剌激發生了什麽聯合會什麽團什麽社可以表明我國人士都已覺得到通力合作的必要了一國的民族自　要算靑年靑年界的領袖現在快要有一機會互相集合討論解决國家根本改造的大問題以後還要努力去實行這豈不是我國民族史的一大關鍵麽 
　　（四）全國大會是决勝千里攻克敵壘的蓬壽帳 
　　要謀民族精神的集中一定先要打破惡魔的堅壘靑年界的魔鬼是什麽中國的根本危險在那裹爲什麽不把全國心思聯合起來打算一打算籌畫一籌畫計畫好了一同出去分頭進行像浩浩蕩蕩的大軍似的要掃清全國的雲霧實現出一個我們理想的天國來 
　　（五）全國大會是獲得新能力吸收新精神的　泉 
　　大會中的人物是從各方面來的大會中的事情是新鮮特殊的 
　　有敎育界的先覺有宗敎界的干城有海外名人的要論有各處老練家的經騐所得的名言 
　　我們因了這一個大會可以鼓起極大的精神 
　　我們因了這一個大會可以得到無數的智識和能力 
　　（六）全國大會是决定此後靑年會的新運命之發展 
　　靑年會在中國已經成二十五歲的少年了他正在心思活潑潑的時候正是入於善則善入於惡則惡的時候他將來的命運怎樣决定的機到了你還是要請這二十五歲的少年乘風破浪的直上呢還是願意他被這千萬丈怒潮衝去和這一船舊組織舊軀殻舊思想同歸於盡呢噯靑年會是中國人公立公有的機關他的未來該在誰的肩上全國大會的使命何等重大 
　　啊全國大會是中國新局面的產兒他的誕生期是民國九年四月一日（大會時期）他的誕生地是天津城市靑年會創立地方（大會地點） 
[更正]  
　　本報二月二十三日所載上海車夫福音會之近狀内有一九一八年聖誕節募得二十四萬四千零二十九元云云係二千四百四十元二角九分之誤又七日本報載新世界第二次發現炸彈一事茲據有人稱是日新世界游客鎭靜如常並不因此驚嚇前紀男女擠軋及小孩喊哭自無其事特此更正 
雜評二 
[取締渡夫]  
[  庸]  
　　沿浦之設置渡船所以便行旅也渡船夫違章多儎及浮索渡資皆足使行旅感受不便工巡捐局因地方紳士之請特將各渡夫傳局取締此固整頓市政所應爲者也 
　　特是渡夫多儎搭客及浮索渡資兩者雖皆屬違章舉動然其害於行旅則顯有輕重之别浮索不過稍耗渡客之金錢多儎則直關係渡客之生命且渡船夫之違章多儎其目的無非多得渡資吾意爲整頓起見一方面固宜禁止浮索他一方面亦宜將渡資略爲增高以維渡夫之生計渡資旣增渡夫收入較豐人各有良自不至違章貪儎以妨渡客之安全而官廳於此更可嚴加取締設較重之罰例以爲罔利者儆旅客與渡夫雙方兼顧斯取締之規則亦易於實行願以此爲工巡捐局告 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
社談 
[重洋咨訪記] [  （本報特派員）中一]  
　　（十三） 
　　我國於大事外尙有數端宜令人於微末處注意其第一端爲語言書記者曾與法蘭西博言家夏思王氏談及肄習外國語言之難易比較夏君謂［習日本語甚易習中國語甚難一因中國語音不統一令人無所適從二因中國無極適用極完備之漢英辭書三因中國新流行之注音字母在外人心目中究不如日本之以羅馬字注音者爲直捷云］記者乃告以一九一四年上海ＡmreicanP，e，o，yterionMissonPress出版之四千字文袖珍辭典TheStudent，sFourThouandWordsandGoneralPostDdctionary等書極便外人肄習華文之用然夏君外觖望者更不知若干人惜乎上海大書肆不能多備此等善本致令外人對於肄習華文興味終不能如肄習日本文之濃厚也日本書肆中目前最見流行之和英辭書乃爲早稻田名宿武信氏所編著近聞日本外部經騐最富資望最深之井上通譯官業見辭去本職專從事於著述事業他日井上氏和英辭書必更大有可觀者矣若在我國不獨在著述界中如井上氏之人才甚少卽有其人亦豈能任其犧牲祿位竭一生之才力貢獻於社會哉其又一端之應誘導社會使之相率勵行者爲潔癖至東京一入餐館卽可得一種［割箸］割箸係令兩木箸略相連進饌時由座客自行分拆用過一次即行棄擲此正如美國冰琪琳店之於玻璃杯中墊紙套一方足知國中人喜清潔之風習一方足啓外人美感以視廣東菜館之烏木筷不可同日語也 
應時談 
[上元燈話] [  友鸞]  
　　上元燈節也金吾不禁玉漏停催蓋由來久矣今春皖垣復演燈所以慶賀佳節者也以干戈遍地對之生無限愁思與往年燈節稍有不同耳今將舊燈新燈約略書之以供一哂今之出燈每爲龍形誠不知其用意在前清所以用爲國徽表彰其爲國之代表也在今時殊不可考其用意矣或曰古有鰲山鰲者龍之别種也背可負山故古人紥爲燈以戲樂今之龍燈或亦此意未知是否殊不敢斷言也 
　　擔花燈者作敎坊妝蛾眉淡掃指粉輕塗擔燈不以手而獻以肩燈爲瓣瓣蓮花彷彿菩提葉燈精美絶倫惟擔者口唱淫詞爲不配耳以至雅之事而以至俗之人爲之能不使人噴飯 
　　觀燈雖樂惟途人擁擠不堪故史統領旣佈告於先又彈壓於後觀鐵圍山叢談叙京尹彈壓事亦以觀燈故今古之人咸不依秩序而必待他人彈壓如出一轍弱國之民固如是也奴隸性質豈眞刻入骨耶高蹺抬閣殊無意思故余深不願見也 
　　出燈雖云樂事而勞民傷財未始非一壞政也晃氏客話言蔡君謨守福州上元日命民家各點燈七盞陳烈作丈餘大燈書云富家一盞燈太倉一粒粟貧家一盞燈父子相對哭風流太守知不知猶恨笙歌無妙曲君謨見而命罷燈蓋古巳有人以此等事爲非也與今吳佩孚師長止張敬堯之做壽相類然無人止皖垣不出燈上片言於省長者（此次出燈實因省長老太太要看燈也）可慨 
　　俗諺［又是龍燈又是會又是老太太八十歲］今皖燈節又舉蚌倪督生日故一般拍馬官僚咸往賀焉諺語豈有所託乎 
　　數日不見申報悶甚初以爲此必船期有誤也遲數小時可耳及逾炊許仍未見送報者來次日始知爲出燈故蓋報界亦有燈也以燈而使我不得閱報寗不令人悶煞耶 
趣談 
[捧腹祿] [  一動]  
　　某私塾有學生十餘人因鑒於外界愛國舉動乃决定［實行抵制］老學究聞之大怒向各生曰［難道你們想復辟麽］蓋其誤抵制爲帝制也 
　　某甲鴉片之癮頗劇夜深未睡有賊方自小門入甲尙在迷夢中蓋吃烟者每喜於烟後小睡適於此時亦醒謂其僕曰［拿我槍來］［快拿我槍來］賊於門外聞之大驚逃去　　某甲想發財之心極深日前在某彩票店買得彩票一張其號碼（１００９１）及開彩之日某甲欣然謂其友曰我已得頭彩矣乃往中中領欵店中人謂某甲曰君之號碼爲（１００９１）而我店開彩頭彩號碼爲（１６００１）蓋君倒視汝之彩票也某甲聞之怒髮冲冠懊喪而返 
雜談 
[紫羅蘭菴隨筆] [  瘦鵑]  
　　女子之心柔易爲外物所動一旦有眞摰熱烈之愛情搗其心坎則恒能持以堅貞永矢弗渝雖糜其身而碎其骨無悔也情人問如是夫婦之間有更甚者前輩王蓴農先生纂然脂餘韻言有鄧三姑者儒家女幼氏同里趙氏結褵三載值洪陽之變趙子被掠而去三姑年甫二十一以節孝著稱嘗寓龍陽才女易仲厚家衾褥整潔而床端無枕詢其故三姑歎曰不用此物四十三年矣因言兵難時非僅良人被掠家具皆燬衾枕諸物蕩然無遺初未料被擄者終不返也常自　曰俟其歸當更製雙枕豈知日月年年音信都杳眼穿涙盡誓不更製數十年來已成習慣用之轉不能安臥矣時仲厚之史實甫在側笑曰絶好一樂府題名曰讐枕謡仲厚因成一章云憶妾初嫁時枕上繡鴛鴦鴛鴦不獨宿妾亦三年雙忽然天地變浩刧遭紅羊良人被掠去消息久茫茫未知良人生未知良人死未知良人娶妻與生子四十三年人老矣妾涙成河不能止每逢天雨便離魂似共良人避崖底烏頭馬角年復年使妾直欲讐皇天不敢讐天但讐枕良人歸來妾安寢　高響逸綽有古樂府遺音如得老樂工譜之管弦令梨園子弟演之紅氍毹上則鄧三姑不朽矣曩讀西誌亦拾得一事當數年前蘇格蘭首都哀汀堡城中有婦人曰拉企兒不知其所自來拓地於一警署左近之空場上以爲家舍此無可居者衣檻褸㑌儴若鬼日夕往來市中歌呼啼笑雜作如癎人狀市人皆識之稱爲癎婦實則婦固非癎特藉此以洩其中心牢鬱而巳里中故老有知其事者謂拉企兒在三十年前傭於一逆旅中爲女侍者明眸豐頰頗楚楚有致有某少年悅之兩相依戀不能一日舍雖未塡鴛鴦之譜而野鴛鴦已穏住芳塘矣居未久某少年忽屬心他女棄拉企兒弗顧拉企兒鬱鬱不樂夜恒席地臥誓不復眠牀上三十年如一日嘗謂家有鈿牀百不願一臥其上但求所歡歸夜夜以一牀相共云其人雖不足以比鄧三姑而堅貞自矢則固不在鄧三姑下也惜吾無易仲厚之彩筆否當成讐牀謡以寵之 
新聞捨遺 
靑年年會之籃球戰報 
　　前日（六日）爲中西籃球比賽之期是晚假靑年會健身房舉行者爲美國學校與西人隊美國學校籃球隊曾勝靑年會甲隊滬江南洋甲隊頗稱勁旅西人隊亦曾戰敗南洋乙隊與滬江約翰球隊故勢亦頗不弱且該二隊在上海西人籃球隊中除美英水手隊外幾無人能與之抗衝故鐘鳴八時作壁上觀者咸陸續而來而以西人居多數至八時三十分公正人銀笛一鳴兩方球隊咸虎躍入塲先由公正人用拈紙法抽定地位美國學校居左西人居右於是兩方各盡其力各奮其能互相角逐盤旋馳騁或左或右或上或下煞是可觀其擲球之高遠遞球之敏捷身手之活潑膂力之孔武本埠中國籃球隊之最佳者亦似略遜一籌余友申君係籃球健將觀兩方之激戰亦讚歎不置其時比賽已約十分鐘尙無勝負之可分蓋彼此將入腹地卒被守關之健將猛力拒出且兩方於籃球規則均能練習純熟故均未受罰久之美國學校籃球隊稍現疏忽之狀遂被西人隊某君由左側遞球向中適落筐籃之板球被激躍出又被西人隊某君乘手一揮竟入筐中其時歡聲大作有摇旗者有擲帽者有某西童喜不自勝不知不覺步入戰線内跳躍歡呼被視線人扶之出場令其不可闖入免碍角逐西人雖得勝一球然舉趾不高絶無驕矜之氣而美國學校方面因受挫愈形奮力球之授受敏捷準確絶無落空者是役之最可觀者惟此五六分鐘之酣戰無何西人方面受罰遂被美國學校司脫君擲入一球嗣後兩方互有擲入八時五十分休息時届兩方停止比賽各進水果等物其結果爲三十七與廿二之比西人方面佔優勢八時五十五分公正人復行鳴笛兩方各易地位重復角逐有西人某君獨自遞球盤旋而進被美國學校某君攔腰一撞兩人俱仆倒在地然西人能卽自躍起行至正中高擲一球適落筐中而美國學校某君尙坐地撫摩腿部作呼痛狀其時公正人以撞人違犯球規故令兩方在被撞地點重行發球於是擲入之球遂作無效然西人並不因之挫氣繼續鏖戰連獲勝捷美國方面守將奮力抵抗攻將奮力前攻故亦間有擲入者銀角長鳴結果爲六十九與三十七之比勝利屬諸西人云[  達奎]  
　　名畫家之佛像名畫家王一亭先生近書有佛像一幅以石印印成歎百張分送親友有詩一首題云［江水流湯湯江風吹浪浪獨遺一履去枯葦亦可航佛法說無邊普同日月光薰沐敬造像供養惟心者］記者得其一畫長四尺裱而懸之客室中見者莫不嘖嘖稱讚[  一動]  
　　絶妙之綽號滬西某大學本學期新聘英文敎員鄭某北京人年二十有二好修邊幅每日必更衣一次且身上日必施以香料如雪花粉等開口便笑絶類一好女子一般學生見其如此贈以綽號曰ＳＰ人皆不解其故詢之某生乃告余曰Ｓ一字爲Shanghai之首P一字爲Peking之首蓋取其諧音［上海屁精］也令人聞之捧腹不巳[  一動]  
　　代做新郎之趣聞興化農人趙某生二子長子傭於江南年已二十自幼聘鄰近某氏爲室亦已十九故趙某特擇期爲之完姻預先函告伊子令其届期返家以完花燭不料至吉日午後伊子仍未見回趙某焦灼異常又不可更改吉日（興俗凡吉日巳定不能更易易則不祥）只得倩媒婉商坤宅以次子代做新郎待長子歸後再卸斯職媒灼去後竟獲坤宅依允於是叔嫂二人雙雙交拜居然夫婦矣誠趣聞也[  天恨生]  
小說 
[短篇言情小說無謂之情書] [  古蓮心譯]  
　　碧紗窗下香風拂簾一麗者方據案讀其草就之短簡其年雖已近而立然而粉妝玉琢正如明月初圓望之猶在二九妙齡秋水盈盈神光煥發香腮兩片漸泛紅霞似爲窗外春光喚起其胸中春思者其便衣爲鉸紗製故其胸前起伏隠約可辨而當其握管作書時綺思妙想躍躍心坎之中亦一一爲之逞露於不覺矣書極簡短若曰 
　　夏畢德君鑒頃接鮮花一束想又爲君厚貺拜登之餘尤感君之能久久不忙賤妾也愛蓮梨雯拜啓 
　　於是將書置諸案上轉視左側一椅椅上置白紙盒一盒内紙裹巳拆開有瑞馨一束作淺紅色鮮艶欲絶香烈四射佈滿房中乃輕舒玉臂取而親之將其騰熱之香腮埋於此冷香中者久之旣而香肩微震似示欲鎭遏其梗咽而不能者忽而開案中一抽屜取出象牙彫刻小盒一去共蓋滿貯魚書於斷簡殘篇中夾有瑞馨花枝八枚雖已彫謝乾枯然色彩猶新似久藏亦無碍者一一取之排列當前如八枚記時籌每枚記已逝之一年也然後一一取而吻之再向其旁之一束摘一新枝增之成爲九數案之一旁又置一函書中蠅頭小字密密層層麗者卽取而讀之珠涙盈然幾欲奪眶而出其書曰 
　　吾愛儂之作此書不知經過幾許時日當儂握管凝思時固知此書將永無入君眼簾之理徒以春色撩人聽牧童笛韻悠揚芳心震蕩不巳彷似死灰復燃蓬勃更甚嗟乎吾愛往時儂與郎同聆牧笛樂何如之今則聞笛者惟儂一人耳 
[自由談之自由談] [  不冷]  
　　怒中心爲忠如心爲恕此古人分解字義之說也由此義以推則爲怒者豈非奴心乎人苟有爲人奴隸之心或奴隸他人之心則鮮有不聞己短而大怒者 
 
 

Page 15

 
 
   
 
 

Page 16

 
 
   
 
 

Page 17

 
 
國内舊聞 
[治黃議]  
　　（見癸酉年二月初三日本報） 
　　喬松年奏呈妥議黃運兩河情形摺云竊同治十年二月兵部主事蔣作錦呈遞治河條議奉旨交漕臣河臣山東撫臣會同妥議具奏前任河臣蘇廷魁漕臣蘇鳳文先後去任未及會商臣松年到任未久亦未能遽行定議茲博采羣言詳加體察該員所陳四策皆卓然有見可以採取山東境内黃水日益泛濫運河日益淤塞治之之法不外兩策一則堵河南之銅瓦廂俾其復歸清江浦故道仍由雲梯關入海一則就黃水現到之處築堤束之俾不至於横流由利津入海此兩者皆爲正當之策於兩者之中權衡輕重又以就東境築堤束黃爲優自漢至唐河從千乘郡入海千乘即今利津樂安縣境正爲漢唐故道且淮徐間舊日河身半成平陸兩岸舊堤多巳圯廢欲令河歸故道必先挑濬河身補還堤工計此費極鉅而爲日亦甚長沙河之北徙似關天意北宋時河忽南徙百計挽其北行而不能今旣北徙恐挽令南行而亦不能若濬舊河築舊堤而河終不南行是虚擲帑金也莫若卽就東境築堤東之斯爲順水之性而事半功倍自黃水由張秋穿運入大清河歷年漕船過張秋且借以濟運無如黃水挾沙其流無定前數年大溜全趨張秋後則决胡堰洪川口霍家橋新興屯等處溜勢逐漸南趨因而運河堤岸南自安山三里鋪北至沈家口一帶皆爲黃水穿斷缺口紛歧大小不一水勢多由三里鋪等口下注入大清河張秋在北安山在南其間運河間斷爲沙所淤節節梗阻舟楫不通本年漕船繞行坡河以至八里廟冀達張秋而黃水之至張秋八里廟者僅有一股來源溜勢亦弱故難分流入運濟漕借黃濟運固非善策以後恐求借黃而不可得明年恐坡河亦難繞行此時惟有盡堵黃水旁洩之路俾其全歸張秋八里廟一口下注入海旁流分注運河庶可借以濟運而爲畫分清黃之計除洪川口業經淤塞外其餘各口悉爲堵合而霍家橋一口爲最鉅口寛約四五百丈需費亦屬不少惟工關緊要此處不堵則黃河日見歧出運河日受其害此時運河半已淤塞再任黃水分灌必致全被淤平南船更跬步難進是以霍家橋缺口亟須堵合也前人謂治黃在乎築堤束水束水攻沙誠爲至論東境黃水所以無定者以無堤束之之故霍家橋旣堵當爲築堤之計張秋西南沙河迤北向有大堤一道經壽張范濮開州綿亘百餘里雖有殘缺堤身高厚但略加修補卽屬可恃再於張秋南門外曹家堤口循大堤接築至解家山只五十餘里此則可爲黃水北岸之堤也又目張家志門起至沈家口迤東馬山頭止新築長堤一百八十餘里此則可爲黃水南岸之堤也兩岸旣有堤防乃不致於旁溢水可全趨張秋因借以濟運應於兩堤之中酌留金門三四丈以爲運口南北各建草閘一座以爲漕船入運門户草閘之外各築攔黃越壩一道南運口爲汶黃交匯之所應於草閘内添做鉗口壩三道層層鉗束以免黃水倒灌之虞北運口内張秋迤北至臨清運河積淤過厚應須實力挑濬務於閘底石板相平爲度黃水旣全注張秋運河又得深通必可分流入運漕船自可遄行無阻張秋迤南至安山運河歷年受黃水之患已深亦應間斷普行挑濬兩岸堤工缺口一律加築補全即可引汶北流與黃水會合以濟漕行從前山東運河原有每年冬挑六年大挑之例近多展緩俟此次普行挑濬後仍須按年照例舉辦戴村之玲瓏石壩三合土壩爲蓄汶濟運最要關鍵同治四年補修以後巳歷數年漸有剥落而水勢逐年增長不能攔蓄每年又作草壩以資擎托常被冲失仍不足恃必須將原壩加高堅築方爲經久之計但使運河照舊疏通黃河有所鉗束則漕行無滯而民田亦不至再淹即借黃濟運亦屬可恃現在黃水旣擬築堤收束張家志門之上游至銅瓦廂口門止大清河之下流至利津海口止自應一律築堤方爲全善惟道路綿長工程較大自與運河無關尙可略緩應俟所擬新堤築成水勢旣定分年接築則用欵得以稍紓亦不至於貽誤矣黃運兩河失治有年若再因循後益難於措手臣熟計深思黃水則因勢利導運河則規復舊觀計無便於此者可否請旨飭下廷臣覆議如衆論僉同臣再估計工段錢糧奏請欽派大臣來東會同督辦以昭愼重伏候聖裁至蔣作錦條議内引衛濟運一節因臨清北路之水並無來源故爲此議如得導衛入運實屬有裨惟刻下所急在束黃蓄清若黃水四溢雖導衛入運仍爲無益若束黃蓄清之後借黃濟運可以無弊則亦無須導衛蓋自元城集至張秋一百餘里新開一河施工不易而衛河兩旁居民惟恐失灌田之利天津鹽船惟恐有淺阻之虞且爲工旣鉅亦難同時並興擬俟堵霍家橋决口築黃水長堤做運河諸閘壩各工旣畢再行察看可巳則已如必須導衛入運以咨瀦蓄再行審度情形續籌辦法所有遵旨議奏緣由謹恭摺具奏 
　　記者曰數十年之談水利者未嘗無人特談之而不行雖談數百年無益也以今觀昔能無慨然 
國外舊聞 
[修改和約]  
　　（見甲戍年三月二十九日） 
　　頃閱英京新報知該國現經集議欲與中國修改和約查三年以前經當時駐剳京師之欽差亞果公與總理衙門議妥修改而英朝竟不願尋盟以爲有數欵不可之處今欲如何相議亦尙未曾得知也 
[英京電報]  
　　（見甲戍年三月二十八日） 
　　英京電報云傳聞中華國家將告貸於英民云云按此耗在中國固未嘗漏出而其屬信與否亦無從得知也是果有其事想其需欵蓋以增益水師戰船之故抑或以造設火輪車路亦不可知也查日本告貸於歐羅巴已至四十兆亦以造設火輪車路並益增戰船及賠償革職諸郡王與其從員也 
文藝 
[嬉春舊語]  
　　（甲戍正月十九日） 
　　連日迎年已了今朝燈事纔完柏葉椒花頌元禧陡逾半月星球火樹違令節又越三朝春從祭韭儀頒春逐賣花聲到影横桑柘春朝而家每停針枝放棠梨春社而人歸盡醉轉瞬而花朝撲蝶挑菜芳辰回眸而寒門鬥鷄禁烟時節清明改火踏靑而羅試春衣上巳流觴采綠而禊修春野春光明媚世界鶯花春事芳菲樓船簫鼓塵颺跼蹴是誰買得春多舞逐鞦韆羨爾喚將春起莫聽難留春往曉報鐘聲應敎滿載春歸旭涵磚影千門萬户羣欣春滿皇洲六律五辛共喜春歸上院春臺結綺春水拖藍春服旣成莫辜負春名富貴春郊遍踏亟須知春號風流况滬上洞有春尋夜能春買纏頭蜀贈杜牧之春日情多買笑吳慳白太傳春光虚擲春能笑汝春不留人花能解語難回潘岳之魂酒可消愁不吊劉伶之墓莫到薔薇開透驚春事之闌珊好趁芍藥芳餘及春時而行樂 
軼聞 
[華尼造孽]  
　　（見光緒二年九月初五日） 
　　前月二十四日黎明揚州西郭門未開卽有一私孩棄於城下門兵視之見其巳死所裹者爲舊袈裟半領知爲佛門子弟也歎息置之招丐携去掩埋至半夜忽聞人聲鼎沸男女莫辨驚往視之見一尼年約三十許頗有姿力大無窮衝菴門而出直至街心滿地跌滾或跪或伏或呌或哭狀如中邪羣尼掖之一揮皆倒久之伏地曰我招之求暫緩責因歷招某日不該誘某婦通僧某日不該唆某婦離夫出家某日不該引某僧醉姦某室女某日不該誘某婦通姦而又重索其錢文某日不該唆某主婦逼賣其妾而又乾没多錢某日不該誘某妓來菴爲某方丈姦死又從中詐得多金罪案隠惡所招甚多至於己產以及歷斃之私孩前後共十七個觀者如堵供詞歷歷共見共聞羣尼用力拽之跪如鐵鑄衆人之笑聲駡聲該尼之呼痛求恕聲羣尼之愧恨怨讟聲喧闐一市天明乃昏昏如睡始得擁去而觀者絡繹不絶嘖嘖道路菴門幾爲塞破鷗放生聞卽往觀則妇菩蕯業已功行圓滿舍利生光香湯沐浴行將火宅昇蓮矣吁其西方多一優婆耶抑地獄添一淫鬼耶 
[土兵殘虐]  
　　（見光緒二年九月初九日） 
　　前報登土耳其兵弁於所過城鄉酷虐備至昨閱外國新報又稱有一隨軍訪事人至一地名曰西軋色皮阿目覩本地人爲土兵擄去用繩索而縳於樹本下用乾柴焚之兩足之指俱成灰燼其人痛苦之狀不堪入目又阿勒司城内一十六歲女郎因尋父在外爲土兵捉住先則姦而後剥其皮從背脊一縷縷剥下頃刻間一絶色佳人血淋淋而變爲怪物矣又有一城土兵竭力圍攻城中人巳死其大半祇餘婦孺四五百男子百餘人而巳自知力不能支環向帶兵官投誠官令男子先來留在營内三日豈知此三日中兵巳入城所有婦女均脫其衣而污之在後男子放回則知無一爲完璧者然人却不戮故已視爲莫大之恩也又一地其中並無爲亂者祇聞兵卒淫殺太甚冀先逃避因共到一大禮拜堂内各賫數日糧權爲隠匿女則居内男則居外不謂土兵突來槍彈如雨婦女見勢不佳各向樹林奔竄兵乃策騎追之竟斫死一千餘人其後相近處亦有一禮拜堂訪事人見堂中婦女自知不免俱跪請夫男自殺男子乃殺其妻殺其子隨自飲刃以致屍首徧地臭穢難近在後一女子竟斗膽而自向土兵乞命兵果略施憐憫不加酷刑蓋此次帶兵官已另自一人非專奸淫殺者然在後土朝聞之以其懦弱無能飭即革職自是而逢城屠城逢鄉屠鄉無得倖免矣歐洲各國現巳會商以爲如此情形從未目擊須得籌一善策以救此生靈也 
 
 

Page 18

 
 
   
 
