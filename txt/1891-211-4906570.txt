# 1891 - 211 - 4906570

 

Page 1

 
 
[新印續小五義出售] [  申報館啓]  
　　本舘前續小五義一書早已不脛而走寰宇風行兹又覓得續小五義以新鉛字排印公諸同好是編所叙忠義俠烈之事大都可驀可愕可泣可歌飯罷茶餘一編展對足以排悶遣愁好讀異書畫自必以先覩爲快也卷帙之繁過於初集共計一百二十四回訂成十本已於六月二十一日出書定價每部碼洋五角五分請向申報　申昌書室外埠申昌及經售申報人購閱可也此佈 
[爲貢院中善舉說]  
　　貢院爲掄才之地自帝都而逮各直省皆極形勝之　以考生之多寡而定號舍之數大約大省可以容二萬餘人中省可以容萬人小省亦可容數千人莫不巍然煥然精心結搆聖世右文天開文運以故觀光志切踴躍中先就所知之浙江一省而論自兵燹以後當蔣泉敏公爲旬宣便者時庀材重建號舍則取其潔淨寛廠號軍亦咸虚伺候殷勤與考者共沾實惠至今猶津津然樂道之厥後歴任太憲如楊石帥梅肖帥劉仲帥諸公監臨督飭率由售章一無流弊自梅肖帥創設水筧而士子飲和食德光篆深恩繼而有以爲不便者乃裁而去之論者咸以爲憾本年辛　正科間龔仰遽方伯已復設水櫃卽梅肖帥舊制而變通之藉以導清慌入試院俾各士子得以沁詩裨而助文藻法良意美無過於斯矣然浙省貢　固已有利而無弊又何足爲之贅述哉夫三塲大考九日通宵多士在　寢於斯食於斯積數十載之辛勤舒千萬言之錦繡莫不慘淡經營希圖上進倘遇號舍潮濕熏蒸坑厠逼近號軍倔强不馴不第攬亂文思甚至困頓受病竊以爲此中尙有應行之事盖不僅優待士子實亦稱善舉焉號舍中掃除積垢芟薙草萊此定例有之然以浙江貢院借用甚少若無恩科竟須三年一開恐有毒蛇螫人例雇乞丐弄蛇者入院捕捉惟事總在三四月間已行之相間數月掃除者未免又積薙去者未免又生若能於七月間再行清理一次則貢院成清凈之塲矣此一善也旣用水櫃所挹注者爲西湖之水食水則無患矣而號舍之前卽係天井天井狹僅尺餘牆下本有陰溝以通穢水惟陰溝往往不通設遇天雨水溢則濁流内泛臭味薰騰若能認眞督飭役夫處處挑濬通暢庶幾清流旣有從入之路濁流亦有屏去之方矣此二者也坐口號者恒患失竊蓋塲中人役品類不齊口號又伸手卽是故坐口號者防不勝防肖帥監臨時曾飭將口號留出一號不但免風雨之侵凌并可杜失物之患今科若能仿而行之則多士之受益多矣此三善也坐號逼近坑厠所謂臭號也穢氣薰蒸最易釀病塲中以此致疾至於不能完卷者蓋常有之近數科以來臭旣每留出三號相隔稍遠若能飭令時加打掃務取潔淨隔以板門勿便號車析以爲薪則多士之受惠不少矣此四善也號軍以資購腰牌始得入塲然每有吸食鴉片與夫一事無能者厠乎其中此事由杭嚴衛經管倘能責成衛官令其必須挑選汰其老弱有吸烟者不得與於此役如此則號軍皆馴善而士子可得其力以供飲食茶水之需不致擾亂心思矣此五善也惜字之簍句來每號皆懸拴一具惜榖之桶向來每號必置備一口乃字簍逼近號燈往往易遭焚燬設遇天雨更易脫爛必須去號燈稍遠且有遮蔽之處則不至於設如不設惜榖之桶本意原以爲塲中恐有賸飯可以傾於桶内日後塲畢雇人挑出雖不可食亦可以喂牲畜不至滿地亂踏乃近來此桶雖設多爲號軍置放什物而飯食仍多棄地其有勤儉之號軍遇朗晴之天氣尙有晒爲飯乾塲後携出以果腹者若號軍而頽惰或遇天雨無日光則搜而且腐隨地傾倒陰溝之不通未始不由於此見者咸爲之跼然若能認眞查諭務令號軍恪遵教令桶不虚設飯不輕棄則陰德之所積者多矣此六善也以上六善皆爲號舍中之善舉至於各所中可行之善如謄録所之待謄録供給所之備供給作德恆於斯作惡恆於斯有不勝枚舉者所願躬親其事者隨地隨時略加留意焉 
[倒帳新章]  
　　厦門市面衰頽各業俱難支拄自匯昌莊倒閉後百川通庄相繼停歇源通莊步其後塵於五月初七日報倒十五日阜通莊又閉門六月初恒寳源莊亦勢不能支倒欠歇業怡和爲厦門燕窩店巨擘店主卽恒寳源執事至於亦被拖累此外如維茂通泰匯通雲集又益等字號均相繼閉門各票局被欠約二三十萬金因之一律收帳日來銀根更緊本地錢鋪維建茂與寳順當勉强支恃道憲特出告示藉以維商務而安人心録其文曰又俟加二品頂戴福建分巡興泉永海防兵備道吳爲查明定例議立章程嚴禁倒閉以杜誑騙事照得市廛各行各業生意買賣出入銀錢貨物無非東挪西掩全憑信義通商以資周轉若奸徒存心刁詐濫開店鋪侵蝕人財動輒倒閉情同誑騙倘不定章嚴辦實于人心市面大有關碍查例事各錢鋪如因存借銀兩積聚益多遂萌奸訐閉門逃走者拘案監追照誑騙財物律計贓准竊盜論分别絞遣軍流治罪封産變賠等語查厦門爲通商碼頭華洋雜處商賈輻輳生意甚繁各行各業出入銀錢多向錢鋪號商交易本年自五月起相繼倒閉者已有多家訪查底細其中有實因生意虧折不能支持者有意在侵吞倒閉誑騙者似此居心奸巧損人利己若不分别照例嚴辦將何以肅法紀而安衆商惟自各錢店倒閉之後有錢者不敢放債無錢者欲借無門誠恐市面銀洋貨物不能流通不特生意日壞復恐紛紛效尤相率倒閉誑騙何所底止今本道不忍不教而誅爲爾等明定章程以昭遵守嗣後凡遇錢店及各行業倒閉卽先拿店主并家長監追除所存公欵不能缺少分文全數追繳外凡商民貿易來往銀錢寄存生息欵項如新存之欵在三個月内倒閉者仍照原數追還不准折扣如新存之欵在半年以外倒閉者准其以相抵本歸還如牽前搭後展轉換票在一年以外倒閉者由地方官選擇公正紳耆數人查明該鋪人欠人欠各欵并罄其産業資財統盤核昇折扣匀攤歸還總以家産盡絶爲止此是虧空無可如何辦法其所攤之欵均限二月内清完如數在一萬以外再寛限一個月完清倘逾限無完卽行嚴比並照例監追擬罪至例店之店主家長除無折扣完欠者仍准開張或換字號照舊生意外凡倒店折扣還帳者其店東家長嗣後祗准帮人作夥不准再作店東家長亦不准另換字號開張并不准與人拼夥合開如有另換字號私開及拚夥情事准以前被倒受害之家指控定卽標封仍將前折各帳勒令照折補足原數加利歸還以杜巧騙而儆貪詐除飭廳將現倒各錢鋪東人家長拘案嚴追外合行出示曉諭爲此示仰各行各鋪户人等知悉須知錢鋪各行業設計圖財倒閉誑騙法不容寛嗣後各宣激發天良凡借本謀利者尤當以信義爲主若居心奸詐有意倒店騙人敗壞市面大局斷 
 
 

Page 2

 
 
不能倖逃法網及至照例追辦破家蕩産有欠必償斷無任憑誑騙侵吞不追不辦之理一經追辦則財不能騙身先犯刑損人不利己何所貪圖自示之後各宜安分營生放債者仍可放債借帳者勿存誑騙之心俾市面生意照常周轉倘再有奸商故違示諭有犯必懲定照新定章程嚴行追辦並治以誑騙之罪本道言出法隨并通詳大憲立案以垂久遠爾等切勿輕爲嘗試後悔無及各宜凛遵毋違特示 
[閩督嚴批]  
　　厦門葉紳源通錢庄倒閉後歴經訪事人函告情由必詳必盡兹又補書前所未備者曰源通初稱匯項實祇被欠二十餘萬金至匯豐銀行之二十二萬元招商電報各局之官欵數千兩均已由葉自行理楚勿勞地方官過問故招商電報各局及匯豐銀行仍由葉氏弟兄辦理本地商民被欠之欵畏勢不敢控呈維各票號專以放欵爲生兹被倒吞至若是之多勢必禀官追取非比本地商富旣被吞其銀項猶反對以善言不敢遽赴有司衙門禀控葢旣慮官勢炎赫又恐遭其報復遺害無窮也兹各票號以在厦控告徒勞無功特會同閩厦各票局逕控督轅六月十六日奉卞制憲批示闔厦商買無不聞而欣然頌制憲之明並日月不徇情面不畏聲勢而被欠者爲天理昭彰云兹特照録批語曰閩厦惟兌號商新泰厚等禀批查前准將軍先後來咨厦門源通錢莊倒欠官商巨欵均經檄該道督飭厦防同知嚴拘該號東到案先行查明捐職詳請斥革將虧欠商民票存勒限一並追辦在案兹閱來禀厦門錢莊一月内倒停至十六家之多尙復成何市面該道廳身任地方所司何事前飭將源通號東斥革監追並未據遵辦具報顯係有意瞻徇仰興泉永道立卽督飭厦防同知嚴拘葉大傭等正身到案分别詳革監追一面查封家産備抵奸儈謊騙至數十萬之多淌再延不嚴辦定將該道廳以徇庇叅處黏單附發繳 
[厦門雜採]  
　　春季淡水茶至本月初始開盤每擔價僅洋銀三十一二元至三十三元爲止茶商苦無可說唯冀夏季上等茶稍沾餘潤不料日内到有廣福泰茶棧夏季上等茶數十字按其價值曩時至少每擔須七八十元現在西商僅開出價值四十四元五六角茶棧以虧折太多未能售去堅持良久未識西人能將價值稍增否○數日前雨急風狂海上大興颱颶洋關升旗山報稱汕頭風猛知照在港輪船夾板各自小心各郊前定之夾板船意欲開赴牛庄烟臺販運荳餅黃荳豆油北貨者均於六月十一日回厦計有七號之多貨積如山互相讓價不獨利無可獲且必折血本若干云○城厢内外街道齷齪不堪居民均喜豢猪任其在街頭覔食一遇天雨臭氣上騰行人感之易滋疾病近日有曾某者創爲清理之法資僱貧民二三十人充打掃夫身穿號衣置備大木桶下用車輪駕駛每夜遍行各街道掃除污穢傾入桶中售諸鄉民作肥田之用其費向各店鋪攤派每月祗收錢三四十文卽極大行商亦惟收至二三百文一月所捐無幾而其利實及闔厦居民咸頌曾君之德不置○曩者每逢鄉試之年漳泉汀州各府士子俱蒙大府派官輪船接送此次得忌利士公司欲攘其利特出告曰自七月初一日爲始凡一月内由厦門赴省者每人僅收洋銀二元九月初一日起一月内由省返厦者水脚亦如之○大暑光陰赤帝司令寒暑針升上九十三四度因之痧症良多云○汕頭居厦門香港適中之地凡輪船之往來香港必於此經由近日汕頭時疫流行香港西官查照定章凡船由染患瘟疫之海口開來者須在港外暫停十日以待醫生臨騐必俟船中無疫氣始准直抵碼頭日前南澳輪船返厦門時載有汕頭貨物及某委員　口擬在汕頭登岸轉赴汀杭各局船主恐干西官查問遂令另附福建輪船前往然汕頭離厦門海面僅行十數點鐘時凡由厦赴臺灣南北及閩垣者人如梭織寓厦門西國官紳商賈深恐厦甲亦遭傳染擬申前數年吕宋之例來厦船舶暫泊大担山口外以待稽查此亦防患未然之意也 
[盜匪讞定]  
　　金陵麻田盜匪擊傷孕婦　死及獲犯各情已詳前報刻下此案已成信讞何得貴自認親自下手擊斃此婦並無加功之人趙洪才自認主便擔刼曹家均已當堂畫供不諱大約不久卽當明正典刑矣趙大令以其中尙有一二悞被脅從者擬網開三面曲予矜全禀請大憲主裁未識得蒙恩准否也 
[章江夏汛]  
　　日前江省雖有謡言散布經地方官調兵彈壓待以轉危爲安瑞臨章贛撫建廣饒各府尙得安然無恙吉安府原駐有　字一營現以大勢敉定擬將營勇撤還原處云○贛州府貿易較他處爲盛近年添設信局傳消遞息頗稱靈快上月某信局脚夫行至樟鎭以下某地途遇一客彼此問訊相約同行至近市汊以上某地夜靜更深頗覺疲倦遂就茶亭小憩脚夫朦朧就睡迨好夢乍回挣開倦眼則肩挑信包早已不裏而飛同行一客亦杳不知其所之信内有重要物件省城信局聞之卽將脚夫送縣訊押電逹贛城寄信者聞之又將信局主送縣押追不知合浦之珠可能再返否 
[吳孃新曲]  
　　上月二十六日恭逢皇上萬壽聖節黎明時江蘇撫憲剛中丞率同文武官員詣萬壽宫行朝賀禮禮畢傳令優人演戲至已刻三大憲先後回轅各員乃次第遄返○姑蘇元廟街彌羅閣卜設有錢糧庫佞佛者每於此焚化錠帛昕夕不停日來適值火神雷祖諸神佛誕辰焚錠者尤絡繹不絶二十七日午後有某甲者拾得字紙一張隨手放入庫中旋有一年逾花甲之老翁意欲向火中取出以手伸入不及者尙尺餘乃攀登其巓一失足卽傾跌其内霎時烈燄上熾衣服成灰雖經旁人以手援之然已準身焦爛矣慘哉○某日午後有一鄉嫗手携絲線七包至蘇垣求售行至山塘忽遇無賴周炳及蓬頭二人上前扭住　爲漏捐拽至泰伯廟橋某茶肆大肆鴟張旋又來馬　塔等三人百般恐嚇嫗謂此項絲線共值洋二十餘元今愿罰洋十元然身畔空空容先將一半付長生庫質洋五元餘俟售去後再找可乎若輩含糊以應嫗如言質付迄不料若輩復將餘絲攫去謂尙有五元以此作抵汝將洋來贖可也嫗情急投北路總巡局呼寃局員准詞飭拘五人到案判令各責數百板發交昌二圖地甲小顧看管事爲上憲訪悉以案情重大不可含糊前曾站死一人而若輩仍不畏法遂飭吳縣凌敬之大令照例重辦當經總巡將一干人移送縣者詎周炳已在押脫逃小顧未免受賄隠瞞因卽以之代周一并收押現已將五人釘鐐收禁禀請上憲定奪有知者謂周炳係　快夥蓬頭係某署輿夫子馬阿培之父現充總捕廳公差蓋皆恃有護身符故敢肆行無忌也 
[千金亭納凉紀]  
　　清河縣城墻内附土年久失修以致高者爲陵低者爲谷傾頽剥蝕殊不足以壯觀大憲撥出湘軍并雇募民夫按叚修理近已筮日興工矣○何軍門乘鰲統領漕標水陸各軍歴有年所兹奉綸音簡授四川川北鎭總兵寅屬聞之同片欣賞○上月二十日午後黑雲如墨暴雨將來狂飇起自西北方向東南而去土圩外民間草屋傾倒良多幸不久卽息尙無意外之災○漕者内結彩懸燈演戲數日盖以祝我皇上萬壽也○福建正副主考於六月廿二日抵浦隨卽登舟而去○同仁質鋪所發之錢本不足數兹有某甲者認眞盤數計錢四串少至數十文與理不依遂痛駡之復毒毆之鋪中人自知理屈辭窮不敢與較 
[石樓逭署]  
　　安慶訪事人云委辦蕪湖牙厘總局袁雨生觀察因公至省謁見沈仲帥仲帥於上月廿四日設軟脚局衣冠滿座驩洽逾恒觀察小住一二天卽於廿五日乘招商局江永輪船東下○委署太平府兼辦寍國保甲墾務事宜吳士青太守於上月廿一日行抵皖垣赴各憲轅禀見旋於廿四日禀辭廿五日東裝就道○委辦樅陽厘務候補府許黻卿太守元章署理宣城縣本任渦陽縣陳雲溪明府兆慶均於廿五日抵省禀見各大憲商辦要公迨至勾當已定卽相約束裝遄返 
[節烈可嘉]  
　　燕山方桂池先生來稿云余同研友陳君筱亭順天宛平人也娶浙江餘杭沈氏女爲室質性婉悘適陳十有二年事翁姑以孝謹聞相夫子亦恪盡婦道惟膝下猶虚似續也光緒十四年間希侯帥持節鎭閩筱亭隨節並携眷居閩未幾得瘵疾呻吟牀蓐緜惙不堪言 
 
 

Page 3

 
 
狀婦衣不解帶親視湯藥經年無惰容且日夜焚香告天願以身代卒不之應於今年五月十八日遽爾委謝嗟嗟人生到此情何以堪以婦之至誠默禱詎不足以格天乃蒼蒼者竟不之子畀時耶命耶乃至於斯耶當筱亭易簀之前婦已水米不入口者數日謂所天脫有不諱亦必相從於地下比親治殮具轉覺無戚容人未知其願以身殉也乃越筱亭之卒僅三日竟自扼吭氣窒而殁嗚呼藥憐獨活松本有心甘爲同穴之窅冥不作偷生之　覥其從容就義視死如歸求之近今誠屬難得事聞於侯帥擬爲上請旌表以彰其節烈之概余與筱亭夙契知其事最稔爰謹述之以待採鳳者騙諸青史焉 
[電局變利]  
　　中國仿行西法自輪船招商局外惟電局業已告成昨見本報後登有該局第九屆分利告白每股可得利息銀七厘行見蒸蒸日上年滕一年可爲有股諸君預賀焉 
[無辜開釋]  
　　日本人尾本福原七里荒川奈良刃斃華人沈關福一案迭次會訊情形均登本報前日傍晚上海縣袁海觀大令偕英讞員蔡二源太守東京使者譯員盧子明大令至日領事署會同領事鶴原君定吉升堂研訊至九點鐘退堂是日祗訊荒川一名據供並未行兇且肇事時亦不在塲中日宫會商之下判令連七里開釋尾本福原奈良三犯仍行收押至昨日大令復傳馮夷吾之家屬到案候示有知其事者謂七里素通漢學劉省三爵宫保曾延入幕中今兹驀被株連宜其持邀省赦云 
[上海縣署瑣案]  
　　薛蔣氏以丈夫相雲身死不明求提藜乙山房執事人殷芝山訊究前日袁海觀大令提殷及醫生徐茂生研鞫均稱相雲委因足疾殞命大令着蔣氏先具切結再行核斷此已見諸報章者也至下午飭提覆訊薛蔣氏具呈丈夫因病身亡切結大令向殷一再開華令給氏洋一百元爲撫卹之費殷供稱此洋不能擅給須歸與店主商量大令俯如所請限今卽日禀覆○張錫卿控杜德楨爭田袁大令倩委　審委員宋二尹提訊張訴稱小的家在十九保四十七圖耕耘度日有田若干畝與杜田毗連日前杜至小的田中私開水道小的向論反被糾黨兇毆並將水車取去杜供稱小的並不私掘張田不料張反擊小的家中器具四十七圖地保某甲投案候示二尹以兩造均有不合之處現在姑不深究着地保下鄉取還張之水車○職員林楨挈子仁棻探錢治綬等覇佔公地前日袁大令升堂提訊林訴稱職員之祖與錢姓合置小東門市房一所後經分棧將西首門面三間歸錢東自一間錢其職員家公用内進廳屋居中爲界立有合同况錢姓推抵據上亦載明取贖時仍照原立合同不押今竟有心覇佔合同繪圖呈電仁棻所供與乃父略同錢治綬錢子齋同供稱此項房屋東至林姓店墻爲界並非公産大令以此案非往勘不明諭令兩造退出候初二日親臨勘視 
[英界公堂瑣案]  
　　長利洋行某西人被英領事署控稱某處妓院龜子陳阿根積欠二月房租大亨通棧主陳瞿氏佛照樓棧主戎長生亦各欠租開單呈請追繳富副領事據情照會蔡太守太守飭差傳集各租户於昨晨會訊長利西人偕經收房租之華人某甲投案申訴前情开呈房票陳龜供稱小的租長利行房屋每月租洋須於三十左右照付惟上月未付以致算至月杪付去太守飭收租人先將二十五元收取給以房票尚欠一月租洋准於月杪再付陳瞿氏供稱小婦人租長利洋行之屋開設大亨通客棧已五年矣目下盤與錢永記開張尙有盤價洋一百元收執期票屆期被長利行向錢止付聲言須賠償拆卸之墻及裝修費共洋八十三元然小婦人從前亦向人盤下現在其人不知去向此欵不能認賠至現在房租應由錢付與小婦人無干太守謂爾旣將棧盤頂與錢房租自應由錢付至長利索賠洋八十三元阻錢不付盤價等情應俟禮拜五傳錢再訊沈福供稱小的在戎處爲夥戎每月應付房租洋三十五元共欠八十五元本月當先付四十五元尙餘四十元俟下月付楚甲稱沈所供恐不能取信太守謂沈旣自立限期姑准所逾期再予提追可也○上月二十三日之夜裏虹口莊源大槽坊失愼延燒時包探黄四福見張阿棣手持棉被衣服因之帶至捕房解送案下蔡太守正在升堂詰問查有陳新榮者代某氏認領失贓張供稱諸物係某氏之鄰周阿三囑小的搬移並非搶取蔡太守飭暫行收押俟查明再訊昨日捕頭禀稱兹已查明確係某氏托周雇張搬取衣物現在周已往寗波某氏稱旣蒙諸鄰美意反累張覊押殊難爲情太守諭令張央人保釋○陳沙氏訴稱孩子黄阿桂竊去布衫一件當塲拘獲人贓交捕送案黄供稱小的初次犯竊求沛恩施蔡太守判令責手心五十下發棲流公所留養贓給氏領去○某號巡捕見姜文山周義和在路爭毆拘案請訊姜供稱小的拉東洋車餬口與周口角致被將車擊壞周供稱小的願出資修車乞恩免辦蔡太守諭令周赶緊將車輛修好○一百六十八號華捕禀稱陳阿虎投捕房訴稱被王阿裕擊傷左足小的因卽拘王送案陳現　某西醫院敷醫須閱兩禮拜始可投質王供稱小的與陳偶因細故以致忿爭不敢行兇叩求鑒察蔡太守飭仲候陳投案訊供核辦 
[法界捕房瑣案]  
　　上月廿三日積竊左明德在海定輪船上竊取搭客周漢臣之衣物經招商局碼頭九號巡丁朱慶扭送公堂葛同轉一再訊問知左慣竊輪船物件日前曾在豐順輪船帳房中竊取某大員囑奇之繡花梅邊等物典於英界九福押店得洋三十五元曾由包探王榮培將原贓吊到至昨晨同轉蒞八仙橋捕房豐順輪船茶房夏根壽投案誘稱吊案之贓由電報局囑帶求准具領同轉命帶左至案問花邊等物是否竊自輪船帳房中爾共有夥友若干人同作此種生意左直認不諱供稱小的於三月二十後循巨竊許春蘭楊漢卿等來治下寓居小東門外老春記客寓因　竊被英捕房查獲解送英公堂經蔡大老爺懲辦開釋後復往輪船竊物意欲將資回去同轉問楊許兩賊現在何處質得之洋曾否用完供稱楊許兩人均往九江小的質得洋廿五元悉數輸大虹口大賭檯上早已罄盡無餘矣謂爾上海必有餘黨務須從直供來左堅執前詞同轉喝令笞責二百板照前斷枷號一月吊到之贓給夏領去復諭令包探吊取左之鋪蓋再行核斷○協源舊貨店主許元生於本年二月某日具控夥計吳桂生捲逃銀表共值價洋九十四元隨由吳之荐保人張老玉俞阿茂將吳尋到葛同轉一再比究吳供明有鼻烟壺一枚價約洋十元之諳被母舅喬星高取去現在喬已往松江同轉查係實情立派某包探往松江提喬喬早已聞風自行投案同轉着交人保出　日將鼻烟壺缴案并速將吳捲逃之物理楚不料許因病去世昨日其妻吳氏投案訴稱夫死之後遺有小孩四口景况蕭條不能過活務乞大老爺格外施恩追還吳捲逃之物張俞同稱吳捲逃之事已由小的等與喬商勸喬　代賠洋四十五元同轉謂喬因避匿累及本公堂公差躭延時日本當從重究辦姑念自願賠洋格外寛免但區區之數終槏不敷務須賠洋七十元方可了案喬一再求恩並稱外甥前年成親時小的曾貼洋數十元今奉斷賠之數尙恐力不從心奈何同轉謂本分府恩施格外着爾賠洋六十元喬唯唯應允同轉令仍交原保出外赶緊繳洋然後將吳領回管束兩造均遵諭而去吳掌頰二百下還排以上皆昨日上午讞詞至下午兩點二刻同轉又至捕房與捕頭寒喧良久重復　座訊理鮮肉庄主朱阿二虧欠猪行主沈榮生洋一百三十八元一案先據沈投案訴稱朱所欠之洋今有人已理勸收到九十元餘待出外再行籌措爲此來案求銷同轉准之飭帶朱至案略詰以語交原告領去○李永順炒麫店主李阿彩誘姘婦范王氏之女往福建并將氏百般凌虐范王氏不堪其苦　子范潤土投諸公堂葛同轉飭提訊究李卽脫逃因將李夥阿藍拘案訊押着卽交李案懸日久其店早經屋主釘門尙欠租洋十一元昨日收租入　駿卿投案訴稱李久經避匿請將屋中生財拍賣償租范王氏投案歴訴前情同轉着提阿藍至案向之詰問阿藍久經覊押頭緒全無 
 
 

Page 4

 
 
惟稱小的曾幫李作工求諭令給發辛倖同轉准潘將生財拍賣除去租金倘有多餘須卽繳案潘遵諭而退○日前竊賊羅阿林潛入某蛋行竊敢棉被水烟袋人贓並獲解送公堂葛同轉屢訊不招着原告邀同鄰人來案質問昨日蛋行夥張云奎偕鄰人沈云泉投案訊稱羅犯竊應實衆鄰人均經目覩同轉命帶羅至案一再研訊羅始供認行竊同轉判令掌頰四十下贓給失主領去○薙髮匠蕭輝庭素與某家丁爲伍旣而家丁因竊取主人之物逃匿無蹤某包探拘蕭送案訊押日久未得端倪昨日葛同轉着提蕭至案覆訊之下還押交保○義隆烟葉行陳瑞生虧欠陳洋銀二千兩左右經溶控請訊押着交其父到堂昨有陳明榮者投案具保限六禮拜内　同理處葛同轉謂本分府雖准爾將瑞生保去然不能如許之久限爾二十日内料理禀覆如違提究明榮遵限而去○前者東洋車夫王仁貴被小車夫稽查寳壓傷脚踝經某巡捕拘稽送押并送王　某醫院療治昨日王已稍愈投捕房申訴情由葛同轉著帶稽至案同爾車主是誰供稱車主葉厚芝現住南市陸家浜謂王受傷之後不能趁錢且醫院飯養積至洋九角八分須爾給付稽稱小的管押日久亦已兩手空空奈何同轉謂爾可於明日邀車主至捕房領車王稱小的足上尙示全愈恐難出外奔波務求恩賜飯資以全蟻命同轉飭捕房給以飯錢五百文王叩謝而去○通裕信局主陸漢章陸漢文昆季投案訴稱蒙諭恊同包探前往南市四湘公弄夏阿寗家吊取妻子藏匿之信局股份議單及緊要帳目小的等先投北局禀明請飭差同往局憲諭以妻子所藏之物均已送縣令小的投縣具領小的今日詢之縣署中人則稱並無其事是以來案禀覆務請飭差吊取且夏暗中嗾使以致妻子膽大妄爲同轉將陸妻高氏帶案問昨日諭令爾領往檢取物件爾尙敢便令歹人從中阻撓實屬目無法紀爾携去之物究竟藏在何處高氏初尙抵賴同轉喝令掌頰一百下供稱諸物藏在夏家同轉着仍還再所俟將物交出再行核奪 
[助賑摭要]  
　　災區需拯良殷所賴仁人多方佽助彼瀕里逢樞感德胡可言喻松江廣大不留名病痊完愿洋一百元豫章人母江用費節省洋一百元胡壽生仁丈洋五十元委解瘠區濟世慇　種福屢縈於方寸仰天太息頌恩莫罄夫形容特表彰俾增觀感[  上海北市絲業會館籌賑公所施善昌謹誌]  
[靈丹濟世]  
　　謹啓者粤東馬百良製藥精良馳名各省昨蒙全亨號麥大善士交來同心社敬送珍珠百勝散二百瓶囑代分送以救時症堪稱獨步其散係該店所製其爲靈丹妙藥可知語云救人一命勝造七級浮屠諸君子痌瘝在抱樂善不倦功德豈有量乎爰登報章以誌仁術[  上海六馬路仁濟善堂董事施善昌謹誌]  
[浙省撫轅抄]  
　　六月十八日紀鑲禀知臬司委帮審差禀見鍾上珍禀見銷處郡廢審差金廷棟禀奉臬司委調正審差叩見郭文塏禀知臬司委瓶窰保甲差禀謝並銷帮審差○十九日織造庫使瑞壐由京來省禀到通判汪學沅楓涇厘局同知戴啓文寗郡洋厘局兼閩捐局俱禀知厘捐局厘局差叩謝代理武康縣戴洪禧交卸武康縣事因公　省禀到叩見卽辭候補縣郭文璟禀見銷讞周差叩辭赴瓶窰保甲差 
 
 
 

Page 5

 
 
   
 
 

Page 6

 
 
　　 
　　 
 
 

Page 7

 
 
   
 
 

Page 8

 
 
   
 
 

Page 9

 
 
[普惠瘡痍]  
　　盖聞神惟德輔福自天申作善固獲降祥扶危豈無迪吉功能累積祐必蕃膺兹啓者昨蒙鄭程翁交來貴友爲哲嗣清恙告痊喜古勿藥撥助敝堂施藥欵洋二十元拜領之餘感謝莫名又蒙鄭福蘭堂寳號助來痧氣丸五百瓶黃振篆翁助來甘露清涼天中茶一百九十服黃子如翁助來癖瘟丸八兩黃松齡善士助來痧氣丸五百瓶均各對使拜登掣奉收單謹當按期代施俾得實惠均霑修德獲福厚報靡涯請登貴報聊謝鴻施[  上海虹口元濟善堂同人等誌謝]  
[接照録繙振聲先生經手散放順天大城冬賑永清春賑及局用細數報銷册]  
　　今將民表經手散放十六年大城冬六年大城冬賑收支細數開列謹○化寳收足銀應扣還色經八十兩實應補足銀一百九十兩由偕欵内扣除一收揚局張午橋毛聲和諸善長揚平足銀二千兩又楊性泉兄代募洋一千元合銀六百七十五兩二共申規元二千八百六十五兩六錢兩共匯京平足銀二千七百六十八兩六錢五分七厘六毫一收鎭局靳春陽柳少云諸善長漕平銀一千五百兩一收各錢行交還曹平長平京平足銀三十五兩一收出藝　觀察借欵京平足銀二百七十六兩四錢七分二厘四毫原借五百兩内除補平一百九十兩又局用餘銀三十三兩五錢二分七厘六毫實借此數當卽函致滬歸還請欵一收滬欵行平補平京平銀一百九十兩原應二百七十兩因扣還化寳色八十兩實剩此數以上共收銀一萬四千七百七十兩零一錢三分一兌虚京平銀八千兩一兌京平二千六百兩一兌曹平一千四百兩三項共拉價每兩二九合京錢三萬四千八百千每京錢一千合東錢三千共合東錢十萬零四千四百千一兌京平足銀一百五十六兩七錢八分合永平一百四十九兩五錢七分八八五合東錢一千三百二十三千七百二十文照價長二五五以上共兌銀一萬二千一百五十六兩七錢八分合東錢十萬五千七百二十三千七百二十文○一支開控减河虚京平足銀二千兩一支永清城關四鄉各村賑錢十萬五千三百八十八千正計大口三萬九千三百三十七口小口二萬六千七百十四口每大口東錢二千小口一千又零賑配藥東錢五百零七千内有局用賑内撥東錢一百七十一千二百八十文賑欵内實用錢三百二十四千五百九十文正共用東錢十萬五千八百九十五千○以上統共收銀一萬四千七百七十兩零六錢三分統共兌銀一萬二千一百五十六兩七錢八分又支銀二千兩正存曹平一百兩京平五百十三兩三錢五分正均由局用報銷○以上統共收東錢十萬五千七百二十三千七百二十文共支東錢十萬五千八百九十五千長支東錢一百七十一千二百八十文正均由局用帳内撥○附列局用　支○一收虚京平松江銀一百七十七兩八錢八分原二百兩除藥銀二十二兩一錢二分歸賑一收賑欵虚京平足銀八十九兩四錢六分三厘六毫正内除兌銀換錢松江銀一百五十三兩八錢八分足銀十三兩四錢六分實存銀松江虚京平二十四兩足銀七十一兩又零三厘六毫一收賑欵京錢三百十千零一百五十八文正一收升底錢二十一千一百六十文一收兌虚京平松江銀一百五十三兩八錢八分共合京錢四百十千七百零二文一收兌虚京平足銀十三兩四錢六分正共合京錢三十六千七百六十四文○以上共收京錢七百八十二千七百八十四文○一支刷印賑票紙張及局友下鄉帶用共虚京平松江銀二十四兩一支各友修金及下鄉帶用京平足銀七十六兩三厘六毫以上共　松銀二十四兩足銀七十六兩三厘六毫銀欵無存一支局中火食柴米等項共京錢三百三十五千一百八十二文一支來往及下鄉車船脚價等項京錢二百二十七千六百文一支下人及各役工食并房錢等項京錢一百四十四千三百文一　一切雜項共用京錢七十五千七百零二文○以上共項共支京錢七百八十二千七百八十四文錢欵無存 
[滬北文昌惜字會收數清單]  
　　母怠志齋訓字册自助洋一百元五全福助洋三元徐拒芳徐愼庵效維周陳正元張西農舊草廬吳吉祥書堂鄭詠庶軒鄭雙鐡蕉舘鄭滋德氏無名氏吉之從德是補各助洋二元黃紹先梁幹材各助洋一元杜善材李鶴先張壽年黄藻萍洪澤林樂爲善席伯記同裕號各助洋五角以上共收洋一百四十三元正合併聲明 
 
 
 

Page 10

 
 
   
 
