# 1913 - 180 - 4914498

 

Page 1

 
 
時論 
[南美洲各國宜設代表]  
（椒青來稿） 
　　華僑爲以前所輕視往年美國舊金山華人被人搶害一事未聞清政府作何交涉可爲鐵證迄前清末造始知南洋羣島華僑多富翁派使慰視不知南亞美利加洲即俗稱南美洲華僑爲數亦不少彼以或受所住國種種不平等之待遇及遭所住國屢次革命之禍欲訴無門求救乏術靡不引領回望曰遥遥祖國盍亟援手乎椒青客歲由美返華會有曾遭墨西哥革命之災逃回者數人同舟備聞遭災情景涕涙交揮欲止不能傷心哉　洋羣島之華僑多金錢政府待遇如此南亞一利加洲之華僑少金錢政府待遇如彼同斯血脈咸爲吾民何待遇相去如是之甚耶 
　　前清政府誠昏蒙以南亞美利加洲之大有共和國大小凡　十如秘魯智利墨西哥阿眞聽巴西古巴等國僅僅設一公使於北亞美利加洲合衆國俗稱美國駐京都華盛頓兼　墨西哥秘魯古巴各國事務考美國京都華盛頓距墨西哥之路程約數千英里距秘魯亦數千英里惟古巴島國 
 
 

Page 2

 
 
　　相距最近然亦非數日不可抵其輪埠且北亞美利加洲合衆國用英吉利語文南亞美利加洲各國用西班牙語文居多試問以一駐使之能力身駐合衆國之京都華盛頓地方其能兼顧相距數千英里各國之事務乎即能之其能詳細周到乎不待上智而知其不可也我國與墨西哥古巴秘魯各國欲辦交涉之不便盡人皆知則我華僑之在各該地或遭革命之災或受不平等待遇之苦呼救無應揆之情理亦所當然 
　　民國成立萬弊待革百事宜　鄙意以爲我政府極宜從速添設南亞美利加洲各共和國駐使以慰我華僑在海外之久望况人心浮動之際慰海外僑民之心亦所以間接安國内人民之心也雖然忽添如許駐使則我國財政預算表中必驟增一項可觀之經費際此借債爲國經濟之艱困可謂已達極點此舉安可行竊以爲擇其華僑最多之國如秘魯墨西哥古巴先行添設駐使他如阿眞聽巴西智利等國華僑較少暫可緩爲添設且南亞美利加洲各共和國多毗連者事務均可兼管譬如墨西哥添設一駐使則可兼管瓜替瑪拉聖色而費毒熱客拉孤矮喀司他利格等國秘魯添設一駐使則可兼管衣魁託智利婆利維矮阿眞聽等國不若北美洲合衆國相距之遠也想我政府四海一家必能成全斯舉慰我僑民鄙人謹爲華僑禱祝俟之 
時評 
[蒙古議員之天職（無名）]  
　　蒙事風雲日急而議院之對付蒙事紛擾莫名俄使催迫日急而外交總長畏難而告假而將辭職政府曰提出之議案無商量之餘地也祗有承認國民黨曰政府提出之議案亦無商量之餘地也祗有不承認而已進步黨曰議案不能商量而蒙約不能不承認也是三說者各成其一而不可以調停者也 
政府必承認國民黨必不承認皆主不商量進步黨必商量政府曰死中求活只此一着不承認是棄蒙古也國民黨曰承認此約徒有其名是棄蒙古也進步黨曰不承認此約蒙古不棄而自棄也且其害或不止棄蒙古承認此約名雖不棄蒙古實與棄蒙古無異也政府曰承認此約而欲有所修改俄人必不允俄人不允即不能訂此約是與不承認無異也國民黨曰修改此約而改其大者俄人必不允若其小者修改與不修改等是與承認無異也然則據此三說以論事必無適而可 
　　雖然蒙古者雖爲中華民國之蒙古進以狹義更爲蒙古人之蒙古也蒙古之禍福蒙古人首當其衝蒙古之情形蒙古人知之更切故此約之當承認與否蒙古議員當出其全力以主張而其餘之議員亦當略讓蒙古議員一步則其處置必較當 
[專電]  
　　北京電昨日（十六日）衆議院開會先有議員數人質問議長廣西議員已到四人何以不列席爭論良久後有張耀曾質問議長何以不退回政府借欵咨文兩黨爭持迄無結果而散 
　　北京電胡漢民免官梁士詒曾先與國民黨本部接洽國黨粤議員屬胡派者祗六七人故此次命令發表國民黨中人多持冷靜態度不甚激昂昨胡已有電來京聲明卽日預備交卸并辭西藏宣撫使據政府方面言粤事較贛事易於就緒 
　　北京　政府接黎副總統辭兼領贛督電後即電致黎謂民國官吏號稱公傭權領兼圻豈違心迹副總統向明大義何爲避此小嫌汴粤吉皆設護軍都督仍須開府要塞司令雖巳改隷中央　副總統坐鎭鄂垣水陸軍秉承節度建瓴在上擊柝相聞離之則諸多窒礙合之則聨爲一氣務望勿持撝抑决與維持云云昨政府因李烈鈞來電聲明卸任日期復電催黎迅速派員接收贛事 
南昌電財政司長魏斯炅請議致送李前督贐敬議會議决由省庫撥八萬元匯滬 
　　南昌　　民國銀行兼辦省庫特設機關槍兩架防範 
　　南昌電議會退還印信李督交軍政司暫存十五日乘日本鳥羽兵艦赴滬沿途兵隊歡送出城 
　　南昌電衆議員吳宗慈等電議會曁審計分處留李督清算財政再准解職分處因事後監督電復由主管官負責任　　南昌電歐陽武將移駐省城南昌電總統令歐陽武進省接辦都督任内事宜並催賀國昌由潯回贛就職 
　　南昌電僞造都督印信夥犯傅堂婆傅連生熊金斌萬本秀十五日正法微有謡言兵警戒嚴 
　　杭州電鐵血圑匪徒竹山瞿旭初昨夜已正法徐味芝待訊今又密拿匪首王國春 
　　南京電省議會接縣議會聨合會電謂漕糧特稅支配省縣市鄉曾具函呈請乞照准 
　　南京電國稅廳長現派某科長赴各釐局調查一切情形 
　　南京電參謀長韓國鈞電請程督旋寗 
[特約路透電]  
　　北京電衆議院今日（十六）開會議員到者四百人某議員起問某省議員四人到京日久何以尙未派定坐位有數議員答稱此由大理院不予之故尙有數議員謂大理院無權爲此爭論一點半鐘之久乃宣告休息旣而復行集議卽由議長聲明頃間討論之事未遵議事日程並請諸員遵之卽有議員起而駁詰卒乃提出更改議事日程動議贊成後復經駁絶張耀曾於是質問議長何以仍未退還政府借欵備案咨文兩黨乃大起爭論至五點鐘時毫無結果而散 
　　北京電今日參議院並未開會 
　　北京電進步黨開會討論政策時梁任公宣布之政策内有改組内閣一節謂内閣總理爲政府最重要之人物所舉之員極宜得總統之信任梁並詳述政黨内閣之利益惟此事仍須由衆公决 
　　北京電熱河都統熊希齡茲致政府長電其辭旨約略如下希齡聞國會反對中俄條約各欵願詳陳遲遲解决之可患内蒙諸王公之忠誠雖可信賴而各旗之民皆貧窶而多迷信不知共和之幸福易聽外蒙之邪說且蒙匪今藉口中蒙失和時出搶掠近自華軍戰敗後氣燄益張何堪再與由外人訓練之蒙軍搆兵此可患者一也開魯失時卽應大事籌防因餉絀未卽實行現請中央撥欵復稱五國借欵入項不能移充征蒙兵費熱河現僅駐軍八千設欲進攻外蒙恐以五十師之大軍猶難必勝蓋北方廣漠之野交通不便殊難奏功此可患者二也又謂希齡本不應干預國會事務惟若再久延恐尙將有喪師失地之虞故敢披瀝馳陳繼又引日本爲證當戰敗中國後雖不得已而委棄遼更然持以堅忍卒能戰勝俄國觀於歐洲所定之政策今難望英德法諸國助華而美之政策近亦更變卒勸望國會化除黨見從速贊成該約 
　　北京電據邊防各處來電觀之内蒙大局顯已日危各盟長近復呈文政府陳明蒙民生命財産之種種危險懇請政府作速主决勿國會是賴 
　　北京電據新疆都督電稱近遭蒙匪搶刦之商民現籲請黨道賠償損失 
　　北京電據順天知事報稱北京附近各山之煙苗全由軍隊剷除共約六千畝 
　　廣州電粤督胡漢民坦然遵袁總統免官命令聞胡不願就藏宣撫使之任將赴海外游歷回國之後大約將辦新聞事業胡已通電全省陳明在任時之行爲及近今對於借欵宋案之態度云 
大理府電昨夜（十五）此間地震兩次一在十時一在十一時惟並未遭有重大之損傷 
　　蘭州府電本年二月間有人於其近戚之靈柩兩具内密藏鴉片四千兩擬私運入晋旋經當道查出判罰苦役十年後忽在獄患病乃將該案移請北京判决該犯頃已鎗斃 
[譯電]  
　　北京電湖北二次革命之黨魁王國棟（譯音）昨夜在京拘獲將解武昌歸案訊辦 
　　北京電伍廷芳於前星期六日抵京時曾由梁士詒歡迎伍即入見袁總統袁總統擬任伍爲駐美公使現正在婉商中 
　　北京電代理財政總長梁士詒在國務院建議重設中央鹽務處及以資本洋五百萬元設立實業銀行該欵將由大借欵内照撥 
　　北京電袁總統擬命李經羲組織新内閣財政總長周學熙復上書辭職 
　　北京電熱袁總統擬在滿洲重設總督委剛斷有才之員以居此任 
　　北京電新疆疏附縣西南近覔獲極富之金礦目下並有人在戈壁沙漠查覔金礦 
　　北京電駐京英使因浙省所種煙苗早已收割故不允派員前往調查中政府之非時申請顯知烟苗已凈乃有此舉外間皆目爲外交上之詭弄不英使消息靈通竟未受紿聞浙省省新收之鴉片現巳銷於滬市爲數頗巨 
　　郎恩電法國陸軍大臣愛地安君今日在此間演說辯護三年兵役議案日法國可臨戰場以拒德國之兵今共有四十七萬人而德國之兵不日將臻八十八萬德國曷爲忽由七十萬人增至八十八萬人其必有所圖焉明矣余固無庸爲之推度余非審斷德國之政策者惟應盡之責未便疏懈今問諸君願爲德人之奴隷乎（衆大呼曰不願）愛地安君緊接言曰卽余亦不願吾人無論若何困憊當求達所抱之目的吾人所欲者和平與榮光耳設不幸而開戰而爲人所攻則吾人當求勝敵始能自保也 
　　柏林電德皇下詔恩赦因饑寒浮躁無識誘惑犯罪之各囚及海陸軍違背紀律坐法之將士其他各聨邦亦均大赦罪犯 
　　巴拉瑪電巴拉瑪運河堤岸接續坍塌内有一處須修月餘 
　　塞京電塞國内閣業已辭職擬避擔負俄皇公斷布塞爭端之責任塞王尙未允准且竭力挽留 
[要聞一]  
[中俄交涉最近消息]  
　　中俄蒙古交涉自俄使提出中俄條約之後陸總長與俄使一再會商交涉尙無結果茲探其最近之情形如下 
一俄使之强硬自經俄使提出中俄條約之後在俄使一方面卽認爲極端之讓步陸總長曾力陳說中國人民反對之情形俄使毫無轉國之意本星期三陸總長又與俄使會議俄使之態度異常强硬當陸總　提議條　之後俄使卽艴然不悅當經陸總長一再婉商俄使仍無遷就之意最後允將條約中擇其一二條電達俄政府請示辦理並要求陸總長限期答復遲則槩不承認其强硬之態度一至如此 
　　二陸總長之爲難陸總長此次重長外交部本爲中俄交涉問題此次俄使提出中俄條約已爲交涉最後之結果如此項條約不能成立俄國在外蒙方面難保無意外之舉動惟全國人民皆以此項商約十七條損失權利過重表示反對之態度按照約法此項條約必經議會通過方能有效此事能否得議會之通過尙未可知而俄使一方面堅不讓步一旦决裂卽目前之虛名亦不能介存　途必不堪設想故陸總長對　此事焦灼異常自本星　三會議之後卽焦愁致疾已兩日不到　務院聞昨日衆議院開會陸總長亦因病未能出席 
　　三交涉最後之一項俄使對於中俄條約堅不讓步本星期三會議時俄使卽聲言此次磋商之結果無論如何不能再爲輕減並限定下星期三再開會議决定一切如中國不能承認此項條約交涉亦卽從此斷絶尙不知政府如何預備云 
四蒙古王公之大會　在京蒙古王公自此事發生之後卽用蒙古聨合會名義致函衆議院要求將此案早日通過茲聞各蒙古王公現因時機緊迫日昨又特開會議多數意見仍以現在欲取消外蒙獨立舍此别無他策仍一致主張承認此項條約以後再徐圖進行方法聞蒙古聨合會最近又有意見書致政府矣 
[工商財政二部會議整理金融業之手續]  
　　工商財政二　連日因我國金融機關向操縱錢莊銀號年來商業不振恐慌迭起此等機關日益敗壞不能不亟籌整理之法蓋處今凋敝之際金融界沉滯之患如不消除實業萬難發達然遽舉舊來機關一切破壞亦必至金融停歇百害叢生絶對禁止之說旣萬不可行而强制改組銀行之法亦多窒礙錢莊銀號資本寡少勢難增籌强令合併一也莊號營業多投機性質改組銀行業務須有限制二也莊號用人甚多且多由出資者自任其 
 
 

Page 3

 
 
[第三版]  
事者改組銀行傭夥均有失業之虞三也有此三患迭經兩部議决認定機關保存監督改良爲現今不易之辦法消極的在限制積極的在整理二者必并行而大綱可分爲五 
一資本金爲信用之保證苟無相當資本基礎必不鞏固擬仿美國銀行制度實行比例人口以定資本金額之等差 
二今日莊號有應宣告破産而仍繼續營業者必須嚴於限制擬令實業司或勸業道會商各地商會詳細調查其負債過於資産者卽停止其營業 
三莊號資本主皆負無限責任不能以一人兼營數號擬令各莊號主除各地得以同名開設支店外不得兼營另名之莊號 
四從來莊號秘其營業情形不以示人内容虛實難以洞悉擬責令各莊號於每年六月十二月分辦營業報告依本部所發表式詳列營業狀况由商呈報該省長官彙報財政工商兩部並以一份存儲商會分别考核預防失敗 
五吾國莊號向多發行錢票應付不給受累者頗多擬訂整理方法凡各地莊號現在所發行之錢票應酌情形限於若干月内悉數收回停止續發其向未發行錢票之莊號自後亦永禁發行以杜流弊 
　　前五者皆爲消極後三者皆爲積極辦法果能實行則莊號雖不改組銀行而流弊之甚者旣可漸去營業可漸穩固他日改組銀行亦易爲力所謂因勢利導者也茲將兩部提出國務會議全文理由逐條列左 
　　一各錢莊銀號須將實在資本在當地商會註册彙報本部（理由）查人口比例地方户口之範圍有廣狹人民生活之程度有高低我國人口尙未清查則此制不能適用至於資金限度本關係於信用之要舉惟各處情形不同商業大小互異擬暫令各地商會切實調查一律註冊彙報本部然後就其商業上之狀况再定辦理 
　　二錢莊銀號應由商會調查其負債除應軍事牽連者外有負債過於資産者應報告該管官分别辦理（理由）此項調查係預防倒騙之方法惟有有心倒騙者有因他項事故爲人倒騙而因以連累倒閉者復有爲意外水火兵荒所迫使不得不負債者卽如京津保等處之兵變漢口南京等處之軍事牽連而致負債過額者不但不能停止其營業政府尙須加意維持以救市面若其有心倒閉卽不停止其營業彼方希冀停止以遂其狡賴伎倆僅有停止何以維商業而儆將來自應按律嚴懲以保債權此時對於現在錢莊銀號應由各地商會調查其所以負債之原因報告實業司或勸業道分别辦理 
三每年十二月分由商會責令各銀號錢莊按照工商部頒表式塡具營業狀况彙呈該省長官報本部（理由）從來莊號秘其營業情形不以示人内容虛實難以洞悉今擬責令各莊號於每年十二月分辦營業報告依本部所發表式詳列營業狀况由商會呈報該省長官彙報本部及財政部並以一份存該商會分别考核預防失敗 
[六月十三日之參議院會]  
　　十三日午後一鐘振鈴開會副議長王正廷主席議員出席者寥寥議長云現在不足法定人數延長一鐘届時仍不足法定人數再延長三十分鐘届時已足法定人數議長遂宣告開會議長云張君繼因腦筋病請假兩星期丁君世譯林君森各因病請假十天衆贊成秘書長報告請願書一件畢議長云現院法尙未規定而來院請願者甚多是否應歸院法規定後辦理衆贊成議長云現照議事日程開議參議院旁聽規則案三讀劉　云江西都督李烈鈞頗孚衆望大總統何以免去官職陳善謂議長業已報告劉君如有提議請將本案議畢後再行提議議長云現已開三讀會是否向秘書長逐條朗讀湯漪云按照議事細則可以省略朗讀以免延遲時間議長云諸君對於第一章一二三條有無修正李兆年云第一條始得入旁聽席之始字可以删去議長云付表决贊成舉手者少數吕志伊云第三條旁聽席分爲特别席外賓席普通席新聞記者席本席主張改爲特别席普通席外賓席新聞記者席楊永泰云本席以爲無須更改議長付表决贊成舉手者少數議長云楊君增炳對於第四條主張將各官署人員五字改爲京外各官員衆反對議長付表决贊成者少數議長云王人文對於此條凡參議院議員宜改爲本院議員議長付表决贊成者多數吕志伊云頒與之頒未免與前重複宜易　給字楊永泰云可無須更改議長云楊君增炳對於第六條凡個人二字改爲其他宋淵源云可將個人改爲公衆楊永泰云可以加入除第四第五第七條規定外一語議長先以楊永泰之說付表决贊成者少數趙世鈺云請將個人易爲普通議長付表决贊成者多數李兆年云本席主張將該議員三字改爲介紹人吕志伊云卽由該議員五字頗可删去議長以此二說付表决贊成舉手者均少數陳銘鑑云第七條在京各新聞報館之報館二字可以改爲社字議長付表决贊成者多數袁嘉榖云日刋二字頗可删去議長付表决贊成者多數議長云第七條至第八條凡報館字樣亦應當然照改楊永泰云第八條須記其館將館名可以改爲名稱字樣陳銘鑑云仍宜根據前條改爲社字議長付表决贊成楊君者少數議長云楊崇山君對於第九條全文改爲本院議員介紹旁聽人須將姓名及被介紹人姓名記於券面並加蓋圖記卽付表决贊成者少數議長云自十三條之一二三四項至十四條有無異議衆云無異議楊增炳云第十五條守衞二字條文中兩見乃沿前參議院旁聽規則未及更正應修正爲警衞二字議長云贊成全案者請起立大多數議長遂宣告休息三十分鐘至四點十五分鐘續行開議因人數不足遂宣告散會 
　　附錄國民黨議員提出質問書内容之要點大略如下　　一大總統對於副總統不能下命令因大總統及副總統均係由人民選出其資格其地位均屬相等故也　　一李都督在江西維持地方秩序甚洽輿情無免去本官之理由 
　　一不能憑反對黨之質問書取消江西都督李烈鈞之本官 
　　一玉芝祥之報告并未說明李烈鈞有何違法處不能作爲免去李烈鈞之條件 
[六月十三日之衆議院會]  
　　十三日衆議院又因中俄問題續開會議國民黨議員將前次表决認爲有異議極力抗議 
　　進步黨則謂按照法律凡議事業經表决當然發生效力世界各國議會無取消表决之代議制此次中俄條約旣經修正復由多數表决咨送政府再與俄人交涉萬無取消前日表决之理 
　　國民黨謂進步黨以區區議事之常經掩飾不當之表决且不能代表國家將一部分領土斷送於他國並不能代表國民將一部分主權讓與於外人更將一部分國民置諸不顧此等表决當然不能認爲有效 
　　進步黨謂俄人前已聲明蒙古主權仍爲中國所有蒙古領土黨然爲中國之領土蒙古人民當然受中國之保護各國皆互有締約者不聞有喪失領土及人民者國家之强健在乎軍事内政敎育種種完備不在締結條約　另有調停一派人仍主張修改條約說然國民黨主張激烈與進步黨相持不下該派遂不能收調停之結果秩序大亂最後表决修正案咨送政府云 
[法制稽勳兩局之小衝突]  
稽勳局擬定九鼎虎羆醒獅各項勳章曾在南京政府呈奉孫總統批准現法制局以該局所擬勳章各法與袁總統制定勳位勳章令及海陸軍勳章條例重複意擬取消前項勳章馮自由局長大不謂然日前面向大總統質問孫前總統批准之件是否有效並該局職掌開國前及開國時之勳績應否與大總統制定勳位各令之永久適用者可否牽混爲一大總統以事關法令未便遽斷已將原件提交國務會議决定矣 
[雜評一（無名）]  
　　伊犁西南之金鑛伊犁西南之金鑛今日尙在中國實在權力之内也若不注意一落人手則雖有千不承認萬不承認而已無及矣余謂於虛名退一步於實力進一步中國尙非不可强也 
　　浙江省之罌粟政府以浙江省已禁種罌粟請英人調查英人謂已收　目爲中國人之欺詐手段余謂浙江卽有此事浙人之請必出於無心不過疎於事理政府之請更屬出於無意不過疎於調查今日中國人之對於禁烟熱誠則有之請英人調查之舉而遲至明年英人必無言也唯熱誠故欲速英人苛以欺詐誤矣 
 
 

Page 4

 
 
   
 
 

Page 5

 
 
   
 
 

Page 6

 
 
[第六版]  
[要聞二]  
[李烈鈞免官後之贛省情形]  
　　政界方面前督李烈鈞於十一號午後一時在都督府内四福堂召集軍政兩界長官及本府顧問開談話會首由李烈鈞宣言謂現時惟軍事爲重要護軍使遠在九江鞭長莫及護民政長又尙未到任若不預定接洽機關將來必致事多叢脞所有省垣軍事擬重託於趙君復祥（現充護衞軍司令官）稱爲衞戍司令官而軍政司亦當負軍事責任所有薪餉槪歸軍政司與財政司直接交涉其都督印信擬於二三日内送交省議會收儲以便早日起程云云財政司長魏斯炅力勸賀國昌從速到任賀以才力棉薄爲辭魏又謂李督驟然不顧棄而之他設恐匪徒不逞乘機竊發似宜仍挽扈從暫駐幨帷李督答謂鄙人旣於大局無濟地方有損在此多躭延一日即多一日障碍何若趁此時機明白交卸從此優遊林下以養舊疴誠計之最善者且將來都督一職終必歸於取銷以現在大勢測之黎副總統不肯兼任中央自必另簡一人茲於十二日大閱十三日開各界談話大會以與父老兄弟及軍界同胞一話别悃十四日至省議會與全體議員一談十五日卽可起程云云軍政司長俞應麓謂餉項額支等欵向由都督核示若都督解職而去苟有浮冒本司恐難負責李督謂餉項係財政司主管有審計處可以審核似無妨礙審計處長高巨瑗推讓於財政司俞司長謂中央旣簡南雷（卽歐陽武）爲護軍使則嗣後軍事卽應歸南雷負完全責任薪餉等欵亦當向南雷處具領轉發但恐其不能遥制耳第二師長劉世均請將護軍使移駐南昌總務廳長王良箴謂都督交卸後督部機關應暫停止所部職員請卽一律撤銷李督意以爲然劉世均彭程萬均主張暫不裁撤内務司長程道存以軍事旣將議妥行政一方面亦應請都督預先劃定命令彭代理民政長程萬否則勸賀國昌尅日接任以重民政賀答已電懇中央辭職礙難接印李督又謂内政之重要者莫如民食究竟現辦平糶賑捐若何内財兩司謂蕪湖已經辦米十萬石分批起運第一批不日可到此後源源接濟當可無虞至於前次在鄂省所購之米昨得黄肖儂（卽黄祖徽）來函謂日内亦可發放云云其討論結果則由李烈鈞宣布一民政長賀國昌未到任以前仍歸彭程萬代理由魏司長代拆代行二餉項歸軍政司照章支放三委任護衞軍司令官趙復祥充任衞戍司令官專轄本城軍事議畢散會李烈鈞卽於是日繕發通告一則大致謂准國務院電奉大總統令免烈鈞本官任黎元洪兼署領江西都督事又歐陽武爲護軍使節制陸軍各營賀國昌署理江西民政長各等因均經公布在案披閱來電有卽日交卸之語自應遵照辦理第念軍民要政同時易人不能不籌畫周密以保治安期臻郅治當於本日邀集文武各官廳特開會議議决當黎副總統及歐陽護軍使未蒞任以前先任命趙旅長復祥爲南昌衞戍司令統轄駐省各軍民政事宜賀護理民政長未視事以前仍由各司廳分負完全責任魏財政司長代拆代行照常辦公以免貽誤要政至所有關於軍民各政與省議會往復文件應如何辦理之處應咨請省議會决定咨復照辦烈鈞束裝待發敬當拭目以期郅治也 
　　議會方面省議會自得李烈鈞免官之耗卽於十號電達大總統國務院參衆兩院略謂頃閱國務院佳泰兩電全省震駭竊李督爲革命首功自去歲由本省臨時議會公舉督贛迄今年餘對於治軍行政均矢公矢愼江西數千萬生靈藉登袵席固巳長城是賴自宋案借欵發生全國驚疑李督採訪輿論屢電力爭雖詞近激昂然擁護共和即所以鞏固中央專制諍議猶爲君主嘉納共和讜論應荷大總統優容卽九江防兵原爲保全治安維持秩序不得謂爲舉止輕率措置乖方至云各界之攻訐各處之紏彈如郭同羅志清朱益藩等皆私人挾嫌旅滬旅京假冐公圑尤非定論王查辦使來贛並未一臨省議會徵集輿論焉能代表全省公意前參議院少數議員之質問是否作爲正式通過况彈劾地方長官之權屬於省會誠以省會爲法定機關人民代表較之各省有聽聞目擊之殊較之私人圑體挾嫌誣陷者尤有虛實公私之别若私人圑體之攻訐可信爲確據則各處之攻訐大總統者屢見不乏試問應否有效本會對於李督並無愛惜但爲全省人民生命財産計值此昊天不弔饑饉荐臻正賴李督嚴密防患保我生靈今忽憑無稽之言遽令免官在李督心懷冲淡乘此時機藉卸仔肩固甚樂事惟人心之惶恐難保匪徒不乘機竊發地方糜爛足牽全局本會爲保全地方實不忍令一人卸肩萬家受害竊以共和國定政府舉動當視民意爲轉移用敢代全省人民哀懇大總統收回成命參衆兩院極力維持於此臨時短期内仍責成李督擔負地方責任以拯贛民以固民國同日又電武昌黎副總統謂灰日轉來國務院泰電大總統令免李督本官致副總統愛贛之心不終誠可爲國事痛哭竊李督開罪中央不過鞏固共和之心過於拙戇而外謡乘間致全國所主持之宋案借欵各事一變而爲中央與贛省之關係贛人矢忠矢誠甘爲全國受屈李督亦贛省一份子不能與民意相背馳乃中央不察竟集全力注視贛人冤李督尤寃矣幸我副總統仗義執言主持公道前次派遣黄代表祖徽來贛調停厚誼苦衷贛人至爲感泣除遵約實行撤軍外並請李督派彭顧問程萬往鄂聆敎承示條件三則十日爲期審法顧事磋商猶嫌其促乃不料代表方歸命令遽下中央旣不肯爲贛留餘地獨不肯爲副總統留餘地乎當此臨時政府告終之日不惜搜羅個人私圑一電一函之攻訐而根據爲撤換民選都督之罪案旣無以服贛人之心且無以塞全國之口殊非愼重黜陟之道也李督革命首人一職去留何關冲淡之懷惟贛省秩序安寧實不欲於荒年伏莽之際倚失長城更瞻亂象副總統旣極力調停於先當不忍恝視輿情於後務乞轉電中央代懇大總統收回成命以拯江西二千餘萬之生靈則從此生命財産得慶安全皆副總統之所賜也 
[陳督免官時之聞聞見見]  
　　吉林陳都督在巡撫任内與地方士紳感情不甚愜洽近日邊事正急地方各界責備尤嚴陳都督不能自安遂卽銳意引退一面提出辭職一面並有密電致總統府表示其堅决辭職之意總統知難挽留不得不曲意允許惟因替人難得是以暫命奉督兼署吉督其民政長一席暫以内務司長徐鼎康護理正式簡任齊耀琳前往繼任聞陳督辭職書駢四儷六語甚淵雅有云未殫窺管猶恃狂愚巳困挈瓶自知非智陳力就列媿周任之有言政拙心勞等陽城之自攷昔者少健鼯鼠之技已窮今有無能駑駘之才難任云云亦可謂好　以暇矣又聞當陳督辭時吉省各界風傳有陸建章來督吉林之說大爲反對省議會開會集議僉謂各省長官多由本省人擔任卽直豫各省亦有先例此次都督乏人自應就本省重要人物酌量簡派因推舉二人一爲前汴撫齊君一爲今黑督宋君並電致中央政府請俯從民意即就此二人中簡任聞政府以宋負龍江重任未允所請遂以齊耀琳繼任民政長云 
[粤都督說明募兵原因]  
　　粤省胡都督答復省會質問募兵公函文云五月廿三日准貴議會咨請答覆質問募兵一案查貴議會質問各由係疑募兵之命令與裁兵政策相抵觸故生種種疑問本都督以爲欲釋此疑問非先明白本省編練軍隊之始末則其道末由查本省陸軍於反正前只有混成一旅洎光復時爲維持地方秩序趕成一師嗣因從事北伐陸續編成兩師一旅所有兵士多由民軍改隷此種兵隊品格不齊年齡不合又無殷實紳商作保與中央徵兵制度固屬不符與本省募兵章程亦多未合以故軍紀風紀均難於維持本年一月除裁汰外合計逃亡死傷退伍缺額已逾半數而中央軍事會議經决定廣東編練陸軍三師更未便大違中央計畫故議决補充本都督原欲實行徵兵制度嗣與陳軍長再三磋商終因清查户口各政現尙未得確實報告遽爾徵兵殊難着手查前清庚戌年亦曾改徵爲募其名雖異其實則同其辦法甚易行其結果甚良善故决議仍參訂募兵簡章先飭第一第二兩師將第四第八兩圑士兵撥補工輜各營及機關槍連缺額選派富有經驗之在職軍官分任募兵事宜各以募足兵數一圑尅日入伍訓練爲主此爲此次募兵之起因及進行之計畫也准咨前由似於本省編練軍隊之始末尙未詳悉更爲貴議會詳答之來書謂軍政未經統一各省仍可因地制宜則權限一層貴議會固巳知之無俟本都督之贅述至謂募兵爲本省增加負担之事應交會議决方能舉行等語則此次募兵旣係爲塡補空額起見自與驟增重募兵新加負担者不同來書又謂目前應募之兵其與當日之民軍及現在之警衞軍是否有異等語查募兵章程載有規定選騐兵士資格之條必須身家清白無嗜好粗識字年齡適度體格健强且有殷實保人者方得應募入伍自非當日之民軍及現在警衞軍可同日而語故今日募兵之命令實與當日裁兵之政策相輔而行正不必以忽聚忽散莫名其妙爲疑也至謂欲補兵額則警衞各軍可資挑補等語言之似甚合理但警衞軍係當日趕速召集并無殷實担保且品格年齡多不合陸軍程式習慣成性規正殊難敎育管理窒碍良多此警衞軍之未便改編而必從事募兵之實情也來書慮及募兵舉動適逢南北意見正待解釋之時恐奸人乘此煽動各等語查募兵補額之議起於去冬故陸軍各圑營於今春厲行裁汰及退伍空出缺額以便丁壯補充不過因種種手續稽延限期欲速不達迨前月始能執行貴議會爲人民代表旣知南北意見係屬謡言則亦母庸深辯至裁兵一節已函請護軍使查覆應俟見覆到府再行覆知再軍事原屬國家行政本都督原爲解釋疑惑起見故謹答復合再聲明 
[湘省借欵之内幕]  
湘省政府秘借日欵一千萬元巳兩誌前報茲探得確實消息此事經省議會質問後譚都督一面許以俟磋商就緒卽交議會一面恐事不成急急進行現草約巳與日本旭公司訂成日内卽行簽宇其抵押品係全省鑛山鑛山未有成效以前以鹽釐作抵其折扣係八九六五其利率係六釐現由都督委任財政司楊德麟礦務總局總辦黄誠齋二人簽字因楊司財政黄司礦務與有密切關係也聞其折扣所得之百餘萬元擬半以之瓜分半以之運動議員以圖通過此事極秘外問知者絶少近一二日内始稍露消息反對者亦密籌對付之法將來恐不免有一大番爭端也聞楊黄二人一方面急欲事成以圖折扣之利一方面恐爲反對者所唾罵將積怨於一身思欲行其實而不居其名遇有人詢及輙謂受都督之命迫不得已如有人反對彼亦贊成云云其陰險如此可畏也哉 
[閩粤夾攻饒平八卦會匪紀聞]  
粤省潮州饒平界連閩省詔安自上月八卦白扇會匪叛逆勾黨四出經閩督電由中央餫調軍艦駛駐銅山以堵匪滙竄並派陸軍一圑進駐西譚並電粤都督分飭駐潮第九圑於五月七日出發抵饒與閩軍約定八日分軍進擊西村去後該圑一營長卽率本部及機關鎗隊進剿大人埔鄉該匪竟先率黨三百餘各持長鎗出鄉數里迎擊當時鑼鼓喧天角聲嗚嗚各匪呐喊撲地而來劇戰一小的時匪斃十餘人遂退回村死守官軍猛進攻破該村四面放火匪由村後竄去旋有一股六七百人由西塘來援遠望八卦白旗招展鼓角齊鳴猛撲而來軍兵裁擊血戰一場匪漸不支隨有匪首手持白扇披髮仗劍在陣前叱跳各兵奮擊向前當將該匪拿獲詢知卽黄牛山二大王沈慶楊旋卽因傷弊命各軍追擊數里復拔隊進圍洋邊姑嫂山該山悍匪數千閩軍因剿西塘不敢獨進遂幕營於姑嫂山畔隨得閩軍函西塘村已破而東沈鄉又來援匪數千恐其首尾夾攻未敢拔隊約定九號便勦至九號上午閩軍未至而姑嫂山之匪千餘又鼓角　天先向軍隊迎擊互戰三小時匪黨愈戰愈多異常兇猛官軍祇得調集機關開花砲分左右翼奮攻匪向白石村逃竄斃匪四十餘人并擊斃披髮仗劍手執兵書符籙之僞大元帥沈輔明一名焚毁匪巢是日營副官閩軍開花砲攻洋邊村破之連焚洋營官牌此村隨又拔隊由洋邊進攻白石至下午三時兩軍抵村夾攻破之斃匪二十餘名兵士愈覺奮勇時將入夜復進兵抵岳爺樓匪鄉攻破立焚之斃匪十餘名十號兩軍夾攻五斗村匪祗四五百名而幾次出村迎敵惡戰數場復分由村後襲破焚燒匪巢數里斃匪二千餘人於是各路敗匪悉數退守黄牛山方擬乘銳進攻適閩軍子彈用盡粤軍亦因事返黄岡遂各收隊致遺餘孽現聞黄牛山匪勢復張當道已仍令轉飭該軍協剿務期早日蕩平免再蔓延至此次出力員兵應先分别存紀俟匪黨掃平一併酌予奬叙以昭激勸云 
[鄂省近事紀要]  
　　改進圑主謀就逮鄂省都督府參謀官吕丹書副官武丹書均係起義有功得陸軍步兵上校吕並晋陸軍少將銜極蒙黎公所親信乃吕等均不知自愛濫交匪黨勾結改進圑暗爲内助迨改進圑事敗黎公查悉吕武確係同謀正擬追問彼二人已畏罪遠颺經黎公電請政府免其軍職通電各省緝拿詎吕武不知悔過現仍在沙市宜昌勾結亂黨誘致裁兵圖謀割據荆宜與湘聨合以抗政府刻下湖南獨立雖成泡影吕武仍欲在宜沙擾亂聞吕在沙私立之會名爲一字會武在宜組織者爲討賊圑近由黎公訪悉密電駐沙第三師十一圑朱圑長不動聲色將吕拿獲並捕得同黨三人武丹書亦由駐宜黄圑長緝獲均經押解來省報由黎公以該二犯情節重大然跡涉嫌疑不可不詳加審訊爰集合本府人員躬親督同審訊以昭愼重說者謂吕武二人姓同音名同字亂同謀罪同犯逃同日獲同時亦可謂奇事也 
　　省議會會期延長鄂省議會於三月十五號卽告成立因選舉議長參議員競爭多日延至四月十號始開會議事各議員以會期有限恐議案不能從容詳議巳届閉會因議定於四月十號起計算扣至六月十號爲閉會之期茲因未决要案甚多全體議請延長會期十一日會議時楊瀚芳謂本會昨已滿會今即延會期間究竟如何延長議長覃壽堃謂照章延長二十天楊謂本會會期已滿預算雖將印妥尙未審查而决算尙不知何日交議恐此二十日内不惟不能議决算卽預算亦必不能議完主張每期添開早會似此雖云僅延長二十日直如四十日相等覃議長以此事須開茶話會時再求公衆同意遂囑秘書長通電中央及各省宣告延會二十日并備文咨請軍民二府查照矣 
　　水泥廠保全有望鄂省水泥廠被日商要挾拍賣抵償幾至破産鄂人雖倡議維持惟均無實力茲經吉省政府及議會出面担認債權昨黎副總統已接到吉電略謂水泥廠欠吉欵八十餘萬兩欠三菱欵七十餘萬兩均難籌還吉省現擬担認債權請副總統傳諭日商取銷拍賣所欠三菱債欵歸吉籌還廠欵吉省一面卽派員來鄂妥商一切辦法尙求副總統終始維持以保實業立盼電覆副總統接電業轉漢口總商會及水泥廠知照 
[地方通信]  
[松江]  
　　查辦習藝所長華亭縣知事接到江蘇應省長訓令一件内開案據實業司呈稱華亭平民習藝所管理董正誼函稱副所長衞克强不顧公益肆意侵蝕開辦甫及二月藝徒祗三十餘人而耗費公欵至四千餘元之鉅該所腐敗情形不堪言喻請迅卽指令知事根究等因據此該副所長膽敢侵蝕公欵實屬荒唐巳極合亟先行令飭該知事將該副所長衞克强被控各欵逐項查明據實呈報究辦勿寛母稍延切切此令茲將所控八欵探訊記如下一以軍分府遺物據爲己有二私揑習藝所貨摺向大豐綢緞莊賒取衣料以供其妻妾之需三現在工場需用材料以習藝所名義均向各店賒取甚至將提署物件任意折改而報銷帳均一律開支現欵四緊要帳目及應用錢洋均置私宅無從調查而逐日開支零星皆取諸所長夾袋會計一席幾同虛設五假辦機器二月一號向知事署領欵一千元托辭到申購辦機器突於二號購申北同春坊妓女謝田玉而機器化爲烏有六拒绝藝徒照縣會議定額設二百名衞竟减作百名現僅收三十餘人七虛設科目照廣告上所設縫紉皮革造漆等科均不舉辦僅開木織兩科致巳報名者向學未遂因之裹足八公私界限不清衞之妻妾不時來所干涉所事見藝徒所出美好品物任意取回家中甚至將園中新鮮素菜亦必滿載而歸 
[揚州]  
　　捕獲徐案要犯十二日第四師得有秘密報告云謀炸徐故軍統案中之金星將於十三到揚其人爲暗殺黨之一當由師部遣派陳水師圑長將告密者暫行欵留一面密派軍官留心　緝十三日金果乘南京班小輪抵揚當由申振邦（師部軍官）沈光清（礮圑圑長）於十四日將金捕獲（金爲泉州人曾充第二二軍秘書爲徐寳山斥去者）十五日由軍部開軍事秘密審判訊得該犯同謀多人兼有現有師部中人在内并牽涉已取消之某都督十五晚巳由師部派遣軍官微服分往各處偵緝供中人物異常秘密 
[江甯]  
　　南京又有小借欵出現南京自光復以來所有軍餉曁行政經費均係臨時措籌月前又向財政部請欵接濟未邀撥給舊曆端節已屆一時大有恐慌之勢經都督省長將南通州大生紗廠官欵股票向上海某銀行押銀二十萬兩分配支持暫濟眉急現擬以甯屬釐金向上海禮和洋行抵押五十萬磅償期定以四十年已備文咨請財政部核覆矣 
[長沙]  
　　財政司長被人攢毆湘財政司長楊德鄰國民黨之稍稱稳健者也蒞任以來辦事尙稱持平不拘黨見該黨中人頗有違言謂其不忠於黨湘省借欵事彼本與聞以湘政府秘密行動不肯交議會通過己司財政首當其衝懼爲衆矢之的月前卽將此事微向議會吐露議員因此得據以提出質問致此事喧傳於外國民黨人大不爲然斥楊德鄰有意破壞借欵昨日（六月十一號）在該黨支部向楊大加詰責彼此言語衝突竟羣飽以老拳聞楊受傷頗重狼狽而歸現該黨中人怒楊叛黨欲取消其財政司長知果有變動否也 
[湖北]  
　　知事竊金奇談湖北潛江縣知事萬青選恃勢驕恣擇肥而噬該縣巨紳關一琴家資頗富萬藉端苛罰誣以染有煙癖關卽請調驗實無沾染不免語含譏諷致愈觸萬怒竟自帶衞兵逕至關宅謂其私藏煙土翻箱倒篋搜查一周毫無煙具土樂惟一小木盒中有赤金葉十兩爲萬所見袖藏而去關姓俟其去後檢點貴重飾物知金葉被竊以衞隊必無此大胆定係萬知事所爲即呼莊丁長工分途追趕大呼知事老爺爲賊竊去金錢不數十步已追及衆鄉農不由分辯卽將萬拖翻在地將金葉搜出餉以老拳隨去衞兵見勢不佳各自奔逃置該知事於不顧萬腿已皮破筋折一步一跛奔回署中呼庸不止當商於審檢廳長祁某謂渠赴關家查煙被毆搶去金表鈔票請逮關收押嚴辦該廳長因交卸在卽以初級廳無此權力辭萬遂揑詞電禀民政長而關一琴亦訴於縣議會通電民政長省議會呈控彈劾以免反噬現民政府已委員前往查辦省會亦交股審查矣 
 
 

Page 7

 
 
[第七版]  
[雜評二]  
　　楊德麟冤哉楊德麟之對於借欵究具何種意味不可知要其不敢尸秘密借欵之名則尙知有法律尙知有議會而竟以此遭黨人之攢毆寃哉 
　　謂楊不黨洩漏借欵則必謂借欵應守秘密而後可謂楊不當洩漏借欵致啓議會之質問則必謂議會不應干涉借欵而後可然而國民黨固極端反對借欵者且極端主張議會干涉借欵者而對於湖南之秘密借款如是是亦可異矣或曰此不足異也同黨之借欵惟恐不成異黨之借款惟恐不敗雖然我不敢以之測國民黨且不敢以之測國民黨中反對借欵最烈之湘人 
　　華亭習藝所之黑幕華亭習藝所之創辦原係前松軍分府之一部人借此爲該分府遺蛻之尾閭其欵項除縣經費三千圓外自餘之欵支離含混松人士多莫測其眞相論者蚤慮其爲積弊之叢矣 
　　今果也衞克强之舞弊卽爲所中管理員所訐發而省長有查辦之命命以開辦甫及二月藝徒祇三十餘人而耗費公欵至四千餘元之鉅誠駭人聞哉 
　　　我有不解者該所之主任依縣議事會之議决祇置所長一人依縣參事會之認可亦祇有陳所長一人今何忽於所長之外有副所長焉陳所長之外又有衞所長焉是誰違法破壞議案而養成其舞弊者東隅之失桑榆之收吾且觀查辦之結果 
[本埠新聞]  
[宋案原訴人抗告駁回]  
宋案原告代訴人金高兩律師因不服地方審判廳口頭决定提起抗告經高等審判總廳認爲不合法决定駁回茲將高等廳刑庭駁回抗告書錄後蘇州高等審判總廳刑庭决定第八號抗告人宋方氏代訴人律師金泯瀾高朔右抗告人對於民國二年五月三十日上海地方審判廳之口頭决定提起抗告本廳審按法理决定如左主文本件抗告不合法駁回之理由查各級審判廳試辦章程第五十八修所列舉之上訴方法曰控訴曰上告曰控告則凡不服審判廳之决定或命令所爲之抗告係屬上訴之一種本條已明白規定該抗告人因不服上海地方審判廳之口頭决定而提起抗告之上訴是應先審查該抗告人是否有上訴權爲本件之最要關鍵卽該抗告人宋方氏爲被害之宋敎仁妻對於本案立於被害人之地位被害人或代訴人是否有行爲上訴之規定爲本件之先决問題查同章程第五十九條第一項刑事之上訴爲檢察官或原告人被告人代訴人本條旣有檢察官其所稱之原告當然指被害人而言則宋方氏以被害人之地位據本條之規定固有上訴之權然查法院編制法第九十條第一項之規定刑事原告爲檢察官而被害人不在其列依後法勝於前法之例試辦章程第五十九條第一項之規定當然失其効力且查元年十二月二十二日總檢察廳因吳延祥一案對於湖南高等檢察廳之指令及四月十一日政府公報所載大理院復廣東高等審判廳之冬電一月二十五日司法部對於湖兩高等檢察廳之指令一月廿二日司法部對於奉天律師公會之批示於被害人無上訴權一層均已明白解釋則刑事上訴專屬於檢察官職務被害人當然不能主張被害人旣無上訴權則所爲之上訴自非合法該抗告人宋方氏係屬女流手續之錯誤固無足怪而代訴人等職任律師自應熟諳法令於現今本國適用之法律豈有不知之理乃旣知之而故蔑視法院編制法之規定及司法部大理院總檢察廳解釋法律之明文反援據業經失効之條文爲此不合法之控告無論抗告理由之實質如何本廳自無受理之必要因諮詢同檢察官之意旨特爲决定如主文六月十一日决定審判長推事周衡推事沈鴻張懋續書記胡澤臣 
[滬商界與財政部之小爭執]  
　　商業聨合會電請發還三莊倒欵北京大總統鈞鑒正元等三莊倒票一案頃由商會錄示財政部蒸電仍是空言推却不得不再求鈞斷查上冬財政部致蘇督滬交涉使辰密宥電聲明洋商旣巳照扣華商獨使向隅非事理之平准在道庫存件内如數扣還等語墨瀋未乾豈容翻悔乃原電謂密電爲未發表希圖諉賴一若政府對於商民儘可任意失信而堂堂正正之電牘不難作廢詎知京外政府通電襲用密碼由來巳久實視尋常電本無異苟未發表商等何由而知至謂十餘萬數尙有限當可扣還一層尤難索解查此項票欵當論應還不應還不必計及於數之多寡理苟不應還雖少於十餘萬者亦不可付理苟應還雖多於百餘萬者亦不可不付况第四次呈財政部文於部批諱飾欺罔及明助洋商抑制華商各節逐層據理抗爭今來電不答一語非詞窮理屈卽屬任意專横尤爲共和時代所不容夫前清以彙權財政而亡然有時於商情困苦一經疆吏入告尙不惜一再維持今則罔恤商艱一味拒駁恐非大總統改革政體首重商民之本意此等行爲顯爲商人公敵敝會自不便再與直接通電務求大總統迅賜主持俯照原案飭卽照數償還如有抵借道庫公欵者仍准抵扣以昭信用幸勿再交部議致商等愈遭壓制目下商業凋敝已達極點如再不予維護則一蹶永難復振可勝危懼和德非不欲平心靜氣第旣舉爲各業代表自覩滬商困難情形如坐荆棘旣無解散之方復乏應付之策迫切馳陳伏候鈞命上海商業聨合會虞和德等叩諫 
　　虞和德電請核銷勸業會墊欵北京大總統鈞鑒奉財政部蒸電總商會爲商業聨合會案牽及和德押欠勸業會名下道款一節付查前清江督端創辦南洋勸業會後江督張爲正會長舉和德爲副會長嗣因美國實業圑來華參攷應行擴張規模會場内外皆陳琪向瑞琨及和德三人辦理公欵不敷由和德籌措閉會後計虧墊銀三十餘萬是時滬市恐慌不能週轉禀准前清張督及前商部飭滬道蔡設法維持由和德將己産向道署押元十五萬閉會後又禀准前清商部咨江督向寧藩司借元十五萬以勸業會物産作抵查勸業會奏准辦法援各國向例如有虧損歸公家担認和德因公受累通國皆知前辦理勸業會現工商部向次長亦悉内情民國光復之間江蘇程都督揚州徐軍長滬軍陳都督案徽孫都督浙江朱都督任軍長時皆因餉項支絀無處籌措先後商由和德向華洋各商分頭代借共計七十餘萬兩嗣南京政府移歸北京軍餉緊急前財政總長熊都統復囑和德協力設法以濟眉急爰代向捷成洋行商借馬克五百萬該行以大局未定未允照借不得已由和德聨合庽滬商董十人以個人名義代政府向捷成措借以濟軍需熊都統方克成行旣無抵押品件又無分文折扣有案可稽各都督以和德奔走辛勤贊助共和絶不言勞屢畀差委和德以商人性質才具粗短一槪辭却滬軍政府以因公被累在先而急公好義於後所有押欠道庫勸業會名下十五萬兩槪予豁免存押各件俟比領交出時發還並咨明江蘇都督及各部長在案所有經和德臂助之各鉅公除徐軍長外俱在大總統左右儘可諮證和德雅不願事後言勞以顯功第財政部因三莊倒票事呈詞抗爭　直觸忌且明知商人無後盾之黨派卽漫施壓制手段將前情一槪抺煞情何以甘縷陳之處實迫而出此也仰乞大總統俯念和德因公受累准令財政部轉飭滬欵清理處將押件給還又寧藩庫之十五萬兩已將勸業會價值相當之物産盡數抵與公家作爲核銷早經開具清冊呈由蘇督省長咨會財政部併乞大總統飭令蘇督派員驗收以重公欵不勝感禱之至再三莊倒票一案商業聨合會舉爲代表和德爲滬市大局起見具有不得已之苦衷財部未能相諒將勸業便案牽連而及以推翻滬軍政府批准之成案爲拒絶和德之作用未便直接再呈祗得求大總統鑒此苦情准照滬軍政府批示辦理合併上呈虞和德叩諫 
[日人販賣炸彈案須解長崎定罪]  
　　北四川路東洋雜貨店三本號因私造炸彈被捕房查悉將該店主拘送日領事署已詳昨報昨經副領事田邊君預審屬實因案情重大須解長崎高等廳判决定罪云 
[鍾文耀兼任蘇路總辦]  
蘇路滬嘉改段歸國有已定於七月一日實行茲聞交通部以蘇路滬嘉一線可與滬寗接軌委滬寧鐵路總辦鍾文耀及電報局張思仁二君接收并卽派鍾爲該路總辦以便將兩路聨成一氣云 
[海軍次長來滬檢閱之先聲]  
　　海軍部現因民國海軍艦隊自光復以來未曾整頓擬特任本部湯　銘次長親往各海口調查兵艦詳測港塢騐閱各軍隊操演以資整飭湯次長不日卽可出京來滬本埠海軍總司令接奉部中電令巳通飭各軍艦長一體預備俟湯次長蒞臨檢閱矣 
[墨稅務司請假回國]  
　　江海關稅務司墨賢理君在中國已三十九年歷任稅務卓著勤勞調辦江海關後經管理浚浦工程辦理尤爲得力茲聞墨君因事擬回美國已向北京稅務處請准給假二年並舉前東海關稅務司恩惠氏代理職務惟行期尙未擇定云 
[製造局案近聞種種]  
　　徐企文猝難訊理圖攻製造局匪首徐企文自初十日押解到京發交陸軍執法處收禁後僅田陸建章處長密訊一次尙未正式審判聞其進行濡滯之故係因陸軍司法兩部互爭審理此案權限在陸軍部之意以製造局係該部管轄徐爲攻局要犯應歸軍事裁判司法部則謂徐犯並非軍人案無軍事性質應屬司法範圍田法庭執行裁判各執一是相持未决故開審尙無定期也 
　　跴緝餘犯匪徒攻擊製造局一案茲於事後查得通匪謀叛之犯甚多業由陳督理偵悉現均匿居租界爰於前日開具在逃各犯姓名籍貫清單一紙諭令臨時偵探長周景謙君迅卽會同英法兩界捕房華探購線上緊跴緝務獲解究 
　　犒賞防兵駐浦步隊第一營廖營長督兵在製造局江面保護出力曾由陳督理咨送洋五百元請爲犒賞官佐士兵昨日廖營長拔隊回防後卽傳齊官佐集議以此項賞欵逈異尋常值茲匪氛四起之際本營分防各處晝夜巡緝均屬備極艱辛不有居者誰守社稷不有行者誰捍牧圉出處雖異勞苦則同縱難均匀支配自應分别等差按數犒賞庶足以壯士氣茲已議决奬給出防官佐士兵工夫等共洋二百六十五元五角駐守防地官佐士兵夫役等共洋二百十四元五角所有奉駐蘇州警衞師部之兵士人等亦共奬洋二十元以資鼓勵已將犒賞數目移復製造局陳督理查核矣 
[習藝所罪犯遷移地點]  
　　滬城老北門内九畝地之罪犯習藝所卽前清改過局該處皆是公地現在均賣與興市公司爲業罪犯習藝所亦應遷讓卽經上海地方檢察廳長蔡君現將老普育堂改組上海地方檢察廳分監仍以模範監獄獄官吳確生君爲之兼辦並添派邱姓爲科員徐姓爲書記所押習藝所之在押各犯共有二百數十名乃於昨日委派司法巡長梅南枝君率同全體法警協同該所衞隊將該押犯分四起先後送入分監獄監禁所遺該押所行將由該公司改建市房云 
[市議員不允審查人名册]  
　　本屆市議會改選半數一切調查業已告竣議長王引才君特推審查員十六人將人名名冊切實審定以防濫列當由議員吳叔田君以此項手續不合定章致函答復聲明不負責任原函略謂接奉通告内開本届選舉調查已竣照章應由議會推員審查方昭鄭重爰定於星期日上午十一時特開審查員會將調查名冊切實審定以利進行云云毅力熱忱無量欽佩查此次調查草冊異常紊亂如稅額之濫塡蕭艾之雜進自非嚴格的審定不足以杜流弊惟按江蘇暫行市鄉制選舉章第二條辦理議事會選舉事宜係董事會之職權非議會所能越俎（將來如有選舉上之爭議亦當然由董會任其責）來示所謂照章也者未識所照何章如謂照第十一十二條之規定耶回溯去夏新議會成立時以嚴味蓮君未入選舉名冊被選爲名譽董事致起爭議貴議長亦嘗誤援此兩條歸咎於舊議會之未曾審查訾爲失職當由本員將條文解釋詳爲辯正甫隔一年貴議長當猶記憶何以此種新奇之言論今竟演之於事實殊爲不解且來函所附之審查員名單有十六人之多未議此項審查員係何人推定何時推定何地推定日前開二讀會時本員亦嘗列席未見有此項動議旣無勳議何來審沓總之共和國以法治爲精神此等法律權限以外之舉動尤非吾莊嚴神聖之立法機關所宜出本員縱不敏然亦不敢强同云云 
[市議會亦有起訴問題]  
　　上海市議會議員陳鑑臣因前次反對閉門風潮議决案經議長王引才處以懲罰停止出席陳不服依然赴會且於第三讀會時特向質問致與王君衝突聞陳决意起訴行政公署以故各議員於三讀會時公同籌議對付之策刻尙未經議決須再另行訂期提議公决 
[市議會將開臨時會]  
　　上海市議會今屆夏季議會因閉門風潮延長日期已有數旬之多前日起又開第三讀會已將各案議畢所有未畢各案須再訂期續開臨時會以便議决特由議長王引才君將各案編定後卽行移請董事會執行後再行呈報縣知事吳君查照備案 
[查造敎堂清册]  
　　江蘇應省長近曾通令各縣詳查所屬城鄉各鎭所設天主耶穌各敎堂坐落處所以及敎士姓名飭由各該知事造冊送核一面由縣公函各該處軍警妥爲保護以敦睦誼聞上海縣吳知事業巳遵飭查造矣 
[注意徐家匯路防務]  
　　江蘇陸軍第二師章師長近查上海徐家滙路一帶僻靜之處邇日盜案迭出捕務甚爲廢弛若不嚴加查緝鄉民殊難案枕爰特訓令駐滬三十七圑梁圑長迅飭所部各營兵士務於晚間佩械整隊前赴徐家匯一帶鄉僻之處勤愼巡邏藉資保衞 
[閔行警區記事兩則]  
　　閔行警區區員王鳳紀君因奉蘇省水上警察廳委任昨日王君向上海縣警察事務所呈請解職由警務長景君除允該員所請外并委所中稽查員季友田前往接替季君未到差以前由該區巡記郭君濤暫行代理云 
　　閔行警察第二區警長黑銘前於舊曆端節夜在局飲酒乘有微醉將巡記郭君信口辱駡事被景警務科長查悉卽函知飭該區區員將該警長辱駡上級之實情明白呈復以便重懲云 
[城内]  
　　地方檢察廳批示○袁周氏爲阿財生在押請求保釋由批狀悉爾夫與該竊同居近在咫尺豈不知情雖非共同行竊而事後窩贓勢所不免旣係該案共犯所請保釋着不准行 
李聖山請提盛金山到案追償損失由批查毁損器物應屬初級管轄範圍候卽送致該管初級檢察廳核辦可也 
　　朱榮生請求飭緝曹少屏到案追究由批狀悉所訴如係屬實候移提被告到案再行核辦 
　　王張氏爲伊夫在押患病請求交保由批狀悉案已起訴應候審廳判决所請保釋碍難照准 
任月琴請求提起公訴由批案已起訴所請提案之處着即逕向審廳呈訴可也 
　　應元初准予保釋○宋案要犯應桂馨前在第一警署預審時有與應同鄉同姓之應元初在區前探望致涉嫌疑當場拘案收押該區候示在案前日奉淞滬警察廳將應元初解送地方檢察廳發落昨午後奉葛檢察官預審之下應元初與應桂馨案並無關係判交縣南街一百五十八號萬森泰木作主具結保去 
　　被拐婦女抵埠○婦人梁陳氏梁羅氏王陸氏並女李喜彩李桂卿王天喜陳安南等均遭拐匪誘至大連灣圖賣當爲該處江浙同鄉會查獲送回上海於昨抵埠卽知照水巡捕房立飭探捕將梁陳氏等七名口連同衣箱三只竹籃三只木桶二只並衣服等物悉送上海地方檢察廳請爲訊明發落當奉危檢察官提訊之下判將梁陳氏等函送婦孺救濟會安插 
　　又是一宗拐案○婦人張馬氏遭成衣匠徐忠發串通王順金顧陳氏等拐賣於浦東有廠主董祥生爲妾得價洋二百數十元由徐等分派嗣張馬氏知爲所愚報告五區警署將一千人拘解淞滬警察廳昨午轉解地方檢察廳訊辦 
　　查獲私運烟土○徐家匯警察分署巡警昨日在途查獲私運烟土五十八包並土皮一大包之徐全秀曹阿生二名立時備函解送地方檢察廳訊辦 
計騙票洋被控○現寓英租界山東路武陵旅館之庽客壬義生昨投地方檢察廳控老北門内六十八號門牌内之劉叙倫設設騙去票洋在外使用行將受累請求提究等情蔡廳長以所禀含糊着候查明再核 
[南市]  
　　情節離奇○十六舖新泰里公信紙號前日忽到難民數十人任意囉唣當由該號給錢五百文而去事後檢查該號樓上洋箱内所存洋銀六百零六元已不翼而飛僅掉存銅洋二十餘元該號司賬陳東明偕夥徐鶴祥赴第一區警察署呈報請緝奉派偵探勘得並無形迹且號主他出未返情有可疑當將陳交人保出候查 
　　意深用事○法租界新開河某桂圓號夥閩人林和尙係水菓商圑圑員前晚行至大東門外忽被人力車夫趙恒泉悮碰口角林憤極將軍拉翻致趙跌仆傷腦血出如注卽由巡士帶至一區警察署送由第一初級檢察廳轉解地方檢察廳請爲驗傷核辦 
[閘北]  
　　糾衆行兇○四區警察署張署長前日解孫玉廣扭控劉正福王正貴糾衆行兇一案至司法科奉判移送檢察廳訊明究辦調戲攫飾○婦人沈陳氏前日扭仲大有至四區警察署控告攔路調戲搶去金戒一枚張署長諭解司法科判移檢察廳訊二擅揭封條○金錫記前在審判廳控訴張軒明押産不贖奉判發封備抵在案詎張擅將該廳封條撕去業經許檢察官查實前日起訴審判廳判决罰洋三十元以示懲戒 
[公共租界]  
　　縱火○前晚三點餘鐘英租界寗波路七十六號源記棧内附設之華綸綢號内忽爾火發當經捕房皮帶車赶往澆息計燬房屋三間事後由總巡捕房特派專理火政之九號西探協同華探目李星福前往查得該號向保宏險行保有火險銀四千兩源記棧亦向太古保有險銀三千兩號内存貨有限且被搜獲浸油花絮等物係屬縱火圖賠當將該號内之徐志偉徐炳如王匠生梁鼎榮等四人連同浸油花絮一併帶入捕房昨解公堂請究由關讞員會同美領强君研訊先由中西包探禀明前情並將浸油花絮呈案請察訊之徐等供詞互推中西官得供會商之下判徐等一併還押候禮拜四會勘明晰定於下禮拜二訊核 
　　拐賣○安徽人李福祥近在原籍誘拐婦人鮑楊氏來滬串同蟻媒王吳氏葉老八得洋一百七十元將氏價賣與廣西路五百四十四號花烟間鴇婦張陸氏家爲娼因氏不愿並由張鴇向氏詰知被拐報明捕房派探將李葉與吳氏查獲於昨傳同全案人証解廨請究經中西官逐一研訊明白判李與吳氏分别各押八月期滿均逐出租界張鴇身價不追開釋鮑楊氏留候移傳其夫鮑秀章來案再核 
　　私賣燈吃○孫阿四因在七浦路七百二十一號屋内私設燈吃容留陳金林周阿三孫福榮王四寳華德生吃食洋烟被捕房查獲昨晨由探將孫等一併拘案請究奉判均押候查明下禮拜二訊究又廣東路六百五十三號廣成昌烟膏店主鍾鍊丹因私設烟榻售烟被捕房查悉於昨將鍾以及烟具一併解送公堂請究經中西官訊實判鍾罰洋十元充公烟具銷燬 
　　銅匠消耗寄物○錢鼎臣控江西路二百三十四號銅匠店夥劉祝均朱正樑擅將寄存值洋一百廿元之官紗等物質當昨由捕房將二人拘解公堂訟供不認奉判押候補傳見證到堂再訊盜租田産○周培成控金松亭程棟祥周鍾聨將伊單地私租洋商等情昨由捕房將該被告等傳案奉判公别交保過堂候訊拘辦一羣流氓○十六號爲補祝德皇威廉登極二十五年之紀念日公共租界内華洋各商號均一律懸掛燈旗慶賀惟黄浦灘一帶最盛是晚因天不做美時有小雨以故並未舉行提燈會而英美電車公司備有五色燈車一輛在黄浦灘一帶行駛五光十色殊足可觀中西士女之觀看者人海人山途爲之塞詎有無賴陸永順在彼調戲滬寗車站站長羅國之妻並將羅左目毆傷並有流氓徐才卿在人叢中圖攫婦人金押髮又林阿華黄利昌乾阿德周海友嚴裕生等硬欲至大馬路北首草地内游玩經三百四十二號等華捕向阻不服行兇均被拘入捕房昨晨解送公堂請究經關讞員會同美領强君分别訊明以陸未到判將保洋十元充公内提三元給羅爲醫費林黄亦未到着將保洋充公乾罰洋一元周嚴各罰洋二元惟徐才卿事關　攫着押候查明再行訊究 
　　贅壻自縊○張阿坤之子阿寳自縊待驗巳記前報茲悉阿寳入贅周姓纔及一月不知因何萌此短見昨經中西官驗明着張周具結收殮候傳屍妻周氏到案研訊以憑核辦 
　　押犯身死○華特路西牢内昨有押犯蔡金林一名因病身死報知捕房捕頭諭着地保查明收殮 
　　閨女誘逃○婦人李黄氏住居武昌路一百四十八號有女被陳阿財誘拐逃逸昨日該氏投報捕房請爲查緝捕頭准之 
　　兜售淫畫○無賴王月瑞李阿蘭因在租界内兜售淫畫被探查獲昨將二人併解公堂訊實奉判各押兩禮拜淫畫銷燬 
　　淫兇毆人○馬夫王阿福因在平橋路調戲奚姓家婢女雲香不遂行兇毆傷該婢左目被控捕房於昨由探將王拘解公堂訊實奉判押一月示儆 
[法租界]  
　　法副領事升調○法公堂會審副領事兼法總領事署繙譯官李畢利君現奉法政府命令升授廣州法正領事已奉飭知李君須俟新任副領事抵滬後再行交卸赴粤履新 
　　匪徒刧殺漁人續誌○船户楊雨生昨投法公廨禀稱捕魚爲業停泊西門外河中前晚十二點鐘與母親同睡忽有江北口音二人本地口音一人上船先用石灰抛在小民頭上以致小民一目受傷又將小民母親綑縛突出利刃將母親戳斃始各逃去已由檢察廳騐明因小民係天主敎民故又投案禀訴惟前者有王春林因捕魚與小民有仇此次若輩並不專爲財物母親顯被仇殺求恩伸雪聶讞員判候飭探緝兇究辦 
　　四川女孩迷路○女孩許珍蘭身穿藍洋布短衫兩件藍竹布袴秃頭梳辫天然足着黑絨單根樑夾鞋手持大紅包裹在法租界迷路啼哭由捕帶案請示供四川人年九歲隨表叔來申在途失散餘不能知判送堂留養候家族認領 
　　馬夫喜跑快馬○西捕禀稱乘坐脚踏車出差巡緝查見馬車夫王阿五快馬違章向阻非但不理反加鞭疾奔拘住後又敢行兇拒捕請爲嚴究王供因馬性畏脚踏車故此飛奔並非有意快馳求宥聶讞員判押二星期外再罰洋十元充公 
　　妻子走失十五年○莊瑞福前控妻子莊葉氏於十五年前逃逸今在裘失氏家尋見求究裘朱氏供於前年憑張朱氏爲媒出洋七十元娶葉氏爲媳有婚據呈電葉氏供用洋四十元張朱氏供用洋三十元奉判管押限各交洋三十五元在案迄今未交因又提訊供無力措交求宥判押滿兩月完案 
　　棧主賣烟寓客認罰○捕房禀稱某客棧前因私售燈吃罰洋二十元今又故技復萌飭傳該棧主未到由寓客胡松友代到供係小民挑膏吸食並非棧中私售判罰洋四十元充公煙具銷 
[雜評三（我）]  
　　議會之萬能市鄉議會之選舉由市董事會或鄉董辦理此江蘇暫行市鄉制所規定者也公民資格之調查人名冊之編造係屬執行選舉事務之一種以法理論當然屬於執行機關之權限惟宣示人名冊以後發見遺漏舛誤由本人聲請更正者始交議事會之公斷然非所論於選舉人名冊之全部也 
　　異或上海市議事會乃欲侵奪市董事會之權而審查人名冊夫亦違反現行制度而太不憚煩乎或曰此亦議會萬能之一例 
　　宋案之懸測宋案原訴人之抗告經抗告審衙門駁回矣其駁回之理由則以依現行法告訴人無提起上訴之櫂此其關係不獨直接影響於宋敎仁一案也吾知駁回决定書發表以後必有無數大律師加以一番之研究而反對反對之聲起 
抗告旣駁回矣則訴訟之進行當然由原審判衙門辦理吾更知不出數日必有公判之日期宣布且必有催促趙程到案洪述祖引渡之文電發表如前此開庭之所爲者 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[新發明蠟製活動美人廣告] [  鈍民] 　 
　　竊維多妻之制爲我國舊俗今雖民國成立男女平權無奈積習太深難於驟改故總理挾西婦而逃都督有平妻之事他如巨室富商莫不左擁右抱享盡温柔惟有一般急色兒欲娶妾則獅吼堪虞守一妻則　涎埀吻肉慾之不平亦人世之缺憾焉本公司不惜巨資聘請著名技師製成蠟質活動美人分中西兩種機關靈動與眞者無異其面目之姣好雖施嬙安琪不是過也旣不飲食亦無嗜好可免吃大菜坐馬車種種糜費更無爭風吃醋之虞世有登徒請嘗試之存貨無多速購爲幸（二） 
[楷杷大少傳] [  瘦蝶]  
　　大少世居無愁鄉不詳其姓氏或云出紈袴子之後面光頭滑雅好修飾家無恒産而衣必羅綺食必肥甘雖室人交謫炊烟屢斷大少弗顧也喜冶游常往來於枇杷門巷大少之以枇杷名者職是故也或謂大少擅琵琶人遂以琵琶諡之轉輾傳述因訛爲批杷云歌筵舞席間無處不有大少之蹤跡飛紅箋以召花傳鞋盃而醉月倚紅偎翠大言炎炎極盡淋漓之豪興有時中風白板和洒連綿迨局終結賬則囊槖空空并趙壹之不若局洋纍纍惟記諸冊籍而已迨節届天中金丸滿樹大少憾點金之無術知節賬之難歸仰屋興嗟無所爲計亟滑脚以避之東園載酒西園醉恒飄忽無定所人莫能跡其所往龜奴之腿跑傷小姐之心驚碎而大少則方杜門却埽時與漂匪通消息焉有人作新樂府嘲之云枇杷黄大少藏小慌大姐忙大少原不藏爭奈枇杷黄枇杷不黄大少不藏吁嗟乎枇杷吾與汝商量明年此際休再黄大少　之一笑不復介意其雅量如此同時有荷花大少西瓜大少者與太少稱同志訂盟爲異姓昆季夏秋之交過從甚密人咸目之爲花叢三友云（三） 
尊聞詞選 
[高陽臺爲南湖外舅題津樓惜别圖] [  重審] 　　 
　　雁斷霜空草萋煙渚西風冷咽悲笳地迥樓高秋生何處人空庾郎最怯傷心事傷心人偏聚天涯漫回頭海水東還天月西斜華燈青夜沈沈去拚相思付與一片蒹葭此恨難消玉梅窗底人遐渡頭楊柳無情甚怎弱條不綰飛花到明朝帽影鞭絲嶺樹重遮 
[高陽臺題津樓惜别圖次方重審君韻南湖先生拍正時黄花紀念日] [  碧城] 　　 
　　風擻湘篁煙欹灞柳離情吹入秋笳明月前身浮雲同此爲家鏡波瑩映雙鸞影指紅樓一角天涯試披圖麗句珠圓香鬢釵斜瑶臺偃蹇靈修遠祇吟魂兩地繞徧蒼葭如夢光陰他生更卜幽遐新亭風雨年年黯最傷心又酹黄花付征鴻錦字緘愁莫被雲遮 
自由談話會 
　　十四號午後新舞臺爲龍華孤兒院盡義務演劇一天鈍根勸人家偕往贊助俾集巨欵匹志極表同情然又慮明日（卽十四號）或恐事阻不能往將何以慰平日景仰辦孤兒院與貧兒院之諸大慈善家并何以謝該舞臺藝員之熱衷更何以對昨日鈍根諄諄之勸駕故無論明日往與不往今日先發表匹志願樂助孤兒院洋十元非敢云捐聊慰心之所安而巳貴館如能代收最便明知一狐之腋裨益甚微惟念匹志硯田所獲大有難逢積此微資尙不自吝世有擁厚資而亦痴情如匹志者將來慷慨捐金興復不淺我當膜拜蒼穹爲貧苦孤兒之無告者慶祝更生[  匹志]  
（鈍根按匹志先生此稿昨晚始得接讀慈祥惻怛欽佩莫名惟未知尊欵曾否於十四日擲捐新舞臺如未交去可卽函送龍華鎭孤兒院院長顧念劬君或嫌太遠則可由鈍根轉交惟須於一星期後交來否則弟適回鄉無人接收也） 
　　星期六登馬上侯酒樓沽飲聞鄰座一般商人都在那裏艱苦一人說端午將屆客帳難收一人說生意各業清淡倒也罷了開銷一年大似一年支撑門面很是吃力照現在的時勢正是有苦無處訴了又有一人說我新開兩爿店還是四月八日挂牌的吃飯的有五六百人因爲開火倉很不便當大概吃包飯辛水是預約的兩位正經理年金各七千元兩位副經理年金各六千元其餘五百多人年金每名概支四千元總算小店裏的辛俸比外國銀行還要大幾倍着實對得住他們了自從開店以來他們天天逛堂子兩個月裏頭弗曾趕幾樁事體在店裏的時光勿是駡就是打弄得這兩爿店弗成樣子了你道開店的苦勿苦敝族中還道開店好發財各省各府開了許多分店我想總是一派的眞正笑煞外國人熱廬聞之歎曰這呌做開店容易用人難[  熱廬]  
劇談[  玄郎]  
送花樓會賣身投靠珍珠塔笑笑笑等戲能以崑曲唱之最爲合 
　　投稿者鈍民陳齊字敬翔年三十六歲浙江吳興人現庽練市 
戒蓋此等戲爲才子佳人寫情之戲舉動言語俱須含有莊靜斯文之氣息與遺翠花富春樓拾玉鐲等之一味以淫蕩風騷見長者正大有區别也樓會一劇前在春仙見邱鳳翔小桂枝周鳳文三人合演最爲得意邱伶本崑班中出色小生演此等戲自是駕輕就熟出色當行儀表優美身段温文檯步循規蹈矩白口嫻雅斯文逼眞一才子登場桂枝鳳文亦素擅崑曲者唱工道白風華典麗雋妙温存表情處於端莊之中寓多情之意深情欵款别饒風味的是相國千金大家風範前日觀趙文連飾霍定金一味呆木便無趣味邱蕊卿飾文必正身段呆笨舉動道白又俗氣逼人唐突才子不少兩邱相較相去眞不可以道里計鳳文飾秋華藝則猶是也但馬齒加長丰韻減削去俏婢扮相微嫌不稱耳該伶現最宜飾一半老佳人如賣身投靠中之阿鳳佳期中之阿紅俱弗能勝任矣三麻子之關公戲久巳膾炙人口是日演誅文醜殊平淡無奇緣此劇唱做甚輕英雄無用武之地而去馬夫之配角又弱摹幾場架子不過在場之右角上左手從背後横執大刀身段微傾於前將右手駢指直指神威凛凛此一場最臻出色餘俱以烘托不得其人故無甚精采牡丹雖好尤仗綠葉扶持蕭國貞劉長林輩不可不急起羅致之也 
小說 
政治小說 
[鐵血男兒（一百四十八）] [  常覺　獨鹤]  
戈方欲有言烏即顧衆曰汝曹一誤不可再誤俄約無須提議戈君當然拒却明日即遣兵隊導之出境可也吾旣忝爲元首國事軍事自負完全責任必能亭毒合宜不獨他國不應越俎代謀即爾曹亦母庸鰓鰓過慮衆皆唯唯戈微笑曰趾高氣揚者終必僨事土人悍而善戰固未可輕視也達錫至是感日媿即曰陛下厪謀擘畫臣等一致贊同無有異議曩以一時之愚爲陶米洛甫所惑致有今日之舉幸天相西奥司得陛下賁臨警頑立懦臣等自今以始當力翻前轍即與俄人斷絶關係破敵之謀救亡之策惟陛下主之惟上帝佑之烏欣然曰諸臣雖惑奸言心原爲國旣往之咎可以不追嗣後若君臣一德共濟時艱吾西奥司起衰振弱猶反手也昨日大捷當爲一般臣民所歡慶乃都人士反皇皇焉若恐禍亂之將至是必奸徒傳播謡風諱勝爲敗以冀擾亂人心摇動大局情殊可恨就現狀論土軍迭遭敗衂其氣已餒卽與力戰最後五分鐘亦可操勝算况英政府扶弱抑强主持公理已命其駐土大使於日昨向土廷下哀的美敦書迫其退兵並賠償吾國損失戰事旣利外援又至尙復何患乎辭甫畢衆歡呼曰陛下天縱英武又長於外交臣等敢不五體投地唯命是聽幸矣哉吾西奥司復得一羅達王矣 
　　烏微笑曰爾曹歸功於吾猶但知二五而不知一十也英廷所以能慨然相助者全賴報紙之鼓吹不然吾雖十上請願之書亦終歸無効而能鼓動全英報紙使爲一致之輿論者果誰之力歟非吾肝胆相照之至友而爲陶賊所欲得甘心之白來特君乎白君實有再造西奥司之德爾曹其誌之勿忘言旣顧謂戈曰吾言已盡君勞可退矣戈神色自若向達錫一鞠躬而出足將履國復謂烏曰陛下能於頃刻間舉吾謀而敗之不可謂非奇才雖然事變無常尙祈永永保持此種態度勿令失敗於他日也語已自去烏亦起謂達曰不越數日必有好音閫以内事請暫以付伯爵吾即須馳往戰地應付一切目前正緊要關頭不可不格外着力也 
　　衆取次退梅遂引烏入内室稍憩梅握烏手若不勝歉仄烏温語曰爾我此後想能復爲好友矣此情此景正如皓月當空忽爲雲掩雲開則月自見且仍無損於月之明也梅曰臣妾無狀蒙陛下優容赦其前愆仍加殊寵實出望外惟有竭忠盡慮　報大德而已烏復笑曰一事願與姑娘商之白君當代英才姑娘亦天生淑質又同爲西奥司功人聞巳有情願成眷屬僕頗欲一執斧柯於青史上特留韵事未識姑妨於意云何梅紅暈於頰俯首不語良久始低聲曰唯陛下所命（二） 
哀情小說 
[玉田恨史（十二）] [  天虚我生]  
　　予念澄郎之魂魄未必盡無知覺古有招魂之章度非虛設惟予恨不能文而拙滯之筆輙不能寫我所欲言因思澄郎曩以清平調製爲琴譜我若依聲製爲小詩於夜深時歌而招之要爲我澄郎之所願聞惟我心頭之幽恨殊無可以言狀乃就眼前之景物而寫之曰 
　　苦雨無聲濕紙窗孤燈摇影不成雙荀郎病體應如昨莫於西風入繡幢 
綠蠟燒殘黯不輝杳無靈夢到孤幃笙囊簫局分明在不信東風喚不歸 
　　藥爐煙斷鎖靈蕤月黑紗幃泣子規剩有粉匲螺子黛没人爲我畫長眉 
　　棠梨花外月凄凄一個鴟鴞伴我嗁卷起湘簾人不見紙錢飛出小樓西 
　　斷夢昏昏逗短檠薄帷孤枕峭寒生如今戒旦都休矣吩咐荒雞不用鳴 
　　虛房遥夜永如年月照空琴響獨絃何事天心忌珍遇狂風吹折並頭蓮 
　　濕盡麻衣涙滿膺重泉究隔幾千層如何一寸桐棺外萬喚千呼總不譍 
　　茫茫泉路兩難明約夢相尋總未成恐汝薄魂歸不得化爲蝴蝶願相迎 
　　嗟乎予爲此詩予殊不能自愜於心顧安得起我澄郎而就正之哉予固知其不能雖曰不能然予必爲是想故予停輟寫經之工夫而冩此詩惟於寫時輙　涙㾗所濕深恐澄郎見之轉增悽感因必揉却此紙重行另寫然寫時終不能免於涙數數更易殆無一紙堪以焚而送之澄郎者嗟夫予心極欲勿泣奈此無知之涙必不使我有片時之乾我亦末如之何職是之故凡我室中所有之物琴也書也几案也杯盤也與夫窻檻欄杆氍毹幃帳之屬莫不沾濡我之涙㾗殷其有斑而衾裯枕簟乂無論矣諸君乎我誠不知我臟腑之中所藏之涙究有若干數量彼江海之大潮則有信沙則有期而惟我之眼涙則自朝之暮自昏至曉而無須臾少息之時抑亦天下之奇也我誠不知涕涙之所從來矣 
 
 

Page 11

 
 
   
 
 

Page 12

 
 
   
 
