# 1916 - 208 - 4915614

 

Page 1

 
 
要件 
[游戲敎育（十七）婺州廢民譯芬來專遜女史原蒼]  
　　旣已採集必須之材料自當即進而選擇扮演之人布置其言語與舉動及校閱而演誦之矣而吾輩自由訓練之制遂又適於用且於學子中不久即發現一稱勇往直前之精神使處於其他之境不善用之别將鑒於岐途也八所僅當詔此學子者若曰（專遜想汝手持書籍以與羣兒至游嬉場矣余敢謂選擇汝輩之言語與舉動汝有完全主持之能力於汝所採集之演習中汝試鑒别何種爲汝力所能爲者）彼等受敎而往一似胸有成竹其演習源源本本並各露其個人之特性費時之少出於吾輩意想之外焉當其演習也有種種之特長以彼幼　之學子悉心研究未受敎導乃能於所演之歷史提綱挈要出於自然而毫無勉强是其特長之一端况不僅此又有奇異之靈敏以使各學子所演之言語與舉動均各適其性情配置恰當其深受專遜與同學之輔助無疑也况以全校風尙之所趨自成新習使學子覺彼等均可以此自顯其所能故凡志願演習者當好爲之一經衆論之非議即應退讓於他人蓋似不成文之法律矣 
　　有難者曰（不能游戲之學子將何以處之乎）不知即有此種學子固可假爲庶民兵卒及其他尋常之衆也又可坐於書案以爲合唱之隊其責任則報告演習之人解釋此中之事實說明其年月及與演者以提示也按之余校之事實已有種種之方法使之自覺必須爲演習中之一分子其不能游戲者則必工於旁聽而爲種種之評論是於歷史與英文學之研究已甚有得於心矣故全校之學子均無袖手旁觀之觀念最能以自顯奮勇以相競而又全受約束如吾載之所冀焉 
 
 
 

Page 2

 
 
時評 
[做官忠言（三）（冷）]  
　　做官不做官當有畢身之定見事前必先有預備事後必須有成績决不可以一時之豪興而做又不可以一時之掃興而不做做官譬如婦人之嫁夫忽去忽就其有當於婦道也耶 
　　做官爲主義而做也非有他也故如無主義則國中之人多矣何必我做今人每不取其主義而唯官之是求是無異買櫝還珠祗見其櫝之可愛而不知珠之可貴也 
　　做官出於謀生職業之外者也謀生職業士農工商苦力是也而做官則如僧道牧師如兵士半有志願救世之心斷無口腹衣食之計今人乃視爲富貴之途其去本義也遠矣 
[命令]  
　　七月二十九日大總統策令特任李根源　陜西省長未到任以前仍由陳樹藩兼署此令 
　　又令任命徐沅爲山西政務廳廳長此令七月二十九日大總統申令陸軍部呈官犯董繼因案判處徒刑褫奪公權全部終身在監深知悛悔情可矜免請予特赦發往四川服務等語本大總统依照約法第四十條特赦董斷免其執行並准發往四川服務以策後效此令 
　　又令茲制定公文程式公布之此令　　七月三十日大總統策令財政部呈山財政摩廳長李　年因病詳請辭職李祖年准免本職此令 
　　又令任命朱善元爲山西財政廳廳長此令 
　　又令江漢閱監督兼外交郁特派湖北交涉員丁士源著開缺來京另候任用此令 
　　又令任命吳仲賢爲江漢關監督兼外交部特派湖北交涉員此令 
[專電]  
　　北京電議員資格問題内部仍多爭議衆院杭君主嚴格凡入約法會議及請願審查出席者取消之并計不滿五十人 
　　北京電兩院定首選副總統次討論閣員同意與憲法草案均開談話會商定再正式提出預計前問題至速一月後二事亦非兩月不成 
　　北京電省官制修正槪畧（一（採兩級制（一）裁政務廳設秘書廳（一）財政廳仍獨立隨財部（一）高審廳監督全省司法行政（一）軍長與省長權限劃清實行分治（一）設敎育廳隨敎部專理敎育行政 
　　北京電清鄕編制法陸部已草定俟國議頒布　 
　　北京電銀行條例將公布錢莊銀號等限兩月改組方准營業　　北京電海防江防改編案昨國議再付討論 
　　北京電聞議員團對憲法主張分三派（甲）用天壇草成原案（乙）另行起草（丙）仍本天壇草案酌加修正 
　　北京電全國商會聯合會訂八月元日在京開正式大會每省推代表五人或十人 
　　鎭江電昨夜洋關在大通輪船查獲木箱内藏無頭男屍二具屍分數塊　 
[譯電]  
　　漢口電今夜漢口發生劇烈之革命黨人數百臂纒白巾蹂躪德租界後之華人區域放鎗縱火官兵杳無一人武昌漢陽與漢口本城皆尙安靖（三十日）德文電 
　　北京電長沙傳來之消息表明湘事已有進步未得中央同意自就省長職之龍璋氏今已卸事將其職務交付代理督軍劉人熙（二十九日） 
　　北京電英文京報重慶通訊云舊署附近有火藥局一所向爲周駿駐兵之處今已被焚原因未詳但衆疑周駿部下殘兵三百名與此事或有關係重慶有英砲船兩艘當歐戰發作時解卸武裝所有兩砲船之軍火由華官收儲火藥局内今亦被燬（二十九日） 
　　北京電華字報云凡非隷國民黨者一經中央任爲各省長官輙遭國民黨反對故七省督軍立攻守同盟之約以爲抵制目下國民黨漸得勢於湘粤兩省正擬擴充其勢力於江西安徽湖北（二十九日）以上路透電 
[東方通信社電（日本人組織）]  
　　漢口電昨夜十時此間忽起暴動接近德國租界華景街以西之市街殆全焚燬一時騷擾非常幸尙未肇巨禍至今晨火始撲滅（三十一日） 
　　漢口電湖北革命黨一派約定昨夜於武昌漢口漢陽三處同時襲擊及逾午後九時開始行動然終歸失敗日本租界後而鐵道線外及德租界後面華界市街均被放火掠奪少有死傷被焚者約數百家漢陽亦起火災至今晨始漸撲滅革命黨人已於昨夜逃亡今晨以來秩序已歸寗靜（三十一日） 
　　北京電廣州電云李烈鈞所率之護國軍於二十六日進至新街附近與龍軍激戰之下卽將龍軍擊退旋又進攻石井於該方面戰後即有停戰之勢據由該方面來之避難者談李軍中止攻擊後即退却三十日午後石園塘方面盛聞砲聲廣東市民因頗騷擾據聞龍濟光以李福林爲介通其意見如能籌欵二百五十萬元卽可去其督軍之地位（三十一日） 
　　東京電俄都電云多數投機師之間忽起爭鬭俄法銀行總支配人魯賓秀典氏及比江客龍銀行支配人均被捕逮（三十一日） 
　　東京電暹邏國皇弟能古拉那加林親王於三十日入京在東京勾留二日後於三十一日啓行赴美（三十一日） 
[戰電]  
　　（英人路透電） 
　　巴黎電今日下午公報云法軍擊散里翁南面之敵軍偵察隊並擊退進攻佛勒里南山峽中某砲壘之敵軍法軍仍在轟擊佛勒里村伏村叢林及福滿叢林法軍在松末河境擊落德飛機三架又在亞貢擊落一架法飛機以炸彈擲擊敵軍各火車站（三十日） 
　　倫敦電今日下午海格將軍報稱英軍在伊泊爾南及魯斯凸點襲擊獲勝德軍在化漢索倫附近襲擊未得利昨夜英軍猛轟安克河及松末河間之敵軍戰壕及後備區域英軍炸毁柯爾塞萊特附近敵軍子彈庫一所坎拿大兵襲擊伊泊爾南兩處之敵軍戰壕英步隊襲擊魯斯凸角殺敵頗多德軍兩次在化潢索倫附近襲擊一次未能進至英軍鐵條障礙物以外一次衝入英軍前鋒戰壕但即被逐出（三十日） 
　　倫敦電今晚海格將軍報稱英軍今晨會同法軍在自台爾維勒叢林東面至松末河全陣線前進英軍在華特洛特田莊特洛萊叢林瑪松田莊得有進步敵軍以大隊從事激戰受損必巨英軍捕虜二百五十人英軍右翼之法軍亦前進波齊愛萊境無步隊戰事上星期該處英軍從事鞏固所佔地之防務昨日英軍擊毁敵飛機三架且損敵機數架逼令降地安克河與北海間無重要戰事（三十日） 
　　彼得格勒電今晚公報徵實萊乞斯塞將軍在里斯特南面獲勝之說且謂是役乃强襲之效敵軍向斯太尼斯拉伏大敗而退被俘者甚衆高加索陣線之俄軍繼續向錫伐斯與加浦特方面進攻俘敵多人（二十九日） 
　　彼得格勒電俄軍現正從事鞏固在斯土克化特河左岸所佔之地且向柯凡爾前進並在向羅第及里斯特河南進攻土軍在古米虚克漢西取攻勢未得利俄軍復將固守錫伐斯及加浦特方面諸陣地之土罼擊敗德飛機十二架擲炸彈十二枚於特文斯克爲俄飛機逐走且擊落其一俄軍飛機襲擊約洛夫加車站並在巴拉洛維基東面擊落德機一架（三十日） 
[公電]  
　　東台農商會致蘇省長電南京省長清江道尹鈞鑒東台靈雨兼旬前後約及四尺低田悉成譯國即高田圩岸亦僅存數寸秋成尙遠人心惶惶近聞高郵運河水誌已逹一丈五尺有奇儻河員輕言啓壩不獨下河一带高低田畝悉數淹没人民慮舍亦將蕩然無存前清光緒末年蒯吳兩觀察深知下河各縣産穀極巨關係非輕曾力保至一丈八尺以外矧茲積雨爲災壩水所關尤鉅爲此環叩鈞座迅飭河員查照蒯吳前案審度重輕苟能一月保全切勿輕言啓放則下河數百萬之生靈同戴大德於無旣矣東台農會會長盧榕商會會長丁立棠副會長錢沛恩率兩會全體會員謹叩 
　　徐蘇中等致南昌電南昌李督軍戚省長鈞鑒　　報載政治犯當蒙省釋惟吳仲　　公福帥　軍　世英張季偉曾明衡陳燕賓喻兆芬劉渭璜及其餘政治嫌疑犯尙未出獄應請一律釋放以符約法而重申令徐蘇中顔丙臨魏詞元王鎭寰鄧惟賢巢廣源陳鍾傑鍾士林張霆朱汝梅張嘉禾余傑曾振五王湘周邦憲等叩卅一 
　　趙炳麟來電北京上海各報館鑒麟自滬回京見梁君啓超與許君世英往來電報涉及鄙人茲事雖小不能不表白原委於左炳麟於前月底自衡州來謁總統偶言及粤事麟謂陸幹鄕署湘督一時恐未能至粤似可就近託西林維持以免粤民塗炭總統言俟商諸各國務員是日林君炳華見許國務員世英於北京飯店請以西林就近維持粤事與麟言同世英答曰粤事非西林所能維持梁任公等有電來攻云云此林君所述者也炳麟以事至滬因任公有父喪禮當唁之晤梁於康腦德路談及西林麟曰西林志在退隠取消軍務院自當同意現在南北亟待協和一切意見皆應化除况我輩與西林自戊戌以來數十年舊交近又同在粤桂辦事即有意見不合不妨面說切勿以電攻擊使人有凶終𨻶末之誚梁云我並未有電攻西林君聽何人言之麟曰在北京有人聞許世英談及今無此電更見我輩之和衷矣彼此問答語止此炳麟數十年來深恨陰謀譎詐之徒排擠異已攘奪利權妨害我國家蟊賊我人民使世道人心敗壞至此六年以來炳麟退居民間慣習辛苦不慕祿位不求聞逹祗以國民公舉不敢不來議院盡我天職試問欲效官僚譎詐奸情將何爲乎我國民當共鑒之祈登報端爲幸趙炳麟叩艷 
要聞一 
[字林報之時局進步譚]  
　　字林報二十七日北京通訊云京中與論頗謂川粤諸省現狀漸有進步據知者云龍濟光俟陸榮廷到粤時即願交付政權而川事大槪已解决蔡鍔薦戴戡爲省長並推薦其他要人當可爲蜀人所承認者分　要職衆意湘事繁複難治宜以蔡鍔督湘但苟川粤兩省不復有後患則湘事不解决而自解决矣蔡鍔今享盛名全國景仰若以督湘當可有濟設擁護憲法勇武不怯之蔡鍔猶未能鎭治三湘則退駐長江下遊之北軍或不能不用以資鎭撫夫政府欲同時收拾南方數大省固屬力有未逮但若他省悉就範圍而反抗者僅餘一省則各省爲利害計不難合力以制之在今日而遽言各省難題均已結束誠未免過早惟就目下情形而論時事已漸趨入佳境非一二星期前可比則可斷言也財政現狀未可謂有進步反對帝制之代價記者前曾言之今梁啟超有函致總統與國務院其言頗耐人尋味梁謂滇黔桂招兵十萬不得不借債以購軍� 
需又謂此事非空言所能解决應請迅速籌欵云云此時中國財政仍如記者前所陳述之情狀無待贊言七月份北方三大鐵路所入多爲不可兌現之鈔票雖有若干現銀亦不足支付辦公經費與外債利息即此一事亦可見其窘狀憶一年前政府淨得三路餘利逾一千二百萬元徒供帝制經費滋可痛也 
[春明珍聞一（湛存通信）]  
　　國會開會之期日近議員之在南方者續續北來沿途照料殆有民國元年之氣象焉但元年之照料議員乃在社會方面此次之照料議員則在官場方面社會之照料蓋重視其事也官場之照料毌乃有畏之之意　雜其間乎說者謂昔日之奉袁政府命而摧殘議員者非即今日照料議員之官場乎天津警長楊以德當解散國會後捕拿議員必經其手今日亦居然派弁持片赴滄州歡迎議員能無令人生今昔滄桑之感某君新自南方來據其所云自上海起程過浦口濟南天津至北京節節有人詢客是否議員答以否則掉頭逕去答以是則脫帽鞠躬出其長官名剌及其本身名刺云特來歡迎如欲下車休息已在某處定某旅館云云終則索一議員名刺遂可銷差兼可謁一小小報消帳自好者每不之理但云我非議員而已其來自田間自尊其議員之身價者輙好與歡迎者作絮絮談津浦車頭等房間爲議員預備者幾居三分之一某君談及浦口有辫子兵一人指車箱之貼有國會議員字條者詢侍役曰此爲那位先生所定侍役告以爲國會議員預備者兵曰原來是國先生所定的此亦趣聞也 
　　議員在車箱食堂每脫略儀文僅着汗褂箕踞啖飮或有竟着半臂者同車西人頗非笑之此以中西禮俗不同西人於客舍車次會食時禮節其嚴非用相當服飾卽爲侍役干涉日本鐵道院特爲告示遍懸各車以促注意此種小節本不在記載之列特議員舉動不可云無涉觀瞻敢進忠告 
　　議員報到者漸多有八月一日行開會式之消息惟尙有一大問題則議長無人是已　議院議長王君家襄一人在京其副王君正廷及衆議院正副議長湯君化龍陳君國祥俱不在京而王君家喪頗有攻擊之者而王君則置之不理近日風波亦漸息矣最奇者前參議院議長張君繼自請辭職經大會通過今黎大總統頗殷勤拘留張君則以法律上資格無可挽回斷不能曲徇其請黎公亦遂無可如何湯君因家事回鄂陳君亦係受人攻擊經唐督軍梁任公先後爲之辨明心跡而攻者以唐梁之辨明益肆詞鋒并取唐梁電文逐句指駁其中黑幕重重記者非身處局中不能爲之縷斷說明 
　　此間各界人士最樂觀時在項城故後之翌日滿城五色旗飄揚如織中交鈔票市價陡漲轉瞬之間喜氣消歸鳥有近則日趨悲觀皆云前途毫無可望求　實跡何在則鮮有能言之才人之心理至爲可怪悲樂之間似有鬼神來告之象證以辛亥以來政局變遷之結果莫不原於大衆最初之心理大衆以爲某事必成某事必敗莫不如燭照龜鑒無絲毫之爽今大局甫定而人人又抱悲觀萬一仍如　例而别有可悲之結果則吾國元氣剝削至盡殆無恢復 
 
 
 

Page 3

 
 
之望但望與政治有關之人及日思在政治上活動之人掬其平旦之氣先變易大衆之心理庶乎可耳 
[三十夜漢口大慘劇]  
　　文滙報云今晨（三十一日）上海接私家電報謂昨夜漢口發生劇烈之暴動旣而德租界後之華界内起大火尙有一電乃至上午十二時四十四分自漢口發出謂防守鐵路之兵譁變現正進攻漢陽武昌一小時後又接一電謂暴動已平惟延燒甚廣此外無其他詳情 
　　本埠字林西報今日正午曾發號外其文如下昨夜漢口大火損失約値銀數百萬兩毗連德租界以華興街分隔之華界一部分已被燬華興街西面卽華界方面之巨屋四排及自跑馬場路迤遷南至德租界盡端對面悉被殃及惟餘大來洋行之木料場及捷成洋行之屋獨全被火之區其面積之廣約如上海東自黃浦灘北自南京路南至福州路西至浙江路之區域此次火災乃由暴動所致云 
　　本埠某西人方面昨接漢口電云三十日夜間九時日租界後忽生事變旣而火起延燒沿各租界邊際之路直至俄租界止華人中彈而斃者頗多當時且有匪徒乘機刦掠各租界警察及義勇隊全數調出防堵各要口以阻華人擁入界内德租界有西婦一人頸爲流彈洞穿華兵聞警馳至從事鎭壓至晨間二時諸均安靜目下各街道仍由華兵巡邏 
[龍濟光竟欲摩爛粤民耶（平生通信）]  
　　粤東屠龍之師步步逼緊自佛山破後桂軍勢如破竹目前尙不至破城者以英領事傑爾遜君致岑春煊一電之力也同時僑粤洋人亦有出爲調停故二十三日以後按兵不動不致有戰事發生然龍濟光之態度猶異常强硬初時聞有去志有願將督軍一戰由李耀漢暫代之說然近則方針頓改籌餉備載不遣餘力李耀漢欲晉省調和現亦返旆還肇而軍府中人揑稱龍氏已由中央任爲督軍放都督府日行公牘經自昨日始將銜名改爲廣東督軍兼省長其附屬機關如軍法課等亦一律冠以廣東督軍府等字樣并在府中支搭雲梯將振武上將軍行署之灰字剗去而易以督軍府等名稱揆其情形目前確有不去之意即龍氏布告亦聲言忍無可忍必以武力解决云云究竟龍氏　何恃而不恐頗令人疑惑濟軍旣路路失敗財政又金庫如洗徒堅守孤城其勢斷難持久乃其態度若此說者謂龍氏近接國務院來電謂據報防務已亟恐難支持等語應着即日將各路戌防軍隊一律撤回保護省垣聽候中央解决等語倘國務院果有此等命令則龍氏遲延不去粤事益難收拾矣且龍氏戰鬭已無實力近日軍心亦多解體如旅長段爾源爲龍氏之數十年心腹其握軍政大權粤具所稱爲四大天王之一也然近且通欵於肇慶故佛山之役段氏不戰而樹白旗繳械以降則其部下之軍心可知據此間報載段氏前三四日带同十三人到肇慶部司令部謁見岑西林西林筵欵之並親與共桌而食擬將來呈請畀以滇軍安撫使等戰段旋即� 
乘輪赴港謠傳段氏被傷實屬不確蓋龍氏日來徒恃做作謠言以惑人心如當滇桂軍進逼甚緊時忽傳岑都司令被李耀漢刺斃之說此事全由政界傳出其實則毫無影響也近又由軍署傅出消息謂中央以粤省戰事迭經電令停止進兵聽候中央解决乃滇桂軍隊節節進逼不戰不休中央爲維持統一起見不忍使粤省地方摩爛已派黎天才率带陸軍一師携带軍餉三百萬尅日由海道來粤援助限一星期抵粤云云此種大言人誰能信但黎天才爲龍氏舊部龍當力竭之時欲乞援於黎則事所必有也又警廳飭送報界公會文云本省各官署二十四日午後接電並據各探報贛軍次第已入南雄韶關恢復舊狀李烈鈞敗逃等語官報之言夸大可笑然龍氏之乞援於贛則日前已有所聞且聞致電張勳乞援張覆電詞甚激烈然則龍氏之不退殆待鄰省之援救乎若果兵連禍結則粤事益不可問矣 
　　肇軍司令本耀漢前因領軍進紥陳村後卽派古日光邱可榮兩代表於二十三號早乘坐光華兵艦來省調和上午十時許抵步艦泊天字碼頭隨即赴江防司令部謁見蔡春恆晤談片時始往督軍府禀謁龍氏龍出而接見略叙寒喧兩代表遂將李司令此次調和辦法詳爲陳述龍亦謂遵奉中央命令一俟陸督抵步即行交卸云云相談一點餘鐘遂在花廳茶會而散兩代表復到江防司令部再謁蔡氏談至二時許蔡即親送兩代表回艦動輪返陳查該代表極爲簡樸均身穿黑點梅紗短衣带差弁一人隨行其所乘之光華艦則竪白旗書肇軍李三字以爲調和標識聞邱號耀廷清遠縣人獨立後由肇軍統領編爲團長古號　東欽州人前當濟軍第二十五營長後改逮李司令部下升爲肇軍統領獨立後編爲團長 
　　龍氏對兩代表之言雖如此然終並無調和意兩代表回後李耀漢即由陳衬來電云龍督軍總商會九大善堂院自治研究社報界公會均鑒古邱兩團長回陳述鈞諭敬悉漢此次奉國務院命並奉都軍面諭古團長來肇密飭調停粤事遂率東下並沿途電知請示嗣奉號電設備八旗會館爲預館今日派古邱兩團長晋省趨謁道謝不料敝軍師船行至三山海口突被濟軍放砲五響放鎗兩排向而轟擊我軍並無還鎗當即派人起函冒險通知并携督軍號電往閱督軍府游擊隊長袁定國及各副營長始來營答覆繼又由袁連長持到蔡司令春華手書道歉幸免衝突似此舉動不知是否誤會抑有别意漢之愚懇無從懸揣惟漢奉命而來係爲維持桑梓排離解紛起見且陡生戰事揆之調和初心未免大背惟我軍旣無預備戰間據遭意外軍心盡怕經漢極力禁止諭以靜候中央命令以判曲直刻衆憤雖稍平仍恐兩軍迫近突生齟齬即晋省垣亦無調處之可言决於明日㧞隊返肇自顧防地此後粤事安危悉爲龍督軍是賴漢斷不過　除另電國務院曁各省督軍省長外謹此奉聞李耀漢印此即李氏調和無效之結果也 
[南京快信]  
　　中央昨電馮督軍齊省長聞係徵集收拾時局及維持政局各種辦法之意見 
　　財政部致電齊省長催編六年度預算因國會開會在即勢難再緩並令將省區歲入一部分先行造送齊省長已飭知財廳遵辦 
　　施肇曾朦領鳳凰山鑛照與外人訂立合同案齊省長前日已電農商部請將鑛照取消刻尙未得部復 
　　本月分軍費尙欠二十餘萬元馮督軍函催齊省長飭財廳從速籌撥 
　　財部電催清理官産處迅將欠欵解京以濟急需 
　　浙江呂督軍昨復齊省長電云浙省當票印花曾於獨立時間由商會稟請飭廳議復未滿十元者暫免貼在案現仍照案辦理 
　　牲畜稅八月一日實行豁免 
　　大勝關釐局被斥革司扦假冒皖商名義誣控舞弊現經許局長陳請財廳查明拿辦 
　　江寗烟酒業舉代表二人赴滬會議 
　　齊省長辭職韓國鈞有繼任消息 
　　潮循道尹謝重光奉龍濟光密命赴贛與李純商榷某事昨謝由贛來寗謁某要人 
　　鐵良派前清道員某在水西門外暗設宗社黨機關軍警現正嚴密偵緝 
　　昨周樹謨（前平政院長）发參議院秘書張東蓀議員監公武均由滬來寗即乘津浦車北上 
　　駐紥無錫蘇軍第四旅副官姚光斗與孫警佐吳桂森合開共和影戲園　釀事端馮督軍派員往查屬實飭令嚴加懲　並勒令退股 
來件 
[憲法危言（一續）] [  王寵惠]  
　　中華民國憲法案（附錄） 
　　中華民國憲法會議爲發揚國光肇固國圍增進社會之福利擁護人道之尊嚴制茲憲法宣布全國永矢咸　垂之無旣 
[第一章國體]  
　　第一條中華民國永遠爲統一民主國 
[第二章國土]  
　　第二條中華民國國土依其固有之疆域國土及其區劃非以法律不得變史之 
[第三章國民]  
　　第三條凡依法律所定屬中華民國國籍者爲中華民國人民第四條中華民國人民於法律上無種族階級宗敎之别均爲平等 
　　第五條中華民國人民非依法律不受逮捕監禁審問處罰人民被　押時得依法律以保護票請求提至法庭審查其理由 
　　第六條中華民國人民之住居非依法律不受侵入或搜索第七條中華民國人民通信之秘密非依法律不受侵犯第八條中華民國人民有選擇住居及職業之自由非依法律不受制限 
　　第九條中華民國人民有集會結社之自由非依法律不受制限 
　　第十條中華民國人民有言論著作及刋行之自由非依法律不受制限 
　　第十一條中華民國人民有信仰宗敎之自由非依法律不受制服 
　　第十二條中華民國人民之財産不受侵犯但公益上必要之處分依法律之所定 
　　第十三條中華民國人民依法律有訴訟於法院之權第十四條中華民國人民依法律有請願及陳訴之權第十五條中華民國人民依法律有選舉及被選舉之權第十六條中華民國人民依法律有從事公職之權第十七條中華民國人民依法律有納租稅之義務第十八條中華民國人民依法律有服兵役之義務第十九條中華民國人民依法律有受初等敎育之義務國民敎育以孔子之道爲修身大本（未完） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國會議員談話之情形]  
　　參衆兩院議員昨日（二十九）午後二句鐘在衆議院會合開談話會出席者三百餘人各議員在休息室相見之下追述民國二年國會情形大有不堪回首之槪並言此次民國復生誠爲幸事此後宜相約勿爲無謂之黨爭俟正式開會即開議關於國事之大問題主席王家襄先將開談話會之旨說明正討論間有衆議員吳宗慈詰問今日開會是否如國會初開時以年最長者充主席王家襄以其詰問離奇即答云衆議院湯議長請假回籍故由鄙人充臨時主席如必欲另推舉主席當請公决谷鍾秀云主席問題係小事不必費討論未兆莘云此次國會繼續開會與國會初開時議長未舉定者不同今日開談話會當然以參議院議長爲臨時主席不能發生問題衆贊同其討論各事一爲開會日期王主席提議八月一號上午九點鐘行正式開會禮衆贊同二爲禮服問題開會之日黎大總統出席典禮極爲重大各議員應否穿禮服到會衆主張穿中國式常禮服三爲大總統宣誓問題此爲谷鍾秀所主張請黎大總於開會之日向兩院議員宣誓保障共和韓玉辰贊成其說但有多人反對謂大總統行宣誓禮其地點日期法律未有規定不能拘束大總統必於開會之日在兩院宣誓等語討論結果應由大總統自定如允在兩院宣誓國會同人無不歡迎四爲旅費問題王主席謂議員旅費應否照議院法支領衆以此事無關緊要不必在談話會提議五爲開會性質王主席謂此次開會是常會抑臨時會如係常會應爲第一次抑第二次谷鍾秀主張是常會韓玉辰主張常會應作第二次朱兆莘主張應照六月二十九日大總統命令繼續開會不言第幾次俟正式開會足法定人數時然後討論應作爲國會第二年第二次抑仍爲第一次以院議决定之等語有人主張作爲臨時會者但理由不甚充分討論之結果主席宣布作爲常會繼續開會云云此外所議决者尙有數事大致爲函致國務院請總統總理各部總次長於八月一日到院開會後首由大總統宣讀祝辭次由參議院議長王家襄代表全體議員演說開會辭再次由總統行宣誓禮至於議員徽章則重新趕製由每省各舉定二人頒發本省議員其秘書廳徽章亦重改製議至三時二十五分乃散會是日議場絶無呌囂之象與民國二年大不相同不知正式開會後又何如耳 
[舊約法與新憲法相爲因果]  
　　舊約法前曾有將行修正之提議嗣因種種關係故作罷論聞二十七日曾有人訪謁叚總理詢問原因經段總理答述其理由　舊約法之缺點盡人皆知將來對於行政上之種種設施唯不無牽制之處　一切束縛之弊　可見諒於國人在兩院開幕之初關於行政事宜當以速謀統一迅復舊狀爲急務至於發展政治之精神尙未能遽行著手舊約法雖多缺憾然於臨時行政尙無绝大窒礙且因約法不良之故對於憲法要案必將從速規定是舊約法不管爲新憲法之良導線若於約法條例或改正或討論或雙方爭執徒費光陰無補實際而適足以阻憲法之成立殊非正當辦法有此以上各原因故爾打消云云再者刻下國會開議時局中急待解决之問題羣知爲選舉副總統組織完全責任内閣及起草憲法之三事但最須愼重研究而又費時日者厥惟憲法起草問題據某議員所云似憲法問題亦能於一個月解决蓋憲法起草委員會前已將民國憲法擬成現在不過稍加修飾卽可提出公决咨請宣布故該委員會會長湯漪氏刻正與起草諸委員整理關於憲法之成案回思民國三年舊國會起草憲法之際政府對於該起草委員會漫加干涉横事壓迫設施種種計畫以牽掣該委員之自由行動至改訂臨時約法時其態度亦然此等手段殊與共和國體大相背謬茲聞某要人言新政府對於憲法之方針力改前弊滿任兩院議員原理據實自由討論以期編成一完全無缺之大典而絶不取干涉主義此亦促成國家根本大法早日成就之一原因也 
[段祺瑞與目今政局關係]  
　　刻下關於國務總理段祺瑞氏發生有種種傳言孰是孰非固難推測然就中頗有動人聽聞者茲據探聞此項風說約分四種一曰段君已允諾副總統一席而陸軍總長仍須兼任否則不敢承任副總統二曰如專任副總統時陸軍總長一席須委諸其夙所憑信之人三曰仍爲國務總理兼任陸軍總長無異今日四曰副總統及國務總理均不願擔任惟專爲陸軍總長以上四說以大勢度前二說或較近也又據政界消息段總理於日昨辦公後曾特遣徐秘書長樹錚赴公府密呈要函七件請由大總統核查批示意見聞其大略第一件係覆議中美善後大借欵之各條欵第二件係關於預備國會開議後應提出各案之議决件第三件係籌擬中央官制之應行修正各議决案第四件係特籌解决粤省軍事善後手續第五件係規定軍事收束政策之第一期草案此外另有兩案未譯傳聞其中有段總理提出辭表一件恐未必確惟聞段君因國務勞瘁又兼偶染暑氣日昨政躬頗爲不豫當即一方面趕加醫治一方面仍力疾從公迄未休息昨聞近數日來業已漸次痊愈可占勿藥又另據一密息段總理擬請辭職之說確有此意近經大總統竭誠勸挽已允　暫留至最後之解决則須視國會開會後之情形再定辦法 
[徐恩元聘洋副經理原因]  
　　頃據財界某要人談云中國銀行總裁徐恩元此次聘請英人魯克斯氏充任副總理一事其原因厥有二端蓋徐於理財政策本無自信力之可恃今承中行摩爛之餘無法清理故請其曾在英國留學時之業師魯氏以代已整頓行務此其原因之一也徐旣無自信力就任後大有以蚊負山之勢恐惹起攻擊不安於位故聘用外人任以重局藉該本國之力以爲自已地位之保障此其原因之二也 
　　京津泰晤士報二十八日北京通訊云頃得消息據稱上海中國銀行與該埠外國銀行家商借二百萬元開議已久今始告成借欵條件均已議妥俟某項細目在京商定後合同即可簽字借欵即可交付云 
[吳俊陞與巴匪劇戰之情形]  
　　二十八日京津太晤士報云蒙匪首領巴布扎布刻受宗社黨唆使以恢復清室爲名又在東蒙之洮南肆擾政府已命奉天吉林黑龍江各督軍派兵赴洮南府會剿各軍係受吳俊陞中將節制吳中將去年曾在内外蒙邊界大敗蒙匪刻據吳氏報告稱官軍於本月二十一日在海拉爾左近遇巴布扎布之匪黨劇戰兩小時將蒙匪擊敗匪徒苟得據洮南即謀進攻張家口幸自廣東軍務院裁撤之後政府即注意對付此新發生之危險又同日天津日報云巴布扎布率蒙匪數千南下一事已誌昨報茲得二十五日確實消息謂有蒙匪約二千名進攻突泉縣城官軍以衆寡不敵遂棄縣城蒙匪勢頗猖獗今擬大舉攻擊洮南洮南危機迫於旦夕關於此事綜合他方面所得消息知吳俊陞接蒙匪南下之急報卽率部下前往討伐途中在奉化附近遇大帮馬賊遂分其部下之軍隊大半往討除僅千人故與數千之蒙匪戰卒被擊敗奉天方面所傳吳俊陞之兵擊破蒙匪一節恐係在奉化附近擊退馬賊之誤傳耳云云 
[收拾時局中之粤事關鍵]  
　　關於收束今後大局之政策已由政府迭加討論茲聞段總理以其間關係頭緒萬端非特别討論不足以資詳盡然以現在軍民惡感尙未化除於國家前途殊關重要自應先由此着手故擬召集軍民名代表在京特開一大茶話會歡聚一堂所有前此之種種隔閡藉以融洽庶於風雨飄搖之中不致再有其他意外事件發生惟召集日期尙未確定耳又聞國務院秘書廳於日昨曾以正式電令分致浙江呂督軍廣西陳督軍雲南唐督軍貴州劉督軍陜西陳督軍等略謂目下政府業已統一所有各善後政策即應分别著手務將自獨立之日起所有已需用各欵共計若干新招募軍隊共計若干新任用人員共計若干分别詳列清表造册詳報以憑核查其川湘粤三省雖亦應在册報之列惟因秩序尙未大定不得不暫行從緩且三省之中川湘大勢似已漸有眉目惟廣東最爲紛亂現在龍李衝突仍未休止最後之解决須以陸幹卿之赴任爲准而陸督軍由湘返旆又忽擬辭職殊難知其個中情事的聞大總統段總理又各致廣西陳炳焜督軍一電令即轉致陸督軍仍勸令迅速赴任勿得再行延緩以敉粤亂而定大局措詞極爲懇切未識陸督軍果肯尅期到任否說者謂現在陸之辭職並非純爲引退之計亦實因粤事之異常棘手起見又聞陸日前曾覆政府電一道道允認赴任之意惟尙有要求於政府者數事大致爲關於政務上之各項使宜全權政府如何電覆尙未聞知 
[粤人之苦龍濟光]  
　　龍軍節節敗退各路攻龍之軍已紛紛進逼省垣然而龍濟光尙力爲抵禦初不遽作棄城而走之思最近且極力籌畫軍事向某洋行借欵一百萬已將有成議矣昨見有粤人特發之通告一紙其文云粤省財政之難至今日而極矣揆厥原因皆由龍督在粤數年擁兵自衛缺額侵餉祗知肥已所致近幸龍已奉命解職粤人喘息藉可稍蘇不謂行將解職之時仍爲捲逃之計聞將士敏土廠向某洋行抵借一百萬元將有成議並將各官産賤價售賣查龍氏不能認爲廣東長官借債關係及處分公産不能發生效力前月二十六日輕軍務院外交代表唐紹儀温宗堯王寵惠通牒各國鄭重聲明中央亦已明令將龍解職果前說非虚則我粤人萬難承認恐各資本家各洋行尙未周知合再通告及罷議以免自誤又省會議員謝已原等亦有雷特致京電文曰北京黎大總統國務院鈞鑒龍氏罪惡貫盈國人皆曰可殺幸蒙政府埀察僅予罷免原職龍氏遷延未去急難不可終日前電哀懇迅令龍氏即日離粤以息戰禍實爲去火抽薪之計未奉准　明令殊切悚惶政府命令何人調停龍氏均置不恤詎非有心禍粤刻下滇桂粤三省軍隊義憤塡膺高揭伐罪弔民之旗一致討龍龍軍屢戰屢敗退守省城一隅討龍軍愈逼愈緊旦晚勢將激戰已原等體察情形龍去粤安龍在粤危當此千鈞一髮之際仰乞火速命龍去粤稍洩國人公憤立弭戰禍感激涕零危急萬分罔知忌　迫切呼　生死維命粤省議會議長謝已原副議長羅曉峰陸孟飛曁議員簡經綸宋以梅李綺菴楊吉劉佩書伍干簪陳俊明蔡炳勳林中靈李輝光關　傑譚仲逹陳繼虞李樹茂林樹墉蔡榮春謝天聰陳巽簡等泣叩 
[粤東最近之戰事]  
　　粤省各路之戰事紛紛不已而亦書不勝書茲將近日所發生之戰事關係最大者紀述如下 
　　兵工廠前之戰西路桂軍由西邊鄕下渡河至北路江村站約有二千五百人滇軍亦由� 
白泥渡河到江村車站亦有三千之多集合進逼白雲山聞石井工兵廠附近某地已被滇軍於二十三號下午佔據該廠早將物件拆移入城故已一物無存二十五號下午三時滇桂兩軍合攻石井兵工廠至晚十點半仍未停戰兵工廠危急萬分又二十五號早有滇桂軍數千在北路大塱車站開戰分路向白去山進攻今日有濟軍數營過河南駐紥以制李福林之軍滇桂軍進至大朗後濟軍聞風先遁查是處前進即爲小坪車站石井兵工廠亦卽在是聞已定於日間猛攻觀音山 
　　順德方面之戰龍軍自北江敗後兩廣護國討龍諸軍分道並進龍知四面受敵派員四出運動藉口於陸督來粤交代等詞以延時日冀爲緩兵之計而實則暗中增兵分踞險要於西北兩路尤爲注重護國軍窺見其意乃分道佈置北路滇軍候命停戰西路桂軍乘衝突而進已到禪境所有濟軍逃回順屬佔據險要飛鵝嶺連營嶺上守備甚嚴魏軍用兵艦　攻並有林安遠之護國軍協助故於二十二日已爲肇軍所得查林安遠係兩廣都司令參護兼籌餉督催員茲在南順各屬召集民團并舊陸軍人組織成軍名曰廣東護國討龍軍今進攻飛鵝嶺血戰一晝夜陸地濟軍數千人守險死戰竟爲所敗全行潰散林軍長驅大進克復順城地方帖然秋毫不犯現擬公舉林君兼該縣篆務再行協助西北各軍會師省垣 
　　另一消息云順德縣城向爲龍軍統領梁永新統率所部七營分佈飛鵝山桂洲之桂甯崗翠竹崗及分配兵輪巡船寄碇容桂一带海面愼重保守此次肇桂兩軍佔領江門後即欲進取惟佈置未妥故於二十號二時始派撥江大寶璧江固廣亨廣貞統一純一各艦隊二十餘艘駛至桂洲海口開砲轟擊梁永燊即率報捷　濟成效安平安濟龍驤各兵輪在馬崗海面發砲還擊互相决戰直至六時許肇桂軍艦隊暫退西馬寗停止攻擊是　復派袁带所部軍隊五船運往高讚裕涌冲鶴各處會同綠林預爲埋伏至二十一號早八時即行發砲進攻梁遂派第二十三四隊抵拒裕涌第六八兩營抵拒冲鶴第二十五　及第四營守禦翠竹崗極力相拒肇軍艦隊復由西馬寗駛出桂洲發砲猛攻水陸併進血戰兩日二十三號五句鐘梁軍大敗翠竹崗即被袁軍佔領桂寗崗容奇各處相繼攻陷梁復親率艦隊堅力還擊惟所發砲彈無一命中且被敵發砲一響中落坐船僅離梁氏身前尺許因即大警而所有砲彈鎗碼亦已告竭頻電來省請領均無接濟是晚十時已被包抄肇桂軍隊即將飛鵝一带佔領復撥廣貞一艦扼守黃麻涌以是鎗砲交鋒愈爲劇烈梁車第二十一隊趙某及第六營兵紂數一營均被擊散復被轟沉兵士一船約斃二十餘人梁勢不支卽將各軍隊一律調落各大船及東遠順忠泰濟成效安平安濟廣元元和承德捷安報捷各艦星夜繞道東路馳返黃捕其餘揷白旗投降即農梁轉乘順忠兵輪回省入見督軍面陳一切現已飭其將所有軍隊陸續運省以聽後命 
[鄂省軍政新談薈]  
　　王督軍接兼任省長印後恐省外各民政機關不明權責將應行詳禀省長公牘一槪遞送軍署致多混辭昨特以兼任省長名義通電所屬凡關於民政事宜仍舊詳呈省長公署聞省署各　吏現並未更動皆照常辦公每日將應行各件封送軍署核閱畫行而已惟秘書承啟監印三項人員則遷入軍署辦事以便就近禀承一切 
　　聞廣濟武穴鎭爲濱江要埠二十四號突有假冒護國軍者二千餘人起事圍攻駐紥該鎭之鄂軍某營（聞係第二旅長劉佑龍所屬）接戰良久該鎭之海關分關及貨稅徵收局警察局曁各商店俱受擾害該鎭距九江甚近一時商民避往九江者甚夥王督軍得電已飭駐紥黃州鄂軍第三團謝國超團長派兵馳往援助並商請第二艦隊司令撥兵輪前往鎭懾 
　　北洋第六師尙有一團由湘退鄂於二十七號在鄂垣鮎魚套乘輪拖带返贛詎開行不遠有駁船一艘忽斷拖繩該　江面俗名紅廟磯頭水流浪激該駁船載兵旣多又無駕駛力遂遭覆没船中載兵百餘人聞祗救起一半當日往下游撈獲屍身二十餘具並於漢口某租界江面攔獲支解之屍四具因打撈軍屍發見者也 
　　前在岳州之湖北北軍業已撤退回鄂曹錕所带入川各北軍近亦陸續由岳退鄂乃二十六號復見有馬步軍由鄂省開㧞入湘約有二千人聞係第二十師所部此項軍隊與前開入湘之第十八師一部分均須常駐后岳州名爲長江上游之警備隊現陳宦已力辭湘督中央亦極願與湘黨人調和諒湘鄂間當不致有衝突也 
[孫發緒抵魯後之通告]  
　　山東新省長孫發緒君下車後卽發通告云爲通告事照得曲突徙薪善謀維豫太阿出匣欲斯剛本省長籍隸皖桐筮仕鄂渚夙懷亭律曾掇法科雅願從戎兼參軍判樹聲江漢雖叨蒲轂之勳試令中山未竟模範之治逎膺特命來長是邦山左方水深火熱之餘省長有察吏安民之責自問所學何事幽獨中敢負生平唯知有志竟成勤奪外别無他挍政因奸亂荆棘去則芝蘭乃芳情以賄　苞莨絶則董蕕自見時本開誠布公之意與吾民痛癢相關素抱集思廣益之忱願諸君匡扶不逮誼關公益無妨告以嘉謀事涉偏私幸勿干以竽濫本省長施由已始權不旁參絶無關節可通安得夤綠而進但爰書祗盡法中之義而弊竇須嚴意外之防或過市而招搖或指官而撞騙或冒託年家寅舊迹涉鑽營或謬稱戚里交遊情堪關說事所或有法在必懲除飭屬隨時嚴密查拿外合特出示曉諭爲此示仰闔省諸色人等一體　悉嗣後如有前項情事故意干違或經訪聞或被告發定交法院立予嚴懲蓋受者有應得之條在若輩難　乎法外而與者有同科之錢願爾曹勿墜其術中本省長敎在刑先法隨言後勿謂具文故套視若弁髦庶幾革而洗心交相歛迹切切特此通告 
[魯省會之籌備與要電]  
 
 
 

Page 7

 
 
　　山東省議員會到省議員前日决定籌備開幕并致函省長請速召集茲聞此項公函省署尙未答复二十七日議長張公制孔祥柯王宷廷諸君晉謁新省長商榷開幕問題孫省長以最近奉中央來電省議會應否召集須俟國會議定再行核辦因是對於籌備問題不妨略爲從容張君等以省議會之召集爲當然之事實國會討論斷無否認之理現國會開幕在即此項問題必首先解决東省議會籌備碍難稍緩聞省署已定於日内將省會卷宗器具一律移交該會 
　　省議員張介禮王宷廷孔祥柯等致北京電云大總統國務院鑒吾東人民數月以來無日不在水深火熱之中居正據領濰縣吳大洲固守周村我大總統尙未蒞任之前則戎馬倉皇槍林彈雨軍務院旣已取銷之後則分疆劃界莫能相融大局已經統一而我山東依然破裂獨立各省且皆吳越一家而我東人民至今猶未能安枕相形之下能不向隅痛已切膚涕泗無從爲今之計惟有仰求政府推由我饑溺之心作一視同仁之票迅予援拯勿惟我后全省人民實引領望之本會同人情關桑梓隠忍已久不能不言用特急電上陳伏惟矜察魯議會議員張介禮王寀廷孔祥柯等九十九人同叩儉 
地方通信 
[蘇州]  
　　小學展覽會預誌吳縣敎育會每年署假期内開小學校成績展覽會一次將全縣各市鄕高等小學及國民學校之成績送會陳列任人展覽此次會場在胡書記橋舊皇宮内業已布置就緒定於八月一二三號開放已分别印送入覽劵邀請各界參觀届時自有一番熱閙也 
　　葑涇塘發生盜案蘇鄕南北橋區葑涇塘地方富户朱錦源家於本月二十八日夜突來盜匪數十人手持魚义竹蒿划漿等物口操江北音明火吆喝打開大門擁入内室將朱錦源擊傷肩� 
背分投各房搜劫並將朱二媳之腰肋等處打傷刧取衣服首飾等件裝入三箱連同小官箱一只一併扛抬而去臨行又用紙捲浸透洋油遺火屋中希圖焚燒經隔河鄰居鳴鑼報警各盜匪始行逸去旋將遠火撲滅查點失贓約値洋七八百元開單報縣經孫少川知事團飭偵緝隊長潘秀卿带隊分投追緝 
[松江]  
　　泗涇鄕議員覆丹徒議員函松江縣屬泗涇鄕議會議員昨致丹徒縣縣市鄕議會議員公函云吳桂林先生曁諸位先生均鑒自治機關自遭非法解散後民權屈抑三載於茲頃閱報端見貴邑縣市鄕議會通函内載恢復自治問題擬設臨時聯合會以國團結一致公决進行等語此舉頗爲得當某等深表同情甚願加入貴會協謀進行至開會地點似以交通便利之處爲合宜鄙意擬以上海一隅爲最善是否有當統候蓋裁 
[無錫]  
　　拐騙案反坐無錫北門天三圖圖蓋許暫均之女素珍現年十八歲日前忽爾失蹤其家四出尋訪無着嗣悉在滬迷路爲巡街捕查見带至新閘捕房送交上海縣警察所發普育堂收留卽由哲均親自赴滬領回抵家後向女盤詰素珍稱有振秀女學校校長吳王鏡女士勸往上海某實業女校求學故私取家中銀洋二十餘元交吳女士同乘二十五日早班車往滬迨下車後同在馬路上行走適與無錫工織學校校長沈鶴鳴撞見吳立時閃避不别而去伊因不識路徑在途徘徊致爲巡捕带入捕房送縣發堂留養等語哲均詢悉情由卽至振秀女學向吳交涉適又不面遂赴縣提起刑事訴訟開庭預審雙言各執一詞旋由承審員補傳人證繼續開庭許哲均及女素殂堅稱被吳王氏設計誘往滬上而吳王氏則謂二十五日確曾有事往申惟爲媳婦忠病午後尙赴鄧幹鄕醫生處延請診視遲至五時特車别啓行並未與許女同走毫無關係並有鄧醫生到堂證明確有請醫之事且呈掛號簿作證訊之證人工　校長沈鶴鳴則稱在途祗撞見許女並未見吳王氏云云周承審員以許哲均及素珍所控並無證據且查素珍在捕房所供祗云與妹在途吃荷蘭水因此失散並未涉及吳王氏前後情節不符所控吳王氏拐騙一案不能成立但刑律誣控例須反坐故將許素珍收押看守所再候核辦 
[江北]  
　　運河水勢續誌江北運河一带水勢浩大各情屢紀報端茲悉泗陽以下湖河水勢仍日見增漲已與岸平以致高郵車邏各處陽壩尤岌岌可虞其在運河上遊之清進等處者多電請省憲開放車邏新壩宣洩其在運河下游之高郵徑伯等處則皆請禁止開壩以保裹下河五縣田廬齊省長對於兩方面之呈隨難於懸揣已飛電兩淮鹽運使淮揚道尹江北運河工程總局及上下遊堤工兩事務所各員等從連查明水勢察酌辦理仍將辦理情形見覆一面飭財　以運河防汛重要亟籌八千元以濟工用 
　　興化阜寗二縣河流漲漫秋禾淹没已佔十分之八廬舍牲畜遭沉没者更難縷數兒啼婦哭觸處皆然殊可慘也 
[鎭江]  
　　章知事奉召晉省丹徒縣章知事奉齊省長電召故於昨日乘午班車赴寗聞須躭擱數日方能回署其電召原因聞係爲司法獨立之籌備各級議會之恢復以及行政上之種種改革均須省長面予指示而章知事爲息借冬漕等計畫亦須面陳一切故奉電後即行直程 
　　譚延闓赴京過鎭前湖南都督譚延闓於日前由揚州乘舟蒞鎭暫駐行旌並往金焦二山遊覽惟欲急行北上故卽於昨日乘晚車赴寗轉搭津浦車往京頻行時各界要人至車站歡送者絡繹不絶 
　　屠宰捐禀請核減鎭屬丹陽各肉舖且昨在肉業公所開會集議僉以肉業捐稅重重剝削商力實有不　現除毛猪由警察收捐外其屠宰捐每猪一頭苛勒至三角之鉅雖大半取之食户然影響所及於營業大有妨碍會議結果公舉該業董事王君稟請當道核減以蘇商困 
[寗波]  
　　檢廳嚴申門禁鄞縣地方檢察廳廳長金少　日昨出有通告云司法衙門爲人民生命財産名譽自由所寄託關防不得不嚴近聞有曾充本廳錄事書記檢驗吏司法警察等因事辭職或斥革者其中潔身自好者固多而兜攬詞訟藉端索詐者亦復不少每借拜會名日入本廳刺探訴訟上種種消息不曰與某檢察官有舊即曰與書記官交好以肆其敲詐撞騙的手段卒之民間受苦哭訴無門法界被誣或蒙物議公私受禍言之痛心本檢察長思惠預防自應厲行門禁以爲正本清源之計嗣後凡遇從前曾充本廳錄事書記檢察吏司法警察等來廳拜會即責成該法警轉飭門警一律拒絶該錄事法警等曾任本廳事務現旣脫離關係尤宜廻避一切勿以應酬細故瓜田李下同犯嫌疑除飭知書記課並諭法警辦公處人員不許在廳接見外合亟諭知該法警長嚴密稽查一槪拒絶如敢故違責革不貸 
　　島民擊退海盜大戢洋有列島二曰大小羊山兩山僅隔一塗港大羊山隸屬定海小羊山則劃轉崇明故前蘇浙水師每届循例於此爲會哨地點山上漁民結草爲廬者兩山約各佔五六百家年來海盜不靖登山掠刦時有所聞昨聞小羊山又有盜船五艘駛泊該處次日盜首翁某率黨數十人持械上山意圖刧掠詎山民已預爲孩禦俟盜上山均各開鎗轟擊當場擊斃盜匪六人盜首翁某聞亦受傷衆盜見山民有備立即遁回下船遠駛近日該山漁民聞該盜匪等將有報復殺山之舉不惴惴 
[嘉興]  
　　控告不法偵探嘉興東門大街汪某於去年謀得偵探差缺到處招搖今春曾誣學界周國基爲某案嫌疑犯周以時局紛紜無可理喩遂往親戚家暫避現大局已定周於前日返里向汪交涉汪無辭以對現嘉興學界得悉此事咸抱不平擬爲周君雪寃已由陳某等將汪之不法情形聯名禀請官廳懲辦矣 
　　師範講習所招生嘉屬師範講習所講習生本應由嘉屬六縣保送現該所除嘉興嘉善保送較多外海鹽僅有六人平湖一人桐鄕二人崇德竟並無一人殊於普及敎育有碍故該所長孫增大於日前開具簡章呈請民政廳飭知六縣知事設法保送以重學務現六縣知事已遵飭招考保送矣 
[安徽]  
　　受誣苛罰之平反泗縣民人張碩慶家産頗富於民團二　冬辦理鄕團時曾鎗斃朱小坡子一名嗣有清鄕團長黃廣　　張夙有嫌𨻶遂誣張勾通匪黨濫斃無辜擬將張拿辦并將其租� 
地百頃全數充公張逃赴省城迭次上訴未准後復奔走京師至肅政廳及陸軍部上訴始得批令安徽巡按使查明平反經贛前巡按一再委員查明此案實係受誣苛罰正擬將該民人租地百頃發還適值交卸以故此案又懸一載有餘目前該民人復具禀懇求倪省長將原産發還情願報捐一萬元以作公益昨經倪省長批准所有捐欵一萬元着由安慶總商會擔保限兩個月繳清　　編練衛隊之領械南陵縣知事章壽椿近以該縣爲微寗要道山林叢雜匪徒出没其間者甚多前此曾有大股匪徒搶刦地方居民惶恐故特編練衛隊百名以資巡緝惟該衛隊鎗械無多且係馬蹄泥單響毛瑟等類多不靈便故詳請上憲顧備價請發雙筒無烟快槍二十枝子彈百粒以資應用 
[湖北]  
　　青山又出强搶案二十五日下午五句鐘時青山地方到有由江中坐划船者二十餘人上身穿白竹布短褂下穿考綢褲每人身藏手槍一枝船至民人傅玉甫家門首起岸即行放槍示威蜂擁而入卽將傅家所藏快槍四支拿去次詰傅玉甫銀窑在於何處傅不肯告匪卽用小刀刺傅之大胯傅始逐一告之遂在房中地板内搜刧旋又往傅之孫媳房中將該孫媳大胯刺傷兩處然後翻箱倒篋遍處搜搶復坐划船而去並搶去子彈十排（傅曾辦理團防故有槍支子彈）事後核計損失數目共刧去元寳十六隻衣物無算金鐲一對金環三對金篐子二對金　子三支失主於次日晉省赴武昌地方檢察廳及縣署報請嚴緝盜犯檢廳宋檢察長接閱訴狀除派警嚴拿兇盜外會同武昌縣吳知事於二十七日前往勘查 
[山東]  
　　財政廳長蒞新財政廳長楊壽枬辭職後政府即任命王璟芳爲東省財政廳長現王君於二十七日由京乘專車到東擬於二十八日接任視事 
　　紀小學敎育聯合會濟南學界日昨假省敎育會會場開小學敎育聯合會議决此後各小學校敎授方法敎科材科及開學放假上課休息均取一致的行動是日到會者錦節小學校長賈子厚歷城視學陳小軒薇垣小學校長張瑞臣義務小學校長薛　耆模範小學校長曹滙源師範附屬小學校長李子敬竸進女學校長商子箴第一女子師範學校長周幹庭第二女子師範學校長孫耀光等共約四五十人云 
[吉林]  
　　省議員團清息吉林省議會議員團業已成立聘前省議會文牘員白印枰君辦理函電邵文唐君辦理庶務並雇用門號一名以前接到各省發來函電均已分别答覆近二日又接到河南省來函大致言國會旣經恢復省會自應依法召集現在到會議員已過半數已經啓印電報中央開臨時會云 
　　國會議員赴都吉林國會議員高樂天去年病故出缺按照候補名吹應以省議會議員谷嘉蔭君頂補谷君日前面見郭省長請發川資二百元並發給通知書一紙已於日昨上午搭台長車赴都 
雜評一 
[國會開幕與宣誓（一子）]  
　　今日我國萬死一生之國會開幕矣萬衆推戴之新總統將臨會宣誓矣記者無盡之感慨無第之希望無限忠告之誠意交併縈繞轉欲覔一言而不可得猶之千里懷人一旦聚首相視無言之景象也 
　　無已惟有就今日編輯所得者即舉以爲諸君祝 
　　兩院議員之茶話會曰此後相約勿再無謂之爭 
　　某要人曰此後新政府對於國會當力改前獘 
　　新總統之宣誓我儕小民祗祝其永永無忘此誓而諸公今日亦能即以此兩言爲政府與議員之誓言乎能如此我國人無他求矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江蘇地方維持會要電]  
　　召集省議會 
　　恢復自治制 
　　截留地方稅 
　　北京大總統國務院財政部南京省長財政廳鈞鑒佳日電京懇復地方自治召集省議會待命兩旬未奉明令羣情失望竊念自民意機關非法停止地方苦痛呼籲無門茲値再奠共和人心　治浙江省議會已由呂督軍定期召集相形之下盼望愈殷敬再瀝懇迅飭尅期召集省議會并恢復地方各級自治庶符法治而伸民意再蘇省自民國三年地方稅歸省支配後各縣應辦之事業多致停頓應請迅飭查照民國元二年辦法歸各縣自行支配從民國五年上忙起將各地方稅截留各縣毌庸解省蘇省幸甚江蘇地方維持會叩卅一 
[官産局騷擾之呼籲]  
　　本埠及松江川沙等處以官産局委員騷擾屢經向財政部呼籲迄未有效茲各绅士以此　出售官産在官廳本無底册可稽任意憑　買人指點以致松江之蕩田上海之義塚均隨意指爲官産近以共和再造若輩知革除秕政即在目前派員四出兜售在上海更嚇詐敲索無所不爲前日上午邑紳姚君子讓陸君崧侯秦君硯畦及川沙松江諸紳集議通電財政部及本省督軍省長籲懇撤消以蘇民困未識上峰將若何處置也者 
[大總統宣誓就職之慶祝]  
　　外交部特派交涉員楊小川君昨致南商會公函云明日八月一日爲大總統親赴國會宣誓就職之期凡我官紳商民理宜同伸慶祝請卽分别布告凖於是日一體懸掛國旗以昭誠敬並表歡忱等語該會接函後立即通告各業領袖轉知各店行商於今日一律懸旗　國貨維持會通告各商號云頃奉江蘇交涉公署函開明日八月一日爲大總統親赴國會宣誓就職之期凡我官紳商民理宜同伸慶祝請即分别布告凖於是日一體懸掛國旗以昭誠敬並表歡忱等因奉此明日爲大總統就職之日又爲國會開會之期凡我商界自應同伸慶祝以表歡忱爲此合行通告各寳號查照於明日一體懸旗誌慶務希切實遵行是爲至要 
[海軍善後問題]  
　　海軍第一艦隊前由李總司令宣言與軍務院一致行動自軍務院宣告撤消亦即取消獨立由中央迭派蕯鎭冰及海軍部委員來滬與李總司令商辦善後事宜匝月以來尙無切實辦法茲聞此事一方面擬將海軍艦隊從新編制於烟滬等處擇要設立海軍總司令部以資編制一方面擬將全國各軍艦統由海軍部直轄並擬取消艦隊名稱彼此交換意見迄未解决而中央迭電敦促李總司令晋京將畀以重任聞李君本擬北上因最近有人提議編制議案大約須俟國會開會通過建議案後始有切實辦法故外間傳言李君行將入都及規復駐滬海軍總司令部諸說尙非眞相也 
[漢口大火之電音]  
　　　日午後本埠商家接漢口來電謂昨夜（三十號）德國租界後面被匪徒放火延燒至華景街至今尙未全熄竟有乘火搶刦者以致紳商損失甚巨細情詳信云云紗市聞此消息銷場即略爲呆滞東紗之價亦即稍跌 
[周道尹寓所後面之炸彈]  
　　泥城外孟德蘭路一號洋房係滬海道尹周金箴君之寓所於前晚十一時周君之小馬夫某甲在寓後馬路上溜馬忽然發現炸彈轟然一聲將甲與馬匹炸傷被捕查見奔告新閘捕房立飭中西官探協往察勘當在地上檢獲碎彈壳數片带何捕研究並將甲與馬匹分别送請醫院醫治經醫生驗得甲傷腿際兩處尙無大礙馬傷六處不識能否救治業經捕頭飭探偵查炸彈來由並禀報麥總巡請爲核示 
[撈獲頭顱兩顆]  
　　公共租界水巡捕房包探昨晨在浦東陸家嘴浦面撈獲屍骸頭顱一具面皮俱已褫去眼鼻不全年約二十餘歲形似被人謀害抛棄浦江者當交救生局四號巡船带至老白渡由十六舖地甲報請地方檢察廳長委任樓檢察官會同檢驗吏於午刻蒞驗明確因頸間有刀痕似係連砍兩刀當飭地甲收埋義塚未幾四號巡船又在十六舖寗碼馬頭撈獲頭顱一具形式與前相似年歳亦相彷带至老白渡報明地方檢察廳長午後四時委任李檢察官蒞驗之下以先後所獲兩頭顱明係一案當飭地甲收埋候回禀廳長緝兇究辦 
　　又一訪函云水巡捕房巡船昨晨在陸家嘴浦面撈獲蒲包一隻察看包中並無别物祗有鮮血淋漓之人頭一顆遂禀明梅捕頭送往老白渡浦灘一面報告地方廳由林廳長委派賀檢察官沈檢驗員等蒞場驗得委係生前遭人殺死其鼻梁亦已砍去然後將頭斬下賀君驗畢諭飭由善堂給棺收殮發封送返廳禀復林君聽候緝凶懲辦 
　　按今日本報鎭江專電在大通輪船上發現無頭男屍二具大通係於二十九號由滬上駛兩處發現之頭顱屍身未知是否一事 
[馮督軍飭查宗社黨]  
　　本埠軍政各機關昨接馮督軍來電以近聞各處有宗社黨名義發生並有潛匿煽惑情事查現在大局救平中外歡悅共和政體决不容再有逆黨名發生蔓延各處不逞之徒藉端煽惑殊於地方治安大有妨碍合電密查有無發生情形迅即詳復云云 
[飭拿帝制禍首]  
　　淞滬警察廳昨飭淞滬兩地所屬各區署隊文云爲飭緝事案奉江蘇督軍馮飭開案准内務部咨開七月十四日奉大總統申令自變更國體之議起全國擾攘幾陷淪亡始禍諸人實尸其答楊度孫毓筠顧鼇梁士詒夏壽田朱啟鈐周自齊薛大可均着拿交法庭詳確鞠訊嚴行懲辦爲後世誡其餘一槪寛免此令等因奉此相應咨行遵照辦理可也等因奉此除分行外合亟飭仰該員即便遵照　飭一體偵緝務獲解究是爲至要切切此飭 
[保存鳳凰山礦産續誌]  
　　江鳳凰山鐡礦有人與外人訂立合同任彼開採事爲蘇省議員所知公禀中央請將合同撤消已誌前報茲續得省議長錢崇固等致國務院公電一通照錄如下北京國務院鑒本省與論對於華寗鐵礦公司深爲疑慮鐵礦爲國家命脈所關極宜鄭重該公司賣買礦砂合同請勿批准以壓人望江蘇省議會議員錢崇固等一百十一人鑒 
[警察實行解嚴]  
　　淞滬警察廳長徐國樑定今日起實行解嚴昨先餾知所屬各區署所警正警佐自八月一日上午八時起警察上差至下午五時止三差一律撤除佩鎗改带警棍巡長則均行佩刀以示區别惟夜間出勒仍佩鎗械以昭愼重 
[防堵物當已無用]  
　　法捕房總巡石維也君曩以制造局時有警變之謠故備有木椿瓦筒灰袋等件以備遇有事故即可於華法交通區域分别防堵茲以民國治權統一維持共和此等防堵之物當必無用故已諭知各工頭拆除棄廢矣 
[嚴拿冐名查土之匪徒]  
　　法捕房自准洋藥公所之請界内各土膏店及居户如藏有私土准　飭探查抄後詎有匪徒冒充包探突入人家以搜查私土爲由乘𨻶搶攫什物事爲石總巡查知傳諭各店舖居民搜查私土必有西探目偕華探同來方爲捕房所派之人如無西探同來即係冒充准受害之家扭交捕房從嚴懲辦在案現捕房以雖已傳諭通知惟恐該匪徒狡詐百出仍有前項情事須當嚴密查察故特選派幹探若干名四出嚴查如遇有此種匪徒着即拘案嚴究 
[陳英士追悼會預誌]  
　　民黨要人陳英士被刺以來迄已數月由旅滬名流孫中山黃克强倪旡我及陳之同鄕戚友等三十餘人公同發起定於下星期日即八月六號在張園開追悼大會公推李徵五爲庶務長籌備會場一切事宜聞倪旡我名學寛爲大同民黨北京都長近奉政府徵召本擬即日晋京因此暫行躭擱一俟開會後即須起程北上云 
[定期試驗新砲藥]  
　　松滬護軍使昨出示諭云爲通告事准上海製造局函稱現有督辦處新砲藥須在滬局西炮台地方就近試驗定於八月十二日起逐日試放約兩星期可以竣事請分别曉諭以免滬地人民聞聲驚疑等因除分行外合行示仰本埠商民人等一體知悉届時該廠試驗砲藥係屬研究藥性並無他項情事特此通告 
　　又聞全國軍械督辦蕯鎭氷以此次造成之新砲藥是否合於快砲所用其性質若何及藥力度數均應派員監試茲查有軍械科員任家慶熟諳砲學堪以委任故於昨日飭委任科員來滬謁見製造局李總辦訂定十二號爲始試驗砲藥 
[三誌製造局之減政]  
　　上海製造局曾奉部飭裁減工匠節省經費已兩誌本報茲聞李總辦以砲廠定額每年應造管退砲十二磅重子彈之砲械三十六尊再應加造陸路快砲十二尊統年應得造成四十八尊而工匠共有六百八十餘名現在旣因經濟窘迫飭裁工匠擬將陸路砲十二尊暫停製造每年僅造管退炮三十六尊預算可裁工匠二百名之譜所有龍華分局製造銅壳廠之工匠現擬歸併機器廠带辦亦可略爲節省日來正在籌議辦法一俟議妥亦可詳部請示云 
[姚議員暫緩北上]  
　　本邑衆議院議員姚子讓因國會現已召集本擬即晋京惟纂修縣志手續尙未清理就緒且國會現因不足法定人數擬緩兩星期再行開會姚君行期當在舊曆七月望左右云 
[皖議員組織通訊處續誌]  
　　皖省議會議員在上海打鐵浜德潤南里組織通訊處已略誌昨報茲悉此項通訊處係由該省議員管昆南等所發起因皖省地方交通不便彼此聯絡殊多因難故特在上海設此通訊處現定星期一四日開談話會一次以便一致進行云 
[公債從何勸募]  
　　上海縣沈知事前奉省飭勸消民國五年公債票沈君曾函致本埠各紳商勸募認購無如近來商業凋敝銀根緊急購辦債票者寥寥無幾松江寶山南匯奉賢青浦金山等縣亦然沈知事爰與各該縣知事約同赴省謁見齊省長申明勸募不易情形陳請另訂辦法 
[臨時巡警改爲巡防隊]  
　　淞滬警察廳長徐國樑前因滬地不靖派員赴北洋招募臨時警察四百名來申以二百名編爲游巡隊二百名分撥各區署承値茲因大局平定此項臨時巡警理應取消但人數衆多一經遺散深恐流而爲匪反與地方治安大有關係業經禀詳護軍使楊善德一再籌商現奉楊君諭飭將已經取消之臨時巡警改爲陸軍第四師駐滬巡防隊分發所屬擇要駐防歸楊君節制云 
[烟酒聯合會之進行]  
　　中國烟酒聯合會前日開會時由總幹事陳良玉君宣言謂本會旣以改良稅則爲宗旨一切手續甚多全賴諸公督促進行以期逹到目的一時在座代表各員均主張稅則一日不改良本會一日不停止衆皆拍掌總幹事又言我烟酒兩業久苦重稅生計日蹙皆有迫不及待之勢遂將各種應辦之事如訂定分會簡章修正本會草章抄印各處同業意見書編製會員名册並擬定請願書稿推定赴京代表等件列入議事表以便陸續進行茲定舊歷曆七月初三日下午二時卽星期二日特開職員會昨已通告各職員知照矣 
[首盜無可倖免]  
　　行刦朱雲卿姚林發等家之首盜嵆茂生即王八綽號老頭子前經地方審檢廳辯論終結聽候宣判在案昨日午後由該廳堵沈推檢各官開庭命提前經判决監禁五年三個月之夥盜魏啟欽劉開琪至案訊據供稱茂生並無王八名字王八者另有其人况此案嵆茂生並不干涉亦未同往刧物求鑒嵆供山東人開設餅店並不爲匪小民雖與事主認識實遭誤指旋由朱雲卿之父朱掌堂上堂證明嵆茂生確係首盜行刦時最爲兇横且將姚林發砍傷是實沈檢察官亦當庭陳述略謂朱雲卿姚林發等於預審時已證明嵆茂生爲首未便任其逞刁供證已確請爲判决問官一再會商判嵆監禁八年以儆魏劉二犯仍着還禁 
[水警移提强盜]  
　　水警第三分署偵探至法捕房報稱有搶刦羅家匯鎭之盜犯陸小弟張阿林顧小無錫及盜婦蔡阿寶等匿跡洋涇浜小客棧内請爲協緝當由探目黃錦榮包探潘瑞福前往將陸等四犯拘獲解送法公堂請示經中西官提訊陸小弟供在鄕間販白蘭花來申售賣故寓在客棧内張阿林供浦東人來申購物與陸相識故同寓一棧顧小無錫供實非陸之同黨蔡阿寶供陸等雇婦人至棧帮傭爲時無即被包探拘案實非盜婦求察中西官會商之下准予來警一併带去歸案訊辦 
[公廨訊究私土案彙紀]  
　　洋藥公所前日協同捕房先在山西路一百八十二號門牌搜獲烟膏大小八缸八缸私土一大塊繼在派克跑八十二號門牌及虹口天潼路五百三十五號門牌抄獲私土一包一併带入捕房昨由該公所代表律師至公共公廨譯訴前情中西官諭將烟土暫存捕房聽候化驗再核　 
　　馬霍路一千一百零三號門牌王徽五及山西路十七號門牌某客棧經理兪福金均因私藏紅土被洋藥公所協同捕房查獲私土帳簿等物昨由捕房將王兪兩人分别傳提到廨請究先由洋藥公所代表律師上堂譯訴案情並稱驗得該土均係西伯利亞所産係禁止進口之土違犯中國第二百六十六條刑律請爲核辦訊之王兪兩人據供該土係向某土棧購來且有發票帳簿係友人所寄等諸中西官判王罰洋五百元無洋改押西牢三月兪罰洋一百元充公私土送往海關銷燬 
　　前日有粤人某甲手持紅土四包行經江西路被洋藥公 
 
 
 

Page 11

 
 
　　所　查人鄧田所見上前詰問甲情虚棄土逃逸被二百九十七號華捕李順金查見帮同追拿未獲與鄧將土带入捕房禀明捕頭論將該土暫存昨送公共公廨請示卽由洋藥公所代表律師上堂譯訴前情並經驗土西人到堂證明驗得該土確係紅土中西官諭送海關焚燬 
　　福州路二百四十七號門牌土棧主蔡德明及浙江路二百五十號門牌烟膏店主許典詔均因私藏紅土被洋藥公所協同捕房搜獲私土及帳簿等憑證昨將蔡許二人一併拘解公共公廨請究據洋藥公所代表律師上堂訴明前情中西官判蔡許押候禮拜三解訊 
[參觀商務印書館編印兩部之内容]  
　　本埠商務印書館近年來營業大爲發逹其編譯部與印刷所在寶山路五區警署境内内部組織極爲完善上星期二（二十五號）孫中山黃克强二君偕同參衆兩院議員數人乘坐汽車特至該館編印兩部參觀當由館中副經理張菊生李白科二君殷勤接待導往各處詳細觀覽並欵以西餐五區警署薛警正特派長警一排至該館梭巡保護孫君等直至下午三句餘鐘始行告辭 
[博物研究會開會紀事]  
　　中華博物研究會舉行大會其布置情形已詳前報昨日（七月三十號）上午九時開會所有會員大半於前一日從各地來集滬上故到會者約有六十人來賓亦多當卽搖鈴入座公推吳氷心君爲臨時主席報告研究會成立後之經過及經濟狀况與編行雜誌之狀况次提議修改會章經各會員逐條討論加以修正爲時甚久正午休息午膳午後一時繼續開會由主席提出應議各事如議决支部規約普設支部問題籌集經費問題此後最先進行事件等逐件議决次由各會員提出意見一一討論終結遂由主席請會員錢崇澍君演說鋇鎴鍶對於水綿之影響又鄒應　君講演中國植物之分布又薛德　君講演廬山旅行採集之狀况又彭世君講演博物敎授之目的及改良之方法四君所講或學理深邃或調查明確或供採集之參考或示敎授之凖　使在座聽者獲益不尠此外尙有多人擔任講演者因時晚不果繼以選舉當選職員如下會長吳冰心君副會長章鴻釗君動物部主任鄒應　君植物部主任彭世芳君生理部主任薛德熷君礦物部主任王烈君會計員凌昌煥君書記員顧型君葉與仁君選舉畢合攝一影而散是日天氣甚熱各會員於上午九時至傍晚六時討論一切精神不懈該會之能日益發逹者良有以焉 
[鐵道協會歡送議員續紀]  
　　中華民國鐵道協會前日假座一品香開歡送國會議員大會所有主席涂恩澤君之歡送詞及議員代表呂志伊君之答詞已載昨報茲將會長孫中山君代表馬君武君之演說詞繼續錄後 
　　孫會長代表馬君演說辭鐵道協會今天歡送兩院議員諸君中山先生本預備蒞會不意臨時發生要事不能到會甚爲抱歉特囑君武代表故得躬逢其盛頗爲欣幸在前三年時我們鐵道協會與國家之關係孫先生已言之詳矣茲亦不必再述但就目下之狀態觀之我們中國現今之進口貨日見其多而出口貨日見其少其所以致此者原因實基於交通之不便利必交通便利則所需運費減少而出口貨即可以發逹譬如由上海運一宗貨物到别處地方每一噸貨物於交通便利的地方可以日行三百里不便利的地方悉以人力代之或挑或抬充其量不能百里而所需之運費必較便利的地方爲加增現今我們中國於海道相近的地方尙能運貨出口若非海道相近的地方雖貨積於地亦不易出口何則交通不便利而得不償失之故也現今我們旣謀設新國家於道路一方面務須注意好在現今一般人民知此中道理者很多似不難於進行不過我們以後不能再爲官僚所利用近五年來之情形他們官僚黨凡與外國借欵其表面皆說是爲築鐵道之用其實皆歸於中飽以致凡辦一鐵路其經手借欵者無不滿載而歸若儘如此辦理下去則外面債務日見其增而内部又未能有眞正利益以及國民豈非不辦鐵路尙好因辦鐵路而反壞耶今天所希望於我們鐵道協會同人者就是欲能實行整頓路政之本旨監督這般官僚使以後我們中華新國家不欲再如前言爲一般官僚所汚毁兄弟亡命三年有餘此三年中我們政府所借的鐵路外債頗爲不少試問他們所辦者爲何據兄弟之意我們鐵道協會諸同人宜調查他們所借之路欵究係多少以備向國會請願由國會質問政府尤有一層鐵道協會之性質與國家一樣人村愈多會愈發逹國家亦然諸君尤宜收羅人材俾國中各鐵道專門人材均集於我們鐵道協會爲他日整頓路政之預備此即中山先生今日所希望於諸君者也 
[慶祝國會之提燈會]  
　　中華女子同義義務學校定於今晚八時起舉行慶祝國會提燈會由校前排隊其游行地點如下（出校朝西至薩坡賽路轉灣折向東過霞飛路至中法學校前復折向東過法大馬路轉灣沿黃浦灘至永安街口往南進新北門繞游各處出西門順道而返）是晚全體學生一律穿夏季白色體操制服而男子部冠童子軍帽沿途由該校職敎員照料如遇天雨當延至十號晚間補行 
[演說不明是非之原因]  
　　寰球中國學生會夜校於前晚請錢新之君演說題爲是非略謂吾國人素無是非每事皆以苟且含糊了之民國建設之始國人我贊成革命之舉癸丑之後又厭惡革命之行爲及袁氏盜國滇黔起義恢復共和則又以革命之舉爲正大國人之意識隨時勢而遷是非固無一定然則今後政局潮流方亟是是非非莫能遽定恐更有危險之環生欲弭將來之禍必先抱定宗旨明辨是非是非旣明而一切以國利民福爲前提則大局漸臻鞏固然欲明辨是非必先有敎育之知識蓋是非兩字最難斷定今日政局未定皆由無一定是非之故可見敎育上之根本關係非淺願吾同志三復斯言詞畢由校長徐糿蓀君登壇致謝而散 
[商業學校錄取新生]  
　　新閘麥根路中華商業學校由嚴俊超等創辦　上海商會諸君顧馨一沈聯芳錢貴三等襄贊而成内容分銀行專科商業本科及預科茲届第二次考試已於日前舉行所有錄取各生開列於後聞尙有餘額可隨到隨考云計開　陳炳文　朱華泰　徐德雄　張元敏　秦洪錫　謝炳祥　陳祺瑞　傳立松　程其昌　沈祖章　于兆祺　譚作霖　施寳荃　周邦瑤　談志高　唐明章　汪順逹　沈治琨　袁之惔　甘啓敏　郁慶颺　陶芝青　葛文譚　馬良　胡家楨　刁慶瀾　方學禮　程長華　劉永笙　陳超然　顧文俊 
[麵粉麩皮之市情]  
　　麵粉市價近來甚爲平穏銷路亦極暢旺前一星期共開出十五萬包内以廣東帮所辦之九豐廠山鹿等牌及天津芝罘等帮所辦之三號次貨居其多數惟原料小麥價值堅昻故粉價一時恐難回落近有富商樂宗錦在北市新閘地方添設福新第三廠業已開幕所出紅綠特丹兩牌亦頗爲客帮歡迎 
　　麩皮銷路極佳每袋市價已漲起一錢惟廠家於前兩月售出之貨太多以致現出之貨不敷應交而一般狡點者因現價昻貴竟將新出之貨另行售賣不顧信用以致南北麩皮業嘖　煩言前日特在南市龍德橋龍王廟開會籌議對付方法到會者逹一百四十餘人調查各廠家已收價銀未經交貨者共有十萬餘包内中以北市某某兩廠抛賣爲最鉅嗣經公衆决定先行致函各廠限期答復一面組織麩皮公會以　聯絡進行 
[飭查餘錩絲廠失竊之絲經]  
　　淞滬警察廳昨飭各分區署文云爲飭緝事案據餘錩絲廠經理王子琴魏紫棠禀稱竊公民均在餘錩絲廠經理廠設本埠新閘浜北光復路卽四區二分署治下綠於陰曆六月十一日上午派遣棧司僱車送貨至英界江西路　克洋行交收詎棧司入内交付復至門前取貨已被竊去經絲十五包計重一百斤包上有德律風本牌包内每條絲中英文小號頭紙有餘錩二字爲記當即報明英法捕房尙未緝獲誠恐潛入華界爲特呈求廳長鑒核迅賜分飭各所密派探警嚴密　緝追究俾安商業再此案如果全數破獲由公民等給賞銀二百元知風報信因而贓賊並獲給洋一百元已登報聲明儲欵以待决不食言等情據此除批示外合亟飭仰該分區署遵照轉飭所屬務將此案贓犯一併獲解訊究　任遼颺是爲至要此飭 
[不吸捲烟會開會]  
　　七月三十日不吸捲烟聯合會假城内貞元兩等學校開會首由該校主任員供詩庭君宣讀請願國會勸戒捲烟書當即一致贊成繼由副會長王文典君演講聞是日天雖炎熱賓頗盛云 
[協贊國會團記事]  
　　中華協贊國會團係由商學份子方滄海陳志謂等所發起公推方君爲臨時主任聞自組織以來頗受社會歡迎各界之索取章程簽名贊成者亦衆邇因方君就職杭垣特囑託陳志謂擔任臨時代表以便遇事與各界接洽而利進行方君　由杭來函以法界三鑫里方籌備通訊處地方偏促交通亦頗不便擬另覓相當房屋藉資擴充昨日該團發出通告略謂本團雖由同人等發起惟茲事體大自非人微言輕者所敢擅行必須借重海内外名人署名發起登高一呼舉國響應尅期告成實力贊助造出强有力之國會斯有强有力之政府福國利民實攸賴之倘蒙慨任請卽函逹上海法界愛來格路三鑫里十九號本團籌備通訊處旡任懽迎又臨時主任方滄海君啓事云本團同人公推鄙人爲臨時主任自揣綿薄何敢擔負惟迫於大義同人詰責未能推諉祗得勉爲其難暫任斯職一俟本團正式成立應依照約章推舉齒德望重者主持團務以免債事届期臨時主任一席當即解職特先聲明尙乞鑒 
[設立烟酒辦事處之接洽]  
　　北京全國烟酒事務署現就滬上設立駐滬辦事處頒發關防昨本埠各機關接北京全國烟酒事務署來文内開本署在滬設立辦事處曾經呈奉大總統批令呈悉交財政部查照此批等因奉此並咨明財政部備查在案茲據該處處長史久龍詳請頒發關防以資信守前來除予批准并刋發木質關防一顆文曰全國烟酒事務署駐滬辦事處關防隨批發給祗領啓用並通報備案外所有本署在滬設立辦事處并刋發關防以資信守綠由合亟備挵 
文知照 
[督促烟酒牌照稅]  
　　上海縣公署昨出示諭云爲督促烟酒牌照稅事查徵收販賣烟酒特許牌照稅定章第二期以七月一日起至七月末日爲限販賣烟酒店舖應於限内納稅者須行文督促並照章應繳督促費如於宣布督促公文之日起十日以内仍不納稅其牌照即失效力應繳消牌照作爲無牌照營業應繳足稅額補領牌照並應處以罰金定章如此嚴切凡有販賣烟酒店舖速宜依限納稅免致逾限究罰合行出示督促爲此示仰縣屬販賣烟酒各户遵照自出示之後務於十日以内迅將本年第二期應納稅銀如數完納毌稍延誤切切特示 
[軍餉滙解到滬]  
　　駐紥淞滬等處之陸軍第四第十兩師各軍官佐士兵之薪餉茲奉陸軍部咨由財政部將七月份餉銀於昨日滙滬定于一號傳集各旅團營軍需長具領散放 
[盜夥判定刑期]  
　　搶刦太平橋郁炳生王家宅趙錦城並王家碼頭某姓等家之盜匪朱松泉朱富全張富春等三犯已經軍署訊實鎗斃其從犯朱桂生黃全元張奇奇等三犯飭發地方審檢廳訊明律辦在案昨日午後由端木宗推檢兩官開庭飭提朱桂生　全元張奇奇到案研訊據供各得洋九元六角張奇奇分得六元被同黨許去二元又得裙一條押洋六角衣服三件押洋一元六角問官會商之下以朱桂生三次夥刦判監禁十年又二個月黃張兩犯各監禁五年又五個月 
[女拐子分别監禁]  
　　九歲宿遷女孩二毛前被李楊氏誘拐他　爲　濟會將孩查獲函送地方廳候認該氏則乘間逃逸迨至一星期後該氏又化名投廳具禀請領二毛當爲檢察官察出破綻判令收押候辦在案昨日午後由趙刑庭長提案訊明該氏略誘罪當然成立判李楊氏監禁八年又拐婦高雲囡將陳福生之妻夏氏拐至東三省賣入妓院經陳控奉上海地方審檢廳將該氏關提到申交於乃夫領去高押候究辦在案昨經刑庭長趙君訊供明確判高雲囡監禁七年 
[父子失散後之遭遇]  
　　四區崗警前日在大統路查見迷路之羅阿二带回該署由姚警正解送司法科經嚴科員訊據羅供年十六歲家住南市母親已故癸丑年黨人攻打製造局時與父親失散後由救濟婦孺會收養學習音樂日前因聽信同學踆使偕逃出外以致迷路判送交惠兒院留養 
[招領小孩之傳單]  
　　淞滬警察廳咋出傳單云爲招領事據二區警察署解送迷路男孩一名詢據供稱姓名不知只說住在車站相近當即派人带至大興街　涉橋等處尋伊家屬未經找得即行送當留養查該孩劉海頭柳條布衫藍布褲赤脚左耳有環江北口音約六七歲爲特刋印傳單仰失孩之家從速認領此佈 
[咬破腎囊]  
　　客民朱合林今春带同胞妹來滬住在陳金龍家嗣因陳與張楚雲等爲媒將朱妹許與王寳興爲室過門迄今爲日已久前日朱至王處探望不見伊妹蹤跡向之根究兩相衝突陳張亦到場排解當有張寳才出而干涉一言不合與陳　毆陳金龍被毆倒地順勢將張之腎囊咬破受傷頗重田巡警到來將一干人拘送地方廳訊辦當以張寳才傷勢　重先發新普育堂醫治陳金龍收押餘人交保候究追朱妹到案再核昨日午後又由林廳長委派劉檢察官毛檢驗員等到堂驗看張寳才傷勢若何再行核辦 
[一失足成千古恨]  
　　漆匠徐吉生江西人前日在黃浦路某號新造洋房四層樓上油漆　格失足墜地受傷極重迨經送往同仁醫院已不及醫治而死昨有屍兄徐瑞生至院備棺收殮 
[貨箱壓傷苦力]  
　　浦東某香烟公司扛夫周和生昨　在棧内運貨有笨重貨箱倒下壓傷周之足骨經公司管理人函送同仁醫院請爲醫治 
[戳傷與毆傷]  
　　趙和寳控被趙阿芳趙錦昌蔣洪生在虹口小荣場持刀戳傷又徐朱氏控被陳金福在湖北路二百十六號門牌妓院内兇毆受傷昨由捕房將被告各人一併拘解公共公廨經中西官遂一研訊之下判被告分别押候原告愈再行訊核 
[串同拐匿女孩]  
　　嘉興路一千三百九十三號門牌住户蔡者榮控張三根與梁阿三朱四林串拐八歲女孩福媛藏匿於顧扣如家内昨由捕房將張等三人拘解公共公廨由關識員會同英領康君略訊一過判被告押候補提人證再訊 
[螟蛉子辜負裁培]  
　　　在寳山路義品里之蕭琴堂昨扭螟蛉子德慶至五區警署控稱伊子不務正業訓誡不悛　求懲儆由薛警正解送司法科經嚴科員質訊之下判將德慶拘留十五天以示薄懲 
[飭發警察崗規禮節（三續）]  
　　附錄崗警禮節六條如下（一）廳長如穿禮服出門或便衣带有隨從多人時各崗警一體雙手舉鎗如便衣出門時只須行立正注目禮（一）各崗警見内外部職員禮服还遇時行立正禮如穿便服巡過時認識者行立正禮如不認識者聽（一）各崗警見陸軍長官軍衣巡過時行　鎗禮便衣逕過時見有陸軍兵士行舉鎗禮即隨同行舉鎗禮陸軍兵士行立正禮亦隨同行立正禮如陸軍官長便衣由崗經過並無兵士時認識者行立正禮不認識者聽（一）各崗警見同城官長禮服運過時行舉鎗禮如便服經過時認識者行立正禮不認識者聽（一）各崗警值崗時無論軍警凡遇有成隊經過者均一律行舉槍禮（一）長警無論值崗與否途中遇有陸軍兵士彼此皆穿制服時互行舉手禮（完） 
氣候報告 
　　（上海徐家滙天文臺天氣測候報告） 
　　已過者之報告七月三十日呂宋台灣及九州之南氣壓仍下降中國除揚子口晴而熱外天氣陰颺風續向西北進行三十一日多雲而晴氣候熱涼風和適自東方吹向東北偏東三十一日午後四時前二十四小時内上海温度至高八七·三至低七○·五去年同日至高九一·四至低七四·四 
　　未來者之推測七月三十一日午後四時三十分預測台灣與九州之間天氣不佳本區氣候多去而晦暗風無定向 
雜評二 
[漢口暴動感言（納）]  
　　今之人皆言保全大局維持地方矣然而今日之所謂大局地方有極大之隠愛焉一爲土匪與土匪之假冒民黨者一爲民黨之流入土匪者此二者併而各地搶掠焚殺之案遂紛然以起夫土匪與土匪之假冐民黨者其治之之責任在官吏者民黨而流入土匪者則民黨之領袖不能不分負其責任焉何則今日之民黨正在紛紛解散之時而爲之領袖者宜爲籌妥善之安置謀相當之防範竭誠勸導以保名譽而不能僅以一資遣一宣言而遂以爲盡責也漢口暴動之慘禍吾不知　肇自何人然而此種現象恐將接踵而起也故敢爲今之官吏與民黨領袖進一忠告 
[告帝制議員]  
　　議員資　問題實一良心問題也當時之請願列名固有出於揑冒强迫者然内有揑冒强迫之故而今日帝制議員皆以此自文且更有身列國民代表之人在當日之赴曾不赴會豈亦竟不能自主而今日亦曉曉然以不得已自辨人又孰從而窺其本心故曰良心問題也 
　　吾謂今日帝制議員能閉門思過不敢以其不潔之身汚國會而自辭議員之職者猶尙有良心若慕議員之光榮不自量度飾詞强辨必待衆人驅除而始已者此其人羞恥之心全亡矣尙何人格之足云哉 
來函 
[魯定格律師來函]  
　　大主筆先生電鑒敬啓者昨讀貴報所登蔡蘭芳一案核與事實似覺不符查蔡氏並非鄙人用人行爲卑鄙且敝處亦從未收到傅銀如名下洋六十元之事從前所以爲彼辦事　徒以憐惜之心有以感召也嗣　傅之行爲尤爲可惡旣思攀誣手段損害華探而又以揑　供詞朦蔽鄙人所以此後鄙人對於是案决不再爲過問務請大先生鑒納迅賜更正則感激之至專此特佈並請著安律師　定格謹上 
　　按本報所載蔡蘭芳一案本無與魯定格律師關涉之語自無更正之必要惟旣承函托姑錄於此 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[代擬不黨黨宣言] [  鷄雛]  
　　聞之行邪言澤應世之良模口是心非識時之俊傑同人等生處共和政體之下允爲昌言結黨之氓稽之萬國載在史册蓋小人所以怡怡者君子無不黨黨爾際茲日月重光河山再造看人熱閙夫豈甘心還我黨爭固亦顧爾乃當世諸名流恬淡名利鈞譽沽名昌爲不黨之說以風示天下同人等聞之惶惑思之痛心果使言行一致心口相應則將見爭權奪利之風結黨營私之實歇絶於我中華民國不特民生國計與有修關而同人等復何以利賴焉比聞智多星君來相告語謂不黨之說猶之古訓無寗寗也之例則不黨黨也望文生義誰則不解公等張皇徒見其愚耳同人聞命之下豁然開悟用是集合多人結爲不黨之黨上所以揣摩風色下亦以贍養身家凡我同志庶幾來歸更有進者一切黨規黨綢皆付缺略只以不黨爲口說以大黨特黨爲主義庶使顧名思義知不黨之黨亦自有其黨之所以黨也昭告國人鑒其忠愛焉 
塵餘觚剩 
[紅氷碧血館筆記] [  陳阿招警衆]  
　　清同治三年彰化戴潮春之變軍　大振台灣全部幾爲震撼勞師勦衆三越寒暑乃就殄滅然溯當日情勢設一疎虞成敗尙難逆料其時隸潮春麾下之將固皆健兒勇於戰鬭即婦人之在軍中亦具小戎駟鐵之風其勇敢而不憚死者則有鄭大柴妻謝秀娘嚴辨妻侯氏廖談妾蔡氏林日成妾蕭氏與夫王新婦之母類皆躬率戎行手揮紅旗出没於鎗林彈雨中如入無人境不幸事敗被擄爲伴囚又莫不激昻慷慨視死如歸絶無巾幗氣之數人外所尤爲奇特者陳弄之妻陳氏也陳氏小字阿招素具膽力且深機謀其夫亦潮春部將也當潮春揭竿起召陳參議車務作戰計畫往往因以獲捷　第　陳之算無遺　而不知運籌决勝實出自閨中之娘子軍也本年三月陸路提督林文察統貔貅之衆如火如茶直壓其境逼攻小埔心陳與阿招率巨黨力戰旬餘冒極猛烈之砲火以血肉相撲　亡雖衆猶竭力撑持弗肯退會羅冠英以敢死數百人約文察奮勇夾擊陳腹背受敵前後難兼顧遂致敗衂陳聚帳下將校籌議意蓋欲出降於文察緣衆情未協羣起紛爭事爲阿招聞直　帳前抗聲謂其夫曰汝今勢追而出降難貸一死妾以爲與其俛首就　何若悉力拒戰戰而勝台灣仍我屬如或失之則亦一死爾何降爲陳聆阿招語服其洞澈事理利害分明卽從阿招謀决意不降已而巨礟之流彈横飛中所居屋牆垣坍塌梁楝摧折不堪駐紥阿招乃命士卒遍掘地窖以避銘鏑文察軍復引水灌入陳至此力窮計蹙愴地呼天冠英又督兵猛擊阿招大怒拔劍斫石曰汝眞欺我勢衰耶盡出赢卒列陣以待冠英見之不識爲誘敵計以爲是無能爲也果深入阿招知冠英身陷重地昻首一呼伏兵盡起聲震山谷是役也冠英及所部皆覆没文察聞訊速馳來援然已無及而督攻不少懈慶戰數盡夜阿招每出奇兵制勝以少許勝多許正抵拒間奈冠英之弟痛兄慘死亟欲復警别率粤勇從間道至鋒不可攖阿招自是力不支矣知難再舉懼爲敵擄甘自焚死陳走新興莊嗣爲陳元吉所獲解至軍前被殺 
　　警衆曰大造之育才也必視乎其地尤必適當其時始可顯瑰奇之品槪若産非其地或生不逢時亦猶松柏淹於荒厓蛟龍鬱於绝壑已耳觀陳阿招之戰勝林難諸人深與古兵法知已知彼及揣知敵情其情不爲敵知者相脗合脫令阿招托生中原得相豪傑安知不與梁夫人完顔仲德之妻婏　奈僻處台島附和潮春卒至未酬壯志賣恨以終不將與荒厓之松相絶壑之蛟龍同爲致慨也惜哉 
小說二 
[偵探小說情塲蠧史第四章（續）] [  天虚我生]  
　　丁克聞語立奔下樓犬亦距躍從之且狺狺作吠聲似告人以樓下有客者丁克下樓見密昔司雅特果猶梳掠未竟丁克遂出啓門則有一妙年女郎已亭亭自其汽車中出嬰寗言曰吾爲密斯安梨替萊願見白雷格先生丁克鞠躬肅之入旣登樓白雷格即起迓之曰女士果如期至將以何事見屬覩君所書其事似頗　要然乎安梨替勿答自去其面幕就一沙發而坐女郎之年可二十四五容態俊美類小說中之美人雙目作棕色而微紫靈活如流電膚瑩似玉膩不容矚而秀壓微紅有如玫瑰之花含苞欲放愈見研麗唯雙蛾深結則又望而知爲重有憂者白雷　亦就一椅坐凝神以待女郎發言頃之安梨始言曰白雷格先生吾來君當恕其唐突　在當先以一函奉君因事頗倉卒直至今　十句鐘始得惠沙克公爵夫人允爲介紹挈予備來而君又適他出然今幸見先生矣唯願先生有以助我白雷格曰惠沙克夫人非即藍寳石之主人翁耶曩者其藍寳石被竊吾嘗爲之偵探其事颇曲折費一禮拜之時問始得返其原璧及今思之其事猶津津有餘味也言次微微展笑似特以慰女郎者安梨　蹙曰但吾今茲之事實與藍寳石有異倘先生不嫌瑣碎則吾願縷述於先生之前白雷格曰可安梨乃言曰三月前吾與文逹司勳爵締婚先生當已見諸報章吾生平擇展笑壻苛物色數年初無當意今吾年已三十設竟不遇文逹司勳爵者我將以丫角終身矣然文逹司者實爲端人君子而門猸亦復相當使吾竟嫁其人則此後幸福亦正不淺特吾人有一種秘密殊不可使文逹司知今乃不幸此秘密竟落於一惡摩手中故當吾儕婚約之初彼魔卽以恫嚇之書接蹤而至三月以來使予之心幾無寗晷白雷格先生此惡魔非他蓋即賴生古沃也 
 
 
 

Page 15

 
 
   
 
 

Page 16

 
 
   
 
