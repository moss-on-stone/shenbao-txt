# 1896 - 294 - 4908408

 

Page 1

 
 
[校宋本黄帝内經靈樞王氷註告成] [  圖書集成局代啓]  
　　内經素問爲醫家之祖卽秦越難經亦發明是書之旨皇甫　甲乙經帷撮是書之精要邇來岐黄家所讀馬元臺注素問厭其繁雜汪氏素靈類纂惜又太略板且漫漶誤字亦多吳門汪氏藏有宋刻王氷注内經廿四卷後附遺篇一卷靈樞十二卷爲當時林億孫奇等奉敕校正全部　本局新字排印用以潔白連泗裝訂六本碼洋一元字上海棋盤街文瑞樓蘇州閶門綠蔭堂書坊出售 
[繪圖隋唐演義出售] [  圖書集成局代啓]  
　　隋唐演義一書久巳膾炙人口雖裨官小說而皆摘取正史筆法清新旣無齷齪委瑣之句洵爲雅俗其賞之書因坊本漫漶故賞奇齋主儔本局鑄鉛排印板旣精工紙尤潔白每部碼洋一元二角欲購者祈至本埠各書坊取閱可也此佈　 
[書客談商務]  
　　有客問於余曰讀貴報前論中國之弊在不能務實揭出本原之所在自是通諭若論本原之所在則取效西法而不能去中國所以然之弊竇西法雖善仍無補於中國而就現在局面而論則不能不爲急則救表之法人心之弊積習已深安能一旦改革如欲先去其弊而始俾學西法則其弊一日不去必至西法一日不行何如不論其有弊無弊使學西法或者藉西法以救其弊之爲愈也大抵人心厭故喜新耳目一新則精神自振精神一振則弊竇自除西人以格致爲能事事必講求到底斷不能虚浮從事今之學西法者皮毛耳不足言取法也苟欲取法則亦必事事講求到底心思能專精力能勤則弊竇可不除而自除矣泰西以商務爲重其富國强兵之道無一不從商務而來其商務之所以振興者皆由製造之精現在已成商戰之局中國而欲與泰西爭勝非講求商務不可欲講求商務非講求製造不可中國之物皆藉人力所爲機器之法旣不能自出心裁自不能不步其後塵然苟能事事如法則亦不必存超越之想而已無不可與之相敵也現在無人不喜洋貨爲中國一大漏巵旣不能禁華人之不用洋貨又不能禁西人之不運來華惟有自行製造以塞漏巵西人進口之貨以洋布爲大宗則華人製造當以洋布爲最要在華人非不計及於此故現在滬上紗廠林立并設織布局似無不可步武西人而漏巵亦可以稍塞無如所織之布不能如西人之精且僅能織粗布同一機器粗細應可自主推原其故皆因棉花質地之厚薄中産之不如外産也中花力薄不能紡之過細紗不能細則布自不能細矣卽中花亦有分别江南不如江北故局中所織之布半用通花然尙僅能織粗布如欲織極細之布非用外國之花不可然向外國購取無論水脚之大價値之昻往還之不便有無之不濟而本國所出之花銷塲必至更滯不如向外洋購取花種使民間易而種之再講求栽培澆灌之法花質旣好則紗之粗細可以隨心所欲矣紗能粗細皆備則布自粗細皆備矣棉類一種能講求盡善而後推造毛羽之類至於機器華人暫不能自造儘可向外洋購取西人亦並不秘密亦並無欺飾也出口之貨以絲爲大宗而近來日衰一日雖倣西法以機器繅絲可以事半功倍然所繅之絲僅合外洋之用若洋人一旦不購則此絲皆無用處抑價挑選猶其虧本之淺焉者也凡事無不由粗而精由近而遠由小而大卽繅絲之法必思先合本國之用然後推廣至於外洋則不至坐擁而待斃且本國自有銷塲洋人亦斷不肯過於抑價過於挑選矣且欲求絲好先求養蠶之法欲求養蠶之法先求種桑之法西人於蠶桑無不精益求精華人宜先延請西人教導務使一一如法骈聞外洋之蠶不僅食桑葉有麻葉可以代桑大抵種麻易於種桑桑宜卑溼而不宜高燥故中國南方有之而北方無聞也若麻而可以飼蠶則南北皆宜且不必灌溉培養至經年之久無力之農皆可效法愈推愈廣數年之後可以無處不麻無處不蠶而綾羅可等於布帛矣惟聞印度已試蠶竟不食豈地土之各異耶抑蠶種之不同耶中國幅𢄙較廣地土亦異可以各省試之或有騐有不騐也似不可以印度之無用而遂概而視之致失無窮之利西人作事必親試之果無所用然後舍之西國所以無棄材也因論商務而類及之君以此爲務實之言抑虚僞之言乎余甚韙其言故俟客去而卽書之以弁報端 
[本館接奉電音]  
　　昨晨京電傳來上諭二道敬謹譯登○本月初五日奉上諭德壽奏特叅兇暴素著之叅將以肅營伍一摺江西吉安營叅將營務廢弛肆意妄爲擾害地方並有縱兵滋閙凌辱又員情事實屬行同無賴必應從嚴懲辦金鳳歡著卽行革職勒令回籍交地方官嚴加管束以爲怙惡不悛者戒餘著照所議辦理該部知道欽此同日奉上諭李秉衡奏查明貪劣武職請分别降革等語候補副將周保林隱匿軍情經李秉衡查出又復任意譸張實屬狡詐不堪造就請以守備降補不足蔽辜著卽行革職候補游擊房景山任情攤派罔利營私不知自愛著一併革職以示懲儆該部知道欽此 
[撤任傳聞]  
　　昨晚十二點鐘接到蘇電云元和縣葉大令因案撤任候查電文止此俟續聞再錄 
[鷺島秋光]  
　　厦門訪事人鰈箋云江西流娼向寓客館引誘出門少年子弟禍人不淺地方保甲每一諭禁不過添差役一番進項不數日又復如舊七月初十日分府火籖票傳諭各棧主禁逐而十三日福升館樓上絲竹之聲照常闐溢粉頭倚靠窓前沿街招客肆無忌憚推原其故厦門有三難一則武營二則道轅三則洋行有此三處那得不虎頭而蛇尾○七月十三日海龍輪舟由臺北淡水來有基隆友寄函内附蝗蟲數十據云相近基隆南面海邊鄉民於本月初在海撒網網得小魚不計其數甫經離水魚卽乘風而飛遮蔽天日澳人無不驚嚇詎此魚飛入山中卽死一二日後化爲蟈蟈螞蚱等類滿山咬食禾稼荳糧蕃薯云云察其來蟲乃蝗蝻也首上有三横畫似王字緣閩粤素無蝗患因此如魯人之不識麟○日本政府於中國各口内地官商民情無不留心訪察探聽通報其國王大臣厦門一隅派正副二領事專收渡臺華人入口路照經費近復由臺北樺山遴派一日官往厦門探訪官商兩途隨時呈報名爲坐探委員卽前年在厦暗探信息之福州人黄某也因此厦門一舉一動日本無不知之○泉州吳氏范志神麯天下馳名數世相承一家數十口賴此過活兹據人傳言吳姓之店各房已分開按月輪派經理得利與否各聽天命現因時疫有全家病斃者此數房竟至無人承斯乏云○日本自通商以來向無商輪入口本年七月廿一日忽有東京輪船入港此爲東洋第一次商船來厦之船誌之以見日本通商漸次興旺不似從前僅只妓館在此爲日本土産之一大宗耳○保甲之設所以查禁奸宄也然官塲久視稽查爲虚應故事此次楊子權觀察實事求是抽查保甲格外認眞時常親督局員挨户抽查想　此極力整頓地方匪徒或者稍爲斂跡但是厦門乃一島嶼大半由漳州石碼同安四鄉渡船來者居多或遇風潮阻滯不及回鄉借寓親友家中常有之事此又難以清查耳○水師練軍各營疉次裁汰勇丁遣而未去者約二三 
 
 

Page 2

 
 
百人皆流落厦巿或設賭攤或事倫竊或魚肉土妓流娼在若輩均言欲回鄉里旣無官輪附搭又無盤川逼迫逗留現屇秋凉不知作何歸結此眞地方之隱憂也○躉船水棧房之設以小太古洋行爲始招商局次之日昨怡和洋行又由上海帶一棧房船來厦寄泊洪本部前一帶碼頭海邊鼎足而三矣 
[詳述妬奸釀命]  
　　寍波訪事友人來函云寗郡絲巷弄妒奸釀命一案兩紀前報其中情節尙有不實不盡兹得其詳爰再述之奉化王阿林前在府差某甲家爲傭辭歇後並無恒業向在各娼家爲帮工與沙帽地娼婦阿仁有白頭之約奈阿仁又與府差陳祥生有私阿林聞知妬忌屢往阿仁家尋釁阿仁遷至絲巷弄阿香家暫住於是祥生忌阿林更甚七月廿二日阿林在府前悅來茶園啜茗陳見之卽軋至邑廟前金桂軒茶坊評理並索前欠洋八元經人相勸限七月終付還不料一波未平一波又起其黨張爲財又來索賭錢拖至新街蘭香園茶坊阿林額角碰傷負痛奔逃赴胞弟王金寳處欲思糾人報讐爲王福清勸阻後遂購吞洋烟往阿仁家偃臥阿香聞知併阿仁祥生皆麾之門外祥生同阿仁仍回紗帽地舊居阿林遂在徐宅門首倒臥適倪永昌路過詢問阿林據直相告而府差王福清亦至同倪買藥灌救無如毒未吐盡延至夜半而斃地保見已釀命卽將張爲財陳祥生娼婦阿仁一併看管一面雇人往奉化報知屍屬一面著阿香向張爲財陳祥生阿仁等湊集英洋一百二十元與屍弟王金寳言明可以私和忽有余克富王寳生等數人亦欲藉此爲利藪因所湊之數有限不能分肥倪因冐寫王阿林家信信内有被倪某喝令行兇等語因此停屍請騐邑尊楊大令到塲檢騐屍父王言法屍弟王金寳在塲伺候大令問此信是否王阿林親筆王言法供稱筆跡不符又問王金寳供係余克富揑造正在研訊之時附近人聲嘈雜大令飭差查問差禀供余克富等搗毁阿香家雜物大令大怒飭差立拿余克富等到塲喝笞三百板遂帶一干人証分别管押聽候發落 
[牛莊雁帛]  
　　接訪事人函云七月廿六日營口傳言省垣廿三早來信云軍督署於廿二日下午四點並六點時連接錦府急電報稱熱河朝陽縣境三座塔地方教匪聚集四千餘人有數道士用邪術抵禦官兵駐錦防營往剿失利該地距錦三百餘里卽十九年教匪王覺生肇亂之區軍帥得報後卽派前金州副都統現在科布多叅贊大臣奏留奉天帶兵之連都護統領四營赴錦防堵俟直隷官兵到熱再行相機會剿云此等小醜指日不難削平惟苦寒蒙地又罹兵燹民不堪命耳○某洋行寫字華人某甲向眷一妓已歴多年近妓與機器鐵匠天津人某乙相好時同其友某丙長在妓處甲屢次相遇向妓申斥互相口角甲遂招各杉板水手人給一洋令伏妓居附近俟乙丙入執而毆之乙當塲身死丙受重傷妓傷輕無碍事後行主知之將甲辭退一面命人理處共給撫恤洋六百元了事○廿四日斬決盜犯張某一名卽前報喬營兵巡船夤夜所獲盜船案内之首犯也向由綁赴老砲台行刑此次改往西水門外致看熱閙者羣聚老砲台不獲擴此眼界○廿六廿七兩日到有俄法英兵輪各一隻○廿七日銀巿八吊四百九十河荳四兩三錢八分並四兩一錢七分油五兩二錢餅五兩七錢芝麻九兩棉花十三兩八錢 
[章江秋浪]  
　　江西訪事人函稱江西藩憲翁小山方伯累葉簪纓家門鼎盛本年七月三十日爲嶽降六旬之令旦先期面囑同僚曰我家數代通顯皆守顔氏家訓不做生辰鄙人今年六旬斷不敢首壞家規諸同僚無庸費禮勞賀客皆唯唯方伯猶恐其面從心違也復手書一啓實貼官廳曰本司自筮仕以來凡値誕辰從未舉動懋寅僚早有聞知今歲七月六秩虚度方以世受國恩毫無報稱正慚悚之交深斷不敢邀荷諸寅僚寵祝卽屏文聯語亦皆一概謝却先述鄙忱恕其堅執至僚屬餽送上司禮物大干例禁在僕固不敢收受諒諸君當吵敢輕於嘗試也見者莫不謂方伯清操實越尋常萬萬不愧乃祖文端公遺德焉○江省同通到班人員單第五缺試用通判薛鍾瀚營績分先通判余本嶲第一缺試用同知賈榮臣第二缺補用同知胡繩祖第三缺試用通判于鴻頤第四缺試用通判單甲榮第五缺試用同知戴鴻恩勞績補用同知龍照鱗第一缺試用通判卓光薦第二缺試用通判吳春鑅○翁方伯又嘗因國事虚心延納曾出一啓謂現奉諭旨飭議中外臣工條陳時務修鐵路鑄幣造機器開礦産折南漕减兵額創郵政練陸軍整海軍立學堂及整頓厘金嚴核關稅稽察荒田汰除冗員並户部奏裁減局員薪費重籌菸酒稅厘考核錢糧各條皆應體察情形早爲議覆素讅諸君經濟優裕識見高超務希各抒宏論以備採擇是所至幸原奏已移行司道衙門善後厘金各局可向檢閱也一時官塲抄傳殆徧云○江省候補同通州縣佐雜人員往往聽鼓未久卽託詞告假出外措資就醫迨輪値委署到班始行回省銷假不無取巧趨避今方伯定章告假者一律扣委仍俟回省具禀銷假之日起本班委過一人後再行輪委從此候補人員當知所儆矣○撫西轅門外小蓬樓酒館生意頗旺因恃奥援一派專用勢力前有讀書人數輩到該館小酌計錢五百餘文當將身帶現錢俱付小帳其正帳赴櫃書條子往取館主不允請派夥同住收取又不允乃詰以通省意程非書條卽跟取爾何獨不然館主答以本館章程是不出門一步者客怒毁壞其二几館主遂閉門關禁哄閙之聲聞於四鄰問訊情由咸不直館主該館亦自知理屈趨往章門内保甲局請某員馳來彈壓某員果爲之勒賠千餘文否則不令拔關放出客皆文弱不肯吃眼下虧姑忍從之惟請其派夥同往取錢迨經出險欲將夥送官始知館主復刁猾同往者非夥乃隣也旋經浙人再四排解了事 
[長厚可風]  
　　港報云昔田氏兄弟爭財議庭前荆樹析而爲三樹卽凋謝物似有知不忍見同枝之好棣蕚之親不庇本根而自相戕賊也田氏兄弟感而息爭荆樹復榮以一樹之微而兄弟三分之所得幾何而况以一樹而兩族均之所得更幾何爭之不得以至興訟訟必有費其所失又幾何甚矣健訟之人而不知訟則终凶也南海黄鼎司屬某鄉陳鄧兩姓所聚族也陳固豪宗鄧亦巨族勢均力敵積不相能前於兩姓毘連之地野生樹木數株樹未成材兩族人不以爲意閱年旣久竟有拱把者有合抱者伐之作薪所値價不過數金兩姓人各欲據爲已有歸陳則鄧池允歸鄧則陳不甘日前彼持斧斤此備刀鋸相爭伐木幾釀械鬥有好事者更欲興訟而爭之嗣爲紳耆勸阻雖暫停斬伐而種禍之根株自此日深結怨之枝葉從此日繁有心人不禁撫樹而有慮也適鄧某自省鄉旋鄧固族中田舍翁也富而好善詰得其情謂其族人曰以數株之樹所値無幾而以興訟訟必勝乎縱或幸勝而不須訟費乎是何異隋珠彈雀而不知輕重也遂集兩姓紳耆以樹歸公永禁剪伐兩姓子弟之無賴者不允鄧曰彼所不允者利其樹價耳非有别故也遂自解囊出貲各以五金予之以爲酒貲事始獲寢事後其子若姪均以鄧爲愚鄧復曉之曰是非爾所知也夫彼所以起爭者正爲此數金耳苟或因此而鬥我家所費其止此區區者哉解囊予之則前嫌各釋後患不萌此樹他日得成喬林長得勿翦勿百年後莫不傳爲我之手澤而永敦和好如樹木之庇其本根永免戕伐之禍是則我之初心也 
[鍾阜秋雲]  
　　金陵訪事人云江安糧道庫大使唐少府億年蒞任已久現因丁繼母憂遣家丁赴藩轅禀報當經江藩憲瑞茀侯方伯札委江寍府龍江大使吳少府啓堃署理斯缺吳少府奉委後詣轅叩謝並禀知遵飭到任視事爰涓吉於八月初三日接篆○江寗府李筱軒太尊自光緒十三年由開封府調任江寗已近十載老成穩練上游器重迭次保奏詳請擢用前日省中接京電寄上諭一道安徽滁和道員缺著李廷簫補授旋經督憲傳知太尊當卽上院叩謝近日在省司道府縣寅僚世誼紛紛詣賀太尊復以次答拜足靴手版忙亂一時大約赴任履新尙須秋節後也○八月初二日鍾尊兩書院輪値藩臺課試先期由江寗府牌示仰在院肄業士子齊赴下江考棚伺候點名給卷考試勿違屆日金陵書局候補道韋觀察躬詣書院監塲本府李筱軒郡伯亦排導出署逕赴考棚督同三學校當堂點名鍾山題畫爾於茅宵爾索綯詩題賦得臣心如水得心字五言八韵尊經題　有曰苟美矣詩題賦得紅繆花疏水國秋得秋字五言八韵題紙後硃書限本日亥刻十點鐘完卷　限不錄 
 
 

Page 3

 
 
想闔院士子當必恪遵功令走筆如飛不致有遺珠見棄之憾矣○漢西門龍蟠里迤西清凉山頂有翠微亭爲高宗純皇帝南巡時駐蹕之所曾題御碑一道奎章宸翰照耀江山遊者至此無不開拓心胸俯仰名勝山前佛寺一座内供地藏菩薩每歲七月廿七日起此三日間大江南北曁本地城廂内外各處善男信女相率朝山進香本屆香火尤極繁盛沿路結隊成羣燒香者居其半遊人亦居其半而一路香燭小攤所在利巿三倍山門以内擁擠逾常幾無容足之地該廟住持就天井設巨爐十餘座凡香客之香燭紙錢悉抛置其中每日自朝至暮焚化熊熊火氣騰空直冲霄漢入夜大似天半朱霞會中首事更舉賽香會前導大纛一柄旗鑼傘扇神牌各數十對殿以香亭神轎數座中間音樂鼓吹聲韵悠揚最後有絹綾紥成之牌坊計寛長不滿二尺以綵繩絆在小凳上進香人報主凳以行每至十字路口卽四面跪拜畢始起身由原路迤邐直行到山而止茶篷自内橋起直至山麓不下數十處俱有司會人張燈結綵烹香茗以供給燒香之過者篷内香花供獻蓮炬高燒並演各種戲具名爲侑神計三日間雖當更殘漏盡尙自燈燭輝煌恍同白晝衣香鬢影竟夕不絶於途云○江寗縣屬圩田居多省中自初夏以來雨水綿延數十日以故圩田一破來城告災者踵接於道往歲早稻登塲例在七月望間本屆秋成大爲减色各處榖價依然騰貴熟米每石必需制錢四千餘文秋稼减成洵非往歲可比江寍縣胡大令早已據情禀報上憲首府李太尊特委候補縣朱明府之幹躬往查勘闔縣秋災下忙錢糧一刃事宜當不難斟酌辦理矣 
[滬上官塲]  
　　提標水師右營廖叅戎昨日乘坐大號水師砲艇赴茸城晉謁提憲譚軍門面禀要公麾下弁兵恭送如禮○前福建按察使張小颿廉訪曾敭由八閩乘輪抵滬假寓滬北本城文武各官咸往迎謁廉訪旋命駕入城分赴各署答拜 
[西員出殯]  
　　英捕房總巡捕頭麥君翹雲因患病赴日本横濵求醫無效而逝凶電傳來代總巡麥君根治卽趁輪往迓詎麥君死後已由該處代爲掩埋麥根治仍著令起土趁搭日本公司皇后輪船載來滬上於昨晨七點鐘時抵埠副總巡好捕頭得悉立帶同各副捕頭以及中西探捕至三菱公司馬頭迓靈柩用砲車裝載好捕頭等咸戎裝步隨由英界迤邐至八仙橋西國墳塋暫停居中之彌撒堂中俟至五點鐘時安葬午後三點鐘時先由某神父在堂中誦經懴悔及至四點半鐘英讞員屠興之别駕亦往送葬未幾工部局董事罷四處經理人韜　以及英領事薩允格律師小威金生等咸往恭送凡西人之有朋情者無不齊往不下數十人而麥君根治則帶同各捕房副捕頭以及中西探捕在被站班屆時將屍移至該地神父更爲諷誦移時始與其德配合葬焉 
[照會添設油池]  
　　本埠關道憲黄觀察近接德國總領事施函略謂敝國商人咪吔將在浦東列入德册第八十三號道契租地内踵設火油池棧房一所有防險一切章程已經籌畫盡善特繪詳細圖說送請核辦等因觀察接函後以油池一項極其危險可虞浦東兹有瑞記洋行存銀十萬於匯豐暫准在該處設立深爲不便當時曾議不再添設現在旣由德領事函商應先札飭上海縣分諭城廂各狂集議察訪情形俟禀明後再行咨覆云 
[議復設自來水]  
　　本埠城廂内外裝設自來水前由蕭觀察擬集鉅資創辦禀商關道憲黄觀察准予札縣議覆開辦黄大令當卽諭飭三善堂各紳士商議兹由李大令蘭壁范廣文蘭堂姚孝廉子讓曹紳寄耘等議妥禀復僉謂有利無弊盡善盡美惟須再集合邑各鄉紳士聚議事可大定至於設廠在馬家廠地方或相或買不接租界水管自不致利權外溢更臻妥善云云黄觀察當卽轉飭諭集鄉董議辦 
[騐屍續述]  
　　押犯病斃由葉司馬大莊於前日四點鐘帶領刑仵人等到塲蒞騐升座後地保辛紀鐘禀稱已死張火金有母舅在小南門外趙家灣當脚夫張前月患病醫藥罔效屍屬願備棺收殮官醫王仿臣禀稱奉諭調理三次有方呈騐並不錯悮范惠如供小的與張火金同號此番實係病腫身死提牢書禁卒同稱張實係病死司馬命將屍擡出飭仵騐明該屍渾身黄色係腫病身死司馬親視無悮旋卽塡明屍格飭收殮釘蓋取具自行收殮結送查旋卽鳴騶赴道轅銷差 
[絞犯監斃]  
　　瘋丐吳二因用木棍打斃法捕房同押之丐解縣收監日前患病沈重迭經官醫王仿臣醫治無效延至昨日氣絶當由獄卒禀明内署黄大令以擬絞之犯未便自騐因禀請道憲檄委鄰封照例檢騐 
[求卹禀批]  
　　安和輪船撞沈後被難家屬其禀道轅請卹屢誌前報兹奉黄觀察發出梅駿鴻禀批錄登於左此項請卹之事按照英例必須死者本夫或父母或祖父母或子女或孫男孫女出名具禀該職員爲妻尤氏請卹核與英例相符應准照辦惟使女春喜現在有無以上例得請卹之人年歲幾何住居何處着卽查明禀候彚核辦理至尤趙氏是否卽尤二良之母以及尤氏女有例得請卹親發併卽傳諭尤姓查明另具妥禀呈候核辦毋得違延自悮切坊單附 
[上海縣事]  
　　阿四浙江寗波府慈谿縣人在虹口潛蹤美包探以其形跡可疑拘入捕房解由英公堂經屠興之别駕飭差持片送縣前晚黄大令倩蔣刺史提訊潘供稱不敢爲非實被悮拘刺史命收入自新所俟再研訊○文童沈宗約在登雲橋畔開設小烟間控妻莫氏被銅匠沈金林引誘前經訊責判發善堂俟能改過再行給領等情前晚亦經蔣刺史傳訊開導沈仍堅執不肯領回刺史乃諭將莫氏仍發善堂留養、 
○劉彭氏倩人舁伊夫劉紹久至縣喊控被同源和南貨店主糾人將夫毆傷求請騐究黄大令飭靜候訊核 
[法公堂瑣案]  
　　益泰烟館主陳達泉與鄰居王沈氏等車寓停車碍路爭毆控經迭次提訊並著王沈氏鍾胡氏各交行兇之王小和尙鍾金泉到案疉紀前報昨禮拜六堂期鄭大令會同蘭萌君升座原告陳達泉偕藩阿毛投案禀稱潮洲人與車寓口角被毆時陳避入小的室内當時失去藍綢紡袴生絲裙等三件水烟袋一支陳許賠還迄今無着投求追給大令謂爾當時何不報知捕房包探禀稱王阿五在押患病現在病勢非輕解案請騐當初次爭毆報捕已奉捕頭明諭不許爭吵至下午二點鐘不知如何復又爭吵大令與蘭萌君會商衡情酌斷著王沈氏鍾胡氏罰洋五元具結開釋陳達泉償洋三元藩阿毛償洋二元案遂斷結○林裕隆皮絲烟店控源太昌冐牌混售皮絲並仿用包紙花樣迭經追繳印板並將店夥王鵬飛押候交到店主研究迭紀前報昨日堂期林裕隆主信隆源太昌主葛印偕伊夥王鵬飛各投案候訊大令問包紙花樣究從何處買來葛呈到竹簾一捲禀稱花式在内向造紙處索來大令與蘭君閱視中間果有花樣間林信隆曰爾同行有無公所行規林稱照同行作僞例應罰銀三百兩大令謂源太昌不在同行之列不得照此例議罰著具以後不再作僞切結並罰洋六十元王鵬飛先行釋出竹簾存候銷燬○錢瑞賓控朱竹君吞没田單一案曾將地保張孝思押候限交田單疉紀前報昨日過堂大令謂張曰爾爲地保豈可不究根柢擅自經手交還管姓田單究竟得賄幾何張稱不敢得賄大令著釋出限二日内將田單交案延干重比朱交原保錢等斥退○朱金山遞禀稱奚渭生購買帶鈎被欠銀六十七兩五錢兹因節近求請追給奚供向例大小月底歸帳此次另有交易是以未付大令謂朱曰旣有往來不難向索何必涉訟　將奚交保出外限三日内將銀歸楚兩造遵諭而退○去年五月間滬北鴇婦汪程氏控妓女林黛玉欠洋二百五十元因妓母住法界遂授法么堂控訴經鄭大令提訊以該妓擬欲從良將所得身價歸償此欵大令飭發普育堂留養釋配兹有狎客靪甲向原告商妥昨日堂期遣抱投禀小銷大令飭傳該妓到案林黨玉供稱蒙恩發堂巳一年有餘小婦人情願從良歸還欠欵大令問是否出自已意抑或有人調度從中矇蔽爾旣願從良所嫁何人供稱本地人曹姓向爲洋行生意出自小婦人情願並無主使求恩明察大令著具自願從良不再爲倡切結覓的實保人當堂 
 
 

Page 4

 
 
具保○小東門天成昌烟館已歇堂倌沈莊有因私販硝礦案内被拘著交保出外押尋販私人到案　辦兹逾限日久昨日堂期著保將沈交案包探禀稱此項硝磺張順與海宴輪船飯司阿三由天津私販來滬串同沈與雙喜等私行銷售大令問因何逾限不交沈供阿三在該船爲飯司須待船到大令著押候比追○恊成祥烟館堂倌趙阿三娶嘉興婦人楊氏爲妻因范德昌被控牽涉到案著覓的保領回昨日堂期趙偕保人張興瑞投案具保大令准之旋有陳金壽投禀稱妻子楊氏娶已四載生有一子本年四月廿三日被人誘出小的沿途求乞各處找尋由蘇杭而至上海知涉訟案下投求伸雪小的已在本處錢塘縣存案供畢將筆據呈電大令謂薛氏何人供稱卽楊氏之假母媒証現在梅溪大令閱視謂此非婚帖係賣身筆據著押候交保限五日内邀同薛氏媒証來案候核○包探禀稱竊犯蔣長桂禁押捕房以窩贓之汛捕麻皮阿金未到無從質訊解案請示大令著還押候提阿金到案質訊核奪○寄園烟館堂倌張源瑞控小和包顧海泉糾同潘桂生拆梢一案大令判將潘　生枷號一個月責四百板 
[羣黎徧德]  
　　啓者昨承法公堂會審憲鄭撥來瞿長順魚行罰欵洋一百五十元充作敝堂辦公經費祗領之下仰見仁憲於明察之中寓慈祥之意判皆平允頌起閭閻生佛之稱良非虚譽同日又奉到盛公館柳太太助來施棺洋一百十九元楊壽澤求妻病全愈助一文愿洋二十元澤及九幽巾幗中扶危念切災消二豎閨房内舉按歡長併列報章藉呈公鑒上海六馬路仁濟善堂董事嚴信厚葉成忠楊廷杲黄宗憲等謹誌 
[賑欵頻來]  
　　方今順直山東决口被災之慘待賑之急不堪言狀乃蒙浙寍童繩霞完愿助賑洋二百元恒孚銀樓集募洋三十五元五角隱名氏求水陸平安洋五十元又隱名氏洋十八元無名氏求水陸平安洋五元朱祿子病愈完愿洋一百元瘦梅主人求母病速愈洋六十元黄鶴年洋廿五元楊壽澤妻病求全愈洋廿元觀諸大善士所助完夙愿者居其半求平安者居其半可見人有善願天必從之償夙諾者事以遂意而多欣矢眞忱者福以自求而彌永式承嘉貺用誌心儀[  上海六馬路仁濟善堂籌賑公所制施則敬等謹誌]  
[内申一金活一人啓]  
啓者六月二十三日夜永定河北中六汛决口三百數十丈當衝之三四十村死亡最衆有全村水没沙淤者有全家隨波而逝者有田宅湯然而身棲樹杪無舟往數顚仆相仍者死者長巳矣幸而得生無食無衣無所棲止嗷嗷待哺恐亦同歸於盡慘何可言都中各善士於三四日後得信亟往查鼎携帶饝餅等物前往振濟苦於同不通舟徒涉而往備極艱難查渾流自口門滔滔不絶直注東南經過宛平大興永清東安武清五縣縱横二百里内村莊不知凡幾約計災民不下百萬且自庚寅奇災以後壬辰癸巳甲午無歲不災昏墊餘生何以堪此曩者同人爲集腋之謀然自今秋至來春一金方活一人名之曰一金活一人啓今仍其名而加丙申二字意謂災民百萬賑欵卽需百萬足徵博濟之維艱而災民百萬用欵僅止百萬亦見經營之核實能助千金百金者卽有活千百人之功德能助數金數十金者亦有活數人數十人之功德卽少至一金亦可救活一人何况省一筵宴費可活幾人省一土木費可活幾人省一簪珥玩物費可活幾人隨處節省皆可作此功德人人如此用心百萬雖多不慮有不集之欵不活之人伏願　仁人君子慨助多金同襄善舉百萬災黎延頸待命臨頴曷勝急切懇禱之至此啓　京都同善社公啓　此係黄愼之少司成來稿囑登報章爲百萬災黎請命同社諸君現在都中集欵前往查勘設法振濟四方　諸大善士如蒙解囊慨助請卽寄至上海垃圾橋錫金公所碼頭弄内鴻昌絲棧帳房代收隨掣收條匯京前賑丹終彙登報章以昭大信　本館坿識 
[上洋新開源甡泰皮貨莊]  
本號自運京陜各口揀選玄狐紫刁金銀吉祥猞猁種羊囌嚕羔裘各種皮貨俱全專辦洋莊粗細衣件隻頭發客蒙　士商賜顧者請移玉至上洋三馬路口紅洋房認明和合櫃檯便是按吾皮貨向無劃一以致貴客選購萬難還價今乃創始各貨克已厘定實價照碼二四扣定價劃一眞不二價先行交易擇吉開張 
[沈學謹白]  
予闡詳體用得音義之精微創製十八筆字母能譯天下音義書法奇速八下鐘盡人能會毋論啞瞽一月亦會啞者能知書譯音瞽者能誦讀抄寫試諸中西各書院評諸中西大靈均許爲奇文便利天下略述梗概於時務報上以冀衆鑒予志在廣播並不圖利數月後將有遠行茲每日下午兩下鐘至四下鐘在一林春品茗另有器具圖考章程可觀一概問難訪道者可於此時面談自八月初一起至初五來問難者寥寥擬師習報名者二百餘人予定四日一期第一期十人第二期三十人以後續加今將第一期學成臺銜如下觀察張瑞人茂才倪煥文蕉雪軒陳錦珊陸吉人沈伯芬沈紹夔程永清方琴伯孔時中章蟾芬以誌好學多才免勿精濫師之誤如有高明能得更勝善法早賜下敎予願酬洋三千元爲師資之敬决無遺言予之所以爲此者欲入學習至美至備之字也字若美備學習必多若數月内能聚至千人可立一總會學有總會自能恆久總會之旨不獨爲此字起見凡有益身心之學皆可入内擬并上海各學會爲一雖所論之事各别所集之地則一如此聲氣通利益大此會苟能推行各地朝野之智路闢矣上下之利弊明矣三年后三百兆之黄愚弱孤危復如今日乎 
[一掃而光]  
存濟堂發兌神效珍珠一掃光專治白癜瘋症騐若仙丹每瓶二元 
自來天下有一病必有一藥以治獨白癜瘋一症世無傳方卽有衣醫妙手亦屬無可如何殊爲缺然但此症雖不關乎痛癢若不急治甚至蔓延頭面殊不雅觀縱有潘安之貌一似小丑模樣妻妾見之而生嫌友朋見之而竊笑擦之不脫醫之無藥誠人生恨事也本堂主人夙性好奇悟心五六年始得此法法旣成先於親友中試之不但一掃而光且喜永不復發妙哉如不信請以嘗試欲包治亦可醫不斷根分文不取每瓶實洋兩元不折不扣法馬路東首新永興里口存濟堂發兌○本號精製各藥因貨眞效速爲别家所不能及因此業已馳名然生意一盛嫉忌者有之假冐者有之故於壬辰年禀蒙○前任上海縣正堂袁給示嚴禁假冐在案此風相息無如人心不古不免日久玩生不得不另立新章以絶其弊以後凡承遠方賜顧無論託局託友寄帶各藥件收到後務請給一回信與本號俾可接笱不致隔膜也彼此幸甚至囑切切 
[專治陽痿種子神速 
真正参茸海狗腎扶陽種子丸]  
粤省保壽堂精製天下第一眞正老山人參再造丸○眞正參茸衞生丸每丸價洋一元○參茸烏鷄白鳳丸○參茸調經種子丸每丸五角 
本堂得始家傳奇騐藥性温和不燥功效神速專治男子命門火虧下元虚冷陽痿精衰臨事不舉不能久堅未交精泄夢遺白濁諸虚百損五勞七傷四肢酸痛精神疲倦等症服則立愈當可以陽物雄壯堅如鐵石任意房事百戰百勝雖白髮老翁無異少年男女同服求子得子而乃一點先天之眞靈必能一索而得另實有百發百中屢試屢騐種子仙丹扶陽妙品可知重用眞正參茸海狗腎之功效神速常服補命門養精血强筋骨脾胃烏鬚黑髮轉者還童誠乃却病延年衛身扶陽種子之第一功每粒五角小丸每兩一元雙料倍加藥力大而取效更速○另有第一家始創眞參茸海狗腎興　種子衛生酒大瓶四元小瓶二元功效奇騐函購信資自給○鋪分上洋鐵馬路東首坐北朝南門面便是 
[鄺其照書籍]  
粤東鄺蓉階司馬其照前奉檄出洋久駐美邦特著華英各書爲後學津梁司馬回華後疊奉上憲辦理洋務公餘之暇更澄心攷述中外人有志華英學者莫不爭先快覩推爲有用之書茲由本號發售○華英字典銀五元五毫凡有益人生合用者錄登殆盡而深得握管臨池之助亦足括文壇學海之奇○英文成語字典銀五元載英文之成語萬句有奇搜羅富有注解精詳令學者照錄過册恍如出自心裁○應酧寳笈銀二元各國朝廷商賈所有應酧握要事宜緝載美備雖仿用臨時如閱歴平日○英語彚腋初集銀一元半○二集銀二元載有英字萬餘淺深盡致言詞適用分言祗見成句合貫可以成章書啓用之有文皆韻對答用之無曲不宣○英學初階銀六毫本中英文字具宇宙奇觀描成畫譜目觸而心通宣解文言縷分而條晰誠爲初學階梯也此佈○英界别發洋行○河南路華彰號同啓 
 
 
 

Page 5

 
 
[京都同德堂發兌老山人參高麗參野术鹿茸官燕東西洋參凡有應入老山人參之藥本堂如未加入應召天譴近有朦混購宜謹防]  
[眞老山人參衛生丸]  
耑治男女先天下不足後天失調諸虚百損咳嗽哮喘筋骨𤻴疼遺精陽痿酒色過度腰膝酸疼耳聾目花兼滋陰補陽能延年益壽保身要品蠟丸每粒一元小丸每兩四元 
[加老山人參白鳳丸]  
治婦女虚弱無子體瘦面黄經期腹疼或前或後赤白帶下飲食無味乾咳成勞善能養血滋陰調經種子保産安胎眞第一靈丸蠟丸每顆一元單料二角小丸每兩四元 
[眞十全三貴回天丸]  
男子吐血下血女子咳血血崩均是第一險症稍一救遲卽變意外此丸專治一切虚實血症服之使血歸經潤肺開胃健脾化痰補損療虚蠟刃每粒一元小丸每兩四元 
[眞人參眞熊油虎骨酒虎骨膏藥]  
治男女中風中痰中寒中氣中濕中祟營衛不調外邪乘虚而入左癱右瘓遍身麻木筋骨疼五勞七傷風濕入絡肩背腰腿心肝胃痛重症卅六種風七十二般氣均大號一元小半元遠埠信力自給本堂藥品雲集當班回件定製木相洋鐵箱厚油紙裝紮穩固無遺漏潮濕等弊 
[京都同德堂藥局高懸卅二方匾額　遠近購藥謹防假冐]  
[極效保産催生丸]  
本堂存心救世此丸宜家喻戶曉凡將近臨盆交骨不開此丸添精補神催生易産治横生道産大匣四元小二元 
[萬騐得意安胎丸]  
有叅賛化育培補元神之妙治小産漏胎諸般雜症能暖子宮固元氣永無小産之患且能種子大瓶二元小一元 
[秘製參茸乾剛丸]  
治男子腎水不足勞心過度夢遺瀉精夜溺頻多下元虚冷陽事不舉舉不能久耳鳴目暗等症大瓶元六小八角 
[女科第一坤柔丸]  
治婦女經水不調百般無味赤白帶下子宮寒冷頭昏腹疼經閉發熱求嗣者宜男服乾剛女服坤柔極妙大瓶元六小八角遠埠賜購認明套板回信五色仿單鉛印藥書一萬五十言總藥目單 
[京都同德堂　只此一家並無分局　門懸上海縣示]  
[神效白補耳聾藥]  
腎水下虧相火上炎致耳聾目昏等症此因心腎不交陰虚陽濳之故服是丸卽能視聽明白大瓶四元小瓶一元 
[三日包好癬瘡藥]  
癬之爲患疼癢靡常苦態殊甚破皮流水濃堆積售藥雖多艱於取效此藥速痊遠年癬患大瓶二元小瓶一元 
[化學種子大仙丸]  
用赤脚大仙丸方熬製成膏再以人參等品製成每服丸一粒眞水火旣濟之良方延壽廣嗣之至寳也每匣一元 
[秘方神油巨勝丸]  
寗神益智安眠定魄眞精補體療虚救弱壯骨潤膚開胃健脾養肺和肝益腎種子延年却病老少相宜大瓶二元小瓶一元賜顧認明本堂石印林和靖梅鶴發票方免假冐 
[京都同德堂馳名妙藥]  
[御方神妙生生丸酒]  
有天地日月五行陰陽千年精氣製成治五勞七傷酒色過度腰膝酸軟心胃氣疼頭昏目花小腸疝氣陽痿陰枯男子夢遺頻溺女人赤白帶下極虚極虧之險症大瓶一元六小瓶八角 
[鎗上人參三香膏糕]  
戒烟美事全在藥力藥不得法百病叢生殊深浩嘆此藥開胃健脾化痰止咳利濕除邪清心明目滋陰益腎養肺和肝男女大小烟癮用之當日大效誠戒烟上上品每兩四角如料八角 
[五鞭參茸種子丸酒]  
五鞭者鹿驢馬牛海狗鞭加人參鹿茸並本堂十全衛生丸不熱不燥不攻不伐滋陰補陽生血活絡添精種子男女服之精神强健百病立除誠反者還童延壽仙方大瓶四元小瓶一元 
[保腎種子陰陽膏藥]  
治男女子嗣無出元陽不根虚虚而易洩子宮寒冷久不懷孕此膏滋水培火補陽生精養陰益髓驅邪除毒夫婦各貼一對立受孕或有先天後天未盡之毒均能除根雙料元二單料六角賜顧者認明上海英租界大馬路五福衖口只此一家遠近並無分局再本堂售出各藥數百種可以包退回換或有多辦未用完者及由親友贈來者均可持原藥原發票至本堂兌換原銀向未食言特再登日報以當左劵而絶假冐遠埠由信局寄購各種妙藥當日可以回件如託泛泛反戚搌轉遷延甚至串通食利之人以僞物假充必悮大事如無知巳尤宜託信局寄購綠上海信業公所章程極嚴本堂又奉有縣示所以帶本堂之藥與帶别家不同耳如來洋一元本堂優給信資五十文以養其廉不論寄洋多寡本堂五日一登報章以杜假冐順此佈陳並希　均覽 
[感謝廣東濟世堂小腸疝氣膏葯真真靈騐]  
敬告同病 
去年在金陵省垣見家兄由信局購上海英二馬路泰和里西首眞正廣東濟世堂疝氣膏丸用之斷根心竊異之蓋家兄年逾五十矣僕素患小腸疝氣之症十有二年發時疼痛萬分腫脹如瓜各埠疝氣藥嘗盡罔效因購該堂雙料疝氣膏二張疝氣丸二盒内服外貼立覺氣鳴脹消至十日而病竟霍然矣且愈後　强體健步履如飛前後不滿十日竟得久年痼疾一日除根　斯亦奇矣敝友王君因患夢遺精滑致面黄肌瘦腰膝酸軟僕曰濟世堂疝氣藥己如此靈騐　藥可知王遂購立止遺精陰陽八卦丹二盒雙料固精包愈膏二張用之亦獲痊愈心感無涯聊表數行於報端使世之同病者更再問津焉　新安張靜齋拜上 
[批發]  
[普惠利增彩票批發]  
啓者本公事設立長崎創辦彩票經歴有年至道至公信行久矣茲復運申批發各埠以廣招徠額設四萬全張每全張拾條計得正附彩四千五百零九全張售價每全張英洋三元半張分條照核且價較廉得彩甚易今售英一千八百九十六年九月份票卽華八月十九日在長崎開彩三大彩先行電報餘彩約兩禮拜内對號單到如蒙　賜顧得彩卽兌現洋所有得彩章程開列於後　頭彩一張　得一十仙洋三十萬元　二彩一張　得一十仙洋十萬元　三彩一張　得一十仙洋五萬元　四彩十張　各得一十仙洋二千元　五彩廿張　各得一十仙洋一千元　六彩一千四百七十張各得一十仙洋二百元　附頭彩上下各一張　每得一十仙洋八千元　附二彩上下各一張　每得一十仙洋四千元　附三彩上下各一張　每得一十仙洋二千元　附四彩上下各一張　每得一十仙洋二百元　附五彩上下各一張　每得一十仙洋一百元　附六彩上下各一張　每得一十仙洋二十元　所有得彩一十仙洋十元合計英洋一元正　長崎分申普惠利公司謹識 
[養身第一法]  
各省馳名上洋務本堂虔製固精封髓膏○在棋盤街同芳居隔壁協記吕宋票號發兌○又在寗波日升街興號綢縀莊發售 
固精封髓膏○此膏按道家秘法用三十六味良藥虔誠修合專治五勞七傷諸虚百損凡下元虚損陽事痿關腎虚火旺玉關不固遺精淋濁遇動卽泄甚至不時流滑等症卽將此膏貼在臍下關元卽能砥柱中流之力壯元陽固腎精有神效之功久貼反老還童延年益壽功難盡述雙料一元單料六角○再有婦科調經種子膏○治行經腹痛月經失期子宮寒冷赤白帶下久不受孕等症靈驗第一每張七角　上洋務本堂謹啓 
[奇園天開畫圖處告白]  
天下最奇最險之事莫於戰陣星劍霜戈雨彈風血非身歷其境莫能作壁上觀然兵凶戰危逃避且不暇又豈人人之可歴試哉至於事後紀績亦不過文而墨之究未能如南北花施戰陣屬觀之而直如身履行陣前年美國之南北花旗肇釁軍事兵連禍結爲天下兵機最極兇勁者也乃有隨營觀戰者將其山川險夷營壘砲台以及水陸戰陣逐一影照無遺復請外洋油畫師用大帆布繪成全圖計直高五丈二尺横寛三十八丈歴十二年而成計費英洋十二萬元可謂極大畫圖矣工竣後先在美國金山埠建造洋房移圖於中以供衆覽經八年之久所獲看金以百數十萬計繼移至日本東京縱運士人等往觀以擴識見又歴六年獲利無算凡至之地莫不以先覩爲快此圖不用遠鏡不隔玻璃其神妙處實非語言所可彷彿右謂臥遊山水間不過墨客之喻言今觀此圖竟如身在畫中凡畫中事首我眼中親歴之眞事非僅供遊士之大觀兵家以練識練胆爲先務留心武事者究此閱歷卽可長識見而壯胆略豈以區區影畫徒博市利而淺視哉本園不惜重資又於日本運至上海於英大馬路泥城橋西首建造高式圓屋懸圖於内以供遊客雅觀因成本過重每位薄取看金洋一元幼童减半洋人兩元隨到隨觀茲擇八月初十日開園　諸公鑒賞是荷 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[醫院二則]  
　　楊樹浦瑞記紗廠新造三層樓房高可摘星將次工竣昨晨有水作匠王桂元忽從絶頂處失足直墜於地腿骨折斷頭順跌破傷勢甚危經人舁送至同仁醫院求治○寗波人李阿愷刻在楊樹浦怡和繅絲棧司理機器昨被軋傷手臂等處亦送至同仁醫院療治 
[巡局兩則]  
　　錢炳仁昨偕伊妻在大東門外城脚雇車流氓朱桂春見之疑係私奔欲將伊妻拖下錢勃然大怒將朱扭至十六鋪中局請究李蘭史二尹判責朱手心一百下交保了案○昨日廿三鋪局員陶子衡二尹飭傳小南門外吊橋堍栅夫楊阿四到局究辦因該栅於三更尙未落鎖該栅夫再四叩求從寛免責以後查獲定當重辦 
[英公堂瑣案]  
　　水巡捕唐寳榮禀稱昨有小輪船一艘停泊蘇州河中横截中流有碍河道因拘該輪舵工潘榮華解請訊侒質之潘榮華供船停河邊雖略廿然與河道尙無妨碍求鑒别駕商之華繙譯判罰洋五元以儆○又解復泰恊愼兩木行及吳長順竹行主到案禀稱伊等各有木竹堆積河中將及三禮拜之久尙未搬去因送案請判復泰恊愼吳長順等供貨係續到並非初次之貨求鑒别駕判令各罰洋二十元○包探沈金隆禀稱小竊王金寳前日至俞德興小烟館開燈乘人不備竊取烟槍而逸經小的查獲送究俞德興投案領贓質之王金寳供實因窮極初次犯法叩求寛宥别駕判責一百板贓還失主○包探陳阿九禀稱昨在某營當差之武弁阮松林乘坐張二之東洋車遺忘綢洋傘一頂張意圖吞没經小的查獲惟原告因事未到解案請訊張二供推車度日坐客遺忘洋傘本欲送還無奈已經去遠故無從送還並非有意吞没求鑒别駕著從寛管押一天贓存捕房待領○包探顧阿六禀張殿卿之兄信甫在經綸繅絲廠洋商處爲車夫日前殿卿因帮其兄索取工洋無著於前晚在老閘大橋見洋東乘坐馬車而來殿卿卽手持竹竿將洋人扭住毆打報捕後由小的拘獲送案請究是時義國總領事計細君亦帶同繙譯到堂觀審原告洋定義戤利供稱所用之車夫係由侍者薦來所有十天工洋二元三角亦應向原薦人算取商人因不肯算給伊卽糾人毆打務請懲辦所有工洋情願交案質之張殿卿供惟帮兄索取工洋並不敢毆打洋人求鑒别駕判責一百板工洋候洋東繳案後經領○包探黄四福禀稱臧游卿由鎭江來滬途中失去金臂釧二對小的查得係同趁船之卲杏卿所竊爲特解案請究臧游卿投案申訴前情並稱金鐲係親戚托帶之物求大老爺究追質之邵杏卿供所竊金鐲業已質去自知該死如今只求恩典别駕著押候吊到原贓後再行復訊○包探趙銀河禀稱前自張錦堂行經王阿東所開野鷄娼院門口有一妓出拉張不允忽有阿東及流氓李阿生將張扭住被奪去雕毛扇一把今由小的查獲送究張錦堂投案伸訴前情質之王阿東供開野鷄娼院不敢攫取毛扇係張遺落在地小的拾取求鑒李阿生供不敢帮同龜子攫取行人之扇求恩别駕判龜子串同流氓强拉行客攫取物件殊爲可惡未便從寛判令各責三百板以示懲儆○包探黄四福禀稱積竊沈錦傑前曾犯案遞解回籍今又潛來連竊源發長春各客棧及某某等八家衣飾布被等件爲數頗多經小的緝獲吊到原贓送究源發棧各失主等投案請領失贓質之沈錦傑供湖州人行竊該死叩求恩典别駕判責一百板管押一月遞解回籍○包探孔阿才禀稱流氓張都根王有生二人於前晚硬拉吳福生到茶肆拆梢洋三元吳不允以致爭閙經小的查知拘送請究吳福生投案伸訴前情質之張王一味求恩别駕著各責二百板以儆○包探倪順泉禀稱積竊施德隆竊取陳王氏家綢衣四件經小的拘獲人贓送究陳王氏投案請領失贓質之施德隆供因窮苦無奈行竊惟求恩别駕判責二百板贓還失主○二百六十四號華捕拘解小工王阿生唐友福到案禀稱伊等昨與小車夫周阿朝互撞口角王掌周頰爲此拘送請判周阿朝投案伸訴前情質之王阿生供因互撞起見不敢毆人求鑒唐供在塲相勸求鑒别駕判將王阿生管押一天唐釋 
[美界捕房瑣記]  
　　楊樹浦八十個黨流氓張桂卿之黨书錢桃桃與姚墩角地方之姚唐唐未知有何仇隙錢於前晚糾集七八十人至該鎭將姚軋至某茶肆内百般拷詐二十三保十六圖地保蔡毛郎恐肇巨禍急馳往解勸許以銀洋二十枚衆始首肯約翌晨繳楚屆時並無動靜錢等更不肯甘休定欲得蔡而甘心蔡卽奔訴虹口捕房捕頭以事在租界之外碍難越俎如在租界相遇許爾隨喚探捕拘案可也今可投控巡防局究辦蔡出至新虹橋被錢等邀截欲刼往鄉間蔡疾呼救命五百另二號走街捕奔至黨羽始散當將錢桃桃捉獲拘入捕房候解送英公堂訊究○英界棋盤街永記綢莊有包車一輛被崇明人龔杏郎竊去售與西門外某姓失主遣車夫陳金榮四處訪悉昨日上午在天潼路將龔扭獲喚捕拘入捕房捕頭派包探倪順泉查明是實著押候吊贓送廨訊究○寍波人張阿愷昨晨在公和祥碼頭竊取碎銅途中爲包探竇如海將人贓拘解捕房押候送廨訊究○陳倪氏由英界乘東洋車至北河南路車夫强欲增資由此互扭經五百另二號華捕將車夫拿送捕房捕頭斥釋○昨晨有甲乙二菜傭至小菜塲互相兇毆日本人某丙從中解勸甲等因誤毆丙喚四百七十三號等捕將二人拿送捕房禁押片時釋放 
[江西官報]  
　　六月十三日廣西按察司蔡希二由京來江禀到候補縣王重藩程仁漢俱往長江催運魏碩輔監修德化堤工回汪培由藉起服來江通判吳蘭頤缷辦吳城下卡回王葆鋆禀謝酌委釐差一次行知○十四日指分知縣楊樂修禀到從九方能迪往萍鄉辦保甲○十五日署德安縣黄錫光缷事清理交代回通判黄啓麟往橷喻催征存銀縣丞周雲缷代查九江輪船回朱宗藩九江就醫回○十七日候補縣彭錫蕃解釐銀京回正黄旗滿州癸已舉人候補刑部筆政德楞額由九江往贑州從九張介福往萬年辦保甲○十八日候補府謝若潮禀丁本生母　通判馬錫齡解漕折京回范濂缷辦上饒卞回王之楨禀謝酌委本班一次行知從九崔振聲往靖安辦保甲○二十日署瑞昌縣胡毓麒缷事清理交代　由江就醫回新淦縣倪廷慶缷事清理交代回張肇某估築南昌水池鄭由熙禀謝題補靖安縣同知董允斌禀謝題補定南廳新喻水北司胡日升缷事回禀知捐升請咨開缺指分府經何惟植投文補都昌典史陳啓霖飭赴新任○二十一日候補縣余官濬德化等縣開鑿河道回謝儘先酌委一次行知縣丞何祉嘉解鹽餉金陵回府照王朝賀禀知丁祖父憂署蓮花營都司馬寳山禀患病沈重委員接署查有左營候補都司鍾起鴻堪以委署○二十二日前帶安徽吉安輪船補用千總傅宗文由皖來江○二十三日候補縣石長佑解遭折京回劉泰龢禀謝題補安仁縣行知左壽崇委收撫轅呈詞通判于鴻頤加一級紀錄一次范　恆拔委一次○二十五日杜璘光禀謝　補金谿縣行知趙峻酌委本班優缺一次通判洪範拔委本班一次同知文煥解地丁進京署贑標後營都司袁州營都司英俊飭回本任所遺贛後營都司事以缷署贑左營遊擊綢補永興營都司國興阿就近署理○二十六日候補縣應衷拔委一次楊煥解籌備銀進京吳學優禀謝准補萬年縣丞行知 
 
 
 

Page 10

 
 
[洋洽昌煙膏批發]  
開設法界三洋涇橋南堍吉祥街口坐東朝西石庫門自運大小洋藥零躉照箱批發監製各種烟膏發客○清膏每洋八錢○陳宿膏還灰每洋一兩七○老陳膏二兩二○陳膏二兩五○公膏二兩八○冷膏三兩二○還灰六成平頭外加格外克已以擴招徠加有低次包退回換倘蒙　紳商遠近函購請認明招牌不悮 
[公平洋行保險]  
啓者本行保險向例多年信實而行今告者現下加保號棧生財貨物保價格外公道望欲保者祈請至本行面議可也特此佈告 
[蘇省新開嘉福衣莊]  
本莊專售原典揀選上等綢衣粗細皮襖兼辦顧繡刻絲蟒袍補掛朝衣朝裙女蟒霞珮包製喜事吉服代辦四季時式新衣挑選加重衣料良工精製道地　仕商賜顧價碼格外克已公道定貨約日庶不致悮本莊開設蘇城内進察院巷第七家朝北石庫門面交易擇於八月初七日開張 
[上洋新開寳泰成洋貨號]  
擇本月廿五日開張 
本號開張在英租界三茅閣橋北堍專辦東西洋貨錢面企呢哈嗽嗶嘰羽毛回絨花素羽綢各色咈布一應俱全各貨選剔價定劃一花時色彩以廣招徠凡蒙仕商賜顧者請認明本號招牌庶不致誤 
[作俑仿假]  
本埠鹹瓜街裕大藥材行執事邵鉅源與批櫃翁懐章不顧臉恥營私圖利仿造華英藥房戒烟玫瑰參片到處兜銷此項僞藥不但壞人名聲而且貽害服者性命堪虞該藥房訪查旣確禀縣嚴辦懲一警百業經　縣憲差提到案澈究罰鍰充入仁濟善堂所有吊案僞藥及仿單板子等當堂銷燬而翁懷章自不知過反登申報無辜受屈等語不值識者所笑况縣案巳見各報無待贊言想經此一番痛懲不至再有旋踵垂涎假冐以身試法者矣 
[無價保眞丹]  
廣東保和堂無價保真丹 
本堂精製無價保眞丹專治一切勞損諸症早晚每服三錢淡鹽湯送下無疾服之諸恙不生遇病服之奇功立見常服則面目光潤返老還童飲食加增陽堅腎足冬月手足不冷夏月身體不熱不燥不烈自可益陰以扶陽又能種子而保壽每兩洋一角分設上海河南路三馬路口 
[包愈遺精天下馳名]  
第一靈丹 
神童二仙丸 
此丸專治身體虚弱遺精夢洩溺後淋濁四肢困倦腰膝酸軟或酒色勞傷思慮過度見色流精本堂獨秘奇方尊用上藥虔製志在濟人無論年久遺精不愈服之可能包愈輕服一料重者二三料此丸温和不寒不熱常服非但身健體壯而且功能延年却病卽日初服一天卽見功效大見靈騐無比每料三兩價洋一元外有包愈遺精膏此膏止遺如神養龜存精培元固本眞水火旣濟清心安神滋陰斷根每張七角　上洋鐵馬路天后宮東首大街○分鋪蘇州閶門内下塘廣東益三堂發兌 
[明治火險]  
三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[東京水險]  
專保中西各口洋面平安水瀆均照英國章程接辦設有不測立卽賠償無論禮拜夜深均可盖印賜顧者請送交三井帳房 
[順運洋行]  
啓者本行代客轉報各口輪船進出口雜貨等情如賜顧者向小行面議其價格外公道本行開設在英界大馬路同樂里便是　日商順運報關行啓 
[白濁聖藥]  
余患濁未愈幸友指示上海盆湯衖廣東壽榮齋購藥服之全愈所費無多需洋一員故登以謝其靈德安里吳紹頤識 
 
 

Page 11

 
 
   
 
 

Page 12

 
 
   
 
