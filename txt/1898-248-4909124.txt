# 1898 - 248 - 4909124

 

Page 1

 
 
[論製造緩急之序]  
　　言四民者曰農工商賈夫商恒富而工恒貧工受役於商者也曷爲而先之說者曰先王所以抑末也然吾嘗審思而得之曰其非貴賤之謂而緩急爲之先後歟雖有良工無材不足以飭化雖有良賈非貨不足以貿遷工以成之商以通之此天下古今之通義也苟無工何以商商仰給於工而先後之序得焉西人以商立國蓋以工立國也英國出口貨歲值四萬餘萬磅法國三十六萬七千九百餘萬佛郎其不由機器而成者率不過十之一其他造船開礦製械築路一切生力助力之具莫不賴工以成國之富富以工也商以通工兵以衞商工以資兵商戰不足繼以兵戰戰爲商實爲工國之强强於工也伏讀五月十七日上諭自古致治之道必以開物成務爲先近來各國通商工藝頻興風氣日闢中國地大物博聰明才力不乏傑出之英祗以囿於舊習未能自出新奇現在振興庶務富强至計首在鼓舞人才各省士民著有新書及創行新法製成新器果係堪資實用者允宜襄賞以爲之勸或量其材能授以實職或錫之章服褒以殊榮所製書器頒給執照酌定年限准其專利售賣别有能獨力創辦學堂開濬地利興造槍砲各廠有裨於换回利權殖民大計者並著照軍功之例給予特賞以昭鼓勵其如何詳定章程之處著總理各國事務衙門卽行妥議具奏欽此是知工藝之大用久在宸厪之中薄海臣民無不怦怦興起嘗攷機器之要蓋有數端一曰質料堅實機器之大者引擎輪軸任重至千百噸故必經再三錘鍊而成一曰分寸精確機件製不一地爲物至重又不可頻頻試探設有叅差便成　鑿一曰工程捷速一機中大小各件無慮千百計全具大機成本尤重卽西國大廠亦不能製成待價設使遷延時日告成無期殊足增新機之阻力近來中國機器之用日以加多然以前各局無非購巳成之機以爲用殊不知失計之大莫過於此蓋大機器之值每具自數千元至數十萬不等開礦紡繅無不如是華商能否獲利尙無把握而洋商則安坐而享之華人之製造愈多洋商之獲利愈厚是未覩華商製造之利而先失洋貨進口之防非直此也卽今上切求才下有良法而徒手以成一器必且不勝其難累月窮年未能畢業卽使騐有成效而續造之器未必能加速於初專利數十年所成曾幾何耶翻沙作等於小機器若絞棉子機本間能仿製然模鑄之質粗率不精　難爲工家良法苟有新器豈能取資若自出圖樣而交洋廠代製恐此　未必能行於域外亦非計之得也爲今之計宜設製造大廠若干所購外洋製器之機摹繪開礦造砲造船及一切　器之圖樣取鐵政局之材料以自造各機但求精於其業自可挽回利權如或令有不得不妨官爲倡導凡華人需用之　器概不得購自外洋或則重其稅厘潛寓禁令以轉移於不覺或謂機器極繁未必遽能仿製不知形式各異機件之總要無多槓桿輪軸螺縣尖劈斜面滑本具此六端巳該衆妙其他精藴全在布置之合宜故製機之機亦不過鋸鐵刨鐵汽鍾拉鐵軋鐵鑿鎭鐵軋剪之類其他鏨螺絲刻紋線等本有專機苟有精摸各圖何患無所依據夫而後新出之法製造易興保富之業利源不　商得藉以營運兵得資其精械闢我自有之利而不爲　所挾制挽我巳往之失而可冀與之抗衡斯則工藝之權輿商業之遠源而國家勸工之本論也奈何不一權其緩急哉 
[諭旨恭錄]  
　　七月十五日太常寺題八月初三日祭文昌廟奉旨遣載勛行禮後殿遺貴昌行禮欽此又題初六日祭先師孔子廟奉旨遣煕敬行禮两廡遣翰林官二員各分獻崇聖祠遣煕元行禮欽此又題初七日祭社稷壇奉旨朕親詣行禮欽此又題初八日秋分祭夕月壇奉旨朕親詣行禮從壇遣堃岫行禮欽此又題十二日祭昆明湖龍神祠奉旨遣立山行禮欽此又題十二日祭惠濟祠河神廟奉旨遣啓秀行禮欽此又題十三日祭關帝廟奉旨遣凱泰行禮後殿遣慶福行禮欽此 
[本館接奉電音]  
　　昨日傍晚京師飛電傅來上諭十四道旨三道敬謹譯登○七月二十日奉上諭禮部尙書著裕祿李端芬署理禮部左侍郎著壽耆王錫蕃署理禮部右侍郎著薩廉徐致靖署理欽此同日奉旨正紅旗漢軍副都統著蔡年補授欽此同日奉旨此案著交榮祿督同臬司親提人証卷宗秉公研訊確情按律定擬具奏原告民人李法志該部照例解往備質欽此同日奉上諭京師爲首善之區現在道路泥泞淄汚河道壅塞不通亟宜大加修理以壯觀贍著工部會同統領衙門五城御史曁街道廳將京城内外河道溝河一律挑挖深通並將各街巷道路修墊坦平無得遷就敷衍仍將籌辦情形及開工日期從速具奏其欵資著由户部籌撥欽此同日奉上諭張蔭桓奏請增修内政以勵民志一摺國家振興商務尤以通達民隱爲先各直省州縣於聽訟一事久不講求往往於户婚田土錢財細故任意積壓累月經年書役長丁因之藉端訛索愚民受累無窮亟應實力整頓以除積弊而恤民隱前大學士直隸總督曾國藩所撰清訟事宜及清訟功過章程剔抉積案之流弊鉅細靡遺曾經頒發各省著各將軍督撫府尹重爲刊印頒發各屬並著照該侍郎所請於原定功過章程外增補道府功過章程所屬州縣屬員有記大過三起以上者道府記過一次六起以上者記大過一次記功者亦如之其有容隱在先續行舉報及被叅隱匿提報清結除將州縣屬員分别輕重叅撤記過外首府亦卽照例計過該將軍督撫府尹等務當認眞考核實力奉行以期政平訟理不得虚應故事視同具文並將遵辦情形迅速具奏欽此同日奉上諭裕德奏敬保將才以備任使一摺除巳革總兵黄金福巳由張蔭桓保奏有旨送部引見外記名提督年士公著兵部帶領引見欽此同日奉上諭翰林院侍讀學士徐致靖奏冗官旣裁請酌置散卿以廣登進一摺著孫家鼐妥速議奏欽此同日奉上諭張蔭桓奏請飭實行團練一摺據稱近來臣工屢有仿西法練民兵之請若各省實行團練卽以民團爲民兵徐立更番替換之法較之遴練民兵較有把握等語辦理團練旣稱輔兵力之不足卽爲舉辦民兵根本實爲目前切要之圖廣西會匪滋事亟應迅速辦理以收捍禦之功著各省督撫按照張蔭桓所奏一律切實籌辦各直省限三月内廣東廣西限一月内各將籌辦情形先行具奏以副朕保卹閭閻至意欽此同日奉上諭巡視中城給事中國秀等奏遵保獲盜出力之司坊紳董照章請奬開單呈覽一摺著吏部議奏單併發欽此同日奉上諭内閣候補侍讀楊銳刑部候補主事勞光第内閣候補中書林旭江蘇候補知府譚嗣同均著賞加四品卿銜在軍機章京上行走叅預新政事宜欽此同日奉上諭張蔭桓奏臚舉將材請旨擢用一摺補用總兵鄭潤材署通永鎭總兵李少霆署通州協副將龍搢巳革廣東南韶鎭總兵黄金福均著　部帶領引見另片奏保巳革山東濟東泰武臨道張上達山東候補道黄　降補通判臨清直隸州知州两錫祺均著開復原官 
 
 

Page 2

 
 
原銜發往山東河工交張汝梅差遣委用俟此次河工事竣由該撫給咨送部引見欽此同日奉上諭景麟奏軍台廢員由配脫逃請旨飭令緝究一摺巳革鑲白旗驍騎校順喜巳革東城兵馬司吏目楊昌壽膽敢由配所脫逃該都統己咨行鄰境緝拿難保不濳行來京私回原藉著步軍統領衙門順天府五城御史盛京將軍浙江巡撫一體嚴拿務獲究辦欽此○二十一日奉旨軫勛著管理圓明園八旗包衣三旗官兵並鳥鎗營事務欽此同日奉上諭色楞額現簡枚熱河都統所管督練八旗驍騎營操演事宜著派軫卓管理其所管之護軍營督練操演事宜著添派載瀾管理均著隨時督查勤加考騐以期緩急可恃無負委任欽此同日奉上諭總理各國事務衙門奏章京劉慶汾請仿照成法印造銅漒通飭各省籌辦據呈代奏一摺著總理各國事務衙門妥定章程奏明辦理欽此同日奉上諭張汝梅奏密保道府賢員請破格　用一摺山東督糧　桂春武定府知府尙其亭著該撫飭令該两員來京預備召見欽此同日奉上諭訥欽奏任滿籲請陛見又奏病仍未痊懇請開缺各一摺該大臣旣請陛見又請開缺两摺同日並發殊屬有意取巧希圖規避訥欽著卽飭令休致欽此 
[中堂請假]  
　　京師訪事人云近來朝廷變更諸政九卿衙門裁撤其四徐中堂曾專摺阻止未蒙允行日前中堂進署辦事下轎至公案前不意忘却户限舉步直前以致幾乎踣地中堂年逾八旬精力未免衰耗受此驚悸乃請假二十日俾得調養云 
[中德交際]  
　　香港循環報云中國出使德國大臣呂星使海寰於六月三十號在德國之坡慈丹姥覲見德皇德皇於新星宮專設中國客廳呂星使偕同使署繙譯噶雷野君入内覲見由德外部大臣勃錄帶領前往星使以華語朗誦中國皇帝於一千八百九十八年五月二十六號致德皇電其文曰大清國大皇帝今致電於大德國大皇帝陛前貴皇弟前蒞中國朕竭誠欵待以固睦誼從此两國邦交更加親密查中西　節大不相同所有迎接貴皇弟不敢疏忽前接貴皇帝來電以朕迎接之禮過於優厚深爲喜悅特贈黑鷹寳星一座以誌謝忱昨日貴皇弟辭行將贈寳星之事復行伸說朕喜不自勝心甚感激現在特送頭等雙龍寳星以報雅誼但願自今以後两國相交毋虞参詐彼此同享太平之益特命使臣呂海寰將此電譯成德文面致貴皇帝並問蹕安德皇威廉聞之甚喜旋答使臣云蒙中國大皇帝陛下遺贈寳星不勝榮幸軒利親王游歴中國時蒙中國皇帝及各臣優待且蒙皇太君陛下寵問嘉貺感戴無似但願中德友誼以後永遠堅固德國人民在中國貿易通商深望中國日增隆盛進於富强現在中國貿易德商深望中國各處官員格外保護召見後德皇將歴代中國皇帝所贈禮物帶領呂星使前往遍觀又威廉五十年前金婚時中國所餽禮物最爲精美德皇將各禮陳設新宮之中復請呂星使同往觀看並至步營閱操德皇親與各兵士叙語星使見之心甚欽佩所操各陣皆極精勁 
[川東教案詳述]  
　　重慶訪事人云法國教士華司鐸被大足縣歹人余蠻子所擄巳紀前日報章當時尙有一雷教士同遭此厄幸得脫逃兹巳回渝口述被厄時事較爲詳盡爰照錄之據言是夕與華教士同住合包塲法國教堂内業巳酣睡忽槍聲震耳遽爲驚醒急起則門巳轟損看門人巳爲殺傷又殺傷教友一人呼呌之聲達於内室余與華正思逃遁突有一人由窓躍入急覓得手槍一枝擊之彈中其手其人遂退余乃更檢得十三響手槍向窓外轟擊詎料衆不稍却而余所持之槍只存一響知不能久持乃急遁出追者蜂擁而至不得巳躍入大池内僅露鼻息匪等亦有數響之槍十餘桿向池猛擊幸皆無準不過手臂略受彈子數處旋匪等以池内無聲疑余巳死遂各四散而華則巳爲余蠻子所擄糾合羽黨四五百人聚集於魚口鎭某寺卽將華收錮於内晝則以二人看管夜則加以鎖練照常供給衣食事後川東道派員會同大足榮昌两縣前往解說諭令釋放蠻子謂須赦免其罪並須法國欽差畫諾方能將華釋出云云刻下地方官旣不敢派兵相攻恐害華教士之命而又非口舌所能爭事延月餘法公使在京催偪如不能救出華教士須將川督革職大足縣正法否則卽派兵船以砲火從事外間傅說紛紛咸謂川督現奉諭旨著地方官傅諭余蠻子交出華教士免其死罪倘仍執迷固負著恭壽權宜行事等語是以川東道巳飭大足榮昌壁山永川銅梁等縣於前三日齊赴龍水鎭會議並派紳士至余蠻子處傅說日來尙無確實消息惟聞川督巳派武員童某帶勇千名在大足縣一百里之外潛駐靜候調遣桂天培大令亦在渝招勇候示以意揣之恐有開仗之舉也 
[永平金礦述聞]  
　　廣州博聞報云永平金礦前由北洋大臣札委奭召南袁杏南二觀察赴永平察看情形擬歸官辦兹悉奭袁二觀察巳將查辦各情據實詳覆據云徐雨之觀察於承辦永平礦務所有收金數目及支付報解各欵出入相符並無欺隱侵吞情弊惟開　過大不免有之榮中堂閱覆後以現在朝廷振興商務疉降諭旨殷殷以保商爲念若將商辦巳有成效之礦攺爲官辦是官奪商利與朝廷保護商業之心轉相刺謬惟查永平礦局股本原由建平礦局分出而建平礦局股本實以開平礦局及開平局總辦張燕謀觀察爲最多因將永平礦務札委張觀察招商承辦至建平礦務則仍由徐觀察辦理云 
[委署司道]  
　　江西訪事友人云日前撫憲德靜山中丞接奉電旨著卽赴新任毋庸來京請訓江西巡撫著翁曾桂護理欽此因卽高懸牌示云翁藩司欽奉諭旨護理巡撫印務所有藩司印務委臬司張紹華署理所遺臬司印務委糧道劉汝翼署理遞遺糧道印務委鹽道春順署理遞遺鹽道印務委候補道繆德棻署理除附片具奏並分札飭遵外合先諭知特示 
[關道接篆]  
　　武昌訪事人云本月十四日正任荆宜施道調署江漢關道俞君實觀察乘快利輪船至漢府縣各官均迎迓如儀觀察於次日赴两院謁見卽頒紅諭擇吉十六日辰時接印屆期瞿賡甫廉訪將潢黄德道江漢關監督關防各一顆并文卷等件移送觀察接收觀察朝服拜受望闕謝恩各官均趨詣禀賀脚靴手版忙碌異常瞿亷訪交卸後卽率同瀛眷渡江返省在保安門大公館暫駐襜帷擇期廿四日束裝北上至荆宜施道篆務委恭養泉觀察署理聞日内亦將附乘輪船赴荆州蒞任矣 
[卾省官塲紀事]  
　　武昌訪事友云督辦漢口淮鹽總局劉彞亭觀察因有緊要公務須與两江督憲籌商特於本月十二日赴两院禀辭卽日赴金陵面謁峴帥○劉别馬本樾前奉藩憲委赴德安府屬催提昭信股票銀两現在此欵巳集有成數别駕遂回省銷差○本月十三日藩憲牌示麻城縣虎頭關巡檢詳委試用巡檢勞啓佑署理通城縣典史詳委新海防遇缺先補用道庫大使丁度署理黄安縣典史詳委分缺先用巡檢蔣孝怡署理 
[浙省官塲紀事]  
　　杭州訪事人云本月十五日藩轅牌示武義縣知縣缺現飭部選是缺之葉大琛赴任永嘉縣缺以代理之秦國鈞攺爲署理○候補府張太守彬前奉牙厘局憲委辦衢郡厘捐總局兹復奉運憲世振之都轉札委兼辦衢屬鹽厘太守奉札後赴各轅叩謝聞擇於十九日起程赴衢云 
[上海官塲紀事]  
　　昨日上午新簡江寗藩司袁爽秋方伯江海關道蔡和甫觀察上海縣黄愛棠大令提標石營叅將廖楚材叅戎先後命駕至滬北天后宮側出使行轅拜會徐晉齋星使星使延入花廰叙談良久始各興辭而出○本邑城汎張縵雲千戎因英界香粉弄李三家被匪圖財害命一案尙未破獲昨日上午特至縣署拜會黄大令面商一切適大令公未回遂由家丁擋駕 
[批准遷署]  
　　英租界會審公堂梀宇不甚寛敞前識員張賡三直刺禀請道憲蔡和甫觀察設法遷移以便擴充基址經觀察在美租界 
 
 

Page 3

 
 
擇定地址詳請两江督憲劉峴帥定奪現經峴帥批准札行到廨想不日卽當鳩工庀材在興土木矣聞公廨舊址照目下地價計可值銀七萬两云 
[研訊逆案]  
　　虹口頭圖居民顧范氏被女寳珠毆斃一案當由邑尊黄大令飭傅地保周關寳訊供稱係病死各情俱詳本報前晚又提屍子頭德和屍女寳珠到案倩帮審委員李葆初二尹研訊顧德　供年二十四歲向爲土行生意邇因失就與妻徐氏住居西門外胞姊寳珠初嫁張姓不久姊夫故世與侍者張榮才併識同居虹口母親年老素有咳嗽病症以小的貧苦向住姊處本月初六日小的至姊處探母與姊口角當卽回家至次晨卽有新記土行出店某甲告知母親病危迨小的赶到業巳氣絶小的以姊不早知照向之詰責姊云八點鐘時卽向新記關照爲出店所悞小的思前日與姊口角回家之後恐姊與母爭氣因而致死一時糊塗奔投捕房控告嗣由二十三號西包探及華包探洪阿寳同小的回去將母親屍身上下察看並無傷痕西探等將姊拘去轉解公堂小的向四鄰察訪亦知母親實死於病岳母等又勸不可妄控小的遂復到捕房禀請免究初十日將母棺殮十一日清晨公堂並未提訊將姊開番二尹謂如果爾母確係病死何至人言藉藉皆云被爾姊毆死爾須實供與爾無干爾初至捕房控告之時尙有天良以盡爲子之道此時利令智昏扶同隱飾顧復供如有别情願甘併究顧寳珠供年廿八歲夫故無依與張榮才姘識迎養母親在家巳有數年母親向有氣喘老病初六日弟來口角之後小婦人哭泣由母親勸慰而止並未違犯翌晨母親病重身死餘語與弟同二尹傅訊地保卽有周景春投案供稱係周關寳之姪兼允副保顧范氏身死之後小的等俱往查察西包探亦曾往看委係因病身死因有某報館訪事令小的向顧德和索賄不允遂爲登報人言藉藉實由於此二尹問訪事何人答稱不知二尹謂如爾所供顧范氏之身死不明巳可顯見否則租界中常有病死之人報館訪事何以不向索賄獨索顧德和乎周無詞可答二尹遂判顧寳珠掌頰四十下交官媒看管顧德和周景春各具顧范氏死於病症查有别情願甘一體同罪切結顧交保局在署候訊俟飭傅鄰右人証到案訊核 
[爭寵案結]  
　　前者洞庭山人席子三之第二第三妾余氏王氏投上海縣署控其夫主經帶審委員李二尹提訊之下諭令發堂暫爲留養俟傅席到案復訊巳紀前報兹悉此案業經訊明以余氏王氏不遵約束爲夫所葉咎由自取遂從寛斷結其堂斷云氏等到席宅巳十餘年生有男女如果平日謹守婦道席元錫具有天良何忍遽行請縣發堂其爲自貽伊戚未復何言本應薄予責懲姑念無知發堂留養所有王氏之女現巳寄在王氏母家著差帶同官媒伴送至席宅取具領狀存查王氏余氏如不願另嫁應自邀親戚向席元錫籲求可也 
[詳訊一女两字案]  
　　伶人孟鴻芳與嘉定女郎張氏曾屋德鄰里雙宿雙飛情同伉儷巳數月於兹矣前日有强達甫者投英界公廨控稱媳婦張氏名阿弟被孟鴻芳誘拐來中是以控案請究前日代理讞員郎瀚生大令提訊强供嘉定人媳婦張阿弟當三歲時由同鄉許青蓮諸惠堂爲媒配與小的兒子爲室曾出茶禮洋十二元至六歲經其母與叔張正三送至小的家住居一載復經其母領回一别十餘年查無音信今兒子年巳弱冠理當婚娶而媳婦無從蹤斷四處尋訪前日在孟鴻芳處遇見問悉情由控案究辦年庚婚帖呈電孟供天津人在天仙茶園唱戲今春三月二十日憑徐少卿顧福林爲媒聘定張阿弟爲室卽於二十六日行合卺禮約計前後所費共有洋銀二百餘元求鑒阿弟之母張氏供小婦人於廿七歲時夫故無依將女阿弟哥與夫弟正三家留養被伊擅配强姓爲媳小婦人並不知情不敢作此一女二字之事阿弟供幼年喪父居住叔父家去年從母至申由母親許配孟鴻芳不知其他鄭大令以女旣先字强姓孟鴻芳何得奪娶惟婦人義不二適旣與孟成婚亦未便遽爾斷離著將女母管押限五天内繳洋八十元孟覓保出外亦限五天繳洋四十元給强達甫爲子另行擇配 
[臺基宜究]  
　　甬人某姓僑寓虹口西華德路永吉里第三弄某號房屋内開設臺基勾引良家婦女與輕薄子弟苟合以致吃醋兇毆等事時有所聞前晚有銅匠帮數人先至該姓家與洋婦某氏團坐戲笑後又續至裁縫帮數人遂致各含醋意始而角口繼而角手適爲巡街捕所見上前拘拿始各一哄而散 
[漏稅免究]  
　　船户李阿妹裝載錫泊王滬未經赴局報稅經南市貨捐局巡丁查知禀知總辦戴太守將李拘獲解交十六鋪地甲管押由李挽人向太守緩頰情願如數報捐　免究罰太守准之 
[移緝痞棍]  
　　法租界讞員朱森庭明府昨接城廂内外保甲總巡戴子　明府移文内開著名流氓錢鼎臣卽錢莊毛毛串同無業洋人包討債項欺侮鄉人招摇撞騙無惡不作前經本委枷示責懲嗣因楊金定朦保出外依舊怙惡不悛被原告秦秋濤就遞扭解英界捕房毛毛能操英語向捕頭朦訴得卽釋出現聞匿跡法界請飭包探嚴拿務獲究辦聞明府接文後巳諭飭包探查拿矣 
[協提解縣]  
　　本地人楊阿鶴卜居虹口向以販賣舊貨爲生前日無端將姘婦王張氏毒毆致氏身受鱗傷心不甘服卽赴縣署喊控昨日由縣飭差至虹口捕房協同包探胡瑞龍將楊拘送縣署訊究 
[召認屍首]  
　　上海縣黄大令發出告示一道其文曰爲出示召認事本年五月廿二日據同仁輔元堂司董曹基善報據廿八保六圖地保胡茂卿報稱伊圖徐家匯西首牛棚内有一無名男子自縊身死理合請騐等情經本縣前詣騐明此無名男子委係自縊身死並無别故訊　地保胡茂卿供巳死無名男子查詢近處都無認識之人是以報堂請騐等語當飭將屍棺殮發壇浮厝標記並將縊繩及屍遺當票皮夾等件帶回儲庫在案合行出示召認仰諸色人等知悉爾等如有親屬出外不歸查照後開該屍年貎服色相符者許卽備具用戳領結呈縣以憑訊明將棺給領歸葬均毋觀望切切特示計開無名男子年約五十餘歲無麻有鬚科頭赤足身穿藍布短衫豆子花布褲茶青褲帶褂有灰色搭連　一只内有皮洋夾一個當票九張 
[馬路工程局紀事]  
　　前日南市楊家渡救生局門首有舟人戴阿元站立良久局中門丁揮之使去戴略與辯論門丁大怒持棍亂毆致將短衫扯破飛步奔逃追至新馬路由十九號巡街捕勇見而勸阻門丁責其多事遽爾遷怒將捕批頰數下捕怒奮勇將棍奪獲回至馬路工程局禀知朱森庭明府旣而救生局委員飭丁持片至局請明府將捕懲治未知明府若何辦理也○前日柴船户吳紀堂駕舟至南市王家馬頭比至浦灘泊岸時悞撞於鐵欄杆上致損　棚二十九號巡街捕勇見而扭獲解至馬路工程局旋有周德祥者投局稱願代爲賠修請准具保捕頭許之○昨日江北人王扣肩荷木料一捆行至南市新馬路楊家渡左近突遇高桂榮迎面而來不及避讓被王撞傷頭額向之理論互相口角由十八號巡街捕勇拘解馬路工程局捕頭王榮培令王給高錢七十文自行敷治 
[美界捕房紀事]  
　　甬人孚榮堂同妻王氏不知何故至蓬路五百八十三號汪馬氏家吵閙爲五百六十四號巡街捕所見一併拘入捕房押候究辦○江北人朱阿四昨晨至外虹口順泰碼頭竊取舊鐵數十磅爲一百五十四號華捕所見拘入捕房究辦○小車夫陸平福前夜在北河南路某車寓内竊取衣服銀洋等件爲失主尋獲扭送捕房押候訊辦○無賴張阿順昨晨在虹口小菜塲小販孫金土處强搶鮮鴨二頭正欲狂奔爲五百三十九號華捕拘獲送入捕房候辦○昨有本地人某甲至虹口天潼路錢永和零剪店内看定貨物正欲將洋交付充氓某乙見之闖入店中攫洋而逸適爲巡街捕所見立卽拘獲解入捕房押候訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[板輿迎養]  
　　松江訪事友人云署府尊張子虞太守自本月十三日鶯遷入署後卽遣丁至省垣迎接瀛眷並太夫人來松奉養十六日行抵茸城南門外大漲涇登岸後排齊儀仗迤邐至署二十日爲太夫人設帨良辰太守卽在署中稱　祝嘏屬下官紳咸往叩賀多福多壽太夫人足以當之矣 
[鹽務紀聞]  
　　楊州訪事人來函云江西引岸應銷淮鹽巳運至癸巳春綱嗣因銷塲暢旺又經運司江都轉據情禀准督鹽憲接開癸巳秋綱兹有從彼處來者云刻下西岸銷塲陡旺而癸秋新引尙未運到省城及吉安两處需碱尤殷盼望甚亟此誠近數年來所罕覲也近聞淮南總局接到江西督銷總局來文云癸巳秋綱旣巳奉准擇日開辦各省應卽赶緊訂運來岸緣現查寗州一處現存鹽數尙可銷至來春至省吉两局鹽數無幾不日卽脫擋堪虞且需碱尤亟請煩諭飭各該商迅速定單並飭提前併運務在七月内運載到岸以濟銷市等語局員接閱之下立卽禀詳運憲一面示諭西岸各省赶速來局投咨定買赴圩捆運領照開江毋稍延緩說者謂西岸居户向喜碱鹽蓋取其質堅而不融化無如淮南此項碱鹽出産不多故西岸每綱儘能搭運三成半光景刻經督銷總辦加意整頓銷塲日暢是以此項碱片愈覺不敷也連日各商聞此消息巳各欣欣然赴局定單淮南鹺務從此或可蒸蒸日上矣○两淮鹺商認定昭信股票並分爲三限繳清等情迭登前報兹聞淮南局員擬定運塲各商按引擬派掽撞掽足呈繳章程繕具清摺禀奉督鹽憲劉峴帥批准略云詳摺均悉據擬拼撞拼足章程將來各省恐不免有糾葛惟捨此又别無他法祗得涯如所請仰卽轉飭各商一體遵照繳摺存等因局員當卽照錄出示想各商素明大義旣巳認捐於前自當依限呈繳也 
[索詐宜懲]  
　　松郡訪事友人云北門内有向開柴行之柴某就左近隙地設一茅厠比鄰曹姓久覆目疾術家謂係置坑犯煞所致遂由金陳两人慫恿至柴處寢食其家肆行滋擾柴無可如何爲之延醫針砭耗費不少如是者两旬餘柴不堪其擾托人關說願餆洋蚨二十翼爲壽而曹欲念方奢迄未允洽柴不得巳乃赴華署據情控訴紳士亦惡曹之無行也爲繕公函陳訴一切劉大令聞之大怒立提曹某至案令笞責六百板收押公所一面籖提主使之金陳两人聽候訊辦 
[上海巡局瑣案]  
　　鋸匠朱杏泉因被同業張東英積欠工資一千餘文屢索無著軋至南市小九華前某老虎灶茶肆評理張自恃膂力肆行兇毆並出利刃向朱威嚇由十六鋪巡防南局勇丁扭解至局前晚鍾偉臣二尹升堂提訊張供被朱欠錢三百餘文向之索取不敢行兇二尹大怒喝令重責五百板枷示局前半月以儆○南市各烟館向章每晚二更時一律閉歇前晚流氓許福海至萃豐弄順泰祥烟館緊欲入内開燈店主李洪生以爲時巳晚禁令難違揮之使去許不服立卽糾約多人至店盤踞滋櫌李無奈扭至十六鋪巡防中局喊控局員潘仲泉二尹提訊之下判將許笞責一百板限交同黨甲乙等四人到案再核 
[英界晚堂瑣案]  
　　周丹陽控李芝潤欠洋不還經鄭大令研訊周供寗波人前年與李在海利洋行合做買辦由小的墊銀一千餘两訂立合同行中進出各事均李一人經管後經小的查悉用空銀九百五十两向索圖賴故將海利行合同一紙附禀呈電求恩究追李供與周同鄉前年周欲做海利洋行買辦因不熟悉倩小的代爲經理至周所墊洋銀實被海利行欠去九百五十两並非小的取用况周與海利行亦有合同儘可自向索取鄭大令以周與海利行旣立合同未便向李一人追取秉公斷給銀四百七十五两著將李押候追繳給周領去完案○温鄭氏控何亞三欠洋不還經鄭大令提訊温鄭氏供廣東人由鄧王氏卽連二媽爲中两次借與何亞三洋銀二十五元屢索無著求恩究追何亞三供前託連二媽爲中向温鄭氏借洋二十五元言明一月内歸還給息五元嗣因貧難籌措以致拖延尙求寛限鄧王氏供何亞三所借温鄭氏洋二十五元原約以三十元歸還不料伊竟拖欠至今鄭大令判將何亞三交保所欠洋銀三十元著分两個月歸楚○容福記控潘雪英調換朝珠經鄭大令復訊容供向爲珠寳掮客朱老三有朝珠一串經小的出銀一百八十两向之買來後鴻興土棧司帳潘雪英言及沈翰林意欲購買議定價銀二百两先付銀一百两是以小的將朝珠交潘收去當時有鴻興棧執事陸漢章目覩迨後向潘索銀延約不付而小的所付之銀係向某洋人處借來潘非但不付反將朝珠調換假貨藉口退還欲索先付之一百两情實可惡務求究追潘供在鴻興土棧司帳前日容將朝珠欲押銀二百两小的因一時不便先付銀一百两前日催令贖取詎料容反誣小的將朝珠調換强欲售銀二百两今又串出洋人來案控告但小的前日收取朝珠時有陸漢章等在塲目見鄭大令以两造各執一詞碍難判斷著將潘交保出外邀同陸漢章到案復訊冉核 
[英界公堂瑣案]  
　　華英大藥房執事人某甲控歇夥孫太卿竊去外國藥十二瓶值價甚鉅由包探秦少卿起到原贓并查知尙有串竊之人投案求請究追孫供寗波人此藥係李渭山携來寄售鄭大令商之梅繙譯著將孫管押俟函致捕房飭探查明定於下禮拜三再行復訊○李杏林禀稱著名流氓楊阿貴前至小的舟中勒索洋銀十元不遂所欲持刀逞凶强將駁船撑去無奈投報捕房由包探金立生拘獲送案請究楊供不敢索詐叩求恩典鄭大令判將楊重責二百板管押捕房三月以儆○某洋人禀稱昨日囑令馬夫周良生代雇馬車一輛索價洋銀五元因向來只給洋三元是以不肯多給嗣被至寫字間冐名收取求請究辦鄭大令著周將冐收之洋如數給還另罰洋十元撥充善舉○東洋公司侍者高玉山控庖丁張侯生乘間竊取洋銀七元三角及衣服二件報由捕房派包探秦少卿緝獲送案請究鄭大令判將高枷號两禮拜發東洋公司門首示衆○寗波人陸阿慶控本地人王泉福冐充包探朱阿高之夥向小的借洋十元不遂所欲持刀逞兇由朱包探拘押捕房轉送案下請究鄭大令判將王笞責二百板管押捕房三個月○虹口周裕昌洋貨號主某甲禀稱前日在公和祥碼頭將羽綢两件雇車運至鐵大橋附近棧内及至棧則貨巳只剩一件因見車運時歇夥劉蘭卿尾隨於後故疑行竊求請究追劉不認竊物鄭大令以欵竊無憑不予准理○尤福榮控稱同居俞福泉年尙幼稚不料於前晚乘間竊去金約指一枚銀簪一枝報捕後由包探劉阿炳緝獲查知物巳質洋十二元四角叩求究辦鄭大令以俞年輕膽大著戒責手心一百下管押一禮拜○包探趙銀河禀寗人許阿餘屢經犯案遞解回籍今復至滬送案請究鄭大令判將許笞責二百板仍交捕房遞回原籍 
[法界捕房瑣案]  
　昨係法捕房發落之期朱森庭明府會同鈕副捕頭命提竊取鉛管之王祖堂竊褲之陳金生竊小車照會之陳阿二竊蟹之王阿二北京輪船竊衣之方阿二著照原斷各責一百板一併斥釋○偷兒陸寳泉竊取招商局金利源棧房熟鐵爲巡丁拘獲解經明府訊供著照原斷先行枷號七天發金利源馬頭示衆期滿責釋○蔣永幹鄧國金附大通輪船來滬在途犯竊爲失主告知輪船買辦拘送捕房經明府訊供押候查明復核昨據包探禀稱查得鄧國金並非竊賊蔣雖當勇實與匪類爲伍明府命提鄧蔣訊鞫著一併還押鄧國金准予覓保○韓福泉控朱瑞芳積欠會欵洋銀一百七十餘元經明府訊供限三日内理處明白朱逾限不理韓遂投案控追明府著保交案押追昨日命提訊究著仍交原保再限三日理楚如延干比 
 
 

Page 10

 
 
[蘇州官報]  
　　七月十四日藩轅牌示照得署金壇縣典史馬煐署事年滿撤回遺缺查有試用典史程遹又靖江縣典史瑞成因病請假遺缺查有試用典史薛　又署丹徒縣安港司巡檢鄢致忠署事年滿撤回遺缺查有試用典史余郭成又署太倉州甘草司巡檢楊錦章年滿撤回遺缺查有試用從九品謝品均堪以委署記名遇缺簡放提督前署諭延綏總鎭楊見山湖南人由上海來花翎三品銜分發江蘇候補班補用道龔盛際湖南人由寗來員外郎銜候選光祿寺署正孫道竊湖南人由松江來通判郭廷沛禀謝奉委上海綢捐南卡差知縣廣麟禀辭回常昭海口厘局交汪鳴鳳禀辭回車坊厘局分發江蘇試用典史何慶榮湖南人禀到江蘇候補布倉大使周第榮于七月初七日在省寓病故○十五日濟轅牌示照得元和縣典史熊飛丁憂遺缺查有准補金擅縣典史卓煊堪以調署委署鎭江府譯禀辭赴任知府戴文佐由滬來禀銷上海貨捐馬　辦差知縣鍾爾榖由上海來又齊堯年禀辭赴寗見制憲又姚守彞禀辭回錫金厘局縣丞陳秉忠禀知平米三千石交清奉　憲諭赴鎭江迎運後批米船來省卽辭 
[浙江官報]  
　　七月十一日章鹺尹傑煒委揚莊卡徐鹺尉本勳委溱潼卡均謝委○十二日陳鹺尹聨礽委許坎關卡緝私○十三日徐鹺尹瑞芬銷南　　差林鹺尹景禧　寳坊寺差姚鹺尹晉駕由淮北來揚公幹 
[醮捐補遺]  
　　啓者二十日敝堂登有九泉戴德一則内滬書王欣儒翁助洋一元老悅生號　洋半元今特補錄以昭核實　　滬北天后宮前廣益善堂司董等謹啓 
[本年洋貨號垒捐清單]  
　　大豐號恆興號二日各捐錢三千二百怡豐號萃昌順號二户各捐錢二千敦泰增泰源成德豐恆豐瑞怡盛五户各捐錢一千六百日新盛泰記源甡同裕昌屏記五户各捐錢一千二百天順祥宏豐錦豐鼎豐恊豐登豐義泰慶豐四達瑞恆豐信正昌順大昌順同春宏昌鼎裕元生日新增振豐德順祥瑞豫祥通裕協康仁和元興公愼同源順廿六户各捐錢八百天豐祥豐泰二户各捐錢六百恊升捐錢四百共收錢四十六千八百文英法美三界一文愿共捐洋十八元二角五分錢入千一百四十五文[  滬北天后宮前廣益堂司董信厚葉成忠施則敬唐榮俊等謹誌]  
[上海六馬路仁濟善堂經收咸有一德施醫給藥一文愿册捐五月初一至六月廿九日清單]  
　　朱雨岩翁交來京都徐盛官原來京平一百两除公估局揀低出銀不估計五两五錢九分寳估見漕平八十九两九錢申四两一錢合元九十五两九錢一分八厘潘振聲刺史元二十一两五錢一分蘇松大道蔡憲洋五百元余紹陵洋二百元中于積善堂萬雲生朱家　不留名各洋一百元還愿人許春榮各洋五十元邵呂氏洋三十一元茶葉十斤蔣太太洋三十元廣誠信洋二十元銅洋八元朱安山二次洋廿元星沙保慈氏求母病愈保平安王瑞文求病愈章椿柏三户各廿元江陰厘捐總局洋十六元葛維三洋十五元銅洋十五元張懷德堂洋十二元陳南山爲父病愈完愿唐錫章爲孫病求愈韓西園求毋病速愈隱名氏求病愈平安心愿子求脚病速痊錫堂　來服符完愿人寓杭三岩居易堂胡開文來蕪湖無名氏吳榮泰轎鋪沈庭實鄭梅溪關錢氏董王氏隱名氏十四户各洋十元梅柏山　鄭求合家平安仙鎭两户月捐人青浦沈甫耆爲妻産後痢疾求愈三户各洋八元鄭孝曾求父康健鄭孝曾爲亡妻顧氏求資冥禍仁和余用義陪欵慶善堂四户各六元錫堂氏求毋康健兒子彭庚易養免　洋八元又洋五元葉硯香保産平安無力子爲弟病求愈求懷孕得子平安人鄭阿改永興源蔣雲璇朱玉生顧靜甫沈震良吳頌仁春記十一户各洋五元楓涇朱星階爲女産後病求速愈出狀元平安人懷孕得子平安人葉增全劉心愚沈知一陳定謙顧敬修堂周南林九户各四元新閘巡防　憲撥來罰欵洋三元常熟永德莊來無名字隱名氏各三元全泰盛洋二元銅洋二元查增榮求外症速痊常熟修思子求母病速愈平湖縣署沈翊卿鎭江同遠清和誠意信義洋行餘姚陳光鏞厲金水胡錦和張鶴閒姚祝記經一堂隱名氏隱名氏杜胡氏十五户各二元郅記一元二角姚琢軒鄭司　均二次各二元琴川修思子求母病愈南橋莊友金九江壽豐勉力繳册人合　平安人頴道人陋巷貧民人董阜成儲俊卿　維盈聚興盛公館萼照堂隱名氏隱名氏無名氏無名氏十七户各一元李雲程無名氏二角合豐衣莊　洋廿八元馬汪氏銅洋廿七元泰昌　洋十七元不書名銅洋六元劉積厚堂三泰米行郭翁氏李姓四户各銅洋二元廣東隱名氏無名氏各銅洋一元惠濟藥房周濟川治痧　水三十瓶以上共收元一百十七两四錢二分入厘洋一千五百五十九元四角銅洋一百十三元藥水三十瓶 
[謹將本年六月份各寳號善士月捐清單登左]  
　　怡情軒唐傑臣翁二户各捐洋六元趙馥疇翁半年捐洋七元陳善亭翁捐洋五圓義昌成四月周湘雲翁二月二户各捐洋四元戴綏之翁龔府李光琴翁三户各捐洋三元黄省三翁半年捐洋三元五角戴耘萊翁朱葆珊翁徐棣山翁黄佐卿翁譚幹臣翁陳望生翁南順記戴生昌徐俊長两月　山曦美最時四月陸全木翁两月豐泰帳房十三户各捐洋二元滬江第一樓存濟堂何瑞棠翁何植園翁老悅生新順記祝源昌錦章李墨君翁育嬰　寳森翁泰來洋行張丹榮翁十二户各捐洋一元源通銀　捐錢一千八百　豐　捐洋一元八角莊源大捐洋一元二角五層樓二月捐洋一元七角五分一壺春两月捐洋四角錢十一嘉綸捐洋六角錢六十中和帳房捐洋六角五分瑞昌捐洋五角錢四十八錦章捐洋三角錢二十四九和捐洋三角錢二十四張家鶴捐洋三角錢三十大章瑞源二户各捐錢三百怡大金合順二户各捐錢二百恊成祥永愼萬興三户各捐錢一百久成九章北天成三户各捐洋六角益昌龐竹卿愼餘堂思補齋隆昇梁煥南湯溝生七户各捐洋五角青蓮閣四海昇平樓恆弁大昌二月萬榮順四月森和二月六户各捐洋四角其萃樓晉昌恆茂宏章泰恆泰施德豐徵昌怡昌熾大亦新園十户各捐洋三角鴻運樓義成生大曹德大　元來通裕協愼協興源順裕泰怡隆十一户各捐洋二角和康嘉康延康晉和餘大愼餘元甡元茂衍大厚康永豐存德鉅亨協昇宏元宏大源吉寳和寳順承裕正大升大彚康崇餘永康鎰大　大晉大恊大　　源正祥福康恆餘厚餘仁大恊餘源利寳源兆豐久大四十户各捐錢六百兹奉到梅花館誦清堂二户惜字各助洋九元金太太助藥捐洋五元銅洋一元茶葉五斤隱名氏藥捐洋四角熊麗記集福册洋二元周三記藥捐洋五角無名氏藥捐銅洋二元思補齋藥捐洋二元嘉興縣　錢幕葉生高翁經募集福册交來洋三十七元七角以上共收洋一百六十八元八角銅洋三元錢念七千二百九十七文[  滬北天后宮前廣益堂司憲嚴信厚葉成忠施則敬唐榮俊等謹誌]  
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年七月十二日京報全錄]  
　　宮門抄○諭旨一道錄前○蘇撫奎奏爲江海關第一百四十一結期内徵收洋船稅鈔銀數摺○又奏爲辦解布疋片○江督劉奏特叅庸劣武職各員分别降革依致摺○大臣連奏爲裝古王報效昭信股票銀两摺○蘇撫奎奏爲崇明縣貊貔司巡檢請攺爲崇海司巡檢遷駐久隆鎭摺○禮親王奏爲充補章京片○大臣連奏卡倫總管報效昭信股票銀两片○監督文奏爲謝恩摺○七月十二日刑部都察院大理寺鑲紅旗值曰無引見○徐　請假十日都察院奏派專司稽察派出裕德○召見軍機○皇上明日由頤和園還宮辦事召見大臣○○頭品頂戴江蘇巡撫臣奎俊跪奏爲江海關第一百四十一結期内徵收洋船鈔等銀數目恭摺仰祈聖鑒事竊准總理各國事務衙門咨京師同文館經費應於外國船鈔銀两項下酌提三成按結批解其餘七成交總稅務司收領嗣准咨稱華商船鈔於洋商船鈔一律照撥又奉札開子口稅一項將稅務司約章所收之項於銀號照補稅舊章約外徵收之項分晰開列等因行關遵照在案兹據江海關道蔡鈞詳稱自光緒二十一年八月十三日起至十一月十六日止第一百四十一結期滿共徵洋船鈔銀五萬五千三百六十九两九錢又華船鈔銀三千八百七十五两應解總理衙門三成經費銀一萬七千七百七十三两四錢七分又交總稅務司七成銀四萬一千四百七十一两四錢三分又徵洋商内地子口半稅銀一萬一千六百五十五两四錢五分七厘又徵華商内地子口半稅銀四萬七千七百八十六两九錢五分一厘又徵各國商船及長江船復進口半稅並暫存半稅銀三萬八千一百八十九两二錢九分四厘除以暫存半稅抵完進出口稅銀一千八百九十九两四分二厘又抵完復進口半稅銀一千六百十七两九錢五分五屬寳共徵收半稅銀三萬五千二百二十二两二錢九分七厘均巳湊濟餉需並聲明所收華商半稅與留關正稅銀两一併湊放各餉無存至内地子口半稅一項向章係按銀號收數詳報是以較稅務司單開之數稍有叅差等情前來奴才覆核無異除應解總理衙門船鈔三成銀两先巳給咨解投外謹會同通商大臣两江總督臣劉坤一恭摺具陳伏乞皇上聖鑒謹奏奉硃批該衙門知道欽此○○奎俊片再光緒二十四年三月十三日准户部咨奏派江蘇省製辦黄三綫布四萬疋油墩布四萬疋並額解三梭布五千疋統限春間解庫以供支放等因奉旨依謹欽此欽遵移咨到蘇當經轉行遵辦去後兹據蘇州布政使聶緝槼詳稱本屆奉派三線等項布疋爲布庫支放要需自應遵限辦解惟現在司庫撥欵浩繁支絀異常前項布疋工價銀四萬三千餘两爲數甚鉅一時實難籌撥思維至再惟有援照光緒十五年成案分作两批辦解擬請本年先辦三線布二萬疋油墩布二萬疋並帶辦年額應解三梭布五千疋其餘三線布二萬疋油墩布二暪疋緩至來年察看情形再行辦解等情詳請具　奏前來奴才復核該藩司所詳係屬實在情形合無仰懇天恩俯准展限分批辦解俾免貽誤除咨明户部外理合附片具陳伏乞聖鑒訓示謹　奏奉　硃批户部知道欽此○○頭品頂戴两江總督臣劉坤一跪奏爲特叅衰庸乖謬之副遊擊等官請旨分開勒休開缺革職降補以肅戎行恭摺仰祈聖鑒事竊臣維時局艱難各標制兵以資裁撤全在將備得力認眞訓練方可以少勝多兹查有安徽安慶恊副將劉先文年力就衰難期振作江西袁州恊副將李榮發才識有限不勝衝繁又江西南贛鎭中軍右營遊擊熊得勝任性妄爲幾誤大局江營　標鹽城營遊擊陳金福習氣太重約束不嚴均難稍涉姑容相應請旨將劉先文勒令休致李榮發開缺另補熊得勝卽行革職永不叙用陳金福以都司降補以肅戎行而昭炯戒謹會同漕運督臣松椿安徽撫臣鄧華煕江西撫臣德壽恭摺具奏伏乞皇上聖鑒訓示再所遺安徽安慶恊副將江西袁州協副將南贛鎭中軍右營遊擊江蘇漕標鹽城營遊擊各員缺两江現有應補人員應請扣留外補合併聲明謹奏奉硃批另有旨欽此○○奴才連順跪奏爲圖車两盟各蒙古王曁哲布尊丹巴呼圖克圖沙畢喇嘛等報効銀两可否照章奬叙以資觀感仰祈聖鑒事竊奴才勸辦昭信股票該圖車两盟各蒙古王公曁哲布尊丹巴呼圖克圖沙畢喇嘛等情願報効實銀二十萬两並不願請領股票亦不敢仰邀議叙等因奏奉硃批著歸入昭信股票户部知道欽此欽遵恭錄札行在案兹據該蒙古王公等面稱此次報効銀两實係出於至誠仍不願請領股票亦不敢仰邀議叙懇請再爲聲明等語伏思該王公等一經勸導悉皆情願報効洵屬深明大義仰體時艱雖據報稱不敢仰邀議叙然亦未便没其報効之忱可否由奴才按照光緒二十年理藩院奏准章程核給奬敘之處出自逾格恩施奴才未敢擅擬是否有當謹恭摺具陳伏乞皇上聖鑒訓示遵行謹奏奉硃批另有旨欽此○○頭品頂戴江蘇巡撫奴才奎俊跪奏爲崇明縣貊貔司巡檢請攺爲崇海司巡檢遷駐久隆鎭地方以資控制恭摺仰祈聖鑒事竊照海門直隷同知管轄之下沙普濟等鎭與崇明縣管轄之北沙久隆等鎭距該廳縣城八九十里至百數十里中隔内海一道海面極窄處約二十餘里一望汪洋遠隔城市民風樸陋政教非所習聞其間無業之民不免玩法其强習鬭狠弱受欺凌遇有廳縣詞訟差提案件避就者以两境爲叢淵唆使者以两境爲隣壑近年沙地愈漲愈寛烟户亦愈衆自非駐紥一官不足以資控制經該廳縣察看情形會議請將崇明縣貊貔司巡檢攺爲崇海司巡檢遷駐北沙與海門廳接壤之久隆鎭地方凡两境民間有干例禁之事該巡檢得就近隨時彈壓稽查禀報是一轉移間在該縣開支廉俸一切仍照舊章在該廳添一屬員可資臂助等情禀由蘇州布政使聶緝槼會同江寗布政使松壽江蘇按察使吳承潞核議詳請具奏前來奴才覆查該司等議詳請將崇明縣貊貔司巡檢攺爲崇海司巡檢遷駐久隆鎭地方係爲因時制宜收效目前起見其開支廉俸一切悉照舊章無所增損自應准如所請辦理除飭將該巡檢兼轄廳屬各鎭里數咨部立案外謹會同两江總督臣劉坤一恭摺具陳伏乞皇上聖鑒敕部查照謹奏奉硃批該部知道欽此○○禮親王世鐸等片再軍機章京兵部郎中濮子潼現補授江蘇松江府知府所遺章京員缺應以額外行走之户部候補郎中林開章充補謹奏奉旨知道了欽此○○連順片再庫倫勸辦昭信股票現據東西两卡倫總管公銜札蕯克台吉拉木札布蘇倫札蕯克貝子達克丹多爾濟等禀稱該管各卡倫章蓋昆都等清願報効市平足銀三千两管理南北台恊理台吉達什多諾依恊理台吉額哷克軫多爾濟等禀稱該管各台站　　昆都等情願報効市平足銀一千三百两均不願請領股票亦不敢仰邀奬叙等語業經將現銀呈交前來奴才等查該卡倫總管台站協理等倡率報効赶卽交報雖銀數無多而其急公報効之忱洵堪嘉尙除飭將此項銀两暫行收存聽候一併委解户部外謹附片陳明伏乞聖鑒謹奏奉硃批另有旨欽此○○二品頂戴粤海關監督奴才文佩跪奏爲恭摺叩謝天恩仰祈聖鑒事竊奴才恭閱邸鈔閏三月二十一日奉上諭文佩奏病難速痊懇恩開去差事一摺粤海關監督文佩著准其開去差事回旗調理欽此跪誦之下不禁涕零伏念奴才老病浸尋時虞　脞陳情乞罷冀免悞公方慮於多事之秋恐滋咎戾乃蒙恩准開去差事回旗調理聖慈曲逮感激彌深實非畢生所能仰答于萬一者也奴才惟有力疾當差俟新任監督抵粤卽行交卸回旗安心調理以期藥醫郤病再伸涓埃圖報之忱此後犬馬餘生實出高厚生成之賜所有奴才感激下忱理合恭摺叩謝天恩伏乞皇上聖鑒謹奏奉硃批知道了欽此 
 
 

Page 14

 
 
[光緒二十四年七月十三日京報全錄]  
　　宮門抄○諭旨五道錄前○秦撫魏奏爲陜省分設文武學堂需費甚鉅請旨飭催河南等省借欵摺○又奏爲查明寗羌各州被水被雹分别賑撫片○將軍恩奏爲挑選砲隊片○又奏爲覆陳江省專弁遞摺經費無出請旨仍照向章附驛陳遞摺○將軍延奏爲遴員接署知縣片○七月十三日工部鴻臚寺正藍旗值日兵部引見三十三名○怡王假滿請安○鄭王續假五日○恩燾奕功各續假十日○鍾亮請假二十日○值年旗奏派管理七倉之王大臣派出那王○工部奏派查估實錄庫工程派出漙頲○召見軍機○皇上明日辦事後至瀛秀園門跪接皇太后畢還海○○頭品頂戴陜西巡撫臣魏光燾跪奏爲陜省分設文武學堂需費甚鉅籌欵維艱請旨飭催河南等省迅速籌還前借賑欵銀两以應要需恭摺仰祈聖鑒事竊臣前准部咨遵旨議覆嚴修高夑曾榮祿等先後奏請設經濟專科建省會大學堂及武備學堂各摺片奉旨允准通飭各省遵照辦理所需欵項准就地籌辦等因咨行到陜竊維學堂之設所以作育人材現在時事多艱需材孔亟分設文武學堂以宏造就尤不容緩惟創辦之初起造房屋購買書籍儀器槍砲以及延聘教習籌備膏奬一切需用欵項爲數甚鉅陜省向稱瘠區庫儲本不充裕兼之近年籌還洋欵災賑頻仍以及協解各餉支撥浩繁益形匱乏無可腾挪此項學堂經費籌措萬難案查河南等省前借陜庫賑欵原議解還現在河南實尙欠銀三萬三千三百三十三两零山東尙欠銀五萬两江寍尙欠銀一萬六千六百六十六两零均逾期未解經前護撫臣張汝梅於光緒二十二年六月附奏請旨飭催迄今仍未解到現值陜省分設學堂需欵甚鉅無從設法搜羅計維收還各欵尙足藉資裨助且各省前由陜庫借欵以佐賑陜省復賴各省以成務有無共恤緩急相通旣屬情理之平尤昭公亮之惠相應請旨飭河南山東江寗各督撫臣分别如數籌措迅速解陜以濟要需除分咨外恭摺具陳伏乞皇上聖鑒施行謹奏奉硃批卽著該撫分别咨催如數籌解欽此○○魏光燾片再據寍羌州禀報該州屬陽平關孀婦楊强氏家於本年四月二十三日午後遺火烘肉一時風大火起經該州同會同該營都司督率兵役商民合力撲滅計延燒鋪民瓦房四十二間居民草房四十一間並該州同署内大門儀門亦被焚燬經該州勘明被災土客共六十四户内極次貧民共三十七家均露宿野　巳由該州捐廉各散給銅錢二千四百文作蓋房之費被災貧民擬請將該處倉存義糧六十石按照大小丁口分别散放俾資餬口又據洵陽縣禀報該縣竹筒河因四月十九日大雨傾盆河水陡漲臨河两岸秋田被水衝淹二百餘畝並衝塌民瓦房八間草房十五間經該縣親往查勘秧田雖被水衝幸時令尙早巳飭令居民補種雜糧西成可望衝塌民房該縣業經捐廉散給錢文飭令補修不致失所又據三水縣禀報該縣南鄉呂家村及土橋等處於四月二十五六七五月初三等日先後被雹打傷麥豆等項經該員親往查勘麥豆被傷僅止一二分二三分不等均尙不至成災又據鎭安縣禀報該縣東鄉十八寺寨等處於四月十九日大雨滂沱山水暴發致河溝水頭陡漲七八尺至一丈餘尺不等淹傷各處地内麥頭顆粒無存並衝塌民房一間打壞三十餘間該縣親往查勘被災輕重不等並查明被災各户分别等差請由該縣前存賑欵銀内酌提賑撫以示體恤又據臨潼縣禀報該縣雨金鎭北擺村於五月十六日晚天降暴雨平地起水約二三尺不等將窑衝塌致客民王景雲等大小男婦六名口並牛騾三頭均被壓斃所有各屍業經委縣捐資飭令殮埋附近各村住窑雖有衝塌查未淹傷人口且二麥均巳收穫秋禾經播　者正在翻犁亦幸未被淹傷不致成災又據山陽縣禀報該縣東小魏家溝等處於四月二十七日午後天降冰雹所有地内麥豆多有損傷經該縣往查勘被雹之地約長五六里寛三四里幸該處均係高山峻嶺地畝零星麥豆雖間有損傷尙無妨礙並查明被雹稍重之户酌給錢文俾資補種包榖不致成災又據華陰縣禀報該縣長澗方山各河前於四月十九二十等日水漲漫溢衝淹長凝坊等村地畝當經勘報兹復於五月十四十五等日暴雨屢作長澗甕峪两河又復猛漲衝淹民田經該縣親往查勘其長澗甕峪河北此次决口仍係漫溢修補未竣之處計决口四處約寛三五丈至七丈十餘丈不等巳飭令民夫赶緊堵築决口華山里西五村等處夏禾收畢秋禾播種無多積水漸消皆可補種秋禾不致成災惟畏疑坊一帶地勢極低初次被水之時麥禾未盡收穫卽巳穫在塲者亦皆被淹浸不能碾打此次又遭水患約共三十餘頃積水未消刻難種植實巳成災各等情前來當經臣先後批司移行該管道府州遵章覆勘究竟被火被水焚冲房間各若干同被雹各處分别成災分數與是否不致成災及錢糧應否蠲緩被災貧民應否另籌賑撫據實聨銜結報並令寗羌鎭安等州縣動用倉糧銀两分别極次貧民妥爲安撫事竣核實造報仍令將被火被水焚冲房堤諭飭居民赶緊分别修復堵築同洵陽等縣被水被雹各處及早補種秋糧藉資接濟毋任失所統俟查辦完竣另行奏報謹附片陳請伏乞聖鑒謹奏奉硃批知道了卽著飭屬認眞撫恤毋任失所欽此○○恩澤等片再查本年三月間遵旨裁减營員整頓釐稅摺内聲明由所裁步隊中揀留精壯勇丁餘由各旗成丁西丹内挑選另成砲隊一營就省督練等因奉旨允准在案嗣於四月初一日將丁勇西丹如數挑補足額一體入營起練兹據管帶砲隊協領蘇那穆策麟呈稱該營應需旗幟號衣鑼鼓鍋其等項仿照攺練鎭邊軍初年章程均巳分别製造共需價銀二千四百餘两請飭核發前來查該管帶蘇那穆策麟所請此項製造銀两委係核實開支並　　　當飭由鎭邊軍額餉項下支給隨案列銷除造具細册咨報户兵工部查核外理合附片陳明伏乞聖鑒謹奏奉硃批該部知道欽此○○奴才恩澤薩保跪奏爲遵旨覆陳黑龍江地處極邊專弁遞摺經費無出擬請仍照前章附驛陳遞以節餉需而紓兵困恭摺仰祈聖鑒　竊奴才等於光緒二十四年五月十四日承准軍機大臣字寄光緒二十四年四月二十九日奉上諭各省陳奏緊要摺件允准分别　數發驛遞乃近來尋常摺件竟由驛馳奏者硃非愼重驛站之道嗣後各將軍督撫等務當查照定章除應行驛遞之件照舊發報外其尋常摺件均著專派差弁齎遞不得率用驛遞將此通諭知之欽此遵旨寄信前來奴才等溯查前將軍豐紳任内因專弁齎摺經費不貲维時籌備海防議奏事件月多數倍曾經奏請附驛馳陳奉旨允准欽遵在案兹奉前因允宜遵照辦理惟江省地處極邊現在開辦荒礦又值建修鐵路曁鎭邊軍各項陳奏事件較之前將軍豐紳之時更屬紛繁而地方連遭水患八旗弁兵困苦情形亦較甚於往昔若遽規復舊制江省財力實有未患且現值樽節餉糈之際實無閒欵可籌奴才等再四熟商擬請將嗣後摺報除恭報到任曁謝賀各摺仍循例專弁齎呈外其餘關係邊防及升調叅劾請旨陳奏各事件合無仰懇天恩俯准奴才等仍行附驛具奏以節餉需而紓兵力容俟鐵路就緒荒務事竣餉項充裕再行隨時奏請規復舊制之處出自愈格鴻慈所有黑龍江地處極邊專弁遞摺經費無出請照前章附驛陳遞緣由除咨兵户两部查照外是否有當理合恭摺覆陳伏乞皇上聖鑒訓示遵行謹奏奉硃批著照所請欽此○○延茂片再署伊通州知州試用知縣恒謙調省另有差委所遺之缺應卽遴員接署以重職守兹查有候補知縣鄭國僑堪以委令前往接署據吉林分巡道達椿詳稱到任未及三月例不出考擬合詳請具奏前來除分飭遵照外理合附片具陳伏乞聖鑒謹奏奉硃批吏部知道欽此 
 
