# 1906 - 336 - 4912086

 

Page 1

 
 
   
 
 

Page 2

 
 
[憲政研究會第一次大會紀事（鴻）]  
　　自七月十三日宣布立憲之詔下。薄海内外。喁喁望治。慶賀之會。歡祝之電。日有所聞。不可勝紀。然其意似皆以其爲已立憲而慶賀之歡祝之。非有所預備也。有之自憲政研究會始。該會發起於七月杪。成立於十月初。昨日特開大會於滬北之頤園。會員凡百五十二人。來賓四十餘人。午後一時開會。雷繼興君宣布宗旨。次來賓鄭蘇龕京卿演說次會員戢元臣主政馬湘伯觀察相繼演說。次投票選舉職員。因目下會員不多。會長副會長暫時虚左。惟投票公舉正副總幹事及評議員。最多數者馬湘伯君五十六票爲正總幹事。雷繼興君五十一票爲副總幹事。夏頌萊、陳景韓、沈信卿、袁觀瀾、李平書、白振民、黃紉之、龔子英、王培蓀、王引才、林康侯、祁冕庭、狄楚靑、戢元臣、穆抒齋兪仲還、等爲評議員。迨傍晚六時始行散會。 
　　記者曰。余觀夫今日斯會。不禁有感焉。夫我國人素不敢談政治者也。今且開會討論矣。我國人於事素鮮研究者也。今且研究預備之事矣。我國人素以無秩序聞者也。今日之會。人數及二百。爲時將半日會塲秩序。未嘗稍紊也。我國人素以無團體聞者也。今日之會殆皆同宗旨同心意未嘗稍異也嗚呼吾國他日之雄飛其於斯會嚆矢之矣。 
　　然竊有爲在會諸君進者。吾國之敗壞至是豈盡政治不善是咎哉。母亦國民之愚昧弱病有以致之也吾願諸君於研究憲政之餘更求所以化愚昧起弱病者則吾國今日之現象雖不堪問而他日之勃興可計日待也不然則授孺子以利刃導盲者臨深淵適以斃之而已嗚呼不可不愼也。 
　　附來賓鄭蘇龕京卿演說自頒布立憲上諭以後應詔而起者莫先於憲政研究會若非貴會發起諸公於立憲之學預備有素何能敏捷如此今日貴會旣已出現於世界知會中諸君皆有擔荷中國進步之志趣孝胥不學竊以二端責望於貴會以答諸君見邀之美意 
　　一曰發明知識從前中國僅有苟安之知識而已一變而爲排外之知識再變而爲變法之知識然因排外變法兩端演出無數惡劇遂將國家運命推入極危險之地位今欲出此危險必須有知識更高者從旁指點使身處危險之人猛有悔悟亦增長其救危履險之知識以保國家之運命然後可以有挽冋之二日 
　　一曰提倡實行近年以來全國風氣不得謂之不開然所開者議論理想而已按之實行毫無進步惟無實行之心得故其議論理想往往墜人毫釐千里似是而非之境界今欲爲立憲之預備則國民之行爲思想必令依於法律處處脚踏實地絶非縱軼四出游騎無歸之比將來地方自治辦事需人果能練就無數之實行家然後可望有自治之一日孝胥所望於貴會者止此願諸君子勉之 
[專電海州]  
　　鄢參謀續獲匪黨 
　　鄢參謀現又續獲匪黨四十餘名首要胡七亦在其内已一併押解淸江營務處審辦（弁） 
[專電二廣東]  
　　粤埠定期開關 
　　粤省南寗商埠現已竣工定期十一月十七日開關（正月一號（已電請稅務處遴派稅司前往辦理（王） 
[振徐兩使擬到吉林詳細調查奉天]  
　　奉省於十四日接振徐兩欽使由長春來電據云奉天各項新政規模粗具黑龍江草昧初開聞吉林財富地利不亞於奉天勢不可棄而弗圖兩使擬駐節吉省十二日詳細調查俾得擇要舉辦約計行程使節須冬月上旬方克回奉矣（右） 
[郵傳部電商奏調人員北京]  
　　郵侍部張尙書近擬奏調民政部人員朱啟鈐因該部徐尙書現在出差卽與毓侍郎商酌一面並電請徐尙書一體允諾迅速電覆以便人奏云（大） 
[外部電飭保護敎士杭州]  
　　浙撫張筱帥近奉外務部電飭謂海門兩敎肇衅事已照會法使頃該使面稱兩敎互鬨均係華民何以浙撫反因此事電請駐滬法領事從中調處現海門有法敎士三人請飭保護等語希轉飭保護併將此案現辦情形迅速電覆云云（率） 
[英領事蒞皖之先聲安慶]  
　　恩新帥近接英領事孫得雅君來函云准於月之二十三日乘坐兵輪來皖擬於二十四日到撫署拜會恩新帥刻已飭洋務局届日妥爲接待（多） 
　　案此次英領事赴皖即爲銅官山礦事其原因已詳昨報 
[奏派于道駟興專辦俄蒙交涉奉天]  
　　道員于駟興本係奉省人員委辦哈爾濱交涉局現經黑龍江將軍程雪帥奏調歸江省差遣而趙次帥以外交才難不允赴調特奏派該道仍駐紥哈埠專辦俄蒙交涉事宜爲預籌蒙古地步該局經費由奉省獨籌聞局面比諸從前之交涉局約擴張三倍云（内） 
[蘇藩攤派濬浦經費蘇州]  
　　蘇省認解上海開濬黃浦經費每年計需關平銀六萬五千兩茲蘇藩以庫欵支絀擬攤派江海關籌銀一萬六千兩司庫曁鎭江關各籌銀一萬二千兩牙釐局蘇糧道合籌銀一萬兩善後局籌銀五千兩自明年起由各處按數籌足匯解江海關道衙門充收業已詳請督撫分别奏咨並移文滬道查照矣（帳） 
[江督擬設財政處南京]  
　　日昨與司道協商擬以原有之江南籌防局及金陵防營支應局截至木年除夕止從明年元旦起兩局併成一處更名曰財政處以符新章憲制而裁局用冗費 
[續錄粤路近况彙誌廣東]  
　　（三）股東最近之情形粤路股東集議所已自將宗旨章程刋派 
 
 

Page 3

 
 
傳單後股東來會日以數千計另書列股數字碼到所掛號者繹絡不絶至當義務爲該所書寫及演說者亦大不乏人云 
　　（四）温道因路事致沈道文粤督署洋務處沈鑒頃閱報紙有派陳孝堅太守會同辦理粤路之說竊謂粤路商辦已成鐵案萬難稍越範圍今日羣疑衆謗皆在欵項似宜速派大員會同將收支存放數目詳細調查如有浮冐即將經手嚴懲若果確實即提交銀行以安衆心欵項查淸後再將公司中人分别淘汰賢者留不肖者去之如此則不一月而風潮可息路事可成若必推翻全局另起爐灶瓦解之患卽在目前弟忝附四大股東之列又爲十餘萬股東代表兼受公司稽總查之聘爲公計爲帥計爲粤計爲天下大局計均不忍知而不言粤路安危惟公圖之如不以弟言爲狂瞽即請轉禀帥座速定宗旨以安人心股東幸甚全粤幸甚灝元 
　　（五）鄂督電請粤督維持路事頃聞鄂督以粤路公司時起衝突致省港及各省全體股東共起疑團已電請粤督竭力維持一切務望公司各紳和衷共濟一秉至公勿阻全路生機云 
　　（六）鄭總辦致粤商函鄭觀察陶齋致函九善堂云七十二行商九善堂總商會諸公均鑒今閱是晨報章文瀾書院有股東誣揑弟等罪狀二十欵弟前承公等公舉勗以大義力辭不獲勉同肩任不避勞怨半載以來輿金庽費應酬一切已費二千金分毫不取一秉大公尙受如此鉅辱殊深詫異查弟蒙我諸公曾賜約章第三欵謂有與弟爲難者必同心協力籌抵以顧大局務乞公等踐言秉公逐欵爲弟分辯並登日報是爲至禱專此敬請籌安鄭陶齋頓 
　　又聞十九日粤路股東大會到者萬人由楊西巖主席提議二事一爲舉員查核鐵路公司數目一爲請設粤漢鐵路保護局現已决議想路事可有定局矣（暑） 
　　案以上所列六事則粤路之近况不外股東與職員之衝突而已今且不必論其是非然意見旣歧且辦理必多棘手不啻路政之有大阻力也此大吏所由引爲深憂歟 
[蕪廣鐵路定期開工墊土蕪湖]  
　　蕪廣鐵路由蕪至灣沚墊土工程皆經工人承包其價分爲三等由車站碼豆至十六椿每一方計厚一尺墊土工價銀二錢由十六椿到建橋之河邊墊工每方銀一錢五分由南岸三梅菴至灣沚每方墊工銀一錢一分所有第一叚墊土工程定於冬月初二日開辦云（州） 
[潮路公司擬築東洋車路潮州]  
　　潮汕鐵路開車後商民便之惟厦嶺車頭與汕埠隔一衣帶水渡船來往究形不便現該公司總辦林黃兩觀察是日特帶工程師親往崎碌背後履勘擬循舊有之路稍爲築闊於瀕河之處添建木橋遂可與厦嶺車頭直接大約一月之後便可竣工云（冬） 
[嚴拘漢江日報館主筆訪事漢口]  
　　漢江日報前因所紀信太蛋廠収歇一則屬實乃該廠買辦朱必達謂該報造言汚衊以致虧折收歇將情懇請英領事照會夏口廳差拘經理李伯進到案經馮司馬訊明押所後卽派差嚴拘主筆李枚卜訪事范仲卿到案質訊並已將該報館封閉矣（千） 
[札行嚴拿惠屬會匪廣東]  
　　現周督以惠屬東江一帶盜匪猖獗異常官兵解犯亦不敢經由此地江河梗塞商買裹足不前日昨特札行陸提李軍門將惠屬會匪認眞嚴密緝拿務將首要悉數弋獲并派撥弁勇馳赴東江沿岸一帶密爲梭巡并飭知該處駐泊各水軍一遇巡警即協力齊出兜拿以安行旅（暑） 
[緝捕營管帶禀報霍山情形安慶]  
　　霍山亂事已疊誌前報茲聞某管帶有禀上皖撫畧謂營官此次所到地方均經面會鄉董宣達憲意並喻以和睦民敎爲第一要義張正金如果挺身投案在上憲無不法外施恩從寛辦理予以自新之路並諮詢張正金究竟潛匿何所僉云自經官兵捕拿則即毫無影響復詰其釀事之由該董等間多歸過縣差辦理不善此營官周歷各隘察看防叚喻意鄉董之情形也茲聞李署令維源業已到任營官遂於本月十三日馳回縣城與之面商籌防事宜並晤蓋敎士告明奉飭保護之意除將留防縣城右哨隊伍佈置就緖仍復往來兩間督率巡緝一面設法密訪張匪下落期速弋獲外合將大槪情形馳禀憲鑒再營官於二十六日繞道黃石河查訪情形該處土民僉稱前被官兵擊斃全係麻羅突來之匪又沿途探問均不知合坵地方在於何處附近地方亦無匪蹤及勒令鄉民給槍情事或謂合坵二字恐係霍邱之悞合併陳明（正） 
　　按霍山地方前經皖撫撤回巡防新軍卽飭緝捕營前往塡紥 
[詳誌鹽場水災揚州]  
　　本年西水下注淮南之泰分 
司所屬適當其衝北場之在鹽阜興化等縣者受災尤甚南場次之霜降後上河水已入落而下河南北各場水仍未退致草蕩浸入水中本年之草固不能長高刈割即來年春草亦萌難發而攤灰淋滷各停場其地久爲淡水淹漫滷氣浸泡積淤尺餘不能上升遂致淡薄雖來年春產亦恐不能攤晒推原其故蓋因上河三大壩尙未堵閉故下河水至今未落今泰分司已具禀都轉詳請提憲並移咨淮揚道赶緊堵築大壩以保灶產至運河下游之歸江各壩本年已開其七現在由泰至十二圩運鹽已日見淺阻亦禀請都轉飭局赶即堵閉矣（指） 
[憲政研究會草章]  
　　第一章命名 
　　第一條本會定名憲政研究會俟國家實行立憲即攺爲憲政會 
　　第二章會所 
　　第二條本會總會暫設上海各省城市酌量設立分會（分會章程他日再訂）將來總會移至京師即以上海總分會 
　　第三章宗旨 
　　第三條我國現已頒布預備立憲之上諭本會務求盡國民參預政事之天職應在預備期内考查政俗研究得失以俟實行立憲後代表國民贊助政府總期開誠心布公道合羣策羣力共謀所以利國便民此爲本會一定之宗旨必當徹始徹終以力行之者也 
　　第四章事業 
 
 

Page 4

 
 
　　第四條本會應辦之事畧列如下 
　　（一）調查吾國地大物博各省風俗不同非詳細調查無以爲立法行政之準備故本會以此爲入手工夫 
　　（二）討論几百政事各有利害得失苟非合衆講求無以定從違之標準故本會對於國家所有重要問題必當博考古今中外之沿革及其學理而按切今日本國時勢平心叅酌以求得妥善辦法或集會磋磨或寄書商榷因人因地各從其宜 
　　（三）著譯本會爲代表輿論之機關亦負開發民智之責任故本會同人識力所及或撰述以表政見或移譯以資常識自當附設一出版部以貢所得於國民但一切言論必以公正和平爲主 
　　（四）演說凡屬有利無弊之公共事宜或由本會提倡或經本會贊成本會當選派妥員四出演說以期鼓舞人心共樂其成惟擇言必愼務以發掉正義不礙國家之治安不擾國際之平和爲主 
　　（五）條陳政見本會於國家大計地方公益如有所見經總會或職員會决議者得陳當道以備采擇 
　　（六）贊助善舉無論何人興創善舉本會核與宗旨不背者自當樂爲贊成更就力之所及竭誠相助 
　　（七）提倡學務我國立憲自以實力興學養成立憲國民之資格爲急故本會於學務尤必加意提倡以副國家普及敎育之至意 
　　（八）振興實業整理財政爲我國今日之要圖而欲整理財政非振興全國之實業無以爲功况我地大物博久爲外人所垂涎苟非急起直追將不足自存於生計競爭之世故本會於此願致力焉 
　　以上乃畧舉大端此外如有應辦之事得隨時集議舉行 
　　第五章會員 
　　第五條凡本國人合於本會宗旨者均得入會爲會員 
　　第六條本會會員分爲三種 
　　（甲）普通會員（乙）特别會員（丙）名譽會員 
　　第七條甲種會員以交納入會費三元又每年繳足會費二元者充之乙種會員以除照甲種會員納費外並能特捐經費百元以上者充之丙種會員由衆人公舉有名望學問之人而得其承允者充之不需會費如蒙捐助尤紉高義　　第八條欲入本會爲甲乙兩種會員須照下列各款辦理惟丙種會員不在此列　　（一）須有本會員介紹 
　　（二）將姓名籍貫職業年歲等項塡入本會入會約書並簽名畫押於上 
　　（三）將約書及入會費交到本會本會審查後即當塡發會員証劵 
　　第九條有下開各欵之一者不得爲本會會員 
　　（一）入外國籍者 
　　（二）吸鴉片烟者 
　　（三）年未滿二十歲者 
　　（四）品行不端聲名狼籍者 
　　（五）曾以私罪受國家之刑罰者 
　　第十條凡會員遇有學問上之疑義得函問本會本會同人當討論答覆如尙有未明之處更當代爲就正於會外之通人 
　　第十一條本會將會員名籍每年編印一次凡屬會員各給一册 
　　第六章職任 
　　第十二條本會設置下列各員分任會事 
　　（一）會長一（事屬初辦辦暫且虚左以俟他日補行公舉） 
　　（二）會董若干人（同上） 
　　（三）評議員若干員（俟本會成立後第一次大會時議定員額再行公舉）　　（四）總幹事一人對内則總持庶務對外則代表全體 
　　（五）副總幹事一人輔佐總幹事總幹事有事時則爲代理一切 
　　（六）稽查員若干人查核賬目並開會時維持會塲秩序 
　　（七）書記員若干人掌收發文件 
　　（八）會計員一人掌出納款項 
　　（九）交際員若干人掌接待賓客之事 
　　（十）編輯員若干人 
　　（十一）調查員若干人 
　　（十二）演說員若干人 
　　（十三）庶務員若干人掌整理會所採辦噐物 
　　（十四）特任員若干人 
　　以上均由會員中公舉選充稱爲本會職員此外另設顧間員若干人得聘請會外人充當 
　　第十三條總幹事副總幹事稽查員由公衆舉定一年一任滿期後如再被舉仍得續任 
　　第十四條書記員以下總幹事有權任用開除其員額任期及薪水由總幹事酌定之 
　　第十五條各員無論受薪水與否一經就職均當認眞視事其有不稱職者若有三人過外之會員爲之舉發稽查員以上則當開會員總會記員以下則當開職員會（旣有評議員則由評議員）審棧其事而定去留 
　　第七章會計 
　　第十六條本會經費以會費捐欵及其所出之利息　　之 
　　第十七條會員入會費三元只收一次當於入會時淸繳之至會費則每年兩元均由本會發給收條爲據 
　　第十八條凡捐助本會經費者由本會發奉謝帖並爲登報以揚高誼惟本會並不頒發捐册向人募捐各併聲明以防流弊 
　　第十九條本會收到會費捐款過百元以外即爲存放殷實銀號生息 
　　第二十條凡動支欵項在五百元以内者總幹事專主之五百元以外者由職員會定之千元以外則當開會員總會决之 
　　第廿一條本會每年將收支數目彚刋徵信錄一册分致各會員考核以昭大信 
　　第八章議事 
　　第廿二條本會每年開會員總會一次每月開職員會一次（將來每三個月開評議員會一次）是爲例會遇有要事須從速議决不及待至開例會時者可隨時另開特别會 
　　會員總會以會員全體組織之職員會以第十二條所列各員组織之 
　　第廿三條凡開會員例會及特别會均由總幹事將應議之事預先傳告並爲訂定日期地方先期一月登報通知惟開特别會時得將通知期限酌量减少　　第廿四條會員有因道遠或有事不能赴會者得委人或寄書自表其所見本會當將其所可否加入於贊成反對者之數惟職員會則各員除有要事外均須到會不得援此爲例 
　　第廿五條几開會暫以總幹事主席總幹事有事則副總幹事代之 
　　第廿六條本會所有議事詳細章程將來按照通行法例再爲酌定 
　　第廿七條本會開會時由書記員將詳細情形載入議事錄存於會所以備查考更或擇其大要報告各會員 
　　第九章附則 
　　第廿八條本會現當草創一切規模暫從粗畧擬在上海適中之地租一合宜之室將内容區劃如下 
　　（一）議事處）二）藏書處（三）辦事處（四）會客處（五）游息處 
　　第廿九條本會擬出一會報月一册其章程另議 
　　第三十條本會初設經費未裕故各職員之中除書記員庶務員外其餘均不支領薪水 
　　以上係簡明章程嗣後得隨時公同修攺惟以不出本章所定之範　爲限至於各種施行細則當於開第一次會議時公定之 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[歡迎江督南京]  
　　本月十七日南京開大會歡迎午帥由程君先甲作頌辭學界之人蒞會者甚衆今將驩迎會臨時職員姓氏表列於左 
　　總代表吳璆幹事員程先甲順琪武曾俊周為綸招待員（官塲）李瑞淸繆荃蓀梅光違吳廣霈李國璠陶晙保林琬慶張預汪文綬蔣起英陳習謨五燮何葆麟招待員（學界）戈乃康李鴻才茅迺封季錫庚李應吉陶保晉徐渤廣熒仇採吳翔慶宜讀頌詞員侯必昌書記員顧厚煌蔣鳳梧江　澤沙承鈞竇庠恕方道和胡竣達賈治邦會計員黃乾趙樹勛封德祖庶務員陸長康鍾洪　陸維李程麘汪秉忠糾察員羅仲素周兆熊戴汝定（兼庶務） 
[製造局官事二則江寗]  
　　金陵機器製造局總辦李叔倫觀察曾經粤督周玉帥電調辦廣東機器局務端午帥未遽准行已誌前報茲因上海製造局總辦張楚寳觀察蒞寗以李觀察赴粤之事商之午帥李觀察復於本月十七日奉准將局務交卸遵調赴粤所遺金陵製造局務午帥已委鄺郁文觀察國華接辦矣○金陵機器製造局提調一差非熟悉機械不足資其臂助自本年六月前提調程令慶明病故後迄未遴派得人昨經端午帥遴有前充鎭江總台官劉虞生直判講求製造札委接充此差並諭令到局後凡一切事宜昔有未經考究者當隨事禀商總辦設法攺良云（才） 
[皖撫勘騐龍驤兵輪安慶]  
　　日前皖撫由南洋調來龍驤兵輪一艘駐泊皖岸以壯觀瞻已札飭巡防營務處及支應局等提調會同赴輪逐一查驗計該船身係鐵質長九十二尺二寸寛二十一尺四寸吃水八尺鐵皮上厚三分下厚約一分多馬力六十匹墩位四百墩上水每點鐘行約兩邁半計中里八九里下水每點鐘行約五邁多計中里十五六里該提調等業將查驗情形禀復恩中丞因於二十日會同司道親蒞該輪勘驗矣（丁） 
[練兵處新定軍界戒烟章程鎭江]  
　　江督近接練兵處各咨現在新定戒烟章程限各令省遵行所有軍界各員弁尤須首先起戒以重軍人體格等因端午帥當卽札飭督練公所轉行各營官無論兵士軍員統於明年元旦日起一律實行不准復吸限三個月戒絶違則官員撤叅兵士革辦云云日昨駐鎭各防營統領均已奉札遵照矣（要） 
[　　提學司黃仲弢文宗現由日本考察學務回國業於十四日抵滬當卽電達督憲准於十八日起程來鄂大約二十二日定可抵漢矣（亦） 
[傳考備取學員揭曉安慶]  
　　督練公所研究所於十七日傳考備取學員並陸軍移送練軍畢業生數名現已評定甲乙於日昨揭曉計備取學員二名准入弁日砲隊科學習練軍生六名准人尋常科學習並出牌示定於二十七日一律入所肄業云（多） 
[上海官事]  
　　江西補用知府邵之純昨到道禀辭赴省○洋務隨員江西府經歷方濟川到道禀知廣西餉捐案内過班通判○北市工巡局文案縣丞景崧禀知於山東賑捐案内遵交三班銀兩過班知縣○巡警學堂稽查委員汪景龍到道請假○縣丞彭忠某由蘇來到道禀見（宜） 
[禀陳察視西牢情形]  
　　公共公廨關讞員前與工部局總巡麥高雲君察視提藍橋西獄現讞員飭承擬稿將西獄一切管理工作章程禀請道憲轉禀南洋大臣核奪（孝） 
[禀覆邑廟攤捐]  
　　城内邑廟所擺各地攤向出攤規均被四鋪地甲吳杏林私收侵用前經警察東局長據情禀請道憲將吳提訊後飭縣收押在案一面由滬道諭飭東局警員呂叅軍將攤捐情形覆候核辦等因現悉叅軍已擬就辦法或招人承包或認定月捐或每日由局收取按月彚解至碍路之處須令遷移等情業已禀覆滬道核示遵辦（宜） 
[禁售濕花]  
　　滬道瑞觀察近接日總領事照會略謂濕花混售早經照請查禁在案乃日久玩生依然攪售再請查禁等語觀察爰札飭上海縣轉知總工程局及花業董事一律查禁（尺） 
[緩期巡夜]  
　　昨報紀公廨讞員關絅之太守會同捕房總巡麥高雲君查夜一則茲悉日前午後太守復據麥君函告以軍械尙未辦妥請展至禮拜六即本月三十日舉行此事云（孝） 
[包探互調]  
　　美界匯四捕房之三道華探米順昨奉探目矮君令與老閘捕房之徐阿四對調（力） 
[英界火警二則]  
　　前晚九點三十分鐘黃浦路四號天祥洋行棧房忽然失火經救火會到塲燒滅僅毁貨物若干房屋未損○昨早五點鐘北京路恒興烟間起火延及間壁邵鳴記客棧等數家燒至轉灣浙江路麫館火又竄至東北角之糕糰店烟紙店楊公館旋竄至西北角之泰昌麫館及珍美齋肉店剃頭店錦昌京貨店篾竹店帳薄店舊貨店計共房屋六十餘間火勢其熾救火會至十一點鐘始得救媳捕房特飭中西包探詳查起火緣由再核（力） 
[請拿范黨]  
　　公共公廨已革招書徐聿修係范高頭之羽黨前日由四馬路巡捕房捕頭禀請關太守出票拘拿到案訊辦太守允之（力） 
[禀控仵逆]  
　　監生印申甫投縣喊稱逆子吉雲縱妾袁氏盤踞滋擾請飭提究奉帮審洪明府堂諭飭差提同子媳訊究矣（宜） 
[冰廠被刦]  
　　浦東六里橋附近某冰廠前晚被盜匪二十餘人毁門進内將廠中人縛住不許聲張隨刧去銅元銀洋雜物約値數百金之譜次日即由該廠報知浦東總巡梁明府請爲查緝（尺） 
[捕獲白馬]  
　　一百九十號印捕巡至派克路查獲白馬一匹在路亂竄當卽拘入捕房派探查傳失主認領（力） 
[委騐浮屍]  
　　本邑二十五保十二圖地保昨日投縣報稱本圖望帶橋河中浮有男屍一具請驗旋奉諭委水利廳孫立幹少尹前往驗明委係落河身死查無屍屬飭即棺殮並在該屍身畔搜出發票一紙下註魏堯東客人字樣存候查明再行核辦（力） 
[男屍何來]  
　　閘北陸家莊某草屋内前日有無名男屍一具身穿藍布棉襖白絨衫下則裸體赤足後經十圖地保報堂棺殮掩埋義塚（力） 
 
 
] 

Page 10

 
 
[會訊購地糾葛案]  
　　英商馬海延高易律師控陳露江陳似蘭曹瑞喬等買地吞價一案歷次訊供各情迭詳本報前日午後襄讞孫明府又與英巴副領事復訊原告見証姚晋卿供陳似蘭與馬訂立合同照數九五扣按照合同上所載人名均匀分派計談德榮榮杏芬陸介眉王楠生等均經簽字而榮杏芬與談别立憑據每畆另得洋九百元茲許家宅人爲榮杏芬揚言跌價是以間阻不賣陳似蘭供與許姓立過合同後因馬海回國各鄉人聽人唆使高抬地價况具禀付過洋三萬六千餘元而許姓交地十多畝單道契之外又有升科單不肯交下曾控巡防局解究總之此案缺少地畆並不是小的與榮杏芬間阻實因許姓不賣之故兩造律師復爭辯良久明府商之巴君判退去候下禮拜再訊（方） 
[上海縣案]  
　　汪鴻年赴道轅上控郭建候騙銀一案奉瑞觀察札發到縣前晚襄讞洪明府提審汪供　以股開泰元絲廠爲由糾小的入股當付銀五千两立有合同詎郭心存不良將銀吞沒泣求究追郭供詞含混明府以郭跡近誑騙判即收押候禀請道憲示遵追辦○德商西曼由吳淞返滬被玉坤和即小夜壼等拆稍攫物一案前已獲到四犯訊飭收禁茲又提到供出之褚阿炳到案亦經明府訊究褚仍尙狡賴明府喝令鞭背一百下傳小夜壼與之質對褚始供認與小夜壼首先動手攫取西人手鎗一支由小的寄于親戚家内大衣及時表均小夜壼取去聞伊將表押洋二元五角餘尙有洋帽係揚錫堂收去皮盒内之小洋十餘角係沈炎炎張毛卿取去明府提衆復質供詞相同判褚與各犯一同釘鐐收禁飭令吊贓懲辦○皖人汪挺俊在妓院被姚才生踼傷身死而院搗謝素珍胆敢縱姚脫逃經縣主飭差將該鴇交案乃延誤多日迄未提到明府飭傳訊比尅日將該鴇交出以便復訊並將該差保各責數百板以示懲儆（宜） 
[總工程局記事]  
　　東區巡目查悉淮安人嚴畢福同表姪兪淦亭及妻朱氏住在鐵錨弄龔正昌家串令龔妻韓氏將表姪媳賣與小東門孫二姑娘花烟館内當將嚴等一并拘解到局奉飭押候提孫二姑娘到案訊奪○南區解朱殿喬朱子芬兄弟二人爭奪坑基訊知在縣署控告有案著押候解縣歸案辦理○顧金生代在押之蟻媒方阿巧送信進内附有渐泡爲管所巡士查見拘解訊　戒責二百下釋出○聚豐木行送小竊周六寶西區解竊木植朱耀　又拆竹　之葉阿大到案訊判各戒責一百下逐出（寸） 
[英租界捕房事]  
　　車夫胡阿四行竊三馬路蔡公館綢衣眼鏡緞靴等物報探拘住吊獲原贓送押捕房於今日解廨請究○昨早北京路火灾時有孫子昌陳寳卿蕭曰添陳金生等四人携被逃出爲四百七十號捕拘入捕房捕頭訊悉並非搶火著將棉被留下一併開釋○常州人劉仁官誘拐范李氏之女託朱王氏及二阿姐阿土等賣與某處得洋六十元分用前日爲氏撞見報探將劉與朱王氏拘入捕房捕頭飭將劉押候解究王氏著取保出外找尋二阿姐阿土等到案訊奪○剪綹賊陳隆慶竊取馬姓小孩之銀手鐲報探拘住送入捕房奉飭吊贓送辦（力） 
[公共公廨紀事]  
　　德商天福洋行前控楊云記代銷顔料欠銀案内之保人莊治祥以所保楊云記係呂純齋轉託擔保求提呂純齋到案押交等情奉關太守飭差恊同包探將呂傳提現由呂延請律師到廨請候訂期會訊太守允之○昨由新閘捕房飭六百九十二號捕送華婦陳沈氏又虹口捕房飭五百零六號捕送宋夏氏先後到廨因案請爲收押俟今日解訊等因關太守即諭令官媒妥爲看管（力） 
[法租界捕房事]  
　　徐龍海近與匪徒私通接濟軍械爲包探訪知禀明捕頭飭將徐拘入捕房押候解廨嚴究○盜犯王瑞根張老頭蔣榮才曹云卿趙小四許成寳爲英界包探緝獲法總巡　該犯等係新北門外義昌珠寳店搶案要犯特飭探持文投英廨將該犯索回押候解廨嚴辦○薜心齋被李桂生搶去考籃一只當由包探拘獲解經公堂訊押候提羽黨在案茲包　又續獲同黨趙得全劉竹亭二人拘人捕　奉飭押候解究○張阿新行竊某米店白米一袋當被獲住送入捕房押候解訊○王永文吳阿四陳金淸在某輪船圖竊爲探拘獲送入捕房押候解訊（深） 
[美租界捕房事]  
　　傭婦沈嚴氏被主人黃紀生疑竊自縊身死已詳前報茲悉沈嚴氏本由單朱氏所荐現爲屍戚朱銀泉糾同陳阿春等將氏拔至鄉間任情恐嚇昨由氏夫單三寳投報捕房飭探將朱陳拘入押候送辦○章石林吳秋濤揚阿嘉深夜圖竊由探陸協庭拘入捕房押候查辦○公半碼頭西人控侍者王阿蘇抛工由探請單傳訊○李木林周愛生在匯山路因賭互毆由一百六十一號捕拘入捕房各存洋保出候訊○陸瑞林竊李得君皮衣由探陸恊庭拘入押辦○婦人張阿文失去三歲兒子金祥一日報捕請查捕頭允之○廚子盧富春向王阿星索資互毆由七百四十九號捕拘入奉飭自赴公廨控告（似） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
