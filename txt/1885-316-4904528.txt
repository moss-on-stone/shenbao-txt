# 1885 - 316 - 4904528

 

Page 1

 
 
[分設常州申昌娃畫室告白] [  申報館人主人啓]  
　　毗陵爲人文淵藪媚學之士好購藏異書名畫法帖輿圖以供觀鑒兹故於常州城内大街靑雲坊南首分設中昌書畫室將點石齋申報館兩處所印之書籍碑帖地圖出售俾購者近取卽是無須託人代買郵遞以省周章至欲看申報亦可向之訂定白當按日送閱風雨無阻統祈賜顧爲盼 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排羽校對無訛紙張潔白頗爲士林珍賞定價順天闈墨泮七分江 
南八分浙江江西均七分售處仍照曩例揣摩風氣者所宣先睹爲快也 
[五十七號畫報出售] [  申報舘主人啓]  
　　滇省西關外瓦倉莊有三聖菴爲陳圓圓晚年長齋繡佛處菴内比邱尼藏有遺像深爲秘重山隂陳南御司馬官滇時審知梗概借圖撫繪遍徵詩歌入浙後以此冊見示因屬畫工貼紙勾下詩則擇其尤雅者摘録數首圓圓始末詳原記中故將原記綴緑其上望古遥集閱者其亦先覩爲快乎列此次畫報之首以代畫譜兩圖畫報仍然九圖後附淞隱漫録圖說一則准於初六日出售此作 
[論小國宜圖自振以絕覬覦] [  山隂述蕺子稿]  
　　本必自腐也而後蟲生之人必自侮也而後人侮之國必自伐也而後人伐之莒子以僻陋無虞一　而二城見逼安陵以守地爲重一言而壤地以安國無强弱地無大小得人則治失人則危况以積弱之區界於大國人方爲耽耽七虎巘　我如睡之方酣如夢之未醒則是自取滅亡矣前接京友來函謂英人有并吞緬甸之意現巳密遣師船赶赴其地京都亦己接有電信而倫敦來電亦謂英兵抵緬燬砲臺而擄兵船論者或謂中國以國體攸關必不自葉其藩屬或謂中國方自求富强必不代他人受兵此皆自有鹽堂碩畫草茅下士可以無庸妄議或又謂英人此事實係恃强陵弱近乎侵弱暴寡此言近似矣然吾猶以爲夫中按緬甸自嘉道之際與英人啓衅失和爲英人所敗進逼都城緬人割　爲　卑辭求和始得自事其後又與英人啓釁致失秘古等地今者與英通商數十年來相安無事乃英人乘其不備遽爾興兵目下緬甸之疆域與前日之緬甸相較巳祗得其半又未聞緬人有開罪於英者乃英人猶不相捨不亦貪之己甚乎雖然謂緬人未嘗開罪於英人然也謂英人無端而起兵不然也英人之會緬人有以啓之也緬苟自强英人亦何敢　視雖今者緬甸疆域之狹遠過乎從前人民習於晏安積弱之勢一時亦難遽挽且英兵之來刻日可待欲求自强亦有所不得者然天下事豈可委於難哉因其難而安之則是效莒子之覆轍也懼人之强而任其國之敝而不救是不敢學變陵也吾嘗考緬甸之地東界滇省南界暹羅西北界乎英之印度及阿薩密等國東西相間千四百里南北較廣北則層巒疉障禽獸之所居食肉而寢皮取之卽是南則平原沃壤粟米之盛可以積數年之食木之堅者可作舟楫大牙球玉可以易他國之銀錢雖今者遠遜於從前而其利之可取者尚若是豈不可以自爲乎古者以七十里而王以百里而壬雖今昔殊勢難以一例然未聞有以數千里沃腴之地而畏人者也國之所以難爲者以小而貧耳今緬則非小而貧之謂矣其所以不得自强者徒以不得强之之人與强之之術耳夫有可以自强之具而無强之之人與强之之術此卦所以致人之覬觎也嗟乎緬甸之事其一端耳天下事孰不如此者不見夫日本乎其初亦東海之屬國耳能自求富强遂崛起而與各大國爲伍其他如琉球以不能自强見夷於日本矣安南以不能自强見欺於法國矣此其巳往者也近日之高麗以不能自强日本思得其地英與俄無不欲割分之將割地以求和則人之欲無窮而己之地有限國不削尚自弱矣且日後若以不勝其求而一拂其意則棄前功而結後怨資宼兵而齎盜粮無益也將聽命於人而自比於郡動則亦祗白辱耳國豈可以不自治而乞憐於人乎然自强之道將奈何其將學泰西之法乎曰非也自强之道亦祗自變其積習而己學泰西之法猶其次者也嘗聞諸國之風俗矣緬甸之民其賦性每多勇悍得人而治之則可以强兵故其先也攻取阿臘于之地合爲一國軍威亦曾大振今則樂於私鬥懈怠成風苟有人能作之振之就其本性而反其積晉則不强而自强矣高麗之俗其民氣質寛厚每多長者之風然亦因此而風氣漸卽於濫且多惑於左道崇僧人尚鬼神而游惰之民起矣朝廷用人多以資格而不以賢才是以民多安於小就而不自奮若有能奮起圖功變其積習則亦不難自强越南則民性多詐悍反覆無常暹羅則酷信異端一國之人才皆於僧乎是取皆其積習之當革而可以自强者嗟乎諸國之地未嘗不美且廣也諸國之人未嘗甚陋也諸國之積習未見其一日改也其有不見侮於人者乎吾聞腰千金者不野宿防之於未也治國亦當如是矣易曰慢藏誨盗冶容誨淫諸國其亦見及於此乎因緬甸之事不覺有感於亞州邊界之諸國因縱論及之以告天下之有心時務者 
[諭旨恭録]  
　　十月初四日奉旨這辰字圍着隆　監射耀年較射宿字圍着載漪監射薛允升較射列字圍着本格監射沈秉成較射張字圍着崑岡監射楊頤較射欽此同日奉旨武場監試辰字圍看　祥去宿字圍看者變去列字圍着殷如璋去張字圍着張炳林去欽此○初六日軍機大臣面奉諭旨本月初九初十日俱着推班欽此 
[電音彚録]  
　　倫敦初十日發來電報云賽爾維雅己奪取蒲而加里亞之薩里勃羅地方蒲王告急於土廷體爲救援土廷尚未之允又云　國前與日斯巴尼亞爭南洋島地一節曾請教化皇出爲調處兹聞教化皇勸德國量　退讓想德日兩國或當不失舊好也又十一日倫敦發來電報云蒲而加里亞之兵業己仝敗矣 
[西員更調]  
　　英國泒駐中國洋面之水師提督己將更調此己列報兹悉本月初四日英國新提督巳在香港接印前提督則　啓行回國矣又悉法國水師提督利士卑士於前日來滬不日卽當坐原來之拉加利桑尼亞爾兵船前赴香港定於西十二月一號以提督篆務交於新提督劉尼爾云然則在中國洋面之英法兩提督皆係新任者矣 
[特沛殊思]  
　　前録美富輪船受雇於華官爲載運兵勇軍械糧食之艦前此迭裝兵勇往返數四均臻妥協迨後左文襄公病殁於閩復着該船前赴運柩回籍舟師比德臣沿途關照始終愼勤迨公務告竣中朝嘉某奮勉特賞該 
 
 

Page 2

 
 
舟師五品頂銜以示榮耀並給洋蚨一百餅酬其勞勩另由帑項撥銀一百元交該舟師賞給船上水手人等每名三元庶使惠澤均沾咸知奮勉開華官於比德臣尙有優賞藉勵其勤愼之勞亦爲外邦効力中國者勉焉說見中外新聞 
[浙省觀風]  
　　瞿子玫宗師觀風浙省全題録以備覽子曰文莫吾猶人也一節六宗說南江漸江浙江考釋六書轉注書馬融蔡邕優後整飭外海水師議　湖仿韓昌黎南山詩體吳越雜事詩自注典故禁引十國春秋經義治事賦以湖學弟子成材敢盛爲韵賦得江色鮮明海氣凉得樓字五言八韻宗師續出三題皆爲文瀾閣補書之事服半年繳卷題長不備録 
[豫章又火]  
　　江右客來信云圉門自仲秋以後己四五次遺火成災九自晦日夜分時忽聞鐘樓上蒲牢亂鳴知回禄君又命駕而至急披衣視之見正南方一片火光卜薄雲際訪之路人云係惠民門外走水左營督率勇丁前往施敉行至城下司門者辭以憲令中夜本許開城因卽廢然而返次日詢知被災者係君子巷挑夫所住草房一時延燒十餘家正在興高采烈適駐南浦驛之按知廳及保甲局各水龍飛馳而至汲冰　噴始得火滅烟消不致盡成瓦礫查若輩多胝手胼足辛苦謀生一旦慘兆焚如其苦益難言狀惟前車屢覆仍不留心卽憲示重申亦無異耳邊風過則咎由自取誠不能怨天尤人耳 
[南昌武試]  
　　十月初一日辰初三刻德曉峯中丞率同文武官員親臨順化門外教塲考試武闈騎射分作三路中丞曁提調賀觀察監試王太守閱視中路王方伯曁定儲憲閱視東路繆廉訪曁長鹺憲閱視西路至申正三刻回轅應試者共五千餘人約四五天始克竣事惟向來武試例應會同協銕此次興協戎禾與其事大約因别有要公也 
[武試盛儀]  
　　各省武闈例以監臨兼主考另委一提鎭大員監射故定章演武廳東西分設兩公案左爲撫憲右則監射官所坐本届浙省劉仲帥以憲醫違和未能主試一切皆委許星臺方伯代理方伯命於宫廳上設五公座監射官外藩臬運司巡道各據一案以昭公允初二日開場僅考馬箭兩日初四日以天雨泥濘改閱步箭云 
[京師氣候]  
　　九月三十日晨天容黯淡日色模糊午前雲低如幄靉靆氤氲午後細雨纎纎繼之以雪花飛六山隨落隨融約閱二時許繽紛者改作溟濛至晚始止說者謂今年節氣較早封河恐卽在目前矣 
[土行日盛]  
　　華人之假托英商牌號在蕪湖販運烟土者前有德和祥新德和華順華順豐利生吉利六家近又續添七家爲西德和德和生瑞和瑞和祥老恒和廣來昇開利元刻又有四五家巳將房屋裝修不日亦將開巿按蕪湖自光緒三年開設通商口岸初祗沙遜洋行來此售賣洋布等貨都易洋行則專門貿易洋藥嗣因牛意毫無起色陸續遷返申江四五年來遂無復英商店鋪至今夏洋藥改草加厘洋行遂日增月盛新闢及横街一帶日來咸粉堊墻垣以便開張交易該處街道人咸呼之曰洋街意者洋務其有興旺之象乎然而國課恐自此短絀矣 
[上黨雜言]  
　蕪湖襄辦洋藥局稅厘事保甲局總辦沈榕靑别駕現因冬防吃緊奉梁小若觀察飭回本差專辦巡緝事務所遺洋藥開襄辦一差札委郭春元　翊相接辦○保甲各委員及團總於本月朔起帶同壯勇每夜分四處悛巡會哨徹夜不休鄒雋之明府更會同保甲周挨戶發給門牌載明丁口其正街每十家發一聯牌僻街則家興倍每一牌内共製一木梆公出燈油諸費每夜輪流守望是以宵小之流無不鎔聲匿跡云○洋藥稅厘自歸官後收數寥落若晨星聞九月望前僅進口十榖箱望後更絕跡不來巿儈之技亦神矣哉○私土流弊實屬查不勝查近又有所謂保險者客向洋行購定卽由洋東雇廣人爲之解送每於夤夜標刃而前官憲之耳目難周以致若輩伎倆百出誠一極大漏巵也○本月初二日有前營官歐文卿遊戎出殯之期靈輀舁之東門外暫行安厝職事顯赫執紼者多若繁星道旁觀者莫不嘖嘖稱羡○新關下及横街一帶現因售土洋行紛紛添設英稅務司許妥瑪君遂舉英人巴路士爲土部局西董沿路略加修葺每隔百步卽列路燈一桿本月初三晚卽西歴十一月九號一律燃點光明大放無殊燄吐燭龍行路者咸以爲便 
[閩事彚述]  
　　蔣福勝江右武弁也去秋左文襄公大軍來閩路出河鎭需用夫役甚夥經保甲局紳鉛山縣令公同推蔣經理其事時大差驟至各過載石戶皆避匿不出蔣踴躍從公弗遑朝夕計前後雇夫約共二萬餘名且給發民夫脚力之外尤多津貼以此爲大憲所知事竣奉委崇安轉運業採運軍粮經年未離差次詎有某太守被人匿名揭帖指蔣挾嫌圖害通禀大憲委員拘傳蔣之家屬訊究蔣接家信始知變生不測驚駭之下泣釁各憲准予伸雪由是射影飛狐無所施其技而黽勉從事者不致慄慄危懼矣○龔太史顯曾泉邑人也當防務吃緊時捐資辦團以衞桑梓士論嘉之今赴修文之召伊子庠生某具禀當道懇諸奏奬現經楊制軍批局援案核辦○近因政府議攺水軍爲海軍各處練鬱裁去四成福州各營亦擬裁撤惟須俟部文到時再行酌定○楊橋巷口鐵店主綽號麻鐵鋼者行伍中人也與逹明里福德隆鞋店工夥某乙素有嫌隙前晚鋼竟率墨棍數人與乙尋釁始而痛罵繼而揮拳乙大聲喊救隣人羣來相助將鋼之黨某丙擒而置諸間壁某姓家鋼等忿忿歸復率數十猛士手執利刃興問罪之師乙未及防被將某丙槍回該鞋店及某姓家物件悉被搗毁衆人咸抱不平公議聯名禀官請辦以警刁風忿官法如爐雖鑲入其中亦不免鎔化耳○閩省謝畢者膽氣過人遊歴重洋一馳域外之觀不以瑣屑介意去春偕其友王某販土他省重任之方以爲管鮑之交不是過也孰意王不但不思報効且席捲所有而歸歸復冐謝之名在北門開慶記烟館人亦不知其爲張冠李戴也前日謝航海回不王知之敢相見惟托人向謝自陳效廉將軍之負荆謝罪事乃巳交道如此良可浩歎 
[太守莅滬續聞]  
　　新任松江府姚少瀆太守丙吉抵滬等因己列昨報太守坐船停泊英界珊記碼頭廳縣及英法兩界讞頁卽先後乘輿往謁昨晨太守登岸入城一一回拜今午羅少耕太守邀請太守赴筵聞太守卽欲赴蘇省及金陵向各大憲謝委云 
[美界火災]  
　　前晚十二點鏑時英捕房蒲牢亂鳴聲聞遠近一下一歇知係英界火災急登高閣望之見火光熊熊然約略在鐵路大橋之北時本報雖巳上印未及録登而訪事人職有專司不得不往查探少選報稱其火起于天后宫之後一百五十一號房内是房向有甯人質居現甫遷出經某粤人接租尚未將妻孥遷入是夜忽然火起實不知其由來幸英法美各洋龍及藥水龍飛駛而來竭力救息計焚去房屋六幢拆毁一幢說者咸疑匪人種火圖刼云當火盛時捕役見甲乙二人搬取衣物當卽帶至捕房昨解公堂捕役禀稱所得各贓尚無失主承諮甲乙不認搶火羅太守命押俟查明失主再訊 
[覆訊拐匪]  
　　法捕房緝獲拐匪一案兩記報中昨晨翁太守飭傳李三仔盤問據稱家在鎭江上路鄕間父親開設烟館蔡恩寶前來過癮瞞過父親將我領出太守問向日被拐拐出後在何處存身何時到滬家中究有若干人爾父親何名字可吸洋烟三仔一概茫然惟稱父親　有煙癮母親因病略吸洋烟家中尚有祖父母及兄弟姊妹蔡許給我餅餌致被誘出刻實惦記家中太守着站立一旁提蔡詰問據供小的在某南貨店爲庖人是孩從鎭江買來立有契據所帶衣箱鋪盖放在輪盤諒風被人取去矣太守謂李三仔稱爾去吸烟將伊誘出伊父母尚未得知何云是鎭江買得此等契據定係揑造不足爲憑伊係六歳小孩烏　說謊　喝掌頰掌至二十下蔡叩求交保出外尋到是孩父母以憑質對太 
 
 

Page 3

 
 
守謂拐犯何可交保又喝重責蔡始供稱此事烟館夥陳阿旺曾亦與聞太守又提王阿松問如何將邵金福誘出王供實由張孔二人所拐託我挈帶回閩太守謂一味遊供喝令笞責責至一百板仍執前詞惟稱張孔兩人拐出賣與胡金和胡來自福建現住大東門外永祥泰客禹求請傳提質問太守問前曾託爾帶過幾孩笞稱此是第一次正在訊問時邵金福巳投案備質太守詰問之下邵稱張阿林騙我去看戲法卽被領至江灣糖食店中借住二十餘日本月初七日領至十六鋪吉順茶樓小坐復領至伊友家中小住一夜然後雇坐杉板至虹口同上輪船王阿松與林阿四實是弟兄並非兩姓太守重復將王研詰王不肯承太守着再笞一百板始認與林確係兄弟太守又提林詰問據稱實不與伊同伴隨據包探嚴頌眉稟稱紅帖等件由林身畔搜出太守謂旣不同伴紅帖爲何在爾身邊諒必爾另拐他孩從實供明當可從寛發落林供紅帖由友入寄存太守着責一百板始供另有一孩由張拐得寄存浦東周浦鎭囑君前往領來帶回福建項日尚未去領太守謂爾可能前去將孩領幾答稱之須張姓同去現張姓不在上海請飭南巿福來烟間同領亦可太守着將林王蔡三犯仍前管押邵交其父領回李仍留捕房待派人至周浦查明有無寄孩再核 
[查獲拐孩]  
　　昨早九點鐘時太古碼頭某輪船上人投報小東門外法巡捕房謂有人領到二小孩附船回粤其中形跡實有可疑請派包探到船詰問捕頭由德律風傳信大自鳴鐘捕房備捕頭立派包探孫寶生至該輪查得兩兒一操江北音一操無錫音據稱實被匪人拐得義包探因將兩兒送人捕房暫押以便解送公堂其拐匪則因上岸買物未被拘拿云 
[收查贓物]  
　　前報列萬安樓客棧某寓客失去衣服查得被同棧之黄裕山高金甫兩人所竊當將黄高管押捕房送案比責包探又起到兩人寄存該棧之竹箱皮箱等件黄高向兩押之陳小春生管有揮票四張質洋十數元另有三十餘張放在竹箱恐被捕房濩去陳聞言告知包探嚴頌眉將情稟諸翁太守昨晨太守提出兩人當面將箱開看見有押票四張當在滬上押本果係十餘元餘押在鎭江杭州蘇州等處而以杭垣荐橋堍某當舖爲多箱内有鵰扇紅風帽藍呢夾襔藍甯維夾馬甲馬褂藍綿縐茶靑縐紗棉夾套褲及零屋物件太守着包探將物檢明登記并將滬地所押各物吊齊解案核辦 
[獲私彚誌]  
　　洋藥局十二號巡丁胡阿七至英公堂稟稱在路拿獲潮人馬阿紀搜出私土半隻協捕帶至捕房查得馬意欲將土送往南巿馬稱土向中孚洋行購來熬膏銷售羅太守語佩副領事曰頃又奉道憲札飭赶緊辦理洋藥各案今旣由巡丁協捕拘拿今將人土一併解案請貴副領事傳諭捕房道札請卽察閱佩君謂捕房實欲查明購土人携往何處故未將土解案旣己訊明持土出境卽令解案判斷可也太守陸飭將馬押俟捕房解土後再行發落又有巡丁瞿慶祥稟稱甯人向某持有漏捐之土半隻協捕拘拿今特將向解案土尚留在捕房向供小的在虹口一豫春茶肆爲夥叔父患病急欲吸烟命向洋行購得些微大土麥總巡稟稱查得向確在虹口茶肆爲夥購土熬膏自吸佩君向太守曰向土旣不出境應請從寛太守謂土須解案人可從寛隨飭將向管押候禾又有二十二號巡丁李桂新稟稱查獲漏捐大土半隻因將入贜協捕帶至捕房今將送私人李某解案查得李購此私土送往鄕間太守飭一併管押候示 
[飲和可望]  
　　本埠自來水營擬將接入城中一事己紀前日報章兹聞此事己由道憲核準昨晨該公司西人帮同數華人前赴大東門一帶丈量街道以待興工從此激濁揚淸飲和有望城内居民當必同聲稱便矣 
[銀工妄訴細情]  
　　昨報列銀工妄訴一事兹經訪事人查得其詳云某甲小名毛毛向在景福銀樓作工乙係東來昇之夥曾荐伊姪某因在甲處帮工丙向患瘋癲時發時愈一日店中有帽花十餘朶令丙携赴南門某姓作中點翠丙携至中途售病忽發如痴如醉僵臥街心逾時蘇甦檢取身畔帽花巳被匪人攫去無奈冋店據情告甲甲言于丙曰此物估價甚昻如欲賠償非錢數十千不可不如乘間藏匿暫避風波内信之向甲借錢數百文潛向姑蘇避匿甲遂將計就計語乙曰丙由爾荐現己捲逃爾將若何料理乙聞言未敢深信旋赴蘇尋内來滬詢得果由甲設計圖設因卽向甲理論甲不服堅欲索賠錢二十八千口角之餘經甲訴諸巡防總局馮剌史以其所控情節支離揮令退出丙知被訴卽赴巡防北局控告局員准詞於前晚飭提原被集訊隨諭甲曰丙旣行竊理應照數索償何得詭計多端肆行訛詐又問乙所失物件究值幾何答稱四五千文因將甲申斥曰爾係生意中人不應爲此訛詐本應懲治今姑從寛令乙賠洋四元就此了事並著各具遵斷切結留案 
[英界公堂瑣案]  
　　前有泰昌四式嫁妝鋪主甯人樂利水控滬上未設領事之某國婦人倍倫剔欠付貨洋九十一元請爲追訊羅太守會同德國連繙譯飭捕房傳訊該婦該婦供稱一時無力淸債叩乞緩爲措繳太守商之連君斷令按月拔肆十元所有讞詢巳録前報日前樂又投案訴稱到期向收該婦依然無付太守又照會遽君傳提該婦訂期前日下午覆訊樂申訴前因并稱該婦實在無力還洋惟知所購各賃尚存鐵床面盆浴桶交椅等物值洋六十餘元可否求請交還情願認虧了事該婦情願交還太守與連君俯准所請○廣德藥鋪主童來德稱前曾用杜全泰爲夥今巳辭歇詎被冒刻圖章向藥行誑取洋參等貨計銀三兩有奇報捕拘案搜出假印度僞條一併呈閱又有施行生稱被張邦在竊夫水烟袋今因童控杜冒取藥料之事由捕查明張與陳阿福杜全泰等同黨一併拘獲請吊竊贜太守命將獲案各人一併押候過堂訊辦呈閱之件存堂○吳阿明稱乞丐夏明甫逐日前來求食昨被闖入厨房將飯菜盡捕阻獲人贓夏供山東人素爲營勇爲己落魄爲丐昨見伊家無人守門闖入飽餐行竊叩乞施恩太守判管押七天贓交吳領○前報列捕房查得各洋貨店違章多貯火油辭案請罰昨西包探禀稱查明愛香室共有火油十三箱其夥朱鼎山到案義成十六箱其夥王硯春到案廣祥合三十箱其夥梁玉田到案朱王同稱所多無繼實緣將次售完故又購進梁供有客欲買所以暫存並非有心違禁羅太守商之佩副領事判朱王各罰洋六元梁罰洋三十元○包探康阿順稟稱昨見湖南人熊南軒從法界奔至英界當場阻獲詰得因竊水烟袋被捕圖逃隨在身邊搜出哥老會執照一張解案熊供向來當勇後因遺散流落並不爲非乞施恩宥羅太守命押候過堂覆訊核辦執照等物存堂查執照係白洋布一方印有忠義堂及龍虎風雲會乾坤一掌甲千秋承基業萬姓合成洪等字○捕房查獲開設小賭之王阿九徐富仁戴阿能陳阿茂王利舍韓阿福六名及制錢賭具一併送至公堂土等均俯首求恩羅太守察得王韓俱未成丁從寛斥釋諭以嗣後勿再犯賭于咎餘各押七天以示薄懲賭具銷毁○前報列藥水廠夥石正銓失去銀粉疑是覆夫陳阿九所竊控請提追羅太守訊供後押俟查明再訊兹悉石實係萃泰銀爐之夥曾運寶銀至藥水廠鎔化爲粉後將銀粉失去疑是該廠更夫陳阿九卽周永順所竊昨又解訊石申訴前因周執定前詞并稱小的在廠執業己經多年銀爐中人出入甚多實難查考惟小的决不敢竊太守以石疑竊無憑殊難准理因卽將周開釋着石查有的實証據再行指控○平和洋行西人訴稱丁鳳祚言有無錫客時松泉運到羊毛等貨行中正在需用因與言明價目先付定洋百元詎該客延不將貨交來同丁詢問則稱旣不解貨卽可索取定銀雖有是語依舊延約無期爲此報捕拘韓送案丁申訴前因時供所有貨物向來託丁經賣與平和行銀貨爾交並無瓜葛事緣前售之貨應向收銀由丁交下票銀五十兩及上單銀三十餘兩比無可收取因將此項銀洋扣劃設要交貨須再交銀且我惟與丁交易該洋之事實不明知丁又稱經手賣買隨到隨交並無 
 
 

Page 4

 
 
非是捕頭禀丁雖是生意中人屢經涉訟有案可稽恐所言殊難憑信羅太守請佩副領事問平和洋東銀洋是否交丁據丁言己交與時客確有其事否平和澤東答稱是太守隨商之佩君飭將丁押令交還平和銀洋所有丁與時交涉之事着另行控候判斷 
[陳與昌解直隷棉衣啓]  
　　十一日由招商局普磨輪船裝運新棉衣二千件解至直隸賑局查放餘俟陸續再解又另解太倉新棉衣二百件交錢樸儒善士查收倘蒙諸善士慨助務望迅賜寄擲是禱伏希公鑒此啓 
[影戲移賑]  
　　聞格致書院於今月十五十七兩日自晚七點鐘起至十點鐘止搬演影戲禮妙變化光怪陸離大有可觀共有影戲圖八十餘幅皆係泰四各國都城以及名陸之地城邑巿塵樓臺殿閣無一不備見者不啻身歴其境不止作宗少文之臥游己也歐游之外亦有中國日本京城如欲瞻皇都之壯鹿東國之繁華卽可如在目前焉入觀者每人收洋半元卽以其貲移作賑濟以救貧民誠善舉也想至時往觀者必衆耳一舉兩得無　功德是所望於樂善之君子 
[上海文報局籌賑叢譚三十六]  
　　金陵協賑公所敬刻城隍疏文凡助賑以求病愈求功名求子嗣者各予文疏註明捐數焚化御前天佑善人誠無不格故請疏捐賑者亦日衆近更有助賑焚疏以求冥福書雖冥漠中難求徵驗然果神佛慈悲必能鑒具仁孝默許超并孝子仁人當能辨之○金陵薙髮匠劉某聞災區待賑慨然助洋一元夫手藝之微莫甚於此日得一二百文養家且不足而慷慨若此是眞具樂善之誠者也○招商局海晏船吳君霨靑來函云小兒湯餅會承親友厚賜特具席費十元移助棉衣代諸君造福江西景德鎭刀佩華朱靄卿程以和請公函云程君渙堯醫國手也屢次捐賑昨舉一男捐洋十元求保淸吉同人祝之曰吳郎程郎易長易大發財發福做官做府○吉林蒓髯函去病星照命三次身患痼疾均賴助賑神佑舊疾除根新病全安再捐十兩捐册暫存侯麟程費舒之事如願以償再行續寄同人再拜而祝仁威鳳祥麟奮迅雲程惠而不費用之者舒 
[璋儀助賑]  
　　謹啓者寓滬浙湖南潯鎭人朱照庭姻兄前月初十日喜得文孫屇今彌月吉期據述蒙諸親友寵賜璋儀慨不敢領乃承雅意殷肺卻之恐蹈不恭謹將儀洋四十元移助賑捐爲諸君邀福爰發報章以鳴謝上海北巿籌賑估公所姻愚弟施善昌謹誌 
[賑務撮要]  
　　不書名陸子來函云僕今歳值五十生辰承各親友惠賜嘉貺實不敢當感激之概曷能自己本擬設筵以笞雅意因念賑濟急迫特具筵資十五元奉呈尊處代解灾區藉祝諸親友福禄綿長等因同人而拜血祝之曰賢主嘉賓如日之升如月之恆如南山之壽如松栢之茂○本埠榮發生寶號新張各友備禮致賀理合設席鳴謝主人遥憶灾區情形因辭筵助賑十元爲諸友造福謹登報章以誌感詡　翠微子疾愈助賑二元並郵來勸賑歌及乩諭辟疫神方屬代登報惟賑歌限於篇幅未便附入其辟疫神方則另行登報以副雅囑上海鬲易公舘協賑所秋坪李朝觀謹誌 
[蘇省撫轅抄]  
　　十月初八日侯補通判王祖慶禀知辭奉委赴常熟公幹候補縣王椿蔭禀辭奉委赴松屬一帶緝捕差藩憲譚官太太戴氏於十月廿四日壽辰○初九日候補道庫大便姚紹生禀知奉首府委代理吳縣光補司巡檢事卽辭赴任從九汪鳴鳳銷撫轅監印差文玉禀知派蘇差委○初十日蘇海防同知王恩晋禀知曾勘丹陽洒工回鄧掄英禀知奉飭分寗差委從九汪鳴鳳禀知奉委藩轅監印差典史祝再璺禀知奉委皇轅監印並銷藩轅監印差 
[浙省撫轅抄]  
　　十月初四日候補按經歴張元凱禀謝臬司委上六叚保甲差記大功三次常功一次從九品吳延澐禀知臬委赴新城公幹叩辭○初五日仁和縣趙錢墉縣唐俱禀知學憲　衢嚴考試于今日三點鐘啓現仍由上馬頭三郎廟登舟正任分水縣　禀辭赴威平厘局○初六日候補府楊永昌禀辭赴台州公幹萬福康禀銷解京餉回省稟到同知莊淦禀辭赴温州公幹准補景寗縣楊崇欽禀知交卸山隂回省禀到○初七日候補府向人冠禀辭赴紹屬公幹差候補通判棄佩萱禀知委解第五批京餉並帶北日經良于初六日釘鞜寄存外庫正任宣平縣皮交卸回省稟到正任嚴州府經歴龔廷玉禀知委鱗第五批京餉並帶北洋經費于初六日釘鞘寄存外庫安布庫大使葉祖巽禀知管解第六批京餉本日釘鞘寄存外庫錢塘○初八日候補府王纘鈞禀辭赴湖州催提銀册差宋濟淸由京騐放來省禀到通判徐樹淵禀辭赴衢州公幹正任武康典東黄楫交卸回省禀到補用布理問趙福康服闋來省禀到府經歷龔廷玉禀辭解京餉赴都 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[恭祝徐憲老太太沈太夫人七旬晋四大慶録呈孫麒仁憲大人教政]  
　　天留一朶女貞花儘向人間歷歳藍眼底推尊王母座膝前持節使君槎慣嘗考叔歸羹肉還遺安期覓棗瓜壽進古稀春進小爲開春酒醉官衙○三株瓊樹各爭妍家有雞豚不值錢北闕恩沾北堂饌皇華使詠白華篇後先比寵光元老文潞公彦博亦九月廿九日生蘇軾製誥有篤生元老弼亮四朝云云中外稱觴福大全翹首花封到閩嶠板輿奉處婺星懸太夫人就養長君心燕司馬福建任所[  寓長崎治晚生徐佐時拜稿]  
[上海四馬路運灘文報局内協賑公所經收賑捐十月上旬淸單]  
　　初八日銳冊蕪湖招商局經寡隱名氏英洋一元五角敬愼堂勤宜堂兩戶各一元忠直堂週歳子知不足齋兩戶各九角五分衆善人隨緣兩元另五分又小洋二角現銀八分新關南卡三角五分本洋一元石記求水陸平安本洋一元王德貴本洋二元如臯吳雲山翁募程和用可泰記合裕記信泰記裕泰張記啓源金記恆盛汪記翁益金程記八戶各二元孫啓記金熙記湯灌村茗山延陵氏日戶各一元浙江藩憲許發到龍山茶捐局募八十三元塘棲釐局史募七十六元台州府正堂陳募一百三十九元臨海縣正堂三百元黄巖縣正堂一百元太平縣正堂五十元寗海縣正堂三十元天台縣正堂劉募五十八元仙居縣正堂廿九元○金冊又發到杭州府正堂吳募三百五十元署新城縣正堂余廿元前署長興縣正堂胡募六十九元銅洋一元○申單鉄沙同人募壽喧草堂益泰典兩戶各四元壽暄草堂求子病愈十元友于堂陸高子繡同泰典同和典四戶各兩元隱名氏仁籌堂張張耕濤張潤濤秦晋階席美卿朱永盛徐協昌八戶各一元馬僧儒徐眞卿徐坃卿徐頌成蔡和盛周恆記唐永盛顧隆盛顧永盛張祥裕陸合豐三泰十二戶各五觸長源泰號慕孫陪桂舘本洋兩元黄知稼堂餐英山房不詔名三戶各一元黄鳳詔王黄湘南生黄　　黄廷榜黄勝駿黄慰祖黄　賢不留名萬氏芙蓉九戶各二百文景山堂三百文黄友恭堂黄五桂堂黄採芝三戶各四百文黄行素軒無名氏兩戶各五百文芙蓉花舘聞犀吝舘王懷淸堂三戶各六百文無名氏七百文合收本洋十一元○催單勉力從善人求嗣十元又新棉衣褲八十件元記號募新安汪熙安求母壽家淸吉十元李在鎔郭步苦兩戶各四元徐榮生無名氏兩戶各三元程居仁堂二元蘇城東美巷陳募求安氏暈記一元五角隱名氏五角王洗馬蓉陶第募愛菊廬一元奚記八百文樂志堂三百文合收二元萬源昌皮貨號衆友十元祥生昌號募默求氏一元陳祥生五角忻品之三百八十文楊國華三：文鄭泰　二百文楊芝友錢坤俗林松濤鄭在林王正煜田聖餘施萬源朱興豫八戶各一百文合收三元求平安求病愈淸世太原氏三戶各五元求平安三元不書名二元靑浦源康虎募六戶四元張功淦五元張炳記一元八千九百另九號兩元靑浦縣署來不無小補人募源泰典源康各友不無小補人倪戒眚四戶各二元源泰典各友源康典公仁和通源七叔亷姚士萼蕭鎭鏻蕭蔭甫施伯銘作芷舲八戶各一元唫靑居士十元淮安水洞巷來項碩生翁募力不從心人十一齡童子二戶各兩元平安居保身體康健節省日用愼行堂四戶各一元紅杏花舘祝安室二戶各五角隱名氏七百文承志堂四百文合收九元本洋一元淮安裕源號交來凝秀堂曹平銀合申規元四十二兩三錢七分五厘○蘇州潘仲溪翁募第廿五次無名氏張堂山兩戶各一元平安氏一元五角桑葆生五角兩旺氏養素廬兩戶各十元退修居士六元不留名三十元現銀廿一兩六錢三分蘇文報局募第廿三批緑筠書屋汪壬午求母病速痊張士芬三戶各二元無名氏求病愈四元譬如吃藥指捐沙洲廿元有心棉力人移壽費又奉慈命節壽費共廿元小住星橋客銅洋十四元月旦堂林十元香溪無名氏古歛漢笠齋主人吳景隆三戶各一元琴川無名氏九如居二戶各五角徐問陶四百文華培蓀二元無名氏一元無名氏廿九元錢二千九百七十文小洋五分履氏十元平陽涵氏二元鄕桂田二元銅洋一元朱方膝銅洋一元願産婦平安銅洋二元聽兩室一元合收英洋一百十四元小洋五分銅洋十八元錢廿五文○平湖集義生募金菉猗二元求萱　生一元智樂堂鳴鶴堂集義生惜硯居士四戶各五角有心無力人小洋二角○海鹽禍華舘主人洋十元銅洋三元○鎭江電局募鎭平二七寶銀可石兩○九江新關交來江西高安縣署幕友同助六元馬輔成善士一元○楊州陳際泰翁交來曾萬氏祈禱疾病全愈廿元○揚州電局交來慶錫元善士曹平銀合申規元一千零七十二兩九錢五分一厘本日共收英洋一千七百零七元本洋十六元銅洋廿二元虚對開二個小洋二角五分規元一千一百十五兩三錢二分六厘寶銀五百廿一兩七錢一分錢廿五文棉衣褲八十件當送交陳與昌棧收 
[上海三馬路與昌絲棧陳竹抨經募兩廣山東江寧沙洲賑捐帛衣十月初八第一百廿四次淸單]  
　　昌宇八百零一册蕪湖崔謙裕號硜募無名氏洋四十元崔謙裕各友洋八元崔謙裕無名氏二戶各洋二元劉耀庭王鍊生王華圃謙和郭直齋五戶各洋一元無名氏本洋一元項筱輔無名氏無名氏無名氏四戶各洋五角以上十四戶共來洋六十元内有本洋一元○施章如翁經募江寧昌字二百零一册章怡昌紋銀廿兩兪蜀黄紋銀十兩張子衡紋銀六兩半部堂兩宜堂二戶各紋銀五兩乾元成泰鴻泰祥發無名氏五戶各紋銀四兩懷德堂頤和堂余二戶各紋銀二兩晉康復源二戶各紋銀一兩以上十四戶共來紋銀七十二兩申規銀七十五兩○昌字七百八十七册瀏河陶靜涵善士續募公記濟記二戶各洋二元平記葉竹村薛雅堂朱信成陳老福和記布莊薛長源引梅居薛長泰韓光裕王長利徐福順十二戶各洋一元吳沛記徐德順二戶各銅洋一元徐明才查絲電姚康記三戶各洋五角管興隆倪長順周復順周發順徐萬租五戶各錢五百文邵亭記錢三百文以上廿五戶共來洋廿元銅洋二元○沙溪印溪一粟主人爲先嚴六十冥壽資移助山東洋十元甯波葛薌亭大善士續募節願戲洋移助葛麕璄洋五元葛慶增洋四元○武林後裔爲祖考妣九十冥壽經資移助沙洲洋四元生昌姓董桂芳洋二元無名氏余瑞麒求内子病卽愈二戶各洋一元同康餘記銅洋二元○王鳳鳴寶號對帋移助沙洲洋三角○昌字六百四十三册漢口公濟典經募由同愼祥寶號交來劉子奎祈保産婦平安洋十元胡凱卿祈病速愈洋五元劉紫臣洋三元不留名人洋一元以上四戶共來洋十九元此冊據原典來信云及遺失○鄭蒓卿助花布大棉被一條○德新莊交來庽常熟金陵存德善堂經募江寧昌字三十二冊姚天益洋二元胡復茂胡星揆兪養眞黄不留名吳松盛黄仲枚王眉軒顧文泉八戶各津一元以上九戶來洋十元又募江寧昌字三十一冊王賓周洋五元王義豐洋三元王恆益洋二元三戶來洋十元以上二冊共來洋廿元○本日共收英洋一百四十六元規元七十五兩銅洋四元小洋三角花布棉被一條合併聲明 
 
 

Page 10

 
 
[光緒十一年月初三日京報全録]  
　　宫門抄○發抄旨四道○江督曾奏請奬叙洋務員弁摺○江撫德奏查明循例具奏摺○江督曾奏請旌表片○將軍穆等奏續裁營勇日期摺○陜撫邊奏房考兼用候補人員並入闈監臨緣由摺○大臣色等奏爲陳明片○江督曾奏查明改請給獎夾片○十月初三日工部鴻臚寺鑲白旗值日吏部引見二十三名翰林院三名○長善謝賞戴花翎恩○高梧謝授雲南昭通府知府恩○奈曼王請假五日○召見軍機高梧○發抄吳元烟奏拿獲夥衆行竊盜犯劉臭等審擬奉旨刑部速議具奏欽此○又長江提臣李成謀巡閱過皖日期奉旨知道了欽此○又胞姪試用令吳春鐸等遵例廻避奉旨吏部知道欽此○又鳳陽關癸未年短徵稅銀遵章完繳五成奉旨戶部議奏欽此○○太子少保兩江總督一等威毅伯臣曾國荃跪奏爲查明辦理洋務尤爲出力各員弁循案續請奬叙恭摺仰祈聖鑒事竊查江蘇之上海鎭江兩處爲東西兩洋通商之地交涉事煩甲於他處所有在事文武各員均係斟酌緩急量才派辦旣未便限定員數亦未可拘泥資格每屆三年將在事出力各員分别核明奏奬在案兹自光緒七年請奬以來計至上年夏間己屇三年期滿時直法事未定未及卽時奏請然當防務倥偬之際值風聲鶴唳之秋凡夫華洋交涉事件辦理更多棘手操縱尤須合宜稍不經心卽虞决裂幸賴該委員等和衷商辦措置咸宜且復會同在防水陸各軍實力巡查多方安撫得以内訌不作保此財賦之區洵屬有裨大局逈非往屇勞績可比兹據蘇松太道邵友濂常鎭通海道陳欽銘將尤爲出力員弁酌擬獎勵禀請循案奏奬並聲明除上屇業經請奬有案各員外其餘派委各員均係未准部章以前未及咨部立案然皆久滿三年有功足録未便獨令向隅此後如有添委之員自當遵照新章辦理等情請予核辦前來臣覆加查核原册人數未免過多當此朝廷愼重名器豈容稍涉浮冒弟經大加核减凡無案據及出刀稍次者柢十從刑合二海錢江等處各　局統計現祗開開保三十九名委無冒濫情弊謹彚繕淸單恭呈御覽合無仰懇天恩俯准給奬以示鼓勵有辦理洋務尤爲出力各員弁循案續請奬叙緣由謹會同護理江蘇巡撫臣譚鈞培恭摺具陳伏乞皇上聖鑒訓示謹奏軍機大臣奉旨劉佐禹等均着照所請奬勵該衙門知道單併發欽此○○江西巡撫臣德馨跪奏爲查明京控案件尚無逾限循例恭摺具奏仰祈事鑒事竊准吏部咨道光緒十年九月初二日奉上諭嗣後各督撫將京控逾限未結之案每屆半年彚奏請旨交部議處一次欽此又准都察院咨咸豐元年閏八月十二日奉上諭嗣後奏交案件着與咨交各案一併將巳結未結起數咨報都察院查核例限催叅以淸案牘而儆廢弛其步軍統領衙門逾限奏案亦着歸入都察院催叅案内辦理等因欽此兹屆半年彚奏之期據署按察使繆德棻查明具詳請奏前來臣查西省京控各案上次截至光緒十年十二月二十一日封印止計有未結胡一華陳魁元劉謝氏温敷陳曾洪才楊泰耀蕭朝儀毛乾泰劉廷俊九起均未逾限業經奏明在案今自光緒十一年正月十九日開印起至六月底止陳魁元曾洪才二起業經由司審擬咨結外其胡一華劉謝氏温敷陳三起催提要証尚未解到楊泰耀一起前經行提人卷現仍未據解到蕭朝儀一起飭拿凶犯尚未攎獲犯解審毛乾泰一起巳據提到要証飭審擬結劉廷俊一起前因要証外貿業經咨部展限核其拘解承審各日期均未逾違應免扣限開叅除仍飭匕緊催提人証到日解審擬結並彚開詳細淸單咨送刑部稽核外理合恭摺具奏伏乞皇上聖鑒訓示謹奏軍機大臣奉旨刑部知道欽此○○曾國荃片再安徽盱眙縣烈婦秦吳氏係前江西侯補知道吳炳輝之女在室以孝聞光緒七年時年二十一歳適同邑文生秦其垣爲妻事翁姑克盡婦道十年五月其垣失足死於井氏一慟幾絕尋間自裁者屢矣家人伺之嚴氏乃佯爲不欲死也者十一年正月十四日入廚執爨旋託倦歸寖遂自縊死時年二十五歳又秦吳氏再從堂叔之妻吳胡氏爲定遠縣候選州同胡溢之女十九歳歸於盱眙縣文生吳炳麟事姑孝姑殁治喪事相夫盡禮鄕黨稱之同治五年炳麟游學客死子二均穉時氏年二十八歳聞訃欲以身殉顧念身死則二子無以白存乃忍死撫之殯夫日指墓穴示人曰不十年吾其從夫於是矣自是課其子學習家事維謹旣爲二子聘室同治十一年長子年十七能持家矣一日者氏泣語之曰汝弟幼奈何長子不知其有死志也則敬對曰教以成立兒之責也氏曰汝如此我何憂卽於五月十一日自縊死年三十五歳據按察使銜江蘇候補道郜雲鵠郭道直龔照瑗韋煐孫傳樾章玗等以誼屬同鄕見聞確鑿不忍聽其湮没造具事實册結禀懇具奏請旨旌表前來臣查該烈婦秦吳氏距夫死九月吳胡氏距夫死八年而先後咸遂其志孤懷鬱結之死靡他義烈之聲人言無間旣據該道等列詞禀請合無仰懇天恩俯准將該烈婦秦吳氏吳胡氏勅部照例旌表以維風化而慰幽魂除將送到事實冊結咨移部科查核外理合附片陳奏伏乞聖鑒訓示謹奏軍機大臣奉旨秦吳氏等均着准其旌表禮部知道欽此○○福州將軍臣穆圖善帮辦軍務頭品頂戴革職留任閩浙總督兼署福建婦撫臣楊昌濬跪奏爲閩省續裁營勇彚案恭摺具陳仰祈聖鑒事竊閩省前奉諭旨籌辦海防迭經派員分赴楚粤等省併就近招募水陸勇丁分投駐紥以資守禦嗣後蒙恩飭調各路援師陸續抵閩隨將在防舊營嚴加簡汰去弱留强並先將零星防勇酌量遣撤經臣等附片具奏曁聲明此外應否裁併隨時酌辦在案現應將留防各營再行分别遣撤以節糜費合將續裁各營勇丁繕具淸單恭呈御覽並請旨勅部查照其餘各防營及前大學士臣左宗棠移交恪靖等營容再詳加簡選分别撤留另行奏報除飭查各營遣撤日期截淸餉數由局造册咨部外臣等謹恭摺具陳伏乞皇太后皇上聖鑒訓示再福建巡撫係臣昌濬兼署毋庸會銜合併陳明謹 
奏軍機大臣奉旨該部知道單併發欽此○○頭品頂戴陜西巡撫調補河南巡撫奴才邊寶泉跪奏爲陜省本科鄕試房考兼用候補人員曁士子三塲完竣接試繙譯均各安靜恭摺仰祈聖鑒事竊照本年乙酉科陜西文闈鄕試應調同考宫十員查現任實缺州縣進士舉人出身者多有經手要件不敷調派隨在現任州縣及候補人員内考取調補大荔縣知縣蔡文田宜川縣知縣樊增祥林縣知縣余文蔚署藍田縣教習知縣秦予鈞題補高陵縣候補知縣厲乃慶候補直隸州知州賈春暄杜瑞麟卽用知縣李汝鶴朱予春陳貽香統計十員立理均屬優長一體充當分校奴才於八月初六日入闈監臨計應試士子五千四百十三名三塲完竣十七日接試繙譯隨　内簾恭領欽頒題紙在嚴密處所繕寫刊刻發給繙譯士子十九日交卷均極安靜當將繙譯試卷二十八本逐一彌封總包鈐印卽日委員解交禮部原奉欽頒題紙謹附摺恭繳奴才於二十一日出闈仍留提調監試在闈内稽查彈壓奴才仍隨時前往照料所有房於兼用候補人員曁士予三塲完竣接試繙譯均各安靜緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○色楞額等片再操練江逹拉里碩板多察太多乍了江卡各汛官兵按年校閱一次前經奴才色楞額附片奏明在案兹據該管遊擊等先後造冊呈報或派員校閱或就近調考其技藝均尚可觀由奴才等分别優劣記名升降並捐廉犒賞以示勸懲仍嚴飭嗣後實力操演不准奉行故事仰副朝廷有備無患之至意理合附片陳明伏乞皇太后皇上聖鑒謹奏軍機大臣奉旨知道了欽此○○曾國荃片再上次辦理洋務出力各員經前大臣劉坤一循案奏請奬勵由部核覆内經部駁各員飭令查明另核請奬當經轉行遵照在案現在辦理洋務出力各員又逾三載除循案專摺奏奬外所有前次出力奉駁各員現據蘇松太道邵友濂查明改擬詳請具奏前來臣等覆核無異謹繕淸單恭呈御覽合無仰懇天恩俯准一併給奬以示鼓勵謹會同該理江蘇撫臣譚鈞培附片具陳伏乞聖鑒訓示謹奏軍機大臣奉旨着照所請該部知道單併發欽此 
 
 

Page 11

 
 
[光緒十一年十月初四日京報全録]  
　　宫門抄○諭旨七道録前○將軍金奏報參賛大臣赴任日期摺○浙撫劉奏請改移文武駐防緣由摺○晋撫奎奏請對調知縣摺○陜撫邊奏請調補知縣摺○將軍金奏陳明銷毁關防片○楚督裕奏爲叅革守俻片○十月初四日内務府國子益鑲紅旗值日無引見○伯王因伊子賞壓馬大臣謝恩○那貝靳等謝賞壓馬大臣恩○崇光謝賞頭品頂戴恩○江西布玫使劉瑞芬到京請安○吳樹梅李培元高賡恩各預備召見○掌儀司奏初六日祭奉先殿惇王行禮○召見軍機吳樹梅李培元高賡恩劉瑞芬○現換白風毛褂○○帮辦軍務大臣伊犁將軍奴才金順謹跪奏爲叅賛大臣馳赴新任日期恭摺仰祈聖鑒事竊照新授科布多叅賛大臣沙克都林札布於光緒十年十月蒙恩簡放斯缺當由該大臣等專摺奏謝天恩並聲明將吉江馬隊經手事件淸理完俊卽當馳赴新任勉供戰守等因奉旨知道了欽此嗣因該大臣自光緒二年派充吉江六起馬隊翼長所有經手粮餉一切年久數鉅一時未能淸厘當經奴才附片奏明俟其料理淸楚冉行赴任等因各在案現在該大臣巳將馬隊曁經手糧餉一切交代淸楚於七月十六日由伊犁起程馳赴新任除將該大臣交代粮餉事件另行奏報外所有叅賛大臣馳赴新日期理合楚摺具陳伏乞皇太后皇上聖鑒訓示謹奏軍機大臣奉旨知道了欽此○○頭品頂戴浙江巡撫臣劉秉璋跪奏爲請將永康縣縣丞改爲永仙分防縣丞金華協中軍都可改爲巡防都司均移駐侂保山以資撫馭而裨地方恭摺仰祈聖鑒事竊照永唐縣屬之八保山綿亘數十里離縣治二百二十餘里與東陽縉雲大台仙居四縣壤地毗連犬牙相錯惟東南至仙居縣治四十里爲最近該處民貧而悍又爲台匪出没之所槍掠案件層見迭出前據金華府知府張揩會同委員候補通判秦度周勘度情形禀請將永康縣縣丞與永康縣裏溪汛千總移駐該處以資撫馭經臣批事團飭妥籌禀辦去復兹據現任金華府知府陳文騄禀稱八保山延衺永康縣四十六七都大小村莊六十餘處田産雖屬永康而地丁二百餘兩仙居人完納者三之二山深林密最易藏奸移駐員弁誠　急務惟縣丞宫職旣微書差尤寡稽查奸宄審理詞訟施之永康則推諉必衆施之仙居則呼應難靈該縣丞欲傳一案提一人動須移請永康再移仙居往復周折而人証案犯早己遠颺於事無濟擬請將永康縣縣丞改爲永仙分防縣丞移駐八保山桂川地方宅中扼要再劃定兩縣都圖如永康之四十六七都仙居之二十三各都地方均責令宣講聖諭編杳保甲如有鼠雀之爭准其就近訊辦事理稍重分别移送永仙兩縣核辦分縣官之勞不得任縣官之權在永康居民遇有呼訴免奔數百里之程卽仙居界内居民亦必有所懾不致遽爲逋藪巧於避藏如此化其畛域呼吸靈通卽兩知縣偶有交涉之案小者使之審理大者資其傳提庶於兩縣均有裨益至移設裏淫汛千總一節該千總責司巡江似難偏廢稽查舊志金華協標向有左右兩營都司右營都司於雍正八年間因永康與處台兩府毗連距郡城一百餘里聲援較遠奏請移駐永康額設馬步戰守兵一百十五名後經裁撤留兵八十名同治十年浙省更定營制案内將該都司裁撤改設守備移駐郡城僅留額兵二十九名各汎占去二十三名分八保山僅兵十六名委實不敷巡緝前府張楷商同金華協副將張金榜添派金華存城兵二十名前往彈壓按月抽換習以爲常然視同傳舍不能熟悉情形通曉言語且此兵並無行糧由合營出資貼補行者以爲苦事居者亦不甘心不可以圖久遠者莫如將金華存城之中軍都司移駐具地隨帶存城兵丁四十名作爲額設以資防勦該都司本係左營都司改爲中營都司並無兵馬錢糧之責若令移駐八保山作爲巡防都司節將永康汛千總理溪汛千總及東陽縣城汛把總白峯汛外委夾鴻汎外委各弁兵均歸節制有事則調防協緝無事則操練分巡聲威旣壯悍俗遷消不獨永康東陽資其捍護卽縉雲天台仙居諸縣亦同視　于城日營制兵額並非今日紛更實復昔年故步似無窒碍聲明與台州府知空陳璚金華協副將張金榜往返函商意見相同等情到臣飭據署按察使豐紳泰署布政使孫翼謀核議無異會詳呈請奏咨前來臣查八保山屬永康距城窵遠彈壓撫綏鞭長莫及仙居相距雖近勢難越境代謀係屬實在情形該處民俗不馴近年匪徒嘯聚搶掠頻仍官兵巡緝爲日無多兵至則散兵歸則聚頻稱難治自宜量爲變通移官駐札以資安戢而消亂萌該府司等議請將永康縣縣丞改爲永仙縣丞移駐　保山分防兩縣地面責令宣講聖諭嚴查保甲如有雀鼠微爭准其就近訊辦並將金華協中軍都司改爲巡防都司亦移駐該處隨時操練巡緝洵屬因地制宜克垂永久於理民緝匪大有裨益合無仰懇天恩俯允所請俾資治理以重地方除將分防建置一切事宜另行籌議辦理並抄摺咨送吏兵二部查核外謹會同閩浙總督臣楊昌濬的督臣歐陽利見合詞恭摺具奏伏乞皇太后皇上聖鑒勅部議覆施行謹奏軍機大臣奉旨該部議奏欽此○○頭品頂戴暫署山西巡撫直隷布政使臣奎斌跪奏爲對調簡缺知縣以重地方恭摺仰祈聖鑒事竊照知縣身任地方必須人地相宜方足以資治理兹查潞妥府屬之長治縣係部選中缺該縣地當附郭詞訟煩多錢粮亦形疲滯現任知縣徐德純現年六十歳湖北鶴峯州拔貢祖籍湖南澧州由山西絳州直隷州州判因解餉出力議叙以應升之缺升用嗣經告病開缺病痊起用捐免坐補並離任以知縣歸候補班補用光緒元年三月到省丁憂回籍服闋起復於六年五月二十一日回省題補今職九年九月初三日到任該員心地明晣尚欠振作於斯缺不甚相宜未便稍涉遷就查有准補榆社縣知縣盧策現年四十五歳湖北廣濟縣人由廪生考取同治癸酉科拔貢甲戌朝考二等以知縣籖掣山西十三年九月初七日到省因辦理普省善後出力保歸本班儘先補用光緒十年題署今職該員篤實勤愼明幹有爲歴署各缺措置裕如以之調補長治縣知縣藉資整頓可期得力所遺榆社縣知縣地僻事簡治理較易卽以徐德純對調亦堪勝任該員等並無違碍處分如此一轉移間人地各得其宜合無仰懇天恩俯准將榆社縣知縣盧策調補長治縣知縣所遺榆社縣知縣卽以長治縣知縣徐德純調補實於治理有裨如蒙俞允該員等均係中簡選缺對調銜缺相當毋庸送部引見據布政使高崇基署按察使丨體常會詳前來理合繕摺具陳伏乞皇上聖鑒謹奏車機大臣奉旨吏部議奏欽此○○頭品頂戴陜西巡撫調補河南巡撫奴才籩寶泉跪奏爲揀員調補要缺知縣以重地方恭摺仰祈聖鑒事竊照南鄭縣知縣羅桂銘回籍修墓遺缺扣至光緒十一年七月初九日開缺自應照例揀選調補查該縣地處南止政務繁劇一切撫綏彈壓事宜均關緊要且係附郡首邑時有發審案件非精明幹練之員不足以資治理奴才與藩臬兩司在於通省現任簡缺知縣内逐加遴選非現居要缺卽人地未宜惟查有沔縣知縣施劭年四十二歳浙江海甯州廪貢遵列先捐雙單月選用京府通判復捐不論雙單月選用知縣補繳廪貢四成實銀並捐免保舉光緒二年因江蘇海運出力保奏以知縣儘先選用五年加捐同知升銜七年二月選授今職十一月十五日到省八年二月委署寶雞縣知縣六月交卸十二月十三日到沔縣本任該員年力富强才具明練任内並無欠解錢粮積案屐參處分及盜刦己起四叅之案前著寶鷄縣知縣任内交代巳據後任結報淸楚以之調補南鄭縣要缺知縣實屬合例亦堪勝任據藩臬兩司會詳前來合無仲懇天恩俯念員缺緊要准以沔縣知縣施劭調補南鄭縣知縣洵於地方有裨如蒙兪允該員係知縣調補知縣銜缺相當毋庸送部引見所遺沔縣係簡缺陜省現有應補人員容俟施劭准補南鄭縣知縣部文至日再行序補該員歴俸未滿除飭照例赴部呈交捐免銀兩外所有揀員調補要缺知縣緣由謹余同陜甘總督臣譚鍾麟恭摺具陳伏乞皇上聖鑒訓示謹奏軍機大臣奉旨吏部議奏欽此○○金順 
片再奴才前經具奏刋刻新疆南路分界大臣木質關防一顆交前巴里坤領隊大臣新授科布多叅賛大臣沙克都林札布祗領啓用馳赴南路喀什噶爾等處會同俄官勘分邊界在案兹准該大臣咨稱分界事務完竣應將分界木質關防顆齎呈繳銷前來奴才當卽銷燬理合附片陳明伏乞聖鑒謹奏軍機大臣奉旨知道了欽此○○裕禄片再湖南乾州協標藍翎都司儘先補用守備張光友奉委代理該協左營右哨千總品行卑鄙且敢擅離汛地不守營規實屬不堪造就未便稍涉姑容據該管乾州協副將袁虞慶揭由署湖南提督李勝咨請奏叅前來相應據實叅奏請旨將藍翎都司銜儘先補用守俻張光友卽行革職以肅營伍除咨兵部查照並飭取該員歴保奬札送部查銷外謹會同湖南巡撫臣卞寶第署湖南提督臣李勝附片具陳伏乞聖鑒訓示謹奏車機大臣奉旨著照所請兵部知道欽此 
 
 

Page 12

 
 
   
 
