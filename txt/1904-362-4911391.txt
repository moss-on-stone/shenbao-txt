# 1904 - 362 - 4911391

 

Page 1

 
 
[禮延天津采訪友人[  申報館主人啓] ]  
　　天津爲神京門户咽喉鎖鑰守衞森嚴白拳匪作亂以來雖撤臺毁城時局大變而官紳商賈行李往來轂擊肩摩較疇昔尤爲繁盛如有通才碩彥熟悉一切新政新法與夫官塲事故商旅情形不吝珠璣願任本館采訪之職者請書緊要新聞數則并開列姓名住址付郵寄示俾卽以禮相延專此布陳惟冀雅鑒 
[論俄皇變法事]  
　　日昨本報紀俄皇變法一事謂現在俄皇已明降上諭將所擬變法各端詳細開列一將限禁農民之律并入常律中無稍歧異二設立萬民共守之法上下通行三訂定肆行虐政者應獲之罪四准各公堂得自行斷案不受牽制并推廣地方治事之權五修訂法外之律以治違犯罪情之敵六修訂禁止教會之律七修訂限禁數處屬地居民之律八修訂報律使報紙得以盡其責任啓發人之學問智識以爲俄國之利僕綜觀以上新例八條不禁喟然日俄皇此舉其殆由專制政體而漸趨於立憲政體之意乎夫世界萬國國勢不同政體亦異其大要約分爲三日專制日立憲日共和歐美各國俄與土耳其尚專制法與美利堅尚共和其餘若英若德若意若奥若西班牙皆爲立憲之國説者尤以英德之憲法爲最美考英之頒布憲法在中國南宋時距今將及七百年至中國乾隆中葉美法大倡共和英幾爲之搖動乃壹意修攺憲法以防亂而國本遂臻堅强德意志聯邦在百年以前憲法廢興無定迨中國同治年間與法奥爭强始列邦上下一心旣分立各邦獨用之憲法又合立聯邦共遵之憲法用能民心固而外侮自除此英德兩國所以名著環球邦基鞏固也日本明治維新之初特祭告天地神祗宣示五條一日廣開議會萬機决於公論二日上下一心廣行經綸三日官民一途下至庶民各遂其志勿令倦怠四日破舊來之陋習基天地之公道五日基智識於世界大振皇基此日本議變法之始至明治六年確定爲立憲政體命廷臣詳細討論布之民間迄今二十年來民氣大和國基益鞏然則立憲之有益於國家其效已彰彰如是矣俄國自歴代以來君權最尊治尚專制國中貴族權勢甚崇俄民處此各國盛行立憲之時不免心生觖望近得歐西來電謂俄國各大書院教習及著名博學士均開會集議聲稱俄國若不攺行君民共主之政則一切學問必不能日進無疆俄京聖彼得羅堡又有俄民千餘人會於相何洛夫堂當時有人對衆宣言謂俄國一日不行君民共主之政則一日必無安靜之望聽者均讚賞有加觀其情勢是俄國人民之欲求由專制而攺爲立憲其機已萬難遏抑俄皇深知其故於是毅然决然特降諭旨更攺法律以順民心吾知此説一布俄民聞之當可暫時安謐不致再有騒動情形惟細譯俄皇諭中謂一國必有一國之定律爲立國之本萬無可更者則雖攺訂極要之新例時亦决不能使祖制紛更又謂無論如何變更决不能更動立國之定律云云是則此時之擬攺者不過就現行之律略予變通若欲求如英德及日本各國之盡變舊章别頒新政尚恐未能驟見施行蓋俄皇之意本不以輕攺舊法爲然特迫於民間囂然不靖之氣不得不虚與委蛇以弭一時之變竊爲平心論之俄皇此次諭言於允許攺革之中已潛寓諉卸之意其爲巧飾固盡人而知俄民之能否因此藉息風波頗難逆料然以數千年立國之法果一旦悉與更張萬一畫虎不成亦殊可慮俄皇之不肯貿然出此深謀遠慮事亦未可厚非彼世之徒震外人之富强若欲舉全國而悉更舊制者其亦爲俄皇所竊笑也哉 
[歡迎日將]  
　　昨晚接日本東京來電云聨合艦隊司令長官東鄉海軍大將第二艦隊司令長官上村中將聯合艦隊參謀長島村海軍少將等於華歴十一月二十四日上午九點半鐘回抵東京日本軍民咸赴新橋火車站恭申迎迓 
[捕獲敵物]  
　　昨晚接日本東京來電云華歴十一月二十三日午後日本大本營接旅順攻圍軍報告謂十一月二十二夜占據二龍山砲臺之後然附近尚有敵兵若干出而抵抗至上午三點鐘始全行逐限今該砲臺已爲我軍確實占據矣當時在砲臺捕獲敵兵三名據言砲臺守備兵曾有五百人及水兵若干然大半皆已戰没我軍所獲者計大口徑砲四門小口徑砲七門三十八密里邁當砲約三十門機器砲二門其他材料器具頗多其細數現正在詳細考查也 
[日艦迎俄]  
　　日本大阪某日報云頃得香港電音悉我日用商船攺裝之巡洋艦香港丸日本丸於西歴十二月二十二號駛抵香港附近駐港日領事聞之卽乘小輪船前往與艦中統帶密商一切機宜旋又得電音云有日本戰艦二艘巡洋艦四艘滅水雷艇數艘已於二十二號鼓浪而西望新加坡進發矣 
[日人報捷]  
　　昨日午前駐滬日本總領事小田切君以華歴本月二十四日東京所發官電見示内開旅順日軍頃傳電報稱本月二十二日我軍占據二龍山砲臺之後尚有敵兵一小隊駐於安置重砲之處迤邏至山腰以便負嵎抗抵至三點鐘時始被我軍驅逐凈盡目今砲臺之上已無敵兵矣訊之所擄俄人聲稱俄國防守砲臺兵除海軍將士外共有五百名大都已經陣亡計是役所獲大砲四尊小口徑砲七尊三十七米立實徑砲三十尊機械砲二尊及器用食物不勝屈指 
[日佔俄臺]  
　　華歴十一月二十三日日本東京來電云昨日之晚七點半鐘時日軍已將二龍山佔據　二龍山在附近松樹山之東爲北方各砲臺之一亦握要之處也一又得詳電云此間官報宣言禮拜三午後日軍猛攻二龍山第十號砲臺得將其墻轟毁奪獲山頸各砲臺至晚七點鐘時砲臺之全部已盡行佔據矣 
[俄軍襲日]  
　　日本大阪某日報云東歴十二月二十三日之夜東京大本營得滿洲軍總統電音大旨謂二十二日俄人以砲兵攻襲山咀予及興隆屯附近至一下鐘時復有步兵襲我駐紥迤南牛彔堡及下平臺子東北高原之 
 
 

Page 2

 
 
陸營二十三日午後一下鐘時大孤家子附近日營亦被敵之重砲　所襲日軍發砲抵禦敵遂退囘 
[記沙河之戰]  
　　華歴十一月二十三日日本東京來電云此間官報宣言昨日午後俄軍以大砲轟擊沙河之　路橋及附近諸地是日他處亦有小戰駐紥成山屯及李大人屯之日軍前哨隊先是雖微失利厥後仍將俄軍擊退是役共傷日兵三各而已 
[述後楊樹溝之戰]  
　　日本大阪某日報云東歴十二月二十二日夜半時東京大本營得攻圍旅順之日營電報内開二十二日我軍以重砲攻擊楊樹溝迤東高地與俄人所築碉壘以及松樹山二龍山并砲擊　字砲臺稍有損壞二十三日侵曉我右翼軍一隊之分駐楊樹溝迤東高地者被敵所攻午前七下鐘越三十分時又攻高地之巓界綫旣而敵人迭發巨砲反擊我所占之太陽溝及鴨嘴湖諸砲　八下鐘越二十分時其勢益烈兵士爭以爆彈遙投致將日軍擊退爾後我軍乘敵砲稍稀亟籌設防衞之具遂得賈勇而上將高地占而有之當日俄爭持之際西太陽溝北砲臺驀然火發焚毁日字砲臺上十五的砲一尊臺之覆頂亦多所損傷先是十二月十八日我軍攻奪東雞冠山北砲臺至是訊之所獲俄俘及二十二日在椅子山乞降之俄兵皆言二百零三諾脱高山一役俄喪西伯利亞東部游擊師第七營統領昆獨拉汀誇砲兵第四隊統領伊羅門此外西伯利亞東部步兵第四營統領諾啞科亦負傷 
[俄廷眞意]  
　　華歴十一月二十二日英京倫敦來電云俄國政府黨中人謂此次審脱斯哇所擬一切變法之策於確守祖制之俄民並無所益其作俑者實欲以利敵人而非以利俄人故政府必須禁約反抗朝廷之一切舉動至俄國官吏則須竭力留意倘有違背法律之事乃其咎也并聞政府黨尚擬諭令各報館力使各黨敉平云 
[節費造艦]  
　　華歴十一月二十二日英京倫敦來電云前者英廷欲在孚斯地方建築海軍屯泊處所一事現已作爲罷論緣海部大臣約翰非休擬撙節經費以供製造新艦之用故也 
[南洋大臣據滬寗鐵路工程購地局申呈購地章程轉飭江寗藩司移行遵照札]  
　　爲札發事據滬寗鐵路工程購地局申稱竊查滬寗鐵路軌道所經需用民地疉據洋工程師函催從速丈購以便尅日動工等情查現在爲時已迫祇得一經丈購卽行動工以期早日告竣所有購地章程自應定一劃一辦法方免各叚參差致生窒礙除將所擬購地章程經督辦大臣鑒定飭令刊板印發各叚印委遵照辦理並申送江蘇撫憲督辦大臣外理合將章程十本申祈鑒核查考等情並章程到本署大臣據此合將章程札發札到該司卽便移行鐵路經過各地方官一體遵照辦理毋稍違延切切此札附滬寗鐵路購地章程購地總類一由購地委員會同地方官將應用地畝分别上中下等則酌定官價禀候核定後卽會縣帶同户工兩房書辦及弓正縣差並保正等傳集業户按照工程司原圖用官弓合英尺眼同丈量確用畝數先書草簿當塲由司事登記委員核對蓋戳限三日内業户赴局呈騐契據糧串過割卽分别立契書明歸滬寗鐵路名下執業塡明畝數價値然後發給聯票赴收支處照領屋基塘堰照上則給價無水淺塘不能養畜魚蝦種植菱藕者照下則給價屯田則遵旨照民間買賣一律辦理學田備文另辦價與民間一律旗地則憑執照呈騐照向章辦理一不以現在時價爲憑而以未造鐵路之前平常民價爲證又不以鐵路經過地方業主之言爲斷而以同縣别鄉田地價値定其比例如結字圩之地本圩無可比例則以露爲霜等近處圩内曾經售過之價科則相同者爲比例至各縣田則貴賤不同此縣地價彼縣不得援例一紳宦之產爲鄉人觀聽所繫必要先行遵章辦理以爲之率則此外自不至有阻礙之處其有商請加價或繞避者均須破除情面曉以大義勿得徇私率禀致礙大局兼延時日一如有不肖痞棍串聳擡價藉端阻撓希圖居奇違抗一面送縣嚴辦一面將標内地叚先行撥歸路工應用照章應给官價由局備欵移縣存庫飭領一田則以次作上墳塚以少報多靑苗等給價不實不盡屋價遷費串同擡高局中司事家丁弓書地保雜役人等或有抑勒折扣索詐騒擾並向標外不應購用之地畆房屋墳墓欺騙索賄藉端生事者應由總辦委員及地方官隨時查察得實司事驅逐丁役革辦不准稍有徇縱其購地分叚各員辦公之處不得遠離公次差役飯食由局酌給不准在外需索分文一丈量購地應分叚辦理沿途賃民房一所爲員司人等辦公之用逐縣隨時移設總以與丈量地畝之處相近爲宜免致往返稽延如遇無民房可租處所或假寺院或就舟船憩息辦公一購地委員到縣境時除由憲發告示及地方官先行曉示外届時員司工書地保齊集與地主當面淸丈如地主委係遠出許其親族偕同鄰右代爲到塲眼同丈淸委員須親臨照料以免滋事章程未畢明日續登 
[湘撫行期]  
　　蘇州訪事人云調補湖南巡撫端午帥交卸兩江督篆後本擬暫回蘇撫任所料理一切事宜旣而欽奉綸音促赴新任遂擇吉本月二十三日由蘇秉節入湘 
[陜撫行期]  
　　九江訪事人云日前此間官塲得南昌來電知贑撫夏菽軒中丞欽奉綸音調授陜西巡撫原擬本月十八日起節旋公事業脞攺遲至二十一日啓行所遺江西巡撫關防暫由藩憲周瀚如方伯護理已於十六日卯時接受矣 
[靈櫬過潯]  
　　九江訪事人云本月十五日原任兩江總督李勉帥之靈柩行抵九江先期田德化縣賀紹九明府飭差在龍開河口預備一切届時文武各官咸往祭奠 
[學生閧學]  
　　漢口訪事人云武昌府中學堂肄業諸生不知因何與委員陳某大起爭端擾擾紛紛聲如鼎沸旋將堂中各物擊毁一空譁然於而散噫國家興學育才如此其汲汲而學生不知自愛一至於斯有心人能不爲之撫膺浩歎耶 
[購船緝捕]  
　　武昌訪事人云邇來長江一帶時有匪類濳蹤由江督咨請沿江督撫派人分叚巡緝九江以下責之徐寳山都戎長沙以下由鄂派員鄂中大憲以哨弁徐升地方情形頗爲熟悉且屢獲重案必能勝緝捕之任因檄令委隨時巡查以專責成一面由夏口廳同知馮少竹司馬派人赴滬購辦輪船一艘專備巡緝江面之用 
[移設鑄機]  
　　金陵訪事人云江南銀銅圓局近雖專鑄當十銅圓而寗屬各外府請運行銷仍苦不能遍給當原任兩江總督李勉帥在任時曾飭滬上江南機器製造局鑄造銅圓並委員至揚州購地創設銅圓分局迨勉帥薨逝江蘇巡撫端午帥權攝督篆奏請將滬揚兩處籌鑄銅圓經費一律移歸江南銀圓局廣爲鼓鑄分撥各府州縣以一事權局中總辦潘芸蓀觀察因於日前赴滬遷移機器會辦鄧雲矩觀察設法擴充屋宇以待妥爲安置並出示招添工匠等人 
[鐵路購田]  
　　姑蘇訪事人云滬甯鐵路經由之處無錫金匱二縣得三叚長洲元和吳三縣得四叚所占民間田畝例須發給價銀本月某日由購地委員柬邀各　　　元妙觀會議旋議分四等上等每畝價錢五十千以三十千給業主二十千給佃户次等二十五千再次二十千 
 
 

Page 3

 
 
下等十五千已於十三日詳請上憲矣 
[甬郡官塲紀事]  
　　寗波訪事人云浙江慈谿縣劉大令如輝署事期滿上憲遴選吳馥之大令喜孫補授是缺大約不日卽當交替矣○左營遊擊陳本立遊戎培源上憲擬調補定海營參將所遺左營一缺委王遊戎接署○寗波府試定期十二月初四日舉行府尊喻庶三太守已出示曉諭矣 
[蘇省官場紀事]  
　　姑蘇訪事人云宜興縣知縣張大令仲儒政體違和禀請委員代理上憲俯如所請札委現署荊溪縣知縣思樸山大令厚庖代所遺荊溪縣篆務酌委准補金壇縣知縣呂大令慶堂署理現已分别下札矣○各省聽鼓人員每届年終例有度歲薪資以示體恤本年蘇州府知府許子原太守已委員分别稽查以便示期給發計八旂奉直順天委候補知縣楊元溥楨興雲貴廣西委候補知縣凌邦壐廣東委候補知縣顔澍四川委候補知縣米仁粟湖南委候補知縣藍采錦湖北委候補知縣霍鎔炳江西委候補知縣廖元龍福建委候補知縣劉怡河南委候補通判陳鎬山東委候補知縣莊復恩皖南委候補知縣洪冀昌皖北委候補知縣方時襲杭州委候補知縣金銓及代理總捕同知李修梅嘉興委候補同知金兆蕃知縣許應奎湖州委候補知縣許如濬寍波委候補知縣楊魯曾紹興委候補知縣陳沛霖金衢嚴温台處等委候補知縣阮尚疇山陜甘肅委候補知縣朱殿元 
[甬紳公憤]  
　　俄國兵艦水手砍斃寗波人周生友一案至今俄官指不交出兇手寓滬甬紳同抱不平特於前日推周金箴及湖紳施子英兩觀察爲領袖會同各紳商柬請上海縣主汪瑶庭大令到新垃圾橋施公館詳陳甬人公憤情形求早伸雪大令頷之 
[備迎蘇撫]  
　　昨日上海縣汪瑶庭大令探悉前任湖南巡撫調補江蘇巡撫陸春江中丞約於本月二十八日蒞滬因卽派辦丁役預備供張以便迎迓 
[查案銷差]  
　　前者南匯縣陳大令解梟匪陸淙堂張阿二等三犯至蘇松太兵備道轅請勘道憲袁海觀觀察提勘各人供詞不合因命還禁上海縣獄中隨札委浦東保甲總巡謝岳松明府前往南匯會同縣主陳苕民大令向各董事詳查前日傍晚明府已事畢回滬親詣道轅禀覆銷差矣 
[催繳河捐]  
　　昨日上海縣汪瑶庭大令出示曉諭曰案據都臺浦河工紳董謝錫祉朱日宣等禀稱竊照開濬都臺浦河道業已丈見寛深丈尺估工分辦於十月二十六日開挑限本月二十日竣工擬定夫頭賞號二十日爲第一卯每夫頭賞銀牌一方錢七百文二十五日爲第二卯賞銀牌一方錢五百文三十日爲第三卯賞銀牌一方錢三百文地保河差竭力督催一體分别奬賞如過十二月初十限期延不竣工禀請嚴究所借河工經費莊欵錢一千串按照二十二保四五六七并十一八十七三十九三十八五十等圖共計額田三萬一千二百八十六畝每畝攤征錢三十二文擬請今冬漕内帶收清欵至莊息一項如何認還由董另行籌繳等情據此除諭户書於漕串加戳帶收外合行出示曉諭爲此示仰承濬各圖董保業户夫頭人等知悉爾等應捐前項工費務各隨漕清完毋稍蒂欠承挑董保夫頭亦宜趁此天晴赶緊集夫挑竣如敢任意延悮定提嚴究不贷其各凛遵毋違特示 
[皮箱何來]  
　　前日本邑小南門内安定當鋪傭人王阿毛肩荷皮箱一口投上海縣署禀請查騐當晚縣主汪瑶庭大令升堂研訊王供月初某日有五六人以此箱求質言欲得銀一萬二千兩櫃夥察得箱口封鎖甚堅并黏貼安徽保靈工藝商局字樣意欲開視來人稱鎖匙在汪大人處待往取來遂翩然而去至今日久蹤跡杳然未知内係何物大令察閱箱上封條甚固著暫儲庫中候飭差查明禀復 
[巡員遷局]  
　　本城保甲巡防北局向設老北門内穿心街積善寺所置房屋近日局員汪禹臣二尹以總局已由沉香閣遷入縣署西首常平倉兼辦警察事宜相隔甚遠有事往商殊多不便遂禀明蘇松太兵備道憲袁海觀觀察將局遷入沈香閣辦公 
[滬城火警]  
　　昨日黎明時本城魚行橋東首彩衣街張源興釘鞋店不戒於火致兆焚如縣署洋龍首先馳到吸水狂噴旣而各洋龍陸續而至併力撲救得卽熄滅並未延及鄰居 
[滬南火警]  
　　昨日天將破曉時南巿王家馬頭裏街順生米棧忽然失火地甲立卽鳴鉦報警旋經附近洋龍數架風馳而至吸取道旁自來水極力噴射始得烟消火滅祇燬去貨物若干 
[寡鵠聲凄]  
　　日前松江女子某氏行至浦東爛泥渡迷失歸途經鄕婦某氏挈往某紗廠工作旋被保甲巡防總局差查知禀明總巡謝岳松明府帶局提案訊究供稱奴年二十有二許字某姓子尚未結褵卽悲鵠寡明府飭函送普育善堂暫行留養聽候家屬前來認領 
[三婦鳴寃]  
　　濟良所女董包意貞氏偕沈吳氏胡李氏吳唐氏三婦投英美租界會審公堂聲稱伊等來所各陳苦情請爲核奪沈吳氏供小婦人年一十有七當十四歲時至沈家爲童養媳翁名榮榮夫名勝全均不務正業時時毒毆因此逃至某廟祝薙髮爲尼後苦無度日之資是以投所求援叩求超豁胡李氏供丈夫向業歧黄因有外遇不顧家甲聞欲將小婦人售去是以投所鳴寃吳唐氏供未婚夫蘭生向在某洋行執業儂至伊家爲養媳今聞欲賣與德仁里某妓院已議定身價洋銀四百六十元先收若干爲定求賜救援襄讞委員孫耳三明府英總副領事署繙譯海軋士君著一併交包氏帶去一面飭差查明實在情形禀覆核辦 
[英美等國租界公廨晚堂瑣案]  
　　志大錢莊執事人穆予鋆控穆奎元積欠往來銀一千四百兩等情前經讞員黄耀宿司馬訊供著奎元赶緊清理在案前晚升堂覆訊奎元供稱前欠志大莊欵已央人商懇先付洋銀三百元浼寳源祥穆有金轉交尚有二百元因未取到以致覊遲其餘若干求恩寛限司馬著奎元於次日將二百元繳案一百飭差至寳源祥查明禀覆○管祥盛木器店執事人袁愼生控東尚仁里龜予高雲卿圖賴木器價銀五百九十兩等情司馬訊供押追在案前晚升堂覆訊高供小的前遭回禄所租管之木器盡付劫灰雖卽保火險然所得賠欵早經用罄刻下一貧如洗告貸無門尚求恩鑒司馬喝令重笞二百板從速料理延干血比○匪犯楊懷江誘孔蔣氏至蕪湖被巡警局員拿獲詰知同黨楊懷清蕭鎮江匿跡上海英美等國租界因卽移請密拿隨由司馬飭差拿獲楊婦張氏訊明管押前晚提案覆訊張氏供稱丈夫現往福建業已函催來滬大約十二月初可到蕭潛蹤何處小婦人實不知情司馬著押候交楊到案 
[痘症加味三豆飲]  
　　生綠豆一兩生黄豆一兩生黑豆一兩生廿草二錢金銀花三錢水煎飲此王孟英先生方原註云古方三豆飲爲痘症始終可服之妙劑未出時常服痘可使稀將出時急服重可减輕已出時恣服逆可轉順盡出時頻服毒可易清卽不出痘服之亦可避疫誠保幼之無上妙方也近日滬北天花盛行竟成痘疫亟錄此方請登報端俾保赤者知所預防焉[  醫學會謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　再續江南商務局禀復籌議設立商品陳列飩館及商業學堂經費辦法房屋建置情形禀○一日房屋之建置伏查東西各國於學堂工廠房屋一切度地分楹建築位置之事皆準諸算術開方乘式弧線距離之法備極考究而尤以便於斯屋所主之事爲要職道世珩去歲於日本大阪東京各處學堂曁勸工場博物館並各製造工廠審覽數四見其各學堂房屋往往四面環構聨合如榘而留廣庭於中或爲遊　塲或　花木且其屋皆重樓二三級其圖　儀器　模各室以曁執事人員住居接應待客之地皆在樓下其各科級之教室等皆在樓上而其理化試騐圖畫算術諸教室則尤在空曠通明之處審其所建置者聯屬一氣固有合於聲浪光綫之説而佔地旣不多築費復較省且於教習生徒執事人等出入進退步趾之勞亦可少節其勸工塲博物館等房屋則三面環峙圓轉如規左入右出俾遊者能循道以爲觀覽而其分眉　舍勾貨區　大小寛緃分合斷續之閒莫不各稱其所列物品器具之所宜以爲建置故觀其一切房屋建置之合法已可知其工商知識之精密而於經費之節省便宜辦法之整齊聯貫尤有切近　　之效者也職道世珩前於去歲由日本内渡時購置日本木鐵質各工藝機器數十種以爲開發内地風氣之用因本局地址不敷擬自叧行建立工廠嗣又奉商部奏准咨行飭各地舉辦商會復因本局借居房舍湫隘不足以敷商人會集之用乃由司道等集議相地叧建本局廨舍擬將機器工藝局曁商會與本局聯併一處而於工藝局内添設藝徒學堂以握工藝之本原已經購定本城復成橋側東廠街地基一區並請撥建築經費二萬兩已蒙前督憲魏核準批示并由本局呈明於今年九月開工建築在案今司道等議於本局設立商品陳列館曁商業學堂兩所如果别開門户則兩處需地已屬不少建築之費尤覺匪輕惟人仍與本局曁工藝局商會等聯綴一處則所需各房屋彼此可以盈虚相劑而於建築之經費尤有費而不費之情今擬規倣日本各學堂勸工　博物館曁工廠等一切房屋之制度於舊擬木局建置房屋之閒架形式稍事經營略增結構由司道等按圖量派區畫部分竊以爲現在新築本局之廨舍除本局與商會機器工藝局藝徒學堂等所需應備之房屋外卽設立商品陳列館曁商業學堂兩處所有應需之房屋亦尚無不敷建置之慮伏查該地基自東至西寛凡六十丈自南至北縱凡八十丈除於左偏建立藝徒學堂實驗金木各手工教室外今於者偏建造房屋三列左右兩列計五開閒中閒一列計七開閒三列皆作四進每進房屋四面環合中留廣庭句貫聨屬爲一氣而除第一進外其第二第三第四三進皆爲樓屋計中閒一列三進橫排曁兩埭直接房屋樓上下統計已得一百零八閒而左右兩列三進橫排曁兩埭直接房屋樓上下其計又各　八十四閒今議除左偏一列四進樓上下房屋爲藝徒學堂曁機器工藝局員司匠工辦公住宿之地外其中閒一列樓下四進房屋作爲本局局所員司辦公之所而樓上三進房屋共五十四閒則作爲本局設立商品陳列館之地右偏一列樓下四進作爲江南商會總會之所而樓上三進房屋共四十二間則作爲本局設立商業學堂之地其商品嫥列之先後以房屋進數爲等次以便循道　　由淺入深其商學理化圖畫各教室則設於第一進樓上空爽之地而各科教室及禮堂自修室寢室等以次遞及各便其事又樓下商會所需房屋一進已足後二進兼可作爲商學堂及陳列館研究管理各員司住宿之地似此建置敷設槪可寛綽而從容矣司道等又伏查該地右偏猶有　基一片寛二十七丈縱八十餘丈亦由本局一併購定現在擬於此地稍蒔花木蓄養草地並於池側營　亭榭數閒暫爲本局教習員司生徒等暇日運動游戯之所倘日後商學之程度日高商品之陳列日富商人之知　見聞日精日進則此地尚留有餘之地步以爲擴充商學高等專科及拓置商品新異機械之用此時陳列館與學堂兩者所需房屋之建置雖未敢侈言閔博然亦可免局促之弊矣此籌議房屋之建置者二也[  此禀仍未登畢容俟續登]  
[示定商標]  
　　揚州訪事人云揚州府知府余石蓀太守奉到江寗藩司黃花農方伯札開奉撫　憲札開准商部咨奏准商標註册　辦　程等因到院准此當卽飭發江蘇商務局刊刷成册轉行到司合亟札府札到卽便轉飭所屬一體曉示等因遵卽分飭府屬各州縣一　出示周知計黏章程二十三條貨物五十四類無論華洋各商均可自定標請禀請註册在京者卽赴商都在外省者卽就近至各海關税司處具禀其格式均詳載册内可隨時至商務局取閲 
[馬路工程局瑣案]  
　　前日浦東朱姓　　失去栢樹十三株旋在萬　樹行查獲因遣墳丁陸永生投報捕房捕頭派人傅萬豐行執事人某甲解至馬路工程局總辦翁子文太守倩襄讞委員黃衡堂二尹研訊據稱此樹係某某二人前來求售不知竊贓是以收受二尹飭交人保出限交售樹之人訊究○八十六號華捕楊萬源被南馬頭某鐵店主蕭掌生及其夥施狗　扭毆致失銀對時表一枚訴知捕頭拘到一千人　請黃二尹研訊斷償洋銀六元○日前鳥山船户夏金孝陳金桂與同帮羅阿如夏高堯因爭泊船之地互相兇毆控經馬路工程局黃二尹提案研訊判各枷號五日昨届期滿遂飭帶案開枷 
[英美等國租界公堂瑣案]  
　　前日羅子雲嚴錫之林豐三米行主控虹口海　路林　隆米店主林益順店夥周桂堂串騙白米一百二十二石共計洋銀五百三十餘元等情襄讞委員蓀耳三明府訊究之下周供此事係主人所爲與小的無涉明府著押候過堂覆訊○姚伯欣批墳丁金錫永小工朱仁祥劉如生到案訴稱有祖墳坐落滬西靜安寺左近向倩金看管墳旁飭地由伊耕種不取　金　意伊串同徐芝山將　上之泥掘賣約三四方之多故將朱劉扭案請辦金供徐包墊地基向小的購泥小的未與地主商明自知咎無可辭求恩寛　明府判將宋　從寛開釋金徐各責二百板枷號一禮拜○某飯店主顧明掦之子被頑童王阿六誘至虹口向某整容店主　湯王氏處求售經氏訴知包探　　其解案顧聲訴前情湯王氏供小婦人聞王曾拐他人之孩故爲報捕王供年十三歲明府判收禁攺良所三年孩給顧領去○工部局洋人　舌偕專查牛奶之華人沈仁生投案聲稱查得張阿順在租吤中售牛奶未向工部局捐照請爲究辦明府判罰洋銀十元○包探趙銀河禀稱妓女金媛媛行至迎春坊被不知其姓之無賴財寶及陳阿坤攫去珠花由小的查獲人贓詰知已將　四十八　售與孫小弟展轉笞去为能　　今孫願賠洋銀五十元求請核辦明府判將二陳各責二百板孫責五十板○包探趙銀河拘獲賊犯胡　法　出金表金　金戒指等物　　　　漢口道勝銀行當卽函告昨日李投案禀稱小的在漢口捕房充包探胡旣行竊請交小的帶回　　　　　　　　　　已　去洋銀二十二元購一狐裘穿在身上請追質本明府著　去狐裘抵還當本　卽交李探帶去○某娼院女奴毛小　　　　　皮馬褂至山東路被　人陳　生攫去訴知包探趙銀河將陳緝　吊到　　解案請究明府判　二百板管押一月贜交小妹　　○禁　　　投　禀稱已革包探李必全串　顧仁生向摀兒陳愛寶所開花焑館索　洋銀四元由小的拘案請究明府判將陳責手心一百下李　各　五十板○印捕解馬夫　洪生　　禀稱此人所駕馬車并不照章行路致將　阿三所曳東洋車　倒跌傷婦人並查得顧將捐照　在身畔僞充某公館之車叩求究蜀明府　洋二十元責一百板 
 
 

Page 10

 
 
[法租界捕房紀事]  
　　朱步　投法界公廨控長順押店主　九　欠銀五百兩等情　　陳楚生大令　　將陳拘入捕房　由捕頭交人保出○甲乙丙丁戊五人宰得一　　上宰牲公所僞　記入市混售被公所中執事西人查悉拘入捕房捕頭令交人保出聽候堂期解　判罰○偷兒某甲在新拓租界中某姓家穴　門圖竊被巡街捕所見拘入捕房捕頭令押候解送公堂禀請究辦 
[美租界捕房紀事]  
　　前晚有本邑人名小根泉者行經西華德路東桂芳里相近突被江北流氓大通子紏黨攫去洋銀三元及衣物　干因卽投報捕房請爲緝捕捕頭允之○　人某甲僑居漢碧　路永祥里生有一子　名小毛年　六齡昨日偶至門外　　突被拐匪　去因卽報諸捕房請爲查緝捕頭允之○昨日小竊某乙至百老　路陳廣昌小烟館内關燈　　　　竊取烟槍一枝烟館主某甲遣人　　　　爲查緝捕頭允之○前晚八點鐘時　藏漢碧禮路第五百九十一號門牌屋内之某甲某乙　匪人將劉松太趙金標劫至馬房私刑吊打　人董金法聞而解勸亦被毆傷後爲捕房中人所聞令包探朱桂生前往拘拿至則若輩已先行逃　矣○昨日午前孫沈氏投捕房訴稱僑居　子路安慶里弟六十五號門牌屋内將樓上餘屋轉和與楊雲卿頃間楊忽患　痧呼令上樓救治丈夫孫桂堂回家見之疑有暗昧情事揮刃　刺致傷兩臂及楊頸問請爲究辦捕頭見楊及氏受偒屬實令八轉送同仁醫院醫治 
 
 
 

Page 11

 
 
   
 
 

Page 12

 
 
　　　署　兩廣總　岑等奏爲報解内務府經費銀兩摺　八日 
革職留任署理兩　總督臣岑春　廣東巡撫臣張人駿跪奏爲報解内務府經費銀兩恭摺仰祈聖鑒事竊准户部咨光緒三十年内務府經費指　廣東太平關常税銀十萬兩内以四萬四千一百一十九兩批解部庫歸　下餘銀五萬五千八百八十一兩徑解内務府應用嗣准咨行部庫應扣還此項歸墊銀兩經内務府奏請緩扣行令太平　如數徑解内務府應用各等因均經　飭遵照並於七月内解過内務府經費銀二萬兩加平　　銀六百六十兩赴京投納業經臣等奏報在案兹據廣東布政使胡湘林詳稱再在太平關解到常税項内支出銀二萬兩又加平　費銀六百六十兩於光緒三十年九月二十六日發交商號新泰厚等　　解赴内務府投納限於十二月初十日到京投兑等情詳請奏咨前來臣等覆核無異除分咨外謹合詞恭摺具陳伏乞 
　皇太后皇上聖鑒謹奏奉硃批核衙門知道欽此　 
　　　署理兩　總督岑等　爲具報徴收光緒二十八年上忙　　數目摺初八日 
　職留任署理兩廣總督臣岑春煊廣東巡撫臣張人駿跪奏爲具報徵收光緒二十八年上忙錢糧數目恭摺仰祈聖鑒事　案准部咨州縣每年應徵錢糧銀兩除例准留支及實欠在民外錢數提解司庫造册詳報督撫專摺具奏將原册送部又准部咨更定藩司督催錢糧分數考成自光緒二十四年起上忙匀爲四分下忙匀爲五分徴收其餘歸奏銷前掃數全完又各省上下兩忙錢糧於　止後上忙限十一月底下忙限次年五月底分晰成數報部各等因均經轉行遵辦在案兹據廣東布政使胡湘林詳稱廣東省光緒二十八年分應徵地丁雜税屯丁等項共銀一百一十萬一千一百六十兩九錢三分八毫自是年正月初一日起至十一月底上忙期滿止各屬起解司道庫及存留等項銀三十三萬九千七百一十四兩七錢三分三釐又額徵耗羡銀一十七萬八千九百六兩六錢五分三釐　至是年十一月底上忙期滿止各屬完解司道庫銀四萬五千四百一十八兩三分二釐統計額徵正耗二　分數上忙匀爲四分計算已完三分八絲七忽未完九釐九　一絲三忽除各廳州縣應行留支外均據批解司道各庫憸查各屬實徵底　核算相符未完之數委係實欠在民並無揑飾等情前來臣等覆查無異除行司嚴催各屬迅將未完銀兩上緊催徵務于　銷前掃數完解毋許稍有延欠並將已未完數目各册咨送吏户二部查核外所有廣東省徵收光緒二十八年分上忙錢糧數目謹　例合詞恭摺具陳伏乞皇太后皇上聖鑒謹奏奉硃批該部知道欽此 
　　　署理兩廣總督岑等奏爲匯解廣東省光緒三十年第三批釐金等項京餉銀數日期摺初八日 
革職留任署兩廣總督臣岑春煊廣東巡撫臣張人駿跪奏爲匯解廣東省光緒三十年第三批釐金等項京餉銀數日期恭摺仰　　鑒事竊准户部咨光緒三十年京餉撥廣東釐金銀十萬兩太平關常税銀五萬兩東北邊防經費撥廣東　金銀八萬兩　因當經　司遵照並籌備第一二批釐金銀五萬兩太平關常祝銀一萬二千兩東北邊防經費銀二萬兩先後發交商號匯解赴部投納業經臣等奏明在案兹據布政使胡湘林詳稱在於釐金項下再籌足京餉一萬兩九二補水銀八百六十九兩五錢六分五釐又東北邊防經費二萬兩九二補水銀一千七百三十九兩一錢三分共正餉三萬兩九二補水銀二千六百八兩六錢九分五釐作爲第三批照案均以銀元起解定於光緒三十年九月二十六日發交商號新泰厚等領匯限於十一月初十日赴部交納　情　　　咨前來臣等覆核無異除咨部查照外謹合詞恭摺具陳伏乞皇太后皇上聖鑒謹奏奉硃批户部知道欽此 
　　　江蘇巡撫端奏爲懇恩俯准將通判銜廪貢生劉　沛以通判不論雙單月選用片初八日 
端方片再查接管卷内江南陸師學堂二班期滿畢業優等各生並出力各員部駁請獎一案當經本任督臣魏光燾查明酌擬删　　　奉硃批該部議奏單併發欽此旋准吏部議奏以奏定章程各員異常勞績六品以下非正印各官職銜均准其照銜保　　　當勞績准照銜保奏八品以下各官等語今劉澤沛由通判銜保舉以通判選用係按異常勞績請獎查本案内該員名次已　　獎異當勞績四員之額應令叧核奏明請獎黏單知照等因本任督臣魏光燾行據該堂總辦道員羅長祿等禀請仍照原擬請　復經魏光　以該生劉澤沛在堂肄業三年於西學武備確有心得歴年堂考並畢業大考均皆取列一等第一名次居一堂之首功課亦較　堂爲最遂於前次擬保摺單内將該生名列第二按照異常勞繢懇准給獎南洋兵力不敷飭令該生赴皖招募武威新　右翼勇丁一旗管帶來江訓練甫經數月歴經魏光　親往以及委員點閲該旗勇丁隊伍尚屬整齊技藝亦頗嫻熟是該生先後在　在營勤勞倍著若如部咨按照尋常勞績給獎似不足以昭　勸而勵將來且查該堂　班畢業第一名之學生陳琪由通政司　歴保舉向知已荷特旨允准有案今該生屬二班畢業取列一等第一情事相同前署督臣未及具奏留交前來合無仰懇　　恩俯准將通判銜廪貢生劉澤沛以通判不論雙單月選用敕部查照出自逾格鴻慈理合附片陳請伏乞聖鑒訓示　奏　硃批著照所請吏部知道欽此 
　　　廣西巡撫李奏爲所遺柳城縣知縣係内地腹俸選缺廣西現有應補人員應請扣留外補片初八日 
李經　片再據布政使張廷燎詳報柳城縣知縣董若洵於光緒三十年六月十二日在調署崇善縣任内病故等情前來臣覈查　異理　附片具奏伏乞聖鑒勅部查照開缺所遺柳城縣知縣係内地腹俸選缺廣西現有應補人員應請扣留外補除咨吏　外合併陳明謹奏奉硃批吏部知道欽此 
　　　調署四川總督錫奏爲補用直隷州知州宋聯奎現在振務尚未辦竣應請暫緩赴調片初八日 
　　片再查有補用直隷州知州宋聯奎前准署兩廣總督臣岑春煊奏調赴粤差委自應飭令前往惟查川省現値籌辦荒振亟　遴委妥員分别經理方能事歸實際該員廉毅勤明詳資得力現在振務尚未辦竣應請暫緩赴調除分咨外理合附片具陳伏乞　　　鑒謹奏奉硃批吏部知道欽此 
 
