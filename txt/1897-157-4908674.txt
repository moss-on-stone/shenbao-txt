# 1934 - 157 - 4908674

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元二角○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彙碼洋二角○徐氏十三種醫書碼洋一元六角○大淸會典碼洋一元六角○何典碼洋一角五分○六科準純六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末洋一元五角○續中東戰紀洋七角○文學○ 
興國策洋二角○正續中東戰紀興國策合一部洋二元○時事新論六角諸君欲購者請移玉至三馬路申　書畫室國申報館帳房可也此佈 
[虛實說接前稿]  
　　於此而欲挽其積弱致其富强自非補救不爲功然則補救之奈何曰務實而已矣務實者卽所以救虛之病也救虛之病仍不外土農工商而官塲尤爲急務一在删冗員各省人員除實缺之外候補者多至數百數千一經到省無不望得差署缺而每省差缺祗有此數又安能人人調劑故賦閒愈久者貪心愈甚一得差缺欲其不侵蝕殃民焉得乎朝廷須責成大吏隨時察核隨時删汰務使各省有一事始有一官有一官必有一事事必求簡官必求才且無論内外大小官員皆宜優給廉俸薪水一切陋規侵扣之處澈底淸查删之務盡如此則不必停捐例而捐者自少矣一在汰冗兵兵者所以備禦侮衛閭閻誠不可少之事然最易消磨帑項况中國之兵非但老弱居多而且皆不足額以實在之餉養虛額之兵安望收干城之效不如將無用之冗兵裁之使盡務使發一兵之餉必有一兵之備有一兵之備必有一兵之用兵法云兵貴精不貴多統籌大局國中共需兵若干足以有備而無患外此一槪裁撤如此則餉不虛糜而兵皆足額矣至於學校培植人才尤宜務實現在八股旣不能驟改考試猶著爲功令雖三塲兼策時務稍稍變易舊章不知時務仍可以空談且能携帶書籍言非己出亦誰得而辨之泰西首重實學毫無假借且亦使人不能假借所謂化學電學光學重學等斷非空言所能了事亦非剿襲所能塞責蒙意學校書院之中宜以格致算學課士泰西各種之學皆不出算學格致範圍中國苟以此課士則士人之學者必多學者一多則凡化電光重等學無不可以類推且無不可以各成一家馴至中國士人皆能格致算學推而及於製造則中國之工自能日有起色至中國之工皆能製造則中國之商務自興更推而及於農務俾農人皆知農學則出物自廣出物廣則民自足民足而國尙憂不足者未之有也凡此實學皆所以救虛之病如貧人之於財貨生人之於飲食病者之於參苓也然必實事求是認眞而爲之方有成效若仍舊學其皮毛模糊影響苟且因循則變猶不變非但貽華人以口實而亦徒貽西人以恥笑耳嘗考西國人才無論何等之學皆必考之又考給有憑據始得行道謀生故其學皆有根柢且必優加奬賞助其成功故凡出一新法製一新物往往竭畢生之精力而不能成者子以繼之子不能成孫以繼之務使成功而後已所以心思日出而不窮製造日出而不已夫人孰不欲謀利許其專利則人自鼓舞助其成功則事不中輟此西人所以脚脚踏實地也而猶不止此也前有友人自泰西回者與論中西强弱之道友亦曾言中國蹈虛故著著退後泰西務實故處處爭先幷言泰西之人最重信義而忌虛誑凡人一有虛言如被覺察卽終身不齒其教小兒之時先不許作謊語頗合中國禮經之意華人雖亦無不以謊言非美德然尋常謊語二字尙視爲無足重輕若西人則以謊言爲人生極可恥之事故卽有人言之未能盡信者亦不肯遽以謊言二字加之恐其人置身無地也大抵西人以爲人之道斷不能無一毫虛假之處亦斷無有謊語之理右加人以謊語二字不特身受者必反顔相譏卽旁觀者亦必爲之變色較之詈駡爲尤甚觀此卽可知西人之實事求是矣中西相較不亦大相逕庭哉不知中國聖人未嘗不以此教人且其精密有倍蓰於此者宋儒亦以不妄語爲學問之始基豈有西人之不若乎無如世道日衰人心不古競趨於浮薄漸失其本來致令人高視西人而轉昧前人之訓詁不亦可歎也夫 
[本館接奉電音]  
　　昨日午前京師飛電傳來上諭二道敬謹譯登○五月初十日奉上諭刑部奏承審上 
駟院牧羣一案内外未能畫一請派外員詳核例案一摺著派榮祿許應騤會同刑部將例案詳細考核以憑定讞另片奏上駟院司員有關說賄求等情堅不承認請解任審訊等語左司員外郎繼德筆帖式恒有著卽解任交榮祿等會同刑部提案審訊欽此同日奉上諭雲南學政姚文倬奏保教職懇恩奬勵一摺雲南麗江府教授錢鴻逵東川府教授趙永昌江川縣教諭王京詔南寗縣教諭趙永周選用訓導呂汝源以上各員旣據該學政聲稱學行俱優均著照所　賞給内閣中書銜以示鼓勵學政保舉教官原爲激勵人才起見乃近來各省學政往往於任滿時臚列多員奏請奬　一若視爲成例嗣後教職中如實有品學兼優足爲士林矜式者方准據實保奏斷不准濫竽充數以重名器欽此 
[俄路述聞]  
　　某西字報館得琿春來信云俄人由琿春築鐵路以達哈勃勞甫格埠日役工人一萬名刻已綿長一千二百餘華里大約今秋再築一百餘華里卽可行駛火車矣 
[火日違言]  
　　本月初十日倫敦來電云火奴魯魯島主禁止日本人登岸日廷派員詰問火奴魯魯諸官置之不理恐日本與火奴魯魯從此失和矣 
[法國水災]  
　　本月初十日倫敦來電云法國依賽而埠猝發大水洪濤所至捲去房屋器物約値勿郎克數十萬枚人民之衣食俱無者約有一千名口誠奇災也 
[土人殘暴]  
　　本月初十日倫敦來電云希臘國境跌殺梨及乙比羅斯二埠被土耳其人所占將民人盡情凌虐希廷遂布告各大國請移書土人力遏此事 
[日人檢疫]  
　　某日英總領事署得日本來電云華歴本月初八日起臺灣上海及中國迤南各海口所來舟舶須由檢疫所逐一查檢始准入口然目下上海並無疫癘不知日人何以亦列於查檢之内殊可異也 
[失槍獲盜]  
　　本月初七日報紀三月初十日飛划營水師巡綽太湖失去砲船十號旋又在蠡里鎭失去一號云云兹得姑蘇采訪友人手書云駐紥蠡里鎭之艙長朱某於三月二十日由省垣領取後膛槍三枝而返途次見有航船遇盜因卽出而追捕究以寡不敵衆致被盜將槍刦去旋於四月二十三日在壇邱附近羲住盜船一艘艙中查出後 
 
 

Page 2

 
 
膛槍三枝的係原贓因卽盜解回省垣懲辦 
[兇徒授首]  
　　前報紀崑山縣屬唯亭人某甲身懷洋銀二十枚至蠡墅鎭某典贖取質物行經盤門外元壇廟之後突遇兇徒三人操刃連戳十六下攫取洋銀黎明時甲見有售角黍之某鄕婦來告以故而斃婦立投巡防局禀報局員飭差將三兇徒拘獲移請吳縣賴大令相騐等情兹得姑蘇采訪友人手書云大令訊得三兇徒一爲蕭阿大一爲陳阿狗一爲高得　皆直認行兇略不諱飾初擬爲首之蕭斬立决爲從之陳高用木籠站斃及申詳撫署趙大中丞以省城外地非曠野且新闢租界戶口殷繁而若輩竟敢結黨行兇謀財害命若不嚴加懲辦何以伸國法而安民心爰卽批飭不分首從就地正法蘇州府桐太守奉札之下卽於本月初九日十下鐘時飭差提三犯至大堂略詰口供喝令劊子如法綑綁時中軍官已由撫轅恭請令箭至太守卽會同長元吳三縣主及兩中軍四守備押犯至北寺大校塲處决梟取首級發往犯事地方懸竿示衆有見者謂三犯年皆而立其一沿途朗誦高王經嘻是卽所謂急來抱佛脚者歟 
[蘇州日本租界章程]  
　　第一條中國允將蘇州盤門外相王廟對岸靑陽地西自商務公司界起東至水淥涇岸邊止北自沿河十丈官路外起南至採蓮涇岸邊止卽圖内紅綫所劃之處照竪界石作爲日本租界至沿河十丈地面一層官路四丈在内暫作懸案但中國允日本人民任更往來行走上下客貨繫泊船隻並聲明不得在該地面上有所建造將來倘允别國將沿河地面列在居留地内日本亦當一律辦理○第二條界内道路橋梁以及巡捕之權由日本領事官管理其道路橋梁今議由日本領事官設法造修與中國地方官無涉但照圖内所劃應設道路之外若另開道路凡於彼此人民水利有關之處須與地方官妥商辦理○第三條界内地基祗准日本人民租賃但華人願在界内居住者准其租屋自行貿易營生至於品行不端無業游民曾經犯案不安本分之華人及擾害租界行同無賴之日本人槪不准在界内居住違者卽行驅逐不許逗遛倘再故違由該國應管之官懲辦其界内居住之華人凡有詞訟案件及中國地方官應辦事宜務照上海租界洋涇浜會審章程辦理中國應在界内設立會審公署○第四條界内地價每畝議定租價洋銀一百六十元自蓋印之日起十年内不得漲價十年後則應照界内鄰近公平價値租賃租主業主均不得阻撓抑勒○第五條界内地稅每畝每年應完納稅錢四千文但從蓋印之日起十年内每年每畝只能完納稅錢三千文十年外則每年每畝應永納稅錢四千文其完稅日期每年限定華歴正月十六日起至三十日止此十五日内各租主須將該年應納之稅如數措齊照上海各國人完納之法辦理但公用之道路橋梁井溝等處不納地稅亦不准一人一家租賃○第六條凡租地時須禀請日本領事官將承租人姓名以及欲租地若干畞照會中國地方官派員會同踏勘該地有無窒礙始能出租並俟其交淸租價及一年地稅地方官應繕租契三紙除一紙存案外其餘二紙函送領事官蓋印一紙交該名收執一紙存領事公署以便查考租妥後令租主自立界石再界内地叚每人至多祗能租六畝至少亦須租二畝倘有須租至六畝以上者應先具情禀請領事官領事官仍照會地方官核辦○第七條凡租地必須租主或代理人居住經管若有不得已事故非轉租不可之時須先禀請日本領事官查明照會中國地方官存案方准換契轉租以便查考○第八條凡租契以三十年爲限滿限後准其換契續租以後永照三十年一換契之例換契時租主應禀請日本領事官咨照中國地方官更換不得再給租價以及别項費用倘滿限不報者應由地方官通知領事官傳諭該名若逾兩月仍不呈報卽將該契註銷以便稽查而有限制○第九條界内房屋應當遷讓之時中國地方官相助辦理至於墳墓地方官極力開導遷移其於墳墓多處則應由地方官築墻圍護以免踐踏再界内未經日本人民承租之地應聽憑華人照常耕種以免失業○第十條界内不准建造草房以及板頂等房致易引火貽害他人倘有違犯者立卽禁止勒令拆毁○第十一條界内不准收藏火藥炸藥以及一切有害人身家性命財産之物倘有違犯者各按本國律例辦理倘因工作必須應用炸藥等物須先開單呈報日本領事官由領事官先行通知稅關查騐明確方准起岸街起岸後應有一定收藏之所並應速用完不得任意各處貯藏或久宕不用若有此等事故應由領事官責令該名遷移界外以安閭閻○第十二條日本領事官應與中國地方官籌商界外一僻靜空曠與居民無礙之地自行向民租賃作爲日本人葬墳之所其地丈尺以十畝爲率倘將來不敷隨時與地方官妥商擴充○第十三條嗣後蘇州别國居留地倘中國另予利益之處日本租界人民亦須一體均沾○第十四條其餘瑣碎事宜未及備載章程者彼此另行照會存案以上各條係兩國委員各奉政府命令和衷商妥者應繕漢文日本文各二紙彼此校對無訛署名畫押各執二紙候上憲全行批准後方能蓋用官印照行以昭信守光緒二十三年二月初三日明治三十年三月初五日大淸帝國欽命二品頂戴蘇州承宣布政使司聶大淸帝國欽命二品銜監督蘇州關江蘇督糧道陸大日本帝國欽命駐劄上海兼理蘇州鎭江等處通商事務總領事官珍田捨己 
[營口瑣紀]  
　　營口訪事友人來函云東營福順樓飯館兼售鴉片烟向爲華洋各船申司事水手掛得買司等人聚集之所生意頗旺上月二十二日傍晚海防廳差拘獲館主許姓並土娼八口解案待懲聞其中有聚賭之事也○營口資善堂附近地基約有四五畝係原任山海關道續燕甫觀察所買以備建造道署者現在道標練勇在橋西作壩以阻潮水所餘挖溝之淤泥用以塡高基址聞個中人云今道憲擬先造屋數十間以資辦公俟後逐年擴充不數年後當規模大備矣○營口豆餅一宗本以潮帮爲巨擘每年運往汕頭者約三分之二運往長崎者向不過數船至上年銷路暢旺與神戶不相上下今年輪舶又接踵而至現餅價漲至六兩五錢豆油亦六兩五錢裝糧沙船已到二十餘號惟寗船至今未到至元豆之價已五兩二錢五白小豆價亦六兩一錢五矣 
[析津近事]  
　　天津訪事友人來函云輪船載運官米常於大沽起駁運津駁船人等往往沿途偷漏習以爲常今屆查米委員派差假扮别客隨船暗訪上月下旬某日駁船運米赴津有孤客求附船船戶以爲此係常有之事遂允之洎乎開船進口水手等卽下手偷米客遂直前攔阻水手等以爲乃公專恃此爲生活吹縐一池春水干卿底事若再多言則板刀當奉敬也客猶不識時務明告以我係暗查官米之人行李中現有號褂公事可証水手遂將號褂及公事俱委之東流客猶向之爭吵水手聲言先將客裝入麻袋俟晚棄之海中正在吵閙之時被拖帶駁船之小火輪船主西人所聞赶卽停輪過船細問情由令客隨至小火輪船及至津卽赴局禀控局中派差往捉而水手等均已棄船而遁惟駕長適因他事逗留在津爲局差拘去未知如何辦理也○上月二十九日下午東浮橋邊人如於蟻僉云河東獲得拐匪將棄之東流異而詢之知匪在河東拐得七歲幼女經人識破拿住搜出迷藥一包藥水瓶一個外帶象皮管可以激射藥水者以致當塲攢毆旋由東浮橋推下匪載沈載浮得援停泊之小船而上船中人以篙擊下復順流而東淌至馬家口下方沈下　　南頭窰亦聞擊死拐匪一名玉皇閣捉住拐匪一名縛其手足以人看守又陳家溝及侯家后均獲得拐匪惟尙未悉其詳細耳 
[烟臺雜俎]  
　　烟臺訪事人來函云日本圓銀行用於市比較墨西哥銀圓本無輕重而市間每多方抑勒之收買之家每元必短錢四五十文日人見之設法維持十餘年間日銀兌錢與墨西哥銀並駕齊驅矣○昔人詩云簫聲吹出賣餳天餳卽今之飴糖也惟昔則吹簫而今則鳴鑼亦可見古今之風俗稍巽癸操是業者類皆蠢愚無知持鉦亂敲不顧前後當此風乾物燥火警時聞一聞鏘鏘之聲不無杯弓蛇影吊膽驚心屢經人當面叱辱而故態仍不稍故下愚不移殊爲可恨○空船交易至期找價謂之倒把北省盛行烟地尙無此習故市面亦覺平穩無忽起忽 
 
 

Page 3

 
 
落之弊近年以來曾有數家效倒把故事亦微有利益可沾客冬見油價盛漲無可再增買空盤者至今春交價賠累甚巨甚有虧銀五六萬之多者是豈非輕舉妄動貽之戚耶○某姓七十鳥本良家婦而習於下流者也从爲各項生計無不如定日　　　於是多　　　購　錢村子一株將爲一身吃著計詎料未及經年所恃爲賺錢者卽潛隨所歡而遁人財兩失負債纍纍說者咸謂自取之咎也 
[鄕民情急]  
　　升科局憲許太守寳書前將浦東楊家渡陸家渡等處沿灘無單之地逐一查明定價召買幷建立界石勒令鄕民一律遷移鄕民以灘地雖無單據已蒙劉前縣詳准免糧數十年來安居樂業一旦被逐無處棲身遂環求上海縣安置黃愛棠大令因鄕民一再苦求與許太守互商另擇一地爲鄕民棲身之處所有遷費令得地之主酌給等情已迭紀本報昨日又有男婦鄕民百餘人擁至上海縣署聲稱現在官府尙未將此事定奪忽有多人前來勒令搬遷幷有如果延宕不搬不日當雇人將房屋拉坍等語不得已携帶被褥來此叩求定奪紛紛擾擾吵閙不休黃大令飭差向各鄕人傳諭云本縣大老爺已與許大人懇商爲爾等極力設法另擇地畞建屋居住搬遷之費由得地之主酌給道憲大人與許大人已會銜出示諭知且升科一事奉督憲大人札飭辦理卽使拆屋一時未必卽能動手倘有人來知照爾等可將好言理說不應來縣吵閙今旣來縣聽候核奪可也 
[所犯脫逃]  
　　本城九畝地之改過所收押各犯大都强行不法之徒前晚三更時甲乙等押犯九名通同一氣將巨石縛以麻繩在墻上猛擊一孔先後扒出意圖逃逸幸皆釘鐐不能奔跑局員某二尹聞有鐵練響聲明知有異急飭勇丁赶出得將乙等八犯當塲獲住惟甲則犯案稍輕未及釘鐐已被逃去二尹飭將乙等各責數百板仍然收禁一面飭人赶急將甲緝獲重辦 
[失馬得馬]  
　　數日前有馬四匹從法租界奔至十六鋪橋南首闌入沿浦新築馬路工程局差役見之立卽禀知局員朱森庭明府明府飭將馬扣住閱數日無人認領爰飭十六鋪地甲送往南門外放生局寄養前日八仙橋某馬房主楊某挽人向明府商懇略稱馬係楊之所失請卽給還明府飭地甲持名片至放生局中請給失主領去一面函請上海縣黃大今出示嚴禁縱馬在馬路上奔馳 
[醫院紀事]  
　　江北人周鳳歧寓居楊樹浦常出外貿易妻往大純廠做工子名阿二年纔三歲帶在廠中昨日上午婦正工作時偶一疎忽孩至機器旁被機軋住右手轉瞬手臂盡被軋下氏急卽往救業已不及因卽送至虹口同仁醫院求療○前晚有法國某水手由百老匯路飲酒而回醉態殊甚行至篷路忽與江北小車夫袁肇江互扭幷出刺刀刺袁之手肯袁痛極狂呼四百四十八號四百七十一號二華捕聞聲赶至將甲拿送捕房捕頭飭押候解送法領事署請辦受傷人送諸同仁醫院療治 
[英界晚堂瑣案]  
　　趙全泰　亡兄之姘婦汪氏索取兄子施瑞成出而攔阻互相爭鬧巡捕將一干人拘送公廨屠别駕飭分别管押前晚升堂提訊趙投案訴稱小的係松江府屬奉賢縣人胞兄桂誠向在上海貿易娶汪氏爲側室生有一子名毛囡上年桂誠物故小的按月貼膳洋二元兹因氏不守婦道小的以亡兄　此一　故向領回忽有施瑞成者出爲硬阻故交捕送請訊究施供稱曾在俄國領事公館充當繙譯汪氏乃小的繼室之女與已故之趙桂誠生有一子現趙弟欲領回求恩公斷施楊氏供汪氏乃小婦人之女凶趙現欲領外孫求恩察斷汪氏供年二十二歲與已故之趙桂誠私識生有一子今趙弟欲領求斷别駕謂汪氏曰趙供稱胞兄祗此一子應准領回撫養爾可隨母回去願守則守不願須擇良而事不准姘人取具兩造領　備查施斥退○某號巡捕送金祥慶並妻顧氏到廨别駕亦於前晚提訊金供嘉定縣人携妻顧氏來滬因命運不濟以致流落前日在茶館内囑顧氏覔主帮傭顧氏不允爭閙包探疑將顧氏售賣乞恩明鑒氏供小婦人現願回嘉定家内丈夫吸食洋烟不肯習上前日欲將氏售賣吵閙被拘乞鑒别駕得供之下將金祥慶申斥一番本擬薄懲姑念圖賣未成從寛判卽領妻回籍倘再到案重辦不貸金連連叩謝而去○某號巡捕送拐孩之許阿三陳丫頭幷女孩　英到廨别駕於晚堂提訊龔談氏供本地人現居池浜橋前日出外繅絲女兒蘭英被陳許兩人串拐經小婦人追蹤尋獲故特扭案請究蘭英供許陳兩人誘至伊處說到蘇州遊玩後要賣洋一百元許陳同供因蘭英迷路啼哭小的不合帶入家中擬翌日送還不敢誘拐求恩原宥别駕以女孩供詞鑿鑿豈容狡賴判將陳許各予重責二百板具改過甘結釋放仍取龔談氏領女切結送查 
[英界公堂會訊案]  
　　前者美副領事易孟士控華人凌惪卿不將定購之田交出昨日午後三點鐘時英界讞員屠别駕與衛繙譯官升堂會訊凌供稱有田十一畞數分經陸鳳喈王萬生韓壽山三人介紹售與易孟士每畞洋銀四百六十圓共收得一千圓内有銀二百兩尙欠七百四十兩以田單一紙作抵旋將此單交陸等代報升科張炳堂供稱曾代易孟士經購田地言明連塡泥在内計共付過銀二千二百十一兩數錢别駕問易孟士所付之價凌只收得洋銀一千圓其餘何在陸韓同供稱曾向徐大興購買出路一條計洋銀一千四百三十圓易孟士訴稱現在所購之地已由升科局充公故出路亦無所用之矣請卽追還原價銀二千二百十一兩有奇别駕曰爾等收下之銀誰用多少卽須由誰繳還凌供稱其中有洋銀三百圓交與書辦孫熊飛此外庫平銀四十六兩繳存縣署别駕謂此地易孟士旣欲退還所收地價限一月内繳案至付交書辦之銀著明白補詞候核 
[法界捕房紀事]  
　　昨禮拜四法公廨堂期讞員鄭大令因公趨詣道轅飭丁咨照捕房暫停訊案一期○捕頭克賴美不准售賣蘇報已紀前報昨經某號華捕在帶鈎橋畔拿獲售蘇報之某甲在身畔搜出蘇報數張遂帶入捕房捕頭以早經嚴諭有意抗違除將蘇報焚燬外命將甲押候解堂究辦甲向捕頭求恩口稱以後不敢再售蘇報捕頭哀之令禁押一宵從寛釋出○偷兒某甲在小東門外竊取鮮魚某乙在八仙橋某烟館竊取烟槍一支俱當塲拿獲人贓一倂送入捕房捕頭命押候堂期解訊○西門外居民陳祥和之妻陸氏與薙髮匠周廣生有染經陳扭控巡防局局員蔡蓉卿二尹研訊之下飭將周重責三百板驅逐出境周又與氏遁入租界賃居縫工張紀林之樓上陳又控諸公廨經鄭大令訊供判笞三百板具不再與氏來往切結覓保開釋陸氏鞭背一百下交陳領回管束張紀林膽敢窩頓誘逃之婦與奸夫同宿飭提到案押候從嚴懲辦○西字報館繙譯曾子安奸佔有夫之婦伊屈氏幷敢持刃行兇經本夫具控公廨鄭大令提訊送縣照例懲辦捕頭以此案理應公堂判斷商請鄭大令將曾與伊屈氏帶回捕房押候過堂定讞○西門外楊維橋人某甲之婦爲鄰居某乙誘逃出外擬附輪船赴金陵甲得悉之下追至太古碼頭雙雙擒獲一倂送入捕房捕頭以案關誘逃命押候解送公堂請問官究辦 
[分發人員騐看名單]  
　　新海防掣簽分發郎中黃紹賢廣東李嶪湖南主事陳爲祥湖南沈自申湖南宗室恒敬廂藍旗孫宜振浙江張謨宣浙江内閣中書胡元泰廣東國子監助教范超元湖北太常寺典簿王承洛江蘇知縣五品銜張惟馨雲南○新海防指省分發鹽運判汪觀潮安徽兩淮知縣周鳳勛湖北甘肅鄧振鋒湖北湖南許維傑湖南安徽郭奎光廣東雲南桂運炳貴州雲南李允貞貴州雲南吳邡江西廣西謝祖善江蘇河南張銜甘肅陝西葉葉勳順天河南陳澤霖河南陝西直隷州州同方賓穆江蘇安徽布庫大使汪鐸湖北福建鹽大使胡沛恩四川山東布政司經歴周鍾琦江蘇四川直隷州州判宋廷楨甘肅陝西府經歴袁汝傑直隷山東張茂榕山東安徽劉秉棪江西安徽陶景伊江西河南袁汝梅江西安徽李林馨江西廣西郭毓孟陝西甘肅張懷仁四川貴州鍾炳森浙江山東縣丞黃彤光廣東湖南區鼎賢廣東山東秦世經山東河南黃家駿山西陝西周直方湖南廣西朱起泰江蘇河南趙雲 
 
 

Page 4

 
 
第江蘇山東郭士琛江西福建滕耀庭安徽河南承瀾内務府漢軍河南魏殿丞江西安徽任鴻緒浙江安徽恩植陝西甘肅王其浩浙江山東縣主簿何其智河南安徽州吏目譚啓洵湖南甘肅楊嘉瑞湖南河南劉昌熾湖南甘肅劉欽叙江蘇甘肅曾文藻四川湖南雷聲揚四川甘肅郎遇盛四川貴州巡檢陳兆翰廣西四川劉培熙順天廣西熊煥奎湖南安徽楊嘉燕湖南四川傅榮湖北安徽陳子雅山西陝西厲福蔭湖北四川陸景澄江蘇安徽孫多傑安徽河南程道南四川河南雷世繼四川貴州查振藩陝西甘肅從九品張蔭和直隷山東萬光輔浙江甘肅陳藩浙江福建鄭朝藩浙江四川典史黃丕基順天甘肅周家相直隷陝西葉復初廣東福建紀鏡淸順天河南趙開明順天甘肅李藹林直隷山東邱光銓湖南安徽羅詩藻湖南甘肅范在田湖北四川馬式雲安徽山東寗師曾安徽河南徐履鈞江蘇湖南金嘉誥江西廣西趙懷恩河南陝西李保衡河南山東徐士林四川貴州閘官鮑誠楷浙江南河未入流馬長豫江蘇河南李成章順天福建陳澍霖山西河南陳祖貽浙江四川李道河浙江四川○籌餉指省分發按司獄王應瑞江西從九品曹本煌安徽雲南典史沈禮箴順天湖南劉德培山西廣西○勞績掣籖分發知縣同知銜丁夢松安徽○勞績指省分發知府鹽運使銜王仁東福建江蘇徐瑞昌湖南江蘇陳文垿江蘇廣東直隷州知州花翎四品銜恩芳正紅旗江蘇知州王科曾山東河南知縣廖瀛福建廣西同知銜余則達安徽山東藍翎毓秀正藍旗吉林倪曾鎣浙江江蘇張繼善安徽直隷王祖恩順天浙江江錫齡順天浙江縣丞潘元發廣東廣西縣主簿嚴潤章浙江江蘇從九品郭炳然廣東廣西○同文館教習保奏指省分發知縣黃啓蓉安徽湖南○議叙指省分發鹽大使孫傳梓安徽兩淮○記名呈請指省分發直隷州知州姚廷祺安徽河南雙奎正藍滿洲直隷○俸滿呈請指省分發縣主簿王夢溎山東北河○恩　　請指省分發通判楊汝康湖南湖北○教習呈請掣籖分發知縣王沅河南○教習呈請指省分發知縣林道堂湖南湖北○應　呈請分發知州沈振麟浙江河南知縣同知銜文郁廂白旗山東州同彭松年直隷山東州吏目朱成樾湖南雲南從九　覃致身廣東廣西兼襲雲騎尉楊光藻浙江江蘇 
 
 
 

Page 5

 
 
凡耳聾一症皆由肝腎兩虧以致相火上升或怒氣傷肝必致耳鳴耳脹耳痛頭暈目眩昏花而市上所售藥者雖多甚無欲見除效惟本齋以廣濟世秘製良方製成靈藥無論男女老幼新舊等服之立刻見功靈騐異常兼且滋陰降火補腎培元不論十年念年老症服丸二三盒後當卽轉聾還明並非謊言後永不發此丸可稱第一之奇方也每盒價洋一元○另有珠珀吹耳散每瓶七角但耳内有傷損膿水等吹之立愈○痔屬肝脾腎三經大都係陰虧所致或肺與大腸經二風熱久而不治成管生漏痛徹心肺貽害終身本齋悉心考究以眞正熊胆珍珠人參佐以舒肝培元妙品不惜工資修合成丸一切内外惡痔服之立能止痛消管去瘀生肌永不復發屢試屢騐單料一元雙料兩元不折不扣○外有敷搽珍珠化痔散搽之立愈每瓶一元其功更效神速函購者信資自理○上海二馬路西鼎新里石庫門交易 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　某小火輪船水手鍾連槐與小東門外同順昌魚行夥口角爭毆以致受傷後由胞兄鍾連桂舁至縣署請騐前晚黃大令倩蔣刺史升堂研訊連桂訴稱小的係浙江寍波府屬定海廳人年五十有二在唐大人所置小輪船當舵工連槐在船上管鐵具前日天未明時泊舟小東門外吳淞碼頭適同順昌魚行之船欲傍岸驀將小輪船之纜解去因與爭鬧連槐及包阿新均被毆傷小的奪下挑杙一條魚行主孫蓮甫見勢不佳給以醫傷洋銀四圓小的見連槐傷勢甚重恐有不測之虞是以舁求察騐連槐訴稱當日逞兇之人小的均不相識包訴稱小的亦定海人年四十有一被同順魚行各夥攢毆致傷叩求騐視刺史飭仵作騐得連槐右額角有鐵器傷左肋及兩膝等處亦均擦傷包右肋右胯有木器傷遂諭令退去自行醫治俟提同順昌魚行主到案訊斷所呈挑杙暫存○彭玉亨控陳掌兆盜賣地基黃大令倩蔣刺史訊供之下尙未斷結前晚升堂覆訊陸寳如投案訴稱彭姓之田由小的購得陳係中人前蒙訊斷之洋銀一百圓業已措齊繳案請將呈案之原契及田單給領刺史著將繳案之洋銀存俟彭具領原契及田單給陸具領○唐俞氏控鄔阿全栽贓害命前晚黃大令倩蔣刺史升堂提訊唐俞氏訴稱小婦人年四十有三生有二子長名志淵次名志隆皆在二洋涇橋德商衆會司酒今年二月某日同事鄔阿全私將香皂藏志隆帽籠内誣指志隆行竊致志隆羞忿自盡叩求重辦以雪寃誣志淵訴稱胞弟志隆年甫一十有八去年二月鄔之姊夫被斥洋人令胞弟接充鄔挾此微嫌屢次圖害今年正月下旬某日洋人失去約指等物未經查獲至二月某日鄔將香皂暗藏胞弟帽籠中誣指胞弟行竊胞弟忿甚吞服洋烟後經洋人察知倩人舁送仁濟醫館求治無效而斃當時並不知鄔之圖害故未控陳未幾鄔情虛携物而逃始扭送英界公堂控告屠大老爺以事關人命移送案下鄔供稱小的係浙江寗波府屬某邑人年二十有六與二唐同事洋人失去約指小的在地上拾得並不交還押取洋銀二圓花用至二月十七日洋人又失去香皂命小的查察小的在志隆帽籠中搜出志淵知之將志隆申斥志隆遂吞烟自盡實與小的無干刺史喝令從重笞責三百板荷枷一月發頭門示衆諭令唐俞氏及志淵具結而退 
[上海巡局瑣案]  
　　江南機器製造總局前街道年久失修陰溝亦久未疏浚偶經大雨一片汪洋日前總辦劉康侯觀察查知深恐行人不便遂雇令工匠次第興修易荆棘爲坦途無日不口碑載道前日有唐阿四者乘人不備竊取大磚四十六方督工者見之立將人贓解送高昌廟巡防局請究局員向之研鞫唐供稱小的係本邑浦東人向在某輪船工作失業已久囊槖蕭然不得已而竊取零星以資果腹局員判令枷號一禮拜發犯事地方示衆○楊樹浦某紡紗廠工人王春泉林松濤二人前日爲索取欠項起見互相兇毆扭至巡防局控訴局員李二尹立卽升堂訊問判責林手心二十下從寛省釋 
[英界公堂瑣案]  
　　包探黃四福禀稱賊犯董福生係蘇州府屬常熟縣人十餘年前曾屢屢犯竊現與蕩婦謝陸氏同居六馬路左近小的見其家中綢布衣服及零星器物積貯甚多諒是竊贓是以連謝陸氏拘入捕房捕頭令解案請辦董供稱十餘年前小的確曾犯竊然上海並未破獲嗣後已痛改前非曾在某洋行司閽某行棧當出店各物均自已出錢置辦並非來歴不明謝陸氏所供與董相同幷稱小婦人與伊姘識已歴三四年其人尙能安分旣蒙訊問不敢妄供屠别駕據情商諸衛繙譯官然後諭令黃探帶回捕房查明覆訊○包探趙銀河禀稍周文彪賃居王懋三之餘屋昨日忽與王扭毆以致受有微傷報捕後捕頭令小的拘王解訊周昻昻然紅頂花翎大踏步上堂訴稱職道賃居王之餘屋房租先付後住不料王貿然貼召租字條且任人將器物作踐及向理說竟被兇毆傷及頭面務求懲儆其凌辱長官之罪王供稱周自欲退租故黏貼召租俾得有人來賃不料伊忽與小的爭論别駕著向周服禮不予深求○包探趙銀河禀稱賊犯周阿福前因竊案破獲經大老爺遞解回籍今又潛來依舊東張西望乘機圖竊適經小的所見拘入捕房告知捕頭送請訊判周　稱小的係浙江寍波府屬某邑人因事來滬不敢逗留别駕判令笞責一百板發回捕房遞解回籍○包探孔阿才禀稱日前賊犯李心田竊取王秋卿家銀首飾兩件　至某押店質錢適經小的查見因卽拘入捕房捕頭令傳同失主送案請究王投案領贓李供稱小的初次犯竊以後不敢再犯矣求大老爺曲全體面俯賜矜憐别駕判令笞責五十板贓給還失主○曹小堅至福州路某炒麫店果腹與楊惟富爭毆致楊受傷旋經三百零六號巡街華捕拘入捕房一面將楊舁送仁濟醫館醫治醫生察得傷勢非輕須閱三禮拜方愈昨晨捕頭令巡捕將曹解案曹供稱彼此互毆並非小的獨自逞兇别駕著押候楊傷痊覆訊○包探保瑞福禀稱前日賊犯陳阿根藉買物爲由乘間竊取某洋貨店哈喇呢一匹報捕後捕頭令小的緝獲人贓解案請究某洋貨店夥張阿連投案申訴被竊情由並請將贓給領陳供稱小的係蘇州府屬吳江縣人自知不該行竊只求單下超生别駕判令笞責四百板遞解回籍贓給還失主○二十六號西捕解馬夫大千子至案禀稱此人牽馬而出馬受驚奔逸致撞壞咪吔洋行玻璃窻吔咪係德商今日未經投案别駕著押候禮拜六訊斷 
[美界捕房紀事]  
　　昨晨有寍波人王阿標至百老匯路某燒餅店購買燒餅數枚欲用小錢　店主不允以致爭毆適二百四十九號華捕到來將王拿送捕房捕頭姑念事屬微細飭將王禁押片時釋放○昨日上午甲乙二江北人在漢璧禮路互相兇毆旋經四百九十二號華捕一倂拘送捕房捕頭詰問之餘據稱爲錢鈔瓜葛捕頭以不應在租界吵閙飭令禁押半天以示薄儆○昨午有某馬車行之馬逸出疾奔至崑山路經四百三十五號　捕扣獲解入捕房捕頭飭候傳行主到案罰洋銀一枚 
[杭州傳道堂同仁經募川鄂振捐四月十五至廿四日一次淸單]  
　　楊陳哉洋二十元周錢氏求病愈王珍修克巳主人雲榭主人錦亷子五戶各洋十元陳光楣方陳氏沈祥鍾敬葊樊復恭陳國鈺六戶各洋二元萬一金顧廷琥顧周氏鮑賢亭樊又莊沈明　金　　諸鉅源朱吳氏吳淑卿沈元炳吳　氏李仁得蔣潤生温良恭謝肇唐金月笙王滿生童叔平成公裕金撫松惟寳堂楊德榮堂余泳齡朱氏天香書屋有名氏嘉樹堂顧敦儉堂　　耕堂張攻玉棠項李杏村沈淑修沈拜堯卅三戶各一元欲　過子七角岑振雲六角楊章氏王鮑其任立凡桑彭籌徐令譽無名氏趙閏生陳愼之計禀卿計懷卿仁壽堂成記許　氏許朱氏許施氏許趙氏邱郁如范厚栽楊仲曾勤補堂楊淑盈堂孫淸芬堂陳陸紹九陸景昭吳康甫陳耀祖陳耀銘無名氏鮑星記蕭祖恩李彭年周李氏成　鍾匯榕邊　卅五戶各五角俞逸川張欣伯無名氏汪枝春徐王垚邵公卓賜筋堂宋敦厚堂邵　稼堂余閑靜居士烟波釣徒方沈氏無名氏王鑑堂張十四戶各洋三角鍾二懋勉應氏成英子三戶各洋二角崇德堂恭壽堂吉祥止止室曲阜氏趙壽生愼思堂邵六戶各錢三百文倣蓮堂銀三錢八分以上共收洋一百卅八元一角錢一千八百文合洋一元九角紋銀三錢八分[  上海六馬路仁濟善堂籌賑公所制施則敬等謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年五月初一日京報全錄]  
　　宮　抄○諭旨二置錄前○御史周奏爲各省積榖有名無實宜酌變通摺○大臣連奏爲察看章京片○又奏爲辦理各旂墾種地畝片○將軍恩奏爲呼蘭振米　放銀兩摺○又奏爲製造行軍鐵鍬片○又奏爲修理軍器片○蘇撫　奏爲匯解京餉摺○江撫德奏甄問　　　省補用片○五月初一日兵部太常寺太僕寺八旗雨翼値日無引見○莊王等盤查縀庫覆命○八額駙續假十日○鍾公續假十五日○吏部呈進月官卷○召見軍機○皇上明日辦事後由頤和園還宮○○山東道監察御史臣周承光跪奏爲各省積榖有名無實宜酌變通以期實數恭摺具陳仰祈聖鑒事竊維府廳州縣常平倉榖兵燹以後蕩然無存光緒初年舉辦義榖分存各鄕由本地殷實　者經理不假吏胥之手仍責成地方官年底盤驗一次意美法良本無可議乃有司奉行不力弊竇叢生地方官年底札委佐貳下鄕盤騐第厚責供應婪索陋規而已谿壑旣盈例取甘結一紙而去榖之有無不問也否則餽送不豐雖實有榖存多方刁難不肯受結故盤驗頗爲優差地方官以此市惠屬員掩耳盜鈴甘受朦蔽紳耆經理者知其然也但膽供應陋規卽可了事因而肆意吞挪規費無出則灑派各戶曰建倉費其實至今無一倉厫也迨鄕民不服訟訴公堂則勒繳榖價歸官貌稱存銀買榖實則卸任之日曩括而行曰塡虧空榖數雖列交代不過空文至此而積榖全付子虛矣小民怨沸怒不敢言伏思邇來四川湖北兩省災歉皇太后頒帑賑卹軫念彌深則各省備荒積榖豈可名存實亡竟不懲前毖後惟是弊滋有自當究根原積榖易陳出新向准糶三存七之無如空言盤騐是以流弊靡窮今擬仍仿李惺平糶之法由地方官愼選紳耆經理仍不准假吏胥之手貴入賤出實力奉行蓋榖賤傷農榖貴傷民其害一也今兩劑之貧民受益劉晏云善救荒者不待賑糴法得焉耳萬一偏州僻縣土官不齊産榖多者榖恒賤宜糴不宜糶産榖少者榖恒貴宜糶不宜糴平糶成法窒碍難行請仿朱子社倉法而變通之改創質榖一法未作方興窮民缺食聽其以物質押藉資工作秋後量加薄息淸還於民甚便蓋春夏榖多貴秋後榖必賤也或糶或質年底籍數報嘧以昭核實不必委員盤騐以省擾累經理紳耆統限三年一換屆時地方官輕車减從親查一次虧挪者勒賠弊混者治罪其果經理得法積有贏餘除應用外存作義舉三年期滿實在無人換替仍准留辦三年此後不准再留以示限制綜計六年辦理眞正妥協者准地方官出考詳司分别酌給外奬以示鼓勵第所慮者牧令貪酷抑勒紳耆凡公正老成莫敢經理此則在督撫之嚴叅撤革耳如此整頓事雖稍煩然一變通間而榖免虛懸民霑實益備荒之計莫要乎是可否請旨飭部核議通行直省督撫率屬認眞辦理臣愚昧之見未知當否伏乞皇上聖鑒訓示施行謹奏奉旨欽此○○連順片再台市章京奎顯經前任大臣桂斌委查事件因案被議奉旨移交奴才查看溯其獲咎之由實緣丁書舞弊並非該章京有意縱容奴才到任後留心查看該章京頗知愧奮一切差委均能勤愼無悞尙堪造就已於本年二月飭赴本任以專責成奴才仍當隨時留心查看如該章京怙終不悛奴才亦不敢爲之容忍再署恰克圖章京筆帖式穆誠額於本年二月報丁生母憂在庫穿孝孝滿仍請留於印房當差現在印房承辦章京崇勳筆帖式佛爾國春辦理移交案件未便遠離查有筆帖式松林堪以委署除檄飭遵照並咨理藩院查照外理合附片聲明伏乞聖鑒謹奏奉硃批知道了欽此○○連順片再前任大臣桂斌辦理商民墾種各旂地畆曁查辦後地陋規各案奉旨移交奴才酌核辦理奴才於開印後卽札飭各該旗所有商民墾種地畝牧放牲畜有無地租及水草等費於蒙人生計究竟有無窒擬著卽據寔呈報並飭提一干人証以便質訊現已兩月之久尙未據報齊推原其故實緣路遠雪大難以遄行奴才現復嚴行札飭催若再故事遲延定將各該旗查叅以警玩泄此係奉旨移交之件奴才萬不敢草率從事所有各該旗尙未報齊緣由理合先行附片陳明伏乞聖鑒謹奏奉硃批知道了欽此○○奴才恩澤跪奏爲呼蘭賑米改放銀兩以節虛費而便災民恭摺仰祈聖鑒事竊查呼蘭副都統所轄地方去歲被水成災之處内有不能自存之家當經奏請自本年正月起至四月底止計四個月每一大口放給賑米二斗小口减半由省揀派妥員分赴巴彦蘇蘇綏化廳兩處購買食糧運赴被災各處點明大小人口隨地發放並在呼蘭地方設立粥廠一二處應需賑銀擬由漠河金廠提撥貨利雜餘款内動撥等因具奏在案嗣據該員等禀稱詳查該處情形購米放賑所需運脚等項用欵甚鉅且官爲採買勢必就大宗糧石會總購運方可散放耗費甚多且稽時日若改發銀兩聽民間各就外來之賑賣諸色雜糧並一切食物隨意購買充飢較之每一大口放米二斗計可暗增升斗之倉有益災民莫此爲便請照各處集鎭米價銀價酌中核訂改爲極貧每一大口給賑銀一兩小口减半次貧每一大口給銀五錢小口减半等情禀報前來奴才詳加查核復博採衆議僉謂如此變通不惟多省虛費且便灾民洵屬有益無弊民皆願領隨卽批准札令赶緊散放俾免流離至被災戶口數目需過銀兩請俟散放完竣結報到日再行覆核送部核銷以重欵項所有呼蘭賑米改放銀兩以節虛費而便災民緣由理合恭摺具陳伏乞皇上聖鑒謹奏奉硃批知道了欽此○○恩澤片再查近來行軍每兵携小鐵鍬一把紥營修壘臨敵挖壕以禦槍子砲彈　爲捷便鎭邊軍向無此等利器傳曰不備不虞不可以師行軍利器尤須豫爲之備前曾電商湖廣督臣張之洞一面函商湖北撫臣譚繼洵　　鐵廠代造德式鐵鍬二千把計工料價値合洋元四千零五十六元折銀二千九百六十兩零八錢八分現據函復代造德式鐵鍬業已如數　　除揀派妥員前往取運來江以便分撥各軍應用所有此項工料價値曁水陸運費津貼銀兩擬由扣存鎭邊軍搬運夫價　下開支歸於二十三年隨案列銷一俟運解到江時再當造册報部立案理合先行附片具奏伏乞聖鑒謹奏奉硃批該部知道欽此○○恩澤片再　因鎭邊軍馬步各營遺有損壞槍砲器械交吉林機器局修補地隔千餘里往退運解維艱奏明就近由齊字營駐江之修理所代爲修理迨二十一年六月間遣撤齊字營存營官兵復經奏明將齊字營修理所作爲鎭邊軍修理局專司修理軍械各在案上年由奉天撤回之鎭邊軍馬步八營槍砲半多震壞卽存省之十營槍砲亦時有損傷節經飭令各該統領營官將應修器械揀出交局修理無如該局向未購備各種工作機器每遇飭修軍械小有損傷卽庸匠亦各展其能損傷過大雖良工無所施其巧詳求其故非工匠之弗良乃機器之未備語云工欲善其事必先利其器當於上年七月間揀派委員補用知縣存良張毓芳等前往上海購買各種機器料件於本年正月初八日運解到江共需用過價値津貼水陸運脚等項銀三千七百八十八兩零八分五厘一毫由扣存鎭邊軍搬運夫價項下動支歸於二十三年隨案列銷除造册咨報戶兵工部查照外理合附片具陳伏乞聖鑒謹奏奉硃批該部知道欽此○○江蘇巡撫臣趙舒翹跪奏爲籌解固本京餉銀兩恭摺具陳仰祈聖鑒事竊照江蘇省奉撥固本京餉分派司關各庫按月籌解自同治五年八月二十八日欽奉諭旨改歸部庫後業經陸續解至光緒二十二年冬季止在案所有二十三年春季三個月應解前項銀一萬五千兩現由司關各庫照數籌撥發交號商天順祥匯解部庫投納據蘇州布政使聶緝榘詳請分别奏咨前來除核明給發咨批交商匯解並飭取起程日期另行咨報戶部查核外理合會同兩江總督臣劉坤一恭摺具奏伏乞皇上聖鑒謹奏奉硃批戶部知道欽此○○德壽片再准部咨嗣後道府州縣無論勞績捐納各項人員應於到省一年後察看考核分别補用等因應歴經遵　在案兹查有軍功保舉分發江西歸候補班儘先補用知縣王藴輝捐納試用知縣王瑞同均巳試看一年期滿應行照章甄别據藩司翁曾桂會同兼署臬司劉汝翼詳請留省　用前來臣詳加察看軍功保舉分發江西歸候補班儘先補用知縣王藴輝辦事穩練捐納試用知縣王瑞同謹愼安詳均堪以留於江西補用相應請旨留省照例補用謹會同兩江總督臣劉坤一附片陳明伏乞聖鑒謹奏奉硃批吏部知道欽此 
 
