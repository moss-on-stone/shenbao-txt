# 1889 - 318 - 4905960

 

Page 1

 
 
[解衣志惠] [  申報館協賑所謹啓]  
　　昨得武林平陽鳬莊氏寄來皮　一襲并賜手書云屡閱貴報知我浙水災十有餘屬凡有天良同架惻怛况我桑梓何容膜視惟力與心違徒增　茲于行篋中檢出寗綢白狐皮袍一件寄送貴舘請變價轉寄災區明知怀水車薪而一念所萌誠不能自已耳本舘祇領之下謹爲飢黎望雲叩謝隨倩衣莊從公估看計值制錢三十五千文所望仁人君子及早來舘購歸旣輕煖之合宜復飢寒之可拯一舉兩得夫亦何憚而不爲耶謹縱數言以求善賈 
[曹倉分惠] [  申報館振所謹啓]  
　　昨承江東隱裔以初印蕊文備覽全部託爲覔售以充江浙賑需困類磬懸慛　翳桑之餓饑堪字煑聊分輯柳之功仁術仁心允堪欽佩已查是書近代已于刋本中依字典部首書成楷字而以篆隸分綴其下原原本本攷据精詳允爲秦漢功臣豈第作臨池之助諸君子有博雅好古者請及早來舘購取可也 
[寄售竈神馬助賑] [  本館謹啓]  
　　每至年終家家祀竈竈神馬張亦必更易一新今有賞墨居裱畫店主許君海珊介海上忘機客以竈神馬四千張托本舘代售所得之錢悉數助江浙賑欵閱之乃舒萍橋先生手筆梅紅紙描金奕奕有神光彩耀目計價每紙洋五分價廉物美不但本地可以通銷並可持贈親友卽躉售運往别埠亦可獲利而災區得此不無小補其善意誠可嘉也茲託南北申昌書畫室發賣並由賣申報人帶售務祈本埠閱報諸君迅爲購取卽可敬神並堪邀福誠一舉而兩得也彼百數萬哀鴻均延頸跂足以待 
[論交答問] [  大一山人稿]  
　　或問交友之道子曰夫子言之矣久而敬之晏平仲之善與人交也自古論交者孰有加於敬者哉或曰吾嘗見世之人周旋於里黨之間酬酢於冠裳之列從容其度謹飭其儀深自斂抑罔取失墜觀其貌恂恂然若不能已者聆其言呐呐然若不欲出者夫豈得謂之不敬也歟哉然而獨學無友離羣索居惘惘出門莫知所適若是乎論交之難也予曰何爲其然也夫敬豈易言哉昔朱子宗主敬之說初非爲交道方也人必旦明屋漏幽獨影衾無不一以敬持之而後誠於中者形於外生於心者見於色持身涉世接物待人措之咸宜施之各當此朱子主敬之學卽平仲久敬之義也豈徒酒醴笙簧之節拜跪揖讓之儀而已哉姑以交道言之吾嘗見歴練人情熟諳世故者矣當在大廷廣衆濟濟蹌蹌熟識者不過握手道寒喧數語其餘相與一揖不復通姓名然其馨欬之間須臾之頃自有所以入人之深令人藹然可親在然無際者若天聚晤一室促膝談心脫略形骸情好彌篤則又有所以令人感而不忍欺令人親而不敢褻者焉比其爲敬也僅由人情世故中得來其夫學問涵養也遠甚然可以學而能而不可以强而致吾聞而慕之見而重之而吾不敢慢然效之盖恐其遭見異　遷之誚而又蒙不成反類之譏也或曰然則子之論交也將可　哉予曰大抵學問之道惟上智者能得其中中人以下則各得其性之所近而已子旣以久敬爲論交之至而學問荒落涵養淺陋無以企平仲之萬一　於歴練人情熟諳世故予又不欲效之盖子有一說焉實卽平仲久敬之義推而廣　反而求之若相反也實相通若相悖也實相合可以爲吾友告吾友亦從無不吾信者而吾亦有以自慰云或曰何謂也予曰誠而已矣中庸至誠之道極之成已成物叅贊化育交友云乎哉而吾乃以之論交非漫言夫誠也非淺視夫誠也盖有不得不誠者焉學問涵養世故人情於吾乎何有吾乃持吾之誠而已矣溯自幼時青梅竹馬嬉劇門前凡與子年相若者必親予獨加厚予亦不曰覺其何以致此遇有爭梨奪棗情事皆爭相庇翼之不使予受欺於人予反覺庇我者相逼太甚輒引欺我者私慰藉之旣而出就外傅同塾者視予之厚如故也顧同塾者皆有玩好戲具以供散舘休暇之樂而予獨無有若畏者有所賜雖甚喜慰然不踰時而不知何往予遂不復計及之洎乎年近弱冠知識漸開始與鄰里鄉黨相往還或以酒食相徵逐或以時藝相切磋未有所謂道義交也然或遇有道君子亦未嘗不肅然起敬焉每遇慶吊社會一二老師宿儒岸然道貌高坐堂廡侃侃而談同輩相引避去而子獨喜與之近聞其述往事論世情尤津津乎其若有味焉同輩雖目笑之不顧也予嘗語同輩曰今日之朝夕過從浹洽無間者不過供謔浪笑傲之資助游戲劇談之樂已耳若夫同患難共富貴者其惟道義交乎顧有道君子之當吾前也吾未嘗不願與之交然欲如同輩之朝夕過從浹洽無間則勢必有所不能非彼親而此疎也人但見吾之朝夕過從浹洽無間遂以爲與某某交好而不知予所謂中心藏之何日忘之者初不係乎此也聞予言者皆以爲然嗟乎年華旣壯學業無成日月如流歳不我與於是思出而交天下士冀有所遇或有所立三五年來其願與予爲友而予亦能舉其姓名者又五百餘人其相周旋晉接者日常數十輩初時猶欲欵洽殷勤加以禮貌其後恐不能遍給或有所親疎厚薄於其間則反以召吾友之謗予乃撤藩籬潰城府大公無我坦白無私持　待吾友吾友遂以予爲磊落闊達不修邊幅之士予亦樂得是名有時儀文有所未至酬應有所未周吾友輙諒予心之無他原予力之未逮焉嗟乎予所調爲吾友告者惟此一誠而已矣其譽我毁我憐我責我愛我怨我予何計焉 
[本館接奉電音]  
　　昨由京友電傳上諭一道敬謹譯登○十月二十六日奉上諭戸部奏查明大員長支俸銀俸米照數追繳並歴年承辦之員可否免議等語前任葉爾羌帮辦大臣常績並未到任後經裁缺所有長支俸銀一千一百三十一兩零俸米折銀三百五十九兩零自應如數追繳着勒限一年全數交清不准任意延宕至歴年該旗造册章京及該部承辦司員均未詳查本有應得之咎姑念官非一任事隔多年着加恩免其議處該衙門知道欽此 
[宣南鴻雪]  
　　戸部爲片傳事所有廂黄正黄應領十月季甲米折巴銀兩本部庫於初十日午刻開放廂黄米折十一日已刻開放正黄米折相應片傳貴旗派員於是日赴庫支領又傳各旗營等處所有各項官兵應領十月分馬乾銀兩本庫於十二日辰初開放○吏部示傳現出有山西布政使司豐贍庫大使一缺查有在部投供之海防先用布政使可庫大使孔昭璐一員應行擬補相應該員限三日内親身赴部騐到如領有執照携帶當堂呈騐勿違○内東華門外南池子内務府龔宅於本月十二日夜十一點鐘突有盜五十餘人各持六門洋槍闖門直入其時龔正在臥室吞雲吐霧家人見盜燃放洋槍莫不退民强盜入室見龔持刃恐嚇龔早股慄蝟伏惟向盜哀求饒命家眷竟有匿身爐炕 
 
 

Page 2

 
 
間者盜遂啓櫃開箱任意搜括凡銀錢財物衣物首飾古玩陳設盡行掠去室内幾爲一空盜將贓掠出門外置三輛大車中向北載行本管廳官聞警正欲追捕無如天降大雪道路凍滑廳兵僅止八名莫能抵捕赶傳信調隊迨左翼各旂官兵畢集强盜已杏無蹤影矣計所失已逾萬金署内公件亦爲盜携去旋繕失物細單報由該廳禀詳上憲飭拿賊贓未卜能否弋獲也按此處逼近紫禁城盜竟如此據掠可謂愍不畏法矣○吏部准黑龍江將軍依咨開黑龍江呼蘭巡檢現在出缺黑省並無應補人員請由貴部迅揀合例人員補授等因經文選司查核成例應奏請欽派於候補候選巡檢從九品中揀選已回堂出示傳令曾經在部投遞候挑印結之候補候選巡檢從九品人員務於十日内取具同鄉京官印結親身赴部投遞以憑列入揀選　東安門外迤北弓絃胡同内於初七日夜二更許有某甲背負熏魚紅櫃在彼喚賣維時朔風凛烈往來人稀突有歹人濳由甲腦後拖落一繩適勒甲項竭力負行未數步甲已氣閉貨物衣服悉被掠去逾一更時候甲復甦見身上僅剩一褲知被歹人扒掠遂赴本管地方正白蒙官　呈報當令年回鋪許以赶回查緝按歹人所爲卽俗所謂套白狼也向惟荒郊曠地有之今竟見於城内誠屬罕聞○廂藍旗護軍統領恩爲咨行事印房呈稱本旗副護軍叅領所遺齡山現陞補護軍叅領之缺應行咨取輔國將軍奉國將軍宗室佐領三等侍衛治儀止委前鋒侍衛世管佐領騎都尉四五品典儀二三等護衛等與本營應升之委護軍叅領一同揀選相應咨行宗人府等衙門卽於以上人員保送一二員造具履歴務於十日内咨覆以憑列入揀選○順天學政周生霖大宗師德潤定於本月十六日自京起馬按臨天津科考遂繕摺件於十四日進内呈遞恭請聖訓以便偕同幕友首途云○吏部示傳所有九月分分發道朱成渡等四十員於十七日帶領引見相應傳令該員於十六日晚在内城歇宿十七日子亥前赴西苑門外六項公所内吏部公所報到以備點名帶領引見是日穿紅青褂備帶補褂佩帶荷包手巾再傳該員於十五日午刻衣冠赴部　習口背履歴如是日不到定行扣除再該員是否原任現任一二品大員子孫仰或現任一二品大員兄弟卽行赴部呈明以憑註寫○京師見雪已列前報聞山内積雪甚厚約有二尺數寸山居之人不敢出閾雞犬牲畜旋有凍倒者德勝　迤北之雪亦厚一尺數寸居庸以北更甚誠爲近數載所奉有也○八旂各營借支庫銀年例由戸部援案奏請加恩將本年十二月次年正月應扣利銀展期兩月以示體恤現在年内將屆由戸部俸餉處備具奏稿呈明各堂憲簽押飭吏恭繕摺件於下班本部值日呈遞○直隷布政使裕壽田方伯長自奉天晉京陛見已綴前報茲聞壽田方伯詹吉於十一月初十携眷出都前赴保陽履新 
[蕪湖火警]  
　　本月廿三夜蝦蟆更轉忽聞警鑼亂鳴探悉二街耶穌堂後草房失愼各洋龍聞警馳至竭力汲水灌救得以立時撲滅被災十數家皆係貧苦小民露宿風棲殊爲可憫有好善之士沿門施散蘆蓆錢米一時歡聲雷動聞起火之由因某姓有事赴親串家將門戸反扃突被匪徒乘間縱火致兆焚如云 
[旌節南旋]  
　　新任廣東陸路提督唐沅圃軍門仁廉由津往粤日期經列前報軍門爲鮑春霆爵帥後迭遭家難其少公予現奉本生母來津籲禀傅相擬就津城榟地而居惟川中所分産業未經變盡亟需回籍一行而鬩墻搆釁或有意外之虞仍需防範軍門不能漠視故於十三日乘海晏輪船護具少公子母子到申擬由長江送回夔府變産已有成議惟需盡諾施行俟事竣時奉少公子母子出川順道回湖南原籍省墓然後擇吉赴粤履新大約來年杏花時節當可首途也當軍門起節時部下健兒擁節麾而南下者計百餘人海晏輪船幾無隙地十三晚時將半夜麾下人等先後登船而軍門猶未至止也時房艙有客係由南回籍應山西鄉試中式者作者龍高臥房艙皆在船之上層軍門預定十間與之犬牙相錯若人悞會擬與爭衡且係新貴氣燄方張謂招商局例凡住房艙須領房條方容闢鑰現在某之房條具在非與巧偷豪奪者比何容以勢力爭耶客旣堅不相讓而索者愈急闔船鼎沸震耳欲聾據客聲稱有拔霜鋒逼人咄咄者連夜命輿請見海關道時己十一點餘鐘關道劉觀察以突如其來倩蓮幕中人會說就裏客述原委幕中人罕譬而喻堪力排解客仍不相下嗣回逆旅有運粲花舌者說客俟見軍門聲訴一切軍門折節下士而又御下素嚴當必令君躁釋矜平心悅誠服何必舍近圖遠興蠻觸之爭鼠雀之訟而勝負尙不可必耶客始悻悻登舟易艙而罷 
[皖中紀要]  
　　皖垣邇來宵小竊發是以安慶恊劉煥章軍門城守營馬子臯都戎統領安慶練軍馬步各營宋佩珍軍門每夜督飭弁兵携帶洋鎗在各處巡查務使若輩不敢潛蹤閭閻得以安枕鉦柝聲聲通宵達旦勤勞王事可見一斑○四牌樓汪福泰綢莊開設有年聞莊主汪某係徽州黟縣人歴年虧空各處帳項數千金邇來各債主紛紛向索延不料理遂聨名禀官請究首縣陳雲溪明府披閱呈詞遂飭差役將該莊主汪某帶案收押未識將來作何了結○三品銜江蘇候補道丁觀察葆元委辦皖南牙厘局孫樹人觀察振銓蕪湖關道成端甫觀察章均於十八日行抵省垣謁見沈中丞並拜會各寅僚小作勽留卽當遄返也○委辦華陽厘局文少樵太守庚調辦皖南保甲局兼辦墾務事宜吳士青太守均於十九日來省五馬遥臨宦海中又多一番酬應矣 
[彝陵歸雁]  
　　本月十一夜有一航船從宜昌開往沙市船中搭客計共二十八人行至虎牙灘狂風陡起泊岸不及船遂欹傾時則月黑江空無人援救以致全船覆溺只有十三人生還亦慘矣哉○宜昌府示期本月十二日舉行府考是日先試東湖興山兩屬童子軍磨厲以須餘勇可賈大有無譁戰士銜枚勇卜筆春蠶食葉聲之意云○有一乞兒凍餒交近因奔至熟食攤上攫取麫餅四張攤主扭住欲毆幸遇路人勸釋 
[撞船殞命]  
　　九江來信云本月十六七八等日大風捲水林木怒號江中雪浪如山帆檣爲之絕迹有一撫刁船滿載貨物下椗江邊忽有某鹽船從卜游飛駛而來偶不經心猛獨刁船舵尾某水手立足不住顚墮江心各水手遂齊立船頭狂呼救命洎鹽船收帆施救則風狂浪急早已蹤影杳然刁船隨奔赴德化縣禀陳不知縣宰將如何判斷也 
[東國采風]  
　　日本來信云大隈大臣被刺一案株連至四十餘人猶幸官卽訊明不致覆盆終戴上月二十五早已將進藤喜平太結誠虎五郎開釋翌日吉浦高田等諸人亦得釋回○大分縣下豐後國直入郡竹田有山曰嫗獄其巓生楠木一株黛色霜皮不知幾千百歲周圍六尺數寸高二丈四尺有奇近由長崎外浦町土佐屋出售欲選棟梁材者盍速購之○南高來郡島原村有壽婦焉年已百有四歲身尙壯健如中年有知其世系者謂森大氏嫁後生有男女五人今已死亡殆盡孫則現存四十人曾孫四十九人元孫三人○西十月三十號東京傳電至長崎云日本與各國攺換新約一事須展期至明年二月舉行惟此約限至何年再行更換政府尙未議定云○西歴十一月三號爲日皇壽誕是日行立儲禮國内官民無不稱觴祝嘏宮中亦然日后自奉立明宮嘉仁親王爲太子之旨卽倩名畫家野口幽谷繪就着色松鶴壽星白鹿竹龜及雪中熊松上鷹水中鯉諸畫幅付之潢池以備臨時賞給云 
[戲園坍塌]  
　　日本新聞紙云本月十一日爲日皇誕辰各處演戲十分熱閙有某戲園鼓樂方喧簪裾滿座忽聞擱板砉然一聲俄而棟折榱崩屋宇倒下在塲觀劇者不及奔避壓斃二十人受傷者一日餘人送至醫院療治未知以後若何也 
[騙術破露]  
　　安徽人錢子亭向本城内各庵觀寺院誑稱道憲欲爲文孫製百家鎖爾等出家人均須以洋銀佽助諸秃子有給者有不給者觀察訪聞立飭總巡馮直刺轉飭各叚巡防局查拿究辦前日錢又往地藏菴住持僧僞與應酬密遣人奔訴巡防南局局員樊宜亭二尹親 
 
 

Page 3

 
 
帶勇丁立往拿獲申解總局直刺飭交頭鋪地甲嚴行看管候示究辦 
[妖言惑衆]  
　　穿心河橋墻下經居民畫有神佛諸像盖惡行人便溺故以神道懾之也邇口忽傳神極靈異一時愚夫愚婦咸焚香楮叩吉凶好事者更從而附會之刊設籖經俾病者往祈方藥且謂　灰可以療日病如有乞取者每包須輪錢十四文以致每日所積香金幾不可以數計前日諸無賴傾筩俵散忽啓爭端巡防西局委員聞之立飭勇丁前往查察並諭地甲毋許若輩騙錢噫妖言惑衆律有明條神降石言謬妄難信不知官斯土者亦將拘而懲之乎 
[傭婦吞烟]  
　　永海軒戲園伶人李長在與小金寶姘識貨居英租界祥春里雇有傭婦劉徐氏本月廿二日失去悲翠二件銅洋二元欵被該傭婦之姘天石祥所竊尋到石祥盤問不認行竊兩相爭論後經人勸散至二十四日該傭婦又與李爭論旋卽吞服洋烟由男傭李小舅子及石祥送至仁濟醫院救治無效旋於二十六日清晨身死當經二圖地保報縣請騐石祥李小舅子乘間避匿李亦不肯投質遂尋到與石祥同居之羅四伺候裴邑尊臨騐時訊問裴邑尊本定於下午二點鐘臨騐是以黎捕頭督同包探顧阿六唐寶榮等到院伺候至四點鐘時邑尊未到李同友人在門前探望被地保夥所見告知捕頭飭包探帶李候質五點鐘時裴邑尊帶同仵作書役官媒人等到院相騐仵作騐得該屍的係吞烟身死並無别故又經官媒檢驗亦無别故邑尊親騐屬實見所備棺木不好飭地保持名片到保安堂掉換副號棺木成殮地保禀訴前情邑尊飭將羅四帶案據供山陽縣人與石祥同居劉徐氏係石祥之妻籍隸鎭江在伶人李長在家帮傭李與妻往鎭江唱戲家内托劉徐氏照顧及李回失去物件指爲石祥所竊兩相口角劉徐氏因此自尋短見實因誣竊起見邑尊問爾與石祥是親戚抑是朋友石祥現往何處答稱與伊是朋友不知伊何往邑尊謂爾旣知因誣竊起釁爾當禀訴情形再尋石祥到案地保又禀李長在現已帶案邑尊詰訊之下據供北京人現在永海戲園唱戲住居祥春里前月間帶妻到鎭江唱戲家　托傭婦劉徐氏看守及　三日回滬失去金銀首飾翠戒銅洋等件查知該氏與姘夫石祥及羅四等開設花烟館因此竊物典質　的不與深究石祥等自挽友人出爲調處據言金銀首飾質票可以歸還翠戒銅洋無着小的允從不要償還質本自願將物贖回不知該氏如何尋死邑尊問爾知該氏尙有本夫否答稱本夫在鄉從未到渴又問該氏到爾家有荐頭否答稱有又諭該氏自行服毒業已騐明與人無尤至爾雇用傭人看守門戸失去物件理應查究爾可明白具禀呈案備考惟該氏貧苦堪憐棺木已經掉換倘其本夫領棺回籍爾當酌給川資答稱謹遵憲諭惟石祥情虚避匿無可找尋邑尊謂本縣臨騐一切書役飯食均由本縣捐廉給發爾可不費分文李叩謝邑尊諭羅四曰該氏旣無親人在滬爾肯代爲領棺否答稱不敢代領邑尊飭令退去卽至英會審署商辦案件 
[商辦命案]  
　　格楞孟根西船火夫林阿福被日本火夫毆斃經上海縣裴邑尊會同蔡太守及日本領事訊供日本人不認行凶屍兄林阿九不願成殮各情均列前報兹悉裴邑尊會同蔡太守訂於昨日下午請廣肇公所董事并傳屍親至英公廨商辦如何定見俟有續聞再錄 
[移提流氓]  
　　流氓朱彪王三麻子向小東門花烟館王陸氏家訛詐一案屢列前報昨據寶山縣地保葉桂至法公堂投遞公文禀稱查明朱彪係今年六月間吳淞戳死唐阿生案内之要犯請提歸寶山辦理同轉拆閱公文商之祁繙譯官命將朱彪王三麻子一併帶案問朱彪曰今日提爾來案所爲何事爾可知否答稱小的昨日在捕房見寶山縣地保前來探視小的已知端倪同轉着將所犯之案細說一徧朱答稱小的向在吳淞營内吃糧多年稍有積蓄卽在附近地方開設小烟舘有洋一百餘元按月放利安分營生緣有認識之安徽人楊三與唐阿生爲買私鹽起釁楊向唐定買私鹽計洋一元先付定錢二百文六月初三日楊持錢向唐取鹽唐竟將所定之鹽賣與别人因此二人互相口角旋卽走散是夜楊至小的營内携取東洋刀一柄回身便走口稱欲與唐姓尋仇小的在後追赶意欲解勸追至唐姓門前見楊入而復出言唐阿生已經殺死囑小的同逃小的以人命重大遂將所開烟館置之不顧先逃至鎭江後至蕪湖與楊分路小的往南京至上海祗有數天此皆實供同轉謂爾至寶山縣時亦須從直供明不可抵賴遂將朱彪當堂交與寶山縣地保葉桂解歸寶山縣訊辦 
[上海縣署瑣案]  
　　張麗才控稱兒子恒全不肯奉養叩乞究懲帮審委員詹明府訊究之下麗才伸訴前情恒全供稱小的小本經營得錢以養嚴父無如父親用度甚廣以致小的供應難周明府謂以後必須竭力琴養毋使爾父訐控不清恒全唯唯遵諭而退○張春甫因毆傷陸阿金逮案訊責管押所中日來陸傷已痊經帮審委員詹明府傳集訊究張一再籲恩明府俯准所求着具攺過切結然後釋歸○陸子詒控稱王熙順妻阿榮虧欠猪價向索不歸叩求追繳前日帮審委員詹明府升堂訊究陸訴稱小的向開猪行王婁均係肉鋪主素與小的往來王結欠錢四百餘千婁二百餘千屢經催令歸還迄今終無着落王供稱小的實因生意清寥以致虧本積欠銀兩無可歸清婁供稱小的有房屋抵與陸處實因虧本無力贖還明府着地甲理處明白 
[英界公堂瑣案]  
　　西包探稱查得虹口地方粤人家私藏軍械前往搜出六門雙門單門等手槍及銅帽帳簿等件拘獲陳阿招張阿高等八人解案請究陳阿招供粤人年十三歲來滬習業陳阿高等均是同利號之夥計不知伊等藏匿軍械作何用處張阿高胡阿根温阿林郭永成張阿天張阿生鄭阿才等同供家内藏匿軍械原是不合尙乞施恩蔡太守商之易副領事飭將陳阿招另行管押張阿高等押候飭差恊同西包探再往該處搜查候會同上海縣訊供核辦○西包探稱西洋人羅石林投捕房訴有華人吳子安等在伊家吵嚘往拘吳子安等據言向西洋人索欠今一併解案西洋人未到吳子安胡明記蔡雲記蔡金甫周裕春蔡廷全等同供我等均被西洋人欠錢向索不付曾投西洋領事署控告遷延不理故又到西洋人家索取蔡太守飭吳子安等交保靜候飭傳西洋人到案質訊○一百五十八號華捕稱昨見粤人徐亞二投河尋死援救送案請爲安揷徐亞二供貧苦無依自尋短見蔡太守飭將徐亞二送棲流公所暫時留養再籌安置○水巡捕稱昨見垃圾船戸陳金成等將垃圾傾入浦中顯違租界定章拘案請究陳金成張阿金同供因船滲漏故將垃圾抛棄朱老五供在船看守蔡太守判將陳金成張阿金各押七天其船扣留一月朱老五仍着看守船隻○西人培子稱垃圾船戸張有根在浦中傾倒垃圾拘案請究張有根供本要載往浦東因船漏從權抛棄工頭阿順亦知道蔡太守謂違章傾倒垃圾前次曾罰工頭洋二十元此次何得冉犯旣言工頭知道姑將張有根押候補提工頭阿順到案再行訊辦○包探秦少卿稱祝榮生行竊魯麟洋行銀表二十隻金表一隻均已起到惟祝榮生在逃未獲將具父祝阿大送案祝阿大供在魯麟行爲廚司求恩寛限尋交兒子蔡太守飭將祝阿大交保具限十日將子榮生交案候訊○徐宜增稱在西人處經收房租被張立芳積欠租洋十五元向索無看反遭毆打爲此鳴捕張立芳供不敢毆伊今願措辦洋銀歸還房租蔡太守以張立芳旣欠房租尙敢逞蠻殊屬不合判押一天然後交保赶將房租料理 
[法界公堂瑣案]  
　　十二號西捕禀稱經過義和客棧見棧客彭四守棧夥劉新裕等欲將舟子沈長桂陶妙法等吊打拘案請辦同轉問彭劉二人爾等爲何將舟子吊打彭答稱小的向存天津第六帮糧船爲水手今隨帶帮之陳大老爺由津乘拱北輪船來滬抵埠時有義和客棧夥上船接客小的將一應箱籠物件交伊搬至小船及到棧檢點物件失去銅鑼一面食棗二包向舟子查問沈陶等一味持蠻正在爭論突被西捕將我等拘押同轉謂爾當糧船水手應有船照彭卽在身畔取出呈案同轉閱畢詰沈陶二人伊等如何打爾答稱將髮辮吊起然後箠打身受 
 
 

Page 4

 
 
幾拳稍覺傷痛同轉謂彭曰爾失去物件尙未查明是否係丹子所竊竟敢私刑吊打實屬目無法紀本應嚴懲姑念失物未獲判押捕房　人以爲行凶者戒又謂劉新裕曰爾等客棧總須案分營生不得任意妄爲今日本該重辦念爾生意人格外從　判罰洋一元爲沈陶二人養傷費船資另行給付沈陶二人叩謝而退○萬順豐米行主馮秀卿扭控薛大奎欠米洋一百零二元向索不付伊父秋山一味恃蠻故將大奎扭案請辦同轉詰之薛大奎爾欠該米行之洋爲何不付反較逞兇薛答稱本欲歸還因小的放出之欵一時收不到因此延宕同轉謂爾何時可以歸邇禀稱求恩寛限約十一月底歸楚同轉謂不能任意再宕着限五天理楚飭令帶因捕房倘有人肯保務須人銀並保○包探禀挑夫呂娘子毆傷挑夫溪郁手指拘案請訊同轉詰呂爲何與溪郁打架答稱因昨日海琛輪船抵埠爭奪生意以致打架經旁人解勸溪郁自已碰傷包探禀溪郁受傷回去醫治今未到案同轉着將呂管押候溪郁到案再行核辦○包探禀稱乞丐金阿壽顧炳榮竊金利源碼頭洋菜七札當在身畔搜出施粥牌二塊今特呈案同轉謂爾等窮苦已有施粥牌何以尙要竊物判各管押七天○沙遜洋行馬夫徐阿炳以小車夫徐羣子拾取馬車上之燭筒向索不還送菜請訊同轉着將燭筒交該馬夫領去徐羣子判押三天○包探禀稱前日江裕輪船抵埠時查獲夾帶軍裝之高雨三並在身畔搜出雙門手鎗兩枝又在鋪盖中搜出手鎗四枝一併解案請訊同轉詰之高雨三據供向在鎭江販賣野鷄此次帶野鷄七十九頭本要售與永興野味行上岸時突有數人將我拘押同轉謂爾自言向做野貨生意然則手鎗從何而來答稱手槍實係同船鎭江人所帶同轉謂爾可知伊名姓現往何處爲何二人祗帶一個鋪盖答稱伊向來做洋貨生意鋪盖是伊所帶小的鋪盖因無船資業已押　同轉謂爾友鋪蓋中有軍械爾尙敢爲伊携帶耶答稱小的與伊說過伊言不要緊故爲伊携帶同轉謂此鎗何處買來答稱在鎭江銅匠店買得問是誰家銅匠店答稱該處銅匠店皆製造手槍出售同轉謂爾友曾與爾言上岸住在何處否答稱言住英大馬路怡和客寓同轉謂私販軍械事關重大爾須將脫逃之人供出方可脫累此鎗在鎭江買來每枝若干答稱鎭江買每枝價洋一元五六角在申出售得洋一元七八角同轉命將高雨三管押勒令交出脫逃之人違干重處 
[巨欵疉頒]  
　　昨日承本埠蔚長厚票號以閩省馴鹿山房所募規銀二百兩及十大善士洋銀一百二十一元送交本館協振所委解災區散放夫今之世一浮薄成風之世也往往花天酒地興往情來揮手千金略無吝色一語以災民困苦勸解　囊卽如過耳秋風甚且　　冷笑不圖遇此慷慨好施之君子憫彼黔首頓擲朱提此其善念彌綸較之古人救蟻埋蛇其功德不高出數倍哉而其殷殷勸募不憚舌敝唇焦飲水思源其功亦不可没已至十戸台銜請於清單内彚登兹不贅錄 
[弗樂有喜]  
　　昨日本館協振所接得江西省垣周餘慶堂大善士手函因子病愈樂助江浙協賑鷹洋六元式榖可歌佳兆得占夫蝨卜無禾莫嘅哀鳴願拯夫鴻嗷卽兹一念之宏慈行見五枝之競秀拜登之下謹泚豪而表芳徽焉 
[助票聲明]  
　　本館搝　籌辦江浙協振以來蒙諸大善士以西十一月分呂宋票捐計一萬九千三百七十三號張三萬一千九百三十九號半張四千八百五十三號半張四千一百七十六號一條三萬六千五百廿九號三條已將姓名台銜錄登報牘矣現在對號單已到查得俱未中彩未免有負善心然一念慈祥天必佑助他年福報止未有涯天保九如之詩敬敢爲諸人善士預頌焉 
[新貴續賑]  
　　昨登新貴團拜移費助賑一則今又繳來鄞縣姚家鏞孝廉洋三元謹登報章　昭同志文報局江浙協賑所同人啓 
[樂善不倦]  
　　接湖北通省牙釐局江村協賑公所來書云蒙局憲江雨棠觀察續募賑款長沙平銀一百三十七兩一錢九分六厘寄請查收彚解等因展誦之餘欽感無旣竊思觀察素以民瘼爲懷凡被災區無　實　均沾頌聲不輾　復集斯鉅欵囑解災區吾知百萬哀鴻皆將鑄金而供奉之謹誌數詔以達謝忱[  上海文報局協賑同人謹誌]  
[深仁厚澤]  
　　頃承田信堂圭瑞芝兩先生交來山東黄縣丁悅生堂丁怡善堂兩善士各　浙振規銀二百兩祗領之餘感無旣职現當振欵竭蹶之時蒙此深仁厚澤不特同人得食接濟災黎亦聊解倒懸也登報鳴謝伏希均鑒上海四馬路文報局山東江浙辦賑同謹誌 
[蕪湖勸募浙賑摭談]  
　　山左沈災未澹浙省又發蛟洪水溢　流被災甚廣人民災刧餘生啼飢號寒振撫刻不容緩敝處倡募振　開辦之初乃蒙朱憲屏大善士首先父來英洋一百元囑解災區憲翁固吾鄉之仁人長者常隱名好施樂善不倦繼善祗領之餘除塡奉收票將洋彚寄絲業會館轉解災區散放外用特登報以代災黎鳴謝並冀鳩江士聞風興起者勸再賑洋寄申兹家招商局李炳賢翁允代裝寄免收水脚而來往信件亦承全泰盛　局帶寄不取酒資洵乎衆擎　舉萬善同歸合併附誌以表善　[  蕪湖振所項繼善少輔氏謹識]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[山陰李春暘先生精通卜筮星命奇門諸學寓三馬路慶和里余嘗問道無不中騐爰賦長句以贈]  
　　乾坤莽莽開鴻濛誰與造物叅化工世上隱者不多得眼前安有李虚中不圖虚中復閒出再世猶能顯神術我嘗就卜索瓊茅豈讓　氛古無匹聞說當年傳秘書先生曾是山人徒山人已乘白雲去君窺奥窔造其廬奇門探索更微妙耿耿元精入神竅青邱何慮追六丁明鏡豈曾疲屢照愧我不及韓昌黎敢知絕技當品題借問市上垂簾輩盛名孰與先生齊[  甬東松堂舌士稿於海上小樓]  
[奉答林介壽孝廉見贈之作仍疉前韻]  
　　桑弧蓬矢共初生君與余同庚歲歲逢辰酒滿觥我獨輸君先　迹長安道上着鞭行今春君公車北上明年又赴春𨶤○等閒賓主證心期儘有幽情付酒巵和靖梅花今又綻憑君管領早春時[  甬東小樓主人初稿]  
[和王君冶梅見貽元韵並呈董君鶴田]  
　　邂逅良朋意自欣且宜把酒漫論　早知萬事何如醉一種豪情我與君曾與仲舒相過從謂董君鶴田招飲何緣今雨忽欣逢多君先惠瓊瑶名持虎由來亦酒龍[  甬康小樓主人甫稿]  
[申報舘恊賑所經收江浙賑濟十月廿一日至廿五日止第六次清單]  
　　廿一日天成水節省食蟹由漢口太古晋交來洋七　常湖徐洋一元蔡裕記銅洋一元無名氏五元隱易山人銅洋一元蛟川涵養子節省醫費洋二元積餘資五角愧力微五角聽香舘主人洋六元張豫川洋一元敦本堂洋二元隱名氏　角無名氏三角無名氏三角無名氏洋三元梅花書屋洋一元自省軒洋四角鑑堂洋二角家吉洋三角無名氏洋五角無有不樂從人吳洋二角裕記二元洪昌成洋十二元吳志彰洋三角胡照保　三角汪俊明洋二角程吉祥洋三角胡德生洋二角益記洋貨號來怵惕惻隱人洋二百五十元裕記洋一元洪春記洋二角硯傭子默禱慈親康健洋十元濟和典洋二元吳愼記洋一元鍾晋記五角無名氏二元無名氏一元汪炳輝元經募無名氏十戸共計洋一元錢一百文○廿二日蘇州誠意興漆行銅　十四元無名氏五角無名氏洋一元無名氏洋五角澄心書屋洋四元嘉記虚對開洋一個保記虚對開洋一個重記虚對開洋一個惠記虚對開洋一個靜記二元福記虚對開洋一個竹記五角成記二角陸少記五角潘覲記五角汪霞記五角屈記洋一元壽萱氏洋一元三記虚對開一個德記虚對開洋一個麟書堂闕求舊病速愈洋十元京兆子求子病速愈洋二元無名氏洋三元寄寓杭城飲馬井巷吳郡劉謙記以放生錢移賑洋八元亦有花月軒洋一元蘇郡糖雜貨衆商洋一百元吳楚棠二元張雪元洋一元歐陽連寶洋五角蘇筠尙五角京口益昌號衆友洋三元周二司洋五角馮慶金洋一元泰記五角○廿三日有心無力洋一元五角頭壩衆姓公醮餘項洋廿三元六角生銀洋一元錢二百七十四文蘇公正祥來無名氏二元江西吉安隱名人元二十兩孟里春蔭堂洋十元補過子洋三元有心無力人洋一元三奇使堂三元入迷道人洋三元嘯叟洋三元陶少卿样福清　二元喬殿廣喬莫氏五角莫虎臣莫王氏三元莫孫氏雙梧草堂洋一元雲龍氏莫慶榮洋一元汪小吾郭楚生洋二元崔柱臣孫松瑞洋一元步遠記呂紹恩洋一元胡杏初楊步春一元呂馨甫莫鍾英洋一元喬吉甫莫鳳亭洋一元莫少臣呂筱堂洋一元春蓮書屋李洋五角○廿四日隱名氏洋一元王心如洋一元常熟同吉祥來滸瀞世彩堂劉銅洋廿元廣東唐家康求解事非口舌洋二元裕通洋五元曹雲記洋三元金吟香洋二元陳友梅洋一元金茂順五角許亦傳二元公裕洋三元曹衡記洋二元閔九思洋一元潘寶君洋五角潘子賢　二元張與洋五角周少蓮五角曹根壽洋五角史和卿洋五角蔣乾鏞洋五角褚憶椿五角唐漢西五角曹根全五角親仁堂洋一元壽仁堂一元寶仁堂一元銘新堂洋一元紫來堂洋一元求勉過洋一元通裕坊洋一元積善堂李洋一元俞名魁五角少逸氏五角存仁堂洋一元敬業堂洋一元不留名二元大吉與洋一元天來昌洋二角顧氏洋二角葛氏洋二角錫琛二角培滋氏洋五角一枚氏五角周記二角賴吉軒洋十元王仙保一角五分徐炳山一角五分冥壽堂洋二元李偉卿錢二百文李任庵錢二百劉順記錢二百文吳呈祥錢三百文吳徵祥錢二百文蔡迪廷錢八百文李心元錢二百李宜宇錢二百文李吳氏錢三百文賀伍堂錢二百文吳洪波錢三百文譚仙坡錢八百文補屋氏錢二百六十文以上十三戸共錢四千一百六十文來洋四元葉霞來錢五百宏源東記公積洋五元蕪湖天和號代募洋五元潘琬生洋五角傳錫元洋五角怡德森記二元馮滋蘭洋二元沈世德洋一元蔡安記洋一元潘金洋榮一元代募使者洋一元不留名二元無名氏洋二元退省居士一元三槐堂二元永思堂錢一千陳介眉錢一千豐記號錢一千張楚生錢五百沈增榮錢五百榴瑞軒錢五百童詠臯錢五百林正英錢二百李樹德錢二百陳金室五百夏顧氏錢五百湯賢金一千袁作衔錢一千沈康裕五百陳貴室二百無名氏五百無名氏一百無名氏一百無名氏二百雲隱氏二百霧裏氏一百無名氏三百無名氏一百以上廿三戸共計錢十千零七百來产十元蛟川閒客一元無名氏二角不書名二有悔初子洋二角光記洋四角顧在田洋四角無名氏洋六角又洋五角逸記三角知非子二角○廿五日貽甡莊洋一元愼修堂洋五角志誠號五角元豐號五角郭祥洋五角汪春平五角不書名洋五角無力子銅洋一元問心子洋八角無名氏銅洋一元浙紹華舍衆志堂　廿二元又覺非子洋十元以上二戸福潤局來恊泰三元無力子洋三角三分三不知足洋三角三分三力不足洋三角三分四程雪記洋二角五分程機記洋二角五分黄有心人洋二角五分金健記洋二角五分知足子洋五角寡過未能洋五角無錫盛經募嘉湖振捐洋四十元萬松山房王洋八元同善閣李洋二又張洋二元敏行堂洋一元日省堂二元黄瑞生洋一元王煥五洋一元同善閣洋十五元又張洋一元又何洋二元徐江釗洋一元徐星摟洋一元護春軒洋二元江右卿洋一元近水居余洋五元無力人洋四元震源恆花行洋十六元無名氏洋一元顧周氏洋一角悅善閣德記洋四角張玉記一角凌品芳一角學善堂一元德花氏一角姚斌氏一角喜助堂一角周士莪二角子興一角王貢三一角母命氏銅洋十元無名氏洋四角黄芸畦銅洋一元易講堂一元侍經堂五角三巫耕貽祥五友一元介記四角慶雲堂二角仁存堂二元安樂堂五角春和義二元吳萬記二元福記經行二元吟梅舊屋一元黄柏記一元馬春和一元施小記二元求平安子三元許朱氏二元汪何閻干葉二元閻姓一元科舍公一元許水昌油坊二元又衆友人二元許樹森一元金元福錢二百陳姓錢一百唐謝榭節旋呂錢五百無名氏錢九百廿張合盛錢二百陳德明錢一百高姓錢一百陶姓錢一百周姓錢一百王　錢一百楊莘田錢三百春壽屏錢三百丁少華三伯保稱祺升錢四伯紀香甫錢二伯晏席儒錢二伯以上十六戸合洋四元無名氏洋念元許錢氏一元共收規銀二十兩英洋八伯三十五元四角銅洋四十九元生銀洋一元虚對洋七元錢八百七十四文 
 
 
