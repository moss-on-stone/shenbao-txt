# 1920 - 86 - 4916923

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[返省與覺悟（默）]  
　　安系閣員欲以總辭職促靳返省靳勸段返京謂段終必覺悟夫希望人返省而不自返省希望人覺悟而不自覺悟此中國之政局所以紛擾至今日也使彼競爭者早易其促人返省與覺悟之心而還用諸己非但閣潮可不起而國事亦可早平即以今日言段而能返省實行其不再預政之言靳而能覺悟實行其並非戀棧之言叚派之人從此脫離政局則紛擾亦可息何至紐結不解而尚待所謂挽回也然而今之出京者仍允返京欲辭去者仍不終去則言非出於本心其不能返省與覺悟也明矣國家尚有安寜之日哉 
專電 
　　北京電安系要人昨夜在曾宅會議主該系總長提出總辭職促靳返省如約自退（二日下午三鐘） 
　　北京電田内長面靳勸銷假謂合肥終能覺悟不必急於申辯午刻田赴團河促段回旋交曾訪靳談兩時久靳意漸解明日到院 
　　（二日下午七鐘） 
　　北京電靳本日未到院亦未列席閣議請田又烈代主席段出山說甚盛但府院均否認（一日下午三鐘） 
　　北京電靳自昨日起僅繼續請假辭呈未上（二日下午二鐘） 
　　北京電靳已照舊辦事惟消極態度未改語人云在位無補益鉅細事均難行明知内外多故一髮千鈞亟應積極進行苦無辦法惟有焦急不如讓賢（二日下午四鐘） 
　　北京電八省督軍代表昨晚集奉軍司令部密議靳閣問題結果各電告本省督軍預料曹張將有留靳電來靳閣動搖當不遽成事實（二日下午三鐘） 
　　北京電段聲言避政潮計預備久住團河已向淸室借地建屋並將接眷前去（二日下午二鐘） 
　　北京電段段在團河一時不能回京聞對人言以軍官子弟學校預備下秋開學在彼須規劃一切 
（二日上午十鐘） 
　　北京電日來滬上和局又形活動南北總代表已有非正式之接洽南總代提有宣佈取消軍事協定日及承認六年憲法會議兩條一經解决可正式開議說（二日下午二鐘） 
　　北京電甘省會電接雲南省會冬電以浙魯省會等主張續開和議乞速促開（一日下午三鐘） 
　　北京電光雲錦等二次質問魯案靳覆已於三月二十六日答覆並無其事（一日下午三鐘） 
　　北京電閩案日使已接覆電謂單獨謝罪决難行現仍停擱 
（二日下午四鐘） 
　　北京電英代使訪陳次催藏案 
　　（二日下午二鐘） 
　　北京電丹麥公使定支日返國外交界連日開筵祖餞（二日下午二鐘） 
　　北京電拉門德歌日來京各團體擬開會歡迎要求南北未統一前不能借欵政府否則國民誓不承認（二日下午二鐘） 
　　北京電財政部上月部薪迄未發各處索欵概拒絶每日催造各種表册備拉門德來京商借欵菸酒署及徐恩元復分别與接接洽聯絡（一日下午三鐘） 
　　北京電盧永祥電保范毓靈等參戰出力（一日下午三鐘） 
　　北京電邊業銀行昨已舉行開幕式聞實收到股本尚未滿百萬 
　　（二日下午二鐘） 
　　北京電岑春煊等電藏人聯鄉匪大舉内犯陳使迭電告急除此間設法籌濟外應將原定六十萬元飭由重慶夔州兩關批發 
　　（二日下午四鐘） 
　　北京電曹錕三十萬據吳佩孚電中央不允撤防驚駭甚士卒思歸急切乞念兵艱特准卽日開拔 
　　（二日下午四鐘） 
　　北京電陸軍部前派司長金紹曾赴衡勸吳師緩撤金昨來電謂吳軍全體思歸倘再不許撤防勢將破裂（二日上午十鐘） 
　　北京電陳光遠電據報李烈鈞攻入南雄現招土匪抵禦桂軍赴韶二十餘營沈鴻英爲總指揮 
　　（二日下午四鐘） 
　　北京電陳光遠電據報滇第四支隊賴世璜所部被桂軍擊散第五支隊潰往平遠又伍毓瑞率滇軍續到饒平尚未戰已飭在信庾厚集兵力堵禦（一日下午三鐘） 
　　北京電贛電李烈鈞部下賴世璜被桂軍擊散殘兵七百餘除陳炯明收容外半竄平遠半竄贛境已飭嚴堵又伍毓瑞所部已開到南雄尚未開戰（一日下午一鐘） 
　　北京電管金聚電據寳雞李團報告有股匪盤踞馬頭鎭已派隊擊斃匪首十餘獲槍械騾馬甚多現尚追剿（一日下午一鐘） 
　　北京電墨斯科俄政府遣員間道至滿洲里投遞國書聲明對華民族親好願歸還以前所得利益特權要求逐俄使俄領並勿信日本蒙蔽之言外部已提本日閣議取决（一日下午三鐘） 
　　北京電稽鏡電阿穆爾省西俄新黨與謝激戰新黨死傷不少援軍陸續開往額爾古納河邊防甚緊　　（一日下午三鐘） 
　　哈爾濱電廟街日俄戰事戊通公司准領事要求開去十船接運華僑　　（二日下午六鐘） 
　　哈爾濱電葉恭綽爲收回中東路事二日到帶隨員十三人（二日下午六鐘） 
　　香港電莫黨報載要人會議結果决遷國會往滇組平民政府若國會不足法數仍用非常會議進行辦法有（一）舉孫爲臨時總統（二）由非常會議下伐粤桂令（三）陳炯明督粤進兵東路唐繼堯攻桂由李烈鈞領滇軍内應李耀漢運動各路起事牽制粤桂兵隊（二日下午二鐘） 
　　香港電伍昨語訪員謂廣州政局爲政學會把持岑尤自大餘人各爭權利維持無力自覺心灰岑臨赴韶時索關餘十五萬允給八萬詎彼竟用己名犒軍令人殊憤吾允以百萬關餘辦大學必留以踐言李烈鈞贛人李根源滇人唐撤源歸鈞内幕可想李烈鈞抵始興無阻礙足見本領雖允返駕果否未知昨岑己由韶返諒調和無望云云（二日下午八鐘） 
　　香港電岑西林返省卽親函請伍秩庸回粤惟伍對岑舉動大不滿意擬不回（二日下午二鐘） 
　　香港電連陽艶日停戰現北江各軍盡守陣待命聞陳炯明因謠言伊軍有非常舉動特調駐潮汕軍五營入閩駐永定避嫌（二日下午二鐘） 
　　香港電中行幣因軍事影響跌至八二擬向台行借百五十萬恢復兌現（二日下午二鐘） 
各通信社電 
　　北京電靳因有特種原因昨赴南苑與老段密談當於下午回京 
　　北京電鮑督電卅一日開董事會議决二事（一）以俄董布棉諾夫代霍職（一）發給一月工資 
　　北京電楊增新電俄舊黨一敗塗地祇有越境逃命之一法萬一不能阻止當令解裝准其入境 
　　北京電靳辭呈並未正式提出今日仍照常到院 
　　（以上二日）以上中華通訊社電 
　　北京電旅京閩人邀集同鄉會請當局於原定閩案意見勿稍遷就 
　　北京電院電馮玉祥譚延闓進兵洪江希會同湘督加意防範 
　　北京電參陸處電贛督贛南吃緊務加兵嚴守勿令潰兵竄入影響大局并將蘇軍撤後布防情形詳細報吉（以上一日） 
　　北京電段接眷赴團河有久住意 
　　北京電段避赴南苑非僅避閣潮聞尚有他種重要原因 
　　北京電一日閣議靳未到又萌退志 
　　北京電靳擬以田中玉長陸部騰出魯督與吳光新　　黑龍江電孫黑督集股創組綏北森林公司派專員陳建勘查綏楞通北蘿北三縣林務預備着手開採 
　　天津電王正廷來津參與靑年大會經府院專員婉詞堅約有允入都說 
　　香港電唐繼堯有在滇建設軍政府與廣州脫離關係之計畫民黨要人紛紛赴滇（以上二日） 
　　以上中孚通訊社電 
 
 

Page 5

 
 
   
 
 

Page 6

 
 
公電 
　　貴陽劉顯世來電各報館均鑒陳漢園先生冬電計遠立言之痛救國之忠籌書之偉識見之卓盥誦二薰聲涙俱下慨自魯案發生輿論沸騰國人誓死力爭薄海一致幾徑奔走號泣捐軀流血始得拒簽結果國家命脈不絶如縷乃日人誘我以勢脅我以威先之以通牒直商繼之以称歸東京交涉詭謀險狠無殊封豕長蛇稍有血氣豈肯輿襯受降惟數千年神明禹甸　送於僉壬之手誰爲此禍能不痛心爲今之計如尚望北廷圖補救與商諸日人謀退還同出一轍以若所爲求若所欲且有後災不僅如缘木求魚已也提交國際同盟公判已爲國人共認管見以爲應由軍府國會各部各省各團體公推代表赴歐洲國際聯盟會請願提出公判此爲全國民意當不爲列强所業一髮千鈞務祈一致主張貫澈辦到玉可焚而不可毁其白頭可斷而不可受其辱北山可移此案不能退讓也一點良知始終堅持一息尚存此志不餒至來電主張伸張人權以民族自决精神爲羣衆互助張本尤爲本源要圖亟宜發展民權民氣次第推行挽回國運闡揚國光在此一舉敢佈悃臆伏候公酌劉顯世 
世界路透電 
[德國請求派兵魯爾]  
　　一日巴黎電駐法德國代使美葉氏昨晨謁見法總理米勒蘭氏復遞德政府關於魯爾流域時局之公文美葉氏出後法總理即接見福煦上將 
　　一日巴黎電駐柏林協約國管理委員團主任諾萊特將軍昨日在大便大會解釋德政府目下派兵至魯爾境無益有害之理由 
[法政府擇定赴俄考察代表]  
　　一日巴黎電國際聯盟會行政部派往俄國考察時局之委員團法國已擇定丹土亞氏爲代表丹氏爲法國紅十字會會長休戰之後即受法政府之委託率委員團赴德辦理遣送戰俘事務 
[大使大會對匈代表之覆牒]  
　　一日巴黎電大使大會昨日草擬說明書將附於協約國覆匈國代表團對和約意見書之公文交與匈國議和總代表 
[英議院近事]  
　　三十日倫敦電愛爾蘭事務大臣美克菲森氏今日在下議院答覆薛西爾貴族之質問謂裁判官裴爾氏遇害之際無警察保護之警務長因杜白林報章抨擊裴爾氏頗甚屢請裴爾氏携警察自衛裴爾氏輒謝絶美克森氏又答某議員質問其他官員是否已受相當之保護曰目下官員大半可居於杜白林邸 
　　三十一日倫敦電特里容陸軍少佐今日在下院答覆國民黨議員美克凡氏之質問謂政府本擬按照國防律拘捕被害柯克巿尹美克丹氏 
太平洋路透電 
[伍秩庸抵港後之談片]  
　　二日香港電伍廷芳博士於三月三十日離廣州現寓香港博士語香港晨郵報訪員曰余赴粤之唯一目的乃在恢復和平擁護法律維持秩序余並無名利之心蓋余一生已厭之矣余久欲退歸田里而此次仍南來者蓋具愛國熱誠冀爲吾國謀幸福耳乃抵粤以來所遇之人多屬爭權奪利之輩置國務於腦後以私利或黨利爲前提余個人則不欲屬於任何黨派余所願者爲維持秩序而有益於國家耳然各事令余甚爲灰心使余爲少年者則余久已掛冠而去余所以戀棧至今者冀有所裨補於國家耳余擬在此稍息然後回粤但白余離粤以後外間無稽之謠言　起且有爲余所必須者慮之舉動設能有益於國余富留待時事之發展而盡余職俟岑春煊由韶關回後余當能决定進退云云 
[全國靑年會第一日大會情形]  
　　二日天津電第八次靑年會大會昨日午後在維塞爾敎堂開第八次大會中國各處分會之代表與會者共有一千一百人是日午後曾由天津分會會長張伯苓君及前總統黎元洪君演說黎曰民爲邦本如國民智德體三育發逹則國中卽有可爲模範之會社以助國家之進步黎又述及靑年會在戰中及在各國之事業希望中國各城各鎭皆有分會庶國民可有共同服役之思想 
　　晚間開會由國際靑年會總幹事白羅克門演說題爲中國靑年會所擔負之偉大責任舉敎育問題爲證謂世界刻在建設中而中國社會之凌辭亦須重加建設數年來事局變遷國家生活大受影響凡各問題關係中國之存在者現待解决世人多謂資本爲中國之唯一希望然而資本不能救俄國德國之敗亂蓋資本苟不輔以無私之精神亦無能爲力也中國如欲保全國家當先保全個人中國當急起直追養全人格而逹當前之目的云云 
國外要聞 
[美國擴張海軍之計畫]  
　　中美新聞社華盛頓通信云美國海軍部近有條陳擬於一千九百二十一年間添造戰艦二艘戰關巡洋艦一艘斥候艦十艘毁滅艦五艘小嚮導艦五艘潛水艇六艘此報告中末謂美國海軍不俟一千九百二十五年將與他國稱雄世界之海軍同一强固其所以有此擴張海軍之計畫者意在保護海岸線并促商船隊之發展而與他國海軍爭衡俾美國海軍一躍而登第一等之地位一國而得强大之海軍足以保護其海外貿易則於戰時大關重要美國如能得之則可防止以後戰事他國見而生畏不敢輕動且爲其自國海外商業計亦决不敢輕動矣海軍部又謂第一流軍艦其速率與軍裝應彼此相等而其大砲則須更大於第一等無畏艦中之十二徑寸大砲其所定建造改良海軍飛行隊之計畫預定巨欵二千七百萬金圓以六百萬爲試辦費此項計畫雖得一部分報紙之贊成而民主黨及急進黨兩派報紙則頗加以非議保守派之紐約時報云美國今日似無須以英國海軍力之偉大而有所不安大西洋沿岸穏固已極旣無外國海軍擾及大西洋岸爲美國商船患則又奚必擴張海軍至於一九二五年乎美國之貨船儘可自由往來於世界七洋之間不受他國之侵侮今日即不再添造新艦亦已足資保護以較日本海軍亦優勝多多也據海軍總長丹尼爾司之報告謂一九一八年十月至一九一九年十月此十二月間已造有戰艦一艘毁滅艦一百○三艘潛水艇三十二艘而尚在建造中者有戰鬭艦十二艘戰鬭巡洋艦六艘斥候艦十艘其他小艦不計爲數已殊不少乃海軍最近條陳尚欲造戰艦二艘戰鬭巡洋艦一艘斥候艦十艘嚮導艦毁滅艦各五艘潛水艇六艘如海軍總長報告中所舉者爲確則今所提添造新艦之條陳國會未必再爲通過蓋就經濟方面着想不得不然也其贊成擴張海軍者則爲反對英國反對日本之赫斯德派報紙紐約美國人報即在其列其語略云大戰而後英國仍保留其海王之地位不可一世其同盟國之日本亦步亦趨摹仿惟恐不肖儼然欲躋於世界第二海軍國之位置今美國如欲保全其國内之和平與商務上之利益則不可不擴張海軍以爲保障也 
國内要聞 
[北京通信（野雲）]  
　　北大近事紀 
　　北京大學之内容組織日在改良進行之中兹就學校方面與學生方面一述其近况如次 
　　學校方面自立法行政總務敎務各部完全分劃而後辦事職權上已有系統連日各部積極計畫認爲應興應革之事甚多其關於學術者决定下半年增設﹃生物學﹄﹃敎育學﹄兩系現已從事組織杜威博士原擬來華小住一年卽行返美現經該校與之切商已允再留一年專任敎育系所設之重要講座預科招考科程自下學期起稍加修正至招考章程亦復略有變動經濟系學礙聘日人森户爲敎授此人係日本東京帝國大學敎員去年以傳播新思潮爲法庭判定三月拘禁之罪曾惹起該國學界之風波者也本學年來該校所收旁聽生頗不少近聞該校以旁聽生入校之始原未經過何等考試究恐其中程度不齊日前特出通告定於春假後甄錄一次如不及可或臨時缺席者卽取銷其旁聽資格云云中國國學系敎授文學敎員自劉申叔死後尚未聘到適當之人顧某僅到校一次卽翩然辭去而擬聘之張爾田氏尚留滯上海已經許聘忽又毁約現在一二三年級三班均已久經缺課此則一缺點也其關於總務者出版部組織印刷課所有機器鉛字已由某書館訂購不日卽運京工場經理已延定郝某定四月一日起入校辦公經費暫由校内撥出四千元以資開辦該校議定自設郵局一所請郵務總局派員來校經理其事酌由校内予以津貼又各系預科下半年有統移至第一院（舊文科大樓）授課之說而文科各部份則遷至第三院（即舊法科）但一時尚未决定 
　　學生方面自前日王自治毆打莊汝霖之事發生後聞莊之傷痕尚不過重京中報紙喧傅肺部受傷實屬不確現已有醫業專門學校長湯爾和氏具函爲之辨明此事大約可和平了結矣連日學生會關於籌議自首事件改組事件又反對學校收現事件開會討論極爲忙碌自首一節原與各校一致行動據聞簽名願自首之人數已逹四萬以外惟學生代表等四十三人自移送法庭後曾由各校校長聯名狀請保釋一次由檢庭批稱俟偵查後再行辦理頗有一種消息謂偵查完畢即行釋放者因此自首之事多數主張留箭於弦一時不必輕發關於該校學生會改組一節已議定不設評議幹事兩部僅設一委員會司理一切事務前星期五（二十六日）曾在第三院開全體大會一次到者約千餘人業經一致議决不日卽開始選舉至反對收現一節業已一致贊同惟爲學校一方面計所有支出旣係一律現洋其對於學生之要求是否能完全應允尚屬疑問又聞該校學生所組織傳播新思潮之出版物除已有之﹃新潮﹄月刊﹃北京大學學生週刊﹄照常出版外近來復新添﹃奮鬭旬刊﹄一種至非北大派之﹃新中國﹄月報之編輯人現聞亦有該校學生在内此近來北大之進行狀况也 
[北京通信（吹萬）]  
　　陜南西鄉鎭巴川軍兵變原因 
　　陜南西鄉鎭巴二縣川軍（鍾體道舊部）兵變全體投南業誌前報惟前此所載係根據電報者故語焉不詳蓋陜省交通異常不使西鄉快函越十五日甫能抵京今日得西鄉友人十五日快函述西鎭兵變情形甚詳特錄之以告讀者 
　　鍾體道被劉存厚驅逐而後劉即召駐西鄉唐旅長赴漢中議事因止之而令團長潘文華爲旅長以巿恩於潘令助己川前省長張瀾本與劉不睦且與鍾爲同黨因在京竭力運動去劉復連致二電於潘旅各軍官令叛劉并告以和議朝成則劉夕去氷山不可恃熊錦帆與劉爲惡倘再助劉將來永無返川望潘旅軍官將該電石印分散各士卒因是士卒皆知劉存厚不可恃均有歸心三月八日駐鎭巴之莊堯階一營先變將鎭巴搶掠一空全營南旋十一日西鄉始聞鎭巴兵變之訊潘旅長卽召駐漢中之唐營回西鄉預備令彼塡防十三日晚郭鄭吳三連長謁潘旅長歷數劉存厚種種不法行爲及甘團長爲虎作倀之可惡請取消甘樹嘉之團長且從大多數兵士意拔隊回川惟軍餉久欠川資無着欲利行程不得不於去時取諸地方潘旅長　言極力安慰令約束部下維持秩序謂旅長亦甚願回鄉井川資無着我可代爲設法部下兵士可即備行裝以便奉令開拔如果彼等有意外事發生我惟有自殺以謝地方云云言時聲涙俱下三連長退出後潘即謁縣知事令籌欵八萬元爲川資城中立時宣布戒嚴交通斷絶各巷皆派兵把守當三連長謁旅長時各兵士即擁入某團部將共財物掠取一空某之妻亦在軍中平素服飾異常都麗至是悉爲軍士掠去惟餘單衣蔽體而已甘適他出幸免於禍縣知事見潘旅長後卽派人叩各紳士之門各紳皆集警廳惟該地巨紳吳巨星城中號稱吳三老爺者言已睡不到會復派人叩其門至再至三迺出會議至天明始散結果允分擔一萬五千元於十四日十二時交齊天明後城門依舊開放戒嚴亦撤去街旁遍貼潘旅長布告略謂一據各連長報稱甘團長辦事不公懇請核辦等語着卽撤去現職﹂云云早餐後兵士持物赴當舗强當當舗遂享以閉門羹兵士聚集數十人呌嚷攻門狀至危險幸郭連長馳至勸解哀懇允代取當並派親信兵士守門始得無恙巿中軍人强拉民夫爲預備行裝故人莫敢出午間長太源被掠損失數百元潘旅長聞訊知俟越日出發城中秩序更難維持遂下令城内駐兵即時出發至晚九如祥又被刦財物掠奪一空旅長遂下令夜十一時全數開拔於是連夜啓行至曉方盡行時復乘間虜刦西街之芝蘭軒張烟館龔子賢三家東關有成順老羅貴林馮老么德盛公天盛公五家南關有二興成皆損失不過數十百金十五日晨旅長啓行官紳搭綵架燃爆竹送之自旅部直至東關分袂話别時猶各灑别離涙也西鄉雖略受驚恐幸未大糜爛士紳皆甚感潘仲三旅長之德不置十五晨黄西堂及其次子被虜勒贖以銀千元土二百馬二匹贖回其長子黄連城舊本在第三旅爲軍官即奔赴城固第三旅求救王澤均之子亦被捕去以五百元贖出沿途如此不可勝紀西鄉有茶稅局及烟酒公賣局茶稅局孔局長赴漢中公幹未回留其妻在局十四夜兵士逾垣入掠去銀數千烟土數百金貨若干烟酒局知風先避兵士入無所獲遂將器物打毁一空唐營十五日尚未至西鄉潘旅長恐其到西鄉後復掠搶因發令命其田鍾家溝大巴寺至鎭巴會集南下勿再過西鄉西鄉鎭巴自該旅去後巿中不復有兵巿人皆彈冠相慶深願以後不復有兵至也 
　　陜省議會於二十九日爲此事致電府院及參陸處於三十日晚始到兹錄其電文如下﹁查本會删電曾將劉存厚種種不法行爲陳明在案嗣奉省署密轉鈞院部號電稱經行查俟查復到日再核辦等語自應靜候解决惟查該川督擾害地方情形愈演愈劇設冉遲延誠恐激成民變兹據陜南議員報告該川督現將派各縣之欵全數勒收淸楚並不發給餉糈以致駐紥鎭巴西鄉之潘旅營於三月八日十三兩日一律譁變沿途搶刦飽載而歸慘苦之狀不忍殫述似此再三糜爛實於地方民命何堪尚祈設法以解倒懸陜西省議會艶叩 
[閩案尚無續開談判期]  
　　福州事件兩次談判詳情迭見本報兹聞小幡公使以中國對於彼所提出之三條要求若無滿足答覆不願再開談判外交當局雖有拒絶之意惟尚未敢遽爾駁覆中國官僚辦事疲玩大都如是福州事件本來利於速决而當局偏徇日人之請對於明明白白之事實又加以無謂之共同調查致拖延三個月之久始行開議而所提條件又極輕微致日本方面氣燄頓張反提出三項要求我國承諾若依其所言則日本一年以來對華輸出之減少中國須賠償至數千萬元之鉅試問我國學生巿民被毆幾死而結果中國反須賠償日本數千萬元豈非古今中外未有之奇聞又聞此案當開議之時政府曾電令駐日莊代使與日政府同時接洽近據莊氏來電亦謂　時停頓大約此項交涉恐又成中日問之一種懸案矣 
[北京工校風潮仍在相持中]  
　　北京工專學生排洪風潮迭誌前報職敎員方面因得敎育部之援助决取强硬態度限令學生於三月三十一日以前具悔過書始允入學否則一律革退昨日爲學生呈遞悔過書最終之日早晨九時許校長洪鎔即乘汽車到校敎職員亦多於十時前後來校校中門口警察業已撤退惟校内仍留有武裝警察數十名而已校中講堂多開放作家長保證人及學生之休息所此外又備一大講堂以備學生到齊後由校長出席訓悔及敎職員等坐候至下午四時竟杳無學生蹤跡至五時許始各散去校長則於正午回家下午并未到校據該校敎職員事前推測學生至少當有三四十人到校蓋凡學生爲敎職員戚類者皆由敎職員預先與其家長議妥令其照具乃昨日除有三人以電話報到外其餘則全部未至是以該校甚爲失望如果按照該校布告所言則全部非革退不可但就事實而言全部革退　獨無此辦法藉曰可行而新招學生亦非易事則該校﹁時豈非陷於無形消滅之境聞該校敎職員贊成此舉者亦不過一部分而已敎職員中本有東洋派西洋派之分洪鎔係東洋留學生出身故此次東洋派極力擁護洪而西洋派則較爲冷淡且主張宜用勸解手段不宜用壓制手段東洋派不納其說致演成今日敎職員與學生兩不相下之狀態各專門學校校長前頗有欲出而調停之意以時機未到尚未開始活動現在該校令學生具悔過書之舉旣已失敗則此後之轉捩機關非各專門校長莫屬矣 
[經濟局會議之第一幕]  
　　經濟調查局昨日（三十一日）在中央公園開成立大會原定下午二時開會遲至四時到會者不下二百人始宣告開會由郭則澐主席報告由會改局之原因繼由李景龢詢問主席設局以後進行辦法又鄭江灝詢問發言之範圍如何主席答已往之事無暇研究至以後辦法不妨討論鄭君遂起立發言云對於局中有數種希望（一）旣集多人爲一團體自當容納多數人意思絶不能由少數人專斷以致彼此隔絶徵諸以往之事如一議案積日不能提出開會日期臨時尚有不知者此皆少數人專斷與多數人隔絶之故（一）專任委員與各省之人不能融通故有去歲取薪困難之結果以後不如各省有專任委員對於各省會員俱能熟識易於融洽此皆不論旣往希望將來之意思後由郭人漳謂本會皆由舊議員同人集合議員想作官爲議員之恥有少數人借此作官同人亦不深究然殊失同人信仰以後希望剷除此種不良現象郭則澐謂諸君有所建曰當無不採納但宜具世界眼光默察世界經濟潮流以期有所補助方不失本局成立之原旨至對於局務及地位問題似不必區區爭持云云復有人問及審計院駁回之秘密費究係何種用項能否報告主席謂此項係組織經濟調查會之始一種用欵以後並無此種用途嗣王源瀚君就秘密費一層質問郭則澐謂王君質問在範圍以外無答復之必要遂宣告散會 
[全國靑年會在津大便記（一）]  
　　本月一日全國靑年會在津埠開第八次大會北京府院方面均派代表與會聞列席於該會議之人員天津以外由全國各地所派代表預定爲九百乃至一千名由四川成都所派之代表已於前日首先到津其程途費四十餘日南部各省及中部各省之代表均乘專車由上海出發昨日（三十一）下午七句半鐘抵津當由各幹事招待分住維斯理曁東馬路靑年會各代表掛號登記後即用晚膳又由靑年會開歡迎會有朱神惠大夫音樂曁南開音樂並有張伯苓李牧師相繼演說均表示歡迎聞此次靑年會全國大會各省代表到津者約千餘人定於今日（一日）午後四點在靑年會行開幕禮有前大總統黎元洪及天津靑年會會長演說晚間在法界維斯禮堂聚集開便因靑年會地址稍窄故借用該堂以後每日九點聚集一處十一點半至十二點半演說星五午後及星期一午後由二點半至四點按部分開會黄子部及所有敎育上之成績品陳列於場中四點十五分至五點士一分演說星期六午後黎元洪在英界本宅接待各代表星期日午後在本埠開會擇定十二處每晚由各代表分頭演說凡入場者限制極嚴每人均須到該堂領取徽章方能與會 
　　另一消息靑年會全國協會總幹事余日章上海靑年會代表朱成章王正序朱少屏等四百五十人於三十一號八時乘專車抵津當有警廳樂隊及張伯苓余日宣等在站歡迎出站後由童子軍導引至定備電車送至老西開威四林敎堂報名報名手續至十二時方了今日（一日）上午午覽風景下午四時開歡迎會由黎黄陂主席嚴範蓀張伯苓均有祝詞七時三刻北美靑年協會副總幹事巴樂滿演說到者約千餘人﹁附靑年會全國協會會長鄺富灼歡迎詞一諸位來賓代表和各使員現在中華基督敎靑年會二十五週年第八次全國大會正式開幕鄙人代表中華基督敎靑年會全國協會歡迎到會諸君甚爲榮幸看赴會的代表使員這樣踴躍且承北京政府的代表海外各國靑年便協會的代表各敎會各差會和各處基督敎團體的代表遠道而來實爲感慰我們這次聚會慶祝我們現在所有的成績表明我們感謝上帝在過去二十五年間賜給靑年會的恩賞同時又要爲將來定一個遠大的計畫回想二十五年以前靑年會在天津最初設立恰好今年我們在天津開這慶祝紀念大會我們十分快樂可惜創辦人來會理博士現在美國不能一同聚集但是來先生的精神常和我們同在况且有北美靑年會協會副總幹事巴樂滿先生特來中國同在這裏很可快樂巴先生是我們全國協會多年的總幹事爲中國靑年會立定一個堅定的基礎現在先生親到此會定必有很好的敎訓指示我們從一千八百九十五年中國靑年會創立的時候直到現在靑年會已經普及到十七行省並在海外各處地方共有城巿靑年會三十處學校靑年會一百七十處會員共約五萬人都有機會得身心的益處造成高尚的品格我們看到靑年會逐漸發展的成績不得不同聲贊嘆說﹁上帝所成的工夫何等神奇啊﹂今日我們心中充滿了感謝上帝的意思同時也要致謝那些犧牲自已熱心爲靑年服務的人也要紀念建設靑年會事業的那些已故的董事幹事表示敬意對於北美協會的慷慨的協助更是非常感激我們也要感謝西國差會遣派人才來帮助我的美意至於中國政商社會各界和西國友人在道義上經濟上給我們的功力很多我們也都感謝不盡我們在此不是單回想以前的成績乃是研究靑年會今後的方針和計畫中國靑年會成功的緣故是因他所辦各事能夠適應大勢的要求靑年會的三角形本來表示德智體三育的發展現在郤又添上羣育儉育兩項所以他的宗旨已是五方兼顧了現在世界的情形和中國目前的地位都使中國人特别歡迎基督的福音在這大會召集的候我們要討論目前最緊要的事是什麽靑年會甚樣能更加適應各方的要求總而言之靑年會起初的二十五年内得見很大的進步今天是二十五週年第八次全國大會正式開幕我們大家聚集是一個不可多得的機會盼望在座諸君都利用這空前的機會彼此得着極好極大的結果以致靑年會於此後二十五年内所有進步較前更大 
[東三省通訊（再續）（國奴）]  
　　（十三）公司原資本之全額第一建議未叙其建築用費以八百萬金盧布爲率第二建議以一千萬金盧布爲資本其中以一百五十萬爲巿政局無償之股分其總額現欵交納八百五十萬委員會議决以第一爲適當（十四）營業期滿後歸還之辦法第一建議營業十五年後電氣廠電車建立之地基及一切建築并與電業有關係建造之物品應歸巿政局完全所有且此項建築不得稍有損壞第二建議二十五年後全業應全數無 
 
 

Page 7

 
 
　　償歸巿政局所有一切建築不得較此二十五年期間有所缺欠委員會議决均以第一爲適當 
　　（十五）實行合同之擔保第一建議巿政局之代表及稽核員於成立公司之時與其餘理事有同等之權不但關於電車營業有權且於電氣廠及一切建造均有管理之權第二建議問接擔保即巿政局有派代表入稽核委員會及督率之權委員會議决二者均同 
　　（十六）無償佔用地皮之辦法第一建議須用地皮一段爲電車廠電氣廠亦須有地皮一段第二建議電氣廠須用地皮一段停車廠及修理車廠並職員住舍須佔用地皮委員會議决均以第一爲適當 
　　（十七）營業期滿後歸還巿政局地皮之問題第一建議營業期滿後地皮均歸還巿政局第二建議原狀不加更改委員會議决因地皮係巿政局供給營業期滿後照章仍歸還巿政局故視二者均無異議 
　　（十八）除便宜價外巿政局之特權問題第一建議甲通行電車之街巷地皮應以最廉之價購買之乙以有限公司之欵項照董事會規定建立消防標號第二建議（無）委員會議决全數以第一爲適當 
　　（十九）發起人之特權辦法第一建議未指明第二建議不在規定内有以最廉之價采用瓦罐之權委員會議决認第一爲適當 
　　（二十）發展街巷電燈之規定第一建議爲發展街巷之電燈起見合同簽字後不得過三個半月卽行發電第二建議合同定妥後不得逾一年須建設全城電燈委員會議决均以第一爲適當 
　　（二十一）建立電車之電桿辦法第一建議以銅製者或鐵製者第二建議先用木製者後可改爲鐵製者委員會議决均以第一爲適當 
　　（二十二）電車開駛期第一建議由道裏至秦家崗之第一路線開車期由合同簽字之日起十月後卽行開駛全線行車須至合同簽字後二年第二建議全線工程以合同簽字之日起一年又二個月完全造成委員會議决全體一致贊成以第一建議爲適當 
　　以上各條件逐項討論詳細比較上述兩公司之建議對於本埠之利害綜核北滿電業公司之建議自十一項經本會認爲有利於本埠者此十一項内有營業其限十五年限滿所有電車電燈局之一切財産完全歸巿政局所有並不償價以之比較北滿實業公司之以二十五年爲期者爲益非尠也此外北滿電業公司並保證巿政局由此項電業所得之進欵必超過預定之純利以上北滿電業公司雖爲日本之股份公司但須遵照俄國法律之合股公司同一組織法行之依據上述之各種情形本會認北滿電業公司之建議能保全巿政局之利益較北滿實業公司之建議爲益甚多是以本會擬請庶務公會對於創設電車電燈局推廣街巿電燈一事可與北滿電業公司訂立合同至合同之一切施行細則由本會根據全權代表議决之大網分别規定之 
[開封通信（芳草）]  
　　河南吳鎭不穏之警耗 
　　南陽鎭守使吳慶桐與趙倜交惡一節已詳前次通訊刻聞南陽方而確有不穏消息吳一面與吳光新接洽求其援助一面與王鄂督接洽懇向中央疏通（日前王占元派參謀長來汴晤趙倜旋即北上即爲此事）並暗與鄖陽一帶之王天縱軍隊相約互爲聲援王亦許爲出力日來開封盛傳吳鎭使已宣佈獨立唯尚未接到電文頃有人自方城來汴言吳慶桐到南陽曾召集軍事會議决定與趙督斷絶關係令南陽浙川内鄉新野命縣等處租稅均解交鎭守使署借作軍餉派弁四出招撫土匪凡一桿滿百人者卽署爲連長滿三百人者署爲營長又因槍械不足凡居民藏有槍械者均須繳出如有隠匿查出以軍法從事南陽居民異常驚慌吳之行鋒隊某營在新野搜索槍械於二十五日將該地紳士吳良弼槍斃經吳良弼之子安曾與紳商學各界分電開封各處兹將原電照錄如下 
吳安曾致趙倜電開封趙督軍鈞鑒駐新野先鋒隊在王廟村藉端槍殺正紳吳良弼并搶刦家財暗無天日民不聊生業經禀縣勘騐在案除通電大總統國務院陸軍部參衆兩院全國總商會學界聯合會懇乞查辦澈究吳良弼子安曾叩 
　　各界致趙倜電開封趙督軍鈞鑒駐新野先鋒隊張學洲藉搜槍爲名槍殺正紳吳良弼草菅人命搶刦家財激動公憤不忍坐視公懇查辦澈究新野紳商學界公叩 
　　喬毓秀致吳慶桐電南陽鎭守使鈞鑒營長張學洲槍殺吳良弼一案紳係村長亦被縲絏勒令誣揑良弼掩人耳目又拘留保紳多人殃及無辜草木皆兵紳爲地方人民請命乞提轅澈究紳等一十九村均感大德喬毓秀叩 
　　就以上各電證之參以道路傳聞吳鎭不穏之說似非子虚又由督署傳出消息趙倜已調駐防臨汝一帶之毅軍馬統領借勦匪爲名開往方城附近密爲防範矣 
[湘南財政近狀譚]  
　　湘南財政支絀逈異尋常當數月前以僅祇湘南一隅之供給尚能勉强敷衍然在軍府未予協餉之時一應軍民政費悉取給於十數瘠苦之縣前後三年人民已無力擔負其後雖得協餉亦不過區區五萬元以湘南全部支出計之僅足四分之一自周則范被殺湘南以招致蔡羅諸人耗去欵項不少迨廖湘雲敗走洪江溆浦悉入湘南之勢力範圍政費軍需悉惟湘南是賴其後周偉被逐武岡城步綏寗三縣之一切費用又悉仰給於湘南以各縣屢經變亂之後地方公欵巳蕩然無存即以此兩項言之湘南支出每月已增至數萬元矣自辰州之田張聲言絶對服從湘南後湘西參議會以辰州財政竭蹶非常無從羅掘遂電譚組庵氏縷述湘西種種困苦情形請求設法接濟譚氏旣以湘督名義號召湘西則對此要求自難拒絶又湘西之號稱司令者多至十數人田張蕭林而外亦各據土稱雄譚氏旣欲統一湘西則對此多數司令亦不能不一一招致目下正在籌劃一切其仍前反抗者且將以兵力服之此項費用爲數當亦不少然欲取諸地方則商業蕭條稅收減色勢不得不另行籌措譚氏遂在郴州召集財政會議解决此項問題所得結果（一）由湖南銀行加發一五十元及一二五角之銀元新票幣及一三五十枚曁百枚之銅元新票幣各若干並就洪江武岡各設新幣兌換處以期此項票幣通行無阻（一）所有湘南湘西各項雜捐如油捐麻捐紙捐等等均應派員分往調查以便切實整頓（一）前經開辦契捐曾規定作三期徵收現在期限已滿不僅第三期多未繳納即第一二兩期繳納者亦僅數縣應即嚴令各屬限於本月底將三期捐欵掃數解淸萬一徵收不足卽遵照前定辦法向紳商借墊不准分文短少亦不准稍有延宕（一）由譚氏電呈軍政府請再酌給協餉接濟湘西現譚氏已將上列各辦法分别實行矣 
[粤戰事之調和說]  
　　廣東某派報載昨（二十六）午粤漢鐵路特别開專車載運軍用品及類似滇軍人返省者甚多聞係李部長烈鈞已照軍政府所定條件率滇軍兩營抵省回驻軍政府協商一切隨行者有李國堂吳介璋劉德裕要人甚多又聞警察廳長魏邦平亦於是日帶鄉隊數名返省即入謁督軍警察游擊隊則定於明日班師返省按李返省說並不確實惟據確實消息岑總裁昨得調人李國堂吳介璋劉德裕等回省報告李烈鈞已有承允旋省籌商調解之意當以時局前途已有轉圜希望除電令前敵各將領暫行停止攻擊聽候解决外昨又電促李部長尅日命駕旋省從容商榷共維危局并聞岑猶恐李不即回擬親赴北江一行 
　　英淸各路省軍自贛軍會合始興趨勢爲之一變琶江源潭四會所駐之衆均巳調赴前方分屯防線一帶以厚兵力後方各站除李雍所部福軍外其協同防守者計銀盞坳及盲仔峽下尚駐邱渭南所部一營軍田樂同新街三站駐盧炎山所部兩連迎咀源潭昇平横石四站駐沈鴻英所部每站一連其餘黎洞波羅坑以上各地悉由李督辦自行派兵扼守韶始方面現因大軍雲集誤會衝突雖有發生然雙方各採守勢不肯發難故調和之事尚非絶無希望聞最近楊魯兩軍因履行原約昨已先將前線軍隊退駐五里以待磋商一俟劉德裕商承軍府後再定進止 
[九江交涉案解决消息]  
　　江西九江租界交涉一案傅道尹與英領迭次談判迄無具體辦法聞各洋商以華工停工不無影響力請領事從速議結英領已允將畢捕頭及一號巡捕陳鴻德撤換肇事之巡捕胡晋恩革退昨傅道尹至領署業將上項辦法接洽妥協日内當可實行鄒知事已於今日晋省詳報省長租界巡捕今日亦均一律站崗惟小工因天雨尚未完全開工大約不難和平解决矣 
[蘇實業會議之講演會]  
　　陳宗一演講森林 
　　南京通信云實業家陳宗一君昨日（一日）下午二時在半邊街省立通俗圖書館（韜園）演講提倡本省森林應注意之點各縣來省之實業行政會議委員曁來賓到二百餘人陳君就席演講云江蘇居本國之中心點工商業異常發逹如滬海蘇常金陵各道工廠林立將來正未可限量然此乃表面上之發逹非實際上之發逹若欲實際之發逹非從提倡森林無從着　近來如火柴廠鐵路工程及建築房屋於材料購辦極感困難卽可徵林業與工業有密切關係林業不振興則材料不充足材料不充足則工業亦因之面受影響縱稍能支持亦不免利權外溢又謂森林之振興與否并可表示國家之强弱如德美英法等强國森林均異常發逹若印度朝鮮等處則一望赤地千里無復有林木茂盛之所矣森林與土地之肥瘠亦有特别關係蓋土地分泥質及沙質兩種泥質輕而浮沙質重而沈泥質内含肥料沙質則否倘無森林爲之遮蔽一旦大雨淋漓則輕而浮之泥質隨水流出重而沈之沙質則仍留是處致現一種沙漠成爲不毛之土久而久之沙質亦必被水逐漸衝刷下流於低窪之地或淹没膏腴之壤或淤塞出水之口致水勢汜濫其禍更慘此吾人尤宜急注重林業者也查蘇常林業可分四期而言由楠而杉由杉而松以至於草有人述明時紫金山楠木極盛初猶疑信相半繼游寶華山得少數之楠樹數枝寶華距紫金不過數十里想卽紫金山之遺種又牛首山之西南尚有多數之杉樹而東北絶無一枝因杉性惡寒喜熱西南向陽東北屬陰故也又松楊等樹雖所在多有然亦不甚發逹惟草場則遍地皆是矣以此言之林業之宜提倡振興刻不容緩鄙意研究林業所以衰敗之故由於國人之貪圖近功不知遠謀以爲林業資本旣多工程又大兼之收穫無期不若農業之春耕夏耘而轉瞬即屆秋收之期故皆不甚講究縱有一二提倡者又因多數之反對不克實行考其反對之理由或以妨碍採樵或以關係牧場種種不一不知植樹之距離每枝約五尺或丈餘不等倘能經心保護固無妨於樵牧一旦成林即可得多數柴薪而獲良好之庇蔭雖逢天氣亢旱草亦不致乾枯而死如謂資本略重需日較久計楊杉松等秧每石亦不過三四角之數可植一二畝之地又何貴之有昔德國經營靑島自一千八百零二年提倡林業至一千八百零六年樹身之周圍已逹四五寸又何年月太久之有且江蘇大江兩北非苦亢旱即苦水潦夫亢旱與水潦皆不宜於農而宜於林且土質亦宜楊杉松等樹不必好高務遠而購美之白楊務希在座諸君不河漢鄙言竭力提倡振興林業非第江南之幸實中國前途之幸也演畢時已四時半卽振鈴散會 
[松江士民告發縣知事（續）]  
　　一緝捕不力也松江盜案之多旣由警政廢弛縱容烟賭所致而盜案發生以後緝捕之事亦若視爲具文以最近一年論八年四月城區張蔣氏家被盜縱火行刦斃事主三人正兇未獲十月七寳十九圖項翰卿錢子岩家被盜連刦損失甚鉅除由鄉人當塲獲住兩犯外餘黨三十餘人均被漏網出陽副六圖俞紀良家及嚴九圖荷花寺均被盜刦十一月浦南寒二十六圖顔秀山家被刦殺死秀山之姪泗涇二十四圖鈕村廟小茶館内被盜行刦殺斃周木生一名嘉興人朱松泉乘船至泗涇收賬被盜刦去洋八百元十二月二十五日楓涇十四圖李明興李和尚郭季三等三家被盜連刦二十六日柘林連刦自治委員顧忍之家及麫坊花行等十餘家與警察派出所並袁浦場鹽警失贓甚鉅並刧去洋槍十七桿三十日四十三保六圖楊少波家被刦同日泗涇賣花橋孫桂生荳腐店顧昌泰南貨店董慶祥肉莊沈恒興雜貨店被盜連刦一月五日車十八圖范祥華家被刦殺祥華弟媳陳氏傷祥華及其弟惠生與姪女並壻夏阿狗等四人綜上數月命盜案層見迭出面縣知事並未從嚴緝捕間有破獲數名而大帮盜匪及重案正犯多被漏網至今未獲是以盜風愈熾追原禍始誰爲厲階有如是之地方官人民不堪其苦矣若不將李恩露從嚴懲辦則地方糜爛挽救無從此應嚴懲者三也一餘存徵收費及附稅存放息金未知細數並未撥歸地方收管也松江全縣忙漕正附稅約計大數每年總在六十萬元之譜徵收費以四釐計算每年可得二萬四千元徵收忙漕由督徵員協徵員分設兩櫃辦理一切串張簿籍紙墨筆硯辛工飯食油燭及催徵費等均由兩櫃具領支給實係包辦性質署内支用祇有解交江蘇銀行滙費一項忙漕解省正稅約計大數每年在四十八萬元之譜滙解費每千元以八角計算則每年滙解費約共三千八百餘元而兩櫃支領之數每年計約僅在一萬四五千元之譜是所收之忙漕徵收費除支用外至少每年實可餘五千元李恩露於四年五月抵任徵收忙漕五届所餘徵收費約共得二萬五千元此其大較也全縣忙漕地方附稅每年亦有十餘萬元縣署徵起以後應行撥歸地方者必遲延三四月或五六月不等卽以徵起之欵存放錢莊銀行生息按計息金爲數亦鉅夫徵收費及地方附稅咸取諸民間一分一毫均係小民汗血所餘之徵收費及附稅息金自應還諸民間以作地方公用乃李恩露五載以來未曾明示細數亦未撥出分文是違反省議會議案而侵蝕鉅欵也此應嚴究者又一也以上四端均犖犖大者此外所用人員或違法而不盡其職或兼職而不治其事劉廷弼以第一科長兼承審員按之法院編制法所載推事及檢察官在職中不得干與政事是司法而干與政事矣實爲違法之最著者卽就事實言顧行政則荒司法顧司法則荒行政是以案多不結政務廢弛徐霖溥爲知事之子之妻兄初委二等警佐兼裁判員去秋陳官辭職即委徐兼代莊正本以第四科主任兼二等警佐司警所會計翁肇源以平民習藝所長兼二科科員如此之類不一而足以一人而兼數職則事不舉事不舉則地方受害此用人不當之大略也其他對於學務不聞有所推廣整頓也對於實業不聞有所籌畫提倡也對於水利不聞有所察勘疏浚也全縣轄境南北相距百餘里東西方百里面積遼闊户口衆多民問利病自應查察李恩露蒞任五年在職不謂不久從未聞到鄉巡察一次以至四鄉烟賭日甚一日匪盜横行暗無天日良民受害何可勝言來日隠憂不堪設想此光照等所不忍坐視垂涕泣而爲省長告也其尤可怪者李恩露之丁僕往往出外語人曰我生人與省長至戚無論如何做去誰敢議其非者卽有不當省長必廻護之斯言也在庸俗人之耳目未嘗不信之且有因此而畏之憚之者究竟李恩露與省長是否戚親非光照等所　知如果至戚也則省長爲其所利用若非至戚也則李恩露僞託以招搖想省長明鏡高懸智珠在握凡在屬吏不論親疏苟有溺職殃民必能盡法懲治甯令一家哭斷不任一路哭也光照等爲地方計爲全縣人民計實在忍無可忍剴切直陳無所隠避知我罪我在所不計所有知事違法溺職爲害地方各緣由臚舉事實合詞具呈請求省長鈞鑒俯准所呈各節從嚴澈查將松江縣知事李恩露按法懲辦以儆官邪而全民命不勝感戴 
[南京快信]  
　　此間學生因天章綢莊私進大批日貨特向商會質問甘副會長提出調處辦法天章不理將起交涉 
　　警務處奉到封禁學生聯合會之内務部指令已有兩星期王處長不願操之過激仍婉勸學生自行解散 
　　浙江旅寗同鄉昨電浙督軍省長請維持第一師校 
　　連日舊議員由粤來過甯轉車北上者據警廳車站稽查報告已有七十餘人 
　　美資本家拉門德日内來寗李督派外交顧問謝傅安交際員葛權辦理招待 
　　滇督代表由雲龍黔督代表劉琪昨晚車赴滬 
[杭州快信]  
　　葉天瑞受傷驗訴案經杭地檢廳却下後學生聯合會昨午後又會議對付方法决定提起上告又聞代理一師校長陳成仁尚未到校昨學生又函催促令兼程晋省俾便早日開課 
　　上海全國各界聯合會昨函齊省　請撤夏敬觀速平學潮措詞頗爲嚴厲 
　　浙東各屬時疫盛行幼孩殤亡無算會稽黄道尹通令各縣知事趕於區域及各鄉鎭創辦官立施種牛痘局限日成立俾資挽救 
　　各屬繭捐委員明後日准可一律發表 
　　江浙絲綢會議昨在雲廳長住宅開會聞提出議題及各代表意見書頗多惟尚無具體辦法 
地方通信 
[蘇州]  
　　蘇鄉連出刦案蘇鄉陸墓巿牛車浜地方陳姓家三月二十七號晚被盜搶刦已紀前報兹悉是晚盜匪執有洋槍搶刦該處陳姓章姓二家後又至前車浜搶刦王姓二家一夜連刦六家内以陳質卿家刦失金珠衣飾等物約值二千餘元爲最大餘家失物尚徵現由縣移會水警二廳派隊追緝一面責令該巿警察分所長王涵香督同長警偵緝矣 
　　派警會查拘賭拒捕案吳縣知事署昨接陸墓巿警察分所長王涵香呈報三月三十日飭派長警圍捕賭徒反被各賭徒聚衆拒捕擊傷長警十餘人等情温知事以此案究竟若何特派本所一等警佐張建勛會同偵緝隊長潘國俊率帶巡船一排前往查明起釁根由呈復核辦張潘二人立即坐汽油船拖駛巡船啓程矣另函云蘇鄉陸墓　關交界之大莊地方某茶館擺設賭檯私賣燈吃前日鄉警前往捉拿詎鄉民鳴鑼聚衆到有數十人與警察對敵雙方各有受傷經該警所連夜報由吳縣警察所長派偵緝隊排長秦愛生李裕森等率帶師船四艘駛往彈壓一而委員查明肇事情形再行核辦 
　　警廳預備招待部員内務部派警政司科長周鴻熙南下調查　政經江蘇齊省長加派警察傳習所所長熊開先陪往各屬調查現聞該部員准於夏曆二月十七日到蘇警察廳崔怡庭廳長特召集各區長到廳會議一切並擇定間門外鐵路飯店爲周部員行轅而閒區袁季梅署長則另派第四第五兩分所巡官爲臨時招待員云 
[鎭江]  
　　鄉鎭疫症流行大雨連朝春寒特甚鎭郡對江沙頭二洲新洲等處近日疫症流行傳染甚速起病時不能言語約逾十餘小時　行斃命咸謂天時不正所致云 
　　試辦初級法庭丹徒縣知事奉江蘇地方廳令云現接高等廳通令略謂司法部令以試辦初級模範法庭備後廢除承審制度刻定九年度聞始試辦其辦法每縣設初級模範法庭一所由高等廳委任推事一員並令知事兼任監督對於民刑訴訟互相負資一切公牘均同初級廳務取簡單以節經費云 
[揚州]  
　　歡迎河工督會辦江北運河督會辦張季直韓紫石來揚接事已誌前報淮南塲食兩商同人特於昨日假何家花園歡迎並請其宣佈導淮方針復訂於三日公請張韓瀏覽瘦西湖以盡東道之誼 
　　定期給發學欵江都勸學所長曾萬里於一日邀集縣巿兩敎育會長及各校長等至所會議給發三月份學欵事宜公决公呈縣署以基本金作押欵向交行息借數千元訂於二日給發各校 
[嘉興]  
　　募欵修築漢塘嘉興至平湖之漢塘一帶塘路坍損橋樑折斷行人甚爲危險現由平湖慈善團發起雇工逐段修築以利交通惟以經費不敷尚鉅刻正分函各公益機關輾轉勸募俾工程得以早竣云 
　　敎授註音字母禾邑基督敎交際社前曾函請官廳轉知各校敎職員於夏曆二月十二日到社聽講註音字母兹聞是日各校敎員前往報名聽講者約有七十餘人由包涵空敎授現三十九字母業已授畢日内即行敎授簡易國語云 
[紹興]  
　　學生聯合會全體宣言浙江省長齊耀珊敎育廳長夏敬觀毆擊請願代表封禁浙江學生聯合便禁止開會並派武裝警察看守杭州學校及省敎育會第一師校尤遭疾視竟派　至六七百人之多實行　逐學生何罪遭此慘毒此種非法舉動非特抑遏文化蹂躪敎育抑且置我全浙學生之人格於何地是可忍孰不可忍爲保全人格及全浙文化運動敎育革新計願與杭州學生一致行動特此宣言浙江紹興學生聯合會九年三月三十日 
[南昌]  
　　十九師拔隊回蘇江蘇陸軍第十九師師長楊春普去年率隊來贛駐紮吉安嗣因李督軍於前月問電令楊師長拔隊回蘇楊奉令後比即督率所屬各團營由吉拔隊下　業於二十八晚抵省駐紮牛行車站己則夤夜進城晋謁陳督坐談片刻而出二十九日由陳督設席祖餞並請岳司令岳副官長閻警務處長楊財政廳長等作陪席間陳督面請楊師長在省盤桓數日　楊即席堅辭席罷後迅即辭别乘舆出城渡江上車軍政警商各界領袖均紛紛前往送行迨鐘鳴四下汽笛一聲楊即在車拱手而别 
[九江]  
　　取消商學聯合會自靑島問題發生此間學商兩界激於愛國熱忱爰有商學聯合會之組織旋學生因政府干涉商界因營業關係會務不免停頓今春商界乘學生寒假回籍大進日貨學生目擊心傷秘密派人四出查禁前日某公司某輪上水有日貨六百箱運潯學生守至天明迄未取出越日又有蔣鴻昌信義祥等號由某局運來日貨一箱海帶絲數十包堆放躉船着學徒往取比爲學生查獲令將該貨抬至商學聯合會而學徒等只允抬至商會彼此爭執竟至用武兩造均受徵傷旋扭至警察一區經王署長婉勸謂商學兩界向屬一氣不必互相爭閙此事儘可自行解决母令官廳爲難兩造遂出署嗣又經人出而調停學生方面始允將貨退還其事方寢是日商學聯合會長傳幼泉﹁商界﹂具報警廳稱因經費不足各店無力維持會務停頓應於是日將商學聯合會名稱取消次日謠傳﹁學生將有毆打傅幼泉搗毁洋貨店要求罷課列隊游行同赴商會開會之學商界頓形恐慌旋有人密請官廳設法防範立即加派軍警沿街列隊警糜亦密遣偵探四處偵查實則全屬子虚現學生方面雖不得商界贊助而熱忱毅力仍不少减云 
雜評一 
[希望靑年（）訥]  
　　世界之進化必不能免此新舊戰爭之一階級然而非徒搏也舊者依據其舊有之思想學問能力以爲守新者憑藉其新植之思想學問能力以爲攻必新者之思想學問能力發揮擴大有以戰勝於其舊者而後能改革一切建設我人所想望之新中國今日負建設新中國之責而爲奮鬭之先驅者非中國之靑年乎我靑年旣負此重責將何以發展我之思想學問能力以與舊派官僚爭最後之勝利乎 
　　自五四運動以來中國之靑年始著聞於世界然而猶初發軔也吾故於今日之靑年大會而深致其無窮之希望焉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[三商會公讌拉門德紀事]  
　　拉氏演說大旨與前日答新聞記者相同 
　　昨晚七時半本埠美商會上海總商會縣商會等公讌美銀行團拉門德君及其同人於禮查西飯店拉氏演說大意與前日對各新聞記者所談相似（詳載於後）列席中外人士數逾三百如大賚朱葆三唐紹儀王正廷郭秉文徐恩元鄭官應聶雲台沈聯芳唐露園密勒王一亭方椒伯保愛耳張驥英任筱珊席聚星派特生韋渌泉湯節之夏奇峯胡松聲謝介子馬重光潘澄波楊筱堂唐華九龔叔平邱培芝石運乾項松齡馬利蓀等先奏音樂餐畢美商會會長大寳君華商會會長朱葆三君與拉門德君皆有演說由張驥英君傳譯至十一時許始盡歡而散兹述三君演說辭如下 
　　（一）大賚君之演說辭今夜吾人對於拉門德君當表同情之歡迎吾人知拉君之來華係爲美銀團代表關　組織國際銀團扶助中國事有所磋議此事曾於去年出美政府意而得英法日諸政府之贊同者四國之用意固極偉大蓋欲使東方經濟商業及政治上皆見進步歐洲大戰中吾人已知通力合作之易於成事故今日亦欲通力合作以助中國之發逹中美國民彼此本極親善歷年以來美人與中國和衷通商中國貨品輸入美國者亦頗不少一九一六年價值凡三千九百萬元一九一九年則增至八千九百萬元皆由上海運往數年前後相去不可以道里計今中國雖紛亂不甯然由專制而變爲共和固不能免此一番紛亂也中國天然富源未盡用人多知之然中國人工之能力亦爲一種富源昔吾美造横貫大陸之鐵路時中國工人之來美工作者頗不乏人後多久居於美咸成富人今且各出其所有謀中國之進步而使中美商業日益進步即此次大戰中國以工力參戰亦殊有功中國人厭兵而好工作其所以効勞於國家者亦殊非細也中國實未嘗貧果使富源開發運輸進境敎育發逹則他日必不乞貸於人且以資貸人矣凡吾外人皆知中國巳大有變動觀夫學生之活動新敎育之方盛與報紙之增多皆爲中國之新精神究之中國人當力圖自救外國之金錢與商船發明品等舉不足以助中國吾輩美人固極歡迎本國人能從事於助中國其有益於中美兩邦者不待言矣（二）朱葆三君之演說辭余今晚竭誠歡迎拉門德君因拉君爲中國人之摯以拉君之歷史諸君皆知不必多述此次拉君之來專爲調查中國實情吾人希望拉君冋國必能將中國人民之狀况與土地物産之廣博等一切情形報告美人將來中美兩共和國必能格外親善互期發逹我中國今欲開發富源必須友邦投資美國能來投資尤所歡迎敬祝拉君與在座各美資本家康健 
　　（三）拉門德君之演說詞美國對中國友誼素深退還拳亂賠欵卽其一證此外亦恒圖表示其對華懇摯之友誼但頗不易爲即如美國迭届政府對府私人投資於中國之政策向不相同惟就全體言之美國實信任中國之富於天産及其人民之勤儉與品性之完美余希望美國此種信任華人之心不久可以具體表現之也大戰以後世界財政經濟及政治莫不有大變動吾美國思想上亦有一種變化其進行頗鮮衝突美政府業已從長磋商多次至於結果目前不便宣布惟日本銀團希望得日政府之許可而早日加入新銀團並無條件提出願與英法美一律如他日四國銀團果成立則其政策將若何此諸君所必願聞者但因銀團在今日尚未成立故不能預定其政策也余此次來華之目的實爲觀察中國情形探詢一切意見以便回美報告庶幾銀行團可熟悉中國内容以定政策且余此次來遠東並不爲一强固之銀團發表主張勉强華人遵從之余又當代表美銀團宣言新銀團决不干涉中國内政想英法日三國亦必與美表同情因中國之政治應由華人自理之也至於勢力範圍之說乃爭地奪權之政策美政府於發起新銀團時卽立志避免此種爭攘之勢力範圍實以勢力範圍之存在不獨有害中國且於全球不利也總之銀團一旦存立必須尊重中國民意如余所述各大事業外人欲助中國發逹之必覺不勉强中國人民之意始可共同進行苟華人有所懷疑則事業必失敗矣余之夥友已故之摩根君曾云﹁余情願借出一百萬元用人格爲抵押品勝於世界各種財産﹂今後美國與他國公同借欵與中國亦願依遵摩根之方良以中國天然富源固大且中國人之人格有儉樸誠實諸美質爲世人所欽仰也余深望在座之華人諸君諒余之言而得與各國人携手偕行互相扶助消除誤會余又希望中國首領始終用其聰明爲以衆服役况組織此新銀團乃一重大職務今英美法日四國將擔任此重務試觀近年來英美之所爲大半爲全世界設想今新銀團來中國亦將本其爲世界出力之精神以助華人發逹其工業擴張其交通循是以往中國人士當可與各國人士互相信用而實行四海一家之目的矣 
[女界定期歡迎拉門德夫人]  
　　本埠華人婦女定於四號（禮拜日）下午四時至六時特假浦灘前德國總會開會歡迎拉門德司東惠琴三夫人曁同伴來華之絲業委員諸夫人現巳東邀各界男女來賓二百餘人共襄盛舉屆時並備茶宴聊盡東道之誼 
[美日銀行家同意說之外論]  
　　字林報評日東京國際通信社所傳來關於拉門德德歷日本之言論驟觀之似可滿意實按之則殊不然電文中有數語使人滿腹狐疑不敢遽信美日銀行家相互間同意之果爲眞確也試舉例以明之電文一則曰如日政府贊成其銀行家之意見再則曰銀行團不欲對於任何國家在華已成立之權利有所更變第二語之可利用無窮以使銀行團事業傾覆無餘也明甚吾人尤有不能不問者日政府之贊成有何眞正價值耶二月間日本銀行家偕其他三國銀行家議定以五百萬鎊借與北京附以借欵用途必由外人嚴加監視之條件此非得日政府所贊成乎乃又一日本銀行家未幾供給北京日幣九百萬元絶不詢其用途惟規定由日政府贊成監視用途之另一借欵中扣回此豈未得日政府之贊成乎反覆靡常若是故日本參與銀行團之問題不在財政而在政治日本似有兩個政府不知拉門德氏所與談者究竟是孰政府拉門德氏能有以語我乎否則吾人不便與之同抱樂觀也 
[美國絲業調查團來滬消息]  
　　美國生絲研究會爲發逹吾國絲業起見特派北美絲業公會會長記南嘉君美國絲業專家道狄君等七人來華調查吾國絲業情形組織中美生絲試騐所於滬上藉以聯絡雙方感情擴張我國絲産銷路互相提携增進兩國利益爲唯一目的現定於本月三號由港來滬舉辦此事惟駐滬時間頗促至多不過六七日之勾留兹聞已託本埠華昌貿易公司紡績工程師吳遵溎君先與滬上著名絲業家進行一切俟該團來滬時即可開成立大會云 
[愛拉資述租界宜加華董理由]  
　　大陸報云英人李德立氏與愛資拉氏以爲工部局擬組織華人顧問董事會一層不獨事實上不可運用且足僨事尤恐激成中外人民間之惡感故定於下星期三日納捐人年會時提出議案請將工部局議董人數由九八增至十二人内有與外人議董同樣資格之華人議董三人昨據愛資拉云華人精神今昔不同爲吾外人利益計宜羅致華人和衷辦事並反對議董會與顧問會兩機關之對　以免有事時互相參差吾外人曾告華人曰如華人依法進行則參政之請求當可爲人考慮乃工部局今建議組織華人顧問董事會在余觀之此議殊不能令華人滿意且亦無益於社會華人固知此爲外國租界但以爲應有參政之權李德立君現提出加入華人議董三人之議案余連署贊成想此案當可爲大衆所容納查公共租界内外人皆來自民治國而民治國第一主義卽在各級人民各種社會皆有參與巿政之權上海租界雖全由外人管理然多數居民則爲華人此乃吾外人所共認者也租界固爲外人而設第外人已許華人住家營業於此且鼓勵華人入居租界而外人權利並不有何損失工部局議董有外人九人權力充足可適當管理租界縱加入華董三人亦未能强令此九人行其所不願行之事蓋華人三人斷不能操縱租界行政權也彼反對華董案者謂加入華董三人無異使華人操縱巿政此直誓言耳議董中有華董三人一方面對外人議董可灌輸華人之之意見一方面對華人可解釋工部局措施之理由苟納捐外人能如此承認華人之要求則華人必欣然色喜且更了解租界行政之主義即此一端亦大有裨益於華人政治思想之發展若顧問董事會旣不合時宜又不堪運用蓋創立一特殊機關使備握權機關之顧問終必釀成衝突互成對敵機關有事時顧問部或有與議董主張矛盾之處其結果議必不顧念顧問會之意見則此不但不能減輕已有之惡感且足增多衝突若加入華董則無此慮因合爲一體無對峙之痕跡而議案之成立與否取决於多數也此種辦法並非創舉香港與南洋羣島華人有爲巿議董者其資格與英人議董同有時華人議董對於提議事項抗辯甚力但投票之後竟被通過則華董亦惟有服從多數而已租界華人如享有參政權則中外人民間之更好友誼與更密切之關係將從上海醖釀而成華人不欲以華人觀念管理租界亦不欲攫奪外人依條約而享有之權利不過覺悟今日時機已到宜有參政權俾可發揮其意見陳訴其苦楚庶工部局於議决事項之前得考慮其觀念而已顧問董事會之意見非工部局所必尊重或竟完全置之不理如頒佈嚴峻條例取締學生行動則工部局必不惟顧問部是從亦不對顧問部負責雙方必起爭端但若華人加入議董則華董可對華人曰吾人固持異論但多數投票之結果吾人不能不服從之也僅組織顧問部其不利若此就感情言尤非所宜以其不能有實際上之運用反足引起惡感吾人常以書報散佈於華人中自詡盎格魯薩克遜之民治精神今租界華人要求巿政權是吾人今日有一機會可予華人以民治主義之實在榜樣矣如納捐人容納此議則中國各地將共見外人固準備承認華人參與租界行政之期望而以公道平等待華人矣 
[租界印花實行期]  
　　延至五月一日實行 
　　租界内華商貼用印花稅票一事前經北京政府擬定章程照會外交團轉行辦理嗣經許多波折實行日期屢有變更前月巳定於本年四月一日實行兹得京訊以上海一處尚未布置妥協昨經外交團與中政府雙方改定准於五月一日起實行云 
[荷蘭軍艦抵滬之預飭保護]  
　　江蘇交涉公署昨接外交部十碼電云准荷公使函以有本國軍艦二艘准於四月三日到滬届時派員歡迎以敦睦誼並聞停滬日少卽須來京并仰飭屬一體保護等因楊交涉員昨已轉知交際科長招待一切矣 
[船務棧房工界聯合會成立紀]  
　　上海船務棧房工界聯合會昨日下午二時假四川路靑年會殉道堂開成立大會先期柬請各界人士及各團體代表故來賓與會有吳稚暉戴季陶陳獨秀沈息廬李人傑謝介子沈仲九等及其他團體代表曹亞伯李恒林陶樂勤等共一百一十七人會員二百零五人奏樂片晌由主席張福堂致開會詞並報告五六月來籌備之經過略謂吾人從業於汪海輪船或輪船公司貨棧向無團體曾歷種種困難幸今日成立聯合會望蒞會諸君予指導云次會員黎國良宣讀廣東首飾工業聯合會及神州學便等團體頌詞畢主席請吳稚暉君演說略謂工界　體近甚發逹可喜然工界界限向未分晰頗不明瞭列舉從前五倫三綱四民等以爲比喻詼諧有致聽者怡然結論以爲作事者即爲工人不作事者卽非工人對於孟子之勞心治人勞力治於人之說詳加駁議並舉法國工黨發逹之情形以資考證希望社會上不作事者日益減少而作事者可以日漸減輕其負擔俾自命勞心役人世襲分利不作事之闊少流氓日漸消滅 
[上海船枋棧房工界聯合會成立會撮影]  
　　並極盼該會聯絡其他工人團體研究互助之法以造福同羣次陳獨秀君謂今日來會匆匆僅就吾個人之感想略述之今日會塲諸君想以工人爲多吾人當思世界上以何種之人最爲可貴如我人所食之飯非皇帝總統等之所能供給吾人所需要不可缺之衣物居室亦均爲工人之所造成故人類生存實唯工人是賴苟無工人則不成世界凡不作工者應速自覺悟懺悔而作工者應自知居爲最高之地位相率奮勉也次述工人進步之程序略分兩期第一步關於工人待遇須由社會國家協助以改善其地位如刻下之日本勞工之現狀是也第二步工人管理即不需外人助力完全自主如歐美勞働之現狀是也希望今日到會工界同志不獨實踐第一步尤望力躋第二步之地位有志者事竟成希望大家勉力云云次孫中山代表曹亞伯君謂我國工人不應口頭干涉政治一無工夫二缺知識與其口說孰若力行水有江海任人行船陸有鐵路任人駛車亡國景象在在皆是再不從實力做起亡無日矣並列舉海上工人團體每蹈言而不行之弊無益國家云云次中華工會總會陳家鼐君演說工界衛生與健康之關係各界聯合會宋誠彰說合羣與責任沈卓吾說勞慟保險之關係望工界節省勞力所得之工錢從事儲蓄以求自保並望該會設立工人休憇有益之游戲以免浪費法國華工總務長蘇榮理代表錢翰香君謂蘇榮理君向在上海經辦華工之事深知中國工界大有人材所惜缺乏完善之團體不克享受互助之利益今貴會成立謹祝中國工界進步無量主席至此起謝來賓由會員黎國良演說聯絡同業實行互助不受他人利用并謂本會發起初有人阻碍同人仍謹守至誠竟邀反對者之感化以後當常以誠相見也會員鄭重君亦有勉勵道謝之語奏樂後會員共撮一影茶點散會 
[學術講演會今日開講]  
　　講演人口問題 
　　學術講演會第一次講演原定戴季陶君講演國民經濟歷史的發展後戴君因病未克開講已誌前報兹悉第二期講演已定於本日（星期六）下午七時請湯壽軍君講演人口問題地點仍在江蘇省敎育會有志研究經濟學者盍往聽諸 
[工商研究會開會預誌]  
　　中華工商研究會因總務部長馬樹周新自河南調查回滬昨日特發通告致各會員定於四號午後二時在天后宫開特别會歡迎馬君請其報告内地實業之現象據云馬君因豫省所産牛皮甚多京漢火車裝出之生皮無日無之交通之便出産之富原料供人製造自賣熟貨利權外溢安得不窮故擬有創辦豫省製革廠之詳細計畫俾有企業者知所投資云 
[松江旅滬同鄉開會紀事]  
　　松江旅滬同人於三月三十號假四馬路畫錦里謙吉旅館開春季常會與會者甚衆聞當時提議松江中學楊校長辦瑼理不善誤人子弟僉謂此案對於故鄉靑年前途關係甚鉅不忍緘默無言經衆决議由本會繕具公文呈請省長及敎育廳長派員澈查以重學務云 
[昨日之金巿]  
　　美金洋自上星期有三百二十五萬由海舶運滬後巿面稍見疲軟昨日雖在封關期内因廣帮有購進意思金巿仍有轉機美金洋巿初爲三五七五繼爲三五六二五惟據銀行消息謂有某公司於今日進口抵埠裝有美金洋大條銀若干萬（數目未詳）是以金價之漲落尚難預測云 
[棉巿報告]  
　　中美新聞社譯美盛公司一星期棉巿報告云本星期巿面無變動紗廠殊鮮探問産棉區域交貨不多棉户似在觀望資金充足借欵利息亦不大孟買棉上星期巿價四百七十二元旋跌至四百六十元今日據報告孟買巿價又恢復至四百七十七元但售出頗少棉紗巿面頗隠固本地紗廠售出七八月份交貨者頗多價格亦厚日本二十支紗現貨漲價甚鉅因抛盤所致三月及四月間交貨者價舉相差至四十五兩云以上述情形觀之可見巿價不至遽跌也利物浦巿價中等美棉現價二八六六便士紐約巿價十月份交貨者三十三元七角五分印度巿價四七七元 
[鄭州豫豐紗廠之滬訊]  
　　滬商穆耦初吳善卿集資在河南鄭州開設一豫豐紗廠早經開始建築所有機件及頭批紗錠一萬枚亦經運往月前該省發生政潮幾致草木皆兵滬上商界僉謂該廠必蒙不利昨日該廠前在開封與豫省長官商辦紗稅之代表馬君樹周旋滬據云該廠大約遲一個月即可發機鄭州并無若何之擾亂外間所傳殊非眞相廠中現有紗錠一萬枚將來將陸續增置至四萬錠所有紗稅援例優待亦經妥洽豫省當道對於實業尚能盡力維護實屬差强人意馬君并謂豫省各種農産原料極爲豐富甚願有資者前往開發其富源必可獲厚利云云 
[仁榖堂新定扣佣條規]  
　　米業仁榖堂公所因米舗米客兩方扣佣問題於前日開會議决定於二月十五日（今日）南北巿同業一體實行兹將議决條規通告同業云竊吾米業同行本係代客買賣原無墊欵能力凡客帮辦米類皆現欵交易惟本埠米舗其間當日付欵者固屬不乏而有至大小月底尚未結淸者亦所在多有第吾業取佣甚微際此金融緊澀開費浩繁若長此因循何能爲繼爰集全體同業公同會議重訂條規數則互相遵守以資維持而埀久遠有厚望焉一議定同業交易米糧每石扣客佣洋一角二分與各米店往來開票一律照開盤一議與各米舗交易其回佣辦法分甲乙丙三種（甲）五日以内結淸者回佣洋五分（乙）拖欠尾找至大小月底結淸者回佣洋三分（丙）拖欠尾找至大小月底不結淸者無回一議斛出之貨倘有藉口貨樣不符而欲扒盤或貨樣並無不合而强欲扒盤者應即報告公所經調查員調查明確秉公解决不得徇情通融礙及規章一議如有往來米舗故意破壞行規不照本規章履行付欵延不結束者應由被欠之家開單報告本公所由公所通告同業設或該米舗改向他家交易時同業中均有報告本公所之義務一面由公所邀集同業共籌對付之法一議同業一律須收用即期莊票其支票概不得徇情收用一議本公所設調查員數人專司調查之職由同業中選舉之一議同業如有故意違背定章一經察覺當即報請公所議罰或將斛子暫行吊回一議本章程當由本公所呈請地方官廳備案永遠遵守 
[商會請修改會章之措詞]  
　　上海南京蘇州通崇海泰等總商會以商會選舉限制太嚴發生困難特聯呈軍民兩署略云商會法二十四條規定會長副會長會董連任祇限一次致令商民信任之人不能久於其位極感困難現值各商會改選之際苟不戕章程酌改誠恐野心家乘機搗亂流弊滋多擬改爲會長副會長連任一次後經會董三分二以上之選舉者仍得連任至會董連任不得逾五次又會董一項現奉部令與會長副會長均以兩年爲任期亦祇得連任一次至期滿後全數更換不特巿鎭小者每致無人可換即區域大者亦恐辦事隔閡擬仿照參議院選舉法每屆簽換三分之一復被選者仍得連任云云李督齊省長以所陳尚係實在情形批令應候農商部核示遵照 
[浚浦局工程師請假回國]  
　　浚浦局總工程師海德生君於星期四上午十點鐘趁法國郵船回瑞典本國此行假期約八月本年底可回滬送行者全體局員二百餘人均由海君脫帽答禮所遺總工程師任務由海工程師保舉建築工程師喬亨生代理並聞海工程師回國决計聘請某大工程師來滬襄辦擴張本埠大商港以便與巴拿瑪運河相埒云 
[各輪船之行踪]  
　　英國輪船公司經理某公司之諾爾號已由倫敦經香港來滬大約今日可到再該公司沙瑪利號前於二月九日由滬赴英現悉已於三月二十九日安抵倫敦 
[日水手戳傷碼頭巡丁]  
　　日本商輪竹島丸水手某日人等於前日淸晨各執利刃鐵尺上岸將三菱公司碼頭巡丁邱鳴生連戳數刀並將左臂骨擊斷推墮黄浦江中經六百六十三號華捕查見上前勸阻亦被該水手等戳傷肩臂三處始釋手携械回輪旋由停泊該碼頭之各舟子設法將邱救起適一百 
 
 

Page 11

 
 
　　四十四號華捕聞警趕來將受傷人併送同仁醫院求治一面據情冋禀捕頭飭探王少廷與日探中川剛島等往查得此事係因匪徒搶刦日本水手烟土六包後曾經行賄三元與碼頭巡丁起釁因將行兇之四日人帶入捕房轉送該管領事署審問口供昨日復將與攫土有關之張某三人拘入捕房逐一盤問口供押候今晨（卽星期六）解送公堂訊究 
[美商契地會勘後之縣令]  
　　大來洋行尚在堅持中 
　　上海縣知事昨訓令浦東塘工善後局文云案照民國九年三月二十三日奉交涉員訓令准美領函稱浦東大來洋行地即美册二千三百零二二千四百零四兩號本年二月九日即星期一下午業經會勘並由到場各造將所有爭執五條詳加討論兹將會商結果爲貴交涉員縷晰陳之﹁第一條﹂即美册二千三百零二號曁二千四百零四兩號中潮浜一小條塡塞問題議决此浜可以塡塞惟大來洋行應繳升科價目並築陰渠一道以便潮流出入卽希貴交涉員轉飭會丈局將應繳升科價目若干知照本署可也﹁第二條﹂即有單地兩小方某項學費未繳問題大來洋行已允照繳一俟將數目示明即行照辦﹁第三條﹂卽該號東邊路問題按照原議該租户已將此路劃除會勘時又議定此路計地若干應田契載畝數除出但道契内仍須批明此地係大來洋行自願永遠讓出專爲築路之用﹁第四條﹂即該號西南隅所有地一小方之田單問題中國官廳以該田單所載四址雖指此段地基然號碼有錯本署之意此中何以不符中國官廳應傳地保到案剖明一切惟會丈局倘將田單送還該户當使將原主交出所議﹁第五條﹂即沿浜曁黄浦江邊升科地點適在浜口惟商議至此竟無解决之方因南滙川沙紳士代表所提要求碍難照准該代表等以河身太窄要求將駁岸一部份曁江南椿二條均行除去該租户未允照辦其理由有五兹特爲貴交涉員陳之（一）此處建築駁岸係照從前與貴前任薩交涉員議定經南京省長核准辦法履行（二）此段地係在浚浦局管轄境内而浚浦局對於現時駁岸形勢業已核准該椿兩條亦在升科地點之内（三）該紳士等所稱河身太窄一語殊不合理現在河身比之從前較爲寛闊圖内註明舊有岸線係在何處頗出於現時新築駁岸之外至於舊有岸線曁新築駁岸中間巳有大來洋行挖浚即潮水低落時船舶亦可駛至駁岸之邊故現在河身比諸原有河身較爲寛闊且旣因挖浚而船舶往來尤爲利便（四）按該處河口十五個月以來航行所閱歷者觀之所稱河身窄狹危險堪處一節似未可信蓋以此處河口處於目前情形爲時已不僅十五個月中間並無何項意外之發生（五）或謂恐大來洋行拖船入塢致船身一部横過河口有碍交通惟據該洋行所稱則不然蓋以船身一部份若横過河口則前艙必距離碼頭不能卸貨云云爲此情形相應函請貴交涉員曁滬海道尹一俟學費曁升科價目繳請田單錯誤更正後即將此項地契蓋印發給因該紳士所反對各節旣不合理又屬難題即希查照爲荷等由准此查此事業經會勘雙方面議定辦法現核來函大來洋行尚在堅持究應如何解决合行令仰該知事督飭塘工善後局核議詳復以憑核奪此令等因到縣合行訓令仰該局遵照核議呈復勿延此令 
[防範過激黨之軍界電]  
　　松滬護軍使署日前接督辦邊防事務處電云據稱報告滬地共有俄國逃亡軍官四百餘員之多難保無過激黨徒混雜其中希注意查察此後來滬俄人如無護照者不准入境否則亦須設法取締以杜後患等因何護軍使接電後除公函海關監督查照辦理外並於昨日通令所屬各軍警等一體嚴查防範矣 
[檢廳書記官賄縱烟犯案開審]  
　　主要犯未獲唐少霞免訴丁進犯罪之辯論上海地方檢察廳書記官程冠吾得賄私縱判决烟犯劉刁根案内牽涉法警丁進並另一書記官唐少霞等當經該廳將丁唐提案訊明判押候緝程到案再訊等情迭紀前報兹悉此案主要犯逃逸巳久尚未拿獲檢廳以未便將案延宕爰預審明確除唐少霞免訴押候交保外將丁進起訴審判廳請爲公判昨日下午一時傳到檢廳多數法警到庭候質嗣由審廳周刑庭長會同郭檢察官開庭辯論據丁進供湖南人年四十歲民國三年間在檢察廳充當法警向來秉公服務不預外事此次程冠吾等賄縱烟犯劉刁根一事法警實遭誤指問官得供問曰檢廳法警平日對於收簽提簽若何辦法答稱收簽與提簽或由公役送來或由值日法警入内往取或由書記官送來均來一定問官又問法警辦公室之公務簿應歸何人承值是否爲值日法警經辦答稱定章確歸值日承辦無如值日極忙或檢察官傳喚或書記官招呼所以變通辦理如值日無暇由各同事代爲帮忙登記公務簿上官又問若法警奉諭往獄中提回監犯之後如何安置丁供稱向無犯人提到之後必送入候審處其中分原被兩處若關於私訴或罰金者則在被告候審處若再候諭令省釋者則在原告候審處本年一月十五號下午由程冠吾書記官持一提簽到辦公室放在檯上命速提劉刁根但是日值日爲法警朱寶昌時適朱往樓上辦公另有一法警將提簽登記祇書一提字伊即走開由我爲之接寫即往提人其時已有四下鐘法警將劉提到從後門而進置放在原告候審處是日候審處法警爲徐重恩法警乃向徐報告明白即往找朱寶昌不見只得報告唐少霞書記官但此項提簽雖由程給其中圖記爲唐少霞所以報唐無如其時唐已出外騐屍未回而程則站在辦公室門口遂向程報明劉刁根已經提到程即下樓諭將劉開釋並向劉稱所有罰金收條現因檢察官不在明天來取等語故此法警毫無私曲求察朱寳昌供年四十二歲淮安人在檢廳當法警已有多年是日檢廳往提劉刁根法警並不知悉其時我雖值日但其他法警於公務簿上帮忙登記一切法警亦不知道徐重恩供江蘇沛縣人年三十歲民國三年充當法警本年一月十五號確在候審處輪充看守問官問曰看守有無責任供稱候審處所留人犯應分私訴罰金等名目官又問是日丁進可將劉刁根一犯交代否答稱並無其事又據朱萬源供年四十歲高郵人是日法警派在看守所充當門衛係二時到六時問官謂曰頃據丁進供明是日伊將劉刁根提回係從後門而進必由看守所門口經過當時爾在服務時間可曾目睹否答稱法警驻防門衛只注意所中已押各犯並出入各人其他並不留心請察又據法警張澄淸供年三十六歲南京人是日法警派在檢廳大門守衛官問曰向章往監中提回犯人應從何門而入且丁進提劉到廳爾可看見否答稱犯人提回前後門進並無一定况是日法警並不看見丁劉二人又據江煥章供年三十六歲丹徒人民國三年到廳當法警本年一月十五號下午許檢察官派往小沙渡騐屍辦公室派十六號法警丁進同往時適丁不在即派三號即法警代往餘事不知又據法警王振元供山東人年三十三歲在檢廳當十七號法警已有四年是日派充服務係十時至二時迨落差後即承辦内務問官曰調查公務簿上是日將烟犯劉刁根提回載明旁註有將劉犯發送醫院字樣此字是否爲爾所書供稱不是若果將人犯發送醫院者必須有檢察廳名片方右問官得供一再駁詰該法警等各執如前郭檢察官即起而論告略謂丁進盜取已决犯罪當成立應按照新刑律一百七十條辦理云云丁進所邀之律師出庭爲之辯護略謂此案檢察廳辦理並不適當且丁進始終無犯罪行爲今堂上不究檢察官之處分不辦書記官之罪反究法警丁進之徒刑本律師極端反對况此項提簽亦非該法警之僞造請察於是郭檢察官與該律師辯論良久問宫遂諭辯論終結判令朱寶昌等六法警各具供結呈案候示丁進仍飭還押一聽候宣判飭遵 
[沙船洋面遇險]  
　　南巿春源號雇金永吉沙船於本月初四日由申承裝布疋赤糖白糖　貨出口初九日駛抵德州海口洋面突來梟匪巨船三艘攔住去路盜匪二十餘人上船刦掠搜去現洋衣服等值洋二百餘元耆民鹽城人周春生亦被擄去勒贖聞索洋五百元該船現在靑州相近暫泊昨日春源號接到郵函後已派夥友二人趕往該處預　設法將周救援出險矣 
[耶穌受難日之停訊與瞻禮]  
　　昨爲法公廨應訊刑事堂期因值耶穌受難之日故由中西讞口咨照法捕房停訊瑣案一期法國各官紳及在敎人等於昨晨均詣新北門外天主堂隨同神父舉行彌撒禮法捕房總捕施美德君以屆時勢必車馬擁擠爰特諭飭中西越捕前往該堂門前妥爲照料 
[時疫醫院房屋即將開造]  
　　本埠時疫醫院購地建造院舍已誌前報兹聞該項工程已於昨日開標准歸作頭張根記包造造價元一萬九千七百五十兩聞該院造洋式辦公房醫生房一宅華式大病房兩宅可容二百餘人水門汀太平間一所約定三足月完工即逢陰雨亦搭席棚赶造俾於陽歴七月一號開幕云 
[靑年普益社訂期演講]  
　　大東門外靑年普益社創辦已屆五週會務逐漸發逹對於社會事業亦頗注意聞於陰暦四月四號即星期日晚七時半請顧筠生演講對於該社之感想楊家堃演述該社五週大事屆時並有音樂隊及唱詩班等以助興云 
[新閘橋堍之義務學校]  
　　五馬路商界聯合會會長朱葭琯因鑒於閘北一帶貧家子弟無力求學者居多集合同志沈有林陳瑞蔣溶等特在新閘橋塊自來水亭對面創設義務學校一所額設一百名入校肄業者學費晝籍概不取資純是義務性質並有劉振亞等數人擔任校中敎務事宜該校業於陰曆正月底正式開校授課矣 
[公益瓶廠將開參觀會]  
　　自五四愛國運動後國人之創辦玻璃瓶廠者接踵而起惟虹口梧州路公益瓶廠得風氣之先迄今已歷七載年擴充股本五萬元復在閘北中興路購置基地建築第二廠廠屋落成後業已開工兹該廠定於四月四日特開參觀會表示成績聞該廠總經理由寗波旅滬富紳方液仙君擔任方君精究化學對於新工業富有經騐昔曾手創中國化學工業社及鼎豐西法搪磁廠均有成效云 
[陸崧侯答覆穆杼齋函]  
　　穆杼齋遺失推收證致函巿經董陸崧侯請爲補給陸復以無此辦法穆致函詰難已誌前報兹將陸復函錄下杼齋先生台鑒續奉函示滔滔汩汩如黄河之水挾砂石以俱流蒙者佈之而知者晒焉尊處遺失推收證不咎己之執守不愼而咎人之奉承不先一若予取予求名莫可予違者敝處豈爲人作牛馬走耶要知推收證者有繳騐有存根有號數之銜接承領於縣署而非敝處之杜撰品也譬如莊票一朝遺失能向莊家補立耶譬如借劵一朝遺失能向債人補書耶來書謂受行政之處罰罰與不罰在行政者處分之而於敝處無與也謂縣署永遠不能收稅收與不收在縣署主張之而於敝處無與也謂隠受不投稅之惠惠與不惠在執事受之而於敝處無與也謂不納稅爲白契甚不便於賣買便與不便在執事任之而於敝處無與也謂遺失田單受同樣之痛苦痛苦與不痛苦在執事覺之而於敝處無與也敝處固明明有八百四十號八百六十號推收證二紙交與執事而無咎之可任也謂遺失田單可補給印諭在縣署有權可以補給印諭在敝處無權可以重給推收證執事之誤便只在此一點至司法云云弟素未讀法律書於法政爲門外漢不置一言尚其鑒之執事就業有年心裁獨出挾其充分之理由濟之以言辯行堅之特色竚看推翻檢察廳壓倒高廳將地下寃魂昭雪於一旦指顧間事傾耳聽之矣 
[染業要求布號一律增加酒資]  
　　上寳兩縣境内靑藍淺批染藝各坊家去秋因米珠薪桂要求各布號所染布疋增加酒資以便維持工藝當經布號方面量爲增加惟尚有未允加增者數家近由該業公所邀集各坊主開會籌議對待方法公决未允加增酒資各布號應暫停工作必待一律允加後再行照常工作昨由公所通告同業各作坊大致謂染藝同工因米珠薪桂故於去年已未秋季向各布號請求增加酒資當蒙各布號體諒即自十月份起一律照加惟周益大鄭餘大萬信昌恒大安椿兆祥德大新慶和厚成等尚未照給迭次懇求至今未允不得已定於庚申二月十六日起將未曾照章加酒資各布號工作暫停一俟俯如所請再行照常作工可也 
[西捕請假回國]  
　　公共公廨牌票問五十六號西捕頭康濮於前日禀准代理總巡張生氏給假九個月又交保間二號西捕華特斐爾請假半年一同回國遺缺由　君諭令總公務處二十九號相捕等代庖 
[少年宣講團總幹一北行]  
　　本埠少年宣講團九届新選總幹事汪龍超近因調查津京社會敎育情形以資參考並爲募捐事宜定陽曆四月初旬出發赴津京汴漢等處 
[婦人被匪拐賣之援救]  
　　婦人王小寶（即王范氏）於上年問被匪拐來上海串同婦人劉周氏於今年正月二十一日將王小寶押入法租界吉祥街二十號門牌婦人戴楊氏家爲娼計身價洋二百餘元得洋分肥化用現爲王小寳之姊陳范氏得悉來申尋見當即報告大自鳴鐘捕房捕頭立飭包探許福卿前往將土小寳及鴇婦戴楊氏一併帶入捕房捕頭詰據小寳供稱丈夫王寳全（現在原籍爲小本生意婦人實被人拐來上海等語中西官諭令管押戴楊氏交保出外聽候廨送公堂訊究 
[淞滬警察廳批示二則]  
　　浦東鄉民吳竹生等援例讌神請予照准由呈悉查迎神賽會最爲惡俗勞民傷財無裨實際且本埠爲通商口岸人類不齊一經迎神賽會即有地痞流氓溷雜生事是以歴經各官廳嚴禁舉行在案在各官廳此種禁令並非故拂輿情亦以職責所在不得不預防危害耳來呈於迎賽一事亦謂不然一則曰迷信者流一若降災降祥悉操諸神之手再則曰防疫之法首在愼重衛生研究治療方法具徵事理通逹不爲習俗所移深堪嘉許至謂愚民積習相沿牢不可破亦屬實在情形惟具呈人等既由各鄉民公舉爲代表其平素爲鄉民信任可想而知應即由該具呈人等善爲開導母守習俗總期各鄉民曉然於消災防疫另有其道與迎神賽會無關庶幾迷信破除地方免生事故是不獨弭患無形且亦爲改良社會之一助也 
　　民人陸錫生呈爲誣控被拘請求提案訊究由呈悉案經四區警署訊明開釋是該氏之嫌疑已雪所請提案之處應無庸議 
[介紹新刊]  
　　黄膺白君新著﹁戰後之世界﹂一書於和會之經過世界之新形勢吾國之新憂患叙述頗詳其結論有謹告政府謹告國民兩篇亦足以喚醒國人并附有各國間之新約及新地圖中英地名對照表足以資參考之用書由中華書局代爲發行昨承黄君惠賜一册書此誌謝并爲介紹於國人 
　　又商務書館昨贈九年三月號少年雜誌一百三十四期英語週刊各一册附此道謝 
來函 
[浙江省立一師職敎員通電]  
　　申報館轉各報館團體學校大鑒同人等爲文化運動敎育革新起見前曾宣言并呈請敎廳收回調任經校長成命乃未蒙官廳見諒相持不决一月來學生備經困苦目覩慘况憂心如焚現在校長職務旣由敎廳委任本校專任職員陳君純人代理同人等爲维持本校現狀計先行繼續就職將來正式校長非經校長復任或非對於文化運動敎育革新上曾有切實表現者來長斯校同人等仍須共謀相當對待以期貫澈主張特此通電諸祈鑒察浙江省立第一師範學校曁附屬小學全體職敎員冬職敎員代表王錫鏞轉送 
[王錫鏞致浙齊省長函]  
　　照巖省長鈞鑒敬啓者頃閱四月二日滬報所載鈞長致申何護軍使東電叙述浙一師校眞相文内有﹃另委該校敎員王錫鏞接任以資整頓詎王校長於承認接委後忽又一再堅辭﹄等語不勝駭異錫鏞再三堅辭第一師範校長徵諸往復私函及敎廳公牘事實俱在均可覆按鈞長所稱﹃承認﹄及﹃忽又﹄等字樣不知何所據而云然事關個人出處未便置諸緘默應請鈞長迅予答覆俾實在肅此佈逹順頌政祺王錫鏞謹啓 
[愛國恒心團書記部來函]  
　　報載上海抵制劣貨聯合會程仕勇君提議愛國恒心團周子垣有破壞抵制之說閱之不勝託異周子垣是本團之評議慧對於抵制一事熱度綦高每憂破壞之不暇何敢自說以破壞今程君提議愛國恒心團周子垣破壞抵制之說未悉有何根據請爲證明若證有此事徵團自認爲破壞抵制之罪魁聽程君之發落可也程君其詳察之 
雜評二 
[請求修改商會法之疑問（庸）]  
　　蘇省各商會以商會法第二十四條但書之規定制限太嚴請求變通所舉理由在請願者旣身感其不便自亦持之有故特尋繹立法者之用意本條但書規定一在防少數豪商操縱選舉把持會務致造成貴族商會一以會長會董旣屬無給職其責任又極繁重若不明定制限恐當選者常爲公衆所敦迫無法解脫致有勞逸不均之憾斷不料一商　區域之内堪任職員者祇有此數舍此以外竟别無可選之材也 
　　吾人於此更有疑問者現行商會法之頒布尚在民國四年條文之便與不便施行已久何以必至第二屆改選之時始嫌其窒礙且各商會此種請願是否依商會法第二十八條之規定得會員三分二以上之同意抑僅職員會一部分之意見而請願修改昨年以來各處商會迭起風潮會長會攻多成衆矢之的觀於請願文中野心家搗亂一語請願修改者之用意殆别有所在不知大多數商人果以爲何如也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[滬濱隨感錄] [  張舍我]  
　　陽暦四月二日至五日滬上西人公私辦事機關皆放假不治事滬人士除敎會中人外大都未諗其爲何種節期以與吾國之淸明節相近遂不察其故稱之曰外國淸明相沿成風至今未改實則外國安有淸明基督敎主耶穌以傳博愛平等之道不容於其國人於猶太之禮拜五日被釘於十字架至禮拜日復活昇天其敎徒以此三日爲耶穌犧牲主義成功之日故立節紀念之其後其敎遍傳歐美各國此節遂爲各國上下所奉行每逢三月二十一日以後月圓後之第一禮拜五視爲耶穌受難之日稱之曰ＧＯＯＤＦＲＩＤＡＹ禮拜日則爲復活節ＥＲＳＴＥＲ上海爲中外觀瞻所在又爲中國文明之中心點而一般人猶未明此節之由來致遺譏於外人蒙莫大之羞辱蓋此爲二十世紀國民者所不可不具之常識也爰綴數言以告國人願國人觀此而互相傳說明乎此節之歷史及眞相庶不再予人以笑柄矣 
筆剳 
[雨窗小記] [  吳調梅]  
　　專制君主恣其威福其所好升諸天其所惡下諸淵考諸史乘十八九而淸室爲尤甚蓋異姓進據華夏多所疑忌黄冠顧問白衣高隠朱明雖亡故國之思未泯乃百計以覊縻之覊縻之不得以威制之文字之獄至今尚有餘痛非必銅山餓莩驂乘芒剌始足致其忌刻也雍正一代尤養死士無數陰剌朝臣秘事朝失一言夕喪其首蓋暴很有如此者至如蔣廷錫之恩寵顯赫亦云幸矣然自有故也常熟蔣廷錫以畫受知雍正官至大學士太子太保世襲一等輕車都尉婦海鹽陳氏實雍正女卽宫中以陳氏子相易者初吳中以繡錦甲天下淸制設織造官於吳門以時供繡品官必旗籍人極强覇有勢不受漢官節制一日陳氏自京師返籍道出吳門天暮且下碇一舟順流來爭泊遣之不去辭且不遜詢之爲織造船陳怒曰織造何自大不識虞山蔣學士耶命船夫驅之織造亦命船夫驅陳氏船船夫交閧勢洶洶且用武陳氏立命移船星夜返棹京師狀其事廷錫乃奏織造侮辱事雍正大怒立命叱責罰織造詣常熟侍蔣氏門三月以其步爲學士私步至今蘇人猶沿稱爲太子碼頭云 
　　升官圖以骰子擲色視圖上數定進退圖上悉爲淸代官級相傳某除夕蔣廷錫與其婦以六色爲趕羊之戲忽風起燭滅燭復爇而失其一亦遂置之元旦入朝上問廷錫昨晚何幹廷錫直對曰與細君擲色曰失一色乎曰然上復問擲何色廷錫諱言趕羊以升官圖對復問何謂升官圖廷錫曰容取呈陛下朝退集幕中作升官圖晋上乃囅然 
　　常熟有言子墓相傳爲言子葬琴處墓田七百畝向不納稅於官遊其墓者輙有蘭花香入袖然四覓不得花土人謂爲墨蘭可臭而不可見亦異事也墓土中有白色珠破之皆水土則潤而不濕相傳種蘭最宜淸時言氏世襲五經博士擁此墓田不復作業其下者窩盜誘博無所不至雖上至督撫例不得過問亦云陋矣 
劇談 
[歌場聞見錄] [  民哀]  
　　王洪壽唱關公戲始創花靴子繼起者風起雲湧譽之者謂化妝進步實則大謬不然譬如白門樓之呂布兵敗受縛雖未有人能切實指證當時情狀然就大體揣想則其狼狽可知烏得再蹬若是華麗之靴子乎或曰温候本屬俊雅其平日必服御精貴其穿花靴也尚在情理之中然則金槍傅中之楊令公兵困兩狼束手待斃迨至撞死李陵碑時則其形狀當較呂布爲尤甚而今日舞台上演（託兆碰碑）大抵穿黄花靴子并且靴頭上添一獸頭大類端午日兒童所玩之艾虎然不顧劇情上之背謬降至近今斯風益甚幾乎無人不穿此奇形之花靴矣要知戲之佳不佳在演者之技術上研究斷不在此花靴有無上判優劣試令掮旗打傘之跑龍套亦盡穿花靴子恐依然不能博座客歡迎倘若伶聖復生唱碰碑不穿花靴子座客决不因是以起閧離去者吾友小隠言近日伶人皆自知其技術不高明不得不舍本求末以迎合一般人士西哲有言戲劇雖小道可以默覘社會風尚此言信然觀於此浮華之妝飾亦可知叔季之世崇虚不務實矣 
笑林 
[笑笑錄] [  碧梧]  
　　最後甲　目嘻口斜顧乙曰吾擬向君作最後之借觺數凡二百五十元君或能見允否乙曰最後二字吾所樂聞最後借欵亦吾所願許奈君作此說吾聞之已屢矣 
　　辨聲一人矜矜自得號於衆曰耳之作用世無有如吾者人耳僅能聽吾耳且能觀蓋吾旣聞其聲即能知其爲何如人某嗤之曰吾亦能之此人曰試述一證據來某曰日者有一婦人往訪吾妻吾固未見其形僅聞其聲此人急曰然則爲何如人某曰乃語聲淸腕之蘇人也 
　　殺虎一少年途遇其友乙睨目冷笑作不屑狀向之曰君之言殊不足信日者君謂前作全世界旅行時在西阿非利加洲曾殺虎如邱當時吾頗驚君神勇乃昨聞某言西阿非利加洲實無一虎君殆誕人乙曰該洲今者實無一虎蓋已爲吾殺盡矣 
新聞拾遺 
　　影中人結鴛鴦侣美國影戲界女王瑪麗璧克福綺年玉貌風靡一時有﹁美國之情人﹂之稱往歲已嫁同班名優烏温摩亞尋以意見不洽卽行離婚其結婚離婚之速殆如攝影戲也會名優佛亞彭克司時亦與其妻離婚會逢其適遂頗有情於瑪麗兹據美國三月二十九號來電謂二人已於日前結婚合班演劇影中人結爲鴛鴦侣亦一段佳話也（按佛亞彭克司與卓别靈齊名其傑作游月宫最近曾演於上海奥林配克影戲院）[  識小]  
　　新奇風筝特别放南京某官長之二公子性頑皮喜作新奇游戲近紥一風筝係絹製﹁良心救國﹂四字字中嵌﹁五月九日﹂﹁提倡國貨﹂八小字每字均用銅絲活穿迎風旋轉不已上揷五色綢製國旗兩面作交义形尤爲特色昨日午後乘汽車蒞雨花臺縱放詎該風箏甚大力小不能上升二公子乃異想天開將蔴線繫於後兩人持風箏立數百武外風箏一放則汽車疾馳車行未半里風箏已高懸空際一時觀者見此特别放法莫不鼓掌喝采云[  隠厂]  
　　一睡不醒蘇城某小學校之體操敎員某君身體强壯素無疾病昨日午後忽覺微倦乃就籐椅臥迨至晚飯猶未見醒呼之不應撫之則全體已冷知已死也最奇者面目如生作熟睡狀但無氣息而已一時觀者如堵無不嘖嘖稱奇云[  吉]  
　　錯了一點性命交關本埠某大學各級長每日須報告本級缺席人數及缺席之故某日一年級學生陳某因病告假該級長張某寫報告簿時誤點破句敎師見之大驚其語云﹃本級學生陳某因病故不到校﹄其實蓋因學生陳某因病之故不到校也[  一動]  
　　黠丐日前於哈同路中見一乞人沿途號哭不勝其哀有詢之者則曰本駕舟爲業某日遇暴風舉家覆没今隻身無所歸不得已而乞食云云所奇者則有時作江北語云江北人有時作寗波語云甬人又有時作湘鄂粤閩等處及不完全之英語大率視來之人語音爲轉移一時予以錢者甚多昨日又遇之於他處所言則略有變更始知爲黑幕之一種云[  吳秉恬]  
短篇小說 
[紫羅蘭菴說集] [  瘦鵑]  
　　玫瑰小築（哀情）（三） 
　　一氷以玫之遇人不淑深爲玫悲又自悲其不能庇玫獨居深念邑邑欲死於是肆力於著作冀以墨瀋掩其悲緒然每覩月光花影與夫天地間曼麗之事物輒念玫弗已顧猶自覺其念之不專因思建一華厦爲永生念玫之地凡其皿具張飾一一均與玫瑰相關合并設小圃徧種玫瑰日夕徘徊其間即不啻與玫日夕晤接相思之苦或可以是少殺彼之所以日草萬言糜其心血者蓋欲用以博厚資建此情愛之宫也以後十年一氷孜孜兀兀未嘗少懈日非萬言不輟偷得餘暇則輾轉念玫亦不問玫之是否念己玫或來書勸慰一氷雖銜感而心滋弗懌每仰空呼曰吾但欲得君之愛不欲得君勸慰也居十年一氷心血所入已積到鉅萬雖心力交瘁怡然有得色蓋其理想中所欲紀念伊人之華厦至是差可與築矣一百遂躍然起自蓋間樣栗六可月餘始成召匠人至以樣與之核共價適如所積之數閱六月而工竣殊華煥可觀一冰題其門曰玫瑰小築入門有園圃地可百餘弓一冰將用以種玫瑰五月芳時此中濃芬騰溢矣少進有屋四楹上各有樓作西來之式别建一小樓於頂凌空而立名之曰玫齋尤專爲紀念玫而作者屋旣成一冰臨視笑涕交并私念此巍然一屋者直爲吾心血之京觀特古之京觀積屍封土以表戰功而吾則封此心血以誌情戰之挫敗耳一冰念至是悲慨不能自已繼斥餘資巿皿具張飾凡有作玫瑰之色或有玫瑰之花樣者無不畢備其玫瑰齋中四壁皆畫玫瑰所張圖繪亦名畫師所作玫瑰之畫尤有致手繡之玫瑰一叢架而縣之壁間栩栩如生其他窗幔地衣以至一茗具之微亦一一有玫瑰也一冰對之嘆曰此實一玫瑰宫矣花晨月夕玫瑰之花長開吾當以眼淚渥汝耳 
　　昨日本篇第五行第八字﹁狀﹂爲﹁惟﹂之誤第十九行第五字﹁意﹂爲﹁急﹂之誤第二十四行第二十二字﹁請﹂爲﹁諸﹂之誤合亟更正 
長篇小說 
[社會小說衆醉獨醒（三）] [  瞻廬]  
　　富翁道經理王子實怎麽這般不中用他們要加小工資他便接二連三道出一百個不字他們待怎樣再不然查出幾個主使的女工出條革條革退了這些窮女工窮得狗肝都出經這麽一辦多分壓得服服帖帖連屁都不敢亂放一個勉齋你看他信中還有什麽話勉齋戰兢兢的答道東翁說的確是根本辦法王經理實在太不更事他信中也没多說單說﹁倘然拒絶了他們的請求防他們罷工要挾﹂東翁這罷工兩個字他們說說罷了料他們没生這潑天大膽說到這裏猛聽得撲的一響富翁下勁拍着書案道勉齋這句話可被你道着了他們要罷工宛比吃了砒霜去毒大蟲料想也没有這般的笨人便算罷了工我們開廠的怕没招女工處招工廣告没有乾做工的早成羣結隊而來要多少有多少值得放在心上只怕那些罷工的妻女早餓得不耐煩情願叩頭禮拜到廠主面前討碗飯吃富翁說一句勉齋答應幾個是字富翁又道勉齋你寫覆信只叫他放大膽子拒絶要求硬是了勉齋一疊聲的是字又把﹃放大膽子拒絶要求﹄八個字寫在袖珍册上在這當兒門役報有客到富翁匆匆的到會客廳去了勉齋方才透一透氣伸一伸腰在坐椅上挪進幾寸舒舒服服的坐了便照着富翁的意旨把應覆的書信一一覆了料理完畢富翁早已送過客重到辦事室内慌得勉齋直立起來富翁點了一點頭便卽大模大樣舒舒服服的坐了勉齋也就小模小樣伶伶仃仃的坐了方才寫就的覆信照例應請東翁過目富翁閱信的當兒自有小僮捧着長早烟袋在旁邊裝烟一壁抽烟一壁閱信濃烟繚繞把這面團團的富翁氤氲得不分明勉齋屏着氣仰着面呆瞧着富翁無奈被這烟氣所蒙不容易瞧見喜愠顔色（可笑亦復可憐） 
[自由談之自由談] [  鵑]  
　　　人生世上如下棋爲戲無論其爲總統爲將帥爲士農工商各如棋子然守其地位於棋盤之上隨時移動勝者勝敗者敗漫無一定迨死期至則棋戲已了而棋子卽一一投諸匣中縱横顛倒紊雜無次亦不分其爲總統爲將帥爲士農工商矣 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[老申報]  
國内舊聞 
[修築乍浦砲臺（同治十一年九月初五日）]  
　　浙省楊中丞前派王少卿大令之雋往乍浦一帶勘估砲臺工程大令到彼後即偕乍浦協盧總戎乍浦廳徐司馬平湖縣姚司馬等公同勘視查沿海一帶綿互百數十里舊設砲臺三處并烟墩十數處度其形勢舊設砲臺實當咽喉要隘宜加工興修令飭匠人反覆減值勘估三砲臺興修之費共銀一千餘兩議者咸謂估價太廉恐不敷用王大令謂籌辦防務原爲保國衛民任其事者苟體此意勿自肥囊槖何患不足於用耶現已回省面禀中丞并請將興修之事責成乍浦協方能有濟以地當偏僻呼應不靈也中丞意在獨任王令當卽派令領欵往築 
[增築吳淞砲臺（同治十一年九月初六日）]  
　　字林報曰前有人去吳淞看砲臺不意於海濱一帶尋覔殆遍而竟無影響惟見距河壖約四百步外已增築營壘一座長約四十尺闊三十尺四周圍牆高幾十尺其牆址闊二尺陴寛尺許旗幟密布隨風飄揚實從未見有如此之多者第營内殊不潔凈而並乏軍器猶是空營耳河邊則有工人排釘木椿邪許之聲微聞遠近大都爲修葺隄工而非爲紥營計也 
[建築新城砲台（同治十一年四月十九日）]  
　　有西人自京都來信云近中國在北河距大沽口四十五里之新城有李中堂麾下兵二萬屯營於此築起砲臺一座旣大且堅非尋常可比高二十六尺其式長方牆厚二十六尺四圍皆挖掘大濠兵丁咸壯勇超羣勤於操演軍律尤嚴概不准吸食洋烟初犯者割其嘴唇再犯則斬其首云 
[整理鎭海砲台（同年月初三日）]  
　　前擬將鎭海砲臺整頓聞派候補知縣某君前往勘理或有代爲擘畫示以良策者而某君對曰法即良美如無銀可支何西人傳述此事乃含笑曰大官員携帶銀隨人等冠靴華美大搶步徧走舊廢砲臺指右畫左而後去當此日有工人十餘名以新　徧掃通臺各隅而砲臺即可化爲一新築者矣然聞此砲臺實無良法整頓大抵不過復設舊爛不中用之砲而巳 
[中國戰艦與槍械]  
　　西字日報云聞中國已議定派遣上海製造局新造之火輪戰船數艇遊歷歐羅巴各國主此議者係兩江制軍也（同治十一年二月初四日） 
　　製造局五號輪船久經造成惟尚未駛行所以待軍裝也兹已由普國購到砲二十餘尊或十五磅或十七磅不等安置齊備已於十八日一點鐘由局門首駛出吳淞船身長三百尺有零而迅速則不可思議也（同治十一年十二月二十日） 
　　中國輪船曰天鏡者昨由吳淞駛進上海浦江内船上共置螺紋鋼砲十一尊員弁及水手共一百二十人（同治十七年七月十八日） 
昨中國兵船名靖遠者於法租界近太古碼頭處從岸移舁新購之後開門大鋼砲係内有螺紋之好砲也華人之環觀者甚衆船上各事皆整頓有度幾與西國兵船無異（同治十一年七月十七日） 
　　或致書於字林報曰前福建來中國兵船名陳航者此船於二月前成就下水可裝五百噸足抵一百五十匹馬力主船之員係福建水師中選舉可任船主者五員之一也副船主則即推舉爲大夫者一百二十人中之一也船上號令嚴肅皆悉航海之事即欲繞駛地球亦瞭如指掌矣（同治十一年七月初二日） 
國外舊聞 
[外事紀聞（同治十一年五月十七日）]  
　　法國使臣名曰求拂雷已至中國矣據英國新聞紙云前中國欽使崇厚以中國皇帝之諭面呈於總統兹總統答書亦命使臣求拂雷面呈於中國皇帝 
　　法國大臣議定兵餉等經費自今年三月始明年三月止都計銀一千八百萬磅 
　　前有訛言意大利國與布國曾立助戰之約今意國新聞紙云兩國惟有修好之約實無助戰之約 
　　葡萄牙國與澳國恒加利國立通商之約所立之約葡君已允行 
　　日本王家問布蘭國外交官云有人願至日本爲官者否蓋欲藉以敎治民之政事將來得臻强盛能與歐洲諸國媲美也欽差大臣至英國所問亦如之是已有用客卿之意矣 
天津信息云有外國人往直隷北邊及蒙古界遊獵被人毆打總理衙門聞之即發文於地方官責其認眞辦事並要將滋事之人究辦所以保中外輯睦之端庶相安於無事也 
中國北地直逹英京取道俄國之電報前日已斷今聞業巳修復無有間阻矣 
文藝 
[游平山堂記（同治十一年四月十一日）]  
　　十萬腰纒騎鶴人 
　　定遠方子箴先生之都轉淮揚也揚人稱之不去口余耳熟而心儀之不知其何爲而得人心如是之深也今春薄沲廣陵偕二三同志尋幽訪古歷螢苑循蜀崗因登平山見堂構一新江山依舊駭兵燹後何得爾爾山僧乃述都轉重修之力費資則逾鉅萬閱時則未一年頓使勝地樓臺前賢遺蹟自有而之無者復自無而之有焉游歷旣徧低徊久之竊謂觀於此則都轉之庶務畢舉萬商胥奠政敎德澤普被覃敷從可知矣何也蓋有情於古人者必非無情於今人者也其得人之故又何疑矣嘗慨髮逆擾亂以還大江南北名勝之區悉遭殘燬長沙曾侯獨於金陵修復莫愁湖亦卽此意都轉能體此意以繼之此蘇之滄浪亭鎭之金山寺所由望風而起耶堂中公題一聯曰人溯文忠到文簡山從江北望江南又全椒薛慰農山長題一聯曰遺構溯歐陽公爲文章道德之宗侑客傳花也自徜徉風月名區冠淮海我從豐樂醉翁而至携琴載鶴更敎曠覽江山堂後爲谷林堂再後爲洛春堂種牡丹數十本東爲平遠樓樓後爲四松堂皆仍其舊也堂之西南凹爲第五泉山僧煑茗飲客色味俱淸喜繁華境界亦有不俗之具焉惜於返櫂怱怱不獲與揚之人優游觴詠於其間長仰都轉之流風韵事爲黯然者久之然兹堂以都轉故而復建都轉亦定與兹堂而並傳千百載後人之仰溯文忠文簡者不又增一都轉耶况其宏獎士類提倡風雅實出盧雅雨曾賓谷兩先生之上哉都轉之子明經名燕昭年纔十九聯詩壁間古藻紛披克承家學名山得主大賢有後胥足慶焉是烏可以不記至兹堂之景平臨山色遠瞰江流氣象萬千一望無際前賢已詳言之可不復贅 
　　客有問於予曰君記誠佳吾得而卒讀矣君之稱名母乃未確乎君窶人子也來揚未嘗揮霍一文何得詐稱腰纏十萬君乘舟溯江海而來何得托云騎鶴予答曰揚之人挾巨貲稱大腹賈者不知凡幾然斤斤死守雖富若貧則予之不名一文者卽謂腰纏十萬可也予乘輪舟雙輪鼓盪製電奔雷一日夕行八百里恐玄裳縞衣者翺翔雲際亦不過如是也即謂爲騎鶴也亦可君何尤焉客無言而退 
軼聞 
[乘喪行竊（同治壬申十月二十一日）]  
　　何景城北之三元里人父母俱存兄弟無故洵家庭之一樂也初二日往城西李家園緣其内弟王某於翌日娶媳何以戚串故撥冗往爲部署婚務並赴喜筵何期身方賀人之喜而人反弔其憂蓋其家派急足至報母猝病速何返里主持藥餌何得信息急辭旋家先是王家婚禮何之父母以景逼桑榆俱辭不赴宴何於初二日辰刻起行赴王家甫薄暮母病之信已至兼程而歸業已漏初矣家人迎門告以母病綦重恐罹不測何聞之憂益縈懷入室視母則神氣已散兩目時啓時閉何就榻邊問所苦不應良久啓目視何微微嘆氣略無一語未幾又竪三指旋復指何推其意蓋憂其三子不能成立故以爲託試舉以問略爲點首何遂諾之曰本屬同根自當撫以成立無煩萱親重慮也何見母病瀕死遂偕次弟及羣從輩商理後事其父慨然曰生死靡常兒輩不必過慮何應之曰病已若此恐難冀生全父曰死固難免但未卜誰先試黄壤耳羣從輩聞翁言心雖未明所指但意其暮年嘉偶一旦分離心有所苦語遂無倫次耳不虞治喪之議未成患盜之憂旋至蓋羣從議久夜深各散何亦以奔馳困怠略爲倚壁假寢家人輩羣侍母病於室天未曉何妻入寢所欲啓篋檢點衣物備喪中應用甫入寢所失聲而呼羣詰之則應曰被盜矣衆趨入視則盜由穿窬入袪篋竊去衣物蓋乘何妻寢所隔正室頗遠故不可覺也旋檢計所失贓則何父之壽衣俱在喪失之内父遂泫然曰此殆關乎福氣老悖無德堪此故垂死而失之耳何之三弟曰幸母之壽衣已爲穿就否則均入盜手眞猝不及辦也父嘆曰憂非所憂也何異痴人說夢緩急倒置汝輩殊屬冥然何兄弟輩皆不明其指請曰嚴親垂訓兒輩愚頑未省所謂竊幸明示父曰母固未至於死何必紛紛聚訟焉然汝輩之憂亦不旋踵矣越一炊許何父方繞室而行忽失足而蹶羣亟就扶掖之翁已變色曰兒輩所憂者在此不在彼矣何驚延醫诊視謂其痰厥未幾言語遂不分明蓋痰已湧頓致昏亂也及醫視何母則云症略回陽雖未定生死但旦夕亦未猝逝也醫去後何父未及服藥而逝家人方哭慟問何母於昏耗中遽覺夫逝消息乾哭曰七十鴛鴦同命鳥今其謂何哉又謂黄泉有路我當白首同歸子婦輩止哀勸之始略將息吁何翁亦神矣哉 
 
 

Page 19

 
 
   
 
 

Page 20

 
 
   
 
