# 1903 - 273 - 4910944

 

Page 1

 
 
[九通目錄出售啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮　通才博學將是書條分件　編成目錄四十卷已賣九通者得此槖鑰固屬便於檢查卽目未覩九通全書亦可藉此以上窺數千年之典章文物全帙　　其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌　至及各書坊購取可也 
[重印十三經注疏○五經備旨○十七史商搉出售] [  點石齋啓]  
　　自來詁經解經之説莫詳于十三經注疏一書其次若五經備旨則疏解五經語意雖各樹一幟而其闡發精義類皆詳盡無遺本齋前將此二書讐校精詳悉心石印以惠士林海内風行早已不脛而走茲更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商搉一書爲王西莊先生所輯議論超卓考据詳明論世知人折衷至當有志史學者不可不加意諸求茲亦用頭等潔白連史紙印成每部定價洋銀五角卽日出售 
[論中國振興吏治之難]  
吏治之盛衰關乎民生之休戚而國家安危治亂之機亦繫焉故吏治振興則民心安國計裕吏治敗壞則民命蹙國勢衰伊古以來未有吏治不得人而能保民治國者然或殷殷講求吏治矣而在位者終不能精白乃心　共　　或且　餐致誚甚至覆餗貽羞者是豈果由人才之未甞求歟抑求之而不能得得焉而不能用歟嗚呼吾蓋觀於今日之吏治而不禁深有慨焉夫國家設官分職原用以理民事故古人入官必先學古盡恐不學無術或致誤國殃民也乃今之紆靑拖紫印纍纍而綬若若者非得自軍功卽由於捐納未嘗於修齊平治之功稍稍措意卽彼正途出身或由大僚保舉者似較軍功捐納二途流品稍異然正途旣難免倖進保舉多出自夤緣欲求經濟文章兼擅其勝無論隨班逐隊聽鼓省垣者不可多得卽此榮綰銅章墨綬者亦終覺寥落若晨星焉何仕途中竟無一二豪傑有志之士哉殆亦在上者無以裁成鼓舞遂使賢豪沮氣便佞攬權慵然不知懲勸耳近年朝廷有見於此通飭各省一律設立課吏館擇候補人員之才堪造就者入館肆業督以教習限以課程自開辦迄今已將一　各員名登仕版不自逸豫孜孜向學務有以結上盡之知而惟恐無以見長或遭　棄者其志果安在哉　設　本意　　　李考課凡列優等者此後　　　　　在其中也不意各員雖勵志潛修屢邀上官賞識而某差旣不可　某缺　　　　而　　管　苟之徒或　　門請託之書或恃暮夜乞　之衞　營奔競無所不爲　得　　　差　　　　　未　　吏　之地目未銀　吏　之重徒以心計之工迎合之巧朝捕到省　　　　一　　　如　於三　　業回　　　　　　　　　　　　　去　　天　是不獨在館者所不榮問抑亦設　　所不　　欲期吏治　　　　　可　乎　　　　　　　　　　之朝　許之　費經營始克集事今乃謂其館之　同　設果何所見而爲　言乎則　之曰　　　不及　　　江　一　　言已可知其梗　子不觀江寗派辦處司道詳覆江蘚候補道廠轉運觀察　　澄清吏治之文乎江辦　　　　道主持課吏館事務於館中一切必能灼見眞知今後深慨季課前列人員三月中不過一二人能邀盖　其餘　　　　　無實際按之奏案凡署缺委差均在考列高等内遴選酌用大不相符而其弊贊由釐　等各局　向　本局主　　吏館長無由與聞因請兩江總督魏午帥轉飭各局總辦以後凡有差委均宜與司道會商以爲救弊之策　　　司道得而主之故專言不得主持之局差俾得缺陷胥彌人才興起也夫江寗課吏館創自原任兩江總督劉忠　公　奉上諭以詢事考言爲主按月分班傳集候補各員肄習律例公法文復按季考試分别等第出榜後面加考試始定高下慮周藻密可謂至矣今自開館以來業已考試三次除經司道加意甄錄外復詢事考言至再至三似無贋鼎　　而每遇差缺往往不選自此中能無令志士灰心英雄短氣耶今者江寗之弊已由司道直揭必能設法革　此外各省辦理情形當亦相似奈何司道旣漫不加察在上者亦絶無聞知一任瑰異奇瑋之才忽忽悠悠湮没於　窓　問中而末由大展其抱負詎不大可惜哉見兔顧犬亡羊補牢竊願有察吏之權者熟思而審處之 
[電傳宫門抄]  
　　昨日午後四下二刻鐘時京師友人專電告知本館云八月十五日皇上召見軍機大臣是日並無明發上諭 
[癸卯恩科福建鄉試首塲題]  
　　大宰以九職任萬民論太史公爲貨殖立傳論漢文帝唐太宗宋仁宗明孝宗論陳同甫上孝宗書論眞西山作大學衍義明人補之較原書若何論 
[備戰傳聞]  
　　俄國關東報云日本現從美國購取槍砲藥彈及軍士衣服甚多又在智利德意志三國購得軍艦四艘本國各廠亦皆赶鑄槍砲幷招集豫備軍日夜會操不稍懈怠其躍躍欲試之意已莫可掩顧日本報則　俄報之言頗不確實 
[德儲辭職]  
　　德國薛東報云德國世子亨利擬卽辭去水師第一隊管帶是否攺充别缺職不得而知惟前者傳聞亨利將命駕至遠東游歴以廣見聞或卽於辭職後啓行未可知也 
[密察學生]  
　　西字報云中國出使日本大臣楊星垣星使請訓出京時皇太后皇上諭以一到東京卽須密訪留學生舉動蓋防其以革命流血之事煽惑良民也 
[出洋須知]  
　　香港循環日報云　前出使美國大臣梁震東星使照會東粤大員内開今春加拿大埠驟來華民千餘以雇工執業皆莫可容請卽勸止勿往大憲遂復札府飭各縣明白出示勸令粤民勿再前往南海縣王明府　卽出示勸諭縣屬各鄉紳耆切實轉勸民人切勿出洋覓食日來恩開新各縣亦已一律曉示矣 
 
 
 
 
 
 
 
 
 
 
 
 
 [ 
 
 

Page 2

 
 
[帥節東旋]  
　　香港循環日報云署兩廣總督岑雲帥於本月初二日由柳州起　初四日己刻抵　州午刻卽由　啓行　行電飭在省文武各員毋庸遠迓其文曰首府縣並中軍均悉本部堂定於初八日進省正值塲期該文武等須加意　　毋庸來接幷告司　茂　恊以下各員一概擋駕督支印初七日淸晨雲帥行抵省垣泊船花埭城中文武員弁皆往禀安雲帥分班接見後隨於午刻攺乘小輪船由花埭駛往增步鄉巡視製造火藥局及各項機器軍火約歴兩點鐘之久然後回船初八日辰時命駕登岸呵殿入節轅道旁見者誠請雲帥英姿凛凛頗覺神采飛揚云 
[佛路近聞]  
　　廣州訪事人云佛山鐵路近瓜步汛一叚現已加工興築工人每名日給銀錢四角自晨開工至傍晚五點半鐘止其挑泥人役每擔限四十斤返往不過數十丈且每日有數小時休憇其相待亦不得謂爲苛刻矣而鄉愚無知往往有恃衆挾制情事日前工人某甲偶因細故與公司中人憤爭驀地糾衆滋閙洋工程司震怒立飭護船兵勇拘住一人枷號示衆其餘始照常工作 
[欽防匪患]  
　　廣州訪事人云頃聞欽州來省應試之士子言及邇者欽州土匪以十五冬葉兩山爲巢穴防城土匪以大平王光兩山爲巢穴匪首彭十二盤踞大直一帶張貼僞示禁米出口大書欽差廣得字全軍各路兵馬大元帥字樣眞可謂愍不畏法矣 
[兵船被劫]  
　　廣州訪事人云東江下游某號扒船於本月十四日之夜駛至石龍埠上游室潭海口被匪行劫管帶葉君督率勇丁開槍轟擊匪亦以槍拒之致葉君中彈而殞幷斃勇丁三名傷數名餘勇力不能支各匪遂鼓勇登舟將軍械貲糧悉數刼去噫盜風猖獗至於如此亦可異也 
[匪人結會一 
　　昨得厦門來入云近有會匪百餘人約期在南普陀禪寺創設父母會就神前焚香設誓遇事同心凡在會者每人出洋銀一圓會首卽給以短刀一柄誓以如或渝盟神人共殛云云道憲延少山觀察聞之立卽發出新式洋槍十六桿著宋弁華堂管帶勇丁前往緝捕至則匪人均已四散祇得空手而回隨訪悉匪首某姓係福州人 
[維持市面]  
　　京師訪事人云日前順天府府尹五城察院以目下市面艱窘各富戸羣向爐房提取存欵爲數旣巨周轉殊難若不設法維持恐有朝不保暮之勢因出示曉諭曰照得京城爐房爲通市樞紐凡有傾鎔銀兩撥兌欵目匯交庫項無不經其轉旋各行生意亦多頓爐房隨時接濟市面藉以流通庚子之亂各爐房被累情形人所共知雖已照舊復業而局面本非昔比周轉不無淹滯兼之近來銀根甚緊各富戸交存生息之欵紛紛提取以致一動百搖羣相迫擠遂至力不能支致有恒康德豐聚盛增茂增盛德順爐房多家關閉之事若不亟爲維持存戸提取日衆爐房關閉益多兩相虧耗盈千累萬市面紛擾爲害何堪設想合亟會同出示曉諭爲此示仰諸色人等一體知悉爾等須知市面貴於流通各富戸向以鉅欵交存爐房其爲素所相信平日交厚可知現在市面銀根甚緊該爐房易於搖動自應格外帮助祇取生息緩提成本方足以全交誼而顧大局其暫爲浮存之戸亦分期支取不可操之過急務期各行生意流通陸續歸還爐房之後則各存戸往爐支取亦屬甚便不特市面無滯塞之虞而各存戸亦可免無著之慮萬勿有心提欵旣碍市面又干禁令倘該爐房等不知自愛藉以關閉害人祇圖自飽私囊不顧他人存本一經查實定卽按律懲辦亦難曲爲寛貸也其各凛遵毋違特示 
[警察需材]  
　　九江訪事人云此間創興警察事務業由廣饒九南兵備道兼九江關監督瑞莘儒觀察挑選學生一百二十名類皆身家淸白年力强壯旣無嗜好又能文理粗通者諭令紥駐塔公祠委方二尹爲文教習韓二尹爲武教習訓練一月然後分派各叚昕宵巡綽藉以戢匪類而靖地方 
[粤闈瑣語]  
　　廣州訪事人云本屆科場各屬士子之來省應試者其數較往届大爲减少有客晤合浦縣士子言及彼處土匪與粤西匪黨勾連道途爲之梗塞彼等同件八人由本籍起程共雇營勇三十餘名沿途保護始能由北海附輪船來省所費頗屬不貲以故此次欽廉兩屬士子來者絶無僅有卽北海商務亦大不如前也 
[西學風行]  
　　紹興訪事人云越郡文風向稱極盛自近年歲科試攺用策論所命題目均須兼及泰東西史事藝學於是士子廣購書籍爭先考求本科浙江提督學政張大宗師按臨科試幷令繙譯東西洋各國文字士林中能作蟹行書者杳不可得於是僅解字母音韻者亦均收入夾袋之中目下郡中英日文學堂已增七八處日夜分班教習從者如雲亦可見風氣之開端賴在上者善爲提倡惜崇尚西學者未窺門徑已沾染平權自由惡習殊足令人齒冷也 
[京師火警]  
　　京師訪事人云七月十五日天將破曉前門外迤東草廠胡同六巷某姓家忽然火起炎炎之勢頃刻燎原水會中人一聞警鉦急往撲救移時始熄已焚燬上房三楹房主某氏靑年喪偶撫有一子兩女家中素乏蓄儲猝遭此災惟有相對痛哭而已不料天甫明其子忽被官役拘去氏大驚失措遂與兩女同服紫霞膏束手待斃俄而親族羣來慰藉察悉其事急覓靈丹救治兩女皆慶更生而氏竟返魂無術矣慘哉 
[寗郡官塲紀事]  
　　寗波訪事人云邇日官場傳述簡任寗紹台道高嶼卿觀察英現已到省大約日内卽可捧檄來寗矣○寗波府葆太守謙丁憂交卸經甯紹台道惠觀察森委牙釐局總辦白幼三太守暫行代理兹聞大憲已遴委候補府劉太守來甯署理然尚未見明文不敢信以爲確也 
[温郡官塲紀事]  
　　温州訪事人云新委浙江温州西門釐局委員陳企柳大令宗元由杭省捧檄至滬江上月二十八日附招商局普濟輪船抵甌擇吉本月初一日蒞局視事○新任温標中營守備甘榮甫守戎大鋐於上月二十九日來温擇吉本月初三日接篆任事○温州右營守備馬步蟾守戎雲龍前在寗波都司任内尚有未了案件奉劉吉園鎭軍檄令撤任遺篆著夏千戎廷璈暫行護理 
[燕市筑音]  
　　京師訪事人云戸部署自被火災現已大興工作七月十九日工匠十餘名就隙地掘坑取土深至丈許適逢大雨之後土鬆而陷致甲乙兩丁四工匠顚覆其中幸經同類救援已斃其二事後由本署堂憲查明每名賞給卹銀二百兩二十四日有一匠正在將瓦抛擲屋上不知因何自囓其舌斷寸許痛極暈仆經人舁回調治雖不殞命然已不復能言矣○七月十五日拐匪某甲携一八齡男孩至西珠市口迤西阡兒胡同某木廠孩堅不肯入放聲大哭甲怒批其頰數下强拽之入用繩縛其手鞭撻齊施甲妻某氏更助之爲虐一時聚而觀者甚衆咸莫測其由時適小販某乙目擊情形越日於道旁見一招帖訪尋失孩與前所見者年貌衣履及所失日期一一符合急往告知孩父母導至彼處冋 
 
 
 
 
 
 
 
 
 
 
 
 [ 
 
 
] 

Page 3

 
 
甲家詰問甲妻某氏多方掩飾孩聞之大聲呼喚孩父母遂一擁而入喚令中城練勇將甲及其妻一倂拘獲見孩兩手猶被　縳背上傷痕　次兩臂且有沸湯泡傷痕因解至中城練勇局局員略訊口供卽解交阡兒胡同中城公所讞員研訊之下甲猶矢口不承乃命笞臀批頰各四十氏則祇批其頰嚴加收禁候再訊懲 
[沙堤芳草]  
　　沙市訪事人云某甲奉其母住天后宫左近其婦某氏饒有姿色而心甚悍戾稍不如意輒以惡語相加甲與其母無如何也本月某日又因飲食細故肆行謾駡甲母責甲不能約束其婦氏聞之益怒不可遏不知如何失乎將甲母推倒暈絶於地移時始　事爲左右鄰所知咸抱不平立卽公禀糧捕通判署沈采臣别駕閱詞大怒飭役提甲及氏到案各重責若干以示懲儆○凉秋八月好事者每喜效半閒堂遺風相率豢養蟋蟀與人角鬥江陵縣張芸生大令惡其廢時失事爰於上月之杪出示禁止略謂郡城沙草現在開辦警察札屬賭博均應禁止擲骰押寳抺牌搖攤久干屬禁人所共知惟角鬥蟋蟀一事爭勝雖同兒戲鬥彩卽成賭局當兹節逾白露各處開圈千里博徒應期而至百金家産頃刻可傾滿漢子弟每多蹈此惡習應行出示禁革自示之後倘再籠養蟋蟀入圈聚鬥卽照賭博例從重究辦有以屋宇租給設圈者亦治以窩賭之罪似此禁令森嚴若輩當不敢再行嘗試矣 
[中丞謁客]  
　　前日本任安徽巡撫調任浙江巡撫聶仲芳中丞命駕至南市馬路工程局投刺總辦翁子文太守命家丁出爲擋駕蓋謙不敢當也 
[浙撫啓行]  
　　前日傍晚六點鐘時本任安徽巡撫調補浙江巡撫聶仲芳中丞由美界北河南路天后宫側出使行轅登官舫導以小輪船向武林進發當憲駕出轅時有某甲者手持禀帖指控某姓冐充族人某都司在浙江某營當管帶幷有缺額扣餉等弊因被前驅所阻不得上前乃怏怏而去 
[參戎蒞滬]  
　　原任江南提標右營參將廖楚材參戎因病出缺後所遺篆務由江南提督李壽亭軍門札委署理掘港營遊擊周子安遊戎署理遊戎奉委後卽命駕來申假長壽菴暫駐戎旌擇吉二十一日已時接篆昨日策騎赴道轅謁見蘇松太兵備道袁海觀觀察繼至上海縣署投刺縣主汪瑶庭大令飭丁擋駕 
[救護月食]  
　　八月十五夜亥刻月食上海縣主汪瑶庭大令率同縣丞楊二尹主簿孫少尹典史趙少尉在縣署大堂伐鼓鳴金行救護之禮並召緇流羽士誦經蓋亦一篇官樣文章也 
[致祭獄神]  
　　昨爲獄神蕭王誕辰淸晨上海縣知縣汪瑤庭大令率同典史趙少尉至獄中拈香致祭並召淸音一班奏樂以娛神聽蓋循向章也 
[總巡勤政]  
　　前晚本邑城廂内外保甲總巡朱森庭明府督率差役勇丁親歴十六鋪二十三七鋪十二圖境内稽查各小烟館有無閒人寄宿並諭令各烟館主嗣後時交兩鼓務須一律熄燈如敢抗違查明重究昨日午後又命駕至十六鋪境内稽查沿街垃圾隨諭地甲裘鎭置備竹簍數十將垃圾裝入簍中雇車運至附郭僻靜處抛棄並派人以次押運以免軍夫偷懶悞公 
[格致書院天津道課題]  
　　開誠布公論中西學術異同得失試臚陳之策應試各卷繳與呈虹口中西書院自出題日起至九月二十日截止 
[偉論宏宣]  
　　尚賢堂總辦李佳白先生於上禮拜四在六馬路格致書院暢論中外條約大概情形一時傾耳而聽者座爲之滿名言　論中外同欽本月十八日卽禮拜四晚八下鐘時仍在院中宣講中外條約之原由倂各國史記條約事實究心時務者盍早驅車策馬而往藉以增識見而擴胸襟乎 
[因案破案]  
　　前者韓春堂被人用繩縶縛沈入浦江雖經報官緝拿迄未破獲前日英界包探趙銀河因金榮記碼頭上失去洋紗拘獲混名黑炭毛囝者捕頭向之盤詰聲稱前者韓春堂之死實被著名流氓范毛毛及現在化名充當縣役之曹勝所雇夥役某某等所爲案發後曾在第一茶樓以洋銀六百元私和范毛毛與其弟范高頭黨徒甚衆伊亦毛毛之黨並未行竊云云因著押候澈底查明然後解送公堂禀請讞員孫建臣直刺訊辦 
[幸未成災]  
　　前日午後本邑美租界吳淞路某姓家不知如何失火幸經鄰人帮同施救得卽熄滅僅焚去蚊帳等物不致成災然已險矣 
[上海縣署瑣案]  
　　前日羅慶寳扭控兪鼎盛藉端索詐等情當晚縣主汪瑤庭大令升堂研訊羅供小的之父曾於光緒二十六年冬價買張錫榮樓房一所由兪作中至去臘二十八日兪唆使張索加銀兩不遂所欲竟將門窗取去今又來訛詐叩求究辦兪供此屋本係小的祖遺之産前者姑母病故姑夫張錫榮乏資棺殮向祖母借得單契抵與租戸羅處至光緒二十六年冬姑夫向羅找價將屋絶賣小的確爲原中一切裝修本應拆缷羅父謂拆下不值幾何不若日後估價另賣迨後羅父去世小的向其子慶寳索取裝修之價乃被指爲訛詐揑詞妄控尚求明察大令斥之曰當時旣有裝修估價之說何不批明契上顯係揑情詐擾遂判責二百板取具攺過切結然後開釋○前日王一桂投縣鳴寃大令詰訊之下王供稱小的向操布業有天和套布牌向銷關山東各埠近有某客携布一疋來稱前買天和牌號套布五十件運北銷售貨甚不佳索償所虧銀兩小的問伊購自何人答稱得自掮客黄春元巴伯漁兩人迨尋黄巴根究始知實由洪裕卿冐牌混售向洪理論洪竟行兇叩求提究大令諭候查明核奪○前者南匯縣貢生嚴汝礪在南市失去竹籃内所儲洋銀五十元及烟膏等物報經工程局包探黄量海拘獲賊犯張阿四錢阿二解請大令訊明送押改過局旣而嚴忽投道轅控黄探庇賊吞贓等情經蘇松太兵備道袁海觀觀察飭縣提訊著黄嚴緝餘贜遂由黄赴蘇州續獲起意行竊之張德生由局移解到縣前晚大令升堂研訊張供小的於今年正月到蘇在吳縣緝捕槍划船當巡勇四月十三日淸晨行至盤門左近見張阿四錢阿二携有布被二條洋烟一盒洋銀三十一元因向盤問阿四稱竊自上海小船上爰將贓賊解至槍划船請哨弁郭老爺訊究詎料郭老爺並不將賊解縣遽行私釋將布被烟膏洋銀悉數吞没六月吳縣憲將槍划船裁去郭老爺賦閒等事僑寓蘇省小倉前後兩竊到滬被獲挾有前嫌誣指此案實由小的起意尚求明鑒大令謂阿四阿二均供祇分得洋銀十九元爾獨用三十一元尚何抵賴耶著押候提阿四阿二等人到案訊明核辦 
 
 
 
 
 
 
 
 
 
 
 
 
甲 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[印疫未减]  
　　西歴九月十號印度禪刺埠來電云前一禮拜内印度疫症雖較前略减然其大致尚屬不佳計七日之間孟買一埠染疫而斃者多至四千七百五十三人密勿刺士一埠多至一百一十七人中印度各處多至一千三百三十人其餘各埠各鄉落共斃一千四百九十五人 
[派兵彈壓]  
　　天津直報云有友自直隷安定來言及彼處時有馬賊出没巡警管因帶兵前往專在車站彈壓幷赴保定軍械所支領槍械子彈各若干 
[續錄江西候補知縣王竹生大令采煤歌訣]  
　　下拜註斜向下有階級爲下拜平巷註平路進者爲平巷抛巷註路如抛物線爲抛巷爲極註煤路曲折離奇斷續變幻不可方物挖者必測其奇變而隨之然或有非意料所及者觀後篇西人測度之精可知矣窿内水撑深一法尺註華尺二尺八寸爲一法尺二步一弓二弓一丈丈一尺二四架乃當漏架中補土石無虞註架中或有遺漏折斷之木宜隨處添補杜漸防微智慮宜周註挖工日價一百二十文爲度發給時九扣每名計一百零八文高險挑工註在頂難挑者謂當頭日八十四日七十二平區易舉四十八斤凈三十五註煤四十八斤折凈算三十五斤爲一擔窿内崎嶇路濕力難挑重弓叚蟻遞每擔一籌註每擔卽發一籌逐叚遞出掌井定數無密無疎註須與掌井者議籌視煤出衰旺定挑工多寡大約半月一議分調開工督宜嚴簡註窿内工人俱歸掌井者包雇調度約束總管親臨時防出險註常進井辨煤質督工程身體短者相宜至於煉焦先打油煤註設廠雇工將挑出塊煤先行打碎篩凈十斤揀剩炭頭註漢陽鐵廠機器爐工謂此類炭頭雜壁不能用約去二成入窖宜密窖高及胸形勢非一横離四尺火眼爲先註窖係磚貼爲墻或長或方約隔三四尺留一火門窖煤塡滿上壓以磚眼用塊煤木柴宜足火力内燃註一眼火力可煉成煤百六十擔晝夜三周餘烟始盡註一廠數窖煉時火燄薰天聲宏光赤性冷質凝復三晝夜七月成焦始堪取卸窖門角門揭磚遍鑿成條成塊其色微白維被焦炭擊之有爐火成之乃奪天工總理一人首貴廉直資本宜豐更兼膽識註數井幷開通盤合計過於膽怯淺嘗輙止何能成事認苗旣眞籌股覓夥聲及煤層務防水火註防廢窿開水巷備抽水機器開二通風洞以防打砲且礦毒過重之煤不必開煤質化煉騐合宜早勤愼經營地不愛寳煤炭收發銀錢收支材料一切磚木雜物必設材料所以專責成　稽察註運煤船戸偷漏攙雜防不勝防轉運註定船過載支發船價銷售源開流節國富民休註以上就土法言 
[淮上官塲紀事]  
　　揚州訪事人云署通州分司魏分轉秉樾現届瓜期例應委員接署惟是缺管轄九塲關係緊要現經兩淮運司恩新甫都轉查得淮南局總辦委員方乙照分轉臻壹堪以前往署理日前已詳奉督鹽憲魏午帥批示矣 
[皖省官塲紀事]  
　　安慶訪事人云卸任安徽巡撫調任浙江巡撫聶仲芳中丞於本月初八日已刻起節闔城文武各官咸集官廳恭送水陸兵丁列隊江干綿長數里亦可見去思之彌永矣○管帶楚軍正後營黄都戎定安管帶砲隊營龍遊戎及後營帮帶湯君均隨聶中丞赴浙所遺後營一缺調定安中營鄒副戎接管遞遺定安中營及後營帮帶刻下尚無接替之人 
[馬路工程局瑣案]  
　　前日沈錫卿投南市捕房訴稱王雨亭誘拐所娶雉妓顧桂生並携去衣飾若干捕頭將王及顧妓所雇傭婦顧土氏拘解馬路工程局總辦翁子文太守倩襄讞委員黄衡堂二尹研訊沈投案歴訴前情並請追究顧王氏供小婦人向傭於顧妓處迨顧妓嫁沈卽隨至沈家服役因何逃逸實未深知王供與顧妓爲親串行日前偶往沈處閒談並無誘逃之事二尹限五日内交到顧妓以憑訊斷○木工頭包建隆扭吳忠藩至捕房訴稱倩伊購木料一百數十株付洋銀五十四元到期延不交貨請卽送局究追捕頭允之迨黄二尹升堂研訊吳稱小的倩胡小卿代購由胡轉托殷芝蘭購成小的已付銀限日交貨豈知胡吳任意玩延爲此叩求請追究吳稱此項木植論定價銀五百五十四兩由包付過洋銀五十四元被胡延擱多時以致不能交貨胡供此木由殷經手現在惟求寛限俟小的催殷將貨交淸二尹著吳胡赶緊交殷到案以便秉公訊斷 
[英美租界公堂瑣案]  
　　流氓陳阿六糾黨至虹口攫取顧大珍所携洋銀十元顧大聲呼救被陳刃傷左膀報由包探倪順泉拘獲送案襄讞委員何吉生大令商之美總領事署繙譯官白保羅君判責一百板收禁西獄一年兇刀銷毁○湖南人袁有生周士岐曾漢靑奔至調補浙江巡撫聶仲芳中丞行轅恣情詐擾中丞怒飭丁扭交包探顧阿六解案請究大令著一倂押候過堂訊核○偷兒袁阿乾先後行竊宋阿福等家衣物報出包探劉阿炳拘獲解案請懲大令判責三百板押捕房三月○賊犯余竹三潛至搬演馬戲處行竊某洋人所置大衣一件報由包探徐榮珊拘獲解案請究大令判責二百板○積賊李阿九掩入某洋人家圖竊由包探陳洪德拘案請究大令判責二百板押捕房三月○朱和尚唆使老船塢工人輟業報由包探劉森堂拘案請究大令判責一百板枷號一拜發犯事處小衆○偷兒陳福生行竊李阿元等六家洋銀衣物報由包探趙銀河拘獲解案請究大令判責三百板收禁西獄半年期滿之後逐出租界○賭徒李桂生設攤誘賭致鄉人徐四寳傾其腰槖不足復令褫衣質錢報由包探王長桂拘案請究大令判責三百板收禁西獄半年○積賊傅阿財行竊陸阿閒等家衣物報由包探陳洪德拘案請究大令判責一千板收禁西獄一年○楊阿土行竊　茂記家衣物報由包探顧阿六拘獲解案請究大令判責三百板 
[法租界捕房紀事]  
　　天昌羊毛油骨行執事人倩法界興聖街餘康錢莊出有本月十四日期票一紙計銀四百兩前日無端遺失因卽咨照餘康並登申報告白聲明旣而某洋人持票向餘康收取莊主據情報知捕房捕頭以此票早已聲明作爲廢紙令莊主將洋人扭送捕房以便送請本管總領事訊究○江北某邑人某甲行經八仙橋左近某車寓門前突被乙丙丁三流氓攫去銀對時表及表練等物因卽投報捕房請爲查緝捕頭允之○大昌洋行失去高麗參數十斤報經包探查悉由虹口某米店作保售與南市某參行遂將收贜之行主董某及作保之米店夥某甲竊參之小銅匠一幷拘入捕房捕頭詰問情由諸人皆直承不諱因令暫行管押昨日董已將所買高麗參十五兩自行呈繳捕頭命候吊到餘贓然後解送公堂禀請讞員魏蒓塢大令飭傳失主具領 
[美租界捕房紀事]  
　　昨日午前甬人徐梅生至篷路菜市左近向小販周阿相購魚論價不合大起爭端周力不能敵被傷鼻管血溢如泉旋扭赴捕房呶呶聲訴捕頭詰知事起細微且周所傷其輕將徐申斥一番從寛釋出○昨日馬夫倪阿興駕車至靶子路馬忽驚逸被六百二十一號巡街捕拉入捕房捕頭令將倪押候解送公堂禀請讞員孫建臣直刺究辦 
 
 
 
 
 
 
 
 
 
 
 
 
 [ 
 
 

Page 10

 
 
   
 
 

Page 11

 
 
   
 
 

Page 12

 
 
　　賞加叅將銜遊擊銜儘先補用都司陳德元兩江儘先補用都司李如盛均擬請俟補缺後以遊擊用儘先拔補千總黄　卿擬請俟補缺後以守備用五品藍翎鎭江管丹陽汛右哨頭司把總王得勝擬請以千總在任候補五品藍翎儘先拔補外委盛國華擬請俟補缺後以把總用奉硃批覽欽此 
[護贑撫柯奏卡員徵收釐金長逾鉅萬請旨奬勵摺二十三日]  
　　新授廣西巡撫護理江西巡撫臣柯逢時跪奏爲卡員徵收釐金長逾鉅萬請旨奬勵以昭激勸恭摺仰祈聖鑒事竊照前准部咨具奏整頓釐金摺内聲稱各省釐金收數加增准將廉幹之員從優奬勵如收數稍有虧短卽將尤爲貪劣者撤委嚴叅等因歴經遵照辦理兹據總理牙釐茶鹽總局事務署布政使陳慶滋詳稱查有現辦江西省城外兼坐米卡務之試用知府宋廷樑自光緒二十八年十月十八日到卡起至二十九年閏五月底止辦理八個月零十二日徵收百貨米穀釐金比較最多之年多收銀一萬零五百餘兩此外又經收統捐稅錢共二萬二千餘串洵屬潔已奉公有裨釐務詳請照章具奏從櫌保奬等情前來臣覆核無異合無仰懇天恩俯准將江西試用知府宋廷樑歸候補班前先補用以示優異除奬履歴淸摺咨送吏部並咨明戸部查照外謹會同兩江督臣魏光燾恭摺具陳伏乞皇太后皇上聖鑒訓示謹奏奉硃批著照所請該部知道欽此 
[新任桂撫柯奏調員帶往廣西差遣補用片二十三日]  
　　柯逢時片再廣西辦理善局務需人甚多近由桂林來者僉言候補人員寥寥無幾恐前調之員不敷委用不得不先行調往以資得力查有安徽試用道吕承瀚湖北試用知府馮應龍截取同知歐陽中鵠江蘇試用直隷州知州彭治河分省試用通判雷文銳江西候補知縣徐象藩江西試用知縣沈秉權皆志潔行超才堪任事可否仰懇天恩俯　臣調往廣西差遣補用出自逾格鴻慈除咨吏部外謹附片具陳伏乞聖鑒訓示謹奏奉硃批著照所請吏部知道欽此 
[新任桂撫柯奏署贑臬司情殷報効隨赴廣西効力片二十三日]  
　　柯逢時片再據署江西按察使試用道周學銘禀稱現聞廣西匪亂未平署司世受國恩情願隨赴桂林帮同効力等情臣查該員周學銘講求吏治學養兼優堪以任事之材現署臬司正資得力惟據再四陳請出於至誠可否仰懇天恩俯准交臣帶赴廣西差遣委用俾資臂助所遺江西臬司篆務查有候補道汪瑞　光明俊偉勞怨不辭堪以委令署理並督辦通省警察軍事務除檄飭遵照外謹會同兩江總督臣魏光燾附片具陳伏乞聖鑒訓示謹奏奉硃批著照所請吏部知道欽此 
[吉林將軍長奏開復道員經手事務未竣懇恩暫緩給咨片二十三日]  
　　長順片再欽奉特旨開復原官留於吉林差遣委用道余濬准吏部以開復之員例應送部引見等因咨行前來自應遵照辦理奴才長順惟查該員現在總理全省營務兼總通省籌餉局事經理年餘地方賴以乂安捐收亦甚暢旺練兵籌餉均有成效可觀將來俄兵撤退一切接收事宜皆與營務關涉至爲繁重未便遽易生手可否仰懇天恩俯念地方緊要准將留吉委用道余濬暫緩給咨俟補缺後再行送部引見之處出自睿裁除咨部查照外理合附片陳明伏乞聖鑒訓示謹奏奉硃批著照所請吏部知道欽此 
[護浙撫翁奏報海寗州風雨偏災籌欵振撫片二十三日]  
　　翁曾桂片再據海寗州知州郭文翹禀報本年六月初一日下午暴雨如注颶風大作天地昏黑駭目驚心城東沿海及附近各村莊吹倒民房二百餘間壓斃大小男女十六口田地禾棉均受損傷此外民房之風吹欹側瓦落牆坍人口之被壓受傷者亦尚不少禀經臣批飭藩司在於海昌釐局就近籌撥洋一千元解交該州察看各莊被災輕重分别振撫務使實惠及民又處州府屬之縉雲縣亦據報六月初八九等日猝發蛟水房屋間被冲坍並淹斃人口三名業經該縣范傳衣捐廉撫恤毋庸另行撥欵理合附片陳明伏乞聖鑒謹奏奉硃批著卽妥爲撫卹毋任失所欽此 
[護浙撫翁奏元臣有功於民懇恩立廟以隆報饗片二十三日]  
　　翁曾桂片再接管卷内據黄巖縣詳稱候選教職江　稱禀稱台州舊有崇節廟奉祀元台州路達魯花赤泰不華考泰不華姓伯牙吾台方氏本台日野山人其父搭　台台州錄事判官遂家於台泰不華以進士及第累官至禮部尚書左遷台州路達魯花赤招捕方國珍遇害追贈魏國公諡忠介立廟台州賜額崇節事具元史本傳查通禮直省禦災捍患諸神有功德於民者則祀之泰不華相元爲忠臣於台爲名官功德及民宜崇享祀職等查本邑北鄉有唐門山不華盡節之處公議就地建祠現在業已落成環叩轉詳請奏列入祀典等情兹據署在政使崔永安核明具詳前來臣查泰不華爲有元一代名臣殉節後封贈子諡立廟台州元史本傳可考稽其忠烈足垂千古雖所陳靈異事涉渺茫而易代以後台民追思其德春秋報賽歴久不忘足見其禦災捍患遺澤在人從前原有祠宇年遠廢圮今由地方紳民建復祠宇核與歴代忠烈諸臣建立專祠官爲致祭之例相符合無仰懇天恩俯准將元臣泰不華立廟台州黄巖縣列入祀典春秋官爲致祭以隆報饗而順輿情除咨部查照外理合附片陳請伏乞聖鑒訓示謹奏奉硃批禮部知道欽此 
[陜西巡撫升奏武舉教唆詞訟恃符逞刁請旨褫革歸案究辦片二十三日]  
升允片再據布政使夏峕按察使許涵度詳據華陽縣知縣劉林立詳稱縣屬武舉楊維翰挺抗錢糧教唆詞訟到官復敢恃符逞刁混閙公堂寔屬目無法紀懇請褫革歸案訊辦等情由該兩司會詳請奏前來奴才查該武舉楊維翰考武入學薦登賢書宜如何砥礪名節勉圖上進乃竟恃符逞刁恣行不韙跡其抗糧唆訟誑騙索之事均有被控案據一經逮治輙復藐視官長咆哮公堂實屬異堂刁惡足以爲害地方相應請旨將楊維翰武舉卽行褫革歸案究辦以肅法令而示懲儆除咨兵部查照外所有請革 
 
