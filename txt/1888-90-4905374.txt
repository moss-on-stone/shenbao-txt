# 1888 - 90 - 4905374

 

Page 1

 
 
[金陵添設送報人] [  申報舘啓]  
　　閱報諸君無不先覩爲快金陵報紙現特再托金陵東牌樓申昌書畫室僱人分送格外加捷本日報紙隔日可到可謂神速之至矣除報價仍照曩例外于路途稍遠者酌加力錢此佈 
[新印東華錄東華續錄出售] [  圖書集成局啓]  
　　東華錄一書初編于蔣氏後長沙王益吾祭酒從事史舘復取累朝堂故列聖宏謨編纂成書箸爲續錄由是自天命迄道光九朝治績燦然大備恭閱之下不特仰見祖宗宵旴勤勞孜孜圖治之至意卽列朝名臣章奏大將勳猷以及外藩恭順之情邊疆開拓之事亦皆編年記月一覽可知固宜家置一編朝夕披閱者也第原本巳多漫漶坊間翻刻又皆魯魚亥豕訛悮良多兹用新式鉛字排印精選上白紙張校對裝潢俱極佳妙刻巳告竣每部分訂六十四本外用紅木夾板六副定碼洋十二元定于本日起出售賜顧者請至本埠及各外埠申昌書畫室購取均可如欲躉購則請移玉至申報舘帳房面議可也此佈 
[新選大題文富告竣] [  點石齋代啓]  
　　近來所出石印大題文非將舊文互相傳鈔卽將庸惡淺薄濫竽充數雖自稱幾萬篇而仍不能備題徒耗紙墨甚無謂也醉經室主人深知諸弊恥與人同廣延名宿專選時下罕見之　稿擬作硃卷課藝凡巳見于刻本石印者槪屏勿錄名之曰大題文富得文萬五千篇每題一文並無其二亟付石印以供揣摩至于字畫清晰校對精良較他書格外認真刻巳出書墨色紙張務臻美善裝訂二十本收回工料洋十二元諸君子有先覩爲快者向蘇申掃葉山房江左書林文瑞樓醉六堂千頃堂著易堂文玉山房三蒼書局暢懷書屋芸湘閣南北申昌以及各書坊發兌 
[品蘭雅集圖記]  
　　古人有言十年之計樹木百年之計樹人若夫蒔花草以供賞玩此特一年之計耳而且此一年中經營灌溉其勤勞也若無巳時而所以供人玩賞者則又僅以日計不可以年計然則勞勞者何爲也哉吳甘渭聘謂余曰僕自愛花成癖日從事於剪水分雲於今計十餘年而百病不生精神愈旺昔人謂花草可以怡情可以養性蓋情旣怡而性得其養則所以却病者在此所以延年者亦在此矣余聞之爲之首肯者再顧吾輩日日作嫁衣安得一享此清閒之福徐園主人曰先生母作此牢騷語我將以我之所怡情養性者約諸君共賞焉於是擇於月之二十二日起至二十四日止精選名蘭列之盆盎開園供賞而復於末一日招集同人爲品蘭雅集是日淡雲微雨正是養花天氣余先於數日前承主人面訂故去獨早至則知白子與渭聘先在登草堂一揖見正面供十二花神圖神采奕奕桌上燒畫燭如椽神前列博古瓶盎佳磁數十件隨意位置高下皆得宜插花其中　可入畫景再前列長几一置上品蘭五盆其一素心凈無點埃是爲無上上乘渭聘謂前數年曾得異種花形如螳螂鬚鉗翅腿無不具備至今惜不復開余曰此不過奇而巳矣若素心者則所謂洗净鉛華天然風致絶無瑕坫清入詩脾吾獨取此蓋亦與我之素心相合也後廳蘭花尤夥低几高架錯置其間約計二三十種皆係淘沙揀金剥膚存液其品皆絶佳其中梅瓣最多有所謂金錢梅集圓梅品圓梅品蓮梅三圓梅萬字梅後圓梅皆梅瓣也水仙瓣者三種而荷瓣與素心則各止一種是亦可謂物以罕而見珍矣各種名蘭皆選擇其尤而其間林君翰之蔣君叔萍龔君清如瞿君子梁李君秋泉吳君渭聘曁長合泰所蒔者尤稱妙品瞻顧於蘭花叢内徬徨不忍去時主人設席於草堂以作賞花之宴期以巳刻而過午客尚未齊乃與知白子手談一局繼而陸續報客至主人相邀入席計賓主共十二人主人曰適合花神之數可謂巧矣今日天氣隂而不雨照園景最宜請諸君羣拍一照同作畫中人何如坐客皆撫掌稱善於是舉酒屬客出詩籌行酒令亦旣醉止乃相將出至堂前隙地体石傍木隨意列坐諸客有對奕者有觀局者有倚竹者有持杯者自手一卷坐於花間者有携一軸立於石畔者余獨作抱琴兀坐狀照畢重整盃盤盡歡而散何君海曙叚君弼臣以道遠先去李君秋泉馬君祝卿王君意亭亦繼去余與縷馨仙史夢畹生登樓觀其所照之相縷仙夢畹亦興辭而出余復至着色處忽見郭少泉亦在乃相將至樓下時則園主人乃兄又石先生亦去十二人中惟余與主人及渭聘知白而巳主人命瀹茗清談片刻知白則據案錄其所作詩少頃照相主人徐君補笙携笛至乃相與按拍少泉長於闊口則歌北餞訪普補笙長於官生則歌哭魁酒樓余適新拍掃秦知園主人最擅此遂請歌一闋而余和之品蘭之會以度曲終起視盆盎中皆嫣然作含笑態主人揖余而言曰今日之集不可無文請先生一爲記之余揖而謝曰唯唯第今日之事雅事也坐中皆雅人所列皆雅品而乃以俗筆爲之記無乃不可乎雖然此事之可記者不在一時之雅集而在於百世之盛名以名園賞名花集名士且各收入畫圖中自此而圖不磨者名亦不磨僕也何幸際此盛會亦得附驥尾而名以彰此則所深望焉而不敢必得者也抑又聞之自古傳文大都或以地而傳或以事而傳或地遠事荒則因一圖一咏而傳傳之者文也而文之所以傳則非盡關乎文也今日之事地可以傳事可以傳人可以傳而圖則更可以傳則余之文雖不足傳而或亦將附之以傳是借名園之名以爲名藉名花之名以爲名而諸名士之所以永其名者胥視此一圖也余何辭焉驅車言返適兩呆山人招余於杏花樓上薄飲微醉歸不成寐遂命黑松使者介萬石君情管城子告之楮先生而爲斯記戊子清明後一日高昌寒食生撰 
[德相乞休]  
　　昨得倫敦發來電信云德首相俾思麥克現忽辭職聞因公主欲嫁伯登埔王而俾君意殊不洽故乞退也 
[臺嶠紀聞]  
　　臺北府考巳登前報聞臺地士習素劣冐名愴替等弊層出不窮未入塲時必先鑽營門徑卽有一種無賴棍徒或假託幕友或冐充官親向之多方鼓惑先事互相訂約前列十名輙以洋蚨數百計及出案後幸而相符便可從旁漁利不符則借他事支吾並無半點虧折所謂借他人之功名飽自巳囊槖也此習由來久矣臺北現任府雷頴生太守以科第承家由廪膳生出守黄堂於此種惡習洞若觀火先期出示嚴禁臨塲又委員稽查積弊爲之一清○臺北艋舺後街有金桂嫂者著名土倡也相傳家本巨富少時不安於室卽作吟風弄月之計但得意中人不獨不計夜合資卽其人食用一切皆可仰給於妓俗所謂貼錢養漢是也迄今妓年巳過六旬家計日落徐娘老大自知不能博少年子弟之歡于是以醫爲名凡有從風月中得症者一經法炙神針無不立愈因而遠近相傅多有願登其門一試其 
 
 

Page 2

 
 
手叚者有從妓家出者問其治病之法則曰不外以其人之道還治其人之身而巳妓之生平固不足論而其言則似有道者請以質諸歧黄家○臺北有書院二一曰登瀛歸臺北府主政一曰學海歸淡水縣主政每年二月間甄别現因府考遂將甄别暫緩○有候選從九姚君者湖南人前歲渡臺爲某營文案客冬隨營進山剿番感受瘴氣延至月前遽爾長逝身後蕭條經司鄉爲之告貸始得草草殯殮現聞營官巳將銜名具禀撫轅循例請卹矣○臺地賭風甚熾大稻埕茶棧左近賭攤林立有押四門寶者有押象棋寳者每當新茶上巿時鄉民負擔而來所得微利無不盡送於此有地方之責者宜如何設法禁止耶○東洋車數十輛歸艋舺某紳包辦按月出租惟城内外之馬路興修頗不得法車輛極易損折又苦無欵修理遂致車數日見其少或謂於城内租東洋車似爲得法未知然否 
[潯陽春汛]  
　　贑州關道文華甫觀察惠以卓異入都引見現巳交卸關篆挈同瀛眷乘坐紅船三艘於十九日抵九江選鋒新勁開花等營兵均列隊江干燃放鎗砲以申敬意潯城文武印委各員詣大碼頭舟次恭迎一時脚難手版紛紛塞途觀察於午後登岸呵殿入城　各衙門回拜次日江裕輪船下水觀察卽附輪東下由海道入都○前九江府崔蘭嶼太守湘於二十一日挈同瀛眷晉省是日同城文武各員以及紳幕之恭送行旌者頗覺冠盖如雲也○潯城西關外有熊某開設雜貨攤專以受買黑貨爲生涯黑貨者挑夫與各行棧用人所竊取者也積之數十年富有數千金上月用賤價換得黄金十餘兩志得意滿喜不自勝不期日前有縣役到門指爲窩主始知竊金之人近巳破案在縣供出私換與熊是以飭役拘提也不義之財終無久享之理世之貪多務得者觀此可以爲儆○九江濓溪書院本定於二十一日甄别嗣因曹朗川太守另有要公攺期二十四日甄别 
[南湖烟雨]  
　　前報紀有男女兩犯由蘇解來經朱邑尊訊供收禁云云二十日午後邑尊批差備船將該犯押解至桐鄉縣○秀水縣由車港大凝莊池灣南匯各鎮迎賽二老太聖帝猛將諸神會連朝霪雨恐不能如往年之采烈興高也○郡城迎賽龍燈馬燈燭龍萬道夭矯騰驤扇影衣香觀者絡繹本擬二十一日之晚出北門走中街壇弄等處奈天公不做美竟令雨師風伯阻人清游大約須俟天晴再行迎賽矣以上皆嘉興訪事人所函述 
[棍徒拒捕]  
　　京師前門外迤東草廠十巷土根閻二刁素行强暴武斷一鄉附近居民被其凌侮者皆恨深切齒欲得而甘心焉二月中旬隔牆孀婦家所畜之犬將閻小犬噬傷閻忿甚持刃闖入婦家問罪遇犬於院中　以刃犬卽斃命婦恐其滋事濳由後門梯牆而出奔赴南城司署控告而閻尚未之知也入室搜尋不見婦蹤跡忿無所洩將室内陳設摔毁一空好事者聞之前來解勸閻始提刃出門行未數武迎面來南城司差役數人將閻闌住出黑索鎖其項閻倉卒間揮刃拒捕諸役將閻拖翻捆其手足抬至司署然諸役均巳被傷最重者一臂被其砍斷血液淋漓旋經司官詳城城憲惡其不法解交刑部嚴懲 
[憲示照錄]  
　　欽加二品頂戴三品銜署理江南鹽法道分巡江寗兼管水利事務江蘇遇缺前先題補道一等軍功隨帶加三級劉爲出示曉諭事照得鴉片流毒甚於砒鴆乃愚夫愚婦偶因細故一時氣忿遽萌短見吞服烟膏及生土自戕生命縱有灌救良方毒入腸胃往往倉卒救治莫及殊爲可憫揆厥由來皆因洋藥遍行於巿以致民間易於購買被害無窮本道督辦保甲前巳刊發告示曉諭城外販賣洋藥鋪户切勿悮售保全民命在案兹據廪生施作霳等聯名禀稱因晤施藥馳救善士徐聞韶談及目下施救吞烟者月計二三十名之多推原其故賣烟鋪户多因貪圖小利日久玩生且前頒示諭所禁僅在城外一隅城内售膏賣土之家尤爲指不勝屈夙仰憲台凡遇民間受害各事無不嚴行示禁力挽賴風頃值分巡鹽筴而軫念民瘼之心固無異致用敢禀祈仍照前示刊發多張按户分貼庶幾家喻户曉以重民命再寓申昌書局内徐聞韶施藥馳救不取分文歷有年所毫無倦意誠爲近今不可多得之善士並祈賞給樂善不倦字樣匾額以昭激勸等情到道據此除稟批牌示准照所請給予匾額外合再出示曉諭爲此示仰各洋藥烟膏店鋪户人等知悉爾等以此爲生操藝巳非良謀豈可貪圖小利亂賣與可欵之人吞服殞命傷心害理莫此爲甚然售賣烟土之家未必全無天良亦有孟浪輕售致滋貽悮嗣後仿照藥店賣砒霜之法凡遇購買零膏零土之人務須格外留心察言觀色細加盤詰若面色有異則不必售與果屬吸烟之人無欵方可出賣總之爾等平時交易各宜常存仁愛好生之心利人卽屬利巳隂德無窮否則服毒之案經官相騐究詰烟膏之來歴設被查出孟浪發賣必致連累後悔奚追本道爲慎重民生性命起見不憚告誡諄諄慎之勿忽毋違特示光緒十四年二月日示 
[和尚笑柄]  
　　嘗聞有達官游某蘭若愛其幽靜徐吟因過竹院逢僧話偷得浮生半日閒之句旁一沙彌跪曰爲大人半日間小僧巳整整忙了三天吟者亦解頤可見方外人正以一片袈裟清淨地得邀宦海停帆便是禪門光寵而履其域者不知也况君子有可欺之方和尚有無厭之欲弊之生也宜矣江寗府城隍相傅爲趙宋之文丞相正神也然俗承梁武帝捨身之弊竟敢以佞佛者佞城隍神佞佛之人不但四大皆空卽飲食起居覺無往非蓮花世界故一聞木魚聲輙誦阿彌陀佛恨不粉身碎骨以爲丈六金身作布施甚至捨其子使寄名孽鏡臺前捨其妻使稽首慈雲座下以爲我佛有知當無不　憐其門下弟子遂與和尚先結不解之緣兾藉以通佛性而和尚亦公然言佛言心佛心事佛事時而爲菩薩低眉時而爲金剛劣目而佞之者益惟恐或後不料愚者視城隍神亦然先是城隍廟住持名性定者以善緣遍紿深閨中之有心出家者卽借城隍夫人爲名謂神人一理嘗見宦家上房銀蒜垂簾氷綃押帳被服何等華麗今寢殿之中寳鼎無香妝奩無鏡龍牀衾枕并不知設自何年爲檀越者能無惕然於心而不早爲懴悔計耶此說一出皈依者悉如醍醐灌頂競典釵珥爲夫人易龍鳳袍帶上冠下舄後至者恨不及先施爲敬則珠翠其簪金玉其釧錯珍鏤采踵事增華以爲夫人媚而和尚享用皆取給於此上年該僧四十初度女弟子各執如意香就方丈坐聽說法鈿車寳馬徹夜轔轔事爲江寗府所聞越數日飛符捕僧詎僧早攀天龍鬍髯上昇九霄去時並有戴五色瓔珞效天女妝束者隨之行亦可見其神通之廣大矣適城内某寺僧願爲替人運其三頭六臂之法力邀彼七情八欲之衆生謂渠實鸚鵡洲稱廟前之掃地僧慕金陵名勝卓錫來游願棲雲城隍廟一時和之者衆其計得行旣至廟則禪房内之朝朝寒食夜夜元宵有甚於前時前日有兩禪和子乞挂單不許兩人卽乘黑暗中蹲廓下避風露夜未半忽聞仙樂嬝嬝自禪房出雖未睹許飛瓊董雙成之爲人然玉珮巳因風可想兩人不勝其忿在殿外高聲辱駡廟主惡其擾清興也待以暴客縳而送諸縣各笞一千板且釘鐐翌日兩首縣同詣廟勘騐所毁什物則並無破碎痕跡或曰倘再進一重禪關則烟具奩具均不及收拾雖欲如祖約之障之身後不可得矣 
[杭事彚紀]  
　　杭城大街小巷以及弄口渡頭無一處不堆垃圾穢氣薰蒸易成疫疾經衛靜帥札飭仁錢兩縣出示限期務令一律挑淨不准再有堆積此事早巳錄報兹聞靜帥復籌久遠之計議定由保甲局僱夫按叚次第興挑自此次挑凈後一面仍聽居民傾倒一面仍僱夫逐日挑去不使稍有積累惟挑夫必須常僱則工食須有的欵故以屋宇之間數爲募捐之錢數每屋一間每日捐錢一文作爲僱夫工食取諸民間用諸民間計資有限咸樂輸將可以垂諸久遠法誠善也○三笠香巿素稱極盛每年二三月間嘉湖蘇松各屬紅男緑女均約戚友姊妹不憚遠道駕舟而來以進香爲名以玩游爲實雖費鉅資不吝也而錢塘門外之松木　爲水陸總會之所品流旣雜最易滋事蕭廉訪特派按司獄李君 
 
 

Page 3

 
 
親赴松木塲地方稽查彈壓以備不虞○酒店夥某甲家住豆腐巷内其妻姿色尚好故平日管束極嚴不准其到隣佑人家坐談片刻一日鄰婦以甲不在約至麵館小飲適爲甲友所見遂告甲言有二男子同座甲怒甚回家揪妻髮痛毆之拷問二男子下落妻無一語痛哭而巳甲赴茶店尋見鄰婦詈之曰爾慣爲王婆又樂爲潘金蓮原不干我事但我妻非巧雲我却比楊雄還强幾分更有石秀作帮手可將此同座之二男子姓名住址明白告我否則不相饒也蓋甲喜聽評話近日正聽說水滸傳故其言如此鄰婦亦司空見慣者挺身問甲以王婆實跡及潘金蓮姦夫否則含血噴人敗我名節定不能輕易完事於是茶室中好事者咸集謂甲妻如有外遇自巳不能管束亦安能問及旁人且係耳聞並未目擊遽責人以王婆而重之以潘金蓮此却難逃公論遂羣起與甲爲難罰甲酌獻一堂擺酒四桌邀請鄰舍方可了結甲不得巳悉如所言并在街中向隣婦叩頭而罷人咸謂甲咎由自取云 
[寍郡聞]  
　　廿一日爲寍郡後樂園開課之期薛叔耘觀察添調鄞縣舉人包履吉生員范麟毛震奉化拔貢孫鏘鎮海生員范文等五名一體與課嘉惠士林不可謂不厚矣○鎮海招寳山供奉觀音佛像素著靈應相傳二月十九日爲觀音誕期是日天氣晴和寍郡男女往鎮海燒香及遊玩者踵趾相接甬江大道頭船爲之雇盡鎮海大道頭之茶坊酒肆座客常滿卽山上山下之赶香巿者亦莫不利巿三倍○某甲者小溪人也性好賭博恒數日不歸妻勸之不聽一日甲他出一子忽暴卒妻亦不知何往隣人疑竇莫釋欲奔告甲而甲又素無定處聞其隣人謂此子誤食毒藥而暴卒也然此事必須尋獲其婦方有着落○寍郡各鄉近有惡習三端如花會如串客如赶會開賭此三端於風俗人心大有關係雖經官憲嚴禁而此風終不能絶聞鄞邑尊近奉泉憲嚴札密飭幹役多名往四鄉密查暗訪未知此風匪禁絶否也 
[藩憲拜客]  
　　新簡江蘇藩憲黄方伯於前日莅滬卽於傍晚時乘輿登岸入天后宫侧行轅暫駐襜帷昨日入城拜客聞方伯卽須乘輪赴金陵謁見督憲然後赴蘇臺履新蘇松太道龔仰蘧觀察松江府恩詩農太守以及在滬文武各員咸於午刻　行轅禀安謝步 
[大操及期]  
　　本埠西商團兵定期大操香港將軍派員來滬閱視等情均列前報兹悉港中將軍所委之員業巳抵滬定期今日下午二點半鐘工部局空塲會齊至泥城外跑馬塲大　想荼火軍容必有一番熱閙欲見西人武備者盍亦連袂往觀乎 
[奄然物化]  
　　前日下午英租界北泥城橋外有一人倒臥路旁年約二十餘狀似乞丐奄奄一息傳聞其人因在鄉間刨棺遭毆受傷以致如此昨晨氣絶身死當經該處地保到塲稽查其人有無親屬再作計議 
[批示彚登]  
　　粤人倫君國材邸君穆卿究心船務夙精機器一切事宜十數年前曾在粤省製浩快船雖用機關不需煤火乘風破浪汛若輪舟粤人便之名曰車渡近思推廣其製遠至申江度地新闡大王廟前設廠製造禀之道署龔觀察批日查核所呈船式尚屬利便准卽設廠製造給示曉諭一面批行上海縣轉飭地保人等隨時妥爲照料彈壓至所租廠地是否巳經升科地主是何姓名與現在開河有無窒碍並候委員會縣確查辦理仍着再備船式二隻送候轉呈督撫憲察核可也詞未遵式特飭船式一隻存查隔昨又出示曉諭曰欽加二品銜分巡蘇松太兵備道龔爲出示曉諭事據粤商倫國材邱穆卿等禀稱竊自通商以來凡有海洋長江攺設火輪人人稱便計未通商口岸仍用帆船不免風浪遲滯之阻人人苦之商籍隷廣東近數年來在粤省新製木輪快船其行較帆船迅速吾粤砲船渡船貨船均多攺設深以爲便因集資本于新閘橋地方開設木輪快船廠以便製造但開辦伊始恐諸色人等往觀嘈雜禀請給示諭禁等情到道除札飭上海縣轉飭地保人等隨時妥爲照料彈壓外合行出示曉諭爲此示仰諸色人等一體知悉自示之後毋得入廠滋擾如敢故違定行送縣重辦毋違特示光緒十四年二月廿二日 
[縣署瑣案]  
　　有武生唐景邦投上海縣具控族叔長生圖賴軋花洋四十餘元叩求究追經裴邑尊准詞飭提前晚由帮審委員陳伯葵明府庭訊之下兩造供詞各執明府衡情酌斷令長生償景邦洋十五元兩造遵斷各具切結存案備查○有山東人劉闕泉　邑廟豫園賣拳戲弄流星鎚偶不經心帶傷十二歲小孩袁桂堂之頭面當經巡防局勇拘解到局由局飭送到縣經帮審委員陳伯葵明府升堂訊究袁稱小的觀看耍拳突漕流星錘傷及頭面劉稱一時疎失以致誤傷明府着袁自行醫治劉笞責一百板枷號半月發犯事地方示衆 
[英界公堂瑣案]  
　　潘王氏稱因與鄰人林仁洪細故口角致被毆頭面報捕拘林後經人出爲調處願給養傷費今請免究林仁洪供伊無端將我辱駡我與爭論悮行碰傷今願　爲醫傷蔡太守謂旣據該氏求免究辦姑准所請卽將林仁洪開釋○包探王阿二稱廣德昌鐵器行内時常失　衣物由我查明係該行學徒賀姓所竊質錢使用當卽拘獲搜出押票吊贓認明失贓今將人贓送案請辦何德仁稱開廣德昌由友人趙貽林荐賀習業豈料賀竟行竊各徒衣服約共值錢四十餘千起案之贓無幾趙貽林供薦賀習業是實如今容爲料理賀供年十四歲蔡太守謂賀年紀尚幼胆敢犯竊情殊可惡喝令戒責手心二百下再交趙貽林領去料理起案之贓交何德仁携去給還失主○土阿寳稱在趙同昌所開客棧爲帮夥有應生才借住被欠房錢千餘文向索無着反遭毆打頭顱受傷爲此報捕拘案趙同昌供與同應生才供向爲藥業生理現在失業王阿寳與我同業因此相識躭擱伊棧積欠錢文被伊逼索口角爭執誤碰伊頭今願醫傷清還欠項蔡太守騐得王阿寳受傷甚輕飭應生才交保代王醫傷清還欠錢了事 
[法捕房瑣事]  
　　日前招商局圖南輪船抵滬有安徽學政貴文宗之家丁乘之而來失竊物件報由法包探偵緝當將　南船上之茶房水手王阿富王阿金葉觀生等三人管押解案曾經用刑不肯招認昨晨王司馬又臨捕房飭將三人解案仍用桚指另跪旁邊兾其攺過而葉等三人熬刑至三點鐘之久仍供實不知情王司馬與法捕頭睹此情形着仍管押候冉研問○掮客楊際亭之包車夫錢永安在途撞傷王徐氏一節當經王司馬判令楊給養傷費洋四十元昨晨土司馬臨捕房將錢永安責懲外限楊子五日先繳一半十日交清王徐氏着伊子王良標帶回俟楊交到養傷費卽行給領 
[更正]  
　　十七日報登縣署嗩案條内有巳革副將張德孚云云兹聞張雖涉訟而副將並未革去用特更正 
[上海陳家木橋電報總局豫皖賑處接孫君嶼芝劉君浩如汴梁來信]  
　　杏蓀竹坪少欽蕃甫詠南心如蓮珊綏之諸善長大人閣下新正初二弟瀚發第五號公函亮巳邀鑒西華賑竣錢數口數巳經電致元宵日開放廿四日止以十日爲期者因恐灾民擁擠也廿八夜三鼓開船三十到官路徐莊舍舟登陸正在過船束裝之時忽見河波高湧如匹練横空舟人謂大王過境衆皆羅拜稍隔片時我舟子喧傳栗大王巳抵船艙均極楻恐弟等焚香虔叩霎巳不見初一到陳州府初三日由陳晉省中途遇風兼雨初七始抵汴城接電有再辦一縣春賑之囑卽與諸同鄉商議被災最重者莫如中牟因先換銀二萬兩價一千三百九十文除弟處萬二外餘八千金於第十批萬五内支用李秋翁病故籌賑少一健　昨謁中丞巳面陳梗概可以照辦附聞餘容到中牟後續陳一切肅此敬請均安不備弟孫傳鳸劉瀚曁同人公啓第六號二月初九日發 
[上海陳家木橋電局内豫皖賑所事略更正]  
　　廿五日報登豫皖賑所事略内脫去十五字實係香港東華醫院惠交敝處之第三次銀三千兩雲南臬　從善堂募第一次銀一百兩因數目懸殊合亟更正 
[湖南湘潭厘局饒湘史善長來函]  
　　秋坪大善長大人閣下久切覘韓無緣御李猥以敝省告災荷蒙大善長募勸殷殷俾得免填溝壑 
 
 

Page 4

 
 
感佩之處楮墨難宣僕河南固始人也遊幕湘南依人作嫁值此變生桑梓本應亟爲捐助以盡區區無如力薄如棉徒存奢願旁皇中夜莫知所爲客冬偶至衡陽遇衡州府厘局總辦姚剌史者蒿目時艱先爲解囊捐助嗣經諸同人廣爲勸募共得規平銀一百兩由蔚豐厚匯兌號寄至尊處請卽照收并附衆善士捐助數目清單一紙統乞列入報章以昭誠信此欵乃專爲豫賑而設亦敦篤鄉誼之義耳此函到後請先於申滬報中賜一復函俾免懸望瑣瀆清神實深慚恧尚求諒之手此祇叩德安鵠候還福固始湘史饒珮蘅謹啓 
　　附啓者頃拜讀惠寄秋翁一函就諗蓮幕增綏梓鄉篤義至爲慰頌敝同人李秋翁於月之初七日仙逝曾經登報奉聞想承鑒及謹將振捐規平銀一百兩收下彚解鄭州以副善念除填掣收條另函奉上及按户登報外先此奉復唯照不宣上海四馬路高易壽賑公所愚弟詠南陳德薰頓首謹誌 
[浙省撫轅抄]  
　　二月十六日候補通判柳均煦交卸清湖厘局回省禀到禀見委署山隂縣王瑞成慈谿縣徐懋簡縉雲竊鍾上珍俱禀奉藩司委署理禀見叩謝○十七日同知潘紀恩禀知藩司委署西防同知禀見叩謝王作梅禀辭赴紹属勸捐差朱其恕交卸浦江縣事回省禀到叩見巡檢劉國楨服闋領咨來省禀到興史陳慶芳禀知藩司委署瑞按典史禀見叩辭○十八日候補運判湯宗望禀見禀辭赴鄞慈奉鎮鹽局差 
[江督轅門抄]  
　　二月十五日同知陳家熊由蘇回並謝委署睢寗縣事江寗縣陶謝飭知准補高湻縣缺○十六日候補道十葆元儀徵來○十七日咨送南洋差委分省補用道楊兆鋆上海來委署句容龍潭司熊雋江謝委○十八日通判王彦徽銷解漕餉差○十九日運判劉繼曾起服來知縣莫炳琪奉府委發審差　轅牌示江寗縣丞金之翰病故遺缺以試用縣丞黄燮元署理○二十日新授揚州府陳卿雲由京來藩轅牌示中閘查稅委員閔式文期滿遺差以候補典史熊鴻又興化安豐司巡緝李章貴期滿遺差以試用縣丞王錫章均接辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[福州官報]  
　　蕃轅牌示卽用知縣劉乃賡請補清源縣巳咨部覆准卽飭赴新任候補府邱瑞錦服闋後禀請給咨回閩學憲陳由上游試竣赴省學轅文巡捕聶維瀾前往迎接 
[戒烟有效]  
　　接展鮑葉兩君來信稱楚中李君雲舫憫洋烟之流毒設法令人戒絶七日卽可斷癮並無他患巳有人親嘗試之果如是則誠苦海中之寳筏也故樂得而書之 
[雲間日河吟社啓]  
　　繄夫園開金谷猶傳裙屐之風流會啓玉山曾紀敦　之星聚負鴻名於一代聯雅集於同人史乘所編風徽如昨巳矧吳下本人才之藪而雲間尤文物之邦峯泖秀靈時生傑士機雲詞賦代有傳人楊鐵史管領風騷斗山共仰陳眉公主盟壇坫衣鉢相傳華亭則物望羣　幾社則遺風未墜溯之前代不乏名流迨找國朝尤多作者述菴司宼才同江左三家春木老人名冠泖東七子豈獨翁吳王寥是袁白燕之替人抑且高攺欽楊皆陳黄門之嗣響洵一時之盛事亦千古之美談也廼自紅羊劫至青犢軍興蘭亭之絲竹無聞洛水之衣冠巳杳滄桑攺變夏太初法物何存筆笛荒凉曹子建流風頓歇追維往事彌復悵然騏技愧雕蟲情殷附驥性耽吟詠常懷雪苑之賓志切唱酬雅慕月泉之社所願茸城名士谷水通儒或追格律於三唐詩摹温李或溯源流於兩宋文效歐蘇或綴玉聯珠工駢體則花生彩筆或裁紅刻翠長倚聲而句麗金荃凡屬出風入雅之才必多摛藻楊芬之事雖牛耳之盟吾輩何敢而龍頭之望公等無漸庶幾樹旗鼓於詞塲拔戟自成一隊吐珠璣於藝苑下筆定有千秋折簡相招揮毫毋靳光緒十四年歲次戊子正月榖旦日河遯叟季材甫孫騏謹啓 
[和百花祠香尉徐園感懷元均錄呈敲定]  
　　記否名園秉燭游觴飛蓮社破覊愁撫時不盡低徊感又見寒梅著樹頭隱約鐘聲出佛祠消寒酒早煖軍持疎林葉戰西風急滿目丹黄夕照時[  惜紅生稿于侍梅閣]  
[二十初度述懷錄請諸大吟壇政和]  
　　干霄壯志志鬱難平尊酒來聽擊鉢聲寰宇休明二百載風塵閱歴萬千程年逢及冠增懷舊春爲懸弧故放晴浪跡定勞慈母望誕辰屈指近清明山上雲閒未作霖側身天地幾知音丈夫生有四方志文字直存千載心巳覺世情常似夢敢忘庭訓舊垂金十歲時先大父賜金錢一枚鐫文曰爲善最樂讀書便佳自來劍氣難沈匣風雨時聞龍一吟[  吟鉢待定草]  
[上海陳家木橋電報總局錄皖賑所經收金陵恊賑公所賑欵第七八批細數]  
　　無名氏八元又錢八百七十八文公濟五元劉氏未腿愈二百文合記葉筠翁共錢五百文見摺勉力子一元守拙齋四元無名氏二元無名氏二户各一元無名氏二户各十五元餘記等一千文不中用二元以上計洋五十四元錢二千五百七十八文○第八批細數○甘府一千文德星堂王善記二户各二元式善堂朱聶氏朱怡堂朱香郭孫氏共英本洋各一元李公舘二元儒宗堂一元又錢一千六百文問心主人十五元階氏容體軒飛躍山房胡炳華周詈祥云鶴山房石錢湖七户共二千九百文王文卿一元張傑夫三百文王正之一元胡子亭傅子記甄介臣倪少琴四户各五百文程杏南等一元胡玉堂顧長榮等一元又錢五百文修本等一千六百文修本子有恆齋二户各一元食舊堂等二元至善堂銅洋二元陳裕興銅洋三元王胡氏節省進香資六百文鼎泰一元又錢一百六十三槐堂二千節省湯　筵五元姚誠伯一千劉誠甫一元無名氏三百燕貽堂李一元紹慶同人等十元李記二元王仙翁一元義森熊源生二户各五角廣新號一元又錢一百七十劉記課餘二户各一元德星堂大愚十六元李記二元以上計洋七十四元本洋一元銅洋五元錢十四千三百文兩共實收英洋一百廿九元銅洋五元錢十六千四百七十八文於二月初九日到合併聲明 
[上海四馬路高易公舘内籌振所經收河南皖北元月初十至十二日男三十六次振欵清單]  
　　四緣居士洋八元○黔義劉安衆助洋一一元○菊隱廬銀六兩馬路氏二兩徵蘭室一兩七錢光日新軒一兩鄭官吟梅主人靜緣軒各六錢八分敦厚堂二錢六分共捐銀十三兩伸規元十三兩七錢一分五厘○烏錦鶴一元○求解堂十元○廣利生等錢二千一百五十文○海陽居士一元○蓮屏氏二員同豐號一元○浙衢府經署募救灾圖說單徐海記徐施氏寶記保記和記龍記德記壽記璋記福記不留名各半元共洋六元○滿人洋二元子琳主人二酉主人各一員百忍堂孫質甫孫文蔚各半元菊生寶雲各二角蘭生一角洋六元○祝永記沈耕氏葉潔記各二角石幼記祝富氏田佩記田福記各一角共洋一元○元芳帳房交來册六扣元芳帳房洋四元馬福善何止敬知愧子各二元願無違無名氐高良佐各一元林東屏無名氏梁杏甫高麗全各半元宋增全何文安各三角　憲章鄭綽氏何景俊劉黄氏各一角譚立亭一角共洋十六元五角○吳子長四角吳友如三角五分吳新三二角陸小芳一角五分共一元一角○鎮江鄒春曙堂四元趙嚴張萬洋一員○吟芳廬潘求保長子攺過洋十元○延紀子四元○張積昌二員○耕餘主人求母病速愈洋二元○元昌各友洋五元○無名氏一角○碧松舘半元正石山房二角朱程氏朱葉氏一角○杭州隱名氏求嗣人洋十員○隱名氏七角　善堂華良各三角無名氏安樂氏各二角綠隂氏居守愚人白門氏各一角力薄子姚洋四員○久大典各友三員四角○蛟鎮氏一元○十一日無名氏洋二角○隱名氏三元○乏力氏錢三千一百文○費文元銀樓各友洋四員二角○瑞亨莊募九洋一元○源豐潤號交來祥字册京都桂芳京錢二十千文崇本京錢十五千同福樓杜文魂功昌義謙瑞成錫年裕亷景泰號王岐山聚珍齋各京錢十千敬玉式玉增祺李冬李朝棟王仲麟王庭椿李祥隣劉琨各京錢五千無名氏十户京錢十千共捐京錢一百八十千換京紋十川兩二錢伸規元十三兩五錢九分六厘文晉祥號洋一圓四角銅洋十六員顧沈氏尹德寶朱胡氏各一員○趙姓洋十員○洗徑移願居洋十員○吳少卿一圓○張耀南無力人一員大圑勵甫翁募蘭言次主人不留名各二員廣陵萼記不留名南陽品記各一員唐錫生清涇瑞記各五伯文廣陵松記隴西旋記自逸居不留名二户各二百不留名十户錢一千共洋七員錢三千伸洋三圓○日昇長募十八户洋二員另錢十四鼎成　次洋四員汝南氏次洋一員陳世榮惜善士各半圓朱文清莫厘士惜隂居士第三　氏生陳友庄京兆士袁貞聲各二角汝南氏一角共來洋二元錢五百文○恆泰號銅洋五元四角○白雲氏代母求壽洪世記求平安各一元○李吳氏黄張氏楊搏秀各二元楊　氏舒氏各一元共洋八元○蔚豐厚寶號交來無名氏銀六兩三錢無名氏四兩九錢六分自康三兩二錢無名氏三兩一錢無名氏二兩四錢八分範卿賣屋二兩一錢六分心梅氏雲漢氏茂齡堂念苦氏博施氏各二兩無名氏二户三兩八錢四分利和怡生一兩九錢二分無名氏三兩八錢四分泰順一兩二錢八分共捐湘平銀四十五兩伸規元四十七兩八錢八分○平陽求耳目聰明洋二元濟平典二元○椿元莊念六户四元守拙氏一元○十二日有心人了愿洋十元無名氏五元無名字一元○吳寶卿項鶴亭各三百文伯言氏五百梁國氏九百四十合來洋二元○姑蘇愧無能一人洋四元乾泰莊合興坊安痴道人張香谷各一元金隆茂吕遠村各半元共洋九元○沈善士洋二元○昭潭胡諸水氐浙仁氏各一元○陳承餘堂陳王氏各三元紀普甫王其揚各二元共洋十元○顔士珍五元○吳善慶堂洋四元銅洋三元○振濟病愈洋五元○隱名氏四元無名氏一元○朱小記洋二元全仁堂養心書屋各一元○元亨洋行交來浦錦方葉新榮葉其榮葉陳氏浦錦方再各洋一元沈阿乾曹春生柳錦堂各半元虞阿林王陳順偒浩然張阿華華小毛各二角喻小娘一角共來七元五角錢一百文○姜偃塘洋二元○崔梧岡洋十元○以上三日統共收規元七十四兩七錢八分八厘英洋二百五十七元四角錢五千八百六十四文銅洋廿九元四角 
[六馬路仁濟善堂經收咸有一德一文願二月十一至二十日清單]  
　　梁世慶補過軒脩竹居三户各十元陳廣昌三元同順昌花行澄華書屋王大　許以約無名氏不留名善女無名氏七户各二元順記無名氏隱名氏李順泰俞順孝三泰代　無名氏孫文略程毓添史致鄉知過子顧敬業堂吳亦政惜花愛月生竹虚山房何顯邦吟香閣主人上谷氏一點寸心人無名氏十九户各一元徐以定不書名不留名幕巢客海鹽吳向氏五廫各五角朝夕惕齋四角徐志谷葉伽菴葉竺菴三户各三角徐大保二角不留名銅洋四元楚記銅洋二元高雲記銅洋一元董承洪譚全寛同福和還讀軒童承裕堂陳五户各一千八百文王其揚一千零八十陳星甫承潤堂憶苦子三户各七百廿廣安鹽分局六百廿求平安普吉氏勉方主人陳傑主人四户各五百清河氏無名氏盧江氏汪春田吳子華汪沛然許文保何和氏公正祥蘇慎卿補過子十一户各三百六十文王昌記誠心氏金裕康吉慶氏求平安和記六户各三百餘記二百四十積善主人求平安心亷氏明倫氏求平安無名氏忠恕堂不留名知足居尚書耕夏函記屠柳氏姚文記朱晋記陸兩記張聘記阮泳記張清和錢守記陸序甫念户各二百文雲谷道人竺文安二户各一百五十張文盛六記張達記屈星記敬心堂有心無力從意堂有心無力無名氏丁鍾記陸利記張乾記陳茂甡鄒少記姚少甫米汁和尚忘　子一得齋主人愛蓮居士十九户各一百陸星言錦濤主人二户各二百十文撞數庄五十共收洋七十元又收銅洋七元共收錢廿七千五百三十文一 
[上海四馬路高易公舘内籌賑所經收河南皖北元月初七至初九等日第二十五次清單]  
　　初七日陳杏頤一洋○頴川子無名氏各二角○古敬善堂二元○餘大庄募十户節省戲資二元○松隱子菊朋氏各五角○培記隆記各五角○王字五元○匯豐銀行募十五人四元○無名氏本洋一元無力氏兩角○爲椿三元亦若是齋等一角○隱名氏六角○馬鑑泉李成記各四角陳海記各三角許長記穎川主人李增記衛恆記孫松山李金標徐根記孟年各二角共洋三元○高太虚一元春山氏二角○胡氏五元○有心無力人一元○邵厚材半元孫蘭江四角李瑞雲振照氏各三角陳聚德堂照韋氏增賢氏田承隂周卽　李瑞雲各二角何放聲田齊壽袁玉章各一角共洋三元○李恊臣求順遂洋二元○初八日聊盡心庸洋八元庸歸張氏四元張保記次洋十元○陳務本堂孫鼎儀堂邑雲仙舘各一元○善愈氏免憂氏各一元○羅寶林一元一○深柳堂主人祈如意求赦布福揭祈神佑愛蓮居士乞宥小民求赦災人不著崎峒各三角如流水叩消災章乞麟山人平爲福願天赦民隨水行舟子伴林民祈赦布本各二角共洋四元和興昌交來無名等八人洋九元凌氏次洋一元姚氏求病全愈五十元添助氏五人洋五角樂善子五户洋五角清靖主人洋五角望雲生三女各四角何清三角康伯鶴隂鶴峰雪隂山人新安姚蓮周四氏醉樂各二角共洋三元二羅錦奎淨四元張姓洋一元次洋七元南陽五户洋二元三角鄭秉源保安鄭松泉各一元辛祿無名存心各五角存心三角存心無民二人各二角隱名明隆各錢三百廿二作人二百另四鄭字佑二百無名次洋一元共洋五元四角次洋一元錢一千四十八吳存誠存無名鑒雲各一角曹云亭無民各錢一伯漢口茶業公所來延陵求子平安文銀五兩徐柱韾求合宅平安洋二元慎益米行陳春生代祖　父母求壽洋十元王孝亨陳周人各五角慎益行三元王阿林陸小全王子翰王六民汪秀峰各一元陳朝良羅松林鄒子軒潘告然宋蓮卿周貴坤方倉海陳賢悌各半元共捐洋三十二元有心子二元林始興各一元○初九日公和洋兩元無名二元五角五分南翔陳耀庚求病全洋四元雲麓山人易安居士李煜涵雩山隱士各二元琴鶴居士光裕各一元無力二元無民一元一角鄧阿俊二角全盛局來聞松生一元宋開祥仇炳生各二百吳炳祥一百王周王茅各五角華陽柳王各一元孫肖巖四元逃名民二角鄭朝光紹光求母病全洋十元寶順局來大　許狄村翁募許狄材許慶堪周金勝張吳各一元顧硯卿錢八百四十萬成四百許仁昌周錦勝每三百四十任金姑局文召不書民許雲鶴許獨琴無名張俊甫周金勝許慶堯姚粟園不書民如竹盛黄宿香各二百衛貴松朱等十六户錢一千五百四十共捐洋四元錢六千六十申洋六元九和來桐隂堂一元思補齋百齡堂無名映雪軒助經居士汝南書屋各半元惜字散人等廿六户洋二圓六角方梅主人等七人洋一元四共洋八圓五角永遠會五十圓祥生泰二圓三夢蘭樓主洋三角五車書屋無力子每一角恊同慶來延安储署募宵施右堂李銀二兩延安營守府楊一兩二公信和盛每五錢集義書房四錢義興泰長盛德聚奎公永遠明隆泰成信順同泰福盛吉仁和王聯登賢生貴天賢合每三錢德盛明二錢四分泰和元王恆泰統泰合和盛源晋盛合每銀一錢五分晋盛昌復盛源復盛成裕盛隆春慶祥祥盛永正興德各一錢同盛和五分共捐銀十兩合陜平銀十兩零三錢仲規元一十兩零八錢三分五厘無名氏員張麗甫洋半員無名氏三角無名氏馮莊記各二角共洋一員二角福興潤局交來徐州府吳方池翁募節婦牛文氏餘資移助曹紋三十二兩六錢八分延禧堂景庄生養怡室各錢一千文青藜堂自知氏氏各五百子香氏四百五十文趙礽第跨瀛堂珍德堂各四百馮正修張茂廷餘慶堂茅新甫盧鴻蔭五雲齋銓盛天香齋天源坊天興號聚成坊福泉坊各三百王紹曾王象曾王淑蘭王鴻貴月旦堂李鼎卿青黎堂各二百五十琴鶴堂二户五百王魏封　記各二百三鳳堂一百共捐曹紋三十二兩陸錢八分十二千換紋七兩八錢四分三厘共紋四十兩零五錢二分三厘伸規元四十二兩八錢六分七厘○○以上三日共收規元五十三兩七錢零二分英洋二百九十三員三角五分紋銀五兩銅洋十九元錢七百文 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十四年二月十八日京報全錄]  
　　宫門抄○御史牟奏統領大員營務廢弛縱勇妄爲請飭查辦摺○東撫張奏遵旨查明將弁被叅各欵據實覆陳摺○又奏知縣摘頂留工効力片○又奏道員仍請開缺留省補用片○廣西撫李奏梧州被災户口分别加恤片○又奏調署知縣片○二月十八日禮部宗人府欽天監廂紅旗值日無引見○恩公長春各假滿請安○福　謝授閣學恩○薩凌阿謝授西寗辦事大臣恩○李培元等謝記名恩○禮部奏派從耕之王大臣派出睿王鄭王克王錫珍麟書潘祖蔭松森曾紀澤續昌孫家鼐黄體芳延禮○又奏派遞耒耜之大臣派出嵩申○召見軍機奎潤德福徐郙薩凌阿○○浙江道監察御史臣牟蔭喬跪奏爲統領防軍大員營務廢弛庸劣無能縱勇妄爲擾民滋事請飭查辦恭摺抑祈聖鑒事竊維山東福山縣烟台海口設有防軍數營皆駐紥只楚村左近一帶距烟台十餘里該統領孫金彪平日馭下無方不知訓練携帶眷口卽在該村租賃民房居住營哨各官及幕友等携眷者二十餘人有李姓營官聘娶民女爲妻各營紛紛送禮該村演戲自統領以下無人不往觀看孫金彪等又常至烟台遊玩動輙旬日不回營　所部勇丁白晝成羣任意遊蕩夜間亦多不歸並於該村開設鴉片烟館數處本年春夏間諸記村外疉有搶奪過客情事七月下旬福山縣東門外恒源錢鋪棲霞縣臧家庄協順錢鋪寗海州上庄利泰湧雜貨鋪相繼被劫拿獲數人俱係營勇訊問夥黨尚多福山縣知縣行文關提孫金彪抗不交出其尤甚者本年六月間該營調赴榮城成山頭一到卽大肆抄掠且恣行姦淫攫收婦女衣飾等物不計其數載回烟台公然持向各村售賣似此胆大妄爲目無法紀實屬罪不容誅孫金彪身爲統領形同聾瞶毫無見聞殊出情理之外亦難保非有心徇庇明知故縱以專閫大員如斯庸劣安望其海疆坐鎮可恃爲緩急之資擬請飭下山東巡撫認真確查從嚴叅辦庶驕弁惡卒尚知畏憚而軍律或不至蕩然矣是否有當伏乞皇太后皇上聖鑒謹奏○○頭品頂戴山東巡撫臣張矅跪奏爲遵旨查明烟台海口防營將弁被叅各欵據實覆陳恭摺仰祈聖鑒事竊臣承准軍機大臣字寄光緒十三年八月二十八日奉上諭有人奏山東烟台海口防營統領孫金彪平日馭下無方不知訓練該營勇丁有開設烟館遊蕩搶奪情事等因欽此遵旨寄信前來臣伏查成山頭大肆抄掠一事前奉諭旨有人奏叅榮城劣紳慫恿知縣揑詞請兵及兵勇大肆抄掠各卽遵卽遴派候補知府李翼清署兗州府同知清輔前往成山各村明查暗訪另派公正紳士密往查察並經委員訊取各村長供結實無兵勇人等抄掠情事業經歸保大輪船失事案内恭摺據實具奏所有該統領孫金彪被叅縱容營勇遊蕩搶奪各節應再派員確切查辦當派道員裘德俊前赴烟台遂加訪察務得實情詳細禀覆兹據道員裘德俊查明具覆前來如原叅福山縣恒源錢鋪棲霞縣恊順錢鋪寗海州利泰湧雜貨鋪相繼被刦獲犯俱係營勇福山縣關提人犯抗不交人一節會同登萊青海關道盛宣懷查得寗海州事主于獻致利泰湧雜貨鋪於光緒十三年七月十三夜被賊十數人臨時行强一案棲霞縣事主李連青協順錢鋪於是年七月二十五夜被竊一案福山縣事主史恩彤恒源錢鋪於是年八月初三夜被刦一案當經福山縣兵役會同防營拿獲盜犯張萌三陳汝標王鳳其嚴新義等四名棲霞縣拿獲夥竊賊犯張占元一名寗海州拿獲盜犯王占魁劉振青耿吉昌欒岐山等四名各該州縣先後訊供通報奉批將各盜犯解交該管知府復訊禀辦犯供具在並非將金彪所部管勇寔無抗不交人情事又如原叅勇丁白晝遊蕩夜間不歸並有開設烟舘一節查得防營駐紥距烟台十餘里只楚諸記芝水各村烟台係海道南北往來要隘五方雜處向有烟舘開設多年確有姓名可據且有開至十餘年者早經地方衙門出示查禁惟商賈會萃之區一時斷難凈絶孫金彪營規素嚴勇丁因事出營持簽挂號限定時刻不准遲逾寔無遊蕩不歸及開設烟舘情事又如原叅將金彪携帶眷口營哨官携眷者二十餘人李姓官聘娶民女爲妻各營紛紛送禮一節查孫金彪所帶隊伍自豫西征迄今二十餘年因操防緊要雖屢次請假未便照准間有母視其子婦視其夫者並未久停隨時歸去前巳飭令在營員弁凡有離家年久者准其暫給假期以示體恤至副將李連得打仗奮勇操練最勤年巳四十尚未婚娶遂憑媒聘娶趙氏之女並無各營紛紛送禮情事又如原叅馭下無方不知訓練並至烟台遊玩旬日不歸一節查孫金彪自到烟台以來每日操每月合操六次火器極爲嫻熟此非空言所能搪塞該員巡防沿海是其專責與海關道盛宣懷會商公事往來日期禀明有案並無廢弛營務及遊玩旬日不歸營盤情事又如原叅該村演戲統領以下無人不往觀看一節附近各村春祈秋報往往演戲酬神各紳董因軍民相安柬邀統領營官前往拈香均經孫金彪婉爲辭謝各紳董又恐戲塲滋事請由防營派撥妥弁帶領親兵前往彈壓並無統領以下無人不往觀看情事臣一再派員前往密查情形均屬相同該統領孫金彪自到海防以來周歴重洋察勘島嶼講求戰守機宜多中要其性情僕直循謹所到之處尚知愛民實爲將領中得力之員惟副將李連得雖年巳四旬尚未授室而於駐營地方聘娶民女究有不合相應請旨將儘先補用副將樸勇巴圖魯李連得革職留營以示懲儆所有遵查防營將弁被叅各欵謹恭摺據實覆陳伏乞皇太后皇上聖鑒訓示謹奏奉硃批另有旨欽此○○張曜片再霑化縣地方爲徒駭河下游縣境東北一帶連年被水兼之濵臨海口匪盜出没靡常緝捕修防均關緊要現任知縣楊熙丁憂開缺查有德平縣胡啓煐年壯才明諳悉河務以之調署霑化縣事可期得力乃該員胡啓煐以霑化缺苦事艱一聞調任率以患病請假並稱抑或准予開缺等語實係揑詞規避居心殊屬鄙俗相應請旨將德平縣知縣胡啓煐摘去頂戴開缺留於河工効力以儆效尤謹附片具陳伏乞聖鑒訓示謹奏奉硃批胡啓煐着摘去頂戴開缺留於河工効力吏部知道欽此○○張曜片再臣前因催運漕糧並辦回空事宜尤爲出力之三品頂戴在任候補道員臨清直隷州知州王其慎奏請開缺以道員留省補用欽奉硃批着照所請吏部知道欽此欽遵在案東省現辦河工事關重要王其慎曾在河防局當差孰悉工程經臣調令來省派辦河工事務以資得力兹准吏部以催漕出力未滿三年與請獎定章不符奏明咨行前來臣伏查上届河運漕糧江蘇省加運米十萬石催儧漕船巳非往届可比原請又僅止開缺亦與别項獎叙不同旦以三品頂戴候補道員其在直隷州知州任與體制究有未宜應請旨將王其慎一員仍照前奉硃批准其開缺留省補用謹附片具陳伏乞聖鑒訓示謹奏奉硃批着照所請吏部知道欽此○○李秉衡片再本年入秋以來民間多被火灾前經臣將龍州應及融縣臨桂縣梧州府柳州府等處民房失火被灾情形節次附片陳明在案兹又據署梧州府知府何燿章禀報十一月二十六日二更時候該府城外竹椅街莫廣昌客店因煮茶失火延燒民房當經會同營員併蒼梧縣督帶兵役馳往撲救該處多係茅檐竹屋並無墻壁是夜北風勁烈人力難施多方撲滅計巳燒去二百零六間被灾者多係貧户甚屬可憫卽飭查開户丁分别極貧次貧由該府捐廉周恤共發銀四百七十餘兩發米七千四百餘斤並經辦理大江鹽務廣東運同金式祥蒼梧縣洪昌言各捐廉銀給恤附城紳商富户亦量力資助等情禀報前來臣查此次被灾之户多係貧民殊屬可憫除檄飭查明是否尚須加恤分别辦理毋任失所外理合附片具陳伏乞聖鑒謹奏奉硃批知道了卽着查明被灾户口妥爲撫恤毋任失所欽此○○李秉衡片再桂平縣知縣李宗庚現飭赴升補明江同知本任所遺員缺查有臨桂縣知縣楊先俊操守能嚴辦公隱練堪以調署據署布政使按察使張聯桂具詳前來理合循例附片陳明伏乞聖鑒謹奏奉硃批吏部知道欽此 
 
