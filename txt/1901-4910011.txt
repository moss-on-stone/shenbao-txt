# 1901 - 56 - 4910011

 

Page 1

 
 
[閱報須知] [  申報館主人啓]  
　　本館杭州報紙向託申昌汪傳臣兄經售今據函稱該地分報人積欠報資甚鉅年下延不歸償似此實於報欵有礙現擬蒂欠無幾者仍令照常分送其抗欠不還之各送報人於新歲一律停發閱報諸君如久候不到定爲分報人欠欵停且所致如欲快覩請函知保佑坊坤昌當另派妥人分送維閱報諸君子鑒之 
[論本報紀旗兵不法事]  
　　日前鎭江訪事友遞函本館云去冬鎭江城内陳姓被盜失贓不貲旋由縣捕緝獲梁姓盜犯供出夥盜旗兵多名經縣主禀詳各大憲江督劉峴帥批飭常鎭通海道長觀察轉飭理事同知恒司馬將爲盜之旗兵按名拿辦不意副都統吉統制抗不遵提至今延擱新正某日峴師又復電催八旗協領蔭協戎將旗兵按名交出歸鎭江府審辦初七日府尊向太守會同恒司馬及丹徒縣莫大令提梁盜及旗兵等質訊料詎旗兵等不服訊問一哄而出差役以若輩皆帶有火器不敢追拿迨旗兵回營卽號召同營兵士二三百名各執槍刀擁至協戎宅内肆行滋擾聲言欲置協戎於死地協戎全家從側門逃避直至初八日始紛紛散去執筆人閱之不禁爲之髮指眥裂化日光天之下而若輩竟敢如此肆行無忌耶我朝自定鼎後遣八旗子弟分隸各省要隘名曰駐防駐防云者駐此而防護一方者也初意以緑營之未足全恃故設旗營以爲爪牙心腹之寄則凡駐防之兵宜如何捍衛閭閻爲一方保障雖無捕盜專責而旣爲駐防其能使地方安靖盜賊潛蹤亦不得謂之越俎乃非但不能靖盜而反與盜爲從是朝廷糜費無數錢糧養此數十百輩之盜以爲害於地方亦何貴有此駐防哉說者謂我朝以弧矢定天下東除西盪八旗之力居多惟自乾嘉以後日就頽喪至今竟成强弩之末然謂其無用則可若謂其有害恐亦不足服若輩之心此案雖經梁盜供扳而究竟誣與不誣尚禾水落石出似不能竟指旗兵之爲盜也曰盜黨誣扳固常有之事此峴帥之所以必欲按名飭提訊問也一經質訊則誣與不誣昭然若揭矣當峴帥飭提時吉統制理應飭屬按名交出歸案質訊此案早可明白了結而乃抗不遵提至今延擱統制其能辭庇護之咎乎嗣經峴帥電催交案該旗兵等若自問果無爲盜之事則到案對質公道自在何以不服訊問一哄而出則其心已虚故不敢對質可知旋復號召同營至協戎宅滋擾目無長上不顧王章不與盜賊之所爲而又加甚耶是卽未與搶刦之事而卽此一端已足與盜同罪且其於該管上司猶且肆行無忌則其平日爲害閭閻之處不問可知爲盜所扳當亦非莫須有之事矣說者又謂旗兵不法固罪無可辭而吉統制雖前此抗不遵提迹近庇護而今已交出似可免庇護之咎曰咎卽在前此之抗不遵提也使當時卽行交出無論其爲盜與否吾知各旗兵斷不敢不服訊問一哄而出糾衆持械滋擾之事從何而起此皆因統制不遵提訊各旗兵遂以爲統制意存袒護故其瞻愈大幾釀事端非統制之咎而誰咎耶該兵之不顧王章不守紀律固不能免於刑誅而統制之不顧大局不識重輕恐亦不免大干咎戾也 
[本館接奉電音]  
　　昨日午後西安行在飛電傳來上諭一道敬謹譯登○正月十二日行在内閣抄奉上諭崑岡等奏遵旨續查殉難官員等第六第七次懇恩賜卹各摺當諭令軍機處著核議具奏兹據該大臣等開單呈覽或臨難捐軀或闔門殉節允宜悉予裦揚以彰忠烈世管佐領兼三等侍衛文著照叅領陣亡例從優賜卹騎都尉王蔭著照叅領陣亡例從優賜卹世管佐領丞瑞著照叅領陣亡例從優賜卹佐領銜驍騎校崇桂著照佐領陣亡例從優賜卹四品頂戴驍騎校鐘安著照叅領陣亡例從優賜卹護軍忠明著照護軍校陣亡例從優賜卹育兵永順德策均著照驍騎校陣亡例從優賜卹户部筆帖式裕恩著照主事例賜卹驍騎校長海著照佐領例賜卹伊妻常氏及子景壽均著准其旌表國子監助教相山著照主事例賜卹四品封典王富春著照四品官例賜卹民人劉海浣及伊妻穭楊安氏均著准其旌表六品銜縣丞顧長著照六品官例賜卹從九品沈見義著照八品官例賜卹主簿俞安之妻李氏伊姪俞甸定之妻魯氏妾劉氏俞繼善之妻阮氏姪孫媳胡氏又姪媳之内姪女一名從九銜　承惠之媳任氏書吏袁棠之妻荆氏司員王振麟之妻劉氏子婦王氏並王氏胞姊魯王氏州判蔣榮之妻崔氏州同蔣有横之妻欒氏幼子蔣兆瑩二等男煜賢之胞姊妹二名廪膳生春壺之母王氏姊一名及其嫂巴澡特氏侍衛文興之嫂巴魯特氏欽催吉拉明阿之妻博爾濟吉特氏女一名及其弟婦佐領隆斌之子婦張氏護軍叅領成翔之女富察氏子婦趙氏及其孫延光民人邢及忠之妻趙氏均著准其旌表雲騎尉崑明著照四品官陣亡例從優賜卹候補驍騎校領繆德昌著照六品官陣亡例從優賜卹廣明著照驍騎校陣亡例從優賜卹五品頂戴驍騎校多倫布著照五品官陣亡例從優賜卹護軍校著照佐領陣亡例從優賜卹印務章京阿杳泰著照四品官例賜卹伊妻張佐氏女一名及姪婦李佐氏姪女一名孫女二名均著准其旌表部筆帖式覺羅善保著照主亜例賜卹伊姪仲倫之　妻伊而覺羅氏及伊孫覺羅託色之妻彦佳錉均著准其旌表步軍楊恩山之妻那佳氏並次女三女子媳白佳氏均著准其旌表親軍校文五著照五品官例賜卹和碩額駙品級銜頭品廕生賜襲恩騎尉富潤堪著照一品官例賜卹刑部小京官恒榮户部筆帖式恒昌均著照主事例賜卹恒榮之妻宗室氏子錫光錫慶錫燦女一名長子媳楊氏次子息轍莫特氏恒昌之妻完顔氏女一名及弟恒啓並弟婦恒俊之妻鈕胡魯氏均著准其旌表步軍校賡音泰著照四品官例賜卹驍騎校清泰著照佐領例賜卹伊妻宗室氏及長女均著准其旌表六品頂戴榮銓著照六品官例賜卹伊母王佳氏著准其旌表中佐領伊宗阿之母王佳氏著准其旌表馬甲英志著照驍騎校例賜卹伊妻烏里顔罕濟爾莫特氏親軍恒之妻輝發那懴氏均著准其旌表鹽大使職銜李相著照六品官例賜卹都察院都事長之妻謝氏子繼烈女三名均著准其旌表員外郎銜大理寺寺丞何爾爕著照七品官例賜卹議叙巡檢王始昌著照七品官例賜卹四品頂戴卽補内叅領李長制著照四品官例賜卹伊姪女一名著准其旌表副護軍叅領銜筆帖式恩長著照副護軍叅領例賜卹從九品職銜傳亮琳著照九品官例賜卹州同馮疇著照六品官例賜卹翰林院待詔銜沈光第著照九品官例賜卹伊妻孟氏著准其旌表内務府員外郎端鑫著照四品官例賜卹伊妻蕯克還氏妾慈氏女僕傳氏驍騎校延裕之女二名均著准其旌表國子監學正牛進榮著照六品官例賜卹伊子婦邢氏候選府經歴黄在淇之妻楊氏童生沈開泰之妻王氏及伊女一名均著准其旌表内務府郎中盛桂之妻姜琨都虞氏員外郎連慶之妻氏奉宸苑筆帖式興秀之 
 
 

Page 2

 
 
妻伊爾根覺羅氏内管成祥之妻蘇氏伊女一名伊子披甲松泉之妻戴氏胞兄筆帖式成澤之妻韓氏堂兄拜唐阿成之妻朱氏女一名庫世興之妻圖氏及女二名筆帖式德斌之妻李氏均著准其旌表筆帖式奎松著照六品官例賜卹伊妻郭氏著准其旌表八品長謙祥著照七品官例賜卹伊妻周氏子琮福女一名胞姪瑛福筆帖式萬祥之女三名妾一名鹽大使廉祥之妾一名謙祥之妻妹周氏等均著准其旌表六品庫連茂著照五品官例賜卹著照五品官例賜卹伊母張氏及妻氏家丁連逹均著准其旌表筆帖式良勳之妻父妻傅氏及伊弟婦之母並妹一名子永福女一名均著准其旌表官學生源之繼母完顔氏父妾意氏均著准其旌表五品頂戴拜同阿興富著照五品官例賜卹伊妻富氏著准其旌表筆帖式悌馮著照六品官例賜卹員外郎恩齡之繼母徐氏嬸母海氏及娣妹外祖母陶氏女一名均著准其旌表民人石心菴妻王氏商民張泰巨妻石氏民人趙德祿及妻張氏子長喜女一名均著准其旌表該部知道欽此 
[黄州安靜]  
　　漢口訪事友人云去歲臘底黄州地面人心惶惶謡言康梁逆黨將於除日在彼處起事地方官以人言藉藉恐非無因黄州兵力甚單不足以資保衛爰電禀湖廣總督張香濤制軍派兵防備香帥得禀之下立卽札調愷字營勇丁兩哨馳往駐守故度歲以來閭閻甚爲安靜也 
[弁勇不法]  
　　蘇州訪事友人云距省垣二百里之遥有南潯鎭焉房屋則鱗次櫛比人民則轂擊肩摩固蘇之吳江浙之烏程二縣所轄之著名巨鎭也鎭有吳逢吉者湖南某縣人向在市中開設湯圓鋪經之營之生涯不惡十餘年來勤儉自持頗有積蓄性誠厚鎭人士皆器重之鋪中惟一子一夥經理各事去臘某曰飛划營某號艙長高本立忽向之索借洋銀五十元吳不允高卽大聲曰汝有眼不識泰山倘不以不動尊爲壽莫自後悔也吳思安分營生並未犯事想亦無奈我何因置之不睬高見技不得售糾合同營袁得運率領營勇多人擁至吳鋪將吳父子執縛以去併將櫃中所儲洋銀一百七十餘元小洋銀三百餘枚青銅錢十餘千白米十餘石猪肉皮一百六七十斤悉數掠去復將屋中器具搬取一空鎭人咸怒擬卽呈控有司高袁二弁懼於是將吳父子送至吳江禀請縣主宗大令治以窩贓之罪大令升堂研訊吳　訴前情泣求申雪大令以無窩贓實據飭令交保開釋吳遂連夜至省投臬轅歴情上控臬憲朱廉訪察閱稟詞勃然大怒謂營兵所以衛民今反殃民與賊盜何異若不嚴行懲究何以安靖閭閻因卽批飭蘇州府親提訊究府尊濮紫泉太守奉批之下立飭差役至營請營主徐叅戎錦堂將高袁二弁交案研訊高袁同供眼線某甲指吳父子窩贓故往拘拿訊以甲在何處則稱不知去向太守怒限五日將甲交案及訊以所取各物則稱惟有白米七石肉皮八十餘斤寄存某營中太守得供飭將二弁分别管押移文至某營提取白米肉皮冉行訊核 
[緩期到任]  
　　蘇州訪事友人云署臬憲朱竹石廉訪以每年舉行秋審俱於三月前備辦因函請新任臬司誠果泉廉訪早日履任旋得誠廉訪回函謂有經手未了事件急切未能交卸所有秋審公務請爲一手經理觀此則誠廉訪履仕之期當在四五月間矣 
[總巡到差]  
　　蘇州訪事友人云南路總巡一差業由護理撫憲聶仲芳中丞札委候補通判王刺史鍾瀚接辦刺史奉札後已於元月初十日詣轅謝委十一日到差視事矣 
[盜匪游供]  
　　廣州訪事友人云去冬十二月二十日老城馬鞍街謙益運司官銀號被盜行刼一案經新任兩廣總督陶子方制軍訪聞大爲震怒立札中協兩營會同地方文武員弁速將此案破獲訊明嚴辦嗣於廿一日由撫標練兵在早亨坊賭塲拿獲匪犯馬仔九一名解送南海縣署馬係回教中人身帶六響手槍一枝縣主裴大令研訊之下矢口不承翌日覆訊馬供稱小人實姓馬名逢　並非馬他九平日亦無爲匪情事惟獨居某處石室中每日清晨七點鐘時出外往各處遊行至午後四點鐘時仍回石室此案實不知情大令再三研鞫堅不供認遂飭還禁候再覆訊 
[盜案續詰]  
　　金陵訪事友人云評事大街竹竿巷許姓白晝被盜搶刼刃傷婢女報經江寗縣蒞勘飭役嚴緝已紀報端兹悉許姓主婦日前在廚下搬用積薪忽見中藏布棉袍一件知爲盜匪所遺察係其螟蛉子某甲之物甲平日不時造門自被刦後蹤跡頓杳情有可疑乃據情禀知縣主孫鼎甫大令大令訊問甲之年貌籍貫形狀當卽加差勒限分投江北一帶嚴密緝查 
[催繳欠餉]  
　　廣州訪事人云粤省商包釐金聞自開辦以至停辦之日所收餉項除由各廠征解及按餉抵扣外尚欠應繳餉銀四十九萬餘兩現經大憲札委廖子琅太守會同縣尊轉飭包釐商首岑敬輿等速將欠餉續解以重帑項而裕餉源 
[湘江水漲]  
　　漢口訪事友人云前者湘江水退幾不容刀三老長年中流打槳每慨水中生骨舟似膠粘今届春來水勢已增高繼長輪船可由漢地直抵岳州不似從前僅至盧林潭而止至湘河之水亦已漸增小輪船可由長沙徑入湘潭矣 
[漢皋火警]  
　　漢口訪事友人云正月初七夜十點鐘漢鎭某客棧不戒於火轟轟烈烈霎時間勢已燎原幸各鋪水龍聞警齊至竭力灌澆移時卽得熄滅僅焚燬客棧房屋一椽餘未殃及亦云幸矣 
[皖垣火警]  
　　安慶訪事友來函云正月初三日板井巷居民某姓家不知因何失愼焚燬茅屋數間迨初四日朝暾甫上省垣縣下坡某姓家又不戒於火幾肇燎原幸各水龍聞警飛馳往救吸水灌澆須臾卽烟消火滅計焚去居民六七家至初八日午後又聞警鑼亂鳴詢知四牌樓西街同廣錢莊又肇火災團練局董汪某首先率勇臨塲彈壓俄而文武員弁紛紛戾止督率勇丁將之路拆斷祝融氏計無所施始廢然而返是役也雖僅焚去廚屋一幢而是處逼近撫轅又值飛廉肆虐遠近鋪户大受驚危事後有某紳刊刷傅單擬集資建造水池置備救火器具爲亡羊補牢之計果能切實辦理亦居民之福也 
[蘇垣火警]  
　　蘇州訪事友人云本月初十日午前胥門内百花洲某小販家因作午餐不愼一殺那間火已冐穿屋頂勢成燎原各叚水龍夫聞警之下立舁水龍往救奈是處均係茅屋拉朽摧枯將是處草屋七八十間悉成灰燼迨黄昏九下鐘時閶門内申衙前又報火警各叚水龍重整旗鼓馳往灌澆地方文武官員亦鳴騶扉止督同施救飭差彈壓搶火匪徒其時封姨怒吼祝融氏大肆猖狂西突東衝銳不可遏尚幸施救者衆僅焚去起火之某書坊房屋五六椽併延及左右鄰門面各一間餘俱未遭殃及 
[鎭郡市景]  
　　鎭江訪事友人云去歲鎭江市景有江河日下之勢蓋因北方拳匪擾亂風鶴頻驚以致各項生涯異常清淡而各雜貨行號虧耗尤鉅如謙豫恒積記元記吉盈豐等號有虧萬餘金者有虧七八千金者各錢莊亦因銀根緊迫各處停止匯劃虧折亦甚倒閉頻仍惟各銀樓販售赤金賤入貴出無不大獲其利其餘綢縀布疋以及京廣貨等業亦皆無利可謀大綸四經各繅絲廠因五月間所收新繭價值甚貴旋以洋壯停辦貨積如山無人顧問每家亦虧耗數萬金新正以來市上各店啓門者不過十之四五噫市情如此有心人聞之能無慨然 
[皖省官塲紀事]  
　　安慶訪事友來函云省城牙釐局提調候補知府褀太守厚性極仁慈尤好施予每届隆冬凡貧苦小民均施以錢米其有殘疾不能領取者飭各地保查明姓氏開册呈報每名給子洋銀一元是亦可謂好行其德者矣○候補知縣鄧大令瑜於去臘某日奉安徽巡撫王芍棠中丞札委辦理籌餉捐輸局文案大令奉札後卽於新正月初六日到差視事○正月甘日藩憲湯小秋方伯懸有牌示云委署和州知州童寳善調省遺缺以現署懷寗縣姚錫光署理遞遺懷寗縣員缺著請補是缺之鄭思賢先行赴任現任休寗縣調補寗　縣劉彦著卽赴任 
 
 

Page 3

 
 
遞遺休寗縣缺委試用知縣張奎漢署理泗州直隸州知州丁文炳被議遺缺以本任廣德州王康平調署池太同知沈德潤叅劾遺缺委試用同知陳遠績著理特授潁州府通判李萬淮叅劾遺缺委候補同知朱雲驥署理補授懷寗縣教諭沈豐瑞飭回本任新選壽州學正方顯允飭赴新任潁上縣典史吳繼昌叅劾遺缺以試用巡檢陳宗壽署理調署婺源縣李延慶叅劾遺缺以候補知縣張振鋆署理○皖撫中軍叅將齊叅戎金鰲蒞任有年精神素健新正月元旦日黎明時猶赴萬壽宮隨班慶祝詎料翌日忽得暴疾而已撫憲王中丞聞報卽委中軍守領褚守戎前往權攝篆務聞此缺例歸部選現已由中丞封章入告矣○正月某日爲撫憲王中丞六秩壽辰先期懸有牌示近聞省外各屬以本部院明歲六十壽辰紛紛來省稱祝本部院歴官各省從未於生日稱慶况值乘輿播遷之際正臣子痛心之時此等慶祝舉動固爲例所當禁亦實情有未安所願諸寅僚各矢公忠懷臥薪嘗瞻之志相與宏濟艱難卽以匡予不逮則本部院受賜多矣特諭通知並仰首縣傳知外屬一體知悉此諭亮節清風亦近日仕途中錚錚鉸鉸者也 
[潤州官塲紀事]  
　　鎭江訪事人云今歲元旦天氣晴朗爲數年來所未見鎭城印委各員均於黎明趨詣萬壽宮拜牌行慶賀禮畢常鎭通海道長久山觀察嗚騶至西門内財神廟拈香至時文武各官早已鷺序鵷班齊列鵠候觀察行禮後至後殿團拜濟濟一堂備極冠裳之盛洵宦途中佳話也○履端之日駐鎭英領事博諾德君鎭江關稅務司法來格君美國領事馬敦君天主堂司鐸施方禮君次第乘輿進城至道轅賀禧道憲長久山觀察預備西式茶點陳設花廳偕同各繙譯官迎入行除帽握手禮茗談良久始出中西輯睦於此益見○英君主維多利亞宴駕後各國皆遣大臣往吊中國皇上亦命前任廣東學政張侍郎百熙出使蒞英藉伸慰唁之禮去歲臘月之杪侍郎由粤蒞滬小住數日卽於新正初六日下午由滬乘鏡清兵艦道出京口下椗江中維時江勝新湘各營勇丁均列隊江于旌旗五色映日鮮明槍砲之聲隆隆不絶俄而長江水師提督黄芍巖宮保常鎭通海道長久山觀察以及文武印委各官咸詣舟次投刺侍郎接見後獨留宮保觀察暢談時事良久而别初七辰刻啓輪上駛取道漢皋遵陸赴陜西行在請訓然後持節出洋也 
[漢皋解佩]  
　　漢口訪事友人云漢陽積榖倉所儲榖米千斯萬斯客臘散放貧民一空積蓄兹當春令榖價日廉董其事者遂出銀糴新以實倉廪亦要舉也○漢防營自經陳慶門都閫督領以來於操演之事極爲認眞兹復在自强軍延聘教習吳君新發蒞漢訓練各兵俾成勁旅○客臘永寗巷正街復泰雜貨店虧欠過巨遽爾倒閉其分店亦同時輟業其餘某雜貨行及某某等山貨店亦皆收歇聞須清理各帳重張旗鼓也至錢業一項頗能支持不聞有倒閉者亦年來未見之事也○客有自武昌來者言新任湖北提督學政蔣蓻圃大宗師下車伊始首重關防日前頒發告示徧貼通衢略謂本院供職詞曹備員諫院復欽承恩命視學鄂中當此時局多艱尤以拔擢人才爲先務本院自維凉德深凛冰淵幕友則悉取端方丁胥亦嚴加約束誠恐士民人等未及周知奸宄之徒或至乘機撞騙合卽出示曉諭爾等須知本院事無鉅細必出親裁衡校一秉至公關節無從傳逹愼勿聽信非人煽惑致受其愚等語是亦愼　關防之至意也 
[秦淮打槳]  
　　金陵訪事友人云承恩寺大街慶華銀樓資本充殷生涯最盛去冬祀社之日突有某甲翩然而來稱欲兌換金鐲夥友某乙出鐲貫於已腕俾甲視之甲就乙腕摩挱良久又稱欲兌金簪乙出簪執其一端不敢釋手亦可謂愼重矣詎甲猝乘不備奪簪而竄乙亟從櫃臺躍出追赶狂呼當經途人將甲扭住交乙送入縣署請究白晝之際閙市之中匪人竟敢公然搶物若不從嚴懲治尚復晟何世界耶○城東新廊街千佛庵住持僧某甲香積廚中藏有寳銀兩錠日斯巴尼亞洋銀八百元去年夏間北氛不靖省中巨室紛遷僧慮有意外之虞當將各物持赴武定橋永豐公典質錢六千以爲典守有人從此可不虞他故矣迨爾日和局將定民心又安僧遂備齊子母銀錢持票赴贖不意已先爲他人贖去典夥極爲駭異細閱僧票並非　本河豚再檢前次贖物之票筆跡似出已歇劣夥江某之手知係江竊票塡寫賺此巨金爰如數照償僧銀旋據情禀知官憲指請提江到案嚴訊追繳○寗垣爲兩江總督兼南洋通商大臣駐節之所每屇鳳律更新江皖贛三省文武大小官員均分集白門叩賀新禧今届督憲劉峴莊制軍雖傳諭免賀而所屬官吏均欲於改歲之後一瞻潞國威儀是以獻歳以來文如江南廣饒九南道明華亭觀察等官武如福山總兵五幼山鎭軍等官仍聨鑣接旆而來恭叩新禧兼陳公務 
[鳬舄將回]  
　　日前上海縣汪瑶庭大令乘舟赴姑蘇省垣叩賀各大憲年禧兹聞大令公務已畢函知本署丁差定於本月十六日遄回申浦 
[令節停訊]  
　　本日爲元宵佳節英美租界公廨讞員張柄樞司馬咨照捕房及領事署所有會審各案照例停訊一期 
[祀事孔明]  
　　本城各廟宇凡列入祀典者地方文武各官於春秋兩季例須親往致祭昨日縣署發出春祭單二月初一日祭先師孔子同日祭黄婆祠吳公祠應公祠初二日祭社稷壇神祗壇風神廟海壇周太僕祠土地祠初三日祭文昌初四日祭呂祖初五日祭昭忠祠愍忠祠吉公祠陳公祠袁公祠劉公祠初七日祭天后宮初八日祭龍神廟初九日祭關帝十七日祭文昌廟二十七日祭先農壇二十九日祭賢良祠 
[定期縣試]  
　　出冬前江蘇提督學政瞿子玖大宗師札行松屬各縣通限十一月初一日縣試嗣經各邑尊以時近歲闌深恐爲期太促會同禀請展緩現經新任學憲李蔭漽宗師札飭各縣定期二月初一日一律舉行縣試昨日上海縣汪瑶庭大令奉到學憲札文已出示通行曉諭矣 
[催繳捐欵]  
　　前者漁商認捐永安公所童詩朝等以邇來市景蕭條禀請淞滬釐捐總局督辦錢怡甫觀察將海蜇蜇皮兩項歸入認捐每年减繳捐錢一萬四千五百串文觀察體恤商情允如所請刻因應繳之欵任意延宕遂札飭貨捐局轉飭童等如數勒限繳清倘敢再延卽行移縣押追勿稍寛貸 
[催賠刼物]  
　　去冬本邑某洋行買辦某甲携金銀對時表等物赴浙省紹興府屬發售不料行至餘姚縣境被盜搶掠一空遂回申告知洋東控請領事照會杭關道轉飭餘姚縣從速緝拿務獲究辦迄今日久仍未破獲洋東乃延律師親往紹興禀請領事照會杭關道札催餘姚縣限日追賠 
[美界火警]  
　　昨晚七點逾十五分鐘時瞭望臺上警鐘亂鳴旋分二十詢知火起於靶子路左近救火會各西人急驅皮帶車馳往早已烟消火滅遂各中道折回 
[招領幼童]  
　　前有孩童章杏生在法租界因迷失歸途由巡街捕帶至公堂禀知讞員杜枝園大令判令暫留捕房候家屬認領詎迄今日久無人具領昨日大令諭令再留捕房三日如無人認領送普育堂留養 
[開廠施粥]  
　　啓者敝堂歴年冬季開廠煮粥每届歲首暫停數日俾夫役人等回家度歲食粥貧黎無以卒歲者量給米票以免仰屋興嗟本年自元旦至初十日停厰給發米票萬張陸續來堂憑票給米於十一日起照常開廠發粥蒙英美租界公廨讞員張柄樞司馬西門外巡防局員曾煦齋二尹各派護勇到廠彈壓庶免擁擠今將開廠施粥日期請登報章布照公鑒上海六馬路仁濟善堂董事嚴信厚楊廷臬黄宗憲朱佩珍施則敬劉芬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南市瑣譚]  
　　邇者上海縣主汪瑶庭大令訪悉本邑南市一帶時有流氓到處横行訛詐良民無惡不作大爲閭閻之害爰飭差恊同各　地甲前往查拿務獲解案以便從重懲辦○每届元宵節前後本邑南市滬軍營各弁兵製成各式燈景遊行於城廂内外名曰點綴昇平實則藉此以縱游嬉耳本届因時艱孔亟不復舉行非特可節浮費並可免滋事之虞亦未始非閭閻之幸也○日前南市老太平碼頭某烟館夥名阿德者因事在馬路嬉游不知因何被十六號巡街捕舉棍毆傷事後訴知店主金某卽投捕房控訴捕頭許爲查明提究○本邑南市大東門外有浙寗會館向例於元宵節招集梨園子弟登臺演劇以答神庥至晚燃放各種烟火重門洞啓任令閒人入内縱觀今届各司事仍循曩例舉行十六鋪巡防南局委員陳二尹深恐届時時人多滋事特派勇丁前往預爲照料 
[英美租界公堂瑣案]  
　　王二與馬某素在長江一帶盜馬屢次犯案經各處緝拿未獲日前不知在何處竊馬二四在新閘一帶求售經某包探以其形跡可疑拘入捕房押候解案訊辦○程阿福羅阿三潛至袁阿寳家行竊經失主拿獲交三百七十號華捕拘入捕房押候解送公堂訊究○日本婦人惡沙古控已歇細崽許阿虎持刀行兇由包探倪順泉拘獲解案經日本副領事松村君偕繙譯白鬚直君蒞廨會同讞員張柄樞司馬研訊原告訴稱前曾用許爲細崽嗣因竊取洋銀辭歇不料前晚瞻敢潛至臥房將門關閉持刀恐嚇索詐洋銀婦人見勢不佳由窓躍出投報捕房請爲拘辦許阿虎供因洋　東積欠工資允於是晚付下迨去時卽被報捕小的不敢行兇求鑒司馬商之松村君謂許雖持刀恐嚇尚未得財應從輕發落松村君謂大清律　例首從皆斬堅請照律懲辦司馬以例所指係夥搶案件許一人尚未得財罪不至死况本廨無理刑名之權再四會商遂判責一千板發押捕房　一年半期滿遞解寗波原籍○王壽泉章星如李全榮陳三章趙增國等在福建路某茶肆聚賭五輸洋銀七十二元查看牌骰有弊始知被騙遂　向章等吵閙經包探趙銀河一併拘獲解請訊究司馬訊得聚賭屬實判令各罰洋銀十元充公所有賭輸洋銀七十二元繳出充醫院善舉王卽　行開釋章等發押捕房繳洋釋出○施洪祥向奚年橋索欠洋銀一元以致口角施用刀將奚戳傷經五百二十二號巡捕拘解請究奚投案訴稱　至醫院療治幸不致命叩求嚴辦施供狡賴司馬判責三百板押捕房三月期滿遞解回籍○前者野雞妓顧巧林拉客違章業經判罰洋銀五元　在案昨又經包探趙銀河傳鴇婦黄吳氏到案司馬判罰洋銀二十元充公○積賊王阿大竊取金裕盛等三家衣物經包探何阿春拘解請究司　馬判責三百板押捕房半年贓著失主認領○陳小寳唐阿仁陳金成王阿琴常阿連王德寳串竊鄧雨南川土八只由包探張阿五拘解請究並　稱贓未吊齊司馬著帶回捕房候贓齊再訊○余錦堂在吉和輪船竊得錢梓堂小土一箱交與姚省齋轉抵洋銀一百八十元旋經失主查悉報　由捕房派探竇如海拘廨請究并稱原告因事未到司馬著帶回捕房候失主到案再訊 
[法租界捕房紀事]  
　　王阿榮趙泉錫串竊周大寳家錫燭臺一副報捕後由包探拘獲解經讞員杜枝園大令訊供著各責三百板一併開釋○積竊胡阿苗陳連生屢經懲辦　曾不少悛日前又被包探拘獲解經大令訊供著先行枷示半月期滿各責三百板○紀瑞寳張阿三回到南市某線店竊取紗線十餘斤經包探　拘解公堂讞員杜大令訊供之下著各責二百板然後開釋○金阿海王阿三均至某姓家竊取衣服被　到案亦經大令訊供飭各責三百板從　寛斥釋○去歲臘月某日邵寳齋朱松甫二人串同王守初至寳裕海味行騙取香菌被行　故寳棠具　公堂經大令飭提邵朱到案研訊之下　判令交保清理詎邵朱挺押至今並未有人具何昨日大令提案覆訊邵供在押難以措辦求請將朱管　小的交保出外方可料理大令得供飭　探帶邵出外覓保如無人具保帶回管押再行比追 
[美租界捕房紀事]  
　　前晚九點鐘時乍浦路復泰馬車行内逸去白馬一匹後經失主某甲查悉係被吳淞路二十號洋　　　　　　　　和在途中牽回留養堂卽前往索取徐　定欲酬謝洋銀數元始允將馬交還甲據情投報捕房捕頭以除形同訛　　包探縣阿 
押候解送公堂禀請讞員張柄樞司馬　訊辦○昨日黎明時積竊倪阿寳 
房押候解送公堂禀請讞員張柄樞司　馬訊究○前晚北江人某甲 
突有西國兵士多名利來兹　 
[施當其厄]  
　　陜西被灾之慘搋欵之　 
銀樓經募千乘朱氏等六懚洋一百三　十六元提標守備竊守菴守 
元又經募洋一百元鄭維善不受朱姓　藥資移振洋三十元朱隱名爲尊 
十元常熟丁恩　善士經募許殷氏求　病速愈助洋五十元勉力子助洋三元廣益公司彩票二條第九千九　　　　　 
在振欵早來一刻卽可早救一命施當　其厄正在斯時請登報章謹代災黎九頓叩謝上海六馬路仁濟善　　　四公所施則 
[蘭州官報]  
　　光緒二十六年十一月初七日督轅牌示署漢中鎭標左營遊擊成嗣魏署事期滿遺缺查有候補保安營都司劉貴和堪以署　　　　 
後營都司陳自貞署事期滿遺缺查有調補涼　標後營都司楊培源堪以署理署寗夏鎭標後營守備馬允林署事期滿遺缺查有留陜甘補用都司吳本榮堪以署理　　　　營都司吳鴻才察漢俄博營都司馬餘盛各飭　回本任金縣知縣王譯來禀辭赴任奏留總理甘肅官商騾局簡放總兵傅殿魁叩謝行知初八初九日候補知縣常　　　　番查事回委辦肅州厘局知縣葉祖沆禀辭赴　局署蘭州府教授王汝賢委五泉書院監院差初十十一日請補平慶涇固化道常叩謝行知補用直隸州知州孫　　委寳　定門厘卡差補用典史黄仁沃委督院帮辦文　案差請補海城縣典史趙文炳叩謝行知按司獄凌華清禀知交缷署按司獄炳均禀知按印署蘭州府教授王汝賢　　係　　南解餉委員知縣史堃回省辦理靖遠厘局涌　判鍾文海回局察漢俄博營都司馬餘盛赴任俱禀辭十二十三日護督憲李署狄道州知州王秉章首縣楊由東　　　　　到省候補知縣邢國弼委發審局帮審差河州　學正魏鑑禀辭赴任十四日護督憲李擇於十五日卯時接印首縣楊府經歴章延瑞均禀知開浮橋代報試用縣丞朱　又　母憂十五日臬憲何今日接印委辦安定門氏厘卡補用直隸州知州孫榖詒禀知到差靖遠縣知縣劉文海禀辭赴任 
[上海虹口元濟善堂經收庚子年十一月十二月分送堂願並施醫藥施米捐清單]  
　　韋陳氏九月十月十一月分願洋三元陳　氏韋氏洋三元陳韋氏洋三元郭謙修八月又月九月分　洋六元廣成合銅洋六元小銅洋七元四角韋　陳氏十二月分洋一元東韋氏十二月分洋一元郭謙修十月十一月十二月分洋六元無名氏助辛丑年分洋二元斐門羅氏秋冬兩季洋二元陳　秋洋四角梁氏洋四角簡　陳氏洋一角江氏洋二角劉氏洋一元又銅洋二元陳宅銅洋一元二角無名氏銅洋二元廣成合銅洋四元小銅洋二元無名氏銅洋一元無名氏銅洋一元以上共收願洋廿　六元一角双銅洋廿六元六角○黄瑞波十一月十二月分施醫藥洋二元彭麗生洋二元繆毅若洋二元潘門黄氏洋五角楊門梁氏洋二元麥卓然洋二元張李氏洋三元陳　雲程洋十元孟廉浦洋十元郭舍好洋五元無名氏洋一元一角柏門關氏洋五元以上共施醫藥洋四十四元六角禮和帳房施米洋廿元黄厚德堂洋二元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
