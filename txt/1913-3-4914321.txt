# 1913 - 3 - 4914321

 

Page 1

 
 
　　社論 
[俄蒙交涉檔案（十八）（無名）]  
　　洮南戰史三十三日據安廣張令張管帶吉軍趙管帶會報攻破麻子𣻼沁賊巢陣斃蒙匪十餘名奪得抬槍一桿毛瑟槍一桿洋砲二桿牛驢四十三匹又據馬一營諾管帶報告克復安鎭蒙兵逃竄我軍無恙吳統領與王帮統於十五日復將烏泰弟齊默特府第攻破吳統領遂督隊尾追十六日抵包得地方遇蒙兵一千餘人接仗哨長郝得才奮勇殺敵身受重傷五處殞命卒將該蒙擊散計陣斃蒙兵二百餘名生擒釋放六百餘名奪得木車二百餘輛隨時發給難民陣前奪獲快鎗十三桿洋砲十六桿火槍五十一桿大小馬三十匹大小牛五百餘頭我軍陣亡哨長一員兵四名受傷兵四名打失七密里九槍七桿陣斃兵馬二十一匹右路陣亡兵一名受傷兵二名陣斃兵馬十匹旋據諾管帶報稱於十六日帶隊攻克英台加拉嘎蒙匪僞統領陳文玉巢穴斃蒙兵十二名乘勢追至敖牛山塔克圖地方與僞統領周福堂連和鏖戰數時賊勢異常兇悍我軍差弁李鳳青力擒首逆車喇嘛一名我軍乘勢又破敖牛山巢穴陣斃蒙兵十四名車喇嘛亦即正法擒獲釋放五名李鳳青受傷五處醴泉巡警陣亡一名陣斃兵馬二匹傷三匹奪獲快鎗七桿戰馬四匹等情十八日吳統領王幫統督攻克烏印軍府公府陣斃四十二名生擒釋放十三名奪獲快槍二桿洋砲四十七桿抬槍一桿火槍二十二桿刀劍十把匪旗大蒙國三軍司令旗一桿大纛旗二桿牛馬四十匹我軍受傷兵三名陣斃兵馬五匹右路受傷兵二名陣斃兵馬四匹餘均無恙當將瓦房葛根廟等處扼要拔隊嚴防吳統領仍率隊直入鎭東烏鴉站等處梭巡以靖餘氛於二十二日回洮時步兵六營李管帶亦在楚林波地方與蒙匪接仗斃蒙兵十名奪獲快槍二桿洋砲四桿賊馬九匹大小牛六頭查陸防各營自八月二十五起至九月十一日止在洮城府附近河邊卡岸對敵十七晝夜小仗不計外先後與蒙接仗二十四次共斃蒙兵六百四十七名生擒釋放七百六十二名寄押體泉縣十八名奪獲大蒙國三軍司令旗一桿大纛旗二桿三角旗五桿刀劍十一把各種槍砲二百三十三桿牛馬驢大小七百六十九頭所獲槍砲借給土著民户執用七十六桿經鎭東縣李把總領回官槍四桿計存槍砲一百五十三桿我軍陣亡官兵二十三名受傷三十九員陣斃兵馬一百五十二匹被刦兵馬二十二匹此洮南前後戰勝之情形也時評 
[眞切之言（無名）]  
　　今日一電談借欵明日一電催賠款後日一電索償欵今日一電談俄吞蒙明日一電言英涉藏後日一電言法索廣州日營滿洲今日一電謂某軍變亂明日一電云某黨攻訐後日一電又言某部官屬不和某省反對官長某地選舉有弊國中紛紛萃世界之危困艱難而悉以降之今日中華民國矣　　然則爲今日之中華民國者當奈何曰先以一省之官民以誠赤之心統一其一省各政黨之人以誠赤之心統一其一黨然後復以此誠赤之心聨合而統一之於中央然後財政可統一軍事可統一治理之權可統一内地各行省可統一而後蒙藏回滿亦可統一内力旣足外禍自消理雖千緒切實之次序斷不外此 
 
 
 

Page 2

 
 
專電 
[北京電]  
　　大借欵事件須俟初十日倫敦會議後始能决能决定利息及折扣據外人云折扣必在八十五六之間 
[北京電]  
　　大借欵本定以鹽税爲擔保現因銀行團以尚不敷抵爲藉口故仍擬以印花税加入爲該借欵抵押品 
[北京電]  
　　公使團刻下調查革命時外人所受損失甚急由法美日三國參贊爲調查委員各地書類已徴集不少現方分别門類並嚴防冐濫 
[北京電]  
　　余晤諸外人皆云今年中國外交上之憂患紛集必將有意外可憂之局面且多指摘各地選舉之弊竇謂如此情形即正式國會成立後亦難統一　　按外人所言容或過甚然現狀如此無可諱飾我人正可借作當頭棒喝我政府我外交家我選舉人我一般國民尚其於新年快樂時一爲猛省 
[北京電]  
　　財政部擬設革蒙銀行於内外蒙以圖抵制俄庫銀行惟俄尚未允 
[北京電]  
　　交通朱總長擬以龍建章粤電政司長以張緝光署船政司長 
[北京電]  
　　安徽柏都督電請派員督辦安鎭鐵路 
[北京電]  
　　敎育范總長經袁總統一再慰留將不辭職 
[北京電]  
　　唐紹儀現有委任駐美代表消息 
[北京電]  
　　前清隆裕后决計偕宣統於日内遷出舊宫另擇别宫居住 
[北京電]  
　　政府接上海電稱新任法國蒙自領事雷比斯君已起程赴任 
[奉天電]  
　　上月杪張家口土人因糧價昻貴突然譁變刻下粮價已平亂亦旋止 
[奉天電]  
　　此間抵制俄貨派聲言如欲停止反對須要求俄人賠償所受損失 
[吉林電]  
　　有華人六百七十餘人由科布多逃回業經陳都督設法安揷 
[重慶電]  
　　聞成都某軍日前操演砲隊有數砲位忽然爆裂爲禍甚烈 
[南京電]  
　　敎育部電程都督現議定今年二月先於南京設立第二大學校 
[南京電]  
　　下關江岸塌倒有某國工程師格林森擬向當道包修以匯豐銀行爲擔保包五十年不塌工費約需數十萬 
[南京電]  
　　應民政長現據青浦縣知事電告該縣珠葑區重投之票仍有舞弊情事而又呈請作爲有效故特電請覆選監督將該知事再記大過一次 
[杭州電]  
　　近有台嵊匪徒數千人在東陽過境擾民勒供合邑惶恐特電省告急當派新舊軍迅赴截勦又有鄰省難民大幫入浙境已電嘉禾截阻特約路透電 
[北京電]  
　　一千九百十二年海關入税總數共計關平銀三千九百九十七萬兩較之一千九百十一年收入　增銀三百八十萬兩而是年所入之數已爲歷年來所最豐者查上年各處口岸除滿洲數處及上海外均有所增上海共收入銀一千一百五十萬兩校之一千九百十一年少收銀二十七兩天津秦皇島仍佔册上第二位共収銀三百七十七萬六千兩計增收銀十五萬六千兩漢口收銀三百五十萬八千兩計增銀七十七萬一千兩有奇其增収重要各處如下揚子江各口岸（漢口在内）增収銀一百零七萬七千兩膠州增收銀四十一萬九千兩汕頭增收銀四十四萬四千兩廣州增收銀二十九萬兩西江各口岸（廣州在内）增收銀四十萬零八千兩蒙自增收銀十一萬六千兩 
[長沙電]  
　　税關去年收入税銀其總額爲三十九萬兩前年總額爲二十八萬七千四百十三兩元旦節停辦公事三天各鋪户多停業點綴共伸慶賀 
[張家口電]  
　　蒙人積欠華商及俄商之欵大約將爲决定蒙古前途一要因今悉蒙古王一公多借用俄人及華俄銀行之欵而蒙人借用華商之款者亦不乏人華商現已紛報北京當道請代追索張家口某公司曾在圖洛納爾（譯音）庫倫及其餘各域設有支行計爲蒙人欠銀三十萬兩蒙人積欠京津及蒙古邊界各城華商之欵其總數約達銀四千餘萬兩有奇華商現仍多借資於蒙人者彼等現假政界勢力追索欠欵蒙人多爲不平云 
[北京電]  
　　胡紹楨（譯音）呈請内務部以天壇地址建築黄花崗死義諸先烈之祠堂一所以誌景仰該部已將呈文移請國務院核奪 
[武昌電]  
　　昨日劉公歡迎襄陽抵此之軍隊 
[武昌電]  
　　武昌軍隊防範仍嚴兩日前復正法數人解散之兵士恐起滋擾惟迄今未聞詳確消息 
[武昌電]  
　　禁煙局内實無留局戒煙之人現出告示調查吸烟者己否斷絶烟癮 
[東京電]  
　　外間盛傳日皇將於本年十一月間舉行加冕禮東京西京宫内部人近來頗形忙碌觀此則事頗可信日日新報得有私家確信知日皇於加冕之後將乘軍艦赴歐一游以了其夙願云 
[倫敦電]  
　　下議院定期星其一日開會討論组織國會團研究關於中華民國各務 
[台爾希電]  
　　喀爾喀脱俟所定四月一號發售之印土一百七十箱售出後即不復再售孟買亦將於三月十二號起停止售土以上二期之前所售之土均將宣布定價此爲必須實行之舉並决定將一千九百十三年銷於中國以外各國之印土自一萬三千二百箱减爲九千箱以爲減少銷數暫行辦法且使中國各連商口岸目下之存貨易於銷脱印度議會財政議員維爾森君（其權等於財政大臣）於兩星期前會至孟買會晤土商及各銀行詳詢一切現悉印度事務部與印度政府深加研究後所定之辦法將印度入税損失英金數百萬磅之巨惟中國今已存貨如山無人顧問亦不得不照所定辦理而孟買土商及與土業有關係之各銀行經濟之緊急已不言而喻也 
[台爾希電]  
　　印政府因印土巿面凋敝决議當上海香港及他處所存之土未經銷完之前印度將停售有執照之土惟此事須於前三個月布告始能實行譯電 
[北京電]  
　　前清隆裕太后通告袁總統謂擬將西苑之地連同北海中海及南海三處交與政府此爲清皇室移居西山頤和園之先聲袁總統擬儘速收領諸宫地以供接待外國顯貴及舉行大典禮之用 
[北京電]  
　　西藏問題及鴉片問題英使已向本國政府請示對付方法蒙古問題現無動靜 
[北京電]  
　　英國巴林倫敦韋斯特明斯特銀行斯乞洛特派爾銀行已與匯豐銀行簽定關於沾潤中國借欵利益之合同故六國銀行團中英國之一部分現已擴充勢力六國借欵之談判將臻解决之點 
[北京電]  
　　各省舉行國會選舉多有不規則之處聞有多處將重行投票 
[成都電]  
　　尹都督現向成都進發由打箭爐至巴塘之北路仍未通行 
[倫敦電]  
　　愛爾蘭自治議案今復發生關係卡生君近提議修改該議案請將烏爾斯特（愛爾蘭之一省）删除時謂該地已拒絶和解之議今不得不發言警告本夜爲研究烏爾斯特地位最後之時機該地人民非用武力决難逼其破壞所訂契約萬一君起反抗則愛爾蘭必將擾攘不靖又謂烏爾斯特所要求者僅仍襲舊制而已該議案與鳥爾斯特並無利益而於腐敗之財政爲尤甚敢問如烏爾斯特不肯承認該議案而公然宣戰則政府將以何策對付云云旋由首相愛斯奎士君答稱余固未嘗輕視烏爾斯特反對之關係惟該議案之修改卽破壞之謂不啻爲絶對之否認云賴特芒君亦承認烏爾斯特反對之重要且謂如此項修改不背愛爾蘭國民自治主義則余擬竭力贊成此議愛斯奎士君乃問如以該議案付選舉人表决則守舊黨將秉何態度政府固應答覆彼等不平之鳴惟須總括愛爾蘭爲言且當另有方法保護少數觖望之人竊意烏爾斯特之人當承認此種法制適合帝國庶不失爲好國民及忠義之士云賴特芒君謂内亂之危彼無所畏其心之堅正如一千八百六十八年敎堂便頒行時深信基督敎徒逮見所有之權利自由並未受礙則即將承認此項法制効忠政府云繼由勞君起言烏爾斯特東北部人民寧願依附外國政府决不服從國民黨之治制如該議案付全國表决而經承認則余決不慫恿烏爾斯特反對如政府欲違民願强逼通過議案則余將協助反對豫料反對之後必能收效蓋不必擊倒英國兵士僅須烏爾期特之人民爲英兵擊倒二三十名則大不列顚之民將羣起而驅逐政府矣邱吉爾君謂王黨中人最近之恫嚇似謂烏爾斯特將脱英依德（守舊黨大譁温特登貴族卽起問曰海軍大臣曷爲云依德乎抑知柏林人士將有何言乎議長乃請温君遵守秩序温復言邱君之云依德實故意挑釁邱吉爾君乃接續發言謂政府今仍願互相犧牲以求解决此事卒乃投票表决可否修改該議案認可者一百九十七票否認者二百九十四票烏爾斯特領袖現擬派員覲見英皇奏陳愛爾蘭自治議案之巨患要聞一 
[取消克利斯浦優先權之别報]  
　　克利斯浦銀行取消優先權一節中國政府與該代表巴安君磋商不妥巴安君怏怏回國惟近來外間又有謂中國政府與克利斯浦銀行團磋商取消事宜已經商妥巴安君因此趕速回國以便辦理善後事宜蓋克利斯浦團本願意取消優先權故允於民國二年二月十五日以前提交一百五十萬元而續募一事作爲罷論至於賠償克利斯浦團一事聞按照合同克利斯浦銀行團於本年二月提交二百萬元時即於此欵内扣去二十二萬其提交之欵卽爲一百七十八萬元如交一百五十萬元尚剩餘二十八萬元以此欵充爲賠欵及匯兌之欵臨時結帳如有餘剩再交中國政府至巴安君之回國係另一原因先是有英國查克孫銀行者於承辦京漢鐵路借款時該行代表巴戞君曾與前清政府訂結合同决定組織商務銀行股本二百萬元各認一百萬元現此事雖未開辦而此權仍在去年克利斯浦君承辦民國借欵時與巴戞君商妥已取得此項權利故月前周總長提議取銷優先權巴安君除要求賠欵外又求以商務銀行改爲中央銀行以資補償取銷優先權之損失且與中國財界聨絡周總長因開辦商務銀行旣有合同在前自難於一槪拒斥但開辦中央銀行於國家權利頗有關係斷難承認而巴安君懇求再四不止周總長無可設法乃謂須與駐英財務官章宗元先行磋商於是巴安君將後事委托克爾列君自行回國一面辦理借款事宜一面則與章君宗元磋商開辦銀行事宜云 
[財政總長報告大借欵内容]  
　　六國資本團關於大借欵問題按據倫敦敦總行代表之意見再四磋商具文送交周財政總長周總長提交國務院决議决定之後於上年十二月二十七日自行出席參議院報告借欵條件經種種討論後始得參議院之同意茲探得周總長所報告之要點如下　　（一）借欵金額確定爲二千五百萬磅　　（二）借欵年利五釐　　（三）折扣尚未磋定　　（四）償還年期自訂約之日起經過八年後按年匀還本利至四十一年之後一律清還　　（五）抵押品以鹽税充之惟在整理鹽税以前就各省課捐以的確無誤者充爲抵押此項抵押俟中國政府與六國資本團磋商之後决定辦法　　（六）用途如下（甲）中國政府將此項借欵充爲償還已經過期之中央政府賠欵債欵（乙）中國政府將此項借欵充爲償還將來之國債例如償遺各國僑民在革命戰爭被損款項（丙）中國政府將此項借欵償還已經過期之各省借欵（丁）中國政府將此項借欵充爲遣散軍隊費（戊）中國政府將此項借欵充爲收回革命戰時之軍用鈔票及各省發出之紙幣（已）中國政府將此項借欵充爲行政諸費（庚）中國政府將此項借欵充爲整理鹽税及改革行政諸費　　（七）監督方法分爲二途一爲監督用途一爲整理鹽政（甲）監督用途審計院内特設國債局聘請外人充爲監督借欵用途又六國資本團代表當在北京監督借欵用途之適否（乙）整理鹽政中國政府在中央政府所在地特設鹽政監察所於産鹽地分設監察處一所任中國人充爲總辦另用外人充爲會辦均由中央政府任用之　　（八）附件（一）六國資本團如查中國政府鹽政整理有結果於訂約之一年後由鹽税項下可以償還借欵無錯誤時將各省提供之抵押全行取消如到三年整理鹽税尚未完善時即將鹽税與海關同一辦理以資償還（二）鹽税收入及各省提供之抵押收入悉數儲存六國資本團所定之各銀行以憑清還借欵　　問此次報告周總長尚係刺取可以宣布者報告一二其餘未經决定之條項仍堅守秘密不肯宣布云 
[參議院歲闌之暮氣]  
　　無法開議祗能停會出席人數之寥落參議院半月以來各議員因運動選舉紛紛出京以致每届開會往往人數不足上年十二月二十六號開會時到會者祗三十餘人延長時間兩次至二點餘鐘仍不足法定人數不能開議二十七號雖勉强開會通過駐比代表王廣圻後即接開秘密會議由周總長報告大借款經過情形二十八號下午一時復續開會議議員到院者仍屬寥寥議長雖宣告延長時間兩次而出席者終不足定數議長謂現在年節在邇當然休會但究應休會幾日宜在大會表決現在人數往往不足此事當如何解决李兆年謂宜再由議長發一通告促令大家於下禮拜一齊來院表决此事議長云發通告次數近來太多大家咸視爲無足輕重雖接到通告亦不到會奈何汪榮寳謂不如卽由議長發通告宣布休會議長云按院法規定本員並無此特權孫鐘謂據本員之意以爲先由議長發通告令大家於下星期一到會表决此事如下星期一大家仍不到會則可由議長發通告宣布自下星期一起休會五日衆均贊成旋卽改爲談話　而散　　大總統之忠告大總統因參議院連日以人數過少不能開議以致種種要案多被延擱深爲焦灼因以　人名義函致參議院議長請其轉致各議員略謂 
 
 
 

Page 3

 
 
臨時政府期限將滿所有應辦事項頭緒繁蹟非振刷精神逐一進行將來恐雖免貽誤之慮世凱受國民之委託一年以來所謂國利民福者愧無以報四萬萬同胞之期許轉瞬臨時限滿並此應辦之事而不能籌備完全則咎戾所歸世凱與諸　實不能辭其責應請轉致各議員務須按日出席將未結各案趕即核議並由世凱督飭國務院將提交之案從速議决依次咨送俾臨時政府期内應行之件次第舉行庶將來政府改組不致貽誤全國　　吳議長之憤懣吳議長旣得大總統函又以參議院連日不能開會就師輿論嘖有煩言殊形不悦二十六號散會後特發通告各在京議員措詞極爲牢騷略謂臨時政府期限迫切本院屢因法定人數不足未能開會已迭受政府之催促輿論之誚罵於立法機關之名譽殊多有損自今以往請諸君維持本院名譽以國家爲前提按期到會且預算等項議案尤關重要諸君旣已贊成於前自不能放棄於後也　　停會之實行二十八號各出席議員旣議决暫行停會遂卽日秘書廳通告各議員云本日議場因兩次延長時間仍不足法定人數未能開議當經在席各參議員開談話會以現在時届新年應自本月三十一號起至來年一月初五日止休會一星期其休會時期内如遇有特别重要事件發生仍應隨時召集開會惟按照院法第四條之規定本院休會應得參議員過半數之可决方爲有效茲訂三十日午後二時開正式會將前項問題提出表決如是日出席議員仍居少數其未出席者於此次談話會所擬休會辦法應即作爲默認 
[外交部對於外人參與司法問題之辦法]  
　　外交部前准司法部函稱各級法院係民國完全司法制度未便再受外人參與究竟以後各口埠之法院倘有關於華洋性質之訟案當以何者爲依據當經陸總長特飭司員一再核議業已决定辦法如華人被告照條約歸地方官審斷如洋人赴各級法院起訴一律受理若堅求會審則將原案　　依舊歸地方行政官受理外人觀審儀式亦照前清光緒二年中英烟台條　中美續約辦理若地方官不諳新律得臨時請通曉法律官員帮審各法院不復預聞於履行條約之中仍寓擁護法權之意此係一時權宜辦法本部仍一面依據光緒廿八九兩年之中英日美中日商約爲拒回領事裁判權之預備於正式政府成立以後必有確定辦法至於臨時期内可暫依舊約辦理頃已咨覆司法部矣 
[財政部整頓財政之新計劃]  
　　清理舊債財政部以舊債纍纍亟宜清理以奠國基　覆　辦法三種（一）清理洋欵賠款之辦法　　　項總額共銀十三萬萬餘兩譽中國五年進欵全　償之猶有不足現擬用减債基金法償還之每年由政府籌撥千萬元編入預算專備償還之用計算二十二年以後可以一律清償（二）清理鐵路項下所負外債之辦法統計此項總額共銀二萬四千八百八十二萬六千三百二十兩皆係指鐵路進款作爲抵押現擬卽以其收入專備本利之償還（三）清理零星借欵及内國公債之辦法統計此項總額約五千萬元擬發行新公債以爲抵換之資　　統一幣制周總長以幣制爲財政之總樞與國計民生最有關係我國幣制之壞達於極點故宜早籌統一之法以期與各國齊驅茲聞已擬定標本兼治之政策其着手卽欲銷却舊紙幣舊紙幣銷却之後同時發行新紙幣且其權當集中於國家銀行各省之官銀號　錢局槪行停止各地方由國家銀行設立分行分號及兌換所出張所或締結代理契約以實行集中主義至幣制本位大約採用衛斯林金滙兌本位而着手之初當以輕值幣爲金單位之代表分爲二期籌辦第一期約以二三年爲限第二期則以二年爲限云 
[農林部員請究總長狹邪案]  
　　農林部各員對於總長陳振先本多不滿意自陳葵香一案發現以來羣情益形憤激不甘同流合污曾兩次呈請大總統澈究此事茲錄其第一呈云竊閲本月十五號亞細亞報國民公報同時揭載椿樹頭條陳張氏一案内開有司法總長農林總長在私娼約賭被拘賄免各節言之鑿鑿一似確有証據者事發多日該報始終無更正之文而其他各報反連篇累牘支支節節登載綦詳則此案似有線索可尋並非憑空搆造雖農林總長陳振先已於近白起訴控告亞細亞報然道路喧傳播爲笑柄僉謂不起訴於報章始揭之時而起訴於風潮緊急之日一可疑也揭載此案者不止亞細亞一報卽使起訴得直亦不足爲完全之辯證明知不足爲完全辯証偏認定亞細亞報起訴二可疑也有此二疑就中有無别種隠情無從揣測云云勍忝列末僚蜚語之來恥猶切層同流合污實所未甘况堂堂國務員負全國國民寄托之重約法並未規定有自由犯法自由解脱之權萬一外人將此案情譯登西報騰笑萬國國體盡失深恐民國前途環生險狀勍進爲公僕退爲公民國家休戚責任所在鳥敢貿然放棄伏乞大總統飭下國總理迅速澈究此案眞相倘事有誤轉固我民國無疆之福設不幸而案情眞確則不惟仕途之玷抑亦全國之羞國法具存深願按律懲治勿稍姑容藉　官邪而維風化抑更有進者方今人心偷薄廉恥亡淪亡正宜整飭官常砥礪末俗大總統威明素著燭照萬里想亦早見及此根本之談有類迂拙一得之愚聊備采擇云云 
[陶什陶最近跳梁史]  
僞庫陸軍總司令陶什陶前外間曾盛傳業已因傷斃命現政府得庫倫密探員報告悉陶賊不特未　旦仍異常跳梁近爲威嚇東蘇尼特王盟旗强其投降起見已經分派前鋒侵犯西蘇尼特領土因之該蒙王非常震恐屢電請救聞陶賊脅攻東　尼特其目的在得一根據地推原其故陶賊曩在虚倫與杭達積不相能始終抱持違抗態度竟致雙方大起衝突　次激輪憤然拂袂而去率同部屬蒙兵蒙匪五千餘人隨處肆行掠奪蒙民實深怨恨惟各處盟長勢微力薄不能與之抗敵唯有隠梁而已是以陶淫威益熾横虐無度曾侵略烏里雅蘇台其部下之兵無惡不爲該盟旗而受慘虐忍無可忍因飛檄同旗促其救援四面攻擊大敗之急起追擊陶賊戰敗潰散回北逃走身受流彈傷其左腿僅由部兵救回得脱虎口而陶賊痛恨敗績誓期恢復故又收抬殘卒剽擊東蘇尼特王盟旗擬確定其根據地卽圖再舉云 
[報界請求英議院兩大問題]  
　　英國下議院定期星期一日會議禁煙問題上河華字各報館託路透電社於今日代電下議院支那股員請其協助完全禁止鴉片貿易並請竭力鼓動英政府承認中華民國藉表中國之輿情電文如下英國下議院支那股員鑒敝會竭誠申請諸君協助完全禁止鴉片貿易並望竭力鼓動英政府承認中華民國上海華字日報公會具雜評一 
[劈頭之兩大悲觀]  
　　鳴呼外人驚心動魄之言以外交論俄蒙問題已成不了之局而英藏問題又繼起焉向者一國發難或究不免有不敢爲天下先之顧慮今則互相提携互相結合外人之手叚愈辣而交涉愈不了此無可諱者也　　以選舉論各地舞弊之於外表者搗毁投票所搶奪投票紙强開投票匭舞弊之於暗昧中者則收買選舉票初選有值至五六角或一元外者覆選有值至數十元或數百元者北京日本人之某報至訾爲捐板議員此尤無可諱者也　　外交之破裂固不自今日始若選舉之舞弊則方濫觴於今日危象至此政府之罪乎抑國民之罪乎 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國二年一月五日星期日（申報）舊曆壬子十一月二十八日第六版 
要聞二 
[汪民政長之一迎一拒]  
　　歡迎南昌商務總曾聨合共和黨支部民主黨支部於去歲十二月廿八號在商會樓設宴開會歡迎汪民政長瑞闓到會者約近三百餘人下午三鐘首由會中職員催請蒞會適有軍營兩界代表蔡鋭霆陳廷訓在陳列所行署與汪民政長接談要事（見下）以致末能依時蒞會嗣　歡迎曾代表復往迎迓蔡陳兩君始行退出汪民政長隨於四句鐘乘輿到會由歡迎員整隊迎入樓座西餐五席汪君首座各黨會職員以次排列酒數巡後參議院議員李君國珍起立演説李督之賢能汪君之經驗分治之必要福民之關係言詞甚長語皆中肯滿座掌聲如雷末由汪政長起立演説鄙人來贛原爲李督之電招不料甫抵章門即聞大總統命令來長是邦無論如何必當視事以副李督推誠之摯人民期望之殷顧所以遲未到任者厥有兩種原因（一）贛省軍民分治現方開始一切政務頭緒紛繁多須與中央接洽（二）鄙人現患氣喘尚須靜養一俟稍愈即行接任今日承諸君雅意與斯盛會因病不能多語尚希原諒演畢衆皆鼓掌就席宴畢始行散會時已六句鐘矣　　　拒同日軍警兩界官長徧布傳單在陸軍偕行社開聨合拒汪大會到者約計一百餘人軍界目旅長劉世均歐陽武林武水巡總監蔡鋭霆參謀處次長何文斌以放連長警界自總監陳廷訓以至所屬巡官均皆蒞會首由蔡鋭霆陳廷訓報告拒汪宗旨宣布汪瑞闓在前清時拿辦革黨之手段爲官之齷齪不認之原因詞旨萬分激烈嗣經解決公推蔡鋭霆陳廷訓酌帶軍警官長親赴陳列所會晤汪君勒限兩日出境否則以武力對待汪君當答以此刻並不接事須與李督商議電達中央俟得復電後再行出境蓋汪前此充當南昌武備學堂總辦時歐陽武蔡鋭霆林虎諸人均爲學生與汪感情甚惡散此次不與維持蔡鋭霆且稱汪老師速即離贛遲恐危險汪君亦答以我不怕炸彈手鎗須俟中央命令再定方針兩造語言均極强硬商民因此頗起慌恐未識李督將如何調停也 
[閩省蔣黄案判决]  
　　蔣黄二案業經審檢廳公開兩次於去年十二月二十六號判决蔣案被告人彭壽松削奪終身公權嚴追究辦兇犯林步雲（即細瓜）王福勝（即滿滿）翁慶安處以死刑陳承基處以無期徒刑黄案被告人彭壽松同上辦　兇犯黄有勝即和尚處以死刑黄乃裳林斯琛均屬無罪但未逾上訴期間尚未執行云 
[興化匪燄又熾]  
　　壺匪黄廉經官追剿敗北逃竄於莆禧忠門下晏柄鄉之嶽兜寺去年十二月十八號窺仙遊城内無備由仙轄某鄉引衆數百持械直進東關黄廉據城樓上指揮匪分兩路一直入縣署放出在押之犯數十名幸駐紮西城城隍廟陸軍三十名聞信趕至縣署扼守頭門之鼓樓上轟轟斃匪多名餘匪散至城隍廟圍攻陸軍奈陸軍出援縣署行營只有伙夫數名看守衆寡莫敵被匪搶去舖蓋子强至各鄉之被匪搶刦者亦有千餘人城内民家莫不受害孫督辦問警率兵一營漏夜趕至瀨溪正遇逃匪數百人擊斃數匪餘如鳥獸散進行至石馬又來遁匪一隊猛擊之下又傷斃數匪官軍進城把守是役也斃匪五十餘人傷者無算官軍只傷二人云 
[惠潮鐵路公司成立]  
　　惠潮鐵路前由陳炯明等發起現已成立司頃由粤都督致函交通部云現據惠潮鐵路公司發起人陳炯明高繩之詹天佑陳賡如林毓彦等呈稱竊爲民國肇興百端待舉非辦實業無以樹立國之根本非築鐵路無以促實業之進行查惠潮路線自惠州博羅縣屬石灣築至潮州饒平縣屬黄崗止計長二百七十五英里炯明在前清諮議局提出議案咨請清兩廣總督核准籌辦有案此路一成上聨廣九粤漢下通潮汕將來直接閩浙兼通滬寗與東南鐵路呵成一氣不特實業交通諸多便益即運兵輸餉兩有所裨國計民生悉賴於此茲由炯明等集合同人發起組織有限公司招集資本二千五百萬元爲五百萬股每收銀五元定名曰商辦惠潮鐵路有限公司已在本城南關同慶坊第三十號門牌創設籌辦處籌議招股預備測勘興築事宜現認股者日形踴躍爰擬開辦草程招股簡章附列路線草圖呈懇核准咨請交通部先行立案一伊定期開辦再將詳細章程遵章呈報俾垂永久而重路政等因據此查該路線爲廣東不南要衝不特粤局攸關全國軍事亦利賴之自應趕速開築以利交通而裨軍務該發起人等亦均名望索孚切實任事應准如呈轉呈貴部察核立案俾便飭遵至紉公誼切禱施行 
[葡兵毆傷華兵之交涉]  
　　粤外交司致大西洋國總領事官函云逕啓者現接十二月十六日來函備悉一切查兵士柳謙無故被拿兇毆昨據魏旅長面述情形當經轉達誠恐言語之間或有未盡詳實之處刻奉都督發下據魏旅長呈稱親赴前山查辦旋據鄒營長呈開查第二連二排二班二等兵柳謙於本月八號被葡兵圍毆重傷復行拘禁嗣於九號下午四時據該連二排長黄秉鴻面禀頃間葡兵將該兵柳謙用一手車推至關口逼其行去該葡兵飛跑回去排長因見該兵傷勢沉重故將該兵卽送來營由軍醫調治捉詢該兵據稱當時經過馬路回營有一葡兵用手扣住我衫領又有葡兵數名圍住拳脚交加並用剌刀柄亂毆即兩眼腫起不能睜開旋被拖至先鋒廟兵廠門口復被前次打毆之葡兵將我拖倒地上用脚亂踢胸前背後均受重傷當場咯血後至第二兵廠則有葡兵携藥水一罇給與我食我不能食　叫我回去我因無辜受害拒不肯回將我解送至砲台脚衙門堂訊時有葡兵二名指謂我偷物葡官似未深信復傳訊一兵則謂我打架審判官因二人言語不符見我重傷當堂驗明將葡兵痛斥然後判無罪令我回去我負傷過重實不能回葡官遂加恫喝謂我若不回去須要監禁一月我聞斯言當卽暈絶翌日夜間遂有葡兵數名將我拖出門外用二人手車推至關口神昏氣倒不知所從等語當率同軍醫員查驗該兵兩眼均受重傷腫漲色黑臀部及背受脚踢重傷兩手臂及左乳旁係刺刀柄受傷左脅拳脚甫傷現在胸前痛如刀刺此次該兵過澳實無違犯規則今葡兵不問理由妄將行道兵士任意毆打况明知爲陸軍而故意逞兇其挾恨尋仇萬一積恨日深兵民憤激將更有出乎今日毆兵之外者應請交涉償卹以杜後來衅端等情前來本司查該兵士柳謙過澳旣未違犯規則豈可無故挾嫌兇毆現已查實情形來函接澳督電以該兵擅行禁路不服弊兵干涉不得已施以强制殊非事實自係葡兵一面之詞縱使如此亦祗宜按約懲治今葡兵擅行兇毆重傷實爲無理已由交涉員面准貴總領事官許爲查明滋事之葡兵加以懲責具見秉公辦事本司務請貴總亟事官再據此次函告轉達澳門總督從速辦結以保和平至云華兵阻止該村運貨來澳冲撞賣家灣仔不准洗衣人前往各節本司已切實知會魏旅長勸諭兵士照舊各安職業不得生事合再據實函請查照核辦見復爲盻順頌時祉 
[創辦華暹新輪船公司]  
　　廣東政界代表容星橋現擬仍在暹羅濱角妥辦華暹輪船有限公司日前曾在華人商會邀集華商表明推廣該公司生意之大計畫倡議組織一新公司其總局設於粤垣集股一千萬元分作一百萬股每股十元購置船艘來往東方全部各埠連印度爪哇在内聞其股本將來在星洲及馬　部屬招集一半目下華暹公司之股份每股僅收銀四成尚有六成未收故此次股東叙會專爲未能繳交其餘股銀之股東而起將來新公司承受伊等股份每股給銀二成當時無人反對且約有八十人允許果爾則新公司之成立當爲意中事矣 
[周師長報告取消川南總司令情形]  
　　四川陸軍第一師師長周駿呈報都督云（上略）吾川自成渝合併後川南總司令勢必取銷查下川南二十六屬自有總司令以來未及一年耗用數十萬金坐享厚資一籌莫展玩視民瘼擁兵自雄以致牧令之擢任非人賦税之徴解無着合計二十六屬之損失其數已在百萬金以外妨害政體罄竹難書師長自移駐瀘城以來外雖示以和平内實持以嚴重多方設備計决政心濳使人結合漢軍各營長更換其管帶莫龍章先以去其爪牙隨又使人令鄧魏兩隊官曉以大義固結砲隊模範隊各軍心剪其羽翼該司令見人心瓦解呼應不靈乃勉强自認取消猶復戀棧遷延直至十一月卅號始行文到司移交公署兵隊本師即於是日將兵隊接收隨於三十一號遷駐鹽局此取銷川南總師令曁接收公署兵隊之大槪情形也至該總司令移交到師之兵隊係砲隊曁模範隊共計兵額不滿一營旋飭魏隊官仁德將模範隊改編足額一連併人預備團一營共足四連歸倪定剛管轄其模範隊編餘曁砲隊各目兵均照改編暫行章程給予恩餉繳鎗退伍此接收總司令兵隊後改編之大槪情形也師長自維綿薄隠滋内疚自移駐川南以迄今日辦理一切諸多棘手惟日孜孜深恐乖裂茲該司令旣己取銷或以後一切設施稍可就緒其他如仍有亟圖進行事件尚乞不遺餘力惠賜指南俾獲有所遵循弗虞隕越 
[湘人反對拆毁城隍廟]  
　　湘都督頃從　克强之議擬毁長沙善化兩城隍廟俾便開辦貧民工藝廠惟　湘人故老留傳善化城隍神係定湘王最著靈驗有捍衛城池之功商民信之最深特於日前遍發傳單齊集省城二百五十團團總七百餘人於火官殿議决保護之策多以爲信敎自由環球所公認且五岳四瀆山川社稷之神載在經典城隍亦此類也西人之有敎堂亦猶中國之有廟宇願我等聨合團體禀請都督竭力維持此蔣嚴廟宇保護此靈驗之神聖一時僉表同情者甚多云 
[陜人力保油礦主權]  
　　延長石油爲陜省最優美之礦産自民國成立陜人力壽自辦正在提倡進行前以工商部有將該油礦列入議案之説張都督恐收爲國有特委實業司次長張淵赴京陳明自辦情形詎近日忽有湘人某刊刻石油招股公啓并未通知陜人又將油礦提入工商會議案主張商辦陜代表張淵在京聞知急邀集駐京政治代表并石油招股代表陳非在關中會舘開會諄諄對付方法當田陳君宣言石油爲吾陜特産陜人栖主張商辦外人亦儘可入股今湘人竟發公啓招股并提議商辦陜人並小與聞其居心直欲全奪陜人利權况非前已招有華辰三昌萬近日又招有二百萬現在無論若何須由陜人自辦外省附股則可若使太阿倒持陜人决不承認云云延長石油經此番波折想陜省各界同　當必能力起直追保護主權矣 
[凉山夷務調查錄]  
　　凉山夷人向爲川省腹地之患去年春間十三支頭目投誠其實非頭目也李漢三王筱舟任川南宣慰使時嘗留心考查及宣慰使裁撤乃請於政府委王祚堂何心泉杜少棠專任調查凉山夷族毗連地方以爲經營地步目前王何桂三君道經嘉定經某報訪員探問調查所得據云凉山夷人無酋長之統系其地在雷波馬邊蛾邊越嶲四廳之中復毗連屏山樂山清溪西昌等處前清時每廳邊防養兵約數千人每年耗費總在十萬以上有擾亂時尚不止此該夷以黑骨頭爲貴種其數約一萬餘人所謂純然夷種也至白夷則數倍之皆擄掠漢人配以生子該夷所謂娃子者是也黑骨頭役使娃子直奴隷之不如爲今之計須以兵力鎭攝離間娃子歸附於我我能盡保護之力使黑骨頭不得虐待之則其勢漸孤矣惟現在四邊兵力較前清時代尤爲單弱不惟難資鎭攝恐轉有不足防守之虞是在當事諸公之思患預防耳　　凉山夷族留傳至今已不知若干年向無文字毫無智識可料其終必滅種該夷通漢語者不少漢人通夷語者亦有之但此輩多因緣爲利兩方播弄萬萬不可用　惟有誘之以利使徐爲我用耳其食品以玉麥與蕎子爲主凡遇宰牛羊餉客以刀割之用火略燒即食衣用毛毡所居以竹篷覆之最低亦最狹小常隨所耕地移動夷人性懶凡事耕種只以農器穿土成穴便下籽種不知用肥料故當夷漢交錯之地遥望之即知高者茂者爲漢人所種低且枯者則必爲夷人所種惟今年旣耕甲地明年卽移耕乙地藉舒土脈是其智耳其農器皆購自漢人且不惟無農器一切製造品皆缺焉惟能以羊毛製氈衣製裹胳以馬尾製雨衣尚覺精美戰鬭機皆自外來去春喧傳該夷購得槍支不少後陰遣人潛游其中切實調查並不多見蓋夷俗以有器械爲榮有之必懸掛於外也該夷素有團體如遇與漢人戰鬥雖向來所誚寃家亦必合力相抗夷性好鬥此支與彼支不合必互相械鬭鬭而勝羣爭奉之然不過略有服從之意非如酋長之有統屬耀也夷地最宜墾殖前有樂屏墾務公司已漸著成效惟經費頗形支絀其地最易開墾較之鑪邊以外地方不同之點有三（一）天候温和不似鑪邊以外冰雪凝積寒苦不堪（二）道里不遠距内地州縣犬牙相錯最便行旅（三）地多熟土較之鑪邊土地開墾難易判若天淵從前漢人開墾之地每因夷匪騷擾不安其居於是棄而之他夷人且從而耕種之現調查所得尚有一地名曰化林坪舊有武員駐守今衙署與營房尚存已淪爲夷地推緣其故皆由夷人騷擾戰鬭不估有官守之責者粉飾戰勝敷衍了事各棄其地陰易一土遂飾詞呈報曰從此夷歸夷土漢歸漢地在上者亦佯者不知夷務遂從此日壞矣地方通信 
[蘇州]  
刦盜傷人閶門外白馬澗許少卿家於一號黄昏時候突來匪徒四五十人各持鎗械撞門而入許適外出未歸當由隣人周阿小猱升屋頂鳴鑼報警並將瓦片　擲該匪見勢不佳開槍亂放適中周阿小右心彈從後背透出立即斃命當被刦去銀洋首飾衣服等約有千元左右次日來城告知許少卿向軍政司等禀報當由飛划四營湯管帶飭令隊官李茂動並各探　赴鄉踏勘確實禀報矣流氓巧計滬寧火車於二號午後抵站時有人持大皮夾一隻甫出站門卽有數人上前將皮夾搶去詎該人並不聲喊惟呆視半嚮而已後乃探得其人爲城紳費姓家人令其赴申購買大土五只以備禁絶後之享用不知如何在甲時已被流氓偵知隨同來蘇該家人疑爲警局偵探不敢聲張返告家主自認悔氣而已然警局並未派出此種暗探而車站中人亦誤爲上海派出之探追縱而來故亦任渠所爲該流氓眞可謂黠矣 
[常州]  
酒以合歡武進近數月來因知事易員者省國會初選又起風潮以致地方正紳與屠黨感情日惡新任知事程駿齋君蒞常後左右爲難爰於去臘二十七號傍晚請紳學界及屠氏黨羽十餘人借消寒爲名設筵欵飲調融意見紳界如沈友卿錢琳叔諸君學界如王杏溪張鏡淵楊碩丞諸君屠黨則爲傳越儕朱穉竹等均在延請之列惟屠黨積怨已深多不願故至是日到者寥寥云烟禁實行武進自奉禁烟通令後膏店早已歇業土棧如高泰記道生等亦已於上月中旬傳售惟餘寳興萃豫各號猶遷延觀望龔至陰曆年終収清　欵再行遵閉然民法各署奉行頗力恐難更望展緩矣 
[青浦]  
國會名單青浦衆議院議員初選當選人四十名高其昌俞達璜錢文傑俞達璋徐宗德孫仲甫蔣以惠潘熸孔慶珍吳士英蔣文爕陳世垣金文治孔慶廷潘銓鑫高懋清劉銘翰徐宗澤葉仲周金士惠蔣以敏朱履中萬希石田宗嶽倪謙光尤璣李寳秦徐錦權吳邦樑鄒銓高藴玉孔慶雲陳作成陳世培范雨香金士龍王德高陳培新汪承寛諸光省議會初選當選人明日續錄 
[安徽]  
胡閙新年皖警察廳以一月一號爲共和政府成立週年紀念之期所有各科長區長及稽查各員均齊集警廳讌會以慶盛典詎敎練所所長方某與二區區長王某拇戰爭雄方某連輸數拳不飲王某大爲不樂比經廳長及各科員勸飲乃方某仍固執如故以致激成衆怒遂起衝突始則碗盞横飛杯盤狼藉繼竟拳棒交加惟力是視維時祁廳長大爲震怒以新年飲酒原爲樂事何得如此胡閙即出手鎗以爲鎭壓乃各員以祁廳長持手鎗恐嚇亦各出手鎗抗拒幸經多人排解未致釀成巨禍各員見經不佳遂不待席終逃散一時外間無不傳爲笑柄云 
[江西]  
雪兆豐年南昌於去臘二十六號夜半後忽然寒氣侵肌重衾似鐵二十七號則瓊樓玉宇滿眼皆白二十八號雖稍現旭日然層冰積雪高幾尺計豫章父老莫不以爲今歲豐年瑞兆云軍隊遷移陸軍第一旅所屬官兵原駐前清藩署之内現因該署改作民政長辦公處所而省城公屋又無寛大地址現經李督令飭該旅從速遷往進賢門外青雲浦地方駐紮以便將舊藩署空出爲民政長辦公云 
[湖北]  
盜印害人鄂省都督府監印官李暢軒私造護照公文盜用都督印信希圖裝運大批銅元出境謀利業經破　將李發交軍法處從寛監禁十年在案茲聞此案牽涉府中人員甚夥其主動者爲軍事參謀處第二課課長陶俊與參議官黄禎祥等均受奸商周幼香賄銀五千元託辦此項公文該照黄得賄後委陶辦理陶乃盜塡得護照一紙并僞造之公文二角（空白未繕者）初已直接央李蓋印李拒不納陶旋復請本處第六課長某夾在本處公文内往李處蓋印李以爲該處公事向係以都督名義行之而不知其作僞遂予鈐卽迨事發覺李卽於軍法處供出兩課長該兩課長遂亦被逮下獄並供出黄禎祥主動軍法處以陶與李罪係同等各科以一等有期徒刑某課長則以大有脚力之故得從末減爲兩月監禁黄禎祥則因另案下獄免罪商人周幼香等亦各科以徒刑有差 
[廣東]  
老當益壯粤人劉永福前在越南戰功卓著滿清之季知機退隠及至廣東反正再肩軍任爲民團總長現聞庫俄協約奮勇請纓愛國熱誠英風尚在頃致袁大總統電云北京袁大總統鑒永福於粤東反正時忝膺民團總長聊盡義務嗣以秩序稍復辭隠田園現聞暴俄煽惑外蒙恣其蠶食狡謀若非武裝解决何以立國如果有事疆場福雖暮年猶堪統率健兒誓掃蠻氛以達禦外素志臨電迫切待命欽州劉永福叩魚 
[雲南]  
澤及後脩昆明縣孀婦沐楊氏其子沫發春黔甯玉之後裔也家業蕭條度日維艱呈懇民政司准補沐公祠供奉香火之役批令雲南府調查後實係沐公後裔惟沐氏宗譜因兵燹遣失沐公祠原名滇泉宫係開功德賩　資而建設者該會用去一萬一千元並由財政敎育兩司撥給二千元改爲沐公祠原設看何以供洒埽月薪四兩由該舖租項下支給現在舖租已圖財政司派員經理矣民政司以沐公功在雲南與有明一代相終始忠烈後裔亟宜撫卹俾資觀感已准其入祠月支薪工仍咨由財政司酌給以恤烈祠云 
[新疆]  
邊疆循吏于　知事戴君承謨於先年在子邑辦理税務時值莊稼將枮無水灌漑戴君不惜薪貲捐修水閘十有一座是年竟得豐收此次蒞任時該縣鄉約阿洪户民人等感激捐修水閘善舉無不　食歡迎惟民智未開户民出籍投俄近因纒俗習慣藉商票爲護符把税抗糧事所恒有戴君遂設法挽回將前年游歷各國調查抽收人税錢糧各童程逐層宣講並將中外優待保護各節原有一定明文詳細解釋嗣後居民皆洞知利害未常再投網羅自貽伊戚卽如俄約因公出外向來聽其自由并無赴縣掛號之事茲該約阿西水和加依尚出外查事到縣掛號以此遇有交涉事件易於着手云年十月六號該縣奉到楊督頒發共和白話告示戴君當卽親赴巡防營次傳集弁兵演説一次越日又赴漢城邀集漢回演説一次再日赴回城禮拜寺邀集纒民演説一次皆切實發揮理由務使同胞傾心向化聨成一家至該縣學校工藝蠶桑各要政原屬有名無實腐敗已達極點戴君現正不遺餘方次第舉辦云 
 
 
 

Page 7

 
 
　　專件 
[各省衆議院省議會選舉人總數一覽表]  
　　省别衆議院選舉人總數省議會選舉人繼數直隸六百十九萬五千七百五十七名六百十九萬五千九百二十名奉天八十九萬六千四百零八名八十九萬六千四百八十六名吉林二十八萬八千二百三十四名十萬零八千八百三十五名龍江二十八萬八千二百三十四名二十八萬八千一百九十一名江蘇一百九十三萬九千三百六十八名一百九十三萬九千三百六十八名安徽一百四十五萬零九百零三名一百四十五萬一千零六十三名江西四百九十八萬零八百八十三名四百九十七萬二千六百九十二名浙江一百十八萬四千六百二十九名一百十八萬五千一百十四名福建一百二十八萬三千三百四十八名一百二十八萬三千五百八十五名湖北五百六十七萬零三百七十二名五百六十七萬零八百一十七名湖南二百二十七萬七千四百一十四名二百二十七萬七千零六十九名山東一百三十六萬八千一百八十四名一百三十六萬九千六百三十二名河南一百六十八萬八千六百三十二名一百六十八萬九千五百六十三名山西二百五十八萬八千零六十八名二百五十八萬八千零九十名陜西一百三十九萬五千六百二十二名一百三十九萬五千一百六十二名甘肅十四萬八千五百二十六名十四萬八千五百八十八名新疆九千五百零六名一萬六千三百十三名四川一百七十二萬九千三百六十六名一百七十二萬九千六百四十七名廣東一百九十萬零六千五百一十六名一百九十萬零六千五百三十四名廣西二百七十三萬一千七百十七名二百七十三萬一千七百十七名雲南二十三萬三千三百九十八名二十三萬三千三百九十八名貴州七十九萬二千二百九十名七十九萬二千二百九十名共四千零八十六萬七千九百七十六名四千零八十七萬零零七十四名 
[各省衆議院省議會覆選監督駐在地表]  
省别第一區第二區第三區第四區第五區第六區第七區第八區直隸大興縣平泉州清苑縣滄州張家口正定縣永年縣衡水縣奉天奉天府錦州府昌圖府興京府吉林吉林府長春府賓州府寗安府龍江龍江府巴彦州海倫府江蘇江寗縣吳縣丹徒縣清河縣安徽懷寧縣合肥縣鳳陽縣阜陽縣歙縣宣城縣貴池縣當塗縣江西南昌縣贛縣鄱陽縣清江縣臨川縣廬陵縣浙江杭縣鄞縣蘭谿縣永嘉縣福建閩侯縣霞浦縣南平縣甌寧縣永春州晋江縣長汀縣龍溪縣湖北江夏縣黄岡縣安陸縣鍾祥縣江陵縣襄陽縣鄖縣恩施縣湖南長沙府衡州府桂陽州武陵縣鎭江縣山東歷城縣滋陽縣聊城縣蒙陰縣黄縣益都縣荷澤縣惠民縣灌南開封府汲縣洛陽縣信陽縣山西陽曲縣寧武縣大同縣歸綏縣臨汾縣長治縣運城陜西長安縣潼關廳乾州西鄉縣滕施縣榆林縣甘肅皋蘭縣平凉縣涇州隴西縣秦州寗夏縣武威縣肅州新疆迪化縣鎭西廳綏定州焉耆府阿克蘇疏勒府沙車州和蘭州四川成都府叙州府重慶府萬州順慶府江油縣雅州府廣定府廣東廣州府惠州府潮州府韶州府肇慶府廉州府瓊州府廣西南寧府梧州鬱林府柳州府百色府太平府雲南雲南府大理府昭通府曲靖府臨安府普洱府永昌府麗江府貴州貴陽府遵養府大定府興義府黎平府思州府石阡府都匀府雜評二 
[新年難挨舊年關（訥）]  
　　有人詢問都中商界曷不改用新曆答曰非不肯改實因無錢開鎗只能暫用舊曆聊展一月餘之急而已　　記者曰此非但商界爲然中央各項政費將賴此以展一月餘之急海陸各軍餉糈將賴此以展一月餘之急各都督各行政機關將賴此以展一月餘之急各住户各經紀小民將賴此以展一月餘之急　　雖然天不雨粟地不産金此一月餘中之時刻亦正難挨　　神效卓著世無其匹風行十四載早已名馳天下到 
 
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
　　中華民國二年一月五日星期日（申報）舊曆壬子十一月二十八日第十一版 
成與氏分别各押三禮拜氏期滿後交　領回　　料黨搶刧○周江慶前晚在虹口南潯路弄内糾黨攫取日本人所携之鈔票現洋二百十五元圖逃當被包探周耀廷等追獲昨解公堂訊供推賴　襄讞商之德領斐君判周押候補提同黨併究 
[法租界]  
　　拐賣小孩○劉長桂前被拐匪拐去男孩一口報經捕房緝獲楊桂三蘇唐氏及經手價賣之孟阿四等解至公堂訊據桂三供認爲首串同唐氏誘拐託孟阿四之妻李氏賣去唐氏亦供認幫同誘拐售得洋三十六元唐氏分得八元孟阿四供有事出門妻子爲中經售並不預聞訊據李氏稱楊與唐氏來言該孩係是親生故敢干預賣於粤婦吳張氏得中金一元張氏供小孩由代某甲所購現不知被甲帶往何處斬讞員以該匪等情殊可惡判楊押五年蘇唐氏押三年孟妻押三月阿四無干省釋吳張氏交保限一月交孩　　何苦欺騙○福昇號主沈玉蘭即沈蘭芳圖賴祝張氏等存洋三千餘元經公堂集訊交保後沈卽將無期本票朦騙付給致原告無處收款故卽退回公堂復又禀追沈則避匿不到多方延約中西官怒甚昨飭　案訊究原告張氏投稱現沈已將洋交出惟尚少洋五百元求請追交又有樓喜和附追借銀一千八百兩沈供樓處欠銀有之惟尚有别項糾葛應當除去沈之保人亦俱投案聲稱退保聶讞員准之遂商之李副領事以沈不應欺騙着押捕房三月示儆樓所控之欠欵候再訊追　　安插小孩○男孩張來法隨同維毛文行走包探以其情有可疑拘解公堂請究張供台州人父母雙亡亦無親族由鄰人作主送與羅毛文隨其來申並非被拐訊之維供詞相同判羅開釋張孩送浙江會館安插雜評三 
[新民國新年之新營業]  
　　新民國新年之上海他商業皆形疲滯獨土店則相繼開張日見發達内地各土店於年底一律閉歇獨上海租界之土店非但不歇業而反增設内地各煙鬼均苦無處購買獨租界之煙鬼則隨地可購無愁缺乏　　雖然租界之土店僅能售之於租界之烟鬼而租界之烟鬼僅能食租界所售之土倘一旦租界嚴禁來源塞斷則土店與煙鬼均將失所憑依命脈頓絶曷勿早自變計之爲愈也來函 
[留英學生陶履恭徐兆熊來函]  
　　大主筆卓　聞祖國革命以來氣象爲之一新惜海外見聞陋略未獲稽諸實事徒以激刺旣深望梅姑以止渴遂不覺額手而稱慶耳民國成立將期年矣意想内地日新又新不久影響所及將遠於海外乃微諸駐英之代表與游舉監督則又反是代表劉玉麟監督錢文選同時抵英兩年以來溺職廢公則並駕齊驅難以軒輊而劉之荒謬與錢之貪忍則各樹一幟異曲同工昔在黑暗時代以爲豺狼當道安問狐狸蓋之二人者乃滿清政府之標本具體而微不足深責者耳今内地緝熙光明百廢俱舉而二子者幸免洵汰不知革面洗心抑且變本加厲甚至招警察捕學生使館充原告而通譯官到堂作舌人矣此事始末具詳英蘇各學會致敎育總長書恕不贅述方其始起也學界聞之卽致書劉代表勸以民國初立尚未經列强承認斷無自啓鼠雀爭端貽笑外人之理况對簿公庭互揭短處勢必報章紛載道路哄傳尤屬有傷國體云云劉道之不理幸公堂以錢文選言語吞吐顯有不盡不實卽將被告釋放了案夫以使舘之尊嚴而俛首待質於警庭之下又以口供支吾致爲問官所呵斥辱國喪權孰有甚於此者觀其屏息而進鞠躬而退仰視警吏如對君父余等在堂下目擊情形不覺植髮衝冠退而思之泫然淚下嗚呼可忍言哉結案後各學會遣代表赴使館詰責乃劉錢二人仍强詞奪理一味特蠻諸同學不欲警庭案之再見飲恨而出繼以禍端皆由於錢文選一人以口角細故欲逞一時之忿致令使館作此無恥之事卽電敎育部請將錢斥革嚴究而敎育部置之不理官官相護　然故態豈一行作吏卽别具肺腸乎滿清時代尚有御史之彈劾間或有懲一儆百之舉今則欲覔御史而無從也祖國革命之時英雄豪傑捐軀而不顯方自以爲死重於泰山以今視之恐其輕於鴻毛也豈不悲哉謹將英蘇各學會致敎育部函電及兆能上敎育總長書寄奏印稿各一份尚祈賜錄公諸海内倘民氣未死公道尚在必有起而問者陶履恭徐兆熊同頓首 
崔製消痰半夏乃本號崔宗武驥雲氏始創行世自發行以來寰地球中外各國莫不同聲譽美有口皆磚若咳嗽痰喘咯血痰飲等症百藥不能奏效者只要身體未僵服後立慶起死回生天下愈後謝函並將原來郵局圖記民局蓋章之信封一并裝訂成册置之案頭俾　惠顧者信手披閱以存其眞不意華人惡習凡是馳名之物必然巧借名目仿造欺人言之實堪痛恨近因屢接中外各埠來書遽及悞購僞藥每每束之高閣云云但念天地之大尙不能使毒蛇猛虎盡成瑞鳳祥麟何况滬上僞藥亂眞小人慣技也伏願中外採藥君子認明農工商部執照五開間門面室懸各憲告示并禀蒙農工商部註册改用天馬商標爲記其藥儘可倩化學名誤購僞藥服後受害則悔之晚矣安得不愼耶茲恐治症尙有未悉之處用特詳載如左　五勞七傷諸虚百損　房勞過度破金見紅　老年痰中少年痰厥　文武痴癲猪羊癎病盛因咳遺精久咳不愈　哮喘氣急痰壅　聲嘶乾咳無痰久咳成勞　嗜烟傷肺病後肺虚　痰迷心竅舉止失常　久咳失音氣虚多痰　肺痿𦎬痰咳傷肺腋　各種痰飲各種咳嗽治症繁　不及備載如患以上諸症輕者一盒即愈十分危重者至多一料包可斷絕病根保不復發本藥室實事求是精益求精濟世殷愛情人如已區區苦衷伏維　公鑒　大盒洋二元四角小盒洋一元二角每料六大盒洋十三元二角外埠來信須寫明寗波路第一百十五號最爲要緊○批發格外克已如無銷路包可退還 
上海盆湯弄絲業會館後寗波路口五開間門面瓣香廬驥雲氏總發行所啓○分設杭州陳列所天字號○南京花牌樓 
[好時洋行火險廣告]  
本行向在上海創辦數十餘載資本充足凡遇被灾之家無不迅速賠償久遠中外馳名現時十二月一號聘董君　蓀純爲火險經理凡欲保安諸君悉與董君接洽可也惟星期日或早晚之間請至美界北河南路錢莊會館後鵬程里董蓀記經租帳房　電話三六六七　好時洋行謹啓　電話四一五 
[新造黄包車减價出售]  
本處有新式打氣橡皮鋼絲黄包車五十餘輛橡輪確係外國原來貨車身鐵木堅固號衣套子等均有雙套如欲購者價目格外克已卽向本埠浙江路老垃圾橋南堍均安里三弄四百零五號門牌内看貨議價可也　經理處特白 
[保益公司承接黄包車代理出租廣告]  
本公司集成資本次第開辦車廠僱用工匠包修車輛四處設立分公司選用誠實管車放租代理捐務如有黄包車欲托敝公司經理者請至四馬路龍昇旅館帳房接洽面議　事務所顧惠伯白 
[老源大土棧擇於舊曆十二月初三日新增門莊零剪]  
本號開在上海東棋盤街坐東朝西石庫門内開設數十餘年專三大小洋藥原箱批發各埠馳名今添設門莊零剪以廣招徠　凡蒙賜顧請認明本號招牌庶不致悞○分號在盆湯衖中市 
[胃症良藥胃活]  
[胃是康健之父而百病之母]  
蓋胃爲載食之器養體之源筋滋養臟腑週身血液之循環全係胃口消納胃無恙者則身體强壯肌肉發達神氣充盈可以常常健康也 
胃口不良非獨進食困難久之週身似覺氣喘頑疾亦必乘間發生假道胃虚百病迭生豈可不怕也 
常此嚴冬朔風凛凛咳嗽時聞宿病續發加此人人經此病魔侵襲之時更宜注意於身體然欲預防必先保胃自然脫離病苦以登人壽之域也 
[主治效能]  
●胸漲困苦　●食物不進或食過多　●或飲食則痛　●胸腹並痛　●胸漲腹痛　●打臭噎　●吐黏涎　●吐酸水　●血氣逆上則目昏花　●腰體發冷　●或大便不下　●或時下瀉●　或腹内無力氣不時憂鬰　●顔色青黄　●身體困倦　●或欲勞動而無力　●且無記憶　●若少出力則厭●不時好睡此等 
定價大洋一元二角中六角小三角試用一角二分 
經理處上海英租界河南路老巡捕房北首東亞公司書藥局 
[葉鑑清醫生第二次淺說廣告]  
生病六氣彙爲最多六氣者風寒暑濕燥火也所以治病當先體察天時今年正當子年君火司天易生燥火之病小孩身體嫩弱更易受病我於第一次廣告已經詳論現在果然多病小孩痧子天花大人冬温寒熱不一而足冬令尙且如此至春勢必疾病更多用藥少有錯誤爲害不淺我於此等緊要之病務以格外用心無不全愈孩童余先爲之選用上等牛苗引種牛痘不但出胎胎毒永無痘患而且　邪伏氣亦可發出其有益於小兒誠無限量現値冬至後一陽升動胎毒更易觸發種牛痘正得天時鄙人於此道用心多年春間曾著牛痘一得刋印千部不日售完今已續印　售二角目下　著時疫粹編定稿後再行問世　醫寓仍在老垃圾橋南貽　里一百十一號 
[上海匯豐銀行及虹口分行廣告]  
啓者本行收足資本洋一千五百萬元公積英金値洋一千五百萬元又銀洋一千六百七十五萬元共合洋三千一百七十五萬元另議定備用股本洋一各五百萬元總行開設在香港分設行在倫敦厦門暹邏包帶惟亞孟買加拉吉打古隆北廣東福州德國漢口愛巴岫化神户古喇喇伯長崎意陸伊羅法國買拉夾吕宋紐約檳榔晏貢西貢舊金山新加坡蘇拉巴亞天津北京横濱凡上海行與各商往來暫存本行之銀每日結帳者其息照長年二厘存至廿萬兩爲止存一年者其息照長年四厘算存六個月者其息照長年三厘半算存三個月者其息照長年二厘半算其現下所執五厘息一年期存單滿期轉新單者仍照五厘息算代付本埠匯票並辦理銀行一切應辦事宜匯票可以匯至倫敦歐州印度新舊金山美國中國東洋等處大通商碼頭特此佈告　辛亥七月初三日 
[吳製星期戒烟丸]  
此丸戒烟第一靈○南到温州北天津○戒斷之人二三萬○並無一個出毛病七日斷癮非爲貴○十天斷丸爲奇珍○呑丸三天糞色黑○烟蟲烟積去干凈且無胸胃肝氣痛○不吐不瀉不遺精○因病上癮病不復○還能照常辦事情 
一料能戒日吸癮一錢三分烟癮癮大照加每料售洋二元批價格外從廉老垃圾橋貽德里内硝磺局啓 
[同盛土棧擇於舊歷十二月初一日開張廣告新增市門零剪大放價三天]  
本號向在上海西棋盤街金隆里第一家朝南石庫門内開設數十餘年專運大小洋藥原箱批發各埠馳名今因存貨豐厚特增門市零剪以廣招來凡蒙仕商賜顧者請認明本號招牌庶不致誤　本主人謹啓 
["Ａｌｌｅｎｂｕｒｙｓ"Ｆｏｏｄｓ商標愛蘭百利代乳粉]  
人乳乃嬰兒天然之食品乳母哺之而孩自長設或乳母有病乳汁淡薄以之哺孩殊不適宜本公司特製愛蘭百利代乳粉由化學家考騐合宜配製之精滋養之富消化之易與人乳不相上下用以喂孩定必日臻强健粉分三種嬰兒初生三閱月者宜食第一種粉三閱月至六閱月者宜食第二種粉六閱月以外者宜食第三種粉本公司嬰有特别乳瓶以喂代乳粉用之靈巧異常不使嬰兒噎食嬰孩十閱月以外另有愛蘭百利麥液餅乾可以兼食性極滋養味亦清甜若以此囓之且能助齒牙易出本公司製造代乳粉之廠在英國維雅地方有牧牛大塲居于兩河之間人烟遠隔絕無穢物傳染廠宇宏大清潔異常各乳牛皆小心喂食以求乳質濃厚舉凡牛乳防護之清潔製造乳粉之精良誠無逾于此者本公司特新設分行於上海北京路郵局對門第八號賜顧諸君請認明本公司犁耙商標爲記庶不致誤○各埠大藥房均有出售 
總行英京　分行上海　愛蘭漢百利有限公司謹啓 
[商辦湖北水泥廠　股份有限公司]  
敝公司寳塔牌水門汀現經意大利都郎萬國賽會考驗最優等英國國家化騐拉力一千三百五十磅實爲中西第一等貨色有驗單證書爲憑價廉物美倘蒙　賜顧無不格外克已此佈上海總批發所北京路字十五號電話三四三一 
[力量（五）]  
司各脫乳曰鰵魚肝油係補人身體使人爽快無上之妙品服之則肌骨腦筋交受其益自能强固而有力量 
[假冒之鰵肝油不如遠甚]  
司各脫係三十八年前原製之補身妙品他家皆屬後進五洲各國良醫以數千計皆莫不交口稱贊勸人購服謂無論老少服之均有裨益其眞能補人夫亦大可見矣 
以上係司各脫魚肝油封面圖以下係漁父負魚之商標　無上下二圖者卽係假冒 
[司各脫乳白鰵魚肝油]  
最能治人疲軟補人元氣至於咳嗽傷風則更著平成春無庸贅論矣　各處藥房俱有寄售 
[白送小本書]  
倘蒙　函索立卽照寄書中有圖畫閱之極爲清新奪目來信只須書明平時購藥之舖名及見某報紙之告白云云郵寄上海四川路五十三號茂生洋行　靠服司各脫乳白鰵魚肝油始能健壯 
[獲利捷徑　上海江西路愛字七號樓上]  
本行由外洋德蘭名廠運到超等小大之各種線織物機器能織紗　絨絲衫褲手套洋襪以及人工力結均可織造無論男女老幼皆能工作况且所織各物比較外洋運到之貨格外精美光滑絕倫民奇毯提取各色時花均能隨心所就更能顏色合時天者巧奪再有大號機器適配織衫織襪各廠所用本行在中國首創專做織結機器生意物料非常堅固玲巧如有　貴客欲購者請移玉至本行觀看詳細章程可也　再外埠各行號如願代本行經理代售各種機器可至本帳房面議妥章貨欵分期繳貨亦可　上海經綸洋行謹啓 
[謀得利有限總公司]  
上海英大馬路東首三號洋房後進樓上發行所 
軍營鼓號全隊樂器到申 
新到雙面頭等戲片　大小風琴格外克已　唱戲機器不用喇叭　聲音響亮價亦便宜 
新到脚踏風琴每隻計洋念元批發格外公道 
[ＰＡＴＨＥＰＨＯＮＥ　百代公司　頭等留聲機器超等唱片]  
價目每只念八元起　至三百五十元不等　譚鑫培　龔雲甫　小達子　金秀山 
等各樣唱片刻已裝到該片兩面可唱一可抵二聲音比檯上唱的更爲親切響亮而且本公司新發明鑽針只用一支不勞掉換又不損片利便無比賜顧請至上海四川路九十九號總行四馬路中和里口分行　電話　二三八九　二三六八 
[新樂府徵稿]  
民國初建形形色色怪怪奇奇可備輶軒採擇者不知凡幾海内騷人逸士不吝珠玉遙賜佳章無任歡迎至若關閨綉閣道院禪關不嫌逾格以求儘可感時而賦彙成巨帙石印精裝按稿各贈一份另刋條章祈至上海四馬路中西大藥房内新樂府徵稿收發處取閱遠處詳細註明地址寄奉郵花各貼　野衲啓 
[（彭壽堂藥房聲明假冒）真一分時止血　止痛玉樹神油]  
本堂秘製玉樹神油其奏效之神速無出其右專治牙痛頭痛肚痛腰痛心胃氣痛骨節風痛諸般酸痛立見奇功而治水火燙傷滾油刀槍跌打損傷尤有藥到病除起死回生之功每晨搽服少許能免痧疫喉症瘧疾傷寒及暈船嘔吐不服水土諸患治愈疑難怪症數以萬計衛生者預置一瓶勝延良醫在家近有奸人用薄荷樟腦等油冒充此油到處混充然僞油色綠性燥不能内服眞油性和易服色黄而香較之自分眞僞大瓶一元小瓶五角　上海河南路彭壽堂啓 
[永年人壽保險有限公司廣告]  
諸君欲保壽險子時不再來人生易老保費因年歲而分差别欲費廉莫若即保今日身健明日或難由醫生驗准亦 
未可知日省七分年三十者卽可保銀千兩欲知詳細請詢總經理列士君　廣東路十號列士啓 
[上海三級靴鞋帽莊新造各樣中外衛生棉鞋抄莊]  
本店製造各界新式衛生别特改良天足中外靴鞋聘請名師早已研究改良新法仿造外洋皮鞋戰靴中外便帽格外玲瓏諸君視其樣者無不歡迎賞光賜顧屈玉早來敝號交易批發格外克已函購亦可隨局寄往可也開設上洋英界大馬路五雲日昇樓東首香粉弄口工部局號頭第二百五十三號門牌便是諸君認明雙獅奪球商標爲記庶不致誤各省均有分銷處　本店主人謹啓 
[（受店聲明）]  
啓者四馬路胡家宅泰豐源洋廣貨號茲因前東意圖别業將店底生財一切盤與鑫記再行貿易以前所有往來一概係前東理楚矣與鑫記絲毫無涉恐未週知特此聲明泰豐源燹記告白 
 
 

Page 12

 
 
   
 
 

Page 13

 
 
　　中華民國二年二月五日星期日（申報）舊曆壬子十二月二十八日第十三版 
　　申報弟四張 
　　中華民國二年 
　　西曆一千九百十三年 
　　一月五號星期日 
　　舊曆壬子 
　　十一月二十八日 
　　共四張 
自由談 
游戲文章 
[戲擬民國新紀元史] [  率]  
　　共和告成今一載矣列强環伺對外未聞承認蒙庫肆虐對内未臻統一而我國民酣嬉如故我政府因循如故大好河山行將改色神州勝顧無涕可揮爰取次一年以内之醜史怪狀纂而錄之非故爲輕薄好事形容也深願民國二年上下更新力求進步永無此等事出見於社會接觸於耳目則著者所日夕以韾香疇祝者也著者附識　　元年二月遷國都於北京革命功成中山本正統江寧嗣以南北統一推功讓能遜泣於袁項城項城初擬南來就職以部下求功名者衆力王北遷遂托名津保兵變屢遣專使磋議我國民亟求規復秩序知無政府之不足以立國也輿論一致主張　國都於北京中山俯從衆請乃將南中各機關一律撤銷以黄興爲江寧留守司裁兵事宜未幾猜嫌紛起謡啄繁興至六月亦卽取銷然北京爲政界污濁之所遷北後種種問題乃因此發生焉　　五月八大胡同伎女電約代議士於參議院政府遷北雖經雙方特派專使往返商摧而一般參護院代議士外間人言藉藉謂頗有受運勤而達其金錢主義之目的者至北京後天下喁喁仰望第一冀代議士之不負國民代表耳孰知各代議士高車駟馬日流連於八大胡同八大胡　者妓寮薈萃之所也代議士以此爲俱樂部缺席時多寖至正式開會往往以不及過半數而中止以故開會數次議决事尚寂無所聞某日曾議未罷竟有八大胡同妓女特傳電話至參議院約代議士作章台游者　　六月國務總理唐紹儀逃於天津紹儀就總理任於政見尚無所發表忽於六月十五日盛傳逃遁一時輿論譁然參議院亦移書質問十七日始發布紹儀赴津就醫呈文並命陸徴祥代理國務總理其　行逃津之故言人人殊或謂欲任王芝祥爲直督總統不允因而齟齬者或謂比欵用途不明懼爲他人宣布者或謂因章炳麟在席間放鎗恐遭他人暗殺者或謂借欵决裂受銀行團之詰責難以對付者或謂眷戀一西婦受其要挾必須偕赴歐洲方能結婚者　　四川都督尹昌衡强娶民女爲妾昌衡初未娶任都督後始行婚禮吉夕踵事增華舖張揚厲迎娶儀仗至數里不絶軍官皆戎服嚴裝荷戈前導道路觀者咸嘖嘖有生子當如孫仲謀之歎詎昌衡意猶未足一日因事出署在輿中瞥見民間一女子嬌小輕盈丰致楚楚不禁意奪神摇難於自主返署後密遣心腹偵之知其父爲縫工可以纂取者乃授以方略始刧以威繼啗以金不數日而小星有耀遂作藏嬌之貯矣（未完）（二） 
[阿翩小傳] [  蝶仙]  
　　阿翩曩爲西印度之土娼工於媚術能迷惑人苟親之者則沈缅其終身至忘旦暮而如醉生夢死弗可救藥故其國懸爲厲禁有試嘗一　者殺無赦以阿翩終爲禍水乃擬爲流刑而流入於中國阿翩雖黑奴之産顔色無足取而其一種綢繆之愛情直覺膠漆不可爲喻眷之者居以象牙之房或爲黄金之屋燃　燈以照影絮語喁喁欹珊枕以調歡春情脈脈而阿翩輕盈之體尤能爲掌上之舞明珠入握則炙手可熱芳蘭競體直無魂可銷蓋其温柔之態圖熟之情足使人終老是鄉而不復有富貴神仙之想也已且阿翩尤善於周旋凡賓客過從亦必巧爲酬酢横陳一榻設爲無遮之大會而與人行歐西接吻之禮恬然弗以爲怪其吹氣如蘭直欲醉人心魄二三少年成主人之情重則忝附於蕭史吹簫之列亦飄飄乎有欲仙之槪大婦雖妬而惑其趨奉之慇則亦衾裯與共無復間言偶或阿翩弗至則量金致聘漸禮聲價拿高纒頭有時告盡相思輒覺難灰張西施之網而墮歡難拾開北海之樽而熱念愈張誠有阿翩不至無以聊生之槪則有文圖病渴竭針砭而難醫禪榻薰香攬芙蓉而益瘦其爲阿翩而死者蓋已不知凡幾人矣時當有清末葉士大夫競以徴逐爲豪寳從晏會若無阿翩在廛直覺無以爲歡於是銀床駢列寳枕相聨倒屣之客莫不嗚嗚而吹洞蕭横陳之軀惟見喘喘以　異味蓋當其時卷十里之珠簾展千家之瑶席何在而非阿翩者行雲之臺矣馴至　班或誤匪眷戀於香衾鮫帳不垂尚沈迷於巫峽鷄人旣唱蟲夢猶酣庭燎之光直不敵暗室一鐙之堪懋而於是朝廷亦知阿翩之爲崇下嚴令以搜捕無如眷之者直與相依爲命固不可須臾離也雖或被逮幽禁囹圖而此心耿耿實無時不念阿翩有時相思之苦則不禁涕淚交頤甘爲情死而或者仗黄金之力得通關節雖不獲見阿翩之面但得紅豆幾顆或明珠十粒凡經阿翩之手澤得沾其餘香賸粉之氣亦足以解相如之渴苟其財力較厚聲息較通者則雖戀阿翩亦得仰邀翼覆縱而優游於黑甜極樂之鄉乃有目阿翩爲織女之化身者謂親之可以大當貴亦壽考彼痴兒女不待愛情之成熟遂欲一口水而吞之者未有不魂銷腸斷而死於是調阿翩者益賴其手叚之靈活知不可以焦急從事也而阿翩之名貴亦因之愈著中華光復民國成立一般尚武之健見莫不執欃槍而起於田間聞眷於阿翩者都習鎗術徴之弗起募之弗應比及往謁則海紅帳下虚白室中類皆如蟲兒般之蠢蠢以取樂也及大恚宣於衆曰吾儕拚頸血擲頭顱衝冐於槍烟彈霧之中而彼輩乃高枕無憂極享其雲夢荒唐之樂毋亦苦樂不均之甚哉乃重申厲禁勒限以絶阿翩否則以手銃饗之而一般戀阿翩者終不改其生同衾死同穴之誓願或爲藏庇或爲保瞞夜深人靜輙復引之枕畔以極盡其綢繆然而偵探四出直窺伺於衾影之問因而賈禍者實繁有徒而得孔方兄爲之魯仲連者亦復不少俄而期限屈至阿翩亦幾無藏身之地則不得不韜聲匿跡托庇於夙所親暱之家以聊娛其桑榆之景於時邏騎森嚴一般知幾者已不敢復近阿翩而惟溺愛至於深入骨髓之徒則猶覺一日不可無此君也特自保守秘密以爲此身亦將老於是鄉矣庸知合德之香能傳徧體司空之見最易關心夜半敲門竟破紗櫥而上入日中爲巿遂敲布鼓以宣刑民國元年十二月三十一日槍聲雷鳴枕藉而死者不知幾人宣示其罪狀則皆爲戀阿翩之徙特阿翩以中國無治外法權之故仍安然而無恙也故其蹤跡至今猶未絶於中國外史氏曰嗟乎阿翩之禍人直有加於酖毒然而爲中國之禍者豈獨一阿翩而已哉彼之族人如莫非亞如派力得如錫卡者且乘間而承其敝不知世之戀之者亦有鑒夫阿翩而知所警否耶吾爲阿翩　吾實深痛夫戀阿翩之人（三） 
海外奇談 
[世界第一大扉] [  志譯]  
　　巴拿馬運河閘門之扉厚七尺寛六十五尺長約八丈一尺全扉爲鐵板鑄凑而成開閉俱藉電氣作用稱爲世界第一大扉 
[世界第一大軍艦]  
　　美國新造軍艦一艘名曰紐約其船身墩量超過最大軍艦之多列次多諾以較各國軍艦英國目下所建造者僅二萬五千墩而紐育號爲二萬七千墩也以砲身論紐約之砲身十四寸英十三寸德十寸而已以鋼板論紐約所有厚十六寸英德二國十四寸而已 
[女記者從軍]  
　　女人職業日見擴張女新聞記者歐美已習見之惟從軍之記者則以此次巴爾堪戰爭時之愛力别立固始愛力一荷蘭之妙齡女子也得土耳其軍官之許可馳驅於君士坦丁堡與保加利亞之間 
尊聞閣詞選 
[月華清咏寒月二首] [  蝶仙]  
　　一樣窻前二分簾隙有梅花處尤白籠水籠沙多少晚煙摇碧問吹笳何處荒城綫滅燭者邊孤驛今夕怕潮來池上了無痕迹愁煞山樓彩鳳恁顧影堪憐西風還偪輸與昏鴉棲上井梧百尺夜深時孤狖能啼酒醒後玉人難覔岑寂算相思憑據屋梁顔色山寺敲鐘江樓吹笛不知今夕何夕寒到君邊勞我秋碪先拭最思量晏殿餘香休問起樊川舊宅禁得在閨中獨自怎生將息惆悵棲鴉啼醒便　夢如烟床前無覓夜半能來惟有小池潮汐縱年時雙淚能乾怕天際一梳還蝕吹熄把銀荷移過更番憐惜 
[梅花詩二首] [  李生]  
　　嶺上花開不待春維浮林下月光明一枝疎影横塘水十里寒香野客情凉雨綺窗懷故國高樓玉笛憶江城耐寒獨有冰霜節記取他年鼎鼐羹　　絶代鉛華掩翠痕幽徨深處不知門高人自有林間想倩女應歸月下魂南國新枝傳驛使灞橋風雪訪前村紅羅韻事還依舊重向江南曲裹論 
[念奴嬌餞歲] [  武夫]  
　　光陰流水歎蕭瑟江關早同牛驥俯仰乾坤寒徹骨醖釀梅花香膩今夕何年人間何世愁緒收零碎且開樽酒良時休自輕棄呵呵庾嶺烟昏陰山雪壓南北天都醉待喚陽春回宇宙祗恐蛟龍痴睡詩祭禪僧文驅窮鬼不稱英雄志吳鈎三尺生平第一知己 
[雨雪] [  燕賓]  
　　天女多情助風伯大千世界花飛白瑩瑩玉色無點埃猶如種遍藍田璧逼人寒氣入窗來窗外梅花樹樹開灞橋驢背尋詩思鞭絲帽影走徘徊寒鴉相率歸巢去竄入林端不知處彷徨四顧寂無人獨有漁翁釣飛絮歸來載酒赴瓊樓紅泥火爐千金裘醉後高歌還起舞歌停無罷雪滿頭 
[瑞雪行删存] [  川沙陸炳麟]  
　　（上略）吁嗟乎君不見古戰場邊血濺　積雪没脛冰在鬚又不見李愬雪夜入蔡州平淮功　比山邱方今蒙藏傳消息風雲慘淡胡氛逼寄語軍人耐雪寒枕戈待旦咸努力 
自由談話會 
　　光陰容易轉瞬一年廻憶去年南京政府成立吾先烈擲無數頭顱流無量熱血欲求中華民國爲世界第一等强國使四秭同胞同登袵席耳不料光復以來兵變也匪刦也日有所聞致萬萬生靈時驚風鶴自庫俄協約發生後吾儕小民又增無限悲觀對付之策除開會結社外大都空言無補嗚呼斯元年直是虚度三百六十有五日耳　　國旗飄揚紀念週年孽兒不敏敬告於諸君曰往事不諫來者可追亟宜除舊更新改過遷善戰勝暴俄最爲急務整理内政尤爲首要欲爲民國强健之主人翁誠在茲二年中幸毋復匆匆過去也　　營幕者吾之繡帷也快槍毒彈吾之玩好品也刁斗鼙鼓吾之消遣物也沙場吾之樂土而埋骨者也此之謂健兒　　健兒！英雄！去歲北伐之時何其勇往今日邊藩四裂蒙藏入異族之手國勢將危救亡之決心是在一戰健兒英雄已得用武之地矣何至今猶寂寂也嗚呼吾爲之擲筆三歎[  孽兒]  
　　近有華人甘爲俄人之偵探以戕害我同胞彼亦華族奈何因利忘義爲他人隷忘其祖國其亦可謂凉血之動物矣　　英據片馬法占龍州大有瓜分之現象何人民尚在睡鄉毫無知覺嗚呼此正英雄用武之秋班超投筆之時吾願人民其速提三尺劍直搗庫倫以張國威萬勿坐失時機作楚囚之對泣也[  閒雲]  
劇談[  鈍根]  
　　演劇之優劣半視排戲者之眼光若以技擅專長之名角而使演不配手之戲非惟不能出色且令觀者厭倦故呌天唱戲不受排戲者節制蓋深恐强以不配手之戲致損名譽耳二號之晚大舞臺演三惡虎村以沈韻秋去黄天覇令人爲之不愜沈本擅長白鬚武生如演　蜡廟之楮彪可稱上海獨步而是晚飾天覇則容貌旣嫌太老舉動尤無少年活潑神氣較之小桂芬應寳蓮相差多矣夫雙演三演之戲演者須年齒相若衣服相若始爲合理如沈之賠晦之衣冠老邁之態度雜桂芬寳蓮二伶中求其相和是必不可得之事徒令觀者驚訝黄天覇忽老忽嫩忽而勇悍忽而頽唐離奇可笑而已末齣三笑亦犯此病以雄糾糾氣昻昻之吕月樵扮温文都魔儒雅風流之唐伯虎抑何不思之甚惟金阿慶之華文范少山之華武庶幾近之　　又聞大舞臺將排演紅樓夢雜劇余薈爲之懸擬諸名角之支配惟賈璧雲或可飾寳玉蓋以男子而深得女兒氣息也餘則殊難其選敢告排戲者其審愼從事幸勿如沈韻秋之黄天覇致貽笑柄也 
小説 
[政治小説鐵血男兒（二十三）] [  常覺獨鶴]  
　　尼續言曰奸黨布置已備此僧人特其前敵探訪行徑者也幸有白君與之相持僕尚可另設奇計鳥曰白君不啻爲演劇家袍笏登塲扮演鳥突王子甚得神似直能迷觀客之目彼傖雖狡安得不墮計中耶　　尼輕啓車窗探首外望見火車方過一高橋橋下河水曲折流行甚遠乃謂鳥曰距家鄉僅六十里矣遥望山左即僕所居萊司堡也數分鐘後車當少停即從僕行事愼之毋忽鳥曰車非抵岡露塞始停機乎尼曰君有所不知此去不遠爲莫干村須略停片刻因係小站爲時刻表所不載僕已電囑友人預在該處安排一切俟車行至彼爾我卽乘間下車耳目衆多固難盡避惟僕已廣賂車中執事人當無阻礙下車後飛騎已備亟振鞭絲從間疾馳歸國千鈞一髮此其時矣　　烏曰敬佩妙計當即從君指揮惟白君在此作何安置尼躊躇曰易名之策出自白意安危彼當任之且渠智深勇沈必能應變又係英人勢居中立俄固無如之何當不致受大損害時機迫促只得聽之而已　　時汽笛一聲車行漸緩尼低呼曰速行！將至矣！！急趨出烏自後從之一車役啓車門卽他去二人並立門外僞若縱觀野景也者一刹那頃車停抵一小站站爲一小木屋四周皆松林尼環顧無人即捉烏袖曰來！乃相繼躍下疾行不數武已入叢樹中惟聞汽笛亂鳴知火車已啟行矣遂策馬飛馳竟於一時内越國界而入西奥司境（二） 
[社會小説烟精上黨記] [  瘦蝶]  
　　有某甲者短於視而癖於煙日沈酣於孤燈短榻中大有此間樂不思蜀之槪一日持銅幣三枚往左近某膏店購得萬壽膏因亟欲歸家過癮俯首疾行不意所持之煙盒誤觸街頭路燈之桿雖未墮地而盒中之救命靈丹己强半塗於燈桿淋漓盡致若爲之加髹漆然甲憤甚自怨自艾曰得錢非易今購此區區又以誤觸僨乃公事將不能過癮惜哉惜哉無已其餂之乎遂伸展其廣長之舌繞桿而餂之忽覩一人于于而來蓋禁烟分公所調查員某乙也乙固滑頭見甲狀甚可笑知爲煙精漫語之曰足下旣購煙過癮奈何塗之燈桿而吮之豈别有用意耶甲曰余因偶一不愼　觸此可惡之燈桿而又惜其虚牝故演此怪現狀乙笑而頷之且曰君購幾何甲思實言三銅幣愈形其窘乃詭對曰僅五铜幣耳余癮甚大茲因正在戒吸也有照乎曰無照也乙作哀懇狀謂甲曰余亦黑籍中人近自某處來旅居於此適忘携烟照不能購煙過癮困苦萬狀今旣有此方便之處敬乞告余余亦將以番佛易靈丹以償余吞雲吐霧之志足下能慨念同志其指導余乎甲笑指曰即某店也距離不過數武君其直接往購雖無照斷不至麾之門外乙固請同行甲却之不可乃偕赴某膏店乙忽向該店調騐簿籍責其無照挑膏之違例甲如夢始覺恍然知乙乃烟界之公敵方擬兎脱爲乙堅持其裾且聲其罪欲科以罰金甲急辨曰實告君余所購者祗三銅幣耳適所云云乃詭言耳君不能以是科余罰乙以甲前曾自言五銅幣今變而强辨明係有意推説妄冀减短罰金執不可卒將某膏店之營業照弔銷而科甲以五十倍之罰金事始寢（二） 
[社會小説尉遲恭第二] [  鈍根]  
　　某鄉初選監督派委員到場旣至鄉人灌以酒大醉舁之入旁室酣臥榻上旋苦口渴索水果鄉人亟捧蜜橘兩筐至委員從容剝食迨橘盡而天已垂暮問投票事如何矣有三數人噭應曰己畢已畢於是復大開筵席狂飲盡歡翌晨委員醉眼糢糊怱怱携票匭去不知是中票皆三數人私投者也　　有在海上觀劇歸者述訪白袍一劇張士貴醉尉遲恭以酒點兵舞弊尉遲不能知也或曰某委員之所遇何其相類於是公上某委員尊號曰尉遲恭第二 
 
 

Page 14

 
 
   
 
