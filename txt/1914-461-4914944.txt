# 1914 - 461 - 4914944

 

Page 1

 
 
遊記 
[羗海雜誌（二）（十）（五）（生入）]  
千布彔番地大略 
地界東界大雪山西界青海西北至拉拉大板山亦以海水爲界南至朶裏賽那山西南至賽前硤均接蒙古輝特旗界北至察漢托洛亥山接和碩特南右翼後旗界東南亦至大雪山接下郭密番地界東北至日月山接東科寺界東西相距七十里南北相距二十里環周約一百八十里位置在西寗之西二百十里青海東岸少南係日月山外之大道 
山川東大雪山北察漢托洛亥山東北日月山皆系于積石山脉倒淌河源出大雪山西流入海 
地勢向東地段各有溝道地質尙堅厚西叚除濱海一叚不計外餘盡草湖低窪西南平坡斜袤十餘里沮洳草蕪全境無一片成熟之地物產牛羊最繁馬亦成羣大雪山產百草及獐鹿之屬 
天氣余等至其地爲七月下旬午衣薄絮夜必衣羔裘土人已不離火種狂風驟雨冰雹黑霜不時而至然四山無積雪六月間日午亦酷熱不可耐則爲海水所蒸也山嶺有瘴氣不甚惡 
人民本族二百餘戶他族附居者數十戶約計人丁八百餘口察漢城居漢民十餘戶（漢民流寓番地者皆浸成土著以後各旗各族之下所有漢蒙番民無論土著客藉皆詳叙之以核青海戶口之數） 
天日晴明海不揚波余等躡屐登山而觀海焉海岸峯巒廻疊近處不能縱觀惟將軍台之西有海亭子山坡斜出海隅青海全部在望海水一碧澄清如萬頃玻璃頓放光明世界海心山疊嶂瑩然儼若翠蓋湧出之狀晶盤擁螺未能髣髴其景西來得此勝境亦足以笑傲凌滄洲矣 
譯稿 
[德意志與山東（四）]  
　　廣豐俞潤普譯述北中國之香港德之佔領膠州灣時德人有擬以青島市期爲北中國香港之說世人往往疑其無乃過大於抱負之實耶最近十年間青島貿易之發逹頗著一九○二年船舶之出入者計有四十九萬三千噸（一英　合關秤一千六百八十斤）一九一一年增至二百十四萬噸貿易額亦自一千三十萬兩進至五千二百萬兩矣雖然比之於香港則未免尙相懸殊而香港爲背面地惟有兩廣與福建一角之連絡反是青島現有山東江蘇直隷河南之呼應且不久濟南彰德線連絡於京漢鐵道高密徐州線與海蘭鐵道相接續將至於併有山西陜西甘肅及西部中國之形勢矣觀此可知青島之將來决不讓於香港也若中國首都常存在於北京黄河流域三十九萬平方哩（一方哩合我國七　八方里）概皆遠關之平野津浦京漢海蘭諸鐵道綱縱横於此間有以山東鐵道集中於青島之形勢由此觀之則青島之軍事上政治上之價值凌駕香港也可知德人十數年來投一億五千萬馬克之大金銳意盡力其經營且將來尙不辭下巨億之資者誠有以也 
（三）鐵道之敷設 
山東鐵道之會社德雖爲經營中國殖民之策源地而建築青島然欲使青島發揮其價值扶植德國勢力於中國勢必不可不敷設自青島通於内地之鐵道爰是當德與中國締結條約之時取得敷設膠州濟南濟南沂州沂州膠州之三角鐵道之特權創設山東鐵道會社乃先從事於青島濟南鐵道之敷設該會社係一八九九年六月一日以五千四百萬馬克之資本而起同月 
 
 
 

Page 2

 
 
十四日着手於工事一九○四年六月）日青鳥濟南間之幹線三九四基羅米突與張店博山間之支線三九基羅米突之工事告竣矣鐵道竣工前後輸送貨物不過三十萬嚬内外而收入僅二百萬元左右利益配賦亦三四分而已然爾來乃漸趨於好况最近貨物之輸送已逹八十萬瀕收入超過四百萬元利益配賦　增至七分五釐查輸入成青島之外國貨物自一九○二年至一九一一年間由五百八十萬兩增至二千九十萬兩已凌駕四十餘年間老開市場之芝罘矣（於同期間自一千八百二十萬兩减少至八百十七萬兩）自一八九二年至於一九○一年之芝罘海關報告謂（此十年間於山東無甚變化）復據自一九○二年至於一九一一年之報告乃謂（山東經濟已非常向上）即此可見山東鐵道敷設效果之大矣（未完） 
時評 
[交戰外之攻擊（冷）]  
交戰國之兩方於兵力决戰外往往又有附帶之攻擊方法或以言論或以文詞此交戰國之常態每一交戰必有此種之附帶攻擊也而此種附帶攻擊之中其最力者則爲敵之違背公法與敵之生有内亂二者是也 
此次歐戰起後法人謂德軍用毒彈而德人辯護之德人又謂英軍用毒彈而英人辯明之今英人又謂德軍用毒彈矣德人謂印度有變而英人辯正之今英人亦謂德國將有内亂矣孰確孰否今尙不能知而互用攻擊之具則可見也 
雖然日本與我非交戰國也而其報紙何亦屢用此兵力外之攻擊歟 
戰事要電 
其一（本館特電） 
北京電順天時報載卽墨電日本水上飛行機二於上星期飛抵青島附近投炸彈約十二其一落下膠督邸内各窗玻璃全部粉碎等語 
北京電近日日人專意詆毁山東一帶中立謂中國有意袒德排日處置不公其實蔡巡按於中立事每日電請中央意而中央固極嚴正卽如彼等報載有中國任令奥兵通過一節實則日前有奥水兵數十由濟來津又擬乘津浦赴濟朱巡按奉令與奥領交涉奥領不認津警跟查有武官名片爲據駐津日領謁朱謂奉其陸軍參謀兩部令責其放棄責任請禁阻其實此項水兵並未離境朱電請外部與奥使交涉外並飭警駐站防禁所傳絕對訛言而如滿洲日日新聞竟妄載中國兵隊輸送野砲三尊與德國經英報更正 
濟南電山東巡按使蔡儒楷派遣幹員到交戰區域與該管轄各縣知事協同將民國人民之財產分别動產與不動產詳細調查明白註册豫備戰爭完結後其損害額可依國際公法向交戰國要索賠償 
濟南電山東靳將軍雲鵬已奉中央政府命令將濰縣以東之中國軍隊悉行撤退惟聞黄縣烟台等處有黨人乘機起事之謡不能不力加防禦故於該區域内將一部份防兵改爲巡警專以鎭壓土匪並命殷實居民暫行退去以免損失 
其二（英人特約路透電） 
東京電據陸軍省宣稱九月十二日日本馬隊已佔據膠州區域外十英里之卽墨城白沙河之北無一敵兵敵兵飛機曾不時出現天空日本魚雷艇在内海捕獲亨美公司小汽船瑞茂號（譯音）該船載重一千八百五十七噸（十五日） 
巴黎官電九月十二日德軍一律開始退走因吾軍緊追其後故退走極速而尤以芒米拉伊法洛曼的愛爾塞爾曼慈納維尼四處爲最棄砲多尊德軍缺乏糧食子彈其戰馬狀殊可憫馬兵第九師曾接戰四日而按時不能領得食品聨軍左翼之德國陣線現在蘇瓦松白萊森菲斯姆萊姆四處聨軍中部及右翼之德軍則由維特里北退至亞貢山之巴爾尼德國第五軍被逼退至北方勞蘭法軍現緩緩前進德國第七軍已棄聖狄愛而退（十三日） 
巴黎官電霞飛將軍電告政府聨軍之勝利日見完備可操必勝之權德軍現正退走仍棄有俘兵傷兵及軍需等物法軍自九月五日起至九月十二日止勇戰七日以陣線若是之廣從戰若是之力而仍有餘力追敵其勇可稱無匹左翼法軍已在蘇瓦松之西渡過愛森河德軍棄伐蘭西安及亞米安法軍中部現在瑪恩河之北亞貢山之德軍已離納維尼惟仍在東北之萊芒法軍已復佔據勞蘭之聖狄愛賴央納太浦巴卡爾拉吕萊維爾納曼爾維爾（十四日） 
北京電英外交部續書謂據陸軍部宣布公文如下昨日終日敵軍於吾軍之側猛力爭渡愛森河吾軍雖在勁敵之前面臨大河處境阽危而至日落時卒佔得各渡口吾軍左右之法軍嘗處同一之境而亦能如吾軍之勝利聨軍俘敵甚多據法軍大本營消息德儲之軍已被擊退已將大本營由聖末納化爾特移至芒福孔（十五日） 
倫敦電據官中宣稱聨軍左翼已過愛森河仍在緊追德軍（十四日） 
倫敦電泰晤士報載狄茄電音謂德軍於德皇之前進攻南錫延十日之久今已由南錫退走德軍於南錫失二萬人於吕萊維爾失一萬一千人 
（十四日） 
倫敦電每日紀聞瑞士桀尼發訪員電稱德國當道雖異常謹愼而德軍戰敗消息仍在德國洩漏柏林現絕對失去感覺慕里克恐起暴動（十四日） 
北京電據英國外交部十三日電傳英國陸軍部宣布英法軍前四日内戰情要略之文如下九月六日南進之德軍右翼抵其極端柯洛米愛及泊洛文二處其行動由哇爾克河陣線以西之側面大隊掩護之敵軍南進使其右翼處於危險之地位蓋敵軍經過克納伊桑列康班業後即棄諸地故也聨軍乃攻其顯露之翼及其側面九月八日巴黎防軍出臨蘭特伊納化杜安至末哇陣線從戰乃襲擊掩護之一軍敵軍右翼要部曾由巴黎之北移至巴黎之東爲英軍當前擊之復有法兵一軍團進臨其側而攻之其陣線從克納西過柯洛米愛爾至山藏止合攻之舉迄今已完全獲勝德軍外翼被逼退至哇爾克河堅守該地一再猛力迎敵然卒不能當法軍之壓逼敵軍右翼主軍初欲佔守大穆蘭河陣線繼欲佔守小穆蘭河陣線均未如願該軍旣被逼退過兩河而其掩護軍復爲左面之聨軍所敗其右側勢殊可危故乃退過瑪恩河九月十日英軍偕法軍一部分在沙托蒂愛里之下敵軍左側渡過該河此舉蓋欲逼令哇爾克河以西以敵軍會爲聨軍左端法國軍團所敗者向蘇瓦松北退也自十日起德軍右翼粉亂退走英法軍緊追其後俘敵六千人獲炮十五尊十日十一日閉敵軍仍在退過愛森河棄蘇瓦松之地今日聞英國馬隊已抵菲斯姆距萊姆不遠德軍右翼旣經逐退更東之法軍已與德國中軍大戰該軍曾深入至維特里自八日至十日之間聨軍在維特里之西不能奏功惟至十一日該部分之德軍亦開始退讓終乃棄維特里而走敵軍於該地之陣線成一凸形而受瑪恩河上部及末斯河間之法軍攻擊法軍尾隨敵軍驅敵軍一部分向北退入亞貢森林法國第三軍今日報告已獲敵軍一軍團所有之炮其數約一百六十尊敵軍於是沿末斯河西之全線退走除將士及軍需品傷失無算外軍氣爲之大挫（十五日） 
北京電據倫敦十四日外交部官電聲稱今日波爾多官報謂敵軍在聨軍左翼者本擬在愛森河之北設一防線介乎康班業及蘇瓦松之間今已不能守而棄之敵軍在亞米安之分隊現已退至配龍及聖康丹德軍在中部者亦擬在萊姆之後設一防線伹亦不能保守之德軍在亞貢一帶者刻向北退至培爾龍及特里安柯爾森林之下在右翼之德軍全隊自南錫退至伏斯巨昨晚此方面法境之德軍全行退出（十五日） 
北京電英外交部續來電報謂法國陸軍大臣米納蘭以霞飛將軍之電報告内閣其電文如下吾軍獲勝確已逐漸完備各處敵軍全已退走棄有俘兵傷兵軍需品甚多吾軍自六日起至十二日止惡戰六日乘勝追擊所及之遠實無與比吾軍左翼已在蘇瓦松之下渡愛森河故接戰六日已得地百餘基洛密逹吾軍中部已進至瑪恩河之北勞蘭及伏斯巨之軍已臨邊界吾軍及聨軍之軍氣及其堅忍果敢之性均堪欽佩目下仍在併力追敵法蘭西共和政府大可以所備之陸軍自豪也（十五日） 
彼得格勒電據官報宣稱近因曾於加里西亞省聚集大軍以攻奥軍故東普魯斯省吾軍兵力不足進攻九月十日發見德軍以優勢之兵力攻擊南蘭開姆浦夫將軍之左翼迫令吾軍退走前敵仍在交綏之中（十四日） 
北京電奥國在加里西亞省與戰之大軍共有步兵四十師馬兵兩師合計一百萬人携砲二千五百尊以六十萬人佔據薩維沙斯特至土瑪斯查夫陣線擬攻擊自羅白林至柯爾姆俄軍之陣線奥軍右翼以萊姆堡境内步兵二百大隊掩護之其左翼則含有拉杜姆境内之奥德兵若干師八月二十五日奥軍猛主攻勢以冀誘出東普羅斯省之俄軍俄軍陣線長約數百基洛密逹且未佈置告竣故北面奥軍數逾俄軍奥軍初攻克拉斯里克旣而以全力攻土瑪查夫且有援軍絡繹而至九月三日俄軍攻陷萊姆堡奥軍前隊展布極廣其陣線自哇卜爾至拔哈夫直逹特拉文斯基車站奥軍且佔據克拉斯洛斯太夫紫摩斯蒂赫魯培斯查夫且在維斯土拉河茄斯福夫附近駕橋兩座由拉杜姆發兵過橋接濟中央之軍俄軍之計畫一面候羅斯基將軍用兵之結果一面從速增厚右翼兵力賴鐵路交通靈便故能安然逹到目的奥軍進攻柯爾姆者其數雖大逾俄軍而俄國並未派兵接濟該地俄軍以爲兩翼進行如能得利則所處地位可以大勝奥軍惟俄軍中央不特能佔持地位且能進至拉斯其夫大獲勝利敵軍屢次進攻輒被擊敗對仗六日後於九月二日奉特别命令退後以便展開陣式九月四日俄軍因羅斯基將軍及白羅西洛夫將軍獲勝之機一律開始進攻奥軍中部在蘇化杜爾附近被破俄軍乘勝向資比洛及柴摩斯蒂進發截斷克拉斯里克及土瑪斯查夫間奥國各軍之交通九月六日土瑪斯查夫奥國退軍爲羅斯基將軍自東南攻之被逼三面受敵克拉克里克之奥軍迎拒者亦被擊退九月九日俄軍於激戰之後奪得敵軍之地位計自哇卜爾起至賣比洛止長六十基洛密逹奥軍棄械逃逸然奥軍仍在萊姆堡附近猛攻俄軍左翼九月十二日該處俄軍亦取攻勢十七日之大戰功竣在卽俄軍現正乘勝追敵俄軍因須聚集全力以搏奥軍故俄國南蘭開姆浦夫將軍所統之軍自九月一日起固守東普魯斯省桀多安至賴皮哇之陣線九月七日德軍一律向東進攻南蘭開姆浦將軍之軍並南下以攻俄邊俄軍因欲阻止备軍前進故已反守攻目下正在交綏之中（十四日） 
北京電英外交部續電謂某某國都城德使署所傳印度革命之說全屬揑造印度之民情已於九月十日部電詳述之吾人每日必接印度親王團體人民効忠之證據十五日 
北京電據十四日外交部官電謂金海濱（斐洲西海濱）總督致殖民部大臣電文如下戰地陸軍之副官郝恩培君報告德軍軟壳子彈事謂軟壳子彈所致之傷極爲可怖余曾見一人其脚僅受一彈竟全被轟去余現已覔得膨脹彈三種主任醫員亦留存每種若干枚並有從受傷兵士所取出者歐洲德 
 
 
 

Page 3

 
 
　　人及土著咸用此種子彈而猶屢次謊言竭力掩飾使人不知其何從得此軍火足見德人未嘗不深知此種軍火爲非法也金海濱主任醫員喀拉利巨刻在杜戈蘭陸軍任職八月十七日報告如下本醫員等在軍營中所醫治之傷皆係大口徑軟壳彈所致者此種傷勢甚爲利害骨爲之粉碎肌肉之組織亦爲之毁傷刻已有一受傷者不得不用鋸斷法治之受傷之敵人爲本醫員等所醫治者其傷處確與此不同（十五日） 
其三（德人德文報專電） 
濟南府電聞有日兵一旅現距膠州四十基洛密逹（十三日） 
濟南府電日本馬兵先鋒隊已抵膠州城即毁該處電報交通（十五日） 
紐約電據柏林消息奥軍已在萊姆堡西南格洛特克附近擊退俄軍 
（十五日） 
紐約電巴黎仍在宣布聨軍佔優勢之消息志在感動法人今日據霞飛將軍報告各處德軍現正在退走德軍已棄亞米安奥軍完全被敗至維也納之路今已可通比軍現亦進攻克復土地云云（十五日） 
其四（日人上海日報專電） 
東京電陸軍省公布日本馬隊已於九月十日行抵平度未見一敵（十四日） 
特約路透電 
北京電莫理遜博士及丁恩爵士已回抵北京（十四日） 
東京電海軍納賄案被告井岩海軍少將已判定監禁四年半之罪（十四日） 
譯電 
北京電順天時報載稱九月十三日浙江省温州遭遇兵變 
（十五日） 
北京電明日袁總統主長不復照初定禮節慶祝且不舉行閱兵式惟各學堂及各公署除中立處外均將休假一日且於全城懸旗以誌慶祝（十五日） 
專電 
北京電蒙邊報告裕祿　匪糧絕潺散某地有哈那漢匯七八百持械刧掠亦經官軍擊退歸城包頭等處安謐如常呼蘭有俄兵三十餘騎往測量不服禁阻外交部照會俄使請速撤 
北京電莫理遜丁恩均於昨日囘京 
北京電美外部允許如黄興有歛錢或謀危中國政府等事當嚴爲取締 
洛陽電丁宋二匪在豫西勢力日益猖狂官軍祇能追散不及攻擊一時難以肅清 
南昌電天傭報編輯李玉文曲庇僞造紙幣煽動警廳押犯黄邦直吳木蘭審判廳定判徒刑二月停版十天 
[公電]  
陸軍部通電將軍巡按使張巡閱使都統護軍使鑒大總統壽辰奉諭停止覲賀前於蒸已兩電通布惟是慶典雖不舉行敬禮不宜闕略現經議定陸防各軍隊軍事機關屆期升旗休假鳴禮炮及電祝各節仍應按照政事堂七月二十九日通告及本部個重辦理各省各處均宜安設壽壇由最高級長官率同營長以上各員行三鞠躬禮藉表敬意合亟通電查照陸軍部文印 
政事堂通電將軍巡按使並轉護軍使都統准廣東龍上將軍湖北段上將軍電詢大總統壽辰應行禮節查各國元首慶誕國民應舞蹈臚歡惟現值友邦失和大總統愓厲憂勤已一律停止慶賀其餘應遵照七月二十九日政府公報通告内登政事堂通告辦理特聞政事堂文印要聞一 
[德軍之深入取敗說]  
大陸報云　欲由近日歐戰消息准測兩軍經過之事蹟誠非易事惟德軍右翼進行瑪尼河逼近巴黎爲聨軍所阻而聨軍因此亦得負嵎相抗當爲人所共聞似可無疑巴黎現時壓力當然較鬆聨軍正可乘機重整旗鼓列陣爲戰如德軍此次受創過深聨軍或將轉守爲攻亦未可量測其軍隊駐紥之地必西自素華爽附近東至南寺爲止惟不甚整齊而已諭德軍之趨勢則近來中軍之進行當較其左右翼爲速惟丁安維勒之德軍現在何地有何舉動久已無聞該地爲軍略上重要之點吾人甚望日内當有消息傳來也前此數日中德軍衝破聨軍（指中軍而言）于萊姆同時聨軍之左右翼亦被抄襲故不得不且戰且走向南而退當東北聨軍左翼有法京戍軍爲之助戰襲擊德人於瑪尼河之上而敗之德軍因而退避未可知也然尙有一層吾人不可不研究者夫行軍深入敵境交通機關大半損壞從事修葺自須時日糧食縱可暫取於攻獲之邑而子彈必有待於後軍當此之時勢難繼續進行即有所進亦極有限吾人試設一想像聨軍南行之時德軍且戰且追於二三日間行四五十英里迨近巴黎所餘子彈寥寥殆盡徒有空鎗無所用也（成謂德軍有後備子彈足以供用亦一疑問）德軍至此縱無所阻必將自止以待軍需之接濟可斷言也凡此情狀必爲聨軍軍官所深悉集其士卒鼓其餘勇反衝德軍一决雌雄則德軍力憊難支勢必奔北近日聨軍之所以勝德軍之所以敗其故或在是歟要而言之德軍之右翼過於勇進致與大隊及軍需品所在地點相離太遠接濟爲難如聨軍不相向反噬猶可維持一時一面修理交通機關趣運要品以及援兵今旣被擊則戰法與兵法上不免種種失利此亦足爲急追深入者鑒矣 
[法俄之德國軍事談]  
（譯華德日報） 
法境北京德使署接九月十三日駐美德國大使署來電謂德軍右翼已退至蘇瓦松以免爲巴黎之法兵所圍是役因有小隊兵士截斷於森林之中故稍受損失然德軍仍奪砲約五十尊俘英兵數千人山藏及麥伊間德軍中部維特里之左翼及更東巴納特宇克之德軍均向前進頗爲得手摩堡巨砲台已降凡爾丹之西南砲台已被轟毁桀里哥爾之砲台亦陷現在各砲台旣無庸再需大軍圍攻故已將撤軍歸入主軍恊助進攻勞蘭之德軍進攻亦獲有勝利而德文新報之十二日紐約電曰據柏林官報德軍在凡爾丹之攻擊多　進步又十三日紐約電曰法國戰場不能得有可恃之消息自蘇瓦松至凡爾丹之戰線現今全在激戰之中法軍除其左翼（法軍左翼即德軍右翼）外其餘均有退無進而已以此而言則現在法國仍未見有决定勝負之戰而窺其現狀此次之勝利仍不能出德軍之手故吾人理當希望現在法境一帶要隘依然屬之德軍如操左劵者也至於吾人對於德軍之此種信用縱令英法有再大於今之捷報亦不能摇動萬一蓋吾人自開戰迄今六閱星期以來所見英法此種捷報已成司空見慣簡而言之此種捷報愈多愈僞前者旣如此則今亦可想而知矣而德官電一次所報之戰况比由反而路透（英）哈哇（法）中央新聞（英）等歷來所知報告者尤爲詳備更不待言焉路透哈哇中央新聞等所以爭先恐後傳播其電者以期先揉砂于世人之眼俾世人迷離惝恍不知後來所謂者耳其實徒勞無益蓋眞僞虚實日久自見也他且不論今姑將路透電昨日所傳法軍總司令霞飛將軍致法國陸軍總長一電錄下已足可見其無理取鬧矣據云吾軍時常全勝敵軍則到處撤退且沿途抛棄軍需品及俘囚等故吾常勝軍竭力追擊而吾聨軍之膽量與其耐性尤屬難得於是乎政府可以持之自傲矣是此一　記者實不欲徒費筆墨爲之批評而有如骨梗在喉以吐爲快者即其所謂敵軍到處退却抛棄軍需俘囚等一語是也夫敵旣退矣軍需俘囚旣皆抛棄矣何不詳報所退却之名目所抛棄之數目以及其所双退却所以抛棄之種種情形而故作此含糊之詞以欺人也雖然其不自思而終不能謂外人亦絕不思索即信其言今霞飛將軍旣予吾人以思索之破綻則吾人亦可不必再事喋喋鼓動而靜候數日其何辭以解此事之進况可也 
俄境昨日北京德使署接駐美德國大使署來電謂東普魯斯大局非常之佳本月十一日德國東軍書圍攻俄軍兩翼驅逐之至尼愛滿河西南波蘭已全陷於德軍之手云於是可見東普魯斯北部之敵人已全退凈且由提爾西特大漂一帶逐退至其境後矣而俄人所圖圍攻康尼斯堡之夢尤不能不隨之冰消瓦解焉或謂此係德人一方面之言未可盡信然則路透社之聖彼得堡官電所謂俄人决意退避於瑪蘇爾湖境内之說亦可自　乎據言德軍已由西方會集於阿雷河由是東進又謂德軍當俄軍前衛向東撤退時已有大隊經過瑪蘇爾湖境但俄人尙能抵制德軍進攻查阿雷一河發源於維爾登堡左右距離俄境甚近先直向北流約及海爾斯貝革時復在維　環繞富利得蘭成弓字形以迄於浦雷革爾入海而吾人以沈靜之腦筋候敵出離德境者已數閱星期爾今最後之敵兵縱令又未退出亦不能過一二日矣至於西南波蘭盡由德人掌握一節不過爲東方戰場推廣之發端耳而路透電亦謂德軍西進者已至格魯代克查格魯代克在黎姆堡之西南相距只二十五啓羅密逹是一小市而俄又來一電謂其在嘎利秦省大勝奥軍種種功績不勝枚舉前後兩電均出自俄國官場即過乎不同於是可見英俄之官電亦殊有可疑矣再者奥軍在嘎利泰省自開戰迄今始終以守爲主故見俄軍勢大即退守卡霸屯一帶以防俄人侵入連山以北之平原而另分兩路進規俄之波蘭目請此兩路奥軍多已深入俄境轉戰四方而英俄電報於此兩路所以克城　寨之情形多默而不言惟自誇躍其在嗄利秦之戰功豈不可醜也哉各國軍界均有可　之處惟奥軍無之此各國軍界所公認絕非記者之虚言謬奬蓋其敎育軍制無一非佳也所以吾人深信奥軍縱小有挫敗亦必不致於如英俄電報所言之甚倘不以我言爲然者請問留學奥國之軍人當知其軍隊之良絕非大言不慚之某國所可同日而語矣 
[上海附近之無線電報]  
公論西報云近數日内屢聞各交戰國在上海或在上海附近妄用無線電報茲特將此事眞相詳明述之當爲衆所樂聞也查上海所有之無線電報處一爲黄浦灘之中國電報局所設者一爲吳淞中國電報局所設者一爲法租界官員所設者中政府曾以極嚴厲之文抗議設立此局一爲得力風根公司屋頂所設者一爲葉芝路（譯音）附近英國富翁個人所設者一爲愛文義路及小沙渡路轉角附近所新設者其主人爲誰尙未查明合計之則有六處此六處中第一處自開戰之後除私人或公司明白之電文外餘悉停發吳淞一處據傳曾爲德人供其私用此項傳言實絕對毫無根據該處安設無線電機近始竣功竣功後曾由電政專家於接收之前查閱一過旣而因尖端稍損復經專家修理前後兩次所請之專家皆丹麥人也外人除有特别執照者外從無一人入内即有特别執照者亦有中國總辦偕之同行該局除發電至廣州北京上海三處外未與他處通電且尙未開局以供公用法租界之無線電局今仍照常通電法員設立該局實屬侵犯中國之權利且於戰時以供軍用實屬破壞中國之中立今非俟該局拆去電機則交戰國對於浦江德船奥船或附近之處以無線電傳遞消息嘖發煩言殊無謂也今非俟法人放棄該局專供商用則其他交戰國　有能用手指可近無線電機之完全權利得力風根公司屋頂所設之無線電電力極小不能及遠僅可供試驗之用該公司願於戰時將該機交中立國適當之專家管理惟要求隨時須容該公司用以試驗耳葉芝路附近一處據僅傳爲試驗之所聞其主人不願於戰時交中立國之人代管第六處之告成則尙未滿十日也由此觀之英法二國皆在上海設有無線電機今皆不允封鎖或移交中立國管理且兩國尙有商船若干艘裝有此種電機德國於陸地並無無線電局僅水上之一二輪船裝有此機耳中政府曾宣布除供純粹商業之用者外各交戰國概不得用無線電機傳遞消息 
德國已聲明各國如願將中國境内之無線電機上封則中國境内德船之電機亦擬照此辦理上海交涉使楊晟君視此爲極合理之提議殊願實行之奈無權出此耳彼嘖發煩言者先當封閉或拆毁自有之局所德人如不照行然後或可發此煩言也 
[青島戰事談（十五）]  
大陸報八日青島訪函云近日日軍在山東北岸登陸及其進行爲難情形日有所聞傳言現時已行近濰縣將由山東鐵道而過青島天氣至星期日始晴（計霪雨不斷已一星期）呈一秋凉景象亦覺可愛大衆以爲久雨至此可作一結朿矣不意昨今兩日傾盆重降加以狂風怒號海浪澎湃海陸軍之來攻青島者遇此殊不利也當此之時青島戍軍僅有守望之責而已如軍艦之駛近炮台以便試其炮擊之能事日軍飛艇或再出現陸軍先鋒或先相見凡此皆戍軍所望眼欲穿亟欲一試者也此外所留意者惟歐洲戰事之潮流而近日由英倫及東京傳來消息頗爲有趣甚至言日軍在青島港外已獲七島攻破水雷埋設海中者約千枚尤屬可駭之事然則日本某滅魚雷艇可謂本欲衝沉某島不幸無效而擱淺於島岩之上矣其實東洋艦隊從未駛近港口調查水雷之範圍且連日風雨凄凄即使前來亦難逹其目的此間傳聞英艦埋有水雷在外日人正在覓其地位所在究亦未可爲信也 
雜評一 
[戰事盲談（十）（無名）]  
此次德軍進攻巴黎之役可謂其進銳者其退速矣其進也一蹴而前數十英里其退也亦一讓而後數十英里蓋其間之地必可扼之險甚少一不能勝則勢不得不速退也前之　軍之退也大概以此故今之德軍之　也大概亦以此故 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京維持現局譚]  
中立處忙碌情形辦理中立處本規定每星期開會三次僅由政事堂統率處及海陸軍外交通四部所派人員與會而已嗣總統令交如有緊急議案統率處王蔭薩三將軍及劉（劉冠　現在出差以次長李和暫代）段孫梁四總長隨時加入現青島戰機猝發中立事務亦較從前吃緊故辦理中立處非獨改爲每日會議一次總統又派令國務卿徐菊人左丞楊杏城右丞錢幹臣三員加入該處議席又徐相國政躬違和並未請假仍照常辦公總統昨告相國勿庸逐日進府如有緊要商榷事件再用電話延請除應發表之命令由内史送往政事堂請相國署名其餘照例公事則由左右丞代爲辦理 
公府財政會議總統府本日（十二）財政會議聞其緊要議案爲繼續發行公債事宜因内國公債發行來甚爲踴躍刻計已滿預定之額足微人民愛國心大有增進梁議長以爲迎機利導可以植樹中國公債之基礎因有繼續發行債票之議其一爲發行有奬儲蓄劵此債政府負擔利息較多且近於富　公債之性質其一爲仍照第一次内國公債辦法聞前之一法本爲誘掖人民購買起見現在債票發行旣異常踴躍大約以用第二法居多 
貴州接濟中央自財政部通電各省　將認解協濟中央欵項從速解京以資活動金融機關以來各省遵令解欵到京者業有多省刻聞昨日（十一日）貴州巡按使戴戡財政廳長張恊陸有電到京稱現已將本省協濟中央欵項三十五萬元滙由上海金庫轉解來京閩省支費復電財政部消息日前福建巡按許世英君來電陳述該省現在辦理局外中立事項在在需欵省中財政支絀無法挹注請於存餘候提撥欵内動支等因到部部議以存餘候撥之欵部中皆有必須之用途碍難照准昨日（十一日）復電該巡按使准在該省概算核定經費内匀撥支用所請由存餘候撥欵内動支一節應毌庸議 
駐歐公使消息全歐搆兵我國駐歐公使現在是否尙與北京政府通電爲國人極注意之問題茲將情形録下　駐英羅代理公使仍照常通電（一）駐奥沈公使祗來電一次嗣即無電到京（一）駐德顔公使至今仍有電來（一）駐比汪公使自隨同遷都後尙未有電駐法胡公使則近已有電報告抵波爾多原電略謂法國遷都至波爾多惟德隨行昨日到此巴黎華人均安云云此電係本月三號所發十號如到 
奥使商撥經費自歐洲戰事起後因金融停滯匯濟不靈各國駐京使館及我國駐外使館經費均有缺乏之虞日昨駐京奥使特擬出變通辦法致文我外部晴由中政府借款若干充作駐京奥使署經費俟撥交後當由該使轉電奥政府撥還駐奥中國公使充作駐奥中國使館經費似爲兩使便云云尚未悉外部如何答復 
電請體恤華工奉天張巡按使日昨電呈總統略稱日來由俄歸來之苦工數以萬計平日毫無積　　身流雌　止無定盤費旣有告罄之歎久困異鄕骨肉更無團聚之望加以亂黨乘機思逞若不早日運回原籍復恐爲亂黨所用爲患地方殊非淺鮮擬請飭下交通都可否援照苦工回國減免車費之例概予免收票價以示體恤云云 
[山東大水詳紀]  
濰縣山東濰縣消息云濰縣自九月四日陰雨連綿五六七日雨勢漸大至八日暴雨倾傾盆猛風驟作近十鐘時大水忽捲地而來城外四關水深丈餘汪洋若海波撼縣城東關城圍之内錢市街地高無恙餘則淹没殆盡壩埃市宅蕩然無存南關西關之廬舍淹毁者十之八九悅來客棧亦化爲烏有惟北關一面被災較輕考大水來源蓋自白狼河大小圩河于河四河滙合坡水而暴發者是夕約閱三時間水勢始落後據該縣王知事勘驗調查淹死報名者已有三十餘人新莊百餘家靡有孑遺難民約二千餘名均嗷嗷待哺經該縣長暫就舊考院作爲難民棲息之地并籌集京錢六千吊成年者男女傾錢一百二十文未成年者男女日領錢六十文并有該縣丁紳熱心善舉施捨棺木此該縣官紳刻下辦理水灾之情形也余十一日搭膠濟車至該縣白狼河鐵橋不意該橋亦竟被大小衝壞不能行車乃下車往城關尋店亦全屬烏有徒見紛紛難民撈尸扶傷凄慘景象眞有耳不忍聞目不忍觀者噫該縣旣爲警備區域駐兵二萬糧食已有不繼之虞而復遭此奇災民其何以爲生歟 
膝嶧此外膝嶧兩縣數日之間水勢大漲某縣之西南境有鐵路一段被水冲壞以致津浦路之火車於八號偶斷交通旋卽修竣其在安徽境内蚌埠車站亦被淮水冲毁亦經工程局招集多人修補一二日間即行竣工故交通上尙不至大受影響也又膠濟路之某山車站迄西之濰河鐵橋數日被洪水冲斷張店附近之車站亦毁數丈有餘連日東行之車頗受阻碍 
[膠澳風雨中之日軍進行譚]  
自九月二三日日兵登岸以來陰雨連綿七八日尙未停止日本封鎖膠澳艦隊所屬之驅逐艦水雷艇等苦無避風之所日夜與風濤相爭戰龍口與各地之交通因受風雨阻力不問海陸皆已斷絕 
二日天未破曉時日本海軍陸戰隊經水雷艇掩護在山東半島之一部登岸後隨即著手棧橋工程自是厥後陸軍步隊乃開始登陸其陸戰隊先鋒隊則於斯時配布豫定各地點擔任警備夜間大雨如注軍人在雨中猶能軍律整然依次就指定之位置又聞日軍首先登陸之先鋒隊曁陸戰隊咸高舉日旗以表示陸上之無危險步隊之登陸者急於海岸一帶建築營一棚入居其中 
登陸地點　還定某海岸後因道路不　遂致改變其軍人宿舍有借用民居者然以家數不多乃或居營棚或居天幕中而是時風雨勢至猛烈云 
日兵旣午龍口登陸乃於龍口發行軍用鈔票龍口物價因較前加貴二倍猪肉蔬菜均極缺乏而麫粉已不見一袋或謂多數運往青島矣 
僑居龍口之日人向有十家其人數約數十人其中商店僅有五家此等房屋均已報效日軍俾用爲兵站部員曁司令部員寄宿之所現日軍所最抱　者爲某驅逐艦觸礁沈没事據加藤司令長官報告日政府略云我軍當開戰之劈頭即爲此不祥之報告殊屬憾事我封鎖部隊於夜間冒雨逼近膠州灣口正值視察敵人之　驅逐　白妙號適觸灣外暗礁鄰艦盡　援助終不爲動因之施以　般適當處置暫將　員退去同船所幸無一死傷者云云 
聞日兵登岸者以龍口等處爲最多次如掖縣之太平灣虎頭崖堿虎嘴昌邑之濰河口等處亦皆有日兵之蹤跡掖縣城外駐有日兵若干沙河鎭平度之濰埠新河係烟濰間通行之路線現聞有日兵紛紛西行其意聞欲直取坊子也並聞其前鋒已至昌濰間之某鎭 
膠澳德軍第一線主力實在李邨河沿岸有自海陽來者言自一日午前四時以至十時海陽外洋面砲聲隆隆不知何爲而發也 
青島市街尙稱安謐惟白盡行人稀少馬車人力車殆無一輛狀况至寂寞守城將士意氣仍極軒昻膠督亦正竭力鼓勵士氣 
駐屯龍口之華兵全部約四百人確已退出又有自龍口出港中國軍艦海翔頃已駛抵烟台下椗後即將詳細情形報告烟台鎭守使矣 
[歐戰聲中之張作霖（化險）]  
奉天二十七師長張作霖爲東三省最有勢力之高級軍官近年來防亂剿匪維持治安不爲無功自日德開釁後張對於戰事問題嚴守中立早經出示曉諭乃近日鄭家屯遼源州等處連起有所謂殘殺日僑（日紙上所載）交涉之謡言而日人在東經營之報紙極力攻擊奉天當道一則曰（排日之支那政府）再則曰（某師長豪語無根）歴見滿洲日日新聞九月六號本紙上而奉天方面之盛京時報亦大肆　詞昨載一記事題曰（不根之言奚足信也）中似有涉及張師長之處茲爲節錄如下 
盛京時報九月五日云自日總國交斷絕山東一角戰雲彌漫以來奉省謡　漸滋以訛傳訛日以益甚憑空谎　固不值識者之一噱然一般無知商民因此頗受煽惑長此而往不伹有害國交或將酿成意外之變此項謡言紛傳不一或謂日本軍艦八艘（或六艘）在青島港外均爲德軍艦之所轟沉或謂攻擊青島背面之日軍一敗塗地德軍乘勝勢如破竹行將轉入南滿將所有日僑一併殺盡或謂背島防備異常堅固加以德軍鎗　精銳無儔縱令幾萬日軍終年攻之决不　拔任情揑造各式各樣殆不　縷指夫日本雖已向德國宣戰然在膠澳海防兩方面迄未有日德戰事之可言中略）種謡言之荒謬無稽不待　者而後知也本舘（指盛京時報舘）探查此項謡言之起源蓋亦莫不有相當之因惟有事吾人類堪詫異者聞陸軍第二囗囗師長囗囗囗近日豪語曰德軍精　實甲天下青島要塞實爲天險日本雖傾全國之師恐竟不拔嗚呼某師長者一何所據輕爲此言或謂彼本係胡匪之一頭目知識淺薄目無丁字爲德奸商之所寵而不自知耳病已入膏肓者無可如何也或謂否否彼知識低甚然猾才則過結托德商蓋欲永肆中飽之欲而已吾人固不知孰眞孰假日人中稍具知議者聞此種謡言皆　以鼻置之不　然程度低者自宣戰以來精神異常昻奮難保無四誤解致生意外之變切盼有維持邦交及治安之責者三致意於此云云 
日人近日在東省如遼源州華日警兵交　問題解傭問題及種種之交涉每多攻擊當道之言論此之對於某師長其一端也 
張師長兩次進京其中與中央接洽事件事均關外交或軍事秘密不能宣洩惟中央之意欲簡張作霖爲庫倫鎭守使確爲事實上之消息奉天各界近日之街談巷議均集矢於張師長之去留問題茲有工務會總恊理薛子遠李玉麟坐辦王階平等召集該會董事七十餘人在奉垣開會議决張師長去留問題公决上書鎭安上將軍轉呈大總統挽留其文錄下 
（上略竊奉省偪處兩强素多賊匪非有知兵之將用命之兵坐鎭其間必不足以策治安而維秩序第二十七師張作霖師長功在奉民筆難罄述比聞中央政府將畀張師長以庫倫鎭守使之任在大總統知人善任固應有此隆遇之加在張師長動著功高亦宜有此晋階之錫商民人等逖聽之下方慶頌之不暇何敢有所私愛惟現值歐洲諸强國戰鬭方酣將來能否影響東亞未可預知即此嚴守中立談何容易凡濱海各省皆須有望重資深之宿將坐鎭有方以固一門之鎖鑰張師長生長奉土習知奉事自宣統一年移卽省城越明年編制成師未嘗一遷師部於他處城關商民以及駐奉各國官商深資依庇此固因壓任都督上將軍劃撥之有方亦足見張師長一日不可暫離奉垣也平時無事尚不可暫離奉垣當此歐亂方興人心浮動若以庫倫鎭守使之職移節蒙邊則中外商民必多心不即安者爲此不避冒凟本其一得之愚詳請我鎭安上將軍查核採納轉爲呈懇大總統俯鑒輿情收回成命云云 
[日美兵輪抵渝紀]  
日輪重慶消息云日前有日本鳥羽兵輪一艘常駐本埠河下近因日德開戰準備作戰及攻擊防禦事項聞經德領事行文到鎭守府請求將鳥羽所載之兵士卸去武裝退出渝境　鎮守使接文即轉致顔交涉使已據中立條規抗議矣 
美輪陽曆八月二十五號午前見王家沱下黑烟冲天人以爲拖輪來也及船駛至乃係一雙烟筒大兵輪直至海棠溪上首停泊詢之爲美國兵丕裸士號（譯音）聞該兵輪此次到渝特爲保商起見一時觀者如堵 
[江蘇之内債（一）（岐逸）]  
派銷術之功效 
世界戰　金融停滯外債絕源求助於内國家强盛之苗生計蘇活之機則内債提倡誠乃吾儕之天職而當消極思想之盛昌萎靡社會習尙如吾江蘇者承兵災天災之續賢長官乃毅然代表吾三千萬國民認購　百萬内債其數雖　吾　人愛國誠及吾長官提倡之功又曷可没 
國家思想薄弱吾國對於内債之懷疑心頗爲高度復自以共　揭義天下福國利民幾如常談吾　所直受之事情雖存老子讓退之敎而恕之福利二字似無有一人肯虚飾以告表於倡導者其至虚飾之言則（雖無福利之享所幸身命健存）二語而已故當如此淡泊福利之國民而欲求其應募内債曉以利益直緣利之國民而欲求其應募内債曉以利益直緣木求魚耳政府明察秋毫乃以派募認募二種方法爲募債史之唯一新發明而江蘇富省　僅認派三百萬實收二百五十萬元之債票以應之可謂吝矣 
認募派募應募三者相輔而行應募則希望福利貪圖子金之國民方專用之如吾國人格之高尙此法斷不適用然應募爲募債之原則去之則懐疑心之國民將有破壞之詞故以認募派募二法濟其窮應募則存之俾便爲募債成功紀錄之門面語應與認派實相處絕對的地位而非相對的地位今不重純粹自由之應募而偏重干涉意味之認募派募國家自知之明與人民無妄之福歟官僚制用之神歟社會消極之狀歟 
曷知其偏重認派而輕視應募試一察吾蘇所認三百萬内債之歷史及其銷行方法可得知之當韓巡按臨去時中央之内債策方發生韓使會同馮將軍商定電逹中央認銷一百二十萬元財政部以江蘇大省所認太微請韓使增額韓復酌定増加三十萬元爲一百五十萬元而韓行矣募債全權乃移於蔣懋熙蔣蘇人也深知吾蘇民窖財者多富紳此一百五十萬實爲少墠數乃酌加一倍爲三百萬其實若吾江蘇省之財賦縱舉一千六百萬内債悉派認之而亦有餘力觀上海工部局之市債尙逹二百萬元則蔣所認三百萬元之數實保全富力護衛桑梓之私衷在國家殊有不忠之嫌而吾蘇　則爲之感激滋涕零而不已也内國公債創行之初即有預定銷額商量增額之公文文夫借債人對於債權人有預先定額並請求加增所借之額則應募之應字不復能用認定派定乃能適用是知偏重認派而輕視應募也設反而行之雖一萬六千元之内債經一年之期間决無人應募蓋吾民只知眼前金錢不知日後福利政府及社會造其因茲則食其果理之當然無足怪者 
江蘇所認之三百萬元内認募者一百萬元派募者二百萬元其認募之額分二種方法（一）利用包賣法招徠掮客（二）利用分銷法委託機關其派募之二百萬元最爲直截了當迅速異常計派定各縣應銷一百一十四萬五千元各釐局稅務所二十萬元鎭揚蘇寧四商會二十萬元鹽商二十萬元各機關減成發債票十五萬元　爲二百萬元蓋派募與認募之功效其巧拙與　相均不善同日而語故募債方法第一爲派募第二爲認募最無實用而負虚名者應募是也 
各縣派募分五等一等五萬元二等四萬元三等二萬五千元四等一萬元五等五千元吾蘇六十縣列五等者二十二最多四等者九三等者十七二等者八一等者四上海吳縣通縣無錫是也派募經理人爲各縣知事派募方法由知事禮邀本地紳富察酌認銷譬如有家產逾萬者則認購百分之五（五百元）集腋成裘募　之良術知事之肥差而紳富之攢眉劑也如仍有不敷則以地方公欵不該用者補足之若曰地方公欵非爲國家所有者面尤注重學款慈善款以其迂緩不切救急之用也鎭揚蘇寗之二十萬元不在各縣經募之列專以商會爲經募者鹽商中運使派銷各釐局稅所（共計七十所）分缺之肥瘠以爲高下其派銷可於經過貨物時酌量勸購各機關之派銷則扣薪之别名是舉最爲救急之妙術而歴爲各長盲之采用者認銷則以上海爲最重委託江蘇銀行經募如不足額以官營實業之基金補充之包賣法則以給佣之故鼓舞掮客竭力兜售以曾充當壽險掮客錢莊跑街　商人爲合格其不足之額再以派銷之溢額塡補之預計江蘇所派之三百萬元或可如額 
内債發行時　蘇路股劵失信舉爲影射世人咸慮有碍内債然國家信用本不自蘇路劵之數十萬元爲凖鵠而募集内債之施行亦非僅恃信用而能收效今證劵欵雖未發而江蘇三百萬之内債派銷業已告成彼以信用而募債者癱愚政府爲之耳吾聰明政府之募債有派銷之術在也信用云乎哉 
[粤省維持中立譚]  
弭患保安辦法將軍李巡按使昨日九日會銜通飭所屬文武云照得本巡按使上將軍前奉大總統電令擬具本省弭患保安辦法十二條呈請核定茲於八月廿九日承准統率辦事處艶軍開奉大元帥令沁電悉所擬弭患保安辦法十二條除第三第六兩條應俟交通部呈覆後再行核辦外餘尙妥協著該將軍巡按使飭省文武官吏切實奉行惟旣未宣佈戒嚴一面仍應持鎭靜態度以免驚擾等因承准此除分别函飭外合就抄錄飭知爲此飭仰該　　即便遵照已奉核定之辦法十條就該囗囗主管事項切實奉行如有應行詳定規則者即刻日擬定詳候核奪倘有應行會同其他官　協力辦理之處并隨時和衷商辦事關國際交涉本省治安該地方文武皆負考成斷不能視爲具文稍涉諉卸一面仍應持鎭靜態度以免驚擾切切此飭（計抄發去電一紙） 
北京大總統鈞鑒總統府政事堂統　辦事處鑒華密統率辦事處　電傳大總統令奉悉粤省逼鄰港澳輸軌交通向　亂黨淵藪此次辦理中立自以嚴防内亂爲第一要義茲經濟光國筠公同籌議擬具本省弭患保安辦法十二條臚陳鈞鑒一）廣州入口輸船帆船由水警廳分派兵輪于口外扼　駐紮切實　騐然後放行每日上午六時以前下 
 
 
 

Page 7

 
 
　　午六時以後概行禁止入口（二）船客　省城登岸所有貨物行李由省城警察所切實檢查（三）廣九鐵路由九龍直逹省城最關重要此項路警必須改歸本省直接管轄呼應始靈詳情另呈核一面商明該局總辦停止夜軍（四）廣三粤漢兩鐵路由省委派專員督同軍隊檢查（五）保護電燈　話六）檢查往來郵電（七）取締集會結社（八嚴禁報館不許登載有關外交軍事之重要文件及造謡生事之訪稿九）整頓消防事　并取締洋油店以防危險（十）整頓廣屬及沿海各通商口岸捕務以請内奸（十一遴派軍隊分段巡防省城以固根本（十二）通飭保護敎堂敎士及外人一切交涉案件資成各知事速予了結以上各件均係按照地方現在情形爲必要處理辦法伏候核定施行其應歸省辦者即由濟光國筠督飭所屬文武實力奉行其第三第六兩欵并懇速飭交通部分行查照再本電所陳均係辦法大綱將來訂有規則再當呈送合併陳明振武上將軍管理廣東軍務龍濟光廣東巡按使李國筠謹呈沁印 
鄭重報紙紀載廣東省城警察廳飭文云現奉廣東巡按使公署飭第二一四五號開案查列國戰事發生我國因同爲友邦嚴守中立所有關於外交軍事各項迭飭該廳轉飭各報館愼重登載在案乃日前南越華國等報對於列國宣戰一節迭次著爲論說時評妄生揣測不特有傷睦抑且摇惑人心市虎杯蛇混淆視聽實於弭患保安之道大有妨礙查本省弭　保安辦法第八條嚴禁報館不許登載有關外交軍事之重要文件及造謡生事之訪稿業經呈奉大總統核准照辦通飭遵照仰即傳知各報館一體遵行如再故違即由該廳將登載之報館勒令停版以符省令而靖人心此飭等因奉此查日前南越華國等報對於列國官戰一節著爲論說時評妄生揣測迭奉飭行嚴爲查禁　經轉飭遵照各在案茲奉前因除通飭外合飭該報館一體遵照此飭廳長鄧瑶光右飭報界公會准此 
[戒嚴聲中之蘇垣近狀]  
客棧查獲炸彈　門外馬路天福客棧九月十三號上午到有蘇人孫少堂住十三號房間内未帶行李至下午孫即出外一次回棧時帶有報紙在房觀看後至八鐘有餘即行出外至九句鐘突有水警第二廳探員數人探士數人逕至十三號房間搜查後各探等復又退出再喚數人一同再至該房將桌子檯開即在桌子底下搜出一包長圓式形似包裹五十元洋錢之樣各探等云内藏炸彈此時未便開看當將棧主小方綑縛是時水警廳已得悉特派巡士二十多人荷鎗到來旋在其餘各房間搜索一周僅有某旅客帶有烟具烟土亦即拘住當即一岡解送至廳交司法科訊究矣 
檢查旅客近情蘇垣近日加緊戒嚴搜查之嚴爲歷來所未有雖婦孺乞丐皆須解衣搜查惟此舉僅及於本國人外人來此則亦有間今姑就最近所見者記之九月十三號上海　來早班車到蘇有某國人三十六名寗波人二名（係　譯）帶有皮包數件照相機器及獵銷等物下車時各軍警僅詢間二甯波人據云並無游歷護照伊等係上海某棉紗廠中之執事及做工者　今星期來此游玩即須返滬携有皮包其中所帶何物軍警亦未檢查某國人等下車後即喚騾子乘騎逕往虎邱及留園等處游玩隨處用機攝影至下午仍乘火車返滬 
是日又有西人九名亦早班車到蘇帶有獵鎗皮包等物各軍警亦未檢查僅不過派人暗中伺察動靜而已該西人等即至七子山一帶游玩打獵後返蘇當　即乘車而去 
[浙垣政局新語]  
派員騐收電台中立期内防務固在嚴密消息尤貴靈近前奉部飭擇於招寳山海門二處先設無線電台朱軍督即委砲台司令陳步棠君專理其事屢次電　始於前日（十三日）呈報工竣並粘附圖表章程詳請鑒核茲悉軍督披閱之下以事屬創辦浙洋週三百五十里今擇其險要者一百四十五里敷設海線究屬能否靈捷特派本署軍務課員歐陽楩黄爾甲二員馳往查看藉以騐收工程並試驗電機 
調艦游巡舟山自青島戰雲通緊我國中立口岸防務加嚴浙江之舟山本爲英國借屯兵艦之地載在約章朱屈二公前已電呈中央商請英使完我主權尙未答復昨特電致海軍李總司令商調兵艦一艘尅日駛浙專游巡舟山一帶以免交戰國之軍艦攔入有違中立條規 
軍署預備祝壽大總統十六日壽辰已迭禀政事堂陸軍部函電敬謹預備同伸慶祝朱屈二帥猶恐人民未及咸知出示曉諭昨又分函各機關以及學堂局所是日一律放假並在軍署之内恭設壽壇上縣總統玉照護以國旗旁設錦幛壽聨佐以松柏五光十色燈彩交輝傳諭明日八時大小文武排班行禮先由執事官分送禮單以免遲誤惟各軍隊及中立事務所仍照常辦公 
路局工程會議前題朱將軍屈巡按使爲甬紹鐵路小工動輒聚衆滋事一經營縣拿辦工程處洋人每出而干涉辦理頗覺爲難昨會銜飭知路局嗣後橋路工人倘有滋閙情事應與該路局長妥商辦理等因茲查造橋工人由德工程司管束造路工人由濮工程司管束聞擬付工程會議再定辦法詳復 
地方通信 
[鎭江]  
道尹批示請賑丹徒縣農會代表洪小農君日前赴省呈請巡按使委員勘荒已紀報端茲悉洪君並禀請金陵道尹王舍棠君籌撥賑欵旋奉道尹批示云該邑入夏以來亢旱異常田禾枯槁秋收失望災民流離情形殊堪憫惻第庫儲奇絀籌欵維艱所撥之欵杯水車薪恐難博濟云云 
勸募内國公債鎭郡商會總理吳澤民君於昨日午後在商會開勸募内國公債票大會各業代表到者實繁有徒當由吳君起立演說認購公債票之利益其詞其長娓娓動聽當時認購者頗不乏人並擔任各就本業中勸募至五時始散會 
調兵分駐要隘鎭江鎭守使施從濱君近以歐洲戰禍牽及青島通商口岸函應嚴爲戒備鎭郡係長江各省門戶最關緊要且沿江一帶鹽梟匪黨亦屬堪虞昨特　到步兵二營分駐束碼頭沿江各要隘以資鎭無而固江防 
[揚州]  
推舉學董再誌江都縣設立學欵經理處由各區學董組織於日昨在縣敎育會推選當舉定董玉書爲總董張念劬任桂森爲副聞縣署第一科正在辦理交代月内尙不能接收云 
示禁冒充查烟員揚城烟禁綦嚴歷次罰辦各烟戶在案近來有冒充警察事務所司員在外招摇爲謝知事偵知特移行該所出示嚴禁如有以上情事許即扭送到案懲治 
[南京]  
預備陸軍總長行轅馮上將軍近聞陸軍總長以南方防務及籌辦中立事宜均關重要擬南下查察一切已飭將士擇備行轅以便抵寗駐節 
慶賀總統壽辰本月十六日爲大總統壽辰凡官廳公所學校及與中立無關係之各機關團體均升旗休假一日所有停泊江口本國軍艦是日正午當鳴砲二十一響已由將軍巡按使通飭各屬一律知照 
錢緞兩業認購公債蔣財政廳長以内國公債蘇省認額一百二十萬現擬急急進行連日招集各機關辦事人員在廳勸募並知照商會磋商分認額數間緞業已認定四千錢業亦認定三千其餘各業尙未認定 
[安徽]  
繪圖可疑之被拘昨聞有徽州續溪人許某前次來皖採訪煤鑛曾被警察調查見其形跡可疑當即拘獲後經人保釋日昨許又來省住近聖街大同客棧并請有測量生在該棧測繪山圖旋被人報告謂許某所繪之圖係地圖非鑛圖故許又被警廳拘留聞該棧人云許係代某國人辦鑛究不知所繪之圖是否鑛圖也 
　　倪將軍優待軍人皖省武衛軍補充隊統領張繼良以該軍成立迄今數月業已訓練嫻熟當即呈請將軍檢閱昨由倪將軍特委李參謀檢閱後見其操練嫻熟深爲優奬隨經倪將軍賞給每營兵士一百元其操法精熟之兵士則加賞一元大總統壽辰將届聞倪將軍優待軍人擬每名兵土賞洋一角卽令該統遵照辦理并於是日給假休息一天 
雜評二 
[不知艱難之政府（默）]  
山東有青島之戰事又遭大水之厄是其人民爲全國最苦之人民也然而巡按使猶能以節省所提之三百萬接濟中央政府視之必以爲山東尙如此苟他省而不踴躍輸將者是吝也於是奬勵之以爲各省倡 
今日之各省承變亂之後又蒙歐戰影響是人民最困乏之時代也然而一千六百萬元之内債不數日而集事即江蘇所認之三百萬亦已募竣政府視之必以爲民力尙有餘苟非然者何能如此踴躍也於是第二次内債或儲蓄劵又有續辦之議 
嗟乎豈眞我民之有餘力耶山東三百萬之接濟力絞人民膏血而不知有戰事水災之發生也江蘇三百萬之内債大都出於攤派名雖募竣而欵尙不知何在他省之爲難則尤甚焉奈何政府不知猶謂民尙堪此而復思搜括之計耶政府力以愛國譽我民而豈知民縱愛國其力不足以供再三之請益耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[會議改組法公廨問題]  
　　駐滬法總領事甘君昨日往謁滬海道尹楊君會議改組公廨問題聞其結果以法租界此次改劃界址之後應將法公廨由領事公館遷出另在寳昌路擇地建築所須建造費由道尹詳請蘇巡按使呈由中政府核發以後凡由公廨訊理無關洋人之華案准由華員獨斷倘案涉洋商者仍應由華員叙明案由照會領事訂期會訊廨中佐理各員如推事録事司書等均按照地方審檢廳章程參酌添設所需一切經費由滬海道尹詳明巡按使作正開支嗣後法廨讞員一職歸道尹薦任詳請派委仍由道尹節制督率辦理聞楊道尹即須據情詳報巡按使查核云 
[海軍總長蒞滬]  
海軍總長劉冠雄奉命巡閱長江業於昨日（十五）下午二時三十分乘滬寗特别專車抵滬海軍李總司令備有汽車在站迎接劉君抵站即與李總司令同坐汽車馳往滬南司令部駐節當晚六時由李君設筵欵待柬邀鄭鎭守使楊道尹等陪宴聞劉君此來尙須往謁駐滬各國領事云按據另一訪 
[德艦拆卸無線電機續誌]  
德國哇得蘭及歐脫兩炮艦卸去武裝並將無線電機拆卸不用已紀十四日本報茲聞該二艦自月初在寗卸去武裝後仍泊在南京附近之草鞋　江面宣武上將軍馮華甫君國聞該二艦裝有無綫電機即咨由德領事於本月初旬拆卸不用嗣經馮上將軍派員檢查屬實故特派葛副官來申知會楊道尹前報所紀停泊地點及商請拆卸電機之手續尙有錯誤云 
[偵緝隊查獲黨人續紀]  
警廳偵緝隊在滬寗車站查獲黨人領袖一名已記昨報茲探悉該黨人姓姜（昨誤爲蔣）名靖臣其父母現居北京當經徐警廳長詳報鎭守使電京請示昨接政府電令將姜靖臣解往北京訊究 
另一訪函云姜靖臣原籍貴州年約三十餘歲係前清道員現爲孫黄死黨充任北京機關領袖與孫黄暗通消息密謀三次革命近被政府偵悉北京機關已破眷屬羽黨均被拘捕惟姜未經緝獲嗣經政府偵悉姜已乘火車潛逃往滬當派軍事偵探蔣某附搭津浦滬寗兩火車追蹤來滬適在滬甯火車上相遇俟車抵閘北車站即喚同淞滬警廳閘北偵緝隊將姜當場捕獲就近送由閘北司法科立派水巡小輪押送入城前日晚間經徐廳長飭令司法科長李佑元提姜密訊供認前情不諱並稱京事失敗來滬目的擬與各黨魁籌商在江浙兩省圖謀再舉徐應長得供後當以姜所犯案掳及羽黨均在北京上海無案可稽遂於昨晨派委警探將姜解請鎭守使署嚴行管押並即致電政府報告俟奉回電再行起解北上歸案訊辦 
[湯鎔被拘]  
黨人湯鎔原籍海州前在泰興擔任該黨參謀長之責嗣因事敗潜逃來滬匿居新老北門外華界茲爲駐浦第三營廖營長飭探偵獲業已備文詳解上海鎭守使署發交軍法處訊究矣 
[黨人籌募軍餉]  
上海鎭守使鄭汝成君近奉馮上將軍飭開准粤省龍上將軍本月四號通電近聞黨魁孫黄派遣黨羽散佈粤省各處向叛官亂黨籌募軍餉圖謀三次革命現已捕獲十餘人抄出委任籌餉簿數本上有各叛官亂黨姓名及捐助數目誠恐此項募捐亂黨散在各處不僅廣東一省特通電各省將軍巡按使一體飭屬查緝云云鄭使奉飭後除飭本署軍探嚴行查緝外昨特飭令淞滬警察廳一體遵辦務獲解究 
[鄕鎭連出盜案續紀]  
本邑西北鄕北新涇迤南二十九保五圖木灌塘地方鄕民朱夢林家被盜行劫並遭砍傷復將朱媳朱尹氏擄去無蹤又本邑邑鄕諸翟鎭居民顧問舟諸福耕侯靜芝及該鎭新家弄汪湘君等四家均於前夜被盜搶劫當經各失主先後協同該圖地保投報等廳及上海地方檢察廳請爲查緝嗣由北新涇警署拘獲顧問舟等四家被劫案内之盜匪二名抄獲贓物等情均紀昨報茲悉地方廳在廳長據報後昨嚴委派張寳亷檢察官帶　錄　法警人等乘車下鄕先至北新涇木灌塘朱夢林家勘得其家大門並　房等處均遭盜匪砍壞詰問朱夢林據稱媳婦尹氏迄無影響張君允許回禀汪廳長飭警追究張君勘畢又詣諸翟鎭顧問舟等家踏勘當因道路較遠至昨日午後尙未返廳禀報惟北新涇警署已獲盜匪二名一名丁玉山一名胡炳坤所獲贓物爲綢布單夾衣服共計十五件又銀花一對銀押髮一支眼　一副昨經該警區署員備文將贓匪申送淞滬警察廳飭發司法科略訊一遇立命備函將原贓十八件並丁胡二匪轉送地方廳午後由汪廳長委派檢察官提案預審之下判將丁胡二犯分别收押贓物存案候張檢察官詣勘回廳報告之後再傳顧問舟等各失主來案具領 
[劇盜仍被查獲]  
劇盜陳小桂子經淞滬警察廳查獲後法捕房以該犯曾在英法租界犯案纍纍派探到廳關提徐廳長諭候查明核辦在案嗣經徐廳長查得該盜陳小桂子因司法科訊無犯案證據業已交保今旣准法捕房關提仍着原保交案不料該盜早已避匿不復到案以致法捕房嘖有煩言遂禀由該國領事與外交部特派員交涉楊交涉員當即據情詳請巡按使飭廳嚴緝仍未弋獲此次徐廳長赴寗復奉巡按使嚴諭回滬後除將原保人提案管押外特飭偵緝隊購線跴緝期在必獲昨經派出隊士吳錫生范春發金殿臣唐進等於午前十一時半在虹口胡家木橋將陳查獲就近送至閘北警署由電話報告廳長立即逕解江蘇交涉公署聽候轉送法捕房訊辦 
[盜案歸入軍法範圍]  
浦東張蕙洲家被劫案内之盜犯張掌林黄木生顧杏生陸金林等前經地方警察事務所偵探先後拘送地方審檢廳曾經開庭辯論張等供認糾衆行劫得贓瓜分不諱判押候核辦在案茲經審判廳袁廳長與檢察廳汪廳長一再會商以張掌林等聚衆肆劫應歸入軍法範甲懲辦故於昨日由汪君檢齋全案卷宗委派　長王錫堂督率法警將張黄顧陸四犯一併申送上海鎭守使署訊明懲辦 
[公債經理處改期開會]  
内國六釐公債駐滬經理處前定十九日邀請南北各業代表開會籌商進行事宜曾記前報茲以是日適逢陰曆月底結賬之期各商勢必無暇故已改訂二十日（即陰曆八月初一日）假滬北總商會開昨已函致南商會總協理並附送請柬二十九份請爲代送各業代表屆時一體蒞臨會議嗣經該會總協理查得南市商業代表共有三十餘人已向經理處補領請柬以便分别致送 
[公債局添任駐滬經理]  
財政部公債局致駐滬經理處電云現查有上海天順祥陳作霖君於滬上勸募公債事極爲熱心應請任爲駐滬經理以資臂助即希接洽並轉知陳君財政部公債局寒印 
[女工要索工資之舉動]  
前日有女工項李氏顧尹氏等三百餘人因胡家木橋某絲廠積欠工資聚集廠前滋閙旋由五區三分署張署員派長警到場將該女工等勸散一面飭傳廠夥胡新山陳訪琴到署移送審判分庭訊明核辦 
[慶祝總統壽辰之布置]  
今日爲袁總統壽辰滬海道尹楊小川君上海縣知事洪伯賢君淞滬警察廳長徐國樑君英法公廨關炯之君聶雲卿君會丈局局長梁敬身君及南北商董周金箴朱葆三虞洽卿顧韾一蘇筠尙諸君訂於午前十時在靜安寺路洋務局舉行祝典十一時稱觴誌慶昨晨已柬邀各界領屆時一體到會 
洋務局大廳特設會場中懸袁總統肖像前設演說臺並中西來寳座位内外懸燈結彩場中懸各國國旗並紥松柏牌樓昨已佈置完善　 
上海縣知事公署昨出牌示略謂大總統壽辰定用陰曆八月二十日爲家慶之日陽曆九月十六日爲中外慶賀之期本公署定於是日停止辦公以伸慶祝云云 
上海地方審檢兩廳昨出通告略謂大官廨公所軍隊學校曁各機關團體均應升旗休假一日各省要塞本國艦隊均於正午鳴禮砲二下一蠻商舖民戶亦均懸旗一日除遵照升旗休假外合行通告各訴訟人等一體知照 
[梭巡浦江之專責]  
海軍李總司令查得黄浦江自滬南製造局以至江浙交界之茅港地方綿長一百數十里素爲盜匪出没之區現值黨人思逞之際尤應派艦游巡以資防範業於昨日派令江元江利二砲艦專任巡緝矣 
[川省定造鎗彈]  
上海製造局總辦鄭汝成君昨接四川軍署來電以川省各軍鎗彈缺乏本省軍工廠所造子彈質料不甚堅固請即代造鎗彈五千萬顆以濟軍需云云刻鄭總辦已飭匠加工趕造矣 
[陸軍遺撫調查所紀事]  
陸軍遣撫調查所遣送各批受撫人員均紀前報茲聞第十批張雨崧等五十二名已由該所派調查員陸軍騎兵上校喻銘勛爲遣送員第十一批喻少初等四十五名派調查員一等軍需章本立爲遣送員均於十四日由滬啓行分别遣送回籍其第十二批龍驤等六十一名等十三批向春林等五十九名現亦調查該事於十五日午前午後分别拍照下星期内即可給資遣送 
[濫用職權之詰問]  
昨報紀小北門内墨海齋碑帖店樓上捉姦一案茲悉此案發生之後即由二區一分署將姦夫錢裕生淫婦陳龔氏即鄭龔氏及氏姑陳周氏等併送警廳司法科鄕科長提案研訊之下判錢裕生交保陳龔氏斥　陳周氏着即退去嗣爲地方廳汪檢察長查悉以此案係和誘性質實爲刑事　實應送本廳澈究該警廳司法科不應濫用職權違法判　昨已面致警察廳向之詰問仍請將一千人移解本廳訊明核辦 
[控訴違法逮捕之無效]  
浦東洋涇鎭鄕民陳金華陳全林控被陳阿米行兇毆　一案已經地方檢察廳核准飭派法警韓瑞生往傳不到改傳爲提前日韓警在太平街茶肆中將阿米拘獲解廳預審收押候究阿米即延請律師以該法警違法逮捕等情到廳起訴汪廳長以該被告所控不實除批示申斥外昨已飭警往傳各原告到案質訊核辦 
[寡婦被誘捲逃]  
南碼頭開荳芽作之江北婦人王談氏前晚同其夫王某深入睡鄕時遽被其夥張桂堂用迷藥塗抺該氏及王之面部昏迷不醒張遂乘間誘拐其寡媳蔡氏並挈領十二歲女孩又捲取箱内衣飾及現洋一百七十元雇王阿根之小車推運私逃迨王夫婦醒後追究王阿根但去逃往崑山等語當將阿根扭交崗警解入第一分署指控串逃署員飭送警廳司法科訊究 
[火夫妒姦衝突]  
某軍艦火夫甲乙二粤人昨晨因爭風起釁在斐倫路某妓院門　大起衝突甲以　水潑傷乙之頭面而逸嗣經乙尋獲扭入捕房控告諭候偵查核辦 
[再誌匿名信中之秘密賣淫所]  
匯四捕房前因接到郵遞密函報告唐家弄永慶里（即承業里舊址）一弄東首第一家三百三十四號門牌開設台基專誘無恥男女爲秘密宣淫之所會經飭探往查未曾查獲日前捕頭復密派包探奚德安前往查得該屋實係台基因即回禀捕頭禀請公廨出單將二房東王意鑫傳至公堂經中西官訊明判從寛罰 
[私取衣餫之原因]  
尤胡氏投法公堂控稱有任錦仙者前因向伊購買貨物故此認識詎日前乘婦人有事出外潛來家中竊去衣飾值洋三百餘元業已報捕將任拘獲吊出原贓求請訊辦任供商人與胡氏　識用去洋銀不少此次因該氏另有外遇故此氣憤取其衣飾是實判押一月以儆 
[記功記過之勸懲]  
淞滬警察廳長徐辅洲君昨日通傳各區署署長署員巡官等文去據本廳督察長報告竊督察長前在警衛隊長兼各區督操任内奉廳長面諭警察保衛治安鎗械關係重要近來訪聞各區署鎗械多有損壤零件以致不能適用飭分赴各區署挨枝查騐據實報告并代騐各長警住所是否整齊等因奉此督察長遵於八月二十四日先赴一區挨次查騐除六區並各分署四區三四區四分各區署現已騐竣理合據實叙明分别詳報茲查得一區警察署一區一分署三區一分署四區二分署二分署以上四署鎗枝缺件甚少各棚尙屬清潔足見該署長官認眞整頓督飭有方可否給予巡官孟廣銘白榮桂薛通錢鎔昌等記功一次又二區警察署五區警察署長警駐所整頓潔淨尙屬可觀查該署長王汝霖姚志祖均到差未久足見寳力整頓應將該署長王汝霖記功一次惟該署鎗枝損件爲數稍多巡官執司外勤鎗枝保管尤關緊要本應記大過惟念該署長警駐所整頓尙屬可觀該巡官李蘭亭杜　應着記過一次一區二分署二區三分署鎗枝保管完全尙無缺件可否將巡官夏雲升范書田記功一次四區警察署四區一分署鎗枝損壞較多顯係該巡官安義泰等平素不知檢騐所損壞十數之譜應着記大過一次以示薄誡是否有當理合繕摺詳報等情據此一區警察署巡官孟廣銘一區一分署巡官白榮桂三區一分署巡官薛通四區二分署巡官錢鎔昌認眞整頓督率有方均各記功一次二區警察署長王汝霖五區警察署長姚志祖實力整頓均各記功一次二區總署巡官杜溎五區總署巡官李蘭亭保管不愼均各記功一次一區二分署巡官夏雲升二區三分署巡官范書由保管完全均各記功一次四區總署安義泰着記大過一次谷子瑞旣在假期之内姑從寛免以示勸懲爲此傳仰各該署長署員巡官一體知照此傳 
[烟犯紛至沓來]  
前日五區岡警又獲烟犯沈榮生李玉林周士元周明其王阿生馬福廷俞耀西馬大陳芝清嚴榮慶等十名抄獲膏土共一百五十八兩一移送檢察分庭預訊一過押候起訴核辦 
李檢察官前日將訊實之煙犯起訴審判分庭經孫推事判决陳仲元帶烟膏半盒罰洋五十元馮楚鑫帶土二包及戒烟丸等罰洋四十元吳大杞帶土二兩罰洋六十元陳阿林帶烟膏二兩五錢罰洋十元黄照月帶烟灰丸藥罰洋十五元又孫起玉罰洋六十元沈永源　洋三十元併還押候撤欵開釋 
[開棺相驗之愼重]  
吳江縣民人順福生不知如何於上月間斃命當經尸屬至蘇州高等廳上控謂其身死不明並牽涉多人茲經該廳核准以已死顧福生必須開棺檢騐方可水落石出查得上海地方廳沈檢騐員素有經騐故於昨日飭知地方廳汪檢察長轉飭該員往蘇以更定期開棺復騐 
[小木匠失足跌斃]  
北河南路天后宫後商務總會因有餘地添造三　洋樓刻正從事建築昨有木匠學徒蔡金桃在屋面工作失足墮地跌破頭部傷勢甚重由工頭車送同仁醫院求治延至午後氣絶身死候報捕房再行核奪 
[兇犯不再交保]  
滬西靜安寺附近嚴家宅鄕民嚴咸松控同族前曾充當地保之嚴阿寳及子嚴春桃（即晋福）糾衆行兇並用绳梱縛舁至愚園路曠地希圖謀害等情當經公共公廨將嚴阿寳拘案判令存洋一百元保出候訊後因嚴阿寳臨訊避不到案判將存保洋充公並候提究在案昨晨由捕將嚴阿寳及帮兇之吳天標一併提案兩造各延律師到堂代表中西官會商之下以嚴保出逃避未便再予交保遂判嚴吳二人一併候下禮拜二再訊 
[汽車撞傷行人]  
孫春木年约十餘歲前晚行經西華得路橋堍被三百六十三號汽車撞倒磕傷頭部當由巡街捕查見將孫車入捕房捕頭諭送同仁醫院醫治再行查辦 
[汽車夫違章受罰]  
汽車夫胡毛囝陳谷卿李國子等前日在法新租界違章疾馳爲巡捕查見抄明號數禀經捕頭於昨日一併傳解法公堂請究胡等同供小民等司機均有照會惟駕馳快車自知不合後來不敢再犯求有判各罰洋二十元充公再犯重究 
[車夫中之蟊賊]  
邇來有種匪類混充黄包車夫專在輪埠車站攬攬帶有行李之旅客迨行至中途即假託換班或其他事故代雇同黨之車轉載乘間竊取物件逃逸受其害者時有所聞茲又有江北人王大六子於胶日在滬寗車站拖車攬載旅客楊經生至界路即代雇其同黨徐四一子之車輌轉送乘間竊取内有大洋七十五元及小洋零物之籐籃一只逃逸故楊即將徐扭控捕房收押昨晨解送公党經關讞員與美領博君訊明前情判押候補提同黨再行訊究 
[檢察廳移提消贓人]  
住居西藏路之揚州人李廣聚因將新閘派克路南灣富戶邱莘農家被刦之珍珠消贓於城内被探查獲解送公共公堂訊判管押如兩禮拜内城内檢察廳不來移提即行逐出租界昨晨解案據檢察廳派警投文聲請移提中西官准交來警帶去歸案訊核 
[水偵探查獲賊贓]  
滬南祥泰木行前日失竊木植三十四支報由水巡隊派探陳榮華在西南鄕殷家角卽二十七保四岡内姚福生家查獲原贓二十四支據云向傳連根買來旋將傳狗獲運贓解送水巡隊問明立即移解警廳司法科訊究旣由祥泰行請領失贓潘隊長諭飭赴廳候示 
[流氓偷竊木料]  
木作主王順記投法公堂控稱小流氓陳阿卿張慶明迭次到來竊取木料松板共計一百餘件非但不懼拘拿反來聲稱如能出洋二十元當將木料如數交還是以報捕拘案吊出原贓已少去松板十餘方求請追究陳等同供所少之贓售與朱唐氏是實唐氏供不知竊贓出洋十角收下判陳張各押兩月唐氏罰洋五元充公 
[查獲廣西路之烟窟]  
無賴張蔚卿在廣西路四百六十七號屋内私設烟榻留人私吸被老閘捕房捕頭查悉立飭中西包探前往當將張及烟客夏桂林宋福生宋阿三朱福吳少庭孟壽生王寛記沈春和等八人連同烟具七付一併解至捕房昨晨解送公共公廨經俞代裏讞與美畢副領事訊明違章屬實判張罰洋十元夏等八人各罰洋五元一併充公煙具銷燬 
[一人收押兩人交保]  
馬朝範至四區警署控被李全生于阿有蔣夢居等以木棍繫傷頭部當送檢察分庭預訊之下判李收押于蔣交保聽候起訴核辦 
[乾繭押欵之糾葛]  
義商阿密逹納因華人杜葵甫榮瑞卿逾期不理乾繭押欵解欠銀五千五百三十餘兩控經公共公廨飭傳去後祗將杜一人傳案因無人具保飭令收押候訊榮則屢傳未到諭令再傳在案前日午後由聶襄讞與義副領事羅斯君會訊先由原告西人偕買辦胡松岩上堂訴明前情並稱前欵原告係向荷蘭銀行轉借今已逾期應請究追否則請求給諭歸原告拍賣備抵質之被告杜葵甫供稱前項乾繭業已出售與協安公司於六月初已出過一百包嗣因歐洲戰事發生絲業停滯是以逾期未將所定之貨出去且又無欵向原告料理今如原告將貨拍賣不伹受虧太鉅日後協安公司向我出貨將何以對付請求逾格寛限一俟市面轉機協安公司將貨出去即向原告將本利如數理清中西官以原告亦係向銀行借欵旣已逾期未能再任拖延惟旣據被告請求姑寛着先將所欠利息付清准予展期因即會判被告仍還押限即日先將所欠利息銀一千四百九十九兩九錢繳清准予展期一個月由被告自行變賣向原告本利清償如不能先將所欠利息繳清應准原告請求給諭照市拍賣 
[顧振中負債纍纍]  
大華女學校長顧振中前因虧欠房租等欵洋三百二十元被控經法公堂訊判交保限交詎顧於保出後避匿不見故着保人王永生如數賠清後王在途與顧遇見扭控到案押追後又有生大店主請追木料洋十九元一併限交在案昨日王永生禀稱顧倩人向商人再三懇情出立票據拔還商人已允求請銷案開釋旋有榮瑞醫薛四福林根才等同控亦被願賒去白米衣服等物分文未收求請附追顧供欠洋有之須俟後來陸續措還聶讞員判王永生控案准予註銷榮等所控欠洋候禮拜五再行訊追 
[公共公堂瑣案]  
過犯揚州人湯阿紅復來租界前日在北蘇州路行竊龔少卿家衣被被探查見拘押昨晨解奉中西官訊明判押西牢一年期滿逐出租界 
前日有身穿海軍制服自稱在某兵輪充當水手之粤人梁國英在虹口雇坐周炳生之馬車屢兜圈子至傍晚下車不名一錢圖逃被周扭控捕房昨晨解奉中西宫訊判交保還洋 
沈順裕因虧欠法租界義記洋貨號貨欵不理由該號經理葉子常控奉公廨迭次飭傳去後因沈抗避不到奉飭改提在案昨晨由廨飭控將沈提獲解送公堂交保候訊 
郭長輝與唐唐洪英前日在東棋盤街因細故口角起釁被唐用前情以唐不應行兇判罰洋五元無洋改押五天 
老閘捕房包探朱阿巧曾於前星期查見湖北人譚楚全以來壓不明之綢皮衣服在某押當質洋因形跡可疑拘入捕房解送公堂訊判押候查明失主再核在案茲經查得前項衣服係在法租界婦人李張氏處竊來故於昨晨解案禀明前情中西官以發生地點旣在法租界遂判押侯連贓併途法公堂訊究 
[雜評三]  
[法公廨華官之權（訥）]  
此次推廣法界換得之利益一爲公董局之有華董得以參預一切也一爲華人舉華人控案由公廨華官　斷而華官之權較前重也夫華官　重於前所以視爲利益者不在主權國體等等空名而在華人之性情習慣爲華官諸熟控案不由會審可少一種牽制故此後聽斷公華民稱之曰賢其名譽華官獨享之否則其不名譽亦華官獨任之不能有所推諉也爲華官者尙其實貴此換得之一線之權哉 
 
 
 

Page 11

 
 
專件 
[江蘇省籌募公債票簡章]  
一民國三年六釐公債票全額一千六百萬元奉財政部電飭各省財政廳籌集擬辦蘇省認募票額已奉核准如届時應募逾額再由廳績認請領 
二前項認額除委托寗滬蘇鎭揚五屬商會分别代募外其餘各屬分會歸入各縣併辦蘇滬鎭均屬商埠寗係省會揚州爲鹽商萃集之區地方均稱繁盛應約派滬募二十萬元揚募五萬元蘇募四萬元鎭募三萬元寗募二萬元募竣後察酌情形再議續募 
三前項認額内擬於行政各機關分成搭放先從財廳發起認定推及軍界警察學校工場廠長各職員均按額支俸給酌派成數分爲搭派自認兩種辦法列左除月支俸給不滿五十元者免其搭派外凡滿五十元者每兩月搭票十元滿一百元者每月搭票十元滿一百五十元者每兩月搭票三十元滿二百元者每月搭票二十元滿二百五十元者每兩月搭票五十元餘以此類推均從本年九月分起按月搭放俟債票募足即行停止如願一次認繳不拘成數者得酌量自認總額以多爲貴伹不得少於統計各月搭放之數政界各機關認定票額應於每月領欵時由長官彚數開單通知財政廳即於應發經貴内照數核扣 
四前項認額内分派各縣設法　募各就地方嚴　繁簡酌分等差大略如下　等縣分如上海吳縣無錫南通四縣各派票額五萬元二等縣分如南匯如臯松江武進江都吳江常熟崑山八縣各派票額四萬元三等縣分如江寗興化高郵寳應東台宜興丹徒丹陽溧陽泰縣泰興鹽城寳山青浦江陰海門崇明十七縣各派票額二萬五千元四等縣分如江浦嘉定淮陰淮安靖江金壇銅山阜寗川沙九縣各派票額一萬元其餘豐邳蕭　等二十二縣作爲五等各派票額五千元各縣知事均作爲勸募各機關應會同地方紳富商會就地勸募派員演說利害詳爲解釋一面開具應募銀數摺單先行報廳彚核前列派募各數係最低價額不得短少如應募人多票額不敷可隨時詳請添發各縣如募不足數可於地方存典公欵如水利積榖清文修志等經費商明經董酌提幾成凑足此數一律認購債票領息而不動本較爲穩固各釐局稅務公所認募票額應會同就近所在地各縣各商會互相聨合分投勸募所募票價另行報解不得併入各縣派數計算 
五銀行爲商業總樞紐江蘇銀行本屬省庫尤應擔任義務由總行通知各分行各就地方情形切實籌募或包數認辦或約數勸募均應認定票額報應查核仍照章作爲委托分機關以期聨絡一氣衆擎易舉 
六債票未領到以前應由廳照章刋具三聨收據編號鈐印分發經募各分機關收存如有應募繳欵之戶先行塡給收據戕來憑據倒換債票 
七第一期應募積票每百元實收八八照章應給子包售佣金及一切辦公費擬凡經募代募總分各機關無論直接間接概准坐扣四釐佣金每百元實繳八四内以二釐由廳　存作爲承辦員薪以及領票刋刷郵倦各項辦公經費仍符准扣六釐之數事竣後核明盈絀造册報銷 
八應募人及認募各分機關收繳票價隨時解交財政廳轉發省庫銀行專欵存儲不得移作别用按有成數即行提解國庫由廳彚報財政部候撥 
九經募債票各機關人員果能募集實收現欵五萬元以上者擬比照騐契章程分别最多次多數由廳詳請獎給單雙金鶴章以示優異如一人獨認鉅貲數在三萬元以上亦擬照此法 
前項經募員名應先隨文報廳備案不得以少數凑合多數併計請奬 
十前項簡章係就公債局章程條例參酌蘇省情形擬具概要報明財政部立案一律實行如有未盡事宜或有不適用之處當即隨時修正以期完密 
來函 
[安徽旅揚同鄕會事務所來函]  
檢讀陰曆七月二十日貴報地方通信欄内載有揚州飭拿皖人李某一節敝會館并無李姓居住亦無張旅長派員來查之事想係傳聞之誤即請貴報館更正是所拜禱 
 
 
 

Page 12

 
 
   
 
 

Page 13

 
 
自由談 
遊戲文章 
[戲責鈍根書] [  丁悚]  
鈍根足下半日不見便　把戲君眞可謂洵氣專門家矣頃閱報章使我驚駭絕倒不謂足下竟以拙繪游戲雜誌封面八旬老嫗加以丁悚未來夫人之微號君殆病狂耶抑發癡耶似此高壽之老太太丁悚稱之曰好婆尙恐莫及君其思之天下寗有如此奇怪之匹配乎或謂丁悚得此夫人適合百年偕老之數寗非　事然使丁悚遲十年不娶可必此老夫人能延其難皮之頸以相待耶曩者予作新婚之夜小說君乃爲予輕輕加入（示吾未婚之妻）一語以致男女友人紛來詰問復書辨誣予幾爲之忙煞君猶不足今又作此惡劇予疑君之好　白相乃本諸夙根或如吸烟人之有瘾者乎幸丁悚尙未有所謂未來之夫人也不則殆矣上書勸誠嗣後君若再敢如此嘲　者罰老酒三斤老蟹三十六隻 
[答丁悚書] [  鈍根]  
丁悚老友足下古稱嫦娥愛少年君男子何其怕老婆一至於此嘗聞君家老三言少年女子向君求婚者踵相接君率以爲未可揣其意殆欲横揀監揀揀到八十歲娶一個老太婆也予信此言遂誤以君爲喜啖老頭甘蔗者及見尊繪額手　賀以爲丁悚已得意中人故寫其貌以炫衆也恐人不識敬代聲阴郯重而出之曰丁悚之未來夫人用意良摯豈知狗咬吕洞賓不識好人心君不謝我而反責我寃矣雖然予亦有辨君未有夫人君即當認此八十老婆爲夫人老婆即夫人也夫人他日未有不成爲老婆者曰丁悚之未來夫人者猶言今日丁悚之未來夫人即他日八十歲之老婆也匪直此也與其娶少年夫人而他日變爲老婆母寗逕娶老婆之爲愈今茲君所手繪之老婆惜其不能言耳苟能言者必備其昏花之眼　其零落之齒盈盈欵欵而語君曰丁郎丁郎汝愛我汝亦知我六十年前杏　桃腮柳腰迅步固一絕世之美人耶不幸而年老色衰動　受小鬼頭之揶揄惟丁郎不棄猶肯畫我汝何不畫我綺年玉貌而必畫我鶴髮雞皮汝旣畫我汝必愛我徐娘雖老丰韻猶存風獨餘年顯侍巾櫛嗚呼丁悚彼爲此言君能　然耶君欲不認爲夫人可得耶想君下筆之時設身處地刻　冥想雞皮三少不啻親手撫摩乃及畫成而　　告人曰是不足爲我夫人也始亂終棄人其謂君何且君非不能畫少年美人者無端欺此好婆彰其老　毛延壽有知亦將駡汝矣君謂年齒太懸難爲匹偶則何海上少年大半置身老蚌君滬人宜從俗老蟹之味還請自享 
[官吏犯贓應科以刑律中何種之罪其不依常律治罪者試言其理由何在並舉例以明之（九月七日三届知事第一試試題）] [  梅郎]  
按官吏犯贓應科以半新舊刑律第十萬八千九百九十九條吞金罪飲以三品湯將金銀銅各等分融成液汁視該官吏得贓之多寡灌以七勺以上至七七四九勺然多如牛毛之官吏不論官職大小莫不視贓欵爲第一生命而從未聞依常律治以吞金罪者其理由果何在乎蓋官吏之得爲官吏其所費之資本甚鉅即以卑職考知事等而論運動保薦三千金門生贊儀一千金敦　搶替一千金哀求錄取三千金籖分鄰省二千金賄買優缺五千金合之進京之旅行費八大胡同之酬應費赴考之車馬費場中之考果費入　費總不下一萬六七千金而知事年俸即以最優者而論亦不過三千金試問苟非取償於贓欵將何以挹彼注茲保存血本大總統明鏡高懸洞悉官吏之苦衷故雖有十萬八千九百九十九條之吞金罪而亦設而不用此即不依常律治罪之理由也彼受我等考知事之保薦金贄儀金入選金製籖金補缺金者皆贓也而從未有議其爲犯贓者此即不可依常律治罪之實例也旣具有此理由又懸有此成例此我輩之所以大膽而考知事也不然早捲舖蓋回去伴老婆矣又誰來考知事哉 
[徒刑改道所以濟刑獄之窮然發遣地方及道里遠近與舊時三流二遣之制大有區别試就新章舊例比較大要並言其異同之故（同前）] [  梅郎]  
按古者死刑減等則有流刑或二千里或二千五百里或三千里謂之三流若尙不足以蔽其辜則以發　處之如發遣東三省爲奴爲民謂之二遣今則世界交通經商求學者往往不憚萬里長途何有於三四千里之遠齊民與大總統平等更無奴民之可言若京師人犯罪南遣三千里是送他至上海蘇杭諸繁華之地去游玩矣上海蘇杭人民犯罪北遣三千里是送他來京師應知事考試矣距不便宜乎哉此新章舊例之所以有異同也况自鐵路交通朝發夕至東西南北昔遽而今近自不得不與舊時三流二遣之制大有區别今若慮監獄有人滿之憂將徒刑改遣以濟刑獄之窮其地方道理之遠近不可不嚴加釐訂如遣往東西洋各國道里之相去固不可謂不遠矣然游學之士方聨袂而去彼罪犯不幾與熱心求學者等或與出使大臣之遣在某某國相類乎苟準是以行則學子之回國而無資復往或貪省旅費者咸將懸求遠遣矣故必須遣往南北冰洋之極盡處使入不毛之地無人之境并不得如各探險家時向内地通信以絕其生人之樂趣則庶幾足以蔽其辜矣 
[設有交戰國船艦四艘二爲兩交戰國軍艦一爲軍艦之遭風受損者一雖係軍艦而專充善舉之用者同時泊於中立國一口岸内其處置之法若何（同前）] [  梅郎]  
按中立條規交戰國如有軍艦停泊於中立國之口岸者中立國不得阻止其入口并准其携軍械登岸地方官應爲預備供張以歡迎交戰國之軍隊如交戰國之軍隊有以該地方官之供張　爲不合式不完備者得准其自由行動任取何種民房以爲客館兵房如近日山東之對待各交戰國是也至遭風受損之軍艦應由該地方官就該艦所停口岸附近之居民家匀派樂輸賠償其一專充善舉用之軍艦亦應同時供給一切費用則各交戰國斷不至再有異辭而責我之違背中立不守中立矣　 
詩選 
[留别致卿竹亭善夫天白曉崖愛庭囂囂野民] [  逸俠]  
湖海遨遊興已關廿年書　困文壇秋風無恙歸帆易舊雨多情載道難江上青山逢我笑世間白眼讓人看祇今暫作歸田想且侍高堂菽水歡 
年來伏櫪畏風應自愧才疏且避人海内同心惟鮑叔江干握手有汪倫壺觴話别情如漆金石論交味若醇珍重壽山千里雁寄書應似昔時　 
[送楊逸俠歸里] [  野民]  
半江秋水靄餘暉日落江臯鳥亂飛南國蒓　催客去故國於　待君歸聞雞五夜愁先詰擊楫中流願總違莫向山城　魚麥還家記取蟹肥 
西風料峭客衣單握手相期再見難對酒每愁賓客少放懷總覺古今寛山中獨下袁安涙海上誰彈貢禹冠最是淮南秋色好玉壺新釀酪漿寒 
注說 
[滑稽短篇汝成爲我命中之魔] [  天虚我生]  
月光自黑雲中破空而下照見參天之樹一一幻爲魍魉排行而立中有荒亭石欄垂圯欄外豐草如蝟長可没人光熒熒然不知其爲燃火爲零露也廊廡之下乃有人影臥地長可盈丈蓬髮四竪張其兩手團團而舞爲狀乃如天魔其人爲誰若在旁人視之莫不駭爲鬼怪然而吾人則以相識有素不必辯其面目即此幢幢之影我亦能確指之曰此非他蓋即自命爲膽力過人斷定世界之上斷斷無妖魔鬼怪之大哲學家之我是也 
我胡爲而至此荒園之中則我百思不得其故旣而思之乃始恍然蓋我於向曉之際嘗與三臤友人　飲於納摩温酒肆之中座有雪葛爾者盛言　來說　　中妖魔之多我乃　我素有之事說力　爲　　於是雪葛　者請以明日之飲局爲賭　如吾人敢於菲來脫　中　一寗者　且　而作牛飲　時我已神　　之曰可而其旁如　土梯福諸人皆大鼓掌以鼓予氣旦各各爲予淨一大白時予與致極高亦復　飲無算臨行之時予乃　蹌不良於步同人以車送予且謂予曰今夕之夕菲來脫園中之景當不惡君果往者必有佳遇予　之曰唯然予猶以爲戲言耳及今思之則予之身實已在此鬼窟之中彼　呀而欲　人者鬼耶否否枅棧之樹枝耳吾何　彼哉雖然乎以一言之戲乃竟消應此長夜於鬼窟之中正不知吾妻之盻望吾者爲何如耳吾妻嘗於昨夜與子相約蓋昨日之夜彼以身體弗適不獲與我傾盃　歡銀燭未　渠　推燈而起比入羅韓則又伏枕假寐不復容我絮絮徐乃舉其柔　之手撫我之頰而爲温存之晤曰吾夫君愛我者我醉欲眠幸勿苦苦　人明日之夜勿飲於外果早歸者當以春時所釀櫻桃之露佐以冰瓜雪藕移冰戰於湘　之底共汝暢飲果如今夜必　我則自此時始予必舊璧而臥不復有酬答之一語矣言時不俟予之請求　觀吾吻且復加以至親愛之笑容撲予肩而促予　睡予乃　衡利弊遂亦寗心耐　以我之屬貼其如雲之鬢温香中人我遂深入甜　之中不知東方之旣白（未完） 
[花木蘭傳奇] [  天虚我生]  
第七齣逼征（再續） 
（小生咬兒上） 
（中吕）（粉蝶兒）枉自聰明有主意兀難把穩爲爹爹列在從軍把軍書權瞒下等草個黄章奏本怕俺這塗鴉的難供朝廷耍覓個捉刀人思量誰肯 
我花咬兒昨日將軍帖瞒下等不與俺父親知道悄悄地拜上本章告病辭去那知俺起丁一夜稿子總恐不合那朝廷欵式若與别人商量去怕又不是個道路俺仔細想來還只算俺姐姐的學問高些想他　也不致在俺爹爹前透露口風道表章自必肯替俺悄悄地做的可不是這個主意穩便趁此時俺侈爹爹尙在高忱不如將姐請出中堂商量則　正是筆下寗　江學士家中幸有女尙書（向内介）姐姐有請 
（醉春風）方纔向緑窓前吹熄了隔宵燈却正好閒　萊衣六幅屏叮嚀鸚鵡莫呼人讓椿堂曉夢些時穩句穩句羅襪輕輕弰衣整整出中堂低聲相應 
呀兄弟起來怎早（小生）姐姐夜來　否我却　一事頗費　躇是以夜來不曾安寐（旦）兄弟却爲若甚事（小生）（出帖付旦介）哪姐姐你請看者（旦關帖介）呀兄弟這可是當眞的麽（小生）誰敢向姐姐謊來只（請姐且替爹爹去拜本告辭者（旦再閱帖介）阿吓兄弟 
（石榴花）這不是閒談兒戲假新聞是飛來羽檄若雷霆俺爹爹名列在從軍敢置之弗聞延挨一停誰信說老花卿已自經秋病總只道推諉因循倘若是封章拜上龍顔震怕便是斧鉞早加身 
（未完） 
 
 
 

Page 14

 
 
   
 
