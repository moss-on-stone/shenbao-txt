# 1899 - 157 - 4909395

 

Page 1

 
 
[售報杜弊告白] [  申報館主人啓]  
　　啓者本館托漢口江左漢記書局代售申報已歴數年查漢口一埠爲七省通衢是以批　之　照上　一船以　旺　此誠格外體恤之意也乃貪利之徒竟收買上海閱過之殘缺舊報寄至漢口私　與人甚且　改年　　　附張亦　失不全有礙本館聲名殊爲可惡曾於去年三月十一等日登報誥誡無如若輩嚴若個　且有串通　　　報人互相舞弊情事但邇者帋墨之價一切皆昻若不杜絶弊端賠累伊於胡底是以本報漢口分售處目今正爲始　　　　一碼頭内花樓後街洋房懸挂分售申報牌號歸江左漢記書局上下兩家經理敬告　　　　知照該處　　　妥人　户送呈免致歹人將殘缺舊報搪塞其向來誠實之人願承送本館申報者必須立一民　倘有拖欠錢文私售殘缺舊報等事惟保人是問持此布陳諸維雅鑒 
[廣學會課新學彚編中國度支考英興記正續中東戰紀本末文學興時事新論出售黼刻重罰]  
　　明韶迭下實學淳興吏　　銘乘交奮不蒐新籍揭　　　上海廣學酋諸君　　　　縣如地　　　十載　足　　　　杜家言天下大司此其左劵合括宏旨　貽通才○新學彚繩四　　　　　客名　開東土導歸先路理　法　言修參　八角○十　　　者二　詳　　　　　舉出納言外深其惋偕　君於此不凡一角半○　　　二卷英后在位花甲一周政通人租裝　　　　　　　　財賦　　　　支　主此　　有德則樂興華秘　敬告司徒二角半○中東取紀　　　一報半續編七角文學與觀　二角三　　　二圖　與先　之　　　史　要　　　　等書傳誦士林無勞違繕○時事新論六角○上海　　　　　局申報舘及各齊　　善外埠書均　　士售書處亦可　購屬書集成局　 
[書教叢編湘省學約後]  
　　前者大逆不道南海康有爲之徒梁啓超爲湘省學堂總教習大張其師之邪說推尊摩西主張民權效耶穌紀年言素王改制甚謂合種以保種中國非中國且有君民平等君統太長等悖逆之語見於學堂評語學會講義及湘報湘學報者不勝僂計湘人士之無識者爲其蠱惑翕然從之附和隨聲幾不知君臣父子之大倫聖　賢傳之大義而一惟以莠言亂政結　營私爲當今識時務之豪傑有心世道之士怒焉憂之於是聨合三湘人士别爲湘省學約屏　異說無許再行揚播熾惑人心其學約七條一曰正心術一曰覈名實一曰尊聖教一曰闢　端一曰務實學一曰辨文體一曰端士習今翼教　編中備載其語命　而善之嘗曰正心術尊　　　　　　文　端士習夫人而知之矣而爲今世所不可忽亟官體歸身心　劗尤奠要於　名實務實　兩儀其等曰今日　　　　守　　　而於　　之實成未　知　謂舊者研經史聞義理以及詞章訓　致方事　此吾人應修之　會　　不廢也而株守枯括迂發　　　　之曰　守舊也彼其講求西學皆異教也如是而舊之實　舊之名病所　　　　　　製造之　　　　政　之　　　　　不恥相師亦吾人應修之業特以　　　　從事方取誠别之曰新　　　　　　　之　持平等民　之　　一　　謬○談者許之曰吾維新也彼其誕吾者皆服　新政者也如是而新之　　新之多　　非　明新舊兩宗學　仍　誤會徒啓紛爭無裨要務今特辨析新舊之名俾有志之士進　其實　　　　以正歧趨又曰中學以致用當務爲　以博聞强記爲能然時勢已亟義主濟世緣經史諸子理學政治地　　　小學各門維城從簡烏可樂捐張尚書　　内篇條舉分明有限有程可爲模範宗旨旣正　　自立西學如五謝政治專門藝　均　實力研求　見本原不　　菲薄之心亦無蹈張皇之習至於綱常體制國俗民　西國遠　申　者不得見異忠遷致滋滋弊云云嗚呼我中　之所以不强者在徒務乎名而不知務實也故數十年來雖亦步武泰西有心振作而終孱弱如故非不知　法不知　法之實也觀於俄難斯自大彼得卽位後滋歴泰西歸而變政興工塲務耕種間諸礦多設　舍以教國人而民以　而歸以强遂有今日德意志列國分治無所統紀當法皇拿破崙第一在位時又大遭踴躪幾乎不國迨普王弗得利嗣有志振興於伯靈京及柏子六墨地方　　　埠興工藝撫流亡改兵制而民以利而國以强遂有今日日本成方一小　　德川氏末造美船自浦　入下田　　自大每入唐太英　自函館入長　岌岌乎可危矣明治直下　　　　　　　無敢議者誓曰一洗舊習一從公道又曰求　識於海内不三十年而民以利而國以强遂有今日之三國　其　在　法然非徒在變法也在能知變法之實也變法之實奈何曰在留心製造實力行之而非徒以　　從　天下　　夫　益吾祭酒之言曰中國學人大病在一空字理學興則舍程朱頭趨陸王以程朱務實也漢學興則　漢而　宋以漢學苦人也新學興又斥西而守中以西學尤繁重也至如究心新學能人所難宜無病矣然日本維新　　　入中國求學從講論入所務在名所屬在私言滿天下而曁實以繼之則亦仍然一空終古周　而已新善也可　　　　矣我中國而欲求强也不在多言莫如務實欲務實舍製造易由哉試觀日本可以興矣 
[本館接奉電音]  
　　昨日清晨京師飛電傅來上諭一道　謹議登○五月初三日奉上　德壽奏特叅庸劣各員請分别降革一摺江蘇昭文縣知縣李鵬愱性情乖謬罔恤民瘼候補知縣林尚辰操守平常不知自愛候補知縣許肇基知識毫無操守難信震鴻縣平　明巡檢王枚居心巧許婁縣小徽司巡檢吳封　行國無　　　府　磨唐佩金膽大妄爲候補府照磨姜廳芳行止　　均著卽行革職江都縣朱江辦事疲茶御下寛縱　以縣　降　　江縣知縣馬霈恩才識庸劣聽暫草率　　　　會學習丹徒縣知縣王芝麻辦事疲　不勝繁屬著　　　補崑山縣石浦司巡檢岳廷幹委靡不振著勒合体　以不　　　著照所謨屬理該邵知道欽此 
[俄忽轉圜]  
　　俄人欲由滿　通鐵略至京師前報已紀其事兹者天津國聞報謂上月某日　　告　署大　曰貴國將來由滿洲築路至京愼勿求助於他國必先向俄國諮詢則俄國此次要求亦卽作爲罷論云云一時外人　不悉俄人何以忽又轉圜或曰實爲被英牽制之故是耶非耶非局外所能　測也 
[新艦又來]  
　　廣州搏聞報云德國某船話爲中國製造各戰艦内有海容海天等數號前已工竣駕駛來華　又有海清海浩兩魚雷艇告成四月初七日啓　東下所有管駕小手　以　人充當俊到中國交收然後更換華人　帶 
[清查糧串]  
　　揚州訪事人云江都甘泉兩縣錢糧前由總書截　完缴弊竇滋多經前江都縣謝心畬大令新庚禀准上憲改爲設櫃大堂令民自行投納法至善也至今上下忙仍遵照辦理然爲日已久不免又生弊端新任江都 
 
 

Page 2

 
 
縣湯大令蒞任之始卽頒出簡明告示曉諭編氓大旨謂諭地保花户人等知悉本縣下車伊始訪聞上年錢糧多有取巧並未截串者除嚴密　提外兹本縣　於四月二十八日躬往各鄉親查印串爾等各花户可赶將託人經理之串追回執持呈騐免究倘有印串不能呈騐定將該花户拘帶回城訊懲等語說者謂小民甘受胥差之惑可憐而又可恨今者經此釐剔當可恍然矣 
[蘇垣火警]  
　　姑蘇訪事人云本月初一夜七點鐘時撫轅東首查家橋附近某姓家中人携洋油燈取薪蒸偶不經心致將燈發翻登時烈烈轟轟不可嚮邇迨呼集鄰人設法施救而屋頂早已冐穿矣因卽四出鳴鑼分投告警各叚水龍星馳電擊而來汲水噴澆地方文武各員以撫署近在咫尺間相率呵殿遥臨督同施救並彈壓搶物匪徒時適封姨怒吼祝融氏遂大肆淫威幸是處逼近金獅河取水較便閱一下鐘時得以漸漸熄滅乃餘燼未熄狂風一起重復飛揚各水龍聞報復來灌救逾時始免死灰復然之禍是役也共焚去房屋四十餘　惟人口幸皆無　耳 
[邗江火警續述]  
　　揚州訪事人云郡城馬巿口某錢店大東門内某欄杆店小東門内某藥店棧房同於四月二十八日被火情形已紀前報兹悉某藥店棧在小東門街南常府巷前進儲貨後居眷屬是日廚下一少年女傭執爨不隄防釜内油熱以致上炎女傭摧遭譴責不敢呼救直至冐穿屋頂鄰人見而疾呯後進人始知火起比水龍齊集火已蔓延棧中男婦倉猝逃生物件均付一知缷任江都縣朱大令公館與　僅隔一墻文武各官欲令水龍設法保護無奈火勢過猛俄頃間公館上房已成焦土倐又燃著正廳書房曁後而廚屋當火熾時瀛眷不知所　嗣經人一一扶掖而出箱籠器物絲毫未及搬運致被祖龍席捲一空直焚至一點餘鐘始得熄滅計燬三元棧棧房曁住宅共三進朱大令公館前後四進曁棧房後某姓披屋兩間其前門均在常府巷後詹與小東門街巿房毗連是以巿中各店亦紛紛搬物慌亂異常至朱大令公館四面圍墻並未塌倒現有縣署差役在彼看守不准閒人入内 
[皖省官塲紀事]  
　　安慶訪事人云新選定遠縣訓導程廣文步鏊現經藩司湯方伯飭赴新任○剛中堂奉命密查江南案件撫憲鄧中丞札調楊大令兆琛回省預備充當行轅巡捕 
[宜昌雜誌]  
　　宜昌訪事人云大日本坂商船會社大元丸來宜兩次運貨甚多惟船舵於航海來華時稍受捐傷故此次開往漢皋將貨物卸空卽駛往上海修理○去歲宜昌因長樂匪人閙事曾招勇四五百名分爲二營名曰精勇近日鎭軍重加挑選裁去一營○旗船之開往四川者每船須縴夫數十名近日不敷雇用以致工價陡昻每名由宜到淪向不過錢五千文現已加至八千文馬長則須一二十千文有一重縴夫開行時先支工食一半沿途再須支用洎到夔卽逃歸謂之放飛船誠惡習也○近日天氣晴和農夫正在揷秧無不翹望雨澤地方官設壇求雨禁止屠宰而雨意毫無胼手胝足者流無不愁眉夔鎖也 
[沙巿叢談]  
　　沙巿訪事友人云老新溝嘴爲江陵監利潛江三縣交界之處界址交錯出有巨案大抵各存推諉之心以致懲治不嚴宵小益無忌憚客臘除日有匪類明火執仗行刼監利縣屬周老嘴歲貢生周永培家失主追捕反被刃傷因之投報監利縣羅大令迪楚疑禀報不實委某二尹踏勘乃事經三月賊贓未獲事主遂上控荆州府署府尊舒暢亭太守以搶刼重情不容宕延批飭監利縣務獲詳辦羅大令奉札後嚴恨快捕查得賊贓俱在新溝乃協同營汛何把戎前往拿獲爲首之人旋被匪黨在中途截奪殺死兵差數名把戎亦身受重傷大令得信急禀請上憲添派營勇兠拿○監利縣屬余家埠黄歇口俱界於襄河去歲被淹之後秋榖未收春麥亦未能下種居民室如懸磬俯仰無資扶老携幼覓食四方上月某日千百成羣至沙頭鎭沿門募化巿人不堪其擾禀知道府縣給資遣歸 
[几派江聲]  
　　九江訪事人云新任九江關道明華亭觀察下車伊始卽捐廉整順育嬰堂並於城廂内外設立義學至同善堂施樂施診亦　分鶴俸以惠鳩民士民皆聞而感之○上月二十二夜九江西門外大馬頭盧源盛門外忽有屍骸抛擲至次日清晨經團防管帶趙晉卿守戎查悉死者在木橋張姓花烟館中因妬姦被人斃命移屍於此爰將娼妓張妹兒張湯氏拘送德化縣署縣主吳儀生明府親臨相騐船户賴某禀稱水手邱洪貴於是晚登岸未歸不知被何人致死求恩作主任作唱報頭有刀傷身有鐵尺傷均係致命明府親騐無誤洎回衙卽提張妹兒張湯氏嚴訊重責藤條二千始供張妹兒與回民法老二通姦張湯氏與回民馬老四通姦是夜張湯氏留邱洪貴住宿馬老四邀數人到來驅逐下樓其時法老二亦在張妹兒處洪貴不服毒詈不休法馬兩人怒手執利刃鐵尺兇毆斃命明府隨簽差恊同親兵將　老二拿獲嚴刑研訊不肯承招迨上天平始一一供認明府飭差嚴拿馬老四到案再訊○江防同知曾葆農司馬之第三子文定前德化縣現任山西垣曲縣羅少垣明府之女公子擇於四月二十四日行合卺禮咨員皆往道賀衣冠車馬絡繹於途 
[龍眠畫意]  
　　安慶訪事人云安徽潘署　門外駐紥練軍兩棚大都以鼓樓爲棲身之所樓上貯有軍裝雜物四月十八日夜靜更深忽有某甲者登屋揭瓦而入竊取洋槍某勇知之卽猱升而上獲交哨弁某君訊知從前所失之物皆甲竊取蓋甲曾在署内當差熟悉青形故被施其伎倆也刻下哨弁已禀明方伯想須送縣嚴懲矣四月十八日皖江東南風大作有下水民舟駛過小南門外江干忽遇狂風船身傾　船中數人鳬水呼救幸有紅船救護皆未占滅頂之爻惟貨物則已概付東流矣○安慶敬敷書院每月官師二課四月官課應輪臬憲命題兹將題目錄左子曰古者言之不出恥躬之不逮也子曰以約失之者鮮矣子曰君子欲訥於言而敏於行賦得誰識南訛長養功得功字五言八韻安慶禹王宫卽兩湖會館楚人士之寓此者分南北兩帮北帮董事顧某經理不善致公田被人盗賣楚人士羣起將顧逐出查核莊田計失四十餘畝向縣控追年餘未結四月十七日同人齊集會館另舉廉明公正之人接管顧霸據不交并率衆滋擾爰將爲首之人及兇器交保一面具控公庭未知如何了結也 
[鍾山攬秀]  
　　金陵訪事友人云去冬雨雪稀少入春後又多寒暖不時亢戾之氣　成疫癘自三月上浣以來省垣城廂内外患疫死者迄今不可以數計岐黄家門常如巿然具起死回生之手者竟亦寥寥攝生者可不愼哉○自立夏以來天久不雨高原下隔　坼堪虞江寗府劉嘉樹太守關心民瘼特於四月二十四日在龍王廟設立祭壇率同元寍兩縣主竭誠祈禱爲民請命是日下午忽覺清風徐來楊烏韜采旣而　纎細雨略潤芳塵向晚雷聲隆隆大雨如注至更魚三躍始止從此旣霑旣足生我百榖農民無不額手相慶曰此賢太守一誠所感○也本屆麥收豐稔因之糧價已减現在白米每石需洋銀四元次者三元二角最下者尚不及三元麥麫每百斤需三元左右 
[金焦滴翠]  
　　鎭江訪事人云鎭郡訟棍繁多愚民偶有細故卽從中播弄務令蕩産傾家受其害者不知凡幾常鎭能海道長久山觀察有鑒於此札飭丹徒縣王明府出示嚴禁想三尺具在若輩當不敢輕於嘗試矣○小碼頭某氏　青年守寡矢志不移邇被夫之母舅某甲過令再醮氏堅執不允甲大怒竟於本月初一日糾聚多人用强刼取幸氏預先知覺奔赴水利廳署鳴寃張少尹聞而大怒立飭傳甲研訊笞責五百板枷號二月交地保帶赴四門遊行示衆○本月初二日亭午時七濠王　家有某甲等六七人不知因何醋海興波雖七十鳥極力周旋而若　聲勢洶洶終莫能遏龜子忿極率同蝦兵蟹將閉上重門若輩見勢不住抽身遁去惟甲一人竟被兇毆斃命王鴇驚惶無措亟令將屍　置江　濳携燕侣鶯儔乘機躱避事經地保聞知以事關人命赴縣署禀報邑宰親臨相騐飭差將龜鴇拿獲聽候訊明核　○江北都天廟畔有成姓者 
 
 

Page 3

 
 
家計素封四月二十八夜突有盜匪多人蜂擁而入成嫗見内有一人似係附近惡丐大三子遂謂之曰同在一方何便爾爾大三子僞爲弗聞也者將嫗反繞舉刀恐嚇使不敢作聲然後飽掠而去次日成報縣詣勘懸賞緝拿現已在七濠拘獲矣○南門某甲好作牧猪奴戯日前在某乙家喝雉呼盧興會淋漓不可遏抑適其母躡蹤而至叱令回家乙因甲所輸之欵尚未清償扭住不釋爭論之餘驀蹤錢板擲甲之母適中心窩登時嘔血數升昏迷不醒未幾殞命屍屬遂赴縣喊寃縣主臨塲察騐將乙拘回訊供不諱遂釘鐐收禁以便按律論抵○月餘　來未沛甘霖天氣或凉或熱旦畫互殊攝身稍一不愼易於染病驟寒驟熱肢體酸痛幸一經發散卽愈是以業岐黄者甚爲忙碌也 
[五茸競渡]  
　　松江訪事人云金山徐古香部郎志趣高潔翰墨名貴游宦京師所與遊者皆端人正士與府尊濮　泉太守尤爲志同道合數年前告養南歸杜門課子不得與人世間事至本年二月某日遽赴修文之召上月某日太守乘巡閱海塘之便繞道洙涇具一束生芻造廬吊唁愴懷舊侣灑涕靈前可謂故人情重矣○上月二十六日之晚西門外壽安街薛姓家遺火積薪致焚燬草屋二間是處居户銜接莫不驚惶失措携物而逃事後檢點零星各有損失亦無妄之災也○南鄉葉榭鎭爲華亭縣轄境鎭上某布莊主介鄰人某甲與松郡西門外履泰錢莊往來積欠數百金後布莊主以虧負纍纍意圖倒閉而遁甲居附近微聞其事操劵責償布莊主不得已將屋産估價以抵事後甲來松而晤錢在主意在减折歸償錢莊主預知底蘊堅拒不從於是互相涉訟劉謙三大令訊明情節勸甲如數繳案錢莊主則願以此欵修治城内街道冀與西門一例平坦現在石條等物已陸續連到而甲欵仍遲遲未繳遂另由錢莊主籌墊一千元以便興工惟自西門内以迄東平橋估計萬金之譜不敷尚鉅全節堂紳董宋廣文等於本月初二日柬請紳富到堂集議聞每一石條需工價錢一千三四百文另通溝渠每一門面約須洋銀二十元之譜擬勸紳富先行捐助然後按户勸捐○城北馬耆寺爲唐時名刹當赭宼臨城時前婁縣主卞公盡節於此今已荒烟草蔓滿目悽凉邑尊對諏三大令城守曾鏡庭遊戎慨然有興復之心各沛廉泉爲之提倡附近紳士亦分投在外勸募轉瞬雲房月殿聨翩而起名流　咏又多一名勝之區矣 
[觀察南回]  
　　黄愛棠觀察入覲天顏事畢南下前日午後乘某輪船至滬上海縣署差役以觀察曾綰縣篆咸詣碼頭恭迓昨晨觀察命駕進城拜會各當道禮也 
[解槍赴浙]  
　　意大利國索取三門灣時有兵船遊弋浙江洋面湖廣總督張香濤制軍特遣某委員將湖北所造快槍藥彈解赴杭州以備開戰之用昨已到滬計槍八千枝旋卽換船運赴杭州交卸 
[入泮先聲]  
　　本屆科試入泮新生經上海縣主王欣甫大令定期本月二十二日循例迎送入學謁見教諭殷稚鴻廣文日内將發貼紅諭矣 
[禁售田雞]  
　　田雞一名護榖蟲向例禁賣前經同仁輔元堂董事禀請縣署立案禁止無如各鄉民依舊明知故犯上海縣王欣甫大令訪知其弊特派差役四出查拿前日縣差某甲在南巿郎家橋菜巿查見謝姓魚行内羅列田雞求售因欲拘拿謝一再哀求并將田雞棄諸河内甲始舍而之他 
[試用電燈]  
　　南巿新馬路所燃電燈經前馬路工程局總辦朱森庭明府在爛泥馬頭建成工廠另製大號汽爐并將燈竿排至　取管側馬路爲止工匠人等昕夕工作刻已告成昨日午後二點鐘時朱明府乘馬車至廠察閱定於當曉試燃 
[滬江競渡]  
　　今日爲端陽佳節南巿浦江各划船户興高采烈紥就龍舟十餘艘爲競渡之戲昨日紅男緑女之往觀者幾無揷足之處亦一時盛會也 
[失火卽熄]  
　　英租界浙江路浙江里張姓醫生家客堂中懸有洋油燈年久繩壞前日之晚八點鐘後忽然中斷致燈墜下滿堂皆火烈燄横飛幸多人竭力撲救得以轉危爲安然左右鄰已莫不飽受虚驚矣 
[英界火警]  
　　昨日傍晚六點鐘逾二十分時英租界四馬路聚豐園比鄰書鋪中忽然火起祖龍毒燄一發難收捕房旣擊警鐘救火會各西人急驅皮帶車馳至接自來水龍頭上四面圍澆無如火正披猖毫不濟事未幾卽延燒對面金谷吞番菜館相香村茶食店某馬車行某衣莊杏花樓粤東酒肆及面南之全泰昌紹興酒肆杏花春番菜館大吉樓箋扇店某洋貨店曁弄内各流娼下處一路蔓延直至萃秀里左右約燬樓房一百幢之譜迨九點鐘後火始漸漸式微其中一切細情及起火之有是何牌號倉猝中頗難偵探容俟明日再登可也 
[南巿捕房紀事]  
　　前日傍晚時東洋車夫黄阿福驅車至新馬路見同業殷阿福殷阿二爭攬洋人坐車遂聲言巡捕將至不必相爭未幾果被三十八號巡街捕驅散二殷疑黄唆使逞兇毆擊巡街捕聞知將三人一併拘解捕房捕頭令禁押一宵然後釋去○前日夜半時毛紹炳手携衣服五件往來於馬路中六號巡街捕見其形跡張惶因卽拘解捕房捕頭令管押一宵然後逐出贓留候失主認領○昨日東洋車夫王榮錦在新馬路中拉車不愼致將馮親發之足踝蹍傷由三十五號巡街捕拘解捕房捕頭令押候解工程局禀請司徒司馬訊究○前日南滙航船户王木生駛船到公義馬頭駁船户陸毛毛沈掌朝阻不許繫纜且被毆入浦中八號巡街捕見之將陸沈拘入捕房捕頭令管押片時然後開釋○昨日午後二點鐘時有賣枇杷之朱阿毛與東洋車夫陸兆基不知因何起釁在途爭毆被二十號巡街捕拘解捕房捕頭令押候解工程局　請訊究 
[英界公廨紀事]  
　　意大利國領事署繙譯鄧文通送費坤山至公廨稱費欠銀不還請暫管押以便訂期會訊值日差禀知讞員翁笠　直剌直剌諭令押候訊辦○李王氏李阿巧袁王氏三人在途口角三百二十七號巡街華捕見之拘送公廨禀請究懲讞員翁直剌諭發令官　看管候訊 
[美界捕房紀事]  
　　昨晨梁上君子袁阿四闖入乍浦路某粤人家竊取衣服首飾適爲包探劉阿炳所見入捕房捕頭令押候轉解英界公堂禀請讞員翁笠漁直剌訊辦○前日江北人何某竊得外虹口某西人家東洋車一輛西人投報捕房捕頭令包探沈阿鶴緝獲押候解送公堂禀請究辦○某駁船停泊蘇州河中船户黄阿貴不知因何忽與同業李某口角兇毆致李將黄額角擊傷血流不止黄奮力扭李赴捕房聲訴顚末捕頭令人送黄至同仁醫院醫治將李押候解送公堂禀請核辦○流氓鮑生甫偕其姘婦某氏僑居北山西路德安里某號房屋昨午氏與鄰居包姓婦口角鮑怒糾得同黨張阿毛將包姓婦毒毆傷及其面鮮血迸流氏遂奔赴捕房聲訴捕頭令包探石金榮查　起釁緣由以便解送公堂禀請核辦 
[施醫開局]  
　　謹啓者本堂施醫給藥向有定章今准於五月初四日循章開辦先請内科五位徐玉山唐志伊李祐之唐子耘朱柳門　位先生外科一位朱莘巖先生每逢雙日清晨八點鐘起至十二黠鐘止悉心診治以期著手成春如有重病不能到堂就診者准著人來掛號　請醫生往診至於醫金車費例由堂中開銷不取病家分文再本堂給樂除貴重樂品見方卽付外其餘藥劑仍在廣東街潤德堂藥店憑票照給惟經費不敷尚祈諸善士濟困母危隨緣樂助慈航之普渡俾苦海其同超造福無涯感恩曷旣兹將開局日期并募捐緣起請誌報章伏維　鑒[  上海虹口元濟善堂董事嚴信厚施則敬唐榮俊等謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[辨痘醫言]  
　　江西訪事友人來函云近日省垣有似痘非痘之症小孩患之治不得法無不立斃某醫惻然憫之特刊温疹非痘風痧非痲辨張貼通衢俾不誤事特照錄之以告天下之留心保赤者凡温疹病初起發熱時輕時重時熱時退非若天行正痘發熱不休也或一二日或二三日現出點子非若天行正痘必三日後始現點子也其現點無定所或由足而身臂而頭面非若天行正痘必先頭面部位而身臂而四肢也其點子大小叅差不齊有已起水者有剛現點者有將結薄靨者非若天行正痘必齊苗而後起水灌漿確乎其不紊也且天行正痘發熱其手足四末必冷尻骨必冷温疹發熱决不三處俱冷温疹現點子間亦有根脚然天行正痘根脚圓緊温疹根脚散漫且五日前頗類天行正痘五日以後不齊苗不類一起水不灌漿不類二色晦而無寶光不類三頂尖而不平不類四温疹與正痘大相逕庭者此也又有一種發風痧者發熱一二日或咳嗽而鼻無涕或涙汪汪而不咳嗽遍身現沙粟小點非若痲之發燒眼涙鼻涕咳嗽三者並到現點如雲成片也且風痧發熱耳根後不見青紫莖痲發熱耳根後必見青紫莖莖細者毒輕莖粗者毒重風痧與痲廻乎不同者此也若此之類皆温症之將解也萬萬不可服辛温辛散辛熱温補藥餌温燥發物夫温病而至有點子現者病已透發於皮膚猶傷寒之發汗也汗出而傷寒愈點子現而温病解其理顯而易見也倘潮熱尚未退清大小便不暢快尚屬餘邪内蘊透發不及只宜清凉解散則熱退神清五日後卽安然矣其時避風戒油膩生冷餞炒厚味以半月爲期非因出痲疹起見蓋温病最易犯食復也若用升托藥物以灌漿則無漿可灌必致温熱内訌譫語狂妄津液枯竭變爲紫黑抱薪救火勢成燎原以至不起可勝慨哉不然温病何害而亦罹此慘厄耶豈眞切運使然哉抑亦術之不善耳願後之治温疹風痧者亟加意焉 
[網開三面]  
　　天氣漸熱上海縣署押所中各犯不免穢氣薰蒸易染疾病縣主王欣甫大令飭將情節較輕之七名提案略訊從寛斥釋七犯咸感激叩謝而去 
[上海縣署瑣案]  
　　楊樹浦巡防局移送周錦奎控畢紀生賴婚一案至縣前晚襄讞委員馬清渠明府提案訊鞫周供本邑人務農爲業生有一子甫十一歲前由兪榮華執柯聘畢姓女爲室已歴七年當文定時王香林亦與聞其事今忽賴婚求恩訊斷畢供女兒年已十六歲伊子僅十一歲從未議婚憑空誣控兪榮華供前者實爲周畢兩家執柯今畢忽萌悔意以致涉訟公庭王香林出爲理勸畢堅執不從求恩明鍳明府謂畢有意賴婚此風斷不可長飭收押所中聽候覆訊○卞子坤王允才控蔡宗聚李天泉紊亂行規馬明府提訊之下卞王同供開設紙作坊專製淺色紙蔡前亦開淺色紙坊今改開梅紅作坊向章一人不能兼兩業今伊等公然紊亂行規向論不允是以呈求公斷陶安祿供是紙業　年董事昔年在蘇州議定行規一人不能兼造兩色紅紙今蔡李故違向章求恩鑒察戴光甫供是帋業工頭餘供與陶相同蔡宗聚供開合順梅紅帋作坊李天泉供開天成作坊又同供卞王近來亦用洋紅染紙出售彼旣違章是以小的等亦效尤兼製卞供洋紅亦係淺色兩造嘵嘵置辯明府謂爾等旣在蘇州旣議定章程著將行單呈案察閱核辦 
[上海巡局紀事]  
　　前日午後小販趙阿虎顧坤榮至南巿大馬頭萬順水菓行購枇杷若干斤順手取去福建人劉阿大阿二所置麻皮二劉向之斥阻以致口角攅毆各有微傷旋又互扭至十六鋪巡防北局聲訴經局員楊聘侯二尹移送中局文斌臣二尹提案研訊諭令各自醫傷不子深究○船户袁瑞和曾在馬阿金處爲夥透用工資錢七百餘文上月杪辭歇馬將鋪蓋扣留袁不服互扭至十六鋪巡防中局聲訴局員文斌臣二尹以其事起細微飭交地甲調處○前晚南巿毛家弄馬頭某號砲船上勇丁嚴有福徐子蘭在萃豐弄口寶泰酒肆沽飲向對門聚興館購煎魚一盆爭論價值擲盆於地學徒索賠嚴徐不允遂喚局勇拘至十六鋪巡防中局局員文二尹諭令將盆價賠償了事○浦東張家浜二十三圖人張果炳向各船户冐收陋規被人控諸唐橋巡防局局員王二尹得霖飭差役查訪實情禀覆核辦 
[英界晚堂瑣案]  
　　李緒田控哈味洋行買辦韋森榮欠銀前日讞員翁笠漁直剌提案究李供稱係山東棲霞縣人年四十有一開設永茂洋貨莊與哈味洋行往來已歴十有餘年今春被欠銀一萬一千餘兩將寶山縣田抵三千兩除收過若干外實被欠銀四千六百餘兩求卽究追韋供稱監生欠李姓往來銀四千四百兩已向李理說陸續付還李不允從但此欵總須俟監生將洋人處欵項理清然後再理李欵求准交保出外寛限數月分期拔付司馬准之限一個月内理明呈核○劉祥控諸念劬押田不贖前經讞員翁直剌質訊諸供稱此事由兒子德順經管直剌因傳德順及案中人何晉卿覆訊劉供向在盛大人處當家丁昔年有向識之醫生周佩芝以田單抵去洋銀二百元至今延不取贖求准嚴追諸德順供田單係小的祖遺曾向何晉卿押洋銀三十元不知如何入劉祥之手小的與劉素昧平生安有抵借之事何供劉將田單抵借洋銀三十元是實小的向在普育堂執爨田單藏於箱内安置堂中去年忽然失去爰特登報聲明並禀請上海縣署立案直剌謂此事非周佩芝到案無從查究飭將諸何交保出外候提周復訊 
[法界瑣聞]  
　　前者公館馬路長順押店張慶寅遞禀公堂控南巿十六鋪萬盛和米行主李立生圖吞股本及盈餘銀兩向論逞蠻求提訊究讞員朱森庭明府准詞出票飭包探帶同原告往十六鋪巡防中局禀請局員派地甲協提歸案訊究李一味蠻横將原告毆擊並指包探帮同訛詐包探據情禀復朱明府大爲震怒函致上海縣請王大令派差協提○四明公所自去年五月初被法人拆毁圍牆迄今尚未鳩工修葺時有江北流氓入内窺探前晚巡街捕巡至圍墻内拘獲流氓十二人帶回捕房請捕頭發落○甲乙二竊賊撬毁護城河畔某姓家大門入内行竊適探夥某丙巡邏至此一併拘獲送入捕房捕頭命押候堂期解案請讞員朱明府研訊 
[四月分教職單]  
　　教授安徽寗國亓毓璋潁州舉甘肅平凉楊國俊西寗舉浙江嚴州管世駿台州甲江西吉安張拱辰南康舉廣西桂林陳德英鬱林甲貴州都匀陳嵩齡安順恩貢正諭山西陽城榮捷太原舉陜西鳳翔張子釗同州舉福建漳平陳式遵福州舉湖南臨湘危耀垣長沙舉訓導直隷盧龍崔琳保定拔山東泗水岳瞵沂州歲江西新喩黄陞甲南昌舉崇仁鄒國琛饒州優東鄉陳立紱贑州優湖南永定丁紹鴻衡州舉廣東陽春張昭芹韶州拔廣西灌陽楊超杞梧州挨貴州畢節賈憲琮貴陽優復諭直隷贊皇趙贊元天津廪安徽石埭王拔萃寍國附陜西藍田鄒炳蔚延安拔浙江遂昌戴翊清湖州舉江西餘千李師綱撫州廪東鄉萬光涵南昌附廣東樂昌林福春瓊州廪四川三台陳世賓眉州歲榮經姚學崇嘉定舉蓬溪傅霖松潘廪復訓直隷豐潤馮士烜河間副安徽泗州吳祖棻徽州山西永寍李守恕潞安湖南道州王先愼長沙零陵鄭阜康衡州廣東德慶饒寶善嘉應俱廪山西霍州邢鎭山忻州歲江西臨江劉昌洪建昌增廣東平樂王震桂林舉貴州龍泉李開第興義拔 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年四月二十六日京報全錄]  
　　宫門抄○諭旨四道錄前○將軍文奏爲整頓錢法酌定銀圓准價并將期銀錢弛禁地摺○又奏爲懇恩將奉盛兩軍加餉片○秦督陶奏爲揀員請補叅將摺○蜀督奎奏揀員署理知州片○四月二十六日理藩院鑾儀衛光祿寺廂白旗值日無引●見○禮王等謝賞紗葛恩○大額駙溥良徐承煜各假滿請安○順天學政張英麟到京請安○吳廷芬謝署禮部右侍郎恩○福建藩司李興銳到京請安○豐陞阿蔣式芬預備召見○○龐鴻文奏請開缺部○召見軍機蔣式芬豐陞阿李興銳○○奴才文興晉昌跪奏爲遵旨整頓錢法酌定銀圓准價并將期銀期錢弛禁以便商民恭摺仰祈聖鑒事竊查上年十一月十九日承准軍機大臣字寄光緒二十四年十一月十三日奉上諭有人奏盛京新鑄銀圓定價過昻一經出城價便跌落皆官錢局設謀漁利等語著依克唐阿體察情形認眞整頓原片著抄給閱看等因欽此遵旨寄信前來依克唐阿當飭承德縣出示先减銀圓價值一面派員赴滬購銅設鑪鼓鑄意在使現錢充足銀行可平未及復奏因病出缺奴才等接任後體察情形省城糧貨騰貴銀價日漲巿面生意蕭索誠有如原奏所云者然其病在現錢短絀帖錢壅滯初不　專咎銀圓之定價昻也且亦商人自爲之而官錢局不得專其利並不得擅其權查依克唐阿原定章程鑄出銀圓隨同各城銀價漲落如巿平銀每兩價值東錢十千銀圓合巿銀十錢四分三厘卽定價七千三四百文仍按照每月初一十六兩日銀行定價由地方官出示並各鋪面懸掛水牌半月一換俾衆周知業經奏明有案是銀圓價雖官定實與商定無異近來省城銀價較各外城爲昻銀圓出城價便跌落自爲勢所必然銀價旣漲物價隨增而居民因之受困亦係一定之理且官錢局所存係本省銀圓而各鋪所存多係洋圓間有各省龍圓目下省城行用洋圓並外來銀圓多於本省所鑄者不啻倍蓰半係奸商謀利販運而來如以新鑄銀圓定價過昻何以外運來者亦復一律定價此實商人之爭利自失其利而非官錢局之漁利已確有明證矣奴才等細加酌度本省所鑄銀圓可以攙納賦稅可以搭放薪餉其行用與洋圓不同斷不可使洋圓同價致碍銷路然當此銀行盛漲設銀圓定價過低勢必賠鑄費而無餘利事關通省錢法不得不博訪　諮集思廣益以求妥善當經傳集驛巡道各司協領並承德縣知縣及各商處委員等商議辦法有請禁用外來銀圓兼平銀行者有請减　圓成色藉以减價者並未有請停鑄銀圓專鑄制錢者其說紛紜而終不如署承德縣知縣增韞所擬定銀圓準價弛期行厲禁兩端爲最切要據增韞禀稱奉天現銀現錢異常缺乏從前官吏均聽商民開設期行以資週轉行之今日歴有年所遠近通行從無窒礙自軍興以後商帖以現錢愈少相率不開專賴期行銀錢以撑巿面於是不肖奸商轉得以無銀無錢藉詞竟成賣空買空之弊故前年另案興訟因噎廢食遂使期行亦從此停止今鑄銀圓正好補苴而風氣未開行使不暢按日隨銀作價商民苦於數目之煩咸稱不便且價目時有長落賠累堪虞而各城銀行遠近不一安望其能到處通行因念商帖鈔票均係遠近一價無銀行長落之虞若將本省鑄出銀圓仿照吉林章程由省城官司酌定牢不可破之價等諸錢帖抄票之用通省無論遠近一律行使不准此多彼少並准完納稅厘錢欵務使商民易於信從行旅樂於携帶至期銀期錢亦請仍聽商便照舊開行但令到期專以本省銀圓或巿面寶銀按數開付不准憑空買賣以杜流弊其别項銀圓仍作銀用如何作價聽商自便似此辦理庶例章無礙錢法可通等語其於商務民情可謂體會入微而於銀錢壅滯之患亦復洞見瀓結奴才等現已酌擬本省銀圓每圓價值東錢六千二百文合制錢一串一百文以爲定價仍弛期銀期錢之禁嚴絶賣空買空之弊俟試辦一年後察看情形如果商民稱便不得輕事更張以免紛擾倘法未盡善尚需稍事變通再行奏明辦理總之期行有禁商賈不前則銀圓之銷路難暢銀圓不通銀錢兩缺則期行之過帳仍虚二者相輔而行不可偏廢此　省之與情非一人之私論也除咨部查照外所有遵旨整頓錢法酌定銀圓準價並將期行弛禁緣由是否有當理合恭摺具奏伏乞皇太后皇上聖鑒訓示謹奏奉硃批知道了欽此○○文興等片再盛奉兩軍餉項向係就地籌措是以所定章程較之他省練軍特加删減本爲節省餉需起見無如近來奉省現錢短絀食物騰貴在馬隊每兵月支銀七兩已形竭蹶而步隊每兵月支銀三兩六錢實屬不敷食用是以依克唐阿任内疉據各統帶禀訴兵丁苦累情形擬請仿照吉林靖邊黑龍江鎭邊各軍餉章酌量加增當飭據營務糧餉各處擬定加餉章程開單存卷未及具奏因病出缺奴才等接任後據該兩軍統帶等仍申前請爲之細加體察知該統帶等所稱兵丁苦累係屬實情檢核原擬加餉單章爲數無多以目下每年進項計之尚敷撥放竊以爲兵餉一項計口授食倘兵丁有父母妻子待養已無餘資可寄若以每月所得不足爲一身衣食計卽非朝廷養兵待用之意矣矧當此强鄰壓境肘腋患深多練一兵得一兵之用現雖新募仁育兩軍認眞訓練但僅支二十營亦殊單薄一旦有事倉卒募兵何異驅巿人而戰與其籌難得之餉再練新軍張虚聲而鮮實濟何如就原有之軍稍加徵餉作士氣而鼓軍心一省中有仁育兩軍爲之前矛又以盛奉兩軍爲後勁緩急亦稍覺可恃擬請仍照依克唐阿原擬加餉章程將前定盛奉兩軍營制稍事變通所有該兩軍馬步隊什長每名各月加銀三錢馬隊正兵仍循舊章步隊正兵每名各月加銀四錢又統帶體制較崇用度較繁不能與營官稍異每統帶月加公費銀二十兩其自帶一營添設中哨哨官一員并加夫二名步隊哨官哨長平日各養馬匹每哨官每哨長各月加銀三兩統計以上所加公費餉項月需銀三千一百餘兩一年共加銀三萬七千二百九十餘兩於欵項尚無支絀於弁兵實免苦累且核與靖邊鎭邊各軍章程有减無增合無仰懇天恩俯准照加以示體恤而資整頓如蒙兪允請以本年四月初一日爲始一律改章支放除將盛奉兩軍加餉數目開單咨部查照外謹附片具陳伏乞聖鑒訓示謹奏奉硃批著照所請該部知道欽此○○頭品頂戴陜甘總督臣陶模跪奏爲揀員請補叅將要缺以裨營伍恭摺仰祈聖鑒事竊臣接准部咨陜甘督標右營叅將李正魯調補甘肅提標中軍叅將所遺督標右營叅將員缺仍作爲題補第二輪第六缺輪用揀發人員飭令速揀請補等因兹揀選得副將銜留陜甘補用叅將現署西安城守恊副將舒秀松久歴戎行操防勤愼堪以請補斯缺並與例章相符合無仰懇天恩俯念員缺緊要准以該員舒秀松請補陜甘督標右營叅將員缺可期得力如蒙兪允俟接准部覆後卽行給咨赴部引見俾符定制除飭取該員履歴清册另咨送部外理合恭摺具奏伏乞皇太后皇上聖鑒訓示謹奏奉硃批兵部議奏欽此○○奎俊片再准補瀘州直隷州知州黨鳳岡病故遺缺查有署資州事邛州直隷州知州鳳全堪以調署遞遺資州直隷州知州缺查有補用直隷州知州陳德薰堪以署理又署仁壽縣知縣兪昌言年滿遺缺查有署東鄉縣事大竹縣知縣玉啓堪以調署所遺東鄉縣知縣缺查有新津縣知縣楊錫澍堪以調署遞遺新津縣知縣缺查有調補江津縣知縣葉桂年堪以調署該員等正署各任内並無經徵錢糧未完展叅及承緝盜刼已起四叅案件據藩臬兩司會詳前來除分批飭遵照外理合附片陳明伏乞聖鑒謹奏奉硃批吏部知道欽此 
 
