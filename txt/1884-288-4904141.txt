# 1884 - 288 - 4904141

 

Page 1

 
 
[第十七號畵報出售] [  申報舘主人啓]  
　　左侯相以閩事吃緊慷慨請行所謂一息尚存此志不容少懈方之古名臣曾不多讓其出京時醇邸餞行兵弁鵠立以伊恩遇之隆罕有其匹圖之以爲志士勸　故編入此次十七號畵報准於二十六日出售後仍附淞隱漫錄圖說一則閱者鑒之此布 
[條陳抄錄] [  候補同知莊淦謹擬]  
　　一清流品以肅官方也竊以千古之太平千古之治法爲之也千古之治法千古之治人繫之也是以舉直錯諸枉卜喜起之交孚嘉善矜不能祝明良之並進者由來久矣一自籌餉例開捐貲倖進讀書示就藉之爲進身之階治律有年因之爲見長之計初登仕版兢業自持卽遇差缺留心講求自難職而爲循吏名臣者尚不乏人迨至捐局頻開捐欵遞减巿僧無業營生視之以爲利藪官場厠列利令智昏奔競鑽營恬不爲怪竟不知何者爲民生何者爲國計流品混淆至於此極在循分候差需次多年甫得一事旣欲補以前候補之虧又欲籌以後候補之費縱有心於奉公潔己豈易得乎擬請憲臺隨時隨事嚴加考覈如有才能出衆卽破格以用之倘或品術不端卽彈章以劾之此外　格較淺識見平庸者酌停年限以資習練庶吏治可以日盛而官方亦能自勵矣一裁紳　以一事權也夫設官分職各有所司不在其位不謀其政故僚寀不得以越爼佐雜因杜其擅受在同官尚宜分任而紳董安可干預也浙江兵燹之　事多官少間用紳董本屬從權初不料承平旣久反開此奔競之途如今日海運保甲工程各差無一而無紳董也紳董卽百姓也以本地之百姓治本地之公事卽品望素著者尚覺不洽政體而况有不知自愛者厠列其間或因惠　袒庇其私黨或挾嫌而欺壓於閭閻無非恩怨艱得持平甚至詞訟案件每爲先容漕光厘金肆行包攬少不遂意動輙蜚聲種種弊端在所不免再候補人員日形擁擠各憲設法疏通無從安置更何得以在家紳董廣爲僭越也擬請憲　將無論何項紳董概予裁撤設有必須叅用之處亦由地方官及局員自行遴選公正紳耆就事會議庶可事歸畫一兩無攙越阻礙之慮矣一捐洋土以扼總要也厘捐之設本屬權宜之計皆不得已而爲之需用孔亟功令森嚴與關稅地丁而並重始則共濟艱難商民帖服繼則舉辦旣久苟且安全近年革陋規减局用精益求精無可再爲核减然民生之元氣宜培國家之度支難廢方今浙江之所可整頓者惟洋土一項耳洋土産於印度來路嚴遠售至中華其利最漙加之包件細小易於藏匿偷漏固所不免查緝尤非易事往往因巡查太嚴轉多弊竇者愚人貪其厚利竟舍田園而種　菜如浙江台州産者爲台漿象山産　爲象漿旣無厘稅又省運貲無惑乎小民趨之若騖也擬請憲臺附片奏明在上海扼要之區設一總局名曰浙江駐滬士捐總局仿照洋稅單章程使用洋土准運單凡有運赴浙江之洋土均由駐滬局報捐塡給雁運單運入浙境銷售再於甯温兩海口各設一分局如已在駐滬局報捐者卽行查騐放行未報捐者卽由該局起捐塡給准運單再　嘉湖兩府各設一騐局如有上海甯温各局請領准運單者騐其貨單相符准其運鉅如無運單卽爲江蘇偷漏可知應照偷漏例科罰以杜　商避重就輕之弊台州添設一局專收台漿捐甯發局兼收象漿捐凡有洋土内士各局均歸駐滬局節制務須寛定局用以養各員之廉嚴定條約以儆各員之玩果能弊絶風清日增月盛則有益於國無損於民者矣一開鼓鑄以通錢法也竊維錢法者銅觔之流銅觔者錢法之源來源少竭而流行亦與之俱竭歴代錢法之滯未有不因於銅觔也夫錢法者國用之所寳民命之攸關我朝二百餘年時事變　錢法屢易乾嘉之世承平日久民力自抒道咸之際軍務迭興一自兵戈擾亂克復之後元氣大虧朝廷需用孔多百姓之艱雜更甚銅源愈少錢法愈難推緣其故半由於滇銅之不足不敷　籌半由於弊竇之太多致虧成本現巿上尚無光緒新錢浙江目前之急務似以鑄錢爲要政擬請憲臺將兵燹後舉辦鼓鑄之艱難情形先行奏明姑　試辦一年一面飭藩運司庫籌撥　若干再仿招商法飭各官銀號集借銀若干揀委幹員訪募當年熟習之爐匠各總目通盤籌畫安立章程銅觔應如何採辦使用應如何流通觔數按串畫一錢數按夘交清預計成本之若干能出新錢之若干合計贏餘作銅價運費局用工食能否敷用必須確有把握方不至於虧折然後禁私鑄杜攙剔裁革陋規應由於上撙節局用宜愼於始果能理財得人始終不渝行見制錢多而民生自裕民生裕而國課自充者吴和土客以息紛爭也浙西自匪亂之後 
杭湖兩府田多荒蕪地方官因賦無所出招募客民認佃收捐温台帮人及兩湖散勇均如水之赴壑原意客民資土民之地土民資客民之力土客交相爲利乃客民强而土民弱强卽不免於凌弱土民富而客民貧富又不免於　貧遂至刼殺焚擄之風横於鄉里客民之中又復成帮自護動輙生事如前年餘杭一案温台人與河南人械鬥被殺被傷至數十人若不調處得宜則人情俞薄畛域愈分何足以垂久遠而望治平故昔日之急於招墾今日之急於和民也擬請憲臺嚴飭各州縣善爲撫循推誠布公宣講聖諭以變其氣質鼓勵善良以導其趨回再使之睦族聯姻自知親愛倘有不安本分滋生事端者立予重辦化土客於無形則農服中疇十年生聚則民有眞樂野無遺利矣一設屯兵以禦海防也古者有云兵可百年不用不可一日無備又云人無遠慮必有近憂故君子防於未然智者籌於無事浙江承平已久隱患未除和約雖成而洋人之性情難料海疆雖靖而内盜之蹤跡未清養勇旣難於籌餉募兵尤難於應猝與其留無益之丁壯不如節有用之銀錢也擬請憲臺札飭仿古屯田之制寓兵於農去冬编查海口保甲用意宏深果能就編查之法妥立條約由各府任勞任怨督率州縣認眞辦理某鄉某里遴選公正之人無事用爲甲長　事用爲將領春夏課以耕耘秋冬教以擊刺散則爲民聚則爲勇每年冬季揀派文武大員赴各府抽查考州縣之功過懲士卒之勤惰不狃目前之計不爲紙上之談愈久愈精愈精愈勇雖四方底定可永無兵革之患矣 
[本館接奉電音]  
　　接北京來電有八月三十日上諭二道敬謹譯登○八月三十日奉上諭禮部左侍郎着徐致祥署理欽此同日奉上諭前據翰林院侍　學士温紹棠奏保候選知府河隆簡當經降旨發往福建差遣委用兹據御史丁振鐸奏何隆簡僅止捐職府經歴並非候選知府迹涉假冐請旨飭查等語着吏部查明具奏欽此 
 
 

Page 2

 
 
[東京軍電]  
　　官軍在鎭南關外與法人交戰本館今已得至近至確之信緣訪事西友目擊情形卽信致香港昨復由香港反人專發電音來滬據稱華八月十八日東京鴿潑地方中法兩軍開仗鏖戰多　華軍敗績死傷實多然法將尼格禮也亦身受重傷存亡刻尚難卜是役華軍徐退至諒山一帶劄住念五日華軍復至柏立攻法兩軍交鋒華兵又敗乃向鳳欄退走約七十五里始紥營扼守本館按前傳法公便巴德諾脫得有法京電信祗稱法在東京大獲勝仗而尼格禮也之受傷却未道及則其有意諱飾已可概見矣 
[東京戰信]  
　　昨日法使巴德諾脫接得東京本日發來電報云八月十四至二十三日華軍與法人接過多仗華軍俱遭挫敗一日有華軍之由廣西來者與法人戰于黄老甫地方華軍亦被擊敗死傷三四千人又有華軍之由雲南來者與法人戰於東廣華軍死傷多人法人並無一人死傷本館按此信係法人所接未可信以爲眞惟昨日下午西人已將此事刊發單張故姑錄之以備一說 
[船主易人]  
　　前報中國家向旗昌買回普濟輪船兹悉此船已到天津仍掛龍旗惟該船士業經辭職另雇一人承之云 
[捷音補錄]  
　　淡水勝法情形本舘已疉列報　藉供衆覽事隔十餘日又經厦門訪事友人郵示詳細情節其中多有前報所未列者因復逐加點竄排入簡端閱者作明日黄花觀可也據稱八月二十日法人攻犯淡水揮兵五六百名登岸時孫軍門　帶擢勝營兵勇先令分頭埋伏然後以中營誘敵法人初用格林砲轟擊隨後蜂湧而進官兵皆靜臥山間法人不知是計猛力攻撲官軍四圍兠合前後夾攻將法人截作三段戰至四點鐘之久法人大敗面逃官軍乘勝追殺法人下海逃命人多船小擠翻二艘淹死百餘名生獲三　金兵頭一名擊死七畫金兵官一名奪獲格林砲二尊斬獲法人首級甚多分懸各街示衆有官軍多名擬剥取七條金　屍之衣驀被開花砲轟斃此戰華兵約死傷二百名左右法人自遭敗衂後至今不敢至滬尾窺伺僅有兵船八艘遠泊淡水外洋基隆于八月十八日擊退法人後劉省三爵帥率師救援淡水復被法人乘虚盤踞然釜底游魚諒早晚定能克復矣或云爵帥有意誘其上岸然後聚而殲旃未知確否 
[淡水來信]  
　　前本館接厦門訪事人專發淡水軍情電報言八月二十日淡水地方華軍擊退法人一事兹得二十二日淡水友人來函云二十日九下鐘法兵五六百人乘坐小艇二十餘艘蜂擁上岸華軍俱　身内地豐草中法人並未望見十一點鐘時正欲開砲攻擊驀華軍從草際衝出併力攻殺戰至下午一點鐘法人力不能支退至海濱約有百人被華軍截住去路不及下船急迫之際見路旁有一空屋卽行躱入華軍四面圍繞法人見之急發一小輪船開砲遥擊華軍却退法兵遂倉皇擁上小艇時風浪滔天人多船小猛然翻覆淹斃多名明日法船俱下半旗計半點鐘時是役也法人共死傷百餘名華軍死傷不及百名自此法人不敢上岸大約俟有援兵到來再定行止云 
[基隆捷報]  
　　香港接到訪事人遞　郵筒所言基隆淡水近日中法軍務情形歴歴如繪爰卽錄登以供衆覽據云邇來僑寓淡水探聽軍情八月初十十一十二等日法兵在基隆開仗法國戰船共有十艘駐泊海面與該處砲台上華兵關炮環攻互有損傷勝負未决至十五日當炮火轟天之際法兵分隊而進欲入内　連次均被華軍從側徑截殺法兵大敗死傷不少所有旗械輜重棄於道旁者多爲華軍奪獲是日法兵死於鋒刃及溺於江濱者指難悉紀而華軍亦有死傷陣亡武弁二員其時督師大臣劉省三星使麾下約有千人忽令退軍落荒而走法兵見此情形返旗窮追當被華軍引至一村地勢廻環狀如盤谷村内林姓族大人豪約有四萬餘衆其中巨室某乙富甲一郡而情殷敵愾志切勤王日前當籌辦邊防之時業已捐資團練自成勁旅保衛鄒閭而西人之懋遷於基隆者多以臺北黑旗目之也是日林姓鄉團倐見華軍捲地而來法兵繼至遂率練勇由村後僻徑分兩路而出抄襲法兵之後砲聲響處劉星使回軍力戰槍炮之聲震天徹地法兵前後學敵奪路而奔死傷甚鉅其後援兵接應華軍及練勇始收隊還營此則望日法人在基隆陸路敗仗之信息也十八日又聞法兵再調勁旅由陸路進攻華軍大營而劉星使督領雄師六千屯劄要處不動聲色伺法兵深入内地之時然後揮軍殺出勢如浪湧波翻所向無敵法兵大敗死傷數百遂不敢在岸上駐劄撤兵回船華軍雖有死亡而勇氣倍加乘勝克復基隆仍分兵把守各處砲臺此則十八日華軍克復基隆之音耗也其後若何容俟續報 
[淡水軍情]  
　　香港報稱有由淡水遞來信息云月之十三晨刻見有法國船二艘馳泊該處海口察其舉動大有欲以砲火從事之勢商民見此情形咸懷風鶴之驚當由領事官通知各西商預爲之避俾免燃砲時致罹惶恐之憂西人得此信息卽於是日摒擋銀洋並將洋土茶葉及貴重之件陸續移徙他處所餘稼私貨物概行封貯由領事照會華官發兵保護延至晚上十一點鐘時各西人方始遷避然是夜寂靜杳無影響詎翌日十四晨刻將近七點鐘時法船尚未開砲而華軍在砲台上先施克　伯砲向法船環攻初時在西人觀之則謂此等砲台不堪法兵一時之攻卽可唾手而得詎兩軍環砲相攻之時響聲震天彈子如雨從朝至暮足攻十三點鐘之久法兵不能近岸盖華軍於砲台上均有遮蔽之所進退裕如　戰終日受傷無幾其傷者當卽舁赴該處醫院調治而西國醫士無分畛域盡心調理劉星使頗爲欣忭因函致醫士深荷其高誼焉十六日法國戰船二艘仍泊海面該處華軍恬不爲意置諸弗恤統帶　台華軍之孫軍門忠勇性　瞻略邁衆率其麾下駐劄台上雖人數不多而鎭靜不驚視法航如無物當烽少漫空砲碼横飛之際該軍門高坐台中彈子從頂上而過者數四軍門談笑如故絶無驚惶之態指揮發砲布置井然法兵雖開杉板小艇輙欲乘勢登岸惟屢　華軍擊退在西人旁觀者咸謂法兵此次開仗核其所施巨砲不下二千響有　約計每響需洋五磅所耗實屬不貲而華軍受傷者不滿二十人在法兵已糜費帑項爲數甚鉅以如許之貲得如此之戰殊不值也十七日法船仍汨未退惟砲聲暫稀不如昨日之連環不絶也是日福建火船在該埠附載貨物因發盤艇購運煤炭遽爲法船截獲旋由領事知照方始釋回迨福建展輪之後則有法國運兵船二艘及日本砲船一艘英　砲船一艘陸續而至其英日二砲船意必觀閱中法戰務脅也十九日天氣陡冷金風蕭瑟波浪翻騰法船泊於海面亦無動靜現計法國大小戰艦共有六艘英日砲船各一舶此則淡水中法近日交綏之情形也 
[法兵敗]  
　　本館接到厦門訪事人念五日下午三點越五十五分鐘發來亟要電　云二十日法兵在淡水登岸之時當與華兵互相鏖戰約有四點鐘之久法兵大敗死傷不計其數當卽退回狼狽而奔其中詳細情形容俟續報以上三則均選自中外新聞其中所述情形本報雖早經錄及然各有詳略之不同用特照登以供衆覽 
[聖諭煌]  
　　官塲傳述謂上月二十九日江浙閩粤沿海各省督撫衙門同日欽奉上諭大意以法人入閩後聞各路奸民時有接濟且難保無啗利受雇倒戈相向等情着通飭濱海各州縣一體出示曉以利害激以忠義勿令背義忘身稍資敵燄等因按日前基隆淡水官報捷音内有法人裹脅漢民割辮塗面充當頭陣一節恭讀此次諭旨似前項情由業已上達天聰寄語食毛　土之倫尚其各發天良沐雨露而祛腥羶哉 
 
 

Page 3

 
 
[籌海運]  
　　津門來信云江浙漕糧前經徐京卿奏陳規復河運一節奉旨交户部議覆施行旋諭令江浙巡撫飭屬安議並由部行文北洋大臣詳核奏覆現聞部議以河遲一時仍難　復祇能酌照歷屇章程由招商局員按成酌派旗昌行輪船運津駁通其白糧亦應派撥幾成交沙寗各船承運以顧其生計業由李傅相電飭蘇浙糧道核定成數具覆奏明辦理一面擬通飭南省有漕各州縣較往屇提前䟎辦云 
[嘉郡近聞]  
　　日前楊石帥札飭秀水糧廳徐二尹國樑赴閩帮辦軍務兹聞徐君已禀明宗太守解任束裝矣查二尹係石帥門下士故此次檄調隨營管理軍械所遺之缺上游委分嘉委員楊君秉奎代理○前報列杭垣武林門外拿獲二盜解送嘉署收禁兹悉邑尊疉次研訊據供一係招留盜首之屋主一係盜夥皆非此案正兇現將供認屋主者押令密拿逃去之兩正犯到案方可釋放坙是日搜得贓物中有大土兩只辨金石一塊卽交寺堰埭土行失主領去邑尊並賞給眼綫人英洋兩元云○前報列西塘鎭羣丐刃傷丐頭阿五一事刻阿五傷勢已痊所費藥資由闔鎭各店公出羣丐已各鳥獸散矣○本報前登油車港厘卞磚瓦船報捐一節兹聞所捐衹洋一元並無百元之數合亟聲明○八月二十二日午刻有武員歐陽君統領撫摽親兵新左營勇兩營路經北門外端平橋沿蘇州塘進涇橋至塘灣巿河赴乍浦堵防其勇皆狀貌赳武年力精强所過地方並不登岸間遊亦無封捉船艦之事各鋪户皆頌營官之德不置云○邇來郡城内外多寒熱吐瀉之症一經傳染任往不及延醫操和緩術者殊覺不遑啓處云○日前嘉署捕役阿寶拿獲一盜邑尊訊詰之下供稱姓高名勝龍號藝亭家在新篁鎭附近雙石橋素有勇力能彎兩石弓同治三年入武庠家有負郭田三十頃云云聞該盜係緑林之首衆捕早經緝訪明白無奈伊膂力絶人難於下手近日王店鎭拿獲兩盜又供出高姓爲首邑尊遂飭捕購　密拿務在必獲一日高正在雙石橋煙舘中作吞雲吐霧想捕乘其不備率衆禽住然一捕已受有微傷矣是晚邑尊升堂訊問狡供不承喝令踏楨子仍舊熬刑不認遂飭差發監收禁大約須往鄉間查吊贓物然後再行訊鞫矣至拿獲之捕役邑尊賞洋十元以奬其能云○前日有兵船路出禾中往杭州塘去其往何處駐守容再探悉續登○　報所登南堰鎭尼庵　刼一事兹悉實係羅庵並非普信據云是晚有盜十數人面上遍塗采色持械破門而入幸沿塘地藏庵中水龍會人聞呼救聲疑爲火警卽鳴鑼出龍盜遂胡哨而去所失尚屬無多亦幸矣哉○郡城竊案重疉如山八月十七晚塘灣街同善堂藥酒舖又被梁上君子所算失去審佛十餘尊青蚨二十千及水烟筒等零物刻已報縣請緝未識能獲原贓否也 
[花會害人]  
　　甯波之鄞慈奉鎭四縣近有博徒在隱僻鄉村開設花會被其害者無不傾家蕩産現爲道憲聞知扎飭各縣示禁外並傳諭各圖地保如遇有前項情事卽報縣拿辦該保如敢受賄徇庇一併冶罪云 
[吳淞紀事]  
　　前日寳山縣王明府接到憲文知左侯相飭調恪靖先鋒副中正後三營前赴金陵帶往福州防堵刻該營俟輪船抵淞卽當拔隊赴寗至續調來淞之三營刻尚未到云○昨十一點鐘有中國某員至泊守張華浜之美兵艦出而㕶叨㕶上拜會水師提督該兵艦高掛龍旗升砲三響以伸恭敬云 
[嚴比糧差]  
　　前日寳山縣王邑尊於晚堂訊案時傳到皂頭殷福張丙馮德馮升陶瑞五名嚴比上忙條銀帝欠該差等禀稱實情各鄉户一時不能完納須求寛　邑尊聞供之下大發雷霆喝令重責各差代爲求免明府以該差等藐玩抗違　卽一　收禁俟繳楚後冉行開釋 
[忤逆懲]  
　　前日寳山縣屬之四十三國居民王和尚呈控乃子阿　忏逆邑尊准詞飭提阿福到案阿訊阿福俯自求恩其母舅顧阿三亦投案代求明府飭將阿福堂責百下重復善言開導交顧帶回管束並　王和尚如爾子再有犯上准卽指控云 
[賽馬定期]  
　　本埠西商秋季賽馬之期聞定於本月十九二十念一等三日卽西歴十一月初六初七初八等日屇時天朗氣清諒又有一番熱閙也 
[西捕宜懲]  
　　前晚小東門外法捕房某西捕在戲舘街拘進烟妓一名值班捕頭略詰情由着卽管押昨晨解歸法馬路大巡捕房研訊西捕稱該妓几坐門外我巡緝過此偶碰其所坐之椅伊卽矢口謾駡爲此拘進捕頭詰之該妓據稱前晚該捕向我調戲我置之不理昨晚竟挾嫌將我和椅踢倒我聲言要赴捕房控告實則並無此意詎夜深後我上街買物彼誤認爲赴愬捕房遽將我掌頰數下復爲拘進捕頭見兩造各執一詞料定别有隱情各難說出因着將該妓暫押俟查明情節再行解案 
[舊案翻新]  
　　往來松滬之第一號航船前年由松來滬駛至徐家匯附近土山灣突被遊勇模樣之搭客刃斃船夥三名報請前縣范邑尊相騐飭差緝獲甲乙二人訊詰之下甲直認行兇由縣詳經許星臺臬憲批駁謂旣傷三命豈無帮凶之人邑尊細心研鞫仍如前供兹臬憲以是案已懸二載有餘尚未辦結遂派員來滬會同現任上海縣黎邑尊集訊詳核委員業已抵滬前日邑尊以應訊各人均未提到將原差大加申斥諭令赶緊解質延干重比云　 
[毆差站籠]  
　　前晚黎邑尊升堂訊案時糧差周慶禀稱小的奉辦之廿四保三圖内地保沈德明虧空錢漕繳欵甚鉅小的屢奉嚴比前日親自至鄉催繳沈一味抗玩小的令其投案禀陳詎旁有地棍唐桂隆等出爲霸阻扭住小的痛毆受傷爲特扭唐解案請究唐供詞含混邑尊以唐阻撓撓公務毆打糧差實屬不法已極喝責一千板裝入站籠發頭門示衆並補提帮兇人等訊究 
[私和人命詳述]  
　　前報私和人命一事兹悉朱家宅在念三保十六圖内死者朱小榮現年二十九歲係十一圖蔡姓之子入贅於朱卽從朱姓小榮向爲鞋匠近因失業貧苦不堪偶見乙家門前晾有棉花竊取四五斤驀被事不干已之朱小桂撞見扭住辱毆時小榮適抱疾昏倒地上氣息奄奄小桂知事不諧遂於夜間將小榮移至十一圖内樂置隙地迨天明小榮已氣絶體氷事聞於該圖地保卽向十六圖地保理論意欲禀官請　經同族人等出爲勸解令小桂及乙　洋百元買棺成殮聞小榮雖無父母兄弟而同族尚不乏人刻咸抱不平擬具詞赴縣控究云 
[英界公堂瑣案]  
　　巡捕解送爭毆之寗人張祥林吳桂生請訊張供前在老益慶酒館爲夥現已辭歇吳係同學曾借去錢十二干延約己久今吳在治下開設飯店向之索取一味逞巒爭執之下由捕拘案吳供前與張同事欠伊銀洋早經還過後張乂生枝即憑土有初相勸憐其落魄復給洋一元了結詎昨又持刀前來向我恐嚇由捕獲案菜刀呈閱黄太守謂張控欠無憑持刀有據押候懲辦吳卽開釋菜刀存堂○捕房解送兇毆之一起人請訊周阿連供爲石匠前因木匠鮑慶有到我家中與妻調戲後又散布謡言謂我妻與舅有私經我表弟何實山等邀鮑對質服禮了事昨鮑又與何饒舌致相紐結由捕拘案何供與同鮑供周何二人串同誣　罰我服禮費去錢文我因不服與論爭毆黄太守以兩造各執均有不情不　判周何各罰四開洋一枚鮑慶有押二天以示薄懲○陸阿有訴稱謝阿本竊我衣服獲在人贓交捕送案請辦謝供衣服係陸姪取來交我陸又稱我姪同我一處生理豈有取衣交伊之事黄太守判謝管押十天贓交陸領去○昨舊貨　主胡四福訴稱陸阿寳來竊搭 
 
 

Page 4

 
 
連袋當卽獲住人贓交捕送案陸供至伊攤上買棉襖論價爭執竟被誣指行竊　探秦少卿禀搜陸身畔並無分文如何可買棉襖黄太守　判管押十天贓交胡四福領去○吳蘭谷訴稱宣阿大租我東洋東失去捐照查明係莊正福所竊賣與張楊氏因卽報捕拘獲人　并吊到捐票一併解案請訊宣供與同莊供拾得捐票賣與該氏不敢行竊張楊氏供向莊買得捐票出錢五百文黄太守判莊管押半月捐票交吳領去宣與該氏一并開釋○一百六十九號華捕禀稱昨見吳阿狗痛打東洋車夫喝阻不依反敢爭執爲此拘案請辦吳供有人毆打車夫我上前解勸及捕至此人已去捕卽將我拘拿故與爭執决不敢行兇拒捕黄太守謂吳殊不安分判押五天以示薄懲 
[山東辦賑紳士陳冠生殿撰復上海籌賑公所書]  
　　少欽年伯大人閣下前月杪接奉手書適冕因事出省未卽作復莫名歉仄昨由工賑局兌到尊處捐欵四千兩并藥丸等件如數照收具徴痌癏在　遠而弗遺東省災黎莫不頂祝焚香共頌萬家生　矣佩佩此處被災情形較去歲有增無减冕以棉力無多而各處連歲勸捐文屬强弩之末車薪杯水只有暫顧目前就近於歴城地方除前辦急賑散放餅食外擇高亢處所築屋二百間收養極貧其餘少有生機者每户發給京錢四千文令其自搭窩舖現已陸續收有三千餘家每人發給木棉一斤女紡男織各謀生理似此因民而利較之按户分粟少爲久遠其極貧者查看情形再圖賑恤歴城一區辦理已粗有就緒至外縣被灾各處前經振聲兄親住查騐齊東最甚境内八百餘莊幾無完　餘則高苑青城次之博興濟陽又次之數十萬遍野流離以絀于欵項竟至無從著于振聲兄擬日内擕貲前往先擇其最甚者設法安置灾廣如此不惟博濟爲艱卽略爲補救己非力量所及亦惟有我盡我心視力所能爲竭力爲之而已如蒙諸君子胞與爲心有加無已嗣後捐款源源而來則惠澤廣沾實爲無量功德來示云史仲甫司馬不日到東昨擕貲萬金井請友四人一同來此冕擬請仲翁卽先到齊東等處一行如有續欵再由漸而東直到博興高苑等縣子英同年如能前來尤望速臨以慰雲霓之盼實爲　企兹先將大概情形略述布聞至寄到各欵應如何查放俟事蕆後再開　呈覽邇來接閱報章悉年伯大人籌辦棉衣已有成數不日卽可起解仰見仁懷周匝無微不至惟東省地近北直寒訊較早而被灾之區又復地廣人稠倘能多籌速解俾瑟縮災黎盡得銘恩挾纊不致卒歲無衣則泥謝鴻慈當更無旣矣肅復鳴謝並達懇忱順　台安統希愛照不一潘振聲兄附筆請安年愚姪制陳冕頓首八月十九日 
[鉅欵助賑]  
　　浦城同善堂紳董孟君殿榮繆君映奎續募到賑捐鼎豐錢庄匯申九月十六期照兌英洋五百元十五期照兌二百元由恒利信局遞到○湖州仁濟善堂紳董姚君守梅募到張光裕堂大善士賑　洋二百元○刻因山東江西兩省水灾籌賑捐銀洋之外兼籌棉衣本年節氣較早恐冷汛亦早寒衣宜早籌辦江西來信要趕一萬件山東來信極少先赶二萬件需欵甚鉅善昌日夜躊躇今因連奉到鉅欵正可及時赶辦但望上蒼好生之德天從人願捐欵源源而來授衣之什堪歌挾纊之恩同感兩處當卽塡奉收單備函謹代兩省災黎叩謝登報奉聞伏乞垂鑒[  八月三十日上海北巿山東江西籌賑公所施少欽拜啓]  
[蘇省撫轅抄]  
　　二十九日候補縣李慶誥禀知奉委常昭海口厘局並銷周巡城外差主簿王輔臣未入胡鼎臣均銷中北路編查保甲並水門牌差巡檢馬調原林守亷均銷北路二三段編查保甲並禀知接辦查船差瀋轅牌示照得署武進縣鹿伯元據報在任病故遺缺查有奉准補斯缺之金吳瀾堪以飭令赴新任所遺長洲縣缺應飭准調斯缺之王樹棻赴任遞遺寳山縣缺應飭准調斯缺之張東瀛赴任所有震澤縣缺查有請補斯缺之趙昌言堪以飭令先行署理署嘉定縣吳作霖調省另候差委遺缺查有准補斯缺之龍景曾堪以飭令赴任○三十日候補縣黄海崙禀辭解餉赴都州吏目吳英華禀知換蘇差委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年八月二十四日京報全錄]  
　　宫門抄○上諭一道錄前○兼署豫臬陳奏恭報兼署日期摺○署豫藩唐奏恭報署篆日期摺○川督丁奏叅革知縣片○又奏分别叅辦府縣片○河督成奏辦理埽工緣由片○又奏變通籌撥工欵片○川督丁等奏請增貢額摺○八月二十四日禮部宗人府欽天監正紅旗值日無引見○松溎續假十日○召見軍機○○二品頂戴鹽運使銜兼署河　按察開歸陳許道臣陳彝跪奏爲恭報微臣兼署臬篆日期叩謝天恩仰祈聖鑒事竊臣於本月二十日接奉撫臣鹿傳霖行知以臬司唐咸仰現經委署藩司所遺臬司篆務札委臣暫行兼署隨於二十三日准本仟臬司唐咸仰將印信文卷移交前來臣當卽恭設香案望闕叩頭祗領任事伏念臣江南下士知識庸愚供職詞垣備員諫院正趨承於左掖旋出守於邊隅復以奏調散員遽拜分巡寵命幸宣防之無悮荷章服之優加未報涓埃祗增悚惕兹復兼權臬事彌覺任重才輕查豫省當頻年荒歉之餘臬司有綜理刑名之責元氣未復案牘滋繁將息事以安人在政平而訟理加以民風强悍七省毗連捕務无關緊要如臣駑下深懼弗勝惟有一切禀承撫臣悉心經　不敢以暫時署任稍涉因循以冀仰答高厚鴻慈於萬一再本年河勢迭經河臣成孚奏報在案刻下甫逾白露仍在吃緊之際除因公回省外臣仍往來督率修防不敢稍懈其臬司衙門尋常日行事件卽於工次辦理合併聲明所有微臣兼署臬篆日期並感激下忱謹繕摺恭謝天恩伏乞皇太后皇上聖鑒謹奏軍機大臣奉旨知道了欽此○○二品銜署理河南布政使按察使臣唐咸仰跪奏爲恭報微臣署理藩篆日期叩謝天恩仰祈聖鑒事竊臣於光緒十年七月二十日奉撫臣鹿傳霖檄飭以布政使孫鳳翔奉旨署理漕運總督所遺印務委臣署理遵於七月二十三日准孫鳳翔將印信文卷移交前來當卽恭設香案望闕叩頭謝恩祗領任事伏念臣西粤庸材學疏才淺忝陳臬司未報涓埃再綰瀋條彌增兢惕查豫省爲政繁民庶之區藩司有理財用人之責自維愚魯深懼弗勝惟有愼出納以重庫儲嚴考核而求吏冶應辦一切事官隨時禀商撫臣認眞經理斷不敢以暫時權篆稍涉因循用答高厚鴻慈於萬一所有微臣署理藩篆日期並感激下忱理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○丁寳楨片再查蒲江縣地方舊有紳糧公捐田畝按年收租變價分設兩局泒紳經管一支過道差務來往夫馬名爲和抬局一支命盜等案緝捕招解等費名爲三費局自光緒三年奏裁各屬夫馬以後蒲江縣並無酌留支差之欵經前署該縣吕明鍾具禀將和抬局歲租統歸三費局支用其向有培修衙署等項一併裁革在案兹查署蒲江縣事蓬溪縣知縣湯俊到任以後縱令局紳濫支浮銷而該縣培修衙署置買器具無不取給於局現有該縣鈐印榜示足據實屬貪鄙不職據該管州道禀揭由藩臬兩司詳報前來未便稍事姑容相應請旨將現署蒲江縣事蓬溪縣知縣湯俊革職查辦一面由司行提局紳及支收簿據來省究明濫支實數於該管紳名下分别追還並將以後收支章程另行確定以杜冐濫謹附片具陳伏乞聖鑒訓示再所遺蓬溪縣缺　請扣留外補合併聲明謹奏奉旨己錄○○丁寳楨片再查知府一官有表率屬吏審理案件之責關係甚重必湏隨時稽考整飭庶吏治不致廢弛兹查有保寍府知府許景福任聽家丁午屬縣境内游蕩招摇頗滋物議復被人禀控有向屬縣託薦乾館情事查明屬實殊屬不能表率又潼川府知府廉恩於專札交審案件未能秉公審斷意有偏袒又於委審盜刦重案並不虚衷研鞫輒行含糊禀辦嗣復另行具禀臬司以前禀請辦之案尚有不實等語幸先經臣以該府所禀案内贓証全無供情不確嚴行批駁覆審似此辦理要案竟敢不加愼重且前後異禀尤屬冐昧以上二員實難勝知府之任又署榮昌縣知縣綿竹縣知縣王德漙年老耳聾縱容丁役等擾累鄉民地方盜案亦多置之不理民怨沸騰又署璧山縣知縣候補知縣楊治跡近鑽營復提用户房徴收稅契銀一千兩被該户房禀告有案其性近貪鄙不問可知斷難身膺民社致滋貽悮據該管司道府查禀相同相應請旨將保寗府知府許景福潼川府知府廉恩均請以同知降補綿竹縣知縣王德溥候補知縣楊治均請卽行革職以示懲儆而肅官方謹據實叅奏再四川保寗府知府潼川府知府員缺緊要應請迅賜簡放以重職守其綿竹縣知縣一缺川省現在應補人員應請扣歸外補合併陳明伏乞聖鑒訓示謹奏奉旨已錄○○成孚片再伏秋期内另案補廂埽工現已盤壓高穩者係南岸上南河廳屬鄭州上汛八堡順頭壩下首空檔順堤埽工七叚光緒九年停修下汛十一堡石家橋順堤埽工十三叚光緒六年停修底料俱形朽腐交汎後水長溜逼各埽底先後匯净補還新埽二十叚中河廳屬中牟下汛十堡上叚順堤十一埽至二十五埽光緒九年緩修底料捫朽水長溜趨各該埽脫胎匯淨補還新埽十五叚下南河廳屬祥符上汛十七堡挑水埽前埽工五叚光緒八年緩修又該堡順頭壩基下首護崖埽叚光緒六年緩修並該堡第二道順挑壩下首護崖埽三叚光緒九年緩修底料俱形朽腐汛水迭漲大溜逼刷致令　底先後匯淨補還新埽十二叚北岸黄沁廳屬唐郭汛攔黄埝三壩埽工三叚七壩迤下埝根埽工三叚三埽下首埽工四叚均係光緒八年緩修順二下首空檔埽工五段光绪七年緩修交汛後水長溜住各埽底先後匯凈補還新埽十五叚衛糧廳屬封邱汛西圈埝第二道順壩西面並壩頭埽工三叚又頭壩西面並壩頭埽工二段均係光緒九年停修因汛水陡長大溜趨刷舊底匯凈補還新埽五叚祥河廳屬祥符上汛十五堡挑壩頭二三四掃之工四段光緒八年緩修十六堡第二道挑壩埽工六叚光緒七年停修大汛水長溜住底料匯刷凈　補還新埽十叚下北河廳祥符下汛頭堡斜壩迤下空擋埽工三叚挑水五壩上首埽工二叚挑水五壩頭埽工二叚二堡挑壩迄上空檔埽工　叚俱係光緒八年緩修因入秋後水墊迭漲大溜湧注各該埽先後脫胎匯淨補還新埽十二叚以上各工經開歸河北二道督埽各廳營按叚盤壓高整抵禦河溜得力理合附片具陳謹奏軍機大臣奉旨工部知道欽此○○成孚片再奴才今春到任後卽　兩岸周　勘工因各廳所辦正雜料物時逾桃汛尚未購齊詢據該廳員等命稱奉准修工銀兩值庫欵匱絀撥領逾期以舊卽節躭延未能如限完竣而其中虧折耗費尤以料欵爲大宗緣各廳需料自三四百垜至七八百垜不等向於八九月領銀發辦年底全完則所領價銀尚敷辦理今則藏前欵不應手購積無多迨至下年春閒接辦鄉間存料已多半售作柴薪間有存料之家明知河工搶險無不抬價居奇遂以兩垜之銀兩不敷一垜之用開採石方遠逾數百里運費本極浩煩若採辦逾時水漲溜急　運亦形艱阻工員責無旁貸莫不重價招徠設法購辦以顧考成因而積負纍纍補苴乏術等語奴才詳加稽察尚係實在情形然溯本追源河員之累固由於領欵後時辦公賠墊亦由相沿積習浮用過多　四籌思不得不籌畫變通以豫儲爲節省之計當一面商之藩司務將應撥工欵竭力設籌按時撥解一面嚴諭南北兩　隨撥隨發勿稍稽　俾公事有所責成工員無所藉口並飭力裁冗費涓滴歸公不准稍有虚糜該司道及廳員等尚皆共體時艱悉照所議辦理故本年添欵减而又减之近歲所請之數節省銀四五萬兩然河工用欵祗能杜其浮糜不能省其實用倘此後汛險工要需用較多仍當隨時據實奏陳續請添撥斷不敢以此時之節省限後日之工需致有貽誤總期事歸核實餉不虚糜仰副聖主愼帑重工之至意爲此附片具陳謹奉軍機大臣奉旨知道了欽此○○太子少保頭品頂戴四川總督臣丁寳楨四川學政臣邵積誠跪奏爲請增貢額以育人材恭摺具奏仰祈聖鑒事竊查川洎省夔州府學額原係二十名每逢酉科拔貢二名前於雍正十二年撥去六名以四名歸梁山二名歸達州復於乾隆四十四年撥去六名歸石砫廳府額僅存八名未符府制始將巫山雲陽各撥一名改歸府學每科取進十名酉科拔貢一名嗣於同治九年奏添學額十名奉旨允准在案十餘年來每科皆取進學額二十名惟拔貢尚未請添查定例歲試生員滿百名准選拔一名現在夔州府學廩增附生已逾二百名核與增添拔額定例相符由藩司具詳請奏前來臣等復查該司所詳係爲鼓勵學校起見與定例相符合無仰懇天恩准予定額一名之外增設拔額一名以廣登進而資鼓舞如蒙俞允請自下屆丁酉科爲始由臣等會同秉公選拔用副聖主樂育英才至意是否有當謹合詞恭摺具陳伏乞皇太后皇上聖鑒訓示謹奏軍機大臣奉旨禮部議奏欽此 
 
