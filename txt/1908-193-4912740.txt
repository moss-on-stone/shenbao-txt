# 1908 - 193 - 4912740

 

Page 1

 
 
   
 
 

Page 2

 
 
   
 
 

Page 3

 
 
上諭 
[六月二十一日奉]  
　　上諭前據張蔭棠電奏逹賴喇麻籲請陛見恭請聖訓營經降旨着暫緩來京現在藏務大定逹賴喇麻已抵五台山着山西巡撫傳諭該 
　　逹賴喇麻來京陛見由該巡撫遴派文武大員沿 
　　途護送妥爲照料欽此 
論說 
[駁于式枚第二次反對立憲摺]  
　　牢不。可破之見識未有如考察。大臣于式。枚之。甚　。也其第一之立憲必須正名摺云。憲法自在中國無須求諸外洋。其主義全然反對立憲。而懼其與考察憲政之目不符。乃假以正名。之名其謬妄之。點記者旣重論以痛詆之。而不知其熒惑之。言以見於立憲以保守漸進爲主一片。其反對立憲之主義猶昔而其說則進矣。其始也以正名。其繼也以漸進。正名之說。仍是迂儒之口頭。禪而漸進之說。則附會以東西儒者之。言德俄君臣之。語雖其援引之不確切立說之不穩固。若稍有知識者。固不致爲其所惑。而當此國會問題主張緩急兩派。激戰方鏖大抵人民主急。而政府主緩。今又有以考察憲政也地位。而鼓其謬說。以助政府。以與國民爲敵。其足以阴開國會之進行。最爲有力。故不得不更據其謬點。以彼之矛攻彼之盾則有何說之辭。其第一所根據之理由曰。普國所行選舉法。向用三級間接。平民力爭平等。政府堅持不用。至道光二十七年。國民要求立憲之舉大啟。及開國會。柏林都市。幾　戰塲。是年宣告立憲。明年頒選舉令又明年頒布憲法。許以改定選舉法律。每年工會開。時爭平等選舉權者。至今未已。是以德皇有不易仿行之語。據是說也。柏林之所以成戰塲者由於進行之不善。預備之未周。並非由於速開之咎。若曰爭平等選舉者至今未已是今日德國尙無可開之國會也且不知道光二十七年三月德國人民之資格。與光緖二十四年中國人民之資。格何如。即不易之說亦非主漸主緩之謂。是審愼。妥善之。謂是攻其盾而易破者　其第一所據之理由曰。臣在俄都接見駐俄使臣薩蔭圖。詳詢俄國立憲情形。亦據俄臣石坡甫之言。謂施行太急。　滋紛擾。誠不如中國漸進之穩愼。據是說也。則何。以泱泱地。球之最大二國。而先後轍靡於日本。不此之羞。而又以貧病相師。曰彼善於。此是危急隕越这中國猶得於二十世紀專制國無立足之時代。而猶有。奉以爲圭臬者。宜俄國暗殺之禍。日出未已。而見躓於日也。而于又採其絶無價値之評論。據以陳說。其謬已極。此攻其盾而易破者二。其第三所據之理由曰。英儒斯賓塞爾嘗語日本博士金子堅太郎。以爲各國立憲。皆由逼迫而成。日本向爲獨裁之國。民安其化。何平地湧現此金子堅太郎乃告以維新以後。廢藩改制所由來前後歷二十年。並非突然而起。斯賓塞爾又言一國之憲法。及附屬法。必須與本國之歷。史及國體有同一之性質。否則實行之際。困難不堪。據是說也。是我中國永無右立憲實行之日。我國自前年預備詔令發布以來。將用二載人民。之和度日見增進。而政府且日行其反對立憲之手叚。如是則程度不夠之。說不在於人民。而在。於政府。以前例而測將來。則中國安有成立之希望。且各國之歷史政體。各有不同。不能據其表面之語。而奉爲証據以裹欲前之。足因咽廢食之譏。其何能蹈。吾恐强鄰日逼。内亂日熾。而吾國有不。能久待立。憲實行之勢。將亡。國以待立憲乎。抑將立憲以救亡國也。此攻其盾而易破者。三其根據理由二說。旣一一據實以破决之若此而其言報章之論說。國會之請。願則曰叫號跳。突有如風狂。而其議一般輿論。則曰自上年浙江爭路之後横議遍於中國皆以實行立憲爲詞。夫政府旣以預備立憲爲期。則吾國民烏可不以預備立憲自待不以立憲爲。詞則將以何者爲詞。肆口詆誹固無被駁之價値而侈然曰。深觀時局。 
 
 
 

Page 4

 
 
　　竊有隱憂感於德俄君臣之言証以東西儒者之論將據爲理法以極力破壞實行立憲之舉不憂立憲之不成。其勢必至於亡國。更不憂憲政即能成立而期在三年之外。必有鞭長莫及之勢。而僅憂其速也。亦愚甚矣故記者不憚詞費。重言以解剖之。非一人之私言也 
專電 
[電一（北京）]  
　　各樞臣聚議國會期限慶醇二邸及鹿中堂均主張十年某軍機主念年 
[電二（北京）]  
　　孟秋大祀皇上擬親詣行禮醇邸張中堂以聖躬未愈请派親貴恭代 
[電三（北京）]  
　　江督端確有内用消息 
[電四（厦門）]  
　　石碼巡警與標兵衝突厦門洪提督立即委員馳往查辦 
[電五（蕪湖）]  
　　二十日夜偵探隊在河下緝獲鎗彈多種並匪十三名緊要新聞 
[慈宮康健紀聞北京]  
　　近日慈躬異常康健每日清早六點鐘時必歷游園内至八點鐘時始回玉蘭宮辦事皇上未相隨者已月餘矣實因聖躬違和時愈時作初起時原係足疾近日來兼及内症屢經陳部郎進内診治未見大效據内監云近日更甚不耐久坐不能用心故外省督撫奏到摺件有遲至次日始行批下者有全令樞堂擬批由内監照繕者即辦事之時刻亦已漸漸遲至九鐘十鐘每遇召見人員未能多語故近來召見者寥寥無幾焉 
[萬壽日宣布國會年限北京]  
　　樞府連日會議以各省請願國會紛至沓來内外官塲亦多主張速頒期限謂若非早期宣布實不足以維繫人心醇邸及袁大軍機提議于萬壽之日宣布國會年限各軍機亦均贊成此議果爾則皇上之萬壽當垂爲永久之紀念矣 
[國會期成會致北京電（爲請速開會事）]  
　　憲政編查館王爺中堂宮保鈞鑒頃全國人民組織國會期成會於上海主張即開國會全體一致懇求俯順輿情立即宣布最短年限以安民心國會期成會全體會員公叩 
[國會期成會宣布簡章]  
　　第一節宗旨與責任 
　　第一條本會以速開國會爲唯一之宗旨 
　　第二條本會之責任有二 
　　（甲）對於政府遞請願書表示國民正式之行動　　（乙）對於國民論著演說俾國民皆知有要求國會之義務　　第二節會員 
第三條凡同國人而逹於成年表同情於本會宗旨皆得爲本會會員第四條本會暫不收會費但得自由捐助 
　　第三節機關 
第五條本會職務暫由旅滬各圑體職員中輪流擔任俟開大會時再行選舉第六條本會得於各地方設立分會其辦法依分會規則之所定 
　　第七條本會遇有臨時事件得派臨時委員 
[外務部之外交手叚北京]  
　　外部以每交夏令時各國駐京人員常有赴西山避署者或赴頣和園玉泉山等處游玩者車馬往來絡繹不絶而各該處絶少休息之所曾由項城宮保倡議就外務部値班公所内改建洋房一所計一大間内容約闊七間進深約六間四圍有廊中用板墻隔開分爲二十餘間如臥室衣室盥洗等室莫不悉備中留一大間爲晤談之所並將四圍田畝購回種栽荷花已於前月竣工昨日行落成禮各部尙書侍郎到者十餘人各國使署人員到者約三十餘人頗極談讌之樂云 
[趙侍郎運動外放北京]  
　　趙智庵侍郎自進民政部後左侍郎屢次出缺未蒙簡擢牢騷萬分往往形於詞色而諫台又以其起自末秩屢有微言自覺無謂去年即擬乞休經袁宮保挽留而止轉瞬一載寂寂無聞復萌退志因此徐世昌有奏調前往之意又以二品大員未便指名奏請擬欲運動特簡東任不知能逹其目的否 
[軍機處開修漢檔北京]  
　　軍機處逐日所辦諭旨章奏各件向例每届三年繕修一次進呈存儲今年爲應修漢字檔册之期已經樞堂派定章京趙廷珍趙國良張潤等爲總纂修另調中書十餘員帮同翻輯已於昨日開辦 
 
 

Page 5

 
 
[法律學堂學生要求獎叙北京]  
　　法律學堂原定完全科三年畢業獎勵照仕學館辦理速成者年半畢業不給獎勵近因學部奏定此後無論何項學堂不得再援仕學館之例率請獎勵頗覺爲難此次由完全改速成者頗多刻下速成畢業者共計六十餘人沈侍郎之意初擬分送直隷東三省江蘇等省作爲裁判獨立基礎而各學員均以原官或係京秩或僅候選班次赴調外省諸多不合聯名禀請酌給奬叙沈侍郎以速成無給獎章程不便照辦雖已與學部商過數次尙無端緒大約即使給獎亦僅虚銜而已 
[法政學堂應守定章北京]  
　　學部具奏略謂署直隷總督臣楊士驤奏設北洋法政專門學堂一摺奉硃批學部知道欽此並准該署督將章程清册咨送臣部查核前來查原奏稱該學堂管理規條及學生功課悉照分科大學章程辦理又章程第一條稱遵奏定分科大學章程敎授高等學術第三條稱年限較京師大學堂减一年而增加課程鐘點各等語臣等查　政專門學堂與法政分科大學學科程度淺深本各不同年限長短又相去懸殊今該學堂章程第八條稱招考學生因中學堂畢業人數尙少暫行變通辦理第二十二條稱入學考試科目國文試經義史論各一篇外國文試日英德法淺近文法或繙譯以一國爲限數學試筆算例題以上三種其未習外國文及數學者不作亦聽各等語是其入學資格並不必曾入學堂之人祇須略通國文亦可入堂肄業則就其預科年限而論雖比京師法政學堂多加一年而其入學程度實遠在京師法政學堂學生之定至加增鐘點恐自修時刻因之減少於學業之進境並無實際竊思該學堂旣定名專門應令仿照光緒二十二年十二月臣部奏定京師法政學堂章程切實辦理將來畢業亦照案給獎庶免虚擬大學之名反失專門之實如蒙俞允即由臣部咨行該署督遵照辦理至於他省所設法政學堂其詳細章程未經咨報者尙多容有彼此叅差之處擬將奉定京師法政學堂章程通咨各省遵辦庶課程等級不至歧出等語奉旨依議 
[江鄂水災近狀]  
　　揚鎭象已見揚郡天雨二十餘日城内水深尺許鈔關一帶地勢低窪水深二尺許與城外河水連接各店律停市居民驚駭異常有遷移舊城高埠暫避者此係揚城從來未有之災四郷更一片汪洋幾成澤國沿江一帶堤岸崩坍不少洲民日夜不安 
揚郡迤北洪澤邵伯高郵寶應各湖水亦暴漲數尺洪湖後村一帶地本低窪遍處皆水不農民數人被水捲去不知下落各屬秧田全浸水内以致米價有加無已荒象已見當道現已禀報省台擬　沿　十　先行擇要開放然恐江潮泛進益加危險猶躊躇未敢遽辦所望即日放晴尙可有濟否則不堪設想矣 
鎭郡迤東甘露港一帶隄岸連日爲大雨冲刷甚屬危險駐鎭巡防統領周錦堂恊戎特派所部矣兵晝夜防護以備不虞 
　　瓜圩一帶水勢業已平堤兩岸河工極形危險加之江潮日漲小輪不能直駛故各小輪公司揚鎭短班俱已停止 
京口久苦霪雨十八十九兩夜又復大雨傾盆連朝逹日致新河東馬頭一帶一片汪洋沙頭泗業等洲江岸亦倒塌數處淹没田房甚多沿江堤岸岌岌可危 
[鄂屬賑撫情形]  
　　陳小帥前委准補黄州府通判江别駕鳳藻在藩庫領錢五千串並中藩司李方伯加委李大令道謙會同前往黄州府屬黄安黄岡麻城三縣放賑茲江倅等因災情緊急已將賑欵如數領齊乘輪馳往散放 
荆州府江陵縣屬計分五汛除捕汛所屬各地尙稱平善外其餘龍汛之龍灣郝穴之郝汛虎渡之虎汛少汛之岑河口均被淫雨積潦淹没殆盡幸江隄未破水勢尙淺現沙市紳士已籌巨欵賑濟災民 
濳江縣隄垸修復未久驟遭大水沖决經陳小帥派員查勘業紀前報現小帥又將承修該隄之呂石軒太守先行摘去頂戴留工賠修如再疏忽即予奏叅 
　　今日因告白過多尙有緊要新聞接入第二張 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[東京通信]  
[使署外交之懦弱]  
　　使署懲辦私押官費一事已誌前報茲悉該藥房主林肇東君特請無賴日人冒充律師竟主使署開强硬談判要求賠償使署中人見其來勢洶洶遂將帳據八本立時付還日人乃洋洋而返該藥房遂於今日徧發傳單特抄錄於左以見使署外交之弱啟者前日公使署無理扣留本藥房代交收欵之通帳嗣經委任律師交涉今使署自願將扣留之通帳全數交還事可寢息至於要求損害賠償一節本藥房甘自放棄因同係中國人免使自相齟齬目營業塲中事冗浩繁不欲以此區區細故重生障礙也此件勉作平和子結該通帳諸君請自來本藥房領回此佈 
[使署辦事之徇情]  
　　近來使署辦公並不遵守部章不過恃部章爲壓制學生之用而已即如保送高等入學一節部章定例非在普通卒業得有文憑者不得保送今聞使館除將素不認識之學生照章辦理外其餘親朋至好不必普通卒業亦不問到東久暫無不隨到隨送山東童毓傑君使署之至友也到東未久昨由使署保送大阪高等工業學校童友張某及時之俊君亦由童紹介報名保送入學矣 
[使署辦公之糊塗]  
　　大阪工業學校中國學生入學試驗每年必在九月中施行今年仍照舊例迺公使館中辦事人茫無所知誤以爲該校試驗定在本月二十七日各學生之被誤者乃貿貿然來後知爲使館所誤即返東京欲與公使館中人開談判未知若何了結云 
[留學生棍騙之手叚]  
　　本社訪員昨在神田道經中國藥房見壁間高揭一示特抄錄之以見留學界棍騙之手叚也去月二十六日有素未認識之王炳森串同假冒楊嗣榮者持合盛元銀行之通帳在小號抵押日鈔六十元後經楊嗣榮到合盛元銀行報失又在神田警察署報案旋經警署派探四處訪拿於昨日在横濱地方拿獲王炳森交案供稱係與鄧煊同謀等語（即横濱八十一番同生洋服店内中國醫生鄧某之子）可知謀騙小號者已經不少自後無論至愛親朋雖一元于角亦不能通融如銀行通帳作抵亦必有小號許可之保人二名簽字蓋印方能發欵其無通帳及有通帳而無保人者幸勿啟齒以免兩相不雅 
[山東留學生已補官費]  
　　山東同郷會昨接本省提學使來文札令幹事速　該省目費留東各專門學校學生不論官私特别一律籌補官費以示優待各幹事昨特函約同郷於七月十二日赴横寺町二十一山東同郷會事務所開會研究 
[分類新聞]  
政界 
[藩臬會詳嘉定縣參案蘇州]  
　　蘇藩瑞方伯會同左臬司具詳督撫略謂竊准上海道咨會嘉定縣知縣高令蒸玩視民瘼糊塗謬劣已由道詳請參辦等因抄送原詳案由清册到司當經面禀撫憲飭由本司等會同派員復查詳辦在案茲據該委員禀復前來伏查高令到任以後遇事優柔寡斷本司等早有所聞曾飭太倉州留心察看今委員復查各節縱不免有所洗刷惟其居官行政平日畏葸無能畢竟無從遮掩且太倉州原詳上海道文亦謂其寵任家丁地方嘖有煩言是高令之昏庸不職固已鑿鑿有據無可逃遁未便再事姑容應請查照道詳即予奏參革職以儆玩泄而資整飭 
[蘇藩牌示官員戒烟蘇州]  
　　蘇藩瑞方伯二十是牌示照得禁烟爲奉旨飭辦之事本司早經通飭所屬一體遵行臬台督辦禁烟局務且准有差缺各員即或沾染烟癖許其自行陳明遵限戒除乃近查所屬各員或具一復詳或具一切結竟視一紙文書以爲可以了事並無一人自行陳明遵限力戒豈蘇省之大僚屬之衆皆能如此絶無嗜好其將誰欺現由本司派員密查並會商臬台嗣後遇有差缺派員先當調查應派之員有無沾染烟癖以定去取至現有差缺各員如不先行陳明遵限戒除一經查悉均當撤委查參本司言出法行决不稍從寛假仰闔省在缺在差及候補各員一體知照如素有烟癖者限半月内即赴禁烟總局陳明照章立限戒除毌得自欺欺人文結了事切切 
[揚郡巡警改良新章揚州]  
　　揚郡巡警城内向分五局城外一局巡官以上均委兩淮候補人員充當除官排長以至巡士均係皖北流民未受一日敎育以致開辦數載成效未見現揚府嵩太守禀准江督仿照南洋辦法大加改良改城内爲四區城外一區太守自爲督辦兩縣爲左右參事總局設總務司法行政三課各設課長課員分局設巡官巡弁巡記巡長等差抣以南洋官兵卒業生充之另設速成敎練所挑選巡士分三班入所敎授以各局巡官擔任敎員俟畢業後再行設立傅習所刻并訂立官兵服制不准私服出外一切章程較前尙爲嚴肅云 
[奸商運米出洋者鑒南京]  
　　甘泉縣萬大令　型遵飭議復禁米情形奉江督批示據詳請飭各州縣如米商至該縣邵拍等處購運米石均須請給護照註明若干石呈由商會核明加戳方能採辦係爲嚴杜偸漏起見所擬章程亦尙切實應即照辦仰江藩司飭令會督商會妥爲辦理一面認眞稽查倘有奸猾商販胆敢私行購米用船分運同瓜口出洋立即將其拿獲一斗給賞一半充公如係此縣米粉運至彼縣銷售領有地方官護照不准稍有需索留難致滋擾累一面由司分飭各州縣一體遵照　 
交涉 
 
 

Page 11

 
 
[電覆購銀售銀章程北京]  
　　外部電致駐美公使略去咨查度去支部覆稱本部尙無購銀售銀之章至出入數目載在海關貿易册可考云云查三十二年貿易册各關銀條元寶進出口相較各約多二百萬兩 
[駐奉法領事署成立奉天]  
　　法國政府先擬於奉城設立領事館以資保護居留滿洲一帶之法人現聞副領事法湼爾卑爾德君已於日前由韓國仁川埠到奉布置一切於初九日成立 
[電收南非洲註册費北京]  
　　外務部昨接南非洲劉道玉麟來電據稱非洲礦務局委員裴理致劉道函云所有在礦作工人等每月應繳註册費大洋三元歸中國政府届期收授已經外部覆電允准存案施行學務 
[敎育總會定期開會杭州]  
　　全浙敎育總會正會長孫仲容徵君業已去世副會長王孚川孫玉仙兩君又均有職任無暇主持是以定於七月十三日下午一時借兩級師範學堂之禮堂開全體大會選舉正副會長公决會章 
[禀請闢荒助學未准浙江]  
　　富陽官立初等小學校堂長王鴻年以城中初等小學校兩所爲窮户貧兒敎育而設惟經費支絀查有北郷白楊溪至孫家溪有無主溪灘沙磧一帶均爲荒地研究土宜中有宜蓄牧樹藝之區擬備欵開墾闢歸學堂升科户爲公産禀經提學憲批云墾闢無主荒地以其所獲歷入學堂原屬可行但此等興利之事必經多數贊成公同經理乃爲妥善若以一人身任而美利所在忌者必多難保無猜忌之人指爲壟斷誣以假公私於該生名譽反爲不美應即禀由地方官酌核辦理可也 
[衢州中學堂恐怖現狀浙江]  
　　衢州中學堂係故皖臬世伯先廉訪守郡時所組織至今七載一切學課均未完備因經費短絀監督敎員等皆盡義務不支薪水茲聞該學生等以該堂創辦有年迄無成效且監督某氏對於大衆感情頗惡紛紛造退晉省投學各敎員亦有辭席游學之意故今歳開堂以來人數漸見星散欲擬别聘敎員招考學生又礙於經濟問題故該堂現象頗爲衰敗云 
軍界 
[惠匪槍斃數十命之慘聞廣東]  
　　惠州觀音閣之藍塘墟於本月初四日有匪徒百餘人突入該墟搶刦商店駐防該處哨官被傷斃命哨長全家斬斃并鎗斃勇丁七八名鎗斃防墟之團練二四十名該處藍塘司全家擄失查該勇與匪對敵時砲聲隆隆人心惶恐各商店一律閉門商民皆匿於溝渠事後見各店門多被砲彈轟穿有駐防勇丁逃脫者即由陸路赴惠城禀報陳守吳鎭立刻電禀省憲血管帶率勇百餘人哨弁伍六人乘輪前往圍捕 
　　又聞該匪首黄壽山帶有匪徒百五六十人至該墟先與官兵對敵後搶刦店鋪其駐防該墟勇丁圑練等力不能支致傷斃多命并搶去快鎗二十餘支彈子千餘粒且將司署焚焼匪去後墟人查訪司官全家不見另有哨官勇丁商民等三四十名亦不知下落該匪肆刧後即負贓搶掠鳳安墟由河邊下船竄至好義墟之小古地方經駐防歸善屬之横瀝墟東路巡防第六營管帶洪兆麟率勇百餘人與之對敵當塲斃匪一人傷匪數人各匪見勢不隹隨戰隨走被勇追至吉田地方各匪遂匿於下嵐洞口雇船向派尾墟沙覇等處逃竄 
[滇督請開雲貴軍道雲南]  
　　滇督錫清帥近又電致政府詳陳情籌辦善後形並請將雲貴開通軍道以備易於調遣軍隊並酌量添練新軍分駐邊界要隘以重防務 
[疏通悔過室犯兵南京]  
　　两江督練公所總叅議等禀詳督轅略謂職所設立之悔過室與陸軍監獄不同其房屋旣極狭隘而看守衞兵又未多設不過當時因陋就簡聊創數椽以備各標營遇有尋常犯兵送來略予禁錮俾令悔過然亦與營倉無甚區别並非以之禁押重犯者嗣因陸軍監獄未設不得不量予變通即有情節較重禁期較長之犯兵亦以之雜處其間如前年三十三標兵士圍繞統帶閧起一案犯兵諸武陳汝清沈春堂等數名或係永遠監禁或係監禁數年均尙禁押於此現當夏令悔過室房屋旣小人數又多未免擁擠堪虞且職所不久將移憲轅而悔過室又須裁撤此項要犯均已革退軍籍似應早爲之所擬請一併遞回各該原籍由地方官遵限監禁並擬嗣後遇有送所禁錮犯兵如期限定在半年以内者仍照常禁錮悔過室如果期逾半年業已革退兵籍者即予遞籍監禁一俟陸軍監獄建築成立後再將各犯一併提回云云 
[烏里雅蘇台要電二則北京]  
　　烏里雅蘇台參贊奎大臣致軍機處電云烏城將軍懸氝幾將三年而邊務等理也殷請催新簡將軍堃岫迅束啟程赴烏設法籌防又致理藩部電云烏城刻已設置前由變售駝隻項下提欵購備快槍三百桿尙不敷用擬添購二百枝已派員前往天津辦理請轉咨北洋大臣照料以便購運 
[營務處電覆管帶被戕案蘇州]  
　　江防營務處沈觀察佺電禀蘇撫云眞電敬悉陳管帶被戕一案獲犯訊供情形據謝直牧等電禀到處職道以甫經返浦夏防吃緊連日籌商赶辦分區巡緝事宜一時實不獲親往當奉提憲面諭已由職處遴委邵令承灝速在會同謝直牧等復審錄供送浦核辦並以犯名與原查不符責令嚴緝匪首張萬銀等務獲以憑質訊茲奉憲電並督憲電飭前往復經電飭該州印委營隊遵照指飭悉心研訊不得借犯塞責致干嚴究職道請俟籌議分區事定後察酌情形應否親往海州隨時電陳再此案巡心隊哨官盛德明劉班廷哨長何之銘定字營什長劉懐玉王貴臣殷家富疎縱畏葸督憲提憲電飭撤革看管發交職處訊究有無庇縱通匪情弊巡防隊管帶張辛溯記大過定字營管帶龍贊綱摘頂哨官王正綱王春生王輔臣記革聽候查辦均責成嚴緝兇匪延干嚴叅等因統俟訊有確供電禀請示先此禀聞 
實業 
[電飭保護蘇路工程師揚州]  
　　蘇路工程師在甘泉縣境被郷民 
 
 

Page 12

 
 
　　阻撓等情曾紀前報昨日嵩大守接蘇撫陳中丞電開蘇省鐵路公司工程師測勘北綫行經甘屬愚民無知恃衆阻撓現由公司邀盧守𢡟善前� 
往期與地方官接洽望速轉飭所屬各縣剴切曉諭設法妥爲保護毌任再滋事端嵩太守接電當即飭縣遵照並移會李統帶派兵彈壓 
[批斥妄請總攬路權武昌]  
　　逹道造路公司近又擬章禀請開辦奉鄂督批求云案查上年譚寶瑜等禀請設立逹道造路公司僅有虚名並無實股今年三月譚寶瑜又禀請註銷經前督部堂趙批旣稱資本不實以後毌再妄瀆等因行飭鐵路局查照有案今該商等忽又頂名來轅更正冀翻前案無非爲牟利起見杳閱條陳諸多背謬如第一條備本一百萬兩詳咨立案一節查官辦商辦鐵路自有招股辦法現在路局開辦豈有股欵已集仍聽該商另立公司總攬路權之理更無論資本是否實在也第二條按照最省之法不知何指無非飾詞聳聽以爲壟斷地步第三條合派工程師一節查造路工程師已飭路局聘訂勿煩該商借著代籌多一番周折即多一番費用與最省最善之語亦相刺謬第八條包辦材料電線等各節查鐵路需用材料無論向何處訂購應飭鐵路局比較考核擇其價廉物美者禀候核定豈必煩該商包攬始能成事始能不受虧耶第十條購地一節查購地關係地方至爲繁鉅該商亦欲擔任尤屬不知輕重須知鐵路工程僅有築土舗軌均應歸路局經理豈容由商承辦致滋貽誤所請萬難允准倘再藉此爲名在外招搖生事一經本部堂訪聞斷不爲爾等寛也除行鐵路局外仰即遵照 
[派員考騐哈爾濱商情奉天]  
　　奉督徐菊帥以哈埠爲通商之要點俄人經營該地不遺餘力前者目治會成立已成交涉現在仍未議有端倪故關於哈埠商情尤應詳加審度切實保護特檄委妥員前往哈爾濱一帶調查各商情形俟將該處形勢考察明確則舉辦各事庶有把握 
[鄂省延聘工師北京]  
　　京奉鐵路工程師曲尾君現由鄂督陳筱帥延聘業已搭京漢快車出京赴鄂 
雜記 
　　 
[天胡不弔徐州]  
　　徐屬蝗患迭紀前報昨日徐州道府又電禀蘇撫云靈璧魚台生蝻地面各寛長數十里多而且廣雖連得大雨已起趐能飛據蕭縣報靈璧之蝻亦漸人境銅睢豐沛四縣緊接靈魚其患彌急現徐屬麥雖割竣而秋糧遍地蝗一飛入蠶食堪虞且恐遺子入地爲害尤深徐僅銅邑石狗湖生蝻本已捕盡不意東皖隣省叢生環逼廉等深知西北旱荒已廣所賴徐尙有收若再遭蝗何堪設想故八州縣已各委員往查茲復添委幹員協助印官通飭大舉撲打以防後患陳中丞接禀除電飭嚴督印委認眞撲捕給價收買並電馮夢帥飭屬一體速捕外一面電請魯撫飛飭魚台縣令親詣生蝻之處多集人夫會合搜捕收買以期早日殲減免致蔓延爲害 
　　又揚府嵩太守據儀徵縣禀報該縣郷間已有蝗子不即撲減爲害滋大太守接禀以揚屬現已　荒若果再有蝗蝻必至收成無着殊爲可慮爰立即派員前往往會同該縣刻日撲滅一面遴委妥員六人赴各屬查勘有無蝗蝻倘有朦報除責成撲滅盡絶外仍當參處不貸 
[又獲偷賣軍火營勇漢口]  
　　鄂省迭獲私售軍火人犯均記前報現又有漢陽協營兵丁余祥勝將該營積存槍枝子彈竊賣於南門銅店吳某配製出售經人控由江夏縣移知漢陽縣李大令將吳銅匠先行拘案收押一面禀請鄂督飭漢陽恊樊國泰將余祥勝交案訊辦 
[省垣路刧蘇州]  
　　十七日盤門内瑞光寺附近有過路人鮑姓被盜路刦計失洋一百四十七元小洋十六角刀傷腿臂數處登時暈去嗣經路人扶至飲馬橋姚姓處禀報吳縣王大令勘驗據供行兇者共有四人同乘大東小輪由申到蘇跟蹤入城突然行刧内一人有面痣一粒其洋係寶山勸學　送交前學師徐廣文云云王大令飭巡警查明再核 
清談 
[資政院與諮議局]  
　　資政院章程入奏矣。一般東奔西走熱心志士。欲得議員資格者。亦曾一閱之乎。除王公世　宗室覺　外。有各部院衙門官四品以下之資格者幾人乎。有一百萬元以上之財産者幾人乎。得毋望洋興歎廢然而返乎。記者。曰諸君毋自棄。尚有各省諮議局議員一條章程在。諮議局章程亦已訂定矣。諮議局議員之資格。較資政院　員之資格。難易不可以道里計。辦學過五年。非諸君平日之能事乎。中學堂卒業文憑。非諸君囊中物。乎舉貢生員非諸君之舊資格乎。八九品官非諸君所優爲者乎。五千元以上之營業。非商界諸君所輕視者乎。得其一。即有被選議員之資格。諸君其速預備。諸君其速運動。得舉諮議局議員。即有資政　議員之資格。非欲入資政院之一大捷徑　。惟有一語勸諸君。不務正業舉沾染嗜好失被選之資格者也。諸君有其改之。無則加勉。 
　　或曰此固易易耳惟年　諮議局限在二十五以上。而資政院則限在三十以上奈何曰亦有法在。從前科舉時代之考試。既可以暪减年。歲則今日立憲時代之　舉。亦何不可暗增年歲之有。 
雜著（來稿） 
[自由女請禁婚嫁陋欲禀稿]  
　　禀爲婚嫁陋俗。大碍自由。乞切實禁革。以維女權事。竊吾郷女子出閣。怪象固多。新婦　門。焼猎尤重。禮循來往。本好事之所爲。藉判貞。淫乃解人之强作。遠稽古籍。近攷歐風。婚儀無此明文。蠻例遂爲僅見。賤夫作俑。純是褊心。習俗移人。是眞惡劇。夫國家律　。弗設專條。閨閣英雄。不拘小德。眼孔豈宜太小。面皮尤要包羞。且蕭墻之隱患一生。衽席之危機徧伏。其或蜚言誤聽。蠅玷妄加。旣無却扇之情。遂作回爐之貨。蛇影貽忌。幾同問道於盲。雀角啓爭。遂致當堂出醜。閨房曖昧。即有錢難買證人。鄰里沸騰。恐無顧祇成公案。妄攬老青之號。不知厚颜。惨蒙不白之寃。可憐弱　。甚或愛憎頓易。藉勢吹求。摒擋已窮。借題搪塞。犠人私德。快已。陰謀。煽平地之　波等親家於陌路。有甚求全之。毁是眞無恥之尤。顧此泯絶良心。僅居少數。太璞旣堪問世無瑕不易戮人。但念女欋墮落。　出生天。俗例嚴苛。宜留餘地。方今新風輸。入貿易亦　自由。好事旣諧。責備豈宜太甚。雌風苟競。小節奚拘。矧婁猪爲淫婦之稱。臭猪亦賤娼之號借爲取締實不　馴。而其利於男子之專制。侵及他人之自由。尤非文明之可　　　乞徧論郷愚。禁揚家醜。虚文旣革。惡感全渭從此内外平權。共樂男家女室。便宜行事。無非王道人情。切候鈞批。曷勝私祝。謹禀 
 
 

Page 13

 
 
G> 
[自來血]  
譯名自來血原名博羅德多血液之功益 
一國之盛衰在於民氣而一身之强弱則在於血氣血氣者夫固强國强種之原料也現今爲鐵血相爭之時代故吾人所急當研究而不可緩者固莫此血氣若而自來血乃適出現於今日此自來血之方爲英國皇家醫生所定凡行西土已數十年西國人民莫不珍之如寳如英國倫敦之皮皮台根俱爲百餘年之大藥廠均皆精功製造每年銷數不下數百萬打今本藥房用借助他山之法不憚辛勞特運來華使心虧血少因而體弱無力者及早嘗服而得益血壯體之效果西人最精養血之法故能人人體質强壯無文武之别我華同胞切莫輕視此自來血蓋其中實有絕大之能力也 
試驗法 
世界開明萬事非有確實之證佐則萬不能道其實此自來血專增心經之血液其功補益全體亦可由試驗而得之如瘦弱之人面色紙白其血之虚也可知服此自來血七日之後察視眼包皮之内皮則其色必能較紅未服自來血之前用針刺破手上之皮出血少許滴於玻片之上待既服自來血七日之後仍如前法令出血少許亦滴於玻片之上此兩相對則後玻片之血必紅於前此二者驗體質久虧者必得也如常人未服自來血之前先磅身體有若千重待七日之後再磅之必能加重半磅或未服之前先將十五磅之物用力提舉健力若何待服七日之後則向者覺重今則不覺其重矣此二證可知服自來血七日即有功效既能加全身之重量又能加增全身之健力又如心虧血虚之人步履之時每覺心跳服皮自來血一月之後向者走半里即覺心跳者今則走一里而亦不覺心跳矣又有最明之確証如房勞過度之人腎水既虧元精必薄且冷服自來血七日之後則其精水必濃而溫因精乃血所聚積而成血虧斯腎虧故補血即所以補腎以上均可顯明其功效者也更有可試驗者乳母之乳水或不足或欠濃服此自來血七日之後則其乳水必能增濃三倍又如婦女經水或淡或冷或早或遲或痛滴漏不息連服一月調匀必無愆期以上一切均証明服自來血能增血液之最易試驗法也 
一小兒乳水不足先天已虧常苦多病或至四五歲時尙未能行走此則氣血不足之明證疳積童癆即因之而成凡二歲至五歲小兒可於每飯後服自來血一上羹匙每日三次開水冲服自能身壯骨健百病不侵糼時血足到老無恙 
一婦女經水不調或經痛經冷服之非但調經且能種子孕婦常服臨產平安而所生之子日後必少疾病因先天既已受補則血氣必能充盈且乳汁又佳小兒體質自然强壯 
一婦女向缺運動血氣不和終日悶坐憂傷抑鬱致肝火上升腰酸脚痛能常服此自來血則血分充足肝火不升胸懁愉快決無鬱悶煩惱之苦而腰酸肢痛諸患亦即消化 
一中年先天不足後天失調或房勞過度血液消耗致有面黄肌瘦頭暈目眩腰酸脚軟四肢無力腎虧肝肝腦　空耳鳴等患連服一月則面色必漸紅潤以前消耗之血液至此已能補足則諸患悉除自然身壯而力健矣 
一文人刻苦用功思慮過度以致心血耗盡面白似紙骨瘦如柴服之心力漸壯血氣漸充心廣體胖獲益匪淺 
一年老之人而氣衰耗精神困頓常服　自能烏鬚黑髮健骨潤肌精神日見强旺返老還童操券可待各埠託局函購原班保險回件小瓶一元二角　每打十二元　大瓶二元　每打二十元總發行所上海四馬路老巡捕房對門棋盤街轉角青花石三層大洋房五洲大藥房 
[嫩面白肌香露]  
面黑如墨之人常搽此露竟可變爲雪白本俚歌云能使烏鴉變白鷺帝國良方白肌香露蓋膾炙人口久矣頂上生髮香油每瓶五角 
此露清香潔白聞之可愛與市上劣品顯有仙凡之别朝夕搽面益處甚多○一能使皮膚潔白消除焦黄黧黑之氣所有雀班粉刺一掃而空○一能使皮膚滋潤而無皺裂凍瘡之患○一能去面上傷痕損疤紅黑瘡　搽之立脱靈驗非凡○一能使皮膚粗者變細皺者變滑久搽不論何種面色皆可轉白○一搽面時兼以搽手則十指自然白嫩○一此露品料珍貴功效確實加以内瓶外盒裝飾華麗五彩燦然送禮最宜寄遠亦便信局多少可帶郵資自給○售價每瓶三角　四瓶一元二角每打三元三角新到從亷稍遲售罄　　美界仁智里十三弄括打藥房發售 
[保命奇珍]  
廣東彭壽堂秘製百草熊油虎骨保命膏功大效速不論男女老少奇難怪症無不随貼愈舟車帶官禮更宜眞護身至寳也此膏培元固本却病延年有洗心換骨之妙起死回生之功通廿四道血脉鎖卅六道骨節有病除病無病常帖丹田命門二穴能辟一切毒邪時疫登山行船無瘴嵐頭暈之患妙在香氣四射經月不散久貼百病消除冬日手足不冷夏月身體不熱男子鬚髮不白婦人能多生育功效奇捷百試百驗統治○遺精白濁○經期腹痛○赤白帶下○小腸疝氣○内外痔瘡○新舊瘧疾○咳嗽冷哮傷風頭痛○臌脹痞塊○左癱右瘓○手足瘟木○筋骨疼痛○腰膝酸軟○心胃氣痛○肚腹飽脹○泄瀉痢疾等症均按穴道貼上即愈用法另詳仿單每對二張雙料四元單料二元四角可貼卅六日所費小而所保大請賞試之　上海棋盤街廣東彭壽堂啓 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[要摺]  
　　新疆巡撫聯魁奏竄逸西藏逃哈派員收 
[回安插摺]  
　　竊奴才於光緒三十二年閏四月初二日在途次承准軍機大臣字寄駐藏大臣有泰奏哈薩克流入藏境窮蹙難堪暫行安挿駐牧籲懇天恩飭下新疆派員收回一摺奉硃批著照所請即由錫恒聯魁有泰妥速辦理欽此欽遵抄寄前來祇聆之餘仰見聖主軫念邊氓之至意奴才抵任後卷查光緖三十年五月初二日承准軍機大臣電傳奉旨瑞洵電奏收哈事宜須地方官切實查辦非嚴定功過難期得力著潘效蘇體察情形妥議具奏欽此當經前撫臣潘效蘇分飭各營旗並加派文武委員帶同哈薩克頭目通事到處搜查惟南路姥羗縣所屬屈莽山哈目布克一股竄近玥海蒙古地界當經電商陜甘督臣飛咨　寗辦事大臣派兵堵截已　辦理情形具奏奉硃批歸只事務宜善爲開道妥愼辦理欽此旋因屈莽山逃哈不服驅收傷害弁兵復經潘效蘇具奏奉硃批仍着妥愼辦理餘依議欽　欽遵在案奴才恭纆迭次諭旨總以妥愼辦理爲主因督飭地方文武將所有逃哈愼密搜查善爲開導毌得孟浪先後派員解回原牧無慮數十次惟布克一股由屈莽山遠逸西藏經駐藏大臣暫行安挿静候新省派員接收奴才於三十二年五月札委儘先遊擊歐陽福率帶丁役發給口糧路费由甘肅西寗一帶前　並咨回陜甘督臣及西寗辦事大臣俟委員及哈民到境防護撫恤無任長途凍餒該游擊於三十三年三月初九日行抵西藏交界之通天河即由西寗兵役接送於本年正月初九日行抵迪化省城計哈房二十七頂大小男婦九十上丁口仍委該游擊　省城押解　阿新交界之烏納木地方咨由科布多派員驗收茲准科布多辦事大臣錫恒覆稱前項竄人西藏逃哈已於三月初九日悉數收回原牧酌加賑恤分地安插矣奴才伏察哈薩克散處近邊種類繁多向以游牧爲生遷徙靡定自該部舊日牧地大半蹙損生計益難其强悍剽掠爲害地方者自應執法懲創其安分哈民但逐水草而居間或闌入他境若任其散漫毫無稽察办恐致滋後患倘畛域太分概事驅迫視若賊盜斬其生機殊非朝迁恩澤覃敷入荒一體之意此次逃哈戕斃弁兵之首惡布克業已身故無可究抵其餘尙属安分自應概從寛免冰天雪地萬里來歸駐藏大臣有泰聯豫及西寗辦事大臣慶恕於哈民到境時無論久暫撫恤防護無微不至故途次一律安靜並未滋擾現旣悉數歸牧足紓宸厪其副將銜補用叅將儘先游擊歐陽福奉委入藏往返二萬餘里備歷險阻所解逃哈亦能設法約束俾就範圍實属異常勤奮未例没其微勞懇天恩俯准仍俟補游擊後免補參將以副將補用以示鼓勵其餘辦理歸哈出力文武各員弁經前撫臣奏奉諭旨准其分别酌保有案奴才自到任以來未敢稍涉鬆懈隨時督飭搜查計已解回阿塔兩城哈薩克連西藏一起男女大小共三千六百餘丁口氈房一千三百三十餘頂駝馬牛羊三萬二千二百二十餘頭尙有未經查齊者俟查解完竣别由奴才遵旨分别酌保以昭激勸邊地寒苦各哈薩克輾轉奔走饖寒交迫情殊可憐每次搜解必飭印委各員弁分别賑撫銀糧勿任流離失所其有老弱疲病者則别給車輛以示體恤嗣後每解一起該哈民等無不感戴皇仁歡歸原牧新省所用川資賑撫各費均俟事畢核實造報所有屈莽山哈逸入西藏已派員收回解歸原牧並搜解阿塔兩城哈已大槪情形除咨部外謹會同陜甘督臣升允恭摺具陳伏乞皇太后皇上聖鑒訓示謹奏光緒三十四年六月十五日奉硃批著照所請該部知道欽此 
本埠新聞 
[電車碾斃人命四誌]  
　　法界各電車工人因二十三號電車司機人李耀卿碾斃王龔氏母子拘禁捕房故於前日一律停工已记昨報茲經該公司總辦勸慰了啑即於前晚七點鐘照常開車詎外面忽有李耀卿即在肇事處處决之謠以致一時閧動千餘人爭往觀斬後經探捕將造謠之甲乙丙三人拘入捕房觀者始散 
[預備慶祝]  
　　滬道蔡　察昨出牌示云六月二十六日皇上萬壽聖誕是日文武各官咸衣朝服齊赴萬壽宮行慶祝禮自二十五日起至七月初二日止均穿蟒袍補褂爲此示仰道屬吀官遵照届期齊集朝房伺候隨班叩祝 
[調查進口藥稅]  
　　調查土稅委員袁王二主政昨日函請滬道轉知新關稅司將洋藥進口稅項查明抄示聞兩主政不日將赴山東調查 
[城内]  
　　歡迎土使○昨日午刻穿心街清眞寺回回敎民開會歡迎土使阿利君到者約有二百餘人開會秩序如下（一）敎董哈少夫金星白報告開會宗旨（二）馬少園宜讀頌詞（三）下使答詞由該國泰培洋行大班譯成英文（四）來賓演說（五）散會 
　　戒責流氓○王福生前晚行經西門内小木橋堍被流氓阿林毆打由巡士一併拘送西四區請究判阿林戒責二百下具結斥釋　　扦手舞弊○滸浦關扦手朱德舞弊侵餉逃匿常熟縣境茲爲滬道查知飭探前往緝獲解送昭文縣署暫行收押聽候提滬訊辦　　局批○一路一區巡警分局批文童沈履中禀云該童前　成衣傅芹祥偷竊衣物表件一案業經飭提芹祥之妻到案嚴追已將原贓贖回准即來局具領至稱尙有銀表據傅錢氏供稱實未見有此物碍難再追仰候將芹祥獲案再行訊辦可也又批商人季餘慶禀云據禀廖益盛憑中租賃該商民市房開設烟膏店向取租金輒以禁烟爲詞分文不付復將房擅自轉租殊屬非是仰候提案訊明核辦來禀動以商人自居亦屬不合并斥又批民人嚴悅卿禀云據禀已悉該民人前娶三林塘寡婦金姊由連敬亭作合成配來路已屬不清旣據稱今三月往母舅王姓家轉送至連姓家因而逃走其中顯有别情仰候飭提連敬亭訊明核辦并著邀同該母舅王姓到案備質 
　　官事天津鐵路工程處委員候選縣丞麥明連度支部主事王應堂山東試用縣丞張軾試用府照磨張文傑昨均到道禀見公共租界會審委員實頣禀請銷假高陸行巡防局委員嚴善增禀請病假一天新委署理海防同知查燕緒禀知今日接印 
[南市]  
 
 

Page 19

 
 
　　限遷躉船○十六舖浦灘一帶現由總工程局興築碼頭已飭艒艒船及各划船户一律遷至日暉港空地居住茲因木植將次運到不日動工故又傳諭管幇迅將各划船户之躉船一律限遷如違提究 
　　茶館聚賭○總工程局訪悉萬仙樓須源樓同春樓等各茶館時常聚賭爰飭地甲轉諭限停如違究罰 
[新租界]  
　　馬車碾傷印捕○二百另八號三道頭印捕前晚三點鐘時巡至白克馬被快馬車撞倒碾傷頭面足骨田他號巡捕車送捕房轉送公濟醫院醫治一面派探查緝肇事馬夫究辦 
　　女孩被拐○昨晨九點鐘有女孩車阿二在泥城外啼哭由捕帶入捕房詰知該女現年十二歲父名車亦濤被匪誘拐來申捕頭卽飭暫留捕房聽候召領 
[英租界]  
　　徧地荆棘○梁阿九前晚行至江西路漢口路轉角處突來流氓數人上前攔住出刀恐嚇將官紗長衫象牙摺扇等物一併搶去梁即投報捕房飭探查緝 
　　妓院失竊○尙仁里妓女李美芸因失竊狎客所存之秋角柄毛扇三把報捕查緝昨由包探沈阿岳查獲原贓禀奉捕頭飭候失主認領 
　　蟻媒就獲○徐沈氏喬方氏串賣人口由捕拿獲解至捕房轉送公廨押候究辦 
　　男孩待領○昨日午後有年僅四歲之江北男孩在外大橋堍大花園内徘徊啼哭由捕帶回捕房留候家屬認領 
　　尋獲男孩○前日唐家弄沈姓家走失男孩分赴各捕房請緝旋在虹口蓬路外國成衣店内尋獲即請捕房銷案 
小說 
[社會小說滑稽生（十六）（賢）]  
　　逆子宜懲○河南路寶大馬車行主陳文甫之子陳德奎不務正業向父索錢不允竟敢行兇由捕拘入捕房諭合陳文甫自投公廨控告 
　　流氓勒索○流氓曹子卿（即曹蘭生）前日在德興樓茶館向王子林勒詐洋八元經王投訴老閘捕房飭探將曹拘入押候解廨訊辦 
　　斥革華捕○英美捕房華捕頭張生以老閘捕房華捕慶寶山虹口捕房華捕陳阿才屢次誤公昨日禀奉英總巡卜君一併斥革 
[美租界]  
　　西人倒斃○昨有一西人行到西華得路忽然倒地由捕車入捕房轉送醫院業已氣絶候該管領事偕西醫驗明棺殮 
　　甬婦溺斃○甬婦劉陳氏昨在狄思威路河邊失足溺斃由捕報知捕頭飭將尸身撈起候查 
　　車夫自盡○楊樹浦入埭頭地方小車夫馬友奎因與同業索詐會洋口角呑烟自盡昨由上海縣李大令蒞驗諭飭屍妻陳氏自行棺殮候核 
[法租界]  
　繙譯升領事○法領事署正繙譯官費亭祿君近奉本國政府訓令升調汕頭領事現費君已料理一切不日即須赴任 
　　俄人致謝○前年日俄失和後所有俄國將弁兵士經過上海咸借住法新租界法國營房法捕房總副捕頭均甚優待是以歸國後禀請俄皇頒賞捕房總巡麥蘭君副捕頭謝爾諾麥蘭麥司格耐魯耳司等五人功牌以伸謝悃 
　　流氓攔刦○前晚二點鐘時有八仙橋西某石作七郎回家行經西新橋畔爲甲乙丙三流氓攔住搶去金挖耳一支迨報知捕房飭探往拘已逃匿無蹤 
　　我這個朋友。姓買。表字星伯。又是極維新的。人我且先講他的歷史。我自與賈星伯結識以來。没有考究他的學問。新出的西書。不知他究竟讀過多少。惟一本新大陸遊記。郤看得爛熟胸。中談起美洲風。俗滔滔滾滾。好似親身遊歷一般近幾年來。又讀過一本潑辢買。所以廿六個字母亦都認得。有一我同他到鐵路公司。買一張路股。票賈星伯拿了這張股票。搖頭擺尾。說了兩句。看官猜度他說些甚麽。郤不是票子上有的。他說托辢 
斯。　托辢斯。　新中國之托辢斯。　我愕然不解所謂。問他講什麽。買星伯道。你們舊學家。說的中國話。叫做公司。我們新學家。說的外國話。叫做托辢斯。我答應了是　是。　賈星伯道。你舊極了。這不是下屬見上司。何必恭。恭敬敬的連說是是。自此以後。你可說也司。　也司　我道。什麽叫也司。賈星伯道。外國話的也司也司。便是中或話的是是。我道。原來星翁是熟精外國話的。我想喜說外國話的人。於中國文理。必然不甚明瞭。因戲問賈星伯道。你今天吃過了米田共麽。他認道米田共二字。也是一句外國話。隨口應道。也司也司。我不禁嗤的一笑。買星伯見我笑了。方才問我講甚麽。我只是掩口不答。經不得他再三緾擾。我始告訴他米田共三字。合成一個糞字。賈星伯漲紅了臉。勉强遮飾道。我還没有聽清那幾個。字所以。含糊答應你。不料你刁鑽到如是。以上這種情形。都是我和他交涉過的。這回我與石守經一番議論。被他聽見。賈星伯大爲不樂。悻悻然對我說道。你也要吃學堂飯。爲何駡我們是畜生呢。我道。畜生還不好麽這是你們自已承認的。買星伯道。是那裡來的話。我道。犧牲一身四個字不是你們新學家第一榮譽麽。賈星伯到此。語爲之塞。我又接嘴道。你不要看輕畜生。中國四千年前有位做皇帝的虞舜。後世尊爲大聖人。他尙且與鹿豕遊何况我們一輩子呢。（未完） 
[來函]  
　　注意銅元○近者銅元折扣風潮駸駸自浙省波及風蘇松一帶亦不刋發傳單減折行用之舉果爾則我上海一隅之於銅元不特爲隣省之壑亦且爲隣邑之壑其於市面影響必大竊謂折扣固似違制然長此不變則上海之受害必有倒坍之一日爲此懇請登入來函一門俾我上海商務中人稍留意焉 
賑務 
 
 

Page 20

 
 
[粤皖鄂江浙五省籌賑會募捐啟]  
　　今夏四五月粤皖鄂江浙諸行省疊患淫雨山水暴發咸以灾告彙覈各處函電所稱述潰隄圩無算漫田廬無算喪家畜人口尤無算其鄰近州縣受災區之影響貧乏無以自存者復不可僂指嗚呼何其災之鉅地之廣且雷轟電掣同時並發如銅山洛鐘之互相遙應令人莫知所措天之禍吾民乃如是之酷也顧死者已矣其歷刦幸存之災黎合五省計之奚啻百萬彼露宿風餐喁喁仰望者惟義賑是賴且殆惟吾滬之義賑是賴雖吾滬邇年振水振旱賑風潮振兵燹雜出不窮其力已竭然坐視同胞垂死不救吾素抱熱心諸紳商又何忍出此况吾滬爲商務轉轂之中樞尤以百貨流通爲利苟任彼災黎窮無所歸弱者轉乎溝壡强者或鋌而走險擾亂地方貽害商務吾滬首承其弊則今者義賑之亟宜舉辦不獨惻隱之天性宜然亦迫於利害之大勢有不得不然者矣於是粤　救粤皖人救皖鄂人救鄂江浙人救江浙人人有顧念桑梓之情畛域旣分敷施不廣即使轉輾勸募咸以顧此失彼爲盧蓋分之則力薄各爲其郷而不足合之則氣聚互相周濟而有餘也某等邀約同志疊次會議惟有通力合作設立粤皖鄂江浙五省籌賑會先籌墊欵急辦義振視灾區之輕重定撥欵之多少一面敦聘熟悉振務之員親歷灾區分投散放但是五省並灾區區杯水奚救車薪伏望大君子慨解囊資源源接濟不勝迫切祈禱之至 
一議粤皖鄂江浙五省合辦 
　　一議捐欵不指明振濟何省者歸五省公撥指明歸何省者指撥何省 
一議籌振會事務所借商務總會以節經費 
　　一議振欵奏請核獎即以獎出之欵再充義振惟上海一埠範圍太狹應由各省分投勸募 
　　一議核奬事由紳商擬稿要求蔡觀察電禀政府特派大臣專咨核奬一公舉任适辛先生議電稿 
[籌墊五省振捐]  
　　現今同人會議籌辦五省義振擬即公電政府請援照江南徐淮海賑捐章程核獎電内聲明由滬設局專奏專咨以期迅束而易募集救灾重在墊欵如能邀准則歸墊自有把握現在願墊同人請書明數目於左俟奉准後再行交欵否則不能籌墊祇可另行書捐各盡心力盛宣懐願籌墊規銀十萬兩正蔡乃煌願禀明各憲借墊規銀五萬兩電政局願禀明郵傳部借墊規銀一萬兩招商局商明借墊銀一萬兩户部銀行認墊商明再註交通銀行商明總副經理再書數目通商銀行商明比照户部交通兩銀行股本存欵再書數目嚴義彬認陸墊規元五千兩蘇本炎認墊規元二千兩（以上墊欵）黄家瑜助洋一千元梁榮翰助銀一千兩祝大椿助元一千两王一亭助洋一千元張楚寶助洋五百元汪頡荀助洋五百元竇价人助洋五百元（以上捐欵） 
[安徽水災賑捐報告]  
　　二十日萬昌典余魯卿收到崇明新安會館勸募五十五位善士共助洋五百十三元小洋十角安徽水災協賑所 
[壽筵移賑]  
　　今承袁景齊先生爲契友六十初度蒙諸友設席慶祝理應酬謝因念安徽水灾待賑孔亟特將筵資洋一百元移助灾區爲諸友造福轉送到敝會館拜登之下掣給收條將捐欵彙解外乞登貴報以揚仁風　　　　上海北市中旺弄茶業會館同人叩 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
章程 
[中國品物陳列所章程（續）]  
　　一設陳列科長一人專管各處陳設之賣品非賣品收支科長一人專管出入銀錢文牘科長一人專管來往函件招待科長一人專管中外游客及休憩室各事以上四科均由總協理會同遴派須經董事認可應需副手若干人及各項薪資臨時酌議 
一各科長均須聽總恊理命令各專責成各守木科權限不得侵入他科一各處應設看護若干人由陳列科長酌定内外巡邏若干人由招待科長酌定賣票驗票若干人由收支科長酌定印刷各件由文牘科長經理 
　　採賣章程 
　　一各省有專精一藝製作特别之品往往一人手造出數無多不肯遠道而來或有天生之物價値昂貴商販輒以贋鼎冒充者本所均設法購求眞貨照原價酌加費用出售 
　　一採賣之物先由董事調查確當告知總恊理或覓當地妥人購寄或選派可靠之人往購均臨時酌定 
　　一採賣爲本所貿易之一端在股本内提欵以三萬元爲額凡暢銷本輕者多購銷路呆滯及成本過重者酌購總以資本易於周轉爲要義一採賣之物因銷路暢旺當地之人自願載來借本所陳列出賣者即照賃廡章程辦理本所志在提倡並無壟斷專利之心 
寄賣章程 
　　一無論本埠外埠凡有各種精美物品寄交本所代售者須先將物品式樣質地件數及實在價目並通信地方詳細函告本所經允准函復後定期送來由陳列科長點估登簿給與收條其件數較多者另給支取貨價摺以憑發貨收價售出後照原價扣用一成 
　　一寄賣之物開價均須公道不折不扣定價過昂槪不寄售如價有漲落前一批已定之價不得改更須俟後一批再行酌改 
　　一送到或寄來貨物如中途損壞經本所驗明不堪出售者原物退還如損壞尙可修理送來者商之來人寄來者函告物主可由本所代修償還修費若到所點明登簿發給收條後倘有損失由本所認賠 
　　一凡寄賣之貨按照原定價値由本所代爲保險以防不測其保險費由寄賣之人自出 
　　寄陳章程 
　　一凡本埠外埠收藏家有願將名人書畫金石書籍碑版及各種珍奇罕見之物寄陳本所非賣品中以供衆覽者須先將物品式樣質地件數及通信地方函告本所俟函復後隨時送來由陳列科長點驗登簿給與收條另給隨時入所看視券一紙以憑到所時驗券免收游資一 
　　一寄陳之品物主須估定確實價値報明本所經董事局覆估属實由本所保險其保險費與物主無干倘有不測即將保險賠欵償還 
　　一寄陳之品以六個月爲度六個月後由本所專派妥人送還原處其送費槪由本所承認或物主欲將寄陳之品改爲寄賣者即照寄賣章程　　辦理 
　　一寄陳之物中途如有損壞失落與本所無干若到所點驗登簿給與收條後倘有損失由本所認賠 
　　賃廡章程 
　　一本所房屋大小共編八十餘號除陳列非賣品及採賣品寄賣品外餘皆一律出租號址分别廣狹前後議定三等租價頭等每號月收租洋三十元二等二十五元三等二十元電燈捐費一應在内並無挖費小租等項各租户於本所事務處（事務處設四馬路小花園商餘雅集内）掛號後先立定單交二成定洋從七月初一日起租另立租劵先付房租三個月租住後如未滿三個月退租透付之租洋槪不給還如自已覓人承接或有他人接租即以接租之日爲止租之期按日照算一租户欲將門牕改設或另加裝修須與本所總協理面商妥洽方可動工其費概由租户自出 
　　一租户陳列出賣之品須自行保險以免不虞 
　　一各舖來所賣貨定價均須畫一派來經紀之友須擇才幹出衆性情謙和不吸鴉片者方爲合格至多不香過三人由本所給予免劵以憑出入凡在所内均須守本所另訂之通行規則 
以上章程係開辦前經發起人議定日後如有應修應改之處山董事會集議修改 
　　發起人李平書顧馨一王一亭余伯陶葉又新葉子衡金琴孫沈縵雲朱衡齊黄友林吳畹九郁屏翰張逸槎狄楚青毛子堅鍾祿卿謝樹存李蘭臺 
 
 
 

Page 27

 
 
   
 
 

Page 28

 
 
   
 
