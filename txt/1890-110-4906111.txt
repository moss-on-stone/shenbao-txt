# 1890 - 110 - 4906111

 

Page 1

 
 
[新印宦鄉要則出售] [  申報館啓]  
　　宦鄉要則一書備載官塲禀啓婚嫁名帖以及奏摺題表告示文移上司下屬之稱呼文官琥弁之酬答無不條分縷析擇精語詳名曰要則誠不虚也宦鄉中人盍家置一編乎今用新鉛印成每部價洋一角八分售處悉仍曩例 
[新印孫註適軒尺牘出售] [  申報館啓]  
　　徐菊生先生以名諸生平揖公卿侈談著述於是有適軒尺　之輯其中五雀六燕百鍊千錘謝陳陳之膚詞抽乙乙之妙緒始信飛書草檄中未必無高文典册也孫君肅山不憚絮煩逐一註釋蓋爲便於初學起見今用新鉛排印卽日出書訂成四本價洋二角半賜顧者仍照曩例 
[紀犬異]  
　　輪廻之說始於釋氏自佛教入中國創爲此說一若世間實有是事實有是理者六朝時佛教盛行釋迦氏書徧於中土士大夫遂群然信其說而不疑然猶有闢之者至於愚夫愚婦以先入者爲之主惟怪之欲聞咸以爲世問一切人畜皆從輪廻中來噫嘻若使果有輪廻一說則將以今世所有親朋一切盡以傳舍視之矣其意雖主於勸人爲善警人爲惡而其弊必至於毁性滅情設使輪廻而果有之也則今生爲我之父母妻子者安知他生不將倒置而易位乎哉人而果作此想世間事益不可問况乎由人而墮入畜生道者復離奇變怪之百出也其非儒者之庸道聖人之至理也明矣顧世間莫謂竟無之也昨有一蘭州友人從甘肅寄一書來題其函曰咄咄怪事友人設一烟鋪於蘭州城東以地多宵小特畜三犬爲防夜需三犬中其一色純黑雄偉異常善搏噬羣犬辟易乞兒至不敢逼視偷兒亦憚其猛不敢肆其伎倆嘗有一偷兒　其多藏時思設法篡取念必先斃其犬然後可胠其篋以毒藥裹肉餅投之犬嗅而不食伏於隱處俟其入驟起嚙之傷其脛乃大嘷主人聞聲而出賊不得逸遂被獲於是相戒不敢犯自是犬司門户維謹主人恃以無恐犬尤善解人意出入必隨頗得主人憐因厚其芻豢較他犬爲優若是者有年一夕主人甫睡忽聞犬若嘔吐狀俄而有鎖鍊聲又若蹄爪交擊聲已而寂然心甚疑之呼僮起視則見犬已斃矣爰命二人舁之出外一僮執燭前導及門僮頓　呼之不起問之亦不答舁者理犬畢事乃返視僮目瞪涎流其狀若痴亙扶之以入氣不絶如縷召醫診其脉若有若無羣不知是何急症也正舉室驚惶間僮忽手足掣動少間自言爲山東撫轅鼓樓下吳姓初遊河州繼至丹噶卒來蘭郡雖所遇輙不惡然未有若此間主人之豢養優厚每食必豐無餐不飽者也今將離主人而去情不能忘故來請一見以伸謝悃一躍而起奪門欲入衆以爲狂怯者駭且走閉門支以木强有力者拒之紿以他出不之信聲色愈厲主人在室内歴歴聞其所言奇甚趨而出將　其異顧一見主人卽喜躍而前曰此非主人耶舞且蹈伏地叩首主人曰汝爲僮歟抑爲犬歟曰予非僮乃犬也今已死特附僮體一見主人而訣别耳主人曰汝來此兩年頗資得力今無病狀何遽斃也得毋誤食毒物歟曰否數日來心中作惡方吐時見有兩急足至持索來縛殆有數焉余隨之去已至南門忽思得一要事故急返及門爲二巨人所阻不得入頃從水竇進敢問主人將何以安置此皮囊曰汝生前能忠於所事不忍委之路隅爲乞兒剝膚而褫革已爲埋之得正邱首將來更表之以碑碣何如犬聞而大戚曰若蒙主人哀而憐我則我剝膚之不幸未有若裹革不幸之甚者也向吾被此蒙茸者所誤已數年於兹　此皮囊一日不去諸身則吾一日不能脫此犬趣緣此故俯首帖耳搖尾乞憐向人而求苟活於世今若此雖生之年猶死之日安望轉輪廻出浩刼乎主人之待我如是非愛我也害我也惟求主人將我洗髓伐毛除此皮囊俾得解脫感且不朽因勉許之遂破涕爲笑重申叩謝或曰汝旣有姓氏里　此兩犬當亦與汝無異曰小者姓柏大者姓馮我向與馮鬥因鐵索覊身搏不得逞渠又身壯力健屢受其欺因此銜憾不相欵洽未悉其里居今我已死雖思之有餘痛亦不復記但求主人善畜之則彼之圖報當百倍於我也我自水竇入時見牆之東隅有一竹一石數夕間當必有宵小乘間行竊幸早圖之若使馮姓者當其衝自可無虞言竟忽四顧曰我將溺奈何遂兩手據地作犬溺狀須臾遂醒見衆人環伺於旁驚問何爲詰以前言不復記憶有好事者詢之山東撫轅鼓樓下果有吳姓其人死已七八年矣然則輪廻之說似若可信惟此爲下等人說法則可士君子所弗屑道也誌此以見人雖爲犬而良心猶不昧當不久於作犬耳乃有人其狀而犬其性者則吾末如之何矣 
[本館接奉電音]  
　　昨由京友電傳上諭三道敬謹譯登○三月初七日奉上諭都察院奏河南山革教諭王恂之以知縣挾嫌揑詳塡入大計寃抑難仲等詞赴該衙門呈訴所控是否屬實着倪文蔚秉公查訊據實具奏原呈王恂之該部照例解往備質欽此同日奉上諭都察院奏直隷河間縣民人劉雲龐狄化雲等以派差苦累浮收地丁等詞赴該衙門呈訴控關官吏擾民虚實均應底澈根究着李鴻章提集人証秉公嚴訊據實具奏原呈民人劉雲龐等該部照例解往備質欽此同日奉上諭潘駿文奏故員虧短交代各欵請查抄備抵等語山西已故革職知縣崔曉然前生署五寨縣知縣任内虧短雜欵銀兩及存倉豆石迭經勒限追繳迄未據該家屬完解實屬玩延着山西巡撫將該故員寓所貲財先行查抄一面提集經　丁書人等嚴訊懲辦並着李鴻章將該故員原籍家產一併嚴密查抄備抵以重庫欵該部知道欽此 
[鰲禁簪毫]  
　　工部准大興宛平兩縣禀報查明會試貢院搭盖棚座砌爐竃淘挖水井擦洗號板等項需银三百六十兩零由部中派員前往查勘去後兹據查明貢院内外搜檢點名彈壓散卷用印處所有應行搭盖大小席棚四十八座並淸理地面淘挖水井修砌爐竃擦洗號板等工依單核算共需銀三百六十兩零尙無浮冐遵照定例應由順天府轉飭大興宛平兩縣前赴户部支領事畢咨部派員查騐後再行造册報銷等由經工部於閏二月十五日具奏奉旨依議欽此旋由工部行文户部順天府一體遵照○五城侍御因前門外棍徒肆無忌憚受其欺騙者不可勝數送於各街巷黏貼告示着地面官役搜拿並將棍徒之有綽號者逐名開列計五城有綽號者共五百餘名有能緝拿一名者賞銀若干務須實力緝獲不得推諉五城棍徒一聞此信咸各遠避目下除遠颺漏網外共拿得綽號棍徒百餘人 
 
 

Page 2

 
 
交五城司坊從嚴懲辦京師爲首善之區地方自宜嚴肅向來惡棍之多甲认他處洵屬不成事體此次大加懲創匪類應知歙跡闤闠庶可相安矣○牲畜稅向歸左右翼征收若由東便門左安門東直門沙窩門齊化門安定門進者歸左翼征收若由德勝站阜成門西直門西便門彰儀門右安門進者歸右翼征收由永定門進者則兩翼分收此常例也近年來左翼稅課甚旺右翼甚絀良由販牲畜者偷漏繞越之故於是右翼封章入告大略謂右翼所管州縣越進别門者一經查覺照有意漏稅辦理若進永定門則按照甡畜若干報明兩翼歸兩翼分收各門首黏貼告示俾小民知悉庶不致有意蒙混云云二月中旬具奏奉旨着户部核議旋經户部議准除行文各州縣遵照外一面揭示各門首俾鄉民一覽了然不得再蹈前轍○户部山東司民科有書吏四人紏衆與經承鬥毆掌印司員大怒將書史四人送交東城坊管押並查得科房書吏共有二百餘人除有人保結外餘無保結者除名不算當經革除數十人至鬥毆之四人旋經當堂懲處每人各責四十板立卽革退至因何事啓釁尙未詳悉也○京師富家子弟平時出城游玩往往流連竟日至重門將閉時始驅車而　綺轂爭馳玉騐齊騁以落後爲恥以上前爲快日前聖駕出京在京王大臣愼重關防閉城甚早少年赶城者尤多閏月十九日四點鐘時有車兩輛同欲爭先進城不期輪軸相擊硑始則車夫互詈繼而車中人亦忿氣塡膺不肯相下旁有一人苦苦相勸一車始走開不期進城後悞認苦勸者爲交詈者遂將其人送交地方官署管押嗚呼寃哉未知何日釋放也 
[械鬥殞命]  
　　天津城西四十里有村曰三河頭有馬某者其長子曰大黑次曰二黑父子三人皆寄籍者貧無聊賴馬賴馬與長子開水鋪爲生次子作小經紀爲餬口計上月某日馬率大黑在鋪操作二黑於街頭負販如前時已黄昏行過村人安起興之門其妻安王氏喚買燒餅一枚二黑四顧無人頓起淫心握其纎腕氏不能耐作女嬃之駡二黑見事不諧立卽遁逃其時安起興在内聞門外詬誶聲曳履狂追相距較遠竟被兎脫安遂遷怒於其父兄率同族人之喜事者氣忿忿竟至該水舗踼翻爐灶搥碎盆盂馬以主客勢殊强弱不敵不敢與較而氏又訴於其母族胞兄王勇王方爲該村地保虎視一鄉聞妹被辱遂興問罪之師該鋪兩遭蹂躪遂無不破之甑或完之瓦村中耆老深恐釀成大事連夜排解當可言歸於好矣詎有某甲者造言生事謂馬决不干休與其遷延受禍不如先發制人偵得二黑若跡上河頭舅氏家遂於翌晨號召伏黨各持器械欲得二黑而甘心其舅韓氏謂甥卽有不合爾等不應逼人太甚遂與二黑各持鋤禾之　刈草之鐮上前禦侮安等雖人多無如二黑年少力强拚命死鬥安被鐮刀斫傷要害後腿復被刀削當時倒　斃命安之黨與亦遂紛紛逃竄屍親投保報縣經委員詣騐馬自認悞殺與韓無尤及訊起釁之由二黑供稱該氏購燒餅一箇欠錢三文本小利微不甘賒給偶與奪取遂遭誣揑其實並無調戲情事委員研究購餅時刻二黑以黄昏對當飭掌責二十下復訊兇刀何來二黑對以舅氏付給遂將韓與二黑帶回縣署研取確供擬議上詳未知如何定擬容俟續錄 
[吳儂絮語]  
　　本月初一日蘇城炎熱非常路人揮汗如雨夜間電光繞室雨氣壓山霹靂一聲瓦屋皆震不知所殛何物後悉葑門外六七里有一榆樹爲雷火所焚人謂必有毒物藏匿其中將出傷人故遭天譴此乃村氓里嫗之談大雅所不道也○烏鵲橋東某姓家領一童養媳年僅十二其姑兇惡異常時時毆打媳不堪其虐數月間已逃歸三次近因媳失手碎盌姑又大怒令媳卸去衣服用籐鞭亂打媳悲苦之餘頓萌短見竟欲投河自盡幸在白晝經旁人救起隣居代抱不平面責其姑若再無故痛毆定當禀官懲辦不知其姑能否梭改也○有某甲者習申韓術遨遊公卿間近返里門衣服麗都意氣自得一日至胥門外戚串家絮談良久詎是處隣人眼光如豆未免私地議論適爲地棍所聞疑有不端事紏黨多人破門直入大都嚇詐甲見勢兇惡登舟暫避其鋒詢悉惡黨姓名送縣請辦邑尊大怒遂將地棍逮案旋發胥門外枷號示衆○世人惛昧無知沈溺星命堪輿之說至死不悟其非由是行止動作不免多方牽掣胥門内某宅雇工修屋墻壁忽然坍倒壓傷工匠三人内一人素惑風水者當被壓時足脛已折主人恐其壓斃將磚搬去其人忍痛曰爾等勿妄動土不知有碍方向時日否愚人之愚竟至於此眞令人發一大噱 
[並非拐帶]  
　　武昌城内某姓有童養媳年尙稚幼受姑凌虐不堪其苦隻身濳遁主漢口徽州會館一帶天將昏黑因無投宿處在途涕泣適有縫窮婦往船帮中爲人縫級向晚歸來見而憐之詰問情形養媳從頭實訴嫗憐其稚幼帶回蓬屋暫爲留養以兾有人來領可得些賞錢隣篷知之互相猜測一傳十十傳百茶坊酒肆議論紛紛次日果有尋媳者保正指示地方立將養媳領去不但不給賞錢且禀訴江夏縣差傳縫窮婦到案訊問之餘知係收留失路女子並非拐帶遂賞給飯資釋之使去嗣聞養媳母家又赴江夏縣控告縫窮婦遂又被逮到案迄今多日尙未開釋云 
[文君再世]  
　　天下事有出乎情理之外而實不越乎情理之中者當其爲人所不爲鮮不謂倒行而逆施究竟平心而論殆或有難言之隱存乎其間特局外人不及知之耳金陵城北玉帶巷地方有某染坊係專染織縀之經者也坊主某甲一子一女以女眉目楚楚沉靜寡言笑可付筦鑰家中一切遂賴女一手經理阿母亦倚之如左右手時坊内自食其力者日役數十人所染之貨委積如山女見生意日盛益細心籌畫出入鈎稽嘗至昏夜父母以女年少最憐愛從未有所瑕疵旁觀亦卽以不櫛進士時時相稱譽染匠中惟一徒某乙與女年相若女以其純謹常於父母前稱其能而乙得女力遂不覺後來居上未幾女母死女雖哀慟中而内計練人七入之緇外具吊客百人之饌咄嗟立辦井井有條識者知其非尋常巾幗矣然自是甲益以家政屬女雖有子有媳要不若女子高掌遠蹠可恃爲莬裘而無恐故一𩻴而卽不作雉朝飛之想以女實内助也究竟女之年已長矣甲徒逐䧾刀之末心事日爲孔方兄所纒縛無暇計及於東床之選而不知花落花開隱隱中有箇對飄紅而洒涙者一日忽有問女年者女笑曰光陰荏苒已虚度二十二春矣揣　意似怨其父只顧男大當婚而不顧女大當嫁也者其時雖有乙如黄姑之遙遙相對然單衫團扇殘月曉風要不過偶爾爲河畔牛郎總不敢公然作梁閭燕子前年父又死女當麻衣如雪之次卽就靈前呼兄與嫂將家政一一交付兄旣視事便以乙爲眼中釘思逐之乃故絮聒其眠食以激其怒時女早括囊底之智授乙俾乙依計而行因此乙不稍讓草草襥被而出旣出卽自開張立將丈人翁平日之交深交淺一網打盡生意不减曩日人亦忘其爲拔趙幟易漢幟也如是者兩年臥薪嘗膽基業已固乃遣心腹報女且問相迓之期前日適周堂吉日女遂效卓文君奔相如故事就薛家巷左近擇香巢行合卺禮焉翊日兄知其事登門問罪女卽自出雙雙展拜且曰此係父母遺命恐兄不信致乖一齊之義故冐不韙而越禮若使堂上今日有一人在斷不使娟娟之豸流離瑣尾一至於此言訖痛哭自陳現年二十六歲在家持籌握算十三四年就使嫗僕在人家効犬馬亦有帷蓋之賜同胞兄妹何相煎乃爾一席話將兄說得默默無言緣乃兄本挾席卷而逃四字急來索逋不料所答非所問只得忿忿出射賀蘭浮屠矢之曰當滅爾越日浼人與乙情商乙允盡情終未靨意聞將訟乙於公庭未知的否或曰乙自幼在女家女卽依之爲適容前後十餘年正如點檢日在殿前熟視其方面大耳而若無覩安知非月老之鴛鴦簿上前生今生早注定耶否則母不爲計父不爲計兄不爲計女猶能不自爲計哉况閱歲已二十五後去皆屬就木之年王道本乎人情殆所謂非理之中猶有理焉耳就使訟之琴堂吾知必有誦簡齋先生護花恩比種花多之句爲風流賢令尹告者不禁拭目俟之 
[傭人自縊]  
　　婁村人某甲强仕年華秉性陰險傭於茸城漕書家已有年矣一晚不知何故驀將棕繩自繫於項縊斃某姓後房當卽情 
 
 

Page 3

 
 
人奔訃其家經其子姪雇一葉小舟載歸成殮有略知巓末者謂甲中年喪偶獨宿無聊曾與某孀婦有私腹漸膨脝恐人知覺雉經而死今得此報未始非厲鬼索命也 
[提憲抵寗]  
　　新任浙江提督馮煜康軍門南斌已於初三日乘坐元凱兵輪抵寗停泊江北岸太古碼頭諭飭巡捕官督率夫役先將行李護送入署至次日八點鐘時排列儀仗乘輿進署當派中軍雷叅戎晉省敬領印　定於十三日接印前報誤馮爲鄭理合附正 
[學堂辨正]  
　　正月初十日本館登有嶺南春信一則據粤垣訪事人所報黄埔水陸師學堂於今三年學無成就擬將裁撤云云兹接粤省官塲所延狀師赫勃特來函云前報實係錯悞此次經施觀察面試後禀覆督憲深爲欣喜現擬添置學生並增入萬國公法及種植兩項教法然則該學堂之確有成效可知已亟爲錄登於報以正前失 
[滬江宦蹟]  
　　升任浙臬龔仰蘧廉訪擇吉鶯遷已詳前報昨晨廉訪用全副儀仗自道轅乘輿由東街太平街三牌樓迤邐出新北門由法租界向南至海運局前導除旗鑼傘扇外有萬民傘十七頂德政牌三十餘對萬民衣帽四副各營兵丁列隊護送本邑紳士設筵祖餞以伸依戀之忱自晨至午文武印委各員均往道賀絡繹於途午後廉訪瀛眷亦卽遷入行轅並悉聶觀察之官眷將於日内移駐署中云○兩浙鹽運使由浙過滬於前晚抵埠舟泊小東門外巡捕房碼頭昨晨都轉乘輿入城詣各衙門拜客管帶浙西巡鹽水師之陳統領因公在滬昨日特詣憲舟謁見聞都轉小作勾留卽當北上也 
[催租類志]  
　　公平洋衙收租洋人偕華人陳夢蘭投法公堂控稱有房客五家共欠洋銀四十四元求賜追繳葛同轉問各房客曰爾等積欠如許房租今擬若何料理卽有四十四號房客趙惠先供稱小的結欠洋銀十六元實因家中人口連遭時症至本月初四日子因病而殂以致一時無力付楚問何時可繳答須至西歴五月二號方可料理旋有五十一號屋小烟舘主周阿大供稱館中生財向陳姓買得計價洋四十三元已付過二十五元尙欠十八元所有房租洋十元由陳積欠與小的無干收租人稱烟館本陳開設現因生意不佳頂盤與周所欠房租洋經周等當塲議妥在找洋十八元内扣除同轉謂周曰烟館現由爾接受房租應由爾付况有洋扣存爾處盡可劃付房東周稱須候開後始可付租葛同轉曰倘十年不開可十年不付耶周俯首不語五十七號剃頭店主鍾紹貞供稱小的欠洋十元因目前生意淸寥曾向收租人言明遲至本月二十日付洋五元　杪再付五元收租人稱鍾素不安分上次曾因欠租涉訟蒙大老爺限日遷移今仍未遷反又積欠鍾稱倘小的不欠房租亦將限令遷去乎第十九號房客葉兪氏供稱小婦人欠洋四元一時無從籌措同轉問爾有丈夫否答稱丈夫名三寳現在金利源碼頭當小工二十二號房客陳邵氏供稱小婦人欠洋四元丈夫姓陳名玉瑞同轉着押候交的實保人限七日一併理楚如違嚴究○通事禀稱新橋街第九號屋内朱王氏積欠泰昌洋行房租洋七元八角第二十五號蔡雲泉欠十元另八角屢索不交昨經洋人至捕房控告今特傳案請比朱王氏供稱小婦人質居是處約歴十五年之久以致陸續積欠房租葛同轉問爾家尙有何人答稱兒子朱長生現在淡水輪船當庖丁蔡供稱小的向以製履爲業已賃居五年欠洋十元八角曾許至小月底先付一半同轉曰誰管爾住過十年五年遂着押候交人保出限七天内還楚如違提追 
[澤及九泉]  
　　上海縣裴邑尊去年在西門外擬建保墓局一所嗣因應姓控案事遂中止現經邑尊續禀上憲陳明滬地毁墳之事層見疉出不得不設局保衛刻奉此飭如詳辦理邑尊遂涓吉於本月初八日開工昨晨邑尊偕堂董等親臨破土云 
[瓦匠跌傷]  
　　四馬路華衆會比隣所有樓房現在翻造三層樓三座經之營之邪許聲昕宵不息前日不午五點鐘時有瓦匠多人在屋頂蓋瓦木架忽然坍塌以致甲乙丙三人墜下受傷甚重及由木作頭將甲乙昇送仁濟醫院求治内則自行延醫據云尙無大碍云 
[縣署瑣案]  
　　李春森控陳雪卿誆騙一案奉訊枷號攺發頭門示衆已登前報前日晚堂由帮審委員詹明府提訊陳雪卿供小的現已知悔情愿痛攺前非明府得供判將陳收所聽候交保○牛奶房馬夫徐阿南駕車不愼撞斃黄壽和一案奉訊將徐枷號游示在案前晚詹明府提訊徐俯首求恩並求交保明府謂本應懲責姑念原告未到從寛開枷暫行交保 
[英界公堂瑣案]  
　　包探沈金隆禀稱小的在華衆會緝獲剪綹賊許福搜出押票吊得墨精眼鏡二副銀表一枚皮夾袋十個據稱皆在華衆會竊得無從指明失主今特送案請辦許供稱小的係嘉興人年二十七歲連次犯竊惟乞施恩蔡太守飭將人贓交該包探帶回捕房如七日内有失主認贓再行解候覆訊核辦○張嘉壽訴稱在新閘銅作中習業持錢七百五十文上街買物被薛三寳搶去及報捕拘獲錢已無着薛供稱小的係浦東人向當火夫失業已久昨在東洋蛋餅店前閒看卽取伊錢買蛋餅充飢蔡太守判令枷號十天以儆○朱利立訴稱小的在工部局當碎石工頭雇令江北男婦敲石因有泥塊囑令篩出卽有吳連昌爲首逞蠻將鐵扒取去其姘婦江顧氏反覇阻他人工作停歇無人敢做工無奈報捕拘案吳供稱小的係如皋縣人以後不敢如是矣江顧氏供稱小婦人係揚州人丈夫已故遺下十齡幼子以後情願照常工作蔡太守謂爾等把持胡閙理合分别遞解原籍不許在滬作工姑念窮黎從寛交保惟以後須任從工頭指使違則惟保人是問○某號華捕禀稱昨夜見王大興押送小車裝載洋布箱上鐵皮向虹口捕房前崇明路去形迹可疑向之盤詰王言由車夫劉阿四雇令另雇車夫裝至義記洋行然欲至義記洋行不應走崇明路因帶至捕房今特送案包探江阿三禀華捕將王拘至捕房後補傳劉詰問所訴不符捕頭遂將小車夫開釋祗將劉王送案并傅義記洋行出店人陳阿定投質陳訴稱小的至時公和祥出洋貨所有鐵皮雇劉用車裝載　防劉轉雇他人昨夜載鐵確有斯事惟劉先至棧房並不言及尙有小車在後因將棧門封鎖突有巡捕獲土前來知照王供稱車已經滿載是以另雇小車裝運劉供與相同包探又禀稱裝往義記洋行棧房應過白大橋不應向崇明路過自來水橋王稱因欲點燈是以推車至此蔡太守商諸連繙譯官以劉王二人顯有不合須傳小車夫到案方可折服其心姑飭將劉王暫押著陳查明實在情形并諭令該包探傳小車夫質訊核辦○某西人訴稱家中雇陳阿炳爲細崽李瑞生爲廚司因作事不合與論毆擊是以報捕拘案陳李同供不敢毆主人蔡太守諭令該西人投該管領事署控告候照會前來會訊核斷陳李交人保出○萬盛豐洋貨號夥某甲訴稱曾向美最時洋行定買顔料後因美最時停止顔料生涯遂另向裕興洋行交易此種牌號之顔料祗號中一家承辦兹因各客購貨去後時有信來言貨色不佳殊不可解昨在碼頭見有顔料三箱與本號所辦者同一牌號而式樣有異因報知捕房派包探陳阿九將貨獲送捕房開看見每瓶錫封口不符貨亦次色爲此知照裕興洋行并將冐牌之應春林指交捕房送案請究眞僞牌號及顔料齎呈請騐裕興洋行西人投案請究應供稱在晉記號爲夥顔料三箱向益生號買來據益生號云向林魁記號主林魁耀買來並不知有冐牌情事蔡太守與連繙譯官商妥將起案之冐牌顔料暫存捕房應交人保出俟補傳林魁耀到案覆訊核辦○六號西包探偕華包探何瑞福查得合順押鋪收押西人所用銀匣一枚請究來源此已列諸前報昨日中西包探同禀稱傳到押店主吳蘭齋請爲訊究吳供稱時適店夥出外學徒秦杏桃誤收西人之物秦供稱年十五歲一日有人持匣掉贖布衫因此押錢三百十文現在其人已無從指交麥捕頭稱銀匣値洋二十元何以祗押三百十文且屢經知照當質押各鋪不許擅收西人物件吳明明貪取便宜違章收押發案則將學徒搪塞請卽罰鍰蔡太守謂吳旣已 
 
 

Page 4

 
 
違章不應使學徒到堂朦混遂判罰洋銀十元撥充西醫院經費如再違章定干重辦銀匣存在捕房以便交還失主　前報記六號西包探偕華包探何瑞福禀稱查得同昇押鋪收押千里鏡一枚係西人所失蔡太守遂飭傳該鋪主訊究昨日傳到鋪主胡馬瑞供稱小的係廣東潮陽人千里鏡由學徒誤押以後自當留神决不再蹈前轍太守謂爾等祗圖利已不畏罰鍰旣已查到原贓供詞如同一轍遂亦判罰洋銀十元撥充西醫院經費千里鏡存在捕房以便歸還失主○三十號西包探偕華包探張松樵在合源押鋪查到西人所失千里鏡傳訊鋪夥應元初供稱新到鋪中爲夥不知何人經手押下蔡太守着傳鋪主再訊等因已詳前報昨日西包探偕華包探江阿三禀稱鋪主陳正福曳已到案陳供稱小的不在鋪中是物由山歇之夥押下以後不敢再收西人之物矣蔡太守判罰洋銀十元撥充西醫院經費贓存捕房以便給還失主 
[法界公堂瑣案]  
　　布客洪堯仙控小車夫張大元裝布一百十三疋乘間逃避經葛同轉訊明情節着包探將張之寓主石麻子卽花兆桂拘押此已見諸前昨兩報者也昨晨捕房將花解訊花供稱張於二月初六日由江北來申夜間借在小的家中日則御車出外前月初五日下午三點鐘後驅車回來取水濯足據云因乏錢文意欲將衣付質後竟一去不返尙欠寓錢八百餘文葛同轉問爾曾見有布否答稱並不見布謂此人須着爾獲交答稱其人大約已往江北須請大老爺派差協查曰江北亦有官長無用派差今着爾暫交妥實人保出限五日内將張尋至花稱小的來往江北須一月謂爾先在近處找尋如五天後仍未尋見則來　禀覆可也○東洋車夫王長和訴稱小的拉車至太古碼頭被扛夫王阿根竊去坐褥向詢不承反持扛棒行兇將小的頭顱擊破包探王榮培禀小的見該車夫傷在左眉角葛同轉詰阿根曰爾爲何竊伊坐褥反敢逞兇阿根供　因車碍路不便運貨令其退去並未逞兇同轉曰難道伊自繫其頭耶阿根稱伊自已將頭碰在扛捧上問頭目是誰答稱頭目住在虹口名阿三同　着阿根仍還押所候交到　三再行定核長和送醫院療治○徐寳山在寍波母舅黄菊恒家竊取皮衣鋪盖　申付質經包探查獲拘押等情均詳昨報昨晨捕房特徐並原贓解送公堂徐仍供稱在母舅家竊來葛同轉問爾向操何業爲何行竊供稱小的向以操舟爲業因向母舅借錢不遂是以竊物後偕友來申欲質取錢文爲鹹魚生意問上海有熟識之人否供稱表兄顧阿福現在啓昌糖行内同轉着押候傳顧訊核 
[廉泉疉沛]  
　　竊維政成劍儥渤海之德行堪稱惠溥粟繒僕射之仁風可溯仰淸徽于褚笠莫挽驪駒分餘澤於劉錢猶懷鴻雁愛留靡已感戀滋深敝所昨奉升道憲龔飭發捐助經費銀五百兩並蒙升縣憲裴飭知以僧根林捐田案内應繳過户稅契錢四十六千一百二十八文又銀一兩五錢二分六厘由縣捐廉代納以充　費等因率羣黎而拜賜實受寵　如驚阿羅漢法雨普霑無　萬家生佛賢父母田疇代殖奚翅三載請輿布流庸活蟻之恩敢矢源歸滴滴願棨戟祥鳥之集同占福報綿綿謹爇心香虔伸額敂棠陰誌德竹報鳴　滬北棲流所司　謹啓 
[浙省撫轅抄]  
　　閏二月二十三日運副王瑞年由巡次來省禀到禀知籌賑局委隨局差遣禀見通判張祖恩禀知臬司委下城總巡差麗水縣叚樹藩禀知藩司飭知赴任禀見叩謝候補縣李繩祺由紹興專丁來省禀謝飾知准補桐鄉縣缺○二十四日准補秀水縣劉禀謝飭知赴任禀見從九品陳良楝禀知藩司委辦龍山茶捐差叩辭 
[蘇省撫轅抄]  
　　二十七日前江陰恊鎭田名山謝委管帶撫標親兵水師中營候補府戴文佐禀銷解京餉差　准嘉定縣縣丞張庶康謝飭知赴任巡檢劉懋林禀辭奉委赴宜興縣帮辦保甲差○二十八日卽用縣章紹曾赴吳江候補縣車運昇赴崑新均禀知奉委加賑差卽辭○二十九日候補通判鄭鏞禀知奉派長洲縣加賑差羅允猷禀知奉派震澤縣加賑差卽辭據報江蘇候補直隸州州判朱培仁於閏二月廿七日在金太史楊公舘病故擇於廿九日已刻大殮藩轅牌示照得江陰縣敎諭張寳　丹陽縣敎諭沈漢槎均因大計叅劾所遺各缺查有寳山縣人試用訓導劉文浩堪以委署江陰縣敎諭奉賢縣人大桃二等敎職莊德壿堪以委署丹陽縣敎諭○三月初一日准補嘉定縣縣丞張庶康禀辭赴任縣丞馮景霓巡檢福涵均禀知奉飭派蘇差委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内協賑公所經收江浙山東賑捐閏二月中下兩旬淸單]  
　　十一日至廿九止○古點胡席王先生占課功靈驗勸募怡甡莊洋例銀十兩○常凝善堂募第三十九批無名氏一元又錢一百六十一力鎭江無名氏一百八十文以上實收洋一元銀二錢二分七厘○蘇城觀前東來義號交來竹安居一元○淸江浦項大磰士曹平銀十兩○京口李大有義記募無名氏原平銀十五兩○嘉定勉力氏銅洋三元○南通州石港場無名氏三十二元○武陽保嬰總局募安東鄉四都三圖共四元五都五圖共捐兩元五都一圖共捐兩元五都三圖共捐三元六都三國共捐兩元四都一圖共捐兩元五都四圖共捐兩元六都二圖共捐兩元六都一圖共捐兩元四都二圖共捐二元四都五圖共捐兩元六都四圖共捐兩元五都二圖共捐三元四都四圖共捐兩元蔣朝榮莊耀德二户各兩元以上共計洋三十六元内有銅洋一元○掦城到省吾翁募永泰祥曹恩茂和同昌共合助一千三百文獲罪於天人七百四十文和致祥一千文嚴峻生尹子椥韋約切無名氏四户各二百文不留名不書名隠名人三户各一百文不書名無名氏兩户各五十文以上實收洋四元淮城書畫社同人募榮壽堂五元三美堂二元○鎭江電局張亷全明府撥第四批浙賑二七寳庫平銀四百五十八兩三錢六分六厘申合規元五百另一兩四錢五分二厘○仙鎭王陶庵翁募祈求病愈人三户共洋四元病愈還願人十元○仙鎭藩錫堂募求孫媳張氏懷孕平安五元○無錫瑞生號交來隠名氏一元一角○高郵武廟賑所丁玉軒翁募周四房三千文無名求父病愈一千文無名氏五百文早有此心二百文吉甫氏無名兩户各一元以上實收洋七元○廣東裕泰行經交三水縣肯江司署張官印震善士募孫韻山六元汪子約張嘯山兩户各五元五角五分張松復岳體乾兩户各二元七角八分岳雲卿張信臣兩户各二元七角七分四綸堂二友堂兩户各三元陳文波虎餘堂陶朋霄同勝堂孫竹軒退思軒克實子惜寸陰主黄愼庭周炳卿方湘洲四友軒沈稚雲魏寳全陳疏華兪仁山十六户各二元朱逹全蔣賈林彬臣三户各一元○嘉定姫玉記二元○蘇城得見齋顧寅谷翁募無名氏十元○無錫寳興號募錫山王淸記十元本埠正泰莊銅洋一元湖北公濟益銀號募計萬源九八半平它銀五兩項衡卿四千文以上實收洋十一元江西全泰盛局經交江蘇金壇曹王氏爐坯洋一元本埠恊成莊交來循實齋廿元覺山貞來廿元開封電局何雨生楊樂庭兩翁募文周應林周書林陳世韋孫重路劉葆森崔惠均魯恩培汪起楊大斤九位公餞朱曼旧觀察酒筵移賑銀共廿七兩二錢一分五厘趙充忠廿兩何雨生楊樂庭兩君各十兩黎照堂五　無名氏八錢四分無名氏六錢五分無名氏六錢九分五厘以上實收伸合規元八十兩另另二分蕪湖招商局募德厚堂補讀書屋兩户各二元本埠許善士二元安省支應局彭受臣觀察募第四批内塔捐册找欵規元一兩八錢二分紹興紫金坊崇本堂駱孔氏爲小女均姑十三齡臥病在危求速病全助二百元泉州電局來周子明五角蘇城得見齋募汝南氏殿符完願五元○絲業賑所彙解策十六批東賑規元五千兩都門金云軒翁募無名氏顧陳氏兩户各京平銀五十兩隱名氏京平銀三十兩顧宅京平銀十兩以上共實收申合規元一百四十四兩四錢八分揚州季愛子翁募張氏求生產平安一元京口廣陵祥瑞因孫病愈還願五元○仁濟善堂賑所彙解第四批東賑規元一千兩應泉士求病全二元莊善修求病全二元○高易公所彙解第十三批東賑規元二千五百兩淮城書畫社同人募守一堂十一元崇明大成號募密鞫生宓起芳兩户各二元蘇州醬業公所潘仲翁募第十四批將寳生翁手吳月生求病速愈洋六十元本埠益順盛行十元上壩怡大號潘逸舟募木犀齋廿元眞州無名氏秦郵無名氏惇溪無名氏胥溪無名氏四户各一元邦上無名氏三百文山三氏二百文有名氏海陽有名氏　仲輝上林金聲五户各一百文以上實收洋廿五元本城内沈嵩齡善士求病速全助洋一百元山頭電局經交蕭李氏病愈還願十元南匯義生蘭號顧源慶募隱名氏十元揚洲福和祥莊内毛聲和募揚平二七寳銀二百三十八兩六錢五分三厘實收到規元二百五十六兩六錢一分六○細户業已另登報章○本埠同愼祥號交來漢口善士經　梅過氏二元西昌怡二千文西昌蕭晚力子榮生胡氏西昌羅玉記豐記成記福記九户各一千文實收洋十二元○中下兩旬共收規元九千四百八十四兩三錢八分八厘原平銀三十五兩二錢二分七厘批申規元三十六兩八錢五分七厘英洋七百十二元八角計規元五百廿三兩一錢九分五厘爐坯一元計規元七錢一分銅洋五元羊見規元一兩一錢另一厘○五　共合規元一萬　零四十六兩二錢五分一厘○連前共收規元一百另一萬八千四百另七兩六錢六分二厘○解東海關第十九抵東賑庫平銀一萬五千兩申合規元一萬六千四百四十兩○連　共解過規元一百零四萬七千四百三十兩另二錢五分六厘○實塾解規元二萬九千另廿二兩五錢九分　厘合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年閏二月廿八日京報全錄]  
　　宫門抄○發抄硃批四道○豫撫倪奏爲遵旨審明定擬摺○署江寗藩司馮奏報微臣接篆日期摺○大臣長奏帮辦藏務接篆緣由片○閏二月二十八日刑部都察院大理寺正紅旗値日無引見○伯王因伊子賞謚號謝恩○德隆稽查中左門覆命○廣東總兵婁雲慶到京請安○濓貝勒恩棠各請假五日○麟書溥良王仁堪高釗中各請假十日○恩景請假十五日○召見軍機派出閱卷高申松溎淸安○發抄曾國荃奏補用總兵黄廷爵補鎭江營叅將奉硃批兵部議奏欽此○又武進士謝潮安補提標後營守備奉硃批兵部議奏欽此○又補用總兵謝得貴等請免騎射奉硃批着照所請兵部知道欽此○又儘先叅將劉永湘更名恩霖奉硃批兵部知道欽此○○河南巡撫臣倪文蔚跪奏爲遵旨審明定擬恭摺仰祈聖鑒事竊查光緒十年七月十六日承准軍機大臣字寄光緒十年七月初十日奉上諭有人奏息縣被災之松鄉等十九里民欠錢糧等因欽此當經前撫臣鹿傳霖遵將前署息縣候補知縣武勷撤任行司委提人卷飭發開封府審辦一面將大槪情形專摺覆奏併請將該署縣武勷先行革職歸案審辦奉　旨照准復經轉行飭遵各在案兹據開封府知府孫雲錦督同讞局委員審明議擬詳由藩臬兩司覆訊解勘到臣經臣親提研鞫緣楊富生卽楊新治籍隸安徽鳳台縣在分防光屬管帶練勇提督李永芳營内充勇與喬拙孜無嫌光緒九年秋間息縣被水成災前署縣已革同知陳席珍禀經前撫臣鹿傳霖委員勘辦奏奉上諭息縣被災較輕喬遷等九里本年錢糧照常徵收被淹較重之松鄉等十九里本年錢糧除已徵解外下餘民欠未完丁耗等銀緩至光緒十年麥後啓徵等因欽此欽遵轉行去後該署縣武勷係於是年十二月到任十年正月初間示期十八日設櫃開徵遵將恩旨聲明分别停緩徵收通行曉諭内有鄧灣各里花户張長春等於未辦緩徵之前曾將糧銀完交書差王若鼎等代納或交給過半或交給十分之四共銀一百二十七兩零王若鼎等因交未足數不及繳官掣票經武勷查知諭催完繳陸續裁給串票轉給各户收執禀經藩司將銀淸解藩庫兌收在案又該縣因災飭發賑銀六千兩係委大挑知縣袁淸連會同散放疉據該縣委員禀明以銀一千兩買米二百五十一石零於城關設廠放粥此外銀五千兩在羅山等縣換錢賢谷除運脚等費外計實購得谷二千六百餘石運回分散松鄉等里因有聞購歸來者不敷散給且分運不免耗費又提城倉積谷一百六十餘石一同散發均有册簿可稽鄉曲不察位就本處銀糧價値核算輙疑欵有　餘又該縣包信瑤池一帶有匪劉玉林等盤踞滋事先曾在陳治國家派餟一次借住一宿陳治國隱忍未告經喬玉愷以窩匪分贓控縣差拿有案適分防光屬管帶練勇營提督李永芳到縣會商武勷協拿武勷因閻錫春係歴年承辦包信里糧差熟悉該處情形票差往捕李永芳亦因練勇楊富生卽楊新治袁占魁與刃匪劉玉林等認識派令偕同跴緝十年二月十八日傍晚時楊富生等行至陳治國莊外途遇該匪劉玉林等楊富生等上前喊拿該匪劉玉林等拔刀拒捕楊富生情急施放洋梒抵禦不期槍未持正誤將路旁樹林内放猪之喬拙孜轟傷倒地移時殞命該匪京卽乘間逃逸楊富生探悉喬拙孜姓名畏罪央允閻錫春揑以窩匪之陳治國率匪抗拒致將帮拒之喬拙孜恪斃回縣具禀武勷馳往勘騐據情禀報嗣因喬拙孜之女喬張氏以無辜被害具控武勷集訊楊富生等供情狡展押候復訊維時徐麟書因負欠爭角被差喊禀未准姚文秀家因匪往窺伺恐被搶刼投知地保查拿舉人余世榮文生畢懋森等誤聽訛傳謂徐麟書係抗糧帶縣姚文秀被差抄搶復因包信里係被災里分閻錫春係該里糧差疑與王若鼎等串通勇隊催收緩徵錢糧傷人斃命由光州赴省上控批州查辦此武　被叅預徵吞賑誣匪斃命及續叅裁串有據之實在情形也當經遵旨撤叅革審行據開封府調齊串票册簿文卷提同人証逐一查訊得悉前情詳由藩臬兩司覆訊解勘前來伏查此案自以預徵一節爲最重查訊各情仍恐有不實不盡復委候補知縣汪時灃帶卷前往該縣提傳花户張長春訊取供詞僉稱未辦緩徵之先已向糧差完納並非緩後預徵核與該管道州續查情形相符案無遁飾查例載鳥槍向有人居止宅含施放悞傷人致死者杖一百流三千里又捕役與賊格鬥誤斃平人照過失殺收贖又例載不應爲而爲事理重者杖八十又斷罪無正條此附定擬各等語此案練勇楊富生卽楊新治奉營官派令緝匪因匪徒劉玉林等拒捕該犯情急放槍抵禦不期誤傷無干之喬拙仔身死核其情節自係與賊格鬥誤斃平人惟洋鎗非常械可比練勇與捕役不同未便僅依過失殺收贖楊富生卽楊新治應比照鳥槍向有人居止宅舍施放誤傷人致死杖流例擬杖一百流三千里事犯在光緒十年十月十一日十一年正月初四日恭逢恩旨以前係勇丁鳥槍殺人應不准其援减兹復恭逢光緒十五年二月十六日恩詔原犯不在不准援免之列應准援免後犯加等治罪差役閻錫春同時捕匪致釀人命事後復和同揑報陳治國雖無窩匪得贓確據惟容留匪人龔小海等住宿並不首報均屬非是閻錫春陳治國俱請照不應重律擬杖八十事在恩詔以前應請援免錫春仍革役王若鼎王書田卽王樹田丁正陽等各於未辦緩徵之先收取花户零星糧錢並不立時繳官迨至查追始行呈繳雖非意存侵隱究屬不合應飭縣一併酌予責革不准再令經手錢糧舉人余世榮聨名誤控係由懹疑有因且業已病故應母庸議劉玉林等獲日另結息縣錢糧由縣出示曉諭由花户自行交櫃不准書差代繳以杜弊端仍由縣妥議章程並請立案前署息縣知縣武勷因緩徵里分花户於未辦緩徵之前先　糧差完納糧銀經差收存查出追繳禀解查原辦緩徵案内欽奉上諭除已徵解外其餘民欠未完緩至十年麥後啓徵等因欽此今此欵係花户已完之糧卽與已徵者無異不在未完緩徵之列該縣追出禀解尙非違例預徵其按户掣給糧串亦屬正解不得謂之荒謬至派差捕賊誤釀人命初非意料所及卽誤禀喬拙孜爲陳治國窩匪係因初報不符得免議惟失察差役揑禀實屬疎忽現在恭逢恩赦所得失察公罪處分應予豁免賑欵公用分銷簿册足憑業經前撫臣鹿傳霖於覆奏時剖白甚明委無情弊所有該員武勷被叅各欵均已查訊明確自未便以揭叅於前輒復廻護於後相應請旨俯准將前署息縣知縣武勷原叅革職之案卽予開復仍歸原省補用出自恩施無干省釋未到免提省累屍棺飭埋洋鎗存庫是否允協理合恭摺具奏伏乞皇上聖鑒訓示謹奏奉硃批該部議奏欽此○○署江寗布政使江南鹽巡道臣馮應壽跪奏爲恭報微臣接署藩篆日期叩謝天恩仰祈聖鑒事竊臣於光緒十六年正月二十一日奉督臣撫臣會札以江寍布政使許振褘三年任滿遵旨赴都陛見所遺藩篆委臣署理二十二日准藩司許振褘將印信文卷移交前來臣當卽恭設香案望闕叩頭謝恩祇領任事伏念臣西河下士識淺才疏由詞曹荐歴諫垣出任江南鹽巡道履任未久報稱毫無兹復權攝藩條倍深悚惕查江南夙稱繁盛藩司職任承宣理財用人均關重要如臣愚昧懼弗克勝惟有殫竭駑庸隨時隨事禀商督撫臣悉心經理斷不敢以暫時攝篆稍涉因循以冀仰答高厚鴻慈於萬一所有微臣接署藩篆日期曁感激下忱謹繕摺叩謝天恩伏乞皇上聖鑒謹奏奉硃批知道了欽此○○長庚片再奴才准帮辦大臣升泰咨稱遵旨刊刻欽差辦理藏印邊務大臣關防已於光緒十五年十一月二十四日在邊啓用所有欽差大臣關防一顆派員齎送前來並據駐藏隨印司員德喜曁西藏糧務四川虁州通判黄紹勳等禀稱升大臣派印房委筆帖式柏奇圖外委霍陽明將關防並報匣四分於十二月初六日齎送到藏請示是否卽送行轅等情奴才因辦瞻對番案實有應行分札緊要公事批令齎送來轅是以途次祇領任事奴才現據瞻對番民並掌辦商正事務第穆胡圖克圖迭次來禀互相爭辯亟應分别飭遵印發後卽赶緊起程尅期抵藏不敢再延並據前藏糧員黄紹勳禀稱俄人撇武撮伏不日到藏後藏糧員秀蔭禀稱廓爾喀與藏番尋釁各等情除飭確探俄人何日到境派弁先期迎護至廊番尋釁據禀升泰已飭都司蕭占先前往查辦奴才抵藏後與升泰妥爲商議以期早弭釁端謹附片併陳伏乞聖鑒謹奏奉硃批知道了欽此 
 
