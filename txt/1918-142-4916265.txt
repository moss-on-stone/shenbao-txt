# 1918 - 142 - 4916265

 

Page 1

 
 
   
 
 

Page 2

 
 
時評 
[南北戰事與大借欵（冷）]  
　　聞第二次借欵之一千萬政府欲請續交而銀團以南北戰事未息以前不能交付何其命意之適相反也 
蓋政府之所以欲請續交者唯以南北戰事之故耳戰事不能息軍費無所出小借欵不足以濟事故無法而出此今銀團以息戰而後能交付豈政府之本意哉 
雖然苟以此爲調和南北之戰事誠一妙法也 
[命令]  
　　五月二十七日大總統令特授黄恩錫以勳五位此令 
又令任命董濟川爲江蘇陸軍第二師步兵第七團團長此令又令陸軍總長段芝貴呈請任命蔣濬川爲陸軍第十九師副官長王紹先爲步兵第七十六團第三營營長李咸爲江蘇陸軍第二師步兵第七團第三營營長均照准此令 
又令司法總長朱深呈請任命朱得森爲大理院代理推事夏勤爲京師地方檢察廳檢察官王家標署就師地方檢察廳檢察官均照准此令 
又令司法總長朱深呈請任命邵箴署直隸天津地方檢察廳檢察長熊才署奉天鐵嶺地方審判廳長張更生署山東濟南地方審判廳長曾毓靈署山東福山地方審判廳長葉旭瀛署浙江高等審判廳推事均照准此令 
又令司法總長朱深呈請任命張德馨署阿爾泰審判所所長應照准此令 
[專電]  
北京電聞李純又迭接陸岑等電仍請出作調人馮以個人名義覆陸岑勸西南服從命令爭可立解云云（二十九日下午一鐘） 
北京電參陸處電前適如五日内克郴州賞銀十萬 
（二十九日上午十鐘） 
北京電中日協定聞正與日籌議以同樣手續宣布 
（二十九日下午一鐘） 
北京電段靳以新約反響無憑疏解而條欵秘密又有主文規定現商彼方面將遇適當時機爲同樣之宣布（二十九日上午十鐘） 
北京電頃晤江庸言中日協定當彼未允就監督時曾見原文與最近報載十二條大同小異彼赴東後當力除官吏與學生隔膜之弊對於學生之集會亦主張予以相當自由 
（二十八日下午六鐘） 
北京電段電徐樹錚赴視曹錕病昨報已稍愈（二十九日下午一鐘） 
北京電龍濟光敬電已回香港現派員與李耀漢聯絡 
（二十九日下午一鐘） 
北京電陳貽範來京聞因在滬敵僑之私人營業請政府備價收買（二十九日下午一鐘） 
北京電處置邊防入手辦法昨由外長提出國議通過 
（二十九日上午十鐘） 
北京電財部規定各省區派銷七年公債辦法大縣一萬中縣六千小縣三千或二千 
（二十九日上午十鐘） 
北京電督軍團有聯銜要求取消張勳通緝發往前敵効力贖罪說並聞巳得當局同意 
（二十九日上午十鐘） 
北京電第二次善後借欵二千萬未交者一千萬曹要求交付四國團反對言南北未妥協以前不能交付（二十九日下午一鐘） 
北京電馮向清室借公債三日百萬據世續告人言明專爲東海選舉預備（二十九日上午十鐘） 
北京電中央選舉會將黎元洪列入鄂省二區第一黄陂情願棄權通知該會除名 
（二十九日上午十鐘） 
[外電]  
　　北京電美國銀公司希志考氏已簽定合同墊借美金二十五萬元以借運河測量及開辦工程之經費此欵即可取用乃治河借欵美金六百萬元中之一部希氏已指定大專門家五人聽擇其一任爲總工程師雖此五人今皆有事於戰爭工程但僅求五人中之一當可得之（二十七日） 
北京電孫中山等現在汕頭將來行蹤未定（二十七日） 
北京電官場消息過激黨軍隊啓程赴西比利亞以拒謝米諾夫（二十七日） 
廣州電郵局以中國銀行未開兌以前不收中行鈔票粤當道擬變賣廣海巡艦以充軍費粤人不以變賣軍艦爲然要求售與華人勿使日人購去軍政府刻在解散中孫中山須俟其他六總裁亦皆受職時始可就職於聯合政府（二十七日） 
北京電日使署否認日本在中國獲取煙酒專賣權之說日使署正式聲明日人從未有此種交涉 
（二十八日） 
北京電日本國會議員昨謁馮總統晚在外交部宴會今晨啓行赴漢（二十八日） 
以上路透電 
北京電馮總統昨日覆陸榮廷主和之電報大致謂中央本不欲使戰禍延長西南果能服從中央之政令則南北之爭可從此而止云云（二十九日） 
北京電總統總理許曹錕養病一星期暫時不准因病辭職（二十九日） 
奉天電前敵總執法官殷鴻壽第（電碼不明）師長劉志霸（譯音）安徽督軍代表劉國珊（譯音）等來奉聞其要件表面上爲張作霖之姪賀婚事其實爲軍事會議因張督軍特招而來亦與馮德麟之歸奉頗有關連但其内容未能明悉（二十八日） 
漢口電長沙來電徐樹錚二十六日到此間與張督軍密議數時之久即前往衡州 
（二十八日） 
漢口電二十七日宜昌吳光新報告云日前佔領巫山縣之李炳之軍爲王文華所率雲南軍約二十營圍攻力不能支再行退却該處又爲南軍佔領（二十八日） 
東京電日本政府派往北部中國之渡邊侍從武官於今日下午啟程（二十九日） 
東京電有松法制局長官偕園田書記官於今日啟程前往中國（二十九日） 
東京電湯化龍林長民兩氏因與日本朝野有力者會談要務已畢將於下月四日離東京湯氏赴美林氏回國（二十九日） 
東京電日本政府已與北京政府商妥將於三十日發表中日協約之大概（二十九日）東京電據當道接到電報云美國上議院討論九小時後全體一致將海軍案通過計預算總額十六億六千萬美金水兵永久定額十三萬一千人戰時臨時定額十八萬一千人又加入空中窒素製造費九百萬美金（二十九日） 
以上東方通信社電 
[戰電]  
　　倫敦電今晨海格將軍報稱今晨敵軍在廣闊之陣線猛轟後攻擊洛克與扶爾末齊勒間之英法軍星期日及昨夜英軍陣線上之敵軍砲火大爲猛烈今晚報稱今晨三時三十分占守跨愛恩河法軍陣線一段之英師受敵猛攻同時英軍右面之法軍與左面歇滿台達美高地一帶之法軍亦爲敵大軍施擊攻擊英軍陣地之敵軍有湯克戰車助之且發煤氣砲彈無數英軍於右面堅守戰地與法軍相接惟在左而者爲敵軍所逼激戰後退至防地第二陣線全陣線之戰事仍在激烈進行今晨敵軍在洛克與扶爾末齊勒間陣線猛攻者經法軍力禦後大挫而退敵軍在狄克布施湖附近攻入法軍陣地前進無幾戰事進行未已敵軍所破其他地點均爲法軍回攻克復法軍且俘獲多人昨日雲低有霧飛機戰事未能活動英機擊落適機六架（二十七日） 
巴黎電今是午公報云德軍於下半夜猛轟比倫森林與姆萊間之全境今晨敵軍在此二地點間廣闊陣線大舉進攻法英軍現正奮勇抗拒大戰正在進行中今晚公報云自伏才倫村至折勒芒村外廣四十基洛邁當之陣線大戰終日進行極爲劇烈敵軍不顧損失密集向愛恩河流域猛進至日終時有敵兵若干進抵邦太爾萊附近英法軍現正整隊而退且相緊接使敵軍出甚重之價以易其最初必得之勝利法英軍並逐步抵禦俾收善用後備軍之效果末斯河兩岸聖米葉爾境勞蘭陣線砲戰活動如故（二十七日） 
倫敦電今晚德國公報謂德軍已占有歇滿台達美山脊之全部分（二十七日） 
莫斯科電勞兵會幹事會因農民不肯供輸糧食各村中等社會反對政府日見增甚特開會議會長史佛洛夫氏謂政府當煽動貧民以抗富民引起内訌俾止農民與中等社會聯爲一體增長勢力史氏建議今宜速以武裝供給農民以抗鄉間之中等社會卽經幹事會採納（二十七日） 
莫斯科電過激黨機關泊拉夫達報載稱德國之違背白里斯特里土夫斯克和約使政府不得不利肜　制派軍力之助以抗他國云（二十六日） 
亞姆斯特丹電烏克蘭前政府之農務總長哥伐洛斯基氏挾欵五百萬盧布逃逸失蹤（二十七日） 
丹京電據瑞典某報載稱烏拉爾與西比利亞發生反對革命之激烈運動哥薩克軍領袖杜土夫氏已聚集大軍與過激黨戰於薩拉土夫（二十七日） 
巴黎電德軍射遠砲已數星期未向巴黎轟擊今日復發彈迄今毫無所損巴黎人士安靜如常（二十七日） 
亞姆斯特丹電德國現不許荷船無德國平安證狀者駛至任何地點而此項證狀又須候荷國承認要求始允發給日者有荷船三艘自洛特丹開往瑞典京城均爲德艦拘至斯温孟特（二十七日） 
亞姆斯特丹電電聞報載稱德國現復以砂石取道荷境運往比國（二十七日） 
 
 
 

Page 3

 
 
日尼瓦電萬國紅十字會宣布法德交換俘虜條約詳欵並懇其他交戰國亦照此訂約約中有三欵如下（甲）戰爭俘虜均於被俘十八個月後交換（乙）不得俘虜平民（丙）取銷放逐俘虜（二十六日） 
莫斯科電特文斯克有德兵兩師不肯遵令開往西歐戰地兵士數人受繯首刑尙有數十人判罰終身苦役（二十六日）舊金山電據太平洋濱其他口岸消息水泥船菲士號曾於烈風中駛行八十英里雖滿載貨物仍安然無恙成績之佳巳可想見現有人於太平洋濱建定二地點興造水泥汽船四十艘並貨船若干艘私人公司二家正在組織中一專造水泥船一專供水泥船機器（二十六日） 
華盛頓電紅十字會募捐進行至星期一日止俾捐數可達美金洋一萬五千萬元現信已經捐集之欵至少已逾原定一萬萬元之數（二十六日） 
亞姆斯特丹電荷蘭定七月三日選舉國會議員候選人中有代表九政黨之女子二十二人（二十七日） 
西班牙京城電西班牙國皇首相閣員與人民百分之三十患同一不知名之症其症象爲身熱胸痛下痢惟性屬温和迄今尙無轉危者醫士勸人儘力處户外以防受染劇場數所四藝員患病而輟演電車亦甚受窒碍（二十七日） 
巴黎電日政府頃照會中國謂擬放逐國内之德僑德國柯洛業報謂日本如施此舉將來必受慘烈之報復巴黎小日報謂不知德人將用何方法以報復日本日本於此絶不足畏德國之無法出兵攻日視歐洲任何國未能較勝至於日本亦不敢出兵攻擊歐洲任何尙武之國惟出兵西比利亞與出兵歐洲完全不同且較俄日戰爭時更爲利便蓋日本今已控制海洋其陸軍亦較前爲强况俄人大多數今皆不滿意於革命日本之出兵足以鼓其勇氣挽回狂瀾而有利於俄人云 
（二十七日） 
[公電]  
　　溧陽縣敎育會來電省議會省敎育會各報館各縣敎育會各法團鑒中日密約足以亡國國民誓不贝認請合力呈請總統俯順民意萬勿蓋印以拯國命溧陽縣敎育會勘 
要聞一 
[西報論中東鐵路之地位]  
　　字林報二十四日北京通訊云中東鐵路問題近頗爲人注意茲略述該路地位於後想當爲留心時事者所願聞也一八九六年秋中政府與華俄道勝銀行締立合同敷設此路規定由道勝銀行組織銀公司中國加入資本五百萬兩以華人爲管理部主任是年該路管理章程擬妥中俄兩政府皆批准之章程内有奇異條例兩則訂明管理部設於北京或俄京選舉下屆管理部董事之股東常會每年在北京或在俄京召集舉行當時訂此條例者未必確有將中東鐵路總機關部設於中國或在中國召集股東常年大會之意其所以有此規定者不過聊以敷衍中國顔面而已詎知俄國革命後情勢一變此兩條居然適用而管理部遂移至北京股東常會亦即在北京集議矣股東之在北京開會殊無阻礙難行之處蓋所謂公司者本屬虚設其實道勝銀行本身即是該路公司全路股份皆爲銀行所有每届常年大會時銀行爲符合定章計擇其合意之人授以股證使之入選爲管理部董事在表面上道勝銀行將此路押與俄政府供給築路之經費而在實際上俄政府固此路之唯一主人也其所以有此週折之辦法者則僅爲不背定章違法律上尋常手續起見耳中政府未曾投資故對於此路並無金錢之關係也俄國過激黨推翻正式政府而握政權時此路管理權操於俄京財政部所屬管理部之手質言之此路即爲過激黨政府所管轄過激黨與德媾和且有他種行爲破壞前政府之信約施行不利於協約國之政策中國亦協約國之一不能坐視在其國境内之一重要鐵路竟爲此種政府所管轄而滿洲境内之中東鐵路管理避亦自知未便服從過激黨政府决定另組管理部以應合新發生之事勢於是股東會遂在北京開議舉定新管理部董事駐北京辦事矣此兩事適與一八九六年章程相合豈當時已預知有今日事耶可謂異矣中東鐵路某段讓與日本之說日人近曾否認之要知否認之文非直接出諸日政府但係日本路透電社代理人所傳出若果由日政府自已發表則詞句當不如是堅决盖就事實而言中東鐵路某段讓與日本之說確非無因俄日兩政府已於一九一六年簽定關於割讓長春與松花江間一段鐵路之密約矣密約性質未經披露尤可異者過激黨近發表與遠東有關之種種秘密文件而絶未言及中東鐵路事件日前駐京日使照會中政府聲明有此密約以目前時局而論今日斷無實行此約之問題蓋日政府不能向未經承認之過激黨政府磋商割讓手續而駐荆與駐日之俄使亦未便擅行割讓國家重要産業之大事也故中東鐵路之地位今未視前較異非至俄國有合法組織之政府爲各國所承認後不能有所變遷今所見諸事實者不過中政府前所未知之事今始知之耳中國對於中東鐵路有於一九三八年收回之權故此路之割讓非得中國同意不能實行南段鐵路即今所謂南滿鐵路者中國巳犧牲權利而允日本展長租期至二○○二年如日本再得松花江長春路線則亦必援例請求展限中國若承認之即喪失其於一九三八年收回此路之機會矣華人未必肯將其所有輕易送人吾知其必有一番大爭執也 
[東京通信（心危）]  
　　東報對於中日協約簽字後之論調中日軍事協商現已簽約其内容此間仍未發表蓋寺内内閣仍主張秘密也據云中國外字新聞巳發表該項條文東報仍竭力辯明僅爲軍事協商絶未有關於政治及交通以致侵害中國主權等說但所謂軍事協商内容不發表其中有否利害關係不使吾人得知終不能釋吾人之疑念也况外字新聞旣已發表兩國政府何嚴秘之有哉東報之論調亦不以其政府之秘密爲然某報之論曰所謂中日協約之交涉從來易起中國人之疑懼動搖反對憤慨者實因有關於中國之國權政治而其性質亦屬永久此次中國人之騷然亦不外乎有此疑懼也現該約已經簽定而究其内容爲戰時之對應策係一時的性質僅關於軍事上之事件而不涉政治問題者也中國人民之疑懼或可從此冰釋乎 
中日軍事協定據北京之報道似與去年十一月日美協約之海軍協定同一種類三月下旬以來該項協商未經外交當局之手與議者專爲陸海軍武官與日美間關於太平洋海軍共同動作亦爲海軍代表者所協議亦似相類惟該項交涉於日美交換覺書中雖未明言而美國務院報告交涉顚末時略已言明此次中日交涉兩國間嚴守秘密軍事事項當然須守秘密而未諮詢於樞密院似終爲絶對的秘密該交涉經二十餘回之討議並經中國外交部三次修改存有細則若以中日兩國對等而言似於中國不無利益惟以日本爲本位而言兩國海陸軍力相隔懸殊果能得共同防禦之實與否尙屬疑問目下中國之兵器財力似均須日本援助其平均比例分配如何日人亦不能無不安之念日美海軍協定成立旣已發表而中日軍事協商當然亦可發表其大綱是所望於中日兩國政府者也 
中國政府當參戰之時即宣言參戰之主旨在阻遏戰禍促進和局是與聯合國共同作戰之企圖固不待今日始矣惟大戰開始後對敵防衞上軍事協約之締結均應視其國情而定未能一概論也今俄與德握手言和頗有德勢東漸之虞維持東亞之和平舍中日兩國其誰屬故今日而有此軍事協商謂爲應順時局之趨勢亦未爲不可兩國當局者及國民宜善用此協約也如果但以不觸軍機之程度爲限使兩國人民得知其内容固毫無妨礙者也當局何故嚴守秘密至留學生有歸國之舉畢竟受官僚的秘密主義之餘殃耳至後藤外相之覺書但言中國之外字新聞所載爲揑造鹧構而最後復言内容不能公表恐仍未能釋中國之疑念也且南方派中人有謂日本旣不認有出兵西比利亞之必要則中日間更何復須締結條約乎且日本政府徒對於北京政府惜以金錢供以武器使之用於國内戰爭故對於軍事協約反對之不遺餘力今該約尙未許發表殊未能詳細批評以釋中國人疑念實爲遺　但旣聲明不涉於對敵防衞目的以外中國人亦可安心矣云云 
以上論調純爲日人辯解而内容如何固難明白中日政府每喜用其秘密主義使人民無傛喙之餘地終墨守民可使由之不可使知之之遺訓願兩國政府勿與人口實也 
[二十六日中央政紀]  
　　公府情形　二十六日各行政機關在職人員星期休息公府方面除秘書廳軍事處文武承宣司應値人員照常進府辦公外其餘清閒機關在職人員大半未赴府應値聞大總統因無來賓請見於午後三時始至辦公室披覽　錕張懷芝鮑貴卿張敬堯劉鎭華諸長官拍來要電七八件於四時二十分元首以夏雨放晴天氣温和特往中海散步約一小時餘旋歸内宅聞南通張季直對於此次之中日軍事協約宣布問題曾電政府請即酌量宣布以息浮言馮總統對此巳經電覆茲聞張君此電拍達中央之時總統曾經派員携商段總理究應如何答覆總理比謂事關外交軍事絶對不能以明令全行發表該員回府陳覆總統後故總統當叩電覆而段總理亦於是日囑方立之秘書長擬電婉言礙難即行宣布之種種情形交局拍發答覆張季直矣又聞前日岑雲階於中日交涉事亦致電大總統略謂國人誤會中日共同防敵條件日深查該項條約旣不防害我國主權應由政府速以明令發表俾使國人盡悉條約内容誤會之點自可氷釋云云參陸處消息政府鑒於川軍尙節節進行非將巫山攻克後斷難急謀平川方策二十六日密電宜昌吳光新總司令從嚴督飭所部軍隊務於六月五日以前將巫山攻克萬勿稍遲致碍軍事計畫聞參陸辦公處又致湖北督軍王占元電一道略謂張鎭守使聯陞所部軍隊望速由鄖陽趨赴竹溪兜剿黎匪一面由管使金聚派兵一團在興安交界夾擊云云至贛西湘西軍情近日形勢頗形緊急陳光遠督軍二十六日有電報告參陸辦公處該處對於此電曾由靳翼卿處長與各要人討論結查電覆陳督關於韶州方面仍起攻勢其他各方則暫取守勢以待另行計劃至湘西方面之常德一處以馮玉祥旅長似雞即行得利故參陸處討論上項機要亦曾同時議及結果則電令王正雅鎭守使從速派隊援應作夾攻之勢以期早奏膚功 
[戰時會計處之提議]  
　　外交部現以我國旣對德奥宣戰所有軍事上之費用及所受種種損失必須隨時隨事設簿詳記以爲將來要求賠償地步特於上次國務會議提出設立戰時會計處曁編製各種簿記議案聞其内容約分兩項一爲戰事賠償一爲損害賠償並分作兩時期計算（一）自絶交起至宣戰止爲一時期（一）自宣戰起至終戰止爲一時期此案業經大多數之贊同議决由外部會同内務財政陸軍農商各部商訂成立手續矣 
[中央公園之讌日議員會]  
　　日本議員視察團亽二十六日午前一時三十九分由西直門乘京綏車赴八達嶺游覽交通部特備專車三輛京綏路局長丁士源副局長何瑞章同赴車站迎迓並派卓寀謀郝竹橋二氏爲招待員同車前往濱田團長等深感該局之好意及長城之偉跡足爲此次旅行中之好紀念令人嘆賞不置該團員於午後三時二十分回京七時半又赴中央公園來今雨軒王揖唐之歡迎宴在座者有林日使芳澤船津各要員日本在京新聞記者及外交陳次長那副議長王秘書長等入席後首由王揖唐致歡迎詞略云中日兩國地理上宗敎上文化上種族上本爲天然親密如兄弟二人同一父母所生當然有一種親密之感情不過兩國人民間之關係往往有兩種障磯（一）由於誤會當國民幼稚之時代彼此不免有疑忌心而生吞併之想於是新聞雜誌常有此種論調致引起反響卽有眞正兩昨之事眞正親善之意亦因此種疑忌心而不敢相信此親善之障礙一也（二）由於兩國國家在國際上無共同利害之關係國與國交以利害爲前提利害同則交深利害反則交絶中日兩國在歷史上有天然親善之關係然於今世之國際上以前尙未有一種共同利害之關係故對於世界外交兩國不免有各行其是不顧其他之處此亦不易親善之原因也然此皆以兩國對德宣戰以前之陳跡自歐戰以來兩國國家在國際上有種種共同利害之關係現在兩國國民於以前幼稚之思想大有覺悟知兩國在世界上維持其生存發達不能不維持東亞之和平不能不推赤心以相與互相尊重其愛國獨立之思想互相扶持其生存發達之事業近日兩國國民往來日密可知親善之事已開一新紀元矣今日貴議員團諸君來此不啻代表貴國全部之意思敝國全體參議員與會亦不啻代表敝國全部之意思從此國民携手其親善之程度當然日益增高且兩國新聞界今日蒞會者均有人尙望以後鼓吹親善貴議員團回國將親善意思格外提倡是鄙人所深爲忻幸者也云云次由日本議員團長濱田君答詞略云今日承王君招待非常榮幸敝團來此蒙貴國朝野上下與以種種便利甚爲感謝對於王議長頃所濱說極端贊面中日兩國之親善關係不僅在物質上有無相通等事尙有一種關係比物質關係尤大然後可立永久親善之基礎現在歐洲爲民族主義之競爭無論甲勝乙勝勢力必將東漸中日兩國同爲黄種應共謀抵抗方法負一種共同患難之責任此種關係即爲永久親善之基礎方針旣定其他小問題均可迎刃而解今日得有機會與諸君聚會諸君均爲貴國有力之分子尙望來至敝國視察兩國有力分子時常接洽必能於親善上生極好之效果云云演說畢觥籌交錯賓主散時已十時餘矣 
[關於時局之要電]  
　　張謇之屯張嗇老自南通電致馮段二公促請宣布該協定之全體條文原電計一百四十九字語意較初電爲簡切略稱拜讀覆電理由固甚充足惟南方人民視中央與日本秘密結約爲喪失國權如不明白宣佈恐無以打消南人反對之心理且中央如果不曾賣國則請早日宣佈否則必有不能告人之隱云云聞段總理接電後堂囑秘書廳草一電稿即於是日午後六時復致嗇老并聞原稿電尾本擬署祺瑞印三字經總理抹去　以院秘書廳四字茲將電文大意錄左南通張季直先生鑒電悉中日新約原爲共同防敵計畫報紙所傳都非事實歐戰終了即可取消望公向各處委婉解釋院秘書廳 
張作霖之電奉天張督前有態度驟然一變之說茲聞張主戰到底之密電近已到京則前傳非眞矣文云國家出兵數月所耗之金錢與犧牲之軍人生命軍火不可勝計南方詭計頻施力充則肆意擾亂力挫則假言求和查其情形不過一種緩兵之計况日來鄂皖蘇贛大軍雲集軍事甚爲得手奉軍亦連獲勝捷正宜及時進兵掃清逆氛以爲一勞永逸之備萬勿輕信若輩之奸詐致遺日後噬臍之悔大局幸甚 
張敬堯之電長沙張敬堯近日電致政府略謂大局未平良才難得徐司令樹錚文武兼資膽識宏遠對於奉軍咸皆感服務請迅頒明令兼理第二路總司令並加上將銜倘徐司令不願兼任斯職請另編一師由徐司令統率繼續進行以應救時云云 
[曹錕之病耗]  
　　曹錕宣撫使於日前派遣代表吳玉麟參議到京時即力疾面諭吳君令赴京報告軍事進行情形吳九於二十六日到京乃二十七日晨八點鐘左右在參陸處陳述時適到漢口曹行營二十七日黎明拍來一電聞其内容係言使座政躬極爲不豫吳君當卽轉電天津曹使公子世藻曹公子得電後遂趕由專車到京二十七日午轉赴漢口省視矣至公府方面昨晨七點餘鐘亦接得類此之急電大總統特派代表張聯棻中將公府軍醫處長紀書元醫官吳士賢趕於昨日午前九點乘專車赴漢慰問診視矣又一消息云曹宣撫二十七日有電來京係請准病假以便回直醫治據聞症爲染患時疫當不甚劇總統接電之後即派專員張聯棻及醫官紀書元前往慰問診治囑曹使母庸回直云云 
[交通銀行股東會續聞]  
　　二十六日下午交通銀行在江西會館開股東大會並票選董事等情已誌昨日（二十九日）本報茲將該日各董事所得票數分記如次 
當選董事七人梁士詒（得三千零九十四權）朱桂莘（二千八百六十三權）周自齊（二千七百三十五權）陸宗輿（二千三百八十一權）汪子健（二千三百六十二權）蔣邦彦（二千二百三十二權）孟玉雙（二千一百五十六權） 
次多數十人方仁元（得一千八百零九權）葉玉虎（一千四百一十四權）于志昻（一千三百九十六權）關冕鈞（一千二百三十七權）王祝三（一千零九十九權）陳玉蒼（一千零八十二權）以上六人當選爲候補董事任鳳苞（一百一十四權）施省之（五十七權）吳達銓（三十權）曹汝霖（十五權） 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[天津商會聯合會之消息]  
　　全國商會聯合會會員直隸代表宗景鏞並湖北北代表周振成先後提議之設法防止中日新交涉案及爲中日共同條件案業交審查會研究辦法由審查員汪得深韓成立王道鐸汪筠張吟清等討論終止巳將結果報告大會通過實行矣茲將報告原文錄下爲審查報告事四月二十九日大會交到直隸代表宗君景鏞提議設法防止中日新交涉案五月六日大會交到湖北代表周君振成等提議爲中日共同條件應由本會宣告全國商民俾知警惕並通告各友邦以彰公論案合併審查僉謂直隸代表主張由本會呈請大總統根據法理力行拒絶一節前據赴京四代表報告晋見大總統時曾奉大總統面諭此項條件准交外部審定後宣布予决不貿然簽字等語但此項條件政府迄未宣布自應由本會再行呈請大總統拒絶簽字至致電日本政府云云與湖北代表主張將中日條件宣告全國羹通告各友邦宗旨相同本審查查核湖北代表原案措詞沉痛懇摯與宣言書體例相符擬請即以原案作宣言書分别刋登中外報紙以表示我全國商民誓不承認此項條件之决心是否有當尙希公决云云又聞全國商會聯合會以閉會期間會期間在卽而調和與外交案尙無何種結果是以會卝大多數主張該兩案非達目的不能息止故已組織評議會由會員公推評議員常期住會以策會務之進行現正研究手續以便實行 
[關於軍事之最近京聞]  
　　徐樹錚已赴長沙奉軍副司令徐樹錚於漾日抵漢後即與曹仲珊宣撫使張子志檢閱使接洽一切曹氏堅謂第一路轉戰數月士卒倍極辛苦必須休息以節其勞張氏亦稱第二路必須重加整頓俾士氣振奮始堪再戰交推徐氏督率奉軍前進徐以不得要領即赴長沙往晤張湘督協商一切矣開聞此次到湘商定後立即回京預定歸程至多以十日爲限暫時仍不願就第二路總司令之職又一消息云自張懷芝力辭第二路司令急欲回魯剿匪以保其督軍地位第二路司令遂至無人擔任徐樹錚氏現雖前往漢口據該處電傳消息徐氏仍不能即就二路司令之職因曹張方面雖促徐前往而對於徐之爲第二路司令暗中又不滿意徐自知不能指揮故除請留張暫任外不日仍須回京 
南雄停戰原因桂粤兩省每當春夏之交瘴氣屢興非慣於該處水土之旅客鮮有不致病者聞近日南雄一帶無甚戰事發生即因該處南北兩軍多中瘴氣移入野戰醫院者頗不乏人 
曹張攻桂準備聞曹仲三與張勳臣二十六日有聯名電報到京内容係稱吳（佩孚）田（樹勳）兩司令現正各率所部進攻零陵郴州以疏由湘入桂之要路俟零郴攻下後即以第七師及第十一師爲攻桂第一路第三師與直隸一二兩混成旅爲攻桂第二路一路由零陵進兵二路由郴州進兵 
鄂西將有大戰據某方面報告謂刻有滇黔聯合軍三千人開抵利川建始一帶吳光新司令得報後即飭前派赴施南之朱廷燦太李炳之並沙巿之王汝賢各旅長趕令所部軍隊前往迎擊該方面日内不免發生激戰 
陳樹藩被敵圍困陜西省長劉鎭荆二十六日急電中央報告胡景翼等軍圍困陳樹藩於固巿地方勢極危險請速電示方針云云另一消息云陳陜督現下確在固巿並有被敵軍三面圍困消息聞劉省長刻正派兵援救又聞二十五日劉雪亞曾致政府荆密電稱渭南區域内現有戰事陳督軍隊在固巿羗白新巿田巿等處至胡景翼軍逼進渭南屬新巿鎭郭堅軍盤踞渭南屬孝義鎭距離羗白甚近而下部鎭有高俊軍二千人官渡鎭有盧軍馬兵一團云云 
李厚基電告軍情閩督李厚基二十六日來電報告福州長門巳於二十二日起宣布戒嚴任姚建屏爲福州戒嚴司令許濟川爲長門戒嚴司令電末並陳湘漳土匪已令臧使派隊防剿云云又聞李厚基由厦門致電政府詳述閩省政軍各費無着擬將五月份本省鹽稅餘欵暫行截留以資維持 
[湘鄂血戰中之議和聲浪]  
　　昨據鄂垣某要人云刻來和議之聲甚熾主戰方面似不若如前之堅持然而和議果能從此實現乎則又吾人所不敢深信又云此後之和議要以戰事之進退爲斷桂軍犯湘滇軍犯鄂備戰之不暇和議烏能遽成事實然政府方面之財政竭蹶所有軍費應付爲難確係實情故有傾向和平之心且以近日湘省瘟疫大作軍人病者頗多加以南北各調人極力勸和西南各領袖亦因外交緊急願息内爭段總理刻已採納羣言俯從調人之請與東南各督軍往返電商有停戰三月從事議和之說此言殆非虚杳也 
英人李德立前次來漢頗受政商各界之歡迎於其和議主張尤多贊成之者王督軍即其一也現在李德立返滬已有多日王督軍念蜩螗之時局憐水火之人民特函達李氏表示宗旨其文曰月前台駕蒞漢得仰芝輝把袂晤談至深佩仰别後迭奉惠書仰見閣下殷殷國是力主和平之至意感泐尤深惟國會召集法須决於全國多數人之意思實非個人所能建議現在旣已由尊處通告江淮各省籌商解决時局辦法一俟各省發表政見一致從同鄙人亦必力與贊成也云云則王之傾嚮亦可概見矣 
[張文生電告剿匪事]  
　　四省剿匪督辦問題王廷楨張文生兩氏内幕競爭頗爲劇烈政府之意本屬於王嗣以種種關係遲遲未見發表且日來徐州土匪經張文生痛剿頗有肅清之概故督辦一席尤難遽定聞張於敬日有電致府院云徐屬土匪大致可望肅清除派兵防守外謹此奉聞請紓厪　前請率隊親赴前敵一節是否可行懇乞訓示又一消息謂張並有電自請赴魯平匪略云魯匪猖獗迄未平靖文生現擬統率安武軍十營開往兗州等處協同魯軍堵剿匪黨枕戈待命務乞速電指示俾有遵循 
[粤軍攻入閩境之消息]  
　　上杭永定一帶自浙軍抵步後經第一統傐李炳榮詳探虚實察悉該軍抵閩之數號稱五營除退汰缺額外實數不滿一營砲械極爲欠缺機關鎗隊數僅兩連其餘輜重兵等係屬新編未嘗訓練運輸建築等事異常延遲詔安邊地砲壘建築月餘仍未告竣平和前繳軍隊因輜重運輸遲滯軍餉糧食均向臧致平就近借支特將情形諜報陳總司令察核屢請先率一旅由大埔抄出汾關并約同許崇智所部在蕉嶺方面同時進兵襲攻武平維時陳氏以高雷未平遂飭緊守陣地現値詩龍各軍陸續回汕又値閩軍進窺正宜大舉進攻特於日昨儌令第一支隊乘勝反攻業在永定上杭一帶大佔優勢關國雄所部亦由潮安開往汾水關邊要各地相機應援羅紹雄鄧本殷各軍則在黄岡前敵連日接戰以便會合進攻日來省中連接勝報粤軍已佔領永定屬之蘆下壩上杭屬之峯巿并進佔武平縣城茲錄各電如下陳炯明由三河壩來電云炯明提師甫到潮梅適値龍禍披猖日公悉調潮梅之師赴高而以守士相寄粤軍於是未克前驅入閩加以議和之論正高果能依法解决亦復何求以故嚴守疆宇靜待解紛不圖李厚基罔知悔禍聯合浙軍分道寇粤三軍憤激義不可遏元日馳赴三河壩相機防剿敵軍仍不畏威希圖一呈自非加以懲創莫由戢其凶頑乃於篠日下令應敵現得第一支隊正司令李炳榮副司令李次臯皓日報告本日黎明敵軍突然來犯我軍反攻大捷巳將永定屬蘆下霸完全佔領現正在追擊中是役弊敵軍官連長二排長二敵兵擊斃及淹斃計百餘名生擒連長一司務長一敵數名獲鎗三十餘枝五六子彈七八萬炮彈十餘顆輜重甚多等情其餘各方面情形因山水暴發電信中斷尙未得報特先電聞仍祈隨時惠敎是禱炯明叩哿印又電上杭屬峯巿（與大埔接壤）已於哿日上午四時被敝軍隊第一支防完全佔領詳情續報合即電聞炯明叩哿印又電云廣州粤軍總司令部總參議黄莫京覽我軍佔領蘆下壩經於皓日電達茲據李司令炳榮哿電稱本午四時我軍完全佔領峯巿是役斃敵數十人奪獲子彈甚夥現正與第一預備隊追擊等情同日接許司令許崇智巧電稱篠晨進攻武平所有適兵千餘距城堅拒血戰一晝夜敵遂不支是午八時完全佔領武平查是役斃敵軍連長二排長五兵士數十名生擒排長二兵六名奪獲步鎗數十杆子彈十餘箱軍用品無數我軍陣亡兵士一人傷三人又據關副司令國雄電稱哿日下午敵軍外隊由長徑等處輸关之械我軍出擊奪獲子彈數萬皓日敵兵數百由梯子嶺經過被我軍迎擊二小時斃敵官兵十餘人生擒數名奪獲毛瑟鎗十餘枝并子彈旗幟等物又據李司令炳榮皓電稱午後敵軍欲行反攻峯巿被我軍擊退奪獲七生五砲一尊子彈數箱步鎗十餘枝斃敵軍甚多等情合即彚聞陳炯明養一又來戟层現據第一支隊正司令許崇智副司令關國雄哿電稱皓辰由武堡所乘勝直攻武平縣城查該縣城尙有敵兵一混成團智率所部於哿日拂曉行總攻擊至未刻爲我軍完全佔領奪獲大砲三門機關鎗一枝步鎗三百餘枝子彈十餘萬顆軍用品無算斃敵連長二排長四兵百餘生擒六十人餘敵向杭汀州潰走現我軍正在追擊中等語合奉聞炯明馬申印 
[龍濟光最近之狀况]  
　　龍濟光自高雷兵敗後遁往廣州　頃有自雷州來者謂龍濟光巳於十八號搭河内火船由廣州灣到港云云據此則龍氏又抵香港矣茲聞龍之部下將士趙越李朝興與護從約五十人亦同船抵港龍濟光之部下人員因受傷來港就醫者爲數頗衆茲據調查所及如下普鐸本月八號入國家醫院高連珠樸禮福王廣恒以上三人均係十一號入院張正孔王金王芳七王海甲以上四人均係十二號入院其餘小卒姓名太多不錄而問有在龍之住家延醫診治者亦有之龍濟光抵港後至翌日（即十九號）下午到某大紳處拜候一遍即回西營盆瑞荆坊五號閉門謝客甚少外出有曾見龍之面者謂其風塵僕僕大不如前矣李嘉品回港現寓堅道上之芝古台二號四號三樓聞李之左足受傷頗重延某醫生到家調治尙未十分痊愈且已將鬚剃去又聞前三日有本港警差多人到李之住宅大加搜索内容無從查悉而李嘉品之三子亦與伊父同居又有人白廣州灣來省者云日前龍軍一千五百餘人携帶步鎗竄入租界爲法人扣留繳械仍扣留西營地方用茅草蓋篷住宿法人日夜派兵監視不得越雷池一步至雷城方面龍黨唐維炯近被粤軍包圍龍氏又無餉接濟祗率殘兵數千死抗粤軍一面由廣州灣電催龍氏爲後方接濟刻聞仍由雷州南方購運糧食情形甚爲窮蹙昨由第一軍司令沈鴻英督兵進逼沈塘墟十餘里外之古勞村佔據各要隘北方一帶附近高地碉樓均架設退管砲十餘尊限於十天内會合各軍實行猛烈攻擊第三軍司令劉志陸特派員來省請領子彈數十萬颗尅日運返高州安舖以便接濟前敵之用查龍軍尙有三千餘人死守海康其前線已派出據守北方之邦塘村挑濠築壘甚爲忙碌尙盼望龍氏於廣州灣碣州等處接濟餉械唐氏探悉粤軍日來節節進逼深恐四面受困有絶糧之患兵士或有譁變至爲焦灼龍氏一味令唐氏派員撫慰謂中央日間即有大帮餉械援助并聞龍氏已電催京政府索餉甚急謂遲則全軍覆没不任其咎云云 
[日本議員團抵粤]  
　　軍政府改組後西南護法各省得一統一機關粤當局謂對外形勢當可日形發展故頗注意於交際之事焉茲聞日本衆議院甲組議員團此次來華游歷定先來南省攷察南方眞相然後再赴他處現該議員團昨已抵港今日即可抵省沙面日領事已預備歡迎一切而莫督軍及粤商會爲聯絡友邦起見亦預備分地歡迎並請午餐茲將議員團姓名黨籍錄後（團長）譯來太郎政友會（理事）伊東知也國民黨今村七平憲政會秋山金也無所屬井户文四郎憲政會磯部尙政友會川口木七郎國民黨檢本誠之新政會大津淳一郎憲政會吉爾正陞政官會以上均識員中村籐兵衞衆議院書記官岡田昌孝衆議院屬官 
[吉林方正監犯越獄之恐慌]  
　　本月十六日下午二鐘吉林方正縣署據警所送到竊犯五名鬭毆犯三名正在開庭審訊後令游巡隊兵多名到庭看押其時適値放封有重犯馬成良馬春元等九名窺隊兵屋内空虚乘間闖入搶取鎗彈並劈柴大斧等器乘間發動迨兵役知覺而監犯業巳得手矣監犯入隊兵室時適游巡隊官邵子傑查事始歸正與其幼子對訜聞變事急卽用飯碗擊去中傷馬春元頭部復開鎗相向擊傷馬成良等數名究以衆寡不敵被監犯用鎗擊倒復使大斧將其頭部砍裂立時斃命其幼子匿於案下得免大難亦云幸矣該犯旣得鎗彈器械後一面開鎗向外射擊一面用斧斫劈械鐐并易隊兵服裝（時隊兵棉軍衣在室）及游巡聞知鎗彈已入監犯手中游巡旣失抗拒之力同院警兵復畏縮不前該犯九名竟從容逾牆分路逃散内有三犯脅善知事之公子東逃以作投鼠忌器之計出城後始行放歸監犯旣逸善知事當即出示通緝並縣賞格重犯馬成良馬春元富景辰等五名拿獲每名賞格大洋五十元次犯傅光張德等四名拿獲每名賞格大洋三十元忌大書特書張貼通衢矣各犯逃後本城保衞團商團各兵到署二吉力陸軍亦奉調繼至分路追捕當將逸犯馬成良一名擊斃其餘犯八名能否捕獲尙難逆料是日監犯開鎗轟擊約一鐘許各商民等疑係胡匪攻城閉門罷巿及後知爲監犯越獄始各安堵如常 
[南昌近事]  
　　南潯路之請欵無效南潯路公司所欠東亞興業會社借欵七百五十萬元息金七釐分兩期交付現在巳届七年上期付息之期日人成田氏特於日昨親赴九江公司向坐辦張佩衡接洽請其從带預備以便如期交付聞張氏大爲心急特於前日派會計科長李仁浦來省請財政廳設法代籌聞昨日晉謁廳長楊慶均楊即飭令征榷科將七年度貨股核算查得自一月份起至現在止共收得貨股四萬五千餘元李以東亞息金每期須款二十二萬餘元以貨股相抵不敷甚鉅懇爲設法將來再於貨股項下扣還楊以軍用浩繁自顧不暇婉詞謝絶矣 
警察廳之拿獲要犯陳督軍因據軍法處呈稱某案内之要犯供稱有黨羽袁老炳匿居距城三十餘里新建縣屬之東嶽地方特飭令警務處會同新建縣前往偵查探役等至該處果見聚集百餘人聚賭抽頭而袁老炳卽匿處其中閻處長以事關要犯遂飭原探并令警察隊派武裝警士四名同往協緝探役等即於二十四晚雜人衆之中將袁老炳拿獲連夜解廳由閻廳長送交軍法處歸案訊辦 
各商業之軍事影響本年各項商業因受戰事之影饗看着失敗如苧麻向以吉贛産額居多今春麻價後捆漲至十一元有零商家催上游各地趕辦此物來省詎運道不通囤積過多由十一元跌至七元近如九江某商在早麥未登場以前分派店夥挾資至餘江萬年餘干瑞洪各地設莊收買此麥如在二月盡頭運到九江轉售上海每石可賺洋五角不意湘粤戰事範圍擴大各地民船爲官廳封差專裝兵隊麥雖購得仍囤放地頭無法輸運直至日前運齊抵潯時期已失損失鉅萬矣又土布一項亦爲貿易大宗每年各縣布客前來販布必預先函致往來之店辦布若干今年二三月間各屬布販亦先紛紛來函通知各布店預先囤積布疋以待詎迄今望眼欲穿竟無一販到省以致各布商均大爲恐慌云 
[蘇敎育行政會議紀事（四）（醒鳴）]  
　　今日（二十七）爲江蘇第三次敎育行政會議之第二日上午八時三十分開議符議長主席議員到一百二十餘人變更議事日程由審查報告敎育廳交議各縣舉辦敎育宜定逐年計劃以利進行案一關於經費者議决併入第二次關於經費各案二關於人才者議决由各縣列表呈報修正原文與第六條合併如下研究改良（一）宜酌定地點設立敎育研究機關（二）利用時機設講習會（三）每年定期組織參觀團實行參觀以上三事應由縣知事令行勸學所或委託縣敎育會於每學年終並應將辦理成績報廳備查注意各縣現在師範學校學生（一）（二）（三）三項併入第一師範學校校長請議書修改原文（一）學生操行何如（賅括的）學業成績何如（分類的）（二）畢業時期及本學年留級或升級（三）本縣在各師範學校人數以上三項應由各師範學校於每學年終報告各縣公署及勸學所一次至各該師範學校關於學生事項請託敎育行政人員調查時亦宜隨時報告以資聯絡限制師範生自由升學照原文去自由二字議决由廳長通令各縣不列議案主席付表决照審查報告通過又崇明縣視學施祖恒海門縣視學張言揚請議廣植師資擴充敎育案寳應縣　學劉鍾瑛請議廣儲敎師案金壇縣　學陳允元溧陽縣視學馬馨請議規定師範學額案松江蘇敎育主任椽屬顧葆康視學倪宗伊奉賢縣視學朱聲鳳南滙縣親學徐守清請議增加省立師範學級並規定各縣學額案金山縣第三科主任沈崇基請議省立師範增設學級均平錄取案崇明縣敎育會會長蘇人權請議造就師資案南滙縣視學徐守清松江縣視學倪宗伊川沙縣視學周祖文奉賢縣視學朱聲鳳請議續辦甲種　習科養成師資案常熟縣掾屬胡煥奎請議推廣師範學額案崇明縣勸學　長陶鑄視學施祖恒寳山縣視學王鍾麟請議省立第二師範添設學級案溧水縣視學陳維國請議省立師範續辦甲種講習科案合併審查報告（一）增加師範學校學級問題此案本審查會認爲必要唯事關預算應由敎育廳呈請省長提交省會議决施行通過（二）續辦講習科問題現在師資缺乏之縣爲救濟現狀起見應由各省立師範學校續辦甲種師範講習科依各縣之請求酌定人數照額認費（仍依前届辦法每生每年納費一百元）其有數縣或一縣自願籌設者亦得呈明敎育廳核准辦理通過（三）規定各縣學額問題師範學校錄取學生應以學力爲標準强爲分派窒碍滋多唯偏僻區處風氣未開交通不便投考人數無多於師資問題容有偏枯之慮應由各師範校長特别注意以資調劑主席付表决起立少數省視學鄒揖主張重付師範校長會議但附帶三條件（一）須改正師範區（二）規定所在縣之師範生取錄額數最多不得過幾分之幾（三）師範區内之縣分最少須取一人主席以鄒說重付表决多數贊成又海門縣視學張言揚崇明縣視學施祖恒請議實行普及敎育擇區試辦案沛縣視學李昭軒請議推廣學校積極進行預備實行强迫敎育案審查報告云普及敎育爲救國大計誠屬刻不容緩查今次省敎育會意見書内列各項計劃頗詳惟審度各縣現在情形或困於經濟或限於人才一時尙難辦到應由各縣自行擇定財力較厚學校較多之區先行試辦其次第如下（一）呈報試行區域（二）調查該區内學齡兒童數（三）規定校數及設校地點（四）分期實行以上四事由敎育廳通令各縣知事按期舉辦其期限以明令定之多數贊成作爲討論案休息十分鐘旋依議事日程接議第一案核交崇明縣視學施祖恒崇明縣勸學所長陶鑄請議帶徵房捐十分之二以充敎育經費案海門縣視學張言揚第二案核交淮揚徐海縣視學杜壽祺等請議加徵畝捐作爲固定敎育經費案第三案核交金山縣敎育主任掾屬沈崇基請議保固敎育欵産根本案第四案核交金山縣敎育主任掾屬基沈崇基請議辦畝捐建築校舍案第五案核交崑山縣視學陸章綬吳縣視學龔鼎請議各縣敎育經費宜破除巿鄉界限以資整理案第六案核交銅山縣視學張明新等請議增加勸學所經費案第七案核交豐縣勸學所長蔣伯壎請議維持敎育經費案第八案核交吳江縣敎育主任掾屬王菼請議逐年推廣地方敎育宜先廣籌經費案第九案核交靖江縣敎育會會長孫國珍請議對於地方敎育經費籌措方法案第十案核交崇明縣敎育會會長蘇人權請議寛籌敎育經費案第十一案南滙縣敎育主任掾屬顧忠宣等請議寛籌經費以資發展敎育事業案第十二案南滙縣敎育主任掾屬顧忠宣等請議請增勸學所經費以便實行職務案第十三案敎育廳諮詢第二次省敎育行政會議議决各縣敎育經費分别整理擴張辦法是否均已實行案第十四案核交宿遷縣視學杜壽祺請議整理第二次敎育行政會議議决敎育費項下捐稅及欵産案第十五案核省文宿遷縣視學杜籌祺請議整理第二次省敎育行政會議議决屠宰附稅案第十六案核交宿遷縣視學杜壽祺請議整理第二次省敎育行政會議議决抽收絲繭竹木紗布雜糧等捐案第十七案核交松江縣敎育主任掾屬顧葆康等請議清理縣巿鄉敎育欵産刋印報告以固基本案第十八案核交淮陰縣第三科聞之駿縣視學夏建瓴請議中資捐及屠宰附稅宜劃一辦法案第十九案核交南滙縣視學徐守清請議規定中資捐劃一辦法以濟實用而免中飽案第二十案核交青浦第三科科員施恩霈縣視學陳龍章請議整理屠宰稅帶征特捐專充學欵案第二十一案核交泗陽縣視學李昻軒請議整理固有欵産及原有捐稅擴充經費案第二十二案核交常熟縣視學王鴻飛請議將固有學欵盡行回復案第二十三案核交江陰縣視學陳錫琨請議寛籌敎育經費案第二十四案核交江陰縣視學陳錫琨請議各巿鄉學董收支細數責令每年學終公布一次案第二十五案核交靖江縣視學劉樹圻請議設法擴充各縣敎育費以利進行案第二十六案核交江陰縣勸學所所長視廷荆等請議請加二釐征收費以補助全縣敎育經費案第二十七案核交江陰縣勸學所所長祝廷華等請議敎育經費支絀無法維持請加占附稅成數以資補救案第二十八案核交漣水縣視學李毅請議實行舉辦敎育特捐補充推廣小學經費案第二十九案核交南滙縣視學徐守 
　 
[感謝孟河神醫費子良先生]  
僕患心痛日重一日遍治無效閲先生名特至英界馬霍路蘆花塘德福里登門求治竟一藥而痛止眞當今之神醫也論中國醫家本首推孟河費氏數百年來代出良醫至先生已十幾世矣先生曾祖伯雄老先生及先生父繩甫老先生所著醫書甚多皆醫家中之指南針也特登數語以誌不忘　廬山周靜啓 
 
 

Page 7

 
 
清等請議請抽收棉捐以充敎育費案第三十案核交宜興縣掾屬潘烈芬請議廣等經費以圖推擴敎育案第三十一案核交崇明縣勸學所所長陶鑄等請實行帶徵公賣酒捐擴充敎育經費案第三十二案核交江寜縣掾屬凌玉成請議菸酒公賣擬照屠宰稅帶徵敎育特捐案第三十三案核交銅山縣視學張明新請議各縣酌設敎育林案第三十四案核交江寜縣掾屬凌玉成請議小學校得承領附近官荒山地育苗植樹藉增地方敎育經費案第三十五案核交江寗縣視學孫濬源請議學校附近官荒山地應實行照章承領案第三十六案核交無錫縣勸學所長秦銘光請議籌集地方敎育經費案第三十七案核交溧水縣視學陳維國請議敎育經費請責成勸學所切實籌畫分年擴張案第三十八案核交儀徵縣視學古思公請議忙漕稅逾限加徵罰欵留充地方敎育費案第三十九業核交銅山縣視學張明新請議加收雜糧捐以歸敎育經費案第四十案核交銅山縣視學張明新請議加收牲畜捐以歸敎育經費案第四十一案核交銅山縣視學張明新請議加收畝捐以歸敎育經費案第四十二案核交豐縣縣視學李慶恩請議皮油抽捐以補助敎育費案第四十三案核交溧水縣敎育會會長請議確定附稅項下敎育費之實數案第四十四案核交東台縣視學邱家䮽請議籌畫場境敎育經費案第四十五案核交泗陽縣視學李昻軒請議整理廟産撥充敎育經費案第四十六案核交泗陽縣視學李昻軒請議追加湖灘營汛屯衞各地附稅擴充經費案第四十七案核交嘉定縣第三科王任侯兆奎等請議酌加各縣勸學所經費案以上四十七案由主席宣讀一過均無討論表决付審查時巳十二時遂宣告散會 
[蘇水利協會研究會紀事]  
　　江蘇水利協會二十八日上午十時開談話會下午二時開研究會到四十餘人黄副會長主席茲將提議各案錄下（一）職員董永成陳伯盟請申禁令以固堤防案表决逕咨省長（二）研究員張培方請修溧水河道案（三）研究員劉宗魯提議豐邑河道與魚台通籌案（四）會員詹其桂請挑未家山新河案（五）江寗周家義請挑秣陵巿河道案（六）張善祥請修泗陽溝洫案（七）金天翮提議太湖水利案（八）職員宗嘉祿請勘定淮河路線案（九）職員王寳槐請測勘沂沭案（十）職員王寳槐請挑運河上游并修兩岸堤工組織案測估案（十）（一）會員譚慶棠請魯皖來水入江入海道路案（十）（二）會員王紹鶴請議淮水入江入海道路案（十）（三）會員崔鎔深等請修窰灣安家閘案（十）（四）田震東導淮仍由舊黄河案以上十三案議决均付審查議畢搖鈴散會 
[杭州快信]  
　　已故前浙督湯壽潛封翁石泉在蕭山原籍逝世昨日回神經第二師長張載陽鹽運使袁思永發起上午八時集合文武同僚二十餘人渡江弔唁午後四時仍乘原輪返省 
財政部昨頒到大批新印七年度度長短期公債劵咨請當道從速勸募 
財政廳昨撥解督署本月份軍餉四十餘萬元又警備隊經費八萬三千餘元 
清泉場知事宗彭年昨奉令調省另委遺缺以王康祖接署同日又委徐時爲該場文牘員 
省城草帽辫傳習所擬即日開辦已由所長劉春熙規畫一切省會自戒嚴令下各劇院經警廳取締限定夜間十一鐘停鑼現因營業損失要求督軍延長時間已令警廳核議覆奪 
省城近日發現一種紅斑痧症狀類痲瘄勢極猛烈朝觸夕死而尤以幼孩爲尤甚斃命者難更僕數 
地方通信 
[松江]  
　　函促考查螟蟲本邑螟蟲考查團普通團員吳步蟾顧吟香二君於二十八號接實業廳來函略稱時値初夏轉瞬即届插秧之期螟蛾亦將發現考查刻不容緩務請積極進行以福桑梓云云函後並附考查注意事項如下（一）特别觀察區及模範防除區應限是月一律規定（二）應隨時演講勸導並實地指示洗秧法（三）各縣插秧期及螟蛾發現期應隨時函報 
緝私拘留巡船水警某號巡船奉令移駐楓涇保護繭巿於本月二十八號抵楓到埠後因船上費書記帶來餽贈戚　之食鹽八包被駐楓之緝私第三營查悉遂被上船搜去該號巡船業亦并被拘留矣 
[蘇州]  
　　農校賣地購地之勘估江蘇省立第二農業學校長王舜成以本校學生修業多年應照部定規程實習野外農事試騐惟該校四週無相當地址而所管有之地遠在木凟距校約三十餘里無從下手茲查該校左近有隙地不少擬備價購領第校欵缺如無從籌撥擬將木凟校産估價售賣以入欵轉購校左隙地業巳呈奉省長批准令行吳縣知事派員勘估矣 
參院初選場所確定吳縣參議院議員初選舉定六月五日舉行其投票所仍設於定慧寺舊貢院内所有監察管理各員已由縣署分别塡令委任矣 
[南通]  
　　實業銀行開會記通紳張退公發起設立通海實業銀行舊曆四月十五日開第二次會議議决由實業公司鹽墾公司通崇海三境各商業聯合組織定名淮海實業銀行股本一百萬元收足四分之一卽行開辦兩次當場所認股份已達四分之二目前在通滬兩埠先設籌備處在發起人中公舉張退公嗇公爲籌備主任滬籌備處由主任委托吳寄塵君辦理云 
土布免稅實行土布免稅一案經國務院議决標準六條令行至蘇亟應實行免徵昨總商會接財政廳電開齊篠兩電均悉土布免稅一案業已通令遵行等語當即函致稅所將免稅單分發各稽徵員自舊曆四月十八日起一律塡單驗放矣 
[揚州]  
　　瓜洲鎭設立農會瓜洲鎭爲江都東南首鎭近聞該鎭公民周栩陳鏡秋等組織鄉農會舉劉長春葉元愷爲正副會長於二十八日呈報縣署趙知事巳據報分别照轉矣 
屠宰稅定期接辦江都屠宰稅新包認之委員朱雨祁現已遵章將稅欵一千九百五十元預繳縣署趙知事示期准於六月一日接辦云 
[杭州]  
　　省議會常會浙江省議會二十八日下午一時開會秦副議長主席報告催交各縣警費咨文經衆决定照發竺旦建議甌括縣稅準備金提爲購辦輪船之基本金案變更議事日程提前付議付庶政股審查陳鍾琪云追認五年度决算案内不合預算各欵案亦提前討論付財政股審查限次日報告開議縣自治經費管理規程案無討論開二讀會各席對於自治委員有認爲法定者有認爲非法定者討論結果重付審查次議整頓貧民工廠議案付庶政股審查次日實地調查又次日報告次議裁撤温州海防捐議案付庶政股審查次議查辦嘉興烟酒公賣分局長徐之模違法舞弊案付法律股審查次議解釋浙江省繭行條例疑義案通過次議變通繭行條例議案付表决少數此案打消接議浙江警備隊編制暫行章程復議案議决仍執前議接議添設改良製糖廠附設種蔗試驗場復議案委員說明廠長薪水應照前案辦理議長云本會已去咨更正可母庸議接議桐江上游航路修正案錢宗翰云議事會應設立惟會員不支薪水衆贊成即開讀會因已至法定時間宣告延會 
省地方稅照案帶徵省議會前准省長咨請七年度省地方預算不敷支配所有漕南抵補金仍繼續帶徵省稅一元請煩查照議决等因當提付大會討論僉以此項附加稅雖民力不堪負擔然事實上實有不可免除仍照常帶徵但屬暫時性質自本年度起改列歲入臨時門計漕南等米抵補金附加稅六十八萬八千七百三十一元較六年度增二千五百零五元又漕南抵補金附加稅徵收費二萬零六百六十二元較六年度增七十五元 
[寗波]  
　　參院選出補候當選人鄞縣參議院議員初選人業已揭曉候補當選人尙未選齊二十七日又在邑廟繼續投票計第三次選出候補當選人八名第四次選出候補當選人二名係朱增春張原煒張存祿魏炯周紹頣林景綬李商山沙鏡清徐志鴻戴彦得云 
奉化參院初選足額之難奉化參院初選舉投票本月二十五日舉行是日姜知事兼初選監督在縣公署大堂設櫃依法投票親自臨場監督而是日選舉人到場者僅三分之一下午投畢當衆開票僅一周芾南當選次日仍須繼續投票云 
展覽會請縣評判鎭海縣第四次闔邑小學成績展覽會開幕有日所徵集之成績品照章應加評判茲聞敎育會劉王二會長於二十六日召集各評議員任該會辦事處開職員會提議評判事宜經多數决定請縣知事派員評判之會議畢遂由劉王二會長面謁知事當蒙允可並酌定於二十九日起開始評判云 
[安慶]  
　　援湘軍又將出發倪督軍前以湘事吃緊曾令安武軍開十八營齊赴上游并令馬鎭守使聯甲爲援湘司令招赴蚌埠面授機宜爲日已多杳不出發現聞馬聯甲擬於日内過蕪摒擋一切返省即整備出發至軍費一項無欵可撥即由行政經費項下借撥三十萬以二十萬交馬携赴前敵以十萬存蚌署候發沿途巳設兵站三處（一）九江（二）南昌（三）袁州每站遴派妥員辦理轉運事宜以期迅捷云 
軍署爭委營産委員清理　寗七里亭營産省署巳令前財政司黄書霖着手進行惟黄以昔日之資格乃充營産清理員殊覺無聊不料倪督軍以營産屬諸軍界當然由軍署派員巳向黄省長函爭矣 
[南昌]  
　　河水陡漲近日城外河水陡漲章江門以下一帶水勢與祥昌公司輪船碼頭最高之點成平行線廣潤門外則已浸入柴巷口潮王洲一帶禾苗均被水浸害至此次水漲原因蓋由贛南蚊水直洩而下加以本城近日時降　雨故日見增漲即晋康輪船公司之長福輪船祥昌公司之祥雲輪船入水最深平日僅能開行九江近日亦能逕達吉安等處矣 
[武昌]  
　　兵工廠試驗新砲武昌縣知事昨發出佈告云漢陽兵工廠現續製成七五管退陸砲數尊先行試放以便解撥兹定五月二十九三十兩日將此項新砲拖往漢陽赫山藥廠内寛敞地面挨次詳加試驗倘屆期陰雨則展後一二日試放理合先期佈告商民俾免驚疑 
兩廠之忙碌造幣廠長金峙生以前敵需用銅元甚急茲特加鑄銅元每日約出三萬串其工人工資每月加錢一串每日上工上午四點鐘放工下午七點鐘云又被服廠趕造軍需品甚多　　 
工人逐漸有加男工四百餘女工五百餘人每日做成之軍服如軍裝褲褂約有一千餘套鞋靴等件亦大致相等該廠前搬運軍裝者殊爲忙迫云 
軍隊軍需之輸運二十四日上午六時許由　來車一次内載傷兵約近二百人之譜潰兵則有三百人之譜至八時許傷兵則分遣城内各醫院診治人力車異常忙碌長街上車夫聞之並相戒勿至保安門潰兵則當時全數遣赴劉家廟去無一人逗遛鄂垣者傷兵中有因受傷太重在中途死亡者二人到站後由第二路留鄂醫院派員購棺收殮抬送東郊掩埋至九點鐘由鮎魚套站開往長沙一次計奉軍步兵四連砲兵一連隨帶大砲四尊馬兵一連工兵一排輜重兩排機關鎗隊一排機關鎗四尊共約八百餘人並子彈十萬粒砲彈二十箱柴車兩輛灰麫三百袋　飛機過漢二十四日上午十一句鐘北來有公事車裝載六尺餘長四尺餘寛黄色陽字號飛機二架白色坤字號兩架有身服洋式黄色軍裝運調員三十餘名抵劉家廟車站當即惟輪渡江記者詢其何往據云係張湘督電請政府調往戰地探軍情者 
[濟南]  
　　電令膠東特嗢警戒軍署消息近來連接探報膠東黨人大爲治動其謀亂計劃亦與各縣大股土匪勾結伺隙起事故張會辦特電膠東各防特别戒嚴盡力緝捕又令勦匪各區痛行剿辦並限月内一律肅清以絶隱患云云 
惠豐麵粉公司落成濟南資本家公集資本在商埠三里莊租地二十五畝建築惠豐麵粉公司現已落成共有資本三十萬元公舉商埠商會穆副會長爲總經理在上海美國恒豐洋行定購機器（七萬五千元之價値）不日即可運濟云 
中興煤礦添設警隊嶧縣棗莊中興煤礦公司因年來被匪人連次搶架所有鑛務警察不足以禦匪患前曾呈請軍署續招警備隊一營以保鑛務而禦匪患已經政府照准該公司於日前在兗州一帶招募警兵五百名運回棗莊敎揀矣 
龍口港將修築政府計畫在龍口修築水雷艇繫留所財政部已提撥四萬元准於本年六月着手修築特將此案咨山東省長轉行膠東道尹知照矣 
[天津]  
　　刋布水災中學務狀况直隸敎育廳通告又去年水災影響敎育甚鉅本廳派員調查設法救濟計自去年十一月至本年二月共調查七十縣又據各官紳自行調查呈報者五縣總七十五縣之中學校被災者四千八百餘處停辦者九百八十餘處學生減少五萬九千七百餘人經常學欵損失二十餘萬元實直省興學以來未有之奇災茲將第一届調查所得及督促救濟各文件彚印成帙用備觀覽云 
各縣請辦賑糶糧食省公署據藁城縣呈派員來津　運奉天直隸會館賑捐玉米五噸計五十袋由天津裝車至豐台轉運至正定柳辛莊卸載再由民車運縣接濟災黎食用又據安國縣呈派員崔敏赴河南黄河北岸各縣採運小米二千石由京漢路運回定縣止卸又蠡縣派員田廷珍赴奉天新民縣一帶採購紅糧八十萬斤由京奉轉京漢路運至保定或定縣之清風店止卸再運回縣接濟民食云 
馮麟閣與奉軍之往來前奉天二十八師師長馮麟閣業經特赦派赴前敵効用現奉張奉督電調昨乘晚車由南過津返奉又奉軍暫編第三混成旅第三團第一營營長蕭國慶帶同官佐目兵五百餘名於二十五日下午四時半由奉乘加車過津又該旅團第二營營長關文波帶同官佐目兵五百餘名於晚七時由奉乘加車過津又該旅團第三營營長苗玉芝帶同官佐目兵五百餘名於晚八時由奉乘加車過津均開赴漢日 
天津學生與外交案天津各校學生對於中日新約之各情形已誌本報現聞各校學生於二十五日以全體名義致函江蘇督軍李純請其顧念桑梓情切速向政府要求宣布中日密約 
雜評一 
[江庸之言（默）]  
　　江庸言到東後當力去官吏與學生之隔　並謀予學生以相當之自由吾謂此猶爲第二問題也今日所急要之第一問題則在何以處置此回國之學生蓋此次學生回國主因並非如江氏所言則奚肯因江氏一言而遽返東乎此外若政府取消官費之嚴　亦祗爲不願輟學而言今旣自甘輟學矣則嚴令又奚足使學生懼乎使勸告無效則將任聽其廢業半途而不代籌處置之方乎故自目前最急要者研究如何而能令學生返東設無法勸學生返東又如何而能使一般青年學子重有安然就學之途此則當局之所有事也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美國航業之精進]  
　　昨晨浦江中到有美國新造五桅木質摩托船一艘此種新船到滬者以此爲第一艘船身長三百十英尺闊四十八英尺吃水二十五英尺能載貨四千二百噸每小時行五海里職與此同式之船刻有四十六艘正在建築中今到之一艘由小吕宋開來裝有糖木烟草等物留滬十日即將開往新加坡此種船舶爲美國海外航業公司所有一俟試行有效將在東方各埠設立分公司本埠現由怡和公司經理按木質船築造手續旣較　質爲便而美國近復發明水泥質船其築造之速尤過於木質船試驗成績甚爲佳妙航業界之進步誠無限量也 
[美人對於陣亡兵士之紀念]  
　　本日爲美國紀念陣亡兵士之期駐滬美國總領事署停止辦公美國大商行亦有休業者美孚煤油公司擬懸挂五十三星之巨旗星中有金色者三蓋因該公司職員赴前敵者共有五十三人内有陣亡者三故以金星表示之以爲紀念云 
[兩工部局會議華人工資]  
　　五月二十八日午後四時半公共租界與法租界兩工部局代表會議該兩局所僱華工之工資問題議至五時半始散其集議地點在公公共租界工部局辦公室列席者有公共租界代表八人法租界代表五人 
[木商亦以常關遷淞爲不便]  
　　南巿江海常關遷移吳淞問題曾經南巿油豆餅米業仁榖公所漢帮志成公所花業錢業小輪船醃臘報關行等各業商人以報稅不便有礙商業先後公呈商會轉詳海關監督咨請稅務所取消此議在案茲又由木商公所致縣商會節略大旨謂竊商行等向以採辦建木爲業自置木船行駛閩申自設行以來即在南巿沿浦一帶取其水道便利也江海常關自前清時設於滬南本是正辦因爲各商行號便於報運起見而敝業木植上落以及報關驗艙等事尤感便利茲聞該關有移駐吳淞之動議各商反對惶迫萬分呈請官廳仍照舊貫吳淞雖爲長江下游門户然僅一鎭巿非若滬南爲百貨薈萃之區商船雲集之地浦江碼頭林立各船裝卸貨物實爲便利吳淞爲帆船出入孔道水勢湍流江面頗狹殊於木船停泊大有不便木船因行駛遲早靡有一定如使進口或晚不及驗艙倘有碰撞情事何堪設想此地勢上之不便者也木植均係笨重物質非若他船之貨可比若使到口久停即如三夾水地方輪帆各船麕集於彼設或晚間誤撞雙方致有損失抑且有性命之虞且行在滬南關在淞口每船出入趕至吳淞報關往來奔波輾轉詢問勢必延躭時間此人事上之不便者又一也况巿面之盛衰全視商業爲轉移南巿爲商業適中地點商民稱便故近年來各業逐漸發展此其成效彰彰可覩若因常關遷移致帶累各商船改向他處裝卸不獨敝業大受損失即全巿亦有莫大之影響夙稔貴會保持商務至爲周詳爲特瀝陳種種不便情形懇請代呈海關監督轉呈稅務處准將常關遷淞之議取消以維巿面而恤商艱謹略 
[再誌米船經過得勝卡之阻滯]  
　　松屬得勝港稅務分所對於西路來滬各米船例外需索致各船户羣起反對已裝者留滯不開未裝者相率停裝並在本埠南巿白玉樓茶肆邀集各船户籌議對付等情已誌昨報茲悉各船户以滬上米客均係在滬代銷其主權仍在内地行家而與滬行則更無關係該稅所此次需索照票費須由船户付給無力擔任故雖迭次磋商仍難解决惟有相約罷裝之一法昨日内地各行聞此消息有親自來申商議辦法者亦有因貨停積來函訽問者各米客集商之下業已函復各行請向得勝稅務所交涉並即勸令各船户靜候解决云 
[招留由日回國之湘籍學生]  
　　留學日本各學生因中日締約事紛紛返國迭紀前報茲悉各學生先後到滬後所有籍隸鄰近各省者業已大都返里以免滯留滬上耗費輟學惟湘省學生二百數十人因該省適有戰事大有進退兩難之勢茲有旅滬湘紳聶雲台君以各學生熱忱愛國深堪嘉尙惟目下梓鄉不靖散居滬埠殊非久計且來日方長膳宿等費容有爲難爰於日前邀集同鄉袁伯夔瞿希馬等會議維持方法數次始經决定由聶瞿袁三君暫行墊欵將前經籌創尙未開辦之湘省旅滬公學趕速佈置作爲湘籍學生在滬寄宿留學之處一切供應均歸聶君等擔任並推鄭少熙君爲招待員將應需床帳桌椅各項器具籌辦妥貼佈置完備昨午經鄭君將散居各旅社之同鄉留學生分别招待邀入該公學駐宿故昨日已有八九十人遷入公學矣 
[盧護軍使有電致京]  
　　聞松滬盧護軍使昨日電呈政府表示對於中日協約之意見並報告留日學生在滬情形中有中央應籌妥善之法勿釀意外風潮云云 
[兄嫂謀害之駭聞]  
　　浦東東溝沈家宅鄉民沈衞生順成兄弟二人素不和睦衞生出嗣於叔順成亦已娶妻成人向在浦西爲飯店生意陰曆本月十五日回家正在晚膳之際突被其兄衞生與嫂某氏糾同楊章榮等多人將順成手足綑縛並用石灰傾入口目内希圖謀害當經順成呼救四隣往救幸未斃命後又將順成禁閉空房不許出外翌晨由伊嫂給食塌餅四塊順成嗅有氣味心知有異轉給犬食犬即倒斃及至前日順成逃出即赴地方檢察廳控訴經法官騐明兩目受傷頗重判送普育堂醫治一面飭派法警於昨日渡浦拘拿兇手到案訊究 
[捕房代表欲明三十六個黨之宗旨]  
　　虹口梧州路某肉莊主任全順曾至捕房指控住居同路四百四十五號門牌之陳記友又名陳六係是三十六個黨首領因被糾同鮑阿成沈桂林徐財聚張金生張洪生李鴻發王阿五曹如來陳壽毛及婦人鮑朱氏陳王氏將伊軋至松柏樓茶館嚇詐洋二十元請爲查究等情卽經捕房將被男女多人拘解公共公廨訊判分别管押候究在案昨晨復訊先由捕房代表牛門律師上堂譯稱查得本案發生之原因實緣原告任金順之弟任阿發间由銅匠鮑官益張忠高二人介紹至外國營業後向任索取酬勞洋十五元任不願意控由捕房將鮑張二人拘解公共公廨訊判各押西牢八月因此被告陳記友等羣起不服迫令原告出洋二十元分給鮑張兩人家屬事雖細微亦係藐視公堂且滬上近來黨派甚多被告等係是三十六個黨該黨是何宗旨應請澈究繼由原告任全順偕兒證周阿章等上堂證明前情並由西探持五投訴當時將被告男女多人拘獲情形訊之陳記友供稱前雖犯案現已改過在黄包車公司爲經放車輛頭目此事因有小菜場魚販鮑阿成與同業某甲爲貨價不同互相口角後由原告任全順與周阿章迫令鮑阿成償還某甲洋十元鮑不允從旋由鮑妻朱氏因在我家梳頭與我談及此事據謂某甲糾合流氓十餘人欲將其夫毆打託我出爲勸解嗣有充當華捕之姚四金至我家内約我至松柏樓茶館勸解其事迨我與妻王氏及鮑阿成之妻朱氏同往該茶館即被包探一併拘解到案求察並延羅斯律師到堂代爲辯護復由牛門律師向之盤詰良久經張襄讞商之英白副領事判陳王氏鮑朱氏先行摘釋餘仍帶回捕房候禮拜四再行訊核 
[嚇詐鉅欵案展期研鞫]  
　　南洋兄弟烟草公司總理簡寅初指控寓居新閘白克路八百三十三號半門牌向爲西醫之粤人梁重良於本年三月七號與在逃數人用恐嚇手段詐去洋一千五百元又於三月十四號至五月二十號止迭寫恐嚇信函勒詐洋一萬元等情業經老閘捕房特别機關中西包探將梁查獲解送公共公廨押候訊究在案昨由捕房傳同見證將梁解廨請究先由捕房代表牛門律師上堂譯訴案情並謂被告串同嚇詐商民巨欵殊礙租界治安惟此事關係重大應請展期特别開審被告梁重良亦延安倫律師到堂略爲堀辯並請將被告交保候訊當經王襄讞商之英卓副領事以案關嚇詐巨欵未便交保判梁帶回捕房候特别訂項會訊 
[偵探機關並不擴充]  
　　松滬盧護軍使昨諭稽查處主任略謂本使訪聞近有冒充軍署稽查員在租界等處肆意恐喝有謂現經呈請中央撥給稽查費三萬元以資擴充稽查機關但此種種謠諑影響毫無推其造謠之意無非欲藉稽查嚇詐殊與稽查名譽有有妨碍除本署現有之稽查員外别無另設機關特諭各該稽查員如遇有冒充軍署稽查員在外招謠確有證據者准即報候核奪以便拘拿盡法懲治而安閭閻 
[省長策勵體育之訓令]  
　　省立第二師範學校接江蘇省長公署訓令云案據江蘇省敎育會呈稱按民國三年省長剏設省立各校聯合運動會邇時風聲所播全省各校學生人人有尙武之氣概成效昭彰在人耳目嗣後二次三次在蘇在揚每届舉行胥有進步本年四月鈞署規定於二十三四五等日開第四次聯合運動會蒙省長曁各長官頒布訓辭奬給品物敝會會員到場參觀襄助會務見各學生皆恪遵規則秩序井然振作精神到底不懈童子軍竭誠服務商販團之售物來賓會場各種情形又較前次爲進步論者僉謂吾省長提倡體育之熱忱致有此各學生之成績其大有造於蘇省敎育界者匪淺鮮也惟是凡百事業固日新而無窮體育一端亦日進而靡已敝會旣佩鈞署提倡之意當謀學生進益之方謹呈管見約有六端一下次運動會日期宜早確定也聯合運動會之主旨在平時之鍜練不在一日之競爭在歷届之比較不在片時之優勝若規定按年開會時期於每届運動會會畢後即發表下届會期則各校校長敎員皆知預爲訓練養成習慣以便應用於及時斯能實獲其效果本届運動會開會前經衆討論僉以春假期爲適宜擬請以明令規定通行各校按年舉辦此請求者一也二寗垣省立公共體育場宜尅日成立也歷届運動大會初無一定地點每借各校操場以舉行但單獨一校與全省各校之運動會規模布置逈乎不同是以每次開會其運動圈之修築運動場之規畫運動器之遷移以及司令長官男女來賓之看毫與夫出入口飮食處之布置建設消耗之鉅必千餘金人工之多必數十日共煩鎖有不可勝言者若寗垣省立體育場成立以後則地有定點會有定揚器有定所舉凡各方面之設備固可預備於平時不至臨事而倉卒經濟之省人工之省時間之省以此例彼其相去之遠有不可以道里計者此請求者二也三兵式操法宜歸畫一也世界大勢日趨競爭各國兵操無不統一吾蘇各校兵式操大致雖屬相同而内容尙多歧異蓋陸軍部之操典本當因時而損益而各學校之敎法未必悉隨之變更是以全省各校兵操未能齊一應請鈞署將陸軍部最近所定之操典頒發各校令各校按典敎授庶幾動作一致便於會操於學校敎育之中寓通國皆兵之意歷年以後取效必宏此請求者三也四體育視察宜設專員也柔軟體操爲體育中之基本敎練前數相聯合運動會概爲列入本届因人數衆多旅費時間均需撙節經衆議决除女校外一律取銷然恐各地誤會有視柔軟操爲可緩而不加注意者茲請分别延聘體育專家按期視察詳加指導庶柔軟體操視爲重要學生體魄發達平均且各校平時對於體育之注意與否不難視察而知自可杜臨時練習妨碍正課之陋習即兵式操之是否齊一亦可根據操典藉資糾正此請求者四也五操場器械宜推廣設備也操場爲訓練道德之地器械係鍜鍊軀幹之基敎育界中認爲公論吾省各校操場狹小不敷廣布者有之器械簡陋不敷練習者有之此可於體育視察旣設專員以後視察員巡視各校因地制宜酌量規畫不必故事鋪張而以適用爲止至各校所呈預算表擬請省長對於體育設備俯加體恤不事削減留一活動之餘地一面責成各校長注意體育母稍懈弛庶官廳學校宗旨相同進步之速必可預劵此請求者五也六本屆及第二第三届聯合運動會報告宜編輯頒發也運動會曷爲聯合以其有比較也比較之目的何在期其有進步也進步之成績何以使各校有所考鏡憑藉於報告書也查歷届運動會除第一次刋有彚編外其餘均付缺如進步之成績如何僅憑當日之目覩情形口頭傳述不足以使歷年進步之眞相昭示於大衆何以副鈞署提倡之熱忱茲特請飭編本届及第二第三届之聯合運動會報告書分給各校以資觀感設或經費支絀則汰其無謂者存其比較者頁數旣簡印費自省此請求者六也他若規則之如何改良道德之如何進步女學體育之如何力求改善敝會會員等與各校長敎員累日研究已有端倪惟此六項芻議爲聯合運動會益求進步起見有仰賴鈞署之持持策勵者謹合具文呈請察核施行等情據此除指令敎育廳長察閱條舉各節洵屬增進體育切要之圖第一條規定開會日期第二條確定開會地點核與本公署六年十月訓令第四千五百二號所見正同以後每届開會應定於學校春假期間舉行至省立公共體育場本公署早經派員籌辦以購地糾葛尙未觀成已令飭江寗縣知事從速理結以便趕行成立第三條畫一兵式操法應由敎育廳購備陸軍部最近操典頒發各校按典敎授第四條設置體育視察專員應由敎育廳酌量核辦第五條推廣操場設備事關經費應俟核編預算時通盤籌畫第六條編輯報告查第二第三届開會報告書業據編輯成稿應予發交敎育廳連同第四次報告擇要彚刋以資考鏡除通令各學校外仰敎育廳長轉函知照並將報告書隨發外合行令仰該校長知照此令 
[三誌華人購買英公債之踴躍]  
　　昨日爲競募英國公債之第三日滬上官商至滙豐麥加利有利三銀行認購者較前二日尤多計朱葆三君經募盧護軍使一千鎊盛涵甫君二百鎊汪佩珍二百鎊瑞大木行一百鎊方宏記一百十鎊金銓記一百五十鎊壽源一百鎊葛友梅君五百鎊張葆楨君五百鎊邵志棠一百鎊張　雲君二百鎊祝蘭舫君一千鎊上海商對銀行一千鎊駿記五百鎊愼記二百五十鎊華商一千鎊吳愛弟女士五百鎊金遲五百鎊謝蓮卿一百鎊林記一百鎊岷記一百鎊張綸卿一百鎊徐世澐一百鎊李志樑志惠志華志榮君各五百鎊陳雪佳君五百鎊又經募一千零五十鎊其總數巳達二萬八千五百五十鎊云 
[硬扣苦力工資之吵鬧]  
　　吵前日傍晚浦東爛泥渡鴻升碼頭聚集湖北小工百餘人互相相　經三區崗警上前排解不散當令雙方舉出代表張仁平胡老二兩人併帶至署經解警正訊據胡供我等共有七十人在該處各碼頭爲搧包小工巳有十餘年每包七資自七文至十四文不等除工頭常彩臣應得九五扣外此外並無耗費近有同業張仁平以伊兄仁英在監因傷斃命强向衆人抽收工資十分之四已被抽去一百餘千今晚又欲扣抽因此不服在彼爭鬧等語據張供稱前因胞兄仁英毆打陳仁瑞經地方檢察廳判禁一月此次在監病斃乏資開銷故出此計畫是實解警正以仁平不應藉兄故向衆勒索從寛斥釋以後不得再扣如違准被扣工資之人來署聲訴定須提究 
[衆議院初選投票之怪狀]  
　　今届本邑衆議院議員初選舉投票開票事宜業已結束其中種種舞弊不一而足各區皆然而尤以西南鄉爲最聞投票之時有身穿短衣者有衣衫襤褸者並有平日　五香豆之人給穿舊竹布長衫前往投票者茲爲各紳士查悉羣詣初選監督上海縣沈知事處報告請求澈底調查 
[美棉種子將次到華]  
　　上海縣知事接江蘇實業廳訓令云案查推廣試種美棉一案前以種子尙未運京當經登載省公報第一千五百八十四期通令知照並再函農林司如該項種子一時未能寄到請另設法移借以免誤期各在案茲准農商部農林司復開查部購美棉前於本月七日據神户領事來電以遭海損經部派員前往驗收旋於十六日復接電稱此項棉種定於十七日由神户裝大信丸運京計可不日到津一俟到後當即酌量檢寄以備分發不悮等因准此除俟該項種子到寗立即酌發外合先令仰該知事即便知照惟輾轉運寄尙須多日或待或否應各按當地土性氣候及交通之便阻自行酌定勿誤爲要此令 
[新兵設法運法運閩]  
　　閩省所招新兵陸續抵滬暫駐龍華新操場等處以待派輪運送赴閩迭紀前報茲因該省軍事緊迫急須編制經李督軍迭電駐滬照料員趕速設法裝運該照料員接電後即向招商局一再磋商撥派專輪爲之運送該局則拒却不允業由該照料員另向他公司商准陸續運送故明後日又須遣派五六百人乘輪赴閩惟留駐滬地者尙有千餘名云 
[海軍部注意敵船]  
海軍總司令藍建樞近奉海軍部電令謂我國自上年與德奥宣戰後所有押收没收各敵船除留泊浦江各船艦已經改駛外其未經改駛之艦　位何號爲最能否行駛有無必要修理希即詳細具復云云藍總司令業已遵電飭查報部矣 
[禁阻留學生集會演說]  
　　松滬護軍使署各稽查員曁淞滬警察廳偵緝隊各隊士均因奉命禁止返滬留日學生集會演說業已分赴九畝地等處注意查察並探詢有無擇定地點訂期開會之舉以便先期阻止云 
[兵工廠紀事三則]  
　　兵工廠謝總辦以陸軍部規定鎗彈上所需之鋼盂統歸本廠制造而福建李督軍亦來電請造鋼盂因此命令鍊鋼廠加工趕製每日工作自上午五時起至夜間十時半止共十七小時每匠工資均作二工半核算統計每日可軋成鋼料一千三百餘鎊每磅可成鋼盂十五粒有此出數方足解濟軍需惟乹成鋼盂之後尙須經過裝配銅壳及置入火藥等工程方成鎗彈是以龍華分廠内之鋼壳廠等亦均加開夜工計自加長工作時間以來已有半月造成鎗彈爲數甚多日内即將解部候撥各路軍隊領用 
閩省李督軍以上海兵工廠新發明之十響手鎗頗爲靈捷其價亦廉近來各軍官需用浩繁故於前日電請謝總辦代造一百枝趕速解閩以便分給 
總辦謝邦清近奉陸部電令略謂江蘇李督軍請撥砲彈五百枚俾資應適業經本部核准除電復外仰即籌備起解赴寗云云謝總辦業已飭令彈庫配置矣 
[外人過境須加意保護]  
　　松滬盧護軍使昨接國務院函云准外交部咨呈開准江蘇督軍李純電稱美國女敎士二名在碭山被匪擄去當經派隊奪回等語業由本部照會駐京各公使轉諭該管敎士商民以後在内地旅行須先期知照地方官啓程日期及目的地點並於領護照時酌留期限以便交涉員轉達地方官保護去後茲據特派江蘇交涉員電稱近來盜匪不時出没外人請照者日必數起亟應思 
 
 
 

Page 11

 
 
患預防等譜查先期知照一節業經本部通行並照會駐京各國公使在案應請通令各省區軍民長官飭屬於外人過境時加意保護接有交涉員通知文到時迅即接轉等因除分别函行外相應函達貴使查照妥飭所屬一體遵照勿稍疏谨友免釀成鉅案並希見復 
[交涉員出京之電音]  
　　江蘇特派交涉公署昨得陳交涉員由京來電略謂本交涉員業已公畢約於月杪出京特電聞云云 
[女學界贊助美紅會]  
　　此次美國紅十字會徵求會員滬上學界頗爲踴躍刻聞南洋女子師範學校全體學生亦已加入該會矣 
前司法次長徐謙之夫人日前面請霞飛路仁和里民生女學校長胡韞吟女士加入美國紅十字會該校長深表同情遂於昨日開會演講先由胡校長報告開會宗旨繼由該校校董任矜蘋演說美國辦理北京清華大學之歷史並列舉美國對於我國之善意復詳述美國對於我國地震水災時之熱心以上諸事俱足使吾人滿意吾人於感激之餘自當有以圖報此次紅十字會卽吾人圖報之好機會藉表兩國精神上之友誼云云演講畢學生咸願入會該校全體遂於是日加入美國紅十字會 
[同濟學校青年會開幕]  
　　吳淞同濟大學組織之基督敎青年會於二十六號下午三時舉行開幕典禮由會長李其蘇主席祈禱唱詩並宣布開會理由次由中華基督敎會音樂斑張敬眞女士與英法學碩士陳漢明君等唱英言詩次由該校校長監學與中國總青年會幹事陳維新先後演說青年會四育之旨趣與事業再次則有基督敎會歐美留學生組織之歌詩隊歌詩畢由基督敎會敎士馬文衡祈禱茶會而散 
[工校畢業生赴美留學續誌]  
　　工業專門學校（即南洋公學）此届畢業後有學生杜定有王洪恩願赴美國菲律賓大學肄業曾經禀請交涉公署轉請駐滬美總領事給發護照經紀前報茲悉該兩生業已由美總領事查驗體格核准給照並向美郵船公司預定艙位訂於昨晚束裝赴淞轉登該郵船考倫此亞放洋赴美至該大學學習專門云 
[女青年會表演體育新劇]  
　　崑山路女青年會體育師範學校校長陳英梅女士訂於六月一日即本星期六下午四時半假新靶子路晏摩氏女中學操場由全體學員表演新劇（中國體育觀）聞有各種優秀跳舞爲體育界放一異彩惟須略取劵資以補劇中服裝之用云 
[碾米廠同業開會]  
　　本埠南北巿碾米公所全體同業於前日假閘北慈善團開會先由張錢兩會長報告公所現向總商會商借房屋藉資辦公業已訂定契約預備遷入除下届開會後於五月初八日卽在總商會樓上會議繼由評議羅沁泉宣言謂現下全埠各廠存積之貨有四十餘萬石之多巿面疲滯應請各廠對於押滙一事格外謹愼勿使多押俾得早日疏通云云繼又提議四月下旬之糠粞巿價計米糠每擔五角轉頭糠三角五分白粞每石三元六角糙粞一元九角泥粞七角 
[中華皮鞋公司添設代售處]  
　　中華皮鞋公司自總店移至南京路泥城橋後開支節省大加整頓對於工廠一面愈益注重故近來營業非常發達茲又爲便利顧客起見特托步瀛鞋號（大馬路畫錦里口）代理發行其價格與總店無稍差池云 
[崇明水道移置船浮之通告]  
　　中國各口巡工司戴君通告航商略謂江海關稅司所屬界内長江崇明水道現經移置警船浮三個合將其情形度勢列左 
一崇明水道西邊曾設紅色汔鐙警船浮一個現經移置水深一丈九尺半之處自浮視正小港口椿爲北五十三度半東相距八里五分一　萌水道東口之北曾設汽鐙紅黑相間警船浮一個現經移置長江北口之北邊水深四丈六尺半之處該浮改爲全飾紅色自浮視正小港口椿爲北五十九度一分西相距七里七分一崇明水道北口之南曾設黑色警船浮一個現經移置水深三丈二尺之處自浮視六　樁爲北二十四度東相距三里六分 
[請派憲兵護送敎士赴杭]  
　　本埠出售之慈善救濟奬劵開彩之期將册華商電氣公司總理陸伯鴻亦帮同經售茲有數箱運杭銷售且有敎士數人亦須赴杭定於今日（即三十號）上午乘坐快車前往故於昨日函致京畿憲兵營請派憲兵四名隨車護送以免疏虞 
[新繭運滬尙未暢旺]  
　　南火車站前昨兩日由長安嘉興等處運到新繭共三次計七百十二包每包約重五十餘斤今年天時寒暖不和蠶繭運滬尙未暢旺其價每擔仍在五十五元左右 
[内地新菜子業已上巿]  
　　昨日北巿某雜糧行接到内地行家快信略謂今届新菜子業巳上巿收穫較上年爲優蘇州菜子售開每石五元二角崑山茜墩菜子五元四角朱家角菜子五元六角緣有日商偕同華商至産地廣爲搜羅是以價格升提云云 
[杭州新絲歉收]  
　　北巿綢商昨接杭州快函述及今届新絲無往年之多緣頭二眠天氣太冷蠶身受損惟絲身尙覺匀潔下城東街及壩子橋一帶各絲行已定於明日（三十號）開秤至同行所議之價能否實行俟再續報云云 
[工巡捐南局職員之調動]  
　　滬南工巡捐局工程稽查員潘煥丞近因辦事棘手具呈姚局長辭職昨奉批准所遺職務已另委額外委員徐冠儒（名儁）接辦又該局庶務科主任賀寅生請長假一月業已另委額外員蔡際平（名烱）代理 
[警廳長派員點名]  
　　淞滬警察廳長徐國樑昨日訓令各區署所隊云照得每届長警發餉之期派員分赴各處點名歷經辦理在案茲届五月份發餉之期由本廳長派員於三十一號分别往點所有集合地點及點名鐘點着由點名各員會同該署長員妥爲擇定以便集合所有保安隊水巡隊遊巡第一第二兩隊由本廳長於三十一號早九點鐘在廳親自點驗其餘各處即由派員分别前往合亟開單通令該署所隊即便一體遵照可也切切此令計開張桂榮點一區曁各分駐所又二區旣一二分駐所沈海觀點三區曁各分駐所騎巡隊遊巡第四隊趙殿英點二區三分駐所沈維杰點四區曁一二兩分駐所五區曁一二三各分駐所閘北遊巡可安各隊王維賢點四區三分駐所劉紀正點四區四分駐所黄奎元點五區四分駐所張錫純點六區署曁一分駐所　祥和點六區二分駐所 
[表演廣州長堤之風景]  
　　本月三十日（禮拜四）午後八時北四川路横濱橋前美華書館弄内中華基督敎會勉勵會舉行個人自由演講有由粤新來之吳伯鸞（廣州青年會幹事）帶有省城長堤風景及廣東青年會各部影片在該會開演往觀者概不收費胜可挈眷同往云 
[修理華德路橋]  
　　華德路橋現須修理定於六月八日開工自是日起至六月二十二日不許車馬過橋業已由工部局出示通告矣 
[宋統領赴澄研鞠鹽梟]  
　　蘇屬緝私統領宋明善訪聞所轄江陰缉私第九營在超瓢港江面查獲鹽船一艘上蓋蘆柴下藏私鹽二十一包計有千餘斤並獲梟匪李某因須從嚴訊辦故於昨日親往江陰訊究 
[婦人偵獲殺夫凶匪]  
　　安徽泗陽縣婦人于雲氏其夫與子前均被匪擄去殺死曾由該氏禀請官廳派警緝獲凶犯于五原訊明鎗斃一面跴緝逸犯于美居到案訊究在案茲悉此案于雲氏以夫子慘死必欲盡獲兇犯以報大仇五原雖已伏法美居等尙漏法網爰親出偵查始知美居匿迹滬上乃投淞滬警察廳報告派警將美居拘獲到廳發科研訊後於昨日備文飭警將美居移送上海地方檢察廳核示該氏亦投檢廳具詞伸訴請求即日備文將美居押解泗陽歸案訊懲該廳長諭候批示辦理 
[巳撤工程員潛逃]  
　　滬南工巡捐局路政工程員王蘭生因對於造屋退讓路線朦混舞弊姚局長接救火聯合會指摘函件後當將該員撤差聽候查辦並訓令該員於此案未結束以前不准私自離局在案詎王於前日清晨乘人不備私自出走姚局長得悉之下已派人四處追尋尙無下落 
[續誌網籃内查獲烟土]  
　　土販周七弟此次由外洋私帶煙土五十兩裝入網籃内乘廣大輪船來滬抵埠時爲水巡捕房何探目查獲拘送地方廳請辦等情已紀昨報茲悉此案已經該廳檢察官預審屬實起訴審判廳昨午經劉樓推檢各官開庭研訊後判周七弟罰洋六百元以儆 
[婦人帶土被獲]  
　　川沙婦人王金氏前日在滬北購買烟土一包重約九兩在南巿大逹碼頭乘小輪回里適被警察韓文五查知搜獲證物帶至第一區問明違警屬實飭送警廳司法科訊究 
[尋獲逃要]  
　　眞茹鎭人奚阿木之妻奚氏現年二十一歲於前年背夫私逃找尋無着茲經阿木訪悉奚氏現與趙榮弟姘識匿居浦東陸家嘴地方乃於昨日偕同伊母沈氏前往該處將奚氏尋獲連同趙　弟扭交崗警解至三區警署經解警正訊明前情判將一干人併解地方檢察廳訊辦 
[蘇鄉女子被拐來滬]  
　　女子王林貞身穿格子布罩衫篷頭無辫又張慧巟貞身穿柳條布衫頭有髮辫耳戴銀圈均於昨日在法租界迷途啼哭爲捕查見帶入捕房昨送法公堂詰據王張兩女孩同稱家住蘇州鄉間父母種田我二人係是貼鄰日前被匪拐來上海在途失散以致逃路詰其父母姓氏地址均不能答中西官判送善堂留養候家屬認領 
[揚州男孩被匪拐賣]  
　　法捕房二百二十五號華捕前在法租界黄浦灘查見廣東人徐興挈領男孩姜錫桂形跡可疑上前盤問語颇支吾當即拘入捕房昨解法公堂先由該捕上堂禀明前情請究詰之姜孩供揚州人父親胞兄均在鎭江碼頭上爲小本生意前被匪徒小喜子拐來上海交於徐興即由徐興於前日將我領至輪船上希圖販往外埠幸被巡捕拘案請爲核辦詰之徐興供此孩係由張阿方賣於民不餘言含糊中西官判徐押西牢六月姜錫桂送堂留養候家屬認領 
[匪徒盜棺剥衣]  
　　浦東塘橋鎭鄉人陸阿寳於舊曆本月十六日因病身故棺木浮厝於塘橋警局後面甫經三日忽於二十八號（舊曆十九日）夜半時被匪將棺挖開死屍衣服盡行剥去裸體屍身抛棄田野携贓逃逸昨晨經死者家屬得悉除往重行收殮外立即報告該分駐所請求飭緝 
[搶攫女孩銀鐲]  
　　前日（二十八號）午後三時浦東塘橋鎭三官堂南首居民陳三寳家五歲女孩在門口玩耍突被匪徒攫刦手上銀鐲該女孩大哭當經隣人聞聲追獲匪徒三名解交三區三分駐所轉送警廳訊辦 
[破獲花會聽筒]  
　　無賴張永林周全生周柏昌鄭阿二在虹口武昌路六百四十一號屋内組織花會聽筒四出誘人賭博被美捕房四十四號捕頭訪悉率同六百五十號七百六十八號九百二十九號第三華捕往將張等四人一併拘獲連同花會字紙簿據帶入捕房捕頭諭飭押候解送公堂訊懲又無賴許炳炎張阿奎因在三泰路四百二十號屋内私設花會聽筒誘賭歛錢由探將許陳兩人查獲拘押捕房昨解公共公廨經中西官訊實判陳罰洋三十元充公着令繳洋開釋許押西牢二月 
[查獲北成都路之花會]  
　　甬人毛鳳亨在新閘北成都路十七號半屋内私設花會機關誘賭歛錢前日被包探陳保錄查見連同花會紙張帶入捕房昨解公共公廨經中西官研訊屬實判毛押西牢二月花會紙張焚燬 
[劣孩責令習藝]  
　　江北劣孩劉小把子竊取自來火公司及工部局工程處之自來火燈被探查獲昨解公共公廨經中西官訊供不諱判劉孩發押改良所習藝五年冀能自立 
[落差印捕之放浪]  
　　寓居美租界開封路四十八號門牌之印度巡捕於前日下午四句餘鐘落差歸寓後出資三元央懇某老嫗至三泰弄喚得某蕩婦至其家内後因不穿衣服在洋臺旁納凉被隣孩所見大笑聲喊致聚而觀者如堵該印捕大怒下樓驅逐詎人數愈多乃持鎗欲向人叢開放經八百八十一號華捕聞警趕來詰悉前情上前將鎗奪住並將該印捕連同某蕩婦一併扭入捕房禀明捕頭即將某氏從寛斥釋該印捕押候解送英按察使署訊核 
[雜貨小販猝斃]  
　　甬人張廷鳳住居北四川路横浜橋以販賣本廠洋襪雜貨爲業前晚六時荷擔出外營業經過閘北滿洲路敦睦里忽患急痧倒地猝斃當由四區崗警查見報告余署長昨飭二十七保十圖地保沈岐山赴地方檢察廳報請相驗嗣經屍妻錢氏投廳具禀請求免驗該廳准之着具結存查 
[皮箱中究藏何物]  
　　閘北游巡隊隊士昨在北火車站查見一人乘坐黄包車帶有皮箱形跡可疑上前盤詰詎乘車人先行逸去該車夫亦即抛棄皮箱拖車逃入租界該隊士祇得將箱解案箱上貼有錢仲連名條究竟内藏何物候禀隊長開箱檢視核奪 
[車夫相打]  
　　拉車人陳豐山昨午在西門外斜橋東首隨路便溺當經同業人錢高三勸止陳不服以致互相爭毆錢被毆受傷由警將陳拘送二區警署轉送地檢廳錢由伊妻姜氏舁送到廳禀請驗究 
[控追貨欵案和平解决]  
　　田宏路前延德爲理律師代表至法公堂控義成麻袋店股東兼经理吳槐卿虧欠往來貨欵經中西官傳訊屬實判吳交保限理嗣因保出後而限不理飭探往傳又避不到案故將保人周春曉拘案責令交人在案昨日届限乂經提訊原告投稱現吳已托人至商人處商懇折還銀七百兩商人因情面難却業已允許請求銷案中西官准如所請遂判將案註銷 
[責成保人料理]  
　　倪光興前向堃和恒順勤豐等各糖行騙取貨物運往梅椻鎭伊父所開之店内銷售後被各受騙人察悉扭控法公堂判着交保限期料理詎倪保出後匿不到案故將保人周曉春拘案限令交人昨已届限又經提訊堃和等各原告仍求嚴追詰之周供倪逃匿何處實不知悉請求釋出尋交中西官以周旣爲保人應負責任判令交保限一個月内代向原告料理 
[追償公欵之有頭無尾]  
　　朱恒在揚州江都縣公署呈控庽居公共租界北京路之卡瑾侯不理公欵洋六千元業經該縣備文派警來滬協同捕房將卡傳至公共公廨訊供判候原告投廨預審再核在案前日又由公廨提訊原告未到據被告代表朱斯芾律師譯稱原告旣不遵依堂諭具禀到案親自投質應請將案註銷中西官以原告旣不投案質證實係自誤遂照被告律師所請判令將案註銷 
[請求復訊之無效]  
　　徐亮垣在公共公廨控黄雲生不理擔保借欵本利洋六百九十元由廨訊判被告如數還洋在案茲因被告不服判决又於前日投案請求復訊原告代表朱斯芾律師則到堂反對請照前斷執行中西官以被告聲請復訊毫無理由判照原斷趕速措還 
[擔保會欵之受累]  
　　揚州婦人許居氏前向同鄉郭某索討會洋二十餘元無着郭央袁有才擔保約期清還詎近日郭已光逸前日該氏因約期已届袁推諉不理遂鳴警將袁扭控四區警署押候訊究 
[ [宕賬限期還清]  
　　前在天外天游戲場爲總經理之張俊卿延羅傑律師至公共公廨民事科控司賬寗波人邱登雲私用賬洋三百三十五元五角迭經研訊明晰判着被告如數還洋在案前日午後原告張俊卿又偕代表羅傑律師到廨陳述種種要求照斷執行即經關讞員與義副領事羅斯君會商之下限被告邱登雲於一個月内悉數還清違干未便 
[見證到案已遲]  
　　梅徽閣延代表律師在公共公廨禀控沈文彬不還酒價洋一百八十一元九角已经中西官集訊明晰以原告所控證據不足將案註銷嗣因原告不服請由代表律師到廨提出新證據請求復審前日午後經中西官訊據原告代表律師聲稱現由原告邀到酒業董事部見證可將是案眞相詳細證明云云被告代表羅傑律師聞之亦即起而譯稱是案已奉公堂訊明判决原告律師要求復審敝律師極端反對並謂旣有見證前堂何不到案云云繼由兩造律師互相辯駁問官判仍依照原斷履行 
[指控竊取衣服]  
　　粤人關兆芳在閘北胡家木橋寳安里崇興國民女學校充當敎習前日扭同居婦人倪王氏陳倪氏母女至五區三分所控稱被該氏母氏竊去綢布衣服數十件請爲訊究當由唐署員轉解司法科移送地檢廳訊辦 
[偷竊田中蠶豆]  
　　昨晨有竊賊周永先王子南陳文祥許立祥等四人在西南鄉龍華鎭一帶田中竊得蠶豆五六百斤裝入籃内扛運逃逸當爲地方警察巡邏警查見以其形跡可疑上前盤詰彼此言語不符知係竊來連贓一併拘关富務所轉送地方檢察廳訊供明確判令分别收押蠶豆存候飭傳失主來案認領 
[巡警查獲贓賊]  
　　積竊郭士彬侯紹卿前晚在八字橋附近陳小弟及陳之弟媳暫氏家先後竊得綢布衣服六十餘件打成數包負贓逃逸行至半途爲巡警將人贓獲送四區警署傳到失主昨日併送地方廳經檢察官預審之下判郭侯收押候辦原贓給失主分别具領 
[竊取黄包車輪胎]  
　　江北人吳大昌在界路滬寗火車站附近竊取陸長壽黄包車上之橡皮輪胎被包探王桂生查見當將人贓一併帶入捕房捕頭諭飭押候解廨請究 
[舊貨店收買賊贓]  
　　大連灣路七百二十三號門牌舊貨店主王安祥因收買某西人被竊之銅板二十餘磅被探查獲昨將王傳至公共公廨經中西官略加訊問判王交三百元人洋並保候再訊核 
[過犯又受懲處]  
　　秦意華前日在西藏路摸竊王阿根储儲有現洋十元之皮夾一隻圖逃被捕查見追獲人贓帶入捕房昨解公共公廨請究經中西官訊知秦係過犯判押西牢年半期滿仍逐出租界 
來函 
[殖邊銀行債權人注意]  
　　啓者殖邊銀行上海分行溯自民國五年停業已來瞬將三載某等被累商民迭向該行交涉幾至舌敝唇焦毫無結果雖經共同受害諸君於去歲在滬組設商困事務所合謀對待方法彼時適該行正式總理辭職主持無人勢不得不再爲隱忍顧全大局幸於本年四月間該行登報廣告召集股東大會計畫整頓選舉總理某等受其創者莫不鼓舞歡欣以相慰俄而該行會議已告終矣正式總理惲寳惠君已選定矣並新收今大總統附入股本大洋五十萬元及其他新收入之股本約計數十萬元更聞財政農商兩部因總統關係破格給予各種殊特利益卓哉衆股東偉哉新總理嗣後該行營業上之發達之信用自必超前邁往矣孰知股東會議十餘次不聞有提及上海分行債務隻字也總理任事二十多天不聞有論及上海分行債務半句也新收附入股本百餘萬現金不聞有開兌上海分行六七十萬元鈔票之說雖有財農兩部之非常援助不聞有清理上海分行欠欵之議是則上海分行全部已爲該行所棄置證以該行印行之殖邊銀行三年來之經過一書益屬無可諱言嗚呼某等汗血之資乃竟以不了了之其能終此緘默乎特此通告國内外與該行有聯帶之各界急速依據法律提起訴訟倘不乘此機會向之取償將永無取償之日矣此佈旅京上海殖邊銀行債權人王佑承吳烈臣祝百新張小坡錢仲屏虞大有陸子威朱子芹張仁發方一亭汪毅甫王冠吾周少丹蔡浩如朱幼樵吳卓卿同啓 
[三友實業社來函]  
　　逕啓者閱古曆十九日報載學徒竊取棉紗一則不無失實應請更正一本公司横濱橋老廠於十四日有織巾工徒龔世有告假出廠被檢查所搜得所竊棉紗多逾半斤當由總經理沈九成遣司事盛有林鳴警送局轉解檢廳究治一本公司開創於民國元年由沈九成等同志三人集資組織故名三友實業社所製國貨棉線洋燭甚久已信著中外其後營業日廣資本漸增至三萬元呈部註册給照在案復於四年五月九日研究毛巾今巿上風行之三角牌衞生軟毛巾即本公司之出品今擬自紡棉紗近置各種織品股額已增至二十萬元今報載各節於本公司名號上冠以日商二字想係訪員誤報故特詳叙情由應請登入來函欄爲荷三友實業社股份有限公司啓 
雜評二 
[美之兩事（訥）]  
　　吾人對於旅滬美人兩事均不能無所感慨其一爲木質摩托船水泥質船相繼發明經營航業之利器日益精進乃返顧我國之航業非特新者無所製造而舊有之船艦或且寃被撞沉或以費絀　　賣試問將何以與外人競爭此誠可嘆之事也其二各大商行休業以紀念美之陣亡兵士此雖誌哀悼而實爲其國民之大榮乃返顧我國之兵士未與敵國人戰而先纍纍然死於國内無謂之爭旣不能表同仇敵愾之勇於世界而姓氏且埋没而不彰焉引尤可嘆之甚者也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[放債之弊] [  生]  
　　放債之目的在盤利而利有定率有何弊竇之可言殊不知借者往往急圖需用不暇計及利害弊遂於焉發生茲就余鄉放債弊害之最甚者略述數則如左以當殷鑑 
（甲）放債米余鄉農民貧乏者多藉種田以爲生迨至秋收甫竣半償私債半納租費蓋藏早呈告罄之象不得已乃爲第一度之借債而其最大之希望即債米是也（俗稱吃債米）每債米以田爲比例如種田五畝可吃債米三石愈多愈易債米放出之時爲陰曆正月與六月其在正月所放者概係糙米歸期以端節爲限以此時正新麥登場低償有恃也故借時亦言明借米一石還小麥一石五斗設以時價計之月利巳在二分以上而實際借得之米乃爲攙雜泥粞以九七或九八折算之次貨還時又藉口新麥潮重每石貼斛口二升或二升半不等（即貼補乾後之折耗）一出一入又暗加利息若干此外進出時復有斛手之弊（俗稱做手即使之出少入增）其在六月所放者悉爲白米限十一月中還清還時每石加利二斗利亦不可謂輕乃放者以年來米價昻貴進出相較合之時價獲利殊微心猶不足於是有折合銀錢計算者然實際又大不然還時往往多方挑剔或嫌米糙或憎斑多（斑即華斑次米也）或責歸遲其結果復增加折耗若干試再查其放出時之折扣如何則又爲彰明較著之九五扣此外弊病與上述同入債米之利率核實計算月利當在三分以上 
（乙）放熟錢此爲一二月之短期借欵數亦不大約三四元至七八元熟錢者謂俟田中所種之物成熟後抵償也其在陰曆二三月放出者稱麥熟錢亦稱麥錢六七月放出者稱花熟錢亦稱花錢還時逕以麥與花抵償惟價値較時價爲小藉償放者之利息亦有預爲爲價者大致以借貸時間之長短定價格之高下其利息雖不說明而以種種虧折（例如付欵時每洋現扣用金三分四分不一）合計亦當在四分左右第借者須確指其麥與花爲證否則無效若田中所種者爲油菜蠶豆或黄豆等雜糧亦可作證 
（丙）放個洋從前祗賭博場中有之今則借者漸多每洋一元日加利二十文十五文五文不等故有二十個洋十五個洋五個洋之稱又有以旬計者其利有六十五十四十三十個洋之别以利重本皆不多前者以五元爲度後者以十元爲率其利率之大小視時間之久暫借主之財力而異尋常以旬計之四十三十個洋爲多概現扣一期其後則以十日爲一期云 
甲乙兩項其直接受害者爲農民丙項多小本經商而勞動界農民間亦有之惟其有害故放債者頗爲社會所不齒往往託婦女出面至放熟錢多屬六陳小販如借主逾期不歸飭無賴地痞踵門坐索職是之故借主不敢愆期且爲下次告貸計亦不願爽約然日積月累債臺高築彌補乏術於是變售家産者有之自尋短見者有之而賣妻鬻子以償者亦有焉清時本干例禁放者尙有顧忌近來堤防全潰放者益多而借者亦愈衆飮酖止渴良非農民所得已也所願有地方之責者廣設因利局以便民庶幾此輩伎俩無所施焉（六） 
家庭常識 
[瘟猪] [  癡膜] 　　 
炎夏近矣各種動物多生疾病而養猪因其不潔之故更易染疫今得二治法如下 
（一）爛腸瘟猪不吃食專欲水吃不二三日便斃治法但限制其食水可用山查炭煎水食之即愈 
（二）吊脚瘟患者不吃食有一脚不能落地作三脚之行可用頭髮繩（或小綜繩蔴繩皆可）緊束共不落地之脚爪上活節處二三日必愈（束時必緊入肉中爲要） 
[夢中遽跳] [  文粹]  
夢身躋高危之處或夢魘之時達於最恐怖之境地每有一　而醒者可於臨臥時以龍眼七個去其壳核肉内置辰砂少許（不可多）食之即安臥如常矣 
[頭症] [  文粹]  
或眼眩頭暈或頭痛頭風等症只須每晨常服桑麻丸） 
藥店有售價甚廉）二三錢可愈 
[炒杏仁] [  蘇滌新]  
先將杏仁投入水中然後撈入鍋内用鹽少許文火炒之移時起出再投水内復取鹽平鋪鍋内加熱至微黄將杏仁撈入再炒至乾爲度待冷藏密器内 
工業須知 
[製照相鋅版法（十二）] [  冠宇]  
　　（十六）澆石膏模法用馬糞紙（向書店購即做厚紙工用者）製一紙盤比膠膏長闊各大一寸高約半寸滿塗甘油（即淨洋蜜藥房購）以與膠紙同大之厚玻片一塊置於盤之正中乃將膠紙從水内小心提出貼玻片上（須注意紙背及玻片有無渣滓以致凸起不平）膠膜向上以軟毛筆沾甘油輕輕滿塗其上（勿重恐傷損膠膜）以新煆石膏（陳者無用）在大碗内用水調和以刮掘攪成稀漿（不可過稠否則澆成模時必多孔）速傾於膠紙面上使與紙盤之邊齊平而滿少傾即凝固（如不凝固者卽係陳石膏無用）待一日後則石膏堅實乃將紙盤四邊撥離取出石膏模（若所塗甘油過少則不能取出）輕輕將玻片撬起細心揭下膠紙（此膠紙揭下後若小心未致揖傷浸於水中他日仍可爲澆石膏糢之用又所塗甘油過少則不能揭下故必多塗之）則石膏模之面凸凹分明字畫無微不顯成爲陰文正像待乾透後即可鑄板（未完） 
長篇小諿 
[氷山奇俠傳] [  常覺小蝶合譯天虚我生潤文]  
　　（原名HANOFICFLAND）法國囂俄著 
第四章夜宿（二） 
史芘格驚悸無狀噤不能聲而侏儒怒氣猶未息瞋目切齒竟抱琦尼之屍而起且呼之曰琦尼爾今目覩仇人横臥爾側爾魂安乎當爾生時壯健如虎而今日者乃作此下場吾於此又不得不恨愛情之爲禍胎汝事事皆肖爾父何獨不能越出情關一旦吾死之後吾手中石斧更授何人而汝乃轉遺我以髑髏一具傷哉吾兒史芘格汝可爲我斫此枯顱史芘格大駭曰主人此何爲哉此人旣爲汝子即宜使其安於窀穸奈何欲斫其顱侏儒怒曰老魅汝乃抗吾令乎吾欲去其顱者又何與汝言時遂去其綠皮之套露出巨掌十指皆作鳥爪怒時輒互虬作勢史芘格駭極呼曰天乎上帝恕此死人矣侏儒置不理以爪搯死者之頸舉其石斧儘力一揮顱乃赤然而墮黑血冒其頸腔狀至慘怖侏儒又呼曰史芘格汝前史芘格生平見死人雖多乃從未見死而受戮之身則驚顫如墮冰窖𣫅觫而前侏儒以顱授之曰爲我剔去其血肉務淨史芘格　時已不能語捧此髑髏幾欲失聲而哭侏儒怒曰老蟲汝聞之乎去其面肉務潔且凈不然吾且以斧爲爾剔面矣史芘格呼曰天乎遂抱死顱出剔其皮骨如剥羊脛復加洗濯則巉巉之骨遂如石膏塑成侏儒接之繫於腰次乃向無頭之屍點首微歎曰已矣吾罕恩血脈小謂及汝而斬今汝之首尙得繫於吾腰然我死而後吾首又誰得而繫之哉（此爲島番陋俗凡人死後其子孫恒以枯顱繫之腰次）言次廻眸又見隊長之尸則復切齒曰狗若輩軍服之人心術獨不可問吾殺之猶有餘恨史芘格史芘格應曰唯曰此尸之衣何往史芘格亟曰在此曰然則試搜其袋亦有何物史芘格曰有之乃一鍍金之盒以吾思之其中殆有寳物侏儒曰然則汝即以此盒呈之琦尼之母此媪老年喪子亦大可憐此中寳物當足供其晚年食用史芘格初以爲此物已爲己有今復爲罕思奪去則大失所望然又不能抗則强應曰唯尙欲他語忽聞厝外叩門之聲震如　響侏儒亦爲一驚怒目視史芘格史芘格𣫅觫如待庖之羊目視無頭之尸手足乃無所措此時叩門益急幾欲破扉而入侏儒恐爲人見立吹滅案上之燈向屋後一躍倐忽不見其影（未完） 
 
 
 

Page 15

 
 
   
 
 

Page 16

 
 
   
 
