# 1925 - 155 - 4918779

 

Page 1

 
 
1;第一萬八千七百七十九號;中華民國十四年 西曆一千九百二十五年六月十二號
星期五 * *   
 
 

Page 2

 
 
1;第一萬八千七百七十九號;中華民國十四年 西曆一千九百二十五年六月十二號
星期五 * *   
 
 

Page 3

 
 
1;第一萬八千七百七十九號;中華民國十四年 西曆一千九百二十五年六月十二號
星期五 * *時評 
[尚無端倪（冷）]  
　　以今日情形觀之滬案之進行尚無端倪所可記者惟北京有第三次之交涉滬地有蔡曾鄭之蒞止以及租界公廨有判决被捕學生而已此外有各地之援助民衆之激昂與催促自然進展而已 
　　夫要案久延非特對於旣往對於未來亦多不利非特對於死者對於生者亦非所宜故今日而急求究竟人人所同任交涉之衝者誠當就力之所及奮勉進行也 
[國内專電]  
　　北京電　外部駁復使團照會眞（十一）閣議後送出大意如昨電（十一日下午九鐘） 
　　北京電滬學生代表趙澍等酉刻到外部見沈外長沈云各界行動毫無不當甚有價值予必堅持三次抗議剛發滬各界所提四項予决定態度决不讓步（十一日下午十鐘） 
　　北京電　段眞（十一）覆張馮對滬案依各方意見辦理（十一日下午九鐘） 
　　北京電　張學良赴滬韓麟春郭松齡隨行 
　　北京電　閣議决滙滬十萬（十一日下午九鐘） 
　　北京電　美議員突反對美政府撤上海陸戰隊美復電滬緩撤（十一日下午九鐘） 
　　北京電　張作霖雖允停止徐州軍事特捐但特捐委員徐鶴聲等函津浦路謂敝處派員到浦口站時查有不納稅包件定予扣罰外人免捐查特捐局部令緩辦何以有此嚴舉請部轉請張作霖寛免（十一日下午一鐘） 
　　北京電　粤電唐繼堯部在桂尚佔二十縣南寗武鳴䭾盧龍州太平碩龍靖西隴邦鎭邊祥南百色等十七電局在滇軍手廣州滇桂軍敗（十一日下午一鐘） 
 
 

Page 4

 
 
1;第一萬八千七百七十九號;中華民國十四年 西曆一千九百二十五年六月十二號
星期五 * *　　北京電　外部眞（十一）致義翟使照會全文爲照復事接准本月四日及六日來照内開貴公使及有關係各國公使深願對於此次滬上不幸事故與中政府具同一和平之觀念並准貴公使聲明關於禁用武器一節業經重行訓令滬公共租界捕房以後必能恪守各等因本總長業經閱悉惟查當初租界官吏所採取對於學生和平行動之取締辦法係屬失當毫無疑義又如五月卅日及六一等日捕房之舉動實可謂爲激成事變之肇端因老閘捕房旣未預先鳴號警告羣衆又非如來照所稱該捕房處於危在俄傾不得不用武器之境遇而竟貿然出此激烈之舉動故欲以上星期慘事之責任諉諸一般和平行動並不携帶武器之人而不由租界官吏負之本總長絶對不能承認仍當繼續抗議中政府鑒於此次案情之嚴重民情之悲憤僉以爲租界官吏至少須自動的先行取消當地戒嚴令撤退海軍陸戰隊並解除商團及巡捕之武裝釋放被捕之人及恢復被封與佔據各學校之原狀庶上海地方得於最短時間内自然停止非常之狀態而來照所稱同具和平之觀念亦足以資證明以便進行交涉爲此照會貴公使查照希即轉達有關係各國公使飭知駐滬領事團遵照辦理是所至盼（十一日下午十一鐘） 
　　北京電　眞（十一）閣議駁覆照會段加特再抗議一語餘如昨電下午六時劉錫昌送義館義使謂容轉各使（十一日下午九鐘） 
　　北京電　眞（十一）閣議决滙滬商會十萬分發失業工人及被傷學生又永定河務局長王福延免以孔祥榕簡（十一日下午九鐘） 
　　北京電　鄂蕭電段滬案羣情惶駭鄂爲九省通衢華洋雜處關係外交至重如何解决請電覆遵循（十一日下午九鐘） 
　　北京電　張學良眞（十一）南下率隊兩列車爲敎導團之一部（十一日下午九鐘） 
　　北京電　眞（十一）商聯會開臨時會到三十二人計十七省區張志良主席以政府駁復照已送外交形勢嚴重决組滬案外交後援會備經濟絶交實行手續并通電各商會籌欵救濟失業工人另由張志良王文典訪各使爲國民外交初步（十一日下午九鐘） 
　　北京電　京各界電粤戰兩方當局滬案外侮日急稍有人心寗肯再事蠻觸若不停戰是自絶於國人也（十一日下午一鐘） 
　　北京電　徐恩元病故（十一日下午一鐘） 
　　天津電　王揖唐灰（十日）晚由京來津聞段張均促王速返皖任 
　　天津電　韓麟春眞（十一）早隨張學良專車南下陳錦濤顧維鈞范源濂張國淦張伯苓眞（十一）午均由津赴唐山 
　　天津電　東北軍前駐河東第六師劉鳳池團昨開馬廠前駐榆關之五七團昨移駐塘沽一帶又聞錦綏一帶之東北軍第七七等四個軍團業已開拔 
　　天津電　津對滬案昨在北馬路商會開各界聯合會成立大會省商農敎律各會均到定每日午後四點常會 
　　天津電　張學良赴滬任務係調查滬案情形撫慰商民學生 
　　天津電　奉張入京期仍無定 
　　天津電　聞國會議員捧張被拒近又聳黎亦罕予接見（以上十一日下午六鐘） 
　　福州電　灰（十日）各界遊行計一百七十一隊都萬餘人由校場出發入城出抵倉前山始散就中工商界居大多數（十一日上午九鐘） 
　　天津電　滬學聯會代表倪沈王趙四君係乘津浦車佳（九日）安抵京報載在津失踪不確 
　　天津電　十日晚吳光新偕曾毓雋返京復命 
　　天津電　東北陸軍軍士敎導隊第一二兩營長黃師嶽范先煒曁隊副副王瑞章等帶領全營兵官并迫擊砲隊機關槍各一連灰（十日）晚奉大本營到津新站經郭松齡張學良先後訓話發給雨傘令路局備車三列當夜南下轉滬張學良眞（十一）早一點專車南下赴寗轉滬（以上十一日下午五鐘） 
　　奉天電　灰（十日）上午九時省垣各校學生爲援助滬案千數百人集省長公署持英日慘殺華人打倒帝國主義經濟絶交等旗幟氣象悲壯向省長請願敎長齊彦樹到場訶斥謂暴動爲人利用不要爲學界丢臉迫各歸本校政務廳長王鏡寰亦來勸阻適省長召齊王面諭辦法王齊復到塲言省長因病不能見令回校留代表議事爭持間憲兵司令陳興亞警務處長于珍警廳長陶景濳交涉署長高清和及省敎商律師各會首領均到勸回校衆仍堅持警廳長令警察奪衆持旗幟焚燬並令警察衛隊憲兵等嚴防在場學生不准遊行未到者禁止入塲此時並有日本警察多名僑裝華人在場探察形勢極爲嚴重省長又派員多方慰藉謂省長對此深表同情有意見自當尊重代表乃提請願（一）請電促外交部與英日政府嚴重交涉俾滬案合法解决（二）滬案在未决前准學生向民衆講演（三）准學生舉行游行哀悼大會（四）請省署籌欵救濟滬罷工工人（五）飭崗警保護學生講演游行及集會之秩序（六）實行英日兩國經濟絶交省長准一二三項四五六項容緩商届午後三時始返校因秩序井然極慰人望（十一日下午八鐘） 
　　張家口電眞（十一）紳商學各界在商會對滬案開西北國民外交後援會舉張勵生爲會長議决（一）即日通電援助（二）下星期一舉行示威大運動（三）即日停購英日貨物派代表赴滬協商組織國民外交後援總會 
　　張家口電　馮調遣劉郁芬全師石友三混成旅開赴河套挖　八大渠已抵包頭由包至河套四百五十里已由兵工築成國道通行汽車（以上十一日下午十鐘） 
　　吉林電　學生爲滬事停課今得當道諒解二千餘人游行示威力伸抵制英日貨經濟絶交各界咸同情日人所辦同文商校亦參預敎職員組吉林敎育界同人滬案後援會誓爲後盾並函各校下半旗哀滬生 
　　吉林電　學生爲滬案今日分途講演警敎廳商准令明日上課雙方兼顧工商界懸旗表同情總商會電京力爭（十一日下午七鐘） 
　　哈爾濱電　是人迎兵左衛門僞造東路二十五元支付劵經警拘送哈領當搜出僞劵四十七張（十日下午十一鐘） 
　　哈爾濱電　東路决加華員案詎伊局長藉口不諳俄文語無技術專門拒用留低級者 
　　哈爾濱電　黑省發行紙幣一千萬元滙兌劵四釐劵各五百萬元須在吉省通行吉財廳請示王樹翰擬面商吳俊陞謀妥法於哈關係尤切 
　　哈爾濱電　吉林學生對滬案蒸（十日）游行 
　　哈爾濱電　洮昂路局爲日本測量員製標證便地方官檢查（以上十一日上午十二鐘） 
　　青島電　金庫劵商會與官廳議决收回本月軍餉庫劵萬元蓋膠澳戳記交由各銀行換付現金俾巿面不受影響 
　　青島電　今早十時學生巿民五千餘人在齊燕會館羣集排隊游行分散傳單軍警維護甚嚴學生分頭募捐（以上十一日下午六鐘） 
　　濟南電　今日公園開巿民大會援助滬案到百餘團體約八萬餘人議决（一）分隊游行（二）推代表赴軍民兩署請願（三）組設巿民大會執行委員會（四）通電呼籲一致力爭開會時旅滬山東學生會派李宇超孟超張耘登壇報告五卅慘案經過聲滬俱下巿民愈憤慨 
　　濟南電　今午張學良過濟南下 
　　濟南電　張宗昌由津電董執法處長謂學生愛國運動可嘉可憫當推誠開導囑其靜候交涉自能圓滿解决至青島工潮已電温督辦切實維持向日領提出改善待遇意見以資保護（以上十一日下午三鐘） 
　　漢口電　漢口各團體組滬案後援會已登報通告寒（十四）在老圃側開國民大會並函全鎭消防隊全體届時制服到塲 
　　漢口電　灰（十日）晚八時太古碼頭夫在武昌輪誤起尚未過磅糖包被印捕毆傷甚重苦力憤甚經武裝警隊趕到向空放槍數響而散同晚九時半英界怡園側印捕毒打車夫激起衆憤經華警驅散 
　　漢口電　外交委員會函交署謂英租界當局屢因處置不當引起紛擾本晚英捕又無故施其殘暴於車夫激起事端應由英界當局負責請照會英領 
　　漢口電　省署函各法團會長准刪（十五）午後二時在省署互選參政 
　　漢口電　英商太古怡和碼頭夫爲印捕灰（十日）晚毆傷工人及援助滬案眞（十一）大罷工游行求各界援助武裝軍警佈滿太古四周彈壓無衝突工頭以利誘工作無應者英輪以無客貨停泊江心者有數艘 
　　漢口電　漢口泥作工人萬三千人要求加薪灰（十日）罷工 
　　漢口電　英美烟廠工潮現經華興洋行買辦文昆山調停女工堅持四條無結果 
　　漢口電　各縣旅省同鄕滬案後援會灰（十日）開成立會加入四十二縣 
　　漢口電　敎廳奉蕭令各校滬案交涉政府已有相當辦法所有後援會應即取消 
　　漢口電　蕭布告禁止米商居奇居民競買 
　　漢口電　武昌泥木作工人灰（十日）决不爲英日工作不用英日材料（以上十一日下午五鐘） 
　　重慶電　重慶銅圓局趕鑄當二百銅圓致錢兌陡跌生計恐慌全城商店今已閉户拒用懇當局嚴飭該局停鑄 
　　重慶電　賴心輝部移駐隆昌與駐大足及銅梁之黔軍成倚角勢劉湘袁祖銘等昨出城赴禮園會議解决川局辦法川法團成立和平協會電請息爭賴心輝將抵澮協議善後（以上十日下午十一鐘） 
　　香港電　許崇智讓潮梅與陳炯明軍已實行熊略部入梅縣陳修爵部入平遠初時陳軍允改編爲建國軍及通電擁護三民主義惟熊略在梅縣佈告仍用粤軍第二軍長名義並稱我軍凱旋商民無庸驚疑陳修爵布告亦同汕民黨以熊等違約灰（十日）開緊急會議籌對付一面電許質問聯陳軍手續以便宣佈陳軍罪狀 
　　香港電　灰（十日）下午三時河北滇軍用木筏由西濠口渡河被河南福軍擊回死傷頗衆連口隔河互擊傷斃路人日有數起近海店舖多被槍彈擊傷長堤行人絶跡佳（九日）夜砲聲一響發自鴨墩關經過大北直街時屋瓦盡震德宣路一電燈桿爲其推倒該彈落於三元里禾田中禾稻盡成灰燼聞此彈係中山艦所發領團灰（十日）向雙方要求劃出巿區三十里外作戰 
　　香港電　河北二四五區署及五區二分署庚（八日）被滇軍搶掠八區署警槍亦多被滇軍奪去連日德宣路大德路四牌樓等處發生軍隊刦案多起河北電話佳（九日）復通 
　　香港電　楊希閔擬與商團聯合准商團恢復共組反共産機關發發行反共産公債三百萬 
　　香港電　東江許軍已越淡水現與滇軍在龍岡平湖相持北江朱培德等軍在清遠與滇桂軍激戰 
　　香港電　魏邦平李福林李濟琛梁鴻楷鄭潤琦佳（九日）通電斷不使共産實行 
　　香港電　省各界擬舉徐紹楨爲省長昨派代表來港促徐晉省（以上十一日下午八鐘） 
　　厦門電　洪兆麟灰（十日）由厦赴海澄眞（十一）日過漳州赴南靖龍巖將回潮汕 
　　厦門電　許崇智庚（八日）赴平山督戰將潮州交劉志陸並委劉爲建國第一軍長梅屬交熊略委熊爲第五軍長潮安交洪兆麟（以上十一日下午十鐘） 
　　開封電　英日人家僱工均罷工聖公會醫院因以停業連日離汴他往之英日人頗多 
　　開封電　隴海路以軍人扣車車輛周轉不靈今日起暫停往西貨車（以上十一日下午十鐘） 
　　鄭州電　洛陽西車站所駐三排僅有一排聞仍將開拔西行該地匪勢滋蔓極形危險鐵路華洋員司紛電當局要求轉請三軍酌派隊伍駐紮該站以保安全 
　　鄭州電　孫岳電約林實赴洛商會義井舖碰車善後林氏因積勞臥病已電覆稍痊即應召（以上十日下午二鐘） 
　　滁州電　路訊張學良偕韓麟春等定今夜過滁南下（十一日下午九鐘） 
　　蚌埠電　灰（十日）皖軍第一旅一團三營派郭玉山押運子彈五十箱大砲三尊到蚌下車眞白寶山乘車過蚌北上（十一日下午六鐘） 
　　南京電　張學良准眞（十一）夜帶隊過寗赴滬 
　　南京電　南京國民外交協會眞（十一）在總商會開會推李景泌等九人爲委員蘇民生等五人起草會章（以上十一日下午十鐘） 
　　清江浦電　淮隂商界灰（十日）開大會誓對滬案經濟援助今日分投募集已得大宗（十一日下午三鐘） 
　　温州電　温州藥業公會灰（十日）日在商會開會舉崔善夫爲評議吳百亨胥錫五爲幹事加入救國會集議援助滬慘案進行方法（十一日下午六鐘） 
特約路透電 
[北京之滬案交涉及各省情形]  
　　十一日北京電第三次抗議文今晚送交意使九時以中文法文交各報館發表略謂租界當局所採行對待學生和平示威之方法處置失當並否認來文所稱當時有急迫危險之狀態聲明此次慘案負責者爲租界當局而非無械之學生政府鑒於今日全國之義憤故請訓令租界當局取銷戒嚴令撤退陸戰隊解除商團巡捕之軍械釋放被拘諸人退出所占學校俾上海秩序得早恢復云云 
　　十一日北京電今晨閣議提出第三次抗議書以依昨夜所接蔡廷幹等之報告爲根據大約今晚可送出閣議又决定撥十萬元爲濟助上海失業者經費 
　　十一日北京電外交部第三次抗議書尚未送出官場稱此文明日發表 
　　十一日漢口電昨夜太古上碼頭因一二人起爭曾有擲石情事旋有中國警察一隊駛至向空開槍驚散羣衆並拘獲十二人今晨碼頭工人上工時爲衆所阻於是即乃宣布罷工目下有學生向工人大聲演講 
　　十一日香港電各街道有揭貼勸華人贊助上海罷工者多爲秘密警察撕去上海工會及海員公會請香港同志加入航務罷工此間海員公會等現已散發傳單 
[廣州戰訊及外僑]  
　　十一日香港電廣州滇軍作戰時有美人克萊登夫婦等乘小火輪由河南至沙面爲滇軍開槍轟擊玻璃碎片傷及船中諸人美水兵已在河南登陸保護嶺南學校 
　　十一日香港電美砲船一艘護送嶺南學校運糧食小輪駛至黃埔附近爲岸上華兵轟擊該砲船即回擊死傷未詳 
　　十日廣州電大局無變動雙方仍相轟擊長堤行人絶跡徒有兵士據險開槍東江北江區無消息華船及火車均停駛商業停頓赴香港者絡繹不絶各船均滿載 
[北京時聞]  
　　十一日北京電據非官場消息張作霖保盧永祥爲陸軍總長而以鄭謙任代理督辦 
　　十一日北京電徐恩元逝世 
[滬案之外國記聞]  
　　十一日巴黎電據俄國消息特羅資基氏稱從此以後中國將自列於莫斯科方面云齊諾維夫氏稱不久北京漢口上海喀爾喀特亞力山大里亞等處將全體起事而世界各處勞動社會將響應之云 
　　十日倫敦電孟却斯德指導報社論謂中國之領袖與列强之代表如迅速召集大會當可助中國穩固政府之成立並使列强處於更可爲中國所接受之地位云 
[英法對德牒文及保安約]  
　　十日倫敦電外交次官麥克尼爾氏今日在下院稱六月四日協約國牒致德國促其（一）將警察人數由十八萬減爲十五萬（二）改變某種工廠（三）改組德國司令部與參謀部並裁減行政人員（四）改正軍事組織與鐵路制度（五）廢除國民軍中之短期軍役並停止各團體之軍事活動以上五端德國如履行之協約國即撤退柯洛業之駐軍云英相包爾温發表一文謂保安公約尚未簽字且須俟下院完全討論後此約方可締結今英法政府於考慮德國提議後對於某種根本原則已有完全之協定以期在平等地位上締結與來因地有關係協約國與德國間之公約渠料比意兩國亦可加入此約俟此覆文送交柏林後渠擬請法國准將原文交英國會討論此約係雙方的而非片面的云自由黨甘維錫詢及德國東疆問題首相答稱此問題尚在討論中俟外相張伯倫在六月十八日以後返倫敦後方可置議云 
　　十日倫敦電就最近消息觀之英法所擬之保安公約確爲雙方相互之性質英國所擔任者係在國際聯盟會之保障外擔保現有之來因邊界以防從由法國及往德國方面而來之侵略此約實施之先决主要條件爲德國之加入國際聯盟會 
[摩洛哥法軍戰訊]  
　　十一日巴黎電摩洛哥維桑消息敵軍進逼沿華第士法軍陣線攻入多處故法司令部决定將維桑平民移往南方以防不測 
[西班牙炸案]  
　　十日韓台爾電現悉前密謀擬轟炸六月五日西班牙王夫婦赴西班牙京城之火車者係工程學校之少年學生軍事法庭已判定主謀者監禁二十年餘九人各監禁四年至十年不等 
[各國近事]  
　　十日倫敦電當局今日在下院稱新加坡軍港除初步測量與工程之經費外政府現已用去七萬三千鎊 
　　十日倫敦電今日下院以多數票否决擬延緩絲稅實施之提案財政大臣邱吉爾稱渠確信此稅可鼓勵英國天然絲業云絲稅後以二六○對一三五票通過 
　　十日紐約電摩根公司現發行比政府年利七釐實收九八之五千萬之債劵 
[公電]  
　　北京通電各省衙門均鑒臨時執政令海州商埠督辦田步蟾另有任用應即免職此令派劉文揆爲海州商埠督辦此令内務總長龔心湛呈請將直隸口北道道尹許元震免去本職另候任用許元震准免本職此令任命劉恩熙爲直隸口北道道尹此令京灰（十日）印 
 
 

Page 5

 
 
1;第一萬八千七百七十九號;中華民國十四年 西曆一千九百二十五年六月十二號
星期五 * *國内要聞 
[天津通信（堯日）]  
　　津人主張經濟絶交奉張亦覺外交急於内政 
　　天津商學各界援助滬案之運動今已五日正在猛力進行如宣言通電講演等等無日無之學生方面爲喚醒社會起見連日由各校分組馳赴城廂各街巿講演滬案痛史除南開官中甲商新學書院同文書院外其餘二十餘校已無形停課南開中學雖照常上課但學生自動組織講演隊輪流出發故亦大部分缺課日租界當局已下令戒嚴禁止集會講演法租界當局態度稍緩和惟昨日（七日）下午有兩學生入界散放傳單致被拘入工部局旋經學生說明此舉係喚醒羣衆愛國並未擾亂治安及含排外性質遂即釋出該校並集議將各人之預償費二元捐助匯滬接濟罷工工人約在三千餘元總商會亦召集各業董事會議通過辦法如下（一）加入各界聯合會援助上海學生（二）自即日起與英日銀行斷絶金融關係（三）通知各商號自七日起一律懸掛白旗對上海被殺之學生工人表示哀悼並停止購買英日貨物實行經濟絶交對於學生會要求罷巿一層認爲犧牲太大公决緩行（四）電請政府嚴重交涉並電請各縣商會及各省商會一致對英日經濟絶交此商學兩界對滬案之熱烈情形也 
　　奉張此次來津原抱有改革政局之願望乃經曹家花園數度會議各種問題甫有眉目而滬案忽突然發生全國憤怒不可遏抑張氏見政府應付困難亦覺外交之吃緊尤急於内政之改革故態度頓趨和緩恒與僚屬夜博達旦始已並不喜見賓客往謁者輙委入代見而段氏仍盼其晋京一叙最近一週間歡迎之函電勸駕之代表紛至疊來張氏均以軍隊布置未畢爲辭婉言謝却段又派衛興武於昨午來津請張派一代表入都一談聞張爲答謝段氏盛意起見允派楊宇霆一行據張側所傳近因外交緊急關於内政謡言已歸寗息即政府改組之說亦將暫時擱起奉張各種建議雖已間接達於政府但態度十分和平辦不辦悉聽執政裁奪其比較重要者第一爲軍餉及戰事墊欵希望政府於端節前撥付四百萬此事將由交通財政鹽務署三機關儘力籌撥大約節前最少可得半數第二爲近畿駐兵及張學良之位置執政之意此事可由馮張間直接商洽但馮方表面對張雖十分退讓而其本意則只允放棄通州北苑南苑西苑堅不肯讓京兆尹薛篤弼警備總司令鹿鍾麟雖一再請辭而馮又示意政府不許辭職故奉軍至今尚未入駐通州北苑目下因滬案發生奉張似有暫緩交涉之意第三直魯皖督長之更易刻亦鬆懈楊以德代理直隸省長手段甚老到並無與李景林牴牾之處暫可維持下去閻廷瑞垂涎此席久而不得故又擬長魯昨日旅京山東同鄕會及自治促進會各有麻電分致兩張（作霖宗昌）請罷免龔積柄以閻繼任此等做法明眼人即知含有作用詎意事有凑巧魯省各法團因魯長逐鹿太多特推代表二百餘人於昨日抵津向二張請願魯長人選之資格（一）籍隸魯省者（二）能孚衆望有政治思想者（三）能與張督合作爲軍政兩界推重者（四）不帶絲毫黨派色彩者否則反對閻之長魯恐不免又成泡影至於皖省督長問題鄭士琦不能到任王揖唐决意不幹適當人選當屬姜登選惟政府方亟於滬案交涉未暇籌及鄭王之下台位置故亦有暫時停頓之象也（六月八日） 
[外報紀北京滬案運動]  
　　上海泰晤士報七日北京通訊云京中西人對華人取親善態度之趨向日益顯著當此上海形勢仍屬危險人人引爲深慮之際有許多方面表示强烈之親華精神美水兵兩人因馳衝學生游行隊已提交軍事法庭審問此種阻撓游行舉動已被目擊之數美人深加非難據使館界衛兵言該兩兵僅奉命巡邏其干涉學生乃逾越所奉命令之外燕京大學校長史博士亦有著名抨擊上海開槍案之一人故該校雖屬敎會設立而准學生參加游行且在游行隊中處於顯著之地位京中各西字報紙中美人管理下之導報自始即稱上海事件非外人所應聯合以敵華人者開槍非必要之舉外人自已應首先認錯設法補救東方時報對於滬案比其他英文報紙更爲重視日人所有華北正報則堅稱上海捕房所處地位之危險並有譏笑北京學生示威游行之辭關於加拉罕京中報紙除其致外部之同情照會外無甚紀載但聯合通訊社訪員曾將其談話電告海外謂加氏否認滬潮中有蘇俄勢力並稱壓力下之反抗在歷史上非不多覯日紗廠之罷工乃不可免者京中僅使館界嚴行戒備各小路已多堵塞個人進出無妨團體則阻止入界云 
[魯各界援助滬案續訊]  
　　學生繼續罷課十日開巿民大會 
　　濟南通信本埠商界爲滬慘案八日晚已由商會發通知訂今日（九日）早八點齊集公園九點出發游行示威向督省兩署請願迨夜十二鐘時督辦署忽電知兩商會此次學生運動不許商界加入兩商會遂又將通知追回今日黎明警察廳即傳諭商埠二區警署將公園門關閉禁止遊覽但學生方面仍全體繼續罷課分四區出發講演城裏爲第一區由一師美專省立師範講習所歷城師範講習所商專幼稚師範崇實女學正誼中學女子中學九校學生擔任商埠爲第二區由東魯中學育英中學法專甲種商業眞光中學女子醫學第一中學七校學生擔任（原定進德中學亦在内因敎員張德平阻止未果）南關爲第三區由工專濟南中學女師齊魯大學四校學生擔任東關爲第四區由農專濟美中學翰美女中北園師範礦專五校學生擔任講演員均臂纒黑紗於烈日中慷慨陳詞聽者動容滿街商店住户門首均遍帖打倒帝國主義收回租界經濟絶交釋放被捕工人學生懲辦兇手等字樣通衢巷口則懸掛滬學生工人被戕時之畫圖下午五點各界復假商埠商會開聯席會議到會者有商業公所各界聯合會社會敎育講演所理髮業聯合會職敎員聯合會印刷同人聯合會各校聯合會銀行公會省商會聯合會商埠商會外交恊會國貨研究會學生聯合會等十三團體八十餘人公推張安軒主席當時發言者甚多討論結果訂十一日假商埠公園開全埠巿民大會游行示威推定黃銘九李容甫李郁亭等二十八人爲籌備員王翔千爲起草員起草巿民大會之宣言通電訂十日早十點仍假商埠商會開籌備會籌備一切兹錄山東省商會聯合會致全省各縣商會之電文如下各縣商會公鑒自五月三十日以來上海英捕慘殺我國學生工人任意戕戮直視我國如同無物凡我國民莫不痛心上海各界罷巿罷業誓與抵抗主張收回租界撤消領事裁判權懲辦兇手向我國民謝罪不達目的不止濟南學生已於八日全體罷課各界亦同起響應除由本會電請政府嚴重交涉外尚望貴處聲援作同樣之主張以維國權而救危亡山東全省商會聯合會佳 
[汕頭各界援助上海血案（錫）]  
　　八日示威大巡行全埠罷巿一天 
　　汕頭通信上海英捕慘殺華人之警耗到汕後汕頭日報公會認爲中國莫大之奇恥應聯合各界組織團體爲上海華人聲援五日特發起召集各界開緊急會議會場在外馬路羣學會下午二時開會到者有數十團體代表二時半由日報公會代表宣布開會理由報告上海風潮之經過應聯合聲援之必要次請四日由滬抵汕之李春濤口述在上海目擊之情形全座爲之色變公推陳箇民爲主席廖其清爲速記將各界援助上海之提案逐條付表决結果通過由全巿各團體組織「汕頭國民外交後援會」公推總商會日報公會嶺東學生聯合會巿黨部工會聯合會新學生社潮州善後委員會反對基督敎大同盟會潮梅自治總會華僑聯合會存心善堂中國紅十字會律師公曾女子職業學校等十五團體爲籌備員限各團體於今日六日上午九時推一人出席成立籌備處等備地點在羣學會并定八日上午九時聯合全巿各界在審判廳前齊集大巡行是日全巿各工商罷業罷工一天兹將汕頭巿民大會發出通電錄後上海總商會學生聯合會總工會各團體各報館各界同胞公鑒上海英捕因各校學生游行演說援助被壓同胞竟在南京路開槍掃射傷斃多命逞彼强權慘無人道傷辱吾國莫此爲甚是而可忍孰不可忍敝埠各界驚悉之下不勝髮指即日召集币民大會一致議决組織國民外交後援會誓死力爭務達懲兇卹死永裁外捕還我法權全我國體請速嚴重交涉并祈同　一致努力預備奮鬭汕頭巿民大會魚叩 
[滁縣爲滬案開巿民大會]  
　　滁縣通信此間縣商會敎育會農會勸學所各公團代表省立第九師範學校第十一中學校縣立各學校貧民工廠基督敎會立各學校職敎員學生曁各界巿民數千人九日下午二時集積榖倉舊址開各界巿民大會公推商會會長侯寄六君爲臨時主席由旅滬回滁學生宣佈五月卅日滬案經過情形一致異常憤慨當場决定（一）十日上午十時各界聯合舉行大游行（二）各公團各學校各推代表一人組滬案援助會分文牘交際宣傳書記等股辦事（三）由商會會長偕同募捐員親赴各商號募捐匯滬濟罷工工人（四）認明此次滬上慘殺案對我施高壓手段者爲英日兩國僅對英日兩國爲繼續不斷的抵貨與經濟絶交之運動（五）由此間基督敎會同人致函全國基督敎會中國敎友請向非英日兩國之西敎士說明滬案眞象并我國民衆心理及英日兩國誣我排外過激之情形乞各致函電本國人士或有力公共團體報紙主張公道藉以證明基督敎會爲宣傳宗敎救濟世人之慈善機關不爲反基督敎者謂敎會爲帝國主義先鋒之語所中十日全城各商號一體懸半旗致哀上午十時各學校學生各界巿民數千人均臂纒黑紗游行車站及城内各街道一週兹附錄各公　電文如下上海申報館轉各團體並轉全國各界公鑒五卅慘案羣衆痛心滬當首衝四民歇業人心不死國事可爲吾滁各界刻已組成滬案援助會各盡匹夫之責共挽家國之危不屈不撓再接再厲務使死者得瞑其目庶幾生者獲安其心滁邑渺小且猶如是全國各界盍興乎來滁縣商會敎育會農會勸學所財政局巿農會省立第九師範十一中學校第一二小學校第一二三四五六初級小學校女子小學校一二平民學校基督敎會醫院學校平民工廠曁巿民全體同叩青 
[關於滬案之要電]  
　　國外來電 
　　爪哇梭羅來電上海申報轉外交部曁工商學各界鑒英捕慘斃學生僑情異常憤激務請力向交涉梭僑願爲後盾爪哇梭羅平民學校眞 
　　紐約來電申報轉各界滬事堅持奮鬥留美生抗議宣傳籌欵接濟覆寄ＩnternationalHoseNewyork留美生總會羅隆基 
　　旅英各界聯合會電國民黨上海執行部轉全國敎聯會鄂議會電悉國際勞盟抗議英工聯工黨嚴責政府速請各督電京力爭旅英各界聯合會佳 
[各省來電]  
　　北京國民大會電申報轉各界鑒上海青島英日帝國主義慘殺同胞舉國痛憤此間今日下午一時天安門開國民大會到會巿民六十餘萬羣情激昻議决誓死　除英日在華暴力宣告不平等條約願同胞其速奮起北京國民大會蒸印 
　　南開大學敎授徐謨電上海申報鑒頃上段執政外交部電一件文曰滬案發生舉國震動吾政府嚴重抗議輿論翕然惟三次通牒不對英日而對使團竊意以爲未妥查戕殺吾同胞者明係英日人民與他國無涉縱謂公共租界向屬國際管理亦係彼等相互辦法吾國初無條約拘束何必就其範圍在彼等雖必以地方警權爲爭在吾國儘可以個人不法行爲爲抗議夫以吾國外交應付一國已覺掣肘欲與多數國周旋更難操勝况使團之在各國原無特别身分其與駐在國政府偶有往返亦僅限於典禮酬酢未嘗有若何政治之關係而我國外交往例每認使團爲單位雖云手續便利然各國之協力謀吾早已自授其柄此次滬案起國人集怒於英日與他國初無讐怨則政府似宜先分英日之勢令其孤立無援奈何仍蹈前轍與使團周旋耶天津南開大學政治學敎授徐謨叩齊等語吾人應付滬案應以英日爲主政府通牒使團牽動他國已屬失當望國人急起挽救是爲至要徐謨齊 
　　張宗昌通電上海司令部李參事長警察廳常廳長均鑒並轉上海總商會總工會全國學生聯合會惠鑒此次公共租界捕房連日慘殺華人工商各界罷業援助聞之異常痛憤正誼未滅公道猶存自應羣衆一心力爭公理雖外交責在當路但後盾義屬吾民尚祈於鎭定之中不渝此志當糾紛之會勿涉歧途宗昌陳力戎行思不出位惟鄕里之國羞未雪宗邦之巨辱時來昻藏之軀誓當惟力是視爲國家爭人格也際兹交涉伊始各團體文電往返需欵孔殷着李參事長常廳長迅速先行墊撥洋二千元交總商會轉交各團體應用明知塊土無補丘陵顧亦行吾心之所安而已交涉進行如何希隨時電告張宗昌陽印 
　　長沙趙恒惕電各報館均鑒國家不幸英捕肇禍在滬學生再遭慘刦凡有血氣莫不悲憤概自改革以還喁喁望治冀袪專制之積惡藉增國際之榮光併力圖强危舟共濟不圖頻年多故日事興戎實力消耗於無形紀綱廢弛以殆盡舉華會爭得之權利均付犧牲馴至鬩牆禍烈禦侮備虚寗知臥榻之有人不悟螳螂之在後内爭外侮事變相乘物腐蟲生其來有漸苟非私鬥以自弱詎致奇辱之忽加事實昭然何容深諱若不懲前毖後捨舊圖新謀生聚敎訓之方忘刀俎魚肉之戒萁煎益急瓜摘彌稀瞻念神州陸沈匪遠榱崩棟折託足何從諸公匡濟時艱湔作國恥必籌至計藉解倒懸心所謂危敢陳戇陋無遺在遠佇候德音曷任馳結趙恒惕叩齊印 
　　湖南省敎育會代電上海各公法團均鑒英人蔑視人道一再慘殺學生噩耗傳來湘民憤激誓持正義爲滬聲援兹特致電唁問務期就近主持始終援助俾政府交涉得圓滿結果藉平衆怒而申正義江天在望竚候敎言湖南省敎育會叩歌 
　　武昌滬案研究會電申報轉工商學界同胞鑒日英蠻横任意慘殺敝會主張實行經濟絶交上海尤爲重要敝會現正聯合各界進行募欵爲經濟上援助務望堅持到底勿自氣餒鄂敎職員滬案外交研究會叩蒸 
　　太原中等以上學生會代電全國父老兄弟姊妹均鑒頃者上海英日巡捕開槍示威慘殺我學生傷亡我巿民驚耗傳來五内俱裂世界未至末日中國尚未淪亡而竟於光天化日之下發生此殘虐横暴滅絶人道之事件此而不爭則中華民國　淪於萬刦不復之地位何有於國權何有於族類爰於日昨（五號）下午議决（一）電慰上海同學誓爲後援（二）各校全體罷課遊行講演並聯絡山西各界一致援助（三）呈請政府向英日使署提出嚴重抗議並請進行以下各項（一）即日釋放被捕學生（二）賠償已死生命損失及受傷者醫藥費（三）懲辦行兇巡捕（四）收回英日租界地及撤消領事裁判權（五）收回旅順大連威海衛香港（六）撤換上海英日領事（七）嚴懲上海青島工廠指揮殺人者（八）廠主須允工人要求（九）英日政府向中國民衆團體道歉（十）賠償六一長沙慘殺同胞損失夫此次上海學生援助工人純係激於正義發乎熱誠赤手空拳絶無暴動之行爲而彼持帝國主義者竟槍彈齊發血肉横飛殘酷情狀慘不忍覩誠宜萬衆一心誓死力爭黨人政客化私人之爭共籌對外方略軍民長官泯鬩牆之鬭同抱禦侮决心尤望全世界弱小民族及主持人道之國家起而携手以與帝國主義者决最後之勝負臨電嗚咽無任屏營翹盼之至太原中等以上學校學生聯合會 
　　頴州各團體電申報轉全國各界公鑒外人慘殺學生舉國同憤除電中央嚴重交涉外應請各界一致主張以作後盾阜陽敎育會農會商會財政局勸學所縣立中學安徽第六中學第三師範青 
　　池州學聯會電申報館轉各團體各學校公鑒頃聞滬上噩耗至爲悲憤現敝會誓一致援助亟望各界同胞羣起共申公理以保國權安徽池州學生聯合會灰叩 
　　上杭各界後援會電學生總會各報館鑒本日農工商學各界三萬人示威游行分向軍民當局請願轉求中央嚴重交涉上海慘殺案福建各界後援會灰 
[浙江各界電]  
　　浙江新登各法團代電上海申報館轉上海學生聯合會曁各校學生諸君公鑒諸君此次迫於良心上之感慨出而爲愛國之宣傳乃英捕竟敢一再開槍擊殺多命公理淪亡國權墮落驟聞惡耗悲憤填膺惟是死者已矣殺身成仁名且不配此後外侮日亟國難益深奮鬥之責端在後死諸君愛國心長救亡志切務望循軌力爭貢澈初衷則庶幾慰彼忠魂還我自由耳同人等同屬國民義難坐視除即日召集各界聯席會議一致議决從事於内地演講分發傳單及以經濟絶交爲諸君後援外並通電當局據理力爭以伸公理浙江新登縣議會參事會商會農會敎育會小學職敎員聯合會縣立第一小校第二小校女子小校同叩佳 
　　平湖各法團電北京段執政沈外長南京盧宣撫使鄭省長上海蔡督辦曾次長許交涉員鈞鑒五卅慘案全國同憤本日上午學界萬人游行講演下午起全城商店一致休業羣情激昻爲此電懇鈞座據理抗爭嚴重交涉堅持到底勿稍讓步以保國權浙江平湖縣地方自治恊進曾城區敎育會城區自治辦公處叩蒸 
　　雙林對滬英日慘殺同胞後援會電上海日報公會轉各報館總商會工商學聯合會均鑒英捕殺我同胞凡屬國民誰不激昻敝會於齊日召集巿民大會到者六百餘人衆聞滬案悲慘情形義憤塡膺踴躍捐助次日游行宣講喚醒民衆并分隊募捐募得欵項業於本日郵匯寄奉藉以救濟工友此案辱國喪權蔑視公理務望努力交涉俾得圓滿解决敝會願作後盾一致進行 
　　遂安縣敎育局代電北京段執政外交部鈞鑒英捕疊次慘殺華人滬埠罷巿罷工冀圖挽救噩耗傳來同深憤慨籲請迅提嚴重交涉務達目的並速了結以免範圍擴大全國同胞願爲政府後盾遂安縣敎育局庚 
　　衢州各法團電申報館轉段執政外交部各省縣辦省長各團體鑒日廠虐斃華工英捕慘殺學生凡我國民同深憤慨務懇據理力爭堅持到底以重人道而保國權除組織後援會外特此電達衢縣各法團各學校同人叩眞 
　　浙江壽昌縣敎育會代電上海各報館轉交涉使鈞鑒青年學生以愛國熱忱文明舉勤横遭外人奇辱慘傷多命惡耗傳來彌深憤恨務懇貴使力持正義嚴重交涉以全民命而保國權臨電無任忿激之至 
　　麗水各法團電各報鑒英捕日人劇肆慘殺同深義憤敝會等願作後盾麗水參事會商會敎育會農會蒸 
　　紹興城敎育會電上海各報轉各界公鑒此次英捕日僑慘殺我國同胞實屬目無公理務望各界諸君本堅持之心努力奮鬥敝會願爲後盾紹興城敎育會蒸 
[江蘇各界電]  
　　南京學生聯合會代電上海申報轉工商學聯合會公鑒自五卅慘劇發生以還罷課罷巿罷工不惜重大犧牲爲一致之奮鬥惟近日觀察所及似有不能已於言者中國自辦工廠在此時間正應竭力擴充推廣事業不宜罷工徒影響於國貨之生産而無損於英日之外僑且罷工之後維持生活需費甚鉅募欵救濟亦非長策此其一英日租界而外他處無須罷巿蓋直接影響於英日者甚徵而足以引起國際之反感者實大且罷巿之損失更在我而不在彼此其二凡此二端其已罷業者即望設法開導其未發生者亦祈預爲勸阻即以廠肆　利之所得專供救濟罷工之急需總之吾人當爲持久之策劃爲有目的之犧牲熟權利害計出萬全諸君愛國心長尚望於此加之意焉至採取不合作主義實行經濟絶交以促對方之覺悟爲外交之後盾本會當繼續努力矢志不怠切迫陳詞即希亮察南京學生聯合會叩佳 
　　金陵大學華敎員及同學會代電上海許交涉員鑒滬案交涉務望先生主持正義據理力爭爲同胞伸寃憤爲同學增光榮金陵大學曁附屬中小學華敎職員及同學會同叩蒸 
　　南京成美中學代電申報館轉全國鑒頃上廣州胡代帥各司令滇軍楊司令桂軍劉司令一電其文曰（滬案發生全國震悼公等私鬥能不愧心云云）竊以外侮憑陵國幾不國若再内訌是自貽伊戚務希各界一 
 
 

Page 6

 
 
1;第一萬八千七百七十九號;中華民國十四年 西曆一千九百二十五年六月十二號
星期五 * *致主　休　　　以雪　恥而救危亡南京成美中學校　 
　　蘇議員吳有齡董濬電各報鑒滬上慘案蔑視人道凡有血氣寗不痛心誓必達到圓滿勝利目的而後止省議員吳有齡董濬蒸 
　　江蘇省立第五師範學校代電各報館轉各界公鑒頃上蔡曾二專使許交涉使一電文曰滬案勃發倐已經旬凡有血氣疇不眥裂各界條件紛陳公等虚懷若谷逖聽下風欽遲曷旣惟全國鼎沸險象業生當軸者正宜利用時機刧持與國交涉態度宜嚴手腕貴捷倘復雍容暇豫藉口證據未充抑或畏葸婨安全案移京辦理死者已矣生者何堪况民氣再衰三竭外交後盾之謂何再我國素無對外宣傳機關一任少數外僑蠡測管窺肆口污衊民族見輕於世界良由於是公等承理是案周諮博訪想已大白其是非亟應氣盛言宜逕電駐外各使領或採其他方法盡力公布斯案眞相以蘄世界公評弱國縱無外交人類同情或未盡泯暴其罪正所以奪其氣箝其口也外此諸點貢者已多泣陳二義尚希明察等語特電奉聞即希明察江蘇省立第五師範學校滬案後援會眞 
　　灌雲商會電申報館轉全國各團體曁同胞鑒上海租界西捕竟敢迭次槍斃學生多命暗無天日凡我國民同深痛忿除電執政府及宣撫使省長嚴重交涉外務懇一致力爭堅持到底以保國權而重民命灌雲縣商會蒸 
　　漣水商會電申報館轉各報館鑒英捕悖人道慘殺學生商工多人噩耗傳來極用憤慨敝會力主經濟絶交博最後勝利同胞體國務乞一致主張藉湔斯辱漣水商會灰 
　　江都旅寗同學會電各報鑒此次滬慘殺案發生以來各界憤昻達於極點同人負笈寗垣罷課之暇遂從事於募捐演講昨閱報載江都劉君光權憤國事之糾紛投身浦江劉君此舉其情可憫其行可風尚祈全國同胞衆志成城抵禦外侮亦所以慰劉君英魂於泉下也江都旅寗同學會叩 
　　高郵各法團代電北京段執政沈外交總長南京盧宣撫使鄭省長鈞鑒滬上英捕一再槍殺華工學生兇横殘忍已達極點倘不予以力爭則人道何存國體安在應請鈞座嚴重交涉以保國權而平民憤高郵縣商會農會敎育會曁各巿鄕自治團體同叩佳 
　　宜興地方公會電上海各報館轉蔡督辦曾次長許交涉員崇鑒英捕槍斃學生慘無人道惟罷學罷工罷巿影響國民經濟犧牲甚鉅至爲危險應請於最短期間嚴重交涉以伸國權而順民意宜興地方公會徐仁鑑周璆等同叩青 
　　常熟淑琴女子師範代電上海申報館轉蔡督辦曾次長許交涉員均鑒此次五卅慘案蔑視人道已極此而可忍孰不可忍務望據理力爭以伸國權吾儕雖弱願爲後盾常熟淑琴女子師範學生自治會叩灰 
　　嘉定國民大會電上海各報館轉北京段執政沈外長南京盧宣撫使鄭省長上海許交涉員蔡督辦曾次長鈞鑒上海慘案人道公理完全傷盡國際人格蔑視已極凡有血氣同深憤激鈞座等身負重任速向使團嚴重交涉以尊國格而保國權本會亦已聯合本邑各公團發起國民大會於虞日開會集謀對付方法當衆公决推舉委員三十人組織嘉定國民大會委員會一致奮鬥力爭爲滬上各界後盾誓不達圓滿解决不止專此電達嘉定國民大會委員會青年同志會甘源淹職業敎育會戴中權同叩青 
[江浙各界對於滬案之援助]  
　　南京南京學界上海慘案後援會十日下午開會到四十餘學校代表議决數事（一）提議救濟下關和記工人議决案由本會彚齊各校捐得之欵再定救濟及如何支配辦法（一）議凡加入本會之各學校所有以各該校名義募得之欵完全用本會名義存交江蘇銀行（一）議各校暫時停止在本城募捐以謀統一辦法（一）議本會凡有募得之欵項交由捐金保管委員會以專供救濟此次南京或上海因愛國運動罷工失業之工人不得移作别用（一）提議凡敎會各學校開除愛國運動之學生本會應予以實力援助案議决通過（一）提議捐金保管委員會以五人組織案議决下次開會再推舉（安） 
　　寗垣地方各團體因援助滬案組織外交後援會於六月十日下午三時假地方公會開成立會到各團體代表二十餘人通過簡章十條簡章通過後即推員起草急電政府請嚴重交涉南京總商會亦迭開會議討論交涉範圍及步驟曁實行援助方法即日起不用該國紙幣不乘該國船雙不進該國貨物爲政府後盾至下關和記洋行罷工後由英艦水兵登岸防護一般工人經本埠軍警之防維學生之糾正毫無不守秩序行爲聞該行與工人昨曾接洽有條件之上工工人要求十二項第一項由該行電致本國政府聲明上海南京路英捕殺人之不當該行即不肯照辦致已入廠之工人三百餘名又復退出安徽旅寗工界千餘人昨日亦游行示威表示援助交涉 
　　鎭江鎭江外交後援會近日對於援助滬案各事仍在繼續進行而對於募捐接濟上海工人一事尤爲盡力現除由學生分持竹筒至各處勸募並由商會分勸各商店認捐外昨巿公所又分函各自治區董令會同學生聯合會學生向本地紳富及未經註册商　勸募今日均已分别實行至學生方面明　中學已考畢放假潤中六中九師崇德崇實等校則演講服務者一律暫停上課以便進行一切租界情形現仍冷淡停泊江心之聯益商輪業於昨夜開駛離境工部局之華捕已一律於昨日上崗前日駐鎭各艦海軍均擬武裝上陸保護租界嗣交涉署王科長秀培恐海軍上陸發生誤會轉於租界治安有碍乃竭力交涉並謂海軍如果上岸即不負責保護該議始行作罷日昨日艦中有便裝兵士多人上陸祇在街巿遊行各處警察均特别注意保護所有租界自擾時之損失昨據接近捕房之某君云此次損失各物均有清單不久當有正式報告上海英領昨並派員來鎭會同英領事哲述森在租界查勘一週今日即須返滬復命又鎭江基督敎聯合會昨因奉到燕京大學校長西人司徒雷登通電對於滬案徵求中國境内敎會中西敎牧公道之意見以便推出代表與西當道洽商維持最正當之態度故特召集中西各敎牧於今日（十一）下午四時在崇實女學開會討論俾早答復 
　　丹陽本埠自滬案發生後各界態度異常憤激月之四號由各界召集巿民大會於公園内討論結果學校方面罷課一層决暫緩辦對於上海學生工人致援助現下由縣立一高二高正則女校師範工業商業等校於課後及星期日分頭出發至城鄕演講並散發各種傳單捐欵一層已由南方大學高德韋君向各學校及商會接洽進行不日即可結束商界已議决抵貨以示决心 
　　揚州揚州第五師範學校敎職員學生特組救國同志會十日開成立會内容分總務宣傳研究糾察四部共謀滬案早日解决又學生聯合會於九日假八中開會余冠英主席一議决暫不加入本埠外交後援會一議决南京學生聯合會來電請援太和工廠罷工工人以本會募得捐欺五分之一接濟一議决添組糾察部以資防範又揚州基督徒爲滬上學工慘殺事特組聯合會共謀援助方法並於九日下午假女子公學開會首由臨時主席洪宗元報告開會宗旨次舉職員（洪宗元會長朱孝崇書記郭書青會計）次請郭堅忍演說上海慘殺學工之經過萬彝香演講基督徒對於國家之責任最後討論分頭募捐以援助上海工人而散 
　　南通南通學生上海五卅血案後援會爲救濟滬埠罷業工人生計事連日派員分投募捐甚爲踴躍八日晚開會議决函請更俗劇場演義務戲一夜以備滙滬賑濟又議决函請總商會勸告各商自六月十日起不辦該國貨物縣敎育會於九日致電上海交涉使及曾蔡二專員請採納滬工商學界提出之十三條向英使嚴重交涉以平民憤又電上海全國學生總會上海學生聯合會務希一致奮鬥到底以達圓滿解决目的總商會等五棧關昨亦發出通電云一北京執政外交部上海交涉使鈞鑒滬案發生已逾八日民氣激烈遍於全國而租界當局尚無覺悟是故意釀生鉅禍與吾人以無窮之痛苦南通全體縣民一再集議敬請鈞座鈞部貴使本國人公意提出根本條件嚴重交涉務達目的無負民望通崇海泰總商會南通縣農會南通縣敎育會南通學生上海五卅血案後援會南通報社叩庚」 
　　常州武進滬案後援會定十日下午爲第二次繳欵之期計收到常中五中東吳十二校常州醫院童子軍新羣印刷所萬盛鐵廠武進醫院商業學校等二十餘團體計洋一千三百餘元該會已函詢滬上收欵辦法一俟復到即行派員解滬以便發放工人商會召集募捐會議後十日即有查秉初費定瀚俞子銓陸仲省惲念劬胡勤生等各繳捐欵十餘元二十餘元不等再緩一二日當有大批繳到俟集有成數再彚送滬案後援會又滬案後援會劉君近發起將端節延資捐助滬工爲一般人所贊同現擬登報通知工商各界將此項筵資節省送交後援會爲數當有可觀宣傳方面連日街頭巷尾及各鄕各鎭均有宣傳股員出發演講牆壁電桿上所張貼之圖畫與警告不下數百張面臨時散發之傳單猶不可勝計 
　　無錫昨日（十一日）下午四時無錫後援會開委員會到許廣圻朱士熊諸祖蔭石清麟魏光釗等五人許廣圻主席首先討論黃包車上警句廣告已與普安車業公所董事孫荷生接洽就緒定明日十三日實貼車上次討論查貨問題議决推王實恨徐蕚芳劉薪初周含茹徐督豪等爲調查員並由主席與巿總董錢孫卿接洽定期邀集綢緞等各業在巿公所開茶話會討論抵貨事次主席報告接縣商會復函准即通告各業勿再進該兩國貨次樹德中學學生會會長章漢政報告日内擬赴石塘灣洛社旗站周逕巷等處演講議畢散會 
　　另一消息前日後援會函請縣商會會長王克循提倡抵貨迅即通告各商自即日起分别種類即日停進王商會長准函已於昨日通告各商家遵照辦理并勸令率循正軌免釀意外交涉并已函復後援會而巿公所總董錢孫卿亦於昨日召集各業代表開會討論停進貨物問題并聞洋廣貨業全體昨亦自動的開會討論議决由各店將貨物逐件檢查標明後公開陳列使國民一覽了然再自拒絶購買以後本業亦一律不再續進又本邑實業家榮宗敬君其創辦之紡織麵粉等廠共有十六處共用職工一萬餘人自滬案發生後榮君特發起提倡國貨限止各廠職工一律購用國貨並發布宣言以期共同遵守又後援會於十日開會議决組織調查國貨團推定王實恨徐蕚芳爲調查員又於車站貼一布告謂於滬案捐欵一事已負責勸募外來諸君勿再勸捐又第三師範學生張景遠等組織之中華不合作國昨又開會議决如下（一）設總幹事三人（二）貨物調查員六人（三）宣傳員四人（四）庶務二人繼討論宣誓及會費徽章等事議畢散會 
　　無錫巿總董錢孫卿以滬案發生迄今已逾旬日上海租界當局仍無悔禍之心罷巿罷工罷課均爲消極辦法非實行抵制英日兩國各貨不足以爲交涉之後盾爰於前晚邀集邑中洋廣貨公所業董及烟紙公會董事在巿公所討論停售英日兩國貨物該業董允於歸後商諸同業再定辦法當夜即開同業會議到藍仲和朱福明鄧錫鈞等十餘人僉謂前次抵貨因小同業謀利起見致生障碍現擬將店中貨物標明何國出品俾使買客一望而知並將各種名目調查清楚登載各報當場一致贊成並定今日（十一日）再在公所開會將辦法報告全體同業後即一致進行又上海學生聯合會募捐部長孫伯池（復旦大學）及張從周（亞東　專）愛國女學項富春女士昨偕蘇州學生會代表浦承德張乃等由蘇來錫接澮　助滬案事宜抵　後先　三師及無　中學接　下午三時由錫中介紹巿總黃鏡孫卿往無　飯店與各代表會晤由孫伯池陳述來意（一）宣傳滬案眞相並討論援助計劃（二）勸募捐欵（三）請各界聯絡組織工商學聯合會爲滬案後盾云云當由錢君逐條答復一二兩項已實行第三項正在進行中云云當即興辭而出下午五時半復與後援會及輔仁實業兩中學代表相晤希望從速組織工商學聯合會當即决定由滬蘇兩地代表今日（十一日）分往各學校演講宣傳滬案並定下午再開會討論組織聯合會辦法今日（十一日）上午十時洋廣貨與五金業在公所開會到裕康鄧元利興昌老源利等十九家由平議式開議不推主席首先討論將英日各貨名目調查清楚標明何國出品使買客一望而知聽便顧客購買惟審查一事須推審查員着手進行等語經衆公推李藹士爲審查部長徐文煥鄧錫鈞胡祥林支九如等爲審查員並推定宋祥和李國鈞等爲五金玻璃業審查員每日上午八時至十時爲辦事時間議畢即散會 
　　常熟本月十日本邑各校學生依據外交委員會議决急募恊濟滬工案於是日上午八時由女高縣師淑琴一高初中巿立女校私立女師開智儒英等校男女學生按照所定路線分往城廂内外募捐至下午五時募欵學生羣集圖書館當衆開筒到塲監視者縣敎育會代表歸子振商會代表顧翰芳曁各校敎職員沈振公等十餘人旋將編號之竹筒依次開劈計募得銀洋三百八十九元小洋二千七百十七角銅元三百六十八千二百七十四文當夜將欵交由中國銀行滙寄上海學生聯合會恊濟華工又蘇州二中學生　日亦來常募欵於十日清晨將欵携至圖書館開筒並邀集各公團到場監視計募得銀洋一百六十二元小洋九百三十三角銅元五十千零六百文聞此欵亦匯滬恊濟矣 
　　江隂江隂各學校學生對於滬上英捕慘殺同胞憤激異常除學生聯合會發起各界聯合游行大會外各校復自動的進行兹彚誌於下（南菁學校）由學生評議部議决（一）五卅慘劇犧牲學生工商不少全體同學戴孝一月用青色大布圍於袖口以示哀悼（二）組織募捐隊向外募捐援助滬上失業工人（三）組織演講隊往各鄕鎭演講喚起同胞注意（勵實學校）該校係敎會設立校長美國人沈文蔚對於滬案態度冷淡而學生異常激昂每日分隊出發演講並隨時募捐編印廣告畫及淺語勸告四出分散全體學生自願素餐將所省之費滙至上海學生總會以實行經濟上之補助（縣立師範）該校罷課後即組織演講團分二十一組每組五人携帶捐簿分赴四鄕演講及募金救濟上海工人（縣一高）該校童子軍露宿鄕間散發傳單並演講英捕之殘忍不圖救援國將滅亡（輔延學校）該校敎員學生自聞滬上發生慘劇莫不憤悼當即組織宣傳部每日課畢出外演講又實行茹素節省膳費救濟滬埠罷業工人（育英學校）南閘育英學校自得滬變警耗即停課一日以誌哀悼現雖照常上課但仍竭力宣傳且用種種方法使人提倡國貨（公六校）華墅公立六校自悉滬上發生慘劇後敎職員即率學生游行街衢遍發傳單手執旗幟大呼「力爭國體」「民國萬歲」旋至公共體場在露天演講聽者千餘人大都下滬（代表之請願）勵實南菁等代表日前齊至縣署請縣知事代電省當道以求達到釋放被捕學生工人優恤被害家屬懲罰指使及開槍兇手賠償各項損失及收回租界等之目的王知事當允照辦其餘各校如甲師縣女輔實女校澄翰澄南亦均有演講隊每日從事演講 
　　靖江靖江自聞五卅慘案巿民異常憤怒各團體先期發出通告於七日下午在文廟明倫堂開靖江巿民援助五卅慘案討論會到者縣敎育會青年勵志會縣立一高縣立女校工商友誼會巿議會小學敎職員聯合會敎育研究會通俗敎育館等巿民約數千餘人江警佐偕同巡官親自到場維持秩序鐘鳴二下乃振鈴開會先向國旗行三鞠躬禮繼靜默二分鐘公推盛虞爲臨時主席報告開會宗旨次由上海回靖之學生陶鑄報告上海情形旋經范達鄭榮琯陳樽等相繼演說聲滬俱下聽者動容末由朱先營代表青年勵志會巿議會工商友誼會三團體提議組織靖江國民外交後援會並通電全國據理力爭衆贊成當推定盛虞爲籌備主任鄭榮琯朱先營副之積極進行誓作外交後盾一致通過五時散會後由到會各學生游行示威手執小旗并沿途散發傳單 
　　松江松江各界上海慘案後援會請當局交涉五卅六一慘案趕速交涉於眞（十一日）日連發兩電（一）蔡督辦曾次長許交涉員鑒滬案慘無人道凡我華胄共深憤慨公等奉命南下專辦此案爲民命國權所寄託壇坫折衝諸維努力請本工商學委員聯合會所提出之先决條件趕速交涉至收回租界廢除不平等條約尤應次第力爭義無反顧（二）上海總工會鑒五卅慘案全國共憤租界之罷工罷巿誠屬抵抗帝國主義之良法惟我國自辦各工廠正宜乘此良機加多出品接濟内地巿面永久抵制若長此罷工跡近自殺殊非善策敬請貴會勸告華資工廠各工友從速上工以便振興國貨而圖抵制 
　　平湖十日上午各界聯合遊行已詳前次通信下午全城罷巿略情亦曾發電報告兹悉是日下午一時大街漢小橋東至孟家橋一叚商店首先自動罷巿門上貼有「同胞被殺休業誌哀」「爲已死同胞伸寃爲未亡中國張氣」等字句旋即孟家橋束漢水橋西及小街廟街後街横街學前街城河灘先後繼續罷巿至一時全城大小商店行家除茶館業外一律關門停業時各重要團體均行召集會議公决電請當局嚴重交涉以抒民憤並勸各商及早開巿靜候解决故十一日起各商店已一律開巿罷巿期内秩序甚佳又徐帶區徐鵑聲等組織救國團業已成立推錢亦秋等十人爲國貨檢查員並派人往各村勸導以廣宣傳又乍浦區十日各國民大會到二千人公决一致聲援並遊行警告駐乍軍隊派兵隨隊保護 
　　嘉善此間各界對於滬案難無　烈表示而於輸助工悁則甚爲踴躍九日二中學生二次勸募仍多樂輸十日女高學生表演五卅慘劇先日由各敎職員向巿民勸購入場劵分（六角）（二角）二種劵資所得悉充救濟滬工善益布廠職工四百餘人亦有印刷品散佈喚起各界同情但無罷工舉動 
　　寗波甬埠江北岸於九日下午六時許忽來一形似日本小船（船内約可容五六十人）一雙泊於海關前時有西崽上落後有人見係日本船即電告外交後援會由後援會又電告各校學生前往調查迨四中斐迪四明中工等各校學生百餘人　集江北海關時而該日本船已起　他往於是學生等皆　該船係由滬來甬購運食物者遂分隊向葆山等牛肉麵包店查察警告一面又會同警察沿江至白沙調查該船究係何船待至白沙又不知該船之趨向於是各校除派學生四五十人在葆山等店徹夜看守外一面又請外交後援會及總商會出通告　厲禁止如有達者一經察出慨作奸商懲罰 
　　外交後援會昨開第七次委員會主席報告杭州各公　聯合會特派代表吳庶晨君特函向本埠各團體宣傳不與肇事國合作不爲軌外行動不爲自殺政策三種主義希望本會一致進行次議决（一）電請唐以少川君爲國民外交總代表會同京派專員辦理對外交涉又致電上海工商聯合會請唐少川君爲有條件之國民外交總代表一方直接電請唐氏允許（二）抵貨應由本會函致商會就各業自動查明現有貨類及數量一面先停定貨及進口其現存貨物由商會請各業會議辦法總之對外須一致對内勿自殺（三）收集捐欵即匯滬接濟罷工工人（四）電蔡曾二氏及許交涉員請嚴重交涉萬勿讓步 
　　學生聯合會昨又開各校代表大會討論在罷課期間一切進行工作又有女師甬江兩校代表建議將援助滬上罷業工人在上海所滙到經費請上海學生會促進社會另設工廠或將此欵助人中國已設立之工廠一面請其將停業工人一律收容公議移外交後援會覆議次公議各校組織新劇團以便宣傳而易募捐又甬埠西敎士男女三十餘人爲三一中學校長西人威嚇學生及斐迪大學校長强迫學生離校等事連日集會討論將有所表示 
　　紹興紹興商會昨接上海工商學聯會委員會來來電請貴處商團即速全數蒞滬恊同保護能否即復現商會已電復謂敝處商團尚未成立此次慘變同深憤慨云云昨經各界聯合大會電請政府曁特派員嚴重交涉誓爲後盾又紹輿基督敎聯會亦開緊急職員會議决定一致贊成加入紹興各團體所組織之各界代表聯合會根據事理擁護正義人道共同合作一致力爭派定蔣德恩章道生陳和相樓道源四人爲代表出席紹興各界聯合會併快郵代電上海中華基督徒聯合會表明本會態度請一致力爭 
[傳說中之十省聯防規約]  
　　國聞通信社漢口通信武昌發起川湘鄂陜豫贛皖甘黔九省聯防之說轟傳已久其究竟如何局外人無從得知近據某方宣傳謂聯防範圍現已增爲十省係鄂川湘黔贛豫陜甘皖晋宗旨爲保境擁段曾在漢開各省駐在代表會議一次鄂代表鄒爕斌川代表喬毅夫湘代表某黔代表甘某贛代表杜亞雄豫代表段某陜代表陳德麟等均列席皆表示贊同至此項聯防條件刻正呈由某督辦修改其草案内容如下（一）鄂湘川黔贛豫陜晋甘皖等省爲順應時勢之要求促進大局之和平起見公决協同聯防保境規約共資信守（二）聯防省分之結合以地域毘連或情勢接近者爲主自簽訂本約後如有其他省分具同一之宗旨願意加入者得隨時由會議决定之（三）聯防省分有利害共同互保互助之義務對内取聯貫之精神對外取同一之步調（四）合肥段公國家元老執政中樞聯防省分共同協同擁護以成和平統一之盛治（五）聯防省分對於其他友軍鄰省均一律爲友誼之聯絡但遇有妨害聯防以武力或以許術相侵略而不服從中央政府或各方面制止者應共取正當之防衛（六）聯防省分對内對外一切進行與主張均以聯防會議决定並以綰轂南北之武昌爲會議地點各省長官不能親自列席者得派全權代表參加其主席公推所在地之督辦擔任（七）辦理聯防事宜得在武昌或漢口設立聯防事務所由各長官派員組織受所在地長官之監督（八）本規約由聯防省分長官或所派全權代表簽字發生效力至大局底定時公决撤消之 
[九四令解决後之東鐵裁員（心空）]  
　　哈爾濱特約快函東省鐵路局俄局長伊萬諾夫擅發之九四命引起軒然大波第一次商議協調忽又反覆由濱江道尹蔡運升與俄領格蘭德接洽商議於三日得爲第二次之解决結果定全路現裁二百八十餘員由華員加入一百名加入之後仍須續裁蘇俄籍人一百名表面似於中國甚有利益然蘇俄之肯於爲此者其故有二一則全路俄員本多於華員數倍不此遷就勢必爭持各半之說於俄比較不利二則現在東路供職之俄員縱有蘇俄國籍者仍不乏白黨之人揆諸蘇聯純粹之赤化主義此輩决不可留故不如慷慨應允再裁一百名蘇俄籍人此種情形吾人不能不獨具隻眼以觀察之夫此事現在最要者爲用人問題我國華員添入一百名人自何來一說就現職員升調就東省近來用人以觀大約將就地取材以彌補之耳據聞東鐵方面現已着手裁員本月五日第一次經路局以一四六號局令停止斯路線之非中俄兩國國籍工人員計此次東鐵各處裁去職員數目材料處八人車務處三十一人地畝處五人電話局五人衛生局十五人工程處五十二人獸醫處二人商務處二人機務處二十七人學務處六十四人共計二百零一名此中有二十七名未加入正額者其餘均有專職亦不乏有專門學職者 
[杭州快信]  
　　孫督辦於昨（十一）日約各校長曁每校學生代表二人開談話會商議募捐救濟滬工人及討論暑期考試問題 
　　緯成等十餘織物公司合捐洋一千六百元改良織物公會一千元袁震和織工一百六十餘元緯成織工五百元已先後交到公團聯合會請轉匯滬援助罷工工人 
　　各汽輪及長途汽車公司致函學生會以後如有宣傳募捐等代表乞先示知當完全免費稍盡義務 
　　女蠶學生駱雲英等與同學至拱埠某茶園門前演講並勸募捐欵忽房屋傾圯壓斃觀者一人鍾何二生亦受微傷已由公團聯合會車送浙江病院醫治 
　　杭州廣濟醫校同學會昨下午又開緊急會議决議慘案交涉如不得圓滿結果另組新廣濟并推滬會代表林洞省虞心炎杭會代表張葆慶朱伯龍張星一專任其事并議要求梅校長自動辭職交由華人辦理 
　　贛省議長戴秉清來杭孫督辦昨午招讌並請沈　兩議長王商會長等作陪席間討論滬案决電外交當局嚴重交涉 
　　杭州電器同業公會前日下午開會議决將所有英日燈泡等件各自檢點昨請總商會派員封存以示决心 
 
 

Page 7

 
 
1;第一萬八千七百七十九號;中華民國十四年 西曆一千九百二十五年六月十二號
星期五 * *   
 
 

Page 8

 
 
1;第一萬八千七百七十九號;中華民國十四年 西曆一千九百二十五年六月十二號
星期五 * *   
 
 

Page 9

 
 
1;第一萬八千七百七十九號;中華民國十四年 西曆一千九百二十五年六月十二號
星期五 * *[敎育消息]  
　　要聞 
[第七屆遠東運動會中之爭執]  
　　日本田徑選手之退席 
　　中國選手向菲之交涉 
　　第七屆遠東運動會閉幕已有日矣當我國選手乘加拿大俄皇后號抵滬前會欲拍電滬上各報乞轉告各團體我等之來滬日期俾屆時得參與各團體之歡迎會詎知輪抵埠之前一日上海南京路忽發生西捕槍擊學生之慘劇死九人傷無數各界對之咸抱不平工高輟業學生罷課報紙所載街巷所聞皆屬此不幸之血案以致由小吕宋返國之運動選手亦無人起而歡迎而各選手以母校同窗類多受辱西捕故感於氣憤亦皆忙於學生會職事以之對此屆遠東運動會之失敗情形亦擱置不談記者爲此次遠東運動會曾躬身赴菲於各種情形上知之獨稔至我國選手之敗北其原因當然爲成績不佳但田徑賽成績之衰狀在未出使小吕宋前皆已知之即與賽之選手亦承認田徑賽之成績實無加入錦標賽之資格惟天下事無論成敗得失皆須抱樂觀設明知其敗而不賽則敗狀益顯幸我國選手於此種樂觀耐苦自重等精神上咸能凛守不懈較之日菲選手之傲慢好鬭實不可以道里計矣運動競賽雖爲體育上一種必須有之精神但不以規例徒事爭奪勝利則於體育原理上已違悖雖然運動員在競賽時以全副精神貫注於勝利心上故於踰越軌範或可原諒蓋偵察踰軌犯規者每項運動有每項運動之評判員故評判員與公證人之職位其其要可知不幸此屆遠東運動會中之評判員公證人皆不得中日選手之信任以評判上之偏見致使與賽者發生爭論與暗鬭如田徑賽評判之手續不能得日選手之贊同致二次出席第一次爲第一日（即五月十七日）田徑賽中二百米低欄第二次復賽時日選手井街謙以跑出界線有背規例故雖跑第三仍須取消其資格但當時場上仍然扯出菲日國旗按每次運動賽終結時凡及格之國必扯出其國旗是日井街謙雖取消資格而日旗仍扯出故日選手認爲及格也至次日二百米低欄半决賽時井街謙名字則不有於是日代表以昨日扯國旗之理由力爭但結果仍無效此爲田徑賽中日本選手不滿評判員之嚆矢旣而比二百米半决賽當第一組菲選手聶布墨西拿跑第一次與跑第二之日選手染矢高士僅錯一鼻粗觀之若並但評判員謂染矢高士爲第二於是在場之日選手見之大憤咸擁入場中欲與評判員爲難且欲出席但評判員以職位威嚴所在亦不肯讓步願日選手出席後經日代表岸清一出場勸阻各選手始息怒是爭也費時可三刻鐘第二次爲第四日田徑賽中之四百米决賽與賽者菲日選手各三結果日選手納户德重在先評判員貴塞平Ｑuisumbing因納户德重以手臂撞菲選手茄雪阿Ｇarcia故取消資格置跑第二之談拿Ｄanao（菲）爲第一茄雪阿爲第二派利旦斯（菲）Paredes爲第三田中周司（日）爲第四此報告一出全座日本觀衆大譁咸欲向評判員質問理由田徑賽日選手此時泰半在更衣室乃商議對付方法結果謂如不撤換評判員則皆不出席比賽於是場中評判員等咸俟若輩之决議顧候至一小時之久仍未答復後又要求寛展十五分鐘屆時仍不見日選手出場如是者又　二小時之久天已垂晚而日選手仍不出且無條件於是評判員與公證人等即報告展至明日併賽是日我國選手方而對日選手之此種態度　不爲然因無論出席與否與中國選手絶端無係况遠東運動會爲中日菲三國之　動會井日　二國之運動會也今日本選手以菲公　　　　不公證憤而出席則遠東運動　不能以日本一國而中止故中國選手中之明達者咸紛紛向總代表沈嗣良君微求意見謂今日日選手以不滿菲公證員致使田徑賽選手不出席我國運動成績雖劣但不宜以日選手不出席亦連帶停止比賽是實藐視我國選手於運動規例上亦不宜有此於是有一部份選手主張全部出席是晚適有籃球比賽故張信孚李文昌等提議即停止比籃球但另有一部份人則讚成籃球仍須繼續比賽因中國各項運動之成績除籃球隊球足球尚能差强人意外餘皆不足爲談且認籃球有必勝之希望故商議結果籃球仍繼續比賽惟一方面由沈嗣良張信孚等赴遠東運動會總幹事英格倫處責問菲人士藐視中國選手之理由蓋先二日中國女子隊球隊與菲球員比賽時已屢起爭執惜當時中國方面之領袖不敢與菲公證員力爭致被其朦朧混過至此乘交涉方興之際乃由沈嗣良一併提出後英格倫允許女子隊球評判員當另易美人勃朗爲之（勃朗爲菲日本青年會西幹事）至菲人士之輕視中國選手則允由當地英文報紙聲明道歉於是我國選手之一團怒氣至此打消一半是晚籃球比賽結果我國不幸敗比結果四十與三十一之比勝屬菲於是一般主張全體出席之選手至此咸歸罪於贊成比賽之人矣上述種種僅就運動會中發生變故中之最不幸者言之亦日選手出席及我國選手與菲當事交涉之經過也至若菲民在場時對中日選手之輕薄及菲選手比賽時之野蠻行爲與夫當地報紙揄揚菲選手獲勝之熱烈在在皆足示此次遠東運動會中菲民偏見狹量之態度耳 
[蘇蘇常道童軍今日在錫舉行露宿]  
　　江蘇蘇常道區各縣童子軍第一次聯合露宿定於今日（十二日）上午十時在無錫東大池舉行十一時檢閱下午二時起比賽共舉行三日詳細秩序已誌本月五日本報兹悉江蘇省敎育會代表章伯寅及江蘇童子軍聯合會代表章君疇均於昨日乘車由滬赴錫又如臯童子軍於九日上午出發下午四時抵江隂紮帳於北門外君山西麓敎塲露宿十日上午乘内河小輪抵錫 
本埠 
[一商改辦專門呈報員生表之部令]  
　　江蘇省立第一商業學校長趙師復前奉令改辦專鬥校業將職員學生一覽表呈報敎育廳轉省咨部備案兹悉奉到廳令云案奉省令開案准部咨復查該校改辦專門前准咨送章程圖表請備核施行等因當該咨請轉飭遵照開示各項分别修正呈報再行核辦在案兹查學生一覽表中列於專門學級者僅五人學生人數鮮少如此實無有辦專門之必要又轉學生一名甲種學校尚未畢業與定章升學資格亦不符關於該升級一層除遵照前咨將學則修改增訂外應俟招足學生人數呈報本部再行核辦相應咨請查此令遵等因准此合行令仰該應長轉行遵照等因奉此合行令仰該校遵照 
[復旦大學添辦中國文學科]  
　　復旦大學年來學務日益發　兹悉該校以爲提倡　學之不容或緩乃於來秋添設中國文學科内分三系一文藝系二文藝敎育系三新聞學系除原有敎授外現正聘請專門人才　任課程日來來函索閱該科章程者日必數起 
[南大附中歡迎校長江亢虎]  
　　南方大學附屬中學自被捕房迫遷後即借閘北南梅　路爲臨時辦公處主任張四維及敎職員均從事恢復原狀昨午招集全體敎職員歉迎校長江亢虎博士博士先述在京參與善後會議情形次表示對於學校之希望繼張主任主席議决以後校舍不在英租界租借廣大校舍以資擴充高初三年級生之畢業以平日分數爲標準如不及格秋季補考其他各級學生亦以平時成績爲斷而能補考等案 
專件 
[小學五卅慘劇中心敎材綱要胡叔異擬]  
　　此次「五卅」慘劇發生後吾國人士爲主持公道反抗英日到處鼓吹人民從事愛國運動吾以爲目前之鼓吹國民愛國運動固屬必要若使國民有永久的愛國熱忱亦爲刻不容緩之舉至若何培養國民愛國熱忱方法自多惟將「五卅」慘劇編入小學敎材使一般小國民腦海中有此種外侮之深刻影像頗足以激發愛國熱忱至目前各地小學校中即可暫停常課以「五卅」時事編成臨時敎材在小學各科目中分門研究則至少有兩種功用第一使一般小國民深悉「五卅」慘劇之經過情形及今後如何之交涉以培養其愛國心第二學校不停課學生不輟學而仍得熱心於愛國運動（指小學校言）並可利用兒童明瞭此事後歸以宣傳於家庭間兹就管見所及擬就「五卅」中心敎材綱要如左 
　　國語科（一）研究討論關於「五卅」各種傳單電報廣告及照會各國公使之文件（二）擬募捐通告及宣傳傳單等（三）寫關於「五卅」之各種傳單及廣告（四）擬闌於「五卅」之時事歌曲小說劇本等等 
　　算術科（一）調查統計「五卅」被辱之同胞（二）調查統計各地因「五卅」慘劇之罷工工人數（三）計算工人一日之生活費（四）統計各地之捐欵 
　　社會科（一）研究英日人在吾國之勢力範圍（二）英日人在我國之租借地（三）英日人之性格研究（四）關稅與英人之關係（五）鴉片之戰中日之戰吾國各種國恥戰爭等 
　　公民科（一）治外法權（二）國民資格之必須條件（三）國家觀念之養成（四）羣衆運動（五）正理公道之研究 
　　體操科（一）擬戰遊戲（二）角力遊戲（三）民族競爭游戲 
　　衛生科（一）工廠衛生（二）都巿衛生避險術（三）急救法（四）綳帶術自然科（一）槍砲之物理作用（二）研究火藥炸藥費 
　　工藝科（一）軍械玩具（二）工廠模型 
　　美術科（一）「五卅」慘殺案之各種想像畫（二）工廠罷工商店罷巿之想像畫 
　　音樂科（一）編關於「五卅」材料之歌曲而歌唱之 
　　上述各科材料不過舉一實例願敎育界諸高明匡扶糾正之則幸甚矣 
 
 

Page 10

 
 
1;第一萬八千七百七十九號;中華民國十四年 西曆一千九百二十五年六月十二號
星期五 * *國内要聞二 
[全國商聯會第十三次會議紀（續）]  
（尊庸） 
　　本月二十九日第五届商聯會在京師總商會開第十三次大會要案爲修改會章因直隸代表堅持各省改事務所爲聯合會而反對者堅持保存事務所皆不出席在先農壇開會商應付辦法會長張志良乃乘汽車臨時分頭疏通結果俱允出席惟雙方各堅持其主張仍不相下爭辯甚烈最後由高金釗調停事務所不變更聯合會亦不打消在事務所下加一但書雙方始行應允延至四時開會到二十二省區四十一人會長張志良主席議程共列十四案由主席先報告文件次依議程開議（一）修改本會章程案（全體審查報告）由審查員韓毅報告審查經過情形後逐條提出表决江湘浦張興漢高湘曹祝九王瑞甫劉炳文余名銓高金釗俱有發言緊要條文爲第三條與第十九條結果修正如左（第三條）本會設於北京分設事務所於各省區（包括各特别區及蒙藏青海僑埠等）各地事務所由各該地總商會商會組織之名曰中華全國商會聯合會某地事務所但各省事務所得該省總商會商會三分二以上之同意得改組聯合會（第十九條）本會設總事務所於上海辦理本會及各省委託關於商務重要事項由各省區事務所或聯合會推舉一人爲總事務所幹事由幹事中推舉三人爲正副幹事長周以燦苗沛然等俱以修正爲妥協餘悉照審查報告原案通過次議（二）修改本會選舉規則案（審查報告）由韓毅報告審查經過情形逐條提付表决重要之點爲選舉權一項熱河本爲五權增加二權爲七權西康本爲二權江湘浦以西康有二十七縣應照特别區例修正增爲五權華僑審查原案爲每一商會二權修正下加但書一項每一居留國以十權爲限餘條悉照審查報告通過次議（三）修改本會評議會辦事細則案（審查報告）由韓毅報告審查經過情形與原章無甚出入逐條悉照審查報告原案通過此次商聯大會以修改會章案爭辯最烈今已完全解决通過之時全體鼓掌主席以時間不早其餘各案可延會再議并决下星期一閉會遂宣告散會時已六點半鐘（五月二十九日） 
[東省特區審訊沃關案（特）]  
　　哈爾濱快函哈爾濱東省特别區地方審判廳關於前東省鐵路俄局長沃斯特羅烏美夫及地畝處處長關達基經濟調查局局長米海衣洛夫等之詐財一案業經偵查有月原定五月二十九日開庭審理因辨護律師之請求改期審訊業於六月三日起開庭審理詎開庭之後辨護律師即起立訽問本年一月一日臨時執政發布之大赦令是否有效蓋大赦令之於詐財案件當然在應赦之律特别法院當時爲此事頗費躊躇後經奉天政府發布三條辦法關於此種詐財等案不予赦免故沃關等遂不能享受赦令之惠但此次辨護律師仍以此爲詞以致三日四日五日繼續開庭即繼續辨論此層卒未解决以致亘三日之久關於被告人之姓名籍貫年歲等正例文章尚未訊問此亦希有之奇聞也在法院方面其認此案爲不好弄故某推事因分辦此案辭職赴京蓋恐法律事實兩相衝突彼時不能解决而言退不如先去之爲愈其他推事亦有宣言不願承辦此案否則寗謝職以去者法院當局無可如何特商某推事予以種種慰藉語乃得開庭而現象仍爾爾不知如何結局本星期仍繼續審訊也（六月七日） 
[陜東楊麻戰訊]  
　　西安通信現由岳維峻改編爲國民第二軍第十一混成旅之麻振武原係郭堅舊部郭死後由劉鎭華編爲鎮嵩軍游擊支隊由岐山移駐韓城去春因輔助劉鎭華撲滅陜軍旅長高峻有功遂將高峻原有地盤澄城郃陽白水三縣亦入麻之掌握當劉鎭華在陜全盛時代陜軍各將領均與劉不睦獨麻與劉接近故陜軍各將領均疾視之迄劉今春在豫西失敗任麻爲鎭嵩軍師長許麻之參謀長郭濤爲河南道尹麻猶欲爲故主效力無與陜軍接洽誠意及劉完全失敗麻始派人與陜軍各將領并豫胡岳接洽一面又與吳新田接近結果經岳改編爲國民第二軍第十一混成旅一面又由吳改編爲陜陸軍第二師乃月前劉又有回陜消息并有麻爲内應之說且麻雖經改編仍不願明揭國民軍旗幟在陜國民軍旣慮麻無就編誠意又恐助劉入陜故决計由楊彪（虎臣）馮毓東（子明）兩部負責將麻部解决即將麻之司令部所在地方大荔縣包圍因此大荔至省消息不通者幾達兩月韓城郃陽早已完全入楊彪範圍澄城南鄕如醍醐鎭寺前鎭北鄕如王莊鎭關家橋等地方亦均由楊部佔領最近澄城縣附近之崔家巷東寺西南關均入楊軍範圍澄城不久可下乃因駐紥澄城之段茂功團姜團兩團軍官眷屬在大荔故段姜兩部在澄死守至今未下兩軍在澄已相持數月澄城被楊麻兩部蹂躪慘狀實較匪禍加倍澄紳宋太樸李仲章兩人均已被殺二麥成熟無法收穫現除大荔方面經岳維峻電令停戰交通業已恢復外澄城因被楊部攻擊甚亟麻復令駐朝邑之耿莊率全團攻擊郃陽以解澄城之圍麻楊兩部刻正在激烈混戰至孫岳入陜之說最近似將由傳聞而成爲事實昨據督署得報孫之部隊前站已過閔鄕吳新田聞耗後浩歎數聲對人云惟聽天命而已蓋吳之兵力薄弱表示决不抵抗吳本人嗜好太深而部下官兵又十九皆有嗜好故一般人咸料吳决不能久在西安孫部現正陸續西進雖目前不至爆發然亦時間問題耳（五月三十日） 
[粤滇桂總帥免職後之戰局（毅廬）]  
　　明令免楊希閔劉震寰職 
　　政府以三路聯軍圍迫省垣 
　　滇桂軍應付之形勢 
　　粤省政府與滇桂軍决裂後雙方已無調停餘地客軍方面雖有范石生留粤參謀長李宗黃於四日奔走調停仍無結果政府於五日已用大元帥名義下令免楊希閔劉震寰二人之職同時任命滇軍前輩朱培德爲滇軍總司人充以繼楊氏一方復下令勸慰滇桂軍士服從政府兹錄五日所下各令如下大元帥令「建國滇軍總司令楊希閔建國桂軍總司令劉震寰均着免去本兼各職聽候查辦此令」「特任朱培德爲建國滇軍總司令此令建國桂軍第一軍軍長韋冠英着免本職聽候查辦此令中華民國十四年六月五日」又令滇桂軍將士云「前年陳炯明叛亂滇桂軍奉命東下克平粤局轉戰頻年功勤甚著政府倚重不爲不殷乃自先大元帥北上以來劉震寰楊希閔時露反側一則親往雲南聯唐禍粤一則私派代表向北輸誠政府曲予優容未即深究而劉震寰楊希閔私往香港四處勾結段唐代表及陳林死黨皆與往還謀不利於革命政府連日以來更復佔據機關侵奪財政不奉命令自由調兵憑險戒嚴如臨大敵似此情形不特危害政府使先大元帥之基業爲之摇動全粤人民爲之震恐亦且舉滇桂軍血戰歷史爲之犧牲隂謀叛亂盡人所知試問革命政府旂幟之下之軍隊能否容有此等行爲我忠勇之滇桂軍中能否容此等敗類政府念其曾有勞績特從寛曲已有明令將桂軍總司令劉震寰滇軍總司令楊希閔免去本職以肅紀綱我滇桂軍諸將士久明大義効忠政府須知一切罪惡皆劉震寰楊希閔所爲政府萬不得已懲處二人使知爲惡受罰彼等或口稱討唐而實行招致或口稱效順而日播謡言交還財政則徒托空言搜括欵項則各飽私囊而使兵士衣食不裕且據四日通電竟以開衅爲辭挾制政府叛跡顯然我滇桂將士十餘年盡力革命必不肯附和二人以墮令譽政府於忠順將士一體認爲國家軍隊待遇斷無歧視爾將士應服從命令恐衛國家以慰先大元帥在天之靈而竟戰死同袍未竟之志有厚望焉中華民國十四年六月五日」按此項宣慰滇桂軍將士命令係由飛機於五日散放者政府一方下令免去楊劉之職一方即積極從事軍事動作自五日起東北兩江之政府軍已下動員令據聞已有進展東江方面傳說粤軍已包圍惠城另分一部由淡水進攻平湖以期沿廣九路方面直進石龍一俟粤軍抵石龍虎門方面之林樹巍譚啓秀兩部將由東莞出石龍以截滇軍之後路至黃埔方面之政府軍將由黃埔渡　河攻烏涌石牌使東江方面之滇軍胡思舜趙成樑兩部不能與省垣後方聯絡昨日消息聞粤軍已沿平湖而退滇軍棄石龍守石灘以石灘爲第一防線胡思舜部守之以石牌爲第二防線滇軍第一師趙成樑部守之第三防線爲省垣東郊外之白雲山燕塘瘦狗嶺諸地而已北江方面政府所轄之北代聯軍四日前鋒已由北江開至粤漢路之軍田站軍田與桂軍大營所在之新街站相距不過二十二里五日兩軍已開始在軍田以下接觸桂軍總司令劉震寰在新街督戰而北伐軍則分三路壓迫南下以譚延闓之湘軍四千人在韶監視滇軍第一師第二旅韋杵部湘軍前鋒刻已進至韶州以下五十一里之烏石站程濳之攻鄂軍由馬壩站移至英德朱培德部之建國一軍由小北江進至潖江口而潖江口以下源潭軍田之前鋒則仍係程濳部擔任湘軍則由參謀長岳森任指揮與朱培德程濳合作是爲政府方面之北江聯軍東江聯軍則係粤軍第六旅何彤部第一旅陳銘樞部由東江回師粤軍許濟旅與蔣介石之學生軍由河源而下策應東北兩路軍事是爲政府之東江聯軍至於西江聯軍則由粤軍第一師李濟琛調所轄第二旅及衛士隊補充團等盡數由梧州開拔東下集中肇慶與江門四邑之梁鴻楷部會合將由肇出發來省梁鴻楷所派之兵業有卓仁機一旅與梁鴻楷旅開抵肇城此兩路粤軍爲政府之西南聯軍以魏邦平爲西南聯軍總指揮日昨已由肇慶封船東下西江一路滇軍并無重兵駐防祗三水河口一地有滇軍胡思清一小部扼守將來西南聯軍倘將河口滇軍擊散則西南聯軍可長驅而開至佛山再由佛山西下數小時即達省垣現在政府聯軍計劃俟東江聯軍抵石龍北江聯軍抵軍田則轉取守勢而西南聯軍則取攻勢由佛山迫近廣州巿如是則廣州巿之滇桂軍已如甕中之鼇雖欲反抗在勢已不可能欲退東西北江又不可其結果必全數屈服始已現在政府方面之東北兩路聯軍已次第到達目的地刻下祇候西南聯軍之進迫省垣而已此爲政府對滇桂軍作戰之近勢至於滇桂軍方面刻下除以滇軍胡思舜部全力應付東江以桂軍全力應付北江趙成樑廖行超之第一二師及滇軍幹部學生守省城近郊五日滇桂軍以政府已下易帥令即於是日向政府取敵視行爲五日上午十一時派滇軍入佔省長公署及粤軍總司令部下午一時派兵佔財政廳下午五時派兵佔公安局其餘各鐵路公司徵收機關行政機關均被滇桂軍分别佔駐各警區署員已星散同日楊希閔出示擔任巿内治安但是日巿内仍未見滇桂派隊出巡巿面故假冒軍隊時時竊發巿民益形恐慌益以巿内電報局電話局均爲滇軍佔據司機員逃避一空巿内消息與外屬消息已斷絶滇桂軍祗守一空城日來祗知搜購糧食對於應付東西北三江政府聯軍之包圍已有措手不及之勢蓋滇桂軍統計實力不過二萬人滇軍胡思舜趙成樑廖行超曾曰唯各部合得八九千人桂軍號稱十餘師實數一師不夠一團之額數合計亦不過五六千人以如許兵力分佈東西北三江抵禦政府三路之聯軍爲勢至危而且政府久已聯絡省城工人於戰事開始時一致罷工斷絶滇桂軍之水陸運輸又於二日起將中央銀行停止營業影響巿内各銀店相繼停巿致滇桂軍所得之中央幣不能流通行使此點尤予滇桂軍以經濟上一大打擊故就現狀而言滇桂軍地位實遠遜於政府聯軍方面也（六月六日） 
[四面楚歌之桂省（木庵）]  
　　南寗尚在包圍中韓彩鳳吳學顯侵柳州被擊退唐熊川滇軍又分兵襲桂林 
　　桂省戰事自韓彩鳳勾引吳學顯部乘虚入據桂省西北之長安鎭後形勢已爲之一變蓋唐軍自佔長安後有直下柳州以搗潯州之勢聯軍方面即變更作戰計劃以李宗仁全力擔任圍困南寗務期邕城唐軍胡龍兩部不得突圍而出爲主旨至范石生之全軍則取道武鳴直攻滇邊以摇動滇唐之根本地而斷邕垣唐軍之接濟長安方面則以桂軍黃紹雄率部禦之故日來柳州以上已發生戰事韓吳兩軍抵長安後即會合兩部四千餘人（吳學顯之前隊約千餘人韓彩鳳舊部二千餘人）連夜向下游出發并向長安商會勒繳伙食前後計五次商董多散亡其後多方搜括祗得三四千元唐韓兩部即陸續南下向柳州進發所過之融縣和睦洛涯大埔圩一帶均就地籌餉其時聯軍援兵尚未至故韓吳兩部得以勢如破竹直抵柳州上游七十五里之柳城前月二十五日前鋒進至柳州城外十餘里二十六日向柳州開始進攻斯時原駐柳城之李宗仁部已退集柳州極力抵禦幸其時黃紹雄已率隊五千餘人由潯州開到即加入作戰并在柳州城外之黃川頭挖掘戰壕所有城外高地險塞均派重兵防守又將附郭建築物之高度超過城垣者一律拆下小南門外之東亞西亞兩酒店經已拆毁故韓軍衝至柳州城下無險阻可憑卒被桂聯軍數次擊退韓唐兩部數攻柳州不下銳氣已沮延至二十九日黃紹雄率隊出城反攻主力軍由北門衝出韓部不支退回柳城黃部乘勢追擊李宗仁部之第五縱隊擔任反攻柳城韓彩鳳與滇軍吳學顯部據柳城抵禦李部迫近柳城時韓吳兩部在城内開重砲向李部陣地轟擊雙方鏖戰六小時韓吳兩部因缺乏子彈漸難支持李部乘機衝鋒攻城敵遂大潰相率向大埔圩退却又被李部截擊繳械數百砲一門俘虜二百餘人聯軍刻已由柳城攻擊前進并調桂林方面之白崇禧部由桂林開至中渡擬分兵一路由中渡取道三隍圩側擊長安之東以斷韓吳兩部之歸路白氏奉命後業於前日由中渡派隊前進與柳城一路聯軍互爲聲援唯柳州方面桂聯軍雖獲勝利而同時屯駐湘邊靖州之唐繼虞部近又分兵一路使沈鴻英殘部爲嚮導約二三千人由靖州屬之雙江入桂之林溪古宜由古宜取道廣南龍勝義寗以襲桂林城之西北并聞一部分川軍（傳說爲熊克武部）亦將由此路攻桂林故桂省聯軍甫擊退侵擾柳州之敵而桂林又以形勢緊急見告應付頗爲忙碌查桂林一城現由白崇禧派司令侯人松部駐守而白氏則屯重兵於中渡策應桂林柳州兩露并調駐平樂一帶部隊趕赴桂林相機防禦以現在桂局而論誠所謂烽烟四起矣 
[集美參觀團在閩垣壓斃慘聞（禹衡）]  
　　福州通訊陳嘉庚創設之集美學校師範生二十五人因畢業期屆組織參觀團由敎務陳良璣（福州人）指導員楊玉書（吳縣人）率帶來省垣參觀各校並考查實習成績事前向烏石山省一師範學校借用校舍住宿前月二十六日到省該校遂以附小學校國民部敎員室及音樂室借給但該團以音樂室寛於敎員室乃以敎員室爲休息室音樂室爲寢室本月二日參觀已畢本擬游鼓山後趁輪返厦適是早天氣不佳又改定三日上午六時起行不料四時許該室牆外隔一小徑之關帝廟因廟牆傾倒牽及校牆兩重壓下參觀團二十五人在寢室本分三列每列八人楊敎員則另居一室是日因行裝業已整疊不再打開遂亦參入當三時許楊已醒起洗臉又以時間尚早未便喚醒各生乃自持書燈下倦而復睡不一時牆隨傾下除一人爲楹柱與門板支住得免外被壓者計爲楊敎員並學生潘繩其宋廷濬劉擇（均永春人）林春光甘仲光（均德化人）李增烈（安溪人）吳繼賢（雲霄人）等八人該團中人聞訇然一聲驚起呼救該校住校敎員曁丁役寄宿生等三十餘人起援並請就近警署醫士及鄰近土木匠救護附近之琺瑯廠理事亦派來匠人八名結果但救出輕傷者六人上述八人早已埋在土中傷重身死各醫士對於負傷者敷藥畢即去地方檢察廳得報告後即派檢察官陳碩英蒞驗拍照敎育廳長王孝湒到校踏勘後即向財政廳携欵六百元備殮每木棺一具四十四元餘亦草草殮畢即權停於關帝廟内翌日始移至西關外權厝　斃之學生内有五人家道殷實其餘清貧者一孫子者一此來各抱無窮希望乃竟死於横禍殊殊堪惋惜（六月四日） 
[蘇善後委員會紀事]  
　　第十五次大會情形十日行閉幕式 
　　江蘇善後委員會六月八日下午二時開第十五次大會到會員三十人盧會長主席會員吳寄塵臨時口頭報告六日下午鎭江各界遊行演講女學生因墻倒被傷軍警保護租界界領事館驅散游民及租界内不知因何起火現在地方戒嚴情形次秘書長黃慶瀾報告本會前此電呈中央擬截留兩淮鹽稅每月三十萬彌補蘇省財政積虧一案現接中央復電礙難准行各會員僉以本省財政雖力求增收减支但鹽稅如不能留整理無從着手勢必瀕於破産而後已主張繼續力爭由本會一面電呈中央力申前請一面電致鄭省長及蘇紳黃伯雨就近在京聯合旅京諸同鄕一致力爭不達目的不止會員張福楨謂淮北場運商鑒於財政竭蹶願聯合淮南場運各商以直接納稅人名義向中央恊爭云云旋照議程開議（一）籌畫民食案（第二審查會提出報告）計分四項（一）調查全省米麥出産及輸出輸入之確數審查結果以爲全省米麥出産及輸出輸入向無統計致無以稽核盈虧因時疏濟原案謂擬參酌糧食調查會辦法令縣會同農商兩會分項查明彚製總表等語極爲扼要應即責成實業廳切實辦理（二）調查全省荒地之總數審查結果以爲本省荒地實不甚多調查荒山荒地荒蕩推廣農林漁業經本會另案議决辦理似可毋庸再議（三）規畫全省水利之進行審查結果以爲農收之豐歉關於水利者至鉅全省水利最重要者如太湖如軍河均已各設專局辦理其有關各縣局部利害者歷年以來以欵絀之故待濬河道定非少數應飭江南江北兩水利局將近十年各地方水利水害確實情形呈明省長察核各縣水利研究會均早設立應令縣轉行各抒所見以便彚核通籌辦法能兵工計畫早日實行以輔籌欵之不足尤善（四）籌辦全省倉榖之儲積審查結果以爲積榖確係救荒唯一之良策原案主張擬令各縣仍履前規實行積榖自爲至計應即飭縣照行至各縣原有榖欵如因兵災墊用挪充他項公利之用者並應由財政廳及地方士紳分别籌償以重荒政（二）請將南京城外之秦淮河加入開河案内請願案（第三審查會提出報告）查寓兵於工案内已將秦淮河上游赤山湖列入惟施工之次第須臨時酌定且施工與江南水利局接洽則此案所請願之工程在秦淮河上游爲最要之工又係水利局所已辦而未竣者當然在原案範圍之内仍候大會公决以上二案均照審查報告案表决通過（三）修正江蘇省地方保衛團條例施行細則案（第三審查會提出報告）查宣撫使提出江蘇省地方保衛團條例參酌本省公佈之施行細則（原公佈十條十三年二月又公佈十條補充細則共二十五條）而加以細密於奬勵懲罰尤爲注重所有修正大旨已經原案說明查此項施行細則根據於保衛團條例之第三條（原文云各省得就本條例所定大綱參合各該地方情形擬具施行細則云云）而生本省於三年六月二十日公佈施行細則十條十三年二月二日又公布補充施行細則二十五條此次修正與補充之手續略同其提出本會者蓋虚衷諮詢之意並非一種單行法可比本會自可各抒意見以贊助行政之改良本會會員黃任之君及袁王沈許諸君曾提有提倡保衛團案冷禦秋君亦有自擬之草案本審查會參酌研究就原案之六十四條中擬刪去第三條第二十條第五十條於附則一章之下增加一條依次推排所增加者應列爲第六十條兹共爲六章六十二條其就原條增加字句者有第二第四第五第七第十第十二第十五第三十第四十四第四十五第五十第五十一第五十三第五十五等條其刪减之理由分别注明當否仍候公决當經秘書將條文逐條宣讀由大會略加修正並再刪减四條表决通過秘書長宣讀擬就本會請中央撥兵工廠變價救濟兵災電文議即拍發關於兵災捐失有未報到之縣分應通令催報定期截止遂散會 
　　江蘇善後委員會於十日上午十一時行閉幕式全體會員均到振鈴開會後黃秘書長報告本會共開大會十五次全體談話會三次第一審查會開會二十二次第二審查會開會八次第三審查會開會七次聯合審查會五次每次開會均超過法定人數議决六十餘案由本會産出清理財政委員會財政稽核委員會兵災卹償委員會關於職員薪伙雜費各項開支約計五千元之譜報告畢盧會長致閉會詞　謂本會經過兩月諸君費許多光隂與屬力對於各項要案擘畫精詳值此亂極思治之秋捐除成見采取衆長　救多方力謀人民幸福或者江蘇省政革新可自本會發軔誠屬大幸希望今後能消除障礙早日實行俾得圓滿效果庶對江蘇父老可告無罪云云會員張仲仁答詞本會由宣撫使提出整理　政綏輯地方撫恤大民寓兵於工振興敎育實業諸要案無非爲人民謀將來之救濟絶無一毫政治 
 
 

Page 11

 
 
1;第一萬八千七百七十九號;中華民國十四年 西曆一千九百二十五年六月十二號
星期五 * *作用更　一事爲自身利益　以開誠布公四字概恬之但蘇人亦宜　自爲謀希望對於政權財權統一諸要端努力合作打破種種難關以求議案之實踐俾可轉移蘇局爲本會留一良好紀念爲政不在多言顧力行何如耳云云旋攝影散會當午即在會聚餐午後清理財政委員會在財廳開成立會 
地方通信 
[太倉]  
　　補充旅開回瀏河第一軍補充旅駐瀏編練前奉令開駐徐州及上海等處祗留少數營底在瀏今日（十一日）駐紮上海閘北安徽會館之該旅二團四營特雇汽車關拔回瀏仍駐天后宫邑廟等處以資保衛 
[無錫]  
　　開化鄕逃兵騷擾錫　開化鄕二十九五圖於前日（十日）旁晚到有全武裝兵士六人即喚地保王嘉祥聲稱奉軍長命令到此查緝逃兵囑爲具備飯食當由王嘉祥料理酒食并爲覓到王家祠俾便止宿距抵晚該兵士等怱又喚嘉祥會話堅索盤費洋五千元嘉祥驚駭不知所措遂爲該兵等所拘留另向祠裔王明卿威逼明卿被逼不過遂借故脫逃立即報告鄕人鳴鑼救護詎該兵等即行開槍轟擊聞有鄕民周紹金被擊斃命又傷小孩一人明卿連夜飛奔來城於昨日早晨到城隨即投縣報告林知事據報立派承審員陳普喧清鄕隊隊長高崇山游擊隊隊長湯飛帶隊到鄉兜拿水警區長王冠軍聞警亦已派警到鄕跴緝　 
[南通]  
　　大祐　成股東會紀大祐　　公司股東會於九日下午三時假城南别業　行首由張總理孝若報告到會股東共五十五人計五百股合三百五十權並略述第七屆經過概况次吳監督報告帳略公推陳懋之主席提議事件（一）董事會交議分田辦法案每股先分熟田二十五畝每畝請股東代墊頂首四元每股共應墊一百元此種辦法自係爲趕辦工程早收成效起見（公决）照案實行（二）南通敎育股份團要求提前分田案該團股份原爲優待南通小學敎員起見由前南通勸學所發給每股一百元之零股股票其困難情形自較其他股東爲尤甚今要求每股千元先分熟田五十畝以一次爲限即將股票繳銷并願放棄以後分田之權利通盤籌算尚與其他股東權利無甚出入惟此項辦法以前南通勸學所之四萬元爲限以示區别而免糾紛（公决）照案實行又華成公司第七屆股東會（一）董事長張嗇庵報告略謂此次開會辦事祗有引咎無可陳述報告書已經印布請察核云云（二）監察江知源報告去年虧銀近五萬元負債纍纍不清理則前途不堪設想云云（三）公推陳懋之主席（四）提議增加新股八十萬元案（否决）又提議分田案（通過）由股東公推吳幼安（代周渭濱）劉子維（代劉烈卿）陳懋之三人恊同董事會辦理分田事宜又議定監察人連任一年 
[徐州]  
　　奉張將派大員檢閱第一軍張作霖到津後令行第一軍長張宗昌略謂一軍入關後操課久廢將派知兵大員南下校閱着速預備張宗昌特令津浦沿綫各軍隊上緊籌備不日即偕校閱專員同來檢閱 
[紹興]  
　　警局辦理警察肇禍案紹興平水警察分所警察王世寗等日前在岔路口地方因深夜捉賭誤敲别家門户以致悮會肇禍激成該處商店罷中其　禍情形已由該分所王警佐呈報警　　現聞薛局長以分所警察巡　何以深夜至三十里以外之有巡緝隊駐　之地方捉賭至釀成罷巿風潮以後該分所警佐何以不親自前往查察勸導昨特派委第一科長吕飛雄馳往查察肇事始末情形呈復核辦 
[滁州]  
　　匪勢猖獗之一斑皖北旰眙天長來安滁州各縣匪氛迭　本報刻因時局關係皖軍駐防盰天滁來各縣隊伍一律集中蚌埠地方空虚匪徒乘機而起前日（五日）突有大股土匪四五十名之多快槍一二十桿手槍及盒子砲十餘支竄至滁來交界之黃泥崗老嘉山一帶昨日（六日）到黃泥崗西北四五里之大韓莊綁去該莊褚姓家之私塾學生（衆姓）十三人塾師亦被擄去駐紥黃泥崗之滁警備隊尾追未及竟向來安境内之尹家集一帶竄去矣兹復得悉前日（六日）來安境内之鍊子山一帶發現股匪數十名姦殺焚掠無所不至昨日（七日）清晨竄至獨廟子遇張浦營團防截堵匪向側方躱避至方家窪地方殺一女票係由腦後砍斷氣管而亡是日旁晚在自來橋之北八里山窪小莊中與保衛團開火該莊一婦人被流彈所傷因以殞命駐紮滁州城内之宣撫軍崔營長聞該匪徒仍聚不散非獨擾害地方尚恐滋蔓難圖意欲帶兵往剿惟未奉上峯命令不敢自專已電呈盧使請命 
[濟南]  
　　膠澳督辦署將改爲商埠局頃據天津電訉張宗昌向奉張建議青島商埠較之上海不及遠甚實無設立督辦署之必要應縮小規模將督辦署改組爲商埠局設局長一人直接山東省署旣可減省經費於東省行政上亦可收統一之效奉張甚韙其說當即召集會議將張宗昌之議案提出討論結果通過不日即將電呈執政府請明令發表但局長人選爲誰尚未探悉 
 
 

Page 12

 
 
1;第一萬八千七百七十九號;中華民國十四年 西曆一千九百二十五年六月十二號
星期五 * *[商業巿况]  
　　北京專電（十一日下午七鐘） 
　　前場玖陸開盤三一四高至三三收盤三二八五成交五百二十餘萬後場玖陸開盤三二九高至三三五低至三二收盤三二零五成交三百五十餘萬 
[日法滙掛牌價改賤印滙改貴]  
　　昨日星期四先令掛牌仍未變動計掛三先令一辦士印匯小二五改掛二百○四羅比二五法匯大二十法郎改掛一千五百三十五法郎美滙勿動仍掛七十五元香滙仍掛七十三兩七錢五分東匯小去五分改掛五錢四分二五荷匯仍掛一百八十五盾半新滙仍掛七十六兩二錢半 
[銀行滙價一致見疲]  
　　昨日星期四銀行滙巿見疲交易仍少計先令買價爲三先令一辦士七五至三先令一辦士六八七五美滙買價爲七十五元八七五賣價未開東滙買價爲五錢三分三七五至五錢三分又至五錢三分一八七五賣價無巿午後巿况益疲計先令買價爲三先令一辦士七五至三先令一辦士八一二五美匯買價七十六元二角半東滙買價五錢三分一二五至五錢二分七五賣價亦無 
[大條銀及國外滙兌巿價]  
　　昨日星期四大條銀來電近遠期各長一二五計近期掛三十一辦士六八七五遠期掛三十一辦士六二五花旗滙兌開盤小零六二五計掛四十八元六角一分二五收盤又小零六二五計掛四十八元六角○六二五銀價大二五計掛六十八元七角半日美小三七五計掛四十元○六角二分半日英小一八七五計掛一先令八辦士一八七五 
[紗花疲軟]  
　　美棉回跌四十磅音本埠繼續停巿　　昨日星明四美棉始因天氣良佳及收成報告進步巿勢跌小旋因一部份空頭抵補略見回昂計期貨跌二十五至四十磅音現貨跌四十磅音英棉期貨跌四至六點現貨漲五點印棉初隨美棉消息上漲後因本地空頭售出巿况回軟計孟加拉跌一羅比奥姆拉跌一羅比白羅溪漲一羅比大阪現紗二十支藍魚漲三元二十支紅財神跌一元十六支福島及三馬均漲二元本埠期現紗花因交易所及公會繼續停巿仍無巿况兹據紗業中人云近日天津牛莊等帮直接向東洋採辦大批日紗七八千包不日當可裝滬故滬埠紗價將來開巿後尚難看好 
[紐約植業公司歐美各種公債行巿報告]  
　　駐滬辦事處上海九江路二Ａ號花旗銀行内 
　　名稱官利滿期時日六月三日賣價六月十日賣價期滿時約得之利息杜白禮機器公司倆劵六厘一九四九年七月一日一０二·００一０三·００五·七八捷克斯拉夫政府公債八厘一九五二年十月一日九九·七五一００·００八·００古巴杜米尼根糖公司債七厘五一九四四年十一月一日九七·五０九八·００七·七０芬繭擔保地方公債六厘五一九五四年十月一日九一·五０九二·五０七·一０智利公債七厘一九四二年十一月一日一０一·五０一０一·五０六·八四巴黎里昂地中海鐵路公債六厘一九五八年八月十五日七九·五０七九·００七·七七賽因河工局債劵七厘一九四二年一月一日九０·００八九·五０八·一五法國公債七厘一九四九年十二月一日九一·三七五九一·七五七·七五德國公債七厘一九四九年十月十五日九七·七五九七·００七·二五那威公債六厘一九四三年八月十五日一０一·００一００·六二五五·九五丹麥公債六厘一九四二年一月一日一０三·七五一０三·五０五·七０維萊司沃阜蘭公司債劵六厘五一九三三年九月一日一０一·七五一０一·七五六·二五瑞典公債五厘五一九五四年十一月一日一０一·００一００·七五五·四五加拿大太平洋鐵路公司債劵四厘無限期八一·００八０·七五四·九五比國公債六厘一九五五年一月一日八七·三七五八七·五０七·０五恩特司銅礦公司債七厘一九四三年一月一日九七·五０九七·二五七·二七德國能用電氣公司債七厘一九四五年一月十五日九三·八七五九三·七五七·六０薩克遜公共工程公司債七厘一九四五年二月一日九三·００九三·三七五七·六五古巴大北鐵路公司債六厘一九六六年七月一日九一·七五九一·七五六·五五道奇氏兄弟公司債六厘一九四○年五月一日九八·五０九七·五０六·二五芬蘭公債七厘一九五○年三月一日九七·二五九六·二五七·三五安那康達銅鑛股票七厘一九三八年二月一日一０二·００一０一·七五六·八四 
　　右例各債劵之價目皆以美金爲單位如有疑點當以紐約總公司之報告爲準 
[津埠需粉甚殷]  
　　連日已有五六萬包運出 
　　上海麵粉交易所自實行停拍期粉以來瞬屆一星期而京津等埠需粉甚殷即天津一埠日需四五萬包津帮自停巿後紛向各粉廠搜買現粉連日共計辦成紅藍車兵船牌價均一兩四錢如意牌一兩三錢五分半雜牌一兩三錢七分等現粉十餘萬包一星期中已由招商局輪船分批運往津埠計五六萬包昨日三北公司寗波輪船赴閩亦有現粉二千包（裕和牌）運去業中人以本月底轉瞬即屆所抛現期粉額爲數不弱屆期如何交割亟須早日議定前日理事會議定本月份提早二十五日實行交割刻正要求各粉廠規定本月份交割之價以免屆期紛爭聞麵粉公會已定於日内召集各廠代表開會討論矣 
 
 

Page 13

 
 
1;第一萬八千七百七十九號;中華民國十四年 西曆一千九百二十五年六月十二號
星期五 * *本埠新聞 
[南京路慘案之昨訊]  
　　公共體育塲開巿民大會發表宣言通電繼以游行公廨訊結五卅案被告一律開釋鄭謙已抵滬張學良將到公共租界仍罷巿海員罷工者更多 
　　南京路慘案發生至昨已十三日公共租界罷巿亦已亘十一日雙方尚無接近辦法公共體育塲昨開巿民大會到者之衆爲從來所未有會畢後繼以游行秩序甚佳公廨仍全日訊五卅案結果判演講者無暴動意被告一律開釋鄭謙昨晨抵滬張學良今日將到海員罷工又加多兹分錄昨日消息如下 
[（一）十萬巿民之集會游行]  
　　發表宣言通電督促交涉進行 
　　昨日下午上海巿民在公共體育塲集會游行參加者約十萬人兹將當時情形詳誌如下 
　　會塲之寫眞開會時間原定下午一時但十二時半西門道上已見擁擠之象赴會者除携帶旗幟標記外臂間均纒黑紗以表示對慘死同胞之哀悼體育塲門首由警察與保衛團員恊力維持秩序至一時以後塲中幾無隙地與會者之踴躍較追悼中山大會增多四倍塲中東邊爲學生集合處中間則爲各路商界店員西邊爲工界集合處（到會團體名錄後）其最足引人注目者即爲多數之紗廠女工與衣衫檻樓之碼頭工人羣集一塲不分畛域塲中遍佈保衛團與警察隨時照料保衛團之到塲者有閘北南巿董家渡三處約二百餘人塲南設臺紅十字會救護車在其旁上海醫院救護隊則設於塲北之蘆棚中二時以前塲中已有人滿之患萬頭攢動旗幟紛飄悲壯熱烈令人奮興影片公司之到塲攝影片者約有三四家之多健身房中表演「南京路流血慘劇」現身說法觀者無不深受感動二時開會塲中已無立足地後到之學校團體列隊塲外西門一帶幾無一街道不顯擁擠之象烈日當空揮汙如雨而羣衆意志堅定井然不紊尤爲滬上自有集會以來之特色 
　　開會之經過下午一時許振鈴開會由工商學聯合會總務委員林鈞主席鄔志豪李立三李鳴鍾爲副主席先報告本日擬請到會宣布外交方針之蔡廷幹曾宗鑑兩專員以事未能出席次由主席致開會詞略謂五卅慘案之所發生厥爲日紗廠罷工風潮日人槍殺顧正紅而六一罷巿風潮則爲英捕槍殺巿民及學生本會爲力謀團結鞏固實力起見由上海各路商總聯會上海總工會上海學生會全國學生會四團體所組織其他各團體亦盼其一致加入恊力進行至交涉方面自慘案發生後已由前交涉員陳世光兩次提出抗議其内容爲下列三條（一）懲兇（二）撫卹死傷（三）釋放被捕學生自政府特派蔡曾兩專員及新任許交涉員抵滬後本會迭次推派代表與之接洽並提出先决條件四條正式條件十三條請其正式提出乃各專員對於條件祗允於陳交涉員所提三條之外加提兩條（一）解除租界戒嚴令（二）撤退各國海軍陸戰隊合成五條其餘各條則諉爲無權提出將由政府提出其不負責任於此概見云云次由王茂卿陳勇三陳翊庭范振華女士楊杏佛等相繼演說語氣均極激越大致督促各界恊力進行以冀達到勝利目的次由主席宣讀所擬之宣言及致段執政電各一通經會塲民衆全體舉手通過均於昨晚發出又經議决議案三項如下（一）限蔡曾許三特派交涉員於二十四小時内將本會所提之條件向領團提出如不提出即請求政府撤回其特派交涉員資格（二）明日起與英日兩國經濟絶交（三）限政府於本月十四日以前將工商學聯合會所提條件完全提出否則於十四日通電全國罷巿罷巿罷工罷課次由孫金楝當塲破指血書「不怕死爭人格」六字向衆揭示人心均大感動有滬下沾襟者復次由少年宣講團表演南京路慘劇之化裝演講至是開會告畢宣布出發游行由劉一清宣讀各學校商界聯合會及工團出發游行次序遂即列隊出發由公共體育場偏門出發經大吉路中華路小西門大南門小東門入民國路至西門散隊時已四時許隊伍延長十餘里頗爲嚴整 
　　宣言之發佈五卅慘案以來我工商學罷工罷巿罷課而甘擲此巨大之犧牲决非盲目之排外蓋深知其與上海巿民之生存及中華民族之獨立均有重大之關係兹本會聯合各界人士鄭重商定必須對方切實履行（一）宣布取消戒嚴（二）撤退海軍陸戰隊並解除巡捕商團之武裝（三）所有被捕華人一律送回（四）恢復公共租界被封及佔據學校住宅之原狀始認爲有談判之誠意至於解决此案之正途本會認爲必須履行之條件（即前向兩專員提出之十三條件已見前報）本會確認慘案之發生一由於治外法權之存在使無辜被殺工人與被捕學生均不得訴之公道一由於上海巿民權之喪失致工部局有壓制華人印刷附律等三案之提議是以本會嚴重宣示治外法權之取消與租界巿政之收回實爲本會抗爭之重心本會確認五卅慘案之交涉如不能依本會所提條件爲解决之方針則我上海華人所受壓抑必將更甚而慘劇之發生必更繁烈本會爲上海巿民之生存權利爲中華民族之榮幸獨立不得不聯合全埠巿民一致誓死力爭不達目的决不中止謹此宣言 
　　致段執政電北京段執政鑒滬公共租界外人屠殺巿民學生全埠罷巿罷工罷課立待解决現遷延已十三日英海軍日增殺傷被捕華人搜查佔據學校住宅窮極兇惡凡有血氣莫不憤恨政府提出抗議迄無滿意答復特派員來滬亦不肯積極負責迅速解决人民如在倒懸之中公旣以中國之主自任對於此次重大事件應切實根據滬工商學聯合會提出最低要求促外人全部允諾以戢其兇熖而稍平國人之氣若外人頑冥不服亦應號召全國師旅爲國人以武力收回租界以絶禍患根株倘仰承外人意旨使此案延宕不决以冀屈服我國人是公自絶於國人也望公善自謀之 
　　紅會之救護中國紅十字會總辦事處理事長莊得之君以昨日國民大會恐天熱人多發生急症特派職員沈金濤朱子京曁醫生看護隊等約二十餘人分乘救護車兩輛於十二時出發即赴該處當由該會秘書長王芝卿同往照料於數小時内共診得因熱發昏等症有四百六十餘人之多在游行時該救護車復在前後梭巡亦醫治病人不少直至六時始行返會同時滬城分會亦派救護隊到塲救護云 
　　到會之團體「學界」復旦大學上海大學南洋大學招商局公學復旦附中景平女學中法工專震旦大學南方大學亞東醫專國立自治學院海瀾英專文治大學宏才大學普惠學校惠靈學校景賢女學南洋高商持志大學清心中學商科中學務本女學上海中醫專校南巿商科中學青年會中國女子體育學校民立中學東華大學青年會高級中學寶山路務本學校重慶路崇德學校上海學生會法律委員會上海法政大學上海商科大學民智宣傳團上寶小學敎職員聯合會美術專門武學院東亞體育專門公立商專簡捷學校中華工專三江學校兩江女體師勤業女師滬江五區義務學校上海縣立敬業初級中學上海藝術師大貴州留滬學會安徽旅滬同學會新華學校郵海專門女子文專尚賢中學紹興旅滬公學餘姚青年恊社東亞同文書院同德醫專引翔鄕立胡家橋小學胡家橋商聯會義務小學澄衷中學漕河涇鄕立第一小學大同大學文生氏英專滬江女子體育專校民生女學中華職業學校自治會南洋中學江南英文專修學院新申學院省立第二師範聖芳濟學生會立達中學江南學院遠東商專東方藝術民國公學國語傳習所上寶第一校浦東中學東吳二中紹興學生代表團滬江大學法比瑞同學會羣賢女學三山小學中法學校中華救國學生同志會報關業義務學校滬江附中南洋醫大啟賢救國團九如學校工部局四公學學生聯合會海屬淞滬學友會吳淞中國公學神州女學珠玉學校人和産科學校民國工藝女學愛國女學廣濟義務學校山西旅滬學界同鄕會蘇州旅滬學生會同濟大學曁南大學「工界」上海總工會上海電話工會上海絹絲工會楊樹浦罷工委員會内外棉工會公共租界電車工會東方紗廠工會中華海員工會上海支部振中牙刷工會浦東工會美最時牛皮工會祥生鐵廠工會字林西報全體印刷工人上海福建運輸工會雕花業工曾大豐紗廠工會上海工部局總廠老怡和紗廠工會洋務職業協會粤僑工界聯合會滙文本報全體同人實業研究會印刷工會雙輪牙刷廠上海雅刷工會印刷聯會總會嶺南茶點工業會織襪友誼會同興工會楊樹浦恒豐紗廠工人互濟會大康紗廠工會裕豐紗廠工會新怡和布廠工會滙通紗廠工會楊樹浦英商肥皂廠工會申新紗廠楊樹浦鐵廠工人聯會上海印刷公司工會廣東工界同志會漙益紗廠工會工部局總鐵廠工會南方製革廠馬燈廠工會福興麵粉廠工會在英烟草公司職工同志會勞工青年會上海職工青年會上海船務棧房工會紙業同人會海鹽旅滬恊會織襪總工會北區襪工會安徽駐滬勞工會上海工團聯合會洋務職業工會中華勞動會洋務工會華商自來水工程同業會冠生園工廠織襪友誼會中華勞工會雙輪牙刷公司職員會浦東日商紗廠同興紗廠别發印刷廠振泰紗廠金銀工人互助會喜和紗廠工會電氣工業聯合會「商界」滬東商聯會工商友誼會福建路商界聯合會九路商界聯合會民國路商界聯合會百新公司寶山羅店商會山西路商界聯合會浙江路商聯會山東路商聯會愛多亞路商聯會文監師路商聯會民國路聯合會河南路商聯會滬西四路商界聯合會南京路商界聯合會滬北五區商業聯合會閘北商會南巿東北城商會五馬路商界聯合會漢口路商界聯合會北四川路崇明路商界聯合會廣西貴州勞合三路商聯會滬南六路商聯會虹口六路商聯會滬南東區商業聯合會肇嘉路商界聯合會西華德路商界聯合會滬束商聯會北山西唐家衖兩路商聯會各省旅滬商帮聯合會呢絨同益會天潼福德商聯會滬南商業工會百老滙路商聯會滬北六路商聯會物華天寶路商聯會滬西九路商聯會閘北商聯會海寗路商聯會法租界商業會引翔港工商聯合會浙江路商聯會胡家橋商聯會閘北十一路商聯會上寶太　工商恊助會旅滬漢帮棉商公會「其他團體」少年宣講團全國國民國志會三友社丹陽旅滬恊會中華國民宣講團温州同鄕會寗波會館南廠巿民演講團基督敎行佈道團導社壬戍友誼社上海古玩公會中華書局總廠寶山各界聯合會廣帮同業相扶社廣東自治會董家渡保衛團聯籌社上海對日外交巿民大會中華全國民同志會旅滬全皖各界聯合會旅滬江隂同鄕會上海羣社蘇皖公民友誼會國民黨區二分部三區十七分部三區六分部亞東醫院中華愛國工藝社書畫保存會北京民報社晨光美術會北山西路商學社機器公會同志服務　中華五卅救國　同業相扶社　粤和平促進會精武體育會友聯影片公司江隂各界聯合會地方維持會菉溪旅滬同志會青年救國　青年服務　國民天職會浦東同人會萬國通德會華商烟草公司華　聯合會公立上海　院救護隊商務印書館後援會浦西自治策進會南通學生上海五卅血案後援會文明書局同人進德會合羣社救亡同志會勵志宣　團（昨日到會團體甚多匆促之問　以盡錄其以個人或商店名義到會者一摡從略） 
[（二）五卅慘案公廨昨日訊結]  
　　被告一律具結開釋 
　　上午之審訊五卅慘劇老閘捕房逮捕諸人昨由公共公廨第三次研訊公廨内外警備如前上午九時半關正會審官與美雅副領事升座第五刑庭首由被告方面代表梅華銓律師命見證寶隆醫院西醫華人曾立羣上堂證明渠所驗受傷兩人之傷狀據曾氏稱此次事件投該院醫治者兩人（一）陳寶聰傷在耳旁彈從前面抑後射進不能斷定此人現已治愈（二）陳鶴羣背後左面有一洞彈未穿出經開刀取出槍彈創口現尚有膿熱度雖已壓平惟不能保其熱度能否不高言畢退去梅華銓律師起稱尚有五屍並經檢察廳檢驗槍彈皆從後背射入攝影留存堂上可函檢廳吊取該項證據到案證明蓋因捕房否認彈從背入故敝律師提出此項請求關君謂此屬於外交上之調查對於本案被告無調查此項證據之必要遂傳被告蔡鴻立上堂由梅律師詰問據蔡供稱廣東人年二十二歲在上海大學英文科肄業已有兩年卅號下午一句餘鐘與同學男生十二名出外至西藏路正欲擇地演講日人慘殺華工顧正紅事被西捕頭率兩華捕來拘捕我及另一同學遂與同去並未抵抗其餘十人則隨往被捕時捕頭詢我等知否租界法律答以不知時我祗執有學生演講團小旗一面此外無别種武器本團及其餘演講團是日皆無暴動之意此舉亦非受過激黨指使或利用更不知何爲過激黨當時未說打殺外國人及推翻外國人之語槍聲我在捕房聽得蔡並答復捕房律師所詰之言謂上大有中文英文美術社會四科其餘科目雖有其名尚未設備我不知校内有共産書籍被捕房抄去之事邵力子係代理校長彼涉訟之事我於報上閱悉我係大學學生無論任何書籍均可研究關君問該生「演講發傳單等事中國向來有無此項習慣」答「有」梅律師繼向老閘捕房坐寫字間之六十八號三道頭惠爾格司詰問老閘捕房建設之形勢一過隨詢以當時巡捕若退至鐵門口則人衆當不能擁進捕房或竟將鐵門關閉人衆亦不能冲進之語該西捕答謂隔壁有矮墻可以扒進若人多更可踏肩上而進然在門内之巡捕可以開槍制止又訽以各學生拘到捕房時之情形該捕答稱各生有係拘進者有係隨進者在寫字間内並無抵抗除所執之旗外亦無其他兇器救火車之皮帶係於開槍之後用過捕房律師詰「若巡捕眞退至後面或將鐵門關閉是否有虧職責」答「然」問開槍之後是否又拘獲俄人五六名」答「是」梅律師問「所拘俄人是否與此事有關」答「皆無關係内祗一名因係過犯拘押餘即釋放」繼傳被告俞茂懷上堂由其代表何律師詰問據俞供稱徽州人業機器匠家住老縣前是日下午二時由家出外先至十六舖再至外灘乘一路電車經過南京路一樂天茶館門首在車内見途中有二三百人學生僅十餘名有被巡捕抓住衣領者我遂下車觀看並隨人衆向西行蓋我欲知學生究因何事被捕迨至新新公司處人已逾千我站於該處約二三分鐘見前面之人向後退並聞𡀱哭呼救聲因有人被巡捕毆打故向後退者復前進時我已捲入人叢隨之而進至同昌車行門首站於堦沿上人甚擁擠詢其故以尚有學生在捕房欲要求釋放耳旋即聞槍聲無數我驚而逃被人從後面抓住衣領我因槍聲魂已嚇散故拘我者不知係何人並被毆擊腰背又將我批頰一下我遂倒地口出鮮血後由紅會病車送往醫院醫生驗腿有傷我以腿不痛痛在腰間次日稍愈欲歸被捕房將我拘去我與學生游行演講分發傳單等事概無關係我係局外人以我所見情形憑良心主張學生極安分並無暴動我尚見有一人推外國人被學生阻止蓋其人係欲上前觀看者云云繼傳被告瞿景白上堂由梅律師詰問據瞿供稱年二十歲常州人在上海大學社會科肄業朋友中素無俄人不知過激黨之事是日下午係放假故我出外至先施公司門前見有同學演講我未參加因巡捕拘拿學生旁人詢問學生今日何事演講我答以不知並隨羣衆至捕房門前見有巡捕列隊立於捕房門口羣衆並未冲進捕房時有一穿便衣形似包探者指令一巡捕將我拘去人衆並不因我被捕發生抵抗或擁上之事而我亦並未抵抗槍聲我在捕房所聞羣衆之往也係欲明捕房將學生拘去之如何辦法美領問「爾僅纔弱冠已研究社會學四書五經曾否讀過」答「已經讀過」問「孔子曰三十而立四十而不惑一章爾服膺其言否」答「此爲二千年以前學說今不適用矣」合座大笑美領亦筦爾而言本領事與關正會審官猶服膺孔子之學關君亦訽以「四書内少之時一章血氣方剛戒之在鬥爾知之乎」答「我並不來鬥」關君再問「以中國現狀而論爾以爲宜建設乎抑破壞乎」答「我主張破壞舊的同時建設新的」美領謂「治世如治病譬如人病重先當設法醫治使愈不能使其死後另成爲少年斯則所謂急進者矣中外感情素洽因爾等急進舉動以致感情大壞幾欲釀成宣戰之勢」繼傳楊思盛上堂詰據供稱四川人年十八歲在上海大學中文科肄業是日我執小旂預備演講日人打死勞工之事被捕時並未抵抗並不知係違犯租界章程捕房律師亦向楊駁詰數語美領諭之曰「在案諸人爾年最幼宜與父母家居爲是」關君亦諭之曰「爾爲蜀人余係鄂籍彼此鄕音相似余今以數語相勗爾之愛國舉動固屬不錯且凡屬國人均應具愛國心惟愛國須先辨定途徑擇其有益而舍其有損者爲之爾其勉旃」該生唯唯時已十二句半鐘遂閉庭 
　　午後之審訊午後二句半鐘繼續開審先由被告代表梅華銓律師聲稱被告中有許多人受傷現雖醫愈站立公堂步力不足要求准坐堂上准之遂由何飛律師向被告王宇春詰據供稱湖州人二十歲在上海大學漢文科五卅星期六一句三刻鐘與同學出校爲良心自動至南京路演講日人慘殺我中國同胞因我中華人内容不甚明瞭故演講與人聽聽並非激動人心仇視日人更無排外思想祇有五分鐘時捕房之人到來將我輩拘去當時並無抗拒旣被拘捕由捕頭略問數語將我等管押迨至三句多鐘聞外面有槍聲連續開放學得甚悽慘對於演講係我國民良心發現不知違犯租界章程而捕房律師梅脫蘭亦向王盤詰一過並據蔣明卿上堂由梅華銓律師詰據供稱英國大同醫學校畢業在山東路仁濟醫院擔任外科醫生有十四年五卅下午此案發生適我在醫院服務當時見車來醫院醫治受傷之中國人約有二十人其時學繆醫生等五人擔任用手術醫治我經治六人（其一）槍彈由後背而進至前胸而出此人未幾身死（其二）背上受槍彈擦傷此人已出院（其三）槍彈從右邊横面大腿旁進洞穿左邊而出當日即死（其四）傷右臂彈從後面進已於九號身死（其五）傷左腿彈從進此人尚在醫院醫治（其六）下頦微傷以上各傷者若距開槍處近則皮膚當有火藥色但我未見有此色凡距開槍愈近者其射進之創口愈小遠者則大捕房律師問「爾所治之人有傷臂者當時若其人將手舉起槍彈當可從該處射進」答「照醫理上查驗手應下垂」問「爾旣爲見證應當實說」答「我係敎會中人所言係公道語」並稱所治六人内有兩名彈從旁過四名彈從後面射入又由仁濟醫院醫生謝應瑞上堂經梅律師詰以醫治情狀謝氏稱共治三人（其一）左右股對穿（其二）彈傷左腿（其三）右手臂彈傷以上三名當時均因急於救治不暇詳細研究其彈從何方面射入繼傳被告陳鐵梅上堂由何律師詰據供稱寗波人在廣濟義務小學校爲敎員禮拜六學生運動我校並不參加是日下午一時往靜安寺路訪友嗣乘電車回車至新世界見人甚多乃下車朝東步行至新新公司處見學生或商人被捕途人約千餘互相擠推我心雖想救被捕學生然未有動作當走過捕房門前時印捕執槍守於該捕房門首在途中拘人之巡捕則執警棍學生兩手伸出向下掀表示欲和平之意開槍時我已至先施公司門前共聽得槍聲兩排約四十餘響槍聲止後我仍緩行被人擠跌巡捕擊我四下受傷暈去經先施公司後面之小烟紙店中人將我扶上黃句車送歸家仙由家人送仁濟醫院住院四天將傷治愈因欲回家該院以電話通知捕房派人到院將我逮捕陳並答復捕房律師之詰問謂我與上海大學素不相識從無往來云云又傳被告黃儒京上堂由梅華銓律師詰據供稱廣東人年二十二歲在上海大學肄業以下所言其預備演講及被捕情形與蔡鴻立之供詞相仿（黃蔡係同一演講團並同時被捕）梅律師又向被告陳韻秋詰據供稱在大世界爲伶串文旦我非暴動者家住七浦路是日下午三時由大世界歸家經過大馬路口見巡捕打學生我與同行之一人立於捕房斜對面之照相館門首見捕房門口印捕皆執槍我以其地極危險正欲舉步行不料槍聲已響流彈從我後面右脚掠過嗣赴仁濟醫院經醫生將彈破之肉皮一塊割去次日欲出院該院以電話通知捕房派兩外人來將我逮捕當時我未聞有打死外國人之呼聲羣衆並非欲擁進捕房係欲向新世界方面而去但被巡捕阻住巡捕與羣衆相隔兩條電車軌道未曾看見捕頭舉槍向羣衆警告等語梅律師又向仁濟醫院醫生英國人台立爾詰問醫治傷者情狀據台氏稱卅號夜彼共查驗傷者十五人内有兩人當時身死此十五名計分彈從前面擊傷者八彈從旁邊擊傷者四餘三人可以定其彈從背後擊進捕房律師命仁濟醫院院長台文卜上堂報告卅號該院共醫治十七人之傷狀台氏首先聲明各傷者均非彼本人醫治皆由主治之各醫生向渠報告繼將十七張傷單逐一誦讀其傷單號碼五八一傷背五八二傷胸彈從前進五八三下部受傷五八四傷胸彈從前進五八五傷胸彈從前進五八六傷腿彈從前進五八七傷腿彈從前進五八八傷　彈從前進五八九傷兩足彈從前進五九○傷右臂彈從前進五九一傷足彈從前進五九二傷足彈從前進五九三傷股槍彈前後皆可進不能　定五九四胸微傷槍彈前後皆可進不能斷定五九五五九六均祇皮膚青色係擊傷五九七傷腹彈從前進五九八傷足彈從前進五百九十九號槍彈擦過皮膚微傷彈由何方面來不能斷定六百號之傷者到院即死未塡傷狀台氏並答復梅華銓律師之詰問謂我對於手槍傷已有經驗中彈處創口小出彈處創口大對於快槍擊傷極少經驗故快槍之創口前後不敢决定云云又傳被告魏春廷上堂由關君訊據供稱是日下午三時我由勞合路行至南京路捕房對面之雲南路口見人聚集因佇足而觀先施公司門首有人圍聚西捕三四名從人多之處向捕房來其後相隨學生及平民甚多捕房門口前列者爲印捕後列者爲華捕其時人衆在前面者欲向後退而在後面者則欲上前看但並無暴動情狀若有暴烈舉動我亦不能站於該地亦未聞高呼之聲初我對捕房門口之視線甚切後因人多遂看不清未見巡捕舉槍警告更未聞停停之聲我以爲學生演講乃一種文明舉動捕房不致開槍及旣開槍我身中流彈擊穿夾襖小褂肌肉被擊一圓洞又向被告范張寳訊據供稱在英美烟公司電影部爲演員是日下午約三句鐘後經過先施公司門首見人甚多迨至新新公司門首人乃更多有執旗者我並於途中拾得傳單嗣行至同昌車行門首見巡捕拘一學生往捕房其時後面之人欲擁上而前面者欲退下致我亦被擠迨聞槍聲我即臥地後因手向背部一摸手上有血遂投仁濟醫院經醫生驗明背部被流彈擦過受微傷等語至此雙方人證均已訊畢關君宣諭原被兩造之各律師進行辯論惟所辯祗限於捕房控告之案情不能牽及關於外交問題辯論時間各以十分鐘爲度遂先由被告代表何律師辯護一過惟被告方面尚有梅華銓江一平陳霆銳三律師則推梅律師辯護由江律師傳譯辯畢捕房律師略辯數語乃告終結 
　　中西官之判詞時已七句鐘中西官退入休息室磋商良久升座先由關君宣佈本案判詞云本案應分兩個問題（一）對於捕房拘解被告人等是否有犯罪行爲應由本公堂訊判（二）對於捕房開槍行爲之是否正當應俟外交當局調查解决兹本公堂訊得被告人等大多數係屬青年學子因日人工廠内工人被殺在租界内結隊演講散發傳單本公堂認爲無欲暴動之意且其拘入捕房時間均在發生開槍事件以前尚有少數被告訊係馬路駐看閒人被告等着一律具結開釋保洋發還本埠發生此不幸重案本公堂甚爲惋惜汝等青年學子具有愛國思想宜爲國珍重力持鎭靜聽候解决是所厚望繼美領雅君亦宣諭西文判詞由江一平律師譯其大意謂本領事任公堂陪審之職已歷七載與中外感情極爲和洽今不幸發生此重大案件殊爲惋惜汝等今具結出外靜候解决可也云云判畢閉庭各人即遵諭赴交保處具結迨一切手續終了已八句鐘公廨内外之警備亦於同時撤退而五卅案内之關於法律部份遂告結束矣 
[（三）鄭謙張學良之行踪]  
　　鄭謙偕冷遹抵滬江蘇省長鄭鳴之偕同江蘇警備司令冷遹於昨晨七時乘滬寗車附掛花車抵滬本埠官場到站歡迎者如許交涉員張道尹常警廳長李知事及南北商會正副會長政紳各界領袖曁交署楊小堂科長翁長芬秘書等下車後即乘汽車至新西區交涉公署暫住因對於滬案須與許交涉員面詢經過詳情曁交涉進行程度並即訪蔡督辦曾次長午後遂在交涉公署邀同南北商會長曁本埠行政各長官商議對於滬案解决方針及先行開業辦法云聞鄭省長已定於今日偕同許交涉員楊小堂科長拜會駐滬領袖總領事曁各國總正領事云 
　　張學良今日抵滬張學良奉乃父命南下校閱軍隊順道調查滬案眞相以期從中調解業於昨晨由津南下預計昨晚可抵浦口訂於今日（十二）上午由寗轉滬寗專車來滬約傍晚抵申路局特備ＰCI號花車於昨午附掛十五號中快車赴寗迎迓聞張氏隨帶各級軍官及隨員等六十餘員以及衛隊學生軍兩營迫擊砲隊騎兵隊各一連來滬並聞南京方面特備專車四列停於下關車站以備載運衛隊之需　 
　　張宗昌電告張學良今日抵滬山東張督辦昨由天津電致淞滬警察廳常廳長轉程旅長曁津浦滬寗兩路第一軍各旅長覽張漢卿少帥昨晚（即十日）由天津動身十二日抵滬隨帶衛隊千餘名隨員數十人仰沿途一體妥爲照料云 
[（四）關於交涉之消息及文電]  
　　蔡曾昨訪鄭謙京派專員蔡廷幹曾宗鑑抵埠以來連日與各方接洽冗碌異當昨日上午除與各方代表接洽外午後一時許復往新西區等處訪鄭謙等直至晚問尚未回寓因之昨日巿民大會亦未克出　　　曾等事前曾去函聲明云 
　　　法比兩參贊　查　　情形　京各　公使　派之六參贊來滬　查五卅慘案聞法國祁畢臬比國于　斯等二氏下榻於法總領事暑正在搜集此案始末詳　據領事暑傳出消息謂本星期六可能查竣於下星期一由六參贊將所得各方情形會同參考然後再由六參贊報告各駐京公使云 
　　袁希濤黃炎培致六國調查委員函（自英文原函譯由）敬啓者聞先生等代表使團來滬調查上海公共租界事變作爲將來解决之根據鄙人等以爲近日會審公廨審問之詞有數點須請先生等加以嚴重之注意者如左（一）五月三十日集於捕房附近之羣衆手無寸鐵據愛捕頭自言彼等並無激烈之拒捕行爲不過有十五人欲與所被捕之三人同受拘留（二）有謂學生意欲搶奪捕房殊不知學生除所持不足抵抗巡捕軍器之旗幟外無一器械此點之無根據不辯自明（三）據此情形捕房顯無開槍之必要且在開槍之前未放空槍據愛捕頭自言僅有十秒鐘之警告在此十秒鐘之時間内欲令二千餘人即退勢所不能亦屬彰明較著（四）多數受害者均彈由背入可見當時羣衆聞警告後已開始退避而據愛捕頭自言此時猶放槍至四十四響之多（五）巡捕方面無受傷者足見當時學生並無過烈舉動鄙人等誠願從事實方面研究此次事變深信上述諸點事關重要請先生等特加注意俾早日得公道解决不勝企望云 
　　余日章等致蔡曾兩專使函耀堂鎔浦特使鈞鑒謹啓者五卅以來血案疊生惡耗傳播舉國震駭同人等對此背滅人道之舉深表憤慨痛惜之忱按滬埠爲世界人士薈萃之區關係綦重今者兩公以卓犖之兼才秉政府之重命遄蒞干旌處兹巨案深信對於此種癥結及經過眞情必能作公正縝密之撤查然後根據所得證據進行嚴厲之交涉務使正義與人道得大白於天下以保國權與民命而杜後患於無形抑同人等更有進者良醫治病絶其根良相治亂平其本滬上中外雜居接觸頻繁而不幸其間有大障碍物在有識之士久欲去之而未能此次空前之慘劇然發生而且激成似此嚴重緊張之形勢皆由於此倘不及今努力剗除則上海前途勢必魯難未已爰就管見瀝陳如次（一）滬上公共租界居户大多數爲我國巿民且工部局所有入欵得之於華人者什八而不許我國人任工部局董事以致全滬華人之意志與需求不能邀租界當局之瞭悉引起誤會輙釀事端夫納稅人出代議士乃世界不易之通則今上海國人納什八之全稅而無發一言之權利寗得爲平善後之方端在此後工部局董事中必須有足數之華代表以宣洩華人之意見與願望且對於滬上發生關乎華人各事易資圓滿之結果同人等深信此項合理之要求苟得如願以償則上海前途之和平與發展庶乎有豸（二）滬上會審公廨係在昔年民國革命時上海西人當道乘我國變動之政局强行佔據者自後我國當局屢思設法收回迄無效果憤慨同深抑同人等尤有不滿於該公廨者以其所下判决爲最後之定讞受之者雖懷奇寃亦絶無上訴之望此種法庭制度實世界文明國所絶無而在世界巨埠之一之上海獨開創例不特貽法曹之污點尤爲我國民命所攸關兹爲維護公理挽回國權計應即收回會審公廨由吾國當局改組接辦以符法意而保人權此尤爲上海和平及治安前途之一大關鍵也以上二事實屬全滬數十年來華洋人士衝突頻仍之重大癥結倘不迅謀解决則不特本案無結果之可期抑且上海此後永無寗日果各方懷正義善意之精神具圓滿解决之誠意則治本治標兩臻妥洽一切障碍迎刃悉解以公等之明諒已洞見及此壇坫引領母任主臣專肅祇頌台祺中華基督敎青年會全國協會余日章曁全體幹事公具 
　　北城商聯會對於專使發表之意見北城商業聯合會昨日午後推舉代表張秉鑫顧竹君顧惠民等至滄洲旅館晋謁中央政府特派專使蔡廷幹曾宗鑑經由黃壽松代見三代表即說明來意謂此次南京路英捕慘殺學 
 
 

Page 14

 
 
1;第一萬八千七百七十九號;中華民國十四年 西曆一千九百二十五年六月十二號
星期五 * *　　　一案　民均視爲奇恥大辱罷巿　工已十餘日彼方强詞奪理藐視吾國然人民情愿五碎不愿瓦全等云黃君允爲轉達並由該三代表遞呈函件遂告辭而　 
　　外交部致交涉員電江蘇特派交涉公署昨奉外交部電略以五卅慘案經蔡督辦廷幹曾次長宗鑒在滬會同辦理惟被害者之傷痕前已電達迅即分别列一表册並攝取影片以便參考並希於調查時對於被害受傷者之年歲籍貫職業住址統祈祥列表册迅予報部母使遺漏爲要 
　　海外華僑致交涉員電上海交涉公署昨接駐墨順拿臘省那和利華僑等電云上海特派交涉員請轉各報學生會工團商會均鑒滬上外兵慘殺學工殊爲髮指乞國人奮鬭勿餒僑民願爲後盾駐墨順拿臘省那和利華僑等叩 
　　金陵大學致交涉員函交涉員昨接金陵大學曁附屬中小學華敎職員及同學會蒸電云上海特派交涉員鑒滬案交涉務望先生主持正義據理力爭爲同胞伸寃憤爲同學增光榮金陵大學曁附屬中小學華敎職員及同學會蒸 
　　南京路商聯會致特派員函南京路商界聯合會昨致函曾次長蔡督辦許交涉員等函云謹肅者五卅慘案事實是非當早蒙洞察母容贅述惟上海爲中國通商巨埠亦先進國文明顯著之處而捕房横蠻凶暴如此實爲始料所不及亦先進與文明之貽羞也查租界禁則往往有無知人民虐待鷄犬等類必致干犯刑章美其名曰人道主義今國人無故爲外巡慘殺豈華人生命不及一鷄一犬乎普天下不幸之事孰有過於此者耶總之此次慘案曲在彼而不在此公等爲數十年外交界名人學識經驗素所欽佩對於是案務祈從速據理力爭勿爲强權屈伏生死存亡均繫於此吾人旣以罷巿罷課罷工犧牲於前必有相當方法爲公等後盾倘或媚外苟安致交涉失敗則公等亦有何面目再見江東父老遺臭流芳惟公等熟圖之 
　　方菊影醫生再致交涉員函迭上蕪函諒蒙垂察而鈞署對於淡所上條陳早請各國公正醫生驗察傷口攝影爲憑一節似未注意今關於此事竊又有所疑議不能已於言者敢再爲鈞座陳之（一）英工部局雇用之中國醫生陳錫卿在會審公堂用英語陳述檢驗經過所言是否公正信實（二）旣爲醫生槍彈進出之創口必能辨别據所述檢驗之七屍中有二屍彈似係背部射入但不能確斷云云何以在别屍則斷然確證彈自何部入何部出惟背有傷口之屍則加以（似係）（但不能確斷）之含混詞豈明於彼而不明於此耶且驗已死者之簡單傷口較診斷活人複雜之病症難易何如似此模稜兩可之詞診斷活人病症其影響如何進一步言此種醫生驗屍證明之價值如何（三）仁濟醫院係英人所創辦繆醫生爲新來中國之英國醫生受傷人並非完全由該醫生經手診治何能到堂證明在該院全數受傷人之傷狀該院經手醫治受傷人之中國醫生甚多皆係資格老練素負聲望之醫生其秉公陳述之價值比較與該英人所述如何不特此也除仁濟外紅十字會寶隆同仁受傷人亦不少各該院親手醫傷之醫生若一一到堂作證其作證效力如何以上三端在中國讞員未公判以前本不敢妄生揣測但天下無分强弱公道總須存在且研求法理當不厭其詳用敢將愚民所引爲疑議者再瀆鈞座伏乞賜以注意庶服人心而平民憤 
　　許交涉員拜會各國領事江蘇特派交涉員許秋颿於昨上午十時率同第二科長楊小堂秘書王鏡舜拜會駐滬領袖義總領事曁英美法日德各國總領事午後拜會蘇聯巴西瑙威比葡丹麥瑞典和蘭智利西班牙芬蘭等各國總正領事直至五時許始返 
[（五）海員罷工後之昨訊]  
　　鎭江留輪原委鎭江自發生事故後該處英領迭電來滬此間英日美法等國均派軍艦前往近自本埠英日兩國商輪海員罷工以來長江輪船爲太古日清怡和等三公司者每來一輪水手便上岸加入罷工中故該三公司之江輪日來都在鎭江留泊不敢逕駛來滬鎭江英日等領事即將鎭江僑民每夜移宿舟中昨日有太古怡和日清之長江輪至滬各一艘至即罷工云 
　　港粤交通阻滯海員罷工以後上海香港間之輪舶因太古怡和兩公司電止來申故無輪開來招商局之港粤專班輪廣利號等近雖照常開班但自本日起亦停止開赴港粤祇以厦門汕頭兩埠爲限其停往之原因一爲廣東内戰甚殷百業停滯一爲香港方面昨日此聞接得消息停留港埠之各商輪中華海員亦對上海罷工海員表示同情雖船不能來將在香港響應而輪公司則已嚴爲防範因之此間赴港商輪除外洋郵船外已無開往者 
　　美　開赴長江美國　亞艦隊繼續由馬尼剌軍港調來之驅逐艦二百二十四號一艘昨日已奉其艦隊司令之命由滬出發調赴長江往九江及蕪湖一帶矣 
　　日艦隊支配揚子江日本第一外遣隊司令永野少將日來鑒於揚子江上下游各埠咸有爲滬案後援之風潮故將第一外遣隊所屬之各軍艦加入四驅逐艦分配於長江及上海九埠計（一）以驅逐艦菱號調防蕪湖（二）以特務艦堅田派駐鎭江（三）驅逐艦蕨號調往九江（四）以警備艦勢多派防南京（五）以淺水砲艦鳥羽則駐宜昌（六）警備艦比良駐重慶（七）以海防艦嵯峨隅田兩艦留防長沙（八）以警備艦保津對馬（今臨時調滬）兩艦派定在漢口（九）上海方面今以特别情形中故共有巡洋艦龍田旗艦安宅驅逐艦葦蘆等四艦及由漢移滬之對馬艦云 
[（六）昨日之罷工消息]  
　　浦東工人組織工會續聞浦東英國烟公司一二兩廠曁日華紗廠等相繼罷工曾迭誌本報兹將廠名國籍及罷工人數調查列下 
　　廠名國籍罷工日期罷工人數第一烟廠英六月四日男女四千餘人第二烟廠英同上男女六千餘人日華紗廠日同上男女四千餘人祥生鐵廠英七日男工一千五百餘人美最時牛皮廠德六日男工一百餘人隆茂花衣棧英六日男女七百餘人 
[昨日公共體育場之工商學界巿民大會（一）（虹口匯山攝照相館）]  
又英國烟公司一二兩廠各部員司工頭等連日籌備組織工會甚形忙碌已决定名稱爲大英烟公司職工同志會在花園石橋養心學校對過租賃樓房一幢爲臨時籌備處公推李駿範王康豪爲正副主任並設立各部份男女工報名處只憑做工銅牌號碼入會無須由人介紹昨日報名者甚衆滬西工團聯合會午後派王袁二代表渡浦與該工會接洽意在調查該廠最苦部份工人數目預備發資補助以示罷工堅持永久云 
　　美亞綢織廠罷工法新租界徐家匯路即盧家灣新橋美亞織綢廠因公共租界慘殺學生工人之案同深義憤於昨日上午一致同意罷工全體工人出廠停止工作當爲法捕房得悉深恐發生滋擾情事立飭中西越各探捕到該處照料 
　　美國葡萄乾公司消息美國葡萄乾公司罷工後即行組織職員會以堅内部之團結力並加入洋務職工會公舉汪劍嵩爲臨時出席代表日來該公司遠東總理親至各職員家中要求復職並申言此次罷巿罷工專爲對付英日兩國而起與美國毫無關係况中美感情素佳則中國職員不應對美有傷失感情之舉動加之較大美商銀行如花旗美豐洋行如愼昌友邦等均已先後復職是故職員等如無私人意見亦應一體上工職員聞之允爲設法大約日内復職云 
[（七）重要團體之消息]  
　　總商會通電全國公團總商會昨日通電各省總商會轉各商會省議會敎育會農會各公團云五卅慘劇學生徒手游行和平演講英捕劇施槍擊慘斃多命波及行人殘酷慘忍學世所無滬上人民悲憤莫名學商工一致罷業敝會當電政府派員來滬嚴重交涉并勸衆商力維秩序現政府專員到已多日法美等僑商漸次瞭解唯關係方面尚無悔過之心成見難移戒嚴未復搜查逮捕騷擾時聞敝會目擊心傷痛憤何極竊以國權不同公理則一吾華人和平公恕唯以公道法理爲依歸若人權不得保障即犧牲亦何足計正式交涉自應由政府主持而認清目標團結一致内以作外交之後盾外以促對方之覺悟則國民天職義無多讓昨日特開會員大會推選委員會同各董主辦此事協同各界誓爲政府後援决以武力擁護公理一息尚存此志不懈貴會義憤慷慨救國情殷務望一致努力共策進行正義消長國權存亡繫此一舉迫切陳詞竚聞明敎上海總商會叩眞 
　　總商會覆全國商會電總商會昨致全國商會聯合會電云北京奉天會館全國商會聯合會鑒東電已於江日代電奉復滬案遠承注意並囑敝會董聞蘭亭勞敬修二君就近慰問感激無似此間交涉正在嚴重辦理民氣方殷務必堅持初志力任後盾上海總商會眞 
　　總商會覆各團體電總商會昨覆來電慰問之各團體電云奉電敬悉本埠五卅慘案政府特派員及使團委員已先後蒞滬開始談判本會爲應付嚴重之時局計蒸日特召集會員大會組織委員會積極辦理並發布通電宣告中外期與各界協力堅持務達公道解决之目的荷承貴會仗義聲援馳電慰問曷勝感激謹電奉復惟祈鑒察上海總商會叩 
　　總商會覆京津漢濟法團電本埠總商會因自五卅慘案發生後北京天津漢口濟南等各處法團來電訽問肇事始末及交涉情形者日必數起故昨特一一照復大致謂承各地仗義聲援不勝感激此事已由政府提出抗議並派員來滬主持連日會同各方妥籌交涉外並勸各界力維秩序靜候解决云云 
　　總商會復穆抒齋函逕啓者接誦台函以此罷業工商雇員將來應仍以原職原薪任用加入調解條件深佩藎籌兹已轉達許交涉員辦理矣爲特奉復惟祈宏照 
　　學生會法律委員會之進行上海學生聯合會法律委員會昨日進行事項如下（一）增請張君勱穆安素斐斯爲法律顧問歐本海張致果爲法醫顧問穆斐歐張四君請江逢治接洽（二）編輯五卅血案錄甲證據由檢驗調查交際三股王奉孫侯健民陸士傑徐壽彭劉懷仁陶天南等負責搜集乙事實丙法律丁附錄由黃秩榮擔任（三）該會因捕房派警在各醫院監視受傷者行動蔑視人道爲世界各國所無特致函出庭律師梅華銓據理抗爭撤去各醫院巡捕該函照錄於下敬啓者捕房派警監視受傷者之行動蔑視人道於斯爲極敬請貴律師向公廨據理抗爭務達撤去目的爲幸 
　　各學校敎職員聯合會消息上海各學校敎職員聯合會昨日（十一日）下午二時在江蘇省敎育會開大會到五十餘校一百餘人公推殷芝齡主席首由曹慕管報告近日與總商會接洽情形繼由主席報告與政府特派員接洽情形江亢虎君報告發表第二次宣言議决案如下（一）主席提議今晚七時總商會開委員會本會是否推派代表出席議决推吳經熊阮介蕃曹慕管殷芝齡四君出席（二）各公使調查委員會本會是否派人前往接洽議决交委員會愼重考慮物色相當人物前往接洽（三）議决大會開過後開臨時委員會推舉與使團代表接洽之代表（四）阮介蕃報告募捐方法（見昨報）議决通過以本會會員爲限提捐本月薪一次由各學校代收交本會掣給收據即通告各校（五）廣肇公學提議决定收欵機關議决派代表與各團體接洽决定收欵機關（六）潘仰堯提議各學校實施公民敎育案（見前報）議决由本會通告各學校施行（七）催促交涉專員力求迅速解决通過（八）殷芝齡提議甲援助五卅案被迫離校之學生案外人設立之學校因阻止學生參與愛國運動而迫令離校者如上海之約翰漢口之博文天津之新學書院等應由本會通告全國各校對於外人設立之學校凡因五卅事件被迫離校者設法儘力援助勿使學業中輟乙設法援助自願脫離英人所辦學校之敎職員及學生案英人所設立之學校而學生及敎職員自願脫離者本席以爲亦應設法俾得轉學及儘先聘任庶免失學及閒散以上兩案均通過（九）曁南學校吳倚滄提議由本會通告全國中等以上學校增加軍事敎育案議决交委員會討論並徵各校意見（十）曁南吳倚滄提議由本會通告全國各學校一律採用土布制服案通過（十）（一）坤範女中沈乙夫提議請於交涉條件中加增「將來租界中各學校工部局不得干涉」一條案及請致函勞動團體請其注意碼頭小工之生活案均通過議畢六時半散會 
　　續開臨時委員會到十除人公推代表謁見公使團調查員决定比法意推朱炎何尚平宋梧生接洽日推鄭貞文曹慕管接洽英美推劉湛恩徐佩璜殷芝齡徐名材夏晋齡接洽六時散會「致美國領事函」先生與劉湛恩殷芝齡二先生談話曾訽及敝會與蘇俄有無關係敝會今謹正式證明敝會與蘇俄毫無關係敝會之唯一目的乃指導學生對付五卅慘劇及阻止各方面之越軌行動「致總商會函」上海總商會委員諸公均鑒閱報知貴會對於五卅事件熱忱援助莫名欽佩敝會今日在江蘇省敎育會開各校敎職員代表大會適聞貴會定於今晚七時邀集工商學聯合會代表討論交涉條件敝會同人認此事爲非常重要智識階級應有加入討論之必要當場推定曹慕管阮介蕃吳經熊殷芝齡四君爲敝會代表懇請貴會准予列席略陳意見藉資採納度爲貴會所樂許也 
　　工商學聯合會之兩電（一）北京段執政外交部鑒滬上罷工罷巿罷課已十餘日羣情萬分激昻敝會所提出先决條件四正式條件十三已陳請蔡曾兩特派員及許交涉員即速交涉而蔡曾兩特派員屢次正式申明所負使命僅在調查未負交涉責任許交涉員又僅允提出懲兇賠償道歉撤退海軍陸戰隊釋放被捕諸人等五案其他許多重要條件均未允提出以致全埠巿民益加憤激務懇將本會條件提出嚴重交涉并撤英日兩國領事以平民憤上海工商學聯合委員會叩灰（二）天津張總司令張家口馮總司令廣州胡代帥天津李督辦濟南張督辦開封岳督辦南京盧督辦太原閻督辦武昌蕭督辦長沙趙督辦杭州孫督辦曁及各軍師 
[昨日公共體育場之工商學界巿民大會（二）（虹口匯山照相館攝）]  
旅團長鈞鑒五卅慘案蔽會已提先决條件四正式條件十三滬上罷工罷巿罷課亦已旬日曾蔡二特派員又申言只負調查之職許交涉員只允提出道歉懲兇賠償釋放被捕諸人撤退武裝五條所有重要條件均未允提出致滬上巿民益加憤激險象環生激變難測爲此飛電告急務望鈞座以保國衛民爲素懷迅即嚴促政府將本會條件提出嚴重交涉並撤英日領事以平民憤 
[（八）兩青年自殺之續聞]  
　　劉光權君屍體撈獲入殮劉光權烈士憤於此次南京路之慘劇以身爲殉於八日上午投浦自盡種種可慘情形業誌十日本報兹悉劉君屍身業於昨日（十一日）上午九時在新關碼頭南面水巡捕房左近浮起當由該捕房得訊即往報告劉烈士臨時喪葬籌備處當由張義和朱長年張戬卿等前往料理一切劉君屍身在水已三日有餘背部向上面目稍覺糢糊張君等至後即僱舢板一艘將屍移上舢板當時恐租界當局干涉故决由中國地界上岸舢板前進時兩旁觀者甚爲擁擠至嘉興路橋時聚集之人尤多爲西捕所見上前查詢經張君告以原委始得通行後舢板停在胡家木橋交通路碼頭將屍移岸通知該管警區派警二人到塲照料其時圍而觀者愈聚愈多狀多悲慟甚至有慟哭失聲者當爲劉君易服棺木亦已送到當塲入殮入殮後移棺至狄思威路天潼路廣場上臨時紥一禮堂白幃飄拂頗爲哀靜肅穆各界欲致弔者可逕往該處劉君喪葬籌備處現正討論一切出殯期尚未定凡各團體或個人如有輓聯等可逕送本埠東鴨綠路三陞里栖隱庵内籌備處該處目下已收到本外埠輓聯數十副如欲送喪須先期通知該處以便排定次序又各界熱心捐欵亦須早日送去因該處正擬爲劉君辦碑墓之用也 
　　籌備處爲慰藉劉君於地下計所用各件均係國貨並無半點舶來品又悉劉君於未死之前一夜在張義和君處張君以其近來萬分悲慟勸以略事節哀在平時劉君必與爭辯惟此夜僅頷其首歸後即整理各項賬目死後經人細爲核計一無訛誤云 
　　劉君此次所用之棺木價洋一百九十元係由張戬卿君代購除此以外張君又爲出資治喪又聞張君死時所服之衣履均係國貨大衫爲灰色愛國布現已經籌備處妥爲保存以誌觀感云 
　　應君銀壽蹈海續聞應君銀壽爲此次南京路慘劇憤而蹈海已誌六月十日本報兹得楊樹浦公學劉笑天君函謂應君爲工部局之聶中丞公學畢業生卒業後即被聘爲該校小學部英文科義務敎員平日每多憤世憂時之語事前曾仰藥自裁獲救未死自蹈海消息傳出後劉君處尚水發現其留别書故猶未能確切證實云 
[（九）關於傷亡者之消息]  
　　基督徒請中華醫學會公布死傷眞相中華基督徒聯合會昨致中華醫學會公函云五卅以來血案疊起死傷痕跡爲交涉之重要關鍵同人等議决函請貴會通告全滬醫學會員凡經手診驗此案死傷者務將所得傷狀眞相秉公報告彚由貴會隨時陸續宣布俾衆周知以洽羣情云云 
　　五卅慘案受傷調查表（續昨） 
　　姓名顧定江張九卿鍾秀文ＹuiSan王阿大朱國亮年齡三十三三十三二十四十七二十二十八籍貫浙江海門浙江紹興揚州安徽職業及月薪蔡姓車夫月工五元一品香茶房月工七元工人月工十四元東華紗廠工人月四元皮鞋業汽車夫月工三十元受傷日期六月一號六月一號上午十一時六月二號九時六月三號晚八時六月六號上午六月六號十一時受傷情形因英捕捉一華人西行衆隨其後英捕乃以手槍向後轟擊致傷本人出外購物見巡捕射自來水立而觀之不意巡捕開槍打中本人發傳單被日捕毆打開槍死一二人本人背中一彈夜工出廠經日人住宅附近被日人放槍所傷經過一樂天救火會西人用水澆人致被流彈所傷受傷地點日升樓樓外樓前東野花園傷處彈穿過左足脚踝骨彈自右臀部入彈從背入左部未取出傷頸頭皮上辱彈從後入股旁被剌刀剌入開槍巡捕人數約二十餘人一英人巡捕國籍英印人英人放槍次數連放多次有否警告無無無無無無放空槍否無無無如放空槍歴幾時始放實彈有人見汝中彈否有二友人一爲一品香同事曾否加入運動英捕捉華人時本人亦隨其後加入有人呼殺外國人及其他排外口號否無無無有外人受傷否無無當時有多少人三四百人連學生十餘人甚多無數有若干學生不多無器械衆人無器械放槍後之衆人情形衆即退受傷者之家况受傷者所住之醫院紅十字會紅十字總會同上同仁紅十字總會仁濟姓名胡長生施華郎周仁蓮張月秋沈河興毛東生年齡三十一二十六十七二十六二十一十九籍貫鎭江崇明寗波揚州嘉善南翔職業及月薪工廠銅匠月薪卅元粉麵坊夫月薪十元電工月薪六元鞋店賬房月薪十六元豆腐店夥月薪十三元燭店學徒無薪受傷日期五月卅號六月一日上午十一時六月一日十一時六月一日十一時同同受傷情形彈從左　後部入内因買豆腐皮過大馬路見人甚多旋聞槍逃時中一彈由工部　電氣處歸過二馬路見衆擁擠巡捕用救火車灌澆後即開槍此人因傷勢沉重言至此不能繼言故未仔細調查（備注）　英捕捉一華人赴捕房本人隨觀捕向前放槍致傷受傷地點老閘捕房門口永安公司後門永安公司邊門永安公司門口巡捕房先施公司附近天蟾舞臺戲梯下傷處左腿傷右足彈後入前出由背入左脅大腿部穿入腹部彈自背後及左肩入彈從小腿向上入内開槍巡捕人數十餘人不知約二十人開槍人國籍英人英人及印同上度人英捕不記得大約英及印捕放槍次數兩排四排不知三槍中二人後又放排槍開槍時有警告否無無無無曾放空槍否無無無無如有警告歷若干時始放實彈無無無曾否辊入運動未加入未加入未有人見汝中彈否過路人同上無一不知過路人名之馬夫有人呼殺外國人或其他排外口號否無無無有外國人受傷否無無無當時有多少人不知甚多學生有若士有兇器否無兇器同上放槍後之衆人情形若何皆逃受傷者之家况有父母及姊一有母及二兄母年五六十家住寗波兄亦在寗波受傷者所住之醫院仁濟同上同上同上紅十字仁濟總會 
[（十）學界昨日消息]  
　　約翰離校生委員會昨聞（一）約翰離校學生委員會已致函約翰同門會懇求贊助設立新大學事宜聞已俱邀允許竭力援助云（二）委員會於今日下午二時起在西門省敎育會開本埠離校學生家長會討論籌備設立大學募捐及推舉職員諸問題聞已請馬湘伯先生演說鼓勵各界援助董事會聞將於家長會産出云許體鋼張祖培費毓洪李恩廉四君已被派爲委員會代表出席設立新校籌備大會（三）楊才清先生已允任免酬代擬校舍建築設計委員會已派陳維鈞胡道鋆二君持函聘請趙正平先生加入籌備會發起人襄助進行（四）史迺康謝元範二君已被派爲籌備會臨時書記記錄一切議决案件（五）約翰同學會代表蕭智吉劉鴻生王建訓三君於昨日上午至委員會接洽一切劉君更謂創設學校誠爲救國要圖即設立小學亦當贊助况乎大學故對於離校同學建立新校一舉同學會自必恊力援助云（六）上海各校敎職員會全體已被請加入今日新校籌備大會共籌實施計劃云復旦大學可葆仁先生亦大被請之列（七）趙正平先生准明日晋京擬代約翰離校畢業班要求敎部照雅麗大學前例代發文憑免受校中當局牢籠（八）建設新校基地旣已有着聞欵項將於今日在省敎育會開會之新校籌備委員會詳細討論募欵方法在新校未成立前該校擬商借復旦大學心理學院暫時授課一俟新校成立即搬入開幕是新校開幕已有十分把握轉學問題必因之減少因心理學院可容五百人上下離校全體無須轉學云（九）尹君友恭定於下星期出發至熱河奉天等處一路宣傳此次約翰離校同學善後事宜并請求各界盡力資助以期新校得早觀厥成（十）徐季龍先生公子徐瑗君已於前晚專車晋京赴各大學中學接洽轉學問題並携有致各大學中學學生會會長公函及各敎授會公函十餘件聞徐君此行將於前晚赴津之宋灼靈君共同進行（十一）南京陳亮東已被善後委員會派爲赴寗代表致東南大學及附屬中學兩學生會會長公函及致東大敎授會與東大附中校長公函共四件已掛號寄交陳君就近前往接洽矣 
　　尚有本埠新聞轉入後頁 
 
 

Page 15

 
 
1;第一萬八千七百七十九號;中華民國十四年 西曆一千九百二十五年六月十二號
星期五 * *[本埠新聞二]  
　　留東學會電北京段執政沈外長均鑒日廠罷工事屬生計及日人慘殺同胞視如鷄犬比學生公祭歸來沿途講演而英捕更自由槍擊死傷遍地甚且解散學校妄捕路人形同瘋狂慘無人道此而可忍孰不可忍應請嚴重抗議要求撤換日英領事並收回公廨以期一勞永逸寗爲玉碎不作瓦全寃抑彌天憤懣何極哀此籲請竚盼明令留東學會陳景新陸露沙謝六逸周勤豪傳彦長等八十餘人同叩 
　　美專學生會美專學生會現徵集五卅各烈士遺像應徵者可塡明烈士姓名史略以備將來各界追悼大會陳列又該校學生會週刋已定名爲血痕定於十一日出版係非賣品倘有函索即行寄上 
　　致職員救國同志會組織演講團本埠敎職員救國同志會宣傳部因此次罷工罷巿罷課風潮發生工商學中除一部分四出活動外閒居無事者亦甚多坐廢時間殊覺可惜因組織講演團擬定各種與五卅事件及國民外交羣衆運動有關之問題由部員沈雁氷侯紹裘沈聯璧錢江春楊賢江葉聖陶等分别擔任出外演講各界前往延請者聞小學校爲最多云 
　　滬大學生臨時委員會訊滬江大學學生臨時委員會昨日開會情形如下葉宗愷主席首由阮維揚君報告擔任學生總會交際部與各方接洽情形（二）該會電江浙各要埠派商團保衛團至滬保衛巿民（二）電外部派交涉專員（三）請交涉署營救被捕學生（四）十日本埠開巿民大會次主席報告（一）該校供給楊樹浦電燈廠罷工工人生活五日（二）編輯部印出中政府與工部局理由係根據各班討論結果次推舉陳君椿葆充學生總會出席代表又該校經濟部連日向本校師生職工人等捐得現洋四百餘元振濟工人 
　　國立曁南學校消息曁南學生自五卅慘案發生後異常憤慨組織秘書糾察執行三部連日開會討論進行（一）學生於罷課期内不得離校且每人必須具一種工作如犯此例以嚴重懲辦（二）學生宣傳隊分向閘北眞茹鎭南翔黃渡安亭大塲太倉瀏河劉行等地其募捐成績已達一千五百餘元云 
　　同德醫專學生會之提案同德醫專學生會在學生總會提案云昨日見報悉上海大學有一部學生失蹤又在上大宿舍内移出女生屍首一則殊爲震驚凡我同胞自應極力挽救以期水落石出兹特向貴學生總會鄭重提出請即調查各校失踪學生有無寃殺情弊專此奉呈并盼查核同德學生會謹呈 
　　江蘇公立商專學生家屬之勸辭昨日該校學生孫成德之母氏來校勸勉同學言頗動容由周欽寛筆錄其辭曰余（孫太夫人下倣此）對於滬上慘劇頗爲悲憤外人所以驕横而胆敢殘殺我同胞者皆國家積弱所致今日不可救藥之端惟在人心陷溺耳爾曹青年皆國家柱石在此求學不僅爲一已謀生而已抑亦有救國之重任也務各努力進行毋稍疏懈佘老矣無能爲力矣然愛國之心不减於諸君願諸君設妥善方法以喚醒民衆使國人養成國家觀念一方盡力捐募以贍罷業工人並勸告華商工廠火速上工則工人衣食可給工主亦不受損失庶國産日多以挽回利權於萬一也尤宜於極短期内促官府嚴行交涉達賀滿之結果而慰慘死同胞於地下爾等皆有智之學生亦宜潔身自愛一舉一動切勿逾越常軌反貽人口實中國並不以貧爲憂苟不事過境遷而能臥薪嘗胆則二十餘年後必爲强國青年學子不應抛棄重任孔明一介布衣才爲國用勿謂吾爲儒生救國力所不及也吾兒成德亦當恊力進行以盡國民天職愛國青年當不以斯言爲河漢也云云 
　　中醫專校敎職員提出議案爲提議迅速交涉免中英人藉詞調查有意延宕破壞罷工罷巿危險事此次英捕慘殺華人一案調查詳情證據兩項固爲交涉根據之必要手續惟英人利用調查名義藉是有意延宕時日而施其暗中破壞罷工罷巿之手段彼則利用延宕爲隂謀我則端賴迅速爲上策務請交涉專員對於調查一項宜特别注意持久罷工罷巿之危險而力求迅速交涉切勝誤中延宕之隂謀免生種種危險之枝節特此提呈交議是否有當尚希公决此致上海各校敎職員聯合會公鑒 
　　文治大學昨聞本埠文大受西捕查詢後數日以内各校馳書慰問者日有幾起吳淞中國公學大學部學生會昨亦致函該校表示讓室留居文治大學學生會感其殷殷匡慰策勵盡至亦有誠意之復簡報道謝忱云 
　　神州女校消息神州女學校昨以本埠募捐學校太多經募爲難故選派高年級生三十餘人編成八隊往鄰滬各鎭及沿滬寗鐵路各縣勸募業已分道出發其餘在校學生除小學科外盡數加入遊行大會旬日以來該校舉行各種愛國運動愼重措置極有條理以求有濟云 
　　大夏大學近聞大夏大學自五卅案發生以來異常憤激雖受種種壓迫而救國熱忱不因而稍懈邇來外間誤傳全校學生業已離校以致滬上各校紛紛來函慰問其實僅校舍被其佔據召集大會極不容易而宿舍方面尚無變動兹將其進行情形略述如下（一）募捐部之報告學生等鑒於工人罷工損失之鉅欲謀目前救濟之策特組募捐部（由宣傳部擔任）連日向各界分路募集爲數計二百七十餘元又接敎職員來函認捐者約計五十餘元尚有大部分敎員未接復函學生方面每人至少捐助一元外全體議决素食每棹每月抽洋七元亦爲救急之需其各項總數俟敎員認齊後再結束報告（二）糾察部之嚴密該部爲鞏固團體起見議定種種規則非有父母疾病喪亡來電催促者不得回里平時外出亦須向該部請假如有私自出入經該部查獲者按等懲罰（面斥或罰金）（三）代表會之組織暑假在即該學生會提議另組代表會留校辦理其餘同學離校後於各都巿自行組織分會與代表會互相聯絡互通聲息業已推舉二人起草組織大綱矣（四）幹社之設立學生游騫等十餘人創辦幹社於暑假期内關於五事案件擬出版一種刋物以期傳達消息鼓勵民心（五）參加巿民大會昨日上海巿民大會該校學生會議决全體參與每人手纒黑布以爲死亡者誌哀且各手執一旗去者非常踴躍云 
　　南洋中學勵學會之遊行演講南洋中學自五卅慘案發生後即日宣告罷課以表哀憤該校勵學會連日在西鄕一帶遊行演講分發傳單頗能提起鄕間民衆之精神並募集欵項以充學生聯合會之經費云 
　　東吳二中消息本埠崑山路東吳二中爲五卅慘劇罷課以來迄已旬日一切事務均由學生委員會負責辦理演講募捐不遺餘力兹照規定放假日期業於十一日放假對於五卅案由全體學生委任執行委員會駐校全權辦理與外界一致行動對於救濟募捐罷工等事仍在積極進行 
　　清心學生會近聞清心中學旅外演說團昨由滬太長途汽車公司優待免費至羅店瀏河等處宣傳分發各種驚心之傳單聞該校旅外演說團擬於明日至南翔等處宣傳云 
　　被封後之上大學生日昨（十一日）下午二時各界在公共體育塲開國民大會上海大學學生二百人於一時許即行到會游行時沿途散發傳單宣言其激昻勇奮之精神較前尤爲煥發云又聞該校建築校舍事其經費已有把握一月後即可在閘北宋園實行動工云 
　　浙江法專派代表來滬浙江公立法政專門學校鑒於此次滬上慘案發生組織上海五卅慘劇浙江法專後援會當推代表出席杭州學生後援會各公團聯合會聯絡各界一致進行一面組織宣講隊二十隊出發講演并分赴嘉興餘杭蕭山桐廬等處講演喚醒民衆一面組織募捐隊出發募捐以救濟上海罷工工人惟對於滬上消息不甚靈通進行方針殊感不便特推派童一心姜維賢爲代表來滬慰問慘殺被傷學生工人及調查一切眞相并備帶公函接洽各公團并携帶印刷品多種分發各團體以資促進童姜二代表已於前日（九日）到滬寓新北門外中華大旅社定昨日走訪學生聯合會總商會總工會工商學聯合會并晋謁曾蔡二專使請示對於此案交涉如何方針昨并參加國民大會云 
　　旅滬川學界組織同志會四川旅滬學界有志爲五卅英捕慘殺事件擬團結此間川籍在留鄕人組成一堅固之團體以期伸張公道喚起川人一致對外前曾開籌備會於南洋醫科大學已誌前報兹聞該會業已籌備就緒定於六月十四日（星期）午前九時於西門林蔭路江蘇省敎育會大會堂開成立大會凡屬川籍學界均歡迎參加共策進行云 
　　湖南敎職員聯合會致南洋大學電南洋大學校長轉各團體各報館鑒英日兩國在我國領土内槍殺我巿民侮辱我國家敝會驚聞惡耗切齒痛心除參加敝省各團體聯合會敦促當道嚴重交涉外特電慰問並望堅持到底敝會當竭棉薄誓爲後盾湖南敎職員聯合會江叩 
　　馬橋鄕强恕小學代電上海申報館轉蔡曾兩專使許交涉員鈞鑒五卅慘案暗無天日凡有血氣孰不髮指鈞座當代表國民嚴重交涉兹將條件臚陳如下（一）釋放被捕工人學生（二）懲辦兇手（三）賠償死傷拘捕損失（四）撤退軍隊（五）恢復被封學校（六）謝罪道歉以上種種在未經達到目的以前全國同胞恊力同心决與兩國經濟絶交爲最後之抵抗千鈞一髮端在此時本校同人亦一致力爭誓爲後盾專此電呈馬橋鄕强恕小學校眞 
　　基督敎大學同學會消息基督敎大學同學會聯合會以慘案交涉雖告進行而對於公廨連日開審情形尤關重要故於昨日特開會議愼加研究對於十日西敎士惠司迷其（譯音）之證言頗多不滿例如云以法律家之身份言應行開槍反證其言我旅華多年想此輩孩子其初當係游玩未曾想到竟發生危險等詞觀之則孩子游玩儘可餉之以槍彈不知何國有此奇異之條例也該會對於此案已决以正式公文向中西當道國内外同志有所表示并特捐大洋二百元給基督徒聯合會專爲救濟工人之需又對於約翰大學全體學生退學一節特舉定委員六人分向約　學生學校同學會三方面切實調查眞　力商挽救之方俾可從中設法調解以盡該會之天職云 
[（十一）各方昨日之文電]  
　　閘北保衛　致泰晤士報函聯合通信社云本月十日本埠英文泰晤士報登載新聞一則標　爲「閘北保衛　負責此次擾辭治」 
安舉動」該團認爲與事實不確並足引起外人誤會發生不幸之事特函該報駁正原函如下「致泰晤士報函」逕啟者讀六月十日貴報所載關於本團之新聞深爲駭異本　係去年戰時組織以保衛地方爲宗旨團員均係本巿商店職員擔任與租界萬國義勇隊性質相同所招團丁亦由商店作保去年戰時閘北得免擾亂即得力於本團租界亦受其利益此次租界慘案發生時有持械外人闖入内地爲羣衆圍繞本團無不保護其安全此種昭著之事實已爲各國人士所共知者周家橋義品工廠傷人一事完全與罷工無關因於本月九日義品廠工人調戲紗廠女工該處警察及保衛團團員上前驅散並將爲首者拘獲一人略予申斥旋即開釋詎該廠工頭王煥甫聚衆滋擾當被警察將工頭帶入警署未幾保衛團團員至鎭西出防經過該廠突有槍彈自該廠團牆内及附近弄中射出向保衛團員攻擊團員吳仁秀被擊中肚腹其他團員爲自衛計不得不作正當防禦開槍還擊一時秩序紊亂商店閉巿事後調查始知有一工人受傷現在紅十字會醫院醫治並無槍殺管門人之事開槍者究係廠内何人應俟該工人傷愈再行訉問至商店則由該地保衛團前往勸慰照常開巿此案人證俱在貴報何得牽混致惑聽聞公共捕房華捕罷崗一事尤與本團無關本月七日曾有一林姓來團請代覔房屋容留此失業之華捕經告以本團祇知維持地方治安其他均不與聞完全拒却之後聞辦理慈善救濟事業之閘北慈善團爲一部份華捕覓屋暫住此爲慈善救濟性質並不含有他種意味在内貴報所載之本團團總王彬彦出席演說允許另組新衛隊及供給膳食之說悉屬並無其事何得任意妄指總之本團對於租界華捕罷崗在事前與事後絶未參與意思更不論事實矣恫嚇日人紗廠工人之說並未指明地點與廠名不知何所根據本團對於中外人民一體保護早見事實絶對無恫嚇日本工人之事自租界慘殺案發生以來本團在華界極力防制交涉事件發生 
[昨日工商學界巿民大會之游行（三）（虹口匯山照相館攝）]  
並希望雙方當局本良心之主張求正當之解决報紙代表輿論關於此類新聞應如何審愼從事乃貴報以毫無根據之消息登載並標題曰「閘北保衛團負責此次擾亂治安舉動」萬一外人有不察事實者爲不確實之消息所惑挑動惡惑發生不幸事故貴報實負重大之責任兹爲中外人民之感情計依據本團宗旨並經過事實具函貴報請即立予更正並請以後登載新聞勿僅受感情之支配更有一語請鄭重附告於各國僑滬人士者即本團對於居住閘北之外僑一體保護惟持械闖入者本團爲安全起見故暫卸其武裝耳此致泰晤士報閘北保衛團副團總尹鵬 
　　商帮恊會函告客帮旅滬商帮恊會對於此次槍殺工學巿民一案非常哀悼旬日以來停止購定寄運一致堅决並據外埠各號來函均以人心憤激舉國同情昨開臨時會議公决對待辦法首以提倡國貨自動的與該關係國斷絶來往較諸空言無補者爲有濟並通告各客帮如有不顧公益私行購運唯利是圖將來貨到地頭亦不免爲人舉發其損失尤恐不資並爲人唾棄云 
　　反對華顧問辭職函濟士利洋行楊子餘君爲反對華顧問辭職致總商會函云（上略）頃閱報紙知出席上海工部局華顧問五人同日棄職竊期期以爲非是往年巿民以此事費幾許折衝乃僅獲之今當本埠交涉方殷之時未得尺寸權利而先自棄其所已獲似爲不智鄙意即日别推五人僅取其公正和平中外感情融洽期易得工部局之承認而不必迫以此次繁劇交涉責諸其身然後徐圖補救爲得寸即寸得尺即尺之舉庶幾不致隳棄前功質諸明達以爲何如云 
　　李肖白請委孫紹康襄辦交涉上海道南學校李肖白致函淞滬巿政會辦虞洽卿曰滬案發生舉國憤慨民氣之盛於此可見竊以爲今日之要　在速舉幹練人員襄理交涉庶幾集思廣益易於奏效上海檢察長孫紹康君於南京路發生慘劇後面謁義領之一席談不卑不亢器識閎遠曷勝欽佩以之襄理滬案折衝樽俎當能滿國人之望先生奉命南下主持滬案連日奔走調查足徵審愼周詳而國人喁望正殷最後勝利惟吾公是賴用本有賢必舉之義懇祈會商蔡曾許三公委託孫君紹康襄理滬案時機緊迫萬乞速辦以維國權面慰民望 
　　視匡明函勸工人復業申報館轉本國各罷工工廠職員工人均鑾五卅英捕槍殺同胞之慘案開有史以來未有之怪劇稍有人心莫不髮指乃時隔多日公共租界當道日惟以炫武爲能事絶未有誠意之表示且衵護兇犯誣蔑國人無所不至國人憤無可洩計惟有相率罷業以促對方之悔禍且以誌被害同胞之哀思但就事實論該慘案之解决非短時間事則各項罷業亦須應情勢而變通愼勿作無謂之犧牲也鄙人作此言並非不贊成此舉不過全體罷業其作用無非表示各界之一致但亦宜有一定之限期又應乘此機會增加國貨之出産俾副國人提倡國貨之至意則諸君今日正當努力工作之不暇何可自相罷業反致民生經濟於困難令人心痛爲特竭誠忠告萬望諸君早日復業爲禱此請公安祝匡明謹啟 
　　陸凡君致傳若愚等函傳若愚先生並轉劉鄭張范應謝徐沈諸先生鑒内地會敎士惠司尼其立言乖謬公等辭而闢之甚善甚善彼云我若以敎士身分言則反對殺人若以法律家及警官身分言則不得不開槍揣其意則彼雖極端信仰基督敎一爲警官法律家即可完全置敎義於不顧此彼叛敎之鐵證也彼出此毫無人心之言公等直當不認爲敎友非僅個人嫌怨而已綜言之彼爲此謬論影響於西人宣敎會在華之工作與夫華人信仰基督敎之心者至深且大惟公等實利圖之 
　　榮宗錦提倡購用國貨宣言榮宗錦昨發提倡國貨宣言云自五月三十日南京路發生慘劇以後凡我同胞莫不切齒痛恨所釀成罷課罷巿罷工之舉動鄙意愛國不在空言而在實踐禦侮不在一朝而在平時現在家常日用與夫個人生活所必需實以舶來品占居多數每年流出之金錢何可勝計漏巵不塞困窮立待兹由鄙人發起自六月一日起凡在本公司範圍以内之同仁一律不購買舶來品苟能持以恒心守以毅力庶幾舶來品絶跡巿廛而國貨得以推行盡利藉作五月三十之紀念如有意見不同或陽奉隂違雖與個人之人格有關鄙人亦不敢引爲同調矣願與同仁共勉之中華民國十四年六月一日榮宗錦 
　　女子參政協進會函全國同胞鑒此次工人被壓學生流血其被殺之同胞手無寸鐵彈由背入逞兇顯著人道何存不僅我全國同胞痛心疾首悲憤塡胸世界之稍具公理者當有所詳判也今我國人爲爭公理爭國體爭人格不得已起而罷學罷工罷巿俾負責者有所覺悟而自悔順從公理所要求不圖英捕房變本加厲又封學校散工團携械越界侮辱行人於斯已極同人等召集特别會議除派員參加各會一致行動外並函敬告全國同胞務懇全國一心堅持到底勿再與人以五分鐘熱度之輕視則終能達到勝利之結果同人等誓隨國人之後也再以最誠懇敬告我國軍界同胞蓋此慘劇之關係不僅爲殘害一部分之工學商人實則辱及全國爲亡我中華之輕試動作耳吾國軍人當本衛國天職保護國民爭回國體捐除内訌意見力爲交涉後盾則全國同胞當愛戴不亡者也臨書涕泣不盡欲言女子參政恊進會謹啓 
　　函勸伶界義務十班合串各報館並轉伶界聯合會公鑒五卅事起薄海同悲南京路之流血未乾各馬路之慘劇又見肉血横飛天日爲暗嗟我華裔遭人屠戮凡有血氣靡不痛心旬日來商罷於巿工廢於途舉國上下莫不椎心泣血奔走呼號以求公理之稍伸敝會目擊心傷財絀力短日來四處呼籲募欵救濟罷工工人然杯水車薪所需至巨貴會菊部魁首愛國熱忱素所欽仰丁兹家國存亡之候正我同胞奮勇報國之時尚望從速發起十班合串仿照歷屆救災辦法以所得劵資儘數捐助工商學會爲各地倡并效女伶粉菊花青電所述辦法特捐巨欵以濟愛國罷工之同胞海内不乏熱心之士當必聞風繼起凑捐巨欵以求最後交涉之勝利邦國幸甚閘北同志會叩 
　　房租略提數成輸捐之建議謹啓者五卅慘案舉國痛心工輟其業商罷於巿莘莘學子夺走呼號以爭國體而維人道各界同胞又能本人類互助之精神慷慨樂輸以贍養失業工人盡國民之天職洵我中華民國之大好氣象鄙人亦中華國民商業中一分子也不甘自棄隨父老昆季受輟業之痛苦盡互助之養務然自問小本經勞願宏力弱杯水車薪裨益無幾竊思滬埠之有房産業者均屬資本階級租界内之房主國籍人民實佔多數今大小商店旣均閉門誌哀犧牲營業而按月房租又須如數繳付揆諸古人守望相助疾病相扶之義諒房主心理亦必不忍坐視讓人專美是故不辭　陋用申鄙見擬懇滬埠之有房産同胞大發宏顧將此一月中應收房租以十成之一二捐入學生總會以濟失業工人在房主九牛一毛損失有限在工人楊枝甘露受惠菲淺况較諸各學生到處呼援積銖累寸勞逸奚啻霄壞人之欲善誰不如我吾滬上有房産業之愛國同胞當有表示同情者即同胞之有房産而托洋商經租者終亦不願放棄天職自外於中華國民也一得之愚是否有當尚希父老昆季賜敎爲幸五馬路華洋襪廠主韓榮堃謹啓 
　　滬商界電勸西南將領上海海寗路商界聯合會昨致西南軍界首領電云廣東胡代帥許總司令滇軍楊總司令朱總司令桂軍劉總司令廣西唐副元帥均鑒上海五卅慘案全國震動獨西南諸省一若無關痛癢也者寗非奇特尚内爭而不禦外侮至爲可慟此何時乎要言不繁惟有勸告諸公捐棄前嫌一致對外再不然國將不國地盤云何哉政權云何哉迅速息爭罷戰有所表示易勝盼切上海海寗路商界聯合會叩眞 
　　國貨維持會邀集商界會議國貨維持會昨發通告於商界召集會議照錄如下敬啓者上月卅日本埠英租界南京路英捕對於主持正義嚴守秩序之游行演講學生遽爾開槍致學生與在路工商行人慘遭横死者多人受傷者甚衆嗣後捕房連續行凶致斃命劇傷者復數十人且拘捕行人搜查學校種種横暴殘酷行爲層見疊出消息傳播舉國悲憤而英租界工商學各界哀痛之餘一致罷工罷課罷巿迄今旬日嗚呼慘矣迴溯此種不幸事件之産生莫不基於國産滯銷金錢之外溢遂至民窮財盡國勢凌夷敝會蒿目時難亟擬乘此外侮日急國亡無日之時聯合全國同胞一致奮起堅持愛用國貨之决心永久勿懈藉奠國基而固民氣除於本月四日召集大會議决種種辦法切實施行外兹特定於本月十四日（即夏曆本月二十四日）下午三時召集旅滬各埠辦貨客帮及各公團代表特開聯席緊急大會討論種種提倡國貨及竭力宣傳方法爲特專函邀請貴公團於屆時推派多數代表蒞會列席外並請尊處立即代爲印發通告咨請貴同業全體推派代表准期駕臨列席同議實深盼切迫切之至 
　　嘉屬紳商催速交涉函嘉屬旅滬紳商王維翰孫福康吳松筠等昨日聯名致函中央特派員蔡曾二君及許交涉員請迅提條件略謂五卅慘案全國悲憤出事迄今業已旬餘罷巿罷工損失匪輕四分團會提之條件已經數日當時業蒙鈞座面允從速交涉奈遷延迄今猶以搜查證據爲藉口尚未提出殊背民意此案經過情形報載甚詳各團體帮同搜集甚易辦理時機迫切不容再緩請迅速照提以伸國權而慰民望 
　　洞庭西山同鄕會代電申報館轉全國父老昆弟諸姑姊妹鑒英捕殘殺同胞慘無人道此而不爭國何以立所望各拘决心一致奮鬭挾經濟絶交爲武器以收回租界爲目的國權民命於焉賴之洞庭西山旅滬同鄕會叩眞 
　　洋布同業之表示本埠洋布同業自五卅慘案發生莫不義憤塡膺兹該業數十家議决實行取銷與各行家所訂定貨合同概不履行責任業已正式函請該業所董據理向英商會力爭務達目的該同業致公所董事函云逕啓者自五卅案起激成罷巿影響所及關係吾同業甚鉅現存各貨一時勢難脫售即客帮已買之貨甚且藉詞退貨倘不能圓滿解决人心憤激將來英貨必遭擯棄損失之巨已可想見伏查向例英商機户設遇天災人禍就不負履行合同之責任今因彼造禍愈抑愈深勢難收拾凡已到之貨當然由定貨者承受惟因此次影響所受意外損失應由洋行負責賠償至未到之貨旣被抵制萬難再售變出非常事同一例惟有取銷成單或按照英商條例不能履行合同不負一切責任以彰公道而免損失上述種種均屬實情敝號等爲人格計爲利害計不敢默爾縷陳始末即請函致英商會分咨各洋行據理力爭務達目的是所盼禱 
　　天津扶輪社電上海扶輪社日前接天津扶輪社來電略謂天津扶輪社同人敬以同氣之誼致候上海扶輪社諸君並貢其對於目今風潮之同情同人視此次之事與其他足以傷害國際睦誼上好感及有違扶輪社服務的原則之任何事件同一可悲深望扶輪社所持之相尊相信之原則得以迅速重見云云該社當即擬覆略謂敬問起居卓見深合私衷同人等正盡力重建相尊相信之原則云云 
　　湖社同人代電各報館轉各界諸公均鑒頃致北京外交部一電文曰北京外交部沈總長鈞鑒滬事慘無人道全國痛憤吾公據理抗爭辭嚴義正尤盼毅力堅持始終弗渝日紗廠殘害工人雖爲遠因似可單獨解决英捕槍殺羣衆　　國際公法顧乃連日調艦來滬縱兵登陸搜檢巿廛摧殘敎育國人生命等於螻蟻中國縱弱義不甘受此侮辱應請吾公力爭懲兇償恤道歉收回公共租界撤銷英領裁判權修改對英一切不平等條約爲最低限度（中略）吾公歷掌外交爲毁爲譽將於兹事卜之忝屬鄕誼特貢芻蕘等語湖社同人陳其采等二百六十四人叩青 
[（十二）各團體昨日開會併紀]  
　　基督徒聯會之緊急會議昨日下午本埠中華基督徒聯合會執行部特召集緊急會議首由書記報告各地響應函電畢即討論上海内地會西敎士Ｗestnidge（昨報載譯名惠斯尼其）九日在公廨審訊時作證事件結果認爲有兩大不合之點（甲）敎士而能兼充警官及法律家何殊於兩面爲人且聲稱主張放槍更不配爲基督敎之宣敎士（乙）見證人只能據其陳述所見不能憑自已理想下論斷該敎士在公廨稱此案爲屈在學生殊不合見證人之身分即一致主張否認其證人資格并已由青年恊會致函該敎會提出警告次討論本埠工商學聯合會派代表要求本會加入一案認爲時機未到先推定代表米星如赴該會旁聽再决行止次討論狄斯威路中日基督敎會内駐紥日兵决推謝扶雅代表本會與該敎會接洽告以地處華界當此時局不靖敎會内實不宜駐紥外兵以引起誤會次公决推誠靜怡鍾可託晉謁蔡廷幹曾宗鑑二專使面呈重要有關係之交涉證據并定於十四日特開大會討論一切進行方針末由聶紹經報告探訪醫院中之受傷者决函請中國醫學會轉告各院中該會會員囑留心此項傷單材料彚集披露各報散會時已分時餘云 
　　閩同鄕會特别幹事會紀旅滬福建同鄕會昨在十六舖泉漳會館開特别幹事員會會長沈次裳在京未回副會長郭兆鯤主席首由幹事陳壽凡起言上星期日本會開幹事員會時對於英捕房慘死學生一案曾由鄙人提議推舉林壽昌劉燕卿前往總商會全國學生聯合會全國總工會各路商界總聯合會接洽並慰問死傷者一面致電北京南京當局向關係國公使嚴重交涉并致電福州厦門各團體請一致援助現林君劉君已往各團體接洽本日開特别會議係討論本會對於罷工罷業者經濟上如何援助之方法今先請林劉兩君報告接洽經過之情形云云次由林壽昌起言前日鄙人與劉君前往各團體接洽均云此項罷巿罷學係不得已之辦法惟罷工最爲緊要當堅持到底援助工人經濟應請各團體竭力設法等語本會責不容辭自應量力捐欵送交工商學聯合會惟鄙人尚有提議者福建内地各公團法團因極熱心援助惟恐所採手段如罷巿罷學等徒爲無謂之犧牲應由本會通函各團體說明要點在於僅與關係兩國經濟絶交云云經衆公决先由本會送五百元交工商學聯合會再另行募捐陸續送交該會救濟并决通函福建内地各團體請一致援助旋即散會 
　　安徽同鄕會之慰問與救濟本埠安徽同鄕會連日派人調查計該省同鄕被傷害者有二（一）五卅當日在南京路受傷者有余茂懷（即報紙所載皖人俞美萬）安徽黟縣人業機匠家住大東門内魚行橋西該會職員前往慰問時適余被傳到公共公廨受訊余母代告該職員謂余於五月三十日因事過南京路被捕房開槍傷足踝復被印捕以槍托猛擊其背以致痛暈倒地當由捕房車送仁濟醫院傷無大礙三十日回捕房六月三日取一百元舖保歸家候傳在正在公堂受訊作證俟其返家當命到會詳細報告（二）張惠章無爲縣人年二十歲現住閘北民立路十一號在東京路五廠作工於上禮拜二上午九時在大豐廠對面蘇州河過渡被日人擊傷彈由左胸穿入通過背後現在海格路紅十字會總醫院該會職員與之談話時見其甚爲吃力且吐沬帶血當係肺部震動傷勢匪輕又該會職員俞朗溪鑒於工人罷工生計困苦特捐銀幣二百元送由該會轉交以資救濟云 
　　東北城商聯會之會議昨日（十一日）下午一時東北城商業聯合全體商店會員四百餘人加入國民大會後當晚繼續舉行全體職員會由正會長陳天生主席報告現在滬上罷工同業已達二十餘萬此舉爲國犧牲職業殊深欽佩萬一爲日延長恐難收良好之效果本會會員對於國事素所熱心尚希慷慨樂輸援助罷工同胞並祈輾轉投募以使堅持到底則非　爲人格爭榮抑足爲國家爭光云云當時在座者極爲動容紛紛解囊所有捐欵數目容俟探明續誌 
　　工團聯合會開會紀昨日下午二時各工團非常委員會開聯席會議張志餘主席大英烟草職工同志會代表蔣宗衡報告由學生會介紹至總商會要求接濟該工廠罷工工友情形不得要領次通過各種議案（一）分發捐册向各工團募捐（二）通電全國各工團各工廠（三）統籌全局統一機關以圖事實上便利（四）統計罷工人數全 
 
 

Page 16

 
 
1;第一萬八千七百七十九號;中華民國十四年 西曆一千九百二十五年六月十二號
星期五 * *　　　上海另從崑山　州　　各處租偕　合（五）從速組織糧食　藏所（六）楊樹浦紗廠罷工工友接濟問題派交際股會同該工會代表備函往學生總會接洽（七）推總務科往浦東大英烟草職工同志會慰問並商援助辦法五時散會 
[（十三）關於輸捐之消息]  
　　神户大阪華僑之助捐前日本報接得神户大阪中華會館來電云申報由安達銀行電匯四百大洋速交罷工團分配另有鉅欵續匯即復神阪中華會館本館接電後當於昨日遣人往安達銀行取得該欵直交寶山路寶山里二號上海總工會當由該會會計科出收據一紙由本館轉寄神户中華會館矣 
　　總商會接到華僑匯欵援助之來電本埠總商會昨接墨未巿加利（來稿原係譯音）中華會館來電謂對於滬上慘殺案罷工人員深佩熱忱特電匯大洋二千元以資補助兹悉該會除電復申謝外擬俟欵到當即轉撥應用 
　　法租界商聯會募捐之成績法租界商業聯合會連日推定代表張梅菴顔芹香江錦春樂泉林等分往本租界内各商號及居户勸募欵項接濟學工兩界兹將昨日募欵詳紀如下顔芹香二十元德盛祥五十元順和十元余生沅十元順裕十元履泰昶五元同仁堂五元永發祥五元八仙樓五元狀元樓五元松盛三十元宏源祥五元西泰昌祥同人十一元順興五元東興五元同盛五元錦泰興五元宏昌十元怡昌五元成大十元萬益興五元胡崇本十元汪醒齋十元華美十元其餘之五元以下捐户從略云 
　　華商烟公司捐烟助欵之更正上海華商烟公司前日捐助學生聯合會現洋五百元并該公司所出隻烟勞工兩牌香烟各十木箱查該公司雙烟勞工兩牌香烟係國貨中之佳品想愛國者必樂於採用前日本報所登興業烟草公司捐助等情實係華商烟公司之誤故重爲叙明也 
　　永安紡織公司第一廠之捐欵永安紡織公司第一廠職工對五卅流血慘劇憤懣異常除罷工三日以誌哀悼外並特捐集洋五百元預備交上海學生聯合會以便救濟從英日工廠罷工之同胞 
　　羣賢女學校募捐消息南巿花衣街施家弄羣賢女學校自五卅慘案發生後雖仍照常上課然對於援助被害同胞請求政府嚴重交涉無不與衆同心前日除由本校敎職員學生擔任捐出欵項救濟被害工人外并已推定吳慕湘君爲該校代表與學生聯合會接洽具領捐册由學生擔任分途出外募集每日晨由主任召集開會將逐日情形學生責任救國本志訓告學生云 
　　上海孤兒院熱心捐助龍華上海孤兒院男女學生對於五卅慘案非常悲憤以年幼識淺未能出外演講故願勉力作經濟的援助兹該院學生特將一切奬金及儲蓄金共計大洋十二元小洋三十八角銅元十二千文悉數匯交上海工商學聯合會以充此次罷業工人之用並聞該院敎職員等亦非常竭力鼓吹捐輸該院捐欵爲數雖微然出之此輩孤苦年幼之學生殊屬可嘉滬上不乏熱心愛國之士聞之當益加勉焉 
　　商大學生會着手募捐商大學生會此次爲援助失業工人商友起見舉行全體學生募捐每級推舉隊長二人分給募捐啓募捐册募捐證以爲馮證募得總數多者題名該校圖書館中以表熱心爲公之意云 
　　上海廣東公學募捐成績閘北寶源路廣東公學自五卅慘案發生該校訓育員即次第對各級學生演講此事之經過情形以喚起諸生之同情愛國心隨開敎職員學生會議對於五卅事進行辦法結果師生合作惟學生則過十六歲始領該校自治會名義捐册勸捐聞已捐得大洋五百餘元現尚繼續進行先將彚齊之欵四百餘元送總工會以援助罷工工人隨後續捐續繳云 
　　立達公學捐欵消息虬江路立達公學自五卅慘案發生後即組織學生會連日出發演講並組織募捐隊昨日以該校名義募得之欵聞已連竹筒送於上海學生聯合會轉給失業工人云 
　　陳涇小學募捐訊本埠法租界徐家匯路上海陳涇小學校因英捕槍殺學生事特於昨日上午開全體敎職員會議决（一）捐資救助工人（二）分發傳單（三）休業一日以誌哀悼聞該校即於今日起從事捐募俟欵集後預備送往工商學聯合會云 
　　上寶冰業公所捐助學生工人公佈宣言竊自五卅慘案發生普天同憤凡屬中華國民莫不踴躍輸將慨外悔之日迫痛同胞之慘殺稍有血性者羣相聯袂而起敝業同人恨不能追隨先烈爲國犧牲祇得稍盡棉薄藉表援助於萬一爰特開會宣告募捐以爲後盾而期持久之計幸募得臨時捐助洋八十三元四角當　送交工商學聯合會聯表微忱云 
　　四川路商聯會募捐報告四川路商界聯合會昨日上午開募捐委員會計收到各户如下升泰三十六元源豐祥四元乾口十一元華新十元二十一角有利四元永利威十元麗昌十七元十一角金泳記三元中興六元八十三角錢一千廣生源三元十八角樂一三十四角亞新四角廣德四元二十四角義泰二十二元美金三元二十五角荃香八元十八角永盛三元三十四角廣裕三元五十六角貴興十四元恒豐十五元五十一角廣良田三元四十三角鎰大二元三十四角新豐五十九元四十六角惠通十元二角益興十元大昌十元二角鴻盛莊五元新源五元四角連益十元四十四角鴻興一元二角郭復昶一元公和六元永祥十元和興隆五十六元榮昌十元中央八元别克登華職員三十元三十七角惟彰三元十二角公平四元五十四角聞該會派俞柳二君定明日慰問罷工工人及調查經濟問題云 
　　西成小學之熱心援助工人上海巿立西成小學校校長素熱心公益五卅事變發生後發起募欵援助工人該校師生全體踴躍從事立即籌得二百餘元聞一般小學生對於此次租界慘禍莫不悲憤交集均將多年積蓄之樸滿當場敲破盡數捐入云 
　　丹陽旅滬協會組織募捐團丹陽旅滬協會昨日下午二時在城内小白栅十三號開緊急會議到者三十餘人公推邱平山主席報告南京路慘案日來公廨審理此案英捕頗多掩飾而尤以英人所開之某醫院及工部局醫院之醫生陳錫卿竟顚倒事實抺煞公理殊渝醫界道德應如何對付請衆討論當議决（一）致函某醫院及陳某警告其對於此案務秉良心主張以昭公理而維人道（二）通電各界一致力爭否認該醫院及醫生作證人（三）組織募捐團公推吉福年任賓來邱平山等十一人爲募捐委員請同鄕自由捐助接濟罷工工人（四）如同鄕尚有在英日人處服務者勸告其激發天良以顧人格（下略）散會已五時 
　　南陽橋商聯會募捐通告敬啓者南京路慘案吾國學生巿民無辜被殺各界義憤所激同伸悲憤業已多日尚無解决之法而公共租界罷業工人衆多無資餬口勢難持久本會同人亦屬國民一分子不忍袖手旁觀处應竭盡棉薄捐欵接濟爲此推定委員分投勸募尚希寶號熱心諸君慷慨樂輸如蒙惠賜捐欵須以本會正式收據爲憑以便將來登報誌謝上海法租界南陽橋商業聯合會全體會員公啓 
　　上海電話局女司機之捐助上海電話届所有南巿及閘北兩處交換室女司機唐英華唐在鳳陳雲鳳等四十餘人鑒於此次慘案一般罷工罷學各團體籌備交涉需欵甚急共順捐助國幣三十七元半今已如數託人送交工商學聯合會分發失業工人以資救濟 
　　巿議會之議决捐助前日（十日）上海巿巿議會續開夏季常會二讀會因罷工問題由沈議長宣告本巿對於南京路慘殺事件凡華人之爲英日人服務而罷業者曾與總董商定可籌助五百元至一千元當場一致起立贊成一千元云 
　　務本女校募捐消息昨日下午務本女校中學部募捐隊分頭出發爲時祇半天共募得大洋三百元有奇 
　　久和襪廠職員會久和襪廠職員會前日開緊急會議當由主席報告臨時募捐連同織摇工募得大洋一百十五元小洋二百十八角鋼元五十枚已送學生聯合會撥發失業工人云 
　　民立中學募捐近訉民立中學校連日在校内捐欵學生每人最少捐大洋一元担任募捐者爲各組代表敎職員每人最少捐大洋五元由委員會派出蔡致通楊文孺吳立王元生鄔烈光等前往募捐今已共捐得大洋干餘元俟捐齊後擬直接捐與工會又該校昨日加入游行大會由總指揮吳立糾察員金玉書段景濳陸福筌龔存禮吳復觀汪炳曜倪成章楊紹通等維持秩序又該校每日出席代表大會者爲龔存禮 
　　然成襪廠工人捐資援助虹口故家木橋然成襪廠各工人鑒於五卅慘劇齊國悲悼目下洋商各工廠工人先後罷工一旦失業勢難坐視經衆議决於本星期六日自上午五時開工至下午九時止比平日多做四小時將是日所得工資一律捐送臨時濟安會轉助罷工同胞云 
　　精武體育會之熱忱慘案發生後精武體育會會員即發起自由認捐現已捐得有二千元派人送往學生總會接濟學生工人及死傷者之用并推派會員郁瘦梅簡世鏗二人出席各團體聯合會 
　　甬商會滙欵接濟滬工人上海總商會昨日（十一日）接寗波總商會匯來洋九千六百元接濟失業工人當即轉交總工會接領 
　　上海學生聯合會救助工人近訊上海學生聯合會自此大流血發生後各界助捐該會及聲明專爲救助工人者日有數千本月十日共收得九千餘元十一日共收得四千八百餘元並小洋三千餘角銅元二千五百餘枚十一日下午該會委員長秘書顧谷宜君及會計唐君送大洋五千元至上海總工會交該會分發救濟工人今日該會將在引翔港工會分發東方東華恒豐怡和上海同興等紗廠罷工工人學生聯合會將派代表兩人前往襄助一切云 
[（十四）捕房所控之三案]  
　　貼傳單被控前在公共捕房充當巡捕之直隸人沈聖武前晚十句餘鐘在新閘路貼傳單於各店舖門上被西商團等查見將沈連同傳單帶入老閘捕房昨解公堂即據商團西人投訴前情即將傳單呈案又據代理華捕正巡官魏（譯音）到堂聲稱現有一部份之華捕已經離職請求將被告嚴懲等詞詰之沈聖武供傳單係别人分發否認粘貼經陸襄讞得供商諸美貝副領事宣諭被告曰巡捕之職務在維持租界治安租界内居民中西人皆有中國人尤多於西人亦同在巡捕保護之列倘巡捕羣起罷工一旦盜賊竊發中國人必首當其種故巡捕罷工與中國人實無利益且傳單内言巡捕爲外國人奴隸尤爲錯誤要知巡捕實係受公共居民雇用故其職務亦在維持公共安寗汝個人倘因他種關係辭職則可决不應煽動他人罷工諭畢遂判被告押西牢一月示儆 
　　售賣公理日報被控小販杜阿六昨在山東路售賣公理日報被西探勞勃生查見拘入捕房昨解公堂經中西官訊明判决被告罰洋五元充公報紙銷燬 
　　撕破布告被控杭州人張貴生在山西路撕破工部局布告被特别巡捕查見拘入捕房昨解公堂由中西官訊供屬實判張罰洋二十元充公 
 
[自殺之劉光權將入殮時之攝影]  
[無端受槍彈之劉鶴梅]  
　　前日（十日）晚間有在新閘路辛家花園對面永泰里弄堂口擺皮匠攤之劉鶴梅年三十一歲與鄰近順昌脚踏車行之徐張其同在大世界游玩游畢並共往食點心及興盡歸來已夜間三時餘（即昨日晨間）劉因時太晏深故宿順昌脚踏車行張寓處抵門首正敲門叫喚突聞槍聲一響從背後而來劉覺痛連呼啊呀彈已從左肩背部射進惟未穿出張則極力向左而遁碰開甌慶里之鐵門將詳情告訴看弄巡捕時劉亦負痛奔來共避至弄口之理髮舖内坐守天明方將受傷人送至海格路紅十字會總醫院經湯醫生等診視度測傷勢大約彈由左肩背穿入定今日上午用「愛克司光」照驗然後再用手術取出云 
[陳世光任電報局長]  
卸任江蘇特派交涉員陳世光現經交通總長葉恭綽任命繼任上海電報總局局長之職昨已接到京電聞陳氏俟病痊愈即當履新云 
[張宗昌關心袁致和傷况]  
　　本埠閘北第一軍司令部因會議决裂軍實處長袁致和受傷各節迭誌本報聞山東張督辦得訊後以袁君平日辦事認眞極爲繫念一再電致淞滬警察廳常廳長到醫院慰問聞昨又來電探訊囑將最近療治情狀隨時報告並准該處外交科長暫行代理處務俾得安心靜養以期速愈因有某項要公並囑俟創傷稍愈速往濟南一行以便面商聞袁處長接電後已將最近療治狀况呈報云云 
[自由黨致粤浙之兩電]  
　　「其一」廣東日報公會轉各軍各將領鑒滬事日急請捐嫌禦外自由黨總部理事王樹榖叩尤印「其二」浙江孫督理鑒貴軍到滬請定宗旨以定人心自由黨總部理事王樹榖叩尤印 
[縣議事會臨時會續行開會紀]  
　　上海縣議事會第二次臨時會於昨日下午繼續開會出席議員二十一人仍由代議長李味青主席討論十四年度預算案分門别類逐項增刪各種預算分册均取嚴格之核减以期節省經費至六時散會因預算分册較多須按日討論今日接續開會云 
[巿議事會續開夏季常會]  
　　上海巿議事會於本月十八日起開夏季常會每日下午五時起至八時止逐日討論各種議案本屆議案頗多且編制本年度巿地方預算經費收入支出各種預算册名目繁多按日討論尙未議竣所有議案俟通過後再行公布 
[縣聯會將開常年大會]  
　　江蘇縣議會聯合會定於七月一日在滬開全省縣議會聯合大會昨致各縣議參兩會函云逕啟者本年七月一日爲本會恢復自治二週紀念常年大會之期定於是日下午一時假上海南巿凝和路也是園開會改選委員並提議事件敬請貴會代表屆期出席並請先一日到滬至北山西路泰安里本會報到尤爲盼禱再本屆常年大會對於代表名數及提議案件擬具辦法錄後即希貴會查照見復爲荷（一）歷年以來各縣陸續推出代表有多至六七人者亦僅一二人者兹擬從本年起每縣推定代表三人計議事會二人參事會一人於開會前見復到會列入名册俾負責任而便接洽其已經照此辦法者毋庸函復（一）每屆大會提案甚多間有臨時提出者實在不及繕寫擬請各縣提案（甲）詞句簡短以一二百字爲度（乙）先期快郵寄出愈早愈妙預計本會能於開會上一日一律印成訂本是禱 
[北山西路綁票案犯之供辭]  
　　住居北山西路吉慶里九百二十二號門牌婦人周顔氏家四歲男孩周英直於九號晚被綁票匪孫愛竹等擄去希圖勒贖圖逃時開槍擊斃事主周夏氏並擊傷孩之祖母周葉氏孩母周顔氏母舅周學祺等一案由公廨中西官騐訊各情已兩誌本報昨經承辦此案之華探長陸連奎將已獲之綁票匪孫愛竹等帶至審事間詰問據孫供我由嵊縣原籍來滬祗有數天事主房屋係趙阿毛去租賃是日手槍亦係趙等二人所執刦得小孩交我抱回中途被追故抛棄於途即遭拘住西寶興路王漢春之餘屋亦係趙去租定我實一時受愚等語並向王漢春等詰問據王供對於據人勒贖案無開故仍管押惟周葉氏年已六十一歲受傷甚重恐有性命之虞而周顔氏顔學祺傷無大碍云 
[浙孫遣送傷兵回籍]  
　　浙江孫傳芳查有近畿第二師所部各營部兵士有久病不愈者計六十餘名係山東直隸河南等籍現由孫督辦每名發給餉洋十八元資遣各歸原籍並派督辦公署參謀一人會同第二師副官于春元隨帶護兵四名向滬杭鐵路調撥三等客車二輛於上午九時二十分由杭專車出發至長安站略停半小時又載病兵數名至下午二時半抵新龍華站當解下兵車一輛計兵士三十餘名於下午三時運往北站換乘滬寗路火車運往山東直隸原籍尚有兵車一輛計兵士三十人待由杭來慢車運往南站下車當晚乘坐招商局之江華輪船運往漢口轉遣河南原籍云 
[巿公所修築南巿馬路]  
　　上海巿公所工程處主任楊憲邦近查裡馬路自十六舖起至滬軍營一帶道路年久失修高低不一每遇天雨積水滂沱車馬行旅殊感困難去年華商電氣公司爲埋設地火線動工後其路更爲損壞不得不急事修築曾於日前飭工頭在裡馬路地方逐段勘察擬將路面翻高再加以滾路機滾堅以期經久不壞惟動工時每晚應在工程地點燃以紅燈俾車馬行人不致傾跌聞該路工已開始修築矣 
[閘北地方自治協進會之職員會]  
　　閘北地方自治恊進會昨日下午五時開職員會到徐錦棠等二十餘人公推唐伯耆主席報告開會宗旨遂討論各案（一）時屆夏令各里弄應添設水門汀坟圾桶公决函請滬北興巿植産公司與各房東担任辦理並函致滬北工巡捐局督率進行（二）禁止隨地便溺以重衛生案公决函請警廳切實禁止並組織宣講隊分理演講俾衆注意（三）辦理自治講習所案莊伯俞主張以簡單方法辦理議决積極進行當推吳和士莊伯俞起草至六時許遂散會 
[捲烟稅徵收局之通告]  
　　江蘇上寶區捲烟營業特稅徽收總局發出通告云爲通告事照得南巿閘北地方向來領取憑證一律五折不能變更本局開辦伊始姑念該處毘連租界爲體恤商艱格外優待起見該兩處烟商迅速購買憑證准以四折計算他處不得援以爲例本局規定價格隨時逕向南巿閘北兩分局購買各該烟商務須遵章實貼幸勿漏稅致干處罰特此通告 
[警廳招領女孩傳單]  
　　淞滬　察廳今收有女孩一口名　鳳年十三歲圓方面孔衣服白條布單褂内機黑布小褂藍布單褲黑洋　青布鞋頭梳辦青繩札根左臂帶代　　一隻於六月十一日到廳現留置於婦孺救濟會特印發傳單如有親屬人等知悉此孩情形者可即前往認領云 
[華商電車出軌肇禍]  
　　華商電車公司來往西門小東門等處之電車昨日上午十一時四十五分鐘時由西門往南駛經西區救火會北首春輝里口忽然出軌冲上側石撞倒該公司之電檡鐵柱致壓毁該里　角該處鐵柱旁邊有一王姓老者在彼擺設相面測字灘當時王某見電車駛上側石意欲逃避已經不及致被撞斷左腿人則昏暈由警趕來將傷者車送新普育醫治一面將該司機人拘入二區二分署核辦 
[冒充學生募捐之宜究]  
　　無賴陳家寶等三人見各學校學生向人募欵頗爲踴躍是以冒充學生以三人爲一組手持竹箇連日向城廂一帶各商店居户冒收捐欵昨日爲人覺察當將陳等三人拘送至小西門少年宣講團發落事爲學生會查悉業已派員查究矣 
[馮定波君逝世]  
　　馮定波君在滬寗路局電報處供職已有二十餘年對於公務頗有勞績曾得交通部乙等乙級奬章現滬案發生除公務外又協助各公團辦事昨晨十時在辦公時忽覺頭暈即由友人王君送至家中延醫診治無效至下午七時半去世定今日（十二日）下午六時大殮明日（十三）下午二時發引馮君住宅在閘北鴻興路西鴻新坊三十五號 
[盛雲龍在大碼頭倒斃之相騐]  
　　甬人盛雲龍在海軍司令部當差夫年僅十八歲近因患病甚劇急欲返里醫治昨日乘輪時爲輪船上拒却遂就大碼頭北首路旁暫息不料俄即氣絶倒斃爲崗警查見報知一區警署飭十六舖地甲查明投報地檢廳請騐於午後由廳委檢察官偕檢騐員蒞驗得委係病死旋由尸兄盛玉罷投請自願棺殮問官着具結存查准予領尸收殮 
[滬杭南站跳車斃命案]  
　　有一某甲前日乘滬杭甬火車到滬不俟車停中途從車上躍下以致跌傷當經路警抬送南車站上南醫院醫治無效於昨午斃命即經該院函致上海地方檢察廳請爲派員相騐當奉委派楊檢察官前往相騐委係因傷要害斃命因無家屬判由堂棺殮 
[西門烟紙店之刦案]  
　　西門義弄永泰烟紙店於前日下午突有匪徒三人闖入該店行刦擭取銀洋而逸該店主邵漢章隨後喊追由警帮同追獲張章山一名餘被兎脫乃將張犯押解二區警署奉闇署長提訉一過立命備文申送警察廳訊究 
[巡捕查獲軍械子彈]  
　　大陸報云昨日下午三時半後備巡捕携帶機關槍圍抄大馬路附近雲南路某宅當經抄出多數軍械子彈並拘獲持械行刼嫌疑犯兩人 
[謊報騙飾押七天]  
　　女子邱阿培前日至法捕房報稱被華金甫王阿福蔡寶榮婦人王老三等串通將女子之金戒金圈等騙去質當化用請求提究等情當由捕頭飭探將以上各人一併帶入捕房昨解法公堂請究先由捕頭上堂禀稱查得此項金飾實係原告邱阿培自已質當與被告等無涉實係謊報請核詰之華金甫等供原告係屬妓女由民人等與伊狎宿數宵有之所有金飾實由原告自已質當請求查察邱阿培供認謊報不諱中西官判邱阿培押七天以儆華等一併開釋 
[倒欠巨欵案之審訊]  
　　恒泰昌主蔣子祥前因倒欠謝崇華王泮林曹鉅卿章景福等往來巨欵控經法公堂判候傳到各股東再核昨又傳訉該店股東李國珍胡錦榮周志明李甫成等同延達商律師代辯先據原告農復律師聲稱本案前據蔣子祥稱各股東不負虧蝕責任旣不負責何以於合股時不登報聲明總之各股東確係合夥性質應負完全責任請求併追被告等由達律師代辯稱該店共有八股敝律師祇代表四股東被告蔣子祥與各股東均係好友當該店創辦時蔣子祥對於經濟上甚爲困難故向各股東懇求拼借得洋五千元給蔣開設此店當時立有借據載明倘該店如有虧蝕之事與各股東不涉今將借據呈鑒應請堂上准將此項借據轉交商會查察此種墊欵是否應負責任等詞中西官判聽侯覆訉再核 
[媳控姑案之訊判]  
　　林米氏昨延巴和律師代表投法公堂控稱原告嫁與林艾氏之次子林文藻爲妻過門至今生有一子近來艾氏在刑事公堂控告其子文藻吞没欵項二千兩奉判押繳不繳管押在捕房迄今日久仍未了案詎原告之姑艾氏竟將原告驅逐出外以致依靠無門爲此投案請求向林艾氏追償贍養費等語詰之林艾氏供婦人自已尚且在外求食何能有力養活媳婦等詞中西官判着原告回家與姑同居度日如再驅逐應即發堂留養贍費被告負擔 
[賣鴉片之罰鍰]  
　　陸裕生葛壽福王紀康張趙氏等邇在法租界地方私設　　容人在内吃食洋烟事爲法捕房捕頭債知前往抄出　據帶入捕房昨解法公堂請訉詰之陸等供認私賣燈吃中西官判陸等各罰洋五十元充公烟具没收 
[工商學會日報今日出版]  
　　工商學聯合會昨致各團體兩函云（一）啟者本報爲工商學聯合委員會宣傳部主編專載「五卅」慘變經過事實及對此事之公正言論定六月十二日（即今日）出版各界惠稿請交西門黃家闕路立達中學工商學聯合委員會宣傳部劉稻薪收并望國内關於此案之定期刊物及宣言傳單統希賜下數份藉資考證爲盼此啟（二）啟者「五卅」慘變不獨中國痛史實亦人類污點外國報紙紀載失實本報爲辨明眞象主張公道願與國内外之公正外人相見以誠用中英兩國文字紀載印行藉便外人閱覽庶人類同情世界公理不爲故意造謡者所蒙蔽倘國内外人士有關於此案之英文稿件見惠亦至歡迎此啟 
[誌謝]  
　　昨承商務印書館惠贈第二十二卷第九號「東方雜誌」及第十五卷第五號「少年雜誌」各一册謝謝 
專件 
[美國在中國之領事裁判權（續）陳御風譯]  
　　（ＡmericanExtraterritorialRightsinChina）聘雇合同之損失對於聘雇職員之合同在中國時有糾葛雇員常有控訴其雇主不法除退其職務者於是「應賠償雇員若干之損失」之問題因之而生司法界對於估計損失辦法之意見各有不同然在中國則僉以爲損失之賠償應爲合同年限以内之薪金全數此已成爲通例倘賠償全數後雇員另在他處供職賺取薪金則原雇主出示證據可反控之以求恢復賠償之費在中國之美國法庭曾判决一爭執劇烈之案復經上訴法庭覆准案中原告受被告之聘雇爲會計員以三年爲期原告就職七個月後無端爲被告所除退法庭判准原告可向被告收取三年全數之薪金 
　　賭博類之合同照習慣法賭博類之合同視爲有效惟在英國郤爾司二世ＣharlesＩＩ及安尼女王ＱueenAnne之時曾通過規章凡一切因賭博而授受之債務均爲無效美國各州亦均有相似之規章且此項合同現已公認爲不合道德應不發生效力可倫比亞法律内亦有此項規章而所難决者乃爲賭博類合同之界限問題譬如貨物之遠期買賣合同雖賣主手邊並無貨物且除向巿上購取之外别無他法可得貨物此合同亦爲有效按照法律如雙方締結合同賣買物産倘其本意不在此物産之確實授受而僅由此物産合同上之定價及屆合同期滿時之巿價二者之相差付欵以作交割此類合同即爲賭博類之合同應作無效故欲證明一合同之屬賭博類必由證據上或理論上表明雙方之宗旨在乎以價值之相差數作交割 
　　在中國之美國法庭嘗判决一案案中原告與被告於一九二○年在跑馬廳中相會談及股票交易事談話結果於此後六個月内原告代被告購進大宗股票以後雙方涉訟訟案之所當研究者爲雙方談定之時原被二告之本意何在惟原告聲稱彼不知被告之本意如何而被告則自認其買賣股票本思就價值之差數以取利且照一切調查記錄上並無載明被告爲有資産之人原告亦無證據以表示被告爲有資産者而當時賭博類之買賣股票盛行於上海以故法庭决定原被二告定合同時本意在就價值之差數以取利而其合同於法律上不生效力（未完） 
公布欄 
[江蘇丹徒地方檢察廳]  
　　佈告照得鴉片流毒至深且鉅政府　爲厲禁不憚三令五申刑章具有專條豈能任情嘗試誠以此種毒物大之病國弱種小之蕩産傾家其害比洪水猛獸爲尤烈日前上　發生私售烟土情事　巿人民奔走呼號同聲反抗可見　惡如讐人皆具此心理如能從此酲悟顧念國家知流毒之無窮以禁運禁販禁吸相互　運者販者能改事尋當職業雖利益稍微而人格則可無缺憾買者吸者能堅持戒絶决心雖暫時忍苦而身體則可保健全何苦自甘不韙致蹈非法况我國與英商訂約限期禁絶盡人所知事關外交信用尤宜以除惡務盡增進國際地位爲當務之急本檢　長蒞任以來對於禁烟一事職責所在未敢或懈惟鎭江爲通商口岸華洋雜處良莠不齋難保無不言之徒濳跡其間販賣吸食當此政府諄諄誥誡與民更始之時若不從嚴取　何以除惡習而申法紀爲此出示曉諭凡販賣此種違禁毒　或吸食　除由本檢察長隨時密訪派警搜查曁恊助機關拿獲解　法辦外如有人民　　報告並准立予緝究以期弊絶風清爾商民人等其各努力自新毋蹈法綱切切此佈檢察長嚴彭齡 
 
 

Page 17

 
 
1;第一萬八千七百七十九號;中華民國十四年 西曆一千九百二十五年六月十二號
星期五 * *本埠增刊 
[天氣預報] 　 
　　徐家滙天文台昨日下午四時三十分氣象預報云天熱而不定揚子流域略有雷聲馬鞍島以北微有南風東海風無定向又昨日下午三時前二十四小時内本埠氣温最高八九·五最低六六·四去年同日最高八五·五最低六六·二 
[吾所請原於閘北工巡捐局者] [  黃道扶]  
　　余居閘北稔知閘北之情形有不能已於言者數事爰錄之以請願於閘北工巡捐局 
　　（一）取締狹小之房屋閘北之房屋大都狹小不堪識者謂爲鴿籠式信乎其然也矧房屋之過於狹小勢必空氣悶塞於衛生上實大有妨碍而夏日天氣炎熱溽署薰蒸尤足爲患疾病因之而蔓延比比皆是深願閘北工巡捐局從嚴取締此種不合衛生之房屋如是則吾等居民受惠多多矣 
　　（二）宜修築溝渠凡居人之地不可使地中積水不動以免疾病叢生故無論大街小巷俱宜有完善溝渠由枝達幹通至郊外遠處蓋居民日用所餘之污水靡不賴溝渠以宣洩若無溝渠則污水停潴蚊蠅亦隨之而生其爲害居民豈淺鮮哉 
　　（三）廣設時疫醫院時屆夏令疾病最易蔓延故時疫醫院之宜廣設誠刻不容緩此種醫院之工作如診治貧病施種牛痘及一切保嬰療疾之事均可任之 
　　（四）宜修築道路閘北之道路皆以石子或泥土爲路面夏日經炎熱之薰炙行於路上熱不可當天雨之時尤感不便故吾深願閘北工巡捐局宜從事修築道路最好以柏油作路面路旁宜栽種樹木如是則租界之路不能專美於前矣 
[商店應增雇女夥] [  固初]  
　　本埠各大商店鱗次櫛比貿易之繁盛貨物之衆多誠足以供居人之求其内部逐漸改良年來日新月異可與世界商場相抗衡謂爲中國第一模範商埠眞不誣也然尚有一事鄙人至今尚缺憾焉則各店女夥之缺如也夫女夥有無在一般商店固無甚關係而在屬於女子用品之商店（如南京路之綢緞首飾店畫錦里之香粉顧繡店等）則男夥女客羼雜其間雖爲社交公開無分軒輊然細究之終不便宜即歐美文明先進之國其商店中皆有女夥招待女客深望本埠各大商店屬於女子用品部者宜多雇女夥若干人其他一般商店亦應分别增雇女夥一二以便招待女客 
[中國華商烟公司營業發達] [  ]  
　　北京路中國華商烟公司出品之富而好施愛美克龍門珠江好景牌等香烟平日銷路尚佳自此次肇事以來各界均贊美國貨因之該項香烟銷路尤見踴躍該公司以營業頓增大有應接不暇之勢特日夜加工赶製各牌香烟并精益求精以供同胞之所好聞近日銷數最暢旺者首推雙烟牌及富而好施外埠來電催貨者日必數起云 
[鑄豐搪瓷公司消息]  
　　閘北顧家灣華商鑄豐通記搪瓷公司爲全國最初創辦之國貨搪瓷工廠規模宏遠出品精良素蒙國人贊許近更精益求精以冀勝過舶來而杜漏巵且設批發所於愛多亞路以圖顧客便利由是營業益形發達此次該公司職員對於英捕慘殺學生工友血案憤懣異常一致捐集欵項送交學生聯合會藉予經濟上之贊助云 
[少年宣講團消息]  
　　中華路少年宣講團於昨晚八時開委員會議范大璋主席陳賢本提議（一）經濟絶交演講大會案議决十三日舉行（二）勸用國貨運動大會案定十四日舉行陸理事 
 
 

Page 18

 
 
1;第一萬八千七百七十九號;中華民國十四年 西曆一千九百二十五年六月十二號
星期五 * *長交議（三）柏堅君入團通過（四）通俗博物館主任公推甘梅嶺擔任（五）屋頂花園主任公推柏少瑞擔任（六）臨時全體團員大會議决二十日舉行（七）姚肇里提議訂定演講場規章案請陳賢本起草云 
　　又該團游行宣講股第一二隊陳賢本陳秋心申夢世甘梅嶺等於十日下午二時出發至唐家灣菜巿場宣講講題爲「英捕慘殺同胞」「買國貨即是救國」「暴動之利害」「對付英日方法」聽講者五百餘人回團已六時矣 
[南洋大學學生組織國貨倡導會]  
　　自五卅案後國民受重大之剌激經濟絶交厥維本國人用本國貨庶免商品往還金錢外溢昔抵制劣貨之五分鐘熱度今已增高不少該校學生二十餘人因鑒用舶來品者反以學生爲最多特組織是會以提倡國貨而領導之定章爲無論衣食用三者曁任何什物皆須用本國産者倘因本國無出産而不得已而用舶來品者亦須抽百分之二十爲稅以供會中倡導用國貨之雜費云 
[滬江大學年刋將出版]  
　　滬江大學年刋社籌備本屆年刋已有一年兹定本月十六日出版内容豐富裝璜精美共計二百八十面有圖畫照相之表現中英文之註釋且有珂羅版校景十張幽麗絶倫誠爲該校空前巨軼聞該社已通告全校定書者可於十六日起至十九日止持定單向該社分銷經理壽子鯤君處付價領書云 
[韶華半月刋暫停一期]  
　　韶華半月刋同人等爲南京路慘殺學生案頗抱哀忱無心作稿故第二期定於七月一日出版擴充篇幅整頓内容特闢「追悼南京路慘殺學生一欄」歡迎外界投稿承索附郵一分寄英租界北海路一百三十九號 
[讀者通信] [  張餘]  
　　余現成於工商之罷業未免曠廢時光又感於本埠住户多有鼠　夫鼠之毁物擾人甚且傳染疾病固盡人而知然無術以去之者以各家不同時並作且此殺而彼又生也兹請工商各界趁此閒時製造打鼠器具（其式爲一木板上置鐵條小攤往往有之價值銅元六七枚）發交學生會挨户送給每具收銅元十枚如此則各家有器將同時捕鼠而鼠可定期以盡且此器所收之欵亦可集腋成裘振濟此次罷業工人豈非一舉而兩得乎 
[集會表]  
　　時日地點召集者事由十四日下午二時南車站普益習藝所滬閔南柘長途汽車公司股東會十四日下午二時四馬路一枝香大通煤礦公司股東會 
 
