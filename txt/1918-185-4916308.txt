# 1918 - 185 - 4916308

 

Page 1

 
 
   
 
 

Page 2

 
 
   
 
 

Page 3

 
 
時評 
[好爲其難（冷）]  
　　爲今日北京之政府難矣受國外之要索忍國内之掊擊爲武人所誅求被國民之怨毒呑聲飲泣以借債奴顔婢膝以求人其爲天下之至難而又天下之至不堪者矣然而政府必且爲之必且不願失之必且千方百計以求之此果何所爲而然耶非眞好爲其難者何肯若是耶 
　　雖然難人之所畏也而政府獨好之何也不胃難而爲國家求幸福志士仁人之行也好爲難而爲國家求禍害即至愚極不肖亦有所不願而不忍也然而政府乃毅然行之者豈其性獨與人殊歟 
　　或曰否汝局外人見爲至難至不堪者彼局中人自有其至樂至得意者在也 
[命令]  
　　七月九日大總統任命王九成鑲藍旗漢軍都統崔閏爲鐫紅旗蒙古副都统義傑爲正紅旗蒙古副都統此令 
　　又令參謀總長蔭昌呈本部科長潘協同製圖局局長陳嘉樂另有任用請免本職均照准此令 
　　又令參謀總長蔭昌呈請任命耿其駿爲科長調任張士元爲製圖局局長增照准此令 
　　又令兼署財政總長曹汝霖稅務處督辦孫寳琦呈請任命朱建動爲管理龍口分關副稽徵常稅員應照准此令 
　　又令陸軍總長段芝貴呈請授曾煥章爲陸軍步兵中校張漢堂張烈爲陸軍騎兵中校張桂森加陸軍騎兵中校銜黃璽爲陸軍步兵少校劉連江爲陸軍　兵少校喬允祥加陸軍騎兵少校銜劉永修計宗銘加陸軍砲兵少校銜均照准此令 
　　又令李任輔熊文曾均恶給三等文虎章王學曾張國英陳西林蘇偉丁翰東許鎭藩茅元勲王明善胡斗光范德全均給予四等文虎章此令 
　　又令蕭俊生晉給三等文虎章王樹棠晋給四等文虎章此令 
[專電]  
　　北京電九日閣議要案（一）新疆蒙古劃界案交外内兩部查覆（二）開闢商埠案决定先開張家口歸化城赤峯洮南多倫葫蘆島六處（十日上午十二鐘） 
　　北京電曹錕改期十五南下隨帶衛隊請開拔費二十四萬又請給子彈四百萬（十日上午十二鐘） 
　　北京電經略使職權十二條關軍務最要者爲四省前方軍隊指揮調度統由該使總其成進軍方略計畫會議須經審核他如任免軍官亦特權之一 
（十日上午十二鐘） 
　　北京電政府向日本銀團訂借二千七百萬以七年短期公債作押用途改革金本位辦法發行一種紙幣價與日洋相等適合中交京鈔一元可使京鈔逐漸收回（十日上午十二鐘） 
　　北京電法部提出編查館條例案己由國議通過館設總裁二以王寵惠羅文幹兩人最有望（十日上午十二鐘） 
　　北京電楊橷督電告俄兵逃至伊犂境逹萬餘人心恐慌又告塔爾巴哈台新俄領事被舊署俄人戕害（十日下午一鐘） 
　　北京電廣東政務會議通過各總裁兼職伍外交岑内務陸陸軍林海軍唐紹儀財政唐繼堯參謀惟孫未有兼任（十日下午一鐘） 
　　北京電外傳熊希齡赴湘不確現尙抱病在津（十日下午一鐘） 
　　北京電魯省泰安東平濟甯等縣連發大水災情頗重己令張護督勘報（十日上午十二鐘） 
外電 
　　北京電龍濟光仍逗遛北京聞因貨欵未成之故現信外間所傳龍以粤省鑛產抵押借成外債之說並無根據茲由某要津通告濟順鐵路借欵合同簽押之說不確以京漢鐵路餘利抵債一節亦無其事（十日） 
　　北京電駐東京中國公使電稱唐紹儀代表粤政府與日人商訂借欵聞允以兩粤鑛產爲抵押品且力圖購買軍械子彈該使請中央政府設法破壞其謀（十日） 
　　北京電隴督電稱隴邊蒙人因秦省栽種罂粟獲利甚豐相率效尤請示辦法政府己命嚴查拔除之（十日） 
　　北京電聞森林借欵合同之條件如下數額日洋三千萬元利息七釐半還期五年回扣無抵押品吉林黑龍江森林鑛產付欵之後中政府應會同日人組織一公司開採北滿森林鑛產關於組織公司另訂附合同規定公司資本由參與該借欵之日本銀行供給半數組織公司詳則由雙方代表照鴨綠江森林公司及天寳山銀鑛公司成例决定之公司成立之時中國如不能付還借欵該借欵即作爲日本銀行應出之資本如不足資本全數之半則由銀行補足之中政府如須募債以充該公司資本則應由日本銀行代募其全部分或一部分華人所辦某通信社謂該借欵一千萬元將付給奉天吉林黑龍江三省當道以塞其口餘付中央政府 
（十日） 
　　哈爾濱電據可壳消息尼柯爾斯克之遇激黨己携火車逃往哈巴羅夫斯克據伊庫次克消息過激黨己離該鎭現集於佛肯烏汀斯克（八日） 
　　以上路透電 
　　北京電昨日英公使朱爾典氏之訪問外交部係勸中加加入俘勴交換條約要求政府將在華德奥俘勴送至茶蘭亞姆斯得但姆也當時由外交次長面約俟陸總長回京後即行回答外間傳說英使之訪外交部與出兵部題有關係係屬誤傳 
（十日） 
　　北京電政府决於明日宣布新國會召集令命參衆兩院議員於八月一日以前來京開會日期俟議員齊集後再定（十一日） 
　　北京電據研究會某領袖之談話謂苟無意外之事發生則新國會必能充分广會且議員人數必能逹法定之數足以舉行總統選舉云云 
（十一日） 
　　北京電協商國方面各公使於昨日下午三時在英國公使館會議時局問題（十一日） 
　　奉天電第六混成旅第十二團於今日乘火車四輛出發南下（十一日） 
以上東方通信社電 
　　東京電張繼昨夜由神戸搭船赴别府聞將勾留該處一月（十一日） 
　　東京電日本政友會有志昨日在某處集會協議促進出兵事惟該會領袖間則認定不能出兵（十一日） 
　　東京電日本駐英大使館參事官本田熊太郎氏昇任瑞士公使而其後任則以芳澤參事官補缺芳澤之缺或將以駐美大使館書記官出淵勝治氏承乏（十一日） 
　　以上共同通信社電 
戰電 
　　倫敦電今晨海格將軍報稱英軍在亞拉東面襲敵得利俘勴數人敵砲隊猛轟英軍近今所佔松末河南岸之陣地 
（九日） 
　　巴黎電今日下午公報云愛恩河南岸之法軍今晨攻擊朗邦西北里資森林入口處之德軍陣地在廣三基洛邁當之陣線前進一千塥百碼佔據夏維尼田莊與田莊南北二面之山脊俘虜三百四十七人六七兩日法飛機擊落並擊損敵飛機十四架又轟燬汽球兩具（八日） 
　　巴黎電今日下午公報云今晨三時三十分芒第第愛與瓦斯河間之法軍戰於安特字伊西面廣二英里半之陣線助以渴克砲車攻入敵軍陣線佔據卜特田莊洛桀田莊於數地點前進一英里許敵軍在洛桀田莊反攻敗退法軍固守所得之地迄今己點見未傷之俘勴四百五十人内有軍官十五員愛恩河南岸夏維尼田莊境夜間砲戰頗烈法軍復於該處得進步俘勴數十人夏陀蒂愛里西北兩面雙方砲隊交相轟擊二○四山境尤烈（九日） 
　　倫敦電奥國公報云阿爾巴尼虹渡伏巨薩之敵軍仍在進逼白拉西南有戰事法軍在台伏里上遊得地（九日） 
　　倫敦電杜林電稱德將魯登杜夫近曾至意國特倫蒂洛境命速佈置奥軍新攻勢奥軍大批援隊現集於印尼斯白魯克與特倫特瑞士邊界己經封閉（八日） 
　　亞姆斯特丹電柏林電稱戕害駐莫斯科德大使末巴區伯爵之兇手現匿於社會革命黨所佔之屋衛以機關鎗衆意該兇案乃社會革命黨大舉起事之信號莫斯科現有戰事詳情未悉（八日） 
　　亞姆斯特丹電鳥克蘭政府業己辭職（八日） 
　　巴塞爾電柏林消息謂莫斯科己於七日宣布處於受圍地位社會黨叛變之前一夕曾請鐵路人員罷工未果昨晨過激黨己將社會黨所佔之車站電報局郵政局奪回被拘之領袖承認德大使乃由黨中之暴烈分子戕害蓋欲藉以打銷白里斯特里土夫斯克條約彼得格勒與加羅斯拉夫均有革命謡言己經政府否謝（九日） 
　　丹京電德國胡爾夫通信社宣稱德皇己准外交大臣庫爾滿男爵辭職而以駐瑙威之德國大使辛慈氏繼任（九日）亞姆斯特丹電德國聨邦議會開會時中央黨議員某氏請注意嚴重之糧食現局社會黨議員某氏谓某某數界今猶不知人民之苦狀德皇亦在其列須知人民今每日所得不足四馬克者百人中有四十七人故縮短戰期所得之經濟利益實較佔據任何省分爲大云社會黨議員皆爲歡呼（八日） 
　　倫敦電土國公報云本月七日有敵飛機五轲以炸彈擲擊君士坦丁未釀損失（九日） 
　　倫敦電海軍部公報云本月四日至七日英飛機以炸彈六順擲擊齊不魯日及哇斯丹與不魯日之船塢並擲擊齊不魯日附近之敵驅逐艦四艘魚雷艇四艘敵飛機十六架攻擊英飛機一隊英飛機毁其三轲損其三架繼均安然飛回敵飛機七架攻擊英國水面大飛機三架交戰四十五分鐘爲英飛機擊毁二架（九日） 
　　亞姆斯特丹電柏林電稱本月六日德水面飛機　泰姆士河口外以機關鎗擊損英潛艇兩艘曾見爲驅逐艦拖之而行聞其一狀若將沉（九日） 
　　亞姆斯特丹電德國陸軍大臣史丹將軍在聨邦議會宣稱德國己承認條件凡交換之英法德戰俘不再用以作戰 
（八日） 
　　瑪德里電西班牙取締間謀議案實行後内閣禁止各報登載商船來往消息（九日） 
要聞一 
[北游通訊（一）（旅行記者惟心）]  
兵士但知督軍不曉民國記者留美十載徧游美帮即在日本亦曾游長崎神戸大坂東京及他處惟於中國從未出江浙兩省之境今第一次游行北方自南京乘津浦鐵道至天津而北京如鄉下人入城事事皆奇車至蚌埠有倪嗣冲之兵蜂湧上車收票人不敢向之索票未幾而有張作霖之兵又未幾而有張懷芝之兵耀武揚威躍上車來車中爲兵卒所擁擠身雜其中以爲乃軍人之專車開赴前敵偶與之談尙覺　些道理和氣待遇之亦還曉得客氣惟諸人但知爲倪督軍張督軍之兵而不知爲中華民國之兵可憐可嘆記者當時自思曰若這班兵士知道當兵係當中華民國之兵而諸督軍亦不過爲中華民國之兵則吾輩小民便可靠爲長城而不致爲其所蹂躪矣又回億前某美人自俄國來與記者談謂俄國自革命後一班兵士如無王之蜂到處亂飛火車上若位置己滿則騎在車頂上開了半路不願意了便求要駛車人將車開回原處以此爲比較則中國兵士尙不算十分胡閙即使有時也要大越常軌使鐵路人員爲難然尙不致騎在車頂上觀察中國事要退一步想方不致氣壞我們的肚子不然自號聰明的則不痛不養一班熱心人像周瑜一樣都氣死了中國還有救藥麽 
　　南方之文明與北方之文明記者自上海動身時以爲現在南北交惡北方人必恨死南方人要將洋砲轟壞我的腦袋豈知大謬不然北方百姓待南方百姓親親愛愛和和氣氣譬如問他們的路必善爲指導還要些好好兒的交京話給你聽比南方人好得許多記者曾記憶前在杭州時有人在金洞橋上問那做小買賣的這條是什魔橋那人答曰（哈你着奇得來這條是石頭橋你不看見麽）這種回答眞豈有此理現在南方戰爭並非南方百姓與北方百姓戰爭不遇有幾個督軍以中華民國的兵當了自己的兵大家亂打起來又以歴史上偶然的事搶了幾塊地方便以地方名其派了至於百姓千百年來處牧民政策之下眞所謂天高皇帝遠干我甚事此以政治民情上言之也若以文化言之則南北自有不同當火車在泰山旁駛過時記者觀山勢之雄偉想起周朝的發逹時代自語曰齊魯之時諸侯大夫出入乘馬車戰時有戰車必有廣闊之馬路現在都變了農田條窄路都没有了這是代表過去的文明溯是胡人亂華文化南遷有宋南渡優秀之人民大都徙居江南文化遂與之而俱來與南方派之思想混合成今日南方之文明（文化南遷不自此始　非講歷史稍說幾句含糊話亦不妨）南方山水秀麗故其人民多活潑而氣魄則較小北方山勢雄偉人民氣魄較大而思想則較滯鈍加以文明南遷後揚子流域開新花結新果成一種變態之文明而北方爲胡人所蹂躪文明之樹聨根拔起故觀今日之北方猶如大潮過後海灘留下蹟痕知曾爲大潮所經過而潮己逝今日觀北方但能從歷史上想像周秦文化潮流之漰湃而今己乾涸矣然而不觀北方則不知周秦文明之雄偉若以南方之景物而推度中國之基本文明則猶觀美女子而測偉丈夫之氣慨髦兒戲中之老生無論如何排架子總脫不了巾幗的氣味北京宫殿建築雄偉全城規模闊大有久居北京之友人謂記者曰余對於北京以八字之即（偉大雄壯臭味冲天）是也 
　　中央公園盡南人記者與友人游中央公園見老樹排列成序因謂友人曰（這幾株老樹不知道看見了多少歷朝興廢　）正言間忽聽得蘇州聲音故宫老樹下忽聞吳　音中國文化其北遷乎後坐園中飲茶聽得四週幾乎盡講南人話而以蘇松太杭嘉湖一帶之鄉音爲尤多聞多宦家然則所謂北京政府者實則爲南人政府故今日所謂南北之爭實則新舊之爭南北未嘗爭也徐樹錚殺陸建章何嘗有絲毫南北之意存乎其間 
　　政府現在並不腐敗某部員與記者談記者問吧政府究竟腐敗到何地步某君笑曰若以往時言之政府曾經腐敗現在並不腐敗記者曰何以言之某君曰夫動物之方死也其體殭旣而腐敗現在但留一副枯骨血肉己盡從何腐敗起至理名言讀者其亦佩服其君之言乎 
　　宣統之近况凡到北京之人大都總要從友人處探聽宣統起居非若張大師康聖人之忠君愛國眷念故主不過一種好奇心而己聞宣統近來讀書甚用功英文亦大有長進習字頗有成績可觀嘗書對聨賜陳師傅某日師傅與講清宫掌故到乾隆皇帝下江南一節宣統曰乾隆皇帝下江南咱們也要去師傅曰陛下去要驚擾百姓現在百姓苦驚擾不得宣統曰咱們去不許官員辦差使就不驚擾了蓋小孩子至今猶不知失了江山也當復辟之際有一班大員事事請聖旨宣統所講之話頗有皇帝之態度枲日某大員入覲宣統曰聞你在外邊辦事狠好我早知道外邊百姓平安麽你要好好兒安撫他們某大員唯唯叩頭而退 
　　北京大學之近况北京大學現己停課正在學年攷試現學生一千八百人歲費六十萬元以全國觀感所系之大學而論經費定不甚充裕故擴張新事業頗不易只好將文理兩科逐漸改良袞袞諸公赳赳武夫只要少殺幾個百姓分點軍費過去則爲子孫造福無量矣倡文學革命諸君抱不撓之精神積極進行其機關爲（新青年）雜誌此雜誌與在學絶無關係不過主持者多數之人偶然爲大學敎員耳近有一派人分别不清楚有因反對（新青年）而及大學者惡屋及其烏矣北京號稱首惡之區而一般新青年人物得在此揚旗鳴鼓與舊派開戰其成敗雖未可知其精神良足令人欽佩回憶南方學堂中尙出霍光論學而時習之義等題目尙講桃花源記之晉太原中武陵人出師表之臣亮言先帝倡業未半而中道崩殂等文豈不要急死人 
　　記者還要去游玩一番别要把寳貴光陰都講了閑話不久將偕抱一氏往東三省哈爾濱旅行或者還要去朝鮮走一走將以所見再與諸君通訊再會再會　　北京通信飄萍續昨稿登入第二張 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
　　北京特别通信（續）（一七五）（剽萍） 
愚書此函爲七月七日距總統任滿之日僅一轉瞬間耳然則總統問題實令吾人有研究之價值者也西南之主張如何今尙未敢妄斷僅就北方言之段派之安福俱樂部運動選舉時即以徐東海爲號召之資討論會原屬東海不必論交通系大多數與東海皆有淵源亦不必論即河間所造成之研究派議員見河間在選舉中己完全失敗投無用之廢票不如歸之東海目下己有此種傾鄉或有謂段派議員似將中變者然其初旣以此與各省當局要約苟欲盡行變更其事非易故北方國會之選舉總統多數必屬東海業己判明愚最近探索東海之態度對於總統亦殊不十分冷淡但有一段事實不久必將發生者聞此老以馮段兩派之暗鬭日演日烈各以軍人資格操武器於其前欲如諸葛孔明手持鵝毛扇一柄指揮翼德子龍使之一一聽命東海殊難自信故至東海總統之呼聲高至極度時此老將發表一種熱中帶冷之宣言春在意若曰總統之應當選者以名義言以實力言皆不出馮段兩公彼但願兩公之和衷共濟自行推定彼將盡力之所能者以援助之他日如有機會彼亦不敢忘情於國　云云此種表示之用意在東海固以爲純白無他自有　屣尊榮之盛德然其内容乃在使馮段同聲皆曰非公莫屬且曰我兩人皆願戴公東海至此乃始覓得奉勸兩公各捐私見匡予不逮之機會如無結果東海必仍曰我不願爲此殆預定之計畫續者諸君請觀諸將來可也 
　　雖然此僅就北方言之西南對於此項問題將運用如何方法亦急須加以研究者以愚所測西南之舉總統不出兩途（一）爲以西南而純舉西南之人（一）爲以西南而舉出南北兩方之人若純舉西南之人持續南北分裂之狀熊自另成一種問題姑不必論若欲以北方之人加入則可以加入者僅有馮徐兩人而有須認明之點新國會果舉東海舊國會勢即不能亦舉東海是也何則蓋雖屬新舊同舉東海而新者决不承認爲舊者所舉舊者旣舉之矣一經北方之不承認名義上旣屬落空事實上又難再加反對豈非進退失據故舊國會果欲選舉北方之人必舉北方之所不舉者乃可斷言者也果至於此南北之分裂依然而北方内部亦將大起問題矣（參觀愚昨日通信）故依吾人之理想若如徐東海者有解决南北時局之希望旣擁有北方現在之地位即當挺身而出以大刀闊斧之手段一手携北方一手携西南定今後解决之辦法可合南北皆舉爲總統即從總統問題而解决一切問題實國家前途之幸然恐東海雖有此種地位而無此種魄力眼光所射不出於北方一隅據秘密消息亦曾有某某要人籌出此種計畫欲使徐岑兩人爲綜合南北之主幹免使時局遷延國家危殆然無人肯以此轉陳於東海之前（在東海前最可進言者爲朱啓鈐問接者爲梁士詒然梁朱皆以爲難言）蓋東海爲人惟知冷靜待時不肯積極而冒犧牲之危險換言之愛惜羽毛以一己榮辱利害爲前提非擔當國家大業之英物也然則愚書此函之結論又僅得『悲觀』兩字而己矣謂之何哉 
[六千萬之鈔票借欵說]  
　　大陸報六日北京通訊云傳聞北京政府又向日本資本家商借巨欵以供救濟中交兩銀行鈔票之用債額約六千萬元以兩銀行產業及政府欠欵等爲質此雖傳言然非無因衆聞之極爲憤怒數日前協約諸國允將庚子賠欵展緩繳付時政府原擬撥出賠欵若干以贖回中交鈔票惟所擬辦法因商界反對迄未實行政府乃另籌一法發行短期公債劵以期維持鈔票價值但票價稍起即落以公僨不能暢消之故政府濫借外債虛糜財政其信用業己大壞此公債劵之所以不能取信於人也政府見兩行鈔票低落己甚遂擬再向日人借欵藉以保合兩行信用顧其借欵手續可謂奇異政府所借者不爲現資而爲鈔票此票將在北京發行聞共值六千萬元至八千萬元而兌換此種新票之現金則存於日人之手非中政府所能窺見其顔色也中政府旣將種種產業處置殆盡可賣者實之可押者押之信用幾降至零度今且取其信用而亦變賣之蓋於借欵果成則政府將不留絲毫信用而全賴日本借欵團之信用矣此政府非自謂將派兵二三軍團參戰拒德之政府乎吾人知其不及派兵而己無資以購黏於借欵合同之印花矣政府之傾覆遲早必不可免但現政府諸人不以此爲慮也中有二人己成巨富私自準備於數月内棄職家居永不復出大約其意中之住處當在東瀛又有二人在比較上慾望尙輕聞己購置華屋於青島預作優游歲井之計此外尙有一人擬歐戰終結後挾資赴歐遊歷歐陸各大戰場聞總統近來積資頗豐亦以國事重責未能擔負甚願於下届總統舉出後退位休養此種政府腐敗之聲逹於四境欲在中國歷史中求一與此相類之政府殆無有也 
[東京通信（心危）]  
　　日本出兵問題之最近觀 
西伯利亞出兵問題日本曾有停頓之說其實並非停頓不過爲形勢觀望而己蓋以美政府尙無鮮明之態度故不能不暫時觀望美國之意向此出兵問題之中心移於美政府之說所由來也據此間朝日新聞言英法希望日本出兵至爲熱心惟以美國之意未决日政府遂跬躇不前故目下英法等己促美國表明態度美國輿論漸有變動殆不出一星期美國之態度可以表明則於出兵問題必有急遽之變調云云於此可知日本之出兵並非無意矣日本之出兵問題主張最力者莫如陸軍方面故其派遣視察之武官莫不極言西伯利亞方面俄國之有產階級均希望日本出兵至其有產階級果能代表俄人之勢力與否尙未可知耳東方時論爲反對出兵之雜誌論彼政府之於出兵問題謂爲外交上之不能獨立惟任歡美之播弄日本縱欲出兵須聲明其目的或爲自衛計或爲利聨合國計均須以日本爲本位勿使外人左右其手更言彼陸軍當局之活動益可見其出兵論之眞相云云至後藤外相當本野去職時曾表明其反對出兵之意而最近對於英美通信員之談話則痛詆過激派而欲出兵亦可見其情形之變遷矣 
　　形黨近日聞政務調查會政友會曾以是是非非主義爲標榜其間意見未嘗統一如橫田高橋兩氏於一日開最高幹部會時曾主張出兵甚力其他亦有贊成者而討議之結果則以形勢推移以定進止縱未能全體一致其熊度而對此問題關係己漸深矣憲政會反對現政府者故其態度似未必表視贊成現對於出兵之目的範圍程度均在竭力研究三日該會之幹部會所議者爲目下英法與美交涉中苟得其同意或將共同要求日本出兵斯時日本若應之則日本出兵之目的與英美法義四國之目的果能一致否且軍事費之支出如何亦爲必須研究之問題故所取者爲謹愼之態度也國民黨亦有政務調查會而其態度未鮮明犬養氏曾反對出兵今旣列席於外交調查會苟主張出兵者其勢甚孤亦斷不能梗當局者之意現近日各政黨對此問題之關係漸深則出兵之舉恐將成爲事實况目下各種消息似政府己有成竹所待者美國之表明態度耳以余觀察俄國今日紛亂己極其人民己失其中心無論其爲過激派與反對派均欲仰鼻息於外人如目下之海參崴過激派始爲哲克族所騙逐而將來反動秩序之亂當可預測今出兵之目的僅在恢復其秩序乎抑併促俄民反對過激派之自覺而挫過激派之勢使德人無所假手乎則其程度尙非我人所可言也 
[日本楠瀨中將之歸國談]  
　　七日中央新聞 
　　南北和議難成爲援段政策所累 
日本前陸軍大臣楠瀨中將近由華回東京據云中國南北言和究難實現倘聽其自然其結果必至南北分裂分裂則四川雲南當獨立而山東江蘇有不可預測者中華民國旣四分五裂英美法德各隠身於其關係地方之背後而援助之事勢至此則中國化爲第二巴爾幹而置世界亂機之釀造所於我（日本）鄰邦矣 
　　南北調和果絶望乎余（楠瀨）於華游八十日間在南京上海北京天津等處恒以此詢朝野之華人則異口同聲去不可能再詰之曰君等何所苦而不自謀調停歟則皆曰日本政府之態度顯然助段故也 
　　前大總統黎元洪雖欲歸臥故鄉而曾不得一省其墓蓋彼若南旋南方派必擁立爲大總統而南北立即分裂黎之不南歸而潛居天津者爲此 
在段祺瑞一方利用自己之背景自謂有剿滅南方統一中國之實力然己實無力而徒恃半冷不熱之日本援段方針到底不能討伐南方中國政府惟仰段之鼻息而拒絶調處人之忠言欲回復其維持現狀殆無是日段祺瑞何嘗能辦到徹底不過以政權濟其執拗借日本爲大背景並於國會議員之選舉大總統之改選時固其黨之根蒂而己 
　　要之中國軍器之統一與軍隊之改良必須有統一的組織與鞏固的基礎之政府欲使南北眞實有調和之意志則日本政府須全廢與段所訂之契約及種種借欵兵器之供給對於南北執一視同仁之態度絶段祺瑞之糧道段不出一個月去矣於是南北之調和可以完全告成否則視爲段祺瑞一人之天下借欵兵器十分徹底的供給之公然明助段祺瑞可也若現在半冷不熱之助段政策使南北調停永遠不成又何所取義蓋對於現時之中國非研究之時代而實行着手之時代也 
[森林借欵之近日消息]  
　　吉林人民之反對 
　　欵項須十日後交付 
　　據某方面消息吉黑森林借欵實己正式籨字此事傳到吉省該省各團體以爲全省命脉所關己起激烈之反對九日接快信略云六號吉林省垣各團體在省議會開聨合會議到會者百餘人俱係各機關首領及本地士紳首由省議會于議長報告前次開聨合會議爲中央將吉林林礦各產抵借日本外僨電請取消至今數日並無覆電督軍省長去電兩次中央亦置之不理應如何對待請公决云云嗣由各團體討論一面再見督軍省長一面通知各縣團體一律舉代泰赴江奉兩省聨絡共同進行此後各團體每日均須到省議會辦公名曰各團體聨合會辦事處此次各士紳討論詞甚激昻僉云此事雖至有生命危險亦不顧惜較之從前之會議甚覺重要茲將聨合會暫行章程列左（一）組設吉林合省各團體聨合會辦事處於省議會（二）各機關公舉人員逐日分班到辦事處辦事（三）公舉人員即日齊赴軍民長官報告人民誓死抵抗之决心（四人民講求抵抗方法（五）由各機關分别函電外各個人名義電請中央政府宣布人民激烈反對並請限日示覆（十）此舉必有需欵之處應請暫籌欵項若干以資需用（八）推舉知各縣團體一律舉代表赴江奉兩省聨絡共同進行此後各團體每日均須到省議會辦公名曰各團體聨合會辦事處此次各士紳討論詞甚激昻僉云此事雖至有生命危險亦不顧惜較之從前之會議甚覺重要茲將聨合會暫行章程列左（一）組設吉林合省各團體聨合會辦事處於省議會（二）各機關公舉人員逐日分班到辦事處辦事（三）公舉人員即日齊赴軍民長官報告人民誓死抵抗之决心（四）人民講求抵抗方法（五）由各機關分别函電外各個人名義電請中央政府宣布人民激烈反對並請限日示　（六）此舉必有需欵之處應請暫籌欵項若干以資需用（八）推舉代表四人分赴奉天黑龍江兩省聨合各機關及軍民長官協爭據共同通信社報告吉黑森林偕欵實爲三千萬元己於本月三日正式籨字茲聞中國方面要求交付現欵甚急故其中一千萬元定於一二日中由匯業銀行提前交付但對於此說某銀行家謂匯業交付現欵一事實所不能其交付之法先須由上海臺灣銀行折合中國銀元匯至日本内地送交匯業銀行然後再交付中國至早須時十日云又據新聞編譯社消息森林借欵擴大情形以關係軍費政府方面極守秘密九日有人間接詢問田總長而田亦忽然缄口不言謂並不接洽然據政府方面傳出消息則此案閣議業經多次其初田農商尙持反對之態度而曹汝霖爭之甚力因曹陸有極優厚之利益非但回扣甚鉅且如某公司者即將因是而獲鉅資又各報所載是項借欵之條件據間接與政府有關者所言謂不能證其不確惟軍事需費亦不得己耳云云其意可想見矣另一傳說則此次森林借欵非但抵押條件之失利且間接實許以實行條約開許多之商埠故催詢商埠之議日内己見諸交涉矣 
[中央財窘之補救法]  
　　曹汝霖以本月政費軍費不足問題特於九日晚七時赴府學胡同總理私邸商議補救辦法聞曹與叚總理决定數項（一）凡己在磋商尙未成立之借欵應從速進行（二）通電各省區時應解中央之欵從速匯解（三）烟稅及田賦以後無論若何不准各省擅提（四）所得稅即日舉辦（五）經酒爲奢侈品不妨再增稅率（六）中央政費切實核減其可以緩設之機關應暫停辦 
[攻粤聲中之三要人消息]  
　　曹經略南下無期前傳曹經略使定於八日來京然是日確未蒞止究在何日亦未確定惟聞必須中央將所請應用之欵如數撥發始能成行更請徐副司令共同南下以便興張總司令協商進行又聞曹使近在津埠迭與張總司令往返電商進軍計劃張司令曾電政府請曹使赴漢籌辦一應軍務曹使原定有八日南下之議茲據政界消息曹使八日特派其公子士溥赴漢聞曹公子此次往漢携有曹使日前擬呈中央之援粤計劃書與張總司令接洽計程九日晚間可抵漢口又聞吳光新司令八九日亦可行抵漢上與張總司令王卾督面晤然後北上 
　　徐樹錚出京赴津四省經略使曹仲三日前電約奉軍副司令徐又錚一同南下聞八日政府又連接曹錕張懷芝吳佩孚三要人緊要電報一通均係催促徐副司令即日南下以便就近會商軍務并聞此三電中以曹使之電措詞極爲推重并有請中央任命徐司令爲奉軍援粤前敵總司令以壯聲威之語故徐己於八日帶同隨員衛兵計共二十餘人趕乘上午六點東車出都赴津矣惟據另一報告徐此次出京以徐州所招之兵甫抵小站洛陽所招之三旅己經李如璋着手編練月杪可望足額將來練兵地點則設洛陽並於彰德衛輝駐以少數兵力原擬在小站訓練嗣以離京太近恐易惹起外間誤會己將此議變更聞徐此次出京即係至小站辦理變更事宜兩說未知孰是也 
　　龍濟光在京近狀某社消息云五日龍使赴津原擬往奉抵津次早（即六日）並派王某等數人赴魯招兵諸事分派己定欲待啓程往奉商奉總理電召故即於是日夜間請京奉路局於貨車後特添掛客車一輛乘之反京又據軍界確息龍濟光所招之新兵五百餘名此兵係七日在法源寺招募者己指派新軍第一路參謀長壽林於八日早乘京奉車統率該項新兵赴小點訓練又聞新振武軍第一路參謀長壽林副官羅宏鏈及各級軍官五十餘員帶同新兵五百餘名於八日上午一點專車赴小站訓練并聞此項新兵係在本京招募所得者 
[京聞紀要]  
　　滿蒙商埠决定先開六處滿蒙開埠交涉固係根據民國三年之中日新約然聞與此次中日軍事協定之附件亦不無關係聞九日閣議中業經决定先開張家口歸化洮南赤峯多倫葫蘆島六處其此次續行要求之五處則暫從緩辦又聞昨日閣議席上某總長對於開埠之經費及警察權兩問題曾有爭義一說謂察哈爾都統田中玉對於上述兩項問題最近來電爭執甚力 
　　英公使訪問陳次長英國公使朱爾與刻己由北戴河回京九日午後三時特赴外交部訪陳次長會議約三十分鐘始辭去探聞内容係通告英國對於西伯利亞新形勢所持之態度陳次長當卽邀集司長參事等大開會議討論一切散議後陳次長卽於五時半晉謁段總理詳陳西北之形勢與外交團之態度陸外交避暑北戴河刻雖屢次電邀回京面陸氏尙未返駕也 
　　新選舉製造竣功籌備國會事務局員談新國會選舉除粤桂川滇貴五省外其餘各區均己竣事僅福建新疆湖北湖南尙在進行中福建現己選出一部分新疆亦己報告選期日内可望選出至湖北湖南因軍事牽連未能尅期舉行亦己决定選期湖北截至二十七日止湖南截至二十五日止均可一律選出新國會召集期大約爲八月五日開會當在八月十日 
　　中央選舉訴訟判决紀詳 
　　中央選舉訴訟經高等審判廳於昨日宣告判决其情形己略紀昨報茲將詳情錄下第一張玉崑等三人呈訴一案判决主文爲（原告人之請求駁回訴訟費用歸原告人負擔）其駁回之理由經審判長詳細說明其要點略云參議院選舉法第七條以法律上觀察之係屬原則而參議院選舉法施行細則第十條之伹書以法律上觀察之絶非單行之條文乃係爲本法第七條所設之例外原則係賅括的規定例外係特别的視定凡法律條文關於但書之規定事實上皆係特别情形與原則峐括之規定當然不同旣然不同則即無所謂本法與施行細則有何衝突也照此解釋原則與例外具有同一之效力原告人謂被告以命令變更法律殊屬誤解更進一層論之所謂例外規定者係特别情形究竟此次中央選舉第一部有無特别情形可據被告人所陳述之點論之查衆議院會場雖爲寛大而照衆議院議員選舉法施行細則第十七條之規定選舉監督得設種種的設備且依第十條但書之規定認爲必要時該監督有酌量情形之自裁權該監督適用法律不得不謂之敵當也仍此論據故認原告人呈訴選舉無效之請求爲無理由特予駁回第二何竣業呈訴一案判决主文（爲原告人之請求駁回訴訟費用歸原告人負擔）其駁回之理由亦經審判長詳爲說明其大要略云對於何竣業呈訴選舉無效其理由有二要點曰違法曰舞弊本廳綜合觀察之其不能成立而經駁回之理由約分三大部第一部分更分四點（一）名册名册又分三欵（甲）年齡問題查中國現行制度關於戸籍法尙未制定對於選舉人之年齡實難得有的確之調查原告人以私刋之歐美同學錄作證殊無根據（乙）籍貫問題查中央選舉會係代表特殊階級之規定非人表地方之規定籍貫是否相同毫無問題原告人以此爲攻擊點亦屬不合（丙）身分問題查李景鎬一名有隴海路局公函證明爲延聘之人員並非官史吳彭等四名亦由其本機關證明均屬雇員性質之人員絶非官吏可知原告人以此爲攻擊點尤爲不合（二）楊某之資格據本人所稱係外國留學生曾在外國佫事三年但無證明故將其資格取銷何能指爲舞弊（三）楊德森一名先駁後准於事實上毫無可疑何得指爲舞弊（四）選舉人名册所公布者並無總數然詳考核公布之件只末尾少冩一二行字實說不出杲有何種舞弊也第二部分亦分四點（一）投票人不滿三分二係屬違法者頃於張玉崑一案己詳爲說明不再贅述（二）茹養元係屬官吏且經本人將資格取銷李成章報名係用兩個名字實爲不合經事務所取銷其資格有何舞弊之可言且參選法第四十八條之規定係遣漏錯誤之問題非資格合否之問題也（三）參議院選舉法第三條第一項明定三十五歲爲當選人細觀法文自知何有違法之可言充其量言之當選者爲三十歲亦不過當選無效而己（四）鄧某廖某等確非官吏其當選有何違法如以爲鄧某等爲監察員而恰恰鄧某等均爲當選人則是政治問題本廳不便說明亦無從說明之必要也第三部分亦分四點（一）頂替投票即使原告人指出何人亦只能提起當選無效之訴訟與辦理選舉者無關也（二）投票　應設多少法律上並無規定是否舞弊原告人並不能確實指出此係政界所知者司法衙門不能知之且亦不應知之（三）所謂選舉票有記號問題倘原告人果能指出有何流弊應以當選人爲被告是當選無效之訴訟非選舉無效之訴訟也（四）所謂判定書格式不一致者與違法舞弊兩事毫不相干若攻擊其辦事手續紊亂頭臘不清尙可絶非舞弊也總而言之原告人起訴之理由或於事實上違法舞弊兩層毫不關涉或於法律上證據力旣不充分又不正當故本廳認爲無理由特子駁回並聲明於兩三日即當送逹判决書 
[八日之中央政紀]  
　　近三日來公府情况極爲清閒不似前數日之繁忙聞馮總統八日因無重要公事至午後三時始至辦公室披覧曹經略使張湘督陳贛督馬淮陽鎭守使拍來要電數件僅與張秘書長師軍事處長談話半小時餘遂退歸私室至參陸辦公處是日曾召集例會各重要人到者較多關防極密微聞關於西北出兵事項有所 
 
 

Page 7

 
 
討論而準備之但尙無具　辦法至攻粤作戰方針前己分别電令各　　照聞於綱目亦曾討論所得結果其内容爲先以三師兵力攻取　州後則永州之敵必退然後會合江西福建兩路同攻粤邊預料　軍本月内可佔潮汕贛軍日内可復南雄然後集湘贛兩路大軍實行總攻擊以期一鼓而下韶州韶州旣下則廣東大局形勢即盡在中央操縱之下前途不足慮也至攻廣州計畫則參陸處尙未議及 
[關於戰局之近聞]  
　　桃源奪復後之所聞常德馮玉祥旅長來電略謂前此職旅克復常德時周田敵軍比即退往桃源辰州一帶號稱神兵天將之總司令泰春來即泰晚峯副呞令兼支隊長洪天保軍師李魁等即乘機在桃源洞之老巢招集羽黨二千餘名勾結各處土匪以埽北滅洋能避鎗火種種謬說牢籠愚民專以燒毁房屋勒索姦淫爲事桃源各屬被其擾亂幾無寗日幸官兵奮勇携帶手鎗炸彈僅費半日之功將該匪總副司令正法斃匪四百餘名地方轉危爲安查秦洪爲前清始終未獲白蓮敎正副首領幸換滅迅速否則貽害無窮云云又一消息此次擾亂桃源者實非南軍而爲一種之土匪身穿紅衣紅褲以紅巾蒙首自稱神兵連日馮旅有電到京據稱此種土匪實係白蓮敎匪之餘孶目前根株尙未淨絶仍須嚴千偵緝緝獲之後請准按照懲治盜匪條例隨時懲辦以遏亂萌 
　　李厚基急報軍情閩浙軍援粤總司令李培芝陽日由厦門致政府統密急電據稱林葆懌又令在閩各艦入粤寺各艦長深明大義立將原電呈明除施行海軍臨時戒嚴規則外並加派陳碩僥爲電光山砲台總砲官以資警戒所有不肯附逆各艦長及海軍士佐懇請從優給奬以昭激勸 
　　陜邊吃緊之昨訊川軍進逼陜南吃緊異常而内部紛亂情形亦甚危急省中軍隊餉械皆不充裕陳陜督疊電政府請援請械政府以軍械一層部存無多當即電知該督令向劉川督處暫行匀撥茲接陳督覆電略謂東電悉軍械部儲無餘只有勉力支持靜待後發惟陜省在直隸新練之旅有人無械徒手者多何能作戰仍盼從速設法以濟要需不勝迫切待命又聞政府八日接豫督趙周人密電一件稱張鈁（字伯英河南新安縣人現充將軍府參軍）與陜匪勾結在秦省東南各縣活動潼關兵力過單異常危險特派毅軍二千名由丁統領帶往潼關擔任防務以免該匪擾亂豫西云云據政界消息段總理以張鈁出京膽敢通電獨立除飭川陜豫各軍嚴拿剿辦外特派朱實仁往陜查辦聞朱刻下尙未到陜八日總理親擬密電一件拍致潼關轉朱定仁收内容如何未詳 
[湘中戰事又急（長沙通信）]  
　　吳孚威之招撫計劃南軍旣不承認自難發生效力且段閣己令改守爲攻更無實行之餘地故近日以來零陸右側之寗遠新田又己發生戰事聨軍總指揮張其鍠氏己親至黃土嶺督師向北軍猛力攻擊北軍亦即分途迎戰聞以烟竹石坡等處戰事爲最激烈 
　　零陵郴縣兩處己由北軍分任攻擊擔任攻擊郴縣者爲直軍第一混成旅旅長蕭耀南正在整飭所部限期進攻昨特先致趙恒惕一電勸其俯就範圍以免再蒙戰禍趙氏以蕭旅此電絶無絲毫誠意存乎其間故並未致答並亦己準備迎戰大約大數日間必有極激烈之戰事 
　　駐在寳慶之南軍人數併黔軍計算尙不過六千餘人而北軍之駐在寳慶者則多至五混成旅雖己抽調其一部分進取武岡然僅皖軍十營較之南軍仍多至數倍且北軍所用槍械亦較爲精良就此言之北軍己佔勝利然彼此相持至月餘之久北軍不僅未得勝利且時爲南軍所挫兩軍之戰鬭力於此己可見一斑頃聞該地南軍又以散隊分途攻擊寳慶戰線因而日寛昨田樹動旅長己有電來省告急請速派兵一旅前往援助 
　　湘西戰事自經馮玉祥所部之董團將桃源攻陷以後周則范即率所部退駐辰龍關决定據險以守暫不出戰董團隨後追襲己向該局施行攻擊惟該關地勢險峻異常僅有小道可通左右皆峭壁巉巖進攻殊非易易故董團攻擊數日不僅未能得手且軍士多被擊傷迭電告急商請王正雅派兵一營前往援助俾作嚮導惟馮之態度己異不願前敵再有戰事 
　　林德軒所部之軍前由永順越過大庸擬出慈利攻臨溰再佔澧州以斷北方援軍來路不意甫至臨澧即爲北軍繫退現據王正雅來電報告謂林軍復由慈利反攻臨澧業己派軍前往救援矣 
[湘卾戰局與兩垣近况]  
漢口赤水 
　　曹　遲遲吾行張懷芝雖行而未有所舉動前敵戰事似無變化之可言其有小變化者不過兵略上稍有更動耳湘中戰事現己四面騷動僅長沙一隅不聞砲聲湘南之戰本最激烈自田應詔周則范等敗出常澧急行黔軍爲援於是湘西之勢力擴充陳炳　　兵於新寧武岡以逼寳慶与濟入龍潭溆浦於是湘南湘西南軍之勢力連絡聲氣相通戰雲遂集於湘西矣連日來最激烈之戰事惟新甯武岡兩處因南軍遍邵陽甚急田樹勲之第七師不能守禦將湘南正面之奉軍二十七師由祁陽掉轉馬頭援助寳慶辰沅方面之周田殘軍現復整頓與黔軍及張學濟之軍結合守新店楊公嶺辰龍關一帶戰地大有北規常德東取益陽之勢馬濟爲新武辰沅間之聨絡線據軍探報告現正取道雷峯一俟援永之軍得手則互相策應進取新化資水流域轉攻邵陽故現在北兵注重湘西李奎元之十一師對付周田無餘力及他馮玉祥之熊度消極不願再戰奉軍安武軍蘇軍分禦茶陵郴縣零陵武岡一帶之南軍新化一面甚屬空虛無兵可調吳佩孚亦無意湘事志在休養而平江岳州臨湘一帶圭匪蜂起兼有南方派人物爲之指揮第二十師范國璋之兵全數調集僅足自衛不能撲滅張敬堯獨處湘垣對於前敵各軍僅可籌商無力指揮調遣更無增援之兵且財政困難萬分雖有監軍省長之威權而無絲毫進欵戰事未己四民離散商業凋零釐稅無收四境坵墟人民無家可歸更何能再事耕種春季旣未收穫秋季更無希望田賦地丁無人納奉湖南銀行純係紙幣且低落至於倒八折故張督祗望中央接濟湘省糧米向不仰給他省且嘗供給卾贛今則省城皆仰給漢口接濟米麥以是生活日艱人民之脂膏日竭近來湘垣表面上雖無風潮而裏而之痛苦有甚於他省百倍者矣卾西之戰北軍疊告勝利吳軍且己進佔巫山一部而建始利川大有破竹之勢祇以南軍出没無常不敢衝進昨得軍界消息謂吳光新來電川滇黔軍聨合入陜陜南危急恐漢中有事則順漢水流域進犯襄鄖宜有備無患故王督先遣第四混成旅張聨陞助吳今更密電移駐陜卾通道以防侵入又謂唐熊以川境旣清議即進攻陜南更益一罼入卾與陜聲應業經整齊兩師將捲土重來非復如前之虛張聲勢云云又聞吳所佔之巫山一部己經退出因顧品珍之援軍大至也漢口連日來破獲黨人機關兩處一在堤街捕獲四人當場格鬭逃去一人又在租界晋通棧捕獲兩人均交軍法處審問又因臨岳之間北兵與地方護國軍戰武漢兩處大起謡言謂黨人將有事於武漢在漢各衙門如某司令某師長某旅長之行轅均以重兵防守風聲甚大其實庸人自擾不值一　也 
[蕭縣被土匪攻破]  
　　徐州快信云蕭縣城距徐州偏西南五十里八號夜兩點鐘突來土匪千數百之衆圍攻該城開放排鎗齊聲呐喊扒城而入所有住戸銀錢貴重物品擄掠一空並架去紳商富戸三十餘人以爲勒贖之計徐州聞警張鎭使七十四混成旅於九號十一點派隊馳往救援業己無及並聞段母怠道尹（段蕭人住宅在蕭城内）銅山余知事所有警備隊均分撥半數合同軍隊共千餘名馳往救援 
[九江近事]  
　　贛省財政廳長楊慶鋆前日來潯赴牯嶺晉謁陳督聞楊氏此來不獨於財政問題有所陳述並與軍事有關 
　　陳督此次來潯歡迎張總司令便道往遊廬山本擬藉息政躬惟目下正在軍務倥偬之際援粤軍隊又復積極進行未便覊延過久因定五號回潯六號乘車返省己由鎭署通知鐵路公司預備花車專候旌節啓程嗣因楊廳長赴牯面陳一切遂又小作勾留故歸省之期現尚未定也 
　　南灣鐵路坐辦張毅前因該路請歸國有事業由李總理電召入京磋商一切茲聞該公司接張由京來函稱路事改歸國有稍有眉目惟價格相差甚遠刻正與各當道接洽並促贛省公推各代表從速北上以便共同討論 
　　九江第二屆省會初選今日（八號）在塔公祠開票聞封廓區有人携帶未投之票欲乘機投入匭中於是城區監察員高某疑該區票匭有弊大起爭論幾至用武後經人排解始克寢事下午開票完畢當選人一一揭曉茲將名姓錄下黃席之周觀澄陳廷幹張行練萬中楨徐寳泰戴古臣虞象亭吳宜定熊道貞俞鏡芙袁炳康余奇才葉華澧熊玉林夏克勤譚振張述讓蔡章周子元張式如戴雲嵐劉　　　金海　赤霞葉瑞堂葉禮寳吳又藩胡祖詒劉家　張振玉張大鏡馮鴻桂德馨李時翊李盛鑄蘇朝金王竹軒熊寄如劉松濤陳震黃世澤黃子芳黃錫三殷兩如黃選璋張正聲李孟生葉有墀葉爲鐸胥訓枋路鴻昇張敦舉萬和悅孔慶奇余淼張育麟蔡澤周 
　　九江西門外正街余春和五金號昨夜（七號）不戒於火致肇焚如延燒四五家其時風勢甚大火光燭天經軍警竭力施救始得撲滅刻聞警察己將起火人帶署押候處罰矣 
　　日人佐佐木龍勝大西儀三郎牧浦愛司三人及上海東亞同文書院學住（日人）杉若武中山恭介白澤慶治等共六人來贛訓查商業於前日過灣經九江臺灣銀行介紹商會接洽並懇專函南昌商會指導一切刻己持函晉省矣 
[杭州快信]  
　　軍界消息援粤浙軍四團二三兩營己奉閩督商調由饒平開赴汀州剿辦土匪 
　　省議員覆選定下月一號舉行杭縣錢宗翰祝紹箕金有常朱鴻逹等最有希望 
　　省城近有人私售私花稅票事爲畢處長訪悉加派督查員究出惠記凤票公司（住城站）有朦混私售情事移送警廳罰洋三百元勒令停業一面出示查禁 
　　遂昌程知事蔭榖電呈高審廳以民事訴訟人一經敗訴每避繳遞送送逹各費應否拘押仰另有妥善辦法請電示祇遵 
　　紹縣王知事蕭山殷知事昨偕查勘蕭紹塘工部派專員李萬二君同詣省署面陳一切險工具體辦法 
　　高審廳昨委徐紹溥（本廳書記官）充杭縣地方審廳推事交涉員林鵾翔現赴台郡辦理交涉回省尙需時日署中公務暫委第一科員丁紹瀛代拆代行 
　　今日（十二）爲國軍恢復紀念期督軍省長己通論各機關放假一天 
地方通信 
[松江]  
　　省議員初選投票記省議員初選投票照向例分爲十區松江巿區仍假縣立第二高等小學校爲投票所十日上午八時將開始投票由初選監督李潤之到所監視内外秩序由領袖警佐那鶴年督同武裝警察在場維持並由駐松軍隊撥遣步兵一小排駐防所外以資彈壓所内共分天地元黃等二十一區專司簽到發票各選民先自發票處換領印票後再至冩票處填冩冩成後續持印票至投票處投入票匯是日所内秩序尙稱整齊惟因競爭當選者人數過多票額大都不足臨時猶遣人四出用重價收買因之希望當選人所雇之書手或抽票手往往將票證半途售人即如五庫鄉某甲所收之票證被投票手售去時甲適在所内司發票之職見他人持己票來換印票即思覇阻幾與領票人發生衝突更有西外某甲直至下午票尙未足遂遣其黨員在他人手内攫得票護三十餘紙亦異聞也 
[蘇州]  
　　省會初選風潮詳誌吳縣第一區省議員初選舉於十日舉行是日上午六時許吳初選監督及各管理員監察員相繼入所維時所外投票人紛來距投票所相近街巷己無隙地所有房屋均被投票　租賃作爲招待之所盛備茶點菜酒諸品以饗各投票人迨鐘鳴八下吳初選監督命僕振鈴開所於是各投票人紛紛擁人領票簽到換票投票秩序尙整詎至和時許因人多擁擠有某選民因爭先上前領取入場證與某選民互相爭鬧以致扭毆受傷幸彈壓警再三排解始獲寢事嗣於午後十二時一刻各投票人忽變本加厲閧入給票處搶取領票證該管理員見事不佳鳴警保持秩序不料若輩竟藉口巡警打人扭住該警至吳初選舉監督處要求重辦經吳初選監督婉爲解釋始告無事而各選民亦依舊投票至一時十餘分有某選民指某甲多領票證將其扭至吳初選監督處旋又將某甲扭出投票所外所内秩序又爲平靜二時許黃色領劵證管理員與選民銜突紛紛離走票證被搶淨盡而未曾搶得者咸將簽名之入場證至領票處領投票紙管理員堅不肯發種突又起竟將該處房屋蘆棚一律拆毁擁入投票處將第八號票匭打毁並扯碎選票二千權左右維時秩序大亂人心鼎沸吳初選監督見此情形心灰意懶即以不了了之而若輩流氓選民亦逐漸散去迨鐘鳴四時所内己沉寂無人惟所内演此惡果究竟此項所投之票能否認爲有效乃一極有研究之問題吳初選監督處於和平地位事事不敢作主唯商之於各監察員擇善各之然此時開一會議主張不一或謂以此認爲終局或謂尙有無數選民未曾投票將己投这票作　無效另定日期再行舉行或謂己投未被扯毁之票作爲有效另行補投嗣吳初選監督以此事最好電　齊總監督核示在會之各監察員均贊成通過由吳初選監督回署辦理間十一日午後尚須邀集各監察員在署開會　商 
　　發現多數浮屍崑山吳縣毗連之轄境周巷村日前發現浮屍一具形似日久腐爛不堪日昨雷雨後祥義鎭渡頭村等處又發現浮屍數具經鄉人打撈見屍身均用鉛絲捆縛墜石棄於河内者撈起後突見河中又有多數屍身尙未起水約共二十餘具現經該處圖董唐相雲地保郎大春等赴縣報請勘驗矣 
[無錫]  
　　推廣郵政天下巿北莊地方人口頗多離城　遠郵便不能直逹前日該處陸某具函請求本邑郵務長章君請菘派郵差經行以利居民己得允諾於七月三日起飭郵差經過該處時摇鈴爲號俾居民便於交寄云 
　　嚴家橋之鉅刦案十日下午一時離城五十餘里之嚴家橋鎭忽到有敞船兩隻載有盜匪三十餘人一躍登岸連放排鎗蜂擁至城紳唐郛鄭兄弟所有之唐德忠堂倉廳内刦去預備完納忙漕欵洋二千餘元並至側屋唐氏所設之德仁興繭行内搜去預備收夏繭欵洋三千餘元最後復撞開唐氏經營之周濟公典大門將現洋金銀首飾貴重衣物搜掠一空價值萬金該鎭首富李姓亦被殃及西街之某米行亦遭刦掠總數約有二萬金傷人數名至傍晚始呼嘯揚長下舟而去此等匪徒鄉民中有認識者謂均是平日設賭誘人之巢湖紅帮及常熟地痞水陸兩路共來盜匪七八十人快鎗手鎗三四十枝之多間執鐵尺利丸飽掠之後由水路向羊尖往常熟縣境内而逸楊知事據與後至習晨始派劉子久督同警備隊下鄉履勘一面並電請常熟縣知事派警協同跴緝云 
[鎭江]  
　　省會初選再展期省會初選前經齊省長通令各縣展緩至本月十日舉行初選監督倪和甫和事先期邀請各巿鄉董事及現任省議員於日前在署宴會商榷辦法各董僉以初選當選名額應於投票前十日宣示載在選舉法第三十二條今旣未奉確定依法不能投票應電請省長再行展期於是倪知事即據情電呈省長核示己奉電覆准再展期至十三日舉行當經倪知事布告各區選民知照並額定初選當選人七十五名又徒邑各巿鄉董事鑒於參衆兩院初選時之冒名頂替等弊本届選民愈多若不先事預防勢必釀成摀亂因議定各投票所之入門證應一律分給選民以杜朦混頂替之弊當由倪知事布告各巿鄉董事應依法辦理不得稍事通融云 
　　英艦往滬日前有英國兵艦二艘由上游抵鎭茲悉該艦在鎭事畢同於九日上午啓輪赴滬當該兩艦行過象山圖山時各砲台均升旗迎送云 
[揚州]  
　　第八中學舉行畢業江蘇省立第八中學於九日下午三時舉行第四屆畢業禮在校舉生及畢業生家長敎職員均集禮堂首由校長李更生報告該校己往之成績及宣言未來之希望並發證書繼由敎職員畢業生家長等訓辭次各級生徒致畢業生頌辭次唱校歌次行鞠躬禮撮影而散畢業生共計十八人 
[杭州]  
　　路股請發國幣鈔票浙路股欵改發北京交鈔股東損失甚鉅要求滬杭甬路援例收用亦復見拒茲聞浙路股東又具呈軍民兩署以浙路還股之欵現係京行交鈔惟京行己添發一種國幣鈔票南北通用似較交鈔爲便尙有未還之股應請會咨交通部改發國幣鈔票以恤商艱而維國信云 
　　勘塘部員竣事内務部特派勘塘委員萬樹芳李升培曁省署技正王濟組業己將西江東江北海各塘履勘完畢於前日乘輪回省寓居湖濱旅館聞查勘塘工結果擬分四年進行十日萬李二君在西湖靈隠游宴由水警徐廳長實業吳科長作陪大約須勾留數日再行回京覆命 
[嘉興]  
　　省會重選情形嘉興本届省議會初選投票其第一第二兩區因違法舞弊疊被選民呈控官廳經齊總監督認爲無效令縣將該兩區重選在案現張初選監督己於十一日重選所有選民通告由各調查員於十日分段擇有勢力及暴烈分子發之故每調查員所發通告不及十分之一外界仍有煩言投票日希冀初當選者仍雇人收買通告分設機關投票場之管理監察各員悉仍其舊並不更委雖初選監督到場監視其投票舞弊仍不稍改惟選民方面於前一日呈請初選監督加派公正選民監察投票並將己死及遷徙曁僞造選民之通告由縣令知各調查員繳呈縣知事備查故尙無風潮云 
　　勸學員被控飭查本邑勸學所勸學員柏堅被人以品學平常請縣更委等詞向縣控告張知事據呈後己令勸學所長莫其瀾逐欵查覆母得徇情以憑核辦現閔列名諸　又具呈到　訥求將該案撤銷並請將揑名者懲辦云 
[安慶]  
　　馬鎭守使出發皖兩鎭守使馬聨甲奉令爲安武軍前徽總指揮前由蕪來省即籌備一切行軍事宜所帶隨員一百餘人連日己將行營辦事各員支配完竣八日午十二句鐘出發直赴前敵省城各長官自黃省長以次均赴江干送行儲參謀莘則親送使節至九江再行回省代拆代行兩使署公文馬使此次出師監赴前敵駐紥湖南攸縣己令一等參謀潘敬夫帶令偵探多員由九江登陸率隊前進探聽南軍消息云 
　　候補知事分廳辦事黃省長以民國三年時各知事本有分廳辦事之成規現在知事分發到省者較前加多而庶政繁興亦較前更甚自應規復舊制以資練習近日己考取分發知事二十八名一半派充政務應辦事員一半派充財政廳辦事員均己到廳辦事矣 
[武昌]  
　　選舉之奇聞武昌縣前報參員選民共一千九百五十人經省署減去一千一百二十一人祇准人百零九人各區調查員異常恐慌咸以此項調查只有遺漏（即以省城而言有薦任官資格者律師資格者中學以上敎員三年上者專門學校畢業者己共近二千人至五萬元財產者雖未必有千人亦在三百人以上再加百元直接稅者至少亦必三四百人）豈以全省都會資格寛至六種而僅數百人合格者且省署核減以何爲理由以何爲標準均無表示誰有資格誰無資格名册上並未勾出倘有人質問無從答覆故將滅數暫不宣布一面請求初選監督王却事向省署據理力爭矣又施南各縣尙在戰區不克一律舉行省署所立機關由各該縣選舉調查員將選民名册賫送到省即在省中舉行初選云 
　　漢口新開馬路之估勘（湖北王督軍以漢口自辛亥改革以來一片焦士僅閱七載而房屋巿面己次第恢復其城垣馬　内外街道亦己展放較之内地街巷偪窄眞有天淵之别未免相形見絀故亦有展放馬路之計劃客歲擬定新開馬路三條一由觀音閣直逹關聖讲碼頭二由六度橋直逹集稼嘴碼頭三由張美之巷直逹招商局碼頭先從張美之巷人手而兩旁房屋鱗次櫛比拆房收地種種　備均關緊要曾經提交省議會議决准在官錢局支用四十萬元查張美之巷直逹招商局碼頭計長五百餘丈擬新開四丈寛昨日訓令漢口總商會設法進行伹民間產業應予以相當之價值應如何仨勘之處昨由會函致漢口業主會召集該處業主妥爲磋商折中估勘以便呈復即日開工 
[奉天]  
　　省立學校之變動前清末造興辦之農業學校及試驗場十餘年間屢經變遷成績不良畢業學生難適實用决定於署假後停辦第二中學校假處省西學生不多亦决定裁撤其學生則轉學於第一第四及高等師範附屬中學云工業學校本由實業學校蛻化而來其敎授管理純照中等普通學校辦法前由省議會提議添設工廠己由當局籌欵暑假後即可撥給惟該校之機械專科并歸北京高等工業該校專辦甲種工業云至此次所裁學欵專爲擴充其他各校之用餘欵存儲組織實用學校不准移作另項用途云 
　　演說職業敎育中國敎育大家黃炎培蔣夢麟二君素於　業敎育深有研究並實力提倡進行茲黃蔣兩先生調查朝鮮敎育過奉青年會特請開會演講訂於七月七號午後七時演說中國與美國職業敎育問題並用幻燈助演現己印就入座劵分請各界友朋有願聽演者可至青年會領劵届時往聽諒此次　演必能喚起吾人注重職業之思想也 
雜評一 
[政府諸人之自爲計（默）]  
　　悲乎傷哉今日政府諸人之用心也濫借外倛如此吾國人每私心竊計以爲政府諸人縱不爲大局計寗有不爲己與子孫計者而孰知政府諸人早己各自爲己與子孫計耶孰知政府諸人亦早知坍台之將不久而己爲挾資避地計耶乘南北擾攘之秋攫取多金預營樂土爲將來安享餘年計自爲謀誠得矣其如國家何其如國民何 
　　嗚呼使大陸報之言而不誣者則政府諸人自命中爲何如人耶試問尙有絲毫良心否耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[恢復共和之紀念]  
　　今日（十二）爲恢復共和之紀念日盧護軍使特先令由步兵三十八三十九馬張兩團長轉令該二團掌旗官各持團部標旗率領所部官兵於清晨迎至龍華操場以便舉行祝典並由該管官兵循例舉行閱兵式業經馬張二團長通令所部各營長届時各率連排長官抽調士兵馳往龍華操場聽候指揮隨同慶祝 
　　鈞和遊巡艦長董仲發除照例在巡艦上高懸滿旗外並定今日清晨八時在艦内官廳備設國旗率同員弁水手士兵人等舉行慶祝以誌紀念 
　　交涉公署因須招待中外來賓昨日己預爲布置門前紥有冬柏鮮花綴以花圈大廳各處均有設備指定招待人員備有茶點皮酒招待來賓 
　　上海地方審檢廳昨發會銜布告云本月十二日爲恢復共和紀念日本廳停止辦公一天仰訴訟人等一體知悉特此布告上海縣知事公署昨亦發出牌示今日停止辦公一天 
　　南北兩商會昨接王道尹函轉省令飭各預備慶祝遵即佈告各商業一體祝賀昨日該會亦預備懸燈結彩高揭國旗藉申祝賀 
　　再誌法租界舉行祝典之預備 
　　法捕房施總巡以十四日界内舉行慶祝大黄先於十三夜九時舉行提燈會所有次序俱己規定惟届時觀者必衆恐有宵小乘間摸竊等事特於昨晨諭令中西探目届時多派幹役曁華捕越捕在通衢要道嚴密偵查不使發生事故以維秩序 
[華商投効特别巡捕隊]  
　　公共租界工部局爲保護治安起見特组織特别巡捕隊業於日前實行土差惟此項特别巡捕皆係義務旅滬西人之投効者皆爲各洋行體商人故所訂奬勵章程極爲優厚與萬國義勇隊大致相同現聞華商中之青年有志者如絲茶金業洋貨綿紗五金等各商號中人報名該隊者亦頗不乏人每日先在戈登路會集操練待其純熟卽當實行上差云 
[美人繕發家書之被疑]  
　　大陸報云美人麥考益執業於愼昌洋行其母刻居美國聞日前麥考益繕發家書内有數語在檢查員觀之似有抨擊美政府之處因此上海美員依據美國間牒法發出逮捕狀拘之十日午後由美署副總事詰問旋准其具保五百元釋出麥己請禮明律師爲之辯護麥被捕時如聞晴天霹靂驚愕不置自謂忠於美政府而麥之友人輩聞之亦羣相訝異皆謂麥對於美國與協約國之宗旨極端擁護麥爲耶路大學畢業生熟諳法文曾自請効力於耶路軍事通信社美總領事蕯門斯曾保舉其人麥又向美領署自請從戎但美署因其未有生於美國之證書故未照准云 
[引渡在津逮捕之俄人]  
　　大陸報云近有俄人二名在天津被拘聞與僞造俄領署官印案有關上海俄總領事特咨照補房派捕赴津押解來滬辦理茲悉該捕己於十日午後抵津十三日可將該俄人二名解回上海由俄領署公堂錄取口供如果證據確鑿實與僞造官印案有關則將轉解哈爾濱歸軍法科辦理 
[又有兩條新路]  
　　文匯報云公共租界自肇勤路至狄思威路起築新路一條名庫倫路工程現己完畢由東區赴虹口體育場等處者可由此新路而行較爲便捷又自憶定盤路至極司斐爾公園門口起築愚園路一條工程正在進行此路旣成則在靜安寺路電車末站即可直赴公園 
[省會初選之怪現狀]  
　省議員初選舉投票業於前日舉行己紀昨報茲悉上海巿之第一區第二區票匭己於當日投票終結照章封固送呈縣署保存其餘八區票匭除第五區己被搗毁外昨日亦由各該管理監察員分别送呈縣署經沈知事悉數收訖委員保存開票之期本定十二日（即今日）舉行因適逢恢復共和紀念停止辦公故擬遲至明日開票惟聞今届各選民在各區投票所投票時怪象百出有僧道朦混入内投票者有一人分數次投票者有當場在選民身畔抄出選舉票五六紙者有將選舉票臨時出售每紙價洋數元者而第五區漕河涇鄉票軌匭竟被選民搗毁種種怪象皆由各管理員監察員據情禀明沈知事請示辦理沈知事即於昨日在就近各區派員調查一周以此次選舉有此怪象實屬不成事體未便即日開票須俟調查明晣再行示期在也是園當衆開匭云 
上海縣知事兼省議曾議員上海縣初選區初選監督布告云爲布告事案據第五區投票所管理員楊昌滬董治黃蓉繁監察員楊心正張秀峯張秀麒康永年楊德圻曹壽恭丁光弼陳善張雪亭梅萼蕚王承焜金承烈梅祖杰陳霆錫劉東海丁維熊呈稱本月十日省會初選投票遵經依法辦理午前秩序尙屬整齊及至後人數衆多發票稍遲竟有多人聲勢洶洶乘間攫取空白票紙搗毁票匭投入浜内並毁壞門窗職員等多方勸阻置若罔聞保衛長警均遭毆辱臨行時竟拍胸聲言此事有我周澂孫頴才兩人擔當兩衆母懼等語一哄而散職員等事後收拾殘票及破壞僅存之匭蓋一併送呈仰祈核辦等情前來查此届省會初選投票今日之據各區投票所先後呈報均經依法辦理獨該區選民周澂孫頴才竟敢率衆毆警搗毁票匭搶奪票紙抛棄河浜殊屬有意妨害選舉除派警立提周澂孫頴才二人咨送地方檢察廳訊辦外所有省議會議員上海縣第五區初選投票事宜改期於七月十四日（即陰曆六月初七日）重行投票除電報省長曁覆選監督並令知曹行塘灣漕河涇三鄉經董查照外合行布告仰闔邑人民一體知悉特此布告 
[勸募短期省債之催促]  
　　江蘇財政廳籌募江蘇短期公債省議會因未交會通過業己提出質問本邑沈知事因迭奉電令竭力勸募尙無把握曾將爲難情形呈復財廳在案昨日沈知事又接財政廳來電云蘇省籌募短期公債除函中國交通兩銀行代爲經募外並分派各縣局廳爲分募機關設法勸募各就地方殷瘠繁簡酌分等差另文飭知在案務宜如額募足倘能逾額尤爲欣幸此項債票專爲救濟本省金融起見較諸上屆中央募債情形更爲迫促各該知事分募機關均應竭力設法勸募地方紳富商民其能力所及者亦應各盡義務爭先購認不得藉詞推諉仍將勸募情形認購額數即日具報切切至要 
[海軍會同攻粤之遲回]  
　　此次政府籌議以海陸軍會同攻粤業由海軍部電商藍總司令調派駐防長江各軍艦曁大小魚雷艇齊集吳淞口外駛往角山洋面操演三日聽候訂期出發等情己紀前報茲悉此次奉令赴閩各軍艦魚雷等艇所以遲遲我行者因所編援粤艦隊除己到各艦艇外尙未到齊是以駐泊淞口艦艇未能成行况所需餉械亦未支配妥貼是以駐泊吳淞及象山會操駛回並由長江奉令抽派滬取齊各軍艦均於昨日由淞口移泊滬南浦江聽候各艦齊集再行出發現泊兵工廠前者計有湖鵬湖犀聨鯨建安海虎海雲及新來之南琛等七艦魚雷艇計有辰字宿字列字三艘張字尙在南京不日駛滬齊集云 
[軍艦撞翻緝私巡船續誌]  
　　前日（十號）有某軍艦開駛出口在浦江撞翻緝私二營二隊巡船溺斃多人己略誌昨報茲悉肇禍者係通濟練習艦業經緝私二營營長薛振中將該軍艦碰撞巡船溺斃舵工情形報告宋統領轉咨海軍藍總司令請爲核奪並聞前日通濟練習艦因奉令駛往浦口候儎軍隊軍械開往厦門是以急於出口於誤撞巡船之後並不停留逕行出發云 
　　又一訪函云前日（十號）清晨五時許通濟兵輪出口撞沉兩浙緝私第二營租界食鹽棧二號巡船溺斃舵工夏益民兵士湯懷忠二人其餘兵士五人及船長易延祜等由該營三號船長蓋永田督率兵士趕往救起然易船長等己不省人事當經薛營長飭送醫院趕爲救治一面親往查勘肇事情形詳報宋統領核辦 
[厚生典白晝被刦續誌]  
　　滬城大東門内彩衣街厚生典當前日（十號）下午被匪持械搶刼己紀昨報茲悉一區二分所王警佐據報後即往勘明昨日據情詳報淞滬警察廳徐廳長當即令飭偵緝隊並各區所一體協緝限三日内破獲逾限均干處分云云聞該匪於十日午前十時許先至厚生典欲施强暴其時該典夥友畢集櫃外當贖之人亦多該匪驟難下手當在櫃外觀望櫃夥詰其何事該匪卽袖出當票一紙口稱贖當櫃夥閱竟曰此票不是本典當票匪曰誤取矣復問所當何物櫃夥曰元縐棉袍匪乃去該典平日於下午五時許收巿三四時己經落巿該匪卽於是日下午三時三十分鐘持械突入櫃内嚇禁聲張大門口尙有二匪把風先一刻該典有一婦人贖去珍珠金飾收下鈔票現洋二百數十元除現洋七八十元餘皆鈔票悉在抽屜内被刦時該匪紙將現洋搶去鈔票並未看見所以鈔票尙存亦不幸中之幸也 
[續誌雙鳳園之血案]  
前夜小東門外一枝春街雙鳳園茶飽内有賣荳芽菜之陳阿毛將周月仁用刀戳斃即由法捕房包探拘獲嫌疑人二名己誌昨報昨日法總巡捕房據小東門捕房報告又經包探緝獲此案嫌疑人高惠根一名惟不認行兇現令暫押候詰訊實情再行解請總行核辦云又一訪函云陳阿毛不知何故於日前晚上將收合數人至小東門外一枝村雙鳳園茶肆内向周榮生即周月仁尋仇突出利刃將周左腰部等處猛戳二刀致命身死後由包探杭光福聞悉到來追獲同黨徐阿六陳長福兩人帶入捕房將尸車送輔元堂驗尸所經中西官験得委係戳傷要害致命身死當着尸妻錢氏棺殮准予緝兇到案究辦在案昨由探目黃金榮包探許福卿陳子卿陸德林等偵悉陳阿毛逃匿吳淞地方當即前往拘獲陳阿毛高範根二名帶回捕房經施總巡詰問陳高兩人互相推諉諭令還押聽候錄供解送公堂訊辦 
[華茶貿易之停滯]  
　　滬上各茶棧因聞英商有擬購華茶三百噸之消息後馬路廣帮本帮謙泰昌謙順安恒記等即紛紛送樣以備選訂無如洋商限價低廉核計成本每百斤須折銀十兩是以未能成交往年新茶上巿後每日必有七八千交易本年則不及十分之一二且滬上熙春珍眉等茶上年存貨尙有八萬餘箱之多半年中僅銷去二萬箱今新貨又到除己銷去外存底亦有二萬新陳併計仍有八萬各茶商以存積不動難免霉壞故擬將貢熙等茶改做紅茶冀得疏通出路然無形之虧耗己不少矣 
[火車輪軸發熱之處置]  
　　滬寗滬杭甬兩路運輸總管通告全路各站文云爲通告處置輪軸發熱事下列各節仰各關係人遵照辦理（立即停車）列車在途中遇有軸熱情事無論如何須立卽停車（驗車）在事車長於是令司機人將發熱之輪軸騐過如司機人以爲該車無碍可以前進者則列車開駛以前車長應令司機人簽字以爲證（照表行駛時須頻加察看）如該車無碍者不必定在前站卸下但須特别注意車行不得踰現定之速率車長於站途須將該車頻加察看有無危險（附則）（列車速率過度）各站長於各列車到站之時問必所熟悉情形故旣己接到出站報告以後如見列車進站速率過度應即顯示危險信號使列車停止而不給路簽關於此種情事該站站長及在事車長必須報告本所（危險信號）站員與車隊處換信號時有無不妥之處須嚴行注視凡危險信號旣己顯示列車必須停止不得違誤（施放輪閘）車長欲放衛士丁侯輪閘使列車停止時其勢必須緩和否則恐傷及車輛甚至有出軌之虞務各愼之 
[兩路局務紀聞]  
　　滬寗滬杭甬兩路賬務總管米杜敦因事請假北上業奉任局長核准所遺職務以帮賬房蘭嘉斯德暫行代理 
　　國有鐵路六路聨運賬目上届係由京奉路管理茲己期滿輪歸津浦路接管昨任局長奉到部令飭即條陳接管聨運賬務之辦法聞己分行車務賬務兩處遵照陳復以憑核轉 
[德華銀行清理處勝訴]  
　　德華銀行請理處在公共公廨呈控德商捷成洋行德人阿爾道夫不理押欵銀六十二萬五千兩之利息銀一萬一千二百三十八兩九錢二分由廨將被告傳案訊供各情曾誌本報昨晨由王襄讞會同英卓副領事升坐民庭復訊行由原告代表律師上堂譯稱被告抵借欵項爲數甚鉅雖有抵押品内有中國財政部之公債票利息應向收取但此項債票利息能否收到原告不擔責任現原告除控告利息外被告尙該一千九百十八年三月三十號止之利息銀五千六百七十兩零二錢九分又六月三十號止之利息銀五千八百四十六兩四錢八分總計利息銀二萬餘兩應請追償等語訊之被告阿爾道夫供稱遵照中政府頒定僨票抵押原告處之銀數祇欠五萬餘兩現在該銀行旣歸中政府收管則原告不應控告請爲鑒察中西官判原告勝訴着被告按照原告控訴還銀 
[續誌大雨中之浦東刦案]  
　　前夜大雨時浦東小吳家宅鄉民莊林泉家被盜刦去百餘元贓物報告警署飭緝各情己誌昨報前日解警正委派劉巡官前往踏勘被盜情形據事主聲稱該盜等共六人均操本地口音内有穿油衣者二人云云勘畢回署報告解警正嚴諭各長警上緊破案一面呈報警廳通令各區所隊一體飭緝贓盜務獲解究 
[饒懷文靈柩運送回籍]  
　　己故海軍總司令饒懷文之靈柩現尙在滬茲由其家屬商准藍總司令定於今日（十二號）派令聨鯨軍艦運回福建原籍以便營葬 
[學校消息彙紀]  
　　昨日虹口澄衷中學舉行中學第六次小學第十次畢業禮秩序如下（一）校長曹慕管報告成續（二）符敎育廳長訓詞（三）王道尹訓詞（四）沈縣知事訓詞（五）馬湘伯演說（六）敎員余祝蔭項遠村演說（七）畢業生武書網侯谷聲英文演　（九）學生總代表頌詞（十）畢業生總代表致答詞禮畢己鐘鳴五下矣是日廳長道尹均派代表致訓詞大致勗學生以投身社會國家誘進民生務去其舊而開以新不失國家勵奬學行力圖振興之本旨等語馬湘伯演說略謂法者無非規定吾人之本分及權利人忘此二者則失其人格淪爲禽獸方今天下大事糜爛至此其原因由於不守法律深願學生服務社會首明法律之精義以葆厥人格不宜醉心利祿而降爲虎豹蓋人類生活之本旨原不在得金錢貪爵位而在守法律以維持人格也能守法律者眞將來之主人翁乃不愧澄衷辦學之初心云云次畢業生英文演講聞此次畢業人數逹一百零六人云 
　　尙文門外縣立務本女子中學校於昨日午後舉行畢業禮計高等小學科畢業生三十名初等補修料修業期滿者四十人先請來賓展覽各級成績二時許開會首由校長曾公冶報告略謂本校自民國二年改歸縣立至今己第五届高小科畢業學生日見增多今逹三百四十餘人下届擬擴充校舍推廣學額此次畢業生一律願入中學足徵社會之信仰女學尤屬可喜云支次沈知事給憑給奬並致訓詞略謂今日蒞校見諸生成績斐然其優點在不尙新奇咸如布帛菽粟之切於實用足見校長敎員之熱心諸生之勤學殊堪嘉尙諸生畢業後升入中學再能刻苦用功待中學畢業時當更進步國家之所積今諸生在校己實習家事不以爲苦將來整頓家庭改良社會胥於此乎是賴云云次由道尹代表余芷江致訓詞略謂諸生今日畢業於高小此後再入中學或在家自修總須維謹維愼克儉克勤以修身齊家爲本毋負女子之天職云云繼由滬軍使代表孫梓琴淞滬警察廳長代表第三科科長李頌唐各致訓詞未由該校高三主任敎員吳霞寰致訓詞畢業生代表致謝詞唱校歌散會 
　　長浜路中華美術專門學校本年下學期聘請徐詠青爲圖畫主任姚雲甫爲手工主任並組設中華美術公司爲畢業於該校者謀出路現招本科一年級新生五十名二年級揷班生三十名圖畫手工講習科一班預科一百名此項預科生爲該校明年增設堆塑雕刻印刷各本科之預備升入者得免學膳宿費 
　　馬立師勵羣學校昨日行暑假休業禮首由吳右雲報告秩序及給奬事次曹校長訓詞復由李竹隠吳右雲演說當將最多分數之學生唐正才黃寳琦石炳奎董叔英周寳珠樂美浩等給予奬憑書籍以資鼓勵 
[工商研究會訂期開會]  
　　工商研究會因近來會中應議之中甚多特訂於本月十四日（星期日）午後三時開全體職員大會以資討論昨己具函通知各職員届時蒞會共策進行 
[財政廳催解忙漕]  
　　上海縣公署近奉江蘇財政廳訓令云案查各縣經徵六年田賦按照定限於六月底截數造報前經本廳通令遵辦在案現己届期各該縣知事務將徵起忙漕即日掃數解庫一面查明己未完數目依照前頒表式分别填造並另造解支清册即日一併呈送以憑核辦此項報告係屬報部要件倘敢因循疲玩延不造送定即呈請省長按照條例從嚴懲處决不寛貸除分行外合行令仰該知事即便遵照辦理母稍玩延自取咎戾 
[紅十字會續放湘賑]  
　　紅十字會迭接湘紳劉直餘聶雲台朱恩縉袁思亮等來函僉稱湘省自兵燹後大水疫癘相繼爲災以致產米之區顆粒無存數百萬飢民嗷嗷待哺慘不忍言紛請迅籌賑濟等語昨經該會特開常議會决議除前月己匯銀五行元交由長沙分會趕散急賑外另撥銀六千元交寳慶分會劉直餘君就近向武岡採購榖米運寳平糶一面商由唐蔚之唐郛鄭二看遴派專員分赴湘省各災區調查災狀俾得盡力進行云 
[川商購運棉紗]  
駐滬四川帮昨接重慶來電略謂南軍在境尙稱安逸各項商業亦稍轉機惟二十支本廠紗與十支印紗售價甚高惜現貨不多轉瞬夏秋設無戰事巿面更可看好申地紗價平定即可添辦若干趕緊運川等語故昨日川帮又購本紗印紗數百包裝輪運去 
[收買夏繭之束手]  
　　滬上各絲廠因無錫常州宣興溧陽等處夏繭己定陰曆六月初五開秤故有數家携資前往收買詎於前日抵錫後因悉夏蠶上山之時於月杪天忽酷熱蠶受損害故做成之繭以之繅絲不能一根到底　如蛾口繭子中多寸斷祇一二尺長各廠本抱貨高價廉主義方敢入手見此情形不願收買乃即携資折回因此滬巿洋價昨己稍跌矣 
[新購軍械不日運寗]  
　　江蘇李督軍前以蘇省軍械不敷應用曾經籌撥鉅欵委派本署趙副官及某諮議來滬與日商訂立合同購買軍械以充軍實而 
 
 
 

Page 11

 
 
備不虞茲悉此項軍械業己交付即日運寗己由趙副宫電請李督軍電飭海關騐照放行矣 
[剌鄭案賞金己到]  
　　松滬盧護郓使前因辦理剌鄭案内之眼線人等應發賞金以酬其勞會經迭電政府請爲照撥在案茲悉此項賞金業己由部核發到滬各眼線等聞之即紛紛前往軍署請領云 
[上海醫院添設時疫部]  
　　南巿公立上海醫院院長王曾憲致淞滬警察各區署所函云敬啓者敝院應時令需要即就院中添設時疫部專治夏令一切時疫如霍亂痧氣等病不論何時均可送院救治并備有擔架近處病家可由敝院派人往接以期迅便所用救急治療藥品器械現己佈置完妥准七月十日開始診治以三個月爲期向設各科仍照舊章逐日診治惟敝院尙未專設時疫部茲因創始設立期廣聞知用特專函佈逹祈爲病家指示倘蒙出示佈告俾地方患病者咸知所求治尤爲德便並乞指示一切以匡不逮不勝企禱之至 
[釣船夾帶私鹽]  
　　昨有釣船一艘由吳淞進口駛至浦東洋涇口爲蘇屬緝私第二營二隊四號船長王世賓五隊二號船長萬逢春登船查出夾帶私鹽四五百擔當將該船扣留呈報營長薛振中請爲核辦 
[浦東爛泥渡議建活落碼頭]  
　　浦東爛泥渡鎭各商家以爛泥渡擺渡碼頭自鴻升公司在該渡口兩旁建築碼頭以來商店貨物出入不便渡客必一命尤屬危險故特於昨日午後二時齊集各廠棧號主經理人等開會籌議安全方法當經公决須鋪平駁岸設置活落碼頭以利行旅當場公推該鎭紳士沈杏苑潘杏亭二君與洋涇巿經董接洽進行比及散會己鐘鳴五下矣 
[敖典獄長返滬]  
　　上海模範監獄典獄長敖雲亭日前因公晉省謁見上峯面陳遷監辦法業於昨日公畢返滬即將籌商情形親赴南商會拜會顧蘇兩會長接洽一切 
[再誌查獲越境侵銷之食鹽]  
　　緝私第二營第一隊隊長日前查見租界食鹽棧司事郁永祥將食鹽運入華界當即將郁連鹽一併解送二營請究己誌前報茲悉上南川鹽公堂以租界鹽棧所認鹽稅較地内爲輕今乃侵越私銷殊違定章昨特函致蘇屬緝私宋統領請爲按律科罰 
　　偵緝隊員因病退職 
　　閘北偵緝隊隊員傅明業素有痰喘症近來大發不克辦公前日禀請該隊翟隊長轉呈徐警廳長給假調治業經徐廳長核准遺缺另選他員接充以重捕務 
[查究縊死原因]  
　　閘北四區二分所錢署員前日查悉住居恒豐路之江北人姜吉興年四十歲自縊身死當飭十一圖地保查明致死原由投報地檢廳請驗詎該地保往查時死者己由其妻弟劉于文備棺收殮棺柩己運往江淮公所暫厝當據劉聲稱姜因今年春間其妻亡故急成痴病此次病發自尋短見云云該地保將劉帶入分所聲訴前情錢署員飭赴司法官廳呈請察核 
[救濟會調查員協提拐婦]  
　　湖州婦人王阿英（卽朱王氏）曾於去年五月間串同拐婦陸素貞（混名强盜老二）拐得本埠馬立師馬樂里向爲大姐之王秀貞及白克路某公館婢女閘北紗廠張姓女工等三人搭滬寗火車至南京轉赴奉天秀貞賣在月香班妓院爲娼其餘二女帶往哈爾濱等處嗣因秀貞被鴇虐待不堪其苦欲思脫出火坑適冬月間遇一南方狎客乃將被拐情形託代致函家中報由本埠救濟會致函奉天分會將秀貞救回申地交屬具領一面密令調查員趙再表偵探王緯文偵查拐婦蹤跡嗣經該調查員偵悉該拐婦王阿英曾在奉天犯案纍纍現匿湖州北門外夏塘田本夫朱炳魁茶館内報由該會長於本年六月二十四號商請上海地方檢察廳林廳長備齊公文飭派法警偕趙調查員前往吳興縣禀經强知事派警協同將該拐婦拘獲於前日解送到廳押候提到王秀貞質訊究辦一面由救濟會致函奉天地檢廳查照出示招告以憑併案嚴懲而戢拐風 
[冒名騙詐之懲治]  
　　英美工部局電燈處指控周子卿冒充用人至虹口東有恒路一千八百七十七號門牌桂祖香家以拆取電燈火表爲由希圖拆梢銀二十兩昨由捕房將周獲解公共公廨田桂祖香及見證婦人桂夏氏上堂證明被告冒充騙詐情形訊之周供詞推賴中西官以供證確實判周押西牢三月以儆 
[攫取婦人銅圓]  
　　姚世金前日因在虹口小菜場攫取王馬氏銅元一百枚圖逃由捕追獲拘押捕房昨争公共公廨經中西官訊知姚係過犯判押西牢三年期滿逐出租界 
[私售烟膏之科罰]  
　　常熟人戈金山在滬西麥根路二十三號屋内私售煙膏被靜安寺捕房探目王潤甫查獲連同關係人小王並烟膏帶入捕房昨解公共公廨經中西官訊明判戈罰洋十元小王罰洋三元一併充公烟膏銷燬 
[流氓糾黨訛詐]  
　　流氓李和尙前日在滬西康腦脫路串黨梁阿香向王杏根藉端圖詐洋二元被王報告戈登路捕房昨由包探將被告二人拘解公共公廨經中西官訊明判李梁二人各押西牢一月以儆 
[審刦廳傳補承發吏]  
　　上海地方審判廳昨發布告云照得本廳承發吏袁炎業己身故遺缺應以前考列備取第一名之朱純之補充仰該候補承發吏迅卽邀同確實舖保填具志願保證各書並隨帶保證金來廳聽候派充職務幸勿觀望自誤特此布告 
[同居索欵之衝突]  
　　昨日午後五時法租界東自來火行街九十二號門牌蘇州人范金生與同居之寗波人陳瑞發因索討會欵起釁互相扭毆陳取板凳擲范詎被范接住反擲傷陳頭部出血經七十八號華捕查見將兩造併帶北行報請捕頭訊辦 
[兒子直呼父名]  
　　陳金氏前至法公堂控稱前奉堂上判令氏子陳嘉猷貼繳赡養費洋二百元讵嘉猷違背堂諭敗家賣產挾資棄家不顧赡養請求追繳等情後因飭提避匿又由金氏投案聲稱嘉猷尙有坐落霞飛路之房屋若干幢及平濟利路空地一方請將房租劃歸婦人收取作抵判令登報限被告及執有該地道契之人於十四天内投案聲訴候核在案現有方南屏投廨聲稱陳嘉猷前託中人將坐落平濟利路地產之道契抵借銀一千兩又欠利息三百餘兩請爲核示陳金氏則遣伊孫即嘉猷之長子陳子翰到案候示判將該地拍賣作抵旋據子翰稱該地於嘉猷未避匿之前早己租與某姓不能拍賣應俟嘉猷出面詢明是否抵押方能作憑中西讞員以子翰連稱嘉猷殊爲詫異即問嘉猷是汝何人子翰又操法語回答法副領事德君當場斥阻始操華語答稱是我父親中西讞員大怒曰汝係嘉猷之子年己長大並非幼稚不應直呼父名平日忤逆情形不問可知申斥旣畢判限七天繳出本銀准將道契領回如逾限不繳仍須拍賣作抵 
[盜賣棧貨案又獲二人]  
　　法租界金利源碼頭招商局八號棧房管棧人楊瑞生因串黨私取鼎餘絲廠存棧絲繭十一袋托由泰康祥絲號出店金榮堂携至唐家弄允餘絲廠兜售詎鼎餘允餘均係丁汝霖所開經丁察悉報捕將楊金二人拘解公共公廨經中西官訊諭楊交五百元金交三百元人洋並保候核嗣絲廠同業以管棧人盜賣客貨妨害營業邀衆集議後即由原告延請代表律師聲請激究在案茲悉前日又經捕房續獲楊等同黨吳善康張和茂二人押至昨晨解送公共公廨由匯司捕房西探目泮士林華探奚德安等上堂禀明將被告等先後緝獲情形訊之吳張二人供詞推諉經張襄讞商之美德副領事以此案係由美恩副領事陪審判吳張二人押候傳同楊瑞生等解請美領恩君陪審 
[繳銀後再遞禀詞]  
　　義商羅樂影戲園延羅傑律師在公共公廨控粤人唐翹卿悔議翻造房屋致受損失銀五千二百兩由廨迭次訊供判决着被告如數還銀在案嗣因被告唐翹卿不服判斷復延高易律師投廨聲明不服理由請求准予上控前日午後經張襄讞會同美副領事羅斯君訊據唐翹卿之代表高易律師譯稱原告所控被告違背翻造房屋問題未有確據呈出故被告頗不甘服現願將判决之銀除房租六個月二千四百元外悉數繳案要求准予復訊惟存堂之銀不准原告即行具領須待復訊解决後實行云云原告代表羅傑律師聲稱被告律師以原告無確實證據呈出然有當時往來信札及覿面之議論足證要求仍照原斷執行中西官磋商之下判被告將訊結之銀除去房租洋二千四百元外照數存案並繳上控費銀五百兩限七天内補投禀詞訂期再核 
[懲責盜租田地之地保]  
　　本邑二十七保十一圖地保沈甘棠徐金生等前因將圖中譚姓等各業戸田地出租與人私自蓋戳得價瓜分　經該業戸等托洋商將地轉換道契始悉被該地保蓋戳盜租他人報告巿經董與圖董轉禀上海縣沈知事飭吏將沈徐拘案收押候究昨日午後沈知事升坐公案飭提沈徐至案研訊沈徐彼此推諉沈知事以沈甘棠聲名最劣判令戒責手心四十下責畢着與徐金生分别還押候查明劣跡再行嚴辦 
[借欵展限還清]  
　　馮元培前至法公堂控曹國亭虧欠借欵洋五百元向索不付求追等情當經飭傳去後由曹妻徐氏代爲到案繳洋一百元後又將曹傳至公堂判交人銀並保限三天先還一半嗣因曹無人作保管押在案昨因届限又經提訊曹稱在押難以設法人銀兩保亦難尋覔請交尋常保出外寛限半月料理聶讞員准交尋常保出外限十四天還清 
[店主欠租逃逸]  
　　收租人馮國才昨至法公堂控永康和號主虧欠租洋七十五元向索不付詎於日前將店閉歇人即逃逸棄下生財業己報經捕房前往檢點所值無幾請爲核奪判將生財拍賣再核 
[串攫白米]  
　　崇明人王阿金串同在逃三人至虹口狄思威路攫取人力車夫沈益茂所推之白米一袋圖遁被沈喚到六百三十一號華捕帮同將王追獲連贓帶入捕房捕頭諭飭押候解送公堂訊懲 
[在途扭毆併誌]  
　　湖北人吳炳忠杜漢廷甬人喬琴元王二寳等在新記浜西華德路等處互相扭毆被一千一百三十九號一千三百八十九號等華捕查見先後拘入捕房經捕頭飭各存洋保出聽候公堂傳訊 
[過犯在途攫物]  
　　流氓王阿根前日在新閘長沙路攫取殷珊山值洋二十四元之紙貨圖逃被捕追獲人贓昨解公共公廨請究經李襄讞會同美德副領事訊知王係過犯判押西牢二年期滿逐出租界 
[鴇婦恐被拖累]  
　　前爲鞋店生意之王子仁姦佔挖陰溝工人康福林之妻　氏並將康之十三歲女孩大星押於雲南路三百九十一號門牌妓院鴇婦閔鶯麗得洋一百五十元化用前經閔鴇探知其情恐被拖累報告老閘捕房昨飭包探將康夫婦與王並康女大星連同閔鴇解送公共公廨經中西官訊實判王押西牢五月康李氏斥釋大星暫留濟良所候核 
[逃馬闖入水菓店]  
　　前日傍晚有一溜韁馬由湖北路向南京路方面狂奔經該處站崗印捕查見持警棍當頭攔阻又適有電車迎面而來該馬不敢前進遂返身疾馳詎前面又有電車阻止受驚狂躍竄入南京路浙江路轉角處某水菓店内致將攤板　翻鮮菓滿地並被踏碎　　水多瓶一時觀者甚衆人聲鼎沸旋由中西印各捕聞警馳往與馬夫數人用木板遮身設法將該馬捉獲幸未踏傷行人聞該馬係朱姓所有現該水菓店主逕向朱姓追償損失云 
[傭婦勾串行竊]  
　　裏虹口街二百四十三號門牌居人瞿元陞家傭婦王徐氏於本月七號夜半乘主人熟睡之際潛行啓門串伺姘夫王庭根江北車夫趙阿塥及住居靶子路二百九十九號門牌之無錫人王庭福蔣鳳祥許柏生裘學狗等將值洋四百元之綢皮衣服席捲而逸匿贓王庭福家被瞿察悉控由哈爾濱捕房飭探尤雲卿麥阿慶與八十六號西探鄧往將王徐氏與王庭根等男女七人一併拘獲帶入捕房經捕頭詰問口供一過諭將徐氏轉送公廨餘人一併押候吊贓解究 
[雨中行竊鐵料]  
　　滬南工巡捐局將沿浦馬路旁修理換下之鐵條欄杆物料均堆存於局之北首空地上外面圍以竹笆茲因廢鐵價貴此項鐵料被人乘隙偷緝己失去千餘斤值價數百元由該局查知函請該管警區派警查緝在案詎前晚雷雨交作時又有人潛進竊取適被第一區門崗警察查見立即拘獲江北人閔小扣子羅小牛兩名連同贓物解入該署經署員詰問均認竊不諱飭即申送警廳司法科訊究 
[道尹公署批示兩則]  
　　上海縣民瞿順錩呈爲牙稅處偏袒縣長不依法處分請求親提澈究給還行證以維生業而昭公理由呈悉該民等向業柴行領有憑證旣無朋充違章情事該縣何以不究眞相遽將行證押繳其中有無别情候令上海縣知事錄案呈復核奪此批 
　　秦鴻飛等呈爲助理員侵呑公欵違法凟職環請飭縣提究追　交撤銷另委由據吾該縣助理員張竹霖即宗說違法凟職種種舞弊等情如果屬實自應澈查核究惟原呈未註明籍貫無憑轉行仰即呈明籍貫再行核奪此批 
[縣公署批示二則]  
　　隆泉公記號股東蔡克寛等呈爲遵章註册請核轉給照由呈及附件均悉候據情轉呈核辦附件分别存送註册費銀十五元存候彙解仰即知照此批 
　　海華織造廠方華卿呈爲遵例註册懇請給照公告由呈及商標均悉開具事項核與註册規則尙無不合應准註册填發執照並候公布可也商標備案註册費銀三元存此批 
[誌謝]  
　　博愛醫院醫士張世楷發明天然咳喘精袪除苦味使病者無服藥之苦即孩童亦易於入口聞其治咳補肺頗有奇效昨日送來藥精樣品二瓶及大瓶一瓶又該醫院優待劵四紙囑爲代行方便敬當轉送病者以廣仁術書此誌謝 
[中華職業敎育社通訊]  
　　中華職業學校附設鈕扣科之旨趣及辦法鈕扣爲人生日用之必需品故其爲用甚廣比年以來是項物品非運自歡美即輸從東瀛每年銷售之額幾逹數百萬卽如銅製一種日本近以業此而致富者不下數百家其出品之銷售於吾國及西洋者年以百萬計據民國六年海關貿易册之統計銅鈕一項之輸入由三十六萬（民國五年）而增至七十六萬其推行之廣可謂速矣按此等銅鈕現今通用者不外三種一爲軍用鈕扣用於海陸軍衣巡警制服學生操衣者分大小兩類面以紫銅片或白銅爲之底　黃銅片爲之一爲四個合成之凹凸鈕扣用於小皮夾書包絨鞋西式更帽手套洋傘帶上者一爲兩個合成之凹凸鈕扣俗名掀鈕用於妇絨衣裳及西式女衣者而其製造均甚簡易成本小而獲利鉅亦可爲家庭之一種小工業本校爲挽回利權推廣新職業起見爰特設此製造銅鈕一科敎授生徒俾將來畢業後即可藉此謀生并可推廣此新職業於國内各地現己聘請專門技師購訂各種機械於暑假後實行開學茲述其辦法如左　 
　　一本校依據章程第二條之規定於木工鐵工主科外可隨時附設其他職業科茲爲應時勢之需要起見故附設此製造銅鈕扣一科 
　　一鈕扣科生徒學額暫定三十名 
　　一入學資格須畢業於國民學校或與國民學校畢業生有同等之學力年齡在十三歲以上身體强健能耐勞苦者爲合格 
　　一鈕扣科生徒暫定四年畢業實習時除製造鈕扣外於末二年中兼得實習鐵工機械及製圖等因製造鈕扣有時亦需用鐵工機械故也 
　　一其餘一切均照本校章程辦理 
雜評二 
　　紀念（訥） 
　　今日非所謂恢復共和紀念之日耶然而自恢復共和以來僅恢復共和之名而一切俱未恢復國會未恢復兵爭未恢復政府之統一未恢復地方之狀態未恢復商民之元氣未恢復因南北戰而破壞者一切俱未恢復非特未恢復也而擾又加甚環顧國内騷然之象徧於四野怨毒之氣積於人心政局無維持之法國家有淪胥之憂然則今日尙何紀念之可言耶 
　　夫紀念云者本樂觀之名詞也而今日之紀念樂觀歟悲觀歟吾國人自辨之矣 
[打]  
　　最初之選舉也以請麫也酒也小酌也大菜也繼而所謂請者尙不足動選舉人之心則以買百元也二百元也三百元也四百五百元也選舉人見有如此大利於是人人欲得之則由買而進於打又勢所必然也吾謂選舉而至於打民國之選舉乃始有一線希望矣何以故以如是選舉成之何用打散可也打破可也買則打賣亦打打至買者不敢買賣者不敢賣而後選政其庶幾吾之此言非激也蓋今特開打之端以後勢將大盛矣 
　　嗚呼選舉之弊本有法律以維持之也今法律己失效力則以打濟法律之窮亦奚不可哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[孔門銷夏記（集四書句）] [  公毅]  
　　子之燕居召門弟子曰今也行夏之時窮日之力如火益熱皜皜乎不可尙己羣居終日吾何以休二三子盍爲我言之』顔淵曰同也願車馬袗　裕昏暮出弔於東郭氏當是時有婦人焉巧笑倩兮美目盼兮欣欣然有喜色而相告曰來如之何不弔子聞之莞爾而笑曰回也不愚』子路愠見曰昔者由也聞諸夫子曰少之時戒之在色回也知好色則慕少艾吾弗爲之矣由也當暑獨善其身閉門隠几而臥曲肱而枕之樂亦在其中矣子曰由於女安乎女安則爲之宰予盡寢可以爲師矣其從之歟』點爾何如不應顧左右而言他』赤爾何如公西華曰今日之事不有博奕者乎吾與點也有同嗜焉雖然赤也非曰能之願學焉夫子循循然善誘人以共時誨二人奕不亦宜乎子曰然博奕好飲酒從我者必有酒肉斯可矣』三子者出顔淵後子謂顔淵曰好色人之所欲三子者所性不存焉非吾徒也明日惟我與爾乘肥馬卒之東郭求若所欲不亦樂乎顔淵曰前言戲之耳亦不可行也子聞之勃然變乎色若有不豫色然旣而曰回也非助我者也人而無信其斯謂與（六） 
家庭常識 
　　 
[携帶貴重物件] [  鹿年]  
　　邇來剪綹挖包時有所聞旅行之人亦防不勝防偶一疎忽無從查究豈非最痛恨之事凡出門時如有貴重物件及皮夾等必須藏在内衣袋中袋口宜做鈕扣或用鼻針扣住則萬無一失 
　　 
[電筒取魚] [  未開化民]  
　　家庭常識第三集所載良農君之螢火及電筒取魚法僕經综驗確有奇效茲錄成績於下第一次用電筒得魚二斤五兩係二十三夜九點二十五分至十一點十五分起　第二次用螢火得魚一斤九兩係十一點二十三分至十二點四十五分起　第三次用電筒得魚一斤十四兩一點鐘至兩點三十分起罾統計五點零五分鐘共得魚五斤十二兩（却酬） 
　　 
[藏香椿頭] [  鹿年]  
　　香椿爲暑天惟一之粥菜惜乎交通不便之處多購恐霉茲有一法可用一小壜將香椿頭撳結壜内可不變壞 
　　 
[飛沙入眼] [  劉更生]  
　　吾人於火車中探望時沙鹿最易入眼若以手揉無病之眼則沙塵自出如左眼入沙卽揉右眼右眼入沙即揉左眼屢試屢驗百無一失 
　　 
[牛奶茶] [  天樂鄉農]  
　　牛奶與濃紅茶混和味較咖啡牛奶茶尤佳 
　　 
[玩具] [  余元禎]  
　　覆嗬蘭水瓶之洋鐵蓋人多棄之可用以製爲一種玩具旣可供孩童之樂又得免耗金錢是亦廢物利用之一也將鐵蓋内之一層軟木起去而於蓋心鑽一孔穿於箸上一反一順對合之（但勿過密）中置一二小沙石一箸之上如是者置之三五持其柄而摇之頗足引兒童興趣若髹以五色漆　更可觀（却贈） 
植物須知 
[種棉法] [  鄰]  
　　種植爲當務之急盡人皆知然收效最速獲利最厚者莫如棉麻二種利源所在其種法誠不可不研究也前清署理婺源縣張某富有農學經驗關於棉麻二種尤有心得曩曾述其種法之大要剴切詳明得未曾有鄙人檢理叢殘偶得此稿不敢自秘爰先將種棉法謹錄如下以供參考或亦閱者諸君所樂聞者歟 
　　（一）治地棉喜燥惡濕喜暖惡寒宜種山坡沙礫間若種平地則高起成行分畦以洩水凡中國温帶之地能種黃瓜處皆可種未種欲泥鬆種時欲泥宫旣種之後根旁泥又宜鬆而不宜實耕地愈深愈妙在霜降後驚蟄前將種時還宜耕一次初種時須以碌轤碾實或以足踐之使實日後必長大有力何以旣種後必令根旁泥土鬆活蓋一則雨後陽光可以透入一則天旱水氣亦可上升也 
　　（二）選種棉分木棉草棉收花分三次第二次收者爲佳種其子有雄有雌小粒圓壯者爲雌雌筕出花多雌亦有黃有黑黑者爲鐵子出花尤多收子時淘汰之去其浮者取其沉者再剔去羸種羸種者殼軟而仁不滿也惟以堅實之黑子曬極乾裹絮置高懆通風處以備來年播種冬月可再取出曝蜽纱傷萌芽至春日茁發不宜大曬 
　　（三）播種播種約在榖雨後立夏前先將堅實之黑子浸陳尿水中凡三時間又浸於雪水中或淡鹽水中片刻即以草灰拦匀播種可免病害棉種易黏成餅種時用手揉散或用耙勿令傷以不黏爲度但須現揉現種預揉多日防乾壞毛絮務宜去凈用竹筐盛好灑地上或麥顆或茶叢均可種用鋤以土壓實之棉子入土約深八分或厚一指種宜疏闊不可密每株約離一尺四五寸 
詩囊 
[和栩園四十初度元韵] [  湘潭聶管臣] 　 
　　相識而今十五年怕將世事憶從前交遊聚散萍根水時局蒼茫海底田我己刀藏無速志君能筆伐是微權丈夫自得非關傲胸有文章不愛錢 
　　悲歡離合亦徒然有酒何妨更學仙不信黃金能作祟由來紫玉易成煙鳥啼花落翻疑夢人去樓空轉悟禪十載江湖成薄倖感懷何止杜樊川 
　　久許文名勝半千等身著作况當前旁搜鍊藥方俱妙間冩簪花字亦妍夙擅詞章諸體備更研樂律五音圓日刋一紙風行遠海内人多翰墨緣 
　　寗受揶揄不受憐獨開風氣得人先棄儒就賈君爲創以藝傳家世莫賢老去編詩删杜撰醉來濡黑學張顚名成利逹兼清福莫把虛生錯怪天 
長篇小說 
[冰山奇俠傳] [  常覺小蝶合譯天虛我生潤文]  
　　（原名ＨＡＮ　ＯＦ　ＩＯＥＬＡＮＤ）法國囂俄著 
　　第十八章野闈 
　　鑛工之變半由煽惑半由苛稅故其人心激動乃如火之燎原瞬息不可嚮邇未及三日羅拉斯村周圍十里己佈滿白旗採鑛者人人罷其斤斧而握鎗械但聞高呼舒墨客之聲響震山谷雅谷處此乃無脫身之機唯有隨衆進退心中尤疑惑不止豈此激變果有舒墨客爲之主動乎然吾深信其必無是也即此罕恩亦爲賡鼎一僞則百僞是特欲借此二人之名以炫衆耳吾乃厠身於魚龍曼衍之中毋亦可笑吾其行乎然而衆目睽睽或且因而得禍則不如韜聲自諱從衆進退坐觀其成敗可耳而丿人者方欣欣自喜意謂義旗一舉卽可立抵白根殊不知麥東己於昨夜快馬返都與亞匪爾調置兵卒彼豈眞欲衆人爲亂者特欲一鼓而擒之陷舒墨客以不白之冤耳衆人安知其詐猶以爲白根方有内應於是誓師出發遂離羅拉斯村以向京城滿路但聞譁笑與歡歌之聲凌　雜遝初無步武所謂罕恩者踞身馬背負石斧於肩左右顧盼乃類逐疫之神衆中惟杏格兒尚有英武之氣率隊行最前軍容亦整旁其馬而行者二人一爲史邦齊一則嘗爲操舟之業者也其人顧杏格兒曰吾儕此舉目的果何在乎杏格兒曰在要求政府免苛稅耳豈有他意其人曰然則何與於舒墨客吾聞同儕中乃有多數人爲舒墨客金錢所買其事確乎史邦齊曰未也吾聞舒墨客亦豪傑之士特無端爲奸人所陷在理吾儕亦宜爲之雪恥春人忽低聲曰朋友汝知吾儕之中誰實爲舒墨客心腹之士杏格兒曰誰哉非麥東耶其人笑曰否此人貌僞而心險吾頗疑之不然昨夜何爲連行耶史邦齊曰然則汝意舒墨客之心腹爲誰其人乃遥指曰吾意必此黑羽之少年即昨夜新入夥之同志也史邦齊愕然曰此語確乎曰確也數日之前吾親見其入蒙貢之堡杏格兒曰妄哉汝有何證乃謂此人實舒墨客之使其人曰吾爲舟子時嘗親以吾舟送之入堡汝苟不信試觀我胸前之物即足爲我此言之鐵證也言次解共領襟則有光芒如蝟剌人眉睫蓋一鑽石之領針也（未完） 
　　附白本書因小蝶偶抱薪憂暫停數日再行續譯明日另刋短篇 
 
 
 

Page 15

 
 
   
 
 

Page 16

 
 
[三星帆布]  
宜彰帆布公司於民國初元在天津創製中國防水帆布第一家並製皮革箱　以及衣包一切物美價廉誠實無欵行銷北洋不計及南洋各埠亦行銷數載於兹敢云守信守誠無虧商德故以信用換來今日之美滿名　外　精益求精以窮光　緒君之　　　　　　於購貨時務必認明三星商標爲要庶不致誤總批發處天津宜喊商行上海總經理處法界天主堂街同順長記經理處寳善福興立號 
[英國樂義女醫士]  
婦兒科專家安全無痛接生上午十時至十二時在　　　華英藥房門診電話二六七下午二時至四時在英大馬路大慶里口愛仁醫院門診電話四七一八接生急病　請隨到醫例門診暫收一元二角出診五兩二號接生念兩貧窮不計愛仁醫院啓 
 
