# 1891 - 137 - 4906496

 

Page 1

 
 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片汪洋數千里盡成澤國災民遍地轉徙死亡男女屍骸蔽江而下其幸而不死者飢腸轆轆全無糧糲下咽有不視息難延漸將告斃者乎伏念本舘勸辦賑捐而後江浙福建諸省俱蒙大君子慷慨輸金今兹畿輔巖疆齊魯名境遭兹顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左券己 
[得彩求售] [  申報館恊振所啓]  
　　本舘恊振所集腋社二次彩票其第一彩乃嘉興朱夢廬先生所得兹以其文孫偶患驚風願將所得彩物仍交本舘代售助賑冀求速痊計文徵明山水册頁一部伽南香朝珠一串連翡翠佛頭記念俱全望江龍申題草虫册頁一部古銅香爐一只紅頂一座漢玉五件如有合意者請速來購取其價亦可格外從廉旣得珍貴之物又有施濟之名一舉而二善備想痌瘝在抱者自必踴躍樂輸也 
[重印聖武記出售] [  申報舘啓]  
　　聖武記係邵陽魏默深先生所纂先生抱經世才不獲見諸行事乃借史館秘書私家箸述薈成是記自開國龍興以迄道光年間洋事條分縷析無不詳載於其中曩所印者早經售　兹復排以新鉛印以潔白紙張每部十本碼洋六角卽日出售有欲討論掌故者請向本埠申昌外埠申昌　經售申報人購取爲盼此佈 
[西學略說]  
　　盈天地之間皆氣也人也物也皆天地之氣所成者也故人亦氣物亦氣人氣五行合爲一體物氣五行合爲一體物氣五行分爲萬象夫五行之氣相磨則生光電五行之味相鍊則化藥電水氣立磨生電木氣金磨生電火氣水磨生電金氣火磨生電土氣木磨生電酸鍊鹹氣則化隂電鹹鍊苦氣則化溼電苦鍊辣氣則化乾電辣鍊酸氣則化縮電酸鍊甘氣則化陽電蓋五行之氣感於火則光發爲電五行之味化於火則氣流爲電是故電以磨氣爲感發以化氣爲流行天地人物之通靈運動皆因有此生化之電氣也西製電報用乾電其德律風亦用乾電其電燈用溼電隂電其留聲機器用乾溼電其石印拍照均用縮電其自來火藥水用陽電其救火藥水用隂電惟西人精於格致故五行之氣爲其所用今中人不自格致而徒事效顰安能深知五行之氣化以神其妙用哉爰略表管見或然或否以俟格致者之精思體察悟澈眞源庶不落西學之窠臼也乎以上原氣電人身以心爲主顧心含性性含理理含隂陽隂含精陽含神精神含天機機動行隂則精通骨節機動行陽則神流筋絡然神根精氣精發神氣氣生於心之神火機運於心之精竅夜氣則行機於骨節藏府之竅而化精明於心畫氣則行機於筋絡皮毛之竅而生神靈於心惟靈也故視聽言動喜怒哀樂隨感而應機之運乎神氣便然也惟明也故曲直是　　　邪正隨處立判機之地乎精氣使然也蓋心之精氣神氣無所不至無所不通而運以先機則心之靈明妙用千變萬化應事無窮矣西法以火動機以機行氣實本乎心之天機以成其妙製其行氣於管中猶心氣之行乎骨節自來水地來火是也其行氣於線上猶心氣之行乎筋絡電報電燈是也人徒知洋機之巧妙誠未嘗反觀於心之天機也若能因此而貫通格致則可恍然於西人之設機以運亦不出乎造化之範圍矣以上論心有天機 
　　此滬南張君亮所作出以示余者也久藏篋笥未及爲之論定昨偶與友人言西學及氣電謂西人心思之用精妙入神直可與造化相參然考電氣之原始於琥珀拾芥中國人早已知之而不知其爲電氣也西人雖知爲電氣而未得其用遠後千數百年其用始精今電報遍行於中國華人能行而不能創是其不脱西學窠臼誠如張君所言至於一心運用之妙變化之靈固無所不通然西人由虚以徵實而見之於造器華人反實以致虚而託之於談道此所以弗逮也張君已能見及乎此而欲反觀天機貫通格致機器爲天機之見端不由此可推哉天南遯叟王韜附識 
[京洛風塵]  
　　新授鴻臚寺少卿殷少行人如璋淐吉四月月七日己時進署履新先期主簿廳頒發紅諭仰闔署官員吏役人等至期進署一體謁見各宜凛遵毋違○盛京兵部侍郎鳳司馬秀調京刑部右侍郎所有盛京牛馬税監督已奉旨攺派盛京刑部侍郎英煦接充牛馬税監督照新章應由監督於接奉諭旨後立就各部司員揀派一員秦充牛馬税務委員俾責以省局稽徵税課督查局役巡丁一切事宜兹英和卿司宼遴得盛京刑部員外郎夀正郎昌堪以派充牛馬税委員已於本月初四日入奏矣○吏部示傳所有正二月分在部投供之漢謄錄胡樑王沛田陳學裘等三員限五日内取其六品以上同鄉京官印結塡寫履歴親供親身赴部騐到有執照者呈騐執照以便咨送國史館勿得自悮特示○光緒十七年四月十七日庚戍旣望京師月食十三分十三秒初虧子正三刻九分食旣丑初三刻一分十三秒食甚　正一刻十三分四十三秒生光寅初三刻八分二十三秒復圓寅正一刻一分二十五秒近　禮部將欽天監具題是夕京師月食分秒時刻通行文武各衙門遵照一體舉行救護典禮並將是日進署救護之堂銜預行分咨禮部太常寺都察院備查其外省來京文職自督撫司道以至佐貳是夕齊集禮部武職自提與以至將備及副都統以下各官齊集太常寺均先投遞職名以便分班救護○己革花翎鹽運使福建試用道傳廣前被樓給諫叅劾經兩廣總督查覆奉旨鐫職客歳二旬萬夀隨班祝嘏恩賞降二等職銜嗣捐鉅欵助賑恩准開復原銜翎枝旋因順直冬賑需欵孔亟自措銀一萬兩解由賑局分散災颧全活甚多洵屬樂善不倦自應核給優奬以昭激勸經賑局司道查照推廣賑捐章程凡捐萬金者准其破格優奬請將傳廣仍以道員補用等情詳請入奏合肥相國核與賑例相符據情入奏本月初四日奉硃批傳廣着以道員選用欽此○管理廂藍旗滿洲都統大學士恩爲咨報事所有補放黑龍江恊領一缺本旗於三月二十三日帶領引見本日奉旨黑龍江協領着擬正伊吉斯琿補授擬陪之西林着照例記名欽此欽遵到旗查新補黑龍江協領伊吉斯琿從前出征江南等處迭著戰功經帶兵大臣累保頭品頂戴花翎以副都統交軍機處記名簡用富呢雅罕巴圖魯各保案照例帶於新任除咨明兵部曁黑龍江將軍查照外相應咨報○内閣侍讀貢秀謹禀中堂爲禀聞事今晨由侍衛處送到清字　諭旨一道仁皇上明日寅正出齋宫門進昭亨門步詣拜台行常雩大祀禮畢出昭亨門進齋宫無量殿用膳更衣少座出天壇門進正陽門菩薩殿關帝廟拈香進 
 
 

Page 2

 
 
大清門天安門端門午門出西華門進西苑門德昌門勤政殿辦事召見大臣欽此○本月初八日皇上駕入天壇内天門時突有某内監貿然奔出未及退避經御前侍衛拘住仍藉故倔强刺刺不休御前大臣立飭從人捆縳某内監復大發惡言侍衛恐驚聖駕將其兩手反縳以手巾塞其口舁出天壇復奏奉諭旨着交愼刑司照例懲治欽此當卽遵旨將某内監舁入正陽門解至西華門外北長街愼刑司收監備訊○户部爲咨行事俸餉處案呈准銀庫付稱所有廂黄正黄兩旗應領本年四月季甲米折色銀兩本部於本月初十日開放相應咨行貴旗轉飭承辦人員務於是日辰刻赴庫承領並爲轉傳各營○俄儲游歴日本西京被刺一事由電傳至京師各國駐京欽差聞之咸赴俄國使舘致情以示休戚相關之意譯署徐廖張三大臣亦躬往焉○刑部接得盛京將軍來文内開拿獲宗室恆福旗人何萬寳夥搶婦女等情旋由刑部奉天司知會宗人府派員定期核覆 
[火警類誌]  
　　京師東安門外某粥鋪於本月初三夜三鼓後陡兆焚如一時火光四射勢甚凶猛各廳汲桶聞信趨至竭力撲救無如火勢益熾北隣德順喜轎鋪堆房南隣車轎鎛墊鋪同時延燒衆人由夢中驚醒有未著一絲而逃者直至東方旣白火始熄滅共燬五十餘楹貨物錢帳皆付丙丁幸未傷斃人口當由本管官廳將粥鋪掌櫃解送提署照例訊辦其起火之由緣粥鋪内所儲熬粥糞草臨睡時燈燄吹落其中以致不可收拾又東安門外某宅於初四日酉刻因廚下遺火焚燬房屋數椽兩日之間疉聞火警何祝融氏之不憚煩耶 
[民教相安]  
　　安慶棍徒欲向天主堂滋事情形已登本報兹悉事起時地方文武各員咸竭力爲之保護西人亦星夜電致上海請發兵船隨有德法兩兵船於十一二日先後駛至連日西人之拜會兵輪上西官或往洋務局商議均乘輿而出輿之前後衛以中國官兵地方官更派兵多名分巡天主耶穌各教堂前不遺餘力百姓遂安堵如常十三晚德兵船已開行尚存法兵船一艘聞亦將駛回滬上矣 
[推廣賑捐]  
　　現值青黄不接之時順直一帶災黎依舊嗷嗷待哺各省會雖設有捐局勸各捐生報捐貢監及加級封典文武虚銜無如有志顯揚者近亦寥寥無幾大憲以九江係通商口岸目下正茶市熱閙之時因頒發實收委文報局員任大令會同德化縣張明府設局籌捐其告示云欽加三品頂戴道銜署九江府正堂隄帶加二級鮑爲曉諭委員在郡設局帮辦捐輸以助急賑事照得現奉藩憲方臬憲福札開以江西奉文開辦順直賑捐當經酌發塡就實收通飭各府州率屬就近勸辦並限於三個月内一律捐齊原以畿輔重地災廣賑繁需欵甚鉅全恃各府州率屬就近設法勸辦俾捐生觀感踴躍庶可集腋成裘以資解濟兹屆三個月限滿所有前發實收未經捐解之處尚屬不少等因札催到府奉此查前奉藩憲撰就勸辦告示札發到府業經分别飭發遍貼曉諭在案潯郡本通商碼頭現值茶市暢旺之際其中富商大賈情殷助賑急義解推者頗不乏人或因不諳章程因循有待或赴各縣衙門中多隔閡欲求踴躍輸將惟有變通辦理除轉飭各縣就地設法認眞勸辦並札委潯城文報局委員任令在郡設局帮同勸捐外合亟出示曉諭爲此仰闔郡紳商士民人等知悉須知此次順直等處被災深重待賑甚殷且爲畿輔重地尤關緊要郡中紳商士庶樂善著聞現據省垣賑捐局寄到空白實收由府札發潯局委員任令具領勸辦多得一分捐欵卽多活一人之命務各慷慨急公維持善舉旣得仰荷榮恩而造福更無量也其各勉斾旃切特示 
[秀江奪渌]  
　　嘉興來信云某日之晚濮院鎭中市義六街某菜館夥持洋油燈運柴泊運畢忘未將燈取出以致燈花爆裂遺火柴中霎時烈焰横飛無從撲救祗得取銅盆亂擊招人往援少焉闔鎭水龍次第畢集銀濤噴薄幾如萬道玉龍無奈風勢猖狂遂致火難抑遏直燬去兩岸六七家店鋪始不蔓延○近日春蠶正值大眠以致桑葉騰貴每百斤售至洋銀一元三角蠶婦提筐出購未免蹙損雙蛾加以天時或熱或寒隂晴不定蠶多受病折耗頗多聞南鄉大半已抛棄下塘鄉下則尚佳云 
[石城瑣錄]  
　　金陵水西門外江寗鎭地方有某甲者係該鎭團總之介弟也酷好葉子戲其近處有某乙向習　烟手藝身長力大俗以半頭牛相稱與甲有同好暇卽鬥牌故與甲無日不聚亦無日不爭特口角方終卽携手而重招入局耳數日前乙得大勝甲大負除現錢外尚欠乙錢數千文乙向甲索取甲大怒盖甲素以阿兄爲護身符凡事皆欲出人頭地而乙又以北宫黝自負不肯受一毫之挫者於是始則以唇舌相爭繼且以拳脚從事以甲之鷄肋何足以飽其老拳乙不過小試其技耳而甲已受創不淺負痛逃歸泣告乃兄求爲報復兄以手足被欺急爲被髮纓冠之救遂唤集其黨羽十餘人躬自當先至街頭適與乙相遇衆將乙横拽倒拖任意毒打乙向稱爲半頭牛者至此竟成癩駱蛇矣遍體受傷不能起立一時乙之親屬赶至意欲將乙抬進城内鳴官經街鄰出爲調處甲亦願爲養傷且甘賠禮始得寢事○金陵漢西門外某茶館於日前早市有一人携一六七歳男孩來吃茶人約三十許操淮音吃點心之後卽出門而去未一時携一新盖籃來向跑堂者云替我做肉包子若干裝於籃内跑堂者應之點心辦至其人呼算帳付錢在腰間摸取皮夾忽頓足云壞了壞了皮夾内洋錢一元當票三張皆失矣失洋事還有限當票却要緊况茶錢亦無着落奈何奈何因與跑堂者婉商着一人隨去上船拿錢其時早市正忙跑堂者不肯其人卽奮然曰旣不肯我將兒子押在此卽刻取錢來還何如跑堂者只得首肯其人怱怱携籃而去大聲囑兒不要亂走乃至日西黄鶴不返衆聞兒兒不語狀類痴癲以冷水洗面薑湯灌之始醒前事茫然詢爲南鄉某村人衆始知被拐而來只得轉爲出帖招認噫此拐者還算好人不過小騙食物不忍過於作孽技癢不禁腹柺難耐故小試狡獪耳 
[臺北述新]  
　　現任臺北府雷頴生太守與藩臺沈吉田方伯係兒女姻親服官一省例應以官小者廻避業經大府奏請以漳州府吉雲舫太守對調現已奉准部覆吉太守遂於三月十四日乘坐海鏡輪船晉郡趨轅禀見旋涓吉二十四日接印雷太守交卸後卽須辭赴漳州履新方繫去思又歌來暮想吉太守必有一番新政以慰羣黎之屬望也○前報紀督辦滬海關通商磺腦等局務朱苕元太守乞假兩月請咨入覲一節兹悉太守已於初一日交卸旋乘飛捷兵輪内渡接辦者爲張俊卿大令偉堂云○全臺剿撫番社肅清一案文職業於去歳奉准武職現亦接到部覆頒發飭知在事人員莫不彈冠相慶榮晉頭銜至千把外奬刻尚未經大部議覆云○客有自嘉義來者述及該處邇來萑苻不靖土匪繁興時有跳梁小醜藏伏深林密箐間邀截行旅以致風鶴頻驚人心惶惑近經營縣拿獲著名積匪李天和一名電請憲示嗣蒙電覆謂如果人贓現獲着卽就地正法自經此番懲辦後若輩當可稍知儆懼矣○愚民重利輙欲偷取生番社之魚籐而生番倚以爲利絲毫不肯假借某日有土人入山潛採魚籐途遇生番攔阻空手而回夤夜復往偷刈得之捆載肩挑半途被伏番偵獲斫傷手腕旋卽斃命現經該處防營派弁進山查緝未識正兇能弋獲否也○大憲前已示期于三月十五日舉行秋審大典臺灣道唐薇卿觀察遠駐臺南而職兼臬司例應會勘無如各輪船均已因公駛往他處如飛捷則往金陵駕時則往廣東斯美則在香港修理尚未竣工直至日前海鏡兵輪由福建駛回滬尾海口下椗奉文於十六日下午一點鐘前赴臺南迎迓憲節緣刻下府試業已竣事本屆唐觀察奉旨兼權學篆二十四日舉辦院試試竣卽須遵陸按臨臺南各府然後折回道轅是以秋審不得不提前舉辦云○臺北禁用小錢早已三令五申風行雷厲乃近來市上仍多違章攙用者洋價因之日跌各貧民受虧殊甚而市儈則獲利無窮爲民上者果用何法而使之弊絶風清耶○民間用火油者十居六七以其價廉而適於用也某日晚間稻津城隍廟後某姓家小孩悮將火油燈撲翻倉猝中取水潑之以致火油隨水上噴燃及衣履迨家人聞聲赴救則已焦頭爛額體無完膚矣該處草屋毗連 
 
 

Page 3

 
 
設援救稍遲無數茅龍勢將破壁飛去設想至此又不禁轉悲爲喜矣○宜　縣人某甲赴郡應童子試僑寓考棚前　素　劉　龍之癖社往一擲千金連日五木無靈幾如管夷吾之三戰三北以致銀兩衣服蕩焉無存告貸無門進退維谷遂購阿芙蓉膏和泗吞　幸同寓人覺蔡尚早設法灌救不至殞命然已可見賭之爲害烈矣 
[烟臺紀事]  
　　雨澤衍期風乾物燥以致民間不戒於火數日中兩兆焚如邑尊有鑒於斯出示告誡使民間留心火政以免吳回氏到處句留○芝罘山下人烟稠密萬井魚鱗日前忽謡傳島中大疃地方每值黄昏時有鬼物作崇凡夜行者其臀必被鬼所摳以致旅人必結伴同行不敢單身獨往嘻何其妄也○日前有一人荷校遊行詢押解者謂因竊取帽辮故判令沿途遊示俾人見而留心也○　粉古謂之鉛華問惟出自蘇杭兵燹以來有登州人自來烟倣製利市三倍頓成富翁至上年倣製者多相與列肆求售海濵斥鹵之地頓成金粉乾坤是亦生意塲中之變局也○日前有某西人來購騸馿以致良耳公頓高聲價嗣又有日本人來買牛而碩腹者流又復龐然自大士有自安窮約不圖意外之遭逢往往畢世守株簞瓢無色獨此戴角披毛之類蠢然知識全無而一旦時運忽來竟爾價增十倍天下事比比如此驢與牛其小焉者也嗚呼噫此○有一異鄉人來烟覔食初至卽病莫能與因暫憇福建會館空塲奄奄待斃有一惡少佯爲問訊竊見行囊有青蚨四百翼持之而去音信杳然其人遂凍餒交加閱日而死噫若此惡少者其眞罪不容誅者歟○爵宫保張朗帥於本月十二三等日按登屬閱兵文武各員伺候迎迓傳令各營暫停操練靜聽校閱之期 
[姑蘇大火]  
　　本月十二日午前十一點鐘時蘇州胥門外某處忽肇火災一時紅光燭天幾若赤城霞起兼之封姨助虐勢甚披猖以致兩岸延燒無異兵鏖赤壁雖有各水龍竭力噴救無如火勢過猛人力難施直至下午二點餘鐘經營弁將著火之房屋拉坍祝融氏方斂威而退是役也焚去南貨店布店茶館燭鋪烟店錢莊茶食店糕糰店燈籠店麫舘及零星鋪户十七家共燬房屋二百餘椽當火熾時藩臬兩司及魁太守長元和三邑尊各營官弁皆臨塲彈壓拿獲一搶火匪徒吳縣馬明府以其惡貫已盈不欲顢頇了事因飭簽臀一千板枷示於犯事地方庶幾若輩見之知所畏懼又聞火起之際城中黎庶均登雉堞遥觀蟻聚蜂屯幾無揷足處有一少婦從高墜下身受重傷當經相識舁回未識絲能續命否 
[略記會訊緣由]  
　　匯豐銀行延西律師梅慱閣控元源長號主徐幹亭卽徐國　借洋一萬五千元由源開鼎和兩錢莊具保俟元源長運棉花至日本神户元源長銷售然後付還本利出有匯票出兩錢莊盖印嗣　户元源長報事鮑子卿並不付缺先在神户大清理事署控告鮑子卿供稱上海元　長並無棉花運到是以無銀可付理事官給以公文著匯豐派人至上海控告源開鼎和兩錢莊兩錢莊延請西律師威金生辯論疉經蔡太守會同英副領事訊供斷與具保之源開鼎和兩錢莊不涉惟徐理合還銀徐堅稱有錢在神户元源長鮑處鮑不應不付太守飭關提鮑來滬如果訊明徐有銀在鮑處照追還匯豐此已詳登前報者也兹鮑已關提到滬昨下午會訊至四點鐘時人証始齊集鮑延西律師拒文申辨大略謂是案因徐控鮑係華人控華人之案匯豐行主不能于預其間副領事更不能會訊惟歸華官獨斷可也辨至上燈時始退堂讞語甚長容俟明日補錄 
[劣馬傷人]  
　　滬城西門外斜橋一帶地甚僻靜荒烟蔓草斷冡殘塋凄凉滿目時有人放牛牧馬於此昨晨馬一匹忽然　躍狂奔四蹄起處黄沙亂飛至西門外適有一老叟白髮蒼然蹣跚在路馬從後面突至避讓不及致被撞倒踏傷數處年邁力衰奄奄十息嗣又有中年男子亦被馬撞倒幸年輕力壯立卽扒起尚未受傷又有數齡幼孩獨在途中嬉戲被馬踏傷足骨其時觀者　者巡防局員朱森庭明府聞之立飭局丁將受傷人舁至保甲局卽延傷科醫治一面派局勇數名飛馳向北少頃卽將劣馬牽回待查明馬係誰家所畜再行究辦 
[縣案彚錄]  
　　德和莊經事陳煦控法界寳記雞毛棧主方錦堂及夥王澍林欠銀不還袁明府提訊之下着兩造理算帳目再行覆訊此已記諸前報者也前日原差恊同兩造將帳算明晚堂由袁明府覆訊方錦堂供現在對算各帳與原告控數相符情願將欠銀三千七百餘兩於十日内先歸三折現銀餘以一月爲限如數清還擔保王澍林之押欵一千二百五十兩亦願於半月内措還不敢遷延已向原告懇商允洽叩求恩典王澍林供現在已懇方錦堂向原告商妥以後自當安分不敢再蹈前轍陳煦亦投案候示明府訊得陳煦所控屬實旣由方錦堂商懇允洽自應照准王澍林盜賣棧貨咎無可辭本應究辦姑念案已理妥從寛免究卽着交的實保人並令兩造各具遵結備查○前日據廿三鋪巡防局解送王阿土鄧行嘉姜子春並王沈氏等至縣晚間由袁明府提訊王阿土供稱小的係浦東人向爲繩索店生意娶妻王沈氏已有七年不料於去年逃逸四出緝訪毫無蹤迹今日小的來申行過小南門外見妻在鄧行嘉家内欲向領回被伊等蠻覇爲此扭至局中轉解案下叩求明鑒王沈氏供小婦人於去年來滬先在某姓家傭工至八月間與湖南人譚洪章私識自知錯處現願隨夫回去鄧行嘉供稱小的係湖南人向在營中當勇王沈氏係由譚洪章寄與小的家内伊夫阿土前來認領不應糾同張坤咸等將小的家中什物打毁求恩明鑒姜子春所供與鄧略同明府得供以王沈氏背夫逃遁殊屬不知羞恥着掌頰三百下交王阿土具領鄧行嘉姜子春容留有夫之婦亦有不合判笞鄧三百板笞姜二百板各具安分切結備查○吳熙林控塾師丁悦樓擅責伊子錦渭一案由英公堂解送縣署袁明府升堂提訊吳供在某洋行爲軍裝生理兒子錦渭在丁處肄業無端遭丁毆打控經公堂轉送案下丁悦樓供稱訓蒙度日吳子在我處讀書因其賦性頑劣略加戒斥並無不合今遭誣控求恩鑒察明府以丁悦樓不應將學徒毆打着責手心一百下一面向吳熙林再三開導諭令將子領回○待質所庖人黄德林與吕啓雲爭毆扭至案下袁明府提訊之下黄供稱小的向在所中煮飯有吕啓雲者欲回原籍苦無川資向小的索詐後與爭毆吕啓雲俯首求恩明府以其藉端滋事殊屬可惡着笞一千板收所聽候遞籍○賭犯戴林林經前任陸明府拿獲訊責收所邇因戴在所患病由原差禀明晚堂經袁明府騐明屬實卽飭發堂醫治 
[英界公堂瑣案]  
　　張陳氏訴稱小婦人家在本邑丈夫張林林在治下開設餅肆誤收西洋人失竊之鷄被包探拿去旋有丁阿來者自稱包探夥勒索洋銀五元無奈將衣服質得洋三元錢二千文一併交付旋知丁冒充探夥藉端誑騙因之報捕拘案并將質票呈電丁供稱小的係寗波人向在洗衣作爲夥洋銀由張陳氏自願交與小的托爲開銷一切且目下已付還矣小的實不敢冒充探夥誑騙洋銀蔡太守判令將丁枷號半月期滿管押半月並追還洋銀五元○蔡阿亮訴稱小的被同居人黄阿秀竊去銀表練上小金錢一枚絨衫一件報由捕房查獲人贓送案請究黄供稱小的係廣東人蔡太守判令發捕房管押一月贓給蔡領去○江茂春訴稱小的在洋人古來咸處當車夫被陸桂銓竊去車燈二盞追獲人贓交捕送案陸供稱小的係上海人年十五歳家有母親此後不敢行竊矣蔡太守隨令責手心一百下交伊母領回管束贓給江領去○招商局北棧夥黄安心訴稱棧中被邵首如竊去東洋印花手巾查獲四十八條恐此外尚有被竊之物容再細查邵供稱小的係江北人當小工餬口實祗行竊一次以後不敢再犯矣蔡太守飭交捕帶回查明有無分案俟下禮拜六覆訊核辦贓先給領○柴船户徐永新訴稱小的有小錢千餘文孫阿金等見之冒稱包探夥連大錢二百餘文一併攫去追獲送案孫及張行其同供稱小的等皆本地人並未冒充探夥如今惟乞施 
 
 

Page 4

 
 
恩蔡太守判令各枷號七天發捕房示衆制錢二百餘文給徐領去小錢存候銷燬○漢口花衣街復興慶錢莊學徒伍哲卿捲取寳銀及元絲銀洋銀私行來滬包探陳阿九拿獲解案蔡太守訊供之下飭連銀兩暫留捕房待電傳莊主來申再行訊究此已見諸報章者也昨日下午覆訊包探將伍及銀兩解案禀稱復興慶錢莊己有人來此矣周慶芳訴稱伍是妻弟薦保至徐杏林所開復興慶錢莊爲夥不料私取銀一百二十七兩有奇來滬花用徐原責令賠償幸經包探獲贓傳電至漢而徐因年老多病不克前來因偕伍兄昌卿投案容將伍帶回交父母管束電費及包探酬資一并繳案昌卿供與相同伍俯首求恩包探又禀稱電費計洋銀五元八角太守准將伍交周及昌卿帶去贓銀除提出電費外概行給領包探自行酌賞可也 
[法界公堂瑣案]  
　　包探王榮培禀湖南人譚子琴前日手持銅面盆三隻向護城河畔押店典押錢文因其形跡可疑當卽拘獲查問之下據稱銅盆係由松江帶來當在身畔搜出押票一帋所押者係茶壺等物同轉問譚曰銅盆究由何處帶來供稱實由松江帶來此次偕友人周成中來滬本欲開設茶寮祗以躭擱日久旅費已罄遂將家伙典押問爾現住何處供稱現住整容匠張有才處可請傳問同轉商諸業繙譯着將譚押候查明再核○包探禀王福生前在金利源碼頭行竊鐵條一根售與小東門外沿城脚小鐵店内得錢三百八十四文嗣經查獲捕頭命往吊贓不料該店主自恃出價買得且在租界之外毫無顧忌竟將鐵條當面截斷攺作他物今將王福生先行送案同轉問王福生曰爾之鐵條究由何處竊來王供認不諱並稱售錢三百八十四文當遭胡桂生勒索錢二百文同轉着將王押候傳該鐵店主及胡桂生到案再行訊究○流氓陳善香方桂福李阿三卽滑頭阿三等因拆梢打架將同伴顧小生之眼打傷經顧扭陳到案嗣經包探先後將方李拘押俟有堂期解訊昨經捕房將三人解案請卽定讞同轉略詰數語判陳善香方桂福各掌二百板顧押候解回甯波原籍李阿三因情節稍輕着責一百板釋放○陳祥元製造僞銀首飾令周寳泉向各押店混押經包探查知陸續將周陳拘獲解送公堂據陳供稱小的專造銅首飾周所押之物實由小的給與並未作好銀混押旋據包探禀在陳身畔搜出押票吊到銀挖耳簪一枝僞銀小鐲一隻共押錢四百餘文想該押店亦受其愚周供稱小的從前本作銀匠生意嗣因帶做銅首飾經英公堂訪聞拿辦卽不敢再蹈前轍同轉曰此案本當嚴究姑念周寳泉未將僞物混用格外從寛判陳責八十板周責四十板具到攺過切結始准釋放○通事稱傅榮春在三角　擺設棋攤情同賭博經巡街捕拘獲並起出錢三百文一併送案請究傳供稱來申未久不諳租界章程求從恩典捕頭稱傅與人着棋有贏無輸顯係誘騙人財務請懲辦同轉判將傅責八十下錢給還以後不准逗留租界○金利源棧房堆貨頭目張阿二控稱前有張瑞春與其弟荷蔭來作小工嗣因其弟性甚凶横遂於正月間辭歇張瑞春等因此挾怨有意報復前日小的在途行走突被毆打面目青腫今將張瑞春送案請究張瑞春供打架之事實因棧房中出糖有弊起見同轉問爾弟現匿何處答稱在小東門外某煤棧中同轉著將張瑞春管押務須將弟交山諭張阿二速往醫院療治○擺舊貨攤之許正興控稱今晨有張桂寳來買舊鞋一雙其時小的尚在裏面由女兒出外論價張見其幼樨可欺遽將玻璃匣内包銀籐鐲八隻竊去飛步狂奔小的急出追赶在新街相近扭住伊將籐鐲抛入别人家幸經包探拘獲送案請究張供小的冋業皮匠今欲往蘇州鋪蓋已下航船因上岸買線粉悮被許正興誣指爲竊包探禀查問張桂寳言語不實其爲行竊無疑同轉着押候查核○縣前永泰錢庄專做銅洋經葛同轉查知將店主顔少圃拘押嗣經茂泰鐵鍋鋪中之許夀倌保出又因顔延不到案將許夀倌提押一切情形曾詳前報昨據顔少圃之母顔吳氏投案稟稱兒子現患疾病不能來案同轉謂爾子遷如不到業已牽累保人爾係女流不諳店中諸事着交保限日將少圃交案聽候核奪○老沙遜洋行收租人洪信燕偕司閽人王明堯訴稱房客吳阿福尚欠租洋半元故將房票扣住不料伊竟恃蠻將王明堯扭打小的與夥友董某同在間壁烟館吸烟聞聲出視帮同排解所有搭連袋一隻内放小洋一百七十七角半忽然失去爲此報請飭緝當據吳阿福之母繳到找洋五角同轉着將吳押候明日傳到烟館主冉行質訊○朱阿仁禀稱兒子雙林向在張桂林鐵店學習生意二月間張桂林令兒子回家向小的暫借洋二十元小的不允張遂將兒子百般毆打受苦難捱逃避在外日久不歸求請提究旋據張投案稱並未向朱借洋朱於二月十六日曾向小的借去川資洋七元又私下將兒子誘出令將鋪蓋什物一併携去查點之下失去機器箱一隻約值洋二百元朱稱鋪蓋等均在鐵店内並未携出同轉謂此種情節不難查訪着包探將朱帶往該鐵店查明再核 
[施濟功宏]  
　　兹承蘇省藩署鄧從善堂大善士續募到第十三批順直賑欵洋一千三百三十三元又銅洋兩元遵卽祗收以待彚解疉頒駿惠益宏施濟之功念被鴻嗷當感生成之德除將各户花名另列清單外用特登報叩謝[  上海文報局恊賑公所謹誌]  
[浙省撫轅抄]  
　　四月初一日台州府教援查耀乘試用教諭張福恩俱禀謝考驗府照磨焦鍾澤禀銷松木塲彈壓差從九品董彦芬禀知藩司委署松陽典史禀見叩謝○初二日准補昌化縣朱懋清禀知藩司飭知赴任禀見叩謝准補錢塘縣典史葉銓禀知藩司飭知赴任叩謝○初三日大挑縣李思敬禀知藩司委署杭理事同知禀見叩謝布經歴王紫綬諸曁從九品陳萬鉷嵊縣抣禀知厘捐局委絲捐差叩謝○初四日署杭理事李禀知本日接印杭理事溥禀知交卸 
 [G < 
[招人承辦淸潔局事務]  
爲招人承辦本局英美租界清潔局事務所有各洋行自備挑除者不在内如有欲包者開明價目於每日一點鐘至三點鐘送至本局管理清潔事務寫字房洋人好胡司處其信面上寫明承辦清潔局事務字樣於英五月三十日卽華四月廿三日以前收受所需船隻工役人等開明於左打掃各路清潔工人一百八十四名垃圾船七只須停在浮碼頭傍以備清除浦灘之垃圾挑除英美租界各洋行糞穢工人四十二名船四只每只船夫二名以備載運隂井汚坭之用船三只每只船夫三名以備載運各街道明溝内除出之泥沙船一只船夫二名備除旗昌洋行内之屎櫃所有清潔局之房租以及竹箒等件均歸包人時常備齊以及工役人等再須將近浙江路橋及虹口江内垃圾船上之垃圾一概載往别處不得存積亦不得過夜並出賣於鄕戸人等必須逐日運出境外西歴一千八百九十一年五月廿一日英工部局經理人韜朋 
[設郡呂義泰號]  
本號自開設漢鎭以來百有餘年矣貨眞價實四遠馳名在於巳卯年分設上海不惜工本精益求精兹復分設寗郡者實因無恥之徒希圖漁利將下等不堪貨色揩拭雪白冐刻本號字樣沿途求售甚至假借招牌不顧姓名欺誑來客在識者原能眞僞立判不至受騙罔識者未免魚目混珠被其淆惑故本號格外揀選上貨精製雲白水旱烟袋各樣銅器俱全以及鐫刻字花亦極工緻倘要另定各色亦可從心所欲定價劃一童叟無欺凡仕商賜顧者認明本號招牌庶不致悮○一在漢鎭馬王廟上首郭家巷口○一在上洋法大馬路中市○一在寗郡東渡門内日新街口本號主人特白 
[上海中西大藥房痴癲瘋癎靈藥]  
痴癲瘋癎各症皆緣驚邪入腦鬱思傷神所致症見大哭大笑力大勝常謾駡狂歌揮拳舞刀此瘋狂也或者書空咄咄獨語喃喃時而知識清明時而心神昏瞀此痴癲也更有呌號倒地作喉獸聲蹈湯火而不知騐氣息而僅屬此癎病也凡此者雖有輕重深淺之别而病原則一向來中西各國皆無善治之法凡遇是症無不爲之束手數年前經法國瘋癲院之醫士悟得妙法配藥施治百試百效遐邇各國求方調試咸獲安痊故得名馳天下莫與比倫兹本藥房幸得原方抄獲依法配製以惠我中國之人如有患此症者速取來取管許藥到春回免受無量苦楚也服法每日早午晚三次每次一羹匙開水冲下服之第四日後早上服二羹匙第八日後晚上亦服二羹匙半個月後每次皆服二匙小兒减半服至一月其病卽連根痊愈永不復發賜顧者須認明牌號圖記庶不致悮每瓶價洋二元 
 
 

Page 5

 
 
 [G < 
[美國佛羅斯製貢邦補益藥水]  
專治肝勞肺癰癆瘵飲食停積胃口呆滯心悸多諸君賜顧請向上海四馬路中西大藥房大馬驚四肢酸軟身虚體弱隂損陽虧宗筋不舉氣血衰敗路晋隆洋行寳善街晋隆分行曁良濟藥房等酒色過度水土不服小兒不長成小兒血不强壯病後四家購辦大瓶一元五角中瓶一元起碼小瓶元氣未復精神委頓吸烟人身體瘦弱烟癮新斷精神恍五角原十二瓶價目格外公道批折另議惚傷寒症初愈軟癱以及五勞七傷等患服此皆效美國佛羅斯醫生謹啓 
[澳門利貞祥廣東全省文鄉科本號照省全富貴限]  
限姓　陳李張黄何梁吳劉葉楊林關潘盧羅趙馮蕭蔡謝鄧鍾譚黎鄭顏歐霍崔龔洗戴簡朱凌伍湯甘蘇曾龐王汪敖龍許邱董金史韓馬郭英宋杜莫侯傳傅余奈車車寗寗不限姓略列周區胡陸麥高廖沈鄒彭招頼唐衛程易吕勞章洪容司岑陶游老嚴莊顧翁鄺姚俞徐連袁温丁石曹江秦方鄔孫尹薛左蒙康梅倪桂姜邵孔柳途尤文魯經饒施薩毛童盛任韋田符利蔣辛雷練聶雲源倫談仇巫幸魏柯阮詹范管熊池萬白錢明古　榻屈駱翟甄庾鮑蒲殷官祁樊祝刁申藍鄞武紀裘覃伊夏鄉辜畢戚單茹裴盤卓成虚湛植向郝宗喻商房漆吉貝具應居羽布諸卜原危贾羊華常賀卷銀十大員卷銀五大員卷銀三大員卷銀二大員卷銀一大員卷銀一中員各卷先滿先派部遲滿之卷准八月初八日止截　鋪在澳門船澳口横街開張謝敎銀兩在澳門大街愼成銀號担保支給澳門利貞祥謹啓 
[三雅園]  
四月十七日演 
正本停演 
四月十七夜演 
出頭付賭仔　擊石成火　愉老婆尼姑　花古鳴寃内　下凉亭相會　悅目可觀豆皮益巧首 
[新丹桂茶園]  
四月十七夜演 
四泗洲　重排燈戲善遊斗牛宫　牧羊卷　新排全本燈戲除患安眠　擒張任 
[天仙茶園]  
四月十七夜演 
大財神　鎖五龍　火燒濮陽城　賣胭脂　小磨房　打金枝　賣絨花　蕩湖船 
[天福茶園]  
四月十七夜演 
九龍柱氤氲陣雙搖會取成都鳳凰山新排新彩戲石頭嶺外加跳雙獅牧羊卷 
[禮拜一拍賣]  
啓者於十八日二點鐘在金利源廿一號棧内拍賣鐵條爐柵鐵管子鐵禮拜鐵鉛絲繩油聽錨鏈木器什物不計此佈永發行啓丙 
[禮拜一拍賣]  
啓者於禮拜一卽本月十八日下午二點鐘在浦東怡和棧拍賣榮光煤油三千八百箱其貨稍有水漬如各行仝趁小火輪往該棧面拍可也特此佈告會德豐洋行啓 
[禮拜一拍賣]  
啓者准于十八日二點鐘在南京路卅七號熙司蜜行内拍賣一應上等木器彈子檯洋琴大鏡子鐵洋箱床椅檯子畫鏡併店堂一槪伙物等餘物不計此佈倍發洋行啓 
[禮拜一拍賣]  
准於十八日十點半鐘在泥城橋堍龍飛住宅拍賣房間大餐間書樓間廚房間一應上等木器頂上畫鏡洋琴什物不計此佈魯意師摩啓 
[禮拜一拍賣]  
啓者於十八日十一點鐘在本棧拍賣漬貨八四布十磅至十二磅市布棉紗羽毛等餘貨不計此佈老公茂行啓 
[拍賣車糖]  
本行准於每逢禮拜一四早十點半鐘在本行不限價拍賣B唛四呍車糖拍定卽收定銀限兩禮拜出淸如過期不出將定銀罰去五期另拍此佈老太古帳房啓 
[禮拜一拍賣]  
准於十八日兩點鐘在本行拍賣順利美人色羅絨閃色花羽綾茶壺竹布公平魁星色毛花羽布地亞士格子藍白法藍絨義源單H雙H三H四H漂布公發美人彩灰印標等稍有破霉漬信和松子細斜公發八四紅古錢原布廿餘包三友圖市布公平七磅三魚標猪頭市布寶順八四眞鳥XX布旗昌牡丹花市標餘貨不計此佈瑞和行啓 
[禮拜一拍賣]  
十八日二點鐘在二擺渡　昌里内拍賣洋棧旆財檯椅床櫃鐵銀箱自鳴鐘燈鏡什物不計現銀出貨劉順記代拍 
[禮拜一拍賣]  
兹于十八日二點半鐘在浦東華棧拍賣老牌煤油約計一萬箱其　稍有油漬另有簍油數百簍如貴客欲買者届時請至該棧而拍可也此佈壳件行啓 
[禮拜二拍賣]  
准於十九日十點半鐘在本行拍賣茶布抬布刀义條羹玻璃酒杯大菜盆茶杯盆　鐵床洋琴地氈一應木器　物不計此佈瑞和行啓 
[禮拜二拍賣]  
十九日兩點鐘拍賣和大雙工魚牌色呢魚牌龍魚色羽毛等貨此佈公平行啓丙 
[禮拜二拍賣]  
十九日十點半鐘拍賣十一磅十磅藍龍市布八四藍龍輪　　馬藍大鷹藍魚翁七磅藍龍輪船原布二六二四銀龍輪船人馬藍大鷹藍鐵錨頭二三號金福標等貨此佈老太古啓 
[中西大藥房　小兒培元藥] 　 
小孩氣血不足腠理寛鬆易感多疾天元有　長大體弱此藥主培元治食積虫疳諸症三角 
[禮拜三拍賣]  
准於二十二十點鐘在圓明園路七號松茂行拍賣房間大菜間書樓間廚房間一應家用木器洋琴馬車什物不計此佈魯意師摩啓 
[禮拜四拍賣]  
啓者禮拜四卽本月廿一日十點半鐘拍賣路燈船牌九老羽毛人鎗小呢空　嘰船牌九老羽綾十一磅彩三元十磅十二彩人鎗十磅紅三元紅萬壽圖紅四美紅八鎗藍人鎗市布八磅四五子登料彩三多紅三元紅送子紅三多藍彩人鎗藍三元藍四美藍人鎗洋房雙人七磅藍三元藍四美藍人鎗六磅雙人採蓮圖原布八磅彩三元花邊藍獅七磅紅三元花邊藍獅藍人鎗挺市洋標八磅雙松鼠細斜紋十五磅老人頭十四磅老人頭雲　粗布十二磅人鎗九獅路路通細布十四磅老人頭人鎗十五磅跑鹿斜紋紅金星白三元七十二線紅二美紅五星紅雙路燈六十四線烏金三元藍雙路燈藍房洋光七市漂布等貨特此佈聞　四月十六日元芳洋行啓 
[上洋新開　成美柏記土棧]  
本號門設上洋棋盤街中市自運大小洋藥照莊批　兼批川碭雲土法製淸膏每洋一兩三　年宿膏還灰二兩陳膏二兩五公膏二兩八冷籠三兩二熱籠四兩平頭外加格外克已擇於四月二十開張特先佈聞賜顧者請認牌記 
[尋人]  
靑邑重古鎭四月初十走失男孩名阿賴年十一歳身穿藍布襖套云鞋紅繩辮面有白點辮根下有瘡疤仁人知其下落送至重古長茂或送申大碼頭元生長謝洋十元知風報信因而領着者謝洋五元决不食言且其父惟此一子仁人代緝功德莫大父彭竹亭啓 
[出買小獅犬]  
公一馬房有新小犬一對花白色極其玲瓏可以守户價亦便宜或向三馬路福寗里直進第四朝南庫門問價 
[痧氣丸紅靈丹]  
本號自製紅靈丹痧氣丸每洋一百廿瓶幷售廣東馳名各正字號丸藥膏丹此佈二馬路口全亨廣洋貨號啓 
[再大减價]  
本號自减價以來雖惠顧者聯絡不絕因遷移　卽特再减　價十天照本七折出售以圖速罄此佈二馬路元盛鞋帽鋪 
[失票]  
今遺失義和一千四百七十七號元二百兩又一千四百七十八號元二百兩均十八期此票已向前途說明作爲廢紙無用望各寶號切勿收用此告白友記具 
[分條六角半　必得中]  
屢獲大彩並連售三四彩早登前報兹英六月大票雙單張四開均照大市信購立奉棋盤街北 
[創設警船鐙告示]  
大淸各口巡工司畢爲通行曉諭事照得本巡工司前奉總稅務司赫　憲剳行以沿海沿江建造鐙塔浮椿等事或係創設或宜改移或有增添或須裁撤營造旣有變更務卽隨時彰明出示通曉各處俾得行江海船隻周知徧喻等因兹本巡工司查山海關界仙東海關稅務司所屬之旅順口地方創設警船鐙一個合將其情形度勢開列於左計開一奉天府金州之南在旅順口門西邊邊之高坡上創設黑白二色横缐相間圓式鐵鐙塔一座自基至頂高一丈八尺餘上置六等透鏡常明白光鐙一個該鐙自南五十度西起經正西正北至北二十七度三十分東止鐙火距水面高七丈六尺晴時應照至二十四里塔在緯度北三十八度里十七分二十六秒經度中國中線東四度四十六分三十八秒守鐙房垣俱係白色一所聞度數均按羅經方向自海面望見該鐙計算 
爲此令卽遵行出示通曉各處船　其務宜留心詳記以免疎虞勿忘勿忽切切特示光緒十七年四月十四日第二百四十六號示 
 
 

Page 6

 
 
 [G < 
[高太痴書畫]  
紈摺扇行書三角花鳥四角楷書山水五角仕女一元潤資先惠信力自給件寄四馬路藝林報舘並出售藝林新報 
[上海英大馬路　老德記起首藥房]  
欽命二品銜署理廣東承宣布政使按察使司聲名洋溢克勇巴圖魯王之春題贈老德記大藥房雅鑒 
本藥房於道光二十二年上海通商之初首先開創所有出售各藥皆係極貴品料格物製煉無論内外病症按病給藥靡不見功復承中西仕商嘉許信任温語褒揚誠恐遠地未得周詳謹摘試驗靈藥循序列報開於後其餘藥味甚繁不能盡載於斯兼辦代客定貨如蒙賜顧價當從廉此佈百補固精丸濕氣爛脚藥靈效肚痛藥百補貢邦藥外科至妙藥袪寒薑汁糖精琦目疾水痰飲咳嗽丸淸香固齒膏玉桂延壽酒淋漓白濁丸老德記藥酒清源疥瘡藥壯陽滋腎丸小兒代乳粉百補鐵質酒聽浙鳴恆酒秘製肝胃糖治心痛藥丸肥兒疳積糖坤順種子丸耳聾復聰丸痔瘡斷根藥骨節疼痛藥萬應吐血水 
[新屋召租]  
兹在英界石子灘東首衍慶里朝南石庫門每宅廳式五幢兩廂後連披屋又石庫門三幢兩廂後連披屋上下天滿晒臺水井前後石板天井寛大又山家園中興里朝南石庫門三幢兩廂又鐵馬路寳慶里朝南石庫門二宅每宅兩幢披屋晒臺等均全租價甚廉如欲租者請至本帳房面議此佈老沙遜經租帳房啓 
[英六月票批發公道　大運來英商聯發必得財]  
棋盤街起首老票行曾經售出三次頭二三大彩雙張四開分條照市收兌紅票克已信購卽奉 
[六月雙張大票　有一本萬利五福來]  
頭彩六萬元上年由本行售出今又届期望來購取雙張十二元單張四開照算分條六角半萬有利 
[號筒戰皷出售]  
本行今新到各色大小號筒及戰皷洋笛洋簫八音琴匣手拉長方及六角風琴等一切外國樂器各色俱全其價格外從亷凡貴官紳富賜顧者請駕英大馬路第三號便是謀得利琴行 
[錦濟生]  
立效白濁橫痃下疳西聖九龍丸每服二元呂祖拔毒膏每料一元輕者二服重者四服愈賜顧者至南誠信對門吉如里 
[英六月大票出售]  
票額設三萬號頭彩得洋六萬元雙張十二元單張四開照算分條七角卽華歴五月初五開彩凡蒙遠客函購原班回件此佈老廣豐萬福來新廣豐萬寶來仝啓 
[廣昌土棧]  
開設寶善街東首石庫門内自運大小洋藥川西各土照莊零躉批發精製淸膏每洋一兩四陳膏還灰二兩四公膏二兩八冷籠三兩四熱籠四兩平頭外加遠處寄購原班寄奉初八日開張 
[上海屈臣氏大藥房發售]  
開胃消食百補藥酒 
　　此酒不惜工本製成能開胃進食消除積滯善調和營衞滋補精神養顔益壽 
　　風癲半身不遂藥水 
　　此藥水善能調和營衞袪風去濕活絡舒筋專療左癱右瘓四肢麻木等症 
　　延年益壽玉桂藥酒 
　　此酒不燥不熱性質純和最能補氣養血温中煖胃舒暢筋骨引火歸原 
　　急救悮食洋烟藥水 
　　此藥水專救誤食生洋烟及誤服各種毒物危險等症服法包内另單詳列 
　　精止戒烟肚疴藥水 
　　此藥水專治因戒烟者立起肚疴甚至因疴轉病身體虛弱百病叢生等症 
　　内損外傷跌打藥水 
　　專治一切刀棒所傷破風作腫伏瘀疼痛等症幷治疴喘霍亂絞腸痧諸病 
　　砂淋血淋尿淋藥水 
　　此水無論花柳遺毒或濕熱鬱結致淋等症服之力能透溺管攻堅通閉矣以上各欵服法及價銀均有仿單詳列尙有無數藥料容後續登 
[採犀室　耑門西法鑲牙]  
啓者余自幼肄業向從西醫數十餘年今立門戶精理牙科專鑲全口新式機器各種托子金銀象皮新樣名失力老而等配就俱全如勿用托子妙在牙脚生出似天生無異飲食如常毫無些痛永久堅固並用金銀白玉粉修補蛀齒患牙痛者兼有靈效藥水倘○中外仕商賜顧請移玉至上海英界麥家圈北四馬路轉角認明招牌此啓 
[頭彩聲明]  
英五月票頭彩及上下附彩由本行售出已登前報今將得主開列於後斜橋祥生西人住宅康丁合得三條寗波泰源莊林太倉丁南　王承興三友法界費育記柴虹口震昌劉吳又汪姓七婦燕慶里洪婦上下附彩本埠懋記隆與染坊各得半張二姓李太倉丁金顧潘馮　恊泰愼記各得一條以上共合得洋四萬七千元現售英六月票欲得錦標從速購取此佈新廣豐啓 
[聲明]  
啓者本號程裕和開設上洋歴今五世計年百餘精選茶漆顔料貨眞價實四遠馳名道光間被周永　假冐兼欃假貨　覺呈究周姓情虧奏樂伏禮由此本號之名益彰詎料今年有本號壞規回郤之夥假冐本號分店專以次貨肆行濫湊希圖利己妨人盖本號專售茶漆顔料歴百餘年只此一家遠近咸喻今無恥假冐漁目混珠若不聲明大悞主顧爲此特白光緒十七年四月程裕和主人周卿氏謹啓 
[招租]  
今有虹口吳淞路口二層樓洋房一所其屋高大寛暢如開京貨店及成衣鋪等及其合式又吳淞路前後市房數幢自來水天井灶披俱全又廣東街後菜市街底子現欲改造倘貴客欲改棧房等水口頗近如合意者請至本公司帳房面議不但租金公道並中金小租分文不取此佈業廣公司帳房啓 
[新開鳴琴軒定欵器磁]  
本號從江西分設浙省今移滬上定燒落欵書畫各式磁器以便文人雅士隨時製辦現於四月初十日開張如有貴客欲購請至上洋老北門外直街定貨槪限五日取件不悞鳴琴軒主人誌 
[包戒洋烟吉祥參片]  
此片用中外第一良方和眞正老山人參服之芬芳適口而味勝芝蘭不特戒烟之神效妥速兼治咳嗽氣喘紅白痢疾九種胃氣三陰瘧疾等症取價又廉奏功甚速故得衆口交讚遐邇爭購因不用土皮烟灰各種有害之品而視世之徒負虚名毫無實濟者大相懸殊誠戒烟之獨步無雙也大盒價洋一元中盒五角小盒二角半起碼一角服法細詳仿單分售湖南雙井巷德記漢口董家巷和中和常熟寺前街德大昌寗波江北岸招商局對面江陰北門外大吉祥南京鎭江通州全泰盛信局本埠四馬路鴻福來大東門外德記藥房如蒙函購原班回件賜顧者請移陸家石橋南首巡防局對面便是上海同慶堂啓謹 
[眼鏡出售]  
暫减七折發售茶晶墨晶翠戒一元翠镯三元午時荼每元十五厘金利源碼頭昌順隆 
[京縀另剪]  
本號專售南京貢緞兼剪門市元色斜條天靑衣着披套馬掛等料照碼劃一興聖街京江棧對衖内莊交易黃慶泰啓 
[雙彩票出售　同運來]  
英六月份票雙張十二元單張四開照算條頭六角半仕蒙惠顧信指上洋抛球塲 
[先生移寓]  
方敬齋先生留滬數月活人極多求治愈衆尤體病情求卽立應有良醫術無時醫習今移四馬路口南老胡開文墨莊開診凡求診復方者四月初九請到新寓徽人同啓 
[貨眞價實]  
本莊揀選原典估衣專辦時式新衣自運粗細皮貨定織各種綢緞克已定價劃一不二承蒙賜顧童叟無欺棋盤街北祥豐衣莊 
[分條七角　鴻福來　快得利]  
英六月份呂宋票出售單張六元零躉拆兌劃一公道函購立奉上海四馬路 
[失票]  
今遺失存德莊票一紙第四百十九號二月十五期元六百兩已向前途說明此票作爲廢紙無用望各寶莊號切勿收用特此告白程致官啓 
[新開拆票號]  
本號自運呂宋大票批發從亷收兌紅票格外公道外埠指明投送上洋三茅閣橋北首便是原班回件三泰號啓 
[得頭彩雙張六萬元　必得富呂商豐和同發財]  
六月票雙張十二元單條六角半批發克已 
[五月號單到　亦中]  
英六月票雙張十二元單張四開照算分條六角半批發克已紳富信購上海法馬路 
[六月大票　老廣發　同福來　同得來　呂商同發]  
雙張十二　張四開照算分條七角信購上洋棋盤街 
[轉做定票]  
本行開設英大馬路按月自運呂宋票呂宋烟現售六月大票零躉批拆並兌紅票價皆克己紳商惠顧函購原局回件不悞甲上海白蘭閣洋行啓 
[新到莨綢]  
今有廣東拷綢生熟云紗三缸青熟綢闊狹欄杆花素鈕扣紅木鏡器繡花廣邊各項雜貨俱全貴客賜顧請至後馬路慶安里口便是長記告白 
[召租]  
今有新造江西路市樓局九幢洋房一所又五馬路洋房三所内裝有自來水房租格外公道如合意者請至面議可也長利洋行啓 
[未卜先知]  
月朔至新衙西首讀易堂未及占課卽知人宅不利妻子多疾令余速遷移小滿平安信從之果騐仙機也禾中陳守葆 
[不可不知]  
忽患白濁數月痛楚異常終難全愈友言上海盆湯衖譚寳宦齋是丸極騐往購二服價洋一元果見奇功再服全愈眞爲仙丹也金綾陸雨泉謝　 
 
 

Page 7

 
 
 [G < 
[亨里門公司]  
本公司開在德國柏林京城專造各式鐵料如房頂地板鐵橋扶梯欄杆大小房門等類並可包造全座大屋棧房大小鐵蓬運至别埠裝成各式鐵板外鍍鉛錫永不生銹如有來料來圖亦可代鍍代造此外屋内需用之各式鐵器以及工字鐵條鐵柱等俱全規託上海瑞記洋行經手如蒙賜顧價必格外克已限期運送决不遲悞此佈英大馬路德商瑞記洋行謹啓 
[始創鎗上戒烟三香膏]  
戒烟方藥巿肆多矣本堂主人詹容堂先生遍覽奇方本草諸書獨有秘法製創鎗上戒烟藥膏巳歴年久四海風行銷流日廣濟人甚衆可歎人心不古見利眼紅近來巿上有種不肖之徒紛紛效尤魚目混珠施其狡術奸計百出無非依樣畫葫蘆以微賤之物希圖射利誠恐貴客貪些小便宜悮往購用一試不靈再試不騐戒烟之念因此而止不知鎗上戒烟一法乃本堂主人十載苦心幸得發四藥草自種園中緣該草出於吾粤深山之中人多不識其草一枝能發四枝故取其草名曰發四再配合龍　香枷南香上沉香三味兼各種藥料製成取名曰三香戒烟膏每兩二千五百六十文此膏和入烟中調匀燈上照常吸烟一樣癮漸自輕不論新老烟癮及因病上癮者皆能戒除可保毫無他患戒烟不論冬夏亦不須戒口亦不要另服别項補藥自然身强體健精神倍長若不欲戒烟之人將此膏些小和入烟中常吃功能大解烟毒此膏之妙筆難細述用法另詳仿單倘有客商誤購别家之藥不能將烟戒去者仍望請至本堂來購一試便知方信余言不謬也發四草戒烟丸每兩約七百餘粒價一千二百八十文癮一錢　三十粒詹氏戒烟丸每兩三百文此項朔望九扣上海中和里内廣東詹誠德堂啓 
[白木耳寄售]  
川省新到揀選上品原莊銀耳貨眞道地如假包換仕商零沽批發遠埠信購請至上海二洋涇橋善樂里德記議價 
[新出各種戯法圖說]  
吳門唐芸洲手集三百廿套諸法全備圖形細繪極古今之善法盡變化之奇思計六本洋一元四角在上海文瑞樓蘇州綠蔭堂代售 
[廣東趙同春堂蠟丸號　金鎖固精丸　金鎖固精丸]  
專治腎元虛弱夜夢遺精玉關不鎖心動精流無夢滑洩夜溺頻多等症服之能固精補髓壯體舒筋非特止遺止滑之功實有調元固本之力每兩洋二角鋪在上海老巡捕房對門開張○分設杭州大井巷鴻昌號鎭江得利行蘇州老德記發售 
[晉昌土棧批發]  
上海寶善街自運大小洋藥川西碭土零躉批發精製淸膏每洋一兩四陳膏還灰二兩四公膏二兩八冷籠三兩三熱籠三兩八平外加遠處寄購原班回件無悞 
[只此一家留心假冐]  
包戒洋烟呬噶草戒除者皆稱靈驗妥速四遠馳名無如假冐日多誤買服之無效反增他患賜顧者認明包中有外國醫士小像爲記庶致誤每服錢廿一文服法另詳上洋老巡捕房南首四馬路口城濟堂啓 
[四香千金至寳丹發兌]  
此丹用龍涎香枷楠香眞射香上沉香另配各藥專治男婦肝胃氣痛或心氣一切脹悶或血塊痞疾或惡心吐瀉或腹内硬塊脹痛異常此丹服下立能止痛斷根永不再發或年久根深者二瓶足彀除根每瓶一元○人參戒烟丸二角半○目昏多涙丸二角○專保小産丸一元服法各有仿單上洋鐵馬路挑源坊東二衖廣東益三堂啓 
[分條六角半　必得來老立發]  
英六月票全半張照市外埠指明原班回件上洋三茅閣橋北首 
[廣東趙同春堂蠟丸號　婦人白帶丸　白帶靈丹]  
婦人赤白帶下之症多由濕熱積滯月經不調或肝經鬱火寒痰凝結或房勞耗傷膀胱受濕以致脾胃不和或見小腹偏痛肚腹疼痛本堂製煉此　專治赤白帶之症除宫中之濕提下陷之氣化痰解鬱清火調元所以帶下卽除腹痛立止脾胃健飲食加增月經調而身體壯也每丸洋一角雙料二角半小丸每兩二角半在上海老巡捕房對門開張分寄杭州大井巷鴻昌號蘇州養育巷德記鎭江關後得利行發售 
[棋盤街鴻運通　二彩附彩聲明]  
售出正三兩月頭彩聲明始畢今四月二彩二萬二千六百九十七號下附彩售與南市鹹瓜街劉正泰參行蔡陽弄口裕泰棕行蘇州龍雲程周姓王姓各一條江陰南字營劉瑞先半張五六彩繁多不錄售六月票照市送石印殿試策必得意快有利快得彩老萬豐老湧記同啓 
[徐紫峰牙科]  
百體賦自天闕不可補誰不云然乃西學有以人力回天者鑲牙其一法也然法創自泰西中國習而學者雖衆罕得眞傳余從學泰西呍先生處歴二十有四年盡得其法精於補牙醫牙鑲牙或一齒或全口亦可近得新法鑲牙不用托子永遠不壤毫無痛楚與别不同筆難盡述今開設上海後馬路廣孹公所斜對門便是 
[上海屈臣氏　花柳淸毒丸]  
滬上治花柳之藥多若繁星而求其效速無後患者甚難本藥房專心考究配合此丸凡疳疔魚口便毒等症未潰者宜服此丸外搽回魚口水已漬者内服此丸外貼本局藍白藥膏其毒自淸旬日可愈價每罇大一元小半元屈臣氏大藥房謹白 
[吳仁興綢綾印花坊]  
本坊開設上洋大東門内縣橋浜南堍西首石庫門内專印綢縐擯印各式時花精刻各式時花精刻時樣花板出售一應俱全凡士商賜顧者請移玉趾是荷吳蘭生謹白 
[上海廣東路十六號公信洋行啓]  
本行所有十四磅松鼠及魚鎗等牌斜紋布係與上頂棉花織成布身堅固堪用耐久眞上等貨也向承貴客屢顧已藉四遠馳名則交易年多一年由爲貨眞價實若布每疋皆有松鼠藍印面魚鎗牌者亦係藍色印焉貴客賜顧須認憑據庶免魚因混珠第布於各處大疋頭號均有發賣而總其售者只有本行一家 
[ＯＮＩＷＭＩＩＮＩＵＱＥＯＧＡＩＲＵＢＡＬ　喇伯喇歸泥恩藥酒]  
啓者此種藥酒係法國巴黎燈地方之製藥學堂中考得並無他種與此酒相同盖用辛加納樹皮中上等之汁製成巴黎斯製藥師羅此克曾言此種藥酒七滴可抵辛加納數斤之用又有加勃勒醫生言我久壽一藥能使人身有力今見歸泥思藥酒足令人身體堅固又藥師蒲咱臘言喇伯喇歸泥恩藥酒人或發燒服之最妙發燒巳久者服之更有益此種藥水製造處在巴黎斯雅各路第十九號門牌各埠均有分售處上海寄存大英醫院代售此佈 
[寄售照相器具]  
啓者從前虹口森泰照相舘之英人尚有各式快捷異常運動靈巧所照山水人物惟妙惟肖淸爽無匹之鏡頭鏡箱一切照相器具等件一應俱全今託本醫院寄售如有欲開照相鋪者大爲合式其價格外克已　賜顧者請來本醫院面議可也一切花名開列於後　大助美葢八寸鏡頭一個　六寸人物鏡頭一個　十二寸大英鏡頭一個　十二寸鏡箱一只連司來大三只　六寸鏡箱一只　十二寸十五寸玻璃把筒一只　十寸十五寸玻璃盤一只　象皮盤一套大小七只　磁盤一套大小五只　漏斗一套大小六只　三脚架二只裱相卡子一箱　大英醫院謹啓 
[梳發荷蘭水作]  
本作設在寗波路現已開製各種荷蘭水甜者每打洋三角半鹹者每打洋三角此佈 
[刀圭神騐　泰西良醫濟世]  
麗季先生英國名醫也向在泰西行道丁亥歳航海來華懸壺滬北治病無不神效凡中西内外男婦大小疑難雜症無不藥到回春今我同人公請在四馬路中西大藥房内門診每日早十一點鐘起至十二點半鐘止俾求醫者得就近診治特白 
譚幹臣蔡如柏唐芝芸陳輝廷仝啟 
[呂宋票出售　杭州大井巷鴻昌]  
本號於正月間鄰店失愼驟遭回祿當在原基翻造洋臺門面刻已工竣照　運售呂宋票福利增彩票按月批發收兌紅票格外克已兼由廣東分設趙同春堂丸散膏丹馮了性酒發兌本號開設有年誠信無欺近有無恥之徒隱戤本號招牌嵌加字樣希圖朦混爲此登報聲明以别眞僞外埠函購原班回件此啓 
[連月大彩　領彩買票或向别發洋行]  
本行自運發財票以來屢獲大彩疊登報章兹售英六月票零躉批發價照大市遠近信購原班回件酒資自給外埠均有分設賜顧者移玉至上洋法大馬路首善里朝西石庫牆門便是義泰洋行啓 
 
 

Page 8

 
 
 [G < 
[戒烟機會]  
秦梅閣善長前年購本堂鎗上戒烟三香膏戒脫烟癮因念膏價昂貴贫窮之人雖有志欲戒苦於無力購藥秦君心存濟世愿出銀千兩求方製膏施送惟本堂三香方乃費十載之心思財力自覔得發四靈草始得應效始神未例傳方於外不允所請秦君與本堂主人再四籌商又不忍却其好善之忱凡購送人之三香膏允照極亷之價其詳已登去年申報今秦君又捐集多金擬於辛卯年四月十六日起凡在本堂購三香膏一兩附送二錢端午日爲止别藥不在此例四方有志戒烟君子請速來購幸勿遲誤○再本堂所製丸散膏丹藥料俱係上品倘敢以低貨僞物欺人　皇天不佑以表寸心　　上洋中和里内詹誠德堂代啓 
[遺失提單]  
啓者兹於庚寅年二月十七日卽英一千八百九十年三月七號由九江交太古北京船一千零八十二次裝申H唛烟葉六十件提單係十八號閏二月初一日卽英三月廿一號由上海船一千零十八次裝來H唛烟葉五十件二號提單又三號提單五十件該貨三單俱在太古押欵銀一千零九十九兩零三分於舊年三月係謝耀廷經手賣與裕泰行將提單三紙交與裕泰至今一年該行不來出貨將原提單失去今侠明申報前提單作爲　紙向太古另出提單出貨廣興祥告白 
[批發零拆]  
英五月份對號單已到五彩一張第二萬五千六百六十五號得洋千元由本號拆與必得財餘彩拆出尚多不能備錄現售六月份雙張大票照市格外公道兼收紅票交易俱克已遠方寄買原班卽復○抛球塲杏林軒丸藥店内○和生拆票號啓 
[中西大藥房　專退消漬藥]  
淺色衣服一經油漬例學碍自此藥無論綢布各色有油漬洗之立净顔色不退四角二角 
[分條六角半　同得利]  
英六月大票單張十二元單張四開照算批拆公道信購棋盤街北首 
[鎭江　廣鉅頭彩並上下附彩誌喜]  
頃接英五月份呂宋對號單頭彩號碼無訛本行對中有利頭上附彩售與城内王德昌所得下附彩售與高郵潘輝春所得除將應得洋錢兌訖外合併誌喜本行接售按月發財票函購卽奉不悞此佈鎭江銀山門三善巷廣鉅票行啓 
[英六月票　通利瑜]  
本行自運呂宋票拆售單張六元分條照市收兌大小紅票格外克已賜顧者信至上海三茅閣橋南首坐西朝東上海通利瑜記啓 
[杭州芝太富票行]  
本行自運吕宋票拆售收兌紅票格外克已彩上加彩票全張四元半張二元分條五角通利瑜公司票全張拾號　洋一元分條一號售洋一角批拆格外公道紅票對號兌付外埠賜顧信寄杭州回回堂上首石庫門内卽班回件無誤兼代印機器石印各種仿帖各色票欵定日不誤此啓杭州芝太富啓 
[報恩報德]  
僕由痋至漢到申傷内下血兼外感發熱讝語人驚人延數醫棘手棧請盆湯衖駱思軒先生診治其時囊空蒙先生給藥調治全愈今由漢回特登報以報恩德耳馮彬謝啓 
[必得]  
屢中頭二彩遠近皆知今售英六月大票雙張十二元單張四開照算分條七角承蒙賜顧認明棋盤街必得圖章便是 
[源源來○萬利源]  
六月票全張分條均照大市零　批拆比衆公道三茅閣橋北 
[妙藥難逢]  
曾用德之氏牙痛藥不獨立刻痛止且無後患有斯患者請至上洋四馬路杏花樓購取每瓶五角三招商局馬眉叔告白 
[得頭彩六萬元　易中]  
今售英六月票雙張十二元單張四開照算分條六角半批拆公道信購寄棋盤街 
[盈豐加彩票批發]  
本行自運新章彩上加彩票全張四元半張二元分條五角批發克已信購原班回件指明杭州大井巷鴻吉帳房購取是荷盈豐票行啓 
[揚州順利號]  
英六月票雙張十二元單張四開照算分條七角批發零議並寄售廣東普仁堂各種藥丸極效龍涎戒烟丸各種藥酒正馮了性酒批發公道 
[自印當貨發售　合大衣莊]  
開設上洋四馬路盤記棧對面精置四季袍褂定做時樣新衣選織綢緞顧繡各色俱全其價格外克已以圖外遠倘有不合包退回換 
[恊裕泰土棧]  
上海寶善街中市石庫門面揀選大小洋藥原箱零剪批發精製清膏每洋兩二陳還灰二兩四公二兩八冷三兩二温三兩六熱四兩平外加寄購隨班寄回光顧請認 
[大富貴　三彩聲明]  
本行開張數十年屢獲大彩海外馳名今英五月份三彩第六千四百零七號又是本行售出得主開列紹興陳泰和羅時元得半張蘇州閶門外楊樹雲本埠韋馮嚴東洋女人各一條合得洋一萬元得主鴻福小行幸也今售六月大票價照市 
[軍械出售]  
本行在滬運售軍械屢蒙各省官紳委辦素昭信實今又經售木輪快船第一靈便機器製造火油燈機器又有毛瑟快鎗前後膛鎗各種大炮粗細火藥各式機器大小輪舶電報物料以及千里外對談之得律風等一應俱全倘貴官紳賜顧請來敝行觀樣價値無不克巳上海咪吔洋行啓 
[佈告假冐]  
啓者小店吉祥號之净絲黄烟上熟頂熟揀葉生切熟烟在上洋發售久巳遠近馳名乃有無恥之徒假冐本號招牌僞　賤沽而於上熟烟尤多假冐以致魚目混珠殊堪痛恨兹特行佈告凡諸尊光顧請嘗眞烟絲氣味並認眞招牌花樣人物字跡包面紙有水映吉祥烟三字包裏有墨印花草人物票一頁庶不致悞廣東十三行吉祥烟絲號謹啓 
[一得雙標　票]  
英六月分雙張大票已到全張價洋十二元分半四開均可條頭七角紳商惠顧請認小行牌號亦須驗明回件以免冐效上洋棋盤街北口天成行謹啓 
[塘棲痧藥　運售浙杭胡慶餘堂辟瘟丹]  
祖傳各種捷驗痧氣靈丹久遠馳名近甚假冐猶多諸君細察眞僞性命相關貴客光顧者在上洋三馬路東晝錦口石庫門内便是致和堂白 
[分條六角半　必發財]  
今售英六月票雙單張照市批發公道紳商信購寄棋盤街北四馬路口老必發仝啓 
[白紙石印京陜調]  
黃金台烏盆計打龍袍五雷陣一本牧羊卷二進宫一本天水關文昭關一本捉曹放操一本各洋五分春燈新謎四角三馬路福蘭堂蠟丸號貼隔壁保安堂寄售 
[楊廣成土棧]  
開設英界老閘大街北香粉衖口坐西朝東石庫門面自運大小洋藥川碭各土照箱批發精製淸膏每洋兩二陳膏還灰二兩四公膏二兩六陳冷籠二兩八陳熱籠三兩三新冷籠三兩八新熱籠四兩二平頭外加格外克已特再登報以廣招徠 
[分條六角半　萬倍利]  
英六月份票出售雙單照　批拆公道遠處信購原班回件必定中啓 
[得利呂宋票行]  
英六月大票雙張十二元單張六元四門三元條頭六角八批拆公道代投廣東文科闈姓　　捷無悞光顧者函寄鎭江洋關後庶不致悞 
[四月十六日錢洋並匯銀票行情列左]  
新匯劃收市七錢三分零八七五 
本洋無市 
銀拆一錢六 
洋拆無市 
洋找頭七錢三分一 
錢找頭一千文 
市錢一百三十七千文 
卡錢一百三十六千文 
衣牌一千零二十文 
銀行電匯銀票四先令三辨士五八 
銀現銀票　　四先令三辨士七八 
銀行三十天期票四先令四辨士一八 
銀行四個月期票四先令五辨士 
[四月十六日進口船禮拜六]  
重慶　輪船　由天津　太古公司 
倍考而又由東洋仁記行 
海琛又由福州招商局 
江孚又由長江招商局 
江天又由寗波招商局 
[十七日出口船禮拜]  
祥濟木輪下午三點鐘往嘉杭利濟局 
[十八日出口船禮拜]  
江孚輪船晚往長江招商局 
普濟又晚往天津招商局 
宜昌又下午往寗波太古公司 
海琛又晚往福州招商局 
豐順又晚往烟台天津招商局 
飛鯨又晚往烟臺天津和興公司 
福山又晚往油頭香港省城怡和行 
連陞又晚往烟台天津怡和行 
高陞又下午往寗波怡和行 
昌濟木輪下午一點鐘往蘇州利濟局 
[十九日出口船禮拜二]  
益利輪船晚往長江等埠廣豐洋行 
飛馬又晚往烟台天津和興公司 
武昌又晚往烟台天津太古公司 
[二十日出口船禮拜三]  
華利輪船晚往長江麥邊行 
新盛又晚往天津招商局 
元和又晚往長江怡和行 
[二十二日出口船禮拜五]  
北陵輪船晚往長崎神户横濱和衆公司 
 
 

Page 9

 
 
[申報舘恊振所四月十一日至十五日止經收順直山東賑捐第一百十次清單]  
　　先天客爲德配陸安人懺資移賑洋三十二元○十二日王嘵記洋十元張太和洋一元寳慶堂洋一元張吉孚洋一元張垣之洋一元張益卿洋一元隱名氏洋五角向心居士洋一元隱名氏洋二元無名氏洋一元誠瑞堂洋十元李以舟洋一元趙午橋洋五角○十三日無名氏洋二元○十四日道記規元一兩德記規元一兩仁記規元一兩義記規元一兩孝記規元五錢弟記規元五錢忠記規元五錢信記規元五錢温記規元五錢良記規元五錢恭記規元五錢儉記規元五錢寛記規元五錢恕記規元五錢和記規元五錢平記規元五錢無名氏錢五百廿文○總共收洋六十五元九八元十兩錢五百廿文 
[廣益堂三月份月捐收數]  
　　唐茂枝洋六元陳善亭洋五元李光琴戴綏之各助洋三元朱寳珊徐棣山闕鳳書黄佐卿王欣儒譚幹臣吳春池和昌成老成記各助洋二元張金和周蓮塘趙馥夀何瑞棠韓山羲錦章源利太各助洋一元莊源大洋六角德大王仁泰恊興各助洋五角恆泰洋三角恆生裕生生大正大恆各助洋二角金鄭氏徐雲岩各助錢一千文風生一笑樓可熾萬有全各助錢五百文愼餘堂四百文亦新園升陽樓春園義太各助錢三百文恊豐金合順恊成舘恊興鴻運樓沈春記張錦泰豐和莊廣盛祝源昌源興湧源陳心淵各助錢二百文永愼張應氏恊盛祥萬興各助錢一百文萬興錢一百五十文陸娘娘二月起三月止助洋二元美最時正月起三月止助洋一元五角復泰二月起三月止助洋一元余洪助洋二角共收洋四十九元九角錢八千另五十文[  上洋鐵馬路廣益堂司事謹啓]  
[天后宫前廣益堂集福藥願第五次數]  
　　湖南衡陽縣助洋五元方松記鄭拔甫兪浚記華織記陳翥記王蓉記三敏齋樊玉記合助爛花板洋四元五角楊云記求病愈洋二元姚養餘洋一元無名氏四户合助洋二元九江西記助洋二元百忍堂劉秋匯世德堂李周清泉敬修堂合助洋二元錦記石氏翁氏山氏各助一九元角半裘延嗣新康太夀福來合助洋一元又許對開洋二元存仁堂助銀四兩另八厘傅恩吉郭順德傅樹藩劉愼修孫盛淇張鯤山合助銀八錢九分柏蔭堂卜隂堂寄容齋幼齡童子合助洋一元錢七百廿浦王無名氏助洋一元隱名氏助洋一元鹿樵主人助洋一元三角半又錢十文元康無名氏槐蔭堂槐蔭書屋古虞思補齋合助洋一元又銅洋一元麗如帳房無名氏各助洋一元力不從心宋小岩各助洋五角無力人助洋一角簡陋主人助錢三百六十三月初一起廿一止共洋廿九元九角又銅洋一元銀四兩九錢七分錢一千另九十文 
[上海四馬路高易公舘内籌賑所經收山東順直三月廿一至廿八日第一百九十六次賑欵清單]  
　　廿一日湖南衡陽縣正堂樊洋五元○洪濤洋一元○廿二日八港口倪　渠洋二元委鳳笙一元○廿三日蔣錦榮洋十元○廿四日吟芳廬潘洋十元○廿五日武林許門樓氏省日用祈咳嗽速愈助洋二十元免過氏二元○廿六日徐訥甫畫資洋八角○廿七日雲門子洋二元新太古棧帳房銅洋十二元無名氏二元○廿八日元芳帳房銅洋一元○○以上總共收英洋五十五元三角銅洋十三元 
[辛卯年四月初一日第五十三期戒烟名單]  
　　兪祖恩年三十七歳寗波府慈谿縣人現住新開河向作雜貨生意上癮十二年每日吃烟二錢作二次吃保人永安街泰豐建號蘇　章年二十二歳江蘇上海縣人現住老閘向作錢莊生意上癮二年每日吃烟一錢五分作二次吃保人法馬路萬春祥張少卿年三十五歳湖南省長沙縣人現住曲江里向作南貨生意上癮六年每日吸烟三錢作二次吸保人桃源趣施子鏡年廿七歳江蘇省吳縣人現住晝錦里向作綿綢生意上癮二年每日吸烟一錢五分作一次吸保人鴻昌頭繩店陳　宗年三十六歳福建省福州府人現住永大里向作建帮生意上癮三年每日吸六錢作三次吸保人永昌棧陳夀昶年二十七歳廣東省廣州府人現住如意里閒居上癮十年每　吸烟三錢作二次吸保人如意里鄧叔平陳士華年三十四歳廣東省廣州府人現住虹口向作米店生意上癮一年每日吃烟一錢五分作二次吸保人亦鄧叔平吳子玉年二十四歳江蘇省吳縣人現住富興里向作典當生意上癮三年每日吸烟一錢作二次吸保人錦昌錢莊湯玉如年三十一歳廣東省廣州府人現住東洋公司就作　船生意上癮六年每日吸烟三錢作二次吸保人東洋公司郭芝屏胡和尚年三十歳上海縣人現住城内就作車匠生意上癮三年每日吸烟三錢三次吸保人三馬路顧萬順木作店以上各名四月初十日均巳除鎗第五十四期名單俟後再錄以供衆覽[  上洋平康里恆濟戒烟局李經馥何鍾洪南誌]  
 
 
 

Page 10

 
 
[光緒十七年四月初八日京報全錄]  
　　宫門抄○諭旨二道錄前○陜撫鹿奏爲恭報出省查閱營伍日期摺○又奏留員序補片○鄂撫譚奏委署知縣片○又奏簡缺知縣照例擬補摺○又奏照例擬補簡缺知縣摺○陜撫鹿奏副將挪用勇餉委員查明裁撤片○又奏請對調知縣片○豫撫裕奏甄别候補人員片○四月初八日禮部宗人府欽天監正紅旗值日無引見○恩公崇禮各假滿請安○卓公守護西陵請訓○八額駙色楞額各續假五日○大額駙裕公果勒敏各續假十日○定公恩輝徐郙奕年容山恩普各請假十日○德隆請假五日○英侯續假二十日○文杰恩燾預備召見○欽天監呈進月蝕圖○召見軍機文杰恩燾○○頭品頂戴陜西巡撫臣鹿傅霖跪奏爲恭報微臣出省查閱營伍日期仰祈聖鑒事竊臣奉上諭本年輪應查閱陜西營伍之期卽派鹿傳霖逐一查閱認眞簡校如有訓練不精軍實不齊者卽將廢弛之將弁據實叅奏毋得視爲具文等因欽此查陜省營伍大閱之典光緒十三年前撫臣葉伯英遵照舉行藉得就便巡歴察看地方情形臣遵卽部署出省查閱分飭沿途屏去支應不准各營攤派一切犒賞由臣籌備定於三月初四日由省起程先赴潼關將該恊標營汛調集考校順道赴朝邑勘騐修築田子村等處黄河工程能否堅固持久事畢旋省閱看滿漢各營統俟閱畢分别奏報臣署日行事件檄委藩司代行遇有緊要公件仍包封送臣行舘辦理臬司招審案件並令藩司代爲提訊由臣察核定擬所有微臣出省查閱營伍日期並順道查勘河工緣由理合恭摺具陳伏乞皇上聖鑒謹奏奉硃批知道了欽此○○鹿傳霖片再陜省防營材堪任使將弁經各前撫臣隨時奏明留陜補用在案兹臣查有提督銜遇缺簡放總兵董新元儘先副將周合全姚之同儘先叅將韓金春等四員皆在陜甘隨征効力有年熟習邊防營伍均屬材堪任使相應籲懇天恩俯准將董新元周合全姚之同韓金春均以原官原銜留於陜省按班分别序補除將該員等履歴咨部外謹附片具陳伏乞聖鑒訓示謹奏奉硃批着照所請兵部知道欽此○○譚繼洵片再光化縣知縣葉樹南在任病故另行恭疏題報開缺所遺該縣印務應卽委員往署以重職守查有黄陂縣知縣林元菼精明穩愼吏治素嫻堪以調署據署布政使陳寳箴署按察使惲祖翼會詳前來除檄飭遵照外理合會同督臣張之洞附片具陳伏乞聖鑒再所遺光化縣知縣員缺湖北省現有應補人員應請扣留容另擬員請補合併陳明謹奏奉硃批吏部知道欽此○○頭品頂戴湖北巡撫臣譚繼洵跪奏爲簡缺知縣照例擬補恭摺仰祈聖鑒事竊照巴東縣知縣李保澂於光緒十六年六月二十九日病故經臣題報開缺聲明扣留外補現准部咨巴東縣知縣一缺與升調遺之宣恩縣知縣一缺均應歸六月分截缺按班核計均係海防卽到班係屬同月之缺輪用新班之人按照歴辦成案應掣定缺之先後再行按班請補專摺具奏等因臣隨會同督臣率同藩臬兩司當堂掣得巴東縣知縣第一缺查湖北省病故休知縣一項上次用至海防新班先止今巴東縣知縣員缺坐補原缺裁缺卽用迴避卽用留省另補均無人按班應用海防卽人員海防卽班内正途出身及曾任知縣曾任實缺應升知縣亦無人應用各項出身之人查有海防新班卽用知縣宗繼增年六十一歳河南魯山縣人由廪貢生報捐訓導選授衛輝府訓導咸豐十年三月到任嗣因隨同剿匪於歴年團防案内保奏以知縣在任候選同治九年在河南陜甘米捐局捐指湖北十二年八月十三日引見奉旨照例發往欽此十二月十八日到省試用期滿咨明留省補用復在京捐局加捐海防新班卽補用試用接到加捐部文坐光緒十四年三月二十日行文按照限减半計算應扣至四月十五日爲新班到省日期查該員宗繼增老成持重辦事勤能名次輪值頂補所有巴東縣知縣員缺應卽以該員奏補再該員係捐納海防新班卽補用知縣請補知縣銜缺相當毋庸送部引見仍令試俸三年據署布政使陳寳箴署按察使惲祖翼會詳前來除咨吏部查照外謹會同湖廣總督臣張之洞恭摺具陳伏乞皇上聖鑒勅部核覆施行謹奏奉硃批吏部議奏欽此○○頭品頂戴湖北巡撫臣譚繼洵跪奏爲簡缺知縣照例擬補恭摺仰祈聖鑒事竊照宣恩縣知縣楊夀昌准調黄岡縣知縣遺缺接准部覆坐光緒十六年五月初八日行文按照限减半計算扣至六月初三日爲開缺日期歸六月分截缺前經題請以海防新班卽補用知縣宗繼增擬補現准部咨湖北省病故休知縣内出有巴東縣知縣一缺應歸六月分截缺亦係海防卽到班與升調遺之宣恩縣知縣一缺係屬同月之缺輪用同班之人按照歴辦成案應掣定缺之先後再行按班請補專摺具奏等因臣隨會同督臣率同藩臬兩司當堂掣得宣恩縣知縣第二缺查湖北省升調遺知縣一項上次用至海防新班先止今宣恩縣知縣員缺應接用海防卽人員查有海防卽補用知縣王志章年三十三歳山東諸城縣人由監生於光緒三年在滇捐局遵籌餉例報捐知縣不論雙單月選用五年復在黔捐局加捐本班儘先補用免試用指省直隷因停止分發攺指湖北七年十一月初十日蒙欽派王大臣騐放八年五月初十日領照到省旋遣丁在廣東海防捐局遵海防例加捐新班卽補用接到加捐過班部文坐光緒十三年三月二十日行文該員先於是年二月聞訃丁父憂十五年五月服滿起復十一月初七日回省十六年正月接到部文准其起復查該員王志章年力富强才具明晰名次輪值頂補所有宣恩縣知縣員缺應卽以該員奏補再該員係捐納海防新班卽補用知縣請補知縣銜缺相當毋庸送部引見仍令試俸三年據署布政使陳寳箴署按察使惲祖翼會詳前來除咨吏部查照外謹會同湖廣總督臣張之洞恭摺具奏伏乞皇上聖鑒勅部核覆施行謹奏奉硃批吏部議奏欽此○○鹿傳霖片再陜省防營臣到任以來屢經嚴諭各管帶將弁等整頓操防不准短欠勇餉兹訪聞管帶撫標前旗步隊候補副將蕭友煌有挪用勇餉未發情事委員密查屬實立卽撤查勒追當派候補遊擊陳厚受接帶正值臣奏請攺練馬隊之際卽將該旗裁撤攺招馬勇蕭有煌欠發勇餉現正勒限完父如敢逾限不清再行從嚴叅辦查各旗防軍當荒旱時於每年節省月餉之外均尚欠有正餉係屬新欠經前撫臣邊　泉奏明奉旨勅部議准遇有裁撤隨時補發在案計該旗欠發銀七千四十二兩今旣裁撤攺練馬隊正項欠餉自應找發遣散現僅裁撤一旗勇數較少尚易彈壓臣當飭善後局營務處熟籌酌減按三成核發委員剴切開導妥爲發領遣散如以蕭友煌私欠之餉先行墊出併發略敷該撤勇回籍以資散放均尚安靜無譁因思該旗有此弊端誠恐他旗或亦不免更慮有短額廢弛重情臣已派員嚴密通查並擬於本年閱伍之時親加核實務使餉歸實支兵皆精足以重邊防所有撤换前旗管帶武弁勒限清理勇欠及裁步攺馬酌發欠餉緣由謹附片具陳伏乞聖鑒謹奏奉硃批該部知道欽此○○鹿傳霖片再定例丞倅牧令等官爲外姻親屬同在一府係同官應令候補者廻避酌量調補等語兹據准補保安縣知縣王嘉言禀稱該員於光緒十五年五月在陜與實任靖邊縣知縣徐傅德聨爲兒女姻親十六年八月准補保安縣知縣尚未到任保安與靖邊同隷延安府該員補缺在後應遵例呈請廻避臣查保安縣係簡缺該員王嘉言年强才裕辦事勤能卽於通省簡缺内逐加遴選查有洛川縣知縣楊鼎昌年力富强安詳謹飭人地均屬相宜堪以互相對調楊鼎昌洛川縣任内無一切違碍處分據藩臬兩司會詳請調前來相應請旨准將保安縣知縣王嘉言與洛川縣知縣楊鼎昌互相對調銜缺相當毋庸送部引見謹會同陜甘總督臣楊昌濬附片具陳伏乞聖鑒訓示謹奏奉硃批吏部議奏欽此○○裕寛片再查例開道府州縣保歸候補班人員無論何項出身到　　年後詳加甄别歴經遵辦在案兹查歸德府經歴在任候補知縣包益培光州直隷州州判在任候補知縣杜夀銘候補班補用知縣　　垣均已試看一年期滿據藩臬兩司會詳前來奴才逐加察看該員包益培明白勤愼杜夀銘才具勤能沈維垣年健才明均堪以原銜分别繁簡照例補用除履歴咨部外理合附片具陳伏乞聖鑒謹奏奉硃批吏部知道欽此 
 
