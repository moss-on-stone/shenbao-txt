# 1918 - 124 - 4916247

 

Page 1

 
 
   
 
 

Page 2

 
 
時評 
[赦張勳（冷）]  
　　或問今日請赦張勳之事當乎曰無所謂當不當也其他帝犯辟犯而可赦者張勳何獨不可赦也 
雖然張勳者人人所注目者也張勳之悍然不顧而叛民國又人人所共知者也是故其他帝犯辟犯而可赦者張勳無不可赦也張勳而果赦者則日後無論身犯何罪之人無一不可以赦也 
嗚呼法紀之敗壞至今日而已無可言矣假使此敗壞法紀之事尚恐人有未知者則赦張勳以昭示天下亦固其所也 
專電 
[北京電]  
　　南北妥洽之時機將有成熟希望中央代表聞已南下 
（十一日上午十二鐘） 
[北京電]  
　　段聞粤有組聨合政府議非常注意除預告外團否認外已派親信高級軍探三員分赴西南偵察（十一日上午十二鐘） 
[北京電]  
　北軍旅長田樹勳逃往界嶺吳佩孚則進據來陽攻祁陽（十一日下午四鐘） 
[北京電]  
　　湘督電寳慶城無法支持田軍暫退界嶺待援 
（十一日上午十二鐘） 
[北京電]  
　　劉存厚電政府稱病請長假一月（十一日下午四鐘） 
[北京電]  
　　援川軍隊派定許蘭洲一旅定明日開拔由陜入川 
（十一日上午十二鐘） 
[北京電]  
　　奉軍五六兩旅均將入關（十一日下午五鐘） 
[北京電]  
　　張作霖倪嗣冲張文生均請赦張勳（十一日下午五鐘） 
[北京電]  
張作霖電據湘督電稱安武統領陳德修願以戰勝之功爲張勳贖罪等語懇援案免予通緝倪亦同時電府院縷舉張勳生平事蹟擬照復辟免緝諸人例仰邀特赦（十一日上午十二鐘） 
[北京電]  
　　京師八旗官産處增取地租十餘倍逮捕房主四十餘人多屬舖户經理激動商界公憤昨商會開臨時緊急會議决定一面維持現狀一面要求省釋錢内長兼掌市政擬提出國議暫緩加租（十一上午十二鐘） 
[北京電]  
　　陸外長即將提辭呈曹財長仍力事借欵否認辭職（十一日下午五鐘） 
[北京電]  
　　陳毅昨來電庫倫萬分危急希望從速出兵（十一日下午五鐘） 
[北京電]  
　　庫倫蒙政府來電請兵詞極迫切現商准俄使擬令姜桂題部下先調四營前往一面電令由都統加重邊防 
（十一日上午十二鐘） 
[北京電]  
　　中日條欵我國委員提出三項一兩國須確在西比利亞共同動作時方有效二北滿及西比利若無戰事此約亦無效三戰事中止此約即消滅日人尚未允（十一日下午四鐘） 
[北京電]  
　　中日新約正文已由雙方鑒定惟附件我所提出之關於時效三項日委反對甚力現尚在相持中外傳簽字不確（十一日上午十二鐘） 
[香港電]  
　　粤省各縣所募之民兵奉督軍省長之命已於本月十日在省垣遣散並禁續行募兵省垣大局安靜（十一日下午二鐘） 
外電 
[北京電]  
　　中國無詳細地圖故川省戰事眞相殊難明白劉存厚駐於廣元附近今顯爲熊克武及其他川省領袖所攻處境甚危待援孔急陜西督軍報稱陳樹藩率兵一萬五千人由陜西西南攻入進逼省垣現急需兵餉軍火救急云云該省大局似視管金聚之態度爲决管擁大軍駐於陜南漢中政府曾命援救劉存厚迄今似未遵行北京遵報云湖南督軍報稱南軍於八日佔據寳慶（十日 
[字林報]  
[北京電]  
　　滙業銀行之電報借欵合同業已簽定計金額二千萬元八釐起息限五個月交付全額以中國電報局産業及收入爲抵押品聞日本關於該借欵得有以下之特權一將來商訂關於電報借欵日本有優先權二中國如須推廣電政須用日本顧問及專家三電報材料須用日貨（十日） 
[路透電]  
[北京電]  
　　據昨日政府所接電報云湖南南軍又將寳慶奪回旅長田樹勳屢衣告急求奉軍赴援（十一日） 
[北京電]  
　　聞中央政府因張懷芝爲第二路軍失敗辭總司令職有任張懷芝爲長江巡閱使兼四省剿匪督辦任張樹元爲山東督軍之意 
（十一日） 
[北京電]  
　　劉存厚請病假一月或謂因援兵不至實力已盡無能爲役之故（十一日） 
[北京電]  
　　倪嗣冲張作霖各密電政府請援特赦帝制犯先例特赦張勳（十一日） 
[奉天電]  
　　此間接得報告謂征南奉軍第一混成旅旅長鄒芬於湘省衡山方面之戰鬬陣亡（十一日） 
[廣東電]  
　　據官場消息云討龍之舉今已略奏功效雷州目下正在圍攻兩三日間可下一俟龍軍全滅後即將沈鴻英所部十二營駐紥高雷方面任沈鴻英爲高雷鎭守使獨當討龍之任其餘各軍之配置如下魏邦平所部四營赴韶州方面林虎所部十二營赴贛或湘劉志陸所部十營與劉逹慶所部五營共赴汕頭方面一俟劉志陸軍抵汕頭後陳烱明軍即赴閩省戰線（十一日） 
[東京電]  
　　日本政府今日發行五釐公債票五千萬元呈請包銷者以本月二十二日截止償還期係大正十二年六月一日（十一日） 
[東京電]  
　　倫敦來電云荷蘭前任陸軍大臣烈黑旦氏已離倫敦烈氏此行於幹旋媾和之舉雖已完全失敗然德奥兩國之内政頗呈險象有不得不早日正式提出媾和條件之勢（十一日） 
[東京電]  
　　中日實業公司副總裁倉地鐵吉氏於今日下午由東京啓程赴華（十一日） 
[東京電]  
　　唐紹儀昨日到東京今日又赴箱根定於十五日回東京（十一日） 
[以上東方通信社電]  
[東京電]  
　　日本陸軍將於明歲大正八年度設立陸軍航空學校大約將以現在之氣球隊改造以爲實地敎育機關而學理則將委托之帝國大學航空研究所等云（十一日） 
[東京電]  
　　日本將於十五日起開始發兌運進之外國米因之定期米及正米大爲暴跌（十一日） 
[以上共同通信社電]  
戰電 
[倫敦電]  
　　今日下院開會辯論麻里斯少將通函問題一般人士甚注重此事故旁聽者殊爲擁擠愛士葵氏提出選擇委員會調查麻少將所述各節之動議時謂此事本殊簡單今似不免有所誤解實則彼毫無提出彈劾政府動議之意（衆呼歡或發笑）愛士葵氏繼言彼自列於反對席十八個月以來從未與政府爲難且於院内外竭力輔助政府進行戰事或謂彼意在急於復任然議院與全國是有自非不足計較彼亦非有所顧忌而不提出彈劾政府之動議麻少將之作此函必自知大違皇法危及一生事業麻少將苟非具有責任心大約亦必不出此政府今已承認此案須加澈查矣至於議請英皇法官二員組織名譽法庭一節就　驗而論此種辦法實有未妥蓋此種法庭苟非具有法定權力必無效果也彼議以下院議員五人組織超然派委員會調查此事則當能於二三日内有所决斷而受議會與全國之尊重試問舍此外其另有他策乎工黨議員斯丹登氏至是起言曰速作戰耳（衆歡呼）愛士葵繼稱吾人欲進行戰事必先除去無根據而又令人人疑慮之誤解誤會任何政府所布之事實或有偏於一方面之處故爲政府議院陸軍全國協約國之尊崇與利益起見及爲進行戰爭不稍受碍起見皆宜組織法庭調查虚實愛士葵繼又言此舉毫未含有私見並顧波拉勞氏問以其視下院選擇之委員會爲非無嫌疑之法庭乎波拉勞氏答稱議員或反於政府或歧視政府故當視爲有私見也愛士葵氏乃稱議院領袖發議謂吾人不能得無黨見之議員五人故不能託以解决純屬事實之爭點令人甚爲抱憾且曰余言盡於此矣於是首相喬治氏出席衆皆歡呼喬治氏謂選擇委員會調查閣員發言之虚實爲從來未有之舉麻少將之函無論其出於善意或惡意然彼衆歡呼）且麻少將於首相在下院演說後猶供職數星期演說之後一日猶參與内閣會議而並未請首相矯正之次日到閣亦未述及首相之言不實當時首相與麻少將爲戰事之故逐日接商且常與討論人數問題蓋以麻少將爲簡任之戰事督辦也（衆歡呼）麻少將如知此事關係重要必須破壞皇法而對陸軍全體樹一失軍紀之榜樣試問應否先至内閣或晤閣員請其矯正但麻少將默無一語直至首相續報而後知之麻少將待人殊欠公道（衆歡呼）首相繼爲建議以彼與波拉勞氏所發言論之根據一一陳出而請全院卽日判决之（衆歡呼）（九日） 
[倫敦電]  
　　今晚公報云今晨敵軍猛攻克里特河與扶末齊勒間之英法軍激戰後攻入陣線中央數地點目下戰事仍在進行中其他數地點之敵軍均經擊退法軍夜間戰於克里特河南稍得進步俘敵若干人英飛機擊落德飛機十二架而自未失一架（八日） 
[倫敦電]  
　　今晨海格將軍報稱英法軍在克里特河與扶末齊勒境回攻克復昨晨所失之地俘敵數人敵軍今晨復在康美爾北面進攻於某地點迫令英軍稍退該處戰事仍在進行昨晨之戰事德兵共有二師之衆敵軍進攻與回攻時均爲英步砲軍加以重創英軍在松末河與亞佛河間續得進步該處新陣地因以益固英軍在蘭斯與美里斯敗襲擊之敵軍亞爾貝爾境之敵砲隊大爲活動（九日） 
[巴黎電]  
　　今晚公報云亞佛河南北兩岸雙方炮隊殊爲活動（八日） 
[巴黎電]  
　　今日下午公報云雙方砲隊交轟甚烈（九日） 
亞姆斯特丹電 
　　布克哈萊電稱首相瑪希洛滿氏電告羅皇和約業已簽定並稱全國願効忠羅皇與皇室云（八日） 
[蘇里克電]  
　　基夫某報謂莫斯科之無政府黨密藏大批軍火内有過山炮野戰砲等品過激黨要求交出未果乃與交戰終日佔據軍火儲藏所擒獲過激黨四百人已解至克里林監禁莫斯科爲政府黨總機關之根據地該報估計其數約有六萬人云（九日） 
[蘇里克電]  
　　維也納黨稱基夫社會黨代表警告烏克蘭德軍參謀長謂德國所施計畫意在佔領烏克蘭其所需之兵須二十六軍團斷非六師可以奏功云（八日） 
[倫敦電]  
　　下院休息室昨日較爲安靜風潮猛勢已減蓋預料政府今日大約可在下院得多數三人也愛爾蘭國民黨昨夜决議不參與辯論今聞愛士葵氏不求復任窺愛氏之意此次辯論足以更弱政府之力各報仍紛紛評論惟無一建議另組内閣者（九日） 
[華盛頓電]  
　　航務部請國會推撥美金洋二千二百二十三兆八十三萬五千元以一千三百八十六兆十萬元充造船費以六百五十二兆元充購機械材料費以三百五十兆元充造水泥船　以五百兆元充駕船費歇瓦白氏宣稱前與潛行艇公 
 
 

Page 3

 
 
司訂定造每艘五千　之鋼船一百六十艘之合同業已取銷新合同規定每艘需洋九十六萬元此種船隻造費較省完工較速云（九日） 
[紐約電]  
　　據當道宣稱美船之經過大西洋者其兵險費已由百分之三減爲百分之二蓋以潛艇之危險已減之故（九日） 
[倫敦電]  
　　工業聨合會大會及工黨之幹事部聨名發表宣言書謂政府勿施强迫兵役愛爾蘭至少須俟愛爾蘭國會成立云（九日） 
公電 
[復旦學生爭中日新約電]  
　　北京中華新報轉各報館各學校各團體各省議會轉各報館各學校各敎育會商會農會均鑒中日新約嚴酷異常乞一致拒絕勿坐視勿畏怯勿有始無終復旦大學全體學生公叩 
要聞一 
[美報論新交涉秘密之不當]  
　　大陸報六日北京通訊云政府似漸知中日交涉嚴守秘密之不利故昨日國務會議曾有交涉内容應否公布之問題但卒决定暫時不宜布告於衆政府屢接各方面來電質問交涉情形上海盧永祥近電告政府謂雖已在各報聲明傳言不實但中國海陸軍財政礦產敎育管轄權讓諸日本之說仍未少息人民甚爲不安政府覆稱中日共同抵禦公敵當然有一種關於海陸軍事之合同此項合同專限於中日共同出兵惟在共同出兵期内始發生效力質言之此合同全爲中日共同禦敵而作並不逾出範圍之外一俟合同籨字原文卽可正式發表希諭所屬禁止造謡云云國務院以爲暫不發表與事有益實則不然使中日所磋商之事件果皆無害確如政府之言則有何不可發表内容之理由蓋内容果無妨害而發表之則其利有二自民國四年來日本眞意久成公共之疑問今若發表交涉内容則日本眞意可大白於天下其利一也對待公敵之說傳言已久今若發表中日共同出兵之辦法則可使公敵知有力方法今將眞正實行而寒其膽其利二也以記者所聞西比利亞東部之人皆信中日共同出兵一說僅屬虚聲不過日本藉此以攫取中國若干產業耳海參崴過激黨之觀念以爲日兵登陸事非必要其所以竟派兵登陸者乃欲指告世人曰爾試觀之此輩過激黨不可不用嚴法以處治之若輩已據有西比利亞東部全境故吾人尤須有中國之協助然欲中國共同動作則吾人必與中國議定種種辦法此吾人今所以有磋商之進行也目下中政府苟不得日政府之同意則不能舉交涉内容而公布之但日本於此未免大誤人雖欲不疑日本奈民國四年之事實人不能忘何使日本尊重輿論或稍知輿論對於秘密交涉將與日本有何種之不利則日本當不致出此也雖然是在日本自爲之耳中政府答覆盧永祥之言詞意空泛欲以此安撫國人必不可得今因此事反對政府之民情日見激昂當軍事利於北方時政府倒行逆施但在此北軍失敗之際政府當有籠絡人心之舉動觀商會聨合會之屢次質問及各省軍事當道之公電足徵公憤日張雖各省軍人公電僅主張從速召集新國會而未言及中日交涉但各省軍人殆亦知惟有質問權批評權之國會始可阻秘密交涉之進行也當此弱肉强食之時代縱有國會又安能阻强鄰之要求第政府有國會爲後援大可拒絕要求並可於必要時布告於衆蓋國會不能容政府守其所不願守之秘密也聞軍人有鑒於此故請從速召集新國會以免政府爲强鄰所挾持政府其速審其地位之困難而即依此行之是所望焉 
[關於戰禍之北京近訊]  
[曹錕質問中央]  
　　曹仲珊擬將直軍調歸後方並請以奉軍擔任衡陽迤南前敵進攻之職務已誌前報此次徐樹錚氏來京亦係籌議此事八日上午十點三十分曹仲珊由漢口發來正密特急電略稱徐副司令回京數日諒將奉軍開赴湘南这計畫籌議妥協乃迄未電示辦法未悉何故元首閱畢當派人將原電送交段總理　看 
[張懷芝留滯漢口]  
　　據某交通機關所得漢口電訊謂第二路總司令張子志自該路軍隊失利以來頗欲卸脫總司令之職務業已一再向中央電告情形故張氏此時尙滯漢口又據公府某當局消息張懷芝司令七日尙有由漢發來之密電到府則各方面所傳張司令馳往長沙一節恐非事實矣 
[張敬堯來電告急]  
　　八日早九點三十五分政府接張敬堯輔密萬急電略稱寗鄕南軍暗窺長沙甚急（寗鄕在長沙西方偏北距長一百五十餘里）現派李奎元（按即失守寗鄕者）擔任西路警備戒嚴總司令又據軍界密訊譚浩明現派勁旅兩萬名直往寳慶城進攻勢極猛烈刻已血戰兩晝一夜第十三旅確有不支之勢張敬堯業來告急電數通又據某社消息云寳慶方面南軍勢力甚厚較北軍三倍現已反攻寳慶戰　甚烈田樹勳飛電張督請迅令奉軍星夜前進並隨帶子彈以資協助云云 
[湘西日益緊急]  
　　自周則范反攻陳復初軍隊以來湘西常德一帶勢日益緊急茲據政府某要人消息常灃鎭守使王正雅八日有一急電到京報告南軍陡向湘西常德一帶增加軍隊八九千人陳復初師長因勢難相敵已向龍陽方面退却務望政府趕飭大軍赴援等語 
[醴陵戰訊存疑]  
　　八日上午十一點四十分張懷芝由袁州拍發之固密飛急電到京内稱現已暫設司令部於宜春一俟克復醴陵後再行遷移又張宗昌由株州發來府密萬急電於昨日下午六點十分到京内稱現爲便利行軍起見暫在株州設立行營司令部刻正籌畫進攻醴陵俟得利後再行捷報云云就以上兩電觀之醴陵實尙未克復然八日晚北京中華通信社刊布張宗昌克復醴陵之捷電是否的確未敢遂下斷語姑一併誌之張宗昌克復醴陵告㨗電云萬急北京大總統國務院參陸辦公處鈞鑒輔密魚電諒蒙鑒察宗昌於微日攻克株州後當迅率所部奮力追剿途次得偵報確稱逆寇於今午十時向我反攻經我軍迅速前進突擊殲斃甚衆遂於今日午時完全克復醴陵奪獲大砲兩尊並鎗械子彈軍裝等件甚多現正上緊追擊以期一鼓恢復湘東除詳情陳報派兵前往以厚聲援外謹電馳陳旅長張宗昌叩虞印 
[順慶廣元垂危]  
　　聞軍事方面消息綿陽一帶經顧軍攻擊賴師長業已退出綿陽現在南軍又於魚日佔據順慶廣元非常危急劉督電致管鎭守使就近援應並請奉軍兼程赴援 
[陳樹藩電告危急]  
　　陜督陳樹藩昨來正密加急電稱據軍事密探報告石青陽一軍刻已行至大巴山寗羗污河等處沿途搶掠部下兵力達一萬五千名陜省盧郭未清而石軍又來進犯岌危情形日益緊迫特懇速派援兵一師來陜恊助俾救危困更請電示方針 
[兩日之中央政紀]  
[公府情形]  
　　馮總統於八日下午二時十分始臨辦公室披覽鄂湘贛閩各省拍來各項要電五六件四時延見駐京美國公使芮恩施美國菲利濱提督義曼思美使館參贊丁家立使署　隊統領根提德等八員此外尙有日本公使漢文參贊西田畊一東京時論社總主筆中野正剛及黑龍江財政廳長董士恩請見均經批示准九日下午二三時分别接見聞中法實業銀行總裁培勒德現因旋國在卽特往公府與元首辭行未邀延見總統至五時半退入内宅又一消息馮總統於八日上午十一時曾至居仁堂辦公室披閱某項密電及張宗昌旅長所來之捷電劉存厚督軍所來之捷電數件十二時左右旋即退入内室下午一時許復至辦公室先後見客數人四時左右邀張仲仁秘書長至辦公室密談時事良久五時三刻始退私室張仲仁秘書長則於上午十時照常到府辦公直至下午七時一刻始出府 
[國務會議]  
　　九日爲星期四國務會議之期茲將預定之議案略誌於下一爲討論各省及前敵各路司令電請軍費分配接濟數目問題一爲維持哈克圖秩序問題一爲李統領請設就畿平糶局問題一爲電覆吳總司令光新進攻鄂西及川東各要區問題其餘尙有任命官吏問題聞外交要案並未列入議事日程照例歸臨時動議又一消息九日國務例會之議事日程方立之秘書長於七日閣議散會卽與段芝泉總理商定聞其列入日程之議案除上次（星期二）閣議未能開議之籌撥軍餉案及任命吏案十餘件外尙有某項借欵案一件邊防問題案一件此外如參陸處連日所决定之軍事計劃曁中日交涉問題九日均須提出討論聞曹潤田氏以各省來電請撥軍費爲數太鉅一時無從籌措爲之心神焦灼故前日國務例會請病假不到聞尙有辭去財長之决心惟據曹語人云近來肝火大發軀體頗覺不適然時事艱難仔肩難卸近猶照常奔走從事借欵云云又據財政界消息八日中央又接到各路大批催撥軍餉急電爲數甚鉅兩千萬之電報借如不速交則本月内即有莫可維持之勢現外債已有眉目劇本云有了金錢病就好了又據某要人傳出消息國務院八日曾致湘督張勳臣要電兩件一由參陸辦公處名義發出除奬勵此次克復醴陵得力之將士外並示以某項軍事計劃二由秘書廳名義發出則係告以前次電保朱孝威署理衡陽道尹一節業經陽日（七日）閣議通過庚日（八日）呈請總統明令發表云云 
[參陸會議]  
　　參陸辦公處八日上午九時曾召集例會一次靳翼青將軍叚香岩總長廕午樓總長參陸兩次長師嵐峯處長等十餘人均列　席首由段香岩總長報告劉川督昨來之捷電及其請援情形此案討論時間最久業已决有辦法次及湘事亦由段總長報告張宗昌克復醴陵詳情全體决定覆電嘉奬其關於湘西湘南之規復計劃亦曾詳加討論伹尚未得有具體辦法即行散會聞今日對於規湘計劃尚未繼續討論另一報告則謂靳委員長因中日交涉情形日益緊迫八日復約集全體委員討論一次惟討論此事時異常秘密故眞相如何頗難探得又聞八日參陸處彚齊各路請補充械彈案分别准駁其結果一龍濟光三電所請領之械彈以運輸困難尚未作復一劉存厚所請之子彈以第一二批已分别由陜起運母庸再復一張懷芝所請之鎗砲彈决令漢陽兵工廠撥給一陳光遠所請領之砲彈决令滬廠直接運贛一曹錕所請之子彈電復第五批已由中央運鄂一吳光新所請領之鎗械令暫由鄂省借撥日後歸還 
[政府對於請欵者之准駁]  
　　日來各處紛紛來電向政府請欵已經國務院核議分别准駁茲聞已有數起關於湘贛前敵方面者有第一第二兩路所請三百萬元聞政府昨已覆電曹張兩使略謂所請軍費已交部迅速籌撥雖極困難亦當於五日内先滙五十萬元其餘俟籌到續撥云云又湘处張督軍前請六十萬元聞政府已電覆趕籌滙往又徐又錚副司令所請兩月軍餉計六十萬前已交者爲三十萬其餘尚在籌撥中關於閩粤前敵方面者有閩督李厚基所請之軍費三十萬元已電覆從緩此外尚有陜督陳樹藩因政府不允該省以地丁押借日欵日前又來電請欵四百萬元現經議决從緩至前日奉督張作霖所請政費五十萬元聞已經政府云電告以中央財政竭蹶無從籌撥於來電所請留用鹽欵一層并未提及不啻已默認其挪用鹽欵矣 
[海州開礦說]  
　　字林報三日海州通訊云昨日官場出示宣布一重要事件近數月來謡言紛起謂日蛤在此得礦山讓與權但屢有人否認之今則海州知事竟出示說明果然不錯矣海州有一大山名鐵山者據說今將開採該處有鐵爲人共知地質凝重雖門外漢亦知其富於鐵質地方位置極佳相距不足一英里有一大河可容海船示文中又稱南城銅礦與榆山金礦亦將開採查南城乃一舊城在海州之東榆山在海州之西相距二十三英里兩處礦山若何豐富今尚未能言之但知其有好鐵礦耳讀者試閱地圖一察海州對於青島之地位則此間礦業發逹將來可至何等程度即可想見聞賣出之礦山係華人沈某之産業沈在北京數年久擬變賣但因當地人民反抗頗力故未成今居然運動成功矣又聞隴海鐵路亦將開築此路借欵前爲袁世凱用去今不知何來巨資興此工程聞此路將照原勘路線起築由徐州而東云 
[林公使蒞寗記（南京通信）]  
駐京日公使林權助氏昨日上午十一時由贛乘輪抵寗李督軍特派副官長王健飛齊省長派道尹俞紀琦赴下關躉船歡迎其餘如日領事高橋君交涉員胡廳長王顧長等要人亦均前往迎迓督署並派有樂隊在躉船奏樂日使登岸後答禮如儀少刻卽同其隨員松尾坻借日領事乘汽車至領事署休憇沿途由警廳加派保安隊荷鎗請立日使在日領事署午膳後即拜會軍民兩使六時李督軍齊省長在督署公宴林使日領事曁其隨員各重要人物均陪座賓主言歡八時始散督軍率軍樂親送出署沿途又加派軍警保護頗爲森嚴林使是日住宿領事署聞明日日領事高橋氏宴請林公使並約李督軍齊省長交涉員等陪座又聞此次日使到寗船津書記官因日前在漢得京信有事折回故不免隨林氏同來云 
另一訪函云　　林日使於昨日下午一時由上遊乘嵯峨砲艦抵寗各機關長官曁李督齊省長均派代表至江干歡迎沿途均派軍警守衛林使登岸時即乘汽車入城至日領事署憇息片刻旋即偕高尾領事同乘汽車至督軍署面唔李督談約一小時即辭出至省署會晤齋省長繼又至鎭署答拜齊鎭守使晚七時李督在軍署設宴歡迎齊省長齊鎭守使胡財廳長符敎育廳長張實業廳長曹政務廳長俞道尹均列座陪席聞席間林使謂金陵已十餘年未到今欲在此躭擱二三日遊覽各名勝云云九時散席林使即興辭偕高尾領事同乘汽車回日領事署定今日（十一）視察鳳凰山鐵礦並遊覽明孝陵雨花台清凉山鷄鳴寺各名勝聞林使晤李督時曾索金陵詳細地圖瀏覽惟與李督所談何事則不易知悉李督派本署外交顧問謝傳安温世珍爲招待日公使專員並充臨時繙譯 
[杭州快信]  
[楊督軍前派員赴北開招衛兵團現經一律募齊足額呈報到]  
省已令飭暫駐松江訓練 
[援閩總司令童保暄以閩省山路崎嶇現特派員至温台各屬]  
添募輸卒千名卽日開拔 
[一師砲兵團就步兵各營抽調添編一連（第五連）現已實行]  
成立以祁榮祖爲連長方向榮馮渭海王揖讓爲連附趙國勳爲司務長 
[船干船埠捕捕獲之嫌疑犯劉樹春訊係某師暗探飭查屬實已]  
予省釋并將手鎗發還 
[中國銀行行長蔡谷清因剗平現水事昨親赴滬籌撥大宗現]  
欵聞日内將有四十萬金到杭杭甬紹市面陡形一變 
[民商習慣法調查會自奉部飭辦後高審廳現已組織完備設]  
總會於廳署即以經廳長充會長昨分函各縣分會限其選舉調查員大縣二三人小縣一人定下月一日開辦 
[南京快信]  
[張宗昌所部第六混成旅之王程二團長因部下潰散逃回來]  
寗聞李督擬令王程二人再隨第十九師楊春並並贛効力 
[援贛之蘇軍第十九師一混旅聞已開抵南昌]  
第十九師開拔一混成旅援贛現由第六師抽調兩團開赴鎭 
江常州塡防 
[倪嗣冲抽調援湘之安武軍已有六營開抵浦口待輪運贛]  
[贛督陳光遠因贛西軍事吃緊昨密電李督商防禦方略]  
[張敬堯來電報告奉軍大隊已抵長沙不日開赴前線禦敵]  
[王巡閱副使准今日出京回浦聞王將任勦匪督辦]  
[魯匪竄回徐境勢燄益熾李督昨急電京促王廷楨速回與張]  
文生合力痛剿 
[海軍第二艦隊杜司令昨乘輪過寗駛回上遊]  
[蘇常鎭守使朱熙前日因公來寗晋見李督昨事竣晚車回蘇]  
[安福俱樂部派來運動新國會選舉之某某連日在金陵春宴]  
客頗爲忙碌聞已决定日内即遣團員分赴各屬活動 
[省署昨令財政廳將各區衆議院議員覆選舉經費迅速撥放]  
[七年度預算省署已編造完竣省議臨時會開會卽交會議決]  
[敎育廳長符鼎升爲整頓學務起見擬日内出發親赴江鄒調]  
查學務狀况以促進行 
[第二路第一次失敗之軍官受重傷者已紛紛回寗養治]  
[寗垣選舉在即省政研究會執事近日大爲活動]  
[督署軍需課仍欲於貸濟處提欵二萬商民聞之異常恐慌]  
[孔慶塘有繼任長江巡閱副使消息]  
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日之借欵與交涉]  
　　北京某報載稱我國政府以電報向日本押借之兩千萬元近曾磋商就緒草合同業經雙方簽字其正式合同簽字及交欵之期均在不遠但據某當局所言此項借款亦僅可支持一月之軍費又一消息云電信借欵二千萬元已於上月三十日正式蓋印一日由興業台灣朝鮮三銀行以借欵形式將欵滙至中華滙業銀行刻該行已向中國政府將借欵一切手續辦理完結但該借欵之交付並非現金只將前記各銀行之預金歸諸中國政府並聞嗣後電信架設事業之進行即由此欵撥付茲將該借欵之内容探誌如下一金額二千萬元二利息八釐三對於交付金額面百元即交付百元四償還期五個月五擔保中國政府已設之電信及其收入金全部年收約五百萬元六契約當事者交通總長曹汝霖及中華滙業銀行七特權將來關於電信事業交涉借欵時匯業銀行有優先權中日交涉一事據某當局云此次條約草稿經三次修改今始略定第一次由日委員送交我政府後段總理即付靳雲鵬組織委員會討論對於原案略加修正呈明總理外間因此案未由外交部經過嘖有煩言第二次復由段總理批交外交部與委員會分别審查各就應行修改之處加簽注明由總理轉呈總統核示總統謂此事旣係外交問題宜歸外交部負責應就外交部修正之條文與日委員交涉云云惟日委員方面因該條文修改過多始終不能承認遂退回外交部經第三次之修改至八日始將該條約正文修改完畢頗得日委員方面之同意擬即日正式咨覆請其簽字但我國所提出之附帶條件尚有三項一此條約限於北滿西伯利亞方面發生戰事中日兩國有共同出兵之必要時始能發生效力二如北滿西伯利亞方面無戰事發生此條約等於無效三北滿西伯利亞方面或發生戰事待至此項戰事終結時此條約須完全廢棄等語已經外交當局與日本方面交涉然未知能否收完滿之效果也又一消息云此次中日交涉全國國民無不注意昨三藩市華商總會致商會聨合會一電睠懷祖國溢於言表其原文云商會聨合會轉馮大總統國務院各報館參議院鈞鑒日本不正當要求五欵危及吾人生命財産主權誓不承認請早息内訌以禦外侮美洲三藩市華商總會叩 
徐樹錚欲行不行之眞相 
　　徐樹錚五日出京後昨由天津復來北京奉軍之三師長則由天津回奉茲聞前敵一二兩路司令曹錕張懷芝二氏先後有電催促徐氏南下以便督率奉軍助　惟聞徐氏此次回京關於援川計畫尚須與政府籌商關於奉軍餉項亦須向政府籌撥一時不能成行至開赴前敵之奉軍三旅前經聲明完全歸第二路節制指揮故政府接曹張來電後當即電覆張懷芝即令其督率奉軍前進徐樹錚此次回京聞以籌餉問題爲最重要現在財政支絀徐所夙知故此次約王克敏同車來京欲使王氏帮助向外人籌借小欵也徐氏對於新國會選舉事宜亦甚注意此事已由某議長專辦而徐氏值此軍書旁午之時尚抽暇赴某俱樂部兩次籌畫選舉事宜何其好整以暇也 
[天津商會聨合會開會十四誌]  
　　全國商會聨合會於八日下午三點五十分開會仍由呂會長主席報告會員出席者三十二人繼則按照第三次大會議事日程開議第一案整頓稅務案及請願政府制定常關稅法案審查報告由審查員陳中瑞報告審查結果表决無異議第二案籌定本會經常費以維永久案由文牘員宣讀說明表决付審查第三案提議函催各省速繳本會經費案表决付審查第四案請求提議向交通部嚴重交涉整頓津浦鐵路沿路運輸事以恤商艱而維路政案由提議人蘇民生報告表决付審查第五案因提議人聶家楷在文牘室擬致政府電稿主席宣布暫行擱置第六案提倡各省區設立國貨維持會案由文牘員宣讀說明表决俟該會簡章交到本會後再行研究第七案歐戰息後我國商界應注意外人經濟勢力侵入案由文牘員宣讀說明周國鈞主張免付審查根據原案通告各商會實行之表决贊成第八案請求政府維持山東治安以維大局而恤商艱案由文牘員宣讀說明高啓運主張免付審查根據原案請求政府維持之表决贊成主席臨時動議江蘇代表吳祖森提議請求併案議决向財政部聲明蘇省江北改釐金爲貨物稅稅率加增稅章嚴酷請電江蘇財政廳從速修正實行以恤商艱案請核議執行衆贊成由原提議人報告討論終結表决併前案請求財政部速電江蘇財政廳暫緩實行又續議爲鳳翔鹽務改歸官辦包銷病商病民請轉呈部署核辦示禁由提議人聶家楷說明該案之眞相高啓運主張根據原案執行表决贊成又關於致政府電文詳細研究主席繼又提議會期延長一星期表决贊成至五時半閉會 
致政府電文云北京大總統國務總理外交總長農商總長鈞鑒此次日本新提條件報載日委催促簽字甚急不勝駭異果係無碍主權利權政府何必密而不宣滋人疑懼倘不先行公布秘密簽字全國商民誓不承認合再電懇明白宣示以順輿情而安人心全國商會聨合會各省區商會代表全體公叩 
湘戰與武漢（赤水） 
[湘戰局勢百變]  
[武漢風鶴頻驚]  
　　湖南戰事消息紛傳方北兵得意揚揚之時忽而攸醴失陷直軍北歸於是湘省大局猶在未定之天從軍事當道方面所傳消息轉瞬千變前敵軍將領時而進時而退時而合時而離紛紛擾擾令人不可捉摸吳佩孚本爲已經電告回直之軍隊已從衡山陸續退却忽於四日出朱亭昭陵前進突出醴陵方面廣西軍之後襲擊攸縣茶陵頗爲得勢業有恢復第二路軍失敗各地之消息惜乎精銳太少廣西軍併力出株州意在斷絶湘江躡吳軍之後吳軍有此後顧之憂乃復退回原地桂軍極力攻擊湘潭之李家屯以包圍直軍現勢頗危北軍此種計畫關係出張敬堯之要求曹錕不得不聊盡人事所謂株州應援蓋已完全歸於失敗官場所流布之株州攸縣恢復全非事實攻湘之軍本以直隸軍爲中心所謂精銳勇敢之軍也惟其數不過一師四混成旅攻擊長岳繼下衡山沿途實耗去十分之七今所補足者多半係新招來之輸送隊補充形同烏合不可言戰又兼嫌忌奉軍無心再下死力且已有北歸休息之信軍心已渙語云强弩之末不能穿魯竊者此也目下湘戰最熱心之軍惟有奉軍次爲倪軍此間自六日起奉天軍時時到漢並不休息即由武岳鐵路向岳州出發現更嫌輸退車少轉擄小輪八艘由長江輸送直向長沙聞南來者爲二十七師二十八師全部該師長張臣熙汲金純均隨隊赴湘而其副司令徐樹錚秘密赴京人謡其避戰北去殊爲不當或向總理面前討一宗軍費耳至於倪嗣冲對於第二路失敗深爲憤慨聞准派馬聨甲帶精銳十營來湘援助初且有步曹張二督之後塵親赴湘東督戰旋以事中止僅派馬氏前來目下馬氏集合太平寗國各地之軍約一星期可以完全到湘吾人觀張曹兩督之第一幕結局如此而奉皖兩軍之第二幕又將登場必更有一番熱閙也湘鄂唇齒相連亡寒可畏此時人民無論南軍北軍誰勝誰敗對於地方均爲不祥之事故湘省亂事不幸及於鄂省武漢首當其衝鄂人聞長沙急危不寒而慄近數日來北軍有下到武漢者有上赴湘省者道路喧傳北軍不利因之謡言大起風鶴頻驚如海上之濤一日數次雖王督時以言慰終無大效幸有漢口紳商王琴甫等竭力維持市面稍得安靜昨傳沙不守武漢如震春雷旋經各地方紳商電話辯白人心始漸安定也 
剿匪督辦缺之逐鹿 
[王廷楨爲督辦]  
[張文生不願爲帮辦]  
四省剿匪督辦一席政府早經擬定以王廷楨繼任惟因張文生無地安　以致稽遲至今迄未發表前此本有令張統率十營開赴察哈爾會辦軍務之議適值田都統到京面阻又未果行邇來王廷楨屢促發表政府迫不得已乃擬一變通之辦法卽以王爲督辦而以張爲帮辦藉息紛爭日前曾將此意電囑倪皖督轉徵張使同意茲聞倪督對於此事已有覆電到京大意謂據張使電稱自愧無才難勝帮辦之任敬乞電樞府代爲辭謝等語據此以觀張非督辦不能滿意而王處　經各方而爲之陳請亦屬勢在必得兩不相下正不知如何解决也 
[奉天政局之内幕]  
　　自奉軍奪械入關以後奉省舉動極爲中外視線所集蓋直接的已成爲北洋團體之關係問接的實成爲全政局之關係矣究之内幕眞相亦極複雜外間傳聞未盡可靠茲將各方面情形調查分誌於下一經濟之奇窘也奉省經濟原不充足自張作霖當權後專意黷武地方收入均作軍費又因外人吸收現幣地方上竟至　無現幣流行中交兩銀行東三省官銀號商業銀行殖邊銀行均大發紙幣其零數爲五角二角一角半角之小票已不知有若干數大約若用至銅元五枚即無現欵前數日須以此種零紙幣十八九角始能易現欵一元即北京中交紙幣亦須十二三角始易一元尚仍飛漲無已該省經濟現狀祇可爲謂完全紙世界矣前此中交兩行本係一星期兌現四萬元近已無法應付决於五月一日起停兌某方面尚在極端抗議中一暗潮之浮動也奉省政權雖均集於張作霖一身而二十八師汲師長二十九師吳師長均有不平態度張作霖已無法指揮個中暗潮甚烈然權力問題恐非敷衍所能濟事此外各旅長營長等亦均極驕横一言不合即與張大起衝突日前成立新編第六旅時某旅長所薦之人未邀錄用竟與張互相拍案大駡此種衝突時有所聞該省人士極抱悲觀因均係軍人腦筋單簡深慮演成險劇也一張作霖之專恣也交涉特派員馬廷亮之更替辭職聞並非由於自動實係該省遼陽主義甚盛排斥外省之人不遺餘力馬非奉人當然必汰除至張作霖之對於内閣表面上似當擁戴實則亦視同無物以海　清繼任交涉員之電文秘書原擬底稿略稱交涉特派員馬廷亮呈請辭職擬以海某暫行代理仍請中央任命等語張以爲失體飭改爲馬廷亮業已辭職即以海某繼任等語并云此等事體祇用知照中央一語即爲偌大面子又何必請示於此已可見張之對於内閣意見矣一徐樹錚之關係也徐樹錚引導奉軍入關自命爲副總司令似與奉隊有密切之關係實則殊爲不然張作霖表面上雖爲信任要亦不過借風使船耳至張作霖以下之軍官等均極不以徐樹錚爲然蓋無論徐之才幹何如决難打破遼陽主義徐若能以奉軍勢力在東三省以外擴張勢力或者尚可若欲在東三省範圍以内謀地位則决非易易此外尚另有一趣聞張作霖署中蓄一占課之瞽者素極信任遇有對内對外要事均以瞽者一言而定綜觀以上各欵東省政局大略已可槪見矣 
[奉天三師長南下之原因]  
　　孫汲吳三師長由津赴漢昨又返京一般傳說咸謂三氏將分路督戰據最近消息云孫贊堯汲海峯吳興權南下從表面上言之謂係調查軍隊及犒勞軍隊布置防線等事而實際上確因前敵第一二路討伐軍長官微有誤會此次南下係在當中溝通好意也又聞目下已將奉軍調齊爲第一二路生力補助接應直魯兩軍一方對南作戰昨三氏已將此項情形報告張督矣現孫汲吳三師長俟與當軸接洽後即須回奉其期約在禮拜四五又一消息云奉軍二十七八九孫汲吳三師長此次南下其原因甚爲複雜茲由官場中傳出消息云前敵方面張懷芝張敬堯曹錕之三支軍隊對於前進方略頗不一致故徐又錚副司令誠恐有失軍心乃來電向張督要求三師長南下而奉督亦擬藉此機會調查奉軍情形因之委派三師長前往也張作霖又接軍糧城司令部來電稱現下預備出隊南征節節進行惟奉軍赴前敵尚需手鎗若干請即發下云云張軍長接電後即行派員押送自來得手鎗五箱子彈三千三百五十粒赴天津交付司令部張氏近屢接前派出之援南軍來電稱將出攻等情乃於日昨將二十七師團營長及第三混成旅旅長梁朝棟等諸人在軍署開議一爲續行出隊二爲省城防範 
[東省路政譚]  
　　四鄭路四鄭與南滿兩路貨物運輸已經聨絡惟乘客須在四平街下車另購車票搬移行李每每趕不及時殊感不便刻該會社特將兩線連絡時間改正並售通票從下月始實行又向來客車僅備一輛挂在工事列車之後刻以乘客增多加車一輛此路自全部工竣以來營業狀况極佳應行舉辦之開通禮以各種事故遲延茲已預定七月上旬盛大之祝賀式矣 
中東路中東鐵路公司因哈埠現有之俄紙幣不敷使用擬由該公司發行紙幣以爲輔助喧傳有日迄未實行近聞已將發行紙幣之事議妥託上海道勝銀行代爲刷印以中東路所有之産業作抵中日兩國各銀行聞此消息均竭力反對向該公可提出質問未悉俄人如何答覆也 
[黑龍江擴張軍備說]  
　　黑龍江省鮑督軍爲籌備國防起見新編第十九混成旅茲以軍費浩鉅且省無欵可籌擬以本省鹽欵五十萬元截留指作新軍軍餉聞已經電請財政部核准矣 
江省近派徵兵員分赴各埠者不下百餘起茲由鮑督令由財政廳籌撥大洋十萬元撥作徵兵費聞已照提解付 
新招各軍來省者已十有六七惟營制尚未編就各兵均未歸伍故亦未發給正餉茲由鮑督令由該管軍官每月按名發給接濟照半餉支發 
第十九混成旅編制後議駐省城故鮑督已令新任各旅團長在省建築營房數百間以資住宿 
[南昌近信]  
陳光遠督軍以值此贛南贛西軍務異常緊急所有第二路退回軍隊曁潰兵紛至沓來亟宜格外注意以維治安特下令將省城劃爲特别戒嚴區域自五日起至夜十時無論何項人等非口令持燈不准夜行各城門加派軍警盤詰尤爲嚴厲又恐市民驚恐人心浮動於六日在署召集全城報館開談話會凡關於軍事消息無論訪聞轉錄旣行禁止登載若謂轉錄京滬各報　將報館移往京滬出版可耳民報記載姜旭民答稱維持地方安寗秩序報館亦負有責任旣奉明諭謹當恪遵竊以戰事發生百政俱輟舍戰情之外别無材料可資紀載且京滬各報銷行内地者亦復不少卽内報不載而外報依然傳播又安能一一禁絶况近日以來如袁州萬載大庾南康在省商店百餘家均與贛西贛南地方有密切之關係銀錢滙兌息息相通每日均有函電往來近因函電中斷非常疑懼紛至報館探聽消息各商店以爲報館消息較靈通也據此看來應由各報從權辦理擇其眞　翔實者審愼紀之請求督軍明白指示耳陳督當答以　項情形未始不可但今日所議各節仍當遵守各記者唯唯而退陳督對於郵電兩項亦特别注意亦於日前加派專員多人駐宿郵政電局凡往來函電逐一嚴加檢查母任疏忽足見贛垣别戒嚴之一斑以知 
此次第二路魯蘇皖各軍潰挫之兵陳督軍已特設立收容所並派軍警曁水巡砲艇沿河巡防截堵深恐潰兵滋生事端其潰兵陸續來省者日不下數百人陳督派委參謀張炳魁率步失二連駐紥牛行專任收械事宜如遇潰兵即將鎗械收下每械一枝給洋十二元每人給饅頭七枚每日派員護送潰兵至潯改輪回歸各原籍火車輪船一律免費以示體恤其每日所收下鎗械亦不下數百枝至第二路退回軍隊分載民船一百數十艘約軍隊二三十營於六日到省陳督令其暫泊銅元廠河岸聽候命令又兵站委員王士澤由萍鄕押解傷兵數百名來省送往南昌紅十字會療治其慘狀目不忍覩矣 
陳督軍自出師援粤以來風傳中央將開復陳督原有官職以爲酬報此次攻粤各軍得授陳督機宜臨戰時克遵勝算遂得攻取南雄戰勝粤軍㨗電報京中央深爲嘉許爰將陳督原有官職一併開復聞陳督於六日得中央電告大約此項明令不日即可頒布到贛也 
自此陳督軍以攻粤贛軍刻雖小勝奪取南雄然贛西第二路大挫則贛南軍事大受打擊所以贛南軍事仍甚緊迫而槍彈子藥則又殆盡日前電數中央請速撥發鎗彈曁勁旅來贛以資接援並請將贛關稅欵截留指爲攻粤贛軍餉項以便隨時支撥並電請蘇督李純迅將第六師趕緊出發即日開拔來贛援助聞李督復電以蘇軍第九混成旅曁第三混成旅之第二團准日間由宫邦鐸督率來贛援助其安武軍第六路張帮統所部之第一二三營於六日由　專車來省暫駐牛行車站聞日間亦轉赴贛西助戰近日省城潰軍之退回援軍之出發往來紛紛不絕於途其贛西贛南沿線辦理兵差者異常忙碌而人民則不堪擾矣聞近日贛西戰事萍鄕已被南軍完全佔領其第二路餘軍均退至宜春分宜一帶未悉確否 
商會以各報紛傳中日共同新約業將簽字特於六日召集各會董開會研究辦法議决發電力爭隨擬就電文北京大總統國務院鈞鑒中日新約各報紛傳議論沸騰人民同憤條件亡國見於三韓覆轍前車可爲殷鑒伏乞俯從民意忽蹈奸謀保國救亡無任籲禱南昌總商會叩麻 
[江寛要求賠償之交涉]  
　　江寛商輪被楚材撞沉後其頭段漂流東下在馬邑上首　淺其尾段流至團風火王廟江邊被水警用繩索繫住後由十字會用小輪拖至鄂城西山江岸下以便打撈然兩叚中尸身在上層者均由紅十字會撈起裝殮其在底下兩層者則雇水貓子十餘人入水打撈所有尸身或漲大不類人形或身　　水泡　種種慘 
 
 

Page 7

 
 
狀見者傷心聞者酸鼻自江寛失事後招商漢局即將失事情形電請楊杏城總辦向政府提起交涉茲悉此事業經具有頭緒除溺斃之外國司事另由政府逕向該國駐使商酌給卹以敦陸誼外凡江寛所受之損失已由交通部呈准總理允由財政部酌予賠償藉恤商艱惟聞允賠之數僅足六十萬元不及損失原額十分之二（該船損失約在三百萬以上）故招商總局尙在繼續交涉之中至損失是否可望全賠刻間尙難逆料云 
[蕪湖快信]  
[倪督軍此番本擬率安武軍十四營親赴前敵因中央電阻作]  
罷刻改派皖南鎭守使馬聨甲爲該軍總指揮 
[馬聨甲尙在蚌埠日内即可來蕪料理一切再赴安慶率隊出]  
發此次安武軍十四營云係援湘又云攻粤聞該軍開抵贛省後候令進行 
[林公使由漢乘嵯峨軍艦東下於九日下午六時抵蕪湖上游]  
九十里之荻港鎭（繁昌縣屬）江面遂偕船津書記官登岸參觀裕繁公司桃冲之鐵礦該縣知事關建藩已派荻港陸警鮑念菴桃冲鑛警黄滋斌兩所長率警妥爲保護 
[蕪湖道尹祝善甫日前因選舉問題赴蚌埠公回後卽函召所]  
屬各縣知事來蕪面受機宜聞此次各縣初選當選人非投本省公益維持會會員不可否則無效 
[蕪湖道敎育會前日各縣代表來蕪改選正副會長依法票舉]  
崔耀棠莫如漢兩君當選 
[皖省日前大風雨皖南貴池雍家滙皖北壽縣等電局皆報電]  
線損壞 
[蕪湖地方檢察廳自五年一月起至六年十二月底止所有没]  
收烟案烟土各物業於本月五日在廳前當衆焚燬各機關均蒞揚監視 
[皖實業廳方長近聞涇縣畫眉嶺摇頭嶺礦區常有外人私]  
往測勘經派專員訪查屬實前日特函蕪湖商會請轉詢各該公司有無與外人合股情事 
[國恥紀念日蕪湖各學校均停課一天]  
地方通信 
[鎭江]  
[軍隊出發援贛]  
　　李秀山督軍以贛省防務緊急原有兵力不敷策應按照中央軍事計畫蘇省亦應出兵赴援近又准陳光遠督軍電催迅速撥隊防守贛南爰特電令駐鎭十九師楊春普師長即日派兵開往贛省相機進行楊師長奉令後已飭所部馬砲等營乘輪至贛惟輜重工程步隊各營則定於今晚續發赴贛 
[請禁輕質銅元]  
　　鎭埠市面近來發現一種輕質銅元正面有當十字樣背面係嘉禾兩　每枚較舊銅元輕二三分不等負販小民初尙不覺嗣因到錢莊被剔遂相戒拒絕然用戶以洋易錢小錢店不免　雜以致零星購物時起　齬現商會以此項輕質銅元前在上海被拒不用恐有奸民潛運返鎭亟廳設法禁阻以維市面昨已函請官廳派員偵查冀遏来源云 
[公電挽留師長]  
　　（其一）南京李督軍電鑒鎭江爲商埠之區華洋雜處水陸交通爲七省之咽喉金陵之鎭錀歷來設兵分防極端重要現楊師長蒞鎭是邦除暴安良人民欽感已屬有口皆碑茲聞更調之訊士民驚駭異常莫知所措且鎭地兵力苦稍戰弱奸宄乘機前途何堪設想臥轍攀轅實爲地方起見鈞座體恤黎庶務乞收回成命以資鎭攝不勝　　鎭江紳士馬錦春柳　慶楊鴻發曁公民三百五十六人同叩（其二）南京李督軍鈞鋻楊春普師長駐鎭兩年軍律嚴明恩威並著除暴安良消弭隱患地方賴以安　商民感戴實深茲聞移調江西據聞暫時援助不日仍可回防然商民依依羣赴敝會要求電懇挽留爲此據情禀懇督軍可否俯順與情免予暫調不勝感禱之至鎭江商會會長率全體商界同叩 
[揚州]  
[釐稅准減紀聞]  
　　裁釐徵稅業已實行前　屬商人以米麥雜糧訂章繁苛超過蘇屬二倍之外窒碍難行經通如揚泰鹽阜高寳等各處商會達電財政廳抗議要求修改以恤商艱茲聞此項稅率業經財政廳詳部核准減去十分之五已於十日通令各屬商會各釐稅所長一體遵照辦理云 
[盜犯判定刑期]  
　　偵緝隊前拿獲盜犯劉桂才高景泉二名經縣署鞫訊供認聽從逸犯王麻子搶刧于文餬家得贓不諱承審員命分别重輕判劉有期徒刑六年高五年兩月製定判書於十日呈請高等廳核奪一俟批准即送地方監獄執行云 
[統部秘書易人]  
　　巡緝隊統部秘書長張痴崖因事辭　經劉統領委金祖秋承乏金已於昨日到差矣 
[派員考查鹺務]  
　　北京鹽政署前爲整頓鹽稅收入曾派稽核所丁恩氏往兩浙考查鹽引狀况及關於緝私軍隊事宜茲聞又由稽核所派日人耿布氏來兩淮考查一切現已乘津浦車南下至審准十一日蒞揚淮運使張子蔚揚分所高州太助氏均分别派員在河干迎迓 
[嘉興]  
[呈請免加罰金之批示]  
　　嘉興六年份抵補金已於四月二十八日加收滯納罰金十分之一在案本縣公民章鑾等以去年風蟲爲災遽行加罰民力實有未逮於日前聨名呈省請求暫緩加罰并呈請縣署轉呈省吏核示以恤民艱茲奉張知事批云查六年份抵補金前於催傳期滿後業經呈准轉緩一月加征滯納罰金體恤不爲不至各糧戶不於展限期内趕速投完至干處罰實係自誤現在案已實行似未便中途變更惟旣據分電俟奉省憲批示到縣再行飭遵所請轉呈之處應母庸議 
[葉票貼用印花]  
　　嘉興縣知事張昌慶以蠶戶向各葉行成交擔葉每出有票據以憑支付是葉票一物係財物契約之一種應遵照印花稅修正法每票在十元以下貼用印花一分十元以上貼用印花二分已諭令各葉行遵照辦理母得遺漏至干處罰 
[市農會之成立]  
　　嘉興各鄕區農會已次第成立惟城區市農會尙未組織曾由官廳催辦在案茲由沈　元石傳和等發起組織已擬具簡則呈縣詳省樹案並定於本月十四日下午一時借座城區敎育會開成立會並遵章選舉正副會長曁各項職員而利農事之進行業已通告業佃諸君届時蒞會矣 
[杭州]  
[省議會開會紀]  
　　省議會財政股審查五年度决算因方式不合經大會多數可决重付審查該股審查長何勳業君特於昨日（十號）上午九時召集各審查員在議事廳樓上開决算審查會仍分歲入財務内務敎育實業四組審查按照原定預算比較增減并由秦副議長派委秘書書記帮同核算繕錄約下星期二可以將全部决算審查完竣昨日爲决算重要停開大會一天並聞財政審查股星期亦不休假 
[阪谷顧問又有來杭信]  
　　日本阪谷男爵緩期來杭一節業誌本報茲聞交涉公署昨又接上海來電男爵准於十二日下午乘特别快車來杭即定十四日上午快車返滬此間已預備陸軍同袍社爲男爵行轅並由文武各長官届時往站歡迎 
　　水利議事會開會紀浙西水利議事會昨日（十號）上午十時開會會員全數出席由潘會長主席首議吳興公民康鑾清請願開浚吳興西北鎭水道撥欵補助案僉以西北鎭水道關係吳長兩縣爲西苕南苕支流並合　水滙入外湖現旣淤塞不堪有妨水利應撥補洋二千五百元次議吳興公民童學洙請願開浚西南鄉河道請撥欵補助案僉以西南鄉河道爲郭西灣廟西諸山之水滙爲巨流一經大雨卽成澤國應撥補銀二千五百元次議吳興公民李愷諸願開浚城廂市河撥欵補助案僉以城河爲響苕雨水所經爲附郭河流樞紐即北塘河諸水亦繞城河而過現旣淤淺日甚應撥補銀三千元次議北塘河事務所　追加預算案議决俟本會會員協同技術員查勘後再行酌量次議北塘河工程主任请補加籌備期内事務各員薪費案議决援　河成例在開辦費項下開支次議杭縣公民陳志孝請修築杭縣上泗鄉塘閘案議决俟開臨時會歸入大計劃核議各案議畢宣告閉會 
　　寗波 
　　懲治灶户販私令寗波各鹽場知事奉兩浙鹽運使訓令文云奉鹽務署令開查舊律内載凡鹽場灶丁人等除歳辦正額鹽外夾帶餘鹽由場私煎鹽貨賣者同私鹽法又條例内載拿獲販私鹽犯務須先將買自何人何地以及買鹽月日數目究明提集犯證並密提灶户煎鹽火伏簿扇查審確實如係大夥興販將本犯並賣鹽及窩顿之人照律治罪各等語是灶户自販私鹽固屬有罪卽不自行販運而以鹽斤售賣於私販亦有應得之罪舊律鹽法規定甚嚴今私鹽治罪法第一條　凡未經鹽署之特許而製造販運售賣或意圖販運而收藏者爲私鹽亦以販運爲一種犯罪之行爲售賣又爲一種犯罪之行爲是灶户自販私鹽固以販運行爲搆成私鹽罪即不自行販運而以鹽斤違法售賣於私販此種行爲亦屬搆成私鹽罪惟私鹽治罪法條文甚簡　須明白解釋以資遵守當經咨請大理院解釋去後旋准復開灶户以鹽斤私自賣給私販當然包括於私鹽治罪法第一條之内等因前來嗣後拿獲私販人犯務須查究此項私鹽係由某場某灶販買而來即將售賣私鹽之灶户一併送交法庭按法懲治其各場灶户人等應由該運使通飭各場知事剴切曉諭咸使聞知母得輕於嘗試致　法網仰即遵照 
　　剝屍案兩起鎭海南鄉卜鳳洋張安生母某氏前日病故殮具頗豐棺厝於距家里許之隙地未及三夜即有匪徒挖開棺蓋將所有殮具剝去翌晨經　工瞥見報告主人重行掩埋一面飭鄉警追查又史家灣胡伯舲母逝世後厝於近村隙地陰曆二十七夜被竊賊將棺鑿開剝取首飾衣服而去翌晨經晨民戴某瞥見報知伯舲往視祗留布衫褲一套旋即重行殯殮並飭警從速查究 
　　安慶 
　　請飭繳欵督修准堤頃有霍邱縣董事裴景煜等以前次淮堤决口皆由保董何彩臣吞没公欵不顧公益所有建築工程不能堅固以致水漲淮堤竟被衝决遺害人民莫此爲甚昨特聯名禀請省長飭令繳欵督修以重堤工聞黃省長已令霍邱縣知事查明辦理矣 
　　咨請報告地震中國地震一事歷來罕聞自去今兩年内地始時發現頃教育部有咨到皖嗣後各縣如有地震情事迅速塡表逕寄中央觀象臺以憑推測黃省長准咨後已通令各縣遵辦　　請禁租設繭行近有涇縣李學曾赴財政廳禀控該縣私立繭行侵害利權請飭縣取締停止營業昨已奉劉廳長批云該縣鳳村地方開設裕民繭行夏溪地方開設美綸繭行均未來廳請領灶繭帖竟敢開設私行亟應嚴禁仰候訓令涇縣知事查明核辦 
　　漢口 
　　大批奉軍到漢六號下午五句鐘有公事車五十餘輛拖載奉軍五六營從歆生路停駛下車在查家墩十八司令部附近駐紥詢稱係二十七師孫烈臣二十八師汲金純二十九師吳俊陞部下不日開往長沙方面助戰者 
　　襄水又漲八尺漢口各圑聯合會昨發出布告云頃准夏口公署轉到襄陽電局電開该處水漲八尺業經函知河岸各保安會鳴鑼告警盡則縣旗夜則點燈俾衆周知以便預防務希各船户注意幸勿疏忽自誤切切此布 
　　武昌 
　　電謝勳章王子春督軍昨電中央文云案於東日恭奉大總統令開王占元晉給一等大綬嘉禾章此令等因奉此竊占元奉戰無狀負疚良多　受殊榮益增慚愧祇奉之　　肅電以謝云云聞此項勳章中央已派宋諮議官賚送來鄂交由王督軍受領矣 
　　彈壓賽會陰曆三月二十八日俗稱東嶽神聖　　信家前往東嶽廟　神者相習成風不可遏抑加以社會游手好　之輩乘興往遊一遇婦女則結隊成羣尾隨其後評頭話足最易滋生事端而軍民衝突尤恐不免王督軍特派憲兵稽查隊　大令前往彈壓以杜隠患 
　　漢冶萍抵還鄂欠之辦法漢冶萍公司前欠鄂省官本銀五百餘萬自湖北省議會及清理鄂産代表李宗唐等迭向該公司交涉後現在該公司亦無法抵制呈請陸軍部以此項官本向由兵工廠取用料價内劃抵已由陸部咨行到鄂未知王兼省長如何咨復也 
　　濟南 
　　武城招遠匪訊武城縣境匪首丁九夥領多人在黑虎大屯窩聚并令河西街商民籌欵數千元限期交付商民再三央人磋商一面報知鄰縣棗强之軍警越境勦捕軍警得報趕至　莊與匪開仗鏖戰數小時將匪擊散計斃匪十二名旋又探知該匪向桿首顧德林處借來小鋼砲機關鎗數件擬再騷擾現直軍正嚴加設防日前招遠縣城東四十里柳園地方突有匪首魏殿青李四林二名率領土匪多人携帶快鎗在該處盤踞該縣知事聞報急函知駐防軍隊前往堵擊相戰數小時之久匪勢不支向该縣西北竹林寺逃竄刻正會同萊文榮海五縣警備隊圑　分途四面兜勦 
雜評一 
[徐倪何以自解（默）]  
　　徐倪旣主戰到底則當戰事危迫曹張退後之際宜速趕往前敵情也亦勢也乃徐則逗留北京遲遲而不行致爲曹錕詰問倪則雖请赴前敵然一勸即止不若李厚基之毅然而往者何耶 
　　徐之赴京爲决計劃爲索軍費爲商選舉此數者無不可以電達卽須面商一言而决何必久留以待耶倪之不能親赴前敵爲维持地方故然政務有省長在剿匪有司令在倪向皆不顧問者今何忽欲自負其責耶我甚不解告急如是其急而好戰者不卽赴戰吾甚不解 
 
 

Page 8

 
 
   
 
 

Page 9

 
 
自由談 
[百弊叢譚]  
[鄉董之弊] [  生]  
　　自地方自治機關取消以來市鄕董事不啻一縣知事小影對於地方興革事宜置若罔聞而魚肉鄕里顚倒是非之事且時有所聞據予所知吾邑某鄉董見官廳對於徵稅一事異常認眞陽爲見好知事將本鄕所轄田畝忙漕兩稅經彼一人包納陰則從中取利蓋旣云包納則納稅之單串掣歸彼手而納稅之花戶勢不能不向之完納於是抑勒洋價也浮收數目也增加貼費（即貼其代納之費本規定每洋三分）也一視花戶之勢力而上下其價值若限期一過則縣警常川駐鄕開一花戶索差費洋二元一家有數戶名同時被開者其差數依然按名徵　閭閻騒擾鷄犬不寗地方紳士有進言於知事前者知事云彼等逾期不納定係頑戶不有以懲創之恐效尤益多脫戶戶如是試問省委坐索予將何以應付恐早不能如今日之與君等相聚一堂矣是可知知事亦明知之固縱之也又某鄕董平日包攬詞訟去年鄉中某甲與某乙以口舌細故涉訟公庭旋經旁人排解雙方讓步詎某董以某甲吃虧太甚暗唆某甲之子復向縣署催審已　在外揚言知事不肯輕放若乙能助士地祠建築費洋二百元余當代爲緩頰不令深究蓋其時某董正經手興築土地祠也嗣以乙性慳吝寗爲訟累致弄假成眞　訟半年迄未了結又某董曾畢業於上海短期師範講習社回里後擔任本鄉國民小學敎員自兼任鄕董以來對於敎科毫不注意每日除午前在校敷衍二三小時外非在茶肆啜茗即在家陪伴細君午後課程委諸年長學生宛如昔日私塾中之年長生爲小學生理書然縣視學曁學務委員以其地處鄕曲交通不便終年不一至故某董得以蟬聨至今近日忽創興建校舍之議已蒙縣署批准但計算建築費除縣署撥欵及地方公產變價外不敷尙巨於是任意勒派鄕民皆敢怒不敢言尤甚者如鄉民因口角往愬彼必直往愬者而罰未往愬者以巨金爲學堂建築之費設不遵命聲言送縣嚴懲愚民無知懾於董威祇有稍求末減夫學校素爲社會所不信仰今如某董之行爲試問尙有取信於社會之日乎他如某董之包庇族人私售鴉片抽頭聚賭某董之强佔有夫之婦與蟻棍通聲氣其罪惡尤罄竹難書雖我吾邑二市一十餘鄕其間不乏束身自愛之流而踰越範圍者實居多數蓋民國成立名爲共和實則甚於專制何言之縣知事對於董事儼然有上下屬之分非若專制時代以董事爲義務職須由地方有聲望者任之今則往往由　綠奔競而來烏能望其熱心公益爲地方謀幸福哉其正本清源之策惟有冀地方自治幾關早日恢復庶吾民或有來蘇之日乎然而選舉之事又多出於運動其將奈之何哉六 
家庭常識 
[防醬油蟲] [  寳林]  
時交夏令蒼蠅漸次孵化人若誤食其子易致泄瀉而醬油一物爲烹飪中必不可少者彼蟲飛薨薨揮之不去實屬可厭其防法可用蔴油滴入少許則决不生蛆余已屢試而屢驗矣 
[除臭蟲] [  寶林]  
臭蟲嘴部含有毒汁其嚙人血時即吐毒汁於　身故皮　間即起累累之塊癢極而紅掻之輙爛且其孵化極速若欲盡除其種可用辣茄及皂莢於銅器中煨之再將門戶緊閉不使有隙得以漏氣如是者三小時則已孵化者盡行燻死而未孵化者亦皆爆裂矣 
[瘡痕] [  陳麟書]  
頭瘡愈後則瘢痕纍纍殊不雅觀如每日以生　擦之髮卽重生則瘢痕自不見矣 
[熱瘰] [  我無]  
不論頭面手足以青條　筒内之烟辣水敷之立效濃者尤佳 
[除雀斑粉刺] [  省吾]  
治藥其多有效則少茲有一法功效甚著即每晚臨睡時以蜜陀僧末調蜜搽之清晨以蒃豆粉和水洗去夜搽日洗切勿間斷久之自去 
牧業須知 
[人工孵卵法（二）] [  鐵岩]  
第五工程以鑑别之卵放置丙坑其坑及空氣温度及操作手續與在乙坑同過六日（卽十八日）運至鑑别室鑑别之 
第六工程已經第五手續之卵運至鑑别室鑑别其生活者羽毛翅足身體皆已生全惟尻部卵黄尙未收盡且時聞雛聲其死亡者反是且發腐敗臭味可與損傷者除去以其生活者運至室内子段之木架上 
第七工程以已經鑑别之卵放置子段木架上勿動上覆以被過四日（即二十一日）遂完全脫殻而出矣 
第八工程將初生之雛移於丑段之潔凈蓆上過一日然後飼之其在子架上經六日（即二十三日）尙未脫殻者可鑑别之其生活者必發運動態及雛聲而死亡者反之以生活者仍放子架待其自出 
第九工程以在丑段木架一日之雛移於内面張蓆之淺竹籠内以已經水粉之小米飼之每雛少許勿令過飽經一日可擔賣之孵卵之副產物以新卵計之其無精卵及傷損死亡之卵其成分約十分之二三而第一次鑑别之無精卵及損傷者可充食口第二次鑑别者可以煑熟飼雛第三四二次鑑别者可充喜蛋食　蛋皮可爲極佳之肥料以糞田以其富於燐舉窒素也 
以上人工孵卵法係大制造若小製法可改三室爲一室一室分三段其室内之温度與操作之方法與上同若養鷄及管理療疾各法詳載於新學會社出版養鷄全書内故不贅　（完） 
長篇小說 
[二城風雨錄] [  英國卻而司迭更斯原著常覺小蝶天虚我生合譯]  
卷下第四十五章（一） 
　　囚車十輛滿載未死之鬼續續向斷頭台進行道旁觀者摩肩塞途如觀盛典車劈入叢而行如長蛇過水潮勢爲開車中囚首乃與人家樓窗觀者互相平視然囚車日日經過其地亦已數見不鮮故樓窗中人皆視之無奇或且臨窗而治針黹其有居住窮巷爲囚車所不經過者則轉視爲奇貨特來其戚串之家登高眺望主人則指車中人一一爲之指點某爲貴族虐民罪應死某爲愛國家今叛矣罪亦應死其言嘈嘈類於荒塘之蛙而車中之囚狀態亦殊不一器泣者與怒駡者相間亦有飲酒洪醉據囚車作狂笑聲慘厲而可怖車旁獲以衛兵各跨馬露刃意氣雄桀一若世界之大唯此輩獨操其全權焉此時觀者各相耳語問愛芙孟爲誰或且叩之衛兵兵則以佩刀指籌三車曰此執女郎之手作情話者是也於是衆皆注目一似其餘五十人皆無足觀者車過某禮拜寺側觀者尤衆或且攀肩以望則白莎住焉白莎者心懷鬼胎目望囚車之過數之曰一一則並無卡登復視第二車亦不見其人乃大驚失色自念此身必爲卡登所賣矣詎此人臨時反悔竟逸獄而出耶果然則吾無命矣迨至第三車始見卡登立於車中一女郎修眉歛恨卽倚其懷二人似方作情話絶不知此行乃就屠者此時忽有一人自後曳白莎之衣白莎駭然回顧乃一村人低聲曰國民誰爲愛芙孟白莎指示之其人乃大呼曰可殺之貴族死其宜也白莎慮身爲卡登所見亟掩村人之口曰勿聲此人惡貫滿盈自宜殞滅吾人但視之可矣然卡登已聞其聲廻顧見白莎乃立豎其目白莎毛髮爲戴幾欲失聲而呼幸車行尚速少頃已經去遠白莎始自揮其額汗曰險哉更過一刻此兒當不復能施狡獪矣實則卡登此時心中甜美方自慶幸之不暇復有何心念及白莎鐘鳴三下囚車已行近光榮場則見斷頭之台聳立雲表車前老馬乃咸駐其雅步分行而列隨觀者則繞台之四周立成環堵尤有婦人無數各持其活計而待其中一人起坐不定殺氣現於眉宇者則馬丹之副復仇之女神也時囚車已滿而馬丹竇瑪齊猶未至女神乃焦急萬狀四顧大呼無應者乃曰異哉女國民常日觀殺人未　後期而至今日乃殺其仇來何晏耶（未完） 
 
 
 

Page 10

 
 
本埠新聞 
[再紀水木作工人暗潮之暴發]  
[滬寗紹三帮水木鋸作工匠因要求加增]  
　　工資聚衆罷工經上海縣沈知事淞滬警察徐廳長各委代表邀同水木公所滬寗紹各董曁各作頭工人代表等於前日午後在所會議解决方法各作頭因兩方均有爲難祇允照民國三年十一月間之辦法每工加錢三十文詎各工人大不滿意致啓暴動將該公所門窗什物器具任意搗毁並毆傷所董作頭又擊傷工人代表之頭部等情已詳昨報茲悉是日起釁原因實爲工人誤會當時會場各董允加三十文工人表則要求加八十文正在爭執間外面人聲鼎沸各董事因恐若輩未明所議情形遂令書記繕一允加三十文之簡明佈告（佈告已錄昨報發貼門首使衆週知各工人見之立將佈告撕去聲勢洶洶硬欲入内與各作頭爲難而守衛門警祇有四五人知難攔阻經巡長進内禀明王金山警佐王君以時届五點餘鐘兩方代表相持未决門外各工人愈聚愈多深恐一時不易解决遂令各作頭與熊王兩代表一再磋商後向工人代表宣言謂今日暫加三十文汝等若須增加俟各作頭訂期開一大會再决工人代表堅稱今日無切實解决宣布恐各工人難以退去各作頭知難解决祗得在座重商良久仍無確實辦法未幾各所董因爲時已晚商之王警佐令巡士返區加派衛警一排來所保護一面倩工人代表向衆陳述現暫加三十文餘俟作頭會議再加使衆工人退散各董等亦可分别散回王警佐鑒此情形以除此已無他法始令某巡士回區派到巡警一排由後門入内馳往前門站防豈料一船激烈者誤爲官廳用强硬手段頓起暴動王警佐當將各巡警帶往後門馳回區中急用電話商令遊巡第二隊趕派隊士 
三排荷鎗實彈前往驅散並於四週道口攔截直至九時許各工人始陸續散去所派遊巡隊深恐越日仍行聚集滋事故仍暫駐魯班殿内以資防護該區亦加派巡警數十人分站各要道口是以昨晨各工匠雖仍陸續前往後見公所關閉各道口軍警森嚴咸不敢聚集分投散去 
[前日暴動]  
　　之際所有激烈各工人除將公所門窗搗毁外逢人便擊遇物即毁即有一二作頭避匿樓上及披屋等處者亦被拖出毆打當時將石片向玻璃窗亂擲間玻片横飛受傷者亦不少其受創重者爲江董裕生毆傷内部甚重頸骨受損並刀傷一處其第四子亦被妄命工人用刀戳傷後頸洞穿甚深左肩亦被砍傷約二三寸流血甚多所穿值洋六七十元之西式大衣及袋内金表一隻鈔票洋十五元並所携之照相器（值七八十兩）均遭毆失其第三子因護衛伊父亦被毆傷後幸遊巡隊馳往驅散始雇車送回西門外義弄急延西醫看治所有顧董蘭舟並不及逃出各董被若輩勒書允加通告發貼後始許放行各董知難理喻遂照寫允加每工錢一百文之通告粘貼所門正擬散出遊巡隊亦已整隊馳至被圍各董與工人乃紛紛散去昨晨公所門外貼有通告一紙該管二區一分所曁淞滬警察廳亦各貼示諭一紙分别錄下（水木公所通告）恪者工人加價一事滬寗紹三帮董事磋議至萬不得已時業已加錢一百文惟各作主一方面恐有未知當時爲難情形爲特通告訂於初三日三時在口口學校内開作頭大會務請鑒及苦衷准時蒞會以便進商善後事宜是爲至盼（淞滬警察二區呈分所布告） 
照得工人加資昨經開會公議爭多論少未决所董允以再議定期本月十三即是星期一日至期各舉代表擇地公議表决其餘各工人等自應各安工作爾等集羣不散於事究屬無益爲特明白曉示仰各一體知悉倘有匪人勾煽查出懲辦依法（淞滬警察廳布告）照得水木業工人現因要求增價連日集議昨日在魯班殿大開會議聚集至數千人經本廳飭派警探在場保護維持秩序查該業工匠要求加價關係生計問題惟應請由該業董妥商解决和平議辦現已會縣辦理定於下星期一（卽本月十三）議定辦法凡該業工匠自應靜候商决愼勿聚衆滋事以罷工爲要挾擾害秩序自犯刑律現在戒嚴期内如有故意違犯或無賴流氓附和滋事定卽從嚴拘究按律懲辦不貸切切此佈 
[昨晨]  
　　各工人知此事一時難以解决故各作場停工者更多惟寗紹帮各工人在滬並無家現因作場停工一時恐難解决是以假此返家者甚多寗班輪船異常擁擠彼等謂須俟决後再來管業云 
[松滬護軍使署參謀處]  
　　昨日致函上海縣署淞滬警警廳略云頃奉使座面諭連日水木作工人罷工成羣結隊於城廂内外任意滋擾據稽查員報告本日下午時魯班公所議事各工人滋擾尤甚殊與地方治安有礙應由廳縣持平處理尅日解决以免雙方爭持日久影響及於地方如有不逞之徒藉端滋事即行拘辦其工人聚衆亦宜解散爲是等因爲特函逹云云 
[昨日上午有工匠數十人渡浦]  
　　前往浦東楊家渡爛泥渡陸家嘴洋涇鎭等處知照同業一體停工見有人家修理房屋得卽將工作器具取去作頭見人衆勢盛不敢與較旋爲三區警正解恩桂得悉派長警四出彈壓以免滋事 
[閘北方面目前日起亦有一船工匠分往各作場勒停]  
　　工作惟舉甚横暴故未滋事 
[英美總巡麥高雲]  
　　　　君昨日因恐各工人擁至公共租界内聚衆衆議特飭總巡捕房華探目王松濤老閘捕房華探目石金榮包探居阿巧等分往滬城及租界内調查事實聞由該探等查得公共租界内各水木作場雖均罷工並無聚衆情事業已據情回訴捕頭轉禀麥總巡核示並聞此事已由各水木作與租界内洋工程師磋商辦法大約即可和平解决云 
[法捕房]  
　　以魯班殿水木公所與法租界距離不遠恐其擁入界内故飭各探分投查察在案昨日捕頭因此事尚未平息仍恐成羣結隊闖入租界阻止工作故又派令中西越各探捕分往新老兩租界華法交界等處嚴密巡察如有聚衆阻撓工作情事着即妥爲解散母許逗遛如違拿辦 
[英美總巡捕房西探目祁文司]  
　　前日覓得工匠所發之傳單一紙查係山東路一百七十五號門牌印刷所主常州人尚午生（即尚鑫）刊印因卽歸禀捕頭請出傳單昨將尙傳至公共公廨由王襄讞會同英副領事白君升坐刑庭即據工部局刑事檢查科代表牛門律師上堂譯明案情並稱被告刊印水木工匠聚衆罷工之傳單其中言詞激烈非但違背工部局定章且犯第二百二十七條刑律應請訊究繼由西探目祁文司投案禀明偵查情形並將被告所印之傳單呈案請察被告亦延代表律師到堂辯稱被告所印之傳單因該業工人公與代表四人不過要求加給工資故爲代印不能指爲聚衆罷工之用且捕房所繙譯之傳單其西文中尙有錯悮應請明察中西官以被告不應刊印激烈言詞之傳單諭令以後不准再印並着退去候下禮拜六再行訊奪 
[皮箱工人亦欲增加工資]  
　　本城内外及租界内之皮箱店近來營業甚佳因此小行一方面（係該業中之做手）擬步水木工匠之後　要求大行方面（即該業店主）加增工資經各店主再三與小行商議終難解决昨日午後大行中人特假本城火神廟内該業公所討論對付方法不知若何了結 
[孫祥夫含笑臨刑]  
　　昨晨（十一日）十時半松滬護軍使署鄧軍法課長秉承陸軍部復電將謀剌鄭前鎭守使之造意犯沈强夫即孫祥夫又名尹神武由營倉提出驗明正身即將罪狀宣讀一遍鄧課長謂孫祥夫曰爾之犯罪事實業經各證人證明爾可知罪麽孫祥夫祇云孫祥夫是我好友迨欲說第二句話欲言又止於是鄧課長卽命押赴龍華大操場執行鎗决聞行刑時含笑自若毫無畏　公共捕房派有中西探到場觀察茲錄罪狀於下爲布告事案據公共公廨呈解拿獲暗殺鄭前鎭守使案内要犯沈强夫卽孫祥夫又名尹神武一名並抄錄供詞到署當經發交軍法科迭次傳集證人到案質訊據該犯供認實名孫祥夫尹神武係其化名暗殺鄭將軍一案係奉總部陳其美命令由伊派王筱峯王銘三前往實行事前計議不遇兩三次均由伊主持伊在黨内係專任實行至鄭使那日赴日領館道賀消息係由陳其美另派人探實於先一日告知與伊並囑伊於次日早午派人在白大橋等候實行伊於先日晚文炸彈一枚手鎗兩枝與王筱峯等收藏並計劃停妥次日清晨八時伊與兩王均在寶康里謝寶軒家會齊當由伊促令兩王速携炸彈手鎗出發伊仍回協平里住處候信旋得信鄭使已被擊斃兩王就捕事後曾由伊在總部取洋八百元發給王筱峯之父作爲恤金王銘三因無家屬前來故未撫恤此均係當日實在情形乞恩成全等語查此案孫祥夫主謀實行戕害地方軍政長官供證確鑿無可遁飾實屬形同梟獍罪不容誅業經電奉國務院核准應照刑律第三百十一條判處死刑以伸法紀除依軍法執行鎗斃外爲此布告軍民人等體知悉此布 
[法副領事對於丁仁傑案之主張]  
　　黨人丁仁傑前被護軍使署拘獲之德人納爾生供出與丁有往來購買軍火情事即由軍署函請法領事將丁引渡訊辦嗣經捕房將丁拘解法公廨丁延逖百克律師代表投稱丁與納爾生素不相識實被誣攀且軍署並未將確實證據送案應請堂上將丁省釋等語法副領事德君判丁交保出外候軍署將證據交案再行核奪昨已届限法副領事德君以軍署尚未將證據送至領署故着保人將丁交案諭曰本案展限三禮拜如護軍使署仍無確實證據交案准予將案註銷而聶讞員則以此案係由内地官廳函致法領事署辦理不在公堂範圍之内故案由單上簽判之語與德君主張不同 
[嚴緝截刦隴海火車之股匪]  
　　淞滬警廳昨接省長公署訓令云案准河南省長公署咨開據河南交涉員許沅呈稱據青島日商和田政信笠升和一郎佐藤九市禀稱本月五日午後五鐘由青島上車次日行前六鐘濟南午後八鐘由濟南搭津浦車七日午前六鐘抵徐州七鐘由徐改搭隴海車赴鄭行至碭山與揭集之間突遇土匪所携欵項曁表衣箱　照相機等物均被搶一空即日午後抵開封寄宿金台旅館八日將被害情形具禀開封交涉員因旅費不足借用大洋一百元俟回青島由中國銀行兌還附失單一紙又據開封聖公會會長英國人韋毓英函稱昨日不幸乘被刧之火車當場有殺傷數人並有被掳者不少被刦去手錶一個襯衫一件有金袖扣一對表扣二物爲内子之贈品若能追回則感激莫名等語查此次火車被刦係江蘇轄境至日人資斧告乏已由職署借給洋一百元茲將所遞失單抄呈等情到署查此次火車被匪攔刧雖在貴省境内自應不分畛域一體嚴緝除咨會軍署分飭豫東軍隊協力剿防外爲此咨請查照飭屬嚴緝此項股匪追贓給領等因合亟照錄失單令仰該廳遵照計開正金銀行票洋九千五百元北京中國銀行票洋五千二百元現洋三百二十七元金銀　照相機洋服外套二件 
[木排問題之解决]  
　　南市外灘各木行因被濬浦局取締停泊木排交涉迄今已近二年各木行以防碍營業由代表江確生迭次函呈江蘇省長要求維持齊省長准即令委駐滬交涉員妥爲商辦陳交涉員遂令該署科員楊筱堂會同江代表向濬浦局往返磋商已歷四閱月之久前日濬浦局海工程師又邀集新關稅務司河泊司及陳交涉員開特别會議由陳交涉員將木商困難情形向之竭力磋商乃將該木商要求各條件酌改通過和平解决所訂條件大略如下各木船駛抵浦江時木排在六丈以外者准予停泊運卸寬限以七天爲期凡有長木亦可通融直放越出規定六丈界限以外凡每木行六丈以内之脚排及排底木准予永久安置各一座惟停泊木植滿二個月者須將舊木運卸昨海工程師已將華洋文條件各一份與木商代表江確生雙方蓋印簽字即經濬浦局照會交涉公署轉飭各木行遵照條件辦理勿越範圍云 
[土布免稅之標雀準]  
　　上海總商會昨接江蘇通崇海泰總商會電云上海總商會鑒頃接商會聨合會代表馬君王君電開土布免稅案復蒙國務會議議决照稅務處所定辦法七條爲標準財部已通令各省希電催財廳實行並電各商會各布商接洽餘函詳炎文文典虞等語除電廳外希查照辦理爲盼通總商會齊（稅務處原定辦法載明六年四月二十六日政府公報） 
[俄國發行新紙幣之防範]  
　　上海縣署昨接江蘇交涉員訓令云奉外交部訓令准財政部咨以全國商會聨合會請查禁俄國在北滿另發新紙幣一事旣經貴部以查無其事報紙所載不足憑信等語批示在案自可母庸置議惟本部近訪聞有俄國郵政局長代俄國某銀行向北京刷印局訂印紙幣情事雖該局拒絶未予印製究難保不向他處商印似不能不預爲防範請通行各外交特派員一體注意如果有此等事項發生即行知照本部商同辦理等因除分行外合卽令仰該特派員遵照遇有前項情事隨時呈候核辦等因奉此除分行兩公廨一面函請領袖領事轉飭查辦外合行令仰該知事即便遵照隨時嚴密稽查如有前項情事發生卽行具報以便轉呈核辦此令等因沈知事奉令後即函請淞滬警察廳轉行各警區一體嚴密檢查 
[復訊迭次夥刦之盜犯]  
　　糾黨持械迭在公共租界夥刧乍浦路二百七十一號四百十七號等門牌洪德昌黄永永兩煙紙店及有恒路三號洋房某日本人家現洋金飾等物之盜匪通州人劉阿慶（卽小田鷄）逃匿法租界内被法捕房拘獲旋經美捕房中西探目偵知禀請法公廨將劉移提至公共公廨訊判押候查明訊究在案昨晨由捕傳集人證將劉解廨復訊先由中西探目上堂禀明被告犯案情形繼據事主洪德昌店夥葉炳翰黄永永見證郁坤和及日本人等先後投案訴明當時被盜搶刦狀况訊之被告劉阿慶供認與另案訊辦之盜犯阿四及在逃之小牛等搶刦乍浦路洪黄兩烟紙店現洋鈔票一百數十元當時因我未執鎗械故祇分得贓洋十一元至有恒路某日人家之衣飾並未同搶求恩寛宥關讞員以劉匪紏黨搶刦罪成立因即商之日副領事林出君判劉押候備文錄供解送護軍使署按例懲辦 
[日使與阪谷男爵之蹤]  
駐京日使林權助男爵南下游歷已誌前報茲聞林使本日可以抵滬阪谷男爵前有微恙今已痊愈聞已定於十二日赴杭游寛覽西湖勝景十四日回 
滬擬於次日作金　之游即日滬於十八日由滬赴寗云 
[一星期間之金融狀况]  
自本月六號迄今滬埠各外國銀行並無大條銀進口惟裝往長江一帶者絡繹不絕至中國與交通等銀行由南京運來新國幣共有一百數十萬元蓋因新　新絲均將上市之故茲將國内逐日進出口銀數錄下（星期一）交通中國兩銀行從南京造幣廠裝來龍洋各八萬元又兩銀行裝去寳銀各六萬兩（星期二）中國交通兩地又從南京來洋各八萬元各錢莊裝往寗波洋六萬元中國交通兩行裝往南京寳銀各六萬兩（星期三）客帮由天津來洋三十五萬元又南京來洋七十萬元又鎭江來洋十萬元又無錫來洋五萬元中國銀行由天津來洋二十萬元又南京來洋八萬元又交通銀行來洋八萬元客帮裝赴南京寳銀三十五萬兩交通中國兩行亦裝去銀十二萬兩（星期四）客帮從寗波來洋二十一萬元又崑山來洋三萬元又常州來洋五萬元又山東濟南來洋五萬元又天津來洋三十萬元江蘇銀行從蘇州來洋五萬元中國交通兩行又從南京來洋十六萬元又兩行裝去寳銀十二萬兩（星期五）各帮由杭州來二十五萬元　蘇州來洋五萬元又烟台來洋三十五萬元交通銀行由南京來洋八萬元又中國銀行來洋九萬元交通裝往南京銀七萬兩又中國銀行裝往銀六萬兩（星期六）客帮從大連來洋十萬元又九江來洋十二萬元又丹陽來洋三萬元中國銀行由南京來洋九萬元又交通來洋六萬元　商裝至寗波轉往紹興洋十萬元中國交通兩行裝赴南京寳銀各七萬兩今届繭商前往江浙皖三省收繭者雖不如往年之盛而籌備現洋約在七百萬之上是以洋釐最高（九日上午）開過龍洋七錢三分四釐一二五墨洋七錢三分四釐六二五至昨日午後收盤略小龍洋墨洋均七錢三分三釐五毫此七天中之銀拆因無大宗解欵甚爲平穩計自二分至五分大條銀價自本月三日至今未有改動仍係四十九辦士一二五鎊價自七日午後改長二五之後迄今亦無升降東洋滙票前數日爲四錢八分半昨日忽長二五據云上午有山東大連等華商向滙豐台灣正金住友朝鮮等銀行購買陽曆五六月份之日幣計有一百餘萬惟所結之價均係四錢九分尙有結至七八九月份者其價係四錢九分半本月份期之驃金賣買頗爲清淡綠近數星期間先令無甚升　故最小之價（九日上午）開過二百三十六兩最高之價（十一日）開過二百三十九兩九錢現貨亦條仍須二百九十六兩故各銀樓飾金之價並無漲落昨爲星期六調查中外各銀行所存銀洋曁大條銀之數如下麥加利存銀一百八十八萬洋二百二十六萬大條一千三百四十一條滙豐存銀三百四十八萬洋二百二十七萬大條六條德華存銀四十六萬正金存銀四百零八萬洋六十七萬大條一百八十六條道勝存銀三百零八萬洋三十四萬大條三百三十七條通商存銀三十萬洋六十萬東方存銀三百六十七萬洋七十七萬花旗存銀一百八十三萬洋八十七萬大條八百零三條華比存銀六十八萬洋四十二萬和蘭存銀五十八萬洋八十八萬中國存銀一百五十五萬洋三百五十萬台灣存銀一百八十八萬洋八十九萬住友存銀十五萬洋八萬各錢莊存銀二百二十萬洋六百四十萬交通存銀八十八萬洋一百九十五萬有利存銀三十萬洋十二萬大條二十八條三并存銀十三萬洋四萬三菱存銀十萬洋五萬朝鮮存銀四十九萬洋四萬中法存銀五十三萬洋二十七萬總計存銀二千八百二十五萬洋二千二百四十二萬大條銀二千七百零一條較上届（四號）少存銀一百零一萬洋則多存三百八十萬大條銀少存二條惟四明浙江與業 
 
 

Page 11

 
 
中孚中華永亨聚興誠鹽業江蘇等商業儲蓄銀行所存之數不在其内 
[籌設浦東花業公所之會議]  
　　浦東塘灣商會農會昨日會同分發通告云棉花騐水局之設本爲查禁奸商　水以免貨物糜爛保全農商信用起見立意未始不善奈近來承辦各員施行檢查販户手續變本加厲苛刻用事以致商民不服屢起衝突風潮茲閱浦東報登載浦東同人會各巨商鑒於前轍擬籌設浦東花業公所以善其後對於鄕民驗局雙方兼籌並顧俾販户不致再受驗水局之壓制敝處各商民聞之咸樂觀厥成故紛紛來會懇求聨絡浦東各界合力促成以免販户無端損失而保商業等因敝會當以此事關係至巨確爲目前切要之舉故特定於陰曆四月十三日開會徵集意見開列條例交由同人會酌議以便協力進行特此佈告 
[衆院初選當選人不妨從缺]  
　　滬海道尹上海縣知事均接省長電云前以衆院初選當選人足額後復有不願應選因無候補當選無從遞補致不足定額是否亦可從闕電請籌備國會事務局核示去後頃准支日復電開衆院初選候補當選人按法旣無定額與重選之規定如初選當選人無從遞補致初選當選人不足定額時應可從闕此覆等因除分電外仰卽查照省長齊印 
[德人解送軍署訊核]  
　　無業德人魯四葛（譯音）日前由捕房查獲解送公共公廨預審後判送護軍使署核辦昨由捕房派探將該德人解至軍署諭交軍法課審核 
[騙取日商貨物之懲處]  
　　閩人林斯銘陳信美於去年四月間在日本東京橋邊新榮町州目地方串同林亦永林孝積等向某日商騙取值洋一萬元之貨物經該日商控由日本警廳將林亦永林孝積兩人拘獲訊辦而林斯銘等潛逃來滬當由該處警廳電請駐滬日領事函致美捕房飭探將林與陳拘解公共公廨訊供判各交二千兩人銀並保候日本警廳將訊辦情形抄送到廨再核在案昨經關讞員與日副領事林出君復訊之下以本案主犯林亦永等已經該處警署訊明判决遂判林斯銘陳信美各押滿西牢三月以儆 
[續誌夜半河中之疑案]  
　　划子船户張德俊於九號晚間投報水巡隊稱在潭子灣聞呼救命子聲當經查見沉没一船並由販賣菜蔬之徐阿文目睹河内有人攀住由蘇開來之船被船上人以竹稿擊打墜水等情已誌昨報茲悉此案業經司法科段科員研訊張供甚支吾而水巡隊往出事處調查又毫無影響段科員遂諭將張等一干人分别收押聽候查明眞相再行核辦 
[匪徒挾帶兇器]  
　　匪徒劉德勝前日身藏勃郎林手鎗三枝子彈二十七粒在公共租界孟納拉路徘徊觀望被老閘捕房特别機關西探目壳羅香華探姚阿生查見以其形跡可疑上前盤詰劉情虚圖逃當被拘入捕房搜出手鎗子彈昨晨解送公共公廨經王襄讞與英副領事白君訊據中西探禀明前情判劉押候查明於下體拜六再行研訊 
[青年會之户内運動]  
　　昨日（十號）晚青年會體育部舉行户内運動來賓約六百餘人於八時開始運動共各種成績報告如下一十五碼競走第一林樂生第二彭三美二定立跳遠第一陳漢文第二尤敦睦三跳高第一全紹周第二趙雲忠四攀繩第一彭三美第二趙雲忠五體育學校遊　六六十碼拾薯競走第一陳漢文第二　季韓七魚躍比高第一彭三美第二趙雲忠八國技本會會員九替換賽跑第一日館生第二童子商界會員運動畢已鐘鳴十一下矣乃振鈴散會 
[大學校長鼓勵美術]  
　　京師大學因提倡美術於校内附設畫法研究會聞滬上西門外圖畫美術學校辦理多年成效卓著特通函聨絡互相研究並由校長蔡子民書贈閎約深美四字扁額一方以資鼓勵 
[滬江大學十週紀念會預誌]  
　　滬江大學成立迄今已歷十載茲聞該校師生曁同門會等擬於六月二十二日舉行慶祝大典届時上午九時至十時全體會操十時至十一時半愛國新劇十二時至一時中西大餐一時至二時同門會敦請大幻術家李松泉獻技二時至三時青年會科學部部長李君約翰科學演講（李君任美國支加哥大學科學敎授有年學識經驗久爲國人所欽慕）三時至五時中學畢業式并補給大學畢業生學位五時半茶點是日科學部及校中各種會社特將成績藝器陳列堂中一任來賓展覽并有專員指示現正籌備進行屈時必大有可觀也 
[上海公學之演講會]  
　　白克路上海公學昨日舉行第六次星期六演講會請韓病秋蒞校演說題爲（學生之魔）韓君將生平所受外界魔力之誘惑現身說法娓娓動聽其最切要之語謂魔之一字非有定力不足以騙除之定力生於道德道德生於學問諸生能於學問上求其深造則亦何患魔之侵襲哉是日演議時間頗長散會已逾十二時矣 
[中醫專門學校禀請立案之道批]  
　　道海道尹公署批丁澤周等呈籌上海中醫專門學校成立擬章具禀立案由呈及簡章均悉該紳等術衍岐黄蹤追俞扁研究精　經驗宏深本道尹久所聞悉此次籌辦中醫專門學校啓中醫之扃鑰示後學之津梁濟世熱心尤堪欽佩惟旣定名學校應卽按照部章辦理以期廣造就而垂永久切切此批 
[復旦大學第四次春季運動會]  
　　昨日（十一號）下午二時徐家滙復旦大學開第四次春季運動會中外來賓觀者甚衆會場公正人爲該校代理校長唐露園君各生運動成績比歷届爲佳其中如一英里賽跑第一名冷鑑君僅佔時五分十八秒參觀者歎爲各校運動會中所罕見會場秩序係該校童子軍照料異常整肅至五時半運動畢請馬湘伯君給奬總分第一名爲章蔚然君得銀爵一尊其分類第一二三名分給銀牌馬君給奬時一一勗勉對於總分第二名唐榴君（唐少川君之公子）述及少年時與其父之交誼今見其子英俊不羣尤爲欣慰云 
[約翰校長喪偶]  
　　聖約翰大學校長卜舫濟君之夫人才學深純性情貞靜曾長聖瑪利亞女學多年成效卓著茲於陽曆本月十一日病故十三日四時半在聖約翰座堂大殮即日五時半安葬於靜安寺墳山聞該兩校男女學生及同學會會員咸集送殯以誌追念 
[紗業公會今日開會]  
　　畫錦里紗業公會前經正會長聞蘭亭副會長項惠卿金錫之等籌議以公會房屋窄小另覓美仁里洋房以備遷入該處地址寬敝交通亦便與舊址亦頗相近故决定後即雇工裝修業已告竣於陰歷三月二十八日遷入新屋擇於四月初三（即今日）開成立大會邀請商界聞人相繼演說其内部並設有俱樂部俾同業公餘之暇聨絡情誼云 
[紙剪花樣同業會之整頓]  
　　江北人潘錦學武萬吉王大鏞等向以紙剪花樣爲業曾於去年組織同業會附設江淮公所内呈請閘北四區警署轉呈徐警廳長批准立案日前潘等又至警署呈稱同業中有違背會章者所有認繳公所之善舉捐延不照付請求給示保護以整業規等情昨經余署長核准出示仰該業人等一體遵照矣 
[催緝法官失竊之銀質徽章]  
　　淞滬警察廳徐廳長昨接上海地方檢察廳函云案准地方捕獲審檢廳評事黄仲則由斜橋至西新橋電車上被竊銀質徽章一案於四月十五日曾經本廳詳述被竊情形函請貴廳轉飭各區所查緝在案迄今已越半月究竟有無端倪未准見復遇廳惟查此項徽章雖價值不多而補領手續殊形周折茲經該評事黄仲則函詢前來相應再行函請貴廳查照轉飭各區署選派探目將前開失單地段詳悉探查務獲原贓送還給賞至紉公誼等因徐廳長接函後當查本案前經通令查緝迄未破獲爰再訓令各署所隊遵照轉飭所屬認眞訪查務將該徽章獲送到廳俾便轉送給領母再疏懈是爲至要 
[緝私隊長查獲私鹽]  
　　浦東居家石橋新木橋金家橋等處邇來時有大帮私販出没其間事爲兩浙緝私第二營第二隊隊長王錦鑄得悉昨晨督帶巡船前往水陸截拿行經金家橋適遇私販數十人各執扁擔拒捕當經王隊長喝令各鹽勇奮勇兜拿該私販等四散逃逸當場截獲私鹽三十餘包帶隊存候繳公一面飭令所屬巡船駛赴東溝口西溝口及張江　等處認眞搜捕務將該私販等拘獲解究 
[縣知事令查烈女殉夫之事實]  
　　上海市經董陸崧侯昨接縣公署令略謂本月五日見報載有小南門外裏倉橋浜居户王遠甫之子菁士因病身殁其未婚妻陳氏聞耗即仰藥自盡寳屬難能可貴若不核子旌表不足以彰貞烈而慰幽魂爰特令仰即日確查事　詳復核辦云云 
[江北女子誓死不回]  
　　江北女子强小郎子上年由原籍來申帮傭私與殷阿虎　識現爲父母强榮寳得悉來申具報法公堂請爲訊究並請將女給予領回完婚詰之小郎子供認與殷私姘現已懹孚不願回家請求公斷判着原告函催未婚婿來滬再行訊核在案昨因届限又經傳訊原告偕同親家李金山媒人戚如松投案聲稱現已邀齊人證請爲核奪繼據李金山稱强榮寶之女兒由戚爲媒配與民人兒子爲妻當時送去茶禮洋一百餘元今强小郎子雖與他人姘識民人仍願領回與子完婚不追旣往使之改悔强小郎子供女子誓死不復回家須請成全中西官判殷阿虎交人銀並保限七天繳洋二百元給予李金山領去另行爲子娶媳 
[深夜持械聚衆之可疑]  
　　田光文劉文標王夢伯馬義標王連生郝世昌張玉祥賈宏逹等前在閘北深夜結伴游行當爲巡警查見以其形跡可疑上前搜查抄出剌刀一把牛刀二把鐵鈎一只電光筒一個一併拘送警廳昨送地檢廳午後經檢察官提案預審一過判令分别收押證物存案候偵查有無劣跡再行核辦 
[代印僞票之處治]  
　　江陰人黄國珍與學徒康根木因代在逃之顧某在阿拉白司脫路三十七號門牌某印刷所内印刷澳門廣濟江門奥昌等各種僞彩票被滙司捕房西探目泮林士華深目馬阿美等偵知將黄康兩人拘解公共公廨訊判康交五十元人洋並保黄押候補提同黨到廨再核在案昨晨由捕將黄康兩人解廨復訊先由中西探禀明前情並將所印之各種僞票簿據銅模等呈案請察詰之黄康兩人均供年輕不知違法求恩寬宥中日問官判黄罰洋五十元充公康從寬斥釋僞票銷燬 
[不付買地中資之訴訟]  
　　宋雲暉延代表律師在公共公廨控告梁來熙購地不　中金等情前日午後由俞襄讞會同英白副領事提訊先由原告代表律師上堂譯稱被告於去年夏曆八月間購地一方價銀六千六百兩所有應行給我之中金及酬勞洋一百零一元銀一百兩延約不付請爲追繳被告亦延羅傑帮辦海思克律師到堂辯稱是項中金因所購之地葛糾未清原告尚難卸責故未付給且控數不符須待工部局將正式圖樣打出再行核算中西官判被告仍交原保候再訊核 
[原被供詞兩歧]  
　　錢壽卿至公共公廨控張厚昌不還欠洋九百十一元一角一分前日午後由探將全案人證傳至公堂據原告錢壽卿聲稱是案已由兩造見證徐永明謝鴻昌往押所與被告核對明晰承認控數詰之被告張厚昌供稱謝姓並未來過向我質對中西官以原被供詞兩歧判候飭傳見證謝鴻昌到安再核 
[飯店夥計受創]  
　　王小寶虧欠某飯店飯資數百文遷延多日茲由店夥陳世英向王索取詎王圖賴不付且又行兇將陳之手臂擊斷旋有巡捕到來將王拘獲連同受傷人帶入捕房飭將陳送往醫院醫治昨日將王先行解送法公堂請究陳由其叔投案聲稱姪兒陳世英因向王索飯錢致被毆傷請求訊究詰之王供認行兇不諱中西官判王交保出外候原告傷痊質訊核辦 
[茶館内演唱花鼓戲]  
　　本邑西鄕塘灣鎭茶肆中糾衆演唱花鼓淫戲昨經地方警察三分所派警前往拘獲演戲者四人連同茶館主一併函送事務所訊究 
[茶館主糾人賭博]  
　　虹口墨　登路二百三十七號門牌小茶館主蔣銀堂糾人賭博抽頭漁利被一千二百十七號華捕查見以其有違定章即將賭具帶入捕房禀明捕頭請廨出單將蔣傳案訊究 
[匪徒刨棺被獲]  
　　滬南潮州會館義莊内前晚有匪徒吳阿二等三名入内刨棺連刨二棺經司閽丁桂全聞聲上前將吳拘獲其餘二匪業已逸去乃將吳指交巡警送由警廳昨送地檢廳訊辦 
[糖棧生財先行拍賣]  
　　收租人王竹齋昨至法公堂訴稱小東門外洋行街捷興糖棧主虧欠租洋六百元延約不付業已將棧閉歇人亦避匿棄下生財什物請爲核示等語中西官判將生財先行拍賣作抵並准改提被告到案訊追 
[車夫圖呑失物]  
　　僑居戈登路二十號門牌之日本婦人昨日雇乘陳炳軒之黄包車至虹口下車時有值洋二十六元之呢大衣一件遺忘在車旋即覺察向之索取該車夫措不交還反欲拖車奔逃當被鳴捕拘入捕房昨解公共公廨經中日官訊實判陳押西牢一月贓給原告領去 
[矮子復來求乞]  
　　矮子張掌法前因向人乞食由捕拘解公共公堂訊判逐出租界在案詎張近又潛至美租界四川路一帶向各西人求乞被美捕房捕頭恶土而查見立飭九百三十一號華捕將張拘入捕房押候解廨請究 
[縣署批示三則]  
[商人吳懋金爲收據被竊乞請核給由]  
　　呈悉旣據覔保具結應准將原契核發此批保結一紙存 
[何砥平爲添建宗祠續求給示保護由]  
　　呈悉前據該公民等黏呈宗祠條規請求示諭業經抄發原呈及黏件令行該鄕經董查復在案應俟復到再行核辦仰即在照此批 
[中華織襪廠賈少臣遵例註册請給公告由]  
　　呈及商標均悉開具事項核與註册規則尚無不合應准註册核發執照並依法公布可也商標備案註册費銀三元存此批 
來函 
[南市商界公函]  
　　謹啓者南市電燈公司電燈燃費半夜線向章五盞以内每盞月收洋一元三角去年正月該公司藉口歐戰影響煤價昂貴每盞月加洋兩角當時各用户猶諒其實情允爲照加不與計較乃甫隔一年該公司復假歐戰未停爲名遍發通告將於舊曆四月初一起每盞再加洋兩角得步進步一加再加再太離奇此則某等所不能無疑者也竊思煤價昂貴大衆同然何以北市電燈至今未聞加價而探之内地如松江青浦閔行及浙省之嘉興新市等處亦迄無加價之事獨南市電燈一加之不已汲汲然謀再加之此其可疑者一也夫因煤價昂貴燃費加漲猶可言也旣加漲矣復將時間縮短此何理也如半夜線晷長之時向例晚間六點鐘放光今則遲至六點三刻矣夜間二點十分熄滅今則縮至十二點三十分或二十分矣比較前例收縮二小時不公不允情弊顯然此其可疑者二也殊不思各用户所以不惜重費設置電燈者原欲爲辦事求便利也今該公司故意壓遲縮短每至日落已久昏黑莫辨而光猶未至辦事仍須另備燈火或逢大小月底及節帳期曞各店號帳務繁冗須於夜間清理之乃今則被其縮短至十二點稍另熄滅則仍須另備燈火種種不便之處皆爲某等所身受該公司徒知登高壟斷罔利圖私吾用户之利便僣否誤　與否皆所不顧揣其心理必以爲南市電燈惟我獨尊用户旣習慣而不易驟改則加價由我縮短時間由我彼將奈我何哉嗟乎此種虚矯詭詐惡習吾國公司事業之隳敗不振大柢由此彼方自鳴得計某等滋爲深痛焉今第二次加價實行即在目前吾上海商家向以插身多事爲戒若不起而力爭默認此無厭之誅求行見一加再加至三四五加而不止當此商業維艱何堪增茲重累爲敢不量鄙薄大聲疾呼願各業各界之裝置電燈者亟起抗爭以期逹到不再加價不縮時間之目的素稔該公司經理陸伯鴻先生公恕平允爲全滬人士所稱許或因事務過煩未及檢察該公司之弊竇除另函伯鴻先生質問外敬請貴報刊登來函一門藉供衆覽無任激切禱盼之至 
雜評二 
[持平處理（訥）]  
　　天下事不得其平則爭而爭之所以愈演愈劇者則由於處理　之又不得其平也故自爭端旣起之後兩方先須平心以思如何而不爲已甚如何而彼此各得其平從而處理之者亦當平心以思如何而能公允不偏如何而使兩方皆可遷就苟持此道以行之則世界無論如何大難題大爭執皆可立時解决者也豈僅此區區水木業之風潮也哉 
然而此豈易言人心之不平久矣調處者縱盡力持平而當局每昧而不悟况乎調處者又未必一無左右袒此中國之爭所以永永不息歟吾有以觀水木業風潮之結果矣 
 
 

Page 12

 
 
   
 
