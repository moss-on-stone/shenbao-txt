# 1900 - 304 - 4909901

 

Page 1

 
 
[添請金陵訪事友人] [  申報館主人啓]  
　　金陵爲制軍駐節之地官僚雲集營壘星羅兼之處踞龍蟠山川雄秀六街三市轂擊肩摩本館僅一采訪友人未免顧此失彼卽如此次火藥局之禍偶一失檢不但寄遞遲滯且多雜摭浮談爰擬添請一人分投采訪如有熟悉官塲公事土俗民風廉介自持文理通達者請錄示藥局被災巓末及其他緊要新聞詳列居址姓名郵寄本館以便修書延定與前友相輔而行三山二水間不乏淵博之士幸毋金玉爾音也 
[閱本報紀拾金不昧慨而書此]  
　　上月杪本報曾紀拾金不昧一事略謂今秋皖省某紙號寄銀一千兩至江西南昌交同業某行收取其銀分裝兩篾簍遣夥友某甲附船運至省城然後雇小划船駁至圓覺寺前登岸長途輾轉銀重簍破致遺五百兩於艙内當時未及查知迨運入行中開視已只剩五百兩不覺大驚失色呆若木雞姑至江岸找尋小划則舟子方高臥艙中問有銀五百兩否舟子遽曰吾守候此久矣卽持銀還之有知其事者謂舟子譚姓年約六十餘新建縣境王家渡人執筆人閱之不禁慨然曰古今節義廉恥之風得以不絶如縷者豈不重賴此一念之維持哉夫譚届垂暮之年猶以操舟爲業其景况之貧窘可知也且身處卑賤耳不聞詩書之美身不入儒雅之林惟以一棹中流自領其雲影波光之風趣一旦忽有燦然者列於其側此心能不怦怦况與甲萍水偶逢姓氏且未詳知籍貫更何從訪悉卽舍之他去茫茫烟水甲亦何處追尋而乃自凛其見利思義之心不肯以一念之貪自卑節操其性情之耿介求之搢紳士夫亦不可多得而竟出於操持賤業之人豈非天地湻厚之氣别有所鍾與雖然吾觀於此而重有感焉夫風化之純美導之於上始能行之於下當國初時朝廷以移風易俗爲心各省大吏亦能化導訓迪於平時苟遇忠孝節義之人無不敬禮表揚以爲衆人之勸卽如雍正五年京城有刈草夫役六十一者在草車内拾得銀五十兩不肯私取當官呈出隨經該管官員奏蒙世宗憲皇帝降旨奬賞六年四月陝西三原縣人秦泰至河南孟津縣販賣棉花遺銀一百七十兩居民翟世有在路拾得歸告伊母尋遇原主給還不取分毫經東河總督田文鏡奏聞賞給七品頂戴并賞銀一百兩以旌其善是年八月田文鏡又奏歸德府商邱縣賣麫貧人陳懷金拾獲遺金二十四兩全數付還失主王盛方力辭酬謝世宗憲皇帝著賞給九口頂戴賞銀五十兩七年九月直隷巡察御史鄂昌等奏文安縣居民盧尙義之妻梁氏拾金不昧告知伊姑給還本人及謝之布匹姑媳堅辭不受世宗憲皇帝著賞給米十石布十四並令地方官給予匾額以旌良淑此皆見之雍正朝東華錄時不越數年而還金之事已屢　見之且皆出於耕鑿無知之愚民甚至梁氏以一貧家婦而亦能皭然不汚慨然有講讓興廉之志是豈當時之人心猶近古與夫亦以上之所重者在此故能互相觀感蒸爲醇厚之俗而悉去其澆漓之風也迄今世變日深人情益薄苟有利之所在不惜百計鑽謀雖至親密友亦或傷情犯義而有所不顧偶有稍敦品節者轉以爲迂不入時而多方姗笑尙安望於儻來之物而猶能曰却之却之哉故此次譚某之事較之陳翟等人未必相形見絀而疆吏旣未據以入告朝廷自無從沛其恩施僅於日報中略著姓名俾知舉世泯泯棼棼之時而於水雲浩渺中尙有不欺暗室自賞孤芳者豈非古今世運之變而有心者所深爲慨歎者哉若視以爲迂闊之言鄙而棄之則亦僕所深受不辭而斷不置辯者也 
[本館接奉電音]  
　　昨日午前西安行在飛電傳來上諭三道敬謹譯登○九月十三日奉上諭雲南學政張建勳奏保舉教職等語雲南大理府教授許七皋麗江府教授錢鴻逵太和縣訓導張舜琴永昌府訓導李國恩新興州學正戴廷徵旣據該學政臚陳事蹟核實保薦自應予以奬勸許七皋錢鴻逵張舜琴均著賞加五品頂戴李國恩李廷徵胡本姚均著賞給内閣中書銜以示鼓勵該部知道欽此同日奉上諭桂泰卽在隨扈左翼總兵著景灃署理欽此同日奉上諭鄭親王凱泰當差勤愼歴充大臣正白旗漢軍都統均稱厥職兹聞溘逝軫惜殊深加恩著賞給陀羅經被派載瀛帶同侍衛十員前往奠醊應得卹典該衙門察例具奏欽此 
[平心之論]  
　　南洋新加坡叻報譯登實得力太晤士西報云頃接英京倫敦來電悉英相國西釐氏曾與德國駐英使臣互訂一約彼此畫押欲在中國闢口通商准各國一體於此貿易英德兩國均不得剩中原这亂侵據地方并議定兩國心須保衛中朝務使君權無損設有他國欲乘亂陰圖利益英德兩國可先行知會設法保護本國利權現聞擬將此約分寄各國遍請執政大臣畫押以便遵行來電又云中國欽命議和全權大臣李傅相及慶邸照會各國駐京使臣所言甚爲傲慢大旨謂中國允償列邦軍費惟列邦須先停止遺兵四出然後開議章程旋經法使覆稱中國若不將拳匪頭目先行梟首則和約不能開議云云夫傅相先請各國止兵而後開議原屬事理之常蓋各國若眞欲與中國議和又何須遣兵侵擾今兵端未止則事不可知設或和議垂成而聨軍忽又釀成事端則其局必變換無常究將何從定約乎可見先停兵而後議約實屬理所當然傅相之言並無不合乃來電竟指其傲慢實不知其何所見而云然至於法使所覆之文則誠傲慢矣强中國以所難是明明有不願言和之意原法廷之於華事固亟欲息兵萬不意法使竟有此等覆文是誠令人可驚可詫矣 
[公會核議]  
　　南洋新加坡叻報云前者法國曾向各國商議中朝之事現已由日本聲覆各欵多從所請惟中有一節據理駁之法國斐嘉勞報則謂現聞意奥日三國政府中人之意欲將索取中國償欵之事發交荷京萬國公會核議從違 
[傳聞姑譯]  
　　本埠英字報云近聞官塲中人傳述得有京師來電謂各國聨事攻入保定府將直隸藩憲廷方伯下之獄中以其曾戮傳教士數人擬卽置之死地德文報所記亦不略相同本館竊意藩憲係朝廷命官卽使罪無可寛亦自有國家法律豈有中外方議和局而遽戕及朝廷命官者或者列入議和條欵中聲請中朝懲治言者乃過甚其詞耳 
[旨蓄禦冬]  
　　西字報云英廷執政者以中國北方每至西歴十一月卽河氷凝結不能轉運軍糧至明年西歴四月中方氷泮英軍駐紥於此數月之費允宜豫籌俾和議告成然後撤退現聞草料一項已備足八千墩其他可類推矣 
 
 

Page 2

 
 
[桂省亂耗]  
　　香港循環日報云廣西三點會匪與廣東高廉雷瓊各屬會匪平日聨絡一氣官吏養癰成患以致潢敗不可收拾兹者南寗百色等處已有匪人乘機而起嘯聚醜類多至數千人越貨殺人大爲民患若不迅速炇平恐其禍更不知伊於胡底矣 
[惠匪猖獗]  
　　廣州訪事友人云惠州土匪作亂勢甚猖獗前經馬鎭軍維祺帶領介字營勇丁實力防剿迄今未奏膚功近日又與匪人接仗被匪擊斃勇丁二三十名傷數十名蓋匪黨所用毛瑟槍頗極精良故官軍反難與之抗敵也噫吁嘻 
[輪船被刼]  
　　香港循環日報云本月初三日之晚有輪船名恒心者由澳門回香港不虞盜黨二十餘人扮作商民購票附載途次九州海面佯爲毆鬥突出槍械嚇禁船中人悉數驅禁艙中逼令船主駛往蓮花山附近至則先有拖船灣泊隨將輪船上貨物銀兩及諸客行李搜掠凈盡搬運過船煮飯飽餐逍遙而去初五日輪船駛返檢查所失約値七千餘金旋有數客指定某人確係當時行劫之盜搜其身畔原贓典劵歴歴可稽刻已解案禀請訊辦矣 
[悔罪投票]  
　　宜昌訪事友人云漢皐逆案旣發此間城廂内外均由官吏設有收票木桶刻已上過兩次聞第二次所收有富有匪會票二張至善匪會票十有四張大公匪會票七張海湖匪會票五張又有某某諸逆會之票並某逆會票結等件名目甚多計共三十餘紙亦足見若輩悔禍之心矣 
[教案將平]  
　　廣州訪事友人云順德縣境匪徒閙教經縣主王大令緝獲首要各犯禀明大憲批飭就地正法以爲事可了矣不意某國領事官以行刑時夫經目覩噴有煩言大令答以上憲札文並無飭邀貴領事監斬明文貴領事先期亦無欲來省寓目之照會本縣惟知照例辦事而已不知其他領事始無言而退惟所毁堂產賠銀若干尙未議定說者謂前者香山縣教案曾賠洋銀八千元東莞縣教案曾賠洋銀一萬元大約此次不難折衷一是也 
[不似陰謀]  
　　本報前登會匪陰謀一則係譯自英文日報中兹得廣州記事友人來函始知情節尙有不實不盡訪事友人之言曰本月初二日淸晨七八點鐘時城内撫院後街某姓家忽霹靂一聲不啻天驚石破鄰近民居屋瓦均被捲入空中轟斃某姓男婦大小六名口事後查悉肇禍之由因某姓向在某營當差室中藏有火藥若干此次偶不經心致肇巨禍並非發自督署制軍亦未受驚惶意者前所譯登者係好事者附會其詞故作驚人之語乎 
[蘇鄉盜案]  
　　姑蘇訪事友人云吳縣轄境有地名香山者一小市集也本月初十日之夜三鼓後突有暴客多人各執器械蜂擁至富户某姓家排闥直入將家中人嚇禁一隅然後翻箱倒篋搜括一空事後查檢所失約値一千餘金當卽開列失單投縣署報請查緝翌日縣主田大令親往踏勘嚴飭差捕跴緝務獲重懲 
[温郡官塲紀事]  
　　温州訪事友人云前者中營游擊胡游戎星貴因公赴省兹於本月初七日事畢言旋○練軍管帶鄭可齋副戎尊友奉委改統雲字營親兵小隊遞遺練軍統領一差仍改歸中營游擊胡游戎兼攝○前哨小隊親兵管帶廖碧堂司馬前奉上憲之命駐紥柟溪辦理捕務兹擬束裝赴省禀請交卸另圖建立功名特未知憲意何如耳○温州府林太守少筠偶攖小極曾於月初請假五天兹已康强遂於初八日銷假視事 
[蘇省官塲紀事]  
　　姑蘇訪事友人云本月十三日蘇州府知府濮紫泉太守命駕至胥門外官馬頭登舟赴各屬查勘秋收順道察閱保甲團練聞先至常熟折至吳江然後往崑山大約旬日後卽可言旋也○上月某日江蘇督糧道羅少耕觀察赴金陵禀見兩江總督兼南洋通商大臣劉峴帥面陳要公近已事畢本月十一日由滬乘舟回蘇○准補吳縣朱大令秉成前經上憲奏叅奉旨開缺另補所遺員缺經署藩司陸春江方伯於本月十一日牌示以現任靑浦縣知縣汪大令瑞曾調補○震澤縣劉大令潤珩前經上憲因案奏叅奉諭改歸教職所遺員缺方伯擬以勞績班候補知縣夏大令輔咸請補 
[百花潭影]  
　　南昌采訪友人云江西省垣各街栅定章每三更下鑰然栅夫貪得微利往往視禁令若具文兹由署臬司春僵東廉訪查知其弊面飭南海新建二縣主江雲卿孔顯儒兩明府務各按照章程不得任人闖越兩明府遵卽出示曉諭以期實力奉行○省城妓院多至五六十家賭館半之柳外藏鴉花間喝雉少年裾屐意興飛揚實銷金之巨鍋迷魂之毒陳也邇經方巾闊袖之流控諸新建縣署請作鷹鸇之逐毋留鶯燕之蹤縣主孔顯儒明府准之雖云煮鶴焚琴夫亦足以敦本勵俗矣○沽酒市脯小本營生日得百文錢僅足以資餬口至米則人生日用所必需業此者尤不可任情朘削乃雩都縣署庖丁某甲勒令鷄鴨腐乾酒米諸店各當差使給以官價較市値僅半之小民萬不能堪相約閉門奔投各憲轅呼籲府道憲委員諄勸俾市中貿易如常而將庖丁飭役帶回聽候查明核辦省憲亦恐滋事故札委薜别駕鍾瀚馳往稽查想庖丁終難免於嚴讉矣 
[潤州菊佩]  
　　鎭江訪事人云月初某日南門某布店夥某甲往東馬頭收得洋銀百餘圓歸時已晚行至荷花塘左近突被甲乙二匪徒按倒於地將洋銀悉數攫去甲大聲呼求行人坌集二匪恐被拘獲將洋銀抛棄狂奔甲如數拾獲當衆稱謝不筣窮追噫通衢大道之中竟敢公然行劫匪徒之瞻亦大矣哉○前者丹徒縣莫嶼香明府以天氣亢旱農民望澤也殷曾禁屠設壇竭誠祈禱本月初七日淸晨常鎭通海道憲長久山觀察筣率同鎭江府向子振太守以次各詣官龍王廟拈香爲民請命是日午後陰雲密布大雨滂沱閱一晝夜約得甘霖三四寸四野沾足歡聲若雷初九日各憲備具牲醴詣廟祀謝以答神庥○城外薜家巷一帶娼寮林立熖黛如雲逐臭者趨之若鶩雖經地方官迭次嚴禁終不能盡絶根株現届防務戒嚴深恐匪徒匿跡道憲長觀察因面諭保甲局員楊大令認眞查禁如敢違犯立將房屋充公倘地保差役得賄窩庇亦一律嚴辦是以日内鶯鶯燕燕已稍稍戢影濳蹤矣○鎭郡之東相距數十里有地名大路鎭者濵臨大江市廛林立自北方拳匪擾亂鎭中盜賊繁興紳士孫君禀知縣主莫大令招募團丁若干名藉資防衛本月某日拿獲巨盜數名綑送縣署 
[三泖凉波]  
　　松江訪事人云日前華婁兩縣主接奉憲札飭向本地紳富勸捐濟餉遂假城中方正學祠束邀各紳董籌議現在婁境捐欵已議有眉目連日林霨生大令乘輿親往各紳富家投剌并聞尙需赴各鄉鎭一行想邦人士之急公好義者毁家抒難當不讓古人專美於前也○南匯縣文生張某不知因何與學師孫廣文維嶽積不相能近日列欵投府署指控府尊張子虞太守飭將張發交府經歴孫少園叅軍管押以便訊供○本月初十日淸晨西門外黑魚弄茅厠前倒斃一人年約三十許身穿竹布衫袴黑布坎肩腰圍作裙旁置一燈隨由地甲舁薄　收殮 
[上海官塲紀事]  
　　蘇松太兵備道余晉珊觀察以本月初十日俄國領事來覺福君荷蘭國領事汪禮君曾來轅拜會特於昨日午後排導出城前往答拜禮也○昨日午後淞滬釐捐總局督辦錢怡甫觀察江南機器製造局總辦潘芸蓀觀察先後命駕至上海縣署投刺適縣主汪瑤庭大令别有要公飭家丁擋駕 
[籌辦冬防]  
　　前日蘇松太兵備道余晉珊觀察接奉兩江督憲劉峴帥札文飭將本年冬防提前辦理因於昨晨傳令城廂内外各巡防　 
 
 

Page 3

 
 
局員到轅面諭一切并擬每局添派一員襄辦巡防事務 
[請換號衣]  
　　本邑南市新馬路各華捕號衣向由蘇松太道轅製給去年馬路工程局會辦司徒貽芬司馬禀請給換今又破碎捕頭王經年因復禀請道憲余晉珊觀察一律換給新者以壯觀瞻觀察允之數月於兹未經給發乃禀知工程局總辦程雨村大令請轉禀觀察從速給領俾得理更換一新 
[公廨停訊]  
　　昨日禮拜二英美租界公廨輪應美總領事署繙譯官白保羅君到堂會判因白君另有要公飭丁知照讞員翁笠漁直刺停訊一期 
[路斃堪憐]  
　　前日本邑南市十六鋪地甲在老白渡左近見一無名男子倒斃路隅旋查得其人係某薙髮店夥因病往外求醫以致倒斃滬上並無親屬乃通知各同業集資收殮亦可悲矣 
[失孩待領]  
　　幼孩阿毛年約五六齡口操甯波音前日躑躅於本邑小東門外法租界中巡街捕知其失路帶回捕房昨日解送公堂禀請讞員杜枝園大令插大令著暫留捕房待家屬認領 
[火藥到申]  
　　前日英分司某輪船抵埠載有之藥一千餘箱在外虹口公和祥和碼頭起岸運入紥下海浦提籃橋畔之印度兵營中存儲備用 
[法兵操演]  
　　前日午後二點鐘時有法國兵一隊約二百餘人由統帶官帶至泥城外賽馬塲操演約逾一點鐘之久始畢旋卽整隊回營 
[上海縣署瑣案]  
　　粤婦崔陳氏控張王氏圖賴義女等情前晚縣主汪瑤庭大令提訊張王氏供女兒小妹生甫八歲小婦人以丈夫病故身後蕭條向鄰婦崔陳氏借貸洋銀四十元許將女兒寄名膝下因此時宿其家不料本年七月某日崔陳氏之夫忽欲佔爲第五妾女兒不允因卽逃回伊遂挾嫌誣控叩求明察崔陳氏供小婦人曾出洋銀八十元買張小妹爲婢今被私自領回爲此將賣身契呈電求恩斷追張小妹供年一十有八餘語與其母相同大令察得兩造供詞各執情節支離且契上並無中証恐係揑造判令張王氏出洋銀三十元充作善舉張小妹發堂擇配崔陳氏斥退不予深究○前日縣署差役拘獲逸犯徐玉樓當晚縣主汪大令升堂研訊原差禀稱徐前因馮家旗杆天主堂被焚黄大老爺拘案訊供認賠洋銀六百元發交小的看管嗣被乘間兎脫小的情急屢至其家搜索蹤跡杳然今始獲案求鑒大令問徐曰此案經前縣主黄大老爺著爾償洋銀洋百元禀明道憲大人核定今道憲大人飭拘到案將銀如數繳呈爾宜早自爲計毋再玩延徐供小的實因無力措繳逃匿鄉間尙乞開恩俟小的變產措償可也大令喝令釘鐐收禁時有陸金祥者投案禀稱小的開設醬園與徐誼關至戚願保三個月内措銀繳案求免監追大令准之飭陸覓的實保人代繳銀兩徐收押○駁船户范掌寳扭飛瑤小輪船舵工徐蘭生到縣汪大令研訊之下范供小的係浦東人前日承裝鐵板停泊浦東老船廠馬頭午前九點鐘時忽飛瑤小輪船駛至小的之姪炳華年甫十二適立船脣致被撞仆浦中杳無蹤跡迄今屍身尙未撈獲不得已將徐扭案叩乞究辦徐供小的係寗波府屬某邑人在飛瑤小輪船局執業並非舵工是以船中之事槪不與聞今飛瑤小輪船已開往他處是船舵工實名永林不知其姓求大老爺飭提到案方可訊明核辦大令著徐覓人保出速將永林交案一面派差同范打撈屍身俟獲永林再行核辦 
[英美租界公廨紀事]  
　　前者魏胡氏控華國章借銀不還求恩追給讞員翁笠漁直刺准詞飭差往提前日魏胡氏忽與華相遇因卽上前扭住正在紛擾間適爲六日三十七號巡街捕所見一併拘入捕房捕頭詢知公廨已有控案遂令解送公廨禀請直刺押候訊奪○前日有包得金者忽患瘋顛之症沿途彳亍歌哭無常包探王湘州見之恐其滋事帶入捕房捕頭令解送公廨禀請直刺安插直刺飭送某善堂醫養候家屬認領○女孩丁秀寳因迷失歸途嚶嚶啜泣六百零六號華捕見之帶至公廨禀請安插直刺飭交官媒留養候家屬認領○前日有宋榮三者貧病無依僵臥路側爲匹百十九號華捕所見送至公廨禀請安插直刺諭送棲流公所醫養 
[正誤]  
　　昨日本報後幅所登必有餘慶一條内有無名氏捐洋銀三百元三字係二字之誤怱促未及校正合誌於此以釋羣疑 
[吉羊社收欵鳴謝]  
　　吉羊社原名誠信社本年始改今名由首事十二人募資備棺賒與貧乏之家死無以爲殮者雖不足爲善舉亦惻隱之一商也日前經首事陳紫英善士募捐洋銀三百元諸善長姓名已登前報兹又經王子才善士募捐張靜記洋銀洋十元湧記十六元沈雨村四十四元周德大八元錢樹聲八元戴紹良四元同元莊十六元張順卿八元浦文汀四元隱名四十四元松江興記四元常熟曹雲記四元無錫寳泰行八元姚秋記四元無錫元豐行八元無錫高廣泰四元公記三十二元裕記二十四元計共三百元嚴芝楣善士募捐種福齋洋銀三百元均已彚交本社存儲以充經費荷仁漿之一滴澤枯骨於九原魂兮有知定當結草謹登報牘藉佈謝忱 
[來電照登]  
　　敬啓者頃接朝鮮出使大臣徐進齋星使致本埠王海帆兄電云請撥規銀一千兩助濟急會交嚴筱翁收壽朋元等因該捐欵規銀一千兩已由王海帆兄交來除掣寄收條外合將原電鈔乞登報以誌嘉惠[  上海源通官銀號嚴信厚謹啓]  
[濟急東電彚登]  
　　劉蘭階先生自濟南來電云昨到省與陸似翁覆查困東官紳三十餘户擬照前議加給芬○又電云承續解五竿甚感泰安來往甚少不設分局在省三十餘户現給三千七百金明日赴德芬○覆電云兩電敬悉公赴德後如有來者仍求徐孟翁陸似翁隨時核辦敬○楊藝芳都轉來電云濟急會事莘耘觀察函託弟與蘭階商辦欵到當代收濓現在滄後有電德有馬撥送甚速濓宥○覆電云電示敬悉濟急事承與蘭翁商辦感甚除分電知照蘭翁外廑先電謝則敬○致濟南電局徐孟翁河防局提調陸似翁電云敝處先後解萬金運存淮揚道庫求回明慰帥派員赴浦迎提敬○覆電云前後萬金知振局擬請淮揚道先匯前五竿解俟蘭翁用後用請匯還安淸懋昭○劉蘭翁來電公昨抵德尙安靜聞洋兵已至景州○又電云惲觀察八竿已解濟南不日來德尙觀察分濟一百三十餘名俱係東欵未用前項現查十餘家需欵無多前在省借用三千七百金外帶來一千三百金如不敷先向尙觀察支付芬○又電云現共查二十餘户恐尙有續來者范昌士到南皮後來信伊母回津卽前往尋親芬○又電云現假冐甚多某營送單十一人詳查俱不確内有三人回南擬代雇車至濟寗函請謝佩翁給銀雇舟送淸江并函託朱煦翁給票回籍均不要舟車要銀其意可知聞電至申不可受欺芬○覆電云三電并省函均悉假冒須詳查卽有電來斷不受欺京員願回南多已電請傅相幕府設法送歸議和可望昌士旣赴津必由水路回兄候至月底無續到卽南旋敬上海北市絲業會館濟急善局施子英錄 
[救濟電音]  
　　十四日上海救濟善會接烟臺來電云愛仁十三到烟十四晚開往滬搭客甚多○李郊雲翁廬江來電云抛球塲義善源李庚餘請速墊五百金助救濟會○劉鐵雲翁來電云諸事妥恊鐵雲等十二日入京○招商局復陸純伯翁電云來電悉已電咨仁記行准廣濟用免票○按愛仁開行後陸純翁擬令續至之難民先搭廣濟輪船回滬故請商局用免票也○甲報館席子佩翁去電云陸純翁鑒至友王月莊禮部履康寓固安方城書院乞卽專差到固照料附輪回南一切費弟繳候電復[  救急善會錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　日前崇明人朱愛棠因事來滬投宿南市新馬路泉漳會館馬頭永海公客棧前晚同寓客朱元善乘其他出濳至房中將皮箱内所儲洋銀十九元小銀錢一百十六角盡行竊去迨覺察後扭交三十四號巡街捕拘解捕房捕頭令將棧主汪鳳祥及茶房王寳之一併拘獲押解馬路工程局禀請總辦程雨村大令研訊朱供小的年四十有三海門廳人在湯家鎭開設南貨店携資來滬購買雜貨借住永海公客棧某日因事外出囑棧司王寳之在房照料伊竟串同寓客朱元善竊去大小洋銀三十餘元迨小的回棧查問王初猶支吾後欲鳴捕始稱與朱同謀將所竊洋銀持往滬北某野雞妓院花銷未幾又失去袋内所儲金戒指一枚叩乞嚴追朱元善供小的年二十有八崇明縣人向業耕田今販羊來此售與八仙橋某羊行借宿永海公客棧與愛棠同居一室大令詰其因何竊物答稱一時糊塗作此歹事求恩寛恕大令詰以究竟竊得洋銀若干答稱小的祗竊得洋銀十元小銀錢一百十六角用去八角其餘均不知悉汪供小的年四十有八五月某日由崇明來此開設永海公客棧寓客均有人作保惟朱元善並無保人大令命將循環簿呈騐汪稱並未立簿大令怒曰然則爾積慣容留匪人擾害旅客飭提王寳之研詰供小的年三十有五崇明縣人在棧充當茶房當朱愛棠來棧借宿時並未言有貴重之物小的亦未串竊求鑒大令判枷號半月朱元善責一百板枷號一月俟汪鳳祥繳到原贓再行酌斷如敢遲延定將棧房發封以儆○前日之晚張發嚴向坤兩人在馬路中口角二十二號巡街捕見之拘入捕房捕頭令轉解工程局總辦程雨村大令研訊之下張供小的係本地人小本營生前與嚴同趁航船因之相識後遂合作生計共出貲本洋銀二十五元五角今由小的核算被其侵用三元叩乞追償嚴供小的係崇明人代張購買鮮蟹等物有帳爲憑並無侵呑之事求鑒大令諭令自邀公正人理處○前日崇明人張榮郎肩賣蘆粟小流氓韓阿知見之索詐洋銀不遂糾集多人肆行毆擊致張情急狂呼及某某兩號兩巡街捕聞聲而至一併拘解工程局總辦程大令訊究之下張供小的肩賣蘆粟韓强索用錢小的不與突被兇毆韓供小的在南馬頭開設地貨行有客來申應抽行用並不拆梢求鑒十二圖地保某甲禀稱小的查行韓並未開行實係訛詐大令飭押候查明究辦 
[英租界捕房紀事]  
　　小竊王阿泉潛至石路口百花洲香粉店門外竊去鐵欄杆一根某號巡街捕見之拘入捕房捕頭令押候解送公堂禀請讞員翁笠漁直剌究辦○昨日有甲乙二鄉婦共乘小車至打狗橋北堍惡丐鄭子明見之糾同羽黨多人蜂擁而前將所携竹籃攫去寄存錦源麫館樓梯下及二婦投報捕房捕頭派包探趙銀河將攫籃之某某等丐拘獲押至錦源館吊出原贓内儲洋銀三十餘元已被攫取一空旋查知有落差之某號巡捕曾至錦源館食麫因卽告知捕頭將捕拘獲解送公堂禀請訊辦 
[法租界公堂瑣案]  
　　去年八月慈谿人李錦堂在滬北議開鴻豐元煤礦公司倩張葆君擔保向葛聲元借銀二千一百四十兩立有保據迄今延宕不還葛具詞呈控經讞員杜枝園大令飭提保人張荷君到案訊追張倩費律師到堂代訴求准交保出外妥爲理處大令准之詎料保出後依舊玩延不理原告遂投案求追大令復飭包探至虹口協同美界包探將張拘入捕房昨禮拜二堂期傳同原告訊究兩造各遞禀詞葛并將保據呈閱大令謂張曰爾旣作保人此事理應問爾張供葛所控欠數與帳不符大令與費繙譯會商之下飭將張交的實人保出各邀公正人理算明白限五日内禀復核奪○陸義順硝皮作主陸瑞卿前控楊德寳積欠貨欵洋銀三百八十五元經大令提訊楊祗認欠洋銀一百三十餘元大令因數目不符著交保出外邀中理算昨日堂期陸偕同業甘昌良范仁記等投案伸訴楊亦邀同業義順仄店主某甲投案呈遞往來各帳甘范同供合算兩造帳目相懸二百數十元之多小的等酌量勸還二百五十元是否有當請爲公斷大令飭交原保人保出各邀公正人理算明白禀復核奪○金阿慶訴稱小的前在安慶輪船做工與劉阿二口角被毆受傷蒙恩送入醫院迄今已逾四十餘日傷勢稍痊惟欠醫院飯食十餘天叩求恩斷大令與費繙譯會商判罰劉洋銀四元爲醫傷費另給飯資洋銀一元○趙裕興訴稱在老北門城根開設缸甏鋪連次失去緑缸八十餘口報捕查獲原贓十餘口將竊賊朱阿弟解案請追餘贓朱阿弟供小的與小弟阿桂同竊小弟現已聞風逃逸大令著押候嚴比吊到之贓先行給還失主○顧上達訴稱上月某日小的家五齡幼孩被陳姓豆腐乾擔潑出熱油燙傷多處送入仁濟醫館求治迄今尙未痊愈求恩究辦大令以事出無心姑念已押兩月著從寛釋出并於公堂罰欵項下提出洋銀五元給顧爲醫傷費○王阿豪控船户孫毛囝串同扛夫戴丫頭朱阿狗徐家生等呑沒皮箱一口大令訊供責比均不承認昨日原告投案求追戴丫頭等同供此箱實係阿戅所竊求准交保出外找尋大令准之限五日内尋交阿戅○同仁輔元堂司事洪本仁扭轎夫沈慶華至案請追呑沒衣包計値洋銀三十餘元大令訊供之下沈稱衣包交與賈姓女傭昨日賈洪發偕傭婦王顧氏投案大令命與沈慶華當堂質對毫無証據未便誣累判令沈慶華賠洋銀十元給還失主洪請將此欵充公作爲善舉大令准之○陸范氏控李錫之乘間竊取金飾値洋銀三百餘元經大令迭次研訊飭交的實人保出帮同查緝連日無人具保大令飭包探帶至八仙橋某店交伊弟具保詎料伊弟已逃避不知所之昨日包探將李解案禀覆大令謂如此顯見情虚倘再玩延不理定予嚴比○華阿根前控張桂生誘拐幼孩寄與南市某姓家旋經某姓告知其事遂將孩領回昨日投案求辦大令判將張責三百板交的實人保出諭以始再犯案重懲不貸○包探禀稱長江輪船積竊劉寳林竊取日本人某甲所携翡翠白玉等物報捕後查獲原贓五件餘尙不知窩藏何處求鑒劉供小的所竊之贓均已繳案大令著押候嚴比○歹人陳兆堂前與劣員陸友樵等冐領七部局遷墳費控經前讞員朱森庭明府訊供判枷號一月嗣因患病交保出外醫治旣而捕頭以陳枷期未滿著保人交到昨日邂杂大令判罰洋銀十元從寛免枷○新北門外丹桂茶樓積欠首善里房租洋銀三百八十餘元經房主將司帳人章廷玉扭案大令限十日内歸楚昨日包控查知丹桂樓已閉歇將樓主婦章顧氏拘案大令飭包探會同房主將屋内生財檢點淸楚訂期拍賣以抵欠欵 
[美租界捕房紀事]  
　　昨晨甬人虞廷法携有洋銀若干元行經外虹口百老匯路突被流氓王仁江攫之而去虞情急呼救爲五百四十七號巡街捕所聞當卽將王追獲解入捕房捕頭令押候解送公堂禀請讞員翁笠漁直剌訊辦○舟子金阿榮因與同業史心中爭攬主顧起臖糾集衆流氓將史扭至百老匯路某茶肆内訛詐洋銀五元史心不某服奔赴捕房聲訴捕頭令包探孫阿新將金拘入捕房押候解送公堂禀請懲辦○浦東人周金全在虹口閔行路十一號洋房某洋人家執役昨晨向洋人索取工資無著奔至大餐房意欲將刀又等物携之而去洋人見之扭入捕房捕頭令押候解送公堂禀請訊究○昨晨積竊王阿金混入西華德路某姓家圖竊適爲六百五十四號巡街捕所見拘入捕房捕頭令押候解送公堂禀請究辦○前晚小竊陳阿生唐仁山混入外虹口某船塢竊取舊銅携至西華德路售與王阿土所開銅器作内適爲包探孫阿新拘獲起出原贓解入捕房捕頭令押候解送公堂禀請核辦○昨晨偷兒周阿四竊取虹口公和祥馬頭上貨棧中所儲舊鐵適爲包探李佩芝所見拘入捕房捕頭令押候解送公堂禀請究辦 
 
 

Page 10

 
 
[蘇州仁各莊經募另登淸單]  
　　淸溪漁隱益記洋二百元蘭桂草堂益記洋一百元養拙子洋五十元懺紅洋一百元桂蔭軒洋五十元秋鴻館主洋十元皈夫人師室洋三十元養正軒韻秋女士各十元培桂小築三十元適可居士廿元韻蘭館主二元吳興仲子六元龍樹　墨西哥洋十元勉善居士康樂居明哲居士三户各金四開一元有心無力人洋二元福泰當元順當元昌當安泰當元裕當泰興當祥泰當禮和當泰和當九户各蘇曹紋五十兩無名氏洋五十元隱名氏龍洋十元房餘龍洋十二元紅杏山房　　　　　　　　 
蘇曹紋一百兩德泰當元昌分當福源當大裕當豫成當順興當裕源當久和當豫昌當森泰當十户各蘇曹紋五十兩葉門譚氏壽資移助洋一百元惠豐厚五元養正軒廿元鉅昌和阜成恆源三户各蘇曹紋五十兩準直堂蘇漕紋一百兩公善龍四元源昌香遠申江林裕隆賴仁新如賴德興和林三和曾林樂興七户各龍洋五元奚鶴鳴洋十元興盛當昌盛當源大當寳源當寳成當敦遠堂沈寅翁代募七户各蘇曹紋五十兩吉記洋五元鴻源往蘇曹紋五十兩利仁號洋五十元廣生號廿元廣生號廿元廣盛莊三十元源康莊十五元怡昌莊立仁莊亨元莊三户各三十元補過氏五十元德豐莊萃源莊各十五元義茂莊十元義和莊十五元徐景慶堂潘鄭氏各廿元潘叔重潘程氏潘季儒三户各十元潘志明潘志彤潘志說潘志瑛四户各一元張潘氏周莫氏無名氏三户各錢一百文董莊雅堂一百元居仁堂管太夫人二百元受社齊五十元趙濳庵十元顧書種許荊樂各一百元觀成堂洋二百元關董記槐蔭書舍沈恊軒三户各洋一百元琴岡居士五十元尙義堂一百元胡永淸十元徐餘慶堂顧懷玉各廿元乾號蘇曹紋一百兩鋤經堂廿元帶經草堂隱名氏各十元無名氏隱名氏各五元恭詵堂洋二百元朱　暉室十元壽萱草堂徐一百元吳味記十元程咏伯廿元燕詒堂程二百元履吉善士五十元延壽堂汪廿元豫立堂汪益壽堂程各五十元慶餘堂程十元程琨記程夑記積壽堂汪三户各四元餘慶堂汪楣記積善堂汪娥記四户各二元周善士王善士各一元太原信女病愈十元連名氏十二元通介生守亷居各五元永恆蘇曹紋五十兩種德善士洋五十元無名士龍洋廿元桂記洋二元汪潘氏龍洋一百元藍田主人各十元叢桂山房一百元春暉書屋廿元永丰莊蔭裕堂力不足三户各蘇曹紋五十兩勉力氏一百兩長元吳三縣一千五百元張源泰蘇曹紋二百兩蘇州府濮龍洋二百元也一道人順康莊各蘇曹紋五十兩森泰和洋廿元靜菴主人二元祈嬰主人裁嬰氏各一元具保種心人有瑞氏春暉居七無名士鱸鄉人四户各一元無名士二元有心無力人松陵居士各一元無名士洋十元濟大當久大當濟順當公順當濟洋當均大常濟平當大正當同順當九户各蘇曹紋廿五兩愼德堂公記九八元一百兩敦善晤言室各洋一百元席正記德成德丰三户各廿元丰記十元鎭江府向洋二百元常州府德一百元晉義莊十元葉是京翁四元周留耕募一百元來靑書屋一百元無名士四元餘元莊蘇曹紋五十兩補公善等户尙有洋五元同丰永洋三十元以上閏月底止共收洋五千八百五十五元扯六八三合紋三千九百九十八兩九錢六分五厘龍洋三百八十一元扯六七八合紋二百五十八兩三錢一分八厘九八規元一百兩九二九合紋九十二兩九錢蘇曹紋二千六百七十五兩錢三百文一三七合紋二錢一分七厘金四開三個六五合紋十九兩五錢統共收蘇曹紋七千零四十四兩五錢除匯解過兩批九八規元七千兩九二九合蘇曹紋六千五百零三兩凈揭存蘇曹紋五百四十一兩九錢[  上每北市絲業會館濟急善局]  
龐萊臣施子英沙 
 
 
 

Page 11

 
 
   
 
 

Page 12

 
 
   
 
