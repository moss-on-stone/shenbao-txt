# 1900 - 219 - 4909816

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印大字本讀史方輿紀要天下郡國利病書告成] [  圖書集成局代啓]  
　　顧景范先生祖禹讀史方輿紀要後附輿地總圖顧亭林先生炎武天下郡國利病書二林齋主人藏有精抄稿本倩本局用大號新字排印廣延名宿悉心校警二書業已吿成用上等潔白連泗紙印釘裝成六十本外加椐木箱毎部售洋十二元海内有志之士欲講求經濟學問者則此二書不可不備并請認明封面後有二林齋校本庶不悞購仍存上海文瑞樓蘇州綠蔭堂蕪湖河南文苑山房諸君就近選購可也此佈 
[愼防軍火說]  
　　本月十七日之夜十點二刻時本邑龍華鎭畔火藥局失愼轟然一聲不啻天驚石破寓滬之人無不爲之驚駭旋訪得起火之由因廠中製造白藥用火烘焙熱氣過度以致火勢上炎延及裝槍彈之板屋五間毁去其四所儲槍子及黑藥頓化刼灰猶幸與機器廠相離得免池魚殃及人口亦無甚損傷惟工人四五名被火所灼已由局員延醫敷治自來火藥被焚其禍最烈猶憶咸豐九年二月某日長沙城中火藥局被火二三里内居民無得免者數處溪河皆變平陸是年秋山東火藥局又以火厄報周圍震陷十餘里撫臣奏稱所傷民人姓名可考者約四千餘人武昌城内二火藥局中隔一湖同治六年十月某日同時被焚蓋因曬藥不愼轟動藥庫致焚去火藥及硝磺數百萬斤居民死者數千人平地百餘丈陷爲巨浸光緖十一年廣東佛山鎭火藥局告災焚去火藥數十萬斤燒斃工匠一百九十餘名省城居民所傷甚衆十六年九月某日火起於安徽太平府城内火藥局砰然一聲駐局營兵工匠皆不知所之縣署學宫摧毁無遺知府吴潮被壓而殞百姓罹害者數百家十九年五月某日廣東會城外三元里火藥局不戒於火附近鄉村均被其禍此皆見之前出使大臣薛叔耘星使奏疏中班班可考者外此各省府縣城鎭局廠林立變生意外者尚不可勝數而以前年杭州水星閣火藥局肇禍爲最大夫火藥最爲危險之物卽多方防護尚百密難免一疏况現在軍火日精有餅藥有炸藥有棉花藥未幾而爭用栗色藥未幾而競尚無烟藥藥力愈猛則其受害亦必愈酷嘗考西洋各國製藥儲藥多在空曠寥廓之處是以偶或疏虞尙不致多傷民命此次龍華之禍幸未延及製藥所僅壞裝藥彈之板屋數間不可謂非滬地人民之福然往者不可諫來者猶可追值此軍務緊急併力工作之時願在事者格外留心俾無萬一之失則不但人民可免受害且亦不致有悮車需其關係豈淺鮮哉竊又有慮者滬上爲人烟稠密之區藥局固宜加意鄭重然所製火藥存留尙屬不多防閑易於嚴密若松江則凡南五省所用之藥咸存儲庫中永久平安固屬人民之幸萬一災生意外則合郡生靈必無噍　龍華去城約十七八里所毁僅板屋數間而城内外屋宇門窓已爲之跕跕震動松郡火藥局近在城内藏藥如曲之多安　不如意防範且所謂防範者不僅免火災已也在承平時卽有所需不過供給各營操演今 
則四郊多壘　江外務紛王沓來需用止在浩繁而各省匪人往往句結勇丁暗中竊取雖其事無人目覩不敢信以爲眞然試思皖浙鹽梟　　會匪所需軍火何自而來外洋旣不肯售與歹人製局又嚴申禁令而若輩用以作亂者大有取之無禁用之不竭情形使非竊自局中夫亦何人爲之接濟防範苟稍疎縱有不貽悞大局坐失事機者乎龍華之事其小焉者也有典守之責者其不以鄙言爲河漢則幸甚 
[詳述牛莊戰事]  
　　中俄啓　　報已屢言之矣昨由烟臺轉遞牛莊西電來滬云西歴八月四號卽華歴本月初十日天未黎明俄國陸軍統帶營中忽有諜者來報探得拳匪大隧已將攻入租界云云正在嚴爲戒備間忽又報稱拳匪隊伍中尙有中國潰兵助之爲亂統帶遂卜令嚴陣以待未幾兩軍相見鏖戰至一日之久潰兵始紛紛敗退拳匪亦四散無蹤時有俄國兵艦兩艘同泊營口城外統帶怒傳令開砲轟城關道憲明觀察見力不能支率衆渡河往西北方皆避是役也西商團練隧之守謢租界者木嘗損失一人河中雖泊有日本兵艦二艘祗派水軍巡行租界中並不助攻兵匪是以潰兵之被敵人擊斃者亦甚寥寥至城内民人見俄兵四面兠圍深恐慘罹鋒鏑因皆挈其眷口星夜遷往烟臺 
[詳記楊村戰事]  
　　昨日倫敦來電云頃得天津電報悉華歴七月十二日楊村已被聨軍所占先是華軍將楊村經營布置備極堅牢營外築土圍七重每重約離英度二百碼當往攻時英美二國之兵協力前進華軍捨死拒禦鏖戰良欠始力不能支而退印度馬隧見之急自後窮追沿途利刃狂捙不知殺傷幾許事後查得英兵死傷約二百人美兵死傷約二百五十人其逃散之華軍皆望京城進發至於北倉一役裕董宋諸帥所部軍士皆極奮勇傳聞中有一大 
[美書照譯]  
　　昨日華盛頓來電云美廷自接得中國大皇帝國書之後隨於西歴八月九號卽華歴本月十五日電覆總理各國事務衙門略謂貴國如有厭禍之心欲敝邦爲之排解則請立禁拳匪圍攻使署并派兵會同各國軍士將匪黨剿洗凈盡靡有孑遺如是行之方能取信於各國否則敝邦雖有救災恤鄰之意恐亦未易以口舌爭也 
[德帥登程]  
　　昨日柏林來電云東西各國聨軍推德意志國伯爵華爾德西氏爲統帥俾盪平中國拳匪救護駐京使臣華爾德西氏意甚激昻大有屨及窒皇劍及寢門之概定期西歴八月之杪卽華歴下月初六七日乘快艦啓行破浪乘風捷如飛鳥大約小春月朔可抵津沽矣 
[比國出師]  
　　昨日比京來電云比利時國人之應聘來華者慘遭拳匪所戕幾無遺類目下比政府之意以爲徒仗他國報仇雪恨於心實有所未安不得不檄調大軍用以張國威而洗讐怨大約日來卽須遣派兵艦航海赴津沽矣 
[遼民避亂]  
　　烟臺訪事友人貽書本館云日前有難民若干人自營口避亂至烟述及本月初十日牛莊已被俄兵佔據事緣義和拳匪濳謀滋事事機不密爲俄人所知遂遣兵驀往攻擊槍砲齊發傷亡載塗是處向駐華兵二營至此卽拔隊他往居民商鋪遭兹浩刼損失良多殊可惨也 
 
 

Page 2

 
 
[帥留]  
　　武昌訪事友人云湖北巡撫于次棠中丞蒿目時艱睠懷君國自願率師入衛以纾宵旴之憂業經招募新勇七營擬尅期率同北上適政躬小有不豫又値炎威方熾跋涉維艱督憲張香濤制軍因勸令暫緩登程並以鄂省防務戒嚴切須和衷商榷中丞韙之刻已檄飭吳副戎清泰先拔隧起程大約帥節須留駐鄂中以便會籌防務也 
[德州亂耗]  
　　烟臺訪事人云山東濟南府屬德州一帶忽有匪徒作亂大憲急飭嵩武軍妥爲彈壓口前忽道路傳言有某營武弁被亂 
民擊斃然確否尙未知也 
[湘潭防亂]  
　　湖北訪事友人致書本館云前者湖南湘潭縣境某村出一盜案旋由某營武弁緝獲盜首一名押解赴省半途忽被黨羽糾衆來刼一時寡不敵衆致格斃甲乙丙三勇丁事後匪黨復遍布揭帖約期肇亂縣主某大令聞報立卽據實通詳現在上憲已調動大兵前往剿辦矣 
[添營防匪]  
　　漢口訪事人云漢陽一府轄地寛廣與漢川沔陽諸處連毗邇來時有紅燈會匪出沒督憲張香帥恐若輩伺隙蹈瑕揭竿起事爰飭漢陽協樊瑞臣協戎國泰添募勇丁一營以資防守名日漢靖營業已在彼擇地建壨矣 
[飭商籌餉]  
　　武昌訪事友人云北省拳匪肇亂兵釁驟開疆吏籌餉徴兵日不暇給鄂省居長江要隘防務尤不容疏値此庫儲支絀之秋不免仰屋興嗟一籌莫展督憲張香濤制軍懝飭各票號代籌餉銀四十萬兩俟軍務平靜之後陸續籌還并仿照昔年息借章程按月給予子金以示體卹各號商遵奉憲諭隨卽邀集同業籌商僉謂目今市道艱難銀根緊急餉銀爲數太鉅一時籌措無從現擬具禀督轅請予核减未知制軍能否允從也 
[安置貧民]  
　　烟臺訪事人云自中外各國釁啓津沽烟臺市面蕭條日形不振力食之輩謀生不得易起盜心邇由廣仁堂資雇人夫挑挖各河并疏通街巷陰溝爲以工代振之舉貧民之　以得食者多至三百餘名誠良法也 
[招募團丁]  
　　姑蘇訪事人來函云蘇州府屬震澤縣主王竹甫大令士暄以縣治素爲梟匪出沒之所加之本地痞棍暗中勾結以致聚賭抽頭據人勒贖等事時有所聞邇來北省拳匪作亂深恐若輩乘間竊發特飭汛弁江君招募團勇一百名以資保衛江君奉委後卽於本月十三日親自乘舟來省在胥門内石巖橋得勝樓茶肆樹纛開招一時赳赳桓桓之士聞風應募者絡繹如梭至十五日卽已足額旋卽帶領回縣销差 
[保衛遠人]  
　　武昌訪事人云前日湖廣總督張香濤制軍接各國駐漢領事官照會内開山西河南等省近日屢有匪人焚毁教堂之事地方官不能竭力保護以致教士頗有傷亡幸而獲免者現皆陸續南旋取道鄂省請飭屬一體保護免蹈覆轍云云因卽飛飭沿途各州縣探明各教士經過地方務卽會營簽派兵役妥爲照料仍一面備文申報以便考查倘有疏虞定卽撤叅不貸等因似此懹柔遠人誠可謂慮周藻密矣 
[教士過鄂]  
　　漢口訪事人云自拳匪以仇教爲名禍起津沽釀成中外交鬨之局幸南方各督撫悉心保護地方得以安寗但川陜諸省民情强悍游匪地痞不免有乘間竊發之心因是泰西各國傅教士相率高飛遠走數日之内取道過漢口者甚多沿途幸皆有弁勇護送得無意外之憂 
[製刀何用]  
　　烟臺訪事人云日前某鐵作有人定造單刀二百餘柄事爲當道所知立將鐵作主逮案訊究嗣由某營弁出爲緩頰始免深求是蓋曽讀呂端傳故以糊塗二字爲法者 
[汴客述聞]  
　　漢口訪事人云客有自河南南陽府來此者述及今歲痴龍不醒旱　爲災桀黠之民漸萌亂意其良善者欲保身家性命皆思遷地爲良地方官恐釀事端一面出示安民一面將各教士護送出境蓋恐若輩藉仇教爲名揭竿起事也 
[南海秋濤]  
　　廣州訪事人云粤省大憲以近日北方警報傳來此間謠言紛起城門啓閉不得不格外從嚴而城内居民以出入諸多不便未免嘖有煩言廣州府施太守南海縣裴大令番禺縣錢大令體恤輿情親赴憲轅懇卽傳諭各城門照常開放免致居民多所驚疑大憲准之刻已諭令職司管鑰者不准過事留難矣○本月初六日午後三點鐘時署督憲德制軍親往沙面拜會各國領事晤談良久至鐘鳴六點始鳴騶回署初七日又命驚登官舫帶以廣利兵輪船至灣泊沙面之法國兵船上拜會統帶某武員○本月初七日清晨某姓家婢女手携衣包行經城西觀音荷基不隄防被匪人所見攫取而逃婢跟蹤前往大聲呼救適遇安勇巡行至此代爲追捕匪人見勢已迫瞻敢放槍抗拒安勇還槍擊之傷匪下體踣仆於地遂得栒解南海縣署縣主裴大令研訊屬實卽飭裝入站籠發犯事地方示衆聞匪姓陳兄弟三人皆以劫奪爲生涯其兄已因事收入囹圄是日尙有一弟見勢不佳乘機逃脱否則亦難免於官刑矣○城西叢桂新街新建之大禮拜堂規制崇閎落成迄今未及數月本月初五日天甫黎明樓忽傾倒磚瓦紛紛下墜損壤左右鄰物件甚多鄰人齊集廟中請堂中教士前來與之理論教士允照數賠償想不致别生枝節矣 
[甬江塗說]  
　　寗波訪事人云郡城往往有無韁之馬蹀　衢巷間來往行人殊多不便前經府縣官出示禁止無如馬夫弁髦禁令置若罔聞兹者府尊高太守復出示通衢日照得本府每過通衢常有無韁馬匹三五成羣沿街行走並無馬夫管束深恐過往小孩及年老病夫瞽目人等適相碰撞小則身受微傷大則被踏殞命彼時追究縱放馬匹者照例治罪悔已無及亟應嚴申禁約防患未然除移管通飭各弁兵嗣後營馬責令馬夫看管不得縱放市廛致有悞傷外合亟出示諭禁爲此示仰營兵馬夫及民間養馬之家一體知悉自示之後如有縱放馬匹沿街散行致有肇事者定卽分别移提到案照例從重究辦○有縣署散役名阿毛者平日恃有護身符專以敲詐爲事月之十一日午後偕同類數人至靈橋門内某酒肆沽飲適遇某僧在座魚羹鴨臛恣意鯨吞以爲出家人不得茹葷向之恐嚇僧自知不合願餽小洋銀數枚阿毛未饜所欲將僧拽至雲桂軒茶肆兇毆適遇某營勇丁數人巡察過此向之喝阻馴至揮拳旋又扭至附近梅公館評理主人梅别駕怒甚函致縣署請懲想公役殃民定須治以應得之罪也 
[神女珠光]  
　　漢口訪事友人云近有客自靑山來言及彼處鄉民高姓家薄有積蓄上月下旬某夕突被盗匪多人明火執仗排闥而入翻箱倒篋搜括一空事後開列失單投報江夏縣署縣主陳介菴大令委員前往勘騐一面嚴飭捕役分投跴緝務獲贜盜按律究懲○由漢逹豫方興築鐡路近日時有匪徒結隧成羣往來窺伺似欲與辦事西人尋釁也者幸是處已由上憲派勇駐紥嚴加彈壓若輩始不敢貿然思逞相率戢羽潛鱗然各西人已咸有戒心羣至漢口暫避思患預防是所望于有督理工程之責者○漢陽槍砲廠辦事各西人心驚風鶴爭思避地國存羣向上憲紛紛辭退楚督張香濤制軍以聘期未滿加意挽留遂仍照常治事 
[潤州近事]  
　　鎮江訪事友人云自拳氛日熾百物昂貴米價亦因之繼長增高其次等者每石向售洋銀四元現在驟增三角高者以次遞増小民餬口維艱仰屋興嗟曷其有極○長江水師提督總統江勝全軍黄芍巖宫保自聞北省拳匪滋事日與常鎮通海道憲長人山觀察統領新湘全軍陳宇山軍門以及瓜洲總鎮江勝水師各營員會議防堵機宜往往晨集夜散目下鎮郡新舊營勇棋布星羅日夜巡查不敢稍懈故 
 
 

Page 3

 
 
謠言業已漸息人心亦得稍安矣 
[麋臺秋草]  
　　姑蘇訪事人來函云有倪永林者常州府屬某縣人流落省垣素無恒業專慣拆梢訛詐以供烟賭之資近又誘令某客棧主之弟湯某竊取其兄洋銀衣物約値二三百金與某姓女郎私識賃屋城中護龍街藉此飲之食之漸得豐衣足食某日事爲湯兄偵悉緖禀投吳縣署控告未識田大令將何以懲之○本月十六日之夜三鼓後有甲乙二偷兒各持一衣包躑躅於盤門内洋光塔左側適某武弁巡夜至此一併拘獲詰知竊自某姓家爰卽解至有司衙門聲請懲辦 
[獵塲秋草]  
　　松江訪事友人云邇者北方拳匪借仇教爲名到處焚殺郡城雖謠言四起幸各員嚴密保護得以鷄犬無驚本月某日有泰西教士十餘人聨袂至各處游覽旋復拾級登方塔憑欄遠眺其樂陶陶迨興盡而歸則已夕陽在山新月將上矣○七月十五日爲中元令節釋子多施放瑜珈𦦨口以濟孤魂先是十四日之夜四鄉佞佛者多赴郡城各寺進香逹旦通宵往來如織本届因北方匪亂防務戒嚴清晨卽由郡城文武各官派華婁兩縣團丁整隊周巡市肆人晚正副兩管哨弁更督率兵士駐守東西南北四城門更將西門外耶穌教士所建樂恩堂城内邱家灣天主堂曁東南隅火藥局郡邑城隍廟分投巡察禁暴詰奸是亦未雨綢繆之意也○莘莊泗涇二鎭之間有名姚家角者富户沈姓居焉沈昆玉兩人皆性喜揮霍俗以大豆餠小豆餅呼之疇昔之夜忽來梟船多號屯泊左近伺隙將小豆餅掠去家中人惶急異常擬赴郡城呈控旋經人馳往關説以洋銀數百元爲梟黨壽始得釋歸吁世途荆棘一至於此可畏哉○本月十七日午後華亭縣林霨生大令東邀中管張華園叅戎至署籌議要公旋復飛請城守營楊克明遊戎偕往婁縣署與屈吉士大令密談良人至傍晩始相率徒步而回道經普照寺團防總局入内小坐旋與管帶鄭弁繞行後街過縣橋回署二鼓後復出外周巡○南鄉亭林鎭左近十一圖鄉民朱姓聚族而居近有朱某者不知因何被族弟及姪失手毆斃親族見釀禍端奔投華亭縣署禀報縣主林大令卽於翌日帶同刑仵人等馳往相騐○署臬司朱竹石廉訪准蘇州府濮紫泉太守詳准長元和三縣核　　賭章程數則開列罪名按照律文異常明晰因飭刊印成書通飭所屬各縣一體遵辦前日華婁兩縣已奉到札文并所刊規例矣 
[傅相行轅紀事]  
　　昨晨内阁學士張阁學祖翼直隸按察使周廉訪浩浙江侯補道沈觀察玉麒松江府知府張太守預松海防同知劉司馬元楷刑部郎中沈正郎會植均詣行轅禀見○昨晨八點鐘時接大北公司西文電信一封九點鐘時發濟南電信一封午後一點鐘時發大北公司致外洋電信一封三點半鐘時發德州電信一封四點半鐘時接廣東電信並大北公司電信各一封 
[安民韻示]  
　　自北省拳匪肇事以來本邑謠諑紛紛居民無不驚心風鶴近由英國水師提督西摩氏電調駐香港之印度兵保護中外各商人財產蘇松太兵備道兼江海關監督余晉珊觀察深恐居民易啓驚疑反形浮動爰於昨日發出六言告示遍貼通衢其文曰上海租界地方本由各國保護現因謠言紛起有碍華洋商務英國西摩提督議調港兵來護爲數不過二千卽在租界紥駐專保中外商民以及產業財貨非與中外爲難實防匪徒肇禍一俟北亂平靖立卽整隊回去誠恐爾等驚疑合亟出示宣布所有軍民人等務各照常安堵 
[履勘災區]  
　　本邑龍華火藥局被災一事已紀報端昨日淸晨上海縣主汪瑤庭大令命駕親臨勘視至午刻回署旋卽繒圖貼説備文申禀道轅 
[災後餘譚]  
　　本邑西南鄉龍華火藥廠失事情形昨已備登於報旋經訪事人遊覽被災之處悉本月十七日之晚製造白藥廠中火𦦨猝發護廠砲艇管帶急派勇登岸救援致某勇身受重傷未幾卽宛轉呼號而斃至附近鄉人房屋則突被轟倒十餘椽一震之威竟至如此吁可畏哉 
[札飭捕蝗]  
　　昨日上海縣署接奉護理江蘇巡撫聶仲芳中丞署理布政使陵春江方伯排單内開自六月杪起靖江江陰等縣境内有飛蝗由西北南來後又蔓延至長洲元和等縣查蘇松太各屬壤地毗連誠恐延及如遇該蝗過境立卽會同水陵各營並差役人等上緊捕捉勿損禾苗等因聞他邑亦已通飭遵照矣 
[廉訪謁客]  
　　昨日午前升任直隷按察使周瀚如廉訪浩命駕詣道轅拜會蘇松太兵備道兼江海關監督余晉珊觀察觀察延入花廳茗談良人而别 
[寳令來申]  
　　昨日寳山縣尹輔卿大令因公至滬命駕入城先詣道轅謁見余晉珊觀察然後拜會縣主汪瑤庭大令大令延入花廳茗談良而别 
[預備稱觴]  
　　本月二十日爲署理松江府張子虞太守之太夫人設帨良辰太守擬設華筵稱觴介壽已賃定南市陳豐記房屋爲公館張燈結彩陳設一新想屇時登堂祝嘏者必有車水馬龍之盛也 
[上海縣署瑣案]  
　　崇明縣人邢叙華前在浦東爛泥渡駱陳氏所開烟館内爲夥旋卽與氏女私識後因性成懶惰被氏攆出邢屢往滋擾氏遂扭縣控告由前縣主發押攺過局以示薄懲兹者押期屇滿局員陳二尹送縣請核前晚縣主汪瑤庭大令升堂研訊邢供小的今已悔過决不再往纒擾此處並無親友作保求恩開釋大令判責五百板從寛釋出諭以如再犯案重辦不貸○本年四月十一日之晚徐家匯流氓姚子� 
雲被劉金祥糾人戳傷身死屍母協同地保報縣請騐劉畏罪遠颺差役往拘未獲前日忽濳回家中原差得悉偕地保艾尚卿拘獲解回縣署汪大令研訊之下劉供小的年四十五歲向在徐家匯開設茶肆今春因事閉歇旋於三月二十七日往西鄉傭工姚子雲被人戳死之事小的實不知情求鍳大令惡其狡賴命傳見證人張裕卿質訊張供是晚姚命小的送伊歸家行經林家弄忽見劉金祥等數人自道旁躍出將姚戳傷倒地小的懼而奔避不敢揑情誣害大令復向劉研詰供稱姚怨家甚多或係他人戳死大令謂見證鑿鑿何得展肢喝鞭藤條一百二十下跪鐡練良欠仍無實供爰命押侯再行嚴訊艾張斥退侯示 
[馬路工程局瑣案]  
　　前日鳥山船户周阿仁趙裕全毛阿金等三人在途互毆某號巡街捕見之一併拘入捕房捕頭命移解馬路工程局總辦程雨村大令研訊之下周供小的係浙江寗波府屬某邑人前日之晚毛阿金在船聚衆賭博小的挈小孩往觀彼等不許以致口角毛趙同供小的等在船無事偶作葉子戲消遣周挈小孩吵擾是以囑令走開求鍳大令謂爾等均非安分之徒判各責三十板○前晚工程局總辦程大令巡行馬路見有陳子嶔者手携衣包在暗中疾行因命差役拘局研訊陳供小的係崇明縣人挽東洋車餬口包内係油布衣二件由車寓主遣小的送至董家渡施姓車寓求鍳大令命押候傳施到案察奪○日前閩人陳奇亚至應杏松所駕貨船向船夥王子昌騙取白糖粉亁等物後王在途遇見扭至工程局請程大令研訊大令限交收贜人周大棣到案前日王扭周至局大令向之研究周供小的並未收贓實遭誣指陳供白糖等物小的實賣與周大令著押侯查明核奪○昨晨偷兒王秋義在大馬頭某水果行門外攫取小販陳阿仁徐丫頭所携錢數百文被陳扭住縳以麻繩懸諸栅門上適爲工程局總辦程大令所見命地甲將一干人拘解局中管押候訊 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[解犯過站]  
　　南匯縣吳次竹大令飭捕拘獲擄人勒贖之士棍施梅生張阿順張耕生等四人訊實供詞詳奉上憲批飭解省復訊定罪因卽派差押解過府然後解赴省垣昨日道出申江解差投文縣署縣主汪瑤庭大令飭將四犯寄禁内監繕備過站公文轉解茸城聴候府尊訊勘 
[流氓不法]  
　　前日午後滬北某學堂學生因事至大東門外高巷頭是處本係諸流氓聚集之所見學生懦弱可欺任情滋擾學生急赴十六鋪巡防中局控訴局員文斌臣二尹立卽派勇前往查緝至則諸無賴已逃匿無蹤矣 
[英美租界公堂瑣案]  
　　包探沈阿鶴禀稱小的見馬金南石連生陸梅生在途互毆是以拘案請究石供小的寡嫂毛氏被馬姦佔向之理論反被毆擊馬供小的憑媒娶再醮婦毛氏爲妻曾出身價洋銀六十元立有婚據旋被其叔石金寳奪去向之理論石連生卽出手槍恐嚇友人陸梅生見而解勸實不相干石金寳供姪媳毛氏早喪所天矢志守節後被馬金南劫去成親叩求訊究讞員翁笠漁直刺商之英繙譯梅君飭探將馬等一併帶回候補提毛氏核奪○前日南京路某小客棧主王阿虎捕獲鼠一頭釘於板上一百三十三號印捕見之拘請究辦王俯首求恩直刺判荷枷十天仁民及物其直刺之謂歟然而王太苦矣○工部局收捐西人禀稱桂仙戲園主應桂馨及三元棧春中祥棧皆掯付四季捐今二棧主尙未傳到請先將應訊追直刺諭令應照數繳捐一面飭漙三元及春申祥二棧主嚴究○包探趙銀河禀稱沈侯根擅放花爆違犯租界定章請卽訊究沈供不知租界章程是以誤犯直刺判押二天○符夢飛訴稱家中失去桐油四簍報捕後查係張阿增所竊售與十六鋪邱寳生請爲訊究張俯首求恩直刺飭探帶回候吊到原贓再核○包探石金榮禀稱陳阿二竊取張榮寳衣袋中對時表一枚請卽究辦直刺判令答責一百板○包探寳如海禀稱張有才行竊陳子卿家香烟兩大匣請卽究辦張供小的係南通州人初次誤犯求恩寬怒直刺判令遞解回籍○三百四十一號華捕禀稱押犯李阿元李茂林因事互毆是以解案請究直刺判各笞責一百板○張榮寳禀稱小的昨在浦灘納凉忽被陳阿二等多人攫去洋銀二元四角由捕拘案請爲究辦陳供詞支吾直刺判管押三天○有混名麫店阿和者訴稱小的昨在四馬路某茶肆啜茗遺失夏布坎肩一件向茶博士俞阿金詢問突被毆傷額角請爲訊究直刺以俞不法已極判責一百板 
[法租界捕房瑣案]  
　　日前梁福卿訴稱沈仲明以田單六紙計田三畝抵借洋銀二千餘元延宕不還求恩追給讞員朱森庭明府訊取供詞諭令交保出外理楚迄今禁押多日無人具保昨日明府蒞捕房飭提復訊沈供本租界中小的並無相旘之人是以無從覓保求恩明鍳明府著仍還押赶緊尋覓保人如延嚴比○流氓陳同春狙伏城濠畔搶取行人所携之物偷兒王阿林淹入恒豐當行竊均由包探解請明府訊供昨日命提至案著各枷號一月發犯事地方示衆期滿責釋○湖南人談渭控某客棧荼房潘長發串同車夫行竊衣服明府訊供之下飭押候傳棧主到案再核昨經包探查得此案爲八個黨跑灘賊某甲所竊爰卽拘入捕房捕頭令押候解送公堂禀請研訊○李阿四陳阿三王桂生串竊某飯店銅面盆二具解經明府訊供諭令押候笞責昨日命提至案著各責二百板然後釋出 
[美租界捕房紀事]  
　　昨晨竊賊王阿聖混入穿虹浜鄉民某姓家竊取衣服適爲某號巡街捕所見拘入捕房捕頭令押候解送公堂禀請讞員翁笠漁直刺懲辦○甬人楊某僑居西華德路某里以餘屋半間轉租與同鄉人吳某吳近欲遷回楊向索欠租以致口角互毆旋扭至捕房聲訴捕頭以事關錢債不予准理○昨日江北小竊張三仔竊取外虹口某碼頭上貨棧中所儲舊錢適爲管門之印度人所見扭入捕房捕頭令押候解送公堂禀請訊辦 
 
 
