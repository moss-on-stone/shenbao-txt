# 1893 - 127 - 4907203

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古　貫三長者請移玉申報館帳房購取可也此布 
[預定六科準繩書票出售] [  圖書集成局啓]  
　　前明王肯堂先生以名進士精軒歧之學探幽索隱矹矹窮年所箸有六科凖繩一書多至一百二十卷可謂集醫學之大成矣兹由公記倩本局印行字取夫新紙從其白校讎裝釘一律精詳俾杏林橘非中人奉爲模楷預定者每部洋銀四元五角購票時先收兩元俟本年六月出書再找兩元五角取書一部諸君子有欲窺醫林秘帙者請移玉惠臨申報舘帳房可也如于成書後始來購取價值當再釐定特此布陳惟冀雅鑒 
[新印增註飲香尺牘告成] [  圖書集成局代啓]  
　　魚鴈往還藉通情愫尺牘雖小道然非腹空如瓠者所能走筆而成是書係白下慵隱子所箸由頌揚禀請以迄箴戒致覆分爲二十八門門各數十首或駢或散其體不同要皆鏤月裁雲精心結撰卷首冠以時令賀壽賀喜諸集句尤爲切要之文兹由飲香居士倩本局排印刻已告成每部四本定碼洋三角世有先覩爲快者請臨上海逢源里熈記書莊以及各書坊購取可也 
[讀楊君光第述山西災狀書因書其後]  
　　楊君光第此次馳赴山西會同潘振聲先生查户放振因將該處災狀詳紀敷陳本館以其情詞懇摯已錄入前日附章以冀見者傷心聞者墮淚夫天災流行何地蔑有近歲以來各省之以乞糴告者竿牘交馳迄無寍歲河南自鄭工决口後去歲又以山水横流民有其魚之歎山東爲黄流所經過瀕河居民先後被淹廬墓田園變爲澤國順直等屬亦同被水災厪九重之宵旰勞疆吏之撫綏此皆所謂非常之災也然讀楊君所述災區之廣災情之慘誠駕齊豫順直而上之如所云蕎花禾梗購用斗秤草根糠皮無處搜尋甚至賣妻鬻女接踵於途夫五榖者天之所以養人而不可一日無者也江浙等省素稱殷沃其坐擁巨産家號素封者固無不羅珍羞而饜粱肉卽編户之氓辛勤力作亦得以麥飯菜蔬自餬其口至若蕎花禾梗草根糠皮不過爲餵飼牲畜之用乃向之用以餵畜者今竟用以養人夫以稿餓之餘生苟有物焉可以下咽使以爲山珍海錯亦不過爾爾卒以羅掘已盡欲覔此種物而不可得忍心賣妻鬻女延殘喘於須臾夫有妻而不忍分離有女而惟恐遠嫁人之恒情也苟不至山窮水盡亦何肯以平日所鍾愛者效賣菜傭之所爲甚至賣之鬻之而亦不能得善價則此區區一二千之錢卽用以購蕎花禾梗亦不過得謀數日之食數日之後蕎花禾梗旣不能購草根糠皮又無掘處則惟有食馬糞食死人肉久之而面目浮腫殆無人色行步欹斜摇摇焉如懸旌此時軀殻雖在人間魂魄已游墟墓一旦倒斃則相率而埋諸坑中傷心慘目誠未有過於此者也其尤可慘者行過石頭溝見有賣男孩者因數日尚無受主回家後竟將此孩殘食夫以骨肉之親天性之愛誰忍臠彼血肉供我朶頣樂羊食子千古目爲忍人此外曾不概見乃於無可求活之中作萬一偷生之想自我生之竟不惜自我食之鳴呼苟非萬不得已亦何忍出此殘賊不仁之舉乎迨至死亡枕藉村舍蕭條其幸而存者亦朝不保暮易子而食析骸以爨卽行道者聞之尚不免爲之咨嗟太息以爲蒼蒼者降此鞠凶何不愛我民之甚也而陽高前令尹儼然以冠帶之身臨斯民之上而竟熟視若無覩充耳如弗聞旣未報災又未請賑是民之死不死於天不死於歲而實死於漠不相關之令尹也古有滅門令尹若此令者眞能滅數千萬人之性命豈特一門而已哉觀此而益歎盛杏蓀觀察諸公不分畛域代籌振撫其意念之仁慈度量之廣遠眞有超出尋常萬萬者矣山西自丁戊年大祲後元氣剥喪瘡痍未復此次又罹巨災蚩蚩者不將靡不孑遺耶楊君與潘振聲先生携欵往振災民見之如久旱之覩雲霓宜乎環跪車前哀啼乞命雖鐵石人見之亦將墮淚而謂痌瘝在抱者有不惄然於心乎被災如是其衆待賑如是其殷豈區區數萬金所能徧給則惟有大聲疾呼以冀南中諸善士之聞風興起解囊佽助或曰近來捐欵已成弩末之勢加以各省勸捐設局招徠多多益善派員四出幾於逢人說項捐封典虚銜貢監等項一减冉减至二三成不等視從前捐例初開時直不可以道里計然物力祗有此數捐局愈多捐數愈絀分而見少理固宜然官賑動人以榮名而輸捐者尚形疲滯况義賑乎不知惻隱之心盡人皆有見赤子匍匐入井而不援手者必非人情聞災民延頸待斃而不解囊者亦豈人情乎哉旣爲人情之所固有卽不忍以我之處於安樂而膜視他人之瀕於死亡仁民愛物聖賢所急拯苦救災佛氏所重誠發於心之不自已初不必計及榮名而始有捐金之舉也况歴來各省告災源源賑濟皆賴南中善士之力今山西如此巨災斷不忍恝然置之致貽爲德不終之誚因讀楊君書有觸於中不能自已書此以當喤引好善之君子或有取乎 
[本館接奉電音]  
　　昨由京友電傳硃旨一道敬謹譯登○三月二十六日奉硃筆恩普轉補翰林院侍讀學士壽耆補授翰林院侍講學士欽此○現換夾袍褂 
[巴馬電音]  
　　俄人侵佔巴馬一事疉經英國留心探察兹由英京發來電報云英國外部大臣忌利君當議政院會議時與衆議士談及此事言欲派員至巴馬觀俄人動靜近接俄人信謂俄國兵士並未調往巴駐紥惟望訂立和約互相遵守並使中英及阿富汗皆無不满之意是則俄國所甚願云云故派員訪查以騐其言之虚實也 
[龍王拜會]  
　　泰西行船風俗有所謂龍王拜拜者洵堪令人聞而絕倒蓋無論輪帆船隻由東西正線來往若經赤道緯線正中之處則必舉行龍王拜會之戲先以年老水手一人擇其航海资格最深者扮作龍王棕其鬚而卉其服置一座於鷁首昻然而坐若水晶宫闕然其餘水手則或爲蝦兵或充蟹將悉聽龍王指揮號令復以帆布窩作池形满注清泉深逾數尺寛廣丈餘遍察船中諸人由司舟長以至搭客無老無幼無貴無賤凡從前尚未經過此線度之下者卽執而謁見龍王當謁見之時蝦兵蟹將爭以水注射其身并以膠油塗其口面旣復舉而投諸帆布池内任其渰浸肆行惡劇卽王公貴人亦不之顧習俗相沿由來久矣兹差奥王太子近日遊歴東方於上月二十三日行經赤道緯線之下因舉行此戲當時共推某水手爲鱗族之長卽傳令於下午四點鐘時登船拜拜届期共相追逐以爲樂太子遂大受諸人所窘蓋太子向未出遊今正初次道經其處也習俗如是爰紀之以備酒後茶餘之談助焉 
[看守犯棺]  
　　犯官李顯謀及一妻一妾自盡後其棺暫停江寍府獄旁空室内現奉憲諭移置小營邊校塲支搭蘆棚派兵看守並委沈少尉駐宿稽查不許閒人窺探少尉以此事關係衙大火患尤覺可虞懇同鄕官爲之力辭而 
 
 

Page 2

 
 
上臺决意不允雖薪水銀開支較重然不免擔盡驚憂也 
[解犯抵省]  
　　署安徽天長縣歐陽大令靄及郭千戎世林接奉兩江總督劉峴帥電音令將所獲某犯解赴白下訊供大令隨於三月二十一日午後偕千戎抵省由督標親兵數十名及上元江寍兩縣役天長護解民壯簇擁囚車一輛由西州門而入霜矛雪刃氣象森　迤邐進上元縣署中點名收禁旋由府差提至江寍府推鞫該犯自認鹽梟並未入哥老會黨惟姓名隨時更易在天長時供稱周五現又自稱姓王司讞官以其言语兩歧卽不入會之言亦未敢遽信擬再刑訊務得眞情云 
[砲船釀命]  
　　本月初六日夕照銜山暮烟四起湖北望山門外鮎香套某油坊方雇工人在套邊扛運油簍偶因細故與湖南小駁船户紛爭此也呼羣彼也引類大張旗鼓互决雌雄適岸旁泊在砲船勇丁盡三湘人見小駁船户力不能支遂掌號數聲奮勇襄助雖曲盡　梓之誼然禍端已由此開矣事後坊主出外稽查知工人已斃一名一雖未氣絕然亦傷勢匪輕因奔赴江夏縣報案旋經諸大令騐明禀詳大憲將領哨某弁撤委候辦 
[舊金山中華會館衛良章程]  
　　舊金山華人仇殺之風屢禁未已外貽洋人之口實内爲大局之隱憂曾經崔欽使將總理衙門嚴辦堂號章程札行在案嗣中華會館復接洋官來文擬請會商妥章以警兇横而維大局現經衆紳商籌議設立衛良章程開列於左一議闔埠大小鋪店人等共立一衛良章程由各會館主席紳董督辦每館公推鋪店若干家以爲協理各館公議定奪開列店名姓名籍貫禀報總領事憲轉詳使憲備案以專責成一議責成各姓父兄自行設法約束子姪不許人匪黨堂號若爲頑梗子姪在外滋事不遵約束者准由該姓標貼革出有事不與他理仍開列該人生名籍貫惡跡聨禀請辦以昭警誡毋得徇庇一議本埠大上鋪店商人從前多有良民誤入匪黨堂號久爲掣肘者自本日始限一月内許其一律到本會館領取格式塡寫報明退出由該人捐費會館代刊告白俾衆週知庶可區别而分良莠倘經此次定章之後仍復甘爲匪首一經查確定將該人姓名籍貫等項遵照總理衙門新定嚴辦堂號章程禀請使憲咨籍押屬查封家産以爲匪首炯戒各該商人具有身家深宜束身畏法愼勿罹網取戾望急猛醒除鋪户之外無論何項人等如有自愿退出堂號者亦准其一律投明一議堂黨兇恣全恃保單以爲護符嗣後有堂號械鬥之事被洋捕拘拿不論某堂人係入堂號者各商家均不准代爲取保如有違抗濫保或代託洋人取保或代充出官料理者則是有心黨惡罪無可逃卽將該店該人刊列告白嗣後該店該人有事會館不理並卽知照洋官扣留查究并聨禀使憲從嚴懲辦以爲庇匪者戒一議自本月始無論華洋人等有能拿獲在本埠械鬥傷斃人命眞兇到堂審訊指證定罪者義憤可嘉應予重賞若定首等兇殺罪每獲一人給花紅銀六百大元二等兇殺罪給花紅銀四百大元三等兇殺罪給花紅銀二百大元舊章免支定罪有據六十日後照此新章到中華會館支領此外非兇殺罪者照向章辦理到拿兇之人必須到洋署指證定罪方准支領若須另用證人方能定罪該花紅銀任從伊等酌量分派一議每一博洛鋪户爲一甲該甲鋪店互相保結如甲内有設立匪黨堂號責成該中人稽察密報知照洋官毁拆毋得過問各宜協力認眞遇有在該甲械鬥傷人之事該甲人等當將見證實情詳記以備洋官查詰毋得瞻徇任咎一議嗣後匪堂一概不准復設各姓亦不准另立名目陳李黄三姓人等深明大義均已遵照約束殊屬可嘉華人承批樓主亦不得濫租房所與匪黨設立堂號召租之日卽須訂明倘有違抗濫租者一經查覺凡有招牌標紅旗幟神像雜物可據等件禀控洋官查封卽將該樓主姓名刊報以後有事概不與理仍將該人姓名禀請嚴辦治以窩匪之罪一議每鋪宜多設綠衣雞當置鋪面遇有兩黨械鬥在街上施放洋槍及以軍械傷人等事一經該處鋪户知覺或聚黨理伏先事偵知者立刻吹雞以連吹四聲爲號按鋪接應有能奮勇截拿兇手者照上賞格花紅辦理若因拿兇被傷者分别輕重集衆公議酌給補置然必有該處鋪店證人擔保方准議給若冒保僞索斥責不貸或因拿兇被兇斃命者每名賞給安家銀六百大元亦須該處鋪店證人切實具保爲憑非因拿兇被傷被斃之人不在此論一議闔埠店户凡退出堂號人均要將姓中籍貫年歲報明會館彚編成册以憑查核若因出堂之事及正大商人有被匪徒挾制者闔埠聨名共爲伸理許將實情及該匪姓名投訴會館從嚴禀辦若因舊堂仇殺瞻敢牽累謀害無辜除將該匪嚴辦外查有堂首仍惟該堂首等是問一議章程旣立經費尤須裕籌現在開辦之始先由各館鋪户踴躍捐助俾儲巨欵以後再須籌費隨時公議定奪一議向有堂號不願退出者旣出堂號復自私入者或遇事牽累臨時乃請告退者被累等情概不准理一議此事爲保護大局保衛大命造福無量之善舉無論何項人等均宜踴躍一議此項經費銀兩由各行商推殷實鋪店分派管理一議各埠有欲仿照此章程辦理者均聽其自行設法就地籌費一議尚有未盡章程可隨時會議增修光緖十九年正月廿九日 
[皖中紀事]  
　　統領安慶水師澄清等營柳馥堂軍門月前奉諭補授九江湖口鎭總兵軍門卽謁見沈仲帥懇請遴員接統俾得早日交缷當經仲帥札委撫標中軍米海秋叅戎接統不日到差○安慶東門外鎭風塔旁有鎭觀樓一座載諸志乘咸豐年間髮逆蹂躪此樓遂燬於火迄今三十餘年仍未規復舊觀過其地者未免有滄桑之慨月前經在籍紳士李湘渡少尉具禀撫轅籲請籌欵興修蒙沈仲帥批准飭在公項下籌撥紋银二千兩交該紳士查收購磚木鳩工起造聞該紳士已由湖北運到木料二批不日能可興工矣○安徽候補道朱觀察文藻於十二日赴各衙門辭行卽乘招商局江裕輪船赴滬公幹 
[按試有期]  
　　安慶府試約下月初旬方得告蕆吳肅堂文宗擬於初十日按臨想皖山濳水間多士如雲當準備風檐鏖戰矣 
[疉獲匪黨]  
　　寍波近來搶刧頻聞鄞縣楊大令因歴久未破一案未獲一匪每日將捕役嚴比兹聞十九日在城中白龍王廟跟某排蓆匠家拘獲鮑阿憧一名經楊大令提案嚴訊堅不肯招管押再訊次日某捕役在眞武宫道頭拘獲某甲又經楊大令提訊甲供出洋捕魚帶有洋銀三十二元將往某山頭劈鮮某捕誤指爲匪致被拘案且將洋搜去大令以某捕誣良爲匪且敢乘機攫洋殊堪髮指飭差笞責二千板至皮破肉飛而後止尚欲釘鐐收禁經某役籲求始免將甲發差管押再行覆訊 
[神山晴眺]  
　　蕪湖縣王宇春大令於十五日考試文童先一夕排齊儀仗至中江書院四更二點鳴砲開門各文童子子而來共二百七十九名十七日午後發案錄取二百二十名定於十八日覆試○鈔關外五關十口之書吏清書人等本月初八日經道憲嚴加比較以定黜陟所有青弋新河金柱裕工三關一口書清皆因收數短絀被罰停班泥汊關收數大好書清皆調至新河關辦事裕溪關書清亦尚足數故飭連班一次其餘青弋金柱裕工等關已另派妥吏前往接辦矣○金柱關稅務吳淑民少尹於去年冬月接辦須至本年四月瓜期始届兹因收數短絀經李觀察撤差改委唐子範少尉接辦已於日前先行代理一面詳請院憲俟奉回批卽可拜授眞除矣○某甲居於東門梅家當向在鈔關充當扦手年已耳順其妻亦霜雪盈頭伉儷甚諧結髮數十年從未一占反目上月十八日甲偶因外感牽動痰症遽爾撒手西歸其妻撫屍大慟子巡亦環哭寢門約炊許媪忽聲息不聞疑爲慟極力倦近前撫視則已玉筋雙垂與老漢同往西方極樂世界親友見之咸謂此眞生則同衾死則同穴者遂命其子分視含殮停兩櫬於一堂於本月十五日發引夫前婦後一如生前唱隨情景僧道簇擁幢旛飄拂所過之處人比嘖嘖稱歎○白馬山在南門外廿餘里石磴千層盤旋而上中有空洞可容十餘人乳泉滴瀝凉沁心脾卽邑乘所謂白門洞天也洞西百武有一古刹莓苔满徑薜 
 
 

Page 3

 
 
荔緣牆人跡罕到每年三月十九日城鄕士女必逐隊進香謂其中所供娘娘極著靈應求財得財求子得子然旣得之後雖遠在數百里每年必親往供奉瓣香否則神必爲崇故登山越嶺者每不憚跋涉之勞寺中香頭又招集菊部搭臺演劇三晝夜痴男怨女每借燒香之名選夢巫山投珠洛浦更有青皮在此誘賭大爲風俗之害本届已於十八日夜間起魚龍曼衍鼓吹喧闐誠所謂一國之人皆若狂不識賢有司亦將聞而禁之否○老湘後營譚馥亭軍門於十四日乘鄱陽輪船往金陵謁見大憲戎旌小住卽當遄返鳩江 
[京口叢談]  
　　鎭江訪事人云無賴之徒三五成羣横行廛巿搭臺訛詐藉事生風丹徒縣王邑尊出示通衢大略謂例載光棍罪于斬决一切棍徒擾害地方者發邊遠充軍次亦永遠枷號監禁自示之後如有前項棍徒再行生事擾害者無論何等之人一律嚴拿到案盡法懲治决不稍從寛貸各棍徒一聞此示立刻遠颺洵乎賢父母除暴衛良無微不至矣○本月十三日午後有某姓划船由七濠口載客四五人翦江而過一帆風順容與中流適長安輪船鼓浪而來未及避讓　然猛撞船卽沈入波心船中人悉付濁流幸救生船急往援救將船撈起檢點人數缺少其三想已投入水晶宫閃矣慘哉 
[姑蘇剩語]  
　　某甲向在刷染坊爲夥嗣爲烟霞所困以致賦閑日積月深債臺百級乃肩荷一擔雜置染具爲人刷染衣襦一子年甫八齡之人撫育恒隨父在街頭蹀　雖被飢寒所迫依然形影不離十七晨至柳巷某烟寮一榻横陳呼吸良久其子飢不能耐啼哭不休不覺慨然曰無子一身輕我何必戀此小嬌生以致日受贅疣之累哉遂與烟寮主某乙商議將子售錢乙曰老漢年逾半百嗣續尚虚爾如眞有此心我當出洋銀二十枚令汝飽享芙蓉之味也乙曰諾乃親書鬻子契大踏步出門其子攬袂悲啼甲竟若弗聞也者略無撫慰語噫叔寳豈全無心肝者哉夫亦爲鴉片所累耳世有癖耽烟趣者尚其鑒此前車○某日午後有客行至元妙觀前見有多人自南而北萬頭攢動幾疑劇散而歸嗣聞鑼聲鞺鞺然由遠而近視之則有枷犯四名内一人弱冠年華身極瘦小餘則猙獰其貌一望而知爲頑梗之徒詢之解差指幼者云此乃對賣賊也齒雖稚技甚高日前在某洋廣貨鋪竊取银表六枚雖鋪夥拿獲送至總捕署判笞數百板荷以巨枷餘三犯乃著名棍徒日在桃花塢一帶遇事生風無惡不作近經訪拿到案故責令游示六門也 
[之罘瑣語]  
　　今歲爲科試之年福山縣已於三月初三日舉行縣試童子軍揣摩已久當一試其穿楊貫蝨之能矣○登州鎭章鎭軍之太夫人於本月初三日帨旦署中稱觴演劇以宴嘉賓濟濟蹌蹌衣冠畢萃○江湖賣技之流豢一人熊教以舞刀弄棍又能作媚形以娱客觀者大悅爭擲以錢噫熊居山深林密之間平時舞爪張牙亦自以爲可飛而食肉矣不料一人獵人之手卽任其調弄莫敢誰何甚且摇尾乞憐裝出娼妓媚人之熊試問昔者锯齒磨牙之狀及今尚可一施乎夫熊其小焉者也○前有某國兵船在南口拯起朝鮮被風難民十餘人載至烟臺經道憲安置廣仁堂旋於初七日附鎭東輪船回國○南山之麓有梨園焉月下風前淡妝絕俗玉容寂寞未甘偷嫁東風誦香山老人最似孀閨少年婦白妝素袖碧紗裙之詩覺穠李矢桃見此亦當减色矣本月初九日忽狂飇大作凛冽異常以致翠蘚蒼苔飄零千點有心人移屐過此惟見枌痕香蹟縿遍東欄不免恨封家姨太不近情思分付紅襟喃喃怨詈已 
[津門演砲]  
　　北洋大臣李傳相就德國購取行營砲臺所用鋼砲二尊砲下有車輪上張鐵盖中護鐵帷有門開闔可置兩人於内砲旋轉而人亦隨之當燃放時兩人一騐表度一拉火門砲卽雷轟可無虚發本月十九日在城西親兵前營試騐飭武備學堂各學生前往襄助如騐得果係軍中利器仍當續購以便撥入各營云 
[襜帷過滬]  
　　新簡蕪湖道袁爽秋觀察由津乘輪來滬在法大馬路永安街口名利棧暫駐行旌昨日午後觀察乘坐綠呢大轎前導有戈什哈數名入城赴道營廳縣及各局員處答拜禮也 
[濬河紀事]  
　　上海縣黄愛棠大令議濬城廂内外河道由蕭軍門撥通興工定於本月二十六日在大東門外龍德橋築壩此已詳列前報昨日亭午時大令特請蕭軍門及保甲總巡張牧九司馬並各紳董至署飲讌共商濬河事宜綺筵旣撤大令與軍門司馬等各乘肩輿赴應開之肇家浜及小東門内之方浜北門内之黑橋浜和尚浜南門内之范家浜等處次第履勘卽令以畚挶從事水利之興在此一舉矣 
[開徵上心忙]  
　　欽加運同銜補用直隸州特授松江府上海縣正堂黄爲曉諭事奉藩憲札飭目下庫支絀需餉浩繁各宜急公報效速將本年上忙條銀及早開徵完解以資接濟等因奉此除遵札傳保諭話赶緊催輸外兹擇於四月初三日設櫃啓徵合行曉諭爲此示仰闔邑紳民糧户地保人等知悉爾等務將本名下應完光緖十九年分上忙條銀並各項什稅錢糧卽速按數備齊親自赴櫃清宗掣串安業本邑糧户素稱急公自能踴躍爭先輸將恐後倘有玩户刁衿藉詞抗欠定卽提追詳辦决不姑寛各宜懍遵毋違特示 
[瞻禮停公]  
　　昨日禮拜四爲法公堂訊案之期適逢天主教中西大瞻禮之一故捕頭請葛蕃輔同轉暫停讞務所有拘押之犯均歸禮拜六解堂清晨八點鐘時中外教中人咸集新北門外教堂聽教士宣基利斯督法言門以外車水馬龍頗極一時之盛 
[築路續聞]  
　　英工部局在虹口美租界中起築西華線路由上海縣將章程八條曉諭本館早經錄報前日忽據吳湘洲陸錢孫周子雲嚴俊良顧洪春等五人投上海縣禀稱小的等均在案下充當十三保頭圖二圖十二十三十五等圖地保此次西人所築西華線路照樣越出一里有餘有碍民間風水以致羣情紛擾恐生事端爲此來案禀明黄大令著候批示 
[相騐病斃]  
　　英大馬路豐泰小客棧主胡毛頭卽泰生之妻葉氏與已歇夥徐阿生有私被胡偵知入房捉姦葉氏羞忿吞烟斃命徐亦畏罪自刎當經前任上海縣袁海觀大令臨仁濟醫院相騐未幾徐傷勢就痊解送到縣收入所中去年徐在所患病由看役彭春禀報黄大令飭令發堂醫迨迄未見效至昨日上午斃命堂中司事報縣請騐廿二鋪地甲協同原差預備屍塲下午五點一刻鐘大令帶同仵作書役人等前往相騐堂丁朱金元禀稱徐阿生於去年閏六月間發來醫治延至今晨斃命叩求檢騐大令飭仵作動手有頃報稱騐得徐阿生委係因病身死並無别故大令又親視一過卽着善堂棺殮發封寄壇候屍屬認領 
[受傷請騐]  
　　天津人陳老在八仙橋地方開設鞋底作昨午被同業陳大紏衆尋仇拔刃亂揮致傷頭額血流被面人亦昏暈陳老之子陳大來解勸不及遂將陳大拘獲告知四圖地保陳炳華送往八仙橋巡防局趙二尹見陳老受傷甚重立飭局勇送縣訊辦陳大來偕母陳李氏並經勸之姚大等投縣候訊黄大令於下午四點半鐘升坐二堂研訊陳老由伊子扶掖上堂訴稱今年五十四歲在治下八仙橋四圖地方開設鞋底作昨夜有同業人陳大向夥朱德生索欠錢三十文肆口謾駡經小的勸散今日上午陳大又紏合七八人向小的尋釁一言未了卽揮利刃砍傷額角當經扭至局中轉送案下大令問曰持刃砍爾者果是陳大否答稱人多擁擠難以指實陳大來訴稱今年二十二歲陳老是小的之父今日被陳大持刀刺傷陳李氏訴稱年五十二歲丈夫實被陳大所砍地保陳炳華禀伊等啓事小的聞信往視陳老業已受傷姚大供稱係江北人借居陳老鞋作樓上忽聞樓下有爭閙聲下樓看視見陳老頭額已受刃傷是否陳大行兇亦難指寳陳大供稱亦係天津人今年二十六歲在法租界爲鞋底作夥昨晚向朱德生索取欠錢以致口角經旁人勸散今日上午行經陳老鞋作門口陳老之子陳大來向小的厲聲辱駡向之理 
 
 

Page 4

 
 
論被伊等多人圍住肆行毆撃旋見陳老在旁持刀自砍以致受傷並非小的行兇陳大來稱父親被陳大兇毆時有隣人張有恭左德順盛某等前來解勸可請提案作證大令復向陳大駁詰矢口不移著掌頰四十下收所陳老發往仁濟醫館療治姚大交陳李氏母子保去聽候補提朱德生張有恭左德順等到案質訊 
[死在花叢]  
　　張阿濤者寍波奉化人也年四十餘以縫級西國衣裳爲業俗語謂之紅帮裁縫性喜狎邪游前晚壓線之餘偕同鄕同業人張永生及培培至法租界蘭芳里某花烟館尋歡短榻横陳恣行調笑忽大呼腹痛氣息如絲永生大驚立卽雇車送回家内比入門氣絕矣諺云牡丹花下死作鬼也風流張若有知當亦無憾　 
[壖瑣語]  
　　有沙某者住居南倉地方使君有婦伯道無兒遂撫龍華人沈姓子名裕生者爲螟蛉慰情聊勝於無嗣以此子終日嬉戲不聽管束遂送還沈姓令其戒責如是三四次而裕生亦知改過後善沈姓見子已能成立卽送至某處學習縫工不令再至沙處沙以撫育將及十載沈忽據爲已有情不能甘遂至沈處理論沈自知理絀只得至裁縫店將子領回成衣匠欲與沈核算飯食爭閙不已後經人再三理勸令沙略出貲若干始免口舌○高昌廟附近廣東街有曹某居焉前晚被賊穴壁而入竊去銅鐵鉛等物比及知覺偷兒已無蹤影卽呈失單至該處巡防局報失局員立傳地甲汛捕等諭令小心查緝 
[局員行善]  
　　前晚三鼓時本邑八仙橋西首巡防局之南有一無名男子年約四十許倒臥路旁巡防局勇丁見之持燈照其面龐其色灰敗知係吞烟圖死急回局向趙司馬禀知司馬飭丁送往仁濟醫院求治至昨晨烟已吐盡漸漸回生遂由醫生送返局中司馬見其衣服破爛不堪大爲憫惻給以絮襖一領青錢數百文送上蘇州航船載回原籍若司馬者眞好行其德者哉 
[盜犯過堂]  
　　行刦太倉朱扣金家盜犯張幅忠解滬後由聶觀察札調原審官程直刺來滬與上海縣署帮審委員葉司馬會訊兩次張始供認畫押此已列諸前報昨晨司馬與直刺乘輿至道轅將訊供情形面禀觀察觀察當卽傳諭立時過堂差役奉諭後赴縣中傳到傳話招書刑仵禁卒差役等至道轅伺候捕役往縣署内監將張提到鐘鳴十下觀察傳點升堂提張至案問曰現在爾已經供認耶張供稱小的已供招明白又問可曾簽押供稱已簽惟求大人開一綫之恩觀察曰爾旣畫押不能從輕辦理著仍寄縣監聽候備文解司午後直刺赴道轅禀辭乘舟回太倉 
[求免押解]  
　　淡水縣飭差押解湖北游勇三十餘人經過滬上由上海縣暫行收管聽候備文按站起解此已列報兹悉該勇等以按站遞解非六十餘日不能抵里遂於昨晨赴縣求恩請准附輪回里免致拖延時日黄大令以此事未便擅准著候核示亭午時該勇等又赴道轅求恩不知聶觀察能俯如所請否 
[女孩待領]  
　　昨日傍晚時有一年約三四齡之女孩身穿花布衫褲科頭跣足在老閘街啼哭不休某號巡街捕見之帶至捕房移送英公廨蔡太守飭暫爲留養之以待父母認領值日差向問姓氏里居孩惟啼哭而已 
[縣案彚錄]  
　　姚鴻卽姚洪伯前在英公堂控孫亭軾掯付墊銀去年九月十五日由蔡太守備文送縣前晚帮審委員葉司馬升堂研訊姚訴稱係本邑人前年與孫合做某洋行買辦言明各墊銀兩今該行業已閉歇結算之下監生共透墊銀數百兩應由孫找還銀七百餘兩向伊索償孫祗立票銀四百兩其餘並未立票票銀至今未付孫曾至哈味洋行營生光景甚佳並非無力叩求究追孫亭軾供係寍波人欠銀是實無力措繳尚求寛宥司馬令照兩造原議由孫還銀四百兩限十日内先還一百兩其餘三百兩分三月措繳姚孫均各遵諭司馬著具遵結孫交保○韓萬氏前在英公堂控天寳棧主陸子文圖賴借洋十三元蔡太守飭差將韓萬氏及陸子文送縣黄大令飭令看管候訊 
[正名]  
　　昨報列西人會林鉛司控西人格蘭騙取雪茄烟一案兹悉實係格蘭控無領事管轄之會林鉛司尚未讞成須待覆訊也 
[勉力行仁]  
　　本館協振所昨承勉力子惠函云山西災歉靡有已時兹寄上洋銀二十元求神佑二小兒西學精深三小兒詩文日進四五小兒讀書聰慧請付收劵銘感五中易云積善之家必有餘慶行見芝蘭玉樹秀溢庭階荀鳳陸龍才名四播上天福報正未有涯勉之勉之毋曰力有未逮也 
[福壽無量]  
　　謹啓者敝鄕荒歉急籌春賑昨接張根謙大善士爲堂上八秩雙慶奉父命以賑務孔亟特節省筵貲助洋六十元亮等祗領莫名感佩鴻嗷被澤一門徵具慶之榮燕翼貽謀百世保平安之福又葉樹德堂大善士前墊賑洋五百元今接來示悉歸樂助心香一瓣頂視同深謹登報章願君福壽無量[  寍波鎭海泰邱鄕胡儒亮張德鈁等謹誌]  
[賑務志略]  
　　安徽隱名氏深憫災民苦况將藥珠八兩四錢售得規元八十八兩二錢委解災區散放搜諸藥籠拯彼孑遺從此籌賑中又開一門徑矣功德眞無量哉[  上海北巿絲業便館振公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[照譯崔欽使再致美外部辯驳新例文]  
　　爲照會事案因議院屢設苛例歧視華人違悖中美約欵不顧華人應享權利殊屬不公無理是以旅美華民疉次禀訴苦狀敝政府又頻催駁論爲此本大臣合亟照會貴大臣請卽轉奏貴總統核理爲要查前於一各八百九十年三月廿六號本大臣曾經照會貴前任大臣詳晰辯論一千八百八十八年十月一號例欵並將敝國前任大臣於一千八百八十九年正月廿六號與是年七月八號照會所論之言再行申明此次本大臣亦請貴大臣將前文所論各理詳行察核爲荷一千八百九十年十月一號本大臣未准照覆卽再照請貴前大臣務須細核本大臣前文辯論之言並將貴政府意見與應如何辦理之處迅速見覆以其事屬關係兩國許久仍未了結等因是月六號准貴前大臣布連照覆解明延緩之故並言本政府現將貴大臣所論之理詳細察核不日可將總統意見切實照知各等因是年十二月四號總統意見與如何辦理之處仍未承准貴部照知本大臣卽將敝政府所辯駁議院所立一千八百八十八年十月一號新例之論曁總理衙門請議院未散之前將該例删除或稍爲更正以紓華人困苦並保守約欵以全彼此國體之意均行照知貴部文内本大臣亦言敝政府以議院竟不議及所請之件而散殊覺抱憾又言華人不知新例之設無辜受累以致有關碍商務各等情查爲此一千八百八十八年十月一號禁例本大臣曾經疉次照會貴部並每次次晤之時亦曾面請將總統意見並如何辦理之處迅速見覆迨至一千八百九十一年十二月尚未見覆議院覆地闢議上下議院紳士交章紛上禁止華人來美條陳其意所在中美均知不待言喻一千八百九十二年四月十一號貴部大臣公出本大臣會晤副大臣華頓告以接到總理衙門來電爲下議院議定杞利條陳之事查此條陳比諸議院前所議定他欵條陳尤爲苛刻無理殊悖一千八百八十年約章其電文大致譯交副大臣華頓察核本大臣商問此事應如何辦理副大臣卽請本大臣將敝政府意見照會本部且謂本部自當照錄送交上議院管理外交處核議以該條陳係歸該外交處核議等語翌日卽四月十二號本大臣卽照所請照知貴部尚冀貴大臣細閱其文就知敝政府辯論之理與不應將該條陳議成爲例之大道也是月廿一號本大臣爲此新例覆接到總理衙門來電請本大臣切實告知貴部大臣此新例殊違約章應請彼此恪遵約欵等因本大臣當卽告知貴部大臣並請認眞設法務使議院不議行新例詎上議院外交處竟將杞利條陳更補議行及下議院見所修改之欵太寛均不依允繼而上下議院派員會議訂定各欵送呈總統察奪遂於一千八百九十二年五月五號批准頒行查此例議准之時其中有會議幹員不願署名力辯其不可行之故者本大臣見事勢孔亟急切再行照會貴部聲明新例不公不可行之故務須遵約爲要並請轉奏總統於未批准之前尚冀詳愼察核爲要各等因其文内開美國歧視中國苛待華民使不能受優得各國最厚之利益各欵未審總統曾否察覽乃總統膜置度外竟於一千八百九十二年五月五號將新例批准頒行矣該新例批准後本大臣卽將管見再行照會貴部以上係述本大臣與貴前大臣爲議院所立苛例往返文牘之事自始至今祗是本大臣一邊辯論之理而已此稿未完 
[浪得虚名]  
　　温州信云大瑞昌班之某貼旦柳嚲花嬌香温玉軟見者爲之魂消其雅號爲救命旦蓋言全班中人賴此旦爲救命符也初三日在茶山臺基啓行用小船送往他處此旦卽仰臥戲箱上深入黑甜舟子把舵不穩誤觸橋柱以致石板四塊從空墮下將船壓沈在後設法打撈班中數十人均慶更生而救命旦則已入水晶宫裏獻技矣次早撈起屍身碎如虀粉能救他人之命而反不能救自已之命不誠負此雅號耶 
[邂逅相遇]  
　　浦東高家巷有某氏者文君新寡不惯寂守孤燈與族姪某甲有私翁姑已有所聞責以大義氏自甘失足靡有悔心其兄某乙知之遂將氏領回家中方謂曲欄密護未容蜂蝶閒窺不料灰已燼而復然絲將斷而仍續自念仰人鼻息終非久計遂於本月中旬收拾鏡奩簪珥與所歡偕遁匿跡滬北虹口地方乙自失妹後四出訪尋於前日乘舟來滬行至虹口杳無所見昨晨在南巿十六鋪橋南見有　步娉婷迎風弄影者則妹也告以前次何竟不别而行今旣相遇盍同回家中氏忸怩久之相携俱去未知此後能相安無事否也 
[英界公堂瑣案]  
　　包探唐寳榮禀稱某石子行主項桂友報稱失去石子十墩旋經小的查知其夥顔利福盜賣與王照雲是以一併送案請訊項訴稱浦東建有石子棧房雇顔看管棧中時時缺少石子今始查明被颜盜賣十墩是以報捕拘送案下顔供稱小的貧困無聊竊賣石子求恩超豁没齒不忘王供稱小的與顔同業是以二次收買石子十墩每墩出洋銀九角今已轉賣與人矣蔡太守判令將顔管押一月○本邑民婦金陸氏訴稱女兒毛囡向在某處繅絲廠工作去年六月十二日背地脫逃今始查知被高錦全誘匿是以報捕拘拿解案毛囡供稱母親曾兩次將小婦人許字與人旋卽圖賴今已第三次許字與高文定後横索聘禮不遂其意又欲賴婚小婦人是以隨高度日高供笛小的文定毛囡爲室已送去粤禮洋銀二十元蔡太守諭候過堂覆訊核辦○臺灣某營勇王德玉控稱某客棧夥王仁卿串同倪煥利鍾大棗子冒充緝私員勇奪去所帶之银及洋藥若干蔡太守飭包探拘仁卿及倪鍾訊究判令押候繳銀此已列諸前報矣昨日包探唐寳榮禀稱小的奉諭之下查明仁卿起意奪取德玉之銀兌取洋銀分給鍾五元倪十二元兹鍾已將五元交與倪由倪湊足原數繳呈案下前者曾起到銀及洋藥尚缺若干悉被仁卿取去抗不繳案德玉訴稱已蒙大老爺追到洋銀叩求給領日來小的意欲往臺灣營次不能在此久待仁卿及倪鍾各執前詞太守判令將仁卿笞責二百板管押二月期满解回揚州原籍請地方官約束倪鍾交人保出起案之洋銀給德玉領去○六十九號印度捕禀稱東洋車夫陳三士拉車飛奔碰傷洋婦某氏之手是以拘送案下請懲陳供稱小的無心誤碰叩乞施恩蔡太守判令管押兩禮拜○熊佐五曹明高同訴稱小的等皆江北人在治下當東洋車夫同鄕張德恒等前者亦以拉車爲業現與流氓爲伍專向各車夫讹錢前日小的等拉空車出外適張等在某酒店沽飲喚小的等入内相與傳杯弄盞旋囑小的等代給酒資八百餘文小的等以無錢對卽被兇毆並將車一輛扣住屢次向索堅不交還不得已而報捕拘案一百十六一百九十七號兩華捕同禀稱張等專以拆梢爲事兹由熊指拿到案並獲羽黨虞雙喜秦春山王友發張供稱小的與熊等同鄕當日約同飲酒熊等自願給貲誰能料其囊空如洗虞秦同供稱張喚熊等飲酒小的等確與同席如今只乞施恩王供稱伊等先在肆中沽飲小的實爲不速之客並未通同偪勒給資熊曹又稱王確是續到蔡太守判令將張笞責二百板解回鹽城縣原籍虞秦各笞責一百板王從寛開釋車給還熊等○包探顧阿六禀稱吳和卿竊去陸桂山家銅燭臺經小的查獲人贓解送案下陸投案領贓吳供稱小的初次犯竊求沛恩施蔡太守判管押一禮拜贓給失主領去○八十三號印度捕禀稱昨日張通桂向郎安寳索取所欠之錢以致口角有王阿大者插身多事掄拳肆毆是以一併送案張供稱郎欠小的錢若干小的偶然向索不料王竟紛擾不堪郎供稱小的與王並不相識不知伊因何插身多事王供稱小的見伊等爭閙意欲勸開不料巡捕到來指爲多事蔡太守判令將王管押三日張郎卽行開釋○姚慶堂訴稱家中失去花布棉被等物查知魏興柏所竊因卽報捕吊贓送案魏供稱小的係浙江湖州府人流落此間苦無恒業冒死犯法實有不得已之甘衷惟乞施恩以全顔面蔡太守飭押候備文遞解回籍贓給失主領去○小客寓主陳方來訴稱沈阿二至小的寓中借宿乘人不備竊去夾被烟槍各一當塲拘獲送案請懲沈供稱小的係崇明人案經大老爺訊明烏敢狡展惟乞施恩末减以後自當改過自新蔡太守飭押候備文遞解回籍贓給失主領去○九十五號西捕禀稱昨日王雙狗將受傷之馬駕車是以解送案下王供稱此馬因駕車擦傷小的不敢虐及畜類蔡太守飭將傷馬發交龍飛馬房喂養俟傷痊後償還醫料資始准領去 
[法界捕房紀事]  
　　天成昌烟館值堂人馬啓祥卽毛啓祥控妻母華朱氏將妻藏匿迭經葛同轉訊究將華朱氏管押捕房著其子榮生尋交華氏核辦本報已屢載讞詞矣嗣經榮生附航往蘇州將華氏尋獲昨晨八點鐘時送交捕房克捕頭飭某包探將毛詢問毛稱妻子已經尋獲願卽息訟求准領回並將妻母開釋捕頭允之告以爾須赶緊領妻回里不得逗留○徽州人某甲僑居浙之南潯鎭家有婢女年方二九貌麗如花裙下雙鈎尤若秋蓮兩瓣雖列青衣之隊見之者咸疑爲天下飛仙顧甲嗜利性成竟售與盛澤人某乙爲室得受身價洋銀六十圓乙流氓也去年五月間以餬口維艱將妻載至申江售與新北門外興聖街阿二花烟館内所得身價照原娶時三倍之從此雪虐霜欺苦難忍受火坑悮墮止不第嗟彩鳳隨鴉矣前日方在護城河畔購點心適主人之弟某贸贸然來見妝飾妖嬈不似良家模樣駭而盤問始知在此爲皮肉生涯遂呼巡街捕到來拘至大捕房請爲根究昨晨克捕頭問明原委著原告以洋銀六十元歸還龜子將婢具保領回○昨晨偷兒某甲在南巿老白渡王坤林嘉興航船上竊得棉被及錫茶壺各一携入租界中典押適爲包探王榮培所見拘而盤詰直認不諱遂帶入捕房管押俟傳失主認贓○自來火行街瑞福里房屋係錦名洋行之産第三十一號屋爲某甲賃居中蓄名花二株每當日下崦嵫銀燈初上卽塗脂抹粉俏立門前勾引滋人作巫山之會卽俗所謂半開門也昨晨經比鄰某乙投報大自鳴鐘捕房捕頭令包探王榮培前往知照房主令將甲驅出以免敗俗傷風○周浦鎭人吳如山向業成衣近來失業無聊飢寒交迫遂奔赴洋涇浜投水自盡幸爲工部局經收船捐人所見急將其髮辫曳住呼舟子帮同救起送入捕房捕頭飭某包探送往普育堂收養 
 
 

Page 10

 
 
[鎭海縣泰邱鄕籌賑所經收各善士樂助清單]  
　　張根謙大善士洋六十元陳之楨十五元盤景桂堂十元張公和九元張公泰汪元鎭二户各六元李裕順李賢裕李厚福苹川李陳詩全陳春生孫李實貝賡林應詩型方源標朱森林鍾孝林周景芳吳湧江吳賦記鳳樓春拾六户各三元以上共收洋一百五十四元 
[上海六馬路仁濟善堂籌賑公所施少欽經收山東山西等賑捐三月十一至二十日清單]  
　　棣蕚聯輝大善士規銀五百兩替人作福三百五十兩存心堂一百五十兩程徐氏求病速痊洋二百元無名氏一百五十元黄陳氏求病速愈施隱名氏求已病速每杭州沈延潼三户各一百元安雅軒蔭南氏求病速愈平湖悔過氏求病速愈續助廣東無名氏三户各五十元周記恊和成菸行二户各三十元紫石山人砲隊營五哨員弁二户各二十四元再思居爲昭女求病速愈招商局文案房諸位節省席費移肋洪啓本堂合肥無名氏王春華揚潤記六户各二十元蘭言齋十六元樓隱名氏求病速愈陳桂英花粉移助二户各十元李脩本爲父完二月分平安愿玉蓉甫爲女病速愈童楚行爲長女求病速愈三户各五元潘叔吟求母病速愈王覲伯求妻生産平安陳伯康爲女求病速愈三户各四元悟迷氏三元慈湖叟惜蔭居士二户各二元五角古歙鄭元傭求妻病速愈東　覺悟子藥貲移助王覲伯求父外症速愈龔傳增求種痘平安隱名氏求母病速愈瑞記韓蓮生李海珊盛頌元楊浩庸邢永順章隱名章隱名續助無名氏洋油公所無名氏十六户各二元有心力不足節省藥資移助警心勉力人川沙顧蘭鄭六順堂吳興子無名氏無名氏七户各一元認吃虧銅洋六十元泰源永銅洋十一元寳記銅洋二元汪德厚無名氏二户各銅洋一元以上共收規銀一千兩洋一千一百三十八元銅洋七十五元 
[上海六馬路仁濟善堂經收南北兩巿各米寳行米麥雜糧捐三月初一至初十日止第四十三旬清單]  
　　永愼和寳行錢五千六百五十八文穗洋四千六百二文裕祥四千九十一文同泰公三千八百十一文元昌豐三千七百二十六文豐和三千四百四十六文豐記二千八百四十三文乾利二千五百二十九文恆祥二千四百八十一文同順二千四百七十六文生源二千二百十文萬順公二千六十四文振豐一千四百九十七文聚源一千三百三十七文愼茂豐九百六十五文萬源七百三十九文永順六百七十三文德盛六百二十文錦祥四百四十二文義記公四百三十四文元生長三百二十六文恊記三百二十六文潤元三百十六文義生三百六文恆源二百九十六文德火二百九十六文三和二百六十一文晉泰二百二十五文同發一百八十四文餘生一百六十九文唐永愼一百五十八文北同泰一百四十三文咸茂一百二十五文恊昌泰一百四文錢恆泰一千一百六十一文恆隆九百二文源順恊七百四十七文大興合六百七十五文高昇記四百十三文新興和二百九十三文衡大二百七十四文同興七十二文裕昌九千九百三十九文元吉泰三千八百四十八文長豐二千五百十六文松盛二千八十文寳泰一千八百五十文餘大一千三百九十四文仁和利一千三百五十五文震大一千三百三十八文潤泰一千一百六十五文潤和一千二十九文萬生八百五十四文衍源八百二十三文元和八百十五文葆生八百十文萬祥昌七百八十四文元長七百四文三泰六百八十五文萬隆五十二文天和五百八十九文天元五百八十二文鼎昌源五百六十九文生泰五百四十五文聚泰四百十二文愼餘三百五十九文公正三百四十三文元泰二百九十文同泰二百九十文泰興二百七十六文甡義二百五十七文愼生二百二十八文和記二百十九文萬盛泰二百四又愼益一百八十文義記一百九文南昌一百五文長義八十四文萬祥七十一文和泰四十一文以上八十户共收錢九十二千七百十文 
 
 
 

Page 11

 
 
   
 
 

Page 12

 
 
   
 
