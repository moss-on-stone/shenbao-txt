# 1932 - 78 - 4921180

 

Page 1

 
 
時評 
[目前我國政治上之危機。彬·]  
　　自去年七月間洪水之泛濫。與九一八東北禍變突發之震撼。處於凋敝之進程中之中國。乃益陷於黑暗如漆之狀態。至是政府亦已深感焦頭爛額。寖且慮無力打破目前之艱局。而昔日之軍閥官僚政客·以爲國民巳忘其禍國殃民之罪戾。乃欲企圖死灰之復燃。從國難重重局面之下。各攫取一臠。各分得一杯之羹故目前我國死臨到空前之嚴重時期。 
　　中國本爲文化發逹最早之國家近數世纪以來。文化停滯。迄無進步。大多數人民之政治水平綫。尤其低落所謂「不在其位。不謀其政。」「食於人者治人。食人者治於人」之思想。直至目前。猶支配我國大多數人民之頭腦。對於政治抱不聞不問之態度。今日不知明日。今日亦不問明日。但望「天生聖人。爲民之則」但望在位者爲「好人。」爲「賢人。」此種好人政之希望。事實上已爲自袁世凱以來之「個人主義」「軍閥政治」所澈底撃破。 
民國十五年。國民黨以有主義。有政綱。有組織。有立塲。有光榮之革命歴史之革政黨。乃代之而興。軍閥政治。乃暫趨於銷沉而代之以政黨政治。政治上亦曾一度放射空前未有之曙光。 
　　迨國民黨革命勢力逹到黄河流河域投機之舊軍閥官僚政客。亦讀遺嘱。談主義。一變而爲國民黨之忠實黨員。如煕洽張景惠之流。竟一躍而爲黨部之指導委員。國民黨中少數領袖。但求彼輩爲已所用。但求表面上得以底定全國。亦一律收容。在此時期。國民當黨在國內政治上旣無復强有力之勁敵於是個人主義乃重新抬頭。頻年以來。一般政治乃漸與人民之利益。背道而馳。軍閥政治與官僚政治。亦緣而復興民困水火。外患遂乘隙而入。故自去年九一八禍變突作。危機乃日益增大。寢至於不可收拾。 
　　令日吾人對於政府。固不忍作過苛之責難。然而在事實上。則目前國難。與未來之出路。事人處此嚴重時機。究將如何乎。其能仍抱「在農言在工言工在商言商」之態度。對於有切膚關係之政治不加過問。坐視舊軍閥官僚政客捲土重來。或其他一般以個人利益爲出發點之政治組織。作種種之活動。以共向現政府要求利益均霑。機會均等乎。令日國內則人慾横流國外則强敵環伺。吾人已臨到最後之時機。周詳考慮。急起救。不復再機不可失。國人其善自處自擇。 
[國聯調查團展期晉京]  
　　决定二十八日離滬 
　　或將游杭轉京北上 
　　連日正在辦理滬案 
　　昨爲國聯調查團抵滬之第八日、各代表連日搜集滬案調查材料、并徴詢各界意見、晚間應太平洋學會之宴、又以前日參觀戰地、頗覺勞頓、聞將延期至二十八日離滬晋京、茲將各情分誌如下、 
[展期離滬晋京]  
　　國聯調查團、因尙須蒐集材料、及與各界接洽、且因前日參觀戰區、微覺勞頓、將延期至二十八日離滬、 
[由京直赴北平]  
　　調查團在京滯留四天、業由京方電知上海中國代表處、至調查團方面、已决定於京方應酬完畢渡江、直赴北平、（寓北京飯店）過津時、則不停留、以省時問、 
[或須赴杭游覽]  
　　昨據中國代表處息、該處原擬租船一艘、爲調查團入京乘坐之需、但調查團又有先赴杭州游覧、並有改換由京杭國道乘汽車入京之說、 
[辦理在滬工作]  
　　大美晚報云、國聯調查團、已假定於下星期一日（二十八日）赴京、故擬在此數日内、辦竣其在滬之工作、即調查中日失和之原因是、令日（二十二日）特開始訪問中外官員與領袖、作私人談話、本星期內且將與當局會商滬案多次、其訪問之人名、末經宣露、按照現定之程序、最後一次會商、將在本星期六日舉行、然後略事休息、準備朿裝入京、至是否取道杭州赴京、抑直接乘船前往、令尙末定、杭州公共團體已請該團順道至該處一游、俾查視飛機塲爲日空軍炸毁之遺跡、及日飛機損害地方之情形、如果赴杭、則將備專車載以前往、然後由國府備汽車由京杭國道迎之入京、 
[參觀戰區印象]  
　　字林報云、國聯調查圑昨（二十一）參觀閘北江灣吴淞之戰塲歸來、所得之印象、覺該數處之中日戰事、可與歐戰時法國西陣綫相比擬、該圑參閲兵燹殘址、歴七小時之久、專爲欲得一大概之印象、昨夜據該團聲稱、所得之印象甚深、而地方所遭之破壞、尤爲團員所注意、足證當日戰事之慘烈云、又據該團發言人聲稱、此行足跡並末廣及、僅參觀閘北眞茹江灣吴淞舊戰塲一部、惟團員沿途多所訊問、均由偕行之日外交官與軍官一一作答、至此行有何發見、昨夜末經聲明、字林報代表曾問以所得之印象、以何者與調查團之工作有關、某發言人答曰、甚難言之、該團所經過之一路、均經日兵大加清除、近數日內、日兵數百名、從事此項工作、甚爲忙碌、團員入閘北時、特别注意北車站、日代表解釋日軍轟毀該站理由之言、曾由該團秘書記錄、最初兩夜之閘北軍事、亦經團員詳細研究、據團員之印象、吴淞砲臺、毀壞已盡、所剩之砲、無一完整、惟日空軍所加之損害、無從估計云、 
[法人論國聯調解滿案爭報失敗]  
　　謂令後防止戰爭之唯一方法　　祗有重行防守同盟武裝和平字林報二日日內瓦電云、法人馬林、令日在此間發驚人演説、聲稱、防止戰爭之唯一方法、祗有返諸曩日之防守同盟與武裝和平、並謂國際聯盟前於意大利希臘間之柯府事件、最近於調解滿洲爭執之失敗、已證明其毫無能力、馬氏此語、已引起此間絶大注意、 
[今日正式舉行停戰撤兵會議]  
　　黃强如奉命令　　自當出席參加華東社云、中日停戰撤兵會議、業於前日、將基本原則三項、子以修正、經雙方同意後、定於今日上午十時、舉行正式會議、我方代表、除郭泰祺外、軍事當局方面、將派由何人代表出席、現尙末决定、日方則重光以外、由植田司令·田代參謀長·島田海軍參謀長·出席、有關係各國、則仍爲英使藍溥森·美使詹森·義代辦齊亞諾·曁各使館參贊參加、法使韋禮德業已痊愈、今展或可出席、今日正式會議中所討論者、完全根據國聯三月四日之和平决議案、商討停戰及撤兵程序、關於吴淞江灣關北等處之警備問題、將成今晨討論中之焦點、蓋日方意見、關於撤兵區域之警備事宜、擬由日本警察或國際警察維持、此事昨據外部發言人謂、係屬日方宣傳上之一種空氣、如果日方提出、我方决定拒絶、昨日外部駐滬辦事處並無任何消息發表、顯待今晨正式會議之開展、 
[宋宅昨晨會議]  
　　關於中日雙方今日舉行之停戰撤兵會議、我方代表郭泰祺氏、昨晨十時、與顧維鈞宋子文等、在宋宅舉行會議、討論一切、會議內容、郭氏等並未宣佈、祗謂、係隨意接洽、並無若何具體討論、惟曾决定、如果今日會議、日方提出日警或國際警察維持吾軍撤退地帶之治安、及提議設立中立區、吾方當局、必須堅决拒絶、縱因此而和議决裂、亦所不惜也云、 
[黃參謀長談話]  
　　十九路軍參謀長黃强、昨語華東社記者、關於中日停戰撤兵會議、報載、將由蔣總指揮曁本人代表出席、此事本人尙未接到上峯命令故已電致中央、詢問一切、今晚中央覆電當可到逹、如果派令本人出席、自當出席參加、關於此項會議之內容、以及如何談判、此時尙未决定、惟此項會議之根據、完全遵照三月四日國聯之和平决議、如果日方超越國聯决議範圍、吾方自當堅决拒絕、又記者訽關於日軍撤退後之警備事宜、日方宣傳、堅主日本警察或國際警察維持、其意顯欲拒絶我國當局之行使治權、日方如果提出、行將如何答覆、黃氏謂、關於此說、不過報上之一種空氣、在對方尙未正式提出前、我人末能加以肯定、惟日方如果不惜蔑絕公理、率爾提出、則吾方自當嚴予拒絕云、 
[蔣光鼐昨已返前方]  
　　戴戟因病末成行十九路軍總指揮蔣光鼐·及淞滬警備司令戴戟·前奉政府命令、來滬公幹、現蔣已公畢、於昨日由杭轉京、遄返前方、戴則因患吐血、爲勢頗劇、一時未能成行、且須入醫院療養、報載蔣充停戰會議代表、查非事寶云、 
[顧維鈞覆馬相伯函]  
　　聲明辭謝停戰會議代表顧維鈞氏昨覆馬相伯函云、相伯先生有道、違教日久、時切馳思、頃奉台函、敬承壹是、老成謀國苦衷、躍然紙上、循誦再四、佩仰彌深、維鈞愛國之心、未敢後人、 
歴來辦理外交、咸以維護國、保全領土爲主旨、諒在洞鍳、此次所稱之滬上停戰會議、雖承當局以首席代表相屬、但已迭電辭謝、辱荷關埀、至紉盛誼、特此奉復、諸祈台察爲荷、專布祇頌道安、顧維鈞拜啓、 
[喪權辱國條件各界反對簽訂]  
　　市聯會宣言近日以來上海局部各之聲浪、以囂塵上矣、夫中華民族、本素主尊重各平、矧上海市民於創鉅痛深之餘、亦不無希冀戰魔速去、本會亦以爲我革命政府之外交、當不致有辱國喪權之處、故當和平談判之始、不欲放無的之矢、静待所謂各平之佳音、不圖報載和平談判之結果、及證以在滬外交當局之表示、非但令我人十二萬分之失望、且覺此種和平談判、足以喪權辱國、如所謂限制我軍防地、日軍仍得駐在租界之毘連地段、及組織共同委員會、會同中立國代表證明撤兵、并維持撤兵區域内之治安等條欵、非但破壞我領土完整及政治獨立、且已違背國聯迭次决議之精神、及我國顏總代表在國聯大會宣示日本不撤退在中國領土之兵、不與談判之原則、似此和平、何異割讓、吾人苟少具良知、當知其利害所在、本會謹代表上海全市三百萬民衆、堅决表示、誓死反對、願我國人羣起督促、勿令此種喪權辱國之和平實現、國家幸甚、民族幸甚、 
[何香凝養電]  
　　各報館轉全國同胞公鍳、此次日禍中國、我勇敢之將士與無辜之民衆、犠牲不少、爲我國數千年來最慘痛之事、中日停戰會議、我方如允簽訂喪權辱國之條件、我民衆當一致反對、萬難承認、何香凝、養、 
[前方情報彙聞]  
　　十九路軍駐滬辦事處昨晚六時接到前方來電如下、㈠上海童子軍戰地服務圑第三批隊員七十人、於二十日抵囗、唐處長到站迎接訓話、現分駐囗囗囗囗等處、準備救護等工作、㈡上海童子軍戰地服務團隨軍辦事處、二十一日成立、現駐囗囗、㈢二十二日晨第囗囗囗旅張旅長、向上海戰地服務童子軍演說、 
某機關所軍事消息、㈠日軍在嘉定西門外、敷設電網、㈡日軍連日在前線各處放汽球飛機、夜出撇擲電光彈、㈢六十師徐司機由日軍中逃回、據云、塲南翔有敵兵二萬餘、本人係在眞如乘敵兵下車時脱逃等語、㈣連日全綫平定、 
　　上海吳市長接杭州魯主席二十一日電云、本日上午十時十五分、有日機一架到杭、在城區空際盤旋一周、並放槍示威、復向上海方向飛去、除電請外交部提出嚴重抗議外相應電逹、即希查照、並轉知國聯調查團爲荷、浙江省政府主席魯滌平叩、保馬印、 
　　常熟二十二日專電云、陸渡橋新塘市浮橋一帶、已無敵蹤、大隊集瀏河、掦林囗日艦亦他去、茜涇有江北人五六百名穿敵衣、今日巳刻、一日機來偵察、旋向福山飛去、紅分會出發救太倉難民、 
　　蘇州二十二日專電云、七烏囗今日有漢奸五六百、穿日軍裝、楊林囗日艦十五、敵千餘登陸、日機一偵蘇、 
[日本飛機擾蘇]  
　　外僑頗感不安　　韋門視察前綫蘇州函云、此次英美法意四國參贊、奉命先後來蘇、轉赴前綫視察我軍陣地、英法意三參贊、均已事畢離蘇、惟美參贊韋門氏、調查最詳、歴時亦較久、聞氏因末奉回京命令、故尙無離蘇確期、二十日晨、韋氏赴虎邱山游覽時、忽見日飛機又來示威、韋氏即在山頂用望遠鏡瞭望、對日機此種行動、表示不满、午刻離山、至花園飯店休憇後、十九路軍後方辦事處主任陣心　往謁、作下列談話、陳問、先生所得最近之上海和平進行如何、韋答、頗有希望、因日本現在政局不安、更加以經濟之困窘、且最近東三省中國義勇軍、作戰甚亟、日本應付爲難、有此種種、故滬局和平、頗有希望、即使日欲再戰、恐終亦不能應付中國之持久抵抗也、陳問、先生至太倉崑由之各方前綫視察已甚詳細、對我軍之陣綫佈置認爲如何、韋答、非當堅固、儘可抵禦日軍、韋氏並贊美十九軍之作戰勇敢不置、下午一時、韋氏偕張學良代表何世禮、乘專車再赴前方視察、詎車經唯亭時、有同車兵士二名、未俟停車、即行跳下、致跌傷甚重、韋氏覩狀、亟命將二兵士救至車上、重行開回蘇站、送更生醫院醫治、安置完畢、始再開車赴前方、到逹目的地、即晤十九軍趙參謀長、詢前綫日軍最近行動、趙吿以前日瀏河附近之新塘市、日軍因我居民誤動該處電綫、竟縱火焚燒該處民房甚多、最近三天中、日軍在瀏河登陸者、又增二三千人、日軍之便衣隊亦不時來我軍陣地云云、旋韋氏又詳詢十九軍内容組織等項後、傍晚始乘車返蘇、當晚七時、僑蘇美人項烈·白本立·卜斯敦·等赴車站謁見韋氏、當由吳縣外交秘書黃勝卿等伴同在車站進晚餐、韋氏當向在蘇美僑訽問蘇地情形、在蘇美僑人數、曁名勝所在、日機擾蘇情形、等等、經項烈等聲述甚詳、韋氏當謂、中美邦交素最敦睦、中國爲極講道徳之國家、此次事件、中國態度尤光明、終可得到最後之勝利云、韋氏旋於二十一日晨赴南京游棲霞山後、定當晚再來蘇、 
　　蘇地美國僑民、以日飛機日必飛蘇示威尤以本月十九日日機來蘇低飛環城三小時之久、引起市民極度不安、而美僑以中日雙方現旣在進行和議中、日機不應再有此種挑衅舉動、故對日機之不斷來蘇、懷疑莫釋、特於二十日、由在蘇全體美僑四十四人、聯名電呈上海國聯調查團、請向日本質問、 
　　英商亞細亞火油公司邱謙、因蘇地有寫字間曁貨棧油池等事業、對於日飛機迭至蘇城擾騒、非常關懹、二十日特由鎭江來蘇、詳細調查後、二十一日返鎭、預備電請英使藍浦森、向日方勸告云、 
[日軍行動要訊]  
　　補充兵續到第九師團在戰時死亡最重、此次仍留守前綫、而於缺額、則積極擴充、巳經從日本裝到新兵不少、昨日又有一批新兵、自東洋裝來、約有六七百名、於下午一時一十分抵埠、兵士多衣便服、聞爲補充九師團者、上午十時十分、第二十六隊魚雷一艘、亦開到上海、 
[海軍宫抵滬]  
　　日本在我華北成立第二海軍外遣隊、現該隊軍艦已集中青島、茲由第二隊司令部特派海軍少佐坂植偕同八雲·球磨·兩艦之軍官神岡川畑等、特於昨日來滬、係與滬上日本陸海軍當局磋商軍事重要問題、此次坂植等到來、聞所負使命、至爲重大、 
[時局後援會]  
　　日本國內各界人民、在滬戰發生以後、鑒於對華商務全滅、經濟上發生恐慌、失業者尤多、各界乃組織一時局後援會、以恊議對華方策、今內盛傳中日間有和平撤兵之訊、該會乃公推代表品田直知·小澤·大矢衛·及黑木國植·等來滬、與白川·植田·野村·等接洽一切、各代表昨已抵滬 
[運大批木材]  
　　昨日日軍用卡車用卡車六七輛、裝載大批木板赴前綫、其形勢似爲築渡河浮橋等所用、又有日軍在長江所購大批米糧等項、昨亦裝到兩船、以供在滬各軍之用、 
[日軍十一師團開拔]  
　　第一批先去四千餘名　　厚東師團長離滬歸日　　二次運送已在準備中日軍十一師團、奉命撤調還國、連日由瀏河·嘉定·等處開拔到羅店、即用卡車等運至吴淞、而步兵行則步行到上海、在楊樹浦黃浦碼頭下船、自二十一日起、該師團步兵聯隊·騎兵大隊·山砲大隊·等、由瀏河至北四川路海軍陸戰隊本部、至昨日復由吴淞路蓬路閔行路到各碼頭、登運輸船歸國、各情經記者切實查誌如後、 
[德島旅團開拔]  
　　十一師團所屬步兵德島旅團、其旅司令部與十一師師團部全體軍官、由師團長厚東中將旅團長山田少將等統率、於昨午十二時、到楊樹浦黃浦碼頭上船、而步兵一聯隊中兩個大隊、係隊同在該碼頭登運輸船生駒九共有官兵約二千名、至午後三時、始行離滬、仍赴德島原防、 
[善通寺旅出發]  
　　屬於十一師團者、尙有善通寺旋團、該團所統轄之衛生隊與工兵隊之一中隊步兵一大隊、則從羅店直赴吴淞、昨日已到張華浜頭、約計有兵士二千餘、係登運送船廣通丸輪出發、昨午亦已裝竣、即行開出淞囗、逕返東洋、 
[野戰病院離滬]  
　　該師團在戰時所設野戰病院、收容傷兵頗多、今已全部運到吴淞、派定海洋丸輪承裝該病院所收容兵士及一切器具藥料等項、並附載各種野戰山砲等項、昨亦開離上海此爲十、師團之撤退兵第一次歸國、 
[陣亡兵骸裝去]  
　　此次上海戰事、以第九師團傷亡最重、十一師團死傷亦不少、除當時運出尸體、在海中火焚以外、其末經載出者、悉將已化成之死兵骸骨、寄與虹囗西本願寺别院、茲經植田厚東兩師團長將所存之大批尸體骸骨、由院取出、交於運送船瑞光丸輪裝赴日本 
[松山大隊示威]  
　　日軍松山大隊、亦在開拔之列、昨自南翔到滬、暫駐北四川路陸戰隊本部中、該隊定今日往大塲舉行攻戰陣地大演習、此舉爲臨行時對我示威、聞松山隊約明日開拔、 
[各團體函請國聯調查團主持公道]  
　　各省區同鄉會函各省區旅滬同鄉會、推舉代表王熬溪·邱和·鍾行素·李振亞王毓蓀·張仲平·譚雅谷·史逹門·褚輔成·周柏瑩·蕭德宣·成爕春·宋士驤·等、於前晨九時、晋謁國際聯盟調查團、代替全國民衆、陳述意見、并面致國文公函一通、繹稿一份、茲錄其公函如下、國際聯盟調查團公鑒、諸君爲調查中日爭端主持公道而來、我各省區旅滬民衆、自無任歡迎、特以處此悲慘形勢之下、送生扶死之不暇、未能集合數十萬難民以作熱烈之歡迎、且恐諸君見之、亦生不快之感、倘諸君不憚求詳、於視察戰區之外、並能一臨百餘難民收容所、以覘吾人生活之慘狀、則尤所歡迎不已也、溯自去年九一八事變發生、我國當局、以深信國聯盟約·九國公約、與非戰公約·之有效、遂對日暴行、力持退讓、以待國聯之公平制裁乃日軍乘我不備、而侵略愈烈、由遼吉·而黑龍江·而錦州·而哈爾濱·更進而擾乃我腹地、由天津青島福州以至於上海、悉被其蹂躪殆遍、我旅滬各省區民衆之橫被屠殺者、計逹二萬餘人、慘遭災害者、計逹十六萬户、而所損害之資產、則更逹十四萬以上、瀰天浩劫、洵爲有史以來所未覩、是日本心目中、早無所謂國聯、更無所謂公約、而爲之國聯者雖迭開會議、亦末能實施其應有之權力、以作公道之裁判、馴至每作决議一次、而日本更大施侵略一次、是吾人今日之備受日蹂躪、全係尊重國聯·過於退讓所致、苟無維持和平之國聯、日以武力犯我、我即以武力自衛、不顧及世界之和平、則我决不致受如斯之烈、今我以擁護國聯威信、維持世界和平、而領土行政之完整、被人破壞、國聯末能取斷然處置、以保持盟約之尊重悲憤者也、茲者諸君負國聯之託、挾公理人道之使命而來、作中日爭端之縝密考慮、是今後世界人類和平之曙光、全繫於諸君之此行、吾人甚望諸若於客觀立塲、以公正眼光、詳究事實之因果、勿爲面片所朦蔽、俾得詳確事實、作國聯乘公裁判之根據、和平不爲日本所破壞、則我各省區旅滬民衆、曷勝感幸、倘諸君不加詳查、竟以不實不盡之事實、報告國聯、使國聯裁判之結果、仍無以戢日本侵略之野心、則是國聯自失其威信、吾人爲維持世界和平、保護民族生存、與伸張人類正義起見、惟有聯合全國民衆、督促政府、晢死與日本相周旋、務求得中華民族之自由爲止、即或因此而引起世界第二次大戰、以至於人類之大不幸、其責任誰屬、舉世自有公讑蓋人類正義一日不滅、我中華民族斷無橫受日本侵略之理也、茲當諸君來華之始、以國聯付託之重、人類期望之殷、和平禍亂、端在諸君之能否詳實報告、與國聯能否主持公道爲斷、用特掬誠奉告　敬希三致意焉、四川旅滬同鄉會·廣東旅滬同鄉會·安徽旅滬同鄉會·全浙公會·江西旅滬同鄉會·禍建旅滬同鄉會·旅滬粵民大會籌備會（包兩廣）·江淮旅滬同鄉會·揚州八邑旅滬同鄉會·潮州旅滬同鄉會、 
[四川省國難救濟會電]  
　　國聯調查團公鑒、日本强佔東三省、於今半年、國聯委託貴國到滿調查、貴國不辭海陸跋涉之勞、親臨敝國、熱情高誼、舉世同欽、敝國人民、尤深感謝諸公、但觀上海華界之橫被蹂躪、生命財產文化經濟、受巨大之損失、即知現在世界各平有一公敵、此時以其蠻橫之舉、施之我國、將來亦可施之他國、諸公到滿洲後、觀其現狀、是否與九國 
公約尊重中國之主權獨立及領土與行政之完整相符、又是否與日本並無領土野心之迭次聲明相符、諸公此行、爲世界和平之天使、又關係國聯生命之存廢、務請主持正義、澈查滿洲上海事變之表面與裏而、將其眞相　昭告世界、　共謀裁制强暴、維繫世界和平、敝國雖受無量犧牲、然世界之公理與文明、斷不能摧毀、世界之安危均惟諸公之　與公道是賴、謹代國人慰勞諸公、並祝諸公長途康健、四川省國難救濟會叩篠、 
[蘇國難會討論時局]  
　　昨日招待各界 
　　主張實行憲政 
昨日（二十二）下午三時、江蘇國難救濟會馬良·沈恩孚·黃炎培·穆藕初等、特假中社大廳、招待駐滬國難會員、及各團體代表、討論時局問題、沈恩孚主席、説明招待意義、并請各方發表救國意見、繼由江紹原代表馬良表示意見、㈠國人應一致團結、共赴國難、㈡政府應廣納民意、容許國人共赴國難、㈢各國難會員、應共同擔負監督政府、早日實現憲政之責任次由黃炎培報吿華北提案、及與褚民誼交涉經過、謂所表示對於取消黨治意見政府或可容納、繼由褚輔成。許克誠·陳定遠·諸靑來·丁錦·徐謙·孫洪伊·左舜生·殷芝齡·等相繼演說、其大體主張、皆以縮短訓政時期、早日觀成憲政爲準的、并定於今日上午十時、再行開會討論一切辦法、 
[上海郵務職工會電勉東北程蘇兩軍]  
　　滿州里程志遠旅長海拉爾蘇炳文旅長·轉全軍將士鑒、暴日侵我東北、繼犯淞滬、凡我華夏之商、罔不悲憢塡膺、誓與不兩立漢奸附日、背叛祖國、實自絶於國人、貴軍反正討賊義聲所播、舉世歡騰、不特寒奸人之胆、亦所以挽已死之國魂、全國民衆、誓爲後盾、上海郵務職工會叩、養、 
[菲島華僑購辦飛機高射砲]  
　　華僑聯合會、接到菲島中華總商會主席許友超君來電、謂菲島華僑、毎月抽捐月薪、現已獲得鉅欵、已購一中隊飛機、捐助我軍、並望國人及各軍、與政府堅决抗日、該處華僑、必始終援助祖國、毎月捐輸云、又一消息、某島各埠華僑亦已籌購最精强之高射砲數十尊、不日運到交付我軍、 
[撫育陣亡將士遺旅推幹事行募捐]  
　　幹事長許靜仁幹事洪玉麟等 
衛國陣亡將七遺族撫育會、昨日下午、在仁濟堂開第三次臨時執委會、到黃涵之·許世英·朱子橋·郎志豪·陳其釆·高子白·等二十餘人、由鄔志豪報告、向寗波同鄉會、接洽商借會址經過情形後、即討論徵求會員及籌募基金等案、决議先成立募捐幹事會、分設文書、交際·庶務·設計·會計·五組、每組推舉常駐幹事、嗣後關於募欵及聘請幹事各案、槪歸幹事會主持辦理、當推許靜仁爲幹事長、洪玉麟·鄔志豪·陳松源·張申之·關芸晨·朱歩青·李子栽黃伯度·毛酉峯·高子白·姚吾剛·林康侯·趙晋卿·查勉仲·楊崇臯·費四橋·李祖紳·陳藹士、金候城、翁國勳·裴雲卿·任矜蘋·等爲幹事、並定今日下午二時、在寗波同鄉會、召集第一次幹事談話會、參商進行辦法 
[法租界撤除鐵絲網]  
　　交通漸復舊觀本埠自戰事發生以來、法租界當局、對於界內治安、防範不遺餘力、且對華法交界與英法接壤同等重視、愛多亞路及福煦路一帶、除開放一二要道、以利交通外、餘皆一律隔斷、茲因停戰會議、正在進行、法當局爲便利行人起見、已自昨日起、將毘連公共租界一帶鐵絲綱與防禦物撤除一部、行人車輛、均可通過、惟一至入夜十一時半戒嚴時間、仍然擇要遮斷、然居民往來、已大爲稱便矣 
[慰勞與救濟]  
[天津浙江會館慰勞]  
　　天津浙江會館、今由天津中國墾業銀行電滙滬總行、送解寗波旅滬同鄉會轉收救濟難民費洋二千五百元、又送解國華銀行轉收十九路軍慰勞費洋八百六十四元、業由該行分别照解、 
[江北同鄉救濟資遣]  
　　江北旅滬天蟾舞臺主人顧竹軒·律師王吉士·等近因大小各報、時有江北人爲日人奸細之紀載、對於此事、極端注意、特聯絡揚州旅滬同鄉會代表宋士驤·江淮旅滬同鄉會代表成爕春·通如崇海啟 
 
 

Page 2

 
 
旅滬同鄉會代表顧兩羣·等、組識三同鄉會聯合辦事處、假南京路石路大江南飯店爲臨時辦公塲所、專事救濟同鄉難民、分别收容或資遣回籍、以免被日人利用、記者昨日走訪顧·王·二君、據謂江北人之旅滬者大多數居住閘北、故此次上海戰事江北人受害最大、而其銜恨日人亦最深、間有爲日人利用者、不過因受戰事影響、爲生計所困、貪圖一日數角之工資、或爲日人暴力脅迫、從事苦役而已、然此亦不過同鄉中之最少數、且係無知識者、外間謂其勾結日人從事賣國、未免言之過甚、且此輩無知識之苦力、亦絶無賣國之資格與能力云、 
[惠羅華員損欵勞軍]  
　　南京路惠羅公司華職員發起捐薪助十九路軍餉項、全體職員自本月份起自動參加、極形踴躍、聞此項損欵、有二百數十元、倘各大公司均能仿照辦理、於軍餉前途、裨益匪鲜該公司職員諸君、首先提倡、好義急公、令人感偑、 
[滬北兩會救濟工作]  
　　滬北商聯總會各里自治總會聯合辦事處、假直隸路一○一號開始工作、已將月餘、對於閘北難民、尤多接近、現以閘北市民、因戰事失業、而以面子攸關、不能投奔收容所、且又無家可歸者、其痛苦實較一般難民爲甚、因而紛紛向該辦事處請求設法救濟者、實繁有徒該會以責無旁貸、特於本月十七日、召集兩會全體委員會議、另行组識戰區被難失業市民救濟委員會、以專責任而輔各救濟善會之不及、并於二十日下午、分配工作、討論救濟辦法、並推定李幼唐·陳翊庭·蔡治君·等委員、向各界籌募經濟、以資救濟、 
[潘守仁創設收容所]  
　　滬上地產鉅商潘仁君、急公好義、兄義勇爲、本埠凡過有慈善事業、君必倡助其間、此次戰禍爆發、潘君鑒於戰地災民、流離失所、逃亡戰道、特獨力創一災民收容所於康腦脫路二三零號、所有一切費用、悉由潘君一人擔任、規模宏大、設備週詳、全部能容災民約二千人、目下祇有七百餘人、總務主任王茂卿君、亦滬上辦理慈善事業之富有經騐者、昨晚記者偶晤潘君據談、該收容所雖係渠獨力創辦、但如有人樂予自動捐助者、渠亦非常贊同、惟絶不同外籌欵、 
[口琴會之二次勞軍中華]  
　　口琴會、自七日開課以來、新舊會員、已逾八百五十餘人、會務尙稱發達、前星期日全日該會口琴隊男女隊員二十五人、由王會長及管理傷兵委員會詹·吳·二君領導至各傷兵醫院演奏、王氏新作「慰勞我軍」軍歌等曲、奏時普調雄　悲壯、兼而有之、全體傷兵屏息以聽、恍如置身沙塲、奮勇殺敵時也、奏畢莫不感動、并一致鼓掌歡呼、該除現定本星期日上午九時、再度出發、慰勞其他各院、居時并㣘美國派拉蒙公司之請、在國民傷兵醫院内拍攝有聲新聞電影片、藉資宣掦我國 
民氣、茲聞是日該隊全體將一律穿着國貨制服、加唱林康候氏所作之中文歌詞一段、并添配大小鼓等擊樂器、以壯聲色 
[生活醫院添聘看護]  
　　生活週刋社附設之傷兵醫院、最近傷兵、達一百餘名、前次所招之看護、尙不敷支配、茲尙須添聘四位、務須看護學校畢業、並有看護經騐　二年者爲合格、男女均可除供膳宿外、毎月津貼二十元、倘顧服務者、請於毎日上午十一時至十二時半、往北京路五十號王以敬醫師診所接洽、聞該院尙需秒布餅亁香烟水菓等、倘蒙热心捐助、無任歡迎、 
[全國足球名將集中往南洋募欵]  
　　救濟上海難民　　總隊長李惠堂　　丨陳策張惠長助旅費萬元丨 
自滬變以來球賽中止、足球界健兒、遂有英雄無用武之嘆、乃多投身於各種服務機關、以　厥職、其尤著者、若優游體育會會長程貽澤之獨手創辦難民救濟所、而以其會員輪流服務之一事、今前更有驚人之消息而爲今後體育史中、一件偉大之事蹟者、乃即全國足球名將二十二人、將 
組織一隊、往南洋　島募欵、爲救濟上海難民是也、 
[籌備之經過]  
　　斯事動機、發生於滬變之後由番港余焯華上海關健安奔走其間、四方羅致羣賢畢至最後又得廣州陳東張惠長兩長官捐助一萬元作爲該隊旅行費於是南游之議遂决、大致一星期內、上海球員將動身先赴廣州、作一二次練習比賽、再赴香港比賽二三次、然後全隊出發南洋、 
[海上八名將]  
　　此次選手、二十二人、可謂集全國之大成、不當一中國球隊之整個代表、海上著名八位名將亦在挑選之中、若周賢言·李寗·馮運佑·屠開元·陳家球·陳鎭和·李義臣·戴麟經等、此中惟周君尙未確定、其餘固皆允諾也、努力奔走其事之關健安、原將任該隊醫生、然聞其將爲十九路軍服務、故亦難定其行踪、 
[目的三十萬]  
　　全隊二十二人包含二隊人物、領隊許崇清或黃啟明、教練兼幹事乃四次出席遠東大會中華足球隊之唐福祥、總隊長李惠堂、副隊長內定周賢宫、另一副隊長將由廣州方面推定、余焯華君將爲該隊代表、先向南洋羣島接洽、隊醫關健安如不果行　將由屠開元兼任、全隊將經歴十四城市、比賽四十次、捐募目的三十萬元、至隊中一切費用、將减至極低限度故其目的不難如願以償、 
[字林報記日人暴行]  
　　西人汽車被阻字林報云、據楊樹浦捕房報吿、復有西人持日方正式通行證、仍受日海軍陸戰隊之干涉、該西人係由法租界回楊樹浦家內、持有法租界與公共租界所發戒嚴通行證、及日當道所發通行證、日前行至南滿路黃浦碼頭外、即爲兩日兵所阻、時爲上午一時十五分、該西人出示日方通行證、日兵仍不允通行、並欲搜查汽車、該西人以此項通行證、平日向可通行、故拒絶折回原路、且不允其搜查、一日兵即用槍柄擊車後玻璃、適兩華捕聞聲前來、西人吿以原委、乃返報捕房、由一日捕頭乘巡邏汽車馳至、該日捕頭詢悉原由、即向日兵略加斥責、詎一日兵惱羞成怒、遽取通行證撕成片片、擲向空中作蝴蝶舞、日捕頭不得已、遂勸西人登車、陪至其家、並以巡邏汽車伴送云、 
[開槍擊傷華人]  
　　字林報人日人岡本、爲蓬路某汽車行主人之子、近四日內、經日領事法庭開審兩次、因被控上星期内在汽車行附近弄内開槍射擊一華人、據捕房證辭、日人站立弄內、見該弄另一端有一華人、即取六二五徑自働手槍向之開放一槍、彈中身旁肌肉、經捕房專家檢取彈壳與所述相符、現受傷者已送入醫院、聞傷勢尙輕、該日人則暫時釋出、候再傳審、 
[焚餘華人白骨]  
　　字林報云、有某西人住江灣路公共游泳池附近、報吿捕房、謂寓所近旁、有華人八九人之殘骨、其屍身據稱曾爲日人所焚化、迨捕房派高級巡官往查、果見白骨無數、並得切實證據、證明諸人被焚前、其雙手猶爲鐵絲所縛、至該西人寓所、雖懸掛外國旗、仍爲日軍用作機關槍陣地、且曾認出死者中有一人、即其僕役、遂購三棺、將殘、骨等收歛埋葬、現料其他僕役當亦悉已被殺云、 
[西北航線定期開航]  
　　昨由平試飛西安 
　　歐亞航空公司西北航線、定期四月一日正式開航運載郵件已與郵政當局接洽、此後再擴充通航新疆迪化、以至新疆與蘇俄毘連之邊境、並將繼續籌備、與歐洲貫通、直達德京柏林、開航之日、由南京起航、沿途經徐州·洛陽·西安·各站、爲程約五小時、即可飛達、該公司于昨晨以歐亞一號機、由平試飛西安、偕行者有李景樅及法人施密特、飛抵西安後、逗留二三日、即擬飛回、現南京在平航機、尙有三四號兩架云、 
[工部局外籍董事選舉結果]  
　　本月二十一·二十二·日工部局外籍董事選舉結果、以下列九君得票最多當選、福島君一二一八票、岡本君一二一○、安諾爾君M·H·E·Arnhold一一六、貝爾君Mr·A·D·Bell九八六、萊士利君Mr·N·LesLie八九五、雷文君Mr·F·J，Rnven八八二、麥賽君Mr·P·W；Massey八四六、巴森君Capt·J·J·Bahnson八四三、倍思君Mr·B·D·F·Beitb八四○、其餘數君得票如左、卡奈君Mr·J·W·Carney七三四、休士君Mr·A·J·Hnghes五八九、邵爾培君Mr·A·deC·Sowerby四一八、堪南君Mr·A·M·Cannon三九○馬登君Mr·G·E·Marden三三四、克敏君Mr·H·M·Cwmine二四四、共票數一四七二、廢票三十八、 
[法軍司令馬凱爾大佐今日安葬]  
　　兩處今晨暫斷六通今日爲已故駐滬法軍司令馬凱爾大佐安葬之期、各國防軍、均將參與此禮、自晨間八時四十五分起至九時止、靜安寺路與福煦路因有軍隊經過、暫阻各種車輛通過、静安寺路在戈登路附近遮斷交通約五分鐘、福煦路在亞爾培路與聖母院路之交叉點處、遮斷交通約五分鐘至十分鐘之久、以便軍隊通過、故在晨間八時四十五分至九時間、欲乘車經過此二地點者、請改繞他道、以免延誤、 
[水巡隊布吿並不封船]  
　　代各機關　船　　假　封船拿辦上海市公局水巡總隊隊長梁家幹、昨日發貼布吿云、爲布吿事、照得一二八滬案發生後、難民轉輾播遷、賑品往來接濟、各方機關爲求迅捷起見、毎有臨時嘱托本隊爲之趕僱船駁小輪、以利輪運、雖被僱船駁、必由僱主按給工租　確無强用、惟船戶未悉情狀、尙多懹疑、至發生封船流言、甚日謂賄求可以避免、查僱用機開、實繁有徒、非僅本隊然本隊以警鑒攸關自必嚴密查究、一面與各方商定供僱辦法、藉便運輸凡有僱用駁船直接商知駁船公會、立代妥僱、如誥僱用汽煤輪舶、由市商會逕代商租、所有工租、按照通常發給、旣有工會商會紹介工租得有保證、自無他虞、嗣後本隊對於船駁絶不負代人封僱之勞祇專任通航保護之責、倘有本分各隊長警及假冒本分各隊名義、仍在江面封僱輪者、均准各船戶就近密報、决即拿究、懲辦惟嚴、以安營業而衛航運除呈報公安局備案　分行外、爲此布吿仰浦江輪駁船戶一體知照、此佈、　又聞浦東駁船業、因不加人工會故已函請浦東同鄉會　分别轉行陳明、無論官公機關團體、如必需船艘之時、由同鄉會轉行知照、立即照辦、以資統一、而杜流弊云、 
[吳邁傷害案偵查]  
　　吳邁律師在地方法院吿訴市公安局三科吳科長傷害等情、業奉騐明傷痕、現此案改歸趙之　檢察官審理、業經趙檢察官於昨日下午、飭傳吳邁到案、先行審問理由、再行飭傳吳科長及市公安局拘留所長等到案訊辦、 
[救濟滬西區日廠工人]  
　　滬西區日廠工人、因憤暴日無理侵凌、相率矢誓不再返廠工作、惟在失業期間、生計堪虞、遂具函懇求水災委員會朱子橋將軍接濟、朱將軍遂遣代表江尙青君往滬西區按名施給白米、前後共撥一百七十擔、十三十四兩日在檳榔路四四七號鐵铺內發七十擔、事前由該工人組織之團體分發米票、當發米時、即憑此種米票領米、共收回米票三千五百三十五張、十七·十八·十九·三天、除在上述地點撥發外、復在勞勃生路南孚里三零一六號英華里三五四三號二處按名點發、共發白米一百擔、收回米票五千二百五十一張、在塲監視者、有戰區難民救濟會陳文奎余載臣·二君、又該會救護隊六人·及普陀路捕房探員崔誠克君等、帮同維持秩序、成績非常滿意、前日社會局開失業工人維持會之第二次籌備會時、江君亦往參與、並報吿在滬西區發米之經過情形、昨日各報所載江君報吿浦東失業工人放賑經過一節、浦東係滬西之誤、亟此更正 
[閘北戰區損害登記處結束報吿]  
　　此次暴日侵犯閘北、凡住戰區內者、均受莫大之損失、特設登記處於勞合路、連日辦理登記以來、共有三百零九戶、計洋一百二十二萬五千四百七十五元七角八分、銀九十一萬八百七十兩、將自塡報之表格、　數送至香港路會計師公會、併案統一辦理、嗣後如有被難者、務希直向會計師公會登記、已在勞合路登記者、無須補登第二次報吿結束云云、 
[耶教徒開報損失表格]  
　　中華基督徒前組救國會、嗣以與原有之徐某所辦基督救國會、名詞抵觸、遂更定「復國會」名稱、計分救濟·慰問·宣傳·經濟·總務·五組、推定董景安·丁淑靜·尤樹勳等爲組長、先行收集戰區內之被焚會堂·學校·醫院·及被損之教堂·曁教友私人的生命財產·被害人口之數目·一切材料、一面由派定之代表、轉與國聯調查團接晤、 
[高二分院長整飭法紀布吿]  
　　江蘇高等法院第二分院長沈家彝、昨頒佈吿一道、張貼該院門首、其文曰、爲佈吿事、查民事訴訟、勝訴敗訴、刑事訴訟、有無犯罪責任、全以證據爲憑、法院辦案、惟有根據證據、斟酌法律、以爲判斷、絶無絲毫通融餘地、可以上下其手、本院及特區地方法院法官書記官、業經愼重甄選、當不至有受人請託之事、惟上海租界內五方雜處、人類不齊、深恐有不肖之徒、招摇撞騙、或假稱與某推事有舊、可以關說案情、或冒充某書記官可以探聽消息、欺詐取財在所難免、當事人智識稍有未充、往往受其欺騙、爲此佈吿訴訟人等、如遇有上項情事、應即迅赴地方法院吿訴、一經偵訊屬實、當即依法嚴懲不貸、至本院吏警人等、如有藉故勒索或詐欺取財情理、并仰被害人來院吿發、以憑懲辦、仰即知照、毋得自誤、此佈、中華民國二十一年三月二十二日、院長沈家彝、 
 
 

Page 3

 
 
   
 
 

Page 4

 
 
   
 
 

Page 5

 
 
[英商務參贊白萊德昨日回國]  
　　字林報云、英公使署商務參贊白萊德服務外交、將進三十一年、現以致仕返國今日（二十一）樂拉其布泰那輪船離滬、機任皮爾方自英國低滬、業於上星期接事、 
[周越然中西書籍被燬]  
　　英文專家周越然先生近數年來、所得中西名貴古籍尤夥、收藏於閘北天通庵路三省里五號自建庽所、據間滬變後、全庽被日軍砲火所燬、該庽佔地三十九方、其藏書處名言言齊、藏有宋元明清精本約二千數百種、計一百六七十箱、西文三千餘册、內有絶版者百餘種、古玩二百餘件、及太平天國文件等、悉付劫灰、 
[蓬閬花家橋暫停郵寄]  
　　據郵政當局聲稱、上海郵區內蓬閬鎭花家橋兩郵寄代辦所、因在軍事區内、暫時停辦、所有寄交該兩處之各種郵件及包囊、均暫停收寄、 
[女青年會寄宿舍消息]  
　　上海女青年會狄思威路寄宿舍、自上海爲日兵侵凌、即避難於南京路辦事處、惟該辦事處設備、不適宜於宿舍而他處房屋、一時不易尋着、不得已暫時停辦岡一俟覓得合意房屋、仍當開辦、近將宿舍中各旅客之殘餘衣物及送來各信件等、安放辦事處曽宿該會之旅客、本星期三四及下星期一二毎日上午九時至十二時、咸可前往認領、 
[中央銀行檢查報吿]  
　　中央銀行發行準備第一百十九次檢查報吿云、本會依據中央銀行條例第十五條之規定、對於本行發行兌换劵準備金、負檢查之責、茲於民國二十一年三月十九日、由　洽卿監事、在本行發行局、衆行第一百十九次檢查、用將檢查結果公告如左、（甲）兌换劵發行總額鈑圓二千六百五十六萬零七百十九元、內計、銀圓劵二千三百九十萬零一千五百七十五元、輔幣劵二百六十五萬九千一百四十四元、兌换劵準備金總額、二千六百五十六萬零七百十九元、内計　現金準備銀圓二千零八十六萬七千二百七十五元、是項現金準備計存本行發行庫一千七百八十九萬二千六百四十三元四角五分、存各埠分支行一百三十萬零一千一百七十一元、存同業一百六十七萬三千四百五十九元五角五分、保證準備、折合銀圓五百六十九萬三千四百四十四元、（乙）關金兌换劵發行總額二十五萬元關金兌换劵準備金總額二十五萬元、是項準備金、計美金十萬元、存本埠同業、以定價四○合關金如上數、照中央銀行兌换劵章程第二條現金準備百分之六十、保證準備百分之四十、此次檢查結果、現金超過六十分之數、保證不及四十分之數、核與定章相符、特此報告、中華民國二十一年三月十九日、中央銀行監事會、 
[四行發行準備報告]  
　　第一百十六次四行準備庫、係由鹽業金城中南大陸四銀行聯合設立、專辦發行中南銀行鈔票事宜、每星期公告一次、茲照錄上海準備庫二十一年三月十九日第一百十六次公告如下、鈔票流通額二千一百六十九萬八千二百五十七元、準備金總額、二千一百六十九萬八千二百五十七元、內計現金準備、一千三百九十一萬九千零二十七元保證準備、七百七十七萬九千二百三十元、 
[法租界獲盜多人]  
　　法租界境內、近日常有盜案發生、因此法捕房特别機關通班探員查緝匪類、非常嚴厲、前日（二十一）下午十一時、偵探督察員金九林、率同探目李耀龍·毛金根·副探目張子楹探員秦有裕·周步廣·等巡緝至敏體尼蔭路地方、查見有江北人吳開　、形跡可疑、帶人捕房盤詰之下、果是盜匪、供出同黨匿居公共租界北海路華商旅館雲南路香賓旅館等處、即由該探等先後會同英捕房中西探按址前往、拘獲盜戰賈同發·顧三·顧阿三·李小二子·等五人、又往蒲石路無號平房內陳持家、抄出手槍三支、子彈二十四粒、連同陳楊氏·孫莊氏·陳張氏·一併帶入捕房候究、昨日上午十時半又在香賓旅館續獲沈金標·王金標·張二寶·三名、帶回捕房、合併偵查之下、查得該匪等、於本月十六日上午八時餘愛多亞路四八三號立大木行及海格路海格里三十七號胡毛狗家、於本月十六日下午七時被刦現欵九百六十八元等兩刦案有關、於昨日下午三時、解送第二特院、由刑庭長王綱煦偕書記官朱成焯、開第一法庭訉理、先由捕房律師顧守煕陳明案情、並稱捕房對本案偵查未畢、請求改期再訉繼由探目張子楹報告拘獲被告等情形、并將手槍子彈呈案、經王庭長向被告等逐一略訉之下、遂論准予改期續訉、被告等暫押捕房、 
[刦盜分别定罪]  
　　盜匪周阿二·金漢臣·宋長江·於二月二十六日、持械侵入山海關路長福里十六號居婦趙馬氏家、搶刦鈔洋六百五十元逃逸、後由事主報告新閘捕房、派探將該三盜拿獲、並抄出手槍一支、子彈十粒、旋復查明該三盜前曾搶刦新閘路李翁氏等三家財物、昨晨解經第一特院、吳推研訉屬實、判决周處徒刑十八年、金處徒刑十四年、宋處徒刑十年、槍彈没收、 
[劉心權尋友]  
　　孟德蘭路四十號劉心權函云、聞清兄、見報即速返家、或速函弟處、 
[標金變動力極强]  
　　昨標金有激烈之變動、由高復低、早午間竟計十二兩之差度、初因銀市續跌、又以滙票署張、遂即飛賤十兩有奇、曾逹六百九十六兩、迨午市英美等　轉硬、各號供過於求、謠言亦盛、頓演疲頽之象、旺跌十兩以外、終則稍萎、實乃迭涨多日之反向也、後市停頓、早間五月份開盤即涨十兩零五錢、爲六百九十六兩、大條又跌四分之一、美金跌八分之五、兼之英金掛縮半辦士、美金六二五、然裕和等售出、當爲九十四兩五錢、後回上一兩半、爲九十六兩、各行互做美金卅二元二五、未錢時志豐永亁昌祥來售、又四月英金九辦士○六二五可做、僅十分鐘貶去五兩、九點三刻爲九十兩、嗣後各號出納紛歧致價亦有二兩餘盤歴、至十點光景由恒餘志豐永及空方補進、並間某銀行購買現貨、人心便好、十點廿除分重見九十六兩、往後萬興順利元亨大興永等出售、立退四兩、十點半左右爲九十二兩、匯市尙穩銀行、互做四月英金九辦士○六二五、　面上鴻康永物品源泰福泰亨等均進、又好起三兩、將届十一點時爲九十五兩二錢、鴻康永等　勇脫售、殆英金見鬆、近期可结九辦士一八七五、美金卅二元三七五、又謠東省有變化、人心大怖、便驟然打破九兩、旋後旺跌十兩、於十一點至十一點半有二兩升降、猝爲八十四兩二錢、頃刻一般空頭及檯面上來進、遂已哄上四兩、爲八十八兩、但賣風不戢、計志豐永等相繼脫售、重見小面、迨正午收盤爲八十四兩、比較前天回落一兩半、按前市二小時半、最大價九十六兩、最小價八十四兩、計有十二兩迴顧揭價照美金核計七百五十九兩、計撳六十三兩至七十五兩、比上日多撳十六七兩、登賬三月七十七兩、八月七十八兩、五月八十四兩、補水七十七兩、赤條計抑小五錢檯面上交易複什、 
[先令改縮半便士]  
　　銀行內盤轉挺爲萎昨日匯豐各匯均掛縮二檔、計英金半便士、爲一先令八便士八七五、美金六二五、計三十一无六二五、香港回大二五、計七十五兩三七五、印滙縮兩羅比七五、爲一百十五羅比法匯跌十四法郎、改爲八百零八法郎、德匯縮二馬克七五、爲一百三十三馬克二五、荷匯縮一盾七五、爲七十八盾半、坡匯漲三兩二錢半、爲一百三十三兩半、銀行內部轉挺爲萎、金價晨鋒午挫、有十二兩起仆、終稍回低、惟英匯結果與前午比較尙縮三一二五、實因美英匯兌報升之趨勢、美金亦僅縮去一八七五、形勢穏健、亦爲大條銀續縮之由來、華商出納無常、交易甚見擁擠、自滬變以來、久處沉寂、而今漸復原狀也、計英金成交六七萬鎊、美金約共五六十萬元、內以各行互做者尙稱不鮮、金帮扒塞各異、其中亦有套頭者、又大連帮會做英美匯兌、以買進先令、遂出美金云云、 
[洋釐微俏銅元放長]  
　　昨日銀洋狀况、惟洋厘較前日差爲俏利、早市爲七錢一分三厘半、午市復昂半厘、爲七錢一分四厘、銀拆仍無更動、早午市均爲一錢、銀行掛牌亦如舊而爲四分、劃頭加水計爲二錢强弱、做出匯劃票欵、早市二十四萬四千、午市四十四萬、錢票早市二萬五千午市一萬五千、照市减水二毫半、銀行買賣、早午兩市各三十萬、錢莊拆票交易一百餘萬洋公單收解二百九十餘萬、銀公單收解三千三百餘萬、銀行收解、計華商一百四十餘萬、外商一百八十餘萬、小錢莊買賣三十餘萬、輔幣市情、殊爲平靜、江南小洋早市爲六錢二分六厘、午市僞六錢二分八厘、交易早市二千角、午市三千角廣東小洋、早市爲六錢二分九厘、午市無更動、交易早市五萬五千角、午市三萬角、銅元又放長三千文、爲四百十二千文衣牌早市二千九百三十九文　午市二千九百四十二文角坏二百五十九文、貼水三十五交、早午市同、 
[銀價跌風又起]  
　　昨接倫敦二十一日電訉、大條銀均縮二五、計近期十七便士八一二五、遠期十七便士八七五、美印均賣、中國初進後出、市穏、收市後美國依然傾售、故市呆滯、又據紐約電、美銀價亦縮六二五、計現貨二角八分八七五、孟買市跌十五元、計五十五羅比零四安那、倫滬匯兌縮二五、計一先令九便士七五、英對美小去二五、計三元六角四分六二五、美對英又升一分二五、計三元六角四分八七五、 
[天氣報吿]  
　　徐家匯天文臺昨日下午四時三十分氣象預報云、揚子中游、天色多雲、上海天陰、浙江及福建海濱陰雨有霧、因江西發生低氣歴、向東北東方進行所致、沿海自馬鞍島以北風勢加勁、戒將轉爲西北風、又昨日下午三時前二十四小時內、本埠氣温最高五八·六、最低四六·零、去年同日最高七九·七、最低四九·五、 
[來函]  
　　逕啟者、刻閱責報載有東南自衛軍案、捕房檢出信內、間有傅小海三字句斷績、無可案解、不勝疑駭鄙人自九一八事件發生以後、即自大連遄歸息影滬濱、貴報所載、雖「小」「筏」有别、而音殊相同减恐親友傳聞、以訛傳訛、用爲函逹、請即登入來函欄內爲荷、此致申報館編緝部、傳筏庵啟、二十一年三月二十二日、 
[國要內電行政院决議改組鄂省政府]  
　　夏斗寅任鄂省主席　　石瑛爲南京市市長　　國難會議改期舉行　　（南京）二十二日行政院第十四次會議、出席汪兆銘·陳紹寬·石青陽·陳銘樞·劉瑞恒·顧孟餘·陳公博·羅文幹、列席彭學沛·陳儀·段錫朋·黃維嶔（財部菸酒印花稅處長）、主席汪兆銘、决議案如下、㈠决議、湖北省政府委員兼主席何成濬委員兼民政廳長朱懐冰·委員兼財政廳長吳國楨·委員兼敎育廳長黃建中·委員兼建設廳長方逹智·委員何葆華·馬登灜·彭介石·陳光組·應免本兼各職、並任命夏斗寅·朱懐冰·沈肇年·王世杰·李書城·孔庚·孫繩·程汝懐·晏勳甫·爲湖北省政府委員、並以夏斗寅爲主席、朱懐冰兼民政廳長、沈肇年兼財政廳長、王世杰兼敎育廳長、李書城兼建設廳長、 
㈡决議、　湖北省政府秘書長彭介石應免本職、任命楊在春爲湖北省政府秘書長、㈢决議、任命石瑛爲南京市市長、 
㈣决議、　國難會議會期改在四月七日舉行、 
㈤內政部汪兼部長呈請任命楊廷樞爲福建省思明縣縣長、决議通過、 
㈥內政部汪兼部長呈以察哈爾省陽原縣縣長劉志鴻調署張北縣縣長、請任免案、决議通過、 
㈦軍政部何部長呈請任命劉仲荻爲陸軍第八十九師上校參謀處長案、决議、通過㈧軍政部何部長呈請任命潘善齊爲陸軍獨立第三十八旅旅長案、决議、通過、 
㈨軍政部何部長呈請任命劉紹先等十員爲陸軍第四十三師旅團營長案、决議、通過、 
㈩海軍部陳部長呈請簡任林秉周爲海軍陸戰隊第二獨立旅旅長案决議、通過、㈩㈠鐡道部顧部長呈以本部秘書鄭寶寗業已停職、遺缺擬派梁綸才接充、請任免案、决議、通過、 
㈩㈡上海市市長吳鐵城呈請任命葉天倪、爲本府秘書、孫璞爲秘書兼科長、朱鳳蔚、爲科長、吳子祥爲市金庫庫長案、决議、通過、 
㈩㈢上海市市長吳鐡城呈請任命兪鴻鈞爲本府秘書長、殷汝耕爲參事、麥朝樞爲社會局局長、温應星爲參公安局局長、金里仁爲土地局局長案、决議、通過、（二十二日專電） 
　　（漢口）傳中央已內定夏斗寅爲鄂主席、朱懐冰·沈澤年·李書城·有分長民財建廳說、警備司令將由該部參長葉蓬代理、（二十二日專電） 
[粵傳孫科抵澳]  
　　陳濟棠派代表進京　　香翰屏辭公安局長　　（香港）傳孫科二十一秘密到澳、粵派程天固·胡繼賢·往晤、（二十二日專電）　　（香港）鄭龍光代表陳濟棠、定二十三晋京、黃紹雄電吿在京就後備軍總指揮後、即南返、組後備軍三師（二十二日電） 
　　（香港）閻馮代表二人二十三可到省、陳濟棠令區芳浦招待、（二十二日專電） 
　　（香港）陳濟棠約二十天後始返省、（二十二日專電） 
　　（香港）香翰屏辭公安局長、將由何　繼、（二十二日專電） 
[吉自衛軍已攻佔帽兒山]  
　　煕洽軍隊繳械潰散　　寗古塔完全被包圍　　梨樹鎭亦已吿佔領　　（哈爾濱）東鐵哈鋖線帽兒山今晨爲自衛軍攻佔、煕洽軍繳械者二連、餘潰散、午刻日飛機一架往偵察、自衛軍頃分爲數十枝隊專在哈綏綫及哈東進出、海林站牡丹江站間、二十晚王德林軍與日軍發生激戰二時、寗古塔日軍往増援、王軍退却、丁超到延壽縣指揮軍事、（二十一日專電） 
　　（北平）中東路西段之安逹站及轉搏
克圖站、連日均有非正式軍隊襲擊、丁超部曽襲擊帽兒山站、（二十二日專電）　　（北平）外訊、昨晚吉林南方大荒溝子有非正式軍三百名襲擊、日方派鐡路守備隊迎戰、日方死傷甚衆、同時有五百名在吉敦路廣泥川方面襲擊開吉林裝載傷兵之日甲車、日方受重創、（二十二日） 
　　（北平）外電、滿鐡線大屯附近、昨晚發現義軍三百餘名、破壞鐡橋、列車不通、（二十二日專電） 
[三姓]  
　　梨樹鎭穆陵逆軍、經我軍擊潰、完全佔領、二十二日日飛機至延壽方正各處、擲彈數枚、均無重大損失、（二十二日專電） 
　　（長春）吉林全省義勇軍極爲活潑、寗古塔完全被包圍、、形勢險惡、（二十二日日聯電） 
　　（東京）據今日此間接到日方軍訊、敦化東北五十里一帶之義勇軍、　昨與日軍激戰、據稱、日軍死十三人、傷十五人、義勇軍死傷較多、聞他處之義勇軍同時亦甚活動、長春以南之大屯車站、曽受襲擊、鐡軌一段被毁云、（二十二日路透電） 
[寬甸一度激戰]  
　　（北平）東北義勇軍餘人十日在寬甸四區與日軍四十餘人、激戰一書夜、日軍死二、我無一死傷、民衆要求停戰、我軍退附近山中、（二十二日專電） 
 
 

Page 6

 
 
申報第二張六 
[并綏署昨成立]  
　　重要人員均已發表　　馬福祥富雙英返平　　（太原）綏署二十二成立、各人員均發表、秘書長賈景德、參謀長朱綬光、副宫長馮鵬翥、下設八處、計總務·高管城、秘書·曾遯、軍法·王懐明、軍械·周維翰、軍需·郭殿屏、參謀·楊垢、军務·傅鵬海·軍醫·薄桂堂、（二十二日專電） 
（太原）馬福祥·富雙英·二十二午返平、閻及各要人均送行、（二十二日專電 
[下關日艦近况]  
　　開走四艘留二艘　　日領仍留艦辦公　　（南京）日本停泊下關兵艦、原爲六艘於上星期接該國海軍省訓令、已調回國三艘、茲據日領館消息、現停下關之蹇號巡洋艦、亦定二十三日晨調滬、至平戶天龍兩巡洋艦、則暫駐下關、（二十二日電）　　（南京）日本領事館自遷移下關日艦岳陽丸辦公以來、迭經我外部派員交涉結果、僅有少數普通戰員回鼓　領事館辦公、至總領事及副領事等、則從未進城、頃據日總領上村向人表示、擬俟上海會議成功雙方簽訂恊定後、再行搬回领館辦公、（二十二日專電） 
[汪精衛談軍民分治步驟]  
　　政府有斟酌緩急之自由　　（南京）行政院長汪精衛爲現役軍人不兼政務官問題、二十二日向記者發表談話如次、此次本人在二中全會報吿施政方針中、有一條現役軍人不得兼任地方政務長官之規定、應於最短期間次第實行、已得二中全會之通過、關於此主張、並非本人單獨之意見、乃多數武裝同志爲現役軍人而又兼政務長官者所自動請求、並有同樣主張、提出於二中全會、一併通過、惟所謂次第實行、仍予政府以斟酌緩急之自由、此爲軍民分治初期應有之審傎也、至於近日所謂旅京同鄉驅某救省團等等紛向政府請願並在报紙上濫登廣吿、旣非依法成立之團體、又不依請願之正當手續、流弊甚大、政府决不能接受其請願、且當予以查禁、（二十二日中央社電） 
[馬占山將赴各地演說]  
　　（北平）馬占山甘心助逆、將出發各地演說僞國理想、冀安人心、並對軍隊速發欠餉、（二十二日專電） 
　　（北平）吳偑孚以日人謀建滿蒙僞國、昨電班禪、請轉電內蒙各王公勿惑邪言、鞏固邊隅、（二十一日專電） 
　　（哈爾濱）趙欣伯專就僞國立法院長、瀋市長由大連公議會員閰級韜充任、（二十一日專電） 
[首都對調查團籌備招待事宜]  
　　（南京）國聯調查團秘書長哈斯養電、謂京中招待秩序、該團甚滿意、惟希望與新聞界時常接近、多交換意見、不必爲一次之談話拘朿、外部亦贊成此種辦法、惟須待哈斯來京時、作一度商議、始能决定、聞該團已改定二十八離滬二十九可抵京、（二十二日專電） 
　　（南京（外部派組之招待國聯調查團委員會、於二十二日下午四時會同地方機關代表在該部開會、討論籌備招待事宜、一切辦法、大致均已决定、又聞國聯調查團在滬調查戰區稽延時日、有改定二十八日來京消息（二十二日專電） 
　　（南京）政訊國府主席林森·行政院長汪兆銘·以國聯調查團將於本月二十八日來京、爲表示歡迎該團起見、擬於第一日由林主席在國府歡宴、第二日由汪院長在鐵道部歡宴、以敦友誼、（二十二日專電） 
　　（南京）京市各級學校長、二十二下午四時開會、討論歡迎國聯調查團辦法、當議定各校學生行列總路線、並指定各校長爲糾察、訓育主任爲指揮、又推定陳裕光吳貽芳爲大學部代表、張鈁周寄高劉芬賢爲中學部代表、李清悚劉渤張履芬爲小學部代表、（二十二日專電 
　　（北平）顧維鈞電平、謂國聯調查團定月底來平、北寗路特備車定二十六前開浦迎接、（二十日專電） 
　　（天津）北寗路預備顴迎國聯調查團專車、二十二開往北平、經高紀毅檢查後、定二十四開往浦口、（二十二日專電） 
[美麥尙有一部未到]  
　　（南京）美友息、美麥尙有三分之一未運到、大約夏間可運完、至變價僅百萬元之譜外傳變價稍多、不確、現長江淮河一帶築堤難民、三十萬不給工價、只發美麥　沿江淮難民已蓋草屋二萬餘所、（二十二日專電） 
[津浦路警務科長就逮]  
　　（南京）劉峙在豫據報、有漢奸預備在焦作發動、當經捕獲吳仲壯·供出津浦路局警務科長孔廉伯有關、劉電京密拿、昨已獲案、當復劉候派員携證來京迎提、（二十二日專電） 
[贺國光赴徐公幹]  
　　（南京）京畿警備副司令賀國光赴俆公幹、軍會派參謀長申聽禪暫行代理、（二十二日專電 
[軍部查禁封僱米船]  
　　（南京）軍政部京辦事處布吿、凡運米船隻、一概不准封爲軍運、（二十二日電） 
[蔣介石等定期宣誓]  
　　（南京）軍委會京辦事處正副處長、蔣委長已委林蔚錢卓倫充任、蔣等並定下星期一在國府行宣警禮（二十二專電） 
[外交界某要人談滬案]  
　　（南京）外交界某要人談滬停戰基本恊定、我國已表不有商議可能、日政府亦似已同意、定二十三日在各國監視下開正式會議、外部因國聯决議案中日兩國遵守至何程度、雙方有隨時報吿國聯之責、故已將停戰商議經過電吿顏代表、轉吿國聯、（二十二日專電） 
[孝試院經費困難]  
　　（南京）孝試院京辦事處訊、戴傅賢來京尙無確期、該院因經費困難、致辦事頗感棘手、全國普通孝試原改定本年六月舉行、如各項經費有着、並不發生其他影響、當可如期舉行、（二十二日專電） 
[首都輪渡基礎工程]  
　　（南京）鐵部首都輪渡基礎工程、一二月內可竣事、購船合同、該部已於三月十日與行商代表在倫敦簽訂、該件於件本年底可到京又聞引橋合同約本月有人可簽訂、其材料於十月底到京、預計明年三月可全部完工、（二十二日專電） 
[鮑文樾自平南下]  
　　（北平）張學良派鮑文樾爲駐京代表、鮑今晚赴京、（二十二日專電） 
[歐亞一號機飛西安]  
　　（北平）歐亞一號機昨抵洛、今晨十一時飛西安、下午二時半到、定二十四晨回航南京、洛陽站無線電臺撫已通電、西安站正由技師郝恩等裝設無線電、（二十二日專電） 
[章太炎在民大講演]  
　　（北平）章太炎等下午在民大講演、題爲改良代議制、大意自一黨專政以來、舉措多失當、刻應實行代議制、作民衆代言機關、但立法權不應由代議機關、應由全國人民普選機關執行、使民衆有可决與否决權、（二十二日專） 
[宋子文允撥平津敎欵]  
　　（北平）平津院校聯會接赴京催代表李書華等來電、稱宋子文允撥敎欵七萬元、李等日內回平、（二十二日專電） 
[駐平日兵演習巷戰]  
　　（北平）今晨九時日軍百餘人全副武裝、携輕重機槍、在東單牌樓東長安街王府井大街南口一帶演習巷戰、內一區署長恐出意外、派警照料、十一時日兵回營、（二十二日專電） 
[青海代表請卹錫埓圖]  
　　（北平）青海代表興薩佛等電中央蒙委會轉國府優卹錫埓圖、并飭屬緝兇懲辦、（二十二日專電） 
[增加郵資之反對聲]  
　　（北平）北平郵務工會反對郵件加價、將向全國郵務總會建議、作一致表示、（二十二日專電） 
[蔣伯誠到濟慰間韓]  
　　（濟南）蔣伯誠今日由平來濟、韓到站歡迎、蔣談、奉總座令、來慰問韓主席病并將住濟辦理黨務、（二十二日專電） 
　　（濟南）韓談、必須三路軍餉有辦法、國 
稅機關始可交出、（二十二日專電） 
[魯南匪請求收編]  
　　（濟南）魯南匪張黑臉·石增福·毛學亁·楊廣勝·王常有·等共三千餘人、槍枝齊全、請求收編、韓令暫緩（二十二日專電） 
[濟南捕獲共黨多人]  
　　（濟南）本省共黨史丹林派與特羅斯基派鬥爭頗烈、特派向官方吿密、昨捕獲重要共黨二十餘人、（二十二日專電） 
[賀段竄擾皂市西南]  
　　（漢口）賀段殘匪、尙存二萬人、竄擾皂市西南、徐源泉在漢與蕭之楚會商進剿方略、决一週內總攻、蕭日內即赴應城轉前方指揮、現剿匪軍前部已與匪接觸、（二十二日專電） 
[何健聲明未截國稅]  
　　（長沙）何健聲明未截留國稅、因國稅中有收鹽稅約六十餘萬、焑酒印花特稅約三十餘萬、以之充軍費、尙不敷三十餘萬、（二十二日專電） 
[閩省防軍擴充三旅]  
　　（福州）省防軍擴充三旅、餉由陳國輝劃一部、餘由省府接濟、木商船商擬自組內河護商隊、恊同沿溪駐軍辦理運送、（二十二日專電） 
[杭市長打消辭意]  
　　（杭州）杭州市長趙志游辭職、省政府慰留、已打消辭意、（二十二日專電） 
[浙省交通委會成立]  
　　（杭州）浙省交通委員會成立、每月經常費、由省政府及建設廰保安處共同負擔、（二十二日專電） 
[國外要電日議會中芳澤演說外交]  
　　報吿滬變經過　　顛倒因果朦蔽事實　　重視東省利益　　扶助獨立操縱政權　　緩和對俄關係　　各項縣案迄無解决　　路透二十二日東京電日外相芳澤今日午後在國會中宣佈外交政策、言釀成上海危局之事件、及嗣後之戰事、歴時頗長、議員甚注意聽之、芳澤之言曰、余在國會上次集議時、會討論日本所遇之較重要的對外問題、今日余將茲後所發展之各階段、報吿國會、並陳述余對此之觀念、日政府鑒於中國境內之反日運動、曽乘種種機會、向中國當道力言取締此運動之必要、乃中國置之不理、反日運動遂愈趨愈烈、上海鼓噪尤甚、一月九日上海民國日報披露大不敬於日皇之文字、一月十八日日僧一人與其同伴、爲中國暴衆所毆傷、此事尤足激怒日僑、蓋彼等忍受不斷的反日運動、歴時已久、在數月艱苦情形之下、其忍耐力幾已吿罄也、上海日總領事奉政府之訓令、爲此兩事、向上海吳市長提出嚴重抗議、同時并要求解决、吳市長對第於第一事件答覆吾人要求、無甚異詞、至關於第二事件之要求、雙方討論頗久、最後吳市長亦承認我方條件、日當局接得吳市長一月廿八日之復文後、預料時局將有進展、改採取觀望態度、靜候中國當局履行其允諾、同時集中上海一帶之十九路軍態度險惡、從事備戰、上海工部局爲預防中國軍隊或民衆在租界內騒動起見、决採防範辦法、故工部局一月二十八日集議、宣佈臨時緊急狀態、而駐滬列强軍隊、皆於是日依照事前所定共同防衛之計畫、在租界各部份担任防衛聯務、日軍所担任之處爲閘北、當日軍正在閘北區域內佈防時、華人對外之射擊、故日軍被迫採行自衛行動、據外傅之情報、似謂日本陸戰隊於華方已依允日方要求後、竟自開火、實則此事眞相適如余所述也、吾人猶竭力阻免時局之愈瑧嚴重、曽兩次與華方議定休戰但每次皆因華兵之行爲、而休戰破壞、二月十八日吾人所提出華軍應退至某點之要求、爲華方所拒絶、於是二月二十日吾援軍乃會同陸戰隊、實施强令華軍撤退二十基羅米突之工作、此項工作三月三日完成、上海事件發生後、中政府即請國聯行政會施用會章第十五條、此案後因中國之請求、交國聯議會辦理、日政府之意見、以爲滬案僅爲地方事件、非可引起决裂之性質、至於東三省事件、不獨敵對行爲未曾復作、且此事現已根 
 
 

Page 7

 
 
[接國外要電]  
　　據會章第十一條、操於國聯行政會之手中、而調查團亦離歐洲、從事調查中國境内所有之實在狀况、故此兩事、皆無適用會章第十五條之法律上理由、　我政府根據此種見解、抱定不可轉移之保留、而參加國聯行政會與議會之討論、三月十一日國聯議會通過一議案其中有爲我政府所不能接受者不過一點、因此我代表奉政府訓令、提出抗議、陳說日方對於適用會章第十五條之理論、並拒絕投票東二省在其對中國本部之關係中、佔有特殊地位、而東三省人民亦極仇恨军閥治權、故在去秋東三省政府傾覆後、地方領袖維持境內和平與秩序之努力、逐漸變成自治運動之形式、前任省長及其他領袖、近方宣佈獨立、日政府接到新政府外交當局三月十二日來文、内穪東三省新獨立國業已成立、吾人對此來文無他舉動、僅非正式承認收到此文而已、但若新國政府果能如其宣言、眞正尊重現有之條約及外人之權利、而忠實遵守門戶開放之原則、則余確知其合於新國之最好利益也、關於日俄漁權之各項懸案、自去歲年度、即在莫斯科接續談判、然迄今尙無結果、從兩國間之友誼上着想、吾人亟欲得相當圓滿解决、兩方政府之意見、現已逐漸接近、吾人對此　頗稱欣慰、日政府决計繼續努力、逹到我方所提各點、藉使吾人於條約上應有之合法權利、得有保障、日本最近之外交發展、余已簡述之矣、從政治上着想、我國於東三省之利益、固極重要、然於中國本部、日方之權益均屬經濟性質、故南京政府及國民黨如能放棄其排日政策、努力謀獲國內之和平統一及經濟之繁榮、則兩國間之友誼、自可完全恢復、無庸疑慮也、抑尤有進者自東省事件、尤其是上海事態發生後、歐美之空氣對於日本不能完全諒解、此動空氣、純係因中國方面淆亂事實或其他誤會所致、余深信西方各國之與情、將逐漸傾向日方云、 
[軍費追加預算]  
　　犬養請國會贊助　　日聯二十二日東京電犬養首相本日在衆議院之演說、要旨如下、政府鑑於重大時局、希望諸君贊同緊急國務、政府因前届議會解散、昭和七年度歲入歲出總預算及各種特别會計預算、均無成立、决定依據憲法條章施行上年度預算、唯上海滿洲事變經費之支付、有緊急不得已者、特召開臨時議會、提交追加預算案及法律案等各種重要案件、中國問題日本除確保遠東和平、保護日本權益及日僑生命財產之外、並無任何意圖、日本又無領土的企圖、尊重門戶開放、機會均等主義、已經迭次聲明、中日兩國現在關係、極爲複雜、然如中國能舉反省之實、則其解决並非難事、政府切實希望中日關係早時復原云云、 
[日軍出動滬滿]  
　　荒木陸相稱；　　較諸俄日戰役　　意義尤爲重大　　路透二十二日東京電陸相荒木今日在議會演說、謂滿洲局勢距安定之期尙遠、故仍須隨時注意、滿洲之和平、就國防點而論、實與日本至有關係、故目下駐滿之日軍仍須維持、如有可能、尙需增加、　此事現正在當局考量中、荒木又詳述滿洲與上海兩處之軍事發展、末乃莊重宣稱、所牽涉各問題之遠大、其影響於日本、在某某數項、較之俄日戰事更爲嚴重云、據觀察時局者意見、荒木之力主維持滿洲日軍現有之戰鬥力、乃欲以兵約三師團永駐滿洲、而不復如去年九月十八日以前僅駐兵一師團也、 
[俄日相互否認從事軍事準備]  
　　日軍集中中東路線　　廣田稱目的在保僑　　路透二十一日莫斯科電駐俄日大使廣田、答覆蘇俄外交次長加拉罕之詰問、聲明關東半島之日軍、現密切注視白俄之活動、並準備於必要時、制止反對蘇俄之政治活動、廣田言及滿洲新政府、一再聲明日本遵守門戶開放之原則、並否認加拉罕所稱日軍行動破壤朴資茅斯條約之說、謂日軍在中東路線之運輸與集中、目的在保護生命財庼產、並無戰略作用、日本定遵守朴資茅斯條約之規定、日本絶無駐兵於中東路之意云、廣田旋詢間加拉罕關於俄軍集中於俄韓邊界及在該處建築飛機塲事加拉罕答稱、凡此傳言者無根據云 
　　哈瓦斯二十一日里加電拉逹維亞龐誰斯基將軍、於三月十八日塞貢尼亞報（里加之俄文報）發表一文、略謂、近來莫斯科對於遠東事件、異常注意、日本欲用中東路運輸日本軍隊、曾向蘇俄磋商、此爲人所共知之事、最近六個月中、蘇俄增加遠東軍隊、並將喀拉斯諾牙斯克之第二十六師團、即稱爲史丹林師團者、調至海參歲北部之斯巴斯克、並將第十八軍及第三十五游聲師團之參謀處、自伊爾庫次克移駐赤塔、至於沿海省份新組織之技術隊、及其各種手段、爲報紙所不發表者、尙不在內、由此種種、可見蘇俄已準備防衛其在太平洋沿邊之利益、而中東路之北部、尤爲其所注意、蓋此段鐵路如被放棄、則海參崴及大彼得海灣必至喪失、顧此處海灣、蘇俄於一九二○年即開始經營、而所費已屬不貲、其能拱手讓人乎、　　哈瓦斯二十一日倫敦電　下院議員提議請求國聯會、調查蘇俄軍事準備之情况、外交大臣答稱、國聯會對於非會員國之境內、除經該國請求外、不能担提議調查任何事項、 
[特羅斯基覆舟避登孤島]  
　　漁船經過獲救　　捷克之行取銷　　路透二十一日君士坦丁電　被逐俄國要人特羅斯基偕友二人、乘汽船出游於瑪摩拉海、不意氣候變化、倐起怪風、船觸礁石、特氏與二友乃棄船登一孤島避難、島名犬島、荒無人烟、特等三人露宿終夜、寒氣侵迫、今晨有漁舟經過、始救出之、特氏原擬赴捷克國休憇、但土政府未能担保他日返土國時絶不予以障礙、而捷克政府亦撤銷准其入境之前言、　故特氏今已取銷其捷克之行、 
　　國民二十一日莫斯科電　蘇俄政府今日聲明特羅斯基全家及其同黨若干人之護照、概行作廢、此後諸人將爲無國籍人、即他日取得他國國籍後、持新護照重入俄境、亦將立加逮捕、 
[美國南部颶風爲災]  
　　國民社廿一日紐約電　阿拉巴瑪州中部、今日突有大暴風發生、災情極重、據最近之報吿、死者一百○六人、傷者二百五十人、惟官方恐尙不止此數、因一時該地交通隔斷、各地詳細報吿尙未送出也、災情略重之區爲北堡、風到時房屋齊倒、火災隨之而起、無人灌救、致婦孺死者尤多、死屍有懸掛樹杪者、有埋於灰土者、情殊惨酷、 
[德詩聖哥德百年祭]  
　　哈瓦斯廿二日德國魏馬電　本日此間舉行詩人哥德百年紀念、　蓋哥氏於一八三二年三月廿二日殁於此處也、哥氏舊居仍保存其幽雅之風景、每一巷曲均留有紀念、今日街市上遊人極爲擁擠、各公署均懸聯邦及都侖齊邦之旗幟、 
[公電]  
　　南京來電　各報館均鑒　頃致日內瓦國際聯合會電、文日潘變以還、吾東北人民呻吟於日本暴力下者逾半載矣、近且肆其併呑朝鮮之故智　唆使叛徒組織滿洲僞政府、復妄言出自民意、冀淆世界聽聞貴會茲已派調查團東來、於日本狡詐欺詐之陰謀、必能據實報告大會以暴露眞相於世界、尙望諸公力持正義、以連我領土之完整、以解我人民之倒懸、以完責會愛護和平之使命、至滿洲僞政府旣爲受日本之脅誘所組織、不僅東北人民誓死反對已也、謹電陳懇、祭任迫切等語、又致國聯調查團電、詞意相同、不復具錄、暴日之傀儡僞國叛跡昭著、尙望一致反對、無任企盼、東北旅京同鄉救國會叩個、 
要聞 
[日政黨呈瓦解]  
　　政友會內部分裂　　民政黨甚礎動搖　　大衆黨反對轉向　　政友會　長崎日日新聞云、因中橋文相辭職問題、漸次形成政友會之大分裂、目下政友會败之鈴木派·與久原派·床次派對峙抗爭、互相傾軋、愈形激化、政友會內各議員、意見異常糾紛、久原系幹部、以此次鈴木法相調任內相之運動陰謀者、爲鳩山文相與森書記長、故决意於議會開會時、提出彈劾、是鈴木派之對久原派、已若水火不相容矣、一方床次派、將加入久原派、反對鈴木派、因此之故、閣員中頓呈四分五裂之狀、即鈴木法相鳩山文相及森書記長等、對抗床次鐵相·前田商相·三土遞相、他如高橋藏相·山本　相、亦微露反鈴木態度、、預料來日議會、久原之反鈴木、勢必發生重大衝突、而犬養首相　尙堅持鈴木繼任败相之議、政友會败部分崩之危機、可立而待矣、大阪每日新聞云、犬養對內對外、常不問鼎之輕重、擅以已所信任之人、奏請閣員、致招政友會內部之不滿、釀成各派之傾軋、由此足證犬養總裁已乏統制政黨之能力、內閣運在殆若砂上樓閣云　　　　民政黨　國民新聞云、民政黨若　總裁、因鑒於黨內不安、基礎動搖、積極拉　黨員、最近曾勸誘宇垣大將入黨、並運動安逹派復黨、但宇垣之入黨、安逹派極力反對、且安逹之復黨間題、民政黨之中樞幹部、亦不同意、惟黨內之安逹之派分子、與此次總選舉時得安逹之援助等幹部以下分子熱烈運動安逹復黨、因此民政黨內、已分裂爲現狀維持派·字垣派·復黨派、此三派之意見、錯綜紛雜、各　極端、咸謀樹立新黨、若槻力主維持現狀、然民政黨內部之動搖、已瀕於危境矣、　　勞農大衆黨、東京朝日新聞云、全國勞農大衆黨、日前由幹部五人、提出轉向於國家社會主義之意見書後、　十四日在黨本部、開常任執行委員會、報告全國勞動與全農新瀉縣　聯合會各本部之情形、討論善後處置、黨首麻生以及全體幹部、均謂現下適値反動時期、主張死守打倒帝國主義、與極端反對戰爭之黨義、斷然反對轉向於國家社會主義、全塲意見一致、同時將提出轉向國家社會主義書之望月源治·圖文　　華盛·一今村等岩內善作等五人除名、並爲尊重民主思想起見、定於二十三日午後、召集中央執行委員會、决定政見、故屆時必發生重大波瀾、而大衆黨分裂之兆、亦漸暴露矣、 
[日本與僞國將締結條約]  
　　第一步締結農業通商等條約大阪每日新聞云、日本政府現雖靜觀各國之情勞、但不久將形式的承認滿洲爲獨立國、　一方因實質的直接開始折衝各問題、故在最短期內、當與滿政府締結廣汛的條約、以期日滿兩國、根本的刷新、蓋滿洲國欲確立國基、設非先進國日本之援助、究不能逹到目的、　今日本方面、擬先與滿洲國訂立農業契約、通商條約、以及其他重要條約云云、 
[僞朝立朔經過]  
　　鄭孝胥等行三跪九叩禮　　各部虚有名目無人辦事哈爾濱通訉、長春僞朝立朔之傀儡　、業已閉幕、此後如何搬演、須視背後提綫者之如何搬弄以爲衡、溯溥儀於三月八日下午三時到長、由　式毅·趙欣伯·張景惠·鄭孝胥·羅振玉諸人伴行、馬占山·煕洽·金壁東·及僞官吏數十人、在長歡迎溥初進榷運局改設之僞參議府、　沿途中日軍警戒備極嚴、長春縣政府则預先迫令民衆由軍警之脅威、持旗夾道歡呼萬歲、九日下午三時、在僞執政府行就任式、（執政府在市政籌備處）張景惠跪　金質國壐、臧式毅跑獻政之印、鄭孝胥首先行三拜九叩禮、繼熙洽·張景惠臧式毅·趙欣伯·馬占山·同列跪拜、其餘僞文武官吏二十餘人同列跪拜、儀式一如清制、祇少一俯伏金階口呼萬歲而已、僞文官參拜後、滿鐵總裁內田康哉、代表日方參謁、并致一頌詞、行禮時間約歴一小時、禮畢、即由關東軍日參謀長三宅、提出日滿攻守同盟條約、由僞執政簽字、十日午前十時、舉行僞官吏親任式、發表僞政府人員如下、執政府侍從武官長張海鵬、侍從武官艾迺芳·金卓、文官長寶煕、 
 
 

Page 8

 
 
　　國務總理鄭孝胥、民政部總長賤式毅、次長葆康、軍政部總長馬占山、次長王静休、外交部總長謝介石、財政部總長煕洽、次長孫其昌、實業部總長張燕卿、交通部總長丁鑑修、司法部總長馮涵清、參議院議長張景惠、副議長湯玉麟、參議張海鵬·袁金凱·羅振玉·黃福、監察院長于冲漢、立法院長趙欣伯、威式毅熙洽馬占山爲奉吉黑三省長官、十二日午前舉行第一次僞國務會議、商量向日方借欵二千萬日金事件并締結新約、請於日方承認各事、并改稱長春爲京師、設京師害兵司令、委德楞額充任、設警察總監、委吉林警務處長佟長餘充任、各部雖有名目、并無辦事人員、不過日方宣傅、乃像煞有介事耳、現在决定軍政部設被服廠內、交通實業兩部設自强學校內、司法部設道勝銀行內、民政部設陸軍醫院預定以一千萬修建僞都各部院址、但須俟借欵妥恊後、方能撥欵興築、日內將由僞外交總長謝介石名義、發表對外宣言、藉以探聽列國之空氣、在列强無表示以前、日本方面、佯爲不聞、不先承認、惟東北多數民衆、對僞朝之樹立、異常憤慨、故希望中央政府迅下命令撻伐之耳、（十三日） 
[黑軍紛起反馬]  
　　第三旅在黑河獨立　　程志遠不與馬合作　　蘇炳文在满海舉義哈爾濱通訊、馬占山自變節後、其部下紛紛表示反抗、如程志遠·蘇炳文·及駐黑河之第三旅某團是也、該團於三月十日早、樹反馬之旗、組織救國軍、并逐去其團長、惟當時有一連軍隊、受該團長之煽惑、反對斯舉被大多數軍隊、將其包圍、發生巷戰一小時、即將該連解决、團長逃逸、市街間於下午恢復秩序、沿黑龍江岸附近各市鎭之保衛團警甲均與該軍一致行動、第八騎兵旅長徎志遠、旣因黑河駐军反馬、認爲同一志趣、故於十二日率全旅士兵向黑河開去、以期沿邊劃地經營、不與馬占山合作、程部爲馬之基本軍滿之黑軍護路司令蘇炳文、所部第二步兵旅、沿愽克圖站直抵滿洲里·扎蘭諾爾、人數約在七千以上、蘇爲黑軍將領中頭腦最新者、反馬行動、醖釀多日、至本月十三日始爆發、駐滿洲里之蘇部一團、則先於三月五日、反對當地市政局舉行之僞國建設慶祝會、市政分局長李建文恃日領之援助、照萬進行、蘇軍遂以賣國奴而逮捕之、同時海拉爾·愽克圖各地、所有蘇軍駐在地、均禁止慶祝僞國、本月十三日早五時、蘇軍宣布反馬時、满站蘇軍、全埠出動、沿街示威、高呼打倒僞國·打倒馬占山賣國奴等口號、各街放有步哨、於鐵路工廠旁、實彈鳴槍一排、表示澈底反對僞國及馬占山、商店因不明底藴、咸閉門不開、日商店旭昇號有籐井健吾者、於軍隊示威時、堅欲衝過隊缐赴日領館、遂遭槍殺、其他日人大恐、紛紛入日領館、至午後秩序恢復、日僑乃急電哈埠之日軍第二師團長多門、謂滿海一帶、已届不穏、海拉爾·愽克圖之華軍、將有暴動、須趕速出兵、保護僑民、多門已有允意、値本莊繁於十四日午間自遼乘飛機抵哈、即開一會議、認爲出兵滿洲里爲不可能、必要時、或許令駐黑龍江之日軍派一部開至海拉爾、本莊又因馬占山由長春到哈、乃催馬即行回黑、先行籌劃、可用一和平辦法、勸蘇炳文取消反抗行爲、馬因於十四日午後三時、遄返黑垣、本莊則擬十五日乘飛機去黑、聞日方對满洲里之出兵、所以不敢遽行者、緣蘇俄於近一週來、積極在北滿購買軍食、大批運往赤塔、蘇俄報紙、又謂日方援助白俄、將襲佔遠東俄地、軍事委員會乃派布爾海留　（即加倫）　將軍爲遠東紅军總司令、於日前到海參崴、即對紅軍訓話、謂帝國主義向蘇俄進攻、赤軍應準備一切、須發其鼻青臉腫云云、意何所在、日方自屬明知、故不敢逕派军隊赴滿站、以避日俄之正面衝突、至丁超李杜所率之吉林自衛軍、分駐於方正實清密山等縣、熙洽近仍乞日軍恊助前往解決、但吉東山深林密、日軍殊無此種勇進胆量、故關東軍司令部、擬於日內派土肥原恊同煕洽代表李桂林·張恕、前往說降、預定會見地點爲哈綏線之珠河縣、李丁電覆、已允姑爲一談矣、（十四日） 
 
