# 1912 - 12 - 4913977

 

Page 1

 
 
   
 
 

Page 2

 
 
評諭 
[諭軍事時代之民政]  
　　唐末五季。海内雲擾强鎭雄藩。擁兵处衛。神洲禹域。豆剖瓜分。帶甲百萬。宰制六合。由是幅員之大小羣。各視其帶甲之數以爲衡其。尤甚者。爲鯨吞爲鯢食。干戈相尋。民生塗炭。亘五六十年而易姓受命迄。未有已此無他。軍政權重。民政權輕。凌鑠鈐制。尋仇無已時也。 
　　何則。天下者個人之積也。寧以文治光四表。不當以武力雄一方。雖擾攘之世。不得不以兵甲保和平。暂置民政于軍政下。以苟求其一日之安寗。然司閫寄者。宜兢兢以扶植民政爲心藉兵甲以保障和平。不可遽以權力相雄長致。民政範圍。胥受軍界之干涉也。 
　　開會公推松府民政司法財政各總長。事論之處。今日之世界。當刻刻以維持統一爲天職。削除府階而改編州縣。以直隸於都督府之下。此非出於地方官制之規定。程都督曾以通行各屬者乎。即曰北庭顓爲一方計也。則其事固宜報告都督。俾一省民人召集議會。酌改官制。以資治理。亦何必汲汲焉以整理各屬事宜之故。而置地方官制於不顧耶。 
　　且夫松郡鈕司令。非卓卓乎當今之賢者哉。熱心革命。以改良政治爲已任。吾蘇之人。久已欽崇之如泰山北斗。一舉一動。爲全省之儀型者也。今日者。以松軍司令之名義。忽焉而爲囊括全郡之舉動。姑無論各屬民政人員。宜楖由各州縣議會公舉。不當由軍人。號召各界。干預民政已也。假令松郡首倡。而各地效尤。淮揚然。常鎭亦然。寗蘇之重地。將恃何餉以治事耶嗚呼。星星不滅而俄已燎原。涓涓不絕。而濅成江河。竊恐他日之大局。有不折入於唐末五季之趨勢而不已者。先聖有言君子之過也。如日月之食焉。吾亟望鈕司令之顧全大局。扶植民政。愼勿使今日之干涉。致貽後人之口實耳。 
[專電]  
　　民軍豫備北伐擬借滬寗火車在津浦鐵路軌道上運送軍隊 
　　聞黃興將充北伐大經畧以徐紹槙駐寗管理軍務 
 
 
 

Page 3

 
 
　　藍天蔚親率步兵一標開往烟台由巡洋艦三艘魚雷艇三艘護送产前往（以上南京） 
　　袁世凱有派唐紹怡重任議和專使之說如唐堅辭則改派梁士詒 
　　聞民軍允將漢口漢陽作爲中立地卽使和議决裂該兩地將畫出戰綫之外 
　　袁世凱擬在漢陽漢口等處留兵三千人以防武日襲擊一面再派大隊南下力攻南京 
　　淸廷一再電迫奉天度支司命其接濟軍餉該司無以應已自請辭職 
　　定州王某在順直諮議局陳請改造共和民國以救危亡惟主張大統領應舉滿清肅親王不知何意 
(以上北京） 
[公電]  
　　廬州張司令電黎黃兩大元帥伍外交長各省督司令各報館均鑒袁世凱以停戰議和爲緩南攻北之計竟令倪嗣冲於十月二十四夜攻破潁州殘害民軍十餘名肢解火焚慘無人理現朱家寳又受袁命令率兵十五營分紥亳州太和潁州一帶與倪軍會合計共二十餘營志在圍攻壽合牽動安慶一面東下聯合張勳以奪長江之閫朱家寳假安徽巡撫名義威嚇愚民人心尤易震動鎭浙援兵雖已漸至但力薄恐難抵禦守江必先守淮上此一定之理務乞諸公念皖北爲軍事要點速撥大軍助戰俾不致梗塞北伐孔道破壞江南大局和議期滿各省有無戰事倪嗣冲破潁違約已蒙伍外交長與英領事向袁嚴重交涉究竟如何解决統祈速示倪現在潁勒捐不分貧富銀洋之外益以五榖衣服首飾等件潁民痛苦不堪迭向敝軍報告能將倪軍早日驅逐出境亦該處人民之所歡迎也淮上國民軍駐正陽行軍司令張綸叩 
　　南京陸軍部電各光復省都督各軍政分府各軍總司令均鑒本部爲購運械器具材料等事統一起見現在滬建設購運處業經派員前往分别辦理此後凡各省派員赴滬購辦軍械者必先經本部認可發給護照轉飭該處紹介會同辦理以資便捷再如須赴外國購辦者亦須先經本部認可通知滬軍都督發給護照始可前往以昭鄭重除分電外合先電達請查照辦理可也陸軍部眞 
　　南京徐紹楨電黎副總統各省都督各軍司令長各軍政分府伍司法總長各報館均鑒紹楨現奉大總統委任南京衛戍總督所有聯軍總司令名義即行取消謹佈楨眞 
　　雲南臨時議會電軍政府曁省議會鑒　光復後我軍舉動文明秋毫無犯巿面照常比户稱慶軍政府成立辦事機關較前敏活自都督以下皆和衷協力日籌進行雖蒙自新招之兵營内小有叛變旋卽撲滅外交了結和好如初現在各廳州縣均知注意邦交之重各埠商人敎堂敎士皆由各地方認眞保護並無他虞秩序完整大局甚安茲特據實電告以紓遙厪電到請即登報爲感雲南臨時省議會銑　　南昌馬都督電黎副總統黃陸軍部長伍外交長各省都督各司令官公鑒故省已照會高等顧問官吳介璋副官胡承祜爲中央參謀部參謀員除另給正式公文并電禀係大總統外特此電告贛都督馬正月十號 
　　安慶胡萬泰等電滬軍都鑒聞士官生馬林被嫌拘縶萬泰等誼屬同學如無確實證據懇乞釋放實爲德便胡萬泰吳和宣李乾璜古緖餘張瑞麟段光融張武劉屏周郭廷康金鼎彝合叩 
 
選舉都督投票都各府代表梁有立沈鈞儒莫永貞章述交王澤灝王螢金兆棪詹鳳藻王韌殷汝驪項華　光復黨員雷家駒夏鍾澍吳文禧朱自强孫冠生毛景麟參議陳毅顧乃斌黃元秀朱絅裳莊景仲共二十二人蔣君尊簋以二十二票當選全體一致歡迎蔣君尊簋已允就職謹此佈聞全浙各府代表光復黨員代表參議部代表叩眞 
　　浙軍政事部電各報館曁大淸銀行杭行資本官商各銀二十萬申行計欠杭行四十萬除商股應由申行劃給外查劉問芻欠申行十五萬當即發封西湖劉莊備抵不敷之欵仍向申行追 
 
 

Page 4

 
 
特告浙軍政事部印眞 
　　松江軍政下分府電各報鑒松軍分府今日邀集各部界開會已分推陳陶怡君爲松府民政總長朱書樓君爲松府司法總長雷繼興君爲松府財政總長張師石君爲松府財政副長專整理松屬各縣事宜特此佈聞松江軍政分府總司令钮眞 
　　陳汝慈君電各報館轉南洋華僑諸公鑒蒸電已悉汝慈自愧才疏德薄恐不能勝此鉅任但旣以身許國自當勉力奔馳候報告孫大總統曁各省都督後定卽招募雄師日夜訓練認眞操演擇日起行以副所望所有餉需一項匯存何處祈電示知謹此佈覆並候放安陳汝慈謹叩文 
附錄原電各報館轉陳汝慈君鑒滿奴奸詐和議萬不可恃吾人特在南洋開特别軍事大會（十一月初四日）籌備軍餉四百萬公舉公爲北伐大元帥請出視事毋負所望華僑叩蒸 
　　蕪湖電各報館鑒孫黎頃已方歸於好黎致孫電文云安慶軍下府孫都督鈞鑒和議恐不可恃敝軍將士義憤塡胸誓與敵軍决一死戰現已編成支隊不日出發援鄂餘候籌備完全陸續上駛我公道德學問素所心折卽今日崇拜之誠亦與初未嘗少異前日之役並非宗嶽本懷惟是約束不嚴咎實難辭悔何可及際此北虜未滅袁虜方張詩云兄弟鬩墻外禦其悔每誦斯語竊所痛心惟我公大度優容盡釋前嫌勉圖大局無任感盼再查敝軍馬隊砲隊缺乏尙多乞我公於駐省炮軍隊内抽撥若干會同前往果使天心默佑克告成功則宗嶽藉此爲贖過之端我公卽由此而得以德服人之譽傳之天下萬世不特足爲民國歷史之光且令後之人聞風興感不致以私害公其禆益於大局者夫豈淺鮮故他人頌我公爲一代之豪傑而宗嶽則尤盻我公爲不世之聖賢敬佈區區伏維鑒察孫復黎電文云黎堃甫君鑒天禍吾皖兵亂相尋民軍光復以來各省政權劃一人民皆盻共和之欒吾皖獨處傾側危難之中外侮未除内憂且迫誰爲致之筠實負百咎莫逭頃奉來電君將率師援鄂義聲所播足令北虜魄喪君誠皖人能爲皖任過筠尤愢恧無極所需炮馬自應供給省中砲隊遭亂殘餘所存亦尟前復爲黎副總統借去管退砲四尊今惟有備文俟君到鄂時撥歸我軍應用馬隊已散失無餘無可措置諒亦君所知也戰機將啓風雲異態筠日於江上盻望旌旗以備勞我君子勗我士卒行見君戳力公敵樹偉築於江漢筠不武亦與有榮焉公何日行盻電覆毓筠 
　　厦門旅滬同鄉電厦門南聲報全閩報參議會轉蔣君玉田鄭君少石曁北伐軍全體鑒敬悉出發在邇吾鄉健兒能爲同胞吐氣爲鄉黨增光欣幸奚似何日蒞滬當與旅滬同鄉會公表歡迎王少文曹育文莊嘯國叩 
[譯電]  
　　據確實消息不日將有民軍行抵烟台民軍現佔據浦口至古城之鐵路 
　　有美兵五百名將由小吕宋啟程前往天津其數較原定者大减惟目下已足敷用（以上北京） 
　　英國領事　萬巨君已赴莫干山調查番爾格脫君被殺一案聞當地之人謂行兇者只有數人該英人近正收得銀幣數百圓故遭此刧 
　　此間民軍擬於本月十五日邀請外人茶會補祝新年（以上杭州） 
[要聞]  
　　中國光復史 
[唐紹怡續任和使消息]  
　　捷報云今晨（舊曆二十四日）上海有某某數領事署接北京公使館電音謂袁世凱已重派唐紹怡君爲議和專使惟據唐君自言並未接有此項消息但知某某數領事署確曾接到此種電音耳唐君現仍寓李德立君處今日曾訪伍廷芳代表面商一切 
[唐紹怡仍請淸帝遜位]  
前日唐紹怡。又有電致京請淸内閣代奏略謂朝廷旣願將國體付諸公决其公天下这心爲薄海所共欽惟大勢所趨萬衆一致臨時國會仍用正式選舉法非半年不能蕆事民軍萬難承認且恐曠時日久轉生意外之變反與皇室諸多不便務祈俯順民心早日遜位則民軍念禪讓之德皇室待遇必極優隆除密將優待條件電量内閣外謹請代奏云云袁世凱旋卽覆電謂吾公旣已辭職該電未便再行代奏說者謂袁早已抱定破壞和局之心故不願 
 
 

Page 5

 
 
代奏也 
[美國將先承認共各矣]  
　　字林報云日本某報載鈕約電信謂本月三日美國務股員在國會集議時議長提議美國從速承認中國之共各據謂此舉爲美國外交政策上最要之事故此議可望採納 
又美國國務大臣諾克司君聲稱美國並不反對中國建設共和政體 
[南京新政府近事]  
　　字林報云昨接南京電稱南京諸事進行頗爲活潑孫總統宣言如議和無效彼將親統大軍北伐并謂民軍已過淮河現離徐州僅四十英里 
　　財政部組織完全財政卿陳錦濤君昨乘滬寗專車由滬來寗 
　　民政部現由總統及各代表專心組織頗具條理 
　　下關泊有民軍兵艦十二艘大約總統將於此兩日間舉行閱艦禮 
　　南京城中時有游民冒充軍士勒索搶劫等事由特别警察隊拘獲數人業已正法據孫總統宣言凡屬騷亂之處均將組織憲兵隧頒行軍律以保地方秩序云 
　　昨日有外人數名往見總統外間謠傳謂係磋商借欵事宜惟據政界聲言目下財力甚足斷不致有借債之舉 
　　各省代表每日均在行政處集議必有旁聽劵者方可人聽 
　　財政卿陳錦濤君力辯共和政府并未與外國訂有借欵條約且謂共和政府現因發行公債劵財政頗爲裕如雖從前曾有借欵之議然毫無端緒云 
　　陸軍總長連日編制各軍預備北伐聞已派定柏文蔚率師由皖北直攻河南黎天才統浙粤各軍向湖北荊州會合湘軍北上徐寳山林述慶分統各軍向臨淮徐州會攻山東李爕和統光復軍由海道向秦王島直攻直隷現在各軍所備皮衣野砲均甚充足惟因停戰期内和議尙未决裂只得陸續出發一俟通知彼軍卽可發令進攻矣 
[袁世凱之魔力不小]  
　　淸東督趙爾巽聯合直魯黑吉等省電致各親貴略謂軍興以來餉糈浩大部庫如洗外助亦窮幸各路軍士深明大義抱定保存君主之宗旨惟餉源將竭借貸無方若不妥籌接濟譁潰在卽公等積資甚厚又與國家同休戚諒不肯坐擁鉅資置危亡於不顧務懇公等慨念時艱速集二三千萬以助軍餉查上月僅發关半餉各路軍隊尙能矢志靡他此次感公等出資慨助其感激奮勇又當何如從此轉危爲安朝廷之福亦公等之幸也現聞各軍盼望軍糈如旱望歲已調查公等資財甚悉若仍多方推諉漠視國家該軍生命所係必有慘毒之對待設因此而大局决裂公等身且不保何有於財孰害孰利望速圖之云云或謂此舉與姜桂題等各軍官致親貴之函皆出於袁世凱之指使蓋欲借此恫暍滿人使之出資助餉則袁又可與民軍續戰也 
[俄人干涉蒙古之外論]  
　　大陸報載陽曆十一月十一日華盛頓電云此間輿論謂俄國對於蒙古之舉動必將引起萬國重大之問題故美政府頗爲憂慮聞國務部已與駐華美公使逐日通電磋商此事而美政府對於俄日之舉動亦異常注意夫俄國此舉有無他國效尤雖不可必然各國對華之態度本極變幻莫測各　　　表面頗覺可觀而皆别存一意見於其中即以最近之英俄波斯事件觀之殊令人疑及英日及俄日所訂这中國與中國與中亞條約或尙有秘密之理解也 
　　又同日東京電云俄國對蒙之舉動此間聞之不甚注意蓋已早料有此也大約俄國於著手之前早經各國承認故悍然行之而不顧而日政府之某機關報則謂英國將步俄國之後塵在西藏有所舉動至是則必引起各國干涉中國之舉矣 
　　又同日聖彼德堡電云俄政府以長文宣布俄國對蒙之舉動内謂蒙人宣告獨立之後來請俄國保護俄國當勸其設法與淸政府訂一條約然後由俄政府從兩方面之請出而調停此事故俄國曾照會淸政府申明蒙古獨立之性質務須保全不得侵犯如在蒙組織中國軍隊及移民住居等事皆當停罷並謂俄 
 
 

Page 6

 
 
國對於蒙古並無侵佔土地之意惟蒙古如脫離中國而獨立則俄因在蒙有重大之利益不得不與蒙十爲商業上之交誼云 
　　又同日北京電云中國因訌未已故俄國蒙古之交涉已移至聖彼德堡由駐俄華使與俄政府談判聞淸政府擬與俄國討論鐵路問題内包俄國議築恰（恰克圖）庫（庫倫）鐵路與西比利亞接軌一事至俄國其餘之要求清政府均擬拒絕之　　又大陸報云有人以袁世凱擬將外蒙古售與俄國可得價三千萬羅 
卜之說告財政卿陳錦濤者陳笑而言曰俄國目下不必付價儘可佔取此地惟日後吾人仍必向之取回耳故俄國如果允付代價實屬虚擲黃金蓋吾人前已宣布凡革命。軍起事後清政府與外國訂定之條約借欵我人悉不承認云 
[灤軍反正始未記]  
　　此次灤州軍隊宣布獨立係抱定不流血主義故當時鷄犬不驚并不願與清軍以武力相見乃清軍秉其蠻野之性質。必欲小題大做以一試其殘酷之手段而於是戰局成矣今灤軍以兵力不充後援未至故已暫行解散以待再舉茲將起義始末情形備紀於下 
　　山海關附近共有軍隊二十營分駐永平湯河灤州等處均係淮軍惟灤州尙有第二十鎭軍隊三營陽歷一月一號由第一營管帶王金銘第二營施從雲提倡起事王懷慶聞此消息卽由開平帶領護軍數人馳往彈壓及至灤州卽被軍隊拘獲并允舉爲大都督王素狡猾佯允之且謂現在軍餉不足當赴城内富紳李君處借款充作軍餉遂趁機逃避及軍隊偵知追之已無及矣王於二號逃至開平急分電北京政府派軍勦辦并囑京奉鐵路局停止火車經過灤州以免軍隊奪車北上而北京政府則急調派原駐石家莊之軍隊十營乘坐京漢火車至豐台換車丰赴灤州防堵 
　　另一訪函云灤軍第七十九標起義時王懐慶實贊成之故彼時尙佈置砲隊一營於抛瀾汀山上復分駐步隊一營於灤站及附近窪里雷莊等處然因第三營張建功意存觀望而湯河之第八十標奉天之第七十七標七十八標各援軍均未能同時到灤適接徐世昌一電勸其解散於是王懷慶頓改初志設計遁去 
　　第一營王金銘第二營施從雲至此知事不妙遂收隊移駐灤州城內并向各紳富商借銀洋二萬元充作軍餉及見清軍赴灤州者勢將圍困佯作就撫狀於十七日早將由天津開赴榆關之第十五次慢車扣留直開北京以圖進攻不料行至雷莊王懷率所部淮軍將鐵路拆毁一段該車因之出軌而淮軍即乘勢放槍猛擊灤軍猝不及備漫散過。半僅餘七百餘人已失戰鬭之力遂被清軍圍獲三百餘人均各投繳軍械施王兩管帶亦被擒所餘灤軍爲清軍追入灤州城內者亦只得暫行就撫惟清軍因此遂將各紳商家搶掠一空王懷慶旋發令繳械者給洋十元無械者給洋五元一律遺散囘籍惟施王兩管帶則將送往天津云此十七日事也 
　　十八日王懷慶致電陳䕫龍謂已收回灤城所有灤東各站均各無恙現在京奉全繳肅清請轉電郵傳部派員修理即速開車云云然十七日尙由石家莊調來第三鎭步砲十營由協統陳文潤乘加車第十四次開往開平表面上爲防駐湯河奉天等處之兵隊恐有響應實因聞海路北伐隊已乘新銘輪船抵秦皇島故調第三鎭爲堵截計云　　又聞袁世凱已與各公使商定保護京奉路線辦法除英國派兵四十餘名保護唐山路礦外尙派一隧駐保古冶法國亦派一隊駐紥楊村日本則駐紥山海關其德俄駐紥地未詳 
　　順直諮議局永平府議員傳圻李達舟兩君由原籍電致該局去灤車站停票民心驚惶請局交涉開票以安民心而便交通灤軍可望和平又據灤州工程司電稱今日灤軍各隊已移紥在灤站背後山頂上及附近雷莊各山目下車站尙屬安靖又據私家電稱灤軍已舉灤州牧朱佑保爲民政長惟該軍因接上海伍代表電報暫緩進行靜候國民會議故該軍并無絲毫擾亂之舉動云云據此以觀則軍確有和平之意清軍實有意。發難耳 
來函 
[伍廷芳温宗堯來函]  
　　武昌起義後廷芳等迭承各省軍政府推舉辦理外交綆短汲深自知萬難勝任茲以時勢孔急分屬國民何敢自耽安逸遂爾勉承諄命三月以來謹愼將事總覺力與心違於民國大局未能稍有裨益欲進行則吾才旣竭欲引避則於義未安瞻願徬徨彌深内疚今幸内閣成立受代得人廷芳等已於十一日交卸嗣後各處外交事件均睛與新任外交總副長王君寵惠魏君宸組接洽王君等學識淹通一切措施必能悉臻妥恊廷芳等奉職無狀未能爲國民稍效微勞乃蒙各省軍政府不加譴責俾釋重負毋滋罪戾其爲感悚豈可言喩謹布謝忱伏維公鑒伍廷芳温宗堯謹啓 
 
 

Page 7

 
 
   
 
 

Page 8

 
 
   
 
 

Page 9

 
 
[上海烟業同行公鑒]  
本公司爲同業維持公利起見爰於初四日下午邀集各家公仝商議整頓價目均各贊成當即商定批發零售實價准自本月十一日起各同行一律實行共謀公益各自遵守同保利權特此公布 
　今將價目開列于左 
派力品海每大盒　批一元六角八分　批一元四角五分 
派力品海每小盒零售四十八文　零售四十文 
　英美煙公司謹告 
 
 

Page 10

 
 
接要聞 
[袁世凱借債之苦心]  
　　自南省盡爲民軍所有淸政府。械餉兩空乃注意於鐵路之進欵。而京漢爲軍用之線。商務蕭瑟津浦初成南叚卽爲民軍佔領北段每月進款不足三萬開除局所經費只萬餘金耳惟京奉路線自軍興以來每月進欵不下二百萬目下亦有一百萬之譜庚子之變聯軍曾拆某段鐵路和議後諸國賠欵數百萬存於英國某銀行言明此款除修鐵路之外不許作别用數日前袁世凱欲提取此欵而某銀行不許遂作罷論又因京奉鐵路集股尙有盈餘數百萬現存於英國匯豐銀行内袁世凱垂涎已久託人向股東關說提取應用日前回電不允故不得已託京奉鐵路總辦李載之向礦務局洋總辦那森以買煤回價立合同息借洋二十萬元銀十四萬兩運京應用合同第六條言此款袛許作該鐵路尋常用度吾誰欺欺天乎茲將其合同錄左 
　　（一）京奉路願礦務局將京奉路前已付礦務局八萬墩之煤價退還該煤爲機車塊煤係京奉路由礦務局所購取並已付價因此訂定以下條欵 
　　（二）此合同簽押之日礦務局付京奉路洋二十萬元銀十四萬兩此洋銀卽京奉路購礦務局機車塊煤八萬墩所付礦務局之價 
　　（三）京奉路應允歸還煤價除尋常應用之煤每月至少四千墩 
　　（四）每月歸還煤價由礦務局當付京奉路運煤運貨之運費項下扣除 
　　（五）爲以上之利權京奉路應允於此八萬墩煤内每逢月底結算凡有尙欠之煤按每年十釐行息此利息仍由京奉路代礦務局運煤運貨之運費内扣除 
　　（六）第二欵内所付京奉路之款祗許作該鐵路尋常用度 
　　（七）京奉鐵路應允竭力代礦務局預備空車在該局煤礦井口以備運煤之用如有短少車輛之時須先儘礦務局使用 
　　（八）此款未付完之先鐵路代礦務局運煤不得加增水脚京奉路代他礦運煤亦不得較礦務局更省 
[趙爾選與顧人宜議和]  
　　清東督日前特派某標統會同諮議員前往莊復一帶與顧人宜等議和茲聞已經解决共議條款八件業由顧人宜允可（一）莊復二城各安插民兵一百五十人由官家發餉（二）官家撥給賑款一萬元（三）查懲擾害莊復之軍兵。（四）前被軍兵奪去之槍械一律照價賠償（五）顧人宜被人誣控之案須查明其人治罪（六）官民兩軍死傷相抵（七）復州東四區區巡等官由民選舉（八）前此官家查抄財産。悉數給還聞業於日前在大娘娘廟雙方認可簽字矣 
[烏里雅蘇台宣告獨立]  
　　北京外交團接聖彼得堡電外蒙古烏里雅蘇台現已組織臨時政府宣告獨立組織政府人員除召集各部落王公訂定權限外一面遣使赴俄請俄政府代向中國政府關說承認其爲獨立國云 
[皖省追悼先烈]  
　　安慶初次革命由徐烈士錫麟與陳君伯平馬君子彝等槍斃清撫恩銘不幸同時遇害今幸皖省光復由其弟徐君偉檢殮遺骸扶櫬回浙安葬當經軍政府廣發傳單定於陽曆正月九號在西門外同善堂開追悼大會當日自孫都督以及各界到會者約數千人并有女學生百餘人隨同吊慰開會後卽將徐君木主迎入城内徐公祠内安設并以陳馬兩君爲配享沿途并有軍樂隊護送觀者塞途頗極一時之盛 
　　皖省第二次革命之時有砲隊司書生李君潮棟隨同熊君成基起義遭難乃因身後蕭條遺有老母孤苦無依近年來僅以縫紉度日今幸皖省光復孫都督蒞皖人民漸次樂業李母親至軍政府禀請無卹孫都督以其子爲國捐軀。深堪嘉尙其母守節撫孤遭此困苦尤堪憐惻特賜以狐裘女襖兼賜多金復將已乘之綠呢大轎派衛隊護送至清節堂居住特别優待以終餘年所有清節堂之孀婦卽委李管領以資模範 
[潞州民變之確耗]  
　　山西潞州猶爲清廷據守現聞此處民變擊毁學堂及辦理新政諸紳住宅雖經出示免捐仍不停息潞郡南鄉一帶已擊毁多處十一月初五晚又飛布傳單。集合四鄉同時起事聲明一二日進城城内外居民雖稍驚慌而齊聲稱贊。謂此舉爲正當之事似有望其早來者至民 
 
 

Page 11

 
 
軍一部分現在平陽府洪洞一帶左右屯駐聞日來與河東淸軍正在開仗云 
[溫州內訌續記]  
　　温州陳項兩派黨爭日劇分據機關各樹羽翼分府徐定超不敢爲左右袒致永壽平陽樂淸瑞安等縣土匪藉兩黨爲名四出焚刧甚至白晝圍城竪旗立寨大書扶淸等字樣種種橫流駭人聽聞瑞安爲兩黨根據地情形尤爲危急民事長符璋無術調和涕泣求去者屢矣現見大勢瀕危突然帶印赴郡哀求更替業經徐分府急電都督請示續又經前軍事長黃曾枚電禀略稱曾枚自十月二十三遵章解任爲分府留郡辦事曾經漾電報案昨瑞安符令璋潛來郡城繳印。瀝陳近日黨爭劇烈去志甚决際此匪亂未定。民食不濟鄰邑復有妄人煽惑險象環生情形甚急職父紹第籌賑辦團困難萬狀倘行政官廳一日無主則胥役紛擾莠民隨逞影響所至立卽糜爛職父無術補救反將首受其害務祈迅電分府嚴飭符令卽刻回任一面由省遴員接代兼程赴任職父與枚咸十年在家避地初欖不幸蹈此荆棘之域前攖黨禍不嫌冒瀆痛切上陳前瑞安軍事長黃曾枚卦 
[浙江聞見錄]  
　　杭垣戒嚴和議無效開戰在即而各屬匪報重疊更不得疏於防範昨由蔣軍統密飭憲兵及駐省兵隊一律戒嚴復於廿四日知照警署照會浙路公司將望江淸泰二處車軌城門分設巡所專司起閉如有特别事故或專車出入援照各城門成案一律發給對牌以利交通而資愼　　重興敎育浙省學校擬自新歷四月起一律開課且光復以來省府各校多半爲軍事機關似宜從速修葺亦於三月内先行準備所需修膳薪水兩項自四月起應一律作正開銷擬自届期通告各學校撙節開支總期與辛亥年預算有减無增一面將敎育預算提出議會各情移知財政部核復施行 
[蘇人歡迎莊都督]  
　　莊思諴都督蒞蘇後卽經各界遍發傳單云江蘇莊大都督業於昨晚蒞蘇茲定於十一月二十四日下午一時在護龍街怡園開大會歡迎並當面懇請憲節常駐蘇垣以資鎭懾而保治安届時務請各界惠臨以襄盛典云云。現已派人在怡園預爲佈置届時當有番熱閙也 
[贛省最近大事記]  
　　馬督携眷晉省贛垣政事部長賀贊元近因組織臨時議會與諮議局互爭權限頗有齟齬業經雙方電潯行轅請示核辦馬都督閱電後。以事關重林擬於元月七八號携眷晉省監視投票添選各屬新議員一名以便迅速開議 
　　收回用人大礶馬都督諭云府縣知事爲親民之官各局稅欵爲餉項要需此項人員關係軍民至爲重要必須愼簡廉幹之員。前往接辦人民方蒙實惠倘濫行委用則上何以裕餉源下何以蘇民困公私交病莫此爲甚本都督有見及此曾經會議决定縣知事以上由本都督親任並裁撤釐卡五十餘處以除商民之障碍區區苦衷。當爲該部所共悉也不料近日以來政事財政部委任各員仍多自行委派然後呈報殊非本都督澄叙官方整頓稅務之初心自令以後該部擬派各項人員必須先將名單開呈並於單内註明各員詳細履歷聽候傳見。再行核准委用 
　　臨時議會選舉贛省臨時議會於元月六號在諮議局召集初選當選人投票複選是日十四府州共到新舊議員二百數十人當請護理都督高等顧問官吳君介璋蒞塲監視吳君答以須與政事部長賀贊兀議妥再行到會當有劉景烈君宣布意見謂臨時議會旣經馬都督承認批准賀贊元一人何能阻撓果軍政府不認惟有通電各屬不納租賦云云一時鼓掌如雷文羣君相繼演說謂無論何如今日 
必須投票不如再由諸位推舉數人南謁吳顧問官請其監臨否則或用電話通知亦可次由某君演說謂議會旣已批准賀贊元竭力反對豈議會遂作罷。論乎不如卽請舊議員當塲監視一切大衆贊成後恐手續不周徒貽口實主張公推舊議員傳壽康詹聯芳羅詮三人前往軍政府報告今日之事無論有無監督定須實行經衆决議遂投票選舉 
　　僞統獲供正法奉新縣著名痞棍前淸武生帥康仁平日武斷鄉曲鄉民畏之如虎光復後以圖奪權利邀集帥康智帥康田宋匯川將族中桶會經費招募兵士四十餘名其告示曰中華民國統領帥某某字樣前被該邑紳士告發奉都督命令飭第三標速派幹兵一隊將帥康仁等獲案解省經執法課長面請都督派委軍務部次長李柏年爲臨 
 
 

Page 12

 
 
時判官提出全案人犯供認招兵出示係帥康仁所爲伊等不過附和帥康仁無言可辨俯首直認不諱李審判官乃請都督府召集兵官將帥康仁於元月五號在前淸撫轅梟首示衆以昭烔戒 
[泰州槍斃漢奸]  
　　定字營管帶劉某前在泰州一帶謀爲不軌經徐寳山君拿獲正法餘黨均已招撫留充本邑保衛兵不意有某弁兵等故態復萌又於前日勾結漢奸二人秘密會議當經張司令長幹卿窺出情形立拿訊究供認實係漢奸到泰州偵探軍情張司令隨將漢奸二人及某弁一人一併槍斃以昭炯戒 
[重慶光復之眞相]  
　　重慶自十月初二以來已經光復只因消息不通久未得其眞相今得渝友來函補錄如左 
十月初二日午刻代表蜀軍政府張都督旣至朱道有基叚令榮嘉鈕守傳善及舊統領李湛陽等相繼蒞至相約交印於城會張都督親率衝鋒隊炸彈隊亦蒞城會衆人就席見彈隊輙避席移徙或梭巡他走鈕傳善出席兢兢曰吾江西人乃漢人非滿人蓋因匿名書中有捉拿端鈕二滿人故云張都督正告之曰足下漢人贊成復漢否非滿人贊成排滿否曰贊成贊成當衆取筆紙大書中華國民鈕傳善立誓驅除韃虜恢復中華平均地權建立民國倘渝此盟神人共殛書畢大聲宣讀紳商等亦鼓掌稱頌於是張都督鈕知府李統領及在會紳商兵士均各剪髮以示反正剪髮後鈕傳善乃以其印信關防拱手奉之張都督張都督旣取印信遂與投誠反正之人偕出城會同往朱有基署而朱已舉族偕逃不知所往衙署爲之一空蜀軍乃以舊巡警總署爲都督府其巡警坐辦楊體仁上下執事亦皆逃竄矣是日夏都督之時林司令官紹泉亦統重兵入城軍政府根基遂愈鞏固矣 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[伍代表對於各國之宣言]  
　　民國議和總代表伍廷芳君。以袁世凱任意反覆和議無效。特於前日親往南京。謁見孫大總統面陳一切。旋卽返滬。將袁世凱違背公法詳情。分咨參預議。和之六國領事。謂袁有意破壤共和。此後如因戰事延長。致列。功在華商民。或受損失統歸袁世凱負其責任等語。聞各領事。已將兩方面一切情形。電禀駐京公使。轉達各國政府迅卽察核 
[禀准拆除上海城]  
　　上海公民姚文枬等通呈蘇滬都督曁民政總長民政長文云爲呈請事竊查前淸光緖三十一年間上海紳士姚文枬等爲城垣阻碍。商埠難興。集議公决拆去城垣。修築馬路。使城厢内外。蕩平坦直。爲振興商埠之基礎。公同具呈蘇松太道袁詳請核准旋因守舊紳民不無反對僅於舊有七城門外先行添闢尙文福佑拱辰三門以便行人出入較諸盡拆城垣之便利相去固不啻霄壤也夫。揣當時反對拆城者之意。豈不以城垣之設。賴以限戎馬而衛民居。乃何以此次大漢光復。九月十三日以前。城内居民。負笈擔嚢紛紛遷出。以城中爲險地。而爭集於無城之所。此又文枬等所大惑不解者也。比奉行知省議會議决。城改爲巿。固將使城内外地力聯絡貫通。一切便利。則城垣實爲障礙之物。而上海縣城外東西北三面。均爲租界。十六鋪迤南馬路。外濱黃浦。内逼城堙。展拓旣難迴翔無地。欲使商埠興盛。非亟拆城垣不可。方今組織共和力圖進化。文枬等開會公議。仍擬將上海城垣拆除改築寬闊馬路。竭力整頓。俾全巿街衢一律修治。非特内地商務。可以振興。卽租界人民。亦必樂歸吾土。幸當此世界光復百度維新地方人民對於拆城这舉當多數贊成爲此備文呈請核准示遵人民幸甚須至呈者。 
　　滬軍都督陳批示。呈悉拆城爲商業之基礎所見極眞應。即照准仰候飭下民政總長轉飭民政長及巿政長。妥議辦法。可也此批。 
[交涉司對於法公堂之改革談]  
　　中華民國軍政府駐滬交涉司。札法公堂正會審委員聶君文云。爲札飭事照得法公堂會審華洋案件原定每星期一三五等日近改爲每星期僅二五兩日提審發落。查法公堂案件。雖屬稀少。惟民人以被控事件。在星期五日拘押待質。星期二方行解案。若訊係應釋。則被告已無辜受押至四晝。夜之久。計時九十六點鐘查英律刑事逮捕人犯自獲到時至解案時不得逾二十四小時之久他國司法警察章程亦大致相同卽我國刑事暫行章程亦於暫拘一節甚爲注重至審後如須懲罰應自未經定案被拘時間核計如審係無罪審官尙須揆情道歉是民人於法律範圍之中猶獲權利自由之保障茲。際民國成立之時。亟宜於虐滿變本加厲之慣例。妥爲改良。俾齊民共享自由。且可共證律法之損益。該員痌瘝在抱必當有感於心仰。卽與該公堂副領事。設法籌商添訂審期至發枷示衆之懲罰與民國人格有失體面。務順廢棄仍候蘇省頒行新訂刑律一體遵行札到該員卽便遵照辦理本司有厚望焉。 
[華界通行電車之條議]  
　　南巿擬開電車已略紀昨報茲將。内地電燈公司擬兼辦電車之條議。照錄如下一内地電燈公司新舊兩廠。共有大小直機電流四座。大者兩座。在自來水廠。專發電燈。現計祇用全力五分之三。餘力尙多。小者兩座。在紫霞殿舊廠。現停不用。其力可勝電車八乘。適合南巿試行電車之用。機器房屋。均屬現成。無庸另行建造。股本藉此可省。一擬先招電車資本洋十五萬元。開辦時先置電車八乘。拖車四乘。鐵質電桿橫檐等一百五十副。鐵軌十里。另覓近浦空地一方。建造停車塲一所改建橋梁道路等貫。一股本一半儘老股。一半招新股。一電車軌道擬由滬杭車站分兩路。一往西。通斜橋之法電車路。一往東。經滬軍營至黃浦灘。往北至十六鋪橋外灘。亦通法界車路。此兩路爲發軔之始。將來達到拆城目的。浦江建造鐵橋。則軌道棋布星羅。其利未可限量也。一電燈電車。均爲公共營業。其資本大半寄於道路故必需禀准。予以專利年限。庶免别人攙奪。擬請於電燈電車兩項。一律得五十年之專利。則招股旣易。而經理者又可放膽做事矣。一敷設軌道。所經道路橋梁之寬窄任重必重。必有改動之處。所需弳費。由電車公司擔任。將來辦人成效。尙擬在盈餘項下。酌量報効公家届時再行請示辦理。一電車與電燈同源異流。必須將界限劃淸。庶新舊股東。不致互有訾議。由董事局熟籌妥議。以昭公允。一自十六舗橋起至斜橋止。共分五站。每站收銅元兩枚。每日晨七時起。晚十 
 
 

Page 19

 
 
時止。每一點鐘。每車來回一次。計每車每日來回十五次。每次坐車拖車各一。扯計至少二十人。每車每一來回。可得銅元四百枚。十五次來回。計得銅元六千枚。每日祗用坐車六乘。約可得銅元三萬六千枚。每日約合洋三百元。每月計合洋九千元。此電車進欵之預算也。至各項出欵。計日需煤十二墩左右。每墩以七元計。每月需洋二千五百二十元。官利每月八釐。計洋一千二百元。薪水人工物料雜項等。共約計二千元。約可月得盈餘三千元有奇。將來車多路廣。尙不止此。 
[維持秩序之文告]  
　　上海縣民政長吳君出示云案准閔行鄉公所董事李祖佑呈以漢族光復締造共和凡百政事除舊布新與民更始故忙漕减折釐稅改良皆所以示寬大而恤民隱在明白事理者固知此舉係國家行政體卹閭閻之至意而於私人一切欵項本不能援以比例乃鄉愚無知以爲忙漕等可以减折而私人款項亦可任意欠繳甚至誤聽謠言謂國稅等已一律豁免其餘欠欵皆可拖延至業田之租額鋪户之帳款以及借欵會項觀望遲延不肯照常繳算者不乏其人查居民舗户一切收入皆生計所關照此情形以訛傳訛勢將坐以待斃天下無此情理難保無不肖棍徒造謠煽惑若不剴切示諭何以保治安而全生計迭據各業主各舗户等致函前來理合具文呈請示諭各鄉圖所有田租貨帳各項往來照常繳算不得任意欠繳等情到署准此除抄由批答印發外合行出示嚴禁爲此示仰合邑諸色人等一體知悉須知光復以來興廢並舉故忙忙漕减折釐稅改良正所以去舊時之積弊係爲行政上與民同其好惡與個人私行交際兩不相涉至於。田租貨帳一切往來借欵會項均應繳納。更宜照常淸理。格外信用。將昔陋習。希圖拖延狡賴之性質。從此改良。勉爲完全圓滿之國民。豈可藉口减折裁釐。任意拖欠。妨害生計實屬鄉愚誤會。罔識治體自示之後。如有聽信謠言。希翼藉抗。或有不法棍徒。從中。簧鼓。擾亂治安。此種均爲不法行爲。先已自失人格。一經訪明。或被告發。本民政長惟。有遵奉法律。立予拘案重懲。决不寬貸其各凛遵毋違特示 
[五誌會審公廨改革問題]  
　　公共公廨讞員關絅之自奉民國正式委任後以公堂權限盡屬外人此次頒用關防益覺進退失據雖經禀奉外交總長暫准通融仍用舊有印信血影響所及辦公更形棘手故擬自行告退以免負咎茲聞。外交圑得信後業已函致讞員。准予辭職。並聞商務總會。以公廨讞員一席。關係主權。擬請丁榕律師提出理由。再與外交團討論完全辦法。以免侵越。 
[粤人借欵助餉]  
　　前日午後二時廣潮兩帮紳商齊集廣肇公所會議認定借欵與南京新政府事公推温宗堯君主席到會數百人認款者均至隨議定章程四條衆皆認可。一俟南京新政府寄來借據。卽行將欵交去。以期速助餉糈。前時外間誤傳有人阴止借欵之說現在當右釋然又據西報云。此項借欵。聞已認定銀五十萬兩。 
[南京添炮台之預備]  
　　孫大總統現擬在南京擇在添設炮台故於昨日電致製造局迅將前攻金陵機關稍損之各大砲迅速修理解寗安置李總理遵即諭令炮廠各工匠日夜開工趕緊修竣 
[舉行祝典之通告。]  
　　滬南商團公會昨日分佈通告書云新曆正月十五號卽舊曆十一月二十七日午後二時敝公會擇定本城九畝地舉行慶祝大典請貴團體於是日準時駕臨該處共同慶祝禮畢遊行至巿政廳前分隊午後七時半望帶燈籠光降陸家浜敝事務所會齊出發舉行提燈大會遊巡至十一時止用特耑肅佈告 
[巿政廳預備祝典。]  
　　本邑巿政廳長以陽曆元月十五日（卽舊曆十一月二十七日）爲補祝新年並祝民國成立日及孫大總統受任之期除通告商民一律預備外特在廳前建設牌樓一座上裝五色小電燈數百盞想届時燈彩輝煌氣象一新定必歡聲雷動也 
[湖州匪徒猖獗。]  
　　浙江湖州府轄境前有土匪滋事由浙都督電請滬軍都督札調光復軍一營一隊軍士六百餘名開往勦辦已記前報茲據該隊回滬軍士述及該處土匪均屬鹽梟異常兇悍此次往勦竟被在途迎敵民軍因猝不及防致遭挫折設不另籌勦撫之策勢必蔓延不可收拾 
[鎗斃偸竊餉銀之兵丁。]  
　　駐紥南巿圖書公司内之滬軍北伐進行隊兵士王志芬日前偸竊軍餉銀洋三百九十五元逃至江寗近復返滬潛匿某妓院内前日被該隊軍人撞見一同回隊經趙總司令訊明屬實立卽報告滬軍都督陳英士君飭照軍法處置業於昨晨派令軍士擁至大南門外校塲用鎗擊斃所有褫下之皮袍皮褂留候變價充公 
[地方審判廳職員表。]  
　　上海地方審判廳業已開庭所有該廳各職員名單分列如下廳長黃慶瀾刑庭庭長謝健刑庭推事江茂勳鄭寶菁民庭庭長湯應嵩民庭推事龔鑑任桐帮辦推事江綸譯員兼檢察廳譯員黃國瑞典簿胡洪騅主簿汪永思刑庭錄事沈宗約民庭錄事周樹藩典簿所錄事王言綸看守所所長吳運昌看守所醫官王晉琪 
[楊翰西安然無事矣。]  
　　蔡促進（卽蔡竹晉）何小山（卽胡小三）均冒充民軍串同馬夫沈阿四將寓局四馬路東平安里之前淸廣東銅元局總辦楊翰西拖入馬車拔往西門被捕攔入捕房解廨訊究已誌前報昨由捕房將蔡等三人解至公共公堂經王 
 
 

Page 20

 
 
襄讞會同英翰副領事訊明屬實以蔡等膽敢冒充民軍擅入租界拔人殊違定章判蔡押西牢四年胡押三年沈押一年分别示儆楊稱謝退去 
[預防軍民買賣之爭論]  
　　遊擊隊第二團孫團長昨日出示云查龍華寺及漕河涇各鎭巿面甚小雖設肆舖多家而先我軍未曾移駐之先所有各商舖貨物足資鄕民購取乃自日昨我軍全部駐紮到此約有二千餘人之多需用貨物爲數甚夥生意應漸繁盛各商舖莫因生意繁盛致將各貨撎價有失公平交易之道本團長昨已飭傳各營兵士凡赴街巿購買價物均令各帶現錢不得分文賖欠而各商舖亦應格外克已持平售價以昭公允且滬上自由光復之後各商同胞深具熱心此次我軍駐守是地亦應更表歡情倘有兵士人等任意賖欠准予該商人指名來營禀究如或各商居奇售價一經查出亦惟該商等是問爲此示仰各商人等一體遵行毋違特示 
瑣聞 
[城内]  
　　都督府批示○商會總理周傳詔等呈批挾私竸爭實非地方之福許民政長以細故而聳詞請兵彈壓辦理未免操切旣據並禀江蘇都督曁民政司總長希候批示核辦可也此復 
[民政長批示]  
　　催徴吏范錫坤禀批該吏前呈朱耀記膏照捐照請銷聲明該店早已閉歇及至派員於陽曆正月九日前往調查該店照常售賣挑到烟膏確証何以十日八句鐘該吏奉票發封該店於是日午後搬空謂非袒庇欺朦其誰信之縱使未奉發封之先果係自行搬走然調查挑膏已在報閉繳銷膏照之後其爲隱射私售圖吞捐欵無所逃遁實屬咎有應得候卽改吏提究該吏有無袒庇欺朦并傳質訊一面查明房東是否行情容留私售禀候核奪票銷封條切結暫附 
[馬路紏葛]  
　　上海縣民政長昨因某處馬路現有紏葛諭飭催徴吏范錫坤傳二十八保八九圖地保毛小弟北十二圖地保王一淸到署押送檢察廳收押候訊 
南巿 
[僞造莊票]  
　　紹興人謝惠舟前日至鹹瓜街南昌桂圓店購取檀香一百五十觔付以僞造之順康小錢莊票洋五十元囑令找還現洋若干元該店持票往對謝恐敗露卽向該店借得小洋八角遁去昨日被執事陳應祺在途遇見扭控裁判所訊供屬實留候判斷 
[跳出火坑]  
　　女子小翠林被其母押於小東門外某花烟館爲娼以五年爲期每年取洋二十五元迄巳四載該女子忽然逃出潛投巿政廳裁判所訴稱現年十九歲鎭江人每年應取洋廿五元今被鴇母硬扣僅付十八元以後不願爲娼求請安插判留候查明發堂擇配 
[定期演講]  
　　改良學塾集益社定於陽曆元月十五日卽舊曆十一月二十七日九時在小南門外水神關總社内請李君默非等演講臨時敎育地理及共和國之新敎育昨已分布各社友届時一體蒞會聽講 
閘北 
[幸未被賣]  
　　鄉婦楊王氏被同伴女工徐陳氏陳李氏誘拐圖賣與顧載生爲妾控經總局孫科長訊明罰辦在案昨由氏夫楊阿華偕其母舅金才寳投案請領科長准予領回完聚 
[中証之言]  
　　黃蕴瑜控周瑞蓮以田單押銀五千餘兩延不贖回一案昨經總局孫科長傳到中証黃紀堂質訊據供此項押款確交瑞蓮瑞龍兄弟二人收去判周押交其弟到案一併追繳 
[誘匿女子]  
　　朱金千誘拐眞如人馬桂金之女鶴林來滬寄匿法界張少山處復由張轉寄於王阿生家前日被馬尋獲扭控捕房將一干人移送總局昨經孫科長訊實判女給馬領回管束朱還押候辦張王無干斥釋 
[逞兇受罰]  
　　汪金明同妻周氏至總局控稱因與劉扣子之妻梁氏細故口角被氏紏同局中偵探隊某巡警之姘婦江北阿大逞兇肆毆請爲查究昨經孫科長提到劉梁氏訊明屬實判罰洋兩元以儆 
英租界 
[可望保釋]  
　　錢根元控已閉志興昌記皮毛號股東盛志千盛幼生不認虧本銀兩一案曾經公堂訊明錢係經理亦應担其責任判三人一併押限淸理在案前日午後由廨復訊錢延丁榕律師上堂聲稱此案於陰歷二月十七日奉寳前分府質訊後已函致商會三次調查内中紏葛甚多且經公正人二次到堂証明原委詳情毋庸再述請爲核斷訊之盛等延律師麥加利辯稱錢不能指出實據且盛等早已退股合同亦經註銷錢旣爲經理自應担任關讞員諭曰爾等合股紏葛均有細賑可查惟美商荗生洋行控志興不理貨銀一案此款應各担任淸理現念爾等在押年餘候商明美領交保理楚諭畢遂商之觀審西官英康副領事判錢與兩盛一併還押候示 
[拐賣小孩]  
　　陳增祥串兪顔生家二歲男孩榮林得洋廿元賣與白克路一百二十五號張姓家昨由捕房將陳與孩一併拘解公堂請究兪偕其姘婦沈金氏投訴前情訊之陳供尙有同黨周連生孫錦堂在逃判陔先交兪領回陳押候函致法公堂移提人証再訊 
[謊騙身價]  
　　錢金泉與陳萬祿徐安才張嘉雲串通將妻李氏議賣與薛月卿向薛騙洋五十二元被控捕房由探將各人一併拘解公堂訊押在案昨經公堂復訊明白判錢押四月李氏押女所三月陳等三人各罰洋五元併給原告餘洋仍着錢繳出如違加罪 
[幸得領回]  
　　湯楊氏與子湯萬林串將已許與孔紀揚爲妻之女湯氏得洋四十元賣與周新泉爲室被孔報捕將湯楊氏與子並女一併拘解公堂分别管押在案昨經中西官復訊明白判楊氏押女所半年萬林押三月湯氏押一有期滿交孔領回管束 
[小孩迷路]  
　　女孩胡居鳳男孩明根均因不辨路經由捕一併帶入捕房留至昨晨送廨請示胡女供年十四歲廣東人住居吳淞路明根供年六歲餘語不淸判胡女送交家屬認領明根暫留棲流所候認 
[聽候集訊]  
　　協莊經理戚永森因倒欠華洋各商鉅欵由廨收押在案昨日復訊戚延穆安素律師上堂將該莊賬據呈案聲請交保關讞員商之英康副領事准交妥保候傳同應記等各户集訊核奪 
[家産難保]  
　　顧潤卿因騙黃鶴春黃季等洋二千五百三十一元被控捕房昨將顧拘解公堂請究原告延律師上堂請追訊之顧供詞推諉判押候函致民政廳查明顧在浦左共有田地房産若干復到再核 
[抵單不贖]  
　　英商派克控嚴名記抵單不贖一案昨經公堂訊明判交人銀並保着繳銀三千一百四十八兩限三月内淸理又俄商道勝洋行控沈硯傳抵單不贖等情昨由捕房將沈傅至公堂訊明判交二萬七千六百九十六兩四錢二分人銀並保槉訂期會訊 
[水乳交融]  
　　英美工部局控牛奶棚主朱紅春張配泉出售攙水牛奶一案昨經公堂復訊明白判朱罰洋一百元充公如無力認罰改押兩月張罰洋十元無力改押七天 
[限理欠租]  
　　英商德和洋行控程金寳欠租不付昨經公堂提訊判程交保限三禮拜淸理 
[保人被累]  
　　王佳棟控德和輪船買辦黃恭壽欠銀案内之保人倪文卿昨由捕房傳至公堂訊明判倪交保限交黃到案訊核 
美租界 
[保險起火]  
　　吳淞路靶子路口恆和昌南貨店保有火險二千兩忽於前晚起火延燒鄰居同昌泰酒店等樓房四幢當火起時七百十七號華捕趕來囑令店夥赶緊施救詎均置之不睬爰於昨日將經理汪厚田拘押候查 
[拐失女孩]  
　　林阿三住百老匯路七百四號前晚被匪拐失八歲女孩阿林一口昨報捕房請爲查緝 
法租界 
[懸宕已久]  
　　朱文奎曾於上年失小孩一口後經訪查知係唱戲之袁阿大串通楊德寳拐往厦門價賣朱卽前往訪實將袁扭控公堂押候備文移提楊德寳至案質訊嗣因楊在厦門病故遂致案懸未結茲原告訪悉楊妻現因他案禁押公共公堂故於昨日投廨禀明請提楊妻質訊讞員准之 
[欠租私逃]  
　　劉丕芳虧欠房東方正記房金數元忽於前日私行遷去房東以劉雖所欠無多若不禀請追究勢必紛紛效尤故即將劉送捕解廨訊追判交保限七天理清 
[謝贈月份牌]  
　　昨承錦隆保險公司惠贈五彩月份牌六幀設色鮮明佈景幽雅書此以誌謝忱 
 
 

Page 21

 
 
   
 
 

Page 22

 
 
自由談 
游戲文章 
[讀袁世凱傳] [  愛]  
　　世皆稱袁世凱能定國。國以故待之而思賴其力以脫於專制之淸。嗟乎。袁世凱特虎倀功狗之雄耳。豈足以言定國。不然。秉國之權。得民助焉。宜可以覆手而亡淸。尙爲虎倀功狗之事哉。虎倀功狗之存其心。此國之所以難定也。 
[滑稽戲單] [  陳緬生]  
　　醜舞臺禮拜七夜特煩漢滿名角合串拿手好戲　　盛杏蓀張松獻川　　張彪秦瓊賣馬　　福晉小楊猴紅梅閣代配陰　　老慶陸潤庠打嚴嵩　　袁世凱空城計假議和暗進兵　　失政小宣統馮國璋黃金台　　張懷芝隆裕曹操　　袁世凱叚祺瑞逼宫 
海外奇談 
[奇熱] [  頌斌]  
　　去年西十一及十二月之間。紐約天氣甚熱雖在晨光晞微之時。寒暑表已升至七十餘度。若至下午。則煖氣薰蒸。雖日光所不及處。亦升至八十度有奇。各處芳草繁葩。有如春令。誠近年來所罕遇也。查此月暖度之高。祗於一千八百七十三及一千八百九十九兩年偶見之。然其時寒暑表亦不過升至六十三度而止。殊不及去年之甚也。各處天文家均詫爲奇事。 
民族慘史 
[嘉定血] [  二我]  
（一）侯三忠（續） 
　　峒曾辭先祠。趨後園荷池。從容自投。不死立水中歎曰。人死亦大難事。回顧見一伍者。乃其兵憲時隸也。隨峒曾在城。因使抑其首。冀得速死。隷泣不從。固命之。乃兩手抑其首入水啾。啾有聲。復不死。爲北兵引出斬之。競奪其首。獻之成棟。梟首西門。一日。復懸峒曾門左旗竿上。大書倡亂逆賤侯峒曾首級示衆。 
　　越三日。北兵棄城去。懸斷墮地。限鼻已腐。鬚髪猶赫然可辨。太學生朱之煕過之。亟捧歸。匣送廠頭里。覔身屍不得。其僕哭於路曰。主君殉難時。下體着黃紗褲。用綠絲帶結襪。有童子知之。指其處。騐之良是。得全體就木。若有神助。 
　　峒曾投池。時演與潔爭。殉演。曰吾長子。殉父分也。弟速行。潔曰兄家嗣。宜守宗祧。吾從父分也。言未訖。而峒曾已自沈。遂兄弟相抱。擗踊以從。峒曾叱之。二子慟哭而去。至孩兒橋。俱被刃死。 
　　嗚呼。侯氏三忠。父子捐軀。氣節文章。負海内望。今者憑吊忠魂。旌閭封墓。不禁。愀然。酒涕。淵然涙血然轉念而感情爲之快。胸襟爲之爽。吾中國民族上何幸而有侯三忠。吾嘉定流血時。何幸而有侯三忠。吾迺距躍三百。曲踊三百。以草是篇。九天之上。九地之下。英魂未泯。鬼雄。有知。漢土恢復。滿虜推倒。魂歸乎來。魂乎來。 
瞎費心思 
[俗語對] [  瘦紅]  
　　眼白。牙黃。腰眼。脚毪。包頭。挖耳。開胃。傷心。放火。搶風。甜頭。辣手。貴子。窮爺。花面。草胞。堂客。店官。肉麻。眼熱。老調。歪詩。四眼狗。三脚貓。抱佛脚。扮鬼臉。捲氈單。拖油瓶。木魚頭。綽板脚。爬泥蟲。落水鬼。旺東道。喝西風。空心酒。軟口湯。酒老鼠。飯烏龜。小腸氣。大頭瘋。打悶棍。使短槍。退光鴨。帶毛猪。八弗就。三不來。看家狗。放野猪。無常鬼。有趣人。獅子狗。猪婆龍。看脚色。超耳光。甘蔗丞相。冬瓜將軍。空心湯團。飛頭蒸捲。潑皮秀才。歪嘴和尙。六斤四兩。七寸三分。黃牛暵氣。黑虎偷心。 
心直口快 
[今日之可慮半打] [  立三]  
　　北伐遷延。虜軍已有備無恐。養虎遺患。一可慮。 
　　民軍人員。彼此不無意見二可慮。戰事方殷。需款浩繁。餉項終憂不繼。三可慮。 
　　張賤死灰復燃。盤踞徐州。勢將蔓延四可慮。 
　　兵連禍結。生民塗炭。商業亦因之困難。五可慮。 
　　各處匪徒橫行。地方受蹂躪之苦。六可慮。 
[憤世嫉俗] [  榴花軒主]  
　　人格之低。莫如買辦。（指無恥者言）見外人則垂手侍立。下氣惕息。及出門。顧盼左右。以買辦自豪於人。而人亦以買辦羡。之嗟乎。此世風之所以日下也。 
有一天問某買辦曰。汝曷尙不去髪曰。外國人不喜歡。是以不能重違其意。余聞之作惡三日。予友曰。此何足怪。洋奴語固當如是也。 
 
 

Page 23

 
 
凡有益之事。不贊成者閉口可耳。切不可破壤。如已不欲去辮。而痛詆去辮之令。此等人直可殺。 
秉錮疾之心理。乏普通之知識。偏好褒貶國事曰。這件不是。那件不是議論橫生。自鳴得意。適足以致有識者之噴飯。此之謂愚而好自用。 
新劇 
[時事新劇英雄血] [  吁天生]  
　　第二幕園謀奴諫 
　　未經允許不准排演（續十九日）　 
塲上佈花園景。園中建亭一座。亭内置檯椅。四週範以時花。巴比陀老僕壹塲。 
（巴）自蒙師長敎訓。攻書上進。現爲行政微官。可嘆民氣不振。權奸當道。淫威壓制又以僞立憲誘我民族。陽示仁羲陰藏禍心。因此我就與同班生威波能瑪留邊利仁等組織一個國民自强。會以推翻政府誅鋤奸黨建立共和爲宗旨。至今已有四百多名會員。天祐我民。建立新國。我雖犧牲此身。亦所不惜。昨天約定威波能兄前來我家。共商大事。現在還不見到。湯姆。倘若威能老爺到來。報我知道。（湯姆）曉得。（旋卽出。引威波能入。巴比陀讓坐亭内。老僕添香酌茗畢。侍立一旁。 
（巴）威君從外在來。可曾打聽得甚麽事故。 
（威）聽得斯波多派將阿托士。領了八千人馬。向我國假道。征伐破士國。倘若得勝回來。恐怕禍及我邦唉。政认專制。民氣不振。内憂外患。如何是好。 
（巴）國内人心。都未歸順。那有心思去制别人。現在趁我自强會方成立。揀擇人才。先赴各處演說。運動報界。言論鼓吹。一面通電各國領事。嚴守中立。然後起兵招討。掃除奸賊。建立新國。方遂我志。 
此時老僕在旁。顚頭稱是。暗暗歡喜。旋有郵役持信交老僕出。老僕呈書巴比陀。 
（巴）啊唷。原來是邊利仁兄的書信。不知有何要事。 
巴比陀乃啟封朗讀曰。巴君電。我與奸賊不兩立。吾不殺彼。彼必殺我。本會當速舉義旗。勦除狗畜。重振國威。方息吾等之氣。頃又聞格布大臣。私通外國。重困吾民。同胞之受其害者。不知凡幾。嗟乎巴君。男兒當喋血沙塲。爲國捐軀。馬革裹屍。雖死有榮。今則旣觸怒於政府。與其受逮而死。曷若先發制人。幸或事成。則同胞之福。不成亦不負數萬同胞仰望之心。弟意已决。尙祈示。復爲幸。書此藉頌萬福。弟邊利仁頓首。 
小說 
[俠情小說劍光寒（二十）] [  賡磐]  
　　月光黯淡。積雪未消。燕京街巿。　無人聲。更鼓沈沈。金風颯颯。此十一月某日之夜也。霜孃冰孃兩騎在前。少年與可人並馬隨之。最後者爲碧兒。五馬踏雪行。寂無聲息。須臾抵紫禁城外。霜孃冰孃脫外蓋。解長裙。置馬首回顧可人曰。雪姊少待。我等去也。語聲未畢據鞍一躍。兩道白光凌空而去。碧兒亦脫衣躍登城頭。轉瞬已杳。 
少年下馬繫三騎於樹。復上騎與可人並馬閒步。盤旋往復。瞭望備敵。旋顧可人曰。君名雪耶僕尚未知也。可人微笑曰。未知又何害。世 
間惟名最足以累人。故我甚願無名。素雪者。我幼字也。我二妹一婢外。我不願再有人知我名。我嘗見好名之士畢生勞瘁。求其名之。震於流俗。不已。又求其名之知於識者。不已。又求其名之聞於世界。不已。又求其名之垂於後世。嗟乎强求何爲者。我甚憐之。少年點首曰。達哉君也。 
少年復問曰。此事一了我輩前途。又將何若。雪孃曰。我等四人仍歸芙蓉島。與君長别耳。少年曰。君亦忍心人哉。僕落寞半生。始獲知已。一年聚首。又欲分飛。君等縱鄙僕而屏絶之。僕將何以爲情。嗟乎僕誓相從島居耳。此時雪孃亦涙眥瑩然。俯首不語。旣而嘔嘆曰。自古無不散之筵席。酒闌人散。固屬憾事。然亦無可如何耳。君前程無限。烏可自棄。我等此來。不過先效馳驅。此後除舊布新之事。皆望之君矣。嗟乎。人非草木。孰能無情。情之所覊。足以消磨志氣。我等若再相隨。徒亂君意耳。 
少年黯然良久。方欲有言。霜孃冰孃已返。翩然飛落馬前。喜謂二人曰。了矣了矣。冰孃四顧躊躇曰。碧兒何尙未來。正言間。碧兒亦返。三人重着衣裙上馬。與少年雪孃縱轡疾趨哈德門。一路馬蹄印雪個個可數。旣抵門。少年揮劍斬鎖。迎刃而解。門豁然大開。守門者出。視口未張而頭已落。碧兒入其室。盡殲餘人。從容上馬出。從四人後。循鐵道東南行。飛馳絶速少年曰。佳哉馬乎。不讓芙蓉島四騎也。碧兒忽咤暩曰。可惜島中四匹馬。懶散奔馳。無人飼養。恐爲虎狼所傷矣。冰孃笑曰。汝勿憂。有竹城在。虎狼焉能越藩傷之。但恐汝手植之芙蓉。非供其大嚼。卽遭其踐踏耳。 
兪震昶君鑒君現住何處請卽函示鈍根 
 
 

Page 24

 
 
   
 
