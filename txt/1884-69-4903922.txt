# 1884 - 69 - 4903922

 

Page 1

 
 
[招請訪事及賣申報與各書籍] [  申報館主人啓]  
　　江西之南昌安徽之安慶皆省會地方本舘向固有人在斯二處採訪時事現在意欲更換如有能勝此任者祈來本舘帳房面訂又香港亦華人薈萃之所且逼近南洋諸島國倘有人願爲本舘賣報曁代售申報舘點石齋兩處所印之書籍亦祈來本舘訂定此布 
[經理南京報務告白] [  申報館主人啓]  
　　前任南京經理本館報務之友人現已更換另請聚寳門内沙灣大街宏源絲經縀行内徐年慶先生接辦如金陵城廂内外諸君欲購閱申報及買申報館點石齋兩處所印之書籍祈向徐先生購取此布 
[論北寗敗耗]  
　　數日前撥悉北寍軍信謂城外砲臺被法人奪得其一前日又接電音知續有砲臺攻破語雖簡捷而聞者大都傳疑以爲攻克砲臺華軍必與法兵交綏一則奮力拒守一則所向無前其間應有死傷之人而電咅並未提及且并月日亦不記注於是譁然謂此信之非確大抵又係法人故意誇張以惑中國人之聽而抑各路防軍之銳氣者也不意事越一日遽有北甯失守之信本埠外國行家接得歐洲發來電報互相質證若合符節惟死傷之數言人人殊發電之時各據所聞未嘗折衷於一是致有歧異然北寍之被法攻取固已信而有徵矣盖卽據本報前日之論謂法人自海防發電至西貢轉來上海或者多所諱飾以愚旁人耳目而其由西貢報至法京者必非諱飾之語歐洲傳述轉而東來乃爲眞確信息也噫越事果决裂至此乎夫法人有事於越劉永福居中梗阻屢敗雄兵迭殲大將聲勢震乎南服海邦之人敵愾同仇方引領南望以待劉軍之捷爲國家雪數十年之恥琉球伊犁事同一轍而人心不甚關繫獨於越南一役無人不感發義憤者皆以劉軍爲之先聲故也迨朝廷明降諭旨又恍然於宸算之操以北寍一城爲中法和戰之定局於是探越　者咸專注於北甯而所以深惡法人者正在其毅然斷然興師進攻北寍也前日聞法人師期道路相逢朋儕聚語皆以此事爲談助旣欣欣然料法人之必敗又竊竊焉恐華軍之不支有心時事者幾乎寢饋難安卽稍有心者亦復念兹罔釋蓋中朝雅不願與法絶和因華兵向駐北寗就指北寗爲中法屬越之界示法人以可已則已之意以故宣泰之役華兵不與於戰法人卽此罷手和局無乖而越事從此可議是中朝之待法人何等仁厚而乃絶不一顧銳意進兵宜乎中國之人皆甚欲法人之敗而以其勝爲必無之事也而孰意事有不可以理測者哉雖然法人此時得意極矣驕且横矣我中國人聞之將何以爲情耶夫所以重視北寗料其必不至爲法人所取者以諭旨專指其地也北寍之有華兵非因法人謀攻而後派駐扼守也滇粤關外已屬越地越人守之何與中國而邊境戍兵爲保衛巖疆起見自應屯駐境外北寍　去僅數百里紅河上流直逹蒙自北寗適當其中有兵扼要庶免溯上流而北非專爲越南也亦自爲也然則北寍之兵駐之久矣地利若何形勢若何險隘若何將弁兵丁固已周勘熟思審處必有奇謀况劉永福重兵會合彼軍又皆慣與法人薄戰而大半生長其間者也兩爲犄角非一朝一夕之經營約法人於此自有大可恃者乃十三日失一砲台十四日又失一炮台十五日卽棄城而奔法人得台如此其易而得城又似毫未費力華兵劉圑死傷數千法人不過六七十名是果開花炮之力歟吾獨怪夫以鄭重專注之地而竟不能三日守也吾憶去年法人再敗之後謀攻黑旗定計取宣泰北甯二處其時諭旨初下後聞劉永福撤宣泰之兵盡屯北寍法人私議謂北寗四面高山中係平原若屯於平原彼但奪踞其山以俯攻之則城可立取是北寍更易於宣泰也厥後宣泰果然棄走劉與華軍相合專意北寍悉精盡銳以待法人之至法又聚謀以爲能築長圍將北寍四面困住日日以開花砲擊之則華軍皆成虀粉此等計議法人初不諱隱傳登新聞紙中輾轉以及本報當時猶謂法人有此很計而北甯守禦甚固必已預防未必竟如其願關外官軍固皆久戰唐徐二撫素號知兵安得不慮其有開花炮而安然坐受者藉　計不及此而言出法人之口入於華人之耳報紙相傳軍中亦應警備今觀失城之易至於如此是法人之所計較者果有明效大騐矣君抑不知宣泰以前劉永福之智何以能制法人而宣泰之後其智又何以遠遜法人也所可惜者半年以來調兵籌餉震動天下荼火軍容赫赫濯濯而一旦交綏便爾大敗然則尙何邊防之足云哉或曰永福奇人屢出奇計華兵雖衆仍以永福爲謀主安知非誘敵深入以聚而殲之然宣泰之失論者亦若是擬議而至今並無收復之信且此何事而可以欲取姑與欲進姑退者乎吾以是知越事之不可爲而永福之勢愈孤矣 
[傳聞異詞]  
　　北寗失守之信已照電音錄報乃昨接天津信息云劉軍本紥在鎭南關北寗並無華軍駐守究竟未知何如又接香港信息謂該處風傳初五日業經開仗法人敗焉其如何敗法則亦不言其詳云由前說而觀則是法兵卽得北甯而並未與華兵交綏由後說而觀則是未得北寍法車先爲華兵所敗孰確孰否誠有索解無從者已 
[河内近聞]  
　　昨接越南訪事人十三日來信云招商承兌越南東京一帶鴉片稅務準於西三月二十五號卽華二月十八日在河内開投以價高者得之至於北寗戰事則以初到該處尙未得有確音容俟續探以聞 
[法人叵測]  
　　外國新聞紙云法國兵船名蝦格辣於正月初由法國開往東京行到地中海忽然爲風吹至山礁船爲之傷現己駛囘法國修理矣又云法國水師兵二百八十名由都郎地方調往東京又云正月初四日法國又有兵船名德斯敦亦由都郎駛輪東來法國遣兵調船紛紛不已是豈别有詭計歟 
[港報照錄]  
　　香港西字報云近日越南國王宣諭各府縣謂越南地方當聽法國保護不與中國相于云按中朝以越南之故致使臣往來詰問士卒勞苦行問所以待屬國者何如不料該國王乃出此言叔寳無心肝固若是乎 
[輪船失事]  
　　十一日下午港中人紛傳丹龍輪船失事士葛地士河連多輪船公司之司事人得聞此信卽發電音往濵角查究其事據回電云是船在波羅濵鎭處失事業已全船壞爛搭客及舵工人等經丹鳥火船拯救幸獲平安按丹龍火船乃來往香港及濵角者也 
 
 

Page 2

 
 
[港中訪事人來書]  
　　香港循環日報言本月初一日西人在東京採訪者搋到息信云太晤十報之採訪人科路崑昨冐艱險捐鉅費雇小輪船欲往各處偵探消息蒙科君請與同行遂於正月二十五日下午中海防起程前赴河内二十六日下午十點鐘到其地維時西北風大作春雨霏微二十七往見美　元戎及卑理利將軍蒙待以格外之禮元戎稱說前日太晤十報科君來會本官曾言此次開仗凡各日報採訪人員皆可任意往各處訪察情形卽營中禁令森嚴之地亦不攔阻諒已共悉此意也卑理利將軍因言將來法國淺水砲船旣到則俟紅河水漲將駛進柳溪及紅口二處以進窺北寍矣法人現飭兵役將河内街道一律修葺西歴十二月二十七日被焚之兵房及軍噐廠亦經攺建於别處以便存儲粮械棲止軍十也正月二十八日我等由河内前往　泰所經過之河道依然如故見有數處所植桑樹卑蔴樹叢生甚茂北寗附近紅河之河口其爲淤狹稍戶之艦卽不能過惟土人之淺水艇可以往來無礙查是處於一年前小輪船亦可駛進今頃淤俠若此諒是華人所塡塞也是日二點鐘行抵宣泰舍舟登陸往謁是處總鎭後卽往戰塲察看見第一座砲臺及濵河之村落悉被法人焚燬樹木之生於道左者亦遭砍伐計此砲臺距河約二里而遙後有一大村屋宇雖存惟寂其無人祗覺鳥鳴於屋巓而已再進則爲第二座炮臺外有荒地一片旁竪小竹以阻行人有一小徑可以進城中設小橋過橋前進卽城中之大跑臺也距第二座砲臺不遠有曠地甚寛敝詢之土人卽去歲西歴十二月十五日之戰塲也當法人率師直逼砲臺黑旗圯敵肉薄相戰法軍死者百有餘人因詳觀砲臺形勢若巨砲及司砲能手同心恊力以守之法軍雖勁亦未易攻得也宣泰城内大砲臺之　卽劉永福屯住處現爲法人所燬已成瓦櫟之塲矣城之西山峯巒環疉外繞黑河殊足賞心悅目聞當宣泰失守時劉提督之兵越山而去法人曾於前十餘日命兵六百前往其地欲探提督之踵而杏不可得蓋提督之兵已退駐於紅口現法人並無意往攻想必俟北甯已定然後再作良圖也聞正月有兵二旂由河内至宣泰會同守宣泰之兵取道前往北寍而僅留步兵一旗及炮兵無幾以守宣泰云此初一日之信息也今則疉接電音北寗己失此等信息皆爲失晨之鳴但劉提督尙在則或者尙可以爲别圖不禁延頸企踵以望之 
[中英輯睦]  
　　外國報云中國元旦日英國有數員同貴顯多人偕往福克斯敦城恭賀駐英中國欽差曾襲侯并呈一紙具申祝頌之意襲侯率其夫人殷勤欵接各道盛德互相讚美而散可見中英兩國輯睦之情矣 
[英官愼重]  
　　循環報謂法國水師炮械之堅備足可稱雄海國然横海之舟艦只可駛騁於汪洋巨浸之中若入内河江港非但不能施其武反覺蠢大碍誤刻下法之侵越正在戎事方興故其備辦駛行内河淺水舟艦使者四出日不暇給以覓制勝之具兹聞其近在印度購定商家駛行内河之明輪船二艘議價旣定當交割之時英國治印之長官聞而飭知賣船之商暫緩交割聽候核奪蓋因法之侵越現與中國齟齬將有戎衣之會而英之轄部售船給法以佐戰具恐背萬國公法局外不助之旨而招怨於中國故特從容核議以定行止迨後詳查公法條義按此刻中法雖有觀兵之意然未戎衣相見約期會戰其與他國受授無所避忌公法旣無阻售之條始令商家將船照舊交割法國聽其運用也卽此一端可見英國之待邦交不肯絲毫偏倚故特爲鄭重許之也閱者以爲何如 
[戰船告竣]  
　　法越之役軍務未平其於中國疆界毗連之區練兵籌防罔敢少懈粤省自彭宮保駐節後陸路各營布置周密而水師戎務則以吳軍門曁方提督倚作長城爲中流之砥柱其虎門及海南等處扼要海口爲入粤門戶防維守禦尤須愼密以重疆圻前錄方軍門檄調麾下黃游擊接辦紅單戰艦三十艘　往海南堵禦以成犄角之勢兹聞船數業經備足同在河南軍工廠船澳中妥爲修葺而晝夜經營當已告竣該船統歸黃游戎管帶尅日調撥水師軍兵運足軍裝器械約於本月中旬揚帆啓行矣說見中外新報 
[需材孔亟]  
　　穗垣防邊戒嚴雄師林立兹有定邊楚軍袁麥兩弁駐劄河南寳岡三姓祠中以爲行營招募兵勇藉成勁旅查該弁原奉粤西營務處檄調來東禀請兩廣督部堂張制軍准在羊城選募熊羆之士數千人以爲西省防守之用有志從戎與國効方者定期本月十一日齊集行轅點名註册俾得遴選英銳以備干城統俟額數滿足當卽啟行而往矣 
[營口天氣]  
　　營口自二月朔至今連日南風大作道路悉已解凍至晚亦不復沍似此天氣日内可以開河矣但未知復見春寒否也 
[曾帥抵津]  
　　析津來電云曾帥於十五日午後二下鐘抵津准由陸路南下其何日起節因尙有要公與李傅相面商故未定期俟續探明確再錄 
[春寒料峭]  
　　金陵自二月以來陰晴不定而忽寒忽暖亦復早晚異時衛生者頗難調攝是以症候極多十五日早起天氣雖已放晴而春寒較前更甚讀昔人敝裘典後忽春寒之句不覺爲之莞然 
[袁江雜錄]  
　　近日楊石泉漕帥感冐風寒小有不懌故接見僚厲披覽文書都在重簾深閣中焉○王東麓大令素具折獄才莅任淸河之始勘審案件夜以繼晝而尤深惡花客寓得正本淸源之道矣○某大令者寄家袁浦聽鼓析津去歲彭大司馬辦理粤海防務札調大令航海而南至滬換坐懷遠輪船親戚僕從其有九人均從三閭大夫於地下大令家屬聞之始猶將信將疑迨探實後哀迫情狀莫可言喻　得招魂以葬焉○　四日甄别崇實書院漕憲委淮揚海道憲點名裏河聽監試云○淸河小橋鎭鄉中某中娶妻某氏粗有姿首未入門時業多外遇入門後甲茫然不知而甲弟則已微覺之一日甲妻隨所　者潛逃弟雖年幼相持呼救不意頭面被鐵鎚傷甚重偃臥血泊中而甲妻則去如黃鶴高騫矣迨甲歸略詰情節弟已宛轉就斃甲趕卽報案當由楊邑尊騐傷緝凶惟至今未得蹤跡也 
[兵船回滬]  
　　十六日報列英兵船湛比恩開往口外一節兹聞該船已於昨日囘滬矣 
[春郊鬥馬]  
　　本埠西商春季賽馬定於四月初四初五初六三日此已列報昨日忽見跑馬廳高插彩旗圍塲中各插紅白小方旗遠近諸人紛紛往觀繼而詢之始知香港西人賽馬畢後將得勝之馬載至本埠再賽共賽三次跳浜兩次自三點半鐘起至五點鐘止在後西商百餘人又在跑馬塲操演步伐至六點餘鐘分散 
[發給川資]  
　　前報監犯病斃一節前日朱炳銓之父朱妙宗帶領炳銓之妻子等來滬投案求請發給川資領棺埋葬黎邑尊賞給洋八元着卽扶柩回籍不准逗遛 
[誆取田單]  
　　前日有陳竹山扭控馬芝甫誑騙田單等情卽經蔣明府升堂訊問據陳竹山供稱上年八月間周浦人蔡伯琴將田單一紙向我抵借洋一百六十元詎前日忽有馬芝甫來稱蔡托伊爲中將此田單另向别人抵借洋三百元已經說妥約於今日交單付洋可由伊付還我洋一百六十元等語我因與馬素識信以爲眞不料馬將田單騙去後三日不見昨日始在老北門外相遇爲此扭交質之馬芝甫供稱陳與蔡同事交好因此借洋前日蔡托我爲中欲將田單另行抵借洋三百元蔡自向陳說明欲先將田單取出然後還洋陳已應允但此單係蔡之母 
 
 

Page 3

 
 
舅姚姓之產前日陳將田單交與姚姓我並未過手如何向我索還明府謂豈有爾不過手而陳憑空誣爾者間陳當時馬來取田單蔡曾同來否答稱未同來明府謂陳爾亦太糊塗豈有蔡伯琴抵押之田單而聽信馬芝甫一派空言卽行交與亦屬咎由自取飭將馬芝甫管押限三日内追交田單或蔡伯琴到案再訊核奪 
[體恤糧差]  
　　上海縣署之糧差有短欠漕粮價銀者由黎邑尊分别懲警在案前夜邑尊命將監禁之徐耀安吉等六名帶案徐耀等同供自蒙發禁監牢下有鐐上有銬手足均腫求恩開釋願限於三日内揞繳邑尊見之惻然隨命將鎖禁之吳祥朱錦一併帶案鬆刑開釋寛限於月内淸繳如再延宕逾限則各責千板 
[諭繳房捐]  
　　收捐取物及舗户歴訴各情節經列報昨由黃太守傳該處頭圖地保沈桂山二圖地保王麗亭到案問工部局派捕在該處增收房捐每間幾何地保答稱每間每季捐洋三角太守謂然則爲數無多何故不肯繳捐地保答稱該處生意冷淡而反增捐項實在無力籌繳太守謂斷不致無力着卽勸諭居民舗戶遵繳不得抗違地保遵諭而退 
[行騙宜究]  
　　行騙與局賭名異而實同均爲地方之害前日有金華府人朱兆謙扭紹興人王大有至捕房捕頭詰得有誑貨欠銀情事卽送英公堂經黃太守晚堂提訊朱供去冬販運火腿來滬寓居客棧有同棧客胡開文卽胡開祥及王大有與我交談王言胡亦爲客商可與我代銷火腿嗣卽言明價目爲我代銷共計洋四百五十餘元初則多方推托不付價洋繼則言價洋已被用去容至嘉興措還據王大有戴芝齋云胡在嘉興開有店業此去定可取銀我始允與同往及登舟時王戴二人尙送至碼頭及抵嘉興登岸胡卽脫逃尋訪無蹤祗　冋滬嗣又　滬尋見胡胡仍　王戴并另有吳阿三等相勸令胡立寫期票再央妥保至期付洋我無奈允從迨票已寫就甫欲央保簽押而伊等又通同將我扭打而散致我流落在滬無力回鄉惟圖畢命而已昨在大馬路見胡王同行急上前扭胡被用力一推致我撲地胡卽奔跑又起身追趕　獲王大有一人同至捕房王大有供向爲錢業與胡並不相識惟與胡之妻母相識朱曾央我關說詎被扭案太守問朱所立票據王有名否朱答無名容再帶票呈閱太守謂兩造雖各執一詞然王大有顯有不盡不實之處姑飭押令邀到胡之妻母再行究追外間傳言謂朱所供之人証均是局賭中人或以局賭而兼行騙亦未可知 
[拿獲逸犯]  
　　法公堂昨據包探禀稱捕房中管押之積竊姚吉甫卽小江西及新獲之陳阿寳并另案覊押之陳阿奎三人於昨晚私配鎖匙開門撬去鐵條一根越窓而逸捕頭飭捕分緝先拘到姚吉甫供出日閭有窩家王阿福送醬肉進内將鎖匙夾入等語隨將王阿福尋到供出陳阿寳　曾來伊處現往泥城橋蕭益昌烟館中當卽帶王前去找尋不到後在　安寺相近獲到一人今早又拘到一人特將脫逃拘獲之三人及王阿福并與陳阿寳台偷之李阿桂一併解案陳阿寳所竊之　台自鳴鐘今特呈案其香爐已賣與舊貨攤婦人張朱氏處已被押去故取到質票并將張未氏傳到旋據失主　子芳投案稱十三夜被伊等從間壁空房挖洞而入請爲重辦翁太守隨詰陳阿寳如何偷竊答稱實是三人合夥一名阿輝以被英包探拘押英捕房及訊李阿寳認竊不諱太守着將自鳴鐘錫燭台先給失主領去香爐侯吊到再給姚吉甫着重責二百板陳阿寳陳阿奎王阿福三人每人各責一百板張朱氏交保李阿桂及各人之本案再行核判 
[英界公堂瑣案]  
　　李錦堂稱在馬立師洋人處帮收房租昨同司帳人沈文連出外收租經過石路詎被虞韓氏徐長生王阿二拖進福泰烟館聲言該氏前被人控告由我唆使今欲與我理論等語然我與彼並不相識更無唆使之事當由沈　捕拘人送案沈供與同該氏與徐王等同供向索欠洋二元並無他事施繙譯以該氏與徐王等胆敢扭人圖詐請辦以儆黃太守隨判該氏與徐王等分别各押七日○盆湯弄新巡捕房之　捕頭於前日午後帶同中西捕至寳善街南首之靖遠街捉賭詎已知風奔散順道至浜沿捉獲小賭之項出福等三人解案黃太守判項世福等各枷一月○昨有南京婦人稱丈夫以修鞋爲業我則縫補衣裳旋因丈夫患病臥床不能度日蒙前憲陳太守創設之棲流所按月給錢六百文氏得沾實惠今忽裁去此項善舉頓失所望又無川資回里求恩撫䘏黃太守查得此項濟貧之錢係另有善士托該所司事人給發今該善士旣已停止給發勢亦不能勉　隨問該氏回籍川資幾何答稱夫婦二人須洋二元太守令賞給大錢八百文着再告帮同鄉人以使回籍 
[法界公堂瑣案]  
　　張朱氏稱居安樂里生有三歲女孩二月初三口被朱阿四搶去又被胡兆奎將我痛打捉我到船上送往川沙翁太守詰其丈夫何在旣到川沙何日來滬答稱丈夫在家種田我於初四日到川沙旋同夫於初八日來滬夫因日用缺乏已經回去及詰解案之胡得喜胡王氏據稱在後新街開老虎灶兒子名胡兆奎張朱氏之小孩係其夫張福海賣與我家出洋十元以胡長春爲中人契帋呈閱復詰張朱氏可有此事答稱實被朱阿四搶去並不賣與伊家胡兆奎　著名流氓我夫不識字何能寫據太守謂旣於初八日到申何不早來控告况爾稱夫因日用缺乏已經回去然爾一女流居安樂里作何勾當答稱胡兆奎係由伊母胡王氏領來走動者隨詰朱阿四如何搶孩答稱我在同和棧做生意昨忽被拘不知爲何事太守謂爾等均非安分人着胡王氏速將兒子胡兆奎並小孩交到胡得喜管押朱阿四姑准交保○　錫婦人匡張氏稱女兒名阿雲今年二十四歲於去年十月間來滬被尹富殷誘拐今將尹送案請追尹富殷供稱在英租界晝錦里開點心店　女興阿方拚識住小嫏嬛　内太守問現在究在何處答稱搬至南新街現住致遠街石庫門門樓上太守不暇細詰着法包探帶同尹富殷將阿雲傳到冉核○前日有跑馬廳相近之匯票西人馬車行至吉祥街口馬忽溜韁碰傷十二歲之孩當將馬夫朱金發拘住受傷人送仁濟醫院昨將朱金發解案因原被不到太守着暫交保待傷痊後傳案候斷 
[輪船失事當設法救人說]  
　　輪船失事勢所不免失事傷人當思拯救有救人之力而無救人之心情實可惡有救人之心而無救人之具事亦無裨近又聞懷遠鎭江兩輪船相繼失事逃出者寥寥傷命者不少貴報謂水手之不救人責之誠是也夫水手有救人之力而無救人之心責備固不容寛整頓尤不可緩但此後如各船並以整頓水手或肯救人竊恐小划僅二三隻難載多人怱促之間不及周轉是有救人之心而無救人之具仍屬不能全救所以上年因輪船屢次失事曾有人論及輪船宜多備小划孚水圈以救急登列貴報無如各輪船　肯舉行遂致屢傷人命設便上年各輪船採擇其論添備小划浮水圈則此次懷遠鎭江兩船之人必可悉慶生全豈非功效哉兹更殷殷奉勸各輪船添備小划浮水圏等件抑或别有保全良法公議舉行商旅幸甚生命幸甚務祈輪船執事諸公再勿膜外視之也[  潄石山人稿]  
[陳家木橋賑所雜述]  
　　病愈彚錄嘉興張文澄文瀚文冲三君爲嚴親病愈捐洋三十元甯波王君宗丞客秋病瘧至今未愈昨禱　神助賑十元果卽痊好今特完願秀水周君南客爲次子承保内傷吐紅捐洋念元　愈舉世有病之家盍以巫禱之費移賑以求速效乎若夫醫藥仍不可廢也○求親冥福温州汪遂緣先生疉募賑欵源源而來近又募到紫來堂孚求親冥福五元資親冥福人一元諺云一人作福七　昇天夫作福之易似莫甚於助賑孝子慈孫凡具報本追遠之思者动半分經懴之資轉移助賑俾溝壑餘生與佛門弟子共沾養濟之仁乎 
 
 

Page 4

 
 
[接錄上海陳家木橋金州礦務局内順直山東核獎賑捐公所經收二月十三至十五日第四十六單]  
　　思樁室由延康莊來洋一百元○求生產平安念元孫瑞麟求母咳嗽　愈十二元鼎足蒙童心性慈仔一元觀音大士敬經誕母命賑一元保闔太平五百五十文張蘭記二元崑山知過不能攺氏一元○南陽貴肝氣病危險對天許愿助賑日見漸愈三十四元○　娥厘局來花中君子祈保父母四季平安五元○吳江學李募嚴熙十元取之恐傷亷只求大家如意人四元樂善人一元○常熟正泰南　號　寳記莫釐道人各二元協記正記和記三戶各一元○鼎記號遷移席費三十元乍消存記六十元乍消延生堂十元○中西書院沈贅翁先生經募第三次胡湘颿徐俊記周德芬徐啓章除鴻游陳茂豐梁榮桂昌才蔡侶陶董德泰陳行通十一戶各一元李闢榮邊壽生汪思耕余晚受鄭秉曜黃啓昌盧文英魏傅祺八戶各足對開一個蘇壽輝江士　招嘉杰鄭儀敬唐文右高文煜六戶各三角鄧世　鄧世業　庭潤陳勝發李萬飭凌蔭光郝潤之陳兆坊陳兆溥孫培生鄭有志周以　　純誠許廷珍十四戶各四開一個陳葆梁泰彬梁泰蘇薛士達馬啓祥馬瑞祥董德裕子茂陳烈明應兆龍周齡鄭根榮陳奎元包湘濤王春生十五戶各二角以十五十四戶共來念二元三角五十文○李月林三元何接三遠愿節省三元六善堂四元○附核獎楊世勣庫銀合來洋五十三元錢一百八十七文查覲文庫銀五十六兩五錢六分○以上二月十一至十五日四十六單止共收庫平等合規元一千二百五十一兩四錢六分七厘洋八百九十九元錢二千一百三十二文三共合規元一千九百四兩二錢一分三厘連前四十五單共收規元十四萬五千六百八十一兩二錢八分八厘○十一日代解順天周尹堂申公砝合規元三千四百六十三兩四錢七分六厘代解山東陳撫院申公砝合規元八千九百四十五兩六錢九分又解山東潘振翁申公砝合規元三千九百十九兩七錢九分九厘付借支徐翰翁震捐洋五百元合元三百六十二兩二錢五分連前統共解過規十四萬六千一百五十一兩三錢八分九厘泰來短交銀七千六百八十四兩五錢○除收凈墊解銀八千一百五十四兩六錢一厘 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年二月初十日京報全錄]  
　　宮門抄○上諭兩道錄前○發抄旨九道○湘撫潘奏特叅知縣摺○船政大臣何奏製造快船並廠務情形摺○黔撫林奏爲請旨革審緣由摺○滇撫唐奏甄别各員片○江督左奏查明土客墾種情形摺○滇撫唐奏委調署各員片○浙撫劉奏委署道篆片○大臣永奏循昭舊意稽察廢員摺○二月初十日禮部宗人府欽天監廂監旗值日無引見○署兩江總督曾國荃請訓○發往江南差委陳湜請訓○英瑞預備召見○内閣奏派騐放之王大臣派出怡王奎潤童華許應騤○内務府奏派致祭馬神派出嵩申○召見軍機英瑞曾國荃○○發抄崇綺等奏儘先同知錢開震補興京同知奉旨吏部議奏欽此○又委用令咸斌等署義州牧等缺奉旨知道了欽此○慶裕奏黃河凌汎安　奉旨知道了欽此○又前泰州吏目張伯琛割股療親請旌奉旨着准其旌表禮部知道欽此○又開歸道陳彞攺請二品　戴奉旨吏部議奏欽此○恭鏜奏新授吉林副都統恩澤交卸領隊大臣篆務起程北上日期奉旨知道了欽此○又滿營地畆分　收穫支用粮石各數奉旨戶部知道欽此○又未入流文敬熙仍照軍營積勞病故例議予卹典奉旨着吏部查明覆奏欽此○又右翼防禦蘇克敦等署左翼佐領等缺奉旨知道了欽此○○頭品頂戴署理湖南巡撫臣潘鼎新跪奏爲特叅虧　錢漕延不完解之知縣請旨先行摘頂勒　嚴追恭　仰祈聖鑒事竊照錢漕爲國家正供絲毫不容蒂欠現值庫款支絀全賴徵解認眞藉資周轉无未使稍事拖延兹查前任攸縣知縣孫光爕虧短錢糧銀八千二百九十二兩八錢八分三釐庫雜銀九百四十六兩三錢四厘漕南正耗銀一千四百五十九兩八分八釐七毫迭經委員勒限嚴催迄今日久查無宗解實屬任意玩延若不據實叅追不足以挽積及而重帑項據布政使龐際雲按察使孫翹澤糧儲道夏献雲會詳前來相應據實奏叅請旨將前任攸縣知縣孫光燮先行摘去頂戴勒限兩個月嚴追完繳如該員果知愧奮依限完淸自當奏請開復倘仍逾限不完或完不足數查明是侵是挪另行照例叅辦謹會同署理湖廣總督臣卞寳第恭摺具奏伏乞皇太后皇上聖鑒訓示謹奉軍機大臣奉旨着照所請該部知道欽此○○二品頂戴督辦船政詹事府少詹事臣何如璋跪奏爲南洋定製之兩號快船安上龍骨並陳廠務情形恭摺仰祈聖鑒事竊閩廠承造南洋快船兩號自定義後卽將應用之機噐料件分别購製一面修理船台准備安上龍骨其一切辦理情形經前叔辦船政臣張夢元奏明在案嗣由出使德國大臣李鳳苞將定購之龍骨鬪鯨船身鐵料等陸續運閩如數到齊臣蒞工後卽據提調道員呂耀斗禀請諏吉安上龍骨前來爰墿於本月初七日安上第二號快船龍骨十五日安上第三號快船龍骨均經臣親率在事員經匠役如法安置本年所造之第五號鐵有輪船其船身製已及半船台鼎峙合此而三雖並製兼營工程不易而通盤扯算究於經費較省現屇歲暮照例停工擬乘隙查閱各廠點盤噐具明正開工卽可添招匠役併力興作臣甫經莅事規製粗諳惟有矢愼矢勤　意董率以仰副朝廷軫念要工这至意所有南洋定製之快船兩號安上龍骨並廠帑情形理合會同南洋大臣大學士兩江總督二等恪靖侯臣左宗棠福州將軍臣穆圖善閩浙總督臣何璟福建巡撫臣張兆棟恭摺由驛四百里具奏伏乞皇太后皇上聖鑒訓示謹奏軍機大臣奉旨知道了欽此○○頭品頂戴貴州巡撫臣林肇元跪奏爲縣令擅殺不法武弁請旨革職審辟恭摺具陳仰祈聖鑒事竊照黔省各屬地方雖已平靖而時有會匪竊發滋事迭經臣督飭文武員弁拿獲匪犯懲辦欽奉諭旨隨時飭屬搜捕務於根株淨盡等因欽此欽遵在案本年九月間有卸帶練軍總兵王世昌帶領武弁曾安邦赴臣衙門密陳湄覃縣屬楊家山一帶有周鳳鳴等結盟放會情事並密陳照單號片等件臣卽札飭督帶遵義協練軍提督謝景春派員謝景武率同曾安邦前赴查拿一面檄行臬可轉飭該縣周啓江杳照恊緝詎曾安邦帶領劉占彪方占鰲先往該處私將平民拷問索慶以致寨民驚慌集團備禦該縣周啓江猝聞其事卽率兵役圑丁將曾安邦等誘令入城監禁禀請就地正法並據謝景春以周鳳嗚等並非會匪禀覆前來復經臣飭令臬司轉飭遵義府余上華馳往該縣查明前後確情據實禀覆以憑核辦去後兹據余上華查明前情並稱周鳳嗚等實係良民並無結盟放會之事曾安邦素非安分向在該縣誣告刁拐考搕有案劉占彪方占鰲平日亦不免同惡相濟　次該縣將其誘拿監禁曾安邦等在監吵閙大有反獄之勢城内居民因之驚恐該縣遂涉張惶遽將曾安邦劉占彪方占鰲擅行殺戮等情並據平越直隸州知州周炳著揭報經藩司李用淸臬司曾紀鳳會詳奏叅到臣臣查曾安邦以候補武弁竟敢誣指良民爲　藉端索　本于法紀劉占彪方占鰲隨同助惡亦有應得之罪該縣周啓江旣經誘拿禀辦應候批示何得以在監吵閙居民驚恐輒行擅殺實屬有違定制相應請旨將湄潭縣知縣周啓江卽行革職以憑審辦除咨部查照外所有縣令擅殺不法武弁緣由謹會同雲貴總督臣岑毓英合詞恭摺具陳伏乞皇太后皇上聖鑒訓示謹奏軍機大臣奉旨着照所請該部知道欽此○○唐炯片再勞績保舉人貝應於到省後子限一年察看甄别兹查有道員用候補知府胡錫銓遇缺前先補用知府冷繼先試用通判周行鑛儘先前補用通判葉如相候補班前先補用知縣熙珍在任卽補知縣右　經歴韓銑均經一年期滿例應甄别據署藩臬兩司會詳前來臣查該員胡錫銓辦事明練冷繼先安詳謹飭周行鑛當差勤愼葉如相才具穩練熙珍差使勤奮韓銑年力富强均堪以本班留省補用除將該員等履歴淸明咨部外謹會同雲貴總督臣岑毓英附片具陳付乞聖鑒謹奏軍機大臣奉旨吏部知道欽此○○大學干兩江總督臣左宗棠頭品頂戴江蘇巡撫臣衛榮光跪奏爲查明甯蘇兩屬抛荒田畆十著客民墾種相安情形恭摺具陳仰祈聖鑒事竊承准軍機大臣字寄光緒九年六月初八日奉上諭翰林院侍讀惲彥彬　江浙墾荒客民興土民仇怨日深請飭力求淸厘之法一摺等因欽此當經恭錄轉行欽遵查辦去後兹據各屬先　禀覆又經批司彚辦在案兹據江寍布政使梁肇煌蘇州布政使譚鈞培曾查得江寍府屬上元江寍溧水六　等縣自遭粤逆竄陷被兵十餘載蹂躪殆徧村落成墟肅淸後一片荒土農民存者無幾不得不招募客佃開墾曾於同治八年籌議招墾章程詳奉奏謝遵辦歴久均屬相安内溧水縣上年冬間雖有楚民强墾荒田與土民爭控業經訊明押令回籍其徐州府屬　山沛縣二縣湖淤團地從前東省災民携眷來徐領種水涸湖田按年完租充餉現已漸成土著並無强作情事此外淮　等屬現在查無外省客民在境墾荒至蘇松等屬除全熟之華亭奉賢上海寳山崇明南匯川沙靖　等入廳縣田地並無抛荒長洲元和吳縣當熟昭　吳江震澤太湖婁縣靑浦太倉嘉定金貴江陰丹徒等十五州廳縣間有荒無田地均由土著農民陸續開墾無須借力客佃外祗崑山新陽金　陽湖無錫宜興荆溪丹陽金壇溧陽鎭洋十一縣開墾客民大都江浙及江北人居多承種有年久已編入戶口細册專心農務亦無强作爭執之事　常州廳屬之武進縣先因楚民初到開墾其時本地人少耕作及至楚民漸多聲勢漸橫每屇收租類多抗欠甚有收獲後飽載　颺遂使業戶賠累錢漕以致土客情尙未孚現經該處紳士另行妥議禁約章程禀請叅酌核辦以期益臻周妥等情轉詳請奏雨來臣等覆核無異除仍飭現有客民墾荒各屬隨時認眞稽查設遇土客爭訟務須持平定斷毋任忿爭滋事外謹合詞恭摺具陳伏乞皇太后皇上聖鑒謹奏軍機大臣奉旨知道了欽此○○潘鼎新片再湖南永州府知府劉鳳儀業歸計典叅劾所遺篆務應行委員接署查有候補班前補用知府周麟圖篤寔亷明堪以署理又湖南醴陵縣知縣薜振鈺撤省查看所遺篆務應行委員接署查有現署長沙縣事益陽縣知縣唐步瀛樸誠幹練堪以調署據藩臬兩司先後會詳前來除批飭遵照外理令會同署湖廣總督臣卞寳第循例附片具陳伏乞聖鑒謹奏軍機大臣奉旨知道了欽此○○劉秉璋片再署杭嘉湖道候補道余本遇陡患中風醫治罔效　光緒九年十二月十七日存任病故據錢塘縣知縣程雲俶轉據該家屬呈報前來查杭嘉湖道兼管海　政務殷煩應卽委員接署以專責成查有候補道盛康老成練謹堪以委署除　飭遵照外謹　同閩浙總督臣何璟附片陳明伏乞聖鑒謹奏軍機大臣奉旨知道了欽此○○才永　跪奏爲循照舊章稽察　員恭摺彚奏仰祈聖鑒事竊按稽查廢員章程内開嗣後飭令張家口副將三翼協領萬全縣知縣在於口内一帶地方剴切出示曉諭居民旂店寺院菴觀凡投宿之人務須細心盤查如係廢員溷跡進口立卽禀報懲辦如口内居民實無容留廢　情事按季由該管地方官結報俻查並於年終彚奏一　以昭核寔等因於道光二十四年奏蒙允准歴久遵行在案今光緒九年按季據張家口都司三翼協領萬全縣知縣等禀報廢員並無私行進口而口内亦無容留　事各具印結呈報前來奴才復派張家口管站部員崇壽出口往查均在口外尚屬安靜所有文武各員循照章程籍查廢員現屆年終彚奏之期理合恭摺奏聞伏乞皇太后皇上聖鑒謹奏軍機大臣奉旨知道了欽此 
 
