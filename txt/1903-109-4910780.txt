# 1903 - 109 - 4910780

 

Page 1

 
 
[正通志出書并發售新編九通全書目錄啓] [  圖書集成局謹白]  
　　九通一書集歴代政治之大成爲本朝掌故之淵藪本局旣據精　校印以餉學人又以全書卷帙浩繁檢閱或多不便爰不惜重貲禮延通才博學將是書條分件繫編成九通目錄四十卷語節繁蕪事無滲漏提綱挈領井然秩然現已付印不日出書定價每部大洋一元八角曾購本局九通股票者僅收工料英洋一元以示區别諸君有欲購取者請於領正通志時繳洋預定掣給憑單俟正通攷告成一併登報發書特此佈聞諸維雅鑒 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開　　迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自　慶季年至光緒二十八年以聖訓諭旨則例東華　錄爲主而叅之邸鈔奏案各部通行私家雅記凡爲總目二十二分門百三十二每門各系子回條分縷析開卷瞭　舊章新政依類比附西畝西藝經奏定通行者亦臚陳終始備舉糜遺方今崇尙實學朝野上下咸究心經世之務官書卷帙　重購寗匪易私　事　龐雜抉　尤難是編總裒諸書采輯精要面芟煩冗每條注明原書出處無敢增易一字讀者執偏見全引端振緒不啻舉八百餘書之菁　曩爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當　謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各坊均有出售此啓 
[平梟議]  
　　嗟乎天下之養癰貽患以致爲害閭閻者孰有如今之所謂私梟哉夫私梟者特販鹽耳聚賭耳鹽惟妨國家課稅賭則愚民自願入局致罄腰纏初不能强之使喝雉呼盧傾家蕩產何至爲害甚巨人皆疾首痛心曰爲其持械傷人也爲其掳人勒贖也爲其與緝私之勇大抵生同鄉里手臂相連也爲其各處强梁投入黨中爲之指引遂使地方富户無一不被其魚肉侵凌也聞之梟各有黨此黨與彼黨遇卽開槍互鬥地方蹂躪幾不能堪而羣不逞之徒復雇之以報私仇往往剜人目睛以洩其忿更有將其仇夤夜抛入水内名之曰種荷　者害理忍心莫此爲甚矣然猶曰彼惟睚眦必報苟無夙怨未嘗加以毒手狠心也所可惡者近更有所謂扛財神請觀间之舉財神者富户之謂也梟苟無鹽可販無錢可賭則擇地方富户劫而匿之處以私刑血肉糜爛然後致書家屬令其以金贖回或百或千務盈欲壑而小康之家馨矣若婦女之有姿色者目之曰觀音掳入船中恣行姦汚不從則脅之以刃甚且刴成數叚擲諸荒郊良懦之夫不敢控告卽控而官亦不爲伸理任其海底寃沈而人民乃不得安居樂業矣鹽捕營者用以緝私鹽剿梟匪者也其人大都光蛋之投誠効用者與若輩聯絡一氣消息相通以故巡船至則梟船避之梟船至則巡船　之或且販私則　　陋規聚賭則給以頭錢管帶佯爲不聞統領無從察覺而梟之根株益固結不可解矣然梟匪來自遠方於地方之形勢若何閭閻之貧富若何未必一一洞悉於是號召本地無賴投入其黨令充線人若輩羽翼旣多耳目尤廣而搢紳殷富巨賈良農藉故驛騷無一免者官欲捕無賴則私梟率黨劫回官欲剿私梟則無賴助之搞拒董事但求安靜不敢將無賴請懲官兵無力支撑不敢將私梟鵰剿惟有任民間之慘遭荼毒寃無可　而已矣嗟乎嗟乎北方之拳亂方敉而又令若輩嘯聚東南靡有甯宇賢長官所司何事其能免素餐尸位之譏乎抑又聞之若輩向以太湖爲巢窟近則上至贑鄂下迄蘇常出没無恒幾難捉摸而嘉定之南翔鎭華亭之葉榭鎭川沙之小灣鎮上海之漕涇鎮龍王廟鎭奉賢之南橋鎭南匯之周浦鎮新塲鎭下砂鎮魯家匯鎭尤經年蟠踞無惡不爲其最足駭人聽聞者昔年太湖緝私統領某公驀被劫人梟船嚴加禁錮勒令家屬以數千金贖出未幾卽驚駭而亡前歲南翔更釀成戕斃哨官之案去冬川沙撫民同知陳桓士司馬踏勘盜案道出小灣途遇衆梟開槍轟擊致腰腿疉中槍子幾喪厥軀民壯二人登時殞命日來新塲更有土梟客梟糾衆互鬥有被擒而刓其雙目者有中槍而斃於水中者汛弁計無所施乘機逃逸闔市爲之閉户富家類多盡室以行雖前年周浦梟酋金坤秀伏誅梟首懸竿以示之警而若輩不特略無畏懼且兇横更甚於前嗟乎嗟乎不知地方何日始能安謐乎鄙意平之之道一面宜由統兵大帥興師痛剿絶其根苃一面由地方官禁約民人不許與之賭錢尤不得闌入其黨有梗令不法者乘羣梟未集之際一律拘拿覊禁勿使朦混保釋與之結連若輩嚮導無人當卽無從托足卽有蟠踞爲害者而水母之目旣去剿之亦易成功否則官愈優容梟愈恣横民人愈遭其擾害而地方遂愈不能敉平今猶爲患於鄉鎭之中久而久之恐縣府省垣亦無處不有私梟蹤蹟矣詎不大可憂哉 
[諭旨恭錄]  
　　三月十五日軍機大臣面奉諭旨現在謁陵禮成後所有前派隨扈及前引大臣奎俊貴昌印啓溥善特圖愼壽耆鋼定成並查工之順天府府尹陳璧均著回京供職欽此 
[宫門抄]  
　　三月十四日載昌由東陵查禮覆命並請安同和張士翰預備召見召見軍機及同和○十五日成章假滿請安留京王大臣崑中堂及王公九卿都統等請安署貴州巡撫李經羲到京請安醕王溥　由東西陵回京請安張士翰預備召見榮中堂遞遺摺召見軍機及李經羲 
[撤兵電信]  
　　奉天來電云營口俄兵原定西歴四月八號撤退後展期至十四號而中國派令收受地方之李 
觀察聘三刻尙逗留省會俄國民政官長向增軍帥詢以何日來此接收應對之間頗相矛盾而俄兵之守護鐵路者邇忽日漸增多軍帥因電達外務部王大臣咨詢一切至俄兵之在奉天省會者近日雖已撤回然尙有武弁十二三員易去戎裝寄居營内 
[俄艦東來]  
　　日本長崎來電云俄廷近忽派令重一萬二千七百墩之戰艦名立托烏伊若痕者偕重六千三 
 
 

Page 2

 
 
百墩之巡船三號一名其矮耶一名哈尼辣達歸海軍副將司他之開路拔路餓君統帶駛抵崎陽言及尙有戰艦名化皮達及矮司利矮皮矮曁巡船三號曰諾皮苦曰拔矮痕曰滑利耶之苦陸續鼓浪東來以便繞神户海灣駛入旅順口 
[玉帛來同]  
　　京師采訪友人云三月十六日德意志國署理駐華使臣葛爾土帶領巴宴國祿王妃及蒙日拉之妻吉錫之妻漢文正使卜海伯禮覲見皇太后皇上雍容玉帛萬國來同眞太平盛事也 
[豫章礦政]  
　　江西派辦政事處爲詳請示遵事礦務所案呈竊維策國家之富强資民生之財用者莫若開礦礦也者地者地藏自然之利當與衆人共之不可以一已私之私則弊生不知其弊則利不克久垂不　其弊則利不能推廣是宜重訂例章酌定限制庶足以興國富而濬民財江西五金煤鐵等礦所在多有正西人所謂一國盛衰可以礦產定之也特以風氣未開民智久錮從前除萍鄉宜春等縣籌辦外餘皆廢棄之而不講求外人久已欣羡垂涎我憲臺勵精圖治凡有益於國計民生者無不次第舉行而於礦務尤汲汲以惟恐不能振興爲念文札稠疉三令五申官紳商民歡欣鼓舞類皆仰承意旨籌資集股紛紛禀請開辦此固一時之盛不致利源外溢也惟辦法不無異同條欵殊多窒礙有迹近　斷者有徒托空言者有股分混雜而乏實據者有名目參差而未區别者至於開採限期籌撥官本應納賦稅亦無定章若不釐訂劃一章程何心示遵守而杜流弊本司職道等博訪周諮悉心考察酌擬章程八條果能實力奉行旣可以衛民產啓無盡之財源又可以杜窺伺消後來之隱患實事求是歴久不渝則成效可賭利賴有資矣管窺之見是否有當理合開摺具文詳請憲臺俯賜察核批示祗遵爲此備由具呈伏乞照詳施行 
光緒二十九年二月十三日奉獲撫憲柯批詳摺承議周妥希即分别移行遵照辦理此覆摺存章程八則附列左方一華洋股分宜定限制也凡有禀請集股開礦者應聲明係華股係洋股按照奏定章程必須騐實先有已資三成然後准其添招華洋股分仍必以華股六成洋股四成爲定率至少亦須華洋各半方可照准否則全招洋股全借洋欵利權全付外人槪不准行一開礦地界宜定限制也凡有禀請開礦乾祗准指定一處按照礦務通行章程土法三里以内洋法十里以内不准他人開採其有已在三里十里之内先行開採者祇可和平議價收買不在禁例槪不得率請包辦一縣數縣一府數府之礦如有此等禀牘應行批駁以示大公一收買鄰礦宜定限制也近來開礦往往有禀請在某縣某處開設公司采辦某礦尙未舉辦便率請將某縣境内他人所採之礦槪歸該公司收買一准别賣他人似此迹近壟斷抑價勒賤於理不合嗣後祇准該公司與鄰礦商量歸伊平價收買不願賣者聽不得率請立案著爲禁令有礙商情一官商名目宜定限制也凡禀請出資集股開辦某礦無論在官人員及紳商人等須由本所據情札飭地方官查勘礦地騐實資本或徑自報由地方官查明無訛轉禀本所核准開採槪作商辦不得率請頒發關防鈐記擅用護勇虎頭牌祇准自立字號自刊圖記在官人員曰某某煤礦公司某某鐵礦公司若係紳商平民人等祗稱某某煤礦公所某某鐵礦公所槪不得稱礦務公司字樣至公家籌欵開採之礦如奉撫憲札委大員駐礦爲總理爲督辦方可刊給關防其由本所委員前往開辦者均給鈐記以示區别而免紊亂章程未畢明日續登 
[示用銅圓]  
　　杭州訪事人云浙省所鑄當十銅圓初擬於本月朔日發交市上嗣因杭省銀圓價値頗貴一經行用奸商必販運出口仍於圜法無補絲毫爰由前府尊甘錢卿太守及仁和錢塘兩邑宰邀集各業商人妥爲籌議現已議定銀圓一枚換通足制錢一千文或當十銅圓九十枚用以購物槪以九折核算詳奉藩司翁筱山方伯批示准行并出示曉諭曰前因浙省制錢缺乏飭局鑄造紫銅當十銅圓入市行用以濟制錢之不足查杭地洋銀之價較之蘇申爲大若照市兌換爲致奸商販運防不勝防若貶抑洋銀之價居民又多受虧現經各業商會議據稱杭地錢價大率以米牌爲准南貨鹹鯗各業因之刻下米牌每圓作錢一千零十文係九九申串則易制錢每圓須足串一千文當十銅圓准其加一申用每洋銀一圓易銅圓九十枚以之購物照九折核算似此辦理適昭平允除批飭准行外合行出示曉諭爲此諭爾諸色人等一體遵照毋違特示 
[公車被困]  
　　杭州訪事友人云本屇會試暫假河南貢院舉行近日忽有舉子二十餘人中道折回詢之知此次在正月啓行者天氣晴和且尙人數不多得以安然赴汴迨至二月擁擠不堪以致車輛不敷沿途守候加以雨師載道路滑如油不免異常因頓因此廢然而返者如此之多也 
[待詔爲盜]  
　　杭州訪事友人云省城蓮花巷口某薙髮店夥某甲籍隸合州自正月進店以來時有同鄉人前來探望人初不之疑也迨本月初十日突由仁和縣署差捕恊同地保將甲拘去嗣偵知初五日艮山門左近王姓家盜案係甲與温州人某乙所爲此案同夥七人已獲其三供出由甲起意遂一併逮案縣主蕭明府再三研鞫堅不承招鞭責藤條四千下仍默無一語因提店主訊究供稱甲自本月初四日出外至初七日始歸所存祗鋪蓋及隨身衣服並無他物是否行劫不得而知明府命將甲釘鐐收禁候再訊供 
[浙省官塲紀事]  
　　杭州訪事友人云本月十九日正任浙江衢州鎭總兵方翰卿總戎友升因公晉省省城各營官俱赴江干迎迓總戎登岸後暫假安徽會館爲行轅翌日命駕至撫轅謁見撫憲誠果泉大中丞談論移時始行告退○杭州 
帥札委升署處州右營遊擊定期本月十六日交卸篆務部署行裝擇吉二十三日赴處州履任○部選 
來浙本月二十日親赴撫轅禀到呈繳文憑旋因途次感受風寒請假五天以資調養候補巡檢吳少 
檢缺因赴各憲轅禀謝○准補定海廳直隷同知楊司馬志濓於本月十八日奉藩憲飭即赴任○仁和縣承襲雲騎尉羅肇龍郭宗漢魯兆德錢塘縣武童沈炎林俱呈請歸標學習本月二十一日撫憲誠大中丞委中軍管叅戎在羅木營考騐馬步洋梒打靶是日黎明齊集候考考畢卽赴撫轅叩謝 
[蘇省官塲紀事]  
　　姑蘇訪事人云長元和三縣小學堂經蘇金林大令延大挑知縣劉明府歌雅爲總理直隸州州同阮直刺譜咸爲副辦已於本月二十二日開學矣○翰林院侍讀翁侍御斌孫於本月二十四日由常熟珂里來蘇謁見撫憲恩藝棠大中丞旋於翌日辭行赴都○元和縣縣丞卓二尹觀榮於光緒二十三年海運案内經上憲保奬在任以知縣候補已於本月二十四日奉到飭知矣○請補震澤縣平望司巡檢楊少尹哲謀已奉吏部覆准本月二十四日奉到飭知○武進縣縣丞葉二尹承霖署任年滿遺缺經藩憲陸春江方伯於本月二十四日牌示以輪委到班儘先前補用縣主簿許少尹景慈署理○吳縣知縣林　生大令於本月二十四日午後至胥門官碼頭乘官舫下鄉公幹○代理鹽城縣知縣王大令以乾於本月二十四日交卸回省 
 
 

Page 3

 
 
[甌江浪]  
　　温州訪事友人云入春以來米價昂貴至本月十五日上白米每升忽貶至錢三十六文數米而炊者不覺愁眉陡展矣○本月初三日未刻樂清縣治西鄉大風驟起有甲乙兩人路經隴畔一被封家姨吹入麥中昏　不　其一則隨風而去不知所之須臾冰雹驟降其大如拳行人被擊受傷者以百餘計農民所藝嬰粟一律狼藉摧殘將來土漿收成恐難起色矣是日郡城𨶑無風聲何僅隔一江而情形迥異若是也 
[雲間零拾]  
　　松江訪事人云本月初十日南鄉金山嘴左近寡婦張朱氏投華亭縣署訴稱小婦人生有一女年甫及笄許字鄰人兪阿三爲室近日兪乘母喪搶去成婚旋於本月初七日慘斃求恩蒞騐伸寃等情縣主陳仲陶大令准之十一日帶同刑仵人等有往騐係服毒自盡遂飭備棺收殮一面帶兪回署訊供○劇賊阮某向在葉榭鎭犯案纍纍近經華亭縣差緝獲禀請縣主陳大令發化莠所管押候懲○金山縣絞犯某甲解省覆勘本月十二日道出茸城解差禀知華亭縣陳大令大令飭暫寄禁獄中○本月十二日提標中營叅將張華垣參戎之嗣君忽稱竹箱内矢去洋銀九十餘元疑兵丁任某所竊意欲加之以罪任懼而潛逃後經人在北鄉佘山左近尋獲搜其行李除破舊絮被外别無長物因卽帶回笞責二千棍送入華亭縣署請辦一時營中諸人及某弁咸稱其寃○本年正月中旬某日金山縣屬錢家圩一帶有梟匪大開賭塲干港汛弁姚柏棠把戎馳往驅逐致被扭入團防局砍傷額角並毆倒弓兵劉某等兩名事後姚弁回松禀知提標中營叅將張華垣參戎一面由金山縣蔣瀾江大令通詳上憲顧梟黨多至八九十人且皆携有後膛快槍竟敢負喁相抗事爲臬憲效述堂廉訪所聞電飭大令嚴提地保勒交以便盡法懲治 
[換季有期]  
　　雨潤花心風薰草眼暮春時節煖意宜人蘇松太兵備道袁海觀觀察因於昨日牌示署前定於四月初一日換帶凉帽順時布令禮所宜然也 
[飭呈履歴]  
　　昨日蘇松太兵備道袁海觀觀察牌示轅門大旨謂現奉新任兩江督憲魏檄令轉飭道屬在任候補印委教佐各員開呈年歲履歴造册尅日飛送呈核等因爲此牌示仰在差候補以及鹽屬印委各員限三日内速卽開明年歲履歴三分送道以便彚齊申送各毋遲誤特示 
[政重催科]  
　　上海縣上忙錢糧業經縣主汪瑤庭大令擇吉本月二十六日設櫃開徵昨日傳齊　邑各圖地保諭令盡力催科不得遲延觀望各保唯唯遵諭而退 
[三星在户]  
　　上海縣主汪珤庭大令之女公字前江寗縣江蘇候補道孫花樓觀察之嗣君爲室擇吉四月十四日完姻昨日觀察已在城中廣福寺前賃定某姓民房准備如期迎娶矣 
[整頓砲隊]  
　　本邑江南機器製造局總辦趙渭卿觀察查得砲隊營各勇向由張雨春千戎訓練洋操爰飭知管帶馮遊戎每日清晨勤加教授務成勁旅以備不虞 
[約束勇丁]  
　　駐紥本城九畝地之滬軍親兵營管帶沈廣虞太守查悉派駐浦東巡防保甲局之各勇每出外滋生事端爰於前日函致保甲總巡謝岳松明府隨時約束 
[課授方言]  
　　去年本邑南市馬路工程局總辦翁子文太守著在局各華捕於暇時分班學習英語及各處土音以便遇有異言異服之人隨時查詰迄今將閱半載前日命捕頭培拉生將未經學習之各捕每日勤加教授午後復飭傳到案詢其所習能否諳練是亦整飭捕務之方也 
[狂且强暴]  
　　有王某者姑隱其名年近四十性喜漁包近由他處來滬僑寓英界新鼎陞棧日至迎春坊娼婦金文蘭家作狹邪遊前日將金娼所畜十二齡雛妓唐巧寳誘至棧中試其竊玉偷香物叚髫年弱質大受摧殘事爲包探竇如海張寶成所知將金唐二娼一并帶入捕房捕頭著將唐送至仁濟醫館騐明以便解送公堂禀請讞員張柄樞司馬詰訊而王已懼罪遠颺矣　 
[上海官塲紀事]  
　　本邑出口貨捐局委員李明軒明府昨有要公詣上海縣署謁見縣主汪瑤庭大令晤談良久始辭别○浦東爛泥渡巡防局員高文軒二尹近奉蘇松太兵備道憲袁海觀觀察札飭移駐陸家嘴昨日乘輿詣道轅謁見觀察禀陳移局情形旋復詣上海縣署謁見縣主汪大令○昨日江蘇候補道吳觀察昌言因事來申午後命駕赴上海縣署拜會 
[滬南瑣紀]  
　　前日外倉橋茂泰紙店執事人遣傭人某甲送錫箔若干至某處中途被認捐公所巡丁查見指爲漏捐扭至十六鋪巡防南局局員賈叅軍飭投貨捐局聲訴○日前二十三七鋪各董事以薛家浜年久淤塞舟楫難行具禀蘇松太兵備道轅曁上海縣署請飭營勇疏浚縣主汪瑤庭大令批飭候道憲批准查案辦理 
[英美租界公堂瑣案]  
　　有楊某者傳者佚其名納三馬路娼婦洪姓爲妾未幾即串同車夫趙阿三乘機逃匿遂遣傭人楊升具詞控告襄讞委員魏蒓塢大令准之簽差協同包探劉光震將洪娼及趙拘獲昨晨解送至案禀訴前情忽有王雲芳者投案訴稱商人在信義洋行執事聞有此事特來歴訴緣由大令謂爾旣非原告又非抱呈何得插身多事隨飭差逐出然後商之德總領事署繙譯官麥令豪君將洪娼及趙押候傳楊質訊核辦○包探劉森堂解李三到案禀稱此人竊取吳淞華姓家所豢耕牛報由小的吊到先行給還今特解請訊究大令判責三百板○包探沈阿岳解李招生到案禀稱此人行竊徐少林家米一石由小的拘獲送請究懲大令判責二百板贓給徐具領○包探倪順泉解王六郡到案禀稱此人前曾兩次犯竊遞解回籍今又濳入租界中經小的拿獲送請究懲大令判責二百板○包探劉阿炳解鍾玉慶到案禀稱此人持銅質僞洋銀至德國某兵輪船上混用報由小的拘案禀請究懲大令判責二百板荷校一禮拜僞洋銀銷毁 
[美租界捕房紀事]  
　　昨晨偷兒張阿發混入寄居密勒路之粤人鄧姓家圖竊被鄧扭交四百九十四號巡街華捕帶入捕房捕頭令押候解送公堂禀請讞員張柄樞司馬訊辦○昨日午前某馬車行馬夫馬阿聖駕車至崑山路正在加鞭疾馳偶一不愼將二千五百十一號東洋車輪軸撞破車夫某甲忿甚扭馬入捕房捕頭詰悉情由令償洋銀若干爲修車之費○有江北人名大觀仔者不知其姓氏里居向在外虹口某輪船上做工前晚忽竊取船中貨物若干事爲執事人查知投報捕房捕頭令某華包探協同五十四號西包探將大觀仔拘獲押候解送公堂禀請訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　 
　　 
 
 

Page 9

 
 
[上海縣署瑣案]  
　　鄉人奚義生奚義惠生兄弟與奚氏因事互探前晚縣主汪瑤庭大令升堂訊究族長奚大狗奚金桂供稱奚姓上　昆季五房同居一宅叧有公產已於咸豐時分析四房無嗣僅生一女即奚氏贅黃春春爲婿旋以房屋不敷居住出錢七十千向三房卽義生之父買得兩間今義生欲向奚氏贖回奚氏不允小的等婉勸不依以致成訟奚氏供義生惠生强欲向小婦人贖回所賣之屋小婦人以此屋早經賣絶是以不依義生惠生同供奚氏贅黃爲婿所得奚姓產業小的等向未與爭惟此屋係三房之產理應贖回大令查核此屋出賣已九十餘年照例不能取贖飭各退去不准忿爭○前日蘇巧觀扭祁福生至縣訴稱小的之妻被伊誘去至晚大令升堂研訊蘇供小的係蘇州人在治下作小貿易妻子時氏出外三年毫無蹤影至前日始知被祁誘匿本城安仁橋左近待邀同地甲前往尋獲扭案求懲三鋪地甲陸升所禀大略相同蘇時氏供小婦人被丈夫責駡因之伺𨻶逃出在北市傭工表姊某氏在海防廳署爲乳嫗昨日小婦人前去探望突被丈夫尋獲旋又扭祁到案叩求明鑒祁供小的與蘇同村居住刻在治下傭工昨由新北門往大南門訪友行經花草浜被蘇扭住誣指誘匿伊妻大令喝責二百板收押所中蘇時氏掌頰一百下交官媒看管○周陳氏周蔡氏姑媳二人扭周郁生到縣大令研訊之下周陳氏供小婦人夫故子亡祗有一孫小字郁生目幼不務正業時將家中器物竊出質錢並迭向鄰人滋擾致被房主驅逐屢加訓斥置若罔聞前奉收押改過局釋出後仍不稍恔爲特扭求究辦周蔡氏所供與其姑相同大令飭將郁生責一百板發押改過局一年 
[法租界公堂瑣案]  
　　歹人袁寳珠楊鍚華王金桂在新拓租界中向崇明人某甲訛詐洋銀三十元被巡街捕拘獲昨日解送至案袁楊王同供小的等只索詐洋銀二元某小烟館主劉榮金供稱伊等所爲小的目撃情形故來作證讞員孫建臣大令商之法總領事署費繙譯官判各責五百板○劉瑞淸訴稱前晚小的家被賊撬門而入竊去衣服十四件報捕後查獲賊犯王二寳吊到原贓今已送案請卽究懲大令判枷一個月責五百板贓給劉具領○女郎王秀英俠并階　鶯喉低囀訴稱前曰奴在途購物流氓袁長根任情調戯并攫去金朁一枚奴情急狂呼有劉美新者助之爲虐爲此鳴捕拘案務請車懲大令判將袁責三百板劉開釋○上海縣署書吏陳仙根隨同差役楊雪生等在新恊成烟館向人藉端勒索被包探拘獲解經大令訊供判將楊等枷責陳押捕　房月兹因患病扶送某醫院醫治昨日陳兄渭泉偕陳妻夏氏投案遞票求恩大令判罰洋銀一百五十元准卽釋出○裕和豐報關行執事人洪益梅以車夫魏阿二裝軍藥材至北京輸船交卸及退回忽少去一百五十餘斤因之送案請究魏供小的時方抱病另雇他人將貨裝運今共人在逃未獲求恩寛限尋交大令著交的實人保出限一禮拜内理楚○立大蛋行夥郎明華訴稱侯少華王張田揑造僞據向行主婦潘梅氏抵　洋銀四百元除已還一百元外尙少三百元求恩追給侯王同供小的等願如數賠償大令著郎與侯王各賠洋銀一百元侯道斷措繳王覓人保出向潘梅氏商懇陸續拔還○王麗生訴稱小的在允章綢縀莊爲夥前日有王玉泉者來購貨物乘間竊取素綢五四兹旣獲案求准領贜包探禀稱此賊曾在英界犯案請大老爺判責後須送還英美租界公堂大令著枷號二月責一千板期滿之後送回英美租界公堂辦理贓給王具領○姚阿華訴稱小的在新拓租界中開設小烟館前晚十二點鐘時流氓周小毛王俊卿姚桂堂叩門而入强欲開燈小的以爲時已晚却之伊等卽將烟槍十餘枝一并攫去并欲强　洋銀十元迨巡捕拘獲搜出兇刀一枘今已解案請卽重懲大令判各枷號一月責五百板○許榮全訴稱小的在菜市街購物被小竊王阿三竊去皮夾一枚當卽扭入捕房今已送案請卽訊追大令判責五百板贜給許具領○積竊吳安桂甫經　出卽至北京輪船行竊衣服報捕查獲起到原贜解案請辦大令判枷一個月責一千板期滿之後發改過所監禁三月 
[粤束官報]  
　　防城縣知縣會汝材調省另有差委遺缺以候補知縣蔣澤署理准裲長樂縣知縣蔣希曾　補定安縣知縣陳永輝准補潮陽縣知縣傳汝梅均飭赴新任調補感恩縣知縣甘美棠調任從化縣知縣郭繼昌均飭各赴調任歸善縣訓導缺以候補訓導孫光前署陽春縣訓導缺委候委敎職陳鑑虞署准調防城縣如昔司巡檢　飛飭赴新任俸滿海豐縣典史劉又渠飭回本性隆井塲缺詳委候補鹽知事覃現猷接署 
[蘇省官報]  
　　三月二十日候補道范德培由甯來荆溪縣全善由宜荆厘局專丁來省禀謝奉飭七季連盈家記大功一次第三年期滿統比實盈貳成以外業經委署荆溪縣事飭令就近無辦在案蒙再記大功一次通判趙福圻知縣姚永澤均禀　奉委官電局差武進縣縣丞葉承霖如臯縣西塲司巡檢薛釗青浦縣澱山巡檢吳廷芬均押解秋審人犯來省禀到卽辭藍翎五品頂載指分江蘇分缺間補用巡檢李熙順　人由京騐看領照來省禀到管駕靖鯨輪船委員候補千總補永新禀知送首府向太守赴上海 
二十一日首府向禀知赴甯見制憲知縣翁有成禀謝奉委待質公所正委藍采錦禀知奉藩憲委赴上海公幹寳山縣主簿陸桐華押解秋審人犯來省卽辭道庫大使李鏞禀知丁本生父降服憂巡檢詹本胡禀謝奉委越河等處魚花彈壓差　辭從九朱政衡禀知　齊　水關差遊擊周家福禀辭回湖南　二十二日淮安府張慶　禀到新陽縣典史葛綬靑押解秋審人犯來省禀到卽辭 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十九年三月十五日京報全錄]  
　　宫門抄諭旨均錄正張○江寗將軍信署江督張等奏爲萬頃湖牧塲現擬改辦屯田招墾摺○杭州將軍常奏持參曠悞差使之旗員片○署川督岑奏川省高等學堂稍緩開辦緣由片○又奏爲籌撥學堂經費片○又奏爲設立學務處片 
江寗將軍一等侯奴才信恪太子少保調署兩江總督臣張之洞京口副都統奴才奇克伸佈江寍副都統奴才額勒春跪奏爲江京駐防户口漸繁擬開萬頃湖牧塲屯田招墾以裕旗民生計會議辦示恭摺具陳仰祈聖鑒事竊查安徽太平府屬萬頃湖地方分隷當塗蕪湖兩縣轄境國初以來仰蒙諭旨撥爲旗營牧塲其地中爲湖心旁爲隙地當年湖身寛大可供瀦蓄近來於墊日高秋冬已成涸澤咸豐萬興馬羣旣空早成廢壤自荆防塡撥來寗額馬稍稍規復但江寗城外本有牧地兩區足供芻牧而萬頃湖陸路距寗遠在二百里外往返艱難牧養非便卽勉令前往而兵民雜處時起訟端又自克復以來流氓私墾日多佔耕漸廣雖經歴任將軍檄行府但處兩縣之交此去彼來實非文告所能禁遏且地屬旗營亦非有司所能轄治若不早爲整飭則盜賊窩巢黑教潛緝在在可慮奴才信恪到任後查悉甯京兩防除領催前鋒甲兵外其婦女曁孤寡各項共五千七百餘口步甲養育閒散幼丁共一千四百八十餘名其中雖有撫卹孤寡銀兩及小甲匠役口糧但爲數無多不敷養贍將來生聚日衆勢必饑餒堪虞爲與臣之洞再四熟商以八旗旣艱窘如此萬頃湖又荒落如彼因勢利導不如將牧塲改爲屯田專設屯員妥爲經理當派二品銜遇缺簡放江蘇補用道徐賡陛會督廂紅旗佐領福安等前往勘度現據勘明測繪具覆前來據稱該塲東西約二十里南北約十七里地勢東北較低西南較高以主積計之約可開田十六萬數千畝内除開挖溝渠增置垝堰加築隄塍陡門以消納來去積水約除地六萬畝外共可開水田十萬餘畝其辦法約分三等一流民佔耕已熟之田飭令開明四至勘丈相符每畝飭繳折租銀三元每年仍認繳麥租錢百文租榖一斗准其補給墾照免追歴年私墾花息作爲永租之產名曰佃民一未墾荒地民間承認領耕者准其籌臬公司呈繳押租銀兩及按年認繳前項租榖租錢開明四至畝角勘丈無訛亦一體准給永租墾照亦曰佃民惟開荒需費准領耕後第一年免租第二年繳租之半第三年再繳全租一留備旗民屯耕之田應先召佃官給牛隻籽種令其墾荒其麥租榖租視民間收租之法或各半分租或每畝取租榖一石春麥雜糧八斗但取用的保免繳押租名曰官佃似此長睥計算三年之後約可得租銀二三萬兩以之分卹孤寡沛然有餘其未墾成熟以前所有全湖肥草蘆柴卽由屯員隨時變價以充局用之不足開墾有效卽於該處設立農務學堂一區凡八旗餘于年十二歲以上發屯學習農務俟其精能由官田之内每丁撥給田二十畝令自耕植每年與永租佃民一體納租榖一斗租錢百文免繳押租以示體卹惟歸屯之後應歸屯員及地方官約束與平民一律編户遇有爭訟悉照民例辦理成丁以後家室情願入屯者聽之仍欽遵近日諭旨准與漢人聨姻以收睦　仕卹之利其勤儉之人積有貲財目願購置民田與民人一律納糧辦賦亦聽爲之惟開辦之始堤滕陡門牛隻籽種等費約需銀四五萬兩旗營無欵可籌擬請由江寗藩司預借光緒三十四年官兵馬乾銀一年解赴奴才衙門兌收濟用仍由該司於三十一二三四等年分四年扣完所扣乾銀仍於每年所收屯租按數歸補湊放又於駐防城内增設武備工藝學堂亦於閑散幼丁内擇年十二歲以上者發堂學習攻木攻金之學先識漢字繼習測算工藝俟其有成咨送督臣轉發製造局加習製造槍砲之法入堂入局之後卽歸堂員司員管束其有學藝巳成願以工藝傭趁及自設木肆鐵肆銅肆出外爲營生者亦聽之惟出防之後亦交地方官就近編尸管束與民人一體辦理其户丁册仍歸佐領彚造但駐防爲東南重鎭兵力尤不可偏廢大致長丁爲兵挑補甲缺次丁三丁爲工爲農使就生業似此則兵額旣充閒散無須養育務使各有造就庶朝廷度支有定旗人后計無窮實於國家億萬年有道之長大有裨益所有暪頃湖牧塲現擬改辦屯田招墾緣由謹合詞恭摺具陳伏乞皇太后皇上聖鑒訓示謹奏奉硃批著照所請該部知道片併發欽此 
常恩等片再現値時事多艱營務一切亟宜認眞整頓伏查滿營世職差使向與經制官相同凡差操値班似應加意勤愼以期造就奴才由杭州副都統仰蒙天恩補受將軍以來遇有世職官差使勤愼堪以造就者無不擾拔其曠悞差操自甘暴棄者亦必嚴加申斥並諄飭該管協領隨時教導勉以勤愼差操恪守官箴爲誠查有正藍旗頭佐領下世襲雲騎尉巴彥納差使曠悞懶猾不職現値整顿營制之際未便稍事姑容相應請　　　將該世襲雲騎尉巴彥納革職以肅官方而儆效尤謹附片具奏伏乞皇太后皇上聖鑒訓示謹奏奉硃批著照所請該部知道欽此 
岑春煊片再川省高等學堂工程本已完竣並經臣會同學臣考選學生定議今春開辦嗣查所建之堂一切規制並欽定高等學堂章程未能密合尙須略加修攺而所延之東西教習與所購之外洋標本儀器一時均難到齊若倉猝開堂不惟諸未完備且轉瞬署假塲期又須停　與總理高等學堂之翰林院編修胡峻熟商計不如及此時由胡峻帶同華教習數人前往東洋攷察各項學校俾一切管理教授之法均可瞭然於心定於八月回川彼時塲期已過東西教習及外洋標本儀器等項已來然後開堂雖不取遽謂完全或較今日稍有把握至各屬蒙小學堂爲中學高等學之基礎斷難刻緩臣已飭學務處延聘通儒編輯第一年應用之教科書並在省城特設一通省蒙養師範學堂以期造就師資便飭各屬廣爲開設所有川省高等學堂擬稍緩開辦先辦蒙小學堂並派員赴東考察學校各緣由謹會同學政臣吳郁生附片具奏伏乞聖鑒謹奏奉硃批管學大臣知道欽此 
岑春煊片再川省高等學堂經費前督臣籌定四萬六千餘兩因東洋留生經費亦生此項内開支實歸學堂支用者約計不足四萬兩現遵 
欽定高等學堂程延訂東西教習前項經費尙苦不敷且興教學爲百政根源决無惜費之理然庫欵奇絀籌撥實在爲難不得已惟有將省城原有之錦江書院裁撤以其經費併入高等學堂以其齋舍攺作成都府中學堂庶經費不必叧籌亦足示各屬以書院改學堂之準除分咨外謹會同學政臣吳郁生附片具陳伏乞聖鑒謹奏奉硃批管學大臣知道欽此　 
岑春煊片再查興學一事至要至難各屬官紳能知今日教育情形者無多雖經欽奉欽定章程亦慮未能遵守若無統攝總匯之處專心督飭稽核深懼終歸敷衍實際毫無擬卽援照直隷奏設學校司湖北奏設學務處成案在省城設立學務處專以綜核各屬學務文牘籌撥各項學費檢定購運學堂應用圖籍儀器標本並隨時派員巡察各屬學堂辦法職任惟是歴來各省設立局所大都遴一道府大員總辦事仍取於督撫各爲設局分任共實與督撫自任無殊不但增無限之繁文而殿轉批詳亦且徒稽　臣此次設立之學務處卽在臣署東偏並派員總辦一切仍由臣領之並擬援照京都公牘程式某司案呈之例凡有學務文牘統交學務處擬稿送臣核看名之曰學務處　呈不過於公牘上小異其名似可省卻無窮繁牘而於辦事實際無稍礙妨除分咨查照外謹附片具陳伏乞聖鑒謹奏奉硃批知道了欽此 
 
 

Page 14

 
 
[光緒二十九年三月十六日京報全錄]  
　　宫門抄諭旨均錄正張○直隷總督袁奏新易鐵路告成現已騐收摺○護浙撫誠奏爲請旨遵行摺○又奏留員仍歸浙省補用片○又奏報浙西五屬鹽引溢額銀數片○又奏瀝陳徵收稅釐以抵常年支欵入不敷出情形片○署江督張奏遵旨覆陳江北采糧不宜久禁情形片○又奏爲緝私輪帆各船弁勇仍與防營一律操練片 
太子少保北洋大臣直隷總督臣袁世凱跪奏爲新易鐵路工程現已騐收完竣謹將勘騐情形恭摺具陳仰祈聖鑒事竊臣於本月二十七日業將馳赴新易一帶驗收路工緣由並由津起程日期繕摺奏報在案隨於是日乘坐火車馳抵新城縣屬之高碑店起駛入新修支路直遠易州之良谷莊沿途逐叚悉心勘騐計由高碑店至淶水二十七里由淶水至易州三十四里由易州至良谷莊十七里各設車站一所共計軌路緜長七十八里地叚一律坦平木橋亦尙穩便惟期限太迫不及修建鐵橋且新造之路土性較鬆必須往復墊壓方能十分堅結現在行車尙不敢過於遄速此七十八里約行六刻鐘之譜臣查此項工程前奉諭旨本限六個月報竣今僅四月卽已完工所需欵項不過六十萬兩况當上年動工之始正値隆冬天氣冰凝寒沍營造尤屬不易賴在丁各員役勤奮趨事辦理旣尙迅速而用費亦尙核實撙節堪以仰慰宸厪所有騐收路工情形除咨部外謹恭摺具陳伏乞皇太后皇上聖鑒謹奏奉硃批該部知道欽此 
頭品頂載新授安徽巡撫護理浙江巡撫奴才誠勳跪奏爲請旨遵行恭摺仰祈聖鑒事竊奴才恭膺簡命擢撫皖疆當經具摺叩謝天恩並籲請陛見兹差弁齎回原摺欽奉硃批著來見欽此跪聆之下欣感莫名亟應趨詣闕廷藉慰就瞻之願所有浙江巡撫篆務關係重要應請簡派大員護理俾奴才得以交卸起程恭候命下遵行謹繕摺具奏伏乞皇太后皇上聖鑒訓示謹奏奉硃批著派翁曾桂護理欽此 
誠勳片再准湖南巡撫臣兪廉三咨開奏調浙江捕用知府　　藩　湘差遣鈔片咨會到浙伏查湖南因舉辦新政請調浙江補用知府　兆蕃前往差遣委用自爲得人起見惟　省　濱海要　寗波等處均係　商口岸交涉諸事更形吃重卽内地民教亦復時有齟齬喻兆蕃暢曉時務爲守兼　　浙省知府出色人員歴經委辦各項差使悉協機宜深資臂助合無仰懇天恩俯准仍留浙江原省補用免子赴調據兼署布政使其詳前來除咨湖南撫臣查照外理合附片具陳伏乞聖鑒訓示謹奏奉硃批著照所請欽此 
誠勳片更　浙西蘇松常鎭太五屬引地整頓漸有成效光緒十八年間經前撫臣崧駿飭據運司將光緒九年起至十六年分止溢完課銀儘數歸公均奏明聽候部發聲晛嗣後應於每年奏銷時查明認額之外溢完課銀若干專案奏報仍於春秋二季入册報撥如果僅銷足額並無盈餘亦准據實詳奏等因欽奉硃批著照所請該部知道欽此並准户部恭錄諭旨行文遵照當經轉行遵辦並將光緒十八年起至二十六年止溢完銀兩先後列册造報候撥分别奏咨在案兹據鹽運使黄祖絡詳稱光緒二十七年分該五屬共額外溢完正引一萬七千八百九十九引九分四釐計正雜課銀　萬一十七兩九錢二釐現儲在庫造入光緒二十九年秋季撥册　部候撥至二十八年有無溢完之引仍俟奏銷届期再行查明辦理以照核實再此項溢完課銀係歸公候撥之欵與正引有間歴年邀免造報在案嗣奉部飭令按年造册呈送惟年分旣多一時䟎造不易容俟查明造册補送外所有二十七年分溢銷引課先行造册隨案咨送等情具詳請奏前來奴才覆核無異除鈔片咨部查照外理合附片具陳伏乞聖鑒勅部查照施行謹奏奉硃批户部知道欽此 
誠勳片再據護理浙海關監督寗紹台道惠森詳稱浙海關道洋藥稅釐併徵以後歲可徵銀一百三十餘萬兩常年提支各欵得以按時完解從無短欠遲悞迨杭州設埠商貨分趨出口茶葉進口洋藥年不如年較之往昔幾不及半而加攤洋欵磅價加增稅司經費每年入欵愈少出欵愈多徵解相權不敷甚鉅歴經各前監督詳蒙奏咨曾奉部覆飭令酌量緩急自行騰挪惟稽核近年收數稅釐併計四結僅收六十餘萬兩以之專供俄法英德洋欵爲新案賠欵二萬及稅司經費十三萬八千兩已屬不敷此外如奉撥户部京餉内務府經費並南北洋四成防費曁一成半出使經費與夫本省軍京餉防餉撥補浙東釐金各欵全無著落似此日積月累幾如水盡山窮現奉户部並南北洋電檄嚴催設或勉可騰挪敢不力籌分應無如一年所入僅止此數而應解則需一百三十餘萬兩短數懸殊查光緒二十八年分奉撥京餉銀十萬兩内務府經費銀二萬兩迄今絲毫未解非不知各餉均關緊要而庫空如洗莫可如何第恐因循貽誤用敢據實直陳詳請奏咨免子置議等情前來奴才伏查浙海關徵收稅釐日見短絀綜核上年收數四結併計祗徵銀六十三萬餘兩應解各欵需銀一百三十餘萬之多出入相衡短至一倍有餘其中如攤還四國洋欵加放官兵俸餉改解新案賠欵用稅司經費均關交涉未能延誤不得不先其所急所有欠解光緒二十八年户部京餉及内務府經費等欵無從籌措委屬實在情形合無仰懇天恩俯准免予置議除咨部查照外理合附片陳明伏乞聖鑒勅部查照施行謹奏奉硃批户部議奏欽此 
張之洞片再臣恩壽承准軍機大臣字寄光緒十八年十二月十八日奉上諭翰林院侍讀王榮商奏請開米禁一摺據稱閩浙兩省人稠米少每年仰給江蘇販運接濟若准循照向章令閩浙米商前赴江蘇仙女鎭等處采買可以兩獲　利等語著張之洞恩壽體察地方情形酌量辦理嚴禁奸商私販出洋以重民食原摺著鈔給閱看將此各諭令用知之欽此遵是寄信前來臣等伏查江北裏下河一帶素稱產米之鄉别無他項土產中稔之年民食常有餘存歴年皆由寗波米商赴仙女鎮采買運至鎮江報關完稅以釣船裝赴閩浙兩省售賣此爲釣船專門生計亦卽爲江北釐捐大宗而本地農民藉此稍獲餘資市面賴以活動此本有無相通農末相資之正理尚非本地災荒則江北外運之米誠不宜久禁惟上年四月因邵伯鎭窮民搶米滋事經前督臣劉坤一電飭常鎭道停給米照暫行封禁出口近日鎭江米價又漲至六元以上少民食貴堪虞是以尙未弛禁一俟米價稍平擬卽體察地方情形酌量開禁以順商情而恤民隱至奸販私運出洋自當遵旨嚴禁已於另摺奏陳辦法所有查明江北米糧不宜久禁緣由臣之洞臣恩壽謹合詞附片覆陳伏乞聖鑒謹奏奉硃批知道了欽此 
張之洞片再長江一帶梟匪時虞出没前擬裁撤舊毅舢板攺用輪船帆船以期整頓緝務業經臣恭摺奏明欽奉硃批著照所請督飭運司認眞整頓欽此當卽轉飭欽遵在案兹據辦理傚徵淮鹽總棧道員蒯光典禀稱查帆船經費係以所裁沙漫洲杉板十隻督標左營水勇　板各十隻原支常年薪糧撥其輪船六隊經費統由鹽務自行籌備以此項輪船帆船雖爲緝私而設然旣選募弁勇枋發精槍利砲自應與防營一律操練俾成勁旅除平時由本省循例校閱外三年後如逢閱伍期内應聽候欽派閱兵大臣一律校閱悉照營務辦理等情前來臣查所禀係爲實事求是免致廢弛起見理合附片陳明伏乞聖鑒謹奏奉硃批知道了欽此 
 
