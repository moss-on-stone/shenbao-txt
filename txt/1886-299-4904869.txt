# 1886 - 299 - 4904869

 

Page 1

 
 
[新出石印國朝元魁墨卒告白] [  點石齋主人啓]  
　　國朝開科以來一可有奇每届鄉會墨出名人　選一集以餉後學誠嘉惠也亟有專登元作如元疉正宗元交令號等是　未有統圖初作合　成大部者本齋爰竭搜絲之力圖數年收得歷科元魁文教于首並延名才擇其尤雅都爲一編顔曰國顧元魁墨卒洵藝林之　製極文苑之大觀有志鄉會試者允當奉是集爲鴛誠爲鴻實即己掇巍科面取是書披覽凡歷科之命題衡文亦可瞭而指掌其文約二千二百五分訂十二　　加錦套纸張印訂本齋各極精雅無待贅述準年内出書每部價洋三元正景星慶雲無不争先快覩惟工本匪淺所印無多尚希諸君子早　　盼勿讓捷足者先得焉至一切詳細載卷首例言兹不覼縷售處在南北申昌號及各埠申昌如欲躉售向本帳房面議可也 
[論高麗近日大勢]  
　　客有喜談時事者造余而問曰高麗一國地瘠民貧國小無政然亦得以存至於今是何故哉余曰高麗與中國接壤　洲諸國初無越國鄙遠之心前此惟中國或時討其不庭而海道不便地勢不悉如隋如唐皆爲所敗兹中國之所以用兵於高麗者初不欲得其地不過因其不臣而征之故偶經挫折即亦厭兵或際内訌亦遂舍去而高麗乃得存留以至於今非高麗之國前强而今弱亦非高麗之政前是而今非前者無人焉爲之發難故也客曰前此之高麗其政教號令雖未可知然觀其屢拒大兵而不之懼亦可以見軍旅之尚有人矣至於今而尚得謂之有人乎哉觀其用人試士操兵諸大政非狃於成見即事同兒戲故今日高麗之患不無岌岌之慮而况逆黨之潜滋其機猶伏豔妻之煽慮其計　行有心人莫不爲高麗慮而高之君曾不一悟焉彼獨何所恃而不恐余曰高固一無所恃也督此閉　絶客其國中之　　 
實尚無人窺見之政教若何軍旅若何均莫之測也以故猶得相安於無事今則和盤托出矣彼如　專意於中國　　國雖曰鞭長莫及苟其有變誼不得不爲之緩今乃忽欲向日忽欲向俄誠所謂舉棋不定不勝其偶茫茫四顧其將何以自固也耶客曰高麗之勢隍杌如此顧不知厥後情形若何余曰事固不可以逆料也雖然其機之未發者不得哀權揣測其機之己見者不妨預爲躊躇高麗而若果有變則其福必發於俄人客曰若俄人發難於高麗日本其將驗俄乎助高乎余曰日本政府未嘗無人明知俄人若得志於高必將不利於日或者不肯盼俄然固於積習惑於貪讀則未免另有他志蓋日人之欲襲高麗非一日矣旁觀者明若觀火知日人斷難得志於高麗而當局者不悟也惟素有貪高麗之心則俄人而苟以分有其地之説嘗日本日人即易受其惑而於是高麗之危若朝露而於是日本之禍亦不旋踵普高與日壤地相錯俄人而既可以拓土於高麗漸得以窺見日本之隐微則蠶食之勢成而鯨吞之計決矣客曰毆洲各國若英若法若德若美皆新與高麗立約通商凡此數國之所以通商於高者爲利起見非欲得其土地也若俄而有事於高則歐洲各國之商務必有所害或將超而與俄國相争况俄人欲出黑海以通紅海時有意於土國都城英人知其謀極力助土以拒俄故俄人不得出紅海一步今俄人若欲通道於高麗則彼阻於紅海而通於韓江仍得以償其索志英人豈有不阻者阿富汗之事一起而英　　占巨文此其明騐也若英人爲之首創而他國從面和之以與俄人都抗俄人雖强安足當此若是則高麗安於磐石矣余曰是未必然各國之所以通商於高麗豈不知高之自俄患哉阿事己大定而巨文一島至今未還此其意亦可見矣吾恐俄國而果發難於高麗則日本必先與俄合而攻高以期償其平日欲襲高麗之痴心其餘歐洲諸國則必藉口於謹守局外之例而絶不與聞設中國命將出師前赴救援則各國或且從旁而製其肘迫俄人得志高國不支然後諸國共出而分其地即日不絶其祀而亦同於越南缅甸矣我雖不敢謂日後大局之必然如此然以意窺之當亦非盡出無稽也客曰如此則中國將奈之何余曰中國之於高麗待之如子可謂仁之至而義之盡矣而高麗以見小欲速之故往往因細故末節而有所不滿於中國中國之待之也愈厚而彼之望中國也愈奢此則所謂不受人憐者也前此私自輸情於日本幾致大禍幸中國先幾得信早爲之備厥後事定誅逐亂黨數　 
人以寢其事尚不知悔禍而今又輸情於俄中國兵船既至則又諱莫如深以爲並無其事仍驅逐亂黨數人以關中國而説者或以爲中國兵船至高之前二日高俄和約業經畫諾又言近日高王懼中國之威向俄國索還條約而俄人不之允果如是也則高王之咎將安辭耶且觀於俄事則安知前此日本一役非出於宫中之謀而反以中國之多方保獲爲多事耶高之絶我中國非中國之絶高麗也嗚呼論高麗之事於今日尚可言哉撫箕子遺封亦惟有撫膺扼腕己耳 
[諭旨恭録]  
　　九月二十七日奉上諭葉伯英奏特叅庸劣不職各員等語陜西候補通判前署漢陰廳吴　澤舉止輕浮辦案草率着以府經歷縣丞歸部選用城固縣知縣齊澤性情疲輭民望未孚着開缺留省察看餘着照所議辦理該部知道欽此同日奉上諭前據御史鳳英等奏叅護軍統領明安揀選官缺不公以致兵丁武弁互相扭毆當諭令將藍翎長瑞連等交刑部訊究並令明安明白回奏嗣據明安奏稱揀選護軍校官缺閲看步射　連雖中靶一枝而當差年淺瑞斌並未中靶未擬正陪等語兹據刑部奏審明分别按律定擬此案己革藍翎長護軍瑞連己革護軍瑞斌赴揀護軍校官缺經刑部查明馬步　均射中未經挑取心懷不甘輙即上堂争論並訊無酗酒咆哮情事究屬不安本分均着照所議杖八十瑞連業己斥革免其發落瑞斌業己革去錢糧仍鞭責發落護軍校奎林惠成輕該管叅領飭令彈壓瑞連等不服管束並不禀請究辦竟與鬥争殊屬不合均着交部議處護軍統領明安揀補官缺自應秉公挑選乃不比較馬步優劣任意去取迨經御史奏叅降旨詢問該統領覆奏摺内輙稱瑞斌並未中靶且不聲明瑞連等馬射中額語多舍混顯係有意徇私掩飾迴護明安着交部議處餘依議該部知道欽此同日奉旨鳳山補授光禄寺卿欽此同日奉旨熙敬秀吉現駐南苑所管正藍旗滿洲副都統着興存敬信署理欽此同日奉旨尚宗瑞善慶長順現駐南苑所管廂黃旗蒙古都統着奎潤署理正白旗漢軍都統着奕烟署理正紅旗漢軍都統着麟書署理欽此 
[本館接奉電音]  
　　昨昨八點三十分時本館在京訪事人由電飛傅本月初六日上諭一道敬謹譯登○十月初六日奉上諭吏部奏遵議處分一摺護軍統領明安應得革職處分著加恩改爲降三級調用賞給三等侍衛在乾清門當差餘依議該部知道欽此 
[沙船失事]  
　　招商局之江表輪船於前日抵滬述及由甌開行之時風浪頗大中途見有竹排浮沉海面坐有 
 
 

Page 2

 
 
八人知係先事待救者赶即援之以上詢係沙船失事該沙船由厦門裝載糖貨欲赴烟臺遭風傾覆船上共有三十人其二十二人當事急之時争上一大舟不知漂向何處八人者幸遇竹排獲全性命現經江表船帶往甯波故里重歸不啻更生矣 
[沙船遇盜]  
　　香港西字報云上月二十七日有一沙船滿載栲皮由香港啓椗赴瓊州至晚月黑天低模糊烟水遥見有一船迎面而來隐約不能辨認忽放巨砲二門心知其爲盗立即抛錨停泊斯時沙船上共有八人一人濳伏船首洞中其七則躱於艙内少選盜舟駛近連抛三火藥包俱墮艙内盗旋蜂擁上船到處搜尋除栲皮外並無他物因即舍之而去伏船首者見盜去己遠濳出視艙内諸人則五人己死二人亦被燒傷無奈將纜割斷順流而去回至九龍呼别舟告以故别舟上人憐之帶至香港囑其報官時在二十九日官騐得二人受傷甚重飭送醫院數治死者則舁至墳山一面飭役緝拿該盜然當行劫時黑暗中不辨面貌恐海闊天空終難尋覓閲日傷者又死其一其未死者恐亦難以痊愈云 
[誣竊受罰]  
　　港報又云九月二十八日上午十下鐘時有捕役巡至九龍見多人麕聚成堆薄而觀之則一人綑以巨繩横臥地上問以故即有一林姓人曰我在船廠爲夥是人姓張昨晚來竊去被一條褲二條衫一件是以綑之捕問有何贓証有一黃姓者持衫一件曰贓在此捕遂舍林黃而將張帶入捕房捕頭詰訊之下張稱我係工人昨晚己睡忽聞叩門聲起而開入則林黃二人誣我爲竊即被扭去以香爐之自首至足傷痕殆遍然我實並未竊物也捕頭遂飭拘林黃二人至林黃初言張確行竊反覆研詰語又模糊旋經送至刑司處刑司訊得張不行竊實係被誣乃判林黃各押六禮拜罰作苦工張無辜釋之使去 
[輪船命案]  
　　九月二十八日有一輪船名漢不西爾泊在香港船上水手偶見一人携柴一束在艙面行走因追而奪之其人即躍下輪旁所泊駁船水手亦從之而下争奪間其人忽跌入艙中或云失足或云由水手踢下水手知其人己受傷喚人舁上輪船請醫生敷治醫生騐得其人内傷頗重至晚遂斃次日報官官飭將該水手拘去訊鞫之下水手不認足踢官乃飭舁死者至墳山令醫生前往騐明以便按律懲治云事亦見香港西字報 
[禀批紀略]  
　　吴中謝綏之明府家福性灑脱淡於名利上年商局收回李傅相曾札委會辦局務明府己一再禀辭兹據津友傅稱明府又禀懇撤去會辦名目等情業經傅相批准其禀詞及批語大略照登左方竊職董于上年冬間荷蒙中堂委辦輪船招商局務當將不能勝任實情詳細禀陳旋奉批諭後復將行走學習及堅辭會辦薪水等情禀求招商局據情轉詳在案計自行走以來幾及一年凡涉重要事宜非不留心學習無如電報各局各工之細端末節有不便逕逹盛道而謀及職董者日必數至忝列商董義無旁貸又念按報學生爲電局之根本所有上海電堂及商綫各局調派報生等事不敢不引爲己任自揣才力本不如人役此瑣繁良無餘隙且職董游學海上以來所曾淺嘗者僅祇邦交兵政諸書所與交游者又皆志高鶩遠之士商情既極隔膜船務更未講求查西人辦事之所以擅勝者實在用其所習事不兼營職董概背此意尚何實效之可收乎爲此瀝情禀請仰乞憲恩俯准撤去會辦名目凡遇文牘帳册免其列名按月末領薪水概行收回銷帳庶上以副中堂實事求是之心下以釋職董自顧懷慚之隐幸甚幸甚等語○北洋大臣批姑徇所請緩列會辦銜名暫停薪水等因 
[赤嵌紀要]  
　　臺灣彰化嘉義居民糾合生番與官軍爲難林蔭棠觀察朝楝統兵彈壓忽被民番圍在垓心幸觀察夫人智勇兼優督率壯丁數百人十决十盪始得將觀察救出重圍是役也武弁傷至三四員聞前年法人在暖鸞鄉擾亂時林夫人亦曾帶兵接仗方之沈雲英秦良玉輩誰謂今不古若歟○本年秋後臺北疉患風災不獨秋茶失收即晚禾亦難結實恐冬間臺米不能出口且必得外口之米運臺接濟也 
[鷺江雜記]  
　　淡水茶葉之到厦者春秋兩季共得三十五六萬擔其價總在三十七八元至四十七八元左右茶客萬難獲利其能不病折者己云幸矣○厦地來往輪帆密如梭織向例由新關差役稽查刻下監督委員恐關上未必認眞特派哨丁在沿海私街小巷到處搜查並發給腰牌以辯眞僞聞新委員恩恊戎澤波由省招來哨勇六十餘名加之各房平櫃各用巡哨十數人常税關哨勇二百餘人均不發給口粮惟索取陋規以資餬口有鄉民在隔水携布二疋來厦售賣哨勇指爲漏捐罰銀四元其眞今之爲關者歟○奎樂峰觀察于上月廿六由陸路進省順道赴泉州會同陸路提督孫庚堂軍門開華拜謁左文襄公專祠○閩人林某在厦招摇撞騙經奎觀察訪實札飭厦防廳派差拘到嚴懲遞回原籍九月二十五日唐司馬選派幹役在鼓浪嶼廣貨店内拘獲訊供發押適有史巷厘局華叅軍壽澄因公赴省觀察即札委押解遞籍除莠安良人皆稱頌不置○鼓浪嶼保甲委員黃少尹錦華浙江德清人以名下士槖筆閩中由幕而官委辦通商局兼保甲事務一官匏繫兩袖風清中外士商罔不戴德霜降節前一日舊病忽發遽爾仙游身後蕭條幾致無以棺殮奎樂峰觀察聞之佽助白銀百兩夫人徐氏浙江平湖人現任汀州府經廳徐叅軍溥之長女於少尹殁後三天自盡以殉節烈之風實堪欽敬想觀察必申詳上臺奏請旌表也○鼓浪嶼新設自來火公司己於前月開市取名駿源延日本人二名在内監造所有紙匣概發女工糊表從此茅檐貧女又得一餬口之資矣刻聞該公司定價每百盒售錢二百八十文零售則每十盒僅三十二文並聞該公司現在承添造房屋擬製玻璃將來獲益諒非淺鮮也 
[三泖寒潮　]  
　　今春署華亭縣吴仲英邑尊倡捐疏濬塘南水道一時高下農田俱蒙其利今當交卸是處紳耆士庶製成德政匾一方顔曰流澤孔長涓志初二日用綵輿舁送至署邑尊登堂拜受遜讓不遑○正任華亭縣楊超亭邑尊奉檄仍回本任於九月二十七日由蘇至滬署中書役聞信相率往迎十月初二日舟抵郡城初三日接受縣印瀛眷亦於是日迎入署中○東門内東教場附近某甲登徒子也與鄰婦某氏有桑濮之行事聞于本夫糾率多人斃甲於老拳之下甲父以子死不明欲興獄訟後有某生等出爲排解令出佛番百尊爲成殮之費事乃寢夫甲之鑽穴踰墻雖死亦無足惜若明明青衿秀士宜何如謹守臥碑乃謬託爲排難解紛爲人私和命案其亦不知自愛者歟 
[蕪湖瑣録]  
　　雙錫五觀察長才肆應辦事實心深爲上游所器重近奉撫憲札委兼管營務處事宜日前賫到行知各屬僚咸殷勤道賀○雙觀察於九月廿六日乘太古公司之上海輪船往江甯謁見兩江總督曾爵帥禀商洋務各官送至洋碼頭而别○署皖藩丁潜生方伯飛繳各屬略謂部議各屬寄籍人等呈請應考務須實係身家清白並無别項違礙所置田房廬墓投契納糧己在二十年以上者始准取具族鄰保結呈請該管州縣查明加結詳司立案方准收考如有朦冒將該管官查明議處歷經遵辦在案乃近來各處寄籍人等每有童生冒籍廪保私行包庇事關掄才大典札行詳加查核等因到縣其時蕪湖正辦縣考楊璞生明府隨曉諭廪保生童一體週知○霜寒露冷作無袴公者都變作梁上君子蓋亦迫於不得己也比户居民遂不得高枕而臥前夜城内某姓家有賊穴墻而入將將試其技室中人聞聲起暗呼同伴各持絳蠟枝四處搜尋果在暗陬獲賊三人立時縛住次日交地保帶去後不知其如何處置○每日晡後紅光起於西北方漸移而南將及二鼓時始隐風雨晴晦皆如此見之己數月矣又九月廿六日天未明時有人見窗隙有光披衣起視則滿天都作胭脂色移時黑暗如故吉凶焉在請以質諸天文家○日前大雨時有人在河沿某姓簷下避雨其時風狂如虎屋忽倒坍數丈自遠望之方謂其人必壓爲虀粉矣未幾見其振衣而去毫無所損見者咸詫爲怪事○春水黃魚秋風紫蟹平常俊味都在江鄉近日西風獵獵正當捕蟹之天脆白肥黃頗堪一飽不謂居人食之都患腹痛無腸公子聲價爲之頓減每枚僅值青蛈四五翼而己○無頼之徒每於菴觀寺院及僻静處設立賭攤今秋禾稻豐收農人負米入市易錢而返見獵心 
 
 

Page 3

 
 
喜往往一擲而罄是亦病民之一端爲賢有司所宜急禁者也○九月二十九日薄暮大雨如注霹靂聲震耳欲聾封家姨復肆跋扈逹旦未休街衢水不及洩平地約深數寸 
[盜劫銀行]  
　　昨晚七點鐘有盜匪十餘人分執扛棒利刃袖藏手槍擁入三馬路口有利銀行行民刧行中司帳人正在估看洋銀驀被舉棒當頭一擊司帳人痛極倒地即被搶去現洋鈔票百餘元更傷一出店人幸未致命有某西人路經是處盜發一槍彈中唇邊時適老巡捕房三道頭巡捕巡路至此急吹號叫即有中西巡捕及包探多人奔馳而至盜知不能敵飛步出門向西北轉入二馬路沿途施放手槍捕探不敢擒捉惟獲住落後二人帶至捕房捕頭詰訊之下盜操山左口音當在身畔搜出舊式大手槍一枝隨即管押其受傷之西人送入醫院敷治追通班捕探四面兠拿而群盜己逃過鐵路大橋落荒而去矣時甫昏黃地當衝要而盜黨竟敢若此横行其眞憨不畏死者歟 
[旌待發]  
　　新任江蘇按察使張屺堂廉訪擬於今晨乘招商局之江寛輪船前往金陵晉謁曾制軍再履新任○前任粤海關監督海槯使定於日内坐招商局之保大輪船赴津隨即入都陛見 
[太守蒞申]  
　　松江府恩詩農太守於昨晨八點鐘時因公抵滬舟泊大東門外大碼頭印委各員均赴舟次恭迓 
[札縣訊供]  
　　昨紀某商偷漏縀捐經道憲札縣會訊云云兹悉漏捐之縀共一百三十九匹係劉天益王天和等四家由金陵裝載來申到己兩天並未報局旋經局中查出詰究劉等竟一味逞蠻是以解道訊究前日龔仰蘧觀察正欲會訊適有要公因將多人交縣看管昨日莫邑尊接奉道憲札飭訊明核斷遂于下午時飭差將一干人帶候訊供核辦矣 
[賭害甚烈]  
　　人非不知賭之爲害然陷溺其中者往往而有昨聞一事頗可爲市肆少年當頭之棒喝係有某甲前在法租界設茶肆雖披陸羽之經實有劉毅之癖廣設陷阱引人入勝前有爲所惑者必至傾囊而後己前月又引誘英租界大馬路某店夥某乙輸去現洋一百數十元另立期票洋若干交執然該店貲本不甚殷實乙又素有虧空至此遂不能彌補店即閉歇而人亦被控覊押乙雖自取其咎而揆厥由來不能不歸罪子甲現聞甲恐乙臨審時將情和盤托出遂挽人調處願還洋若干惟不能昭原數未知乙肯甘心否 
[英界公堂瑣案]  
　　某甲以婦在外淫蕩扭令下船由捕拘押等因己列昨報由捕房解送公堂王黃氏訴稱丈夫王阿二在蘇州爲機匠甲係胞弟黃阿狗時向我夫借擾設不遂意動輙行兇丈夫受累不堪甚致將小婦人休去迄今十餘載在滬爲人縫紉阿狗亦偕母來滬去年母親逝世阿狗不務生業漸入下流兹又因借洋不遂揑寫丈夫之信糾人將小婦人拖拽下船又有王長才胆敢冒認爲我子阿狗復到小婦人家中搬物幸經房主喝阻阿狗遂逼令小婦人同去搬移路逢巡捕拘入捕房阿聞狗欲載小婦人至湖州價賣阿狗供稱姊夫王阿二有信命小的尋姊返蘇别無他意長才供稱小的與黃爲友惟勸甚姊回鄉陳寳卿供與同捕頭稱該氏既有丈夫豈容阿狗胡閙且黃王陳皆無業流民請爲重辦蔡太守以諸人藐法太甚判各枷號一月枷滿各押三月以儆起案之銀耳墜發還該氏○森昌信局夥張增方訴稱昨有客貨信包挑至輪船被賊竊去洋綢二疋紙包一個當即拘獲人贓交捕送案余阿正認竊求恩蔡太守判管押十四天贓交張領○二百七十三號華捕禀稱昨有多人争擺賭攤以致滋閙當場拘獲五人聞曹阿全等係販私鹽者今特一併送案王金生供稱小的向曹阿全索欠不還反糾合余東海等乎持鐵器行兇曹供並未欠王錢文實因細故口角余東海供稱伊等争執小的向之解勸不知鐵器係何人之物張阿林供與略同張毛毛供小的係浦東人操舟爲業事不干己路過悮拘曹阿全等又稱小的等皆是浦東人並未争擺賭攤更不販賣私鹽蔡太守將張毛毛從寛斥釋餘各枷一月鐵器存堂銷毁○昨報列洪裕盛烟舘堂倌被人擲傷頭顱一案兹悉受傷者係金福金昨日投案訴稱另有堂倌向馬夫季阿狗索欠争執季即行兇擲凳帶傷小的季惟泥首乞恩蔡太守騐得金略受微傷判季押七天○九十二號華捕禀稱昨有王三喜等在路打架一併拘案請懲王供鎭江人在戲園餬口朱金中姜仁金等與婦人口角小的見而喝阻伊等即向小的肇衅朱姜周供王與婦人争執小的等解勸王反懷恨尋仇蔡太守以王等皆因细故生釁判各罰洋一元○西人惠鐵訴稱管怡和棧房小工王阿寳竊鐵被更夫所見獲住人贓王反稱更夫挾嫌誣竊今蒙送案叩請究懲王供更夫挾嫌致被栽贓陷害蔡太守飭西人領贓王暫押如有的保准其保釋否則押七日以儆○二百九十七號華捕票稱陸痴子在西人園内摘花盈籃爲特拘案請辦陸供江灣人家有叔父叔母餘俱痴語蔡太守飭將陸暫押仰值日差查明家屬來案領回管束 
[鉅欵助賑]  
　　謹啓者今奉到蘇松太兵備道憲龔仰蘧觀察樂助山東棉衣捐九八規銀二百兩并蒙代交到廣西桂林府正堂秦太守印煥匯到桂平紋銀一萬零零六兩合收到上海九八規銀一萬零七百七十一兩七錢五分九厘并致嚴佑翁一函當即併匯庫平己解山東據云上年廣西水災上海同人籌助賑欵交嚴紳帶往親自散放今先籌墊此欵囑解山東以報先施等語仰見大君子樂善情殷不遺在遠災黎幸甚感浹同深登報奉聞謹呈德鑒[  上海絲業會館籌賑公所施善昌拜啓九月廿九日]  
[貞烈遺囑助賑]  
　　昨接倉塲會督憲游大人賜函并欽賜旌表貞烈張慕氏係翰林院侍講慕容幹女遺囑揖助山東賑濟京平足紋銀二百兩正託張屺堂廉訪帶到擲交敝所囑即彚解災區拜領之下望雲叩謝除掣收條備函奉繳外特列報章藉抒感佩上海高易籌賑公所李朝覲秋坪謹誌 
[上海北市絲業會館籌賑公所施少欽經解山東順直兩省賑銀棉衣啟]  
　　謹啓者今解山東本年第九批賑捐庫平銀一萬兩新大棉衣褲五十包計三千件又解順直水災第二批賑捐公砝銀五千兩新大棉衣褲八十包計四千件山東賑銀仍託許春榮封會巨豐寳由代匯瑞祥林寳號匯價一零九一天津匯票向本埠巨興和票號匯去價一零六六計兩省解出規銀一萬六千二百四十兩○山東公文匯票棉衣託招商局唐鳳池兄寄海定輪船帳房帶往烟臺投送山東登萊青兵備道盛杏蓀觀察檢收另備東撫憲張朗帥禀函并匯票信潘紳號信請即一併速遞山東賑撫局蔣友三兄騐收撥交潘振聲孝廉具領接放○順直公文匯票號信棉衣託招商局海晏輪船陸雨生兄帶往天津送廣仁堂楊殿臣袁敬笙兩兄代收轉解賑撫局撥交寳坻灾區子英四小兒具領查放被災飢民無食無衣苦不勝言際此嚴寒在即勢有务賑則生不得則死世間爲善莫大於賑濟集欵莫良於集腋今者河決爲災幾徧齊魯燕趙之區一片汪洋災區較昔年爲尤廣災民較昔年爲尤多萬望各省大善士再發慈悲廣結善緣解囊樂助庶可急救各省災民民于萬一也登報奉聞謹呈公鑒[  教弟施善昌拜啓十月初一日]  
[惜花侍者錢君葆青久聞其名素未謀面昨蒙惠賜佳章亟蒙雅愛賦此奉呈録乞高昌寒食生吟壇斧正]  
　　仰君才調慕君深未遂瞻韓莫笑忱珠玉先施欽雅量瓊瑶乏報負知音學探根本推精識君通格致諸學詩自清新見素襟何日相逢先買醉縱誠互證惜花心白門惜花外史李錫恩煜逢氏自草 
[奉題楊次山茂才松韻館詩稿録呈哂正]  
　　話雨頻經向小樓詩壇酒國結同儔情懷喜托烟雲寫咳唾常將珠玉留幾度壺天眈嘯傲連年客路閲春秋一編譜就松風曲雅韵流傅待唱酬[  小樓主人初稿]  
[奉題武陵漁隐集千字文發蒙對句後即次西湖花隐元韻録請吟正]  
　　千字文傅著意搜童蒙啓發藉推求一夔樂奏憑離和五鳳樓成待爾修句妙翦裁光顯逹聨工對仗理深幽鳳行中外知無阻著作留藏尚汗牛[  小樓主人未是草]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
上海三馬路與昌絲棧陳竹坪經募山東直隸賑捐棉衣十月初二日第四　三十八清單 
　　張姓先生交來避凶居士洋二百元○祝同心先生同字册第八千一百四十號陸乾昌洋五元陸雲卿儲福堂各洋四元以上三户共洋十四元○甯波府正堂交來慈谿孫杏南老師經募守正洋四角檢經書屋洋二角賦　齋藏恩軒賦琴處望湖金葉山房湖陰小築敬樂齋愛鶴亭聽松留題處得月臺蔽風處烟雨亭半隐嚴星堂會客所聽琴處迎春榭小安觀遠樓松風軒望江軒餐霞叅禪傅眞聽笛軒正聲辨志檢身欣燕耀堂丹石夢花心爪勉齋六一仁壽瑞釗各一角錢和配四百景　軒三百馮樵記怡堂叢桂堂方仰記錢仰記董增貴各二百錢仲華清暉堂桂巨川秦樹德堂林德潤堂馮蓉傭應清祺禮東林秉檉王沚鏡王棣凌晨各錢一百又册張元桂林軒雅言堂梧紅小隐陸姓且讀所各洋二角德潤堂松雲堂松蔭堂蓬萊閣玩月軒望海樓避署亭花萼樓聽濤處久照臺繩武堂燕翼堂雀噪堂納凉處愛吾廬懷橘軒陸蓮甫聽琴處選勝處賞春榭裁松亭留客處百尺樓尋幽處半痴求是不二心鏡映雪愈愚緣覺面　惜陰帶經各洋一角俞姓錢三百葉七孫秉木各二百俞姓沈姓親各一百五十應士琴孫廷楨俞姓戴姓顔姓凌姓王姓俞姓士堃各一百凌姓馮姓玉卿陳姓俞姓各五十又册張象初求保平安東　各洋一元宋静波五百餘慶堂張求康健生各四百琴清子江夏氏各三百榮壽長慶姚芾臣茹小生狀珍品元王大禄戚宏生各二百王家榴一百五十王春記阿海秦玉記信記徐德順立大俞鴻記洪昌復生新天順老天順德昌沛星陳序賢同順世知堂錢俞彬記各一百褚衛氏五福記應君記玉記許應記唐永記王玉記周先記林福記鄔玉記王德華德記德豐同順益昌陳阿耀阿良合與壬林記羅坤記寳記張耐生顔阿倫趙信記胡阿容秦賢記馮子範聖記周敬記顧啓記姚光記周忠勲瑞生各五十又册仁房義房各四百苗記錢吟記各三百九十信房錢乾房各二日宋慶記馮茂記杏記陸如記凌榮記王衡記珊記敏記各一百馮杏村魏雲帆雪記守恆居陳清記林清記各五十以上四册共洋十三元錢十二千七百○舟山王周氏洋十元吴氏福禄梁積記洋二元張唐德洋一元○本日共收英洋一百四十錢十二千百文合聲明 
[上海四馬路文報局内恊賬公所經收賬捐十月上旬清單]  
　　初一日滬上立大莊交到四川制臺游捐規元五千兩廣東林氏爲身體不安每月許願助賑一番計共來十二元廣聚盛號銅洋一元廟鎭汪廷譽善士吕宋票得彩儘數移賑五元北元大亨莊交來蘇城醬業公所潘仲溪翁經解第四十六次急册江静濤翁募西恆號一元静記四角鋆記鑒記二户各洋二角五分袁仲芍翁募蔣寳生十五元塔册同盛油行一元無册沈善士成德二户各一元○江册武陽官鹽棧募張德裕王源昌曹同泰王公發楊兆豐汪信茂胡同源許義隆卜公記姚瑞興薛同亨吴同昌蔣恆大劉恊盛段同昌錢義泰唐信昌莊公泰徐昆福茂顧泰記黃瑞春沈恆泰莊萬和史永盛二十四户各五百文實收洋十一元又錢五百文鴛湖鹽棧募同善居士四元多福堂二元鳳翽堂怡怡居士榮德堂訓記調記泰記勲記袁彩記朱世記九户各一元○本日共收規元五千兩英洋陸十三元銅洋一元錢五百文 
[上海北市絲業會舘核奬籌賑六所施少欽經收山東順賑捐九月二十一二三日第一千一百四十五六七次清單]  
　　河南輝縣正堂吴大善士印思釗漕平銀三百百兩由蔚盛長號合來九八規元三百二十二兩六錢五分無錫愼茂絲行吴覲楊等爲筆健要談議罰洋六十元了愿人求資繼祖妣冥福二十元方承璵求子病速愈二十元楊元溎爲弟病痊完愿由太倉致大局來二十元常熱龐珊記十元漢鎭春源糖行爲鄰居失愼蒙諸友照拂幸獲無恙理應設筵酬謝恐有不週將資助賑代諸翁造福由全昌仁局來十元鵝峰客子求家宅清泰四元龔愼本求孫病即愈平安由嘉興恊源局來二元有心限力人求病愈二元劉正泰福來康節省燒香資移助由蘇州老正大局來一元劉士祥手鎖押歲錢移助求平安七角○平湖同仁集募鎔記洋十二元鵡湖逸史九元八齡童子求病愈八元漁隐小舍六元覺世氏愛吾廬金福記金安記金壽記金雙壽記金全記七户各二元明德堂存敬堂二户各一元共十三户由同裕庄寄全盛局來洋五十一元以上二十日○潤州知非子韋由漢口王源吉號交來九八規元二十兩玉山無名氏棉衣欵移助由陳古愚先生交來洋五十元如心齊求母病即愈由杭州萬承志堂寄福潤局來五十元生大號酬筵資移助二十元盧翰卿求病即愈由製造局來二十元省悟子棉衣欵移助由惠泰庄來十元陳古愚求子病得痊五元薛次英求病速愈由大通全泰盛局來二元王賡熙求合家人口平安由蘇州通裕局二元無名氏求父母康健由鎭江森昌局來二元張氏二元有心無力考由大吉樓代交來二元夢琴居士一元○頴川無力人求足疾速愈指捐直隸洋一元以上二十三日○丹陽王星衢爲故妻朱氏求資冥福由恆興號交來洋一百元平江釣隐後人病愈完愿五十元春聚舫求吐血外症速愈三十元古吴嚴元祥爲先慈周太恭人九十冥誕懺資移助求資冥福十元沈鵬程以銷病愿由嘉興萬生號寄恊源局來十元鼎泰號爲鄰居失愼叩求神佑果得平安將愿資移則由松郡順成局來十元楊成煒求母病速愈四元如心堂二元黃南生求病速愈二百求免災人二元消災民二元葛少仲求病速愈由吴江永和局來二元愧力不足人一元無名氏一元有心無力人一元鄒體道求母病速痊一元少德氏求佑大寳修身悔過二角鶴記求子病即愈四百文○常熟寳順祥仁泰庄祥源三户各洋十元怡順興祝順昌義大昌留餘莊四户各五元培基堂四元無名氏三元五角存本堂三元錢裕業王源昌義和泰同吉祥湯介芳義盛興吴源泰高萬茂程渭帆項福涵乾生義和生十二户各二元薛湧茂張三珍萬祥興大正陽張慶大五户各一元信義半元九如堂英洋七元銅洋三元恆康英洋三元銅洋一元大生銅洋五元共三十一户俱爲鄰居失增幸時尚初昏同人閲警赶緊救熄得未成災理應設醮酬神現因山左重復水災將建醮費移助求保合境平安由怡順興寄寳順局來洋一百元銅洋九元以上廿三日 
 
 
 

Page 10

 
 
   
 
 

Page 11

 
 
[光緒十二年九月二十七日京報全録]  
　　宫門抄○諭旨六道録前○教職單師豫撫邊奏爲陣亡總兵建立專祠籲懇列入祀典摺○又奏爲遵章考試正佐各員摺○又奏爲光山縣雨雹傷禾片○又奏報解京餉片○又奏請查抄革員家産片○又奏爲遵章更補道員摺○閩督楊奏爲遴員請補陸路守備摺○將軍慶等奏爲各局抽收鹽釐銀數摺○九月二十七日刑部都察大院理寺正白旗值日無引見○弈年請假十日○順天府奏忠義局第一百三十二次請卹○召見軍機○現換江獺皮冠爪仁領銀鼠袍褂○光緒十二年九月分教職單正諭安徽歙縣黃鐸滁州山東滕縣鄭溆詹沂州福建將樂王懋圖福州俱舉訓導直隸深澤王維周河間安徽太湖曹瓊池州俱蘇湖南溆浦陳運昌長禀復諭山東新泰牟令嶷登州拔福建連江吴豐龐汀州副湖南桂東姚榮炳長沙廪湖南湘鄉沈安瀾常德湖南甯遠張鵬翎長沙四川閬中李錫袞綿州俱恩復訓江西高安王萃春南昌貢江西泰和余振鐸南昌湖南武陵廖煐湘永州雲南龍陵廳王　廣西州安徽和州章定嚴徽州貴州開州鍾溎黎平俱廪○○頭品頂戴河南巡撫臣邊寳泉跪奏爲陣亡總兵在原籍地方遵旨建立專祠工竣據隨籲懇列入祀舉恭摺仰祈聖鑒事竊己故記名提督浙江處州鎭總兵馬德順於同治八年九月間督率所部在甘肅西安堡地方剿辦回匪迭獲勝仗祇以首逆未擒深追遇賊力戰陣亡經前陜甘省臣左宗棠秦明同治八年十九初七日奉上諭馬德順着照提督陣亡例議卹等因欽此現經該家屬在原籍洛陽縣地方遵旨建立專祠業己工竣呈請奏懇列入祀典由地方官春秋致察等情由洛陽縣具詳前來臣查各直省忠節諸臣奉旨建立專祠者例得每歲由地方官春秋致祭兹己故浙江處州鎭總兵馬德順血戰軀欽奉特旨褒卹建立專祠現當祠宇落成核與奏請列入祀典之例相符理合據情籲懇天恩俯准列入河南府洛陽縣祀典並將副將張顯揚都司張成進董萬青擬保都司熊天起把總楊大鵬沈鳴山徐壽喜李大榮外委姚成一併附祀由地方官春秋致祭以昭忠截謹繕摺具陳伏乞皇太后皇上聖鑒訓示謹奏軍機大臣奉旨着照所請該部知道欽此○○頭品項戴河南巡撫臣邊寳泉跪奏爲遵章考試正佐各員彚定等第恭摺仰祈聖鑒事竊准部咨凡由俊秀監生捐納勞績兩項出身之府廳州縣及佐雜等官無論現任候補委用試用均一體考試府廳州縣試論一道視其於刑名錢穀一切治理是否通曉再面加詢間量其才具分别等第佐雜等官先試以告示判語如文義未能明通仍令繕寫履歷考其字畫詢以字義並量其才具與府廳州縣一律辦理等因豫省原定章程每年六月十二月彚考一次嗣經前撫臣鹿傅霖奏准改爲每月考試一次列等存記半年彚奏所有光緒十一年十二月考過佐雜各嗣均經奏報在案兹自光緒十二年正月起至六月止半年内報考者共計正佐二十五員經臣隨時嚴密扃試通判知縣試論一道文理尚皆明順佐雜各員均不能作告示判語惟繕寫履歷字畫無訛面詢字義亦皆通曉量其才具尚無應列四等及不堪列等之員亦無可列一等者計二等通判一員知縣二員佐雜十五員三等佐雜七員飭司分别存記現届半年彚報之期據署布政使許振褘造册詳請奏報前來除將考過各員照章委用補署並清册咨部外理合恭摺具奏伏乞皇太后皇上聖鑒謹奏軍機大臣奉旨吏部知道欽此○○邊寳泉片再據署光山縣事候補知州徐佐垚禀稱本年八月初六日午後迅雷烈風雨雹大作直至酉刻方正縣屬襄子河等處地方田禾均被打傷房屋間有損壞幸未傷及人畜等情當經批飭該管光州直隸州馳往督勘妥爲撫恤母任失所除俟勘明是否成災分别辦理外合先附片具陳伏乞聖鑒謹奏軍機大臣奉旨知道了欽此○○邊寳泉片再豫省應解光緒十一年分漕折前己解過銀十五萬兩奏報在案兹又據署布政使　　 
許振褘署糧道衛桂森在各府縣解到漕折内湊集六萬兩定于本年八月十六日委員管解直程赴部交納詳請奏咨前來臣覆核無異除咨部外相應附片陳明伏乞聖鑒謹奏軍機大臣奉旨户部知道欽此○○邊寳泉片再叅革前封邱縣知縣逹春前經因案撤任於交卸以前將封邱任内徵存下耗等銀一萬一千九百八十兩零匿不報解由後任查明禀明經臣批飭提府勒限嚴追僅攄陸續交銀二千九百五十餘兩尚短銀九千三百餘兩　催罔應且延不會算交代以致未能依限結報實屬玩泄己極現據該管道府揭報由署布政使許振褘署按察使員致恩會詳請叅前來相應請旨將該革令及巡手倉庫錢粮丁書人等提省審明是侵是挪照例監追究辦並將其任所寓所暨旗籍家産貲財逐一查抄估價備抵以重庫欵分别咨行辦理並飭該管衛輝府督同監交及現任封邱縣查算該革令交代案内尚虧正雜等銀共若干兩一併勒追外理合附片具陳伏乞聖鑒謹奏軍機大臣奉旨着照所請該衙門知道欽此○○頭品頂戴河南巡撫臣邊實泉跪奏爲遵章更補道缺謹將同班應補人員開具清單呈請簡定恭摺仰祈聖鑒事竊照豫省粮儲鹽法道姚近韓告病遺缺前經臣兩次奏請以開封府知府在任候補道李廷蕭擬補經部議駁以豫省海防儘先候補道既有合例人員遽行扣補核與定章不符非鼓勵損輸之意仍令按班更補等因光緒十二年七月初五日奉旨依議欽此咨行到豫臣前以李廷蕭請補糧儲鹽法道原爲監司重任必須得人而理庶幾有裨地方今部臣既以鼓勵捐輸爲重一再議駁自應遵章更補惟查豫省海防本班儘先候補道有何維楷董克紹一員一係正途出身年力方强一係曾任河工實缺在豫叙久該二員捐過新班又係同日接准部又資望本無分軒輊且臣前請緩補摺内曾將人地不宜之故明晰聲叙今若由臣酌定一人擬補疑甫請扣補於前旋復奏保於後未免在意抑揚自相矛盾實非臣所敢出查同治四年前撫臣張之萬擬補鹽糧道缺係開列四員繕單奏請兹謹援照成案將海防候補儘先道何維楷董克紹一員督同兩司簽掣名次彚開履歷清單恭呈御覽應否將簽掣在先之員按班序補伏候聖裁簡定以重職守所有遵章更補道缺緣由理合恭摺具陳伏乞皇太后皇上聖鑒訓示謹奏軍機大臣奉旨吏部議奏單併發欽此○○頭品頂戴革職留任閩浙總督兼管福建巡撫事臣楊濬昌跪奏爲遴員請補陸路守備員缺恭摺仰福聖鑒事竊照浙江處州鎭標右營守備阮明惠病故所遺守備接准部咨係陸路部推之缺按照部章第一輪第四缺輪用武進士人員既據扣留外補應令迅揀合例人員請補等因部定疏通武進士章程嗣後部推守備缺出無論部中推補該省請補統計補用儘先三人後插補武進士一人無論由武生中式及由兵生中式武進士統按到標五年期滿揀選在前並無事故者奏請補用如同日期滿以科分名次先後爲斷倘該員與缺人地不宜或係兵生出身適遇本府本營之人准其先行請補另揀合例人員　調概不得聲叙過班等語臣隨在於浙省期滿武進士候補守備内揀選查有到標在前之浙江撫標左營期滿武進士補用守備程永恩年四十一歲江西安仁縣人由武生中式武舉同治十三年甲戌會試中式武進士殿試三甲夺旨着以營守備用欽此奉部分發浙江試用光緒元年六月十二日收入浙江撫標左營効力自到營起扣至六年六月十二日効力五年期滿經前浙江撫臣譚鍾麟考准報滿以守備裨用在前該員年富力强營務諳練以之請補斯缺洵堪勝任核與部章相符合無仰懇天恩俯准以期滿武進士補用守備程永忠補授浙江處州鎭標右營守備於營伍地方均有裨益如蒙俞允該員係奉部分發武進士請補守備應請母庸送部引見除飭取履歷　咨外謹會同浙江巡撫臣衛榮光浙江提督臣歐陽利見合詞恭摺具陳伏乞皇太后皇上聖鑒謹勅部核覆施行謹奏軍機大臣奉旨兵部議奏欽此○○奴才慶裕裕長跪奏爲奉省各局抽收鹽厘一年期滿征收銀數恭摺奏報仰祈聖鑒事竊查奉省前因籌餉練兵經前署將軍崇厚等奏明整頓鹽厘設立總分各局委員試辦每鹽一石抽收鹽厘東錢二千四百文以八成歸公二成作爲經費嗣因奉郉八旗練餉支絀復經前將軍公崇綺等奏請於鹽釐收數每石再加征東錢二千四百文因奏明奉旨知道了欽此當即欽遵辦理所有光緒十一年五月三十日以前抽收錢文易銀數目業經奏報在案兹據籌餉總局詳稱自光緒十一年六月初一日起截至十二年五月底止一年期滿各局抽收鹽釐八成歸公正項錢總共易庫平銀一十七萬一千四百十七八兩一錢九分二厘零均經陸續解交糧餉處搭放紳餉等情詳請奏報前來奴才等覆加查核數目相符除咨户部外理合恭摺具陳伏乞皇太后皇上聖鑒謹奏軍機大臣奉旨户部知道欽此 
 
 

Page 12

 
 
[光緒十二年九月二十八日京報全録]  
　　宫門抄○雲督岑等奏揀補知府摺○又奏請更正片○滇撫張奏爲遵照部駁更補知州摺○又奏藩司因病出缺請　迅賜簡放摺○又奏委署知縣各缺片○又奏委署藩臬兩司片○九月二十八日工部鴻臚寺正紅旗值日無引見○絪貝勒等各謝署缺恩○鳳山謝授光禄寺卿恩○那公續假十日○景善請假十日○工部奏派勘估寳泉局工程之大臣派出畢道遠嵩申○召見軍機○皇上明日卯正二刻至太廟行禮○○　一級留任雲貴總督臣岑毓英雲南巡撫臣張凱嵩跪奏爲揀員請補極邊要缺知府以裨地方恭摺仰祈聖鑒事竊臣等接准吏部咨開文選司案呈所有應歸光緒二十年四月分由外揀選扣留外補各缺開單知照序補可也計單内關極邊安缺雲南麗江府知府朱鴻勒休光緒十二年三月二十六日奉上諭皆因咨行到滇查麗江府係極邊題缺例應在外揀選照例奉旨後五日作爲部中行文日期照限減半計算扣至五月二十六日五十五日限滿應歸於五月底截缺係屬要缺母庸掣簽查該府地處極邊界連西藏漢少夷多兼有銅銀各廠辦理撫綏各事宜均關緊要必須在滇年久清明幹練熟悉邊地夷情廠務之員方足以資治理臣等督同潘臬兩司在于通省應調應升人員内逐加遴選非現居要缺即人地未宜實無合例堪以升調之員惟于應補人員内查鹽運使銜雲南遇缺儘先補用知府黄金銜年六十九歲廣西梧州府容縣人由附生在籍辦圑隨同官軍克復容縣梧州府等城出力保奏同治三年八月十三日奉上諭着以訓導不論雙單月選用欽此又勦辦廣東羅定州及廣西容縣岑溪縣各股匪出力保奏同治五年八月十七日奉上諭着以知縣歸部即選欽此七年到京註册投供候選十年赴滇投効因剿辦館驛婆兮積匪案内出力保奏同治十一年十一月初十日奉上諭着歸本班留于雲南補用並賞加同知銜欽此委署雲南縣事又于攻克順甯府城並錫臘等處賊巢及圍攻雲州獲勝案内出力保奏同治十二年三月二十九日奉上諭着俟補缺後以同知儘先補用並賞戴花翎欽此旋經奏留雲南遇有本班缺出酌量補用奏補邱北縣知縣奉文議准十三年十月交卸雲南縣事隨同攻克順甯府雲州各城並擒斬首逆馬德新案内出力保奏同治十三年十月二十四日奉上諭看賞加運同銜並賞給四品封典欽此經部議改爲議叙加一級四品封典另行奏請等因嗣調署威遠同知十三年十二月署事又于廳城剿降烏索霖等處出力保奏光緒元年十一月初五日奉上諭着着開缺俟補同知後以知府儘先補用先換頂戴欽此是年十二月交卸威遠同知事帮帶迆西防務管帶民兵保守永昌府城克復騰越廳殄除首要各匪最爲出力保奏光緒二年七月二十三日奉上諭着免補同知以知府遇缺儘先用欽此三年七月委署徵江府知府報捐三品銜四年七月卸署徵江府事五年請咨赴京正月二二五日經欽派王大臣騐放二十六日覆奏請以照例用奉旨依議欽此領照赴滇六年二月妆一日到滇繳照是年六月間訃丁降服父憂請咨回籍守制七年服滿起服請咨回滇候補八年十月十九日到滇繳咨試用期滿甄别留省補用奉調出關充當營務處提調越南宣光臨洮等處先後大獲勝仗前敵在事尤爲出力係奏光緒十一年五月十五日内閣奉上諭着賞加鹽連使銜欽此委署廣南府知府十二年六月初四日署事查定例各省道府如係奉旨命往或督撫題明留于該省候補省無論應提應調應選之缺令該省督撫酌量才具擇其人地相宜者悉准儘先補用等語該司等查該員咨深才練久著勤勞歴署　内並無叅罰案件在滇年久熟悉邊地夷情諳練銅礦廠務以之請補麗江府實屬人地相宜與例亦符據布政使龐際雲按察使史念福曾詳請奏前來臣等覆查該員黃金銜老成稳練才具優長合無仰懇天恩俯念邊缺緊要准以該員黃金銜補授麗江府知府實於地方有裨如蒙俞允該員係候補知府請補知府銜缺相當母庸送部引見恭候欽定所有揀員請補極邊知府要缺緣謹合詞恭摺具陳伏乞皇太后皇上聖鑒敕部議覆施行謹奏軍機大臣奉旨吏部議奏欽此○○嶺毓英片再據知州銜留滇遇缺前先補用州判謝龍章禀稱該員現年四十三歲係四川直隸州仁壽縣入由文童於同治九年投効雲南軍營廳同官軍克復館驛婆兮等處賊巢並東南兩迤肅清案内出力蒙會摺保奏咨部註册給予從九品職銜嗣於克復永昌府等處州縣城池並曲各賊巢案内出力保奏同治十二年五月十三日奉上諭從九品職銜謝龍卓着以從九品不論雙單月選用並賞加六品銜欽此又於續查克復順甯雲州二城並錫臘猛浪各賊巢案内出力保奏同治十三年十二月十四日奉上諭選用從九品謝龍卓着免選本班以縣丞不論雙單月儘先選用並賞戴藍翎欽此又於克復騰越廳城烏索寨賊巢及殄除越南竄匪案内出力保奏光緒元年十一月初五日奉上諭選用府經歴縣丞謝龍章着免選本班以州判留於雲南歸軍功班遇缺前先補用並賞加　州銜欽此均奉行知以案惟查前由縣丞保舉州判之案誤書爲府經歴縣丞坐銜不符禀請照章奏咨更正等情前來臣覆核無異合無仰懇天恩勅部更正註册以符原案謹兩片具陳伏乞聖鑒訓示謹奏軍機大臣奉旨吏部知道欽此○○雲南巡撫臣張凱嵩跪奏爲遵照部駁更補直隸州知州恭摺仰祈聖鑒事竊查廣西直隸州知州王邦彦病故遺缺歸光緒十一年六月底截缺前經臣奏仍以昆明縣知縣鳴泰升補兹准部咨州縣應升缺出照章應將卓異引見回任候升入員先儘升用不准于摺内聲明入地未宜以别項人員請補今該省既有卓異應升入員照章應先儘或用行令另行揀選等因自應遵照辦理臣督同兩司於卓異候升人員内復加揀選查有文山縣知縣朱桂録年五十五歲河南汝陽縣人由拔員知縣簽掣雲南歷署易門師宗等縣知縣於克復館驛　兮等處賊巢案内出力保奏同治十一年十一月初十日奉上諭着俟補缺後以同知升用先換頂戴欽此請補彌勒縣知縣調着安甯昆明等兩知州調補又山縣知縣光緒四年十月二十七日到任復於剿捕聞化府屬土匪案内出力賞戴花翎光緒六年大計卓異人年併案俸滿請咨引見於十年五月初十日蒙欽派王大臣驗放堪以回任准其卓異加一級仍註册候升十一日覆奏奉旨依議欽日信領照於十一年二月二十四到省六月初八日回任臣查該員年力强健辦事安詳以之升補廣西直隸州知州實屬人地相宜與例亦符據藩司龐際雲臬司史念福會詳前來相應請旨以文山縣知縣朱桂録升補廣西直隸州知州如蒙俞允該員係由文山縣知縣卓異引見回滇未滿三年今請補廣西直隸州知州應請母庸送部引見其所遺文山縣知縣係極邊要缺俟奉文覆准另行遴員調補除咨部查照外所有揀員升補部駁要缺知州緣由謹會同雲貴總督臣岑毓英恭摺具陳伏乞皇太后皇上聖鑒勅部核覆施行再此案部文係坐光緒十二年五月二十二日行文按照限減半計算扣至十月十八日限滿兹請補係在限内合併陳明謹奏軍機大臣奉旨吏部議奏欽此○○雲南巡撫臣張凱嵩跪奏爲藩司因病出缺請旨迅賜簡放以重職守恭摺仰祈聖鑒事竊照雲南布政使龐際雲自本年三月到任以來措辦餉需整頓銅政設局清查交代事無鉅細必躬必親昕夕運籌焦灼過甚飲食鋭减七月中旬偶因感受風邪表散　復變爲手足麻木頭目昏眩繼又加以腹泄噎逆致成危証臣迭次前往看視囑以静心調攝冀可漸瘳乃遽于八月十九日因病出缺據布經歴詹漢源署布庫大使藍榮囑禀報前來臣同在省司道前往察看該故司僅有一子隨任請書年未及冠其平日居官操守廉潔久在聖鑒之中自蒙簡放滇藩履任僅逾五月臣况蕭條無殊寒素深堪憫惻當飭首府縣偕同該家屬將其身後事宜妥爲料理至滇省道途窵遠時事艱難亟須治理所有雲南布政使一缺相應請旨巡賜簡放以重職守謹會同雲貴總督臣岑毓英恭摺由驛四百里馳奏伏乞皇太后皇上聖鑒謹奏軍機大臣奉旨己録○○張凱嵩片再署甯河縣知縣任沛霖調省遺缺查有試用班補用知縣周應方辦事謹慎堪以署理又署南甯縣知縣皮爾梅調省遺缺查有補用知縣楊正清謹飭老成堪以署理又禄　縣知縣魏雲鴻因案徹任遺缺查有大挑試用知縣王用廉才具明敏堪以署理據潘臬兩司先後會詳前來除分檄飭遵外謹會同雲貴總督臣岑毓英附片具陳伏乞聖鑒謹奏軍機大臣奉旨吏部知道欽此○○張凱嵩片再雲南布政使現經出缺所遺潘篆事煩任重未可一日虚懸查有按察使史念祖才識精敏實力虚心前署藩後辦理裕如堪以委令接署所遺臬司篆務查有糧儲道譚宗駿心細政勤踐履篤實堪以委令兼署除分檄飭遵外謹會同雲貴總督臣岑毓英附片具奏伏乞聖鑒謹奏軍機大臣奉旨吏部知道欽此 
 
