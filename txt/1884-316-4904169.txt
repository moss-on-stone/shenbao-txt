# 1884 - 316 - 4904169

 

Page 1

 
 
[代售電報新編] [  申報舘主啓]  
　　中國創設電報　北而南約萬有餘里傳遞消息頗覺靈便惟官商之打電信者須先購得電報新編一書方可按字計碼繕就由局傳遞此書向止電報局出售每本實洋二角茲自十月初一日起電局以本舘在各處暢銷申報卽託本舘代爲發賣每本仍照原價洋二角不增不减諸貴客欲購此書在上海可向申昌書畵室價買各外埠請問賣申報人購取此布 
[第二十號畫報出售] [  申報舘主人啓]  
　　國家多故之秋正臣子效忠之日近以各海防需餉浩繁籌撥匪易恭　仰體　厪介輸餉銀百萬兩而　大臣之　於撥助者亦爭先恐後頃刻之問頓集千萬古人毁家紓難傳爲美談故圖之以揚盛美又彭雪帥防粤以來思有以制法人之死命遂造兵　數十號形如　欖式招致善於泅水省操練精熟爲制勝之地兩圖俱編入此次二十號畵報准於二十六日出售後仍附淞隱漫錄一則閱者鑒之此佈 
[論他國人投効中國宜善用之]  
　　公法有兩國交兵他國軍民在此辦理事件者或教習兵士訓練陣法鎗砲或督理製造開礦諸務凡有涉於國家用兵者皆須辭職歸國其文人學士職司筆札繙譯各國文字亦當守此例約以待兵罷之後兩國仍敦和好方可照舊供職此緣兩國皆係與國失和之日不敢爲左右袒故守局外以避嫌疑耳然其間亦自有辨如其人並不爲本國之官自來旅居此國爲此國官商所欽服禮延辦事願受此國爵祿無異寄籍則本國之人已視之如此國之人彼國之人亦當視之爲此國之人雖竭誠效忠爲此國辦事固其職分當然不必因兩國交兵引嫌告退以明不助此國之義如其辭去是矯情也中法搆釁以來凡英美德日諸國之在中國爲中國官員聘请薦舉之人紛紛辭職以去甚至製造之匠頭輪船之船主亦不肯苟留以失局外之義不知者以爲當此軍務倥偬海防嚴緊泰西諸國與法爲鄰與國之誼在所宜敦固無望於他國之人爲中國任事矣中國砲臺兵艦器具雖精地勢雖險所不敢恃者駛船之巧變放炮之靈通目統兵以下每百人中不得一二善其事者督率教練正有藉於西人而西人有不能苟留之勢然則臺上之砲而欲其　中敵船船中之兵而欲其鏖戰洋面誠哉其難也秉鈞之人所以遷就和議歴久而不肯决戰者殆爲此耳顧烏知局外之義不能執以律局中之人也西人而就華事食華祿舉華官入華籍此進局外而局中　兩年以來若稅關若機廠若學堂去者自紛紛而居者殊落落卽此故也本報前日登有人思効命一則言天津西人前有信　謂有德人爲中國訓練軍兵教演水師今又聞數德人擬乘中國託德國定造之鐵甲船來華以謀差事今因船不卽來急不及待先乘他船以至津並聞上海某洋行現爲中國招募外國人有願往者均可投効前赴臺灣等語夫此等德人獨非應守局外之義以避法人之嫌者乃觀其從公之切一若本國不問卽法人亦無如之何者蓋彼雖德人寔非原在德　爲官爲兵者故不妨去國以就我也其肯就中國已早挾一寄籍中國之見此後貌爲德人而其心則華人也夫至心爲華人法亦無如之何矣或曰德與法有夙仇此時中國兵力正强法則屢敗之師滅亡可待德人所以樂爲中國用者止喜敗法以雪恨耳顧此亦無分乎彼此也德雖仇法如果公法并此等人而亦嚴行禁止　人亦有難違大扺中國所用船隻鎗砲大半來自德國製之甚精必其用之甚熟或於德國招募亦未可知然據現在留於各處辦事者論之又未必專爲德國人卽英美等國亦有之而况某洋行所代招募之人固非僅於德國致之也春秋楚材晉用其後世子孫仕晉而不反於楚古之所謂亡人卽今之所謂寄籍也通市以來閩廣工商挾資挈拏出洋謀生者若歐若墨亦固有之如其受他國之爵祿而居然英籍美籍他日歸來固無比照逃人之律以科其罪者然則籍貫相通非和約公法之所禁也中國此時正需此等才能之士以爲教練海師之用若無此通融之法吾恐已在中國者方將不留一人而欲至中國者又輙拘於局外兵事之不能起色自在意計之中今何幸而有若干人欲食我之祿以忠我之事哉竊謂勝負之數順逆之理但觀人事可以前知德爲歐洲强國今中法事起而彼國人民乃竟惠然肯來則法人之自取敗覆當可臆决至於阿洲黑奴越南亂民爲利所㗖甘爲法人之前驅以當我軍之鋒鏑此不足齒數者也噫馬江往矣臺灣岌岌可危南洋曾　帥方以不援獲譴日來撥定南琛南瑞澄慶開濟馭遠五船特簡大將率領而南俟北洋五船之至卽便啓行臺事庶幾有望然吾竊意旣有此等他國之人願爲臂助則急宜訂定若干人以船中駕駛放砲諸事屬之事有專賁而權不兼營信任勿疑推誠相託茫茫大海中如遇敵船必有明效大驗見焉是烏可以不進芻言 
[索還輪船]  
　　飛虎輪船被法人拘去疉登前報兹悉該船係厦門海關之船故該關稅務可欲往臺灣面見孤拔提督請其放回云 
[厦報譯登]  
　　厦門西字報言法人至基隆煤礦時華兵已均不見故煤礦爲法人所踞也又云近有法商由香港至基隆載有牛羊山薯等物擬就該處開設店鋪親見孤拔提督已准其開張矣 
[公司議事]  
　　華商沙峇開地公司董事及各股友於九月二十八日下午三點鐘在總經理馬立師洋行集議其一切辦理情形及清帳均繕成清單與在座諸君同閱清單閱華首董美查先生言於衆曰諸君閱此清單可知本公司之情形本擬種烟葉一百英畆嗣僅種四十英畝此事殊爲可惜所種之烟據言極佳本公司種烟之葛布生先生前經有信到上海言本公司下次應種烟二百五十英畝接信後本首董卽覆以一信令其將情形詳細函達俾各股友咸悉一切可以定奪又函致英國般鳥公司告以本公司種烟之事最有好處但開創之時諸事艱難請給本公司以利益庶幾將來可以大加推廣及葛布牛續信到後細加閱有據云欲種二百五十英畝須用洋五萬元現在所種之烟與蘇門答臘所產無異本公司所已經開種之地其左近尙有一帶沃壤可供數年種植之用就此地預備種二百五十英畝本屬非難刻下所用小工皆深喜此地所開種之處無容有患病之慮所種二百五十英畆之烟葉照現在之價雖在中等年歲可得價十萬元適遇豐年可得價十六萬元倘遇荒年亦可收回成本五萬元除開銷外中歲可獲餘利二萬五千至三萬元之數將來愈做愈好若棄而不治則大壞矣接此信後又接英國電報云本公司所購之地所有尾欠銀一 
 
 

Page 2

 
 
萬餘元皆情讓不取惟須令本公司每股稍添股銀以資開種并另送本公司地一萬英畝可以專門種烟聽葛布生揀選云故本董事之意本公司自宜照葛布生所議辦理隨卽函知葛布生令其從速開辦恐遲副又將誤事也旣發此信因議添本每股續收銀七兩明知此侍市面不佳增本匪易所以必須添本者其故有三一則照英國電報辦理可以便宜一萬餘元一則前此開種已費洋六千元若就此停辦則前功盡棄一則此時稍稍添本將來有大利可獲故深望各股友皆與董事意見相合踴躍樂輸也首董又言山打根之辦理華人現回上海言及本公司在山打根所種各物現均極爲茂盛所產之甘蔗長有一丈二尺至二丈許大有經二寸至徑四寸者十八月以前所種之加非刻已高四尺半極爲肥美稍稍結實云觀此情形该處地上實爲　美種烟旣尢爲得法將來種烟之人必將羣焉趨之則本公司之地價定將日增月盛故議添本每股七兩以資開種時有利記洋行東亦與美查先生之見相合議畢各散至公司本年截至西歴六月底清帳容於明日錄報 
[因公赴都]  
　　昨聞唐景星觀察於前日接得京師電音卽乘輪船北上想有要公也 
[鳩江見雪]  
　　蕪湖來信云九月二十四五兩日陰霾匝野風聲如雷二十六晨起大雨滂沱寒氣逼人頗有嚴冬景象午刻雪珠錯落未刻竟奇花六出隨下隨消大可煖閣圍爐作九九消寒會也 
[烟台郵信]  
　　王軍門正起聞有起復之信東省軍民無不以手加額緣軍門向在東省屢立戰功士民素所感戴也 
[查檢陋規]  
　　厦門洋藥稅厘向由商人包攬承繳每月認交二百四十箱近因中法搆戰走私者多以致包攬者大虧其本今春經萬侍御培因奏請將洋藥稅厘歴年規費提歸公欵現經督撫憲批札委陳麗生明府於上月二十日扺厦禀明孫觀察卽令稅厘總局提調偕往洋藥局查檢帳簿内載各項規費按月津貼若干自道憲以至厦防廳各局善堂保甲局各項註明月送多少未知陳麗生明府作何稟復也 
[穗垣叢述]  
　　上月十五日善後局派得拖船三號满載水雷魚雷并各軍裝馳赴梧州由梧州轉運越南以備禦敵之用管帶者係曾遊戎德銘○調署番禺縣裘佁玉大令十七日接印任事○前廣西布政司署理巡撫康友之中丞國喜戰功卓著嗣因患足疾告假回籍卜宅於西樵鄉上年海疆多故左侯相曾致書趨之出山中丞以足疾未痊不能應召爲憾乃上月初八日竟因病不起老成碩望遽赴重泉嶺南士民爲之同聲一哭虎門炮臺前擬張振帥與方軍門駐守現振帥謝世間前陸路提督蔡軍門金章請於彭欽憲願率所部會同方軍門力固邊防俾得稍酬高厚欽憲嘉其忠勇惟水師非其所長婉詞却之○前晚有營兵數名設高聚賭某兵弁被其所愚心憾之思以報復遂投保甲局禀報謂新餘慶里某家藏有匪類并有刀鎗等件委員聞報會同營官前往察看並無實據惟有撫標勇目六人在内當卽拿住送縣審訊各勇盡吐實情縣官以兵卒離營聚賭事關重大禀請大憲懲處大憲令移交營官就營前正法以警效尤○香山鄭杏村職員幼習洋文精通藝術李伯相甚賞識之特遣其冋粤總辦漁雷局事乃上月初九日病殁年僅三十歲漁　局本請德國某員教習德員聞耗長歎一聲嘔四數斗是鄭君之才見重於外邦如此乃天不假年良可惜也○總理衙門傳電至粤言淡水一役所殺之敵兵半是華民着曉諭沿海居民勿受法人雇暮督撫接電後隨轉飭地方官出示曉諭○葉學憲由陽江按試回於上月二十日扺省聞須靜養數天然後示期開考○二十日有淮軍五百名由虎門調回省城在北較場操演技藝嫻習步伐整齊洵足副干城之選○刻下試期已近各屬文童紛紛赴考故城中市面特形暢　○法人招募華民逼令爲兵其計固狡然非有漢奸串通代爲拐誘法亦未易逞其計有司牧之責者當明查暗訪執法嚴懲庶敵計窮而民命可保前日第十舖某號銅鐵店有一人來辦貨自稱係泥水匠頭現在沙貝鄉建廟宇所需銅鐵甚多請派夥伴往看工料酌議價值該店信以爲然着伴　去落船後相與談論問月中所獲幾何現在外洋招兵口糧每月百金較勝操此末業該伴心已惑之及行至半海忽有一船泊近喝令過船該伴走出船頭縱身一躍落水逃走船上之人連放數鎗向水底轟擊雖未𢣷害而已受驚不少回店備述猶覺談虎色變聞有二三善士欲將此事　刻告白　告四方便人出入提防免爲奸究煽惑云 
[鄂省官報]  
　　九月十一日黄岡縣倉子埠巡檢韓百揆赴任專辦蔡甸厘局候補府周文浚請假回籍省親十三日前河南學台瞿鴻璣拜會兩院辭行晉京十四日學憲高拜會兩院定期九月十七日赴德安開考候補通判徐澄奉委會辦武穴下卡厘局禀見謝委候補州燕永烈奉委會辦樊口厘局禀謝分發試用通判傅維源奉委辦雲南軍務來省禀到同日藩憲牌示江陵縣虎渡口巡檢　補之陶楷赴任十五日新選鄖陽府許有麟來省赴兩院禀到十六日分發補用同知唐華國來省往兩院禀到德安同知蔡賡懋稟辭赴任調署黄陂縣黄世崇卸興山縣事回省通山縣林元炎卸署京山縣事回省 
[甌郡叢談]  
　　上月十七日温郡挑夫被擁擠失脚落江身死一節已列昨報其屍於十九日在七都地方撈獲張邑尊因其供差身死遂給青蚨數千以作殯殮之貲惟其母年已衰澫無所依靠其苦更不可勝言矣　大南門外寳裕錢莊葉某近與温處牙釐總局銀錢交往但寳裕所做者不過東西門各厘局而已其餘茶捐均歸府前街春生錢庄然百货捐錢卽有積存按月定要批解非比茶捐可以稽延日久故春生錢莊每節其莊上收支與帳房除洋水銀水外尙有節規分送今寳裕莊葉某因念雖與厘局交往而利息微乎其微故將節規一項减半無如前月中秋節總局　撥兵餉其數甚鉅寳裕莊除存欵照付外僅墊二千多金已有支撑不下之勢故常太尊以爲與錢莊來往原爲缓急代墊起見今該莊不能應会遂諭各分局無須同寳裕交易葉某臆度總局倐然停止想必是收支委員楊别駕爲减節規短少以致生意截止遂將一切緣由赴總局遞具禀詞當經常太尊長篇大論批示明晰其中有如有需索節規與受同科等諭是以葉某復於上月十五日赴道署攔輿具遞紅呈卽經温觀察面諭紅呈不收須赴代書盖戳方準收閱而葉某遂改於十八放告之日用戳呈遞至於如何批示容俟批出再行彚錄○温郡近日晚禾正值登場每畝可收榖四百斤米價每石計洋二員惟下河鄉以至瑞安等處日前放花之時忽遭封姨之虐以致無一半可收云○九月十九早晨永寗輪船進甌海口其後跟一美國小兵輪遂在雙門外下錨寄椗停泊兩日卽於二十一日二點鐘展輪向北往駛矣此船抵甌曾有各官前往查騐至爲何事而來則未之有聞也○二十一早晨晏公廟巷汪正漋店門首有十數人扭住兩男人並　一乘拉一婦人上轎聲　统行送交捕署云云據傍人稱係拐逃被獲也 
[歌興來暮]  
　　正任南通州州牧李春棠直刺原籍三汀胶在彭雪琴大司馬幕中運籌帷幄屢著奇勛嗣因保留江蘇洊補是缺數載以來政成民和舆情愛戴現以政躬不豫請假三月上游遂委何性泉司馬代理司馬爲何文安公之孫需次江蘇二十餘載民情風俗與夫地方利弊無不周知前任武進及淮揚軍捕政績卓卓在人耳目今復得所藉手想雙旌蒞止五袴騰歡必有歌興來暮者矣 
[嚴禁傳遞]  
　　上月十九日金邑尊在考棚三覆德化縣文童午後查見更夫甲乙二人在西號舍穴墻遞文當卽拿獲升堂研訊各重笞三百板發考棚函門荷校示衆 
 
 

Page 3

 
 
[更換司事]  
　　九江大關督尺司事方某與姑塘大關督尺司事錢某均有無弊肥私情事經洪觀察訪悉一併斥退聞姑塘關下河督尺司事已委前在招商局司事之王敬亭接辦矣 
[田鎭塞口]  
　　武穴上田家鎭之半邊山爲湖北第一門戶今年省憲派員建築砲臺兩座兹聞又紥有大營並預備堵口石船數十艘以防敵船闖入云 
[廣省官報]  
　　九月初一日高要縣余上賢禀辭赴任试用縣鄭煥光禀知進軍火局初二日縣丞魏履忠禀知由四會採辦竹枝回初三日藩轅牌示番禺縣侯甲瀛電白縣裘伯玉互相調補初四日補用縣蔡逢恩禀往江西查引地初七日試用縣李學昉由福建查引地回省禀到初八日增城縣全興卸事回省禀到牌示陽春縣缺委候補縣董汝礪署永安馴雉里司缺委從九品李文瀾署惠來神存司梁繼圻禀辭赴任試用鹽運同方觀濤禀到京來補用通判陳文垿禀到由越南回禀謝行知保舉鶴山縣慶祿禀到卸事囘欽州防城司何元龍禀辭赴任候補通判魏恒禀到服闋回補用縣蔡逢恩禀辭往江西查引地樂昌典史缺委從九品張恩溥署長樂十二都司缺以巡檢吳勤遵補海陽浮洋市司缺以巡檢王福承補合浦珠塲司缺以從九品張麟補文昌舖前司缺以從九品施桂滎署候補縣丞陳繼武禀知委省絲厘廠辦事差 
[朝鮮談錄]  
　　上月杪有犯人三名手則反綁繫繩於其身二人扶之而以一人執繩於後防奔逸也臉以白紙包糊惟二目一口處紙各有孔據土人稱是私鑄鉛錢之犯恐不能保其首領矣○朝鮮人殯塟皆在夜間燈火煇耀　如白晝十九夜有某大姓出殯明燈萬點舉國若狂乃正舁行時扛夫忽跌倒四人靈輀翻於路其棺例厚二寸許合縫處皆以膠連之棺旣倒地當卽跌散一時人聲鼎沸不知如何收拾○朝鮮以中法有警頗修武事江華又增兵千人以爲防禦城中每日操練精闪求精不留餘力 
[整頓釐務示]  
　　欽加四品銜辦理吳淞騐補釐務江蘇儘先補用分府倪爲出示曉諭事照得本局查騐通海花布各船該船等乘朝進浦止温草浜口關前一帶停泊片時候貨捐局查騐完捐雖赴本局繳票須俟得便始來往往經其投報之時司役詣騐船則業已開行無從查考似此去留難保不無走漏獘端現擬仿照釣船捐局塡給　口釣船戳單或法請由貨捐局通洲海門運滬花布船到一面掛號一面塡給戳單飭令送本局聽候查騐事畢單内加盖查訖紅戳繳還貨捐局再給艙單放行庶免獘混卽經具禀金陵釐捐總局憲兹奉批開據禀騐補通海花布船隻擬請仿照釣船成法由吳淞貨捐局遇有花船到一面掛號一面塡給戳單飭赴該局俟經查騐戳記繳單再給捐票放行等惟奸商偷漏全賴實力稽查據禀各情自係確有把握仰旣就近熟商貨捐局認眞妥辦務期和衷共濟仍將辦理情形禀報查考等因到局奉此本局除經仿照釣船戳單刊報一塊並先印一千張備文一併移送貨捐局請自十月初一日起遇有通海花布船掛號卽塡戳單飭令持報本局俟經查騐盖戳繳還再予放行並移知寳山縣查照曁諭飭經保外合亟曉諭爲此示仰對渡沙船關快商販人等知悉爾等由通海裝運花布赴滬船隻　抵吳淞於貨捐局掛號時卽領戳單並將通海原領捐釐票照呈候本局查騐各官遵照辦理毋得視爲具文玩違干咎倘有藉端需索留難等情許卽禀明究辦决不姑寛其各凛遵母違特示九月廿七日告示 
[吳淞紀事]  
　　新任張大令東瀛於前月念八日閱城及海塘查點監獄各廟行香三十日下午五點鐘至吳淞拜會本鎭紳士十月初一日書役點夘並查點民團初二日考錄代書初三日放告○三十日十一點鐘有美國兵艦一艘乘潮進口直往申浦云 
[上海求志書院甲申秋季題目]  
　　經學題天球河圖解季蘭尸之解顔讐由子路妻兄說伐蛟取　登龜取黿是否記者之誤說○史學题班超平定焉耆論郭林宗奬拔士人皆如所鑒論後漢書劉珍撰釋名隨志作劉熙撰釋名攷漢魏經儒習魯詩于傳經表外尚能舉其人否○掌故題救商政事宜條辨籌海軍事宜條辨漢令長攷漢南北軍攷○算學題九章盈不足術有垣厚十尺兩鼠對穿大鼠日遞倍小鼠日遞半初日各穿一尺求得兩鼠相逢爲三日又十三分日之二此日下所帶小餘係用平行入算抑用遞增遞減率入算若謂用平行入算問用遞增遞減率所得之分幾何凡甲乙二畀相加又以卯箇甲乙相乘加之開平方得甲丙和此甲乙丙三數有時但知其一便可求得餘二數如乙爲三則易知丙爲夘加一甲爲乙内和乙爲五丙爲二卯加一甲爲乙丙和之二倍乙爲七丙爲三卯加一甲爲乙丙和之三倍推之乙爲九丙爲四卯加一甲爲乙丙和之四倍順是以下皆然試言其理假如筆墨硯三價試取天一乘墨價冉乘硯價則筆二墨三硯四之價和二千三百筆三墨四硯二之價和一千四百二十五筆四墨二硯三之價和一千七百六十五只云墨硯價相乘比天之立方多一千六百二十三問筆墨硯價及天各幾何海鏡中股弦較與倍句弦和比若　弦較和𢌺與城徑𢌺比句弦較與倍股弦和比若明弦較較𢌺與城徑𢌺比試證之○輿地題漢王子侯封國考靡笄考臺防䇿沈石塞口議○詞章題其數九賦以但言九者亦其成數爲韻坏牆垣脩囷倉務畜菜勸種麥以上四題各五律一首海上釣鰲客歌書白香山海圖屏風詩後 
[臨流設奠]  
　　昨日法租界浦灘有一中年婦人满身縞素携帶錠帛籃内貯有菜飯香燭醴酒在碼頭設祭望浦大哭觀者頗衆好事者詢之據云其夫向爲船上生意前往閩江傳來噩耗知七月初三日中法開仗突被飛彈擊中墜海而死是以望江遙奠旁人尙欲詢其究在何船該婦已哽咽不能成語噫馬江一戰法人殘暴太甚慘死者不知幾許誰爲厲階能無痛恨於玩宼失機之將帥耶 
[逆子活埋]  
　　聞得西門外某鄉某甲素行無賴好與妙手空空兒遊雖有所得尙不敷其揮霍每向其父索取前日又向父索錢其父曰爾昨從某處竊來之錢已罄乎甲聞之大怒以爲宵小行藏緘默尙恐外人知豈可大聲呼喊竟將其父辱駡父憤甚扭甲責數而甲不受教適有門閂在側持以還擊致其父頭上要害處受傷立時斃命甲知事難收拾卽欲遠颺適爲鄰人看見趕卽報明地保及甲之親族集議終日以逆倫重案如經官辦必多拖累其舅氏某與衆議將甲掘地活埋藉以寢事云 
[覆舟類誌]  
　　前日有白廟港航船裝載棉花等物來滬驶至南碼頭適風狂水溜舟子支撑不住遂致傾覆幸救生局巡船暼見赶將搭客六人及水手二人一併救起惟貨物漂流凈盡無處打撈矣○昨早有碼頭船一艘由南往北至陸家嘴角陡遇風浪致船傾覆幸未載有貨物惟舟子三人經各網船救起得以無恙云 
[海隅瑣記]  
　　旗昌洋行江孚輪船由長江進口稍有損傷已駛至虹口招商局碼頭修理矣○昨日午後虹口大橋下有長江水師砲船一艘停泊想係因公來滬也 
[侵吞店資]  
　　閩人某甲目不識丁稍有餘資僦屋於小東門租界開設小錢莊兼賣煙膏其友人荐同鄉某乙司賬欺其不識字暗中侵蝕甲不知也前日某乙之兄到店以家有急事囑卽束裝回籍乙收拾　行甲始令將帳目交清乙含糊答應甲知有異逐一盤檢詎被吞蝕數百元於是互相爭論乙兄反谓店主欺人卽投小東門捕房鳴報派捕一併拘解大自鳴鐘經捕頭訊問着將乙兄管押飭甲於今日赴公堂投訊云 
 
 

Page 4

 
 
[查禁尼菴]  
　　租界佛店道院經官查禁然仍有開設者前日有人投法公堂遞禀據稱法租界四明公所相近有某尼設庵在彼招留婦女住宿風化攸關似宜查禁因地在租界爲此禀候核奪翁太守立着法包探查明禀覆後聞遞禀者卽上海縣陰　學訓術司也 
[英界公堂瑣案]  
　　馬榮泰店主婦馬陳氏請領已貨等情已列前報昨據該氏開單呈閱黄太守商之翟副領事准其照單認領矣○包探吳朗山稱石路新開之德元麵館有沈錦山趙阿和前往强賒硬欠動輒持蠻已非一次現由麵館主張成元報捕經我往拘據沈言張曾托伊料理事情被欠洋七元特同趙向索前欵然沈趙着名賭棍素不安分者今特解案請辦張成元申訴前因并稱並未托沈辦事至欠洋一說更屬虚無沈供開設老虎竈張托我辦事代墊銀洋是實趙供開客寓曾往吃麵將洋押錢昨日持錢取贖適沈向張索錢我從旁解勸張稱沈錦山卽水菓錦山趙阿和卽飯店阿和皆爲流氓一黨黄太守判沈錦山趙阿和各枷一月發頭門示衆○包控秦少卿稱租界地方仍有違禁演唱花鼓淫戱已禀蒙出示曉諭詎復興樓茶館胆敢藐視憲示仍不停止捕頭命我往拘茶館主沈裕嘉潘阿永及夥沈永奎并起到琵琶弦子和琴等一併送案沈潘同供股開茶館奉禁後業已停止不敢違諭沈永奎供並非茶館夥係往彼處尋友黄太守隨判沈潘各枷一月發頭門示衆沈永奎責百板以儆絲竹等存毁○好捕頭禀稱租界中凡出售火油之鋪存貨立有定限章程不得逾限干咎今查得南京路第三十一號門牌之長茂舖内存積火油過限問明舖主余順有請爲傳案究罰黄太守准卽飭差傳余到案訊辦云○三百零三號華捕禀稱魚販陳保泰锺有喬沈阿生等並不遵照定章停歇任意亂擺喝令移開不依爲此拘案陳锺沈三人同供因落市之際隨路暫停以後不敢再犯黄太守判三人各罰四開洋一个以示薄懲○姚阿春訴推東洋車餬口昨向坐客陸阿生爭加車錢彼竟行兇將胸前毆傷報捕拘案請騐傷訊究陸供雇坐姚車車資言明後忽欲加價與之爭執　自碰傷惟求恩斷黄太守騐得姚有微傷判陸罰洋一元给姚養傷○華捕稟稱什路獲竊賊錢阿永手持錢一千九百文并搜得當票一紙向伊盤詰知錢係徐見生所失當票係竊吳禮三之錫事件當錢一千四百文已知照兩失主今將人贓送案徐吳亦投案請領贓欵錢阿永認竊求恩黄太守飭錢交徐領夫當票係法租界　德典當着吳自行持錢往贖該犯錢阿永管押三個月釋放○妓院傭人何和尚傭婦陶三珠扭妓女徐寳卿及客沈炳雲投案喊控黄太守研訊之下何陶同供向在徐處帮傭兩人共被欠洋一百五十元今徐同沈客另租房屋居住言明洋歸沈還仍是延約無期爲此一併扭案徐寳卿供欠何陶二人洋是實已還過二百餘元現在所控之欵係利錢結欠昨又來索洋竟將沈客毆打頭顱受傷沈供昨由徐遣人招我言被人控告奉斷繳洋十元今已屇期無力措辦懇我　洋正在商酌忽二人前來向徐索欠 
[上海北市籌賑公所施少欽解出山東第四披賑銀棉衣書]  
　　謹啓者今装旗昌海定輪船加長新大棉衣六十包計三千件又託任逢辛世大兄匯解山東第四披庫平足銀二千兩函寄陳冠生殿撰潘振聲孝兼查收核實散放登報奉聞卽請公鑒九月三十日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北市絲業曾舘籌賑公所施少欽經收江西賑捐九月廿四至廿八日第六十九至七十三次清單]  
　　許公若十元廣廣昌崑代友五上海順成信局衆友節省四元寒山無力子求病速愈助棉衣欵三元隱名氏由關科來一元○詹君仲升募萬善同登昌字一千六百八十三號册無名氏錢三千文無名氏一千五百文儉餘堂一千二百文無名氏承敬堂聰訓堂三戶各一千文司學堂不書名二戶各七百文不書名六百文樂安居五百文以上十戶合洋十元由無錫陳醒吾寄通裕局來以上廿四日○興化縣從善堂二十元姚小園病痊完願十元節婦顧周氏求身子康健由蘇州楊辛生交鴻源局來五元皖湖十二齡女子劉家恩節省助棉衣欵由周浦金山屯署交日生局來三元浙杭勉力學好人前因室人患病叩求灶神賜方服後卽愈擬送敬灶全書移棉衣欵兩元無名氏兩元周姓兩元侯福雲病已漸痊再助求全愈三元○江寛輪船帳房鄒君愼齋募錢三千文○王君依仁舊衣做新棉襖五百件棉褲三百條以上廿五日○卒昌順洋貨號經染施衣布疋回用移助三十六元五角源源廿元南傳陳少雲求弟夙恙卽愈由永泰豐來廿元揚州同心堂惜字局助小棉衣欵由全泰盛來十元安徽寗國府太平周因孫兒病愈完願由鎭江隆昌裕寄森昌局來十元怡和絲廠繅絲女工二人偷竊絲頭工洋罰助五元錢召棠因孫病愈完願一元○永吉泰募勿欺樵者求父母冥福規元三十兩由江寛船鄒君愼齋來○蘇州怡和茶行募昌字一千七百八十七號册葉唐氏五十華誕移折諸公席敬二元葉文茂二元錢誠興二元程秀山一元吳恆和一元信記號永康號汪源裕葉源昌四戶各半元以上九戶合十元由恊源局來以上廿六日　汪廷芝求次女患病送愈四元南徐無名氏兩元嶺南遊子煒生氏日用儉積助棉衣欵大錢二千文○安徽敦本堂轉託汪君琴溪募昌字廿七號册程循如六元呂昭章二元程秩如二元蔣儀記一元周世德堂一元汪崇信堂洋銀四兩程尙賢一兩五錢汪聲谷一兩五錢呂秀崖七錢求壽六錢九分李長興五錢尙義堂三錢程御香程吉甫二戶各七折錢五百文求子足一百文以上十五日寄洋廿元由蔚長厚票號匯來照數合不准容再函詢　報○錫山心隱子募昌字一千九百四十三號册鎬大　士求病痊廿元錫山鑄錫山樂安氏太原妹氏務本堂錫山八第五戶各二元由通裕局來以上廿七日○順天府尹憲集捐庫平足紋二千兩○梁溪無求生日用所餘由全盛局來十元愛我書屋健親丸由仁元庄來四元奉賢有心無力子龔求母病早痊身强健飯四元塘市德泰成洋貨號執事姚蘭翁七旬華誕同人祝賀姚公寄資囑辦酒筵同人移助棉衣欵三元無名氏一元虛對開一元紹興賑局散剩移助棉衣九百五十件以上廿八日 
[上海北市絲業會舘籌賑公所施少欽經收山東賑捐九月十九至廿四日第四百五十八至六十三次清單]  
　　徐芷生助棉衣欵十元異鄉綿力客求產婦平安舒母劬勞二元王貴錢二元孔憲暘一元徐桂貞求内病速痊一元厦門柯廷璣求痼疾速愈九八規元六兩○公和公典募萬善同登昌字第七百四十六號册莫釐寓所同人十元石禮瑾耕野居孫錦庭三戶各二元葉驥良朱維基愼獨齋三戶各一元瓣香夢隱遂初後人何奇林錦盛莊吳少梧林鷺侯馬蘭坡七戶各半元沈清瑞錢四百文錢松孫三百文葛綏之朱元祥朱雲生周岐生俞怡勤五戶各二百文林厚堂一百文以上廿二戶合洋廿四元錢一百零五文○新任四安巡政廳俞君蓉湖經募不力心願難酬續捐二十元又募餘愛堂俞節省孫兒湯餅筵資十元白雲山莊心水堂凌雲堂挹爽山莊俞愚廬五戶各一元張大五張大三二戶各半元姚安清愛蓮居徐老本三戶各三百文修業居二百文以上十三戶共洋三十七元由烏鎭全盛局來以上十九日○吳中目眩生求雙目如客淮上時節省衣資三元吳中百不能齋主人求咳嗽全愈二元烏鎭西　胡志恆堂完願二元隱名氏祈内人臨產平安二元沈葵求病速痊二元廬江東海氏求除病完願二元吳淞顧增模求妻賈氏病愈二元○江陰蘅湘氏募昌字一千八百十號册張錫光七元維記四元不書名袁義記錢誠泰三戶各二元沈榮橋鄧九齡二戶合二元李子安一元由全盛局來○鄧君平壽法書篆隸大小宣紙對七十五副以上二十日○新安郡海陽蘊珍氏願慈親康健助棉衣欵由宜荆鹽公堂余小耘交寳順局來十元霍昌宇求病速愈助棉衣欵五元金陵存好心人代故姻長李建翁捐移以資冥福由銓昌祥來二元永昇號醮費移助一元又各友節省食餅費移助一元○錢君仲瑜第二次募孟河费繩甫五十元由常州乾益莊交鴻源局來○定防營次募交寗郡火藥局王君宗丞寄全盛局昌字一千一百五十九號册成月梯十二元蔣見亭十元蕭莘耕十元彭菊生十元成福亭十元成靄堂二元劉潤甫二元○乍浦從雲社同人募昌字一百六十二號册楚記十元锦溪堂五元泉漳永四元一點心三元公昇二元金泉益太原厚記友記知非生雲記萬泰胡香記翁景記葉象記沈鏡記振泰昌十一戶各一元鏡記對開洋兩元林第記裕順昌棧乍永和局全盛局益圃草廬熊蘭亭陳幸德餘蔭軒義昌祥榮茂榮記恆記光記陳元興振和盛蟾記楊瑁官王源成佩蘭書屋泰生張少記張桂記二十二戶各半元子宗四角乍浦恊大局福潤局二戶各二角五分祝穉雲綠野山房文記陳盈德四戶各二角甫記錢三百文金镫子玉記戴永記朱否記林永昌五戶各二百文老蘇一百五十六文以上五十三戶共合四十六元足對開一元虛對開七元由天成泰布棧來以上廿一日○翁盛恩爲孫祖　病愈完願十元安徽無名氏十元武林秋苹書畫　由恊興局來十元歙西吳氏女求父母冥福五元中州任氏子今逢老母週忌之期謹遵遺命移懺資以資冥福由靖江全盛局來五元海陽力不足一元○浙杭萬承志堂葉君如玉經募棉衣欵由老福潤來五十元　高郵丁君鏡齋第二次募存心翁五元積德翁五元俞錦春一元李伯黼錢二千文無名氏二百文桶内不留名二百五十五文以上六戶合十三元又第三次募玉燕堂九九錢十六千文無名氏一百文二戶合十四元由福興潤來聯雲草廬同人加長新杜布棉衣二百廿件以上廿二日○青陽縣陳耕心堂一百元宋朝昌十元無名氏求病速愈四元六友節省酒費三元泉唐知命庸人胶因家人張福途中患病許願獲痊助棉衣欵二元又爲自已濕毒下注小腿作㦨難行許願獲痊助棉衣欵二元嘉興頴壽氏爲女病愈一元以上廿三日　金葉氏求嬰兒病痊節醫藥資助棉衣欵十元廣昌崑五元印鳴墅保平安二元○瀏河收運官鹽局楊君式甫轉交王君繼之經募昌字一百七十八號册五十元原册未來捐戶容補登　硤石義記募昌字九百零三號册鵑湖寄客存仁堂義記三戶各二元寳怡堂金聚興福建氏散僊餘慶堂五戶各一元秀記隱居士不留名三戶各虛對广一元由永和局來　湖南莫宏材封翁捐助新棉衣一千五百件以上廿四日 
　 
 
