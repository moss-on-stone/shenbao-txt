# 1886 - 103 - 4904673

 

Page 1

 
 
[清江售書及賣申報處]  
　　本館向託友人在清江經售申報及點石齋申報館兩處所印之書藉碑帖等件現在經理人新遷在東門内大街謙益布號内淮上諸君苟欲買齋難報可就近價購此柨 
[七十三號畫報出售]  
　　鬼神之道若近若逺不必其深信而亦不必其無靈金山絲木工某甲好賺屢負因向荒塜間鑿開浮暦棺木盜取衣飾以爲生涯一夕爲鬼椰榆脫身不得被行路者執送縣署而案遂破本齋特圖之爲告浮厝之家及卑安葬毋令宵小生心是則幸甚淞隱漫錄圖說一則仍附畫報之末准于十六日出售此佈 
[書華商被阻事後]  
　　甚矣美國之政令竟不解何以若是其敝也美國素係民主之國其政教號令必取决於民固己然旣儼然列國則自有一國之政令一經與民議定著爲章程則必當謹敬遵行不得稍有違犯倘其政令之所定者如此而民間之所行者如彼不啻以子之矛刺子之盾尚復成何國體哉美國與中國自通商立約以來本有利益均沾之說美人得以在中國通商碼頭往來營運中國官民莫不隨地隨時妥爲保護則中國人民亦可至美國通商碼頭往來旅處其商人旣可以在彼開行立業其工人亦可以在彼帮傭食力此固所以見兩國敦睦之誼抑亦萬國公法之所同也且華人之往美其初亦應　而去耳美國之埠以舊金山爲大前此美國欲開此埠而苦於本地土人不敷工作因而招致他國之人以襄理焉中國之人乃羣起而應其招自是而後華人之赴彼者日益多該處之埠頭日益闢華人旣多則工資愈減美人之資其力者愈便而美人之食力者因而無從覓食此非華人之奪利實由美人工資旣貴工作又疲故美國富商大賈凡欲雇用工人者必取華人而舍土人於是土人之恨華人也益深而怨毒所叢遂羣聚而與華人爲難日前本報所登寓美華人禀稿一紙實事實情言者酸心聞者酸鼻然未聞美國官憲有力排衆議起護華人者或以爲民主之國官之權固不敵民之權然此說也在中國曲爲之諒焉耳美人則安得以此爲藉口哉夫法國亦民主之國也前者因法民不順斐禮之啓釁於中國以致兵敗餉竭遂羣起而攻之斐禮不得安于其位辭職而去然法民欲棄安南之意卒亦不卽允從由是而言法雖民主之國而其權尚屬操之自上美國則不然美廷前者曾怒某官之虐遇華人者說見諸西報然一怒之威卒不敵民間之紛亂未幾而華商被戕華居被焚至於失去財物動以萬計矣又無何而謀以炸藥轟殺華民事雖未成禍幾不測矣華官雖與美官相商美官雖亦願爲華人出力而終以太阿倒持官權轉不若民權之重日前香港四字報所載舊金山消息又有華商被阻一事該華商開行于美境其每年所輸於美國之稅欵至有十萬元之多則亦不得謂之無補于美國該商人在華得有六品功名則亦非碌碌工人之比有行在美則行東焉有不能到行之理况該商亦旣先事預防恐無以取信於該境之人而領取駐港領事執照以去更屬無可挑剔而乃船旣到埠仍爲所阻雖有中國駐美總領事出保銀以相商而終不得登岸怏怏以去何其無禮一至於此成者曰美人之來中國無論官民皆未嘗有所開罪而美人之施於華人乃如彼其刻毒此中國之辱也吾則以爲此非中國之辱實美國家之大辱也夫該華商開行在美地納稅在美廷美國旣收其祝而不令其行東入境是直不知稅欵之何自來何其暗也明明有駐港美領事之執照而該處查船之人以爲該領事無給照之權然則美領事爲不應給照乎不應給而給是美領事之不知法度也若其應給則該處查船之人何以不作爲憑豈其藐視該領事乎夫法度者國家之所定而上下所應共守者也今美領事遵照法度給與執照而查船之人弁髦視之是不但輕領事直輕法度也輕法蔑度是爲亂政下有亂政之人而上不能箝制不能化導是其國之無政可知國家與隣國立約明言利益均沾而其民則欲獨沾其利不肯使隣邦共沾其利且己則不願隣邦之人稍沾餘利而偏欲沾隣邦之利縱曰異域化外不知揌道豈情理二字亦竟未之前聞耶僕嘗勸中國之人勿再蹈危機入此虎狼之國此爲華人計則然若爲美國計則彼美官旣不能保獲華人以恪遵公法又不能約束其下以仰體美廷前此赫怒之意美國於是爲無人矣無人何以能國而猶覥然自處於萬國之列不亦大可笑也哉吾不爲華人危吾先爲美國危矣 
[本舘接奉電音]  
　　昨日上午十點二刻時本舘在京訪事人由電飛傳本月十五日諭旨一道敬謹譯登○三月十五日奉旨劉瑞芬補授太常寺卿欽此 
[電傳會試二場題]  
　　昨晨八點鐘越三十分時京師訪事友人由電飛傳會試二場經文題合亟登報以供諸君快覩易君子以遏惡揚善順天休命書六府孔修庶土交正詩終南何有有紀有堂春秋冬十有一月晋侯使荀庚來聘衞侯使孫良夫來聘丙午及荀庚盟丁未及孫良夫盟 [X>成公三年[罰鍰駭聞]  
　　香港西字報言有英國輪船名雷諾司於上月二十一日由港開行前赴西貢二十七日抵埠而爲海關所拘云其携帶鴉片先是該船西人己在船上查出司火華人私帶烟土一百兩及海關洋人來船稽查又搜出私土一千零五十兩海關洋人去後該船西人復行細查更搜出五百兩於是海關將該船扣住議罰洋四萬二千元盖該處定章每土一兩須罰洋二十元以給海關洋人再以洋二十元給該處之洋藥公所故有如許巨罰嗣經該船業主應允簽字如數輸納始於三月初五日將船釋放港報論之謂此事咎在私帶之華人與該船殊無干涉該船先己搜出私土是尚應受賞而乃被罰深以爲寃云 
[孝思不匱]  
　　循環報稱初九日羊城西牘云劉淵亭軍門日前偕數隨員赴三水致祭鼻祖以盡孝思聞軍門原籍三水縣其曾祖貿易於粤西遂隸籍桂省 
[土匪不靖]  
　　聞粤西鬱林州有土匪大隊揭竿而起民情洶洶地方官帶兵勦擒涯竟負頑抗拒阻該處米價　 
 
 

Page 2

 
 
騰貴居民紛紛遷避惶恐異常劉淵亭軍門籍隸鬱林駐省之福軍亦多來從是處未免有室家之慮現劉軍門特遣所部某弁帶同親軍數十名前往觀看情形并軍士之籍隸該處者亦可作牖户綢繆之計擬於初六七等日由省啓行云云傳聞如是容探確再報說見中外新聞 
[生番向化]  
　　劉省三爵中丞前在臺灣勦撫生番此己列報兹接臺灣西信言剿番之兵約有一萬名深入山谷中將生番運糧之路全行堵截生番頭目計無復之遂向軍前輸欵當經兵官帶至帳下中丞諄諄然曉以順逆該頭目己帖然心服矣 
[赤嵌錦字]  
　　劉爵撫札調各員業經陸續東渡兹聞雷蔭森太守其達己委署臺北府篆務擇吉接印矣並聞撫帥擬以彰化縣爲省城因是地居全臺之中南北皆可控制也 
[署道接篆]  
　　總辦保甲委員祁炯堂觀察現奉憲委署理杭嘉湖道己於本月初七日卯時接篆其行臺卽在河南會舘内日内車馬塡門終日不絶 
[磗瓦價昻]  
　　九江自初六夜風災後城内外房屋除倒塌數十幢外幾子無瓦不碎無墻不頽現在紛紛修理泥水工作雖有數千尚不敷用工價因而大漲磚瓦窰尤可居奇平時每千瓦值錢八九百文現己漲至一千四五百文近處各窰貨己賣空多有雇舟往龍坪武穴一帶搬運者 
[再述横海失事情形]  
　　横海兵輪在澎湖失事一節本報己再三削牘備紀情形兹又得厦門訪事人手畢云水師提憲彭紀南車門於三月初七日午刻坐長勝官輪船由省返厦其隨侍之弁勇向人縷述横海失事情形似乎管駕官實有應得之罪爰再綴諸報牘俾得遐邇共聞據云此次軍門乘横海兵輪赴臺澎各處隨帶員弁十數人於二月初十下午四點半鐘時展輪出口向東北方行駛有向在師船爲舵工之某弁見羅盤指南針向西南船首向東北知其中不無錯悞當向管駕告以由厦至彭當向東南稍偏北向東北行必到臺南中路鹿港地方駕管官不但不聽其言反斥爲多事並聲言此船由國家命吾管駕其權在吾卽駛上山横入海非爾等之事爾可退去毋溷乃公弁遂緘口不復言迨天將𥌓該弁見海水作黄金色又向管駕云此刻眞到臺灣矣管駕官詢其何以知之何所爲憑弁告以澎湖水深而清作青黑色臺灣沙線長水淺而黄色管駕官猶不自悟反言臺灣係高山兹望見平山是澎湖非臺灣也弁謂現當大霧未聞山被霧遮是以僅見半截猶幸船首正向鹿港海口否則必有事故矣彼此爭論間船己抵鹿港口内弁即將管駕不聽好言等情禀明提道二憲軍門卽問船中管駕大副人等何人於海道最爲熟悉大副某君係粤籍素與管駕官意氣不相投至此卽銳身直任迫將近澎湖後面管駕官忽又自行駕駛務欲向前直往該弁及大副皆云必繞道三十餘里方可管駕官謂澎湖己在面前何必迂其路徑且此處有本地小船行駛諒可出入也隨卽一往而前不移時轟然一聲果擱於暗礁之上軍門急偕陳觀察坐小舳舨海行八十餘里始至媽宮島幸是日波平浪靜否則不堪設想矣楊石泉制軍聞報命美富輪船往救不能爲力至十四日浪大風狂横海倒入海中現管駕官己發交福州府管押聽候訊供定罪矣以上係訪事人得諸傳言是否語語實情無從揣測愛之欲加諸膝惡之欲墜諸淵世情往往如此所以再三照錄者特符日報之體己耳 
[公所恃强]  
　　京口來信云長盛土行與亨昌和記洋行同門開設廣東公所逐日派人在門外巡緝漏捐私土本月初九日四點鐘時有楚中木客曾某至亨昌訪司事人姜朗之暢叙多時始經辭出甫入華界緝私人卽阻住查搜見身畔祇有寳銀兩錠普無私土隨卽釋之去曾檢視所帶鎭源錢莊匯票兩紙計銀一千二百兩己歸烏有急向緝私者理論若輩皆諉爲未見曾卽扭赴鎭源質對莊夥答以寔有此票一爲一千兩一爲二百兩緝私者咸謂吾等奉公守法豈能妄取人財指日誓天共明心跡曾遂馳至亨昌邀姜曁同帮之木客數人往訴公所公所見曾邀人前來卽將大門鍵閉曾怒率衆毁門而入公所中人復將大門堵住其時人衆手多什物不無損壞公所中人遂謂曾等藉端訛索糾衆兇毆乃自將乘輿門窗洋燈紛紛搗燬反誣稱曾等所爲指揮僕隸捉住曾姜及他姓木客共五人先行毆擊受傷然後以麻索穿其髮辫洋藥總辦陳聞之急飭持片至亨昌請爲調處使者再往亨昌俱婉言謝之旋由公所紳董三人押送曾等至保甲總局局員知事難剖斷不肯收留董遂入城解縣是日適遇王大令履新之期未便提究董見勢成騎虎進退兩難因復解送道署適保甲局員孫君因公禀見陳觀察觀察隨委孫君查辦此時各董計窮力盡無可奈何只得帶勇等出城暫交地保馮元看管地保不敢收受仍送保甲局中孫君卽親赴公所履勘以便禀覆道轅至次日美領事偕美商以美利美往保甲局騐明五人傷痕旋入城面晤觀察訴明原委公所董事又將五人從保甲局帶出送縣王大令親自騐視詳請核辦姜當堂指出被鄭泰來小主人舉足踢傷邑尊連發火籖兩次拘押候懲本館謂此事情節不免支離容或有傳聞失實之處然地隔數百里旣不能目擊身親亦惟照訪事人所陳删劊成篇以符有聞必錄之例云爾 
[觀風告示]  
　　寗波府正堂胡爲曉諭事照得攷行察藝典重周官聞俗采風詩陳太史聖世布同文之治户習槧鉛名區稱學道之邦里傳絃誦軺車蒞止甫經歌芹泮以呈材符竹分來亦願憇棠蔭而講藝甯郡星躔牛斗海錯魚鹽眺五界于金庭接四明之石室挹蛣埼鳬磯之秀代產名流萃月湖霞嶼之英人多傑出溯自黄林避地肇啓詩歌河間測天聿傳理數虞監賀監並崇盛夫麗辭文靖文元實研精夫樸學典型在昔津逮於今陶染資深儁髦蔚起賦邁凌雲之氣毫抒畵日之忱雞樹麟臺久比肩之相望桂林杏苑尤僂指之難稽文物衣冠甲於兩浙本府生華陽之故區飲臨溪之勺水世連華閥賦列萍筵十載讀書得上窺乎中秘一麾出守復承乏于明州屬當鯨海銷兵鵝湖起講示期甄别兼舉觀風定三月十二日當堂出題給卷合先出示曉諭爲此示仰貢監生童知悉諸生刻楮功深編蒲學䆳丹青應手繡叚羅胸所願槖筆偕來投卷入試攘臂矜赤猨之傳張口見白鳳之飛各擢言泉務探理窟用當加之月旦奬厥風流馬速班遲胥齊以晷刻盧前王後可别以等差搜七尺之珊枝臨淵結網集三千之銀管計字酬縑全豹未窺一斑可識神駒在紏萬里相期擲地鏗然快覩藝林之高製奪摽誰是好爲翰苑之先聲本府有厚望焉特示 
[紀雷殛惡人事]  
　　楓涇鎭爲江浙交界之區五方雜處良莠不齊距鎭五里許地屬嘉善縣有胞兄弟甲乙二人同居務農相助相得家道小康甲病將危以寡婦孤兒諄諄屬託乙亦慨然引爲己任甲旣殁乙竟頓昧天良思盜其嫂乃其嫂竭力撫孤貞潔自矢而防範特嚴乙知不可犯遂亦相安未幾乙亦授室新婦貌旣陋而性尤拙乙婢畜之稍不如意詈責兼施於是益垂涎其嫂近日尋思得一計谓嫂所恃者姪耳姪死則嫂必不能堅守而謀害之心起矣有某丙者武斷鄉曲遇事生風人皆畏之羣呼爲娘舅與乙友善乙啗以多金倩伊向藥肆作保購得白砒旋飲於酒家酒傭某丁頗狡黠察其色聽其言猝謂曰爾等幹得好事我必出首乙丙懼亟掩其口并賂以洋蚨乙姪僅七歳愛食果餌因買風菱斤許煮熟之滲藥於中將以斃其姪而兼毒其妻也天忽隂雨甫行至場角霹靂一聲乙己震死手擎菱筐洞其胸裂其腎血肉狼藉家人憫之舁屍屋内自不可聞乃亟藁殮焉此丙戌二月二十九日事也同時丙丁皆震死越半日丁稍甦乃爲人詳述乙丙二人計謀之始末如是至三月初二日丁仍死誰謂天公果憒憒哉[  來稿]  
[法界火災]  
　　前晚四點半鐘時本城新北門外送租界河浜洪新泰舊貨店失愼霎時烈焰飛騰冒穿屋頂巡街捕見之立卽奔告捕房 
 
 

Page 3

 
 
鳴鐘報警英法美洋火龍齊集灌救旋卽息滅事後查悉焚燬披屋三間拆毁半間其起火之由緣該舊貨店主有一子幼時曾撫某姓女爲童養媳擇於本月十六日完姻因房屋窄獗借隔壁謝德順舊貨店之廚房炊爨遺火于積薪以致猝兆焚如云 
[騐屍述聞]  
　　前日法捕房有人送到盜匪一人係在臥雲閣烟舘所獲嗣在一枝春茶舘續獲盜匪一名當時送押後該匪卽在捕房自縊身死卽由捕頭飭法包探進城具報請騐莫邑尊于四點半鐘帶領刑仵書役親臨相騐的係自縊身死並無别故着卽收殮發壇標記 
[童子溺水]  
　　昨午有十餘齡之童子在四馬路浦灘方欲上船忽失足落水當經多人打撈屍身及晚尚未撈得是亦慘矣 
[耆民受押]  
　　張士元向在李祥順沙船爲耆民該船係李國華王孝思合業前年乏資修理由張向王錫桂車廖氏等貸洋一百二十餘元以作工費言明俟該船出洋回滬卽行料理明白詎該船竟在别埠攬裝貨物並不回至滬江上年李因病物故隨由張作中將船併歸王孝思改名王長順而令王找出錢五百五十千所有張代借王等之欵亦由孝思給張歸楚不料張將錢乾没並不歸還前日債户扭張赴縣控告下午帮審委員李司馬升堂提訊王及車廖氏伸訴前因張供當時小的代船主李國華等經手未了各項約錢三百餘千迨此船併歸王姓時卽將此欵扣存王處小的並未乾没司馬諭王等暫行退去張交差看管候飭差查明核奪 
[賭案發落]  
　　捕房拿獲各賭犯并金鐲賭具等物一併解送公堂羅太守訊供判罰及補提賭首等情己列日前本報昨麥總巡稱賭首李順發早經避匿無可查拿羅子熏傷尚未痊不能投案李阿順等各人解案請訊李阿順供開洗衣作邵順鰲供開錢莊馮來裕供在元凱兵船太守商之佩副領事判阿順罰洋一百五十元順鰲罰洋二百元姚阿全笞二百板馮來裕己由南琛兵船管帶官袁總戎函請發交該管帶自行懲辦遂飭差送歸總戎轉交發落其餘十六名各押七天所罰之洋俟繳案後擬充善舉 
[緝盜無着]  
　　本城觀音閣盜劫情形節登前報嗣經縣署捕役柴樛趙金購綫訪知盜黨皆安清道友現在匿跡松江遂據情禀知莫邑尊立卽備文派該二役帶同夥伴雇舟前往至則盜己知風避去該捕等隨返滬禀覆候示云 
[英界公堂瑣案]  
　　薙髮公所議立行規凡新開之店務須離舊鋪十家且必先向公所報明領有同業章程彼此謹守日前湖北人甘子堂在英界四馬路開設薙髮鋪離句容人沈阿二所開之店祗六家沈以甘違背行規糾人毁壞店中物件甘以初至滬上未悉行規旣有不合儘可明言豈容逞蠻毁物遂投控英會審公廨請究斷賠沈亦卽自行投案遞呈申訴羅太守着候質訊核辦○羅太守訪聞長春堂妓女月仙又名佩卿者遭鴇兒朱金氏凌虐不堪吞服洋烟遇救遂飭差前往提訊適包探陳阿九亦在其家查問因將鴇妓帶案暫押以上情節昨己削牘備書昨麥總巡陳明是案緣由佩卿供稱小婦人原籍松江被丈夫方某賣與朱金氏送入娼寮並未遭毆實因自傷命薄是以吞烟太守謂佩副領事是案可歸本府訊理佩君曰然太守隨飭將鴇妓仍發官媒命俟該鴇檢呈賣契候核○妓女王阿秋訴稱小婦人原籍粤東南海縣今年十九歳初由父母售與徽人王姓爲妾繼被王賣與四馬路妓院爲娼又被轉賣在小瑯環里花烟館中今欲從良被鴇掯阻羅太守問鴇姓名該妓答稱李家媽太守命發官媒俟傳該鴇到案再行訊究噫蕉葉有心空知捲雨楊枝無力只解隨風小妮子一入青樓即使芳譽遥馳履綦滿座其苦己無可形容况加之以冷落門庭無人顧問鞭鸞笞鳳摧辱難堪哉十萬金鈴護落花是所望於愛民如子者○包探唐青山禀稱昨夜王福生因車夫丁兆堂爭論車錢將丁兇毆倒地氣息如絲小的急送丁至醫院醫傷據醫生言一時氣閑用藥使甦約一禮拜可以全愈矣見証人張蘭生訴稱當晚我確見王與丁交毆向之勸阻反被撕破衣裳王稱不敢行兇羅太守驗得丁背有傷痕判罰玉洋三元以二元給丁養傷一元賠張碎衣○客寓主夏氏訴稱前三十六號西包探夥丁松泉躭閣寓中後小婦人有事進城丁捲竊棉被衣飾物件值洋四五十元由捕獲丁吊得棉被衣物缺少尚多請再追究丁認竊求恩羅太守飭將起案之物交該氏先行具領丁押候比追餘贓○包探康阿順禀稱王張氏至捕房報失衣飾等件值洋七十元申小的查明被該氏胞弟阿炳行竊質洋三十元告知該氏向弟盤詰尚存洋二十二元因湊齊質本贖回請爲免辦該氏稱初不知我弟所竊是以報案阿炳供向姊索借質錢並非行竊羅太守以旣由該氏請免姑卽釋去○包探奏少卿稱王金大王阿大王阿根在酒店沽飲見有人遺忘墨精眼鏡王金大遂取去質錢一千二百文事後阿大用錢八百文阿根用錢四百文金大祗執押票以致互毆由小的拘住三人起到眼鏡金大等均俯首求恩押鋪夥請追押本羅太守隨判阿大阿根各押七天金大押三天眼鏡存俟失主認領時給還押本○包探康阿順禀稱魚販龔阿二在小東門外購辦黄魚一担暫停路旁被陳阿二私行挑至魚販包阿亭處出售後龔尋見向論陳稱包囑我挑來爭執間適小的梭巡至此一併送案龔申訴前因陳亦執前詞包供小的平空被誣包探又稱陳實積賊羅太守判笞陳二百板贓交龔領包無干斥釋○王李氏訴稱昨夜出外買粥被醉漢陳阿六毆傷左眼失去頭上銀簪等件由捕拘案陳供寗波人駕杉板爲業因醉肇禍叩乞施恩羅太守判罰陳洋一元給該氏養傷賠失該氏請充眼欵太守允之○小車夫馮花魯倩人扶掖上堂訴稱被木料車夫方新紀撞倒碾傷甚重由捕拘方請爲究辦方供彼此均未留神以致悞碰並未碾傷捕頭稱馮到捕房言受重傷送至醫院騐無傷痕羅太守親騐亦然隨一併斥退不理 
[上海北市絲業會舘籌賑公所敬募藥丸啓]  
　　謹啓者今奉到本埠全亨洋廣貨寳號俯賜痧氣丸紅靈丹十匣計一千二百瓶囑爲分送竊思被災地方無食無衣流離之子飢寒交迫歴受風霜者病發倉猝焉能兼顧今全亨寳號首先樂助可謂樂善不倦災區貧病得此靈丹恩同再造頻年渥蒙善士惠賜數十文能救一命功德洵無量焉但冀各省藥鋪大寳號曁各善堂聞風興起慷慨樂助請從早頒惠善昌卽當併裝成籍彚解瘠壤分濟貧病者受益匪淺近河濱而湫隘難辭寒濕頻侵棲滬瀆以躊躇預賜丹丸互劑用特登報奉聞伏希仁人德鑒教弟施善昌少欽氏拜啓 
[鎭江電局求催賑捐啓]  
　　敬啓者客秋江泰徒陽四邑被水敝處刊册募捐至本年二月止牧見二七寳銀五萬六千七百餘金計放秋冬春三賑連築圩工共需銀五萬九千金尚少二千三百金敬求仁人君子救人救澈卽日慷慨樂施俾得合此塔尖功德無量三賑均己放畢惟圩工因賑欵不敷先給一半專俟各處大善士接濟方告厥成否則一簣功虧事成不了同人等力竭心疲惟有仰求逾格矜憐不獨災民脫離苦海卽同人亦共登彼岸千叩萬叩至求至感所有工賑兩帳俟事竣卽登申報至江寗五縣圩工亦少欵千餘金還求不厭不倦之善士解囊冉助造禄無窮同人錢聲揚閔鑑清在句容北鄉監築圩工親見該處災民萬分困苦日祗一餐連年被水義賑無人句容東界丹徒向由敝處放振東界上元本年有虞山善人放賑該處前山後江民貧地瘠風潮山水汜濫無常從無人在外求振所謂愈苦愈苦天下多善人祇須一千五百金擇其極苦者按户給發卽可涸轍魚蘇功德實勝尋常萬萬山東自客臘天王河决口災區寥闊撫卹綦難疉接嚴佑之廣文來電被災之苦爲流民圖所不能繪嗷嗷待哺急不可言且路途紆逺寄欵頗難客冬籌解皆是同人措墊此時各賑缺欵實己無法可施不得不老臉再求善士再發慈悲再爲樂助以便湊成一欵赶緊措解俾得溝壑餘生早登袵席何感如之[  揚鎭同人百拜叩求]  
[金縷曲小寒食客中作]  
　　轉瞬清明到嘆吾曹萍飄蓬泊怎生是好花落花開偏惹恨添出離情多少思往事徒增煩惱薄薄青衫聊一着命巾車游目春郊道且沽酒遣懷抱風風雨雨閒愁攪看朝來輕雲薄霧嫩晴天曉燕燕鶯鶯相對舞穿過亭臺曲沼何微物營謀計巧遷谷 
 
 

Page 4

 
 
尋巢皆得所笑浮生不若此靈鳥盍歸去塡詞稿[  海上種榆山人倚聲]  
[掃墓]  
　　行行越林坰悵望坵與墳北邙何纍纍鬱鬱起愁雲肅拜椒漿奠長跽哀詞陳兒命何蹭蹬十年志不伸感以馬周客憂作伯道身嗚咽訴雙親雙親訴不應黄泉永相隔何由見我親收淚欲就道孺慕不肯行旋風四埏起蕭蕭愁煞人○重悼拜先人之墓旁及先室不禁有感於心故重悼之琉璃碎彩雲散至今聞之腸欲斷卿今作古已多年想與翁姑爲結伴人生百年雖有期此恨何如總難盡裴徊墓田不忍去欲去爲卿情不忍紙錢飛上白楊樹獨對蒼天訴孤憤[  悅彭氏就正稿]  
[豔歌爲吳新卿校書作並示寄鷗]  
　　吳家有女年十五生小偏能解歌舞好從越水洗新妝不共吳娘鬥眉嫵偶然游戯春江上豔名壓倒羣芳譜楊柳千條緑似烟桃花十里紅如雨踏青去去馬蹄忙古寺相逢日方午嫣然一笑臨風前司空到此渾無主歸來月下敞瓊筵紅袖殷勤理筝柱阿儂不恨知音稀但恨生來用心苦鸚鵡簾前曲未終酴醿架上花半吐白鷗片片逐人來夜深同入鴛鴦浦潄蘭室主漫成 
[湖上書贈滿舟和尚]  
　　九溪法雨灑龍湫洗盡人間萬種愁天闊雲閑生妙感潭空月印悟眞修禪光好照三千界詩句難添四十州我欲豐干與饒舌待招支許到齋頭[  聖湖遊人方山氏舊稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[哭兒詞十三首]  
　　兒名崇光小字偉人又字子充生於光緒五年己卯冬十一月二十一日本年二月二十二日以急病殤纔八齡耳余時在松郡送試得信歸家已不及見嗚呼哀哉八載相依空切允閭之望一棺長掩永無見回之期未免旨情誰能遣此痛定思痛難成七維三十首以誌哀懷云○鏡花水月總成空敢怨蒼天忌幼冲悲不自勝思子切鍾情豈獨晉王戎生前指望亢吾宗不解何因一病凶泉下若逢王父母深恩爲語報何從余幼失怙恃抱恨終天罔極突恩一絲莫報眞天地罪人也春雨瀟瀟打竹窗梅花紙帳對殘缸衾寒徹夜難成寐棖觸前塵恨滿腔情重君誤飲我巵江樓暢叙訴相思豈知酒緑燈紅夜正是吾兒絶命時兒殤之夕余適　茸城赴蔡綬生招同張朗如子華楊蔭安諸君夜飲門衰祚薄是耶非底事年來願輒違搔首問天天默默欲將夢影叩禪機頻年戀戀婿鄉居蔣徑新開乍賃廬怎粒月餘兒斷送移家未卜悔何如余舊居被燬向贅吳興甥館今春賃蔣氏廬甫及月餘兒竟病殤論者歸咎于新居之不吉其然豈其然乎孃懷未免亂之無暗喜生兒質不愚八載人間游戲畢子雲那不哭童鳥兒週歳後卽能識字旅樓天曉亂鴉啼促起城南策馬蹄不料催歸符遽至幽冥路隔竟長睽余於二十三日聞耗時方試武童馬射歸來營奠復營齋悶坐頻將淚眼揩若果宗祧猶未絶還期玉燕再後懷見娘歡喜笑顏開見得娘愁淚暗陪此景此情如昨日那知今己隔泉臺擘窠大字墨痕新兒讀書暇時喜習擘窠大字想見臨池筆有神一片傳家言鐵硯傷心此後付何人家藏古硯一方迭經兵燹俱得無恙兒生時用以習字今物在人亡彌增哀慟也驀地罡風播惡氛返魂無術覓香焚彩雲易散琉璃脆此語於今我亦云重來甥館暗銷魂無復當初笑語温生死地方皆數定九原莫忘母家恩兒生子甥館今亦殤于甥舘鎭日懨懨淚不乾思量往事總心酸家貧事事都從薄三寸桐棺不忍看卜宅休嫌近市寰何殊和靖住孤山梅花依舊幽人伴何日重招鶴子還明知修短數由天爭奈嬌兒不永年麥飯椒漿寒食祭何曾一滴到黄泉日坐愁城緑鬢凋臨風幾度把魂招春來不解緑何事怕過門前大濟橋寓亦與外家望衡對宇中隔一溪門前有橋可達橋甚平坦從前兒曾獨往獨來今春忽迂道往返問之輒曰害怕耳誠不解何因也自歎浮生若繫匏苦今何事費推敲皇朝掌故梁文選那有間情手自抄王大宗師勸派各學分注爾雅諸書余報注文選曁皇朝續經世文編門外新隂植李桃風清絳帳誨兒曹今朝重到薰齋坐聽待書聲淚溼袍今年因兒就傅不便辭郤於氏舊舘在家訓蒙曾幾何時兒竟病殤觸景傷情殊難爲懷玉折蘭摧一刹那阿爺命薄更如何週齡小妹嬌憨甚學語呀呀尚喚哥天長地久恨無涯愁緒紛紛亂似麻利鎖名韁難擺脫不勝惆悵悔離家詩書能讀可無殤欲把哀懷問素王未免有情難遣此對人常滴淚千行識字粗諳辨四聲生前端的誤聰明譽兒有癖哀兒慟一任旁人說過情誤煞庸醫術不靈温凉莫辨進參苓胸中塊磊難平郤抵列依然目不瞑兒病食厥庸醫計槐堂悞認急驚風投以紫雪丹牛黄清心丸等藥致食積不化卒以漲死胸前塊磊高至寸許至蓋棺時目猶未瞑也高情厚誼感吳興名爾崇恩字惠承兒初名崇恩小字惠承因外舅避嫌爲改名焉空望他年成宅相雲程萬里健追鵬兒體質充實狀貌瑰偉外舅曰是子將來必能光大門閭故名崇光字偉人又字子充云春江水煖泛輕舟悔不茸城挈汝遊三日離家凶耗至出門勸喜進門愁子二月十九夜瀕行時兒欲同往謂之曰汝能讀書將來應試自有赴松日子因親送兒至外家不料出門三日棄子長逝每念及此輙爲嗚咽月黑人歸夜漏沈東西不辨路難尋靈魂若把迷途指幾度紅燈出逺林予得耗後乘輿至閔行換舟過浦至塘口迎潮舍舟登陸步行回里時己夜半燈昏月黑時虞迷路忽是東方有燈光掛於樹上卽望東而行倐在不見如是三次得抵里門己四鼓矣慰情弱女悵非男間字殷殷意太憨今日呼兄兄不應涙珠洗面更難堪長女年五齡喜讀書予外出時呼兄問字兒輒爲之講論字義悔忒晨昏課讀嚴把兒磨折病魔添二月十九日兒猶在塾讀書築臺思子今何及那肯忘情付黑甜凄風苦雨撼松杉萬恨千愁不盡芟八百册言腸欲斷墨痕和淚溼青衫丙戌暮春冰壺揮淚草 
 
 
