# 1921 - 242 - 4917437

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[世道人心（老圃）]  
　　孟子曰城郭不完兵甲不多非國之災也田野不闢貨財不聚非國之害也上無禮下無學賊民興喪無日矣管子曰禮義廉恥是爲四維四維不張國乃滅亡此二者皆老生常談然切於今日之時勢所謂老生者見不生常談者見不談矣 
就北京言之除兵與餉以外皆無所措意向者視敎育爲贅疣今且視爲蛇蝎矣世人每以今日之時局比之五工然五代時南唐後蜀之文化亦豈易及世界印刷術創自中國實創自五代其文化可知而朱子評之猶以爲壞亂然則今日之壞亂固有甚于五代者矣 
就上海言之吾國商人固以商業道德著稱於歐人凡貿易往來皆尙口約不尙形式乃向尙口約而信用愈堅今尙形式而信用反弱近受投機影響而私擅捲逃之風大啓在短時期内竟發生十餘案之多且其數動以十數萬計此在金融業受一時之損失其害尙淺而商業道德之墮落影響及於國民性與對外之信用則其害甚大有心世道者當研求善法抑止此犯罪之潮流是所望也 
 
 

Page 8

 
 
   
 
 

Page 9

 
 
   
 
 

Page 10

 
 
[命令]  
　　九月四日大總統令參謀總長張懷芝呈請將局長袁華選免去本職袁華選准免本職此令 
又令任命賈賓卿兼署參謀本部局長此令 
又令參謀總長張懷芝呈科長王新銘因病懇請辭職應照准此令 
又令參謀總長張懷芝呈請任命宋德玉爲科長應照准此令 
九月二日大總統令王獻臣著加陸軍少將銜此令 
又令陸軍總長蔡成勲呈請授田寳鋆爲陸軍步兵中校並加上校銜林瓊王鴻猷爲陸軍步兵中校牛金彩韓明記爲陸軍步兵少校並加中校銜劉爾縉爲陸軍步兵少校於貴良孫明顯劉得功倪慶海張建榮加陸軍步兵少校銜均照准此令 
又令梁士詒給予一等大綬寳光嘉禾章此令 
八月三十一日大總統令陸軍總長蔡成勲呈請任命張紹桓爲暫編奉天陸軍第一師步兵第二團第一營營長應照准此令 
又令内務總長齊耀珊呈准兼署吉林省長孫烈臣咨試署省會警察廳警正何之銘另有任用請免本職應照准此令 
又令内務總長齊耀珊呈署兼署吉林省長孫烈臣咨請任命張晋爲省會警察廳警正應照准此令 
又令陸軍總長蔡成勲呈准黑龍江督軍吳俊陞咨請以文卿陞補協領應照准此令 
又令陸軍總長蔡成勲呈准察哈爾都統張景惠咨請以南吉特陞補協領應照准此令 
又令周作民晉給二等大綬寳光嘉禾章張心徵羅鴻年均晋給二等大綬嘉禾章張競仁陳福頣均晋給二等嘉禾章廉澤恩晋給三等嘉禾章金煥章李彝均晋給四等嘉禾章此令 
[專電]  
　　北京電靳昨函府乞退徐未允靳乞假五日徐亦未允（六日下午二鐘） 
北京電院三十一電仍飭吳進攻吳江（三日）覆電中央究竟已備若干兵費足以進行戰事請先電示否則兵臨前敵仍如七年佩孚在衡情狀實非能堪趙恒惕求和是誠苟粤不來攻似可乘勢收拾英美領事先後面述速息内爭美使晤蕭督亦以息戰爲請内察國情外採輿論暫約停戰以待和平奉諭奬飾逾恒悲感交集苦我將士累我人民何功之有 
北京電保定密覆廬山會議吳使確有此主張但以兩湖問題解决後行之張敬輿不明手續先發通稿參以己意吳責張自負其責本人居於贊成之列（六日下午二鐘） 
北京電齊燮元踐約派員運彈七十萬到漢吳允保齊蘇皖贛巡閲北京電粤軍佔大庾陳向蘇乞援齊已謝絶（六日下午二鐘） 
北京電陳光遠支（四日）電醴陵收復路員逃空請部飭唐壽萱局長回局清理查株萍路原屬國有上年湘省借反對唐爲名强求管理始將老關以東保全現前方休戰湘段無人主持中央統一該路時機已到（六日下午二鐘） 
北京電美隆借欵未成扣去債票二十萬賠損失潘復責成黄體濂賠黄欲揭歷次借欵内幕以挾潘北京電張壽齡覆潘復所商節前籌八十萬查烟酒税悉被截留非但不能應命并盼將財部前次移撥之欵如數劃還（六日下午二鐘） 
北京電滬交換所部中暗撥十年公債千萬開辦該所招募之股欵已分批滙京應用（六日下午二鐘） 
北京電施肇基電東方股約談中美無線電台合同中政府延擱不决美政府决不退讓不日有嚴厲訓令休門公使向我詰問求圓滿答覆外部咨交部徵求意見以資應付（六日下午二鐘） 
北京電國際聯盟徵集吾國五六兩月所産重要物品數量農部正在編表（六日下午二鐘） 
北京電王寵惠電復願爲隨員贊助太平洋會代表各席請外長及資深公使擔任（六日下午二鐘） 
北京電昨新任美使休門見外長通知就任（六日下午二鐘） 
北京電新任菲列濱總督伍德電休門云定九月十八到滬留一日十九北上在京留六日然後赴朝鮮十月一日到東京留十日回菲任（五日下午三鐘） 
天津電曹鋭令直隸烟酒事務局應解八月分專欵截作鄂戰軍費天津電雙口鎭現擬設一林業公會（以上五日下午十一鐘） 
香港電龍州東日（一日）已發生戰事黄大偉昨電稱由崇善向龍進發黄明堂豪（四日）電亦願往攻 
香港電孫關於太平洋會議預發佈告否認北派代表與議 
（以上六日下午八鐘） 
[公電]  
　　亳州來電申報館轉華洋義賑會紅十字會皖省旅滬同鄉會曁各善堂各大善士各報館均鑒亳縣自仲夏望後霪雨月餘全境田廬盡被淹没至七月十二日颶風暴雨數晝夜不止平地水勢陡增深約五六尺傾塌房屋傷斃人畜不計其數現雖晴霽水仍未退災民露宿風飱嗷嗷待哺敬乞諸大善士慨捐賑欵以資拯救不勝待命之至並請貴報登載廣爲勸募尤所切盼亳縣水災籌賑會叩微 
壽州來電申報館轉各報館濟生會華洋義賑會曁各善團諸大善士均鑒竊鳳台襟淮帶淝雨輒成災詎今夏秋大雨兼旬淮淝暴漲决壩穿堤崗阜亦成澤國人畜廬舍悉遭漂没除縣城外幾無净士民或巢樹穴岩累日枵腹况米珠薪桂日斷炊烟此台民被災之慘劇較鄰封爲尤酷而尤奇始猶望水落補種以備來春乃復霪雨彌月水勢有漲無落災成一次即饑饉二年嗷嗷待哺何以堪命素稔諸公痌瘝在抱敢請代爲呼籲爲民請命可否慨施拯濟藉全蟻命則台民不啻再造矣皖鳳台紅十字分會長吳履湮率災黎百叩 
長沙各團體電各省敎育會農會工會商會議會律師公會各團體各報館均鑒昨接浙江省憲法會議篠電主張組織代表會議選派太平洋會議國民外交代表並商榷國内一切事宜此舉誠爲救國要策浙省首倡實獲我心敝省各界深表贊同惟兹事體大須舉國一致乃見偉功度諸公卓見早已及此除電復浙省贊同外敢佈區區竚候明敎湘南省敎育會農會工會商會議會律師公會中華工會省憲法審查會叩艶印 
安慶來電申報轉安徽同鄉鑒逢長倪惡禍皖如關建藩竟賄買當選省議員並聞劉道章晋恒履亦將照辦不籌對付何以救皖特電請共討之安徽各界聯合會微 
安慶來電申報轉關建藩鑒建藩以重金買英山選票當選議員全英人民誓不承認除訴究外特聞英山旅省同鄉會微 
南京來電各報館公鑒皖人拒李萬衆一心政府以保威信爲名悍然驅之禍皖李亦不顧廉恥仍來就任是甘自絶吾皖與民宣戰吾人速起自衞否必偕亡王浩如潘隄等叩支 
世界路透電 
[國際聯盟行政會紀]  
　　五日日内瓦電國際聯盟議會第二届會議已於今日在此開幕衆殊興奮旁聽席中座爲之滿上年會議與會者有四十一國之代表本届則有四十八國之代表顧維鈞博士以英語演説詳言聯盟會自上届會議後所得之進步且預料國際和平事業將有更大之進步 
五日日内瓦電國際聯盟第二届議會今晨開幕顧維鈞博士主席致開會詞略謂今年會員已由四十一國增至四十八國殊可忻慰本會基於合作之精神致力於和平公道之大觀念現漸成謀人類多數幸福安定國際事件之機械中永遠必要之部分本會辦理依據會章而來之最重要職務如維持和平解决國際爭端等已有勢力逐步增高之證自上届議會集議後共已辦理關係重大之國際案件一起蓋會章所規定與大會性質所發生之公正無偏之保障已漸爲各國政府所欽佩矣此届議事日程之可特别言及者爲國際法庭之組織裁判員之選舉减輕軍備之問題及會章之修正案至於修正會章一層聯盟會當可表示其有變化發展以應合世界公意之能力議會者乃各國組合物所以謀避免戰爭之慘禍並建立調化國際事件發達人類幸福之實用方法也顧演説畢會衆舉證驗託管權之委員午後開秘密會公舉會長第一次投票結果如下荷蘭康恩碧克氏得十九票巴西達根海氏得十二票烏拉圭白蘭柯氏得四票瑞士麥太氏得四票合計三十九票因不足法定之多數故重行投票荷蘭康恩碧克氏得二一票獲選顧維鈞博士代表議會全體向之致賀康氏就會長席答詞致謝並謂就去年經驗而言當圖進步以達到目前大計畫俾以包括人類的司法機關之制度代替勢力平衡之制度 
六日日内瓦電顧維鈞博士在國際聯盟議會開幕時之演詞大爲人擊節稱讚各方面對於顧博士辦理會務之才幹皆加以美滿之批評顧演説中有聯盟會員增多不獨大增聯盟之力量且爲趨向大同之進步聯盟會已過發育時代今方入成就階級等語尤受人歡迎 
五日巴黎電國際聯盟中國代表梁君在凡爾賽附近乘摩托車與一載重摩托車相撞受傷 
[國際聯盟第二届會議紀]  
　　五日日内瓦電今日國際聯盟行政會開會時顧維鈞博士詳述美國近今宣布關於受托管理權之决議非經美國贊成美國不能承認所發生之時局狀况顧博士演説畢協約國代表宣稱各本國政府已接美國關於受託管理權問題之牒文行政會各員之意該牒文已使談判重有進步並以爲今無干涉此事之必要惟决議請主要協約國從速與美談判 
[萬國黑種大會記]  
　　五日巴黎電萬國黑種大會已在巴黎開幕以法籍黑人衆議員狄亞業氏爲主席英屬印度由巨特哈伐氏代表狄氏致開會詞痛詆極端主義謂暴行騷亂均不能使黑種達其所抱之目的狄氏並氏對加凡氏所倡斐洲爲黑人之斐洲之説指此爲狂思狹氏之意黑種運動之勝利乃在進化而不在革命其他演説者均贊助狄氏之言並希望國際聯盟會組織一特别部分研究關係黑種利益之問題 
[德國追悼歐士白格氏時之演説]  
　　五日巴黎電法國各報均載德國中央黨在柏林集會追悼歐士白格氏及總理韋士博士在會塲演説之新聞韋士博士言歐士白格氏在林戰談判中之行動非出己意實應當時總理美克士氏之請而爲之韋士博士繼謂德政府將取必要計畫遏止復古派之破壞事業博士於是乃責巴伐里亞當道許被禁之數報照常出版並許人張貼辱罵之文但稱彼望本星期内可將中央政府與巴伐里亞政府間之諸問題以友好之態度解决之博士又説明爲德國爭民政之意並力言復辟計畫在政治上之危險又謂善後總長賴齊諾氏有功於德國人民甚於國會日耳曼公民黨領袖史特恩蒙氏在麥格堡演説謂如德國多數人民正式贊同復辟該黨亦贊成之史氏不贊成國民黨所抱不履行德國所已承認協約國哀的美敦書中條件之態度據末尼區消息國民黨開會時有人發措詞激昻抨擊中央政府之演説現討論如巴伐里亞不允撇除戒嚴令應如何扶助政府之辦法聞决定將魯爾鑛煤停運巴邦以期强迫巴政府施行撤除戒嚴令 
[新芬黨覆文與愛英時局]  
　　五日倫敦電新芬黨頒袖伐勒拉氏之覆文衆皆視爲毫無愉快氣象之文件蓋覆文專事辯論全不注意於英相所發徒交換文牘不能無期延長休戰之警告而覆文雙方全權代表集議不爲任何條件束縛一語且含有英相或須牲犧其六大條件之意也惟每日新聞與泰晤士報等勸政府召集新芬黨代表開會討論以免延長爭持不下之局 
[各國近事記]  
　　五日倫敦電英國製造家及實業家舉行水上展覽會之計畫已由報紙披露擬特建一船載重二萬噸名（英國實業）船中裝置艙面八層並設大會客廳問事處銀行保險處繙譯處電話處影戲塲定一九二四年夏季離太姆士河開往南美東海濱南斐洲澳洲紐絲綸於是赴横濱神户上海香港馬尼剌西貢新加坡巴達維亞檳榔印度等處擬於十八個月内駛行四萬三千哩之海程 
五日紐約電美國勞工聯合會會長戈泊士氏於常年勞工節日之演詞中宣稱美國失業者現共有六百萬人工部總長台維士氏在台特羅伊演説徵實戈泊士所述之數並力主從速興辦公共事業實行其他救濟計畫五日巴黎電此間得有消息勞農政府所開釋之美人已有六人行抵里伐爾據稱俄國獄中現幽禁外人數千處境甚苦 
太平洋路透電 
[川卾戰記]  
　　五日漢口電聞各領事已勸寓宜昌之西婦勿回該處據確實消息戰事暫停後宜昌各領事即謁見雙方司令勸令休戰以待湘鄂解决大局直軍司令有允意川軍司令則稱須請示於夔府長官各領事已乘砲船前往該處今日聞宜昌戰局未有變動外國軍艦登岸之兵尙未撤退 
[廣東近事記]  
　　五日廣州電孫中山昨在陸海軍軍官宴會演説極言北伐之必要伍廷芳則詆責吳佩孚謂吳於兩年前曾受南方金錢今乃反戈相向陳炯明現於廣西舉行重要軍事會議北伐之籌備進行大爲活動 
六日香港電聞陳炯明决議在梧州及廣東各城建無線電臺 
六日香港電昨日所傳倒屋事共死五人傷二十五人自昨晚起至今日侵晨止皇家觀象臺地震計表現地震多次 
[東俄近事記]  
　　六日海參崴電有貨車一列車昨在基巴里索伏附近爲人炸毁路線交通爲之梗阻 
六日海參崴電海參崴政府總理柯萊斯尼柯夫氏辭職由伊伐諾夫氏代之 
五日赤塔電尼基福羅夫氏之内閣關於大連會議竟見不一致已自相分裂反對黨皮拉西克氏等宣布對於共産黨以阿穆爾州海濱庫頁島波西特灣等處讓與日本完全不贊成 
國外要聞 
[美國通信（再續）（志希）]  
　　維持北京國立高等專門以上學校之建議（一）當覺悟高等敎育爲國家敎育爲國民文化敎育（二）以各省財政規狀觀察無論何處欲創辦此等專門以上八校均有不能而各省所需於八種學校之人材正多各省有志入此八校之青年亦不少安可不謀補救（三）在各省創辦任何一種專門學校微論格於財力困難即辦成非閲數年而成效不見又何如就此已著成效者而維持之此等協濟辦法由各省政府省議會動議均可總之諸君即有所爭其所爭者亦在政見之不同或政權之衝突乃屬於國民生活全體中關於政治的組織之一部分而維持國家高等敎育則關係全國文化之存亡全體民族之命運也（三）全國敎育界不特以利害關係論全國敎育界當一致努力建一良好之成規即以正義論以主持敎育者乃不能爲正義而奮鬥其如中國民族精神之墜落何今尙有二義陳於諸君（一）中等敎育與高等敎育有不可解之關係諸君至力於中等敎育者設使高等敎育破壞後卒業之學生將升學於何處辦中等敎育之人才又孰能爲繼（二）目前全國敎育處於極危險之地位互相救濟力猶不足武昌安慶之事變孰不聞之痛心與其受次第之摧殘何如合全力而謀一基本主張之實現望即召集全國敎育聯合會特别會議並聯合各處敎職員聯合會及學生聯合會一致進行首先議决董事會辦法推舉負重望之董事先與北京當局交涉解决北京高等專門以上學校問題將來成效卓著推行各省而爲同類之組織使全國敎育均脱離政潮亦未始不以此爲正當之程叙（四）全國國民國民對於敎育之同情至此已當積極表現之時代而國民中身負重望者尤有倡導之責國事敗壞不在於讒賊囂張而在乎賢者退避清高主義在民治國中爲放棄人權之遁詞其禍至於亡國望諸君以民治國先知先覺之責任之精神爲己歸不避嫌怨出而提倡以促成董事會之組織夫欲國家高等敎衣之發達决非此區區二十二萬所能敷用者就目前政局而論此數且不易得遑論增加國人苟欲圖民族之生存自不能不謀在各方面對於敎育有所補助總之國事至此已紊亂而將不可收拾國人爲本身幸福爲民族生存當不能棄而不顧欲謀挽救則（解决中國紊亂之現狀非就各問題本身之性質分途合力而從事解决不可）待全部澄清而後爲治已無希望故同人等考慮再三終以爲無論時局之變遷如何國民當先協力以有組織之機關自行維持國家高等敎育不使停滯且能作獨立之發展國事已至此亟豈容坐待平成我國民苟尙欲留民族一綫之生機文化將絶之末光對於世界人類能表示一分獨立之精神與人格則迫切之時機已懸於目前請合羣意自維持國内高等敎育之獨立始同人等分屬國民雖不學謹以至誠暴於國人之前朱經饒毓泰蕭揚勲倪保春彭伯勲盧錫榮劉振東劉湛恩吳抗余澤蘭馮友蘭汪心渠朱斌魁何思源葉桂馥段錫明張清漣保君建馮文潛李士衡周炳琳查良釗吕省還劉奇峯董時周作仁楊蔭榆童錫祥楊克念程涇遠歐元懷候德榜江治原劉宏張家祉莊澤宣雷國能王登雲倪俊朱霖馮景蘭蔡汝毅丁渚寳趙迺傳吳維嶽汪敬熙唐文愷張紹忠梁頌三盧定生蔣光曾潘健卿姚爾昌牛榮聲陶慰孫唐之肅袁同禮李維國孔繁　趙元貞趙畸楊振聲蔣廷黻王近信黄家齊童啓泰傅振烈郝坤巽李凌雲劉導洙曾憲春康白情盧成德萬晋李光忠沈孟欽臧啓芳唐稼軒羅家倫郭桂丹王琸王度孟壽椿趙季言 
国内要聞 
[湘鄂停戰與廬山會議（漢口通信）]  
　　吳佩孚鑒於和平空氣之日益瀰漫不敢冐昧再戰三十一日特在岳州召集軍事會議决定對湘暫不進兵後 
隨即開湘直代表聯席會議湘派葉開鑫首斌列席直由吳蕭及杜錫珪等與議當議决劃岳州平江湘隂歸直軍駐紥及維持湘趙地位允許湘省自治等條件惟以葉等不能擔負全責趙恒惕態度游移湘鄂糾紛尙難即時解决因納張一麐陳定遠之議致電於趙請其來岳一唔趙接電後不免懷疑以蔣百里力慫其行遂乘英輪於一日午後三時到岳當在英國兵輪與吳相見雙方各帶隨員數十人張一麏陳定遠蔣百里等亦皆同行吳趙覿面後默然相顧遲遲不發一語蔣百里窺知二人心思乃起謂今日之事非吳趙二公當面熟商不可所有雙方隨員及我們調人等暫爲避出衆贊成吳趙二人遂扃門會議其秘談情形外間鮮能知其底細惟聞吳趙初則互道誤會歎息不已繼即由吳氏袖出張紹 
 
 

Page 11

 
 
曾擬就發起廬山國是會議經吳親加修正後之電稿交趙一閲徵其同意趙閲畢微點其首似在有意無意之間吳力言國内糾紛非此莫能解决又提出趙贊成此議爲彼允許休戰之交換條件討論良久遂决先由吳趙聯銜通電贊成廬山國是會議並面訂暫時停戰辦法九條吳趙親自簽名張蔣擔任保證其條文如下（一）沈鴻英所部軍隊尅日撤去湘境（二）江西軍隊退駐老關現有湘軍仍駐醴陵（三）石首公安塔市驛調關方面湘軍撤歸湘境第八師駐現在防地不得追擊（四）平江通城方面湘軍開駐瀏陽鄂軍駐通城（五）正面以汩羅江爲界三日後湘軍撤至湘隂白水一帶直軍撤至黄沙街長樂街一帶（六）如湘軍尙有在直軍防線内者由直軍許其通過撤回湘境（七）長岳株萍路及江面交通均照常通行（八）自電令到日起勿論直湘各軍退歸指定地點不得有作戰行爲（九）本辦法係暫時休戰辦法俟確定辦法後再實行罷兵吳佩孚見趙已入彀異常高興當即囑張紹曾張一麐陳定遠等趕回漢口速將發起廬山國是會議通電發出張等於昨二日晨到漢當即同數團體要人討論良久僉以劉家花園爲吳氏幕僚隨員之辦事處函電接洽頗感不便且以此處作通信機關難免有吳氏包辦之嫌不如改由漢口各團聯合會代轉較爲適當該會三數要人皆近日風頭最健之人物對於此事固求之而不得者斟酌再三至昨二日晚八時四十五分始用張紹曾個人名義拍發其公約十四條與報載感電略有增减惟大致則無甚差異此項主張雖爲張紹曾個人所發表吳佩孚實爲内幕中主持最力之一人顧其舉動圓滑尙不脱腐秀才酸氣其必藏頭露尾而用張紹曾名義者蓋藉以試探各方面之空氣保持巡閲使之尊嚴預料不數日後吳趙當先有聯銜贊成通電照耀於吾人之眼簾據聞張氏曾先在京與各督代表接洽已得新隴秦晋直魯豫蘇皖贛鄂十一省之同意此事結果或不至如吳氏前此主張國民大會之曇花一現乎然亦難言矣（三日）續函云直軍攻下岳州後一時和平空氣異常濃厚不料正在廬山會議高唱入雲之際湘鄂和議又復發生變化並有前線軍隊已經接觸之謡傳但據此間某軍事機關消息和議變化之説不爲無因惟前線已經接觸則無其事不過一日夜間靳雲鶚所部第八混成旅在湘隂與湘軍前哨因别有誤會接火兩小時旋即奉到命令立時停止至議和中變原因頗爲複雜吳佩孚趙恒惕雖曾一度晤談面訂停戰辦法九條然趙恒惕在今日有無代表全湘將領之能力已屬疑問且此次湘軍失敗外傳爲趙氏心存猜忌接濟失宜所致湘將領中如宋鶴庚魯滌平等均懷怨憤今趙氏又以一手包辦和議屏宋魯等於事外宋魯不平自屬當然之事據聞宋魯已收拾殘部約有兩萬餘人公駐新牆臨湘等處更加以聯絡沈鴻英所部桂軍不下三萬之衆業經宣言否認吳趙在岳州包辦之和議决欲與直軍一决死戰直軍前線探知其事亦正極力戒備刻下前敵軍隊仍回復其前此引弓待發之形勢一觸即發湘鄂前途尙未可遽抱樂觀也另據頃問消息吳佩孚自岳州來電准於四日晚偕同趙恒惕由武長路專車到省會議軍事督署得電當即派軍警赴站歡迎趙氏忽同吳來鄂已屬奇特來鄂而會議軍事尤爲不解意者趙果不見容於湘軍和議果眞决裂乎姑誌之以待徵實 
援鄂川軍自中路進克秭巴後聲勢大振宜昌動摇乃以湘軍失敗進行不免稍緩近復重整精神分路進襲其攻利川之藍文蔚部業於一日午後六時完全攻下知事宋文光警備隊長王鴻昌携印逃奔恩施昨已有電到省報告利川失守情形據聞藍部佔領利川後復率隊進攻恩施川軍援鄂副司令潘正道業已調湯子謨一旅由奉節開拔來鄂以厚攻施兵力趙榮華因其部下在施不過一團川軍兵力幾超過數倍故整兵退到宜昌以與盧金山部合禦川軍施屬各縣不過少數留守軍隊及該地民團因此川軍分攻施屬各縣極爲順利至宜昌中路據外人方面消息川軍約一旅分兵兩路於二日開始進擊宜昌業在上游某地與盧趙兩旅發生激戰惟宜昌布置周密地勢亦極險要川軍欲一舉而攻下宜昌其勢亦不易易惟城内人民驚慌異常日艦鳥羽號及英法各艦之陸戰隊均經登岸保護僑商宜昌日領並電分停泊沙市日艦之隅田號急行赴宜是宜昌形勢已萬分吃緊惟官廳尙無此項消息不過新到奉軍一旅準備往防宜昌杜錫珪二日又派淺水艇魚雷各一艘上駛赴宜可知宜昌吃緊之説並非無因也（九月四日） 
[直系軍人之湘軍失敗原因談]  
　　（四日漢口通信鏡） 
　　昨晤直系某軍人之由湘歸者與談湘直戰事其所言湘軍失敗原因及前敵戰况頗有足紀者惟言語之間頗在袒吳子玉氏讀者分别觀之認爲直系軍人之湘軍失敗原因談可也 
該軍官云湘軍之敗厥有數因有由外者有由内者趙之援鄂非爲鄂也爲湘耳湘省財政困難所有田賦已於湘軍在湘西時抵發軍用省庫劵該項庫劵准人民於三年内完納地丁錢糧釐税故在此三年中湘省於該兩項可稱爲無收入而養軍之費則爲數至巨軍隊已盡力裁減尙餘四師五混成旅月需餉八十餘萬合湖南各項收入計之中有米捐十餘萬兩共不過百萬左右除軍費外所餘不及二十萬元以此維持政費敎育費當然不足今歲秋收不豐税入大減政軍各費益形困難於是不得不求向外發展會鄂人求援趙迺與約平鄂而後湘駐二師於鄂軍餉由鄂省供給柏烈武欲謀皖趙復允於鄂平後分兵以援皖劉顯世欲復黔先贈湘鄂聯軍軍餉二十萬約鄂事定兩省合力助劉復黔湘趙則擬自爲兩湖聯軍司令而湘省則僅留兵一師一旅餘均殖於地省故此次失敗非僅湘鄂之失敗亦劉柏之失敗也 
趙氏初頗有吞并湖北之野心故於鄂人之在湘者不與以權而湘軍諸將屬譚者頗不少多主推譚爲聯軍總司令因此援鄂之舉遷延不决川軍劉湘亦欲東下窺鄂趙慮川人之來分肥也得劉湘電十三次而不覆李烈鈞有師三萬餘在桂林亦電告願助湘鄂而趙拒之及敗而乞援則已無及此則趙氏失敗之一大原因也（按以愚所聞李以桂事未平一時不易分兵劉湘出援因道遠受阻與某軍官言稍異） 
趙炎午之爲人庸懦無斷凡事必三日方决此亦失敗之一因也湘軍下級軍官勝於北軍者不啻十倍而上級軍官則不足以副之此亦一失敗原因而失敗之主因實爲吳子玉以金錢購賣湘軍變亂所致此次湘直戰事湘實欲和而吳子玉非戰不可蓋湘軍本佔勝利和固有利不和亦無把握故力主和趙氏派其參謀長唐義彬至漢吳拒而不見謂先令湘軍退玉岳州然後可言和張伯英等力勸不聽其後直軍復戰而敗吳益不准人言和謂摇惑軍心於是部下益不敢言湘軍中有旅長名葛豪者北人也在湘有年頗得湘人歡其部下亦半爲北方人吳趙之聯歡即葛氏爲之導線者葛本爲團長因是升爲旅長此次吳氏南下趙恐其助吳撤其旅長而任爲高等顧問仍支原薪葛氏平日頗得軍心其部下尙多能聽其命者趙恒惕在岳州召集會議以唐義林見拒於吳也擬另推一代表與吳議和湘軍可先撤回岳州但須吳給以撤兵費湘軍官全體贊成而難其使以有資格者多在前線惟葛豪曾爲旅長且與吳有舊遂派充代表葛至吳軍盡以湘軍虚實告吳勸吳勿和并敎吳以軍艦斷岳州運輸道一面由彼爲吳以金錢運動湘軍叛變吳如其計而岳州之運道迺斷葛歸以金錢運動其舊部叛變并由葛之舊部運動何輝瞻一旅同變葛何兩旅同在正面於戰事正劇時同時叛變吳軍則於葛何兩旅處當以極弱之兵而以强兵當他處及兩旅變湘軍陣線大動當然不支而岳州亦以運道不通軍火難濟攻下此則湘軍失敗之大原因也湘軍習性能勝不能敗勝則勇不可當敗則不可收拾何葛之叛湘軍前線六萬餘幾至一潰而不可收拾幸沈鴻英軍到急開赴前線幸能維持現狀俾湘軍漸退保持原狀沈軍人數雖不衆而武器頗精皆前得諸龍氏者直軍傳言陣前發現粤軍即沈軍之傳誤也 
某軍官又云此次趙炎午投降直軍湘中諸將未必能滿意或且有倒趙之舉直軍不得已或非維持趙之地位不可吳子玉所以迫趙令沈回桂者實趙所請將以沈抵抗陳炯明李烈鈞而便湘直得以減少一部分之力也特變化如何今尙未可知耳 
[宜昌停戰之外訊]  
　　大陸報五日漢口電云星期六日川軍力攻宜昌後英美日砲艦之兵士即奉命登岸兹據美艦無線電稱因宜昌領事團之干涉雙方已暫時停戰當開火之初鄂軍即委棄宜昌對面之南岸有若干房屋爲火所焚惟有無生命喪失今尙未悉領事團開湘鄂停戰之確訊且受鄂軍司令之請求故能從中調停暫息戰爭 
上海日人某通訊社六日漢口電云本日督軍署方面接宜昌鎭守使趙榮華報告云本月三日川軍出現於宜昌對岸向我軍進擊甚力當由盧金山趙榮華各軍隊防禦之四日將該川軍擊退至十五華里外是役營長一名戰死將卒死傷九十二名請速派援軍蕭督軍接報即電命駐荆州第八師長王汝勤迅速赴援並電命駐宜昌之將軍周駿向川軍調停一説蕭氏已託宜昌之領事團致電川軍司令部交涉停戰 
[皖省長問題之内幕（一士）]  
　　李兆珍以老邁衰朽不堪任事之人忽然被命爲安徽省長皖省人士無不囂然不譁羣起反對在京方面同鄉會已開過大會數次各代表連日奔走幾有不達目的不止之勢（靳江且因此衝突）即旅滬旅津各皖人亦復函電交馳紛如雪片至在籍紳商學各界更無不倡極端反對之論並聞已有所預備如李果來皖乘車則聚衆拒於蚌埠車站使之不得下車乘船則聚衆拒於江干使之不得登陸大約除直轄於倪氏一派少數皖人外殆無一敢發擁李之論者雖曰自治潮流湃澎一時而所以使之反動者亦自有故蓋李以久不問事之老官僚蟄居京師早已無心仕進今政府忽然提出此人任命長皖自非出於自動當馬聯甲率領各旅長發電驅聶之際倪（道熄）馬已有所協議决定擁一附己者繼聶之任於是李乃官運大來外傳倪道烺曾向某方面納金二十餘萬元始得電到令下道路傳播或非無因惟倪馬與聶憲藩本係沆瀧一氣何以一旦反目不能相容據深知内幕者謂雙方交惡實始於收買議員當學潮未起時聶氏忽發賄買議員之議當時督軍張文生及倪道烺亦欲與聶平分勢力各得附己議員若干人協議之結果共籌三十萬元公同合辦乃聶乘其子娶婦各縣知事到省賀喜之際向各知事宜布意旨只言本人欲得若干而不及於倪張張猶未注意倪聞之大譁謂聶氏不應取公共資財爲一己做事斥爲違約賣友適省議會議員宴倪馬有所密商聶聞之亦大憤謂彼等將勾結議員以謀己迨學潮發生姜高琦慘死聶以不快於倪馬之故乃壹意助學界説話倪馬益憤因有長電致政府謂聶氏收容林某等十餘人組織機關鼓吹過激主義意在擾亂地方此電至京一星期無消息馬又請張文生續發一電詞雖和平面實助馬倪作勢斯時李傅業率一旅聲言援鄂須赴安慶向省長索餉而財政廳長陶鎔又以不洽於聶之故早已請假入都逍遥不返聶至是乃不得不出於微服宵遁之計此次皖人反對李氏即所以反對馬倪惟因馬有兵權在握不便明目張膽高樹驅馬之旗幟耳前日李氏接見旅京皖同鄉會代表時曾言我不一定要去呌我不去即不去諸位儘可放心但據其同鄉閩人言李氏興致頗佳連日邀約幕友整理行裝極形忙碌日昨皖省軍署有代表某入都見李李當宣言日内即便啓行謂他們反對儘可反對我總是受大總統的命令政府催我早去我何能過遲况住此地他們反對我的人時來麻煩我亦不大願意觀其辭意則赴任已具有决心此一問題恐一時未易了也（九月三日） 
附北京某報消息前日拒李大會散會後當由鮑季堂等七人同赴李兆珍京寓其號房即以李外出辭鮑謂敝代表此次係由同鄉公推來見李先生若不得究竟殊難 
回復諸同鄉當即趨入客廳靜坐良久李姪出見各代表堅請見本人李不得已出面代表遂叩以皖同鄉兩次來函何以置不答復究竟先生是否到皖自家必有决心李答於此三日内必有函復各代表謂同人等負同鄉之重託今旣見先生先生尙不敢自决皖人懷疑恐益滋甚李乃告以政府此次任命兆珍實因皖人黨派紛歧任甲則乙反對任乙則甲反對如皖人能同心合力於此數日公舉一省長予（李自稱）即辭職倘有虚言即非人類各代表見李已起誓遂歸告同鄉昨日又召集全體皖人討論辦法當由盧某提出能任皖省長之三要件（一）須有政治知識並富有經驗者（三）須清廉公正素無劣跡者（三）向與軍閥無關係者即請政府由皖人中擇具有此三項資格者任命長皖衆均贊成遂交文牘股起草即日上呈府院 
[天津各團體與太平洋會（若冰）]  
　　選定張彭春爲國民代表天津市政研究會以太平洋會議關係我國存亡特於昨日（一日）下午四鐘假東馬路宣講所簡請各團體開聯合大會討論天津方面推派國民代表是日到會之各團體代表爲市政研究會國民實業備金會洋服同業公會洋廣貨同業公會紅十字會蘆綱公所廣東會館佛敎會鞋商研究會門市布商同業公會各界聯合會國貨維持會地方自治籌備會勸學所勸業所律師公會救國十人團中國基督敎會各報館等共二十餘團體共約五十餘人公推李實忱爲臨時主席當由李君報告開會主旨畢首由李仲吟提議謂此次各團體之組合係爲推舉國民代表參與太平洋會議但爲期已迫若欲組成一個團體殊覺耗費時日不若由各團體今日即行推派可免一切紛繁手續主席付表决衆贊成繼由主席請討論代表人資格應如何限制馬千里主張此次所派代表係國民代表與政府所派之專使不同蓋以事體重大專使耳目容或未週國民代表即可輔助之又可代表國民監督其一切行動且對於各國之人民尤應加以聯絡故代表問題應格外愼重復由魯嗣香提出代表應具五項資格（一）精通外國言語文字（二）具有外交知識（三）洞悉本國政治情形（四）天津籍貫（五）爲中外人士所信仰宋則久起言現在留學美國之張彭春乃天津籍學識品行素爲中外人士所推重若推張君代表不但無忝厥職旅費亦稍可節省當即公推馬千里報告張君歷史馬君報告云張君彭春係張伯苓令弟宣統元年考入北京清華學校於是年赴美留學考入哥倫比亞大學肄業民國五年畢業後歸國在南開學校擔任校務旋因張伯苓君赴美即由彭春君代理校長職務次年適值天津水災南開校址被淹由張君設法將學生救出暫庽校外以一星期之最短時間居然能將各事措置裕如仍行繼續上課因是人咸欽佩張君皖力嗣以薪俸所得儲蓄至一千餘元又復赴美留學每於課餘之暇出外演説我國内情深得外人之歡迎當去年北五省發現旱災張君手編木蘭從軍一劇所得之欵全數匯歸賑濟張君留美原係自費去年始改爲官費明年畢業回國可得博士學位推爲代表必堪勝任云云主席付表决衆贊成並决定請李實忱君一面與張伯苓君接洽請其繕函敦請一面直接去電通知又議籌欵辦法結果由市政研究會自治籌備會蘆綱公所總商會四團體擔任並暫假總商會爲通訊處請新民意報館聯絡各報記者擔任文牘事項並登報徵求各界人士對於太平洋會議我國應提議案之意見書訂下星期五日假商會繼續開會討論一切問題至七鐘宣布開會 
[濱江通訊（鴻）]  
　　前意領彼得爾氏被拘李家鑿爲特别高廳長説意國商人彼得爾氏乃哈地意商中最富有之一人爲著名之房産業主前曾代理本埠意國領事對於意僑頗能盡保護之責故於僑民間之感情極爲融洽上月初新任領事周寫皮直比羅所果氏抵哈即由彼得爾氏正式交代並偕同周氏歷訪各國駐哈領事及我國當局蓋亦舊令尹之政必以告新令尹之意也聞周氏爲彼得爾氏之兄一切情形自應較常人爲親密距料旅哈意僑祗認彼得爾氏爲保護意民之代表對於周氏極力反對且有不服管轄者遂演成日前拘禁彼得爾氏及與此事有關係之威士達及拉沙地沙二人之事此事發生之前由周氏請求我外交當局轉由警察總管理處派警將彼得爾氏等三人拘獲解由吉林交涉局代爲看管因意領在哈無警察權不能直接行使其拘押權故請求我當局爲之然自彼得爾氏拘押後不特意民羣相驚疑即旅哈西人亦皆詫爲異事以兄弟之間發生此種不幸之舉尤出人意料之外聞刻已電稟北京意國公使並聞彼得爾等三人將於日内轉解天津審訊此事是否純爲意僑反對新領而起抑或另有他種問題非俟解津審訊後不能得其詳也 
東省特别庭之糾紛已詳前函刻又發生一可異之事即外間喧傳張使要求中央簡任李家鑿氏爲高等廳長是也李家鑿氏辦理俄國外交服官東省多年素以清正剛直谗於時故外間所引爲異事者非反對其個人惟以司法官所負責任爲法律上問題斷不容法律智識薄弱者濫竽充數蓋司法官之任用限制綦嚴同一法政學校畢業而治政治及經濟者非經考試不能取得法官之資格則其他可知今李氏一外交官耳外交官是否可以轉任司法官此盡人皆知其不可也使司法部而稍能維持法律者我恐其未必徇張使之請使李氏而有自知之明者亦决不拜高等廳長之命張使果欲重用李氏者則東省可爲之事亦奚祗一高廳長又何必冒侵法之名而俾李氏用非所長也 
尚有要聞二及地方通信轉入後頁 
雜評一 
[會議與國民（默）]  
　　近日喧傳廬山會議外有陳炯明贊同之上海國民會議説又有張作霖主動之北京國民會議説粤陳與奉張旣各欵挾一國民會議以擴其勢力則對於直派之廬山會議當然不能同意可知奉天與西南旣不參與廬山會議則廬山會議祗成爲直派勢力下之會議縱使開成亦仍無望於統一則前途之成績更可知 
總之軍閥所倡之國民會議非眞知有民意者也不過各欲利用國民爲其一種之武器其實軍閥有黨派國民則無黨派軍閥有奉直南北勢力之畛域國民則無奉直南北之畛域故軍閥可以瓜分中國而爲三不能瓜分國民而爲三國民果欲解决時局當合全國民意以組織一自動自决之會議而不當爲被動被决之會議當組一全國國民統一之會議而不當隨軍閥勢力分裂而爲數會議 
新芬黨人之言曰愛爾蘭人有根本上天賦之權自由選擇發揮國家前途之途徑我國今日發揮國家之途徑豈在依附軍閥國人其善擇之哉 
 
 

Page 12

 
 
國内要聞二 
[贛軍夾攻湘東之近訊]  
　　自湘鄂戰事發生萍鄉防務吃緊陳贛督前派第三混成旅長張林二十四旅長蕭安國率令所部進駐贛西張任前敵指揮蕭爲後方接應陳督初主和平不肯與湘趙决裂故令師次袁州分宜以待後命嗣傳蔣作賓有運動萍鄉軍隊之説張旅長軍遂移駐萍鄉蕭旅長初設司令部於分宜縣日前亦進發至萍聞中央因吳佩孚軍攻湘得手已下岳州特即電令贛陳夾攻湘東合取長沙現張軍已與醴陵湘軍開火并聞已佔領該縣矣贛東之修水縣與湘瀏陽鄂通城交界常有潰兵入境該縣僅有陸軍一營營長爲白玉勝當湘鄂開戰時白營即飛電乞援當時陳督注視湘東未能增防日來紛傳修水銅鼓兩縣突來鄂潰兵索食大搶又有謂係瀏陽田常澧團長軍隊者未知孰是陳督日前乃派騎兵團長高文貴率軍前往堵截已於二十晚出發二日消息九江鎭守使亦已派兵由南潯路載至永修逕赴武寗會同高團進剿未知能即日平定否也 
[時局變化之西南觀]  
　　廣州消息云陳炯明巧電贊成盧永祥聯省自治開國民會議於上海以解决大法諸問題遂惹起某方面國會議員美洲華僑等極力反對頃聞陳自發出巧電後即密電潮橋運副鄧百偉赴南寗授以機宜爲陳之代表前赴浙江與盧永祥接洽並携帶現在擬議中之黄毅省自治法草案以備參考赴浙後並轉往湖南與趙恒惕會商業於十日前秘密由南寗赴港而去其後爲孫中山所知即密派胡某汪某赴邕向陳氏質問此事時鄧代表已出發多時矣陳亦置兩人質問於不理汪胡返粤報告遂演出國會議提質問之手段頃凌鉞等又復提議開會查辦書矣而陳之聯省主張久已確定若雙方堅持將來必有决裂之一日也 
自吳佩孚蕭耀南督兵援鄂以來已將湘軍驅出卾境近且攻下岳州直系勢力日漸擴張隱然有操縱南北雄長長江之槪大爲張作霖所忌據報載張作霖已派員南下與各方面聯絡昨據某要人言外間所傳張作霖與南方携手之説不盡無因目前雖未成爲事實確已有此動機倘吳佩孚果實行其武力統一之政策則南方與張作霖聯同抵抗乃迫於不得不然之勢由湘鄂戰爭演成奉直戰爭或更演成南北戰爭時局變化尙未知若何底止總之統一無期將來大局倍難收拾云云此言未知是否個中眞相耳 
[張季直勸告南北息爭電]  
　　張季直氏近通電南北當局云北京大總統國務總理廣州孫中山唐少川伍秩庸汪精衞胡漢民諸先生陳督軍武昌吳巡閲使蕭督軍長沙趙總司令鑒旬日以來湘鄂惡聲繼續有聞可惑滋甚北方職幟之言曰統一南方職幟之言曰自治以民主國先例言美國何嘗不自治何嘗不統一自治屬各省統一屬中央屬各省者就所宜分以競進内政屬中央者審所宜合以後盾外交事理易明絶非深奥苟彼此坦然相見以誠各本良心相資相諒何事不可商榷即有爭執亦可訴諸全國輿論聽其公評非絶對須爲讐敵之事而受軍閥政府之愚者以軍閥自張欲鞭笞暗叱以令他方而藉鞏權利或且以自治爲不然而持聯省自治之説者以聯省自衞欲號召附和以威異己而自見殊奇乃至以統一爲大戾二者皆蔽蔽各私所私私故不明不明則所相見者徒以不誠爲市甚至北視南爲宼讐南斥北爲僞逆而操縱播弄其間以爲利者朝縱暮横陽此隂彼即顚倒此統一自治之名以爲舉足輕重之用而戰禍乃延長而民生乃無倖最可異者湘鄂被禍創鉅痛深甚矣趙司令湘人也蔣司令鄂人也旣以自治爲幟則湘人有湘鄂人有鄂自治事不止製省憲百數十條文而已實業敎育水利交通何止萬端未遑舉一兵可已矣曷爲而進進乃召爭無南無北自大好勝之心同不惜殘民以逞之習尙同一若北必薄廣南必抵京而後快不知南未必能即抵京北未必能即薄廣即抵京即薄廣亦不足爲武昔人砭官家之虐取於民者謂如閉門而與子博雖盡得其財不富今可爲喻爲其爲兄弟之爭無勝負之伐也今外患亟矣太平洋會議關係吾國目前四百兆人民之生命將來數十世國運之隆汙頃者顧專使迭次來電謂美總統雖力主公道我國内先須息爭歸於一致歐美各報亦屢有此忠告世界公論我國之良師也今姑如所云南北而爲之計南曾下岳州走王占元北又下岳州走蔣作賓幟自治幟統一者言氣矜之隆則氣各獲伸言戰術之炫則戰各有得兵猶不可已乎若果爲自治曷不計若何而自治當果爲統一曷不計若何而統一安勿用爲鬥狠之選鋒勿借爲出塲之面具各抒所見分寄各省各正當公共法團若省議會若敎育會商會農會等徵眞正民意更由各省各法團公推有學識經驗明達政體之通才碩彦公開大會以評判之寗不能得正大和平之解决謇之愚尤有一言奉勸幟自治者勿更樹異要求各國不可必得之承認與要求不承認太平洋會議之代表勿更弄飛機助戰增兵接厲之鋒統一者勿更護惜官吏憑藉名號因緣爲姦利之窟宅增人民之惡感勿更以軍閥爲天下無敵萬世可傳之事業勿更以軍閥召集國會收買政客議員爲不貳之秘該貽人口實毒我民生庶幾外可泯列邦乘機侮我之野心内尙留國民一線未絶之元氣亦可使幟自治幟統一者各明其初心各保其末路謇老且衰矣偕亡之痛茹之不始於今衣袽之戒言之奚必見聽顧聞諸公嘗以自治統一宜言自命者敢不祈禱諸公爲内自訟之君子受盡言之善人將壓是懼語多戇直抑所云非一二人之言也幸諒無他張謇江印 
[杭州快信]  
　　盧督軍昨委李耀堂爲寗台鎭署副官樓展鵬爲八團少尉連附鄭耀山爲一團少尉連附 
沈省長昨委傅典藩爲警備隊總司令部總核課課員王綱爲駐麗水第六區統部副官 
望江門外陸軍射擊場修理完竣各軍隊准十月十日起輪流赴塲實行把靶 
王正延君七日下午蒞省敎育會演講農學及憲政九日青年會延高大剛演講路政 
平陽縣承審員姚際唐因案調省察看遺缺高審廳昨委王耀祖接充 
[南京快信]  
　　省議員張援今日（五號）往見王省長陳述靖江災情并商請截留本省交通項下帶收賑欵用以賑濟本省災民 
淮揚道尹胡翔林電告返浦沿途察看浦沿城較重水誌三丈七寸幸霽已三日如從此暢晴運堤當無意外津浦路已完全通車中途並不用換車惟車行稍慢不能按時到站 
上海總商會電控大勝關税所長胡嗣芬舞弊有據請撤換懲辦財廳派候補知事林迪往查聞有改委譚啓瑞接充之説 
財廳所派無錫税所騐單委員孫啓緒在省誤服藥劑昨已病故 
地方通信 
[蘇州]  
　　交易所停辦原因閶門外丁家巷證劵交易所爲陳蘭庭等所發起同組諸人均係上海殷實商人且於股票經騐極深陳本蘇籍當時經陳發表後各人認股竟超過原額五倍第一次徵收定股銀據代收機關報告如額收足迨至日昨忽宜告解散聞其原因緣陳等近受種種感觸甚不願以鉅大集合之資本投之危險與無聊之境地此次用去籌備費約在六千元左右發起諸人咸願分認而陳君竟力辭獨任至外間有謂公文到部遲緩之故實則交易所條例首論資格次論先後法律顧問張一鵬律師旣擔任此事當然爲之訴辯無如陳等已堅决停辦矣 
縣農會電請勘災吳縣農會昨日電呈南京省公署曁實業廳云吳縣境轄區域素極低窪本年所種田禾揷蒔之後夏水已覺過多不意節届處署連日狂風雨驟雨劇烈摇撼繼以大雨滂沱連綿不絶田中積水陡漲數尺禾稻多遭淹没雖經農佃竭力戽洩依然不退最低各鄉已成災象爲此電乞垂鑒迅賜派員勘辦以蘇民困地方幸甚吳縣農會會長陶惟坻丁鵬叩魚 
商團請願歸併蘇州商團因歸併商會問題於前日下午二時在祥符寺巷商團公會開會集議當由城鄉各部部長議决公推公會會長鄒椿如二部部長徐怡春馬賓笙三部部長徐秋軒九部參謀朱雲清爲代表准於今日（六日）前往總商會請願歸併 
[無錫]  
　　麵粉市價飛漲今歲麵粉市價之奇昻爲近十年中所未有四年前冬間雖有飛漲然綠山鹿祗售三元零八分現價已超過前數兹將五日市價錄下茂新綠兵船三元一角八分紅兵船三元零八分大袋麩皮三元一角九豐綠山鹿三元一角五分紅山鹿三元零二分大袋麩皮三元一角泰隆絲鷹球三元一角紅鷹球兩元九角七分小袋麩皮一元五角四分 
大豐油廠倒閉澄錫交界之青暘鎭南務頗稱發達前年夏間有商人卞某等集資創辦大豐油廠開設在該鎭南新橋地方初時尚稱發逹詎去年忽逐步虧耗勢不能支至本年六月中即行倒閉總計虧耗一萬三四千金除由大股東擔任七八千金外其餘歸各小股東分擔現聞尙未理結清楚故廠亦未有人接辦 
[揚州]  
　　議平米價揚城存米無多加以商人居奇一日數漲（目下每石已至十五元左右）王知事恐釀成意外風潮爰於三日邀集在城士紳及米董曹炳南施藥三等議平米價經衆决定每石（便斛）以十二元每升（西升）以百文爲限令該董轉知米商遵照商會方面並擬派員往無錫購米先期電詢該邑商會米市情形旋得復電高貨九元中貨八元惟日來天已放晴來源漸旺日内或有回鬆希望 
[鎭江]  
　　城廂時症流行鎭江一帶自入秋以來時症流行近日南鄉各会居民患霍亂吐瀉不及醫治而死者計有男女十餘人城中患痢疾瘧疾等症者亦日見加多 
嚴禁麵粉出口鎭屬徒陽壇揚各縣風水爲災田舍淹没荒象已成昨經王省長派委查勘並令各該縣知事嚴禁雜糧麵粉私運出口以維民食聞各知事奉令後已轉飭所屬切實嚴查矣 
[南京]  
　　郟遵五已槍斃徐州鎭守使陳調元前在徐拿獲郟遵五一名即派副官陶某押解來省齊督發交軍事審判處嚴訊經席處長迭次審訊據供前充第七師補充第五團三營九連司書上年四月七師在湘敗潰即逃回徐州密與前七師憲兵連長周兆態等在徐州碭山等處設立機關招致第七師舊部及蘇魯邊界土匪購買槍砲編製成軍約定青紗幛起即在山東河南邊界舉事分途運動軍隊約期響應不幸事機不密被碭山縣郵政檢查員檢獲往來密信以致敗露云云席處長以訊供前情不諱依律擬處死刑呈奉齊督令准執行昨日（五日）上午五時已簽提郟遵五騐明正身綁赴雨花台刑塲執行槍斃 
 
 

Page 13

 
 
   
 
 

Page 14

 
 
本埠新聞 
[中英間郵船業之現狀]  
　　中英間郵船業此一二年中已逐漸恢復戰前之原狀亦有較前反爲擴充者即去年與今歲之間情表亦有不同爰將中英間郵船業之現狀就調查所得者分誌如下（一）英國郵船公司該公司爲直接中英郵船最大公司之一在東方航業以上海一埠爲最重要去年該公司行駛中歐線郵船輪流往來者僅五六輪本年春間後即加調Ｋ字輪船四艘開行遠東之中日英法班故現在常川定期駛航者已有八輪而臨時貨船亦時有派駛本年以郵船業之發達客票價已較前增收百分之二十出口貨之屬於雜糧品者運價亦增收百分之十五又因孟買忽有大批花紗運華故於五月後即添開五千二百噸之新輪三艘專航斯路今又將西特尼航路内之東方號郵船添駛上海爲擴充之計更聞該公司擬以英印公司所造八千二百噸之Ｍ新輪四艘陸續派入中歐郵船線内已來者計有麥尼拉號一輪其營業之發展較去年大爲進步云 
（二）日本郵船會社該社於航業上時時抱進取主義本年太平洋航務鋭減後該社即偏重於歐洲之中英一路其郵船班輪大别爲英法比與中日定期船利物溥與中日定期船兩路迄今使用之船舶已達十五艘而德國線中之貨輪七艘猶不在内自本件八月十日起該社將歐洲各郵船别爲尋常與特别兩級以熱田賀茂三島北野格里司德丸等五輪爲特别班票價較尋常者增十分之二若因幡横濱靜岡鎌倉加賀及佐渡丸等十輪則仍照舊價並未增加此亦營業上變遷之一端也 
（三）藍烟囱公司該公司之中歐線内所有乘搭旅客之商輪曩時祗潘烈希司銘託泰里賽司（甲級）司帶痕托（乙級）等四輪可搭中英間旅客本年初因中英班内需求艙位乃以一萬一千噸之愛司克尼斯號改建艙室添開至中國之乘客班内同時又以本年新落成之甲級船三艘加入英日中航路中該三新輪係專與東洋船競爭而建者船身旣巨艙位又優故該公司本年於郵船班之進步最爲迅速也 
此外如寳恩洋行雖有新郵船行駛中英但迄今尙未有輪船抵滬至於葡萄牙郵船公司本埠雖有代理之處始終未到一船其他有不駛英國者當另紀之 
[滬杭路加開觀潮專車之預備]  
　　錢塘江潮爲我國名勝之一滬杭鐵路每届潮汛加開觀潮專車以便游客本年該路局長以現距八月十八日潮期已近特行調查潮汐之高低爲開專車之預備現經預測本年潮汐因入秋雨量增多江潮日盛邇來每日例潮（即子午潮）已較平時高度增加三分之一故届期定必大有可觀昨特飭車務處准於隂曆八月十七十八十九連開專車三天以載觀客往返至於杭州方面已由該管站長佈置一切其海寗之觀潮塲亦經從事佈置所有大小民船現被該路定僱一空爲乘客載渡之需惟專車開至長安或斜橋尙未决定須以觀客上下車近便爲斷云 
[公開研究太平洋問題之建議]  
　　請學生總會發起上海工商友誼會爲太平洋問題請中華學生總會發起召集各團體共同討論其致學生總會原函云前讀貴會對於太平洋會議之意見及所陳之條件敝會非常贊成無如近來上海新組織之太平洋會議討論會乃非公開式之討論進言之即貴族式資本式官僚式所包辦之太平洋會議與平民毫無關係夫目今中華國民所受外人之痛苦者乃平民耳非資本家與官僚也且該會尙假借採取國民公意之名義登極大之廣告即使國民有竟見發表採取與不採取尙須該會酌定此乃收買輿論之手段敝會極不滿意查該會尚未組織完備而對内對外之文電已屢見不鮮不知上海團體衆多明達之士亦不少對此生死存亡之太平洋會議豈能容少數人包辦貴會爲平民團體之有力者務請速行邀集各團體開聯席會議討論俾平民亦得發表意見共資研究發揚民意敝會以此事關係重大非公開討論不可爰誠懇之意請求貴會採納即速實行無任企盼云云 
[天主堂街造屋坍塌之慘劇]  
　　傷斃十數人法租界天主堂街密采里外國飯店原址現由某商雇用匠頭翻造改作交易所市場不料於昨晚七點餘時三層樓因砌造未堅忽然坍塌當時壓傷工匠數人即由各工匠設法護救詎爲時未久二層樓房屋牆壁亦一併坍下以致救護工匠十餘名及已壓數人均被壓在内當自救火會得悉急驅皮帶車到場將所有石頭木料等物陸續扒開聞受傷者數名當將受傷最重之汪愛堂趙阿三二人立即車送仁濟醫院醫治尙有斃命者十餘人車送同仁輔元堂驗尸所聽候相驗亦云慘矣 
[昨日車運進出之銀洋]  
　　昨日（六日）滬寗路大通運銀公司由南京造幣廠裝來新洋十四箱計七萬元由鎭江裝來現洋一萬元均於昨晨到滬又該公司承運中國銀行寳銀三箱計九千兩又交通銀行二箱計六千兩鹽業銀行一箱計三千兩均裝至南京造幣廠 
又滬杭路同和公司昨日承運寳銀十一箱計三萬三千兩又現洋十四箱計六萬五千元運至杭州又現洋二萬元運至嘉興一萬一千元運至南星昨日（六號）由杭開滬之一百零三號早快車在杭州造幣廠裝來新幣十二萬元分裝二十四箱係上海日夜銀行四萬元交通銀行二萬元中國銀行二萬元鹽業銀行二萬元惠興銀行二萬元又由杭開滬之二班車在臨平站塘西鎭和泰莊運交上海兆豐莊鈔票三千元以上共計現洋鈔票計十二萬三千元均運抵上海南站缷車 
[銀洋市况之報告]  
　　金融通訊社六日報告云今日洋價驟見抬高市面異常堅硬早市七錢二分四釐一毛二五較昨抬高三七五午市又暴漲至四釐五買户不見暢旺銀行亦無購進洋價驟漲頗出意外大半係人心向高之故蓋預料新棉登塲洋用必將增廣也出口杭州蘇州鎭江三處續有去路内地用途或將漸次發動説者謂目前天津漢口等處洋價大約七錢二分四釐之譜已與上海市價相同苟本埠洋市繼長增高則漢口天津將有大批現洋運滬云 
銀拆早市九分午跌至七分收欵四十萬兩市面平靜 
[現銀輸運赴閩]  
　　閩省造幣廠需用現銀由該廠駐滬委員向北京路泰亨源銀爐訂辦昨由該銀號裝備現銀十四箱（每箱三千兩）交由招商局之某商輪運往福州久和莊轉交該廠 
[銀爐營業之清淡]  
　　滬上滙豐麥加利等各銀行近由外洋運到大批大條銀連同前存者共計存有四千餘條華商各銀爐雖悉大條來源甚多而各銀行皆不鎔烊寳紋故營業仍清現廣東省鼓鑄雙角小洋需銀甚亟故所存此項大條銀不日仍由大德昌分批運往港粤是以本年各銀爐之承鎔寳銀者數月未得營業頗抱悲觀云 
[兩交易所磋商通花結價昨聞]  
　　上海證劵物品交易所因通州棉花價格大漲自本月一日後即停止拍板追納證據金及籌議結價辦法詳情迭誌前報至昨日止業已停拍六日所有多頭方面通州常州常熟等客舉由代表與經紀會長顧文耀磋議之下空頭總數計十四萬包内有現貨二萬包其中所空之八萬包已議有端倪大約擬定以三十一號以前三十三兩盤子抵結凡一號所做買賣由經紀人賠貼佣錢作爲取消尙有四萬包未經議定云 
棉業交易所方面之通花結價風潮情形較物品爲尤烈緣該所完全以棉花爲買賣經紀人五十名空頭者佔四十有四多頭者三家其餘三家軋平所賣空之數目有十八萬數千包所擬結價辦法尙無眉目昨日上午忽又開拍僅一盤價三十兩旋即停止因各客帮以事未了結而經紀人互相勾串故意抑價一時羣起責難秩序頓亂致遂即停止至晚尙未有辦法决定云 
[近週中之紗花市况]  
　　棉紗本星期中紗市挺秀其大部分原因由於大阪三品紗價大漲之故查本週中大阪近期繼長增高每日漲高達十餘元之巨故交易所期貨棉紗人心大都看高再以棉市高昻連日來天氣隂雨棉價仍難望小外棉亦較上週大漲故紗市亦隨之見俏也至於客帮辦貨雖未見過旺然較上週亦形活動如此帮江西蕪湖汕頭廣東等均有辦進惟四川漢口天津三帮則仍未入市辦貨價格統計較上週約好二三兩最近大阪紗市計九月期二百九十五元六十仙十月期二百九十一元二十仙十一月期二百九十元九十仙十二月期二百八十一元六十仙一月期二百七十六元較上週市價近期竟漲至三十餘元日紗陡漲其原因殊難懸測惟目前趨向仍高本埠日紗因三品之漲亦隨之俱高本週中好起三四兩本紗價二十支一百八十六兩至一百七十七兩十六支一百六十二兩至一百五十五兩今後紗市趨向仍高蓋棉市如此堅俏紗價亦必步步趨長也 
棉花棉花市面自上週暴漲至三十五兩以後棉業交易所及證劵物品交易所均停止買賣以是期貨行市已無開出查本週中外棉來電又迭趨長風最近紐約市面十月期十八元二角十二月期十八元四角五三月份十八元五角現貨十八元一角五較上星期亦好三元左右紗廠交易仍少惟有姚花及陜花等二百餘包辦去價陜花三十一兩姚花二十九兩查往時價格姚花不過二十三四兩陜花不過二十五六兩今價大不相同矣又聞此次風潮蘇松太通崇海等處花地無不受損説者謂目前通花雖然停市苟再一開盤價格必將高至四十兩云 
[麵粉銷旺貨缺]  
　　現貨麵粉近届中秋月餅上市之時本埠一隅實際銷路亦可增多二三萬包江浙内地各埠亦增一二萬包故市價堅定綠兵船粉現貨開廠盤每包仍在二兩三錢二分半站穩不動而小麥市價逐高漢口小麥雖低次廠家亦儘數購買近兩日公會小麥因客人需價過高廠家以不合算未買至於現粉因銷塲頓加之後而出貨者異常困難有持出貨單雇定船隻向廠出粉在廠前泊候出貨至二三日未得者聞廠家有添增工作時間以供求者之説云 
又函云麫粉一項今年洋莊銷路甚爲活動近數月來益見旺價格遂亦漲起查麫粉各種牌號二月之前價格不過一兩九錢之譜今漸漲至二兩開外最近老車牌價計二兩二錢半較一週之前又好五分其他綠兵船由二兩一錢七分五漲至二兩二錢二分半雙馬由二兩一錢二分五漲至二兩一錢七分半又查最近一星期出口以運往日本爲最多聞有二萬三千四百餘擔之巨英德亦均有裝去合計約萬餘擔云 
[米價漸見鬆動]  
　　本埠自無錫新秈米上市之後來源尙未見繼續陳破礱内地存貨不豐市况堅固惟銷路極其平常且蕪湖等處早穫之新客秈身骨尙堅可以攙入粳米來貨亦多是以米價猶可維持昨日天時晴朗南北兩市到船约有四十餘號南帮蘇同之米居多近鄉周浦一帶之東新及閔行等處之西新亦陸續運至緣中秋節届商家循例歸賬需銀待用以是前昨兩日新粳跌去四五角陳白破亦小二三角惟白元價反昻仍十二元五角據米業之觀測米店非經濟盈餘亦不敢多進似此情形節前米價可望有小無漲云 
[苧蔴價格大漲]  
　　江西漢口兩處所産之苧蔴爲滬上國産商品之一大宗歷來銷路祗有國内作蔴織品如夏布繩線索網等用近兩年來洋莊頗有銷路尤推日本爲最多現當新陳之交來源折減較諸往年祗得六七成之譜現得産蔴各地來函謂鄂省爲軍事行動各鄉運蔴至漢極爲困難江西省産蔴各處被日商四出分莊自行收買致滬上到貨更少市價因此逐漲近兩星期來每擔漲七兩之多現頭號月絲漲至二十七兩有奇是以各行等皆自派夥友赴鄂贛採收矣 
[油荳餅之昨市]  
　　昨日各沙船字號均無沙船進口采菽堂貿易所荳油籽油生油等亦無售開緣前日荳油已開出一千餘件生油四百件客家手中尚有存貨且中秋將至俗稱傲節荳餅客帮銷路漸退交易寥寥故南市昨日上午竟完全無市云 
滬上各油廠有和豐旗昌源大有鉅昌和等多家邇來餅市業已退銷本廠油銷路因大連價鬆牛莊油來源甚多故該廠等本廠油開出不多荳價堅昻各該廠有荳價不甚合算暫時停工修理機器者惟和豐廠仍照常工作云 
生仁一項本年山東等處産地水災預料收成不能豐足故生油開盤步漲聞生仁滬上存底不厚有抛出空頭者勢必忍貴抵補是以上星期内某行山東生仁需價六兩四錢五未成交昨日已售開是價可見底貨之缺矣 
[糖北雜貨之昨市]  
　　邇日糖市疲勢已定亦無新鮮氣象可言棉河上冰號價勿見小仍需價十一兩五錢各色洋冰均開跌中國建冰雖未開亦看小因粗沙嗬白價廉身本確已見輕其餘各種車糖青赤勢皆平定交易仍不暢旺 
北貨新黑棗北省産地報信謂本年收成約四成津紅棗六成此等收成已勿算少俗謂三分棗吃勿了故已不虞缺乏矣新面紅六月鮮等兩種正遇雨水恐本年到貨不多云 
[美國敎育考察團將抵上海]  
　　美國國外傳道會所派之中華敎育考察團業於前日乘亞細亞皇后號船行抵日本由日本東京浸禮會在岸招待昨日參觀東京帝國大學早稻田大學及其他國立學校此數日再在日本各要地略事調查畢即須來華考察各地基督敎學校情形該團主任爲芝加哥大學神學部敎授濮登其團員爲猗洛窪大學敎育部主任羅素及其夫人利物浦大學敎授路克卑荷來安克山專門學校校長胡萊北部浸禮會敎育部之裴得福博士基督敎女青年會書記長葛蘭德女士基督敎女青年會國家部之濮登女士洛特猗浪州之葛理君及中國西方大學工程師薛爾感君云 
[古巴公使過滬北上]  
　　駐京古巴公使巴納君前因事回國現已假滿來華赴京履任日前到滬當即致函交涉公署轉函滬寗路局預備花車昨晨巴使乘九點三十分開行之特别快車轉津浦車北上許交涉員派本署第二科長陳世光洋務秘書楊小堂前往車站照料恭送一面電報外交部並分電南京天津各交涉公署俟古巴公使到境照料 
[新任海軍總司令昨日到滬]  
　　國聞通信社得外人方面消息云新被任命之海軍總司令蔣拯於昨日到滬聞蔣不日即須首途赴京由京返滬時再行接任視事云 
[英工程師來滬參與港口會議]  
　　濬浦總局總工程師海德生因改良上海港口問題定於本年十月中旬在局召集萬國工程師到會討論以便解决日前海工程師接英國工程師茄士得由印度來電約本月十五號起程十月中可抵滬隨帶隨員兩人海工程師接電後昨覓定滄洲别墅爲宿所禮查飯店爲膳所一切用費均由局開支並聞此次英工程師來滬與會除該局匯寄英金五千鎊外英商會亦貼滙千餘鎊云 
[陳國瑞出獄後病症未減]  
　　閩學生陳國瑞經旅滬福建同鄉會毛一豐保釋出獄後連日在寳隆醫院門診惟因該院病舍已滿不能住院寄宿而陳國瑞病勢仍未見减退令日（七日）聞擬往法國天主敎醫院就醫云 
[法商水公司埋管工程告竣]  
　　法商自來水公司爲充足租界水量起見曾自華界蕭家廠起經南軍車站馬路橋由陸家浜越過斜橋入法租界蘆家灣水亭爲止加埋大號水管并函准華官允予加埋在案現在此項水管業已一律埋竣惟挖掘路面尚未鋪平昨由該公司特派工匠趕速修築以重路政云 
[美國試騐中國所造運艦消息]  
　　七月三十號舊金山巴力逞報載試騐中國所造之運艦其文譯載如下中國江南造船所代美政府運輪部所造官府號西勒所號兩運艦異常謹愼工作曾經華盛頓政府奬譽並令將西勒所號燒煤鍋爐改裝燒油該艦現由舊金山三十七號碼頭開往姆鴉船廠估裝應需料費五千元斯艦裝竣之後即派交戴蠻公司加入行駛於歐洲航缐之大新艦隊其官府號運艦或亦將鍋爐改裝燒油與否尚未决定惟官府號與西勒所號兩艦打鏨工程均用手工每艦重量均四千三百五十噸異常堅固此兩艦於美政府運輪部中可稱爲最優美之輪舶也云云 
[安徽義賑會再請撥附加賑捐]  
　　安徽義振會致北京電云北京分送大總统國務院鈞鑒今夏皖省水災奇重待振孔殷前電交部擬請由郵電航路附加項下撥給五十萬元藉資救濟懇予施行在案現奉交部電復附加振捐早經國務會議議决指定用途未便照撥等因查振捐附加事經布告中外現北地旱災已澹振餘尙多所云指定用途迄未宣布而且四項捐欵今仍沿收並未截止當該附加發生之始定名華北蓋統中華全部而言豈僅可施之於北省獨不可施之於南省歟至所收入旣名振捐且得率意指定他項用途而獨不得劃撥皖災歟加人民之擔負原爲振恤急需非事外之請求乃竟藉詞拒絶人飢溺由己飢溺是可忍孰不可忍失信人民取笑鄰國莫此爲甚伏懇鈞座立飭該主管部處將該附加收入指定用途明白宣布俾衆周知餘欵仍懇迅飭照撥以濟急振不勝迫切待命之至安徽義振會余誠格李經方徐乃昌陳樹屏程恩培陳仁梅徐國安夏毓璜洪冀昌程瑩方兆振吕陶等同叩微 
[張退以弟兄報災籌賑函]  
　　張退公嗇公致齊督軍王省長報告南通水災情形及籌振救濟辦法函云督軍省長鈞鑒敬啓者通境西南臨江東北濱海運河貫其中部地勢低下易於受災溢水漫潮歲亦間見或暫而不久或偏而不全故未通告四方紛紛乞振而今歲則以颺風暴雨怒潮三者俱備且迭見不已實爲巨患溯自七月六七兩日大雨如注河水四溢災象已見矣幸時節尙早積水漸消已腐之禾苗猶可補種及十七十八兩日又復大雨繼以海潮水過洪位災出非常雖有閘涵禾足宣洩而沿河沿海田畝之被災者已十之五六然當時沿江一帶尙可望其豐稔也不謂八月二十一二十二兩日風雨交作江海並漲一切農産如棉豆禾稻之類無一不付諸波濤飄没之中夫以沿海沿河之被災至再至三已可衿憫至沿江之災則重矣慘矣約其災情可分數項甲爲人口之淹斃乙爲房屋之傾倒丙爲禾實之飄没具此數項其何以堪總之通沿江十九港計七十餘里沿海六場計一百五十餘里沿河十四區計二百八十餘里無間原隰一望汪洋死者旣飄没無稽生者復餓莩失所現狀如此已覺難支而後患正長尤不堪設想此次潮水含帶鹹質豫計春種無望必又荒廢一熟此其一也據天文家推測未來之風雨至少尙有一度則民間之損失仍未告終結此其二也發等迭與地方同人集議擬分治本治標兩策同時進行治標之策一籌辦急賑及冬春賑此須注重衣食問題凡在水中者輸送餅餌接濟其已退水者分别地段設局平糶並酌送必需之衣物二接築江隄除沿海有范公隄沈公隄及各鹽墾公司之新隄沿江之天蘆任姚四港亦已築隄分行修補外其姚港以東天生港以西沿江均無隄岸急須雇工興築與天蘆任姚啣接抵禦實行以工代振之計治本之策一趕修第七第八江楗補築第九第十爲常隂沙北岬塞後潮流冲塌之江揵更接第十一十二挽救任姚大坍之江楗楗之作用在殺潮止坍其利益屬於沿江之人民應照保坍會廉案分别修補接築二建設閘涵閘涵分入江入海兩部專洩内河之水以利田疇４ 
水利會有具體計畫且已擇要實施即山水利會賡續辦理惟是標本兩策造端艱鉅需費浩繁且欲限於短期之内以策其急進之功則地方之擔負易窮恐兩策之志願難達縣之與省誼本相關人以勝天力須有待用特函陳台座務祈垂念南通災情特重以颶風霪雨狂潮交作凡沿江沿海沿河之地一致被災迅賜委員即日蒞勘籌給工振欵項多多益善以惠災區而拯民命實深盼禱專肅祗頌公安張營張謇謹啓 
[江蘇敎育廳訓令兩則]  
　　（一）令上海縣知事云案查該縣楊思鄉經董籌備該鄉小學敎員３ 
成績奬勵金及遺族卹金之基本金一案前據該知事據情呈報前來當經指令並轉呈省長核示在案兹奉指令内開呈及摺件均悉所擬成績奬勵遺族卹金章程及辦法均尙周妥具見該經董規畫有方深堪嘉許應即如擬准予備案各捐户慨捐鉅欵熱忱可嘉並由該縣知事查照捐貲興學褒奬條例專案呈候查核給奬仰即轉行遵照此令等因奉此合行訓令該知事遵照此令（二）令上海美術專門學校云案准北京特派勸辦實業專使總公所公函内開查吾國美術别成一家久爲世界所推重故歐美各美術圖案專家研究吾國美術施諸美術商品甚爲購者所歡迎就中如地毯絲織花邊陶瓷畫譜及其他各種器用者均是自歐戰告終地毯一業漸形發達餘如絲織花邊等物運銷外國亦日有增加若更從美術上加以積極之改良則吾國美術品之出口商業將必更有進步者近據各歐美商人報告謂中國舊式花樣織入地毯等物甚爲美觀惜各製造家缺乏美術知識織出花紋往往有用意甚善而章法不完者其於他種美術亦犯此病非力圖繪法之改良不足推廣外洋之銷路等語聞貴廳所轄各學校及圖書館等於吾國美術圖案收藏甚富如有足資美術工業上之參考者擬請酌爲寄贈以便分别選刊藉廣流傳而資研究於提倡美術工業不無裨益相應函請查照並希見復實紉公誼等因准此除函復外合行令仰該校長查照如有收藏美術圖案可逕行寄贈以廣流傳而資研究仰即知照此令 
[黄揆百催商校新校長到校函]  
　　（其一）南京敎廳長鑒自七月十八日鈞廳改委高陽來長商校迺穆歷次函電催促高新校長迅予蒞校俾缷仔肩高新校長屢次約期接收屢次遷延上月廿四日穆因迫切即去面約高答或在二十八日或在三十日可以接收并約二十六日再去面談接洽一切二十六日高又言須至九月三日可以到校接收惟今日高又不來而校中學生已經到齊急待新校長到校定期開課 
進行一切若再遲延恐于學子學業有所妨碍故除再逕約高君外懇請廳長再行電催高陽即日到校萬難再緩迺穆現在患病甚劇急待交代後得安心靜養不勝迫切待命之至前任一商校長黄迺穆叩（其二）南京敎育廳長鈞鑒頃奉江電敬悉穆患赤痢勢將遷延開校在即萬難延誤遵即委托學監兼敎員王績交代祈轉電高陽即日到校黄迺穆叩 
[商品陳列所之預備]  
　　商品陳列所樓凡三層共分十二部每部均裝設　桌由天津陳列所聘來之指導員陸辛農趙信臣兩君分别規劃佈置該所由下層以至上層盤旋而上門欄雖設曲徑可通俾游鑒者魚貫進出免致擁擠日前除將頂上之三層樓整理完好由陸趙兩君會同商品科着手陳列物品外現因本外埠運送各種工商貨品源源而來擬即日妥爲陳列惟下中兩層樓屋之玻璃牕橱櫃非加工揩洗尙難應用昨該所總務科裴國雄已添雇工役多名並裱糊匠等趕緊洗滌裝裱以便早日蕆事商品科事務員服務規則如下（一）陳列部暫派事務員專辦陳列商品事宜員數視事務之進行隨時增派（二）凡已派到陳列部辦事者對於保管商品等事應共同負責（三）商品由棧房取到陳列部時即由各該部所派事務員登記收品簿不可錯誤遺漏（四）各部橱抬鑰匙由各部所派事務員專管陳列部分上中下三層每層每日輪派事務員一人爲值日員各室大門鑰題即由值日員輪管（五）陳列商品時由科長會商陳列部主任規畫陳列方法事務員應隨時隨地受其指揮（六）各室清潔及橱抬内外設備等事均由事務員分配辦理（七）凡事務員辦事務如有經手未了之責不得放棄（八）本規則係臨時由商品科擬定不適用時隨時更訂 
[國内輪船運貨進出口之調查]  
　　進口貨（長江）太古公司之武昌輪船昨由長江裝來小麥一千 
 
 

Page 15

 
 
零二十五包白米五百八十六包茶葉一千六百零六箱皮油一百六十桶青蔴七百零五件菜子二百包土布二十件桐油一百五十桶紅茶二十箱藥材二百十一件餘爲皮蛋烟葉蓮子引線紙頭紛絲木板烟絲笋乾及雜貨及太古公司之聯益輪船昨亦由長江裝來礦砂二千二百四十件小麥一千八百九十七包黄荳一千五百八十包菜子一百六十八包茶葉三百五十二箱青蔴七百二十件桐油九十二桶芝蔴七十三包生漆六十一桶變連紙三十六件白蠟十二件硃砂六件緞子三件蛋白十五桶雜貨三百十八件（烟津）招商局之遇順輪船昨由烟津裝來鮮菓六千六百二十二簍水烟一千一百九十五箱瓜子一千七百十四包藥材一百四十四件紅棗五十三包洋碱六十三件羊皮十二件沙參八件土洋布七件騮皮八件木耳十五件顔料六件羊毛三件餘爲鹹貨 
　　出口貨（烟津）招商局之遇輪船昨日由申裝往天津貨計麵粉五百包閩茶一千九百十九箱靛青四百九十八箱白糖二百五十二包紙頭一千零七十七件香烟五百十四箱洋布四百十三件白鐵一千一百三十噸茶葉六十一箱生鐵四十噸竹木七十四件雜貨一千二百十三件又裝往烟台之貨計麵粉二千五百包紙頭一千三百零四件香烟二百九十一箱洋布四百九十八件白米六十五包白糖一百包白鐵一百二十件茶葉九十四箱又轉口貨紙頭一千五百五十件茶葉九十箱（寗波）招商局之江天輪船昨由申裝往寗波貨計洋布二百七十五件水菓九百十簍青蔴二百件生油六十四桶棉花五十包香烟四十二箱雜貨三百四十三件 
[友華銀行銀市報告]  
　　中美新聞社譯友華銀行六日報告云昨日倫敦銀價近期高一便士之八分之五遠期高一便士之八分之三紐約因假日無市面倫敦紐約間滙價不動今日此間開盤金鎊價不動金洋跌一分之四分之一交易價九月份金鎊爲三先令八便士又四分之三十月份爲三先令八便士半金洋九月份爲六八又四分之三十月份爲六八半市况甚堅固投機者賣多於買 
[華商煤業交易所招考所員紀]  
　　華商煤業交易所係礦商劉長蔭任琴父趙冠慶周路青等所發起組織曾經呈請查實業廳轉呈農商部立案給照現該所籌備主任等擬於下月開幕自四日起至六日止三天招考所員練習生等計投考者頗衆由副主任周路青率同各籌備員命題考試擬取所員八十名練習生二十名延聘教員開所員養成所以期速成而資造就辦事云 
[杭屬水漲停駛小輪]  
　　入秋以來雨水頗多杭州各屬内河之水日漲行船不便滬杭鐵路所辦之拱莫渡輪前經浙省地方官廳示禁行駛以免冲毁堤岸故迄今往來莫干山之游客皆以快船代之所有渡輪武康一艘一再損壞昨經該路局長電飭開滬詳勘以便大修當經該船司機人稟復以目下水漲平岸深恐鼓輪激起河水有損農田鄉民起而反對實屬危險須俟水平方敢開滬云云並聞拱滬各公司之小輪現亦碍於水漲已經停駛多日云 
[開快汽車碾斃人命之罰賠]  
　　洋人富而四記日前駕車至法新租界霞飛路疾駛而行適有山東人邵維棟在途行走一時不及退讓致被撞倒腦漿流出立時殞命後由巡捕到來將汽車號碼抄錄一面將屍車送同仁輔元堂騐屍所經中西官騐明屬實諭令候核在案昨由捕房將一干人證傳至法公堂請究先由捕頭稟明前情並稱實係被告駛機過速且又未揑喇叭所致繼由屍妻某氏投稱丈夫無故被撞身死求請伸雪中西讞員會商之下判被告不應駛機過速着罰洋二十元外再賠償原告損失洋一百元以儆 
[學生結團北上]  
　　北京大學交通大學清華學校之學生六十餘人昨在滬寗路購團體票乘九點三十分開行之通車北上 
[救國十人團徵求會消息]  
　　法租界南陽橋中華救國十人團聯合會徵求會定於七號開隊長會議討論一切進行其隊名及隊長列下任矜蘋湖北隊張東初河南隊楊瑞葆東三省隊陳勇三山西隊洪子華貴州除蔡槿甫黄楚衞湖南隊邱稼禾江西隊姜槐卿山東隊唐豪雲南隊余鵬孫道勝廣東隊錢楚玉安徽隊朱昌利江蘇隊周鳴岡浙江隊袁我壯直隸隊張取誠新疆隊羅啓華福建隊國技部廣西隊翁國勛虞植卿陜西隊馬家模四川隊余屏父甘肅隊 
[基督救國會開會消息]  
　　基督救國會於陽歷八月初因天氣炎熱停會一個月現届秋凉該會會員鈕永建等於昨禮拜日午後在哈同路民　北里集議自本禮拜起仍照常開會以研究聖經爲主旨會址在靜安寺哈同路民厚北里四○六號會期定每禮拜日午後三時起四時半止仍請中外名人演講閘揚基督聖道并聞該會會長徐季龍不久返滬預備開選本年度會中各項職員以圖會務之發展云 
[朱醒華等電請重組奉賢縣農會]  
　　浦東奉賢縣農會去秋因改選舞弊曾由實業廳飭縣解散另行改组在案迄今時隔一年尙未改組成立該縣公民朱醒華等昨致實業廳長電文云奉賢縣農會去秋改選舞弊廳長曾飭縣解散另行改組在案光隂迅速已歷一年該會迄未改組成立查縣幾會爲一邑農事機關至爲重要現當提倡實業時期豈可因噎廢食爲特電請廳長迅令奉賢縣知事賴豐熙依照農會暫行章程第七條之規定重行組織成立以利農務進行不勝盼切之至 
[南火車站南首將造救火分會]  
　　滬軍營自營房泥城豪溝拆廢塡平後各業户擬造房屋有五百餘幢之多市面定必繁盛現上海救火聯合會擬在南火車站起點處空地上建設分會房屋一所以便安置皮帶車輛及救火器具爲思患預防之計業將建造房屋圖樣測繪竣事不日即當開工建築矣 
[滬南工巡捐局常會紀]  
　　滬南工巡捐局姚石蓀局長訂期九月六日即隂曆八月初五日午後三時在局開常會昨已届期當開會時該局名譽各董事均次第蒞臨首由姚局長報告開會宗旨畢即將提議各案由提出當衆交議經各董事互相討論内有敎育會貧兒院拆進屋簷水角一案關係重要旋經公决擬訂九月十三日開特别會須請該兩團體派員來會陳述意見即便彼此諒解現當先行分别函復知照迨議畢散會時已五下鐘矣 
[中華糖菓公司之贈品]  
　　中華糖菓公司自遷移至北四川路橋交易後營業頗爲發達今該公司又添設小酌西菜一部烹調得法所用器具尤爲特式並備各種物品贈送顧客聞即日即將實行云 
[物品交易所棉紗部增加證金]  
　　證劵物品交易所市場揭示第三百六十八號云棉紗買賣雙方自九月七日起之新交易每包徵收增加證據金六兩與本證據金同時繳納 
[陸軍部委馬天民爲諮議]  
　　某律師之譯員馬天民泰陸軍總長蔡成勲委派爲陸軍部名譽諮議官委任狀業於昨日頒發到滬馬君接到委任狀後即已電京陳謝矣 
[署員調差之知照]  
淞滬警察一區三分駐所（水仙宫）楊署員近奉淞滬警察廳長徐國樑調至一區二分駐所其一區二分駐所馬署員則調至一區三分駐所爲代理警佐業已實行更替昨由徐廳長令知第一區警察署王金山警正查照辦理並通傳所屬各區署所警正佐一體查照 
[展寛馬路之籌備]  
　　高昌廟自半邊橋廣東街口起至兵工廠大門爲止一帶馬路面積祗寛丈餘尤多灣曲交通殊不便利曾由滬南工巡捐局姚局長呈經松滬何護軍使核准將該處馬路展寛四丈兩旁市房應由業主照章退讓以重路政而利交通昨特派工程員二員前往該處測量並將應行退讓之市房一律揷立標誌安設馬路界石一俟測繪完竣即當開工展築矣 
[飭警保護電話局埋線工程]  
　　中國電話局在中華路一帶埋設電筒動工以來西段已至老西門附近東段亦至小東門東首現方次第進行局長葉慕橘爲愼重工程起見特函致淞滬警察廳長轉傳該管一區二區警察署及所屬各分駐所一體保護等語當經徐廳長令知該管警正仰即傳知本管分所除隨時照料外遇有工作處所注意保護將閑人驅散以避危險云 
[婦人自縊身死]  
　　客民張二與施在華同居裏日暉橋地方均在工廠爲小工昨午雙方在廠工作張妻陳氏施妻鄭氏等因小孩架起釁互相口角當經鄰人等爲之勸散張陳氏一時氣忿入房解帶自縊而死迨張二聞耗趕回解救不及乃報告巡警將施夫婦並證人房東余海廷一併拘送二區警署連同張二函送地檢廳稟請騐究 
[盜犯屍棺准予給領]  
　　盜犯姚根華又名周春山已於本月五號奉地檢廳執行槍決當時因無家屬屍由善堂棺殮已誌昨報昨午據屍子姚林祥偕同業師板箱作主張同生二十四保正八圖地保馬雲生以及行刑地點二十五保十五圖地保李睦森等同投地檢廳據林祥稟稱今年十二歲家居周家渡現在張同生作中爲學徒家中尙有母親及弟今日因病不來查昨日奉諭執行槍决之姚根華實係民人之父是日得信較遲故至今日央業師並兩地保來案聲明要求將父親屍棺給領埋塟等語當奉楊檢察官提案預審明確判令姚林祥張同生馬雲生等同具切結呈案姑准派警率同前往義塚將姚根華屍棺指交領去 
[汽車撞傷兩行人]  
　　昨日上午十一時許行人唐三張蔡生同在西華德路被某號汽車撞傷首足等處跌倒於地由閔行路捕房三千八百六十八號一百六十八號巡捕到來抄錄汽車號碼另雇車送兩受傷人往同仁醫院醫治一面歸報捕頭候示 
[函催警廳將蔣漢卿送廨]  
　　住居虹口鄧脱路之湖北婦人蔣劉氏在公共公廨刑事科呈訴同鄉人周靜齋串同湖北駐滬偵探尹和善及許老公誣指伊夫蔣漢臣（即蔣漢卿）僞造鄂省官錢局票越界誘捕至淞滬警察廳管押等情由廨准飭捕房將周提解公廨訊供押候函致警廳將蔣漢卿送廨預審各情曾誌本報昨晨由廨復訊據九十號西探投訴警廳未將蔣漢卿送案請爲核示並據蔣劉氏之代表律師上堂譯稱敝當事人被周靜齋等誣指僞造國幣越界誘捕在押警廳迄已三月有餘前次堂訊諭候函致警廳將本案原告移送公堂今未送案廳請函催警廳速將敝當事人送廨訊理云云經關讞員核供商之美丁副領事判候再行函致警察廳請將蔣漢卿解回本廨預審並迅賜見復候下禮拜二訊核 
[尋獲七年前逃妻請究]  
　　淮城人潘亮海前日扭其妻李氏及姘夫高郵人孫福海至四區四分所控稱民妻於民國三年往興化帮傭一去杳然岳家屢次向民索人幾至涉訟由民往附近各縣四處探訪毫無影響今由親友從上海回據云曾在曹家渡見民妻與孫姘識同居等情故特親自來滬尋獲請究當經李署員質訊之下孫供五年前由民之姨母託郭太昌在興化荐頭家出洋四十五元娶該氏爲妻已生一女云云李氏供六年前因家鄉水荒逃往興化覓做女工患病甚重積欠荐頭家之房飯錢不得已賣身還債請求察核奉判轉解司法科核辦 
[拘獲拐逃男婦]  
　　寗波山北人婁如濂向在滬上爲藥材生意家居浦東陸家宅地方其妻張氏今年十八歲成婚未久近遭該處已革巡警于國正勾引成姦迨至本年舊曆五月間偕逃出外遂在附近賃屋同居婁得悉向領反遭于國正扭住痛毆婁訴知警署反被偏袒不得直婁不得已哭訴於救濟會由會董特飭調查員余　鏞往查明確加派探員虞占順余長林等不動聲色於昨午前往浦東將于國正婁張氏一併拘獲押送到會傳到婁如濂命移送地方檢察廳訊辦 
[逃婢送堂留養]  
　　婢女陳春來即春蘭因被主婦虐待逃出徘徊路隅由老嫗洪陳氏代送第一區警察署留候家主認領已紀昨報兹聞該婢因被虐受有微傷經王金山署長騐明屬實飭警查傳其家主無從下落該婢亦口供含糊不肯吐實姑着暫行函送新普育堂留養候查明實情再核 
[騙取金飾罰百元]  
　　洋人如勒麥代拉前在法新租界騙取婦人周顧氏金飾後經原告報告捕房飭探張鏡波前往將如拘獲解經法公堂詰據被告供不承認判押候查明再核已誌前報昨又提訊先由兒證王阿三上堂稟稱是晨民人目見被告至原告家談話旋原告與被告偕同出外是實中西讞員判以證明屬實豈容抵賴着罰洋一百元充公以儆 
[私用客賬之通緝]  
　　向業保險掮客之揭少英係廣東香山縣人年約三十九至四十一歲向住北四川路仁智里二十八號屋内此次因私用客賬銀五千兩案發逃逸經公共會審公廨出票拘拿在案昨由總巡捕房總稽查處派探將印刷之通緝單送至華界淞滬警察各區署所請爲一體緝拿云 
[雉妓院留客吸烟之罰儆]  
　　西藏路三號門牌雉妓院鴇婦王顧氏因縱妓在途拉客被捕查獲請廨出單於前日前往傳訊時見院内備設烟具容留周鴻儒楊奎武何巧根等吃食鴉片烟遂一併帶入捕房分别拘留交保昨解公共公廨經中西官訊明判王鴇罰洋三十元餘人各罰洋三元一併充公烟具銷燬 
[三旅館設備烟具之科罰]  
　　公共租界福州路鼎新潤華龍昇三家旅館均因備設烟具容留庽客吃食鴉片烟並不將庽客姓字明白登載均經捕房查獲稟廨出單於昨將鼎新經理徐梁生潤華經理張子堅龍昇經理姚仲嚴等先後傳至公堂經中西官逐一訊明判徐罰洋五十元張罰洋四十元姚罰洋三十元一併充公烟具銷燬 
[傳諭留心冒充查看電表之竊賊]  
　　法總巡費沃禮君以邇有一般竊賊假冒電燈公司察看火表員至各居户以看火表爲由乘人不備之際竊取金銀飾物己得各居户報告失單曾有數起此種竊賊膽敢冒名行竊實屬不法已極現除傳諭各居户一體留心如遇此項竊賊到來查看火表務須隨時報告附近捕房外諭令通班包探務獲該竊賊等到案辦 
[誌謝]  
　　昨承銀行週報社惠贈第二百十四號（銀行週報）一册謝謝 
來函 
[第一商業學校學生函]  
　　各團體鈞鑒本校黄校長無故被敎廳撤換迭經全體同學奔走呼籲冀挽成命遷延多日仍未克解决學生等僉以犧牲青年光隂爲惜議决在黄校長未復職以前推定敎員暫行維持校務并定即日開課以重學業一面對於挽留黄校長一事仍繼續進行誓死力爭尙祈各界俯鑒下情加以援助敎育前途實利賴之江蘇省立第一商業學校全體學生謹啓 
雜評二 
[皖省長問題（訥）]  
　　皖省水災之禍重矣然而皖民尚不暇救也皖民今日急急謀自救者在撲滅倪黨未來之禍 
倪黨之省長皖人視爲最切膚之禍故出全力以爭之京同鄉迫於自救不惜與政府當局發生衝突又經多數人之哀請政府於此何愛一衰朽疲憊之李兆珍而必甘心與全皖人民抗政府失人心之舉動類多如此是則最可慨歎者也 
皖人受倪黨之禍遠者姑勿論近如學潮問題選舉問題省長問題皆由此而醖釀醖釀至極必有决裂之一日武力效騐已彰彰若是尙謂可恃以壓服人心耶 
公布欄 
[江蘇高等審判廳]  
　　民庭判决黄順全與倪鑑銓因地土涉訟上告一案（判决主文）原判撤銷本案發還上海地方審判廳迅予更爲審判陳熾與候私照因田産涉訟上告一案（判决主文）本案上告駁回上告審訟費歸上告人負擔 
批示李高臨堂一件呈請發巷由呈悉查本案原卷已於六月十四日令發江寗地方審判廳矣此批張廣元呈爲陳文彬盜賣民由案請令縣執行由呈悉抑候令行泰縣知事迅予依法辦理可也此批徐榕呈爲再懇撤銷縣批由呈悉該具呈人對於該縣所爲停止本案執行之裁斷果有正當之不服理由儘可具狀向直接管轄之上級審衙門提起抗告可也此批以上九月六號 
[江蘇高等檢察廳]  
　　批示杜金梅杜火金狀曁抄件均悉據訴各節是否　實仰候令行南匯縣知事迅予依法辦理此批楊巧生狀悉仰候提卷核辦此批仇月才狀悉候同级審判廳移卷過　再行核奪此批徐關炳本案准予上告該上告人接到判詞速即補具理由以憑核辦此批潘錫華狀悉已於七月二十一日該民前遞狀詞内明白批示矣仰即知照此批朱煥章等狀悉查本案朱翹材聲靖再議前經本廳批斥在案仰即知照此批張欣生追加理由呈遞一狀印長生追加抗告理由呈遞一狀王朱氏等對於范藴深案委俞晋陶辯護呈遞一狀以上三狀業經本廳查閲函送同級審判廳核辦仰即知隨此示以上九月六號 
[上海地方審判廳]  
　　公示送達（全文在本廳揭示塲公布）第一二一號（民二庭）一件楊生華聲請假扣押一案（判决主文）本件聲請照准陳本福若提供單保洋一千八百四十二元七角五分九釐即可聲請停止或撤銷本件假扣押之决定否仰債務人陳本福知照 
判决主文（民一庭）一件判决感繼良與孔本林等賣地涉訟一案主文孔木林孔木生孔毛毛在二十七保十二圖内共有無單地皮一方應立契據交由戚繼良管業厚告人其餘之請求駁回訴訟費用原告人負擔十二元餘由孔木生孔毛毛平均負擔一件决定李文學與李錦春贖田控訴聲明窒　一案主文本件窒碍之聲明照准（民二庭）一件决定張老二訴沈子和等因債務糾葛一案主文本件訴狀准予註銷訟費歸原告人負擔一件判决賈中泰訴崔盛忠爲車租涉訟一案主文被告人應給付原告人洋二十元訴訟費用歸被告人負擔一件决定金求殷聲明窒礙一案主文本件窒碍之聲明照准 
批示一件胡伯仁狀領賬簿發票由狀悉該民所呈賬薄兩本發票十二張應俟本案判决發給所請暫從緩議此批一件周曉峯狀請給領由狀悉仰即來廳候諭此批一件王永濤狀領欵洋由准領此批一件黄景春狀請執行由狀悉查本案業據謝阿四提起控訴請　從緩議此批一件潘金大狀請押交由狀悉候傳同潘木香到案訊奪此案訊奪此批一件張嚴氏狀請銷案由狀悉仰候傳案訊明核奪此批一件錢榮榮狀請查封由狀悉着即墊交查封費洋五元以憑核辦批此一件袁詠虞狀請銷案由　悉此批一件朱順棠等狀請勒辦由狀悉本案業據盛林泉提起執行異議之訴應俟該案判决確定後再予核辦所請傳保勒　之處暫從緩議此批一件吳鶴富狀請中止執行由狀悉候傳案訊辦此批一件石春生狀請銷案由狀悉准予銷案此批一件　靜儂狀請執行由狀悉查本案卷宗尚未奉江蘇高等審判廳發回所請應從緩議此批以上九月五日 
判决主文（民一庭）一件判决諸顯周與陳芹生贖田糾葛控訴一案主文原判撤銷本案訴訟應暫行中止俟諸秋根等與諸顯周爲共産糾葛涉訟一案判决確定後由原審依法通行審判一件判决馮關根與　敬邦貨欵糾葛抗告一案主文本件抗告駁回抗告費用歸抗告人負擔一件判决韓江氏與儼長貴租産糾葛一案主文嚴長貴租賃　江氏之平房一間着即遷　韓江氏其餘之請求駁回訟費歸嚴長貴負擔（民二庭）一件判决奚阿彌與侯嘉善因房租債欵糾葛聲請續訊一案主文本件聲請駁回聲請費用歸奚阿彌負擔一件决定李根生與李阿海等爲基地及賠償損失涉訟一案主文本件訴訟准予註銷一件决定顧瑞章與楊餘臣因貨欵控訴一案主文原判變更控訴人償還控訴人洋十五元被控訴人在第一審其餘之誚求駁回本案訟費被控訴人負擔　分之四控訴人負擔五分之一 
批示一件陳傑狀請執行由狀悉查本案據厲廣熙提起上告所請應從緩議此批一件胡兆根狀請執行由狀悉候派吏執行此批一件汪雲峯狀交租洋由租洋四十元存候給領此批一件沈理生狀交履勘費由准交此批一件祝子清等狀請給領由狀悉仰即來廳候論此批一件曹仲高狀交鑑定費由擔交已悉仰即派員鑑價召買此批一件張記福狀領賬據由准領此批一件姜吳氏等狀領家譜由准領此批一件張志林狀領洋據由准領此批一件朱阿榮狀請寛限由狀悉着迅即遵限於本月十一日以前將屋拆讓毋再抗延干咎此批一件吳如生狀請訊判由狀悉本案前據該民聲請傳訊業經本廳决定駁回在案如有不服祗可依法提起抗告乃復具狀請求訊判殊屬不合所請不准此批一件倪同記呈爲營業虧損請求備案由呈悉該項生財是否陸同春等向爾租賃仰另有别情無從明悉所請存案之據靡毋庸議此批一件曹升榮狀保陳何氏由准保此批一件俞達生等狀請傳案由狀悉候再傳訊核辦此批以上九月六日 
[上海地方檢察廳]  
　　批示孫吕氏狀悉候送同級審判廳核辦此批張金標狀悉查此案不成和誘問題爾亦無告訴權所請應毋庸議此批楊岐權狀悉查此案已呈送江蘇高等檢察廳核辦矣仰即知照此批唐維炳狀悉仰仍遵照前批邀同大成莊經理人來廳訊奪此批銀摺一扣暫存孫再卿狀悉案已起訴仰候審判此批諸德生狀悉候函知水巡隊給領此批孫王氏狀悉候送同級廳核辦此批朱全耕等狀悉仰於五日内補具控訴書以憑核轉此批彭陳氏狀悉候訊此批商胡氏狀悉案已起訴仰候同級審判廳核辦此批王胡氏狀悉案已起訴母庸多瀆此批包周氏據訴爾夫被人誣告拘押警區請求提辦等情究竟爾夫因何被押所訴是否屬實仰候查明核辦此批龔楊氏狀悉案正偵查仰候核辦毋瀆此批以上九月六日 
[滬海道尹公署]  
　　批示一件南匯婦人王蔡氏呈爲無辜查封不服南滙縣知事决定陳請查卷察核令飭啓封由呈粘均悉查此案未據南匯縣呈報來道無憑核辦據呈前情仰南匯縣知事依法明白答辯並檢同原卷呈候核决此批一件浦東塘工善後局董朱日竄呈爲奉給軍工廠餘地仍照原撥定案已據租主答認劉留請賜飭局訂期會勘立界由呈悉已訓令會丈局查照遵辦矣仰即知照此批 
[上海縣公署]  
　　批示永成糧業股份有限公司李孟琨等呈爲報告營業情形請核轉給照由批呈悉旣據聲復歷年營業情形援案請求註册給照仰候據情轉呈可也此批徐文俊呈爲聲明違碍情形呈請飭吏揭封以安商業由批呈悉候飭吏查明啓封可也仰即知照此批周福根呈爲遵諭停業呈請啓封以清糾葛由批呈悉候飭吏查明如所呈屬實應准啓封並仰依　遷出勿延此批信誠製造猪油廠股分有限公司董事曹籌慶等呈爲修改章程等件請核轉註册給照由批呈悉候即據情轉呈附件分别存送此批 
[淞滬警察廳]  
　　批示一件婦人劉江氏批呈及　廨批判均閲悉案經法庭判定註銷却下該程善本何得造謡圖詐自干刑事處分如果暗糾流氓沿途加害於人則國法具在尤屬不容寛貸况華界崗警林立即使發生上項情事儘可隨時鳴警解究則本廳有保護　權决不任宵小藉端滋事也仰即知照此批一件婦人火陳氏批呈及失單均閲悉察核呈訴情形呈湯阿喜竊盜該氏財物張銀生等難保無知情勾串情事仰候發交偵緝隊派探偵查俟獲到贓犯時再行訊奪可也此批一件黄生昌批呈悉准予給領仰即持批前往二區二分所聲請可也此批 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[旅歐觀察談] [  中一]  
　　（一）大國不統一之危害 
　　大陸國與海洋國其形勢殊其習性殊故其歷史上傳述逈不相侔一若氣數攸關有非人力所能强爲者歐洲之英吉利亞洲之日本今並爲海上雄邦而其他大陸國精悍之軍每不易侵及此洋海中之數小島不獨令人對彼喟然以興天限南北之歎而已若大陸國則殊不然歐洲大陸之瑞典西班牙奥地利均以大陸國而稱雄一世者也迨其旣衰每致分裂如分瑞典之地爲那威分西班牙之地爲備萄牙分奥地利爲捷克斯烈夫奕古斯烈夫匈加利新波蘭等國皆足爲大陸間强國睥睨一世之收塲一幕有此收塲雖欲再起不可復得也德意志大宰相裨士麥能聯合衆小國而爲一大强國其功業之可驚實足與美利堅合衆國元祖之華盛頓將軍同爲世界不世出之奇傑今歐洲大陸諸强國德意志之能力雖未至因戰敗而減削净盡而目前稱覇一時者實無過法蘭西使非因時運推移今日之强盛者又安見不仍爲奥地利之舊耶大陸國之大患在分裂如我亞洲之中華不致遽淪爲淡蘭印度者以尙爲大一統之古國耳國中人士有不能平息小憤而遽欲以一郡一省自立者乎有欲自貶爲今日被分割之奥地利而陷於不可挽回之絶境者乎何不以歐洲大陸諸大國爲殷鑒也 
筆記 
[投江記（上）] [  金嘯梅]  
　　秋高氣爽新月一鈎清風習習自窗隙入斯時萬籟都寂惟階下喓喓之草蟲聲與村外狺狺之犬吠聲若遥遥相應答而已予方伏案作書忽聞剥喙聲起自耳畔予意必綠衣人之郵書耳亟擲筆出視乃同硯鄭君若橋耳予逆之入速之坐且笑謂曰若橋君深夜相顧得母復有異聞相述乎蓋鄭擅口才尤健談雅奸滑稽偶一啓吻同座無不絶倒有所聞必告予故以此戲之也鄭聞余言目灼灼視予不少瞬繼而啞然曰奔波疲甚盍飲我當相告予應曰諾遂烹茗進之鄭且飲且喟然曰子尚憶浙中有鄒孝萱其人乎予曰安得不憶鄒君曾與予共硯其爲人也事親孝而篤於友誼者非耶鄭曰誠然顧今鄒君死矣予驚曰其罹時疫耶不然何其速也鄭曰否否投江耳予益駭曰眞耶僞耶鄭作色曰此焉可戲者予曰然則速語我鄭曰君少安母躁待吾畢其詞可乎予曰諾鄭慨然曰嗟夫鄒君自輟業歸未幾父以病卒母亦悲痛而失明但鄒家非素豐以突遭大故家因以驟落復以母病弟幼生計日迫幸得友人力介於杭垣某線肆充會計月所入僅十金供其母弟餬口而已當鄒父在日曾爲諦親於城中吳氏吳爲浙中巨腹賈而鄒之中表親也絲蘿旣繫鄒私心竊喜蓋素耳吳女艶而慧鄒髫齡時曾一覩之稍長以覊於讀不克探詢然心念吳女而未敢啓齒今所願旣遂樂也可知默念目前雖窘迫而將來閨房之艶福正未艾也噫此亦人之常情耳詎事有出人意料者蓋吳旣饒於貲而年逾不惑伯道無兒愛掌珠女使就校讀女固穎慧試輒冠其曹同學姜且嫉揶揄之曰若個好女郎將來必嫁博士否則得母屈煞女學士乎女聞而默然及笄卒業某校時正鄒喪父時也 
劇談 
[十年來坤伶雜誌] [  芷卿]  
　　汪處之扮相作派的有解數運腔亦宛轉清晰喜歌孫派諸劇限於噪音窄小任若何摹倣不能敲骨得隨蕪湖一埠汪名甚佳余見渠演劇已年近四十隸樓外樓游戲場後遷天外天繡雲天勸業場等處衰老頽唐大非昔比近更不知所之 
周桂寳噪音之洪宏丹田之充實實爲十年來女伶中之僅見作派道白亦殊可取惟有時運腔失之滑咬字失之浮取榮陽取帥印二進宫等戲爲其拿手戲演來頭頭是道惜其品行不端初與一新劇家爲夫婦後忽偕一地痞遁關外繼潛來海上爲養母控之新廨受法律拘束科逐出租界罪從此不復能在海上謀生輾轉江湖間殊可憫焉現隸長春某戲園 
吳新寳爲海上創設女戲園之鼻祖長於作派戰蒲關之劉忠桑園寄子之鄧伯道皆有獨到處不過噪音天生狹瘖致難弟難兄 
難博多數人之歡迎後因年歲漸大噪音日非遂減南派小丑取法於何家聲何金壽聲譽不在唱鬚生時下吳尤長於經紀歷年小權子母得若干金現在屏謝歌塲在虎林搆屋三椽將在此間終老同行咸艶羡其有福云 
高銀寳爲高家女班中之卓卓者扮相作派兩皆可取唱工道白則程度淺薄幸其容貌秀美故自芝罘至哈爾濱咸稱道不置 
雜錄 
[二樹居贅談] [  質庵]  
　　元吳文正公澄首尾吟四首言近旨遠讀之足以自勵爰錄於後三十年前好用工男兒何者謂英雄世間有事皆當做天下無堅不可攻萬里行方由足下一毫非莫入胸中拳拳相勉無他意三十年前好用工其二云三十年前好用工日間莫只恁從容養成驕習皆因懶蹉過流光只爲慵人不修爲何異獸蛇能變化即成龍拳拳相勉無他意三十年前好用工共三云三十年前好用工爲師不過發其蒙十分底藴從人説百倍工夫自己充舊學要加新學養今朝不與昨朝同拳拳相勉無他意三十年前好用工其四云三十年前好用工過時力學强求通從頭莫枉青春日　角俄成白髮翁旣冠當除嬰孺態居今貴有古人風拳拳相勉無他意三十年前好用工 
李青蓮珠玉買歌笑糟糠養賢才岑安卿（元人有栲耗山人集）黄金用盡無顔色白髮交梁見肺肝張宇老無子息休心易貧有交親託事難諸句寫人間無可奈何之境沈痛異常偶一念及輒爲低回張宇又有句云文字售人眞滯貨非善寫窘狀者弗能道也 
小説 
[社會小説衆醉獨醒（四二六）] [  瞻廬]  
　　第六十二回乍合乍離前因後果不緇不磷衆醉獨醒 
他道説甚話來似張女士這般學問這般膽識算得女界第一流人物爲什麽不滿意我道旣是滿意便不該坐誤機會他道不行不行劉張訂姻其間郤有三不可我問怎樣三不可他道柳姓的糾纒尙没擺脱怎好訂姻他姓這是一不可我道這是時間問題柳姓的糾纒遲是終要擺脱你不該因噎廢食他道那天第一次和張女士相遇攘臂援助本出無心今若締結絲蘿反覺得有意賣恩不是無心仗義這是二不可我道這更不成爲理由是仗義是賣恩自有公論判斷你何須鰓鰓過慮他又提出第三條的理由證明劉張二姓不得結婚我聽了一時没做理會處只爲這理由很充分我没話把他駁倒這杯謝媒酒我便饞殺也吃不得妹妹你道第三條理由説些甚麽張師母道這郤奇怪敢怕他們那邊也有甚麽上代的遺囑子才道不對不對你再設身處地細細的猜這一猜（葫蘆裏賣甚藥）張師母正待思索郤聽得女兒在裏面喚媽媽當下請子才暫時寛坐自己進去了一會子含笑走出道哥哥這個啞謎兒你甥女早已猜破謎底在我衣袋裏請你宣佈後再把謎底來對照合符不合符子才笑道甥女靈心四映那有猜不出的道理當下便把指頭兒醮些茶汁在桌面上畫着（血統）兩個字張師母從衣袋裏摸出一紙字條也冩着（血統）兩個字郤是女兒錦心的手筆兄妹二人彼此相視大笑原來錦心抱的不嫁主義依然没有變動他早料定何荷眞不是眞姓名或者便是劉玉如的變相要是眞個對玉如玉如的母親和他的母親是一對胞姊妹有這血統的關係玉如斷不向他乞婚他故意裝這依違兩可的態度把玉如試驗一下子現在果不出所料他益信玉如是個新中國的模範青年止有極端佩服更没有其他的感想（劉張姻緣至此又離） 
餘瀋[  靜淵]  
　　久蟄故園日埋頭於案牘荏苒光隂又半爲閒思所耗愧乏安仁才藻續賦閒居 
頃就友招重行作客驪歌乍唱别緒黯然更增内顧之思人事撩人殊深悵感 
遠寺曉鐘隔窗鳥語旅夢初醒足破岑寂凝神默契禪理天機豁然領悟不覺心與物化俗念俱消渾忘此身之作客也 
 
 

Page 19

 
 
   
 
 

Page 20

 
 
常識 
常評 
[關心太平洋會議之各團體] [  隨]  
　　近日國民對於太平洋會議或組織團體以研究之或聯合各團體以研究之皆爲愛國心之表現此大可欣慰也 
蓋研究之團體愈多則對外之力愈厚而集思廣益其足以啓發國民之思想者必層出而不窮旣同發於愛國之思想必同有對外一致之目的果能各自聯合其宗旨相同之團體以發揮其對外之精神吾知其必有極大之效果 
雖然僅研究於國内而不能以吾國人所正當之主張傳宣於國外以引起與會各國之同情則所得之效果猶未可知也吾願關心太平洋會議之各團體一注意之 
衞生 
[游詠與防患（一）] [  天鳥]  
　　游泳旣爲衞生而設不可不擇地點小湖池中水不流通每多腐敗之氣且含病原細菌非適宜於游泳也去年有學生四人暑假歸省時往内地擇一小湖池相約游泳二星期後四人中竟有三人同攖傷寒症輕重雖不一而糾纒約在四星期以上其原因乃游泳於不潔之地齒頰間沾染傷寒菌所致也 
十年前滬濱某校有敎員一率學生數人練習游泳術時滬上無游泳池乃於校外二三里訪得小池塘遂試藝於其間先用繩索一端縛腰際一端擊於池畔之樹上習數日後學生輩自往游泳敎習未之知羣生竟大膽不用繩索覊身半小時後各生均起坐池邊而獨某生僅留衣服於樹下歷久不起羣遂驚訝疑有變故未敢遽報校中遍覓農夫之能泅術者下救而往返費時實屬良久膂力弱小者尙不敢入水旋得某甲拖生出水而已氣絶多時羣生在池畔用種種救法未得效果乃舁之入校始延醫施救雖用人工呼吸等法亦歸不治蓋其生命之絶已久矣故初學游泳之人宜有老練者作伴而救溺之法如人工呼吸等術宜平日習之務熟則逢危急時即可應用也 
[治外痔之良法] [  盲翁]  
　　人身大腸濕熱萬不能免所以往往藴爲内外痔瘡十人九患治法誠多功效尠見不過外痔易治内痔較難 
鄙人近三十歲時肛門口忽起硬粒數顆大類黄豆下滯而微痛惟出恭則如針剌甚或出血嗣友人云係患外痔遂檢查騐方新編見有枯痔散一方云能除根當經配合如法試塗乃劇痛如刀割者一晝夜從此硬粒消平今逾三十稔矣並未再發 
日前於迎軿盆湯浴澡時遇一年老僧人談次亦稱曾經患過外痔有僧僚告其用開水一鍋傾在一尺徑口小木桶内多入明礬溶化乘水火燙時脱褲坐在桶上烝熏一俟熱氣温度稍低就將礬水在外痔上頻頻而洗小有痛楚至水温微而止如是接連熏洗三次現已二十餘年居然斷根不發以上兩方均經醫治獲效輕而易舉同胞中有外痔患者盍一試之（乙種酬） 
道德 
[青年之箴] [  碧波]  
　　難爲成功之關惟奮鬭力可以攻破之 
不輕諾諾則必踐人約 
雖平居亦不宜袒裼裸裎 
視人物須愛護若己物 
姑息爲釀禍之媒 
謙恭爲青年惟一之人格 
勿侮人當侮人時須一思若被人侮則我將如何 
階級爲萬惡制度好青年咸應羣起剷除之 
一意孤行是違互助主旨 
失敗爲成功必經之軌道 
高潔自守雖貧何害 
青年如蓓蕾之花蓬蓬勃發當從建設上着力做去不可畏葸退縮與衰朽之老人相比較 
趨時之結果即顚撲 
延宕乃青年最可惡之弊病（乙種酬） 
[不患患] [  蔡行素]  
　　不患業不精患不能專 
不患德不增患不能修 
不患體不健患不能育 
不患困窮患無治生之術 
不患阻難患無兼人之勇 
不患不得財患不勤作 
不患不富厚患不積聚 
不患家中人口多患有坐食 
不患外侮不能抵禦患内部不和 
不患風氣不開通患不啓迪 
不患成績不顯著患不熱心 
不患人之不己知患無可知之實 
不患人之不我助患無自助之能 
不患無可乘之機患有機而不能乘 
不患無可做之事患有事而不肯努力去做（乙種酬） 
[西方格言（一八六）] [  謝介子選釋]  
　　迂緩致事難勤敏致事易（佛蘭克林）（ＦＲＡＮＫＬＩＮ） 
學識高者治人（英吉利諺） 
知足即爲鉅富（丹麥諺） 
言速於行（英吉利諺） 
失足以後即恬不爲怪（法蘭西諺） 
懶者與浪費者弟兄耳（英吉利諺） 
離小者大者亦不能活躍（德意諺志） 
兩犬爭骨第三犬攫之逸（英吉利諺） 
勞人易俶擾（法蘭西諺） 
惡人見惡於其親者（戴席突斯）（ＴＡＣＩＴＵＳ） 
法制 
[訴訟代理人之制度] [  瞽丐]  
　　取得訴訟上代理人之資格者律師其一也非律師而爲訴訟代理人必得官廳之許可方能出頭於公庭非若前清時之抱告漫無制限者也且代理人之制度祗能適用於民事不能適用於刑事蓋刑事當事人所負之責任實惟刑罰訴ＬＯＶＥ 
訟可以代理刑罰亦可以代受乎如白不能則代理人之不適用於刑事其理甚明故不獨對於被告爲然即刑事告訴人亦以其負有誣告罪之責任故不得委人代理（惟法人訴訟則否）至若民事訴訟雙方所負之責任純屬於私益範圍祇須當事人自願負責委人代理訴訟上之一切行爲官廳自無禁止之必要惟代理人之主張與當事人之意旨有違反時則仍以當事人之意思爲重所以依訴訟法之規定代理人有二種一曰全權代理人凡當事人之一切訴訟行爲無不在代理中二曰限制代理人凡代理人之行爲仍須得當事人之同意者也（乙種酬） 
經濟 
[别籍異財議] [  曙東]  
　　中國家庭之制多累世同居儼然一小社會其於尊祖敬宗收族之誼誠盡美而盡善矣然其間弊端叢生亦難爲諱見財則趨之叵鶩有事則避之若凂或則因口角起鬭致傷和洽且一族之中所恃以爲生者僅一二人餘者安享優游視爲當然浪費無度視非己物而道德之墮落依賴性之養成率導源於此且聚多人至成家易與社會暌隔互助之精神不振亦由於此非特此也子孫之不肖者恃家庭之富有不求上進則國家之游民日衆而貪吝之心亦因之而生已富矣尙不知足爲子孫作牛馬此貪吏武人之所以得財而不饜也由前以觀大家庭之不適於人生也固彰彰矣是則小家庭制度有宜注意者子孫成齡即令之别營衣食授室以後則闢地而居俾其自立然必相反相助相扶持則分猶不分耳苟父母暮年無以爲生則爲人子者必盡力孝養之是亦天地之常經人倫之正道不可以分居而遂怠也或父母在堂則暫同居亦未嘗不可而父母旣殁遺産可收歸公有以爲敎育實業之費子孫亦不得恃此懈惰矣若是則勤儉之風自洋溢乎國中而舊日家庭之弊率歸烏有矣然言之雖易而行之維艱吾願抱改革社會之志者急先起而提倡之後之人當亦樂效之也（乙種酬） 
雜錄 
[記一個人讀常識的批評] [  敬孚]  
　　前日余在南京旅舍中見一鄰號客執二十九日常識增刋隨讀隨加以批評其言頗足以表示本刋在社會方面之勢力兹錄之如左 
其人讀（貼用郵票之公民道德觀）之第二段自語曰（我亦犯此毛病此後應當留心） 
讀至（中暑的救法和預防）第五段預防法則語其同伴曰（君家後園寛廣樹木極多夏日避暑非常合宜我家則房屋狹小很不合衞生要想法才好）讀至（食西瓜之衞生）一篇讀畢沈思片刻曰（不錯）余揣度其人蓋曾犯篇中所云食瓜過多及方購即食之病面其矯正之觀念已因讀此篇而引起讀至問答欄除螟蟲法則曰（好則狠好惜難做到（此語甚無意識然即此可見常識之範圍應以普通人能解能行者爲限不宜稍涉高深玄奥如哲學使人讀之不解或所載方法繁重難行則讀本刋者庶可多得實益尙祈投稿諸君留意及此（乙種酬） 
問答 
[問孤兒敎育] [  醒儂]  
　　余不幸中道斷絃而又情深故劍不忍續娶以是遺孤頗難位置尙乞熱心慈善家敎育家指示方法感且不朽子女二人女年十二歲男年十歲均體魄堅强無疾已在國民校讀過三年或二年現因無人撫養廢讀余又因職業關係不能親自敎養頗聞敎會中有完善之幼稚園可以收養不知地點設在何處如有知其消息者請求指示其衣食敎育之費均有鄙人擔任通信處民國路福佑門外九十二號田醒儂　答宜送入可以寄宿之學校隨 
更正昨日經濟欄（朱香晚君講演婚式改良）原稿並不受酬篇末乙種酬字樣係手民誤排合亟更正 
[明清十大家尺牘出版定價一元三角]  
王陽明尺牘一册一角錢牧齋尺牘二册二角半顧亭林侯朝宗尺牘一册一角尤西堂方望溪尺牘一册一角姚惜抱尺牘二册三角歸震川尺牘二册二角 
吳榖人尺牘一册二角王　園尺牘二册三角半 
上海棋盤街文明書局發行各省中華書局代售 
 
