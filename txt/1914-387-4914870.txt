# 1914 - 387 - 4914870

 

Page 1

 
 
   
 
 

Page 2

 
 
時評 
[產銷併征問題平議（抱）]  
　　兩日以來滬商爲此問題人心激昂極矣雖然願雙方和平出之千萬勿動氣 
　　此問題之利害今姑勿深論第即上海總商會馬電（六月二十三日本報）財政部沁電（七月一日本報）兩相比較研究吾不能不認財政部諸公爲動氣矣 
　　總商會電不過代述衆商意見以新章煩擾請求緩行且請加重消耗奢侈等税以爲抵補詞婉而意摯而部電直斥之日豈容干預夫請求非干預也斷之日商民並無不利而責以傳諭開導如再會議阻抗惟該會是問夫曰並無不利應將無不利之理由剴切宣示庶商會得據以開導商家今僅此一句盤空硬語試問何從開導諸公平心思之當自覺措詞過火矣 
　　夫事屬請願儘有准駁之餘地而必爲是訑訑聲色積威之下何求不得吾所痛者以今日之時局與人心僅僅留此少數希望平和之商家猶欲灰其恭順之心而激其不平之氣失輿望而予他人口實其何取焉至滬商夙號文明不宜與袞袞者一般見解也 
[命令]  
　　七月一日大總統策令 
　　馬元章給予二等嘉禾章此令 
　　又令 
　　金掄元給予三等嘉禾章此令 
　　又令 
　　俞汝昌給予五等文虎章此令 
　　又令 
　　趙玉珩孫義珍給予六等文虎章此令 
　　又令 
　　吳士芬加陸軍少將銜此令 
　　又令 
　　據宣武上將軍督理江蘇軍務馮國璋巡按使韓國鈞呈稱警官勲績卓著請特加懋賞分别補充陸軍實官以資鼓勵等語蘇州商埠警察廳廳長石人俊於上年寧滬　亂該廳長與水陸各軍恊力防範嚴守秩序並籌集餉項勗勵軍警俾全城生命危而復安上海閘北警察分廳廳長徐國樑滬南警察分廳廳長崔鳳舞於亂事甫平嚴密布置偵緝亂黨迭破巨案均屬恪盡職守成績昭著允宜特加懋賞石人俊徐國樑着授爲陸軍少將崔鳳舞着授爲陸軍步兵上校以彰勞勩而勵有功交内務陸軍兩部查照此令 
　　又令 
　　安徽巡按使倪嗣冲保薦裴景福爲政務廳廳長呈請任命等語應准先行署理此令 
　　又令 
　　廣西巡按使張鳴岐呈請任命黃目明爲中渡縣知事應照准此令 
　　又令 
　　財政總長周自齊呈稱擬將僉事徐文　叙列五等等語應照准此令 
　　七月一日大總統申令 
　　平政院院長周樹模着免其覲見此令 
　　又令 
　　各省都督現經裁撤改設將軍所有統系權限仍適用前制定之各省軍政民政長官管轄軍隊權限條例此令 
　　又令 
　　茲制定巡按使委任道尹監督司法行政辦事權限暫行條例公布之此令 
　　七月二日大總統策令 
　　奥國皇太子大塟禮特派沈瑞麟爲弔唁專使策與典禮此令 
　　又令 
　　任命任耀武爲河南陸軍步兵第三旅旅長此令 
　　又令 
　　陸軍總長段祺瑞呈請任命黃振魁爲近畿陸軍第六師步兵第二十四團團長順照准此令 
　　又令 
　　廣西巡按使張鳴岐呈請將考試知事及格之陳贊舜任命爲奉議縣知事應照准此令 
　　又令 
　　陸軍總長段祺瑞呈核覆吉林巡按使請補防禦等缺應准以擬正之董蘭瑞崇善補防禦常有金喜補驍騎校此令 
　　七月二日大總統申令 
　　署陜西巡按使宋聯奎呈稱署留壩縣知事孫丕琛不候交替擅離職守請付懲戒等語知事身　民社職守所在豈容擅離該知事孫丕琛因一時患病不候交替輒行進省就醫實屬不知大體孫丕琛着交文官高等懲戒委員會議處此令 
　　又令 
　　廣西巡按使張鳴歧呈稱賓陽縣知事李炳垣串同賭棍廖紹華等開放花會私收賭規由馬子淸送交典獄何守珩接收朋分其於該縣屬境李乃村古辣墟等十餘處搶刦傷人之案均置不理捕務廢弛請付懲戒等語粤西賭盜之風向爲最烈全賴地方官從嚴禁緝庶可以革除陋俗安輯民生該知事李炳垣收規縱賭諱盜殃民殊屬罪無可逭旣經該巡按使查明屬實應即先行褫職交該省法庭嚴行訊辦按律重懲其廖紹華馬子靑何守珩等並飭該管道尹轉飭所屬嚴拿務獲究辦以遏澆風此令 
　　又令 
　　茲制定懲治盜匪條例公布之此令 
專電 
[北京電]  
　　鹽務署長張弧於前日赴奉張署長近與某銀行總理組織運鹽公司各曰華通公司包運准向蘆東借銷之鹽以朱某出各欵由某銀行借用現己批准聞包銷者爲浙人林春生巳訂合同 
[北京電]  
　　憲兵營以京報載張家口兵變事與警廳會商取締之法警廳主僅警將來不究前事 
[北京電]  
　　三城己决緩拆固因京商陳請亦有人以風水爲言者 
[北京電]  
　　審計院長丁振鐸聞於昨日到京 
[張家口電]  
　　此次兵變俱營長以下各官希圖發財縱之使然何都統己查明故將砲三營各軍官一律看守俟訊實均欲處以死刑 
[成都電]  
　　藏番連日攻擊十九族大有破竹之勢張使請胡督派兵並請餉械 
[西安電]  
　　聞陸督辦密查張鳳翽曁張雲山鎭守使由革命起身均各積財一百餘萬大不利於人口己將詳情彈劾 
[長沙電]  
　　因裁兵問題各軍隊稍有衝突進行非常棘手湯督巳電陳中央恐事將中止 
[南京電]  
　　政府劃分軍區問題聞巳解決昨電馮都督暫緩來京 
[南京電]  
　　財政廳改組成立共減裁員司三十餘人 
[南京電]  
　　財政部飭蘇省洋麵應照定例與華麫一律征税 
[南京電]  
　　韓巡按以江𡩋縣樊溥霖� 
勦蝗得力特電内部給奬鼓勵 
[南京電]  
　　代理水警三署長王維典限消歸併第二署趙鴻禧兼攝 
[南京電]  
　　韓巡按使以警察廳每年開支約四十餘萬飭王廳長極力裁減 
[南京電]  
　　巡按使委任新分發人員署理縣知事興化胡煥宗金山金猷琛江浦靳大鵬沛縣于書雲崇明劉光瀅蕭縣李時亮金壇楊光憲崑山何壽朋東台嚴綏之銅山王炎 
特約路透電 
[北京電]  
　　聞中比興業公司因某某兩使署反對業巳中止大約日後將變通辦法重行籌辦 
[北京電]  
　　俄使署及其他二使署乘機照會中政 
 
 
 

Page 3

 
 
府願贊成海關關税實徵五釐之　惟中政府須承認要求之條件中政府知馬凱條約有修改税則之權故不欲以讓與權易之 
[北京電]  
　　外交部付出革命賠欵其數如下國名要求之種數總計銀數英國二十二一一二五五四兩德國二十七五五○五二一兩荷蘭十四一六一一二兩俄國九八九八二一兩美國五一六八二七兩意國三五三○二六兩奥國三八四五○兩 
[北京電]  
　　巴黎行道會修道者孟培爾君及華僕二人兵士三人在巴塘裹塘之間爲匪所殺諸屍巳運至打箭爐外交部巳向法使署正式道歉上海主敎不肯收受撫卹銀袁總統巳發命令表示歉忱及命懲辦兇犯加意保護外人 
[北京電]  
　　日使署二等書記松平君巳任爲天津總領事 
[北京電]  
　　據華人消息張家口之搶匪巳鎗斃一百九十名 
[張家口電]  
　　近有兵一隊奉命由宣化府開往張家口外十英里之沙嶺村（譯音）守候火車一輛内載從亂之砲兵一百二十名即將諸兵押出火車鎗斃一處 
[張家口電]  
　　張家口逃出之搶匪若干人在山隘被拘鎗斃刧掠品恢復無多叛兵當夜似曾圖劫宣化府幸經當道先事豫防故得無事 
[廣州電]  
　　據詳細報告近今水災溺斃者至少萬人避難人民因饑餓露宿死者日衆賑濟計畫因乏經費及辦理不善故不能得力 
[廣州電]  
　　此間自一日起舉行牙醫大會定明日閉會到會者二百一十五人代表七省 
[東京電]  
　　台里森君己病歿聖羅克醫院日皇准内閣之請贈以卜羅利亞勳章 
[東京電]  
　　外交省法律顧問美人台里森君患麻痺症巳奄奄一息 
譯電 
[北京電]  
　　袁總統命令謂後此五年拘獲之匪均當嚴懲如匪亂之區距武員駐紥之地　　則民政官有便宜調兵剿捕之權並當將治匪情形每月報告司法部陸軍部海軍部司法部巳定吉林黑龍江新疆雲南貴州廣西巴塘數處爲罪犯流地 
[北京電]  
　　袁總統派駐奥公使沈瑞麟爲參與奥國巳故王太子葬禮之專員 
[維也納電]  
　　刺客泊林齊浦素患肺癆以無政府黨自榮據供塞京某會給以炸彈手鎗原　於巴斯利亞陸軍大操時行事因防衛嚴密而罷據官中消息此次同謀者共有十人分駐各處王太子所　一路樹枝之間亦藏有炸彈王太子隨員巳抵此間聞彼等曾言王太子决難生離巴斯利亞蓋刺客廣爲佈置宴會之案下曾發見炸彈二枚太子妃寢室中亦發見炸彈一枚且曾拘獲一婦搜出炸彈七枚王太子所中之槍彈乃以炸藥製成者 
[蕯拉桀伏電]  
　　擲炸彈者加白里洛維克供認乃塞國某會會員該會以開拓疆土爲宗旨云 
[柏林電]  
　　此間現設立中德友誼會其宗旨在培植中德人民之交誼扶助中國在德之學生 
員爲近在靑島大學任事之洛堡君及牧師斯乞爾慈君 
[漢口電]  
　　六月份漢口海關收税關平銀五十萬兩其數之豐前所未有前六個月内運出茶葉二十二萬六千擔較去年上半年增多四萬一千擔 
[鈕約電]  
　　羅斯佛君不顧醫生之言巳在畢孜堡開始政治運動且謂威爾遜總統所定之税則及取締特拉斯政策業巳失敗共和黨如承認彼之進步主義則彼擬歡迎共和黨云 
[倫敦電]  
　　英國平民議院保守黨議員提議增加非英國土地所產之茶葉入口税己由多數議員駁絶 
[柏林電]  
　　俄帝國議會巳准撥欵興造由萬疴斯克至恰克圖之鐵路 
要聞一 
[王治馨（六月三十日）（續）（遠生）]  
　　肅政史彈呈原文聞共分十餘欵皆指其任用某縣知事得銀若干計其總數約在七萬以上並證實以有經手過付之人可查有往來賑簿可調有藉藉衆口可證此命令中贓欵數萬並許酌提要證之文所由來也 
　　據外間所傳王之賣缺情形可爲駭怪武淸縣田載厚曾開芸香小班（即妓户）而現開牙行者也三河縣劉其勳王廣福斜街廣源照相店之主人也其所任用多類此而劉之被任也乃係五人組織一公司共同出資抽籤之結果爲劉當選出名而其他四人者皆跟隨而往俗所謂帶擋師爺者是也 
　　王之賣缺定價聞爲第一等縣五千二等三千三等二千有一人得二等缺花費三千者到任未及五日而所得乃至五千云 
　　又一知事某以急於收回本錢之結果無法可設乃賣通丐飯者往一富户索討富户予以黑米飯丐者必强索白米飯富家不與乃尋閙與其家人互毆即由伏兵之差役一併帶到縣署先將其子管押判罰八百元而錢方到署爲其帶擋之師爺門役所朋分某又更將其父拿押判罰一千以入己其黑暗至此 
　　余律師也因職業上之關係前數月巳得聞王之流風遺韻於一二一日有一和尙來商謂彼爲某縣某廟住持前淸時無故被革巳有回復之禨會而某知事得一劣僧之錢硬將此劣僧認爲住持彼乃無法巳運動順天府尹（王任内）科員某囑託某知事爲之開復此科員需錢若干此知事需錢若干渠因無出乃丐舖保書立借據寫立一種條件付之契約云俟小僧回廟住持後卽如數照付等語不料以賒賑而非現錢官司大輸請余爲之昭雪余以其事太穢却之又余因某種關係知王在任以賄賣之故竟將　裱糊匠之子任爲科員 
　　爲王賄賣經手之人外間皆指其科員史博泉史係舊日書辦於此等商業極精故得爲王之軍師現巳在逃 
　　順天所屬二十四縣王所以得賣出二十二縣者則以其時四月考試知事之故王得將所屬知事一律送考而於其間騰出空缺以做生意而又恐舊知事考取及格不能不回任也乃籌得一極妙保險之法其法即故意延玩保送令舊知事不能如期赴考有一知事某之父在京爲京官知此情形乃爲其子逕行報考故此子卒得入試而及第於是新舊兩令尹之間遂致大生衝突 
　　王之秘書爲郭則泌潘毓桂二人潘爲經手辦理陳周膺案頗有力之人現巳被拘而郭爲政事堂參議郭則澐氏之諸昆現方新任參議政秘書昨日方隨同入覲其有無關係不可知也 
　　命令發表在六月二十七日而王之被拘在其前一日上午十時由步軍統領衙門派其舊屬游緝隊隊員張樂斌持名片往見張具述來意謂署中恐派他人來未免囉唣以余係公舊屬故來相邀王問原因如何張答不知謂恐怕係霸縣一案所牽連王謂或者有别的緣故麽張答或未可知乃由所帶兵警擁率而往及至提督衙門江朝宗氏乃出總統命令示之王一見無言謂可否准我回家料理料理江許之令兵警隨往王一到家即打電話至郭則泌處告以此事謂我須去否郭答此不能不去乃仍由兵警帶回看管在司法科王素吃鴉片知者頗爲王慮之 
　　王離任前數日所運鴉片一萬餘兩爲良鄉扣留潘毓桂爲乞情於新府尹沈金鑑氏沈不許命人往查而烟巳不知去向問其所往則云巳送往王府尹家現此案亦尙未了 
　　王爲某官時曾將順天一年房捐呑沒欵至二十萬乃將全數屯買天津地皮意其地不久可作車站故盛營新屋以　大利及車站旣建乃離其地五六里其計畫全歸水泡其爲北京總監時以範圍旣小而北京巡警甚有紀律統系王險於任用小小科員小加手脚外於孔兆培之組織乾果公司頗有染指對於高子白蔣尊簋等所辦之電車公司頗思躍躍欲試而未遂其意故無甚劣跡可尋 
　　民國成後王赴山東一帶頗思勾結黃興一派以圖富貴趙秉鈞氏以百計令之來京故王之到京乃在民國二年此時王己混入國民黨乃利用黨報極力排斥其時外城廳丞治格而鼓吹自己之功蹟與手腕故乃得爲廳丞前函記王在前淸時曾爲北京廳丞者誤）記者向不喜記載此等齷齪事蹟茲於王爲破吾例所以表見此輩之魑魅魍魎於一二而深慶大總統今日此舉爲釐然有當於人心也 
[一片邊陲狼禍聲]  
　　洮州刧灰錄 
　　楚報洮州老城　信云白匪旣得岷州即進窺洮州新城城中人民聞風先逃或入鄉或赴洮州舊城匪至見剩空城一座卽直撲舊城旋於五月二十五日晨間下之初老城人民拒匪頗力匪故怒甚入城後大肆屠殺人畜皆不獲免有婦孺數千人避匿二淸眞寺内匪至縱火焚之有欲逃出者悉爲鎗斃故不死於火則死於槍彈數千生靈同歸於盡城内之屋多遭焚燬罹難者不計其數其圖逃出城外者則多遭踏死致城門一帶積屍高至數尺城外商店燬者亦夥死者較城内尤衆敎會亦多被劫掠損失甚巨匪離此間似甚怱遽所備食物未及食畢道旁且棄有刧掠品此可知其必有故也城中武員或死於鎗彈或死於火窟匪仍由來路退走過新城時復縱火焚屋敎堂及福音堂幸未波及洮州各敎士見事不佳均南下渡洮河入山勾留一日乃更進與素識之藏人同處聞匪確巳他往始敢回城匪由新城取道再至岷州時一路蹂𨈆頗甚岷州敎士復先入山留駐三日� 
匪於第二次抵岷州時仍以劫掠焚殺消其光陰繼乃東竄不知何往逮官兵行抵洮州匪去巳一星期矣顧官兵不求濟助吾人受難之城而反以魚肉人民爲務此則令人百思而不得其故者也卓里（譯音）敎會曾爲土匪所刦各敎會及各敎士雖皆大遭損失幸諸人均保無恙匪離洮時曾於城垣張貼告示二紙以宗旨揭告人民（一）討袁賊（二）設完美之政府而求治安（三）拒之者必受禍當自責勿尤人（四）勸民隆順（五）其領袖曾與日本聯合舉事（六）擬舉某某爲總統（七）巳派人分征各部出此告示者乃白郎也 
　　天水痛定談 
　　字林報秦州通信云六月二日白匪出現伏羗伏羗距此（指秦州）僅一百二十里於是民衆大震嚴扃各城門登陴防守伏羗之官兵不滿三百人曾得民團之助陷匪危地殺匪百人匪旣受挫乃渡渭河佔據距伏羗北九十里之秦安縣城中人民早巳　眷運物逃匿山中僅餘空城故不能名曰劫掠匪乃進至淸水至是吾人始爲心定然巳受驚一星期矣據傳匪之舍秦州前進因前次曾於秦州失利死匪首五人白狼之叔亦其一也此問曾獲匪數人悉經鎗斃據供白狼之腿口曾受傷今日（六月八日）聞匪駐邊界之光山（譯音）或傳巳入秦省鄂兵若干曾過此間預料尙有若干將由徽縣過此他日若能紀述白匪蹂𨈆隴省詳細情形則徒足暴� 
露官兵之無能而巳聞毅軍統領趙倜將來此受納贈銀其部下軍隊仍駐秦安若輩勤尾匪後相距若干里一路亦以搜刮財物爲務 
　　老河口警報 
　　楚報老河口通信云者接龍駒寨電音寥寥數其文曰狼來速備交涉局今吾人赴西安又接巴克君由荆紫關來函謂巳啓程來此今日（六月十九日）有送信專差抵此謂龍駒寨荊紫關商店均巳閉門或登民船或赴鄉間此間兵力單薄謠言頗盛民心惶惶殊爲可處昨日開來官兵二百名今計共有四百六十名匪至焉能爲禦黎天才旦夕將率各處可撥之兵開往鄖陽鎭守防堵白匪竄入鄂省當道調黎前往該處足見亦知大局阽危否則目下漢水一帶尙未安靜必不調黎離開荊州也 
[參政院開幕之議題]  
　　追請承認 
　　參政院之趕速成立蓋爲解决一切法律問題而起聞政府於參政院議决議事規則後其首先提出之議題（一）爲請參政院承認無國會期間内所頒布與法律有同等效力之各項命令蓋國會消滅以後政府爲一時權宜計所頒布與法律有同等效力之命令頗不爲少今擬一一提出請求承認若參政院承認爲合宜則即繼續有效否則則由政府另提法案交院議决（二）爲請求承認緊急命令之件此爲國民黨解散後國會不足法定人數不能開會新國會無從發生政府乃以緊急命令處分國會另行召集政治會議以發生約法會議由約法會議發生新約法由新約法再發生今日之新國會此中手續其國會消滅一節於普通法律微有不符然外洋各邦政府於事變非常之際而以不規定於憲法之緊急命令處分之事亦不爲少聞政府中人近在查取各國似此情事之先例以備提出參政院而請其承認云 
　　總統任期 
　　又有一傳聞云參政院開幕要案將爲修改約法中總統任期之件蓋以約法中總統任期祇定五年雖得連任而必經一番手續不如將此項規定改爲十年得再連任但此事係聞傳聞將來果成事實與否尙難必也 
[西帮票莊債務事之一夕話]  
　　昨有票商某鉅子論山西合盛元票莊事云該號開設於百餘年前向來營業取開放主義故東洋各埠均有分莊信用著聞獲利豐厚辛亥歲武漢軍興全國騷動因商務之蹂𨈆受牽連之損失直接間接爲數至鉅惟該號去年曾通盤� 
計算欠人者共一百六十餘萬人欠者則有二百餘萬之多兩抵赢餘並無虧空然其倒閉之原因則由於人欠者收討不易欠人者催索頻來以致一敗塗地不可收拾良可慨也目京莊被控後地方廳關提祁縣總號各莊之夥聞之均巳分散逃避亦有獨飽私囊者亦有淸廉者雖有人欠無人討索指提總理郝克凝等到案乃郝克凝因有嗜好特令副理事李苞代往旋即與京莊執事閻紀元同被拘留後由總商會指派票莊商會代表人侯垣馬聚英赴廳保釋回號淸理一切債務以爲　持商業之計查票行習慣無論分號若干均由總號指揮完全負責郝克凝初本被傳之人所有全盤產據均在伊一人手中乃始則託故不前繼則旁觀坐視李苞代其赴京原冀源源接濟勉力支持誰知函電交催迄無答覆嗣經李苞親冋老號面懇維持仍置不理閻紀元留京靜候數月資給俱無不得巳亦馳回祁縣繼續求援乃因總理之昧心致出脱身之下策使郝克凝當日稍能分出財產顧全大局閻紀元李苞均屬深明大義之人何致棄保濟逃自毁名譽頃者郝克凝巳被侯垣等尋獲交案當比閻李二人更生效力若審廳能嚴行訊追則各債主之事自有着落卽商會原保之關係亦可早日脱離矣近聞審廳仍限令原保回祁找人殊不知閻李早己遠颺即使找獲亦不過永久覊押於事何濟蓋變產還債均非郝克凝不能辦到也總而論之此案之木末係合盛元字號之倒債與總商會團體之保人絶非純粹個人之關係况侯垣馬聚英一爲日昇昌經理一爲存義公經理在京本商會均有重要職務使長此找人在外會事紛繁易人接辦恐於本商會前途大生阻力云云 
[雜評一（抱）]  
　　可喜 
　　今年上半年漢口茶之出口額較去年上半年幾增至四分之一而英平民議院增加非英地產茶葉入口税之議案幸獲打消此奄奄垂盡之茶商或者生機尙不至斷絶苟及此時改良整頓夫豈無望願吾國人注意此報告也 
　　可畏 
　　奥太子及妃被刺案此暗殺黨徒處心積慮竟宣言太子此行斷難生離巴斯利亞據所發見妃之寢室有炸彈焉某婦之身有炸彈焉宴會之桌下有炸彈焉甚至所過一路樹枝之間皆炸彈焉徧地荆榛漫天矰繳此靑宮伉儷萬死不得一生矣而其禍實一秘密會社發之慘矣哉亦願吾政府諸公注意此報告也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[英文京報論張家口兵變之原因]  
　　張家口兵變之事巳發生一星期矣昨日英文京報　著論批評對於中國軍隊頗多不滿意之詞詩曰他山之石可以攻玉爰譯述大意以介紹於國人該報謂今日本報（英文京報自稱以下仿此）貢獻讀者以張家口兵變詳細之報告該報告係得之本報上星期五所特派之通信員也該報告所載甚詳盡惟不明兵變原因之所在然兵變原因即叩諸都統亦不悉其有令人注意者即此次兵變確與黨人謀畫有關係也據聞當時原擬在張家口歸化城及其他地方同時起事觀此則包頭之兵變亦大可研究矣包頭兵變雖未公布但數星期前政　極注意此事當包頭兵變之時歸化城一帶何等不靖馬迹蛛絲在在可考致令當地商人乃合醵重金以買軍隊之不變嗣今以往其能不再　革命之禍與否吾人此時良難預斷總之邊疆不靖實爲不可逃之事實微特軍心之不足恃即以中國約束軍隊如此寛弛致使兵士横行無忌騷擾民間亦大足爲閭閻之害匪微此也一遇禍發往往抵抗巡警反攻長官故今日之軍隊實爲中國之大惡物而寛待亂兵使十日内能照常回營不加懲治甚非所以善後也今日所可慮者即一般將校蒙蔽總統互相廻護甚至揑報勝仗以虚爲實設無外人之報告恐政府對於官兵進剿白狼情形迄今尚莫名其妙以中國軍隊戰時旣不滿人意平時亦汚點甚多恐張動野蠻之行徑古墟台慘殺蒙人之悲劇亘數年而不忘吾人只能名此等軍隊爲貪狠之怪物無靈魂之團體而己 
[山西防亂紀]  
　　六月念五日太原鎗斃黨人三名王長順田得勝寇雲卿供認謀亂不諱近日岢嵐甯武崞縣一帶捕獲從匪數十名分别解省嚴訊匪情及就地槍斃並在潞安捕獲陳彩章黨羽中要犯六名業經解省嚴訊據供陳有快槍六枝來福槍四十餘枝榆木砲十餘萬按榆木砲係陳匪慣用之物長七尺許口徑六七寸昨年楊芳圑鎭守使即中此砲而逝黨羽約有百餘人自客山　散後即分竄浮山翼城該匪首左　中子一粒近日潰爛伏病己由都督府函請民政公署派專員密拿又蒙匪白玉綠帶匪千名南犯巳由馬團長開　帶隊擊散晋省陸軍只有混成一旅較前淸時代尙少二十六營防河軍隊頗覺不敷都督不得己分爲三叚各設長一員由都督府參謀副官等擔任並借巡防之力監視渡口尙能得手軍警執法處馬處長君　辦事嚴厲卽黨人亦多畏之者加以近日鎗斃三二十名之後店中閑人據警察廳長之報告校前少七百餘名當戒嚴時警察廳長每夜巡街情形頗爲緊急省中住兵之阨要在鼓樓上住兵一連可以高制下並中城在十字路面可以鎭壓全城戒嚴時趙少將　文親帶都督府衛兵終夜巡查並晚間即宿於樓上此鼓樓之兵雖少實足以鎭壓全城刻下地方安謐人心漸定匪徒不難逐次肅淸矣 
[名人談話中之政治與文學]  
　　嚴範蓀之復舊説 
　　京報某記者昨訪嚴範蓀氏其所談話有足記者錄如下　曰余性好靜然山水佳處輒流連而不能去此次歐遊全爲一人遊與而發非有他項目的去時由西伯利亞經聖彼得堡而至倫郭歸則於莫斯科小作勾留蓋亦　彼都文物欲親歷其境廣耳目之見聞耳欲環游地球尙有志而未逮也鄙人於政治殊少閲歷不敢以鎗衣學製致有傷錦之憂大總統謬採虚聲必欲躬　政務鄙人再三堅辭不敢應命凡此皆所以藏拙而非有意於鳴高也今日國勢危險爲從古所未有非得全國信任之人物以大力維持之前途正不知所届前日面謁大總統所言多個人交情無足爲外人道者而有一言當爲全國上下所共諭者卽棄新復舊之言爲局外人所悞會是也今日政局就外面觀之似有復舊氣象不知一國當大變之後非先復舊軌而驟欲大肆更張徒紊秩序損元氣而斷無成功之可言必率由舊章循序漸進然後可以期達於目的之地今日一般人所謂復舊者乃當局之苦心孤詣定爲他日求進之基礎者也天下事皆不可以驟而幾不求其本而齊其末則本實先　枝葉未有能茂者也 
　　葉德輝之文藝談 
　　昨有日人某君往訪湖南名士葉德輝談及文學戲曲之　據葉君談云説文爲一種東漢人實學不可以鐘鼎銅器篆籕目之研究此書最要之門户前淸乾隆時儒者似猶木知分别此種學間日本人亦罕有精造者然其學甚難鄙人於此巳研究三十年矣至於劇曲學問亦極難恐不能輸入日本蓋中國人情風俗方言皆與貴　俱有異同不能僅如詩文之同文也王國維有曲考十得六七然在貴國人則恐難洞曉其源流云云 
[移出龍泉寺後之章太炎消息]  
　　章太炎近由龍泉寺 
　　移居内城徐醫長家聞徐醫長之接待太炎原由受當局之囑托徐家頗有庭園太炎居此較之龍泉寺中其苦樂不啻霄壤也太炎初至徐處頗漫視其人旋隨筆書中國舊醫書中病案十條藉以考徐徐悉答無誤乃始與具賓主之禮徐爲人頗有學問家藏醫書甚富聞太炎近日對人論學頗以爲漢學不如宋學以後將一意從事宋學云太炎向專漢學今忽作此語豈所謂晚年定論耶茲錄太炎門人黃節君求李仲仙介紹當局請視太炎書及李氏介紹書於左以告世之喜太炎者 
　　黃節之致書 
　　仲仙先生執事節不自　無賈生之謀　以章炳麟禁錮陳書明廷雖繫累未釋而許以善遇　　弗遏胡君誦述謂執事承總統意用示裁剳公言大信度無難於章炳麟也使其從容詔獄臏脚著書殆亦無如何矣節以正月南歸越春及夏聞章炳麟移置龍泉寺而梏察綦嚴概絶省視則深自疑惑蓋以曩聞何爲反汗如是旣復入都又聞非得警監符輒屏勿予見是以經月無繇通　比讀邸鈔知章炳麟槁餓就絶遺書家人收骨與其纂著其言衷痛殊常巳又聞舁送内城徐醫長家不食且數日而節丐符警監及其未死欲就一訣迄不見許竊維朋友急難救視之義人情所同　被疑危　他他　於其罪謗弗克爲謀全免病殆面臨訣猶梗誠未　　日之信召節甚痛之伏維執事始終察節愚戇願文假一言使節得省視章炳麟獄中掇拾文獻以待來者至其所學殊絶倫類嬰疾甚之亂宜無十世之宥則節何怨焉臨書屏營惟敎不悉黃節頓首六月二十日 
　　李君之保函 
　　匆促啓行復勞走送展輕望遠彌覺悵然此來作客長安相依較久推愛尤多冰雪肝腸惟公爽露古稱患難堅貞之士不遇盤錯奚吐精英以今日世風披靡人才淺陋必如左右者乃可與言天下之事而窮當世之變惜部區鞅掌所領至重不得時時握晤臨去思之同增悵歉耳弟再來觀國閑散自由能通襟懷何勞引避入都之期雖不能决而早遲必踐來去隨心此誠如鄙人答公府使者之言來者不必盡作官不作官者亦未嘗不可來打破近日社會之心理或可以風示末俗並以自見其眞也黃某弟雖未晤其人皆言其敦品力學素有淸譽觀其文彩亦非僉任今來函欲一見章太炎無非文字淵源有以慰勞無害於事其函弟屬同鄉某袖交足下閲之自悉梗槪弟巳倩人轉告黃先生俟得尊處許可乃往弟可爲此人保証請預屬守者如黃先生往見（黃氏文章領袖非飄泊無根之士同鄉某深知其賢）可令徐醫目陪晤太炎均有一二次文字暢談於太炎痼疾有利於左右責任减輕似均非無益之舉故鄙意敢爲贊成匆匆留箋不盡欲白弟羲再拜 
　　太炎之自述 
　　黃君於二十六日視太炎於本司胡同徐醫宅中坐談四句鐘之久據云太炎比去年消瘦惟精神尙佳自述四十日間四飯二粥餓仍不死乃於十六日遷至徐宅刻下監視之警兵巳撤音信可通照常進食言次并縱論史事娓娓不倦云 
[北京强姦案之奇聞]  
　　日前内左二區馬巿住户張姓某甲以經商爲生計早年娶妻某氏貌頗美婦德尤足多寄寓于馬巿者有年矣里巷均無間言伉儷之情亦篤除妻外别無親屬又未雇僕役前月出外托其妻于同寓（寓前進）之邱振升邱固與張有戚誼以醫爲業因張某之妻貌美早巳垂涎自甲去後邱尤無忌時以言挑之某氏佯爲不知者久邱復以數十金購得妝飾品相贈某氏嚴詞拒絶邱憤甚且聞甲將返京情急于日前某夕直入某氏臥室明言來意某氏即惡言駡之並呼救者屢以僻處後院街鄰無知者邱老羞成怒而出某氏旋即閉門將睡邱忽持短刀斬關直入强迫執行某氏以徒死無益忍辱從命時刀仍在邱手也事畢邱困甚以爲某氏身巳被汚必無他虞對某氏直言商害某甲及己妻之計某氏因故作媚態以言餂邱曰妾身巳屬君聽君所爲惟刻巳更深君復憊極盍將刀交妾而安睡乎邱如其言而噯呦之聲恨駡之聲刺剚之聲同時大作邱家中人前往探視則邱與某氏均赤身在床邱胸腹際巳成蓮蓬之式于是又雜以號哭聲爲該叚巡警所聞急入查問某氏乃徐徐穿衣向該警等歷歷陳述並云殺人是我我即到案云云該警等當即驗明死者實受傷三十二刀現巳由警廳將此案人等轉解法庭矣 
[川省邪敎遍地]  
　　唐明皇 
　　日前華陽縣知事唐樹勳在白馬灘拿獲唐道士劉廖氏及游河太一案現巳判决唐道士游河太巳於前日處斬犯婦尙拘禁訊此案時唐道士供詞極爲奇離照錄於下以博一粲唐道士供新津岳店子人年二十二歲早年在眉州麻衣觀出家供的菩蕯稱爲老母是葛仙山的老先天老母宣統三年暴動時老母託夢説唐道士你是眞命人主我當不起答禮游河太華陽白馬灘人就是那年暴動時認識的他屋内供的先天宗師牌菩蕯極爲嚴令老先天老母喊唐道士爲唐明皇帝劉廖氏爲唐明皇后輔助事成好坐天下我與游河太是一股約定别股舉事我們才動手那時分執天下旗子是我想的將字旗帥字旗八卦旗是旗子上子旗要寫五個方够才寫三個尙未寫齊十四夜在游河太家歇與劉廖氏同床睡臥睡的牀邊中間睡一娃娃劉廖氏睡的床裹並未瑤台暗上羣玉偷游那知難星發現十五日被團保查封拿獲游河太劉廖氏與我搜出布旗府書証物一並送案是實聞所搜獲旗面上書中華天正國法定乾坤九字云 
　　少林敎 
　　日前城口縣知事羅本持具呈川巡按請嚴禁少林邪敎呈云接得香港油蔴地尖沙嘴五十四號鍾翰來函内寄傳道簡章一則核閲條件有醫道還元運氣行功六丁六甲飛刀挑劎先天大道等語確係提倡少林邪敎圖謀内亂查前淸時代傳習少林邪敎省分實行叛逆人民塗炭受禍最烈爾來川省邪敎盛行如靑蓮白蓮紅燈八卦等敎先後發現非止一隅今又傳入少林邪敎如不先事預防嚴行查辦將來爲禍不堪設想知事檢閲函封其名雖由香港傳佈而油印實由成都發交想成都必設有秘密機關以爲煽惑全川之基礎恐此項函件不獨專寄城口應請大府揀派得力人員秘密偵探亂黨機關究設成都何地務懇飭屬認眞拿辦以遏亂萌再者查此項邪敎機關發源香港蓄謀叛逆必至禍延全國可否會同都督電呈大總統預爲查辦以杜亂黨機關而安國祚不勝盼禱之至云云聞當道巳一面電呈中央一面飭屬嚴拿矣 
　　朱天元 
　　日前本平縣白巖洞地方有敎匪朱天元者籍隷河南聞白狼在陜猖獗卽乘勢聚集匪徒數百人自稱係大明朱氏之後應登天寳愚民爲其所惑相率盲從勢燄洶洶東鄉張知事敬中聞之以爲誼屬鄰封難以漠視親率警隊星夜馳往即在太平所管地界鷹臂場拿獲該匪右將軍龐大牛與假娘娘徐陳氏旗符章証據確鑿當按軍法處决以寒匪膽該匪首朱天元聞耗立逃嗣又獲其左將軍孫茂林亦巳禀請處决矣今又獲其内務大臣侯一精到縣不日亦當處决矣 
　　靑蓮敎 
　　近日墊江太平會理等縣邪敎之風最甚川巡按署昨發布告剴切開導略謂照得傳習邪敎即屬不法亂民墊江太平會理前有邪匪潛身先後立予拿辦均各明正典刑足見邪敎匪黨斷難苟免倖生至於靑蓮邪敎妄言養性修眞處女迷信邪　往往不肯字人暗室坐禪唸佛男女雜𨖼不分尤屬有傷� 
風化敎育應責家庭父兄管束誠勉母任子女迷沉並責團保嚴查有犯密報廳官倘敢縱容徇庇併究决不容情其各回頭猛省速速改過自新違則拿案嚴辦特先告誡諄諄 
[川省旱灾中之神像出現]  
　　川省丹稜蒲江等縣日久未雨旱象己成禾苗雖巳栽插而未得雨露之霑濡甚多枯槁且至土焦井涸四鄰農民多有沿山尋水而不得者現狀如此人心大爲惶恐設壇祈雨己覺無靈聞該地屢被匪擾瘡夷未復今又罹此天災其慘情不堪言狀矣省垣北關外紅苔坡一堰塘近因久旱未雨遂致積水枯竭鄰人恊議值此無水之際可再挖深數尺以便積水昨日忽於泥中挖得石鑿神像大小數十尊土人深以爲神奇如何安置未敢自主遂呈報華陽縣公署奉唐知事批云此舊有神像想係前毁廟宇所埋掩者今旣由土挖出着仍埋入土中毌許設壇安放違則究辦云云 
[湘省水灾善後近聞]  
　　湘省大水成災其一切困苦情形屢誌前報現在水勢雖節次退落祗以來源未絶而下流壅滯宣洩爲難故消退極爲遲緩西門外一帶河街仍有未盡退出之處竊謂此次大水雖較前淸光緒三十二年略小二尺而區域之寛時日之久則又以此次爲最現官紳正在設法賑救籌辦一切善後湯巡按以灾情甚重際此公帑奇絀之時亟賴紳商爲之恊助己通令各縣知事勸導士紳共籌賑撫並擬定奬勵章程如士紳捐欵放賑或減價平糶在千元以上者特别從優奬叙其在六百元以上者受一等奬四百元以上者受二等奬二百元以上者受三等奬百元以上者受四等奬百元以下者受五等奬均由地方官將其姓名事實詳報聽候叙奬日昨湯公接到中央參政院湘籍參政熊秉三袁海觀王壬秋蔡松波四君來電謂巳募集賑欵五千元合之四君捐欵約共萬元不日匯湘以資賑濟又湘省政務廳長陳豪生君於二十五日邀集署内科員以上人員在辦公室會議擬將各員六七兩月薪俸提出四分之一作爲賑欵衆皆贊成又警界中人發起捐薪助賑辦法除張廳長另有特别捐助外其秘書長科長署長督察長各捐月薪十成之二科員督察員隊長署員各捐月薪十成之一五僱員以次各職員各長警則隨意樂輸約可彙集千元之譜又前湘路總理陳佩蘅君獨力捐助一千元湘路股欵淸理處全體職員亦按夫馬薪水分别認捐及將該處經費節省共湊一千元以供災後醫藥之用又東長街基督敎談道所某牧師將該會餘存慈善欵項三千七百餘串購辦米糧設立長沙基督敎恊濟會以資恊賑此外尙有女界助捐以及紳商軍學各界籌捐放賑者不一而足至警察廳衛生科則以水災之後必有疫癘發生如黃腫瘧痢等症巳經購備各種藥物隨時發給並將療治方法印刷張貼以保全公共之衛生又警廳爲防疫起見分派淸道垃圾等夫於水退之時速將沉澱汚穢等物掃除洗刷並將各處溝道一律疏濬以期淸潔又購辦石灰酸漂白粉調和淸水分赴各災區按户噴洒以除濕毒 
[江西鉛山匪亂駭聞]  
　　前月安仁縣地方相傳有十一齡童子隆準重　且兩手埀膝一般匪徒藉言眞命天子出現咸隨聲附和號召黨羽希圖蠢動曾經知事將該父母拿獲訊辦惟該童早爲伊黨湖南老負逃至石塘和尙坪（鉛山縣屬）盜藪地方匿居邇來附和者巳達二百餘人日前因憲兵拔隊赴省該匪等即乘勢散布謠言有黨徒二千餘人訂於陰曆𨳝五月初一祭旗起事該處商民紛紛搬運至昨晚該匪果然暴動在石塘街與警察交鋒警察嗣以子彈用盡各自奔潰分署長許家鯤亦跣足逃至縣署於是該匪等更肆無忌憚焚去警署商會及紳董祝玉波之住屋又殺斃居民二人（一係警署裁縫一係迎接洪匪者）到處搶刧今晨復結隊至鉛山並轎抬該童入城有大旗二面上書開國元帥正明天子八字各匪均手持白刃鳥鎗過山龍等器械蜂擁至縣署破獄劫犯幸　知事聞風早巳齊集警兵埋伏該署兩旁見匪至即放槍攻擊當斃匪五名該匪即時鬨散沿路執刀亂殺並傷及高等小學生一名城内幸未大遭蹂𨈆河口鎭得告急信電即派警兵二十� 
餘砲船兩艘往會剿商會亦開會提議請緝私局勇並由各舖户派丁一名組織團練合力防護矣 
[贛省公署改組後之新政見]  
　　戚巡按愼重案卷 
　　江西戚巡按使現以向例各知事交卸除尋常各項案卷造册彙案移交外所有命盜及外交曁關於章程一切緊要卷宗均應專案移交後任以資接洽乃自改革以來知事一聞交卸則視一官如敝屣棄之不顧科員亦若鳥獸散其於本雀任内一切案卷不知整理未了之公事不知交代使後任無所措手事機因之貽誤言之殊堪痛恨特飭各知事遵照嗣後凡遇交卸務將經理案卷照章移交如有緊要案卷並不專案移交及雖移交而案卷並不逐一編次致有散亂使後任無可尋檢公事因而貽誤者該知事與科員卽使卸事應由後任呈請本公署從嚴追究以爲玩視公務者戒 
[王廳長注意印花]  
　　江西財政廳長王純以印花税一事迭經詳請巡按使飭令警廳會同商會勸諭實行惟查滬漢各商對於此項印花尙未貼用本省商界不免有所藉口特西詢江蘇財政廳有無妥善推行辦法詳細示復俾便照行茲得函復蘇省推行印花税前以商界最關緊要當經會同民政長在省公署召集商會及典業公會總恊理策勵勸導現巳實行購貼典業亦於七月一日起一律遵辦等語王廳長接函後當以此項印花税蘇省商界及典業現巳先後實行本省亟應照辦事關新税未便延攔業巳轉請商會邀集各商剴切勸導定期實行矣 
[奉天法校牆外之炸彈何來]  
　　近來奉天省垣人心安謐毫無其他變動不謂於上禮拜五夜間驟爾轟然一聲不知來自何所有疑爲炮聲者有 
 
 
 

Page 7

 
 
　電　炸裂者不知實爲法政校南牆外之炸彈暴發聲也茲將其詳情調查如左 
　　是日約夜間十時後法校人員衆將就寢突然轟雷一聲樓房爲之震動皆向外趨視見前院南牆西頭牆根洞穿一大孔約二尺　　外電燈杆由根折斷倒墜牆内碎磚飛至兩丈以外講堂窗之玻璃多被震碎擊壤者其路南之客棧及附近居户窗户亦多震壤受驚不少 
　　　時法校學員因放假之故有擬於下日起程回家者乃令堂役赴外購物該堂役由南往北行至東胡同口陡見電光一閃高至二丈繼聞轟然一聲有一飛磚打至腿部遂反步南奔避去未及於難其猛烈可想矣當炸裂以後聲聞遠近於是該區警兵及守城陸軍羣往巡視逃憲兵營督署衞兵繼到張都督亦出外巡視一週惟其時尚不知何物炸裂也 
　　諸人查見電杆折碎羣疑爲電瓶炸裂所致遂用電話通知電燈廠來人驗看迨派人來時據言電瓶無炸裂之理遂更覓發聲之由當電杆與牆距離之間發現零碎洋鐵片並鐵絲藥線多件始知爲炸彈暴發後更拍一照而去第二日晨經法校人員於其旁覓得洋布手巾一條碎裂甚多惟不見火燃之痕現該巾存在該校次日早晨該校長關果臣赴公署面見張巡按報告一切並將炸彈之碎鐵片及藥線等呈察後復　詳文呈報 
　　翌日十　敎育課長莫月樵警察廳長宋墨林到該校驗看一切下午三鐘時電燈廠長張子愼亦到堂查驗並令將壤電杆移去易以新者 
　　此次炸彈轟發頗爲一難解問題法政爲講學問之地當不至招人嫉視其必安置於法校之南牆及電杆之間者或謂校南牆外爲一不甚通行之胡同十鐘後警兵撤崗行人甚少故取此地點一也或謂施置於電杆之間以便電杆一折電燈走火可逞毒手幸此間電線皆護以象皮及絲線故無走火之虞至施放原因有謂其假以擾亂者有謂或有人經手鉅欵花用罄盡假此爲報銷之計者有謂或黨人私造炸彈假此以作試騐者然皆無實據警廳職司所在從事偵探不難水落石出云 
[中俄間之新交涉]  
　　國界 
　　哈爾濱函云中國黑龍江省與俄國國界毗連處曾於前淸宣統三年經兩國派員會同劃淸於是年十月十八日立有界約並繪具詳圖滿洲里站地方實係我國領土乃駐哈俄參謀處陸軍大佐日達諾夫氏日前忽邀請各界俄人開特别會議謂中俄交界應在滿洲里站以南十俄里地方將要請會同華官重行勘定 
　　主權 
　　一面坡函云中東鐵路佔用地屢經俄人展拓坡街華界幾被佔盡所餘者僅西隅零星數户而巳良以歷任交涉員不知保守主權任令俄人勘劃以致界線曲折易涉含混越界搜查烟賭嗎啡等事時　所聞交涉員從未　出而阻止地方紳商　請謝交涉員自行嚴禁以杜外人越俎而謝君以國勢屑弱爲言堅不肯與俄人交涉云 
地方通信 
[鎭江]  
　　警費就地徵收之通令 
　　各縣屬所辦之巿鄉警察經費定制向受省欵補助近聞丹徒縣劉知事接奉韓巡按來文以省欵現須留作編練警備隊之用所有各縣應領之巿鄉警察費自無暇再予給發定於陽曆七月一號起仰各該縣知事自行設法就地徵取以維警政云云 
　　鎭郡旱象巳見 
　　鎭郡入夏以來兩月不雨亢旱異常各鄉山田尙未栽秧加以南鄉一帶蝗蝻大起旱象巳成農民莫不憂形於色云 
[揚州]  
　　電商籌欵挑濬運河 
　　淮運使昨接韓巡按使來電云姚運台鑒運河淤塞水失容積農田航路不能流通由淸至瓜洲四百里運輸孔道利害所關亟須大舉修濬刻擬就淮揚兩屬運河地段從農田釐税鹽運航業四項附收運河經費欵約百萬酌分三年帶征尊處場運岸商凡與運河地段有鹽船運輸關係者從前有無附收運河經費此次大舉挑濬需欵較鉅應如何妥議附收章程彙成巨欵全賴偉籌贊畫克襄厥成除派前内務司長馬雋卿君來　就商外希即查照預爲集商籌議妥訂辦法至爲感盼并希見復韓國鈞敬 
　　飭拿有名地保 
　　江邑南鄉西高橋地保范開一名范正鴻係靑帮中人黨羽甚衆日前該保生子彌月賀客盈門幾及千人其中尤以取消兵士爲占多數現經人在都督府指控當飭淸鄉團會同縣知事拿辦昨（三十日）由吳次臯局長會同謝知事將范提案研訊供詞若何容再詳誌 
[杭州]  
　　通飭嚴緝會匪 
　　日前四區統帶姜映奎具詳朱督略云著名會匪朱晴波洪章標在蘭谿設立秘密總機關自命爲統轄西南水陸大元帥督辦萬里山緣義堂軍師僞職現巳招集羽黨三四百人各縣村鎭派有幹事代散票布專事煽惑各縣繁鎭均有若輩黨羽潛伏上月十六日游擊隊第四區二營管帶樂占探聞建德城外亦有匪黨匿跡隨帶同中哨官兵親往嚴東關王子壽茶店樓上獲到朱匪派駐建德散放票布之匪徒嚴才林一名並於該匪身畔搜出名摺一個黃綾票布一方四面均繞蟠龍上書萬里山蒙古緣義堂等字樣蓋有僞印一顆印文督辦萬里山軍師兼統轄西南水陸關防樂管帶即將嚴匪解至四區統部由統帶提訊嚴匪供認受朱匪派駐嚴州招人入會即將該匪押解建德縣寄監請都督通飭嚴緝云云聞朱督准詳後巳通飭各衛戍司令官及各軍隊一律嚴密查拿矣 
[安慶]  
　　滁州盜案　獲 
　　皖屬滁州地方近來盜風甚熾昨有西門外珠龍橋鹽卡司事孫祖元凶公行至　山脚下忽來盜匪十餘人手執鎗刀蜂擁而上將孫綑住所有衣履洋　約值百金均被擄去後經行人將孫釋放回局禀明局長余某隨派局勇多名跟蹤追捕當即拿獲兩名轉報該縣知事當堂訊供不諱王知事電禀倪督准即處以死刑乃於昨日鎗斃 
　　賽會檢選員將來 
　　安徽出口展覽會早巳開會展覽日來男女賓參觀甚衆昨聞該會接到北京籌備會來電云本局巳派檢選員關君伊來皖大約七月初旬可到刻該會巳預備招待矣 
[長沙]  
　　鑛務局長易員 
　　湖南鑛務總局局長黃忠績前巳因病請假由湯巡按派委前實業司長鄧振璣暫爲兼任現黃以病猶未痊呈請辭職而鄧則以公署改組實業司一職巳歸取消又不願再入政界專批從事鑛業故湯巡按即改委鄧爲鑛務局局長不日卽將到局任事 
　　銀行銷燬紙幣 
　　湘省反正時財政極爲困難曾由湖南銀行添印數百文紙幣甚多其承辦之人困欲從中漁利遂以低價訂印紙張極劣至今巳破碎不堪湯巡按以此種票幣　應銷燬特派主事數人往該行檢查淸理聞須銷燬二萬餘串約共六萬餘張云 
[吉林]  
　　雙城風雹交災 
　　雙城自春迄今未見霖雨惟每日風伯逞威黃塵漫空暗無天日至月之二十五日狂風尤烈樹木房舍多被摧折刮毁鄉農云播種初出均皆乾枯前數日猶冀降雨或可勃興近來皆被風刮盡即苗根亦無餘存至大風之影響於商務者尤屬不小如各處攤牀均皆收拾各雜貨商行亦多有因風大閉門者至二十七日始息又雙城縣屬警察八區背陰河南藍旗廟地方於六月十七日午後陰雲密布忽降大雨繼以氷雹至十八日方止深約二尺餘至十九日尚未化盡其靑葱禾苗盡皆凍死幸此次所雨冰雹廣袤僅三里餘被災區域尚不甚大也 
雜評二（默） 
[哀哉商人之買命]  
　　黨人運動之方法或以巨金買軍隊之譁變或以巨金買土匪之擾亂兵變與匪亂所苦在商民也於是商民亦出巨金以買土匪之不亂如前者秦人之於白狼是也復出巨金以買軍隊之不變如歸化城商民之於當地軍隊是也兵與匪一變一亂而得兩力之巨金固甚得矣然而爲商民者變與亂則被刦掠不變不亂則又無端絞腦汁刮膏血以供彼兵匪無厭之欲而買其歡心可憐固若是耶吾讀英文京報論張家口事而不覺涕淚之何從矣 
[可畏哉邪敎之勃興]  
　　吾嘗於睢泗間發現三元會事謂人心不靖邪敎乘機紛起亦一今後之隠患此非過作危詞也卽以本日所得消息言这四川一省有唐明皇之再世明太祖之後裔有少林敎有靑蓮敎有白蓮敎有紅燈八卦等敎開堂授徒徧地皆是其他若贛省有鉛山童子眞命人主之稱浙省有蘭谿匪徒萬里緣義之號夫此等邪敎不過匪徒之一種而其潛勢醞釀巳如此勃勃者因彼輩設敎用意類多附會神佛假託天命愚民易被其惑况當灾異迭興人心好亂時耶吾故再敢警告當道勿視爲細故而忽之涓涓不　將成江河前事之可鑒者多矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[洋涇浜築路計劃之進行]  
　　上海公共租界及法租界兩工部局議將洋涇浜塡築馬路業經公共租界納捐西人開會通過曾誌前報茲悉公共租界工部局工程處長葛福萊君及法租界工部局工程處長温資君對於進行計劃業己磋商三次大約三四星期之間即將動工興築惟造成之期則恐尙需十個月耳温資所擬路線曲折無多因此兩工部局須購民地若干并有公地出售一買一賣殊費時日至於塡築一事將由英工部局包辦法局不問其事云 
[引渡九畝地刦案之嫌疑犯]  
　　本城九畝地居民倪質君家曾被盜匪以租屋爲由刧奪伊妻飾物並勒傷傭婦致死迭詳前報茲悉滬南警察分廳偵緝隊於兩星期前巡夜時在城内拘獲匪徒張和尙一名嚴行究詰據稱前因犯案拘押租界西牢甫經期滿釋出並不犯案惟稱前在虹口提籃橋十八號西牢被押時曾有同押犯人李阿三（渾名三少爺）及小丹陽談及倪質君家刧案係伊等所做李充主人小丹陽改扮車夫一同前往等語該隊長當卽禀由崔分廳長備文向捕房關提即經捕房允許准於星期五堂期引渡昨日届期徐廳長飭派該隊隊士兩名前往公廨將該兩犯提回現巳飭發司法課嚴行收押俟傳事主倪質君等到案質訊究辦 
[盜匪傷害三命詳誌]  
　　昨報紀浦東二十二保四十八圖西溝附近農人某甲家被盜搶刦並將事主用刀砍斃一案茲悉該事主姓張名瑞英家住西溝與金家橋之間此次張因有要用將家中所蓄耕牛數頭售去得洋數百元藏在家中候用詎爲匪徒所悉糾合十餘人於七月一日夜擁至張瑞英家破門入内嚇禁聲張任意刦奪張所藏之洋並衣飾等物悉數被刦張與伊媳張金氏上前哀求不料各匪以其纒擾用刀亂砍當將張翁媳二人砍傷倒地氣絶各匪正擬携贓遠逸適張子張阿三恊同傭工龔二郎上前攔阻亦遭該匪等毆傷龔受傷較重逾時亦卽斃命各匪去後張阿三即開明失單並將乃父並妻及龔等三屍陳列一處恊同二十二保四十八圖地保至地方檢察廳具報請騐汪廳長立委徐檢察官沈檢騐員等帶同法警等下鄉相騐徐君等旣蒞屍場先詣張家内外並臥房等處踏勘一周見門户大半受損勘畢命將張瑞英等各屍分别檢騐當經騐明張瑞英張金氏龔二郎等頭頂咽喉身上均受刀傷致命而死塡明尸格判令屍子逐一備棺自行收殮遂即返申冋廳禀復汪廳長以盜匪聚衆搶刧傷斃事主至三人之多實屬駭人聽聞除飭派全體司法巡警設法購線查拿外並移請商埠地方兩警察廳派探偵查以免該匪等携贓遠逸云 
[美國立國紀念日之慶祝]  
　　今日（七月四日）爲北美共和國之立國紀念日滬旅美人將舉行慶典午前十一時半至十二時半駐滬美國總領事蕯孟斯君及領事館全體人員將在虹口美領事館接見賓客上海各國領事及中西重要人物將循　前往伸賀由美領事欵待午後三時上海棒球隊與美國水手在跑馬　賽球同時有工部局音樂隊奏樂五時七時之間美領事蕯孟斯君及其夫人在靜安寺路一百四十二號私宅欵待賓客入晚則全體美僑在禮查飯店晚宴并繼以大跳舞會云 
[警察廳取締出租房屋]  
　　淞滬警察廳出示云照得本埠地方遼濶恐有一般匪徒到處託辭或住家或開店租賃房屋暗修危險物品預備放火肇亂稍一不愼即貽禍無窮自非嚴密預防不足以保治安而免危害除飭各警署認眞查察外爲此示告周知仰各房主公司一體遵照以後有人來租房屋無論其爲開店住家必須調查明白確爲正當之人然後囑其覓具保人方可租給倘若來歷不明或形迹可疑者應即立時拒却並當嚴飭看管房屋人等不准將空屋容留閑雜之人居住爾房主公司等須知旣有房屋何患無人租賃若不愼重從事誤租匪徒一旦發生事端不獨貽禍地方卽該房主公司等之產業亦受莫大之損失也　經此次示告之後務各實力遵行倘若掉以輕心有將房屋租給匪徒情事一經查黨定惟該公司房主等是問勿謂言之不預也切切勿違 
[無軌電車抵申]  
　　上海公共租界電車公司在英京訂造無軌電車七輛擬在福建路駛行曾誌前報茲悉有二輛於前日抵滬將由該公司西員敎授華人駕駛俟全數抵申即將駛行云 
[海軍司令回申]  
　　駐滬海軍總司令李鼎新君現在京事畢於前日乘坐通濟兵艦返滬即由代理司令長林君將代任期内所辦經手各事移交李總司令查核又聞通濟此次來滬須入塢修理云 
[楊道尹尙未返滬]  
　　滬海道尹楊小川君擬乘招商局新銘輪船南下巳誌前報詎昨日新銘輪船抵申楊君並未到滬詢諸道署中人云楊君並無附乘新銘輪船來申之説惟聞業巳出京大約在津小作勾留然後返滬云 
[鎭守使發給快砲]  
　　上海鄭鎭守使查得新由天津馬廠來滬之砲隊第四團第一營砲兵一營其所帶之車輪快炮僅有十餘尊尙不敷用故於前日飭在製造局内檢發十二磅子彈之快炮八尊送交炮隊第一營又發快砲四尊送交現駐三十七團舊址之十三團第三營第九第十兩連各步兵收藏備用 
[浦江防務之嚴密]  
　　鎭守使鄭汝成君因滬地謠言不靖恐有黨人乘隙擾事業巳商准海軍司令部林代司令調集各艦駐泊製造局前一帶浦面密爲防範現計停泊浦江者有海容鏡淸建威南琛江貞　瑞六艘及甲字湖飛兩魚雷艇鄭鎭守便並商請林代司令轉飭駐浦各兵艦輪班值夜以免疏虞云 
[海軍登陸操練]  
　　海軍司令部林代司令昨令各艦砲目砲兵水手等每逢星期一三五日一律上岸往製造局西砲台後新操場操練鎗砲所有前次考取練勇現仍逐日敎練俟純熟後卽派赴各艦補充水手 
[商船學校之規模]  
　　吳淞砲台灣交通部商船學校校長蕯鎭氷君自入都任職後所遺校長一缺巳由部委任夏孫鵬君接替夏與督辦行署秘書歸舜丞君同爲該校創辦之人規畫周詳　懈可　前日舉行暑假部中亦派員到校規模甚宏聞下學期定於八日二十二日招考該校基地計有五十餘畝係當時砲台舊址刻夏校長以室内練習尙多不便特呈明部長在黃浦江口開築大池計長五十餘丈　八丈餘四周及池底　砌黃石現巳開工下學期當可應用又聞敎務長歸舜永君現巳由　君保充要差訂於本月杪人都覲見云 
[遣迭受撫人之預備]  
　　陸軍遣撫調查所進行辦法迭詳前報現有報名受撫之周德元陳　淸詹斌吳治平夏雲陽要莊生章杰李陞施湧翔陳潤帮張得升朱得山陳淸麟劉生初陳文輝周文斌劉類彰周福珍熊貝卿蔣修義湯德匱紀會亭等二十二人將於明日午後一時齊集該所各拍一照聽候給發川資憑證即行遣送回籍 
[警察學生之實習]  
　　蘇省韓巡按使以省立警察學校第一班學生現巳畢業自應派往各地方警廳練習警政兩個月如果兩月期滿勤能從事應由各該警廳長差遣錄用茲召第一班學生四十名業於前日送交淞滬警廳徐廳長分别派赴所屬各警區練習警務矣 
[屍妻請領棺木]  
　　盜匪張阿德錢金生等因不服上海地方廳判决提起上訴奉諭將張等各匪派警押乘火車解蘇張錢二犯在車中跳出圖逃致張跌斃錢則逃逸無蹤巳迭誌前報昨有婦人張吳氏至上海地方檢察廳禀稱寗波人家居虹口丈夫張阿德因遭友人之累致被獲案現旣跌死請將棺柩給領汪廳長諭候詳請高等廳核示飭遵 
[撈獲受傷落河之屍身]  
　　救生局四號巡船前日在浦中撈獲無名男屍一具年約二十餘歲下身無衣上穿白洋布短衫足無鞋襪左頸項有刀傷一處當卽從滬北華順碼頭帶至南巿老白渡飭十六舖地甲投報地方檢察廳由汪廳長委任檢察官會同檢驗吏蒞場相騐騐得死者委係生前被人用刀戳傷頸項其傷口約有寸許實係致命其右頸則於死後落水擦傷當卽塡明屍格因無家屬指認即飭地甲報由善堂給棺收殮厝壞召認一面回報廳長候即飭緝兇徒務獲究售 
[儘可具狀告發]  
　　上海地方檢察廳昨日通告云案據洽記同興盛及義成文翰齋各商號等函稱席張氏所訴之王阿生卽俞九寶又名德祥該犯前在法界曾搶銀水烟袋又竊取月華齋會洋若干元並搜奪淨土庵行人財物附和黨類種種劣跡不勝枚舉此次贓賊並獲專懇廳長加等懲辦以保治安而警匪膽等語查王阿生拔取席張氏首飾一案前由本廳　實起訴經同級審判廳判决在案爾等郵遞指摘跡近挾嫌定章向不受理如果王阿生即是俞九寶及德祥之代名另有搶奪竊取種種不法行爲確實證據爾等儘可來廳具狀告發本廳爲國家代表以除暴安良爲天職自當按律嚴懲爲此通告爾商號等知悉仰即遵照來廳正式具狀呈訴勿再郵函率凟致干未便切　特此通告 
[改組淞滬警廳之呈報]  
　　淞滬警察廳徐廳長昨將設置廳署籌畫進行各辦法具報江蘇韓巡按使略云竊廳長昨奉鄭鎭守使面諭現准巡按使來函以滬南地方關係重要如於該處設一專署愈形完密飭由廳長擬復以憑核奪等因捧讀之餘自富另行籌畫查前擬淞滬警廳就閘北分廳原址設立原以閘北初級審檢廳早經裁併兼之地方遼濶暫駐閘北以資坐鎭且於各區解送案件亦稱便利現在審檢分庭巳於本月十九日復又設立今昔情形不同查閘北分廳地址本在一區警察署界内相隔不過百餘步滬南户口稠密案件繁多茲擬將淞滬警察廳趕即移駐滬南不必再設專署以資樽節所有滬南一二三區改稱淞滬一二三區閘北一二三區改稱淞滬四五六區卽以閘北分廳騰出之屋飭令第四區移駐其間查閘北第四區每月房租八十餘元電燈費十餘元移駐後每月可減洋百餘元且於公事亦頗便利如設專員權限旣不能淸辦事亦難統一且糜費較多移駐後所有閘北一切事件卽由四區署長督飭遇有緊要事件隨時電禀警廳核辦外勤事務撥留督察長一員督察員六員督飭各區不至有悮内勤事務撥留總務行政衛生各科科員一名並撥警衛隊巡官一員專帶巡警看管拘留所值堂等事閘北原有偵探仍留閘北辦理緝捕事宜一切案件撥留司法科科長一員科員二員凡屬違警案件情節較輕者仍由各區署分署自行裁判其不能判罰之案即送淞滬警廳核　民刑各案卽可就近移送審檢分庭應歸軍法範圍者仍送警廳轉解鎭守使軍法處辦理廳長常駐滬南每日前赴閘北一次辦理日行案件遇有緊要事件隨時電知廳長卽刻前往核辦不至　誤所有擬復將淞滬　廳遷移滬南　籌閘北辦事各緣由業蒙鎭守使核准除詳報鎭守使外是否有當理合具文詳請巡按使核奪施行 
[徐廳長制定功過章程]  
　　淞滬警察廳徐廳長昨日飭知各區警察署云爲通告事照得本廳改組成立亟應切實進行以期收效茲制訂各區員警功過章程凡奬諭三次者作爲一功記功三次者作爲一大功記大功三次者記名提升申斥三次者作爲一過記過三次者作爲一大過記大過三次者分别降撤每月月終責成各該區署造具淸册祥報一次由總務科彙齊列表送呈本廳長核閲以備查放而示勸懲所有以前功過章程即行取消除分行外仰該署長員即便遵照辦理 
[四區署長到差]  
　　薛振中奉徐警廳長委任爲淞滬第四區署長業於前日到差視事即將四區警署移至閘北分廳原址此後閘北四五六各區署分署歸薛署長督飭辦理 
[規定司法課審案時間]  
　　淞滬警察廳司法課爲審理違禁案件而設茲經徐廳長查悉該課承訊案件甚多現值夏令亟應疎通昨特將該課每日審案時間另行規定每日計分兩次上午九時起至十二時止下午二時起至六時止以免積壓云 
[翻閲貨樣之嫌疑]  
　　英商興利洋行控雜貨間寫字人吳林坤與疋頭間西崽蔣承本圖竊貴重貨樣等情由廨訊判被告各交人洋並保候查明復訊在案昨晨由廨復訊據疋頭間西人投訴是日星期休息大班西人雪浦生知照被告離行詎與某洋行用人楊錫榮顧永淸擅入樣子間翻閲貨樣顯係有心圖竊現本行與該行正在競爭營業此中交接關係非細應請訊究訊之吳林坤供楊錫榮是伊表弟早爲該洋行辭歇現爲洋貨掮客星期日來行詢問黑呢價值因蔣所管介紹到樣子間閲看是實繼由原告代表律師向吳駁詰之下復與被告代表律師互辯良久孫襄讞商之英領哲君以時己過午遂判被告仍交原保候下禮拜一再訊 
[徐全貴終難滿意]  
　　匯通公司股東兼經理陳麗卿張墨耕等前雇甬人徐全貴爲經理進出貨之夥友立有合同嗣因年期未滿意見不洽中途分手故徐以陳等違背合同損壤名譽等詞具控公廨請追全年薪水以及損失洋二千元迭經傳訊判决乃徐因禾能滿意不服判决故復延律師禀准公堂復訊在案前晚由廨復訊兩造均延律師到堂互辯良久王襄讞以原告所稱所訂合同以三年爲雇備期間然無實在證據呈出所訂合同亦未叙明不能作爲有效判候會商堂諭再行宣佈 
[註銷洋商追索借欵案]  
　　日斯巴尼亞商人李和控楊鶴亭不還立據借洋四百二十元及歷年利息洋三百二十元前日午後由廨會訊原告延律師偕同中人朱明德上堂聲訴案情呈據請追質之被告供不承認並延律師到堂代辯復經見證顧月才上堂供稱並未列名作中聶襄讞與日斯副領事會商之下以兩造及見証所供各執且原告並無充分之證據未便照追遂判將案註銷被告開釋 
[徐律師對於李平書債務之聲訴]  
　　英商萬泰洋行控李平書不理前爲廣東自來水公司總理時息借英金一案昨晨由廨復訊兩造仍由律師到堂代表繼田徐思義律師上堂聲稱西曆一九十一年十月間萬泰洋行西人康力興曾請敝律師代表函致李平書當時接有李復函承認擔負責任嗣因延約不理是以呈請公堂飭追旋因武漢起義延宕迄今云云中西官會商之下判候復訊再核 
[鄭贊庭仍交原保]  
　　賈實甫控朱人吉等以假土騙抵銀兩案内之要證永康土棧主鄭贊庭曾經公堂傳案交保茲因復訊不到簽單飭提在案昨由捕房將鄭提案請示判仍交原保候訊 
[請封小齋房產]  
　　法租界吉祥街裕源五金店主　小齋前因縱令伊妻放火圖賠保險銀兩被捕房查知拘解法公堂判令禁押在案茲巳届滿本可開釋因實虧欠裕　新義豐等往來各　計銀八百餘兩除將焚剩之物拍賣抵償外不敷　巨判候查明有無家產再核在案昨日各原告禀稱查明　有房屋一間坐落城内火神廟前求請查封備抵實稱該房祗有契據並無方單判令還押聽候核辦 
[定期覆訊暗殺案]  
　　住居法新租界格洛克路歸安里之張子剛被人暗殺後由法捕房中西包探拘獲嫌疑犯李長桃等十一人解經法公堂訊遇雨次押候覆訊在案現經中西官商定於禮拜一卽六號下午再開特别公堂提訊核辦 
[外國小孩冒名騙物]  
　　僑居虹口之十四歲英國男孩湯免與同年之呂宋小孩羅怕冒簽乃父之名先後向百老匯路德祥銀樓騙取值洋十五元五角之銀練三條南京路鴻昌外國首飾店值洋十五元之銀香烟盒兩只福利公司銀表一枚彙司公司等皮鞋各物將銀練向蓬路元興押店質洋三元銀盒質於六馬路義成亦押洋三元尙有皮鞋等物分質於天　路悦成北河南路悦豐雲南路晋康恊昌等押店内嗣因各該店主向其父索取貨洋乃父茫然始知受騙當即報請捕房派探將該兩西孩一併拘解英臬司署葉經訊實斷令湯免由其父存銀一千兩領回管束如三年内無違法情事准將存銀發還羅怕遞回本國起獲各贓准交各原告認領在案茲元興義成以所押之銀飾均屬華人之物其當本應由公堂核斷給還故昨由捕房將該兩押店夥傳至公共公廨請示即由捕房代表牛門律師上堂譯明前情並稱該押店等見年未成童之西孩持簇新銀練銀盒求質自應研究來歷不應貿然收押且價值十五元有零祗押三元非但失察且又貪小所有當本未便給還應請究以失察之各並請傳諭該押店等轉知各同業嗣後收押物件務宜詳察訊之該兩押店夥均供認失察關讞員商之英康副領事判各退去當本不追所有呈案之銀飾分交德祥鴻昌具領元案 
[慈谿縣移提盜匪]  
　　盜匪戎瑞堂於本年四月二十號夜與開花會之匪徒翁阿元糾黨至甯波兹谿縣屬東安鎭持械夥刧戴溥泉家衣飾各贓逃匿虹口業經慈谿縣知事偵悉派防營小隊隊長陳鵬華來滬恊同捕房將戎拘解公共公堂訊供收押侯補具公文到廨再核在案昨晨由廨復訊即由陳隊長持文到案聲請移提訊之戎供詞支吾中西官會商之下判戎押候備文准交來弁帶回歸案訊辦 
[不理存欵之牽涉]  
　　寗波路永安里元成洋貨號夥朱啓棠因甬婦沈繆氏在鄞縣知事署控繆瑞林不理存欵案内牽涉故由鄞縣禀請滬海道尹令行審判廳移請公共公廨轉飭捕房於昨日將朱傳案請示判自赴該縣候質 
[駐港法領來滬]  
　　新簡駐剳香港法正領事李君現由法國乘公司船於昨日抵申當即登岸謁見駐滬法總領事現李君暫庽公司行内小作勾留卽須乘輪赴港履新 
[羞忿圖盡]  
　　住居北山西路三百三十五號門牌之南　人朱生義前日因鄰婦向伊索欠稍受羞辱朱忿不欲生呑服洋烟圖盡幸即經人覺察送往醫院醫愈昨送公堂經中西官訊悉前情判交其堂兄朱剛甫領回諭後勿再輕生 
[認拐逃不認販賣]  
　　海甯人徐松庭前投法公堂控稱養媳愛　在原籍被住在治下之馮恩生拐逃來申報捕拘獲求追等情馮供愛　巳被人售往寗波故於昨日關提到案據愛實供女子被馮帶來上海後因乏洋度日薦往某姓家爲傭此次隨主人往甯波並非被馮售賣是實訊之馮祗認拐逃不認售賣一味求宥聶讞員判愛實交伊翁領回管束馮管押三月 
[粤孩被撞跌傷]  
　　粤孩王阿德昨乘脚踏車行經蓬路適有某日人飛奔而來致被　倒該孩跌破頭部由捕查見將兩造併送捕房王送問仁醫院醫治候再核奪 
[婦人厭故喜新]  
　　婦人李潘氏與李毛富姘識多年近該氏又與高子華私姘皆逃出外昨被李在五區境内尋獲扭控警署移送檢察分庭究辦 
[淫棍之强硬手叚]  
　　西門外羊尾橋附近住户楊阿二現在朱公館爲包車夫其妻王氏稍有姿色前晚十時許突有鄰人徐阿三聞入該氏臥　將氏　住圖姦該氏駭極狂呼適伊夫阿二自外歸家鄰人等亦聞聲畢集當將徐拘獲扭交守望巡警拘解二區警署昨晨由區長傳到楊夫婦一併函送地方　察廳請爲訊辦汪廳長諭飭將徐收押候究 
[誌謝]  
　　昨承同仁輔元堂送來蟾酥丸臥龍丹天中茶各一百服囑代分送祗領之餘書此誌謝 
雜評三 
[懲治盜匪條例]  
　　今又頒布懲治盜匪條例意蓋欲加嚴其刑罰以寒盜匪之膽也其實各省官吏之懲治盜匪巳不可謂之不嚴鎗斃也斬决也格殺勿論也　丹前淸時之所以對待盜匪者無不奉行惟謹然而盜匪縱横如故如近日浦東又出慘斃三命之案矣則此條例之頒布能預决其必有大效耶或曰威之以刑不若感之以德古人本有明訓而吾又謂不可槪論於今日蓋盜匪之所由來原因不一大多數爲生計所迫　而走險嚴刑旣　不足樹威道德又恐不及收　則所以濟其窮者殆未可專恃一端歟 
專件 
[江蘇暫行各縣長警賞罰章程]  
　　第一條 
　　本章程所規定賞罰事項各縣巡長巡警均適用之 
　　第二條 
　　各縣長警應行賞功罰過在區由各該主管區長區員詳請警務長核辦在警察事務所由警務長執行之惟須申明事由按月彙報縣知事備考但關於賞銀事項須詳請縣知事核定 
　　第三條 
　　各縣長警著有特别勞績合部定警察　章條例第二條第二項應給予奬章者得由警務長詳請縣知事轉詳省行政長官核辦 
　　第四條 
　　賞罰分爲左之二種一隨時賞罰隨時發生事由依第二條之規定行之一年終甄别由警務長將各長警平日差務功過事項彙案列表詳請縣知事照章核辦 
　　第五條　 
　　本章程所不載者得由警務長分别情形比附他條以行賞罰 
　　第六條　 
　　賞功分三等如左一非常功賞銀元二大功賞銀一元三常功賞銀四角 
　　第七條 
　　凡記非常功至二次以上大功至三次以上常功至四次以上者得按級拔升惟非有特别功績拔升不得逾二級 
　　第八條 
　　罰過亦分三等如左一非常過罰餉一元二大過罰餉五角三小過罰餉二角 
　　第九條　 
　　凡記非常過至二次以上大過至三次以上小過至四次以上者降級或　降之 
　　第十條　 
　　記非常功凡六項如左一拘獲明火搶刧拒傷事主盜犯者二拘獲一切殺人罪犯及重要案犯者三查獲　藏盜匪賊犯確有贓物證據者四查獲一切犯禁之物如濟匪軍火及私鑄私造銀銅紙幣等類而有確據者五拘獲强搶婦女者六遇之災水患及一切危險事情奮勇救護而受重傷者 
　　第十一條 
　　記大功凡八項如左一拘獲强搶物件者二拘獲姦拐婦女及幼孩者三查獲竊案能起還贓物在百元以上者四查獲逮安罪犯之私逃者五遇本國人對外國人外國人對中國人因事口角或持械逞兇能當場解散不致釀成交涉者六查得失落金銀貴重物件及切緊要文札票據者七查悉搶孀逼醮者八見有男女一切自盡及遇危害之人而能竭力救護得生者 
 
 
 

Page 11

 
 
　　第十二條 
　　記常功凡十二項如左一查獲招謠撞騙邪説惑人確有證據者三查獲大羣聚賭而有賭具確據者三查獲竊賊連同贓物起還價額在十元以上者四查獲著名流氓及積竊者五查獲損壞官物如鐵路重桿電話郵箱及公共建築之土木料者六查得遣失物件報明估價在十元以上者七捕獲逃逸馬匹及能戕斃瘋狗惡獸不致傷人者八見火災初起能立時撲滅不致延燒者九見道路病倒之人能竭力救護者十引致迷路婦女小孩及瘋癲人者十一查出傳染病報明長官者十二查獲私售違禁物品者以上三條所列各項孫指尋常案件而言此外倘遇重大事情如滋閙敎堂圍毆外國人以及逆黨會匪謀爲不軌等類能先時解散或拿獲爲首確有證據者應由警務長臨時察酌情形或存記拔升或優給　賞以示鼓勵 
　　第十三條 
　　記非常過凡十四項如左一違抗命令者二躭誤要功者三假公濟私訛詐財物及私受賄賂者四人民違警事項未經報告上官擅行拘留及釋放者五見外國人有非常危害而不爲救護致釀成交涉者六消滅或减少違警證物者七漏洩警務上秘密事件與命令者八庇縱盜賊或呑沒贓物者九押解罪犯在途疏脱者十私行典押警服及所給官物者十一調戲婦女者十二染有各項嗜好者十三縱人賭博或自己賭博者十四倩人項替當差者以上各項若情節較重不能僅以記過了事者應立即開除 
　　第十四條 
　　記大過凡十六項如左一上差不到者二上差不著警服及缺少應帶物件者三守望巡邏時任意偷閒不勤職務者四守望巡邏時不依派定處所或線路而擅自更換者五無事擅入舖户窺探婦女者六上差時沿途買物吃食及吸烟者七擅用等械毆人者八拘解人犯而匿取財物者九拾得遺失物件隠匿不報者十向舖户攤擔强賒硬買及借欠財物恃蠻不償還者十一遇罪犯不捕拿情同故縱者十二落差後私着警服出外遊行者十三酗酒滋事者十四故意蹧蹋損壤警裝官物而不愛情保存者十五結交地痞流氓者十六胃功請賞者 
　　第十五條 
　　記常遇凡十二項如左一上差遲到五分鐘以外者二上差時聚立閒談及與舖户人民戲謔者三上差時無論畫夜敢於坐臥磕睡及持傘搖扇者四上差時服裝不整跛倚不端者五人民有爭嗣而不爲排解勸阻者六待遇人民出言無禮者七人民有一切疑問而不告或告不以實者八遇應行敬禮之員慠慢不　禮式者九託故請假及不請假而在外私宿者十服務時遇有事故而不回報本管長官者十一見道路病倒之人而不救護者十二無故游行街巿或夜分獨行小街僻巷者 
　　以上三條所列各項罰過係指未違犯刑律而言如毆　姦拐竊盜及通匪私逃各大罪除開除外解送縣知事治罪並　銷卒業證 
　　第十六條 
　　本章程以省行政長官命令公布自刋登省公報遞送到達之日施行 
[擬改良徽州茶業意見書]  
　　婺源俞爕（六續） 
　　雖然爕溷迹茶業巳四載於茲慕茶業諸君愛茶業諸君更惜茶業諸君者甚深特於商榷改良之後對於茶號茶棧兩方面尙未能恝然於懹願進最後最有密切關係之忠告幸茶業諸君之同志者亮察焉 
　　諸君諸君詎不大多數知今日中外互巿之時代一商戰劇烈之時代乎曾亦知此商戰之時代固貴乎以爭奇鬥巧者特與洋商戰甚非以圖私謀己者我華商之自爲戰也知與洋商戰則吾中國茶業尙可以振興若祗知華商自爲戰則吾中國茶業前途之危險將有所不忍言者矣况乎凡百貿易買者皆須先向賣者問價價之多寡其權自賣者操之惟茶則不然箱茶運至滬上投落茶棧由茶棧通事送樣於買茶之洋行向洋行茶師討盤經洋行茶師品樣之後始定價格價格高低其權自買者操之賣者僅有向其加價之要求而巳昔者粤東通商茶之交易則異是此所以昔之業茶者嘗大獲其利今之業茶者屢見其虧折也間亦有稍獲其利者一則製少數箱茶之烏龍號一則由於山價之廉宜耳凡此皆非能獲洋商之利也 
　　何謂非能獲洋商之利乎其由山價廉宜不必論矣其在製少數箱茶之烏龍號所獲之利則所謂洋商始則略放其價值予少數箱茶以微利之利也然當多數箱茶聞風紛至時則又驟貶其價值矣予彼取此試一爲之統計獲利者在最少數面虧本者則爲最多數試問彼最少數所獲之利獲之洋商乎抑仍獲之華商虧折之資本乎而最少數獲利之烏龍號輙自詡爲捷足先得也抑亦不思之甚矣推其用心適成爲華商自戰之用心耳長此自戰惟有同歸於盡焉耳不誠大可惜哉究其原因要在業茶者未免智識　囿眼光短近乏公共之心少團結之力夫固無可諱言者惟然爕故有無窮希望希望業茶諸君各具絶大智識放絶大眼光内則顧念中國之茶業有一落千丈之危宜如何同舟以共濟外則思爪哇日本印度錫蘭之茶業有一日千里之勢宜如何急起而直追果人同此心心同此理則公共之心團結之力未有不勃然而興者諸君不觀夫茶號所需之竹工漆工錫工乎莫不各有公共之心團結之力故竹工一集議則絡箱工價一律增漲茶號不能對抗也漆工一集議則糙箱釘箱之工價亦一律增漲茶號不能對抗也錫工一集議則爟罆日有限數工價亦有定程茶號亦不能業抗也此外如成衣業有帮小販業亦有幫要皆一經集議籌定規則莫或有違凡此一則爲勞働家一則爲小本經營家其公共之心團結之力尙若是其堅固豈堂堂製造洋莊之茶號成本之鉅大經營之宏遠而反不若勞働家與小本經營家之爲詎不自覺啞然失笑歟此茶號茶棧所由不可不早結團體也各茶號能結團體則採辦毛茶時不至有爭放搶買之火氣及箱茶運滬與洋商交易洋商驟欲貶價時亦不至客心紛亂漫無把握有願降其價格爭先搶賣之狀熊各茶棧能結團體則放匯一循軌率無有太濫始則致茶户山價飛騰中則致茶號成本昻貴終則不免茶棧自受短空之累茶棧與茶棧能互結團體則代客售茶時此棧與彼棧自有互相照應互相標榜之善意無互相嫉忌互相猜嫌之褊心其於巿情𣰦　之時尤有互爲維持鎭定之毅力則裨益茶號裨益茶棧甚非淺尠也業茶諸君其有意乎 
（未完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲題瓶甏罐頭齋七絶八章] [  詩隠]  
　　擺設眞如骨董灘大都粗笨不相干主人爲抵洋場品提倡先從土貨看 
　　世間瓦缶盡雷鳴我數家珍抱怨深吩咐兒童齊檢取任人評判付公平 
　　支牙張嘴出風頭世味深嘗孰與侔醬醋油鹽矜滿腹共和材料傲同　 
　　時髦磁器説東西自詡文明競取携祗我小齋粗劣貨尙留逸老比夷齊 
　　荒貨灘頭放異光元明唐宋説珍藏瓦爿亦有翻身日不枉人間走一場 
　　雖云不值幾多文世代流傳直到今賞鑒倘逢名士派霎時聲價上龍門 
　　肥頭大耳腹便便引頸長鳴也可憐編就説明書一卷葫蘆依樣話年年 
　　年來物競太紛爭破壤誰存愛護情也似藏嬌築金星瓦全功德頌先生（三） 
[新唐詩] [  鶴超]  
　　瓶想衣裳罐想容筆鋒吐氣墨痕濃若非宿有因緣在那得文人紙上逢 
　　文章遊戲兩相歡常得閒人帶笑看更有自由諸女件擎將一紙倚闌干 
　　花生筆底露凝香曼倩詼諧笑斷腸借問鈍根何取義張張門面現紅粧（四） 
[瓶甏罐頭齋筆記]  
　　我國人一至夏日每喜赤足睱時並將足　置凳上用食指夾在足趾中間爬抓不巳旣畢必將頃所用之食指嗅之以鼻 
　　法界實昌路某醫生所懸招牌上寫内眼科方脈殆指内科兼眼科而言或者謂眼而曰内此眼果在何處 
　　昨日午膳後予家所用時計適停走因囑女傭往探隣右方姓家之鐘現在何時去半嚮回答曰十二點九刻[  天韻]  
　　沉香閣南首土地祠路某姓家門上貼一白紙曰恕卦不周想是賣卜者之商標（不受酬）[  翼謀]  
栩園詩選 
[讀玉梨魂詠梨娘] [  拜花]  
　　傷心巳作未亡人爲甚情　　　　一樣鴛鴦都是夢奈何風雨不成春今生巳了相思　　死惟留淸凈身薄命梨花同一哭証明絮果與蘭因 
[詠筠倩]  
　　女兒心事自商景三疊琴心枉斷腸造物無情偏忌我小姑居處本無郎自由花墜婆娑舞連理枝成鶯燕忙料得華　天上恨人間妬煞好鴛鴦 
[惜别]  
　　别離在今夕分手即天涯此去長安道誰憐薄笨車我心原匪席君淚巳如麻苦口期毌負芙蓉劍底花 
[桃源] [  周古愚]  
　　當年逐鹿事難論尙有仙源且避秦兩岸桃花紅似昔不知誰是問津人 
自由談話會 
[儉德會規則]  
　　一不狎邪二不賭博三不必華服四不必以酒肉宴客五不輕寒素 
　　入會者祁門胡潤谿樂平陳笑山鄱陽黃春發歙縣程樹之程振雷胡惠仁湖北黃鵝洲寥冠明黃倫卿江西南昌劉喬松劉古松馮天問余睦笙鄂城彭俠梅川沙馬　湖南馮有才江蘇瞿祖望春昌黃鵝洲南京張湧濤餘姚宣新甫休寗葉武如及其夫人歙縣王寅甫及其夫人東臺丁瑞年任重 
劇談 
[滑稽新劇錯姻緣（共十六幕）（上半本一名專制婚姻）（下半本一名自由婚姻）] [  天虚我生編]  
　　第七幕才智兼全令媛能事（續） 
　　（末）（向雜介）你兩人仍到檢察廳去看見柏公子時你説我在這裹替他想法呌他放心快去快去（雜應下）（末）不瞞諸位説老朽出身出世不曾打過官司如今的新官司更是難打什麽幾百幾十條咧嘰嚕咕囉的外國名詞呢我實在一些兒也不懂若沒有我女兒替我做着内書記時我這个官兒如何做得可見得女孩子也有大大的用處你們家裹有女孩子的趕快把他送到學堂裹去念幾本洋裝書要緊要緊（笑下） 
小説 
[俠女花彈詞（十七）] [  東埜]  
　　第七回閨情（續） 
　　素珠同垂碧兩個人一天熟似一天垂碧逢着他丈夫出外不歸每每拉素珠到自己臥房裹去同寢素珠同他意氣合得來也就答應有時還要扮做他丈夫縸樣言語之間討一點便宜兒垂碧也想出些話來取笑他説我對着你這樣一個粉裝玉琢的美人兒恨不立化爲男子和你眞個銷魂纔兩人每每並頭合枕更深絮語你説我朝秦暮楚我笑你東食西宿喁喁喞喞倒也有趣得緊有一天晚上馮子淵回來了向他丈母王氏説明天一早有要事到鎭上去今夜須得早睡王氏就把這話傳與埀碧得知其時埀碧正在王氏房中就燈光之下請素珠講解書籍聽得這句話兒漲紅了臉説道我明天又不同他一起出門他要早睡儘管請便可必定要來告訴我秦老夫人在旁邊笑着説道垂姐我勸你不要使性你不去他是一定睡不着的不要誤了他的正經倒來埋怨我們説我們拌住了你不放素珠也和着笑道垂姐你快快去罷你要是不去以後要我講解書籍我可不答應呢垂碧把那本書向檯上一　發起嬌嗔來道素姐你也不是好人不講由你我只不去難道他好來攆我不成素珠笑道他不來　你我等替他代攆也好説着就同秦老夫人動手起來推推挽挽把個垂碧擠出王氏房門之外埀碧抝衆不過只索靦靦　　的進房去了這一夜情景究竟如何因爲他們那邊好比前淸的大内現在北京的總統府門禁森嚴説書的未能進去探聽明白不便武斷只講明天早上他們小夫妻兩口一淸早就起身了雞鳴戒旦總算難得垂碧替他丈夫煎茶煑粥忙了一連送他出門之後時候還是狼早暗想昨天晚上吃了素珠的虧現在趁他不曾起身且去頑他一頑也是好的主意定當便悄悄地掩入王氏房中揭開帳子一看只見秦老夫人兀自矇　睡着素珠巳經披衣坐起不過胸前的鈕子尙未扣住垂碧趁勢扒上床沿一納頭滾入素珠懷裹伸手向他肢膈下一陣摸索素珠覺得奇癢難忍登時縮做一團笑得連個饒字都説不出來兩人嘻嘻哈哈在牀上亂摸亂滾把個秦老夫人生生閙醒了抬頭一瞧只見垂碧仰臥在脚跟頭兩隻手被素珠握得緊緊的口中只喊得伯母救救伯母救救秦老夫人正待勸解只見素珠向垂碧頸項下相了一相猛然笑道垂姐你貼身穿的是甚麽説着便放了垂碧的手連連拍掌笑道母親你瞧啊他貼身穿的甚麽衣服秦老夫人縻挲倦眼伸首過去一認也就忍俊不禁起來垂碧還不曉得出了甚麽岔子慌忙跨出牀沿從妝檯之上搶面鏡子一照只見自己頸項之下罩衫裹面露出他丈夫衷衣的領口來他此時羞得無地可容連忙丢掉了鏡子頭也不回直竄出房外去其時王氏巳起身聽得自己房中𤍠閙想進去瞧瞧剛走到房門口不提防他女兒在裹面衝將出來撞了他一個滿懷只因來勢猛仰面就是一交跌得四脚朝天他女兒立足不住便也撲在他身上母女倆不偏不倚的在地上親了一個吻垂碧這時慌了連忙蹲在一邊攙扶他母親起來那頸項下的秘密從此洩露無遺王氏恨得牙癢癢地正要發話豈知一轉瞬間他女兒巳逃得無影無蹤了只得自言自語的説道你長得這般大了一點正事也不　鎭日價只是淘氣秦老夫人不曾曉得他母女倆又在外面做了一齣量地皮的把戲所以不去安慰他們只在隔房笑道柳家嫂子你不要怪他他倒不是淘氣他正經事原來是狠懂呢王氏懂得這句話的意思也自　然不便進房只説了一聲這位太太倒喜歡説笑話兒便回身自去這椿笑話巳經閙得利害豈知一波未平一波又起到了傍晚馮子淵匆匆回來了王氏問他何故如此急遽他也不回答一本正經的跑到自己房裹停了好一會方慢慢的出來衆人都不解其故後來細細打聽方知道這天天氣狠𤍠他到　鎭上勾� 
當公務巳畢覺得臭汗滿身便到浴堂裹去洗澡剛剛立定把長衫脱下陡聽得滿堂的人譁然大笑起來自己向身上一瞧呌聲阿　原來一身打扮竟像戰皖城中的曹操一般就飛紅了臉浴也不洗披上外衫急急忙忙的逃回家裹來了從此以後各人把這件事情當作笑談連那臥病的俠客也曉得了 
[小情俠説北美婦（二十九）（美人柏列希著）] [  是吾譯]  
　　隊長即從克登行中途詢曰被圍否曰匪徒有二百餘人四面包圍其中亦有退伍兵士穿軍服者匪徒頭目名勞來隊長曰勞來者係著名匪魁二年前曾在北克勞力納省行刧到處殺掠慘無人道今夜如不能轚退則吾等生命休矣勃來納統領鎭守何處曰守前門蓋此係攻轚最烈處也斯時鎗聲不絶火燄四射克登呼曰事亟矣吾等遲誤矣盜匪巳闖進内室縱火彼等婦人又不知如何受窘也隊長曰此非密納姑娘　邸宅乃廐房耳克登曰無論如何吾等須疾赴之隊長曰彼等四面有重兵鎭守難以穿越開鎗挑戰衆寡不散惟有以計勝之乃謂軍士曰爾等勿整隊行零零落落若無步伐者吾如問爾等何人爾等當高聲答曰退伍兵無事故來此隊長言畢即前行沿途依此問答行抵隣近一山盜呼止步後隨十餘人手持鎗詢曰汝等何人衆軍士對曰退伍兵山盜又詢曰到此何爲對曰訪山寨頭目勞來願歸附焉山盜曰吾等人數巳足然爾等富於經驗非游手可比旣願歸附當導汝等至頭目處求見可也隊長等即殿後越　林至宅旁見馬房燼火未滅煤氣觸鼻引至門前見數十人團聚荷鎗佩刀聲勢洶洶中一人呼曰來者何人導者對曰此係退伍兵願歸附吾等勞來即細視隊長久之乃曰此人吾認識者名衛納負極尼亞騎隊長在李將軍部下隨舉鎗相擬滿面怒容隊長人殊機警知事巳敗露不如先發制人轉向軍士一望默示號令而鎗彈出發矣兩方激戰彈如雨下隊長冒險直前置生死於不顧及門呼曰速啓救兵至矣但無有應者幸克登踵至呼總領勃來納啓門門乃啓隊長與克登等擁入隨閉門勃來納統領一見隊長餘恨頓生然此時生死存亡千鈞一髮亦無暇計及私　也正恊力防禦間門外又有劇戰知麥克密倫援兵至矣匪徒見勢不敵紛紛竄逃始得免勃來納統領向克登曰頃汝帶來之人爲誰望即實告否則鎗斃不貸克登曰友人也勃來納統領曰友人乎友人穿此軍服乎汝何不穿叛徒之騎隊服耶旋卽以鎗指隊長曰叛賊該殺克登憤然作色趨前曰勃來納統領以職位論汝係上級官然汝出此言未免喪失人格彼等泯除畛域特來援助犧甡生命不顧可謂仁至義盡汝等出死入生誰之力耶當感激之不遑而今尙念舊惡耶素受軍人敎育者不應出此隊長亦言曰勃來納刻下吾軍人數較多於汝吾等此來非爲挑戰實爲救汝等難而來汝非遣克登乞援者乎何出此言雖然汝旣欲戰請即一决雌雄勃來納統領曰我與汝勢不兩立鹿死誰手正在今日 
[輓徐了靑先生詩] [  孫慕仙]  
　　撒手仙遊了夙因生平遺恨負經綸百年多少男兒在爲問如公有幾人噩耗傳來信可哀蒼蒼底事奪高才分明天上修文急特地延君赴玉臺 
[輓徐了靑先生聯] [  曲陽公愚]  
　　名士凋零千古恨詞壇寂寞衆人懷 
[輓了靑先生] [  楊瘦鶴]  
　　天地動煩憂拚死大自在光陰驚短夢願來生小糊塗 
[其二]  
　　遺稿訪茂林責任只今歸後死遙天彈𤍠淚聰明到底誤先生 
[輓徐了靑先生] [  許鍾秀]  
　　人壽百年緣終不了文章千古名巳長留　　輓了靑君詩文聯語極多不及備載祗將作者名字彙列於左以誌感謝 
　　七　楊培天南昌銘卿周伯蓀 
 
 
 

Page 15

 
 
   
 
 

Page 16

 
 
   
 
