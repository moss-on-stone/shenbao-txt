# 1894 - 326 - 4907761

 

Page 1

 
 
[古今圖書集] [  圖書集成局謹啓]  
　　本局新印古今圖書集成一書除　印之外多印之書歷經售出現已所餘無多本局因急欲結帳擬將所餘之書减價出售每部計九八規元二　兩是書間有誤釘處刻　查準補釘完全賜顧者請至申報舘帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印駢林摘艶並文獻通考出] [  點石齊王人啓]  
　　南海胡敬之先生蒐輯蕇書並古今駢體文上自六朝唐宋下迄元明國初凡鴻篇鉅製以及　辭雋句原原本本　　洋洋並蓄氣股得五十　門分類别綱舉目張名曰駢林摘　與近代所傳　事類賦等絶不相同向爲駢文家秘錀未付剞劂今托本齋用潔白連史紙石印業已告成每部十本價洋兩元又文獻通考一書風行已久掌故家所當各置一　現亦重印工竣每部價洋十元賜顧者請向上海棋盤街廣東雙門底答分局　取可也 
[開印傳家寳] [  圖書集成局代啓]  
　　傳家寳一書爲有明石天基先生所輯分為初二三四集所言皆修身齊家之事樸實説理務去陳言誠吾人所不可不讀者也兹由　文書局託　局代爲排印刻已開工一俟印釘告成再將售盧佈告可也 
[行軍以人心爲勝負説]  
　　勝負乃兵家常事地之得失勢之盛衰皆不足爲異也所恃者全在乎人心倭人犯順中國人心莫不有敵　同仇之　聞一捷音皆眉飛色舞聞一敗信皆髮指眥裂并有專喜談捷音不欲聞敗信者旅順一口爲中國東北方之門户也兵船萃於是船塢設於是製造局廠集於是百工商賢莫不　聚於是中外通商埠頭輪舶往來要道亦無不胥出於是地方之險要防守之鞏固砲臺之星羅棋布兵船之鱗次櫛比統兵諸將帥凡有防務之責者無不殫心竭慮藻密思周必不使有遺憾之留致倭人得以乘間而抵隙然而自華兵退渡鴨緑江以來九連鳳凰相繼淪陷大連湾貔子窩等處均有倭人登岸之數處者皆與旅順相去不遠臥榻之側公然有人鼾睡卽使有元龍之豪氣亦誰復敢高枕安眠者以致人心擾攘遷避紛耘船塢製造局總辦聞風先遁人心愈形惶惑以致有前此失守之信然前此之信固謡言也華人聞此謡言莫不紛紛發電探聽確音乃知實係傳言之訛人心始定説者謂西報之有此訛言蓋爲倭人所愚倭人造言生事諱敗飾勝惑人聽聞是其長技西報不察誤聽其言華人之恨之者幾欲因怒倭人而遷怒於西報可知中國人心之於旅順一隅有惟恐失之者幸而數日前捷音屢告斬馘無算貔子窝雖有倭人其數亦不甚多而來宫保自摩天嶺還救旅順老謀深算必且布置妥貼正其一鼓作氣雲集響應會合水陸馬歩各軍嚴防密守水中則以惫雷水雷擇要埋伏岸上則有砲臺土壘力遏其衝徬徨瞻顧满志躊躇密防間諜嚴督兵士扼其吭而拊之背斷勿令有一旦踈虞卽使倭人詭計多端狡謀百出陰據我險阻之地避我前鋒窺我腹地以希冀萬一之得逞而我軍防範旣嚴何致墮其術中乃前日西報又有廿四日旅順失守之信聞之者益復譁然以爲又屬西報受倭人之愚吾則以爲不必譁然也九連城鳳凰城雖非大埠究亦中國東北方要隘前此以平壤之敗勢成積弱遂令倭人得以亂流而渡鴨緑江横衝追撞無可阻遏不數日而兩城俱失宋祝帥退守摩天嶺造衛汝貴明正典刑定安依克唐阿兩帥均奉旨革職賞罰旣明士氣復振而已失諸地咸傳聞有克復之信前之敗也如彼後之勝也如此前之失也甚易後之得也非難可見行軍全在乎氣氣壯則勝氣衰則敗而勝負尤在乎人心人心渙則雖勝不足恃也人心固則雖敗不足憂也地之得失亦然人心固失者不難復得人心渙則得者亦將施失也旅順爲人心所維繫之處人人惟恐其失今此失守之信或非訛傳然人心之恐其失者正人心之欲其復得者也人心之所志者在此卽大心之所順者亦在此卽使果有疎虞亦不難恢我舊　使失者旋卽復得也又何必效倭人之諱敗飾勝也哉抑又聞之蠖之屈以求伸也狸之伏以圖搏也田單之火牛一舉而復七十二城此其前未常不損師失地而得而復失轉敗爲功不過一舉手之勞耳自古以來先敗後勝先失後得者不可以僂指計矣其或有一失而不復得者則人心與之俱失故也若夫地雖失而人心常存兵雖敗而人心常固則唐之兩京宋之三城其先未常不爲賊所據而人心一振士氣百倍一舉而復之不難矣故吾以爲旅順雖失而失之東隅者當不難收之桑榆是所望於此後人心之益加奮發焉耳 
[本舘接奉電音]  
　　昨由京友電傳諭旨一道敬謹譯登○十月二十八日奉諭旨十一月初一日所有當差之王公文武大小官員均著穿蟒袍補褂一日欽此 
[籌餉條陳]  
　　軍事方興聞有某員疏請預籌餉源以維大局條列十數欵上逹聞已交出妥議具奏惟所指何項尙未詳悉容後續錄 
[譯西報述旅順失守事]  
　　西字報載有横濵西人十月廿八日來電云日本水師提督伊東祐亨於十月廿七日由旅順口發電至日本請旅順口全境於廿五日爲倭兵所得倭國各兵船在海面往來游弋並未攻擊廿六日旅順口　設魚雷水雷悉被倭人取去口内所有船厰製造局及船隻均被倭人所得以水師部所派之人管理船厰製造局毫無損傷倭人得之可以爲彼所用惟口内有幾船被倭人所得並未言明前傳兵船在海面攻擊此係烏有之談以後如何俟接續電再行報知此皆西報之言也惟此電係由倭提督發回本國所述情形自未免有夸張過甚處俟接本館訪事人來函再當詳述以供衆覽 
[西人被擄]  
　　西字報言外洋各報館遣人至中國探訪戰事消息皆僦居於旅順自旅順失守各報館訪事人皆爲倭人所擄尙有路透電局所派之人亦遭是辱甚哉倭奴之猖獗無忌也 
[滅絶人理]  
　　倭人性成殘酷幾有令人怒髮衝冠者所有平壤等處敗績之華軍一被擄刦以去卽剪除髮辮扮作倭兵訓練數朝編入軍籍帽上大書降卒十字命其名曰降卒隊鏖戰時使之衝鋒陷陣倒戈以抗大兵其或抱疾呻吟則驅令扛擡鍋灶行帳之類稍或退縮鞭撻隨之猶復大言於人曰臨敵殉難義也若輩不甘就死屈膝求降是其負義忘恩直畜類之不若耳畜類則雖加戮辱庸何傷噫我國不乏忠義之臣如鄧君世昌沈君壽昌臨難捐軀名　 
 
 

Page 2

 
 
竹帛易名之典華袞增榮奈何若輩竟忍辱偷生致貽國家之恥哉然而倭奴之滅絶人理亦於此可見一斑矣 
[倭人驕態]  
　　日本蝦路西字報云自中倭開戰以來華兵迭受小挫倭人遂志驕意满願賦同仇者十之八九卽倭主及各倭臣亦不願停止干戈且言如有外國欲出爲調停日本必不允許然在旁人觀之倭人今雖屢獲小勝倘中國大軍一集倭人卽難免前功盡棄何必妄肆矜誇若是耶 
[遣使商議]  
　　倫敦十月廿六日來電云德璀琳奉中朝命已由天津起程赴日本商議弭兵之策 
[分兵他往]  
　　西字報接有消息云倭兵旣據旅顺口又分派多兵下船聞係往山海關及威海衛者又有人見倭艦在山海關海面行駛獨不解我國海軍何以不力扼其衝竟一任其獨往獨來毫無顧忌抑獨何心 
[徒勞夢想]  
　　倭京某日報云倭人現有工役萬餘名隨營差遣殷富商民預爲籌畫謂異日軍務告竣兵士雖仍得厠身細柳而此輩别無工作未免度日艱難似當别出良圖妥爲安插旋有某商議以俟軍士旣定卽遣若輩至南洋飛獵邊島種烟以免失所噫若輩旣在營中則異日　王師東指玉石俱焚勢將爲蟲爲沙祗剩愁魂怨魄又何慮其生還失業耶倭商此議办亦等諸痴人説夢耳 
[之罘佚事]  
　　本館常寓烟臺訪事人云李中丞札委登右營都司楊都督統帶練軍不日卽可到差視事矣○奇山所爲明季備倭而設兹大憲飭下重修將次竣事○吕宋票爲中國一大漏巵烟市通行有年小民失財不少近經官府出示禁止説者請若不隨時查辦徒恃數仃告示恐若輩仍視若弁髦也○連日輪船之來自營口者男女搭客每次多至千餘人更有民船自東河一帶而來絡繹不絶一時大小客　幾無容足之區投宿人若與主人翁無一面緣往往被擯諸門外○烟街舊有庇寒所每届冬令收納無告窮民衣之食之噢咻備至今歲循例於十月十五日啓門行見無衣無褐之流可免凍餒之苦矣 
[珠涇火警]  
　　松江訪事人云洙涇鎭爲金山縣主駐守之地鎭人王姓家忽於上月二十二日天將破暁時被火焚焼烟燄迷漫火光四射王夫婦間警而起急　下樓而梯已成灰不得已由窓口縋下所幸圍墙堅厚故祝融氏雖飛楊跋扈並未　　比鄰然衣服貲財已悉數付之一炬亦可憐已乃事後好事者更摇脣鼓否飛短流長謂所積皆造孽錢致觸吳回之怒并謂王如痴如醉遷怒於城隍神之不佑將偶像批頰兩下拔去其鬚是則幸灾樂禍者之所言埶筆人將聞而掩耳矣 
[江南武鄉試題名全錄]  
蘇文藻亳州　陳鼎芬山陽　郭俟昌臨桂　黄復元山陽　鄭中魁海州　洪發駐防　馬千里泰興　蘇錫藩清河　唐國鼎松江陳化龍鳳臺　福慶駐防　陶殿臣江寗　顧廷樹寳應　張冠芬山陽　蘇愼標鳳臺　谷守基江寗　王連科海州　張鴻矩六安桂希周海州　黄桂枝寳應　張兆成廬州　查朝忠銅陵　宋鼎臣徐州　馬聨登海州　王端清安東　曹得奎阜寗　趙廷梁丹徒胡正國英山　江國鈞海州　下廷敖涇縣　周效昌掦州　印麗生嘉定　王興位贛榆　宋國盈泰興　隆彭駐防　鄒　雲如皋傅永培盱胎　張國安泰興　沈殿臣壽州　王開榜和州　吳家珍鳳陽　施祥臣青陽　王寳林元和　許見堂靖江　張鳳三　寗胡錦標懹寗　朱慶豐潛山　盛貴駐防　馬超群土元　劉兆貴太湖　崇德駐防　周錫桂太湖　韋宗俊淮安　徐飛鴻當塗蘆開鑫江寗　周世魁徽州　趙連璧山陽　林繩武銅山　良貴駐防　張虎臣蕭縣　安六駐防　夏正典盧州　火　銘江寗鮑　澄旌德　王振邦太湖　顧廷杰寳應　廖鴻　壽州　張殿元吳縣　馬玉章江浦　瞿兆彪元和　徐翰靖江　林森駐防劉鴻勳桃源　李文甲合肥　江鵬飛旌德　田　田阜陽　侯靖宇潁州　吳占甲無爲　馮棟樑巢縣　汝香山阜陽　王棟元鳳陽劉壽棋山陽　沈殿　寳山　彭寳揚州　王盡臣合肥　潘鳳岐清河　王奪魁阜陽　李師籥豐縣　黄國佐吳縣　王玉知潁州潘占鰲無爲　王廷棟臨桂　張鴻恩阜陽　周奪先無爲　韋應祥阜陽　郭得魁舍山　李彭林滁州　高占魁巢縣　高廷坤建平P>鄞縣縣試首場案 
　　鄞縣縣試首塲於十月二十五日下午出案共招覆九百十五名示期十月二十八日初覆今將前列姓名錄後章斐成洪元熙陸仰舜鄭星煥陳冕瑞章大澍黄寳琮徐士楷章晉藩徐庸徐名世張美彬凌晨南盧肇康章景諫俞清樾林家奎何錫冕張世謨凌　　張壽鏞夏章瑞馬莫良張傳德丁士瀛王雨　唐盛江宙永沈汝南屠祐恒馮其菜陳世覚枕懋鋆王賢瑞郭郭壎張　元王志銘楊啓源胡紹會楊鳳威陳紳張紹翰簷守綸張傳鋐丁志　周冕新孫瞻喬徐元勳 
[匪警確述]  
　　前報述皖浙毗連之泗安廣德一帶近有土匪倡亂兹接蕪湖訪事人來函云此項土匪寳嘯聚於蘇皖浙三省交界之合溪山是山爲浙之長興蘇之宜興二縣所轄羣峰蔽日篝密林深入爲客民薈萃之區匪人藏匿其中已非一朝一夕邇者出外肆行據掠　刦湖州府屬之獲湖鎭某絲行合鎭民人起而禦侮當塲　斃匪黨多名生擒匪首之子年僅十八歲解交地方官就地正法匪　自知釜底　魂　　苟活遂就山中號召七八千人揭竿倡亂向浙湖各路蹂躪湖州府及長興縣主一面登陴守禦一面飛報省垣廖榖帥飛電知照蘇皖兩省先事防堵俾免匪黨蔓延蕪湖道袁觀察派往偵　之曾潤亭都戎現已由廣德兼程前進直抵匪巢左近確探情形觀察又飛檄飭廣德　會同蕪湖調往之練軍右營曾遊戎嚴爲防範務使閭閻安謐　犬無驚 
[海外逃生]  
　　叻報云自中倭啓募以來　主自知其國小兵微不敷　調故特强抽民丁以充軍旅有三丁抽二兩丁抽一之説天下人莫不以其此舉爲非卽其國内之民亦莫不知一被强列軍籍卽已有死之機無生之氣故每每不願被其抽調若爲事勢所迫則寍甘自盡以免隸於我行此事已迭見於各報之中相傳有人曾受倭廷重賂月計二萬元之數懇其遇事遮瞒顚倒是非發電四傳以惑諸人之意原倭主之所以出此奇計者殆亦自知地小丁單財空民怯故爲是夸張一切一以便外人聞之增其美譽一欲令本國人得悉則民心可由是而壯民志亦可由是而聨用意之處實在於斯卽如前者平襄之役據其發往歐洲轉逹各處電文莫不謂日人大勝華軍死亡被掳者計有萬六七千人又言所掳華兵以一千人爲一隊押回日都以築京觀此等僞説非不足以暫瞒片刻然究之水落石出不久便見分明至今則人人皆知平壤一役華軍死傷之數不過二千餘人被掳至日京者不過五十六名然則所謂萬六七千人之說其謬可知倭人之賄　妄言空費多　究非計之得也又聞近日輪船之由東方抵　叻者多有倭人附之而至查若輩所以遠涉重洋無非欲避徵抽所致到埠後有匿寓穆拉油人家内　　易其裝以入穆拉油籍者亦有匿於吉寍人家遂入吉寍之教者并聞此等事不僅一處有之卽附近各嶼及爪亞等處亦多有之至其所以紛紛逃竄之由明知一充行伍驅赴疆塲卽將九死一生故不如散諸四方尙有生全之望也噫嘻觀此景状則倭人之勢窮力竭可知以視夫我華人之來去自如毫無據及奚啻天淵乃倭廷仍復不知早爲之所坐昧先幾之兆抑何其貪利遺害不知自量如是耶 
[旁顴清議]  
　　英國某報於前月接寓居倭邦之某西人來信云余雖在此間得諸確實戰耗甚屬寥寥現在西人則甚喜倭人戰敗諒不日戰　必將有大反於前之所言者余家内向雇一倭人傭役頗爲得力不意忽被倭官調入軍中且於接令之後僅限以二十四　鐘卽須成行現在各物昂貴　常旅倭各英人聞倭廷與　廷更立新約一事人心甚爲　動按此約之立　英人大有　　倭人則實受其益澽　　　論則 
 
 

Page 3

 
 
英國與倭　訂立此約不免大爲失計惟據倭人之説謂此約乃日廷擬定强　廷商立觀倭人之意满　得天之佑不日卽移得勝之餙　道法取香港其　恣一至於斯猶幸現任東方水師提督弗君人甚精明不致爲倭人所惑耳又有某西報館採訪人往見倫敦某水師大臣大臣於中國軍情知之甚論是以採訪人特往詢問倭人欲攻北京之事以意料之果能得志否大臣答曰倭人此謀以余意觀之斷難如願夫華人心志余素深知余自幼從軍充當末弁歴在中國海面効力數十年積功陞至水師提督故能深知華軍之力余想倭兵斷不能易於得手也况現在寒天已届倭人每謂乘此冬令卽可以襲破北方然余則以爲倭人欲襲北方不但今冬不能得力卽使再閲數冬恐亦終成妄想耳今在倭人之意則專心致志圖取北方然卽使彼倖而攻破亦將奚爲且余觀現今形勢歐洲各國亦必不能任其久戰行將爲之居間蓋中倭此次戰務最屬無因中國遭此一番兵革自應醒悟行將廣築車路更以西法精練兵丁以期鞏固無虞是則中國强盛之機正在此舉也其言如此可謂明於料事者矣彼倭人之驕矜自满其能免於覆亡也哉 
[可笑可憐]  
　　中外新報云倭邦來信言東京於前數日喧傳接到上海　音謂中國已與英國立約願將舟山島讓與英人管轄刻下英國各兵船在上海聚泊並有印度兵六千名現已啓行不日至上海云云按英國調撥印度兵之説前已知爲訛傳今據倭京傳説更可知其出於倭奴杜撰藉以煽惑人心聞中英所立約章内有云中國如有事干戈則英國可以協力保護舟山免爲别人所窺伺致碍香港利益倭奴之訛言殆卽發端於此而其伎俩之窮用心之苦則殊可笑可憐矣 
[英船東渡]  
　　　英京來信云倫敦水師大臣命一等鐵甲戰船兒勿勞打駛往中國海面此船係新製大七千七百燉機器平常可抵馬力一萬匹若鼓足氣力可至萬二千匹船身長三百八十四英尺闊六十英尺船中武弁三十員兵役五百四十四名 
[軍門抵省]  
　　署浙江温州總鎭劉吉園軍門前因徐乃秋太守晉省之便將海防緊要各處繪圖帶呈撫憲兹因軍裝由省運温路途較遠殊費周折已在該處擇地設局製造并擬添招楚湘舊部赴防軍門遂親自赴杭旌麾於十月廿一日戾止廿二日卽禀謁丞　陳一切 
[招勇巡防]  
　　浙省新設巡防局添招新勇二百名分叚巡查卽由紳士統帶所招之勇均係精壯隸籍湖南山東者居多　紳士以管帶之任非愼選其人不可禀請撫憲添派武員帮帶俾有紀律不致無所約束 
[格致書院夏季課卷出案]  
　　今年格致書院夏季正課題目係甯紹台兵備道憲吳福茨觀察所命共題二道其一通商以來華洋雜處中外商民往來遷徙或彼此聨姻或寄籍他國現經薛星瀎奏准豁除海禁此後回華之民如已隸洋籍其人口產業有仍留洋者有全回華者應如何叅酌中外情形訂立改籍回籍年限章程使隸華隸洋厘然各别庶分土治民不至任其隠溷其二文字肇興歷數千載藏書之富今倍於古近日泰西亦重文字據聞各國書院有藏書至數十萬卷數百萬卷者不知所藏何書中國書籍固有流傳外洋者西士著作目盛除已譯西書外其未入中國者尙多凡諳習各國文字之士應留心及之尙能詳稽博考撮其大要錄爲書目否所有各課卷早經彚齊呈覧甄别優劣評定甲乙藉爲多士矜式俾資鼓勵兹已出案計取超等六名特等十名壹等七名超等楊毓煇王輔才李經邦李經猷徐繼芳舒文釗特等王衡齡孔昭溍徐紀芳朱其　楊承熙顧淇董琪王廷颺徐元芳曹士琳壹等唐寳謙鈕家齊徐敏周鳳鏘萬祖蔭周光華黄潤璋觀察持玉尺以量才澄藻鑑以取士凡所拔擢一秉至公列前茅者皆一時知名之士又復自分清俸渥沛廉泉白傅長裘杜陵廣厦不是過也凡在士林無不同　感頌今自超等第一名得正奬銀十兩加奬洋十元二名正奬　七兩加奬洋九元三名正奬銀五兩加奬洋八元四名正奬銀一兩加奬洋七元五名正奬銀一兩加奬洋六元六名正奬銀一兩加奬洋五元特等自第一名至五名各奬洋二元第六名至十名各奬洋一元自出案之日爲始凡有院中肄業士子仍至三馬路格致書室閲卷領奬可也課卷並存書院以待發刻自内戌至壬辰七年課藝已遴選佳者付之手民矣 
[大令欵賓]  
　　署理江蘇布政使正任江海關道黄幼農方伯因赴金陵道出滬上昨已紀諸報章兹聞方伯眷屬尙有仍住道轅者故抵埠後卽於當晚入城拜會劉康侯觀察昨日十一點鐘後命駕至縣署廣大令迎入花廳肆筵以欵並邀海運局總辦譚少柳太守相陪二點鐘時始各興辭而出旋赴松滬厘捐總局拜會朱竹石廉訪 
[滬城火警]  
　　前晚五鼓時上海城内道前街水仙宫失火十九鋪地甲飛報各衙門江海關道劉觀察提右營參將廖叅戎上海縣黄大令以及各巡防局員先後至塲彈壓旣而同仁輔元堂洋龍飛馳而至竭力灌救火始就衰僅焚去柴房一間餘屋並未延及 
[秃驢可惡]  
　　某甲不知其名姓昨日行經大南門外見一秃尾驢在田間齕草不覺見獵心心喜躍登背上鞭使飛行行經陸家浜驢忽驚躍將甲掀翻手骨受傷痛不可忍旋經相識者雇小車載送回家雇傷科醫治然未知能免殘廢否也 
[管裂傷人]  
　　上月二十六日本邑美租界迤康楊樹浦奏辦織布總局紡紗機氣管忽然爆裂衝毁屋頂從空墜下將司機人陸登林壓傷暈昏於地經人舁送英租界仁濟醫館療治未知有無性命之虞 
[案証已獲]  
　　江北人陳茂才前因事逮案經葛同轉懲儆　遞原籍嗣經同鄉人嚴德具保出外前月十五日有夏玉者在偷雞橋被徐東升刃傷數處當時獲住帮兇之紀蘇子　押英捕房待解公堂　究案内因牽涉陳茂才當經法包探將紀帶回捕房解請葛同轉研訊飭探傳提嚴德著將陳茂才交案旋據嚴德供由王錦文轉央作　提王到案著交旋據縣捕蘇秋江保王出外限日交案已詳前報昨日王錦文同嚴德回申投訴據稱先至蘇州偵探知陳在吳江縣屬之黎里鎭復至黎里將陳拘獲解送回申葛同轉飭押候訊鞫想一經到案不難水落石出也 
[飭查浮屍]  
　　前日上海縣黄大令乘舟赴新閘迎迓署理江蘇藩司黄幼農方伯見此處河中有一浮屍及回署查無地保及善堂報案昨晚飭値日差前往查及差役至則浮屍已不知何往乃恊同地保回縣禀陳 
[詳鞫失火]  
　　英大馬路寳成洋貨店大生南貨店失愼一案曾經公堂訊供判令查明復訊在案昨日早堂經包探黄四福顧阿六稟稱小的等曾向該處各店詳問僉稱當夜之火實由寳成洋貨店内冒出至於究竟誰家起火請爲訊究惟火熾之時大生灶間内尙有出店二人在内幸由救火西人拖出寳成夥吳友卿稱當夜之火實由大生而起我店實被延及否則何以大生已經焼完而我店尙在焚燒求請明鑒大生　張榮卿供我店貨棧雖與寳成相連而該處並無人住宿何得有火如謂灶間失火則灶間在同春祥洋貨店後面應先延及同春祥總之我店不失火寳成實欲推諉耳再三研詰各報一詞旋有泰隆保險行西人投案聲稱寳成洋貨店曾在商人行中保險可否請查閲該店之帳中西官允之遂問吳曰爾店之帳現在何處答稱失火之時曾將各帳携出交與保險行中遂由泰隆西人將寳成洋貨店帳簿廿四本檢存案内俟將該店之帳子細核算後再行核奪所有失火各家之圖樣附存○日前虹口閔行路義生和酒店於深夜失火適有住居該店樓上之粤人劉阿文見而擈滅當由劉喚同四百零五號華捕入内查看見樓梯下遺有火油浸透之紙當將油紙送入捕房疑其有心種火故解案請訊先由黎捕頭聲稱該店曾經保火險銀一千五百查閲該店生財不値此數且該店亦曾失火由保險行賠過裝修銀數十兩今又失火請爲研究劉阿文供廣東人住居該店樓上當夜一點餘鐘見樓下火光熊熊當卽呼喚撲滅及巡捕入内查見油浸之紙義生和主王永仁供寗波人與劉同住當晚失火小的並不知覺比劉阿文撲滅始知卽與劉同伴查出火油所浸之紙亦不知從何而來惟小的曾於一月前赶令劉阿文搬塲因伊家之人夜間俱 
 
 

Page 4

 
 
不安睡之故或者因此挾怨報復亦未可知通刺再三研詰堅埶如前商之　副領事判令押候飭探查明實在情形於　拜五復訊　 
[失鐵訊]  
　　前報紀三百六十一號華捕查恃王小狗所開之利興鐵店收買老船塢失竊之生鐵當時判令傳到經賣之林雲浦到案再訊昨由捕將林逮案林延律　小威金生帶同繙譯曹吉甫到案代爲申辯通剌先問朱榮根曰前堂王小狗供鐵從爾店買來爾則言在林處買得此貨堆存何處答稱此貨堆在公和祥棧内其棧單則係興隆行者林雲浦供此貨却由小的賣出惟與謝莊悔合夥官　明係爾賣出爾　能認此種生鐵答洋行買賣惟憑棧單其貨實未見過旋由謝莊梅供該貨上俱鑄有西文來德楷三字可以辨認官　爾等之貨旣有來歴卽可核斷惟王小狗家起出之鐵究從何來王供實向朱榮根買來官謂據洋人言老船塢之貨别家俱無爾究向何人買來尙可提案訊問如欲推　惟爾一人是問答雖零星亦曾收過現實指認不出旋由威律師倩繙譯訴稱所有老船塢之生鐵如老順記等家俱有惟與林賣出之貨不同林則確向興隆洋行買來鑿鑿可據且老船塢西人亦知所失之鐵與林無干故並不欲控林惟請追究王小狗之來歴可矣通剌商之薩副領事此案　究間王小狗遂判將王押候查明鐵之來歴再行核辨林等退去俟堂訊時來堂聽質 
[時艱共濟]  
　　源豐潤號交來赿中爲善最樂子賑洋一千元胡府太太交來無力氏助洋一百元錢翰臣交來錢覺夫爲子道興祈消災保安助洋一百元又經募各户洋十七元以上入賑欵又湖南敬酬心愿人助本堂施醫藥經費紋銀申規銀五十一兩一錢九分四厘救北地之飢寒鴻嗷得所憫眼前之蒼赤鶴病同春功德攸同報施不爽請登報牘叩謝宏慈　上海六馬路仁濟善堂籌賑公所施善昌等謹誌 
[急公好義]  
　　謹啓者敝堂定章施醫停止接辦施粥現因經費不支尙在籌措迺冡南潯朱宏茂寳號寄來無名氏助施粥洋十元又　煥業　助十元同日拜登望雲叩謝宏功煥業具徴名實相符作善降祥行見生涯並茂除掣奉收據外請登報牘藉展頌忱　上海虹口元濟善堂　　　廷桂等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　女賊吳阿彩在租界屢犯竊案曾經押送回蜜波今又潛來滬上行竊同居之董小春等三家官紗衫褲綢裙及銀器等件報捕後由包探黄四福查獲吊齊各贓一併送案董小春投案申訴前情請領失贓吳阿彩供寍波人前雖犯事現已改過住居法租界所有各　均非小婦人竊取惟内有綢裙一條實因無錢使用不得已而竊取現已獲案惟求大老爺格外施恩以後自願安居原籍决不敢再到滬江宋華樂通刺商之薩副領事以吳阿彩以婦女而作賊殊堪痛惡判令掌頰一百下仍交捕房帶回押送上船勒令回籍贓給失主分别認領○包探何瑞福稟稱新閘西首怡和繅絲廠查得女工吳阿大竊取工籌至帳房領取工資經廠中西人以德律風至捕房傳小的至廠根究當據該廠帳房中人言當晚帳房中失去工籌一百四十四根至次晨卽有女工吳阿大持籌向領工資當向查問則言有廠中茶房錢如松交伊代取每取洋一元吳阿大扣錢二十文卽由小的將錢如松吳阿大一併拘入捕房轉送案下請爲研詰吳阿大供本地人在怡和繅絲廠爲女工前日因茶房錢如松急欲出會錢故竊取工籌托小女子代取能剌　　共代錢　松取過幾次答只一次錢如松供與相同旋有怡和絲廠西人投案訴稱廠中自從去年八月起時失錢籌無從查究一共約値洋四百餘元蓋彼等每日須竊籌約二十根左右請爲嚴辦通剌商之薩君謂此案失籌價值甚巨諒此欵難以追繳惟有從重懲辦薩君深以爲然遂判將錢如松交捕房管押四個月並發交犯事地方枷號十四日示衆吳阿大姑念女流著交官　管押一個月○粤人徐子坤持四開小洋一枚至唐阿五處兌錢唐見小洋帶有黑色疑是銅質以致　論扭入捕房在徐身畔搜出四開十枚内有七枚俱帶黑色遂由包探江阿三獲案請究唐阿五供疑徐混用銅洋故與爭論徐供廣東人現在同文書局内爲照相此洋並非銅質因悞放在照相器具内染有電氣之故不信可將洋擦洗卽能明白通剌判令交保查明徐子坤是否同文書局照相於禮拜三復訊起案之洋暫存○倪竹殿先後竊取陳大成等八家衣服報失後經包探江阿三緝獲人贓送究陳大成等報案訴明失竊情形求請領贓倪竹殿供本地人行竊是實惟求恩典通剌以倪竹殿連竊多贓法無可恕著交捕房管押一個月以儆○陸金福闖入丁福生家竊取錫酒壺一把經包探杜雲卿拘獲人贓送究丁福生供本地人被陸竊酒壺是實現旣緝獲求請領贓陸供初次犯竊叩求恩典通剌得供判令交捕房管押十五天贓給領○二百五十號華捕押解何阿來到案禀稱何竊取茂生洋行包車上之墊子一個正欲逃逸適爲小的所見是以送究何供貪小不該今已知過求爲寛宥通剌判交捕房管押十天○小工陳三元因與同業爭奪生意口角爭毆傷及徐銀發眼角經三百五十七號華捕拘解請究陳供爲小工爭奪生意口角之間悞傷徐之眼角無甚緊要今已與徐言明徐亦願罷訟徐銀發供並未與陳言明但陳亦係食力之人求爲免辦通　以原告旣不願深究姑從寛斥釋　　妓王小寳在途强拉游客經二百零二號捕瞥見以其有違租界章程拘送請訊王小寳供蘇州人並未拉客通　以野雞妓女强拉游客殊屬無恥已極判令自行回籍不得逗留于究○昨日捕房將各馬夫違章之案共有十件送案請訊通剌訊得陳娘子等或因磕睡違章則罰洋二元加鞭疾馳則罰洋五元溜馬違章則每罰洋一元以示懲儆所繳之洋一併撥充西醫院經費 
[美界捕房紀事]  
　　舟山人名阿三者女流氓也向與某棧司事某甲有私賃屋西華徳路餘慶里第十二號門牌魚販董阿珠日得錢數百文夜必寄存其處昨日向之索取阿三意圖乾没以致扭入捕房捕頭問悉原由著阿三卽照數給還如敢不依准阿珠投英公堂喊控○甲乙丙三廣東人相約至小東門内朱隆興新北門外汪雲從二水烟袋店購定水烟袋五十五枝令店夥丁戊已三人携貨至虹口收錢行至百老匯路時已鐘鳴六下突有粤人四五輩蜂擁而出不由分説揎袂兇毆甲乙丙乘忙亂之餘攫取烟袋而逸丁戊已不得已投捕房聲訴昨晨捕頭遣包探竇如海帶丁戊已四出巡邏八下鐘時在閔行路與粤人遇竇探上前掩捕粤人赡敢恃强抗拒向竇探揮拳旋經行人襄同將庚辛壬三粤人拿獲扭入捕房捕頭令押候解送公堂究辦○鐵路舊基北首停有小棺二具經某號巡街捕回報捕房捕頭遣包探竇如海告知頭圖地保孫　和雇人遷往義塚埋厝○昨日午後一下鐘時寍波人王東榮在招商局北棧碼頭竊取木料繩索經管碼頭夫役所見扭交包探江阿三拘入　房捕頭令押候解辦 
 
 
 

Page 10

 
 
   
 
