# 1887 - 166 - 4905094

 

Page 1

 
 
[古事比開印告白] [  點石齋代啓]  
古事比一書爲國初方田伯先生所著閻百詩徵君奇賞之每舉一事必上下千古求其偶以相比附計五十二卷爲目二百七十六其分門列目較之各種類書獨爲詳晰欲用何典卽於何門中求之怪怪奇奇如披秘籍卽如身體門有云堯眉八彩魯僖司馬馬卿亦眉八彩世祖日角唐高祖亦日角竇憲鳶肩馬周駱賓王亦鳶雇班定遠虎頭燕頷包拯亦虎頭燕頷司馬懿狼顧周嵩亦狼顧而形同者事不同人不可以皮相也云云略舉梗槩可見一班凡駢四儷六之文人刻肩裁紅之賦手得此一編可以用之不竭惜原板久佚書肆罕覯今聽蕉主人出其家藏原本付點石齋石印字跡必求工整校對不厭精詳洵爲藝林鴻寶訂成六本定于八月出書如蒙賜顧請至點石齋帳房面訂可也印書無多幸勿遲悮 
[大題觀海初二集] [  點石齋主人啓]  
　　石印大題文始於多寶船而文彚文府掄元等繼之然皆陳陳相因雷同者什之九甚有將原書重印攺換名目藉以漁利本齋心竊鄙焉用是不指重資購求家藏舊文於東越吳氏得國初以來鄉會墨硃卷房稿選本文二萬七千餘篇延請名宿詳加選擇始自踟初訖於乾嘉得文二萬篇是爲觀海初集自大學至孟子題惟備道咸而後專取絶時眉樣利於塲屋者亦得文二萬篇鄉會墨什之二窗稿什之五試讀課藝選本專稿什之三其巳見文彚等書者概從删薙是爲觀海二集自大學至孟子題亦惟備間有一題兩篇者必一整一散一奇一正相問而登便於取材而評語圈點校勘無一不臻美署庶獲免於草率從事沾沾漁利之譏也於去年六月間登報搜文九月開選定於本年十一月出書躉售格外公道特此佈聞 
[論西官留心禁淫戲事]  
　　前日英公廨有留春園伶人吉勝奎控案一節經蔡二源太守傳訊其案中之是非曲直與夫斷案之公私偏正堂上者自有權衡姑不贅論獨於英副領事賈君之一問而不禁有慨也賈副領事於訊問此事將畢之時請蔡太守詢諸該戱園房東兆豐洋行買辦陳姓曰園中所演有無違禁之淫戱陳答以無則又曰如有將來查出該園唱演淫戱則當重辦此數語深得官體且深得中國官體由是而歎西官之留心時事可謂隨時隨地不敢稍緩須臾者矣夫淫戱之禁與不禁華官之事也以地在租界則必與西官會同出示庶幾令出惟行耳其能禁與否西官固無所損益也淫戱之演在於中國戱園則其所以蕩人之心壞人之性引　人家子弟而使之鑿開情竇敗裂人家名節而使之蕩檢踰閑種種弊病皆中國之人受之卽種種禍端亦中國之人當之租界中雖有西人從來不觀中國之戱卽使偶有往觀者亦未必知戲中之情節至於科白關目曲意曲情則更無由知之故西人雖見淫戱而亦視若無睹況往觀中國戱之西人千百中不過一二又何足以爲害於西人西官卽不之禁亦不得以爲人除害之理責之然而西官之所以聽從華官會同禁止者蓋亦有一視同仁之意以爲華人而寓居租界則亦不得過爲外視凡有足以爲害於華人者自當從華官之請爲民除一患卽爲民樹一德此則西官會同華官示禁淫戱之本意也獨是禁則禁矣日久玩生難保其不陽奉隂違仍前搬演濳以引惑人心三令五申則覺條教之太煩一過卽忘又覺號令之不重而西官乃時時在心刻刻留意遇便卽查而問之是不亦加人一等乎嘗論中國之病第一在於因循文飾假如有一事也不得不禁則官出示曉諭示中所言法重令行言出法隨不知其若何風厲而此示一出胸中卽巳空空洞洞毫無痕跡之留其示而有人遵奉也則聽之其示而無人依從也則亦聽之蓋以此固循例庸行之事我巳出示則我之事巳畢而我之心巳盡至於遵與不遵則在人而不在我我但有以掩人之耳目也斯巳矣故每當一官到任下車伊始先出關防告示則言本官自矢清廉親友僕從俱不敢在外招摇倘有遇見卽須捆送來署以究假冐之罪而其實則官親豪　到處横行曾未聞有具控一人者官亦若痴若聾而絶不復問之矣此外如禁小錢此乃所以整頓圜法題目甚大而一年之中大約必有兩次示禁且或下一札子出一諭單或委吏典或飭衙役持向巿中各錢莊諭令務須禁絶然起視巿上則鵝眼榆莢通行如故蓋奉札捧單聞所聞而來者早巳盈腰滿槖見所見而去則是一示一札一單不足爲民除害反足爲民生害其所謂示也札也單也無異於巿肆中支取之票而巳推而至於禁烟館禁流妓禁土娼禁花鼓戱禁宰耕牛禁賭博禁酗酒大約一官到任有所謂十禁牌皆所應禁之事好名者且於十禁之外再加數禁彼其意以爲此示一出見者必將屁滚尿流莫敢不遵而吾之所以爲地方造主者胥於是乎在將來德政之牌萬民之傘以及後人傳記皆當以此數者爲關心民瘼除莠良安之左騐而此後絶不顧問絶不訪察卽有猾吏蠹役持官票以支錢而黄綢被裏放衙者不聞不見也此則中國之大病所欲思補救而無從者也卽如租界之地其所應禁者若而事女堂倌則尚有發覺而嚴辦者此外則婦女啜茗吸烟前此曾經嚴禁今日何如乎賭博早經嚴禁而今日何如乎街頭流妓巷口雛鬟拉客入室前此亦曾嚴禁今日何如乎凡若此者不勝枚舉豈獨淫戱之一端爲然而攺殺子報爲天齊廟攺倭袍爲南樓記堂堂乎登臺搬演者初不知凡幾也華官政務殷繁又安得有此閒情逸致於無意中閒閒一問使聞之者如聽霹靂聲不覺毛骨俱悚也乎華官無暇爲之西官乃乘間有此一問嗚呼賈副領事誠天下之有心人哉 
[本館接奉電音]  
　　昨接在京友人發來電音有本月初一日上諭一道敬謹譯登○五月初一日奉上諭邊寳泉奏假期届滿病仍未痊懇請開缺一摺河南巡撫邊寳泉着准其開缺欽此 
[不願照相]  
　　香港西字報言港官現定章程凡東洋車夫與轎夫均須照一相其一紙留在捕房一紙則黏諸車轎以便認識此章一出車夫咸往拍照轎夫則不願謂恐拍照之後設有疾病等事倩人代役巡捕見之必照違章例將轎扣留殊爲不便故日内東洋車縱横街上而轎子則匿影銷聲未識將來如何辦理也 
[漕帥回轅]  
　　漕憲赴濟寍會同東撫及河督商議分流黄水濬渠築堤各工程咸謂須籌欵三千餘萬兩遂奏請聖訓施行拜摺後漕憲卽於上月十五日啓行回浦二十三日舟抵楊莊二十四日入轅現在浦上輿論紛紜僉謂此舉若成則河工又有起色矣 
[荆楚天時記]  
　　楚北來牟頗稱豐稔鄉農雖不能向木天深處快啖紅綾而麥隴風來亦無不香聞餅餌上月望後連朝大雨溝澮皆盈秧田新緑嫩於烟如披小李將軍圖畫漢口連經暴雨街坊積水成渠後街偏僻之區幾於没 
 
 

Page 2

 
 
膝行者皆倩人背負而行匏葉歌成正不第嗟深揭厲矣現在漢江水勢拍岸平堤當上月二十一日大雨中紛傳江夏與咸寗毗連之山鄉有蛟爲害平地水深數尺遥望一白如銀屋宇田園幸皆無恙至近日則水巳退消云 
[清波新志]  
　　浙撫衛大中丞嫉惡如仇除之務盡近日訪知石牌樓口許衙巷内有一賭窟門貼某公館而在第二進廳屋之旁聚衆作牧猪奴戱自宵達旦輸贏動以千萬計遂於某日黄昏時密飭中城總巡率領巡役直入廳旁時諸賭徒方喝雉呼盧興高采烈一聲喝捕未及奔逃當場獲住九人帶回總局訊得内有旗人四名禀明督辦祁觀察次日移送縣署度必照例嚴懲矣此案旣發各叚巡員徹夜梭巡加意查訪捉獲者有十數起之多賭風爲之一息○瞿子久宗師發落一等生員時面諭士子現今風氣漸漸反樸歸真不比道咸間專尚膚庸墨調平日作文須求清真雅正加意研求每有書院中被屈者訕笑閱卷委員之不通爾等若不用功他日　掌文衡或在書院閱卷亦將被他人所指斥豈不引以爲差恥本部院於士子極能體恤惟功令所關不能寛假耳○新進文童楊泳生韓繩武葛鳳藻葉士彦汪鴻年羅芬王壽魏鴻朱蔚九名覆試文筆與正塲不符其徐士俊王汝琜二名文理尤欠平順宗師曲意矜全牌示俟明年鄉試前另行覆試當大覆日有廪生數人代向宗師籲求宗師不允 
[姑蘇火警]  
　　上月二十五日亥刻蘇垣定慧寺巷草房失慎霎時火勢上騰天際俱現紅霞色時長元吳三邑辛正在浙給會館一聞警信命駕而來則巳火滅烟消早經救熄矣翌晨辰刻辦蓮巷高姓門房稻草堆中遽兆焚如頃刻上炎不可嚮邇幸得附近諸木匠一面將屋拆卸一面汲水灌澆少焉水龍轆轆然如雲之集地方官亦聞風而至祝融氏見赴救人衆遂偃旗息鼓而歸雖燬門面數椽而内屋尚未及延燒比隣亦不致波及謂非不幸中之大幸乎 
[桂林碎錦]  
　　天地之大無所不有五金礦産中國爲多向因昧於地理囿於風水卽明知有礦竟願棄而不取泰西人初入中華每以中朝不肯講究礦務爲憾近來風氣漸開各省均有礦務等局惟開礦以機器爲本察苗以礦師爲主購辦機器延請礦師各項經費實屬不貲資本一大必藉股份而成經理者稍不得人每多僨事故中國開礦之舉仍未見如何興旺也若求一五金之産能不藉機器礦師而可以盡人得之者則莫如淘金沙金沙産自沙中取出卽可易錢故新舊金山等埠華人趨之若鶩楊慶餘叅軍奉差往桂林興辦電綫路經該省之昭平縣地方見有大小男婦在河邊摸索就而詢之知該處河難近來亦産金沙男婦淘獲每人每日可易銀二三錢三四錢不等金之成色俱足每兩可值銀十九換二十換之譜惟該縣人口不多淘沙者僅數百人若得賢有司設法招徠將來實有無窮之利也○廣西河道最多淺灌山根石脚如棋布星羅水之漲落又無定期竟有一日而漲三四丈半日而涸者舟行稍或不慎每致觸撞大憲知其危險曾檄委陳象九張逸垞兩大令前往該處將灘石鑿去以安行旅現悉兩大令巳將灘之十分有碍者開平大半其餘各處因春令水漲無從興工現在暫時銷差一俟九十月間水勢退落當再開辦化險路爲坦途莫不頌大憲之關心民瘼而更及兩大令之賢勞無旣也○梧州府小南門外有亨昌當者爲該郡之巨擘四月十三日傍晚七點鐘時天降大雨勢若傾盆雷聲隆隆不離該當左右忽霹靂一聲將當中二人同時擊外查死者一係管事一係包房平時作事人皆未知其詳忽被雷擊殊未明其何故天道深遠請以質諸談天者○梧州至桂林一路電線前經大憲檄委袁芝年大令楊慶餘叅軍諸君前往開辦刻下工程巳經告竣桂林分局巳於上月初一日開報專辦委員係王星垣鹺尹督工諸員於前日遄返羊城矣 
[漢臯燈巿]  
　　本埠西商公祝英國大君主其中禮儀之盛興會之豪本報巳詳哉言之以供諸君觀覽兹得漢口友人來信言是處適值新茶上巿凡歐人之操苦葬業者莫不踴躍歡忭以襄盛儀預期結綵懸燈布置美備更定造烟火花爆務極新奇禮拜一卽華歴閏四月二十九日之晚一律試燃江心運茶諸輪船無不鋪張華麗卽江滸各洋行亦皆銀花火樹燦爛輝呈士女遊觀如雲如水摩屑接踵盛極一時云 
[蕪湖來札]  
　　近日甯國府屬某邑出蛟以致水勢如高屋建瓴倒瀉而下河水泛溢寒燠不時某姓渡船陡被水衝把舵不住絓于宣船繩纜上一轉瞬卽覆入江心船上十人同遭滅頂經人救起其九惟一人竟從三閭大夫而去矣○五月初一日迎賽城姓神會男女老少之求福者裝扮地獄變相或作牛頭判或作馬面王以及鬼卒鬼犯鬼母鬼公黝黑若鬼薪離奇如鬼聻皆於先數日紛紛赴廟領批廟祝得受香資日以數十千計佞神惡俗甚無謂也○諺云雨落壬子破水漫山頭過閏四月二十五日適逢壬子先一日隂霾蔽野鄉人咸竊竊然憂之及至是日則銅鉦高掛大好晴天非特雨點全無抑且繊雲盡捲於是人皆轉憂爲喜謂今年可卜有秋○李與吾軍門之次媳爲原任岳州鎮劉總戎之女公子産後抱病遽西池棺殮之後卽於上月二十五日厝於河南禹王宫側 
[甬東雜紀]  
　　寍郡賭博屢經官憲嚴禁終不能淨絶近來各處小街僻巷或席地呼盧或借房開局引誘年輕子弟入其彀中每有負債輕生席捲逃遁之事害人性命喪人貲財爲禍實非淺鮮有地方之責者其可不嚴行禁止耶○有某甲者年約二十餘娶妻某氏生子巳六齡矣近日甲舍舊圖新與隣婦有染數月以來妻巳覺之然敢怒而不敢言惟有暗中飲恨而巳妻有銀器數件甲以之私贈某婦後數日爲妻所見向甲詰問甲不以實告傍晚甲又密入鄰婦房同坐一榻眉語手調以爲此樂殆不減漢家温柔鄉也其妻突至奪取銀器竟去甲忿忿而回將妻毆打頭破血流甲妻自念遇人不淑生不如死遂密購洋烟吞之竟致斃命夫舍家雞而戀野鶩巳乖伉儷之情而况銀簪玉珥取諸家中而贈諸濮上結髮之謂何亦復誰能遣此耶詩所云夫也不良某甲可以當之○湖西某織機匠也近來失業家居生計日形支絀將其妻之首飾典質殆盡前日其妻向之索取因致反目某旣悲謀事之艱難復受室人之交謪　退維谷因服阿芙蓉倒床而臥半响不起其妻見民面色有異詢之始知服毒百方施救幸吐出黑水數枕然巳奄奄一息未知能無恙否也○有某甲獨處斗室中方苦鰥魚岑寂夜方半偶出門外見有女子年約十六七張皇四顧甲卽招之入室就燈下視之顰眉半鎖嫩頰雙涡儼然圖畫中人也喜極遂留之次日寂不聞有尋覓者意　自得以爲佳人真從天上來也越兩宿忽失女所在又不敢聲揚惟嗟歎而巳事隔旬日聞某乙因拐帶女子爲内所獲將控諸官兩家相距不遠中因前日探看果卽前女恐被認識急自避匿嗣丙亦經人解散令乙服罪了事據乙言實非拐誘係女自至云此女蹤跡誠變幻不可測矣○甯郡梵宇琳宫星錯而雲連或引學士以參禪或供檀越之隨喜雖僧不一品概攸分獨有所謂觀堂者則以清淨地結歡喜緣此誠佛祖之所痛心蹙額者矣有僧名一峯者名雖皈依佛座實則肆意奸淫翦曾奸佔某婦迄今二十餘載每月仍給婦洋四元又姦宿某娼婦被人窺破拿獲叩頭服罪出洋解穢始得了事上年與住持僧明奎因姦搆釁招集無賴破扉掩入果如摩登女之攝入淫席者遂禀明官憲將明奎提訊驅逐一峯遂儼然爲方父矣由此肆無忌憚日與劣紳惡棍爲伍酒食游戱相徵逐甚至在齋魚粥鼓之旁貝葉曇花之側廣開筵宴招引土娼縱飲歡呼謔浪笑傲見者無不側目以其恃劣紳爲護法神無如何也文正衣鉢相傳姦淫愈甚近與某孀婦有私婦有夫兄某甲甲有甥某乙借婦家餘屋設館訓蒙一日甲因事訪乙適乙不在館婦聞甲之聲音當門攔阻不令其入甲麾之以肱婦遂扭甲髮辫正在固結不解之際房内突出一僧鼠竄而去婦見僧巳逃脫始肯釋手甲始知婦與僧通姦恐被捉獲故用此計以縱僧去也房中尚有葷菜羅列桌上於是召地保至將具禀於官一因劣紳出而梗阻一念家醜不可外揚遂隱忍而罷然和尚如此横行安得如韓昌黎所謂人其人而火其居哉 
 
 

Page 3

 
 
[輪船失事]  
　　問得仁記洋行之輪船名本來地由香港赴東洋於閏四月廿七日在洋面失事船上諸人均巳救起其確細情形俟接續信再行登報 
[兇犯解回]  
　　昔年盜冐鹽捕案犯李文明小仁寳等訊實解府翻供發回隨復訊實解司定擬等情均經登報兹悉該各犯解蘇經臬憲提訊之後留禁司監巳有多月昨日始批解回申當由來差赴縣投遞文憑蒯大令飭分别收禁候核 
[刺傷師母]  
　　銅鋪主婦某氏設肆于本城縣署左近鎔之煉之銼之琢之爐火生涯頗稱不惡學徒某甲滿師巳久仍在鋪中工作至近日始辭歇歸家前晚至鋪搬取鋪蓋該氏以甲支透工資八千餘文因將鋪蓋扣住甲莫可如何忿忿而去少頃忽往叩門該氏啓之入甲突出小刀直剌傷及該氏之手該氏情極呼救隣人畢集詢悉情由咸欲與甲爲難甲見勢不佳乘間兎脫現聞該氏擬投縣控告示活如何了結也 
[酌減繳洋]  
　　周浦人曹姓娶李某之女爲妾旋被李將女誘歸曹遂控諸巡防總局馮蓮士直剌飭提集訊李直認匿女直剌以兩造所供身價不符因飭將李押候覆訊其中情節業巳兩紀報端前日直剌飭傅李之妻弟朱某訊供曹歴訴前因並稱該氏旣有下落可着李收領職員不願領歸惟請追還身價直剌謂爾娶該氏時究竟身價若干答云實出洋四百元轉詰之李李堅執祗收洋二百元直剌傳朱詰問朱稱曹確出洋四百元推李祗收到二百元其餘均由族人瓜分使用直剌謂李曰爾女旣巳適人何得擅自領歸藏匿殊出情理之外本當究辦因念曹願將爾女退歸姑免交案惟須繳出身價洋銀李稱無力繳足求恩酌減直剌着李繳洋一百四十元限三日内先繳四十元交曹具領餘俟女再嫁後繳清兩造各具遵斷切結而退 
[英界公堂案]  
　　有王慶贊者衰態龍鍾蹣跚道左適馬夫陳阿元駕車駛至猛然一撞趺仆街心致損左腿骨巡捕見之拘陳送案蔡太守命暫行管押飭差至仁濟醫院查明王之傷勢如何有無親屬再行核辦并罰令陳逐日送飯與王以上各情巳登前報昨日王之兒子阿大投案訴稱父親在院醫治飯資無着小的亦無力供給太守提陳覆詰陳稱是日駕車出外見王在前大聲喝令避讓王置若不聞以致碰撞當有西捕可証且昨有友人在醫院見王傷勢無甚緊要太守謂本分府飭差查覆後又經函問醫生刻接覆函云須二月可愈何謂傷無緊要今着爾先繳二月飯資陳稱每月祗得工洋四元尚有家用素無積儲無力繳案旋有陳之東人龍飛馬房主投案聲稱陳確無力容代繳飯資惟請將陳交保如奉傅喚卽行交案可也太守商之賈副領事飭龍飛馬房主先繳飯資再行候示○招商局曾有銀六千兩交廣興祥匯票號匯至粤省收銀豈知粤省之廣興祥巳經倒閉致匯銀無着因向上海廣興祥執事人林慶泉及號主之親戚鍾拱臣追還林鍾一再支吾情同誑騙總辦馬觀察遂函請蔡太守飭差立提二人研訊二人供稱曾收招商局銀兩現雖倒閉粤署尚有桓　可以理償太守　將材交保壯外赶緊料理鍾暫管押旋又有恒豫等四錢莊遞禀附追廣興祥欠銀七千二百兩云○包探唐青山禀稱某茶舘主劉玉鳳被夥劉阿寳劔去銅面盆七只及銀飾等件報由小的緝獲阿寳詰得面盆早巳質錢質票售與劉吉雲由劉俻本取出銀飾寄存王高氏花烟舘内小的因卽分别员贓并將買贓窩賊之人一併傳案玉鳳申訴前情阿寳供稱竊得銅面盆付質後將票售得錢五十文銀飾寄交該氏吉雲供稱小的開設老虎灶票由夥計　買小的並不知情該氏供稱阿寳寄來銀飾實不知是竊贓小婦人有銅洋一元質錢三百文被阿寳贖出今亦起案蔡太守判阿寳發捕房管押一月贓交玉鳳領去該氏旣不知情從寛釋出并着吉雲將夥計交案候訊旋卽交該夥到案供稱質票由主人買下計質本八百五十文買時出票錢五十文嘱小的往贖小的另央他人贖取太守判罰吉雲洋二元撥充醫院經費銅洋劈毁○包探賀東生禀稱昨見積竊張阿才搜其身畔鐵鑿鐵鎖匙等賊具繁多今特解案張稱以後不敢再犯行竊叩乞施恩蔡太守判發捕房管押二月賊具銷毁○包探秦少卿查得洞庭山人唐蘇氏王蘇氏乘船來滬意欲傭工在船被張王氏誘至黄王氏家爲娼二婦不願遂拘張王氏并傳唐蘇氏王蘇氏送案請訊蔡太守向之詰問二婦不認被誘但言初欲傭工繼思爲妓可多賺銀錢是以甘心爲此張王氏稱小婦人惟同伊等趁船來滬並未誘伊等爲娼該包探又禀稱曾問唐蘇氏等皆言被誘今忽翻供太守諭令唐蘇氏王蘇氏赶緊回鄉不得逗遛在滬張王氏開釋豈知唐蘇氏王蘇氏氏黄王氏家搬取衣物與之口角竟將黄王氏扭毆由氏報捕昨又解送公堂黄王氏稱被毆之事今伊等巳央人調停明白請免究辦太守諭令唐蘇氏王蘇氏立卽遄回延于咎戾○包探顧阿六禀稱某酒館堂棺周金生報稱有酒客失去哆呢夾馬褂今由小的查獲竊犯曹阿林起到原贓周申訴前情請爲給領曹認竊求思蔡太守判發捕房管押二月贓交周具領給還失主 
[南匯緑帷居士作善降祥賑册啓]  
　　傳有之救災恤憐道也行道有儒者雖無邀福之心而儒者豈無於道有必　之志僕聞山東水災自往歲於兹幾歴二年矣民之死亡不可勝數其幸存者棲身無所餬口無方念厥哀鴻實堪憐憫幸潘振聲諸公急往放賑並滬上陳竹坪先生曁諸善長多方籌畫得以源源接濟而災民不致靡有孑遺然災區愈廣賑欵愈缺而籌賑亦愈難是以同心善士有使君受福之册廣爲設怯而猶不敷所賑僕體此意愈吾儕幸生樂圭無水旱之災天之待吾儕厚矣倘支畛域之分視同秦越漠然不顧其肥瘠將何以仰答天心乎用敢刊刷小册隨報呈送奉勸仁人君子節可省之閒費拯垂斃之灾民或逢家庭喜慶則筵席之費可酌減或與朋友遨遊則茗酒之費亦可酌滅取於有餘以補不足數百元不爲多一二角亦不嫌少各隨願力書之於册每册印二十户倘能全册冩滿固所深願卽不然或寫二三户或四五户亦可卽繳切勿隨手抛棄是所至禱所集之資隨册交上海文報局彚收各給收條爲證僕僻處海隅見聞甚隘屢閱申報知災區之情形甚慘故爲此效顰之舉夫好善有同心當不嗤鄙人爲越俎也作善降祥諸君子可操券得之○右南匯緑帷居士作善降祥册小引也册係大圑鎮盛賡伯龔潤生兩善士交由敝所轉請報館附送共計萬六千扣册中勸人節省浮費移作賑需并以捐數不拘多寡隨册隨繳爲諄諄嗚呼設想愈窮論說愈卑其用心可爲　矣節届端午蒲觴泛酒角黍堆盤凡夫富室豪商行家鋪户無不肆筵設席以開讌驩惟酒以歡而情濃費以省而可節奉勸仁人君子垂念災壤體此苦衷節來口腹之微拯彼瑣尾之厄則糜費之節其卽開宗明義之章也夫謹佈區區伏維德鑒上海四馬路浦灘文報局恊賑公所同人謹識 
　　閱申報見遯叟高昌寒食生均以詩慰我感何可言第紫玉成烟奚勞弔唁且梅雨潺湲道塗泥濘巳攺期於月之望日出殯先賦此以鳴謝悃○花落花開亦偶然任他成佛與成仙敢勞好友生芻奠且自孤吟錦瑟篇梅雨惱人催短夢桐棺遲爾卜長眠埋香葬玉渾閒事妬煞天邊月又圓[  潮陽鄭學書讓卿甫拜稿]  
　　西園題壁并引涙北之有靜安寺猶杭之有西湖蘇之有山塘爲都人士遊覽所必至一則一灣清淺畫舫笙歌一則十里垂揚馬龍車水豪情逸興相去幾何余旅居斯土一十六載每當春秋佳日間與二三同志偶一涉足千紅萬紫巳如　慣司空惟聽古寺鐘聲頗覺悠然有會寺前有古井題曰天下第六泉泉水沸騰畫夜不息寺西有隙地數弓數年前有人闢榛蕪建臺榭設茗欵客名曰申園盧同爲之停車劉伶因兹覓醉一亭一閣位置秩如惜無泉石花木爲歉然耳今春我友李君逸仙王君季苗議另闢一園於寺側以其居洋塲之西名曰西園襲古意也於是鳩工庀材鑿池通水養魚種竹砌石栽花不數月而巳居然可觀當夕陽西下紅日啣山青衫曰裕緑鬢紅裙聯 
 
 

Page 4

 
 
袂來游者日以千計余承二君之招赶熱而來入園四覽旣喜其結搆玲瓏更嘆其功成之速是非胸有邱壑曷克臻此二君真神乎技吴爰成二絶以博一粲卽請意琴惜紅知白醉墨友翠洎諸同人政和并希夢畹賜刊○車如流水馬如龍成句乘興遨遊意自雄獨上層樓憑遠眺柳絲摇曳暮霞紅結構精良點綴工畫橋流水繞簾櫳偶然小立紅欄畔鬢影釵光逐好風燕燕鶯鶯結隊來好花端爲个儂開少年徵逐渾餘事會唱新詞繼玉臺[  徐園百花祠住持懴情僧漫草]  
[意琴室主見示大著再呈一律仍疉前韻錄請夢畹生哂政]  
　　黄金散盡悔情癡夢醒揚州感杜詩往事可憐同命鳥出身未得最高棧花殘月缺憑誰訴鶴煮琴焚只自知寄語天涯同調者元句有天涯豈易言同調海風吹到掛帆時予將有邗上之行故云○貧女呈沈子梅觀察陳小圃部曹裙布荆釵絶世姿蓬門素處誤佳期自憐不識回文錦敢詡能吟飛絮詩谷託良媒羞說項爲尋嘉耦寄相思問他金屋承恩者畫得蛾眉可入時○游靜安寺風清日麗賽春奢携手同登七寳車緑暈鞭絲裊楊柳紅薰人面映桃花十三樓上邀筝女第六泉邊覓酒家一醉陶然消萬慮狂呼小婢取新茶○車游靜安寺疉前韵夾岸垂楊春色奢玉驄高駕七香車八千粉黛五陵客卅里申江三月天流水橋頭名士圃謂味蒓園夕陽樓上美人家又從第六泉邊過好品龍團雀舌茶○答吟香主人卽次見貽元韻湖海相逢各問年訂交時節麥秋天痴憨似我偏耽詠風雅如君不羡仙從此雲山聯契闊好憑文字結因緣申江花月離夜流水無人自管絃海昌太憨生 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年閏四月二十五日京報全錄]  
　　宫門抄○鄂臬豫奏爲恭報接印日期摺○總兵侯奏爲恭報到任日期摺○將軍希奏爲暫停會哨片○晉撫剛奏請叅將等暫緩引見片○江督曾奏爲揀員請補陸路守備摺○楚督裕等奏爲揀員升補水師游擊摺○將軍希奏叅革驍騎校片○河督成奏爲覆陳保獎摺○閏四月二十五日吏部翰林院正藍旗值日吏部引見十六名正黄滿十二名○理藩院八名侍衛處六名○宗人府三名國子監二名○怡王假滿請安○漪貝勒續假二十日○官祥鍾亮各預備召見○兵部奏派查齋之大臣派出治麟崇禮明魁長春敬信色普徴額秀吉景善○召見軍機徐桐桂祥官祥鍾亮○○二品銜湖南按察使世襲二等輕車都尉奴才豫山跪奏爲恭報奴才抵押接篆日期叩謝天恩仰祈聖鑒亨竊奴才前承奉恩命補授湖南按察合籲准入覲仰蒙召見聖訓周祥跪聆之餘莫名欽感奴才謹於陛辭後出都四月十三日行抵湘省奉撫臣卞寳第札飭赴任並准署臬司臣崔穆之於十九日將印信文卷移交前來當卽恭設香案望闕叩頭謝恩祗領任事伏查湘省當黔粤衝區臬司乃刑名總匯奴才愚昧深懼弗勝惟有倍矢勤慎隨時隨事禀承撫臣力求治理以仰副高厚鴻慈於萬一所有奴才到任日期並感激下忱理合恭摺叩謝天恩伏乞皇太后皇上聖鑒再奴才沿途　過直隷江皖各省府州縣地方雪澤深透風雨調和麥苗一筆暢茂民情亦極安謐堪以上慰宸厪合併陳明謹奏奉硃批知道丁欽此○○福建漳州鎮總兵奴才候名貴跪奏爲恭報奴才到任日期叩謝天恩仰祈聖鑒事竊奴才蒙恩補授福建漳州鎮總兵員缺謹卽呈請閩浙督臣楊昌濬據情代奏叩謝天恩並請陛見奉旨著暫緩來見欽此又承准督臣行知以漳州民情强悍現當查辦鬥案之際奏請先飭奴才赴任以資鎮撮欽奉批旨知道了欽此並檄飭速赴新任等因奴才遵卽由省起程於本年四月初九日行抵漳州府城准署總兵吳光亮將關防一顆並旗牌文卷等項移送前來當卽恭設香案望闕叩頭謝恩祗領任事伏念奴才湘楚庸材毫無知識咸豐十一年束髮從戎轉戰閩浙陜甘等省嗣復隨同前大學士臣左宗棠出關剿匪遞保記名提督總兵管帶練軍師船一切事宜靡不競業自持深以未克報稱爲慮兹復渥荷恩綸補授今職凡寵榮之逾分豈夢寐所敢期查漳州爲濵海要區總兵有統轄專責訓練巡防在在均關緊要自維愚昧深懼弗勝奴才惟有隨時隨事禀商督臣提臣實力講求認真整頓以冀仰答高厚鴻慈於萬一除將接印任事日期恭疏題報外所有奴才感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○希元片再查吉林寗古塔三姓各該副都統每届夏委　例親督官兵進山巡查屬界産參各山藉便搜巡塔姓接界之蜂蜜山子地方會哨巡查一次前因馬賊滋擾防剿吃緊飭派練軍統領督帶馬步各隊進山搜捕並咨札各副都統恊領等一體派兵會合兠拿暫停會哨各等因屢經奏報奉旨允准欽遵辦理在案兹届本年夏令會哨之期查各城山塲遼濶雖盗匪較前平靖仍恐未盡餘孽伏處潜藏是以奴才等揀派統領副都統銜儘先恊領花翎佐領耿勇巴圖魯全榮督帶馬步官兵入山認真搜捕並咨札各副都統恊領等一體派兵會合兠拿務期淨絶根株以靖邊圉所有吉林甯古塔三姓各副都統本年夏委循例入山會哨巡查之差若令分帶官兵前往仍恐隊伍不敷分撥地方旣覺空虚餉糈亦難支應相應援案請旨仍令該副都統等暫停會哨以節虚費而資巡緝是否有當謹附片具陳伏乞聖鑒謹奏奉硃批着照所請兵部知道欽此○○剛毅片再迭准部咨以臣標中軍叅將瑞璋等或因俸滿或係升補例應引見開單咨催前來自應分别給咨送部惟查晉省本年輪應舉行軍政欽奉諭旨派閱營伍臣擬閏四月間卽行出省行赴北路後赴南路按伍校閱該叅將等均有督率操防之職卒伍强弱訓練惰勤責有攸歸甄叙所繫一經調動新舊接替難免互相諉卸或並藉此取巧似非核實考察整飭營伍之至意所有臣標中軍叅將瑞璋潞安恊副將呼延林汾州營叅將恩昌太原鎮中軍遊擊何正宗運城營遊擊札拉豐阿平垣營遊擊袁得勝大同鎮右營遊擊那琛山陽路都司陳萬霖等八員應行引見之處可否仰乞天恩俯准均暫展緩一年俟閱伍事竣再行給咨送部出自逾格鴻慈臣爲慎重軍政起見是否有當謹附片具奏伏乞聖鑒訓示謹奏奉硃批着照所請○○太子少保兩江總督一等威毅伯臣曾國荃跪奏爲揀員請補陸路守備員缺以裨地方仰祈聖鑒事竊漕標右營守備賈光榮病故出缺業經恭疏具題開缺聲明扣留外補在案查是缺係陸路部推之缺專用儘先人員請補該守備駐紥淮安地當冲要巡防關係緊要且有經管兵馬錢粮之責必須熟悉情形之員方克勝任謹查有補用叅將儘　補用都司漕標中營左哨千總林壽康年五十歲江蘇山陽縣人由行伍隨剿出力保洊藍翎儘先補用守備先經歴拔漕標左營額外中營外委於續行查明剿平西捻慎東一律肅清案内經前湖廣督臣李鴻章保奏同治九年四月初二日奉上諭着以都司儘先補用換戴花翎欽此十二年借補城守營右哨千總奉部給札光緒二年調補漕標中營左哨千總員缺四年於辦理賑務出力保加遊擊銜七年拿獲匪首朱振案内出力保俟補都司後以擊儘先補用先換頂戴經部議准八年因歴儘巳滿請咨於七月二十八日經兵部帶領引見奉旨着回任候升欽此又於九年分蘇省海運出力案内保俟補遊擊後以叅將用經部議准在案覆查該員年强才裕孰習操防且在淮年久該處情形極爲熟習以之借補斯缺實堪勝任核與限制亦屬相符合無仰懇天恩俯念員缺緊要准以林壽康借補漕標右營守備員缺實於營伍地方兩有裨益如蒙俞允俟部覆至日再行給咨送部引見以符定制除飭取履歴咨部查核外謹會同漕運總督臣盧士杰恭摺具陳伏乞皇太后皇上聖鑒訓示再該員籍隷山陽縣所補之缺係屬本府應俟接准部覆再行照例揀員對調合併聲明謹奏奉硃批兵部議奏欽此○○頭品頂戴湖廣總督臣裕祿長江水師提督臣李成謀跪奏爲揀員升補長江水師岳州營遊擊員缺照章聲明請旨定奪恭摺仰祈聖鑒事竊查長江水師湖南岳州營遊擊田明山升補江蘇金陵營叅將員缺前經臣等奏請以副將銜儘先補用叅將　洲營左哨都司張樹霖升補旋准兵部議覆以長江水師岳州營遊擊　經奏補副將業經引見准補其所遺迹擊員缺行令奏覆到日再行核辦等因所有臣等前請以副將銜儘先補用叅將　洲營左哨都司張樹霖陞補岳州營遊擊自應遵照部咨奏覆請補以重職守臣等復查張樹霖年五十三歲湖北武昌縣人由武童投効水師隨征出力洊保以遊擊歸長江提標儘先補用前戴花翎同治八年借補田鎮營中哨守備九年經直隷督臣李鴻章於　行查明剿平西捻案内奏保以叅將仍留長江儘先補用並加副將銜同治十二年升補　洲營左哨都司領咨赴部引見經兵部頒給札付旋鄂任事光緒八年軍政卓異九年委署岳州營遊擊在任有年該員才具諳練約束嚴明以之升補長江水師岳州營遊擊洵堪勝任查兵部奏定章程巳經借補各官如遇陞轉應隨時奏明請旨定奪該員前由儘先遊擊借補守備續保儘先叅將升補都司今請升補遊擊係由巳經借補官階遞請升轉可否准其升補謹照章聲明恭候欽定如蒙俞欢俟接准部覆給咨送部引見以符定制除飭取該員履歴咨部外理合會同兩江總督臣曾國荃恭摺具陳伏乞皇太后皇上聖鑒訓示謹奏奉硃批兵部議奏欽此○○希元等片再吉林所屬長春廳界突有盜匪十餘人在彼紛竄滋擾本年二月二十三日廳屬于家油房居住之貢生于有祥家被該匪等闖入搶掠財物携贓逃逸該處駐紥委營總依朗阿先事旣巳疏於防範臨時又未盡力窮追致令該匪逃逸實屬緝捕不力據全營翼長吉陞阿德平阿禀請撤委叅辦前來除委營總一缺另行揀補並嚴飭各隊趙緊搜緝逸匪務獲外相應請旨將拉林鑲藍旗凌全佐領下五品藍翎驍騎校依朗阿卽行革職以肅　功令謹附片具陳伏乞聖鑒謹奏請旨奉硃批依朗阿着卽行革職該部知道欽此○○成孚片再奴才於上年十月二十日附奏光緒十一年搶辦神河廳險工及修防大汎出力文武各員弁遵照部議分别另核請獎案内四品頂戴補用同知候補通判何保榮擬請攺給四品封典奉旨該部議奏欽此旋准部議因未聲叙該員四品頂戴是否捐納於何年月日在何處報捐何年月日核准抑係勞績保舉於何年月日奉旨應令查明覆奏再行核辦等因奏奉諭旨咨行遵遵辦前來奴才遵卽飭據查胆該員於河南糧臺歴年轉運案内出力經前河南撫臣涂宗瀛奏保賞加四品頂戴於光緒六年十月初六日奉旨依議欽此欽遵在案理合附片陳明伏乞聖鑒勅部核議施行謹奏奉硃批吏部知道欽此 
 
 

Page 10

 
 
[光緒十三年閏四月二十六日京報全錄]  
　　宫門抄○浙臬蕭奏報接篆日期摺○東撫張奏請給獎片○又奏爲辦理提埝民程籍資民力請廣學額以昭激勸摺○又奏請革州縣并勒令回籍片○東撫張奏疏通外補人員片○浙撫衛奏臬司交御片○又奏請修理試院咨部立案片○東撫張奏補用知府片○浙撫衛奏分别管帶營務奏請立案片○閏四月二十六日户部通政司詹事府廂藍旗值日無引見○惇王等謝賞紗葛恩○恭王專摺謝賞紗葛恩○福森布假滿請安○恩壽聯棣善志預備召見○倉場奏漕船五日回空○召見軍機奎潤恩壽聯椂善志○○二品頂戴浙江按察使臣蕭韶跪奏爲恭報微臣到浙兿篆日期叩謝天恩仰祈聖鑒事竊臣於光緒十二年七月奉旨補授浙江按察使當經具摺謝恩籲請陛見奉旨着來見欽此遵於十三年二月十七日到京蒙恩召見兩次聖訓周祥巨細畢至跪聆之下欽感莫名陛辭就道後至三月二十九日抵浙江省城旋經接奉撫臣衛榮光飭知赴任四月初九日准署任臬司臣盛康將印信文卷移交前來當卽黍設香案望闕叩頭謝恩祗領任事伏念浙省爲濵海繁區臬司乃刑名總匯現在地方元氣未復人民良莠不齊峻急不足與夏新當以弼教爲明刑之本粉飾尤易於滋弊當以察吏爲致治之原如臣庸愚懼弗勝任惟有恪遵宸訓加意講求於地方應辦事宜隨時禀高撫臣認真整頓固未敢過事操切亦不敢稍涉因循以期仰答高厚鴻慈於萬一所有微臣感激下忱並到浙接印日期理合繕摺叩謝天恩伏乞皇太后皇上聖鑒謹奏奉硃批知道了欽此○○張曜片再臣准兩廣總督臣張之洞咨稱粤東官紏商人捐助山東賑需匯解庫平銀一萬一千兩内除百金以下捐欵由該省彚案核辦外該督自捐銀一千兩爲數無多無庸置議惟粤海關監督增潤捐銀一千兩前署兩廣鹽運使廣西候補道蔣澤春遵其故父二品封職蔣先庚之命捐銀一千兩應如何分别奏獎由臣酌核辦理等因當將解到銀兩飭局兌收應用在案伏查道員蔣澤春捐銀一千兩核與建坊定例相符應懇天恩俯准該道蔣澤春爲其故父蔣先庚在於原籍照例建功給予樂善好施字樣出自鴻慈粤海關監督增潤捐銀一千兩應如何給獎之處伏候聖裁兩廣督臣張之洞不分畛域首倡捐金力維大局災民受益非淺又復自捐銀兩據稱毋庸置議臣未敢壅於上聞謹附片陳明伏乞聖鑒謹奏奉硃批張之洞增潤均着交部議叙餘依議該部知道欽此○○頭品頂戴山東巡撫臣張曜跪奏爲東省連年辦理堤埝民程藉資民力籲懇恩施以昭激勸恭摺仰祈聖鑒事竊查東省黄河於光緒九年前撫臣陳士杰請築下游南北兩岸大堤自東阿縣起經平隂肥城長清齊河歴城章　濟陽齊東惠民青城濵州蒲臺以至利津共計十四州縣按照高寛丈尺酌給土方價銀十年夏間大堤告成復將兩岸民埝給予津貼一律修培十一年又將大堤增培一次上年臣統籌河工辦法請將兩岸大堤民埝照案分别增培現飭於伏汎以前一律赶辦完竣以資防禦查歴年辦理堤埝民程道里綿長同時並舉需用人夫甚衆不得不飭由地方官紳調集本境民夫通力全作以期早日告成雖辦理情形各有不同要莫非用民之力百姓深知修築堤埝所以保衛身家荷鍤　雲踴躍從事在被水災黎藉　工作得以餬口卽貧民論工受值亦可以養赡身家惟有力之户分做工叚較多取土每有遠近之分工程卽有難易之别方價津貼循照向來定章發給經費有常未便因難辦各工另議增益綜計歴年舉辦河工雖帑項所用巳鉅而民埝工程津貼以外閭閻所費不資自應仰祈恩施以昭激勸可否將東阿等十四州縣加廣一次文武學額各一名據河防局司道詳請具奏前來臣查該司道等所請爲工程緊要激勵人心起見合無籲懇天恩可否將沿河十四州縣加廣一次文武學額各一名以昭激勸　自鴻慈逾格謹恭摺其陳伏乞皇太后皇上聖鑒訓示謹奏奉硃批着照所請該部知道欽此○○張曜片再查益都縣鹽務向由地方官兼辦該縣知縣李溱任内按票計算竟浮運四千餘包之多若不認真查究何以重鹽課而杜效尤現飭藩運兩司澈查根究據實詳辦且李溱於詞訟案件動輙科罰以致民多愁怨擬請先生革職　候查辦候補知縣汪錫爵屢辦河務工程巧於舞弊聲名甚劣他日若膺民社必致貽誤地方未便因其業經丁憂稍事姑息擬請卽行革職候補知州王家傑身體軟弱兼有啫好委辦事件不能認真應卽勒令回籍東省之官有嗜好者尚不止王家傑一人惟屬吏有無嗜好稽察最難總以辦事勤惰爲據臣惟有隨時整飭以肅官方謹附片具陳伏乞聖鑒訓示謹奏奉硃批另有旨欽此○○張曜片再據署鹽運使陳錦詳稱前奉部定章程運同鹽經歴鹽庫各大使遇有缺出均咨選一次留補二次其在部所開之缺仍照舊章歸部銓選不積咨選之缺等因東省鹽大使八缺批騐大使二缺照章分别咨留缺數雖少尚可輪流望補惟運同鹽經歴鹽庫大使三項係屬孤缺每項候補自數人至十數人不等一咨之後必俟再有缺　乃能留歸外補而出缺之時設又到部在先扣留内選此等孤缺見缺本難若節次扣歸内選則在省候補之員不免終身淹滯伏思部選有呼省之缺選路較寛外補人員專補一省各歸各班補路甚窄况係孤缺該員等望補無期情形苦累擬請除鹽大使批騐大使兩項均照定章辦理外其運同鹽經歴鹽庫大使三項孤缺一咨之後輪應中外留補設遇在内開缺由部知照東省仍歸外留輪内揀員請補似此量爲變通三項孤缺無論由内外見缺均咨選一次留補二次仍以三缺爲一週於部章並無出入而孤缺可望補期等情詳請具奏前來臣查東省鹽運經歴鹽庫大使三項誠使一咨之後在内見缺扣歸部選則孤缺人員望補無期今該連司請攺爲無論由内由外見缺總以内選一人外補二人三缺爲一週是於遵照部鞏一咨二留之中爲疏通外補孤缺人員起見是否有當謹附片具陳伏乞聖鑒勅部核覆施行謹奏奉硃批吏部議奏欽此○○衛榮光片再新授浙江按察使蕭韶業巳到省當卽飭赴新任以重職守兹據報於本年四月初九日接日任事署按察使事候補道盛康卽於是日交卸等情前來除咨部查照外理合會同閩浙總督臣楊昌濬附片具奏伏乞聖鑒謹奏奉硃批知道了欽此○○衛榮光片再據藩司許應騤詳稱據轉永康縣紳士前署湖北督糧道胡鳳丹禀稱永邑試院於道光二十年間各鄉紳董會議公建工費銀一萬六千餘兩嗣遭兵火焚毁無存燹後民貧建復不易自願獨力捐建因工程浩大力量弗及不得巳變産措資分年建造於光緒九年三月開工至十二年三月工竣前後三載規模具備共計頭二門東西號舍箭亭大堂及堂後左右廂房花廳東西廂房外廚寮等處共計瓦屋一百八間所需工料共計銀一萬二千三百四十五兩六錢三分四厘均係工堅料實並無虚飾情事另捐制錢一百千文一併呈繳請發典生息作爲試院歲修經費聲明前項工程係屬民捐民辦應請照例免其報銷由司核明詳請奏咨前來臣查該紳胡鳳丹獨力捐建試院共用銀一萬二千三百餘兩之多洵屬仗議急公有益士林合無仰懇天恩勅部立案俾垂久遠除咨部查　外謹附片陳請伏乞聖鑒謹奏奉硃批該部知道欽此○○張曜片再勞續保舉人員應於到省後子限一年察看甄别兹查三品銜試用知府曾爾昌湖南湘鄉縣監生由選用通判投効甘肅軍營隨辦營務同治十三年加捐同知分發指省江蘇試用嗣復攺捐南河光緒六年以克復巴燕戎格曁肅清河州案内出力保准以知府選用七年擒獲著名海匪朱振剛在事出力保准以知府留於江蘇歸試用班補用又因蕩平甘肅西寗府屬並克復大通縣城出力保加三品衔因廻避從堂兄兩江督臣曾國荃呈請攺掣山東十二年二月初一日引見到省現巳試用一年期滿例應甄别據藩臬兩司會詳前來臣詳加察看該員年力正强才具幹練堪以煩缺補用除履歴清册咨部查照外謹附片陳明伏乞聖鑒謹奏奉原批吏部知道欽此○○衛榮光片再浙省陸續裁减營勇練軍砲兵並開濬河工加派統領及練軍分旗等項經前撫臣曁臣送次奏奉諭旨該部知道欽此欽遵各在案嗣因楚軍達字前營管帶記名提督命祖興病故該營分札天台新昌嵊縣三屬綿亘四百餘里以上管帶督率操防勢難兼顧由提臣歐陽利見往返咨商於光緒十三年正月初一日起將該營攺爲兩旗一名達字左旗委記名提督唐怡全營帶一名達字右旗委儘先遊擊周啓勝管帶又樂清大荆磬石三營原設額兵無多所挑練軍一營截至二月底止一律撤回歸伍以禆汛務而節經費所有前項攺旗以及裁撤練軍緣由據防軍支應局司道遵照新章詳請奏咨立案等情前來臣覆查無異除咨部查照外謹附片具奏伏乞聖鑒謹奏奉硃批該部知道欽此 
 
 

Page 11

 
 
[鄂渚官報]  
　　閏四月十八日漢陽府逢奉督憲委馬姓河收工候補同知高成烈候補縣賈良榮俱解第三批京餉候補州趙毓楠奉憲委赴襄陽府屬清查積案候補縣張肇芳蔣謙受俱禀見謝解第四批京餉張國蘭奉潘憲委騐收鍾祥隄工候補從九馬天佑奉鹽憲督銷局委赴襄陽吕堰緝私二十一日武昌府李奉派赴前任雲南巡撫張宅致祭二十二日委辦沙巿厘局候補府裕庚禀謝候補縣張炳奉委收呈詞二十三日武昌府李奉委督理增修貢院號舍署江夏縣龍謝奉委隨同本府帮修貢院號舍差宜昌關委員候補縣康士銓禀見銷解出使經費至滬回省候補從九陳貽謀由京騐看回省二十四日候補府札勒哈哩奉委赴荆州同舒守會督隄工 
[邗江官報]  
　　閏四月二十四日陳二尹賢奉藩憲委催江北各處錢粮差抵揚二十五日楊分轉永錫委姜埝總巡差二十六日康鹺尹奉琪委解南京餉起程廿七日府憲宜太守由公館進署本郡印委各員衣冠往賀頗形濟濟 
[皖垣官報]  
　　閏四月二十六日撫憲出轅大閱回委署休寍縣汰厦司朱煌辭行候補縣朱壽祥辭赴渦陽會訊案件二十七日皖南道雙福到省本任當塗縣金耀奎禀知交卸辦海防捐輸局提調差准補渦陽縣義門司宋超禀知交卸海防捐輸局核對差焦延禧赴阜頴提錢糧回省典史劉兆藜委解頭批京棕 
[助賑良法]  
　　今接清江浦朱利見先生來函并賑洋十元據云敬閱報章直東頻遭水患早思稍盡心力無如入不敷出屢議未成因自去年立夏起立願在進欵内提存五厘積至今日得洋十元特卽寄呈倘各省義士或有心有餘而力不足者照此辦理不難集腋成裘未始非籌賑之一助也乞將此信登報是荷讀之善念肫肫故節錄之[  三馬路陳與昌協賑公所竹坪陳煦元謹誌]  
[昨閱申報承夢鸞女士詩訊鄙人蹤跡爰步原韻二章錄呈倉山舊主函丈誨正]  
　　共仰隨園一代英每逢把卷倍相傾欲從家學傳衣鉢不爲人間識姓名林下風清亦俊英襟懷高邁令人傾愧予未具飛卿筆辜負垂青襪綫名太的女士温瑛石尹稿於都門舊廬 
[過秦漊奉題小樓主人小樓吟飲圖]  
　　藕榭池邊蘋花洲上蕭蕭秋思難禁化蝶迷莊夢悟半世浮生幻影相尋百尺暫登臨且隨緣料量閒吟把人情閱盡呼朋爛醉緑螘頻斟最誤人宦海升沈何似青州伴侣先結同心庾亮猶狂嘯嘆沈腰帶減潘鬢霜侵得句覓知音試披圖一往情深愛琳琅滿紙從此銷除多少塵襟[  固始芸樵祝裕拜稿]  
[翠樓吟奉題小樓主人小樓吟飲圖]  
　　選勝詩塲尋歡酒國千秋幾個名士元龍今不見問百尺高樓誰倚風流家世羡觴詠蘭亭堂年修稧今何以登臨勝處雅人深致如此畫意詩情更神游目想輞川圖裏琴樽高會在也不少平生知巳人閑名利怎抽得閒身偕君吟醉他時記旗亭貰酒妙伶歌起[  通州秋丞保溶鈞拜稿]  
[謹依元韻奉題小樓吟飲圖藉誌欽仰卽希吟壇教正]  
　　勝槩豪情未易尋小樓聊以冩幽襟邀來月滿開懷飲待到花開刻意吟地上有僊甘下拜天涯何處不知心他時得遂瞻韓願珠玉親聆咳唾音[  觀瀑山人陸華振堂甫拜草]  
[謹依尊韻卽題小樓吟飲圖藉志欽慕卽希吟壇誨正]  
　　圖畫天開不待尋淋漓滿幅寫雄襟胸無塊磊非關飲手有彈丸却在吟豈但名流都結契能令閨閣亦知心自得君元唱屬而和者不少名公巨卿間雜以閨秀之作咄咄大奇間鯫生也有樓居癖漫擬焦桐獲賞音童奠霖曉農甫拜草 
[風入松奉題小樓主人小樓吟飲圖]  
　　繁華歇浦幾時休盡日水悠悠路旁名利知多少一由他塵網爭投誰似太原公子翩翩裙屐風流羡君才調世無儔詩酒樂消愁高樓小築臨江渚儘多情憑眺勾留料得今番吟飲名齊太白千秋[  金匱君美宣增秀拜稿]  
[鏡江電局代收順直山東賑捐閏四月下旬清單]  
　　鎮源莊來晋源善士二七寳三兩三錢三分五厘靳春翁席移八元蔣興國求病愈修德堂何兩户各五元保赤主人完願謝神張雲生兩户各四元鎮江招商局來園陳氏懺貲移求禱亡父早日趙升三元洋口卡銅洋六七無名氏銅洋二元同泰豐募潜川漱香女史九八錢十千文施摺四千四百五十二兩二錢七分五厘　錢十千二百文六一三合銀六兩七錢六分二厘六毫除將銅洋六元鎔化助振外實收二七寳銀三十二兩三錢七分二厘六毫 
[上海三馬路與昌恊賑公所陳竹玶經收山東直隷賑捐閏四月廿四五日第六百六十八九次清單]  
　　本埠長春寳棧交來樂安蔣助直東藥資洋四十元和昌成泰記報關行石廷榮先生交來朱蓉塘將洪昌順泰兩魚行酬儀移賑洋六元周虎臣洋一元朱江氏祈臨盆速産生後康健洋一元○本城右營衙門交來文周氏求消災即病事洋四元莊記求消灾免病芬記求消灾却病芳記求消灾免晦守樸子祈母病速愈四户各洋二元以上來洋十二元郭善慶洋三角○蘇州鴻源局來廣平氏洋十元○寗波府正堂胡交來塔册第二萬一千四百三十九號奉化縣正堂經募祖蔭錢五百文合源景昌慶和傳孔順四户各錢四百文樓恆昌天合大成湧恊源金大成大升南山海曙齋同益仙芝合順成泰洽利天一源大十五户各三百文萬盛六一萬成生大公利彩成新潤行天民怡順萬日昇方二房元盛元順裕椿各二百復成彚豐九和萃生各一百五十源茂裕和順興光大大元璩慶和芊阿木得泰生安泰中和永新劉乾順永華元和德潤玉和其昌泰恆豐各一百以上合洋十元又二萬一千四百四十册俞協盛錢二千周垣吉璩元興王豐裕金茂記盛號李慶源穆益元丁教孝房王源與鼎源各三百草子種行集興鼎興各四百丁影年周恆和傅瑋興金曰生各二百文金裕成鐘萬茂金悅來彩世澤各一百五十文方餘昌丁天記虞饑成鄭錦華金元利王洽和郁世澤李永興朱乾順宋永順紋元俞順各一百陳虞慕增順萬泰勝記合記宋思倫程忠微信全宋小康胡振棠十户各洋二角以上合洋八元六角六分六厘又一萬九千一百另四册惠成典馮荷珊各洋兩元無名氏洋三元俞德型顧嵩山李毓之王靄人錢誠齋玉炯卿陳裕源俞九臯周春園守愚錦力子俞忠料十二刻各洋一元陳孝　鄭蓉慶各五角周聖房謙遜俞　乾房三户各四角周義房二角田承啓堂衆錢一千周潤房陳元超宋佐房俞忠村無名氏各三百陳坤房無名氏各二百以上合洋廿三元三角一分六厘六毫又一萬九千一百另八册戴桂記一千文汪善記四百文汪善記四百文董宏委慶登庵孫寳岳張大順方世增胡萬利陳永陞七户各二百李賢章徐廷華戴大清錦春孫復新王阿道福全兆龍胡德韾方瑞亨陸阿四陳氏求福十二户各一百文以上廿一户合洋三元三角三分三厘又一萬九千一百另三册王寳巖周渠成各洋一元周士鎬不留名各四百顧開仕不留名周福林陳桂祥不留名何友海周杏生不留名各二百以上合洋四元又二萬一千四百十六册江恆記江永記竺德房周慶記楊精記周彚記毛天成王敏房王惠房九户合四元五角又册二萬一千四百十七册顧瑞峰二百車春山九十周鎬德毛謙遜俞宗化沈賢溙顧聖悅各五十以上共洋四角七分三厘七毫又二萬一千四百廿册復興二百五十俞日初光周孫成且徐明才周全寗周永潮各五十以上合洋五角二分六厘三毫又一萬九千七百九十八册尼山書屋錢一千高子久一百斐成五十周炬記樓禎祥周志嶢各洋一角以上合洋一元五角又二萬一千四百十四册沈興伯五百程彩漳四百程宗洋三百五十以上合洋一元一角一分九毫四絲又二萬一千四百四十一册竹溪書屋沈洋一元王麗甫五角七分二厘四毫以上合洋一元五角七分二厘四毫又一萬九千八百册車春山四百四十王维爵回芝香各一百周全齋鼎明松恆茂夏登友嚴勝曉鍾武林王永順壽岑陳紀生各五十以上共洋一元又一萬九千七百九十八册陳吉祥六百四十無名氏五日周雨卿董阿仔周同生養齡庄之裕各五十以上合洋一元又二萬一千四百十五册車春山六百四十周春亭二百劉啓昌韓燮臣倪亭福各一百以上合洋一元又一萬九千七百六十五册朱振甫俞茀卿合洋一元又一萬九千七百九十七號程燦章王麗甫合洋一元又二萬一千四百十九號錢素蘭一元又一萬九千七百九址五號席潤之一元又二萬一千四百四十二册俞補過氏一元又一萬九千七百九十六册范潤之洋一元又二萬一德四百十八號味香居朱一元又一萬九千七百九十四册周子彜兩元又一萬九千七百九十三册戴錫卿兩元又二萬一千四百廿三號林源烈兩元又二萬一德四百三十八號寳和鄔緣房各洋六元鄔動房四元又二萬五千七百九十六號資福廟洋十元邑廟東殿衆捐六元又二萬一千四百廿一册錢仲虎五角又二萬一千四百四十九號衣禮堂戴五角又二萬一千四百十八號周葛孫五角又册二萬五千九百八十四號周補帆五角又二萬一千四百四十六册戴遴素五角又二萬一千四百四十五册戴松濤五角又二萬一千四百四十四號戴松生五角又二萬一千四百四十三號雪　五角又二萬一千四百三十七號戴周氏五角又二萬一千四百廿二號無名氏五角又一萬九千一百十册翠峰舊主五角又二萬一千四百五十册戴俞氏五角又一萬九千一百另九册席敦復堂五角又二萬五千九百八十三號席汪氏五角又二萬五千九百八十二册席祝三五角又二萬五千九百八十一號席宋氏五角又一萬九千一百另六號席裕烈五角又一萬九千一百另五册席裕光五角又一萬九千一百十三册周陳氏五角又一萬九千一百十二號周陸氏五角又一萬九千一百十一號安定世家五角又二萬一千四百三十一號錢香孫五角以上四十八册共合洋一百十八元内估看出銅洋一元○前烊去銅洋爐底今巳售見規元六兩四錢三分八厘○兩天共收英洋一百八十七元規銀六兩四　三分八厘銅洋一元小洋三角合併聲明 
 
 
 

Page 12

 
 
   
 
