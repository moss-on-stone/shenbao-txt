# 1934 - 179 - 4908696

 

Page 1

 
 
[新印大字本子書二十二種增附鷄冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉　行于世者以杭州局刻本爲　　惜卷帙繁重定價甚昂塞士力有未逮徒興望洋之感近時坊間所行石印本字跡細若蠅頭全部僅八百餘頁今二林齋主人覓得初印害本信本局用大號新字排印成書以公同好體例悉　原書計共二千四百餘頁用潔白連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州綠蔭堂上海文瑞樓蕪湖汴梁文苑山房出售 
[王氏潛齋醫書五種○脉學四種] [  圖書集成局代啓]  
　　海寗王孟英先生所著潜齋醫書五種首醫案霍亂論等縱談古今　　異百家之得失滔滔滚滚折衷悉當一案一方發明病源莫不崇　　　樓晰條分久爲醫家賓笈前印五百部早經售罄今倩本局二次重　　部八本定價洋一元半○校印脉學四種每部四本洋六角寄上海三洋經橋緯文閣發售 
[夏令却病說]  
　　漢人語云曲突徙薪無恩澤焦頭爛額爲上客言事宜備豫不虞也凡事皆然而人之於疾病爲尤甚疾病之在夏令更甚焉者也各處地方官恒於夏令設局施醫施藥以惠貧窮無力之民誠養政也而各處善士之好行其德者亦恒於夏令製備藥物廣爲施捨此皆所以療疾之旣至也而非所以却病之未來夫人之有病猶國之有兵也惟大將能禦已興之兵惟大臣能弭未形之兵良醫之治方不異良相之治國今中國學者以醫爲末技不若泰西各國之重醫夫重醫所以重民命也中國醫道創於軒歧是中國古帝王未嘗不重醫未嘗不重民命豈惟有以藥旣病之民亦更有以保未病之民於何徵之於月令徵之月令仲夏之月日長至陰陽爭死生分君子齋戒處必掩身毋躁止聲色毋或進薄滋味毋或和節嗜欲定心氣百官静事無刑以定晏陰之所成蓋仲夏之月律中蕤賓節當夏至以易義卦氣而論夏至之卦爲姤一陰在羣陽之下冬至之卦爲復一陽在羣陰之下故冬至宜養微陽夏至宜定晏陰周易姤之義爲女壯勿用取女故月令言止聲色毋或進也而曰陰陽爭死生分則慨乎其危言之古人君發號施令所以使民致謹於未疾之時者如此今西歴已届孟秋而中歴正逢季夏然於本月初八日交小暑始入六月節則日内尚爲夏至五月氣内况本年四月中少霪雨霉氣未透則居民感受之濕少濕少則陰愈微而陽愈亢又五月十三日爲武聖誕南中之俗是日宜雨謂之磨刀水言以雨洗兵而斬除疫癘也語雖無稽然相沿已久今歲是日無雨而五月十八日金陵文廟中所出之黑氣厥狀爲　其應爲多疾疫則今歲居民之於疾病宜如何愼之又愼乎論語記子之所愼齋戰疾戴記載孔子之言曰吾戰則克祭則受福此可以爲愼齋與戰之證而未有以證愼疾蒙謂鄉黨一篇皆孔子愼疾之證也而於夏令爲最愼如曰當暑袗絺綌必表而出之非特欲其不見體亦所以防受微寒也夏令之氣發揚人身腠理疏洩早晚微寒受之最易致疾試觀每年夏秋間霍亂之症凡於夜半受寒而發者多不治其故亦可恍然聖人　小愼微記者特書表絺綌一事而他事他物概可知已又如曰必有寢衣長一身有半夫寢不用衾而覆以衣疑或亦是夏夜防寒之意其文錯出於褻裘狐貉之中猶袗袗綌之文列於羔裘墝裘狐裘之上必謂義屬明衣文爲錯簡殊未見當至於饐餲餒敗色臭惡失飪時之不食雖非專指夏令然食物饐餲諸患恒於夏令易致足與月令薄滋味之義可以互證至於藥未達不敢嘗固非獨在夏令而人於夏間倉猝致疾藥物每不及檢今人所以預儲痧暑諸藥頗得聖人微意若夫迅宙風烈必變似亦屬於夏令至今世士大夫講明格致知雷電之發絶無主宰則此條可以姑置雖婦人孺子猶或聞雷掩耳有漢昭烈失箸之風是固由於無識無膽初非有意學聖人也今滬上之俗舉國若狂每於夏夜士女如雲馬龍車水徹夜遨遊雖官長有禁而此風未能盡革命本報亦嘗著論極言其害而無如聽者之藐藐何且夏間致疾之事多端坐夜馬車特　一耳此外足以致疾者所在多有一言以蔽之曰節嗜欲定心氣而已世有明於養生之旨者當不河漢斯言 
[諭旨恭錄]  
　　五月二十五日奉旨文奇　亮富中阿著賞給四等侍衛特　衍端多布恩全寳恒額圖洪額著賞給藍翎侍衛俱在大門上行走寳齡著賞給柏唐阿欽此 
[會議裁兵]  
　　蕪湖訪事友人來函云長江水師提督　芍巖宮保於上月廿二日由漢皋秉節下駛業紀報端廿五日旌帆道出鳩江樓船火速風利如梭部下各營將領棹舟迎謁者均因憲駕急於　程未得謁見兩江督憲劉峴帥因商議遵旨裁兵各事特派祥雲小火輪來蕪迎迓宮保諭令負縴前驅聞次日卽抵金陵所有裁减水師事宜云已議定先裁三成並將各營都守干把外委另棲眷口之座船費一慨裁去免致虚縻餉糈然尚未奉明文不知確否也 
[詳述蘇少尉濫刑斃命事]  
　　江寍訪事友人來函云典史蘇少尉刑斃夏錦洲一事屢載前報兹訪諸官塲中人更較詳盡聞此案於上月之十一日經江寗府劉嘉澍太守訪聞該典史濫杖平民正擬查究越日上元縣張大令卽來府禀報夏錦洲因傷身死太守卽通詳各大憲請將該典史撤任奏叅歸案訊辦一面委江寗縣趙大令帶同仵作屍親當塲相騐騐得夏係身體虚弱杖傷斃命詎該典史門役堅稱夏錦洲受杖回家越日方死恐有服毒情弊趙大令復令仵作用銀針插入喉管榖道均無異色卽當塲塡格通報在案太守於二十三日親提屍親差役地保及該典史堂訊據差投行供稱杖責一千五百板屬實而該典史猶狡辯太守令各人當堂畫供仍發江寗縣收押該典史卽交本府看管俟拿獲原告盧某及千証馮某等再行照律究辦 
[郵政憲示]  
　　欽命浙江分巡温處兵備道兼甌海關監督宗爲出示曉諭事照得前因郵政局不寄洋銀信件民間極稱不便本道禀奉南洋大臣兩江督憲劉電囑蘇松太道諭商稅司不便於民者體察酌改以順輿淸旋准蘇松太道函致兼辦上海郵政葛稅司原函内開空信應交郵政其洋銀各物及隨洋銀之信均可照舊交輪船代寄等因本道商准甌關那稅司出示各物包裹儘可交輪船代寄除附知照核物之信件外不得夾帶他項信件本可相安乃各信局藉口輪船不敢將銀洋信件私行夾入包裹藉以增長信資反礙郵政局聲名查温口輪船抵埠爲各信局代送各處物信向來略有送貨卽葛稅司原函所謂應出之水脚此指除洋銀外凡無銀物之信均送郵政局與前此情形不同本道已面諭普濟輪船坐艙王裕新將向來各信局付輪船送資總數均减爲一半該坐艙已允遵行並傳止和全盛信局到署諭令此後銀物及附銀物之信均照常逕送輪船一切信資照舊不加分文其無銀物之信　交郵政局不准攙入如敢私攙空信定行究罰輪船送資减爲一半已據各信局具有遵結自四月十三日起遵辦仍分移蘇松太道上海招 
 
 

Page 2

 
 
商總局諭飭江輪海輪凡有銀物與匯銀物信件一體接收轉遞信局向付輪船送費减爲一半并詳明南洋大臣督撫憲外合亟出示曉諭爲此示仰輪船信局諸色人等一體遵照毋違特示 
[日法條約]  
　　日本報云法國議院會議日法兩國改正條約外務省因向栗野公使發電令報詳細緣由然尚未接返電也 
[時症流行]  
　　日本報云福岡縣山門郡現起疫症而穔濵則　疹流行然其勢尚輕不告府廳不用醫生疹治而愈者其數甚多約近三千餘名告府廳受醫生之治者不過約三百餘人 
[汽船沈没]  
　　日本報云岩田貞二郎持船岩井丸於去月十二日裝載雜貨由横濵向函館進發十五日上午三點鐘時駛至陸前國氣仙郡綾里崎迷路不能辨遂誤針路觸於暗礁船卽沈没舟中之客幸得救援均無所恙惟船與貨已委諸海底矣又云岩内汽船會社汽船名祝丸者亦没沈於陸中海上又日本郵船會社所屬天津丸亦以觸礁沈於北海道松前郡茂草村海上 
[日東火警]  
　　日本報云高野山金剛峰寺屢次失火幸皆不致燎原究其起火之由係爲人所縱非無心失愼也當局者偵探嚴密尚未能知爲何人數日前設置境内大學林亦遭回祿時正初昏人未就寢同山消防夫卽刻馳至竭力灌澆因是得無延燒云 
[漢皋茶汛]  
　　昨有西友自漢皋致書本館云今年茶市大不如前頭茶多被雨水所侵以致色香味俱减購者甚屬寥寥目下之茶方入市評茗者皆謂與頭茶無甚高下大約亦嫌雨水過多也 
[蜀中辦礦]  
　　重慶訪事人函云川省五金並旺經吳侍御光奎奏請開辦時前督劉制軍適以解組未及舉行鹿制軍到任後奉諭旨飭令籌辦以倡首招　之郎中周維綸及礦師副將宋鳴儀均非妥另籌辦法適有出洋多年之唐某精習英文英語制軍延請襄辦礦務曾赴上海採訪一切並聞購有機器尚未入川或言制軍但延之以資訪問將來開辦尚須另延礦師也 
[體恤商難]  
　　廣州博聞報云現辦肇慶黃江稅廠沈太守秉模以西江闢埠通商深恐利權外溢因釐定規制設法挽回廿四日出有告示曰欽加三口銜辦理肇慶黄江廠稅務卽補府正堂沈爲曉諭事照得西江現已通商亟應設法補救以冀收回外溢利權查本廠應徵各稅歴來均係連皮計算殊不足以照公允而恤商難現自五月二十日起所有本廠應稅各貨均查照後開條欵一律除皮計算永爲定章爲此示仰經過客商船户人等一體知悉毋違特示計開一青靛向惟大行靛每桶除皮五斤嗣後土靛亦照大行靛每桶除皮西斤大缸除皮十斤小缸除皮五斤篾簍除皮一斤一生油向連皮計嗣後無論散艙成桶一律除皮其大埕除皮三十斤中埕除皮二十斤小埕除皮十斤火水箱除皮五斤一薯莨多係散艙向連騎梁丈量嗣後除騎梁不計其散艙桐子草豆一律照除一牛皮向章每尺至少以五十八張計但皮口厚薄不同嗣後薄者每尺以五十計厚者每尺以四十計一桂粉每簍向惟渡船以四十三斤計嗣後無論何項船隻一律照計一蠶絲絲皮蠶　三項應除皮後再行折實計算嗣壳絲骨一概免稅一青麻每紥輕重不一嗣後按照斤兩核實計算一杉仔向係四一七因除成排仍照舊章外嗣後船旁帶有成把杉仔以四因核算惟不得過六把以示限制若過底杉仔應分三道丈量兩不吃虧一草席每把减去四張統以十六張計算一各船帶有零星貨物稅銀不及五分者概行寛免 
[羊城零墨]  
　　廣州采訪友人云督憲因陶紳禀控賭徒卽将得規包庇之鳳協戎撤委旋又牌示廣州協左營都司李世桂撤任委王雄斌署理廣州協左營千總梁鎭鑑撤任委賴兆恩署理廣州協把總鄧熾齡外委撤任委陳基署理○今歲爲大比之年多士懷才類皆躍躍欲試廣東已於上月十一日欽奉硃律正考官著薩亷去副考官著劉福姚去欽此按劉君係廣西臨桂縣人千辰科狀元曾肄業於廣雅書院上年來寓長壽寺數月與伍太史深相契合至歲抄始入京今乃榮持玉尺秉節衡才粤東人士及諸同寅當無不深相慶幸矣 
[西人避暑]  
　　杭州訪事人函云西人之寓居西湖者在北高峯九矅山等處建造洋樓以爲避暑計廣濟醫局梅教士滕更因是處離城較遠進出診病有延時刻去年禀請上憲在錢塘門外飯顆山麓建一洋樓另造餘屋多間如有病情較重者移置該處以便朝夕診治現已節過夏至天時漸熱各西人均紛紛爲鶯遷之舉梅君亦擬前往將院中一切事宜俱託學徒經理而於禮拜二五兩日親自入城診治又求是書院教習亦有歇夏之事肄業諸生侯小暑節後准其給假一月回家休息俟凉時再令入塾 
[浙省官塲紀事]  
　　杭州訪事人函云仁和縣肅藴齋明府前奉府憲札委　兼錢塘篆務兹又奉藩憲加札令其兼理明府擇吉於二十八日任事○松陽厘卡委員現届瓜代之時由總局委員候補府經歴張君傳泰接辦○請補平陽縣蒲門巡檢蔣少尹家驥現已奉到部復准其補授當由藩憲抄錄行知又西安縣全旺司巡檢委候補從九李少尹景雲署理○拱宸橋西岸地近租界店匍林立匪徒亦多混迹其間而中西巡捕不能越界管理是以由道憲王心齋觀察札飭設立巡防局委程大令雲驥辦理大令奉札後擇於五月二十六日開局視事 
[上海官塲紀事]  
　　本城提標右營叅將廖楚才叅戎因須入都引見遺缺由兩江督憲劉制軍札飭留防太湖水師左營副將周元龍副戎士達署理谬叅戎交卸後於五月二十日乘大號砲艇赴松江謁見提憲譚青崖宮保面禀要務小住數日遂於前日仍坐原舟回滬○前留防太湖水師左營副將新署上海提標右營叅將周元龍叅戎於前日在本城西門内長壽菴公館設筵恭請南市新昌營統領劉吉祥軍門及守府程少菴守戎城守李采臣千戎曁孫胡俞三君飲宴直至夕陽西下始各盡興而散○駐紥滬南徽州會館督標奇兵營統領鄒禮堂軍門前日在本營設席恭請本城提標右營周元龍叅戎前提右營叅將谬楚才叅戎上海帮審委員蔣壽林剌史及蔣胡兩君赴席羽葆紛紜極衣冠之盛 
[美界火警]  
　　粤人高阿全以負販營生居美界北蘇州路美貿里早出暮歸習以爲常前晚歸家時悮落紙烟灰於壁旁垃圾内未及覺察迨入睡鄉至三點半鐘祝融氏勃然發　飛揚跋扈頃刻冒穿屋頂高從睡夢中驚起業已不可收拾捕房瞭見立卽鳴鐘報警皮帶車風馳而至吸水噴救得卽息滅惟起火之屋燒燬殆盡隣屋但被灼焦而已及英法救火會中人赶至已火滅烟消矣 
[幸未成災]  
　　美界吳淞路有興烟間係潮州人某甲所設前晚十點鐘時因火油燈縣繩中斷轟然墮地滿屋皆火幸人手衆多得以竭力撲滅事後經一百十一號三道華捕告知捕頭○前日下午新記浜路朱家木聟朱姓柴行堆柴處有附近小孩以木花煎桐油火星被風吹入柴内霎時燃着烈燄四射幸在白晝經鄰人襄同救息 
[巡察車夫]  
　　工部局議加小車捐資前昨兩日小車夫之至捕房領照者約計一千五六百輛並聞仍有不法之徒三五成羣見納照之車在途推行卽上前多方纏擾故英公廨派出差役多名分投新閘楊樹浦虹口洋涇浜一帶巡視遇有以上情事立卽拘案懲辦捕房亦派包探及暗捕等人四出巡察 
[查街認眞]  
　　晨英界工部局派出西人帶同華人至各處小弄中查察居民有無穢物堆積查至胡家宅福臨里見某姓家之淨桶未經蓋上因大而申斥　　以後依然如此定卽知照捕房驅逐不准再居租界 
[疑竊無憑]  
肅愛生住老閘左近其妻在繅絲廠做工近日領得工洋八元兌銀簪兩枝藏諸篋内前日忽失所在因投捕頭飭包探往查見其屋五家同居查問之下内有韓阿大之鑰匙與茟姓箱上之鎖適相符合疑韓所爲當卽送入捕房捕頭以並無贓証管押一宵 
 
 

Page 3

 
 
於次晨斥釋 
[路倒報堂]  
　　滬南潮惠會館外灘昨日忽倒斃無名男屍一具年約三十餘身穿白洋布短衫棕色舊洋布小脚褲脚穿蒲鞋狀類卑田院中人當由十六鋪地甲查知並無屍屬卽據情報請善堂備棺收殮 
[會訊案略]  
　　英商謙和洋行控前買辦蘇寳森一案昨晨又經復訊先據愛汾司稱蘇寳森前爲買辦時所定貨物均未出淸應請諭令邀同公正人理算蘇寳森供職員在行時有洋文簿據一本係愛汾司代寫上次會訊曾請飭令交出現知此簿已被將緊要之處任意撕去且有塗改者如將此簿交出卽可明白蓋簿内均係先令上落况伊所控定貨中尚有無憑之貨亦任意牽入中西定貨交涉須有憑據方可作凖愛汾司又稱前者道憲會訊案内尚有禀詞一紙應還與商人者今知悮交與蘇須請檢還蘇稱當收回各據時出有領狀如有儘可交還惟目下尚在狀師處中西官互商之下定於下禮拜五再行復訊 
[飭訊盜犯]  
　　去歲陳阿二喬根生等數人在滬北新閘北井亭地方行刦信局洋銀並戳死脚夫當由上海寳山兩縣協拏在案陳喬二人日久未獲日前由寳山縣捕將陳阿二等續獲到案沈大令研訊之下備文押解至滬道署過堂劉康侯觀察飭將陳等發上海縣收禁候核前日道憲劉觀察扎飭總巡鍾受百明府至道訊問明府奉札後昨日下午二點鐘時蒞道憲衙門飭將陳阿一二等四盜犯從縣監提案嚴加訊鞫 
[勘騐危梁]  
　　本城西門外方洪橋雖造未數年因在馬路中爲車馬往來之孔道以致日漸損壞日前由法界某西人至西門外巡防局會晤局員鄭厚餘二尹言及此橋損壞如是恐有不虞如華官不修可由法界雇工修整二尹謂此橋不在租界一切應由華官管理請毋越俎西人等遂唯唯而去二尹旋卽禀明總巡局鍾受百明府得悉之下遂至道署轉禀劉康侯觀察已飭明府往騐估計禀覆然後興工修理云 
[上海巡局紀事]  
　　南市楊家渡弄内有開設吉祥客棧之　琪生卽　阿四窩藏無賴不守本分爲十六鋪北局委員楊聘侯二尹訪悉先飭將循環簿吊閱後又於晚間親往密查拘藩回局命押候訪明實在再行訊究兹有沈其昌者投局禀稱與藩交好知其素來安分小的在南市以開設蒲包店爲業愿爲作保乞請恩淮二尹謂爾旣願爲作保准具保狀開釋惟日後　有不法情事一經訪聞定卽提爾一併嚴辦沈唯唯而退○前日上午楊樹浦巡防局員李二尹出外拜客道經引翔港見某茶肆有數人團坐賭博遂飭勇拘獲羅春林周茂郎二人交廿三保十闔地保姚旭升看管二尹回局後姚保將二人送案羅周同供因無事偶爾消遣輸贏甚微二尹怒曰人豈可一日無事本委正欲責爾偶爾消遣也着各責五十板具不再犯賭切結釋放○朱阿六向操磚瓦折業近因怠惰漸入下流前日溷入楊樹浦某水作竊取錫茶壺一把經巡防局差陸銀全緝獲禀明李二尹諭飭看管俟查明失主再行訊核○楊樹浦巡防局送小竊朱阿六一名至總巡局請爲訊究前晚鍾受百明府升坐訊問朱供向爲木匠實因患病不能度日以致行竊楊品儒家茶壺一把求開恩典明府著將陳實二百板交汛捕帶回送交家屬收管○前者姜有炳搶奪許阿仁所畜畫眉鳥一頭口角之餘又復打架扭送北局由局員轉送總巡局請斷經鍾受百明府訊供懲責前晚明府升堂覆訊許供小的當時在塲理勸並不多事求恩鑒察姜則俯首無詞尚有是案証人吳晉卿亦一味苦求明府著將姜吳二人交保了案○南匯人衛道生向在　灣厦門等處販賣雜貨僦居本城虹橋左近前日忽有口操陜西音之胡榮尋至衛處並邀衛至某茶肆啜茗聲言爾現在道署領取撫卹銀兩可暫借若干使用衛以並無其事答之紛擾之餘衛妻蘇氏投火神廟巡防中局控告當由局員黄衡堂二尹飭勇恊同七鋪地保將衛胡兩人一併拘案二尹升坐訊問衛供與胡素不相識惟在某友人處會面一次此次藉端索詐求爲究辦胡供並非索詐實係素父向借一用二尹略問情由遂一併送請總巡局訊辦鍾明府於前晚提訊衛供小的與胡實不相識藉端斥梢求恩訊究胡供在海關南卡沈老爺處充當長隨前者衛曾借小的洋銀若干此次向伊索還並無索詐情事求核明府訊得胡榮拆梢屬實本當重責姑念流落所致格外從寛免予深究著具結呈案原告當堂斥退 
[英界晚堂瑣案]  
　　捕送在路爭鬧之周少雲殷君樹到廨屠别駕飭押候於前晚堂提訊周供蘇州人向在上海貿易前接友人王姓函託小的在滬購辦什物當卽照單購全於上年十二月二十一日送至三馬路老福興信局寄閩泉州木箱一只英洋十元取有收條爲憑至今已歴半年催信至王處查問始知前信並未收到因向該局追詢局中反出言不遜扭交巡捕送案求追收條呈閱殷供寗波府屬慈谿縣人向在老福興信局執事上年十二月二十一日却收周少雲寄泉州王姓手收木箱一只洋銀十元因小的局内停送泉州信函由小的轉送何姓股開之局寄往今已閉歇所寄信件均未送到容小的向何姓追查周稱此事非求恩施差提何姓不可否嵵延宕無期别駕得供判將殷暫行押候差提何姓到案訊明察究周叩謝而退○捕送互相扭打之竺爲初包林喜到廨别駕亦於前晚堂提訊竺供寗波鄞縣人向作小本生意髮妻張氏於上年秋間忽然逃逸無蹤遍尋不得前日因事來滬經過虹口見妻在某弄内上前盤詰始悉與包同居一處與論逞蠻因交捕請究包供與竺婦同來上海想做生意詎竺忽指小的誘拐小的無法乞其帮助川資一元四角免得流落實不敢拐他妻子可以傳案質對求鑒别駕以包孤苦口極决非誘拐判著竺給洋一元勒令回籍兩造均叩謝而去 
[英界公堂瑣案]  
　　包探黄四福禀稱小孩龔阿二前因犯竊曾經送縣懲辦乃甫經釋出又敢冒刻圖章書就字條向四馬路景雲齋香作冒取缐香一百五十斤事後始知被冒當卽投報捕房經小的拘獲起出原贓及僞圖章等件送案請究景雲齋主陳某投案申訴被騙情由並呈字條一紙請領被騙之香龔阿二供無錫縣人年十五歲實因窮極無聊出此下策以後不敢再犯矣别駕據情商之薩副領事然後判將龔責一百板押候遞籍僞圖章劈毁○包探趙銀河禀稱李硯香竊取張芝祥之盬紡綢短衫一件報捕後經小的拘獲起到原贓送究張芝祥投案領贓李硯香供並非竊取尚求大老爺明察别駕判責五十板以儆○包探何瑞福禀稱前日有鄉人俞春朝在浦灘悮拉洋人住宅之門鈴當被扭送捕房經小的查明實係此人故特送案请究俞春朝供因不知是門鈴以致悮拉别駕判着枷號一天示衆○五百零一號華捕拘解醉漢楊阿德到案禀稱此人無故闖入周先亭學堂將周扭毆致愛傷痕當經小的獲住送究周先亭投案供稱在虹口教讀昨日正在教書忽被楊阿德無端毆打務求懲辦楊阿德供廣東人向爲鐵匠昨日仁友飲酒過醉以致糊途所爲之事實出不知現已知過叩求恩典别駕判罰洋四元給周爲養傷費○二百六十六號華捕拘解挑糞夫沈阿堂到案禀稱此人所挑之糞穢沿途傾倒有違租界章程故拘送請爲訊究沈阿堂供以後不敢違犯求恩别駕判令枷號三天發犯事處示衆○昨報記徐阿土竊取任雲卿綢衣一案兹悉徐並非竊取因任曾積欠烟資也别駕判將徐管押三天昨記責五十板亦錄者之悮也 
[法界捕房紀事]  
　　東洋車夫某甲三月間在洋涇浜西國酒店門首拾得金表一枚携至菜市街王利發烟館偕店主赴某押鋪估值旋被該店主借去質錢使用兹因久假不歸投訴法包　禀知捕頭以此事曾經失主投報爰飭將店主婦王陳氏及子玉坤拘入捕房押候解堂訊究前日有陸某請將王陳氏母子保出限一禮拜内將金表交案捕頭准之飭將王陳氏交保出外依限將金表交案其子玉坤仍舊管押俟交到金表後再行核奪○前日有某乙雇坐東洋車至八仙橋附近在途遺落金約指一枚移時始悉已被某丙拾獲轉交其友某丁質洋六元旋爲車夫知悉向論不理扭赴捕房捕頭飭將原贓吊出存候失主認領車夫與某丙交保 
 
 

Page 4

 
 
[賑電彚登]  
　　嚴佑之善長覽川省告災曾募籌兩萬電匯接電知大駕又將入蜀大九宏願欽仰曷勝直受川惠甚厚祗以災無已時工賑亦無已時杼柚旣空無已爲報深用慮悚兹遵諭湊撥萬金卽日由輪船寄交盛京卿轉解到祈賜復炎晷長途諸惟珍重文韶邦楨振棨同叩宥○又電云嚴佑之兄電悉湘中積榖上年豐收州縣有因有創惟間多被旱圍田秩稼又於八月被水淹没衡永現經籌濟桑植石門賑糶兼行均需鉅欵又以湖北災廣恊濟捐墊已近十萬川省亦在衡籌捐承示往蜀助賑本應多籌以此力不從心勉於發紳買榖還倉項内抽回銀萬兩擬廿七日電匯揚州兌交尊處核收統希諒鑒寳箴宥 
蜀中災重待振孔殷直隷湖南各籌萬金匯解災區以蘇涸鮒特恐嗷鴻篇野振尚不敷非得各省善士慨解囊金不足以源源接濟兹悉嚴佑之善長將次入蜀凡當世好善君子以已飢已溺爲懷者請各襄助若干以救斯民之殘喘卽交滬上各振所請嚴善長帶入川中以資發振能多集一文錢卽可多救一人之命所望不拘多寡集腋成裘誠目前無重功德也 
[仁壽同登]  
　　本館恊賑所接奉茸城存養齋主人來函云月杪小孫誠之患病沈重醫藥罔效病在垂危莫可挽救謹叩竈神前許助川賑百元禱後病卽轉機漸漸痊可現已全愈因寄呈洋一百元察收彚解川東濟賑隨付收條俾焚化於竃神前以謝神佑又接溧陽退思齋主人來函云貴報登川賑要電稱盛京堂自武昌電開嚴佑之欲请欵五六萬親往川中辦賑尊處如能各墊一萬弟亦願墊一萬成此善舉等因因商諸同人均苦無欵惟佑翁旣慷慨前往自應借力衆擎以成美舉本年川賑敝處共捐過三百兹再捐洋三百元明知杯水車薪不過聊盡已心耳尚祈查收匯解並賜收條無任感禱又接夢花居士交來助川賑洋一百元傅濟人助賑洋二十元當卽彚解災地代沛恩膏先代災民叩謝不盡 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案瑣錄]  
　　顧杏林控袁祥林誘領其妻前日黄大令倩蔣剌史升堂提訊顧供松江人三十七歲前妻　放繼娶氏二姑爲妻不　料懷孕潛逃找尋無着某日在航船上忽見何氏有寄與袁祥林之信爰卽拆閱知楊氏被袁誘去傅安太家中小的遂往傅家向領不放後在租界與袁途遇扭廨請究袁稱妻在楊相帆家小的遂往尋覓無著是以控案求究楊供監生年五十有四與傅安太並不相認顧杏林之妻子二姑係監生之姪孫女去年出外帮傭並不至監生處楊何氏供丈夫以耕種度日叔公楊相帆與丈夫素來不和女兒二姑至傅安太家帮傭由小婦人與叔公荐去四月間何朱氏將二姑送回住在揚相帆處是實現在何處不知其細袁祥林供松江人三十九歲在奉賢充當地保顧杏林去年偕其妻赴某處開設茶肆命小的代爲租房後伊妻忽然走失與小的無干求鑒傅安太供寗波人向做木匠去年由楊相帆荐領顧杏林之妻二姑來家帮傭祗有十日顧杏林忽來携領小的以素不相識不允旋恐别有糾葛遂將二姑送至何朱氏家何朱氏供與傅安太親戚二姑係楊何氏命小婦人荐至傅安太處剌史以此案非二姑到案不能水落石出著將是案人証交保候傳到二姑再行訊問○英公廨移送不安本分之顧阿全至縣請究前由蔣剌史訊供收押在案前晚剌史又升堂覆訊顧供蘇州人捕探以小的與無赖小浦東相識拘解公廨轉送至案其實係俠仇誣指求恩鑑察姚言林供蘇州人向爲擔夫與顧親戚現愿其保叩求恩准顧張氏供三十三歲蘇州人丈夫阿全現在案下求准具保剌史准之著具安分以結交姚保出了案○張綏之控甘義生欠銀不還經莊剌史訊供着將甘發廳管押前晚剌史升堂訊比甘供監生所欠之欵業已邀張錦生俞錦齋理勸還洋三百元俞錦齋供向爲南貨生理甘義生欠張綏之洋銀四百五十元由小的與張錦生勸過還洋三百廿五元張欲還三百五十元是以未了張供此事確由俞張二人勸過還洋三百廿五元因生意中人太覺吃虧故尚未允剌史飭將甘還押限十五天將洋如數繳案以便銷案違則嚴比不貸 
[美捕房紀事]  
　　江北人許小苟前日由裏虹口同鄉人高姓屋内竊得皮鞋四雙持至中途經包探倪領泉緝獲　入捕房押候解送英公堂訊究○江北人季道墅前日午後由某處竊得衣服若千件欲往付質適爲包探竇如海所見拘入捕房詰问據供來申未久實係初犯惟此次由原藉某姓家拐得女孩一口年已八歲到申後卽寄養與同鄉人許召甫處詰其許現居何處供現住漢壁禮路某弄内捕頭卽令竇探往查旋知已被許價賣數日矣因將許拘至捕房捕頭飭押候併送英公廨究辦○野鷄小工曹榮生昨日至招商局碼頭强欲做工是處工人不許曹吵擾不休旋經頭目陳谷生喚同四百七十三號華捕拿送捕房押候送廨訊究○銅匠趙仁寳在瀞左祥生船廠做工昨因修理水鍋反將爈底懷爲支更夫蔡生榮所見告諸洋東以其悮事遣人將趙送至虹口捕房請辦捕頭飭押候送廨訊究 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
