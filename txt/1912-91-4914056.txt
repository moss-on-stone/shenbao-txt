# 1912 - 91 - 4914056

 

Page 1

 
 
評論 
[養兵危言]  
　　天下之最可恃者惟兵天下之最可畏者亦惟兵以糾糾桓桓之武士同心戮力光復漢室未及半載而清帝退位共和大定海内人士赫然頌師武臣力不止今者時異勢殊破壞告終建設方始苟及今而速頒通令解甲歸農則捐養兵之費以從事於敎育實業諸大端鞏固共和民國之丕基詎不甚善然記者於此有不禁桭觸余懐而撫時太自者矣 
　　養兵以奮武也而今則視若自衛之階養兵以保民也而今則視若厲民之具當清帝退位以前武漢起義而東南半壁紛紛響應民生其間簟食壼漿望風恐後者誠以困於滿清之虐政水深火熱有不禁望義師之突起保障民生一掃專制之遺毒耳起視今日其所謂突起義師者何如其所謂民生保障者又何如借備預不虞以爲名而各都督之擁兵自若各軍政府之擁兵亦自若及此民國大定之日南北各軍隊徒有統一之名而無統一之實某都督互爭矣某軍隊激變矣尤其甚者某軍政分府與某都督公然治兵以相攻矣此亦一是非彼亦一是非各聯黨援各固私圖欲解紛而紛爭愈劇欲弭兵而兵禍立啓哀哀斯民幾何不流入於漢唐元明末造之漩渦而梅昔日之以養兵爲禍胎也 
　　且也數月以來京津保兵變矣陜西兵變矣蘇閶兵變矣兵變之聲愈演而愈迫其在昔也各省人士羣患兵數之不敷分布面競爭招兵及至今日各省軍隊又患各兵士之過於充斥而動輒滋事閭閻相戒一夕數驚鷄犬爲之不寗杯蛇市虎有憂餉需之匱乏者有苦軍人之繹騒者此方甫息謠言而彼地又騰口實一波甫告平静而一波又驚突起據個人所見聞大抵軍人之紀律旣未必其講求於平日而各地餉需又皆不足贍養各地之軍隊雖將兵者未必不日夕以安民爲至計然能苟安於目前者亦難保其不疏懈於一時爲今之計惟有减兵以就餉斷斷不可减餉以養兵惟有撤散軍隊以騰出餉需冀或收效教育實業前途以肇造我民國斷斷不可各保持其現勢各充養其兵力都督日吾有兵在吾以威天下司令曰吾有兵在吾以雄一方致民國前途日陷於兵凶戰危之現象而莫可救藥焉耳 
[專電]  
　　中國派駐各國外交官聞已擬定伍廷芳駐美梁如浩駐英孫寳琦駐德温宗堯駐法曹汝霖駐日本 
　　大總統電邀程德全來京商議江南更制及東三省某項問題 
　　臨時籌備處人物大半將調充總統府秘書官通外國文字者有歐美公使之望 
　　内務次長已定汪榮寳財政次長爲陸宗輿交通次長擬詹天佑或梁士詒卽日發表 
　　荷人虐斃華僑案將移至北京與荷使直接交涉准俟陸徵祥回京開始談判 
　　袁總統電程璧光（海圻兵艦管带赴英未歸）令將前清定造兵艦駕駛回華惟尙欠洋廠造費四百餘萬無法籌措（以上北京） 
　　黄留守因大通孫黎交閧令柏文蔚星夜前往鎭攝（南京） 
　　黎宗嶽已出走九江大通軍隊待餉甚亟幸地方尙形安靖 
（安慶） 
　　徐州桃源宿遷等處餓莩徧地草根樹皮羅掘已盡慘不忍睹 
（清江浦） 
　　浙軍由寗回杭各界指定梅東高橋操塲舉行凱旋大慶祝 
　　昨日（八號）斬斃奸細沈邦翔係都督府差遣員據供黨近萬人 
　　杭垣米缺蔣都督續派黄廣吴文禧带欵三萬赴鎭江蕪湖購米接濟 
（以上杭州） 
 
 
 

Page 2

 
 
[公電]  
　　袁大總統電　南京參議院鑒歌電悉南北暌違迭蒙贊助國民深感貴院定期北行從此同心協力致國家於太平躋人羣於康樂翹企芳躅謹代全國共表歡迎袁世凱魚 
　　鄂交通司電　各省交通司鑒南京交通部冬電諒達台覽查交通政策惟電政之關係爲最重故凡用人行政外交購料定價給薪清查帳目造就人材一切事務由中央交通部設電政司總握全權且統轄全國各電局有管理指揮之責電政司直接受交通部總次長之管理間接受議會之監督各電局但司報務凛承司長之指揮不得攙越權限彼此牽制嚴密稽查所以杜竊權營私之弊者也查滿清時上海電政局驕奢豪侈埒於王侯揮金如土双結納權貴侵國家收入不可數計民軍起義以來上海電請各省認伊爲總局託水綫交涉墊款等事爲名仍欲總攬用人購料等權且云各國電局皆係獨立中國理應照辦立論奇僻敝司未能附和查各國電政從來無此辦法即以東亞最近之日本而論由中央遞信省總管全國電務復於各地方設管理局以監督該地方各電局凡地方各官廳除電務管理局外欲廳署設電話電報者且必經遞信省認可勿論其他蓋以電信關係軍機不得不愼重也是以敝司力請俟中央交通部成立後歸其主持會經屢電各省聲明在案向來用人購料未甞借助於上海亦從未承認伊爲總局今奉交通部冬電毫無整頓辦法不啻爲上海一局之辯護士仍滿清腐敗之制聽其積弊叢生而不顧姑勿論水綫交涉墊欵等事並非艱鉅難辦試問中央部何不自任而必諉之上海一局試問中央交通部是否尙設電政司設之而諉其權於上海則形同贅疣不設則於總攬交通之名義不符然則中央特設專部職守安在至謂各省彙報上海由部稽查試問總局全權在握何難作僞部中何由澈查且公然謂各省均已承認並賴其撥材料濟欵項抑何厚誣乃爾南京政府近日名譽漸爲輿論所不滿我國民犧牲性命財產以億萬計而新政府之設施不過如此積弊不除歲入暗耗國用不足勢必仍加民間之負擔清夜自思究何以對同胞乎前廣州陳都督李部長正月眞電痛斥上海電局之弊長沙交通司正月文電論電費遠近不分之非宜亦係正當不易之理上海電局不俟中央命令自行專擅以號令各省亦其謬妄之一端敝司擬徵集各省意見求中央部妥定 
　　新章務在互相監督以免作弊如貴司贊成即請復電刻期會同各省公電中央力爭如有高見尙望誨示爲盼鄂交通司蒸叩印 
　　大通柏蔚電　大總統黎副總統留守曁各部總長孫都督各都督軍長師長各報館均鑒文蔚奉命前赴大通取銷分府編制皖軍以謀統一於初八日抵該埠黎宗嶽未待蔚來接收交代已於前夕挾欵潛走軍政分府及各局所一空如洗軍隊勢將潰亂蔚竊布捆誠悉予編撫商民全體歡迎刻已開市安民一切安靖黎宗嶽虧欵尙待細查惟大通督銷局認交英德償欵爲數甚鉅毫無着落此事關係國際交涉應請大總統副總統財政外交部總長孫都督如何飭令黎宗嶽結算追繳之處敬俟鈞裁特此報告第一軍長柏文蔚叩青 
　　安慶孫都督電　大總統陸軍部叚總長内務部趙總長軍界統一會黎副總統並轉孫中山先生胡漢民先生汪精衛先生内閣唐總理各部總長黄留守各都督監秀豪先生胡經武先先同益會本部各埠全皖同鄉各報館均鑒大通事昨於陽電詳陳一切昨接大通電稱黎宗嶽六號夜潛走軍隊需餉甚急誠恐地方糜爛卽在眉睫乞速派員來通鎭攝兼籌善後無任盼禱商會自沙電局公叩又電稱黎潜逃各軍無主餉未發請兵輪飛來程得全叩當派憲兵司令官宋植枬乘坐安豐淺水兵輪前往查探一面電請黄留守催促柏軍長即日赴通籌辦善後事宜並電在通水陸各軍官約束兵丁無許暴動所有軍餉自應發給旋據駐紮順安第一旅第一團團長顧琢塘電稱大通人民因黎宗嶽潜逃軍餉未發兵心搖動深恐地方糜爛堅請率兵彈壓遂於七號午後四時馳抵大通各界均派代表歡迎地方現尙安謐柏軍長卽日由蕪來通等語並據宋司令電同前情查黎宗嶽前有辭職電到寗黄留守已電某軍長曁敝處妥商辦理並由敝處電飭池青各軍隊恪守部令聽候栢軍長辦理正可和平商决乃不待栢至先行潜逃本月軍餉又不肯發冀幸飢軍譁潰可爲歸過他人地步用心極爲險毒尙幸軍官兵士深明大義顧團長赴機迅速不至貽害地方一切詳情及善後事宜應俟柏軍長到通查明商辦隨時電報知關厪注敬以奉陳皖都督孫毓筠叩庚 
　　安慶孫都督電　大總統陸軍部段總長内務部趙總長唐内閣總理黄留守各部總長黎副總統並轉孫中山先生各報館鑒大通事昨發詳電計邀鑒察本日接武昌發來虞電後列黎副總統鈞銜而電 
　　文則純係黎宗獄私黨口吻如黎副總統之公心宏量希望統一决不如此電中於黎副總統迭次來電曁啟處迭次去電全不關會已屬種種可疑且查武昌發電向係一等此電獨係三等電尾又無印字其爲僞託毫無疑義獨念黎宗嶽自民軍起義後似頗胃充善類此等卑劣手叚公然用之且敢假冒貴重純潔之黎副總統銜名而發於武昌之電局實尤謬妄已極應請飭令武昌電局澈查初七日四零三號發電之人訊明嚴懲以儆譸張而重機要是所切禱皖都督孫毓筠叩庚 
　　安慶孫都督電　上海全皖同鄉會　　鑒魚電悉中山先生初七夜乘兵輪過安慶並未停泊派兵徽州之說想係謠傳前以陸軍部派栢軍長赴大通取銷軍政分府恐池州青陽有潰兵逃竄咨由敝處派兵防堵外間風謠或卽因此刻下栢軍長已抵通商民安堵黎君堃甫聞已乘江輪上駛特此電復用慰厪注餘詳本日通電皖都督孫毓筠庚 
　　安慶孫都督電　袁大總統陸軍部叚總長外交部胡總長内務部趙總長軍界統一會黎副總統唐總理各部總長各都督全皖同鄉會各報館均鑒皖省於元年正月十五號准陸軍部咨開已派黎宗嶽率兵赴鄂一切民政財政均交皖都督派員接管前往恊商迄未實行交出二月二十九號准陸軍内務財政各部電開本日奉大總統命令開參議院議决裁撤軍政分府統一軍政民財一案務即遵照辦理等因遵即轉電本省各軍政分府各州首先取消蕪湖繼之獨大通一隅擁兵自固四出滋擾疊被人民控告並奉孫大總統及教育各部飭由本省查辦本省臨時議會提出議案咨請參議院曁本省都督呈請取消三月十號准陸軍部電開大通代表葛光庭在寗請速派員接洽以便和平了結當派孫棨赴寗嗣由袁大總統代表王賡南京總統府秘書邵逸周第一軍長栢文蔚諸君電請本省聯合統一會派員恊商並經該會舉定童蔭軒先生曁陶鎔董嘉會諸君赴寗會議嗣後連接寗中各代表需稱已與葛君議定民財各政由省委辦軍隊送寗歸部另編黎則調往内務部當差約定葛於十七號回通二十號以前由黎自請取消政府接黎此電卽行電調乃至十九號見黎致省城共和急進報電云外間傳言大通取消分府此由奸人揑造冀以搖惑軍心廿號電則假大通皖事籌辦處名義有斷無取消之理等語卅一號准陸軍部文開大通抗不遵命中央政府決計以武力從事已命栢軍長派步隊兩營機關槍一隊炮隊兩隊會同軍艦兩艘前往大通相機鎭壓惟青陽池州銅陵等處爲潰兵逃竄之路請貴都督相機派得力兵隊分途攔截等語當飭駐蕪軍隊分駐銅陵順安一带省城另派三營分駐銅陵青陽其黎宗嶽派往該處之兵尙明大義省軍一到争先歸附各營一律改編士民歡呼地方安堵業經隨時電部四月六號准陸軍部電開黎宗嶽電來辭職請派員接收軍隊已飭栢軍長即日前往會同貴處妥酌辦理當卽轉電駐紮皖南各軍隊恪守部令聽候栢軍長辦理各在案現在統一政府早經成立區區皖省豈宜劃分南北且取消分府政策就全國論並不僅行於安徽一省就全皖論又不僅行於大通一埠因循數月屢議屢翻一方梗阻百端停滞毓筠德薄能淺思之實深慙恧惟此次本省派遺軍隊駐紮皖南等處確係遵守孫大總統取消分府曁陸軍部分途攔截命令爲防遏潰兵保衛地方起見並無絲毫自由行動宗嶽一生長技專在鑽營運動近則竊據鹽欵没收商本更復多財善賈可以任意造謠自非切實考查賢者不免誤聽事關大局不敢嘿已謹陳顚末伏冀垂埀察皖都督孫毓筠叩陽 
　　中華民國工黨總部電　北京袁總統鑒皖省軍興數月民生疲極何堪復罹孫黎荼毒乞令兩方迅速解兵以免糜爛工黨總部 
　　大通黎宗嶽由九江電　大總統黎副總統唐總理全皖同鄉會曁各報館均鑒冬電告孫少候派兵攻大通事不知入鑒否池州攻破以後敝軍爲保衛人民起見不忍還擊傷亡不計其數孫兵現正據池搶刦各處交通均被斷絕又派步砲隊二千人由荻玄豋岸自銅陵繞道順安進攻大通又派步隊一千人自池州進攻徽州居民惶恐危迫難言皖南將無乾淨土大通一隅稅務司教堂郵局外國人甚多一有疎虞必成國際交涉暫以重兵保守大通餘則分途防堵惟孫尙添兵進攻恐秩序不能永久維持務希設法拯救此電專人由九江發黎宗嶽叩江 
　　成都尹張兩都督電　袁大總統黎副總統各部院都督轉上海陳都督公鑒邊藏爲國家屏蔽猶手足之捍衛頭目利害關係極爲密切川省自去歲七月因路事風潮民兵四起道途阻塞邊藏消息繇是中斷及十月反正以後前清代理邊務大臣傳華封擁兵入關爲趙聲援幾　兵力始克就降又接西藏報告於是年九月二十三日起兵變搶掠一空聯豫逃匿查邊藏縱横各數千里無人鎭攝危險之狀匪言可喩此時中央政府尙未成立川中亦亂事孔亟故均未遑籌及刻以川局漸就敉平特設籌邊處委派專員經營邊務又簡派吴嘉謨爲鑪邊宣蔚使隨带軍隊不日出關安撫一切但川中財政奇絀目前本難兼顧然以邊防吃緊不敢不勉爲應付惟西藏蜜邇强鄰駸駸外患日益交廹現又經兵變之後守備空虚人民畏禍一日數驚若不急起直追力圖補救後患不可設想但欲保藏非注重兵力不可欲養重兵非餉需接濟不可近據前清駐藏陸軍統領兼護駐藏大臣鐘穎專函告急稱駐藏兵丁尙近二千及經數月未有粮餉若再遲遲不發勢必全行潰散不可收拾接閱之下無任焦灼微論川省現發軍餉全恃軍用銀票能否遽行邊地即令勉强湊集現金而遙計由成都至拉薩程途約六千餘里至速非百日不能遞到恐緩不濟急惟有電請大總統垂念西藩即飭財政部撥發銀十萬兩交匯豐銀行電匯西藏轉至拉薩交鐘穎查收轉發或可雜擊軍心保全領土時機一失譁潰堪慮此款應仍由川省擔任奉復以後即行設法如數解交再查藏兵變亂之時全賴鐘穎素得兵心胃險維持始得漸次撫輯支撑危局現若遽行更替恐因人地不宜别生枝節且需時日故擬由昌衡權宜委托鍾君爲西藏行政使暫辦藏事以資熟手而期敏速應否加札委任之此請大總統鈞裁事關大局不勝迫切盼禱之至川都督尹昌衡張培爵叩微 
　　江西臨時議會電　參議院鑒皓歌兩電均悉選舉參議員事本會業經議决遵照袁大總統令辦理前此鄂省發起中央臨時議會自應作爲無效特復贛省臨時議會汪印 
　　北京大總統電　徐總督微電悉勞苦功高偶患清恙至深馳系擬赴滬靜養兩月甚善假滿卽盼北來共謀進行不勝跂盻大總統陽印　 
　　通商交涉使温宗堯電　北京袁大總統鈞鑒陽電慚荷半年以來宗堯已力爲其難此次請辭大旨已具前電効忠社會仍爲公僕在野可無牽制程功尤勝在朝頃已料檢交代務乞俯鑒愚忱迅賜派員接任温宗堯叩青 
　　九江司令官電　商務總會公鑒日前敝地因有一二土匪造謠業已查實正法誠恐傳聞異詞商旅裹足刻現地方平靜如常合告九江衛戍司令官陳廷訓叩陽 
　　海軍總司令電　北京袁大總統鈞鑒鍾瑛才學譾陋往者承乏海軍以南方政府草創民國未臻統一辭不獲已勉從諸君子後維持大局受事以來百端叢脞徒以隕越貽國民羞撫衷實深疚歉方今政府更新登崇賢俊竊自幸息肩有日得安於無能之分以遂初衷頃從劉總長傳示尊電而以鍾瑛任海軍總司令聞命之下不勝悚惶伏念總司令之職關係於海軍者甚大必有長駕遠馭之才且重之以資望而後能措施裕如佐部長以收海軍進行之效至如鍾瑛者才輕負重恐貽溺職之媿以墮民國大事且南北捐除意見以來人才輩出無嫌無疑苟從而審擇任用之必有出鍾瑛右者人貴自知鍾瑛内顧身心萬難勝任實以中外觀瞻所屬若再漫然從事及他日貽誤而後斥鍾瑛以謝天下亦已晚矣用敢披瀝上陳謹辭總司令之職伏希照察幸 
甚黄鍾瑛謹叩庚 
[譯電]  
　　俄國加入各國銀行團此間外人頗爲滿意不特前嫌旣釋且將承認保持俄國之特别利益大約此項借欵現雖停議終有議决之望 
（北京） 
　　意大利已將夷門海濱南部以北各港封鎖洛希亞亦在其内（倫郭） 
　　意大利受政府津貼之商家巡洋船某號拘獲運送軍火之希臚商 
[船一艘] 　　（泊脫賽特） 
　　據美國國務部傳出消息墨西哥總統馬特洛現已豫備逃出京城 
（鈕約） 
要聞一 
[會議官制記畧]  
　　大總統於四月初一初二兩日召集各部首領會議核訂閣部官制及屬官草案議定如本月十五日以前北京參議院不能召集即於國務總理唐紹儀來京後先行公布實行以期統一政府早日成立俟北京議會開幕再行提交追認 
　　署外交總長胡維德於初二日未開會議前曾令籌備處外交法制各股員將前議另行釐訂出使制度及更擬推舉外交使人員名單各件檢查預備核議聞是日會議後已决定隨同閣部官制將出使制度一併釐訂探其預議情形有將前清一使兼任數國使事之制一律改革并議於墨西哥日斯巴尼雅秘魯古巴葡萄牙瑞士瑞典丹麥等國均設二等專使其分設領事各員亦有更訂之處并擬增設總領事於暹邏等國 
[舊法部删修新刑律]  
　　法部呈請删修新刑律與國體牴觸各章條等並删除暫行章程文云爲呈請事三月初十日臨時大總統令現在民國法律未經議定頒布所有從前施行之法律及新刑律除與民國國體牴觸各條應失效力外餘均暫行援用以資遵守等語查新刑律與民國國體牴觸之處有關涉全章者有關涉全條者有關涉某條中之某欵者亦有僅關涉條文中之數字者自非悉加修正不足以昭國體而期劃一惟修正之法有法理上之修正有法文上之修正蓋新刑律本非爲民國而定其刑罰輕重之是否適當實爲一大問題而因國體不同其牴觸者固屬應廢其闕如者尚屬應增前之問題須提出民國法律案於正式國會議之後之問題亦須提出修正案於臨時叅議院議之是二者均屬法理上之修正而皆非目前所及爲之事惟訴訟逐日發生審判雖容瞬息勢不得不思急就則惟有修正法文一法由法部擬定作爲暫行俟臨時參議院成立再行提議庶可免施行之困難而亦不致侵越立法之權限兹經酌擬删除條欵字句及修正字面各節如蒙核准即由法部通飭京外司法衙門遵照抑更有進者新刑律後附暫行章程五條或違死刑惟一之原則或失刑當其罪之本意或干涉各人之私德或未諳法律之解釋卽以經過法 
 
 
 

Page 3

 
 
而言亦無法律章程兩存之理以上雖無關於國體當兹法令新頒斷不可留此疵類自應一概删除相應繕單呈請大總統迅速批示可也（清單附後） 
　　應删除全章者　第二編第一章 
應删除全條者　第八十一條　第二百三十八條　第二百四十七條　第三百六十九條　第三百七十五條　第三百八十七條　第四百零二條　暫行章程第一條至第五條 
應删除某欵者　第三條第一欵　 
　　應删除數字者　第三條第七欵内第二百三十八條七字　第四十六條第三欵内封錫職銜出身六字　第二百四十六條第一項第二項内御壐國壐文各五字及第一項制書二字第二項内之制書二字　第二百五十條内制書御壐國壐文七字御壐國壐四字　第三百七十二條内第三百七十五條七字 
　　應修改字面者　本律名稱應改爲暫行新刑律　本律中帝國二字應改爲中華民國　本律中臣民二字應改爲人民　本律中第四十條覆奏二字應改爲覆准　本律中第十四章第六十八條恩赦二字應改爲赦免　因本律中條文删除應修改互見之處者如左　第五條第十四欵内第三百八十七條應改爲第三百八十六條　第三百八十九條内第三百八十七條應改爲第三百八十六條 
　　大總統批　據呈已悉所擬删除條欵字句及修改字面各節旣係與民國國體牴觸自在當然删改之列至暫行章程應即撤銷由該部迅速通行京外司法衙門遵照 
[參議院議長之通告]  
　　南京叅議院議長通告各議員云本院前已議决遷往北京辦法自四月初八日始休會十五天限於二十一日齊集北京除通電袁大總統黎副總統唐總理曁各省都督臨時省議會外并於初五日晚開談話會將關於遷移一切預備事宜詳細决議通告諸君在案惟此次休會理由不過爲本院遷移必須之手續將來到京之時在院諸君必如期齊集方無礙本院進行至各省改選議員當此休會期間以内旣不便到院接洽則原選議員即不能不俟開會而遠行告退必須到京以後新舊交替於法理事實方爲適合本院爲民國立法機關現在各種草案未經議决者悉屬緊要此外關於民國一切重大問題立待解决者尙多查休會期間不得過十五日院法業經明晰規定務望諸君尊重院法到京之行幸勿後期是爲至盼 
[蘇議會議案記要]  
　　提議請江蘇都督仍駐南京案　江蘇都督者統合江徐淮揚蘇松常鎭通海太舊時八府三州六十餘州縣全省同一管轄之都督也自民國創始江皖分立南京光復自蘇移寗便利控制嗣因新政府設立南京仿順天保定之例江蘇都督遂返蘇州今民國政府旣已移居北直則江蘇都督自宜駐剳南都夫省會爲一省根本之地都督爲全省衆人之母在江蘇人士俱明大義暢曉時機當亦知盡人之愛戴都督與蘇人同他處之依賴都督與蘇州同此時千鈞一髮畸重畸輕立見懸絕在都督統籌一致并包兼綜當亦斷無纞纞吴中之意而有膜視秦越之思宜請江蘇都督莊都督尅日移節南京控江湖而方稱吳會合淮海而始號掦州若其延引時日隔絕機宜猶存此疆爾界之心適啟四分五裂之禍則東南一壁關係全國並號巖疆俱建牙毒夫豈江蘇之福天下之幸哉事機急追速請决斷 
　　議决蘇路公司借款案　此案准都督說明係爲庫空如洗權應急需起見確係實情查閱送到合同亦尙無流弊自應追認除將應付息銀歸入預算案辦理外即將合同由本會存案備查謹議 
[西報之借欵談]  
　　大陸報載北京訪函云英金六十兆磅之大借欵非數月不能成議將來事成各國必實行管理中國之財政目下已在討論此事中外官員皆極注意其辦法大約須俟開議後始能規定也 
　　外人管理中國入稅出項今可豫决必有此舉蓋各國非獲此權不肯供給借款而中國非得借欵不能自立也雖有銀行家願自負責任不倚賴外交官之贊助然其數不足供中國需用之額故非財力充足之大公司不能借此巨欵此公司必經各國政府贊助是以豫料必管理中國之入稅藉以保全新借欵本利並令中國履行以前種種之義務如借款賠欵及關於改革各條約等事將來那非管理亦總難離乎監督也 
　　此間華員對於此事微有允意且言擬聘外國顧問官恊助政府惟此事不便由外國指令至此項顧問官大約每部一人今華員恐被外人把持政務蹈埃及之覆轍心殊不願據謂如此則民人必大起反對並謂各國如代収中國捐稅則民人必抗不繳納而國内事更將不堪設想 
　　他日華人如自聘顧問官則其責任權力不可不確實訂明二者尤以權力爲重蓋顧問官僅爲商榷而設並無施行意見之權力方法凡有重要之事可以舍諸不顧如此則與改造政府保全外人利權均無効力故各債權國當與中國詳細訂明顧問官之權力及職守之範圍也 
外國監收中國入稅一事提議辦法者頗多惟尙未解决且所討論仍屬理想这談或議如須切實監収藉以保護外債其最便之法莫如　　　　　　　　　　　　 
擴張目下之稅務處較之另立新部便利實多且可推行於鹽稅等項 
　　目下借欵所起之困難俟唐紹儀回京當可　　　　　　　　 
解釋此項大借欵及聘用顧問官事宜大約必多日始能議决也 
　　檢正　昨報蒙事近聞彙誌未條二盟之中又不過杭達親王二三人爲主動句杭達二字誤排抗違合行檢正 
[清談] 　（我） 
　　國務員之發表也交通總長一席因梁如浩不能得參議院之同意至不得已而由唐總理兼任參議院諸公爲國求人謹愼持重吾敬之吾尤佩之 
今施肇基一躍長交通淮陰豋台已令一軍皆驚而諸公於匆匆行色之際忽爲此草草通之事豈亦不可以已耶此則令人不能無疑者也 
　　或日是必施肇基之學識才略足以勝交通之重任否則必聲望高出梁如浩十倍數十倍爲與論所服然而···· 
小説 
[俄王之偵探] （四十六）（無名） 
　　檢察官又道那兇手必然等在樹林的外邊等他走出樹林時因此殺的余道大概總是如此檢察官又道我想兇手定是意大利人兩日前有兩個外人在此近邊小客棧内住宿我疑心是他們做的現已發電去追他但願得他到便是萬幸我知我們英倫人或蘇格蘭人便是殺人也决不用這意大利毒刀的檢察官議論這事甚與余意相同但是余有一甚不可覺之處便是來脫考脫與這事的關係來脫考脫係英國人不是意大利人據理而論他决不能用意大利毒刀殺人此事似與他全無關係然他卻時常在殺人之處盤桓審視若有所待又似與這殺人之事不能無關余此事又回想昨夜在樹林中所遇被之人確係婦人爲何今日忽又變爲男子一時神思恍惚莫識所以自後余又略定余神因與檢察官相約如能不以我事洩漏於外我亦情願帮探聽這事將探聽所得詳爲告報余又對那檢察再三丁寜道我意千萬不可將那屍首的眞姓名宣布倘若布之後登在報紙上那人的人見了必然知道是我認出來的知道是我認出那就我要偵探此事十分爲難了檢察官道據你看你那便什探余沉吟道據我看來現在且作不知使那人的人不知有人認出屍首不甚留意然後我們便有機會偵探他出來 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[方標統亂贛詳情]  
　　贛省兵變未成已見本報專電及李都督公電兹又得贛友來函錄述如左 
　　贛省陸軍步隊二標三營因减餉事密發傳單聯合客營暗定和平大會口號於四月三號以鐘鼓樓更鐘爲號由高橋一带地方放火起事直向都督行署以爲推倒都督抗減餉項之計畫幸各營假允接應以致該標營放槍無效収隊回營李督得信大駭一面傳令戒嚴一面分派軍隊荷槍上子四路查夜拿獲亂兵數名四號黎明時復在筷子巷方標統住宅圍捕方先亮詎方已聞警便服從後門乘坐小轎出德勝門外逃去眷屬等亦早已遷避惟方宅門堅牆厚攻擊之時頗費軍火附近人民大受驚恐是晨并查獲方標統之至戚三營督隊官張鳳翼係此次暴謀之主動者當開軍法會議將張鳳翼及亂兵六人曁行跡可疑者一人午後二時在行署前綑綁鎗斃並將其屍身推入東湖以致水色陡赤令人目不忍覩 
　　該標營兵丁因管带汪英以及隊官等均各四處逃生無人約束經李都督即日札委該標二營管带胡嘉猷暫充二標統带迅將三營槍械彈藥軍裝等件速即繳呈以便核發恩餉遣散回籍 
　　贛垣自此次亂後居民風鶴頻驚經李都督傳諭軍隊以及巡警照常上崗保護秩序並調四標一營前隊官兵到行署添紥並在行署（高等學堂）四圍安設鎗炮設崗瞭望以備不虞種種戒嚴手續極爲周密兹將李督關於此案緊急命令三道錄下 
　　都督命令一　照得近日省内旣有匪徒布散謠言煽惑軍心希圖乘機擾亂以致各標營互相疑體懼互相攻訐觀聽爲之淆亂軍紀爲之妨碍居民不安寔爲地方之害本都督蒞任伊始業經傳見各官長而諭照常任職并飭督率目兵認眞操練以爲改編成師之預備减餉爲全國通行軍制一切利害關係已經明白曉諭將士當能共體本都督用人行政一秉至公惟知保衛人民地方各將士恪守軍紀熱心服務者本都督斷無歧視之理乃二標統带方先亮平日跋巵恣肆不安本分本都督早有所聞未予譴責原期其改過自新不究旣往乃復怙惡不悛圖爲不軌於昨夜愚弄兵士冀圖暴動憲兵查街該統带竟敢擁兵住宅開槍亂縏罪情顯著斷難姑容應卽先行撤差嚴拿重懲以肅紀　省城爲根本重地防備萬不可懈務各按照規定警戒區域認眞楨察務將此等匪類拿獲送懲母任混亦城中以遏亂萌各官長有約束之責并須督率目兵嚴密防範以維軍紀其有不知悔悟甘受煽惑者卽行指名禀報勿惜一二害羣之馬致爲全體名譽之玷須知擾亂治安卽爲同胞公敵國民罪人無所逃於天地之間爾將士務各遵照確盡軍人之天職而維地方之秩序除將當場拿獲各匪業經訊明槍斃另行宣布外爲此通令人民周知此令 
　　都督命令二　照得已撤第二標統带方先亮昨夜在該標第三營密傳口號希　暴　經本都督先時察覺派兵鎭壓該營胆敢開槍抵抗實屬目無法紀是以衛民者反以禍民此種軍隊本應一律嚴懲以除地方之害姑念該目兵等係誤受方先亮煽惑從寛飭令該標新委代理統带胡嘉猷限於本日内飭繳裝械一律遣散并由軍務部派員按名發給恩餉三元以爲各目兵等各回原籍之用本都督法外施仁已屬周至該目兵等應卽仰體此意尅卽回籍各安本業倘敢逗遛復滋事端一經查覺定卽加等治罪該營各官長並由胡代統带分别查明出具切實考語造册呈報如有此次未經附和之員仍候酌核委用仰卽分别遵照辦理母稍延緩第二標三營督隊官張鳳翼黨同煽惑罪狀昭著已飭按軍令槍斃并此通佈一體周知 
　　都督命令三　本日槍斃各匪均係當場昨夜查拿查訊明確實係圖謀放火暴動擾亂地方重要人犯罪狀昭著黹業經通佈其餘脅從如能改過自新確守法紀當予免究倘再執迷不悟滋生事端一經拿獲定行加等治罪其各懔遵此令（四月四號） 
[鎭江轎夫風潮記]  
　　鎭江城内外二十四家轎行頭徐松因把持權利斷絕野雞轎夫生計四月七日竟糾各轎行轎夫及棍徒千餘人蜂擁至民政署肆行滋鬧其時野雞轎夫多人方到署哀懇維持徐松即喝令黨徒任意毆打當時打傷野雞轎夫數人打毁野雞轎二十餘頂聲稱欲燒社會黨事務所並勒令各轎行一律罷市現聞徐之黨徒尙未解散必須要求民政署不准野雞轎夫自由營業似此不法行爲殊於小民生計地方治安大有妨碍想民政署必有以懲治之也 
　　四月八日社會黨鎭江部在城外鎭舞台開會提議組織勞動公司迨散會後各黨員齊赴民政署詳述勞動團生計將絕請設法維持等語詎料反對勞動團之轎行頭徐松率領黨徒多人竟敢在民政署將各黨員所坐之轎十餘頂一律打毁並毆傷黨員錢榮卿等三人聲勢洶洶風潮劇烈現聞已公舉代表赴檢察廳起訴尙不知若何解决云 
　　同日午後丹徒縣民政長楊振聲君發出告諭其文曰照得各處轎行按照警章取締凡屬野雞轎夫本長代籌生計爲此出示周知不必妄生疑慮母得擾亂地方靜候持平辦理 
[趙樂羣迭被控告]  
　　常州中學校全體員生赴都督府具呈以監學陳大復被常州司令趙樂羣藉故慘殺務乞嚴行澈究以伸寃抑等情奉莊都督指令云此案現經陸軍部派員來蘇開軍法會審仰候秉公審辦以伸寃抑此令 
　　江寗常州軍界具禀都督府控告常州司令趙樂羣濫殺軍士務請澈究懲辦以伸寃抑等情奉莊都督指令云所禀如果屬實自應澈查究辦仰候陸軍部指令飭遵此令 
[張宣慰使過蘇]  
　　張君紹曾前奉袁大總統命令南下宣慰長江各軍隊茲悉張君於各埠事畢後特於四月八號乘火車來蘇道出鎭江偕同第十六師長顧忠琛君到蘇先期經莊都督接悉寗鎭各電特派張副官偕軍政司長蘇謙同等於是日下午齊赴火車站迎迓張君旋即往滬 
[皖議會規定糧税辦法]  
　　全皖臨時議會以皖省光復以後所有各屬應徵丁漕雜税尙未有一定辦法昨特擬訂數條以便各州縣遵守（一）丁漕雜税并附收賠欵捐一律暫照前清原額征解其向解外省者均解交省庫（二）各屬徵收丁漕雜税暫照前清徵收定章辦理除照額定數目批解省庫外所有盈餘槪留作各該地方自治行政經費其支配方法由知事會同縣議會定之（三）各屬完納丁漕銀准以龍洋一元五角折合庫平銀一兩其龍元不通行之處得依各該地方通用之貨幣完納照市作價由縣議會監察之（四）完納漕粮雜税者准用前條照市作價之規定 
[吳振黄抵皖受職]  
　　前蕪湖軍政分府吳振黄君自經孫都督電聘來省遂將蕪湖一切事宜交代清楚率兵一營於昨乘坐金甌兵輪抵省經孫都督派員招待翌日復在大觀亭開歡迎大會並經孫都督委任吳君爲全皖軍政司參謀之職所有隨來軍隊改編爲先鋒隊第一營仍委劉君開文管带云 
[蔣都督不允褚司長巡視烟區]  
　　浙民政司長褚慧僧君對於烟禁素持急進主義擬先赴金處溫台四府巡視又慮農民抵抗擬撥新軍一營隨護前往於日前呈請都督卽經蔣都督批云民國成立烟禁進行亟不容緩惟浙省灾歉頻仍光復以後商業凋殘農民困苦恤荒與衼袪毒並爲目前切要之圖據呈温處金台等府距省遼遠難免無毒卉濳孶該司擬由省出巡並請派標兵一營隨護前往等情爲民除害熱忱可嘉惟該四府民風强悍益以飢荒設因誤會挺而走險反釀他故况大局甫定人心浮動尤應思患預防所請應從緩議仰即知照 
[湖州縐業之悲觀]  
　　浙江臨時議會接到湖州縐業代表建議案云竊湖州以產縐爲大宗縐捐亦較他綢爲更重近年來銷數頓滞而捐輸仍未議減商民受困菲輕查前年銷數約二十萬匹去年九月以前不滿十萬匹光復至今寥落殊甚合計所銷未及萬匹湖城縐莊十八家今議開者止有二家而以成本之重金融之絀加之以苛捐更形疲憊從前丹陽濮院產縐尙少今則日增月盛較湖縐爲暢銷良以濮縐每匹五丈六尺捐洋二角四分二釐丹縐每匹四丈八尺捐錢二百四十文膈蘇省洋價不滿二角湖縐每匹四丈八尺捐洋四角八分捐重則價重價重則銷滞無怪湖縐衰敗有一落千丈之勢也往年春日鄉人負縐人市絡繹於途各業生意因之發達今則市景蕭條不堪觸目鄉間機户停織不下四五千人肥絲各莊聯翩倒閉夥友失業何以爲生一業之敗關乎全局將欲謀其幸福必先去其偏苛前月老成章瑞隆兩縐莊呈請减捐未奉財政司批准澤晟爲全業代表不忍緘默因思國家捐輸在商民理應擔任惟彼輕而此重徒滋弊以病民即爲捐輸計與其銷滞而商困何如體恤商艱俾貨商暢銷捐輸必有增無减際此商情疲敝伏請貴議會俯賜提議將湖縐捐一項比照丹陽濮院捐數核減平均並乞迅賜議决早紓商困實業前途禱甚幸甚建議人鈕澤晟介紹人兪玉書 
[杭垣暗殺黨正法]  
　　四月七號晚杭垣密探於石牌樓某客棧内查獲奸細二名搜出炸彈手槍等件當由巡警護送軍政府訊究八號下午四時復由警備隊在浙路城站附近盤獲形跡可疑者三人搜出隨带手槍四支立刻擁入都督府經軍法科提訊確有暗殺證據立傳電話呼集劊役赴都府候令正法矣 
[武漢要聞彙述]  
　　漢口建築籌辦處總理張大　君刻以另有他差未能兼顧呈請辭職昨經黎副總統以該處協理左德明君升充并另委蔣文漢君爲該處協理 
　　漢口商場兼後湖清丈局近用登記法限令各業户於三星期内赴局掛號並諭業主來局掛號以備查考 
　　武昌興國大冶三縣礦產爲全國之冠現武昌王蘭香等興國馮倬漢等大冶劉光祖等以三縣壤地相接非連合統一機關難免時生阻力並以羅鴻陞君饒有經驗特公舉舉爲總理以整理三縣一切礦務昨已禀由實業司批准並由實業司飭將該三縣官礦民山已辦停辦未辦各情形及現在進行方法查明彙報以便稽考　 
　　四月五號午後三時半有人在京漢火車暗裝手槍四箱炸彈二箱與皮酒雜入其中希冀混裝北京詎上車時被查車人窺察沉重問此箱内所裝何物必須剖騐方可放行旁一某國人答以是酒查車人見其形迹可疑即將該箱打開確係手槍炸彈等物遂將該箱扣留并發電北京請爲防範 
[粤省取締入口軍火]  
　　粤都督府諭云茲聞有日本輪高雄山丸載有大帮軍火入口其中或有由本都督發給護照准其購鎗用以辦團者惟查照向章各鄉辦團需乃槍枝均須先由軍政府烙印原係愼防流弊起見合諭貴司查明若無護照自應照私運軍火例扣留即持有護照亦須查明數目先行解到本都督府一一烙印然後再由本都督府給本人領回辦團萬勿任便准其起卸以符定章并希轉飭各人一體遵照此諭 
[四川籌邊處着手方法]  
　　調查拉薩委員出發　自拉薩兵變後藏中情形未得其詳籌辦處總理黄君深恐達賴勾結英兵遺害不少因照會鄧君玉隆到拉薩調查邊藏政治外交上各事宜鄧君浙江人前曾在欽差署充當文案洞悉藏中一切情形此次委任洵足爲邊務得人慶焉 
　　調查雜餘委員出發　雜餘毗連英屬阿薩密其關係較後藏尤切茲聞總理黄君已照會陳君奎元舒君金樑前往調查一切以爲實行經營之預備 
　　調查察木多委員出發　察木多爲邊藏交界之所南爲雜餘與英屬相距甚近欲固邊防該地亦不可視爲緩圖總理黄君現已委調查科科員周君思昭前往調查一切邊務并兼辦文報一切事件該處前已通電現雖中隔此番調查竣事當必設法修復也 
　　專辦文報委員出發　邊處遼遠消息不靈辦事不能敏活現聞籌邊處已委彭君德至鑪城徐君正鼎至河口專辦轉遞文件事不日即當束裝就道此後消息靈通設施敏捷必可預卜也　　調查邊藏實業委員出發　鑪邊以外未經聞闢之地不可勝計茲聞籌邊處已委實業科科長王君信臣前往調查各種實業矣 
[阿墩子改良鹽務]  
　　雲南麗江維西中甸三邑向爲喇麗井鹽行銷引岸阿墩子一區密邇川藏冬春之季雪山深阻井鹽不能運銷乃暫銷川藏所產之一種沙鹽每百斤征税四錢每年共征五十四兩厥後井鹽迭次加價運費日昂沙鹽乃擴其範圍輸入内地税銀照舊征收頗加多除解征供外尙餘不少留供維麗學費津貼之用前清鹽政公所曾委員調查禀准清督設局於阿墩子每百斤加征六錢合諸前征四錢合征一兩征存銀兩除解正供外留餘欵以爲麗江維西中甸三屬俩學之費並撥餘欵以補助喇麗并推自設局至今消耗費多而征獲數少解正供外微特不能補助喇并且不能捐絲毫於學務項下該地人士　有繁言謂係私欵過多消耗不當所致現實業司將設法改良使化私爲公兩得其則云 
[嵩登間之郭秃禿子]  
　　河南府屬之嵩縣登封　一带本爲王天縱之勢力範圍該處土人平時舉動悉聽王之命令自王督隊赴宛又有郭上秃禿子者糾集多人在嵩登等鄉立會於是從之者如歸市三月二十九號曾到縣中搶劫倉庫並向富紳借銀幸兩縣有軍隊先事預防閉城力守未得如願然當時郭秃子猶恐王天徒回嵩故亦未敢十分猖獗近因王已就撫带隊赴洛並遣散多人飭各囘里郭即乘機招集以爲羽翼半月之内又添數百人日來千百成羣到處蹂躪傳言三月十七號又至嵩縣圍城勒令借銀一萬兩該縣王令已飛禀府城請救聞河南府啓守擬請王天從到嵩登一带招撫云 
[吉林選舉参議員情形]  
　　吉林諮議局於三月二十三日召集紳學各界選舉參議員五人是日到會者五十人下午一鐘振鈴開會首由慶君錫侯報告大總統來電及臨時推舉諸手續公請表决當有閻乃臣君起立云此次吉林所派之參議員應儘今日到會之人公同票舉時有贊可者嗣又有某君推舉某人衆不贊成後由承緒香君極力主張選舉始有多數表同情者學界王錫九牟錫先後主持尤力遂表决採用選舉乃由慶君錫侯解决云今天到會諸君係山敝局招集均應有選舉權至被選人應由所到十二團體中各舉二人作爲有被選舉資格者如經公認投票時即不出此二十四人之範圍言畢衆皆起立贊成遂由該局書記在正中黑板排寫諮議局商務總會農務總會工務總會敎育會勸學所府議事會府參議會省議事會省董事會紳董公所學界共計十二團體每團公推二人書於黑板而後散票於到會者五十人按照連名投票法一人投一票投畢開票比較多數當選定參議員五人候補參議員五人該局卽知會各當選員比接到答覆書卽呈請都督塡發委任書但内有被選之王樹聲現以留學日本法政學校並卽電招以便該員等尅期症途茲將被選舉各員姓名得票數目如下楊策得二十六票裕康得二十四票金鼎勳得二十五票李芳得二十一票王樹聲得二十一票王洪身得十八票松毓得十五票慶康得十二票楊夢齡得十二票張文翰得十二票 
　　更正　三月三十號報載松江莘莊鎭某南貨號主承銷嗎啡一節查係傳聞失實合亟更正 
 
 
 

Page 7

 
 
本埠新聞 
[截留大通軍火]  
　　偵探科長呈軍法司方云案據本科探員於本月初八日在製造局碼頭查獲軍火一宗詺係煙台開來在製造局修理配彈開赴大通者應否截留等情來科報告科長當將此情面陳司長轉禀都督奉都督面諭謂現在皖省正當風潮劇烈之際此項軍火未便准其前往理應截留以守中立飭由本科派員截留科長卽派該探員將此項軍火全行截留仍解送製造局軍火處存儲茲得該軍火處收條一紙如數收存理合呈報司長將來如何處理之處仰乞核奪施行附抄截留軍火數目清單計開哈吃克司快砲二尊輪架均全又開花炮彈一千四百九十二個羣子砲彈四百九十六個實心砲彈五百十二個共計大小四十二箱 
[滬軍都督覆司法總長書] （續） 
　　爲宋漢章事 
　　來咨又謂今日清帝雖退位舊時清廷委任官吏猶多存者萬一滿人援貴都督爲憑例是退位之清帝仍可指揮從前委任之各官以証明本都督不能清查該經理侵呑之欵竊以爲貴總長誤矣夫指揮監督之權以退位與否爲前提清帝旣已退位與從前委任之各官關係早已斷絕自無指揮之權三尺童子能言之若本都督此時尙未解職從前委任之員與本都督之關係自未斷絕焉能任其侵呑而不爲查核試思清廷未退位時所有委任各官何一不服從其命令乎卽爲該行隸屬於財政部與銀行監督似本都督有越爼之嫌但財政部及該銀行監督續控均被牽涉照例自應迴避本都督旣與該經理尙未斷絕關係則卽就該經理捕獲之而清查之亦不得謂之越職况當時金融恐慌大受該經理之影響乎又謂財政總長與銀行監督或須迴避法庭當無嫌疑迴避之理誠哉是言但此案發生之初貴部組織伊始尙未完全成立前咨早已言之無待曉凟惟所稱二十四點鐘内送交法庭一　民國各種手續法尙未蒙頒布統一辦法自難一致焉可遽執此以相責乎如該經理於審後有犯罪之証據應送何處法庭正式審判臨時應用何種制度事關貴總長權限務乞指示俾得遵從至應否交保可由法庭主裁未審之前貴總長與本都督似未便擅專以尊法權總之本都督爲愼重民國公欵起見問心毫無愧怍無論如何一日不解組對於此案卽一日不能稍寛其責斷不因無意識之人言變移初志若徒博流俗之虚譽不顧民國之大計同流合汙求容當世乃舊政府最無人格之行爲豈當共和時代尙敢出此本都督嫉惡如仇方冀痛除舊染力圖改革寗爲衆矢之的不願以道徇人知我罪我所不敢計若宋漢章　審查後果無營私實據所有被逮以後照法律上可得指爲捐害之　儘可　求賠償承示以勿施積極手叚爲懇擊之誥誠本都督良深感佩但革命事業本以積極爲進行之手叚甘胃不韙非一日矣乃並以革命告杨而猶銷鑠於衆口指光復爲非是者則是非毁譽豈能斤斤於一時旣蒙　切合亟咨　希卽鑒照無住感禱 
[伍廷芳復滬軍都督書]  
　　四月三號接到大咨滬廷已辭職不能再以正式公文互和商　惟念眞理不明則是非顚倒黑白混消淆受其害者將不止一人一事雖前日咨復贵貴尉文稱萬一不莹鑒許惟當痛心息喙以聽天下人之　知然廷與執事究有朋友之誼默爾息乎恐　愛人以德之道用敢再掬愚誠竭其所知以告左右報垂聽焉廷自　衣就傳以來習聞民權之説私哀馳慕已非一日惜其時　異族專制政府之下不能發展所能以行生平志願抱憾良多然凡發之於言與夫見之於事實未嘗稍違斯旨此固中外人所共知非廷故作大言以欺人也今者民權之説散布於全國故一舉而領覆滿清政府得以改造共和政體此正民權恢復之時萬不容　　　　 
再有絲毫專制事實存留於天壤如有悍然爲之而不顧者無論勳勞如何資望如何均當視爲人民之公敵　因民權而起戰爭若旣得之而復加蹂躪則其罪惡之深必有甚　單方主持專制主義者故前此屢次辨論皆在此點而絕無一毫私意於其間執事辦理宋漢章一案跡近蹂躪民權又反夫法律之原則故特破除情而反復申明以冀執事之悔悟乃執事不明此義似疑廷之好辨然廷豈好辨哉細讀來咨所坐宋漢章之罪莫甚於侵呑欵項一節至解釋其受理之非則指爲軍事裁判豈知此兩説皆非也今姑無論受理與捕獲是否合於法律但問執事何以知其侵呑若謂據原告之詞謂其爲侵呑乎何以原告並無確實証據而有待於執事招人清算數目又何以旣捕獲之後不聞取原告口供但聞取被告口供對質之謂何古今中外想無此等審判之成例卽此已足見原告指爲侵呑先不的確執事奈何偏聽一面之詞耶如果偏聽一面之詞則廷嘗聞人言謂執事於經手捐欵不無獘混且常事狎游吾人亦將信以爲實乎廷知執事品行端正必無是事萬一有權力較勝於執事者偏聽不明以執事之所以待宋漢章者待執事執事其亦甘之乎於此足見偏聽之流弊甚大也若謂執事自疑其侵呑乎果爾則執事自爲原告更須呈出確實證據方能坐人以罪尤非可以自由捕獲自由審理濫用政權也至牽入軍事裁判更爲不合來咨一再謂宋漢章爲銀行經理則宋漢章並非在軍隊之内可知雖軍政府初成立之時宋漢章或受貴府委任此不過以軍事而兼轄民事非可認爲完全軍事也委任已屬權宜安可一誤面認爲有直接處理之權乎况來咨所謂清查者明明謂清查銀行帳目而非清查軍隊内之賬目尤不得以軍事裁判爲藉口夫軍事裁判祗適用於軍人犯法而不能施之軍隊以外之普通人民不能援此以自解也來咨謂函傳尙不肯來豈懾於正式簽傳而卽能到案云云此正執事最誤之點夫函傳私也正式簽傳公也私則不能責其必到公則於法律上不許其不到如正式簽傳之後逾限仍不到案得發拘票而捕獲之手續可以施行矣舍此不爲而遽加捕獲剝奪人民之身體自由權此非執事違法之顯據乎（未完） 
[陳仲瑀返滬續紀]  
前清浙江鹽運使陳玉麟（卽陳仲瑀）被鐵血軍在華洋交界處拘去後卽經外交竱嚴重交涉業已追還經紀昨報茲悉陳回滬之後卽由陳都督親自陪至靜安寺捕房捕頭以陳足疾未愈派探陳云忠陪至山東路仁濟醫院經西醫驗治後卽由陳探送至麥根路二號陳之寓所交還家屬遂卽回禀捕頭核示 
　　　聞公共捕房控馬夫張阿來沈來元將僑居新閘麥根路之前清浙江鹽運使陳玉麟誘往華界被拘一案昨晨由公共公廨復　先據見証郭仲明訴稱我在陳玉麟家充當書記舊曆二月十六日陳至平江公所丙合祭　被鐵血軍曳入馬車拘往界外我卽追踪前往見陳被押於游擊隊號　旁邊旋又將我拘留於厨房内後將陳擁至樓上陳　有足疾因欲小便偶一不愼撞破頭額當時陳問　長曾振卿究犯何罪答稱解往南京自能明白惟當時人數甚衆均無徽章據説滬軍第一隊亦在其内繼由九號西探禀明調查情形及拘狨獲張沈兩馬夫各節並由四百八十七號暗差華捕投稱是日在麥根路新橋上見馬車一輛飛馳而來内坐五六人正欲上前拘捕已往華界逃去等語復由陳玉麟家看門印度人投稱是日見陳被人曳入馬車誘往華界當時追往探聽亦被拘留至深夜釋放質之張阿來供在錦記馬房爲馬夫是日有人來呌馬車稱欲接一客人以四句鐘至六句鐘爲限言定車資洋一元五角迨至平江公所附近一客入車後呌車人卽自行拉韁加鞭疾馳小馬夫沈元來向之阻止被打下車所有馬車上之皮带等件均有損壤並不賠償車資亦分文未得亦不知呌車人之姓名乞鑒王襄　商之美副翎事强君以陳雖已尋回惟該馬夫等究不應串將租界居人誘往界外　　阿來押西牢一年半沈押一年以示儆戒 
[馬範九幾得便宜]  
　　穆安素律師代表滬軍政府在公共公廨控告前清閘北巡警總局材料科員馬範九與前局長姚繼之串呑公欵迭經關讞員會同美海副領事研訊判馬押追在案昨晨美領堂期美副領事海君以美捕房所獲之盜匪喬大等六名曾在華界亦犯搶案判送閘北民政總局訊明後仍送公堂押辦今已訊結該局延不解回殊失信用所有該局控追串呑公欵之馬範九亦未便與之嚴追遂將西文解單簽明將馬交保關讞員以案關串呑公欵堅持不允仍着還押嚴追 
[居户准備警笛]  
　　滬西商團會昨發傳單云近來滬上謠言蠭起人心因之浮動成有戒心而城厢内外復有匪徒以呌門爲由乘機搶劫敲詐等事在地商團雖加意巡查無如地方遼闊防不勝防爲此開會公議一防衛之策每户備辦警笛一枝遇有警信全市響應無出防之勞得保全之實在地居民諒表同意一滬西地方遼闊若遇有警事而後報告勢所不及茲由本團備　辦警笛挨户備價分領（每枝取小洋三角錢六十文）倘欲自備亦聽 
　　一此項警笛必須鄭重以備臨警應用 
　　一警笛不得使小孩頑弄倘不應吹而吹照警章罰洋五元 
　　一凡遇警事卽將該笛響吹使左右鄰近聞聲接應惟須遇有確係警事方可嗚笛 
　　一居户人家每晚務于十時閉門遇有敲門之聲必須在門内問明來人確係相熟者方可開門設或敲門聲急回語支吾或人聲衆多來勢汹湧卽將警笛響吹務使鄰近聞聲接應自有本團及巡警等聞聲而至 
[皖南同鄕大會紀]  
　　初九日下午皖南同鄕會在張辕園開特别大會到者千餘人以孫少候派兵騒擾皖南地方糜爛各界演説異常憤激全體表决電請政府嚴詞質問用兵理由並請撤銷軍隊速籌補救之法公舉皖南政務長實行分區自治設皖南臨時地方議會以爲地方立法機關推舉起草員四人辦理各事散會時已六時矣 
[蒙藏交通公司之進行]  
　　蒙藏交通公司籌辦處昨日分佈通告云同人等因民國統一爲五族謀聯合爲蒙藏籌生計集合鉅貨開通道路亙習語言推廣農大畜牧工礦商務各項實業業於四月一號在本埠通商交涉使署開會發起蒙藏交通公司會誌各張茲定於四月十一號午後二時仍在交涉使署開籌辦處成立會表决章程選舉職員凡旅滬五族各團體及各界熱心家對於本公司表同意者或以團　名義介紹或由發起人介紹蒞會賜以大敎俾本公司得以　織完密稍弭缺黝點實爲厚幸 
[民政長酬謝商團]  
　　上海民政長致商團公會函邇來謠言孔多明知必無其事而有備無患不得不認眞防衛近悉貴會及各商團　安團等城　閘北共二址餘處人數達二千人以上　已派定　　分　　　夙譌勤勞自可想見敝署本擬略備茶點訂期招待惟以地方散處會友衆多難於周遍素悉貴會聯絡各團情形熟悉茲特於行政費項下提出洋五百元送請察收卽希約計各團友出勤人數之多寡量爲分送代致鄙沈爲荷偏勞之處足級公誼按此事已略紀前報 
[地保侦獲强盜]  
　　行劫蘇城利豐米店之盜犯金百順前日運嘰來中濳匿西鄕慮家灣船上被地保窺破瑚跡報由法捕房拘獲解至公廨訊明事起内地遂將該犯移送滬南市政廳拘留候訊起出各賊暫存捕房 
[華洋裁判所瑣案]  
　　王阿五在浦東華通碼頭於鍾安輪船進口未停之前爬上輪船違背定章並　其同黨六人脱逃昨由洋水巡解案訊實判押一個月以敬 
　　圖人　漢漳陳友生黄心田控泰安棧接客夥李昌林划船夥楊丁元串通流氓五六人在黄浦中心用刀恫嚇劫去銀洋二十元一案昨由洋水巡解訊李昌林推諉不去楊丁元供詞遊移判留候補拿羽黨到案再訊 
[保護姚榮澤案之証人]  
滬軍都督府昨日發出命令云照得刑事以國家爲原告証人到庭舉証自爲國家服公共之義務不得目爲私人之關係姚榮澤懹殺周實阮式經司法部公開法庭宣告判决罪狀昭然自無寃所屈有証人周鴻賓阮錦麒葛震卿阮保麒周偉仁劉去非阮玉麒張水等八人當經裁判官堂諭允爲保護爲此令飭令到該民政長審判檢察長切實倸護以維法權而彰直道母稍疎澥切切此令山陽縣民政長盧震　及審判廳檢察廳 
[改編防營之手續]  
　　福字敢死隊奉滬都督命令改爲滬防福字全營另頒關防各情會誌前報茲經劉司令長將原編之犧牲隊改爲護衛隊並將所部一二三四四隊改爲福字全營所屬之前後左右四隊戎前隊隊長鮑立華委令接辦福字全營第一營營長遣差以該營副官蘇雲龍調補遞遺副官一缺着掌旂官陳文斌升補另以前隊行長李連方委充掌旂官昨已呈報都督查核矣 
又聞陳都督以滬防福字前營所雇偵探祗有數名深恐不敷辦公爰於前日命令劉司令長迅卽選募偵探隊以二十名爲定額以備訪拿各處槍劫案犯昨劉司令長已遵令招募矣 
[陳都督注意盜案]  
　　滬軍陳都督訪聞上月二十九號夜半浦東錢郎中橋地方突出盜案一夜連搶八家查該處附近駐有陸軍第十師衛隊營兵應令該營各兵士就近巡防務使匪徒不敢匿跡仍令隨時訪拿盜匪務獲解辦業已飭令衛隊營章營長轉飭遵辦矣 
[究竟是否盜匪]  
　　蘇鄕人朱阿狗前日午後至西門外西區報告刻在唐家灣馬路遇見蘇州　門外楓橋鄕人陸福泉朱金狥胡寳生三人係是蘇鄕搶案盜匪請飭拘拿當由區員立飭三百二十六號巡士朱華武等跟往拿獲解回研詰據陸福泉等供稱我等來滬找友並欲購買物件從無搶劫財物之事區員察其形色均不凶暴身伴亦無賊物遂詰問朱阿狗究竟被搶事主是何姓名朱則茫無頭緒遂判朱阿狗交保迅回蘇州報告事主禀請該管地方官移文來滬提回訊究 
[阿行與阿英]  
　　梁姑行向居高昌廟地方近忽招留無錫女子殷阿英在家住宿迄已旬日前日午後爲高昌廟巡警分防處巡長暼見恐係誘拐當卽一併拘局解請錢區員訊究該女子殷阿英語多含混判送警察總局訊明澈究 
[覆訊閔行閙事案]  
　　閔行鎭民兵因　肇禍焚燬警局學堂一案其爲首之翁秋山莊壬生曹雲山三名業已槍斃昨晚復由上海民政長吳君升座花　命提在押之左福堂等七名到案研訊據左福堂供安徽人賣　子度日起案木箱係小的自已之物並不閙事吳君命將箱内物件當堂核對左遂答稱箱内儲有銅元十一千文小洋一百十角土五兩四錢烟一兩許惟烟灰不記烟槍燈盤一副吳君逐一該對尙屬相符遂諭曰　七藉紳董現有公信來署核爾所供尙可原諒爾在滬上可有的保否答有賣　子之小廣東住在本城係是親誼彼必肯來具保復訊夏三官稱係本鎭故紳之子當日在途拾得皮衣一件卽交地保取去餘事並不在場衛鑑泉供在李駐花行稱花閙事時見多人將巡士圍住上前解散在坑廁邊拾得米粉四五斤破被絮一條陸和尙供賣糖爲業曾向小竊阿小買得提桶一只與此案並無關係小和尙供在豆腐店帮工當日在場觀看餘不干涉吳君謂爾前前次認明在場抛磚一塊究竟有無其事答稱有之戴阿四供向開小酒店閙事時由地保囑令至浦南勸阻鄕人切勿過渡時已不及故未前往吳君謂襦桂生謂爾有分戴稱不知惟事後聞得襦桂生處有帳子一頂係案中之物旋訊襦桂生供賣羊肉度口正月初三因趕財神睡意小的一手宰羊六只並未走出門外帳子一頂因有黄浦司之家丁與小的同居彼於回里時因乏川資故出洋二元買來可請查察吳君一一問畢判左福堂當堂去鐐連同夏三官衛鑑泉陸小和共四名暫带警局小和尙戴阿四徐桂生三仍分别還退　 
[澈究假軍用票之來歷]  
　　王忠雲因將假軍用鈔票囑令婢女彩蝶至武昌路三百零五號烟紙店内混兑被店夥張玉成等察出報捕將王與婢一併拘解公共公堂押候查究在案昨日復訊原告代表哈華托帮辦律師上堂請究王延徐思義代爲辯護並由練靶場幹事員毛英甫上堂証明此項鈔票實係在禮查演劇時收下並由婦人　氏具禀剖明王實非有意混兑各節中西讞員會商之下判王與婢仍分别押候毛英甫將所收劵資賬簿呈案核明定斷 
瑣聞 
[城内]  
　　民政長批示○水木工業公所董事顧家曾禀批前閲來禀　已明晰批答今又分别續呈據稱承造改良監獄所整工料於舊曆上年歲底收到銀三千兩足見應行發給之欵仍可照發該董何不廣續前往結算清理殊不可解所請會同清算員查核给給領前縣有無長欵所墊此項工料是否核准均屬無從查核姑候轉送前縣核示可也另禀三件附二十七保十圖圖董徐紹言禀批據禀該董存留二十七保十圖捆保徐曹生輪充現年捆保印諭一紙乘坐電車在途遺失查此項印諭係給徐曹生個人執憑若徐曹生手執無論發現何地何人搶得皆無效用着仍訪尋着落收回轉交母庸另行補給倘竟日久不見准予存案該董抄錄禀批知照該保俟期滿禀退黏呈批示聲明可也 
　　審判廳批示○王承焜呈批狀悉許欣三已逾限期候飭催繳並令担負訴訟費用但查黏單所列各欵與法定數目尙有不符該民遞訴狀三次共錢一千三百文票費送達費一千八百文對於本廳所支出者此外並無書記費用至路費照民刑事訟費暫行章程甘三條每五里一角五分計每次七角五分就訊期間因被告人延不到庭定期五次連遞訴狀八次合洋六元食宿費在四十里外者每日二角五分是四十里内者不在此限卽依民訴一百十八條準用前項暫行章程之規定共十六日係洋四元總計錢三千一百廿文洋十元不得於法定價洋外浮開仰卽知照 
[南市]  
　　盜賣花衣○浦東曹家行航船户孫茂卿前日裝運花衣來申雇挑夫張阿毛將花衣四包挑送萬褡馬頭怡和花行被張中途盜賣呑没價洋二十四元八角孫得悉後向之追究卽有挑夫施姓出爲擔認賠還洋六元致因受虧太甚遂卽扭控南區移經裁判所訊究據供當時　已交明該客實係自悞判張拘留候查明察究 
　　學徒膽怯○小孩陳阿福在美租界吳淞路陳茂興紅帮成衣店内習業昨日下午出外購物不知如何在南市址六舖地方且行且泣巡士向之盤問答稱年十六歲係寗波人因出外過外恐被嚴讉不敢回店遂卽带至市政廳留候其師認領　 
　　呑没賬欵○新永興紙店執事陳雲卿昨偕夥友方自卿將　客陳桁堂扭至裁判所控被呑没賬洋三百餘元曾向保人金守賢追究一味延約是以投案請追訊之陳桁堂供詞支吾判交保理處 
　　限期還債○公記糖行夥陳子林昨將脚划船夥趙之賢扭至裁判所控被欠洋三十餘元並有協大鹹貨行附追欠洋四十元當經提案研訊供認属實求請寛限料理判交保限七天歸楚 
[閘北]  
　　跡涉嫌疑○滬防福字營劉司令前日派探至閘北緝獲嫌疑犯禮昭勝陳阿二吳許氏汪張氏四人解交裁判所暫行寄押後經蔣警務長加派探警數名協解該營訊究 
　　事涉暗味○柏桂生之妻王氏與范阿四私姘匿居張恩南家前日被柏尋獲將范扭控四區解送裁判所經孫所長訊判押候補提王氏到案再枔核 
　　從寛交保○卞奎文因誘拐王創氏之女阿四被控由裁判所訊供管押在案前日有沈錦標吳樑臣王木三吳庭秀等公禀代求寛宥經孫裁判復訊之下判阿四交其母領回卞具改過結交沈等保出如再違犯惟保人是問 
　　裁判所批示○民婦呂孫氏禀批查該氏前日禀大彩小如意兩女抣係親生大姐二姐兩口自幼承領過門如果屬實何以此次來禀忽稱該女等或有父母或係寄養前後語出兩歧任意混朦其爲氏夫呂占仙販賣而來更無疑義應候復訊　奪所請傅領並予保釋着不准行民人鮑洪宣等禀批此案已據八區查復張桂林向周永揚索欠陳萬順從中干涉巡士華繼漣排解被陳撕破制服解區判罰業經取具改過結在案察核區判尙屬公允陳萬順果有寃抑亦應自行出名呈訴該民人等事不干已何得以捕風捉影之詞代請提究殊屬非是所請不准并斥 
[英租界]  
　　騙子入獄○方子傑控吳玉生串騙珠飾一案昨由捕房將牽涉之陳翔生與吳併解公堂請究原告投訴被吳騙去値洋二千元之珠飾求追並由薜福田投案附追被吳騙去値洋二百餘元之金飾訊之吳供詞狡賴陳翔生延律師博易辯稱係吳抵押與陳等語堂上以吳串騙屬實判押西牢三年如能於限内交賊准予隨時酌核陳從寛省釋 
　　小孩迷路○男孩趙小連子因不辨路徑由捕查見带入捕房昨送公堂盤詰據供年九歲江北人父已故世家中惟有母親判留候懸牌招領 
　　冐名募捐○寗波路青年聯合會會長趙芝臣等控已退會員張褚私取捐簿向松江路某號募捐洋五元三角昨由捕房將　拘解公堂經關讞員會同美海副領事訊明判張押兩月以儆 
　　禁錮拐匪○蔣志恒控王烈芳將伊外甥女唐阿雅拐賣於王左氏爲妾一案昨由捕房傳同見証張少章王文樂解廨質訊明白判王烈芳押西牢一年半王左氏身價不追開釋女交其母唐蔣氏領去餘人斥退 
　　怙惡不悛○冠亞公司等華洋各商控胡金生竊取　　衣　昨由捕房將胡拘解公堂訊係過犯判押西牢一年期滿　出　 
　　訊明竊案○徐維勳控巨竊江云卿彭占誠串竊　　　　將江彭與寓賊之田顧氏分别收押在案昨經復訊明白　江押西牢四年期滿逐出租界田顧氏押女所三月彭另有陳彥清控竊珠飾各物着仍押候函致檢察廳吊賊再核所有起案之金條准交原主具領 
　　好行其德○寗波鎭海縣屬陸家浦女子徐阿琴被匪三　　拐來滬圖賣在虹口失散由茂海路居人陳桂遇見詢知其情立卽送入捕房轉送公廨經中西讞員訊明判送寗紹維持會安揰　 
　　是否拐賣○王殿英曾先海程崇生前日带領婦人趙戴氏女子沈姑娘沈了頭至公和祥碼頭擬乘輪船同往奉天被探查獲一併带入捕房分别押至昨晨解送公堂訊供一過判兩女與戴氏暫留公廨王等均交妥保候查 
　　不認搶掠○金養泉控流氓馬連生張文泉糾黨持刀在兆丰路搶取現洋金戒等情昨由捕房將馬張兩人拘解公堂訊供不 
認判仍押候提齊人証再訊 
　　女孩被拐○女孩陳金香在派克路弄内啼哭由捕查見轉送公廨昨由官媒解案請示據供年十四歲父名陳玉林住居杭州湧金門地方女子被拐來滬判留候函致杭州司法署移傳其父來案再核 
　　江湖賣藥○山東人趙金僄前日携带單刀鐵尺練環棍等在引翔港鎭喊賣膏丹被西捕查見带入捕房昨解人堂訊明判將刀械充公所有膏丹一併發還 
　　幸未燎原○昨晨三句餘鐘四馬路西首羣仙戲園後面平望街第十八號門牌招商廚房起火幸卽撲滅嗣經捕房查悉以該廚房保有火險銀一萬二千兩恐有别情卽飭包探劉森堂王梅生往查起火緣由禀候核奪 
[美租界]  
　　艦兵爭鬥○前晚有德美兩國艦兵甲乙二人在密勒路互相鬥毆由西捕一併拘解捕房押候禀報該管軍官再行核辦　 
　　所托非人○沈阿慶前託西華得路管屋人鄭春林代租房屋付過定洋廿餘元日久未經租定昨沈扭鄭至捕房控告捕頭諭鄭將洋歸還從寛斥釋 
　　爭風扭毆○徐阿華昨領一婦人行經西華得路有王阿六見而爭風致相扭毆由捕併送捕房各押一時斥釋 
　　工人行竊○李阿大在西華得路三千二百五十二號香烟廠做工將廠内香烟竊出售與瞿阿生被廠主查知報告捕房飭探一併逮案押候解廨究辦 
[法租界]  
　　文案請假○法領事署總文案龍君告假數月乘輪返國業經總領事允許已於日昨啓行 
　　犯案纍○巨竊龍蔴子被探拘獲收押捕房候解公堂訊究在案茲經英捕房查知龔曾在英界犯案昨飭包探投廨移提聶讞員進予带去俟定斷後再行送回移送城内審判廳訊辦因龔在南市亦曾犯案也 
　　人盡夫也○鎭江人魏賣芝援廨控稱曾娶鮑氏爲妻已有五年上年带往東洋回申後送回鎭江詎近忽私自來申與陳立本姘鉼識是以葬捕拘案請究陳供係憑媒娶來出洋三十元由魏子喬出立婚據訊之氏供曾被魏在鎭江誘拐並未嫁爲妻室本夫姓鄧是實判陳交保氏收押令原告邀到証人再訊 
　　借端索賄○莊順林冐充　差捕在菜市場向行販沈阿二馮仁卿華裕生等借稽查照會爲　任意索賄被探察知拘廨請辦經中西官提訊屬實判先拁示三天期　後再押兩月示儆來函 
[伍廷芳通告]  
　　民軍起義之初廷芳受各省委託爲外交總長及後因與唐君紹儀磋商清帝退位條件又被舉爲議和總代表南京政府成立外交總長早易他人而以廷芳改任司法總長迨清帝退位南北統一經卽銷去議和代表名義又至孫大總統踐暫辭職國務員一律告退廷芳亦隨諸君子後解職茲値新内閣組織成立司法總長一席當得正式交代廷芳不才不堪用世而外間謠傳謂廷芳將受某職任某事此等無根之談最可诧詫異乃朋友故舊漫不加察以此來相質訊者日必數起殊滋煩擾又日來接到中外各省各埠函電仍以外交總長或議和代表或司法總長等名義相稱豈知已解職之名義必不可居名不正則言不順廷芳懼焉爲此通告中外同胞以後凡關於外交司法等事請勿相告亦不可再襲用從前外交總長議和代表司法總長等名稱以免淆混至爲盼禱伍廷芳謹啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[剪刀宣布辮子罪狀電文] [  愛]  
　　各省剪刀剃刀軋刀諸總長公鑒辮子畏罪匿跡鄉間今已逮捕不日定可解到查辮子本滿洲舊族倚仗亡清權勢到處擾累其最大之罪惡在將工人曳入機器中碾成肉糜似此誘殺人民已屢次不一次其他爲虎作倀帮同西捕捉獲華人亦爲辱國之尤前時遁跡日本日人呼爲豚尾奴致某留學生氣憤自盡凡此種種惡跡均在不赦之例合行宣布罪狀准於二十日内予以宰割之刑除出示通告外專此電聞并州都督叩蒸 
[醜女銘] [  夢若]  
　　獸不必山有穴則棲鳥不必林有巢則歸斯是醜女惟我德依身叚村且矮面貌黑而肥搔首有荆釵蔽體無完衣可以補茅屋作豆韲無親戚之情話無婦姑之勃谿南陽諸葛婦扶風伯鸞妻夢若云何醜之有 
[秦淮雜感] [  梅卿]  
豋堂拍案毁門窗議院諸員盡躱藏小姐斬關能辟易軍人仆地太頺唐鳳頭奮向腰圍踼雞骨何堪革履當名將美人誰是勇英雄終讓自由娘 
[青浦大放花燈并演地戲] [  抱璞]  
慶賀共和興太濃長官無奈作癡聾改良地戲翻式　角花燈奪化工鑼鼓喧天來市上烽烟極目望吳中杞人空抱憂時恨但願閭閻遘歲豐 
　　按青浦四鄕盜案毛起百不一破而城内人若罔聞知賽燈演戲粉飾承平更有頑紳從中提倡賽燈不已又假喜慶聚賭棍徒鹿集是自求亂也嗚呼 
海外奇談 
[女權之膨脹（續）] [  龍]  
　　英國女子創議要求選舉權最早者爲歐夫人時年已七十四矣 
倫敦西郊漢谟謨斯密區有孟藢華夫人者以女子無議院選舉權抗不納所得税遂閉門自守以阻税吏之人索税吏周行屋外數日孟夫人亦不出外購食物以宿食充飢此事播爲美談 
　　龍曰義務者權利之代價也女子納税之義務與男子同而獨不得選舉之權利固屬不平孟氏此舉誠快人意 
　　孟氏之居宅亦爲女子選舉會之紀念地常有女子會之會員倚孟夫人宅前之矮牆支小椅立其上演述要求選舉之方蓋彼會之演説乃不擇時地而頻爲之者也 
　　女選舉運動之勢燄經政府竭力抑壓不惟不少衰而且隨歲月以加盛初則僅出於受敎育素深之中流婦人近則貴婦人之加入者亦不少英國社交最爲守舊雖國民權利平等而門第之見牢不可破故中流社會與貴族社會少有共同之興舉自貴婦人贊成女選舉與一般女界中人共二千餘合會於城西海岱公園此舉不惟伸張女權且爲英國女界破除門第成見之始每出必整隊作樂執要求之纛耀示彼黨勢力雖遇陰雨道路泞滑而如佛蘭斯等貴婦人亦皆徒步奮驅毫無倦苦一若無問男女苟不得參與政治即不可爲人也者 
　　龍曰彼國女子之忍耐勞苦百折不回如此如此我國女子其勉之（未完） 
[虚自舟行] [  頌斌]  
　　德國克利司徒君於去年發明不需駕馭自能行駛之新艇一艘上月十八號在栢林萬恩湖試騐請德國皇族蒞觀極爲滿意克利司徒自在岸上藉遠心電浪力指揮該艇升旗放砲射擊等種種運動無不如意當時環湖而觀者男女老婦共萬餘人均紛紛攝影而歸論者謂該艇日後必作救生船或竟用之於戰鬥時專司攻擊敵艦亦未可知 
尊聞閣詞選 
[讀趙倪三烈士哀章作] [  東園]  
　　蕭蕭玉樹秣陵秋一劍光寒貫斗牛祖逖揮鞭催北渡羊　带酒哭西州青苔碧瓦尋蹝跡白草黄沙掩髑髏翦紙魂招三烈士櫓聲嗚咽大江流 
[有感] [  還庵]  
世味深嘗血亦寒吾儕幸福夢中看人心更比秋雲薄時事眞同蜀道難有志潛藏惟避俗無才運動莫求官何如買棹桃源裏冷淡生涯託釣竿 
[次韵] [  韜廬]  
　　三朋春深尙覺寒匣中鑲劍幾回看世如日下江河易人到分明義利難虎視鷹　何以國羊頭狗尾一時官諸君儘有治安策進步須爭百尺竿 
[如夢令　餳簫] [  莫憎]  
　　柳外吹簫聲好花底賣餳人到隨口換紅腔引得兒童不少休擾休擾吹過前村去了　 
心直口快 
[哭哭笑笑] [  冰盦]  
　　我哭軍人不守紀律 
　　我哭百姓無以聊生 
　　我哭中山先生解職民國不能留此革命元老 
　　我哭國務員有濫竽充數者 
 
 

Page 11

 
 
　　我哭今日之憂不在顓臾而在蕭墻之内 
　　我哭今日之病不在好名好利而在好色 
　　我哭某民政司酷刑枉斷草菅人命 
　　我哭某都督以摩託車自豪全無心肝 
　　處都督之地位無策以弭后變可笑 
　　示禁謠言之文告但知聯合軍士之感情可笑 
　　爾辭職我亦辭職電牘往還千篇一律可笑 
　　彼處懇留此處亦懇留具名者動輒數百人可笑 
　　誹謗之來賢者以之自修此某都督掩盖之妙語也還問某都督挑鐙夜讀紅袖添香時尙記此二語否可笑 
　　若要人不知除非已莫爲簇嶄全新未經人手之軍用鈔票時時發現於妓女之手有此流通品而猶日財政困難可笑 
　　笑罵由他笑罵好官我自爲之將來升任之日士民之恭遂德政牌者當不减滿清舊習共和政體如是可笑 
見見聞聞 
[不憂廟]  
　　客有自粤省來者述該地有不憂廟一座畫棟雕樑局面宏廠廟租富裕相傳昔時有下等社會中人某甲者欠債數十元債主催逼甲將覓死適有某乙亦因欠債覔死款多於甲二人乃同詣該廟聖母前參拜告死少焉甲之債主追及乙問所欠幾何曰數十元而乙身藏數百金但以債巨杯水難濟車薪是以求死聞甲言遂出藏金付甲措理債務勸其勿死甲喜而受拜爲恩主奈自已得慶生全而乙終難免死於心奚忍乃約乙姑緩覔死在廟以待甲携餘欵赴賭塲傾囊以作孤注果大勝不一日間獲利數千遂奔告於乙乙喜債有可還又感甲之俠義遂訂爲姻好不數年合資得巨富乃就聖母處重建其廟并題其額曰不憂廟現該廟之租欵數十萬由甲乙兩家後裔管理此次民軍光復該裔以其廟租獻充公欵聞者偉之 
小説 
[皖江血傳奇] [  六合孫雨林]  
　　第十折　　釋從 
　　（風入松）（雜扮衆學生囚服愁容上）者番無語涙痕新黑暗獄中坐困凄凉景况無人問這生死關頭喫緊今日方知獄吏 
[定做高麗人] 丁 
尊遭虐待不敢 
　　我等爲革黨株連久困獄中毫無生趣馮撫雖而許開釋尙不知端督主見如何伊向以革命誣陷良民恐南江委員抵皖之時卽我輩有生以來之末日也 
　　（前腔）株連誰爲我呼寃生死全無確信英雄首領身先徇半夜裡淒風陣陣滿獄寃聲欲斷魂空指望法外仁　　（雜下介）（副凈扮兩江委員朱道上）我兩江候補道朱某是也出身科甲外任監司能得大憲歡心屢畊銜繁要缺今奉端部堂札委來皖禀見撫台請將徐黨交我覆審一堂槪行正法現已來至撫轅門首待我將職名手本向號房　進便了（副淨持手本　介）兩江委員朱某禀安禀見（雜扮號房上接副凈手本介）容禀請大帥示下再行奉請（雜持手本下副凈立候介）（雜持手本復上介）請朱大人進見（雜持手本先行副凈隨行介）（外扮馮撫上介）頃號房禀稱兩江委員朱道來轅禀見伊奉午帥札覆審徐黨待本院見面後告知一切案情令將衆學生開釋（雜下介）（副凈見外介）職道請林帥安（外）老兄請坐（副凈）職道此次來皖係奉午帥鈞論請大帥將徐錫麟案内被擒諸人發交職道審明正法（外）案内牽及巡警學生三百餘人該生等雖從往軍械局中然據徐錫麟馬宗漢口供俱稱該生等實不知情兄弟嚴訊兩堂前後相符毫無疑實擬請老兄將諸生開釋未知高見如何（副淨）職道曾奉午帥嚴諭以近日學生心醉自由動言革命此次若不從嚴究辦難警將來今大帥欲　釋諸生職道恐不知情言難以復午帥也（外）不知情一言老兄雖難以復午帥然莫須有三字兄弟更何以對天下乎兄弟决意俟老兄覆審後卽行開釋諸生午帥若有後言兄弟專任其咎可也（副淨）大帥旣有定　職道敢不遵行麽（副淨下介）（外歎介）人云午帥以革命屈殺多人今聽朱道之言益信其實本院宦游十載未曾殺一無辜今日寗去此官决不忍令三百學生由我而死也（外下介）（淨扮江督端方上介）江皖歸吾掌握中封疆大吏極尊榮者番令下搖山岳多少官員拜下風咱兩江督部堂端方是也身爲貴族坐鎭封疆承北關之恩榮操人民之生殺頃接朱道來電知馮撫曲庇革黨與本部堂宗旨大相懸殊只坐罪徐馬二人勒令朱道將被囚學生槪行開釋（冷笑介）馮煦馮煦爾旣目無本部堂本部堂萬難聽爾再做安徽巡撫了（太平令）玉石俱焚火炎崑岡兩不分撫軍心地太寛仁今日呵開法網爲何因（淨下介）（副淨上介）巡警學生旣從徐錫麟背叛朝廷宜正國法奈馮撫居心寛縱本道無可如何只得升堂將諸生覆審一番取保釋放（副淨升堂介）傳巡警學堂學生覆審（雜扮衆學生囚服上見副淨介）（副淨指雜介）爾等從徐錫麟起事皖垣本當正法以撫台念爾等年幼事先并不知情從寛　釋爾等以後各安本分勿蹈前　致干憲典（副淨下介）（雜脱囚服歎介）此案若無馮撫主待我等卽不陳尸市朝亦當埋骨獄底馮公馮公眞我皖之一路福星　正是 
　　公作封疆守土臣　吾儕咸沐再生恩　 
　　仁人治獄多平反　肺石堂前好雪寃 
　　雨林先生鑒本折目適失去謬擬爾宇乞賜正 
 
 

Page 12

 
 
   
 
