# 1918 - 338 - 4916461

 

Page 1

 
 
   
 
 

Page 2

 
 
時評 
[混合代表（冷）]  
　　各國於戰時多組織混合内閣以網羅各黨派之人物易於消滅國中之反對也今次北方所派之議和代表亦網羅各黨派之人物是誠可謂混合代表矣雖然果能因此消滅北方内部之反對否耶 
以我思之中國人之性習即素爲同一黨派之人一遇事故且至分裂而不相容矧其原屬黨派不同一之人哉 
[專電]  
　　北京電今日閣議正式决定代表爲朱啓鈐吳鼎昌方樞汪有齡施愚徐佛蘇劉恩格王克敏李國珍加入江紹杰取消王郅隆安福先要求派王揖唐繼又要求派王印川徐皆不許研究派以李國珍非嫡系求換籍忠寅而平和期成會又反對劉恩格甚力徐言已定不再改換運動益烈（十日下午七鐘） 
北京電和會代表十人昨閣議通過惟孫潤宇易江紹杰日内即以院委任證名義正式發表西林電歡迎朱啟鈐蘇督亦電促早 
 
 
 

Page 3

 
 
赴寗有定删（十五）日起行說（十一日下午二鐘） 
北京電王揖唐運動總代表無效因又開王印川鄭萬瞻等名請加入徐不用故添該派之江紹杰各代表今日由院以委任證名義發表（十一日下午四鐘） 
北京電原定施愚今日赴寗與李接洽一切施忽病暫延（十一日下午四鐘） 
北京電各代表定明日先到府開會議準備一切議案（十一日下午四鐘） 
北京電内閣同意案將正式提出（十日下午七鐘） 
北京電同意案今日又提交國會（十一日下午二鐘） 
北京電張弧爲財次長又暫擱置（十日下午七鐘） 
北京電張弧原定爲鹽務署次長後改兼署次長今日已發表（十一日下午四鐘） 
北京電内定張懷芝爲收束軍隊正委員吳佩孚爲副（十一日下午二鐘） 
北京電旅京温州同鄉反對冒廣生爲甌海關鹽督昨舉代表分謁錢曹陳訴冒前次在甌劣跡 
（十一日下午二鐘） 
北京電二次善後墊欵合同一千萬昨下午日本代表武内金平與曹汝霖在財部正式簽字（十一日下午二鐘）北京電陸使在日被竊失皮篋一内皆儲重要文件（十一日下午二鐘） 
北京電京報載西人報告陸外長在對馬峽失去重要公文十五種陸因是不快（十一日下午四鐘） 
北京電張敬堯電日來破獲機關十餘處所獲僞湘軍司令支隊長營連長等二十餘人查得闓字營名義已有十餘營之多當此地方不靖遽欲將所駐客軍悉數撤退不免危險復生擬請將總司令節制之各隊及安武軍陳統領等所部暫免撤回留駐後方協同維持否則請另簡賢能堯實不敢負此重責 
（十日下午一鐘） 
北京電鍾體道電據吳旅長報自克鎭巴後陳團長即於有日率李營等跟蹤追擊至魚腹浦附近敵軍據險抗拒相持一日始將魚腹浦佔領敵向太平坊退竄（九日下午一鐘） 
北京電鍾又據田旅長報管使現駐鳳縣聲言已與南軍聯合不出一月當反攻漢南其部下除親信外大都畏其勢而不敢擅動熊軍又節節進逼職部前後受敵危險異常請飭援軍速赴漢南（九日下午一鐘） 
北京電鍾體道電管使謀變誘叛周彭查有各方證據甚多均存劉督處現周某被擊受傷敗退青羊驛惟熊軍駐寗羗大安驛等處管部駐褒鳳確有進逼之勢請飭援軍速進 
（十日下午一鐘） 
北京電管金聚電陽平兵變北路危急職擬親往督戰暫駐褒城川軍乘機誣陷朦電中央謂職賄誘周彭譁變並誣職潛逃其意何居更可駭者田旅在寗羗不能固守節節潰退不以爲罪反謀誣陷今復在褒城附近架砲相對褒民異常惶恐目下惟有懇乞迅派大員來漢查辦庶明眞相并請明令免職另簡賢能接替（十日下午一鐘） 
北京電陳樹藩電劉張請撥隊赴漢援助擬俟張錫元旅開駐渭華卽當派隊赴子午道接應至鎭坪方面業電張使請於陜軍未到前派兵協防（九日下午一鐘） 
[路透電]  
　　倫敦電殖民部大臣華爾特朗氏在特羅白里巨演說謂匪特德前皇須受審訊且須令德國傾其所有賠償損失雖延長至三十年亦在所不計然不欲令德國因付償吾人巨欵而得吾人保證俾可復以廉價之 
品輸入吾人巿場旅英之德人亦須全令回國政府决計將屬地優先權普施於領士殖民地與保護國不附條件凡英屬領土與屬土皆將有此優先權（五日） 
倫敦電塔特薩爾氏聲稱英國紡綿公司四十家共有三百七十五萬紡錘於十一月杪以前十二個月内共獲破紀錄之利益英金五七六三一四（數目恐有錯誤）榜等於資本百分之三十四有零（六日）巴黎電威爾遜總統將於巴黎受隆盛之歡迎其在白萊斯登陸時將受僅一二國家元首所得之海軍敬禮威爾遜總統於星期六日晨間十時可抵巴黎巴黎城巳備有金牌一面擬贈之以表敬意威爾遜總統謂擬游閱比法曾遭兵燹之各村鎭協約國國際大會定期十二月十七日開會（九日） 
巴黎電今日午後唐林街十號開會擬襄助狄姆斯台爾夫人籌募英金十萬鎊造一旅館以供商船水手之寄宿藉爲英國女界感激商船水手之紀念吉特士爵士　會演說謂戰中商船連水手沉失者共二千四百七十五艘船沉而水手飄浮待救者共三千一百四十七艘（九日） 
巴黎電蘭根薩爾柴俘虜營中内有德俘九人被人暗殺十五人受傷德人暴行尙不僅此必須施行報復（九日） 
[法國無線電]  
　　里昻電得瑞士城消息關於柏林事變之消息極爲混雜目前兵士與工人黨人與工人多數社會黨人與斯巴達克斯團内訌殊甚斯巴達克斯團之分子極爲憤怒詆責政府將以革命事業付諸軍人反對黨李勃克里區博士擬在十五日内推翻現政府德國政局極爲危險（十日） 
里昻電聯合報通信員接汽船華盛顿號無線電稱威爾遜總統恐不出席於和平大會會場惟由美國委員代表云（十日） 
里昻電美國第三軍繼續向德境進發已行抵羅倫特斯克勃洛問之來因河法軍第一師團奉命佔據愛克斯拉泊區域之來因河上城邑者已由特克脫將軍統兵入城（十日） 
里昻電柯麥爾府尹署於星期二日晨迎迓法總統普恩賚法總統答覆巿長之歡迎詞追述亞爾薩斯城邑中加麥爾城實首先附於法國無論境遇之順逆始終忠於祖國法總統說明柯麥爾在戰爭中所受精神上之痛苦及所具堅决之希望畢末稱吾人之義務殊有標準戰勝與戰死均與汝等共之設汝等不能重爲法蘭西人法蘭西亦將不國吾人誓入柯麥爾城吾人現巳入之吾人决不離去云云星期二日下午巿政廳人員在末爾化森股票交易所歡迎法總統普氏答覆巿長之歡迎曰末爾化森爲亞爾薩斯之古邑絶未改變其共和及法人之意念在德國管轄時代曾保守其獨立之特性勤勞慈愛人道之良習慣云（十日） 
[美國無線電]  
華盛頓電惠爾遜總統自輪船上發無線電致副總統請其主席今日内閣會議（十日） 
華盛頓電國務院致文柏林與維亞納謂嗣德奥政府不必再與美國接洽所有電文當直接遍致各協約國云（十日） 
華盛頓電財政部總長馬克愛多氏今日請國會准美國政府於和平宣布後貸債與曾公同作戰之國以之接濟兵燹各地之民食與重興建築之事業預計將由已批准之戰時公債中抽出十五億元作此用惟一俟和平宣布後各項借欵非經立法機關之認可不得發行（十日） 
華盛頓電潘興將軍星期一日報告云美國第三師接續進入德境已自羅蘭三格渡來因河以達白露耳地方（十日） 
華盛頓電海軍部通告新發明一種不燃之氣用諸氣球輕氣球及較經於空氣之器具中此氣名曰亞貢按氣球素用輕氣使之滿脹然每易燃著及爆烈今此氣之功用可以减免此項危險（十日） 
華盛頓電海岸砲隊隊長可少將今日宣言大砲經此次戰事大爲發明射至四十英里之地極爲易易云（十日） 
華盛頓電美國軍營中患流行症者算至十二月一日共三十三萬八千二百九十七人死者約一萬七千人（十日） 
華盛頓電今日陸軍部通告加派運艦七艘往載在法美軍官五十二人兵士三千人回國先派之六船已於本月六日啓行其餘則於次日啓行（十日） 
紐約電商務太平洋海電公司呈請法廳阻止總郵務司白來生續行節制該公司一萬英里之海底電線即自舊金山通中國日本與菲利濱島之線（十日）舊金山電馬可尼無線電公司馬士氏巳抵此將來中國安置無線電話二百處按該公司曾與中國訂約者也（十日） 
[各通信社電]  
　　海參崴電霍爾瓦特將軍今晚語客謂謝米諾夫將軍與柯爾恰克海軍大將衝突之眞相彼未接有確實消悉惟彼所知者謝軍已散謝氏逃亡之謠言絶無根據彼意謝氏非有意受過激黨之煽動者蓋謝氏平日嘗竭力反對該黨也第加爾米柯夫將軍旣與謝氏握手則大局更將吃緊矣客問謝米諾夫與加爾米柯夫均爲哥薩克兵急進之領袖何不使赴烏拉爾陣線立功求榮乎霍稱此爲解决問題之善法奈二人皆視遠東爲彼等活動之特殊區域而不肯離去何海參崴目下人心殊爲不安其故因政局不靖運輸不便物價飛漲此外尙有一事則爲遏制過激黨運動之方法過寛是也直至今日始漸採用較爲嚴厲之方法鐵路現局亦甚嚴重俄國今所有之鐵路裝備及火車皆不敷用故不能設法自助霍爾瓦特將軍謂俄國願將鐵路歸協約國管理並設一顧問部處置關於鐵路之諸問題惟路務之任政與立法權仍須由俄人握之該問題延宕不决足以阻滯商業窒礙建設事務今爲俄國與協約國至要之利益計此間人士對於此舉不可不急求進行也（九日）路透電 
北京電第二次墊欵借欵第二回付欵延期合同今日由日本銀行團代表武内金平與財政總長曹汝霖在財政部簽字（十日） 
北京電北京議和代表已决定如左總代表朱啓鈐代表吳鼎昌方樞汪有齡徐佛蘇劉恩格李國珍江紹杰施愚王克敏（十一日） 
北京電聞南北和平會議將於明年從早開議目下北方多數之議論皆謂當以救國救民爲前提不提追溯旣往之法律問題祇求合併新舊國會以制定憲法且當採用各方面意見不取和平會議所表决之法云云（十一日） 
奉天電張作霖昨晚偕馮麟閣町野督軍署顧問官等回奉天（十日） 
東京電日本媾和會議使節牧野男爵等所乘坐之東洋汽船會社天洋丸於本日午刻在萬歲之歡呼聲裏由横濱解纜且有飛行機五架魚雷艇數艘直送至港外又中國媾和使節陸徵祥等所乘日本郵船會社之諏訪丸亦與之相前後由横濱出發（十日） 
以上東方通信社電 
東京電日本發佈憲政三十週年祝賀已由貴衆兩議院各選委員五人卜於來年之紀元節日盛大舉行（十一日） 
東京電據日本遞信省之所調查報告日本現有船舶二千五百四十六隻共二百二十二萬四千六百十八噸内帆船佔一千一百九十九隻六十二萬四千六百五十噸（十一日） 
東京電日本鐘淵紡績會社於總會决定本期之通常紅利爲二成而臨時紅利爲五成（十一日） 
東京電日本南滿洲鐵道公司大正八年度之工對費達一億圓現正在監查中又山東鐵道及奉天以北線路皆將改同奉天大連間之複線而决定於明年中至鐵嶺間改造複線（十一日） 
東京電妥協勸告官民俱大歡迎尤以長江一帶因南北紛爭商民最嘗痛苦故大表謝意（十一日） 
以上共同通信社電 
北京電裁兵問題爲善後會議一大難點非得南北武人同意雖議决亦難實行現擬由中央假定應留兵數向各督及西南求同意俟得覆再列議案（十日）北京電李純熊希齡均南北樞紐不願代表一方决在局外活動以備和議有爭執時向雙方調解 
北京電朱啓鈐允任總代表惟要求東海將應提議案預示以可否伸縮之標準以資進行免受各方責難（十日） 
北京電有人主以梁王兩議長辭職加入和會代表使新國會失其要領自就消滅反對派則主以議長資格加入競爭結果加入說將作罷（十日） 
北京電交系宣言和議可成不惜犧牲新會現梁士詒擬辭職（十日） 
北京電梁士詒向總統聲言願以私人資格到寗滬贊佐和事（十日） 
北京電財政總次安福薦龔心湛舊交系薦張弧聞先發表張之次長使代部務龔總定和會竣事後實現（十一日） 
北京電王郅隆將先充和會代表俟龔心湛内調再長皖（十一日） 
北京電新國會人言制憲可以容納舊會意見若與舊會同時閉會將搖動總統地位絶對不能承認 
北京電政府得林紹斐關冕鈞由南寗電報滇桂對中央正在交換意見一致後徵粤黔同意西南局勢漸有統紀可不爲和議之梗（十一日） 
濟南電援湘軍隊日内可以回省當道議定飭向曹單一帶協同剿匪冀得從速肅清（十一日） 
以上中孚通信社電 
[公電]  
　　唐繼堯覆子右任電上海李伯英轉陜西于總司令鑒文電悉昨因北京電請停戰軍府業經贊同故對於援陜各軍已飭暫守原防茲悉北軍破壞和議圖陜益急聞之不勝駭異已電由李秀山督軍嚴詰北京是否如約停戰有無議和誠意俟得復後再行定奪此間素希望和平且鑒於内外情勢故極端贊成和議但决不能以事實而犧牲法律更不能以局部而單獨媾和當與護法全體共勉之繼堯虞印 
要聞一 
[新國會中之内閣與副座]  
　　内閣少數議員之内閣彈劾案安福首領王揖唐擔任取消惟提案一層須稍緩以爲議員留面子故已提出之錢内閣案由衆院秘書廳送回交府秘書長保存不爲提出亦不作爲撤回聞原提彈劾案之議員已向衆院申明取消原案故同意案亦將於本日或明日重行送衆院至閣員除財政龔心湛陸軍靳雲鵬外餘無變更而財政次長則由龔氏邀某皖籍議員充任東海方面尙未完全同意 
副座副座問題張作霖雖曾恐嚇梁士詒派逼其速選但日内議員紛紛赴津梁又避地不返各督軍旣已得錢久留在京恐惹起外人責難亦不欲再爲强硬主張故孟恩遠等昨皆出京回任是項問題亦即無形消滅 
[準備中之南北會議]  
　　南北當局直接通電商量和平辦法具詳前報現在北京方面關於和平進行之第一事即爲和議代表之人選問題國務院致西南歌電中央已允雙方各派同數之代表其數爲十人惟就此十人中派一人爲領袖最初此領袖之擬議爲田煥庭近一兩日間朱桂莘之呼聲亦高最近朱氏分謁府院及與各方面接洽之結果以國事糾紛義不容辭已允爲十員中之一員惟仍不允任領袖昨日安福派方面尙反對朱氏任議和領袖且有謂如派朱氏將蹈辛亥袁項城派唐少川赴滬議和之覆轍者叚合肥方面曾向田煥庭勸駕但田謂總須不令某爲難方可勉允故關於領袖一席昨日尙沬决定然當局仍屬望朱氏此外九人亦巳内定如田煥庭熊秉三汪伯唐梁燕孫張敬輿均將羅而致之現正在徵求本人同意惟熊汪諸君以爲與其充直接談判之代表母寜在局外發言爲有益故肯就與否今尙不能定也第二事爲會議之名稱與地點問題前者南方主張爲和平會議北方主張爲善後協議最近又有主南北和平會議者有主軍事善後會議者衆言紛呶頗不一致後者則南方主在上海北方主在南京現北方對此兩者認爲末節細故南方當亦不致堅持將來其名稱若何現尙不能斷定至其地點或當在南京也此項會議開始時期據一般國民之希望總以愈速愈妙而據平和期成會某領袖所談則和議開始因須種種準備恐將在明年其會議時間政界中有主張兩星期或半月者但各方均以此爲太促大約將限定一月完竣也 
又據另一報告南北和議名稱地點已經政府决定爲和平善後會地點即在南京比曾電知李蘇督轉致西南如得同意請即覆電以便正式宣布名稱與地點决定之後即入於選派代表之時期昨經東海審慮錢代總理以政務覊身恐不能南去首席代表仍定以朱桂莘任之曾由院電李蘇督轉知軍政府並令催詢西南應派之總代表一人從速派定以便定期開會據今日（八日）消息朱氏初僅允爲十代表中之一嗣當局决定不用總代表名義惟推首席代表一人磋商結果朱巳承認爲首席代表至其餘準備之九人今明可以决定 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東京通信（心危）（十二月五日）]  
　　南北妥協勸告之裏面對華投資方針之發表 
我國南北和平問題護法與事實所爭仍爲體面問題今五國聯合勸告矣試問縱爲友誼的勸告而我國家之體面何在日本政界中人謂此次勸告乃日本所發起聯合四國爲此友誼的行動以希望中國速底於和平故决無干涉之意蓋此次勸告因叚派之張作霖倪嗣冲等欲要挾現内閣以逞其狂妄之行動苟其陰謀成就則與和平實現相去更遠况日本原内閣成立以來首先發表其對華方針絶對的不借欵於中國政府所以釋南方之疑惑而止北方之跋扈也目下南北雙方漸傾向於和平所固執者在南則爲法理在北則爲體面而其實不過少數過激分子從中播弄以致未能即開和議今勸告中於雙方均有忠告之辭中國當局者若能憬然而悟母再偏執則該勸告庶幾得奏成功也云云據東報（朝日新聞日日新聞等）言此次勸告實因張倪等有不穩形勢故於此時發出實最爲適當其歡迎之也可無疑義此次係日本主動得四國之贊同促進和平固寓有深意而對華國際關係上有可注目者第一此次日本主動勸告自日本在中國有特殊關係上觀之實爲至當抑且吾人（東報自稱）所希望者也蓋從來日本恒處於被動地位主動此其嚆矢耳第一勸告中有列國希望中國成立世界的組織即中國國民得完成其妥協統一以參與改造世界之偉業云是列國以共同責任對華之明白宣言也故有此兩端嗣後日本政府宜基礎於和平正義之觀念以爲對華政策日本國民中亦宜了解斯義而尤希望軍閥中人一味其意也南北妥協所以遲遲未曾就緒者南北有激烈派與北方有陰謀派而已南方激烈派其主張在於極端的護法誠爲正大至可欽佩者而事實上希望和平僅能適可而止其護法之眞精神可於和平後緩求之也至北方派之陰謀純爲安福派及二三督軍之行動安福派本有改組内閣之說以首領王揖唐入閣爲條件乃未見實行遂有賀某糾合六十餘人彈劾錢總理實爲一種報復手叚也張作霖倪嗣冲等不過恐和平後波及其飯碗問題故竭力阻撓苟無此勸告北方政變决不可免於此陰謀　發未發之際苟壓抑之或有統一和平之望也云云按列國勸告雖爲友誼而吾人感想將若何耶且武人跋扈實爲大害當此世界軍閥主義打破之時而我國内尙遺此毒誠爲吾國民之恥我國人苟眞傾向和平非自動的打破軍閥不可 
原内閣成立即以不借欵爲對華政策北洋派武人首受其打擊日政府之不借欵已爲非公式的宣言而此次又取締其投資之實業家茲錄其公表之對華及西伯利亞投資方針如次（一）自後本邦資本家對於支那及西伯利亞方面不問共爲中央或地方官憲苟有通融政費之借欵或關於類似之交涉須申報於外務省在外大公使館及領事館而受共指示並須將交涉經過情形隨時申報而外務省應迅與大藏省及其他關係官廳協議之並隨時指示該資本家（二）資本家若不待前項指示或違背指示進行其交涉則政府不與以保護（三）依問題之性質又交涉進行之程度得由大藏省或其他關係官廳直接對於該資本家指示之觀此可知原内閣始終不變共不借欵之方針則在華之不正投資家或可歛跡矣 
[京華短簡]  
　　外人消息外交團對於我國政治問題近頗時有密議其最注重之點則欲接濟我國善後經費當以裁兵廢督爲前提因此層辦到中國生産事業方有振興之望聞已擬有大體方案目下以避去干涉之嫌勸告而後暫執旁觀態度以靜俟我國之自行覺悟 
政府自頒撤防命令後旣又電令前敵各軍遵令籌備 
撤防諸事惟軍機至重未便輕予撤防故近來關於撤防事宜迭經商酌以資愼重且因湘省東坪等處南軍乘北軍撤防無備之際時有率兵反攻之舉政府爲急於望和起見擬在此撤防期内另在前方設置撤軍監察司令監視各軍行動又聞西南方面鑒於南軍之不遵約束亦擬委譚浩明充任此次撤軍監察司令 
國務院昨有通電一道分致前方各軍隊内稱現與西南方面諸要人電商决定兩方實行同時撤防其在議和未成之時期内如有不顧大局妄發謬論者理宜一律嚴重取缔 
參陸處爲清釐墊付軍費起見昨特通電用兵省分各督軍司令以現在軍事亟待結束望將岳州戰事開端之日起截至退兵令下之日止統計墊用軍費總額分列細目詳爲呈報以便核辦 
據某方面消息譚延　近有專電逕呈公府及錢代閣内容專爲湘局頻年擾亂將來和議時應特别注意善後事宜電末并述該省當局在寗鄉開礦與外欵有關請去電阻止進行以防將來糾葛 
四國銀行團因中國方面之要求業於昨日允將十一月份鹽稅剩餘金四百四十三萬元交付中國政府但聞某使及某督一聞此訊即索去一百二十萬元 
北京大學敎授王雲閣近擬聯合同志陳請各國退還庚子賠欵專供吾國推廣敎育事業之用其意見書經蔡孑民校長提出於學長會議公同討論略加修正决議積極進行聞已得國立各專門學校校長及學務局局長贊同現正徵集各校敎職員聯名向外交團陳請將來並擬提出世界和平會議以期貫澈主張 
江西督軍陳光遠政躬未愈特向公府請病假十日即於前日午後帶領眷屬隨員術兵等赴津就醫其回任日期未能預定 
平和期成會主要分子熊希齡以南北會議機關不久成立特於七日上午八點半車赴津料理一切因應李蘇督之召並將於日内有南京之行文官甄用委員會成立以來内而各部院署處各旗都統外而巡閱使督軍省長都統等保薦文官截至昨日（七日）止聞已達一千一百七十三員該會連日審查各員履歷及證明書頗爲忙碌然各處保薦者仍尙紛至沓來也 
自浙赴閩之奉軍王永泉一旅前此已有一部開抵閩省聞福建清鄉督辦薩鎭氷氏前晚有電到京謂閩省前方早經遵令停戰所有本省軍隊足敷清鄉剿匪之用其王旅之未開援者務請電飭該旅長勿再開赴閩中旣免商民之驚慌亦不至爲南軍所藉口 
[赴歐陸使在日近訊]  
　　陸外長行抵下關候船放洋業誌前報昨日政府方面亦得東京確電陸氏業於六日自下關行抵横濱即在横濱逗留一二日擬於本月九日赴東京一行與日本各當局晤面一次即晚回横濱搭乘十日啓輪之諏訪丸出發聞陸外長此次辭謝東洋方面宴會係因政躬不豫聽從醫師勸告並無何等用意仍恐外間誤會特於行前赴東京一行面謝各方面招待之意惟政府方面因陸外長在横濱來電稱病不前而駐日章公使亦來電稱病辭職恐滋誤會特於七日分電章陸兩氏指示辦法其致章使電謂貴體違和至深系念已代呈主座奉諭尊恙務須善爲調懾准予給假數日館務暫由莊參贊代辦執事久歷東瀛國事攸賴此次陸大使赴東行抵横濱偶感外邪業已致電慰問並請其力疾赴東如期覲見日皇親遞國書以敦睦誼仍希我公同舟共濟顧全大局萬勿遽萌退志派員來東接替一層應無庸議云云同時拍一電致横濱領事請轉陸外長先慰問病况次述章使來電及外交方面關係請力疾前赴東京一行有務請親遞國書勿容遲誤之語 
陸外長此次在東與大阪朝日新聞記者談話頗關緊要特譯之於下陸曰歐洲戰局收束之速殊出吾人意料之外現在各國均苦心選擇講和特使以此次會議關係太大不能不出以愼重也我國所以决定派余膺此重任者以余於戰前曾爲駐法公使目擊法國發表宣戰布告於歐洲最近情况較爲熟悉且各國當局多屬友人耳貴國（指日本）講和正使西園寺侯爵尙未謀面侯爵爲貴國大政治家曾留學法國與法國老政治家皆有親密關係則會議席上當得許多便利至我國在講和會議中之立場及主張余責任上礙難明言日本與中國皆遠處亞洲參戰程度非英法之比則發言權之差異自所不免青島問題當屬議題之一列國因戰爭影響中止東亞方面活動今歐戰旣終則戰後活動必備曩日東洋安危責在中日是以發言權縱不能與歐美頡頏而兩國對於東亞大局必預有全盤之計劃互相了解一致行動則或可收圓滿結果余此次先來日本亦此意耳内田外相與余友劉鏡人君同使俄京余昔亦曾任俄使一見當如相識諸事皆可開誠商榷余滯東之期不過四天而已云云 
[代表問題之外訊]  
　　東方新聞社七日京信云上海將開南北和平會議北京政府須派之代表領袖尙未得其選派政府曾以此席商請此間某某要人承乏但皆一致託辭不受且皆有拒絶之傾向蓋恐南方代表提出一種極端之條件而承受斯席之人祗有兩途可循即或則完全承受此項條件或則不擔任斯席如唐紹儀君辛亥議和時之地位相同也徐總統之意欲以文員充斯役而各方面皆不願承受如代理總理錢能訓農商總長田文烈均爲總統所屬意而均不首肯惟田尙不積極拒絶耳大約最有充代表領袖之希望者厥爲朱啓鈐氏朱即袁世凱時代之内務總長而數日以前爲參議院副長者也日前忽辭參議院副長一席說者係因總統欲用彼爲調人也大約彼即不爲總代表亦必爲代表中之一當總統四面請人擔負斯席之際而武人派之中如奉天督軍張作霖與其他督軍尙欲運動國會選舉副總統數日前曾詢梁士詒謂何人應充副總統及何日選舉余須於三日内知之梁氏置之不理即出京赴津據武人派報紙言梁氏因懼而逃實則全屬讕言張作霖此次壓迫手段爲運動副總統之最後一舉此舉若成功則南北妥協之望斷然破壞無疑今有一端頗堪注意者國會議員昨曾在豐盛胡同一著名之俱樂部開會此俱樂部爲梁士詒派所組到會議員一百餘人會議之結果决定將副座之選舉爲無期之延期此舉可視爲梁氏對於張作霖之答復也 
[外交後援會復振]  
　　國民外交後援會前月曾開會一次議决編譯演講有關外交之事以無人擔任仍未積極進行近有鄭晟禮唐進魏懷等十餘人本擬另組關於外交發表民意之團體嗣與黄鏡人等商議不如與後援會合力進行即擔任編譯演講等事昨日乃再在益昌西餐館開茶話會議决一致介紹加入（計唐進等十二人）暫借新聞編譯社房屋一間爲編譯外交各件之事務所該會昨日并推定職員爲魏斯炅馬德潤唐進徐仁錆楊棟林鄭晟禮魏懷王文豹湯增璧李安陸柴春霖梁家義等十二人又會員某君等推舉可擔任編譯演講者鄧宗瀛（貴州人美國哥倫比亞大學卒業）黄振華（廣東人同上）費家祿（美國大學卒業英文導報編輯）衞心微（英比大學卒業現充交通部秘書）梁敬錞（福建人北京大學法科卒業曾任司法部秘書）吳宗懃（比國大學卒業北京大學法科敎員）陸懋德（浙江人美國大學卒業現充敎育部視學）柴春霖（美國威斯康新大學政治科卒業現充北京大學法科敎授）等聞不日將有論著發表 
[外蒙金融權之回復]  
　　中行與蒙官締約自俄國勢力侵入蒙古之後蒙古雖於庫倫設有行政廳以掌理蒙古行政而其事實則爲俄政府之勢力所左右故其貨幣之通行於巿場者亦以俄幣爲主近自俄國政變俄勢漸衰於是蒙古政廳盡脫俄之束縛通行貨幣亦得自由採擇中政府於庫倫設立中國銀行分行蒙古政廳因與該行締結條約以中行鈔幣爲其通行貨幣本位業誌前報今述其條約大旨如下（一）蒙古政廳以對外貿易及改革貨幣爲目的承認中國於庫倫有設立中國銀行分行之必要且以後隨時勢之趨向得蒙古政廳之同意該行再得於各樞要地設立分行（二）蒙古政廳自條約成立之後命在蒙古行政管轄區域内之各蒙古官憲概以中國銀元爲本位以中國銀元或中國銀行所發行之紙幣爲納稅及一切交易之通行貨幣其有使用他種貨幣必要之時須得政廳之許可方得使用（三）中國銀行於必要時期内得有發行特别紙幣之權利蒙古政廳亦一律通用惟該項特别紙幣銀行須負保證不失信用之責任（四）中國銀行以張家口爲兌現之處（五）中國銀行得以自所發行之紙幣照巿價收換蒙古政廳前所發行之銀貨及他種貨幣（六）蒙古政廳以内外商業上之關係發生借欵須向中國銀行借貸（七）蒙古政廳存貯於中國銀行無期限之貯金以每月三釐爲利率（八）苟内蒙古向中國銀行須借欵之時金額以五萬元爲限期限以一年以内爲限年利定爲八釐其在五萬元以上者須由雙方協定其利率（九）前請時蒙古向化興城及哈爾濱大清銀行二分行所借之金額由蒙古政廳負還償之責但由當時契約以俄幣於三年内償清俄幣價格定爲二羅布半値中銀一兩（十）中國銀行不得再於化興城及哈爾濱二地貸出貨幣（十）（一）中國銀行由商業上金融之關係得於化興城哈爾濱及愛麥克依銀行條例相互交易（十）（二）以上所訂條約於雙方簽字後即爲有效（十）（三）此項條約由蒙古政廳布告所轄境内由駐在庫倫之中國代表布告中國（十）（四）所訂條約用中蒙二國文字繕寫四份一存蒙古政廳一存庫倫中國銀行分行一存中國銀行總行一存中國代表以備查考 
[中美商業彚誌（東方新聞社）]  
　　中國之皮革密勒評論報載張君一文論皮革爲中國之重要富源照譯如下中國之製革工業就新法製造而論雖不得謂有進步然其所産生皮供給世界及其本國之用幾有用之不盡之概就全部而論中國每年皮革之輸出爲其最大收入之一宗目下上海皮業公所正在努力改良産品倘能確有成效則此後輸出之額將益加擴大（一）去年輸出各種皮革之總額據一適中之計算其代價約近海關銀三千萬兩但上海皮業公所總董則以爲僅上海漢口兩處出口代價共四千萬元連天津及他埠在内則共六千萬元出口之貨大多爲生牛皮及山羊皮但已乾燥者牛皮以氷牛及黄牛皮爲主水牛黄牛在漢口四川南京等處産生甚多其經過重慶之牛皮係從西比利亞及四川西部來者用船裝至漢口再爲最後之分配自歐戰開後皮革之銷路大增去年祇上海一埠輸出皮革共値價二千零九十七萬兩其中運往美國者最多共佔十分之七其餘則運往日本者居次多數（二）中國全國各處皆産牛牛之種類有六即水牛黄牛毛牛耕牛外國種牛及雜種牛是也水牛河南及湖南兩省最多因該兩省多沼澤池潭水牛每易滋生也黄牛該兩省亦有之但其數較少毛牛四川西部及西比利亞最多耕牛在蒙古及青海最爲繁殖外國種牛甚少不過見諸各通商口岸爲取牛乳之用而已母牛及水牛皮中國各省皆有之但在上海及漢口出售者係來自雲南貴州四川湖南湖北河南山東陜西甘肅安徽江西江蘇浙江等省及沿江各地福建及廣東所産皮革上海所見絶少平均滬漢兩埠每年輸出之黄牛皮在三十萬擔以上水牛皮則一百擔滬漢爲南方最大之皮革巿場天津青島則爲北方最大之巿場來自河南湖南及沿江各省所出之牛皮以漢口爲集中點直隸山東山西及蒙古所出牛皮以天津爲集中點産於山東省内各地之牛皮則集中於青島出口之牛皮大多來自回敎盛行之地如山東河南湖南湖北及滿洲皆是其故因各該處之人民以宗敎上之信仰不食猪肉而以牛肉爲主要肉食故也（三）羊皮大半産於四川及漢口而售於天津種類有二即生皮與熟皮是也此項商品幾專銷於美國輸往該國者佔全部百分之九十九日本祇佔一小部分每年羊皮出口之代價約八百萬兩出口之羊皮共有四類即四川羊皮漢口羊皮和州羊皮及天津羊皮是也四川羊皮産於重慶叙州萬縣等處漢口羊皮産於河南湖北西安桑坡等處和州羊皮産於山東河南及和州四周各地天津羊皮産於山東西安等處天津每年出口羊皮約五十萬擔上海每年四十萬擔漢口每年三十萬擔重慶産之羊皮黑色者居十分之七白毛者居十分之三萬縣産者白居十分之九黑居十分之一重慶貨之價値每擔一百兩萬縣貨每擔八十兩漢口羊皮十分之九爲白者天津羊皮十分之八爲黑者津漢兩處之羊皮均每擔値銀八十兩（四）牛皮羊皮之外尙有馬皮騾皮此等皮大半由天津輸出其運至上海者甚少去年出口之馬皮騾皮共約三萬零五十七擔値價銀七十萬三千兩有奇（五）上海皮業公所設立已十年其宗旨在增進皮革商人之利益凡爲公所會員之皮革商人每做一千元之生意須捐一元於公所以充該會各種活動之經費此等活動中之最得要者爲在各碼頭雇用一常駐辦事員專管該公所會員之貨物裝卸事宜現該公所正在運動組織一交易所以利便皮革之買賣并保證公所會員所售出之貨均無攙加僞貨之事如有此弊端由該公所負責向來運輸外國之皮革均由在上海之外人經理員間接今該公所擬與各國直接交易正在計畫之中又該公所關於皮革商業不啻一種公布消息之機關因此研究巿面情形及設法改良貿易方法均不遺餘力該公所現任總董劉君對於此兩端均認眞從事牛皮之最良者産於山東河南最劣者産於蒙古據云地方之氣候與飼育之方法均與皮之品質大有關係據該公所所述皮革之種種缺點如下（一）皮革光滑之一面因遭粗魯之處置以及其他同樣之原因致有極深之裂痕（二）有時皮革中滲有泥土以致重量加增（三）有因處置不愼而致汚穢斑駁者（四）有時皮革中附有頭尾足等部之廢物（五）又有雜有血液泥汚及甲爪者該公所常警告皮革商人勿收受此等劣貨并謂欲使此舉有效須結合團體對於此等舞弊行爲一致拒絶如此則將來皮革業庶幾有大成功之一日也 
中國之鋼鐵大多數之中國鋼鐵商家深恐歐戰告終後鋼鐵之價必大减然外國五金商之意見則不然蓋以爲鋼鐵之價於歐戰後一年中必仍高昻何以知之緣歐洲經此大戰瘡痍滿目百廢待舉鋼鐵之用於重興建築者必多再者運輸水脚暫時亦不能賤以調回兵隊正需船隻也 
中國之糖業福建自將種烟之田改種甘蔗後糖之出産日多中國本有發展糖業之餘地如閩廣二省産糖最宜華人祇知仰給於台灣之糖該島經日人管理出糖之數增至五倍新置之製糖機器約値數千萬日元台灣本無良種甘蔗初係來自檀香島日人分給各種户不取資今閩廣二省若欲改良糖業當輸入爪哇與檀香島之甘蔗幼芽分給種户又當籌欵購置新式榨糖機器切實做去中國南部之糖業必有發達之一日也 
中國之氈毯自歐戰　釁後中國氈毯在美國巿場頗受歡迎故中國輸入美境之氈毯爲數甚大大戰以前美國所用東方氈毯多自土耳其與波斯來者將來中國貨苟能用上等羊毛不褪之染色與合宜之花樣則在美銷路之前程必非常可觀若於羊毛或染色中攪假必有害於營業中國人甚致欲以賤貨與粗工織成之氈而謀分外之利不亦愚乎今爲華人計當先統一各項氈毯美國市場旣有偌大銷路不患營業之不蒸蒸日上也 
美國取消限制美國戰時商部准定從連取消出口之限制大約數月内美國出口之貨可望領得護照又美國戰後於造船之進行依然努力不休務期造成一最大之商艦隊用以發展中美間之商業 
[舊國會對時局之通電]  
　　反對新舊合併說廣東舊國會議員孫光庭等擬通電表明對法律問題之主張曾將電稿徧徵同會意見（見九日報）茲聞此電業於四日發出内容略有修改其電文如下南北搆兵樞機在法法之所示惟有服從某等厠身議席固以和平爲職志尤以法律爲依歸値此舉國望治之秋益生息事寗人之願惟假使合法之國會終任非法所摧殘則法系一絶後來者均屬僣僞甲創乙毁以暴易暴大之肇分裂之禍小之長政制之爭所謂眞和平眞統一將安在耶又假使國會同人主姑且以待之說貽有職弗舉之譏跡涉自私顯違初志國本不立咎戾益多所謂眞和平眞統一又安求耶某等再四思維以國法神聖不容有絲毫之假借而議員職責亦當竭心力以奔赴今舉國所渴望者憲法所藉口者兩院選舉法所懸論未决者無依法産生之總統某等謂當合誠一致勉力進行制定憲法選舉總統修改兩院選舉法順望治之羣情導政治於常軌然後依法定程序平流而進法治通義固如是耳其或倡新舊合併制憲及新舊俱廢之說者國法旣已無靈人將各逞一策以相競是所以亂天下而惑後世也此種惡例義勿苟同謹貢良知願聞明敎沈鈞儒孫光庭劉冠三劉彦陳祖基張大義劉楚湘李英銓徐傅霖李自芳楊擇丁維汾張瑞萱周之翰鄭際平熊成章李爲綸楊永泰袁麟閣歐陽振聲楊繩祖張知本張于潯曾幹楨金兆棪郭椿森陳世禄何海濤張魯泉文登瀛高家驥張佩紳陳鴻鈞張廷輔楊福洲何士果關文鐸傅諧景定成楊天驥彭建標吳湘彭邦棟楊夢弼李炳焜饒芙裳蕭鳳翥周維屏黄攻素梁士模郭寳慈沈智夫黄汝瀛王觀銘梁培樂山畢宣楊開源蔣應澍趙誠劉盛垣俞之昆趙鯨李正陽陳祖烈趙清泉李瑞方子傑陳洪道程修魯梁英龍陳應昌黄紹侃石銘黄翼胡正芳劉芷芬裴廷藩江椿杜華徐際恒傅鴻銓陳國璽廖希賢王源瀚楊銘源馬鑲林伯和劉治洲萬鈞張金鑒王楨于均生凌鴻壽秦錫圭胡兆沂朱溥恩董繼昌朱寳楨丁善慶梁星五董慶餘張琴丁文瑩雷煥猷劉可均龔肇新劉慶謨徐蘭墅蔣著卿胡應庚周積芹王汝析徐宗德王紹鰲張清樾陳則民汪建剛竇應昌王兆離杜潛靳錫蘭李克明張樹桐周慶恩張萬齡王恩博楊肇基翟富文周澤韓玉辰等叩支 
[魯議員發達濟南之建議（續）]  
　　黄河水溜素急脫有風浪帆船行駛匪易貨運國之停滯加以年來土匪遍地上游彌甚截刦時聞船商裹足於黄河商業影響至鉅倘開商埠　鎭發達創辦内河輪船公司以火輪拖帶風船裝運貨物旣免危險運送 
 
 
 

Page 7

 
 
捷利特産百貨自我麕集然使商埠不開商業不盛雖設有火輪無所用之其機仍係商埠之關與不闢也其利六難者或謂濼口雖稱巨鎭尙無外人經商一經開闢洋商立至其於管理不無困難要知開闢商埠不患外人通商而患主權喪失使商埠因外人之要求而開闢則主權之喪失大矣若主權在我雖洋商麕至亦何所害今商埠洋商多矣能禁之使不來乎况商埠南闢抵於南山將來地狹莫容勢必北延北延之日寗能禁止洋商如其因循延宕爲將來不可免之事實何如早日開闢兼收水陸交通之便利難者又謂省濼之間相距十二里半有奇面積太廣用不勝用抑知生齒日蕃百業日孳體國經野當垂萬年之謨豈惟旦夕之計即商埠創闢之始詎料發達如是之速將來工業日昌製造日盛規模稍大之廠動需數百千畝十數里之地有十數工廠即可銜接不及百年必有患面積之尙狹者何患地大無所用乎難者又謂河勢汹湧危險時虞一旦水大河漲浮出南岸萬千生命胥爲波臣議者之肉豈足食乎抑知南岸河壩固已高堅將來欲闢商埠必須倍加修築因固有之基礎鞏萬載之金堤是濼鎭且因開埠而免危險之慮也如謂因闢商埠始虞河患然則今之濼鎭獨非山東之財産生命乎何爲薄於彼而厚於此耶曷言乎經營明湖之有助於工賈百業也大抵世界各國其於天然名勝類皆重施人工渲染點綴增其長而彌其闕以供内外人士之游覽旣以抒懷舊之蓄念發思古之幽情亦可使勤勞作苦之流藉以舒緩腦筋其經營進取之力即如日本日光之山東照之宫中禪寺之湖不過尋常湖山耳視我天台雁宕西湖秦淮泰山行宫果有以加也然彼修繕粉飾攝之影繪著之圖說揚厲鋪張形容畫態中西人士遊東瀛者咸欲一覘其盛而旅客遊資歲收巨萬遂爲世界有名勝區又如瑞士號稱世界公園其於名跡勝域繕治經營不遺餘力各國好奇樂遊之士趨焉若騖歲入數百萬元政費且於是賴誠亦發揚國光之一助也我濟南明湖固北省唯一之天然名勝坐令蕪廢不與飭整貧民視爲私産植葦蒔荷攘割侵佔時釀爭端哇塍狼藉漫無經緯糞土汚穢氣味薰蒸雖夏秋之隆遊客如雲除載酒蕩舟徧謁祠宇無所於樂也偶有外人足跡率以濁穢一望輒去無復流連非所謂西子蒙不潔人皆掩鼻而過者乎今欲利用名勝非集貲經營不爲功由政府提倡招商集股組合公司將湖邊十丈之内估價購回按照地勢繪具詳細房圖懸爲程式或公司自建或招商租修凡酒樓茶園娼寮劇館旅棧澡塘凡百繁華營業悉聽移居湖邊又於其間建造西式高大樓房作爲外國飯店一切電燈電話浴室自來水各項便適之具靡不畢備專供各國遊人憩息之所至湖内田産有主業者除必需外概仍其舊不與爭奪但爲擬定管理方法責令依照整理期於肅潔劃一而已若夫交通之途有二一即湖邊開修馬路出乾健門直達津浦車站一畫舫出北門或别闢水門浮小清河經東流水至第二虹橋與馬路吻接經營旣備聲聞自彰中外南北往來人士一耳明湖之名必欲一觀其盛快心洽意之資罔不具備必有流連忘返者矣吸彼外貲裕我金融此其要也其有助於工賈百業夫豈淺鮮也哉雖然尤有進濟南創闢商埠之始特設商埠總局主司其事可矣比因舉辦巿政又設巿政公所機關雖異主管則同開支浮費事權紛歧駢拇枝指莫此爲甚夫市政公所可以兼轄城廂商埠而商埠總局僅若及於商埠一隅今爲統一事權節省浮費計宜歸併爲一途名曰濟南巿政公所凡北闢商埠由公所辦之經營明湖由公所督之庶免枝節多門之譏坐收權一費省之效至於該局經管外交事項自應劃歸外交公署無事該局之越俎代謀矣管窺蠡測敬候公决 
[赣省會激鬭前一日之情勢]  
　　江西省議會已定期明日（七日）開幕矣惟此事之競爭業經數日龍氏受兩系之駁詰幾於無所主張今何以毅然决然竟定明日值行開會式乎據聞因昨日宴客時經人將此中利害道破始知凡做一事决難兩面討好不如偏於一方尙得受一方之擁護况開幕理由亦甚正當於是遂有明日開會之通啓昨晚回會即令秘書處準備七日開幕一切文件秘書李政準奉命時已魚更三躍辦事員均各自回家就寢時期旣已匆促而又無人帮忙不得已乃親將祝詞等項儘一宵之力始行擬就於今晨九句時分交繕寫由庶務課飭役分送是時讜社反對開幕議員尙不知有此事迨通啓發出該社乃差急足召集社員就討論會内開緊急會議籌商抵死反對方法其中穩健份子雖亦以開幕爲正黨深不贊成而激烈份子則已大爲憤慨并已提出兩種辦法（一）公推十六人與各官廳接洽請求其萬勿到會以表示不贊成之意（一）推選孔武有力者多人届期打入會場以性命相拚時該社之穩健一派則仍謂不可過於鹵莽當推舉朱士芳代表往尋龍欽海請其收回成命以免鬭成絶大風潮時龍適在西園辦館飮讌朱遂告以以項情形聞龍之答覆極爲强硬大致謂無論如何决難將開幕之事打銷朱以無法挽回祇得回社報告又聞自該會通啓發出後各課辦事員均異常忙碌惟秘書李政準及議長龍欽海當時即不見蹤影蓋恐讜言議員前來與之爲難也又聞合羣議員因探聞讜社有預備打手毆打龍氏之風說遂於午後六時開全體大會籌議抵制方法多數主張届期讜社若無甚舉動則開會後大家仍照原議討論副席問題否則亦用武力解决并推定賀某龍某擔任警衞長專事保護龍欽海說者謂兩社如此準備恐明日開幕時將有最激烈之風潮出現也 
[九江近事]  
　　駐紥贛南之安武軍馬聯甲所部已退至樟樹至陳德修所部一支隊則有移駐九江之說陶兵站司令已預備一切 
敎育廳派胡譽來潯檢定小學敎員昨在高等小學校舉行試騐與考者約三十餘人袁知事亦蒞場監視 
志和虧倒臺灣銀行一案因日本方面來文追索甚急現遠知事已將股東湯海曙管押某行大班取保請釋未准 
鄂贛皖三省共設河務局一案省署來文飭九江縣就地籌欵三分之一堤紳張敦錦等巳擬具說帖以地瘠民貧頗難設法請另籌他欵以恤民艱 
張家洲河岸鄂贛兩省人民互爭土地權上年兩省曾委員踏勘因水漲無從視察現在水已退涸袁知事將會同鄂省委員踏勘大約此次當能解决 
九江知事以潯埠業江之小池口近來頗形繁盛非設立警察不足以資保衞爰於日前委邑紳劉廷輔調查該處情形擬設一警察分所呈請警務處核奪 
[蘇議會記事]  
　　無一日無加費關係七日上午十時開特别審查會審查黄守孚鄭立三所提制立江蘇地方行政會議規程案審查員三十三人到二十人舉黄炎培爲審查長劉伯昌爲理事午膳後開始審查定標題爲江蘇縣行政會議條例繼討論大綱分資格職權兩項先商資格朱紹文主以能工表一團體或一區域一機關者爲衡衆贊成之即由陳大猷列舉巿鄉董縣敎育會農會商會會長勸學所長皆認爲當然取得資格惟巿鄉董一項之下加其巿鄉有董事二人以上者應推定一人出席一語則以王鴻藻孔昭晉謂高郵吳縣巿鄉均不止一董故也次舉縣視學縣知事一二三四科主任公决不能取得資格（因非獨立機關又不限於本邑且掾屬止能對於縣知事負責任）陳大猷謂吾所能列舉止此凌恩錫王鴻藻主張加入國會省會議員地方紳士資本家專門學校畢業生董仙衢否認之謂與行政名義不合黄守孚謂議員及專門畢業生我草案中曾有之但已别具意見書取消因與行政性質不符且徒佔額數反易生差分上之不足也陳大猷謂國省議員責在國省幸福且開會時多不能到至其他三種各國成例有適用於上院者似不適於地方制度朱紹文謂此等人可由縣知事或會員幾人以上延訂數人到會討論但不列表决之數凌恩錫謂知識程度城高於鄉不宜去之陳大猷謂欲以方法制限各鄉以謀城中士紳之便益不如採誘導主義以正當知識灌輸各鄉時已二時四十分開大會之鈴喧於户外乃止入會場開由錢議長主席出席者八十三人議長宣布議程（一）趙又郁提議規定議長公費並交際費案主議長公費與議員等月給六十元别加交際費别有范循廉遞意見書則主以議長現在公費額之半數爲交際費其半數則爲公費議員公費即準此額質言之即增議員公費爲月百元而議長不增與本案實有互相映帶之妙比開議朱翼雲謂現在議長副議長之公費額係依諮議局先例無可減削（意若曰獨議員則視諮議局而增加矣）王鴻飛周嘉詠王鳳誥附議王鴻藻盧瀚蒢反對之爭論良久以付審查表决内務審查長陳伯盟請組織審查會將吳鴻勳提議加費案與此案同付特别審查意欲推而遠之張援反對之卒定付内務財政合併審查承曩例也（二）周承基提議選派學生出洋學習蠶桑並織業案陳伯盟陶鍾箎孫劍虹屠宜厚主不成立謂無此財力謝芝光王撰曾次第說明其必要謂中國蠶織已成末路實有改良之必要非養成人材不可朱紹文調解之謂無須别籌經費祇須在留學費額中遇缺酌補繼經表决付審查（三）黄炎培提出寛籌敎育經費確定敎育全部進行計劃案王鴻藻陶鍾箎王大鰲吳鴻勳葛錦城主此案不成立勢張甚朱紹文劉伯昌陳大猷薛學潛等多方譬解末由屠宜厚陶鍾箎主張删去標題中寛籌敎育經費六字逕咨省長議長從其說付表决大多數通過記者默察反對者之心理其賢者以爲寛籌敎育費則實業必將減縮而未審黄炎培之原案作爲推行職業敎育而發名爲敎育實則目光注在實業也（四）張議員福增等提議咨請省長轉飭實業行政官廳明定實施實業計劃案無大討論表决付審查（五）錢議員鼎奎提議巿鄉自治委員規程案否决（六）龐議員振乾等提議開徵遲延不得認爲滯納加罰案（一）朱議員翼雲提議通令各縣開徵前散發由單案（八）于議員樹深等提議制定本會各項審查會簡則案（九）孫議員儆等提議增設省立第十一第十二工場案（十）徐議員瀛等提議省辦工場進行計劃案（十）（一）黄議員次山等提議裁改省立各工場染織科案（十）（二）王議員鳳誥提出請於江北匪亂較甚之縣增設省立工廠以救貧民而清匪患緊急動議案（十）（三）王議員詠梅提議各縣亟宜遵照前案設立貧民工場案（十）（四）章議員紀綱等提出籌設習藝所以紓貧民生計建議案均無大討論付審查江湛謂十二十三十四三案當付内務審查衆多謂然（十）（五）王議員鴻飛提議依照各縣情形支給學務委員公費案由提議說明趣旨朱積祺鬯其說謂應增加孔昭晋繼起發言讀章程衆多退席時已四時五十五分遂以不足法定人數宣告散會議程列案二十有結果蓋四之三弱云（未完） 
[蘇議會新舊歲俸之解决]  
　　以給足三年爲斷蘇省第一届省議員之爭薪風潮經内務部來電解釋（原電見前報）省議會議决追加本會預算補給後於是風潮始息但第一届議員旣遵部令算至第二届議會開會前一日爲止其第二届議員俸給應於何日起支並未奉明文齊省長特一再電部請示刻奉内部復電令援鄂省歲給制計算給足三年茲將往來原電分錄於左 
齊省長去電北京内務部鑒接三十一電以第二届省議員任期應照省議會暫行法第四條辦理查該法第四條任期以議員當選之日起算蘇省第二届省議員係八月一日當選十月十日開會所有議員月支俸給與任期有連帶關係究應何日起支請電復齊耀琳號印又艶電云號電蘇省第二届議員月支俸給於何日起支請速示復 
内務部覆電南京齊省長鑒號艶兩電均悉查省議會第一二届議員公費支給辦法前經湖北省長電詢到部當以省會議員公費不外日當制與歲給制兩種其有適用歲給制而按月分給者不過圖手續上之便利並非另有一種月薪制例如國會議員公費本定爲歲費而其支付之法亦係按月分給省會事同一律鄂省會議第一届議員公費如係適用歲給制祗須合前後計算給足三年至第二届議員任期應仍查照省議會暫行法第三條第四條辦理將來支付公費亦給足三年即於法理事實均無窒碍等語電復在案蘇省議會情形相同自可援照辦理此復内務總長陽印 
[甯訊中之會議三問題]  
　　自東海宣布停戰令後雙方均遵令撤退軍隊以待解决其第一步辦法即爲設立會議機關而此機關中有須先行表决者三項（一）曰地點（二）曰名稱（三）曰代表日昨施愚赴京即商榷此三問題臨行時李督諄諄囑以轉陳東海代表須速派定茲據軍署某君談話云地點前已决定在寗並由李督軍派何紹賢等收拾大倉園爲協議籌備處忙碌數日業已告竣而花牌樓蔣宅早指定爲代表招待所亦由李文濱籌備妥貼詎近來忽有將遷移上海開會之說前西南要人要求仿辛亥成例在滬開會東海以此次會議不過協商善後實無仿辛亥成例之必要特電李督轉電西南疎通據最近消息唐陸來電似已不堅持在滬之議惟其他各要人仍多主張在滬開會絶不承認南京之說恐將來仍須勉從西南之意在滬舉行也（二）名稱日前岑西林來電主張爲和平會議東海以此次非兩國媾和不必用和平名目爰更名善後協議亦已由李督轉電西南後西林覆電以北方改名之意在避去對等形式頗不滿意乃由李督電告中央請從長計議茲聞中央已有覆電擬改爲和平善後會議此項名稱未知西南表示滿意否也（三）代表兩方各派十人已經通過惟總代表須爲聲望素著者前次北方推選田文烈南方推選唐紹儀此間已接得電告後北方來電謂田堅辭不受擬推朱桂莘氏南方又有推伍廷芳消息而昨晚施愚來電謂東海曾請錢能訓擔任錢不允大約朱桂莘决成事實俟朱布置就緒即偕熊希齡來甯云云至南方總代表何人則尙沬確定以吾人眼光觀測之大約唐紹儀之說亦較近情云云 
[江北之兵刦匪禍]  
　　沭陽匪首金四水嘴周彩揚葛慶延等自青紗帳起即四出搶刦擄人勒索之案日有所聞不問男女稍一不愼即被架去其名詞有三一曰請財神二曰架觀音三曰抱善才經海州白司令督同田子剛團長迭次兜剿匪勢稍殺近白司令忽調朱鎭甲接防匪燄復熾朱與某董密商以兵餉不足爲名向各富户勒借不允則加以苛罰富紳周鉞借洋一千二百元王元宰一千五百元秦以孝三千元徐若霞一千元碾盤莊王道普耿家橋耿新聯係紅十字分會會員且爲地方正紳日前匪人誣王家寄存匪贓耿家接濟匪彈當派兵搜查一無所獲被抄去銅元三千吊洋邊六百元衣物手飾無算並勒王道普缴洋三千元耿繳洋一千元贖罪始獲無事兵刦匪禍相逼而來地方人民畏兵更甚於匪不知軍民長官亦知吾民罹此浩刧否 
[南京快信]  
　　中央派朱啓鈐爲首席代表已得同意聞西南亦已來電推岑西林爲首席代表惟地點寗滬未定 
張謇允日内來省與李督協商和議進行方法 
熊希齡有定元日由津浦車南下消息 
贛軍旅長王餘慶在贛南前敵病故靈櫬今日由江輪運抵浦口轉車運津王旅長係軍署副官長王健飛之胞兄故軍警政各機關長官均渡江赴浦口吊唁惟奠儀概拒不受 
海州鎭守使白寳山已於昨日回防次 
新任兩淮緝私營統領何紹賢昨來電定铣日出京赴揚接事 
省議會自今日（十一）起連開决算審查會十日 
省署昨牌示興化縣知事章家駒調省遺缺委趙興霙署理所遺金壇縣缺委宋兆麟署理所遺揚中縣委候補知事李定榮署理又金山縣知事詹亮疇調省遺缺委候補知事馮成署理 
[杭州快信]  
　　童保暄昨有電到浙報告奉軍王旅抵閩情形 
歐戰終後敵僑如有來杭居住須由杭縣曁警察所註册報吿監視業經軍民兩長令行遵照 
司法次長張一鵬有即日來杭消息 
浙江民報昨不知因何事奉警廳令飭停版現正設法疏通 
温州第十中校學生罷課奉令解散後重行組織現悉關課業已多日所到人數不及十分之二解散各生不在召集之列者前日聯絡被淘汰諸敎職員等在三角門外護國寺秘密開會遣人招致到校學生希望一致行動劉校長得信即報由官廳干涉解散 
衢州黨人胡錦標案内牽涉之城站扛駁夫頭李上達聞擬發交王副司令質訊明確再候發落 
南昌總商會眞日電杭總商會以贛省大源錢莊倒閉案迄未解决貴會提存六千餘元一欵務乞始終保存免生糾葛 
玉環等屬向有私醬壜捐早經奉令革除現該邑分塘一隅仍有人冒場私收事爲袁運使所聞已飭該知事嚴行查究 
紹屬南沙改徵大糧案列榜揭示畝分等則與縣署底册諸多不符已令該所長會縣悉心核對糾正具報 
地方通信 
[蘇州]  
　　洋廣業合組運輪公司蘇城洋廣貨業代表徐家振等近以該業不成件之零星貨物由滬裝運來蘇往往被關卡扣留照漏稅處罰等情呈請稅務公所曁吳縣公署設立勤益通運公司自備輪船四艘往來蘇滬專運零星貨物刻已由温知事颁發布告批准備案 
退認屠宰稅蘇城屠宰稅一項向由肉商倪松坡經徵解縣己歷四年近因覬觎此事者羣相攻訐訟案纍纍該員特於前日呈請縣署解職當奉温知事指令照淮並定於十二月一號起不論肉舖肉攤一律均向縣署雜稅處領照納稅通飭各肉商一體知照 
[無錫]  
　　大孫巷之棄屍案開原鄉念三四圖大孫巷地方發現屍身一具由該圖地保報告縣署楊知事據報即委警察第三分所長胡晉階君帶同沈檢騐員履騐騐得該屍頭部腰際膝面等處均有木器傷年約四十餘歲似經人謀斃棄屍該處者因即塡明屍格諭令該圖地保收殮旋即回城報告縣署楊知事以便緝兇究辦 
猪船遇盜南鄉許灣里有許阿大者家道殷實素撑大猪船爲業近日又集資往江北販猪行經江陰祝塘鎭地方停泊過夜詎意至夜半被匪徒用繩排擋拖至僻靜處所時猪船共有六人盡被綑縛船上所有銀洋八百餘元及褥被等什物悉數席捲而去云 
[鎭江]  
　　通飭監獄防火江蘇高等檢察廳昨日通令鎭屬各縣管獄員云邇來天氣漸寒各縣監獄最宜防範愼密凡各種發生危險物品不准携送監内即如火爐烟鹵等物不得以禦寒爲藉口尤宜嚴行禁止倘各看守徇私容隱一旦發生不測除將該看守重懲外定惟該管獄員是問其各凛遵毋忽 
公賣所長晉省駐鎭江蘇第一區烟酒公賣監察所林所長刻有要公特於昨晨赴寗面謁彭省局長陳明該所所來徵收情形大約明後日即可返鎭 
[揚州]  
　　師校演說競爭之預備揚州第五師範以上海演說競進會競演在即於日昨開試講會指定試講生五人（李宗義李法程韓桂章朱全青符宗翰）講題爲畢業後前途之豫計每人演講以十分鐘爲限全體生徒教職員均列席聽講評判甲乙當選者即赴上海與會 
講習科之難設興化縣知事現以推廣小學原有教員不敷支配擬仿上次成例籌認經費請第五師範添設講習科以資造就呈由敎育廳令五師查照辦理聞該校長任誠將校舍不敷礙難添習等情呈復矣 
請發運米執照揚州慈善總董魏秉鉞以時届隆冬循例開辦之粥廠業己着手籌辦派員往上江購米特呈請運署給發執照以免沿途關卡留難 
緝私統領易人兩淮緝私統領劉苕青前經鹽務署他調易以長蘆緝私統領季雨農繼充嗣以李督軍不同意打消現聞此缺業由李督保薦何紹賢承乏已得鹽署之同意呈請任命矣 
查獲閉店内之鹽滷中興街羅德盛醬園閉歇業已年餘本月八日有鹽務收稅局護兵王步瀛至該店查見私滷正在與該店主人羅八交涉羅八之姪羅立本在緝私水師二營三連當兵出而抗阻王乃報告收稅局長知會鹽警局長陳忠謨派兵恊警在該店後院查出七十八缸滿貯鹽滷者五十餘缸半缸者二十餘缸當時將羅八押入警察中區云 
[安慶]  
　　裁減警備隊經費龔省長蒞任後以警備隊費民間擔負過重擬照原捐數目減半徵收復以警備隊可由各縣知事兼帶並由省長兼統無須設立司令部另支經費特分别資飭先取消警備隊司令部繼令各縣將警備隊薪餉減半徵收如已辦者其徵餘之欵即作爲八年度開支復將減半警備餉需之數咨交省議會核議昨日省議會歡迎龔省長龔亦將此案宣告衆議員極爲贊成云 
[泰縣]  
　　省委視察蒲包公司泰縣紳商宋士鈞單餘　等創設永興泰織包公司開辦巳經年餘舊日鹽商所用港包近均改用該廠所出之三星牌蒲包其餘紙廠紗廠日本行廠紛紛訂購該廠男女工人容納至三千餘名之多年銷三星雙星等牌蒲包約五六百萬片璯設分廠兩處仍擬繼續擴充於産蒲縣分各設分廠昨日省公署實業視察員李鳳如泰縣商會會長陳融齋并縣公署代表韓某同赴總廠及第一分廠參觀由宋士鈞導引至練蒲處織包處絞包處察看製造方法極爲贊許李又傳述省長期望實業發達之殷及提倡維持之意見云 
[嘉興]  
　　派員騐收商校校舍縣立乙種商業學校曾於去年撥欵於北門城内購地建築校舍業已工竣由校長范拱薇具呈到縣請求派員騐收以備遷入張知事己於九日令飭勸學所長莫其瀾偕同勸學員泰祺等帶同木工前往騐視帷聞房屋工料不甚堅固騐收者不敢負責業由莫所長分别說明呈覆縣知事察核另籌處置辦法矣 
北門外發現浮屍嘉興北門外王江涇塘百步橋之北五里亭附近地方於日昨由上流汆來男屍一具身上衣服齊全惟面目己模糊似係入河已有多日者現由該處圩禀報到縣由縣派員帶同檢驗吏前往相騐週身並無復痕當即棺殮開具屍格示出招領矣 
[寜波]  
　　申禁運現出口寗波警廳奉會稽道九轉奉省長冬電云革現一案凡錢業先以現洋缺乏爲藉口遂由中行設法接濟茲聞甬埠錢業仍復運現出口不顧巿面大屬不合仰轉令廳縣嚴切查禁勿任違玩等因當即分飭各區云禁阻本埠錢莊運洋出口曾經令飭該所督屬於輪埠檢查時從嚴阻止在案茲奉前令飭除指令外合亟令仰該員即便遵照省電嚴切查禁矣 
[濟南]  
　　日軍司令宴客八日午刻駐坊子日軍引田司令宴客於鐵道旅館來賓爲張參謀長懷斌唐道尹柯三宋廳長德玉馬鈏使子貞王運使鴻陸靳知事鞏崔交涉員郭商埠局長陳副官任參謀等日人爲高田種井山田代理領事水野有田渡瀨遠藤小須田松村及正金銀行長杉之原朝鮮銀行長等約共四十餘人入座由引田少將與張參謀長互致親善之詞水陸並進舉杯勸飮載言載笑歡若平生云 
商埠商會落成商埠之有商會已十餘年規模狹小本年舉定宫氏爲會長大加擴充在二馬路路北建築會所頗壯觀瞻因修理完備於月之八日演劇宴客所延者英日美各國領事官以次文武各官及商報學各僑居名人中國方面政界軍界紳界學界各要人及各縣駐省之要人共四百餘名九日延請省内外商界同人亦四百餘名可謂盛舉矣 
省議會閉會之延期日昨省公署准山東省議會咨開案查本會於十月正式開會業經咨行查照在案扣至十一月三十日已届期滿惟所議條件尙多未竣依暫行法第二十三條之規定延期二十日除分别通告外相應咨請查照 
[來函]  
　　逕啟者本年十二月八日貴報杭州快信欄内登載省議會選票訴訟案杭地檢廳陳廳長昨親謁任鳳岡勸令撤銷原訴等語鄙人自供職以來對於訴訟事件素凛官邪之戒貴報所載此項快信殊多失實關係於個人之名譽尤鉅誠恐以誤傳誤淆惑聽聞除分函外爲此函請貴報即予更正以昭翔實爲感杭縣地方檢察廳檢察長陳毓璿啟 
雜評一 
[會議之加入者（默）]  
　　今日南北之會議除兩方代表外加入者有在野之名流焉有督軍之代表焉有新國會之議長焉有和平會之領袖各團體之推舉焉此數者將冶爲一爐合併而爲一大第三者歟抑以名流爲第三者而其他爲第四第五第六者之加入歟加入愈多議和之成功愈速歟抑意見愈將紛亂歟吾不能無疑 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[討論增進道德之函牘]  
　　本星期工部局報告載有上海道德幸福會與工部局往來函牘數通擇其大意譯載於下 
六月二十六日上海道德幸福會致工部局函略謂前某某數團體函致工部局討論改良上海風化之問題工部局覆函囑組織董事會茲董事會已遵命組成定名爲上海道德幸福董事會以代表上海慈善與宗敎十七機關其目的專在增進上海道德上之幸福開會數次决定於今年秋季着手辦理茲向工部局建議四事（一）工部報告中宜按期登載警戒大衆之文告以白濁與楊梅症危及社會之害處（二）工部局報告宜勸患此惡疾者透澈醫治勿服僞藥（三）患此惡疾者宜至衞生處報告（四）捕房宜請大衆共同協禁沿途拉客售賣淫畫及戲園演淫畫影片等事 
八月十六日工部局覆函略謂勸戒文字宜由道德幸福會另發傳單分致於衆若在工部局報告中發表則不獨無效且恐讀報告者反覺不懌蓋嘴項勸戒文字不適用於讀工部局報告之人也至於第三條建議查租界呈報病症向出於本人自願故白濁與梅毒症亦未必有人呈報若强令呈報則此法是否適當尙屬疑問蓋一九一六年英國皇家委員會曾不以呈報爲然但主張寓防禦於敎育並注重療治之利便而已第四條建議工部局早已施行就已往之經騐而言殊不常見公共之協助也 
十月二十一日道德幸福會二次函致工部局附送該會宗旨說明書一紙請工部局發表意見以便傳散並謂如工部局願討論此事該會會長及書記願與接洽又謂道德幸福會寗願以全力贊助工部局之决議案而不願以該會會員之名義提出議案云云 
上海道德幸福會之宗旨說明書略謂以剗除上海淫業爲目的因淫業（一）汚賤生活之重要功用（二）誘陷社會之青年（三）傳佈惡疾（四）墮落品　（五）破壞道德也故擬編印中日英文字之雜誌表明此會之宗旨與事業使淫業與社會之關係爲衆週知並揭明上海社會中之黑幕以期促起仇惡之輿論振起活潑之公德心此會擬於納捐人年會中提出議案改革本地法律與市政以爲剗除淫業之初步（一）地皮章程附則三十四條妓寮二字宜即删除其理由如下（甲）此條附則對於妓寮不生效力故插入妓寮二字殊無意義（乙）附則中妓寮二字簡直是承認妓寮之權利以致淫業大熾（丙）妨碍禁止（丁）徒使淫業繼續不絶（戊）阻碍提倡道德幸福之善政（二）工部局騐視妓女與發給無毒執照兩事宜即廢止其理由有三（甲）騐視辦法不能爲防止花柳病蔓延之充分方法不能保其不傳毒與不受毒（乙）無異海淫（丙）間接扶助淫業此會將切實贊助領事團與工部局厲行取締淫業之條例 
十一月十八日工部局覆函略謂查從前地皮章程向無妓寮字樣至一八九六年修正時始行加入使無良好理由則當時修正章程之委員會必不輕易插入此二字也在工部局之意雖删除之亦未必能改良上海之風化且反覺可惜蓋章程中有此二字工部局尙可限定妓寮之區域域而約束其行爲也世界各城有全禁妓寮者但其結果適以增多街中與游戲場中之勾引及不規則之私寮並使警察管理效力有所不及耳至於給與廣東妓女無毒執照一層工部局並未發此執照但不過發給證明其曾經註册與騐視日期之執照若謂騐視無效不能擔保無毒則不盡然工部局曾謂欲改良上海風化當從實際上着想未可盡從宗敎與道德上之觀念此乃工部局今欲再請道德幸福會注意者也如道德幸福會果决計在常年納捐人大會提議上述議案則工部局竭力反對之以爲此種辦法不足使上海風化改良反可使道德墮落也云云 
[重組茶業協會之集議]  
　　字林報云昨日午後本埠商人之經營茶葉貿易者由中國茶業協會發起在圓明園路英人商會集議主席爲天祥洋行麥克萊氏與會者人數頗多主席演說略謂一九○七年一月英國茶商若干人集於倫敦組織中國茶業協會選舉董事數人並囑上海福州兩處討論斯舉各自組織董事會滬閩兩處旋即照辦並在中國籌欵先得茶業公所之捐助繼得海關之津貼遂在英國從事鼓吹注重廣告數年來中國上等紅茶之銷場較前增多中國革命時代不幸經費支絀海關常年津貼不復交付此後茶業協會進行之力不得不因以大弱卒至不能有所作爲迨歐戰發生中國茶葉遂遭取締今和局行將實現此時亟宜重組茶業協會而增其實力所羅致之會員不當僅爲英人宜使此會爲萬國性質之會俾可吸引各處銷茶巿場之代表主席本此宗旨故請到會諸人公舉代表美國俄國中亞與中國之會員辦事當先籌欵苟有的欵始可進行有效現擬規定凡運茶葉出口者每擔付銀五分而茶業公所亦向售茶商人每擔取銀五分並擬求中政府凡運往外國之茶葉每擔津貼銀一錢由海關給付若上述辦法不能辦到則茶業協會之計畫將完全失敗矣各欵皆由協會經收用途由董事支配大旨在依照出資者有關係地點廣登告白振興華茶銷路主席至是提議三事（一）到會諸人贊成以下籌欵方法中政府於輸往外洋之茶葉每擔提銀一錢由茶葉公所於售與洋商之茶葉每擔提銀五分洋商運茶出口每擔捐銀五分此欵用以振興華茶貿易由協會董事支配用途（二）凡與華茶貿易有關係者邀爲協會會員每年納會費銀五兩集議時有投票權（三）協會董事由五人增至十人所增之額由美俄中亞中國印度之代表充之以提案由大衆一致通過當場舉定美時洋行桑德斯氏爲美代表新泰洋行烏諾夫氏爲俄代表瑪哲德氏爲印度代表至於選舉中亞與中國代表之問題未曾决定大衆投票致謝主席而散 
[菲島國民銀行之分設]  
　　大陸報云菲列濱國民銀行定於明年一月一日在滬設立分行其行址已擇定黄浦灘一號而以里萊氏爲經理該行信用素著爲菲列濱羣島政府擔保之唯一銀行曾在美國紐約等處設有分行 
[關於請改稅法之公電]  
　　北京總商會公電云上海主張國際稅法平等會各省總商會鑒並轉各報館我國自開海禁凡屬外交無不失敗但其事屬於一部或一時者尙有補救餘地獨關稅一事全由各國協定我國毫無主權是直全國四萬萬人民子孫永久之痛苦若不設法解除將條約稅法改爲世界平等稅法將日就貧弱不僅有亡國之慘實有滅種之痛此次美國克蘭博士來華在上海商會演說大旨謂美總統於歐戰終局希望世界平等甚願於歐洲平和會議以誠意扶助中國但不知華人所欲助者究爲何事等語張季直先生上海商會朱葆三先生等聞之心悸以此機一失萬刼不復乃發起主張國際稅法平等會致電政府請其專提此案同時京津漢各地亦均響應並擬公電美總統請其主持公道一面推舉代表赴美赴歐分别請求惟此事關係至鉅非全國一致進行不足以動中外觀聽我商界利害尤切自應特别努力以爲各界之倡茲特電達祈轉致貴省各商會並望三日内先行電復上海主張國際稅法平等會事務所表示贊成以便電美列名是盼北京總商會 
[法國俱樂部之盛會]  
　　法總領事演說協約國獲勝之經過前晚法國俱樂部開有盛會前敵歸來之兵士及水兵等與宴者約百餘人法總領事韋禮德君主席來賓到者約三百餘人酒半酣韋君起立演說其詞節錄如下本屆七月十四日德國最後一代之皇帝蒞臨萊姆高據巍峨之古堡參觀其愛子所統軍隊决勝之攻擊彼方以爲以獲勝利可令法國爲之屈膝而德國則超過一切之上此誠最慘酷之殘殺然威廉二世則不恤犧牲者也法國名將古洛將軍者巴黎紳士古洛氏之子爲人和靄可親彬彬有禮不崇朝而殺戮德軍六萬人乃得阻止共他德軍之前進惟左翼則因德將魯登杜夫不恤重大之犧牲始得渡過瑪恩河由今觀之魯氏此舉不啻自人陷阱殊爲不智魯於左翼雖稍獲勝利而其右翼已受孟琴將軍之突擊孟琴將軍者非洲有名之軍人廣顙方額用兵以突擊見稱雙目炯炯協約國某報稱之曰孟琴將軍於必要時雖熾鐵亦不憚齧之孟琴將軍之圍擊博豕（歐美人稱德人之名詞）有如撲殺野獸雖　聲振耳絶不稍縱之三月來聯軍之戰略精微玄妙實所罕見法軍總司令貝丹將軍及其忠藎之助手如特倍尼將軍亨白將軍倍脫洛將軍裴興將軍指揮右翼比王亞爾倍爾指揮左翼海格將軍指揮中央主隊亞倫倍將軍指揮巴勒斯坦聯軍狄愛士將軍指揮意軍特斯泊萊將軍指揮近東軍隊合圍而獵迨至十一月之七日彼勢已窮蹙於是伏地不起流血被體奄奄待斃矣十一月七日斯巴德軍大本營無線電通告德軍遣派委員磋商休戰德國委員於八日行抵康比業蘇瓦松陣線之勒登特車站專車抵站車役啓門德國中央黨領袖中級社會代表愛士倍格氏軍閥派代表温脫弗爾氏偕其他重要貴族數人魚貫而下自陳姓氏於一身材矮小御蔚藍色軍服袖章五星閃爍之軍官之前伊何人斯即聯軍統帥戰勝德軍之名將操縱德國命運之福煦上將是也十一月十一日休戰條約簽字於是法國之事業由霞飛上將首倡之福煦貝丹兩上將規隨之者至是乃告成功同時克勒滿沙氏之政策亦得貫澈克氏之名行將與法國歷史上之大政治家大君主第一共和時代之大立法家齊名垂諸不朽克氏終身從事於政治生活行年雖七十有四而受任於艱危之秋以救國爲己任當其就職國務總理時所定之大政方針殊爲簡單唯曰余當力戰而巳諸君乎余思當福煦上將與克勒滿沙總理於十一月十一日（休戰條約簽字日）會見握手時其腦海中首先思及者必爲與此次勝利直接有關係之軍士試思法軍在五十二閱月中所受之痛苦及其作戰之勇武與果毅令人尙有餘悸吾人理應詳識法國之軍人法國軍人在軍隊服役時恒能去其利己心而顧全公衆利益此種特性實可爲吾人獲勝之保證余每於軍人團結之精神中發見之而人亦不難於各種機會覔得之也諸君乎余今不欲多說要之法國之戰勝實爲公理之戰勝每日公報詳載亞爾薩斯勞蘭人民之歡迎法軍法國已恢復自一八七一年來精神上道德上政治上所受之損失復佔世界自由國第一席之位置法蘭西萬歲宴畢盡歡而散 
[會議統一海軍之手續]  
　　政府自頒停戰命令南北和議已將着手海軍部亦以和議成立所有統一海軍辦法亦應先行籌劃特電令海軍總司令預爲議訂以資周密藍總司令接電後於昨日召集第二艦隊司令杜錫珪鄧參謀長等到署在辦公廳内開會磋商統一海軍手續至五時始散至議决如何因關防嚴密無從探悉 
[截止敵僑之移居]  
　　江蘇特派交涉員近奉外交部電略謂歐戰告終和會肇始在華敵僑極應趕速清查造册列報以資核議乃查各該省旅居敵僑仍有因病請求移居長此以往似難澈底清查特電該交涉員於造報時呈明何日截止以資戴數而便彚核云云 
[地方捕獲審檢廳結束]  
　　地方捕獲審檢廳自歐戰告終後經國務院會議於年内撤銷令飭籌辦結東並令將兼職不兼辛之各員詳請給奬在案現該廳長林棨已將全廳職員吏役等俸辛給發至年終一切手續亦辦理完竣已於日前將各項卷册並器具分别封存詳報高廳去後經政府頒給該廳長林棨助理員陳貽範各予二等寳光嘉禾章其餘不受辛之評檢各員亦各有奬給以酬勤勞現該廳祗留看役守護器具而巳 
[省議員加費之反響（二）]  
上海縣敎育會快郵代電南京江蘇省議會鑒閱日報知提及議員加費問題吾蘇經濟困難百廢待舉議員當從開源節流上爲全省人民造幸福今獨斤斤於一己之用費是誠何心若竟成爲事實敝會當籌對付之法誓不承認謹告上海縣敎育會尤 
姚文枬等通電各縣敎育會轉商會農會巿鄉經董公鑒頃見報載省議會審查會有通過增加議員日給四元之案此大足減少議會之價値已致電忠告其文曰（見昨報從略）等語應請貴縣一致忠告俾勿成事實爲幸上海姚文枬陸文麓吳馨毛經疇等眞程鴻烈等電南京省議會閱查議員代表人民理應保存廉恥今開會兩月蹉跎光陰不務民義而先圖增加自己之日給無恥之尤貽笑中外若不翻然改變誓必設法解散使議員無噉飯地謂予不信請嘗試之蘇省人民程鴻烈朱樹德周學培王遇江之標李恩槱第一百十三人尤 
王之模等電南京蘇省議會覽查議會所以監督行政官吏人民所以監督議會議員汝等此次議加自己經費試問蘇省經費有限究從何處騰挪若加人民負擔則何以對人民若減少他項有用經費則更何以對人民此等議會有不如無某等誓以方法對待不達目的不止特告蘇民王之模陳廷杰吳一士周霈霖周法鈞張恭趙乃謹王先康尤新豫等四十八人眞 
[省長擬派監視焚土員]  
　　政府焚燒所收存土業已派員來滬籌備聽候訂期邀集中外人士會同監視燒燬迭紀前報茲悉江蘇齊省長因聞外間對於焚燒存土議論紛紜若不派員嚴加檢察不足以釋羣疑而杜訾議故已决定於屆期委派政務廳長蔡寳善來申會同政府委派各員曁各界人士嚴行監察以昭愼重云 
[查獲同義會册之根究]  
　　滬寗杭鐵路花車及頭等車各西崽前曾集有一會名曰同義會會長係一號花車西崽張連三充任該會宗旨係會員中設有停歇生意須由該會全體供養維持互相照顧以資聯絡行之已久乃近有某號車西崽某因事撤革惟在職時有某洋人贈以手槍一枝近因謀就赴浙擬賣槍械詎行經浙屬玉環縣境被警探搜檢違禁品物該西崽畏罪圖逃情虚向空開放兩槍即飛馳逃逸嗣因該處巿面不甚熱閙迨晚投宿寓主見係客籍密報軍警機關於是仍被捕獲並在行李内搜獲同義會花名册一本疑係黨人密使來浙圖謀暗殺故將該西崽連同名册星夜解省經楊督軍訊得供詞支吾當以浙省係屬戒備區域該犯身藏軍械膽敢拒捕且有秘密會名册决非善類於昨令行滬甯杭鐵路管理局任筱山局長迅將一號花車西崽即同義會會長張連三密拿解浙以憑澈底訊究惟聞張連三亦已畏罪潛逃云 
[川沙緝獲剥竊海線犯]  
　　大北電報公司所設外海海底電線前被捕魚船户潘阿四（即揚州阿四）大麻子等私將川沙縣境白龍港口外洋面之水電線剥去外面鐵絲包皮長約二三里以致發電阻滯妨礙電政曾由該公司呈請英總領事照會交涉公署轉令川沙縣查緝竊線各犯務獲解辦在案茲悉川沙縣章知事派令法警於本月三號在横沙附近將竊割電綫之潘阿四（卽揚州阿四）及大麻子緝獲惟收買電線之宋進才在逃現正研鞫同黨在逸地方以便追緝昨將獲犯情形呈報駐滬交涉公署請爲轉復領事查核 
[浦東蔡鎭巨刦案五誌]  
　　浦東川沙縣境蔡家路鎭於陰曆本月初一日晚發生大刦案詳情迭誌本報茲悉川沙縣章知事延至九號始帶同艾警佐等下鄉察勘出東門没欽公塘至白龍港楊家行一帶詳加調查當時刦掠情形回城後除懸賞飭缉贓盜外據情電請齊省長咨請水警第一廳飭派外海師船兩艘即日駛赴白龍港及南川交界之處分投駐防 
又一訪函云此案自發生以來上海縣沈知事以出事地點雖在川邑然與上邑毘連應當帮同協助爰飭縣警察警佐領袖王敬常於昨晨加派偵探沈阿松戴逢春等購到眼線帶同巡警馳往拘拿盜菲務獲解究 
[再誌縣商會定期更選]  
　　南巿縣商會訂於十二月二十日選舉會董二十五日互選會長副會長業已預備選舉票被選舉名單分送各業代表照章塡寫後於十二月十九日以前送投該會選舉匭内等情已紀前報茲聞該會因選舉期限將屆所有各業代表姓氏亟待調查開送到會聞尙有押典業綢緞業醃臘業等各代表姓氏尙未據各該業開送來會是以分别函催迅行舉定代表將名姓送會尙有其他各業代表於今届有無更改亦請分别函會以憑查照辦理云 
[南京路大竊案續紀]  
　　文滙報云南京路三十一號日商御木本珍珠行失竊一案至今日（十一日）下午三時尙未破獲捕房包探現正從事查緝聞已稍有線索可尋其一爲曾在該行地上覔見哈爾濱之俄文報紙一張雖已破碎但可辨明日期尙近失竊之珠　等物共約値洋六萬三千元此係按躉售之價値估計零售之價値則須逾十萬元也至於竊賊何時入内尙難斷定大約行竊者共有兩三名皆老於此技之外國人星期一日晚間該行經理與執事離行時曾將前後門加鍵昨晨八時後到行之人見南京路前門已開而鎖仍完好惟門框木已鬆動竊賊顯係撬門而入者 
英文滬報云南京路御木本珍珠行失竊案捕房尙未查明行竊之人捕房於鐵箱前所得之指印須取指印册對較後始能知其是否爲前曾在滬犯案之人惟指印中多有爲行中執事於失竊發覺後摸動鐵箱時所留者失竊之物計珍珠三萬元金鑲珠飾二萬五千元鑽石三千元紅寳石等物二千元白金屑六百元現洋六十七元鑽石皆係細碎者分爲十包每包重約三加辣有託該行修理珠寳首飾者今晨紛往取之行中人 
 
 
 

Page 11

 
 
告以亦俱被竊稍遲自有辦法據捕房聲稱此爲上海多年未有之大竊案窮賊顯屬能手門户與鐵箱皆不足妨碍其事業且行竊所經之時間頗久因彼等曾將盒中所盛之珠寳等物一一取出而復將空盒置人大箱故也行中電話線亦被割斷致案覺後遲報捕房一小時 
[英人團練隊員告退]  
　　大陸報云上海團練隊英人B字隊各員因隊中海爾氏已被開除另有隊員八人受法庭儆戒故昨有二十餘人交還戎裝等物即由主事者發給收據聞今日尙有若干人亦將告退云 
[暹邏公爵夫人抵滬]  
　　大陸報云暹邏王弟比特薩魯洛克公爵人人近旅行加拿大日本各處昨乘某日船抵滬寓禮查旅館同行者有書記里萊君及僕役數人暹邏王今尙無子故比特薩魯洛克公爵有承繼王位之望果爾則夫人實爲未來之王后也夫人生於俄國聞出自貴閥公爵留學俄國時悅而娶之當時盤谷頗多物議承繼問題雖須由今王主之但恐尙多糾葛也昨有報館中人前往奉謁夫人拒不之見據其書記云此行乃屬私人旅行蓋爲身體起見彼等離國將届六月擬於日内由滬啓程返國 
[輪船雇用員役之愼重]  
　　本埠各輪船公司因查得來往外洋各商輪司機伙夫員役時有私運烟土情事故均令飭船主買辦從嚴取 
締是以各輪近來雇用司機伙夫各頭目均須覔取妥保並存證金方得充任其下手司機伙夫等由各頭目負責隨時監察以杜私販 
[採辦毡帽運崴賑濟]  
　　俄塞兩國難民逃往海參崴一帶留居求援者現達四十萬餘人饑寒交迫盼賑甚亟經美紅十字會會同協約軍司令設法賑撫在案茲駐崴英軍糧台局主任勞勃生又電令駐滬轉運處採辦膠州毡帽萬餘頂添裝厚毛絨夾裏以備運往散放並催令續運衣套故轉運處連唱籌備覓船採辦賑件甚爲忙碌 
[通州花巿消息]  
　　昨日本埠某花商接南通州來信略謂通地花衣今届收成每畝可得籽花五擔初開秤時凈花每擔售洋五十五元現已逐步低小今巿（十日）各花行收價祇三十三元故拮据鄉户早得善價售罄而一般囤户所收花衣未曾脫手者目下均爲懊喪因售價每擔已相差洋二十二元云云 
[米廠倒後之同業會議]  
　　今届本埠米糧價値大爲低落業此者多受虧本影響日前北巿振興碾米廠倒閉後近日又有公共租界鄭家木橋堍裕順米號兼設碾米機廠倒閉聞該號虧欠十餘萬金號主已預先逃避現各客商被欠甚鉅紛紛函致碾米公所各董事報告前情請爲設法追理於是碾米業前日（初八）在總商會三層樓該公所開常會時曾提議前項問題僉支今届銀根奇緊各碾米廠俱係代客碾白待做押欵貨色隨到隨負重大責任前次同業已受莫大之影響至此實有難以維持之勢嗣後各同業宜謹愼從事以維信用一面調查該兩廠倒後尙存客貨若干從速清釐免致客家受虧云云 
又函云上海機器碾米廠各同行前日在總商會三層樓上開會到者張樂君錢貴三君曁評議員謝忠信曾影毫蔣敬文羅沁泉朱安生鍾和林陳季秋及司月等共三十一家下午兩時振鈴開會提議案爲同業各廠中本年有倒閉者售與之貨每被牽入及至聲明客家已大受其累不能提出殊欠公允經衆磋議後决定禀呈官廳立案以清界限繼又議同業各廠創設之主旨係代客碾白祗負收取碾費之義務於貨本賣買均無關係詎現在廠家倒閉往往虧欠鉅欵至十餘萬金殊與廠業名實不符有關廠家名譽而受營業阻碍應請評議謝忠信擬稿宣佈表明理由俾清界限而免牽混後又續議中旬糠粞價因巿面平平仍照上屆規定 
又聞裕順碾米廠倒閉後由各債權人赴廠檢查莊欵及同行欠數有限其大多數爲存欵因係年久老店故妓院馬車行等深信不疑有阿秀一户多至二三萬聞悉蔡逃避之信以非惟平生積蓄均被倒欠即代負擔保者亦屬不少竟欲自尋短見經人解勸始免現在經債權人議得先將裕順房屋内機器生財點封保管禀請官廳發封嚴緝 
[皮貨業公議跌價]  
　　本埠大小東門及舊校場等處爲皮貨業薈萃之區今夏正當運貨時適長江上下游水陸兩路阻隔來貨缺乏以致貨價奇昻茲因大局平定陜甘等省來貨充斥是以該同業分發傳單於前日邀齊同業在公所中互相討論當場議决以來貨旣多門巿現售應當一律按碼跌價同業中全體贊成定於昨日爲始實行云 
[交易所濡滯之原因]  
　　上海交易所認股截止已逾兩月迄未見定期開收股欵及開幕等情不特認有股份者深爲盼念即旁觀之各界亦無不望切進行茲經訪得所以濡滯之詳情錄下文易所發起之始由各業董會議以日人之取引所包含各種營業我非聯合各業各商帮團結爲一則資力人力皆無能與之對抗故議决上海交易所全體組織爲一公司以期利害共同互相輔翼而交易場所則擬分爲三處或七處以利進行而免窒礙不意農商部飭分爲三交易所辦理是註册亦必須分爲三公司而各發起人以一公司而分三公司開支浩大且虞資力人力皆不足以對人故擬力與部爭非達到統一公司目的不止此所以遲之已久尙未見開收股欵及開幕也 
[李厚基眷屬回閩]  
　　閩省李督軍之眷屬前因閩地多事移居來滬邇來閩省安謐仍須回閩昨日乘坐海晏商輪起程盧護軍使特派令憲兵二名前往碼頭照料 
[馮監督行將進京]  
　　江海關監督馮國勳昨得京電召其晋京面詢要政故聞馮監督不日即須北上云 
[兩軍艦由浙回滬]  
　　聯鯨湖鵬兩軍艦前因藍總司令調往象山操練魚雷現已事畢於昨開駛回滬停泊龍華聽候調遣 
[火車撞傷侍役]  
　　昨晨七時許滬甯鐵路夜車自南京開來駒經麥根路附近有在上海車站丁工程司寫字間作侍役之本地人龔阿慶正在軌道上行走避讓不及爲車撞倒上半身適横軌道上車頭司機人趕即打倒車立將車停止進行一面由路警急將龔拖出軌外始免被車輪碾爲兩段惟左腿已脫節首與腹咸受損傷人則驚暈不省人事當經路警舁入火車載送車站報請站長核示即經站長諭送麥家圈醫院附屬鐵路病房醫治聞可無生命之虞云 
[工巡捐南局明日開會]  
　　滬南工巡捐局長姚石蓀現因有關於該局進行要事特訂十三號午後二時在局開會邀請該局名譽各董事到局共同會議昨已具函通知矣 
[東溝高行間興築馬路]  
　　浦東陸行鄉經董談公孚發起集欵興築東溝至高行南北行問之馬路延長九里許闊僅一丈二尺兩旁石片中塡煤屑業經呈請上海縣沈知事發出佈告現正籌備一切以便尅日開工 
[雲錦公所追悼杭筱軒]  
　　昨日本埠蘇州綢緞業雲錦公所爲已故董事杭筱軒開追悼會到者百餘人首由贊儀員宣請衆賓入座次奏樂次鄭紫峯述杭君生平事蹟如前清時爲國會請願代表辛亥政變機户輟業可危與商會各董籌設當缎局以維小户生計創辦民團藉以消納工匠而保地方治安又辦學校興公益等等次同業婁鳳韶王介安等演說歷述杭君樂善不倦當上海開全國商會聯合會時爲蘇商代表提出十大議案如請協訂中外同等稅率明定商標專利章程維持實業補助欵項設立通商銀行設立商事裁判所勸用國貨編列教科設立工藝學校組織工商宣講團開辦試騐場設立勸工所等次國貨維持會代表演說次鄭紫峯讀追悼詞次宣請衆賓起立行三鞠躬禮次奏樂次主喪謝詞次奏樂散會 
[米業訂定冬季較斛期]  
　　本埠米業向章每年較勘米斛兩次以定準則今屆冬季較斛期已由該業司年司月預發通告訂定陰曆本月初十十一日在邑廟萃秀堂較斛所開較並請業董張樂君屆時前赴較斛廳監視 
[紗業認稅商呈請减數續認]  
　　本埠棉紗業認捐商人陸懋昭因承認稅欵將屆一年期滿特請縣商會轉呈稅務總公所陳卓甫所長轉詳江蘇財政廳長核示並聲明歐戰時期該業大受打擊各處客商均裏足不前故認稅事宜同受影響須請顧念商艱酌减成數繼續承認等情陳所長據呈後已轉詳請示矣 
[包探查獲土販]  
　　山東人李德福前與李春山在途互相扭毆由一千一百六十號華捕查見以其打架　章拘解公共公堂訊得因李德福販賣私土被李春山攔路索取代運紅土之保險費洋二百元不遂所致遂判一併管押在案茲由包探耿德標婁寳生在束棋盤街十一號門牌壽陽公客棧内續獲是案土販陳啟文李世通兩人於昨連同在押之兩李併解公堂請究即據捕房代表牛門律師上堂陳明案情並稱李春山係案中見證應請將其控案註銷繼據李春山供稱向爲小輪船夥夫被告陳啓文之私土係由李德福託我私運當時允許保險費二百元迨我運送至壽陽公棧内李祗給洋十元是以向索等語被告陳啓文李德福均係律師到堂辯護並向李春山逐層駁詰之下中西官得供判李春山開釋餘人一併押候復訊再行核辦 
[瘋子倒斃路隅]  
　　二十七保十一圖地保瞿梅生昨午至上海地方廳報稱閘北恒豐路保康里口前晚且一年約三十餘歲口操本地音身着黑布棉襖褲之瘋子在彼胡閙至今晨不知爲何倒斃當由崗警報告四區二分所警署着地保往查死者並無家屬爲此來案報請相騐林檢察長立委李檢察官沈檢騐員等前往騐明委係病死判由善堂棺檢 
[嚴禁杉板船勒索渡資]  
　　楊樹浦油車碼頭對江即爲洋涇港口邇來行旅日繁該處所泊杉板船户良莠不齊往往勒索渡資入晚尤甚濟人一渡竟有索取渡資至五六角之多致行人視爲畏途昨爲海關水巡捕房梅捕頭得悉飭令探捕認眞查察如有前項情事立即拘捕嚴懲以儆刁頑而便行旅 
[在途撞見逃婦]  
　　鎭江人徐扣根現在滬城梅家弄紅木作爲夥其妻張氏年二十六歲向居原籍本年七月間托言來滬找夫一去不返途父大量來申向子言明前情連日徐父子各處偵緝得悉爲堂姪徐長貴引誘偕逃匿居北市虹口正欲設法控告昨晨長貴携同該氏入城購買物件當爲徐父子撞見扭控一區三分所訊問一過當以案關刑事諭飭併送地檢廳訊辦 
[婦人畏罪自盡]  
　　常熟婦人沈陸氏本年六月間串黨將北福建路六十三號門牌居婦吳張氏家十歲女孩四寳拐賣於松江地方經安母偵知控由匯司捕房派探王桂生於前日將陸氏拘解公共公堂訊判押候函致松江縣知事署將吳四寳移提來廨再行訊核在案詎陸氏於前晚夜半在所畏罪自縊身死昨經官媒查見立即禀明駐廨西捕頭惠勒君知照該管捕房派探將尸舁入騐尸所禀由公廨李襄讞會同英領包君蒞所騐明屬實升座公案命將各案證帶案訊供一過因無尸屬到場諭令該圖地保代爲報堂棺殮厝譠候認 
[並非販賣烟膏]  
　　住居虹口元芳路七十一號門牌江金泉之妻王氏因將在法租界某煙膏店購得之烟膏交與甬人王阿瞿被一千一百八十四號華捕查見以其販賣烟膏將王與氏拘入捕房昨晨解送公共公堂經中西官訊據王阿瞿供稱我與王氏之夫江金泉素來認識此項烟膏係託江至法租界購來昨日往取被捕查見疑爲販賣等語質之江王氏供詞略同因判王與氏一併從寛開釋 
[控告騙洋證據不足]  
　　住居虹口之婦人沈郭氏昨扭顧福生至法公堂控稱婦人之女兒於本年八月初四曝由紗廠工作回家在途被人拐去後由鄰居顧福生前來婦人處僞稱查悉女兒係被劉桂堂拐去須運動費洋六十元限三天交到婦人信以爲眞向友人處拼凑洋三十元給顧餘洋言明俟尋到後再付詎顧取洋三十元後人即避匿今始尋見故扭案求究顧福生供沈郭氏之女失去後民人好意帮同找尋後因查得與在該廠執業之劉桂堂時常嬉玩故民人疑爲劉所拐日前將劉拘至公共捕房訊無證據將劉開釋當時原告强稱劉係民人縱逃故在案下誣控民人騙洋繼據見證張李氏王者潮喬玉龍供雖聞該氏被顧騙洋實未目見中西官以原告所控證據不足判將案註銷 
[再誌華界巡警執行職務之爲難　　前日報紀本埠某長官公子所乘汽車肇事一節茲悉是日公子乘坐汽車因公至閘北駛經共和路轉角時照章應在左邊轉灣該汽車夫不遵行路定章靠右轉灣當經崗警以槍攔阻致車被槍柄搗損當時車夫向警理論而該巡警亦欲拘捕車夫至區科罰當由某公子親爲勸解兩不允從是以偕同到區嗣由區長詢悉後以該巡警處理失當除將該警申斥外婉言向公子道歉而别 
[緝私隊長之升降]  
　　蘇屬緝私第二營長薛藴卿藴卿查得駐紥太倉之第四隊隊長于得標在防地辦理不妥且與輿情不洽故特呈奉宋統領批令將該隊長記大過一次並即降調以示懲戒又該營第五隊隊長毛樹勛在塘口防地辦理緝務認眞委令調辦第四隊隊長昨將該二隊長升降情形報請宋統領核辦矣 
[過犯監禁年半]  
　　八次過犯許仁智（即許仁順）前於三月二十七號潛來租界糾衆賭博被捕查見拘入捕房着存洋保出後臨訊不到中西官判保洋充公並出票提究在案詎日前許復潛來在楊樹浦路圖行不法被包探蔣阿二查見拘押昨解公共公堂經中西官訊供之下判許押西牢一年半期滿仍再逐出租界 
[誘游行竊之押儆]  
　　住居山西路（即盆湯衖）四十九號門牌甬人唐雲齋之姘婦唐陳氏指控邵眞順將伊誘至新世界游玩時乘隙潛至伊家竊取金四開五枚金圈一付及羅卜票洋八百五十元一案由公共公廨訊判被告押查等情已紀本報昨晨由捕傳同見證將邵解廨經中西官訊供狡賴因以證據確鑿詞無可遁判邵押西牢半年以儆 
[搶帽禁押四月]  
　　流氓張大在吳淞路攫取某日本婦人家小孩所戴之絨帽一頂圖逃被八百二十四號華捕追獲拘入捕房昨解公共公堂經中西官訊實以張係過犯判押西牢四月以儆 
[竊取鐵水落之訊押]  
　　小工韓英生陳仁章兩人日前竊取馬路上之鐵水落兩塊先寄在王阿全家後持至王法春鐵店内銷售現爲包探楊振富許福卿李友生等侦悉前往將韓陳及收贓之王法春王阿全等四人連同贓物一併帶入捕房詰據韓等供稱實係工頭顧福山囑民人等持往銷售得洋分用故於昨日將顧傳至法公堂請究先據工部局西人禀明前情詰之韓陳兩人供實係工頭囑民人竊取售與王法春得洋一元二角後交與顧分給民人等各得洋二角是實工頭顧福山稱民人日前囑韓等將此卸下鐵水落送至局中詎被韓等私自售去察悉後韓等巳經逃逸並未囑伊等行竊實因民人扣除伊等工資致被挾嫌誣攀求察王阿全供日前韓等持此鐵水落前來民人處暫寄不知竊來故敢寄下王法春供認收贓是實中西官判韓陳兩人各押西牢四月王阿全罰洋五元王法春罰洋二十元充公顧無干退去 
[被告分别交保]  
　　永泰海運公司在公共公廨控秦錫臣承裝官鹽違背合同請追損失洋九百餘元又王進元控羅桂榮不理擔保徐連生抵押股票方單洋一千元又賈祥榮控潘子久不理借洋五百元又余喬生控許漬照不還欠洋一百九十五元各等情昨由包探將各被告傳至公堂經中西官訊判分别交保過堂候訊 
[債務人限期投案]  
　　寳記合太等四户前遣王頌和至法公堂控陳锦堂虧欠各户往來銀洋各欵爲數甚巨請求傳案訊追飭傳去後陳避匿不到判改傳爲提在案昨又傳訊陳錦堂由某姓代到聲稱陳因母親亡故於日前回籍約十天可以來申請求寛限投案中西官判准予限十四天着陳自行投案核奪 
[指控搶洋無憑]  
　　揚州人張文被鄉民徐士寳在虹口捕房指控於本月三號串黨在海寗路搶取現洋十元等情業由西探目利扶司包探沈仲禮將張拘解公共公堂訊供不認因判押候查明再核在案昨晨又由捕房將張解廨復訊即據中西探上堂禀明案情並稱曾往出事地點調查詢問附近店舖據云祗聞爭閙之聲未見攫洋之事等語　請察核李襄讞得供商之英包副領事以原告指控無憑因判被告從寛斥釋 
[流氓攫取金圈]  
　　流氓胡禮清糾黨在狄思　路百老　路轉角攫取行路婦人王阿寳之金圈一雙圖逃阿寳大聲咕捕由六百八十七號一千二百另九號三百七十四號等華印各捕乃包探沈阿炳聞聲趕于將胡攔獲帶入捕房押候解廨請究 
[搶取雜貨店銅圓]  
　　閘北梅園路某雜貨店於前晚九時許正在結賬忽來匪徒三人其一闖入櫃内攫取賬台上銅元百枚而逸該店主以所失甚微並未報區請緝 
[追詰銀簪之衝突]  
　　住居閘北四區一分所境内之婦人王胡氏樓上有餘屋轉租與某姓姊妹同居前日該姊妹爲家庭細故口角相毆貼鄰陳德玉陳德生同來觀看事後玉胡氏頭上失去銀簪一支遂疑二陳拔去前往詰問致起衝突當由崗警一併拘送警署經楊署員質訊一過併解司法科訊辦 
[司賬捲逃之請緝]  
　　飛星黄包車公司放租人許桂森昨至閘北四區警署控司賬朱福昌將所收車租三天計小洋一千三百二十三角連同賬簿席捲潛逃請爲查緝張署長准之 
[造屋糾葛案上訴後之審訊]  
　　唐順生控朱毛毛圖頼加增工料洋一百四十二元一案前經地方審判廳派員勘明屬實判令朱折交洋九十元給唐具領詎朱不服提起上訴前日下午經該廳陸推事官開庭審理控訴人朱毛毛臨訊又不到案據被控訴人唐順生供稱第一審奉斷之九十元其中小民己吃虧不少今朱不服上訴何以今日不到足見情虚毫無充分理由求追質之中諒俞桂卿供稱唐順生確係加增工料前日小民　同向索因朱欲行兇打人故不敢再去是實問官得供即諭辯論中止令唐俞退去候示 
[糾黨行兇之判押]  
　　施少峯楊慶熙等控楊子卿糾黨行兇損壞建築物等情經警察廳拘送地方審檢廳訊辦在案昨日午後該廳屠賀推檢各官開庭飭提楊子卿至案研訊之下以該犯前經懲辦處以徒刑六個月省釋不久兹又糾黨滋事可惡已極判處徒刑七個月飭令還押聽候執行 
[縣署批示兩則]  
　　閔行鎭商民范欽霖等呈爲逞蠻索詐擾害商民聯名請嚴懲由呈悉准予傳案訊究惟來呈未貼印花仰即補送以符定章此批 
寳山縣眞茹鎭紳士張承棨縣屬法華鎭公民張鏞呈爲查報祭田不符情形呈請飭令册書過户由呈悉己令行册書遵照矣此批 
[謝贈]  
　　上海潑克第一卷第三期土販號昨己出版承贈一册謝謝來件 
[張裕釀酒有限公司概述]  
　　本公司自乙未開創以來二十四載於蒈矣初於烟台購地畝植葡萄建房屋運機器廣聘技師以從事監製屈堆以貯藏佳釀内容布置漸臻完美中外人士參觀者衆莫不同聲讚許謂爲中國未有之宏業用是益加奮勉營業發達遂有一日千里之勢頃者建設總發行所於滬江開幕伊始敢貢一言迴思凡百事業開剏之初必多障礙稍一畏難氣餒未有不功虧一　者當本公司試辦之際歷受天時人事之影響艱苦備嘗持以毅力慘淡經營始克成今日之大觀雖曰成功在天而謀事固自在人也茲特將本公司始末别爲三期略述大概以介紹於諸君子之前當亦提倡國貨者所樂聞也與 
（一）已往之歷史本公司創辦人張太　弼士公於前清同治辛未在噶囉吧唔法領某談次法領出葡萄酒餉客酌之甘而美知爲貴品與之縱談訽以價値與夫一切製法旣而法領謂吾國咸豐之役　法兵之天　聞烟毫上産葡萄可釀此酒曾擬設立釀酒公司於該處後因事未果到埝耿耿弼士公因默識之而本公司發軔之念基於斯矣迨光緒辛卯乃躬至烟津等處姑照法領之說試之癸巳訪得　師名俄　者以厚幣聘其來華不謂甫比上海以齒疾卒於是一面復覓酒師一面即委人赴烟購地築室積極進行旋由荷蘭銀行經理介紹一荷人　　勿者謂其釀洒之技甚優異又以厚幣聘之乙未將烟産葡萄所釀之酒質　荷化學師僉謂　地雖佳惜果力欠足栽培之法未當耳以謀遠大之計乃自美採辦有根葡萄五千本來烟試種旋以雷德勿之技　膚淺恐其濫竽從事辭之丙中復訪得世業釀迨葡萄酒師奥國另　名拔保者當有學識經騐又以重幣致聘以迄於今當時拔保君試騐烟産葡萄味薄無功即號稱美種者亦未見佳且供不敷求丁酉夏更購奥京佳種十四萬本譁種之後僅活二三成戊戌又購得五十萬本奈所種雖多而得活甚少則活者亦極　弱疑爲輾轉長途　熱蒸氣所致心頗焦灼而研究益力辛丑查悉致病之故由於根含甜味每遭蟲蝕欲避是害則非接根不可壬寅乃一再購取接根葡萄共五萬本種之癸卯竟活有八九成不謂是年秋忽　洪水冲刷佳種損失殆半竊思長此因循終難項於蕃殖於是又購取可作接根之山葡萄秧自種至丙午年見自接葡萄大有成績因之殫精竭慮年接年種遂得生生不已無待外求而上下職工亦積有經騐本公司至是始　具規模焉近十年間先後釀造各酒成效益彰前於南洋勸業會給予超等文憑山東出品協　展覽會巴拿馬曁各國賽會均承給予最優等金牌證書歷蒙　大總統給奬瀛洲玉醴及今徐大總統頒給　　太和匾額各總長督軍當道諸公贈額甚夥並經上海醫院英國柯大醫士化騐給予證書認爲滋養妙品溯自呈部批准嘉奬免稅發售以來銷行之廣無遠弗屆於是本公司之出品遂膾炙人口　爲國貨之光此則本公司艱難締造之大略情形也（未完） 
雜評二 
[告蘇議會（庸）]  
　　議員之俸給有取歲俸制者有取日給制者未聞兩者並用者也有之則自蘇議會之本屆加俸案始 
歲俸之外而出席又有所謂日給是七百二十元之公費僅爲議員之乾俸也反之出席者之目的不過爲多得每日四元之代價也議員而有乾俸試問議員之天職安在議員爲圖得日給而出席試問議員之聲價又安在左右一無所可且充其量於歲俸外亦不過年多四百元之收入以一任期計之亦祇一千二百元而已議員諸君即非席豐履厚亦何至以一千二百元之故博輿論之非難以自隳其名譽吾甚爲諸君不値也 
不寜唯是各省議會本屆常會之成績其足令吾人悲觀者何限獨加費一事尙徘徊瞻顧未有事實發現諸君旣開其端各省議會中豈無聞風興起與諸君表同情之徒相與效尤是諸君不徒使本省父老子弟增加負擔且間接令他省人民受諸君加費之影響也使諸君加費而各省無響應之人諸君固獨受惡名使諸君加費而各省亦援例以起則諸君且將爲戎首諸君自思亦何必以每日四元之代價玷一世之令名也 
記者厚愛諸君故以此爲告終望諸君之能覺悟耳 
 
 
 
] 

Page 12

 
 
上海滙至倫敦（以上海規銀一兩計算銀行電滙五先令一辦士五銀行即期五先令一辦士七五銀行四月期五先令二辦士銀行買進四個月期滙票五先令四辦士带根電滙四月定貨五先令四辦士二五又六個月滙票五先令四辦士五大條銀四十八辦士四三七五上海滙到法國 [以上海規銀百兩計算 ]銀行電滙六百六十六佛郎銀行四個月買進六百九十七佛郎上海滙至紐約 [以上海規銀百兩計算 ]銀行電滙美金一百二十二元銀行買進四個月期滙票美金一百二十五元七五上海滙至印度 [以上海規銀百兩計算 ]銀行電滙三进四十一個羅比五上海滙至日晒 [以日本百元合上海規銀 ]銀行電滙四十三兩 
[金市]  
昨日大條仍未更動惟先令又編半辦士東洋亦漲二架半其時金價尚平至先令成交者有某某等銀行賣出現先令一萬磅價五先令一辦士六二五又本月份一萬磅價五先令一辦士三七五元月份一萬磁價五先令另三七五此外無交易因各銀行無意售出且香港又縮二五之故是以金價亦漸漸増漲至二百十五三錢收市下午金價最高到過二百十六兩三錢因恐今日先令再須縮短之故惟烚赤足金因中國銀行從黑河儎來沙金三萬六千兩是以價値看疲今將市價錄下 
現貨標金二百六十四兩沙金合赤二百七十一兩足赤條金二百七下兩十二月份票金開盤二百十三兩六錢又又最小之價二百十二兩八錢又又未開先令二百十三兩又又先令揭曉二百十三兩八錢又又回到二百十三兩一錢又又最高收盤二百十五兩三錢又又下午開盤二百十五兩三錢又又二百十六兩又又最高之價二百十六兩二錢又又收盤二百十五兩六錢蛤赤足金收盤二百六十九兩恒孚銀樓上字足赤飾金每兩四十元又本牌兌進三十八元又足飾紋銀每兩一元六角永婴餘眞足赤每兩三十九元五角又本牌兌進三十八元五角泰亨源銀樓元字足赤飾金每兩三十八元五角又元字本牌收進又三十七元又足飾紋銀每兩一元六角銀樓大同行足赤飾金每兩四十元又紋銀每兩一元六角五 
[銀洋巿]  
昨日下午銀拆又漲至三錢五分英龍洋與小洋略漲銅元平平今將上下午收盤之價列下上午收盤國帘七錢二分五釐愚洋七錢二分四厘五江南小洋交錢三分二厘廣東小洋六錢三分二厘六二五銀拆二錢三分轉賬二錢三分銅元一百八十三千文下午收盤國帘七錢二分五釐愚洋七錢二分四釐五江南小洋六錢三分二釐五廣東小洋六錢三分二釐七五銀拆三錢五分銅元一百八十三千文銀洋兌换每元一千三百二十文角子（照廣東小洋合算）一百十五文貼水（照角子合算） 
十六文 
[股票證券]  
股票交通公司報告蔗格志賣二十兩零二錢五分上海紗廠賣一百三十六兩公　紗廠賣十四兩五錢電車賣六十七兩滙豐銀行賣六百五十元上海證券交易所報告元年八厘内國公債購入大票八十元元年八厘内國公債購入小票七十九元元年六厘内國公債售出大票四十元元年六厘内國公債售出小票三十九元三年六厘内國公債售出大票五十九元五三年六厘内國公債售出小票五十八元四年六厘内國公債售出大票六十一元五四年六厘内國公債售出小票五十八元五五年六厘内國公債售出大票五十三元五角五年六厘内國公債售出小票五十一元五角七年六厘内國公債售出長期三十七元七年六厘内國公債售出短期七十五交通銀行（庫平）售出三十三兩通商銀行購入九九折蘇路證券除十一期售出十五元浙路證券除八期售十六元招商局航產股售出二百零八兩漢冶萍公司購入三十九元五 
[俄國票價]  
昨日老新票價下午漲銀二兩之外現在新票交易多於老票故新票價堅固今將上下午收盤之價列下老票五百元上午每千元銀九十兩新票一千元上午銀八十九兩老票五百元下午每千元銀九十二兩二五新票一千元下午銀九十一兩五五 
[上海取引所]  
十一日午後收盤之價列下票面日带帝國五分公債一百元本月份銀三十九兩帝國五分公債一百元一月份四十兩零五錢帝國五分公債一百元二月份四十二兩八錢鍾紡五十元二月份一百一兩五錢新鍾紡四十元二月份一百零一兩大紡念五元二月份五十三兩五錢大株五十元二月份九十六兩五錢新大株念五元二月份八十七兩五錢東株五十元二月份九十八兩八錢新東株十二元半二月份八兩三錢五分三品五十元二月份六十三兩久源五十元二月份四十九兩二錢新久源十二元半二月份廿十一兩三錢東拓五十元二月份三十六兩九錢日石五十元二月份五十一兩八錢實田石未詳二月份五十二兩新實田石未詳二月份廿六兩二錢 
[米市]  
昨日滬南米市内地蘇松常錫靑角及浙湖等處米船抵埠者有二十四艘銷路高貨甚旺市價提高數分中次貨銷塲頗呆價格疲軟茲將市上開出大盤行情錄下珠經機白稻六元五角錫带機新粳六元五角北带機粳六元五角蘇同機羅稱五元三角五分蘇同機新粳六元常带機白元七元一角五分錫帮機白元七元一角五分洄涇機新粳六元一角廠涇客稱五元四角三分又客樓元六元八角松口江新粳五元七角五分黎里機新粳五元七角五分陳幕新發粳五元七角五分常帮機白陰六元三角角里早粳六元二角角里松稱五元五角機客秈五元六角二分 
[油荳餅]  
昨日滬消南沙船無進口采藏堂則貨又因底貨甚　號家不願輕開祇有叙源茂興兩號開出楊永詳沙船之海州元豆八百石其價如下海州元豆三南一錢八分 
[麵粉]  
昨日現貨漲七厘半期貨亦漲一分半茂新等廠廢　不肯輕開然銷數仍無大宗出口雜牌各廠之價無甚升縮今將售出之價列下綠兵船本月底一兩五錢六分五又又十二月份一兩五錢八分五以上上午南云會售開二萬餘包凈盤綠兵船本月份一兩五錢六分五至一兩五錢六分七五又一兩五錢八分綠兵船現貨一兩五錢五分五至一兩五錢五分七五又又正月份一兩六錢三分至一兩六錢二分七五綠山　現貨一兩四錢七分五綠　產現貨一兩四錢七分五綠麥根現貨一兩四錢五分紅藍入車現貨一兩四錢五分紅雙馬現貨一兩四錢五分綠天字現貨一兩四錢二分五綠寳器現貨一兩五錢五分阜豐老車現貨廠盤二元一角三分以上北市下午公會售開七萬餘包除老車之外餘均凈盤 
[茶市]  
昨日各茶棧祇有謙泰昌售出蔴珠等一百餘件市價列下同孚洋行買震鼎豐蔴珠二十件價三十三兩又買買永利蔴珠五件價三十五兩又買益裕蔴珠價三十五兩又買冠翠芳蔴珠十二件價三十二兩又買裕春茂蔴二十五件價三十一兩此係謙泰昌售出 
[絲市]  
昨日暎商辦去廠絲十擔其餘均無交易價如下公安洋行買三愛司頂特别條份廠絲十擔價七百十五兩 
[疋頭呌莊]  
前昨兩日爲公平怡和兩行呌莊疋頭之期所呌各貨之價白貨較上届略好花色之價有漲有跌其中泰西緞復由洋貨聯益會重呌故較原呌各價稍有參差今將大盤之價列下三人魚元羽綢每疋八兩二錢五分銅雀台元羽綢又八兩二錢七分五象童又九兩零五錢天賜黄金又五兩二錢五分捷報彩頭又八兩二銀七五經　圖又十兩零零五電氣燈又九兩六錢雙小人又十二兩零二分五二仙散果又八兩八錢七分五祝譸圖又十三兩二錢萬紫千紅又十二兩餘寳圖又十六兩一錢飛珠　營又七兩六錢二分五來鳳橋又八兩四錢三友圖又八兩四錢二分五漢宮春曉又七兩一錢二分五巧發財又八兩六錢四子高陞又八兩五錢紅玉得勝又七兩零五分火樹銀花又十四兩八錢二分五人推花牌又六兩五錢小花園又七兩二錢七分五富貴樓又六兩九錢二分五三美圖又七兩九錢萝筆生花又十一兩八錢二分五鳳凰　又十二兩五錢上龍華又十一兩五錢元寳鷄又十兩○六錢五分課琴又十一兩九錢七五過新年又十一兩八錢馬上候又十兩零九錢九金魚又十一兩五錢七五天官又十三兩二錢五分人鳳摒洋藍素羽綢又五兩二錢五分三友大紅素羽綢又九兩三錢五分人搶大紅又九兩零二分五劉海双四錢九分千里齣元西緞每碼五錢五錢五憇西湖又五錢二分狐牛陣又五錢一分七五一色天又四錢八分二五電氣燈又五錢德配圖支五錢零七五鴻運大發又五錢一分放花炮又四錢七分五海上名妓又四錢六分七五順風大發又四錢七分二五元寶鷄大紅棉昵二錢五童子裹子綢二錢八分甘露色散花羽布每疋六兩一錢馬蹄金花羽綢又十兩○五錢七五六子高陞色花羽綢七兩四錢五分呂純陽又七兩二錢二五虎瀑圖又十四兩六錢三魚元色細布又九兩五錢人馬弓細布又五兩一錢七分藍跑鹿又五兩一錢四分鶴童三和細布又五兩二錢飛球奪錦三恒又五兩一錢六分人搶三皇又五兩五錢人搶又五兩七錢人搶三崇五兩七錢三分十一磅半人搶三細布六兩四錢三分十二磅八人搶三久八兩五錢一分十二磅人搶三寳七錢六錢八分十二磅人搶三治七兩四錢二分十二磅虎瀑市布七兩二錢十一磅虎瀑六兩四錢二分十二磅玉芙蓉七兩四錢十一磅雨花泉六兩三錢五分十磅巧發財五兩九錢七分八磅四進利來原布五兩八錢人虎漂又一兩八錢呂純陽三財又九兩二錢五分龍并寺又七兩七錢五分永慶昇平三正漂布又七兩八錢七分永慶昇平三廣又七兩零一分永慶昇平三隆又七兩八錢着園棋又六兩二錢六分華封三祝漂布又六兩四錢七分九金　漂布又六兩二錢五分五金鷄漂布又六兩五錢八金鷄漂布又六兩九錢六分藍雙鹿又六兩零一分紅雙鹿又五兩九錢以上公平洋行售出以下恰和洋行售出人馬牌　紅羽毛每疋銀十十八兩一錢五分人馬牌大紅又廿七兩鷄牌桃紅又二十七兩六錢虎牌元靑羽綾又二十九兩八錢馬頭牌大紅嗶　又十八兩三錢單風牌大紅又一兩六錢四分五雄元冲西緞三錢神童元泰西緞六錢一分　堂紅又五兩九錢彩福　又六錢六分二五福祿又五錢六分五彩風圖沖西緞又二錢九分五更天又三錢○七五金利源又四錢○七五和合元羽緞每疋八兩八錢五分九蝠桃八兩九錢二分五神意牌元羽綢八兩九錢四合如意六兩九錢七五長生十二兩八錢粉粧樓十三兩多子五兩入錢七五雙雁童八兩九錢二五黄花酒八兩七錢七五音樂會泰西寗　十三兩九錢七分五十磅雙梯搶本機粗布四兩九錢二分十三磅算盤本機粗布五兩七錢七分五磅綠蟹輕原布三兩二錢三分五磅僧帽三兩二錢一分六磅藍蟹三兩五錢三分六二五人鐲三兩四錢四分八四鷄心源布五兩六錢六分八四藍瓶三五兩八錢四分八四藍雙瓶五兩八錢六分十磅藍七子市布六兩十磅藍蟹五兩九錢十磅藍鐘五兩九錢十磅日利千金六兩四錢八分十磅彩蟹五兩八錢五分十磅大跑馬六兩六錢三分單金獅漂洋標五兩八錢六分三鼎甲漂布八兩一錢藍一等市漂布八兩八錢六分金一等市漂布九兩二錢二分花藍九兩三錢五分八仙遇海八兩二錢七分四合如意七兩四錢長生七兩四錢榮華富貴九兩○六分 
[花衣]  
昨日日信洋行售與怡興花行上等通州花三百包代解日商大和洋行尙有新洲花七百包漢口花五百包均係抵額其餘均未售開市價如下通州上等現貨價二十九兩二錢五漢口花衣又廿五兩二錢五新洲花衣又二十六兩至二十六兩二錢五 
[棉紗]  
昨日上午大阪三品紗本月份漲日幣一元五角遠期（五月份）則跌洋一元三角美國花價計美金二角五分零六較前日跌三十六個磅音印度花價跌八個羅比計五百六十八個羅比本紗近期與現貨之價稍跌因各客帮交易淸淡且陽歷年關在即之故各紗廠祇有内外廠開出明年正二三月十六支二十支水月大包各一千包北帮與江西略有購辦同行賣買仍不多今將售開市價列下二十支水月扯大包一百五十五兩十六支水月扯價大包一百五十五兩此係内外紗廠開與日商洋行計二 
千包正二三月期　出二十支水月大包一百六十一兩十六支水月大包一百六十四兩十六支文明大包一百五十九兩十六支丹鳳大包一百六十兩十六支紅團龍大包一百六十兩十六支牧羊大包一百五十九兩五錢十二支公茂天官又大包一百四十一兩二五十二支財星照大包一百四十二兩十二支鐵毛大包一百三十七兩二十支財神一百五十七兩七五至一百五十七兩二五以上江西靑島牛莊等帮共購四百餘包即裝十六支文明十六支丹鳳本月扯價大包一百五十七兩十六支水 
月本月底大包一百五十九兩七五十六支雙虎現貨小包一百六十三兩五錢十六支寳鼎現貨小包一百六十二兩五錢十六支人鐘現貨小包一百五十八兩五錢十六支飛馬現貨小包一百五十八兩五錢十六支地球現貨小包一百六十三兩五錢以上公會與競智團共售開四五百包 
[上海三品紗]  
昨日（十一日）取引所售開上海廠十六四雙虎大包六個月之三品紗午後收盤價列下陽歷本月份每包銀一百五十九兩二錢又正月份一百五十一兩五錢又二月份一百四十五兩又三月份一百四十八兩一錢又四月份一百四下六兩九錢又五月份一百四十六兩一錢 
[大阪三品紗電告]  
十日午後大阪收盤之價列下陽歷本月份每包日幣三百四十四元四角又正月份三百三十四元二角又二月份三百十九元九角又三月份三百十元零九角又四月份三百零五元一角又五月份三百元零零一角昨日（十一日）上午大阪收盤之價列下陽歷本月份日幣三百四十五元九角又一月份三百三十三元六角又二月份三百十九元九角又三月份三百零九元九角又四月份三百零三元又五月份二百九十九元七角 
[大阪株式電報]  
十一日大阪上午收盤之股票價如下鍾紡寄付日幣二四三五○商船又一八○四郵船又二○○七○大株又二一三○○新新株一九○五○ 
[輪船進出口日期]  
十二月十一號禮拜三進口新北京寗波太古新寗紹寗波寗紹熊野丸日本郵船盛京烟台太古十二月十二號禮拜四出口華利長江怡和江華長江招商大通長江太古太生廣東怡和江天寗波招商海門海門聚豐大昇崇海大達大濟揚州大達朝陽崇海裕崇同華天津招商大吉丸長江日淸永生廣東怡和開封長江太古十二月十三號禮拜五出口榊丸靑島南滿隆和長江怡和聯益長江太古岳陽丸長江日淸湖北丸大連大阪大和揚州大達大寗崇海大海新北京寗波太古新寗紹寗波寗紹瑞安海門裕崇十二月十四號禮拜六出口熊野丸神户郵船吳淞長江太古襄陽丸長江日淸凡尼查臘號舊金山太洋盛京天津太古十二月十五號禮拜日出口江孚長江招商十二月十六號禮拜一出口聯和長江怡和江裕長江招商大貞丸長江日淸十二月十七號禮拜二出口鄱陽丸長江日淸小倉丸横賓郵船榊丸大連南滿瑞和長江怡和德興長江鴻安 
[KKT東洋汽船會社上海支社]  
往來日本美國間自上海出帆過長崎神户横濱檀香山以逹舊金山 
上海出帆赴舊金山日期春洋丸二二○○○噸十二月廿一號高麗丸二○○○○噸正月十九號四比利亞丸二○○○○噸正月三十一號天洋丸二二○○○噸二月十一號各船皆完全新式裝置無線電報海底信號洗濯室育兒室婦女消閑室及一切新式安舒器具備有樂隊影戲並可於甲板跳舞至於伺候周到烹調適口尤與衆不同所過口岸旅客均可小住且可改乘花旗輪船公司及昌興火輪公司之輪船本會社且代客辦理長畸神户横濱間之鐵路運輪事務（在四川路七十一號）電話三二二九經理TNALEXANDEB謹啓 
[安穩之鐙火]  
諸君如欲得費廉而穩好之燈火宜裝用自來火華式之屋免取裝費如欲裝用者請向西藏路五號本公司事務所或南京路二十九號樣子間詢問詳情可也上海自來火有限公司啓 
[兜安氏祕製保腎丸專治病之屬於内腎者靈騐異常下列各病均屬腎病也]  
醫士指患者之痛處日此是内腎要穴宜治腎不可疏忽也 
主治背脊疼痛四肢虚腫臀骨筋痛小便渣滓腰穴酸楚眼簾浮腫小孩遺尿小便頻數骨節酸痛經年頭痛婦人白带夜多小便酒風脚痛膀胱發炎月經不調沙淋石淋風濕癱痪水蟲腫脹易於小產小便带血各埠大藥房均有出售每瓶打洋一元四角十四元上海兜安氏西藥公司啟 
 
[最新發明九造真正血宣言書]  
補藥不難於有功而難於無害不難於立時見效而難於久後徵奇近日市間流行之補血藥中有一種祇圖速效不顧後患幸獲盛名貽禍斯世之品服者誤受其害每致發爲鼻血或便血等症即使覺而止服原氣已爲之大損况復有堅信其仿單中種種誇耀之語而以爲的係良藥愈服而爲害愈烈幾致生命危險者坐誢此種僞藥風行不思挽救爲禍伊于胡底挽救之法惟有另製一藥使購服者與之互相比較若者爲優若者爲劣若者藥質純正若者藥力猛毒若者常服有功較初服時益見奇效若者初服未嘗無功而久服則弊害不可彈述行見一經鑒别知所適從而此二藥遂如旭之與陰霾旭日一升陰霾盡掃勿使彼肆其黑暗復留於天地之間此則區區製藥之心與夫以眞正血命名以旭日爲商標之宗旨可昭告於男女同胞者矣茲將主治各症及效用列左血不養腦百體赢弱幾成怯症血虚腦弱心悸怔忡血虚精神疲憊步履難滞血虚肝旺耳鳴頭暈目眩血不養筋手足麻痺漸成癱痪血虚鬚髮易白易落血枯面黄肌疲氣促哮喘老年血枯筋脈拘攣骨節酸痛肌膚作癢童子血枯將成癆瘵病後血枯失調房勞過度精血枯竭婦女血份不調月事參差艱於孕育婦女血份過熱或過寒不能受孕婦女血熱臟腑被灼成乾血癆血𤍠發生鼻衂或便血等症血毒致生外瘍瘀血凝滞致成種種血症瘀血倒行逆施婦女致成倒經受傷後瘀血凝滞以致咯血欬血血濁發生頑癬㾦㿔血濁面生雀斑粉痣一切服此藥後藥汁人腹皆眞正化而爲血何處血份受病徐徐由血管輸人血絡使此病受治告痊無病者生長新血精力濔滿而凡昔曾誤服某種補血藥致患鼻血便血等種種𤍠症者皆可救治價格小� 
瓶每瓶八角每打八元大瓶每瓶洋一元五角每打洋十五元發行伊始如購一小瓶本埠贈時裝美女圖一幅加贈大世界游券一張外埠贈小囝牌香皂一塊時裝美女圖一張如購一大瓶本埠贈大世界游券二張外埠贈小囝牌香皂二塊時裝美女圖仍一律奉贈瓶數多購者贈品依照瓶數遞加如購原打贈品亦以瓶數計算以上贈列須直向本藥房購買有效總發行處上海三馬路中法大藥房分售處各埠中法大藥房及各大藥房 
[上海泰亨源方記銀樓]  
謹擇舊歷十一月初二日正式先行交易 
本樓始創金銀號在英租界北京路鐵大橋南福興里西即觀音閣碼頭東坐北朝南石庫門内歷經五十餘年並設金銀化煉兩廠出品之佳遐邇皆知今爲利便主顧計在原址添設本樓發兌電烚元字十足條葉兼収各國金銀礦沙精製時樣金銀首飾寳星徽章閨閣粧檯華洋器皿專鑲西珠鑽寶戒無不玲瓏並備五彩禮券可兌貨能取現送禮最宜届時尚希各界專臨凡購本樓金飾旣得平價之利益將後如樂用本埠别家銀樓之金飾及兌銀洋者請先至本樓掉該樓牌之舊金計本牌元字金飾十兩可掉該樓牌舊金十兩另另五分不論金飾之多寡槪照另五申水顯見本樓金色之格外倘蒙賜顧請認明富貴麟鳳商標庶不致悞電話二八五八 
[鳴謝華洋人壽保険公司]  
先廠士熊分前在楊子鑒棧棧長任内向上海華洋人壽保險公司保壽險洋三千元茲於十一月初二日病故滬寓報明公司當如數賠償非常迅速且無分文折扣足見該公司信實可靠特此登報鳴謝倪根培倪增培倪德培倪蔭培謹白 
[聲明出妻]  
鄙人與閘北恒豐路同新里十七號牛桂林之長女名玉貞結婚以來迄今四載素無角爭武斷事件何如現牛女心存别抱遽起不良乃母非惟暗使伎倒倆且連同己女聲言决與鄙人分離而鄙人視他如是行爲料難管索故願將此人驅退娘家目退之後用無異言然思一女數嫁其爲父母者全不知羞醜眞世所尠見此女倘若輩己授鄙人之始終情事順亦注意也以後若有牛姓事情槪與鄙人無涉恐諸親戚友尚未週知特此登報聲明共知朱粤華啓 
[上洋王大吉新發明百補全鹿汁]  
鹿爲仙獸其壽最長性禀純陽故其一身皆資利益先賢定方爲丸功用雖妙然究不如湯汁之快速且無渣積之弊此理甚明本堂遵照原方悉心研究改良製煉參用西法合葺角精腦骨肉皮血參以上品諸藥改製爲汁凡諸虚百損五勞七傷男子陽萎精衰婦人子宮寒冷服之實能育子受孕補精塡髓健筋骨益氣血澤肌膚悦顏色益壽延年返老還童之妙用較之全鹿丸實有過之無不及自本月二十四日開幕發行以來各界同胞歡迎賜顧異常發達咸讚爲國產中唯一之大補品茲仍照本平價發售一月以答雅意而表微忱一切功用另詳仿單每瓶售洋一元每打售洋十元分銷面議杭州總分銷處五洲大藥房常熟介福藥號胡春帆君總發行所上海英界實善街分號法大馬路 
[愛公平者有小洋兩角之利權]  
鞋帽兩物爲人所必需之品英大馬路轉角浙江路新開之公平鞋帽莊大放盤兩星期每雙减洋兩角另贈優美絨包一隻諸君何不趁此提倡以平之時旣可得精美之鞋帽双可得減贈之利權諸君盍興乎來 
[上海中法實業銀行廣告]  
本銀行係股份有限公司股本四千五百萬佛郎中華民國政府認購股本三分之一計一千五百萬佛郎本銀行章程業經中華民國政府於一千九百十三年一月十一號批准立案總行法京巴黎分行北京上海天津香港西貢海防本銀行職員如下董事局局長白德洛副局長廖世功亨烈法總裁斐洛德華總裁王克敏上海分行經理李雍本銀行專辦各種實業借欵及各項押欵經理各種定期往來儲蓄等存欵其利息請至本行面議儲蓄存欵長年四釐並貼换期票代收中外票據等項買賣貨弊金銀承辦信滙電可達巴黎倫敦紐約及歐美各埠辦理並大銀行一切交易無不格外公道特此通告惟本行開設法租界外洋涇橋一號 
 
 

Page 13

 
 
   
 
 

Page 14

 
 
自由談 
思想日記[  宋焜]  
　　世界之水必有减無增蓋汽滿天空遇冷下降未必盡落於球面設落於空際不知離地其幾萬億里太陽蒸汽之力必有所不能及故江面日窄而海沙日漲所幸水多於陸幾三倍不致供不需求否則將成一極危險之問題矣 
老申報 
[奇症獲治（下）（見光緒元年二月一日）]  
追之亦不及然病者果惟熟睡並不死屆期有一僧持缽叩門謂遠道以應乞者之請開者轉報便延入僧復向主人翁熟視隨於缽中拈一大丸用鐵綿穿之徐徐納入病者口引手探摩其胸口中復喃喃作咒語不移時而病者之口漸動僧又持線而牽曳之驚顧間𨺗然一物隨線躍出僧乃儘力撲地羣視之� 
則蠢然一蛇也蛇出而病者亦起恍如沉醉初醒僧乃再以丸進以清其心以凝其神少頃以藥點其蛇蛇即化爲水其色玄黄羣叩其故僧曰此由怨毒藴結於中不爲消解積久而沈悶不堪其精氣遂凝爲蛇蛇成而人將死人死而蛇轉生生生滅滅殆將以蛇報讐者也今不特爲主人解寃兼爲訟者解厄矣一時家人驚喜交至環相感謝并請和尙出處願參謁以圖報稱和尙不之告亦不之顧事畢連念佛號而去人於是皆以僧及丐殆仙佛之流特降世爲行善之報也 
新拾遺 
[戰爭時代畜豕談] [  許嘯桐]  
　　美國某科學家曰年來軍食問題益加嚴重而前敵需肉之聲日益增高故一般農人推廣畜額研究養法不遺餘力成效頗佳豕肉之合於軍用食品理由極爲充足一關於經濟上之觀察則養費極廉滋繁亦易管理更屬簡單一關於運輸上之觀察則製以熏鹹之法不獨占地甚小搬移亦無困難一關於性質上之觀察則亦富於滋養極適合於勞動界之嗜好戰後各公司以科學法畜養豕類者當首推紐帛倫司惠克之新邱爾西農業試騐場該處經著名畜牧家恩特君之指導己施行種種有趣味之試騐及考察惟結果雖佳而耗費遠過於前故非有資本莫能舉也家庭中欲仿恩特君之飼法當首先研究飼料若能有益於土壤而減少其成本則計莫善焉在新邱而西榖類及苜蓿皆目爲經濟上之基本飼料因滋養旣富用肥亦省此外如燕麥小麥粟米麩粉豆渣乳滓等名目繁多若詳論其質效盈篇累牘茲姑不贅要之今日畜豕家積其數年之心得曁經騐當能權量輕重審嗢其間也 
目下又一問題即自飼法之研究是也自飼法者乃置食料於欄内任其自由飮食不限止其時間次數總量能使豕類照其天然嗜慾無過飢過飽之弊且幼稚及未長成者食量有限亦不致暴殄天物與向之人飼法每日二次優劣大判蓋舊法當飼食時每使其飽食過分復因一定時間之關係往往又使其飢餓不堪爲害匪淺也新法從各方面之報告頗得一般人士所贊許由新邱爾西漸次推廣仿行者日見增多結果亦甚滿意且並無虚耗之患焉近又提議以食餘物充作飼料可謂善用廢物各大工廠商號公司船塢旅館酒店每日産額甚夥收集亦易旣富於滋養力且更爲豕類所喜食將來此法推廣司預卜也食餘物者合厨房之棄物餐膳後之殘餚及選餘之蔬菜而言但須審其不含毒質害物方可充用最妙在飼餧前將此種雜物加以炊煮約一二小時俾成爛糜則可免種種危險也近數月中該試騐塲不特於飼料一項極力研究即管理法亦甚注意一切成績皆列詳明表解資參考焉 
益聞 
[貓之關係] [  北海漁父]  
　　斯賓塞爾曰或告曰鄰家之貓昨日産一子以云事實誠事實矣若以爲有聞必錄而筆之於書寗非無謂之至斯氏以爲無謂以其事爲無關係之細事也而不知其關係實爲甚大也大喜劇家某氏語人曰吾英之所以能活動於世界者以吾國老閨女多耳氏此語驟聞之似甚滑稽而費解不知一經說破甚屬平易氏蓋以英國之牛以苦洛芭草爲惟一之佳芻英之老閨女最喜畜貓老閨女多則貓多貓多則鼠少鼠少則蜜蜂免爲鼠所捕食必孳盛蜜蜂盛則往來於苦洛芭間吸取其蜜汁而爲其媒介苦洛芭得充分之支配必充分肥茂此草肥茂英國遂多肥碩之牛英人得肥碩之牛肉爲食品精力乃異常充尼大不列顚之國勢日見其澎漲矣貓生子之事果爲無謂之事乎特斯氏言别有所用意耳 
常識 
[激烈紫色射光之新功用] [  睡仙]  
　　日何爲能囑焦物體耶其所以能曬焦物體者非吾人所能目見之日光爲之乃吾人目不能見之日光爲之也吾人目不能見之日光維何即物理學家所謂激烈紫色射光是已世上有 
此目不能見之光亦如世上有耳不能聞之聲然苟非人類眼睛異其構造永弗能見 
激烈紫色射光具有極奇異之療病性質能殺微生物能透入皮膚起興奮作用於是醫學家利用之製造專燈散射此激烈紫色射光以療治皮膚病症 
秃頭亦皮膚病症之一種也美國醫士曾以此激烈紫色射光醫之而著驚人之奇效即秃無一髮如雞卵者若能每間三星期以此光射灼二十分鐘之久則二月以後童童者可　　而終於常人無殊且其效力非僅此而已也據醫士證治所得可徽此激烈紫色射光亦能使過早頒白之髮（按此言年未老而髮已頒白者）復其本來之色焉 
秃頭曝露於此激烈紫色射光之下經二十四點鐘至四十八點鐘之久即似爲日光曬焦焉者蓋此光在實際上無異爲人工造成之最猛烈日光故可使皮膚剥脫與焦黑彼造化殆欲舉世上有害之微生蟲而悉絶滅之故特啓造生新髮之機歟 
益智新畫[  鴻銓]  
（畊農）（像耐） 
雜錄 
[世界小新聞]  
　　○世界最珍之手帕世界手帕中最珍貴者首推意大利皇后所藏之一帙帕係繡製尙係十五世紀之物仍完美如新計値約可數百金鎊云[  元]  
○地球重量地球之重量雖有自學理推知者然終無從證實况大千世界千變萬化即以隕石一項計之每歲隕墜重量必日增自地球全體論固若泰山寸壤何足輕重然即就隕石重量論計算已難於精密矣[  元]  
○德皇在俄財産據西報載稱德皇在俄地産業計有八十三處各項存欵約　二十兆馬克（德幣名）存欵利率扯計四釐有半今者協約各國方欲繩以破壞萬國公法之罪雖有資財亦安濟於事哉[  元]  
○美公使謁瞻孔陵大陸報稱美公使芮恩施偕員八人在濟考查敎會事宜順道一登泰山並同至孔陵謁瞻以表高山景行之思云[  元]  
小說 
[點金術（六）] [  冠宇]  
　　克審猶司泰司曰此非君輩所知也塞翁得馬安知非禍事誠有不可測者人但能樂天守分不妄希分外之營求自無意外之禍阨耳遂續言曰密代司聞言尙不知點金術之效用廣大意若有歉然者問曰君僅以此教余乎别無他物可以赐與余十分幸福乎外國人曰然僅此已能使君十分滿意矣乃握手告别曰詰朝日出余當來教君願君仍於此尋覓天賜子之點金術言訖金光炫耀俄而不見密代司如醉如痴私幸此可驚異之遭際心中惟感謝上帝而己乃以手中所持之金杯納之保險箱中照例封鎖因外國人之言乃注意於窗隙生一線之日光觀其有何奥妙無如以彼俗眼莫能測其端緒不過見其與尋常日光熱度較高耳時室内周圍又閃閃發光如流螢點點捉摸不定細察之則仍出於箱内密代司笑曰此豈黄金之寳光耶因余之財運亨通急欲求自見也繼思外國人約定於明辰授點金術則恨不能先覩爲快惟祝駒光之速駛但天每不如人意密代司愈焦急天轉愈遲延似與之惡作劇者一點：：兩點：：：三點彼靜數鐘擺竟覺日長如年無情之太陽依舊放其光輝若不知人之盼望密代司恨不以大法力運此地球速背金烏而去望之又久始漸溌暮色蒼然遂預備晚餐照例安息因明晨欲早起故不將此秘密事掛懷轉擾清夢帷此小曼來果爾德明晨或來糾纒因思貽以美麗之玩目藉此以鈐束之使勿擾人密代司乃解衣就枕沈沈入黑甜鄉去矣殘月猶横鷄聲未唱密代司王已清醒張口欠伸於牀上徐徐舒展其手足自思此點金術之目的今日果將達到矣特未知其效力何如此外國人能否踐言而來得無失約否乃急赴寳藏室覘之至則外國人已先在滿面光輝和風瑞氣欣然逆密代司於門笑曰余以至誠之意來授此術與君密代司大悅謝曰勞君盛意拜賜多矣於是此外國人乃預備其授受手續令密代司緊閉其目聽其指揮毋妄動動則必敗時朝　未上天空作灰白色緣邊呈光明之長條紋外國人遍以氈遮蔽其他光線使室中成黑暗陰森之象惟留此一線太陽光線照進此窗射入於磨光之天花板上密代司閉其雙目不知此外國人將何作心念其彼用何法可使余嫻熟此術設此外國人去後余怱忘之則又若何彼將使余熟誦其呪語而記憶之乎抑將以神物授余有此即足具點金之能力乎其實施之手續複雜否乎正思想間黑暗中覺外國人執其手一物觸其指上甚熱而痛密代司一驚立欲呼𨺗念其囑則又噤不敢聲俄而外國人令其行握其指遍撫各物繞室一周乃呼曰可矣盍開目可以使汝滿意矣密代司從之一開目而金光炫耀滿室輝煌頓成黄金之大厦而所有器具衣物悉化爲鮮明純粹之黄金密代司驚躍而起喜極如狂大呼曰佳哉美哉無量之黄金殆天賜余哉縱聲大笑聲格格震屋瓦氣喘不能仰以手握床柱距躍三百不意此床柱竟立即化爲黄金密代司大奇 
[自由談之自由談] [  胡寄塵]  
　　小孩子生纔七八歲人必目之曰小孩子 
然越歲而得一弟焉又越歲而又得一弟焉則孩子雖小亦居然爲阿兄矣 
中國之共和七八歲之小孩也俄國德國之共和則此小孩之弟也小孩雖小足以自豪矣 
雖然爲阿兄者須善自爲之勿只知玩耍啼哭徒爲阿弟笑也 
 
 
 

Page 15

 
 
   
 
 

Page 16

 
 
   
 
