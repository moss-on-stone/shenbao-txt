# 1910 - 21 - 4913280

 

Page 1

 
 
   
 
 

Page 2

 
 
上諭 
[監國攝政王鈐章十二月初十日監國攝政王面奉]  
　　隆裕皇太后懿旨明年正月初十日萬壽皇帝在宫内行禮王公百官毋庸行禮停止筵宴在外之公主福晉命婦均無庸進内行禮萬壽正日王公百官均著補褂挂朝珠初六初八初九十二十三十五等日均常服挂朝珠欽此 
　　上諭禮部奏萬壽聖節應否照案行禮一摺明年正月十三日萬壽朕在宫内恭詣 
　　隆裕皇太后前行禮王公百官均毋庸行禮十三日王公百官均著常服挂朝珠十六十七日均常服不挂朝珠欽此軍機大臣署名奕劻假世 
 
 
 

Page 3

 
 
續鹿傳霖假那桐戴鴻慈 
[宫門抄]  
　　初十日　召見軍機　高而謙　許國棣　裕書　恩開 
論說 
[小說界之評論及意見（樊）（續）]  
　　余第二疑問。則繙譯小說者。其人是否必須自通外國文字乎。夫學問者與年而俱進也。故今日國中稱爲積學能文之士。其年齒皆在四十以上。顧此輩人材多半只通本國文字。其能兼通外國文字者。百不得一。而彼通外國文字之人。又未必盡通國學。且彼之治外國文字也。其所挾之目的。未必與文學敎育相近。故此輩之材。只可謂爲通方言之才。而謂其能領會文學之意味。能看透文學家之手眼者。恐彼自問。亦未敢信也。今試問若繙譯小說之人。並不通曉外國文字。祇與一能通外國文字者爲夥。一口述。一筆譯。而小說。之精。神於彼歐美名家之作。果能絲毫不失否。 
　　余之所以發此第二疑問者。在余一人之意見。以爲苟執筆。之人。不能自通外國文字。而倚賴於祗通外國文字。不通國學之人。則繙譯小說。亦有二病。今略舉之。以供世人參考。 
　　（一）意見不能一致吾今試爲一淺譬。筆譯者猶醫學士也。口述者。猶藥學士也。藥學士精於製藥配藥。醫學士精於醫理。此各爲一科也。今筆譯之人。其思想何嘗不欲譯歐美最佳之說部。奈自已不通外國文字。不能自行選擇。於是以選擇之權。託之口述之人。而彼口述之人。其外國文字程度。或亦甚高。今奈彼之思想。未必與筆譯之人同。是何異醫師不自開方。而第令藥劑師選藥以治患者。其不至於。悮人者幾希。夫開方而買藥。吾聞之矣。未聞聚藥而皆成方也。然則。譯與述之意見。安能保其一致。意見旣不一致。則譯者不能不以譯就述。勢也。而吾於是愈難信彼所譯之小說皆爲善本。且有益於社會也。 
　　（二）疑誤不能互證文字之道最難。以余爲中國人。讀書二十餘年。然若謂爲通中國文字。則余殊未敢自信。彼外國文字亦然且其文字。之習慣。與我至不相類。而社會進步。科學發逹。學問之。途至無涯際。尤非吾人所能盡通。故每譯一書。必有許多疑問或疑問。見於原書。或通其原書之義。而譯爲漢文。無適當之字。此等困難。凡治譯者。余料其必信余言也。顧此事若就一人之能兼通中外文字者。而言。則必能略滅其困難。何也。以彼旣熟於彼已之文字。尚可以用其思索翻檢之功。力求其完善。若口述與筆譯分爲二人。則漢文所下之字。所陳之義。於原書果適合否。筆譯之人不知之。而問之口述者彼固未精漢文。自不審漢文爲何義也。而口述者對於原書之疑問。若舉而問筆譯者。更不能解。於是彼此各不相謀。每譯一書。兩國文字。有無疑誤。彼兩人均始終未之或知。何也。以其不。能互相證也。故口述筆譯。其拙實同於蟆母。 
　　余第三疑問則繙譯小說其。文字之價值。尚典雅乎。抑尚通俗乎。抑通俗與典雅並尚乎。夫論文字之價值。則通俗文字。誠不如典雅之高。而論文字之効用。則在余以爲通俗且高於典雅也。何也。作典雅文字者。必得能讀典雅文字之人而讀之。始知其文字爲典雅。尋常之人不知也。而能讀。典雅文字之人。大抵無讀小說之必要。而小說之効用並不能及之。何也。以是等之人。程度已高。不必賴小說爲敎育彼輩之用。故彼之嗜讀典雅小說。亦不過供其茶前酒後之遣興。視爲一種美術品而已不。比通俗文。字其効用至廣。凡稍稍知書識字者。均能解其意義也。今試問社會之人。能讀典雅文字。與能讀通俗文字者。孰居多數。又試問敎育文人學士。與敎育農工商兵婦人孺子。孰爲急切。（未完） 
專電 
[電一（北京）]  
　　高爾謙到京即會同外務部與葡使開議澳門劃界問題 
[電二（北京）]  
　　慶邸奉攝政王諭澳門劃界事須督率高而謙認眞辦理 
[電三（北京）]  
　　郵傳部電致川督轉飭詹天佑卽速回京 
[電四（北京）]  
　　義國駐使今日（初十）請王公大臣飲讌 
[電五（北京）]  
　　鐵寶臣尚書决計告退 
 
 

Page 4

 
 
[公電（陽州）]  
　　各報館鑒揚議紳强奪鹽務學欵毁兩淮中學全體渙散乞持公論兩淮中學學生公電 
[公電（安慶）]  
　　各報館鑒安徽愛國海軍義捐初八日開大會自撫憲以下官紳軍警商學到者二千餘人並有瞽目老丐臨時捐欵皖各界公叩 
　　右電於初九夜接到因爲時已晚昨報未及登出今補錄之 
緊要新聞 
[預備立憲公會舉定會長]  
　　上海預備立憲公會本届年會會議情形曾誌前報該會董事向例二十一人現因會員加多董事名額遂亦增至二十七人卽由二十七人中互選正會長一人副會長二人昨經開筒朱福詵得最多數爲正會長張謇孟昭常得次多數爲副會長 
[學部覆奏各中學畢業奬勵]  
　　直隸遵化中學竊准直隸總督咨稱據提學使詳稱遵化州中學堂於光緒二十八年開辦學生三十六人未及畢業年限多升入各高等學堂肄業嗣復添招甲班學生於光緒三十年七月入堂至宣統元年七月修業五年期滿遵章由司派員會同考試畢業計取列最優等三名優等三名咨請奬勵到部臣等查奏定中學堂奬勵章程最優等作爲拔貢優等作爲優貢等語今該堂甲班學生所習學科程度及畢業年限均遵照定章辦理尚無不合自應循章請奬所有取列最優等之孫連澐吳翊綸張鐸等三名擬請照章作爲拔貢取列優等之李郁芬王寶賢陳仲玉等三名擬請照章作爲優貢 
　　山西太原中學竊准山西巡撫咨稱據提學使詳稱太原府中學堂於光緒二十八年開學創辦之初敎授一切均未完備嗣於光緒三十年奉到部章始認眞課授從改章之晶卢扣至本年暑假修業滿足十學期照章考試畢業其各科分數不滿五十分者均循章降等計取列優等一名中等三十二名下等十一名最下等二名咨行到部查山西太原府中學堂學生畢業核其年限程度均與定章相符應准援章請奬所有取更優等之程聯奎一名擬請奬給優貢取更中取列中等之史綍如孫紹基賈錦王纉三王世籛武麟責張愛趙緒堂韓望壽武鴻逵郝蔭樞王鳳俊張成戬孫椿逹白鴻藝趙肯堂李思潤劉象庚喬萬程牛照芝王萬選張全孝趙嶙宋啟秀張椿梁明學牛映台王庚身孫雋基王敬修喬長源喬洛軒等三十二名擬請奬給歲貢取列下等之趙毓英薜建章張洪孫坤培常瀚春喬榮恩武學伊李如蘭常熙春閻指南劉仁傑等十一名擬請作爲優禀生共取列最下等之張文煥王乃徵二名照章令其出學不給奬勵 
　　山西沁州中學竊准山西巡撫咨稱據署提學使詳稱沁州直隸州中學堂於光緒三十年二月開辦創辦之初功課稍有缺略嗣奉部章始分别補習完足迄於三十四年十一月修業五年期滿遵章由司派員考試畢業計取列優等九名中等二名咨請給奬前來臣等查沁州直隸州中學堂學生開辦之初學科雖未甚完備旣經遵章補足修業實滿十學期核其年限程度尚無不合應准照章給奬所有取列優等之王文命張秀錦李景韓温清楊汝舟王琦王用康王瑞文閻光訓等九名擬請照章作爲優貢取列中等之劉佐王綏等二名擬請照章作爲歲貢均奉旨依議 
[度支部電調浙員詢問鹽務北京]  
　　日昨度支部致浙撫電云希飭蕭守文昭方經歷致朗迅速來京藉詢鹽務增中丞當即覆電如下北京度支部尚書公爺鈞鑒艶電敬悉遵查蕭守文昭查辦淳安礦務方經歷臻朗委辦桐廬縣緝私刻聞均未在省已分别飭知回省遵令尅日赴京以備詢問 
[湖州閙漕將嚴懲首事杭州]  
　　湖郡程安二縣開倉征漕因減成之數未洽輿情致起風潮迭由府縣請兵彈壓歷誌本報兹悉各鄕糧户經袁觀察虚架空礮爲恐嚇之計始行四散烏程北鄉一隅由張紳蘭波擔任勸導不致肇事東鄕則由凌紳襄臣擔任勸阻宣講聖諭改用白話以兾家喻户曉闔郡各界中人僉謂肇禍之原實由歸安縣激成因開倉後不照烏程之全白盡免荒田分成半甘爲漕總陸小樵蠱惑災田勒逼三成荒田九成半致鄕民憤憤釀成絶大風潮陸現避匿他處不敢出面或謂歸安已完各户未給串票鄕愚疑竇因此而生不知確否或又謂烏程王令近被歸安吳令牽害停斛受累非淺與吳令頗存芥蒂聞吳令對於滋事糧户决欲駢首一二人紳士不允故暫擱起然爲首者已懸賞格五百金嚴加緝獲矣袁巽初觀察繼又出四言告示六十餘聯亦以解散催完查拿首要爲宗旨云 
　　德清縣自初八日午刻經姚大令等密電省憲云昨有西鄕刁民二百餘 
 
 

Page 5

 
 
人入城喝令罷巿蔡三慶南貨店關閉稍遲竟被搶毁聞警馳往當塲拿獲四名内有何正興曾充地保訊供爲首直認不諱應請明正典刑庶昭炯戒知府永昌知府祖昭肇椿同叩陽 
[夏會長尋得大題目杭州]  
　　敎育總會夏會長自閱初七初八日全浙公報後甚爲震怒立即備文衣冠躬詣撫轅面陳一切以爲奏案具在果有此大逆不道之事當立行正法請先拘禁否則該主筆當伏大逆不道之誅增子固中丞得悉後立傳巡警道上院面諭嚴查巡警道楊味春觀察面勸夏會長謂當照辦必有以對先生夏會長答以弟現待罪但請觀察對得起朝廷於是撫憲及楊觀察再三慰勸夏會長先回總會不知將如何辦理也兹將夏會長咨呈撫院文照錄如下竊震武以師範是非未明方當待罪接閱十二月初七初八兩日全浙公報來稿門内載有誣衊震武事其關於震武一人是非者自十月初十以後殆已無日不肆詆誣不足置辯至誣衊震武以誣衊孝欽顯皇后震武奏案具在果有此大逆不道之事當立行正法請即拘禁若震武無此事而該報主筆受人指使任意誣衊震武以誣衊孝欽顯皇后則該報主筆吳敖當伏大逆不道之誅請簽提嚴訊公報兩紙呈閱事關污衊先朝宫闈爲此迫急咨呈貴撫部院請煩查照立予施行 
[西潼鐵路禀請另舉總理陜西]  
　　西潼鐵路公司閻總理申報郵部云竊以西潼鐵路計數不及三百里似屬易舉然地方瘠苦籌欵維艱民性木强購地不易至風氣錮蔽委用乏人則學生尤宜預儲前者官辦操切幾釀大變則開導更宜徐引上年所勘路線徑由渭南不惟地勢漥下橋工過多且與涇陽三原商埠不接似不如改由渭北諸較妥便則路線尚須另勘凡此情形縱屬困難猶得以人力趕辦惟是東接豫路潼關以東五百餘里重岡狹路鐵軌車頭萬難轉運是豫路一日不到潼關則聗工一日無從措手此則困難之尤者前以此情上逹大部非敢故爲延玩特以愚慮所用不敢不早爲陳明嗣奉大部札飭仍着遵照奏定辦法限於宣統五年告成等因在大部總握路政令出維行豈能因一隅之難遽爲破例然迺竹自揣材力實無於宣統五年告成之把握且家在河東不能常駐省城於坐辦尤不稱職若至於無成而始自陳其不逮則雖治迺竹以重罪然已貽誤匪淺矣再四思維與其貪戀要差曠廢時日虚糜欵項而終於貽大部他日之憂何如早避賢路俾得速籌及時趕辦或可以應大部五年之限不揣冒昧敢請大部將迺竹總理西潼鐵路事宜差使撤銷並咨明陜西巡撫恩飭該公司另行公舉總理接辦庶有裨於要工而不違於部章也爲此直陳伏希恩准施行 
[禀訐議員案將成京控湖北]  
　　湖北南漳縣士民以該縣議員董慶雲與縣令趙傳鎏狼狽爲奸自當選後即迭起訴訟經省吏先後派員往查又經諮議局屢次開資格審查會均以董爲直現南漳留省同人以董議員之不法証據確鑿斷難認爲一邑人民之代表特於日昨在黃鶴樓舊址抱膝亭開會籌議對待之法到者四十餘人多半主張京控遂公舉候選知府馮仁佺拔貢郭炳炎兩君爲闔邑代表賫呈晋京赴資政院大理院上控所需路費當日由到會同人捐集共洋三百餘元聞不日卽須北上云 
[議員與吳議長衝突已平武昌]  
　　漢口某報云諮議局常駐議員對於學憲詢問存古學堂陳請書之移交咸主張據實答覆因議長吳慶燾袒護權紳不肯畫行遂致大起衝突其詳情已見前報近聞初一日會議時該議長又大受議員之譏誚自知理屈詞窮遂將覆文一事認可其文末有曰查本局凡屬通過之案均經隨時呈請督部堂公布施行此案旣未據呈自係未曾通過云云經副議長極力反對始將（自係未曾通過）數字改（實屬業經取消）云云在議長之意不過謂吳兆泰等致護院之函詭云存古學堂陳請書諮議局業經通過今云未曾通過恐吳兆泰等將受造謡欺官之詰責故不惜出死力以與全體議員爭其實詰責與否公論所在護院自有權衡業經取消與未曾通過究有何區别耶現在該局覆文已經繕就初三日業經移覆學憲矣查存古陳請案初發之時幾於暗無天日經諮議局多數議員之屢次抗議始得就範不可謂非湖北諮議局議員之特色矣 
[鄂督飭查川江商輪有無窒礙湖北]  
　　蜀省商辦川江輪船公司係趙次帥奏准立案開辦前在英廠購到蜀通輪船一艘往來宜昌一帶以擴航政經前任宜昌府以防碰民船禀准督憲派委李子申觀察赴宜昌會同查勘屬實咨部取消奏案在案嗣經川商電禀郵部謂川省航政洋商垂涎已久蜀商組織公司係奏定非私許係公益非私利查定例有碰即賠其免稅賠償章程已商准關稅司擬訂詳咨有案何所窒礙且英德兵商各輪由宜入川已歷十年馬關條約又許行輪未聞鄂省禁止洋商行輪獨慮川輪之碰觸是助外人以魚肉川商也請大部極力主持以重航政云云當由該部咨行到鄂已凡楊護督檄飭宜昌 
 
 

Page 6

 
 
川鹽局總辦黃紹第觀察會同稅務司及商會鹽帮秉公核議詳覆咨部 
[日商久留内地之可異安慶]  
　　皖省居長江之中點非通商之要埠向無洋商居住近年迭有日商等外藉售藥爲名實則偵察内治前有日商十牟田初太郎（賣花）松田德三郎（賣機器）飯川信義（賣藥）久留南城内名利旅館計已數月警察意欲干涉又無治外能力遂置不問而内地無賴輩相率勾引嫖賭樂彼輸資或有詰該日商等云君等來此營業日入數錢而出則數元數十元何樂爲此虧本生業况皖地非通商口岸君等久留於比意將奚爲該商等竟語塞不能對 
[愛國海軍義捐大會初誌安慶]  
　　皖省官紳學商軍警農工各界鑒於國勢之阽危期海軍之速立爰於初七日首由警務公所敎育總會聯合各團體在于樂羣茶園内會議各界代表議將先行列隊巡遊以醒衆人耳目前導以鼓號旗旘各携羢球一顆間執黃旗一首環城内外一週則見者自能生其愛國之念而樂輸其義捐矣至初八日大會詳情明日續誌 
　　另一訪函云籌辦海軍捐業經安徽高等學堂發起影響及於陸軍現在各標營兵弁頗爲熱心每人每月願捐餉銀三成之一踴躍輸將經余協統從中奬許爰於各營内設置　桶各書姓名投記於内每月初五日各營會齊開　一次以核捐數 
[西報譯要]  
　　中國海軍大臣行蹤文滙報載初九日柏靈電云中國海軍大臣已由聖彼德堡啓程前往莫斯科同日倫敦電云中國海軍大臣已由聖彼德堡乘坐西比利亞鐵路專車啓程冋華 
　　滿洲大雪日本郵報載稱北滿洲近得大雪聞哈爾濱地方積雪深可十尺貨物運輸均大受阻礙三井洋行一家存豆八萬　未能轉運 
時評 
[粤漢路查弊問題]  
　　調查粤路弊竇。可謂嚴矣。自風潮迭起。人言藉藉後。即派干秉恩。澈查。王道未經禀覆。而郵部又派林炳章梁用弧張國鈞澈查。未及林梁等禀復。而郵部又派龍建章帶同于焌年張恩仁沙海昻前往澈查。何其僕僕僕不憚煩也。 
　　夫當王秉恩澈查後。雖未據該道禀覆。然郵部已確知其均有實。據則竟嚴辦可矣。何必再事調查。卽爲鄭重路政起見。再派林梁等一查可矣。何必一經粤督之奏請。而復又派龍建章等覆查乎。 
　　查辦員愈多。則意見愈雜。辦理愈難。今派員之舉至於再。至於三。將來林梁等之報告。能否與王道符合乎。龍建章等之報告。能否與林梁等符合乎。即與林梁等符合矣。又未知能。與粤督所奏符合否乎。嗚呼。粤路之結果。正未可料也。 
[常駐員兼差問題]  
某省諮議局常駐員。雖未見有准予兼差之規定。然頗聞其内部之會議。謂每月協會期兩次（每月開兩次協會初五二十兩日）不到。必須扣薪。則是一次不到。猶無庸扣薪也。 
　　夫寗蘇交通甚便即兼差者每月到會一次亦何難之有是故有不准兼差切實之宣布。即不言扣薪。而人自無不到會。無不准兼差切實之宣布。而僅以不到兩次扣薪之空言搪塞之。彼兼差之常駐員何難遵守。是默許人以兼差也。况明明規定於章程中。者議員猶且不守。而謂内部之私約。可以令其必遵者乎。 
　　記者曰。扣薪之議。即提薪之議之變計也。吾輩旁觀耳毋多言。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[自治籌辦處札飭塡注一覽表蘇州]  
　　蘇屬地方自治籌辦處日昨札飭各州縣文云各屬遵章舉辦城鎭鄕地方自治迭經本處札飭速將設立籌備公所日期城廂或鎭或鄕各名稱正副所長各姓名以及畫分區域界址方里詳細繪繕圖册依限報核各在案現查各屬雖已先後具報而於各項事宜均未能逐細詳明駁復理正仍多不合轉費時日兹特擬定一覽表式簡明賅備便於考查合亟刷印多張通飭札發札縣即便查收限五日内將表中所列各欵逐格詳細塡明呈送查核先塡城廂公所以次或鎭或鄕凡已舉辦者逐一臚列母稍缺漏該縣等須知事關憲政尅期進行現在已届選舉之期倘公所組織及自治區域有一未確即有窒碍此表專爲綜核名實而設藉以考察各屬是否認眞辦理該縣等如有延不塡送及塡未詳明者定即分别詳請記過務各懍遵照辦母違 
[地方自治開職員會議蘇州]  
　　蘇垣地方自治會以長元吳城廂自治公所明春即須如期成立該會向有調查研究名稱凡在自治範圍以内自應早爲預備一一指陳以便届時彚送公所公同提議現定於十三日特開職員會議研究一切 
[湘省辦理冬賑要電]  
　　安鄕縣趙令延泰曁放賑委員上湘撫電插職等到安下鄕綢查日期前已禀報連日分道按户詳查户口已及十分之五惟從前出外覔食災民聞有工賑均陸續回縣現查老弱丁與卑職延泰賚局草册有增無减通籌比算應賑老弱約在五萬以外極重居十之八貧苦無告應給寒衣者亦大十分之二近日嚴寒雨雪交加繼以冰凍堤工待晴方能興修壯丁旣多束手老弱更坐以待斃啼飢號寒之聲慘不忍聞若照局章查竣造册禀報請欵再閱兩旬亦不能蕆事誠恐歲暮天寒迂緩貽誤可否稍事變通先行發欵隨時查放以恤災黎如蒙俯准其極重次重大小丁口每月賑錢若干者發寒衣各若干仰懇核定電飭常德官錢局撥發銅元由卑職等就近承領以期迅速兹事重大卑職等具有天良斷不忍虚擲公欵稍涉浮濫除仍大鄕赶緊分查外合將目擊情形據實縷陳伏乞電示遵行 
　　岑中丞覆電豓電悉該縣被災之區現發冬賑應分别最重次重酌量核發極貧老弱最重每口給錢六百文次重每口給錢四百文小口均减半棉衣最重每口折發錢一串二百文次重每口折發錢八百文所需賑欵准先由常德官錢分局就近發錢二萬串該印委即備文往領務須遵照定章親查户口確數核實散放勿任稍涉冒濫欵如不敷准卽電請續發垸首團保如敢侵漁舞弊一經查出定即照章嚴辦不貸 
　　常德府譚太守禀岑撫電劉倅未到堤工賑務均不容緩已會同王令覆查委員劉令所勘尚屬確實惟請欵太多擬請發銅元一萬二千串酌量堤工大小津貼催業佃刻日興工另册呈報冬賑草册已經該縣諭紳查造並擬於後鄕適中地設局派員會紳催辦分途調查分别極貧次貧老弱丁壯不得遺混册齊再凡府縣覆查商定辦法電請示遵 
　　岑中丞覆電武邑堤工旣經該这覆查核減請發銅元一萬二千串以工代賑應即照准由官錢分局就近撥給該守即督飭王令酌量潰堤工程大小分别核發催令業佃趕緊興築不准遲延冬賑老弱户口尤須核實清查期無遺漏 
[陜省釐局積弊之一斑陜西]  
　　陜撫恩中丞札司道通飭釐避文云查釐金爲陜省入欵大宗訪聞司榷各員於平餘箇頭多有私入或以多報少或以有爲無甚至擅用小票於肩挑擔負貨商間有所取積習相沿視爲固有之欵風聞傳說白河龍駒寨潼關大慶關府神葭鳳翔等局每年私得之數竟有二三萬金或萬餘金不等者值此清查之際各該局員具知輕重緩急自當遵照定间將所入各欵和盤托出不得絲毫隱匿惟恐狃於積習多所瞻顧須知此次清查不過欲悉各局卡實在進項數目並非即行提取用特明白飭知俾各曉然於宗旨所在萬勿諱飾玩延自取咎戾除徑札白河等局外合行札飭札到該避迅即通飭所屬各卡局員遵將所有進出欵項及每年究竟所得贏餘若干詳細開册報告勿稍遺漏如果再有隱飾不肯實舉確數者一經查出定干揭參並將所得私欵全數追提以示懲儆 
[竟有面積八千四百方里之大區陜西]  
　　陜西地方自治籌辦處批靖邊縣禀云該縣遵限劃定城之區域即於城區内設自治公所入手辦法茂合惟該縣轄境據稱五堡一鎭其一堡係城廂固有境界名鎭靖堡計面積八千四百方里何廣袤如此耶是否繕寫錯誤殊不可解其餘四堡一鎭擬不另劃區域歸併城區統轄該縣以爲户口過少可以援照定章第十二條之規定其自治公所及自治各　不須 
 
 

Page 11

 
 
獨立設置此則大誤查前發期限表本年先定城之區域鎭鄕則分年辦理况鎭鄕區域定章以人口多寡而分與城之區域但就城廂固有境界劃定不同該令蒞任未久於城之區域尚未查悉其間户口總數居民選民若干亦未確定乃擬將四堡一鎭歸併城區以圖省事起見殊屬颟頇礙難照准仰仍按照期限表先將城區劃定並調查該區若干確實登記爲要至自治公所應設各執事員館章未有定名惟該所籌辦伊始所有劃區查户各事宜一一均關緊要該縣即設所長一員以總滙之其下分委宣講調查各員可也 
分類新聞政界 
[粤西委員考察警政蘇州]  
　　蘇垣日昨有廣西准補永淳縣知縣陸清瀚大令以該省警政開辦以來尚須力求改良蘇省開辦較早規模具備由張中丞委來蘇考察等因大令禀見當遵後當赴警務公所調查一切以便回省仿辦 
[華婁自治局特别會議松江]  
　　初八日城廂自治公所邀集官紳會議調查公欵公産事宜議决明春董事會成立後投票選舉五人從事調查由華婁兩縣籌墊調查費三百元他日籌還並另議城廂設立簡字學堂五處城中在景賢書院東外紫陽宫南外三官當西外大倉橋關廟北外痘神廟 
[冒充勸捐委員案之批詞陜西]  
　　陜省財政總局批商州州禀云此案旣經該直牧將楊雲慶等拿案訊明係由西安府學敎官發給空白印帖使賣鄕飲希圖誑騙分肥並無冒充本局勸捐委員情事自與本局無涉應即飭由西安府移提該犯人等到案研訊據實究辦除將齎到供摺印帖等件先行札發該府遵辦外仰即遵照速將已獲各犯楊雲卿等一併備文派差押解西安府投文收審並札飭鎭安縣將逸犯韓長泉刻日解省歸訊母任徇延 
[丹徒禀請免徵漕糧之結果鎭江]  
　　丹徒縣倪大令前以鄕民禀稱今年夏秋雨水太多禾苗減收日食難敷迫求助振並蠲免條漕等情大令當如禀詳請各憲核示刻奉藩憲批云丹徒境山田通免二釐實徵九成入釐潮田徵五釐免五釐大令奉此當又將其中苦况一再禀求迄今尚未奉有批示未知能如詳再減否 
[飭查萬頃湖屯墾局開支經費蕪湖]  
　　蕪湖關道李梅坡觀察刻奉江督張制軍江密將軍清軍憲會奏將萬頃湖屯墾局事宜就近歸蕪道督辦前日接奉行知關道李觀察因該局每年開支約計九千金之多業已特札當塗蕪湖兩縣將該局開支辦法及一切情形切實查復以便核辦 
軍界 
[籌欵添設巡防營隊湖北]  
　　護督楊俊帥據襄陽道錢道紹楨詳稱襄鄖爲上遊門户僅有左路巡防隊一軍分哨駐紥零星渙散殊形單弱擬添設步隊一營駐防老河口等處計算每年需銀一萬六千五百七十餘兩除由該處商務分會認捐及各公欵提撥外不敷薪餉尚鉅請准由籤捐局盈餘項下每年撥銀八百兩以資補助等情當即批准並准由老河口官錢分局就近按撥由籤捐局逐月如數移解刻已分别札飭遵照矣 
[東撫咨請鄰省設防安慶]  
　　皖撫頃准東撫咨稱近來鄰界匪徒時常出没滋擾地方若不嚴密拿辦不足以靖閭閻應請札飭皖北所屬交界地方官會同兜拿以清盜源朱經帥准咨後已分别札飭矣 
[吳統領拿獲賭匪廣東]  
　　南海縣屬瀾石石灣兩處私開攤館窩聚匪徒事爲李水提所聞立札吳統領宗禹前往查拿本月初一日吳統領督率弁勇將該處攤館三間栅廠十餘座概行拆毁拿獲賭棍陳福陳鴻陳興三名重責保釋聞已將辦理情形禀報省憲察核 
學務 
[高等小學緩給文憑之原因南昌]  
　　江西南昌新建兩處高等小學甲班學生業届畢業期限經林學使派令考試官金盧兩大令會同縣令堂長敎員等據向學之修身經學國文算學歷史格致生理地理圖畫音樂英文辨詞體操各科分爲七天扃試業於上月底考竣一俟林文宗親自蒞考國文英文格致算學各科後冉爲發給文憑予以出身升入中學肄業計畢業生南新兩縣各四十人聞南昌學堂有某生應考時誤帶講義爲考試官搜檢擯不與考經當長代爲緩頰不允具見考試官格外認眞不禁爲學界前途賀 
[冠英校長追悼會誌盛常州]  
　　常州莊苕甫君熱心敎育曾創辦冠英兩等小學曁幼幼女學卓著成效今歲八月物故同人咸深感惜昨由敎育　勸學所發起於初六日在先賢祠開追悼會已誌本報是日官紳商學到者百數十人所送哀文輓聰等後來者竟無處縣掛可謂盛矣開會秩序錄下（一）朱雅竹君報告開會宗旨（二）開幕行禮（三）徐鏡澄君宣述事略（四）屠元博君讀哀詞（五）莊鐵青屠元博伍博純三君演說（六）莊伯俞叔阡兩鹍主答詞（七）閉幕散會 
[鳳陽興辦敬業學堂江蘇]  
　　鳳陽縣貢生孫慶培等以興辦一校每因經濟困難議而中止致敎育不能發逹現該項生等糾約同志會議提撥糧行私加斗釐捐欵興辦敬業學堂一所其科學敎員一切章制均遵部章辦理刻已擬具簡章詳禀皖提學核示祇遵矣 
實業 
[商局總辦告退之原因蘇州]  
　　蘇垣農工商局張督儼觀察自辦 
 
 

Page 12

 
 
理局務以來任事熱心一洗官塲積習聞觀察以近來局務紛繁認眞籌辦尚難得圓滿之良果不意因此竟不諒於憲轅某幕之手隂行掣肘辦理爲難遂有退志日前觀察語友人云不願再受腐敗幕僚之氣决計告退禀請上憲另委賢員接辦 
[贛路公司禀報開會决議事件南昌]  
　　江西南潯鐵路公司前於上月二十三日起續開股東會所有會塲决議事宜已紀本報兹將該公司報部電文錄下北京郵傳部堂憲鈞鑒二十三日續開會前次未議决各件此次均議决知關憲厪特電聞餘詳禀江西鐵路總協理叩 
[札行天生港開埠章程鎭江]  
　　鎭關道劉襄孫觀察刻奉南洋大臣札飭以通州天生港現仿長江六口章程辦理凡有大輪由能商口岸運貨至通州者照長江六口章程辦理如由小輪運貨至通州照内港章程辦理等因觀察當即函知鎭關稅務司遵照辦理 
雜記 
[憲政報館又禁止發行矣南昌]  
　　江西憲政日報館禀准撫院咨部立案自五月二十日出版以來以催進立憲爲宗旨銷行頗暢現因冬月十七日紀載上水巷錢公館女學生濳洮結婚一事錢大令志銘以紀載不實聯絡正蒙女學堂管理尹别駕光勲會禀巡警道張觀察請即封閉禁止發行多方運動始逹目的經道詳奉院示於十二月初四日札飭南昌縣會同南　巡警將該報館封閉停版刻該館正擬以錢令種種劣迹及此次紀載並無不合理由呈訴上轅核示辦理矣 
[諮議局乃限制報館言論耶長沙]  
　　長沙日報館近登本省諮議局所議各事昨由該局辦事處函致報館略謂貴報博訪時事有聞必錄自是新聞記者應盡之天職惟關於本局所議各件必經本局辦事處送交者方爲本局議事範圍内所發言論其以所發言論在外自行刋布者應由各個人負其責不能濫用本局議員之名議以淆觀聽卽希察照 
[科舉想發逹之奇聞長沙]  
　　湘省吳學使日昨出有牌示云諭取職各生知悉本司訪聞取職諸生有刋刻同年錄者其標題有已酉特科職貢同年字樣考取職員本無所謂科又何得爲特科職貢之名尤不可解果有其事務即將所刋同年錄取消庶免貽譏通人騰笑學界自古及今以下吏起家爲名臣名儒者指不勝屈人貴自立又何必豓羡科目之名稱而强爲比附耶特示 
[癲婦持刀斫傷十四人之駭聞廣東]  
　　初七日上午十一點鐘洪壽永甯里第二十號門牌李安懷堂癲婦李袁氏忽左右手持菜刀二將其夫李森子享女桂平女孩桂金斫傷復跑出街上逄人便斫在文興里通心巷又斫傷袁姓門前招黎氏子招大妹女細妹亞蘇并其母黎葉氏五人又傷林潘氏鄺國謙胡妹其時適有女學生何佩瓊何佩華姊妹二人返鄧氏女館又被殺傷巡士上前捕獲經已被斫傷多人矣該局當即派員前往并電請改良會十字會等救療查該癲婦李袁氏年三十四係李森第四妻因病猝發遂致斫傷多人該婦在六局歌哭喜怒無常其歌有謂不識官塲事例點樣救得我個賤人之句殊覺詫異兹將各人傷勢照錄如下李森左右顴各一傷李享頭頂骨一傷李桂平左手斬斷拇食中三指頭頂二傷李桂金左額微傷林潘氏頭頂骨傷見底又三傷亦深見底又一微傷招黎氏傷頭頂右部招大妹傷頭頂骨共三傷乂傷左手指深見骨又二傷深見腦招細妹傷頭部招阿蘇傷頭部黎葉氏傷掌部鄺國廉傷顱頂骨胡妹頭三傷何佩瓊頭部一傷何佩華頭面頸各一傷 
[災民騷擾巿面之可慮漢口]  
　　漢口近來有各處災民萬餘人沿門乞食形狀極慘又兼連日風雪弱者多遭凍斃强壯者無處覓食遂成羣結隊爲患巿面各街巿賣食物小貿每爲災民刦掠一空若不設法救濟勢將釀成大變昨商會諸董特捐錢萬餘串請夏口廳設一資遣災民處出示勸令回籍由官雇船運送每大口給錢一串六百小口半之聞兩日以來遣送六千餘餘人巿面始得少安 
文苑 
[戲擬發起滬家鐵路招股小啓]  
　　文明各國。首尚交通。各都大邑。鐵軌輪車。如蛛綱。如牛毛。不遠千里。瞬息可逹。誠盛事也。然有識者尚時時以僻壞遐陬。不能徧逹爲憾。江　於吾國。夙推文明首出之區。而尤以滬上一隅。爲全國人文集散之地。二十一行省士商。熙來攘往。出於共途。無論矣。即蘇屬三十四廳州縣之民人。往來上海者歲亦絡繹不絶。慨自滬甯首築。滬嘉斷軌。上海川沙線。業已規定。上海金山線。又將勘測。拒欵之聲　。昔如潮湧。路線之指定。今更雲蒸。滬瀆某紳尤殷殷以發起爲已任。籌墊百萬。直接浙路義聞之宣昭。無間遐邇。同人等推廣此意。集欵億萬。發起滬家鐵路公司。府廳州縣。各設一總局。鎭鄕各設分局。以一銅元爲一小股。以一銀元爲一整股。集合三十四廳州縣之民力敷設三十四廳州縣之鐵路務使來滬各旅客。人人即以其家爲出發點。鎭鄕村落。户停一車。城郭巿塲。家設一站。此邦人民。不必有舟運車送之繁。而咸得電馳風驟之樂。在事人等。不必有收股歸墊之苦。而自來家瞻户足之軌。股金朝至。軌路夕成。學界青衿。捐粢餌以從事。大家閨秀。撤釵鈿以相將。妓界伶界。共抒熱誠。庶幾清擴塡海負山之。志藉以呈駕歡軼美之觀。謹啓。 
雜著 
[彗星說（讀）（高葆其）]  
　　　本届出現之彗星。少則七十五年。多則七十七年。以有時爲某行星吸力所阻故略遲緩至七十七年。）必往來一次。名曰哈雷彗星。哈雷彗星者何。以西歷千六百八十二年。（康熙二十一年）英人哈雷。嘗用最精之天算學。調查是星往來時期。預算至千七百五十七年（乾隆二十三年）必可重至未幾果驗。又推考從前出現之日。合之天算。証以古藉。年歲罔不符合。故後人遂以哈雷彗星稱之。 
　　哈雷彗星。自西歷紀元以迄于今。見者几二十三次。如六十六年。一百四十一年。二百十八年。二百九十五年。三百七十三年。四百五十一年五百三十年六百八年六百八十四年。七百六十年。八百三十七年。九百十二年。九百八十九年。千六十六年。千一百四十五年千二百二十三年千三百一年千三百七十八年。千四百五十六年。千五百三十一年。千六百八十二年。千七百五十七年。千八百三十六年。此二十三年。各國靡不見之。故天文學家。算至本年。是星必復出現。當秋冬之間。用天文鉅測之。果爾則明春大衆可見之說。明眼人當可無欵矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
來稿 
[廣西士紳陳請建議書（三續）]  
　　丁交涉之比較 
　　廣西邊綫二千餘里皆與法越相切而西江航綫又爲英人通商所占有關于兩綫所起之爭點即成爲國際上交涉之案此等案件雖有公法之規定與約章之訂明而有時外人往往以我省上級官廳遼遠得於其耳目所不及肆行其無理之自由侵犯而地方官廳祇畏懾于外人之威勢即往來電聞亦不免陷入失敗之交涉如法人運鹽如英人賣烟如日人德艦之遊弋皆任意蹂躪我廣西之土地權設巡撫駐紥南甯外人之來往西江出入邊境者有違背乎公法或約章當可得爲正當之交涉而不至遽受其脅迫恫喝坐喪國威至不可補救此交涉之關係于南寗而不在桂林也 
　　戊敎育之比較 
　　學校爲敎育之敷設塲廣西倡辦學務梧潯爲先至光緒甲辰兩午數年敎育之發逹則以梧詶稱最私立學校學生數逾千人而商業工藝隨宦各學校亦無一不具備設非迭經官廳之摧殘破壞今日敎育上之完備亦不知已至何等程度其原因非獨梧潯人智之獨發逹實地方交通便利聘請敎員之容易學子觀感之興奮彼桂林僻處一隅敎員裹足學生結習錮蔽難開省垣學校辦有歷年曾不完備全省學務是則是傚坐此不振設遷省南寗交通便利當不至是此敎育之關係于南寗而又不在桂林也 
　　已道德之比較 
　　道德之程度全爲地理的影嚮近來公德問題唱道於西洋諸國其公德之發逹雖三尺童子之腦髓亦盡爲此一種道德所浸潤西人謂公德之缺乏與否不關於人種固有之等差而係於生存况爭程度之激甚與否歐洲之小兒不肯折公園樹木之一枝畢竟是生存競爭之激甚之結果今日競爭之舞臺皆陳設於交通口岸若桃源洞裡無此現象桂林之地重山疊嶂風氣不通其人民尚未有競爭思想此公德之缺乏爲自然的性質此桂林之不如南寗則又有道德之問題也 
庚美術娱樂之比較 
　　都會繁盛之表觀尚顯有美術的活動與娱樂的活動美術的活動如繪畫雕刻音樂及文學各方面娱樂的活動如交際社會演劇游戲游藝各方面其兩方面活動皆直接對於人民精神上生一種良効果理想高尚志趣活潑繁盛都會之居民每有此精神的文明蓋感覺於外界之美的影響與支配於四圍之風味使然也都會之繁盛與否則以美術娱樂之夥鮮與否爲術桂林窮隘僻陋美術娱樂向不足言南寗處於交通省會移此當立見繁盛此桂林之不如南寗且又有美術娱樂之問題也（完） 
本埠新聞 
[巡警擾累行旅]  
　　滬道蔡觀察批職董黃錞禀云巡警爲保護居民行人而設當此城内行車伊始設有無知誤犯事屬細微應悉心妥爲指導何得舉手便毆即因指導不從拘送到局該局亦應當塲諭話發落完結何煩輾轉押解任意拖累况據稱車夫並未違章拘押尤爲不合查黃紳爲本道衙門延主牛痘局事力盡義務垂數十載年高德劭婦孺皆知沈香閣巡局近在咫尺竟茫無見聞其平日玩洩不職概可想見據禀前情候移巡警總局飭查復奪 
[地方自治甲級當選人名單]  
　　本邑城廂自治選舉議員六十名乙級當選人姓名票數已錄前報兹悉甲級選舉亦已於初十日開票當選三十人姓名票數列左 
　　顧履桂十三票　周文熾八票　沈照七票　干城李浩沈功章張嘉年各六票沈恩孚瞿慶善各五票王沛麟王震李厚垣吳炳熊各四票楊嘉榖林世傑姚曾綬鍾浩志姚洪淦各三票孔照立周文彬孫廷翰葉增銘臧清揚吳寶地各二票張士來葉佳棠錢貴昌陳瑞邦趙標張煥斗各一票 
[再誌女公學校之怪現狀]  
　　中國女公學校女總校女總理朱震華在滙四捕房控告女學生王振雅不守校規並糾同其戚陳姓僕婦毁壞校具陳亦赴巡警總局控告該總理吞没學生金飾等情已詳前報前日上午滙四捕房十九號副捕頭偕中西包探至巡警總局會同偵探課員周二尹通譯員許二尹前往公益里察勘該校屋址因在華洋交界之處須候禀明督總辦妥商核奪 
[和安學堂開游藝會]  
　　新閘大王廟後和安兩等小學校定於十三日午後一時開第三次游藝會順序如下開會校歌校董報告職員演說游藝會歌利國眞詮　銅元流弊　平王東遷　比較時計　英文頌詞　對客揮毫　蛙蝶纒蓼　童子將命　軍樂　西南通道　土語改良　拾金不昧　啞子買肉李斯小篆　英文讀法　琴韻攸揚　水陸雜陳　琴笛合奏　地球繞日　東省形勢　燈火書聲　英語辨論　金魚游泳　弟子規則　觀會請啓　收回鈔權　軍樂　朋友相助　說文解字　設竿測塔　同類相殘　懸臂臨池　言易行難　榴開百子力學蒙奬　閉會 
[組織義務夜塾]  
　　南巿商學補習會附設之體育部刻已併入南巿商團成效卓著兹各會員以商家學徒日間各有職業似此辦理尚難普及擬於明年正月起補設義務夜館一所已於昨日職員會時提議及此全體贊成當即議定妥章各助經費擬先收各商號學徒四十人不收學費以期推廣云 
[開徵漕糧]  
　　昨日爲本縣開征漕糧之期田大令循例至常平倉致祭倉神示期於十二日傳齊各圖地保到縣諭話並聞大令奉到藩司札文所有本年糧價每石作錢六千五百文外加耗米公費脚力錢一千零五十二文又帶徵蒲肇河工捐除浦東南廿四保外其餘各圖每畝均收錢三十六文 
[謝贈]  
　　賴古堂尺牘爲國初周櫟園侍郎所手訂彚集諸名流翰簡藉友朋之契合結文字之良緣書凡三集風行一時現爲泰州繆氏所 
 
 

Page 19

 
 
印行第一集尺牘新鈔業已出版昨承惠贈一部情辭悱惻抒藻揚華洵登昭明之樓而挹其遺芬者特誌數言以當介紹 
[城内]  
　　　匪收押○縣捕徐文拿獲盜犯包阿巧衛金元二名已紀昨報昨日由縣提訊包衛供均常熟人此次由衆呼娘舅者爲首邀小的等回籍於初七夜各執木棍至東門外某姓家據洞入内搶得銀洋八百元包得七十六元衛得五十三元判各釘鐐收押 
　　小孩與賭○老婦曹孫氏昨將伊孫曹秋林及費德漁朱阿生扭至一路巡局禀稱兒媳已故遺有一孫名秋林年十五歲性喜賅博屢戒不悛今又在四牌核某姓家與費德漁朱阿生等賭錢氏往喝阻秋林不依費朱等亦出言不遜因此扭案請究曹秋林供求寛宥訊之費等供偶然小賭以後决不再犯判曹秋林拘留三天費朱等一併拘押候核仍被尋獲○沈永盛嫁粧店主沈文藻昨同保人趙石亭將梁連生扭至一路巡局禀稱梁於去年十二月到店租去木器挽趙石亭作保約期收洋詎届其梁將物件搬去人即逃逸直至前日始由趙石亭遇見將梁扭住解案請究判梁收押候訊 
　　禀准銷案○揚陳氏前至一路巡局禀控醫生潘潤源欠洋二百五十元曾經游巡官判潘交保清理在案刻由保人趙巨香勸明求請銷案巡官准之 
　　官事○指分江蘇試用通判鄧昶昨日到道禀辭赴甯新委巡警總局工築課員衛文熙禀知到差調辦巡警總局正俗課員王文藻禀銷清道課員差 
[南巿]  
　　巡捕受辱○法捕房某號華捕前晚在小東門外沿城河巡緝不知何故忽被對浜華界地方之小流氓四五人任意辱罵該捕越界兜拿經過弔橋即被該流氓兇毆撕毁號衣旋由華界崗巡及巡邏隊巡士喝阻逸去昨日謝副捕頭偕譯員至總工程局調查起釁情由局中允即查拿究辦 
　　巡士兇横○巡士吳忱思前日在十六舖將車夫顧開開兇路陽及耳後血出不止旁人丁玉林向之黃　反被拘至工　局經孫裁判訊明以該　十兇横已極立即送至警務處先行斥革然　　　兩禮拜期滿逐出顧傷自醫 
　　不准自由○浦東洋涇鎮糖菓唇主張棋大之妻陸氏前因　日　　匿居南巿萬裕碼頭伊母曹處氏張　領不允報由南區移解工程局訊明判氏　責一百下交夫領回累及店夥○小東門外已閉某烟館主欠某土行帳銀八十二　逃匿不理昨由行夥鄭朱阿生等賭錢氏往喝阻秋林不依費朱廖交保限尋店主到案訊追 
[閘北]  
　　巡局調差○四路三區副巡官徐善之巡弁徐彦因事撤差已誌前報兹悉所遺副巡官差前日已由督辦總辦札飭前充該區調充一路五區之畢副巡官煒調回巡弁一差以四路一區巡記周之翰升充另以帮辦巡記石砳推升四路一區巡記昨已分别到差請追欠欵○老　門彩票店主吳星槎前日被安徽彩票公司派人　至四路二區請追欠欵昨日移解一區經黃正巡官略訊一過判解總局訊理 
[英租界]  
　　期票失信○英商太古公司控陳鏡清不付期票昨由差探將陳傳至公廨諭令交保候訂期會訊 
　　欠租被控○九江路謝榮盛烟間主謝榮記望平街老錦椿帽店主管禮緝均因積欠房主吳榮甫租金破控昨由公廨一併傳案分别過堂候訊 
　　人洋並保○棉花掮客魏和尚騙吞丁奎生花衣價洋四百餘元昨由包探將魏送廨請爲查究魏供實因遺失銀票所致現已賠洋一百元求鑒判魏交四百四十元人洋並保限兩禮拜清理 
　　展限理帳○陳裕坤控王慶堂私收客帳洋一千餘元一案昨由捕房將王解廨復訊判再押限兩禮拜將帳算明 
　　變産抵債○祥生永茂等十一户控吳錫標欠洋一千三百餘元前晚由廨提訊各原告投案求追並稱吳在浦左有田二十餘畝可以變價作抵訊之吳供認欠洋屬實判吳押候移請川沙廳查封家産以便抵償 
　　清理存欵○莊仁清控福元莊經理張雲淵與曹朗岩不理存欵前晚由廨提訊張供此項存欵須向股東追繳曹供當時經理人張仁堂已於去年八月間病故求察判張曹一併交保限三禮拜理清 
　　追究家屬○押店主翁悅甫控周錦堂不理担保歇夥盧申發虧空銀洋六十餘元前晚由廨提案訊得盧係侯慶善担保旋據侯妻虞氏投稱丈夫現往天津未回判氏領翁至盧家内向其家屬理處 
　　倚伏外人○陳金發控沈阿祥不還米價洋一百八十餘元前晚由廨提訊原告倩王坤元代爲投案求追沈供陳曾倩羅大洋人前來逼索已出立期票洋一百五十元因至期未付又被控告請察讞員以原告旣託洋人代索何必控請飭追一併斥退不理 
　　僅還七元○陳丙章控楊瑞生不還租洋四十二元前晚由廨飭傳中証李志元蔣金榮到案質訊明白判楊還原告洋七元了事無憑訊理○南京工藝局控衡豐號劉皆水不還修理軍衣費洋一百五十元前晚由廨提案嗣因原告代表瞿占魁未到判劉交保候移請工藝局查明復到再核 
　　女孩迷路○江北女孩龔了頭前日在蘇州路沿河啼哭由捕帶入捕房轉送公廨昨日傳訊據供年四歲住居船上父名仁六判女留廨候懸牌召領 
　　幸得免罪○葉許氏圖賣女孩招林阿二一案昨由捕房將許氏之弟阿壽傳至公堂請訊據供招林實係小的之未婚妻許氏並無圖賣情事判氏開釋阿二仍留濟良所招林改送棲流所候下禮拜二復訊核奪 
　　尚有同黨○金陳氏控何金榮朱明正等串拐三歲小孩一案昨經公堂復訊判仍一併還押候補提同黨到案再訊 
　　羣雌粥粥○雉妓張月英周翠香金四寶王巧寶洪寶林王桂香等均因在途拉客昨由包探將各妓一併傳至公廨判各罰洋五元一併充公 
　　搶匪狡賴○匪徒張阿寶在愛而近路搶取章馮氏金押髮由廨判押在案昨日復訊仍不承認判張還押候查明實情再行訊辦事非無因○唐培卿控王黃氏與女王阿寶行兇等情昨由捕房解廨唐供在永泰鷥廠内管車無端被王母女毆打求究訊之王黃氏母女供因向索工洋無著與之爭論並不行兇判黃氏母女各押女所兩天諭唐傳知經理人赶將女工辛資照給 
　　吵閙飯店○飯店主魏阿寶控李阿根陳阿富王福生殷昌善等尋釁打店昨由捕房將各人一併解廨訊明判李等四人各罰洋二元充公押候繳洋開釋 
　　混用銅洋○李紀福等控許阿二混用銅洋昨由包探將許解廨訊明判押兩禮拜銅洋銷毁 
　　騙子收押○袁金生騙取沈阿三等衣服銀洋由探查獲昨解公堂訊實判押六禮拜竊案彚紀○華洋各商控陳慶福竊取衣飾昨經公廨訊供不認判陳押候查明再訊陳金生竊蔡史氏衣服由探解廨判押候補提人証再訊頑童奚子山唐仁寶王福桂高長子串竊任和生家籐椅等物昨日解廨訊明判奚唐兩孩各押改良所半年王高兩孩各交父母領回管束已故美副領事白葆羅君之夫人控侍者老蓮朱老榮串竊契據昨由公廨復訊均不承認判仍一併還押候原告到案再訊 
[法租界]  
　　保人賠償○法商老大昌洋人控徐桂祥前將方單挽范吉甫作保抵去銀一千兩逾期逃避經公堂傳范到案責令先賠銀四百五十兩餘俟尋徐到案再行訊追否則仍須賠繳兹已日久徐仍避匿不而由原告洋人 
 
 

Page 20

 
 
投催捕房飭探將范解廨據供前已賠墊餘銀應提倪遂卿到案責令同賠聶司馬以案已判定在先豈容推諉遂商之顧副領事判范押交五百五十兩人銀並保限七天照繳如違押追 
　　是否串合○戎炳生前爲某甲作伐娶某蕩婦爲妻不久逃避由甲控奉上海縣飭差持票至法領事署簽字並協探將戎提入捕房昨解公堂請究判交縣差帶去歸案訊辦　　悔之無及○傅兆泉前在某法商處爲出店因事辭歇詎傅乘隙掩入宅内竊取金十六開及衣鞋等物由洋東幣見報捕解廨判押在案昨解復訊傅供求恩典以後不敢再偷判枷一月期滿再押一月 
　　女子何往○徐林卿即陸林卿投廨控稱前憑陸定卿金杏寶等爲媒娶張范氏之女爲妻過門後忽於十月初七日由妻母接去訪知已被轉售情急控究詰之張范氏供八月十六日將女送交女壻後即不往來太夫因事赴鄕約日内返申聶司馬以張未到案判氏釋回候再傳訊 
　　已有著落○陳爲富前偕併弟小和控媒人郭慶雲郭劉氏郭子良等串逃弟媳小玉子等情由廨訊供交保待查在案昨陳投稱女被劉氏匿在車袋角李姓草屋内請爲移提判郭交原保候飭探恊查該女到案再訊 
　　衣莊失愼○前夜護城河浜仁大衣莊樓上失愼經救火會驅車救熄事後查得該店保有火險銀三千兩捕頭恐有别情飭傳該莊主解廨訊究 
[美租界]  
　　能否查獲○匯四捕房境内麥鴿嶺路前晚又有匪徒搶刦行人財物情事由事主立傳電話報告捕頭立飭中西探往查究辦 
　　巡捕之妻○美捕房一百八十五號華捕某甲之妻昨晨在虬江橋菜塲購買菜蔬因與小販論價口角被三路二區崗巡拘局收押甲到局詢問亦被拘留嗣由家屬報告盤副捕頭親往該警局將甲夫婦領加再核 
　　馬車溜韁○馬夫談文祿昨日駕車至靶子路馬忽溜韁由印捕帶入捕房從寛斥釋形迹可疑○王西友昨晨在海甯路行走巡捕見其形迹可疑拘送捕房聽候查核 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[護理直隸總督崔永安奏法律學堂學生畢業請將摺]  
　　奏爲直隸法律學堂肄習各生畢業懇恩敕部照章給奬恭摺仰祈聖鑒事竊查直隸省城於光緒三十一年經前督臣袁世凱設立法律學堂招考舉貢生監並候補人員分班肄習奏明在案查該堂甲班學生係上年五月畢業現在乙班學生亦已畢業由該堂監督禀經學臬兩司照章嚴行考試各按分數等第給予憑照兹據提學司傳增湘臬司何彦昇詳請奏奬前來前督臣端方未及核辦移交到奴才查學部續擬法政學堂别科畢業奬勵章程凡法律學堂除本科外年限與此相符者畢業請奬一律遵照此項章程辦理等語今該堂甲班畢業事在未奉部章以前故課程不無微異至其年限自光緒三十一年暑假後八月初三日入堂至光緒三十四年暑假前五月二十九日畢業除暑假外所差不及一個月似與部章别科年限尚無違背至乙班畢業業已奉到部章所有各項並通科學亦復次第補習一切均遵部章辦理應請將考到最優等之甲班學生金陛雲華國文孔憲平周鉅訓許育理胡國賓胡文丙李維森張式彝等九名乙班學生范鍾麟李得春蘇右銘周鉅康李繼曾許宗謙裘粲刁名世王占梅錢光謨倪璠馬啟明唐榮荃門玉籙花一桂羅元治郭豐農等十七名均給以直隸州州判分省補用並加五品升銜考列優等之甲班學生裘黼章盧煜霍兆熊胡紹周高承翰許育琛楊蔚楨許紹祖楊泮林姜奉璋等十名乙班學生章國俊唐榮喬魯永忠主炳離王存仁趙麟洲凌煜釗蘇壽雲等八名均給以直隸州州判分省補用考列中等之甲班學生陳守廉一名給以道庫大使分省補用再該堂考列最優等甲班學生内王恩沛一名係候選縣丞現指分直隸試用又潘文江一名係直隸試用巡檢部章並無試用作何給奬明文應否奬以儘先補用並加一級之處恭　聖裁除將該生等履歷表册咨部外理合恭摺具陳伏乞皇上聖鑒訓示謹奏宣統元年十一月二十二日奉硃批該部議奏欽此 
專件 
[揚州兩淮中學歸併府中學堂章程]  
　　一按照學部定章每府必設中學一所兩淮中學合併後仍定名爲揚州府中學堂禀呈提學憲運憲辦理 
　　一揚州府中學堂向援鎭江府中學堂之例官督紳辦兩淮中學歸併後一切仍按照原章歸府尊監督以專青成由府尊照會本府熟悉學務聲望素著之紳士住堂代表監督執行一切事宜 
　　一揚州府中學堂常年經費向以八屬串捐爲的欵兩淮中學合併後請運憲將兩淮中學常年經費撥給府中學一切開支報明督學憲運憲鑒核 
　　一兩淮中學學生向分甲乙兩班與府中學合併後仍按照兩班原有年級分堂接續敎授不悮各生卒業年限 
　　一府中學原建講堂六座現學生分甲乙兩堂兩淮中學合併後學生亦分兩堂共爲四堂來年應招收瓣生兩堂按照部定新章分文實爲兩科各一堂以謀敎育之進步 
　　一府中學定額八十名現有學生一百餘名兩淮定額一百名現有學生五十餘名合共學生約一百六十名合併後應於來年招收新生擴充學額以符部章中學三百人以上之例 
　　一查兩淮中學定章學生不分本籍客籍與府中學合併後仍照舊章兼收鹽商子弟凡程度相合者均得入堂就學與本籍學生視同一律 
　　一兩淮中學爲高等小學之升階與府中學歸併後兩淮高等小學之畢業生仍由該堂一體升送與八屬之高等小學視同一律 
　　一府中學創辦伊始由郡紳公議本籍學生暫免學費外籍學生須繳學費兩淮中學無分本籍外籍凡在堂食宿者每年繳洋四十四元以爲膳費操衣紙筆費之用在堂午膳者每年繳洋二十四元走讀者每年繳洋十四元辦法不同兩堂學生相安已久勢難彼此强就合併後凡已在堂肄業之學生應各照舊章辦理儘畢業爲止自宣統二年起添招學生無分本籍外籍除繳膳費操衣外每年須繳學費六元以歸劃一而符學部征收學費之定章 
　　一府中學寢室僅容三四十人現權將講堂改爲寢室亦僅容二十餘人旣經合併來年復招新班益多講堂須讓寢室勢更難容應仿兩江法政學堂於堂外設寄宿舍查兩淮中學與府中學相距甚近應即以兩淮中學校舍爲寄宿舍設員管理將府中學齋舍讓出以供本堂職員敎員居住 
　　一府中學常年經費出於串捐兩淮中學出於鹽引捐欵既合併後應另立預算表力求撙節以副各大憲節省經費之意 
　　一府中學常年經費由八屬解府由府交堂支用合併後凡由運庫撥給之欵由府每月具領轉交應用 
　　一兩淮中學與府中學合併後延聘職員敎員仍照府中學章程辦理一兩淮中學開辦有年合併後所有學生試驗册表均須詳查以備學生畢業時查核 
　　一兩淮中學係接續由董辦理凡舊置書籍校具當有册案可稽合併後應由兩淮中學管理員按册查交應用 
　　一兩淮中學與府中學合併後以兩淮中學爲寄宿舍應設舍監一人住舍管理 
　　一兩淮中學合併後繕寫印刷之件較多書記寫生應酌量添設 
　　一兩淮中學併後校舍寄宿分爲兩處庶務員應酌量增設 
　　一兩淮中學向設管理員一人合併後仍添一人 
　　一以以所擬專爲規劃合併章程至關係敎授管理各項規則應叅酌兩堂向章辦理詳細增定 
[山東官銀號稽查王觀察條陳辦理儲蓄官銀號章程]  
 
 

Page 27

 
 
第一條爲奬勵人民儲蓄起見照北京大清儲蓄銀行章程辦理名曰山東儲蓄官銀號 
　　第二條本銀號承領官銀總號資本濟平足銀二萬兩不另招股此項資本按年五釐起息 
　　第三條本銀號即就西關官銀分號改設並非另起爐竈所有官銀分號日做兌換銀錢交易仍行照辦 
　　第四條本銀號無論官商士庶男婦老幼傭工小販凡有欵項數在一兩或一元以上者均可隨時來號存儲一律照章生息惟存欵五百元以上卽非零星之欵如聲明係活期存付者應按時價作銀以免取存時銀元價值漲落彼此吃虧如係五百元以下之存欵仍按銀元存儲願以時價作銀與否聽存户之便 
　　第五條本銀號存欵分爲定期付存活期付存二種定期存付中又分爲零存整付整存零付整存整付三種均按週年四釐計息如定期滿半年以上者按週年五釐計息零存整付之欵假如每月存銀元一元逐月如期照付毫無間斷一年期滿可付還銀元十二元三角二分六釐五年期滿可付還銀元六十口元十年期滿可付還銀元一百五十五元五角一分九釐十五年期滿可付還銀元二百六十七元三角一分七釐二十年期滿可還銀元四百十元四角五分六釐二十五年期滿可還銀元五百九十三元九角四分三釐三十年期滿可付還銀元八百二十八元六角四分六釐四十年期滿可付還銀元一千五百十三元八角八分四釐五十年期滿可付還銀元二千六百三十七元一角六分四釐多少以此類推整存零付之欵假如整存銀圓一千元言明分十年按月支取此十年内每月可付還銀圓十元五角八分或欲每年支取一次此十年内每年可付還銀圓一百二十九元八角九分多少以此類推十年期滿本利清訖整存整付之欵假如存銀元一百元言明以一年爲期者到期可付還銀圓二百五元六分三釐以五年爲期者到期可付還銀圓一百二十八元一分十年期滿可付還銀元一百六十三元八角六分二釐十五年期滿可付還銀元二百九元七角五分九釐二十年期滿可付還銀圓二百六十八元五角七釐二十五年期滿可付還銀元二百四十三元七角一分四釐三十年期滿可付還銀元四百三十九元九角八分四釐四十年期滿可付還銀元七百二十元九角六分六釐五十年期滿可付還銀元一千一百八十一元三角八分九釐多少以此類推 
　　第六條儲蓄之欵如來存之時聲明係爲修學學資婚嫁養老等項預備儲金者本號當爲另册存儲按照後第四條章程類推辦理修學預備儲金之法無論男子女子自始生之一月起每月將銀元一元八角七分存於本銀號滿十七歲可付還銀元六百元作爲就學之費或自始生之一年起每年存銀元二十一元九角八分滿十七歲亦可付還銀元六百元多少以此類推學資儲金之法無論男女學生如將銀元五百三十元五角四分作一次躉存於本銀號五年之内每月可付還銀元十元以供該生每月之學費五年期滿本利清訖多少以此類推婚嫁預備儲金之法無論男子女子自始生之一日起每月將銀元一元二角一分存在本銀號滿二十歲可付還銀元五百元作爲婚嫁之費或自始生之一年起每年存銀元十四元二角九分滿二十歲亦可付銀元五百元多少以此類推養老儲金之法無論男女如於少壯之時每月將銀元三元四角三分存於本銀號二十年後可付還銀元一千元作爲晚年養贍之資如每年存銀元二十八元五角九分二十年後亦可付還銀元一千元多少以此類推 
　　第七條零星存欵如滿兩年本利金未收囘者除半年結帳一次利上生利之外特别增利息五毫滿三年全未收回本利者再加再毫滿五年仍未收回者再加五毫自後逐年加增至七釐爲止 
　　第八條如有以各處平色不同之銀來號存收者均照巿價合作京平足銀如係各國及各省銀圓亦照巿價合作通作龍元其以角子銅圓存放者或按巿價折成銀兩或折成銀圓聽存户之便 
　　第九條零星存欵每日於上午十二鐘前交到者當日起息午後交到者次日起息其付還之欵於交付之前一日停息 
　　第十條本號每半年結帳一次如届結帳之期存户未將利息即併入存本一同起息即有未滿半年者凡遇結帳後如未來號支取亦皆併入存本一同起息俾收利上生利之益 
　　第十一條存户當第一次來號存儲欵項之時須將姓名住址據實開寫清楚當即編號塡給簿據蓋印圖章此後該存户若有續存之欵以及支取欵項等事均憑此收付認據不認人 
　　第十二條存户所執簿據務須妥愼收藏如有遺失該存户立將存欵數目原摺號數及失去緣由向本號聲明並自行登報廣告如滿一月别無糾葛準邀同妥實保人來號補給簿據照常收付 
　　第十三條存户倘有因事出外願將存欵轉與他人亦可通融辦理惟須至本號當面對明更名註册換給簿據以免歧悮 
　　第十四條簿據日月及收付數目該存户不得有塗改挖補情事 
　　第十五條本銀號雖逢年節星期等日一律照常辦事其每日辦事時刻春分以後每日上午八鐘起至下午五鐘正秋分以後每日上午九鐘起至下午四鐘止在此時刻以内均可存付如嗣後存欵繁多再行隨時酌展辦事時間 
　　第十六條凡各學堂工廠善堂公所以欵項存儲本號者其利息當酌議加厚以維公益 
　　第十七條本銀號得辦小民滙兌零星欵項滙水照巿價格外從廉 
　　第十八條本號並可代人收取各種股票債票之利息並代保存各種股票債票 
　　第十九條本銀號由官銀總號總辦聘請經理一人管帳一人須殷實穩練慈善和平之人經理取具押櫃銀兩及訂立合同任期等事均照大清儲蓄銀行辦理 
　　第二十條本銀號放欵須短期穩確有抵押者如遇有各項公倆票亦得隨時賣買 
　　第二十一條本銀號所收儲蓄存欵每日用送銀簿送入官銀總號存以照堅實官銀總號亦須從優付息以示維持之意 
 
 

Page 28

 
 
　　第二十二條儲蓄銀號旣係官銀總號所分設必當隨時維持補助凡儲蓄銀號存欵於總號無論定期來往應比照其號中最優之利息如有借用總存欵項之處比照其號中放欵最輕之利息 
　　第二十三條度支部隨時派員稽查所有帳目欵項及貿易情形均須呈出聽憑查核如有違背則例章程或不遵守權限至有損壞號業均由部酌量處罰所受損失仍著經手人賠繳 
　　第二十四條本銀號每届結帳須開報帳目呈部查核 
　　第二十五條本銀號代人民擔任存儲營運事務繁責任重要如果辦有成效儲蓄欵項至三百萬兩以上者在事人員届時准其呈部酌量分别狀勵 
　　第二十六條本銀號不用關防只刻圖記一顆以資信守 
　　第二十七條本銀號之設所以倡導人民崇尚居積無論何等零星存欵皆有利息且有利上生利者本係善舉性質原非重在獲利將來營業發逹存欵日多獲有餘利除開支薪水雜費等項及長年官息外每届年終分派一次作爲十成提二成爲總辦經理以及辦事人等花紅提四成爲公積以厚基礎下餘四成聽候提撥 
小說 
[歷史小說愛國滬傳奇（四）]  
　　（南泣顔回）怕只怕砲火。連天。怕只怕生民塗炭。縱河山破碎。耐人留戀。淚痕滿面。血痕滿面。我自信好健兒熱心肯把。頭顱捐。愼莫說劣敗優勝由天演。（哭介）咳若欲待刦灰飛盡靈光現。過了一年。又是一年。一任雲隨風捲。釜共舟沉國家患。伊誰扞。 
　　我今决定了主意。我今抛棄了身命。我今抱定一自由獨立的主義。赤手空拳。希望造成一光輝照耀的匈牙利。以爲黃種榮。（噶蘇士係黃種）以爲歷史光。縱生種種阻力。難奏厥功。但求有利於祖國。雖粉身碎骨。亦所不辭也。丈夫志一立。何事不可成。（噶蘇士幼時自言）咳這就算盡我自已的國民責任罷了。 
　　（尾聲）英雄成敗尋常見。只齎得一腔熱血補前愆。赤手空拳猛扭得人心轉。 
　　（拔劍起舞下） 
　　西河漁隱批注 
　　劇本中多係子虚烏有。未有演實人實事者。有之自飲冰主人新羅馬傳奇始。現在劇本中。洵稱第一傑搆。此本鎔鑄西史。均係實人實事。其氣魄意境。與新羅略相彷彿。 
　　噶蘇士者。是書主人翁也其他如梅特湼沙志埃伯古魯家威哈林等。則皆是賓中主。 
　　路易第二者匈牙利之君主也千五二六年與土耳其交綏戰死無子其后馬利亞係奥王菲狄能第一之妹以匈合奥使並王之於是匈牙利永爲奥之屬地 
　　金牛憲章者匈牙利貴族與其王所訂定之條約也篇中軍役義務租稅條例及司法裁判均一一載明且言王若違此憲則國民有可以執干戈以抗之權利自匈合奥後奥王猶誓守此憲法至梅特湼時代則憲法摧陷無存矣 
　　維也納會議即俄普奥之神聖同盟也（千八十五年事）梅特湼者奥大利大宰相王爵也生一七七一八五九年 
　　美利堅與意大利獨立見美國獨立史及意大利獨立史不具述 
　　瑞典者波羅的海岸上一小國也十六七世紀間新舊敎之爭正烈日耳曼剿滅新敎徒殆盡時有瑞典王亞多法士以萬六千兵横行歡陸爲人類請命爲上帝復仇其尚武精神若此瑞典亦足以自豪矣 
　　記者於近世愛國英雄中最崇拜噶蘇士故極力描寫一言一語均有寄託閱者試細味之 
國外新聞 
[韓國統監分署被焚]  
　　初九日東京電云韓國統監大臣東京分署已爲火燬 
[美艦隊公贈銀觥]  
　　初九日東京電云美國大西洋艦隊公贈日本海軍之銀觥已於今晨在東京海軍署舉行贈受禮該觥係感謝一九零八年十月日本歡迎美艦隊之盛意 
[印兵煽亂被拘]  
　　初九日倫敦電云駐紥喀爾喀脫之第十聯隊有兵士十名因煽亂被拘惟全隊之忠誠並示稍變 
[俄后病狀續聞]  
　　初八日柏靈電云俄后現患神經怯弱之症尚無大礙云 
[德皇定期出游]  
　　初八日柏靈電云德皇將於西三月間由勃里門海文地方乘坐德國公司郵船出游兩日 
[英國選舉之結果]  
　　初九日倫敦電云星期二日以來各黨獲選之人其數如下聯合黨共得一百十八人自由黨共得九十三人工黨共得二十人國民黨共得二十八人以上統共二百五十九人首相愛士奎斯君在伊斯脫菲地方演說謂此次選舉保守黨得手之處大都爲國中之小鎭此爲最大之特色又謂實業中心點主張自由貿易其志頗堅故無論選舉之結果如何改革稅則將來終不能見納於新國會云保守黨各報均同聲慶幸昨日選舉之結果商務部大臣屈其爾君又於籐堤地方獲選共有選舉票六千之多維斯脫明士特報（自由黨之報）載稱此次選舉之結果必使聯合黨放棄恢復權力之希望 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
