# 1882 - 225 - 4903341

 

Page 1

 
 
[新印碑帖屏對出售] [  繡石齋主人啓]  
　　本齋邇來石印各種碑帖屏條楹聨愈加工緻與原本不爽毫厘久蒙海内珍賞爭相購致不脛而走近復得善本歐陽率更九成宫碑帖及梁山舟學士七言行書對湯壎伯五尺字屏加工選料用照相石印法印成卽日出售九成宮未裱者每本洋四角紙面裱者七角板面裱者七角五分梁山丹楹聨白紙未裱者每副洋二角色紙二角五分己裱者另加裱工洋二角湯壎伯屏條未裱者每堂洋四角巳裱者一元諸君賜顧請至申昌書畵室可也此佈 
[重印詩句題解韻編四集出售] [  本館告曰]  
　　本舘前印題解韻編四集久蒙海内文人爭相購致業巳售罄繼後得五集若干卷排印出售又復不脛而走惟前次所印係属中板目下坊間所刻初二三集皆係袖珍小板取其便於擕帶故本舘所印五集亦成袖珍善本今又取四集重加排印與五集大小一律以便舟車現已工竣定於本月初三日卽禮拜三出售每部十二本收回工本洋五角正售處仍照曩例請卽賜顧爲盼 
[籌高策中]  
　　余旣爲籌高策上有友人見而問余曰子之策誠善矣中國旣聲明高人之罪而自爲處治以謝日久以理論之日人固可無辭矣然日人之心則不可測也曩者琉球初未開罪於日人日人尚欲滅之以爲縣此則利其土地之意已可槪見其於高麗亦久已處心積慮前以高麗不與通商之故而臨之以兵大有脅制之意高人懼而願與通和則又與高人立約凡高人欲與他國通商必須由日人爲之經手此等舉動實將玩高人於肌掌之上今高麗與美英等國立約通商並不假手於日人日人雖未明言然其意則未必不懐恨無隙可乘則亦巳耳近乃有高麗亂黨攻擊日使一事日人以爲此可乘之機也奮其雄心激其士氣開疆拓土正在此時矣卽使中國折之以禮欲以平其氣而弭其釁其如日人之不聽何余曰中國旣有以處置高人則縱令日人有辭中國亦可據禮以爭之謂開罪於貴國者原係高麗之亂黨被且不知君臣之分何有於與國今以高麗爲我屬國之故譬如我之臣僕而得罪於我之友人我巳將臣僕明正其罪則友人亦不必再動干戈如是而猶不聽則是其曲在日矣高麗近與美英各國通商各國亦必不肯使高麗之爲日本所得中國當台泰西各國以共謀保護高麗之方美人掎其前英人角其後中國此時兵船鐵艦屯聚如雲練勇水師正在强盛日本雖自仿效西法以來水師訓練頗爲得法而兵舶戰艦類多朽蠧而不適於用高麗雖曰彈丸之地政教素弛然中國旣爲削平亂黨必當更易舊習氣象一新困獸猶門斷不聽日人之憑陵欺侮而縮首不出中國爲之主各國爲之轉高人亦有以自壯其胆正恐勝負之數有不可知者已夫高麗之地亦正不易取耳泰西各國旣與高麗通商則必欲共沾其利决不肯使日人獨得其利而且高麗之後與俄比鄰俄國何嘗不眈眈虎視特以高麗向屬中國欲啓釁於高必將娶怨於中故含忍而不發也若日人欲取高麗俄人亦必乘機而分其餘潤則是日蛤不啻與俄爲鄰是豈日本之福哉小國正所以爲大國之屏蔽俄人不能肆志於日正以高麗爲之屏蔽若取高麗則俄人將從此生心矣然此猶爲日後計也卽就目前而論日人之所以深恨高麗者不過爲辱及使臣而已卽使此舉係出於高王之章亦罪不至於覆宗絶祀而况此時創亂者原屬匪黨與高王絶不相干高王此時方且自顧不暇又豈能爲保護日使之計且變起倉猝殊難先事防範在高麗亦自有可原之情如日本必欲雪恥則亦惟有盡誅亂黨而止若中國旣爲之明正其罪俾高人有以謝罪於日人而日人仍復固執已見欲逞私志而不聽善言則是有意以大凌小而蔑視中國且不特蔑視中國而已以泰西各國新與通商之地而日人必欲摧滅其宗祚毁棄其城邑奄有其疆土直欲與泰西各國爲仇其所以攖衆怒而觸公忿者實非淺鮮中國欲存之而日人必欲亡之各國欲聨其好而日人必與爲仇其是非曲直之理豈但倍蓰而已哉中國奮然以起以大義布告各國言高麗開罪於日本我中國亦旣聲高麗之罪而誅其罪魁平其亂黨以高麗謝罪於日人誠以高麗旣爲中國藩屬則亦誼不容辭也貳而執之服而舍之是則理勢所當然而日人乃恃其兵力固執不聽是非但問罪而已直志在得也高麗之辱及日使出於亂人之見今旣服其罪矣而猶不能自存我中國不忘忍坐視卽各大國新與高盟亦不忍見其滅請出一旅以與日人從事我中國願爲先驅焉吾知各國必且翕然響應彼時日人又將何以禦之是雖非上策而亦不失爲中策也爲籌高策中 
[本館自己接到電音]  
　　本館於昨日接到在津友人專發電音到本館有七月初一日上諭一道敬謹譯登○七月初一日奉上諭張家口監督英文奏差滿囘京虧短盈餘銀兩請减成賠繳一摺看户部核議具奏欽此 
[電報彚錄]  
　　本月初三日倫敦發來電報言阿拉比近在埃建築土城登登者不憚心力也有地名買格司有埃兵與英軍接仗爲英人所擊敗矣英國所簡派之大元帥胡司禮刻已行抵阿里雙地亞胡君素負威望今至埃境想必有一番征戰也至土耳其所發住埃國之兵則不知何故僅至革勒忒地方並不前赴阿里雙地亞云乂言阿里雙地亞之食水日見减少大有拜井無泉之患也 
[攻毁砲台細情]  
　　本舘前接倫敦電報言英水師提督攻燬阿里雙地亞砲台電音簡略未言其詳兹閱外國新聞紙見有英國新聞舘訪事人在提督船上觀戰記事一則頗極詳晰因亟錄之據稱華五月二十六日早四點半鐘英國兵船卽己預備攻擊炮台諸事辨色之後見砲台上亦預俻對壘英兵皆有喜色五點一刻有小兵船高扯號旗禀稱有土國之官欲見提督蓋車中無言皆舉旗爲號也提督接見土官呈有文書云埃員不願搆戰願爲服罪請緩開砲等語提督以昨有成言埃人並無裁答今限期已過本督令出必行决意開砲無煩贅言盖恐中其緩兵之計也土官乃請提督給與回文告辭而去至六點二十分提督出令各船前進離炮台一千三百碼遠近停泊爾時各船兵士寂靜無譁專聽中軍號令但見兵船或左或石時時校巡而已至六點半鐘中軍舉旗令開一砲先以示敬煙過後望見砲臺仍在裝築樂揮預備對壘乃知埃兵並無罷兵之意惟以英兵去炮臺過近攻掣尚有木便因約退二百碼地至七點鐘中車之旗復舉則令各船合力攻擊諸軍皆踴躍歡呼一齊開砲烟霧障空日爲之迷迨烟散後見該處各砲臺皆叔然無聲大都刀不能支非死卽逃矣惟有一砲臺有巨礮四尊礮上有蓋可以敝人而不便見此西礮尚在施放至十點半鐘則毁其一礮止餘二礮力持未下至十一點鐘則三礮亦皆被毁於是英軍全勝該處炮臺遂盡爲英車所尊而平毁之 
 
 

Page 2

 
 
英軍之勢亦可畏也哉 
[東報雜錄]  
　　東瀛報言日本緣高麗一事擬派某大員來華與中朝商議此事某大員者日國秉鈞之人向在日廷與知機務者也又言 
日本各兵官得知高麗啓釁咸發電報至兵部探問競懐請纓之志欲將共賦同仇現在日廷已核定銀十七萬圓以爲辦高事之兵費已有兵船三艘爲之前驅矣聞日人因高麗辱其使臣大損國威故不惜餉糈必欲嚴辦此事也 
[詳述高麗亂事]  
　　高麗此次作亂之由傳說不一兹番爲𦣻者乃高麗土叔盖王叔係守舊黨之魁專信中國先王之政教喜閉關自守不願與他國人共交卽日本人在高國通商其心亦有所不悅故其黨屢有與日人爲難之事此皆因少見寡聞專於泥古不善通今以致肇此大禍也閔叅判者乃開化黨之首深謀遠慮欲步日人之後塵以圖將來自新之道庶幾不受他國凌侮故瀝請高廷稍易古制暫變新法與各國聨絡以爲控制之方高王亦知安危之僟俯準所請遂與英美訂約中國大臣亦不辭跋涉往返數次贊助其成原不過爲保全高國之意而各國亦莫不謂高國之方興有日矣不料有此一變以致高王被拘王妃世子遇害謀臣智士遭戮人民都城蹂躪良可悲也初閔參判議論通商之時守舊黨屢與阻撓互相辨駁視同敵仇計兩黨中雖守舊黨爲多而在朝者不過數人且皆老耄無甚卓識每謂國之制度乃古人所定不可擅攺所以高王不重用其黨而自請告退者不少然而含怨益深矣開化黨人雖寡而爲官者衆均係壯年勵精圖治深得高王之心故兩黨在朝各立門户常有同室操戈之舉幸有一二忠正之臣從中排解遂得稍安自去歲國王命魚允中爲使赴天津商訂茵美條約回後開化黨人以爲通商有成從此可望自新莫不喜色此乃良臣爲國之心并非謀逆可比不料守舊黨不悅謂其不遵先王之政教擅攺古制常以冷語譏諷又見國王信用彼黨愈加不服由是人心思亂有潛謀栻逆者去歳季裁仁謀逆木遂已經查獲伏誅繼有洪在鹤謗譭朝政亦被斬戮於市無如該黨仍不警攺復有趙秉天冮道源陰謀不軌幸事敗露亦被高廷所執此皆其黨中人所爲今歳四月間高國人見通商有成又紛紛上疏阻止均被高王斥退内有一儒士曰樂寛上疏高廷種種謗譭高廷念其宦裔未忍加誅不料是夜半在南山砲台邊舉火召集同黨欲圖起事旋有巡捕前任查問彼答爲國事召集同志以安社稷巡捕卽報於高廷高王以其狂悖着捕掌獲定爲斬罪斯時國正在祈雨期内故未處决下之於獄無如其黨羽甚眾中斃乙起勢焰甚張每見高廷斬戮其黨心甚不平今因本月車務司領官爲散兵餉未能平均致釀兵士憤怒紛紛投訴該黨人卽乘機挑唆并赴王叔處以言詞激動土叔之惑遂發檄又八道約於六月初八日在都城外某山聚齊舉事其時高廷已有所聞亦莫可如何知該黨必不利於日人特遣使告日本花房公使暫避其鋒并嚴備防禦至次日内亂交作外患驟來城不攻而破兵不戰而潰於是先圍日本使館盖該黨最恨者日人以爲該國鬃商皆由日人而起所以欲得日人而甘心焉次逼王宫弑其王妃世子開化黨人被戕過半現在高王被拘安危未卜該黨卽擁高王权執政遂目爲高高麗之王但其内亂於該國社稷尚無妨碍而挑動外釁其禍實不可測蓋日本自效法泰西以來常有開疆拓士之心故初試技於台灣而中國賠共兵費繼試技於琉球而琉球滅亡因是逞强於東方龎然目大高麗之不爲兼併者特以無隙可乘耳今該亂黨焚其使館殺其人氏此次日本師出有名可無顧忌故刻卜日本舉動大有朝不待夕之勢必欲得高麗而後止但高麗爲中朝屬國無高麗則東北之屏審盡撤此處關繫非小若不出爲保護不將以高麗爲琉球之讀乎竊願與顧大局者籌之 
[美國禁止華傭新例]  
　　美國新定禁阻華食傭條例本館曾由西報譯登大兹閱舊金山中西彚報載有新例十五條係咩嘑劈冶二人所擬較爲詳盡爰再錄之俾華傭得以周知庶勿輕入虎狼之境也○第一欵自西歴五月六號簽名至八月四號共計九十日始行新例凡一槪華傭不准擅進限以十年爲額○第二欵不論帆船輪船由何國何埠裝載華客到美國屬地及至抵境違禁者每人罰銀五百元其銀向該船主取出若不完罰欵卽將船主監禁一年爲度○第三款凡華傭現居美國屬地自西歴一千八百八十年十王月十七號新增通商和約之後至一千八百八十二年八月四號止槪不禁其往來至若旋唐欲回美國者登舟之日稅吏親往舟中給與憑照待至返回美國到埠之日必須將憑照呈交梲關方詐登岸倘有船隻裝載華人前往别國之埠順經美國地界偶遇颱颶之災或遭不測之禍只許華客暫留停泊不准抵埠久留雇工必須該船載在别境○第四欵凡華傭由美旋唐返回美國者登舟之日稅史住船中將其姓名容貌居處職業逐一註明簿内另給憑照及回美國之日將憑照交回梲關驗確與簿内符節相合方許登岸至若領接憑照之後適有要幹欲圖回岸必須將憑照親交船主收貯俟船解纜之時人尚未回船主要將該憑照交回梲關完部以　混亂之弊○第五欵凡華傭由美國往别國别埠或由陸路進程必須前赴附近梲關報名註簿領取憑照○第六欵一千八百八十年十一月十七號添註新約内附弗禁之華人乃是華官商買肆業生徒并隨從貝弁等耳於起程之日必須往華官署領取憑照譯書英字詳列職業年貌方詐登船若到美國之時將憑照交稅史查騐無訛方准登岸○第七欵凡華人或將他人名職叚冒或僞攺憑照等　抵岸之時一經查確罰銀一千元爲率不完罰欵禁監五年○第八欵凡船主裝載華客到美國地方必先將各華客之憑照另抄一紙親携交稅關報部並矢音以爲確據○第九欵凡華人到美國屬地其未抵岸之前必須先將憑照呈與稅吏查騐若與船主之報章兩相符合方許登岸苟有蒙混是爲十犯例禁要使船主將華客載回原藉○第十欵凡各國船隻到美國界境必須遵例奉行倘有違禁將該船拿獲發售充公○第十一欵倘有私行暗助華人故違禁例一經查確罰銀一千員無銀輸納監禁以儆刁頑○第十二款凡華人由則國到來美國屬地者必須有憑照方許人境倘有違禁登卽拿獲解衙訊審原有確據將他載回原籍其船票費用係美國支給○第十三款凡華官到來美國界境一槪不需憑照惟有官銜品級等文憑足可抵岸○第十四欵凡美國大小官員不准華人入籍○第十五欵例中所言華傭二字是華人傭工者不論賢愚美惡皆同一體○盖此新例由番文譯出謂允准之時中國欽差大人適往呂宋公幹未及旋轅是以中朝無一人爲之辯駁皆莫知聞深可　也然劈治所擬之例較之咩嘑其酷虐尤甚盖咩嘑之例其第五欵尚准華商華傭均可往稅關領取憑照以得往來之便新舊客之分而劈治槪無此款也旣曰通商又曰和約是耶否耶 
[獲私近闻]  
　　寳山縣屬之劉港地方小村攻也亦有小市鎭居民多以棉稻爲業亦有販賣私鹽者近有鹽捕至彼緝捕搜出私鹽捆載而去當搜私之時其勢洶洶闔何雞犬皆驚翻箱倒籠罄其所有私販雖未捉獲而婦稚之驚魂莫定矣乃所獲私鹽則又仍賣於該鎭於是衆懐不服與捕爲難捕以槍械擊傷數鄉人奈鄉人愈聚愈多奪械而反攻之捕敗走訴諸寳邑尊該鄉人亦欲報傷請騐邑尊善遺之繼而禀諸州憲忽有捕役多名到村捕鄉人八名以去聞捕等以私梟拒捕禀官故有此舉然所拘之鄉人則究不知是否鹽梟想秦鏡高懸當不難澈底根究或不至袒護差役也 
[米價大漲]  
　　蘇坦之米本足供本地所食今年因各處水災杭嘉湖糴米之船連檣銜軸而至以致驟米價漲城中鋪户至鄉購米往往付過定錢旋爲客船加價不顧食言竟行賣糶致爭論議罰者不可勝計素常米業加减價錢皆以逢五逢十爲期今則上月念六念八念九本月 
 
 

Page 3

 
 
初一迭次增加不依舊例今起碼米須每担三千六百文高色則四千一百文較上月增一千餘文一石矣億道光念九年水灾咸豐初年旱災米價將至四千官卽平糴窮户率衆搶富室之米案已疉出今年價過四千官則默不一言民亦相安無事何前後不相若耶蓋以昔年承乾嘉之後米不過十數文一斤故驟然漲價相驚以爲奇事今則曾經兵燹石米八九千文民已食過故不以爲意耳 
[太湖覆舟]  
　　太湖周圍三萬餘頃跨蘇常湖三州行船不善駛駕每多傾覆之患兹聞前日太湖中一舟行駛忽遇颶風全船覆没當經救生漁船看見趕卽赴救計撈獲屍首九其又一屍無首係爲人砍去者再四撈取並無首級當卽報知救生局給賞錢二十千文備棺殯殮招屍親領認因有無首屍一名聞欲報縣另行相騐查辦也 
[寍郡地震]  
　　本埠及蘇州地震已刊於報兹聞六月二十八日下午三點半鐘寍郡亦地震室中所懸器皿略覺動摇缸中有水澎湃有聲惟震不甚大故不覺者多也 
[佔妻奇寃]  
　　寍波江東有泥水匠某甲冋在杭州工作其妻張氏與某乙有私迨上年甲自杭歸窺破妻有私情遂挈妻與所生一女遷居杭城不意張氏與乙情深似海陽雖從中而陰實一心向乙私戕婚書燒毁甲尚憒憒無知旋乙亦至杭男女私相定計串揑媒証反誣甲强佔人妻赴仁和縣探告邑尊因中旣無婚書可憑又無原媒可証將張氏斷與乙領歸甲由是抑鬱成病延至今春始得返寍途遇張氏扭交地保王有秀奈地保已受乙賄囑反勒中冩服據中目念無勢無力非乙敵手只得有負寃單期告陰狀口稱但能淫奸同伏冥誅則死亦瞑目正不知何日能伸此寃也 
[江西近聞]  
　　江西省城六月初十十一兩日大雨如注城内湖塘泛溢屋内進水竟有三四日尚不得消退者緣上游吉贛撫建各河來源太旺故閘門不敢開洩恐閘外水高反致倒灌而入也沿章江兩岸堤壩掃刷過半早稻正値牧穫忽有此變勢必减色米價逐長又有湖北商船三十餘艘到豫章購辦糧食故市價騰貴米舖且有故意停閉擁積以俟善價者貧民之苦可知矣 
[具結了案]  
　　前報所死温州練車哨官周維春在外滋事已於六月十五日經永嘉張邑尊傳集質訊其時各紳耆因周維春杭不到案均不肯出結復經張邑尊冉三勸導諭以爾等所控各情未必盡出公論况盧鎭憲已將周哨官斥革撤委亦可謟順輿情而急於懲治矣卽使周某到堂不過與爾等質對本縣亦不能遽加以刑責也勸諭許久各紳耆始允具結了案云 
[温州市情]  
　　近來温郡市囬異常淸淡無論大莊小鋪均無生意卽如夏市敲紗此乃應時之物各店咸言十餘日之久僅賣十餘千文甚至數日而無分文者生意如此虧本必多將來年終難以支持定必至於閉歇蕭條景况已見一斑矣 
[醫樂兼施]  
　　杭省真院之東有東文昌閣許姓者本著名之世族也主人慷慨好施赴義若渴近於其家之廳事設立醫局内科症則主人躬自診視外科則另延一李姓名醫主之逐日登閂就診者有百數十號之多實有應接不暇之勢局中經費皆由諸戚友捐助稍得充裕更將式廓近又於墻閂内添立藥局名寳善凡購藥者僅收半價故終日其閂如市云 
[嚴辦竊賊]  
　　滬上輪船竊賊多於蓬麻而天津尚不多見盖人心質直偶或遇之視同仇讐眞有不容並立之勢詎近來此端漸閱前日某輪船抵津有在船上竊物者被船主獲住送案供名祁二由天津縣重懲用大枷枷在紫竹林河于示衆枷用竹片釘住不許夜間私開該賊雖狼狽不堪然小懲大戒或若輩亦知所警惕歟 
[吞蝕賑欵]  
　　　省蛟災甚重官憲固已捐廉鄰省復謀恊賑皆憫此災黎頓生惻隠也乃有就地之士身列膠庠毒逾蛇蝎隨同放賑竟忽於經手之欵吞洋四元經尹明府躬視查出質對無訛明府太發雷霆卽將某生帶回衙署聞須從嚴懲處以爲司賑者誡焉 
[風帆被焚]  
　　昨日下午本埠浦中有西人遊玩之船掛帆行駛復有小火輪船在港開行烟囱煤烟飛出帶有火星時値東南風緊順吹於遊船帆上登時火發遊船水手人等竭力施救布帆已不能無恙且桅上亦有焦痕其餘幸免然受驚已不淺矣 
[錄遺例示]  
　　上海縣范邑尊俀奉本府博太守來文轉本督學部院黃學憲排單以本届鄉試應行錄遺今擇定於七月十五日在江寍取齊錄試遺才札府行縣轉飭出示曉諭各生一體知悉等因故范邑尊已榜示縣署矣 
[橋卜棄孩]  
　　昨早裏虹橋塊下有遺棄男孩一口係初離母胎者地下鋪以破絮身上覆以小花布衫八字用紅紙寫明繫於頸下此呱呱者何罪而見棄耶 
[西女投河]  
　　昨晨本埠公家花園相近之浦灘有一西女兩手携兩皮袋一大一小徑赴灘邊投水自盡當經禮查行内之洋人在樓窓内望見並自在路之東洋車夫同時看見急喚舢板救起得慶冉生惟所携之兩皮袋已沈没復雇網船上人撈取僅獲小皮袋一隻其大者無從打撈矣查小皮袋内有英洋八元金對開兩枚金四開一聞係外國戲班内之女乃不與優孟同儔而愿與波臣爲伍殊可異也 
[僧人行竊]  
　　英租界地方有年約三十餘歲之僧人向民居及妓院以求佈施爲名乘間行竊前日將晚時該僧在四馬路某妓家行竊鍍銀酒杯適波看破扭住知照包探陳阿九往拘盤問知行竊已共計六户因帶囘捕房暫押尚須逐一吊贓知照失主認明再行解案請辦也 
[無故輕生]  
　　法租界新橋街同德里後面新造房屋有某姓夫婦居住有女年近標梅曾已許字前日不知何故其女竟私購阿芙蓉膏吞服迨輕知覺日般施救已属無及隣近人等咸至門前探視以致人聲嘈雜觀者愈多其婿家亦相詰詢究不知其何因幸非繼母故無薄待之言旋卽草爲收殮矣 
[押貨不贖]  
　　平江人吳熙泰前日傍晚扭送劉柳堂稱以翡翠抵洋一百元久而不贖向催罔應現在又値翠價逐賤估價祇値其半適遇於眠雲閣煙館嗚捕管押昨晨翁太守臨捕房時原告未曾到案結訊劉柳堂亦認有此欵爲刻下翠價太賤容待稍漲贖取翁太守着交保出外限三日贖取如再延宕當傳案訊追云 
[竊表遠逃]  
　　包探陳阿九於昨午前在大路西首見有身穿白洋布衫袴年約十七八歲之南京口啴人手持金銀表包共七只向諸押舖質洋押鋪疑不敢受包探就將其人拘住盤請因其言語支吾遂同往伊所庽客棧稽查尚有金銀表九只小自鳴鐘一只小洋琴一架并修理鐘博之器具一包知係來歴不明復窮詰之其人自稱姓成名浩父在南京城裏之港口地方開設成義奂鍾表舖乘父出外將人交修之表共二十五只及自鳴鍾等物捲逃來滬表除陸續押去外現剩十六只洋琴器具尚存等語該包探將人及各件一併帶回捕房由惠捕頭問悉前情暫押候解公堂聞各表皆貴美之物價値甚鉅如果情眞其父必受累不堪矣 
 
 

Page 4

 
 
[逸犯補押]  
　　天祥洋行之西人同買辦譚其台投英界公堂稱浦東有田地租與華婦何洪氏及華人張阿保兹因張姓堆積木料在該婦所租之地基上婦與理說張反恃蠻毆婦并有歸阿九帮兇致婦受傷沉重今由婦之女王何氏舁母到案請騐并有鄭忠懐解勸亦被毆傷頭顱應請究辦王何氏申訴母被毆傷情形同鄭忠懷均請騐傷張供並未逞兇歸供解勸有之並未帮兇惠捕頭則禀鄭忠懐前因犯竊管押越獄逃匿請查案嚴懲示儆陳太守騐得何洪氏受傷果重飭送仁濟醫院醫治張歸二人押候該氏傷勢略痊再行核辦鄭忠懐不過略受皮傷發押捕房以補前斷之數 
[牮屋傷人]  
　　前日午後本埠南市靑龍橋西首某姓家有舊平房十餘間雇匠牮直正在動工墜石太重致將中梁牮倒壓傷工匠一人年約四十餘歲兩足幾於折斷抬往近處傷科醫治恐不免成殘疾矣 
[賭輸覔夗]  
　　　江北販猪客某甲到滬賣猪凷行中算田價洋百數十元赴虹口三官堂後背之老臺賭博先輸去七十元復往翻本不意又將餘洋輸盡本利均喪悔恨交迫走至浦灘欲尋短見幸爲同鄉人阻住擬爲糾集川資俾其回籍云賭之害人至於此極官憲之耳目正恐不能周知也 
[英界公堂瑣案]  
　　飛輪馬車行夥陳雲甫具禀英界公堂稱馬夫張阿奎吳阿其王阿慶等貪懶閒遊與論不服不得已而訴知行主將伊三人停歇詎該三人以同夥施元通不與爲黨作事勤儉致累伊等歇業故紏衆邀施呼講茶不往復被拖扭到煙舘勒令認償煙資并議罰洋馬夫頭錢言陽向論不理因訴捕前往拘獲三人送案請究施供與同并稱被拖時髮落衫破云張吳王三人同供向在飛輪行做馬夫旣被停歇故去搬取舖盖兼索每人工資洋四元施阻不容搬工資亦無着與之爭論並無逞兇情事陳雲甫又稱工洋早已付淸陳太守隨問華捕在何處拘獲三人捕稱在烟館中太守謂張阿奎等拖扭施元通至煙館勒令罰洋尚敢飾供殊屬不合隨判張阿奎等發捕房各押一月以儆○華捕在路見有十二三歲之孩狀似失路帶送英公堂請行發落該孩金阿寳供在小東門内張桂山所開之金箔作習業因被打逃出陳太守隨飭値日差送該孩至金箔作問明交領○鈕金生禀稱庽主婦向陳寳生索欠錢二百文無付致閙詎陳怪我領去竟持小刀傷我右臂故訴播拘陳送案陳供婦人索欠鈕在傍助逼與論欲毆適手中持有賣水果所用小刀將伊碰傷情願繳費養傷陳太守問陳作何生理答稱賣藕度日太守謂因細故而持刀戮人情殊不合姑念事起細微且係小本營生着罰洋半元給鈕養傷完結○華捕禀稱邱張氏家失竊衣服疑麟人顧姓行竊略一致問顧以誣竊難甘竟服洋煙睡在該氏家待死該氏將顧舁到捕房送醫院救治幸得無碍今一併送案請究兩造供與捕禀同陳太守謂幾竊無憑豈容妄指至顧姓旣未行竊何必自尋金見均斥退 
[恊賑江陰]  
　　江靖闌門戴子各沙疉被屈潮爲患冲决圩田數十處江陰保嬰局董及黃丹港諸君飛函蘇滬告求賑卹曾經屢次列報蘇滬同人以捄皖方亟力難分援止在躊躇間兹間苕溪顧容齋部郎首創二千金公所亦措墊三千公舉上海何嬰總局張雪堂上含邀同陸君綏之錢君以湘及王君嚴君卽日趁蕪湖輪船前往查放尚望樂善諸君源源輸助不特江陰飢民感德卽皖災孑遺賑欵不至分撥充賑亦受賜無涯也 
[助賑罷試]  
　　桃塢同人抄到毗陵懐德堂主來函云僕蘭陵下士也家徒壁立釜甑生塵久已安之若素兹以秋闈在邇諸同人以余兩屇未應鄉試羣起勸駕并助川養余遂將箴笥敝衣盡付質當俾觀光上國勉强成行乃前數日忽聞安慶水災之說竊思善舉莫大于賑卹僕赤手空拳奈　徒喚而仍不能無動于中幸考費僅用去一元尚存八元願盡數寄充皖賑僕困守寒窻仍不復作入闈想矣云云敝寓同人披閱之餘覺語長心重欽佩莫名夫一介寒儒三年大比孰非摒擋湊集一决雌雄主人竟慨念災黎仍作康了之想是實辦賑名省以來所僅見者矣江浙與試者數萬人作秀才以天下爲懐後樂先憂定有同志敝寓現有元魁奪彩會之舉所以拯萬民之命而乞于佛之靈奪彩之會卽奪命之符想有志掄元者必樂聞也如可集募務乞隨時函索當以章程奉覽 
[海上逢許仲韜觀察賦長歌贈之卽以言别]  
　　天風送我粤海來濤奔浪立心胸開寂居滬凟不快意眼中袞袞皆凡材淮陰已廢買生死坐令天下無人才昨入闤闠覔一醉滿城鴉雀聲如雷市上忽逢許叔重一洗世俗千塵埃我識君名已廿載姓氏早泐黃金臺國士無雙夙擁譽肯與俗物相推排白眼看天意弗屑議論所至無不該豐順　公尤心折拂拭光釆生瓊瑰當軸側席詢時務薦牘屢從幕府裁歐洲形勢若指掌談天鑿空輕鄒枚方期經濟可自見誰知文字能爲灾黃鐘毁棄瓦釜響鴻鵠遠舉燕雀猜君才不用坐抑塞蒼蠅大笑蒼生哀邇來應官住燕薊脚鞾手版相追陪磨礱圭角期入世豈復意態猶崔嵬今日逢君亦偶耳會須一飲三百杯半生豪氣消已盡肝膈猶在毛羽摧我本甫里之狂客遭讒遯跡天南隈鷦棲蠖屈幸苟活餘生自分理蒿萊心事向君莫可說欲叩閶闔排三台歸奈有志不得遂莫釐咫尺空溯洄揮手筵前從此則有酒不飲胡爲哉我自南還君北去相思幸寄江頭悔[  吳郡弢園老民王韜待定草]  
[壬午夏五喜晤弢園先生於滬上時先生將附輪舟重游香海爰賦五律一章奉贈卽以送别]  
　　不見弢園叟于今二十年鬚眉喜無恙著述富從前養性樽中醁昂頭海外天相逢忽相别轉瞬路三千[  横雲山民胡公壽未定稿]  
[接錄桃抄來六月下旬賑銀淸單]  
　　浙字册蘇局經收浙捐○爲祖父求壽念元枚記桂記趙福棠陳維夏寗心泉五户各一元如頸子十元寗秋浦二元曹　齊一元謝益庭二元蓉城有心無力氏二元五百五十五號一元鄭竹梅二元寗履和一元程有浩十元五百七十號王營夫王受五汪汝言四户各一元存心也廿元徐子琴求子病愈四元惺惺居士十元甫潯愧無力子館榖十元慰記一元鎭局收靜安居求平安一元○皖字册安徽同人經勸○江筱翁買帖餘五元四百十文九華求平安氏七十五元屯溪曹萬隆五十元皖北衍慶堂一百十元力行軒五十元秋海堂書屋八元○墩字册暫借救命墩捐○鄒成德錢崇德錢和風顧守愚崇仁齋華棨涵鎭局收另三味轉求生齒六户各一元○沙字册現在各沙洲水災捐○正言記五十元心安記五十元鼎秦十元無名氏十五元于記四元黃茀庭三元華嶺記坪記無名氏不求知者十六號華洽興湧隆行念六號三十號錢祥號三十四號種善會四十號無名氏念三號念五號念七號念九號三十一號三十三號和三十九號六十一號浦培山汪恆左泰七十三號五十四號華斯然堂繆德昌源記七十二號三十一户各一員大昌十員生大五元陳如齋二員隠名氏五員永源升十員十九號三員念一號三員年豐氏二員廣源三員萬春時二員長記品三四十一號華靜安四户各五角華芙記十四員四十四號十員四十五號五員元泰十員徐合記二員章環淸十四員顧培荆六員黃尚德六員朱德順二員吳公和二員五十三號三員五十五號二員華友卿四員華寳泰三員五十八號十員　如記五員德三合記三員聚潤六員吳世泰二員六十五號五員錢氏五角六十七號五角○本旬共收洋六千六百五十八員對開五個四開三十五個寳銀三十一兩零三分錢二百七十八千七百五十七文○念一日解慶靳李句吳汪孫諸君第三批銀五千兩念五日解周袁楊梁鄧業播諸君第一批銀五千兩念四日解鎭江柳君洋五百員○外欠杏手撫聨善捐五千兩業手漸堂捐一千員浙無名洋二千員輔手善堂捐四十五員沈鳺翁三十五員采記二百兩同和義念員蘇戒烟公所二千二百九十八兩　錢三分徽寗思滿堂五百員知手一百圓萬手一百圓安蘇浙未掣票元魁會洋一百圓統候嘉捐歸補[  桃壤同人抄]  
[浙省同善堂代收皖賑寄桃塢謝氏彚解光緒八年六月下旬收斂]  
　　貽燕堂捐洋一百圓牧堂居士捐一百圓橋健堂湯四十圓駐　書屈經記治記三户各捐洋十圓無名氏　陳氏二户各捐洋二圓無名氏五圓朱孫氏次病愈四圓孫汪氏求　健一圓其收洋二百八十四賀七月初三日彚交到　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[復修名勝]  
　　揚州西北郊名勝凡二十四處所謂二十四景粤逆之亂悉成瓦礫小金山於五月前開工已將落成今復於對岸之法海寺舊址丈量估工興復舊觀是寺門外有法海橋一座寺内有雲山閣諸勝寺後有蓮花橋香海慈雲諸大觀與小金山同擅盛名此二處一興能再將蓮性寺晴雲白塔修建則湖上風景已得其半噫當日緑楊城郭紅杏樓台咸稱錦繡揚州一旦付於灰燼今賢宰官提倡風雅潤色昇平眞竹西之厚幸也 
[請左侯相飭地方官預除蛟害禀]  
　　皖淛兩省蛟孽爲害甚鉅以兩省校之皖地受災最重以通皖校之英山潜山太湖等縣受災最重刻下災民載道慘目傷心賑濟之方固宜亟亟然與其救災事後奚若防患事先古人伐蛟斬蛟射蛟等法詳見諸書著有成效惟地方官自便身圖不惜民命遂致廢弛視爲具文近來蛟害疉出慘不忍言未始非爲民上者貽之害也頃聞有江蘇候補同知倪文英臚陳被蛟情形兼摘袪蛟條議禀請左侯相通飭兩江近山州縣防患未然以甦民困侯相業經批發梁方伯博採古法刊刻成書嚴飭各州縣悉力搜除毋滋遺孽自兹以徃有侯相之關心民瘼有方伯之遇事講求兩江之民庶幾永無蛟患乎則倪司馬之有造於民其功大矣用將原稟登錄於左以諗天下之莅民者敬稟者竊聞鋤暴卽以安良興利必先除害未有暴不鋤而良能安亦未有害不除而利能興也咸同間宼盜披猖相繼肆暴今幸摧盪廓淸閭閻安謐而除害之方猶有未盡講求者卑職隸籍皖江日前連接家信知安慶府屬各縣疉罹蛟害慘不忍言五月初旬大雨傾盆畫夜不止蛟遂乘雨而出先自濳山太湖兩縣挾水下奔取道於望江懐寍直趨大江凡經過四縣地方坍塌田畆數萬頃湮没人民蕩析廬舍尤不可以數計實粤宼平定後第一奇變也伏查大淸會典内載山中出蛟每爲水惠蛟卵入地之處冬不積雪令所在居民留心穵除禮記亦言季夏之月命漁師伐蛟稽諸今政證諸古籍可見蛟之爲害全賴人力殄除若良有司關心民瘼思患預防何致遭此慘禍幸逢中堂軫念民生周知疾苦常切痌瘝之隠時深饑溺之憂平時又博極羣書自必有袪蛟善法據卑職管見所及吾學錄中袪蛟各條不無可採敢求中堂嚴飭兩江近山州縣仿照吾學錄辦法悉力搜除不留種孽民害旣去民利斯可漸興倘各州縣視若具文虚應故事嗣後一遇蛟害卽科以玩視民瘼之咎惟地方官是問億萬生靈變起呼吸雖曰天降之災抑亦人事未盡也卑職高目時艱愴懐桑梓未便自安緘默俾窮黎無辜被害終壅上聞專此臚陳災狀冐瀆憲聰恭請勛安伏乞崇鑒卑職文英謹禀五月十九日上 
　　謹將防蛟各條摘錄古法採取諺語是否有當敬呈鈞鑒計開一查蛟係蛇種凡蛇有四足項有白纓當春深時與雉相交其遺精入土結成卵形漸入漸深歲久氣候巳成一聞雷雨逐漸上昇春夏之交往往乘雷雨而出破壞田廬大爲民害一伐蛟向有專司其事者兵燹後地方官多不講求此事現宜招人學習示以古法永充官役月給薪糧若干出外給以腰牌令其隨時留心穵除至民間墳壙最近之處不得藉端亂掘論功見賞年終取具有無甘結詳上存案以便查究一俗雲云蛟最畏黃荆芭茅等類草木地方官宜出示曉諭令近山居民多黃荆芭茅禁止樵人砍伐一蛟最畏火近山居民當春夏久雨時夜間各處宜立高竿懸一燈籠可避蛟害一蛟最畏金鼓聲夏月農人有事田間如遇雷雨驟至恐有蛟起卽擂鼓鳴鑼以警之當可無患一伐蛟先宜勘其生長地方每年須於冬雪之時視地上圍圓如不積雪又素無草木鳥雀不集必有遺孽可令官役居民留心穵除一伐蛟元看山中氣色其成形之處土色必赤而有氣朝黃暮黑星夜視之黑氣上冲於霄卵旣成形聞聲自泉間漸起而上其地之色與氣亦漸顯而明可令官役居民留心挖除一伐蛟亦宜於二三月以前乘其未起之時遠聞似秋蟬悶在人手中而鳴又如醉人聲此時能動不能飛可令官役居民留心穵除一伐蛟勘定地之色與氣掘土三五尺深其卵必得太如三斛甕先以不潔之物或鐵與犬血鎭之多備利刃剖之其害必絶一聞蛟類甚多不盡蛇雉之種凡蟄物遇土性温煖處襲其地氣亦復日久成精破土而出同治間望江縣土岡寺地方曾起一蛟卽伏在屋内倉底初出時居民共覩形如蜘蛛地卽陷爲深坎是不特深山窮谷當防蛟患卽古廟深宅亦宜不時防之 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
