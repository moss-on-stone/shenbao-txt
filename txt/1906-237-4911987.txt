# 1906 - 237 - 4911987

 

Page 1

 
 
   
 
 

Page 2

 
 
[傳電上諭]  
　　七月初十日奉上諭趙爾巽奏優劣各縣分别舉劾一摺奉天奉天府知府鄧嘉縝署新民府知府沈金良卸任寛甸縣知縣榮禧捐升知府趙世翌復州知州吳瞻莪候補直隸州知州署柳河縣田縣施世杰義州知州陶應潤留奉知縣陶彬旣據照頗有政績均著傳旨嘉奬候選道王文恆營私罔利大傷體統　員用候補知府涂景濤辦事貽悞非止一端均著革職永不叙用保舉道員留奉知府朱雲錦經手欵項轇轕不清著將保案撤銷倘不如數清結卽行嚴參候補府經歷孫規良隱匿捐欵胆大妄爲試用府經歷田輔臣巡檢口吉辦理稅捐諸多弊混署本化縣典史巡檢胡思賢聲名甚劣均著卽　革職候補知縣耿藎臣辦事經率著以府經歷降補蓋平縣知縣劉廷珍才欠開展承德縣知縣林宗奇人地不宜均着開缺另補以肅官方餘著照所議辦理該部知道欽此十一日奉 
上諭林紹年奏查明文武各員分别舉劾一摺廣西署鬱林州知州口爾錕署賀縣知縣志琮署横州知州賴宏署北流縣知縣高廷梅均著傳旨嘉獎署思恩府知府平樂縣知縣樓守愚物議沸騰操守難信開缺龍州府同知黄贊樞斷案草率辦事乖方前署崇理縣知縣候選通判楊象堃嗜好甚深昏庸貪劣前署宜山縣知縣試用知縣羅仰煦任用非人縱兵釀事補用叅將李廛性喜鑽營罔知法紀補用守備盧奏勳縱容役勇任意欺朦陸川縣敎諭李文誥品行不端永福縣訓導蔣式瑾于預訟事上思廳照磨王興邦膽人妄爲容縣典史周黼唐聲名惡劣陸川縣典史吳振山不知檢東試用巡檢蕭漢章嗜賭昏庸試用從九品曹本煌貪婪無恥方國鈞遇案勒索均著卽行革職平樂府麥嶺同知趙鵬舉才具稍短人地未宜署池州知州李本誠年少輕浮不知檢東陵雲縣知縣熊光瓚失查親兵聚賭滋事均著開缺另補餘著照所議辦理該部知道欽此 
[電傳宮門抄]  
　　初十日召見軍機醇王十一日召見军機毓朗 
[生死辨（僇）]  
中國其亡矣漢。族其滅矣信。如是也吾。國國民將何途之從曰。無他惟有死 
亡者可使存乎曰。可滅者可使興乎曰。可信如是也吾。國國民將何途之從曰。無他亦惟有死 
不。忍聞者死。之言也不忍見者死。之事也天。下苟非至愚極妄喪。心病狂之人安。有以死爲無上之快樂者雖。然死也者人。之所終不可免二。十世紀之中國。非國家興廢之問題。而民族存亡之間題也天。演之公理旣明。乃能令卑劣人種不。復能立足於世界自。今以往其機愈益迫其途愈益危而萬國所經營四。方所注目者乃。在於亞東之一塊肉鼓。五洋之波以相激刺飛萬矢之的以相欺凌國民程度之進也迂而外。人壓力之來也驟推其政策不令我民族奄奄待盡不止。然而起視吾民族則。亦若銀若不知酣歌恒舞習爲固然士懷倖生之心。人無敢死。之志置大局於不顧視新政爲具文若而人者豈不以爲愛惜生命哉吾以。爲此眞大。惑不。解者。也嘗謂地球上之愛惜生命者莫如吾國。而地球上生命之經且賤者亦莫如吾國姑不論異　　慘狀也。卽就現在而言。官吏之暴。水旱之災。疫癘之疾時時可以死。處處可以死。死於刑。死於水死於道路死　床簀　歲之中死。者不知其若干。一日之中死。者又不知其若干吾恐過此而後生。命之危險尤。有不忍言。不敢言者雖然吾不敢盡責我同胞也。其中蓋有一大原因在 
吾國數千年來東缚於專制政體之下。養成一種特别性質父以詔子。師以傳弟者。曰循謹也。曰安分守已也曰。不妄動也以横死爲大眚其有一二熱誠之士。欲犧牲一身。以救同胞者則必指而目之曰此喪心病狂。此年好事。乃至父師絶之朋。友絶之兄弟絶之而其人者終。亦冐天下之不韙不。得一伸其志以死。當此之時其能晏然無恙得有其志得終其年者。則必伈伈俔俔。突梯滑稽。以愛惜生命爲。二法門者也如。是之故積之旣久。習非成是播之社會博之子孫有昔日之因乃有今日之果夫。盜賊而死與聖賢而死等死也殤夭而死。與老壽而死等。死也刀俎砧矺而死與疫癘疽痿而死等死也。同爲此世界之人。卽有同去此世界之日已去之日多一日則未來之日少一日由斯以談是。普天下無一非待死之人也雖然人人自知有必死之日。而人人偏存一避死之心則於生死之故念之未澈不知。於生之外另。有一物其。寶貴固數什百倍。於生也。是物也何物也曰。是孔子所謂殺身成仁佛。所謂湼槃所謂入地獄度衆生耶敎。所謂升天堂也然。則今日而欲救中國也則必自明死始矣明死之道如何曰一宜養成道德要素。二宜養成宗敎思想道德要素者爲。中人以上說法也。宗敎思想者。爲聲聞凡。夫說法也以個人之生命與國家之生命並觀之一面。爲反比例個。人之生命短而國家。之生命長一面爲正比。例國家之生命長而個人之生命乃能永保吾於是正告我同胞曰我同胞不自愛其生也則已眞。自愛其生則當趨死以求生。不可倖生以避死我同胞須知二十世紀之中國死亦死。不死亦死不。爲破釜沈舟背水一戰之計。恐我同胞之生命雖。欲愛惜而不能也鳴呼吾言有盡。吾涙無盡。吾涙有盡。吾心無盡。同胞乎同胞乎。卽死卽。死卽生卽。生卽。死何去何從。是在自擇而已 
 
 

Page 3

 
 
[西報紀兩宮注重立憲事]  
　　天津西報云 
考政大臣端制軍已蒙兩宮召見三次奏陳立憲情形兩宮頗注意於立憲一事故每次埀詢備極周詳譯字林報 
[日本勸中國緩設安東稅關]  
　　字林報云日 
本東京傳言日本政府勸告中國暫緩在安東設立稅關一俟北滿洲稅關問題解决再行辦理以免失之不公聞英美兩國於此事當援日本爲例云 
[中政府派員考察蒙古邊事之傳聞]  
東報載北京電云中國政府行將簡派大員調查中俄邊界實在情形而尤注意於蒙古譯不林報 
[山海關法軍營地址將改爲武備學堂]  
天津西報云山海關法軍營地址俟法兵撤退後卽改爲武備學堂所有經費在津榆鐵路餘利項下撥給譯字林報 
[南滿洲鐵路公司招股之期限]  
　　東報云日 
本南滿洲鐵路公司招股之期定以西九月一號至西十月五號爲限譯字林報 
[駐英華使之遠見]  
　　十二日倫敦電云路透電信 
報得悉出使英國大臣　大爕之意以中英邦交重大因條陳中國政府謂公使一缺應簡放一諳習英國之文字者充之方有益於中國譯文滙報 
[天津俄領事因傷身故]  
　　十一日天津電云駐津俄領事雷白諦昨遭承攬俄國租界工程之俄人名徐文斯基者槍擊後已於今日黎明二句鐘時殞命譯字林報 
[英人在熱河遇害續聞]  
　　十一日天津電云有一英國工程師名威爾斯由熱河起程游歷赴津自西七月十三起忽失其蹤跡恐已遭馬賊殺害矣譯字林報 
[光化不靖漢口]  
　　鄂屬光化縣地近山僻民情强悍時有會匪潛往勾煽頗爲内地之憂去臘有匪徒生事幾致釀成禍端幸首匪就擒地方遂得安靖目下若輩又圖蠢動以致民情甚爲驚惶云（千） 
[補記潨川毁學情形安慶]  
　　徽州歙縣潨川學堂今春由羅鳳藻等在羅氏宗祠之旁造房舍七八間招生開學所有開辦經費均山同志諸人分擔並無派捐情事乃開辦之初武生羅文英及羅炵基詹灶發已右仇學之意今年三月文英唆出匪徒將學堂門房所懸牌示搗去並謡言誣學堂將收人口捐菜子捐米捐牛猪捐等項煽動衆聽俾人人皆有仇視學堂之心六月初一日議决賽會演戲○（潨川向例六月十五日供奉瘟神名曰保安會）今年緩期兩月舉行而文英卽藉此大起蠱惑突於初三夜糾同痞黨羅社高等數十人吹號鳴鑼明火執仗蜂擁直至學堂將堂中一切物件搗毁凈盡隨時擁至鳳藻家用石撞開大門將廳内器具肆行打毁鳳藻子會珪（卽堂内敎員）只得脫圍逃至城中急請邑尊臨勘黎明乂復聚衆至各敎員家將各敎員搜獲擁至賽會公處勒寫悔據永遠母許再開學堂永遠母許赴城控告至午刻邑尊到村臨勘匪等將邑尊擁至學堂復將新造學舍七八間拆毁旋一面率同亂黨又復擁至鳳藻家内舉凡一切器用財物搗毁無存並乂打至羅軍松家及至天晚品尊回署並不請兵解散故該亂黨按日至各家查點不許私逃一人離村一步而鳳藻等直至十五日賽會之時陸續逃遁内地民智如此誠敎育前途之憂也（望） 
[學部電准限制游學日本]  
　　上月二十日學部電致駐日楊使略謂風氣初開之日選派游學以廣聞見原不能過高其格現旣設立專部總攬學事自應參照各國興學辦法普通學識務　木國養成專門絶業始行取資乎外乃足以規久還本部業經電咨各省督撫速設中學堂各項師範學堂法政學堂力求完備嗣後選派官費游學生人高等以上學堂及各專門學堂必有中學堂以上畢業之程度再通習彼國語文方予派遣自費生非考驗合格槪不咨送非經本部及各省將軍督撫給咨公使槪不送學其習速成者無論官費私費槪行停派日此次電行一月之後無論官費私費未經給咨或旣經給咨而本人欲改習速成者應請一律不予送學母稍遷就其給咨遊歷者亦不得改爲游學至現在已入各項速成科之學生學成歸國亦足以應急需應仍令其安心嚮學不可中止再此電與各省電同時並發一月之限爲已經函詳在途者言之如有給咨日期在電到之後者均無庸送學合併聲明等語現經駐日楊使電商學部以下月爲各校學期展限至陽歷九月底止）中歷八月十三日）已由學部電復楊使照准矣（望） 
[江蘇總學會致寗學務處函（爲泰州土家樓學務事）]  
逕啟者前據泰州王家樓貧民學堂朱葆逵等電稱僧衆焚毁校具毆傷蘇謝二敎昌蘇傷尤重當卽電請貴處查辦在案公又花朱葆逵等函寄前後案卷僧衆兇燄殊出情理之外朱等租萬緣庵　校所旣有租據并有證人日月出租金又禀縣有案可信者一他處覬觎寺廟以興學爲名動多齟齬朱等創立貧民學堂係慈善敎育張前牧批亦稱朱品望素優可信者二蘇謝負傷而已獲兇僧心朗復被劫去並傷及弓兵聞該處寺廟甚多僧衆將數百人此次起釁實係本庵住持善慈爲僧徒海航松月瑞蓮次野所誘逼前奉明詔庵觀寺院之在祀典者地方官原應一律保護朱等租借在前而僧等兇毆於後現且踞聚如故不　滋事之兇僧嚴懲爲首以儆不足服任事者之心不將學堂租借之意宣事僧衆則彼等負嵎自固亦深恐别滋意外現在各處以借廟興學釀成事端者寔繁有徒惟朱葆逵一案事理最爲平正但此等案件或交該州牧速行評判或委妥員前往扶助惟必須明白學務素有閱歷之人方足以勝任近閱報載揚屬往往委典史查辦學務非謂屬椽之盡無人才也治絲而棼者多在此輩蓋其名譽主義率不敵其衣食主義而事益騒然　 
 
 

Page 4

 
 
未識貴處以爲何如專頌台安（助） 
[禀陳虎門砲台窳敗情形廣東]  
　　虎門各路炮台勇丁半屬老弱技術生疏藥庫炮棚均多滲漏現幇統委員夏牧文炳將其中一切破敗情形詳禀督院旋奉批行將敎習胡鳳來撤差勒令離台總敎習敖倅廷銓摘去頂戴并記大過三次勒限三個月督同各台弁目切實訓練並謂各炮棚甫于去年修整乃閱時未久卽形滲漏是顯有尅扣偷減情事應由善後局查取監修騐收各委員銜名及承修匠人姓名禀請處詞一面由局遴派委員迅速估修以免貽誤寒 
[粤路公司禀已舉定董事電廣東]  
　　北京商部貝子尙　列憲　人鈞鑒粤路公司舉董事前禀鈞部請定辦法因久未查示選期已迫衹得謹照商律刋單傳布六月三十申刻始奉岑京保轉鈞部艷電飭照浙章不及更改七月初一股東大會遵照商律投筒每票選舉一員以股份　數取决已公舉朱南洲胡伯幹劉小卓陳鳳笙羅星橋鄺甘泉梁豫堂潘靄荃徐保之簡菊朋華益公　共十一人　董　員尹茂泉唐彤階兩人爲查察員朱夢吉陳侍衛陳勉畬三人爲查賬員上海埠舉葉雨山爲董事昌譚幹臣爲查賬員香港董出俟舉定有人再報謹將各員姓名先行電禀察照商辦廣東粤路有限公司謹禀上寒 
[外務部與各國公使往來照會（爲上海工部局越界釘牌事）]  
外部致領銜義巴　英嘉署使美柔使照會爲照會事接准江海關道電稱工部局在租界外寶山境内之北四川路及天葆里南林里虬江橋殷家木橋永順里承德里德生里等處編釘門牌巡捕一律撤回僅以領事公會尚須會議空言照復而工部局悍然不顧昨又在來安里收捐並言如不出捐定欲拿人居民積忿難平事議抵拒職道聞信漏夜飭縣親往彈壓勸諭母得暴動一面照催領袖飭禁若不亟行阻止衆即難犯必致生事請切商駐京大臣速飭工部局務守條約母得越界派捕收捐如任意妄爲滋事華官不能担其責任等因前來本部查租界内設立工部局本有一定權限乃輒在租界以外派捕收捐經該道迭次照阻仍不中止如居民因此積忿勢必釀成暴動殊爲可慮相應照會貴領銜大臣查照迅卽電知上海領袖領事官在上海貴國總領事官轉飭工部局卽將門牌巡捕一律撤回以符約章而保公安是爲至要並望見復爲荷須至照會者 
英嘉署使覆外部照會爲照復事接准來文内開本月十八日接准江海關道電稱工部局在租界外寶山境内編釘門牌派捕收捐居民積忿難平集議抵拒若不亟行阻止衆怒難犯必致生事等因本部查工部局在租界以外派捕收捐經該道迭次照阻仍不中止如居民因此積忿勢必釀成暴動殊爲可慮請迅卽電致駐滬總領事轉飭工部局卽將門牌巡捕一律撤回等語當經本署大臣於閏四月二十五日電行霍總領事飭將以上所謂之舉停辦查明聲復次日卽由本館甘參賛在貴部面陳並請電飭滬道保全平安各在案茲據本總領事將工部局來函附送前來閱悉之餘知該局所釘門牌專爲取用上海自來水公司之水戶而釘者乃互相便宜之法有不願者仍可撤回惟工部局與自來水公司定有合同載明居住租界以外之除承認交付房租百五之專捐外公司不行給與自來水此事不但並無勒令之處且亦無可勒令之方不過用水者均知若不付捐卽不得仍行用水而已且木國總領事及工部局確謂所指地方人民毫無積忿之情此事全係滬道及地方官尤其張人之詞查此次滬道及地方官之行殊爲費解工部局於取用自來水之戶編釘門牌正　水公司及用水之戶互相通便之法並非擅行違章之事欲用水者付捐卽得毫無逼勒之處至來文所謂居民積忿衆怒一節本國總領事及工部局搜訪已窮竟未一遇足見滬道十八日之　與實情迥然不同亦不能謂爲偶然勢不得不令人思及該處地方官始終不願與各國住滬商民保全睦誼專圖無端干預工部局素常應爲之事所有華洋利益因此受傷之處該地方官等似皆毫不顧及此等行爲實覺可虞相應照請貴親王於此事審愼酌度可也須至照會者（未完） 
[俄國内亂日亟]  
　　十一日倫敦電云俄國全境皆有發見炸彈之事波羅的海沿海各省卓爾其亞地方及高加索省各境之來文皆云亡命徒已自立政府 
[英國改定蒙學課程]  
　　十一日倫敦電云英國學部大臣勃立爾君已決 
定准各蒙學堂以鍊習放鎗一門列入課程之内 
[日本林子爵辭職之消息]  
　　十一日東京電云林董子爵聞將乞假養 
病所遺外務省大臣一職當由西園侯爵署理傳閘林子爵有辭職之意云 
[俄國對於革命黨之政策]  
　　十一日倫敦電云俄京聖彼得堡官場宣 
言謂革命黨縱以炸彈禍蠻之不測相恫嚇俄政府仍不能以和緩之政策相待云 
[高麗設立醫院]  
　　東報載韓京電云日木佐渡博士辦理設立高麗紅十 
字醫院一事業已告竣於日前起程回國定於西十一月間再到韓京開高麗紅十字醫院之規模當較在日本者爲大並聞將設一醫學堂附屬於醫院云 
[英國感謝日本歡迎艦隊之盛意]  
　　東報云英國海軍中將摩爾以 
英國艦隊前次遊擊日本各海口備受日本之歡迎特致函駐日英麥古道納爾君囑向日本海部聲謝當由英使行文日本外務部請將此意轉致日本海部矣譯字林報 
[南美洲地震又見]  
　　十二日倫敦電云南美洲塔克那　亞立楷　秘魯 
等處地震民人驚惶之狀非筆墨所能形容云 
[英國命婦身故]  
　　十二日倫敦電云英國首相俾南門君之夫人在曼令 
彼得地方身故 
 [P西班牙工人罷巿> 
　　十二日倫敦電云西班牙森丹竇及畢爾巴兩處工人罷巿其勢益盛兵隊已奉調向該處進發統兵大員已預備與革命黨對敵 
[英皇起居康健]  
　　十一日柏林電云英皇御體甚爲康健曾坐電車由曼令彼得前往楷爾斯貝　遊覽 
[俄國革命黨與警察血戰]  
　　法報云語國蘇瑪拉地方警察與革命黨血戰彼得霍大及聖彼得堡兩處之　兵皆已加增矣譯文匯報 
[志謝商務印書館贈書]  
　　海外軒渠集爲英國狂生斯威佛傳原著譯之者閩縣大文豪林畏盧氏上卷述人類之極渺小者下卷述人類之至偉大者其荒渺甚於洞冥記之未多國河圖玉版之龍伯國畏盧氏謂作者借寓言惧諷執政理或然與○繡像小說第五十九六十册譯著名種仍賡續前編而成另有二疑案爲前書所未見者合書之以鳴謝悃（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[紹興府接印紹興]  
　　新選紹興府貴壽鋆太守福由京蒞卽於初六日抵越駐節校士館涓吉初八日接篆受事（早） 
[藍總參謀入京湖北]  
　　湖北總參謀藍天蔚得京師急電令速入京商議南北軍秋操事宜藍參謀遵卽朿裝北上（千） 
[鄂督閱堤之先聲漢口]  
　　鄂督張香濤宮保准於本月中旬蒞漢勘查後湖堤工馬路工程局總辦周嵩甫太守卽在喬口之馬路旁另築一支路與長堤接連以便宮保蒞止（千） 
[電召名醫漢口]  
　　近因皇太后慈躬不豫電飭鄂督迅薦名醫人京請脈張香帥訪知江西補用知縣呂寅賓頗有醫名爰特電傳到鄂俾得尅期入京（千） 
[義領事逝世漢口]  
　　駐漢義國領事濮納德君於七月初八日逝世各國領事館及各輪船兵艦等均下半旂以誌哀悼（千） 
[蘇撫批飭勘荒蘇州]  
　　長洲縣區董姚文潞投撫轅具禀經蘇撫批云本年霪雨爲災低窪田畝被水淹没自係實情秋勘伊邇仰蘇藩司飭府屇期督縣核實履勘務須分别荒熟妥爲造册詳辦勿任吏胥斃混切切此札（且） 
[批飭通屬開報陃規蘇州]  
　　青浦縣田春霆明府禀呈各憲以收解錢糧賠累甚鉅委寔力不能支應請遴員接署並開呈忙漕項下用欵請示等情經蘇撫批云該令所陳自係實情第忙銀折價一案旣迭經部議嚴駁時艱如此又安有他策可籌若如該令所請爲自謀之司則善然使地方牧令紛紛乞退尙復成何事體本部院留心考察該令平日尙知究心政治當求異乎俗吏之所爲川項不敷惟有核實節流之一道詳閱忙漕項下例支各欵除有關政治者不計外具餘陋規名目尚夥分之雖不見多合之亦不爲少内有應全數裁撤者如各處薦漕館修及該縣本署乾修之類有應減成開支者如府署等處漕敬名目各同寅漕敬委員應酬節規房費及該縣署内書差家人一切額外辛工犒賞之類又如滬屬禮米一項名目頗奇如係陋規亦應裁撤以上各項不過舉其大略應由司督飭通盤籌劃將應裁應減之處詳晣開摺禀辦具善舉各欵仍應照常提給但須逐細查明倘有毫無實濟徒歸中飽者亦可酌從撙節俾免虚糜此事關繫通省卽由司督飭蘇屬各府轉飭各廳州縣一體酌辦開摺送司妥議彚呈以憑察奪飭遵該司等如别有酌劑之策並即會商定議分别禀辦批飭蘇藩司蘇臬司遵照（吉） 
[撫批不准包認釐捐蘇州]  
　　蘇撫批崇明縣附生楊汝廉禀云該董包認釐捐如果一無弊竇何致爲人指摘他不必論卽如該董旣於本屇請退卽不應再預捐務乃接辦之沈福民等仍爲該董所保之人謂無合股之事其誰信之惟現據該縣具禀已將沈福民等一併撤回并聲明該董尚無把持捐務各情姑准從寛免究該董應卽安守本分永遠不准干預捐務如敢不遵一經控告立卽飭縣從嚴究辦（且） 
[設局抽收鹽釐福州]  
　　閩口鹽務之壞達於極點鹽道鹿觀察前奉上峯札文飭令認眞整頓俾免充銷出口接濟匪船觀察隨省派員親詣各處鹽埕之區查勘情形扼要設卡如蓮河永豐等鹽裹均設總局凡船至運鹽詳查其運往何處始准裝載每担抽收鹽釐三角以抽作禁業已詳請照辦在案乃開辦伊始各漁戶船戶多有不肯照繳者現經塲大使再三開導允爲減收每担祇抽六釐各鹽販始欣悅遵照云（勉） 
[預委釐差福州]  
　　南台水亭釐差自前委員李九盛整頓後串冐討關之風因之一戢釐務漸有起色陳心泉司馬接辦之後一切仍照李令章程蕭規曹隨商情甚爲浹洽本年十一月間應行另委現上峰因該差所入甚厚已預委現署福防廳張仲華太守屇時接辦云（勉） 
[銀幣局開工湖北]  
　　銀幣局因裁減工匠月薪以致罷工已紀前報兹經提調查明滋事之人係廣東工匠爲首因禀明鄂督槪行裁汰僅留本省工匠業於八日開工（八） 
[考騐警察學生湖北]  
　　警察學堂推廣房屋將次竣工各州縣遵札申送學生陸續到省兹由梁署桌牌示定於初五日起考驗身格再試文理（八） 
[電禀訓導盜賣泮池遺石處州]  
　　浙處青田縣訓導沈祖榮蒞任年久夙性貪鄙被人列欵上控張筱帥以沈罔守官箴奏請革職兹聞於交卸時潛將文廟内泮池石欄及所遺之石版石柱　悉數售與富戶張某爲築墳之用該處士紳得悉向之理論沈卽遁逸各士紳益形忿恨聯名電禀撫憲求請拘沈勒令回青贖石已奉飭司提究矣（早） 
[改良警察重慶]  
　　重慶警察創辦半載尚無進步現由張振之觀察議裁汰舊目招募之勇另行招考紳士晋省學習已定期上月中旬派紳赴省并聞經費籌目房捐娟捐云（近） 
[撥欵與造營房揚州]  
　　東關城外五台山舊有勞壘一座係前吉林將軍都留守興阿禦勦粤匪時之所築現之傾毁聞趙渭卿都轉禀請督憲照舊址撥欵興造營屋俾緝私勇丁有所屯紥聞此項房屋需欵甚鉅仍由匠頭翟姓承辦日内卽行開上（步） 
[鄂省學堂誌略武昌]  
　　豫備中學堂訂立章程以二年畢業額取百二十名酌收學費報名投考限初十日截止實業豫備中學堂亦以二年畢業收取學費膳費分别本省外省報名限初三日截止武昌普通豫備中學堂尚須補招新生五十名限初八日截止繙譯學堂遷移粮道街續行招考定額内課八十名外課四十名分期傳考擇二十日開學江漢公學係在籍某紳所組織業已禀明學務處并出示招考報名者亦復不少（八） 
[安徽公立女學開校有期蕪湖]  
　　蕪湖安徽公立女學堂成立等情已紀前報開辦經費約五千餘金李伯行京卿倡捐三千金嗣官紳學商各界繼捐者頗爲踴躍茲又由官紳禀請江督在蘇米捐項下月撥銀三百兩作常年經費刻下業已租定河南岸民房爲校舍報名投考者實繁有徒職員敎員照章一律延聘女士准於八月朔日開學所聘女士皆海内名媛女學之興不難拭目俟之（九） 
 
 

Page 10

 
 
[米商虧折九江]  
　　前囚米榖騰貴飭令免抽米厘一月并禁運出口近來各米船以爲開禁許卽爭運米榖至湖口詎料禁尚未開被釐卡阻止各有二萬餘石歷日旣久米多霉爛不免大受虧折矣（本） 
[漢皋火警漢口]  
　　初八日清晨漢口戴家庵商合順土泥作坊失火雖經水龍救熄而左右鄰已成焦土矣（千） 
[曠廢菜塲招租店鋪福州]  
　　閩省當道前在藩署頭埕空地設立菜場曾飭匠興造土木　新現此議不能有成祇供該處附近居民憇息及安放雜件之用聞官中擬招租店鋪以資出息云（勉） 
[今日尚有本埠新聞及各省新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[民禁洋油福州]  
　　閩中城台公禁洋油原爲弭防火患起見惟近日如南街華英藥房之桂橋德記洋油店輒違公議私點洋油里人不甘致有摔毁之事地方有司恐滋他事現已出示畧謂禁者自禁不禁者亦聽民自便勿得藉衆滋事致于咎戾云云（秉） 
[賽會何益福州]  
　　閩中每當夏秋之交有出海之俗其神曰五帝瘟疫之政歸其專主城内外奉祠立廟者不下十餘處每年迎會時踵事增華異常熱鬧迎神一次動需千金以有用之財爲無益之用洵可惜也（讀） 
[法艦來淞吳淞]  
　　十一日淞日駛到法國四枝烟卤旗艦一艘名蒙加而號有東方水師提督在船停泊三夾水隨後尚有多艘亦須來淞（川） 
[美運軍需至華吳淞]  
　　美國駐東方艦隊應需軍粮等物均由本國海軍省遣輪連送來華日前有美兵艦駁船一艘滿載軍粮器械駛抵吳淞停泊張華浜以待美艦將各物領用（川） 
[查獲嗎啡吳淞]  
　　前日某公司輪船進口時有搭客某粤人私帶嗎啡二箱麝香一箱爲人密報新關總查起獲約値七八千金想須充公加罰也（川） 
[緝獲私鹽吳淞]  
　　近來江浙交界私販甚多日前由江海遊巡屈管帶率同前右中王羅屈三哨官緝獲載私釣船七艘計鹽二千四百包押解到淞先後解交瀏河鹽公堂充公（川） 
[小工倚勢横行吳淞]  
　　淞口每遇各國公司郵船抵埠時各小工上船裝卸貨物恃衆行兇事所恒有前晚有小工船數艘泊藴草浜中不知何故將鄰船水手二人毆傷鄰船邀衆問罪在恒升祥烟館評理而小工頭卽挽洋人干預恐日一番交涉也（川） 
[上海官事]  
　　閘北工巡局總辦徐孝餘觀察乃斌昨日由江寗回滬特至道轅拜會○儘先補用游擊易定陞調查浙滬商務知府用浙江補用同知沈文孫昨均至道轅禀見○閘北巡局員縣丞唐正祥禀請病假三天○前上海縣知縣汪懋琨禀辭赴蘇（宜） 
[平糶局米不願歸米董購買]  
　　浦東各鄕平糶事宜經上海縣王大令飭董查明情形茲據各鄕董聲稱滬西平糶槪歸米董張樂君採辦米價甚貴而米色不佳甚爲無益今由董等自行購米平糶較賤而米色較佳應請准予撥欵購買大令已禀詳道憲請示施行矣（尺） 
[商業體操會舉行大操]  
　　滬南商業體操會定期十四日舉行大操預由會董等遍發傳單並請地方各官届時臨塲閱視（尺） 
[工程局巡士照常會操]  
　　總工程局各巡十向有每日會操之舉前因災暑暫停茲届秋令局董遂令敎員　今日爲始照常開操其駐防所西區南區等處巡士一體操演（尺） 
[工程局講求火政]  
　　總工程局董現修改火政將地方各叚所設洋龍添換皮帶如遇火災槪用皮帶車出救其向有之洋龍水龍槪不再用所有各龍夫號衣及救火之人各項服式業已分别飭知董理諸君籌欵更換並議每月會集操演數次以期純熟所需拆屋架械亦將籌欵添辦（尺） 
[派輪來往青坭窪]  
　　青坭窪地方准西歷九月一號開埠任從各國船舶來往裝貨本埠寶隆輪船公司因擬派出部門鯉門織成三船常川來往以備搭客裝貨兹於本月十六日禮拜二卽西歷九月四號先派織成輪船由甲開往以後三艘迭次挨派並不稍有間斷云（容） 
[工程暫緩]  
　　開浚黄浦　宜前經辜部郎會同工程師將沿浦各地叚測量明晰柱立標杆以等勘騐興工兹聞現因天尙炎熱難以施工故　議暫緩開辦其大　輪步公司興浩碼頭亦須待洋工程師將沿浦浮泥淘汰淨盡方能築造是則開工之期當在秋末冬初矣（尺） 
[飭修陸家浜駁岸]  
　　南區陸家浜橋沿堤駁岸近因年久失修漸形損壞由區長查悉雇匠釘椿將木駁重行葺修前日已由局董勘明飭匠興工矣（尺） 
[道批三則]  
　　職商張廷祚等禀批案經批飭杏議未復現據該紳等添舉會辦請給照會前來究竟所舉嚴紳等能否勝任愉快輿情是否悉洽仰寶山縣查照前批迅即一併核議復奪母再遲延錢業職董袁鎏禀批此項團防洋槍係向何洋行定購是否存棧抑由外洋運來如係存棧之件望將何時憑何案進口查明呈復以便核辦再　别省來滬辦運軍火照章應禀院憲咨蘇飭遵今僅據呈騐塡用尋常行李護照殊不足以昭愼重著卽呈請寗紹台道詳咨轉行日符定章爲要原照發還職員馮彭年禀批據禀小輪船由上海開往周浦塘杜家行閘港魯家滙抗頭新塲大團　匯等處附載搭客候分行上南兩縣查明如果地方並無窒碍之處准其投關查驗照章行駛仍須在民船贸易常用之碼頭上下毋稍有違致千罰究著卽遵照此批（宜） 
[新租界火警]  
　　馬立師路大街協源南貨店於昨午十一下三刻鐘因樓上失愼計燬左右鄰店面樓房二十餘幢馬德里住家房屋數十間時風勢勘勁該處自來水龍頭甚少故施救頗不易易聞起火之協源保有火險捕房已派探查傳訊究矣（具） 
[飭查私售蘆枷]  
　　中元節城隍神出巡時無頼之徒出售蘆枷藉以漁利早經上海縣王大令出示嚴禁詎若輩運動某紳許爲保護以致毫無顧忌每一蘆枷竟較上屇多售錢八文尚未届期已售出有數千副之多事爲王大令所聞因再飭差嚴行禁阻如敢故違定卽拘辦（宜） 
[照請勒令賠償]  
　　去年英商通寗小輪船在通州被謝錫卿駁船搬搶貨物一案迄今日久尚未訊結茲英總領車據該商代表高易律師禀稱案延年餘受虧不少且駁船將次朽爛特開具清單照會當道請飭該州勒令照償（宜） 
[限驅無領事管東之洋人]  
　　無領事管東之洋人奥馬高利餘威士與同黨各西人時往來於美租界粤妓院内五十四號四探疑有别情禀明捕頭轉請公共公廨讞員關絅之司馬准出傳單於 
 
 

Page 18

 
 
昨晨傳案請究五十四五十五両西探禀明前情請爲訊懲訊之奥馬高利餘威士譯供與妻子住居楊樹浦四號房屋開設小飯店彼等均係付資果腹不能阻止襄讞孫明府商之英巴副領事判限十四天内逐出租界如敢隱匿科以六個月之罪（力） 
[强佔有夫婦女案押候定罪]  
　　凌榮華之子凌甫生在工部局内充當機器匠前年引誘有夫之婦曹楊氏姦佔近氏夫曹桂榮糾同張阿根趙其生至新閘曰克路十號門牌一併拘獲凌亦投捕房控曹等搬取紅木傢伙値洋五百六十元等情捕頭飭探李星福將曹與趙張等四人一并解至公共公廨凌聲稱與曹婦私識已二年今忽被其夫將家中器具搬去求恩究追訊之曹供妻子在滬傭工被凌誘姦霸佔求究張趙同供實遭凌恃勢欺壓求恩伸雪明府以凌姦佔有夫之婦法所難宥遂判曹等四人釋出凌帶入捕房押候禮拜一定罪（力） 
[病斃類志]  
　　成衣匠趙榮生昨晨行經英租界東新橋十二號門牌老處竈前倏得暴疾倒地身死捕房卽傳二圖地保往查嗣由趙妻沈氏請自行收殮捕頭准之○前晚有年近三旬之某甲行經英租界福州路第一樓烟茶館門首忽爾仆地氣絶巡街捕投報捕房捕頭飭傳三圖地保查無屍屬報請善堂給棺收殮（力） 
[會訊縱火圖賠案]  
　　三井洋行控通濟公客棧司帳殷瑞文串同盧榮生縱火圖賠保險銀兩並焚斃五命等情一案歷經中東官會訊未結今春有屍親祝嗣豐以弟遭慘斃投廨伸寃併至道署上控奉前升道袁大京兆批飭廨員從速詳細訊結各情疊詳本報昨日上午十句鐘日本繙譯官村山正隆君蒞廨會同讞員關絅之司馬將此案覆訊旣升座侯魯公律師禀稱敝律師爲原告所延到堂代辯被告恩特律師謂此案始於上年十二月至今已越八月案中原被見証各供均已訊過刻下復請律師到堂辯駁實無此種辦法况重將各供再問有耽時日請堂上不必照准捕侯律師稱前因見証人未到故案懸多時刻下已將的實見証邀到訊供之下不難水落石出若以重行訊供爲不合可將以前訊過之人不復再問只問現在到案之人堂上當卽允准卽傳原告見証夏東源供向做洋貨業上年十二月初六日因在香粉弄親戚家祝壽席散時已夜半同至殷瑞文所開通濟公棧借宿到棧與殷晤面閑談至二下鐘囑茶房執燈上樓在十六號房間與同伴郭王二人住下郭王先睡熟至四下鐘小的忽聞樓下聲晌揭帳察看已見烟霧迷漫知有火患赶即起身喚醒郭王甫開房門烟氣衝人將桌上殘燈吹息行至樓梯邊郭大呼火起各客聞聲均不及穿衣有十餘人一同下樓尚有四五步已見樓下對樓梯之房燒著我等即從梯傍躍下走至客堂見殷瑞文盧榮生尚有茶房一人正在搬取物件中懸洋燈甚明且彼等所穿皮袍褂仍然整齊不似睡而復起者旋見殷搬帳箱而出迨至大門外皮帶車已至人多擁擠各自散去直至次日始知焚斃五命至此火是否故縱無從知悉但其情形實在可疑尚求詳察傳訊郭錫齡供與夏同惟王姓現在他出未經到案被告恩特律師將夏郭供詞駁詰一番卽據祝嗣豐取出一信由侯律師呈案此信係股東某寄與松江奉賢縣盧家橋聞姓婦人爲盤頂通濟公棧房之事信中言明該棧盤價洋七百八十元先付二百元其餘五百八十元今春找付云云侯律師謂該棧保險銀二千兩以七百八十元之生財索賠二千兩實屬不合問官著吳比較筆跡皆合某亦承認信係親筆所書司馬得供與村山君互商之下判將某押候俟至奉賢傳聞氏婦人到案質訊核奪恩律師禀被告尚有一見証係揚州人特赴揚邀來爲日已多家有要事請堂上訊明即釋司馬即傳此人至案供稱是晚亦住該棧十點鐘安睡至四下鐘忽聞烟氣薰灼赶即起身下樓已將不及故行李物件槪未取出尚祈明察司馬問此火究竟如何答稱不能指實遂釋之使去（力） 
[拘獲竊賊]  
　　湯小弟至大沽路吳金泉家行竊鉅贓而逃由吳投報英捕　昨由包探劉光震將漡拿獲押候解廨訊辦（尺） 
[公共公廨早堂案]  
　　陳梁甫冐取匯豐銀行支票銀五百兩經匯豐洋人報探王長桂解究訊之陳供執業於法商法昌湖絲棧内此票實有來歷明府以陳係法商用人判由捕房送法公堂訊辦○義大利人弗雷辣因與華人宋世柏同行疾妬控奉中西官飭差恊探弗雷辣傅案律師博文聲稱緩三四天義領事即有照會到廨請堂上照准明府判由捕房令存保洋一百元保出候訊○孩子洪林根　限周和尚等家綢衣判押改良所三月○流氓陳小棗子藉端用剪刀將朱福太戳傷昨將陳解請訊斷明府判押三月示儆○榮紹忠欠美商銀兩飭傳到案判交保訂訊○流氓李阿福盧金生謝柏仁均在帶鈎橋等處强搶路人應杏宜徐張氏金張氏王陳氏等金挖耳銀面盆等物報由包探劉光震解究判各押西牢兩年○過犯陳阿三前經懲辦今又行竊沈壽甫家綢衣判押三年○陸長林朱阿榮串竊張小華等家布衣綢袍等物賣與陳錦祥報捕解究判各押西牢一年收贓之陳錦祥　三個月○侯松齋違忤其父由侯永春代爲禀控關司馬飭提於昨日解案松齋忽延郝律師投案請保明府以此係華人控告華人案且有尊卑之分提碍難照准判押候過堂質訊究辦（力） 
[法租界公堂案]  
　　胡根興控被王阿榮在錢小弟小茶館内攫去洋五元經探將一于人拘案陳大令訊知兩造所控均屬子虚實緣賭博起　互相誣控因判胡王各罰洋一元充公錢無于省釋○陳阿二王桂生在途扭毆由探解案大令判陳押一月王省釋○著名拐匪吳阿鴨犯案判押在案前日由吳之姘婦王小妹混入捕房爲之通信被包探查出拘案大令判押一月以儆○張兆昌前控姚四差高正濤串搶鞋片一百六十雙先將姚拘案管押昨日又將高拘案大令判押二十天姚從寛省釋○陳計和扭周登羅至案稱被竊取東洋車一輛大令判押十天○張咸寶被王小西等串竊各貨由王月山代收銷贓昨將一千人拘案大令判飭探查覆○李杏生前控張文才積欠貨洋二百元除交到外尙少洋一百十元昨日張持洋二十元繳案大令判餘欵限一月清還○已故梁福卿遺有地三畝餘被地保鍾書私行圈賣由梁之家屬遣譚文魁投控訊押在案昨日覆訊大令限三天又保理楚○金榮卿前扭王生亭至案控　竊炭一抇大令判交見証再訊昨日金偕葉阿四到堂作証判下期　　○陳裕昌前控王瑞祥承造房屋不照圖樣王亦控陳欠找銀四千三百兩昨日覆訊兩造仍供詞各執大令判陳找給價銀二千兩完案（深） 
 [P美租界捕房事> 
　　偷兒徐阿昌等三人於昨晨子刻時闖入四考脫路粤人梁姓家圖竊事主覺察大呼捉賊徐等急越墻而逸合卒間失足墜地跌破頭額餘二人均已逸去由捕將徐載入捕房轉送同仁醫院求治再核○電車公司小工張佳湘昨至茂海路將頭目陳元梎扭毆並撕破衣服由捕將兩造併送捕房奉飭日投公廨控告○某西人昨至漢壁禮路協成興烟紙店兌換小洋乘間攫洋四元而逸店主追尋無着投報捕房奉飭後如遇見鳴捕拘辦○馬夫王阿二陸梅生馬車横路違章由七百六十三號捕拘入捕房押候送廨訊罰○李和尙東洋車昨在乍浦路橋下將某西人包車撞翻跌傷由二百五十八號捕將李拘入押候送辦（似） 
 
 

Page 19

 
 
   
 
 

Page 20

 
 
   
 
