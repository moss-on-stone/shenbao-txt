# 1910 - 18 - 4913277

 

Page 1

 
 
   
 
 

Page 2

 
 
上諭 
[監國攝政王鈐章十二月初七日内閣奉]  
　　上諭貝勒載潤之第一子着命名漙佑欽此 
　　上諭梁敦彦等奏遵章核定游學專門各員開單呈覽一摺擬列一等之詹天佑着賞給工科進士嚴復著賞給文科進士魏瀚李維格鄭清濂鄺榮光吳仰曾均着賞給工科進士辜湯生着賞給文科進士楊廉臣着賞給工科進士張康仁着賞給法科進士伍光建王邵廉均着賞給文科進士擬列二等之鄺佑昌李大受温秉仁均著賞給工科舉人陳聯祥着賞給格致科舉人盧守孟劉冠陸江起鵬均著賞給工科舉人餘依議欽此 
　　上諭雲南昭通府知府員缺著石家銘補授欽此軍機大臣署名奕劻假世續鹿傳霖那桐戴鴻慈 
[宫門抄]  
　　十二月初七日召見軍機誠全霍倫泰 
論說 
[論清理財政必當豫算之原因（翰）]  
　　專制時代。國民有負擔國家經費之義務。而無監督國家財政之權利。立憲時代。國民有監督國家財政之權利。而後盡擔任國家經費之義務。今吾國朝野上下。咸究心於憲政矣。然而財政不綱。外人有干預吾國。財務行政之風說。熱誠之士。起而憂之。國債償還問題。國會請願問題。奔走呼號。竭力挽救。然其歸束。要在速開國會。議定豫算案。則未來之財政。不清釐而自清釐。已往之財政。未歸結而漸有歸結。顧豫算二字。近世以來。應用甚廣。农有豫算。巿有豫算。府縣有豫算。一切公私團體。莫不賴豫算以爲出納之基礎。惟國家爲最大之公團體。其豫算爲尤重。立憲各國。莫不規定於憲法。今試略述意義沿革及其性質如下。 
　　豫算之意義豫算二字。乃從古法蘭西語婆傳譯成。婆傳本議爲革囊。從日耳曼傳至英國變其意爲國會。蓋以大藏大臣開包裹議案之革囊。求下院租稅之承認。謂之財庫開示。此革囊之轉。即爲國會。十八世紀之末。此語再傳至法。亦曰婆傳。而字體稍異。其義謂計算。將來財政期間内。一切支出。而應之以爲收入。此正今日豫算之意義也。 
　　豫算之沿革歐洲十三世紀以前無所謂豫算也。千二百十五年。英國大憲章發布。議會已取得租稅承諾權。厥後愛杜槐爾脫一世之二十五年。議决無承諾禁止課租條例一切租稅。非僧正權僧正伯子男爵巿民及地方自由議會之承諾。不得徵收。豫算之萌芽。實始於此。逮法國革命帝政復古。乃輸入於法。英法兩國之豫算法。當十九世紀之交。猶爲歐洲大陸諸國所取法者也。 
　　豫算之性質豫算爲法律乎。非法律乎非法律也。與豫算以法律之効力乎。不與以法律之効力乎。爲法律也。與以法律之効力也。則豫算者乃國家徵收租稅之基礎。支出國費之淵原。違反豫算。則爲不法。而租稅之徵收。國費之支出爲無效。以豫算爲法律者。法蘭西白耳義西班牙憲法是也。非法律而與以法律之効力者。和蘭普魯士憲法是也。非法律也。且不與以法律之効力也。則豫算非國家收支之根本。權利關係之法規。其目的在對於内部機關。負監督之責任。違反豫算。不爲不法。不過問内部機關之責任而已。非法律並不與以法律之効力者日本憲法是也。 
　　夫國家之命脈。在於財政。財政之樞紐。在於國會。政府豫算案。不經國會之協贊則豫算不成立。不成立則國家雖欲保全其生存而不可得。安望發逹。雖欲維持現狀而不可得。安望增進。吾國今日不欲整理財政則已。必欲整理財政。非速開國會定豫算案不可。夫金錢者。國民生活之根據也。非昭大信於國民。則錙銖之微。取之自上。而猶感痛苦者。舉國民之俊秀。公開而議之。羣聚而决之。開源而節流。去冗而取要。則財政之清釐。庶有望乎。 
專電 
[電一（北京）]  
　　鐵良請假摺上攝政王與各樞臣籌商謂陸軍關係重要鐵良平日辦事認眞未便易人遂有賞假一月之命 
[電二（北京）]  
　　吳籛孫昨日召見攝政王垂詢津郡警務情形甚悉 
[電三（北京）]  
　　攝政王諭催樞臣西藏關繫重要另簡重臣監察行 
 
 
 

Page 3

 
 
政是否可行著速妥議 
[電四（北京）]  
　　京師天氣嚴寒自前日起攝政王視朝略宴 
[電五（北京）]  
　　慶邸因嚴寒感冒請假 
[電六（北京）]  
　　派員考查日本鹽政澤尚書擬仍派晏安瀾 
[電七（北京）]  
　　度支部會議籌撥北洋陸軍各學堂虧欠之欵擬撥銀十萬 
緊要新聞 
[伊犂外交之危狀伊犂]  
　　伊犂通信員函云伊犂緊鄰俄境駐有彼國領事俄屬商人多至百餘户本地商權在其掌握并設有道勝銀行放債于貧户逾限不歸動成交涉俄商又復勾通中俄局員到處買地動以九十九年爲限浸浸乎已成爲第二之西伯里亞矣此外又設有電報局德律風郵便館主權侵佔殆盡尤可異者道員名曰通商却不辦理一事凡遇案件一委之于中俄局員前委員劉傅慶遇事媚外一意剥民自被控撤差後即在領事署敎讀今提調李鍾麟亦在領事署充當敎讀由其說項故委以是差李某旣依外援而來因之詢案多且就于領事署一面不敢與之反抗設低坐而傍聽諾諾唯唯一若陪審者然道員則一切置之不問惟日墮煙窟中云 
　　伊犂自南山迄北山延長約有千五百里頭頭是道防不勝防蒙古綠營國家所恃以邊防而責其任於領隊總兵者也蒙古卡倫應設兵丁二十名今調查其内容僅有二三老兵看房種地支持門面其餘甲兵及馬匹器械則已入領隊總管囊槖矣所有總兵游擊都守等官均皆泄泄杳杳所領鹽菜馬乾半爲總鎭周某藏嬌之費邊防若此所幸俄自遠東失足不敢輕動耳否則可蕯克兵早已飲馬于伊列水中矣 
[理藩部咨查土默特礦産情形北京]  
　　理藩部咨熱河都統文云前據土默特貝勒色凌那木濟勒旺寶呈請開辦該旗金銀煤礦各節正在核辦間適准熱河都統電稱該貝勒請辦之各礦或有票商糾葛未清或與京奉鐵路牽涉未便遽歸該旗自辦等語當經本部咨行熱河都統祈將該貝勒與票商及京奉鐵路有何糾葛牽涉一切詳細情形查明咨覆再行商辦兹准熱河覆稱查該貝勒所指之新邱煤礦前於光緒三十二年三月經山海關京奉鐵路總局委員帶同礦師前往勘明煤質頗合機爐之用禀經前直督部堂袁咨會照章開辦當即設局採作嗣雖已停工並未繳還礦地迭經咨催秘未見覆主塔子溝等處煤礦均有翰陽府屬北四票之内查北四票係由礦商於先年遵照舊章領票開採繳有票費嗣該礦因經費不足輙即另招土民開挖按年抽分作爲山租因此得票商之名雖事遠年漂無從查其底案然曾經委員調查實有老票可証因其相安無事遂亦未肯苛求以上各節即該礦與京奉鐵路局及票商之糾葛牽涉若由該貝勒自行開採恐啓爭端等因到部查此案據土默特貝勒色凌那木濟勒旺寶前次報稱係該旗塔子溝出有金礦滿都山地方刨有煤窰東圓村迤東雙山子地方有朱姓民人任意聚衆刨挖金煤各窰朝陽溝地方週圍民人任意刨挖銀窰已經該貝勒遣派頂子逹查看屬實將此任意偷挖之民人等逐去所挖各窰窖均行查封擬由該貝勒自行開採等語並未言及新邱煤礦情事所報出礦地方亦無新邱名目核與熱河來文似屬兩歧且復查熱河來文並未言及金銀礦産祇稱朝陽溝煤礦均在朝陽府屬北四票之内先年由票商開採嗣因經費不足輙即另招土民開挖按年抽分作爲山租因其相安無事遂亦未肯苛求各語核與該貝勒所報雙山子有朱姓民人任意刨挖金煤各窰及朝陽溝有民人刨挖銀窰已經該貝勒派員驅逐查封各情節亦屬不符究竟該旗有無金銀礦産雙山子地方是否在朝陽府北四票之内一切情形是否屬實本部無從查悉至朝陽溝煤礦票商另招土民開挖土民因之得票商之名相安無事未肯苛求究竟於事有無滯礙按年抽分作爲山租此租係屬何人收取亦應一并查明以資考核蓋際此推行新政之時礦産係應行調查之件卷查光緒三十一年准商部咨稱蒙古王公狃於遊牧風水之說遺棄地利倘能設局調查徐議興辦於興利實邊大有裨益誠以礦産爲生利之源所論不爲無見兹旣據該旗呈報出有金銀煤礦亟宜詳細調查以期開利藪而興實業相應咨行貴都統確切查明即希咨覆再行商辦可也 
[李澍恩幸得無事北京]  
　　御史石長信奏叅吉林賓州直隸州廳同知李澍恩浮收抑勒庇兇殃民一案曾奉旨飭東督錫良吉撫陳昭常按照所參各節確實查覆卽由錫陳兩督撫派委奉天候補知府宋乃秋吉林高等檢察廳檢察長候補道史菡密查旋經該委員先後禀覆錫督爰即會同陳撫據情入奏略云賓州廳同知李澍恩平日辦事屬認眞其征收契稅係屬遵照省章並未浮收抑勒辦理各案亦無庇 
 
 

Page 4

 
 
兇受賄情弊應請免予置議巡官陳式銅即陳際清於鄕民聚衆滋事時值印官公出先事未能預防臨時不能解散致釀成三命重案雖早經撤差應仍查取職名咨部斥革主使放槍之店夥耿世有已交審判廳審訊應飭速將全案研審明確按律分别擬結店東宋本榮業已病故該店現尚開設應仍斥退不准領銷官鹽楊潤堂承充賓州長壽廳縣總商向駐州城距南天門二百八十里鞭長莫及雖有可原而辦理不善亦難辭咎應一併斥退從寛將押岸銀兩發還孫建蘭係認銷濱江阿城廳縣鹽商事無干涉應免置議至吉省官運改辦之初民間不無嫉視各屬子店承銷官鹽違章舞弊亦所不免疊經派委查明將承辦不力之總商隨時撤退復於本年八月間改章整頓核滅鹽價多設子店並准各城鄕誠實店舖一律承銷不准總商收取押岸分文藉杜壟斷之弊應仍飭官運局督飭印委隨時認眞查察以重民食 
[浙紳爲國民捐謁見增中丞紀事杭州]  
　　浙省籌還國債會於初二日在同善堂内事務所集議時公推潘赤文杭辛齋貴中權三君爲代表於初四日下午同詣撫轅晋謁增子帥面陳所擬之章程草案并述自月前發起以來情形增子帥謂各界如是踴躍外府縣亦均聞風興起足徵熱心愛國且乞丐輿夫亦皆認捐投資尤堪嘉尚且本部院亦國民之一分子對於此舉當略巡撫之官階而盡國民之義務竭力提倡並出北洋大臣之電文示之并云接電後已派科員沈思齊大令至陸紳春江處商議辦法陸紳已毅然發起惟尚未規定辦法增子帥當即自擬　法三大綱電復北洋大臣並告潘杭貴三君謂宜就官界先抽所得稅爲齊民倡惟民間如何捐助不得稍涉抑勒悉聽民間自願三君請於月望前後即開成立大會籌議逾時三君興辭而出已届傍晚三君定於初六日開職員公議大會日期及會塲並派備一切因爲日已近即須分别發電佈告各府廳州縣轉逹各界團體各舉代表到省會 
[湖州閙漕風潮未平杭]  
　　湖州程德安三縣鄕民閙漕風潮迭詳前報現悉烏程糧户聚集闔邑莊村數百人鳴鑼大喊請衆糧户到石塜村集議由是二十八夜石塜地方人數驟形擁擠各持燈籠望之如同賽會一般人聲鼎沸店鋪閉門該處有殷户陳天佑因平日盤剥窮民民衆積怨以致乘此揭貼指陳爲首南鄕之仲韶亦有殷富陳四阿大被人匿名揭貼指爲南鄕首領即於二十八夜該石塚糧户均擁入天佑家勒令供飯陳不得已照數供給石塜巿魚肉因之購買一空陳天佑星夜赴郡投縣訴稱被人廣布揭貼誣爲首領攸關罪律恐自後是非難明特來請押歸安吳大令知其寃屈立勸赴府陳天佑即投訴府署夏太守飭令暫留湖郡免被衆粮户滋擾陳故暫不回鄕二十九日烏章糧户亦起而迫脅闔邑村莊效尤紛紛謡傳將入郡閙倉拆毁總書房屋以是府縣聞警即由歸安吳大令會同湖防派槍剗六十四艘兵勇六七百人馳往東門外擱截來路吳大令駐紥二里橋周統領駐紥八里店守至次日天明幸無動靜而省兵亦已趕到駐紥城外孰料本月初一日午刻程安糧户均至東門外自二里橋起至獨自村止約三十里又南門外起至碧浪河止來勢甚爲洶洶湖郡文武現皆駐守東南二關說者謂此次實由有司辦事操切連日提辦粮户五名（程一安四）致有此風潮云湖府夏太守見程安二邑鄕民抗糧情形危迫遂遍貼告示禁止煽惑略謂本年災蠲已蒙上憲核定征熟剔荒之明文全白者准予蠲免何得至此尤敢聽信指唆以身嘗法甚致雙林練巿石塜等處鳴鑼聚衆匿名揭貼實屬不法已極查漕糧爲天庚正供爲首抗漕罪律重大爾等務各安心回頭早將糧米投倉還納勿爲匪徒煽動本府業派周統領率隊彈壓如再藐抗定提爲首者嚴辦從者減等議處日昨聞烏程歸安二縣會禀以頑民聚衆抗糧情形危急請撰發格殺勿論告示使有儆戒已奉撫批飭藩司速擬札發此事如果實行則糜爛更不可設想矣 
　　德清縣十一月二十七日開倉鄕民裹足闃無一人是日下午東門外突來鄕民數千城中聞耗派兵守住城口二十八日人數尤多大令立即片請各紳勸導程紳景川先至大令急不及待即與程紳出城將兵移駐大虹橋官紳二人步至橋巓竭力勸諭鄕民人多口雜總以咬殺朱庫書杏林爲詞卒投瓦石官兵亦放空槍此上午九點鐘至十二點鐘情事也下午一點鐘施容齋丁東甫許聿甫程景川徐竹虚俞桐園諸紳乘渡船出水城與鄕民商議鄕民執定不完或允熟田祇完五六折要求出示二十九日各紳代鄕民禀訴災情請大令立詳層憲核减縣令當即出示曉諭聲勢稍平並允革庫書一面命鄕民公舉代表入城籌議此次推原禍始或謂係由勘書查報不明未知確否聞省委府委已於是日蒞縣矣 
　　二十九日夜十句鐘周統領乘輪馳回府當即上府謁見夏太尊詳述石塜堂前鄕民聚集至今日傍晚幾及六百餘船每船約十數人兩岸鑼聲接續不絶該處富户陳姓於二十八夜幾遭毁刦幸該紳即鳴炮出哨圍護得铭至停泊各船内無一粞一粟勸導再三始至天明開船初謂解散 
 
 

Page 5

 
 
詎各船約齊開至八里店一帶相會其所發揭貼傳單云本年大災鄕民無力完漕凡我上中下三十區（指安邑程邑）各莊糧户每家派一人十人坐一船各帶食米定廿九日在八里店會齊如有不到查出公罰云云到處張貼人心惶惑其抗爭統領輪船之人業已獲住此外袁家滙已泊有多船夏太守卽傳王吳二大令一再商晤擬由安縣吳令會同統領再往化導密查爲首者治罪程邑旣被蠱惑應即傳諭勿得附和自投法網倘再持蠻暴動不難再行拿懲商至四鼓而散當晚吳令與統領遵即同往詎鄕民各船復又移泊至南門外勸之不從導之不聽佯爲不聞馬要史紳於初一日飛函投呈烏程縣以該鄕鑼聲喧天謡言紛傳速請差拿以免禍患聞王大令除飭差訪拿出示勸導外已移駐防該鎭汛弁嚴拿鳴鑼者送治即在茶坊酒肆煽惑鄕民之人亦飭分巡徐區官禁拿初一日晚至初二辰絡繹停泊南門外自驛西橋起至百民橋止共有船七百餘艘其靜泊城内之月河漾者尤不計數均係安屬糧户人雜言龐喧嚷不已因是日遇雨均未上岸進城湖防周統領與水師五營徐管帶分率巡船防守彈壓程安漕倉除原駐有湖協戰守兵丁外昨又加紥陸營各一隊以資守護石塜八區爲首生事者已經歸安縣吳大令訪悉刻正密派偵探二名探其蹤跡以便拿辦湖府夏太守及二縣於初一日酉刻接奉　帥電飭漏夜會縣出示曉諭現鄕間鑼聲仍然不絶烏鎭街巿鳴鑼日必六七次内有不被脅從之良民家屋被毁門窗被損食米被掠者多至三十餘處聞德清縣情勢相同闔邑糧船均在雷甸會合昨經周統領奉到憲電已派兵馳往彈壓姚肇椿大令惶恐萬分 
　　初三日尚聚衆千餘人有某糧户一名踽行南門城上爲湖防兵某攔截令其下城謂此係軍隊駐紥之所不准擅登某糧户自恃勢衆出言辨駁於是兩相口角彼此不讓詎該兵即批其頰及粮户回手該兵即拔腰刀向該糧户猛剌三刀立時斃命防兵又削其耳并拖屍於城下以是城外衆粮户大抱大平羣欲湧進城關勢甚洶洶旋將兇手捉去鎖帶屍足一面報縣請驗各文武覩此情形恐激衆怒當卽封閉東南兩城關不知此後如何辦理也兹將撫憲與府縣及嘉防統領來往塌文列下 
　　撫憲復湖府程安二縣電湖州府夏守烏程縣王令歸安縣吳令鑒來電悉鄕民聚衆抗漕已大干法紀尤敢聲言閙署抗拒膽玩至此更屬目無王章應速將爲首生事之人密拿訊實准由該守相機行事盡法懲辦以儆其餘其附和脅從者立即開導解散一面已由本部院酌派大員督隊赴湖查辦彈壓倘敢仍肆鴟張直與亂民無異定卽從嚴懲治毋謂言之不預也院先印 
　　湖州府上撫憲電杭州撫憲鈞鑒豔電敬悉遵委陳令祖昭立往德清會縣查辦歸安鄕民聚衆不散周統領帶隊四出彈壓郡城吃緊勢難分身僅抽調師船四艘赴德誠恐單薄請派省隊卽日赴德以免疏虞知府孫桐叩豔 
　　湖州府續上撫藩憲電杭州撫藩憲鑒之密湖民刁玩德事非有嚴厲憲電印委恐難措手省隊速到尤妥知府桐印 
　　撫憲復湖州府電湖州府夏鑒豔電悉省隊無可派已飭嘉防沈統領酌派游擊隊即日赴德協同照料院東印 
　　撫憲致嘉防沈統領電嘉興府轉沈統領鑒德密德清開漕民情不寗即速酌派游擊隊前往協同照料以免疎虞院東印 
[粤省包承鹽餉問題廣東]  
　　粤省包辦食鹽籌抵賭餉迭紀前報兹聞職商陳寶琛等已將承辦鹽餉銀二百萬兩繳呈官銀錢局一面具禀督轅昨奉袁制軍批云此按餉銀二百萬兩據運司來詳已據官銀錢局照收會商大清銀行分存請予奏咨等情並據官銀局申報到院仰候核明分别奏咨可也 
各埠因包承鹽餉一事現仍函電紛馳極力抵抗堤岸廣肇幫致自治會函云覃電種悉粤鹽加價必致釀事事機危迫已卽照抄來電分派七府公所及六省各公所商家會議力爭本會館亦卽電致楊瑞楷翁轉逹政府曁袁督極力阻上矣事關桑梓利害切身務請諸公堅持海外同鄕自當力爲後盾又福州廣幫復自治會函云覃電祇悉專煮官膏籌抵賭餉最爲盡善食鹽加價專賣祇圖私利遺害無窮亟應合羣力阻已逕電政府力爭近情如何並懇示復俾得遵行 
　　梧州府志太尊昨邀陳紳太龍入署晤商民間食鹽一事謂廣東鹽斤加價廣西實受其害當由議案研究會設法調查將來東省鹽到梧州價當漲至幾何再到桂邕各處又當漲至幾何自可設法與之交涉蓋鹽綱承攬原爲籌抵廣東賭餉但查賭餉不過六百萬元舊日鹽餉亦僅四百萬兩今承至千二百萬兩是廣東當有三百萬兩之溢出而爲東省籌抵一部分之賭餉使廣東全部人民皆食貴鹽利害姑不必論但我西省食鹽亦因之而貴於西省毫無利益只負担納稅義務須設法調查清楚後由我們與之交涉應請廣東撥百餘萬兩爲我省辦地方事及籌抵賭餉之用庶權利義務尚得平均至於外間或有議廣西食鹽應歸西人自辦者 
 
 

Page 6

 
 
但我爲一地方之行政官廳我之權限不必倡議及此云云 
[西報譯要]  
　　日本反對中國設立稅關字林報載初五日東京電云聞日政府因中國在琿春間島兩處設立稅關已向中政府抗議謂其有違條約云 
　　錦齊鐵路借欵將定又載初六日東京電云日本各報接有電音據稱錦齊鐵路借欵一事度支部尚書澤公已不復反對故該合同日内即可簽押計借日洋五千萬圓擬將該路展至璦琿爲止日本亦將有供給材料之權利據東京官塲聲言該路展至璦琿恐俄國不允云 
　　俄國反對滿洲鐵路中立文滙報載初四日柏林電云俄國各報現倡議與日本合力對付滿洲問題初六日柏靈電云俄政府已拒絶美國所倡滿洲鐵路中立之策 
　　中國海軍大臣覲見俄皇又載初五日柏靈電云中國海軍大臣已抵俄京聖彼德堡由大公爵巴利斯出迎初六日栢靈電云洵貝勒已電謝德皇前次留德時禮待之盛意謂其隆愛之情永不能忘又電云中國海軍大臣洵貝勒已覲見俄皇即代攝政王道意並祝中俄兩國邦交永篤能增進世界之幸福俄皇答稱貝勒此來必能使兩國邦交益加親寗當時並贈以亞力山大來福斯基寶星一座 
[東三省近事]  
　　俄國駐京公使因黑龍江蒙古額爾古訥河係中俄兩國交界之地現兩國均辦移民界綫亟宜劃清以免糾葛現聞東督錫清帥已准外務部咨開飭令將該河之流域界域派員查勘明確繪具詳圖覆部以爲與俄使交涉之依據 
　　鴨綠江採木公司已將年内事業成績查結故中國程委員長已於日前晉省日本喬口委員長亦已首途返日報告採木之成績聞該公司本年所獲純利共二十四萬元由中日兩國各半均分 
　　江省庫瑪爾河金礦委員於日前晋省交欵並呈報清理財政表册聞該廠今秋成績極桂此次共交金砂七百餘兩并以該河上游普魯密俄屯對岸金苗亦旺擬在該處另設一廠照庫廠章程按名每日抽金粒一個均已呈請公署鑒核矣 
　　東三省山勢綿亘富於礦産兹聞有上海礦務公司某英商來奉呈請督撫憲承辦東省礦務已經札飭交涉司與勸業道會同核議是否可行照約議覆 
時評 
[議案果越權歟]  
　　憲政館者。總核憲政之最高機關。非藉以維持政府權力。而壓抑人民者也。乃自諮議局設立以來。每經督撫電詢一次。必縮小諮議局權限一次。今觀其致江督電。則更有令人可欵者。夫江蘇諮議局之議案。俱載於報紙。何者爲越權。誠非旁觀所敢懸揣。 
　　然而各議員。則固親歷其境而深知之者。使其自反而無越權之議案也。吾知其必有說以處此。不然而惟憲政館之命是聽。則平昔不爲威惕不畏强禦之謂何。 
[會議必監察歟]  
　　各國憲政之發逹。不外朝野上下推誠相與。若上疑其下。而下猜其上。則未見其有成立者。 
　　今政府之對於各省諮議局。終不肯坦然深信其無他。而防維若家賊。又若學堂之小學生。不然憲政館何以有明年常川派員監察各省諮議局之議。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[關務處請將香埠作爲免稅口岸廣東]  
　　香洲埠開爲無稅口岸一事九龍關夏稅司議覆督院頗不謂然惟勸業道則力持是議現關務處又具詳督院謂本處查香港澳門均係無稅口岸而與新闢香洲商埠一葦可杭彼能一切自由此則動形束縳相形見絀輿情不無觖望韓署道狥商人之請仍以無稅口岸爲言實於商務前途力求發逹惟與夏稅務司董見不免相背而馳應否仍照張前督憲電部原案作爲免稅口岸飭令稅務司另訂免稅章程並先據情咨復大部以期早日蕆事理合具說呈候大憲核示祇遵再行詳請咨逹以祈妥協 
[龍參議抵粤查路初紀廣東]  
　　此次郵傳部派候補參議龍建章回粤查辦路事乃因參案旣發奏請特派者聞部意以前派林梁二君不過專查工程而龍叅議則專查總理及董事局有無舞弊情事且有撤換工程司及追罰舞弊者之權現龍參議已於上月二十六日到粤聞參議宣言此事關係全省利害必當澈底整頓爲一勞永逸之計斷不姑徇情面云 
　　粤督袁海帥准郵傳部咨開准軍機處片交宣統元年十一月初二日欽奉諭旨郵傳部奏派員查辦粤路弊混以肅路政一摺者依議欽此欽遵到部相應恭錄諭旨附抄原奏咨行貴督欽遵查照并希届時協同嚴辦務期澈底查明以清積弊等語故龍叅議抵粤後即於昨日到院謁見詢問路事甚詳 
[黃鎭電禀捕匪獲勝廣東]  
　　信宜土匪滋擾經督院電飭何統帶元山會同黃鎭培松會剿昨督憲接黃鎭軍電告云箇日奉制憲致電敬悉查信宜桄榔堡柴埔等處於寒日探有匪徒聚集其時何統帶元山適在羅鏡經恩沛具禀鎭道派勇圍拿一面函調何統帶所部哨弁何東保率勇三排并由信宜城守蒙詒武率練勇三棚分路馳往圍拿匪徒聞風由太簡山逃竄培松於巧日帶勇適到即會督弁勇追路兜拿先後捕獲匪首陳信甫及陳一黎一封五李四陳三楊國戴李戊初林夙生李五等共十名起獲快槍三枝大藥筒八十餘個銅帽數十粒除嚴督弁勇追蹤偵拿務期悉數殲除以紓憲厪外合將獲犯情形電禀候示 
[桂邊嚴防越亂情形廣西]  
　　署粤督袁制軍據太平思順道來電河内探報法兵與黃提叅大戰失利運敗兵回河内共計兩車約八百人受重傷者八十四人土兵念餘人查此戰由法人與提參商辦法人願償銀六萬與提叅議和迨提參甫去而法人以兵乘之不料提　已設備故得大勝近法人巡查甚多准備搜剿除飭各邊營嚴密防範外謹電聞 
　　又據廉欽道郭人漳電禀頃據駐越探報保勝地方有越兵二營共約五六百人挾槍逃往和平省勾結該處越兵同起叛亂佔據和平一帶勢甚猖獗北圻都護使現通飭各省所有越兵夜間均須繳槍並嚴禁出入等語查越兵同起叛亂人數日多西省邊界與彼緊連不可一日不備除督飭沿邊各營嚴加巡緝并添派探綫隨時密探具報外謹據情電聞 
[滇省籌辦土民學塾情形雲南]  
　　滇邊籌辦土民學塾曾於夏間由護督沈方伯奏明辦理奉硃批所奏甚是即著認眞籌辦兹悉沿邊各土司對於此事極形踴躍綜計各屬約可分設簡易識字學塾一百數十處初等小學數十處即仿照四川關外學務局成案暫設永順普鎭學務局並派委留京師範峯業中書科中書李蘭垓爲總理又設副理四員書記數員以資臂助 
分類新聞政界 
[籌畫度量權衡辦法蘇州]  
　　蘇藩司前因部頒度量權衡章程當奉撫憲札飭仿照寗省在署内創設度量權衡局另派同知汪駿孫辦理各情已紀前報兹悉署藩樊方伯日昨接寗省度量權衡局來文以寗屬遵照部定章程自開局以後屢次與商務局往返移商僉以度量權衡商家習用旣久非由各商董詳細調查不能議决嗣由江寗商務總曾復稱度類向有裁衣尺木尺之分以裁衣尺爲通用比較營造尺長一寸一分一釐量類向有京斛河斛之分而以河斛爲通用比較漕斛每石短少二升權類向有漕砝秤蘇磕秤漕零三秤各名目而以漕砝爲通用查漕砝十六兩爲一斤以之比較庫平計六斤六兩四錢合庫平一百兩衡類向有漕平湘平名目以漕平爲通用以之比較庫平每百兩須短二兩四錢以上四種雖由各業董公議酌留惟權之一類甚形複雜肩挑小販每有任意輕重以就價值者積習相沿牢不可破等語敝局當以權之一類習慣雖難驟改而部章究應遵守且躉銷與零銷有别價值不妨上下分兩總可畫一似與小民生計並無妨礙部頒新器未到之先自宜逐漸改良以符原定章程當即備文駁復去後兹准前因移請查照辦理等因現經樊方伯移咨商局即行照會商會將如何籌辦情形刻日議復以憑詳辦 
[紳士上控開脫淫兇之批示蘇州]  
　　鎭江紳士鮑心增等十人具禀撫院謂烈婦莊張氏以身殉節案情確鑿乃倪邑尊審訊多次莊鏡蓉 
 
 

Page 11

 
 
一味含糊反無實供藉病延宕因有某某爲之關說及縣署刑幕黃鍾泗係莊犯内親故有開脫之意禀乞派員來鎭嚴訊定案請旌以慰貞魂當奉護撫批云此案前據該紳等具禀當經瑞前升院以莊鏡蓉屢向莊張氏調姦雖據莊李氏等供明惟因何將莊張氏勒死供詞尚多含糊未便率請旌表批司飭縣速提莊李氏等訊明確情取具供結詳立在案現在莊鏡蓉業已就逮究竟供情如何未據詳報來禀謂有人爲之關說該縣意圖開脫道聽塗說固難深信要知莊鏡蓉調姦莊張氏不從已據莊李氏等供明在先該犯亦無可狡賴其事後削髮爲僧藉空門爲逋逃之藪情虚畏罪顯然可見此等淫惡蔑倫之犯地方官整風飭俗責有攸歸方將嚴治之不暇何至曲爲開脫希按察司催飭丹徒縣赶速提集犯証訊明確情錄取切供詳辦 
學務 
[體育會挽留敎習之熱忱蘇州]  
　　蘇商體育會魏敎習旭東自担任該會敎務以來已届三載熱心敎授頗著成效並悉魏君兼任高等學堂公中學堂等敎務各校學生感情甚篤現聞爲郵傳部商業學堂唐監督聘去明年敎授該校操務商學界聞之無不情切挽留當由該會議董等先行電請唐監督另訂他員以資倚另再函告一切 
[錫金勸學所總董接辦有人無錫]  
　　錫金勸學所總董一席兼管兩邑兩等小學堂二處初等小學堂四處師範傳習所二處簡易小學堂一處半日小學堂二處聘請敎員指撥欵項責任綦重本年自孫君思贊蔣君士榮因一年期滿申請學憲辭職學憲以二君辦理學務頗有經驗迭經批縣切實慰留以資熟手但二君去志堅决不可挽留特於本月初二日由敎育會召集城鄕學界中人在勸學所集議公推孫君靖圻蔡君樾孫君思贊侯君鴻鑑四人以視學員兼勸學所總董之任當即函請兩邑令遴選詳派現已由縣選定孫君靖圻蔡君樾接辦並詳請學憲札派委任 
[新民半日學堂將次畢業松江]  
　　華邑浦南西護塘鎭南首牆門橋地方漕涇區新民半日小學堂係由潘君伯英等所創辦學生自入學以來迄今已歷八學期應於今冬畢業現由敎員沈漣徐世清二君飭將各項課程温習一旬以備届時試驗大約初十日後卽當考試 
[官立小學考試畢業蘇州]  
　　長元吳官立高等小學各生本年已届畢業之期連日由該校敎習考試各項科學並請敎育會會長蒞校監試聞此項學生畢業後擬分别升送中學肄業現在各校添招新生凡具有初等程度者可隨時到校報名聽候考驗以定去取 
寶業 
[勸諭東沙島舊日漁商條陳辦法廣東]  
　　香港興利號梁應元等具禀勸業道請將東沙島賠欵給領奉批據呈已悉查日商西澤在東沙島地方開採燐礦等物迭經督憲與日本領事磋商始將該島交還當經商定條欵凡西澤在該島建置房屋鐵路船隻並挖出未運燐質等物及存島所有器具共定廣東毫銀十六萬元内除扣西澤應交漁船損失被毁廟宇及漏充稅項共銀三萬元實由中國給銀十三萬元即將各物業悉數交出業已派委幹員乘輪前往該島接收並將銀兩交付各在案是此項名爲扣回實則少給三萬元而已並無現銀且内有應完稅項亦不僅屬漁船損失公家不惜以鉅資將島收回實爲重領土而保海權起見現經委員查明該島現存燐質約有二千　之譜一經開採則徧島皆是此外龜螺壳鳥毛漁利亦復不少正擬招商辦法章程詳請督憲核定出示曉諭該商等旣係出海捕漁爲業則是該島情形以及風濤沙綫必較熟習應准條陳妥善辦法禀候核奪以興實業而浚利源所請給領賠償損失之處應毋庸議 
[蕪湖租界清淡之原因安徽]  
　　蕪湖租界開闢以來馬路及太古碼頭棧房均已工竣怡和碼頭亦已落成瑞記碼頭雖經完工現租與唐晋記堆積煤炭怡和瑞記棧房尚未興築大阪碼頭地址尚未劃定招商碼頭在陶溝之南亦未動工推原其故皆因新關未遷輪船不能靠岸而租界繁盛尚不知待諸何日也 
[預備清查廣九鐵路數目廣東]  
　　粤督昨准郵傳部咨開鐵路總局詳稱現正派員查勘各省工程欵項所有訂借外倆築造之路其各項支給用費亦須詳查開報應請將廣九鐵路前向英公司支過銀數以及購地購料築建工廠一切詳細數目當即照約催由賬務委員將支費若干預算需用若干逐一分欵詳開限于年底呈由該督核明報由鐵路總局覆核備案督轅准此已札該局遵照矣 
[關道清訟保産之辦法漢口]  
　　漢口近年商務漸盛地價日昻每有人借契影射侵佔盜賣或私造僞契朦請印稅或轉相買賣重疊漏稅以致爭地之訟案日多即漏稅亦無從查覺現關道吳觀察特飭江漢關清丈局將後城内外房屋凡往年已經稅有局契及新買投稅之房地一律倣照警察局門牌編號辦法用漆製洋鐵小牌書明司契號次及投稅年月業户姓氏釘於該户門首以免重複典押侵佔盜賣等弊其房屋有被火者修復後由業主報局重釘號牌遇有過户時亦更換一次以便清查刻該局已遵照辦理矣 
雜記 
[王公子槍斃續聞杭州]  
　　杭州商會議董王湘泉君之子於初二日上午槍斃已紀前報兹悉王君於初三傍晚由滬乘車回至江干别墅檢查一切極爲鎭靜對於司事楊某亦並不責備蓋别有深意也當二公子被擊時（前報誤爲大公子）僅有楊某袁某兩人在内袁某於王君未回之前早已回至鄕間其中有無别情尚待考查又聞王君昨又電致西醫某君問明當日查驗情形與已所查悉者詳爲比較知公子此次被槍似非自行誤殺細查傷口並以槍丸來勢推算被擊情狀其時槍必提高約高於人身數尺方有此種情形惟據楊某云確係公子於揩抺時誤觸機關所致又聞醫士查驗之最留意處則在公子兩手有無揩抺洋槍之 
 
 

Page 12

 
 
油氣乃當時桌上有一揩槍之布已將煤油滲濕而公子手指則並無油氣油痕似與批抺時誤自被擊情形不符又初次醫士查驗時楊謂公子向北立中槍後身向西面倒地昨日偕同小工等及聞聲往觀之鐵路公司某君指明倒地形勢楊謂公子向西北立而身向西南倒地想是實情然與前日之言又不同又據公司中人云往觀公子時該槍仍在楊某坐桌上并不在地下此又一大疑問也公司各友又云當日被擊後楊某至山下洋房内接電話通知王府家人時匆忙迫促頗形恐惶甫入室未打電即向人云公子已死余固無意試槍佯擊不料至此言時頗形慌忙於是别墅内上下各人無不知之深爲惋惜不料未及一時有某君狀類探訪者至公司詢問被擊情形時適楊某在側探訪者直詢曰是否楊某所打楊答曰是其人并不多問即匆匆去至今尚未知爲何許人也至初三日午後楊某忽見人叩拜云總求救我一命不提此事嗣後楊復暗求各工人爲其掩飾迨至王君到時堅言公子目殺而公司各友以旣有所聞心實難安故仍詳告王君據此情形公子爲楊某所誤殺無疑又聞日前醫士查驗時因王君未回不便詳詢照昨日復驗所得必公子在西南案角俯靠案上觀看時由對面擊來者是以由右前上向左後卜擊入並非提高過於其身乃由公子上身斜依案上時被擊也究竟實情若何探明再續 
[盜匪交通文武各官之奇聞蘇州]  
　　江浦縣民人梁文澄家住縣城東門外某晚被盜匪數十人破門入室大肆搶刦是時孫城守應捕衙等督勇來捕乃盜衆揚言彼此皆是好朋友不必前來致受炮火誤傷孫城守等即皆退回致被刦去本洋四百元及衣物等項爲數甚鉅現投督轅禀請澈究當情奉督憲批云前據該縣禀報業經批司飭即提訊勘緝在案兹據禀各情應由縣比差會營懸賞勒拿逸犯周四等務獲究報一面先提現犯倪成義研究確情錄供詳辦並查明城守營有無行抵村前忽行退縮回城等情隨詳附復 
[縣差呈控本官之奇突杭州]  
　　日前湖属長興縣頭役糧差張錦等聯名具禀撫憲指訐該縣文令貪酷性成民怨騰沸虐待書差視同牛馬勒催豁免錢糧動遭血比慘酷情形不得不冒死呼籲迫求查辦等情到院增中丞閱牘頗滋詫駭當即嚴札湖府夏守謂該役等承辦催繳粮賦係屬奉官所差且光緒三十三年以前豁免錢糧地方官自不應再行比追致干叅辦各衙門積弊書役恒多朋比爲奸今該役等聯名攻訐難保無别有隱情仰該守迅即委查明確以揭其私毋稍徇庇 
[省城刦案之疑竇蘇州]  
　　蘇垣侍其巷内余姓被匪搶去錢洋飾物一事已紀前報兹悉余姓實係秘密賣淫此事業經該事主余姓指控盜匪中一人前月間曾同臬轅頂馬差弁甘某同來玩耍禀請飭甘交出此人究辦經吳縣陳大令禀明臬司左廉訪將甘弁發交大令帶回訊究供出二人大令立派差往捕詎又無此人故此案尚待續訊 
[番禺令撤任原因廣東]  
　　番禺縣周令汝敦牌示撤任聞係因高第街金六奶姦殺一案上峯以其辦理不合故有是舉惟周令頗懷不服已將此案全數卷宗用鏡撮影并將已之辦理此案如何平允詳細叙出以爲日後抗議伸雪之本 
清談 
[異哉其所謂另籌出路者]  
　　海軍與陸軍。遷地弗良者也。使海軍而可改爲陸軍。則陸軍亦可樞之于海洋矣。何東西各國。必紛紛焉設海軍學梭派海軍學生爲。乃不謂鄂省之海軍駕駛班。既附設于陸軍特别學堂。而卒業之結果。即仍作爲陸軍　補十官。 
　　謂爲該學將届畢業。無所任用歟。則鄂省軍艦雷艇。已儘數撥歸海軍處管理矣。此項學生。何不可咨　海軍處。量才任用。即或不然。而管理駕駛。在在需人。何不可咨送郵傳部。以爲振頓郵船之需。費數萬之金錢。而仍置之無用之地。異哉該堂監督之所謂安置者。 
　　或者曰此亦中國用人之通例耳。彭剛直楊勇慤陸軍人員也。而卒之爲水師大將。丁禹庭。淮軍將帥也。而嘗以之統領海軍。安其爲海軍人員而不可補軍士官也。 
　　雖然。盍不觀楊勇慤之于陜甘。丁禹庭之于威海衛。 
[嗚呼德清之民變]  
　　苦哉德清之鄕民。逃荒不得。而勒遂出。城一連四日。餐風飲雪。或指城哭駡。或跪地哀求。而官吏尚張皇其詞曰。民變。曰民變。誰非赤子。何顚連無告一至于此。 
　　悍哉德清之漕書。年歲愈荒。而欲壑愈貪。串通門丁。欺壓　愚。抑價　費。種種妄爲。迨至激成衆怒。而上下胥受其困矣。蕞爾漕書。保兇悍不法。一至于此。 
愚哉德清之縣令。門丁作福。書役假威。坐擁百里。而冥然罔覺。今雖查悉底藴。按名嚴懲。而連日奔馳。已爲緩不濟急矣。儼然民牧。而昏瞶糊塗。一至于批。 
雜著（錄敎育雜諮） 
[普通敎育之補助品]  
　　讀書與口談兒童與其讀書。無甯口談爲有益。若口談則雖不能讀書之幼兒。亦能領悟。故智識之得於書。萬不如得於口談者之速。且書籍爲死的故事。縱令如何苦讀亦終不能頃刻之問。强不知。者而使之知又須耗費其多數之神經。繼且恐起精神的貧血病矣。讀書不得法之害。竟有如是者。 
[讀書斯注意]  
　　兒童至能讀書之時。其精神即漸漸飛躍。雖然道德上身體上精神上墜落之危機。亦即發生。故於此時之兒童。萬不可使其精神襄弱昏昧。且須留意其所讀之書。以言日常生活之事。又富有趣味者爲佳。此等書籍。雖未盡善。然世上之獘害。有爲兒童所不可不知者。則不如令其知之。俾能辨别其是非。且星期學堂及藏書樓等處。亦無不兼備此等書籍。惟大思想則不必灌注於兒童之腦。以與兒童年力腦力。均不相應也。 
[嗜書之時代]  
　　多數之學生。必有一時期非常嗜讀。便所讀之書。毫無選擇。爲害不少。此讀書熱。常起於十三四歲兒童精神飛躍之時。兒童此時。欲越個人生活制限。進於國民生活之領域。發展其人格。爲一切事情之旁觀者。此實少年少女精神飛躍。最有趣味之一種現象。此現象女子較男子爲早。至此時代。女子則夢想榮華富貴。欲使空中樓閣見之實際。欲得一良好家庭而居之。男子則欲獨立。欲建大事業。欲得名譽財産。其奢願實逹於極點。此皆讀書熱時代所不能免者。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
來稿 
[廣西士紳陳請建議書]  
　　爲陳請建議速將修築桂全鐵路經費遷省南寗以救危急事竊以亡國之禍至爲怵魄滅種之慘即在須臾昨省中連接警電海牙平和會提議各國當公同派員監督中國財政并聞得邊防來信某國刻耍駐兵南寗事確否姑且勿論然今日卽使或無明日亦勢所必有四面楚歌泰山壓頂雖曰束手無策豈遂坐以待亡當此喪魂斷氣之餘强作畫策運籌之想愚者一得祗此區區用敢陳言請同叅酌夫我中國者各行省之集合體也各行省不過其集合體之一部分以一部分與集合體之關係無論何行省之存亡即中國之存亡也不過吾輩爲廣西人則就吾廣西之對於中國之存亡關係者而論之廣西邊防二千餘里鄰迫法越所謂法人之勢力範圍圈廣西之一折而入於法即猶之山東之一折而入於德福建之一折而入於日揚子江流域之一折而入於英也廣西亡而中國未有不亡者邊防危而廣西未有不危者是故就廣西一方面言之則欲保存中國者不能不保存廣西欲保存廣西者不能不鞏固邊防欲鞏固邊防者則不能不以遷省南寗爲第一要義故遷省南寗者實今日圖亡救急於無策中萬不得已之一策也 
　　南寗爲扼邊防之要衝於形勢上之勝利運輸上之便易策應上之靈通及關於軍事上種種布置之切合無不以此爲最適當之一點故廣西不遷省則已廣西而必遷省也則南寗爲鐵板不易矣 
　　由是言之遷省與南寗爲地理上之關係遷省與邊防爲軍事上之關係不講邊防可不必遷省不講遷省可不必南寗籌策邊防而不肯遷省南寗是必桂邕鐵路今日告成而後可且必桂衡鐵路今日告成而後可並必粤漢鐵路今日告成而後可倘有一叚不成則粒米之砂可以掯輪徑尺之石可以抗軌其有事徵調也仍必從西江來其呼號求救也仍必向西江去全省交通之統系仍是祇倚賴此涓滴之西江則從比較的觀察之桂林之與南寗不可同日而論也明甚 
桂林僻處一隅去邊防亘二千里河流險隘山路崎嶇窮日之力者步行不百里邊防告警雖一電可通而調兵運械轉餉則非經半月以上不能逹到火炎崑岡玉石俱焚外人鼾睡已据床闥恐匍匐救之者尚未半途也鞭長不及馬腹遠水不救近火爲桂林對於邊防今日確切之論斷此殆吾廣西三尺童子之所能道者矣 
　　遷省之說旣不可易遷省之事即當實行今日坐而言之明日即起而行之人或以爲施之他事則可而語及遷省則萬有不能如此之輕易者此固老成持重之談而亦非常黎民之懼者也遷省之說發起於岑雲帥駁難於同鄕京官而卒奏定爲半年駐桂半年駐邕於張中丞夫可以半年駐邕者即可以長年駐邕者也可以長年駐邕者即可以年年駐邕者也省城爲地方行政之區域行政長官爲區域内之一要素行政長官移動卽爲區域之名詞移動遷省者卽名詞上之移動者也者今日廣西之遷省不遷省祗關係於長官之駐邕不駐邕長官今日不得不駐邕即爲廣西今日不得不遷省徒加增一駐邕之名不實行遷省之實設軍事旁午亘歲連紀乂將若何何如今日駐邕卽作爲今日遷省其所關於遷省他項之計劃如搬移各衙署改立各局所徒紥各營房以及一切行政機關之設備均可依次循序而爲之故苟確定其名稱即可逐漸以布置固不必如遷家屋然必器具什物件件齊整而後主人乃入宅也以遷省而慮及籌措之艱難者可不必矣 
自我國之舊眼光觀之省城之關係尚有二重要點最足爲一般人攖心而掛慮者一天然之防衛綫二人爲之防衛綫夫天然之防衛綫者找國向所謂因四塞以爲固秦嶺十二劍閡千尋一夫當關則萬夫不得進据險要以爲地利者自古形勢家言桂林萬山環繞石磴崎嶇太平天國攻陷十餘省而桂林巋然獨存者固今日一般人所最主張形勝之說者也不知溯防衛之起源當酋長時代其集合團體多聚立一小山頂上漸而團體略成一國家模型則不在山頂而漸移於山麓所謂負山以爲固者迨其後則又恒擇四圍山邱之臼谷地爲天然之城郭此蓋國家之國内統制權力未充足時自不能不有倚賴於天然者然文化漸進交通漸多自是又一變而聚集於平原河岸其防衛則漸脫於天然矣至人爲之防衛綫者則築城術是也築城爲守禦之必要物在我國築城術最爲發逹村落之間連砦列堡棊布星羅萬里之外傍壁排牆山穿嶽過吾國氣習兵可不精炮可不利一切戰備可以不講惟城不可不高遷省不難築城爲難桂林不適地利爲適此眞鴻雁已翔乎寥廓而羅者猶視乎藪澤也築城者爲未開通時代之一歷史譚蓋國家之統治權力之未充之一種佐證試詢之列强各國求所謂城郭堡塞不過地主吊古者所得之殘留品於國政並無何等之關係即在我國今日雄城坐據到處皆然曾未足以有所恃而無恐雖亂徒暴動攻城奪邑亦不能取以爲根據地（近年土匪無據城者）况今之防衛不在内亂而在外患外人滅國幾見有奪人城池者城之無關係如此（近來各行省州縣多有拆毁其城者上海城已拆）設遷省而尚須築城（南寗本有城）是今日男子另冠而必戴古人之冕女子放足而猶裹昨日之布也築城猶且爲贅疣更何取乎阻山帶河據險守要尚倚賴於天然防衛也哉此遷省而慮及防衛之疎虞者又可不必矣（未完） 
本埠新聞 
[越界拔人案終無實據]  
　　英美工部局控姚阿二顧錫生違章越界硬拔地保吳阿桃到縣一案兹吳已由英美德三國領事要求滬道交保釋出昨經靜安寺捕房將吳與姚顧兩人一併解至公共公廨請爲訊奪原被均無供詞旋由寶讞員將滬道札文向陪審官英布副領事述明僉以姚顧兩人屢次提訊毫無實據况已押滿一月一併開釋了案 
[地方自治乙級當選人名單]  
　　上海城廂自治選舉議員總額六十名甲乙級各舉半數初七日乙級開票應當選者三十人除内有一人尚待查明外兹將當選人二十九人姓名票數列左 
 
 

Page 19

 
 
　蘇本炎四十八票　李鍾珏四十六票　陸文麓三十票　徐志淦二十八票　郁懷智二十六票　金潤章二十二票　錢允利二十一票　王震二十票　休曾賚十八票　宋國棟十八票　奚慶良十七票　吳馨十七票　穆湘瑶十七票　錢福田十五票　蔡正蒙十四票　顧鴻逵十四票　沈又銘十三票　楊辰十三票　曹驤十二票姚文提十一票　王納善十一票　潘如　十一票　沈懋昭十票　湯承銘九票　郭廷鉁九票　金祖圻九票　劉鑄九票　姚文棟八票 
[勘定自來水棧房基址]  
　　閘北巡警總局議辦自來水一事迭紀前報兹悉滬道蔡觀察業已於前日午後乘坐轎車至巡警總局會同總辦汪觀察及工程局總董李平書帶同工築測繪二課員及四路分局黃正巡官等至新大橋路北首义袋角地方勘定水棧房基址聞不日即須興工建築限明年四月内落成 
[串騙婦人鉅欵續紀]  
　　婦人陸琪玉控著名翻戲李友甫即李阿根局騙現洋一千元並串索賭債一萬餘元一案昨由捕房將李解至公廨請爲復訊寶讞員以同黨尚水提到判仍還押候禮拜三訊明嚴辦 
[醉漢與巡士爲難]  
　　前晚小南門外倉橋浜南廬總會内聚集多人飲酒大醉繼有羅秋農遽吹警笛爲三十四號崗巡所聞詰問不服拘解南區行至中途復有某學堂敎員胡益甫偕葉理君追趕截住並與巡士爲難後由區長詰明羅於深夜突鳴警笛實屬有妨治安諭飭照章罰洋五角毆擊巡士一節候再查安 
[謝贈]  
　　昨承永年人壽保險公司惠贈庚戍年五彩月份牌四幀書此誌謝 
[城内]  
　　催提公欵○蘇藩札委候補知縣余祖厚來申催提上海縣欠繳公欵昨日到縣拜會晤談片刻即辭行返蘇 
　　又被尋獲○厚泰等莊前控鼎生莊王調甫倒欠銀兩由縣判王交保出外清理在案豈志王保出後遂即逃逸昨始由南巿商務分會將王尋獲伴送到縣収押候訊 
　　藏匿贓洋○大生輪船失竊洋二千餘元已將竊賊施洪林等拘獲收押在案昨又由縣飭提施之姘婦許氏到案研訊氏供　將分得贓洋二百五十元藏於地板之下此外别無銀洋寄存他處判交捕帶往起洋再核研訊拐案○王張氏誘拐女子沈翠鳳一案昨日由縣研訊翠鳳供甯波人僣母同住馬立師路親戚家前日在街買物被王張氏騙至城内是實王張氏供此女由阿毛娘囑託婦人領至魚行橋蘇州好婆家過繼於開木行之某姓爲女兒判氏掌頰一百下收押翠鳳交差待領 
　　公堂弔贓○公共公廨前日派差帶同竊賊朱阿瑞至一路巡局請派差役同至裕泰典當恊弔灰鼠皮統等贓游巡官准即照辦　圖賴借欵○詹大有黑莊主詹子忠昨偕學徒余德華將孫玉慶扭至東區控稱孫玉慶向在裕隆小錢莊爲學徒時常到店兌換銀角曾於十月二十六日借去龍洋二十八元二十七日又借洋二元十一月二十七日又借洋十五元今孫已被裕隆庄停歇向索圖賴是以扭案請究判押候查明復訊 
　　官事○請補靖江縣縣丞潘頌芬昨日到道禀見江甯模範監獄會計課員候補知縣馬昌期前日來滬昨至道署禀辭回省 
　　滬道蔡觀察昨傳上海縣田寶榮到轅問話 
[南巿]  
　　親戚失和○江北划船户王豐年憑同業管桂生陳許氏爲媒聘定同鄕同業何澄貴之女爲媳議定禮洋三十元先付二十元擇於初十日過門爲童養媳詎何忽偕女私逃被管查知濳向領回以致口角由巡士拘解工程局訊明兩造旣係親戚何得妄起爭端判王再繳洋十二元並着管交女到案分别給領完案 
　　婦人負欠○王家碼頭恊和酒館主孫德慶偕城内零剪店主虞德鏞至南區控告住居新街之婦人張徐氏因招壻欠去酒席及綢緞衣料等洋一百侂十餘元錢七千餘文昨由該區移解工程局訊明判氏交保理處　　恊弔賊贓○法捕房昨派包探帶同小竊王德祥至總工程局禀明王在法租界自來火廠竊取油漆一桶賣认洽興街陳源茂小貨行内請爲弔贓局中准即派探前往該行將帳簿帶回查驗核辦又浦東二路一區巡警局昨派汎捕帶同小竊劉福田至工程局禀稱該竊供明有皮袍等物寄於洽興街老甡記小客棧内迨派探往查並無贓物遂將該竊交捕再行帶回盤詰 
[閘北]  
　　好事難成○薙髮匠胡山等十餘人擬在閘北建立整容公所業已議訂行規禀請四路分局准其立案惟聞該業同行尚有多人未允昨日下午在某茶館集議阻止之策至晚始散 
　　仍須贍養○王禮惠控贅壻顧文謙凌虐其女並紏同族人顧阿福顧珍保顧孔林等將伊毆傷經四路一區黃巡官訊明判顧等四人罰洋四十元在案嗣囚顧等無力繳洋復於昨日提訊判文謙仍罰十元孔林等三人各責三百板具結保釋顧王氏父其父領回仍着顧文謙贍養妻父違干究辦 
　　先還一半○侯鳴岐控符從先欠洋二百元不還昨經四路一區黃巡官訊明判符收押先繳洋一百元到案再核 
[英租界]  
　　大幫竊賊○過犯小杭州即莊海休與同黨陳阿表王長生張阿寶朱阿大張寶芝王德仁雪長法張步坤奚德實陳阿二等串竊長江輪船搭客財物分贓不匀在途打架由探朱阿巧等將各人查獲連同窩贓婦人曾周氏於昨日一併解至公堂經中西官略訊數語判仍分别還押候吊贓再訊 
　　人貧志短○昨報紀匪徒陳四明攫取錦成衣莊皮袍一則兹悉彼搶者實係振仁衣莊昨由該衣莊夥胡興齋投　求請究辦訊之陳供實因貧舌出此下策務求格外寛宥判押兩月皮袍交胡領回 
　　經理虧空○惠大莊主沈稼秋控經理田清甫虧空洋六千餘元昨由包探將田拘獲解至公廨經中西官訊知原告已在松江婁縣控告判田移解該縣歸案訊追 
　　何時訊斷○祝蘭舫等控朱紬昌魏耀江袁嚴明將冐牌麵粉混售一案昨由捕房將各人一併傳至公廨請爲復訊判朱魏仍交原保袁退去候再訊奪 
　　曾否舞弊○英商威麟洋行控式拉夫沈武臣私收客帳洋八十六元一案昨由包探將沈解廨判押候查明於下禮拜一訊核 
　　何嘗嚇詐○周萬才控陸德壽紏黨嚇詐洋二十五元昨由包探解廨經中西官訊無實據判令將案註銷 
　　少一烟窟○葉君生裘誰卿在西棋盤街私賣燈吃一案昨經公廨訊明裘係葉之用人姑寛斥釋葉枷示兩天烟其銷燬 
　　調查帳據○方漢臣控鄧顯臣騙吞銀兩昨由包探解廨請訊原告延律師到堂代表訊之鄧供詞推諉判鄧押候查明帳據於禮拜五訊奪 
　　串賣人口○無錫婦人蔣宣氏母子被同鄕婦人王蕭氏與薦頭李二寶蟻媒袁馬氏串同價賣宣氏不愿逃出報知匯四捕房派探將王蕭氏等一併查獲昨解公堂請究蔣宣氏供被蕭氏等串賣於浦東人得洋一百三十元尚有六歲小孩亦被價賣求究訊之被告三人供均推賴判王蕭氏等一併押候交孩並補提同黨到案再訊 
　　暫緩訊究○韓耀堂韓陸氏串拐陸德生家婢女羅春喜馮東菊希圖價賣一案昨由捕房將韓等解廨請爲復訊諭仍分别還押候移提人証到案再訊 
　　靜養五天○雉妓王小妹因在途拉客昨由包探傳至公廨判押棲流所五天 
 
 

Page 20

 
 
私賣白米○邰鶴琴控黃春榮串同車夫鍾元坤私將白米四石售於張王氏家得洋分用昨由包探將二人解廨訊明判鍾押三禮拜黃賠洋三十二元三角六分押候繳洋開釋 
　　小孩爲賊○頑童王阿昌行竊義昌等五户衣物由探查獲昨解公堂訊明判王孩發交改良所管押九月 
[美租界]  
　　車夫受侮○東洋車夫唐金林昨至捕房訴稱前晚拖一西人至南潯路三十三號門前下車該西人不給車資向索被毆並擊壤車輪捕頭飭令退去聽候查辦 
　　縣令驗屍○楊樹浦郭陳氏家起火焚斃男孩一口又王某之妻周氏吞烟斃命各節均紀前報前日傍晚上海縣田大令親至驗屍所逐一相驗飭令屍屬自行棺殮 
　　攫取金環○吳淞路乾泰祥洋鐵店主之女毛毛年十歲昨在武昌路被匪徒搶去金環一副啼哭而回該店主立即投訴捕房請爲緝辦 
[法租界]  
　　賣票舞獘○電車公司查票人趙明發投廨供稱前日在黃浦灘至十六舖一帶見有賣票人潘根南不將洋涇浜至十六舖客票十一張挖洞作廢有違定章當郎轉告大班西人報知捕房將潘解究詰之潘供洋涇浜到十六舖搭客甚多由查票之趙明發代收車資迨至十六舖趙向小的索酬小的本欲至公司内通報因伊先去告知大班致被拘案旋由共父潘某投稱兒子年祇十五歲不知利害求恩成全後乂由西人訴稱潘已第二次舞獘應請懲辦聶司馬商之顧副領事姑念潘年幼無知從寛押禁一禮拜 
　　偷竊洋紗○朱裕堂在碼頭上竊取榮記報關行洋紗七梱昨日由捕解廨請爲訊究榮記倩夥傅高新投案求追訊之朱供祇竊一梱餘贓不知何人所偷判押候查拿同黨到案再訊 
　　誤收賊贓○王阿三前犯竊案開釋未久兹又在太古碼頭竊取茶葉一包售於開設老虎灶之殷杏氏處得錢八百五十文經失主報捕於昨日解廨請究氏供不知竊贓叩求原宥判王枷示一月氏從寛開釋贓給失主認領 
　　出店行竊○法商某甲昨至公廨禀稱傅兆康本在商人處爲出店因事停歇後私至商人宅内偷竊金十六開兩枚及衣服皮鞋等物昨又掩入由商人拿獲吊出原贓惟金十六開兌於景福銀樓請爲追還詰之傳兆康供以後不敢再竊叩求恩典判摺候查明有無别案再行核辦 
　　不足抵租○沈也林積欠合和經租帳房租洋二十七元逃避不付昨由經租人徐少堂遇見父捕解廨沈供房屋内有什物可以變賣抵償徐供祇值洋兩三元不敷尚鉅判沈交保限七天繳清 
[通俗談（東吳）]  
　　從前女學生之裝束可分二種華麗如青樓名妓淡泊如敎會門徒 
　　今後女學生之裝束亦分二種春冬間如逃荒婦夏秋間如關亡婆 
　　記者曰過猶不及 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[河南巡撫吳重憙奏籌辦省城各級審判廳情形摺]  
　　奏爲籌辦省城各級審判廳情形恭摺仰祈聖鑒事竊查司法獨立之制在泰西創始於十　世紀中日本倣行於四十年前至今而制度大備成效昭彰證之吾國則虞廷大師周禮秋官即其先導自後世治獄不設專官行政司法遂相混合流弊滋多比年庶政疊興牧令一身日虞不給更未遑盡心聽訟際此籌備立憲苟非取列邦之良法復往古之宏規無以植司法獨立之基爲憲政進行之準前准憲政編查館奏定籌備憲政年限清單内開省城及商埠各級審判廳限宣統元年籌備二年成立等因比經轉行臬司遵辦並飭於署中設立籌辦處分科遴委妥員責成切實籌辦續准法部咨行奏定詳細章則到豫臣將臬司所擬辦法逐一衡量大致脗合兹已籌有端緒謹爲我皇上縷晰陳之一曰編制豫省並無商埠應就省城設高等審判廳一所廳丞一人民刑科各一庭各設合議推事三人每廳設典簿主簿各一人錄事四人設地方審判廳一所推事長一人民刑科各一庭亦各設合議推事三人每廳設典簿主簿各一人錄事四人設地方審判廳一所推事長一人民刑科各一庭亦各設合議推事三人典簿主簿各一人錄事四人設初級審判廳一所推事一人以上各廳俱各設同等之檢察廳高等地方各設檢察長一人檢察官一人錄事二人初級設檢察長一人書記生一人其各廳應設之承發吏庭丁俱各酌設數名檢驗吏則地方初級分用一人此係暫時編定將來事務加繁再各量宜增置至各廳官員自廳丞以及主簿統俟開廳時量才派委分别奏咨立案所有高等地方兩廳管轄權限悉遵定章辦理至初級之轄境姑擬以城關爲限恭閱邸抄四川督臣趙爾巽因慮一縣詞訟或歸初級或歸縣官有治理兩歧之嫌且事少員多虚糜廪祿奏請改定區域奉硃批交議臣竊以爲該督臣所陳洵合事理相應請旨飭下部臣速議覆奏以便遵行一曰建築部章以財用困難准就各項閒廢公局處所修改查豫省現無空閒官房擬在城西北隅大興街購地從新建造將高等地方暫併一處劃分院落各設兩庭並設豫審廳及人證街質罪犯拘留各所檢驗學習所亦附麗其中共計應建屋大小三百七十餘間足敷辦公之用臣維此舉方屬權輿形式精神務宜兼籌並顧規模固貴完善工程應戒虚糜常飭臬司督辦委員認眞估修不准浮冒現已撥疑庀材一俟春融即行鳩工興築尅日告竣日後庫欵稍裕仍將地方一廳分離另設以區階級而期速成一曰儲材竊杳審判檢察各官之職掌與民間生死財産最有密切關係必須深明法律原理熟諳現行章制洞逹社會情形方能勝任且此後逐年推廣積至宣統七年一律成立之時合豫省一百七廳州縣計之需員在二千以上若不早爲儲養必致臨時無所取材第設置旣分後先斯儲養當分緩急擬於法政學堂内附設司法研究科一班額定一百二十名官班八成紳班二成分甲乙兩級甲級以六個月畢業專就該堂上年官班講習科畢業學員及現時在堂肄業各官紳中擇取成績優勝者敎以司法手續各法乙級以一年畢業另行考取官紳之文理通逹品行端正者併敎以司法之實體手續各法因限於堂舍已於十月杪先開甲級畢業後再開乙級管理各員概不另設謹添聘敎習兩員課程一以現行律例規章爲準叅以中西法典務使中外溝通庶此時可利推行他日更臻合拍届時畢業應按其官秩之大小程度之高下予以相當職任仍俟兩級辦完再另招完全新班以資任使而免躐等一曰經費開辦如建築法庭各種房屋置備一切器具預估需銀七萬兩上年秋間奏准將各屬每年攤解自司公費銀一萬四千兩充作創造模範監獄一欵截至明年四五月止實力催提當可收至二萬兩以上以之建築新監獄不敷甚鉅應急移緩就急先行挪用尚短五萬兩之譜飭由藩司籌撥經常如各廳員役薪工火食爲大宗約略預算年需三萬餘兩其檢驗學習所經費人證口糧並一應活支尚不左内以前項公費及裁撤督審局委員薪水曁各廳所收訟費罰金儘數充用下餘所短亦由藩司設籌隨時撥濟統俟各項估算確實藩司籌定的欵再行奏明作正開銷此外如司法巡警必先施以正當之敎育然後執行事務可期有效已飭巡警道於巡警學堂中另開一班以資造就檢驗吏一項亦飭提前招考酌聘敎員妥訂課程早謀開學以備及時應用據藩臬兩司具詳前來臣查以上所舉各節皆爲籌備要端措置尚覺適宜轉瞬限開將届惟有督率臬司及在事各員竭力經營認眞籌辦總期房屋落成之日正學員畢業之時庶幾明年四五月間即可開廳不致有誤欽限以仰副朝廷鄭重憲政鞏固法權之至意除飭取圖表咨送館部查照外理合恭摺具陳伏乞皇上聖鑒訓示謹奏宣統元年十一月二十三日奉硃批該衙門知道欽此 
譯件 
 [P東西交換所制度之一斑楊志洵譯日本太平洋雜誌> 
　　東西各國之有交換所以調和百貨之供求爲目的故專以用轉瞬之時間成巨額之交易爲務蓋其責任然也故交換所之章程須具備各種方法各種方法即捷速便利公平確實是也是數者昭然畢備使人無復遺憾則交換所之制備矣其在歡美大學校之經濟一科皆有關乎交換所之講義凡其研求法律之士講習經濟之徒無不有交換所之知識也而在日本此制發逹亦復甚早蓋自德川氏時大阪之米巿已肇交換所制度之胚胎嗣是朝野之間實地研究於今一百數十年其間雖盲然不識西方之學說然經驗之餘其方法與歐美往往不期而同然且有較歐美而上之者 
　　日本制之所擅長者即長期交換是也歐美交換所多係短期交換間有爲長期交換者因擔保之制未盡　故不能絶無危險也欲避免此種危險故習慣昏用短期割定時期届時則互相清帳如有盈絀立時受授而在日本擔保之制已屬分外完整毫無危險可虞故得爲長期交換日爲擔保之故得因轉售及購還之法而於交換之中途完結盈絀受授之關係焉又其交換所卽兼爲清帳所其中理事之人立於買賣二者以外故 
 
 

Page 27

 
 
公平而大可賴也歡美理事之人亦得自爲買賣不免有偏私之蔽矣以上爲日本之制之特長 
　　然而歐美之所長更有逈非日本所能及者蓋其商人遵守德義富於自重之心量力而進罕有無謀之妄動所以然者因其全體社會對於德義信用之制裁力極其强大倘有無謀之動一朝露綻即永失信用難再立身商界故英德商人之德義遠非日本仲買之所可擬此其根本之優尚也而其制度之完密亦有彰彰是稱者 
　　一則德國之名譽裁判及交換　會議是也蓋德國之制對於違背交換所法規而有失墜一已名譽式商人信用之行爲則以交換所之名譽裁判所審理之而所謂失墜商人名譽及信用之行爲云者可析爲數等如左 
　　一用詐僞之交換故意變動交換所之時價 
　　二背商人之名譽而成條件之契約 
　　三除無資産者勿論以外或雖有資産而其所爲之買賣資契約與其産不相當 
　　四故意付人以不合格之貨品 
　　五用變動時價之目的而以虚僞之事情揭載於新聞紙 
　　除以上數者以外其有以占買之故而苦多數之賣手致賣手因此倒産者亦屬失墜商業上信用之行爲 
　　此種制度所以改良交換所之風紀者也而其交换所會議者關於交換所之問題即作中央政府之顧問其間議員由政府任命其半係交換所選舉之候補人員又其半則簡有專門智識之人以充之 
　　次則歐美交換所中之仲裁裁判所是也實乃重要之機關而係全體所信仰此其機關非但裁判交換上之紛議即交換所以外之事件苟因當事者之請求亦得爲之决定此其裁判委員或以交換所之委員充之或以特别選舉之人任之其所判决則最終之判决也紐約之棉花交換所物産交換所由紐約州之特許許其判决與合衆國最高法院同一效力柏林之交換所不然要之國家雖自設有商事裁判所然仲裁裁判旣有效力商人於裁判所爲正式之訴訟反不若經仲裁裁判之便利故此機關非獨交換所然也即商會及同業組合之中亦無不備此機關者今倫敦榖商組合之仲裁機關即他國商人亦紛紛來求裁判蓋交換上之紛議非精通交換之道者不勝裁判之任故爭趨於是耳 
　　歐美各國對於交換所之買賣契約决不課以重稅美國昔嘗爲塡補斐律賓戰費之故對於百弗股百股之買賣徵其二弗之稅今已捐除矣法國昔時曾按金額之多寡設爲等級以差其稅率然一八九五年卒見改正凡價格值至千法者徵稅五生則十萬分之五耳而其貸自徵稅以後若再於所中買賣祇徵半稅英國於百磅以上稅六辨尼則十萬分之二十五也百磅以下稅一辨尼德國於有價証劵稅萬分之二於商品稅萬分之四所課總不得過六百馬克以上又再次買賣亦即無稅由是而觀知歐美各國視交換所之買賣與尋常商業毫無區别也然日本課稅照買賣價格萬分之十二猶未脫古時抑制交換所之遺意邇雖屢經輕減然尚未逹於平允也夫交換所之盛衰實一國文明程度之標準當其事者可不愼諸 
小說 
[歷史小說愛國涙傳奇（一）（蕭山湘靈子編）]  
　　叙事千八零二年四月二七號。匃牙利精布梭省中。有一幼兒揚呱呱之聲。以出現於世界。是即倡言自由狂呼獨立之路易噶蘇士也。 
　　噶蘇士天才奇特。有英雄氣概。十六歲卒業於卡文大學校。十七歲始研究法律。後爲精布梭省之名譽裁判官。鋤强扶弱。恤病憐貧。同胞悉崇拜之。常語人曰（丈夫志一立何事不可成。）觀此則噶蘇士實匈牙利一愛國大英雄。 
　　彼何人哉。乃竟欲犧牲一身。以供國家。爲同胞謀自由幸福。千八三二年。被舉爲議員。倡言自主。狂呼獨立。奥政府頗深惡之。又復手寫報紙。震動全匈。奥相梅特湼乃用嚴辣手腕。下令逮捕。囚噶蘇士於布打城獄中。幽囚三載。英雄氣短。後經國民與粤政府交涉。乃始有出獄之令下。時千八百四十年五月十六也。噶蘇士出獄之日。右手携一白髮老者。徐步而出。蓋即急進派首領威哈林也。（按威哈林自千八二六年入獄至是已幽囚四載矣）噶蘇士旣出獄。乃復龍跳虎躍。爲匈牙利造無竊之幸福。 
　　千八四八年三月四日。以紙幣故。噶蘇士乃演說奥政府之罪惡。草國會决議案三十一件。布告國民。奥王旣許之。而復反對之。於是斥噶蘇士爲叛徒。而凶奥之大戰爭以起。噶蘇士與古魯家議戰守。各存意見。噶蘇士恐兩雄衝突。不足以集事也。遂辭職。乃以軍國大事。悉委於古魯家。而古魯家素懷貳心。竟賣國以圖自免。於是匈牙利仍爲奥大利奴隸矣。嗚呼。生存加里之心。没灑但丁之涙。英雄末路。孰有甚於噶蘇士哉。 
　　千九百二年九月九日。匈牙利舉行（國父）誕生百年紀念祭於布打城彼得斯京城。致保種之詞。唱愛國之歌。歡若雷動。觀者如堵。實匈牙利獨立以來。未有之盛典也嗟乎。噶蘇士固有造於匈牙利。而匈牙利人之報之也。亦厚矣哉。 
國外新聞 
[美總統注意水利]  
　　初五日倫敦電云美總統塔孚脫君已請國 
 
 

Page 28

 
 
會准撥金洋一百兆圓以充振興水利開濬河道經費 
[澳洲罷工已平]  
　　初五日倫敦電云據澳洲雪梨電稱碼頭小工已復在大英輪船公司各船工作 
[倫敦大火之損失]  
　　初五日倫敦電云倫敦基爾本地方近遭大火焚燬商十二家損失之數約英金十萬磅 
[駐日美使辯正謡傳]  
　　初五日東京電云駐日美國大使奥平君已切實聲明美政府並未與俄政府磋商購買俄屬庫頁島事宜亦未提議及此外間所傳全屬子虚 
[英改對付孔戈問題之態度]  
　　初五日柏靈電云據維也納電稱英國對付孔戈問題現已改變常態此必英皇與比皇私交有以致之云 
[英國選舉事宜續聞]  
　　初五日倫敦電云英國業已開始選舉聯合黨員已獲選三人一代表維司脫培明亨之張伯倫君一代表特爾海姆城之希爾君一代表聖愛特門斯之祁里斯君自由黨各報及演說各員咸於末次戒詞内警告各選舉人謂此届選舉實下議院與上議院爭抗之舉諸君不得稍忽云聯合黨各員現咸同心主張改勒稅則之舉貝爾福君及張伯倫君合發意見書申明改革稅則必不致增貴工人日用特值此舉可使工人用物之稅一律減輕使賦閑之人可以日少且可發逹海外屬地之貿易云初六日倫敦電云選舉人名已於昨日發布計聯合黨四十三名自由黨三十七名工黨六名國民黨五名聯令黨已得十八席自由黨得三席 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
