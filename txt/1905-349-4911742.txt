# 1905 - 349 - 4911742

 

Page 1

 
 
   
 
 

Page 2

 
 
[諭旨恭錄]  
　　十一月十三日奉 
旨分發河南補用道雙綸直隷試用道廣增甘肅試用道王新楨浙江試用道江思治黃雲澤直隸補用知府王迺斌山東補用知府李經湘河南補用知府余祐蕃江蘇試用知府周靖方劉詒愼山東試用知府丁乃鎔四川試用知府鍾頴山東補用同知戴君義湖北補用同知王大勛直隸試用同知傅炳南河試用同知丁榮第山東試用同知呂兆文浙江試用同知裴景綬福建試用同知董廷瑞山西補用直隸州知州鄭瑞駿安徽試用直隷州知州左念惠雲南補用知州吳耀奎山西試用知州何衡材安徽試用通判莊汝中山東試用通判洪承慶陜西試用通判胡鈜恪甘肅試用通判周受榮浙江試用通判寳益福建試用通判區應濤何文彬江西試用通判陳伯文夏秉忠湖北試用通判金承榮湖南試用通判葉慶蕃龔承祖廣東試用通判黄蔭四川試用通判李庚乾直隷補用知縣韋承鼐山東補用在縣馮景蔭山西補用知縣鄭思貢直隸試用知縣廖允琮李鴻恩江蘇試用知縣吳盤年徐延祚吳孫憲安徽試用知縣陳德慈山東試用在縣李恩祐山西試用知縣金鏞河南試用知縣郝增祁汪其培晏宗鼐錫璋寳咸劉金聲甘肅試用知縣彭喣賢易襄張書彤浙江試用知縣江家瑞胡永仁浙江補用知縣張慶澐江西試用知縣傅炳熙汪肇燾湖北試用知縣韓景垚惲錫蕃李緒遠王大昕趙文元劉儁澧湖南試用知縣李卓林廣西試用知縣區應庚梁禹甸四川試用知縣王紹祖薛宜璜萬和宣長蘆試用鹽大使恒溎兩淮試用鹽大使趙金相俱著照例發往擬補内閣中書馬士杰擬補山東永利場鹽大使金立誠俱著准其補授捐復前山東試用道齊鴻聲著准其捐復原官照例用欽此 
[論江督來申辦理罷巿事]  
　　前日滬上因鬨閙公堂一事莠民乘間滋擾逼迫各商家罷巿幾成暴動之禍我朝廷特命江督周玉帥蒞申辦理此案論者曰玉帥之責任重哉商民之公憤平歟莠民之懲辦當歟公堂之主權保歟中外之和好能如初歟均於我玉帥係之而於我玉帥此行卜之我小民殷殷然翹足而待理持瓣香而待祝額萬人之手而待慶矣我玉帥其將何策以處此記者曰子何慮焉玉帥蓋老於外交者觀今日所頒告示則頺其成竹在胸而必有以慰我華人之望也夫此次鬨閙公堂之事華官之所爭者爲權也華民之所爭者爲國也而英副領與工部局之所爭者亦爲其國與權也彼此各爲其國與樀而相爭並無有心挾别項之嫌隙而傷及感情者不謂滬上失業之流氓乘機而發則非特上海道與關金二審官所不料抑亦各商民所不及料也西人亦已深知此次莠民之肇事爲我華人所不料故其對於華官與對於全體商民諒必不致傷其從前親睦之誼然則今日辦理此事必先有以重懲此輩嚴防此輩以慰謝西人而後徐與磋商會審章程爭回女牢等事則兩國之邦交可以不傷而租界之治安可以長保華人之公憤可以消除也今玉帥到滬之後卽接見官商詳詢起釁緣由已知此次罷巿出於匪徒之逼勒非出於商民之本意故其曉諭商民急急焉首以保全地方治安爲重而其辦法一則以謹防匪徒竄入租界并嚴辦再行生事釀禍之人爲亟一則以衆心不服因女牢而起故飭滬道與各領事秉公計議以期分明權限力顧邦交誠得辦理此事之要領矣夫知此事之與商民無關則我華人之心可以安知以嚴懲匪徒爲亟則彼西人之心可以安知公堂之事以分明權限爲要則我華人有保全主權之望而彼西人亦無侵佔權利之嫌如此公平辦理卽昔日之嫌疑可以盡釋而今後之交誼可以益固非深明此事之原委而有成算於胸中者能如是耶然則玉帥是行微特爲滬上之中西商民安危所繫抑亦兩國之邦交賴以不替故記者深望我商民靜以俟玉帥之主持而尤 
望西官之平心以與玉帥籌商也 
再紀辦理英美租界鬧事後情形 
[江督周玉帥諭拿滋事匪徒并分明權限告示]  
　　爲剴切示諭事照得上海公堂一案本大臣欽奉諭旨查辦卽日抵滬接見官紳詳詢起釁緣由及事後擾亂情狀知此次並非商民有意罷巿乃係匪徒聚衆逼勒關門旋經袁道與紳董等彈壓商民聽從旋卽開門照常貿易匪徒亦經逃散本大臣此來首以保全地方治安爲重所有華洋官商士民身家財產均應妥爲保護業已分飭各路營官調遣兵隊扼守水陸要隘不使一匪竄入如有懷挾兇器藉端刦奪以及造謠傳單生呈釀禂者應由地方文武及各路防營督率兵役嚴密訪拿訊明卽行正法有拒捕者照例格殺勿諭至商民爲西牢誤押黎黄氏一案衆心不服恐以後再有似此情事本大臣已飭滬道與各領事官秉公計議務期准情酌理各得其平分明權限力顧邦交以期中外乂安永免嫌隙爾紳商士民人等務宜體此至意各安職業照常營生愼勿誤信浮言懷疑觀望爲此示諭各宜知悉毋違特示（顚） 
[袁觀察飭關司馬嚴拿肇事匪徒書]  
　　逕啓者此次匪徒乘間滋事有害治安業經出示嚴禁分投彈壓並查拿爲首滋事之人究辦在案連日密加查訪其爲首之犯係鄭子明羽黨平日結黨橫行無惡不作此次竟敢乘機聚衆脅迫罷巿累及中外良民敗壞巿面實堪痛恨除函請租界領袖俄總領事轉飭工部局派捕嚴拿並分别函致外用特奉布卽希執事選派幹練線勇一體嚴密查拿務獲究辦母任漏綱爲要此請升安（誰） 
[會審公廨致領袖總領事公堂開訊函]  
　　啓者頃奉道憲札飭於明日卽禮拜六本月二十七日開訊公堂會審一切各案等因奉此所有二十七日禮拜六早堂應解各案及以後一切會審事件均各如前除函請捕房鮑總巡查照外相應函請卽祈貴領袖總領事查照轉致英德美三副領事查照辦理爲荷順頌日祉（南） 
[會審公廨致鮑總巡解訊各案函]  
　　啓者（以下叙事與前函同從略）除函致領袖總領事轉致英德美三副領事查照外相應函致卽祈貴總巡查照希將明日早堂應訊各案照常解訊爲苛順頌日祉（南） 
[公堂定期今日開訊]  
　　江督周玉帥自蒞滬後聞於鬨堂罷巿一事早經胸有成竹一彈壓莠民一保全治安一公堂卽日開訊再行磋商各事故除嚴辦匪徒並刋布安民示諭外公廨定期今日開訊已諭袁道照會領事傳諭捕房將應解各案照常解訊（宜） 
 
 

Page 3

 
 
[函請添派西員會訊]  
　　今日公堂開訊應行解訊之案必多故先期由公廨函請輪應會審之德國派副領事二員蒞堂會審（容） 
[商務總會傳單]  
　　啓者頃奉道憲面傳玉帥鈞諭飭卽照會領事并札廨員於二十七日照常會審一面傳諭商民安分營生聽候照約辦理等因謹刋單奉布伏希遵照辦理爲荷商務總會謹啓 
[撤換英副領事須由外部與英使交涉]  
　　公堂閙事以後屢經滬道照會英總領事請將副領德爲門君撤換以免再啓齟齬現聞江督玉帥之意如英總領事未能卽允所請當由外部逕與駐京英公使交涉（顚） 
[工部局諭禁閒人觀審]  
　　工部局出示曉諭照得會審公堂開審一事現在已與地方官議定准於二十七日照常會訊現特出示仰界内諸色居民人等知悉除與案内關涉有事到呇者外各人切勿到公堂觀看而體面華人尤宜不去免與匪人混雜已諭飭巡捕禁止無知之人成羣結隊或到堂觀看以免滋生事端自示之後如有不法之徒仍敢違犯准由巡捕拘究其各凛遵無違切切特法（奭） 
[婦女不再押入西牢]  
　　公共公堂自鬨閙後卽有華董與工部局西董婉商此後婦女犯案免押西牢已由西董許爲轉達西員刻聞此事業經西員照允想此案不難和平了結矣（宜） 
[江督定期接見領事]  
　　江督周玉帥昨晨遺譯員赴各領事署謁晤并訂定今晨十點鐘在行轅接見各國領事（顚） 
[江督與各領事之交涉]  
　　文匯報云今日各領事曾接到江督周玉帥緊要信件想係提及調和亂事之辦法各領事亦已禀告江督謂現在駐紥上海之水兵日内尙須在岸巡警俟各事議定後再行撤退 
[上海道復比總領事照會]  
　　爲照復事二十三日接准來文具悉一一此次匪徒乘間滋事殊出意料之外本道督同縣委分投彈壓解散並再三出示剴切諭禁心力交瘁（中略）事在租界又爲平時權力所限以致防護不周累及貴總領事大受驚恐聞之深爲不安幸有公廨幇審委員金令及華人孔少寳立時排解得出危險此心藉以少慰惟照料保護本有應盡之義務此次防範有疏負歉已深何足言謝來文所云益滋愧矣先經派繙譯代達一切因日來忙碌奉答有稽容俟稍暇再當親詣道歉除查拿爲首滋事之犯按律究辦外相應備文照復貴總領事請煩查照施行（調） 
[道憲照請解訊匪徒]  
　　昨日道憲袁觀察照會英工部局董事略謂貴局飭探獲到形跡可疑之人及不法匪徒本道如在洋務局時請將所獲各犯一併解局聽候訊明嚴加懲辦（近） 
[道縣諭飭嚴防匪黨遁入南巿]  
　　道憲袁觀察縣尊汪大令現因北巿搜拿鄭子明羽黨恐若輩遁入南巿及鄉鎭等處嚴飭各警察局各巡防局及各汛弁除一體訪拿外並令稽查客棧有無形跡可疑之人嚴加防範（近） 
[西兵捕獲鹽梟]  
　　文匯報云昨日有大隊鹽梟自浦東來滬皆携有臥具現在大半散處於城内外各段昨晚七貼三十分鐘時美國水師副司令長佛爾司君適擔任租界北段之責得楊樹浦捕房報稱楊樹浦一帶有梟匪四十名自浦東渡河來此該處捕房看守之兵僅有四人勢須添兵保護云云該水師官遂率兵前往幸獲梟匪十九人餘皆逃散文匯報又云當水兵在楊樹浦一帶巡警時見有不車數輛推載中國人若于名因卽前往喝其停車將車中坐客搜查衣内藏有軍器因卽拘入捕房將軍器充公 
[公廨派差緝匪]  
　　公共公廨讞員關司馬昨日選派幹捕林振皂快李元等恊深嚴拿閙事之鄭子明羽黨各匪務獲究辦（見） 
[英捕房派探嚴拿閙事匪犯]  
　　捕房自查出此次擾亂租界由惡丐鄭子明羽黨所爲後拘拿異常嚴密前晚四馬路老巡捕房派出十五號及八十一號西探帶同華探趙銀河米順等往界内各客棧搜拿大馬路老閘捕房則派二十七號西探與華探竇如海石金榮劉光震沈阿炳等分投緝辦九點鐘時該探等查至月桂里八十號門牌某客棧内有人身藏小刀二柄詢之據云名周德金前曾在營當勇小刀係防身之物西探以期形跡可疑隨卽帶回捕房查明核奪（見） 
[法捕頭嚴防外來遊匪]  
　　法捕房捕頭因英美租界鬧事之後恐有外路遊匪乘機來滬滋事故昨日安慶輪船由長江抵埠時特飭包探嚴行查緝並將附輪來滬人數查明禀覆（居） 
[美捕房讓屋駐紥西兵]  
　　美界提籃橋分捕房昨日讓出房屋二間以便西兵駐紥（古） 
[西兵保護洋涇敎堂]  
　　昨日四下餘鐘浦東洋涇敎堂到有西兵保護總巡謝明府及洋涇局員恐有鄉民見而駭詫并慮莠民滋生事端因飛禀縣尊汪大令立率通班差捕前往彈壓（近） 
[蘇垣派兵保護敎堂]  
　　蘇垣得上海警信後葑門内天賜莊敎士卽詣撫轅禀請陸春帥派兵保護春帥准如所請立飭長元吳三縣查明縣治共有敎堂四十四處各派差勇各二名駐堂保獲（首） 
[蘇垣中學堂學生聞警幾致散學]  
　　蘇州府中學堂學生八十名内有數生家生上海此次聞警後卽禀請監督給假省親江霄緯觀察恐衆心惶惑阻不令往衆學生不允竟致一哄而散府憲許子元太守聞之親自詣堂查視時僅有學生七人因卽傳諭各生回堂肄業勿得輕舉妄動致干未便現聞已浪靜波平矣（首） 
[蘇撫委員赴滬]  
　　上海租界閙事蘇撫陸春帥得滬道電禀後卽委候補道胡觀察念修馳往查辦觀察卽於二十三日啟行昨報所紀春帥來滬蓋卽因此而誤也（愛） 
[獲匪誌訛]  
　　昨日各報載英捕房包探會同法包探在法租界拿獲鄭子明羽黨二十七名一則茲悉英探等雖曾至法租界緝拿並未拘獲蓋係傳聞之誤合誌之以昭核實（見） 
[張殿撰電詢滬寗津鎭鐵路辦法北京]  
　　黄愼之閣學日昨接到張季直殿撰來電其文云浙閩皖贛等省鐵 
 
 

Page 4

 
 
路係地方籌欵自應由紳士總辦滬寗鐵路是否官欵收贖抑俟核減後仍由地方籌欵請迅示再津鎭鐵路蘇省轄境擬地方籌欵自辦如可行卽公推紳士如浙皖等省之例蘇省路政緊要應如何保護地方主權之處乞鈞示謇等同叩（劍） 
[錫金紳士電請奏派滬寗監督北京]  
　　日昨錫金紳士又電請商部以滬寗路政緊要除唐督辦外應請據情代奏簡派蘇省紳士爲正副監督以資熟悉而重路權云云（劍） 
[張殿撰致寗垣學務處電]  
　　南京學務處沈觀察鑒學生來電情迫休課殊學學會同人辦事宗旨未合日内歧事雜至暫緩至寕請轉知各校照常上課到時和平商辦謇等梗 
此廿三日去電也本埠江蘇學會對於寕垣學生只此一電而外間傳言江蘇學會電令退學殊不可解特誌原電以釋羣疑（望） 
[日本文部省之方針]  
　　文部省自中歷十一月十七日以來對於留學生態度漸漸一定其所發表於畱學生歸國或休學儘放任所爲云文部省已允新定規則九十兩條消改（九修關於住宿事件十條關於品行事件）公使於各學生均有告條勸諭上課關於前項事件公使楊樞於本月十七日接本國政府之訓電爰於十八日（東十二月十四號）午前十時親赴牛込區振武學校說諭所有學生并關照留學生監督及幹事集會於神田畱學生會館妥爲協議紛紛議論至午後四時猶未終云（容） 
[續留日學生總會公布條件]  
　　第二項善後辦法（一）由本會將歸國理由報告學部但各省學務處由各省分會照本會報告之理由報告（二）要求學部將准東派送畱學生之官費給與本會辦理上海專門高等各學校各省派送留學生之官費由各省分會請領在本省開辦普通各學校但上海學校經費有不足時由各省籌補（三）開臨時總會幹事及各省職員長合會選舉特派員二人赴北京辦理一切事務由各省分會選舉特派員向本省學務處商辦一切事宜（四）選推開辦起草員二人敎員起草員六人研究學校辦理及敎育方法（五）專門高等學校之敎育聘外國人充當普通學校之敎育聘本國學問之程度最高考充當（六）由本會要求公使電致北京及各省認明此次特派員回國之理由及其事件（七）全體歸國後卽移本會於上海作總機關各省選舉職員爲相屬分機關以便統籌全局十二月十二日中國留學生總會公布（容） 
[蘇紳請派師範監督蘇州]  
　　寓滬蘇紳日前具禀蘇撫畧謂蘇省師範學堂爲培養全省敎員之地所有監督一席事繁任重羅署正振玉奉委來蘇辦理未嘗不善祇以該員已奉京師學務處奏調一再咨催業奉大人飭知北上况該員正丁外艱在滬守制斷非百日後遽能到堂至蔣參議黻有調查名屬之責恐亦難以久代當此振興學務之際師範監督一席虚懸久代將何以專責任謹此合詞懇請迅派王紳同愈爲師範學堂監督俾得早日整頓云云（望） 
[貴州京官議設全省礦務公司北京]  
　　日前黔省同鄉京官許學士澤新等會議以各省路礦多已收回自辦以保到權黔省礦產素稱豐富亟宜設立全省礦務公司自行集欵開採以免外人覬儬擬卽具呈商部候示開辦（望） 
[滿約内容]  
　　二十五日東京電云得北京可靠來電謂滿洲條約除卜茲墨斯條約内列入各欵外日本已得建造自安東至奉天（沿鴨綠江）鐵路之權利滿洲開放之口岸已定在十數里以外韓與東三省陸地貿易之規則亦已議定其餘各要欵現在均無阻礙譯字林報 
[日首相更替]  
　　二十五日東京電云桂首相辭職後西園寺侯已允爲之繼現正籌議接任後措置事宜擬於受代後請各元老大臣襄辦一切其更替之期當在西歷明正初旬 
[英舉行選舉時倫敦巿之代表]  
　　二十五日倫敦路透電云寇仁伯爵已辭却衆人之推舉不願爲舉行選舉時倫敦巿之代表現在倫敦自由社會黨已立敡蘭總督立基威君爲自由黨第二代表人 
[法將逝世]  
　　二十五日倫敦路透電云法國巴黎巿總司令長沙西爾君業經逝世 
[英艦抵俄保護僑民]  
　　二十五日倫敦路透電云英國派往俄國救護僑俄英人之巡洋艦撒斐爾號已抵俄境基爾地方以便保衞英國在俄境各埠之利益 
[俄民同盟罷工]  
　　二十五日倫敦路透電云俄國全境罷工之鐵路計有二十二道同日東京電云俄民又創議全體罷巿定於禮拜四爲始鐵路中人已與貧民黨聯盟 
[托根姆地方亂勢之盛]  
　　廿五日東京電云俄托根姆地方之亂黨已殺戮官兵一百隊同日倫敦電云自黎加至托根姆轉運之兵隊時有極猛烈之戰爭托根姆地方殺戮之人數不啻數百大半爲背叛之貧民黨惟目下該地已爲貧民黨佔據 
[俄民創議自行組織憲政]  
　　二十五日倫敦路透電云俄公共議會已發刋檄文嘱工黨及兵隊共舉革命自行組織一完美之立憲政體譯字林報 
[俄民黨首領起亂]  
　　二十六日倫敦路透電云俄民黨首領名麥克雪姆者已崛起於沿波羅的海各省首先作亂此人素稱雄辯家所向多服從之 
[俄新舊两京之大勢]  
　　二十六日倫敦路透電云莫斯科之大勢頗爲險惡目下已頒戒嚴令滿城黑暗異常城内之兵隊計有五萬人聖彼得堡之大勢與莫斯科相似譯文匯報 
[摩洛哥會議問題]  
　　二十五日栢林電云摩洛哥事件其會議時期定於耶穌誕日後由德法兩國議定譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[軍士研究所分科開辦南京]  
　　两江督練公所欲使新舊軍界諸將弁一體諳習軍政特設軍士研究所延請外洋軍學畢業者爲敎習分設甲乙兩科甲科專以敎授陸師學堂及與之程度相等之武備學堂畢業生乙科則令督標各將弁前經傳騐取列一二三等者入焉現擬先辦甲科示諭陸軍武備畢業生卽日來所報名訂於二十日開學又將前次騐取一二三等諸將弁出榜令卽日各給獎札來所復驗乙科成立當亦不遠矣（平） 
[私販閙事風潮未息揚州]  
　　清江西壩因官設收餘鹽局各私販聳令老少婦女向各衙門及鋪戶滋鬧勒令罷巿復將四岸督銷委員程觀察坐轎打毁又將城門硬行關閉歷兩時之久巿面不免震動揚屬之高寳等處人心亦爲驚擾現尙未知如何了結（化） 
[批飭盜賣地畝兩則九江]  
　　監生羅秋舫因陳義山私賣龍開河西岸洲地經舉人羅大佺具控秋舫亦具訴詞茲經潯道批示云龍開河西岸現正議拓商埠又近鐵路車埠應先聽官購用茲據舉人羅大佺具控該監生盜賣其業當經飭縣註銷文契照會駐漢美領事銷案在卷是前項基地未便私自售賣據呈美人李湯姆并謀面則是陳義山勾串扛帮尤可想見自應責成該礦主赶緊清理將地收回退價清業仰九江府迅飭德化縣遵照辦理一面將所供羅大佺各節另案質訊秉公斷結分别禀復察奪○王全鑄盜賣龍開河西岸洲地爲業主南順記及杜華遲控告經德化縣濮大令會同英領事樂民樂君訊明後收押在縣乃從其妻王何氏具控亦經潯道批云爾夫王全鑄在縣供認盜賣不諱業經飭辦註銷賣契照會英領事退地完案豈容藉端饒舌該氏胆敢揑詞混瀆顯係王全鑄等故使出頭實屬藐法仰九江府卽飭德化縣立提王全鑄等照例究懲具報察奪飭遵前札辦理母稍抗延（名） 
[江藩司接篆南京]  
　　升任江藩司恩新甫方伯現已將兩淮運司任内經手事件摒擋清楚已於十七日由揚晉省玉帥諭以迅卽履任立給飭知故方伯已於本月二十四日辰時接受藩篆（奉） 
[江寗擴充警察南京]  
　　寗垣警察雖自九月十六日成立然城廂内外巡士不敷分布總辦警察道員意圖元密旣撥借新兵九百人又續招巡士若干名以期遍設爰將城内外舊有巡弁全數裁撤巡卡房屋槪改作警察卡房舊卡弁以陡失所依卽將卡前照墻卡内門窗板扇招賣盡凈然後銷差刻下各路警卡一律改造完工不日大街小巷將見巡士徧布矣（平） 
[清江銅元行用揚州揚州]  
　　清江銅元廠屋早經落成機器亦於上月運到現已鎔鑄多日所出銅元逐漸運至揚州行用其總辦楊道士驄每月加薪水二百兩會辦許主事汝棻每月加薪水一百兩均由江北提督劉延帥酌定（草） 
[松江]  
　　前者匪人某甲在城南褫剥倪姓子獐絨馬褂封時表勒以洋銀二百元取贖獲案後經華邑尊趙豹文大令訊明判鞭荆條一千下釘鐐收押化莠所日昨復判荷巨枷派差押令週遊四城門示衆○科舉停後承學之士爭趨學堂松郡中學堂早經額滿而各處申送者仍紛紛不絶府尊田紹白太守遂出示署前略謂中學堂肄業學生早已額滿且前遵蘇垣學務處章程不得隨時挨補致紊課程等因現在各屬申送及自行投考紛紛總需俟明春開學時或有缺額或擴充附額再行招考勿得預期申報致勞往返○北鄉新橋鎭婦人陳陸氏被蟻棍何長根誘賣氏甥蔣阿小偕氏子福生往尋領歸何遂遷怒於蔣糾衆往拔地保沈某助之致蔣大受窘辱莊董不平扭何至巡防局派勇送縣縣尊趙大令提訊之下鞭背六百下收押候辦○昨日華婁高等小學堂敎員學生特開歡迎會請外洋畢業返國之姜君揆勛等數人至演說（鳳） 
[厦門]  
　　前商務總會協理陳綱華退後於前日赴小呂宋另謀别事茲聞陳在小呂宋不知爲何事被美官拘禁○近日厦門盜匪肆橫各鋪咸爲戒心大走馬路各號鋪近日具禀提轅請勇防範提憲黄芍岩宮保卽派出福德軍親兵中營左峭練勇數十名駐札該處○前梅花埕黄孝廉家被刧巨贓一案當時拿獲盜犯二名押廳廳憲原司馬嚴訊供認不諱並供出同黨二十餘人已往漳州司馬得供卽備文飭差至龍溪縣恊拿現接漳電在漳已擒獲此案盜匪十四名云○新任興泉永道姚文倬觀察二十日乘海壇輪船到厦暫庽前商政總局爲行轅擇吉二十一日接篆卸署道慰玉觀察卽於二十二日乘太古洋行杭州輪船赴滬同安縣崔令近日辦差甚爲忙碌云（因） 
[朝賀令節]  
　　昨爲冬至令節出洋考察政治大臣澤公及尚李二大臣並道憲袁觀察率同廳縣各官齊詣西門内萬壽宮行朝賀禮澤公等經過法界法捕房派馬捕沿途護送（近） 
[示飭駁船換製旗牌]  
　　滬南水利局總辦俞夔附明府出示略謂奉道憲札開訪聞浦江駁船載客往往任意需索甚至有持刀恐嚇情事故由本局擬定章程詳准道憲製就旗牌每船分給懸掛著總埠頭傳令各船戶到局具領造册呈案以便籍查近逾一年旗已損壞船牌亦多脫落竟致無從查考現飭總埠頭傳諭各船限十日内照式一律換新呈局蓋印造册不得觀望千咎云（欣） 
[報請派勇彈壓]  
　　本月二十九日爲耶穌聖誕滬南董家渡天主堂由主敎行彌撒禮並於二十八晚誦經一全夜報請二十三七鋪巡局派勇到堂彈壓（欣） 
[鄉人鳴寃]  
　　欽派出洋考察政治大臣澤公昨至江督行轅拜會出轅之時忽有住居西門外年約七十餘歲之某鄉人偕一老嫗及子婦等手執寃呈極口喊寃由英讞員關司馬在轅收呈該鄉人聲稱有田若干畆被圖董串同地保賣支支縣喊寃反遭賄通差役揑詞誣控覊押多年沈寃莫雪云云司馬諭將一干人交差看管候核（見） 
[委騐監斃]  
　　昨報記行竊鈔票巨贜之張培根監斃一節當由縣尊禀請道憲札委松海防秦司馬到縣帶同刑仵人等至監騐得委係因病身死故飭善堂收騐聽候復道詳司核示（近） 
[失愼未成]  
　　南京路集賢里八十六號門牌某號前晚煮膳時遺火積薪幾乎失愼幸爲時尙早設法救滅捕房聞之飭探米順往查姑念事出無心回禀捕頭從寛免究（見） 
[安插病民]  
　　六百二十六號華捕在途拘獲病人徐慶華一名捕頭飭送公廨安插關司馬當卽飭差送棲流所留養（見） 
[笨賊行竊假珠寳]  
　　南京路四百零四號售賣假金鋼鑽假珠寳之麗德洋行前晚被歹人擊破玻璃窻探手入内竊去假珠寳假金練等物約値洋二百餘元昨由洋人報捕請緝捕頭立派中西包探查看被竊情形再行拿辦（見） 
按麗德洋行之珠寳金飾徧登告白自明其假彰明較著無人不知乃竟在竊此無用之假物此眞可謂之笨賊矣 
[法捕房嚴緝逃犯]  
　　著名匪徒王品鶴卽鴨鴨前因誘拐諸姓婢女被控法廨奉訊判押捕房一年期滿再發改過所監禁在案 
 
 

Page 10

 
 
不料前晚竟在押所撬開鐵楞越墻而遁同逃押犯共有七名迨管牢西人知悉追赶蹤跡杳然當卽禀知捕頭飭探嚴拿懲辦並將王之姘婦女棍王小妹拘入捕房諭令交的實保人限七日内將王交案違干重究（居） 
[上海縣案]  
　　前日有自稱文報局委員之鍾璜扭王禮堂至警察東局聲稱胞弟鍾志剛被王攫失銀洋等情局員將王函解到縣經鍾志剛函禀係日本東京成城學校留學生二十二日在春仙戲園前被流氓數十人攫失身帶洋一百元當時認清王禮堂一人求究等情當晚汪大令提訊王供在寳善街某鞋店爲夥二十二日英界罷巿小的在店未出店外確有行人被搶情事大令得供以原告未到判王交店主保去聽候查明再究○易景山扭周小毛徐阿泉沈小毛到縣喊控掘坆等情亦奉訊究易供妻女陳李氏有祖坆在西門外該地昔年買自周小毛家今悉被掘爲此將周及挑泥之徐沈二人扭求訊究徐沈同供由周賴氏於雇往挑泥餘不知情周小毛供陳姓坆地雖係故父出售此次掘坆係嬸母周賴氏所爲大令向易索閱買地契據僅有葬棺地一小方判徐收押周沈交保候飭查看實情再究○孫煜森因欠周虎臣洋三百元被控斷還交保逃避刻由保人交案訊究孫供欠周之欵已交理勸之顧應伯洋二百元餘實無力周供收到顧現洋一百元並永茂布莊期票兩紙共一百元此票逾期並未交洋孫反至南匯縣及松江府朦控小的欠洋圖翻定案求察質之顧供六月間交周洋一百元有收條呈電期票兩紙孫已付來洋七十元尙少三十元上約願找緣周未經禀銷是以未付大令判顧照票付周洋一百元其餘念孫貧苦限一月减繳洋五十元交顧具保（近） 
[總工程局紀案]  
　　肇隆猪行出店葉東生與猪作夥在作内扭毆受傷喚同巡士拘獲葉祥茂唐小弟金阿蘭至局經陳二尹訊飭各責手心五十下斥退○增祥碼頭榮昌米行主吳雲寳投局禀稱由三和米行夥陸良寛荐徐雲卿至行爲夥專管各輪船生意被放帳洋五百餘元忽於十月十九日辭歇不肯幫同往收求究陳二尹飭提徐陸訊問供稱帳上有洋三百餘元各戶均經對明無誤内有三戶洋一百餘元係店主經手放出與小的無干二尹判候輪船到時來局報明以便派丁往收再核（欣） 
[美租界捕房事]  
　　陸洪記行至海寗路被流氓多人搜去洋十餘元並金戒一枚報捕請緝捕頭允之○顧姓夫婦二人賃居蔡家浜瞿姓餘屋前日忽然逃逸蔡恐有干未便報知捕頭核奪○戴金才李阿連前曾搶取西人大帽昨爲包探朱桂生拘獲押候解訊○王金生搶行人金絲眼鏡亦爲朱包探拘押候辦○昨有溜韁馬車飛馳至匯山路撞壞小車一輛並將小孩傅忠德撞跌磕去門牙後由七百零六號華捕將該馬車扣住並將該孩一併帶人捕房奉飭將孩送醫院求治馬車存留捕房再核（古） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
奉節省銀二萬六千一百七十兩四錢九分五釐母庸封存仍將指撥歲餉銀一十三萬八千五百五十両儘數動支計需銀一十三萬六千八百二十九兩五錢五釐餘銀一千七百二十両四錢九分五釐照數封存此外應封存者母須封存應由劃扣者不再劃扣各等因遵照在案是塔城歲需新餉卽以動用湘平銀一十三萬六千八百二十九兩五錢五釐封存銀一千七百二十兩四錢九分五釐爲定額茲届預估光緒三十二年新餉之期據塔城糧餉章京詳請核辦前來伏維塔城地在極邊待餉自難稍緩籌解大批源源接濟邊局實不易支持合無仰懇天恩俯念塔城僻處遐荒緩急莫恃敕部援案分查各省關查照限期籌措報解以顧急需並請將歷年欠餉設法掃數搭解俾得早清各欵免致他虞於邊局實有裨益除分咨外所有預估塔爾巴哈台歲需新餉懇 
恩敕部援案指撥以濟要需緣由理合繕摺馳奏伏乞皇太后皇上聖鑒訓示謹奏奉硃批戶部知道欽此 
宮門鈔八月初五日理藩院光祿寺八旗兩翼値日無引見崇文門呈進銀魚召見軍機 
[山西巡撫張奏爲奏銷晋省光緒三十年分地丁錢糧遵照新章改題爲奏繕單具陳摺]  
　　山相巡撫臣張曾昒跪奏爲奏銷晋省光緒三十年分地丁錢糧遵照新章改題爲奏繕單具陳恭摺仰祈聖鑒事竊查定例奏銷錢糧山相限次年四月底具題出支册結隨本送部若因公不能依限准其奏展又直省奏銷錢糧由藩司核造總册申呈該管督撫核無遺漏濫支加鈐印信聲明具題不必另造總册又直省布政司庫錢糧每値奏銷責成巡撫親赴盤查具結保題各等語又於光緒二十七年八月十五日欽奉上諭嗣後除賀本仍照常恭進外所有缺分題本及向來專案具題之件均著改題爲奏等因欽此欽遵在案茲查山西省光緒三十年分錢糧奏銷業已届期據山西布政使張紹華將太原平陽潞安汾州大同朔平寗武澤州蒲州刀府遼州沁州平定忻州代州保德解州絳州霍州隰州十直隷州所屬州縣曁豐鎭廳並衞所歸併及歸綏道管轄口外各廳光緒三十年分一切應徵正雜錢糧並耗羨以及草折銀兩逐加確核開列欵項曁催徵各官職名備造册揭詳報前來臣覆核無異盤查無虧除將册揭咨送部科查核並出具奏銷無虧印結送部外謹分别管收除在開繕清單恭摺改題具奏伏乞皇太后皇上聖鑒敕部核覆施行再此案奏銷向造頃畞錢糧細數黄册一本隨同題本進呈今旣改題爲奏應請省繁免造前項黄册合併聲明謹奏奉硃批戶部知道單併發欽此 
[貴州巡撫林奏爲遵旨裁綠營弁兵摺]  
　　頭品頂戴署理貴州巡撫臣林紹年跪奏爲遵旨裁綠營弁兵恭摺仰祈聖鑒事竊查綠營制兵疊奉諭旨裁汰興辦警察經政務處議行遵辦前督臣咨會滇省自甲辰年起先裁二成等因在案滇黔一例兵制不容兩岐黔以協撥不濟歲短銀四十餘萬两餉力較爲奇絀尤難延緩惟光緒二十九年前撫臣鄧華煕曾經奏明擬裁减三成卽以所裁之餉加給所留七成兵丁認其操練嗣以游氛肆擾未及籌行日積習已深斷非加餉所能振作應仍遵旨裁汰俾符通案臣與該司道等一再籌商當此粤邊漸就肅清警察諸政復奉嚴旨飭催擬請援照滇省及前項奏案略爲變通將通省各標鎭協營現有制兵一萬一千九百六十四名先行統裁二成兵旣裁則該管領之千把總外委各弁必多虚曠卽由各提鎭轉飭各營審察各營城汛之簡要量爲裁并亦以二成爲斷所裁弁兵應以支俸米餉乾各項一律截至本年六月底止槪行停發仍各給恩餉銀米兩個月以示體恤其裁缺各弁如果年力富强武略素嫺仍准由各營該管存記遇缺酌請補還武備警察之用所有節省此項餉米銀兩卽以充開辦警察及改辦陸軍小學堂學生一切要政開支如有不敷另行籌措據布政使袁開第糧儲道凌卿雲詳請具奏前來臣覆核無異除各提鎭將應裁二成千把總外委各弁酌度情形裁定造册至日再另奏咨並咨政務處練兵處戶部兵部查照外謹謹同雲貴總督臣丁振鐸署貴州提督臣徐卽川恭摺具陳伏乞皇太后皇上聖鑒訓示謹奏奉硃批該衙門知道欽此 
宮門鈔八月初六日外務部欽天監侍衛處値日外務部引見一名吏部二十八名掌儀司奏十三日祭奉先殿醇王行禮召見軍機皇上明日卯初二刻進内升中和殿看版畢還海辦事召見大臣 
[貴州巡撫林奏爲選派學生出洋留學摺]  
　　頭品頂戴署理貴州巡撫臣林紹年跪奏爲選派學生出洋留學恭摺仰祈聖鑒事竊維振興庶務全賴人才而欲培養人才必先預儲敎習本末先後較然易明黔省雖奏明改設高等學堂聘延敎習考選學生分齋敎授而成效尙覺難期推原其故皆由小學中學未能遍設敎習非盡學堂卒業之人如行遠弗自邇無基而厚墉徒貽躐等之譏終無後獲之日此邦士紳頗以爲病若循此不改通省學堂均將無以善其始是整頓學堂必自廣求敎習始然與其求之於人不若求这於已與其畫地而謀其舊不如遊學以圖厥新查敎法之完全歐西尙矣而日本集各國之長專門實業研究極精其速成師範尤能應我急需但需費頗繁以黔庫帑奇絀資送實不易易臣到任卽與該司道等商摧先通飭各屬就便籌欵每州縣至少應資送速成師範一二人欵如有餘加送專門科學一二人隨據署興義縣馬楨會商在籍道員劉官禮籌獲的欵禀請資送三人並另送自費生一人各屬亦陸續申送且間有自費東遊之人臣復於高等學堂内考選學生八名並派敎員廖杭周恭壽護送兼習速成理化等科及考察學務其資費酌由籌餉捐内匀捐備用統計半年以來共資送過官費公費前往日本遊學各生五十一名内習速成師範者舉人廖杭周恭壽李啓藝林梗相李慶雲廪生陳鴻翥喬運亨郭德裕戴登榮傅德洋蕭開錦王寳珩孫鍾瀛陳諤王萬傑李永蓁劉藜照朱俊龍拔貢生王顯榮貢生鍾昌祚增生高兆煃吳恩慶附生羅廷彥高裕昆劉宗傑王孝煓高正笏朱劼任樹銘二十九名習專門科學者廪生周英符詩鎔萬勛忠附生尹于忠張振綱趙世型王佩芬劉文龍况天爵吳會覽黄延衽馬宗豫漆運鈞張錦林朱沛霖李培先保衡穆邦榮監生周李萸李楨王文選童生陳其彝二十二名又自費學生十一名内考察學務者優貢劉顯治監生蔡嶽二名習速成師範者丁憂湖南卽用知縣劉鍾俊附生陳鍇二名習專門科學者增生楊梧林附生陳祖姚楊梓林監生楊桂林童生陳琨張靖許宗浦七名又隨宦子 
 
