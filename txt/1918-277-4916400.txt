# 1918 - 277 - 4916400

 

Page 1

 
 
   
 
 

Page 2

 
 
[] 時評 
[] 今後之徼倖以我意言之副總統與新國會能安然以選舉不至衝邀而無法此第一步之徼倖也握財政與借債權之二系能隱忍相持不至肉迫以見此第二步之徼倖也此兩種之徼倖不知消磨若乾歲月而有徐罔論南北之調和亦罔論全國之統一更罔論統一後之國本計畫與歐戰後之世界政策哉閱者不以我主為然乎試觀選舉副總統之情形與日後組織內閣之事可矣 
[] 命令 
[] 　　十月十日大總統令　屈映光授為替威將軍此令又令　特任財政總長　曹汝霖兼弊制局督辦此令又令　特任陸宗與為幣制局總裁此令又令　交通次長葉恭綽呈因病懇請辭職葉恭綽准免本職此令又令　任命曾毓雋為交通次長此令又令　據長江上遊總司令吳光新湖北督軍王佔元電稱師長王汝賢剿匪出力卓勤勞請予開復官動以勵有功等語王汝賢著開復陸軍中將原官並給還動位動章此令又令　兼署財政總長曹汝霖呈潮南財政廳長此令辭職嚴家職准免本職此令又令　調任劉湛湖地財政廳廳長此令又令　任命顏巨清為長沙關監督此令又令　任命何攀桂為甘邊陰平鎮守使此令又令　任命蕭樹棠劉陸軍第一混成旅步兵第一團團長王憲芝為步兵第二團團長此令又令　陸軍總長段芝貴呈請任命武萬有為陸軍第一混成旅步兵第一團團附李悴源為第一營營長吳　權為第二營營長吳炳焜為第三營營長牛玉琦為步兵第二團團附於長順為第一營營長梁世昌為第二營營長陳玉龍為第三營營長林玉山為少校副官均照准此令又令　參謀總長蔭昌呈請任命萬潤琴為陸軍第十七混成旅參謀長應照准此令又令　參謀總長蔭昌呈請任命張佐民為陸軍第三師一等參謀官孫明亮為二等參謀官孫臣升署理直隸陸軍第五混成旅參謀官均照准此令又令　陸軍總長段芝貴呈請授哈博爾為陸軍步兵少校應照准此令又令　陸軍總長叚芝貴呈准鑼紅旗滿洲都統定成咨請以博羅哩印務章京應照准此令又令　司法總長朱潥呈請任命蘇宗軾為浙江高等審判廳書記官長應照准此令又令　那彥圖晉給一等大綬實光嘉禾章阿木爾憲圭塔旺佈酣廳扶晉給二等大綬實光嘉禾章祺誠武色旺瑞嚕布帕勒塔呂達先均給予二等寶光嘉禾章張鳳臺棍布阿旺布阿拉坦瓦齊爾王學曾齊望王振垚孟錫玨周秀撫羅綸阮毓崧均給予三等寶光嘉禾章鄂多台鄧镕巫懷清田應璜潤宇梁善濟均給予二等大綬嘉禾章楊增炳李慶芳克希克圖張則川羅桑班覺羅下桑車珠爾周漱唐嚴鏞鐃孟任劉恩格黃云鵬陳銘鑑高凌將馬澤聲艾慶鏞均給予二等嘉禾章胡鈞陳瀛洲林蔚章王大貞齊忠甲張佐漢袁榮禪案望瀾冕鈞陳之麟張玉庚徐曾霖李俊袁振黃何毓璋趙鯧璜賀國昌均給予三等嘉禾章藍公武汪秉忠吳文瀚光雲錦寗繼葛莊汪有齡王廷揚高登鯉劉以芬陳藻張棟銘任矅墀張端楊應南胡霖劉光旭雷述札葛爾勒旺裡克津林東郊高增融劉與甲王立廷蕭必達陳化時劉振生翁恩裕宋育德譚湛陳光請孟昭漢祿長增馬維麟姚口擊兆沅李授超孫世杰翟文選劉續邱珍吳肇邦陳壽黨積齡林世壽吳凌雲段永新李增稼張杜蘭成多祿朱浚烈趙仲仁唐乾一於元芳蔡國忱耿兆棟謝剛德李鍾麟均給予四等嘉禾章此令又令　林步隨軍給鄧三等寶光嘉禾章此令殘均給予二等嘉禾二等大綬嘉禾章朱彭壽張名振黎潤方兆等嘉禾章陳恒修爾瑞麅陳秉鈞陳濫孫吳果蝛均給予四等嘉禾章此令又令　樊德光給予三等寶光嘉禾章此令又令　溫其蔭張友臣雷震霖姜永安均給予三等嘉禾章此令又令　吳劍鞠給予四等嘉禾章此令又令　劉宗誠朱邦達均晉給四等嘉禾章此令又令　王麟書晉給四等文虎間此令又令　茲修正各地方調用軍艦修例公布之此令 
[] 專電 
[] 　　北京電　外交團賀東海頌辭中有希望中國早日和平統一等語（十日下午三鐘）　　北京電　錢內長今日上午八時至院就兼代職宣布與段政策一貫方秘長向錢提辭呈錢仍慰留（十一日下午二鐘）　　北京電　府秘書長吳笈蓀今明發表(十一日下午三鐘）　　北京電　段芝貴急求去徐現換人請田文烈代理（十一日下午三鐘）　　北京電　總商會呈總統請推廣京鈔用途準備兌現（十一日下午三鐘） 
 
 
 

Page 3

 
 
[] 外電 
[] 　　西特爾電　西特爾商界領袖前擬東游日本茲因負有戰爭責任決議候大局進步再行出發（九日）　　洛斯安格爾電　太平洋濱各口岸協會在開列福尼亞州洛斯安格爾第五年會時大來君蒞會演說請與會者須注意對外貿易且謂中國尤有可事發展之富土云(九日）　　太平洋某港電　日本伏見宮親王奉特別使命來美已抵此間同行者有大員數人（九日）　　哥倫比亞電　米沙裡州大學新聞科主任教員維廉斯君不日將作日俄之行擬在東京組織編輯部辦一太平洋大西洋雜誌專論財政與經濟問題九日　　瑞典京城電　彼得格勒電稱前首相特裡小夫氏前陸軍大臣古區柯夫氏均經槍決　八日　　以上路透電　　北京電　徐大總統就職受賀後即命吳笈孫擬循例命令數則預備發表　十日　　北京電　錢能訓商方樞於其代閣時期內暫留院秘書長兼職方云辭呈通過閣議仍乞簡替　十日　　北京電　新總統論陸外長代表答拜各駐使觀賀并擬訂答拜日程通告　十日　　北京電　府衛隊司令何紹賢奉新總統手論慰留所統衛隊一旅暫不開蘇　十日　　北京電　錢如代閣久曹如不兼財政許世英周自齊皆將入閣　十日　　北京電　特赦令將擬惟對於張動事尚在斟酌　十日　　北京電　近曹錕組閣說聞係因副座難產故有此議其實不確　十日　　安徽電　南宿州新招之龍軍讖變亦已擊散　十日　　北京電　曹錕於昨日得副總統選舉會之報命今晨發急電於徐樹錚云須留任叚祺瑞如不能時使繼任者必繼續叚之方針不然則不承認新內閣　十日　　北京電　由副總統選舉之形勢觀之舊交通系可謂脫離安福俱樂部矣該系議員等現以周自齊為首領著手組織團體而梁士詒故意不立於表面　十日　　北京電　新任代理國務總理錢能訓於今日上午八時到國務院視事向各總長各部院作就任時循例之寒暄語且日餘為前內閣之一員故與叚總理之政策一致可不待言此後唯有照其計劃施行而已最後聲稱希望後繼內閣之從速成立　　　十一日　　北京電　海軍司令林氏電國務院及海軍部請任命薩鎮冰為福建督軍代理總理錢能訓於今日上午十時進謁徐世昌商議此事決議囑劉冠雄電告林等令作罷論　十一日　　北京電　日本林公使之歸任尚有確期最早當在十月杪高尾總領事因此留京至林公使歸任為止　十一日　　漢口電　關於吳佩孚等與南軍聯絡發通電及反對新總統王督軍深戒吳等之舉動去電警告謂暫保守現狀以待局勢之推移雲吳覆電日我等並非否認徐東海特反對非法國會之選舉也東海不察之而竟就任則佩孚等為國家將又為人格不能負服從之義務只可自立耳云云王督軍因吳之決心堅持遂無挽回之餘地故秘電曹錕為大局之計請戒飭吳云云　　十日　　漢口電　云南四川湖北之靖國軍現有變正面之攻擊而與陝南之張鈁連絡向陝西河南湖北進取之勢王督軍接參陸辦公處電命任駐扎老河口之第十八混成旅長趙榮華為援陝司令命出動於鄖陽竹谿方面　十日　　廣東電　十月八日開參眾南院聯合曾附議第三次宣言即對於軍政府附與代行總統職權問題雖有二三之修正案結局決定如前電之草案關於此件孫文民友兩派與各派之意思得疏通者汪兆銘徐謙二氏之斡旋與有力也　十日　　廣東電　關於省長問題據某要人之談在軍政府方面取消命令則不可能故暫時認翟汪之就任見機取依願辭職之形式除再由省議會選舉繼任外無別策也云云但李耀漢最近因省議會之形勢似有得於胡漢民而於自已之留任恐不可能故有寧願翟汪就任之傾向　十日　　廣東電　前電宣言書協議會廣東議員提出修正案將移表決之時無端有呼號法定數之不足者忽然議場混亂有隨意退場者稍待鎮靜以該退場者認為放棄議決權而表決之結果可決該案退場者廣東議員及民友系議員居多數彼等聲明不承認不法之表決也云　十日　　廣東電　頃得電報云軍艦通濟本日由油頭來廣東　此間歡迎投降軍艦肇和號極形熱門定於十一日設宴於該艦內招待國會議員　十日　　廣東電　八日國會決議之第三次宣言書已於九日呈交軍政府全文悉依草案僅改某月某日為十月十日　關於此舉廣東議員之一部分有不承認之說然似不成為問題十日　　廣東電　靖國聯合軍河總司令王天縱一電聲明以義員陳策為駐代表　十日　　廣東電　本日軍政府開國慶祝賀會各界重要人物皆蒞會有伍廷芳吳景濂等之護法演說有立食之大宴會午後二時散會　十日　　東京電　退還庚子賠欵事在寺內伯爵任中即已羅外交調查會可決故原首相亦將繼承其意提出議院該欵額為五千四百二十萬圓以用於教育費及實業方面為條件至其細目須再與中國政府交涉　十一日　　東京電　神戶之川崎造船所番將以二十四日間建造一 
九千噸級之輪船而顯其有世界能力已於昨日舉行起工式　十一日　　東京電　日本與銀行將於十九日起發行債劵以備應滿蒙四鐵道借欵之先墊額其總額為五千萬圓發行價額為日金九十四元五角利息五釐半經一年滿後五年內不論何時皆可付還　十一日 
[] 戰電 
[] 　　倫敦電　今晚海格上將報稱今晨四時三十分至五時十分間英國第三第四兩軍在聖康丹與坎白萊間廣二十英裡之陣線進攻平均前進三英裡之遙是夜適有風雨英軍之聚集頗為困難出攻之時雨猶未止戰事進行之際天氣轉晴殊利於我軍我軍已犯完全勝利是役俘虜數千人犯砲多尊陣線全部分之戰事仍在進行　（八日）　　倫敦電　今晨海格上將報稱今晨五時三十分第三第四兩軍復沿全部陣線進攻進步殊為迅速英軍已入坎白萊鎮昨日共俘虜八千人犯砲多尊　九日　　倫敦電　美國公報云美軍佔據柯爾萊且仍在亞貢森林力戰而進末斯河東面之法美軍在柯萊與波芒二業林附近森奮勇進攻佔據公案伏瓦伊。白拉班。哇芒。波芒四村美軍會同法軍在末斯河岸逐退近苦戰以爭凡爾登之敵事　今　日俘虜之數逾三千人內有一千六百人乃法軍在末斯河東岸俘犯者此軍近數日內已俘虜四千餘人法軍犯重戰壕臼砲十八尊　八日　　倫敦電　路透電社得悉今日聖康丹至坎白萊間之攻勢與戰者為英法美軍法軍佔據羅夫羅瓦東面之諸小山英美軍陣線之地點如下波勒加爾。白蘭柯爾。穿過泊勒芒。塞蘭。瑪蘭柯爾三地。伐蘭柯爾。愛斯萊。尼愛吉以上三地皆在坎白萊南舊陣線之西　得巴業瑪旭爾境古洛將軍在五英裡之陣線前進二英裡佔據重要地點多處若再前進則將包圍蘇泊河之敵軍陣地　法美軍在廣七英裡之陣線攻擊末斯河東岸之高地者前進一二英裡幾抵一九一六年敵軍所自進攻之陣線　八日　　裡昂無線電　星期三日坎白萊聖康丹間英法軍之勝利更行發展聯軍沿五十啓羅邁當之陣線更深進四啓羅邁當至八啓羅邁當坎白萊自數日以來即為英軍所包圍星期三日晨英軍乃佔據之敵軍於退走之前預埋轟發炸藥等之機關故城中一部分頗遭蹂躪英軍進抵加脫平原之邊際加脫裡。倍細尼。泊恩。均入英軍之手英軍現扼守毛補基經過奇斯至拉盎之鐵道線並在泊恩之南與特倍尼將軍所統之軍聯合特軍在聖康丹之東前進八啓羅邁當餘其陣線經過聖母泉。瑪爾西。及美西也爾塞勒瓦斯英軍俘敵一萬餘人犯砲二百尊法軍至今計俘敵二千人重要軍需品尚未計入香巴業方面敵軍雖猛力反攻古洛將軍所統之軍仍沿亞貢森林前進古軍渡過愛恩河佔據克朗潑萊隘道西入口處之細尼克村美軍與法軍聯合在亞貢之東向克朗潑萊方面前進進抵瑪爾克河南之邊際並在此方面與法軍聯合美軍在末斯河之東得有進步行抵細伏裡塞勒末斯附近及夏末業林敵軍為聯軍所迫不得不處處退讓　十日　　裡昂無線電　十日午夜法國公報云我軍在聖康丹之東與敵軍接觸繼續壓迫敵軍其後隊抵禦甚猛我軍在數地點前進六啓羅邁當將陣線前移至細文柯爾之東愛森維勒附近我軍佔據斐倫。南維萊脫。夏的盎塞勒瓦斯等村我軍瓦斯河之南攻克塞勒伏俘有敵噗嚕嚕愛河及愛恩河之問法意軍秘切聯絡在娘子路所施之壓力迫令德軍退至瓦斯運河　十日　　裡昂無電電　十日午夜美國公報云法美軍在末斯河之右岸繼續前進堅守土地擊退敵軍猛悍之反攻西伏裡東高地之敵軍業告肅清該地已入我軍掌中末斯河之左岸達尼伏沿岸經數交劇戰後已由我軍攻下逐走堅守亞項森林之敵軍我軍在歇維勒附近及克良潑萊之對面進抵愛勒河之左岸今日所俘敵軍一千餘人中有大佐一員及大隊參謀兩全部　十日　　倫敦電　路透電社和悉官場意見威爾系總統答覆德國通牒之文實迫令敵人從事第二步比後新發展必自敵人方面發生云　九日　　倫敦電　公報局宣稱巴西答覆德奧議和通牒之文日吾人固信戰爭惟能以黰武主義宣告屈服終之蓋釀此戰爭及踩躪歐洲者皆此黷和主義也　九日　　華盛頓電　官場宣稱奧國提出之和議美政府目下不欲答覆之　八日　　倫敦電　袒德之土政府領袖安佛將軍與太拉特針軍均已辭職前駐英大使土匪克將軍已任為內閣總理其人為主張聯好協約國者　九日　　桑塞巴斯鄉電　西班牙政府業已辭職　八日　　丹京電　柏林公報云陸軍大臣斯坦將軍辭職照准由施區將軍繼之　　九日　　瑙京電　當道宣稱瑙威水手德潛艇所殺者迄今其有一千零八人　八日 
[] 要聞一 
[] 北洋派再謀結合之前途 
[] 　　　　　　　　　　時局又將大變化　　總統交替內閣更迭之際南北和戰問題紛紜未定故北洋派之舉動頗堪注目昨據政界消息北派各重要軍人連日潛謀進行之計日前曹鈞赴奉與張作霖磋商南征副總統內閣各問題之外即有磋商北洋派之如何結合如何應付將來時局之問題聞其結果非常圓滿張氏力任主持之責任遂於曹氏去後二號四號在督署召集全體軍官會議南下問題北洋派結合問題將來北洋派對付時局問題此種會議甫終張懷芝又有保定之行與曹錕接洽蓋此中皆有線索之關聯非偶然也聞昨日張作霖來一輔密要電謂襄日作霖對南主戰不過本諸鞏固國家起見俾促西南悔悟初無成意存乎其間今則多疑職軍南下有所希冀乞速解釋以免不肖者飛短流長使商民多懷疑虛云云詞意恍惚不可捉摸又據主戰派消息東海就任後仍不免為續戰之主張其預定三個月戰費每月為三千萬元刻正設法籌措倪嗣沖辭職之意亦經疏通完全打消北洋士氯殆將因之大振至段合肥本為主戰堅決之一人日來政界要人每有建議於段氏謂距下野日期不遠俟新內閣成立無防主張和議以示大公而合肥輒當面拒絕觀其態度之強毅若有成竹在胸者就此現狀觀之將來局面演至若何地步此時殊難預斷也 
[] 北京社會新寫真 
[] 　　北京社會光怪陸離極為裑雜今試就現任在各界之情狀分析言之以為留心考察社會者告一商業社會商業社會近午頗形凋敝然其中有最佔優勢者錢業是也蓋自中交兩行停兌以來各錢店收賣紙幣操縱其間無不利市三倍是以近來錢店日有所增大率由小店而變大店由大店而又分設諸多小店某字者皆是也其次設店較多亦頗投巨資以營斯業凡店號有某字者皆是也其次設店較多者一為煙店一為車廠煙店之增多則因國內煙公賣之結果土煙價值既昂洋煙乃乘機紛入而社會需要紙煙亦復較昔有加漏滬殊為可懼車廠之增多則因年來京師人口增加需要車輛日夥益以遊民日眾無可謀生多賴此以維生活鐵輪既已淘汰殆盡方筒亦日見減少所遊行於市塵者滿目皆圓筒橡皮輪也數年之問變遷如引之速真大可驚異而社會生活程度之增高於此亦可推知矣惟依經濟學需要供給相應之原理車數既多則車價自賤官廳若不設法限制則人力車夫之生活費日減亦屬可慮之事也　　二工業社會　京師工業年來亦頗發達就中如竹工木工漆器瓷器均能推陳出新力求進步惜乎無職業教育以應之　　三勞働社會　勞動社會知識程度較之從前亦略有進步以高等小學畢業學生作店夥習手藝充僕役者所在多有前因收入少支出多頗以維持生活為苦近則因京幾一帶麥豆大熟收入少支出多頗以維持生活為苦近則因京幾一帶麥豆大熟現在麥粉雜糧之價較前幾跌落一半故一般生活較低之居民嗟怨之聲較昔為減　　四教育社會　京師教育極文明亦極腐敗何謂極文明如北京大學高等師範等校皆采用列邦最新式之組織極意追摹不遺餘力實際效果亦復可觀此所謂文明也何謂極腐敗如京師學務局所屬之中小學其內容則遠不及外省若國民小學教員每人每月薪金僅十餘元稍有能力者多舍而之他所餘者半下駟學校內容直不堪問此所謂極腐敗也夫以國都所在之地竟無人注意初等教育設注整理亦可異矣此外若私立法政學校亦有一二內容極腐敗者蓋純屬騙錢主義也北京教育社會中復有一事異於外省者則教員冶游毫無足怪在普通慣習上並不認此事為不正當也至社會教育則僅有數處圖書館一二處講演所餘則毫無設備職業教育更無提議及之者矣復有一事可怪者凡收入稍豐之官吏無不延聘墊師於家不願送子弟入小學也平心而論除男女兩高師附屬小學外佳良之小學誠不多觀然欲以每月十餘京鈔能請得佳墊師恐天下亦無此情理也　　五政黨　現在北京殆無所謂政黨即流傳人口之安福俱樂部因有一二要人主持其間經濟一方雖尚稱寬綽然以較民國二年間進步國民兩黨馬龍車水之盛已遠不及之矣隸於該黨之議員每月津貼支領如故然以大勢論不久即當停付此外復有一二小黨條起條減均無足稱也　　六游戲場　遊戲場之最大者為新世界當該場設立之初據一般人士所推測均謂不出兩月即已無人過問乃開設已歷九個月無一日呈蕭索之象士女如云肓摩榖擊居然倒底不懈於此可見社會消磨意志之場可以引人入勝而銀鋉意志之地則多裏足不前此亦教育家所應注意者也 
[] 京華短簡 
[] 　　農商部之定期出版物共有三種一為農商公報月出一冊二為農商統計歲出一冊三為實業淺說每星期出一冊公報材料尚稱豐富現出至第五卷第二冊統計已出過四次第五次現在紡輯中年內可以出版淺說已出至一百餘冊此三者尚屬積極有益之事業所有承辦各員亦能熱心研究較之處理例行公文自詡為行政成績者似不可同年而語也北京前門外西河沿勸業場原為農商部附屬機關名日勸業其實所賣者皆洋貨自春間該聲燬於火燦爛商場竟成灰燼近由部招工建築不口即可成工日前部中主管司員曾開會議議決該場成立之後招集商人囤賣國貨不許有外國一木一草混雜其間以期名副其實日前財政部為收買各地廣銅生鐵曾令查報昨復令罷直比豫晉等省官產處認真詳查該省有無此項官存零躉廣銅生鐵報部核辦曹仲珊因病電請給假十日國務院業經復電照准昨日叚合肥又以私人名義去電慰問謂我公遽膺時疾呈請給假自應允如尊請秋風漸爽尚祈為國自重關於德奧土乞和消息駐京各使館接到此項電報時政府同日亦接有此項報告當即由院傳論外交部及參戰處趕即會銜分電駐英施肇基駐法胡維德兩公使令其就近調查德奧土三國乞和真相及協商各國意旨從速呈覆以便預籌應付眾議院所組織之澈查中交兩行委員會本擬即日赴兩行查賬現財政部以清查兩行為該部責分內事且銀行定章非至宣告破產外人不能赴行查賬種種窒礙困難殊多特向該委員會切實聲明由部自行選派專員赴行澈查後再行報告昨日財政部已於各司中選擇數人逐日赴兩行實行審查矣 
[] 川藏事件近訊 
[] 　　字林報九月十六日打箭爐通訊云中藏休戰條約仍未決裂甘孜兩軍近有衝突之象英領事台區滿君曾應察木多中藏官員之請赴甘孜解釋雙方悮會以免重行啓寡中央政府對於藏之態度若何若聞此間政界尚無所聞據主要官員聲稱北京政府關於談判問題之電文今尚未到故未接奉何種訓令前發京諸函電迄未有覆今已派專員入京云聞本省當道主開談判俾可和平解決陳鎮守使雖公然贊成議和但謂於最後解決辦法不願退讓一步藏人之態度開亦甚為強硬且具有理由焉此次寡端發生之點在察木多當地中藏人民咸歸咎於上年類鳥齊華兵挑寡云藏人現佔有邊地三分之一雙方如再啓寡藏人不難再得邊地三分之一若中國再內爭不已則所解三分之一亦將非中國所有巴塘來函謂施爾登醫士已由察木多醫治傷兵歸來據稱傷兵之經大開割者約四十人經小開割者為數頗多云打箭爐現擬以第二批軍需運住巴塘計羅比萬枚米二百擔兩月前所發出之第一批接濟業已安然抵境此次再有供給當可略抒巴塘之窘急惟南路盜風甚熾糧餉經過不無危險故擬派兵二十持械護送如無事變且可乞助於裡塘當道又以折多山隘復有盜蹝已派兵若乾開往剿辦肅清大路以利糧餉之輪運傳說裡塘以南道壩地方現有亂事聞因湘鎮藏人活動之故惟詳情尚無所聞又三壩地方被匪搶刦知事受傷槍械盡被刦去知事逃至巴塘就醫請施肅登醫士診治施醫士見其腳傷甚重故必割去一腿方可無虞據最近消息雅州事勢甚惡劉師長擬據雅州並聯合甯遠與雲南之交通但陳鎮守使持反對態度如相逼太甚恐將決裂曾有人調處令劉供給子彈十萬枚洋三萬元以為鎮守使撤兵之報償但此議迄未妥協故內爭或將發作如竟有此則陳必移他處之軍隊以固其雅州之地盤也　　又川邊鎮守使陳遐齡最近為邊事出一通啓云藏番內犯暨遐齡應付情形迭經通電陳明諒邊公鋻查其肇事原由實因上年七月殷前使任內藏番以割草微嫌與邊軍開寡嗣因彭統領日昇辦理不善以致恩類失陷昌察被圍統領猶諱財為勝以三戰三捷通電極峯遐齡於上年十日忝應使命自維棉薄迭辭不獲惟時邊軍攻爐甚急殷前使及爐紳商急電相促不得已勉強由雅就道受命於危難之際糧絕餉斷子彈尤缺死力撐持百計羅掘默計邊寡不可輕開因飭彭統領謹守原防勿得貪功債事至十二月得邊外警報即飛電巴安劉分統贊廷速率兩營就近援察一面即派朱團長率部赴邊北鎮聶甘孜一帶一面飭委員唐光裕遞書達賴喇嘛及藏中帶兵官等勸其各守邊界聽候派員查明何軍肇事立將官長分別懲辦該番不聽進攻尤急遂派知事王久敬李方聲等前往和平交涉又恐該員於藏中傳達不易並致書本國駐印度辦事長官陸與祺請轉告達賴喇嘛退兵靜候交涉遐齡亦附寄一函去訖不意該分統藉故遲延所派沈營兩隊亦逗留不進致曹營失敗察貢淪陷藏番大肆煽惑遂將同德鄧甯等縣相繼竊據遐齡交涉無效乃飭朱王兩團長率隊繼進我軍稍為得手時犯南路監並之藏番亦被楊營長得錫擊退遐齡一面電唐總司令請飭滇邊軍隊遙為聲援曾奉覆已飭代理孫司令飭屬進擊嗣得達賴喇嘛及番酋並英副領事台克滿寄來電函請停戰和平交涉齡見後方接濟毫無該番既願停戰當論該番務退守原防靜候政府決解飭各軍暫取守勢防禦詎上月番酋不待達賴喇嘛回函竟圍攻白玉進窺瞻化並大股直犯絨壩岔幸各將士忍鐵苦戰攻守月餘斃虜數百我軍楊連長顯蔣連長國斌李排長及各士兵等皆視死如歸捐軀塞外李張戴各營長身負重創忠勇奮發現猶旗鼓相當堅持未決關外早寒赤地千里歲計收入不敷政費至前清趙大臣辦理邊務大宗的欵皆仰給於內地即民國光復尹督西征暨劉司令成勳兩次攻鄉區區一隅兵力在兩師以上所費鉅欵原案具在盡人皆知現藏番萬眾入寇並有某國撥借槍彈比較實際難易縣殊遐齡入川十年戌邊七載深知川民力竭艱苦共同衹以邊地重要不惟屏障四川實關係全國勉飭飢軍轉戰千裡每月專恃雅屬撥濟伙食數千元以延此一線生命而不我諒必欲併此而侵奪之（指劉成勳之第四師）淚盡聲蟖接濟既無乞假不得後顧茫茫令人焦憤遐齡賦性戇拙雖從諸烈士後犧牲生命以謝國人於事仍無濟也所望當軸鉅公愛國志士不分軫域注重國防或授方略或協餉械俾遐齡督率健兒一致前時庶西康區域得以早日規復母滋他族實偪處此貽大局優則豈獨遐齡個人望風崇拜否則齡力已竭再難支拄千秋百世自有公論惟諸公垂察焉 
 
 
 

Page 4

 
 
   
 
 

Page 5

 
 
   
 
 

Page 6

 
 
[] 要聞二 
[] 段四閣之最後會議　　昨日（八日）星期二國務例會叚合肥上午九時許即到各國務員十時二十餘分亦先後到齊入席開議本日議案較重要者（一）工接济汉阳兵工厂经费案自去岁军與以來前敵軍械子彈多賴該廠供給故不得不籌欵接濟前會擬發至八月為止現以軍事尚未結束又擬展兩個月以本月（即十月）為止故特提交閣議討論結果照參陸處所決定通過再由財政部設法擔任兩個月（一）東三省巡閱使權限案此案迭經提出閣議迄未決定張作霖屢電催速規定故提出討論業經通過其要點在節制奉吉黑三省軍隊但各軍隊官佐之升降調補仍由吉黑兩督自行處理惟關於國防調遺事宜則由巡閱使主持日內即可公佈一面先電令張氏查照（一）甘肅請添設鎮守使案此案為隴督所請討論結果決定以馬安良簡任又以馬安良現為甘邊護軍使決定未到任以前由馬騏代理不日請以明令發表（一）湖南灃縣水災賑欵案決定以一萬元賑卹日內請以明令發表（一）參戰處提出修正各處調用兵艦條例案討論結果原修正條文通過即日以教令命令分別公布（一）國慶例獎案此案以務機關所開人員過多未便盡行照准議將原保案中前列十餘名略加核准（一）內務獎章條例案此案由內務部提出討論結果照法制局所簽註之修正各條通過不日即可公布（一）簡任幣制局總裁案此案前以金券條例發表後外交團驟起抗議因之擱置近日外交團已答覆將前議取銷政府亟欲實行故特走走趕行提議結果決定以陸宗與簡任日內即可請以命令發表此外尚有普通案數件未暇議及即行宣告散會時下午一時二十餘分由錢內務田農商入府報告（一說謂昨日閣員均須入府參觀演禮即於彼時入府報告）聞下屆例會（即星期四）適逢國慶大典當然停止而叚內閣之閣議此遂為最後之一次矣段合肥辭職呈文刻已繕正方立之秘書長辭兼職呈文亦均備齊專俟九日同時遞上國務院方面自前日起凡新發生之次要及例行各案件概行擱置以待後任解決連日所辦均為以前未結之案如外省請發軍政各費不能延緩者已均批交財政部籌撥若不急之項則統俟後任辦理又合肥辭呈前日已通過於閣議現合肥以交卸在即定於九日集合全體閣員開一談話會以誌紀念 
[] 紀安福派八日預選會 
[] 　　安福俱樂部八日下午在平湖本部開副總統選舉預選會參議員到百零二眾議員到二百五十五梁士詒因事未到會由王揖唐主席王登臺報告謂今日本部開副總統預選會本應梁議長主席頃接梁議長函大致因選舉會於昨日始發出通知為時較遲梁議長在未接通知以前已准美人韋羅貝爾日本人某君之函約定於今日會晤既有先約如再更改多有不便擬告假一日所有今日開會事件委託揖唐辦理再今日尚有若乾議員因病不能到會聲明明日選舉會一定到會又湖北議員亦有公函聲明一致造成本部主張又莊王及朗貝勒兩議員亦有函件聲明今日因抱病不能到會明日一定到會又有極少數之議員因事赴津亦俱聲明九日之選舉會一定可以到會今日到會者為數已達三百餘人已足選舉會法定人數原今日開會係依據前次兩院會合會開會議決結果定於本月九日開副總統選舉會照前次總統選舉會之先例在選舉之前一日開預選會以期選舉之結果一致尚有重要事件應行聲明者今日段總理有函殼到本會係聲明不願擔任副總統並推薦曹經略使為候補當選人特派徐又錚先生來會代表宣佈意見云云王揖唐報告畢遂朗讀叚合肥之公函（燕孫一堂議長執事比者副總統選舉諸君應有一致主張祺瑞與安福部諸君子本有一日之雅敢貢所知以備參考曹經略使錕督戰湘中功績昭著維持大局不為異說所撓若當選為副總統必能翊贊元首尊重法律裨益國家區區一得尚希鋻察及之此致）次徐樹錚演說今日叚總理特派鄙人到會代表宣佈叚總理之意見段總理除由公函表示意見外更囑鄙人向諸君之前詳細陳述今日預選即明日選舉之攝影旬月以來京內外人心不定對於副總統問題全國與論紛紛不一以致人心惶惶極昐望早日選定今日預選之攝影如得結果則風聲傳播所至人心即當隨之大定是以今日之預告關係甚為重要至於當選之人物在諸君度當有一定主張極希望曹經略使當選於解決時局頗屬相宜在段總理個人意見絕對不希望當選假使謬承推重竟自當選亦預先聲明決不應選在各國國會預先聲明不應選已有通例總而言之段總理之情抱無論如何確不希望當選確是推薦曹經略使為候補當選人毫無可疑今日預選會及明日選舉會得有結果曹經略使當選為副總統後日與大總統同時就職從此天下事因之大定國民得享頌段氏之言末謂我輩議員當本愛人以德諸君公決於是田應總理之意見不致有負段總理之期望仍請諸君公決於是田應璜等即請主席指定檢察員八人即時散票當經王氏推定趙元禮蘇文選秦望瀾成多祿忩恩裕李友蓮陸家爾陳光譜等為檢察員依次用記名投票法預選先參後眾投票畢王氏發言謂今日因靳雲鵬將軍在萬牲園宴客山東議員三十餘人均前往赴宴比以電話催請恐亦不能趕到故宣告封匭現在報告開票結果今日兩院到會者共三百五十七人曹錕得三百四十八票為副總統當候選補人尚有若乾議員聲明今日因病請假明日一致出席均投選曹錕為數約有三十餘人又現在報紙紛紛登載研究會及討論會各議員選舉之日擬不出席揖唐業與該兩會議員接洽均稱屆選舉之期一致出席足見報紙登載係靠不住至於本部同人於明日務必早為到院因封閉議場後即不能再行入場請諸君注意為幸云云而此預選會即告閉幕矣 
[] 關於東海就任之消息 
[] 　　公府禮官處昨日上午九時在大禮堂演習大總統就職禮相儀及贊禮各員均穿大禮服臨場至十時方演畢禮官處共發觀禮券一千張其中五百張為議員五百張為文武官吏聞因禮堂地狹未以多發　　國慶籌備處連日對各公使觀賀事項已均分別規定昨日各公使業將入賀銜名分別開列送齊除日本公使因未回任由代使觀賀外其餘全行入觀　　東海就職之後例須延讌多次以答觀賀聞延讌之期已定自十一日起至十五日止分日舉行次序如下一國務員一兩院議長及議員一各省疆吏代表一外交團一舊總統一清皇室一本府人員　　新公府秘書長一席東海確已屬意吳笈孫侍從武官長或係袁乃寬但此意尚未決定此外主計處已定楊葆益指揮使仍為徐邦僳禮官處仍為黃開文似無十分更動 
[] 吳廷變有長蒙藏院希望 
[] 　　自入民國以來關於蒙藏事務幾有江河日下之勢最近俄亂發生蒙勢已極危急而藏番離叛至今未能撫緝聞東海對於蒙藏頗為注意以現任蒙院貢總裁雖係蒙人於蒙藏事務尚不免隔閡蓋蒙藏院成立以後凡處置蒙藏事務多出統計局局長吳廷變之手吳氏素富記憶在前清曾充理藩部差務數年凡蒙疆案件靡不熟悉因是東海曾在本宅談及大有此席畀於吳氏之意至貢總裁或將另有他項職務委派 
[] 海軍官進級條例之公布 
[] 　　海軍部修正之海軍軍官進級條例自經提出閣議通過後五日已以總統明令公布其條例如下（第一條）本條例稱海軍軍官者指校課艦課完全畢業學生出身之海軍軍官而言（第二條）海軍軍官之進級按級遞進不得凌越（第三條）海軍軍官進級其進級資格之服役年限者不得進級（第四條）海軍軍官進級資格之服役年限如左少尉及輪機少尉二年但艦課畢業時考列最優等者得減少其年限至少須有海上勤務六個月中尉及輪機中尉海上勤務二年但由海軍大學畢業者減少其年限上尉及輪機上尉海上勤務四年半少校及輪機少校海上勤務三年中校及輪機中校海上勤務四年半少校及輪機少校海上勤務務四年半少將海上勤務三年（第五條）海軍軍官自由尉以下已滿前條規定之服役年限者均須進級至上尉以上非有缺額不得進級但至已滿左定之服役年限時得領其上一級之官俸其額數另定之上尉及輪機上尉海上勤務五年上校及輪機少校海上勤務五年中校及輪機中校海上勤務五年上校及輪機上校海上勤務七年上將五年（第六條）凡中尉以上在陸上海軍各機關服務者應以陸上勤務一年六個月抵海上勤務一年（第七條）在第四第五兩條所規定之服役年限中若遇戰時得按其戰時勤務之日數分別加算在前敵勤務者加倍在後路勤務者加二分之一（第八條）中將進上將以有戰功或卓著之勞績經大總統特授者為限（第九條）輪機少將進輪機中將以有特別功績者為限（第十條）左列日數不算入進級資格之服役年限一休職停職中之日數二禁個或處刑中之日數三無正當理由為敵人俘虜中之日數第十一條海軍軍官戰時因公病傷不能服役至於休職者得特別進級第十二條海軍軍官之進級由海軍部將有進級資格各軍官備具履歷並聲敘應進級之理由分別呈請大總統行之第十三條有左列各欵情事之一者其進級得不依本條例行之一戰時在前敵建有特別動績經海軍長官保獎布告全軍者二戰時因人員缺乏不能實行按級遞進者第十四條軍士長及輪機軍士長得依必要特進至中尉及輪機中尉為止第十五條本條例自公布晶施行前公布之海軍軍官進級條例即廣止之 
[] 奉聞紀要 
[] 　　據政界消息中央近來已決定績戰徐氏就任叚氏下野及主戰政策仍不變更是以主戰各督軍近又紛電或駁斥主和人物或主張依舊績戰奉天張巡閱使則又拍電東海請於主舉行後即頒計伐命令以勵軍心其電文略願率所部為前驅云云統受任後再頒明令討伐在野各要人先後來奉者為數甚夥雖自奉省出發軍隊後在政在野各要人先後來奉者為靈長甚夥雖未知其所為何事而均挾有重要問題毫無疑義茲聞周自齊亦於日昨由亦來奉現在軍署憇息又未知何事也　　軍署昨接參陸處電係請轉令許蘭洲司令率部趕速入陝援助措詞極為懇切並將陳樹藩劉鎮華告急原電一併拍來聞許氏於前日回奉亦為此事來商是否應命前往會議結果須由中央撥給充分之餉械然後前往否則孤軍深入不敢應命也巡閱使官制迄未解決頃據某政客云該項官制不易決定之理由極為裑雜惟就大體上言之第一即在文武權限且巡閱讀使在財政久交方面是否有權監督均有種種難決之處故日一中央密與東三省軍民長官往返電商聞於本題之外近又添出國防軍司令兼任一項暫時尚不能研究妥善且政府因外交日亟更欲乘勢將東三省一切官制改革不久將有大更動是以遲遲也張巡閱使五晶急電府院謂東三省外交日亟需欵孔多本省財政窘迫礙難墊撥特請速飭財政部撥給現款十五萬元俾可專充外交特別經費是否允准務望速覆　　據軍署消息張巡閱使以奉軍已有兩旅加入參戰範圍將來與各國協商之件甚多擬在奉軍總司令部內設交涉處派吉黑榷運局局長曾宗鑑充處長 
[] 中東路赤哈軍之新交涉 
[] 　　赤哈軍蓋達在中東鐵路界內張貼布告任命司令我國當局以其侵越主權聲明否認已紀八日本報茲録吉督孟恩遠等關於此案交涉電文如下　　致中央電　急北京大總統國務院參戰處鈞鑒參陸部外交部鑒統密據駐哈警備司令部賓江道尹督辦公所傳參贊等艷三電稱本日道裡張貼有海濱阿穆爾貝爾中東鐵路等處總司令佈告文日案奉遠東海陸軍總司令少將蓋達命令開遵照西比利亞政府所授特權任命上校喀特列次為海濱阿穆爾貝加爾中東鐵路等外總司令以便設法維持國家秩序及保護公眾安甯等因奉此本總司令遵於九月二十六日就職為此布告文武官員及地方人民知悉本總懷念對於舊有地方文武官員一概不予更動此布等語同時又據日本特派武官黑澤大佐函稱頃由赤哈軍第二師團長喀特列次以奉蓋達命令派為海濱阿穆爾貝加爾及中東鐵路一帶總司令已於九月二十六日到任視事等語照會武藤少將當經武藤少將以赤哈軍總司令之權只及於赤哈軍若欲將他國軍隊包括在內殊為失當日本斷難承認等語嚴詞答覆相應函答以備參考等情又聞普上將薩中將拉代辦等對於此項布告亦極反對等因查赤哈軍隊以客軍過境我以共同關係准其通過並由優禮乃該司令蓋達始擬設軍法庭於哈埠涉及鐵路工人當以其妨我主權聲明理由嚴重取締幸彼知省悟將法庭移設海參崴在案乃徑日司令部接到赤軍抄送蓋達命令云准駐海參崴中國總領事聲稱中國政府將嚴行設法維持中東路沿線秩序為此將哈爾濱戰時軍事裁判所移至海參崴中國政府當將擾亂秩序之人送交崴埠懲辦等語仍飭由司令部嚴詞駁復並登中俄各報聲明該法庭僅及於該領軍隊至處治路工人等中國自有主權辦理送犯一層絕端否認去後茲復妄發布告以中東路與海濱阿穆爾貝加爾同列並涉及文武官員地方人民雖其狂妄無知要亦恃勝而驕友邦駭笑聞者讖然設不嚴加斥駁人將謂我默認除飭司令部刋發布告力加駁斥並電邵領事嚴詞致詰外倘該司令仍不悛改即令該隊退出境外以後不准假道以維主權是否有當伏候示遵孟恩遠郭宗熙三十印　　致邵領事電　海參崴邵領事鋻據駐哈總司令部傳參贊李道尹艷三電稱蓋達在哈大張布告以中東路與海濱阿穆爾貝加爾同列並涉及地方人民文武官員等語狂妄無知恃勝而驕列邦勝笑聞者譁然設不嚴關殊與國體主權均有關係除電陳中央並飭司令部刋發布告極端否認外飭祈嚴詞致詰強其自行取銷設仍不知悛改即將該隊在吉者限日出境以後並不准假道以維主權此達孟恩遠郭宗熙州日二印 
[] 廈門附近已停戰(廈門通信） 
[] 　　臧致平旅長近日已升為師長自去月二十七號辛團之兵受地雷轟擊後辛團長奔廈請援臧師長及浙軍童師長兩師軍士同於二十九號開往嵩嶼通津亭及同安等處並載肥豚六十餘隻往前敵宰殺犒勞兵士藉以勉勵三十號即大施攻擊粵軍不能抵禦已退駐蔡店其灌口及魚尾均被北軍克復陳炯明聞報急日大戰未見勝負漳州人民近日大形恐慌紛紛遷往各鄉恐江東橋萬松關一被北軍攻破則漳州危險此人民之所以虛驚耳陳炯明則以兵力雄厚砲火充足有恃無恐當閩粵交綏之始李厚基即請撥漢陽兵工廠製彈機器一副令唐國謨攜至龍焜製造砲彈迨粵軍司令熊略佔領龍嚴之際該機器即為熊所得迨陳炯明佔領漳州即運至漳州開工製造厥後又由南方軍政府厚基即請撥滇陽兵工廠投彈機器一副令唐國謨攜至龍嚴製撥來投彈機器五副計共六副在漳州連日製造子彈可不虞其缺乏十月一號復由粵督莫榮新撥子彈五百萬發到漳聞劉志陸之兵亦已到漳縱不能進取廈門而萬松關江檔橋尚可固守至六號不聞槍聲則已雙方停戰矣查其停戰原因係李厚基以北軍屢戰失利福建縣分先後被粵軍佔領者如永定武平上杭長汀連城歸化寗化清流永春大田德化安溪龍嚴漳平寧洋龍溪南靖平和海澄長泰詔安雲霄漳浦東山永安沙縣順昌將樂屏南仙遊等三十縣此外如古田福安福鼎壽寧永泰莆田等尚在戰爭中情勢如此縱一時稍獲勝利實難期其恢復李厚基乃於日前遣汪靜波為調和使向陳炯明說項陳亦有允意遣吳禮和為調和使汪為安徽人前清曾為廣東知縣吳亦安徽籍家於廣東吳汪往來於福州廈門漳州問者已五六次至昨五號始擬定停戰條件雙方各退兵五裡由吳禮和自廈門電詢陳炯明自六號起停戰九天一面電告北京政府俟政府覆電然後磋商善後各法是晚已得陳炯明復電應允臧致平即於夜半十二點遣人馳檄於灌口及嵩嶼令依約停戰至於夜半十和汪靜波二氏乘海壇輸往福州面告李厚基廈門警察廳長史廷颺氏與之同往若果從此息止干戈亦閩人之幸福也 
[] 莆田南北兩軍之大激戰 
[] 　　閩省莆田為前與化府首邑係下遊繁盛之區北接前福州府屬之各縣南出仙湤通泉州各屬亦為下遊所必爭之地自仙游失陷後南軍即有圍攻莆田之計畫上月初旬莆田居民即知戰爭之將至城內殷富紛紛遷徒避禍莆之當道亦竭力籌備抵禦之方至九朋十三夜仙游之護國軍總司令張克成始來莆結合黨人蔣鳴儔林立林挺秀並民軍首領陳龍楊萬順莫三等率眾二千餘人圍攻莆城先是九月初旬莆田北軍嚴備十餘日竟無影鄉以故防備稍弛不料於十三夜四時忽聞四城處砲聲隆隆鑼鼓震天北軍從夢中驚醒急整隊伍開槍還擊時駐東嚴山之北軍馬營砲隊亦就城裡架砲燃放戰至翌晨民軍始行收隊歇息十四早駐涵江之北軍一連控知南軍攻城亦帶隊一連馳往城內助戰時省中聞警即派北軍耿團長帶兵一團援莆亦於十三夜開到一營十四早亦馳往城內添防又隨帶大砲兩尊子彈八十餘箱分雇帆船十九隻運載來城不料被南軍偵悉派隊百餘人赴東關外下墩村截聲意圖刦槍奪彈時駐城馬營長恐子彈有失亦派隊兩連由東關開城出援擊退南軍一面揮船前進由豐尾折赴北關外搬運上陸十四日拂曉兩軍又行攻擊一在城上一伏城外山谷然兩方皆未能命中十五早北軍耿團長下令駐城守兵須待敵人近城方許放槍不可徒費彈藥自是這後槍聲漸疏每日間均有小戰勝負不分至十八日南軍遂將北關外講下及下圉兩石橋拆斷冀絕北軍來路時適有駐涵北軍一排見石橋被斷疑有伏兵即開槍四面施放一時村民不及奔避被擊死傷頗多北軍見無伏兵遂架板渡河而過至十九晚又有北軍耿團二營到莆除一營駐涵餘悉調城駐守北軍設總司令部於涵江凡各處來涵要道均由北軍派兵駐守至二十早北軍又派一排扮作南軍由南關外開城出擊遂將該處之游江廟店房千餘家均付一炬而小塘村民房亦被燒去多家一望平野可憐焦土蓋以南車多匿民居也該處居民以房屋被焚頗有怨言遂由東浦民團協助南軍襲擊北軍始退入城內至二十一日午後又有駐仙南軍首領盧馥帶兵一營來莆協助攻城被守城北軍開槍轟擊盧馥頭部中彈而亡至二十二日兩軍又大激戰互有死傷南軍以援兵未到稍有退卻至二十四日莆城各社團以莆城久困重圍請求北軍速行出城禦敵北軍遂由東村分兩路進攻廣化寺南軍大本營南軍總司令張克成亦率千餘人分三路抵禦鏖戰約至半日南軍支隊長林樑中彈死北軍亦有死亡遂各收隊退去翌日南軍以彈藥告擊遂由廣化寺退瀨溪而東西關外之南軍亦多退去現莆田之北西二城均照常啓閉但檢查極嚴耳以上情形得諸親歷戰地者謂福建之北軍以此次激戰為最得力前在漳州汀州方面均不戰而逃故南軍得以勢如破竹也 
[] 鄂北與鄂西之防務 
[] 　　陝事危急鄂北邊防更形吃緊茲聞王子春督軍接准中央電飭迅即派兵入陝以免敵軍侵入滋蔓難圓頃聞王氏已派張參謀前往河口與張鎮守使聯陞籌商進兵計畫擬派原駐襄陽之第十七混成旅出漫川關進攻陝南以堵張鈁侵鄂咽喉所遣襄防由第十八師派兵擔任以期周密又據商場消息云鄂北方面張師長王汝賢派後接替襄陽以下安陸荊門各區防務則由第八鈁軍隊已疾攻漫川關二王軍隊已進至竹谿界該方形勢頗覺吃緊昨鄂督派往援助之隊伍如十八師及二十一旅之各一部其由漢口小河赴援者已抵漢川之黑牛渡於十日可到襄樊其由京漢陸路赴援者已抵廣水下車向棗陽進發計五六日可抵光榖兼程並進蓋其勢刻難延緩也　　鄂西軍情近日漸趨於停頓蓋唐滇督本抱侵鄂策略刻已有所變更蓋彼以陝省民軍極為得手若再予援助似較圖鄂為易且亦杜絕心腹之患（指劉存厚鍾體道勾陝復蜀）故最近大部鄂滇蜀聯軍均移向巫溪以北實行攻陝而於巫巴之間施鶴之境一意加厚前哨撤退後援並時以挑寡為疑兵之計此南軍之近狀也第十八師師長五懋賞自奉王督軍令派充鄂軍援川總司令後已就上游警備司令部改組鄂軍援川總司令部惟仍謹守成規對外對內略無更變其於軍事之進行一切亦已著手規畫大致以維持宜昌為第一步恢復施南為第二步施宜回復原狀則再計囝援川尤須俟陝軍攻川得手而後進行鄂軍援川之策略否則甯固守鄂境不為行險之計此又鄂軍之近狀也據施南友人云鄂西現狀漸覺和緩往來郵遞不甚檢查經過商民並無陰滯惟兩軍接觸之地如野三關楠木園紅龍坪一帶雙方防戰尚屬吃緊而黎天才一部已改向歸與進攻現與北軍在巴山驛石門灘各處接觸戰火頗覺激烈聞朱旅廷燦因戰局變更已派大隊往援矣 
[] 湘戰之新局勢 
[] 　　湘西戰事久形沉寂邇來忽有馮玉祥已離常德之消息茲據軍界人言謂此說當為某方面所捏造與前傳馮旅獨立之事一般又據華容來省之某政客則謂上月杪餘往堂德時盛傳馮已染病旬日未見一客現有美國十字會某醫官住部診治並有電京請假一月赴申就醫之說旋往該司令部會友亦云馮病屬實但請假之電尚未拍發乃住常兩日後本鎮各界又紛傳馮並未病已於某日輕車減從密往湘南與譚吳會商大計云云是否真實固不敢知然常郡已傳述殆逼再證以湘西之戰況南軍於上月初十月開始反攻係三路並進現中路之桃源業已改取守勢惟左路之漢壽益陽大庸一帶猛擊甚烈右路之石門慈利寗鄉等處由張學濟督隊攻擊大有沖入臨澧以侵鄂境石首松滋公安之勢而中路之防禦又係馮旅主力故該處頗疑馮氏離常之別有作用焉　　據交通界消息湘省南北兩省停戰議和聲浪日高一日然調查內容實有未盡停頓者試列舉於下一瀏醴方面第一日然調查瀏陽後只有一營防守餘均返駐長沙現李書城與馬濟之一部已乘虛向該縣進襲瀏城吃緊張湘督已檄安武軍赴援一祁衡方面日前第三師長吳佩孚本有撤兵北還之說茲與南軍首領磋商議和頗有端倪願暫留防地竚候告成現聞政府已派奉軍前往接防吳氏恐未便交代也一辰實方面湖南各處戰事皆有停頓之說惟實慶一隅已陷入危境南軍攻擊依然如舊又聞辰桃常防務尚為紓緩焉 
[] 安徽省議會之開幕 
[] 　　安徽第二屆省議會昨日午後二時二十五分開議出席議員九十六人首由晉議長主席宣布議事日程(甲）各議員依序抽行醫以定座次（乙）議事細則是否仍舊眾主張仍舊表決多數（丙）宣佈電請政府暨參眾兩院挽留倪督軍之電稿並言已舉趙繼椿黃家駒兩副議長為本會同人代表准於星期三赴蚌並至京要求政府弗准倪督辭職置桑梓於不顧云云（丁）推舉各股審查員按議事細則第十一條審查員係用票選今為事實使利起見仿上屆議事細則第十一條審查員係用票選今為事實便利起選有謂票選難以一致可就事實上變通改用公推亦可又有謂本會初開幕不能違背法律應將議事細則修正然後公推實於事實法律兩不相妨云云於是議論不一爭執良久至議論終結議長以崔翔青主張按八區推舉付表決贊成者多數遂振鈴休息閱十分鍾復開議推舉審查員辦法有按區推舉者以人數支配者議論復紛紛不一議長宣布延長十分鐘轉瞬即屆仍未決定一般議員蜂擁上臺將黑板上所書之姓名抹去大呼今日公推不算明日再來遂一閧而散 
 
 
 

Page 7

 
 
今日八日午後二時開會出席議員九十二由主席宣布外來函電一浙江第一屆三年常會閉會二南京省議會聯合曾請舉代表蒞會三上海留日學生來電嗣即繼續公推各股審查員財政股儲春浦石韞渠劉澤治楊慶善張祖維侯伯餘炳臣沈翹選汪鍾祥江珩俞樹檉崔翔青胡仲山徐振宗鄒日明張之紳法律股王光鷺丁德何震李盛耆王蓋臣賀士文叚懷鼎鄭其潤程炯彭顯廷陳維熊王作霖唐序王日輝張啓佑王大焜民政股張振麟聶鎮衛馬仲五汪准範錫恩張鳳樓裴景昇韓彝劉驥葉光宇丁炳烺汪培棟潘光祖錢墨卿吳雲班捷師請議股劉風雨楊祚延李運風黃太勳孫煥昌蔣開徑劉金波許伸吳慶元胡家驥吳藩陳殿英郭緝熙孫遂元高魯肅鮑中懲罰股吳厚卿晁元良鮑蘭標歐陽寅寧祖培耿介陳言董澤潤呂祖翼盧光恩推畢後即休息十分鐘復開會票選審者九十二人應以四十七票為當選分之一即可當選今日到會者九十二人應以四十七票為當選旋由書記唱名給票書票迨投畢開匭蔣開徑得七十二票當選為審查長由議長宣布散會 
[] 蘇省議會通信 
[] 　　蘇議長之沈錢角逐近日演而益烈良心派必欲貫澈其主張揭沈之弱點求求裁判於各議員之天良沈乃別出手腕以為防禦汽東馬車候於車站輪埠者日以為常益以旅邸招呼酒樓欵待其設備極周無如淮徐海各議員氣質剛健視之蔑如他屬亦多反對江寗議員顧希會氏著慎選議長文於開會時散布之雖未指出姓氏而匣劍帷燈指摘甚備讀者多為首肯故日來情況沈氏實有失敗之勢第良心派之舉動殊不猛進則後此局勢有無變化殊不可知記者惟有聲香禱祝議員諸公不以丟江蘇人臉為前提則庶乎其可矣　　十日開會原定上午十時而十時三十分猶未實行開會有詢諸秘書廳者原定上午十時而十時三十分猶實行開會有詢諸來則將近十一時矣中國時間夙為世界所詬病然以一省民意機關而開會日便呈此弱點殊非記者意料所及督軍省長代表大駕既已光臨於量大吹大擂開起會來由徐堃錫為臨時主席（臨時主席以年最長者充之本屆議員中年最長者為朱際雲氏年五十七張肇炘徐堃錫年均五十四朱和未到故徐為主席）讀了開會詞行政長官代表照例讀頌詞臨時主席照例讀了答詞會場將次終了主席忽問明日應否開選舉會便有宋銘動屠宜厚陶鍾箎等主張先開談話會朱紹文陳伯盟等反對之然亦不甚劇烈遂定十一日開談話會大約雙方均有利用談話會之處故寗犧牲此一日以冀圓滿之結果耳開會式既已完結隨在禮堂開雙十節慶祝式由顧希曾王詠梅二氏演說均意有所寓繼以宴會而散吾人預料談話會中或將一番之舌戰也 
[] 蘇省議會之開幕 
[] 　　江蘇省議會於慶祝雙十節日舉行第二屆第一期常年大會開募之禮是日上午八時軍政各界齊至小營演武廳行慶祝雙十節典禮十時本擬親一省議會因外賓齊集無暇前來李督軍乃委參謀劉玉珂齊省長委任政務廳長蔡實善代表蒞會行禮簽到議員一百四十餘人十時許振鈴開會行政官與議員同入禮堂向國旗行三鞠躬禮議員與行政官行相見禮退入議場公推年長議員之江寗徐堃錫為臨時主席致開會詞李督軍齊省長致頌詞臨時主席致答詞並詢選舉會長日期否即於明日開大會選舉眾擬先開茶話會疏通再行投票表決贊成者多數遂宣佈散會十一時舉行慶祝雙十節典禮禮畢議員演說顧希曾謂民國成立於茲七年中間迭遭變故幾至共和陷沒深願同人此後一德一心維持共和民國勿使再有變端保存此雙十節永埀於不朽朱紹文謂人心不古多以手段為一事竊以袁黑政府之手段尚有時而窮黎大總統存忠厚卒為國人所欽仰深願同人此後當注重道德勿恃手段為能則江蘇人士受福多矣演說畢乃攝影散會並由會內欵以盛筵而散茲附開會詡頌詞答詞於後　　本會開會詞　中華民國七年十月十日江蘇省議會第二屆第一年常會開幕禮成同人等荷父老委畀來自田間顧名思義民意之代表即一省民治之策源凡省政之良詣民生之休戚僉惟省會是視吾蘇當江海之動民智發達最早上屆議會成績具在吾人繼縱斯軌宜如何集思廣益力謀進步蓋世界治化不進則退無中立之一途社會之智慧日新即民治之發展無盡正不必泥蕭規曹隨之陳說也且今日為民國成立紀念日行政長官特於此國慶令辰如集省議會即以表示尊重民治維持國本之意同人等　居議席當體行政長官屬望之殷與夫本省父老付託之重以發揮民意為前提以維持法律為職志母偏儻私母事茍且臻蘇省於上理措我民於又安非異人任也願與同人共勗之　　督軍祝詞　惟中華民國七年雙十節為江蘇第二屆省議會開幕之期純駐節是邦克逢其盛幸得以執政餘暇與貴會諸君子研究求地方利弊而論列其得失私心欣慰奚待言喻雖然嘗聞弊得失存乎政而政之存廢盛衰擊乎人茍非其人道不虛行也蘇省據南北中樞扼長江門戶土地之廣山川之勝交通之便田疇之活物產之富財賦之饒生齒之繁文化之盛為各省冠此有人為謀良法善政維繫其間因天然之形勢圖自治之發展其為效益胡可限量故清季諮議局上屆省議會成績茂美亦遠駕各省上非其登選之途組織之法集合之事或與各省有殊所以殊者夫亦日人而矣今貴會當開幕伊始諸君子又皆夙著聞望裒然應選羣慶得人必能出其嘉謨嘉猷維持地方使之法修政舉躋江蘇於福利之域緊惟貴會是賴之矣記日君子觀於鄉而知王道易易鄉邑之事至末也於此足覘王道其義可思此則區區之意所望於貴會者也　　省長頌詞　民國成立七稔於茲共和紀念載臨盛時際茲景運總統受職鞏固丕基日攸好德百度維新萃乃邦國天生烝民有物有則翼翼俊良攬輝翔集淬萬精神振攄民意讜論嘉謨植矩陳義前事未遙導厥先路規隨於後定超故步如登崇坂拾級踚等如御高車後乘愈穩秩秩羣情詵氓作博釆周諮策萬維確三吳奧都彬彬先覺士農工商分曹治學儲材致用必資劘琢崇實黜華以斯為鐸海甸繡錯八達之衢異邦來止華夷雜居攘往熙來兼及舟車衡平釐直乃正厥趨揆彼方與襟江帶海淮泗上游盛流漼漼先民著述慎重隄防援今證古棄短取長徐海泱泱民風剛勁接壤魯豫萑苻未靖化險為夷有懷籌筆君子養原民患始呀凡茲數端姑臚其概千經萬緯理紛有待羣賢賁臨心精力果閎議所及寧日貺我自維庸閣領茲邦土五閱歲年慚無建樹謹掬一誠或免乘迕賓旅鏘鏘嘉言孔彰相見以禮式是瑤光謹頌　　本會答詞　今日我江蘇省議會開第二屆第一期常會逎荷督軍省長節麾戾止錫之頌詞所以宏獎而婉勉之者意至深厚同人等拜嘉之餘忻幸無極顧念共和國家以民為主以法為體民外無法外無政立法機關為民意之活聲而行法機關在盡法治之運用故行政機關亦謂之行法機關而法治不彰即政不克舉古先覺其知之已故日不法法則事無常法不法則令不行立法與行政猶機之與舵輻之與輪其關系之密切有如此是必有相依為命之誠乃　收相需為理之效茲者行政長官以國慶令辰召集本會當此蹌濟一堂推誠相與省政前途實有無穹之希望同人等謹代表全省人民聲香祝之 
[] 杭州快信 
[] 　　援粵浙軍第四團團長伍文潤業奉令升充第二旅旅長所遺四團團長已另委第六團一營營長石國柱升充遞遺一營營長以該三營三連連長趙英武接替閩訊浙軍第一支隊向由第一團擔任現經童副司令令飭駐同安三團李團長全義所部改充第一支隊於潛警佐王華璋因案與劉知事大起衝突彼此用武現已奉令撤差遣缺以省會一區六分署警佐曹文彬調充省立甲種商業學校校長李維岩率全校學生旅行無錫准十三日起程呈報省長及教育廳查照　　北京湯公治襄事務所來電湯濟武先生靈柩准文日抵津二十日前運京暫停儻謎壇公園定二十七開會追悼下月十日受弔後返葬鄂中高檢廳昨委張聰為孝豐縣管獄員 
[] 地方通信 
[] 　　蘇州　　工校運機之飭知　蘇城省立第二工業學校現借用上海浦東中學製革機器特呈請省公署令行財政廳轉飭　釐卡稅所此項機器雇船運蘇時請予一體騐放蘇稅務所已奉到財政廳訓令遵辦矣　　康濟局被焚　蘇垣胥門內挅蓮巷內康濟局於十月九日下午五時斗姆閣上突然起火立時火勢四延各處龍社趕到灌救至七時始減計焚去局中樓房二進及斗姆閣一座幸寄柩之殱舍另在對面故未殃及斗姆閣閉已久此次如何起火該局中人亦無從知悉云　　蘇鄉連刦鉅案　羅屬湘城區沺鄉縣珠村地方於十月六日晚二更時到有匪船數支明火執械一齊登岸開槍示威然後挨戶搶刦直至黎明始開船逸去事後查得唐敦甫唐厚甫唐悅甫沈杏卿王洪卿顧錦泉管瑞卿張桂卿張惠如等各家均遭刦掠張惠如之嫂沈氏被匪擊傷失贓頗鉅已告湘城警所轉報吳縣請求勘緝矣 
[] 松江 
[] 　　慶祝國慶情形　十月十日本邑各機關均給假一天並各於其門前縣燈結彩各學校亦於是日奉令休假省立第三中學校更於是日行全校聚餐會縣立第一高等小學校則於上午九時在該校禮堂行慶賀禮先謁國旗行三鞠躬次全體唱共和紀念歌及校歌再次職員演說學生至勸學所長張彬士邀同第一第二兩高等小學校全體學生至勸學所行執旗禮儀式略與第一高等小學相同惟於最後三呼中華民國萬歲禮畢仍令兩校學生各執國旗導以軍樂遊行市街一週然後各歸本校市立學校中如第十三第十四兩國民學校亦由各該校職員率同男女生徒手執五色紙旗在西外一帶遊行鄉區學校略無舉動惟聞楓涇市各校則於是日晚間行提燈會其所用燈彩均由各校學生自製云 
[] 鎮江 
[] 　　雙十節紀事　陰曆九月初六日為國慶紀念日本埠慶祝地點在城內十九師司令部即舊都統署上午文武各官咸指該處排班向國旗行禮軍警政法各界均縣旗結綵停止辦公一天南馬路商務總會在南北路口商搭彩牌樓門前張燈商揭國旗丹徒貨物稅總所暨江北統捐局大照電燈公司等處概搭彩棚高縣國旗駐鎮陸軍七十五團停操一天惟概不准出營閒游各營本部門首均高縣國軍二旗商團體操會教育會十八市鄉董事聯合會丹徒縣農會回教聯合會各學校均晚間於舉行提燈會城內外各童子軍亦於是日在公共體育場舉行運動會鎮江郵務局物備紀念日期戳記專於是日蓋銷各郵件上之郵票第六中學及縣立各小學校休課一天鎮江關亦封關一日縣燈縣旗家山焦山雩山屬山都天廟各砲台水警各師船各兵艦一律升滿旗　　省委查勘秋禾　財政廳胡廳長委候補縣知事李獄衡來鎮會勘金陵道屬丹徒丹陽金壇溧陽揚中等縣秋禾已由寗乘車蒞鎮即赴丹徒縣署拜會倪知事即日會同分赴各市張查勘被災情形然後再赴丹陽會勘 
[] 揚州 
[] 　　雙十節紀事　本屆雙十節政警界及各機關均照例停止辦公縣持國旗巡緝隊統部門前紥松柏牌樓商界衹有中國交通監業三銀行升旗縣綴松栢其他商號一如平昔學界方面省立八中及五師附屬小學生徒均整隊遊行街市商業學校則舉行運動會第一國民小學於晚間舉行提燈會餘外則並無點綴故頗形冷淡云　　榷運局之催監　十二圩淮監棧長宋子鶴九日奉皖岸榷運局咨文略謂滁來全官運分局銷市暢旺需監萬急所有應運六年一檔北監二十票計二千四百引趁此秋水未落之際應請飭商趕將監廳及包量較准早日啓放以濟岸銷雲雲宋棧長據此業飭商遵照矣 
[] 清江浦 
[] 　　營團衝突之內容　東海新浦鎮監防營與保衛團衝突案迄今尚未解決茲聞當時起義真相緣秋節前有沐陽人賣蘒者賣與新浦某小行而未得錢因請監防營中相識者四人代為追索此四人因該行不肯付給現欵即毀其器物並痛歐其人時水上警察隊隊長及保衛團連長某為之緩頰詎亦被毆當有保衛團丁十餘人聞風劉集將該營兵四人毆打此四人回營糾合全營若乾人直奔保衛團團部之天後宮內將站崗砍倒一名另一崗即八內報信而該兵等已蜂湧而入遇人即擊當時保衛團丁約二十餘名聞警即避至前山門之戲樓上詎該兵士等隨即環攻戲樓團丁因開槍擊斃三名斯時沿街商民均已閉門嗣住新浦海關之陸軍管帶出而彈壓始復開市監防營時團長即電督軍省長指控商董劉振殿為主謀劉振培為喝令現白使已得真相與時團長協商解決辦法矣 
[] 南京 
[] 　　雙十節記事　寗垣國慶日各種籌備業已多是日軍署門前所有松柏牌樓上以菊花蟠成民國萬歲四字上午九時營長以上各軍官齊集行禮下關停舶各兵艦均於十時鳴砲二十一響警廳警署區門前均掛國旗縣紅燈四個各營兵士及製造局工人巡警等每名賞小洋二角自行宴飲省署門前與軍署略同上午九時各廳長以下齊集行禮後宴飲各差役人等每名賞三五角不等各商店掛旗三日九日十日十一日胡家花園開菊花大會遊客異當擁有一學校門前扎松柏縣國旗專門師範中學等均於八時集第一工校聯合運動至十一時散外界並未邀請參觀江寗公共體育場上午八時童子軍入裡內各小學派往慶祝學生至時齊集（約有千餘人）升旗行禮繼以童子軍操徒手操兵式操後列隊游行唱第七國慶歌由府東街經中正街四象橋奇望街府東街而回勸學所長演講乃散金陵大學在本校舉行田徑賽運場是日本有提燈會之議及期未成事實僅經緯學校有紅燈百個第一女師範附屬自製八十餘個而已中華職業學校募金團於是晚在通俗教育館演活動影戲募金售出票價計分三種頭等三角二等二角三等一角 
[] 安慶 
[] 　　省工挽留督軍　倪督辭職問題黃省長以下全體職員電呈中央略云倪督軍治皖數載軍民相安若一旦聽其離任恐新舊安武各軍統馭無人轉於地方安寗有礙明知去留疆吏政府自有權衡衹以地方之治安自廳早為虛及未便壅於上聞急切陳詞無任悚惶待命之至　　合肥剿匪近訊　合肥縣屬之北吳山廟下塘集兩處(與壽縣昆連）向稱盜數近有悍匪宋老四糾黨兩千餘人出沒於壽合一帶到處焚刦村鎮皆墟現經駐防吳山廟下塘集兩處新安武軍將匪魁宋老四擊斃又生擒數十名其餘大股匪徒均經擊散此一番痛剿匪風當可稍戢矣 
[] 寗波 
[] 　　海盜刦掠島民之績聞　定海各島自陰曆七八兩月以來各島被盜蹂躪者如魚山雙合山六橫等和鎗傷事主勒姦勒贖各節迭評本報縣知事馮秉乾會警往勘見被難情形深滋憐憫惟迄今未見破獲海外各島顧名思義應由外海水警廳艦艇各隊梭巡保護茲有艦隊數艘駐泊鎮海內江艇隊二十餘艘並不見踨跡未知現泊何處而該盜船則共有四艘約計盜匪七八十名現尚在馬蹟雙址等處不知水警廳何以若罔聞知也　　援閩軍赴廈　寗波駐防陸軍第二團團長兼式嚴司令官陳璠奉令赴閩超武輪於八日開駛來寗當即率同營長吳光等督率第三營五連各兵士共約六七百人鳴號挨序登艦並備足子彈餉銀以及冬季棉衣軍服數十大捆於九日下午二時啓椗開赴廈門駐甬各兵由王團長由杭移調來防矣 
[] 嘉與 
[] 　　各界致祭先烈　十日嘉與各界人士舉行國慶紀念上午在教育講演廳致祭先烈由張知事主祭夏司令官亦派代表與祭此外兩縣視學暨署屬員及三警佐亦　場致祭旋向國旗行三鞠躬禮以資慶祝　　第二師校舉行展覽會　省立第二師範學校於十日開成績展覽會自上午八時起至下午四時止各項成績排列整齊就中以石膏模型及圖畫成績最為優美此外則有算術國文習字及附屬小學之國文圖畫等場內出入品佈置頗為完善成績室中之招待管理各員由教員學生分任之是日適值各校放假故他校學生之入內參觀者頗眾 
[] 杭州 
[] 　　孫兵琦離浙北上　前北京稅務督辦孫賓琦本月五日由滬來杭假庽西湖某姓別墅現因掃墓完畢已於昨日離浙北上又聞楊士琦氏亦於昨晨乘坐早車赴滬　　省議長之逐鹿　省議會召集期近一般新議員有議長熱者不下十餘人與論所屬望者阮性存為最其次如周繼瀠當選議員以來即已四處接洽然聞台屬議員中頗有反對又前日京中某系幹事來杭為嘉屬秦吉人組織議長昨晚秦特在城站大利公司宴請新舊議員託為幫忙到者不下五六十人此外聞有溫屬鄭邁係北京法政畢業在各方面聯絡力亦強故副選大有希望又金華議員姜恂如（曾任嘉與地方檢察長）呼聲亦高 
[] 吉林 
[] 　　吉長路改定章程　吉長鐵路知本月一日歸滿鐵會社經營後對於路政多所改革茲聞其最要者為改正運費一事原該各收費向以小洋為本位在中國各路中實屬無此前例且於一授諸多不便因即決定改以大洋銀圓為本位於月之五日分表實行日期自十一月一日為始又改噸哩為基瓦米達從來該路對於運送之貨物鐵路局不貨責任今則對於貨物之損失破壞酌量賠償惟客票運費較原價稍增 
[] 專件 
[] 　　甬市平現之善後談　　右述甲乙丙三說均不足為現升習漲之惡因既已辯明然則現升果何由而飛漲耶問當悉心調查反復探究而得一最真確之病源即因訂定呆板洋拆而貪放外埠拋單致甬市現底枯渴而升水遂突然飛漲也查甬市洋底素稱豐富祀會戶及零星存欵存儲一錢莊者不下二十餘萬存息悉照日拆計算而日抆隨市情為增減自五分至五角不等此歷年錢市之習慣也五年二月間忽有少數錢商為貪放盆單計發起呆板洋拆之議（即通年洋拆定为呆板六釐不随市情为增减）并恐同业中人之或有翻悔也又復立议据盖图章经过严重之手续使各庄无变动餘地此議一成而甬地商民胥受其毒害穎蓋吾甬物產之出口額第年雖不及進口額遠甚（甬市每年進口貨約二千七百餘萬出口貨約一千一百餘萬）而其所以能維持不敝流通無阻者全賴旅外商尼愛鄉念切時有存欵滙入抵消尚足以資挹注而利周轉故當呆板洋拆未訂定以前甬市日拆之大小既隨市情為轉移即甬市銀洋之進出亦隨市情為周轉（例如甬市洋拆大則存申之銀返甬兌洋甬市洋拆小則存甬之洋滙申易銀周轉不息乃得其平）斷不至如近三年來之阻滯（因日拆大）小逐日不同未可預計各莊斷不敢多欠本街洋單易銀滙申致受虧損即存戶亦不至將存欵移存他埠則本街洋單不致過空即元價不至過高現升不到過大此一定之理也）自呆板洋拆之議成甬洋千元之拆息通年不得逾六十元而以洋易銀千兩貸放上海或漢口通年得九十兩至一百六七十兩之厚利重以元價高抬每萬兩又可得一二千元之特別利益（例如放欵時元價百四十元後抬至百五十元或六十元則每萬兩有一千元或二千元特別利益）於是在錢莊方面既有確定厚利可以預計遂盡舉各戶存欵之洋賣空易銀滙申以傳利而在存戶方面鑒於存息衹有六釐現升日益飛漲先存後取不獨利息無著甚且虧蝕存本（例如有人於四年臘底存現洋一千元於錢莊當時並無現水則錢莊以一千元收賬至六年正月提出當時現水為十七元假定利息為年利六釐則僅能提取現洋九百零六元不獨利息無著且蝕本九十四元）因之咸懷戒心移存他埠外埠多甬欵數百萬而甬市即缺本街洋底數百萬洋底愈缺乏則市面愈空虛市面愈空虛則甬洋申洋之價格相距亦愈形縣絕元價因之高抬現升因之飛漲而商業民生遂直接間接受其損害豈非呆板洋拆階之萬耶　　現升習漲之惡因既如此而其惡果之實例又如彼故今日不欲救濟甬市也則已如欲救濟甬市革平現升四字實為天經地義之辦法萬無依違兩可之餘地而急欲為錢業界及一般商民告者則先有最簡要之數語即不貪近利而忘遠害不鬧私見而顧大局不圖茍安而計長治再本此意旨分別說明之如左　甲敬告缺單各錢莊當五年分訂定呆板洋拆時君等亦不過為便益營業計實不圖利害關係有如此之重大乃未幾而元價抬至百五十元矣又未幾而元價抬至一百六十餘元矣使當時諸君能採納鄙人之忠告速悟此竭澤而漁之非計則拋單逐漸收回元價逐漸減縮何至受今日之傾軋而無如君等心理適與之相反元價愈抬高則拋單愈貪放拋單愈貪放則元價愈抬高循環無已互為因果（即如今年三月甬市洋拆開三角半計每月有一分外之利息而君等甘心以八釐半加放上海拋單豈非以元價抬高為目的耶）遂引起去年之恒孚今年之中行同益雖彼方作用如何獲利如何斗南非個中人不能為之武斷而君等固已實受其損失矣空穴來風咎由自取尚何言歟夫以一百六十餘元之元價受中行同益之影響驟跌至一百三十餘元舉歷年列入決算之厚利一轉移間而盡等泡幻誠為諸君所不願然諸君試從良心上判斷此等竭澤而漁之政策是否足以驅逐存戶是否足以催殘商業是否足以損害民生至於存戶逃商業敗民生困錢莊是否能獨自存立且也現升高抬之黑幕不經過本年之揭破猶足以貪近利而延殘喘今也黑幕既已揭破現升既已革平而君等仍始終執迷必欲固守此拋單營利主義以巧弄其故伎無論事實上萬難辦到即使退一步想姑代君等作快心之論自今日起官廳不禁止中行不乾涉同益恆孚皆退讓而取消然則君等之志願償目的達矣試問甬市金融能從此流通否耶就鄙見所及縣擬未來之惡果如左 
[] 雜評一 
[] 　　又有主戰說前數日傳徐就職後謀和今又傳徐就職後主戰矣推其主戰說之所由起一為南方堅持法律說不認其為總統一為其左右及接近之督軍多主戰之人是以主戰之內閣倒而主戰之方針並未隨之而倒也然有一難題焉主戰者欲利用曹錕以統一主戰之北派更欲藉副座以覊縻曹錕之主戰今副座之選舉不成即為今後主戰之第一難點然則徐之在今日和固難望戰亦難成所謂和平與武力皆有困難者固於宣言中言之矣則又何為而復有主戰之說耶 
 
 
 

Page 8

 
 
   
 
 

Page 9

 
 
   
 
 

Page 10

 
 
[] 本埠新聞 
[] 全國教育會聯合會第二日開會紀　　昨日为全国教育会联合开会之第二日到会者除前日列席各員外江蘇郭君秉文浙江陳君純葉君謙均已出席於下午一時半開會開談各處提議案共十七件結果計成立付審查都或併案審查者九件作為參考者二個並議定以本月十七日為收受議案截止期又推定甲乙兩組審查另至四時半散會即晚江蘇省教育會設席都益處宴請各代表茲將成立議題審查員姓名及第一日開會時教育總長訓詞符廳長頌詞録後　　議決付審查各議題一每屆聯合會議決事項仍宜隨時互相研討共策進行案二聯合各省教育會呈請本省長官按年紡製教育統計圖表案三世界戰爭終止後教育問題案之注重點案併案審查四教育廳未成立各省分及特別區宜督促成立或簡員組设案五义务教育廳妥定基金案　施行義務教育案　擬請教育部特定私立國民學校補且規程案併案審查六各校修身教材應採取經訓以培民德案七擬請提倡公共體育場案　推廣體育計畫案（併案審查）八職業教育擬請獎勵製造案案審查）九請政府以勵行教育為政策案　　審查員姓名(甲組）陳寶泉　孔昭綬　項賡云　張準　劉炯文　郭秉文　　葉謙　錘鼎　（乙組）朱劍帆　孫松齡　梁錫光　李搢榮　陳純　孫毓琨　趙綸士　莊俞教育總長訓詞　　教育總長訓詞　　本年國慶日為全國教育會聯合會第四次開會之期本總長深以不得躬親蒞會為憾用特派遣專員代達鄙意諸君子幸垂聽焉　　民國紀元教育部召集臨時教育會議是為教育行政機關與各省教育家及辦學人員接洽之始嗣後教育行政會議及各項學校校長會議賡績舉行藉以知各省區教育狀況以利進行至教育會聯合會發軔於民國紀元前二年滬上之會嗣是而直隷而京兆而浙江全國教育家萃於一堂商榷教育之促進方法歷屆議決各案本部多已采擇施行本屆聯合會由湘移滬蓋已開至第四次本總長願進一言以與諸君共勉並望諸君介紹於全國教育界勉為進行者固非河漢而無極也夫以教育之原則論不問國步如何艱難教育事來仍銳進不已迨教育之力益益充足終能畫一國民之趨向俾其國安於磐石惟吾國教育現狀往往違反原則而成例外即教育事業恆受時局為之影響稍稍卻行是也雖然車行遇礁淖舟行遇非僕夫舟師發舒能力之時哉語云不遇盤根錯節無以別利器本總長勉精神也　　教育事業者人類精神上之事業亦即教育全體之精神所團結而鑄造之者也比年以來教育之進行因政局與財政之影響誠不免稍形停滯然就部中所主持者而言凡整理學校內容以及歷次籌擬之設施計畫加以督促考核未嘗不可計日以圖功其在各省區地方教育迭據視察報告果得一部分好學深思與熱心毅力之士相與經營其間其成績必卓有可觀其次亦賴以 
維持現狀此無他教育既為精神上之事業凡在教育界者果能犧牲其腦力腕力為之體察研究以圖漸次排除目前事實上之障礙而一方則專心礪志由學問術智上鍜鋉教育界之品行志氣以養成全體確乎其不可拔之定力但使當前數百千萬受教育之人秩然書然範於此定力之下而陶冶於不覺是則吾儕教育者之精神其大體固已貫澈而無所歉矣至於物質上所經營之事業挾此精神畢力以赴之終必有躊躇滿志之一日而其事則本總長與諸君之責也　　勗哉諸君對於地方教育事業如何審本國之地位察世界之趨勢以定最近之教育目的及方法度必能虛心商榷期諸實行本總長亦當虛已以聽用備採擇有厚望焉　　省長代表教育廳長符君頌詞本員以奉職斯土奉省長派為代表得與盛會不勝榮幸猶憶民國五年作江西代表時曾與諸君相見今又得躬逢其盛與諸君再見曷勝榮幸教育為逐年廳求進步之事業故全國教育會聯合會為應此要求亦按年開會吾國辦理教育已歷有年數成效卒尠見者因前此之辦理教育第知摹仿東西諸團而乏真正教育知識以定確當方針是以跡近盲從轉失教育精意要知吾國民族歷史風俗習慣均有特異於泰東西各國之點若概棄置不顧而惟外國教育制度之是從又烏能獲教育之成績今已覺教育事業專事摹仿外國之未妥即當乘此覺悟內觀歷年政局之情形外察世界各國之趨勢以研究一種特別教育為吾中華民國獨有之教育一方藉以吸收歐美外來之文明一方藉以發吾國四千年來固有之文化如此立定方針認真做去教育前途或有豸乎本員奉省長委任本此愉快之希望特來貴會頌 
[] 美國廣購世界所產之錫 
[] 　　字林報云上星期大阪接電謂美國按照協約國委員會之決議案決議購買世界所產之錫全額三分之二按上年世界所產之錫共十二萬計海峽殖民地六萬噸南美洲二萬四千噸爪哇一萬八千噸南斐洲六萬五千噸中國六千噸其他數處略有出產美國歷來所用之錫約佔世界出產之半數令增至三分之二實因需此製造盛食之罐之故現信近今香港當道之禁錫出口實與此舉有關 
[] 吳淞鎮大火三誌 
[] 　　吳淞火災情形已兩誌本報昨日該處紳董朱治孫汝俊等電致督軍省長護軍使總商會及各慈善機關云急淞鎮自本月九日上午三時餘被火至九時餘止由東市大街起沿燒至中市外街止新建商會及居民鋪戶共計被火千餘家之多此次被災較四年分尤重損失更巨一片商場立成焦土災民無家可歸露宿荒郊啼飢號寒慘不忍睹為特電陳鈞座貴會貴團體俯念災情鉅重迅賜派員來淞查勘拯救以救災黎而維善後不勝迫切待命之至　　松滬盧護軍使因淞鎮火災昨日特派周副官前往查勘並隨帶銅圓面包等先放急振俟勘明後再行捐廉並分呈部署辦理善後此次大火之後全鎮精華已十去七八淞滬警察徐廳長除派員前往詳細調查外昨又特召該處第六區區長錢紹庵親自來滬面詢始末並聞此次火場尚有失踨者數人若謂已經焚斃則屍骸並未檢獲其存其歿家屬頗為焦急該鎮前年火災與今次相距三年缺少三日其中兩次遭難者居其半數推其原因皆由該鎮平日火政不修又無專責之人故一遇火災莫不驚皇無措　　上海濟生會成立以來對於地方公益人民疾苦無不引為已任嗣又組織濟生團協助進行本月九日吳淞火災焚毀房屋五百餘所全市精華付之一炬斷椽頹垣不忍卒視而居民猝遭浩刦家室蕩然生機埀絕且有焦頭爛額折臂殘趾者多人狀尤可憫該會團員與火盛時即在火場拯救受傷災民送至上海醫院醫治嗣後該會並為窮苦災民代籌生活竭精殫神不計勞苦聞將籌措巨欵借與災戶建築房屋以冀恢復原狀云 
[] 茶業對外貿易之動機 
[] 　　字林報云本埠會德豐洋行於十日發表兩星期本埠煤市狀況之報告據云半月來日本煤市仍甚沉寂除尋常繳貨外餘無他事本地煤商目下尚未籌辦明年之煤大約尚須一二月方有買賣也日本境內之煤市甚為堅穩今年似不致轉弱撫順煤市未有更動開平煤市沉寂無事可報惟噸位缺乏有貨漸少半月間各方面到滬之煤共為二萬圓千三百九十八噸較諸前兩星期減少二千餘噸云 
[] 太古新江輸開始營業 
[] 　　太古洋行新在英國製造之長江商輪吳淞號由香港抵滬等情已紀前報茲悉該輪本定星期三開往長江各埠嗣以一切佈置未及完備故改於星期五出口昨已屆期於下午二時許由浦東移泊該行門前長江班碼頭至四句鐘時中西來賓上輪參觀者頗眾皆由買辦李桐蓀一一招待貨品搭客亦極擁其船主係由安慶輪船升調而來買辦李君亦久在招商太各公司辦事頗為熟悉以是貨主搭客均能滿意聞漢日下水定於十七日（星期四）開行云 
[] 廣大輪船煤艙之小火 
[] 　　大陸報云招商局廣大輪船十日午後二時由滬開往香港詎甫至吳淞查見煤艙失火即於六時駛回聞火勢並未延及他處船上諸人亦未大受驚恐大約十一日該船即可駛出云 
[] 滬寧鐵路餘地加租 
[] 　　滬寧鐵路築路時所購界內地畝向由地畝處經租各該處民人大率每年每畝納租金洋二三元不等歷經辦理有年茲聞任局長奉到部令整頓地畝除清理契據繪列圖表外所有全路地畝租額已令地畝委員分別擬呈酌加辦法每年每畝大率扯加一元之譜仍以原訂合同滿期後實行其原租民人如不願照加者侭可呈明退租另行召租滬寗地畝委員黃君奉文後已遵照酌擬加租簡章呈請任局長核示矣 
[] 丁義華拒土之進行 
[] 　　萬國改良會全權代表丁義華對於拒土夙具熱心前曾將其意見函致該會駐滬總代表徐維繪譯登報端茲悉丁君昨又函致徐君略謂渠已於上禮拜六回京從事拒土之進行本年六月間曾將中國政府收買煙土情形報告美國政府故近英美政府聯合提出抗議現渠將赴天津青年會拒土大會演說且將有全國拒土會之設北京基督教會莫不反對政府收買存土彼此聯絡進行大有不達拒土目的不止之勢甚望上海拒土同志熱心毅力堅持到底並速開大會通電政府以示國民拒土之閃心云云 
[] 英總領事返滬 
[] 　　文滙報云駐滬英總領事法磊斯君偕其夫人由北京南下昨已到滬云 
[] 南市開辦冬防之佈置 
[] 　　南市第一區警察署長趙墨林現遵淞警察廳長令飭開辦冬防特將舊時巡邏箱一律修整並添備若乾總計三十三處業已編定地點號數理表呈報徐廳長備查在案茲於十二日（今日）晚間為始加派便衣警察分駐各處冷僻街巷加意防護並撥派巡邏隊士按差出巡一面查明盈實商號如錢業與鋪等牌號地段飭附近崗警移駐各該重要商鋪門首實力加防如再不表或離崗較遠之鋪另再加撥站防云 
[] 修築川沙外護塘之籌備 
[] 　　浦東川沙縣境外護塘被海潮壞曾誌前報茲悉該縣水利協會張會長業已報由章知事轉報齊省長暨水利局派委唐德山赴川由艾警佐陪同前往勘得該護塘自八團白龍港起至九團老洪鶴一帶應速修理由唐委員據情呈報齊省長飭且籌備開工在案刻聞章知事現已委任包顧二紳辦理督工事務所需經費暫在實山塘工經費項下撥借雲 
[] 中華銀行之新建築 
[] 　　中華銀行年來營業逐漸發達現該行經理江少峰以舊住房屋不敷發展特憑地於北京路清遠裡口自行建築房舍其為營業部中為議事廳及金為後為庖室一切工料惟求韋固不事華美不日全工告成即行擇吉遷移云 
[] 總統受任日之戒備 
[] 　　本埠軍警各機關曾接國務院來電著於新總統受任之日切實保護地方安甯維持秩序並將情形具復等因是以前昨等日軍警特別戒嚴各要隘均派雙崗荷槍實彈並上刺刀往來梭巡昨日盧使已將地方安謐情形電復北京矣 
[] 組織機關之查究 
[]  
　　公共總巡捕房西探目祁文斯偵悉有人在滬西哈同路六十號屋內組織某種機關特於前日午後帶同繙譯密往調查見有形跡可疑之金華人張文彩陳子卿翁鎮林黃慶祺李章來傅友仁郭正華陳春等八人在內當即一併帶入捕房押至昨晨解送公共公廨由該西探目上堂稟明前情並請展期開審以便調查詳情即經關讞員商之英卓副領事判張等八人帶回捕房聽候查明於下禮拜五再訊 
[] 福建病兵潰兵分別遣送 
[] 　　閩省李督軍查有病兵二十餘名均須回籍當派衛隊長孟繁茂押乘建新兵輸於昨日到滬送由護軍使署派兵分別遣回南京等處又京幾憲兵第一連收容之福建潰兵十二名亦於昨日押乘建新兵輸送往南京等處遺散粵幫籌募災賑之擱置 
[] 　　廣肇公所改組風潮發生以來至今尚未解決以致所接粵垣水災乞岩賑函電均被擱置無人過問茲悉工部局買辦潘君亦為該公所之老董事鋻此糾紛殊非同鄉之福且對於梓鄉水災延不援救尤覺難安故於前昨兩日分往廣肇同鄉會等十一團體磋商調和方法以免雙方爭執各走極端即一時難以疎解亦必商由各團體將應辦各項善舉照常進行以慰梓鄉云 
[] 協緝江貞艦在逃兵役 
[] 　　淞滬警察廳長徐國楔近接海軍總司令公署函開案據駐防閩口江貞軍艦艦長杜宗凱電稱該艦從役王三義乘間將艦內公欵現洋竊取六百元潛乘新濟赴滬請予拘留以憑追繳而重公欵等語前來據此即經派弁分別報請拘留去後旋經法捕房包探於新濟船上拘獲王二義一名到署業經研訊隨於王三義身上搜出現洋六十元據供除化用四十元外衹餘此數夥竊者尚有江貞艦旗子徐鼎禮三等水兵吳登熊二名所餘現洋五百元係分存該二人包內當時未經弋獲徐鼎禮係鎮江人年二十三幾身中材面扁眼沉身穿藍斜紋褲褲係對襟上縫白骨鈕扣五個足穿藍洋襪黑皮鞋吳登熊南京人現年二十一歲身中材面白色洋襪上掛絲帶外穿圓頭緞鞋二人共帶白布包二包黑材包一包內有圓包餅乾二盒長式餅乾一盒並衣服現洋各件各等語除將王二義拘獲追究一面將徐鼎禮吳登熊軍籍格式分報各捕房請予協緝外相應函請貴廳准予飭探緝拿以期歸案訊追實級公誼等因徐廳長准即將函開各節令飭所屬各區署所隊警正佐一體遵照留心查緝矣 
[] 監販糾眾拒捕績誌 
[] 　　蘇屬緝私二營第二隊沈隊長前日督率師船在三林塘港查緝私監被大幫梟匪拒捕等情略紀前報茲悉緝駐第二營營長薛蘊卿前據探報浦東三林塘現有大幫監船滿裝私監定於八號運出浦江當飭二隊隊長沈增祥督帶六七兩號師船飛往該處查緝旋於是日午後四點鐘果見江北船十三隻裝載私監船內或七信人或五六人不等遂由沈隊長喝令士兵將該船一併擱阻船上運私之人盡行逃逸沈隊長當飭將各私監船暫行停泊派兵看守詎未及一小時即有大幫監梟三四百人蜂擁而來上海縣方一圓地保楊秋榮亦在其內各執槍刀將船上私監搶刦各兵士上前攔陰被梟匪毆傷七號船長張正發六號正兵袁與發鄭得發七號士兵秦永芝等四人嗣由該處警區王分所長率警助拿各梟匪始各逃逸事後檢查所獲私監除被刦去外實獲私監二百九十四包約重一萬餘斤當傷公堂存儲所獲監船十三隻一併帶滬旋由沈隊長據情報告薛營長除報請宋統領核辦外昨已咨請上海縣署勒令該地保楊秋榮交出各梟匪到案嚴辦 
[] 聯義裡發生慘劇 
[] 　　　　　　　　　一齠新殺子報　　閘北王家宅聯義會係商界鉅子翁寅初朱葆三等創設除常年辦理施醫給樂捨材等項善舉外又在附近建造聯義裡房屋多幢廉價出租一般貧民得以棲止並設義墊教授貧寒子弟不取學費茲有該聖學生許金才年七歲其家即住聯義裡第三十號門牌父已病故母與陳福賓姘識近因該學生連日不到學堂經教習遣人往詢知已身死嗣聞該學生賓被陳福賓凌虐致斃遂由該會校長姚玉孫報告五區三分所論著吉一圖保至地方檢察廳請相騐前日下午林檢察長派檢騐員吏到場騐得金才因被踢傷腎囊斃命當令具結收殮一面將屍母許某氏與陳福實一併帶回檢廳押候訊辦　　又一訪函云居滬寗車站旱橋北首之通州婦人吳胡氏夫故後即轉醮與同鄉在在火車上為小工為陳金賓為妻將前夫所生之子金財帶往言明由陳撫養俟成丁後歸吳氏為嗣現金財年已七歲在附近聯義會小學讀書素為教師器重前日金財忽不到學教員仲某詢之同學諸生僉稱金財被其母踢死行將收殮等語仲聞悉大駭報告校董姚某立請西醫馳赴其家察看見金財舌露口外雙目不合似係受傷而死遂據情報告五區警署飭派長警前往將吳胡氏陳金賓等拘獲略詰一過判令分別收押一面令飭賓山縣界吉一圖地保陳友卿至上海地方廳稟請相騐林廳長立委夏檢察官毛檢騐員等乘坐馬車蒞聲騐得金財腎囊受足踢傷一處左耳旁右腰肋等處亦有傷痕委係因傷斃命填明尸格判令棺殮發封候警署將順胡氏陳金寳解送到廳訊辦 
[] 新式機關槍砲之成績 
[] 　　上海兵工廠前奉陸軍部飭造新式機關槍砲以濟軍隊防守險要之用當經該廠謝總辦飭令槍廠工程司按國研究製造業已告成逐架試騐比較舊式槍砲體質減輕一二人即可攜取臨時裝卸亦極便利其射擊力尤為遙遠現謝總辦已呈報陸軍部聽候示期解京考騐發交軍隊應用 
[] 鄉童竊取鐵路物件之查究 
[] 　　滬寗鐵路管理局致丹陽縣知事函云據敝路洋總管函據第二十六班修道夫工頭聲稱本月六日約七時許有小童一名在一百二十六英裡零四分三地方軌道上竊取狗頭釘一枚被伊瞥見當即上前捉獲不料突來鄉民多人強將小童奪去查該鄉民等係在該處地方北首彭家村居住等語前來案關竊取路物應懇轉請該管地方官查究辦理俾將竊物小童及鄉民等予以懲戒以儆效尤等情據此查竊毀軌道機件關擊行車危險律有專條非尋常竊物可比未便輕縱該鄉民等挿身多事實屬不合尤應懲戒相應據情函達即祈查照施行並盼見復 
[] 商界贊助職業學校之熱心 
[] 　　此次中華職業學校募金本埠商界極為出力如南北商會領袖朱葆三王一亭顧馨一諸君旅滬粵商溫欽甫陳青峯趙灼臣霍守華諸君均慨任勸募現已募有成數郭君治平并允在蘇州商界廣為設法云 
[] 公共體育場運動會紀事 
[] 　　上海公共體育場於雙十節日舉行運動會開會前先由南北市各團童子軍聯合舉行升旗慶祝禮共到童子軍一千五百餘人教練員五十餘人禮畢由總教練員姚麟書導引上海縣沈知事 
 
 
 

Page 11

 
 
及勸學所長吳君懷疚教育科主任李君頌唐頌唐縣視學朱君伯華县教育会正会长贾君季英副会长丁君赓尧等巡阅一週乃整隊出場十時開始運動其成績列後（百碼賽跑）甲組第一名俞绶玉第二名陈时杰第三名赵榛乙组第一名姚峙安第二名顧培德第三名枼德餘丙組第一名金麗笙第二名黃剛第三名葉舒蓮（二百二十碼賽跑）甲乙兩組報告者甚少不能比賽早經刪去丙組第一名葉舒蓮第二名黃剛第三名莫才文（四百四十碼賽跑）甲組亦無乙組第一名姚峙安第二名劉慶曾第三名吳啓泰丙組第一名甘純銓第二名朱善慶第三名金麗笙（八百八十碼賽跑）甲組第一名楊鼎成第二名張四維第三名龔步高乙組第一名沙爾登第二名劉慶曾第三名陸人豪丙組第一名甘純銓第二名朱善慶第三名洪敬銓（一英裡賽跑）甲組第一名場鼎成第二名龔步高第三名芧人鵬乙組第一名吳啓泰第二名曾變龔第三名無丙組第一名印與祥第二名違背規律第三名不能達終點均取消（跳高）甲組第一名俞綬背第二名沈廷梀第三名梁協勝乙組第一名顧丕光第二名葉德餘第三名許廉卿丙組第一名趙煥章第二名唐宗福第三名吳飛鵬（跳遠）甲組第一名沈廷棟第二名陳時傑第三名戎康齡乙組第一名朱應章第二名顧丕光第三名許廉卿丙組第一名黃剛第二名甘純銓第三名葉舒蓮（跳欄）甲組第一名沈廷棟第二名梁協勝第三名戎康齡乙組第一名葉德餘第二名陸谱华第三名顧培德丙组第一名康宗福第二名赵焕章第三名吴鹏飞（撑篙商跳）甲组第一名梁协胜第二名王世德第三名丁祖儀乙組第一名陸譜華第二名顧爾枬第三名許廉卿丙組第一名趙煥章第二名康宗福第三名曹報鳳（擲鐵球）第一名吳琢之第二名俞綬玉第三名周承志至十二時休息下午一時起表演技擊運動員工力俱足觀者掌聲不絕其最優者為楊德潤黃鑫瑞周俊卿王增祥胡正章陳占魁沈家奎陳耀生沈春泉張國威宋柏潤等十一人二時比賽足球皆極勇猛活潑號呼叫好者不絕於耳結果兩方各勝一球惟聞此次甲組虎將史友惠因事不能參與尚有缺憾云 
[] 雙十節復旦大學之盛會 
[] 　　徐家滙復旦大學因美國大學聯合會贈送中美國旗特於雙十節開會誌賀中西男女來賓到者甚眾上午十時教職員學生及來賓列隊遊行一週導以軍樂旋至操場行禮先由主席校董聶云臺君報告開會宗旨謂此乃中國學校未有之榮譽並感謝友邦之誠誼次美國大學聯合會長安腦耳君演說其詞甚長大旨謂中美同為共和國吾輩應提倡人道及自由主義相輔而行云雲次校長李登輝君答謝次滬江大學校長魏君美副領事沙君相繼以幻術八時息遊社演沙士比亞借債割肉各劇至十一時演兵操技擊十二時茶點下午二時至五時續開運動會（優勝名單列後）傍晚花園內遍燃五我燈燦爛奪目七時起先奏音樂繼以幻術八時息遊社演沙士比亞借債割肉各劇至十一時始散會特約電車數乘以送來賓　　附運動優勝名單　（百馬賽跑）第一吳去非第二張敏凱第三冷鑑（擲鐵餅）第一章蔚然第二蔣汝舟第三俞大綸(蛋匙競走）第一鄭賓章第二張磊第三季炳文（四百四十碼賽跑）第一鄭賓章第二張磊第三季炳文（四百四十下）（八百八十碼賽跑）第一冷鑑第二陳鐵第三曾兆鹿（麻袋競走）第一鄭賓章第二俞大綸第三章蔚然（高跳）第一章蔚然第二吳去非第三黃光表（障礙賽跑）第一鄭賓章第二俞大綸第三汪文安（一英裡賽跑）第一冷鑑第二季炳文第三金鴻英（覓鞋賽跑）第一田嘉榮第二沈維鎬第三金鴻英 
[] 補誌各學校之國慶紀念 
[] 　　前晚（十日）法租界霞飛路仁各裡民生女學生在校內掛旗懸燈開國慶紀念會七鐘開會男女來賓及教職員學生等依次入座首由校董任矜蘋報告開會宗旨略日今日為我國締造共和之紀念日吾人對之應表示歡迎之意惟近年災亂頻仍邊禍日急國家有累卵之危人民無安居之樂則今日之所謂紀念者何在雖然今年之紀念日固無可言歡茍吾人能及時奮勉力圖自強則明年後年之紀念日必不致如是也云云繼由留日學生張民權君試演幻燈隨片演語極慷慨悲痛試演既畢行升旗典禮三呼中華民國萬歲而散時已鐘鳴十下矣　　尚公小學亦於是日開慶祝會校內陳設均由學生自行佈佈置並增添學生新聞之號外自國民笠四年級起計二十餘張殊為小學所罕見上午九時學生三百四十餘名陸續到校振鈴開會先唱校歌及立國紀念歌次由單子軍舉行升旗禮次由職員學生對國行三鞠躬禮並三呼中華民國萬歲畢由校長莊百俞演講民國成立之始末並慶祝之理由講畢分散諸生五色國旗各一面由職員率領學生出校自賓山路繞賓通路經北四川路折入賓與路回校行時高唱校歌及立國紀念歌沿途觀者嘖嘖稱賞　　新閘派克路涵德學校於國慶日舉行提燈會扎成各種燈綵頗有觀日中由職教員率領諸生至孔廟游憇夜間燈燭輝煌遊行一週而返　　新曾醬園弄尚德公學於前日下午二時懸燈結綵舉行慶祝會到會者多係學生家屬首由汪校長報告次教員張湘藩演說略謂今日為民國成立之紀念日吾人得享平等自由之始日也吾人當永誌不忘次來賓袁振文演說次全體學生向國旗行三鞠躬禮並唱國慶歌末由美國人安司脫試演幻術而散 
[] 寗波同鄉會募捐消息 
[] 　　寗波同鄉會建築新會所設立商業學校募捐展限一月現已期滿議決辦理結束催繳捐欵國內外所發捐冊未經募到者尚多正在通各請速募集以期足額日內繳到捐欵甚多照録如下蔣昌圭君續募翁定初陳悅芳二君一元趙宗聲吳尚德黃劍水嚴連生施增榮五君各五角蔣君自助一百元葉夢蘭君募安吉衣莊念元王烈嵩君募林永庚君十元洪嘉恒陳岳卿周永發三君各二元徐正甫君募張文星君十五元邵玉軒君募錦泰昌源康行源處行同泰祥各十元葛維安徐昌德朱春生唐和香馮景山包欽華永昌祥邵詠鐘邵茂生戎瑞生鮑生甫君各五元趙安定毛子芳二君各二元邵君自助念六元俞宗周君募徐維繪同濟號陳志辠王福記各十元許文彬五元王志金君三元陳肇成王賓訓葉統福黃鴻章張作聲楊祥茂君各二元鄭芳源陸亨衢周崇煥樂志富君各一元沈慶祥君募盛在餘君兩元盛玉樓君助洋念元呂子珊君募　範筱香君三十元範定生範璇生二君各念元張峻卿張炯輝範荇溎張子芳四君各十元範望溪君五元陳蔚章募王季遜夏和美無名氏各十元沈介卿七元董瑞年嚴錫圭何進賫胡慎齊江友卿徐和變孫輔仁鄭祥驥齊緯章君各十元董嘉春君四元杜惠珍沈國俊甘斗南張佔鰲君各二元董林章葛仙红忻鲁堂华星桥周勃清阮君贤洪慎初诸君各一元冯芝汀君募严友君君五十元吕祥兆君念元许荣明陈厚生严永明君各五元餘再續報 
[] 學生會今晚開演說會 
[] 　　寰球中國學生會本定於前禮拜六請哥倫比亞大學博士將夢麟君演說（世界戰後之教育）嗣以蔣君因病不能到會改請許克誠君茲悉蔣君之病已經全愈准於今晚在會演說仍用原題蒋君学问既优经騐亦富想屆時必有有價值之言論以供吾人之研究聞往聽者概不須入場劵云 
[[] 前晚八時四川路青年會會員部主任徐可陞君演說國民之呼籰聲大致謂吾國近來各界之呼籲聲充滿全國如最近之弛米禁銷存土以及一萬萬之借欵等事稍有知識者無不以此為減種亡國之舉於是相率籲懇政府切勿實行然而吾國民之熱忱僅五分鐘之持久所以呼籲之聲雖高而政府之謀畫不變也或謂吾國貧弱終不能制勝列強餘殊否之蓋吾國每年收入各項稅費為數實繁且近來歐戰各國對於吾國庚子賠欵已允停付四年德奧所在吾國之財產亦已盡在吾掌握而當道者何意尚欲借外債以傷國體耶是非貧弱所致乃國民無道德之故也今英國勢力之能澎漲於異國者因國民皆有德智體三育之故由此觀之欲救吾國危亡須先注重國民個人之道德然後改良家庭社會政府庶不枉費苦心矣設國民無個人道德而強欲改良腐敗之政府社會及家庭則徒勞耳是晚徐君又痛陳吾國各界事業不能發達之原因以及世界將來之大同主義語語懇摯聽者動容 
[] 羣學會之雅與 
[] 　　前日（十日）小南門外羣學會開中西音樂大會並演唱崑劇於下午一時開幕門內外羣場為貧兒院樂隊全隊三十六人著單子軍服裝場北洋房為應接室西設絲竹會東為崑曲譜展覽室所陳曲譜約二千本俱由名人手抄秘臧壁間徧懸各種音樂樂圖畫及照片樓上設音樂檯崑曲京調古琴琵琶東西音樂更迭奏唱西設文虎處後廳為劇場三時開演為三醉（邯鄲夢）拐兒（琵琶記）拆書（西樓記）拾金四齠六時閉幕統計會員來賓到者三千餘人七時會員敘餐更有餘笏堂彈古琴琵琶盡歡而散 
[] 再誌搶奪花衣之追究 
[] 　　浦東三區崗警李樹樾石瑞榮於本月七號夜九時許在爛泥渡口截獲刦奪花衣船之賈恩珠張小蓬頭碼頭和尚朱老全蔣咸泉等五人並駁船一艘花衣四包帶署押候訊究已誌前報茲悉該警署旋據花衣公所來函述稱是夜失去花衣二大包務請根究經曾警正研訊據賈恩珠朱老全蔣咸泉等三人同供現在吳小毛王發生船上為夥每月工資八元迄今未付故將其船扣留是实質之張德祥即張小蓬頭吳和尚即碼頭和尚同供是夜由浦西渡浦歸家行經爛泥渡口見有多圍集私語民等不知何事前往竊聽致被巡警誤拘等語曾警正判將賈等一人連同花衣於昨日上午一併申解廳司法笠訊究 
[] 領取存欵之手續 
[] 　　江蘇特派交涉公署因據商人謝家盛呈請函知俄領轉知道勝銀行將存欵給予等當於昨日批示云呈悉此項存欵據稱介紹人係法昌洋行之洋總理名費聲治可以證明應取該洋總理證明書呈候核仰即遵照 
[] 軍米免納釐稅 
[] 　　上海稅務公所奉財政廳令項奉財政部訓令准陸軍部咨准兩廣巡閱使函開敵軍現在粵省計需糧米極為困乏而津沽一帶新軍亦已陸續開拔南下兵食一宗關係重要不容稍緩查安徽蕪湖本年大米豐收價值亦廉擬即派員前往採購軍米五萬包分運廈門　州等處以資接濟請發護照並咨轉飭放行等因查前項軍米既經陸軍部核准自應準予援案免納釐稅除分令外令仰該廳長預為立案轉飭屬各關卡一體騐照蓋戳放行母任逾額仍將騐放情形彙報勿漏 
[] 夜班巡警換穿棉制服 
[] 　　南市第一區警察署趙寒冷墨林署長接淞滬警察徐廳長令開各區署所第一區警察署趙墨林署長接淞滬警察徐廳長令開各區夜間出勤概行換穿棉制服以便禦寒惟日差出勤仍穿黃色制服等因當即轉知各棚長警遵照並轉令所屬分駐所一體照辦 
[] 靛青行運貨被扣 
[] 　　法租界廣源靛青行於去看正月開張以來遵該業定章未入公所登録稅等均未照繳近為該業董臧蓮遜查知迭勸加入迄未允遵昨晨該行在南市關碼頭運到靛青二十五桶當起岸之際被公所查見報告第一區警察署將貨暫行帶區既而該業董函致縣商會陳明前情即經該會轉知該行執事赴會商榷 
[] 緝私隊長舞弊 
[] 　　蘇屬緝私宋統領訪悉所部二營第一隊隊長王廷珍二隊隊長王錦鑄與大關橋魚船買放漁監一案均有關係當傷二營薛萬有營長查明即於上月二十號將該二隊長拘留營部昨日解經統領司令部由執法處研訊承認屬實判令押候懲辦 
[] 兩歸同坐一車之干涉 
[] 　　前日有歸人劉盧氏賈張氏二人同坐一車經過大統路當由四區崗警孫秀亭上前阻止詎二婦反以崗警為多事出言不遜因即一併帶入區署經張署長訊問一過判各罰小洋五角並將車夫拘留三小時以儆 
[] 婦人生子不肖之怨憤 
[] 　　住居閘北烏鎮路永江裡門樓上之杭州人單天寶以測字為業其妻夏氏生有一子在城內彩衣街陸元成水煙袋作習藝尚未滿師近因竊取作內水煙袋潛逃出外前日由作主尋獲關回其家要求償還飯金等費夏氏以生子不肖憂憤交加乘夫外出自縊圖盡時適巡邏警劉振山董瑞琴巡經該處聞鄰居等大聲呼喊趕即上樓將該氏解下救甦帶入四區稟明張署長候傳單天實到案訊明核奪 
[] 公舉煙酒分棧經理之批詞 
[] 　　水煙業商豫大等前至江蘇第二區煙酒公賣局稟控第五分棧經理馬福蔭辦理不善請求撤委當經該局長李崇鎏會辦黃志遂將馬撤差聽候招商接充在案茲悉該業又公舉錢選為第五分棧經理投局具稟請求核准昨由該局指示云案查第五分棧經理當謝前局長組織之初呈請以呈錢充任嗣由餘文煥駐棧辦事上年又經羅前局長改以馬福蔭辦理棧務檢查卷宗而餘煥文馬福蔭亦無經理資格前據該商豫大等呈控業經批示招商接充在案茲復據該商等九家公舉錢選接充經理仰錢選即日來局察看後再行核辦此批 
[] 德人之穢褻行為 
[] 　　德國人斐立斯鮑特昔在北方娶天津婦人貞貞為妻現同庽於公共租界南京路五百四十五號門牌茲因該德人將魏氏之十三歲姪兒魏小五加以穢褻行為以致受傷被氏察悉於前日投訴總巡捕房派探將魏孩與該德國人一併帶入捕房經捕頭詰問一過諭將魏孩送請醫院騐治該德人押至昨晨解送公共公廨請究先由捕房刑事科代表牛門律師上堂譯訴案情並將西醫騐單呈案請察繼由魏氏投訴曩年在籍媒嫁與被告為妻照中國定例正式結婚迄已七年姪兒魏小五於兩月前奉其父母之命來滬讀書住宿我家樓下被告於上月二十八號夜下樓將姪強行污辱至本月三號止計有四次是晚被我撞見知已受傷因之報捕請究當以關讞員會同英卓副領事向被告略詰數語判仍帶回捕房候再訊核 
[] 側室捲逃之控究 
[] 　　住居引翔港鎮七百零四號門牌之王增梁昨至楊樹浦捕房報告其妾胡三妹不守婦道近與浦東人黃和尚姘識捲取值洋二百元之衣飾逃逸請為查緝等情捕頭即飭包探季立仁協同一百八十二號西探將胡氏查獲拘入捕房詰問一過著即送往公廨押候訊究 
[] 徘徊觀望之可疑 
[] 　　王梅生王阿美黃毛毛三八人在海寗路徘徊觀望被包探陸連奎查見以其形跡可疑拘入捕房押候查明解廨請究 
[] 追買軋花車輪之辯護 
[] 　　胡壽山指控朱伯動冒用名義將其所存海寗路錫金公所值洋六十元这轧花车轮骗去消贓于北浙江略鼎丰铁行內賬房朱芳記等情業經捕房將兩朱一併拘解公共公廨訊供收押在案昨晨由朱芳記延請代表律師投廨訴要求堂上准被告交尋常保人出外候訊經李襄讞商之英白副領事論令該律師退去候會商再核 
[] 攫取珠花併誌 
[] 　　匪徒張阿七前日糾合同黨在浙江路攫取婦人楊徐氏值洋一百四十元之珠花一朵逃逸經氏報由老閘捕房飭探將張與牽涉之王炳榮陸阿大一併拘押昨解公共公廨經中西官訊知張係過犯判押西牢一年半王陸兩人無乾開釋又南京人金家法在漢口路攫取婦人葉吳氏值洋五十元之珠花亦經包探拘獲昨晨解廨訊實中西官以金係過犯屢戒不悛著押西牢一年半 
[] 雉妓放棄保洋 
[] 　　雉妓陳彩娥前晚在南京路強戈行人入院狎遊被捕查見拘入捕房准予存洋五元保出昨經公共公廨傳訊陳妓不到中西官論將保洋充公 
[] 私用賬欵之追究 
[] 　　紀耀西等同在公共公廨呈控劉毓亭在煙台地方私用賬銀三千兩逃匿滬地等情昨由捕房將劉提至公廨請究經中西官略訊一過劉劉交一千元人洋並保候訊 
[] 復訊福康裡賭案 
[] 　　王實山朱阿毛在北海路福康裡七十四號屋內聚眾財博被老閘捕房二號捕頭開立根率同特別巡捕前往將王朱兩有及賭客顧祥茂婦人陳朱氏等男女二十九名一併拘獲顧等二十七人准各存洋五元保出王朱兩人解送公共公廨經中西官訊判朱交一千元人洋並保王押候訊核在案昨晨復訊先由捕房代表牛門律師上堂陳述案情繼由見證盛新祺上堂經朱之代表律師向盛盤詰一過（供詞與前堂略同不贅録）又由見證華阿三投案證明是晚在賭場內同時被捕情形捕房代表牛門與朱之代表律師各向華盛詰之下又據十五號西探目依克投訴與二號捕頭同往捉賭情形並稱見證華阿三係西虹口捕房介紹而來訊至此時已過午李襄讞以尚有他案不及研訊遂商之美白副領事判朱交原保王還押候下禮拜一再訊 
[] 串攫嗎啡案不及研究 
[] 　　粵人毛炳禮指控同鄉人翁廣正在天潼路五百四十三號屋內串黨攫取值洋五百餘元之嗎啡一聽業經捕房將翁與證人周仁寶先後傳提至公共公廨中西官論周暫留翁押候訊究在案昨晨復由捕房解案據中西包探上堂訴明前情請為訊究中西官以捕房瑣案甚多不及研訊論令特別機關華目鐘星南西探目殼羅香將翁帶回捕房候展期研訊 
[] 追獲搶取金環之流氓 
[] 　　流氓王連生在阿拉白斯脫路泰仁裡攫取婦人趙祝氏金耳環躍上黃包車飛逃經氏喚由一千一百五十一號華捕乘坐肚子蔣車追獲人贓帶入捕房昨解公共公廨經中西官訊供不諱判王押西牢三年期滿逐出租界 
[] 設榻售煙之科罰 
[] 　　法租界大自鳴鐘捕房捕頭日前偵悉王金寶家私設煙榻留人吸煙當即帶同包探前往將王拘獲並抄出煙搶等物甚多帶入捕房昨解法公堂先由捕頭稟明前情請為究辦詰之王供認私賣燈秘不諱中西官判令罰洋四十元充公煙具銷毀 
[] 租開刷染店之負欠 
[] 　　耿祥元昨至法公堂控稱商人前將復與刷染店租於翁根記營業陸續被欠租洋二十四元詎於日前私行逃逸請為追究並由王文采秦仲華投稱商人等前將衣服托翁刷染詎被攜取逃逸請求提案附追中西官論各退去候提翁根記到案訊追 
[] 煙妓籲請超拔 
[] 　　法租界西與聖街鴇婦李徐氏花煙間內妓女李王氏前日至法捕房聲稱婦人不願為娼請求超拔等語當由捕房於昨日傳同鴇婦解送法公堂請究李王氏供湖北人前年丈夫去世後即被表兄將婦人逼醮於董小春為繼室詎董於去年五月間心起不良誘騙婦人來申押於李徐氏處為娼取去身價洋九十六元婦人實不願意求恩超豁訊之李徐氏供李王氏即係董劉氏實由伊夫董小春領來抵押當時該氏自願為娼不知如何忽於前日私行逃出求察中西官判李王氏發堂擇配 
[] 歇夥冒取高麗參 
[] 　　恆大參號主徐金生昨至法公堂控稱號夥王嘉年前因有事將伊停歇詎於日前潛來竊取圖章私造憑單向往來之鄭鎮東行內冒領值銀九百兩之高麗參三大匣業已報經捕房派探拘案吊出原贓請為訊究又由鄭鎮東投稱王於日前持恆大號條子前來欲取高麗參三匣此貨係該號所定商人見有圖章故信以為真致被取去憑單呈鋻詰之王嘉年供認冒取高麗參不諱中西官判王押西牢六月贓給原告領去 
[] 流氓搶攫煙土 
[] 　　流氓朱阿康前日在江西路搶取金賢孝所攜值洋五十元之煙土圖逃由金喚捕將朱追犯昨解公共公廨經中西官訊實判朱押西牢年半期滿逐出租界 
[] 巡官抄獲贓花　　浦東爛泥渡三區巡長劉遇春等於前日午後在桃園宅緝獲竊取花衣之高彩云王管福二人帶署訊據供稱將贓銷售與該處沈周氏當經劉巡官督同長警前往周氏家內抄出花衣一百餘斤當將人證併解至署於昨轉解警廳司法科訊辦 
[] 過犯又犯竊案 
[] 　　湖北人武玉廷竊取華特路鄉人姚晉奎家值洋二百元之衣物被姚報告捕房昨日派探將武拘解公共公廨經中西官訊知武係過犯判押西牢三年期滿仍逐出租界 
[] 巡丁頭目行竊之敗露 
[] 　　浦東爛泥渡鴻升公司巡丁頭目劉開祥因將公司內公用物件私運出外藏匿於陸家渡慎餘裡姘婦李徐氏家為該公司已革巡丁蘇樹芝徐樹康入內抄出籐椅三張牌櫈二張提燈一盞控由三區警署轉解警廳昨經司法科劉科長訊據蘇樹芝徐樹康同供向在鴻升公司碼頭充當巡丁嗣因公司內時常失竊物件致被開革現經查明所失各物係頭目劉開祥陸續運出藏於姘婦家內故將劉扭控警署轉解來案請究劉科長判將蘇徐二人交保省釋劉開祥遞解天津原籍椅牌櫈提燈各物交該公司具領 
[] 上海縣指示照録 
[] 　　寗紹輪船公司董事會長樂俊寶呈為補送章程請轉呈由呈悉送到章程三份候備文轉呈可也 
[] 中華職業教育社特別通訊 
[] 職業學校募金團消息　　郭治平君報告募到銀八十元　　郭煥章君報告募到銀七十七元　　　　　　　　總隊長朱慶瀾　　　　　　　　副總隊長聶云臺 
[] 來函 
[] 　　招商局來函　　十月八日貴報登開審江寬被楚材撞沉一案所載訪函各節與事實名義均有錯誤即如敝局所延律師並非狄君被告代表亦非許君特函聲明應請列入來函欄內以作更正　商辦輪船招商總局啓 
[] 雜評二 
[] 　　所望於教育聯合會者一　　人每謂吾儕渴望之教育效果常在虛無縹緲之間而吾則謂從前辦學者所持之教育方針亦常在虛無縹緲之間因歐戰影響而無效果則戰停效果自生因內亂影響而無效果則亂定效果自見至若教育方針而先虛無縹緲則其效果無論何時皆在虛無縹緲間矣是故吾人所希望於教育界者第一為其方針不蹈從前虛無縹緲之弊而進於實有切實之方針乃有切實之效果是為教育界之第一義 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
祝词 
[民國七年國慶紀念適值申報新屋落成之期歌以紀之] [  芳草]  
　　江汉义声十月十共和逎得有今日為民喉舌是與論與論焉得忘民國寒暑遞更經七稔國民猶把乾戈枕乾弋年年祈幸福水深火熱胡尤甚立德立功渺難尋爭似立言作規葳春秋直筆有董狐居然奸九也寒心奸宄而今作威福民生艱苦未寓目蕩垢滌污在言論莫負民國新正朔十月十日稱神聖野有遣司筆政他年祖國強復強寧不令人生愛敬 
雜録 
[三十年前之告示] [  老申報] 　　 
　　光緒十四年二月十四日本報載有約束僧尼示一則録之如下欽加同知銜特授浙江嘉與府秀水縣正堂加六級紀録十二次朱為出示嚴禁事照得僧尼為出家之人理應恪守清規以絕欲戒貪為先務乃訪聞縣屬各菴觀寺院僧則吸煙嗜酒尼則冶容誨淫甚至每逢新正邀集棍徒在廟開場聚賭男女雜處僧俗不分其間奸盜邪淫尤所不免在寂減門行茍且事借清淨地結觀喜緣種種罪孹固為國法所不容亦實佛法所難宥若不嚴切查禁何以整風欲而遏奸邪除扎飭僧會司確查首報並由本縣密訪拿辦外合亟出示嚴禁為此示仰闔邑菴觀寺院僧尼人等知悉爾等須知僧尼有犯姦賭例應加等治罪自示之後務須各安本分恪守清規倘再有開場聚賭抽頭漁利或借燒香為名引誘婦女入廟犯姦及僧尼容留少年子弟姦宿者一經訪聞定即嚴拿到案僧尼按例治罪廟宇發封充公本縣言出法隨慎勿玩忽貽悔切切特示 
世界小新聞 
[新發明之照相鏡] [  倚雲]  
　　近日倫敦新發明一種照相鏡輕巧異常權其重量不及二兩藏於帽頂人不能見若欲拍像則脫其帽置於胸前對立閒談時即可將其像映入而對立之人毫不知覺可云巧矣　　 
[腦筋作用之新朵械]  
　近有某發明家研究人生之腦筋與思想有種種之關係特製成一種新機械能令人之腦筋作用一一實現孰為愚者孰為智者皆可於此機械決之其機械構造之大概乃給合（S）光線頭微鏡與活動寫真器而成先以（L）光線撮人之腦細胞復依活影寫認機頭微鏡之術放其影至五千倍即能使人之腦筋呈千萬別之作用是誠科學界之奇觀也 
[東籬軒談劇] [  柳遺]  
　　近日來梁氏宴客假江西會館為會場遍召京都名伶各演拿手好戲以餉來賓順治門外車龍馬水洵極一時之盛計兩晚所演之劇有孫菊催吐裘桂催吐之浣紗計魚藏劍梅蘭芳之天安散花白牡丹之穆柯寨梅蘭芳王鳳卿槍挑穆天王劉鴻聲轅門斬子王鳳卿程繼催吐裘桂催吐蕭長華羣英會楊小樓連環套等各伶均極賣力誠近來罕有之堂會也翌日言樂會復假江西館開會紅豆館主人與孫菊催吐合演羣英會寒云主人八陽一日予友警民邀同社在庽所消遣孫菊催吐亦翩然蒞止羣情驩悅為歌浣紗計一齡瀾瀾金石之聲自非後進者所能望其項背浣紗女係票友董君此外有孫君化成之罵曹陳君優優之打棍出箱等五六齠均極精紗同人喜呼老孫為老法師云是晚陳君產衡為鼓吏陸君芄秋操絃指間鄉亮字眼清晰陳君甚佩服謂為晚近票友之所罕覩斯言良不誣也餘嘗謂習胡琴者往往偏於花梢而忽於韻噴水所謂韻味者一如唱戲之譚鑫培與齊鴻聲較其相去實不可以道裡計至於一味鄉亮又病太硬而不柔軟此孫佑臣之所以終不逮梅大鎖歟陸君手音既極妙襯托又極柔潤故為票友中所罕覩 
[文虎識略] [  會心]  
　　隱語不離會意一字謎之佳者如佳香時節射朕字勢如破竹射不字僧尼托缺何方去射層字伐木聲中遇洞濱射哥字一簾書伴長安客射題字猶帶昭陽日影來射暌字此以會意而兼拆字者也如半倦湘簾暑雨來射箸字竹疏宜入書樹少不成村射彭字此以會決而兼增損者也如三更斜月一鉤彎射乳字乃以象形制勝別四十年逢一夕射舞字又以離合擅長運思巧妙不露一毫斧鐅痕製謎如斯實有獨到之處語雲物非曲不妙謎語亦然集中最極曲折者如西書謎有云人 
　君之象射天無二日（二拆明人字自日即君象也）顋射人雖欲絕離去究無傷於日月等字）三人行則損一人射仁不可即斷絕離去究無傷於日月等字）三人行則損一人射仁不可為眾也（蓋三人成眾仁係二人組成此關合謎面純任自然）六才謎如言可復也言可復也射說哥哥（以言字扣說字兩） 
個可復是即哥哥之云）緘默而出射縫了口的撮合山（緘默即縫了口的會意撤合山非出字而何）白射一無成百無成（其著眼在一與百等字）唐詩謎如日射明月來相照（將明字頓讀則意趣顯然）乍射昨日之日不可留（將昨字不留晶字則） 
謎面自解）此等或拆面就底或拆底就面增損離合無不兼賅 
[益智新畫] [  楊潛]  
柿像古桃�石橘像占芓薺像白　 
[告編輯家庭黑幕諸君書]  
　申報館轉編輯家庭黑幕諸君公鑒諸君獨非人子獨非人父兄乎何其言之異也諸君能操筆為文摹家庭惡習洋洋至於數萬言固強半皆騷人墨客之流也顧諸君懷才抱寶何往而不足以自贍又何往而不足以自達奚必埋名隱性為此誨淫鑄惡之詞耶我知諸君固有說以自解日我鑄鼎象姦闡惡即所以勸善云爾然諸君試撫躬自聞世之讀諸君之書者所蒙利害之相較奚若不爾彼杏花天金絙諸書其結束處稱天勸善之詞恐尚較諸君之書為勸聽多矣且諸君書名往往稱中國家庭黑幕云云一若我中國人無分男女老幼幾盡屬人面而獸心也者夫我國人教育未普公德私德大率不及東西洋因之屢為各國所輕視獨此家庭倫紀節孝之風千載遣留猶未盡喪即西人亦常嘆為勿如乃諸君不惜大書特書標而出之以自明其淫賤諺云家醜不可外揚乃諸君必欲揚出國醜不足則鋻空搆虛以誣之我不知是誠何心也抑諸君亦知小說雜誌之力固足左右社會倫常風教者乎今諸君所編之書其銷路之廣因各報所登廣告之多可以推知故充諸君之能力所及不至使我中國人人人變為禽獸而不止鳴呼諸君縱不為社會計亦何妨留幾分陰騭為子孫地耶國家將亡必有妖孽文字之感速於置郵坊儈不足責我其柰諸君何愚直之言尚祈鑒諒此詢選安顧佛影白 
小說　 
[五分鐘續] [  常覺小蝶]  
裴荔詩至此乃見慍色日丈汝勸我省言實已忍耐久之若論吾心則久有一語欲躍躍探息而出即問汝數日以來鹿奔走果何為也此語出老人顏色立變頰乃下埀日先生汝言何指裴荔詩日此當還以問丈須知民軍耳目甚靈凡有舉動莫不昭然若揭丈得暫時無恙者實賴一我而已然吾力有時不及則丈不免為保安會所得矣丈其思之老人色頗不安然猶日謝君吾人舉止安詳何致為保安會所疑言次仰面以視承塵面色白不定裴荔詩亦深知其不安乃不告誡餐罷起而出室裴荔詩出曼黛乃言日父今聞其語矣吾固謂吾家賴以安全者實裴荔詩之力而父不我信今其人自言之矣老人冷笑日休矣汝亦知其目的果何在乎實告汝彼蓋為汝耳豈為我哉汝宜警醒母受其魔曼黛至此乃鄭重言日父言良然吾愛裴荔詩固不能自諱然為老父權衡輕重乃不得不捐其舊愛以絕其人昨者我已向彼言之謂卡東者實為吾父所選婿其冒險渡河者實為愛情驅使而。。。老人亟日彼聞語作何狀曼黛日而彼尚循循致意於吾父之安危然則吾父思之其所以保全吾父者果為我乎吾父乎曼黛言雖如此然其心亦不自信所言果由衷乎心口自問轉覺其父所言為彼裴荔詩者實為色故乃不異盡力以護老人即情敵如卡東亦復頻加寬宥是卡東與老人密謀之成直已成之耳而裴荔詩者猶漠然未知行簽名簿禮拜之夕民軍一一受其剸戮則裴荔詩又豈能免是殺裴荔詩者直我殺之耳思至此不禁戰栗幾欲奔告裴荔詩以卡東密謀果告之者則裴荔詩必窮究主謀老父不免於罪是我殺老父矣因悔當夜甬道之外竊聞二人密議否則已身亦在夢中雖天崩地陷亦聽其自然可矣此心榮繞於曼黛胸中數日乃不能決而時光瞬息已屆禮拜六傍晚曼黛獨坐河乾默想明日此時河水當赤而遠樹近村不知作何景狀村中雞犬亦且不寗吾為村人計不如舉告裴荔詩俾免一番警擾然而我為叛父之罪人矣將奈何沈思之項乃不黨裴荔詩之至其身後及開佩刀之聲乃始一警 
[自由談之自由談] [  不冷]  
　　曹錕不能如願舉出此次雙十節卻少一個副總統但是北有徐東海就任總統南有伍博士代行總統事卻又多一個總統多少之間若有酌齊者議員爭其有出席爭其無議員何用欲其出席以議事決事也假使議員而不出席與無議員何異與不為議員何異今為議員者與驅遣議員者偏欲有議員而又不出席豈非大可怪事 
 
 
 

Page 15

 
 
   
 
 

Page 16

 
 
   
 
