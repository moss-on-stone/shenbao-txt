# 1916 - 273 - 4915678

 

Page 1

 
 
   
 
 

Page 2

 
 
時評 
[運動] [  冷]  
　　或謂今日之中國殆有所謂非運動不能成事者歟雖然余以爲運動之最上者若如眞心實力公其心以與國人相見而已 
　　苟不然者前人有先我爲之者矣運動以利運動以權運動以名位爵祿然而其結果何如洪憲之往事可證也一旦國人反對胥所運動者而盡亡矣 
　　蓋國中所謂有勢力者其勢力非能自生也必有多數人信服之而後乃有勢力也故能眞心實力公其心以與國人相見則國人自能信用之所謂有勢力者斷不能獨異於人以自隳其勢力不在國人不信用人亦豈肯獨異於人以自隳其勢力乎故曰運動之最上也 
　　嗚呼我甚望今日熱心於國事者幸有若而人之運動以一洗當世卑汚之習 
[命令]  
　　十月二日大總統令任命張繼樞爲外交部特派雲南交涉員此令 
　　又令梧州關監督趙曾藩長沙關監督陸恩長粤海關監督孔昭焱辰州關監督蕭漢儒均着開缺另候任用此令 
　　又令蒙自關監督呂鈺即行免職此令 
　　又令任命徐之琛署蒙自關監督此令 
　　又令司法總長張耀曾呈請任命劉大魁朱頣年徐觀爲奉天高等審判廳推事張務本爲奉天營口地方審判廳廳長吳經銓爲奉天安東地方審判廳廳長應照准此令 
　　又令朱猛黎淦給予六等嘉禾章高重翔嚴樂凝給予八等嘉禾章此令 
[專電]  
　　北京電聞大借欵倫敦銀團訂十月十日開議俟其議决大綱北京方面方可商議進行 
　　北京電陳錦濤第三次辭外交兼職國務院答以已提陸微祥於國會 
　　北京電馮督軍來電謂外間於某紀念日旣有非常謠傳請嚴加防範示有備無患 
　　北京電京師謠言甚多當局密行戒嚴 
　　北京電參謀部亦將發訓令告誡各督軍署參謀長 
　　北京電副總統問題甲派主張馮國璋乙派已爲反對之運動但此案根本上能成立否尙屬疑問 
　　北京電馮督軍來電聲明張倪之揑名 
　　北京電補選副總統國會主暫從緩 
　　北京電内務部與平政院互駁不已將取决於總統 
　　北京電交通部行政訴訟許總長已答辯聞平政院認爲有理由此案即可了結 
　　北京電陳總長鹽務計畫㈠注重緝私歲銷可達四千萬擔㈡劃一稅則年微可及一億二千萬元㈢改良製法洋鹽不禁自絕 
　　北京電整理新疆决定六策㈠開墾將内地遣散之兵發往屯墾㈡外交添特派員㈢練兵增募五營㈣開礦按招股法一律開採㈤興商就繁盛處建市場㈥勸學廣立礦務實業各校 
　　北京電交通部昨令各路取消長期免票 
　　北京電聞陳宦來電今日帶技術營來京 
　　北京電浙督軍事代表俞潘兩君昨晚到京 
　　北京電今日國務會議㈠陸軍 
 
 
 

Page 3

 
 
部提議皖魯晋三省電請抵用解欵可否允准抑另籌辦法㈡楊大實爲大連革命善後用欵請政府設法餘爲臨時動議 
　　北京電今日（三日）衆議院點半開會到三百八十人湯議長赴日使宴請假陳副議長主席孫潤宇請變更議事日程先投陸外交同意票衆贊成電請段總理出席說明段兩點到述陸徴祥迭掌外交歷史元首故擬代唐請求同意遂散票叚退以次投訖開檢同意票一百八十九票不同意票一百九十九票主席謂旣否决應咨復國務院休息三十分四點復振鈴入場閱二十分猶不足法定人數由秘書點唱席次計缺兩人衆請付懲戒主席許可宣告延會 
[譯電]  
　　北京電政府日内將提出任陸徴祥長外交請求同意案聞某某方面必不贊成而以國民黨爲尤甚但政府自信陸徴祥之長外交可爲多數議員所通過有許多議員將不投同意票藉此以反對徐州武人活動與段總理辦理不善之抗議（二日） 
　　北京電關於聘用靑木爲顧問之合同條件謠傳不一有人揑造僞合同傳佈於外以期煽動武人起而反對唐紹儀等故英文京報披露合同原文主要如下政府聘靑木爲總統之軍事顧問以兩年爲期靑木應受總統府之管轄其職務爲回答總統之咨詢並於受命時調查事件應遵守軍事秘密之訓令年俸日幣三萬五千元外加五千元以供其僱用員役等雜用如奉政府之命出外調查事件時則其旅費由政府供給（二日） 
　　北京電長春電稱星期六日午時華兵若干因欠餉　變華人城中略遭搶刦但事不重大旋　敉平 
　　北京電商會聯合會提　收賣制錢向政府建議如以許與日人之利益轉給華商自辦則願爲政府籌集五百萬元（二日） 
　　廣州電粤省議會於十月一日開幕議員到者六十一人副議長主席朱省長致演說詞（二日） 
　　廣州電龍濟光已得現資九十萬元將於本月五日出省（二日）以上路透電 
　　北京電國會多數議員對於陸徴祥之長外交或將投不同意票果爾則政府將提出王寵惠（三日） 
　　北京電英文京報力言國務院秘書長徐樹錚必須免職否則將危及段總理之地位（三日）以上德文電 
[東方通信社電] [  日本人組織]  
　　奉天電喇嘛蒼及長嶺子中日兵隊衝突事件由責任之中國官向日本關東都督府及領事館正式謝罪日本軍隊亦即退回此交涉遂實行解决（三日） 
　　北京電副總統選舉問題憲法研究會派派中有贊否之兩派又對目爲候補者之馮國璋因有四圍之事情不能表示表面之反對故飾贊否不明之態度者頗多此等之人想於實行選舉之時或加反對云（三日） 
　　北京電段總理因徐州會議謠言百出或恐京中秩序紊亂故嚴切電致徐州會議曾派代表赴會之各省督軍詰責其不法（三日） 
　　濟南電山東民軍解决問題後困雙方固執主張終難圓滿解决故張督軍昨偕曲同豐入京與中央磋商最後之解决方法（三日） 
　　濟南電興亞公司實業借欵之抵當有以制錢專買權充之報山東省議會得報議决反對已電呈政府矣（三日） 
　　濟南電省議會已開會緊急動議南運河借欵問題並民軍編制及善後費之籌備等目下正在討議（三日） 
　　東京電大隈侯决定奉呈辭表將於本日之閣議發表現正旅行之大島陸相已得急電歸京想閣議時或且少有議論全體閣員亦繼首相一同辭職大隈侯曾將推薦加藤子繼其後任之意告山縣公而山縣公並不明言其贊否故大隈侯雖奏陳加藤子之適任然能得元老會議通過與否尙不可知要之大隈侯祇能奏陳此意以後之决定仍委諸元老會議故今後之變化如何殊難預想大隈松方兩侯之會見亦與會見山縣公同無他特殊又與加藤子之會見現已延期今茲有統俟元老會議决定之狀　云（三日） 
　　東京電大隈首相以下各大臣今日午前十時齊集首相官邸開定期之閣議大隈首相曾將老軀不堪劇職故以辭職之意公表並將與山縣大山松方諸元老會見之顚末及推薦加藤子爲後繼者各節面告各閣員遂决一同辭職首相乃捧各閣員之辭表入宮伺候旋定明日詣闕請乞骸骨（三日） 
　　東京電今日閣議大隈侯公表因老軀不堪煩劇之故辭職並述對各方面物色後繼之人除加藤子外無適任者此意已經内奏云云各閣員亦發議全體辭職侯謂俟明日入覲奏上之後再行取齊辭表捧呈未遲又大隈侯元動優遇詔勅之下當在新内閣成立以後云（三日） 
[戰電]  
　　其一（英人路透電） 
　倫敦電海格將軍今日午後報稱古爾塞萊特北面有劇烈之戰事敵軍回攻迫令英軍棄　桀拉戰壕一部分敵軍回攻褔柯爾拉貝葉東面英軍前鋒陣地受挫而退英軍現列陣該處清除藏匿各屋之敵兵英軍在勒維勒聖伐北面及拉凡蒂東西襲擊敵軍戰壕獲勝（二日） 
　　彼　格勒電公報宣稱俄軍現仍鏖戰於哈里區境及該鎭南面已於該處俘敵一千六百人萊乞斯基將軍於九月十九二十兩日在卡巴西安森林境内共俘敵二千六百人獲戰品甚夥（二日） 
　　倫敦電塞軍戰報云塞軍在加瑪恰蘭東北前進一英里半追擊布軍塞軍曾擊敗布軍八大隊（二日） 
　　雅典電希哇斯與美智利二島均歸克里特島臨時政府管轄（一日） 
　　其二（德人德文報專電） 
　　柏林電十月一日德軍大本營公報云佛蘭得斯與亞土瓦陣線有英軍斥堠隊進攻松末河北面之陣線下午炮戰益烈英軍在錫泊伐爾附近及東面猛力進攻德軍肉薄敗之法聯隊由蘭柯爾與西面進攻德軍陣地未獲效果敵軍由古爾塞萊特·爙伐爾·及哈勒西北進攻者均爲德軍砲火擊退末斯河東面之砲火暫轉劇烈　有無關重要之手擲榴彈戰事（西境戰况）俄軍在各地點復取攻勢白羅特至萊姆堡　路兩面及稍南一帶有敵軍進攻多次悉遭挫衂南翼俄軍在德軍第一道防線得一立足地金灰樹河南兩面有劇烈之短兵戰事塞里哇夫加與金灰樹河間有敵軍進攻稍西之土軍即從事回攻逐出攻入德軍陣線之俄軍俘敵二百三十人（東境戰况）東陣線之羅　豪瑪　斯由谷及稍西進攻德軍前鋒之一部分曾引退以避其　哈滿斯太附近一役　軍　敵三千餘人獲砲十三尊飛機兩架火車頭十二具軍火車三百輛行李車二百輛汽車七十輛醫院車一輛（外錫爾伐尼亞戰况）泊萊斯巴湖與伐爾達河間諸處有活動之炮戰敵軍猛攻奪獲加瑪恰蘭山巓（巴爾幹戰况） 
[公電]  
　　甘肅省議會開幕電各報館均鑒本會第二期常會假左公祠於十月一日正式開幕特聞甘肅省議會同叩 
要聞一 
[憲法研究會之時局主張]  
　　憲法研究會因近來頗受外間種種之誤會故决計表明態度以釋嫌疑於前昨兩日連開會議决定發表宣言書聲明該會之態度已囑湯化龍起草俟起草告成報告會員後再爲公决聞其宣言書之内容大略如左一本會對於軍人干涉政治斷然反對因立憲政治須在憲政範圍内行動若軍人干涉致治攻擊内閣員吾人當認爲軼出憲政軌道之行爲二本會對於散布謠言希圖動搖大局者當然反對黎大總統依法繼任地位固屬安全叚總理正直清廉維持政局尤能力負責任而現内閣亦爲最適於時勢之内閣乃數月來有少數野心家揑造種種謠言藉鬭私利或謂某將不利於大總統之地位或謂某欲奪行國務總理之位置又或謂某某等欲推倒内閣均屬無稽之言至有懇求某督軍保護國會因而招各省之反對遂致引起徐州會議者尤爲吾人所反對本會除對於以上各件表示自已之態度外對於雙方當盡光明正大之忠告且警告政府不可聽信無根之風說並勸告大總統段總理應採相當之處置以保持中央政府之威信至選舉副總統問題乃依據法律之事若國會有此提案本會當然贊成但利用此事以便私圖主張選舉副總統附以何種條件者本會即當反對之 
[聘用靑木合同原文]  
　　英文京報載外間僞造靑木合同各情譯述昨報茲者該報又將政府聘用靑木中將所訂合同之原文揭出蓋以減外間疑似之謠傳也其文如下中華民國政府今與日本陸軍中將靑木宣純訂立合同議定條件如下第一條中華民國政府聘任靑木中將爲中華民國大總統軍事顧問限期二年由民國五年月日起至七年月日止第二條此項顧問隷屬於大總統府其職務係專備大總統之諮詢或委託調查事件但關於民國軍事之秘密靑木中將有遵守民國政府法令之義務第三條民國政府允給靑木中將薪水一年日金三萬五千元襄助員或繙譯員司書等及其他雜用費共日金五千元總計日金四萬元按月由民國財政部友給交北京正金銀行撥歸靑木中將名下收領此外不再支給他項費用第四條民國政府若有要公委託靑木中將他往時一切旅費均由民國政府支給第五條靑木中將倘因身體之障礙或家務或戰事不得已須回國時此項合同暫時停止效力但尋常回國時每年中在兩個月以内曾經雙方同意者不在此限第六條此項合同係用漢文繕正二分一交靑木宣純自行收執一存總統府存查 
[叚總理電戒軍人干政]  
　　軍人干政已於上月二十九日嚴令申戒茲聞段總理於令下之日及其翌日亦先後電致各督軍省長各師旅長凱切勸戒其文如下 
　　致各督軍省長電云徐州張上將南京馮上將南昌李督軍蚌埠倪省長盛京張督軍吉林孟督軍郭省長齊齊哈爾畢督軍天津曹督軍濟南張督軍開封趙督軍田省長福州李督軍蘭州張督軍張家口田都統上海楊護軍使均鑒時方多故國紀陵夷凡我同官允宣　厲精神各盡職守近閱迭次通電熱誠所激間有過情道路傳聞並有約期集議之舉在諸公怵於時危不覺情意迫切越職而言說者即不免出位之疑設使相長成風變本加厲近之　起侵官之誚遠且生鷸蚌之爭言念前途　深危險嗣凡國家大疑大計諸公有所獻替幸其自抒所見剴切指陳其或關係重要　可特遣專員來京申意苟利於國敢不拜嘉至於踰軌之行舉非統一國家所利諸公躬膺重寄務乞以身率屬共濟艱虞實所企切祺瑞艶印 
　　又致各師長旅長等電云上海楊師長盧師長陳師長西苑李師長馬廠李師長洛陽張師長范師長蔡師長張師長濟南張師長武昌王師長鮑師長開封唐旅長兗州施旅長鄭州徐旅長陸模範團長天津楊廳長軍人干政萬國所戒權職攸分紊之則亂各師旅長以治軍爲專責於國家用人行政自不應越權參預近閱上大總統有電竟有該師長等聯各其中殊背軍人之義各該師旅長於整頓軍隊計畫有所建言儘可到部或派員陳述至於私約會議有淆聽聞甚非國家之利宜切戒之褀瑞卅印 
[江蘇省議會開會紀（二）]  
　　昨（十月二號）江蘇省議會開第二届常年會之第一日於午後二時先開臨時談話會商酌正議長沙元炳辭職問題大多數主張致電挽留以維現狀議决後卽搖鈴開會共到議員一百零六人按照議事日程（一）簽定議員席次畢已四句鐘　爲休息即議（二）依據議事細則　選各項審查員多數　　由議長指定　免費時（三）宣布省長交議各營業機關特别預算案（四）宣布省長咨變電燈廠添　電　　併案提前議决案（五）宣布省長交議實業視察員規程案均應付特别審查惟（六）宣布省長咨請追認忙銀加微附稅案關於人民負擔各議員互相討論朱紹文請師併付預算審查陸家鼒委通請付獨立審查表决獨立審查多數（七）宣布省長咨詢運河借欵案多數表决付審查（八）宣布評議員蘇民提議恢復地方各　自治案朱議員主張付三讀會委通主張通過請省長恢省議會法所立單行自治章程宣布恢復並與中央之將來法律亦無衝突多數表决（九）宣布朱議員紹文提議修改議事細則第五條至第十條案畢遂散會 
[徐州特别快信]  
　　各省區代表昨日又紛紛來徐聞不日將續關會議 
　　張勳以徐州肖息時有洩漏昨飭戒備總司令張文生派人嚴密偵查並特派許文賓張樹人帥國樑蔣英四人駐郵局檢查往來郵件 
　　段總理昨電張勳以後關於國事如有意見得逕電政府候斷不許擅自集會致干國法 
　　國會議員鄒魯前有請查辦徐州會議之議聞張笑語人曰鄒某竟欲以墨盒與我爲難豈能傷我毫末其愚眞不可及云云 
　　國會議員郭同（贛人）日前曾來徐請謁張勳張拒不接見現郭已回 
　　萬繩　瘧疾愈後現又患腹瀉將成烟痢 
　　聞日前會議各省代表多主張一院制 
[南京快信]  
　　康南海今日將由徐來寗梁任公擬借同回滬段總理通電禁各督軍集會干政有事可逕商政府或派代表赴京面陳 
　　梁任公二十九日赴寗是晚馮齊合宴於督軍署三十日上午遊莫愁湖雞鳴寺晚間赴軍警政各界宴會初一日上午遊明陵靑凉山下午赴江蘇省議會談話會演說省之地位及自治初二日上午應南京九校聯合歡迎會於高等師範校場演謀學生自學心及修善方法下午略覽秦淮風景十一時晚車回申 
省議會正議長沙元炳辭職聞不日改選以郝星垣呼聲爲高 
　　江寗交涉員馮國勳以値國事倥認之際統計一項尤爲交涉上考查之必要昨已通飭各屬凡關於外務各項事宜亟應遵照表式如法塡造以憑稽核有轉 
　　彭介石昨出京來寗謁馮督軍接洽某事 
　　各學校擬於雙十節舉　提燈會 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[現内閣與外交繼任者]  
　　邇日政潮波　雲詭似有岌岌不可終日之勢實則除唐少川辭職外其他各部總長均持鎭靜態度視事如常乃近日謠言四布不曰某總長將辭職即曰某總長不安於位一若段内閣不久將倒徐内閣不久出現者此種惡聲考其所自大半由於帝制餘孽圖謀報復而政局中適於其時乃有陳谷之借欵問題孫許之裁員問題張溶西之徐州致電攻訐問題後等因之遂有某派内部行將分裂某等人物即將上台之種種傳布其實段總理爲人素富於責任心其所提出閣員自然共同負責以近日所聞孫許兩總長對於裁員問題尙無遽行告辭意陳谷兩總長對於借欵問題雖受外界攻擊然迭次與日人磋議條改草約務求大多數國民之滿意亦不欲遽爾引退以卸責至烟土問題早經公堂判决張溶西早已置之度外范靜生以最多數通過國會力圖敎育之進行更無辭職之必要程璧光雖有因病辭職之說與政局亦不相干由此觀之現在段内閣除另行提出外交總長請求議院同意外不生他種問題是徐内閣出現之說不過彼輩理想中之内閣而已 
　　商者唐氏辭職旣准外交總長一席有陸子欣之說昨尙未奉命令發表此因目前國會正在開會期間國務員若有新任命當然須先得國會同意乃能發表至於繼任之人雖復有伍廷芳陸宗輿之說然政府之意畢竟屬之陸子欣聞陸於昨日晚間當可抵京聞外交部早已派部員劉輔成兩次赴北戴河迎迓矣 
[内交裁員質問之咨復]  
　　國會議員徐蘭墅等對於交通　務兩部裁員員曾提出質問書旋經咨達國務院當由院　達該兩部以便答　茲聞該部昨已咨呈總理其文云爲咨呈　　　院函　等因准此原質問書謂本部此次黜陟藤　以上　員未會同總理呈請大總統以命令任免爲違反各部官制通則第六條之規定且侵越臨時約法第三十四條大總統任免文武官吏之特權查元首黜陟官吏爲一事各本管長官考覈支配所屬職員又爲一事自本總長就職伊始以爲欲整頓部務官自澄清部員入手本部原有部員有久不到部者有到部而不辦事者有紊亂部務迹近把持者若槪聽其仍舊無以利部務之進行因依照向來慣例一面將部員之不盡職者令其停職停　者僅暫停止其職務其官吏資格固依然存在也一面派員試署試署者暫使接辦事務以覘其才猶須經由　叙局審查資歷然後始呈請任命此正本部愼重用人之意其在停職者未呈請免職試署者未呈請任命之先僅爲部内分配職事之關　而停　及試署各員並未因以得喪官吏資格與約法第三十四條大總統任免官吏之權實無　　原質問書又謂本部現　　事按照元年八月九日公布本部官制第十一條規定主事不得　七十人之額數超逾二人而有辦事員名目亦與官　通則第十一條得酌用雇員之規定不合查各部官制通則第十八條各部僉事總務廳及各司均不得逾八人本部依元年官制組織爲一廳六司所用僉事必至五十六人方爲滿額現合新舊人員僅五十人而原有主事論其資勞不無可以升用僉事者因到部未久鑒别恐有未當故暫使留供原職俟早請任命時主事中酌提若干人以補僉事之額並不致於法定之額數有所出入也雇員一項依官制本無定額本部向雖有辦事員及錄事兩種名目然其性質皆爲雇員其所承辦之事務亦無區别故此次改組新派若干人並將主事降調若干人與原有之辦事員暫行供職俟將來依事務之繁簡再行酌定額數亦不至與定制相妨原質問書又謂此次恢復元年官制雖經國務會議議决而未呈大總統公而擅以部令發表與制定官制形式不合查元年官制係經臨時參議院議决公布中間特因事實障礙停止效力自法律上言之約法旣經恢復則由約法產出之官制其固有效力當然繼續存在固不俟重新公布而始有效本部經由國務會議議决適用元年官制特政府内部辦事之手續並非制定官制也况國務會議議决之案業經報告大總統而本部改組係奉國務院通咨而行所稱擅以部令發表殊與事實不合茲准前因相應咨復以憑議定轉咨此咨國務總理 
[三十日參議院開會紀]  
　　昨日（三十）下午二時參議院開會議長王家襄主席議員出席者無多議長宣告延長時間三十分鐘至時足法定人數列席議員一百四十人開議議長報告國務院來咨西藏遞補議員二人應指定審查員依法審查遂指定湯獲君等五人爲審查員議長報告湖北某議員假期已滿刻在行程有議員某代爲報到諮詢大家究竟可否代爲報到於是遂分兩派有謂可以代爲報到者此派以楊福洲君主張爲最有力有謂不能代爲報到者爭論少時仍無結果議長又報告蒙古改選議員那莫圖前次國務院來咨並未將證書前來是以未交審查今由那君來函云證書丢失有同鄕議員證明確實先行出席隨後再補證書審查本席以爲在證書未送到院之先未經審查資格尙未確定出席實難允許惟有同鄕議員證明可否加入審查是一疑問請大家研究張其密君謂同時選出之同鄕議員當然可以證明若待其補到證書恐誤法定時期也某議員又謂丢失證書與持證書不到者情形不同應特加寛容易焦堂君謂可令其到院面識議長謂那君並未到院出席面識恐難有實效云云議長又謂華橋議員蔣報和辭職付表决多數議長又謂西藏議員王揖唐因病辭職表决多數遵照議事日程開議第一案新到院議員白馬認欽侯汝信證書審查報告委員長向乃褀君報告謂審查河南遞補議員侯汝信資格並無疑義惟遞補議員證書應援引參議院選舉法第十四條及二十二條而侯議員證書仍援引參議院選舉法第十三條且用省長名義並未書選舉監督字樣證書又未署名蓋章方式均有不合然資格旣無疑義擬援先例請侯議員先行到院出席再函請該省長依法更正云云議員謂白馬認欽君之審查結果亦請報告向君謂白馬君證書一件因時間過促參考書件不能完備已請秘書廳調集擬俟下星期二上午九時再行開會審查報告畢衆無異議第二案全國禁烟聯合會請願事件（請願委員會提出）委員長章兆鴻君報告謂請願書方式均無不合本會認爲可以受理其理由中所稱烟約期迫關係均甚重要請由院改訂禁烟條例等情理由皆甚充足本會以爲該請願書原擬條文如有不合之處請由大會修改惟查雅片之未能禁絕亦由官吏執法不力所致並議加入官吏考成條例以促進行云云報告畢劉映奎君謂審查會之職權本在修正條文旣有應行修正者何必待大會修正本員以爲應由原審查會提回修正後再提出報告章兆鴻君謂本會審查權限只在應否受理議長謂此案初交本院付請願委員會審查應否受理然後討論大體先將此案延會現在農商谷總長財政陳總長到院報告事件要求開秘密會請旁聽人退席時已三鐘矣 
[鄂省會紀要]  
　　軍署陳兵讌議員 
　　兩黨奮勇爭議長 
　　王兼省長以現在省議員已經齊集特於二十八日在軍署備筵十四席柬請全體議員歡讌計發柬帖一百零一份議員到者八十四員王氏派胡政務廳長張副官長金秘書長趙江漢道尹等爲招待由頭門至内廳均懸旗結彩以表歡迎誠意席間王氏演說語殊謙抑有吾本武人不諳政治惟希諸先生不吝敎誨隨時指示等語惟署中盛陳兵衛大有鴻門赴宴之槪人多不解其原因何在茲悉是日如斯戒備實有人欲挑撥行政與立法兩方之惡感以自便其私利據官場中人所談此係偵探界中某首領所爲彼等以中央前曾命令裁撤軍事偵探鄂探善於運動依然存在茲恐省議會開會後以其所屬惡探橫行不法議請裁撤甚至請按律治罪故於軍署讌請議員之日某即倉皇渡江至署云有機密求見王子春本定是日不見客專招待議員當特允入見某云現有向海潛等所組海湖會謀亂約定今日起事近來武漢頻聞炸彈爆發及私運炸彈案均彼黨人所爲今天讌會似大不宜云云其言外之意實别有所指王氏聞報大起恐慌擬停止讌會則距議員來署之時間已只兩點鐘（讌會時刻定於二十八日十二句鐘某告密時在十句鐘）欲施行特别戒嚴時搜查來賓規例又恐開罪議員當時卽傳參謀副官各員密議於署中嚴密布置防務並命令武漢夏各軍警一體緊急戒嚴省垣尤爲嚴緊出入城門之行人挑水夫墍人力車坐褥均一一檢查布置旣定始以馬車十四輛往迎議員並各送臨時製備蓋有督軍印信之黃綾徽章一方囑須佩戴以爲稽查之證又臨時加派各軍隊旅長以上各軍官爲招待自頭門以至讌會大廳無處不有荷鎗軍隊肅然站立排列若堵牆各議員初尙以爲係表示敬意昨聞某有告密之說始悉其中含有防範狀態然王仍能竭誠招待歡聚一堂亦可謂之有膽矣 
　　湖北省議會議員刻因開會期邇已齊集省垣其住會與不住會者約各佔半數業已數開茶話會討論事件現在雖無昔日黨派之形式仍有黨派之精神尙未正式會議而國進兩派已大起爭端聞係爲議員詹大悲梁鍾漢趙鵬飛三君資格問題緣詹梁等均於二年夏牽涉贛寗事變政府下令逮捕逼令議會除名當時議員迫於威勢未敢過抗然亦不願以内亂名目除詹梁等名不得已以其於開會後久未列席認爲矌職除名先後以劉亮程蔭南李法三君遞補現在黨禁旣開三君之議員資格當然回復此次議會開幕三君應否即時届席及已經遞補之議員作何處分實爲最難解决之事在進步派以詹爲國民派之候補議長項補其缺之劉亮亦存議長希望故極力主張開幕日不能出席俟正式會議時再討論國民派以如此主張則詹不獨無議長之望即副議長亦不能得蓋以正副議長覃壽堃屈佩蘭俱辭職未到出有兩缺故進步派主張於開幕日改選也國民派因詹等資格未復極力反對於是又有一派議員慮開幕日選舉議長不能一時成功而紛擾遷延旣犠牲有用之時光又損傷無限之感情至於國利民福更無論矣乃從中調停主張暫緩選舉議長依照法定仍以第一副議長王信敷代理俟常會期滿所有關於國利民福之重大議案旣均大致就緒後再延長會期專辦選舉議長之問題以免此時内部紛爭釀成外界干涉致損價値現此派議員已分途徴求同意他派以此議與法律旣未違背在事實上亦多利益維持現狀排難解紛調和爭端莫善於此故贊成此議者甚屬踴躍當可成爲事實並聞此議之轉圜手續該主張者亦已預備即於十月二日首將覃議長辭職書提出表决交付審查至於付審查後或常會届滿時報告審查或提前報告臨時再行酌定 
[紀寗軍七十六團封船之小風潮]  
　　駐蘇寗軍七十六團開調江陰於上月二十一日封捉船隻至二十六日拔隊啟行略紀本報惟該團各士兵於奉令開差時封捉民船釀成小小風潮致斷絕交通者四天并有毆傷人民情事各船已於昨日返蘇茲紀其當日情形如下 
　　該團來蘇駐防係從陸路乘專車而至者此次檄調江陰在朱鎭守使意中亦仍須乘車至無錫再步行至澄便利而省費朱故擬請蘇站長傳某預備專車裝運以免封捉民船之驚擾而吳團長則謂公私軍裝物件甚多非舟不能容裝力主由水道澄其實原因何在局外人固不得而知也 
　　該團攻克吳江後一部分士兵曾得五萬元之巨賞故各士兵悉有眷屬什物確係不少聞其中有家屬者何止百數十人故乘車而往誠有所困難當吳團長向朱使辭出後並不請縣公署辦差逕令各士兵自行封捉而風潮於是乎起矣 
　　二十日晨吳團長不令各營派各士兵分投封捉船隻六門地點計閶門外至滸墅關胥門外之橫塘盤門外之覓渡橋葑門外之寶帶橋婁門外至官凟里齊門外至蠡口各士兵分十路出發除六門外猶四出在城内搜捉不論何種船隻悉數被封茲經切實調查統計總數之被封者二百二十餘舟其中有四鄕各市鎭之民船四十七隻大船給價三千四百文小船給價二千八百文自二十日封捉後直至二十六日開澄往返蘇垣須在一旬試問區區之數何能夠用各船户莫不枵腹從事比至返蘇時均典質一空船户之怨咨已可想矣 
　　二十一日之城河内停泊舟船無論大小各種均搜羅一空各士兵猶相率至六門城外距城十餘里之地方守候鄕間航舟民船等沿途封捉葑門外有陸直鄕小航船一隻從黃天塘來蘇各士兵高聲喝停該航欲圖脫逃該兵等隨後追趕至覓　橋南首被捉舟子因請將貨物上岸後再行裝兵即遭痛毆受傷甚重當場送至天賜莊療治旋即殞命而船仍被捉吳江航船事亦相同惟爲其毆打因傷斃命者係一老嫗皆沉寃莫洩至徐家灣各船行夥友因無船可以應命而被毆傷者亦有數人再有由震澤來蘇之進香大舟四隻各儎婦女八九十名行抵葑橋勒令各婦女悉數上岸强捉裝兵女流之輩膽素織小祇得棄船登岸住食爲難後在各寺庵中丐宿四晝夜受驚與損失甚多直至昨日各舟始返蘇州在石佛衖下船還籍又大東輪船公司前泊有公司船一艘該兵部要封捉局中司事馬某上前阻止被打該局趕卽電報領事署交涉聞吳團長經日領池林永一君詰問後認過將該兵責斥並認賠損失了事而國民之損失則不問也 
　　吳江陸直兩航自經捉船被打因傷斃命後二十七市鄕各屬小航以及他處民舟或被强行捉去或則聞風遠避周圍沿城十五里並無一舟之影蹤而斷絕交通者自二十二至二十六日計四天至昨今兩日始各返蘇現在查悉婁門有民船一隻封捉時適舟子登岸現該船並未還蘇失去者僅此一隻而其中被損壞零件等約有六十餘隻惟各自認悔氣而已 
[蘇省議會與自治]  
　　江蘇縣議員聯合會推舉代表請省會速議回復縣市鄕各級自治案文云敬啓者竊維共和精神首重法治國會省會先後召集而縣會及市鄕自治猶遲不回復羣情竭　莫　所由查吾省縣制及市鄕制迭經議會議决修正由前民政長應公布江蘇暫行縣制及市鄕制修正條文在案慨自停止之時吾省自治施　有年並無不合法軌致遭摘責今於非法解散之後得覩共和回復之幸　人等依法請求情何能已現當貴會開議之期同人等之希望益殷情形益迫特推舉代表方家珍邵玉銓晋謁台階求議席迅將回復縣會及巿鄕各級自治緊急動議照暫行縣制及市鄕制辦理咨請省長令行各縣尅日回復除呈請省長外合行請願不勝激切待命之至 
　　附函江蘇省議會鈞鑒法治國家官治自治本無偏廢東西各國莫不相同玄韞等讀報載貴會致國務院皓電具見上固國基下崇民意欽仰莫名惟玄韞等尤不能已於言者本省之縣市鄕制實產出於臨時省議會而臨時省議會之議决實根據於中央政府認爲有效之前清府廳州縣及城鎭鄕地方自治章程是此項縣市鄕制實爲江蘇省單行法之一種在中面政府未以法定手續制定地方制以前當然有效無自治不成爲立憲國家非特中央政府應以明令回復而是制旣具有江蘇省單行法之性質在蘇省長亦負有明令回復之責任且民國成立全國自治以吾蘇省爲最完全袁氏弄權百事摧殘亦以吾蘇爲最　敝現共和復活雖已有日而萬象待蘇迫於鐵渴是則吾蘇之應回復自治機關理由固較他省爲强情形亦較他省爲急而待於貴會之促進者尤與他省爲多用特具陳緣由敬請以早復一日爲早舒蘇民一日之困苦遲復一日爲遲予蘇民一日之幸福依法力爭不遺餘力俾本省之縣市鄕自治機關不日回復則本省幸甚地方幸甚耑肅藉頌公綏 
[江蘇省議員之出缺補缺者]  
　　出缺議員姓名一覽表陳國榮第三區海門病故王貫第三區金壇病故高鑾第一區東台病故胡福元第二區太倉病故劉桂馨第三區東台病故周鉞第二區松江因案顧南庸第二區崇明因案殷宗渠第三區丹徒病故以接訊先後序 
　　遞補議員姓名一覽表陶時中第三區無錫袁宗沂第三區無錫于起東第一區江都金天翮第二區吳江宋銘勳第二區吳縣王豐鍾第二區上海王槐第三區靖江朱淵第三區丹　以省公署文到先後爲序 
[南通勦匪紀]  
　　通海形勢東南濱於江海水警漁團分段防守本無匪患可言即鹽梟出没於各小港盡伏夜行緝私官兵類多不見不聞如是者相安非一日矣從未有如此次大帮梟匪荷槍實彈如官兵之遊弋逗留於呂四之南圩岸沙毫無忌憚者也該匪等盤踞其地雖未搶劫居民而其心實難揣測幸聞警較早得以早日盪平茲紀其情形如下該匪等於前日經官兵驅散於海境靈甸港時據云分爲五股乘船他竄官軍方舗張揚厲各奏膚功不料九月二十二號距呂四市六七里之圩岸沙到有匪船一艘繫纜後紛紛登岸均身著元色花緞衣褲携械提刀來往於市中約四十餘人與居民尙不侵犯膽壯者前往船旁觀望見該船約可容三四十人箱簏堆積頗多内有女匪一名謂係該匪司出入者警區聞報卽派人赴城報告一面卽派李巡長帶巡士八名前往拘拿該匪等望見初不露聲色忍然警笛一嗚各携新式快槍紛紛上岸排隊列陣然後開鎗拒捕警區長警見衆寡不敵退入田之圩内以土岸爲障蔽蛇行匍伏掩旗息鼓而退次日使便服警探裝飾鄕民往探而匪已　得楊姓漁船一艘過　出海據　　匪勒　鄕民搬運箱籠器械時有一箱四人力不能勝者是時鄕民中有人見該匪有勃林郎手鎗十五支毛瑟鎗四十餘桿子彈亦頗充足均移入海船惟時値海潮小信故暫歇海灘二十五號夜警備隊及保安隊均乘民船至呂會同崇明外沙久隆鎭之保衛團及墾牧公司之衞隊計有一百餘人議分三段進攻至二十六號晨紛紛吹號出發攻打前敵迨至海灘一望約計匪船距有一千二百密達之遠匪已預備 
 
 
 

Page 7

 
 
　　接戰幸該灘本爲晒豐板場土堆林立可以掩護官兵紛紛伏下警佐楊戀榮突然下令飭保安隊衝鋒正在鼓勇前往時有墾牧公司主任江支源君率衛隊趕至飭人知會該隊不可冒昧前進緣海灘旣無遮欄掩蔽恐有萬一之失也於是兩方面乃對持不下開鎗遙擊匪亦還槍拒之於上午五時起至下午二時止斯役也崇明團士張桂林爲匪流彈擊中眼部洞穿立斃兵士受傷二人鄕民爲流彈擊斃者三名受傷者十餘名次日警備隊又與接戰官軍受傷者一人是夜海潮大至匪船卽乘潮浮海而去據軍警所述斃匪六名傷匪十二名迨至砲隊馳至已不及矣 
[浙省會二十二次常會紀]  
　　省議會於十月二日開二十二次常會政務委員出席者一人議員出席者八十二人一時三十分開會沈議長因有事故請假一天由秦副議長列席報告浙江公報載國務院咨各省單行條例於議會中斷期間如咨部核准者可毌庸交省議會追認等語公决將該報摘出印刷分配再行討論報告畢開議第一回復各縣警察經費由縣自治處理案議决付財政股審查第二浙江種蔗植棉栽桑獎勵條例草案衆意以提倡實業自無不贊成之理惟事實上難於辦到多數謂獎勵易滋弊尙不如減少捐稅能得實惠討論良久表决少數遂打消第三籌辦模範手工造紙廠草案議决付庶政股審查第四議决籌辦商品陳列館附設勸工場案係三讀會僅文字上之修改惟此案臨時費一門前日開二讀會時未曾讀遇故於此時再加討論當經議决將陳列所之遷移費一千元與展覽會兩節删去又徴集費減去一萬元均無異議第五籌設省立甲種森林學校案審查報告結果略云省立農校設有要科未甚發逹似無設立專校之必要且金衢處地屬偏僻交通不便未可設立學校故擬將農校林科擴充森林一科較之特設學校事半功倍云云討論之下有贊成者有反對者尙未終結而法定時問已至卽宣告散會 
[杭州快信]  
　　段總理昨以私人名義電致呂省長謂浙人屢薦省長均置不答善後事宜諸待整理應仍由吾弟兼任勿爲浮言所惑 
　　浙江省長印信尙未奉中央頒到呂省長暫刋一印於昨日啟用 
　　省議長沈定一昨電議會謂現患腦病所有職務請秦副議長暫代 
　　辛丙俱樂部籌備雙十節慶祝會改錢唐門小校場爲會場公推呂督軍爲幹事長 
　　呂督軍昨將考取北京陸軍大學學員錢謨何葆森等二十人之履歷彙案送部審查以便覆試 
　　高等審判廳長范仰喬現欲擴充司法行政有將在省設大理分院消息 
　　嘉興縣張知事夢奎昨電財政廳請將驗契加罰五角展緩一月以恤貧民 
　　杭嘉兩關昨報告監督署謂九月份實收稅洋二萬六千四百四十一元 
　　財政廳長委任王銓爲艮山門絲捐局局長 
地方通信 
[蘇州]  
　　偵探拘獲積賊警察廳偵探隊探長龔福春探士龔榮之楊富山等在養育巷内拘獲形色荒張衣服華麗之朱貴榮一名搜出當票多張解隊經潘隊長詢據供認於八月二十六日夜同陸全榮在胡想思橋裕昌烟紙店竊得綢虞衣服多件現已當去又稱陽曆五月九日夜夥同黃少延在慈前街泰豐銀樓由後門進去竊得綢緞衣服多件陸續當去又認六月初九夜在平橋頭一百四十五號雜貨店夥同黃少廷行竊得大洋數十元小洋數百角銅元三十餘千又認西區來遠橋鴻順祥銀樓於八月二十六夜被竊首飾一案伊亦知情係前用藥迷人之黃少廷即王玉標所竊此人曾住在北區裝駕橋巷花園弄王小六子家數天伊亦曾住在小六子家等語旋經龔榮之楊富山龔褔春將小六子獲來又往道前街雅仙居茶館内密將黃少廷拘住詢其夥同朱貴榮行竊等情俱承認不諱所有來遠橋鴻順祥銀飾一案係伊一人由對河　水過來到隔壁空房内挖洞而進竊後於次早動身往滬住在法界小棧房内零碎將省飾向各典當去約三十餘元現在只剩三十元當票業已撕去等語當經由隊傳知失主並將該賊等連同贓物及現洋一併解送總廳轉送吳縣知事署訊辦 
[嘉興]  
　　嚴禁冒名招搖嘉湖鎭守使王桂林君昨日出有示諭略謂嘉湖兩屬於戒嚴期内曾添招軍事偵探數名現兩屬早已解嚴所有軍事偵探除酌留數員仍充防務外其喬寳林黃德耀楊公乾羅鴻春何永發等五人早已裁撤近聞不肖之徒在外冒該偵探名義招搖撞騙除派員密查外諭知兩屬人民如有該項情事盡可指名禀控來轅定當按律懲治决不寛貸 
　　禾城學務消息嘉興北鄕顧家浜士紳王志元陸義生張吟生高培芝等擬在該處組織一國民學校以便兒童就學現正籌募經費一俟怖置就緒即行禀縣立案又縣視學葉志翔譚志賢兩君擬於本月中旬前往各區視察各校成績現各校已均預備矣 
　　朱瑞出殯紀略朱瑞靈柩於前日由蘇水上警察曁兵輪護送歸里途經嘉興山靑閘由督軍徐代表曁文武官員迎迓並致哀悼船中有年約十餘歲身穿孝服者二人登岸還禮遂即取道歸海鹽暫停於北門外包里亭前往該處迎接者約有數十人次日出殯由北門進東門出西門而至祠堂前陸軍第六師師長葉頌清曁舊同事親朋均執香隨行葉君尤痛哭失聲說者謂葉之篤於友誼不可双得也 
[鎭江]  
　　查獲大宗制錢制錢出境本干嚴禁詎日前又有某商等携帶大宗制錢由河南山東兩省販運南來擬至鎭江售賣及行經淮安被關員查獲人贓一併扣留一面呈請財政廳指示懲辦以儆效尤 
　　小輪仍難通航淸鎭往來輪班停駛已久迭經各輪局呈請當道准予照舊開行當道業有允意旋由齊省長據江北河務人員最近報告以邇來河流雖已漸次消落惟車邏壩口水勢仍有三四尺之高若小輪一經開駛於河工損失極鉅擬令各小輪局共同籌集修理費七百餘元以資挹注否則仍令停駛聞各輪局對此極端反對現又呈訴鎭江稅務司核奪要求從速解决以紓商困 
　　大批難民過鎭昨午鎭埠曾由民船裝到江北鹽城阜寗清淮等處難民七八百人當經警局派令巡警多人會同分區長警護送伊等乘車前往句容溧水南京等處並各給麵食療饑 
[安慶]  
　　皖議會之最近消息倪省長由蚌返省後駐節於總司令部各機關長官曁署議員往謁者倪均一一接見現以開會期迫連日令公署各科員將應追認之議案預備齊全以便開會時提出討議并於司令部設立參事會已派出參事員六人省公署委實業科長高炳麟敎育科長𦺴堯階内務科員畢樹森劉大　外財政廳亦派委二人每人津貼四十元聞參事會准於十月一號成立至旅滬議員方面已由各界公舉程鳴鸞何煉霞二君赴滬勸駕昨日接程何來電云商會轉各界公鑒旅滬諸公　從民意一致回省惟辦理手續一號前恐不能完備餘另函詳程何儉云云皖議會之千回百折至此可告一叚落矣 
[湖北]  
　　緝獲炸彈案之嫌疑犯鄂垣屢次炸彈案迄未拿獲正犯前日由警務處長崔振奎派探訪隊在漢陽門内雞窩廠第二十號門牌捕拿一人云係擲彈主謀要犯解至該處訊辦聞此人名金鴻盛前曾充武昌縣署差遣隊兵士現以小貿餬口其犯罪原因由於警處曾接有一郵函謂王耀亭師長公館附近之炸彈係金以五十元倩人抛擲事後騙不交款故爾報告崔處長以匿名郵函向例不問但此事關係重大不能不究正飭該管巡警五署密查去後又接漢陽某機關電話云雞窩廠金宅爲炸彈機關崔於是决計派隊搜查然無所獲現由司法科長研訊金供營業小貿未敢爲非惟前在縣署時曾因事與巡按使署偵探王某衝突王曾聲言報復而未果現聞王在漢陽水警廳當差郵信及電話必渠所爲崔振奎刻已派員偵查王某金則暫押拘留所候辦 
[山東]  
　　徴收丁漕之訓令山東財政廳昨訓令各縣略謂各縣徴收地丁漕糧原以銀元爲本位祇因各屬銀洋未盡通行量予變通定爲以生銀完納者每元按庫平銀六六七折收以銅元或制錢折納者即照各該縣市價折收仍購元解兌不容稍有參差節經遵照在案本廳長蒞任以來詳查各縣遵章辦理者固居多數而亦有市面不乏銀元專事折收錢文致商人藉以抬高市價於中取利而縣署甚或有錄事津貼生銀貼色種種各目似此任意取巧實屬有違定章亟應重申誥誡以重法令而杜流獘除分行外爲此令仰該知事即便遵照嗣後經徴丁漕兩項務須恪遵定章依法定價格收元解元如實因錢洋短絀折收銅元或制錢之處統照實在市價核算不得稍有出入其有完納生銀者並按六六七折收均購元解兌以符定章仍將該縣洋銀各價按旬列表呈報本廳查考自經此次令飭之後仍有浮收抑勒侵蝕舞獘情事一經發覺或被告發定即從履懲處决不寛貸 
　　民軍改編兩旅之部電日前省議會曾以民軍改編事函詢曲中將茲曲君於上月二十六日得陸軍部電云濟南張督軍孫省長曲中將鑒并轉居吳兩君前議編裁各費當此庫儲奇絀實難再增居吳所部姑准改編兩旅該欵務債東省認籌百萬元内撙節動用諸君以國爲重定當體念艱局勉任其難也院陸部宥曲專使當據電函覆省議會矣 
[天津]  
　　中行副總裁與京緩路局長到差新任中國銀行副總裁俞鳳韶君前因感冒改於九月二十九日到行聞兪君視事後與各行員感情頗好　新委京綏鐵路局長姜可欽君亦於日前赴西四牌樓羊肉胡同本局接任視事聞該路局積弊姜局長調查甚悉將來恐有一番更動云 
雜評一 
[中國之兩現象] [  一子]  
　　中國今日不外兩種現象一爲紛擾皇恐之現象一爲沉寂麻木之現象紛擾皇恐之時期過則沉寂麻木之時期來循環往復於二者之中而多少有爲之時機與光陰俱隨以經遇吾從未見有穏和進行之一時期也 
　　凡此現象政治然議會然即一切社會莫不皆然究其原因由於國人心地糊塗才智闇弱旣無判斷事理之常識又無堅持不拔之定力一問題起一外感之來則譁然而擾攘一旦波浪平定則又奄然而息矣蓋國人旣無卓然獨立之精神而心之運用僅隨外界之風雲爲起落且所謂起落者又非能審察其是非利害之當然而僅隨之飛揚飄蕩而已由是之故而政治議會社會無一不發生此二種之現象其動也進也有事也混亂而若狂其靜也止也無事也怠弛而若死試問除此二者外尙有何暇以進行其所謂事業乎嗚呼中國之危其　甚於此者乎 
　　今日之國家固在紛擾皇恐中也而沉寂麻木之機已伏矣 
 
 
 

Page 8

 
 
[前門牌香煙]  
確用高等佛及尼挨烟葉製成氣味優美每罐五十枝出售 
CHIENMEN　Cigarettes 
英美煙公司總理 
[毒滅]  
艾羅解毒藥 
毒有發於肌膚者有蘊於血液者亦有入於骨髓者發於肌膚之毒如皮膚濕爛以及癬疥等是然究其原因亦由血液蘊毒以致發現於外甚矣解毒之先宜由血液入手也至入于骨髓之毒以花柳為最烈乃由精管深入骨髓達乎四肢百絡而全身血液即無一不為毒氣所凝大之累及子孫小之成為殘疾欲解此種惡毒亦宜從血液入手以殺其勢而淸其源然後骨髓之毒得以逐漸透出消滅盡凈本藥房發行之艾羅解毒藥為淸血解毒之良劑於花柳毒最有奇驗無論楊梅下疳橫痃魚口便毒新染久患俱能消滅無形他如瘰癧疔瘡癰疽等血毒之症並非由花柳而得者服之血液之毒旣淸自可奏功旦夕至於癬疥等種種輕症更能立見奇效不言可知尤解小兒胎毒致生爛疥惡瘡或受父母梅毒遺傳一切而婦女乳疽乳癰子宮潰爛赤白帶下月事不調亦由血液蘊毒而成者服之血毒得淸百病自能不作盖此藥性質和平與男婦老幼體質相宜故能功效卓著也　定價大瓶二元　小瓶一元二角半　總發行所上海三馬路中法大藥房　分售處各埠各大藥房 
[保精丸]  
馳名珍品　應效如神 
精　穩固　壯陽多子　尿　發力　止遺治淋 
傳雲陰陽感化萬物資生故人人宜以保精為切要倘患精虧腎虛若不及早療治極其弊必致陽 
萎甚有致病之憂否則强行房事亦屬妨害健康不可效俗子凡夫誤子迷信而將不產之罪委之妻妾豈不寃哉茲將乏嗣理由路列于后凡靑年無知誤犯斵喪為第一原因文人用腦過度遺精滑洩為　第二原因慫情狂慾五淋白濁為　第三原因破身太早濫耗精火為　第四原因有此種種原因必患下列各症如心跳氣急耳鳴眼花腰酸腿重陽剛不振忍耐乏力側身即遺愛情淡薄悲境日深人生若此其痛孰甚倘能早日醒司速服保精丸則各症俱消從此精神奮振幸福日增愛情加較前更勝十倍世之有患生殖機萎弱者不可不注意焉　一保精丸有　補筋肉發力之功故能壯筋健陽而有特別奇效凡精水冷薄陽萎乏嗣四肢酸軟筋骨麻木左癱右瘓老年神衰胃呆食細者服之功效立見　一保精丸能健活尿管之妙凡患久淋尿管短尿便脹夜多小便尿後反滴者服之二三天立覺小便暢利尿色淸潔續服之諸疾除根誠乃强腎健腰之聖藥品也　一保精丸有强健精管之能故對于遺精滑洩見色流精側身即洩等患功力尤奇服至三四天便覺精管强固不慮虛洩得子甚易固精養神健康日增無論老壯均可常服有病治病無病强體多子多壽功益非淺此丸馳名已久功效昭彰行銷發售素有定章服之不靈包退還銀每次吞服二丸日服三次飽肚開水送下凡婦女白帶經亂腰痛腹脹宮冷乏嗣滑胎小產經閉夢遺夢驚頭暈目眩一切房勞虛損等症服之均能藥到見功每瓶四十丸售洋一元每打十元半打五元外埠郵購保險回件另加寄費一成如以郵票兌價九五扣用恐未週知特再佈吿 
上海四馬路老娘家的故事房西坐南朝北　光華堂藥房謹啓　漢口經理處四成里博濟藥房 
[實業家注意]  
讀者諸君其亦知今日爲世界上商戰之秋乎然商戰起點非從實業着手不可吾人但知創辦實業需鉅大之資本殊不知小資本家何言不能創辦實業哉即如敝行所發明之做麵機器亦是實業中之一誠爲小資本家發財之利盜也而此種機器堅固靈巧與衆不同且敝出之麵粗細方圓均能隨意較用人工所做出者眞有　壤之別焉如荷惠頗務請認明敝行商標不庶致誤耳再敝行備有圖書說明書以待函索總行上海北蘇州路一百卅號分行漢口湖北街五十一號 
眞崎洋行啓 
[四馬路胡家宅聚元樓徽麵菜館]  
竊本樓始創以來歷今數十餘年素蒙惠顧各界賛揚許可今值共和中興全國統一正當商務進行之秋各業競爭之侯茲因敝同業數家君届紀念特別改良而本主人　此遞生賽勝奪錦之心是以不惜重資特向京徽聘請名廚精究食物衛生佳品各色菜麵調合豐厚非圖漁利但願營業推廣起見前收大洋計算今無論菜麵於九月初一日爲始一律改售小洋以昭公允而保久遠如蒙惠顧格外克已副諸公之雅意焉 
[世界新藥]  
外治淋病藥桿 
淋病者。即俗語所稱白濁之症也。此藥無論急性。慢性。前淋。後淋。均能根治。用法以藥桿一枝。揷入尿管之中。立能退炎。消歷。止痛。淸濁。輕症旬日。重症三星期。完全吿愈。况淋病屬於花柳一門。體面之人。往往諱忌。斯藥不須醫生着手。自己可能揷用。旣極簡便。又極秘密。眞世界第一妙藥也。價目　每盒銀圓一元　每打銀圓十元 
婦人外治赤白帶藥球 
帶下一症。非內服之藥。所能根治。吾國女界。因此症屬於下體。羞以示醫。以致終身不。愈本社發明此球。專便患婦自能醫治。用法極其靈便。奏效非常神速。婦科有此良藥。毌庸諱疾忌醫。　價目小盒每盒銀圓陸角每打銀圓六元　大盒每盒銀圓一元每打銀圓十元 
預防花獲染毒五分鐘 
吾國邇年來。各埠娼寮。日多一日。遊客因涉足花柳。患毒而轉染於妻妾者。不可以數計若無善法預防互相媒介。舉國男女。不久將爲梅毒種族。無待人之謀我。而我已自就滅亡。豈不悲哉。本社因特發明。預防花柳毒。外用新藥。此藥奏效速度。出人意外。祇須滴用少許。經過五分種。所受之毒。即能消滅兆盡。故無論男女。凡恐傳染毒症。各宜置備預防。蓋目前費却少數之金錢。日後消除無窮之大害。得失利害。幸明辨之而毌貽後悔焉　價目　每盒銀圓半元　每打銀圓五元 
汪製化州橘紅 
此藥專治新舊哮喘。痰多。氣急。肺癆吐血。咳嗽困苦。急慢氣管發炎。肝胃痛。疝氣痛。女子子宮癌腫。月經痛。均極神效。服藥之後。經過數分鐘。即能奏效。　價目　每盒銀圓一元　每打銀圓十元 
痔核注射藥 
痔瘡未成。謂之痔核。此際若不早治生成瘓管。且此症內服之藥。萬難奏效。必須外治之方可。而外治之法。惟而刀割。豈非吃苦。本社發明一種打針妙藥。祇須以藥吸入針內。準對痔核注射二次數日之後。完全消散。旣免痛苦。又極簡便。眞神劑也。　價目　每瓶銀圓二元　每打銀圓廿元 
脫肛注射藥 
脫肛者。肛門內粘膜。或直腸。向外脫出之謂也。與痔核痔瘺不同。具原因。或由於飛慣性大便秘結。便時努力太過。或由於痔疾之關係。或由於肛門裂傷。或由於膀胱內患石淋。及尿道攝護腺之疾病。以致小解困難。用力努責等因而然也。茍不治愈不但坐臥阻碍。而且血液淋漓。本社對於斯症。研究一種妙法。毌庸內服藥劑。亦不須外用刀割。祇以此藥吸入打針筒內。注射少許於脫出直腸之中。經過三五天。其症完全消滅。簡便之至。奇妙之至。 
價目　每瓶銀圓二元　每打銀圓廿元 
德國良方萬救急水 
本社此藥。遵照德國栢林醫科大學定方。精選純粹藥品。配合而成。故治霍亂吐瀉。時疫痧症。急慢肝冐氣痛。失神虛脫。卒然昏倒。一切危險急病。無不迅速奏效。誠乃居家旅行。一刻不可少之保險藥也。　價目　每瓶銀圓一角　每打銀圓一元 
身箭牌神丹　射箭牌情决丸 
此種神丹及情决丸。均係精選中華品質純良藥材製成。無論男婦老幼。居家行旅。常服能一切疫厲之侵襲。能轉一切虛弱爲强壯。並且其氣芬芳。其味幽雅。口中含化數粒。頓覺精神爽快。胸懷舒暢。兼能消除口中灼熱臭氣。眞懷中至寳也。　價目　一號袋每袋五分○二號袋每袋一角附贈藥盒一個○三號袋每袋半元附贈菜花銅推蓋藥盒一個○四號袋每袋一元附贈菜花銅彈簧藥盒一個 
以上各藥外埠欲代批售。定價從廉。分售處華英藥房華美藥房。及各大藥房 
上海英界大馬路泥城橋西華商亞東製藥會社總發行○本社　四二八三○電話一六一三 
[時花美女圖]  
購强種精血丸者又得優美贈品 
強種精血丸　（治效槪略）　健腦起衰　養心寧神　固腎葆眞　益肺止咳　開胃進食　寬腸利便　調經安產　淸熱退瘧　去積除疳　潤膚悅顏　（總發行）上海中英大藥房 
大瓶洋一元二角半小瓶七角半購一大瓶者送圖一幅如購兩小瓶亦送一幅購滿一打價仍八折並送圖十二幅外埠　購連贈品卽日寄奉寄費免加惟批發不在此例如向分售各家購取應得贈品卽由各家照送 
[再造共和自由鐘香煙]  
帝制取銷本夠公司之自由鐘香煙適逢初世故此自由鐘香煙實為再造共和之一大紀念品出世以來愛國諸君歡迎咸謂此烟香甜適口裝潢精緻直駕舶來品上比來銷路之廣誠非意料所及敝公司旣承邦人稱許特向著名織廠丁織精良國貨大幅絲巾用作贈品以答惠顧諸君之雅意欲得紀念品者蓋共鹽諸 
外埠內地均有代理五十枝罐裝　每罐大洋五角二十枝緣包每包大洋二角注意贈絲精美國貨巾一大幅 
上海南京路三百九十號 
上海南洋兄弟煙草公司謹啓 
天津奧租界大馬路二號 
[茂德利鐘表總行在英大馬路拋球場三層樓洋房茂達利鐘表支行]  
設漢口一碼頭後花樓口 
新到時表廉價一月　外埠函購隨帶郵費 
六號藍珠邊明女表七元○四號純銀壳馬捫表五元○三號烏利文牌銀馬捫表只六元半六號嵌占鍍金女局表只六元四號保十年花旗捫表十二元六號開眞金手表只十四元三號花壳扁式銀馬明只六元三號白銅騎馬明二元○三號鐵壳扁式馬明三元二○六號保十年夾金彈璜局表十二元六號鋼壳夜光手表五元二三號保十年柯夫邁牌夾金表八元五號純銀工字手表四元五 
[新發明橡皮鞋底批發]  
本號特向外洋定製一種新發明橡皮鞋取其質軟而輕久用駕乎紅皮底之上且步履舒暢乾濕尤宜誠衛生中之特別品也批發公道請認花鹿兩派爲記本號門市另有用頭等褲緞配造學士西式鞋每雙價洋一元一角天官式每雙一元二角請試用之可知價廉物美也批發價起碼十雙九五扣廿雙九扣上海河南路潤寳齋謹白 
[女子謀生計者再鑒]  
啓者前招女生十二名現已次第畢業分別任事茲再續收五名特班敎授畢業後授予優缺給以豐俸幸女子之欲謀生計者速來上海英大馬路虹廟對門勝家公司內縫紉女學校報名投學切勿自誤 
[上海自來火公司煤氣火爐]  
天氣漸寒凡住宅行號之中均須裝設火爐以禦寒祈早日來定此種火爐租費每月五角如欲知詳情詢西藏路五號自來火公司工程間或南京路二十九號樣子間可也 
[克羅克司鏡片]  
諸君如欲愛護目光請試克羅克司鏡片用此種鏡片能屏除一切害目光線祗准有益光線入目 
害目光線　HARMFULRAY　害目光線 
Only　Beneficial　Rays　Enter 
此種鏡片祗有兩種顏色第一種似白色無異惟由日光中看畧帶靑色由燈光中看即現微紅色第二種之顏色如粽色除此二種外即非克羅克司鏡片中國精益眼鏡公司謹啟 
總公司上海英大馬路泥城橋東首 
分公司　北京　天津　漢口　長沙 
[常熟裕泰紗廠召租]  
本廠因添機及王子固虧欵將現欵耗盡無力周轉現擬出租如有確實資本家願承租者須由號家介紹請至上海閘北又袋角裕通紗廠賬房面議可也 
[上海小東門內源興祥啟事]  
本店經理胡錦堂專營私業不務店事現已辭歇以後個人出入均與本店無涉特此聲明 
本店謹白 
[神效小兒胎毒散]  
此散專治小兒胎毒爛頭黃水瘡天泡瘡膿　遍體毒水淋漓或痛或　纏綿不已等症濕則用此散頻摻乾則麻油調搽自則然止痛止癢結痂而愈誠兒科外用之妙藥也　每瓶洋一角 
上海棋盤街廣東益和堂 
[農商部特等獎冠華中西帽莊即著名百年老店之老萬泰支店擴張循例減價]  
啓者冠華牌號由老萬泰改組西帽而來前清時代老萬泰中帽婦孺皆知故滬地有頭頂老萬泰之　與今日冠華西帽同一膾炙人口惟一店兩名殊多不便嗣後中西各帽槪用冠華牌號以歸劉一特懸老萬泰招牌一方籍留記念現因北市支店新遷至英大馬路南首望平街兩開間門面開張循例減價至陰曆九月底止老店仍在大東門彩衣街中市 
[揚風神瞿鼎彝先生]  
　　　　　　　　　　　　　　　　一波未平一波繼起上而　及剛目白障　珠　業廢時如坐黑暗地　　遍覓中西醫治　勢依然幸經在行同事曹剛林君作薦到英大馬路新世界西首　仁里三弄第一百十號八　　　專門　　　先生處施以神　給我　　並替僕用　砂散去凈膜醫白障風症竟克日痊愈眼病亦蒙撥開雲霧而重見靑天皆瞿先生之力也症　愧無寸　謹登報端以告當世之患風眼病科重症者盍往治之 
江西路協隆洋行執事王德昌鳴謝　　　　　 
[遺失棧單]  
陰曆八月二十六江華第二十一次由漢口裝申第十七號H唛木耳十四件　　　　　　　　　單作廢望中西各寶號切勿收用特此聲明 
乾大昌白 
[上洋三馬路新開仁和綢緞號現已裝修工竣擇陰曆九月初三日先行交易特別放盤一月兼辦緞幢壽軸]  
如蒙賜顧請認明西書錦里口上海旅館隔壁電話三三六四 
[包愈立止夢遺聖藥]  
凡患遺洩病症皆因腎水虛耗命門受損或思慮太甚以致心腎不交久之面黃肌瘦腰酸腿軟四肢無力虛損勞傷由此起矣若不醫治將來根深蒂固望愈甚難治藥雖多對症者少本齋深悉病源覔得異人秘方名曰純陽必愈丸專治遺洩各症服之立見奇功當髓滋陰補神充足則身體雄壯百病不侵如患遺洩卽是虛陰之現象此丸功能鞏固骨日可愈精益輕者二盒包愈重者一料除根永不再發若能連服兩旬大補氣血諸病不侵精神倍足每盒洋一元每料六盒洋五元如外貼遺洩膏每張七角膏丸並用取效愈速功效益彰必須認明牌號 
上海二馬路西鼎新里石庫門京都天寶齋啓　 
[上好雪茄烟出售]  
啓者本行經理菲律賓呂宋頂上名廠所造之各種上等雪茄烟零躉均有出售如蒙賜顧者請至江西路四十號本帳房內此佈 
義記洋行啓 
 
 

Page 9

 
 
 [Ｇ> 
[眞正婦科調經續嗣秘寶]  
義商彭壽堂獨秘奇方人參鷄血籐調經種子夢熊丹續嗣最速世無其匹如不信將素未生蛋之鷄飼以此丹旬日蛋自生矣 
本草載鷄血籐爲婦科之秘寶大補氣血統治百病凡婦人多年不育者服之無不一索而得有奪天造化之功惜眞者難得本堂不惜工本選取眞鷄血籐人參並各種滋補貴品六十四味製成調經夢熊丹妙在王道取勝絕非　烈升藥可比功能調補婦人衝任之血平定肝鬱之氣化痰止咳潤顏肚體滋陰暖宮止帶定痛倘求子心切連服三句不使間斷包最如願以償素未生育之婦服後立能誕降嘉兒晚年經斷血枯服者竟能生珠旣孕服之定舉雙雄誠屢試屢驗之妙藥非同市上虛言欺人者可比茲特撮其治病可四奇効者列後○一治婦女氣血兩虛月經不調不能成孕○一治氣虛多怒心氣常痛○一治白帶白淫經年不止○一治經期不定血色不常頭暈眼花腰腹刺痛爲四肢無力精神怠倦○一治氣鬱不舒心跳多夢盜汗自汗不思飲食以上各症具有萬試萬靈藥到病除之功每盒一元每料八元 
上海河南路七號義商彭壽黨啓 
[中華銀行廣告]  
本銀行開設北市福州路第十三號交易經營商業經理蓄迭經登報通告凡有零欵存儲儲蓄櫃者計息三個月週年四厘五毫六個月週年五厘一年週年六厘活期週年三厘凡有躉欵存儲商業櫃者計息三個月週年四厘六個月週年五厘一年週年六厘活期週年二厘以及商業往來匯兌各款無不克己如有洋棧貨物保有火險者欲抵押銀兩須有殷實保人可向本銀行押抵倘蒙　惠臨請駕臨本銀行面議可也此佈　中華銀行董事郭竹樵謝綸輝朱葆三金箴貝潤生朱五樓顧馨一李詠裳王一亭經理林蓮生 
[烏鷄白鳳丸乃婦科獨一無二之聖药]  
廣東種德園新到北鹿茸●北鹿尾羓●北麟胎乃製白鳳丸之用諸君欲購取價公道 
本草有云烏鷄丸能治婦科百病乃本園獨得秘方加以參茸鹿尾羓鹿胎各地種貴品藥料監製成丸耑治婦女月經不調經期腹痛氣血兩虧久不受孕旣孕小產赤白帶下腰酸頭痛等症屢試屢驗眞乃獨一無二之婦科聖藥也價目一品每丸洋一元雙料每丸洋五角中每丸二角半單料每丸一角小丸每兩洋二角半外埠函購立即回件●諸君惠顧請認明上海河南路老巡捕房對門不誤●另備各欵藥目全集函購即寄 
廣東種德園啓 
[上海法大馬路章東明正號重整聲明]  
本廠開設浙紹已歷二百餘年督造京　路酒遠年花彫向在京津山東河南等處設立酒局專批發客荷蒙○各界歡迎名馳海內邇來本棧翻造房屋改建洋臺特別裝璜現已告竣仍遷原處惟堂內應酬格外週到代呌菜點無不亟速備有高等天號花彫遠年京莊精製各種衛生花露藥酒一應俱備竊惟全國公賣捐稅漸增運銷絀滯則本棧存貨愈更充足不得不維持營秩開張重新以廣招徠及各省批發比衆逾格克己本棧擇於陰歷八月廿八日開張特此聲明　本主人謹白 
[上海中法實業銀行開辦儲蓄存欵廣告]  
本銀行經收一種特別往來存欵名爲才鬍鬚存欵存儲總數每摺不能過洋五千元或規元三千五百兩正每戶發給存摺一扣凡有付欵或存欵等項均須交出存摺所有出入由本行記入簽字爲憑（年息）年息長年四厘其算法如下除照往來帳二厘計算外自存欵後第二月起按每月結存最小之數再加二厘○兌滙欵項○該欵儲蓄銀洋能由本行匯至別處分行　凡持存摺之人亦可在別處分行支欵惟預當由行知照　北京匯至天津無需補水匯至別處分行則本銀行格外克已當以最合宜之行情結算 
[夢聖遺藥　金剛百鍊丸　注意假冒]  
本藥房發行遺精要品爲天下莫敵靈藥歷售三十餘年凡官學紳商各界莫不同聲譽美治愈之人不可思議咸推善治遺精無上聖藥謝函証書早經盈箱滿筐全國聞名口碑載道但華人惡習每見暢消品物必多假冒近有同業無恥混售希臘漁利以假亂眞情實可恨特加松鹿商標購者注意蓋人之精華關係最重精固則强情竭則亡患有遺精更宜急起調治以衛强本藥房家藏經驗秘寶係坐茅蓬老僧所傳保元眞方一再研究始獲出奇制勝功能療治戕伐過度慾火妄動未交先洩少年誤犯手淫中年操勞失節夢遺滑精肢體虧損服後精關堅固養腎滋陰應效不爽抱此症者宜速調理却病延年每料四元半料二元小盒一元外治遺精一貼膏功效同上雙方並用偉力最速年久遺精務使內服外貼宿疾無不斷根永不復發每張七角遠埠函購郵局回件 
上海三馬路大舞台對面鍊雲藥房啓 
[上海鄭祥泰分號祥泰益皮貨增設門售廣告]  
本號開設三馬路拋球場三層樓紅磚洋房自運各扣粗細上等皮貨運銷各路批發去冬增設門售以來頗受　各界歡迎現下各貨一槪到齊特別廉價發售以副　諸君之雅愛定價劃一包退包換倘　蒙賜　請認明本號招牌庶不致悮　本主人謹啓 
[欲保護牙齒者宜知思患預防]  
牙痛起點甚微貽害甚大牙生小孔不痛不癢人所易忽也北風一起侵入牙齦痛不可耐故牙中有小孔者宜趁秋涼急爲鑲補尤不可露風余前年秋間左便大牙生一小孔時適事忙未暇修埋迨至十月偶爲朔秋侵入徙發奇痛猶以爲偶然也越數日痛愈甚飲食艱苦家人謂予曰景明先生牙科聖手又爲君莫逆交何不求之予頓悟即命駕往先生謂牙初起時可以補今已數且非拔去鑲過不可先以藥水止痛尋後而鑲之至今無恙回憶過去此日正在牙痛之中因此登報欲同胞思患預防牙有小孔即須鑲補免至朔風一起受牙部痛苦且恐釀成各種牙症蔓延頭部也先生總牙局庽上海四川路四十號洋樓分局在四馬路嶺南樓隔壁 
江蘇陳乃中謹啓 
[康強逢吉]  
義商彭壽堂主人先生道行中外名滿寰區傳施濟衆功德無量僕前患外症誤服謀庸醫尅伐之劑以致陽痿乏嗣小腹時常冷痛味爽必溏泄數次飲食乏味脾胃倒盡百計萬治終難起色自祖至僕三代單傳僅延一線今驟得此痿癥悔不可追且齊紙虧損滑遺溺血虛咳盜汗損症巳成臥病三年幾有奄奄待斃之勢云春表弟反閩談及遺堂參茸芝術海狗腎如意丸酒二種非常門將而於虛勞損癥更有奇騐即託郵政局滬洋購得如意丸四瓶如意酒二瓶海狗腎一條依法試服頗覺日見奇功不及半月神完氣足諸恙全消不意拙荊氣血虧自服如意丸後體質亦強去冬竟產一雄合第騰歡洵是我祖有靈得遇此等妙藥不得不略述梗槪以誌盛德幷爲同病者告焉閩林壽山家驥甫拜上補血如意丸大瓶雙料四元小二元如意酒大瓶雙料八元小瓶四元單料均減半舖在上海河南路七號義商彭壽堂便是 
[光震楊針灸瘋科]  
向在蘇城胥門外小日輝橋行道數十年家傳秘法手到病除等素慕先生經驗故特挽留在申現庽新垃圾橋開對路永和里惟地非中心病家未免有向隅之嘆我等一再商請設立分診所於新世界對面大慶里第二弄第一家俾病家得以就近診治此啓上午在永和里十點開診二點爲止下午在大慶里二點半開診五點止過時不候 
介紹人　周金箴　虞洽卿　胡寄梅　施紫卿　袁恒之　徐乾麟　陸葆蓀　陸葆泉謹白 
[中國商業函授學校第三學期免費招生]  
本校開辦經年成效昭著茲仍不取學費每半年只收郵費講義費計正科二元預科一元有志者快請郵滙報名校址上海英大馬路五七五號函索校章請附郵票　本校主任楊公炎佈 
[併股聲明]  
湖北路淸和坊對過福康電燈號向由周維記等合股設刻因另有別就不暇兼顧特將福康全福康全福生財幷貨物一切歸併孫志記名下爲業嗣後一切進出帳目槪與周維記無涉其以前福康一切人欠欠人等項仍由周維記淸理恐未週知特登申新兩報聲明 
[懷安施醫局特延陳伯威醫士耑治一切毒門花柳亞症]  
花柳毒莫多於滬上而花柳毒藥之廣告亦邊貼通衢稍不瀋慎誤服藥品感劇烈之劑以致殘廢終身痛苦萬狀殊堪深恨到貧苦小民因醫藥價昂而失治者尤堪憐憫同人等因于六馬路電車轉角處和興米店東首間壁五家石庫門左設立懷安施局久仰陳白威君行道有年於花柳一症醫藥均得自秘傳經其醫治無不立奏奇效特請其逐日來局施治僅收號金小洋二角以資津貼局中設有男女病室如順駐局就醫者顧有男女工人伺候並高有醫司所有各種掃毒靈藥如珠黃下疳散立止白濁丸均一律平價出售患者幸注意焉認明四十二號門牌勿誤 
贊成人　朱葆三　丁欽齊　錢達三　孫彌卿 
[專治哮喘氣急靈丹萬試萬驗]  
義商彭壽堂藥房獨秘哮喘氣急斷根丹功能力神速富場試驗治愈者不下千萬人矣順氣化痰丸大瓶一元中瓶五角小瓶二角半立止吐血丸大瓶一元小瓶五角哮喘氣急方藥不知凡幾雖皆自誇神效然欲二粒服下立見奇功能一瓶服完永不再發者不特絕未之見且絕未之聞本主人煞費苦心覓得一種力大效速良方秘製哮喘氣急斷根靈丹不論新久哮喘氣促而逆元氣虧損久咳不愈痰塞肺喉臨咳虛汗或致失音吃煙人大便閉結等癆癥只須此丹二粒服下立刻氣平喘止痰哮咳定胸膈寬暢其患若失一切頑痰悉從大便洩盡是以永無氣咳等患輕者一瓶痊愈重者三瓶斷根因此丸純是貴品煉成故能以少勝多以奇制勝較尋常方藥大不相同凡醫藥不能見效及服過各家之藥無功能者請速試無不斷絕根株眞百發百中之仙丹也惟假冒多購者注意本堂瓶口有藍色鐵路封條包皮有壽佛商標方是的眞大瓶一元每料六瓶五元小瓶六角義商彭壽堂舖設上海河南路七號洋房便是 
[醫學博士周森友駐申]  
博士自美國格理蘭西餘醫科大學畢業後卽經美國哈佛大學聘任醫科教員醫術醫理窮精極研而於眼耳喉鼻花柳毒症等科尤擅專長夫人龔定瑛偕往美國留學獲有格理蘭大醫院婦兒及產科等最優畢業證書學識淵博經驗宏富茲者周君伉優元旋特於本埠跑馬廳對面龍飛馬車行隔壁開設中華愛仁醫院每日問診醫例照常滬地得此名醫當同深慶幸恐未週知謹此介紹　沈仲禮　高鳳池　王閣臣　聶雲台　曹鍚庚　余日章　胡芸靑　奚少如仝啓 
[立止白濁丸]  
夫淋濁一症因酒濕熱毒而成或花柳場中傳染以致小便刺痛點滴不止步履艱難腫痛不堪大受其累服此丸立利消腫利便止濁定痛消火化毒去濕輕者一二瓶重者二三瓶可能包痊不但病除而且壯身健體誠治淋濁之妙藥也每盒洋一元八寶化毒丹每瓶洋二元珍珠下疳巨大勝利每瓶洋七角專治楊梅結毒橫痃下疳等症下部腫爛服則立愈永無後患如不效驗原洋奉還確係第一靈驗可稱蓋世無雙 
[立止白帶丸]  
大凡婦女赤白帶下實由體質素虧以致白帶常臨晝夜不休或因肝經鬱熱脾經濕熱蘊結膀胱睡夢遺洩甚至面黃肌瘦飲食乏味四肢無力久淹子宮寒冷是丸功能滋陰平火調經理氣開胃平肝自然胃長體健氣血充盈也惟本齋存心濟世秘受良方再加不惜工資始獲效驗非常每盒洋一元每料六盒洋五元○舖設上海二馬路西鼎新里石庫門京都天寶齋啓 
[京都天德堂包醫男婦毒門真正出立保單奚占一]  
特備男女○蓋毒症世人皆知有楊梅結毒魚口白濁橫痃之分不知得者有濕熱邪火臟精傳染之別審治毒發 
養病房間○陰陽脾腎虛實各有不同按白濁一症若不早治非但痛苦且變五淋有勞淋毒淋砂淋膏淋惟血淋 
膳宿均可○最爲險惡若在失治必攻魚口便毒下部腫爛俗名下疳實則梅毒之根本所發之瘡輕重深淺另有 
雇用招待○分別有包頭疳袖口疳斷線疳蠟燭疳軒脬疳鷄冠疳蛇眼疳猴子疳則陷疳聞疳龜疳誤服市上普 
專伺病人○通藥丸延　日期病勢反增　誤投庸醫不顧人之性命加以輕粉水銀創藥外毒　念而內毒　人 
代煎湯藥○骨髓後來再犯名曰楊梅倒發透頂穿有遍身紅點淸爛筋骨疼痛癱瘓下痿五官破形更情關一極 
藥不忌口○錯禍起百端賣身散家斷子絕後苦楚難言本醫生祖傳藏方包治外科毒門不論男女新相舊梅毒 
隨便往來○凶極危以及他家不能醫治本堂另有妙法奇藥與衆不同出立保單包醫包愈好後還原永不復發 
不誤公事○不愈還洋若用霸藥需發火焚近有無恥奸輩仿造甚夥認明上海三馬路大舞台斜對門本堂不誤 
[雙妹牌化粧品]  
同胞注意　安吝子如　艷潘美西 
此膏香滑而不膩潤澤而不燥專治男女股暗臂晦面皮粗魯於炎暑盛夏之時用之可保顏色免致烈曝所侵當皮熱汗發之際途之能肌肉生涼遍體愉快或於秋冬時手足爆拆或男子梯鬚後面皮縐折一用此膏自然寬滑如恒或婦女修面發癢起疹粉癬蟲咬麻墨疵班等患攃之無不奏效如神凡洗面後常以此膏敷面能使容顏妖嫩轉妯爲妍男則不啻美比潘安女則不見艷如西子因敷膏後儼然與傳粉無異且極與皮肉相食倘常用之可以母須別等之途面宮粉與水粉也惟婦女途面之粉多屬鉛質故曰鉛華須知鉛性最歛若久徒之能令皮膚　　腠理縮收致滯排泄之氣故好傳粉者色多萎黃但本行之雪花膏無雜質脂類不黏不膩無漫無痕誠修容清潔妙品也 
大瓶四角四分　小瓶二角八分 
本行所製之雙妹老牌生髮油銷行各省人人樂用處處歡迎緣此油　香爽滑確能卻風去垢養髮潤皮若常用之永保七髮鳥泣無衰落之虞誠粧中不可少之品也近秋冬時丟多方研究歷次改良贈加多數玫瑰精并各種鮮花香味比前更臻完善謖余不信盍請試之 
總發行所上海南京路棋盤街交通路蘇州閶門大街杭州太平坊廣生行有限公司啓 
再者本公司分設南北各埠枝店甚多所有購辦各物及來往揭借銀兩等事務概由香港總行經理至於日用什物均以現洋交易並無拖欠等事倘有　信者惟個人是問與本公司無涉特此聲明 
[中華眼鏡公司精製吒力克]  
開設上海五大馬路小菜場東樓外樓西會 
打靶之人能使光線拯準看書之人便覺一目瞭然 
鄙人等研生理學十有餘載精製各種光學鏡片補救已損目光保護完善目力均有特別效果選料之精配光之準不特爲滬上冠且凌駕歐西之上而爲中華獨一無二之新製品近又發明水晶人產品種種優英早承中外仕女羣相信眼邇來眼鏡公司林立類皆大欺人未知底蕰因他家驗光不合而至本公司較準者日必數起可見實事求是荷社會之信用本公司特以最低廉之價格售最高等之貨物以期風行全球茲將特色優點臚舉如下 
一製造晶瑩冰澈不染織厘一驗光電化器機精密完備 
一裝配舒眼適宜不啻耳鼻一顏色紅藍黃墨六色俱全 
一邊架弍樣新奇金銀充足一價值特別減折以廣招徠 
一品質聖實無比耀彩增光 
特別注意凡有患目疾者本公司另延有西醫周部俊呂守白二君爲之診治 
聽侍風二一一二號 
光學專家周憲韋俞聖祥同啟 
[包爾工程師廣告]  
本工程師精研房　工程圖畫之學對於市屋住房及一切各項工程無不匠心獨運規畫奇巧深得顧主之歡心定價亦格外克己如承惠顧請至霞飛路二百八十六號或對門三百零一號本工程師寓接洽可也 
本工程師白 
[代收股票]  
啓者茲有友人托收蘇州振興電燈股票如欲出售者請向蘇州電燈公司賬房接洽可也 
[浙紹聖帝會]  
九月十二日常年恭敬　協天上帝座前演戲全台凡我同誠屆期早降拈香是荷此請 
[聲明莊票去票作廢]  
今有久和莊票一紙係第二萬一千八百八十八號九月初三期銀七十兩又鴻升莊票一紙係第一萬零零五十二號九月初五期銀一百四十七兩四錢又華美去長盛銀票一紙係第二十三號八月二十八期銀六兩九錢九分又怡德支志慶銀票一紙係第五十號八月二十八期銀十三兩二錢一分該莊票支票均被本號夥友遣失除賜照名該莊將各該票作廢報捕存案外特登申新二報聲明北京路慶順里宏順煤號特白 
[京都同德堂孫家藥舖]  
眞保赤萬應散 
專治小兒急慢驚風一切雜症兼治男婦痰火積聚等症每瓶一元 
[鷄血籐最補　精汁酒能愈百病]  
鷄血籐治血虛補血生血活血調經驅風舒筋活絡健體强身天然衛生之妙品久爲環球婦孺所歡迎以其能治婦女乾血癆症諸般惡疾大有藥到病除之功轉弱爲强之力實藥劑中之翹楚者也蓋此籐產於崇山峻嶺稟山川之正氣得日月之精華其功效靈速非人造補血藥餌所能及其項背者凡吐血便血鼻孔　血牙齦出血婦人停血倒血產後瘀血等病無論老少服之即愈挽回造化功推第一誠天生之良藥壽世之　寳每服一羹日三次頓覺精神培增非虛語也海內衛生家試之便悉每瓶一元每打十元 
上海三馬路公和仁內亞洲公司告白 
[上海福興洋行專售]  
最新式織緞機噐掛麪機噐織布織襪打花邊電光紗引擎打米磨粉大小機噐河南路如意里 
[三益股票公司]  
本公司代客買賣幷備現金收各種鐵路股票證劵收據及各實業公司股份公債票各大銀行定期存單儲蓄票等均可交易如蒙賜顧晴即駕臨三馬路西書錦里弄內四百零六號外埠函詢當班答復 
上海三益股票公司啓 
 
 

Page 10

 
 
本埠新聞 
[要求回復自治之進行]  
　　江蘇縣議員聯合會前呈請内務部孫總長及齊省長迅行恢復自治已見前報茲悉總代表楊靜山君現已由京返寗偕同赴省請願代表方家珍君面謁省長詳陳一切省長允爲呈請中央迅頒命令兩君當即與辭而退並聞恢復縣議會事參院早經通過衆院本擬於二十六日開二讀會將此案列入第十七條後議至十一案因時間已到當即散會茲得京電謂已列入江日（三日）議事日程大約可望通過惟聯合會幹事費玄韞君以長此遷延殊乖民望特於三十日夜車赴寗親到省議會要求將恢復縣議會事提出緊急動議聞已得各議員之同意矣至聯合會中事宜費君暫託莫子經李佑之兩君代爲執行云 
又聞上海縣議會前日又請省議會將恢復自治提出緊急動議適省議員秦錫田沈周兩君於三十日赴寗當由莫子經李佑之兩君將此項公函託秦沈兩君帶去介紹請議 
[再誌國慶紀念之預備]  
　　上海閘北引翔港鄕學務委員賈豐芸昨致市立各學校函云敬啓者民國成立五載於茲共和復活普天同慶吾邑爲各處觀瞻所繫茲値國慶紀念允宜盛行祝典所有市立學校應於是日舉行紀念燈會届期准午後五時半各校率領諸生齊集尙文路經董辦事處會同出發除函請淞滬警察廳届時派警沿途照料外合行函達卽希察照辦理爲荷附上海市立學校國慶紀念燈會辦法一燈會會員每校至多以百人爲限由職員導引之一燈會所用之燈以裝置長柄燈字貼國慶紀念者爲合式限用國貨由各校自備一每校出燈會會員百人者支燈燭等費十元不滿百人者以次遞減一每校燈會會員出發時導以國旗校旗有學校制服者一律穿制服無制服者一律穿竹布長衫（按竹布並非國貨）一燈會所經之路出辦事處向東進西王家弄朝北走南門大街過陳篐桶橋太卿坊縣橋朝東彩衣街東門大街朝北沿民國路經西門大街過虹橋回辦事處一軍樂隊由辦事處雇用 
　　昨日救火聯合會通告各區救火會云啓者本月十日係雙十節爲共和復活後之第一國慶紀念日擬於是晚舉行水龍會藉伸慶賀爲此通告貴會一體籌備於是晚七時齊集小南門本會排齊出發遊行街市惟銅帽服裝腰帶皮靴一律潔凈以壯觀瞻救火器具無論新樣老式槪行加紥玲瓏燈采均請加入其長柄國慶紀念燈由本會承辦該項燈費亦由本會擔任以每社二十盞每區一百二十盞其各區社會所前懸掛之燈並遊行時之燈燭應由各該區社自備惟爲時已促務希迅速查照辦理望勿遲悞再各會員屆時仿照租界均持煤油燈即平日救火所用者如有未經置備或備而不敷者可向第一區救火會代定嗣後仍可爲救火應用是日各會員均一律持燈步行合併佈聞 
　　眞茹監理會乙種商業學校通告云本月十日爲雙十佳節即武昌起義之日舉國大慶所以紀民國之開始不忘光復之首功也今者共和復活日月重光黃陂繼任與民更始凡我國人對於國慶日當更興高彩烈也敝校定於八日下午一時開運動會九日下午一時追悼先烈士十日下午一時行慶祝式並於每晚舉行提燈會届時務請各界一體懸旗掛燈結彩以誌盛典開會時乞撥冗惠臨襄贊無任翹盼 
　　眞茹商界同人通告云謹啓者昨接乙種商業學校通知單悉此次國慶紀念日該校除舉行慶祝外於上日追悼先烈士晚間舉行提燈會以誌盛典屆時並請同人等蒞會等情 
　　我商界同是國民理當同伸慶祝届時除升旗結彩與會觀禮外亦當組織提燈會聯合該校周行街市以壯觀瞻而盡歡忱如蒙贊成請於晚間八點鐘齊集城隍廟前大場一同出發特先布白 
　　大南門外淸心中學校自本學期改辦實業學校後各科敎授注重工商兩業成效燦然可觀本届國慶日擬舉行慶祝會表示國民對於共和復活之歡忱兼爲該校改組之紀念並由敎員學生編演愛國鏡等新劇以襄盛舉刻正逐日練習屆時必有一番熱閙也 
[續紀匪徒擊斃巡捕之駭聞]  
　　前晚七點餘鐘有盜匪在九江路華慶園酒館附近搶刦淸和坊一弄妓女林第之跟局大姐陸老六金鐲並開鎗拒捕擊斃總巡捕房七百九十六號華捕高開嘉又擊傷一百零九號華捕一事已略誌昨報昨由捕房將該華捕尸體舁入虹口婓倫路驗尸所報請公共公廨王襄讞會同美博副領事於午刻同乘汽車蒞所相驗當由監所西人導至驗尸室卽飭檢驗吏驗得死者仰面色黃口眼開兩手握心坎有鎗子轟傷一處四圍黑色血汚彈未透出委係鎗傷身死塡明尸格諭令尸兄高成康（即新閘捕房一千一百五十二號華捕）備棺怀殮 
　　驗畢後中西官升座公案先由高成康投訴係死者族兄死者現年二十四歲原籍山東尙無妻子今忽被盜鎗擊身死請求伸雪 
　　總巡捕房西探海明惠投訴昨晚七點四十分鐘得報華捕高開嘉因追捕盜匪被盜槍傷已送仁濟醫院醫治當至醫院探望該華捕已不能開口未幾殞命即至九江路調查因有盜匪在該處路刦婦人金鐲逃入對面弄内轉至漢口路往東逃至山東路九江路附近拒捕開鎗致該華捕中鎗倒在剃頭店門首由一千一百十五號華捕將受傷人車送病房查死者當時曾開放洋鎗一響言至此將死者生前所携之洋鎗呈案請察又由包探顧阿根將金鐲一只呈案飭交失主領回 
　　總巡捕房一千一百十五號華捕田福壽投訴昨晚七時在山東路漢口路轉角站崗忽聞三馬路西首有警笛聲見西首有六人均穿長衣從容往東不知何事旋據是處店舗在人云是强盜我即往東追捕即聞鎗聲一響追至九江路山東路轉角又聞鎗聲一響是時聞七百九十六號華捕喊呌稱已中鎗行將倒地我即雇車將伊送入醫院醫治後見有數十人趕來據云追捕盜匪餘不知情 
　　女子陸老六供稱家住會樂里在淸和坊妓女林第處跟局昨晚七時應吳姓客人之召往二馬路華慶園侑酒而回甫至該園門首後面突來盜匪一人將我左左臂所戴値洋十餘元之金鐲一只捋去當即回顧見一身穿黑色短衣身材矮短之人往對面弄内飛逃當由車夫阿二趕入弄内旋據阿二來稱强盜已捉獲呌我至捕房至華捕被盜開鎗擊斃並未看見惟曾聞鎗聲兩響云云妓女林第雖亦到所未經傳訊 
　　車夫陳阿二投訴昨晚七時由二馬路華慶園堂唱同院行未數武卽聞大姐老六喊稱强盜搶金鐲我即同頭見穿黑色短衣一人逃入對過鼎新里内我即停車追入弄内見一身穿竹布長衫元色馬褂之人在我後面開放手鎗一響追至山西路妙香室香粉店門首將該盜追獲交於巡捕我欲回原處又聞鎗聲一響堂上問爾所交盜匪之華捕爾可認識否陳答稱當時心慌意亂不能辨認 
　　總巡捕房五百八十九號華捕唐學奎投訴昨晚七時在山西路站崗先聞警笛聲後見多人往東奔跑據說有盜刦情事是時聞有鎗聲一響我卽往東至山東路漢口路北首又聞鎗聲一響旋追至山東路九江路附近見七百九十六號華捕已中鎗倒地乃由一千一百十五號華捕將伊車送醫院醫治當時祇聞鎗聲兩響並未見有盜匪 
　　見證陳福生投訴在山西盡錦里轉角妙香室香粉店爲夥昨晚七點餘鐘在櫃上應酬主顧聞有盜刧卽出外觀看見門首有一身穿黑色短衣矮短之盜匪被巡捕揪住聞東首尙有警笛聲又往觀看至永保棧門首見有華捕二人拘獲一盜該盜身穿竹布長衫甚爲倔强我令兩華捕用鎗柄猛擊盜匪兩手詎言畢即聞鎗聲一響見該盜往東逃逸我亦趕上該盜逃至山東路九江路附近又開放手鎗一響往西逃去我即回至店内見門首有多人圍觀地上盜匪所棄之金鐲一只我即拾交三道頭華捕一同送入捕房故令到案作證訊至此時已過午尙有三百二十五號華捕楊汝林包探顧阿根邵仁初姜寳生等不及研訊即由中西官於驗訊單上會同簽判云驗得已死華捕高開嘉委係被鎗彈　傷身死無訛着該屍屬備棺收殮聽候嚴緝兇手到案訊辦此諭判畢中西官即分道返署 
[再誌移傳私運雲土之要證]  
　　私販大宗雲南烟土一案前經公共公廨訊供判結但此案與司法行政人員多有牽涉因由中央命令上海地方檢察廳林廳長秉澈究林君除將前滬海道尹周金箴傳案預審外又人傳前光復軍統領李徴五訂期本月四號來廳候訊昨日林君以李徴五家住公共租界克能海路又法界愛地亞特路已函請英法兩公堂協傳現在限期已届李已由公共公廨傳案訊明問故又於昨日函請公共公廨將李依限解廳候訊嗣接公廨電話謂本月四號李徴五能否如期投到貴廳俟四號再以電話報告云云 
[交涉員對於雲土案之聲辯]  
　　江蘇交涉公署致上海地方檢察廳函頃閱報載尊函爲雲南烟土案致全國禁烟會討論傳訊嫌疑犯各節内指爲交涉失敗等語竊謂交涉事宜除眞正國際關係外我國因租界警察權領事裁判權錯雜其間推厥交涉緣起罔不根於司法行政兩端又苦於普通官吏多不明國勢外情條約不能觀其通往往膠執條文易致誤解故外交官非對外之難實對内之難也即如滇人私土運入租界一案發見於孟淵旅社前道尹知之竟派人往爲料理並未有一語一字通報敝署若論事實此販私違禁之事　監督有專責外交官可不問道尹亦可不問也道尹以私人意思往爲料理遂並將行李運歸道署貼鄰之空屋遂有租界洋藥公司律師據線報向警察廳陳請派警協往搜查之舉此時警察廳知有道署關係應告以物在華界應聽華官查辦辭退律師干預由廳單獨帶線協警查實公辦則純係内政無交涉可言也迨洋藥公司律師到道署時道尹如知國權所係應告以物在本署隣屋内旣有線人報有違禁品物可保不再走漏俟天明自能會同警廳嚴密開看線報屬實定能公辦物在華界無庸租界洋藥公司干涉則亦純係内政無交涉可言也脫警廳言之而洋藥公司不允或道署持之而洋藥公司不允則當告知本署向之交涉交涉無效而道署竟被搜查藏土竟被起去本署雖全體伏罪無可諉謝乃警廳聽之於先道署聽之於後且任其將藏土提往租界委權忘辱恬不知怪　於次日下午始訪悉情形不覺爲之㫮裂然洋藥公司請由律師邀允於警廳邀允於道署手續完備在外交方面實已無交涉之可言矣凡此所論一言一字皆有根據特以顄縷奉達幸　察焉 
[公廨第十一次研訊日人被害案]  
　　中洋印刷所主日本人池原與夥鴨井被人謀斃後由捕將與該日人私定僞造湖南湖北官錢局鈔票之湘人胡儒珍（即李正華）及高志盛冠文先後拘獲解廨研訊迭詳本報昨日午後由關讞員會同日領加籐升座續訊捕房代表村上被告代表斐斯費信惇台維司等四律師均各到堂先據西探目利扶司上堂禀稱昨日尙有一層未曾禀明查死者均係裸體其腿及臂均從骱骨割下故屍骨均未損傷所有綁縛手足之繩索均已帶來澤畢將經經辦是案之手續及報告單上胡等三人與鴨井之妻之供詞呈案請察關讞員閱畢向該探目詰稱則商大藏在寫字檯抽屉内尋得邀請池原之字條與在胡儒珍家中抄出藍筆所書之字條是否同一筆迹胡儒珍家中檢得之菜刀與鎭江屍箱内之兇刀是否同一牌號該西探即將字條兩紙菜刀兩把呈案察得字條兩紙確係一人所寫惟菜刀上牌號各别並非一家製造是時被告律師要求堂上將西探目之報告單及被告等之口供給予閱看並向該西探盤詰良久旋由年約十三四歲之中洋印刷所學徒浦考上堂由村上律師詰據供稱廠中所印鈔票共計雙龍立形花邊與反面有紅方圓印等三種誰先誰後不能記憶高盛兩人均不相識胡儒珍見過多次他平常帶有眼鏡曾經兩次來廠取去鈔票第一次係反面紅圓之票一包約在四五月間第二次來拿五六包係雙龍立形花邊由主人令韓籐至樓上搬下其時約在六七月夜間九十點鐘天適下雨雇黃包而去嗣後常去與主人會面或一同出外迨主人失蹤後我與韓籐及車夫郭汝高先往胡家詢問則商大藏與金川後到鴨井娘娘來時我即對他云主母一人冷靜故他即往廠中胡之房内地上鋪蓆並無椅子胡入内坐在靠壁地上車夫蹲地與胡對面韓籐坐在銅器上我坐於木塊聞胡向車夫云我先付你二十元你放我去了再至某店來取八十元堂上得供命浦用華語陳說浦云我雖能聽中國語然說時斷續不能成句堂上頷之浦即操華語將胡所云斷續供出並稱雖聞其語並未見其將洋取出未幾胡欲至鴨井家中我等同入樓時胡在表袋内摸出鈔票二張揑在掌中下梯後車夫在後以左手扯住胡之後領韓籐以右手臂拖住胡之左手臂我在右首將兩手扯住胡之右臂衣袖胡將右手向後面遞票於車夫即將扯領之左手接洋以右手往下將我臂猛擊一下胡亦乘間將右臂肘向我胸前猛搠我兩手盡脫左肩下沉欲跌即將左手在地撑住並將胡之長衫下身扯住致指間之皮擦破現尙未愈當時我向車夫云你拿胡鈔票我定告知主母故郭將鈔票還胡仍將其後 
 
 
 

Page 11

 
 
領扯住云云中日問官訊至此因時已晚判被告等還押候明日午後再審 
[發行新銀輔幣之手續]  
　　發行新輔幣三種業由財政部通行本埠各機關查照在案昨日上海總商會又接農商部調令以造幣總廠續鑄新銀輔幣三種業經財政部通告發行在案茲准該部將輔幣之計算法及對於以前通用之小銀元折算方法先後咨送到部除通行外合將原咨及計算折算方法鈔發該會查閱並轉知各商以資計算盡一通行云云 
[三誌黨人酬答法總領事之盛意]  
　　民黨中人發起留别紀念會酬答法領事保護盛意一切情形已紀前報茲聞該會發起人日前曾致函黨人善後事務所審查諸君請其贊成並請於善後欵項内提取百分之一作爲開會用費各審查員以此舉雖表同情而提取欵項係審查範圍以外之事未便過問業經據情函復現各發起人因提取款項爲最要問題審查諸人旣不負責必須另籌辦法前日又在白爾路集議多數主張由發起人及簽名贊成者自行捐欵舉辦其數目自一元起至五元止聽其酌量自認云 
[愛國女校報領沙田之請願]  
　　上海愛國女學校代表宋岳呈省議會文云爲呈請公斷事竊敝校因經費支絀去年四月中於清理江蘇沙田總局報領川沙縣境之橫沙及南北高墩等處新漲灘地一萬五千餘畝嗣爲南菁中學校董藉口報領在先函請江蘇省敎育會呈請省長飭沙田局將敝校報領之案註銷敝校不得已推氏表入都請願於敎育部蒙咨行省長齊准予繳價報領在案南菁校董校董會知報領在先四字之不能成立忽變論調謂將改辦高等農業以圖額斷延宕至今仍未解决今値省會開會之期謹節錄本案各項文牘請察核敝同人所主張之理由略具於此不復贅陳敬請主持公道不勝大願謹呈 
[靑浦各團體陳明知事電文之不實]  
　　靑浦縣知事高繼宗電控水警分署長沈兆榮一案因其牽拉地方各團體曾由商會農會敎育會欵產處電致省署陳明原電已錄前報茲悉該四團體又於上月三十號會呈省長其文如下呈爲縣知事電文不符事實謹合詞呈明環請察核事竊本會等前以縣知事高繼宗電控水警分署長沈兆榮一案内有牽及商會農會敎育會欵產處之詞當於霰日會電鈞座據實陳明在案惟電文尙簡茲更爲我省長詳晣陳之查本會等各守範圍向干預官廳行政事宜縣知事高繼宗與水警分署長沈兆榮不幸發生衝突原與本會等無干不容有所參預惟高知事靑電内稱沈兆榮於前日丁祭之期預令水警多人於行禮之時改裝擁入大成殿互相撕打坐知事以大不敬之罪報聞風尙早多派警隊把守廟門是夜十一點鐘卽提前一祭未滋事端尤可駭者到處宣言主張暗殺以一命與知事拚本地商會農會敎育會欵產處各紳　咸爲不平本日開會集議欲與沈爲難沈竟狂言如有反對者必率領所部開砲將全城　燬往外國逃跑知事恐其鋌而走險演出惡劇再三勸告各紳董不得因知事個人爲人民召禍案旣查辦必能水落石出斷非紳蓋所應出頭干預衆忿稍息等語查文廟丁祭事宜由欵產處會同縣署第三科承辦是夜三點鐘恪恭將事一切照常並無提前於十一點鐘上祭之事至謂水警改裝預備至大成殿撕打衆目昭彰毫無所見事前事後並無所聞此不符事實者一也至謂沈到處宣言主張暗殺旣欲暗殺何必宣言然不論有無宣言本會等全體人員絕未聞此何至無端代抱不平有開會集議與沈爲難之事高知事所稱本日開會殆指靑日而言是日本會等並無有一機關開會之事遑論四機關同時開會此不符事實者二也至謂知事再三勸告紳董不得因知事個人爲人民召禍案旣查辦必能水落石出斷非紳董所應出頭干預等語未嘗不言之成理無奈本會等旣未開會庥議即未有所干預旣未干預何所用其勸告更何所用其再三勸告此不符事實者三也本會等對於高沈兩方均無偏倚不敢越範圍而外論其理之是非惟有就範圍之中證其事之虛實固不能誑有爲無以一手而掩衆目亦不敢誑爲有抺輿論而喪天良所有縣知事電文不符事實緣由除前經電呈並商會以他事關係另呈外爲再合詞具呈伏乞省長鑒核俯賜批示以昭實在而慰羣情實爲德便 
[拿獲盜案關係人]  
　　住居愛而近路四百三十二號門牌之皖人魯旭生因被捕房查與重慶路六百四十八號門牌嚴怡庭家於九月八號被盜刦去値洋一千二百元之金珠飾物現洋一案有關前日由滙四捕房中西包探將魯拿獲搜出手鎗兩支鎗彈十四粒連同二房主劉王氏帶入捕房分别收押昨解分共公廨請究先由中西包探禀明前情並稱尙有同黨與消贓人未獲請爲按名出票提究次由嚴妻葉氏投訴當時被刦情形俞代襄讞商之美沙副領事判魯帶回捕房劉王氏暫留本廨補提同黨於下禮拜二再訊 
[張俠魂飛行遇險近訊]  
　　日前南苑試演飛行機機錫九與蔣次長之小姨某女士乘機遇風墜落各節曾記前報茲聞女士名張俠魂當其隨蔣次長到飛機場時蔣與參謀總長王士珍氏巡閱南苑各營女士即與蔣之姪女請該校校長泰國鏞許其乘機飛駛泰氏風勢甚大力爲阻止女士謂曰中國人乏冒險性男界然女界更甚今日幸逢貴校演試飛機無論各技干駛術精熟萬不至有何種危險即有不測之事吾以一弱女子乘機受損亦可於女界冒險歷史中放一線光彩於吾國航空紀載上留一種紀念秦校長以其言之成理深爲嘉許令某外女士爲之更衣與姚技士乘機而上旋轉南苑數廻忽遇疾風從半空撲來者然一聲動機中斷飛機下墜陡落屋巓姚技士盡力撥轉機輪斜駛折下落於泥坑之中姚受㣲傷女士則昏然在地奄奄一息時中西醫生及看護婦等視傷狀用刀剪去衣着左腿折斷口齒咬碎肚腹㣲腫鼻口流血當舁至鐵路醫院將腿傷處用機械分開皮肉以銀絲纒住骨節數敷藥封皮用線縫妥經一時之久而女士猶忍痛受醫不稍作兒女啼哭態據醫士云一月後當可全愈步履如常自女士受傷後京内外人士以該女士富冒險性有鬚眉男子氣不似巾幗中人甚爲垂念大總統與段總理亦深嘉許且時派人慰問並囑蔣次長派人至醫院專事看護不惜醫資期早全愈昨航空學校校長特贈女干銀瓶一雙一鐫有俠魂張女士紀念等字女士之親族及滬上同學各友亦通電交詢女士湘人也爲張公通典之幼女年二十歲漢文英文及各種科學均曾學習而圖畫是其專長現充上海神州女學校敎員此次隨其大姊來京一觀國光一爲校事因都中演試飛機欲一展覽滯留數日故未與大姊返滬乃遇此險云 
[孫中山致馮督軍書]  
　　請釋秦毓鎏 
　　華甫先生督軍執事東南柱石久佩賢勞咫尺旌麾未承顏色茲啓者自共和再造以來咸予更新共蕩積憾故黎大總統先頒釋罪之令而執事亦疊有省囚之舉江蘇政治罪犯次第略空惟囚覊吳獄之秦群毓鎏典繫之司尙未報請故自由之惠猶稽實旋秦君产充南京總統府秘書弟略知其品性其人生長名門行修頗飭反對者周納其詞何所不至今之格於明聽據秦君家屬泣涕來告即由邑人兩姓某與某散放流言以快私怨今附奉原判印物一紙秦君如有侵佔公欵之罪程前督依法必予并科胡爲僅治其内亂之罪此可見當時法庭之眞是眞非且贛寗往事依反對之聲某則飽颺某則席捲捲曾屬見於隨意專斷之府令倘秦君附和兵事者至今將遭非法之誣妄而首難如克强協和輩益不免於從新對簿則大獄將興揆之傾覆民國之帝制犯黎大總統與執事猶免其脅從寛嚴稍不倫矣故秦君尙繫蘇獄必所司因其毛細未能及時呈報左右倘因今之進言執事能飭屬即予省釋則秦君一身永戴明德而報國之士亦愈益奮服又秦君邑人未知子孫戚里將同城百世未可誤造數姓不解之深仇以貽數十百年報復之循環脫不幸而秦君瘦死獄中則大錯鑄矣道路傳聞當民國三四年之交某姓以父喪設弔於故鄕喪儀之盛四方來觀譁傳當道將以秦君由蘇獄解錫斬首於南校場以祭無知男女空巷出探快心之報已極淋漓反問秦君前過止光復時准封私產及因市政毁某姓之垣瀇充市街如是而已殺之以相復本未免太遇此次如得仁鏡高鐲恕秦君之小過俾罪與恨皆適可而止即百年以往將誦名賢之大惠矣祇頌勛安不備九月十九日孫文 
[輔助敎育之演講]  
　　本城朱氏向有族會於今夏創辦思敬小學校一所又議定按月開演講會一次現定於陽層十月十號晚六時起於西姚家弄朱祠堂内開第一次演講會請江蘇省敎育會體育研侒會會長張士一君演講健身法中國基督敎靑年會中學主任朱楫翹君演講美國人民之狀况張君研侒體育有年朱君新近自美國調查敎育回來届時二君必有一番高論並因是日爲國慶紀念日除掛燈懸綵外又請幻燈專家朱薪之君演活動幻燈云 
[民船懸燈章程之說明]  
　　交通部以内河各港行駛之民船往往因不遵定章懸掛桅燈致有碰撞肇禍情事當經責令各省水警嚴生取締在案茲悉江蘇水警第二廳署現已將已船懸燈章程加以說明通飭各分署轉行派駐内河之師船長警一體遵辦章程說明照錄於下一各民船於行駛之時或在距航路相近處所下錨之時均應在最高桅項上懸掛白色球式燈（即本國所製保險燈）如其船並無桅桿者此燈卽在距船而至低須有四尺高之木桿上懸掛如非行船之時或非在距航路相近處所下錨之時不致有違碍者不在限制之列（按上條應行處罰者計分兩項一夜間民船行駛之時不照章燃燈者二停泊於航路相近處所者其理由一在行時若不燃燈最易發生衝突危險不處罰不足以儆戒而預防將來二航路爲船舶往來要道本不可停泊然有時因營業必要而暫泊者亦不能免當此船舶來往如梭之區若不燃燈尤易危險不處罰不足以儆戒惟處判罰金僅限此兩項乃吾執政者不得已之苦衷也如該船停泊水道相當之停泊場及荒僻支流小港之間如無危險處所雖不懸燈亦不得謂其違章更從及於鄕村之間往往有農民漁户每於暮夜由小港乘船歸家者因不知警章亦不懸燈似此情勢亦應酌量從寛未減）一本　規定民船漁船應縣之時而不遵章懸掛者該船卽係違犯本章無論保項地方官得視其船之大小分别罰金大船處以一元至五元之罰金無桅桿之船艇處以二角至一元之罰金（按本條所稱罰金之數當依船之大小及有無桅桿上區别然同係大船其生活實有高下同係無桅小船其貧富實不相等若一意拘泥定章恒有碍難之處務當依其生活程度參照定章酌量執行切勿操切從事再處罰時應將罰金理由詳細說明并應申明利害戒其下次當遵懸燈不可再犯部章重受處罰而各巡官對於此項違警人民僅可用和平判斷切勿强梁或有撻楚行爲 
[愛護苦力之熱心]  
　　英人麥逹生前充總巡捕房正捕頭告退後在美界阿拉伯司脫路公益里口租賃房屋設立苦力會耶穌堂倩本埠監理會傳道士倪伯欽君主理敎務每逢星期及星期二四專向苦力佈道功效卓著嗣又於嘉興路橋東堍設立力夫會耶穌堂倩陳筱　君爲主理每逢星期及星期三五開堂佈道一般貧苦人來堂聽講者按名發給麵包或粉麵二枚至四枚如不患病無力醫治者由該會函送哈佛醫院及仁濟醫館代爲療治茲麥君以天氣漸寒又置備絨毯數十條晚間招留貧民在堂過夜以免露宿染病所需經費由麥君與其同志共同擔負云 
[省委調查牙帖]  
　　上海縣沈知事前日委派陳科員隨同南京省公署所派之王科員止閘北調查各行牙帖查出無帖營業者數家或則僅有前清時所捐之老帖民國成立後未經倒換或則一帖數用弊端百出且有白拉主人每日清晨肩荷行秤沿途稱販菜蔬現王陳二委員已據情報告沈知事請飭催徴吏查傳各行主等到署詢明酌核 
[女子被人誘騙]  
　　滬南三泰馬頭油紙弄住户蔡胡氏之女名大新年十五歲前晨被鄰居平湖婦人謝朱氏之女名妹妹者以同至某處購物爲由誘至求新橋地方老嫗李郭氏處勾留二日未歸蔡胡氏因招覓無蹤先將謝朱氏母女及李郭氏一併扭控一分駐所詰間供均推諉未幾在李郭氏家將大橷尋見扭所併究據大新供稱被妹妹誘令與寗波人陳姓苟合許給洋十元分給李嫗洋兩元質之李嫗及謝女妹妹仍不承認飭送警廳司法科訊究 
[女子不守閨箴續誌]  
　　虹口愛而近路四百八十號門牌婦人王朱氏控十五歲女兒阿毛私自出外被演唱新戲之劉三寳誘姦受傷後又回家竊取同居人陳載陽衣物諸爲究辦等情業經捕房將女拘解公共公廨訊供留候詢問濟良所能否由留再行核奮在案昨據濟良所西女董投廨聲稱該女性情如何現尙未知仍請暫留察其行爲再行定奪等語王襄讞商之美博副領事判王阿毛暫留濟良所候下禮拜二帶堂再核 
[兩敗俱傷]  
　　海寗路飯店主某甲昨向某乙索討飯錢口角互毆均受徴傷由四百零三號華捕一併拘入捕房捕頭命送同仁醫院療治再核 
[流氓目無法紀]  
　　麵館主卜裕仁至法公堂控稱有在英界辦過之流氓沈大寳糾同王洪生孫天寳金阿根等闖入房中口稱三年前之事得知否逼我出洋二十元並出利刃威嚇商人知係借端索詐乘隙奔出鳴捕拘獲請求訊辦沈供認起意索詐不諱王孫同供係由沈邀同前往金供在門外等候並未入内判沈押九個月期滿後永遠逐出租界王押四月孫押三月各逐出租界一年金押一月判畢帶下時沈又向原告言爾須預備洋二十元俟我期滿向爾取用當爲中西官所聞重復提案以其目無法紀判令加押三月以儆 
[氣候報告]  
　　（上海徐家滙天文臺） 
　　已過者之報告十月二日氣象頗沉靜主要最高在中國中部全海濱一帶秋季信風盛行天氣晴三日上海天氣晴郎氣壓稍在常數之上涼風來自西北偏北三日下午四時前二十四小時内上海氣候温度至高七八至低六○去年同日至高八五·四至低五九 
　　未來者之推測三日下午四時三十分豫測天晴而不陣雨全海濱一帶仍有秋季信風 
雜評二 
[不自知之害] [  訥]  
　　人每以不知人爲患吾謂中國之人非特不知人并不知已某也明明文學家也而偏自認爲政治家某也明明爲軍事學者而偏自認爲軍事實行家某也明明爲法學家也而偏自認爲外交長才如此之類不勝縷計夫尋常之人不知自已猶可說也若當今出而任事之有名人物而亦不自知則用非其才遺害於國家甚在雖然此僅就不自知其才之短長而言耳倘旣不自知其才之短長而又復雜以貪圖權利之念則有名人物之誤國害政尙可勝言哉 
　　吾願當世之有名人物於出處進退之間稍稍留意則此後之悔少矣 
來函 
[上海地方檢察廳來函]  
　　逕啓者頃閱報載檢廳傳訊雲土案近訊一則謂李徴五昨到會審公廨由羅禮士律師譯稱被告李徴一因大宗雲土案由檢察廳傳往作證惟該廳所定預審之期係九月三十日下午二時届時並未開審亦未重訂訊期故未前往等情傳聞錯誤殊非事實查本廳因華興路道尹公署間壁空屋内私藏大宗雲土李徴五爲案内要證亟應傳案質訊惟李係住居租界是以訂定九月三十日開庭訊問函請會審公廨派探協傳旋准該公廨覆稱李徴五遷居法界愛地亞特路三百六十八號未便越傳即希逕函法公廨請爲飭傳等因本廳卽改期本星期三下午二時開審（卽十月四日）另簽傳票備文請法公廨協傳去後據去警報告李徴五一名經法捕房派探按址傳喚詎李之住居係英界愛多亞路卽長浜三百六十八號門牌查該處確爲英界且遍查法界並無愛地亞特路地名警等未便往傳等情前來本廳即據警報告開明住址仍行簽票函請會審公廨協傳李徴五如期來廳以憑質訊各在案是本廳因李徴五住址未明傳不到案早經改訂訊期且三十日有看守空屋之壟三居應傳投案業已開庭訊問顯與報載不符合行聲明 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[官病說] [  宋焜]  
　　世間最易傳染之病曰鼠疫曰黑死病然未有如官病之甚者也官病前此未聞係中國所特產其爲病狀貪惏暴橫傷廉敗恥不可救藥此在平日卑鄙齷齪者固易於陷溺即素昔英偉足多者亦難於倖免其移人之深化人之速較之廣東貪泉特爲尤甚其初患此症厥狀爲熱中若顚若狂如痴如醉旁觀代爲危之而身受者反以爲樂及至病深心日黑手日辣治之以笑駡無大效果惟面發淡紅色轉瞬即滅據深於醫道者研究之謂患此症之人亟宜投諸水火否則將流毒全國甚至有滅種之虞然今日患此者爲數甚多恐難芟队淨盡萬一根深帶固炎黃遺胃殆將逢末日云 
[辮子軍五律一首] [  塵夢]  
　　辮子非無用居然成一軍作鞭能打馬爲鍊可拘人劫掠雄無敵驕矜勢不馴聞名人盡怕大帥是張勳 
麈餘觚剩 
[李雯逸事]  
　　前於本錄第五首曾述及俟南李北不知李係何人云云乃瞻之在前殊足發一大噱爰亟校錄以誌吾過按該抄本所叙李雯逸事云李雯字舒章少時與陳公子次尾齊名天下言文字者皆宗陳李以爲足繼歸唐之醇美乃才高遇嗇九戰未博一第父名逢申宦京都獲䜔遣戌雯星夜走闕下上書陳寃已而從父宦京師甲申之變不得歸順治初元授清官中書舍人一時草創詔誥大文筆皆出其手雖遭際新朝而中懷抑寒逾年假歸道過淮安遇故人萬孝廉壽褀以僧服見雯望之泣下沾襟曰李陵之罪上通於天矣遂焚毁筆硯誓不復出憂喪病沮旋竟文絕年未及强仕亦云悲矣按多爾袞原書以此參證必出雯手無疑而雯之逸事亦必不止此蓋予家所藏抄本僅就淮安逸事而言蓋予家乃淮舊族也因憶侯方域所著四憶堂詩集所著哀詞十三首似李某殿末急檢視之果雯也侯方域原詩有序於雯改節胡清一事頗哀其志而惜其爲人想見古人待人忠厚洵不可及至侯之哀詩係五古長篇蒼凉凄壯可泣可歌其下小註與抄本所述略有同異而此較彼稍詳因錄之 
一串珠 
[霄羅女俠彈詞（二續）] [  寄塵]  
　　明月無光葬冷雲空山人語靜無聞械誰知古洞深深裏竟有天涯飄泊人一朶梨花嬌乏力兩行紅淚冷成冰只聽那聲聲孤鶴驚涼露更見那點點飛燐出斷墳如此人當如此景心腸那得不酸辛直等到一抺東方見白痕纔覺他照人旭日意和温 
　　阿靑藏匿一夜天明出洞仔望還尋著父母蹤跡同慶更生誰知出洞一看更不得了 
　　草際斑斑血點紅遺屍狼藉路東西最可傷斷頭折臂無人問更休說行李箱籠一刦空此景阿郎纔看見不禁雙手便椎胸聲聲育哭呼天問無奈天高耳若聾只聽得懸崖飛暴響淙淙夾著那蕭瑟驚　戰老楓 
　　阿靑一見此景椎胸痛哭此種傷心之聲能使野鶴寒猿一齊聞而淚下哭了一回再向亂尸之中尋覓父母遺骸血肉糢湖徧認不是又向山巓水涯尋找一回也不可得却見衰草叢中多有野獸足跡阿靑自思道我父母倘非被强盜刧去便是被殺之後更葬入豺狼腹中了橫遭刧殺連遺骨也不能安葬天公待我父母竟這樣酷囑阿靑這時旣然尋不着父母遺骸也顧不得僕人尸身只得含淚走開自尋生路自思天佑陳氏或者父母未死尙有重逢之日也未可知因此收拾眼淚沿着大道前行看看時候已是午刻前後了正是弱女伶仃有家歸未得一身飄泊日暮欲何之欲知復事如何且聽下回分解（未完） 
小說一 
[義俠小說獄中人語] [  小草]  
　　第十一章 
　　是夜十二時獄中衆犯悉已熟睡鼾聲如雷荷德獨起坐於木榻片板之下取出一鋼銼以斷足鐐顧兩堅相磨其聲高於鼾雷設以此聲而驚醒衆囚於事殊足生阻仍藏之片板之下而吉莫聲已觸耳鼓荷德乃伏臥以俟之赭鼻之獄驚左手執燈右手持棍入室巡察至荷德臥處遽以棍高揚作猛擊狀而左手之燈平置胸前荷德迅起以手指足赭鼻者置燈於榻於衣嚢中出一璃瓶授荷德荷德去塞將瓶中之液傾於鎖足之練而練斷如腐索赭鼻者乃與荷德遮掩而出復入儲衣室荷德去内服而易獄警之制服易衣竟攬鏡自照形態宛然赭鼻者曰尙未復於靴頁中出假髯黏之荷德之唇荷德攬鏡微笑曰似矣 
　　赭鼻者與荷德離服裝後卽相偕至死牢衞者見赭鼻者曰夥伴時已晏矣赭鼻者曰奉長官命來視伏死刑者衛者笑曰城堡堅韌若此萬不致逸長官何精極乃爾言已即啓欄赭鼻者偕荷德與衛者互致敬禮而入 
　　時麥倫獨坐室中自知已入死關萬無倖免之理故一切置之度外不復有所依戀迨一思及主人之托則殊耿耿孺子之幻影復現目前未幾卽倐然而滅幻影旣滅而燈火大明燈火之下兩警之影突見其一且爲赭鼻者不禁忿火甚熾欲起相撲顧爲鐵練所拘不能移動咫尺荷德自去其假髯曰麥倫其從我遊乎麥倫見爲荷德乃發聲曰奇···而赭鼻之仇仍挺立於荷德之旁百思不得其故麥倫自以爲入夢乃閉目靜坐期自醒其夢赭鼻者進撫其肩曰麥倫君速··語未畢而麥倫之目復張其光兇露有似火發荷德更爲赭鼻者去其假髯曰彼非虐待汝之獄警也麥倫至是始定其神曰君以可術而至此荷德曰是非久談之地乃以瓶中之液傾於鐐銬之上麥倫舉手而銬去舉足而鐐落三人乃共越窻户緣索而遁旣立於獄外牆根之下麥倫乃緊抱荷德曰君何厚我荷德曰此亦非久談之地且回首詢赭鼻曰　舟之所奚在赭鼻者曰在彼赭鼻者先奔荷德與麥倫亦隨之而奔翻越雨山趺台至海濱登舟鼓槳繞山而行時月將西墮越山巓返照於半空黑雲如飛幻狀百出景殊凄厲也 
 
 
 

Page 15

 
 
   
 
 

Page 16

 
 
[大舞臺]  
九月初八夜戲 
價目　二等正廳三角　三層包廂二角　特別官廳五角　特別包廂七角 
十四盞燈　百萬齊 
小寳芬　瓊林宴　小寶林　界牌關 
佳楣　真小桂芬　連環計 
小寶義　水濓洞　沈韻秋　趙如泉　王永利　古城相會 
何家聲　佳楣　真小桂芬　萬盞燈　姚俊卿　賈璧雲　小達子　趙如泉　小寳義　王永利　沈韻秋　何金壽　孫紹棠　唐皇遊地府 
[第一臺]  
初八夜戲特別大減價 
特別包廂六角　特別官廳五角　頭等包廂五角　上層包廂頭等正廳三角　二等二角 
王福林　伍申會 
楊華廷　滑油山 
李壽峰　鍘美案 
小明亮　譚月明　拿高登 
王蘭芳　王偑蘭　雙遺翠花 
王祥雲　應寶蓮　李少棠　惡虎村 
高百歲　芙蓉草　改良十八扯 
苗勝春　馮志奎　三麻子　麒麟童　張德俊　李慶棠　陳永奎　三國志全本 
[九畝地新舞臺]  
初八日戲 
二等正廳五分　頭等正廳一角　特別正廳二角　包廂三角 
本舞臺南市電話二百二十號北市電話三千四百九十一號北來車輛直達本舞臺免查捐照日夜開演全班文武一齊登臺準演 
夏玉衡　戰太平 
劉漢臣　鍾鳳林　小放牛 
潘桂芳　打棍出箱 
潘海秋　拾玉鐲 
曹甫臣　夏月華　毛韻珂　張德祿　許奎官　李祥麟　湯雙鳳　潘桂芳　全本鼎足三分正 
趙文連　夏月潤　潘月樵　周鳳文　邱治雲　邱沁如　馬飛珠　本箱尸案 
[九畝地新舞臺]  
初八夜戲 
花樓六元　二等二角　頭等三角　月樓八角　特別正廳五角　特別包廂六角 
本舞臺南市電話二百二十號北市電話三千四百九十一號北來車輛直達本舞臺免查捐照日夜開演全班文武一齊登臺準演 
劉漢臣　張順來　夏月潤　潘桂芳　馬飛珠　難中得福 
邱沁如　邱治雲　周鳳文　潘月樵　毛韻珂　趙文連　曹甫臣　全本寃枉孽障 
湯雙鳳　李祥麟　張德祿　許奎官　綠牡丹 
潘海秋　趙文連　夏月潤　毛韻珂　潘月樵　周鳳文　邱治雲　夏月華　九十本就是我 
[法界新開天聲舞臺]  
男女合演九月初八日戲 
日戲價目　特別包廂二角　特別正廳二角　頭等正廳一角　二等正廳八十　三層包廂一伯 
楊寶安　御林郡 
花月琴　海潮珠 
小郎德山　鎖五龍 
劉春泉　小花樓　夏如雲　四杰村 
蔣桂卿　四郎探母 
小桂元　玻璃翠　賈蘭卿　鴻鸞禧 
李永利　董志揚　鼎足三分 
小金鈴　小金翠　汴梁殺宮 
楊春芳　小月紅　小桂紅　賈蘭卿　全本節義廉明 
[法界新開天聲舞臺]  
男女合演九月初八夜戲 
夜戲價目　特包五角　頭包三角　官廳五角　特廳三角　頭廳二角　二廳一角　三層廂角半 
郭雲峰　雙獅圖 
閻海山　小花樓　小鳳樓　花蝴蝶 
蔣桂卿　小天臺 
玻璃翠　賈蘭卿　遣翠花 
董志揚　三岔口 
小金鈴　小金翠　鳳儀亭 
劉春泉　蕭國珍　李永利　串趙雲　楊春芳　沈瑞堂　新長板坡　嘆五更　戰四將 
小月紅　小桂紅　相府算糧 
小金鈴　小桂元　滿臺飛 
貴俊卿　楊春芳　王文祥　瓊林宴　打棍出箱 
[天蟾舞臺]  
九月初八夜戲 
價目　三層特等二角　三層頭等一角　頭等正廳三角 
每逢禮拜六禮拜日仍演日戲　開設二馬路新新舞臺　原址電話三七另二 
杜文卿　高平關 
洪際雲　六月雪 
五陣鳳　水上飄　郭小福　李福祥　芭蕉扇 
小楊月樓　小楊菊笙　李玉海　二進宮 
小七歲紅　拿高登 
小如意　紅梅閣 
林樹森　趙君玉　小楊菊笙　明海山　同惡報 
李人俊　陳嘉祥　小楊月樓　林樹森　課永奎　水上飄　蓋呌天　趙君玉　小如意　祁彩芬　郭小福　王益芳　李德山　明海山　年羹堯　頭本　真刀真鎗野戰特別打武　紳商特煩尚武精神獨絕好戲 
[第一臺]  
九月初九重陽日日戲先行露布 
王福林　太平橋 
梁俊圃　吳桂芬　又役唐 
楊華廷　遊六殿 
王蘭芳　王偑蘭　雙搖會 
草上飛　王祥雲　雙跑馬 
小明亮　應寳蓮　陣永奎　　蜡廟 
高百歲　李壽峰　徐楊進宮 
芙蓉草　李錦榮　紡棉花 
三麻子　李少棠　掃松下書 
李慶棠　馮志奎　張德俊　麒麟童　李少堂　苗勝春　三本鐵公鷄 
[大舞臺]  
接排俠情新戲 
五本　宏碧緣 
滿臺真刀真鎗宛然古時臨陣交鋒戰法大轉舞臺特別彩景 
五本宏碧緣承頭二三四本之後情節愈多若照書真演即有脫漏雷同之弊所以編排愈難本舞臺排戲主任以銳敏之心思手腕將劇中重要情節穿插入妙與舊戲所演完全不同最為熱鬧加以名角支配適當景彩全新尤足滿　惠顧諸君之期望即日排練日登臺先此佈聞惟希鑒注 
[民鳴社]  
三馬路大新街　電話三五五六 
價目照舊并不加價減價劵優待劵客劵暫停二天 
編演主任　顧無為　鄭正秋 
吳一笑　范敏兒　蕭天呆　劉航燕　沈冰血　陣鏡花　鄭鷓鴣　張翠翠　沈映霞　陶殘梅　鍾笑吾　馬絳士　凌憐影　陳無我　張嘯天　傅秋聲　錢化佛　張雙宜　譚志遠　張則鳴　郭詠馥　葉天球　楊潤身 
趙燕士　蔣鏡澄　姚鏡明 
九月初八夜禮拜三準演名劇 
[徐錫麟刺恩]  
三刺好戲之一立 
鴻聲以三斬名　斬子斬馬謖　無為亦欲于新劇中成三刺　張文祥刺馬帥　安重根刺伊籐　早已風行　今以徐錫麟刺恩撫　合而為三　徐係好男兒　烈史自當傳　此戲不但熱鬧　且有價值　佈景如火燒軍　局　情景逼真　外加新式陸軍大兵操　以及破腹挖心　當場出采　無為自飾徐公　正秋則扮恩銘　笑吾願松　名人名劇名佈景　來來來來　請請請請 
[祖坟]  
今晚十一點鐘特請中國從未見過之 
世界名優美人團演劇 
西洋有趣之情剧立 
祖坟底下有藏金　好玩　尋坟不得遇少年　好玩　求婚不成勞　師　好玩　訟師不行換巫者　好玩　弄神變鬼作妖怪　好玩　月老媒人巫來做　好玩　一場鬼戲配姻緣　好玩　大家請來聽聽看看這唱唱做做的好玩戲 
[民興社]  
手巾小賬　分文不取 
三洋徑橋南首　電話三一三〇 
日戲　茶券衹收大洋一角函索即寄 
夜戲　有八折券特別正廳衹收三角 
每晚加演五彩最新偵探愛情滑稽影片 
[蘇石痴]  
情夢民岩崇秀文英焦桐雷音天吾劍胆儂影素素寄塵幻身冶兒蟄民天厄梨影　聲無能逢時龍鍾天紅麗君柳影問天彩鳳文玉無然亞良笑儂天民天祿天飛滌華笑峯痴兒花魂桂笙祥雲思潮澄清優哉美雲知非激魂一鳴無知雛鳳松山羽生夢幻情納劍城珊美劍鍾痴生梁虹金保卿卿月梅萍卿書浩飛熊飛鳴愛卿 
[風箏誤情俠]  
初八日民興準演奇女子 
初八晚準演雙齣好戲 
好惡人之所同也　茍我之好為他人所奪　則未有不恨者而奪我所好者　為我之大恩人　此時如何下手實在大難而特難　乃能捐棄私仇　成全我恩人之志願　保全我恩人之性命　美人情深美人心苦觀了情俠一劇　一般只顧私利　不顧公眾者　其亦可以醒乎　是劇為秦西名著情節之好為新劇中所罕見　風箏誤乃著名之好戲　今于一夜而演此雙齣名劇　尤為諸君所不可不觀者 
[今晚起大贈品特別加增]  
一各色杭緞馬褂料 
一各色杭緞女袄料 
一白銀茶盃 
一洋金挖耳 
一外洋鐘表 
一湖縐套褂料 
一赤金新式戒指 
以上各物新增　其餘勝家公司縫衣機金絲眼鏡果子汁雪花精及應用瓷器照常贈送 
初六晚蔓盤路陳君得青灰花女襖料 
[就是我]  
商辦新舞臺 
九月初八夜準演九本十本 
請看烏衣當面化裝逃走真有神出鬼沒之妙骨谷骨石被擒放在火車道上使人觀之縮舌培師救雪花在繩橋上逃走尤為特色并有太陽電光炸彈橋真是空前絕後請臨一觀方信言之不謬也 
代演全本寃枉孽障 
[感謝存濟局周文卿大醫士]  
淋濁聖藥治白濁血淋刺痛真正當日立止功効如神 
余患淋濁者纏綿兩閱月受害無窮先則臨溺刺痛繼而紅腫破爛苦不勝言延醫診治殊鮮效驗繼　各藥房丸丹一變而成血淋危城日坐寢食不安嗣承我友指迷六馬路朝陽樓茶館對面存濟局周文卿先生包治即服先生湯藥覺稍愈並服先生秘製珠黃止痛止濁丸每料一元最可奇者服丸僅半點竟斷根久未復發足　存濟局藥丸可推　上第一也該局秘製珠黃下疳散每罐一元　珠黃花柳掃毒丸每料二元　橫痃魚口內消丸每料二元　橫　魚口退消膏每張一元　要皆　驗無比特此登報鳴謝　三馬路貿易公司紀才駿謹謝 
[婦女瘋癱癆瘵　小兒急慢驚風　注意推拿大專家]  
綺華女醫士家傳推拿手術專治婦女停經帶下血薄氣虛不儘孕或易於小產皆可限日推愈以及咳嗽吐血癥癜痞塊肚胃氣痛半身不遂小兒腹膨疳積足腫而浮痰厥驚風一經推治立能見效凡久病不愈服藥不效之症者幸勿失之○醫庽北泥域橋堍鴻興里三弄 
[各药房各医生鑑]  
本館創設以來將兩載所發行之　壽牌新鮮牛痘　貨色非常頂真價目又極便宜所以消路極暢茲恐　　尚未周知故再登報聲明如欲購辦請速至本館面洽為盼 
上海法界呂班路五十三號上海牛痘館啟 
 
 

Page 17

 
 
譯稿 
[東蒙古之天然碱] [  張宏]  
　　乙卯仲冬日本鈴木理學士因調查天然碱有東蒙之行往返匝月歸時携有當地原料及製品數種均存東京高等工業學校標本室中吾國學生留學斯校者類能言之其調查情形除報告當局者外特開講演會者又數次　誌中亦多戴其大略因急譯之俾知日人之經營東蒙已着着入手不僅軍事上之進行已也國勞陵夷百廢待舉利源所在國之人漠然不加察而使外人越俎代謀余實爲當局羞之 
　　蒙古天然碱之露出狀况旅行蒙古其道不一而入東蒙探檢者要以四平街首途爲最便去四平街驛不百二十里抵三江口潦濱村落　天然碱之呈露地上者至此始見之東蒙雨其槪在夏季水漲碱溶不見療迹雨期旣過天氣乾爆寒氣所襲地漸凍結　積碱益多土人田　掃去數日現如故計自三江口經鄭家屯北行洮南街道更東折出長春其間東蒙千里之地幾無處無碱或綿延數畝或點點如晨星其露出面之濃厚者要推玻璃碱甸子與太布蘇碱泡爲　餘則薄層居多不堪採集者沿途平原矌野無岡陵之起伏間有沙丘高不過二丈雛草徧野狀似芳長可二尺惟碱層露出之地則雜草不生故謂亘東蒙全境均有天然碱之露出者誤也生亞非利加洲天然碱產地在南緯三度英領東非洲麥伽提地方該處碱成礦床流水所經碱爲溶所順流而下羣滙抵窪之地乾爆期内低地積碱獨多然東蒙異是低地產碱未見其多高地未見其少茫茫平野舍雜草疎密以外幾無他法辦别其碱層之厚薄天然碱之存在地面最多曾採集該處土壤試驗成分其離地面漸遠則含碱量漸減故碱之大部分必至冬期而畢露也據土人云以　掃碱數日再現然其再現之量若何採取時間中又果能掃幾回者此非再探不明也 
　　玻璃碱甸子之天然碱玻璃碱甸子在鄭家屯西北六十餘里其南爲玻璃山甸子者低窪地之稱長約六十里廣約十二里土人云該處有製碱所七處土人以碱鍋稱之法用柳枝掃集土壤夾雜其間故其成分之百分率爲 
　　炭酸鈉　一二·○四 
　　鹽　　　　一·四五 
　　硫酸鈉　　○·七五 
　　用水溶解使土壤沈澱取其淸液移入鐵鍋焚雜草蒸發其水分鍋徑四尺六個一組並列烟道上烟道傾斜其烟囱與最上之鍋相接先以碱液放入最下鍋内濃度漸增則移而之上故鍋之位置最高則碱之析出愈多此法製品計分二種其一爲煑沸中析出之品槪成粉狀含一分子之結晶水其一則待濃慶一定移入冷却鍋内鍋俓二尺有半放冷　全部結晶成鍋形碱塊土人所稱面碱者此也面碱之上者爲白色結晶炭酸鈉焉者帶平黃色從事斯業者可百人一年製額約十萬斤内外云十月下旬該甸于附近徴有積水色淡黃無臭偶取一種試驗其成分百分率爲　　炭酸鈉　○·一八 
　　鹽　　　○·一六 
　　惜採集未編不能得平均之數該甸子全部露出碱量不易測定假定天然碱露出面爲全面積二十分之一其露出高爲一生的邁當則其全量當得二十萬嚬惟照此採集果能繼續幾年是則於該處露出狀况及其生成原因不可不詳加研究也自玻璃碱甸子至太布蘇碱泡間有華江鎭者地有小湖湖濱出碱甚富去碱掘土數寸持歸分析其乾操者得炭酸鈉百分率如左 
　　自地面至地下三寸止　一·二六 
　　三寸至六寸止　　　　一·二四 
　　六寸至九時止　　　　○·九四 
　　是又入地愈深碱量愈深之一例 
　　太布蘇碱泡之天然碱碱泡者碱池之意池在洮南府東南二百四十里廣十二三里長倍之周園有堤高約二三丈茅葦之類占池面三之二餘則汪洋大水呈淡黃色且甚混濁比重爲一·○三四結氷點爲攝氏零下二度所含全固形物約萬分之四百二十四液中主要　類及其百分率略如次表惟鍱釫二金屬未檢出　作鈉鹽計算 
　　鹽　　　二·二七 
　　炭酸鈉　一·三一 
　　硫酸鈉　○·六八 
　　　計　　四·二六 
　　名爲碱泡鹽多於碱者且倍除去鹽分將炭酸鈉試驗則正鹽以外實含有重酸鈉而二者結合狀態一如下式 
　　二鈉炭養·三鈉輕炭養·八輕養 
　　　二　三　　　　　　三　二 
　　與埃及南米洲所產略異太布蘇碱泡堤上有碱鍋一所採集品堆積甚多自鄭家屯至此四百餘里平野無際草木不生家屋不易建故採集之碱隨地堆積僅覆土砂略蔽風雨業是者順次掘下以供精製碱泡沿岸凡池水浸潤之地一入冬期碱層前露附近天然碱大半取結於是碱泡之水冬期結水極厚車馬可行氷上亦露碱層質純色白是謂氷碱據土人云泡中有噴水處一非冬期不見但泡水全水則噴水又成氷柱云其噴水成分未詳以意度之或爲泡水飛沬四濺先成薄氷爲寒風所蒸發而成氷碱者亦未可知 
　　太布蘇碱泡之深假定爲一　當則從水最推算碱量當得純粹碱灰百萬嚬惟其可採之程度及碱之補充狀態如何容後再探碱鍋所用原料皆數年間堆積之品其成分百分率爲 
　　炭酸鈉　二一·八九 
　　鹽　　　痕迹 
　　硫酸鈉　一七·五七 
　　用此製成面碱其成分百分率如左 
　　炭酸　　三三·三六 
　　鹽　　　　痕迹 
　　硫酸鈉　　七·九七 
　　以太布蘇碱鍋原料與玻璃碱甸子露出碱相較其鹽分多少懸隔太甚原因不明又碱泡水中鹽分倍於炭酸豈堆積數年自然消失歟抑天然碱採集時原無鹽分存在耶此又不明之點也蒙古市上除上述面碱外又有所謂土碱者則上人採集之品土壤灰雜未加精製　成磚狀染色者往往用之曾在長春購得一筒其成分百分率爲 
　　炭酸鈉　二八·六四 
　　鹽　　　三八·七九 
　　硫酸鈉　　一·六二 
　　惜不詳其產地 
 
 
 

Page 18

 
 
   
 
