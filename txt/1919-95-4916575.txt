# 1919 - 95 - 4916575

 

Page 1

 
 
   
 
 

Page 2

 
 
   
 
 

Page 3

 
 
時評 
[軍事問題（冷）]  
　　軍事問題誠今後中國之生死問題也民國以來之亂亂於軍事也民國以來之貧貧於軍事也軍事問題而不能根本解决者則中國之亂永無窮期中國之貧亦永無窮期 
中國軍事之至於如此者其根原實由於其軍隊爲一人一派之軍隊而非國家軍隊之故爲一人一派之軍隊故多一人多一派即多一軍隊軍隊日多而國日貧爲一人一派之軍隊故各人各派相爭即軍隊相爭軍隊相爭而國自亂今欲改革之其他且勿論非取各人各派之軍隊另行組織之而使屬於國家不可 
專電 
　　北京電徐有全國軍事改編議案親自核定並加說明特派秘書陸彤士賚送寗滬先與李閱後再付朱提交和會（十二日下午二鍾） 
北京電曹錕電陳所部補充旅首先實行裁减徐手批嘉奬交院部處核議辦理（十二日下午二鐘） 
北京電熊希齡謁徐陳和局頗悲觀徐勸仍任調解（十二日下午二鐘） 
北京電張錫元旅退潼關東大道等處陳樹藩以潼有陜軍駐防擬請張防守上張堡一帶 
北京電于右任支電探報乾縣槍聲時聞僅退五里等於未退陳樹藩電乾退五里關山防隊已至關道興市防隊已至荊溪于尙不滿究應退至何處彼方能否同退（十二日下午三鐘） 
北京電美使出游兩星期擬由太原轉漢先滬聞英使亦將赴滬觀察和局（十二日下午九鐘） 
北京電劉存厚以敵屢增餉械支絀請速撥濟並飭許張派隊協防（十二日下午四鐘） 
北京電李厚基據童保暄電雙方自九日起開議劃界 
北京電阿爾泰兵變後張慶桐自請嚴議政府已派周務學由新疆帶隊前往接替張俟周到准卽回京聽候查辦閣議决將阿爾泰改區爲道歸併新疆此後辦事長官不再另簡 
北京電吉督電據高師長稱中東路軍官會議已開軍警護路各欵劉公使提出要求一經决定卽須實行請速預備 
北京電日以撤廢人種差别待遇案詢我意見部尙未復 
北京電協商公使團接伊犁俄商電控駐伊俄黨吕巴不法擧動在領署内拘禁其所忌之俄人取消塔塔爾俄民在伊組織之商業公會請設法維持 
北京電巴黎威電威總統寒疾停會兩日現已就痊（十二日下午四鐘） 
北京電部令莊景珂代辦駐日使事（十二日下午四鐘） 
北京電駐法胡使電陳母病乞假歸省（十二日下午一鐘） 
北京電李國珍電請特派張謇督辦蘇運於治河大有裨益（十二日下午三鐘） 
北京電外部印送滙業銀行電報借欵日金二千萬合同十二條全文經手者陸宗輿柿内常次郎與曹汝霖（十二日下午九鐘） 
北京電亞細亞艦隊司令定十四出京返艦（十二日下午九鐘） 
北京電財部允以元年公債千萬元維持殖邊行（十二日下午九鐘） 
北京電美使明日赴太原參觀運動會（十二日下午二鐘） 
香港電軍政府邀英美法意領事至外交部請以關稅餘欵五百萬元至七百萬元交付西南領事團允據情轉電北京公使團粤海關監督亦在座 
（十二日下午三鐘） 
香港電伍廷芳牒告英領事西南不能發行八年公債如將來關欵不敷付債西南願負籌還之責（十二日下午三鐘） 
香港電香港和平祝典擬六月舉行估計兩晝夜經費需六萬元必極熱鬧（十二日下午三鐘） 
香港電交通部舞弊案與廣易（澤音）鐵路有關並非廣澳鐵路案中人已交審牽涉次長秘書 
（十二日下午三鐘） 
香港電東炯明電稱閩省劃界事宜將就緒（十二日下午三鐘） 
香港電林葆懌莫榮新李烈鈞吕公望方聲濤李根源徐謙九日聨合宣言和議進行時雙方應消除誤會以免再起内訌將來宜設立强固之軍事集中點共謀前途之改革（十二日下午三鐘） 
蕪湖電蚌埠昨日大火焚商店 
數百家（十二日下午七鐘） 
各通信社電 
　　北京電政府擬交和會核議之善後辦法有裁兵一層中國現有軍隊共逾一百三十五萬人銷耗團家收入全額五分之四現擬减至五十師日後再陸續裁減退伍兵士擬由政府安挿用以興辦工程並擬軍民分治整頓交通改革幣制裁除苛稅振興商業 
（十一日）字林報 
北京電中政府電致巴黎代表及駐外各使告以中國决計取銷敵國前所享之領事裁判權與治外法權（十一日） 
北京電採行上海節省日光辦法之問題現頗爲京津人士所注意此事不久似可解决（十一日） 
以上路透電 
北京電某派主張憲法由舊國會議成再經新國會通過副座一席由舊國會提出經新國會選舉俟六月時新舊兩國會同時解散（十一日） 
廣州電粤局現頗平靖惟李耀漢在港希國搗亂近沈鴻英督粤說亦爲彼所揑造（九日） 
以上平和通信社電 
北京電賈德耀爲將軍府參軍（十一日） 
北京電政府擬電商朱代表善後借欵由中央與銀行團談判成立後俟雙方總代表簽定用途 
北京電胡維德電請假歸省母病 
北京電陸使電歐會主張積極了結請將我國應提之件迅示以便續提 
北京電宋聨奎即日赴滬將陜劃界事面逹朱唐（以上十二日）以上中華通信社電 
北京電閣議取消中俄各約未有結果將續議 
北京電海拉爾政府組織成立之外訊到京當局以蒙事日迫派兵計畫急籌進行昨日元首傳見那彦圖商蒙事甚久 
北京電此間外論對於寗關扣留私米僅以二成充公知係由與有關係之退職某公所運動頗爲非難北京電張樹元爲清鄕不敷費詣商參陸處函財部措撥 
北京電僑工局改爲僑務局職員組織案閣議通過（以上十一日） 
北京電美國復加入銀團事　恩施正在與協約四公使協商 
北京電外部因内地外人置產常以手續不完釀成華洋訴訟咨行各省飭屬照約愼辦 
南京電福建南北兩方各派代表來寗督軍分别接見商訂閩局調和辦法聞議定後將爲一度之聨席會决（以上十二日）以上中孚通信社電 
北京電日本小幡公使於昨日午後訪問外交次長陳籙聲明日本與蒙古獨立事毫無關係並將日本政府之方針祥細說明大致謂遇有日本人與此事有關係必施嚴厲之懲罰陳外交次長亦甚諒日本之意奉天電此次錢莊隆泉美（譯音）之破產及奉天中國市面之大恐慌其原因由於張作霖欲謀擴張其自己所有之東三省官銀號及興業銀行之勢力而加壓迫於中交兩銀行及其他各銀行或命收回所發行之鈔票或於其流通加以限制致該兩銀行與其他各銀行之鈔票間均須貼水依賴交通銀行之放帳以營業之各錢莊忽遭收回鈔票之打擊且向來賣空買空之俄幣現值大跌之時亦不得不勉强用去於是隆泉美（譯音）遂破產矣奉天市面因之大起恐慌張作霖確曾命官銀號收買各錢莊所用出之俄幣一般人士以張氏藉口擊頓紙幣自營私利紊亂市面莫不怨聲載道（十二日） 
奉天電黑龍江督軍鮑貴卿有爲邊防問題將不日進京消息（十二日） 
東京電内田外務大臣今日午刻設宴爲駐日章公使祖餞章公使夫人及使館館員等均受欵待章公使於本日午後七時由東京啓程回國東京朝日新聞特載臨别贈言並言及希望章氏回國後於中日敎育事業上開一新局面云（十二日） 
以上東方通訊社電 
東京電久在日本京都作寓公之難振玉忽决定返國聞係將任宣統帝之師傳 
東京電關東廳及滿洲鐵道之制度改正於今日發表林權助男任關東州長官野村龍太郎氏任滿洲鐵道社長中西清一氏任副社長橋中將任滿洲軍司令官而外交事務則由奉天總領事兼任之 
東京電日本郵船會社大阪商船會社及坎拿大汽船會社等對於由大阪神戶及字品門司搭赴青島之船價減下二成於卽日起實行 
東京電昨夜章公使起程時有中國留學生數人執記有賣國等侮辱的文字之小旗往揮而送之旋爲日警所制止（以上十二日） 
以上共同通信社電 
 
 

Page 4

 
 
   
 
 

Page 5

 
 
   
 
 

Page 6

 
 
美國無線電 
　　十日巴黎電今日高級經濟會議通過一案請協約政府注意歐洲目前經濟情形之重要 
十日巴黎電星期三日四國會議共定一法務使國際同盟監察沙爾山谷之事以十五年爲期 
十日巴黎電昨日四國會議决定德皇首開戰禍應負之責任及如何使某協約國政府（恐即比利時）開庭審問其罪 
十日巴黎電賠償問題聞已商妥德國將於二年内付五十億元其餘之欵歸協約委員再計定之期以三十年自一九二一年五月一日起 
十日巴黎電四國會議二十四小時内除去兩大阻礙從此和局可望早日成功不致再有停頓之危險十日巴黎電星期四日四國會議採取暫時通行之最優待國條件指德國對於協約與他國而言關稅當行單一制度並無國界區别德國之關稅收政策必加多種限制　 
　　十日巴黎電沙爾山谷詳細條約已經規定地方上主權仍不更動但法國應有充分之煤以供給勞蘭州之用 
十日巴黎電和會中之西歐界務特别委員會係以他第由毛來及霍斯金司三氏組織之三氏今日被召參列四國會議 
十一日紐約電財政總長格拉斯將第一次正式公布戰勝公僨債數及其利率定於下星期内在首都音樂院大會中舉行之 
十一日沙克拉門多（加立芬尼亞州）電加立芬尼亞州上院書記今日接藍辛總理所致海電云閣下代表加州來電關於提議土地法案及所謂照片上之新婦（按日人恒將國内女子拍照冒爲僑居加州日人之未娶之新婦籍中獲許入境而入境之後即操賣淫業）登陸一問題藎慮周詳業經讀悉承見告此項議案余願代表總統表示感謝之意惟鑒於此間（巴黎）國際情形若此等議案於此時提出將使其他問題受其阻礙余切望閣下以此電内容轉告上院深望此案勿於此時實行提出爲幸 
十一日華盛頓電財政部通告美國借給法國之債計八千五百萬元又借與意國二千五百萬元共借與協約國九十億八百九十九萬九千三百四十元 
十一日華盛頓電陸軍總長佩克接見菲列濱獨立委員團表示美國可以允許菲島完全獨立又云美人篤愛自由决不反對他人之自由又宣讀威爾遜總統三月三日之來函威氏亦贊成此舉云菲島總督即電致美總統表示謝意並祝和平會之成功 
路透電 
[歐洲和議近記]  
　　九日巴黎電威爾遜總統已命喬治華盛頓號輪船駛至白萊斯載之回國乃因其意以爲和約大綱包含其主義者可於十日内定之且須急至美國處理政務也 
八日巴黎電自由報載稱威爾遜總統仍未起床惟對於法國提出之財政要求各要點曾命哈何斯大佐代言贊助之 
八日巴黎電美國數報所載關於威爾遜總統早日離法之謡言已經絕對否認 
八日巴黎電波拉勞氏已抵此與英代表會商媾和草約之最後條衆視波氏此來可爲和約大綱業已議决之證威爾遜總統之病巳愈今日參列四大國已議威爾遜總統電致美國飭喬治華盛頓號開赴白萊斯一事可證實和約旣將妥洽之說 
九日倫敦電威爾遜總統電諭華盛頓當道速派喬治華盛頓號聞赴法國一事已引起巴黎之非常注意法報與美報訪員解釋此事謂爲威爾遜總統不滿意於和會討論之表徵並謂威爾遜總統以爲十四條大綱與休戰條件已不爲人所尊重如和會不照十四條大綱與休戰條件辦理則彼準備脫離和會云云惟路透社巴黎訪員探悉美國現狀必須威爾遜總統回國應付威總統屢接同政黨者之電請其回國再和約無威爾遜總統親自署名之必要藍國務卿藍辛與哈何斯大佐有全權在和會爲威總統之代表也 
九日巴黎電和會似已决議要求荷蘭引渡德前皇俾將來由協約國看管 
九日巴黎電和會將令德國於一九一九年與一九二○年付英金一千兆鎊一九二○年後協約國國際委員會將决定德國應付之總數 
八日倫敦電英相喬治致電約翰士以覆下院議員關於賠欵之電謂將堅守所予選區之質言今擬隨時將踐約之企圖交由國會評斷如有必要且將交由全國評斷云 
七日巴黎電豫料賠償問題再經四代表四五次會議可以决之法國外交界之意媾和草約大約不僅限於德國且將及於其他敵國 
八日巴黎電法國各報節錄中國代表提出中政府抗議日本二十一條要求之文文中堅主取銷此項不正當之要求 
九日巴黎電時報登載日本代表某氏之函主張即訂和約詳列界務賠欵懲兇問題之條欵國際同盟問題俟和約成後再加研究 
九日巴黎電巴黎市政局竭力贊助國際同盟會應設巴黎之議法政府未有主張 
九日巴黎電波蘭國務總理巴特里夫斯基氏將於四大國會議前陳述波蘭之主義法國外交總長畢勛氏在衆院演說謂波蘭爲法之與國兼爲誠摰之友法國將於其國家實在之組織予以充分之助力全院聞之爲之歡呼巴特里夫斯某氏時坐外交旁聽席中鞠躬示感 
五日巴黎電比公報云比皇乘飛機由法國返北京當其駐法時曾向各協約國政府諸要人表示其關於比國重大利益之意見比人前因和會所抱對於比國利益之態度頗爲憂慮比皇旣得各國對於主要各點之確實意見乃滿意而歸 
[歐洲之過激潮流]  
　　七日柏林電巴伐里亞政府已遷往魯倫堡國務總理郝夫波氏宣稱政府並未告退僅遷移行政地點耳社會黨與民主黨今仍在魯倫堡會議昨以五十二票對八票反對建議勞兵民國柏林各報之意今已臻巴伐里亞南北及共產黨與獨立社會多數社會黨互爭雌雄之時預料彼此將有血戰云 
七日倫敦電丹京電稱巴伐里亞政府已不復存在蓋至少有國務員一人一爲芒氏一爲恩特萊特勒氏已加入勞兵運動列名於國民委員臨時名表内八日巴黎電法國各報對於巴伐里亞民國改爲勞兵民國無驚惶之論調惟謂協約國宜密切團結 
八日倫敦電據巴伐里亞時局最近消息觀之末尼克之勞兵政府或不能持久聞共產黨與多數社會黨已發生意見德政府宣稱德政府所承認握巴伐里亞最高之權者爲郝夫滿政府非勞兵政府巴伐里亞各政區有擁護勞兵政府者亦有反對者意見頗不一致 
八日丹京電今日柏林電稱德國勞兵會第二次大會現已開議代表出席者二百四十三人政府於開會時施行非常之軍事計畫且搜查旁觀之人防其挾帶武器獨立社會黨提出動議要求釋里特波氏及勞兵大會享國會議員所享之特權經大會採納 
九日巴黎電七日莫斯科電稱勞兵會與烏克蘭之軍隊已佔據俄迭蕯 
八日巴黎電北俄英軍大本營電稱現信亞昌格爾境之敵軍準備於鐵路陣線續取攻勢 
八日倫敦電北俄官電云末滿斯克之華工昨日集衆暴動卽經鎭壓安靜暴動者泰半就逮芬蘭紅衛軍在塞吉加南面進攻兩次均遭挫衂北俄軍隊已佔據維哥齊羅湖之加泊拉伐洛克 
九日丹京電里特軍大本營宣稱里特軍與過激黨之軍大戰於希洛克附近過激黨之軍敗退敵軍圖佔米托不果現信此數次攻擊乃敵軍大舉進攻里特倫與立陶宛之先聲 
九日倫敦電協約軍之委棄俄迭薩已由當局徵實 
七日倫敦電據末滿斯克續來消息芬蘭兵與加里列亞兵起事之危險已經消除 
八日倫敦電陸軍部出示急募北俄代役軍之志願兵謂此軍將以曾受訓練者組織之曾經免役者亦將列入待遇從優 
[非洲騷亂再記]  
　　三日開羅電今日開羅有暴民一隊殺死埃及鐵路辦事員戴克斯氏及希僑一人下午秩序即經恢復騷擾之際死九人傷多人 
四日開羅電公報云昨日之廢亂軍隊被迫開槍數次死九人傷五十六人某居戶主人任意開槍轟擊暴民致死傷若干人今日開羅諸均安靜 
八日倫敦電今日下院關會時哈姆斯韋斯氏答覆關於談及時局之質問謂愛倫貝將軍已發示文内稱秩序已復埃及人願離境者可自由爲之哈氏又稱埃及内閣地方組織閣員代表團將游歷英國以應英政府兩次之邀請也前不許來英之人今已由愛倫貝將軍出示許之 
[各國近事雜錄]  
　　九日巴黎電工部總長以與雇工者及工人代表協同草成之議案提交衆院規定工商業每日服務以八小時爲限或每星期以四十八小時爲限 
四日倫敦電實業會議今晨在倫敦重行集議討論臨時聨合委員會之報告鑛工與運輸業工人之聨合會未曾與議由工部大臣賀恩氏主席預料數日内首相喬治或可回英並宣讀首相來函内稱渠極贊成此項報告並欽佩雇工者與工人所表示共同動作之精神漢德森氏提出歡迎此項報告並允政府認爲合法後轉交各機關請其承認之議案衆贊成之雇工者之代表斯密士氏稱雇工者願將此項報告施諸實行且願不背其精神如工人聨合會亦照此辦理則國家前途可無慮矣賀恩氏稱此項報告乃獻諸國民之最重要公文爲多年所未見者 
九日巴黎電法總統已將行剌克勒滿沙氏之兇手柯丹氏之死刑減爲監禁十年 
八日倫敦電今晨英晨皇在白金漢宫召見海格上將任之爲内國陸軍總司令 
四日士京電警察與協約國憲兵拘獲關於屠殺阿米尼亞人要犯數人 
八日倫敦電公報局稱苧麻贸易今無取締 
要聞 
[北京通信（一）參戰軍與邊防軍之内幕霜羽]  
　　自參戰軍以外又有所謂西北邊防軍一般人觀之鮮不謂西北邊防軍爲參戰軍之附庸即四國公使南方代表對於參戰軍談虎色變以取消爲要求亦無談及西北邊防軍者愚竊惑焉蓋參戰軍與西北邊防軍决非一事而其中又伏有段派内幕之爭也 
參戰處之成立也徐樹錚實未嘗預聞且對德宣戰時徐樹錚並未表示贊成以是參戰處之事由靳雲鵬主之而居參謀長之位置維時徐方奔走蚌埠天津奉天間始則組織督軍團會議（前冬十二月間王内閣時代）繼則任奉軍副司令致力於内爭故參戰之軍事協定全由靳雲鵬與齋藤接洽而練兵之議亦於是乎在及參戰借欵成立未幾徐樹錚代靳雲鵬爲參謀長而靳氏於參戰督辦處以外又成立一機關曰國防軍訓練處參戰軍之兵權仍歸於靳即原在參戰處吃飯之人物屬於靳氏一系者亦相率改赴訓練處吃飯而參戰處全易以徐氏一派人此參戰處方面之信史而至於今日徐之於參戰三師實權仍不如靳也以是之故當上海和會提議廢參戰軍時吳鼎昌來京以改隷陸軍部取消參戰處之說段亦允之實所謂換湯不換藥以雖隷軍部仍爲靳氏名爲改隷實則未改也即此以言則參戰軍三師爲靳雲鵬而不爲徐樹錚也 
徐樹錚利用督軍造成第三次之段閣又取奉天之軍權以促進主戰政策監視大樹行動當去春時未嘗不志得意滿然徐亦聰明人頗悟大丈夫不可一日無兵之說於是籍補充旅名義招兵三旅即在閩之王永泉在廊房之宋子揚在觀音堂之宋邦翰是也然而張作霖到津忽有算賬之舉張且欲將所招三旅收爲奉天所有徐之一番辛苦將成泡幻於是又悟無軍事實權而寄人籬下終且爲人所制乃一面入參戰處取靳氏之參謀長而代之一面托人說張作霖以彼所招之三旅撥入參戰處管轄俾自己有直接統轄之軍隊以求羽毛之豐滿此去年七月問事也然該處有訓練處在有兵必仍屬於靳欲圖自立又無名義無經費不足以自固適日本秋操乃乘此謀之於日當徐氏在日時實曾與某元老秘密接洽於參戰借欵以外另定一千萬之借欵即專爲今之西北軍而設原内閣出曾反對其事某元老力爲疏通但此事極秘中日兩方面知之者甚鮮耳徐旣得此外援乃於其歸後有西北邊防籌備處之設而自爲處長此一機關是否屬請參戰處亦甚倘恍不明其無總統命令不受參陸兩部管轄更不俟言矣旣已有所籌備當然從事練兵故與參戰軍同時並進彼練三師此練四混成旅（其人數足抵三師有餘）王永泉赴閩則令張鼎勛褚其祥另招兩混成旅以補之聞此四旅之軍官皆由籌備處委任委任狀上署名爲又錚二字而此西北軍之編制旣不呈報陸軍部亦不向政府領欵以千萬借欸爲開辦費本虞不足則用秦皇島所截留之軍械且時以他種名義索欵於財政部以應急需有滑稽家曰昔只有私立學校今乃私立軍隊亦可謂婉而多諷矣且聞西北軍之經費頗亦告絀常數月不發餉而徐苦心支持俾不至渙散則可知西北邊防軍完全屬於徐樹錚也 
蒙古事件之起也若參戰軍若西北邊防軍皆得一旣獲保存且有發展之好機會有人得庫倫私函謂蒙事亦不如所傳之甚而若輩必張大其詞用意可知已靳氏欲派參戰軍徐氏欲派西北軍　心湛不與靳以兵費而徐則得二百萬之撥欵且得邊防借欵之權焉然徐仍知西北軍不依附於正式之機關終不可恃故靳欲辭職而徐繼任之聲甚高蓋徐如得長陸軍則西北軍亦將併入軍部而成正果此則最近之暗潮也 
[北京通信（二）（桂生）]  
　　暹羅華僑之維護問題 
旅居暹羅華僑三百萬人以福建之漳泉廣東之潮汕人占大多數彼等自前明時代已移殖於該地中間經過前清三百餘年爲時久遠生息日繁以人口諭已占暹羅人口中之七八矣華人在暹勢力非特其他各國人所弗及即暹羅本國人亦莫逮焉凡暹羅之大商業大工業大農業悉在吾華人之掌握故暹羅者吾華族極好之殖民地也舍華人之農工商業而外暹羅即無所謂農工商業舍華人而外暹羅即减少其人口之七八質言之有華人方有暹羅無華人卽將不成爲暹羅良非虚語也一二年來暹政府設種種方法苛待華人新例層出不窮推其用心實欲强迫華人同化於彼悉入暹籍而已近更設有苛例兩條（一）凡旅暹華人三百餘萬無論同意與否須一律歸化爲暹羅人（二）凡華人在暹所辦學校其校長以及敎員須通暹羅語言文字始能充任校中授課并須用暹語以提倡華童愛暹之精神此則不獨强迫華人同化於彼且欲華人斷絕内向之心矣旅暹華僑憤恨雖深然以暹羅與我尙未立約通商無外交官代爲保護交涉特舉劉君宗堯陳君沅爲代表來京懇請政府設法辦理劉陳兩君日來徧謁政府要人陳說并上呈府院國會申訴苦狀政府如何辦法尙不可知聞閩粤在京同鄕將開同鄕大會爲劉陳兩君後援此實外交上難解决之一問題也昨晤某外交家談及謂此事只有兩種辦法（一）逕電巴黎專使提交和會解决（二）先與暹政府提議立約派使俟承認再議惟當前清末年汪伯唐爲駐英公使時曾與駐英暹使交涉立約派使該使藉詞延宕未成事實其後胡維德向暹廷亦有同樣提議終無效果故立約派使一節一時恐難辦到惟有向巴黎和會提議而已云云劉陳二代表到京後即刋布旅暹華僑血涙書於各界陳述苦况茲以京報已經披露且文字太長故不揭載 
[美國通訊（二）（任堅）]  
　　勞働界改造之建議 
自歐洲休戰以來同盟罷工之事不一而足美國報紙幾無日不載有某地罷工某業罷工事項若德之斯巴的根若澳之波耳些佛克若英之工黨會若愛爾蘭之新番類皆卓卓者其餘在美如船業罷工鐵路事業罷工織業罷工等等亦層出不窮在葡萄牙西班牙美洲西班牙以及澳國加拿大亦有同一之騷擾誠以幾年歐戰無論交戰國與非交戰國經濟界莫不直接間接受其影響如戰争之時少壯咸赴軍役則工人缺而工價增旣增之後即不易復減矣况退伍軍隊失業堪虞又不得不設法代爲謀生工人乃藉此要求八小時一日减少作工時間以便較多工人得有生涯與資本家對壘聲勢洶洶幾有非逹目的不止之勢要之經濟之改造爲戰後唯一之事業固在人人意中時至今日千鈞一髮人民旣能有建議政府即不宜等閒置之據紐約報載近六月以來在美關於經濟改造之團體先後組織者不下百數其着眼處則主張各公利事業或歸市民公有或歸政府主持决不容少數資本家壟斷專利此誠一經濟界之大革命須根本經濟之原理始有解决希望非僅持政策之手段哲學的空談所能奏功於萬一也 
美國同盟會中不乏俊才博士反覆討論大意主張不減工價有種行業且須增加作工時間日八小時週五日有半婦女作工之量與男工等者須受同一之工價决議案件十有八條摘其大意如左亦可窺其趨向矣（一）雇主不得干涉被雇工人之組織團體及合法之會社否則律以爲罪（一）諸公利事業及半公利事業俱歸政府主有（一）禁止移民入國兩年（一）逐漸增加所得稅遺產稅及地價稅後者所以免置地不植爲佃夫擴充生涯起見（一）禁止童工（一）嚴律規定合股事業必取得政府允許（一）使政府盡力發逹及利用水力及水道（一）政府監督擴充義務敎育（一）主設小常備軍及州軍（一）主張運輸自山及其他協助以濟退伍水陸兵士（一）爲工人設家并協助其獨立支持門戶 
[東京通信（心危）]  
日本講和委員之評論 
東報之我國平和停頓觀 
日本於人種撤廢問題囂然塵上其講和代表每欲提議於和會而初無機緣可乘及西園寺蒞法始有確定主張然歐美之反對者甚多蓋日本之意專注於移民美澳而美澳則因勞働問題難於應允當初日本欲以不加入聨盟爲要挾但其勢又不能不追隨英美故不能不表示讓步僅於聨盟規約修正案加以數語日來此間輿論頗攻擊原内閣謂原内閣之外交雖漸有刷新現象而其畏首畏尾之態度仍不失其政友會從來之面目云云又此次日本講和委員赴法後據東報所傳其評判未必見惟昨日朝日新聞島谷特派員電稱余（該報特派員自稱）自巴黎返倫敦將在巴黎之感想述之如次庶知日本縱有偉大之能力而未能表現於巴黎也第一日本所派委員非第一流之外交家即與希臘塞爾維亞小國所派委員互較尙不免遜色日本委員之缺乏技能於和議開始之後已現眞相西園寺候在日本雖屬知名之士而於世界之大舞台上未能生色其於馬耳塞登岸之時僅一名地方官吏出迎而已及至巴黎車站更無一要人爲之招待乃美大總統抵法時法國官吏全部至車站迎迓其冷熱之程度相去抑何遠耶第二日本委員於改造世界大問題毫未參加協議恒緘默不言且不列席往往僅接受會議之决定遇有重要問題每候本國之調電不惟其首腦委員之老政治家西園寺牧野爲然即少壯政治家之委員亦然此非必外國語言之拙劣而於世界大問題未有研究準備耳其於日本無關之問題持超然態度固無不可而日本利害攸關之問題非求歐美之援助不可故歐洲改造問題日本亦有相當之責任也巴黎之日本人中於人種問題之修正提議每謂恐非良策即西侯意見亦不免游移如珍田英使即對此深抱悲觀者其提出也特因政府之命令不得不從日本提議之失敗誠非無故矣第三日本委員毫無生氣不似政治家且鮮與新聞記者接近故絕無新聞紙之後援若美之威總統英之勞總理苟有閒暇輙散步運動而日本委員則蟄伏旅舍閉戶謝客如禪僧之生活故其顔色憔悴生氣毫無英美委員歸國之時日本委員宜得活動矣而仍如舊誠可慨矣由此以觀巴黎會議席上老人政治家之無用已可證明此後重大問題宜託諸少壯外交官也云云 
今日南北和會停頓旣久今始開議吾民素愛平和固皆屬望殊深者也日本對此與論不無偏倚茲將其不以嫚駡態度出之者略爲介紹如左聊盡通信之責而已東京朝日新聞云中國紛爭之内幕非僅南北問題亦非僅武人文治之内訌守舊謀新之衝突其關係複雜幾莫可名狀即所謂南北代表之資格亦尙可疑如北方朱代表每待北京政府調令而不能爲有責任之問答當初南北和議開始以爲人心厭亂並能應世界之潮流或即可得良好之結果乃竟未如所期尙未議及根本問題即遭頓挫由來中國人富於妥協性而又拘於體面論是以難於解决雙方相對或易得效而以第三者在反生困難故今日不宜有列國之參涉其間須任其自爲解决且列國間利害旣非一致縱有共同勸告苟其問態度暧昧亦徒有形式無被於事實也如袁世凱之帝制取消當時日本政界以爲日本勸告之力而不知袁氏之陽乃容諸而陰自籌備苟非袁氏之死恐不能自詡其勸告之成功也故此次屢發勸告反便兩方均不我信惟若因英美之力而得以妥協則日本之面目何存是又不可不留意者也云云 
[歐和會中之代表席次]  
　　法國無綫電社巴黎通信云和會在法國外交部鐘廳開會會場佈置之情形頗有足紀者略述如下鐘廳設有壁爐其下置長案爲和會總秘書廳辦事處其前置有四足式鐵製之案案首置紅緞之鍍金椅兩事爲總統席法總統普恩賚居左美總統威爾遜居右其餘坐位按照各國代表之席次書有代表二字威爾遜總統之右爲美國代表席代表爲外交總長藍辛氏前駐法意公使惠脫氏哈斯大佐及白里士將軍法總統之左爲英國代表席代表爲首相勞合喬治氏外相貝爾福氏不管部大臣巴南勞氏巴恩氏（共一未詳）右案之外方首爲法國代表席代表爲國務總理兼陸軍總長克勒滿沙氏外交總長畢勛氏協約國軍隊總司令福煦上將（座位書有福煦上將數字）財政總長克洛資氏管理中美事務大員泰狄歐氏公使加朋氏次爲義國代表席代表爲首相歐蘭都氏外相沙尼諾氏元老院議員拉齊氏及其代表二人次爲比利時代表席代表爲外相希芒氏司法大臣文台佛爾氏及赫伏爾氏案尾爲巴西代表席代表爲駐法公使瑪加爾哈斯氏國會議員加洛奇拉斯氏右案内方法國代表席之對面首爲烏拉乖代表席代表爲駐法公使勃朗加氏次爲捷克斯拉夫代表席代表爲國務總理克拉瑪資氏外交總長裴南斯氏次爲塞爾維亞代表席代表爲首相巴希溪氏外相脫倫比資氏駐法公使維尼溪氏次爲葡萄牙代表席代表爲外交總長瑪尼其氏國際公法講師維勒拉博士次爲秘魯代表席代表爲駐比公使加爾氏次爲海地里席次爲希臘代表席代表爲首相文尼士洛氏外相波利鐵斯氏次爲古巴代表席代表爲駐法公使瑪爾蒂納氏（暫代哈文大學斐斯塔）芒挩講師）左案之外方英國代表席之次爲加拿大·澳洲·南斐洲·新西蘭·印度·代表席代表各二人次爲日本代表席代表爲西園寺侯爵外交委員會委員牧野男爵駐英公使珍田子爵駐法公使松并氏駐意公使伊集院氏案尾爲波利維亞代表席代表爲駐法公使孟脫氏左案之内方加拿大代表席之對面爲暹羅代表席代表爲駐法公使夏龍親王駐義公使高歇氏次爲羅馬尼亞代表席代表爲首相勃拉西亞諾氏駐英全權大使彌煦氏次爲波蘭國民委員會代表席代表爲委員長特瑪斯基氏及其他代表一人次爲巴拿瑪·利比里亞·赫特若斯·危地馬拉·厄瓜多爾·代表席末爲中國代表席代表爲陸徵祥氏王正廷氏全會值法總統蒞會時出席者計共七十人代表席之後置案數事爲秘書席鐘廳與步廊之間隔以厚幕開會時懸幕新開記者席即置此裑室中 
[倫敦雜訊茶海電鴉片]  
　　字林報二月二十一日倫敦通訊云茶葉問題似已解决本星期中國協會通告各支會曰頃聞茶葉管理員言政府已决計從速撤消對於茶葉輸入與價格之取締十二月十八日糧食部所發之佈告今已消滅茶葉可立即裝運不加取締依照從前條例已裝或已購定之茶葉如願仍照前章運出亦可照辦私人運來之茶與政府存茶合同出售之辦法刻在籌議中本會已將 
 
 

Page 7

 
 
此事通告中國與臺灣出茶口岸云云中國協會又討論海電問題已接大東電報公司與郵務長來文據稱電報堆積較平時多至兩倍半海電數條早已毁壞戰時因敵人之行動未能冒險修理休戰以來天氣又復不佳不克興修但修線之船業已準備出發云云下議院雖已提出質問但關於此事之切實消息尙無所聞電報遲滯迄今仍然商界頗爲煩惱居於遠東者尙可繳三倍之費由中國拍電至倫敦二十四小時可逹但居於英國者則不能享此利益也英政府擬再取締鴉片之不正當貿易警察現方在倫敦等處搜查華人所設之烟館聞代理外交大臣克松爵士已允在中國等處繼續其文字鼓吹之活動而尤注重電影戲片云 
[美報否認訂購軍械說]  
　　大陸報云日本通信社所傳美商愼昌洋行與湘省督軍訂立軍械借欵消息昨經切實否認蓋愼昌洋行向未訂有此種借欵其所傳全屬子虚至於此說所由來實因愼昌洋行在華之營業蒸蒸日上故遂招人嫉妬暗中損之如前日某通信社誣稱美國銀行家阿卜脫氏訂立借欵合同獲得無限利源一節亦屬烏有其事其用心可以見也 
[蒙邊新訊]  
　　外蒙事件政府籌議結果已决計先在庫恰烏科加添駐兵次即另籌充足經費分别加給極邊省區以維現狀然後另定永久安邊方法鮑黑督電請來京展覲即爲研究此項問題 
日來參戰督辦及各方面保舉應赴邊界之人員甚多政府頃已擇妥六七人日内即行遣派分擔重要職務其銜名爲弼威將軍何宗蓮公府軍事顧問張永成陸軍中將傳良佐樹威將軍張紹曾襄威將軍帕勒塔陸軍中將周茂冬 
阿爾泰兵變因辦事長官張慶桐欠發軍餉兵士不服遂致譁變有軍官三人被害一人受傷張則藏匿他處被變兵搜尋投之獄現商會集欵七萬元張始出獄昨日閣議之結果决定派新疆軍隊前往查辦並將張慶桐撤任另行派員接充 
聞防止過激派内煽辦法前經閣議决定三端（一）沿邊各省區均布戒嚴令（二）商旅孔道設立軍警檢查所（三）禁止内地漢回赴新傳敎並由外部停發此項護照議决之後即經通令沿邊各省區一律照辦 
庫倫陳毅前請由庫倫恰克圖科布多烏里雅蘇台唐努烏梁海等處招練蒙兵十五營政府核議結果以其中窒礙甚多未便照准如須軍隊增防中央本已定有出兵計劃除酌招少數嚮導營外不得額外再募 
政府以宣慰蒙盟各部一時無相當人物决就哲里穆昭烏逹卓索圖錫林郭爾四盟中擇素親中央者分任宣慰同盟各部 
中央原擬派兵赴庫邊一帶駐守乃自治政府哲布尊丹巴忽提出反對之意故派兵庫邊一節未能遽行僅議定由特别區派守蒙邊將來再待時機而進某軍事機關云阿穆爾路交通業已斷絕外蒙獨立實係某國主持 
[外交要聞]  
　　中俄條約取消問題自俄國陷於無政府之狀態其與各國之關係事實上已成無條約國前日之法文政聞報亦有長文關發此項意見俄使對此頗爲不滿前日特託某公使與外交部商談言中俄條約幸勿視爲無效且謂以法律言當然有效我國外交當局答以事實上當然早已無效某使亦以爲然談話不得要領美公使答覆日使日本公使因湖南軍械借欵問題曾向美公使詰問據聞美使對於日使之詰問業已答覆惟答覆内容甚爲秘密尙無從探悉 
改組四國新財團四國財團改組問題自阿波多氏來京後極力爲之斡旋該新四團者係以美國居主動地位另加入日英法三國據聞英國對之原有承認加入之意惟須附有條件日本在主義上原無反對之理但因旣成之借欵中更改契約等事諸多困難故就其　　條件正在斟酌中又法國之意向若何刻尙未詳然大　上似一何等反對該四國銀行家不日卽將開會討論 
　促早日承認修改新稅則上海修改稅則委員會修正海關進口新稅則竣事業已數月曾經政府商請駐京各公使正式承允施行嗣因延未答覆又經外部正式備文催促茲悉當局以此案稽滯日久昨復又備公文催促各使早日正式承認其大意稱此次修改稅則旣經各國委員會同討論修訂辦法當爲各國所贊同修正原案想必已經各使呈報各國政府諒亦樂爲承認現下敝國政府爲盼切早日施行起見特懇請各使卽日以正式公文聲明承認修正原案俾得施行以便通知各海關定期照辦 
[滿蒙四鐵路合同之披露]  
　　外交部宣佈蒙四鐵路借款預備合同文如下中華民國政府（以下稱政府）因建造自熱河至洮南之鐵路自長春至洮南之鐵路自吉林經過海龍至開原之鐵路自熱洮鐵路之一地點逹某海港之鐵路（以下稱滿蒙四鐵路）與股分公司日本興業銀行所代表之股分公司日本興業銀行股分公司臺灣銀行及朝鮮銀行共三銀行（以下稱銀行）之間訂定左列預備合同以爲正式借欵合同之準備第一條政府認准熱河洮南間長春洮南間吉林開原間及熱洮鐵路之一地點逹某海港之鐵路建造所需一切費用由銀行發行中華民國政府熱洮鐵路金幣公債長洮鐵路金幣公債吉開鐵路金幣公債某某鐵路金幣公債（以下稱滿蒙四鐵路金幣公債）但由熱洮鐵路之一地點逹某海港鐵路之線路得依政府與銀行協議决定之第二條政府速定滿蒙四鐵路之建造費及其他必需之一切費用徵求銀行之同意第三條滿蒙四鐵路金幣公債之期限爲四十年自公債發行之日起算第十一年開始還本用分年攤還之方法辦理 
第四條政府與滿蒙四鐵路正式借欵合同成立同時與銀行協定工事進行之計畫依其恊定着手建造鐵路期其速成第五條政府對於銀行提供左列物件爲滿蒙四鐵路金幣公債付還本息之擔保現在及將來滿蒙四鐵路所屬之一切財產並其收入政府非得銀行之承認不得以前項之財產或收入作爲擔保或保證物提供於他人第六條滿蒙四鐵路之金幣公債之發行價格及公債利率政府實收金額依發行當時情形以務有利於政府之主義協定之第七條關於以上條件所未規定之條項政府與銀行協議决定之第八條滿蒙四鐵路正式借欵合同以本預備合同爲基礎自成立之日起四個月以内訂定之第九條銀行於預備合同成立同時對於政府墊借日金二千萬元十足交欵並無同扣第十條本墊欵之利息爲年息八釐即對於日金一百元每年付息日金八元第十一條本墊欵以政府所發行國庫劵貼現之方法交付之第十二條前條國庫證劵每六個月換給一次每次以六個月份之息金支付於銀行第十三條政府與滿蒙四鐵路正式借欵合同成立之後以本公債募得之資金優先速付還本墊欵第十四條本墊欵之交付償還付息及其他一切之授受均於日本東京行之本預備合同共備中日文各二份政府銀行互執各一份如關於本預備合同解釋上發生疑義時以日文合同爲準中華民國七年九月二十八日日本帝國大正七年九月二十八日中華民國特命全權公使章宗祥印株式會社日本興業銀行副總裁小野英二郎印 
[京聞零拾]  
　　十日宋聨奎由陜西返京今午晉見報告陜省軍事情形並述陳樹藩與南軍所結惡感日深斷非以劃界兩字可能解除仍請總統設法融化陳于惡感否則陜局終恐不得安靖更謂渠由西安起程回京時各路軍隊一大半停戰聽候張專員劃界 
東海决意於明後日在四照堂筵宴諸法律大家（如王寵惠莊藴寛董康諸要人）專爲研究議憲問題 
公府昨有要電一件致陜西監視劃界專員張瑞璣略謂三泰停戰南方旣經證實務希速將界址分劃清晰如雙方軍隊不肯撤退有礙和局進行應詳電覆以憑核辦 
十日國務會議討論之案（一）司法部提議典獄官等官俸案討論結果照原案通過即日交付國會（一）出兵邊防案决議先行出兵烏得滂江並即組織邊防軍司令都（一）財政部龔總長提出限制官吏兼　兼　案照　議通過 
日前銀行團交付鹽稅餘欵三百六十餘萬其内二百萬由天津付欵已交財政龔總長共一百六十萬亦經由滬匯到故近日政府尙可維持現狀龔已打消辭意北京市面中交票略爲起色 
政府以管理僑民迄無專司去年華工赴法頗形周折乃於前月提出僑務局官制案交由衆議院議决施行已於三月二十三日提交大會决付法典委員會審查昨日法典股審查本案已經多數通過日内即行提付大會聞該局設局長一人由國務總理於外交内務農商部職員中各選二人呈請大總統派充其他事務員由局長派充其額數由國務總理定之 
公府發電向來直接送局内中案情多有院中所不及知者而各省復電來京或則仍分復府院或則逕詢院中而院中事先旣不及知遂致茫無頭緒經總理將此困難情形呈明已商定嗣後府中無論對内對外發電悉交院中轉送電局 
我國自與德奥在各省各大埠派員檢查電報現時歐戰已經告終所有在華居留敵國僑民均已先後遣送電報往來已無檢查必要直隷天津保定山海關等處檢查電報委員均已裁撤 
前參議院議長公府顧問梁士詒氏昨日上午九點特至公府謁見面陳奉派與美資本團代表磋商某項借欵之進行情形是日午前十時餘在公府延慶樓特傳見第六混成旅長張宗昌諮詢第二路軍隊撤防情形並將派令赴蘇與李督軍接洽某項軍務 
[北京大學之消息陳獨秀辭職]  
　　聨合通信社得北京九日快信云北京大學文科學長陳獨秀因所辦新青年雜誌提倡新文學且於孔子之道認爲阻碾文化遂爲舊派所不容校長蔡子民不堪敎育部之擾陳氏不願使蔡子民處於困難之境遂於本日（九日）具書辭職自明日（十日）起即不到校其與陳氏素稱同調之胡適之錢玄同劉豐儂諸人現時尙無變動云 
[軍府交通部發現重要贓案]  
　　廣東消息七號政府交通部發現一宗重要贓案聞係關於廣澳鐵路案内有受賄情事是日特開政務會議各總裁各部長均列席由交通部長趙藩自行舉發當由政務會議議决由各總裁執行大總統職權即將關於廣澳鐵路贓案該部内一部分人員立行停職并拿交司法部依法嚴行訊辦聞即辦文稿咨送司法部審辦至本案發生原因及受賄人員何名刻尙未知 
[江西請禁各種奬劵續聞]  
　　陳督軍戚省長爲各省奬劵銷售本省於金融上大受影響特於日前會銜咨部請令各省停止發行並由省長咨復議會其文如下（咨内部文）爲咨請事案據江西財政廳長楊慶鋆呈（呈文已見前報從略）據此查贛省目前充斥巿面者不外湘賑利濟浙江塘工湖北善後各奬劵均先後准大部咨請保護在案在大部鑒於各該省特别情形准行此權宜政策在該廳長實計市面上金融枯涸因亟請禁止發行本督軍省長竊謂際此社會經濟不克自振之秋人民多昧於計學公例見有上項奬劵輒意存饒倖不惜傾囊倒篋以求非分之發財推行愈久損耗亦愈多而社會經濟方面遂至大受影響誠如京師警察廳吳總監所言事有類乎設阱術竟等於剜瘡前准大部限制銷售一咨固知京師人民已不堪此損失也爲此據情咨請大部查照分咨浙江湖北等省迅將奬劵停止發行另籌善後之方以正人心而維經濟地方幸甚江西督軍陳光遠省長戚揚（咨議會文）爲咨復事本年四月四日准貴會咨開案據本會議員譚振提議禁止各省奬劵在贛境内發行一案經本會交委員會審查旋提出大會討論僉謂滿清末葉彩票風行當時朝野名賢斥爲紕政嗣光復後地方官懸爲厲禁泃爲民國行政上異彩之一班乃近來湘鄂浙江等省巧立善後利濟塘工種種名目發行奬劵吾贛商民同陷於賭博旋渦譚君振具有地方觀念概然提議禁止各該奬劵在境内銷售見地卓犖　佩無倫自應咨請省長查照施行討論結果多數可决相應咨請貴省長查照原案公布施行等因淮此查奬劵如湘賑利濟浙江塘工湖北善後等類均前後准内務部曁湖北王督軍咨請保護在案前據江西財政廳長楊慶均以各省奬劵來源日多擬懇出示嚴禁以維金融而正人心等情呈請前來曾有本省長會同督軍於三月二十五日咨請内務部查照分咨浙江湖北等省迅將奬劵停止發行並令警務處布告各在案目前尙未接准部復准咨前因除再咨部查照外相應抄錄會稿一件先行咨請貴會查照省長戚揚 
[關於湘西之要電]  
　　田應詔等通電廣東軍政府參衆兩院雲南唐聨帥貴陽劉督軍永州譚督軍鈞鑒沅陵巨匪楊振初去歲六月受陳復初運動在沅屬洞庭溪麻衣洑一帶聚集匪黨肆行擾亂經濟派隊擊散曾於是月虞日電陳唐劉兩公在案嗣後楊匪遠颺地方得以安枕詎北方所委之僞道尹王一德近在桃源設立僞署委任該匪楊振初爲湘西保衛團督辦潛入沅屬四處張帖僞示勾詰巨匪張鳳山熊鳳五覃修安李定堂熊玉卿熊德吾等均各委營長聚黨千餘人盤踞九都地方又聨絡去歲在永倡亂曾經謝前鎭重光會同濟部向團長澤南擊散之姜匪錫科同時潛入永境滋事楊匪振初致瑛部唐營長函有云本省督軍及十七師師長特派前來聨絡如肯允諾即委任爲第十七師三十四旅正式營長又云湘西保衛團均已聨絡妥善王道尹自携六營來辰等語又據偵探報稱楊匪所委張鳳山等各率黨羽將集合四都坪進犯辰城等情前來詔等據報當於前月支日會電張勛臣旋接覆亦認楊振初爲匪并准飭前方軍隊緝拿詔等一面令向團長澤南率部往剿於酸子界石塲溪等處將楊匪所部大股擊散除奪獲槍械等件外並奪獲僞營長張鳳山大旗一面上書第十七師三十四旅四梯團二營營官張字樣其在永境滋事之姜匪錫科亦經何司令之楨痛剿現正出兵四處分捕餘黨以便早日肅清查自南北停戰以來和議將開該僞道尹王一德利用楊匪振初聚黨爲亂希國擾亂湘西秩序居心良爲叵測萬一釀成戰端牽動大局咎將誰歸特懇電詰北庭嚴飭王一德并將楊匪振初姜匪錫科嚴緝究辦以安地方而維大局田應詔張學濟胡學瑛叩支印 
又致長沙電長沙張督軍惠鑒讀前電感佩交深現當和議開始分宜靜候解决以促大局之和平突有楊振初稱總司令兼湘西保衛團督辦并十七師三十四旅旅長四處張貼佈告勾結匪黨多人匿居沅陵所屬内一都九都地方希國擾亂湘西其致瑛部唐營長之函有云本省督軍及十七師師長特派前來聨絡一切如肯允諾即委任爲十七師三十四旅正式營長又云即派重兵護送王道尹至辰上任又云湘西保衛團均已聨絡妥善王道尹自携六營一直前進等語查楊振初係沅陵著名痞匪去歲六月在沅屬麻伊洑設立機關時稱護法軍時稱靖國軍時稱十七師三十四旅旅長勒財捐欵擾亂地方經濟派隊擊散茲值大局調和之中又復勾結匪黨圖謀不軌萬一前方因此别生誤會牽動大局咎將誰歸詔等爲顧全大局維持治安起見即當派隊剿辦倘該楊匪等竄入貴軍防境以内務懇轉飭一律協緝以靖匪氛特電謹聞即乞賜覆田應詔張學濟胡學瑛叩支印 
張敬堯覆電辰州田鳳丹先生并轉張胡兩先生鑒已電知湘西鎭守使轉飭嚴防倘該匪楊振初竄入我軍防綫并予剿辦也特覆張敬堯蒸印 
譚延闓覆電貴陽劉督軍辰州田張胡各總司令并轉林司令鑒成密尊電已悉已請蘇督轉告張勛臣嚴飭王一德查辦楊姜各匪特覆即聞　巧印 
[滇黔之災訊]  
　　滇省自去年入夏以來即陰雨連綿數月不息以致全省均遭水災彼時滿望今年小春雜糧一得豐收卽可稍圖補救詎料自去年陽曆八月二十五至今半年天氣異常亢旱顆雨未下以致已栽之一切豆麥雜糧全行炕毁小春已無收成因此全省人民異常恐慌米價昻貴比較去年高幾兩培災民遍地慘不忍觀而全省尤以迤東之昭通東川一帶爲最　有曠地發生之野菜樹根草莖均已拔食　凈實數年來未見慘狀也 
貴州去年亦因雨多爲患全省被災而與滇省相接之威寗縣尤甚頃接威寗紳書來函稱威寗氣候寒冷山多地少農產不豐所食者菽麥無所謂米也所衣者苧蔴無所謂布也甚有貧家婦女無衣無袴僅用草蕈蔽體卽使雨暘時若困苦猶過於他縣不幸去歲又降鞠凶始則連日大雨繼則五月飛霜（威邑去歲五月大霜數日）終則陰雨連綿以致全縣糧食顆粒無收死亡相屬於道云云故滇督於回滇經過時特發賑欵一千元劉督亦發賑二千元西道吳氏約集威畢兩邑官紳發起籌賑今已略有端緒惟欵尙未足又昨有基督會敎士邵慕廉等致滇督一函略云遠人等傳敎滇黔歷數十寒暑所遇凶年未有如今日之甚者災黎滿目未有如凉山之慘者威寗縣屬西北一帶飢民不下萬戶去冬三個月已將草根苔蘚掘刮罄凈入春以來十室九空死者死散者散剩有老弱婦孺嗷嗷待哺命垂危殆蒼赤何辜遭此浩劫遠人等觸目心傷代爲請命懇求大施實惠云云夫黔滇之災狀旣如此而又加以匪禍徧地眞民不聊生矣 
[蕪湖快信]  
　　警務處長劉道章因蕪湖警察廳宋學騫被控多欵案前日來蕪覆查刻已查得所控各節全屬子虚原告胡天翼等十二名蕪地並無其人劉已於八日乘華大輪回省呈復 
閩督軍李厚基擬在蕪湖採辦軍米十萬石直運厦門倪督所聘之礦務督辦（德國人）畢象賢前日由當塗勘礦過蕪經新關稅司扣留後由蚌埠來電始准放行蕪湖士紳前日在敎育會開會擬就赭山滴翠軒（即黄山谷讀書處）組織藏書樓公議經費由蕪湖道屬二十三縣分擔捐募 
蕪湖近來發現攫取婦女頭上金飾案十餘起八日由警察偵探先後捕獲攫物匪徒四人已送法庭懲治 
水警廳長程炎勳刻出示革除河快與水面地保以維航業 
[南京快信]  
　　李國杰奉錢閣密令赴滬有所接洽昨過寗赴滬 
吴鼎昌電告李督准寒（十四）日出京南下 
陳炯明代表陳覺民林幹材郭八銘准今日午車回滬巡閱副使王楨廷已於昨日午車赴滬 
李督病稍愈惟須靜養數日始能見客公牘昨由何參謀長代行批閱 
政務廳長蔡寳善調京另有任用聞齊省長擬保梁玉書繼任 
省議會議員王大鰲薛鈞培提出應將浦口扣留米擔一律充公並將上海無錫下關三稅所長及運米各公司分别懲處質問書昨由會咨請省署於三日内答復省議員徐宗鑑提議上海無錫武丹下關四稅務所長縱商運米故違禁令緊急動議案即付大會公决 
山西省議會來電通告四月一日開第二届第一次臨時會又雲南省議會電蘇議會請協電巴黎陸王顧魏名代表力爭取消二十一條條約及參戰借欵等 
徐樹錚母病故李督電徐州陳調元旅長代表弔唁 
海軍總司令藍建樞昨由滬乘艦來寗　 
徐州陳旅長電軍署報告曹州鎭守使張培榮佳日抵徐協商剿匪事宜 
薩鎭冰電告李督陽日抵閩並道謝過寗招待盛意 
[地方通信]  
[蘇州]  
　　警察之現狀蘇城警察廳崔廳長近通令各區警察署略謂據勤務督察長馮珍呈據稽查報告本月三日下午九點半鎭行經西區第一分駐所門口見有男女多人環圍喧譁當因各有專責朱便上前詢問暗中窮聽乃是第五守望崗警因索欠數百錢文之事在來遠橋下擅打民人嘴頰兩下該家屬不服在此嘈雜稽查旋由該所巷口而至來遠橋聞其與論均以崗警向無打人之理而該崗警猶在强詞聲勢洶洶口稱谁謂巡警不能打人等語似此不和平之舉動已至極點又該所門衛警在人勸散之後口中尙有穢亵之語伏思警政之得失全視警士之良否該二警如此粗魯均屬非是呈請轉呈云云理合呈報鑒核施行等情據此查該區第一分所第五守望警因索欠竟至擅打民人殊屬違犯警規應即開除該所門崗警出言穢亵尤屬粗魯應與約束不嚴之該管巡官王文彩均記過一次以示懲儆除註册外合行令仰各該署長一體知照 
時疫流行近日天氣忽寒忽熱蘇城發現一種時疫極易傳染其症初起之時僅頭痛寒熱不思飲食輕者一二日即愈若延綿三四日後竟無藥石可治罹之者危險異常而醫生及藥舖則門庭若市云 
[無錫]  
　　米價復漲自月初辦客止手米市即呈平靜之象迄今已屆半月近忽有鎭江帮多人來錫在某某等米行秘密採辦不事聲揚恐爲外界所知及人詢問則稱裝運粤省接濟米荒查其運路顯非逕往粤省者恐仍屬諸私運否則何必秘密採辦近已辦成四十餘車約數二萬石正在米廠中碾白不久裝車出運再滬南萬豐米行夥楊河清前日忽捲土重來乘此米市回鬆又大批購買三數日間米市復漲每石半元有餘矣 
[鎭江]  
　　魚巷口之火警西門外魚巷口羅養興筆墨號於本月十日夜十二時失火經崗警急鳴警笛各坊救火會天主堂警局消防隊皆　龍馳往施救至一時半火始撲滅計延燒王祥記玻璃店義源鮮貨行等焚燬房屋數十間損失約萬金左右 
[杭州]  
　　省議會訟案之重提省議會選舉副議長姜會明舞弊訴訟案經原告議員任鳳崗許祖謙鄭邁等向總檢察廳提起抗告本月四日由該廳决定此案應由杭地檢察廳按照刑事訴訟程序依法偵查昨已將是項卷宗發回高檢察廳查照辦理紹興地方廳之緩設紹興添設地方審檢二廳一案經高等廳呈部之後初以爲編制尙須核減昨聞又到部令以本年各省預算國會迄未開議當此歐洲和會未終領事裁判權收回無期且上海和平會議有續開消息俟政局大定再籌進行浙省所籌議擴充紹廳及第二新監各辦法概行從緩等因是以經陶二廳長已將紹廳籌備各事撤回外間所傳五月一日成立之說完全打銷矣 
[安慶]  
　　泗縣請兵剿匪聞泗縣泗陽兩縣交界之黄沙灘一帶有匪八百餘人携帶快槍五百餘桿佔據各圩周圍二十餘里勢甚猖獗該處居民紛紛遷避該縣趙知事已飭警備隊一營管帶楊樹人二營管帶周恕棠各率隊前往一面飛報倪督軍飭令駐城安武軍第四路二營范管帶率隊赴宿縣歸仁集會剿精鹽公司開設製造廠皖省南門外開設久大精鹽公司銷路不甚暢旺因鹽色雖白而味淡不若淮鹽之濃現該公司擬設法改良乃就省城分龍巷開設鹽廠提練精鹽先行試辦其名曰三星精鹽製造廠仍購本處官鹽就地製造就地行銷以免妨碍鹽政昨特呈請立案 
[南昌]  
　　夏同和辭職本省實業廳長夏同和被省議會提議查辦全體通過後滿腹騷牢時時現之辭色昨已提出辭職呈文云竊同和蒞任年餘黾勉從公罔敢或懈即在兵興之日受督軍之知以職務餘閒贊襄機要腐心嘔血馳檄飛書無非冀大局促進和平贛省並蒙福利今幸禍亂稍定商民樂業而省議會一部份議員不信任發於意氣見於言辭於職廳行政窒礙良多職務卽難進行尸位亦復何補請辭今職以謝商民伏祈俯鑒微忱准予免職簡員接替俾卸仔肩所有辭職緣由除逕電呈農商部外理合具文呈請鑒核施行轉咨實爲公便 
部派員調查財政財政部以江西市面金融枯竭庫帑空虚必須速爲整理爰派鹽務署參事支恒裕來贛分别調查現支委員已於七號到省聞其最注重之點（甲）市面金融狀况（乙）徵收田賦之數目及民欠情形（丙）各統稅局之比較及木釐之徵收（丁）烟酒公賣之現况（戊）印花稅票之發行（己）監觔之銷數與緝私之多寡（庚）地方稅之支配用途、　 
雜評一 
[軍府交通部大贓案（默）]  
　　年來南北當局亟内爭不暇顧及吏治又爲向來惡政治之風所煽貪官污吏徧於各地固無足怪異而如今日廣東交通部發見之大贓案雷厲風行嚴密查究則誠不多見也 
雖然吾憶從前北京之大贓案矣若財政部案若交通部案亦嘗牽及次長牽及其他多人亦嘗雷厲風行嚴密查究此等鉅案固已一再演於北京然而結果則皆未聞有澈底之辦法不過以敷衍延宕了之至於今日且有爲案中之次長請赦而代爲辦解者然則今日軍府之交通贓案一時雖雷厲風行嚴密查究而其結果得不等於北京之贓案耶未可知矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議續開正式會之第四日]  
　　審查政治問題 
昨日之會議紀事辦事處公布云四月十二日上午九時南北總代表及各代表到會開全體審查會審查政治問題討論大體下午五時始散 
平和通信社消息本日上午九時南北總分代表齊集前德國總會開第十次會議討論政治上之許多問題當付審查會南代表推定章士釗彭允彝胡漢民北代表推定方樞汪有齡爲審查員審查大體至下午五時散會平和會議所議軍事問題聞已審查終了會議詳情既雙方代表互守秘密自無從探聞宣布惟頃晤熟悉政情之某君據其推測形勢大約整理軍制方法必分根本改革及暫時收束兩種其根本之法大端必如左列（一）國家所需常備軍額以財政現狀爲標準定之大要至多不過四十師（二）常備軍配備之方法將來由特設之軍事委員會定之（三）督軍之名目暫存惟每省設一督軍之制必爲廢棄將來另劃區域督軍不得駐於省會不得干涉民政（四）中央設一元帥府以最高級軍官組織另設一軍事參議院以次級軍官組織之其暫時收束之法當限於年内將全國兵額裁併至民國六年復辟時之狀態而西南各省兵隊收束詳細辦法則於討論善後問題時磋商規定至於擔任此種整理責任者或爲陸軍部或另設軍事委員會雖未可知然必有人主張另設軍事委員會由南北軍事專門家共同組織擔任執行一切此說甚爲適當十有八九可通過也云云 
聨合通訊社消息昨十二日爲和議停頓後開正式會議之第四日上午九時各代表到會提出政治案討論大體結果交付審查遂雙方指定彭允彝胡漢民章士釗汪有齡施愚方樞六人爲本案審查員下午五時散會今日星期仍開正式會議並不休息又前日（十一）續議軍事案亦有付審查者審查員爲曾彦繆嘉壽王克敏方樞四人和平會議南代表迭接陜西報告乾縣戰事仍未停止蘇督李秀山爲陜省事件最有關係之人和議續開以李王陳諸督保證之電爲最有力今戰不停止李督當有以處之特由南代表公推李代表述膺乘昨夜晚車赴寗與李督商酌一切下午六時南代表辦事處已將此事去電南京知照矣 
國民通設社消息十二號爲和議續開第六日即第十次正式會　午前九時起南北代表齊集德國總會開議繼續討論財政問題大體已討論終了結果如何暫不宣布但聞已推定財政議案審查員雙方代表各二人詳細審查矣至午前十二時止休息午後一時起繼續開會提出政治問題討論大體雙方認將議案交付審查隨後改開全體審查會審查政治問題大體尙未終結午後五時散會明日（十三號）星期日照例休息乃此次各代表爲兼程會議起見仍如常開議 
唐總代表接貴州省議會蒸電主張和會設法速去張敬堯略謂頃接湖南紳民通告臚舉張敬堯縱兵殃民各情貴代表諒已覽悉事關湘省安危應請主張公道設法挽救是幸黔議會蒸印等語湘事前經彭代表允彝力爭爲第一案（國防軍等先决案不計）交付審查矣此次和議續開湘事久無開議消息湘人殊多缺望聞現在湘人流離在滬約三千數百人連日集議僉以爲和會不能速决湘事衆誓死力决鬥以竟厥志云唐朱兩總代表接湖南善後協會函爲要求和會訊法阻止張敬堯借欵購械事略言會議續開吾人方慶和平之有望乃近日報紙喧傳張敬堯將長沙商埠抵借外欵并與外商締結軍械借欵契約湘人聞之極爲憤慨查貴總代表提議和會未了以前雙方不得借入外貲已爲全國民所公認中央借欵尙且不可况地方借欵乎且軍械借欵尤爲和平障礙務懇兩總代表俯念湘省兵燹之餘不堪再擾速電政府轉飭張督軍取消前約不但三千萬湘民實深感戴且於全國和平有密切關係臨穎不勝迫切待命之至等語聞唐總代表已允由和會電爭取消云 
[和平聨合會十七次評議會]  
　　全國和平聨合會昨日午後二時開第十七次評議會到會者二十九人十三省區由主席周逸檢閱簽到簿點查人數省區均足法定數目當即宣告開會公推李傑爲臨時書記長報告各項文電文件（一）長沙敎育會加派陳潤霖爲代表（二）于右任電（三）推定特務審查員李傑馬麟翼葉子喬陳耀先彭兆璜五人即於本日下午七時在值週評議辦公處審查昨日之議案（四）會計審查員沈敦和報告審查會計結果略謂巳審查之賬皆無日月之賬無從審查仍請評議會通知該會計科交出詳細賬據再行審查（五）特務審查李傑報告四月十一日審查青島議案致中外各電修正結果將各電稿請評議會討論該電文大體一致同意惟該會銜名由高登鱸提議略爲改正原定中華民國全國省議會敎育會商會農會滿蒙回藏華僑公會聨合會叩删去華僑公會四字添註組織之全國和平七字即定曰中華民國省議會敎育會商會農會滿蒙回藏組織之全國和平聨合會議决通過茲將電文誌下 
其一巴黎和會美總統法總理英義首相鑒敝國山東青島及各項鐵路問題聞日專使借口一九一五年二十一條及一九一八年各項鐵路密約主張繼承德人權利查前項密約或由威迫締結或與軍閥一二私人所訂未經國會同意全國國民誓死否認務懇力予贊助廢除前項密約由德人直接交還敝國以維公法而彰正義實深盼禱中華國民全國省議會敎育會商會農會滿蒙回藏華僑公會聨合會叩文 
其二巴黎中國公使館轉陸王顧專使鑒青島及山東各項鐵路間題已電各國代表請其主持公道力予贊助廢除各項密約由德國直接交還務乞諸公據理力爭全國國民誓死爲公後盾全國和平聨合會叩文 
其三北京大總統國務院鈞鑒頃聞日本專使主張繼承德人在青島及山東各項鐵路權利全國國民至爲憤慨竊查一九一五年之二十一條乃日人威迫所結原不能認爲有效去年九月我國軍閥一二私人與日人所訂之高徐順濟鐵路及膠濟鐵路各密約未經國會通過亦缺條約要素務望政府一律宣布取消以保主權萬勿爲訂約一二私人所惑致激全國人民起而抗拒釀成意外之危千鈞一髮急不擇言尙乞鑒察全國和平聨合會叩文 
其四福建省議會請轉商會農會敎育會各報館均鑒青島及山東各項鐵路問題日本專使主張繼承德人權利吾國專使正與力爭當此千鈞一髮之際凡我國民自應大聲疾呼以爲後盾本會除分電巴黎各國代表請其主持公道曁電籲政府請將各項密約宣布取消外務請速電中外並電懇唐朱兩總代表極力主持以表示全國一致之民意是所切盼會國和平聨合會叩文 
[兩敎育家由京回滬之演講]  
　　北京敎育部徵聘北上參與會國敎育調查會之沈信卿蔣夢　二君業於上星期一（四月七日）返滬昨晚七時特在西門外林蔭路江蘇省敎育會演說列席傾聽者爲上海敎育界各講師各學員各管理員各女敎授等人數約在二百以上首由沈君信卿報告北京全國敎育調查會議席中所通過之敎育方針乃爲（養成健全人格發展共和精神）十二大字沈君並附以說明云所謂健全人格者有數端即（一）私德爲立身之本（二）公德爲服務社會國家之本（三）有人生必須之知識與技能（四）有强健活潑之體格（五）有優美和樂之感情也所謂共和精神亦含二義（一）發揮平民主義俾人人知民治立國根本（二）養成公民自治習慣俾人人能負社會國家責任云云嗣蔣夢　君演說新敎育雜誌之主旨謂係以短期間取捷徑輸入世界識議使中國社會進步社會旣進步各個人斯能自台各個人旣自强則國自無不强學者若徒痛心國是之日非而不從社會改良中求之是猶嬰孩不加撫育而反令終日哭泣也云云蔣君演說設譬甚多如言新敎育卷首揭法將軍美總統映像後天津女校某女生來書詰責謂旣主張平民主義何以偏登此顯貴一流而不知新敎育雜誌編輯等正以二人爲平民主義而戰故特表而出之也此外妙解不勝枚舉終復由沈君信卿演說體育爲敎育根本並爲精神上改革第一要務等語而散 
[上海北市童子軍之大比賽]  
　　日昨爲本埠北市童子軍舉行春季比賽之期至午後三時聚集於梵皇渡車站附近計與賽者爲第一隊華童公學第三隊聖約翰大學第五隊聖約翰大學青年會第六隊育材公學第七隊復旦大學等六隊比賽科目專爲測繪旗語二種由西人别掰司勞别次二君爲評判同時有一部分童子軍在愛而近路華童公學比賽由東區區長李啓藩隊長經乾林監視比賽項目爲急救烹飪等均甚嫻熟烹飪一節尤爲特色烹法分二種一以木磚等物造成爐灶一單以木柴及他種易燃童子軍會操攝影（一） 
　　之物就地烹煑當此大風大雨之際而能以短促時間烹煑蔬菜魚蛋米飯等物諴不愧吾中華童子軍也演至四鐘餘方散其餘定於下禮拜六下午繼續舉行云童子軍會操攝影（二） 
[女青年會之保嬰法講演會]  
　　昨日（十二日）三時半至六時半崑山路中華女青年會開保嬰法演會專請各界女賓蒞觀會所正中廳事間四周皆陳列品其爲模型者（一）孩牀（二）孩衣（三）入浴盆皂（四）如厠椅具（五）應用藥物（六）應有玩具其爲圖表者（一）蝇害十二月間消長圖以七八兩月害最烈（二）美國二歲以下死於腸病者十二月間死亡率比較表亦以七八兩月爲甚以與蝇害相關也（三）嬰兒眠食時刻表以三小時進食一次者爲佳（四）穩婆三害（五）產前五要（六）玩物五忌（七）嬰孩六要件（八）育嬰六不宜（九）擇乳母五不宜（十）防天花三事（十一）蝇患三可畏（十二）一般兒童所需求之重要事項如康健與愛沐浴與清空氣早種痘無蝇患精明之母有思想之父良美之食適宜之玩具潔凈之衣服房屋與飲料等皆是也其施手術說明者如洗兒法護持法·防衛法·除滬江大學生所製淺畫懸諸壁間足供蝇害及育兒法等指講而外尚有一木質房屋之小模型最有意味屋内有二殘燭啓窗以火著燭令燃關窗而燭即漸熄以喻空氣之不可缺乏頗覺淺顯動人也會所應接室中尙有同會女生成蹟品亦足爲是會之點綴云 
[舉定留美招待董事]  
　　大陸報云美國大學俱樂部幹事員昨日集議舉定萬國函授學校哈格氏青年會總幹事李博士及上海商業儲蓄銀行唐露園氏爲留學招待董事庶可與中國男女學生欲赴美留學者相接洽而告以關於美國各學校之情形並擬羅致美國各校之章程表册等陳列一室以備參考云 
[第一商校參與聨合運動會]  
　　南市陸家浜圖書公司舊址江蘇省立第一商業學校於歷屆省立各校聨合運動會時頗著成績第三次揚州開會得全省第二第四次南京開會得全省第一曾由李督軍給獎金獎色狀及金杯等件此屆第五次在寗開會該校選擇競技運動員三十餘名由校長黄揆百與體操敎員秦俊雄率領前往與會定十九日出發又該校三年級生四十餘人於前星期六出發赴杭旅行并參觀銀行工廠現已事畢於昨日二時許返校矣 
[公共體育場開武術表演會]  
　　今日（十三）下午三點鐘斜橋公共體育場延請滬上著名武術家表演國技並約中華武俠會新近聘到之北洋形意門專家劉金閣劉致祥兩君與會演藝南北各派會聚一堂共謀國技之發展誠偉舉也 
[日本學生舉行水上運動會]  
　　本埠日本所設之東亞同文書院學友會定於今日在龍華鎭東西浦江上舉行水上大運動會會場設有觀覽席由駐滬日總領事致函交涉公署請轉致各界屆時前往參觀並請派警照料楊交涉員接函後當已函陳護軍使並分函淞滬警察廳水上警察第二廳轉飭水陸警察妥爲保護 
[水產學校漁汛之佳况]  
　　江浙沿海漁業以黄花魚汛爲最大其漁法浙用對網蘇用張網每年自正二月迄三四月南自普陀北迄吕泗洋所產甚多吳淞水產學校爲學生實習計本年自置對網船一對出海漁捕惟本年黄花魚魚羣特較往年爲小春寒漁汛亦遲故普通漁船所漁獲者多則近萬斤少則不過數百斤而該校兩漁船前日返淞據聞自三月十九以來兩旬中共獲小黄魚約一萬三千餘斤售見銀一千餘元雜魚三千餘斤計銀百餘元爲海上數千艘漁船中成績之最惟以領買鹽斤阻碍多端不得不將鮮魚售去該船所獲之大多數售於沈家門近日始於嵊山吴淞售去聞該漁船昨又開赴佘山續行漁捕云 
[禁閱主張悖謬之出版物]  
　　滬海道尹接江蘇省長公署訓令云查敎育之道一方宜適應世界之潮流一方在保存國家之特性風紀習慣文字語言國性所關不容妄革近閱坊間出版之著作物間有主張破除吾國舊有倫敎毁裂吾國固有文學以期改造一新社會者殊不知社會改良就敎育方法言爲術甚廣若倫敎文學係一國根本間題苟或廢之是謂無本極其流弊社會未必新人心將陷溺而不知所届在著作者思想自由固非極端主張亦有研究餘地而青年學子根植薄弱驟覩新奇之說易啓淆惑之心於操行學業前途極有關係爲特訓令該道尹仰即轉令各縣知事轉令各校校長對於主張悖謬之出版物嚴禁購閱以黜邪說而端品學是爲至要此令 
[太平洋海電線中斷]  
　　大陸報云太平洋商務電報公司之海電今又不通據該以司昨日佈告云通至美國之海電線在小吕宋與甘姆島問中斷但上海至菲列濱之交通並無阻隔云 
[粤報界招宴各報代表紀]  
　　日昨下午一時廣州報界代表吳鐵臣汪書城吳永汪瘦岑甄亮甫唐夢蘭梁瑞樓等宴集上海各報與各埠報館來滬代表主賓約計四十餘人席間由粤報代表吳鐵城致歡迎詞並答謝上海各埠曁海外各報贊助之盛意七十二行商報代表汪書城報告發起此會之主恉及籌辦經過之情形並請改餐會爲談話會提出大會前應行討論各問題如國内西報各通信社與雜誌等是否請其加入本會北京法文日報代表洪秉端主張加入國内西報與通信社香港大光報代表馬間雲贊成洪君主張並謂本會爲各埠日報之聨合雜誌叢報與週刋等不在日報範圍之内可無須加入戴季陶以國内西報旣成爲討論問題則國外華字各報應否加入亦應提出討論朱賡石甄亮甫劉紹禹邱醒旦陳霽湖王思戡等均主張加入國内西字日報至海外華字報已派代表參列本會當然歡迎不必再事討論上海列席各代表亦無異議惟民國日報葉楚傖與中華新報王願亭主張將此問題暫爲擱置俟大會决議談話結果大致不差席間並决定大會臨時幹事請上海各報與廣州各報代表暫時擔任共同籌備開大會事宜已訂本日下午三時在靜安寺路二十二號全國報界聨合會辦事處開會討論此次聨合會發起於廣州各報經上海各報與各埠報館贊成現在報到代表已逹六十七家據是日汪書城所報告之主恉在謀全國輿論之一致爲對外之一種表示對於國内和平主張與報界以後聨合之方法不分南北黨派共同討論以多數意思爲標準蓋徵求眞正輿論之一種聨絡機會也 
[西商來滬之日多]  
　　大陸報云法國郵船保羅勒加號將於十三日到滬載有頭二等艙客二百二十五人及貨物一千噸郵件四千五百包此外尙有赴津換防之法兵四百五十人亦乘此船來華戰後歐洲與中國間之客商往來俟英國商船恢復營業時定將大增今後三星期内將有公司商船三艘由美來滬本埠西人各旅館今已幾無空房此後將更擁擠不堪昨調查禮查旅館二百三十間客房空者僅有三間而滙中客利滄洲别克登等旅館皆已客滿據各旅館云目前旅館之容積實不足應合戰後之需要云 
[進出口貿易之最近觀]  
　　大陸報云本埠出口貿易頗少而以運往美國者爲尤少但入口貨物則逐漸加多最近十日内美國與坎拿大運入上海之貨共逾一萬噸目下匯兌率甚高故本埠辦入口貨者皆欲乘此時機增多存貨云 
[擴充本埠商港問題之近訊]  
　　浚浦局總工程師海德生氏近擬掖允本埠商港計劃書及浚河大綱總細則呈請局長核奪一面函致總商會徵求同意茲聞此項擴充商港問題稅司頗爲贊許决計實行開浚惟經費一項須需二千萬之譜除海關徵收浚浦稅外不敷甚鉅尙須另行籌募現該局對於擴充商港工程先從測量河道入手已由海關提撥經費三十五萬分頭進行測量云 
[海工程師北上]  
　　浚浦局總工程師海德生氏近得天津河工局電略請現將開河務會議關於河工有所諮詢請即來津與議云云故海氏現已遵電北上矣 
[王占元復四川善後協會電]  
　　四川善協會昨接鄂督復電云探投四川善後協會王程王施劉諸先生均鑒庚電奉悉蜀亨蜀通兩輪前接楊省長來電當即轉飭知照准予給照放行在案楊省長之太翁靈柩回籍已轉飭長江軍警沿途保護以利進行此復王占元蒸 
[海軍官籌議統一後之計畫]  
　　海軍司令公署藍總司令現以南北議和繼續開議不久告成後海軍必須統一各省軍港海防計畫亟應先行籌妥爰於昨日邀集清江各艦艦長及參謀長等在署預行籌議規畫一切 
[海關撥早時鐘後之軍界]  
　　松滬護軍使以租界各洋行因提早辦公時問商由海關於昨日（十二）晚十二時起將時鐘撥快一小時惟軍界所定勤務操演時刻無庸改章應仍其舊深恐誤會特於昨日通令所部一體遵照 
[組織閘北電氣公司之磋議]  
　　甬商董某等前擬創設公司於依周塘軍工路曾向美國訂購能燃七千盞最新式之電燈機器一輛現該電機已由美裝運來滬惟該路兩側成立之廠尙少專恃路燈難以開支故該商等與閘北工巡捐局曹局長磋商擬另集股份改設公司於閘北繁盛之所將該機歸入另組閘北電氣公司連日正在商議中 
[社莊廟迎神賽會紀]  
　　浦東社莊廟三百六十行賽會迭誌前報茲將前日賽會經過狀况誌下 
撤回兵隊自九日派兵臨廟似將用武力强迫禁阻以是人心皇皇訛言四起洋涇市經董劉潘二君見此情狀深慮釀成禍變故力請三區曾警正王警佐呈明上峯遂於十日飭令該兵撤回原防地點人心始定賽會狀况十一日上午六時會即起馬出發歷經川南邊境而抵洋涇至欽賜仰殿然後折回是會若輩名解糧會沿途所舁巨大金銀紙元寳錠帛等爲數甚多會中除旗鑼傘扇外有數十人手持刀棍沿途舞弄名曰西游記後有田家樂一隊舉凡農具模型棉稻豆麥等標樣均選取鮮活之佳種隨後見銜牌二方上書創始飛艇獨具匠心等字樣花團錦簇均爲土木工人所組成者一切建築雕鏤等頗見工巧更有種花園者紥成各色花籃亭閣之屬多至百餘種商賈小販各種多有其他爲檯閣托香獵戶等皆爲好勇鬭狠之流所扮清客串彈絲竹聲韻悠揚多至二十餘起各種戲劇如鐵公鷄黑籍寃魂等尤不勝枚舉此外尙有蕩河船唱蓮花等各種下流雜耍最爲風俗之害 
市面情形是日賽曾經過各鄕鎭紅男緑女熱鬧異常商店小販莫不利市數倍其問茶寮酒肆食物店三項生涯最旺洋涇鎭之王合盛點心店僅饅頭一項售去五千餘枚其他當可推想而知惟收買機織布之布莊市面完全停止蓋無論貧富之家婦女大都招待親戚之觀會者中饋忙碌遂投梭輟織而各工廠所受影響亦巨幸此會數年一舉否則將不勝其勞矣 
幾肇火災是日賽會游行各地打架衝突發見尙鮮惟會至欽賜仰殿時因焚化紙錠火勢甚烈致該殿門埭樓板着火該處淞滬騎巡隊騎警喝令衆人施救因言語不通致誤會衝突其時聲勢汹湧勢將用武當由該隊長李靜齋到來向衆開導飭令將火撲滅未成災殃 
覆船險劇入晚得可怖消息謂洋涇港浦江中傾覆渡船溺斃數十人嗣詳加調查始悉傍晚時因賽會已過觀者紛紛渡浦而歸舟抵楊樹浦油車碼頭衆人急於登岸致將渡船踏翻幸在浦灘故雖遍身淋漓尙無生命之虞 
[一週間之金融調查]  
　　調查此一週間本埠各外國銀行仍無大條銀與銀洋進出口祗有中國銀行從寗波裝來洋十萬元交通銀行由天津來洋三十萬元各錢莊與各客帮從内地來洋二十萬元尙有中國銀行裝赴烟台去銀二萬兩 
昨日星期六調查中外各銀行所存銀洋數列下匯豐存銀九百七十五萬洋二百五十六萬大條一百二十條麥加利存銀一百十四萬洋一百五十四萬道勝存銀二百六十二萬洋四十六萬正金存銀二百十七萬洋二百十三萬通商存銀三十萬洋五十萬東方存銀一百七十一萬洋六十八萬花旗存銀一百七十二萬洋一百十六萬華比存銀六十二萬洋二十二萬和蘭存銀十八萬洋九十四萬中國存銀一百二十八萬洋六百二十三萬交通存銀七十萬洋一百九十四萬臺灣存銀一百十四萬洋六十萬有利存銀三十六萬洋二十萬中法存銀九十三萬洋四十六萬住友存銀三十萬洋七萬三井存銀三十四萬洋十三萬三菱存銀三十二萬洋二十萬朝鮮存銀二十四萬洋九萬菲律 
 
 

Page 11

 
 
濱存銀二十萬洋七萬友華存銀三十四萬洋九萬各錢莊存銀一百三十五萬洋六十萬總計存銀二千八百七十一萬洋二千一百八十三萬大條銀一百二十二條較上届少存銀二萬兩洋三十三萬元 
[一週間之鎔銀數]  
　　自初六日起至昨日止此一週問本埠泰亨源等各銀號共烊見寳紋八百四十三隻核規元四萬四千四百餘兩因客路鎔銀來源稀少大條銀又無進口此項之鎔銀純係本埠廢銀所併合故較上星期爲少 
[緝私船火夫慘斃續誌]  
　　緝私二營七號巡船火夫衛家有在六里橋防地忽然被槍擊斃經檢察廳派員往騐等情已誌昨報茲悉死者實名魏家有年四十一歲安徽盧江縣人夙有痰迷之病近因腹中結一痞塊疼痛甚劇曾於上月二十八日潛吞鴉片烟圖盡嗣由同船兵士施救得生本月八號早六時該火夫見船中無人乘隙自將槍械置彈用脚撥動機關彈入咽喉而斃當槍聲響時六里橋樓上站有巡士聞聲報由二營薛營長呈由宋統領移文上海地方檢廳派委檢察官許恩麟往騐得確係自戕斃命復文該營昨經薛營長購備棺柩衣服計洋三十一元五角爲之棺殮一面呈復統部查核 
[大場鎭大鬧尸場案十誌]  
　　江蘇齊省長前以寳山大場鎭警察毆斃鄕民經張知事雇勘被毆受傷一案關係甚重非派員澈查不足以明眞相聞現派蔣道尹前往寳山秘密查究具復核辦 
[米船戶遇暴續紀]  
　　米船戶康阿海於本月初九夜由錫開申途經白鶴港遇盜一案已紀前報茲據康抵申後言當時盜黨開放排槍逼令停船搜刦當有船夥阿虎小松兩人稍與盜匪抵抗即被盜黨用刀砍傷肩膀小松亦被一匪以鐵器擊傷脚骨阿虎受傷尤重由康等載回停泊新閘老港内延至昨日因傷吐血而死其家住居浦東三林塘地方已派人追其妻子等來申收殮小松現正延醫診治尙不致有性命之虞 
[身藏實彈手槍被拘]  
　　清江人劉德桂前晚在公共租界西藏路徘徊窺探被老閘捕房五百零六號一千零四十一號兩華捕查見向之盤詰言語支吾當在身畔搜出實彈六響手槍一支帶入捕房押至昨晨解送公共公廨請究即據九十五號西探與華探姚錫卿相繼上堂禀明前情聲請展期俟調查曾否犯案再行解訊並將手槍子彈呈案請察經俞襄讞核供商之英包副領事判劉仍帶回捕房候查明展期一禮拜解訊 
[派兵訪拿崇明鹽梟]  
　　崇明地方設有蘇五屬官鹽總棧另設相見港小黑沙小竪河小漾港等分棧四處該處私梟前次唆使鄕民以官鹽價昻爲詞迭次滋事上月間經蘇屬緝私宋統領派員前往彈壓始得平靖詎日前又起謡言謂梟匪欲與鹽棧爲難當由緝私第五營據情報經宋統領於前日令派統部總稽查張竹居會同第一團高團長率領衛兵四十名荷槍寳彈乘坐安濤兵輪前往訪拿 
[稽查漁船夾帶私鹽]  
　　蘇屬緝私宋統領以吳淞瀏河滸浦福山四口爲漁船進出要道現當魚汛上市恐有販運私鹽妨礙鹽稅故於昨日令飭第一營速派師船八艘分駐該四口岸凡遇漁船進出詳細稽查如夾帶私鹽立即扣留解辦 
[調查近四年之會社與火災]  
　　淞滬警察廳行政科昨致各區署所公函云逕啓者案奉省長公署快郵代電飭將民國四年起至七年止分年依式填列其逐年改革情形及進步程度並於附記欄内詳細說明填報毌稍延誤等因奉此查内中應填集會結社及火災二表自應分區調查詳填以憑核轉茲送上表式二紙尙祈查照將四年起至七年止所轄境内集會結社及有無火災逐一分年填列表内務須詳細迅速送廳彚報限期甚迫幸勿延誤 
[吳淞救火會洋龍之交涉]  
　　去年吳淞大火後由紳商各界發起救火會迭誌前報嗣該會向上海亨大廠定購汽油水龍一具交貨而後屢次試演吸射力俱與所訂合同不符屢修屢試愈試愈壞該廠機匠亦不明致壞之由但云再行修整迄未修好四月七日（星期一）鎭後江北草棚失火延燒三十餘家燬草房五十餘間斯時該龍適值試演之後機愈損壞不能到場灌救該會隊員束手無策函請會長向亨大廠照合同交涉將該龍退回聞該廠託詞廠主他往經手人不負責任未識會長若何辦理也又該鎭東區救火會亦向亨大廠定購同樣水龍一具當付過定洋六百五十元約於陽曆三月底交貨惟今尙未造就而東區救火會鑒於第一具水龍之試演成績亦欲向之交涉云 
[扣留載有白米之兩沙船]  
　　前日（十一號）有金紅泰新裕全兩沙船由南黄浦出口裝儎麵粉土布毛竹等物經過淞口當由淞關扦查先騐金紅泰船查至後艙有白米數十石而新裕全船亦有裝儎兩共計九十餘石關上扦手以爲違背關章且現在嚴禁米石出口之時故一併扣留經該關大寫詳奉威稅務司察核辦理 
[催領檢定敎員之許可狀]  
　　上海縣知事接江蘇敎育廳訓令云查檢定小學敎員規程第二十五條凡經檢定委員會檢定合格者授與敎員許可狀又第二十八條凡經檢定合格領受敎員許可狀時應納費一元等語前經通令各縣飭將合格敎員應繳之許可狀費一併呈解以便核發許可狀在案現在第一届檢定事宜早經辦理完竣急待結束該縣應領之合格敎員許可狀尙未呈請填發茲限於本年七月三十一日以前迅將該縣檢定合格敎員應繳之許可狀費彚齊呈解以便一律填發逾期即將許可狀停發應作無效合亟訓令該知事知照此令 
[籌劃撤銷官中後之馬巡費]  
　　上海縣沈知事自奉省令撤銷官中業已遵照飭派催征吏分向各官中吊回諭　聽候示期實行撤銷在案茲悉沈知事以官中費一項除開支辦公經費官中辛資外餘欵向係撥充地方警察馬巡經費年約三千數百金現官中撤消此費免征馬巡經費無着自應妥爲籌劃以資核抵故特函邀全邑四市十九鄕各經董於前日開會集議抵補方針會議結果决定依照官中費減半（前征一成今收五釐）仍由官契費項内帶征經各董於民間領用官契時按照填價除契稅外仍加征學費二成馬巡經費五釐陸續報解議定後當由沈知事據情呈請省公署財政廳核示一俟復到即須發表 
[青年會今晚之演說]  
　　今晚（十三）四川路青年會請聖彼得堂牧師戴調侯演說基督之犧牲主義今日爲復活節並加演基督受難之活動影戲備有聽講劵可向事務所索取其秩序列下（一）主席開會朱樹翹君（二）唱詩十七首大衆（三）祈禱臨時請（四）唱詩柏英蘭女墊唱詩班（五）演說戴調侯牧師題目基督之犧牲主義（六）唱詩柏英蘭女墊唱詩班（七）報告鈕立卿君（八）基督受難活動影戲 
[紗業競智團將開選舉會]  
　　紗業競智團昨日通告同業云謹啓者本團訂陽曆四月十三日（星期日）二時開選舉大會届時務望惠臨勿却爲荷茲附選舉票一紙並名單一紙至祈察閱依章選二十四位當塲投入票櫃倘無暇蒞會請封固郵寄或飭人送至本團均可特此通告 
[湘賑員之報告]  
　　本埠仁濟善堂接派往湘省春振員黄國英報告云敬啟者英於本月一日由漢口附湘江丸入湘江水尙未大漲舟行極緩遲至三日午後十時半過後始抵長沙幸天晴而氣候和暖當即呌開城門入大西門庽永豐廠街湘岸榷運局内蓋以去歲所設之長沙事務所己遷入大西門永豐廠街湘岸榷運局也此番春振災廣欵微事事不得不愼重出之又不得不特别變通而望災黎得實惠也日内即赴醴陵視察去歲經辦之一切善後約一天竣事即由醴陵取道赴茶陵攸縣事畢返長沙赴湘潭起早往湘鄕在該處事畢仍返長沙水路往岳陽改從陸路赴平江臨湘等處此爲春振第一次入湘預定之計劃也第一次入湘之計劃告成擬回漢口視察上海接濟之欵項幾何再定二次入湘之計劃蓋以湘南一路苦到萬分去年以來至寳慶止無人敢往加以匯兌不通土匪充斥地經兩運之防線故須籌劃畫善欵額有定方敢作此長途之進行英意將來逹郴州待振務告竣越湘界入粤赴廣東肇慶乘粤漢車至廣州乘輪渡海回申免致受山路　熱之苦楚也餘容續聞順頌善褀主任黄國英謹啓 
[委任徵訪員之函牘]  
　　上海市徵訪局主任陸崧侯致徵訪員楊東山等函云敬啓者奉縣公署第八十七號訓令内開案據該經　呈稱吾邑微訪節烈忠義孝弟之事向由洒掃局司月推舉一人董理其事改革以後此事久　如仍恢復舊觀則洒掃局限於一隅不能遍及各鄕徵訪恐有未周應請訓令各市鄕經董辦事處附設一徵訪局卽以經董主其任並選擇數人爲義務徵訪員呈縣加以委任遇有合於褒揚條例者一經徵訪到局即由經董復查呈請褒提是否有當統祈訓示祇遂實爲公便等情到署據經指令照准在案茲特照刋修正褒揚條例及施行細則合行令發仰該經董即便查照辦理此令等因並發修正褒揚條例及施行細則奉此當以先生熱心任事經由敝處呈請委任在案茲奉指令據呈已悉合行照准委任狀九紙隨發仰即查收轉給此令等因奉此合將修正褒揚條例及施行細則油印檢奉一份連同委任狀一併函奉即希察照隨時徵訪如有報告請交尙文路二百十六號上海徵訪局爲荷 
[規定警士習操時間]  
　　淞滬警察徐廳長以現屆春令天時和暖各隊士曁各長警　當熟練操法爰委第一保安隊隊長馬毓麟兼任所屬各隊及各區署所隊士長警督操事宜茲馬隊長已訂期星期一（十四日）起每日上午九點半至十一時半爲常操時間至新募各警士定每日下午三點半鐘加操一次注重操練步伐俾資畫一一面由徐廳長用電話通傳各區署所隊一體遵照 
[檢察官途中舉發私奔案]  
　　黄植山之妻楊氏前被邑人曹爾春誘姦偕逃當經黄控訴地方廳飭警將曹與楊氏一併提案經態檢察官研訊之下以曹爾春年輕初犯從寛令曹具結如該氏三年以内再有私奔行爲惟曹是問當堂開釋該氏交伊夫領回管束在案　曆本月初二日該氏又私奔出外直至初五日歸家至初七日又不别而去連日由黄偵查無着前日下午五時許曹與該氏偕行至老北門口同乘電車至小東門時熊檢察官亦在該電車内目見情形當以前案墨跡未乾該男女竞敢復犯車抵小東門時熊檢察官先下車報告崗巡聲明我是檢察官即命該警上前將曹與該氏一併拘獲諭令押送一區二分所轉送檢察廳即由熊檢察官提訊一過判令分别收押昨日飭警將黄傳案質訊黄伸訴我妻脫逃情形今奉堂上拘獲不勝感戴要求分别究懲熊檢察官飭令退去候起訴審判廳公開審理加等究辦 
[各警署榜示三月份罰欵]  
　　淞滬警察所屬六區及各分所陽曆三月份之罰欵業經各區所警正佐分别造齊清册呈送警察廳前日徐廳長發交科員核對明白加蓋印章即日發回各區所一律張貼俾衆周知 
[新閘路之火警]  
　　前日傍晚公共租界新閘路一千七百五十九六十號門牌老大順公南貨店忽爾火發當經巡街捕奔告捕房用電話通知嘹望臺鳴鐘警告救火會西人立驅皮帶車馳往澆息計燬樓房兩間事後經新閘捕房捕頭得息立飭中西包探協往詳查起火緣由禀候核示 
[兜售鄂省僞錢票之押儆]  
　　無賴金子林曾家賢兩人日前手持僞造湖北官錢局一百枚之銀票一百餘張至法租界小東門某茶肆向人求售當經法捕房探目黄金榮等查見將金曾兩人拘獲連同僞錢票一併帶入捕房昨解法公堂請究先據捕頭上堂稟明前情將僞錢票呈鑒並稱查得金前在寗波地方亦因犯混用鉛角經官廳懲辦有案請核詰之金供此項僞錢票實係某國人所造由陳姓給與民人兜售是實曾供此票由金給與民人是實中西官判金押西牢二年曾押六個月以儆僞錢票銷燬 
[會首陽奉陰違之傳究]  
　　浦東楊家渡余家廟本届會期曾經淞滬警廳出示嚴禁並傳諭各會首具結在案不料該會首等陽奉陰違至期仍復舉行昨經三區曾署長飭將該圖地保孫桂廷傳署限令將會首五人尋獲送署訊究 
[振康祥倒閉案之訊理]  
　　振康祥五金號股東兼經理徐永春倒久鴻裕兆豐正戶等各戶往來巨欵逃逸經各債權人報告捕房提到司賬傳子增一人解經法公堂訊判交保尋交徐永春到案候究並諭貝明忠爲理賬員將賬清理在案現有禹萬康店主禹誠意延賚美律師至廨聲稱振康祥賬上收有禹誠意存欵銀一千六百兩原告律師前稱禹實振康祥股東賬上所收銀一千六百兩即係禹之股本等語現查賬上並未註明股本願見非股東有信四封及某姓等可以作證請求堂上追還存欵銀一千六百兩原告由逹商律師稱禹在振康祥實有股份四股每股四百兩共計銀一千六百兩禹又向振康祥借過一千零二十元付還利息洋五十元均書明賬上可憑今可證明禹實該號股東須負責任賚美律師所稱禹有信函四封敝律師未曾得悉須將信函察閱再行稟復公堂請核中西讞員問理賬員貝明忠禹誠意之銀是否股本貝稱查閱賬上祗有收禹誠意銀一六百兩收徐永春等銀二千一百兩收傳子增銀三百兩共計銀四千兩惟傳名下註有押　兩字餘者均未註明振康祥被禹誠意欠洋一千零二十元係書禹萬康字樣是實中西官會商之下判各退去改期十四天着理賬員賬簿呈案察閱再核　 
[皮箱店主禀請隨時保護]  
　　本埠城廂内外皮箱業工人前因要求各店主增加工責同盟罷工當經上海縣沈知事淞滬警察廳徐廳長訪悉特傳該業代表到來詢問原委着令和平解决然後酌量加增工價並經該代表將始末情形呈請備案並聲明所餘公欵若干各在案茲悉該業各工人現又被行頭糾同業外之人欲向該代表提取公欵不遂復向做手方面每人酌收月捐兩角該業各店舖恐再有風潮之事發生是以投報南市第一區警察署請爲備查如有事故主懇請警察隨時保護 
[被累受災之爭鬧]  
　　南市花園衖裕元草藥行棧房於上月間失愼延燒房屋多間殃及鄰居數家曾經警廳司法科查知該棧保有火險實數若干不能明晰當函第一區警署趙署長據實查明呈復在案茲聞各鄰居如黄姓等六七家因被累損失迭向棧中人要求酌償不能如願以致連日爭鬧故又投報第一區署請爲處理趙署長着各被累人至地檢廳起訴請示核判無庸爭擾 
[被告分别交保]  
　　陳與九在公共公堂控薩君實不理抵借洋二千元又劉春生控孟素蘭不還滙豐支單抵借洋五百元又陳興記探吳川如不付支票洋五百二十一元各等情前日由駐　傳提華探將薩等之被告併傳至廨經中西官諭令分别交保過堂候訊 
[男孩迷路]  
　　男孩王明子前日在閘北曹家渡地方迷路由四區四分所崗警查見帶入所中詢問據稱年七歲江北人家住船上父爲小工云云李警佐命解司法科核辦 
[漆匠跌斃]  
　　漆匠馮金海本邑人前日午後四時半在新閘梅白格路轉角粉刷牆垣不愼失足墜地跌傷腦筋立時殞命由捕查見報告捕房飭探陸桂山將尸車送斐倫路騐尸所報請公共公廨中西官相騐昨由尸弟馮阿三至捕房稟請免騐捕頭允即轉稟中西讞員准予免騐諭令尸屬備棺收殮 
[女巫妖言惑衆之解究]  
　　女巫徐曹氏專在滬西曹家渡一帶妖言惑衆詐騙錢財其近鄰有潘伯堂者於前年亡故浮葬於該巫住宅門前西灘地方前日該巫忽將潘之棺柩移動揚言於衆曰潘之尸體已變爲僵尸實則意欲藉此斂錢當爲潘氏族人潘守仁所悉報告閘北四分所李警佐立飭長警將該女巫獲案解請司法科嚴究 
[兩船相撞之衝突]  
　　寗波帮柴船戶陳阿雲與黄岩帮柴船雇姚喬茂此次均由浙省裝運樹柴來滬舟泊洞庭山碼頭浦中昨晨因風猛水急致將陳阿雲船上梢纜激斷以致陳之船梢與姚之船首碰撞各有損傷於是姚喬茂向陳交涉陳不服彼此衝突行兇兩方各船夥均持木棍互相毆打並將壓艙之石子亂擊兩造各船夥均頭破血流共計受傷者十一人爲陳阿雲陳小土王阿秀李阿木周茂夫姚喬茂張德來王錫和王仲甫陳喬松陳炳華當由水巡隊將一干人並木棍數根石子一盤一併拘送警廳轉送檢廳訊辦 
[串竊案併紀]  
　　虹口海能路三十一號閩行路六十七號蓬路一百四十五號門牌日本人家及吳淞路一千四百八十六號門牌居人余瑞祥家均因被某某四日本人串黨粤人嚴洪祥梁文培鄭文略趙阿海吳阿根婦人嚴宋氏先後竊去鑽戒衣飾等物分贓逃逸經失主日人報由駐滬日領事署將行竊之四日本人拘獲訊悉前情咨照虹口捕房捕頭派令八十四號西探目利扶司（譯音）與華探目王四福包探譚鳳池周耀庭蔣阿林沈阿炳日探中川氏將嚴洪祥等男婦六人於昨一併獲解公共公堂請究即由該中西包探稟明前情要求展期以便查贓等語張襄讞核稟商之日副領事林君判各被告押侯下禮拜六解訊 
虹口吳淞路二百號蓬路三千三百二十六號兩戶日本人家及住居漢璧禮路一千一百零三號門牌鍾益大百老匯路三千二百九十二號門牌俞束昇兩家均因失竊衣飾等物分别報告捕房昨晨山探薛正昌與九十八號西探麥道漢（譯音）日探中川將行竊以上各戶之湖南人陳玉生李少藩獲解公人公堂經中日官向見證張星南胡長江略訊一過判陳李兩被告還押候吊到原贓於下禮拜六解訊 
[過犯攫取珠花]  
　　匪徒王阿二前日在南京路香粉弄攔刦婦人童周氏珠花一朶圖逃經氏鳴捕追獲人贓一併帶人捕房昨解公共公廨經中西官訊知王係過犯判押西牢二年期滿逐出租界贓交原告領回 
[誌謝]  
　　昨承商務書館贈第五卷第四號學生雜誌一册中華書局贈 
英文週報第二期一册書此併謝 
專件 
[中華全國童子軍協會上海支會民國八年春季會操簡章]  
　　一日期此次會操准於民國八年四月以一日或數日擇適宜者舉行之二宗旨各演技能以競優勝凡曾在本支會註册者准免費入賽每種以一組爲限三競賽急救建橋烹飪遊藝測度綸圖旗語每種競賽另有則例附簡章後四奬賞給奬辦法暫定如左（甲）會操最優之隊給以童子軍模形一架此物係伊文思圖書公司總理所贈（乙）會操名列第二者给以小盾一方（丙）遊藝列首之隊給以奬旗一面（丁）每種競賽每組獲勝員每人給以奬章一枚惟遊藝不在此例所給之奬章每組以六枚爲限由隊長酌給組中各分子幹事員因經濟或其他緣由得另給奬物或竟不給奬物五獲勝隊會賽紀功分數按左列規定施行（甲）遊藝首列者二十分（乙）遊藝次列者十二分（丙）他種競賽每種首列者十分（丁）遊藝名列第三者或其他競賽得次列者六分（戊）遊藝名列第四或其他競賽得列第三者二分倘有兩隊名列相同如遇可欵之處則將應得之分數兩隊平均公分之六報名每組入賽者須於民國八年四月一號以前向總司令處報名如幹事員以報名期限須提前或尙可寛限　聽該幹事之指定爲準 
七組隊每組入賽隊員可由一隊中自由選擇不必安排而成惟自報名起至競賽後止入賽者必須仍爲該隊隊員對於每種競賽每隊入賽以一組爲限當競賽之際職員或他人除下載則例所准外不得助之八材料及附屬品凡競賽時應用一切品物除則例另有規定外皆由每組自行籌備九時間及地點競賽之時間及地點皆由幹事員主定之大約以不使一員得入兩種競賽者爲準惟於遊藝一門隊員皆得兼賽競賽急救者亦或能兼賽烹飪十籌備會賽種種之預備以及辦理方法俟與各區之區長商妥後由總司令主之幹事員由此等之職員及其代表組織而成 
旗語則例（一）組隊每組必須四人（二）目的用抽　法分每組爲兩站每站兩人使傳信號（三）方法或旗或望日鐘用賽氏或用馬氏語每組可以任意選擇惟千里鏡雙筒鏡等不得施用（四）地點評判員居於兩站發收信號離評判員四通五十碼競賽員可以隨意遷移以便傳遞倘用賽氏旗語其下垂諸號恐有遮蔽之虞當時競賽員即須用馬氏訊號以代之（五）計功時間與準確之比例爲每一錯訛與三十秒鐘倘一信之錯訛在四分之一之上或每分鐘傳遞十二字母以下評判員可却之不納並不給分數（六）錯訛每字母之漏遣或增加或錯誤者即爲之訛至於點句法其所用之符號計算如后每括號全段點長畫短畫或斜畫作一字母每對引書記號作一字母每字下畫線作一字母大小寫可以互相通用不必扣除（七）時限時間之計算則以評判員於送發站授信後爲始直至於受信站將信授諸該處之評判員方算手續已完至競賽員與評判員相離行程之遠近則不顧也（八）文諜評判員當先備相異文件用抽籤法分給每組此種文件之長短計其一切之點句記號其艱難須相等大概亦相同文件中可用數目秘號以及點句記號等（九）次序比賽每次一組凡於所定始賽之時刻其當場到者可用抽籤法以定其比賽之先後倘有後到者則其序視其到之先後而定（十）遮阻當競賽時如兩站之間光線被遮受信站評判員可任意出令使再傳一新信倘天時不佳或天已暮黑評判員對於未經賽畢各組可以改期續賽（十一）預備隊員逹到其站驛以後及至授與信諜以前每組得五分鐘之預備（未完） 
雜評二 
[省署之禁閱令（邠）]  
　　省公署禁閱主張悖謬之出版物蓋北京大學新舊派爭論之影響也以官廳之命令禁閱講學之著作記者以爲不可 
新派之所主張省令亦認爲有研究餘地也要於舊派所主張實不能無不相容之點我國古來之道德本於人倫基於家族與泰西之道德根本上絕對不同固不能以兩是之說相敷衍亦不能以折衷之說謀調停也果必欲保持我固有之學說則凡學說之省源於泰西者非一切摧陷擴清之不爲功蓋就其說而一一窮其源無一不與我枘鑒所謂新出版物者特揭而出之耳非謂除此而外即與我無悖也然欲一一摧陷擴清之試問可乎不可能乎不能 
思想屬於人心之自動不待憲法之賦予而後自由也贊否判諸人人之天良不可以外力强制也今即以嚴刑峻法破滅我固有之學說不能拔人心之所種而去之也反之而日言提倡其效果如何亦衆所共睹也舊思想如是新思想何獨不然且所謂悖廖云者豈非出於人心判斷哉閱者而以爲悖謬也縱强之終篇亦不可得苟不以爲悖謬也禁之愈嚴則欲得之者甚於鐵渴之思食飲而愈不可遏曾是今日而猶能以官廳之力左右人之思想也歟 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（六十九）] [  一之]  
　　西俗耶蘇復活節前一來復有所謂棕葉星期Pairn　Su　day日者爲一年中光景明媚之吉矅良辰猶之我國社前數日嬉春士女心目中咸有一種將蘭未滿之快感也本年四月二十日爲復活節故應以四月十三日爲棕葉星期日去年此時適值惜陰律通過議院之後距其實行期不過六七日全美人士相會晤莫不以此爲談助今年今日上海各大鐘樓之時鐘又有隔宵預將鐘點撥早之舉宵來一夢中一小時之光陰行見不翼而逝想上海諸寓公亦將據此爲談助矣 
美國消息靈通故凡事喧傳衆口必在其事實行前一來復或一旬中國交通遲滯國民性亦較迂徐故竟有事已過去而内地人士尙茫然不解所謂者上海適得折衷之道事必至實行時人方注意及之撥早鐘點事本尋常然即是以觀察中美兩國人民性習亦良得也記者追思往事覺去歲棕葉星期日这感想酷似今日蓋在花事方盛穠春欲暮之佳期人人意念中莫不具有惜春留春之願苟其惜陰說之流布適在此時似更足以彌彼大好春光不再來之缺憾是此移早鐘點事終不能謂與此暮春佳節無關耳 
美國士女於棕葉星期日出遊帽解襟端嘗佩一棕葉結成之花或用棕葉截成之十字架東西習俗互異文字上不易形容往往令人聨想及於我國諸舊風習便覺不約而同冥冥之中若畀人以妙手偶得之機緣者棕葉之爲物於植物界屬並行脈色淡青而微白幅細長若衣帶極類我國端午節日之菖浦當其截製成十字架飾胸爲佩章時又極類我端午所製之菖蒲小劍云 
　聞基督進耶路撒冷城時嘗以棕葉鋪地以誌慶祝今日復活節前有此棕葉星期日或即本諸此項之故實也棕葉在西俗聞係表示勝利之物傳說如是姑並誌之 
老申報 
[會議鐵路（見光緒二年正月三十日）]  
　　西商在本埠至吳淞口之興築火輪車路已節次備列前報惟知本埠中國衙門均未接准西官照會如何興造之明文今以火輪車路爲中國各省未有之創舉是以前日馮道憲特往拜會各國領事以爲興此大工碍難草率遂向詢問如何准造之緣故在各領事之意似乎地經西南出價承租己執管業之契據照約應憑業主之作何用度未便顧問是故彼此會議意見大有不同因此昨二十九日清晨道憲復詣英國領事衙門與麥領事籌議至再仍無定論在馮觀察之意則恐就此任憑興築難免有干上憲詰問必須暫停工作互相詳報上憲會商周妥之後再行興築爲是揆之情理似無不可想麥領事或可衡情照辦第不知各領事之意見若何耳 
 
[廬山西林寺寳塔（古蹟圖五十九）]  
科學閒談 
[敎授語言用留聲機概說] [  劍萍]  
（譯英國潘得遜氏） 
　　二十世紀敎育界大放光明敎育用之器物亦日新月異誠足徵世界文明之大進化也　嘗參觀各校見有授課時於敎室中用電光攝影者成效劇佳詫爲奇異詎料今者復有人發明藉留聲機以敎授語言科意至新法至良也述其大概如次 
此種語言敎授之留聲機初時用者甚尠效果亦未大著厥後再經研究風行一時凡規模完善之學校莫不購川僉謂近世科學敎授之無上利器尤爲環球敎育界空前未有之異彩惟就余（潘氏自稱）之管見凡事有利必有弊利與弊相爲倚伏者留聲機之敎授其利雖多而其弊亦有知其利而適用之明其弊而補數之應能卓著效騐茲略陳其大要願敎育家注意也可 
留聲機之利有四（一）辨音調凡口誦文言者其音調聲韻慨不中節用此機則音調高下聲韻悠揚而曲盡其妙矣　諸善歌曲之人必藉風琴或管絃始能疾除有致餘音嫋嫋使人心領神會故語言之學首重音調敎師口授實不及留聲機之完善也（二）宜文學語言一科爲學者之初步旣窺門徑即當進求文學（歐西各國言文一致）惟是習爲文詞必當注意其聲之高下言之長短然後握管爲文其文乃斐然成章試讀古今典籍觀一般文豪之著作其詞句皆合乎宜而琅琅然可以成誦絕無格格不入之弊然文字之妙首在聲調相和故不可不習聞熟讀今以留聲機片奏古今桂著抑揚頓挫菁華悉現生徒虚心靜聽匪特能熟習其聲調即詞句之典麗文法之曲折皆豁然通曉增助文思不少且免枯窘之虞矣（三）省敎師之勞力治語言之學當先習字母曁拼音後又讀文詞研韻學此一定之理故口誦心維是爲最要然必賴敎師任範讀之勞則爲敎師者於多數生徒中呫唔咿嗶不勝其苦矣今代以留聲機一方面使生徒靜聆其聲而和之一方而由敎師察其謬誤而訂正之殊不費勞法莫善於此也（四）便生徒之自習研究學業端賴自習而以語言爲尤甚然放課後敎師或已離校自習之際苟有疑難處安所質問有留聲機則凡有所遺忘有所不解皆可時時開機返復聽習且不受學校時間之拘束其便利爲何如耶 
留聲機之弊必須補救者有二（一）課本之置備聆留聲機者欲字字入耳清晰蓋綦難也矧其旋轉之度甚速一片旣終使人不能細辨是宜以機中所奏之文詞或言語另置課本生徒人手一編耳聽音目觀書則與當面親授無異矣（二）讀音之講求留聲機之於音調雖剛柔適度然非出自天然故往往有毫釐之差又其聲恒含鼻音若令生徒熟聞之餘養成習慣殊非所宜故當以留聲機所奏者敎師復加意研求反覆辨誦以爲生徒之模範又使生徒依次誦讀而矯正其發音之誤否則弊可免矣 
以上所述皆爲留聲機之利弊至機器之抉擇機片之選購運用之方法位置之合宜是在用留聲機者之悉心考察也 
按此種留聲機近世各國自大學至小學研究語言者無不置　惟我國尙付缺如上海所有之美國函授學校及商務印書館所售等外尙有百代公司所售之法國大號敎語留聲機聲音宏亮口齒清楚并有字帶隨機而轉十分便利似較他種更勝 
小說 
[五鎊之懸賞（續）] [  雄倡]  
　　言曰吾必得五十金鎊始出此門不爾願聞其故約翰則仍力吸其菸卷答曰五十鎊者今日乃殊棘手陸克怒曰所云棘手者寗無他事以吾所知即如彼惠孔道中事（下詳）果有人舉發於君非亦棘手者乎於是寂然有頃幾於一針墜地亦聞聲者已而約翰吞吐似將有言然竟呐呐不能出口陸克續言曰事固不涉我我亦素不强與他人之事然若須悉如尊命而行吾非得五十鎊莫可噫爾所恒言之巨　苟爲爾得者吾將更嚮爾索五十鎊或且不止此數吾生長於惠孔凡彼中嚴穴潮汐吾一一都審語至此少止白闌生顫聲言曰然汝以　留彼女旣得二十五鎊矣此時約翰乃愈慧黠膽力亦愈壯因忽大笑然笑終不近自然以手附陸克之肩言曰汝如是要索多金吾何復能堪幸汝但索五十鎊耳設十倍二十倍其數又將奈何陸克瑟縮於坐榻中似頗不寗約翰因復作微語曰茲事乃無險汝不言彼女恒終日徘徊於彼危巖峭壁之次如有所覔抵暮始歸然乎凡彼中岩壁潮汐固汝所熟審設引其人至彼巉岩之次推堕峭壁之下自高下墜當無免者然後汝先呼警警彼村中之人事非便易穩妥者乎累爾汝得千鎊矣噫思之思之陸克曰吾何知者孰則可信又安知此錢之穩妥與否約翰白郎林急曰吾今且立據授汝允予汝千鎊苟負諾者汝所能爲應自知之語旣遂疾書片楮授之又面律師曰白蘭生爾書一紙五十鎊之支票授陸克復廻而陸克曰陸克汝聽之汝苟得吾電電文但作隱號云遣鼠子往則汝即踐約行事事已即通電於我在查理斯街亦用吾僞名曰司密電文但作鼠子已安抵此間一語汝今明吾言乎事不成者千鎊之約作廢無他義矣行矣少問更至此相見陸克旣出白蘭生即怒　約翰曰噫汝乃愚騃汝眞大愚今已矣此畜已得吾輩人其樊網汝乃竟以手署千鎊之約授之而又不已復令我付以五十鎊之支票此爲吾最後所出之錢誠告汝汝更嚮我假一錢者亦不汝允約翰口中噴出一股濃烟言曰白蘭生汝言亦未始無理然汝驢也設今不授以五十鎊令之寗謐事且大决裂實語汝其人視財若命毌恤其他且彼將如吾言行事事成則予之千鎊凡人應守信時必當堅守勿澮此爲處世不易之常經事後彼將肆其要脅固也然至彼時吾將愚以其身瀕危因勸令遄赴美洲暫避奚不可者律師曰然將何以處柏累堪其人者汝自謂能抵其人乎約翰點首言曰斯人乃極貧窶其居在却而西乃如一鼠窟但少以術年絡之彼巳俯首如議爲數固巨然吾事使彼爲梗則此險吾非所敢冒白蘭生聞言搓其掌點其首言曰斯人可畏然人各有其價值吾今晨赴郎威直時彼亦在焉吾固未見特探訪而得吾雅不願爲彼竊窺因早歸耳約翰作　聲曰語及價值爾今更以百鎊貸我吾囊空如洗矣白蘭生嚄喈曰即一錢亦不汝貸天乎汝謂我已得錢耶自此事發軔以來爾嚮我索去者可四百鎊矣約翰亦作聲如吼曰爾慳吝鄙嗇之老財虜亦知此四百鎊固將失而復得乎有時吾見汝如是吝惜小費吾幾欲立與汝决别白蘭生嘶聲曰汝决我耶設吾揭爾隱事告人言汝一夕若何與麥葉氏偕出游涉已而汝乃獨歸自是以來其女日上下彼峭壁間授覔其父之尸設吾以此語人者將奈之何 
[自由談之自由談] [  不冷]  
　　可否在可否有定之社會中一人獨無可否則必爲人所棄所在可否無定之社會中一人獨有可否則亦有受害之處因遇受害於是原有可否之人涉世稍深即亦不敢再置可否矣此中國今日所以幾成爲大多數無可否之國民也 
右中國人之性質八 
 
 

Page 15

 
 
   
 
 

Page 16

 
 
   
 
