# 1884 - 236 - 4904089

 

Page 1

 
 
[第十二號畫報出售] [  申報舘主啓]  
　　基隆一役小挫大勝前已繪成圖幅列入十一號畵報印行今於七月初二日得旨嘉奬守臺將帥官兵則戰勝更無疑義近日又得日耳曼人家　將其目覩當時戰狀詳述於尊聞閣主人前尤爲精細確鑿故就其所指示者而復繪一圖俾購閱者不啻親履其地親見其事焉再者吳淞形　　　前防務内地之人殊難寓目用特專派友人前往周覽水陸形勢摹繪成圖如掌上螺紋纖毫畢現想諸君子自必先覩爲快雖海面兵輪鐵甲　　　駐分泊之時而大旨不離乎十數艘者近是日來法兵船兩艘已開往福州閱者會其意而勿拘其跡焉可也兩圖俱編入此次十二號畵報出售　　送總目一紙以便諸君裝訂成書時置諸卷首是爲甲集兹於初六日發售十二號畵報後仍附淞隱漫錄圖說一則閱者鑒之此佈 
[論中法開戰大勢]  
　　中法自和議决裂以來其勢不得不出於戰然旣出於戰則必統籌全局力操勝算而觀於月下情形法人則首先發難於閩洋基隆一役其小試者也一試而中國砲臺雖爲所毁次日卽爲劉爵帥包抄裹刧仍未能逞其志於是又折而向馬江該地砲臺在口岸去馬江三十六里而法船以尚未示戰爲辭居然連檣深入此危道也設華官早爲置備俟法船入馬江而遂以石船塞其口使不得出而亦不以水師與之决戰使之坐困於中而扼守口岸之砲臺以絶其外援不半月而法兵之在馬江者將餓且死知不此之務而先則見法船之入口砲臺並不阻之繼而已約開戰而華船尚未起錨不爲戰備聞是役也戰之先正値潮漲法船之尾對華船之首於此時而擊之法船糜矣乃拘於必俟法人先動手之說俟潮退時法船之首準對華船之尾法船遂開砲轟擊斯時惟揚武兵船已有准備隨卽回砲擊之而法船九艘一齊同砲華船措手不及僅一揚武卽使攻擊勇猛究何能敵故僅半點餘鐘而華船均遭沈燬揚武則尚能竭力支持至船首將沈而船尾猶開砲不止嗣復被德利用芳夾攻而後不能復支正不解此時業經開戰而德利用芳一船自外駛人口岸砲臺何以不一開砲而任其入内又何故也以是知閩江之戰華人實屢次失算一悮於口岸砲臺之不阻再悮於馬江兵船之不備遂致輪艇皆沈傷兵如許然苟閩安長門各砲臺扼守能固則猶可困法船而不使出也乃昨接電音知閩江砲臺全壞則是法船得以從容出入險要無復可恃以故法人聲稱欲雇長江領港人此其意則欲進長江然則京口石頭恐不免有法兵蹤跡矣又有福州電報則稱法人有攻打閩安長門後卽出口徑往厦門之說確否尚未可定然法人狡獪詭計百出聲東擊西莫能測識或又至北洋攻我水師亦未可定法船可以四出紛擾而華疆無一處可以稍緩防務此則中國之至吃虧者也多一處防兵卽多一處餉費而法人之至否則未可必若是則中國之受害者大矣爲中國計當以重兵出關規復東京最爲要着東京之法兵法船其陸續調撥來華者已屬不少則該處法人兵力必單中國與劉圑合力發兩粤滇黔之兵以出關與法爭於陸而不爭於水此中國之勝算也東京受兵法人勢不得不撤兵返救而於是中國之法船可以漸退然往攻東京之兵旣在陸地則必多備山礮以資攻擊之用山礮者蓋用於陸而可以輪軸轉移所謂車輪礮者是也有此車輪巨砲軍中擕帶極便開放極易登山越嶺不甚勞苦或置之要隘以截往來之路或置之深林以爲理伏之謀一礮轟燃所傷甚鉅苟能在東京與法兵相持法人必難持久此則足與馬江之敗相抵法人旣自救之不暇而又何能再擾中國以此爲目前最勝之良策而已夫越南本中國屬地中國而攻東京雖曰攻法實無異于自攻其實業已吃虧但法人新得東京之地斷不肯一旦輕棄中國而力圖恢復法人必當竭力救援尚一失守則是數年經營皆付流水法人决不肯若是故爲今日之中國計惟有重兵出關以復東京庶幾尚足兩相抵銷否則法人之勢益將猖獗而不可制矣正在握管論列時忽又接福州西友本日下午二點鐘所發電音知金派砲台不能扼法人之衝法船皆銜尾出閩江其意蓋並不欲據佔地方但以師船東衝西突爲騷擾計此計最毒蓋法人若據地方或不難以陸兵圍而殲之今隨地滋擾飄忽不定若前明之倭宼然防不勝防中國將至疲於奔命商務市面日形彫敝是誠爲中國心腹之大患亟以大兵銳攻東京尚足以牽制法人而寒其胆一面將各海口水師聨絡一氣互相救援勿各守畛域之見法船分則華船亦分以防之法船合則華船亦合以禦之如此則或尚可以有濟當軸者曷勿採及芻蕘而甘墮法人狡計中哉 
[論旨恭錄]  
　　七月初三日奉旨廂黃旂蒙古副都統着治麟補授欽此 
[閩江要電]  
　　昨下午二點半鐘本館接到福州西友二點鐘長門所發電音云金派砲臺已被法人攻壞刻下閩江之内法船可以游行自如法人主意盖但爲騷擾計並不欲佔據地方然則法人之意又不知欲擾何地矣又聞法人攻壞砲臺後用棉花火藥塞入華砲中轟而裂之法人之計亦毒矣哉 
[太后仁慈]  
　　法使出京一節前已據電錄報兹得京都訪事友人來信謂法使未出京之前先有文至總署在廷大臣欲戰者多皇太后之意仍欲言和故允戰之時皇太后揮淚而允葢兵連禍結塗炭生靈皇太后體上帝好生之德不肯輕啓釁端以貽害兩國生民至於必不得已而出於戰盖宸衷已幾費躊躇矣彼輕意言戰者烏足以知之 
[法人叵測]  
　　昨接福州官塲電報云聞法船攻打閩安長門後卽出口徑往厦門確否尚未定云又聞本埠西人傳言法人現在欲雇用長江引港西人然則法人之志又恐欲入長江似此東攻西竄防不勝防實中國之大患安得良將銳師堅船利砲一鼓而痛懲之 
[福電照述]  
　　昨下午二點鐘四十分福州發有電報到申據稱頃接長門信息謂法船一齊出口聲言欲攻廣東云但軍情瞬息千變且聲東擊西亦兵家之常事法卽欲攻打廣東其肯先作多魚之漏乎惟官場中旣有是信姑照述之 
[發電述聞]  
　　昨日法水師提督孤拔有電報與法欽使巴德諾脫略謂福州之事現已粗定明日再當發電布告一切情形也 
 
 

Page 2

 
 
[法船將去]  
　　中朝前有諭旨命各直省督撫如法人肆行無禮卽當驅逐等因大略已見前報兹閱晉源西字報言長江水師提督行文關道憲邵觀察約其遵照諭旨辦理是以泊在浦中之法兵船巴西滑爾大約不日卽當出口矣 
[邊外捷音]  
　　晉源報載昨日接有華人信息云富蘭東地方有法兵六百人越南士兵八百人與華軍交戰又有法兵三千六百人在北寗相近與華軍大戰華軍死者有一萬八千人而法軍則已聚而殲旃此信雖未知確否然中國臣民果能將法軍勦除淨盡雖傷亡如是之多亦所不恤也 
[埃及電音]  
　　埃及一事久未底定觀英人之意似欲極力將此事辦妥盖聞倫敦初七日電音英廷已簡胡思禮元帥馳赴埃及辦理此事胡思禮元帥係英國著名大帥無往不克今奉命赴埃則知英國之於此事亦視之甚重也 
[示戰芻言]  
　　本館旣疉接福州西友來電知法船已陸續駛出閩江此蓋欲購買煤斤之故其至何處購買則未可知而此時兩國雖已交兵尚未明明示戰西例仍得售與煤糧故前者曾屢勸中國可以示戰夫此時兩國之均不示戰各有所利法人則可以隨處購辦煤糧中國則可雇用局外船隻載兵運械然細思之似乎利於法者多利於中者少况中國在德國定購之鐵甲船已守局外之例不能駛行來華又何必以不卽示戰者反資法人口實哉 
[失機可惜]  
　　有客自福州來爲言前日馬尾之戰中國船砲固不及法之堅利然將戰之時中國水師員弁亦尚有失機處先是兩國師船對泊江心其勢若各不相下及是日示戰各將頭錨拔起祇抛後錨盖兵舶以船頭之砲爲最鉅而得力若船腰與後梢砲次之頭錨起而僅放後錨則或左或右可以旋轉如意是日當潮上時法船頭均隨潮掉向迨潮水將落華船頭亦隨潮轉側船腰與船梢恰緊對法船頭法卽開砲狂轟而我船竟如矢之的砲砲吃重節節受傷設法船掉向時我軍先開砲而横擊之法雖獨恐亦難驟獲全勝總之中法自失和以來我華人步步落後法人着着占先不特今馬尾之一戰也夫兵詭道也攻瑕抵隙全爭此一線眼光但得有機可乘併力迅赴方足以制勝旣已示戰何容避讓豈以先開砲爲興戎後開砲爲應敵乎遲疑不决坐失事機致船隻悉熸屍骸蔽流而下嗚呼是人也非天也謂之何哉 
[福州茶信]  
　　昨接福州西商電報謂該處茶葉生意極爲興世有一日曾銷出三萬箱其價亦高現發電至滬要船裝載昨日天祥洋行已發一大船去矣且不但福州茶業與旺卽英京來電亦云茶價現已每磅增一辨尼買者亦多然則此一戰也於茶商若大有私益矣 
[五砲皆中]  
　　前日李軍門與吾往圖山閱視砲臺令砲手演砲打靶一砲手極爲精熟樹一靶於江中周圍不過四尺許而連放五砲悉能命中軍門大加稱賞賜賚有加其餘各砲手則有中兩砲者有中三砲者有此命中之材該砲台庶可有恃無恐也 
[厦門大風]  
　　夏門信息云該處近日忽患大風有飛沙走石之勢吹壞船隻頗不少云 
[天津官報]  
　　卸任津海關道周玉山觀察前奉李傳相扎委赴旅順口辦理防務經列前報兹聞委署清河道篆故憲駕已於初一日回津矣○許仲弢觀察於今三月底服闋回津曾出差一次現已差旋委署大名道篆月初業已起程履新云 
[五羊函報]  
　　嶺南友人函告云聞官塲傳說福州漢奸甚多前日基隆失守有官兵爲之内應故法人得逞其志自劉爵帥大敗法人後各憲以内患難防憂危甚切張欽憲深咎制軍辦事優容以致奸生肘腋業已具摺嚴叅曰下臺灣軍務大加整頓氣象一新每一砲臺劉爵帥派一親信武員監督云○粤人之貿易于閩者現已紛紛回籍據稱該處人民謂粤人熟識洋務易作漢奸臥榻之旁豈容若輩鼾睡以故歌興黃鳥皆思復我邦家其有鉅賈豪商急切未能遷徙者已禀請制軍設法保護矣○廣西來信謂駐紥諒山之兵奉旨撤回後無不歡忻踴躍頌德歌功緣諒山一帶尸骸徧野穢氣難堪有總兵二員感受惡氣已抱病而死云○前月念七日有軍火六船由粤駛赴瓊州想亦爲防注之用云○由虎門至黃埔沿海添設電燈使大海昏沉頃刻無殊白晝俾兵士易於巡察云○前報列粤中大憲欲於西關駐兵一節兹已擇定險要搭盖篷寮爲駐兵之所矣○粤人黃某前赴府署呈詞言鄉中舉辦圑練已有成效請委員統帶云○佛山有寡婦黃氏其子在福建船政局學習璨聞戰事已成深望其子歸家乃前日其子書來謂何欽憲軍令甚嚴不能告假遂日夜啼哭慘不忍聞思子有臺當必爲之更築矣○前月二十六日有某號巡船在西馬陵海面巡緝適一私鹽船經過遂開砲攻擊彼此得有損傷後鹽匪勢不能支棄船逃去因獲船一艘鹽二萬餘斤隨拖帶來省禀騐○南海富商甄某有女許字李孝廉之子爲室締姻時彼富此貴相對相當未幾孝廉殁其子儒素家風硯田作活鄭厭其貧寒欲將女改字贈以數十金迫令書離婚筆據李未允控諸邑宰邑宰游移草决控府亦若是前日遂控諸臬司矣噫世能炎凉古今一轍梨園所演絨花記不圖竟遇諸目前想臬司秦鏡高懸必能按律嚴懲爲崔其發一流人儆 
[江省雜聞]  
　　梁學使于七月初一日起馬考試撫州○省城守營及撫標左右營每日清晨于校塲操演砲響絡繹旗幟飛颺儼殺敵致果時也○建昌楊某寄寓磨子巷之火神廟側歴有年矣邇來家漸落其子復不事家人産業有一童養媳年及笄丰姿楚楚某思有此錢桂子可以吃着不盡密誘年少兒郎賺取阿堵物媳知之不肯如意台楊柳任人攀折潛遁至母家其母徐氏大怒邀集數人將扭某控官詎某素與諸痞棍善見徐如此情形竟叢毆之彼此互有損傷徐至南昌縣㴲禀而楊欲諸街鄰具名公訴諸街鄰不齒其人咸不許焉 
[皖垣官報]  
　　六月念八日藩轅牌示壽州州同一缺前以候補州同裘相怡詳補奏覆准補應卽飭赴新任寍縣三橋巡檢缺委候補從九陳希濤東流縣吉陽巡檢缺委候補典史周鳳鳴各往署理念九日示當塗縣丞一缺委候補府經歴章國瑞署理候補道陳午舉觀察委署安廬道篆務營務處更委候補道維增接辦 
[皖垣决囚]  
　　皖垣於初二日决囚一名係霍邱縣盗犯年約四十餘云 
[秣陵天氣]  
　　秣陵近來氣候失調疫癘頗重本月初二日隂雨竟日微風送凉又到早秋天氣居人均御夾衣韓致光句云八尺龍鬚方錦褥已凉天氣未寒時目前光景仿彿似之 
[連得甘霖]  
　　楊州西北鄉月前雖得大雨仍苦不足極高處已改種旱榖低處亦待澤良殷自六月初起每夜必傾盆大雨黎明卽止于是各山俱慶沾渥鄉保皆入城報官矣 
[法海遭災]  
　　揚州觀音會爭奇賭勝窮極奢華新城丁家灣官媒王秃子以專薦雇工包家富有數萬雖多行不義然敬奉觀音殊甚誠敬遂於合城同業中抽收釐項爲賽會資六月二十一日循例出會會有抬閣八座皆選俊秀小孩裝成戯劇如八仙上壽五老問壽七尼超度之類其法用鐵條植閣下盤旋而上以絲緜爲雲以各色綾弲爲花木鐵條屈成圓形小孩卽盤坐其上其所倚之山石所攀之樹木無不用鐵條札 
 
 

Page 3

 
 
成每座約五六百斤之重抬夫每班八人三班輪換是日會至永勝街口忽若然一聲第五坐抬閣内鐵條忽截而爲三扮演水漫金山之法海和尚滚跌布店門口石上該孩頭面皆穿受傷甚重雖未把法聰頭當磬子敲而鮮血横流早已紅霞滿面矣其父只此一子痛不欲生秃子無奈出百金求電　局代請西人施治不知能救與否也 
[嘉郡雜聞]  
　　前日平湖縣城内北寺前烟同店不戒於火水龍聞警馳援而間壁又係茶舘取水甚便當卽撲滅祇燒去水烟筒店一家亦不幸中之幸矣○平湖嘉善等處奉憲札舉辦圑練以清匪類而保善良少年子弟無不樂於應募焉○嘉協副將曁都戎亦奉大憲札委出示招勇五百名尚未招齊近日郡城内外大爐鐵店赶做軍裝幾於日夜無暇云○宗太守赴省尚未回署 
[電局新章]  
　　昨晚中國電報局來函云刻奉北洋大臣之諭法國官報及各國商報之用密碼及關碍中國者一概不得傳遞故酌定新章除法國不與代傳外凡有各國官報仍可照常收接云 
[吳淞信息]  
　　前日威靖兵輪與福和輪船同時駛到陳舫仙方伯卽附之回淞威靖現泊張華浜福和泊救生局碼頭又昨晨九點鐘到有俄國二枝半桅兵輪一艘泊於張華浜又七點鐘在砲臺前演礮惟劉某所放之槐槐蘇巨砲連中三靶靶小而遠曹軍門因深爲嘉奬當賞洋銀三圓并加賞月餉每月兩圓面囑嗣後演放如均能命中再當重賞又欲派劉爲總教習軍門可謂善善從長也前日營中接有曾九帥緊電着曹軍門於嗣後如見有法艦到淞立卽開砲轟擊切勿疎忽現在海　自砲臺北起至寳山縣北門外止計架巨炮十餘尊并另有克虜伯砲數尊防守極爲鞏固云 
[上海龍門書院五月課案]  
超等朱逢甲李鴻烺汪錫增尹熙棟趙履福其晋童汝福沈祥龍特等葛士濬 
王廷材秦德楙李鍾珏曹基鏡蘇紹炳汪人驥陳增楙張堅鮑德麟倪澐朱炳麟○壹等臧毓麒黃錫恭沈光琮沈祥鳳瞿慶賢孫照李寳沅陳昌熾龔其鎬劉汝錫李祖壽秦贊堯王鳳儀姜昌鼎李廷楨鄒宗勲黃裳臧道鳴王豐鎬艾承禧錢國鑅顔惟清沈功章項文瑞龔源逹陳昌陛韓柳文朱詒泰黃文鴻崔文瀾顧志宣張瑞南王仁業唐日章凌和鈞朱作霖秦勲昌楊元爔錢桂馨吳昌壽黃吉士劉文濬李祖恩陸世淮姚元玉凌貞鏞袁康姚文倬陳昌紳黃報廷朱樹滋陳宗璠胡承晋衛家鉁周桂芳 
[法領事照會]  
　　本埠法總領事李梅於初六日照會上海首領德總領事大意謂前與貴總事所議保護租界商局之事今已禀商巴公使特行照會貴總領事以作憑信我法國業已議定上海爲商務總匯之區决不擾及卽與中國搆釁而吳淞及上海租界城中斷無騷擾前已刊入西字報今復言明此意惟恐中國欲擾及局外或欲殺我法國商民則恐有事端亦未可定惟願華官明白曉諭華人不相肆擾租界居人卽可安居樂業今悉道臺已有告示發出庶幾民心可安云觀於此則租界之中仍可彼此相安無事彼紛紛遷避者當悔此一舉矣 
[水手落水]  
　　前日有駁船公司之駁船載貨至旗昌碼頭日本約理多木麥魯輪船不知何事與該船水手相爭水手躍下駁船洶洶肆毆衆寡不敵被駁船上人推入浦中時有一杉板在側卽行駛開不與撈救敵有西人某見之急上他杉板前往施救得慶更生否則又釀一禍矣 
[婦女受辱]  
　　近因中法有事各洋行生意清淡所雇小工傭人俱已裁减而失業者又皆少年好事每於薄暮時聚集裏虹口路隅俟公平缫絲棧婦女散工時上前調戯拉袖牽衣亦不爲怪巡捕旣未能禁絲棧亦不之顧婦女何辜而遭此辱也 
[帆船入塢]  
　　昨有兩枝半桅夾板船一艘由外洋來滬稍有損壞駛入耶松船塢修理 
[嚴辦差役]  
　　上海縣黎邑尊於前晚飭經手錢漕之門丁傳到各糧差及皂快頭總役等三十二人一體監追邑尊之辦差役可謂雷厲風行矣 
[不吐實供]  
　　前有浦東著名流氓徐春春綽號狂徒阿春糾黨在爛泥渡毆斃同類陸海金報騐緝獲犯父徐得勝犯妻徐奚氏及帮兇之徐萬隆徐海龍訊供管押等情詳列前報嗣因屍妻陸陳氏訪悉有帮兇之數人前日乘曹阿大渡船由吳淞來滬中途被曹索賄縱放故將曹指交與原差解案究追蔣明府訊據曹阿大供船由吳淞來滬内有搭客數人不知是否此案之帮兇人求恩明察明府謂旣據該氏指拿事非無因姑飭暫押候究及問徐得勝徐陳氏同供實不知徐春春逃避何處再三開導矢口不移明府飭將各人証仍行管押 
[竊犯遞籍]  
　　積竊馮志仁前經法公堂移縣遞籍前晚經蔣明府訊問以其怙惡不悛着刺字以免再犯馮再四叩求明府始准遞回太倉州嚴加管束 
[竊案已破]  
　　大東門内西彩衣街戴日永火腿店日前失竊金珠首飾等件約舉一千數百兩惟衣服毫無缺少曾經縣捕履勘尚未破案該店中人疑此案竊犯或在法租界銷贓遂同法包探嚴頌眉孫寳生往觀蹤跡似賊由披屋而入且間壁係泥水匠所住心已疑之翌日法包探在小東門外見一人在洽源押店質金印戒指一隻卽問物從何來何以質去其人稱係已物因無錢用故質之法包探詭稱涒身畔有洋何云無錢其人似有畏縮狀搜其身畔有洋六元當票一紙卽所質之金鍊條也於是逐細盤問續起到金珠等物將人一併帶回捕房昨晨翁太守臨捕房上海縣差役遞呈信票請將人贓歸案辦理翁太守謂旣在此間破案當俟公堂訊後再行定奪縣差遂去萬有全火腿店夥陳瑞柯亦投案該將戴日永店失竊案歸公堂核辦翁太守謂且待今日到堂候示 
[堅執到底]  
　　前報薙髮匠李長毓在老虎灶上被殷二戮傷一節昨經翁太守再行研詰殷仍不認行兇翁太守謂豈李長毓自戮誣爾抑或另有别人戮李殷稱一概不知太守喝掌頰二十下訊其曾打架否答稱雖曾打架伊跌倒後卽流血傍人亦見之太守着將殷二管押若不供明定不釋放 
[受傷候訊]  
　　昨報日兵肆横一節聞當時拘入捕房之日兵七名卽經保出歸船昨晨富捕頭傳同醫院内之受傷出店一名學生一名司帳一名此三人惟司帳無傷而出店受傷較重並管垃圾之西人一名受傷西捕四名又有行家西人三名於九點鐘時解赴日本領事公館聽候騐訊捕頭卽與日本張事入内密語而出隨將中西受傷各人帶回靜候酌斷然日本兵並未到案並聞該兵船業於昨日午後兩點鐘開往福州矣 
[英界公堂瑣案]  
　　公平洋行東至英領事署訴有劉維忠將房産抵銀六萬兩被欠息銀一千一百餘兩向索不付請爲傳追翟副領事據情照會黃太守傳劉於昨晨投質公平洋東申訴前因劉供曾將房屋抵與公平行計銀六萬兩係還招商局唐總辦者去年由王松年經手將 
 
 

Page 4

 
 
屋賣與西人倍利計銀十一萬兩王得中費銀二千兩且倍利從前亦曾經手此事務請傳倍利及王松年到案卽可明白翟副領事商之黃太守著劉自行邀同倍利及王松年定於下禮拜一投質○榮康洋東投英領事署訴稱有人付來元記牛肉莊票二紙計洋四十八元票已照過届期往收不付呈票請追翟副領事據情照會黃太守傳元記莊主於昨晨投案榮康洋東申訢前因元記莊主供此票係爲友人代出不料友人避面致有周折太守着限七日内照票付洋如再延遲定于押追○華捕送失路小孩楊增榮據供川沙龔家路人父名楊阿狗同兄楊阿桂來滬在路走失黃太守飭交棲流所俟其父兄認領○西洋人稱有東洋人住我家不知何故與華人宋阿金爭毆宋併將我毆打爲此訴捕東洋人供宋無端尋釁西洋人解勸亦被毆打宋供東洋人因與我相識之婦戲言致與爭執黃太守商之翟副領事判責宋五十板○某西人稱去年失去金鈕扣二粒久未緝獲今由捕房在虹口義昌押鋪查得原贓送案請究洪善甫供在押鋪爲夥於去年十二月間有人來押金飾二粒計洋十元不知是竊贓捕頭禀押鋪受質西人物件久干禁令該押鋪何敢故違黃太守商之翟副領事着西人給償押鋪洋三元始准給領○陳惠稱金和華在我家做裁縫被竊綢衣五件交捕送案黃太守判金和華管押一月○朱在昌周阿慶江阿茂等同供失衣服由捕緝獲竊犯沈原甫搜出押票吊得原贓投案請領黃太守判沈原甫枷號二十天期滿再押一月峸交失主分領 
[新塲施診]  
　　本報前旣錄登周浦施醫一事兹又得顧芷卿孝廉來函云新塲葉君桐孫樂善好施情深壽世約同里諸君在大來堂葉第亦設一施醫善局局費敦勸同人集股捐資尤賴鮑君斷邦李君紫雲力襄其事在局諸醫半由周浦聘往脉金不取分文届期求治者紛紛若蟻各醫腕爲之疲救急扶危德莫大焉所有南邑尊告示一通附登於後欽加鹽提舉銜署理江蘇松江府南匯縣正常隨帶加三級紀錄十次王爲出示曉諭事據新塲董事潘彝叙葉金範奚憲鏞程冀鵬禀稱奉諭夏令施醫遵卽延請各科醫生在金範家内設局施醫擇於六月十一日開局以一六日爲期由商人鮑繼邦並各醫生推念善舉不取酬儀一概捐診其藥料等項善堂經費不敷皆由該董等集股捐助稟乞曉諭等情到縣據此除批示外合行出示曉諭爲此示仰該處居民人等知悉爾等如有偶染疾病貧難醫藥者每逢一六之期卽可赴局診視並無費用該民人等亦不得擁擠喧嘩致于查究其各遵照毋違特示光緒十年六月三十日示 
[自新坡内渡七月九日安抵申浦口占小詩寄慰天南諸友卽請雅政]  
　　歸舟眞个好風多萬里滄淓海不波寄語南天休致念阿儂重覩舊山河[  金陵彭夫童念祖途中草]  
[輪船來滬電音]  
　　英公司魯意喇輪船前日下午一點半鐘由香港開來上海 
[蘇省撫轅抄]  
　　初八日張　降補都司李于錫均禀辭押解官犯赴皖省 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年七月初二日京報全錄]  
　　宫門抄○上諭一道錄前○發抄旨四道○署晋藩高奏恭報交卸臬篆日期摺○署晉臬黃奏恭報接篆日期摺○大臣繼奏請頒匾額片○大臣紹奏請飭辦理墾荒情形片滇撫張奏爲叅革知縣摺○監督崇奏遵旨解交便辦各物情願報効摺七月初二日理藩院鑾儀衛光祿寺正白旗値日無引見○綏遠城將軍克蒙額請訓○熱河都統謙禧請訓○善慶請訓○署金州副都統文格請訓○榮公請假十五日○許應騤松溎各請假十日○召見軍機克蒙額善慶謙禧文格醇王○發抄奎斌奏晋邊七廳添設捕盗弁兵募練奉旨兵部議奏欽欽此○又題奏道岳壽等署鴈平道等缺奉旨吏部知道欽此○又酌擬歸化等七廳缺項並口外巡檢五缺改煩奉旨吏部議奉欽此○劉秉璋奏甯紹台道薛福成回任日期奉旨吏部知道欽此○○署理山西布政使按察使臣高崇基跪奏爲微臣署理藩司恭報交卸臬篆日期叩謝天恩仰祈聖鑒事竊臣前於臬司任内奉署撫臣奎斌行知奉上諭山西布政使着高崇基署理山西按察使着黃照臨署理欽此臣謹卽恭摺叩謝天恩奉旨知道了欽此現時黃照臨已經到省臣於光緒十年閏五月二十四日委員將山西臬司印信文卷移宛署臬司黃照臨按收臣卽於是日交卸臬篆專辦者任藩司事務伏念臣山右服官歴年較久蒙綸音之特沛俾藩篆之再權未報涓埃彌深惶悚况晉嘗興利除弊撫臣已辦有成規宣化承德藩司實責無旁貸舉凡理財用人以及現辦清源善後諸大端胥關緊要如臣愚昧深懼弗勝惟有力矢愼勤倍加策勵遇事禀商署撫臣認眞辦理萬不敢以暫時署理稍涉因循以期上逹高厚鴻慈於萬一所有微臣交卸臬篆日期專辦藩司事務理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○署理山西按察使河東道臣黃照臨跪奏爲恭報微臣接署臬篆日期叩謝天恩仰祈聖鑒事竊臣接奉署撫臣奎斌行知奉上諭昨已有旨令奎斌暫署山西巡撫山西布政使着高崇基署理山西按察使着黃照臨署理等因欽此自天聞命伏地增慚遵卽交卸河東道篆馳抵省城於閏五月二十四日准署理布政使按察使高崇基泒員將臬司印信文卷移交到臣當卽恭設香案望闕叩頭謝恩祗領任事伏念臣湘中下士陜右冗員仰蒙簡授大同府知府未及履任旋荷特恩補授河東道方以整飭鹽綱涓埃未報乃復暂陳臬事寵命疉鷹切竊之餘惶悚彌切查山西爲畿輔要冲臬司乃刑名總匯雖禁奸戢暴仍執法之宜平而察吏安民尤職司所當盡如臣籌昧深懼弗勝惟有殫竭愚誠不避勞怨遇事禀商署撫臣實心經理斷不敢以暫時權篆稍涉因循以期仰答高厚鴻慈於萬一所有微臣接署臬篆日期並感激下忙理合叅摺叩謝天恩伏乞皇太后皇上聖鑒謹奏軍機大臣奉旨知道了欽此○○繼格片再據佐領全齡等禀稱本月十四等日在圍塲黃榆栅地方與賊接仗因賊衆死命抵拒該佐領等默禱賽罕佛神靈保護乃竟於酣戰之際忽降大雨因而賊之槍砲點然不着我軍洋鎗得利所向被靡賊遂紛紛敗竄前後人小戰及搜捕逃匪如是者四次用能殄厥醜類擒獲渠魁軍民同深感戴奴才查賽罕佛之號父老傳聞係康熙年間勅封嘉慶十六二十一年奉旨在圍塲東西口門内修建東西廟宫東曰敦仁鎭遠西曰協義昭靈列聖巡圍必躬親致祭每年春秋則都統與總管恭祭載於祀典所有圍塲宫兵及蒙古人等無不虔誠敬奉偶遇水旱風雨　禱必應靈感異常兹當攻勦賊匪愜於酣戰之時卽雨致賊之火器不然遂爾遭擒抑且前後四次實爲神靈顯著合無仰懇天恩俯賜頒發匾額一方交奴才轉發圍塲總管敬謹摹擬懸於廟宫用答神庥而隆報享是否有當除咨禮部查照外謹附片具陳伏乞聖鑒訓示謹奏奉旨已錄○○紹祺片再奴才查土默特蒙兵向賴游牧廠地以爲養贍之資始則蒙古只知牧放牲畜繼則無業游民漸入草地私墾蒙衆貪圖小利遂將土默牧廠租與民耕種由是客民愈聚愈多地土愈開愈廣按定例游民一入牧廠卽應驅逐而今則數十年客民甚衆村落已成絶無驅逐辦法誠如山西撫臣所奏編立戶籍清其根底定其法治不使如前之漫無稽查是編立戶籍實係因時制宜之要務也然則只就安置客民而言辦法甚善不知蒙衆實有難言之隱始則招集游民縱其私墾得租較牧放利厚而身逸今若戶籍一編地必升科雖山西撫臣原奏第六條有清界限查蒙情使蒙無失牧之憂等語惟土默特現時情形生計在租而不在牧况該道廳等辦法並不知詳查蒙情且客民自入廠開荒以來專擇膏腴之地其山坡河石之處仍然閒壙編籍之後報地升科必就成熟之地投報此一立界則膏腴之地盡歸客民而山僻荒沙則歸牧廠而蒙衆實有生計爲艱之患是以聨名具呈請復舊制至將軍副都統辦理蒙古事件是其專責旣蒙古官弁聨名具呈何敢壅於上聞但摺内未將蒙古下情切實直陳又未將編立户籍報地　科兩事分晰明確統以歸復舊制一語入奏此識見不精措詞不當之處豈眞身受重恩一二品大員一味營私偏袒相應請旨飭下綏遠城將軍率領土默特叅領先將土默特牧地按照當年恩賞界址無論已開未開挖壕立界繪圖貼說辦理明確後行文山西撫臣將來升科時不得令客民任意指報如此辦理庶蒙衆得蒙養贍之恩而日久亦可民蒙相安矣奴才委員到綏明查暗訪歸綏道阿克逹春與歸化城副都統奎英遇事齟齬不知和衷已非一日採諸輿論衆口僉同似此情形均非所宜奴才遠在隔省本無統轄之責其如何辦理之處何敢壇爲擬議惟旣有所聞理宜據實陳明謹附片具奏伏乞聖鑒謹奏奉旨已錄○○雲南巡撫臣張凱嵩跪奏爲特叅相騐遲延久不訊報之署知縣請旨先行革職提集犯訨卷宗來省審辦恭摺仰祈聖鑒事竊照州縣承審命盗案件例應及時相騐踏看先行通褱不容稍事延宕意存諱飾消弭臣到任後據宜良縣民許用謝廷開等呈稱光緒九年十二月初四日查有種麓老民王天培向在夏官營村後搭蓋草屋獨居無隣夤夜斃命身受多傷屋被焚毁訪係村民李長富等估借不遂圖財致斃村衆獲犯解縣至三月十八日該署縣楊炬始往相騐至今未蒙訊辦等語檢查檔案並未據該縣禀報前來難保非有心諱飾當經行司撤任遴委調補昆明縣知縣鳴泰接署覆騐具　 
詳去後兹據鳴泰申稱隨帶省城老練仵作下縣騐得巴死王天培身有木器傷二處刃傷一處抵骨實係生前受傷身死而楊炬則具禀瀆辨文過飾非謂原騐情形屋似遺火延燒傷似倉座跌擦是以未敢定案顯係懸揣臆斷之詞臣維滇省自兵燹以來州縣玩視命盗不諳刑名非闒茸無能卽剛復自用案關夤夜焚掠至弊年逾七旬老人非提集人訨卷宗至省審辦不能水落石出折服人心相應請旨將相騐遲延久不訊報之著宜良縣事補用知縣楊炬先行革職以爲怠玩因循者戒仍俟本案審定之日再行分别核辦謹會同雲貴總督臣岑毓英專摺具奏伏乞皇太后皇上聖鑒訓示謹奏軍機大臣奉旨着照所請該部知道欽此○○二品頂戴粤海關監督奴才崇光跪奏爲遵旨傳辦縧子玻璃如數解交情願報効謹莫摺陳明仰祈聖鑒事竊奴才於光緒九年正月二十九日奉到造辦處札開奉旨着傳粤海關監督照様織　各色縧子二千板花様顔色除紅去綠欽此又於四月十七日奉到造辦處札開現在恭修翌坤宫儲秀宫各項活計各殿内外擔應用洋玻璃一千塊擺錫玻璃二十二塊按照原傳尺寸赶緊採辦務於六月初十日以前星速解京等因各到關奴才當卽欽遵傳齊織機工匠洋貨行戶發出縧子色様琉璃尺寸飭令速爲照辦於九年十二月辦得縧子六欵共四百四十六板計裝六箱專丁敬謹齋送造辦處代聖尚欠一千五百五十匹板因顔色花様不同一時未能辦足當經再四督催兹幸一律齊備適奴才任滿回京親自帶交造辦處敬謹呈進其玻璃一千十二塊於上年六月曁本年二月先後如數解交造辦處轉呈統計兩項工價共銀八萬一千三百五十四兩七錢一分另箱包燕梳盤費等銀九千六百七十三兩九錢六分查此項傳辦物件向在六成洋稅項下作正開銷俯念奴才典摧三年捐埃無補受恩深重寢饋難安况事關内爲要需分應効現由奴才自行　辦稍申犬馬之忱籲懇天恩勅下戸部免其造册報銷以歸簡便所有傳辦縧子玻璃如數解交情願報効緣由理　恭摺具陳伏乞皇太后皇上聖鑒再奴才現經交卸此摺係借用粤海關監督關防合併聲明謹奏軍機大臣奉旨着照所請免其造册報銷該衙門知道欽此 
 
 

Page 10

 
 
[光緒十年七月初三日京報全錄]  
　　宫門抄○諭旨五道錄前○發抄旨四道○大臣繼奏剿捕匪犯情形摺○黔撫李奏道員到省飭令赴任片○陜督譚奏請補知縣摺○黔撫李奏請更補守備摺○又奏調署知縣片○湘撫龐奏委署道篆片○川督丁奏恭報出省日期片○御史唐奏請整頓河務欵項片○七月初三日吏部翰林院正紅旗値日無引見○怡王續假兩個月○召見軍機○現換羅冠藍紗袍○發抄劉秉璋奏嗣後匯解各餉先令號商墊解奉到批回再行發欵奉旨着照所請該部知道欽此○金順奏三姓記名副都統馬亮等補甯古塔協領等缺奉旨着照所請兵部知道欽此○卞寳第奏儘先守俻朱元度請免騎射奉旨着照所請兵部知道欽此○又衛昌營遊擊孫長鐸開缺以叅將補用奉旨兵部議奏欽此○○奴才繼格跪奏爲熱河練軍兵勇擊散全股逆匪生擒首要各犯乘勝搜捕情形恭摺馳陳仰祈聖鑒事竊前因魚泡子逆匪竄及塵土坡一帶經赤峯縣知縣隆陞督勇奮剿當將獲勝情形於本月二十一日恭摺奏報在案兹於二十二日接據管帶熱河練軍佐領全齡河屯乙左營都司李仁元元同大廟縣丞葢永貞禀稱本月十三日辰刻據探差報稱大股逆匪由岔竄内赤峯縣屬七棵樹川並分股竄入賽漢霸底舊巢經佐領全齡都司李仁元大廟縣丞葢永貞卽刻督帶官兵練軍鄉社義勇嚴整隊伍前往迎擊十四日行至壩底見有賊蹤官軍整隊前進至野猪窩黃榆栅地方該逆等正在林内盤踞我軍奮力攻擊該逆等胆敢列陣抗拒施放火砲招槍轟傷鄉社數名佐領全齡都司李仁元分軍繞出賊後鼓勇喊殺復經大廟縣丞蓋永貞帶領鄉社義勇分東西兩路夾攻賊腹背受敵猶敢命死拒忽天降大雨該匪大礮火繩皆濕不克點放我車益覺勇氣百倍鼓動全隊奮往直前槍刀並進該逆等始各喪胆紛紛逃竄計砲斃逆匪數十餘名陳斬十餘名被傷者不計其數陣擒逆首一名逆目一名逆匪六名奪獲旂幟馬匹器械衣服紥巾無算焚燬賊巢七八座一面將逆首等解赴大廟縣丞署中看守一面督隊窮搜並揀泒熟悉經路哨官格洪額帶兵由大路追捕該逆等均各狂奔分路逃逸各等情隨據大廟縣丞葢永貞將首逆楊長青卽楊洛耗孑逆目楊九如逆匪池逢海杜逢山崔汶漢岳秉更王汶幅札拉根親押報解來轅當經奴才敊率理刑司司員曁協領道府提犯研鞫據各該犯供稱楊長青卽楊洛耗孑楊九如池逢海杜逢山崔汶漢岳秉更王汶幅札拉根分隸直隸山東蒙古等處楊長青楊九如打魚營生池逢海杜逢山崔汶漢岳秉更王汶幅札拉根負苦度日均先未爲匪本年四月十八日克什克騰旗黑河灘的蒙古不讓打魚將頭目王景寛及打魚的二十餘人用火炮放死楊長青楊九如合曹州府的周元得王端仁兗州府的馬洛八卽馬連剛京城的張朋們大家起意招聚多人先殺蒙古回子報讐然後豎旗謀反當時商量明白傳播口號呌官兵爲官灰鄉祉爲齊灰先後在白岔一帶裹脅一千餘人分爲紅黃黑花四隊卽置造四色旂幟還肖大紅旗二桿一面上書王字一面上書替天行道殺富濟貧字様紅旂頭目是王端仁黃旂頭目是周元得黑旗頭目是馬洛八花旗頭目是張朋隨從之人均按旗色用布包頭分爲各棚每棚頭管二三十人不等又有把頭分管各棚大家公舉繼楊長青爲總頭各旗棚頭均歸管宋楊九如是棚頭池逢海等是棚夥四月二十九日由魚泡子等起身竄到白岔劉家營子塵土坡一帶到處焚掠抄搶拒敵官兵殺傷鄉杜希圖佔踞徑棚然後分隊四出圖謀大事各等語均各直言不諱詰以宋敬思楊步雲現在逃匿何處僉稱宋敬思實無其人因山東捻匪宋景詩人所畏懼是以假名威嚇鄉愚楊步雲係回子小的們專殺回子楊步雲那能入夥不過人說他在我們夥内我們就假稱有他反復推鞫命供如一似無遁飾奴才查逆匪楊長青卽楊洛耗子因蒙古砲斃王景寛等二十餘人輙敢招集匪類托名報仇乘機起事迨官兵剿捕復敢恃衆拒敵戕殺兵勇實屬罪大惡極難稽顯戮已於訊明後卽行就地正法並傳首滋事地方懸桿示衆以昭炯戒此股逆匪内多裹脅飢民經官軍擊敗後各匪衆均零星逃逸而惟紅旗頭目王端仁尚有二百餘人逃入圍内並頭目周元得馬洛八張朋尚水擒獲已飛札管帶古北口練車許春浦由圍塲西路進攻驅令東向分飭佐領全齡都司李仁元在赤峰東路杜截並分撥古北口練軍馬隊在豐甯及蒙古交界一帶迎截防剿以免竄擾除飛咨直隸提臣李長樂嚴飭宣化鎭總兵王可陞多倫副將譚興魁等在於各該交界處所扼要防守一面分飭所属一體搜捕盡絶根株不得稍留餘孽仍詳証此股賊中是否果無宋敬思楊步雲其人務得確情外所有熱河練軍官兵大獲勝仗生擒首要各犯及現飭搜捕餘匪各緣由理合恭摺馳陳伏乞皇太皇皇上聖鑒謹奏奉旨已錄○○李用清片再新授貴州貴西道李肇錫於本年閏五月十一日到黔當經飭令赴任以重職守除檄飭遵照外謹會同雲貴總督臣岑毓英合詞附片具陳伏乞聖鑒謹奏軍機大臣奉旨吏部知道欽此○○頭品項戴陜甘總督臣譚鍾麟跪奏爲揀員請補知縣以裨地方恭摺仰祈聖鑒事竊據藩臬兩司詳稱甘肅兩當縣知縣喻炎内調補敦煌縣知縣奉部覆准業將簽掣次序報部在案查前奉部章甘肅　調補缺變通辦理部選各缺道府以至未入流亦照請補要缺章程無論何項缺出擇其人地相宜之員請補今簽掣第一之兩當縣係選缺該司等查有勞績開復進士卽用知縣周兆璋年五十二歳廣東順德縣附生同治壬戌科舉人光緒丙子科進士卽用知縣簽分甘肅三年十二月到省經前督臣左宗棠留管差遣因繳照逾限半年以上降三級調用嗣於新絓南北兩路肅清案内開復降調處分仍以原官歸班補用訪司等查該員年强才裕辦事安詳以之請補兩當縣知縣實堪勝任人地亦極相宜會詳請奏前來臣查周兆璋老練穩愼公事留心仰懇天恩准以該員補兩當縣缺實於地方有裨如蒙俞允俟准部覆照例給咨送部引見是否有當謹恭摺其奏伏乞皇太后皇上聖鑒訓示謹奏軍機大臣奉旨吏部議奏欽此○○署貴州巡撫布政使臣李用清跪奏爲揀員更補守備以裨營伍恭摺仰祈聖鑒事竊照古州鎭標右營守備楊繼春病故遺缺經前撫臣林肇元以揀發營用守備黨修觀請補嗣准部議古州鎭標右營守備係題補第一輪第三缺輪用預保無人應用揀發今請以黨修觀請補該員外次之前尚有補用守備張肇堂熊清升用守備黃遵先三員與此缺何項不宜摺内漏未聲叙應令查明覆奏等因咨會到黔當經飭查去後兹據臣禁中軍叅將刁士樞以張肇堂久未在黔不知下落查明呈覆前來臣飭傳熊清黃遵九當堂考騐熊清弓馬生疎未便遷就應以升用守備黃遵先請補臣查黃遵先現年三十二歳貴州貴陽府人由雲騎尉世襲隨同官軍克復下江永從各城勦平六峒賊巢出力保以守備升用該員弓馬嫻熟以之請補古州鎭標右營守備人地相需與例符合相應仰懇天恩俯准將升用守備黃遵先補授古州鎭標右營守備員缺實於營伍有裨如蒙俞允一俟接准部覆卽行給咨送部引見以符定制除咨部查照外謹曾同雲貴總督臣岑敏英貴州提督臣羅孝連合詞恭摺具奏伏乞皇太后皇上聖鑒訓示謹奏軍機大臣奉旨兵部議奏金此○○李用清片再龍里縣知縣周鴻鈞調省遺缺查有黔西州知州楊光國安詳本分堪以調署又署水城通判龍得雲調省遺缺查有普安直隸同知曹昌祺才足有爲堪以調署又台拱同知周慶芝才近肆應清鎭縣知縣徐士謙人尚本分堪以互相調署據署藩司曾紀鳳臬司吳自發會詳前來除分飭遵照外謹會同雲貴督臣岑毓英合詞附片具陳伏乞聖鑒謹奏軍機大臣奉旨吏部知道欽此○○龎際雲片再湖南衡永郴桂道蔣啓勛因病請假回省就醫該道前在江南政聲卓著來湘尤極清勤兹因病懇請就醫所遺篆務應行委員署理以重職守查有候補道吳錦章學優才裕堪以署理除檄飭遵照外理合會同署湖廣總督臣卞寳第附片具陳伏乞聖鑒謹奏軍機大臣奉旨吏部知道欽此○○丁寳楨片再滇黔官運總避自開辦至今已歴數綱一切收支正雜各欵均經按年奏報在案現値引疏銷暢稅厘日增該局員夏旹復能恪守成規事事該實辦理尚無貽誤惟查該局每年收支欵目數逾百萬經徵購運事極紛煩雖經臣隨時督率夏旹認眞整飭尤恐稍有弊混臣擬於五月二十五日親赴瀘州監局切實清查一次所有臣署日行事件飭委藩司易佩紳代拆代行招審案件並令該司代爲勘審俟臣回省覆核分别題咨其緊要事件隨時包封送臣行次親自核辦以昭愼重除俟清查事竣再行奏報外所有臣出省日期理合附片具陳伏乞聖鑒謹奏軍機大臣奉旨知道了欽此○○唐椿森片再近年河務耗費甚鉅其弊皆因領欵層層剥削而承修者之幕友家丁又多染指以故减少工料加以委員奉札防汛因惜車馬之費多未到工長官視爲調劑差事毫不加察有名無實貽誤實非淺鮮現屆伏汎大雨時行臣愚以爲事旣通始行創懲何如患未萌而早爲消弭應請旨預飭管理河道各督撫率屬認眞辦理勿蹈前轍亦思患預防之道也謹附片具陳伏乞聖鑒謹奏奉旨已錄 
 
