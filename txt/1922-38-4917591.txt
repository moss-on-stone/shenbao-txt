# 1922 - 38 - 4917591

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[不能接近之各方（冷）]  
　　每联人宣言統一而北方元首安閒自在南方元首急急北伐試問有能統一之象乎又聞人言直與南聯或奉與南聯雖有調人而各是其是各軍其軍試問能相聯乎又聞人言直奉了解决無戰爭然各各備兵籌餉此豈得爲了解乎不但今之有大權者張勳自謂不願任職然每有政潮必涉其人不願任職者果如是乎段祺瑞亦言不再預聞政事今忽無故蒞津豈雄心亦尙未死乎不特與政權有關係者爲然政府財政之當局今後之活動眼光全注於關稅加後所餘而稅司安格聯之聲明關餘不能作抵債之用當局能活動乎梁氏行將組閣之時傳聞新舊交系有棄怨修好通力合作之說及至今日爭奪依然而分崩益甚其能有通力合作之望乎此不過略舉人所共聞共見者言之耳而其格格不能相入如此愈趨愈遠則有之接近何能焉 
命令 
　　二月十四日大總統令外交總長顏惠慶呈駐巴黎總邻事廖世功另有任用請予免職應照准此令 
　　又令張倬給予四等嘉禾章此令 
國内專電 
　　北京電昨徐在懷仁堂宴官吏及新聞記者其對官吏演說對華會結果表示滿足對裁兵主倡行對國會憲法主敦促去題似遠與去年宣言並無大異（十四日上午十二鐘） 
　　北京電梁葉將珍寳物品運津并謂交系勢力日微兩路屬直兩路屬奉今後事做不開云又交行總裁曹汝霖落選蔣陳取代新舊交系又成水火此回各埠分行宣稱獨立咸認爲交通系兵變 
　　北京電陳光遠文（十二）元（十三）連電索餉抵禦孫文化伐港報孫文由桂向衡永進兵院電轉告吳佩孚 
　　北京電陳光遠覃（十三）電院孫文北伐湘贛兩路進兵贛防單薄餉彈兵力請中央通盤籌畫訓示方針（十四日上午十二鐘） 
　　北京電段祺瑞住津英界段芝貴宅元（十三）夕赴傅良佐家素餐 
　　北京電安格聯照會政府謂關餘不能抵付内債將來因華會結果修訂稅則增收之數亦不足供借債之用（十四日下午一鐘） 
　　北京電田中玉電院督署附設外交研究會辦理魯案善後軍政各機關長官外參加紳商學各界領袖（十四日下午八鐘） 
　　北京電今日閣議膠濟路定期籌欵贖還案及收欵防弊辦法該路民有辦法結果由交部彙擬呈稿又財部提償還内外短債委員章程可决又財部發行債劵償還短債請派員會部審核舊債用途可决（十四日下午八鐘） 
　　北京電陜督長電請設榆林西安間電線免由磧口轉遞延誤軍機 
　　北京電部據某方告發津浦警備隊勾串站員私運烟土派王陳兩部員查辦（十四日下午八鐘） 
　　北京電内部通電省區凡種植烟苗地方限三個月一律剗盡如一省發現五處烟苗撤其省長一道三處煙苗撤道尹一縣發現撤知事（十四日下午八鐘） 
　　北京電溥儀患目疾莊斯道請配眼鏡貴妃反對謂歷代皇帝從無戴眼鏡者莊力持遂携協和醫院專家入宫騐目謂如不配眼鏡過二十五歲將失明遂配貴妃囑對外守秘密（十四日上午十二鐘） 
　　北京電府院接蚌埠電皖潮轉激 
　　北京電德華電報社係英文報張敏之代理與交部訂立合同凡由德國拍來無線電經通州電台接受送交張譯發法國拍來無線電仍由那世寳包辦（十四日下午一鐘） 
　　北京電部電楊增新速將英領違約勒令華人入籍種種證據送京以便駁詰英使（十四日上午十二鐘） 
　　北京電美京電美日雅泊島問題約定於十一日簽字（十四日上午十二鐘） 
　　漢口電張聯陞寒日（十四）晨奉吳電召赴洛 
　　漢口電林樹藩來省商鄂西賑務及宜昌災民撫恤辦法 
　　漢口電兩長會令財廳酌議集欵贖路辦法（以上十四日下午四鐘） 
　　香港電省署接陳炯明電約删（十）（五）可抵省已派淺水艦往惠州迎候 
　　香港電國民銀行行長梁長海在桂林佈告開辦 
　　香港電孫任胡漢民爲大本營文官部長孔庚軍法處長陳少白建設處長林雲陔度支處長 
　　香港電英德縣長帶游擊隊十餘名乘粤路車往英德未購車票并毆傷收票人後由路警拿獲解回公司許總理將其釋放車員不服集議决向總理提出懲該縣長及加薪等六要求限三日答覆 
　　香港電洪兆麟電孫願効馳驅 
　　香港電馬君武因要事須與陳炯明面商有來粤消息 
　　香港電省海員集議决將港海員工會改爲中華海員總工會香港支部已電港代表照辦 
　　香港電西報載得消息罷工事一二日可解决今日由省開來早車滿載來港預備復職之海員 
　　香港電伍朝樞函英領謂海員罷工人自身利害問題與粤政府無關今港禁米麥出口有傷兩國感情請答覆（以上十四日下午六鐘） 
　　香港電海員四代表今日謁華民司後同往西商務局秘密會議内容未悉四代表現寓大東酒店 
　　香港電馬君武以桂事棘手俟有繼人卽辭職 
　　香港電朱卓文將飛機分爲三隊其第一隊先赴桂餘俟有軍事始開拔 
　　香港李福林限本月辦竣北江及砰石各兵站（以上十四日下午十鐘） 
交通大學無線電 
　　倫敦電倫敦各報接喀爾喀特消息謂甘地氏有爲英員拘逮之說但此間政界尙未徵實之 
　　倫敦電每日郵報載印度瑪特拉斯電稱大局阽危歐人全被募充特别警士　 
　　倫敦電泰晤士報載電稱英太子於擊球時墜馬險遭不測 
　　華盛頓電國務卿休士氏辦理華會事務甚形勞瘁茲定星期三日赴白末逹休養 
　　温哥武電昌興公司駐香港經理電稱罷工仍在厲行中無早日解决望 
世界路透電 
[日諾瓦大會之預備]  
　　十三日巴黎電巴黎與倫敦間刻仍磋商日諾瓦會議事而尤注重專家委員會之會議辯論報探悉英法所討論之主要問題爲該委員會應否以組織高等會議之五大國爲限或容中歐諸國及小協約國加入專門家及財政代表明日將在外交部開第一次會議 
　　十三日巴黎電捷克斯拉夫内閣總理皮恩士博士昨晨由泊拉格抵此此行目的乃在向英法政府解釋捷克斯拉夫關於日諾瓦會議之意見小恊約國首相定期二月二十二日在貝爾格勒開會討論在日諾瓦應取之共同政策 
[英國議會與政府]  
　　十三日倫敦電前相愛士葵建議修正致英皇之覆詞宜表示政府浪費致增捐稅擔負之惋惜意愛士葵謂修正文中對於政府之責言有吉狄士報告書可證財政大臣賀恩氏力關政府浪費之說謂自休戰以還支出已減省二十萬六千萬鎊吉狄士委員會之條陳顯然未可全部採用俟預算案提出時即可見政府已竭力撙節云下院今日以二百四十一票對九十二票否决愛士葵氏提出之修正文 
　　十三日倫敦電今日下議院邱吉爾答統一黨查理克萊格氏質問謂愛爾蘭臨時政府已切實聲稱現盡力設法將被擄者釋回此言確有誠意但其權力範圍今未免可疑耳摩那漢之事變愈增時局之嚴重政府已嚴電臨時政府促其竭力阻止此種慘事之復現政府並請北愛爾蘭首相設法防阻報復或不規則之舉動臨時政府現已表示願南北政府領袖會議之意欲恢復北愛爾蘭邊界之和平此會殊不可少但非至南政府獲有適當憲法所予之權力並處於穏固之地位時則未必能駕駛其黨衆也至於用兵於南愛爾蘭之問題則殊嚴重易使時局愈臻惡劣云 
　　十三日倫敦電張伯倫今日在下議院稱海軍部對於吉狄士報告書之意見書係從政府之决議而發表政府以爲下議院宜知海軍部之意見俾與報告書比較渠令將意見書分散與各議員預料他部尙有同樣之意見書發表 
 
 

Page 5

 
 
   
 
 

Page 6

 
 
世界路透電二 
[南北愛爾蘭之殘殺]  
　　十三日倫敦電貝爾法斯今日有人抛擲炸彈三枚死傷十八人内有孩童三人今已死者二奄奄一息者三餘均送入醫院 
　　十三日倫敦電杜白林定期開離之軍隊今日突然中止現信此舉與北愛爾蘭之事變有關星期杪貝爾法斯復有戰事死四人傷十四人班特里司令部昨晚亦取銷軍隊出發令 
　　十三日倫敦電貝爾法斯今日有槍擊案復死四人 
　　十四日倫敦電駐杜白林英政府代表昨日深夜始通告高林士氏謂英軍將中止退出杜白林高林士氏决計即來倫敦詢明理由 
[南非罷工之轉機]  
　　十三日約翰萊斯堡電金鑛已開工惟工作範圍甚小斐人千名現在維萊治深鑛地底工作大局已有轉機之象警察在維萊治深鑛拘獲阻止工人上工者若干人此外未有事端遠東朗特鑛山尙未開工大局之樞紐端賴司機者之熊度司機者定今日午後開會豫料明日將有若干人上工 
[印度領袖之議案]  
　　十三日倫敦電據巴都里消息印度領袖甘地氏與全國大會之委員會集議時决定暫時取銷不服從民政之議當塲通過一案聲稱國内空氣尙未十分穏定故不得不暫止羣衆不服從民政之大舉俟各處已有之暴行確然可不再發生時再爲實施又决議勸止自召拘禁或攔阻他人之舉動並勸人勿開會游行故違禁令最後决議勸化一千萬人使之擁護全國大會並嚴守大會之主張以上决議案俟全印度大會委員同意後方能有效 
[僑日英人之國籍問題]  
　　十三日倫敦電外部次官今日在下院答覆質問謂生於日本之英人其子女仍爲英籍但一八九九年七月十七日英國取消在日本之治外法權後生於日本之英人其子女生於一九一五年一月一日英國國籍法案實行後者現無國籍云議員詰問殖民地曾否對於英人生於日本者其子安仍爲英籍一層已有同意外部次官答稱澳洲與南斐已允修正上述國籍法案想其他殖民地不久亦可表示同意云 
[俄國荒象之報告]  
　　十三日倫敦電印度救荒專家勞勃森氏抵倫敦後與客述及俄轼災情謂俄國農野之狀况與印度相類但俄民之苦况渠在他處從未目覩慘不忍述印度惟無田之工人及小佃戸需賑俄國則災區農民全處餓鄉此由其國内榖倉多因軍隊占取而空罄加以運輸惡劣私人商業完全終止有以致之氏又謂渠由薩瑪拉乘火車赴莫斯科時車中有二十人因飢殞生又嘗見全家餓至奄奄一息已不及救治者 
[美國之海軍演說]  
　　十三日華盛頓電海軍總長在衆院海軍股員會演說主張於下一財政年度規定置海軍將士九萬人並練習生六千人按目下海軍將士共十萬人練習生爲六千人在役軍官現有之名額則不欲減少又主張將驅逐艦百艘開去差使豫計此舉歲可省美金七千萬元 
[天主敎大學與震旦]  
　　十一日巴黎電巴黎天主敎大學因上海震旦大學提倡中法敎育合作有功特贈以賴薩葉特奬品此項奬品由法敎士賴薩葉特之家屬創定其人畢生盡力於中國慈善事業後死於中國 
[恢復中法實業銀行之討論]  
　　十三日巴黎電參院財政委員會討論恢復中法實業銀行議案之際總理普恩賫氏申述彼所以贊助前任總理所定計畫之理由報告員約勒里氏在衆院宣稱政府以爲法國爲自己及遠東本國人民與委託人計理當踐行約言今極宜儘力償還存欵委員會雖保留應積極起訴該銀行舊日管理員一條似多數主張採納該議案當討論之際證明該銀債額共佛郎九萬萬枚按前傳爲三萬萬枚 
[各國近事記]  
　　十三日華盛頓電哈定總統已以雅泊協約提交參議院 
　　十三日倫敦電内務部不許德國拳術家在英倫獻技 
　　十三日倫敦電一九二四年擬開之帝國博覽會因籌備不及决計展緩舉行 
　　十三日倫敦電旦夕將發行退邏借欵英金二百萬鎊十足實收自一九二八年起分四十年償清該借欵擬用以發展國有鐵路 
　　十三日波士盾電新英倫各紗廠擬减工資百分之二十並有數廠擬增多工時由四十八小時至五十四小時故各廠工人約四萬人已罷工以示反對但無暴動情事 
　　十三華盛頓電美國一月份輸出共值二萬一千六百萬元内有現金二千七百萬元銀六百五十萬元伺月輸入共二萬七千九百萬元内有現金九十萬元銀四百萬元 
太平洋路透電 
[日外相之華會解釋]  
　　四日東京消息外相在上議院答江木氏之詰問謂美國不願討論夏威夷之防衛工程故日政府於談判限制太平洋防衛工程時不提議此島日本從英國之請允將新基尼島除外因此處可無害於日本之國防也小笠原島屬於日本部然日本允將此島列入限制之内所以使美國限制甘姆島與菲列濱島之防務而無慮也外相又確告前大藏省大臣若槻禮次郎謂日政府抱糾正太平洋限制防務合同之望故依從美國海軍力比例分配之議雖防衛工程之問題其解决在海軍比例案之後但日政府有充分理由可信太平洋防務問題之解决定有以副海軍比例案之讓步云 
[東俄政府之現狀]  
　　十四日海參崴電據伯力傳來可恃消息海參崴政府在伯力之地位現甚穏固在半因摩爾查諾夫將軍行政得當之故摩氏穏健手段頗得民間各階級之同情前敵情勢沉靜如前白軍已鞏固其地位故有半數兵士可獲休息日人對於海參崴政府仍抱冷淡熊度並不給予資助以抒其目前財政之困難借欵迄未實現漁稅亦未繳付 
[新船來申]  
　　十四日香港電怡和輪船公司新造之長江輪船公和號今農開赴上海 
公電 
　　張克瑤認籌膠濟路欵電各報館均鑒竊聞楚子文毁家紓難漢下式輸財助邊自古已然於今爲烈魯案發生國之奇恥膠濟問題關係尤重數年來朝野上下經營挽救奔走呼號加以代表之方爭友邦之援助始得籌欵贖回之解　梁氏登台甘心媚外垂成之功幾爲所敗吳巡帥戡破奸謀大聲警告袞袞諸公聞風繼起義聲震於寰宇正氣炳若日星鬼蜮之謀幸未得逞然華會閉幕卽在目前一髮千鈞稍縱卽逝蓋欲逹贖路之目的尤必以籌欵爲前提齊王兩公銑電擬訂簡章盡美盡善田公蕭公首先贊成認籌巨欵陜豫轍等省共襄義舉相繼聲明合計成數殆將及半譬如行路正在中途猶之爲山已成數仞亟宜努力以竟全功惟冀邦人賢逹同維國本共濟時艱見義勇爲當仁不讓力有未逮固少少而無妨誼不容辭尤多多而益善層台起於壘土相期積健爲雄聚米可以爲山畢竟衆擎易舉急公好義君子母讓人獨爲有初鮮終僉壬且從旁竊笑克瑤無似祗此愛國一念未敢後人前此　電鋤奸諒蒙垂察今則小人道消無所用其嫉惡救亡事急更思有以効忠爰集全旅官佐宣示事實主權攸關羣情踴躍當塲認集洋七千元克瑤自籌洋三千元合計萬元杯水車薪慚心餘而力絀甘芹獻曝願集腋以成裘竭積山壓海之誠敢自謝夫不敏施挽日迥天之手是所望於羣公謹佈微忱伏維公鑒山東陸軍第一混成旅旅長張克瑤叩蒸印 
　　湖南旅粤學會代電上海申報并轉各省省議會敎育會商會工會農會學生會各地湖南同鄉會及各社團均鑒本會庚日致趙省長一電文曰長沙趙省長鈞鑒勞工會幹事黄（名愛）龐（名人銓）二人遭公慘斃該會亦遭解散消息傳來驚駭非常當茲省憲甫頒父老子弟喁喁望治今言論結社不得自由尤復殘殺工黨悖法逞威非吾人所望於公也且世界革命潮流由政治而趨社會公旣號稱新政府應順着趨勢銷弭階級戰爭今舍本逐末責己則昏以倡無政府主義罪戮黄龐而解散工會恐社會革命益反因公激迫而起矣大錯鑄成遺笑中外用此警告望公好自爲之湖南旅粤學會羅馭雄陳章等全體同叩等語湘憲頒布後尙有此背馳世界潮流之荒謬怪象發生殊爲三湘人士羞望諸公一致電促趙省長覺悟以杜其放肆爲害不勝屏營待命之至湖南旅粤學會羅馭雄陳章等全體同叩青 
　　揚州來電申報鑒本會定延至正月二十四日閉幕謹電籌賑展覽會寒 
國外要聞 
[日本國民拒絕華會協定狂]  
　　一部分人之主張 
　　東京通訊云此次華盛頓會議對於太平洋問題之各項協定日本一部分國民曾高唱拒絕批准因而有國民聯合大會之組織會中人物類皆有名學者及議員均爲社會中有聲望者二月六日下午五時曾在東京築地精養軒開會公推建部遯吾博士爲主席首由葛生能久氏宣告開會宗旨旋討論該會宣方及决議文均一致通過次復决定其實行方法一任委員相機辦理最後各員演說如田鍋安之助斯波貞吉田中善立上杉愼吉等均有慷慨悲憤之演說上杉博士抱病而至尤能令會衆感動彼主張爲擁護日本憲法起見務必請求日皇不與批准且申言對於此事有舉國一致之必要至下午七時始就晚餐各員復有卽席演說可見此次華盛頓會議之結果日本人中不滿意者大有人在也茲將其宣言及决議文錄下（宣言）大日本帝國之權利與名譽今因華盛頓會議之進行已委諸泥塗公認國防之比率蔑視國家存立之對等甘受外强之脅迫抛棄國土防備之重權迫壓局處於亞細亞東陲之帝國地步舉太平洋之全部一任美國之跳梁忽視國際旣定之事實梗塞民族平等之福利倨傲目大與逢迎偷安彼命我從會議和協之實安在讓寸奪尺暴者愈暴屈者愈屈一掃戰雲而樹立永遠和平之念竟屬一塲夢囈吾儕大日本帝國國民爲世界人類之光榮運命對華盛頓會議之進行繫有大希望常不懈爲嚴正之監督業經發表數次决議督勵在外使臣力促列國全權之反省今也事之愈出愈怪殆觸犯國家大權之實質金甌無缺之團體已瀕於受不可拂拭之玷辱之危機乃更爲左之决議宣明所信於内外以期貫澈焉（决議）華盛頓會議之海軍協約四國協約太平洋防備區域之協定並關於膠洲灣及其他遠東諸問題之覆議不特槪皆衊視公平至正之根本主義貽禍根於將來尤屬蹂躪毁損日本帝國之國權國利故吾人始終拒絕之大正十一年二月六日夁定拒否華盛頓會議國民聯合大會 
[日政府對中國内爭之熊度]  
　　標榜不干涉主義 
　　二月八日大阪每日新聞云奉天督軍張作霖與以直隸派爲背景之吳佩孚間意見甚深因之國務總理梁士詒决意辭職目下方在請假之中張氏爲縱横伸張其壯志起見擁立梁内閣暗中更擬與皖派提携一面復向日本及其他各國依種種之關係交涉　器之供給而吳佩孚方面爲對抗之計亦向日本商人及其他有關係之處或以事業借欵之名或以設立兵工廠等名目爲供給資金並武器之交涉且吳氏在長江方面由外人間似有受好意援助之形相是吳張兩氏之爭鬥不僅爲對内關係對外亦不無有惹起種種複雜關係之虞日本政府於此際覺外務陸軍等關係各部間有確立統一的方針之必要邇來正在種種協議中其方針大體决定如左（一）對於張吳兩氏之紛爭日本絕對取不干涉之熊度不爲援助其一方之行動此蓋不但爲日本計亦爲中國計皆爲有利也（二）日本政府遵守華盛頓會議議決之羅特四大原則又對於以裁兵廢督而終息中國内　之計劃極力援助之（三）吳氏以長江流域爲根據故於日本之關係殊薄反之張氏以滿洲爲根據故於日本最有密接之關係因之列國之中有常以爲張氏背後常有日本之援助者此次關於張氏之活動日本决不爲向來之關係所拘束全然立於無關係之地位不予以何等之援助惟於張氏不本於此種政治上之野心而僅爲在滿洲謀經濟的開放時日本於此種情形援助之（四）若列國之中對於今次之中國戰爭有援助一方之行動則日本政府依據華盛頓會議之對華九國協定極力反對之 
[赤塔代表在華府之一示（續）]  
　　上華盛頓會議書 
　　日人雖屢以不干預俄國内政爲宣言然事實上則有大謬不然者當義勇隊奪得尼港要塞齊尼拉砲臺時日軍拒絕解除高爾恰軍隊之武裝且不准義勇隊入城義勇隊以不願用砲臺攻城恐傷人民生命曾兩次派代表赴日軍營交涉第一次代表爲索羅金君第二次代表爲歐羅甫君皆被日軍殘殺歐君屍首被砍爲數段抛於街市之中義勇隊入城見这始行收殮據特别檢查委員會報告兩眼皆被挖出鼻踵被火烙傷脊骨均露於膚外令人不忍卒覩義勇隊因得日軍大將之宣言謂日軍以後當嚴持中立熊度乃又第三次提出和平條件而日軍竟不之理於是義勇隊乃出於不得已而以砲攻城一日後日軍遣一年老之俄農民爲代表於二月二十四日開始交涉由雙方簽訂和約始止二月二十八日義勇隊方得進城義勇隊長官對於日人特别優待雙方皆得以友誼熊度相處城中一切不久即恢復原狀不料日軍反覆無信突於三月十二日上午三時破壞和約圍攻義勇隊營盤及砲壘義勇隊以其事出意外絲毫未曾防備總司令特萊辟身受重傷兵士死者不可勝數間有數人逃出者亦爲日軍邀擊莫不受傷特萊辟金連傷二次幾至斃命義勇隊受此重創憤而返擊日軍損失亦不在少以日軍之殘暴而得此報亦係必然之事實日軍殘殺俄人以及老幼婦孺除以殘殺手段爲報復外斷非可以理喻者也一九二○年四月四沿海省全境又遭日人之毒手日軍自美軍離俄歸國於三月三十一日發表前載之宣言後突於四月四日晚間同時攻擊沿海省自治政会之軍隊及人口較多之各城鎭是日晚間海參崴砲臺被日軍奪爲己有隨即砲擊全城政府機關多被焚燬又逮捕政府要人一名婦孺老少被害者逹數吉人之衆居民及政府財產槪被掠奪無遺各政府機關均懸掛日本旗幟日軍向外人解釋則曰海參崴有人向日本兵士開槍故有此舉實際則盡人所知乃日軍因見俄當局者屢次向之要求撤退特演此惡作劇向外人表示俄境尙未安寗有需日軍駐紥之必要蓋因當時協約各國之軍隊俱已撤退日軍乃不得不找特别原因以爲久駐俄境之藉口也此事之結局日軍將俄兵武裝全體解除强迫海參崴自治政府訂立條約規定俄軍不得逗留日軍駐紥區域一律退出一劃定之三十啓羅米突中立地帶以外同時又指定此項軍隊不得移駐庫頁島或後貝加爾（未完） 
國内要联 
[新舊交系之分裂]  
　　各地分行與總行宣告脫離 
　　各科科長紛紛辭職 
　　本月五日交通銀行臨時股東會選出蔣邦彥爲總理陳福頤爲協理而滬行股東聯合會卽於六日電京拒絕並聞日來各地分行先後來電宣告與總管理處脫離關係此事簡單言之卽新舊兩交系地盤之爭然其内幕至爲複雜當臨時股東會未召集之前舊交系計畫利用部股選舉葉恭綽爲總理推翻新交系地盤將交行完全置諸己系勢力之下此種陰謀爲旅滬各股東所窺破遂有冬電之反對而新交系之曹汝霖其本意亦何嘗甘心棄去交行總理之職只因發覺舊交系梁葉有心謀奪地盤自己又有所恃不妨以辭職一試其刦奪之膽量如何然舊交系旣存心擴張地盤對曹亦何所顧忌遂暗中積極進行於曹之辭職反認爲兩便後因上海方面窺破秘密知提出恭綽定遭反對遂擬提出蔣邦彥爲總理更就交行重要職員中選擇一人爲協理蓋蔣氏現在浙省爲鹽運使舊交系梁葉看透蔣必不肯舍其美缺來就此外遭反對内受掣肘之交行總理結果當然由恊理升任而協理係就職員中爲之推舉升任不難引爲己系爲我利用也舊交系旣變計先商之交行老資格之科員謝霖甫周作民二人二人不之應不得已乃以本系（舊交系）之京行經理陳福頤充之本月五日蔣陳二人遂當選爲交行總協理矣蔣陳當選之後滬行旣首先發難面長江一帶各分行遂亦同聲反對先後宣告與總管理處脫離關係滬行以外之分行反對總恊理聞以陳福頤歷來只做過分行經理爲梁葉走狗一旦驟升協理實際上且爲將來總理誰願擁戴所以發電反對也同時總行中重要職員如各科長亦先後提出辭職書蓋科長中如周作民謝霖甫諸人資格皆較陳福頤爲老今者反居其下自感不值遂與京外各分行唱起同調日來各科長辭職尙無法疏通而各地分行與總管理處脫離關係之訊又日有所聞資望不夠之陳福頤何堪當此巨浪歟 
[九六公債發行之内幕]  
　　九六公債條例已以敎令公布各省雖在反對而財政當局以此爲得意政策大有事在必行之勢昨據熟悉此事内幕之某君云北京政府自各省截留解欵以來收入最爲可靠者僅以關餘鹽餘爲大宗崇文門稅關向來指定作爲白宫開銷關餘亦非隨時可付每月恃以活動者全在鹽餘項下近年以來財部將鹽餘抵押與中外各銀行已逹八千萬元以上每年所付利息入不敷出蓋鹽餘每月收入多則四百餘萬少則三百萬而借欵時皆係八成至九成交欵利患在一分四五至二分在銀行方面固然有利可圖所以近來銀行愈開愈多凡政界闊人莫不以辦銀行爲時尙試看最近成立之各銀行其總理無不是鼎鼎大名之官僚可見彼等之營業不過以（平民）（實業）爲標幟其實則以（吃政府）爲目的故非接近政府之人不足以充總理恊理也不料僧多則粥薄係自然之理初則銀行貪利爭做政府借欵生意繼則積重難返政府到期不能還欵於是各銀行自然又焦急起來張弧此次上台原係以大中銀行爲後盾財部挪動小欵多由大中墊付共墊去一百五十萬元之多前日大中得政府許可發行鈔票權額爲一百五十萬元即財部所以報酬其墊欵之數也張之本身虧空本欲藉上台以謀恢復乃自洛吳電攻之後聯手夥伴之交通系一同墜入游渦外債旣不能借乃轉而謀及内債此鹽餘公債之所由發生也張深知此公債辦法係銀行所極端贊成蓋銀行但求借出之欵有着後來又有利可圖不顧其也其借欵時已早存一（吃政府）之目的矣以上係某君所談惟另有一說謂交通系欲以金融封銷政府此策係葉某主張務使財部後來無法活動則梁雖下台無人敢再上台擔任鹽餘公債係其一端此事洛吳方面亦微玫有所聞故來電極力反對云 
[再紀新社會報被封原因]  
　　以揭發九六公債内幕 
　　北京新社會報以直言爲政府所忌九日被警廳勒令停版曾紀前報茲續據國聞通信社北京通信云新社會報爲林白水等所創辦向以不畏强禦著稱以是　政府所忌恒欲中傷之瀕險不止一次矣梁閣初立該報首先反對日揭其黑幕以告國人洛陽之電蓋　生於該報之紀載也閣員中以賭著聞之某氏此次以奉直之援厠身閣僚先期曾遣人與該報總理接洽經林拒絕鹽餘公債議起其中弊竇最多顧北京報紙鮮有直發其覆者而新社會報日日抉摘其隠最後且爲一篇極精密之調查舉某所以力主發行鹽餘公債之隠情及銀行界所以一致援助張氏政策之内幕悉數揭出洋洋數千言京中朝野咸知其事正拭目俟此一篇名箸之發表而禍變猝至此稿竟爲警廳没收時蓋二月九號夜三鼓也先是此稿本付刋於九號之報因是日新聞已多此篇又佔篇幅故臨時撤回而於九號新聞之末附載一語謂關於鹽餘公債調查之稿本日不及刋出擬於十號付刋云云某見此知是稿發表其政策必不能行因公債條例定於十號公布若閣員先期見報載此事必又加反對或竟爲二度之打消（前次閣議已爲高齊兩長所反對某憤而辭職赴津）故亟進府運動公府電諭步軍王統領飭廳限於九號晚將該報停版先是某曾數次密囑警察總監封禁新社會並逮捕林君總監以尊重輿論之故又苦於無主名遂婉謝之某知總監不能聽其指揮乃由公府方面借一壓力以命令步軍統領再由步軍統領以令警察總監蓋薛總監固王統領之舊部也該報所以必欲反對鹽餘公債至稿未出而外間即顯其直聲者因其中關係極爲複雜運日調查不免稍露風聲某之所以嚴憚必欲甘心於林君者正爲利害關係過鉅事迫於不得得巳非用雷霆萬鈞之力又不足以避免此項有力之糾彈該報遭禍之驟良以此也聞該項調查稿件中間所舉發最要之點即潘復時代借欵只五千萬高凌霨長部後由次長羅鴻年用偷樑換柱之方將李思浩手所借濫債（即擔保極不確實之債）牽入二千萬遂成七千萬之鹽餘公債某蒞任後又驟加二千六百萬遂成九千六百萬之鹽餘公債分向各銀行接洽暗中約定報酬幾成然後認爲加入鹽餘公債又將歷任財政當局所有違法借債契約逐件研究指摘其短聲言某項債欵應作無效某項契約應予取銷各債權人皆大驚乃暗中許以提成報効遂正式認爲可以加入鹽餘公債故此項好處有人爲預計之當在二百萬以外又某此次所誇示於人者曰化零爲整減重爲輕今第就减重爲輕一語駁之蓋潘復時代借欵至少亦有九二九四之實收利息至多不過一分八釐今鹽餘公債定爲八四交欵八釐利息以一分六之回扣加八釐之利子已逹二分四矣再加手續費二釐匯水在外大約總須三分是較前債並不减輕且加重矣又潘復時代借欵大半先扣全部利息故五千萬債額中大半係已無利子存在今九千六百萬全部算利其中虧耗若干不難算計且以八四實收及手續費等等之故九千六百萬之票面實際上不及八千萬故發行之後所短之額仍有一千餘萬此中誰人應還誰人從緩何家多還何家少還操縱之權握於一人各銀行急於得欵安有不盡力報効若投標焉此又一生利門徑也總而言之九千六百萬發行後某至少可得四五百萬之大財而各銀行從前反對募債此次極力援助某者亦因大家有利自然彼此心照將不能說話之國家縛而宰之新社會報原稿 
 
 

Page 7

 
 
旣爲警廳所没收吾人亦無從知其詳晰此之所言不過得諸京中報界某君所述較之該報調查原稿什不及一而可駭異已如此該報自十號停版後其經理張日新（即汪裕如）發行龔順均拘押警廳十日又由廳移送法庭觀該廳公布所述謂七八九三日新社會報多有觸犯出版法第十一條第十五條之規定故除停止出版外拘其經理到廳依法辦理而竟不提及編輯人可見彼輩之用心至觸犯出版法云云不過姑以此掩飾世人耳目不知檢廳對此如何辦法也 
[代表團中之魯案交涉談]  
　　談判非直接交涉乎 
　　據代表團中歸國之某君言魯案苟提出華會則所得結果必較今日爲良蓋參與之國旣衆而傍聽席中之新聞記者等亦可時加批判（美國報紙多對於我國表同情）日本代表斷不能若此次中日談判時之放縱也此次中日之談判我代表心存畏葸日代表恣意强横若對厮僕設無美國輿論與參議院之堅持則即如此次之解决亦未必便能辦到至此次所以必與日本在會外直接交涉之原因表面上雖係根據與會各國之多數曾簽字於凡爾塞和約在會中不能主持公道而實際上則是否如此尙待研究當中日開始談判之時旅美華僑及代表團中之一部分委員極力反對顧維鈞氏乃於十二月三日之郵報登一啓事聲明此次非中日直接交涉乃中日代表交換意見倘中日之意見不能接近則將來仍提出大會換言之此次之談判非即交涉也顧氏之啓事對於旅美華僑之反對確有阻止之力量乃事出意外日本代表同日亦登一啓事略謂魯案之交涉日本本希望直接談判乃因中國人民之反對屢試不果殊爲遺憾今竟得於華盛頓與中國之代表直接交涉殊堪欣幸日本代表之啓事亦係交郵報披露郵報不諒中國代表之苦衷竟將兩啓事同版同時登出華僑見報之後咸感奇異乃往質之顧氏顧氏雖有非直接交涉之聲明然日代表旣將眞情披露故亦只得啞口無言旅美人士雖甚憤怒然亦無可奈何故致演成今日之結果而以中美消息之不靈通此等情事實艱於通知國人故國内至今仍莫名其妙云云 
[奉直競爭皖督地盤]  
　　奉擬保鮑貴卿直擬畀王承斌 
　　奉直互爭雄長此事路人皆知奉天據東北直隸據西北然目送手揮眼光皆注於長江下游在直系胸中以爲長江勢力已得大半再將安徽收爲己有則融成一片將來對南對北均易發展奉系之意以爲西北爲直系所有欲擴其勢力於西南祇有由東南入手能得安徽據有長江之中心斷直系之咽喉使上下不通亦最上策奉直計畫旣如此而皖省軍隊有新舊之分新軍以張文生爲代表接近奉系者也舊軍以馬聯甲爲代表接近直系者也直系欲取張文生之帥印不得不結合蘇齊交懽馬氏奉系於皖督以現勢論有鞭長不及之憾故不得不聯絡浙盧以制蘇齊近日外間喧傳齊將助馬驅張其說或不爲無因但馬之對手有殷恭先與馬爲地醜德齊之勢馬若爲督軍殷必不服馬亦難幹故馬雖進行甚烈終難實現此就安徽固有軍人言之尙有不在皖省而欲得皖督者奉系方面謀之最力者爲鮑貴卿鮑在皖省做過鎭守使總算皖省舊人故奉張密保而鮑之本人亦極欲出任督軍不願爲陸長前日倪嗣冲之長子特地來京歡迎鮑氏意在鮑若督皖則倪四之省長終可有望此事尙在進行中所謂張勳督皖之說不若鮑貴卿呼聲之高也在直系方面亦知馬聯甲難服新舊軍人而張紹曾王承斌均應予以地盤惟張毫無實力擬保王承斌繼張文生之任蓋王本奉天人現奉直表面正在和緩時不難利用時勢提出王承斌庶奉天不便反對而直系則安熟安徽之地盤使長江之勢力益固前日王承斌赴奉固爲直曹代表疏通其他事件而皖督問題亦一原因現聞奉張對於王承斌已表示允意内閣稍定即可明令發表惟張文生自知位置動搖特與張勳之家人訂結異姓兄弟並遂茶敬二千元此後每月二百爲車馬費所以如此恭維張勳家人者乞其央求張勳轉求奉張予以維持决不再負恩帥且謂該督關係奉天關内勢力甚大愼勿受人欺騙自貽後患云云觀此則皖督一席兩雄相扼一時尙難决定也 
[紀北京高師逹爾文百十三週紀念會（野雲）]  
　　今日（二月十二日）爲世界著名生物學家逹爾文一百十三週紀念日又值吾國南北統一紀念日北京高等師範博物學會特開逹爾文百十三週紀念大會内分展覽會講演會兩項展覽時間自上午九時起十二時止講演時間自下午一時半起至下午六時止男女來賓數千人茲紀其所見聞並述其所感想如次 
　　（一）開會主旨發發起該會之主旨具如會塲臨時所發布之刷印品題爲（達爾文百十三週紀念會緣起）而附之以達氏小傳略茲錄其緣起一文如下去歲本會曾草草開了一個達氏百十二週年紀念會光陰迅速不覺就過去一年了今天又值達氏百十三週年日期自然不能不更有一番的表示以爲紀念這紀念的意思可以寫在下面第一大凡一個國家的國慶日則有國慶的紀念一種宗敎裏面也有他的聖誕紀念不論其爲政治的或宗敎的總含着（不忘先烈）（飲水思源）的意思達爾文爲有史以還博特學的泰斗集數千年來自然學術的大成而爲進化論之創作者他在科學上的價值和社會上的重要稍知生物學的人没有不知道他的也没有不崇敬他的他的學說影響於現在人類的功績可以說是（日月經天江河行地）不可泯滅的了若比較新國家的開創元勳或是宗敎的倡如者當有過之而無不及所以我們今天紀念達爾文也是一種（不忘先烈）飲水思源）的意思第二在我國今日情形之下更有紀念他的必要因爲博物學的科學範圍内實包含精神界與物質界兩方面的智識其効用的偉大固非簡單幾句話可以說盡的然試觀我國博物學的情形比較人家總算幼稚極了所以我很盼望國人大大注意博物學同時還盼望有多數的同志加入博物界具達氏同樣的精神繼逹氏而起發揚科學的光明將來在學術上社會上有極大的貢獻所以我們今日的紀念會不獨是紀念過去的達爾文而且是預備歡迎將來的達爾文呵還有一層意思我國博物學旣如此的幼稚我校又爲研究敎育最高機關那末輸入社會博物學的常識也是我們刻不容緩的事所以藉此紀念日而爲標本的陳列實驗的展覽並敦請名人的演講俾社會人士因達氏之紀念而印入一種濃厚的博物學興趣這也是今天開紀念會的一意思 
　　（二）展覽會分三部（一）爲標本室（二）爲成績室（三）爲試驗室標本室及成績室在南面三敎室外有紥花横匾上書博物展覽會五字室内標本陳列分動物生理植物鑛物四類成績亦然乾製中動物有剥製骨骼兩種植物乾製標本由高師學生旅行採集者爲數至夥其地域北及東三省甘肅南曁瓊州島纍纍盈於箱櫃鑛物一類所採集之岩石鑛質及化石等不下千餘種酒精製之水產動植物亦及二三千種顯微鐘標本則多在試驗室内此外圖表等亦不少就中尤以地形各圖最稱精竅試驗室在北面敎室室外有紥花横遍上書生物學試驗室六字試驗室内有植物等種種試驗如種子發芽水分上升莖頭旋轉種子膨脹等各現象均有器械裝置妥貼此外則有顯微鏡三十餘架裝入植物動物鑛物三種標本玻片其屬於人體組織者亦有數種試驗室旁復有一動物標本室各種標本中舶來品固不少但大部分都出自學生手製 
　　（三）講演會講演分兩種（一）爲生物學講演原定任講演之役者四人（一）美國古生物學家葛拉普博士Ｇrabau（二）生物學家鍾心煊博士（三）敎育進化論專家唐冠棠博士（四）博物學會主任高師黄以仁敎授但臨時來會者只有葛拉普黄氏兩人葛氏講演係對於達爾文天然淘汰說特别爲之解釋首言達氏與美國林肯生同年同月同日一爲學術界偉人一爲政治界偉人次即對於達氏所持主義詳細詮釋而以環境影響爲生物變化重要原因黄氏以（徐變與疾變）爲題就動植兩物舉例說明復舉荷蘭學者德菲理司偶然變化之說加以比較聽衆極爲滿足（二）爲林長民氏講演講題爲（戀愛與婚）姻自下午四時起至六時止來聽者尤衆林氏首釋中庸（君子之道造端乎夫婦）兩語之精義次分三項（一）戀愛之意義及利益（二）婚姻之意義及弊害（三）救濟方法皆能發前人所未發中間提出各項問題尤足令人驚心動目而對於救濟方法之結果（一）主張男女交際公開（二）主張交際之際尊重彼此人格不爲苟且的一時快樂此須由訓練而成（三）主張保持發育健全的身體 
　　（四）此會之特點就愚感想所及認定此次紀念會之特點有五（一）表示高師博物科成績於社會（二）灌輸生物學知識於社會因係公開來賓極衆而又佐以懇切的說明故社會受益不少（三）表示崇拜世界科學家精神引起社會研究科學的興味（四）利用放假日作有益的會合（五）藉以練習團體結合服務社會之習慣以視各校值紀念休假之日或竟無所事事或爲無益娛樂以消磨寳貴光陰者豈可同年而語哉（二月十二日夜） 
[外交部駁覆崴俄黨通牒]  
　　海參崴舊俄黨虐待我僑民施行種種苛政昨年底復介我駐崴范領事遞與政府覺書斥我違背國信頃外部覆牒亦交范領譯轉措詞甚爲嚴正其原文云中俄接壞垂數千里不幸俄遭政變中國邊境商務僑民財產受害較他國爲鉅中政府顧念舊交不論對於新黨舊黨一律恪守中立凡俄國官吏人民之旅居中國者仍維持其原有之地位及應熟之利益嗣因數年以來俄國全境及西比利亞一帶無一正式政府爲各國所承認而黨派紛爭戰團林立陰謀家且利用其在華特權藉中國邊境以作政爭之地黨人政客亦在中國有所活動前俄帝國所派使領旣不能行使職權自無從保護俄民故政府不得已將俄國使領職權由華官代爲執行更爲重視俄人利益起見關涉司法事宜旣爲特設法庭仍聘用俄人爲諮議政府之優待俄人亦可爲仁至義盡矣中國寬宏大度不肯乘人之之危所有前訂條約之利益苟與中國主權無碍者仍許俄人繼續享受且俄人之流落中國者政府無不善爲安置力予救濟此種義舉政府之意俄國他日果有合法之民意政府必當感念不忘乃政團通牒類多不滿之詞殊出意外中俄條約已届期滿修改之時俄國現無合法之政府卽無修改之資格俄領職權現由中國官吏代爲執行則俄人之在華境者所有司法行政事項當然遵從中國官廳之命令於俄人地位無所謂變更亦無所謂以無約國視俄人也現在安分俄人之旅居中國者均各安居樂業並未加以苛稅苛律與本國人民一律看待較之華人之旅居俄境者生命危險財產損失困苦艱難不可名狀其情形眞有天壞之别若論條約權利相互主義當如是不平乎中國政變之時政府未嘗一日中斷各國亦接踵承認與俄國目下情形亦烏可同日而語海參崴地方已脫離舊俄而爲遠東共和國之一部份五月間又由遠東共和國分離而自爲政府不過一地方政府之性質故欲主張中俄舊約上權利中政府未便承認因自舊俄帝國傾覆以後分出之國爲數甚多已爲國際所承認者若波蘭芬蘭伊索尼利都愛尼拉脫維亞等國未爲國際所承認者若轄地最廣之勞農政府成立較久之遠東政府尙未能主張中俄舊約上之權利也故中俄條約中政府意見必須俟俄國統一代表民意之政府成立再行提議至請派代表來華一節中政府本視爲暫可不必惟俄政府若能不誤解其現在所處之地位不堅持其通牒内之主張並能對於轄境内之華僑優加待遇各種苛稅苛例一律取銷以報答我國善視俄人之意則派一非正式臨時的代表來京爲利便事實上必要之接洽中政府亦可加以考量再通牒内所指哈爾濱及中東路區域内拘捕俄人各案均係司法問題應俟查明再行核辦至報紙喧傳之哈爾濱組織偵緝團一節果有確實被害之人應將證據一一指出中政府亦當行查 
[東三省通信（隠）]  
　　内省管理俄僑辦法之外論 
　　旅華俄僑以住居東省鐵路界内者爲最多數統計男女不下二十萬人其餘則散居於蒙古各處及新疆沿邊自俄皇室爲過激派推覆後俄國内情混亂俄人數年之中纍遭兵燹歐俄土着於是羣相出國其有資財者轉而之美中人之家相率赴日至我國境遷來之俄人則大半窮無所歸故美日近年來對於新入國境之俄人尙可設法安置惟在我國對之則甚覺艱於應付加以中東一帶本來之俄僑現亦須由我處置在在宜訂特别辦法以處之東省特别區之設警察總管理處與法院蓋全爲俄人而設也其在滬漢兩地之俄僑近亦稍稍增加是故俄僑問題非但與東省蒙古及新疆等處有關而已且於内省亦已成爲重要之外交問題茲譯據一九二一年至一九二二年之中國年鑑一書中管理僑居中國之俄人辦法一項中之關於内省一則篇中多指摘我國辦理之不善所言是否適符事實讀君自辦之 
　　中國政府所頒之管理僑居中國境内俄國人民條例明白聲叙俄人應遵守中國法律是於保證俄人所有按照條約上應得之權利一則仍予維持之言顯然予盾相背查此項條約實則由管理無約國人民普通章程抄襲而來而管理無約國人民章程則又大半轉由宣戰之時待遇敵僑之嚴厲章程所融化而來也 
　　此項條例旣准許適用其可行與否由第三條之規定可一望而知爲係任意恣行之辦法且業已實地施行前有俄國要人二名在北京被拘然并無何等罪名可控且不准其接見親戚友朋并不准延用律師咨詢辨護此項辦法是其一證夫此二人之逮捕係爲政治犯之罪（謂與蒙古亂事有關）且因此之故俄人旅行中國本埠及東省之間有被中政府監查之事又檢查哈爾濱俄人通信等辦法亦因此而起查此種檢查俄人通信辦法雖在實行而未公布至華官之議將哈埠俄報實行監查亦爲一證 
　　關於上海之俄人更發生一特别異常之情景蓋旅居上海之俄人大半住居公共租界及法國租界以内經營商業爲中國地方官權力之所不及是以該地俄國總領事館關閉停止辦公後將俄人無論何種之管轄裁判等權均褫奪盡凈如此情景惟有將俄國前副領事官委任爲領袖領事之幕僚（按照租界市政章程）緣以上之事實爲上海會審公堂無人代表此等俄國人民團體之所致此事經領事團上海特派交涉員及北京政府討論許久始决定總一解决辦法特在前俄國領事館創設一俄國事務局由上海特派交涉員主任監督而由前俄國總領事照俄國領事章程管理其事此項解决不過關於行政管理而已至關於法律裁判等事該地俄人仍須由會審公堂及中國審判廳辦理之 
　　其漢口俄國租界本以管理得法著名中國官吏迄至今日尙能謹守其不干涉俄人事務之約言對租界市政議會及租界警察徵收市政稅捐等事並無干涉阻止之處俄國前總領事已委派爲特派交涉員署之顧問俾於俄人事務有所襄贊至中國之交涉特派員則正式代贊俄國領事爲俄事裁判所所長云 
　　其在天津亦採用此原則與漢口相同天津之俄國前副領事官亦委派在特派交涉員署隨同辦事然俄國租界之政治情形經中政府前爲俄國問題送致外交團之通牒稱爲舊俄國租界以後雖經外交團代表陳訴然比之漢口已屬稍差天津俄國租界市區現行章程早經證實有效而中國警察當局固執收回俄國租界之警察事務惟此事如果實行俄界俄人之徵收捐規費維持秩序等事必發生重大之騷擾故尙懸宕未决也 
[天津國民收路集金會成立]  
　　國民收路自辦集金會發起以來迭開會議積極進行直隸事務所業經所立昨該會呈請直省官廳各機關備案其文曰督軍省長鎭守使津海關監督津海道尹警察廳天津縣公署敬啓者竊於本年一月二十八日糾合本埠紳商各界成立中華國民收路自辦集金會直隸事務所當塲宣讀緣起章程業經公决除通函各省並定期召集紳商各界開會集金外爲此附呈緣起章程肅函奉逹敬希查照爲荷又致交通部電云交通部鈞鑒東寒兩電敬悉集股收回膠濟路歸國民自辦仰見大部開誠謀國與民更始之意良深欽佩本埠業於一月二十六日糾合商民成立中華國民收路自辦集金會現正積極進行期爲外交之後援諒此區區金額各集分籌不難立集惟於收路歸諸國民自辦因鑒於往事之爭持未免稍涉懷疑且以電報傳逹輾轉繙譯數碼或有倒異解釋卽多懸殊則將予國民疑心反恐於事生出阻碍此敝會千慮一得願陳請於大部者然此事旣可以電報表示集股收歸國民自辦公决懇乞大部轉請大總統以明令將經過情形正式公布並請許可對膠濟路各支路亦可由人民相機自行發展建築俾期充分發逹而示大公昭信國人伏思膠濟路卽可收回於今日足可證明日本先時國際上錯誤乃係出於侵佔行爲自應於資金集成之日卽可收回則不能任日人往日錯誤今日錯誤來日尤錯誤而竟一錯到底也是容緩十五年猶豫期間方能收回及以國庫劵支付券採用日人之議於理不甚相合懇請大部轉外交部轉電專使在太會積極主張仍行嚴厲爭議必期由國民集金卽時收回不留絲毫餘地免貽後累以舒民氣更查我國以銀爲本位往往因金價之漲落於原定之標準數生變更是不能不愼之於始免兩方未來爭議將二千七百萬元折合日金三千萬之數卽爲確數無論將來若何漲落應以華幣二千七百萬元爲準以便全國分擔免生歧異此節懇請大部轉咨外交部電逹代表與英美之調停聲明確定者綜照各節敬具管見伏乞大部俯予立案不勝迫切待命之至 
[開封各界之贖路運動推選委員商擬簡章]  
　　河南各界之救國籌備贖路會已於日昨（九日）在豐樂園開籌備會到會者學界如蔣春海（法政專門學校代表）劉文元（一師校代表）何佛情（一中校代表）張光辰（甲工校代表）趙琴堂（二中校代表）吳信予（留美校代表）張士毅（甲商校代表）各團體代表如敎育會代表張光斗總商會長杜秀升農會長王競存省議會代表胡鼎元魏錫庚范瑞豐等官廳方面如省長代表李學鈞敎育廳長李步青實業廳長張之銳財政廳代表金耿光警察廳代表王芳亭開封道尹代表范存善高檢廳代表王密交涉署代表周世學等其餘林務處官錢局水利局河務局印刷局阜民工廠各黨會各報館均有代表蒞會公推胡議長鼎元主席報告開會宗旨次由張之銳廳長演說主張組織長久機關設法保存路欵並請即日推定起草員草擬簡章魏錫庚主張人民自行保存路欵俟到期即匯至銀行一次贖回衆皆贊成旋即推定起草員魏少由五幼僑趙筱山等十數人商擬籌欵章程保欵章和及宣言書等並商定准於二月十六仍在豐樂園開成立大會此次贖路會先由省議會發起首先發出通告書其中有云（籌欵贖路之聲瀰漫全國足見人心未死民氣猶存豫省當災祲之後財政艱窮而見義勇爲抑豈後人）又云（大厦將傾非一木所能支河海鉅浸實衆流所匯歸以三千萬之鉅欵任諸一隅誠毁家而莫補以四百兆之人民分籌此欵將舉重而若輕交部寒東兩電聲明路歸國有是任籌若干之資本即享有若干之權利實行股東監視不准政府挪移以該路二百九十五英里之長沿路物產又極豐富利源開闢正自無量爲公爲私兩有稗益又何憚而不爲乎） 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[山西通信（歐滄）]  
　　模範省陸軍敎育成績 
　　記者猶憶清末辛亥間十月初八日太原革命軍興晉撫陸鍾琦殉清難全城遽陷於無政府恐慌之狀熊是役也首義者即爲新軍設防禦侮之中堅爲姚以价黄國樑温壽泉仇亮孔庚孔庚孔繁霨諸君共推今晉督閻錫山氏主其事當時記者於軍書旁午中亦磨盾草檄之一人洎娘子關（直晉交界之要隘）戰端一開勝負攸分晉軍官之裏創輿屍返省陳列省議會者纍纍然記者覩之不禁目眩心悸蓋其時所謂新軍者直不堪一戰者也持以與段祺瑞盧永祥王汝賢諸軍相見疆塲間亂髮燎洪鑑耳迨晉軍潰閻氏北徙記者亦遁入并州晉民兩報以文字自掩蔽曾幾何時閻氏督晉十載政績爛然陸軍敎育上之成績幾與馮玉祥治軍相媲美爲全國冠撫今追昔眞不勝滄桑之感矣 
　　世多多閻氏之民政治軍績效人鮮稱述之是豈因提倡敎育實業之名所掩抑歟茲篇所論列大槪晉軍官爲記者道其詳者十之六七餘分徵諸各界良不誣即就記者見聞所逮亦復十之九類是山西當姚鴻法任協統時厲行徵兵制成績固弗良其後招募補充之辦法雜亂無章大有俯拾即是之現象此事實上之無可諱言者閻氏有以知其然也思所以救濟之决定就現役官佐士兵設法提高其程度程度提高之法維何即所謂陸軍敎育是已其敎育之方法又約分爲兩種（一）普通敎育（二）職業敎育前者爲根本問題後者乃實用主義閻氏於二者併重視之士兵中有識字無多者有與國民學校或高小畢業程度相仿彿者程度旣不一致敎導上殊感困難山西辦法凡士兵在國民學校卒業或程度相當者一律勒令補習普通學科課本由軍署編定或選定頒發畢業期限爲三年敎員以軍官或師範生充當之另招學后一團取中學程度每星期授二十四點鐘兩年畢業各營皆適用注音字母營門均掛有普通識字牌旅團營皆有軍人圖書館模型陳列室年終嚴覈　殿最軍隊之生活無異於學生之生活是即山西陸軍普通敎育之成績至於陸軍之職業敎育純粹爲退伍後生活之籌備約分之爲三種（甲）軍人職業練習所共分二十四科即印刷爐食匠彈染縫紉油漆理髮匠石匠泥匠廚炊法銅匠錫匠鐵匠綫匠製毡墨水及醬糊製蠟燭釀造法靴鞋梳　編物裱糊洗濯寫眞修鐘表是也軍士實習暫定二百名所内設有所長技士及其他職員（乙）軍人農事試騐塲計分三部一種植部二桑部三牧畜部設有塲長技士助手農夫等兵士與農夫一律服從技士或助手之指揮及約束（丙）軍人工藝實習廠内分四科一金工科二木工科三染織科四磚瓦科每科收在伍兵士四百名爲工徒設有廠長科長技師監工等習藝期限爲二年軍隊之生活無異於勞工之生活是卽山西陸軍職業敎育之成績上述皆就兵士一方面言之至若軍官敎育則有敎道團軍隊敎育研究會軍需改良研究會軍人講學會軍官法政講習所軍政研究會軍人家庭職業講習所等等皆認眞實行以記者之觀察晉軍有兩種最顯著之成績第一各軍官士兵各挾日記本一册普通記事約略可能省城文告及新聞日刋下軍士多羣聚而觀第二各軍營内皆由軍人自種有菜園自　有豬羊蔬菜肉類皆無容購自店舖凡吾國槍捧及網球足球等類皆一一設備各軍對於閻氏之條敎規程固罔不承奉維謹也 
　　是皆模範省陸軍敎育成績之表現讀者或且致疑於過情之譽須知記者固雅不喜爲是無謂溢美也平情而論晉軍自積極方面尙有整頓進步之决心自消極方面管理上亦不無瑕疵可指姑以璅碎一二事證之例如今歲舊曆新正山西各大戲院如大水巷承慶園開化市新化舞台八旗會館鳴盛園軍座占三分之二客座僅三分之一北京來晉坤伶如鬚生祥月影老旦筱毓舫花衫劉鳳仙諸人一揭幕一發音軍人皆怪聲鼓噪騷擾不堪觀客裏足園主營業遂大受影響憲兵干涉各干兵率羣聚而毆之是皆記者所親與覩聞者模範督軍顧何以絕未注意及此雖然是特其小焉者耳以視黄河流域某軍日以殺人爲事關外入關某軍日以搶人爲事吾儕老百姓遴茲視晉軍得失其感想又當何如（二月十日） 
[鄂學界對高師事件之憤慨]  
　　　痛斥談錫恩氏 
　　武高師開除學生風潮發生後武漢輿論界多不直該校長談錫恩學界對之尤爲憤恨昨武漢學生聯合會發有通電痛斥談氏其文如下武昌高師校長談錫恩朋比夤緣濫竽學界尸位數載爲惡不悛近益肆其淫威厲行專制於二月二日召集軍警一千餘人荷槍實彈包圍高師門首將學生劉基泉等十三人開除每軍警四人共拘一人押赴漢陽門外立遍渡江旋即由談錫恩報告在校學生謂奉軍民兩長命令該生等迭次爲首滋事應予開除是日軍警凶暴已極直至是晚始行撤退次日本會全體以國立學校輒被軍警包圍不勝駭異而該生等究犯何罪乃至視若犯囚横被凌辱遂四出探悉詳情容籌辦法不謂軍警偵視綦嚴開會亦爲干涉而調查此次肇事之因果尤屬令人髮指原高師學生自去秋爲校欵進京請願因瞻京校之維新益慚己校之守舊感奮興起自求革新如組織學生自治會也催聘較有名望之敎員也要求速辦諸項革新事宜也無不與因循頑固之談錫恩有所衝突而尤以參加羣衆運動招忌益深凡學生平日對於興革之要求談錫恩每以欵項支絀四字含糊答覆其實校欵自經學生等運動之結果一切已有着落此中不實不盡早在學生懷疑之中該校庶務張煥棠吞蝕校欵欠給千餘元之電燈費不惟不將應付欵項繳清反出惡言觸怒公司割斷電線以至陰年除夕全校黑暗等於地獄該生等悲憤之餘因即前往要求宣布賬目不料談錫恩不獨不允其請更不惜用卑劣手段壓制學生開除多人查學校財政公開英倫學制久已施行即北京高師近亦有此種運動此中假無黑幕何獨學生要求遂爲非分况學生均受高等敎育凡事皆本公理談氏旣未吞欵曷嘗不可開誠布公明白宣示奚必藉軍警之威加學子以非分之辱恐上下五千年縱横十萬里未有摧殘敎育至於如斯之甚者本會爲保全學生人格計誓不再與此獠相見於敎育界中諸公關懷敎育尙乞念及武昌高師爲全國高等敎育機關之一主持正義力予匡維並希我學界同人本歷年互助之精神爲同人之後盾臨電迫切不暇擇言武漢學生聯合會叩庚印 
[香港東華醫院開全體街坊會]  
　　調停海員罷工問題 
　　八日下午兩點半鐘東華醫院爲海員罷工事承各大商店所請遂開本港全體街坊大會議是日到會者工商及街坊數幾及千人大堂幾無立足地東華醫院建立五十餘年以來所開會議到會人數未有如此次之多也搖鈴開議後由當年首總理盧頌舉爲主席盧君起言曰承南北行九八行金山莊行銀業行花紗行疋頭行香港暹羅米行東京行聯益堂檀香行參茸行合益公司銀硃行及三十餘號來函推敝院維持海員罷工之事想此次本港海員與船東因加薪問題兩方面相持不下經有四星期之久此種問題今日仍未解决想在座諸君日觀報紙盡知其詳母庸鄙人再述竊本院爲慈善機關未有善法辦理請各行各商會及在座諸君互抒偉論云云葉君蘭泉起言曰弟爲華商總會代表請將華商總會辦理此項手續爲在座諸君言之兩月前海員曾有信到總會其目的只要求加增薪金共分兩等一三十元以上加三成三十元以下加四成本總會已叙會一次至十二月初旬再議一次但當時各值理僉謂只得海員一方面來函而船東向無有聯合會且未有信到本總會似難代辦而主席乃令弟請海員到會磋商辦法主席一方面仍竭力向三兩船東解釋一切及船員提出最後通牒謂如二十四點鐘無滿意答覆卽自由行動云云本總會又曾勸其不可太過激烈今船東已開會會議請再延長二十四點鐘船員已急不能待遂於去年十二月十五晚實行罷工華民政務司與各船東立開會議請船員先行開工然後交由公正人評判惟船員不肯船東遂議定加薪條件答覆船員惟仍要船員開工方交公正人判斷詎船員以東家未有簽約答覆不允先開工船東遂取銷前議而船員亦取銷條件而兩方面由此各走極端矣以今日事勢而論船員要求加薪係勢所必然但船員只爲薪金問題本可磋商倘各開誠佈公容易解决但無如雙方誤會愈鬧愈深甚至如糧食菜蔬亦阻止來港以平情論之此種手段實不過累貧民受苦耳且完全令華人生意損失耳由停工至今損失不下數百萬至糧食問題富者并未被累而貧民及工人則無不受重大之波累矣竊思海員一方面要求加工亦不外爲各物騰貴耳自己一方面已爲百物騰貴而要求加工須存心顧及别工人及大局鄙見以爲雙方應各行退一步免貧民及工人受累也金山莊行李耀堂君起言曰弟爲金山莊行代表發起致函來東華醫院請叙會者因見船東船員兩方面各走極端吾人倘不出來維持不知鬧到何等地步香港商務前途不堪設想鄙見以爲今日叙會最好舉行第三方面代表從速出任調停方有轉圜之希望免六十餘萬居民長受痛苦也華工總會輪值主任煥然公社徐公俠君起言曰今日所應研究者中西船東是否肯一致加薪鄙見以爲此次罷工之延長全由於雙方各有誤會卽如船員方面此次要求加薪無非爲着百物騰貴若旣罷工本港不能立足必聯返省城外間傳謂省城政府助力係子虚之詞耳焉有失業工人回國而本國政会下逐客令者此可想而知之而船員之誤會者以香港政府迭派軍警守衞街道以爲專捕捉海員不知本港政府爲保護地方治安上起見不得不如此也調停之說必要兩方面疏通將誤會之處解釋自無不妥云云至是華工總會另一代表將謁見海員工會首領陳炳生經過情形詳述一過清遠公會代表徐子彬起言曰弟以爲調停之法須二方面退讓方能有濟一請海員顧全大局不可阻止糧食下港海員之要求加薪如買賣耳賣者可以减少些買者可以加多些故一請船東方面再加多些則容易解决第三方面之海員工會已實行解散但據報紙所載亦無甚違禁之物搜出而政府言出法隨吾人今日最好聯合各團體向政府請求俯順公衆之輿情准將海員工會規復一解可以百解故罷工之事若從鄙見即由三方面進行則容易解决矣鄙人所發之議論未審當否何世光君起言曰此次罷工風潮致合港居民受非常損失現今政府將海員工會解散其理由係因有等海員未知港例牽動别行罷工如此舉動實係有違本港法律故政府宣布該工會爲不合例之會令其解散實非因求加薪水罷工而解散今日全港華人宜共成一大團體專以襄助維持大局及地方治安望各位同心同力一致進行不可畏首畏尾云云黄君廣田曰今日各位討論皆未及關切於個人身上所受痛苦之問題鄙見以爲今日到此叙會皆爲本身上所受之痛苦而來此次海員要求加薪無人有非議者船東亦已允加不過爭多少以求公判會之判斷耳政府當初以兩方面爲薪金事無從干預但牽涉到别行始出而行政府所應行之事耳海員自己亦應從頭細想自己果有無錯處若海員爲爭些少意氣一味勒實褲頭帶抵肚餓而船東又以此係股份生意雖久停頓吾人損失亦不過少數耳此等論調是雙方堅持不特無益於大局即於個人上亦有所不可也凡事須劃清界線要求加薪不能牽涉到第三方面如近來之阻止糧食菜蔬來港財主佬則預上餅乾用摩托車運煤炭貧民則以一元購二十五斤柴自食其力者亦幾無從得食鄙人講一句最公道話船員對於本院亦常解囊帮助而回念貧民之慘况亦應起同病相憐之心顧念大局不可再存一種爭意氣觀念鄙見以爲今日應舉出數位代表係與船員船東兩方面無關涉者同心同德向爾方面疏通務期早日和平解决是弟所厚望矣羅君旭和起言謂吾人必要互籌善策保護公安維持秩序是爲最要華工總會代表鄭慰武起言曰今日座中各位諒無不希望和平早日解决惟弟有一疑點不能不表述即前已得海員工會意見吾人以爲有磋商地步但吾人一面磋商政府一面拿人聞昨又拿去海員工會司庫此層須請各位注意唐溢川君起言曰弟以東華醫院爲慈善機關又爲　港橋民工商之慈善機關應出來擔任調人今日在座之熱心熱腸者愈鑫愈好歐戰之大亦有調停何况此要求加薪問題今日之所以不能解决者良由於雙方誤會愈鬧愈深耳今日旣舉出值理代表第一件即刻致函上省罷工辦事處切不可再阻止糧食到港及菜蔬來港因香港人數多係華人多係廣東人切要放大眼光切不可自己害自己急速從和平解决否則非廣東人之福吾言至此不忍言矣云云伍漢墀君謂維持糧食爲今日之急務今日叙會人多言論紛歧不若由東華醫院爲主體卽爲香港六十餘萬人代表一面致函省城問工人之誠意一面問船東之主見一面立請政府派出公正人將公正人之名函告省城徵求工人意見如不得贊同者可另行再舉如此做法一可免代表跋涉之勞二免空口講白話有些憑據往來文書較易解决於是有贊成其議者惟羅文錦律師則謂余並非反對伍君之議不過以彼意測度必要代表選出方能兩方面疏通葉蘭泉起而附和羅議熊鑑泉曰鄙見以爲舉代表後東華醫院亦應擔任雙方並進更易爲力葉蘭泉謂最好東華醫院請海員派代表來港議因海員乃香港之海員到港後卽在東華醫院大會今由醫院先打電後作信更派一代表持信上省請海員工會代表一齊到來爲妙衆贊成皆舉手通過後卒舉出東華醫院保良局當年總理爲代表加入華商總會華工總會僑港工團總會共四四方面代表不啻爲本港六十餘萬人之總代表即日籌議進行調停方法衆大鼓掌遂散會時已四點半鐘矣後各總理議出電文如下廣州互助總會海員執事先生鑒即日在東華醫院開闔港僑民總叙會當衆舉出調人向雙方調處以解糾紛望卽推出代表來港東華董院面商以期早日解决幸勿延却東華醫院曁闔港僑民叩 
[杭州快信]  
　　此間女學界發起籌欵贖路會定十五日開會籌備 
　　城站新市站各商舖連歲設會提倡舊曆新年慶祝本屬無謂本届又發生暗殺案大殺風景現衛戍憲兵兩司令曁省會警廳已擬會呈軍民兩長永遠禁止 
　　一二兩師合併辦理之軍官補習團肄業人員統限二十日前報到敎務主任伍石兩旅長亦均到省下月一日即須開課 
　　浙江印花處長周自元辦理不力財部擬卽撤換遺缺將以鄒國珍繼任此間官塲已得京訊 
　　軍警衝突案内之警察陳其高業由法庭起訴至兵士李秉臣邵樹賢王樹揚律金聲等連日亦由四師軍法處訊擬定讞呈請督軍核示 
　　湖墅米行現已開斛因存貨不多來源又缺價盤加漲今日門售食米每擔又漲兩角頂米每石售洋九元八角起米每石售洋八元二角 
[南京快信]  
　　梁假滿决去職東海昨（十三日）電齊督徵繼閣意見齊復聽元首主持 
　　九六鹽債經府來電疏通兩長允不再發電反對 
　　贛陳光遠因粤圖贛昨派諮議陳廣漢來謁齊督有所接洽 
　　浙盧督發起兵工築路聞齊督極表贊同亦擬積極籌備進行 
　　齊督昨電滬交涉員許沅云魚電悉和總領事介紹隴海鐵路東段總管特庚笛拉本月十三日來寗接洽應俟該員到時當予接見希卽轉復和領爲盼 
　　省立各學校定十七日一律開學 
　　一農駐校代表陳海洪被逐出校後現已失踪同學昨電陳家屬探詢下落 
　　交部飭南京電局籌設電政傳習所 
　　朱慶瀾由京來寗晤王省長旋乘晚車赴滬隴海鐵路督辦施肇曾由滬來寗卽轉車北上京師高審廳長沈家彝天津高審廳長周祖琛由寗北上 
　　高審廳長朱獻文前日來寗謁兩長昨辭回蘇 
地方通信 
[蘇州]  
　　高審廳長赴京司法部近爲預備收回領事裁判權起見特電召各省高等審檢兩廳長入都開司法會議江蘇高等審判廳長朱文獻奉召後已於昨日乘車北上所有廳中事務由民庭長暫行代理 
　　蘇關將焚烟土蘇關楊監督近以洋關查獲之烟土甚多由稅務司定期本月十四日在城中北局空曠地方當衆焚燬特訓令吳縣知事派委一等警佐那延齡蒞場監視以昭鄭重 
　　麵粉最近市况蘇埠麵粉自新正開做紅盤以來銷路暢旺雖各處陸續裝來市上貨物常缺以致市價逐步看漲茲將昨日市價錄下綠新獅牌三元一角五分紅新獅牌三元零五分綠炮車牌三元一角五分紅炮車三元零五分綠旭日牌三元一角四分監旭日牌三元零五分綠兵船牌三元一角五分紅兵船牌三元零五分綠山鹿牌三元一角五分紅山鹿牌三元零五分 
　　警區破獲賭窟西區第三分所界金太師塲王得勝家爲著名大賭窟該區長警皆有陋規故頗難破獲前日（十三）晚該區巡官乘其猝不及防率警往捕當時該賭窟内共有賭徒百餘人大半皆被漏網僅獲得四十餘人及賭具多副並烟土兩包聞己送廳訊辦矣 
[無錫]  
　　肉業罷市之第三日無錫肉業罷市一節已誌本報十三日有一部分肉業同人在西門外棉花巷肉業公所中討論開市問題因到會人數全城未齊又兼公所董事蔣鴻聲赴鄉祝壽未回故未議有辦法即當局勸告各店開市一節衆因减低稅額未逹目的故不願開市寗犧牲利益以抗縣知事趙汝梅赴寗未回故縣署無辦法財政廳亦未有覆文至肉占開市與否須觀財政廳之覆文再定邑紳高濂等以此肉業罷市殊與地面治安大有關係因致王省長電云南京王省長鈞鑒吾邑屠戸全體罷市己及三天各團體函電飛馳而趙知事置若罔聞迄今尙未回署大失國家設官之本旨然星星之火足以燎原倘因此事而發生他變試問地方治安誰任其咎且趙知事垤任以來敎育會被焚馬路中械鬭幾釀莫大風潮最近難民騷擾北里曾告罷市縣署無人主持地方幾遭糜爛幸有商團出防得以消弭巨禍凡此種種設施皆由於臨時不善對付所至若長此以往地方前途何堪設想我省長仁德爲懷關心民瘼可否恩施逾格迅賜將趙知事調升他縣以蘇民困而解倒懸不勝感德待命之至無錫縣公民高濂等叩寒 
　　青暘散放冬賑記去年澄屬水災之重爲從來所未有現届冬盡春初災民嗷嗷待哺中國義振會有鑒及此特於去冬實地調查得大小災民三千餘口遂於日前在青暘鎭南街樂善堂散放三千餘元此次散放委員爲顧浩嘉君云 
[南通]  
　　冬防定期取消南通軍警聯合會去冬以災歉影響防務吃緊特提前辦理冬防茲悉張鎭守使瞿知事唐局長等鑒於時己孟春應將防務結東所有偵緝隊巡邏隊臨時崗警派出所各項設備議定於舊曆二月内一併取消昨將龍津橋三元橋黄泥口等處水檔先行撤回矣 
　　撥欵散放春振南通瞿知事迭據劉海沙潮災救濟分會蘇董鼎南函稱沙區災情慘酷冬間曾經集欵散發惟來日方長懇請撥欵以備春振等語業由縣署咨准潮災救濟總會就省發振欵項下支撥一千元昨交該分會具領俾資接濟俟春振辦竣再行造册呈報 
　　運動會之籌備南通地方自治第二十五年報告會業經展至民國十六年辦理原定之全縣專門大學中等小學校聯合運動大會仍訂於四月二十一日舉行中等以上釜校聯合會張會長　若以時期迫促爰就農科大學設立籌備處攫就章程先事料理以免臨時倉猝 
　　規劃市塲進行南通拆城工程告竣其新市塲建築圖樣已由縣自治會聘請孫支厦君勘測蕆事該會昨派薛高二君分段實地視察俾便早日興工 
[鎭江]  
　　江北稅收短絀財政廳近對各釐局短比稽核極嚴汪北高郵寶應車邏界首阜寗各處釐局收入全恃百貨爲大宗刻因去秋江北各屬水災商業蕭索百貨輸運爲數寥寥以致稅收短絀大受影響現聞各該局長已據情呈請財廳核示矣 
　　揚中籌辦春賑揚中縣濱江各洲自去秋大水爲災元氣大損災民頗難支持生活加以二麥均未播種春熟無望現經該縣李知事與各紳董籌募鉅欵趕放春賑以惠災黎 
　　白糖最近市况白糖一項新年以來市情冷淡略見疲軟惟聞最近太古火車牌三五白糖來源稀少銷路尙佳價格己漲較去年底約大四錢之譜 
[揚州]  
　　義賑會長來揚蘇省水災義賑會馮煦由寳應原籍乘輪於十三日來揚王知事因事先得悉特派警察在河干迎護聞馮氏在揚小作勾留即須往滬辦賑 
　　米價飛漲原因揚地食米自舊歷新正以還以來源稀少價格飛漲近更因粥廠停放貧民購米益衆大有供不應求之勢而米商又故昻其價比較前半月每石己增六角之多未識關心民食者有無補救之方也 
[安慶]  
　　上元燈節之熱閙皖垣自民國以來上元佳節僅聶憲藩長皖時開放賽燈一次本年警廳抱與民同樂之意先期佈告不加禁止并會同第五混成旅旅部設臨時軍警彈壓處各燈首非常踴躍全城計七十餘班紮成世界和平等字正遊行至極熱鬧之時十四日忽然天降大雨各燈首莫不大爲掃興次日大放晴霽除十五一日夜不計外并擬十六日補行一天俾各街巷均須遊到十五日晚省署傳出省長命令次日不得再出人多莫明其故旋從軍界中探得消息駐紮皖北正陽關新軍某營昨日譁變搶刦商店十五家流彈擊斃一人所幸範圍不大己經軍警撲滅潰兵四處逃竄地方秩序大亂證以鳳台縣知事到省賀年經許省長催令速行回縣此說或亦不爲無因也 
雜評一 
[海員罷工問題（默）]  
　　不擲重大犠牲不獲寶貴權利國人奉此爲金科玉律於是爭權利者皆甘心輕於一擲然而結果又類皆所得不償所失此其故何也因其犧牲類皆如賭博之一擲旣未統籌全局預定進行之步驟又未觀察情勢坐失轉圜之機會也 
　　即如此次海員之罷工風潮爭持已一月餘船東方面之損失鉅矣海員方面之損失亦不可謂不鉅香港商民受此罷工影響百物驟昻損失更不可以數計以三方犧牲如此重大而解决希望尙遥遠無期蓋旣各走極端無容第三者調停餘地勢必至無法收拾而止而以後犧牲將至如何程度今且在不可知之數矣 
　　在此勞資相爭之大潮流中罷工固爲常事然各國工人之罷工事前有預備有組織臨時有操縱有權變並非一往直前毫無瞻顧者此各國之勞工所以終能戰勝資本家而不虚擲犧牲如中國今日之勞工然也 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[關於籌欵贖路之電音]  
　　國聞通信社云勞合路上海各路商界總聯合會前接華盛頓中華商會學生會來電告知該處組織贖路救亡會情形及函詢本埠辦法茲聞總聯合會於昨日復電云華盛頓中華商會學生會均鑒接到來電甚爲欣慰僑胞熱心救亡眷懷祖或况在國内能不奮興現國内各處對於籌欵贖路一事進行甚爲順利上海一埠已推定國民代表余日章君爲集欵主任中國銀行上海分行經理宋漢章君爲收欵主任惟現因余君日章應京津各團體之召往該處演講不日即須返滬當有具體辦法議定届時再行詳電奉聞先此電復仍望將尊處情形隨時告知爲盼上海各路商界總聯合會 
　　又安徽督軍張文生前有復何護軍使電贊成膠濟贖路主張茲聞張氏尙有復浙江盧督電表示同一主張原電云杭州盧督軍鑒有電敬悉我公對於内閣贖路兩問題均本正確之主張發爲救時之讜論老成謀國語重心長欽仰之餘謹此電復張文生蒸印 
[日船社減太平洋船費]  
　　大陸報云本埠接日本消息謂日本郵船會社宣布來往太平洋之郵船凡每間四個寢位之船費減去日幣六十元按該會社非太平洋搭客船費會會員故不受任何合同之束縛惟該會社之减費使其他競爭之公司大爲不安預料各公司將與該會社磋商調停辦法如無結果恐亦將减費以相競爭 
[海員罷工中之航務彙聞]  
　　雙方表示讓步今日在港開議風潮可望解决 
　　香港水手罷工風潮迄已月餘雙方均蒙絕大之損失且港滬商界咸盼早日解决此事昨日本埠某英商輪船公司接到香港來電報告船東與海員兩方均有讓步之表示現水手公會内已派出代表與各輪公司之公斷人等於本日（十五號）開始會商薪工問題此電昨日到滬後各輪公司均抱樂觀且認爲罷工風潮不久當可解决會議之詳細情形明日或可得聞矣 
　　英國郵船公司之開伐號本日可至上海船中有倫敦運來之大條銀三百七十一條貨物一千三百噸但據該公司云該輪此次由英所裝之赴港貨其抵港時已能起缷故明日進日船中並無香港貨帶到上海云 
　　太平洋郵船公司之金邦號今日已從小吕宋開赴香港預備留港一天搭載該處之旅客後便即來滬故二十二號可至上海當日赴美 
　　太古公司頃得港電謂有漢陽號一輪現已從香港開出即日可進口但其定期班九輪與招商怡和等行之港滬斑輪財仍無來滬期諒須在風潮解决後開出矣 
　　怡和洋行之第二號搭客輪雪姆拉城今日可經過香港來滬船中有旅客一百數十名由港來申者尤多到申後尙須赴日 
　　藍烟囱公司之愛格配亞號昨自利物溥經海峽殖民地來滬裝來洋碱一萬零六百八十四件火磚二萬三千三十五件棉織品及呢羢等八百件香肥皂等三百件烟葉紙烟六十件雪茄烟三十箱五金小件品七百件錭鐵條管子等二千件洋紙六十件惠司格洋酒八百五十箱云 
　　今次海員罷工輪公司之受影響者頗多茲將所受罷工關係之各輪公司調查於下（甲）太平洋線内（一）中國郵船公司（二）昌興公司（三）太平洋郵船公司（四）提督公司（五）東洋汽船會社（六）藍烟囱公司（乙）内海班及南洋線内（七）怡和洋行（八）太古公司（九）招商局（十）大阪公司（十）（一）日清輪船公司（十）（二）澳門廣東輪船公司（十）（三）爪哇南洋公司（十）（四）東澳輪船公司又有香港至海防線香港至厦閩汕頭線香港至廣東線香港至泗水三寶壟線内之南洋汽船會社法國CiedeN.Co輪公司英商ＢankerCo.輪公司及華商源安.保順等行共計九家總計受罷工影響者不下二十餘家之多至内河小輪公司尤不勝縷舉此外所受香港不能運貨之影響者如英法郵船等則凡屬歐洲來華之各輪公司無一不蒙影響云 
[關於香港罷工之外報雜訊]  
　　星報云據今晨本埠各航務公司所接消息觀之香港罷工似已有早日解决之象保商公司代募之苦力千名今明日可離上海如罷工風潮於本星期内寗靜則罷工者恐有多人將因各公司雇用甬籍及菲日水夫而失業今日估計水夫失業者將有三千餘名苦力失業者將有三千名蓋各公司所雇之山東苦力均將常用之又接香港消息街販今亦多棄業而充苦力也各公司聲稱甬籍及菲列濱水夫今所領工資雖較舊章爲大但罷工了結後均將照舊章發給目下滯留香港之外洋輪船覺卸貨一事較水夫問題尤爲重大但經營沿海船業之輪船仍乏人工作預料本埠所募之苦力千名到港後情勢必爲一變金邦號現仍駐馬尼剌十七日可抵香港翌日起椗來滬定二十日由滬赴美 
　　上海泰晤士報云中國郵船公司之中國號定期今日由香港起椗星期五晨可抵滬該船滯留香港幾近一月約受損失二萬五千元昌興公司之蒙梯格爾號亦於今日由香港起椗星期五夜可抵滬日本皇后號雖無起椗消息但不久想亦可駛離罷工區域此數船之得起椗全係前星期五日宣昌輪船由滬載送甬籍水夫五百四十名至港之效果昨向本埠經營沿海航業各公司探詢情形據怡和公司聲稱該公司滯留香港之輪船共約二十艘茲擬於星期五日以數船載臨時水夫赴港俾閒泊諸船得以行動此舉是否有效須於下星期始能知之聞能工風潮今且延及香港印度之航線昨據南方來電請派水夫供怡和公司赴喀爾喀特之輪船調用是則該公司損失又將增重矣招商局除知諸船仍滯留香港汕頭外餘無消息該公司亦未從事另雇水夫日清輪船公司有船三艘滯留香港迄未有所舉動茲於上星期决議設法先使一船駛離該埠故曾挑選水夫十三名於數日前乘大阪汽船會社之阿斐利加丸赴港大阪汽船會社現無船在港因該公司輪船七艘之水夫加入罷工之時即决議以日本水夫代之故該公司台灣與中國南方間之航務仍照常進行惟聞所雇日水夫俟罷工結局後仍將代以華水夫太古輪船公司未有消息公司中之船泰半滯留香港上海兩處昨聞該公司明日將有一船載客開往南方又據七日汕頭消息云汕頭港内因罷工覊留之輪船共約二十艘 
[浦東塘工局駁覆浚浦局函]  
　　内政水利要緊勿任妨害公益 
　　浦東塘工善後局董朱日宣呈上海縣知事文云爲奉令陳復浚浦局函稱各節請賜察轉事竊奉鈞署第八二六號訓令案奉交涉員訓令以前據塘工局呈送東西溝港口寬度部咨核准全案及續開開東溝口暗沙浚浦局釘椿限判刋案二本前來當經函送浚浦局茲准函復合亟令行轉飭塘工局查核具復等因到局奉此遵將浚浦局函稱各節逐一答復敬陳鈞座（一）該局函稱接奉來往公文二本誦悉惟書中未見印有一九一六年八月四日前楊交涉員致本局之公文及一九一七年一月二十二日之本局復函等語查此項公文復函係發生於董局統一規畫沿浦公渡碼頭案内已歸另案刋出且均隨時就案詳細答復合再檢送刋案請核至本案係爲東西溝港口寬度與規畫公渡碼頭先後發生截然兩案一爲津渡交通一爲航行水利未可牽混併議也（一）函稱該江口之寬度對於浚浦及港務之用本局前所擬之寬度已僅足用但塘工局如以合法之方約三百尺或四百尺或更爲較闊之江口地面本局並不反對等語查該局所擬之寬度就工程一方面足用對於地方公益行政主權恝然不顧要知董局規畫東溝口爲四十丈西溝口爲三十丈純從上南川三邑人民之公意爲合法之保護内河港口水利航行如不合法輿論固應詰責卽蒙層轉亦不能邀部核准該局旣稱如以合法之方並不反對卽不應於東溝口釘椿限制應請轉飭卽日拔除照規定寬度移釘方足以證斯言之實而無欺飾者也（一）函稱本局已數次明白宣言黄浦沿岸灘地如係永久作爲公共之用本局准其豁免升科此事本局已行之數次以致遇有同樣之機會亦當照此奉行等語查董局順從民意規畫旣經呈奉部咨核准當然係永久作爲公共之用該局旣稱豁免升科照此奉行是認部咨核准之案辦理董局自無他議（一）函稱塘工局謂本局不念地方公益專顧升科費之加增盡屬子虚此等語言本局極端反對等語查該局果能顧念地方公益遵照部准成案不侵行政主權俯順人民公意照上節所云豁免升科照此奉行同爲中國辦事機關董局極承共濟之不遑斷無授人極端反對之事（一）函稱沿黄浦該二溝口私人產業旣有正式契據而其產業依照浚浦章程第十二條向黄浦江有子母相生之權是以該地主對於沿浦子地之在高潮線及浚浦之間者得以有權請求升科高潮線止於依沿浦邊之塘該溝界限卽止於該線高潮線之内包括溝口本局之範圍塘工局無權及此本局又有言者卽此問題係爲於沿浦地之子母權非有關於升科也如塘工局能購置或以他合法之方得其母地將此母地及灘地作爲公益之用本局能將該項灘地升科免除但本局不能違反定法以助塘工局將業主之灘地及一切權利悉予充公依照浚浦章程第十二條本局有必須保護沿浦華洋業主以使其私人產業及灘地之權永久鞏固不致被人之欲得而歸之於公不與業主以相當之酬報也等語查該局不能從事工程之外握支配國有土地之權東西溝港口請留水面寬度爲三邑人民公意共謀利涉行旅之公益所稱子地實係灘地未准繳升以前係屬官地本無業主官地先儘公用純係行政主權不侵浚浦界線無交涉之可言况高潮線之有該局尙未攬辦升科焉有包括子母權之理官地公用不得謂之充公更不勞該局助充該避攬辦升科係根據暫行章程第八條而暫行章程第八條又援引清光緒三十一年改訂條約第八條核與改訂條欵原文不符純出於影射之手段董局所極端反對如該局不於實際上希圖升科收入此項寬留港口水面其保護人民業主之行旅危險内河水利卽是與以酬報業主人民之利益大且溥也今該局函内旣稱明白宣言黄浦沿岸灘地如係永久作爲公共之用准其豁免升科照此奉行之語其他可不辯論亟應查照東西溝港口寬度劃定界線拔除釘椿以資結朿奉令前因理合遵令查核檢案具文呈復仰祈鈞鑒察轉特派交涉員俯念内政水利民命攸關函飭浚浦局照辦免致妨害公益以崇政體而順輿情實爲公便謹呈 
[歡迎霞飛之籌備]  
　　聯合通信社云江蘇自治期成會發起邀集法界各團體預備歡迎法國霞飛將軍已誌前報茲悉昨日上午在三益里十七號學生聯合總會開籌備會到者有江蘇自治期成會等團體代表十餘人會議結果公推喻育之爲籌備主任李鎧擔任向法領事署接洽籌備處設貝勒路同益里五號留日學生救國團及嵩自路錦成里一○三號江蘇自治期成會有願繼續加入者可與該兩團體接洽英文滬報云旅滬法人已組織特别委員會籌備歡迎霞飛上將以杜福爾氏爲會長餘爲亞爾丹氏等十人該委員會今晨在法總領事署開會籌商歡迎程序今雖尙未議妥全大致當照下載程序進行九日晚抵滬十日法總領事署開歡迎會並舉行提燈會十一日各國參與大戰之人在法國俱樂部開歡迎會十二日未定 
[許世英覆管鵬電辯明加賦之不確]  
　　上海法租界鳴和里柏烈武先生轉管昆南先生鑒眞電（見十二日本報）敬悉極爲感系前以皖省積虧甚鉅不籌辦法將債息日深萬刼不復特令財廳籌畫並有審愼擬議呈候核奪等語並未指定加賦未爾綢繆職分應爾乃外間誤會以訛傳訛皖省極貧奇災又值多事之秋况復誠信未孚英雖至愚何肯爲此加賦謬妄之舉以自禍而禍皖明逹如公當能鑒（電碼不明）除另行公布外特復世英文 
[熊希齡抵滬]  
　　熊希齡前由京南下轉乘滬寗路特别快車於昨日（十四日）晚十時到滬 
[十九舖納捐人分會成立]  
　　上海市納捐人會自成立後舉定各路納捐人代表分投組織各路納捐人分會等情早誌本報茲聞本城十九舖各路納捐人於前日下午七時假　安救火社開十九舖納捐人分會成立會到會者四十餘人公推王慕詰主席宣布開會宗旨略謂本分會係根據納捐人會宣言組織分會共策進行定名爲十九舖納捐人分會今日應即宣告成立選舉代表俾辦事有人負責全體贊成公决推舉代表五人當用投票選舉法選舉開票結果得票最多者爲王星泉王慕詰郭蔭葵王一亭陶寅康以上五人當選爲代表繼而討論進行方法至十時始行散會 
[蕪湖總商會函詢附加稅事]  
　　上海縣商會昨日接蕪湖總商會來函云敬啓者前年北五省災振凡米糧貨物均附加一成業於十年歲底停止在案現在各米商來會聲稱此項附加仍須繼續辦現深滋欵慮用特函詢貴會對於此項附加是否繼續帶征即希查明賜復是所盼禱 
[學生總會援助一農學生電]  
　　電一各省各報館轉各團體均鑒一農學潮已逾月餘迄未平息盛氏不知悔悟横加摧殘青年何辜遭此慘刼尙希貴會主持正論出以援助不特蘇省之幸也中華民國學生聯合會總會鹽 
　　電二南京鐵珊家祺兩先生鑒公等袒護盛氏摧錢一農青年何辜遭此慘刼望速罷斥盛氏懲辦校役以維敎育而儆效尤若再遷延公論具在公等其無以對國人矣中華民國學生聯合會總會鹽 
　　電三南京第一農校盛建勳先生鑒茲悉公嗾使校役迫走學生兇惡殘酷至於此極蘇省爲中外觀瞻之地絕對不能容公請速引咎自退以謝一農若再戀棧是爲一人之位置而犧牲多數青年之學業倒行逆施其有幸乎特電警告即維省察中華民國學生聯合會鹽 
[武昌高師學生之呼籲]  
　　昨日改造湖北同志會接武昌高等師範學生代電云（銜路）日前敝校校欵動搖同人等隨全體同學北上請願蒙貴會鼎力維持遂獲根本解决飲水思源無任感激惟此請願歸來同學以爲校欵旣經解决校務即應改進爰仿照北京各校辦法組織學生自治會意欲踵武南北兩高稍除武漢陳腐不意因要求經濟公開審查會計賬目觸犯校長談氏忌諱竟於二月二日藉本省軍警武力無理逼退同學劉基泉等十三人似此奴隸敎育草芥學生不特敝校之羞亦武漢敎育界之恥也同人等籍隸湖北情屬同學爲本校同學爭人格爲本省敎育爭光明用敢决心後援誓死力爭除推舉代表隨同全體學生代表赴部呈請撤換校長收回暴命外素仰貴會關心桑梓維持敎育茲特肅函上逹務請主持公理速電本省敎育界力斥談氏之非以期早日解决其餘詳情别附宣言統希鑒察無任盼禱武高鄂籍全體學生同上 
[范譚在交大滬校之演說]  
　　交通大學上海學校主任張劍心氏於十三號五時請前敎育總長范靜生及北京大學譚仲逵來校演說當由張主任主席介紹云范譚二先生學問道德早爲我等所欽佩現二位先生因新敎育共進社事淹留滬濱但爲時頗短促而事務又繁雜今能光臨我校指敎一切實爲我等萬幸後范君首先演說略云今日能與諸君同聚一堂使我欣慰異常諸君非中學及大學之學生乎程虞雖有高下然注重工業方面之研究則一故請與諸君同談物質方面之科學學問之道不外二端（一）精神方面（二）物質方面此二端者實相聯而不可離今夫橋梁之建築遠及數十里房屋之構造高及數十層公司之組織内容執事人員幾逹數千萬人此皆物質方面發逹有以致之也惟物質非自能發逹苟橋梁而無人建築則數十里之大橋將安能成房屋而無人檯造則數十層之高樓將安能見於世公司而無人組織則内容千萬人之大公司將安能成立即就至近之理言之汽車夫稍有不愼即足以傷殺人生此等事爲關於精神抑係關於物質試思之余意雖關物質而精神方面亦致此之大要素也使無精神之奮鬭安得物質之進步今日故我儕欲明物質之文明必先得精神之基礎方能得優良之結果例如法律之於國家章程之於學校此亦不過物質方面而已然法律不能存立國家必有言論宗敎出版物等精神方面之輔助而後能蒸蒸日上章程不能發逹學校必須有學生道德之修養個性之發逹然後能日新月異故欲物質方面之進步非先有精神方面之能力不可欲精神方面之發展非重於自己心身之修養不可故諸君不可專於物質之研究而不顧及精神之修養必須雙方並進而後有補於所事云（未完） 
[青年會徵求大會六紀]  
　　第一次揭曉如何余日章講太會之索隠 
　　本埠青年會以德智體君四育培植人才故凡助欵該會者不第佽助多數青年亦即培植子弟宣勞國家是以有德者咸願犧牲其財力爲莫大之光榮良有以也現值該會二十二周紀念徵求大會又爲善人修德之大好機會開幕已來時光迅速又届第一次揭曉之期前列三隊例得加奬最優者加奬百分次七十五分次五十分由中立者之分數中撥出一槪扣作實數聞各隊聲氣廣通魄力雄厚一致奮勇均有美滿之希望今晚八時在大堂開會發表全體分數不知誰占先籌除由各隊報告分數外敦請余日章博士演講（華盛頓會議之索隠）藉以鼓勵精神并備優美游藝以娛各界業經該會事務所通告隊員全體偕同親友參與斯盛届時當有一番熱鬧也 
[取締薦頭店之請議]  
　　梅白克路來安里居民郁虁成君爲租界僱任傭僕危險特函工部局五顧問請爲提議取締薦頭店原函如下敬啓者公共租界華人居戸繁多所用女傭皆向薦頭店雇來此項薦頭店並無資本其有家眷者亦不過略備檯櫈鋪蓋一無長物甚致有各店充當領送之人稍能熟識居戸卽自開店薦人雖各店有無保不薦之例而女傭等所覓保人多不可靠而薦頭非但不切實訂立保證甚至連保人面目多未認清然女傭執役無不穿房入戸其中良莠不齊偷竊之事時有所聞鄙人庽中上年亦有被竊之事雖報捕請緝迄今未獲該薦頭店反逍遥自在查薦頭薦人按照工資提取佣金雇主與女傭均須照給是薦頭旣得佣金當然應負責任並聞派克路某薦頭店竟有棄店逃逸之事雖屬傳聞而人言藉藉恐非無因查華界薦頭店已有取締前項竊逃情事殊少見聞租界亟應仿照辦理庶居戸雇用女傭不再發現竊逃之案爲此縷晰奉布伏希台端察核轉致工部局於納稅人會議時提出議案從嚴取締至紉公誼再上年曾將此事與敝公司大班談及嗣據復稱已與工部局各董事商過均以爲然惟事屬華人一方面非由華董去函不能提議數日後又見報載蘇省長亦有取締薦頭店通飭惟租界非省長權力所及倘得諸君子鼎言建議定可成爲事實也合併附陳祇頌台綏 
 
 

Page 15

 
 
[取締擺攤續紀小販執香請求收回成命]  
　　昨報紀小東門内外各業攤基工巡捐局不發執照由警驅逐不准擺設一則茲悉各攤基由局不發執照者實因淞滬警察廳長徐國樑之汽車道經民國路與中華路交界小東門口有某攤基搭出之蓬帳與徐廳長汽車接觸徐君大怒所以諭令巡警驅逐前昨等日除小東門内外一帶驅逐凈盡外大東門内外並肇浜路直逹西門兩旁攤基亦一律不准攤設各小販得此消息大爲恐慌其中如水果攤主更爲着急因購進各貨不能久延否則腐爛是以昨日午後各攤主共有三四百人舉出代表在大東門某茶肆集衆議决咸執香聯名投廳請求體卹小民命家生命收回前項成命云 
[昨日之滙價與金市]  
　　昨係星期二日銀行上午發表各國滙兌市面大條近期長一二五爲三十四辦士半遠期亦長二五爲三十四辦士二五先令勿動仍三先令四辦士印滙小一羅比嗬囒小半盾東滙　半分之外其餘各種匯率皆平平無甚變遷至標金開盤爲三百二十二兩嗣後見軟先令揭曉之後略漲四錢最高至三百二十三兩二錢因交易不多繼又回小銀行先令亦無大交易賣出三月份先令約價三先令四辦士二五買進三先令四辦士半東匯結出六錢五分二五有某金號賣出三月分東匯五萬元價六錢五分五（聞係扣半佣者）北帮有賣出現標金二千兩價三百二十八兩並有廣帮欲購買大宗美金許價六錢八分二五因某金號非得六錢八分七五不可故未成交收盤金價三百二十二兩六錢下午市面平穏金價開盤與上午相仿先令仍無更動由某銀行買進本月份先令五千鎊價三先令四辦士厥後標金由同行買進抵空者多故至三百二十三兩收盤惟東匯迭次轉漲以是人心亦見穏固云 
[昨日公平呌莊之市况]  
　　昨日星期二爲公平洋行拍賣賣羽綢斜羽綢尺六元絨泰西緞花羽布元細布細布市布原布紅標漂布等各種疋頭之期共排列三百八十六件計一萬七千四百三十疋比較上次五十七件計二千五百九十二疋所拍羽綢西緞細布等價皆跌多漲少惟原布紅標漂布等則略有漲者蓋年關方過春季銷令未來以是市面平常客帮中漢口江西天津烟臺及内地帮皆略有買進本街各號亦拍去若干市面平平（價目參觀商情欄） 
[大有榨油廠倒閉後之清理　　叉袋角大有榨油廠去年冬月因銀根緊急結欠各錢莊及雜糧行三井洋行等銀八十餘萬兩巨欵不能周轉遂成擱淺茲經各債權等派人調查該廠實存廠基生財貨品業已竣事昨日邀集各債權於午後假總商會開會先據公推之調查各員報告略謂該廠共結欠人八十三萬數千兩其產業廠基生財等約值元七十萬兩尙存油餅等貨值十餘萬兩被人欠亦有五萬兩兩相約抵不致大缺現該廠基址房產有茂生洋行議買價格尙未議定必俟成交後或短缺若干方可按數攤還當由代表將情形報告各債權人須待盤賣得銀分派歸還云衆無異言乃散會 
[美商與俄輪公司爭船案]  
　　美商柏司登等具禀公共公廨以其由俄國義勇艦隊郵船公司聘爲阿司脫拉根及安利文兩輪船經理人曾代墊該兩輪一切人工食用之欵計洋三萬九千餘元銀三千數百兩要求判令該公司償還並對於該兩輪之所有權須由伊等執管等情被告公司得悉被控即延律師呈遞聲請書有所請求昨晨經關讞員會同美副領事丁瑞門氏及俄員儀君升座原被兩造之代表律師上堂互辯之下因此案關乎法律問題由堂上諭令兩造律師對於本案法律問題於十日内各具辯論書呈候核奪又諭現在停泊上海港内之阿司脫拉根及安利文兩輪准照本年一月十八日江海關理船廳主張駛泊妥處此項决定對於兩造所爭之所有權不生效力云 
[江灣賭徒拒捕傷警案再誌]  
　　六區一分所黄署員在離江灣五六里之三官堂内捉賭被賭首江灣鄉公所董事侯筤春鳴鑼聚衆奪回賭犯毆傷巡警各節已紀昨報茲悉此案前日經司法科段科員訊問一過昨將一干人犯轉解淞滬警廳究辦矣 
[滬杭車更改時刻後之營業]  
　　滬杭甬鐵路自二月一日起更變列車行駛時刻以來時將半月核計營業情形似較未改前有减無增蓋特别快車上海開駛爲上午八時現雖交春尙覺春寒乘客坐此早特快者寥若晨星下午尋常快車乘客嫌其時間多於特快且時有脫班故亦不願乘坐往往乘夜快車據旬日來調查所得日夜三次快車當以夜快車營業爲最發逹云 
[浙路股東催還股欵之呈文]  
　　浙省鐵路股東上年陰曆年底因部欠十二期股欵無着電請交通部從速清債等情曾誌本報當時正值閣潮部欵支絀致無結果現聞該省議員李開福等以欠欵長此延宕商民損失何堪故特分呈軍民兩長請予轉呈交部设設法歸欵其文畧云查浙江鐵路於民國三年收歸國有更名滬杭甬鐵路所有商股年息計一千一百餘萬元另設浙路清处處分三年十二期償還業已時閱九載還股僅至十一期且自第四期後改發北京交鈔及整理金融公債股東損失尤鉅現查十二期股欵爲數約百餘萬元延宕日久迄未償還浙公司債票本息約有十餘萬元亦復延不發給用特呈請鈞署迅予咨行交通部趕速分别籌還以清路債再浙路酬勞金六十萬元除提付職員工役及清算處經費外其分配各股東者爲數究有若干又自第一期起至第十一期止每期未領股欵共有若干聞前浙公司繳銷關防時連夜蓋印空折股票以備未領各戸倒填年月以爲中飽之資並請令飭杭縣知事轉向浙路清算處將浙路股東應得酬勞金數目及十年十二月末日以前每期未領股欵數目切實查明宣布實爲公便云云 
[鄭重發給赴澳商照之部令]  
　　外交部訓令江蘇特派交涉員云據駐澳洲魏總領事呈稱華商來澳非自辦兩國大宗海運生意澳政府决不准其登序迭經呈送條文並請通行各省鄭重發給商照在案近來時有粤人領取經商護照來澳經稅關查係爲其親屬照料店務或小本營業均非自營大宗海運往往被關員禁阻登岸並令原船返國雖迭商澳政府通融辦理僅允以如原船回返並繳保證金百鎊准其暫時登岸此於來者損失甚多擬請令知各省嚴禁等因查華人冒領商照赴澳節經令行嚴禁濫發有案何以華人冒領經商護照仍時有所聞不但空耗資財徒勞往返轉恐於正當赴澳經商生莫大之影響嗣後如有請發赴澳商照務必查明確係自辦中澳大宗海運生意方准發給否則一律拒絕勿再瞻徇致貽口實云 
[發還德商行機械]  
　　本埠德商西門子洋行等前於歐戰時所有機械經松滬敵僑檢查所收管今邦交恢復呈由德領轉函交涉公署請爲發還經許交涉員呈准部令准予發還業已函請淞滬警察廳會同本署沈科員檢交德領云 
[拳術研究會表演會預誌]  
　　西門中華拳術研究會爲吳蔭塔劉百川汪禹丞沈卓吾等所發起講求國技提倡體育兩年來頗著成績茲爲增進社會信仰起見議定陰曆正月二十九三十兩日假寗波同鄉會開拳術表演大會茲將表演秩序及宣言錄下（秩序表）午後七時起至十二時停（一）影戲（二）報告開會宗旨（三）演說拳術派别（四）本會敎職員潭腿工力拳（五）來賓拳刀（六）女學生游藝（七）來賓對子（八）本會敎職員六路拳風波棍（九）來賓運動（十）本會單人敎練雙人對子（十一）劉敎員二　（十二）劉敎員鐵板橋（宣言）拳術薄技也然擴而充之小則可以鍜鍊身體大則可以捍衛國家吾國拳術未知始於何時大約以太極爲鼻祖古來戰征所用刀槍戟叉劍鐧鞭梢鏢梳鉞弓箭鈎鐺斧鏈錘者無不有拳術寓於其中秦之時項羽嘗曰吾願學萬人敵是所學者非拳術而何迨至有唐東林西林研究而發明之人始有少林拳衛之稱後之學者憑其智力以發揮其奥妙得心應手各成一家於是有南北派之分清雍正居青宫時喜接納海内豪士以爲羽翼其所以取天下平大難者得力於拳術居多第即位以後疑忌横生誠恐人挾其技以謀己思所以剷除之焚少林寺殺衛藝衞家且永懸爲禁例中國拳術從此式微矣然一般懷藝之士不忍令其墮落匿跡名山私相敎授者尙不乏人是東西各國之研究柔衛者靡不推吾國拳術爲第一日本相距較近嘗竊取吾國拳術之皮毛以提倡於其國内此武士道所由來也其遼陽一役與俄人短兵相接時即以權術制勝凡熟於日俄戰事者靡不知之夫以我國拳術歷數千年來經騐所得之絕技專制君主畏懼之東西人氏敬服之而我竟漠焉視之者何哉厥故有三（一）我國人事之崇拜歐美不知固有拳衛之可貴也（二）懷此技者多視爲秘訣不肯輕於授人（三）專制時代束身自好者不敢來學恐干禁例有此三種原因故我最精良最寶貴之拳衛一蹶而不復振良可慨哉同人不揣冒昧奔走南北諸省遍訪拳術各家不分派别歡迎到滬組織斯會傳授技衛已届三年凡有一藝之長罔不供之於衆互相研究共求精進以引起國人尙武之精神茲定於某日假某處表演以嚮同好所有拳術中各種手法另有說明當敝會考績之日正國家積弱之秋願關切國事熱心體育諸君子惠然肯來提倡而贊助之敝會幸甚國家幸甚 
[碾米業開會紀]  
　　上海機器碾米公所自去年臘月初八後停開常會三期昨日爲壬戍新年第一次常會仍在總商會三層樓本公所議事廳開會正會長張樂君副會長錢貴三曾影毫評議員潘獻廷蔣敬文朱安生徐鴻荃等均先後蒞止司月及同業到者二十餘家二時開會提議本年同業各廠整頓營業情形略謂米業行家仁榖堂公所因整頓條規起見業已實行章程七條我業雖與行家性質不同然與米行亦唇齒相依亦應議定條規當議定三條（一）凡行家等與我廠家交易者支票應一致拒却不收用（二）柏白米棧租每石向來五分機白米棧租一角即經公議如柏白米上洋棧者每石改爲一角與機白米棧租同（三）上年存米客人用廠家押欵廠家用莊欵現在米價日見增高客人得價出售所有此項拆息廠家不認其損失應照無錫通例由客人擔保至二月底爲止次又議近自紅盤以來米價又繼長增高銷路忽然活動然去年存底之薄比常年不及其半長此以往來源不旺終至缺乏應與米業各機關聯合壓平市面俾免貨斷於吾業營業亦有重要之關係也議畢已六時矣 
[楊樹浦之盜劫案華王氏家之損失]  
　　前晚八時許美租界揚州路一百零五號居婦華王氏家突來盜匪七八人碰開大門兩盜在門口把風餘盜一擁而入直逹氏之臥室各示手槍向氏嚇禁聲張翻箱倒篋當被搜刧去值洋一百五十餘元之金飾皮衣現洋等贓携贓逃逸迨該管楊樹浦捕房捕頭强生氏聞警立飭中西包探馳往兜拿奈盜匪早已遠颺該探等當向事主詢明各盜面貌服式口音歸稟捕頭轉稟麥警務長通飭各捕房及特别機關中西包探一體跴緝贓盜解究 
[火車傷人彙錄死一入傷兩人]  
　　昨日滬寗路由滬開寧之特别快車馳至下蜀車站相近有一鄉人在橋上行走被車撞至河中溺斃當由車長派警撈起尸體招尋家屬備棺收殮又滬杭路由滬開杭之快車上有一某團兵士至長安車站相近從車跳下跌傷甚重當由站長派警送至醫院醫治又上海南站之倒軍機頭正在調車之時撞傷鄉人當由站長將受傷人送董院醫治 
[　　萬國儲蓄會前延逖百克律師代表投法公堂控華總經理楊潤身一案昨又續訊先由楊潤身稱前據現總經理莊鴻生在堂人供稱商人並未將會中證據完全交卸清楚此語略有不符商人離職之時將鐵箱上鎖匙及簿據等物如數交清與莊君又原告所控商人忽然辭職等語惟商人辭職後於一月二號曾至原告處帮同辦事此亦證明我仍至原告會中辦事實在也况察得原告所控之十二條條件毫無實在理由應請堂上明察繼由原被律師互辯良久中西讞員判退去聽候覆訊再核　 
[學校彙刊]  
　　蘇州旅滬公學蘇州旅滬公學在山海關路爲蘇州同鄉會設立昨行始業式新舊生報到二百名各級編制採用活動式就學生國英算各科之能力分别插班不須三科同居一級便利學生誠非淺鮮所聘敎員均在師範或中學畢業富有經騐者參觀之人大加贊許當塲有所捐助以資提倡云 
　　廣肇公學廣肇公學原名培德公學昨（二月十四日）行開學禮校長盧頌虔君致詞略述該校槪况校董湯節之君訓告學生略謂吾粤人旅居滬上若無高尙之技能智識即不足以自立望諸生努力向學云敎員張毅漢君演說謂本校今後當注重美育並略陳美育之旨趣即所以逹美滿之人生者吾人來學於營謀衣食住之技能而外並須力求此美滿之人生云云 
　　潮惠高小南市新碼頭潮惠高等小學校開辦十年功課完備學生發逹向有英文打字今復添設商業簿記等科以便將來之轉習商業己於十二日開學高等科二三年級尙有餘額 
　　廣東小學校閘北寶源路旅滬廣東小學校開辦己二十一學期本届新舊生報名者超出規定學額昨日行春季始業式學生到三百數十人聞須開闢課室定十八日上課 
　　勵羣公學馬立師勵羣公學於昨日行春季始業禮首由吳右雲報告本校鑒於商業之重要增加商學簿記兩課惟高等二三年級生可以兼習又特設半費生四十名庶清貧子弟得受同等之敎育次校長吳山君訓詞補給文憑並述今歲特聘南京高等師範畢業曹中樹君爲英文主任整理校務以謀進行敎員俞百慶君等相繼演說行師生相見同學相見禮散會並聞於星期四日正式上課云 
　　瑞文日夜中英學校北四川路仁智里十衖一百八十九號瑞文日夜中英學校昨日舉行開校禮學生及家屬來賓甚衆上午九時開幕其秩序如下（一）祀聖（二）全體向國旗三鞠躬（三）學生向來賓鞠躬（四）學生向校長敎員鞠躬（五）同學相見（六）來賓演說先由中文主任林君西河介紹繼請英文主任余君瑞波演說略謂本校之設原以提倡敎育爲宗旨故現在次第努謀擴充尤望莘莘學子努力奮勉以謀前途發展云云并宣佈夜學英文之旨趣復請來賓崔奈何趙長春君等相繼演說均極讚美該校後由林君西河宣布學生訓詞至十二時進茶點而散 
　　北區公釜海寗路北區公釜業於十三日開學新舊學生約到二百餘人行禮畢首由校長王守仁君訓話次由敎員孫雪巖胡梓英等先後致勉曁來賓馬季生演講南通敎育槪况至十二時散會並發給通告准十六日正式開課 
　　滬北公學北四川路宜樂里滬北公學昨（十三日）舉行日校正式開學是届國民科新生非常擁擠高小及商科稍有餘額行禮訓話後即分班領書給　上課並聞該校夜校英文科曁義校均定於十六號開學刻正招考新生云 
　　精武第一義學北四川路福德里精武體育會附設第一義務學校昨上午九時行開學禮校長鄭福良報告校董盧煒昌　守華鄭灼辰訓詞敎員朱定一胡佩如晉女士相繼演說語多勗勉　　英商專門夜校北西藏路滬海公學附設英文商業專門夜校已於昨晚開學新生報名者踴躍業由夜校主任傅國佐阮玉成君分别試騐插班並聞該校爲普及平民敎育起見本届添收義務生三十名欲知詳章句向該校索取 
[肇慶同鄉會籌辦義學]  
　　昨舊正月十六星期日天潼路肇慶同鄉會開會籌辦義學到會者百數十人首由歐鏡堂君提議略謂吾肇旅滬人士不少而貧民更多倘不設立義學恐貧窮子弟求學無資則永無出頭之日今本會旣資金微薄有心無力可否由各發起人量力捐助以擔任常年經費等語次由梁懷葆君謂暫行試辦先收學生五十名然後逐年推廣每年需經費多少儘可由各人先認如有不敷由鄙人一人擔任云云全體贊成當塲由歐鏡堂馮仲拔君認每年各捐一百元任植雲任儉培君認每年各捐五十元邵應堂君認每年捐十元遂即决議進行云 
[化學工藝學社之擴充談]  
　　上海化釜工藝學社自去秋開辦以來成績卓著所　畢業生對於所學皆極滿意現己各四鄉里創立工廠開設店舖而内地各實業社及工藝傳習所等紛紛又向該校延聘畢業生充當技師該校苦無以應遂擴充校舍添聘敎師增加敎材及學額改稱學社爲專門學校刻　開始招生學址移在西門外方斜路慶安里陽曆一月一日開學云 
[交大滬校學生會新評議部成立]  
　　交通大學上海學校學生會評議部新職員於日前在上院開成立會由會長楊立惠君召集到會者十人即舉出茅以新君爲評議長夏任君爲書記本届學生會因事務繁多改組執行部分六科將來之事務必甚忙評議部乃立法機關尤關重要此次新部成立百務待理乃有頭緒也 
[流動敎育館開幕預誌]  
　　本埠少年宣講團同人以歷次分赴内地鄉村宣講各題聽者不能完全明瞭以不見實物爲憾是以組織流動敎育館搜集通俗淺易圖書博物標本敎育玩具等類分裝手提小箱由各團員帶往各處陳列任人觀覽並由管理員隨時講解務使明曉誠開通民智之良法也茲聞該館定本月十九日出發往眞茹鎭行開幕禮己印有該館宣言等物届時分發開幕以後　朋　本外埠各處舉行云 
[山東路商聯會開會紀]  
　　山東路商界聯合會於前日下午八時在該會事務所　職員會議因到會者祗十餘人不足法定人數改開談話會公推正會長錢龍章主席何星之紀錄首由主席報告開會宗旨謂本會開職員會皆因不足人數以致各事難以進行今日開會到者雖少而精神狠好我等皆商界中人個人事務冗繁所以不能到會現有幾種事應當討論的（一）選舉第三届職員問題（二）義務夜校開課問題（三）整頓各路商界總聯合會問題經閔望之謝延燦何星之等相斷討論之下以選舉問題舊職員業己期滿理應照章預備選舉但本會章程前經議决修正並公推文牘長周劍雲起草迄今尙未擬就現在可照上届辦法（甲）首先調查會員名錄有否更動（乙）共選四十二人爲職員後再複選正副會長及各科職員（丙）前次係分段職員調查今次可請童理璋分段調查夜校開課總聯合會整頓事候新職員選出後再行辦理但夜校學生可先報名次童理璋報告年來經過謂本會自組織以來迄今三載對於社會各種公益事業莫不互助其成故外界對於本會甚爲重視自第二届職員選出後正會長錢龍章任事盡職與本會添增榮光如租定寬闊會所創辦暑期施診所成績斐然可觀現錢先生任期將滿而對於本會尙有許多希望（一）擬擴充施診所（二）增設顧問部因本會經濟困難辦事非經濟不可若能徵求名譽顧問無論非本路會員亦可帮助本會與辦公益事業且能使退職職員仍聘任爲顧問俾有未盡之職務仍可繼續進行云云末由錢君提議褒奬夜校敎職員及各職員僉主候新職員選出辦理至十時許散會 
[香山同鄉會歡迎會長]  
　　旅滬午山同鄉會於去臘底選定陳炳謙爲會長盧煒昌甘爐初爲副會長前日（十二）開會歡迎三會長就職到會者甚衆公推徐桂爲臨時主席致歡迎詞繼由陳會長致答詞歡迎禮畢略用茶點而散 
[德巴副領事謁交涉員]  
　　新任駐滬德國副領事巴恩鍔君於昨上午十一時詣江蘇特派交涉公署拜謁經許交涉員延入客廳茗談良久而别 
[法海軍官出殯]  
　　法國某兵艦兵頭某邇因患病醫治無效於前晚逝世昨爲出殯之期由新北門外天主堂内出發經過法大馬路直逹慮家灣外匣墳山安葬當由法國官商人等均各執紼相送捕房飭派巡捕沿途妥爲照料 
[節婦殉夫]  
　　醫生柯春喬安徽懷寗人懸壺海上多年住馬霍路去臘因老病復發竟至不起其妾何氏賢淑多能平時家政悉由其操持經紀井井有條上下咸譽其能柯醫病埘梓侍湯藥未嘗稍離及其夫彌留時哀毁逾狀號哭不省人事者再後竟瞞避家人吞食多量鴉片待人覺察己成不救遂以殉焉其家人己將柯醫及何氏靈柩搬回原籍安葬云 
[催換船照]  
　　滬南工巡捐局姚石蓀局長於去歲陰曆年底前諭飭該局市舶所承辦人傳諭浦江内所泊各種航船鄉下船趕緊照章繳呈照費將舊照倒換新照在案茲因各航船戸有抗違延緩或故意推諉者故昨又諭雙令該承辦人送照檢查如有無照及未領新照者均須責令照章繳納照費領換新執照以便查察一面函致浦口水巡隊潘隊長隨時恊查云 
[常州音之迷路女孩]  
　　前日有口似常州音年約十餘歲之女孩沈丫頭在閘北义袋角迷睡由崗警帶入四區二分所經倪署員訊問之下該女孩言語含糊神志不清故籍貫往址均不明白奉諭送交慈善團留養聽候出示招領 
[熬油廠私宰死猪出售之拿辦]  
　　南市薛家浜宰猪公作後面之同記殺猪熬油廠當開設時曾由商會姚董事代呈軍署保無私宰死猪混售等弊是以批准允予開設茲由何護軍使查該油廠自去秋開市以來專事私宰死猪出售有碍公衆衛生自應拿辦特於昨晨八時派令稽查處雷應春等馳往該廠查拿詎該廠經理朱明臯適在寗波未回當將在廠之帮夥朱三一名拿獲並將賬簿各件一併解署訊辦所有售存死猪　肉及臘腸貨棧判令發封候示 
[騙珠寳案之反響周秦氏控告廣昌祥]  
　　國聞通信社云日前廣昌祥珠寳號控周秦氏騙去珠寶一案茲據審廳方面業己調查終結周秦氏毫無罪犯證據己於舊曆年内宣告無罪准予開釋惟周秦氏以此次無辜被控諸有損失特具呈檢廳請辦廣昌祥誣告之罪茲將其呈文錄下呈爲揑詞栽誣請求依律反坐賠償名譽損失事竊緣廣昌祥珠寳店經理何培卿被騙子周俊員廳去珠子一案查何培卿爲久慣營業之人不咎自己之疏忽跟踪追究反而揑詞誣告氏串廳等情業奉鈞廳起訴審判廳預審終結决定免訴在案氏自遭誣控無辜拘押半月之久損失之事雖小而名譽上被其毁損實大查暫行新刑律第一百七十八條規定凡意圖他人受刑事處分懲戒處分而爲虚僞之告訴告發報告者處二等至四等有期徒刑本案被告人何培卿揑詞誣告希圖他人受刑事處分並賠償珠價實犯新刑律第一百七十八條之罪爲此依法起訴伏乞廳長電鑒思准飭傳何培卿到案治以誣告之罪並賠償氏之名譽損失以儆刁訟而安良善謹狀 
[徐警廳長之禁賭]  
　　淞滬警察廳長徐國樑前以陰曆歲首地方游民每藉口新年開塲賭博爲害非淺曾經通令所屬各區署所隊一體注意嚴禁並曉諭申禁在案茲查得高昌廟迤北陳家橋南首一帶有人大開賭塲不分晝夜陳列各種賭具誘人入局賭博甚至勾結襪廠工人呼么喝六肆無顧忌一般革退軍警從而附和並有外來莠民及流氓痞棍混跡其間以致爭閙打架之事時有所聞貽害地方誠非淺鮮亟應從嚴查禁以保治安爰特密飭該管警所巡官迅予查明驅逐實力禁止不准稍事姑容如敢抗違惟有拘拿究罰或解廳分别懲儆以除賭害云 
[公共租界之烟賭案]  
　　賭犯十八名江北人包向允在哈爾濱路四十號屋内開塲聚賭抽頭漁利前晚由該管捕房包探尤雲卿協同西探密往將包及賭徒藍才高田少卿邵江文丁子祥周允堂王阿三王永清李開倫湯忠卿龍金龍劉阿大王生等十八名連同賭具帶回准包存洋二十元餘各存洋五元保出昨晨公共公廨傳訊包避不投案中西官判將保洋充公賭徒每名罰洋三元如無力繳洋改各拘禁三天賭具銷燬 
　　烟犯八名浦東張福才在東楊樹浦路三千零四十九號屋内私售燈吃經該管捕房華探目楊阿泉包探張永成姜喬喬偵悉前日恊同西探往將張與烟客朱阿三夏根根徐桂生周琴和陶祥生王永祥高柏生等拿獲抄出烟具帶回捕房昨解公共公廨經中西官訊明違禁屬實判張福才罰洋三十元或押西牢一月餘人各罰洋三元充公烟具銷燬 
[燕子窠破獲]  
　　法捕房探目徐阿東任水揚偵悉德順里内王汪氏將餘屋轉租與李春山私設燕子窠爰於前晚至該處抄出烟具帶人捕房昨日傳至法公堂奉訊屬實判李罰洋七十五元汪氏罰洋二十元充公烟具没收 
[尙有本埠新聞等轉入後頁]  
雜評二 
[對於浚浦局之忠言（旡用）]  
　　居今之世無論國家個人祗許希望應分之權利不能希冀過分之權利應分之權利爲公理所保護希望之終必勝過分之權利爲公理所不保護希冀之終必敗况乎其襲戰勝之餘威脅弱國以負擔年耗鉅金毫無成績期限已過猶思擴而充之政府昧昧無知罔覺而人民耳聞目見謂能永永坐視其國帑之擲諸虚牝而默爾以終耶况乎其步步進逼由堂入奥固有安全瀕於危殆苟非麻木寗弗呼號上海地方紳民之反對浚浦局事有必至而浦東塘工局之駁斥浚浦局亦理有固然者也 
　　太會甫定主權爲重方猶在耳其誰敢背無論規正之條約明載之文詞且將妥善解釋総納諸正軌謂彼非屬正統之機關必欲擴張權力直接侵害地方政權即間接重違國際原則吾知友邦領團負有尊重各本國政府意旨之義務詎肯袒護一機關過分之爭持而喪信義於天下則浚浦局之於今日有改變方針之必要母徒膠執舊見而犯多數人民之大不韪焉語曰忠言逆耳利於行吾爲此言不失爲一種適合時勢之忠言願當局孰審之 
 
 
] ] 

Page 16

 
 
本埠新聞二 
[擄人勒贖案中之要證]  
　　廣東人楊日華昔年將住居虹口有恒路二十九號陳秉祥之子擄去勒贖經陳告發由上海地方檢察廳起訴同級審判廳判决楊日華　院處死刑楊不服上訴高等廳亦遭駁回而楊則延律師至北京大理院上訴已奉核准發回原審官廳復訊以故地檢廳連日調查人證以吳淞路八百十七號門牌鴻康烟紙店主王鴻生係本案要證之一因備文派法警投該管捕房聲請協傳捕頭派探侯松山與昨晨將王鴻生傳至公共公廨請示經李襄讞會同美約副領事預審之下判王鴻生准交來警帶廳作證 
[汽車又傷三人]  
　　某號汽車於昨上午駛經南京路撞倒通州人張國瑞胸腿等處受傷經老閘捕房六十九號印捕前來將汽車號碼抄錄另雇車送受傷人投醫院醫治一而歸報捕頭候示又有五十七號郵差於昨晚六時許駕乘脚踏車行經北京路被某號汽車撞倒跌傷臂首等處當經老閘捕房五百七十號華捕前來送往醫院醫　即持傷狀單抄錄汽車號碼呈報捕頭請究又有某號汽車於昨晚六時半駛經浦灘撞傷在路行走之崑山人羅小林腿足當由老巡捕房四百九十二號華捕到來抄錄該汽車號碼另雇車送受傷人往仁濟醫院醫治 
[汽車夫竊物收押候究]  
　　朱葆三之子子昭去年歲底出外購買綢緞各物後連同支票置於皮包中放在汽車托汽車夫陳寳善照顧迨返車則皮包及綢緞被陳竊取逃逸當時投報警察廳令飭偵緝隊前往南京將陳緝獲解廳發科訊供昨命函送地檢廳該失主央張守先爲代表投廳候示由檢察官訊供之下判陳收押候究 
[婦女賭博毆傷胎氣]  
　　常州婦人張李氏住居閘北新民路懷有七個月身孚前日與鄰居江北女子馬大妮因賭博起衅互相扭毆傷及張婦胎氣控經四區二分所倪署員質訊一過轉解司法科押候查辦 
[敎讀孀婦受窘案再誌移送地檢廳核辦]  
　　鹽城人曹鴻芝之寡嫂曹夏氏被田尙林誘拐來滬賃居閘北姚家宅橋爲其子曹開德往杭州告知叔父曹鴻芝來滬告發已記昨報茲悉此案業經顏署長轉解司法科昨奉段科員判移地檢廳核辦矣 
[西門瑞源里之搶案]  
　　老西門南中華路瑞源里十六號某姓家其主人在某保險行生理前晚八時許忽有頭戴銅盆帽身着花緞皮褂皮袍等匪徒四人以問信爲由敲門入内一匪在外把風三匪闖入各執手槍内有一槍爲雙統式先至客堂將一女傭軋住嚇禁聲張而後入廚房適其家女眷在彼收拾夜膳兩婦手臂上之金鐲二副金戒數枚悉遭該匪等攫去然後將窗上玻璃擊碎數塊始楊長而逸迨家主報告二區二分所派警往追則匪己違去昨經錢署員詳報警察廳通令所屬帮同恊緝 
[珠花案之要犯逮捕]  
　　婦人潘陳氏於前年九月十五號在北浙江路被匪徒五人攫去值洋三百三十五元之珠花一朶業由捕房緝獲四匪解經公共公廨懲辦尙有一匪南京人石六根逃避無踪前日始潛入租界遂被滙司捕房包探陳連奎沈崇禮拘獲昨解公共公廨中西官畧訊一過判押候展期續訊 
[盜竊案查明判决]  
　　盜匪蕭關泉於上年冬月初十日糾同袁金狗王阿福馬掌川及在逃之張老二等持械至法新租界沈家木橋華傅春家搶取衣飾等物計值洋一百餘元而逸後由探目楊振富李榮卿包探何土根等偵悉前往將蕭等四人及牽涉人張阿三嫌疑人王仁才王全發等七名一併帶入捕房吊出原贓又查得盜匪袁金狗曾於犯搶案之前竊取王姓包車一輛當由各探等將收贓之計根生拘獲昨解法公堂請究先由楊探目上堂稟稱查得被告等於搶刧之前一晚潛至原告華傅春家竊取衣服數件詎於翌日晚上膽敢糾同黨羽前往搶刧請爲訊究繼由原告投訴被竊搶情形求究又據見證孫阿章張王氏稱民人等在華家爲傭是晚該盜破扉入内後將民人等捆縛翻箱倒篋强搶而去今蒙拘案求請訊究詰之蕭關泉供認行竊糾黨强搶不諱質之袁金狗供認行竊包車及帮搶是實王阿福馬掌川供實由張老二糾同民人等帮搶求宥張阿三供民人祗代袁金狗銷售包車搶刧之事不得而知計根生供認收買包車求宥王仁才王全發兩人供稱民人等與蕭等不識亦不敢往搶求請查察聶讞員商之法副領事歐君判王仁才王全發兩人無干開釋張阿三押滿三天計根生罰洋四十元充公贓給原告分别領去蕭等四人還押聽候宣佈堂諭飭遵 
[郵差私竊銀票]  
　　無錫人沈渭福在北京路中國郵務總局充當郵差前日該局洋員查得沈曾將一匯票掛號信私拆信内計銀七十兩之匯票一紙竊去因報告後巡捕房派包探尤阿根將沈拘押昨解公共公廨請究經關讞員會同美丁副領事畧訊一過以案關郵差舞弊着將被告帶回捕房押候下禮拜二研訊 
[竊刧犯分别判罪]  
　　王春林王阿四分别在山西路汕頭路攫取婦人蔡曾氏張李氏之金挖耳金簪又薛阿狗在九江路攫取丁老七之絲巾均被探捕先後緝緝獲人贓昨解公共公廨經中西官逐一質訊之下判王春林押西牢六月王阿四押四月薛押三天 
[公共公廨訊案彙錄]  
　　昨晨公共公廨民四庭由俞襄讞會同英包副領事訊理（一）歐子新等訴莫馨田王振記張麟李根福朱正明誣指拆梢致受捕房拘禁請追名譽損失案結果被告代表林百克律師請求移轉管轄駁回各被告自行具結臨訊到案（二）萬和隆茶棧訴吳俊德不理欠銀案結果准登報傳逹限被告於十四天内到案否則缺席判决（三）马定德延高露玲律師訴喬贊庭違背租約案結果准改期訊原被均免交保（四）張坤德延高露玲律師訴施子英將伊之道契私自售賣案結果改期訊理 
　　又午後民三庭由張襄讞會同美丁副領事訊理婦人孟氏訴孟鴻章掯不放贖方單及孟鳴章訴孟氏之子孟根生不理以方單抵借洋四百元案結果改期續訊 
[誌謝]  
　　昨承銀行週報社惠贈第二三五號（銀行週報）一册謝謝 
來件 
[江蘇省敎育會致省公署敎育廳函]  
　　敬啓者省立第一農業學校風潮一案前經將敝會公推尤譚二君調查報告及意見書分别送陳請另委校長在案茲又准該校學生駐校代表井仲先等九人公函以盛校長令校役毆逐學生經巡警伴同出校代覓性所請力持公道等情近見報載該校學生陳海洪業經失蹤深恐釀命案查校中果欲開除學生亦大可通知家屬領回何至借婦警校役之手此其不諳敎育處置乖方實無從爲之曲諱總之該校長不能以身作則感化學生已無疑義合亟錄奉原函應請鈞座（轉呈省長）將函開各節傳詢是日到校巡警是否屬實一面即飭廳（迅行）改委校長以免貽誤青年實所厚幸專此敬請公安江蘇省敎育會謹啓二月十三日 
　　附省立一農學生駐校全權代表井仲先等九人公函敬啓者萬急敝校因盛校長不良課程之缺陷爲本位運冀得良好校長俾受完全敎育學生等已一再電陳詎敎廳與盛狼狽爲奸朦復省長騙得開除學生命令並揑造種種污衊學生之誹語是非不明純以敎育事業爲私人飯碗地步旋蒙貴會專派尤譚兩先生到校切實調查眞相宣之報章並函請省署敎廳促其醒悟迅予撤換貴會促進敎育惠及敝校生等感極而泣盛氏廉恥喪盡得官廳之左袒茲更喪心病狂倒行逆施計謀騙逐駐校學生代表始而令廚房不准開飯夫役不聽差使拆毁辦公室（學生辦公室）電燈閉置電話扣留信件種種卑劣手段無所不用其極學生等以時當年假外出不便又受二百餘同學之委托不得同學之公意當然不能卸責遂含垢忍辱暫仍駐校不意於本月三號盛氏乘學生代表等赴省署請願之機唆令數十夫役闖入學生辦公室（代表等出校時請留校同學張成林謝光亞兩君代爲看管一切維時被夫役以刀恫嚇屈服矣）將書籍信件週刊文稿及室内外一切裝掣等件擲諸門房及學生代表等八時（下午）返校時有夫役數十餘人羣向學生撲來肆口謾駡不堪入耳並聲言奉校長命令驅逐你們你們若不快滾我們奉校長命就非打你出去不可學生等畏懼夫役暴横即向庶務員殷子琴婉商畧謂本校自盛先生違法提前放假以來己經月有餘茲學生等被舉在校對於本位運動上雖云繼續進行然謂越軌行爲實始終未有一次不惟先生等所深知抑亦附近學校之居民與警察所共見聞也（未完） 
來函 
[崔通約來函發表關於粤銀角函件]  
　　弟由香港抵廣州住於青年會宿舍十三號茲將關於粤省銀毫函件用掛號郵寄大報請爲登載事關大局尙希查照爲盼弟崔通約上舊歷正月初七日 
　　陳炯明覆函 
　　逕復者前准大函以粤省新鑄毫幣成色頗低請將陳宗南化驗確據列表郵寄宣登各報以釋羣疑并將新鑄銀毫正式咨發滬上粤公團俾與公同化驗等由到署查粤省新鑄毫幣前經發交本省高等師範學校化學敎員陳宗南成驗旋據呈復所含銀質與公定之數無差并將化驗報告書附繳前來經即佈告全省商民一體知照各在案現准前由將陳宗南原繳報告書照錄郵寄俾登各報外至請將新鑄毫幣正式咨發滬上粤公團公同化驗一節仍有商榷之處蓋咨發新幣不過少數倘經化驗之後銀量與公定之數相符則又以爲選擇成色優良者然後咨發是終非根本辦法現擬特請貴會派定熱心辦事人員并請滬上粤公團派出人員偕同冋粤隨時赴廠任便選擇化驗似此方足以昭大信而杜藉口除令造幣廠知照以　接洽外相應佈復希爲查照仍祈見復順頌台祉不一此致上海八公團諸君曁時間守約會崔通約君鑒陳炯明附送化驗銀幣報告書一本十一年一月十一日按該函原用掛號因未寫明各團體地址號數因以打回廣州青年會鄙人此次回粤觀光滯留香港數天二月二號始到省住於青年會乃得覩此書茲將原函抄寄并化驗報告書同時寄上敬希賜登鄙人不日即親赴廠親覩化驗後將實情報告更盼滬上公團隨時可派人到廠化驗益信非鄙人有所偏私也通約附誌 
　　化驗廣東省二角銀幣報告書 
　　普通化驗銀幣多用華爾哈氏Volbard法此法甚爲簡便而凖確其所用各種溶液如下 
　　１　硫青酸錏液秤硫青酸錏８克加蒸溜水溶之至１０００Ｃ.Ｃ.爲度 
　　２　銀液秤純銀（由士化氏（Ｓto.S）法制）１０.788克加硝酸（比重１.2）溶室之煑至沸騰以驅去液中之亞硝酸俟冷乃加蒸溜水至１０００C.C.爲度 
　　３鐵明礬飽和液此液初現棕色可加硝酸除去之每次滴定時加１－２Ｃ.Ｃ.爲度 
　　化驗手續略述於下 
　　１核凖硫青酸錏液法先量銀液３５C.C.放入不格杯内加蒸溜水８０C.C.及鐵明樊液２C.C.乃由滴管將硫青酸錏液滴下同時以玻棍攪動之至銀液現淡紅色而止計此液每１C.C.等於銀/０１１３５克 
　　２二角銀幣化驗法先將銀幣截爲兩分復將每分截爲數小分（按每枚毫銀中間與旁邊含銀之量微有差異由分之1.51.7）大約取一半以供化騐此銀幣先以幼砂擦凈繼用火酒洗之俟乾秤其重最置於不格杯内以１０C.C.濃硝酸加水１０C.C.溶之（蓋以時計皿）用水鍋或砂鍋加熱俟完全溶解乃煑沸之至冷時加蒸溜水至２５C.C.爲度依前核準法量５０C.C.銀幣液加２C.C.鐵明礬液由滴管滴下硫青酸錏液至淡紅色爲度茲將十枚銀幣化驗結果列表如下 
　　每百分銀幣含銀之量７０.05　69.95　69.91　69.92　69.76　70.48　69.93　70.29　70.07　70.10　70.046 
　　銀幣含銀之總量）克（１.８１０３３　１.７５３５８　１.７４２３３　１.７５３５８　１.９１８１５　１.７９３３０　２.０６００３　１.８８６９４　１.８２７３５ 
　　平均每十銀幣液所需之硫毒酸錏液（C.C.）31.90　30.9　39.90　30.70　39.00.33.80.31.60　36.60　3630　3325　3220 
　　銀幣重量（克）２.５８４０　２.５０６８　２.５０８３　２.４９２０　２.５１３７　２.７２１００　２.５６４２　２.９９３　２.６９３１　２.６０６６ 
　　１２３４５６７８９１０ 
　　平均每百分銀幣含銀之量 
　　由此表觀之平均每一枚二角銀幣含銀之量爲７０.０５０７０與公定之數甚爲符合 
　　附記 
　　此項銀幣曾用格魯撒氏Gay-Lussac及莫爾多氏y.G.Mnlder法重覆化騐所得結果與華爾哈氏法正同 
公布欄 
[江蘇高等審判廳]  
　　民庭判决戴紹良與趙步瀛爲婚姻涉訴控訴一案（决定主文）本件控訴狀准予註銷本審訟費歸控訴人負擔 
[江蘇高等檢察廳]  
　　批示鮑仁俊狀悉查此案原卷尙未由審廳送到姑准覔具妥保以便開釋此批尹小占狀悉候調卷核奪此批羗生榮聲明拐賢事實請求訊究呈遞一狀楊錫奎請求抄發判詞呈遞一狀以上兩狀業經本廳查閱函送同級審判廳核辦仰即知照此示以上二十四號 
[上海地方審判廳]  
　　批示一作潘順昌狀交承買張禮耕動產價銀由准交此批一件張阿興狀請銷案並給還查封餘洋由狀悉准予銷案所有查封費餘欵准予發還此批一件陳福元狀請派吏提案由狀悉　派吏提案訊追此批一件徐樹榮狀請暫停進行由據狀已悉此批一件張元梅狀領案欵由准領此批　　一件秦錫圭狀請照判執行由狀悉查本寨業據李嘉壽提起控訴所請應從緩議此批一　嚴品梅狀領拍賣價銀由准領此批一件沈錫金狀請傳案押交由狀悉己　傳矣仰即遵期來應訊奪此批一件吳臣笏狀請着交訟費由狀悉此批以上二月十四日 
 
 

Page 17

 
 
自由談 
閒話 
[粤僑紀聞] [  東越許厪父]  
　　粤人之生活程度 
　　粤省與外人通商最早又最盛地又殷富故其生活程度冠於各省而省城地方則殆與歐美相彷彿較上海且倍之房屋一項自馬路通行後普通每幢每月亦在百金以上惟大抵爲三層樓居多若繁盛市塲如長堤西關一帶則更昻矣尋常日用之需食米則每元自十斤至十二三斤菜蔬之價與上海差等肉食亦然大氐食猪者多食牛羊者少然每日宰牛之數常至二百頭左右其繁華可想見也綢緞一項大部來自蘇杭除先施大新兩大公司外未見上等貨色而取價奇昻若土產之生絲織品則廉而耐久常供中下社會之需上等社會所弗屑也土布之產出種類亦多足敷一省之用而有餘價每尺自毫半至二三毫不等粤人自奉頗厚雖編氓之戸食必有肉米必上白亦他省所罕見其傭爲人男女僕人者每月工銀亦在五元左右蓋非此不能自生活也此外輿夫則每名十三四元車夫亦在十元以上街車街輿價亦甚貴大抵必倍於海上也此爲省城生活程度之槪况香港則與之相等而澳門汕頭次之各小商埠又次之若夫消耗事業之發逹尤有駭人聽聞者分而述之茲不贅焉 
劇評 
[觀崑劇保存社會串感言（一）] [  鳷]  
　　余别海上四年矣穆君藕初來電知有此盛舉颷輪南下爛醉鈞天洋洋乎關唯之亂也偶有所觸拉雜記之 
首折沈君夢伯酒樓余僅聽尾聲無從評騭猶記尾聲末句肩擔日月手把大唐扶頗極圓亮全折當必相稱 
驚變本南北合套下半全作北腔唱本不合理昔人徐靈昭已言之矣今又將撲打蛾前爲醉妃以下作驚變此沿梨園之誤可無傛辨而凌君芝舫陳君鳳鳴能將三郎玉環纏綿悱惻之思曲曲傳出又石榴花一曲用兩桌分飲尤爲得體蓋沿定情舊式非演者杜撰也末後上小樓數支更合倉皇情狀 
　　蝴蝶夢本四大痴之一明山水隣刻本合酒懂一文錢殘唐再　爲一記傳唱僅此種而已李君式安飾楚王孫徐君鏡清飾田氏桂枝香兩曲極廻腸盪氣之致而孫君咏雩徐君菊生飾老少兩蝶尤栩栩生動孫君頗肥登塲則不覺其肥此更神乎技矣演王孫田氏難在眼波流動處李徐二君一舉一動皆針鋒相對無懈可擊末後王孫一笑尤妙 
　　學堂一折爲時下盛行之戲自蘭芳世昌以及南中諸名角登演後觀者皆不知先正　觀得王君垚民一演可藥近世伶工畫蛇添足之病矣 
影戲 
[賞影餘感] [  張凰]  
　　現在不論那一國製出的影戲片中可說在每五本中總有　　見的不是掏出手槍來示　便是挺起嘴唇來示愛這兩件事　同屬於感情的表示所表的情却大相反背的然都常做影戲中的點綴品好似藥科裏的甘草一般倒也有趣得得呢 
　　從前製出的影戲長片的居多長片的影戲偵探性質的居多現在呢照舊不變從前看影戲的歡迎長片更歡迎偵探性質的現在呢照舊不變足見得羣衆的時間還不大寳貴而且識淺覺滯非服砒霜一類的藥不易剌激可足見社會敎育的事業終被金錢的魔力征服了更足見世界事業的進化非常遲緩咳那是好現象麽 
雜說 
[燈節譚虎]  
　　年來西藥之輸入我國者日增月盛大有一日　这　而我國原有之藥材則日見退步坐視利權之外溢滋丐痛也本埠粹華製藥廠有鑒於此乘時崛興選我國藥品之精良者參以化學方法提精擷液製成各種藥水殊爲中藥前途放一異彩日前該廠因值陰曆元宵特於十三十四十五日晚間在南京路總發行所中點綴燈謎以助雅興將該廠各種丸散藥名製成謎詰射中者即以該廠出品爲報冶風雅奉神座交系空氣　成泡影病　 
　　招徠於一爐誠别開生面之廣告也茲將三日中所出燈謎錄其佳者如下如太守歸也（射）六一散未舉足而趦趄（射）羊躑躅滿漢共和（射）胡黄連一手掩面（射）五加皮懼内（射）寧坤丸欲介北堂壽來尋南極芝漿成憑兎搗頓首進瓊巵（射）益母草膏投筆從戎（射）遠志丸恃理責太公（射）打老兒丸斗（射）百合消寒會（射）欵冬貂裘（射）蟬衣詩唱秋魂（射）玫瑰親王福晉（射）貝母押回原籍（射）當歸西狐嵌（射）秦皮本地諸紳（射）海帶英文底稿（射）吉利草洛神（射）水仙仙房產掮客（射）杜仲箕（射）天南星軾（射）蘇子妻鄉（射）熟地五月九日之魯案（射）參三七天（射）空青故舊星散（射）硼砂子玉將軍目空一切（射）蜈蚣橄欖離恨千端聞愁萬種（射）相思子等均饒有風趣該廠又有粹華製藥廠粹精集華製造粹華藥水發揚我中華國粹一聯徵求對偶雖有應徵者而佳作寥寥現擬竭力徵求聞約期本以三日爲限現特　爲一星期其贈品則第一名贈别直參一枝大補丸一盒白燕窩一對肥兒糕四盒其次則酌贈該廠其他出品云 
小說 
[社會小說人間地獄（二十八）] [  娑婆生]  
　　第五回名干情懷將詞買笑蕭娘身世以倌爲家 
　　愛媛媛將身子扭了一扭道弗香格賈大人放了罷賈大人笑道我不放我要你這條香辫子你肯送給我麽愛媛媛還未回答程二少爺插嘴道老世叔你要他的辫子恐怕不見得肯答應要别樣或者可以商量商量呢引得賈大人呵呵一笑手一鬆愛媛媛便手開去了此時門外鈴響又走進一位客人賈大人却不認識原來是姚嘯秋程二少爺忙走過去替他二人介紹了姚嘯秋在時下也算知名之士談起來賈大人却很說了許多傾慕的話姚嘯秋曉得賈大人是官塲中人也隨便應酬幾句因爲姚嘯秋平生不甚願意交結官塲談了幾句門面話便廻轉身來尋程藕舲和程二少爺談天一看不見柯蓮孫在座嘯秋便問程二少爺道蓮孫怎没來程二少爺道催過了還没到姚嘯秋笑道我曉得他有一個塲所此刻恐怕在那裏呢程二少爺道什麽地方姚嘯秋道我新近纔發明他的窟穴難怪你也不知道了說著呌娘姨拿請客票來只見嘯秋寫的是到壽康里謝玉英家請柯三少下欵寫了一個嘯字當即命人送去程二少爺道這謝玉英我曾見蓮孫呌過兩次也不見得怎樣有分外的關係姚嘯秋道你不知道蓮孫和這謝玉英不是參的歡喜禪是參的文字禪因爲謝玉英自稱是個女學生據一般人說他還會做幾首詩填幾首詞蓮孫雖然是一個學堂出身現在吃著敎育飯可是他還不脫從前的書生結習名士風流聽見有這樣一個風雅的詩妓便時常的往謝玉英那裏去走走蓮孫和他談了幾次謝玉英對於詞章上的事似懂非懂的回答幾句對於自家身世上的歷史也是似瞞非瞞隠隠約約的說了幾句在我們聽了以爲是不得要領蓮孫眞有幾分書痴以爲玉英這種如怨如慕的神氣和謙遜不遑的熊度一定是一個今之傷心人别有懷抱必有許多不可以告人處於是蓮孫檢了一本新刻的自家著作蓴波詞親手帶了去送給玉英蓮孫還客氣得狠說是送去請他指敎指敎在蓮孫送這本詞去意思想做個敲門磚要呌玉英曉得蓮孫也是個風流藴藉的才子才子遇着佳人以後便可以無話不談了蓮孫的用心也算亦良苦矣聽說運孫的大作進呈了還没一兩天我曉得蓮孫這幾天一定天天去想討回音呢程二少爺道哦原來如此我看謝玉英那個人皮膚到白眉目也還有點秀氣說是他有一肚皮的詩詞歌賦我没愛克司光鏡簡直看他不出姚嘯秋笑道我也懷欵不敢相信不過蓮孫現在一團高興我們如果說得謝玉英一文不值豈不掃了他的興好在蓮孫還有把握最大的損失也不過犧牲幾本印刷品罷也没什麽大不了的事 
餘瀋[  鄭恪夫]  
　　看燈兼看看燈人一語可謂寫盡鬧熱時之情狀蓋熱鬧場中遊人目的多不在物而在人也吾鄉（香山）俗語凡看賽會巡遊等事皆謂之看人就字面解來似不適當然進深一層就看者之旨趣而言則看人二字殊雋永有味也 
 
 

Page 18

 
 
常識 
常評 
[驅鱷魚說] [  老圃]  
　　古之驅鱷魚者得二人焉在唐曰韓愈在宋曰陳堯佐唐書韓愈傳盛稱韓愈祭鱷魚而潮州無鱷患其言荒誕不經鱷魚爲冥頑不靈之物豈能讀韓文以冥頑不靈之物而祭之以羊豕則祭者亦冥頑不靈等於鱷魚矣宋史陳堯佐通判潮州有張氏子與母濯於汀鱷尾而食之母弗能救堯佐命二小吏操網往捕鱷竟帖弭受捕堯佐作文示諸市而烹之觀此則同是作文韓愈之作文不過空言恫嚇如今之電報政策新聞政策實未嘗爲民除害使果潮州從此無廳患亦無待陳堯佐之烹之矣陳堯佐之作文乃於實行除害之後揭藥其罪名此其文之價值固高谥祭鱷魚文萬萬然今世不傳陳堯佐之文而冬烘學究皆搖頭長吟三日不能至五日五日不能至七日彼其意若視韓文爲神咒可以降服諸魔此亦見中華人僅尙文章不尙躬行也嗚呼今之鱷魚足以爲民害者亦何可勝道而驅之之道要不在空言而在國人之躬行妖由人興也人無釁焉妖不自作 
衞生 
[牙部與人全體有密切之關係] [  牙科醫學博士徐少明]  
　　飲食關係人之生命而食品必經過牙部故牙爲扶助胃中增長消化力之利器牙苟無疾則飲食自如心廣體胖牙苟有疾則飲食不便百病叢生稍有研究衞生學常識者靡不知牙部關係人之生命至鉅且大鄙人不敏仍恐世人不加注意謹就關於牙部上之利害分條說明以告同胞俾知所覺悟云爾 
　　（一）口部之微菌人在平常無病時其口部計有微菌三十餘種祇有數種能助食物消化而已其餘微菌均爲害人之物即如牙肉發炎及牙之種種病症口部之微菌尤占多數如不醫治則每日由飲食吞入其害人徽菌相隨入於胃中而胃部功用爲之阻礙非性命有關即百病發生矣 
　　（二）牙部之功用人自初生至二十一歲體育如此發長者雖藉口部所入之飲食有以滋養之然飲食徒恃涎液調和吞入胃中使無牙力嚼碎食物囫圇吞下未免勞動胃部加倍消化之力若長此勞動則胃部漸見損傷無力消化食物體中滋養料因而缺乏甚至血力不足因而全體筋骨亦無從發長勢必體質日趨瘦弱且易受傳染病故牙之健全與否關係至大 
　　（三）牙痛之苦牙部與腦部尤爲接近故牙有疼痛最易牽動腦部發現激剌之痛且可影響眼鼻耳等部感受痛苦 
　　（牙肉之血管）牙肉血管比較其他部份血管尤多譬如用刀解剖牙肉其創口翌日卽可貼服足爲明證如果人有牙疾以致牙肉發炎則牙肉泗膜一有损傷其口部害人之微菌乘隙由小血管而入大血管和使其血運行人之全體中如胃部功用稍弱則發生胃瘍病如心房稍弱則發生心炎病如肺部稍弱則發生肺瘍病爲害不淺也 
　　（五）牙之穢積爲牙痛之媒介牙部如能每日盪漱自可免其一切牙患如任使牙積穢物此積物必爲微菌變成一種酸名爲歷的其力所及能毁壞牙冠及牙齦之外壳逐漸而害及於牙髓矣牙髓旣有患卽微菌亦乘虚而入故牙痛之起點皆由於此如再不延請牙醫治理則牙髓之病能傳染至牙齦之膜漸有牙肉痛腫之現狀也尤有不能已於言者人至三十歲時其牙部未有完全無牙患之人世界人類至衆占此病者實居百分之八十足見牙患爲吾人普通之疾病未便漠然視之也 
　　（六）小孩出牙時之影響小孩呱呱墮地後常有發熱啼哭腹瀉等病出現世人不察咸以爲無關重要不知小孩發生此種病症大抵由牙部醖釀發長時致有如此之關係蓋牙部之神經由腦部而出名爲第五對與其他第七對第九對第十對之神經互相接近故小孩出牙時必使其神經第五對有抵觸之處而其他第七對第九對第十對之神經亦同受其連帶之影響因其有此連帶影響致有小孩胃力薄弱不思飲食發生以上之病稍不诊治性命堪虞 
　　以上揭出牙之致病原因與夫牙與人生命之關係條分縷晣僅述槪要祗求家喻戸曉均知保護牙部爲人生之必要而已近日歐美牙科學術研究愈精其發明療治牙部之藥水效騐如神而製造配牙之手術尤非昔比此種新學識漸見輸入中國而中國具有牙醫經騐者大不乏人倘使世人一有牙患即請牙醫診理保全牙部即所以保衛生命而牙醫爲人療治牙患亦應盡其責任對症發藥消除牙患務使人之飲食裕如日　康健而後已切不可草率從事視人命爲兒戲致貽庸醫殺人之誚此鄙人所厚望焉（未蓋章） 
道德 
[西方格言（二五一）] [  謝介子選譯]  
　　不孚之譽爲恥辱之變相（普勃）（Ｐope） 
　　游戲運動所以資生非生而游戲也（英吉利諺） 
　　人有義方與厚資可使其子成名（葡萄牙諺） 
　　旣得則易忘未得時之苦（英吉利諺） 
　　詬詈適足濟彼中傷人者之惡（法蘭西諺） 
　　御靴者每不能知御屢者（英吉利諺） 
　　寗眇一目母失其名（土耳其諺） 
　　大舟需深水（英吉利諺） 
　　掘地焉用金鏟（臘丁諺） 
　　己善而聞人谓己不善亦妙事也（亞歷山大）Ａlanander) 
經濟 
[商業問題之研究（續）] [  吳東初]  
　　零售業售賣種類 
　　值茲商戰劇烈時代一般大公司應時興起對於招待買客特加周到凡店中能力視爲可及者無不樂爲籌備之以期獲得買客之歡心中等店肆爲維持現狀計只得效法大公司追隨其後以廣招徠於是向日之僅以現購與賒賬二種 
 [Ｉ藝術教育的两方面少飛口應鵬育教志意教情感賞鑒> 
　　售賣方法有不足以維繫今日商情之狀槪大勢所趨遂演成下列十六種之售賣 
　　（一）現售買客付欵携貨而去 
　　（二）現售買客付欵而囑店中將物送去 
　　（三）掛賬貨欵掛賬貨品客自携去 
　　（四）掛賬貨欵掛賬貨品由店送去 
　　（五）押滙貨品由郵局送來付欵即可取到若在本埠貨送上門即付欵 
　　（六）換貨同價貨品任客更換換就由客携去 
　　（七）換貨高換低則找出低換高或當時找進或掛賬由店將貨送去 
　　（八）半現半押滙買客先付貨價之一半餘一半俟貨送到時再付 
　　（九）半欠半押滙貨價當時掛賬一半餘一半貨送到始付 
　　（十）半欠半現貨價欠一半現付一半 
　　（十一）又欠又現又押滙譬如售賣花瓶價九元購客命掛賬三元當時付三元餘三元俟瓶送到再付 
　　（十二）售現並贈換物證貿客購物許於原物未損壞前儘可調換他物 
　　（十三）發售禮券禮券代價由店友當時收下買客憑　券可往該店任何部份購物 
　　（十四）或現或欠貨品由店分送三四處 
　　（十五）子取物掛父賬上或女取物掛母賬上諸如此類　　（十六）買客有時帶欵不敷發票開出先付一半次日再來找清尾欠携物而去 
　　上述售買種類係屬於最通行者無非爲謀顧客之便利起見設爲種種辦法以迎合其意旨雖店友於煩忙中頗感其中之困難新進店友困難尤甚然爲謀買客之方便與本店招徠生意計固應爾爾則是商界中人所當熟知此旨也 
法制 
[自治團體與國家行政之關係] [  劍芙]  
　　自治團體所以異於國家官署者因自治團體係一種公法人得爲權利之主體可依自己之自由意思以行其目的者也學者謂國家利用官署其關係適如人之利用其手足若利用自治團體則如一人使用他人之關係然公法人之性質其設立變更解散恒於一定限度内受國家之干涉其目的事業亦以國家事務爲前提故地方自治制度之發生一方面爲防止國家權力之濫施一方面實補助國家權力之不逮是其舉動無在不與國家行政組織有密切之關係苟不明乎國家行政組織則積極一方面必致以團體之意思干涉行政而妨害國權消極一方面或專聽行政官署之指揮團體事業轉不能發達此論地方自治者不得不明自治團體與國家行政之關係也（乙種酬） 
雜錄 
[舊曆新年之兩大害] [  楓江]  
　　舊曆新年之當廢世人論之詳矣蓋舊曆與新曆無並存之理况舊曆不廢與舊曆連帶之種種陋習亦不能革除殆盡茲將舊曆新年之兩大害揭示如左 
　　一虚度光陰舊曆新年士休學工歇業商停市農輟耕熙熙攘攘絕不知時間之可貴夫以有用之光陰虚擲於無用之地已爲可惜况於此時酒食也賭博也遊蕩也種種消極之事同時並舉非但本業就荒而個人之私德亦因之墮落一耗廢金錢舊曆新年彼盈富之家踵事增華縱欲無厭無論矣而一般平民社會亦必添購新食預備一切以終年積儲之資供一時揮霍之用兼之讌飲有費游玩有費送往迎來又有費究之皆無謂之周旋也 
　夫光陰與金錢人生之要素也而舊曆新年實有百弊而無一利今之社會猶沿用舊曆不知改變眞可謂泥古不化者矣（乙種酬） 
問答 
[裕興益問]  
　　有友人擬在黄縣培植果樹兼養鷄惟不知鄉俗成法之外有何最宜之手續敢祈高明賜敎感激無涯 
 
