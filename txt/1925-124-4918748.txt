# 1925 - 124 - 4918748

 

Page 1

 
 
1;第一萬八千七百四十八號;中華民國十四年 西曆一千九百二十五年五月十二號
星期二 * *   
 
 

Page 2

 
 
1;第一萬八千七百四十八號;中華民國十四年 西曆一千九百二十五年五月十二號
星期二 * *   
 
 

Page 3

 
 
1;第一萬八千七百四十八號;中華民國十四年 西曆一千九百二十五年五月十二號
星期二 * *   
 
 

Page 4

 
 
1;第一萬八千七百四十八號;中華民國十四年 西曆一千九百二十五年五月十二號
星期二 * *時評 
[弱省多重兵（冷）]  
　　曠觀今日國中其省之人民弱者其軍隊益重疊而來何以故弱省權操他人之手他人與他人争而影響即及於省争而敗者將領去而兵有殘餘省之兵一也争而勝者附從而來之兵不計外復有改編與招募省之兵二也争而勝者升遷將領去而兵不全去也省之兵三也前者去而後者繼即不携大軍而來亦必稍有佈置省之兵四也如是往復省軍之首領苟調動一次即省之兵增加一次何也皆順時勢之自然而勿能免也在當局即日計減兵而亦無如之何也 
故曰弱省多重兵 
[國内專電]  
　　北京電　順天報載山海關秦皇島駐奉軍係第十師昌黎灤州永平係第五師蘆台塘沽天津廊房係四師張學良本任第四師長司令部設津埠河北李景林所部一師原駐馬廠韓家墅已有一部調往西陵保定大名外傳奉軍如何實則大部奉軍並無通過天津形跡謂奉與西北斷無備戰意局中人云馮不預備奉决不與馮爲難等語（十一日上午十二鐘） 
　　北京電　馮玉祥語人志在發展西北餘事不問與張如弟兄謠言不足信張學良語人來津爲改組一三軍及弔鮑老太太並避本人慶壽辦理法郎案與奉無關係煥章與余父結金蘭本人與孫岳盟且贈馮砲四十尊固有意見焉肯利器贈人至改編爲師因他軍有以一校官或少將而升任中上將者我軍除一二人有調遷外餘無升賞故不得不改編等語 
　　北京電　昨日府議姚震主對學生年幼衝動應寛諒保釋章士釗以爲然因决全體保釋鹿鍾麟調停傷警傷生由公家備欵醫治醫生查兩造無致命傷朝大學生陳雄後腦蓋有傷唐從周眼旁傷昨鹿鍾麟調停係得馮玉祥同情者本爲全體保釋檢廳以徐中行等九人須經公訴手續再交保　　北京電學潮鹿鍾麟和解邀章士釗朱深各校長互道歉忱章允於地審廳判决時减等緩刑鹿并在來今雨軒宴請章朱各校長今日各校照常上課學生均取保出廳 
　　北京電鹿鍾麟代表府答學生釋被捕者照允罷章朱辦不到撤治安警察法難辦今學生聯合會招待報界各記者均對學生界同情（十一日下午十鐘） 
　　北京電　奉張仍不贊同奉榆路統一京奉謂京奉舊線本來京綏榆關以東係餘利所築與英無關新民屯至奉天一帶鐵路奉省備欵購還與英資本無關英使抗議扣車扣欵係誤會等語張派郭鴻圖爲處長在奉榆鐵路局設辦事處（十一日上午十二鐘） 
　　北京電國民會議條例頒後各立均冷淡府左右對時局不似善後會時樂觀 
　　北京電眞（十一）府議國民會議問題（甲）選舉程序（乙）經費（丙）籌備處評議等人選又議國憲起草委員會擬每省二人爲準又軍事財政兩會以每省一人爲準仍催王士珍梁士詒擔任會長副會長魏宗瀚趙理泰黄郛楊永泰再分徵同意 
　　北京電李景林請任馬瑞雲兼泰寗鎭總兵　　北京電楊樹莊北上商海軍駐滬數目問題及陸戰隊存廢問題楊或將赴奉或在津見張學良後回滬或再轉閩亦未定 
　　北京電李雲龍部自行向陜西進吴新田已備抵禦（十一日下午十鐘） 
　　北京電劉治洲由汴回京張宗昌元（十三）由濟到津轉京赴奉（十一日下午十鐘） 
　　北京電吴新田保侯國藩爲陜財廳長 
　　北京電眞（十一）交部鐵路會計統一會議各路局均有人參預擬定具文數種 
　　北京電李烈鈞赴張口謁馮（十一日下午十鐘） 
　　北京電楊以德咨部王惠民招二十萬元創唐山喜峯口汽車公司請備案給照 
　　北京電　各界前電張盧請轉鄭士琦母庸帶兵到皖盧永祥不覆張作霖轉電來京 
　　北京電　膠濟路局長張仁張宗昌持甚力即發表（十一日上午十二鐘） 
　　北京電　眞（十一）商聯四次大會到三十三人計十八省區張主席審查報告撤銷所得税維持舊印花票等五案均通過又議减　酒税免商會職員證書費駐外使領任務整頓銀銅元輔幣取締路局職員等五案均通過咨政府修改公斷章則修改會章修改紙烟税及特捐補償商會供給軍用并給獎等五案付審查（十一日下午十鐘） 
　　天津電灰（十日）法國紀念法提督閲兵法軍舉行運動會 
　　天津電直會内争漸平今日例會可望開成　　天津電京奉局佈告與南滿聯運實行售票　　天津電張令京奉局澈查唐山站長被控案 
　　天津電財廳令各縣造報契税費册 
　　天津電灰（十日）盧小嘉陸宗與王印川來津曾毓雋晋京眞（十一）梁鴻志鍾世銘晋京　　天津電丹華火柴公司灰（十日）開股東會選實業家趙鑑川爲經理陳静齋等九人爲董事温湍甫等五人爲監察分紅發息股票價立漲 
　　天津電直奉戰攝眞周景賢租爲日内運滬映演（以上十一日下午四鐘） 
　　吉林電榮厚昨接財廳及各兼職孫其昌日内赴吉長道任（十一日下午一鐘） 
　　濟南電　張委王翰鳴爲督署參謀長林憲祖爲秘書長李文徵爲副官長 
　　濟南電灰（十日）晚奉執法處斬决冒充奉兵滋事商民胡頂山戴恩佩懸首示衆 
　　濟南電今日各議員校長公讌張於省議會　　濟南電利津畢家莊被匪屠燒博興廣饒蒲臺無棣濱縣霑化七縣警隊合剿不利知事李光宇電隨派兵（以上十一日下午三鐘） 
　　漢口電蕭灰（十日）派艦直滬歡迎班禪聞班禪擬眞（十一）由滬啟行准删（十一）到漢以慈善會爲行轅 
　　漢口電漢口慈善會灰（十日）開會歡迎李振軍政商學界要人到甚夥又武漢公民團代表鄧博文等同日假團聯會歡迎李振各界亦到二三百人李即席報告湖北財政近况及整理財政意見 
　　漢口電贛在漢廠購大砲拍擊砲機槍灰（十日）運贛（以上十一日下午七鐘） 
　　漢口電蕭佳電歡迎班禪游鄂並派孫國安赴滬歡迎政務水警兩廳長警處長江漢道尹佳（九日）晨議籌備歡迎事項·及水陸保護辦法推蔣秉忠爲庶務 
　　漢口電蕭佳率各廳道至龍神廟設壇祈雨　　漢口電湘鄂贛聯防條約已經三省代表往返商妥鄂蕭湘趙簽字後日前送贛簽字不日公布（以上十一日上午八鐘） 
　　重慶電黔軍王天培部微（五日）晚抵大足日内可與賴部取聯絡眉州方面省軍與陳洪範部尚在相持中現省軍包旅及其他部加入戰線自井方面省軍甚少因郭白兩部均移往榮威劉文輝仍住自井前傳赴南溪説不確賴楊兩軍仍在内江碑木鎭一絲灘等地隔河相持 
　　重慶電吴佩孚電劉湘出主和平以奠川局　　重慶電省方代表周健夫已抵隆昌 
　　重慶電黄毓成自賀中電楊森謂戰事頗利請勿聽和平主張仍以貫澈武力統一爲要（以上十日下午二鐘） 
　　長沙電劉旅長興由武岡電趙控報滇軍分駐如下㈠梅口小峯　原駐滇軍係建國軍第三旅少數梅口團有槍約十餘支已歸滇軍㈡長舖子約駐一團團長姓皮其綏寗原駐之滇軍已開赴黄寨將調古靖兩處滇軍到綏民以滇軍無軍紀閉市㈢靖口駐有沈鴻英部約三四千人槍械不足㈣城步駐有梁華堂部約數百人㈤傳聞林蔡將合作由安江龍潭進窺寶慶張汝驥擬攻瓦屋堂吴學顯約數百人擬由綏寗分攻梅口及武陽消息以上各處均增兵防堵 
　　長沙電湘江水勢仍看漲議會及各方面紛請政府禁米出口 
　　長沙電趙電唐生智派兵圍剿湘鄕股匪賀龍電告澧屬方面已告肅清寳慶果勝團防局冬（二日）晚被匪焚刦狂殺斃團局員兵五名刦去快槍四十支團局付之一炬商店亦多被刦　 
 
 

Page 5

 
 
1;第一萬八千七百四十八號;中華民國十四年 西曆一千九百二十五年五月十二號
星期二 * *[國内專電二]  
　　長沙電洪江唐繼虞派周宗濂余璵兩代表定佳（九日）由洪首途來省 
　　長沙電州軍派代表赴辰州謁葉開鑫請湘軍緩進俾可從容退出 
　　長沙電蔣鋤歐部入瀘溪蔡部退往永順保靖在洪江滇軍分兩派張汝驥主張助蔡攻湘唐繼虞主張入桂（以上十一日下午午一鐘） 
　　長沙電洪江滇軍已陷於進退失據之態因湘西已爲省軍所阻欲退回黔中則黔省袁王部隊已在後監視獨山一帶袁部黔軍計有三混旅在此堵截滇軍歸路兩軍日前會在黔境唐繼虞之一部敗退榕江查最近袁曾致電范石生亦以彼皮互助相機夾攻爲請似此在洪滇軍忽來黔袁一勁敵頗頗現恐慌不獨在黔桂兩省之滇軍岌岌可危滇唐野心若不稍戢恐滇中固有地盤亦將不保 
　　長沙電第六旅鄒鵬振向烏宿追擊蔡鉅猷及川軍喻培棣各部川熊已退永古乾各縣林支字有到保靖説 
　　長沙電五七國恥紀念各工團學校遊街會數近十萬雖大雨滂沱不稍爲沮秩序尚佳惟八零八洋貨號陳有少數劣貨當爲檢查員消毁某外領及僑商要求政府派員保護趙令戒嚴部及警廳派軍警沿途維持免釀意外（以上八日下午十鐘） 
　　香港電兵工廠工人因夏聲上塲全體罷工表面以要求加薪爲名提十一條件其實抵制夏氏 
　　香港電鄭潤琦赴汕謁許崇智 
　　香港電省署加緊戒嚴李濟琛部旅長陳銘樞由汕抵省陳部亦陸續回省 
　　香港電楊希閔電裁撤滇粤桂聯軍指揮部　　香港電廣州市商决辦團自衛額千名 
　　香港電林樹巍收編東江袁蝦九部爲一旅　　香港電近一二日劉震寰部回桂説又盛范李黄昨拍百萬火急電來粤請制止劉部回桂同時肇慶李濟琛部第一師第二旅開往廣寗懷集備以實力阻劉軍通過聞黄紹雄因此由前方返梧與李濟琛商對付 
　　香港電粤當局因火油商罷市請蘇俄接濟昨有俄船數艘由海參崴抵黄埔内俱火油（以上十一日下午七鐘） 
　　九江電九江商埠謝督辦擬發行商埠債劵計月可得五千元赢利已有滬商包辦 
　　九江電湖口解來搶匪五名灰（十日）鄧如琢槍决三名餘三名解回湖口槍决示衆 
（以上十一日下午三鐘） 
　　厦門電泉訊省軍蒸（十日）入詩山吴大洪部入永春吴威此次未加入戰不仙游僅高部林步飛曾與省軍戰 
　　厦門電周蔭人褫高義職下討伐令高居首次陳銘陳清祺高爲國等　　厦門電泉戰再啟後漳屬民軍陳國輝楊學 
漳説甚盛（以上十一日下午十鐘） 
　　鄭州電新安鐵門義馬名站聚匪頗多各站長飛電告急當由路局電請岳督辦派兵往剿（十一日下午五鐘） 
特約路透電 
[中國時聞]  
　　十一日北京電此間學　經政府官員及教育人員調解後似已漸静被捕之學生復保釋四人餘九人往覓妥保 
　　十一日北京電廣州消息謂四月下旬南寗附近發生戰事唐繼堯佔據南寗後進窺粤疆但失利退走四月底粤軍六千團困滇軍四千於南寗唐率一軍在南寗西北亦被截斷交通惟據最近消息唐已得援軍並開始前進以期解南寗之團 
　　十日廣州電海參崴運到政府所購之油一船街車現復駛行大火油公司仍不售貨 
　　十日廣州電政治風潮似已暫告平静　　十日北京電日飛機家數人本月二十三日由東京出發二十六日可到北京是晚日人俱樂部開歡迎會二十七日芳澤設宴招待二十八日返日本 
[英報之退還賠欵用途評]  
　　十日倫敦電觀察報載一來稿批評下院通過中國賠欵案三讀事希望上院於討論此案時對於英國政策採取較下院更爲遠大之觀念謂外部次官麥克尼爾不允限定教育用途且發表言論謂聽令賠欵支配委員會自由支配不獨可津貼醫藥事業且可津貼浚河築路工程其所謂浚河者明指天津河工而言所以徇天津商會之請求也其所謂築路者明指築成粤漢鐵路而言所以和緩南華之情感也設賠欵之數二十倍於此則天津河工與粤漢路工兩大計畫確可歡迎無如爲數無多教育與醫藥事業已足罄之如賴此賠欵燕京大學能移至西山香港大學能移至租借地而皆不爲現在有限地址所拘束則中國南北胥受其益兩大校分峙於南北其爲紀念物可表明英國對華好意者較諸銅碑愈爲耐久云 
[巴黎市選舉之結果]  
　　十日巴黎電巴黎市選舉之第二次投票已證實傾向左翼之上次運動共産黨多得三席社會黨多得十席市議會現以保守黨四·右翼共和黨十四左翼共和黨二十三·社會黨三十一·共産黨八合組之 
[德國八個月内所付賠欵數]  
　　十一日巴黎電道威斯計畫實行第一年之最初八個月内德國共付賠欵六萬四千萬金馬克其中六分之五係由所收外債撥付英國所得者約一萬五千萬金馬克 
[興登堡正式入柏林]  
　　十一日柏林電新總統興登堡上將定今日正式入柏林國民黨本已準備凱旋式之歡迎但政府在最後時期取締沿途奏樂并禁止共産黨示威行動 
[荷蘭之萬國運動經費]  
　　十日亞姆斯特丹電荷蘭萬國運動會委員會發表宣言書對於第二院拒絶政府擔保一九二八年萬國運動會經費一百萬佛洛林提案一事表示失望謂此項運動必須在亞姆斯特丹舉行希望國内外荷人捐助其經費所有捐欵槪由荷蘭銀行收行委員會將組織財政委員會並設立一百萬佛洛林之擔保金云荷蘭金融界多已允扶助即將考慮可否發行獎劵可發行有利股票 
[法人對付里孚人之軍事]  
　　十日巴黎電據拉巴特消息摩洛哥里孚人聞有集中大軍之重要舉動已在設防頗回之壕線中據守地勢法將已採行各種必要之軍事與政治計畫以應付此時局巴黎日報稱飛行隊尼塞爾將軍之赴摩洛哥似因里孚人現施用飛機之故又稱土倫地方現已編成義勇隊即將往摩洛哥云 
[飛行消息]  
　　十一日孟買電飛繞世界之意飛行家譬尼杜少佐今日由孟買飛行抵馬德拉斯省之柯加拿大 
　　十日赫斯特湖電美國飛船洛桑基號即前德國飛船Ｒ三十三號今晨由西印度島波特里柯飛回 
　　十日馬尼刺電航空隊中之馬里加氏中尉星期六日駕飛機升空觸樹起火致遭焚斃瞭望員加波氏由機躍下僅受微傷 
[各國近事]  
　　十一日倫敦電路透社華盛頓與巴黎訪電皆稱據傳聞駐法美大使已奉訓令向法政府交涉法國欠美債務 
　　十一日馬尼刺電上星期萊特島薩瑪尼格羅斯地震死女十二名傷數名據災區報告損失財産頗巨 
　　十一日馬尼剌電星期日此間有政黨中人在道中衝突幸經警察干預得免肇禍 
　　十一日白里期本電日輪安藝丸從遠東來據船客稱有俄難三十萬人亟欲來澳洲因蘇俄已使俄難民不能生活於中國也 
[公電]  
　　北京通電各省衙門均鑒臨時執政令内務總長龔心湛呈准吉林省長張作相咨濱江警察廳警正宋國澤金恩濤陳寳東徐會海均請免職應照准此令内務總長龔心湛呈准吉林省長張作相咨請任命崔國卿馬寳山爲濱江警察廳警正崔跽巖姚熙濬楊芳辰試署警正均照准此令據京師警察總監朱深呈報本月七日各校學生數百人𨵖入魏家胡同兼署教育總長章士釗住宅遇物即毁不服制止並敺傷到場彈壓之警察署長及巡官長警多名當經截獲十八人移送法庭訊辦近年學風敗壞各校迭有停課廢學聚衆集會情事此次公然糾集數百人侵入國務員住宅搗毁物件敺警傷人實屬擾亂治安顯干刑法聞多有未成丁者罔識情由盲從附和準情酌罪能無憫惜青年學子光陰可貴學有成就方可立身顯親效用國家君子思不出位成德之士尚有是戒爾諸生正求學之不遑何得騖外干政爾諸生不知自愛政府不能不有以愛之教之何忍博寛大之名長凌囂之習致誤諸生以誤國家著責成教育部嚴申誥誡嗣後各校學生務應專心向學勿得旁涉他務倘再有上項情事即著京畿警備總司令亦師警察總監嚴切制止以整學風而肅綱紀此令京眞（十一）印 
　　龍駒寨陜軍柴雲陞等電各報館均鑒竊雲陞等一介武夫謬領師旅材輇任重時虞隕越邇來迭奉劉督辦電傳執政命令飭即班師回陜等因遵即督率部屬經豫之内淅陜之商南分途西開現行抵商縣龍駒寨及山陽等處擬即節次前進禀承劉督辦吴省長並會同留陜各師旅共維陜局上副中央眷念西陲之至意至在豫未開各部已分别轉知陸續西來際此時局多艱國難方殷之時凡屬匹夫尚且有責况雲陞等身爲軍人天職所在斷不敢放棄責任菲薄自待惟有勉竭棉薄整飭部伍藉備國家緩急之用此又雲陞等之夙願用敢掬誠奉告者也師行在途勒馬馳陳區區之忱伏乞垂察鎭嵩軍第一師師長柴雲陞·旅長張振甲·武衍周·陜西陸軍第二師師長張治公·旅長張宗扈·武枕微·陸軍第三十五師師長憨玉琨·旅長李清標·袁秉道·補充旅旅長憨玉珍·鎭嵩軍第五旅旅長徐登科·第六旅旅長趙清雲·同叩歌 
　　南京東大自治會電㈠各報館轉全國各界均鑒五七爲國家大恥凡屬黄炎神明之胃應抱同仇敵愾之心嘗膽臥薪藉資警惕揆情度理安得云非今者京師同學竟因要求遊行之故爲教長章士釗假借淫威横加戕殺南天聞訊義憤塡膺章氏兼綰教長以來倒行逆施久成怨府結會言論天賦自由章氏何權竟加遏抑敝校同學愛國家愛眞理熱忱赤血罔敢讓人剪彼凶頑誓爲後援諸公領袖羣倫言爲世法尚希一致主張共維正義京師同學幸甚中國教育前途幸甚㈡北京各報館轉學生聯合會鑒五七國恥教長章士釗故遏愛國運動假借軍警淫威戕殺學予神人共憤天地不容此間敵愾同仇願與一致奮鬥先此慰問國立東南大學學生自治總會叩佳 
　　南京東南大學全體學生電各報館轉全國各界均鑒此次臨時執政府辦理金佛朗案藉電匯之名行用金之實國庫損失達一萬萬元凡屬國民允宜同深憤慨乃解决而後軍閥官僚併力分贓之餘我教育界亦從而䑛其殘瀝暄呶譁囂如犬争骨利之所在人格無存偶一興念彌用痛心同人列身庠序略識大義用敢鄭重宣言我東南大學對於此項經費誓不承受分文爲學界争人格爲國家争正氣昭告遐邇共聞斯言東南大學全體學生叩眞 
　　監算江蘇交代委員會電申報轉六十縣公團均鑒本省各法團組織之監算江蘇交代委員會所選出審議部委員長馬良副委員長王玉樹施文熙執行部委員長董康副委員長丁錦楊春綠本日均就職謹聞監算江蘇交代委員會眞 
[國内要聞北京之五七潮]  
　　紀打（章）（佩英） 
　　昔日之（五四）即今年之（五七） 
　　北京通信十四年五月七日下午三時北京中等以上學　　 
生數千人赴天安門開追悼孫中山大會並舉行五七國恥紀念格於軍警不得入遂散隊折起東城魏兒胡同十三號現事法總長兼教育總長章行嚴士釗之私宅破其門牆毁其家具謂非此不足以示警於（依附權貴壓迫民氣助長賣國之斯文敗類）（語見北京學生聯合會所發之傳單）是役也學生之受重傷者數十人被拘者十餘人親預其事者凡五百人左右 
　　先是北京學生界鑒於吾國最近外交之失敗頗思於五七舉行一示威運動深恐受軍警之干涉乃决定是日開追悼中山大會俾易於集合羣衆詎知警廳旣先期函教部囑行文各校禁止紀念國恥臨時復於入天安門之東口二處西口二處南口一處密佈軍警如臨大敵學生一時爲血氣所衝動竟續演（五四運動）之活劇昔日因打他人不得而波及章宗祥今年因憤恨朱深而波及章士釗不幸哉章　和（宗祥字）章行嚴（士釗字）兩先生 
　　今日京中各報對於此事有下列之紀載㈠學生方面之報告學生因不得至天安門乃由自行車隊通知東西二城各校同學分途向神武門進行午後三時集齊神武門前者計千餘人當由某君主席宣布開會宗旨繼由羣衆提議通過决議案取消不平等條約打倒帝國主義五時散會之際有人提議齊赴教長章士釗宅質問禁止學生開國恥紀念會理由章宅之武裝巡警遂與學生發生衝突計匯文劉安東杜宗恕中央大學吴鴻臚財政商業陳公翊平大朱世珩丁名高等人法大高忠諒面胸各部受傷甚重已送醫院章氏宅央亦拘學生數人㈡警察廳之非正式發表本日下午三時餘有匯文及中華大學等校學生欲在天安門開會未成散行至北上門一帶復潛至魏家胡同章總長宅集合約二百餘人由馬號闖進越牆跳入住宅肆意叫囂碰毁器具該管區署聞信由沈署長帶警馳往彈壓至時見該學生等已將各屋門窗打破搗毁雜物無算警察竭力制止不服且有將沈署長曁巡官某等敺傷情事該生等犯刑事罪名當即抓獲十餘名已送警廳究辦餘均逃逸尚不知作如何歸結 
　　自此事發生後各學校學生即紛紛集會討論業已議决下列二點㈠要求學校當局自今日（八日）起於章氏未離職前拒絶收受教部公文㈡組織被傷被捕學生營救委員會學生罷學損失至巨記者深盼不致實現然此事之樞紐實係於當局處置此事之當否以爲斷聞章氏今晨曾憤然對人曰我之極力擁護胡敦復實因其能壓迫學生不參加學潮故北京學生敢對我胡鬧非重辦不可云云果爾則恐不免將引起極大風波矣 
（五月八日） 
[國恥日之慘劇（談徵）]  
　　學生受傷被捕 
　　北京通信自民國八年轟轟烈烈之五四學潮起後連年沉寂而不謂今日五七又重演一場慘劇矣查此次北京學生對於五七本不一定要作大規模之運動一則懾於當局之威勢一則今日之北京學生多非民八時之舊人對於民八學潮之印象已不甚深刻使當局如視若無物一任彼等平安開會究其至極亦不過在講臺上發揮幾名而已未必有何風潮發生乃日來當局三令五申斤斤以整飭學風爲言一若學界之必有大舉示威者於是學界不免爲此種情形所反動而亟亟從事籌備矣 
　　初此中主動開會之人物明知此舉將爲當局所不許乃密託與馮玉祥接近之某掛名校長某氏請其密電馮氏援助是日之會蓋以馮部軍隊向例每年五七必就軍中大開國恥紀念故認定馮氏必肯贊助加以某校長與馮交誼極厚經此説項之後馮果回電允飭南苑所部軍隊届時撥兩營來京保護學生開會學界並一面於一星期前遍登各報廣告謂準於是日在天安門開國民追悼孫中山會所以不用五七名義而曰追悼者使當局不便干涉也不料當局已早有所聞昨日（六日）章兼教長即飭部中分令公私各校禁止五七紀念會囑各校是日不准學生出外（校内開會不禁）且派教部參事司長等分赴各校面向各校長及教職員聲明此意務須認眞禁止但學生人數衆多豈少數教職員所能拘束何况教職員中亦有一部分主動者以故一至今早各校學生仍紛紛準備開會手續曁旗幟等物專盼馮軍入城保護擬於下午出發赴會特甫届十時左右防守各校之保安警察亦已紛到各校門首把守禁阻學生出校各校學生見此情形知非用力不能出校遂皆不動聲色暗以電話互約同於十二時衝出至時各校學生結隊齊向外衝警察即拚命攔遏馴至雙方格鬥初以衆寡勢殊學生之孔武者果得突圍而出其稍弱者則仍被閉校内學生之勢遂分其已出者則直奔天安門沿途又迭遇便衣偵探來奪手中旗幟因再鬥再馳迄一時許天安門前約聚千人左右保安警察則僅三十餘人未敢干涉學生遂舉行開會禮推潘廷幹主席乃刹那間大隊警察至遂舉槍驅逐學生不敵均各分散天安門之交通斷行人亦不得過而學生所望馮軍之保護軍竟如泥牛入海音信全無各校之周圍時已續增大隊環困進出皆不可能此即今日開會前之情形也一説謂馮軍約會爲妄蓋正當北京學生與警察决戰破頭流血之際南苑馮軍正大鳴三十三砲表現其紀念國恥之盛故有人疑馮氏電囑所部係敷衍之語實則早已預戒母庸入城其不撥北京城内之軍隊而撥離城南苑之軍隊已知其非眞意矣 
　　是役也各學生被敺被逐之後頭破血流者多人於是此七八百之學生復至某處集合謀所以洩忿之道商議結果僉謂此事完全爲章教長一人之主持應以民八手段對付教章遂先後馳往東城魏家胡同章宅宅前祗三四警察守門一覩學生來勢甚猛鼠竄而逸學生遂蜂擁而入遇物即搗舉章宅客廳書房之陳設器具擲 
 
 

Page 6

 
 
1;第一萬八千七百四十八號;中華民國十四年 西曆一千九百二十五年五月十二號
星期二 * *毁一空俄而内左一區警署得悉由署長率隊趕至學警又互相衝突椅棒與槍桿齊交血光共喊聲一片學生之受創者固多而該區署長亦被重傷激戰一小時學生卒敗被拘者十七人聞其中尚有一某校教員在至是已届晚間六時許一日之大風潮亦暫告結束詳情容明日續報（五月七日晚） 
[京報紀載]  
　　昨（七日）日爲北京學生界議决舉行五七國恥紀念大會雖事前由當局命令禁止然暗中準備仍不稍懈不料昨日黎明各大小學校門首已密布警採禁止學生外出各校學生因此愈形憤激相持至午十二時衝圍而出者有中大平大法大師大匯文中央大學大中公學等校學者皆三五成羣向天安門進發但天安門東西南三面及中間廣塲早已爲武裝警察所密布並有救火機數架散置其間使爲消防演習致無開會餘地羣衆向警察力陳天安門内應由國民自由開會紀念國恥之理由聲淚俱下謂中國尚未亡何以自由紀念國恥之機會亦被剝削交涉許久毫無結果並有學生數人被捕乃由各校幹部商定由自由車隊通知東西二城隊伍分途向神武門進行再在該地開會午後三時集齊神武門前者計千餘人要求駐景山之馮軍入内開會門首警衛允之於是學生約二千人蜂擁入内並高呼打倒軍閥·打倒帝國主義·等口號旋又有劉清揚等相繼演説並通過議案數件即行散會時下午四時也 
　　學生散會之後有人提議赴教育總長章士釗宅質問禁止學生開紀念會理由先是當天安門正準備開會時已有學生多人齊赴司法部訪章士釗格於門禁旋即散歸至是學生三五成羣直赴東城魏家胡同章宅崗警因學生未結隊未注意章宅門首俄頃聚集學生約八九百人衆高呼欲一面章有所詢問閽者拒不納旋即鎖閉大門學生憤極有一二激烈者奮勇當先竟破門而入羣衆呐喊隨其後然其時章適他出學生尋之不得方逡巡欲出而是時突有軍警多人風馳電掣而來旣至一部分留守户外實施包圍一部分即入門搜尋學生當時宅内秩序大亂據學生方面報告受重傷者有杜崇恕劉安東（匯文）·吴鴻臚（中央大學）·陳公翊（財政商業）·朱世珩丁名高（平大）·盛忠亮（法大）·或重要器官受傷或竟震動内部頃已舁送醫院其未受重傷者並有多人被捕 
[奉軍將入關之又一説]  
　　尚無增兵形跡 
　　奉軍入關之説喧傳已久至外傳五師入關業經開到豐台各節未免傳之過早惟入關計劃則確已决定但數目僅止四旅並無五師之多前（五日）日下午張作霖曾派代表來亦謁段祺瑞報告增兵入關計劃並切實聲明此舉目的僅在鞏固中央别無他意駐紥地點只在廊坊楊村一帶决不入京請釋廑系等語前晚某宅會議段派要人對此曾有長時間之討論結果聽其自然惟截至昨（七日）日天津以北奉軍數目仍完全照舊至豐台南苑現尚無奉軍蹤跡 
　　某京報以連日外間喧傳奉軍增兵入關及津浦京奉兩路扣車之説昨特探詢有責任方面據云津浦一路在最近數日前確有扣車情事南段扣在徐州北段扣在濟南表面上係以運煤爲名然其實際則因魯皖兩督奉令調動張（宗昌）鄭（士琦）所部隊伍一則需車北上一則需車南行故過往車輛均被調集於徐濟兩站以備出發時便於乘用彼時交長葉恭綽正在奉垣部中接到前項扣車消息趕即據情電奉請示辦法當經葉氏面商奉當局轉飭運輸司令于國翰尅日停止扣車並將已扣車輛全部退還以維路務旋據于司令江日電奉聲明業已遵令辦理同時路局方面將被扣車輛一律收回而津浦交通遂即恢復原狀此爲過去之事刻下津浦路仍照常開車毫無問題至京奉一路不特無扣車情事沿線各站亦並未發現奉軍增兵之形跡豐台亦未有奉軍開到惟近旬以來關内外來往貨車次數比較往日似覺增多聞其原因係由上年直奉之戰所有東三省行銷關内之出産物悉被阻隔不能出口現在時局大定交通無梗又值内地急需各項原料之際奉方當局爲體恤商艱活動金融起見特商准路局增加關内外往來貨車次數以便儘量運輸外間不明眞相誤認貨車爲兵車遂致發生種種謠諑云惟是否眞相尚不能加以肯定也 
[七日之執政會議]  
　　昨（七日）星期四執政會議於上午十一時開會交長葉恭綽已由奉回京銷假出席故到會人員段祺瑞以下計有外内海法教交六總長及陸農兩次長首由交葉報告此次赴奉與張督辦面商收回中東路交涉方針及建築錦熱·錦洮·各路辦法曁奉榆鐵路恢復原狀各情由段極爲贊許慰勞有加次議决要案二起㈠全國烟酒事務署請將全國紙烟捐務總局改定名稱爲全國紙烟税務總局擬定簡章十四條請公决施行案結果决定照辦㈡蒙藏院呈請取消移民屯墾蒙疆案結果决定緩辦最後通過例案兩起宣告散會議决公布案如下㈠内務部提議拆卸筒子河沿岸空房並籌擬辦法議决照辦㈠陜西省長劉治洲呈請收回成命議决慰留 
[建設會議與拒賄議員]  
建設會議自條例公布後已正式成立可信政府與多數拒賄議員事前必已充分接洽迨大致妥洽後始發表此條例者故大部分拒賄議員均允加入聞加入方式係由執政府用正式公函逐一聘任均先接洽妥備方行函聘迄昨（七日）日止已發出聘函多份其因别種關係而堅允不就者則固尚未致聘然亦人數無多當不至有糾紛是非常會議業由政府順利結束已不能存在惟歷年因財政支絀積欠國會議員之歲費爲數甚鉅據調查除賄選份子名下之欠賬應鈎銷不計外所欠拒賄者二百六七十人之歲費自十一年九月起至十二年十月任滿爲止（以後所謂之延長任期當然在不能 
有效之列）其間僅發過三四個月再以從前所發之出席費照數扣算計每人仍結欠二千餘元日來曾由議員中推出代表潘乃德·邢麟章·張知競·楊山光·白瑞·閻秉眞等六人往向財長李思浩接洽催索聞李已允即爲勉籌半數左右云 
　　另據日人方面消息據政客方面談述連日以來段政府對非常國會議員一一爲個人的接洽許以種種條件一方嚴防其團體的開會據政府方面之宣傳謂非常議員至少已有一百四五十人就範但據深知内情者言非常議員現時除已出京者外留京者實數不滿百人其中政府系分子二十餘人固已首先投効然政學系分子二十餘人就範者至多僅及十之七八此外尚有部分人堅持不願合作至民黨子分子四十餘人能與政府合作者極少其餘去就如何尚完全未定此四十餘人中反對最力而决無疏通之餘地者實有二十餘人之多即政府將來行恩威並用之結果最多想来過收買得五六十人列入建設會議云云 
[新楊電請收科（勗公）]  
　　謂新軍已整裝待發 
　　關於接收外蒙問題前經該管各部院會商多次嗣因各方意見不一有主張專取懷柔政策者有主張以武力爲後盾者議論紛歧一時未能解决現中央爲愼重起見擬先設一收蒙籌備委員會以便討論接收辦法新楊（新督楊增新）方面日昨亦有電來京自陳願任接收科而多事宜並主張帶兵前往原電略謂（中俄會議轉瞬開幕外蒙前駐俄兵現已證明擬退（加使已有照會通行外交部）則接收外蒙實爲目前應行先决之問題尤爲吾國不可忽之要務查科布多一帶因與新疆距離較近前向中央迭次籌商關於接收事務業議定由增新負責辦理新省對於各種手續均已積極籌備此時擬請仍照前議將該地劃歸新省就近接收以資便利而免糾紛至所有接防軍隊亦均抽調精鋭勤加訓練現正整裝待發中央何日收蒙新軍當警隨其後專供驅策新雖不材然遇事向抱穩健主義斷不至貽誤事機臨電神馳竚候明禽）云云新楊此電具有深意自不待言據深知該省内幕者云新楊因現在中央情形斷無軍隊可撥因接收科地勢必引起某方覬覦如是則多年相安之新疆將有外力加入前途恐從此多事楊爲保持現狀計故特作此表示以爲抵制之計頃聞當局已將楊電發交陸軍部及蒙藏院等會核能否准如所請並許其帶兵入科目下尚難斷定也 
[高一涵等控草未准（勗公）]  
　　向京高檢廳聲請再議復遭批駁 
北大教授高一涵等前爲倪案與司法總長章士釗發生　　 
交涉高等曾向京師地檢廳控章侮辱及誣告兩罪地檢廳偵查結果認章之罪名不能成立當予以不起訴處分高等情不甘服復向高檢廳聲請再議現又經該廳批駁於本星期三（五月六日）通知聲請人遵照矣茲將高檢廳批駁原文錄下（前據京師地方檢察廳呈送此案卷宗及訴狀到廳查聲請人等於本年四月七日狀稱告訴章士釗侮辱名譽及誣告一案於三月三十一日接到不起訴節本實難甘服謹依刑訴條例規定聲請再議所有聲請再議詳細理由容當續行補達等語查此案該廳原辦情形聲請人等於姜高琦被害一案移京後呈請司法部宣布情由該呈文内有據聞倪道烺此次串買已判徒刑之各衛警冀再變口供一面輦金入都與司法各界上下其手等語司法總長因事關行救賄賂涉及刑事嫌疑令行京師地方檢察廳偵查并一面將辦理本案情形呈報執政詎聲請人等以部呈有士習囂張·肆口　駡·并有申法紀而警澆風等語認爲侮辱又以部令偵查行求賄峈認爲誣告具狀告訴該廳偵查結果以被訴人職居法長位列閣員爲監督司法最高之長官對上有呈報義務對下有監督權限其呈報執政及令交偵查皆爲權責上應有之行鐘且查刑律第三百六十條妨害人名譽之要件㈠須指摘事實㈡須公然而所謂指摘事實須指摘具體之醜事惡行所謂公然須使衆人共見共聞或予人以共見之狀况該呈報執政呈内所稱邇來士習囂張等語並未榷指其人亦非具體事實更非列舉伊等之醜事惡行即不得指爲侮辱其遞呈執政係對特定人之行爲更非公然舉動是該條件無一具備又查刑律第一百八十二條誣告罪之要件㈠須虚僞㈡須其目的在使他人受刑事處分㈢須有相當之告訴告發或報告被訴人身爲監督司法長官因據聲請人等呈報法官有受賄情事令交偵查以盡職責此乃監督權之作用與故意告訴告發報告三者截然不同且令文意旨重在澈究事實之有無以期水落石出并未指明聲請人等應受何等處分所據事實又係援照聲請人等所呈訴之事實更非出於僞造核之誣告要件亦不相符遂依刑訴條例二百四十九條第三欵規定不予起訴本廳查聲請人等所訴侮辱及誣告各節於法均難成立該廳不予起訴并無不合且此案自聲明不服後迄今多日該聲請人并未補具何種理由空言不服應即駁斥仰即知照） 
[津埠五七紀念大會（舜年）]  
　　天津通信本埠團體代表會籌備五七遊行大會經最後之决議以原定之廣東會館不敷容納遂改在南開中學大操場集合茲將本日（七日）游行情形錄次 
　　下午一時餘本埠市民團體及各校均持旗魚貫而來計有報界公會·錢商公會·天津總商會·學生聯合會·國民黨直隸省黨部·小學教育研究會·天津縣教育局·直隸第一師範·直隸第一中學·基督教聯合會·康德學校·扶輪中學·等百餘團體約三萬數千人至二時餘開會由主席王南復·江竹源·分别報告開會宗旨繼由李散人宣佈二十一條件之經過情形次爲江韻清·李逸·鄧頴超·等五十餘人分頭演説尤以女子師範附屬小學自治會學生及小販江子强爲最誠懇熱烈但因人數衆多聲音雜𨖼各人講題約爲否認二十一條打倒帝國主義剷除賣國賊並有反對執政府等演説演説畢又聚而討論議案表决如下㈠否認二十一條㈡打倒帝國主義㈢取銷一切不平等條約㈣剷除賣國賊㈤國民革命（六）促成眞正國民會議（七）民族解放三時半結隊出發經過南開大街·西南城角·南馬中·至東南城角轉入東馬路時適與日本租界距離甚近有日警署部長方野氏巡查山田茂率領巡兵警戒學生等齊聲高呼警語經中國官警彈壓未肇事端而民衆亦頗守秩序由東馬路轉入此馬路·經大夥巷·針市街·估衣街·鍋店街·大胡同·等處散隊時已六時餘矣是日各報館因各派報社加入游行停止派報各報爲尊重勞工起見故提前一天休刋使七日無報以全其愛國志願（五月七日下午 
[旅津蘇同鄕歡迎鄭謙]  
　　新任江蘇省長鄭謙五日由奉乘專車到津江蘇旅津同鄕及蘇省軍民代表法團代表到東站迎接者甚多下午四時各代表在國民飯店設宴歡送到會者有楊壽枬言敦源陳匪石吴德元等六十餘人宴畢江蘇同鄕會會長起立致詞略謂蘇省自去歲兩遭戰事損失甚大財政尤極紊亂非竭力整頓前途不堪設想但有賢明省長整躬率物大加改革則恢復原氣亦非難事今鄭公旣長吾蘇必能勵精圖治爲桑梓謀幸福云云鄭謙答詞略謂鄙人服務桑梓義不容辭自當竭盡棉薄勉副衆望但鄙人作事向來不畏權勢不循情面應興應革一秉至公地方人民如因不便私圖故意搗亂爲無謂之攻擊則鄙人立即辭職讓賢絶不變棧至鄙人辦事則以開誠佈公不循私情爲方針尚望同鄕諸公竭力帮助云云六時半賓主攝影盡歡而散六日晨鄭謙偕同命鄧邦造等二十餘人乘專車南下矣 
[張宗昌督魯後之近聞]  
　　討論救荒政策注意曹州問題 
　　濟南通信張宗昌自七日到任視事後對於東省之荒旱成災糧價高貴頗如注意本日（九日）仍偕省長龔積柄及各廳道等繼續（八日晨已祈過一次）到龍神廟祈雨關於救濟民食一項囑龔省長召集各廳道及兩商會董事八日在省署開會討論辦法當時由麵粉公會會長苗星垣提議現在以軍事倥偬津浦路車輛短少濟南各糧行存儲徐州一帶之紅糧不下二十萬石第一步可先請張督辦撥車兩列將各家之紅糧運濟則糧價自平第二步則請張督辦龔省長電交通部及京奉路局撥車兩列由東三省運紅糧來東運費减半將來若大宗關外紅糧來東則吾東雖荒旱亦可資救濟在塲者對苗星垣提議均表贊同遂定爲議决案請軍民兩署執行本日聞津浦路撥車一事張督辦已飭知第一軍交通處長胡某與商界接洽即日撥車關外運糧之事已商允温樹德督辦撥其載重五午噸之兵艦備用京奉路撥車一事軍民兩署已會銜分電交通部財政部京奉路局交涉除撥車兩列外并减運費一半沿途豁免税厘再則第一軍三十二旅畢庶澄於八日帶兵一營由臨城來濟聞一二日内即將開往德州第八旅長褚玉　亦於本日來濟帶兵兩營以無處駐紥尚暫居車上所有住居各學校民房之軍隊張宗昌已嚴令從速搬出已命人往張莊查勘邊防第二師舊房舍預備遷往此外張宗昌對省長龔積柄表面上極力挽留而龔則對人聲言余宦山東二十餘年自縣丞洊至省長總算已開花結果六個月省長亦足以自豪幹一日負責一日决不負氣辭職云云觀此情形將來省長之屬諸誰氏大約非俟張宗昌赴奉以後不能决定也 
　　另一通信自張督辦履新後山東紳高各界以魯人治魯關係對政局前途頗抱樂觀昨日（八號）下午五時魯省紳耆張英麟等假座大興農林公司宴請張督辦並邀請龔省長施帮辦等作陪席間談及魯省民困財敝商業蕭條又以天久不雨旱象已現頗爲憂慮向衆宣佈意見决定由東三省購運高糧舉辦平糶以救濟目前災荒且對於林業水利均有談論至晚九時許始盡歡而散又張督辦對曹州問題甚爲注重日昨特傳見軍政稽查處長芧元勳詢問吕秀文之爲人及國民軍之現狀芧處長答以吕秀文係軍官學校畢業資格甚好性情亦極和平去歲標立國民軍旗幟係被部下一班政客包圍並非出於個人本意現在其部下及田旅約有兩萬餘人其槍械雖不十分完備而團結力甚爲堅固且與南北軍隊聲氣相通鄭督辦在魯時恐操之過急牽動大局一再遷就又經馬子貞南下疏通始得協商妥洽從理改編其改編費用須在三十萬上下云云張督辦聞言頷首者再並對芧一再安慰勸其安心任事芧處長旋遂告辭而去 
[蕪湖國恥紀念與工潮]  
　　工人加入學校團體游行雙方調停尚無結果 
　　蕪湖五九國恥紀念日先期由學生聯合會召集各界在市農會開會籌備爲大規模之運動各團體及學校方面加八者甚衆是日八時許在東門外鐵路埂齊集商團全隊武裝首先到場至九時各學校始次第至約計不下數千人到齊後遂整隊游行沿途分散傳單多種並高呼口號以冀喚醒民衆經過街道預先有各校童子軍及軍警維持秩序故尚無紊亂現象惟各界在鐵路埂齊集時臨時忽有已經罷工之機坊織布工人聚有三四百人推出代表與學生聯合會代表接洽要求加入游行爲加薪運動磋商結果學聯會代表當以此種要求可以容納惟羣衆秩序須加意保守工人方面一致允諾並臨時召集又得三百餘衆合共七百餘人前導白旗上書蕪湖機坊織布工人要求加薪運動在各學校之後銜接而行沿途無所表示至警廳門首該工人等乃請學生聯合會爲代表進見趙雲龍廳長要求維持以免工人等流離失所云云趙廳長當親出向各工人勸慰允於十日有相當解决工人得答復後遂各散去至於工人在先兩日間雖有罷工之舉内中因有一部份不表同情故無甚聲勢於前日已罷工之工人分爲數組·每組二三十人至各機坊調查見有工作者即迫令停工并在未織完之布頭上加蓋停工戳記以杜私自工作之弊至此全體工人乃爲一致之罷工矣罷工後工人即思爲未威運動在鐵路埂齊集後爲軍警衝散致未果行坊東方面先本置諸不理後見工人態度堅决遂於八日下午三時在合服同鄕會開會到者機業董事姜錫甫胡履廷韋承敬等六人及各坊東二三百人工人亦推代表何本發戴傳三趙禮發三人參加討論結果雙方意見相左無具體辦法官廳對於此次罷工極爲注意故鎭署劉副官警廳某督察員（署李署長一）署吴署長均於開會時親自到會出任調人因雙方皆無讓步致調解歸於無效劉副官因此四千餘失業工人於治安問題不免總有關係乃向工人代表宣布令具禀官廳聽候解决在此期内如有逾越行爲定以軍法從事云云工人方面爲罷工之絶大犠牲要求結果竟無少效於是利用五九機會加入游行而爲罷工示威運動矣屬稿至此又得電話報告謂工人方面自示威後即已四散有一部份不知如何與坊東發生衝突致被坊東毆傷工人數名所有行兇坊東經警察一署拘獲而受傷工人曾赴警廳喊訴警廳未予受理現工人方面已將受傷者送至地檢廳請驗詳情如何尚待得悉（五月九日） 
[湘省已與滇軍接戰]  
　　滇軍失利已向譚灣黄溪口退却 
　　此次滇軍之入湘與熊蔡原有聯絡及熊蔡分途敗退唐繼虞乃借假道武岡爲由派羅某一旅進駐辰谿縣屬之大江口進攻辰谿溆浦以爲蔡援駐溆浦方面之省軍第三師第五旅旅長劉重威得此探報立即分派部隊分路向大江口進攻昨該旅長已有冬電到省報告已將滇軍擊退電云（長沙省長趙鈞鑒據報滇軍羅旅約二千餘人勘日抵大江口有進犯辰谿淑浦之意職因爲此殲滅此敵斷絶敵軍聯合保全我軍安全計特派林團長爲各路指揮率所部及機砲各一排又保安軍楊支隊經杮溪劉家灣集中大江口北岸之岩坪張團長爲中路指揮率部三連及機砲各一排由小江口附近渡河陳司令率兵數百人集中思蒙於五月一日拂曉以前驅逐小江口西岸之敝掩護張團渡河均限於五月一日拂曉向大江口攻擊前進頃據前方報告我三路均於午前九時與敵接觸敵軍頑强抵抗激戰二小時我軍猛勇衝鋒敵勢不支其一部渡河向潭灣退却部向黄溪口退却我軍於本日午正佔傾大江口正分途追擊中據李團長由辰谿電該團報告本日潭灣到有滇軍三團與陳滿棍子部接觸約二三小時陳部潰退又戴指揮金（係陳渠珍部）派人到辰谿聯絡我軍據稱該部已到高村戴在鳳凰等語謹併奉聞職劉重威叩冬印） 
　　滇軍當此實行援蔡之時忽然内部發生閙餉風潮自相火併省軍第十四旅長劉雪軒昨已將詳情電呈到省電云（長沙省長趙鈞鑒口密頃據洪江坐探報告滇軍因闹餉發生風潮全部隊有自相殘害者有反水上山者洪江商場閉市嗣唐繼虞籌得小欵散放始勉强維持姚繼虞（劉叙彝部旅長）乘此機會攻擊奪去滇軍大砲一機關槍一尊向黔陽退却滇軍正在追擊中洪江以東刻無滇軍駐紥等語查姚繼虞又與滇軍衝突擬請設法收編俾堅其志是否有當伏乞鈞裁劉雪軒叩） 
　　滇軍與蔡部旣經聯絡故其作戰計畫亦係聯絡進攻省署昨接第一師第一旅鄭旅鴻海支電報告檢得蔡部許旅克祥命令一件觀此可見滇軍與蔡部聯絡之程度原令云頃奉軍長蔡命令㈠本軍長昨晚在雷機與滇軍唐督辦談話現已令吴學顯軍長一部由綏寗進取武岡張口驤軍長之田林兩旅由洪江進取高沙市均定於二十四出動其已到黄溪口之羅旅龍潭司之馬旅即協同湘聯軍進佔溆浦余率近衛軍四旅在洪爲總預備隊我川聯軍應以全力反攻常桃迅速調集部隊協同動作總攻擊日期再行電商等因㈡我軍各部在川聯軍未全集中辰州以前其主力部隊應取從長配備兼顧沅陵瀘溪等三縣防務期與滇川聯軍共同進展之目的㈢我第一師毛旅長炳文所部仍在駐地擔任防守辰龍關之任務第二師許旅長克祥所部即日開至楠木舖協同毛旅動作但蕭騎兵團仍照前令在北溶警戒我第一師楊旅長再傑所部俟許旅長到楠木舖確取聯絡時即派一團移麻溪舖兼顧川岩界方面之警戒一團駐凉水井仍與毛許兩部互相策應我第三師劉師長承烈督率鄧旅長黑績及曾警衛團長春謝所部即日移駐辰谿務於本月二十四日達到協同川軍張旅向溆浦方面警戒務與大江口我軍陳旅及黄溪口滇軍羅旅呼吸相應我二師彭師長壽恒督同洪旅長本廣及吴獨立團長潤濤所部即日移駐普市 
[廣州之國恥紀念（星星）]  
　　軍學工農聯合大巡行要求取消二十一條件 
廣州通信五月七日爲國恥紀念日是日正午各校學生各軍部隊工人農民等齊集廣東大學操場舉行聯合大巡行巡行路徑由廣大出發經文明路永漢南路西堤西濠口太平路大西門惠愛路至第一分園散隊巡行口號爲打倒帝國主義·取消不平等條約·誓雪國恥·母忘五七等沿途散派廣大特刋及各團體傳單甚多中有中國青年軍人聯合會請各軍加入巡行之函云（敬啓者此次中國第二次全國勞動大會舉廣東省農民協會同時在青天白日旂幟之下舉行定爲中國歷史上之重大記載凡我革命軍人均以擁護革命政府保障工農利益爲職志自應乘此與工農羣衆作親密携手之表示茲訂於五七國恥紀念工農兵大聯合示威巡行使青天白日旗幟得以飛揚於大地諒爲貴總司令所贊許除已得工農各代表大會之同情通函會員努力參加外並盼貴總司令通知所屬駐省軍隊於是日上午十一時齊至廣東大學大操場集合母任企禱又廣州學生聯合會關於五七紀念之議决如下㈠函請教育廳令飭各學校參加巡行㈡函請各學校令學生一律參加巡行以壯觀瞻㈢於是日十二時在廣大操場集合一時出發㈣巡行路徑及口號由文書部編定㈤巡行旗幟由庶務部辦理（六）化裝巡行由各校自由組織（七）函電日本政府及駐華公使完全取銷二十一條不平等條約（五月七日） 
[蘇省長鄭謙接任後消息]  
　　南京通信新任江蘇省長鄭謙於今日（十日）上午九時接篆八時許由甘雨巷私寓乘省署紅色汽車入署由差遣官導引至西花廳休息江寗縣知事吴耀椿着大禮服　印至署交監印官捧送至禮堂鄭向國旗及印信各行三鞠躬禮省城各廳道官員及地方士紳均向道賀各行兩鞠躬禮乃退入西花廳普通賓僚往賀者槪行擋駕間有由政務廳長代見者盧宜撫使·在寗各軍領袖·駐寗各國領事·親往致賀相談甚懽張宗昌特派賀任代表高孔時曁白寳山馬玉仁之駐省代表均入署代賀鄭對於署内組織事宜尚在斟酌支配不日即可發表據接近鄭劉者云韓在任時省署編制除四科外特設水利·省道·自治·禁烟·財政·統計·司示·諮議·秘書·密電·等處并附設庶務·會計·公報處·沙田股·警備事務所·政治研究所·名目繁多經费浩大現將必須獨立之數處酌量保留餘將何處職務與何科相聯屬性質與何科相類似者分别裁併四科之中科長以下設主任及一·二·三·等科員其歸併之各處所有冗員當然歸於淘汰裁員節費之計畫得以實施亦不至引起對人問題之反感矣 
[杭州快信]  
　　浙省財政支絀上月分軍政警各費迄今動放者尚不及四分之二至教育實業諸費益覺杳無確期須待茶繭各捐徵收後可望給發 
　　嘉興拆城案函電紛馳未能解决孫督辦昨復電各法團以拆城築路等事請與危行事商酌辦理 
　　第一苗圃圃長楊耀文呈實業廳以本届陸軍一二兩師在筧橋附近聯合演習對抗損傷苗圃赤松苗床等項如何辦理請示祇遵 
　　本届西湖各山茶市不甚發展上月中旬價尚看高現在日趨疲滯即龍井所産之雨前每兩祗值四分有零留下四鄕等處所産頭茶每兩二三分不等 
　　省會警廳督察長陳惟儉出洋考察警務上月抵日本現有電到浙報告已先由日赴美俄德之行暫緩　　省警廳准杭縣議會函本會議員郭維城提出取締省會車輛警號辦法㈠自置人力車用踏鈴㈡脚踏車用手鈴㈢汽車馬車用喇叭今（十一）日起通令各颧轉飭實行 
　　夏省長昨令警備隊一區統部將武康縣屬上柏簰頭兩鎭警隊限日歸併一面仍派施巡藉資保護 
 
 

Page 7

 
 
1;第一萬八千七百四十八號;中華民國十四年 西曆一千九百二十五年五月十二號
星期二 * *㳺藝叢刊 
[電影劇場音樂之我見] [  靄孫]  
電影劇場之音樂無非爲引起觀衆對於劇情之情感而設換言之即欲電影劇對於觀衆感動力之加增也　銀幕上劇情之悲傷快樂恐懼憂煩合下須配以同樣情緒之音樂近來滬地自開映中國影片以來各劇塲均奏西樂我國現無相當之樂譜足爲影戲附即用西樂未始不可前日至中央大戲院觀（最後之良心）全劇表演良佳無如映至结婚開喪等幕台下所奏西樂頗爲難受彼樂隊中人盡力摹仿中國樂調以期其𥃻然格格不入聽之剌耳弗寗我以爲此處如用中國音樂必更能引起觀衆之情感逾於西樂惟發音宜低否則難免閙人使暈耳 
[觀（我們的上賓）以後] [  大嗤]  
　　名滑稽電影家裴斯開登之新作（我們的上實一）OurHospitaloity)在卡爾登映演賣座極盛羣衆歡迎裴氏笑片之熱烈於此可見一斑 
　　是劇所述爲十九世紀初季美國軼事謂有肯飛而特及麥開兩族互相仇殺循環不已有惠廉麥開者其父在十餘年前曾爲約瑟所殺母慮其波及乃命之避居紐約寄養姑母家一八三零年惠廉得母死耗姑母使還故居處置遣産惠廉乃乘初創之火車往與一妙齡女子同座言談甚歡旣抵鄕女别去惠廉乃就鄕人問麥開故址以是肯飛而特族人乃知麥開後人蒞鄕咸欲殺之以爲快是日忽遇車中女子問名知爲佛及尼亞女且招惠廉小宴惠廉入室佛之父兄欲設法狙擊之但約瑟舊族殊尚禮貎客來則待如上賓迨客出門始擬殺之事爲惠廉所知惠廉乃逡巡不敢出終得間得易女裝遁去越高山入急瀑攀懸崖備極危險時女因追踪惠廉舟覆湍流中逐浪而下至瀑布下瀉處將墮深谷爲惠廉所救兩人乃結婚而兩家仇恨亦悉解裴氏所飾即約翰麥開之後人惠廉也 
　　裴氏笑片其笑料之産生每爲人所不料此爲唯一之優點是片最可笑者即爲初創時代之火車車頭以一人司理用木柴燃燒車身乃用舊馬車數輛連綴之其行之紆緩小犬可以追及之軌道則依地形高低而敷設故車行顚簸異常且枕木皆用原形木材不加斧鑿而軌道亦能移動惟其簡陋也故司機者進餐之際車乃脱軌而行於平地又因扳機之不良致車頭車身分道而馳結果車身先到站而車頭後至凡此種種俱足引人捧腹 
　　次則惠廉餐於肯飛而特之家聞傑婿兄弟欲殺之則驚愷失措嗣聞老人言俟出外殺之因之不敢出門臨行時之遲疑笑料層出不窮描摩窘相令人胡盧不止 
　　最後一段尤見精彩惠廉着女衣出奔知追者將至乃以衣傘縛諸馬尾馬行亍彳遠望絶類婦人設想之妙非絶頂聰明者不辦繼而入高山蹈危崖舉足石墮爲狀極險旣入狂流隨流而下經急湍臨瀑布觀衆無不爲之悚然而懺裴氏身手之靈活於危急中處處引人發笑羅克之（銀漢紅墻）不能專美於前矣 
　　吾嘗論裴氏之藝術乃綜合卓别令羅克兩人之長而劇中細事亦能不背情理故成爲眞有滑稽片固非專事胡閙博人一笑者可比也 
[談越劇] [  朱思忠]  
越劇有文班武班文武班（俗稱亂譚班）之分文班專重唱工其詞句同傳奇抑揚頓挫佐以絲竹頗足悦耳惜詞太淵博聽者茫然又不甚熱閙故除知音者外多不喜往觀也武班專重武工其戲情及唱句均與文班異每演戰争戲時必揷以飛人（即以人向頭上擲過俗稱　跌打）滾龍（即十數人共翻觔斗）諸武藝文武班其劇情及唱句均與武班同惟演戰争戲時無飛人滾龍諸开藝耳目下吾越最流行者大半爲是越劇最難唱者莫（松　圖）中之求乞若飾丐者　係一老外唱時必長跽臺前歷一小時始竟詞句悽惻頗足動人以余所知昔時當推念七（演員名）今則不知斯時觀者於觀時往往以錢擲之亦有擲以銀餅者一若眞求乞然跑臺者一一拾而聚之俟演畢後均分飾丐者不能一人獨得也 
　　滬上初創越舞臺時觀者甚尠蓋滬人多不諳越曲除越人外無問津者今則知音漸夥營業亦蒸蒸日上矣 
　　越劇中之小丑當首推黄茂元其年提燈籠題有七縣第一字樣 
越舞臺林芳錦之生黄茂元之丑可謂珠連璧合配演（龍虎圖）時稱雙絶 
　　京劇中之斬經堂與吾越草臺班中之吴漢斬經堂略異蓋越劇飾吴漢者必勾紅臉額給太極圖掛短鬚當其放劉秀時必以一脚踢出大聲喝曰（仍可比網中之魚籠中之鳥本來性命休矣今奉娘親之命放你去罷）故劉秀即位吴漢不能重用即此故也惟京劇不然飾吴漢者並不勾臉亦無短鬚且與劉秀同去孰是孰非不得而知矣 
　　吾越草臺班中亦不乏唱做兼優者祗爲習俗所制不久而嗓敗矣蓋吾越草臺班習俗如遇藝高演員則必齣齣加入日戲不足繼之以夜人非鐵石旦夕而伐之安得不敗若能如上海越舞臺辦法則演唱有時自可永保其才能矣 
[梅片記] [  沈德新]  
　　梅梅畹華也片唱片也梅片者畹華之唱片也余舅氏前購畹華在日本所收之唱片六張五爲畹華唱片討西施一張紅線盜盒一面御碑亭一面天女散花一面廉錦楓一面貴妃醉酒一張六月雪一張餘一張則爲其場面之合奏茲分述之 
　　（西施）歌二簧（水殿風來秋風緊）一段緊字似太高中段（第幾層）之層字使一宕音佳甚（俱憑盡）一句在盡安拖長且轉數折亦佳二段正板（獨步虚廊夜沈沈）聲調較前稍高似在六字平而無疵 
　　（紅線盜盒）歌倒板（瞧樓上打初更月明人静）一節平平後接原板唱法一似嫦娥奔月而動聽則略遜快板風飄飄雲淡淡）一段如珠走盤毫無拖牽末句（催祥雲）之雲字提得太高微覺剌耳 
　　（御碑亭）先爲避雨亭中之快板（又聽得二更響人不見影）第二段二六（瞧樓四更聲不盡）唱法雖似虹霓關之（見此情）而婉轉抑揚則過之（貞節名）一轉甚佳（謝神明）三字之一轉動聽之至此片音甚平而無剌耳之聲故五片之中以此爲最佳 
　　（天女散花）爲倒板（祥雲冉冉）一節無過人處惟胡琴弦音以此片最佳（　歷大千）之千字使一低腔佳極 
　　（廉錦楓）爲原板（遭不幸）腔一如汾河灣歌似略遜且詞句亦較俗數片中當以此爲最劣（貴妃醉酒）爲四平調（鴛鴦來戲水）一句輕輕帶過爲全片最佳處（聞奴的聲）一宕甚佳倒板（耳邊廂又聽得駕到百花亭）畹華歌來迷迷糊糊一如醉酒之狀不禁爲之聲節嘆賞 
　　（六月雪）爲反二簧（没不由遭刑陷）一段遭字太高（受此大難）一轉數次非斷輪老手每不免聲嘶力竭而畹華信口歌來一無此病可喜也末句（火砲響）與捉放末句（天地鑒察）相同極悦耳 
　　（盜盒）崑曲中亦有此齣曰攝盒詞句較京劇爲佳其（二犯江兒水）（曲牌名）一節曰（更深時候恰正是更深時候天街人静久正翠雲影逗碧月光流瀉銀河燦珠斗詞句較京劇尤雅也 
[游藝消息]  
　　碧雲霞將東渡扮演影劇北京著名京劇女伶碧雲霞已與日本松竹影戲公司訂約將於近日赴日酬金日金六萬元 
　　戲劇協社定期演劇本埠陸家浜職工教育館戲劇協社本年公演歐陽予倩改譯之（傀儡家庭）一劇因愼重起見一再展期茲悉該社日夜趕練之下已就純熟决定於本月二十四日下午及晚間又三十一日下午及晚間正式公演布景一項已由布景管理唐越石製就所有道具及跳舞亦正積極籌備不日當可告竣該社先於十七日晚七時半試演專遊本埠文學界藝術界新聞界教育界參觀云 
　　儉德會定期演講北車站儉德儲蓄會定本月十五日（星期五）下午七時請胡懷琛先生演講（詩歌與感情）歡迎會員惠臨聽講 
[旦角統系考（上）] [  菊屏]  
　　正旦與生净同爲劇場主角净角宗派考中先已言其要旨矣茲於談净之後續談旦角之傳系惟京班旦角無派别之可言此非旦品獨低放無分派之可能亦非唱旦者技能不如生净至失其傳宗之資格蓋由於聲調及人才之關係竟無分宗别派之機會耳 
　　譬之　　長庚旣成名於先余張欲與比　自不能不變其聲調於是余尚花腔以韻勝張主响　以逸稱二者各趨極端而各盡其妙鼎足而成三派矣若旦唱原須以柔和之音運之以婉轉之致是喜祿一人固已兼有程余之長倘有人欲於喜祿之外别創新聲方之鬚生宜從奎派（按無論何角唱法不能逃調腔聲之三種亦即正花响之三派也）然而咤叱風雲之慨豈窈窕淑女所宜此聲調上之難於别派也自長庚創爲京調以來旦角行輩喜祿紫雲瑤卿計已三輩而三輩中有工力悉敵之名旦與之同時而相抗衡者僅紫雲之世有一德霖而已德霖旣不求異於紫雲則旦角之中殆無分宗立派之人才矣有此二因而旦角直至今日猶承一貫得其眞傳則佳不得則劣故此篇不名宗派而曰統系所以存其眞也 
　　（喜祿）爲京班旦角之鼻祖其聲譽之隆直堪突過慶錢而並驅程余其時生净名角如林而旦角祗一喜祿鳳毛麟角於物且然喜祿成名誠時勢所造成然其藝術之高實亦足以副之也喜祿嗓音圓潤而咬字清澈聲聲入骨非後學者徒知行腔不顧詞句者所能比擬其歌隨口唱出似不着力而吃調之高難聲震屋瓦之慶四亦與同宫是可知其天賦之優已與喜祿同時而其出稍晚者則有（小香）小香行腔運嗓台步場規咸準喜祿固喜祿畢肖之雛形也二人合演（孝感天二劇輕歌緩步凄楚悲咽曲盡行歌之妙誠可謂此曲祗應天上有矣今此劇雖行而歌者僅得其調未傳其腔殊未可與言慢板也 
 
 
 

Page 8

 
 
1;第一萬八千七百四十八號;中華民國十四年 西曆一千九百二十五年五月十二號
星期二 * *   
 
 

Page 9

 
 
1;第一萬八千七百四十八號;中華民國十四年 西曆一千九百二十五年五月十二號
星期二 * *   
 
 

Page 10

 
 
1;第一萬八千七百四十八號;中華民國十四年 西曆一千九百二十五年五月十二號
星期二 * *國内要聞二 
[粤局糾紛中之桂軍問題（毅廬）]  
　　粤政局暫時和緩之裏面 
　　聯治派桂軍留粤與返桂之行動 
　　駐粤劉震寰部桂軍自前月二十九晚突然調回省垣後隨佔領范石生部防地自收賭餉又攘吴鐵城部警衛軍之軍費而有之以致釀成本月初旬廣東政局之變動連日胡漢民幸拉攏滇軍總司令楊希閔出而調停桂軍始不敢再進一步而爲拆台之運動此亦未始非政府善運用以軍閥制軍閥之結果然此法可暫而不可久究非根本解决粤局之方蓋政府此次雖藉滇軍之力以止桂軍之暴動然得不償失目下桂軍一時雖未做到推翻粤政府之地步然滇軍已收漁人之利彼藉箝制桂軍不敢發難之功使政府不得不將兵工廠委員長一職讓諸滇軍在滇軍所謂如願以償但今日之桂軍政府可藉滇軍之力以制之則他日滇軍之跋扈政府又將藉何勢力以制之耶又安知滇軍非處心積慮以謀攫兵工廠而不得故使桂軍在粤搗亂旋又出而調停市恩於政府而使政府拱手將兵工廠讓之以爲酬勞之具耶又大本營改爲委員制大元帥之名義已無形取銷雖由各軍仍公推胡氏爲委員長然大權已分諸各軍總司令手民黨政府威權掃地盡矣實與形式上下台無異然則桂軍此回之搗亂在聯治派方面觀之厥功匪細至桂軍近日回粤以後果爲留粤耶抑回桂耶則爲一至堪注目之事吾輩局外者觀其行動則留粤返桂二者實分道揚鑣其留粤之一部爲桂軍之第五師林樹巍部現分駐於東莞寳安一帶據該兩屬爲地盤就地截收税餉以自給但該師長林樹巍非劉氏嫡系劉近頗欲奪其權另委桂軍第四軍長伍毓瑞爲東寳善後督辦該督辦向爲林樹巍兼充今劉新委伍氏前往未知能否接任順遂尚是問題也桂軍之擬分一半兵力駐粤者一則爲監視政府接濟范石生黄紹雄之餉彈二則佔據一部份粤省賭餉收入地盤以斷絶粤省資助范軍之餉源今此二事桂軍已完全辦到當然分一部份留粤割粤省地盤之一部以爲聯治派之策源也故桂軍甫抵省桂軍總司令部即移設舊日范石生之軍部（即江防司令部）并無返桂之表示然則盡數留粤耶是又不然蓋劉震寰與滇唐之互派兵力定桂實條件上之一劉之不能與滇唐同時派兵入桂者徒格於粤軍雄據西江之形勢故延致於今始有機會發展頗聞劉部桂軍以留粤之一部已達到目的則回桂之一部亦不宜延緩進行是民以連日由東江撤回之桂軍第一師第一二三等團已於前日由東堤開至粤漢鐵路之西村站同日桂軍第三師黎鼎鑑部約一團又開往西村二日下午又有桂軍第二師嚴兆豐部二千餘人乘粤漢路開至城北之高塘三日上午又開到嚴部二師九百餘人赴西村以上各部業於前日全數乘車赴高塘新街一帶集中其最後開拔者爲該軍之砲兵人數約一營大砲二尊於四日早上午由省出發赴高塘一帶集合此項桂軍聞係准備回桂與滇唐軍合作以抗黄紹雄范石生之聯軍者總數約有四千人大約在北江補充完備即下令由北江入桂擬分兩路進行一路擬取道小北江之連縣連山與沈鴻英餘部會合入桂之桂嶺八步賀縣水路則因見阻於西江之粤軍李濟琛部故另一路擬取道四會廣寗方面襲桂省梧州之背刻下西江三角同盟之粤桂軍將領聞耗已急謀應付除在肇慶方面增厚兵力外粤軍第一師長李濟琛第三師長鄭潤琦因桂粤邊防日形緊急業於日昨同乘廣西某號巡艦赴梧與桂省黄紹雄商議調兵佈防以禦劉部桂軍之入桂觀此桂粤邊境之戰機又將不久爆發矣（五月六日） 
[南京快信]  
　　邢士廉派兵二連隨護鄭謙南下駐省署充作内衛隊據聞駐蘇邢部於必要時可向姜登選商酌調遣　　蘇皖宣撫使行署移入舊督署後侯府行署原址昨（十日）由宣撫軍第二路蔡司令將其司令部遷入 
　　蘇人方文樞提根本救濟八項請願案㈠裁挨鎭守使道尹㈡禁獎券㈢嚴申烟禁㈣禁賭博㈤恢復教育農工商業（六）撫恤兵災（七）嚴申米禁（八）發行紳富公債一千萬交善後委員會公决 
　　監算交代委員會租賃丁家橋梅溪山莊預備招待審議部正部長馬湘伯迭電促其來寗 
　　泰興各法團公推代表葛夢樸蔡鈞樞戴海齡來省謁鄭保留泰興縣知事翁燕翼請取消前省長改委命令 
　　爪哇華僑教育界魯葆如來寗調查關於南京文化政治各事業槪况及名勝古蹟彙編成軼以便回南洋報告 
[地方通信蘇州]  
　　韓紫石到蘇後消息已交卸之蘇省長韓紫石來蘇已紀昨報十日上午由閶區警署長袁委梅偕至虎邱山游覽在山午餐至下午三時始返鐵路飯店當晚由蘇常道尹李維源假城内桃花塢費仲深宅設筵宴請韓氏昨（十一）晨韓氏赴胥門三山會館濟社拈香嗣即赴偑橋華盛紙版廠參觀繼至下津橋省立第二農校參觀對於該校所育春蠶頗多詢問又以該校尚未開學亦經詢及該校招待人告以省署對於經費至今無辦法韓氏謂應即從速設法以免學子曠廢寳貴光陰嗣即赴留園各界之宴會聞韓氏定於今日（十二）赴杭游杭後再行至蘇居住 
　　自治協進會改選吴縣地方自治協進會於十日下午二時假葑門内紅板橋城南公社開會改選職員共到會員百餘人由正會長宋績成報告開會宗旨副會長吴靖瀾報告經過情形繼即投票計規定正會長一人副會長二人總務·評議·審查·調查四部正副部長各一人評議十五人旋即開票結果宋績成當選正會長吴靖瀾李振霄當選副會長沈束璋徐德明顧珍儒葉琯生當選正部長袁肇甲朱汝山孔陟岵黄鈞當選副部長陸心榖范君博等均當選爲評議 
[松江]  
　　質物任竟没收松江各典當自去秋發生戰事之際均先期停止營業迄今歲復業已閲六月有餘就情理而論在停業期内所有利息亦應停算乃該典等不但並不免利且將停業期内届滿十八個月之典物一律没收試問典門緊閉即質户意欲取贖勢又何從該典等竟藉口期滿任意没收絶無通融方法則接濟貧民之道反成苛刻行爲聞松地公民將請願商會集議變通辦法未識該典等能善體民竟否　　楓涇各界五九國恥聯合紀念會楓涇各界人士發起之五九紀念會於九日上午九時在南操場舉行到會者有北鎭第一等六區救火會商會·教育會·男女各校等十七團體由蔡匹志主席陳建亞司儀郁要寒·李青雲等演説並有楓涇精武體育會表演國技會畢遊行全鎭茲將順序列下㈠振鈴開會㈡升旗㈢向國旗行禮㈣唱國歌㈤報告開會宗旨（六）下半旗誌哀（七）唱紀念歌（八）通讀二十一條條文（九）演説（十）呼口號（十一）出發遊行 
　　偵緝隊下鄕敲詐本月七日清晨本城西門外竹竿匯地方泊有民船一艘中有縣警察所偵緝隊周子鴻邱福全吴老八等七八人並有帶拷人犯三四名形同軟禁者探詢之下始悉該偵緝隊於六日晚在松江北鄕泗涇鎭地方查抄烟間將陳八等三四人拘捕到此嗣由革警楊某僞爲説項敲去陳八等三四百元即行釋放 
[嘉定]  
　　保稦團會議紀西門鄕保衛團昨日下午二時在事務所會議出席者爲趙擎一·李子寒·朱樹勳·陳緝臣·黄小痴等三十餘人推朱樹勳爲主席由主席宣讀提議事件㈠籌集經費㈡團員出防㈢遣散團丁㈣擬訂團章㈤增添團員（六）設法槍械後經衆討論一一表决分組着手進行至六時散會 
[常熟]  
　　紅分會請振災黎之往來文電本邑桑家弄紅十字分會長張鴻以本縣受兵災損失電請振務處撥欵振撫已於日昨接到復電允代請欵茲將往來電文分别錄下（去電）南京省振務處督辦崇鑒敝縣本年二月潰兵過境沿途刦掠被災最重之區幾至十室九空現農民輟耕商號歇業前以調查未全故未呈請撫卹現各市鄕損失已由縣署彙案轉報敝會救卹有心點金乏術祗有懇請鈞座速賜仁漿以救災黎不勝戴德之至（下略）此電去後旋於九日接奉復電云（上略）代電閲悉查常熟因潰兵過境市鄕所受損失甚鉅前據莊知事呈報到處本處因庫欵奇絀業經函請防災會馮會長酌籌振撫矣特復江蘇振務處魚印 
[無錫]  
　　永盛典當查票風潮錫邑各典當自經兵災以後其損失較輕者已由各股東商明添本復業損失較重力難恢復者亦已由典業公所呈請縣署於舊曆四月十五日起開始查票質物之已被搶者在票上蓋一被搶戳記其尚存者即行放贖將贖下之欵以償還存欵債户漢昌路永盛典自十五日查票之日起各當户之持票到典者日必數百人奈多數被搶絶無放贖者至前日早晨有張姓存户見該典將刦餘衣物舁諸城内即往詰問其時各當户亦以該典不將刦餘貨物放贖而私藏他處紛紛趕往不一時竟聚集至數百人秩序頗爲紊亂該典急將包房門緊閉一面以電話報告警區其時已有已舁出之當包兩個被衆押令掮包之夫役舁往警察第一分所俆證所長朱執鈞聞報立即馳往勸導並當衆將典内之衣包點查計存三百零五個銅錫器具在外一一粘貼封條并將典門緊閉出示布告謂須聽官廳解决衆人至是始各陸續散歸 
　　房租一部份解决消息無錫光復門外馬路上一帶商店住户組織被災租户請願會呈向官廳請願依照瀏河辦法讓租六個月嗣後仍須減折支付至營業起色回復照原額付租雖經縣署批駁各租户以房主方面僅允讓租一月相去懸殊以是仍在堅持中對於應付房租迄今分文未付通運橋北首一帶房屋以盛氏至善堂居其多數房西轉運公司及絲繭號次之自請願會發生以後盛氏經租人過子怡恐橋北各店加入該會與橋南合作以致解决無期屢向轉運業及絲繭號往復磋商議定讓租兩個月再存租一月將來橋南各租户如讓租不及兩月亦以兩月計算如超過兩月仍照橋南之數辦理前日下午轉運業及絲繭號同人假運輸公會開一談話會由邵保楚蔡厂民二君報告與過子怡接洽經過衆皆認爲滿意議定於陰曆二十日先付租金一月一律扣租三個月以待後來解决 
[常州]  
　　駐鎭奉軍派解給養奉軍三十一旅旅部現駐鎭江奉軍長命令關於給養問題歸丹徒丹陽武進無錫四縣分任武邑縣署昨奉旅部來函自五月一日起每月須供給大米四百包燒柴十五萬斤馬草三萬斤麩子六千斤豆餅六千斤縣署及地方人士以兩次戰事墊用軍需尚無所取償此項給養殊無力擔任現正在商榷中 
　　錢業拒用劣角武邑錢業爲市上劣角充斥十日下午三時召集臨時會到各莊經理二十餘人討論結果宜仿照蘇滬等處辦法自即日起對於十一年份粤角不論新舊與有旗新閩角槪行拒用俾得一致而免糾紛議畢當即登報廣告自五月十一日起此項劣角一律不用 
[揚州]  
　　加租釀成風潮宜陵東陳莊半屬軍糧田係邑人樊灔生執業樊以年來時事變遷從前之租籽與現時比較祇及十分之一二擬酌加租籽第恐積重難返商准駐揚陸軍旅部帶同軍隊前往以期折服詎因此引起反響羣佃一致反對釀成風潮捆縛少數軍人軍事當軸據報前情復派營長程雲飛率領軍隊一連於九日開往彈壓矣 
[泰興]  
　　成桄致冷總司令代電禦秋總司令台鑒頃據敝縣黄橋初級中學創辦人丁廷楣君面稱緣本月上旬貴軍第一旅第一團三營九連連長張吉康强佔該校校舍致學生露宿等情敝縣教育素稱頑固多因主持非人而該校係私人集資創辦精神形式頗有可觀學生亦甚形踴躍鄕人慶幸方殷不意張連長竟任意摧殘查黄鎭廟宇頗多欲覓相當駐地並非難事我公以鄕人出任鄕事對於教育更當加意維持務乞速飭張連長即日讓出該校宿舍另覓駐在臨電不勝迫切待命之至 
[徐州]  
　　防務要訊徐海鎭守使孫鉢傳近已奉張宗昌軍長命令節制下列各團軍隊㈠駐紥皖北宿縣奉軍第三旅之謝團㈠駐紥徐西蕭縣第二十九旅之趙團㈡駐紥徐北柳泉第二十八旅之何團合之原有守備隊步兵三營（無團長）共有四團兵力又孫使本日（九日）上午召集趙·謝·何及現尚駐徐之姚·妻·滕六團長並督戰司令在鎭署會議聞係防務問題又孫使因有要務必須謁張（宗昌）請示已通知津浦鐵路局預備頭等三等火車各一輛定於今晚七時赴濟 
[嘉興]  
　　新塍紀念五九國恥大會新塍各團體籌備紀念五九國恥已誌本報茲悉是日上午九時新塍教育會·警察所·保衛團·新塍青年社·第一完全小學·第一二四五三育廣智等初級小學齊集公共運動場開會首由陳典清致開會詞繼沈選千報告五九痛史次全場合唱國歌雪恥歌次胡二瑗·嚴振乾演説語多沈痛復次全場齊呼五九口號呼聲雷動最後由到會各團體聯合遊行環鎭一周始散下午復表演遊藝有第一完全小學之（舊事重提）即表演五四示威運動之史劇又有新塍青年社之（鳴不平）表演社會之階級重重頗爲深刻觀者極動容最後又有魔術雙簧等等直至五時始閉幕 
　　移營拆城訂定條例嘉興移營拆城已經迭次會議縣議會贊城移營不主拆城業已函復官廳查照茲悉王旅長劉團長亦因移營拆城事宜旅十一日下午宴請各委員商議進行現各委員决以民意爲依歸公訂條例三則建議查核㈠瀏量舊營房及基地估價標賣以作建造新營房基金㈡測量新營基地招工估價建造新營房如欵不敷再以拆城决之㈢拆城變價後先行建築城基馬路及附近橋樑如有盈餘得補充移營之需 
[嘉善]  
　　商會定期選舉會董嘉善縣商會會長會董業已任滿循例依法改選茲定於十七號先生選舉會董再選正副會長業已遍發通告各商號届時到會投票 
[平湖]  
　　駐軍近訊㈠駐平第一混成旅軍隊刻已完全改穿長服㈡督署軍需副官魯保士日昨偕同一旅團長趙國蔭赴乍浦檢閲駐軍軍實又一消息魯氏赴乍將提取超武輪運來之槍彈㈢第一混成旅長兼衛戍司令彭德銓布告嚴禁冒兵乘船不給船資並私運軍火及違禁特品 
　　蠶桑雜聞平湖四鄕春蠶刻下大帮二眠開葉成色甚好桑葉發育頗速將來可免缺乏價格亦甚平穩 
[黄梅]  
　　破獲拐孫案年來長江一帶拐販幼孩案件迭出雖經各地長官嚴密查拿而仍時有所聞日前（四月三十日）湖北黄梅縣屬小池口地方（九江對岸）忽來民船隻上載上餘歲男孩五人壯者三人船近岸時適有一男孩在旁船上一壯者即出而强携其手賜以一餅令即食之該孩不從又畏其力遂大號鄰人聞聲羣集詢該三人之來歷並此年齡相若之五子由何而來答詞甚支吾轉問小孩則皆迷濛不能言其所以因知有異料該三人必非善類旋報知該鎭帥警察分所長轉詳黄梅縣押解到縣後令各孩飲冷水一杯遂稍清醒具述被拐情形黄梅蕭知事以案關重大訊明後各鞭五百下收押並欲訊得其巢穴及黨羽之分布昨將各兒攝影書明姓名歲住址以便招領計漢口江寗懷寗無錫鎭江各一人漢口一兒已由其父余君領去餘四兒共攝影一張以便家屬認領 
[蚌埠]  
　　學界紀念國恥之遊行大會蚌埠各學界以昨日（九日）爲國恥紀念日特先期假定大馬路旁郵局空地爲集合地點時約九鐘各學校職教員率領學生均陸續蒞會計有成總學校唐氏第一第二兩校王氏工讀學校區立第二第三第四各學校育秀女學校勤民義務學校共男女學生約一千數百人各校到齊後向國旗行脱帽三鞠躬禮畢宣布開會宗旨由各校學生唱五九國恥紀念歌唱畢有葛竹波唐聲灝席鳳閣楊寳樓王鑄九諸君擬次登台演説演説畢復整隊出發遊行街市觀者頗衆 
 
 

Page 11

 
 
1;第一萬八千七百四十八號;中華民國十四年 西曆一千九百二十五年五月十二號
星期二 * *[教育消息專電]  
　　漢口電鮑士偉定眞（十一）晚過漢專車赴湘准寒（十四）返鄂删（十五）午前參觀師大醫大省立圖書館晚蕭宴並在教廳公開演講銑（十六）參觀四局游琴園篠（十一日上午八鐘） 
　　温州電　温州大公報今日登載師範學生李龍反對平民夜校之評論被該生邀同多人將該報館搗毁一空主筆數人越樓窗逃避（十一日下午七鐘） 
[要聞中菲日三國對於遠東運動之希望]  
　　第七届遠東運動會即於本月十六日至二十三日在馬尼剌舉行菲列濱自由週報Philippine　Freepress納佛司君MrＲLNavas曾先期函請中日菲三邦正式發表對於本届大會之希望茲覓得三國原稿亟爲譯誌於下 
　　㈠中國方面由全國體育協進會名譽幹事沈嗣良君草擬宣言略謂中國以新遭戰亂未能早日分途預備以故本届運動會中之成績甚難斷言但當選我最優之運動家參預盛會而已田徑兩賽中國希望其成績能比上届在大阪遠東運動會中者爲優足球一項大約仍將以南隊之十一人應戰希望其能踵武前美仍得錦標歸國網球隊員上届代表今已風流雲散不復能聚將另派後起之秀諒當嫓美前人一獻好身手也棒球在華習者　衆今歲當派更優之選手赴會隊球將以華南隊爲代表希望能與菲島諸英鏖戰一場籃球隊將仍上届赴會之舊人游泳則非華人所素好 
[遠東運動菲律賓籃球隊(Sun　Studio攝)]  
目不更籌備選女隊球隊一組赴菲與賽總之吾人雖遭種種困難甚願在來日之遠東運動會表示其體育之大有進步也 
　　㈡菲島方面由菲列濱體育聯合會名譽書記印格蘭氏宣稱已故運動界領袖毛斐氏有言體育競賽之獲勝由於運動家之腿與腦及其一般的體育狀况而不在於口舌鄙人深以爲然倘已往之成績可以取鑒則菲人應獲勝於籃球隊球而於奪取棒球錦標亦當有良好之機會游泳似爲日人所獨擅但菲島可能表示其成績比在大阪時爲優田徑兩賽菲人殆難取勝日人方派其非常優良而匀齊之選手來會競賽菲人當盡其所能以較一日之短長但菲人成績苟不能視日前預賽時爲優恐其錦標終將爲日人所得足球殆將爲中國所勝菲島球隊已比往年爲優然其能否與猛進之中國隊相抗衡亦極可懷疑菲之網球近日已覺進步惟以一九二三年一役菲日相去之遠誠恐今日所得之進步猶難敵日人之良也 
　　㈢日本方面由日本體育協會名譽書記草擬宣言略謂日本於籃球隊球及足球之錦標認爲無有機會惟於游泳一項當可取勝網球亦有獲勝之機會田徑賽及棒球則與菲人旗鼓相當未知鹿 
離及田賽並望於十項運動獲占優勝日本在本届運動會中勝利之希望不根據於開闢新記錄如上届大阪一役之所爲乃根據於隊員程度之匀齊因此於各項運動得占先着平時日本之網球不難取勝惟本届則最良之份之皆不在國内籃球將仍由東京青年會隊代表但其實力已大加擴充當有獲居第二位之機會蓋籃球在日亦如足球然好之者已日衆但隊球則習者甚稀本年仍將以神户高商隊應棒球則仍由滿鐵隊之九人赴會代表焉 
[學界反對章士釗整頓教育計劃]  
　　學界所持理由教部不能答覆 
　　自章士釗兼任教長非正發表整頓教育之計劃擬合併亦中國立各校設考試院嚴格考查學生成績並實行一度教員試騐等擬議後京内國立各校之教員學生頗流露反對態度因考試院制度及教員試騐等辦法各國非無其例然此種辦法亦未必合目前之教育狀况至嚴格考試學生係各校内部可以辦到之事無須教育部管此閲賬教員試騐則現任各專大教授者類皆學識相當無試騐必要即行之國内亦無有有此出題甄别大學教授之學問與資格一面則結合團體準備合力反抗北京大學方面據云數日前已推出教授温宗禹顔任光二人前赴教育部見總次長準備面詰一切當由某某兩司長接見温等意謂教育部都係官僚似無資格可以考試教員即有一二尚具一部分專門學問之人物亦只能担任一二種特定科學之試騐决辦不到將各校所有課目完全行相當之試騐使各校各科教員人人受公平之甄别學生成績之考查復係各校本有職權不勞教部之越俎代謀至各校合併之計畫事實上亦窒礙良多不易成功事即成又並無多大益處等語該司長等當空洞答覆並不負責遂並無何種結果觀此則將來當局如果實行其計劃或恐發生事端云 
[皖省教育會常年大會紀（吉兮）]  
　　第一日舉行開會式 
　　第二日審查代表資格 
　　第三日審查舊會務 
　　皖省教育會本届常年大會並改選委員業已展期至本月六日舉行開會式並議定七日議事八日選舉當經拍電報告第一日舉行開會式皆係例行手續本無可紀之事實惟是日會場上最足引人注竟者官廳方面大都稱病不到省長則派方時簡爲代表政務廳長則派科員史仲文爲代表財政廳長則派秘書李石泉爲代表教育廳長爲主管官廳亦未親到乃派科長孫洪芬爲代表次日報章作病政府小文義之此名還有人組織省教育會選舉監視團即在該會散布傳單開會時有學生王同榮登台演説大發議論謂有幾種大不能當選委員㈠現任官吏㈡馬聯甲兼長時代曾受委任者㈢馬聯甲做壽充當招待者㈣有嗜好神經病者㈤劣績多端而宥實據者説畢有鳳陽學生尤開泰登台謂馬聯甲固是軍閥吴佩孚豈非軍閥乎明光甫在吴佩孚處辦事誰人不知今年回皖接充法專校長無不歡鲩總之應以人才爲主説畢鼓掌之聲不絶於耳王尤兩人所發之言論蓋皆有所指也嗣有人謂今日之會乃係開會式統籠之言論不應有所討論旋宣告奏樂散會下午開談話會仍以代表中年長之楊子厚君爲主席討論各項會務决定先修改曾章後討論議案定於八日開會選舉七日議事未及多時即行散會預備次日開會先修會章次討論議案此第一日開會之情形也七日下午一時各縣代表出席一百六十餘人振鈴開會後發言者甚多咸謂昨日臨時主席楊子厚老邁龍鍾應請改推有主張以首縣懷寗教育會代表爲主席該縣代表楊仲明聲明不願担任討論多時遂推定朱曾蔭爲臨時主席因朱無學系推定後朱即報告開會宗旨當有二農代表沈子修提出臨時動議謂代表資格關係甚大應請舊委員出席報告審查經過然後即整理議案贊成者頗多於是舊委員周世筠寳延年出席彼云當審查時本有幾種困難之點難以解决應移交代表大會解决第一每一教育機關推舉兩個代表第二未經本會通知之學校亦推代表第三私立學校未經呈報教育部立案亦推代表第四各縣師範講習所亦有代表周委員報告畢多數主張甄别代表資格遂另備徽章按照定章着手審查凡各教育機關祗能推出代表一人各學校無設私立公立以曾經正式立案爲標準合格者另給布之新徽章歷時兩句鐘争執者亦多審查畢得代表一百五十四人其餘有疑羲者十九人事合格之代表不能出席憤而呼打者有之肆口謾駡者亦有之閙成一片會場秩序幾至莫保竟驚動警察入會彈壓不得已遂宣告散會七日晚間尚有一種點綴皖垣商務印書館分館與中華書局支店特假省教育會映演電影歡迎各縣代表並備茶點餉客是日晚間自七時起至十一時止該會門首車水馬龍頗極一時盛也八日之開會按照規定本爲選舉會惟修改會章討論議案均未辦到八日下午一時許代表出席百五十餘人仍由朱曾蔭爲主席振鈴開會後有争執代表者兩起表决後二農代表沈子修發言謂各縣代表均遠道而來時間自應節减本席主張代表資格旣然確定即按規定步驟向前做去最要者舊委員自民國十一年改選成立所有關於文牘會計各項事件並未公布當然有所報告應請舊委員出席説畢多數贊成僅有少數反對所具理由則謂代表不能久留應先將委員選出所有修改會章討論議案由新委員負責進行吴叔雲謂會章尚未修改選舉何所根據辦論頗久仍以沈子修之主張請舊委員周世筠寳延年出席由寳委員報告謂本會文牘二人當開會前因事他往會計韋鳳章已經投江喪命無從查詢不過在韋之後有黄會計其經手收支欵項當有報告云云各代表遂請黄會計出席報告黄將油印收支總數自十三年七月十五日起截至本年三月止之報告分散各代表閲看斯時議論紛紜皆謂韋鳳章充當省教育會會計虧欵甚鉅不能謂無從詢即可了事應追問保薦人以重公欵嗣代表汪朋溪提議組織審查會清查韋鳳章虧欵數目然後再從事根究衆贊成遂按區推舉審查員計第一區葉光華二區郭光芬三區權道覃四區劉明經五區黄夢飛六區蘇錫綸七區梅少春八區藩維文九區江紹禹十區王潤十一區周松麟十二區許克治十三區秦錚議定即日着手清查旋即散會第三日之會議又了而選舉尚無頭緒一般有當選委員之希望者不莫不忙碌異當據此觀之本届選舉頗不易成立也 
[留美公費生因部省欠費之呼籲]  
　　監督潛逃公使不理電告政府亦無辦法 
　　留美公費生因部省欠費至一年之久在學者或因費斷而中輟性急者或因援絶而自盡其窘迫情形迭誌本報昨得留美公費生公函揭載於下執政教育總長鈞鑒敬禀者政府歲耗國幣十餘萬先後派遣學生等來美留學學生等梯山航海不憚脩阻辭親背友不問月歲者無非欲以十年面壁之功作他日中流之砥柱以求有所補於國家週年以還因前政府專心顯武將留學經費多數撥充軍餉致令留美監督束手無策學生流離於異邦月前嚴監督以無法再事維持棄職他適學生等終日惶惶罔知所措不得已籲請駐美施公使暫行兼理業經電陳鈞座諒蒙垂察迺鵠修數旬未獲訓示至爲悚懼而公使亦以監督處係直轄於教育部與使館不相統屬在明令未發表前不便越俎代庖因之誤會者對於施公使不免多所責難作中原乏漢使空勞驛馬之感然此不過政府行政手續上之標　屬諸表式者耳至實際方面則學生等以公費留美國言語舉動不營代表吾國全體人民且同時代表資遣之政府故學生等而有令　也不徒學生等自身之榮亦即我政府曁全國父老兄弟姊妹之榮苟學生等而被惡聲也不徒學生等自身之辱亦即我政府曁全國父老兄弟姊妹之辱學生等身處此間以人種國籍不同之故每爲人視線所歸倘生活態度失其常爲外人所輕視失學生等個人之體面不足惜若使吾國家失體面則學生等自覺其罪甚大矣况共和國家以人民爲主體樂求邦交之敦睦須先親善其人民此數年來學生等行動言笑之間處處皆求合於修身之道使外人知吾國國民之優秀初不料政府之斷絶學費來源使學生等陷於絶地也自嚴監督去職公使不肯負責後學生等之衣食住皆無法維持房租緩納則房東之逐客令立下學費遲交則學校之警告迭來枵腹受課教師復貴其無精神而觀瞻所關又以衣服襤褸之故與上等人遇容貎大失其害猶小若值無教育之下流而衆譏笑謾語侵尋則人格國體同受其辱細行不矜終累大德因小辱國寗所心安况生活問題迫於眉睫斯求學之志難堅學生等縱不爲自身計亦應爲國家作育人才之本意計固亦不應舍學業沿門托鉢效貧兒也生等不敏竊思美國人中國人猶是人也美國中國猶是國也若以堂堂政府謂其力不足以維持所資遣之留學生之生命且不足以使其學業與時俱進者非妄自菲薄即厚誣學生也此間美人因報紙記載中國學生之苦况或則咎其政府去年所訂移民條例之不嚴謂吾政府信用掃地以後吾國所派之官費生不許再行入境或則謂美外交部駐華公使應向我政府提出嚴重抗議爲無告之學生等請命學生等愛國心切始終持錄静態度寗餓死首陽不願貽人以口實尤不忍爲虎作倀引外人干涉内政學生等之態度如此想政府亦應激發天良迅速予以救濟也我執政出而救國萬象待蘇霖雨蒼生想學生等雖在國外亦能與國内之草木同沾甘露我總長熱心教育扶翼後進尤屬職責所在對於學生等之危難義不容坐視務懇立飭各省省長教育財政各廳長將留美欠費迅予電滙交施公使發下並懇同時令知各省軍政長官以後不得再將留美經費移作别用學生等之幸抑亦國家之福也肅此禀陳並叩鈞安留美官費生全體謹上中華民國十四年四月五日 
 
[遠東運動菲賓律四百米跑選手左圖居中者爲談男君Danao在歷届遠東運動會屢獲勝利（Sun　Studio攝）]  
[國立東大易長風潮之昨訊]  
　　沈恩孚致全國教育同人函全國教育同人公鑒本日見某大學全體教職員啟事以恩孚爲故友家屬代鳴不平指爲揑造事實非所敢承此事有代爲索欵之某君函件可據惟復曹君等函中所述遺書一節略有誤會已向曹君等專函聲明矣前致湯君函並未涉及該校校名蓋深知該校發起諸君協力經營成績昭著雅不願以一人之私德稍損該校之名舉關懷此事者試一檢前致湯君原函當可諒此苦心今日仍不願指出該校校名亦此意也至恩孚所任校董至多但曁南則從未一任校董殊不敢無其實而居其名今昨見湯君等函稱東南大學常務校董爲三人不知實有五人果係關心校事者寗此而未知乎則其他之憑空結撰不足辯矣合再聲明以免誤會沈恩孚謹啟五月十一日　　教部僉事謝冰到寗調解東大問題教部僉事謝冰八日已到寗寓交通旅館東大全體學生代表走訪謝君者無不表示堅决拒胡代表問謝君來寗之使命謝君答云此次來寗仍係調解並專達教部勸教授與胡合作之意及東大内部改組問題如校務維持會旣無法律立足點即宜改組代表告以本校教授六十餘人中有四十八人宣言不屑與章合作更羞與胡爲伍大多數教授之公意章氏應尊重至於東大内部組織大多數教授旣不屑與章合作自有主張章亦無干涉之可能現謝氏見代表等拒胡態度甚堅難於調解擬從教授方面着手但該校教授四十八人前旣宣言不與章士釗合作對於章之代表除一二人以私人資格與之談話外均採不理態度謝君此行頗覺左右爲難云 
[雜訊松江教育局董事會之議决案]  
　　松江縣教育局於前日（十日）開董事會等情已誌昨報茲將所議名案贛錄如下（一件）局長倪世昌交議履寗同鄕請　　持私立學校補助及清算公欵案决議學欵收入以附税爲大宗自前年起至本年春澤爲止縣署已徵未交連契附税及中資捐等有八萬餘金之鉅教育墊發十三年度各市鄕小學經費七期已有五萬金左右嗣後實在無力再墊若非清理公欵火速撥發學校勢不能支應由教育局長將此實情分呈省廳曁縣署請出此欵以雜危局一面函知履寗同鄕協力進行私立學校補助費前議緩發亦出於萬不得已姑候經費來源有着至暑假結束時妥爲商辦（一件）市鄕教育會補助費案决議各市鄕教育會之設立部章規定研究教育之進行非同泛設應由教育局長查明業經呈報有案及其進行狀况分别酌量辦理其並無議案報告並無協助教育進行之成績者補助費槪不發給（一件）各市鄕學校臨時費案决議依照教育行政人員會議决案暫行停止凡預算册中列有是項臨時費者應暫别除其因兵災損失欲受特别補助須實地調查酌量核辦不在此限（一件）公立第三小學請撥修理添置費案决議該校受兵災之捐失係屬實情修理添置兩項酌定爲一百六十元由縣費與楓涇市各分擔 
[桐鄕青鑪區教育會改選紀]  
　　青鑪區爲桐邑之首鎭該鎭區教育會自成立以來將近兩載會員日漸增多會務異常發達而舊有職員任期業已届滿特由前任會長徐承頣通告各會員定於本月五日開大會改選是日到者在半數以上核與法定人數相符遂即散票分頭選舉先會長次評議次幹事開票結果立志小學校校長唐陛型當選爲正會長前任教育員張薰當選爲副會長陶嘉澍·徐家成·徐承頤·朱景平·仲梅孫·吴森·仲快生·汪憲文·孔翁琛等九人均當選爲評議員鄭明德當選爲文牘員周文濬當選爲書記員朱寳瑛當選爲會計員沈炳華當選爲庶務員云 
[本埠全國基督教協進會定期開年會]  
　　中華全國基督教協進會於本月十三至二十日（十七禮拜日休會）在上海蘇州路（圓明園路口）新天安堂開第三届年會全會七日茲將秩序錄下五月十三日星期三（靈修日）上午十時至十二時半年會組織包括提名委員及事務委員之選舉主席演講陳述一年來之工作包括執行委員及幹事之報告下午二時半至四時半靈修會由誠静怡博士主領静思我儕最重要之各問題而祈禱上帝直接在年會内指導晚八時至九時半特别演講擬請會外之中國著名人士二人來會演講俾本會會員以明悉國内教育界及其他各界對於基督教所持之態度五月十四日星期四上午九時半至十二時半討論基督教會如何促進中華國民拒毒事業及如何組織運動以使下次國際鴉片會得以脱中國於烟毒下午二時半至四時又四時半至六時槪論非基督教運動及其對於基督教建設事業之進行上所有之關係五月十五日星期五上午九時半至十二時半分組討論十四日下午所論之題目（分成四組討論以免繙譯之手續而使大衆得以充分時間從容研究）下午二時半至四時又四時半至六時報告各組討論之結果并討論各組之提議晚八時誠静怡博士演講游滇三月之觀察鍾可託牧師報告華西基督教大會之經過及述留川四閲月之感想五月十六日星期六上午九時半至十二時半討論恊進會及其各種委員會在培養及鞏固各單個教堂上所給之貢獻下午二時半至四時又四時半至六時繼續討論前題五月十四日星期日本月無會議惟各代表則分别至本埠各教堂演講恊進會之事工并參與禮拜五月十八日星期一上午九時半至十二時半下午二時半至四時又四時半至六時討論如何使恊進會與以下各團體更爲聯络（甲）教會及差會之年會議會等機關（乙）城市及省區教會聯合會（丙）各地方西教士聯合會晚間八時分宗會議及各組委員會議五月十九日星期二上午九時半至十二時事務會議下午二時半至四時又四時半至六時（甲）事務委員會報告包括常備委員及特别委員之建議（乙）經濟委員報告（丙）其他委員報告五月二十日星期三上午九時半至十二時事務會議下午二時半至四時半閉會禮拜注意每日下午四時至四時半茶會 
[塘灣鄕立小學校之聯合學藝會]  
　　塘灣鄕於昨日開鄕立各校聯合學藝會假該鄕公共體育場爲會所敦請縣視學朱春申教育委員唐敬修縣立師範校長徐子華鄕教育會會長劉世昌爲評判員是日各校選手共有二百餘人來賓三千餘人四鄕學校加入參觀團者如馬橋鄕立强恕小學校閔行鄕立第二小學校等十餘團體表演節目如下㈠振鈴開會㈡報告開會宗旨㈢國歌㈣環行唱歌㈤歡迎歌（六）農事表情（七）彈腿（八）連續徒手（九）唱歌表情（十） 
彩圈（十一）啞鈴（十二）唱歌游技（十三）八段錦（十四）國恥表演（十五）臥薪嘗膽（十六）唱歌（十七）中國强表情（十八）木環（十九）雪恥（二十）萬里長城（二十一）笛鈴（二十二）行進（二十三）國恥游戲（二十四）彩旗（二十五）對客揮毫（二十六）數學游戲（二十七）筆算表情（二十八）對客繪畫（二十九）珠算表情（三十）雙簧（三十一）包公審石（三十二）渭水河當場由各科評判員公定分數該鄕第五校得八二第二校得七八第四校得七七第三校得七六第一校得七五由鄕董彭蔭喬分别給獎遂閉會云 
[童子軍會教練班一週紀念會]  
　　前日（十日）下午二時上海童子軍會教練班同學會假崑山路東吴二中禮堂舉行教練班一週紀念會到會童子軍團體有東吴二中·廣肇義學·招商公學·貧兒教養院·二師附小·愛國女校·中國女子體育學校·及來賓等共約三百餘人主席爲總教練沈同一報告一年來之經過情形略謂教練班係上海童子軍會所辦專以養成教練人材爲宗旨惟去年因各種關係以致時期延長而人數亦中途减少今日得舉行斯會實有紀念之價值云云次徐子成演説預祝今後之發展及爲上海童子軍界服務爲詞此外各項表演咸極有精彩會場内外則由東吴二中之童子軍招待及維持秩序因之異常正齊而具壯觀其詳細節目如下㈠振鈴開會㈡唱國歌㈢主席報告㈣演説㈤趣劇（東吴童子軍）（六）雙簧絲竹（教養院童子軍）（七）口琴獨奏（東吴童子軍）（八）國樂（辛酉社）（九）跳舞（東吴）（十）滑稽談（教練班）（十一）無蹈（愛國女校（十二）葡萄仙子（啟賢公學）（十三）國技（中國女子體育學校）（十四）致謝詞（沈同一）（十五）閉會 
[青年會等昨日歡迎巴樂滿]  
　　昨日午後五時上海青年會及全國青年恊會在恊會内舉行歡迎新自紐約來滬之遠東（中國菲列濱麗日本等區）巡視幹事巴樂滿君（Brockroan）到者余日章·朱成章·韓玉麟·王閣臣·李耀邦·陳漢明·郝伯陽君等四五十人由該會會長鄺富灼君主席並致歡迎詞略謂巴君係吾國青年會之創辦人在華二十五年各地知友頗衆今舊地重逢又得滿叙一堂殊覺欣慰巴君刻被紐約萬國青年會舉爲遠東巡視幹事從此遠東區域内青年會之各項事業得巴君贊助之力前途發展之希望益有把握矣云云繼請巴君演説巴君起立謂茲承諸知友相召似覺在春風滿座中榮幸無比鄙人居華二十五年與華人感情頗好嘗自視中國似與吾祖國相同亟顧其發展進步云云繼余日章演説大致謂中國青年會刻正力圖發展之間希望巴君在華多居數月相與携手合作當能收事半功倍之效云云末乃茶點而散聞巴君將於八日後離滬往日巡視該地青年會等事業一俟事畢仍將回滬云（道勝） 
[滬江大學同學會徵求會員]  
　　滬江大學同學會自新近修改會章後對於會務進行不遺餘力昨日午時在青年會食堂開委員會到者有傳若愚·戚正成·朱博泉·于壽椿·蕭元恩等十餘人由會長傳若愚主席决議案件如下㈠滬大音樂大會入座劵由同學會各委員代爲銷售此事責成傳若愚·蕭元恩兩君辦理㈡定五月二十日至六月十日爲徵求委員期間函請于壽椿·蕭元恩·鄭希陶·鄔志堅·錢振亞·張四維·繆秋笙·金武周·鄭世察·江涵虚·徐震東·張國動等二十人爲隊長積極籌備進行㈢五月十六日午後二時在四川路青年曾先開隊長大會商議徵求會一切進行事宜㈣春委會員同樂會仍請朱博泉與孔雀電影公司接洽定期報告舉行末由書記戚正成報告新職員選舉事衆意仍請書記致函各會員積極進行散會時已鐘鳴三時矣 
[中國公學同學會紀]  
　　吴淞中國公學同學會前日（十日）在青年會西餐間開本年大會新舊畢業同學到會者有楊杏佛·高踐四·何魯等數十人議决仍採用理事制凡曾任該校職教員或畢業同學均可當選本期事事聞爲鄭蘇戡·夏劍丞·于右任·馬君武·王雲五·王搏沙（以上舊任職教員）楊杏佛·胡適之·任叔永·朱經農·何魯·高踐四·劉南陔·蘇繼卿·李伯嘉（以上校友）等十五人現已分函當選各理事請其即日就職云 
[大夏大學近訊]  
　　大夏大學校長馬君武博士已於前日（九日）由京回校日昨該校延請華德博士演講時馬校長親自主席並介紹華德博士生平經歷及著作與此次來華在教育界所受之利益於聽衆題爲（智識階級之職責）又該校學生因馬校長由京回校特於昨日下午三時由學生會代表二十餘人邀請茶叙席間馬校長略云在京爲大夏籌募基金已有端緒並表示對於大夏進行隨在着力惟大夏最關重要之點即新校舍之建造還希諸生合作期於最短時期促其實現云 
[國際親善委員會徵學生論文]  
　　本埠國際親善委員會爲欲鼓勵中等學校學生之世界眼光起見擬懸二百元獎額作論文競賽應徵者以現在中學或與中學同等程度之學校中肄業之男女學生爲限錄取最優者五名第一名八十元第二五十元第三三十元第四第五各二十元現正草擬簡章並物色評判員云 
 
 

Page 12

 
 
1;第一萬八千七百四十八號;中華民國十四年 西曆一千九百二十五年五月十二號
星期二 * *常識 
[經濟時間經濟之必要] [  石南]  
　　本刋所談經濟多關於錢財之出入而論及時間者較少殊不知時間之關於經濟實較錢財爲尤要茲擇若干善通而易行者述之如下 
　　㈠減少閒談我如有事訪人正事談畢即當告辭不宜留室閒話以費二人之時光即平時與同室操作之人亦不宜常事空談以妨礙人已之工作 
　　㈡節省閒食每日除三餐外如遇飢渴自宜略食點心及水菓等然每見有人工餘專事閒食非特失禮儀傷金錢且耗費可貴之光陰殊爲可惜 
　　㈢辭免應酬應酬除必要外（婚喪壽）宜一槪辭免人不我請我不請人省此時間作有益之事（如讀書寫字第）不亦佳乎 
　　㈣休息時間之利用吾人作事不外勞心與勞力勞心者終日運思天色傍晚自宜休息利用此時作勞力之舉動（如理書籍及室内之器具洗濯衣服等）勞力者無論事農事工事商均宜利用工作之餘暇或讀書或寫字或請有識者談講時事以助消遣總之心力勞動互爲調劑則各人受益不淺矣凡上所舉閲者母以其淺近易行而忽之吾人作事能知時間經濟之法則他人數日而畢之事我可一日以畢之昔閲二百歲之偉人一文未常不歎其壽命之長孰意彼之所謂二百歲非行於世已越二百年乃其所事可抵常人二百歲中之所爲也故能經濟時間即爲長壽之一法（未蓋章） 
[衛生頭髮保護法] [  衛生教育會]  
　　㈠時洗沐 
油多的頭髮應用鹻性較過的肥皂洗清然後用水冲盡 
　　不過油的頭髮應用中和性的肥皂洗浄漂盡洗後須晾乾或用軟巾擦乾濕髮易致早年秃頂洗後覺髮乾燥可略用凡士林或橄欖油 
　　適中次數男子每兩星期洗一次女子每三星期一次 
　　㈡勤梳刷 
　　頭皮之普通病症爲頭屑世人多忽視之不知實自汚穢之梳刷傳染而來故梳刷須在酒精中浸過滅毒　 
　　髮刷須毛剌稍硬又不可太密梳子亦宜略疎且宜稍鈍 
　　每日晨起臨睡均宜刷髮梳頭 
　　㈢戒惡習 
　　染髮漂髮之藥每含有害化學原料徒事修飾無補實際 
　　燙髮燒髮有害髮之發育且失天眞 
　　他人梳刷或染病菌有如牙刷人宜自備髮際按摩增進血流頭髮可益發育强固戒在輕摩僅能散佈徵菌不能有益毛髮　　㈣備良方 
　　治油垢頭屑過多方 
Tincture　of　Cantharides 
斑螫素醇四十滴 
Ｓpirit　of　Ｒosemary 
迷迭香水精三英兩 
Spirit　of　Lavender 
啦芬特香水精二英兩 
治頭髮過乾燥方 
Chliral　Hydrate哥拉一英錢半 
Ｃaster　Oil萆蔴子油一英錢半 
Water清水四英兩 
治髮殺髮落良方 
Fluid　Ex　tract　of　Piloarpin 
疋羅卡品水半英錢 
Quinino金雞納霜一英錢半 
Sulphur　Precipitate 
硫黄澱粉二英錢 
Balsam　of　peru秘魯樹香六英錢 
Larp猪脂三英兩 
隔日用手指擦入頭髮然後重重按摩十分鐘極效 
[道德姚君之厚道] [  硯溪]  
　　姚和慶晉人也在天津河北開設紥彩舖生意頗不惡對門有陶寡婦率子女數人開設菜攤兼賣瓜果性嚴厲不讓人然亦非叨人之便宜貽人以口實者一日姚舖中爲富室製一冥宅彩色煇煌雕鏤工細正在製成之時陶寡婦之幼孩年約七八歲亦隨衆人攢視不圖立足未穩身一欹側將冥宅之影壁撞毁斯時姚之幼年夥計于某急揪幼孩將質之於其母幼孩死不敢往于某益形忿怒姚在門外聞聲轉入問故遽止之曰不必不必一面令夥計另行粘補一面妥慰幼孩曰勿容害怕我不對你母親説幼孩聞言如逢大赦去後于某埋怨姚曰前日我到他攤上買菜偶一不愼撞碎他一個西瓜他娘立將碎西瓜送到我處我賠他銅元兩枚方纔罷休今日他的孩子碰壞我東西又非止銅元一二枚即可了事何不也叫他賠呢姚聞言坦然曰他是個女人家又是個寡婦照料著一羣孩子做箇小買賣狠不容易你昨日爲他毁了塊西瓜他應該叫你賠償你拿出兩銅元絶不覺拮据他得了這二枚便不虞虧損矣他前日即不來找我我知之亦必賠償他至於我的生理較他略有微利他的孩子爲我毁了東西叫他出錢賠償他知有前嫌决不能説出箇不字來但恐他償錢之後火性發作就要捉着那孩子出氣了你聽之於心安乎况他是個女人家你好歹是個男子漢又豈可與他一般見識乎于某聞之而無語余不覺在旁嘆服夫以德報怨晚近來多不槪見且有設阱尋仇者矣且有蹊田奪牛者矣效尤報復士大夫往往不免不圖市肆中乃意有斯人也世之有權力者各能作如是想則争端可以不起矣（乙種酬） 
[法制取締大出喪并徵儀仗特税之我見] [  實秋]  
　　世風奢侈人慕虚榮今日成爲不可挽回之事實矣吾鄕某某（姑隱姓名）生前以地販生涯致富積有遺蓄數月前因病逝世其子又善於舖張乃於日前舉行大出喪未舉殯前城鄕附郭早經喧傳故紅男綠女觀者頗衆甚至交通斷絶行人駐足其儀仗之種 
市中繁盛之區觀者皆湧擠於某線舖樓上一時人數過多驟然傾倒壓斃婦女糼孩各一傷者數人衆皆紛紛驚慌逃避秩序之亂固不待言此種事實匪獨糜費無益之金錢抑且妨害地方之治安負有治安之責者應加取締其取締之法莫如由地方市政機關徵收出殯儀仗特税規定種類發給護照其儀仗之人數如在百名以上者徵税若干如逾二百名者徵税若干人數逾多徵税亦遞加其税額按照地方情形由市議會决之應先由喪家報告市政機關繳足特税請酌派得力警察沿途彈壓以資保護設遇觀者過衆交通阻礙房屋危險自當預爲勸阻如是則地方上旣增一種市税治安上亦不致發生意外之禍爰抒愚見　獻於市政諸君採擇之（乙種酬） 
[禮俗集會宴客時戒烟之提倡] [  品彝]  
　　吾人於宴賓會客之時主人每以捲烟餉客爲敬或備水烟袋數枝彼此遞敬以爲高談闊論之助非此則手無所措心覺無聊矣習慣已深惡風難易而老於周旋世務者且視爲當然之事交際爱所不可或缺也嗚呼禁烟之聲喧傳已久被烟之害如故者蓋有由矣夫吾人戒烟不患不能自禁而患在交際場中之主人敬意不得不吸由是禁烟之舉遂永無望焉吾意吾人於集會宴客之際曷不將烟費移作餅餌水菓之資旣無碍於衛生且有助於消化經濟所費正復相埒若謂果餌有限頃刻易盡將復歸無聊則大可購報紙數份供衆傳觀以與敬烟相較其雅俗固不可同日而語矣且也國事　沸權奸當道良由人民關心者少任彼横行以至於此今可藉此提高民智激其愛國之心盡其國民之責是於禁烟之外更有厚望焉 
（乙種酬） 
[雜錄瘟鷄治療之一法] [  鹤汀]  
　　我家飼鷄數十頭羣棲於塒一日行於庭見中有一鷄呆立不動時俯其頭未幾即斃一日後竟死去四頭余頗驚異至鷄塒處視之則壁上有無數扁蝨第二日復死去七頭家人曰鷄之瘟病傳染其甚速不易治療後與友人張君談及此事張君曰此乃鷄之一種傳染病扁蝨即其蔓延之媒介速設法掃除之并於壁上塗以柏油鷄之羽毛上更塗以菜油則庶可免其傳染矣若於鷄未得病以前見扁蝨滋生立即治療則其效更顯余詢其故張君曰此不過相傳之舊法未經科學之實驗余乃如法施之餘者果盡得救至於是否合於得學尚希專門家之研究（乙種酬） 
 
 

Page 13

 
 
1;第一萬八千七百四十八號;中華民國十四年 西曆一千九百二十五年五月十二號
星期二 * *本埠新聞 
[總商會力争紙菸捐聲明書之無效]  
　　本埠總商會前因全國菸酒事務署與外商續訂紙菸捐聲明書損失主權電陳政府請予挽回各節早誌本報茲據北京快訊全國菸酒事務署作昨已咨復農商部請駁復上海總商會原文如下全國菸酒事務署爲咨復事准貴部開據上海總商會代電陳述紙菸捐聲明書利弊並附陳續訂聲明書駁議請力争等情所稱續訂辦法四條是否屬實究應如何核示之處相應抄錄原件咨請查核見復等因到署查此案前准執政府秘書廳鈔交到署業經本署逐條駁復在案茲將駁復原稿及加徵保護捐理由書曁原續訂聲明書各一份咨請貴部查照轉復該商會知照可也此咨農商部 
[各界繼續反對公賣烟土]  
　　六十七團體請段執政查辦 
　　華界烟土公賣事經各界紛紛反對各土行依然運賣營業甚旺小同行雖由警廳查禁數家但實際上並無損失惟因掩人耳目計另設土棧於龍華前某軍事機關同時各大同行並擬定在閘北分設土店預算每日批發零售行銷本外埠可由五十餘箱增至一百箱昨日城内又新開小同行五家各團體方面則仍繼續反對昨有六十七重要團體呈請段執政派員查辦兩商會亦函請警廳將販土機關一律懲禁茲將各種情形分誌如下 
　　六十七團體致段執政電拒毒會等團體昨致北京段執政電云北京段執政鑒邇來滬南忽有土行二十餘家明目張胆公角販賣官廳非但不加查禁且有軍警從中包庇證諸事實確非無因昨日各團體聯席會議羣情憤激誓起撲滅公决電請政府迅派大員秉公查辦藉維烟禁又查前昨二晚浦江軍艦迭發砲彈互轟查與烟土有關瀏河則因刦土傷斃多命是海陸軍足爲烟禁之梗母庸諱言應請政府根據前令電飭所有海陸軍一律退出淞滬境界此乃根本禁烟方法務望政府允准施行以挽國運而福民衆不勝盼禱之至中華民國拒毒會·上海總商會·寗波同鄕會·紹興同鄕會·華僑聯合會·閘北市農會·上海圖書館協會·各路商界總聯合會全團學生總會等六十七個團體同叩眞 
　　兩商會函請警廳禁烟上海總商會縣商會爲華界禁烟事致警廳函云敬啓者近因華界違禁賣土問題各團體函電紛紛反對迭見報端並請市公所據市鄕禁烟會查有賣土確據開列行號地址函請貴廳封閉查抄焚燬此事關係國體人格盡人能言其害若許公賣弛禁匪獨騰笑友邦致啓責言抑且流毒人民禍患曷已貴廳負有查禁之責昨見布告嚴切人具瞻仰尤祈斷之以果行之以實與人民眞誠相見不僅在小同行查禁數家尤貴使其他販土機關一律禁懲執法必嚴除毒務净以尊國體而保人格曷勝公感竚候示復此致淞滬警察廳長常上海總商會上海縣商會啓 
　　李平書致拒賣烟土各團體公函敬啓者日來上海南市發生土行土店私售烟土承諸君子熱忱開會發電嚴詞抗拒義聲所播薄海同欽竊以爲烟禍之極爲患無窮欲弭其患厥有三禁其一禁運其二禁銷其三禁吸今之土行土店之發現羣議禁其銷行讀常廳長復鄙人兩函並報端啓事廣告力主禁銷不涉游移是華界所設土行土店可望消弭鄙人等綰理市廛仍當隨時查禁不使潛滋暗長死灰復燃然此治標之法也欲治其本端在禁運·禁吸禁吸責在官廳而法令不行反爲匪徒敲詐之徑禁運權在政府而紀綱廢弛竟爲軍閥圖利之資今之銷行於華界者果何自來哉非有人包運護送此項烟土豈能從天外飛來耶外間傳聞此次烟土之入某機關每箱三百五十元某機關四百元某某機關各百元某機關五十元最可笑者并有亂徒一項亦派百元愚謂其説若確則分贓之機關皆亂徒也何必另列一目耶鄙人素以忠厚存心終不敢深信其有尚望諸君子密訪確查設法阻止至於禁吸層若徒恃官廳施禁非特不生效力且恐徒滋騷擾茲擬一面刋發傳單一面請少年宣講團到處宣講勸戒并於城内外設戒烟公所兩處分上中下三等收容戒烟之人此事鄙人願爲發起邀集同人務期實行惟禁運最關緊要此所謂本中之本務望各團體恊力同心切實查察籌畫進行以除毒患地方報甚國家幸甚順頌公綏李鍾珏啓 
　　公團代表定期接洽商會上海各團體聯席曾會議昨致函上海總商會·縣商會·閘北商會籌備處云敬啓者日來滬南烟禁廢弛土行林立本埠各團體乃於昨日午後假貴會（總商會）開代表聯席會議討論應付方法當以貴會對於此事並無何種表示公决推派楊心正·周霽光·劉燕青·徐春榮·四君訂於十二日午後三時親赴貴會諮詢意見藉祛羣欵特先專函奉達希即查照届時務請派員接洽是荷此致上海總商會縣商會閘北商會籌備處上海各團體聯席會議謹啓 
　　全浙公會之表示全浙公會昨爲本埠賣烟事發出兩電㈠（致本埠各團體電）各團體公鑒連日華界公然販賣鴉片諸公主持正論無任欽佩夫上海爲通商巨埠中外觀瞻所繫毒物流行實屬有碍國際信譽且淞滬地處衝要庇賣鴉片尤爲利藪迭次戰争人言嘖嘖咸以此爲啓禍之源今戰事甫戢變本加厲又將何以杜鄰封覬覦之心良足爲江浙和平之梗敝會竊以爲前清之季禁烟事業極有成效良以由人民團體羣策羣力組織禁烟會雷厲風行私販歛跡今官廳旣唯利是圖責以禁烟不啻與虎謀皮計惟有由人民自行組織團體嚴行查禁庶幾稍有實效願諸公其速圖之全浙公會叩蒸㈡（致司法部及高檢廳電）北京司法部章總長·蘇州高檢廳朱廳長·均鑒淞滬公然賣烟騰穢報章各團體反對之電風起雲湧查律有規定司法警察官地檢廳得指揮當地警察乃該廳長獨於社會沸騰之際不聞有檢察偵查之舉尸位失職責有攸歸應請嚴令懲戒以肅法紀全浙公會叩蒸 
　　江陰旅滬學會致京省當道電江陰旅滬學會昨復致北京段執政南京盧宣撫電云滬面售烟甚囂塵上各團體電請查禁足覘民意憤激夫鴉片之禍盡人皆知内戕民命外損國譽是以海牙會議立有禁約吾國刑律更定專條販運吸食均觸刑章無如官吏人民上下相蒙禁烟法令視若弁髦喪心病狂者以販土爲利藪沉眠黑籍者以吸烟爲樂事是以賊丐遍野民種漸弱外人嘿我爲病夫匪國奇恥大辱胥鴉片之造孽也最近英使朱兆莘在國際聯盟會禁烟會迭被外人責問吾民正冀烟毒速除使外人無所藉口不圖以中外觀瞻之淞滬爲破壞烟禁之先導官廳佯爲不知軍警視若無覩長此以往成何世界二十餘家之土行其毒足以滅國而有餘也應懇鈞座火速遴選幹員尅日蒞滬澈查嚴辦以維國本而顧民心不勝迫切待命之至江陰旅滬學會叩眞 
　　閘北公益會致四區警署函閘北公益會昨致四區總署寗署長函云凱臣署長先生大鑒報載南市開設公賣烟土機關經各公團反對乃變計在閘北籌設已於前晚秘密裝運於光復路登岸警區業已接洽妥當有人保護云云閲之不勝駭異鴉片之害小之足以耗金傷身大之足以搆起兵禍去年江浙之戰可爲明證各公團爲愛護地方保持將來和平起見羣起反對連日一二兩區抄獲售烟機關多起正冀一掃而盡乃不料奸商詭計多端偷運閘北銷售豈閘北人民易受欺朦耶查光復路與貴署近在咫尺何以充耳不聞所謂警區業已接洽究指何區想明達如君操守可信定不出此際此人言嘖嘖君心有以表白心跡也閘北公益會謹啓 
　　閘北居民致盧鄭電住居長安路之公民李醒久·寳興路公民張繩武·等電呈南京盧督辦·鄭省長·云上海城廂内外開設土行數十家實行公賣鴉片雖經各公團極力反對並責問淞滬警廳長常之英其結果僅出官樣文章之段告兩紙禁閉小土行數家爲塗飾外人耳目之計不料日來閘北方面亦有開辦公賣之説曾人有目睹運來大批烟地在蘇州河淞滬警廳水巡隊旁起岸一俟土地商擇定相當地點即可開張交易不意禁烟二十年至此全功盡棄若不亟圖挽救恐釀成國際交涉亡國鉅禍即在目前爲特仰懇督辦省長迅即派員來滬密查嚴辦云云 
　　閘北商聯會之開會閘北十一路商界聯合會昨日下午舉行評議理事聯席會佘錫品主席首由主席提議邇來滬南地界發現鴉片公賣事實官廳且有保護之説查禁烟向懸厲禁一旦廢棄不特喪失國際信用且將戕傷國家命脈云云次由袁鴻鈞·陳欽棠·奚少峯·等相繼發言僉謂此次公賣鴉片聞爲某當局歛財計劃應聯合滬上各公團一致反對議决通過 
　　天津寗波兩路商聯會電各報館轉全國國民公鑒鴉片嚴禁已有數十年雖禁者自禁吸者自吸然皆私售究難普及今淞滬烟商竟敢公賣從中取利茶毒人民此亡國滅種之政策外人所不敢爲者中國官廳自爲之我全國父老同胞果有愛國救民之熱忱應羣策羣力反對到底務達根本禁絶勿使死灰復燃（下略）　　在檢廳長電部請示上海地方檢察廳廳長孫紹康因聞華界城廂一帶有人開設販土機關各界羣起反對當即派警調查屬實惟禁烟一事關係國際信用司法尊嚴捕之不可縱之有碍已電請司法部核示俾有遵偱云 
　　售土行名地址之調查中華國民拒毒會昨接某方函報告所有售烟機關開列如下（新康號）穿心街七十八統（福康號）穿心街七十六號（唐茂裕）及（陳伯記）大東門敦厚里十一號（南誠信）中華路松安里二五五號（李偉記）老北門宴海衖二十至二十二號（郭源茂）新開河潤德里三號（源豐）新北門東首盧家弄元龍里六號（怡成）九畝地富潤里三十八號（有源）老北門元和里二號（和成）大東門敦百里三十及三十一號又敦厚里四十八號前後門均有警士荷槍守衛牌號未詳云　　入口烟土數量之調查據有人調查近來販入上海之土係由青島輸入到埠者二百箱未進口者尚有二百箱其中紅土居多熱土次之不日尚有五百箱運來此外天津及山東各口存有四千餘箱云 
　　大土店仍安然營業淞滬警察廳連日飭區派撥警探查拿販土機關所獲者均係小行及私人之販土者對於大行所開之各店依然營業所有開在民國路小弄口之某某數家見各界反業甚烈與論異常激昻不敢强抗於前日起將招牌收去作歇業之形狀以避風頭惟暗中仍然售賣云云 
　　烟土之保險費各烟行除有大力者保護外另抽保險費每箱一千二百元此中另提二成爲下手費用其餘有關係者按其力之大小分配 
　　破獲機關之陳夜搬運連日九畝地小東門等處破獲售土機關後各該售土店稍爲歛跡將牌子暫爲除去（如民國路南誠信·小東門鄭洽記等）惟據已獲之各售土機關近鄰稱當破獲之前一日夜半爲各機關搬運烟土他藏似有先知之明云 
　　烟土之銷路此次運來者多半係大士較之川土雲土價巨但一般中産及富户之吸烟者均願吸大土即内地亦係如此因之内地雖有川土但大土仍源源輸入金錢則源源輸出現大土銷路已推廣至長江及津浦路一帶因此青年吸烟者亦日衆由此墮落傾家者不乏其人皆此輩土墒牟利之結果云 
[常之英又有禁吸鴉片之文章]  
　　昨日淞滬警廳佈告云爲布告事照得鴉片爲害婦孺咸知人民一經染習不啻飲鴆止渴輕則弱身重則促壽知命之士詎宜爲此本廳長深知斯毒至鉅且烈故於下車伊始不惟對於販運售賣者加以禁止即購買吸食者亦予查究誠以運售之徒固爲肇禍之本若吸食乏人其伎亦無從而施縱欲爲害其道無由茲經詳密考查銷售之來乃由購吸之多而滬地染此嗜好者實繁有徒如不亟加取締不第已染者不願自拔尤恐初習者日見其衆甚非保乂人民同享樂利之方除將售賣之徒嚴密查拿歸案訊辦外合行布告居民不准購買吸食鴉片毒品已染此習應即戒絶尚未習染者切母嘗試如敢故違禁令甘犯刑章一經查出即予嚴懲其各凛遵特此布告 
[軍艦槍擊英游船]  
　　傷英人一英領事已提起交涉 
　　大晚報云星期日夜間華克氏曾語謁客謂渠等所乘游船駛近第一華軍艦之尾時即聞來福槍聲一響旋聞艦中有掌號聲登時有多人排立艦欄持來福槍向游船射擊乃急命老大靠近艦側駛行而槍聲緊密如故當游船駛出艦首約二十碼時艦上曾發小砲幸未命中荷爾氏操華語大呼爲英人華克亦大呼亞細亞不已老大急命升旗是時適另一華軍艦之探照燈及船側顯已認明爲英船游船折向上海進發入黄浦數碼時又有排槍擊來旣而駛出危險區域見荷爾已受傷旣抵滬察視游船首尾彈孔密佈當時受擊覺春甚久長回思之約五分鐘之久 
　　上海泰晤士報云星期六晚有英人六名中男婦小兒各二人乘亞細煤油公司汽油船德黎斯號駛至附近製造局黄浦江面該處中國軍艦忽向之開槍轟擊此事現在將釀成外交案件該公司僱員洛遜荷爾受傷其婦與華克夫人及兩兒幾遭性命之憂洛遜荷爾傷股彈子由近膝處穿出華克氏之袴亦有一彈穿過該艦約發二百槍廿彈中該汽船船身被擊處擊落之木片復將船上他人碰有微傷英砲艦複克斯格勒孚號因英代總領事拍拉德之請暫緩赴威海衛業於昨日抵滬英代總領事並訪中國海軍司令提出嚴重抗議要求立與要滿意答復據司令稱該艦水手因前聞敵黨將截擊該艦故致驚惶失措至此後擔保不再有此等情事現該領事館業將以上情事詳細報告駐京使館聞已向中國政府交涉此事係發生於星期六日斷喑暗後該汽船照常駛過製造局浦面並未先見警告停泊該處之軍艦先用探海燈照射旋即由他艦開槍並用機關槍放射全艦水手皆參加其事該汽船上人幾於無從躱避幸多未受傷該艦開槍並非意在警汽船他駛確瞄準射擊該船當時仍開至上海受傷者即抬往公濟醫院醫治傷甚重但無危險云 
[淞滬商埠督辦有鄭謙兼任説]  
　　遠東通訊社云昨據北京來滬之政界某要人云孫寳琦因商埠區域擬照淞滬警區管轄地爲範圍及事事須待省長同意認爲職權不一表示不願蒞任業已向政府聲請辭職惟政府對繼任一層頗躋躇據云奉張方面先保姜登選繼任督辦嗣以姜氏甫就三省剿匪司令帶有兵權恐易遭蘇人之猜疑未果近奉方又建議督辦一職如孫慕老一再告辭自未便强留擬由蘇新省長鄭謙兼任俾可就近策畫而免埠務久懸政府對於此舉亦頗表同意祇須得𨛺鳴之之同意即可成爲事實惟邇來滬上各團體及南京盧子嘉則連電保何豐林繼任大致謂何東南首義著有功績且熟悉地方情形以之繼任最爲相宜等詞不過政府方面頗不可以爲然此外尚有一消息即會辦虞洽卿氏亦謀實任督辦孫慕老亦竭力推轂但不知鹿死誰手云云 
[監算江蘇交代委員會致馬湘伯電]  
　　促速赴寗 
　　監算江蘇代委員會昨致旅滬蘇紳馬湘伯電云上海寳昌路寳康里四六號馬湘老鑒環誦復示諄諄鍼砭老成遠謀良深欽佩承示不算清不納税一致决心義無反顧匹夫有責矧在法團惟庚日新省長甫到江干而韓國鈞不别而行繞道離境懼罪情虚尤增公憤際此時機緊迫謹拭几掃徑奉迓高軒臨電神馳佇盼駕蒞 
　　附馬湘伯覆監算交代委員會電一六十縣法團電返申誦悉良耄矣尤不能已於言者竊思中國者乃我民祖宗之土地祖傳之文化所造成愛國者即愛此祖傳非謂他人父之謂也民國不幸往往法外皇皇自由招兵自由籌餉者有之自由預算自由徵收者有之徵收不足自由借債借債不明自由結算者又有之若非其有而取之始稱能手我祖傳無是也立憲國亦無是也江蘇不幸所謂砧之肉宰之者不一其人不一其宰虧累至三四千萬往者已矣長此安窮要在新舊省長皆是蘇人心思有截止之段合肥張奉天當亦不忍見蘇民之魚肉無已也此不可不令清算者一也一則督軍省長官廳等中央任命之未必肯擔保代償然則債户仍屬蘇人勒令還債而不示以債之所在旣當道有是當錢况今勒贖盛行語曰親兄弟明算賬窮謂愛恤新舊省長嚴曾財政廳長者尤當監算以代爲表白矣事在民國雖創舉亦立憲國補救之方也不算清不納税六十州縣之父老兄弟有此决心否如有之良何敢後 
[兵工廠監理會函詢總商會墊欵]  
　　陸軍部滬廠監理委員會以兵工廠清查告竣上海總商會陸續所墊之欵究有若干亟應查明以便彙報故於昨日函請總商會將借墊各欵詳造清册送會以憑轉報 
[滬杭路重築被燬兩大橋訊]  
　　滬杭鐵路之楓涇間三十一號及三十四號兩大鋼橋係上年秋間江浙戰事時被軍隊詐毁阻斷交通嗣由該路局爲維持交通起見暫築木橋通車一面向外洋定購鋼料橋面橋樑等件業已運到現該路工程處定於本月十三日起將鋼橋面橋樑換築該兩橋工程約需五日完竣聞先建三十一號橋繼築三十四號橋該路所開每日杭滬間各班貨車一律暫停五天所有各次上下行客車仍照常開班惟各客車駛至三十一號及三十四號橋仍然輪渡載客至對岸換乘來車接載云 
[滬寗路今日完全恢復原狀]  
　　滬寗路前以車輛缺少致有數次例車行旅頗感不便後經路局竭力設法恢復行車祇有特别快車以頭二等車輛不敷未開茲悉前被班禪活佛借用之車輛現已歸還所有上午九時三十分特别快車即於今日（十二）起照常開駛故滬寗路今日各次客車已一律恢復原狀矣 
[班禪安抵普陀之電告]  
　　滬海王道尹陳交涉員昨接班禪喇嘛招待員熙鈺沈艾孫來偉良杜偉等蒸電轉張君嘯林鑒本日辰刻安抵普陀官廳僧衆歡迎儀仗甚盛寓普濟寺設備周妥排日禮佛講經定十五日原船回航次早到滬謹聞云 
[班禪有將赴日本説]  
　　班禪由滬赴普陀已有數日日内即將回滬返京據聞班禪自身頗有意乘此次南下之便赴日本一遊而日人方面亦頗願班禪赴日一行以謀兩國佛教之聯絡東京佛教團歡迎尤烈已派有代表抵滬接洽如外界不表反對則班禪或將决意一行惟届時或當先回北京再定行止云 
[張宗昌派員來滬設立駐滬辦事處]  
魯督張宗昌近派張蘭靖來滬商洽某項事件寓一品香昨日事畢返魯復命現張宗昌已與姜登選司令商妥派張蘭靖爲駐滬辦事處處長云 
[太平洋國民會議討論大綱]  
　　太平洋國民會議今年七月在檀香山首都火奴魯魯舉行現距會期已近檀香山中央籌備會已將會議中之討論大綱擬就分寄沿太平洋各國之籌備會茲將大綱全文譯錄於下（經濟及商業關係）本組（或本股）所討論者包括因各國工業發展程度的不同而發生之問題如勞動的供給生活標準與貿易方法等並研究各國所能遵循之商業道德律與用何法增進商業的善意及恊作他如關於天然富源之保存及利用問題亦可提 
 
 

Page 14

 
 
1;第一萬八千七百四十八號;中華民國十四年 西曆一千九百二十五年五月十二號
星期二 * *出討論（問題舉例）實行國際合力禁止毒物販賣何以如此困難何必有勢力範圍外人保管本國賦税保護國外貨易及投資等之事實外國資本家從事開發富源雇用低賤勞動於人民之益上發生何種重要影響開發中國天然利源問題此間題係檀香山中央籌備會所選擇限定於七月二號在一圓桌内提出討論然後接續研究其他提案現對國際商業團體所採用之貿易方法爲何其結果若何吾人能否規定一種工商業的道德律以資共同遵守俾能促進國際間的善意及互利凡與國際商工業有關係之各部分例如投資國之政府營業所在地之政府雇主勞動等各有何種應享之權利及應盡之義務（種族與人口）本組（或本股）所討論者包括一切因種族的差别而發生之問題用科學方法研究何種的差别爲出於天然的何種的差别爲由環境所造成的並研究圖謀種族的融和與保持種族的各别孰爲有益更討論祛除種族偏見與促進種族友誼的方法他如關於聳民及殖民問題亦在本組討論範圍之内（問題舉例）種族不同之人民應根據何種原則以謀彼此的協調與合作欲謀種族的合作須具何種要素吾人應用何法以化除種族的成見或界域何爲種族何爲種族的差别種族是否含有人類高下的區别種族優越權的感念由何而來此種感念發生何種影響此問題係檀香山中央籌備會所選擇限定於七月二號在一圓桌内提出然後接續討論其他提案對於異族互退婚姻問題有何所知如何使太平洋各民族持彼此相信相助的態度今日太平洋各民族間所有之仇隙及誤會出於何種原因中國今日所有排外及非基督教運動是否因於種族的關係尚有他種原動力否各國對於移民問題各有何種利益的關係各國殖民於他國領土之事實如何禁止僑民入境政策是否正當有何理由用何法禁止何爲種族同化某種人與某種人同化其事可能否（政治關係）本組（或本股）所討論者包括太平洋各國政治組織上之各種問題研究各國行政機關之外交事外及關係一切且有國際性質之立法如對於外籍僑民之購買地産權公民權以及入境規則納税規則等均在應行討論之列他如用政治方法以保持國際的平和提倡國際的合作亦爲本股範圍内之問題（問題舉例）討論太平洋各國之政治組織特别研究其處理外交事件之機關此問題係檀香山中央籌備會所選擇限定於七月二號在一圓桌内提出討論然後接續研究其他提案美國施行新移民律之歷史的背景爲何日本何以盡力反對此移民律各國間締條約協定與舉行會議對於促進世界的平和效力如何研究關於國際事件之民衆的輿論各國對於限制外籍人民在本國内購置地産利用天然利源及享受經濟特權之事實如何 
[輸運銅元票須憑財政部護照]  
　　沙市米業公會因有印就之銅元票欲運往應用經裕和行向關報運茲悉海關以此項銅元票照章須憑財政部放行護照乃能驗放爰函知總商會轉告在案該會接函後已轉函南北市報關公所請查照轉知矣 
[匪徒勒贖不遂撕票之慘劇]  
　　匪徒留有嚇詐信一封 
　　十號夜半十二時二十分鐘滬西静安寺路慕爾鳴路間發現年約五六歲之男孩尸身一具經一千四百四十九號華捕查見報告静安寺捕房由捕頭派令西探麥搿利搿氏前往察得該孩係生前被刀砍斷喉管死後棄於該處者旋檢查尸體身畔得信函一封始知孩係被綁票匪從浙江寧海縣屬大里地方擄來匪以其家屬不出資取贖故將孩殺死而留函致孩之祖父張和老惟函内語多費解茲照錄原函於下（張和老先生台鑒啓者余今日此信非别只因你孫兒之事係挽人來了結明白欵項五千元正定於四月十二日付洋余等候今日並無音信你誤搭日子余情急分文不取非但五千那怕五萬元余没有一月可以零用無所要緊故而將你孫兒殺死余不非多非手足你家絶後此信倘若知悉你火速來上海帶屍首回家如若誤會屍身無處招尋你不必懊悔當初不願贖回緣故余部下人有數百名無論各省各府各縣現在全體暫住你先生家内時刻留心爲要余無論如何可以派代表來抄你家眷格殺不論要你家不翻身專此即請夏安軍軍長王大人命令代表胡國良躬信封面上寫浙江寗海縣大里地方祖父名張和老先生收）該西探遂將孩尸舁入虹口斐倫路驗尸所昨午禀請公共公廨邵襄讞會同英惠副領事蒞所驗明尸體升座公位由採捕禀明調查情形并將信函呈案經中西官察閲之下遂判曰檢驗得無名男孩委係生前被綁票匪擄去勒贖不遂用利器砍死委棄於途查無尸屬飭保報堂棺殮發壇暫厝候尸屬認領一面備文寗海縣飭查尸屬張和老家屬來案領尸信一封附卷 
[陳炯明在滬説]  
　　國聞通信社云陳炯明自失敗後其踪跡外間傳説殊不一致昨據可靠方面消息陳早已來滬惟行動甚秘致外間均未知悉云 
[全浙公會對浙財政之通電]  
　　主張由法團組審查會 
　　本埠全浙公會前日爲浙財政事曾開會議决發表兩電通告各同鄕團體并促各法團組織審查會該電業已擬就茲照錄如下 
　　㈠致各同鄕會及各團體電旅滬浙省各同鄕會曁省内外團體公鑒吾浙政局自去歲隨大局而變幻荏苒迄今忽已數月其痱經過昭昭在人耳目處今日情勢之下夫復何説惟是財政一端爲全省命脈所關接之現狀已有積重難返之勢若復因循遷延則破産之禍迫於眉睫此誠吾浙人所當警醒者查去歲盧去之際確聞虧空總額爲四百五十萬及盧去孫來達去歲年底即增致千萬今殆不止是數軍額尚日事增加軍費一項除截留鹽税·烟酒税·印花税·年約六百萬外財廳月撥四十萬及扣截英德借欵每月十五萬總計每年已達一千二百餘萬近復舉募公債三百萬名爲墊補積虧是否能不流用以擴充軍隊實屬疑問益以本省之保安隊·警備隊亦積極計謀擴充負擔日增民何以堪夫一省軍費例有限制近今四境乂安原有軍隊警察儘足維持地方實無擴充必要亟宜本主權在民之義共圖裁制以維浙省財政實所盼幸全浙公會叩蒸㈡致浙省各法團電杭州省議會縣議會聯合會商會教育會農會律師公會曁浙省各法團均鑒頃致省内外各團體一電文曰（同上）等語浙省財政旣瀕破産而當局者尚日事擴張勢力不恤人民疾苦諸公法團領袖民意代表應請當仁不讓出任監督由各法團各推代表組織浙江財政審會清查舊賬制限用途救省要圖無以逾此倘贊同佇盼電復全浙公會叩蒸　 
[川商請求息戰之劉湘復電]  
　　旅滬蜀商恊進會前以川省資内榮威等處又發生戰事旅滬各商莫各憤駭爰於冬日電請重慶劉川康督辦俯念遍野哀鴻何堪再遭兵禍飭令雙方息戰等情已誌前報茲悉該會昨接劉督辦復電云旅滬蜀商協進會會長曁諸位先生鑒冬電誦悉諸君子關懷桑梓酷愛和平誠所謂與人民留一線生機即爲國家保一分元氣名言讜論贊佩良深蜀中饑因不堪再罹戎於上月寒日已經通電制止嗣中央委令查辦復於箇日重申前議令候解决是其寗人息事差幸異地同符此後益當遵照來旨速圖解釋倘得天心之幸抑亦諸君等仁言之錫也特覆劉湘叩魚 
[旅滬皖團體之公電]  
　　上海申報館北京天津南京漢口曁各省旅外皖省同鄕均鑒吾皖迭受軍閥宰割民氣銷沈省幾不省矣今幸在省各界人士覺悟救皖必須皖民自决業已發起皖民自决會於安慶本匹夫有責之熱忱爲裁兵制憲之運動誠救皖亡之良策我旅滬同鄕各界極力贊成支日該會代表胡王江三君蒞滬領悉其宗旨實與敝會不謀而令當經共同研究僉主亟應與之合作以期省憲裁兵兩項救皖方策早日實現特電請諸公一致奮起請願政府並推派代表到省爲實行制憲裁兵之預備臨電無任翹企安徽旅滬青年自治會安徽旅滬自治恊會皖事商榷會皖民公會新皖社 
[上海大學追悼胡景翼紀]  
上海大學於前日（十日）下午在第二院舉行追悼胡笠僧君大會到三百餘人二時振鈴開會邵力子主席報告開會宗旨略謂本校已定加入上海各團體籌備之追悼胡公大會今日又先單獨舉特一因胡公對於本校深表同情二因胡公足爲青年學生模範三因上海方面對胡公尚多誤解吾人固批反對軍閥但同時亦需要有主義之革命軍人胡公實爲軍人之有主義而又能實行主義者今日將請深知胡公之周道腴先生詳述胡公言行使社會亦間接得眞確的認識云報告畢全體起立向遺像行三鞠躬禮次丁顯讀胡氏略傳周道腴講演略謂胡公以非常之人成非常之功半由天才半由努力天才難學而努力易學其天資甚高記憶力極强讀書過目成誦與友人談亦久而不忘十餘歲便奔走革命實少讀書機會然史漢各書能對答如流作數十行之函件數分鐘便成早年中山先生及其他友朋之談話至今皆能記憶此固出於天資然亦由暇時手不釋卷及勤作日記又能耐苦奮鬭與將士共甘苦秦俗本尚武善戰從事者多讀書人重以胡愛才好士故極團結親愛昔有父子兵今之陜軍則可謂之兄弟兵其能以少勝 
多實由於此胡又能忍辱負重卒集大功吾人今日欲救國難禦外侮皆不能無兵青所應注意於此胡又極愛護教育甫抵河南即確定教育基金獨立豫省收入千餘萬今確定教育經費每年三百六十餘萬歸教育廳等獨立經管此爲全國軍民長官所不能辦者生平以國家與主義爲前提不治家産嘗有言曰現在有兵的人就要争地盤我却不然我是以主義爲地盤有人阻礙三民主義之進行我便要打他此種精神最可爲青年模範云云 
[旅滬溧陽人周紀堂致同鄕會書]  
　　爲溧陽兵變事 
　　溧陽旅滬人士周紀堂昨致同鄕會函云建動桂榮執事惠鑒駐溧陽第十五團五日譁變後城廂内外均被浩刧邑人所遭慘苦當非筆墨肿可以形容致電當局請求速勘亂事而拯恤災黎固屬要圖但求人曷若求已調查眞查設法救濟非異人責任在我旅滬之溧陽同鄕耳溧陽同鄕會兩會長雖離滬他去亦不能以無人主持而爲因噎廢食之舉務懇執事等定期召集大會共商辦法無任迫切盼禱之至 
[浦東保稦團會操紀]  
　　葉惠鈞之演説 
　　昨日上午十時浦東保衛團在公共體育場舉行會操並歡迎董事葉惠鈞先時由團長許奇松率隊蒞場操演隊伍畢致歡迎詞謂本團係浦東商民所組織所有隊員均係義務成立之初以奇松長於軍事任爲團長良以保衛團之性質與軍隊不同以地方之人保衛地方義不容辭承乏以來觕具規模葉君爲吾鄕耆老又爲本團董事對於商團事宜夙具經驗用以至誠懇摯之意敬表歡迎外請賜南針以匡不逮當同葉君演説略謂頃蒙歡迎愧不敢當浦東爲吾母鄕桑梓義務本極關心覊於職務致鮮參與正滋内疚幸得諸君維護堪慰下懷欽佩之餘敢進一言幸賜垂聽保衛團之組織實基於地方自治亦猶古者守望相助之意蓋以地方之人保衛地方其責任較爲密切惟軍事教育果非一蹴而幾尤須勤於訓諫凡屬團員應具智仁勇三種美德徒勇無智雖强猶弱智勇兼備無堅勿摧特爲桑梓服務動多關係尤須心仁志潔勿因私而害公須見義而勇爲斯爲服務保衛團者之必要條件鄙人今日得閲操演精神爲之一振足見團長訓練有方隊員勤務幹練深堪敬仰敬祝進步無疆並謝歡迎之厚意云 
[商總聯會定期開議董會]  
　　上海各路商界總聯合會昨日通函各路議董云逕啓者本月十三日（星期三）下午八時議董會議討論重要提案議决種種會務事關進行大計届期務希台駕准時蒞臨萬勿遲延至盼至禱 
[寳山縣議會開臨時會]  
　　寳山縣議會因有積案甚多亟須開會討論議决施行特由彭議長召集各議員於昨日（十一）開臨時會下午一時行開會式到議員甚多行政長到有馮知事等首由議長致開會辭繼由縣知事致箴詞後即談話而散聞今日起仍繼續會議各項要案云 
[市議會定期開夏季常會]  
　　上海市議事會正副議長沈恩孚·賈豐臻昨致各議員通告云逕啓者查照市鄕制第四十條及本會議事細則第二十條之規定以本月第四星期一即五月二十五日（夏曆閏四月初四日）起開本年夏季常會如執事有提議案務希按照本會議事細則第六條之規定於開會前十日（即五月十六日夏曆四月二十四日）以前交會俾便列入議事日程付議逾時照章歸入下届會議云云 
[捲烟業聯合會開會紀]  
　　上海南北市捲烟業聯合會昨日午後三時在江西路五十一號事務所特開評幹聯席大會到者五十餘人由評議長彭壽昌主席略謂本會南北同業自特税公認以來瞬逾一月爲公爲私不辯自明况同業力量薄弱當時凑墊保證金菜共計六十餘家開誠布公與個人包税性質不同此中辦理情形早爲各同業所諒解豈知事實具在仍有求全之毁並有藉端推諉等情實出我同業意料之外然本會同業坦白無私自然水落石出可無庸力爲剖晰乃昨閲報載忽有吴局長聲請辭職之事同業等税收攸關末便安於緘默應請公决經衆討論僉云同業公認税額斷難變更議决電請蔣總處長愼重税務勿予變動原電如下 
　　蔣總處長勛鑒敝會此次同業勉力公認誠恐外界操縱 
四午餘元核與敝會同業承認定額不敷甚鉅同業等迭經聯席會議僉以事關公認與個人包税性質不同惟有開誠公布按户酌加票面以補助原認未足之額免受虧累而已早爲各同業所贊同雖近有不明大旨藉端推諉然敝同業坦白無私旣已承認税收當然照章辦理詎昨閲報載吴局長忽聲請辭職並有變更局務之説同業等税收有關聞之不勝駭異爲特電請鈞座愼重税政幸勿輕事變更不勝迫切待命之至上海南北捲烟業聯合會公叩 
[捲烟風潮之調解]  
　　蔣春翹等致上寳區公會函 
　　昨有烟業蔣春翹等致上寳捲菸公會書云（上略）近自貴會承包特税以來因徵收補助及票面加一各費未及公開激起小同業之反抗情勢嚴緊以第三者眼光觀之殊非貴同業前途之福夫金錢固人所欲也若取之無道猶削足納履弄巧反拙查此事最近争點在票面加一問題一則恐包額開支不敷堅持非增諸同業分擔不可一則鰓鰓然深防藉端自私自利力主公估再定辦法雙方俱振振有詞無可厚非然以鄙意度之諸公忠厚曠達决不至盡如小同行所料不妨以曲突徙薪之法將同業認數及分徵處月繳如辦事人夫馬薪水等計算準確先行宣布收支實在不敷然後責成平均照加然則小同行團體雖堅羣見理由充分用途正當應無非分之反對矣若一味直之不理或以税局爲推托盛氣凌人處皮潮流壓力决難制勝且社會與論將見盡表同情於小同行非難貴會陷於不可收拾語曰得道者多助失道者寡助夫君子之過如日月之蝕懸崖勒馬未爲之晚同是一家人無所謂屈伏亦無所謂遷就急謀挽救尚不失爲識時俊傑近來各方鑒貴會態度崛强小同行主張堅决風潮擴大均責貴會如大兄欺弄幼弟不平則嗚良有以也當局者迷旁觀者清忝恃舊交爰以私人資格折衷辦法具書忠告以爲何如願候采擇賜教本愛人以德之義雅不願坐觀兩敗俱傷同歸於盡其三復斯言庶幾改之予日望之謹祝安康蔣春翹五九 
[英總領事署將開會]  
　　大晚報云星期五上午十一時英總領事署將開會議由代理英總領事柏賴德氏主席討論運動納税西人出席六月二日特别大會方法將舉出男女五十人於今後兩星期中分頭勸納税人赴會務使届時至少有一千權出席云 
[英按察使回滬]  
　　大晚報云英駐華按察使湯納爵士等已於星期日乘通州輪回滬 
[駐仰光領事歸國在途病故]  
外交部昨電江蘇特派交涉員以駐仰光領事陸震於上月二十一日由仰光乘泰利輪船内渡赴滬該領事在途病故仰派員赴船公司查明眞僞及係因何病殁於何地遺體是否運滬如果實在並望妥爲料理云云陳特派交涉員奉電後正擬派員赴船公司查詢間又接香港來電以仰光領事陸震在船病殁業已在港棺殮其靈柩仍由原輪運滬云云昨泰利輪船已抵滬陳交涉員當即派員詣輪將陸故領事靈櫬起岸矣 
[復旦校舍控案註銷]  
　　合肥李經方兄弟近欲索還復旦中學部假用之李公祠在會審公廨起訴迭誌本報茲悉此案已於本月五日由會審公廨判决註銷其判詞如下查該被告所居地址不在本廨管轄範圍之内應予註銷此判 
[復大五九紀念追紀]  
　　江灣復旦大學學生自治會於九日晨八時舉行五九國恥紀念會於該校操塲上儀式極簡單而哀嚴先向半旗行三鞠躬禮次由主席陳君承蔭致詞略謂今日爲强鄰迫我簽立亡國條約之日本會特舉行紀念以資振作吾青年之愛國意旨起而雪恥望諸君在此風雨之下沉思亡國之痛扶弱之法云云繼即静默兩分鐘嗣由傳君祥巽宣讀誓詞誓畢三呼中華民國萬歲游行一週而散 
[籲請保護繭市之文電]  
　　第四節吴江吴縣濱臨太湖且有寳帶橋等處軍隊駐紮而洋商乘船駛赴内地不論盡夜時有經過往來仰墾預先飭知各該處水陸軍警隨時保衛並派淺水兵輪一艘在陽曆五月二十一號至六月十號此二十天期間駛赴該處游巡第五節除第一第四兩節請派兵輪二艘外尚有無錫至江陰常州宜興等處河面寛闊盜匪充掠伏遴派兵輪四艘准於陽曆五月二十一號起一駐無錫楊婆圩遊巡至高橋止一駐江陰白湯圩游巡至大青暘止一駐無錫直塘游巡至常州戚墅堰止一駐宜興徐舍游巡至溧陽金壇止在鮮繭聞秤之際現銀鮮繭通宵不能停止全賴兵輪分頭保衛每輪必須擇定常駐之所日間停泊數小時其餘時間不分盡夜往來游弋以壯聲威每六節水警巡船最爲便捷歷來中外繭商携欵往來均可尾隨輪後頗資得力本届請求預飭水警廳長轉知各區署長分令各巡船擇其人地相宜情勢熟諳者就近支配即於小滿節（五月二十一號）起）陸續調撥如下黄婆墩無錫繭業公所三十二艘常州武進繭業公所二十艘大青暘江陰繭業公所二十艘徐舍鎭宜溧金繭業公所二十四艘楓涇鎭松金繭業公所十艘平望鎭吴江繭業公所四艘木凟鎭吴縣繭業公所十艘以上總計飛划一百二十艘派往各該處與繭業公所繭董會商分赴各鄕駐紮惟向來現銀由上海裝至無錫常州車站卸車分運各縣均係水道即請飛划押同起運致鄕較爲愼密今請水警廳長擇其人地相宜就近支配者俾知地方情形免多往返况自兵燹以後各處盜匪甚多本届繭市尤非片年可比尚有江北各縣惟有由當地繭董繭商向就地軍警請求保護伏祈一併飭知無任公感㈢各縣知事曁就地軍警保護繭商向蒙格外出力本届尤非往歲可比伏祈通飭後開産繭各縣知事及軍警自五月二十一號至六月三十號止凡此四十天内爲各國商人遵照烟台馬關兩次通商條約投赴内地各行採辦鮮繭無論銀貨往來沿途轉運以及繭行儲欵地點查照所陳悉心防衛蓋保護繭商即所以消弭交涉中外商人咸深感戴㈣各縣産繭地方均已設立繭業公所舉有董事遇有緊要公事得隨時商請縣知事旣事警官長核辦者務請　念鮮繭登 
場僅有數日且有外商關係不能稍緩淮予立即施行間有少數地方尚未設立公所者得由開設繭行之繭商逕赴各公署求見聲請保護亦乞一體照行藉免稽延㈤凡鄕僻之所向未駐紮軍隊及無警察防衛者伏祈預飭該縣知事調撥本署衛隊警察成由縣署呈請調撥飛划營等擇要駐紮免得臨時局促致蹈危險（六）繭市時間短促每有借岅繭之名糾聚數十人至繭行行强　賣乘勢發生不法行爲伏祈飭知各縣知事遴派幹役常駐繭行妥爲照料如有小販白拉露天經紀種種名目均係地方土棍所爲向例由縣署出示嚴禁近年以來每多視爲具文仰懇迅賜預先令行各縣知事務必從嚴制止以遏擾亂之萌以上各條均沿向例呈請通飭施行其有未盡事宜應由縣繭業公所繭董其未設公僻之區或由繭行之繭商隨時而請地方官廳察核辦理以期周密無任感禱附開蘇省産繭各縣無錫縣武進縣江陰縣宜興縣溧陽縣金壇縣吴縣吴江縣崑山縣太倉縣嘉定縣寳山縣靖江縣丹陽縣江寗縣揚中縣丹徒縣江都縣儀徵縣句容縣常熟縣松江縣金山縣奉賢縣上海縣南通縣海門縣如臯縣泰興縣泰縣淮陰縣鹽城縣高郵縣六合縣寳應縣泗陽縣漣水縣興化縣睢寗縣崇明縣豐縣民國十四年五月日江浙皖絲廠繭業總公所呈（未完） 
　　尚有本埠新聞轉入後而 
 
 

Page 15

 
 
1;第一萬八千七百四十八號;中華民國十四年 西曆一千九百二十五年五月十二號
星期二 * *本埠新聞二 
[上海銀行旅行部派員往各處調查]  
　　四川路上海銀行旅行部鑒於去年江浙戰事各路鐵道毁壞車輛被扣致交能梗阻百業停滯影響於該部營業實甚近雖各處交通已恢復原狀營業亦復舊觀惟欲圖旅行事業之發展當先派員前往各地調查實情然後再謀進行方針故該部現已派定車務科主任莊鑄九君前往該行已經設立旅行部之各分行着手調查以便與各分行討論種種進行事宜莊君定今晚起程地點爲蘇·鎭·寗·津·京·漢·杭·等處云 
[魯省派員來滬移提兩劇匪]  
　　山東劇匪張學理·李興桂因在鄰城縣屬百里巷地方嘯聚黨徒焚燒搶掠案發逃滬被捕解由公共公廨諭令押候該處官廳來文移提等情已誌前報茲悉魯省當局自接所派駐滬偵探武可屏電報即撥派第五旅第一團軍官兵士於前日到滬昨將移提公文呈廨經中西官察核之下即將該兩匪當庭交來員帶去歸案訊辦 
[指探挾嫌縱火案展期再訊]  
　　扛捧小工江北人張于才前與普益紗廠工人包大龍同居於滬西戈登路八百三十九號門牌嗣因兩不投契去年九月間包將張逐出張乃移寓附近八百五十六號屋内本月九號夜半包家扶梯中間忽然火起時包已安睡其妻直氏從夢中聞聲驚醒見梯已着火急下樓呼救倉卒間跌下扶梯傷及足骨隣居聞警帮同取水將火澆熄未兆焚如嗣包等查悉係張狹恨縱火於是晚一時三刻張將其所蓋棉被扯得一角澆以火油携至包家門首用剪刀扢撬開後門入内置於扶梯中間燃火而歸以致起火遂據情投該管普陀路捕房報告由捕碼飭探崔順扣恊同一百十八號西探馳往調查一過即至張家騐明其被確缺一角遂將張逮捕昨晨連同證物解遂公共公廨請究經關讞員會同英馬副領事質訊之下因張供詞推諉諭令押候展期再訉 
[寓客呑金自盡]  
　　福建人葉清捷現年二十二歲於本年三月十二號投寓英華街東亞旅館某號房間迨至前日傍晚五句餘鐘葉忽呑金粉自盡經茶房覺察報告老閘捕房派探張安才前往雇車送入醫院時已施救不及毒發身死當在其身畔檢出信函一封信面寫有寄南洋吉隆埠恊振本廠收字樣函内所述係所帶盤費一千二百二十王元已經用罄且又患病請即滙欵五百元前來等語絶未提及自盡之事該探即將尸體畀往斐倫路騐尸所一面持信遄回捕房禀請捕頭核奪 
[龍根和尚屍體候開棺檢騐]  
　　周杏生偕姊周巧寳控伊出家胞弟周桃生即楓涇一保三圖石河裏祖龍庵僧人龍根遭人見財謀斃牽涉多人曾由高檢廳令飭上海地方廳轉委楊檢察官赴松調查明確返滬聽候屍棺到滬檢騐在案昨日午後據一保三圖地保金炳盡投地方廳禀稱龍根僧屍棺前曾奉諭令特雇舟將屍棺運來滬上刻已舟抵日暉港爲此來案請示楊檢察官據報後諭令將屍棺妥爲看守一俟兩造人證到案齊集再行定期開棺相騐 
[天成象牙店業已啟封]  
　　滬城邑廟豫園天成象牙店前經淞滬警察廳查係前上海縣知事范回春所開諭令發封候示嗣有范東林投廳具禀聲稱天成店乃伊所開與范回春無涉要求啟封並據豫園商業聯合會到廳證明茲經警廳偵查明確於前日下午派員協同一區二分署長警前往將天成店啟封其中已封各物當場點交范東林具結收領 
[玩弄獵槍彈傷店夥]  
　　昨日下午三時某甲携帶獵槍於浦東束杜家巷陳協懋燭舖閒談忘將子彈取出店夥取槍玩弄扳動機紐砰然一聲射中夥友葉天祿頭而頸項等處血流如注當由店主雇船運滬仁濟醫院醫治 
[乍浦路前晚之刦案]  
　　乍浦路福蘭里四百零八號門牌粤婦李羅氏家前晚九時許有盜匪五人碰開大門兩盜在外望風三盜擁入内室各出利刀向氏恐嚇並用繩索將氏綑縛棉絮塞入其口翻箱倒篋將現洋十餘元金圈衣服數件搜刮一空得贓逃逸後經事主報告附近捕房請爲查緝 
[義口里房客聯會新組俱樂部]  
　　閘北義口里房客聯合會自民十開辦以來迄今四載注重公益至遷移至四衖新會所後氣象一新昨晚行新會所并俱樂部開幕禮會長樂詩農主席報告改組經過次討論進行方針全體逐條通過末選舉職員討董事被選者曹祖棠等八人正會長樂詩農俱樂部主任王德標文書王敬之洋務樂俊芬評議樂俊英等九人司庫丁方泉庶務張瑞松交際楊福源衛生楊蔚珊調查朱渭生各衖代表四十八人經規定俱樂部置備申新報並職員定每星期六開常會云 
[女尼被毆受傷之請騐]  
　　大南門華嚴庵女怪廣傳昨午倩人以籐椅將廣舁送地方廳禀請騐傷略謂庵中有年輕女尼根樹近來不安庵規時常出外向勸不睬反被擊傷要害爲此來案請驗奉飭補呈狀詞候核 
[梅阿大騐係因病身死]  
　　浦東陸家嘴和豐異六十六號居民梅松年之女前日向門口張阿狗購買洗　論價不合被張辱駡梅松年之子梅阿大開聲趕往理論與張衝突致將張之眼目擊傷張不肯干休將梅阿大揪扭不釋詎梅阿大忽倒地氣絶而死梅松年嗚警將張拘入三區警署收押一面着該圖地保投報地檢廰禀請相驗午後委派王檢察官等下鄕騐明並無别故委係因病而死塡格判交屍父梅松年具結棺殮張阿狗已受之傷判先行發送新普育堂醫治 
[騙貨限期還欵]  
　　張基如（即莊謙如）於上年十一月間在法租界霞飛路三百十六號門牌向西婦葛倫俱租賃房屋先後向陳士清之南貨號及沈源祥煤炭店内廳取銀耳二斤值洋一百七十四元白煤四十一元逃逸無踪經原告等報告捕房請緝在案茲由包探李連生偵悉將張拘獲帶入捕房昨解法公堂請究先由陳士清·沈源祥投訴被騙情形並稱被告當時出立某銀行支票與商人等至銀行收取無着復至被告處收取詎已逃逸今蒙拘案請求追究西婦葛倫俱投稱被告前在我處租賃房屋被欠租金四十五元惟原告沈源祥之煤實由婦人需用請求追還欠租等語張基如供原告等之貨物實由俄國人馬古托民人代買現馬逃在何處不得而知餘供支吾聶讞員商之法副領事葛君判限七天内着被告將原告欠欵如數繳還如違究辦不貸 
[攔路搜刦行人押三月]  
　　無賴王以興等專在民國路一帶强搶行人物件前晚有鄕人張介春·張鐘鈴·父子兩人行經民國路詎王匪等誤張父子爲販土之人上前强行搜查適爲三百五十九號巡捕查見將王拘獲餘均逃逸昨解法公堂請究先由原告投訴前情詰之王供認强搶不諱中西官判王押西牢三個月期滿永遠逐出租界 
[騙子禁押九月]  
　　王永慶前向新北門鴻源皮件廠騙得皮夾二十三打逃至公共租界被包探孔慶平拿獲解由公共公廨諭令押候訉窕已誌本報茲經孔探查得王尚有騙取城内四牌樓森昌絲邊廠·及西門長康里電襪廠·法租界天主堂街六號門牌徐四德麻雀牌店·閘北王家宅戴長榮布廠·等值價數百元貨物之事昨晨傳同被騙各户將王解廨中西官質訉得實判押西牢九月示儆 
[虚設字號騙貨押一月]  
　　高玉麟近與在逃之蔡某等在法租界麥底安路明德里第三號門牌設立恒泰申莊滑頭字號向有騙取貨物出立僞支票現由債權人蔡玉庭於前日將高扭至法捕房聲訴捕頭論令管押於昨日解法公堂請究先由蔡玉庭稱商人前有花邊售與被告當收銀行支票一紙往收無着向論游約故此扭案請求訉追又據潘國章稱被告前向商處租賃廂房開設字號前被虧欠一個月租金五十六元請求附追中西官判以高不應出立空頭支票實犯欺騙罪着押西牢一個月以儆原告欠欵另行以民事起訴 
[汽車撞傷行人]  
　　昨日下午四時江北人崔阿三在北京路行走被汽車撞倒碾傷腿足由老巡捕房一千六百零四號華捕抄錄汽車號碼另雇車送受傷人往仁濟醫院醫治一面歸報捕頭候示 
[少婦呑火柴圖盡]  
　　新閘橋重德里六十一號門牌少婦周孫氏昨日與姑口角呑服紅頭火柴四盒短見旋由夫察覺車送醫院救治聞生命頗危云 
[公共公廨訊案彙錄]  
　　昨日公共公廨訉理民事訟案併誌於下㈠張周寳延楊國樞律師訴陳關林陳和尚不理方單押欵案堂諭准予改期十四天訉㈠沈震發訴沈大鑫欠借洋及房租案堂諭旣據無力准予减輕交一百元保出外遵照四月一日原判履行㈠承豐米店訴丁阿品欠米洋案堂諭飭令被告按三個月分給並負堂費原告抄 
堂諭飭令被告償還原告洋六十八元七角並負堂費交保㈠朱鹤林訴侯炳文欠借洋案堂諭飭令被告償洋五十三元五角堂費原告負擔十分之七被告解擔十分之三支票一紙發還原告未便准理所有借據二紙並被告所執收清據一紙均附卷㈠益昌號等延雷聲布律師訴張長興欠貨銀案堂諭理賬員初次報告書内第七節之請求照准並飭張長興到案訉間㈠柯觀雄訴柯杜氏不分遺産案堂諭改期續訉㈠恒豐永延台維斯律師訴張秉三不還代付上海紗布交易所銀案堂諭案經展期被告仍避不到案原告呈出簿據支單四紙均認爲可證應即予判决着被告償還原告元八千五百二十兩零七錢五分並堂費㈠德康號延露雪臣律師訴李廣才欠墊欵案堂諭展期於本有二十三日由被告與原告互商和解如再逮延即予判决㈠王松年延朱樹楨律師訴何勉三等欠債不理案堂諭飭保人到案執行 
[中醫雜誌十四期出版]  
　　西門内石皮弄上海中醫學會成立四年會員將逮千人每逢初五·二十五兩日開討論會研究醫藥難題集思廣益成績甚好所出中醫雜誌材料豐富尤爲社會所稱道茲第十四期業已出版本埠各大書坊均有寄售云 
[對日外交會贈送紀念特刋]  
　　愛而近路德潤里國民對日外交大會所印行之五九國恥十週紀念特刋於五月九日出版原印二千份除五月九日在北四川路中央大會堂分贈蒞會各界外尚有數百份留備各界關心愛國及對日人士之索閲凡欲閲者函索即行寄贈云 
[誌謝]  
　　昨承中華書局惠贈第一六二期（小朋友）及第三零七期（英文週報）各一册又大東書局惠贈第四卷第十號（半月）一册誌此併謝 
[來函引翔港工商聯合會致周鄕董函]  
　　敬啟者接展大札聆悉豈是貴鄕董再呈縣署爲因路權關係全鄉决以去就争之足見先生公而忘私不惜犠牲個人之職權光明磊落實難能而可貴敝會於昨續開會議討論越築原因實非該局之自動皆由劣紳王銓運爲之謀主聯絡本鄕户籍員董鯉庭等呈請所致今旣洞燭其狡謀何不請求嚴懲禍首照例究辦以遏共邪心若仍捨本求末而專責被動之工巡局停止越築似非根本辦法敝會之具呈省長及縣署請求全飭制正收回路權並請撤查懲戒劣紳王銓運等以儆效尤至今未見批示敝會實出於衆憤捲入漩渦爲公理力争份所當然今彼方仍在積極進行而吾等則優柔寡斷坐長彼方之勢照目前情形論則前之登報與具呈豈非多事乎敝會所議辦法數條謹爲吾先生一一陳 
之劣紳王銓運身爲縣議員代表一鄕乃不思於本鄕造福以安閭里竟敢聯絡敗劣份子揑名呈請該局至本鄕築路似有　路之嫌疑喪失人格貽害鄕里况且胡家橋翔華電氣廠王銓運與閘北力争區域問題可以爲引證理應呈請官廳撤查究懲治以應得之罪此不得不請求撤查懲究者一也據閘北工巡捐局復里道恊議會函稱六圖公民呈請築路竊思本鄕六圖者乃引翔區域内之六圖非六圖範圍内之引翔鄕况且六圖在引翔區域内十九部份之一區區六圖内少數公民何能代表吾全鄕如此胆大妄爲至於斯極是而可忍孰不可忍此不得不請求撤果懲究者二也董鯉庭是本鄕户籍員爲一鄕之僕食人之祿必富忠人之事豈知包藏禍心呈請越界築路亦在附從之列該户籍員責任重大關係全鄕旣主張斷送路權與閘北　　　能保其不效張松之所爲將全鄕户册貢獻於閘北乎若然吾鄕之民皆爲閘北之順民吾鄕之人後患無窮期矣亦應呈請縣長撤查懲究另委公正人員接替以保一鄕之治安此不得不請求撤查懲究者又一也今本鄕有此罪魁禍首而不思呈請撤究則吾鄕之禍患難除人民不得安居樂業矣請求先生破除倩面在百尺竿頭再進一步俾得永除後患則全鄕戴德謹特再爲冒凟即希原諒手此願頌公綏 
 
 

Page 16

 
 
1;第一萬八千七百四十八號;中華民國十四年 西曆一千九百二十五年五月十二號
星期二 * *[商業市况]  
　　北京專電（十一日下午五鐘） 
　　前塲玖陸開盤三一四低至三一三五高至三一五五收盤三一四五成交八十餘萬整陸現貨開一盤七八成交一萬後塲玖陸開盤三一四二五高至三一五七五收盤三一五成交三十五萬 
[釐拆略漲]  
　　昨日洋厘早市價開七錢三分一釐五較前高三毫七忽五午市略跌價七錢三分一釐本毫七忽五較前日尚大二毫五銀拆早市價開二分午市價開三分比較上日大一分 
[國内滙兑市况]  
　　上海銀行五月十一日國内滙兑行市報告云今日津漢來電銀洋滙均無更動銀匯津行化爲一千○六十三兩五錢京公砝爲一千 
○五十五兩五錢洋匯津爲一千○○一元京爲一千○○二元漢電申滙未動仍爲九百七十四兩八錢七分半洋價爲七錢一分一五拆稍鬆爲五分滬漢匯價掛牌洋例仍爲一千○二十七兩七錢五分洋爲一千○○二元五角較前跌去一元濟南青島烟台銀滙均未動濟平爲一千○三十八兩膠足爲一千○七十二兩烟估爲一千○三十七兩洋匯濟南青島仍可平滙烟台爲一千○○二元頃又接濟南發來急電濟平忽又大跌價爲一千○二十九兩五錢想明白濟匯更動必烈今日廣州毫銀票買賣價爲七百八十兩香港番銀爲一千○○六兩五錢 
[外滙掛牌價均不變動]  
　　昨日外匯價格掛牌完全未動計先令仍掛三先令零七五印滙仍掛二百零四羅比半法匯仍掛一千四百二十一法朗美匯仍掛七十四元二五香匯仍掛七十四兩一二五東匯仍掛五錢六分半　匯仍掛一百八十四盾新滙仍爲七十六兩七錢五 
[先令市况清平]  
　　昨日先令之掛價照舊未變仍爲三先令零七五銀行交易寥寥價格平定計上午賣出價爲三先令一辦士買進爲三先令一辦士零六二五午後因問津者更鮮市價未有變動 
[美滙市况略緊]  
　　昨日美滙掛牌未動仍爲七十四元二五銀行交易難暢價格略見轉緊計上午做開賣價爲七十四元六角八分七五買價爲七十四元八角七分五下午聞亦不動云 
[東滙交平價穩]  
　　昨日東滙掛價亦然未改仍掛五錢六分半銀行交易上午尚佳午後寥寥做開之價較前日爲緊上午賣價爲五錢六分二五至五錢六分三七五又爲五錢六分四三七五買價五錢六分一二五至五錢六分二五又至五錢六分三一二五下午賣價爲五錢六分三一二五至五錢六分四三七五買價五錢六分二五至五錢六分三一二五云 
[標金穩定]  
　昨日星期一六月份標金開盤爲二百七十六兩較前日漲一錢先令揭曉均無更動日滙内盤平平然較上日似已略緊以是金價京趨平定在抛出湧旺時曾跌至二百七十五兩八錢爲最小價人心好時回漲至二百七址六兩七錢爲最高價市况無甚漲跌即最高低相差亦祗九錢後回小四錢爲二百七十六兩三錢收盤烚赤做開三百二十五兩五錢登賬結價五月份二百七十五兩六月份二百七十六兩補水二百七十五兩後市開盤與上午收市同交易因銀行清淡故金市亦甚寥寥至三時許即行收市價爲二百七十六兩七錢收盤較上日高八錢補水二百七十六兩云 
[公債回跌市况平平]  
　　昨日前市各債期現貨市况均甚清寂後市以市價轉疲市况因亦轉佳計全日期貨成交額一百十三萬元整六稍旺計六十九萬五千元金融次之占二十六萬元七長僅十七萬五千元現貨交易共十七萬八千元整六市况獨佳計占十萬元九六祗四萬五千元五年二萬元其他均極清淡金融七長整七等祗一萬二千元各債期現貨市價前市開盤時大致平平收盤略轉跌勢比上週見縮一二角後市以賣方時有抛出市價陸續回跌較上週如金融期貨七月份回跌六角半整六期貨及七長現貨與五七月份期貨各跌下半元許九六及華商證劵股約各降四五角其他亦均比上週回下二三角不等前後市差額約在四角左右茲分述各債如後 
　　金融公債金融千元票現貨僅後市收盤做開價八十七元五角較上週跌下一角期貨五月期全日無市六月期亦祗後市做出一盤價八十八元一角比上週跌三角半七月期八十八元二角半較前市計跌五角半比上週回降六角半 
　　整理六釐整六現貨於後市收盤開出價七十七元三角比上週五回跌一角期貨五月期七十七元四角較前市小三角半比上週回跌四角六月期七十四元七角半比前市亦小三角半較上週回降五角半七月期七十五元二角較前市跌下四角比上週回跌四角 
　　七年長期七長現貨後市成交一盤價六十九元五角比上週續跌半元期貨五月期六十九元六角比前市小三角半較上週回跌四角六月期祗後市開盤路有交易價七十元零三角較上週略縮一角七月期六十七元四角比前市小四角半較上週回跌半元 
　　九六及其他九六現貨三十一元二角半比前市跌下一角半較上週回下四角半五年現貨大票八十四元四角與上週同價小票八十二元一角比前市跌下二角較上週三續縮一角整七八十一元八角比上週初回下一角華商證劵股價三十八元較上週跌下半元 
　　海利洋行外股市况報告 
　　昨日橡皮股開盤已稍堅種下午是三時又接新加坡電橡皮猛漲一角（前日爲八角四角半昨日漲至九角四分半）故本埠市面愈趨堅挺預料將有續漲之勢昨日外股成交價格英工部局一九二一年公債一百十兩又一九二五六釐公債一百兩瑞鎔平常股九兩二錢耶松六月期一百三十五兩半藍格志聯合股五月期二十六兩上海銀公司八兩三錢墾植五兩四錢業廣新股五十兩英特去五兩五月期五兩至五兩零五分又六月期五兩零五分英爪華十一兩六月期十一兩二錢半至十一兩三錢半白結子一兩半别由一兩二錢七分半康沙利特三兩四錢可太把羅一兩三錢二分半搞老佛二十二兩拍當六兩二錢半新聞浦一兩四錢上海記達一兩五錢七分半上海拍亨一兩二錢生加杜里九兩太拿米拉一兩二錢半天傍五月期一兩九錢二分半六月期二兩橡皮六兩零五分五月期六兩至六兩一錢半爪華康沙十七兩四錢至十七兩半 
　　國外橡皮市價倫敦二先令二辦士紐約美金五角五分半新加坡坡幣九角四分半 
[紗花跌勢鋭厲]  
　　現紗成交一千七八百包價跌五錢至一兩 
　昨日星期一美棉始因外商購進而漲後因布市不振及華爾街帮售出市勢又疲計期貨跌三至十二磅音現貨跌五磅音印棉因歐洲出日商售出市况軟弱計孟拉跌三羅比七八月期白羅溪跌六羅比四五月期白羅溪跌八羅比大阪現紗及三品期紗均因日皇銀婚節停市本埠紗花因外棉逐步下落市氣甚形沮喪加之三品狂跌日紗來滬競售跌勢益不可制茲將期現紗花市况分列於後 
　　期紗紗布人鐘標準前市因外棉均疲啻方乘勢抛出市氣益弱近遠遠期各月均跌六錢至一兩四錢後市因棉市不振賣户旺盛續跌七錢至一兩全日共成交三萬四千包收盤價列左 
　　五月期一六五·七０跌一·九０八月期一六０·００跌二·一０ 
　　六月期一六二·二０二·三０九月期一五八·三０二·００ 
　　七月期一六一·００一·九０十月期一五六·九０一·五０ 
　　現紗客帮方面稍形活潑江西帮進六百包北帮進四百包漢口帮進三百包廣帮進二百包其餘汕頭寗波無湖内地野鷄等帮共進二三百包價跌五錢至一兩廠家未聞開出各牌市價列左十六支金城一七一·００二十支立馬一七八·五０十支人鐘一五五·００ 
十六支孔雀一六七·００二十支牧羊一七０·七五十支雙喜一五三·五０　　 
十六支大發一六六·五０二十支豐年一七七·二五十支麒麟一四四·００ 
十六支紅團龍一六四·五0二十支水月一七五·七0十支飛機一五四·００ 
十六支日光一六九·五０二二支雲鵬一七四·五０十支白荷蜂一五五·二五十六支寳光一六九·五０二十支寳鼎一七三·００十支新世界一五０·００ 
十六支藍鳳一六八·００二十支砲台一七四·００十支鴻禧一四八·００ 
十六支豐年一六九·五０二十支仙桃一七六·五０十支豐年一五三·五０ 
十六支地球一六五·七五十二支富貴一六二·二五十支童子軍一五五·００ 
十六支人鐘一六五·五０十二支天官一五九·００十支帆船一五五·七五 
十六支富貴一六八·五０十二支孔雀一六一·五０三十二支立馬二三一·五０ 
十四支四喜一六一·八五十二支寳鼎一六０·二五三十二支美人二三五·００ 
十四支藍團龍一六五·００十二支荷蜂一六一·五０ 
　　期棉通州標準前市因美印棉連跌不已賣氣甚旺近遠期各月跌一錢至四錢後市因買户缺乏續跌一錢至三錢五分全日共成交四萬八千擔收盤價列左 
　　五月期四０·０五跌·四五九月期三九·０五跌·七五 
　　六月期四０·二五·五０十月期三七·九０·六五 
　　七月期四０·三０·六０ 
　　現棉公會消息廠商號家均有成交市價如左 
　　陜西花三九·七０陳公茂進一００件現貨棧交 
　　陜西花四一·二五怡和進二００件現貨送廠 
　　陜西花四一·五０怡和進三００件現貨送廠 
[洋莊絲市仍不寂寞]  
　　廠白黄灰海外均有電轉··價益堅漲 
　　昨日本埠洋莊絲經交易仍不寂寞緣英美法印各市塲絲經需要益趨殷繁廠白黄灰各絲經電報昨晨海外均有轉滬成交不弱惟各經存底日薄市面步趨堅俏昨計信孚等進新陳滬白廠經一百二十包川黄廠經五十五包鄂黄廠經二十一包魯黄白廠經四十一包輯里乾經七十一包八繭灰經三十包大擴灰絲二十包粗黄絲二十六包價均堅漲云 
[期粉近疲遠漲]  
　　客帮不動廠家亦不多開··市面平穩 
　　昨日期粉交易均無發展之勢緣客帮不動閩帮現粉毫無進意廠家抛也之貨正在趕製開出不多市面頗形平定上午開盤後空方稍有抵補各月市盤除午前收盤時賣氣盛而稍跌外餘均堅漲午後客帮現期進意沈寂閏四月份空頭續有補進遠期則因廠家擯持不敢多開故本月份價仍不振期餘均見稍漲收盤結果本月份價爲二兩四錢一分二五較上週末收盤價計跌二釐半閏四月份爲二兩一錢六分半五月份爲二兩零五分半 
均較漲半分六月份爲二兩零四分半較漲二釐半期粉成交額上午三十二萬一千包下午十四萬三千包收市九萬五千包共計五十五萬九千包股票未開現粉出口僅田宏昌正交裝廣大輪船前往香港計兵船粉六百四十包云 
 
 

Page 17

 
 
1;第一萬八千七百四十八號;中華民國十四年 西曆一千九百二十五年五月十二號
星期二 * *本埠增刋 
[永安新到裙紗及花邊]  
　　永安公司花邊部新到英國縐裙紗花樣新巧爲女子夏季襯裙最爲雅觀價每碼二元七角半至六元四角半又顔色紗邊及袖口邊每版六碼價三角五分十二碼者價七角半牙口花邊係我國織造廠新出口顔色甚多每版售價自一元五角至二元四角云 
[先施草帽部近况]  
　　先施公司草帽部新到一千九百二十五年新式硬草帽數十種其中最特别者爲灰間·黑間·金色間·鰭骨等式現陳列大櫃内歡迎參觀另有數種巴拿馬軟草帽共分十餘種價錢最上等者每件五十五元再有小童草帽多種價極便宜現因减價期内盡將各貨便宜出售硬草帽每件一元二角半至一元六角半云 
[張裕釀酒公司提倡國貨]  
　　中國張裕釀酒公司所出白蘭地香檳紅白葡萄等酒香味濃郁遠勝舶來品茲因國也紀念購者另有贈品該公司提倡國貨不惜資本愛國志士多購該公司之出品亦抵制外貨之一端也 
[狗頭牌絲襪之發達]  
　　本埠湖北路鴻與襪廠發行所製造狗頭牌絲線襪久已著名該廠門市并售環球物品近又新到夏令用品草帽派賴帽以及新式汗衫背心絲圍巾等定價頗廉故營業尤佳云 
[大陸發售杜園罐頭油燜笋]  
　　杜園竹笋味鮮而嫰久經膾炙人口大陸廠之罐頭油燜笋專採杜園鮮笋（即哺鷄笋）製造故别具風味較之寗波之龍鬚笋不但無苦味且尤合衛生云 
[中西藥房優待善舉]  
　　茲聞本埠四馬路中西大藥房對於著名夏令要藥如功德水時疫水及紅神丹等凡購作慈善之舉者槪照八折計算以示優待而饮善舉云 
[創建龍泉浴池預志]  
　　浙江路新清河坊對面近由寗商集資創一浴池厥名（龍泉）自建洋房七幢内部純用白磁磗瓦砌成已於前日興工矣 
 
 

Page 18

 
 
1;第一萬八千七百四十八號;中華民國十四年 西曆一千九百二十五年五月十二號
星期二 * * 
[出版界消息]  
　　武鐸雜志爲陸軍四校同學會所編輯内容豐富材料精良宗旨正林調查詳確洵爲究研政治軍事學者所不可不讀該刋第四期業早付印不日出版由中華書局經售云 
　　北四川路六十一號少年良友社所出之圖畫週報第十期即日出版適逢第十次國恥紀念日故該報特出國恥紀念增刋一張内容豐富較前尤爲精彩該報爲普及起見本星期并不加價函索附郵花四即分寄云 
　　鮑俊德君所編之（英文算術入門）内容豐富字句淺明已於上月呈請教育部審定其樣本刻下在裝訂中不日出版如各高初學校欲採用者可直接函至上海乍浦路英法夜社出版部索取無須郵票惟須蓋學校圖章爲憑 
[醫界新訊]  
　　梁澄清君研精醫學向在新閘路三益里設診現移寓閘北大統路介福里綸華工廠並善推拿兒科尤所擅長江蘇勞工會主任陳克强因閘北工廠林立特邀在會擔任義務施症已蒙首肯矣 
[天氣報告]  
　　徐家匯天文臺昨日下午四時三十分氣象預報云天陰稍寒有變象全國沿海有和緩之東南風至東北風不等廣東及東京之西有旋風又昨日下午三時前二十四小時内本埠氣温最高七二·四最低五四·五去年同日最高八二·二最低五六·八 
 
