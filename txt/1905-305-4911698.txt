# 1905 - 305 - 4911698

 

Page 1

 
 
　　　　 
　　論前告白一百字起碼多則以十字遞加每日每字暫取刋資洋銀一分後幅長行告白二百字起碼短行告白五十字起碼多則仍以十字遞加刋資仍照前例 
　　西厯一千九百五年 
十一月九號禮拜四 
[論東三省割換閩省之傳聞]  
　　民氣極弱之時代其對於外交也出之以懦各國雖有確實之要求亦且袖手隠忍一任其佔據攘奪之日起而不敢與較民氣方盛之時代其對於外交也出之以輕各國尙無要求之証據而己徒手奮呼遽發其慷慨激昻之熱誠以起而爲難懦固誤國輕亦害事是說也於何証之證之於中國今昔外交之情形夫交涉之大端路礦也土地也一切財政權也數年前我國民脅於外人之勢力英俄德法之要索我土地路礦一切權乎者皆得如其所願而去我國民瞠目熟視而無如何至於今日民氣爲之一振土紳工商咸知利權之不能爲外人所握一遇交涉卽聨合團體羣謀抵抗是 
 
 
 

Page 2

 
 
誠民志勃發之效驗而轉移國勢之基礎也然亦有僅據東西各報之流言與夫轉輾相傳之失實未得外人圖我之實據而先自驚擾如今年德人佔據海州之說事雖有因然未至如外間所傳强佔之甚今乃驟行輕舉非但爲外人所笑且恐招外人之忌而於正當之交涉反致棘手而難辦卽我人對於外交之團結力亦將分之於妄用而於正當之交涉反有所弛懈而不能堅究其由來皆出於輕之一字我人於此能勿加之意乎原夫輕動之所由起非盡由於我人料事之不能遠到見理之不能明澈而亦由於無調查之實力醫者之治病也必先考察其病之實在而後施以藥石律師之訴訟與偵探之緝案必先獲得此案之實據而後可以涉訟而後可以定讞東西各國之用兵也必先以偵察隊探悉敵人之虛實而後進兵蓋天下無論何事非調查確實遽行措手而至於失敗者其弊卽出之於輕動况交涉之尤非易易而不可率爾輕舉者乎今者外間紛紛傳述日人欲以東三省割換閩省其說傳播己久近且流至滬上今日本館又得南京長沙兩處訪函皆謂各學堂有會議此事之舉動（見今日本報）至探其消息所由來南京則謂得自福建學界來電者長沙則謂得自上海來電者昨日友人傳述滬上亦己得南京湖南兩處會議之消息而有欲抗議此事者此說雖外間紛述然究其由來則未有確實之根據記者於此不能己於言矣 
　　夫日人豈不知以彼易此我人萬不能允從者亦豈肯食其仗義之言而出此舉動者然而外人之心我焉能知子非魚安知魚之樂亦安知魚之不樂故此事非得有確實之消息則未可貿然論斷而遽動其種種之惡感情蓋此事爲兩政府之交涉使其說而得自日人也則必得有日政府實行要求之消息而後可以言抵制使其說而出自中國人也則必得有中政府實受要求之憑証而後可以言抵制不然而遽議反抗恐事或不實而蹈前說二者之弊一則外人近來正以我人謀挽路礦各項權利思有以交涉之今若輕動是適以增其忌而授以口實一則我人近來正以全力注重於抵制美約及收回路礦各權今若以此全力遷移於未經調查確實之事則勢必於己調查確實之問題反致減少其實力此誠今日之富有國家思想者所急宜研究者也 
　　抑觀我國與各國近日每多無實際之交涉而屢起責言其原因往往由於彼此誤會其誤會之所由起亦必有其因而傳之過甚如割換閩省之說或者日人對於閩省之利益稍有所要求亦未可知（此特記者擬議之詞）果爾則我人猶必調查其實據而後可以圖抵垣然則爲我人者對於今日外間流傳之說其未經調查確實之時必不輕信流言而遽起反對也斷斷然矣 
[恰克圖條約業己開議]  
　　十一日北京電云中俄両國會商修改恰克圖條約一事業己開議俄國要求於中國之事　最重要者有四（一）両國當各派委員將舊約所載之境界重行更定（二）在俄人租借地内中國當許其屯扎俄兵（三）請中國允許俄人在蒙古部落有開礦築路之權利（四）允許俄國所編之商隊得入俄國租界 
[紀辦結美人槍傷鄉民案情安慶]  
　　美國亞洲水師提督儲來英副提督費來邱兩兵艦於上月二十六過皖停泊東流縣賽角地方在對岸望江縣四號鄉邨游獵槍傷鄉民一事曾紀本報現己由洋務局辦結該提督允給傷費受傷三三人亦將次就痊當費來邱晉謁撫憲後卽經洋務局總辦馮觀察派李大令振遠前往該處會轴望江縣查大令光華秉公查辦禀復該處離省城六十里兩大令查驗一周卽將拘留美人之槍二枝携回洋務局次日（卽上月二十九日）三下鐘馮觀察乃親赴兵艦面與儲提督據理詰責提督乃具道歉忱允託聖公會華禮門醫士酌　應約被傷之人傷費秉公辦理一俟函寄駐滬美領事轉交到艦卽當照數送給並云理宜往謁撫憲以無照會本在不應上岸之列云云語極盡禮馮道遂將槍送還取具收條該兵艦始行下駛此事幸馮道曾任美金山領事熟悉交涉因逕與該提督面言一再辯論得不致决裂云（羊） 
[紀甯學會議拒日本要求江寗]  
　　省垣甯學會接到福建學界來電據稱日本要索閩省換還遼東我政府己將允准宜聨合全國團體竭力維持云云寗學會立卽遍發傅單報告本城各學堂訂期初五日在　文廟明德堂會議挽回之策是日各學堂學生相率不上講堂午後兩點鐘開會來賓計有千數百人發起人以開會事由宣告大衆繼又演說割棄閩省之害勸各學堂各舉代表候次日舉定代表員熟商辦法電請政府堅拒（問） 
[續誌學生會議拒阻日本要索長沙]  
　　前報所紀湘省各學堂學生於初一日在福建會館會議拒阻日本要索福建換回東三省一節兹探悉九月二十六日有遊學豫備科學生福建某學生接得上海來電謂日本有要割澎厦換向東省之說該學堂接電後遂函告實業學堂轉告高等學堂再由高等徧發傳單約全省各學堂曁閩帮紳商於九月二十九日會議是日由閩幇李君昭文先集同鄉會議各學堂遂改於初一日仍借該會館集議與會者五六百人一切設備招待皆由高等擔任暫舉工藝學堂附設工廠總敎湘鄉禹君之謨爲假設會長各學堂各派代表一人先後演說僉謂此事必先建立學會有以同志主名者有以保土主名者有謂此會必須持久不必專主此事同志則微嫌朦混保土又不免沾滯且恐此信或有不確者後遂定名湖南學會先由禹君開演謂此等事當以堅持爲主義雖肝腦塗地在所不惜繼由周君王君接演略謂此事不外暴烈和平兩義若主暴烈則吾湘學界程度尙淺恐難逹其目的似宜以和平出之且無論如何總須電詢政府外務部再電逹各省學堂約齊合力向政府力主爭回所需電費由與議諸君於各學堂或親友勸助以每人一角起多寡聽便限於禮拜三由各學堂代表人再集該會館復議並將電費捐項繳齊以便同 
 
 

Page 3

 
 
　　時發電復議之日再行舉定總會及分會長並各項辦事員（初） 
[帮匪延擾餘杭杭州]  
　　餘杭縣境毗連省垣本甚安謐奈自方佩蘭大令缷署後新選是缺之李南陔大令老病迂執不善撫字以致各鄉鎭漸有帮匪聚賭滋事前北斜橋居民被匪焚掠禀報到縣李大令諱聞警耗斥爲故意張惶僅派捕廳往勘置不顧問由是因海寕防軍雲集隨皆乘機竄入分向各富戸勒索銀錢稍不遂意立卽逞兇刼掠强姦婦女擄人勒贖無敢與較刻由士紳聨名電告都中同鄉官乞求爲力并請轉乞浙撫速更縣主俾免因諱縱而肇禍亂云（必） 
[廣西賀縣餘匪蠢動消息長沙]  
　　湘省沿邊永靖各屬與廣西接壤前由永明縣萬大令發元風聞賀縣土匪復有蠢動因就近函托富川縣張大令冢寅探訪消息旋覆稱賀縣土匪披猖蓋因下游開建地方辦理善後匪徒均趨上游六七月間賀縣官澤鋪門等處嘯聚滋事謡傳有衆千餘究祇二三百人旋經該縣楊令請兵勦散邇來逸匪四竄時或三五成羣扮作工匠商人陸續過境問其所往率以赴江華永明等縣爲詞亟應嚴防等語聞萬大令己據情禀報省憲矣（初） 
[札查安吉營俞守戎蹤匪情形湖州]  
　　十月初五日吕道生軍門有四百里排單至協鎭處内開接准駐寕代主敎田函稱頃據總理杭嘉湖敎務劉總鐸禀稱有麾下安吉營守備俞祥前於該處匪徒閙敎時俞守備因循坐視不肯彈壓及姚統領聞警發兵該守備又函阻不前因是星星之火致成燎原竊思該守備爲地方有司理宜忠誠處事奈平素言行荒謬舉止乖戾且前者向該處敎堂借貸銀欵立有票據迄今數年不歸殊失信義經卑鐸函請協鎭札飭守備照約保護並飭令借欵歸清旣安民敎又符信行等由奈去後不知中途如何阻隔未接回音以致該守備愈形胆大妄爲民敎不得平安爲亟禀請札飭辦理等因前來到堂據此敝副主敎合亟函請核情迅賜札飭恊鎭轉飭安吉守備俞祥切實保護敎堂所有借欵如數歸清等因本軍門查核所稱果否實情亟應飭查明確以憑核辦倘該守備確有棤欵趕卽如數歸還至敎堂敎民亦應實力保護勿得疲玩致滋事端而釀交涉合亟札飭札到該恊遵將辦理緣由及該守備俞祥於該處匪徒閙敎時有無因循坐視及函阻發兵各情一併查明確實尅日禀復以憑核奪辦理該恊不得稍事徇隠是爲至要（面） 
[江督查復鎭道叅案益加愼重鎭江]  
　　常鎭道郭道直觀察因任用錢幕吳叔平洋務委員邵虎伯被某侍御糾参多欵當奉　廷寄交江督查明復奏經周玉帥札委錢松年觀察蒞鎭確查檢閱各案卷大率皆禀准督撫憲遵行者并無縱令員幕營私舞弊情事當繕手摺呈復玉帥察酌辦理玉帥正擬其奏忽因保舉道員李經楚事被　旨申斥玉帥有所忌憚惟恐常鎭道一案洗刷過甚又起人言特再委秘密員某某兩君微服赴鎭採訪常鎭道之輿論若何以昭愼重（若） 
[特設弁目養成所江寧]  
　　署督周玉帥前以測繪之學於軍政最有關繫飭令督練公所就該所内設立測繪學堂招選聰穎少年學習測繪又以將備考試取列二等者限於額數未能入堂學習飭由總辦將備學堂陶渠林觀察另設弁目養成所一區招集二等前列之六十名入所學習弁目應知之事前者督練公所己將測繪學生考選足額將備學堂亦將二等前列之六十名覆加考試同於丹之初四日一律開學（平） 
[川督奏陳學務情形成都]  
　　日前川督錫良奏陳川省學務情形略謂現在己經開學者除省城高等學堂外各府廳州縣中計成都府師範瀘州川南師範各一師範傳習所一百一十中學八高等小學堂一百五十二初等小學堂四千零一十七兩等小學堂三十八半日學堂三十四或由官立或由公立及私立其辦而未成成而未據禀報者不在此數委邛州知州方旭提調其事復派升任按察使馮煦充當總理并設調查所派遊學速成師範生設師範傳習所設研究所皆此兩年中之實在情形也現設通省師範學堂計可容五百人之數然非由府直隸州廳各設初級師範一區亦萬不敷用官費自費遊學者不下四五百人然抵東之後無論人何專門仍須練習普通近時各省己有立校豫備之事是宜設預備科以固其基師範學生定例年不越三十以上然亦有年長實能任事而敎育學苦干未聞又或通洋文而不精國學與夫科學間有門徑而普通未盡講求者是宜設補習科以彌其闕餘如東文學堂八旗高等小學堂係由學政將軍分别經管武備學堂官弁學堂軍醫學堂則又不在統屬之内其洋務局之英法文學堂鐵路公司之測繪學堂機器局勸工局之工藝學堂暫令各自附屬容後再爲畵一云云（容） 
[鼓勵私塾奏聞北京]  
　　夏侍御敦復於日前奏請將京外私立之蒙小學堂令學務處咨該省督撫飭令州縣認眞查明倘其章程學課能與奏定之學級相符者准其照官立學堂卒業章程援例請奬聞己交學務處議奏（月） 
[整頓光祿寺辦法四條北京]  
　　日前光祿寺奏稱變通舊章以期核實而除積弊酌擬辦法四條一酌量裁撤官缺計滿署承八員擬請裁减四員向設總辦處督催所稽查所徒存虛名擬一併裁撤一分别裁減書吏官役所有應辦事宜均責成各署司員躬親董理至額設廚役九十八名皂役三十五名銀庫更夫二十名減定廚役三十二名皂役二十名銀庫更夫六名一暫行折交各項酒醴庚子之變西安門酒間焚燬無存應供福酒除由寺恭備外其餘祭宴各酒酌照巿價分别折給採買尙無貽誤擬請暫行照辦一移取各項一律自備照例應用器具柴炭以及紙張花布等項均行文戸工二部移取惟向來並不應付實物交折價少許擬請嗣 
 
 

Page 4

 
 
後應用各項停止移取槪由籌欵自備再每年除夕運送餑餑桌張照例行文兵部轉傳八旗揀派官兵押送實則並無一官一兵應差亦擬停止咨傳自行雇夫運送各等語得　旨依議（容） 
[不裁提督衙門之原由北京]  
　　前因政府議撤提督衙門五營將弁均不願意日前那中堂在署挑兵時宣告各營將官云汝等各宜振刷精神勤加訓練我得任提督一天卽可一天不裁此署並聞練兵處前飭五營改練槍炮卽那之運動力也（龍） 
[濬川源總銀號定期開辦成都]  
　　四川商務局員候補知府周克昌前曾禀經川督奏准開辦濬川源官銀號在重慶成都北京上海漢口等處分行辦理現己定期於九月十一日在成都開設總銀行故周於前月底趕赴省垣料理一切（與） 
[江督電陳開辦裕甯銀號]  
　　日前江督電逹某部云現己在金陵設立銀號名曰裕甯官銀號暫假善後局地方開辦專做藩庫及各局庫督銷往來匯兌生意遇有急需又可通挪以資周轉並派李道經楚總理用特咨報希卽存案云云（辰） 
[擬發内帑推廣銀行北京]  
　　日前兩宫召見軍機時埀詢開辦銀行情形慶邸奏對辦法尙稱妥善惟底本不能充裕故　太后擬發帑銀三十萬兩作爲銀行資本以資擴充（師） 
[電令堵拿革弁現己捕獲九江]  
　　己革衛隊哨弁王錦堂携帶軍裝逃逸日前德化縣濮令接奉胡撫憲電諭飭卽嚴密堵拿旋卽在某輪船拿獲備文派差解省（名） 
[條陳籌欵奇聞廣州]  
　　有朱紹周者以破格籌款事具禀岑督爲科舉中人開一倖進之路旋奉雲帥將禀擲還牌示申斥略謂賭博害民故議籌欵抵禁而新籌之款必無損於民生無碍於政體方能舉辦乃請於科試文童不論文理但繳報劾銀三千卽取進府學一名現當科舉廢罷之際豈容名以賄成輕　朝廷而辱庠序此等紕繆之談竟敢來轅妄瀆實屬瞻玩己極原禀擲還（秋） 
[開浚黃浦之管理汽機長業己派定]  
　　列基君己接受中國政府之命派爲開濬黃浦之管理汽機總長並聞中政府己允另派法人一名日人一名爲副管理長襄助列基君譯德文報 
[縣訊戳斃印人案]  
　　戳斃印人立開之王阿狗經英美公廨解縣訊押在案日前汪大令飭提其妻王李氏研訊該氏初尚支吾大令喝令實供始稱立開所住門樓與婦人臥房貼壁同一扶梯上下立開不時飲酒回來一晚被闖入房見夫不在强逼成姦當時因伊酒醉不敢撑拒事後不敢告夫惟有含羞隠忍繼遭續姦數次並未得錢是晚復逼丈夫讓伊姦宿并將姦情訴出丈夫愧憤理斥立開反持洋刀行兇致夫情急執伊持刀之手掀入頸項受傷倒地後又起身迫趕忽復扑地斃命是實又詰王阿狗大略相同大令判氏交官媒王仍還押候再復訊（即） 
[俄國内亂]  
　　十一日東京電云波蘭人現己决意革命握騷地方有革命黨二十萬人己聨合一氣反對俄政府且有報章多種停止刋行　同日電云德撤地方殺戮猶太人之舉刻又加甚異常慘酷　同日電云俄境各處之美國領事咸請俄政府善爲保衛美人　同日倫敦電云俄皇刻又下詔明告國民謂己經佈告之新政不再改易惟民間　反對新政之舉則深爲厭惡至新政實行後政府當與國會操同等之權 
[日本艦隊之布置]  
　　十一日東京電云東鄉大將率回之日本艦隊其第一第二隊仍泊東京不動第三第四隊卽將分散而藍衣隊則給予三禮拜之休息 
[匈奥不和]  
　　十一日東京電云匈牙利之均富黨己將撥臘搿地方之奥國保障拆毁互相衝突傷害民命己不知凡幾 
[釋放俄犯]  
　　十一日東京電云日俄兩國之使臣己將釋放在日俄俘虜之條約議定其第一次釋放之俄國官員人等定於本月十九日由神戸起程返國譯字林報 
[英蘭斯唐伯爵對於英日聨盟之政見及英人之尊敬]  
　　十一日倫敦路透電云英外部大臣蘭斯唐伯爵於英日聨盟一事爲力甚大故蒙賜宴駐英日本頭等欽使得與同座哀爾蘭首相阿希博痕伯爵則爲宴會之長發佈頌揚日皇之祝詞蘭斯唐伯爵聲言云現在之立國者咸以羣相聨絡爲互相輔助之地萬難孤立因讚揚英日聨盟之毅力之愛力之忍耐力與夫互相約東及增長今後外交政策之能力並謂彼於外務部任上種種交涉實與現在之駐英日本欽使最爲輯睦云云我等（英人自稱）得護此次之聨盟而蘭斯唐又得仍居伯爵實堪誇耀與日聨盟非爲同謀反對他國起鑡故除刋佈之約章外並無他項秘密條件及不正則之舉動卽英法之感情現亦頗爲厚重足使兩國之地位愈形堅固此等事件每爲他國悮會致與他國之交誼似覺稍疏蘭斯唐深爲可惜故此後如有他國欲照例與我聨盟而將來能不損我國與日法之交誼則我等亦所願從譯文匯報 
[西班牙國皇抵德]  
　　十一日栢林電云西班牙國皇愛爾福沙己抵栢林德皇欵爲上賓互相祝頌之間頗現至誠 
[芬蘭己和]  
　　十一日栢林電云芬蘭自經俄皇下詔予以自由後現己翼常安靜 
[俄國新建之内閣部]  
　　十一日栢林電云俄國新建之内閣部刻己成立簡派蘭姆斯度夫伯爵爲外務大臣基爾格甫親王爲路政大臣海軍提督畢立利甫爲海軍大臣譯德文報 
[贈帖誌謝]  
　　昨承商務印書館惠贈鉛筆習畫貼自第一册至第八册爲高等小學堂之用帖中動植各品皆限前習見之物摹繪極精惟妙惟肖學者循此階級神而明之不難於圖畫　中威一絶學也（容） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[道憲拜客]  
　　上海道袁觀察昨午命駕出城至大生紗廠拜會候補道胡右階觀察念修及寓金源昶綢莊之甲戌料翰林馮芋丞太史（即） 
[關道因公赴寧]  
　　上海道袁觀察因有要公定於今晚乘江新輪船赴寕禀見周玉帥面陳一切（即） 
[糖捐局總辦易員]  
　　南巿糖捐局總辦現奉上台札委補用知府蔡泳南太守來申接辦昨己蒞局視事前總辦李薇莊太守昨至道署禀知卸差並請假十天（即） 
[管解京銅委員過滬]  
　　管解雲南二十五起頭限京銅委員王雨春直剌昨抵滬江住長春棧（卽） 
[製造局紀事]  
　　製造局總辦魏觀察以扣留在滬之俄艦各項軍械業己交清諭令辦理得力之本局提調陳霽南别駕本端軍火處委員賀允齋二尹時清工程處委員劉祝生直剌承熙及炮隊營帮帶張炳齋千戎玉發各將履歷造報聽候詳禀江督給奬○製造局添設電報房己紀前報兹悉電局總辦以電線桿現戕裝竣委王直剌纉善爲駐局委員卽日到差辦事（歡） 
[尙賢堂定期宣講]  
　　尙賢堂定於本月十五日下午四句鐘開第五次講期題爲調和新舊學界之成見請電政大臣吳仲懌侍郎首座於三句鐘時請來賓先行茗叙俾中外人訂交一室遐邇相通云（外） 
[渡浦查勘河工]  
　　浦東上南川之都召浦河此次續開以來行將告竣故上海縣汪大令於昨晨率帶書差人等渡浦往勘（即） 
[西商秋賽三志]  
　　昨爲寓滬各西商秋季賽馬之第三日共賽九次首次十二馬强生代怡和洋行勝係一號白馬黑衣帽二次九馬招商局碼頭梅立等勝二十一號白馬藍衣黃帽三次四馬揚子克明小飛論合勝十四號黑馬及十四號白馬藍衣帽四次十八馬祥茂小白格爾代平和洋行勝三十九號白馬醬色衣帽五次五馬順全隆蜜司妙令勝八號白馬白黑衣紅帽六次十馬順全隆蜜司妙令又勝四號白馬白黑衣紅帽七次十二馬小來司代德泰洋行勝二十七號白馬白紅衣白藍帽八次十二馬小飛論代裕泰客勝十五號白馬藍白衣帽九次六馬禪臣蜜司海司勝五十一號灰色馬紅白衣帽（見） 
[裝泥駁船索加工食]  
　　滬南開濬肇家浜等河道所雇裝泥船隻每艘向給工食錢三百文次者二百五十文近因各船戸定欲加錢五十文不允以致一律停裝兹經河工董事查悉禀請本縣汪大令核奪（歡） 
[懸賞移緝盜犯]  
　　法讞員陳大令昨接浙江平湖縣徐大令移文内開本月初二夜該縣牛橋坊居民方徐氏家被盜搶刼衣服首飾爲數甚鉅並被拒傷事主報縣飭緝誠恐該盜匿迹租界請爲恊緝倘能贓盜全獲賞洋八百元拿獲盜首一名賞洋二百元盜夥每名賞洋一百元云云大令當卽諭飭包探嚴行偵緝（索） 
[尋妻被毆控縣]  
　　梅月樵投上海縣喊稱家住鄉間上月被陳了頭等將妻拐匿得信往尋反遭兇毆無奈控求提究等情大令判候查明察奪（卽） 
[美界命案]  
　　楊樹浦五十一圖人周錫榮與何木林因爭產起釁不知如何將周毆斃昨由該圖地保馳報捕房並投上海縣禀請相騐（古） 
[自縊報騐]  
　　本邑二十一保十一圖鄉婦周沈氏昨午後恊同該圖地保投縣報稱其翁周慶榮近因價買胡木林胡　　　　寳等兄弟房屋數間意欲翻造被阻行兇情急自縊斃命請卽蒞騐等情汪大令諭候騐明再核（即） 
[改期澈訊]  
　　船戸朱海郎王妙紅卽王毛毛控錢毛毛拆梢一案因須澈究本訂昨日午後會訊緣在賽馬期内故由英繙譯寳述德君商諸讞員關司馬改訂禮拜五午後澈訊（兩） 
[局事紀略]  
　　浦東保甲總巡謝岳松明府現因冬防己屇每晚特派勇丁四人各各持槍械恊同差捕人等至各鄉鎭查緝匪類以安閭閻○前日總工程處辦事人傳十六鋪南北中三局司事到局令將局中所用勇丁姓名年歲造就清册以便挑選年力强壯之人充當巡捕至局當差○無賴高阿大丁阿春陳阿四前日至沙塲街火塲翻取物件被房主瞥見喚令十六鋪巡勇拘入中局由陳良玉二尹提訊之下判押二天飭交地甲帶去將局前碎磚挑除罰作苦工以儆（歡） 
[覆訊惡鴇虐妓案]  
　　惡鴇謝寓卽陳劉氏因買良逼娼凌虐幼女經老巡捕房查悉飭探王長桂拘獲解訊己詳前報昨晨九點鐘英繙譯官寳述德君蒞廨會同讞員關司馬覆訊先詰前投濟良所之妓王寳寳陸蓉初同供均被陳鴇威逼賣娼時遭毒打上年六月間陳又買一六齡幼女亦加痛責患病身死倩傭婦以木匣裝好抛諸荒野嘱小女子等不許聲揚是實周王氏卽花桂紅供去夏經陳鴇出洋二百零七元買入院中勒令接客不允遭毆亦非一次因此投奔濟良所求援旋據濟良所女董包小姐譯稱查該鴇平日作惡多端尙有買女三日匿不交案應請堂上飭令交出質之陳鴇供桂林新寳小寳三妓均由父母分别領　蘇州難以交案求恩中西官得供之下判陳劉氏還押限七天内將三女交案違干重辦并候派差至蘇州訪查禀候覆奪（兩） 
[會訊拆股轇轕案]  
　　德商瑞生洋行主控華商宋作舟趙冠卿等股銀糾葛一案昨晨德繙譯官麥令豪君蒞廨會同襄讞孫耳三明府研訊先由原告所延之哈華托律師聲稱本年四六月間被告曾請畢道立律師冩信知會瑞生洋東言欲控告逮後両造备延律師商議未妥迄今被告尙未控發但其中拆股各情非堂上明斷不可宋作舟延威金生律師譯稱宋與瑞生拆股所收銀一千二百兩有收條當憑並有見証到堂可以傳訊慶豐號主趙冠卿延高易律師譯言趙與原告交涉與威律師所述大畧相同威律師又倩郝門律師傳訊見証馮新梅供前爲瑞生買辦於西歷一千九百零三年歲底辭歇是年六月天津瑞生經理洋人開司得及滬地洋東倫吞尙有津店買辦劉慶甫及買貨之張少卿與趙冠卿等在冩字問公議津行股分等事是時職商在旁因趙向開司得索帳甚迫意見不合始有决計拆股之事以後彼此商議職商並不在塲言至此哈華托高易兩律師亦摘訊數句時己向午明府商諸麥君相約退堂再訂下禮拜三覆訊（兩） 
[英美公廨早堂案]  
　　流氓金海生在馬路中强攫朱寳姐金挖耳一支由探趙銀河解辦關司馬與英繙譯官寳述德君研訊之下判枷號兩月○甬人許阿四與婦人王張氏串拐韓文昌應裕泰等女孩阿娥秀雲両口托張曹氏賣於粤人得洋三十元分用由探陸恊庭查獲解辦吊到失孩惟尙有陸姓一孩訪查無著司馬判許押西牢兩年王押一年張押一月分别示儆○九次過犯曹國清又竊某輪船之金表一隻值洋一百五十元押洋五十六元由探倪順泉查護解辦判枷號一月期滿押西牢五年○陳阿根竊俞阿生家銅器衣物　控解辦判押捕房兩月○吳玉林冒名向新閘大王廟 
 
 

Page 10

 
 
陸阿道處騙取大錫爐兩隻由探方長華解辦判押捕房四月○朱有海竊三　公司毛巿等物由探解辦判押捕房三月○過犯張阿二深夜圖竊由探解辦判枷號一月○葉文安竊李秀文家衣服由探解辦判押捕房半年○嚴毛男控談金發攫取銀表由探解辦判押西牢一年○頑　談金法竊羅順林家衣服銅器由探解辦判押改良所半年（兩） 
[法租界公堂案]  
　　緞客馬元平陶義興等六戸控恒和莊主許國祥不付票洋昨日捕房解案請訊馬等同供許姪長庚在城内開設帽作向用該莊期票買貨此次忽稱票係僞造不肯照付求追許供長庚係遠房族姪並無來往實係緞客受愚中西官衡情之下許交保出外限十日内幇同原告尋到長庚再核○張阿秀張楊氏夫婦禀二房東尤伯慶尤陳氏乘間行竊金戒一枚首飾二件英洋二十六元並田單庚帖等物報捕拘入捕房翌日將田單庚帖抛棄豆腐店門首爲店主徐安拾獲交出求請嚴追所失餘贜尤伯慶供有名丫頭都寄飯伊家時常進出情有可疑大令判尤押候查明復核陳氏開釋原告下期來案候核○某西人箱内失竊鈔票洋元將細崽張阿四張盛秀送究在案昨日原告投案請遍大令判張盛秀送改過所監禁一月阿四枷號五天○某船局主潘阿生因客房内失竊洋七十二元前次並失長衫一件將茶房董德甫送究董供茶房共有四人是晚小的倍客觀戲並未上樓大令著押候查明再核○趙寳華控黃禮泉屢次訛詐送辦黃供安徽涇縣文生不敢犯事大令著送縣遞籍○吉祥街通大錢莊虧欠同業久康莊往來銀一千餘兩因莊主王厚山逃回鎭江故將莊夥賈洽卿扭案請追久康執事錢青選遣夥投稱洽卿之兄少峯串同王厚山挾資逃避大令判將賈洽卿押候交到少峯再核○上月二十九日郭中路家失去六齡男孩金甫查被鄰居顧張氏領至英界蕩婦王金姐處由王領至廣維生烟膏店内　與店主羅錫堂計洋三十五元昨日由探解案請訊王金姐供認賣孩包探禀金姐另有姘夫藍書林在英界開德豐烟膏店大令判將金姐等分别管押候補提藍書林到案再核○許文彬控韓位年定購玻璃瓶盖頭計銀三百五十餘兩屇期不出奉判限一禮拜出清在案昨己逾限原告投催大令判韓交保下期着原告將瓶蓋原樣呈案候核（索） 
[美租界捕房事]  
　　縫工徐金榮在海寕路突被流氓多人扭毆並搶去洋二元七角而逸由徐報捕請侒捕頭准之○宋阿松在西華德路闖入陳阿寳家圖竊由陳送入捕房押候查辦○馬金順串同工頭阿弟行竊沈家灣工部局總石子場條石數十塊銷贜唐家弄李阿海由探顧福其將馬拘入捕房押候吊贓送辦○蔡阿二推車至北河南路將女孩李阿榮撞倒碾傷由捕一併帶入捕房捕頭以孩僅受微傷一併斥釋（古） 
來函 
[振武社書員報告]  
　　上海姚義門擔任就本埠各會演說並婉勸親友○嘉定學會來函畧云戒烟振武宗社簡章切實周至甚佩甚佩敝會全體挾此主義者己久故於會章及各種施設之事於此特嚴此次特行開會决議本會卽爲嘉定之發起者竭力賛助以期實施推廣（中畧）至此間擔任此事之推廣各法當即會同嘉定商會恊商定妥再行續佈○揚州盛師遇來函云讀振武　社自禁吸烟簡章不禁狂嘉歡呼溯自鴉片毒流中土受其害者不知凡幾而金銀流入外洋者不知凡幾即以現今四百兆人民而論其男女嗜此者當不下六七千萬每千所費者計有千餘兆嗚呼人盡成鬼錢盡成灰此而不禁國何由富民何由强（中畧）我公拒約爲海外同胞禁烟爲國中赤子吾知海内顧風響應當視拒約爲尤熱鄙人願爲發起以襄義務○雙林張鈴甫來函畧謂中國不欲當强則己苟欲富强非自治不爲功而欲自治非禁烟無入手我公建議戒烟此我同種菘樂賛成不佞亦四萬萬同胞之一分子天良未泯不願長爲病夫謹遵公志廣勸同胞凡心力所能致當盡其義務而後己○黃玉書來函畧謂凡遇同鄉親友己吸者勸其速戒未吸者勸其勿吸同志沈賓　王抑元沈錫華錢怡青阮永青諸君均認竭力勸戒事 
[德發洋行經收上寳義務善會捐欵第二十次清單]  
　　沈蓮記洋八十元振大洋十元泰源行洋五元沈雲林洋壹元元生行銅洋七元八角又談慕韓宋少雲經募丁瑞記求母病速愈洋十元陳蘭記舊棉衣四十件東河頭楊蔡兼三各十五件蔡和卿秀春藥號顧湘舟各十件以上共收洋壹百零六元銅洋七元八角舊棉衣壹百件 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
