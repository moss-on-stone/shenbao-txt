# 1908 - 311 - 4912858

 

Page 1

 
 
   
 
 

Page 2

 
 
   
 
 

Page 3

 
 
上諭 
[十月二十二日]  
　　慈禧端佑康頤昭豫莊誠壽恭欽獻崇熙太后太后詔曰予以薄德祗承文宗顯皇帝册命備立宫闈迨穆宗毅皇帝冲年嗣統適當寇亂未平討伐方殷之際時則髮捻交訌回苗俶擾海疆多故民生凋敝滿目瘡痍予與孝貞顯皇后同心撫視夙夜憂勞秉承文宗顯皇帝遺謨策勵内外臣工曁各路統兵大臣指授機官勤求治理任賢納諫救災卹民遂得仰承天庥削平大難轉危爲安及穆宗毅皇帝即世今大行皇帝入嗣大統時事愈艱民生愈困内憂外患紛至杳來不得不再行訓政前年宣布預備立憲詔書本年頒示預備立憲年限萬幾待理心力俱殫幸予體氣素强尚可支持不期本年夏秋以來時有不適政務殷繁無從靜攝眠食失宜遷延日久精力漸憊猶未敢一日暇逸本月二十一日復遭大行皇帝之喪悲從中來不能自克以至病勢增劇遂致彌留回念五十年來憂患迭經兢業之心無時或釋今舉行新政漸有端倪嗣皇帝方在冲齡正資啓迪攝政王及内外諸臣尚其協心翊贊固我邦基嗣皇帝以國事爲重尤宜勉節哀思孜孜典學他日光大前謨有厚望焉喪服二十七日而除布告天下咸使聞知 
大行太皇太后 
[十月二十二日奉]  
　　上諭朕以冲齡仰蒙大行慈禧端佑康頤昭豫莊誠壽恭欽獻崇熙太皇太后顧復恩慈情深罔極特命入承大統深冀慈宫康健克 
 
 
 

Page 4

 
 
享期頤俾朕奉養承歡恭聆訓誨以成郅治而固邦基乃宵旰憂勞漸致違和屢進湯藥調理方期日就安痊不意因二十一日大行皇帝龍馭上賓哀戚過甚病勢陡重遂至大漸遽於本月二十二日未時仙輅升遐呼搶哀號曷其有極欽奉遺詔喪服二十七而除朕心實所難安仍穿孝百日並素服滿二十七月稍申哀悃至諭以勉節哀思一以國事爲重敢不敬遵遺命强加節抑以慰大行太皇太后在天之靈所有大喪禮制著派肅親王善耆順承郡王訥勒赫都統喀爾沁公博迪蘇協辦大學士榮慶鹿傳霖吏部尚書陸潤庠内務府大臣奎俊禮部左侍郎景厚敬謹管理一切應行事宜並著詳稽舊典悉心核議隨時具奏將此能諭中外知之 
[十月二十三日奉]  
　　上諭著添恭親王溥偉農工商部尚書溥頲會同原派王大臣恭辦大行太皇太后喪禮欽此 
[同日内閣奉]  
　　上諭現遭大行慈禧端佑康頤昭豫莊誠壽恭欽獻崇熙太皇太后大事各直省將軍督撫都統副都統提鎭等均有職守不必奏請來京叩謁梓宫惟當實心辦事勉盡厥職不在禮節虚文也欽此 
[同日内閣奉]  
　　上諭禁門重地理宜嚴肅疉經諭令該管大臣申嚴門禁稽察出入不啻三令五申乃近來門禁仍屬懈亟宜再申誥誡著前鋒統領事軍護統領總管内務府大臣嚴飭値班官兵務須認眞稽察不准冐充當差人等乘間出入經此次申警後倘再仍前疎忽定將該管大臣嚴懲不貸懍之欽此 
論說 
[聞太皇太后升遐驚悼謹書（叔）]  
　　光緒三十四年十月二十一日酉刻皇帝崩。翌日電傳遺詔。薄海臣民。莫不捧讀驚號。震動失次。蓋我光緒皇帝仰秉慈訓。革新百政。其惠澤之入人深也。顧我臣民猶喁喁向望者。母后臨朝三十。餘年。凡百庶政。莫不整理。今大行皇帝不幸升遐。我聖母必能以耄期之年。從容完我大行皇帝未竟之志。而使薄海臣民。咸熙熙然登於春臺之上。乃至昨日早晨。而慈禧太皇太后賓天之噩耗又至何其巧相値也。嗟夫悲哉。此豈非我中國之大不幸。而薄海臣民聞之。其驚悼又當何如也耶。 
　　溯自聖母備立宫闈以來。咸豐六年誕生毅皇帝。以懿嬪加封懿妃。七年晋封懿貴妃。十一年七月毅皇帝嗣位。尊聖母爲皇太后。九月恭上徽號曰慈禧皇太后。先是咸豐十年。英法聯軍入犯京師。文皇帝西狩熱河。越一年而駕崩。時毅皇帝尚在冲齡。一切政權。皆在親貴之手。慈禧太后恐有尾大不掉之患。惄焉憂之。是年九月毅皇帝奉母后聖母還宫。會董元醇有太后親政之請。載垣端華肅順等桀驁不遵。太后察其有異志十月辛酉。出其不測之威。立命毅皇帝收之。置於法。而又恐親貴之疑懼也。先以恭親王爲議政王。蓋其明敏剛決。秉於天賦。故其崇直黜枉。如指掌焉。十一月朔遂從董元醇勝保等諸臣之請。與慈安皇太后同御養心殿垂簾聽政。顧此時内亂方殷髮捻回苗諸匪。紛紛竊發。太后躬理萬幾。夙夜不倦。故事各省將軍督撫摺奏。於呈遞之次日。硃批發還。其有應降諭旨者。卽令軍機大臣繕擬。於進呈後即行交發。太后聽政後。深恐披覽章奏。未能周詳。特諭内閣。嗣後各省各路軍營摺報。發交議政王軍機大臣悉心詳議後。須於當日召見時。恭請諭旨再行繕擬。俟次日恭呈太后閱定頒發。蓋以軍務重要。有須指授機宜者。有須諮詢定議者。固不厭其詳。且審也。未幾大亂卒以勘定。嗚呼。國亂方張而欲駕馭。將帥。使之效忠用命。馳驅疆塲。此爲自古英君。毅辟之所難。而我太后獨能運籌帷幄之中决勝千里之外。使湘淮諸。將士人人貢其赤心。以定大亂而固邦基苟非天授。烏能是哉。迨亂事旣定。太后命毅皇帝親政。以資頤養不幸未數年而毅皇帝崩。無嗣。太后遍相近支中無可立之儲。以我朝本有立賢之訓。遂選立醇親王之子爲嗣皇帝。俟嗣皇帝有嗣。再爲毅皇帝立儲。是即大行皇帝。此乃權官之計。而實有苦心存乎其間焉。顧大行皇帝年事尚幼。太事眷念家國之重。不顧聖躬之勢復與慈安太后埀簾聽政光緒六年。慈安太后斃。慈禧太后以一人理萬幾。宵旰愈益勤勞矣。大行皇帝成年。羣臣以太后兩次埀簾。憂勞過甚。値兹耄其倦勤聖躬宜加頤養。疏請歸政。太后。從之然我國近二十年。國勢孱弱外侮迭乘。法日俄德諸役。盈廷皇皇。莫知爲計。太后遇事面授機宜。其値外。交困難之時。太后内觀國勢。外察敵情。恐國家未彰撻伐之威。小民先受塗炭之苦。尤必審愼周詳。特倚畀合肥相國。遇事必與之諮商。而國交賴以維持。知人善任太后有焉。戊戍之事。變起宫庭。安危之機。擊於一髮。太后恐人心動摇不得已復下垂簾之訓。　爲 
 
 

Page 5

 
 
第三次垂簾。時事愈亟。庶政愈繁。復遇拳變。西幸長安。蓋太后柄政五十年無日不在憂患之中。卒能轉移危局。安奠邦基。此爲古今歷史所未有。今値預備立憲之時。百事待理。大行皇帝。不幸升遐。嗣皇帝又在冲齡。喁喁萬民。正望天假聖壽。重覩。太皇太后四次垂簾之慈政。而乃仙輅升遐。遽傳噩耗。凡我臣民。有不驚悼失次者。耶 
　　我朝開國二百餘年。聖君仁主。史不絶書。而以聖母躬歷。四朝。三次訓政。迭經危難。措置裕如者。惟我。慈禧太皇太后一人而已。太皇太后之慈政。炳炳在人耳目間。其爲史册光寵。豈待草野贅述。惟有一事。我臣民可以釋然者。從前愚民無知。動以尋常母子之見。妄測聖懐。不知兩宫敦睦。向無間言。今大行皇帝以二十一日酉刻升遐。大行太皇太后以二十二日未刻升遐。其間。僅隔一日雖修短之有數或亦列聖在天之靈。昭鑒及茲。故於時日之間。使臣民曉然於母子之情。至死無間。而大行皇帝與大行太皇太后。携手上天。其融融之樂。知必有過於宫庭頤養之年者。果如是也。則我　民。又何得挾其愚昧之見。罔相窺測哉。 
專電 
[電一（北京）]  
　　新皇帝議二十四日登極 
[電二（北京）]  
　　議尊嗣后皇太后加徽號二字 
[電三（北京）]  
　　太行太皇太后彌留時諭攝政王醇邸進内辦事醇邸奏不如仍在樞府遇事便商酌 
[電四（北京）]  
　　攝政王醇邸甚不願意 
[電五（北京）]  
　　慶邸回京　連日進宫惟遇事未主張 
[電六（北京）]  
　　昨日（二十二日）禮親王等爲先帝辦殮夜半始散 
[電七（北京）]  
　　嗣皇帝憑梓宫視大殮 
[電八（北京）]  
　　先帝無梓宫地擬在理陵照例在景山停百日再殯 
[電九（北京）]  
　　宗室覺羅及内務府所屬官員皆給白布服 
[電十（北京）]  
　　理藩部奉諭召蒙古王公台吉行叩謁禮 
[電十一（北京）]  
　　電諭各省督撫嚴防煽惑設有事端惟該督撫是問 
[電十二（北京）]  
　　端制軍廕侍郎王提帥有帶秋操軍入衛之說 
　　按此電可與西報參觀或未必確 
緊要新聞 
[國恤彚紀]  
　　昨日滬道蔡觀察兩次照會租界領袖比總領事（其一）爲照會事頃得都門傳電驚悉大行皇帝龍馭上賓不勝哀痛本道先已摘纓素服除分别移行並俟詔書頒到遵照儀節舉哀成禮再行奉布各總領事外相應照會貴領袖總領事請煩先行轉致各總領事查照施行（其二）爲照會事頃奉電傳上諭驚悉大行慈禧端佑康頤昭豫莊誠壽恭欽獻崇熙太皇太后因大行皇帝龍馭上賓哀感過甚病勢陡重遽於二十二日未刻仙輅升遐本道悲痛益深除俟詔書頒到舉哀成禮再分致各總領事外相應照會貴領袖總領事請煩查照並希先行分致各總領事施行 
　　昨日駐滬各國領事署各國銀行各洋行以大行太皇太后大行皇帝相繼賓天均特下半旗以誌哀悼 
　　縣署大堂昨日換懸白紗燈所有燈綵一律除去縣尊李大令因公出入衙署乘坐中轎屏去執事並諭將應訊各案暫停解訊緊要命盗各案仍准禀控尋常户婚田土扭交喊禀一併斥退不理 
　　道轅大堂上紅綵昨亦一律收除另紥白綵遍懸素燈 
　　總工程局昨日午堂卽行停訊裁判所孫明府並飭偵探所丁各役將發出傳提紅印信票一律交案銷毁以便遵照國制例典停訊改換一面由 
 
 

Page 6

 
 
總董定期念四日（卽今日）午後二時邀集各董公議國制典禮以及停 
訊日期警務服式等事 
　　商務總會昨王道署調查國恤典禮以備傳知各商家照例服制 
　　南市新舞臺園夏月珊潘月樵因驚聞國喪即於昨日起停止演劇 
[秋操軍調京之傳說]  
　　字林西報昨日（二十二日）傳單云本埠有接北京電報者謂皇太后升遐後安徽大操各軍似將齊集京師拱衛一切後接北京訪專事電所言亦同可見其事之並非無因也 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[蘇股東對于修改草案之意見蘇州]  
　　蘇垣各股東因蘇路公司修正草案業經發表並因初五日爲開股東會之期爰定於二十二日先在商務總會集議研究各情已誌本報兹悉是日各股東均往到會當將草案逐條研究茲將是日所議情形錄下（查原章第二節先從上海至嘉興蘇州至嘉興入手）按蘇嘉一線業已勘路測線報部在先現在雖議緩辦如辦仍應存此綫之名稱（乂草案第二條次由瓜洲至徐州名曰瓜徐線）亦與部案之淸徐線現規畫之瓜淸線未能明晰（第五條增設事務所一節）凡工程所到應稱工程處營業所到應稱營所渾言之曰增設事務所名稱似未洽（第十一條股銀每元七錢三分一節）從前繳股均合上海規元他處如何核算似應注明以規元爲本位（第二十二條納股人已交第一期至失其股東之權利一節）從前舊股幸欠者不多今新股激於一時之義憤勢有不能若實行此條彼認新股而分文不繳之人又將何以處之另具說帖如下（第二十三條附加一節）前發股票所有姓名籍貫住址有漏冩者是否換給新股票抑將原股票催繳公司補填完全（第二十九條及第三十二第三十三條）凡開會事宜由董事局招集與七十一條之招集開會前後不無抵觸（第四十五條及七十三條）監查員依據外國公司章程與奏定公司律所載查帳員名稱與權限均屬小符照划案七十三條監查員職務各股東恐難選任（第五十九條附加第一項一節）前總協理與工程司及幫工程司所訂之合同尚未滿期是否作廢對於以後延訂之工程司有無妨礙（第七十三條董事局同負賠償之責一節）按董事局項下未載負賠償之責（第七十六條）現草案頒布蘇股東至十月二十二始見此次股東意見書一律收錄交股東會决議不能照草案之期限以上所載各股東均已簽字認可即日繕發公司察核矣 
[西報譯要]  
　　東京股票之影響字林報載二十一日東京電云光緒皇帝升遐之信此間業已接到惟尚未得確報股票市面頗受影響 
　　西員赴皖觀操又載二十二日北京電云今晨有西員三十人在此 
　　日本改派奉天領事又載二十一日東京電云舊金山日本總領事小池君現已改任奉天總領事 
　　啟程前赴太湖縣參觀秋操此次秋操定期本月二十五日起至二十八日止文滙報二十二日安徽電云赴太湖閱操各員已乘砲艇駛過石版鎭此次大操竭力經營爲中國南省創見之舉 
　　德國歡迎攝政王文滙報二十二日柏靈電云醇親王授爲攝政王消息傳到柏靈德國人士皆同聲歡迎 
分類新聞政界 
[閩省考察官吏之恐慌福建]  
　　閩省考察官員已紀前報茲聞候補名官多屬銅具大半目不識丁一聞斯舉或請病假或告同省措資裹足不前統計道府州縣以及佐貳報名者僅二百數十名其道府州縣班次七十餘員已經藩司造册詳候閩督示期考試更有佐二百餘員例由藩司評定優劣分别陟降 
[蘇撫電咨查辦鹽棧減秤蘇州]  
　　蘇撫昨電咨江督略謂鎭江江陰浙鹽棧商被控滅秤一案節經轉咨浙省查辦嗣由浙委萬丞等至鎭驗出棧秤内有兩秤一紐兩眼旋准浙咨據萬丞具禀所驗之秤十六兩爲一觔與定例祖摯相符其一紐兩眼訊係官秤匠以舊配造已飭另造新秤二十二杆解交蘇督銷局呈由啟泰派委廖令明潔會同較驗以備徒陽壇溧四縣一律換秤現尚未據廖令較驗禀復其江陰一案亦經浙委儲丞往查如何禀復未准續咨昨接浙文擬將常府各屬之秤一律更換尚未解到現據徒陽壇溧錫金江陰各商會公禀以該商私用兩眼之秤查明後又敢一律繳銷滅跡請咨提浙商調齊各秤澈底訊究聲明已禀鈞座未審尊處如何辦理事關鄰省鹽政輕重出入之間未可兩岐伏祈詳示俾有遵循等情兹據端午帥電覆以此案現據鎭江商會公禀業已咨明浙撫酌核嚴究以息紛爭特將辦理情形電請查照 
[札行湖北茶釐新章鎭江]  
　　江督端午帥准鄂督咨云湖北牙釐總局會商江漢關洋務局等擬定湖北茶釐新章十六條並另本專訂釐章稅則已據詳入奏咨請蘇省查照午帥接咨後即將原咨及章程奏稿等件分札寗藩及各關商務釐金等局查照 
交涉 
[批獎電謝美國减收賠欵杭州]  
　　洋務局總辦王省三觀察前以電謝美國減收賠欵一事禀詳浙撫茲經增中丞批云禀及演說草稿均悉美國减收賠欵甚盛事也朝使銜命往謝各省人民念負擔之稍寛宜無不同聲致感該道所擬電致美洲昭示感情以風列國用意深遠非熟於國際具有愛國熱誠者安能借箸及此仰錄要譯登西字報以揚友邦之雅誼兼表公衆之謝忱庶情文交至本部院實深嘉慰焉 
[移請提究犯法洋人四川]  
　　雲南鐵路工人某國人褒司多前在 
 
 

Page 11

 
 
重慶地方搶取銀三百六十餘兩並有誘拐婦女情事經重慶府拿獲解送駐渝領事轉送駐漢領事訊究詎該洋人到漢後即行赴滬致未懲辦曾由漢口領事將情函告漢關道齊觀察轉復重慶府查照去後茲重慶府以該洋人似此不法自應懲辦業已禀由四川洋務局移行滬道轉請該國總領事就近拘提從嚴訊辦所搶銀兩亦即勒令繳案解還轉給 
軍界 
[觀操員赴皖彚誌安慶]  
　　欽派閱操大臣蔭午帥於十九日辰刻乘兵輪由漢到皖兵輪停泊西門外新河口是日皖撫朱金帥前往拜會並跪請聖安蔭午帥亦未上陸旋即改乘小輪馳往太湖駐節朱經帥前赴太湖閱操已定於一十日起節委派秋操照料處委員賈從崇飛隨同前往沿途照料皖撫昨又委北洋警務學員張維鏞充秋操臨時巡警警務長兼太湖縣巡警稽查又北洋警務學員吳履森委派潛山稽查巡警又留學日本警務畢業生王季綸派赴宿松稽查巡警此次秋操皖省講武堂陸軍小學全堂學生及高等師範各學亦均派有敎員學生人等各軍隊亦派人前往隨觀皖撫朱中丞因又特派督練公所兵備總辦鄭祖年君前往隨同皖省軍學界參觀人等監督以期遵守隨觀規則而資整肅長江水師提督程文炳軍門因閱看秋操亦於十八日來皖亦於二十日約同朱經帥在大王廟起節策騎遵陸向太湖出發 
[劉軍門閱操紀略松江]  
　　江南提督劉華軒軍門以舊有之水陸各防軍宜及時訓練爰於前日駛赴澱山湖校閱太湖裡河五營及淞南北各水師二十夜分回郡即懸牌轅門定期二十二日閱視中左前城四營巡警兵合操松江留防營三隊會操正副兩練軍合操是日晨軍門升帳簡閱所操各陣亦頗能進退如意事畢接閱員弁兵丁洋鎗打靶均能命中及遠軍門飭材官分别賞賚 
[兵輪砲勇肇禍案三誌徽州]  
　　蘇垣靖湖兵輪砲勇趙如月與震生裕木行中人互相碰毆一案兩誌前報兹奉督辦瑞方伯批謂以該營勇胆敢沿途攖人財物殊屬駭人聞聽惟來禀並未指出何營何隊爰飭工程局陳令速將該勇肇事情形明白禀復以便從嚴核辦 
[批飭自雇兵輪巡緝廣東]  
　　新寗縣屬矬岡海晏朝居三都等處地近洋海刦搶頻仍邑紳黄啟祥等以現届冬防請撥兵輪船馳往該處洋面專緝昨經聯名禀奉水師李軍門批示云查該處原係徤鋭兵輪巡叚惟洋面遼闊自難常到此外緝捕各輪亦均派有地叚無可抽撥查派巡西江利豐輪船本係租雇現新造江大江淸各輪經已工竣前租利豐各輪均應裁撤利豐機件完好行駛亦速應由該紳商等自行籌欵租雇專巡矬岡海晏等處一帶管帶由官派委薪費及水勇人等餉銀亦由該紳商等籌給應用鎗械煤炭請由善後軍械兩局給領利豐船未往之前候飭徤鋭兵輪不時前往該處認眞巡緝除咨督部堂并移善後軍械兩局及札兵輪分統外并牌仰該紳等遵照辦理 
學務 
[呈請破格咨送大學堂浙江]  
　　浙省前准京師大學堂來咨明年續辦預科凡中學畢業或中學第五年級生按格選送等因當經通行各學堂知照在案現聞省城安定中學堂呈請學轅謂本堂畢業生嚴家幹周成偉郭相宸三名有志投攷此外尚有四年級生葛敬中陳拜丹唐詩良程耿章星等五名雖學業未届五年與例未合特該生等向學情殷可否破格准予一體考驗呈請察核騐送 
[敎職被控撤任鎭江]  
　　蘇藩瑞方伯近因鎭屬溧陽縣敎諭顧懋熙廣文被控有案應即撤任所遺員缺查有靑浦縣廩貢試用訓導沈光濟堪以委署廣文奉委後即於二十日蒞溧履新 
[爭存女學赴蘇旅行常州]  
　　爭存女學生三十餘人於二十日晨趁早車赴蘇先至留園稍憩旋入城參觀振華蘇蘇兩女校仍趁晚車回常抵常時已九下鐘矣 
實業 
[勸業道通籌全省實業廣東]  
　　廣東勸業道陳望曾觀察出示曉諭云廣東全省面積九萬九千九百七十方里人口三千餘萬天度接近熱帶週年氣候寒少燠多土脈膏腴物産繁殖其西南兩方面瀕海宜於魚鹽其東北兩方面多山宜於林礦牧畜具中原野交錯陂陀上下宜於農圃耕種桑麻果蔬其聯貫各區域之機關則粤漢九廣兩路逐漸延長廣佛潮汕新寗各路功已告竣電綫郵政行將普及四境舍陸遵水内則上通滇黔湘桂諸江下滙東北兩江稱爲珠江流域外則左引南澳右控瓊崖適當西南兩洋航路之衝輪帆四達交通便利其人大率信義相尚勇於進取耐勞苦善居積有特别營業性質近因外界激刺土物之愛深入人心其機尤躍躍欲動誠天然一實業之生殖塲也使能發揮而光大之以農業言則廣州之絲可以頡頏法意惠潮之糖可以抗衡德日廣肇南雄之烟可以方駕埃及呂宋淸遠鶴山嘉應各屬之茶可以合閩浙皖贛所產與日本錫蘭馳騁於歐美之市塲以工藝言若顧繡若雕鏤之銀器象牙文木久爲東西美術家所鑒賞其餘手工製造類多精巧益以機器不難於工業界中大放異彩以商務言以粤人才長貨殖資本雄厚若先於本省益充實力近而通商各埠遠而東南洋至美澳歐非更擴張其勢力範圍商戰勝利尤可預决以礦產言瞻五嶺南幹之雄蜿蜓磅礴直走海澨其藴蓄未發之富源足稱世界寳藏現今　開之礦尚不及千百之一二天閟其珍地孕其寳人儲其能物蓄其力非皆留以供粤民之樂利而基祖國之富强者耶夫府庫之財豈府庫所產乂豈國民囊篋所固有國之本在民民之本在實業此古今中外之通義也而其興廢盛衰之故則全視風氣爲轉移廣東出洋游學經商者多風氣開通最早然鄉曲之間囿於習俗往往篤守故舊因陋就簡欲速見小各顧已私語以新法而不之信示以羣學而不加察故農無變通之良法工鮮發明之新器商雖有總分會七十二行之團體而粤漢鐵路外尚未見實　大公司及勸業儲蓄銀行出現若迷信風水尤爲礦務前途之障礙且地窄人稠終歲田畝所出曾不敷半歲之食民間日用所需大半來自外國一巵百漏注目待盡僑民居留之地乂相率限禁華傭挹注所資來源漸減游蕩之民 
 
 

Page 12

 
 
日益衆多飢寒所迫流爲盗賊當此之時若卜亟亟振興實業後患何堪設想本道服官嶺表垂二十年於粤省情形粗知梗概今者新承恩命勸業是邦業經設立勸業公所督率屬員分科治　凡屬全省實業交通事宜皆有振興規畫之責現已聘定美國大學畢業農礦各師擬先設農事試驗塲附傳習所設鑛務學堂附化騐所以資實地習練而備分設塲所之用誠以農鑛爲工商根本與鐵路輪船電綫郵政皆有密切關係西人所以重物質學也一面調查全省農工商礦現狀並設農鑛產及工商品各陳列所以爲擴充改良張本本道才疎識淺荷兹重任深懼弗勝所願官民上下誠信交孚聯絡一氣共抒愛國之熱心各盡生財之大道乘時奮發力圖進步其各地方實業交通利弊生長其間者見聞較確或學識優長留心時務之士夫或更事素多富於經騐之商人均可據實條陳無濫無隱藉收集思廣益之功至保護提倡統籌全局本道當力任之並隨時禀承督　曁農工商部郵傳部辦理務使次第實行日臻發達上副朝廷軫念國計民生之至意茲値下車伊始所有　道政見之概略及對於社會上之勸導督勵應先出示曉諭爲此示仰闔省紳商士民人等一體遵照毋違特示 
[乍浦開埠作罷浙江]  
　　浙江乍浦地方開埠通商一事提議已久近日又經政府電令浙撫派員切實調查據復該港水淺輪船不能出入不適通商之用故已議决作罷 
[廣九路局請設炸藥庫廣東]  
　　粤督現據廣九鐵路總局禀稱據本路總工程師司函稱送上圖說一紙内註明李朗擬建藥庫方向其地址在分叚工程司辦公所及護能廠左近查該處所以必設藥庫者以便由深圳轉運炸藥前來以便附近該鄉開山應和二便於工次所用炸藥有無遺漏之處一分叚工程司管理炸藥較爲周到相應函請派員查勘以便施工等語並附送圖式一張前來翰以炸藥祭令極嚴必須愼重將事查路線界内凡有石渣山峒阻碍人力難施例得酌用炸藥轟闢貯藥處所務擇荒僻距村較遠之地保守尤須謹密茲查該工司所定之地相距村市尚遠大致無礙并查該處係隷新安縣屬合將原圖禀呈察核俯賜札飭新安縣迅即前往勘明以便施工 
[派員測助路線鎭江]  
　　蘇路北線海淸瓜淸先後建築問題久未决議現郵傳部派委曾毓雋前往江北測勘路線以便决定方針並由江督委派盧懋善會同前往業於日昨渡江至揚矣 
雜記 
[漳鎭毆辱敎員風潮福州]  
　　漳州鎭馬鎭軍金叙突遭水患之時將眷屬趨避郡學堂居住蓋以該堂地處高阜鎭軍有其小星姿色頗隹遂傅令小准雜客往來無如學堂林立所有監督敎員平日常有來往當此猝遭困厄更難禁絶一日有師範畢業生派充該縣敎員陳振綱及金某二人來堂與該堂敎員叙談馬鎭軍即以調戲爲辭喝令擒拿旣將陳振綱鞭辱乂從而綑縛先經漳州府婉爲排解詎鎭軍答謂吾初欲殺曾不屑汚吾刃也因之各學堂大起公憤結聚團體電達省學堂决與爲難嗣經汀漳龍道躬向辨論始行釋放時陳閣學弢庵在厦陳振綱馳往泣訴各情當由洪梓靑軍門就厦設席派遣差官爲陳敎員賠禮風潮始息 
[資送朝鮮難民寗波]  
　　十九日由定海送來朝鮮難民高斗石等十六人經寗波府飭發鄞縣布壉聞蕭大令已給以衣食以便護送回國 
[訪拿逆子杭州]  
　　海寗州城有逆子二人一係朱淸甫乂名瑞卿家有老母年逾古稀淸甫擁資在滬營業非無力供養乃淸甫夫婦偪令伊母浣衣執爨稍不遂意竟肆毆辱一係蘇梓卿家有繼母子媳與母不睦遽爾分居置繼母於不顧茲同爲杭州府卓太守訪聞飭州密拿朱蘇二人異常惶急遂挽人飾詞禀復藉以彌縫現淸甫夫婦避匿上海梓卿則具結搬還仍與繼母同居 
雜錄 
[國恤之禮]  
　　國恤之禮。向無專編。自黄幹續儀禮經傳通解馬端臨纂王禮通考。而其禮始次第綴緝。厘然可考。我朝列聖大事。一切禮儀。周詳賅備。今値兩宫先後賓天。疉遭國恤。此亦全國臣民持服盡禮之日也。謹以大淸通禮大淸會典國恤之禮掇拾一二。以告天下。 
　　（一）蒙古王公台吉外藩蒙古王公台吉公主福晉等。在京者。給白布制服。不在京者。頒詔入京行叩謁禮。在二十七日以内。令制服。後二十七日至者。男骈　冠纓。女首飾。各三日。 
　　（二）京師之官民 
在京諸王大臣文武官員。二十七日釋服。百日剃頭。章奏文移用藍印僅二十七日。除門神對聯。二十七月。不作樂。不宴會。亦二十七月。一年之内不嫁娶。其出征軍營官兵及其家屬。不必成服。 
　　順天府跪迎遺詔。開讀畢。奉安公署。舉哀。在京候選官。及敎習舉貢。在監肄業貢監。咸至署舉哀。其軍民人等二十七日素服。百日不作樂。一月不嫁娶。 
　　（三）外省之官民 
各省督撫率所屬文武。各制服。跪讀遺詔。奉安於省垣公署。分駐之提鎭道員。及府廳州縣。奉安於各治所。舉哀。朝夕哭臨三日。紳士咸與移文。二十七日素服。一年不作樂百日不嫁娶。不剃頭。其軍民人等。去冠緯素服二十七日。百日不作樂。一月不嫁娶。 
[附錄光緒七年外省官衙國恤之禮]  
　　光緒七年三月初十日大行慈安端裕康慶昭和莊敬皇太后仙馭升遐。未奉遺詔以前。各項禮節服式一切事宜。 
[計開]  
　　（一）接准部文知照之後。轉行各屬。並出示曉諭官員及紳十軍民人等。咸素服。不薙髮。不作樂。停止嫁娶。敬候遺詔到日。遵照部行儀節成服。 
　　（一）各衙門公文。仍用紅印。墨筆標判。 
　　（一）官員雨衣雨帽氈掛。不論品級。俱用靑色。傘蓋坐褥桌圍門帘等項。俱用靑色藍色等素色。 
　　（一）進表拜本。巽素服。祇鳴賛。不升砲。不鼓吹。 
　　（一）接到火票京　以及緊急公又。不傳鼓。 
　　（一）各衙門早晚開門出署坐堂會客發簽不升砲喝導。不鼓吹。不開全執事。酌減夜間更鼓。擊拆打點照舊行。惟不鳴金。營中傳號鼓。克寺廟鐘馨定更號砲及買賣。以小鑼皷爲號。均不以音樂論。 
　　（一）遇開印及官員到在拜印。常服不掛珠。祇鳴賛。不皷吹。 
　　（一）官員軍民。俱不准演戲打唱。 
　　（一）恭遇勅請聖安。穿素服。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　貴州諮議局籌辦處於上月二十六日舉行開處式自撫憲以下各官咸集諸紳列席者一十五人來賓十餘人預備派赴各屬調查員二十人是日提議各事俟探確續報 
[士民動議調查]  
　　江蘇蘇屬（松江華婁） 
廿二日華婁士民於明倫堂開大會府縣各官以次戾止四鄉紳民到者約千人先由起草員雷君繼興宣布簡章次由謝君宰平代誦戚太守演說詞次由馬君逢伯誦張劉兩大令演說詞次即投票公舉所長華婁各一人副所長華婁統推迨開票後華謝宰平二百四十票華陳菊生一百三十五票華雷繼興一百廿六票華吳伯庚八十六票華金菊生五十五票華吳挹珊四十六票婁馬逢伯四十八票婁林錫田四十五票婁戴仲臯三十五票華顧香遠三十五票華楊蔭安廿八票婁沈仲起廿七票婁朱小鶴廿五票華局惕眞廿五票婁張公嶼廿四票遂照章推謝宰平馬逢伯兩君爲正所長陳菊生雷繼興吳伯庚金菊孫四君爲副會長時張君慰丹與陸君觀亮辯難良久請初選監督蒞塲一言張劉兩大令遂對衆宣言此會有效遂散會前定辦事日程錄後 
　　十月初一開發起會定期廿二日開大會公推會前辦事人員十月初五日華婁預備選舉調查事務所成立十月十三日發城鄉各董通告等件十月十七日開談話會商定廿二日會塲事宜十月廿二日在明倫堂開選舉調查正式大會十月廿三日至廿七日討論調查方法預備調查底册十月廿八日至廿九日發給各調查員應帶書件十一月初一至初十日實行調查十一月十一至十五日選舉人向調查員更正補填及調查員彚齊草簿缴入事務所期間十一月十六日至廿二日審查及覆查期間十一月廿三日至廿九日造册送縣 
[士民實行調查]  
　　江蘇蘇屬（太倉嘉定） 
嘉定選舉調查事務所於日前開廠董大會到者三十餘人楊大令亦到會先由總幹事夏芍賓君略言選舉調查之意義並聲明選舉人之多少關於一縣中議員之額數倘調查不能周到或放棄之人過多則將來分配議員嘉定或不能得一額各董務將此意廣爲開導權利所在不可不重視之云云繼由副幹事黄允之君復將諮議局章程中關於調查入手之處一一詳細解釋復又議及不動產價値以東鄉樊家橋曹王廟小紅廟三廠田價最貴不能與普通田畝一例遂决定該三廠每田一畝値洋七十元其餘田畝概照滬寗鐵路買田各等價目平均其數定爲每田一畝値洋四十二元半衆議旣畢楊大令起而言曰今日别無他言惟爲期已促務望各董事於調查員到廠時幹速會同辦理一切庶可不舊愆期叮嚀再四遂散會 
　　調查員四人於初六日出發後分赴各廠恊同各廠董按照部定資格切實調查除西門南翔黄渡三廠由該廠紳董自行調查外計半月來已得十分之八定於廿五日造册一律告竣廿六以後爲宣示選舉人名册之期 
　　江蘇蘇屬（蘇州崑新） 
　　崑新城鄉調查事宜本定二十日一律竣事送繳原簿即於是日開調查員會以解决調查上疑難問題故城鄉調查員均到而張胡兩邑尊亦蒞會首由朱稼秋君宣布徐冀揚君意見書謂調查選舉資格寗失之寛惟對於吸烟者當從嚴公議調查時當問其已戒未戒不能以將戒二字搪塞若已寫入原簿重行提出俟其戒絶方可加入否則暫行停止又議身爱不淸者是否僅限制本身一人已由兩縣尊請示籌辦處俟有回文再定辦法又議轎役剃頭等從前科舉時代認爲身家不淸但此等業務非娼優隷卒可比且非不正當之　業者故公決僅現身無選舉權末議調查員往返川資原定酌撥惟本所經濟由敎育會籌墊洋百元若一時實費辨償實屬不敷後由兩邑尊及商會董雲岫杜存之徐景伯君等認籌俟收到俟酌量補助遂鳴鈴而敢至於覆核原簿日期原擬二十一日至本月底今籌辦處已頒行展緩日期正可審愼覆核然後呈送初選監督 
專件 
[華婁選舉調查事務所簡章]  
　　一定名　本所遵蘇省籌辦處通飭名曰華婁選舉調查事務所 
　　一宗旨　本所以補助初選監督籌備華婁二縣選舉事務爲宗旨 
　　一塲所　本所現設郡城西門内王忠毅公祠 
　　一職員　本所設所長二員華婁各一主持所中一切事務副所長四員佐所長執行事宜書記二人掌來往函牘及繕寫一切公布文件（常川駐所）庶務員一人掌所中會計及一切庶務（常川駐所） 
　　調查員無定額城廂照上半年調查户口辦法分路分叚由商學界公推担任鄉鎭由鎭董莊董鄉董圖董主任另推就近士商分任之審查員十人任審查資格分别汰留之責 
　　一辦法（甲）討論先由本所邀集城鄉之担任調查者將諮議局章程及調查方法等公同討論以五爲限（乙）調查凡任調查者由事務所呈請初選監督給予調查証書並請初選監督傳諭各圖地保聽候喚詢其調查辦法以普及爲主凡有合積極資格者悉載入簿另將有無消極資格詳細註明備審察員核定（丙）審查審查員於調查簿繳齊後常川到所將已經填注者按照定章逐章審檢留其合格者而汰其不合格者以備彚造草册如有已經調查之地方經多數審查員以爲必須覆查者即由審查員推員覆查（丁）造册由本所將已經審定之調查簿城廂分路分叚鄉鎭分圖分别填造選舉人草册彚繳初選監督 
 
 

Page 19

 
 
[華婁選舉調查規則]  
　　一調查須問其本人或其家屬並可訪之鄰右一調查員須帶紙筆隨問隨寫以免遺忘一調查年齡資產兩項如有可疑當告以倘不確實防人攻訐一調查時除奏章規定應調查者外不得夾問他事一如被調查者詢問選舉情形及諮議局利益調查員應擇要回答一如被調查者舉家出外而詢諸鄰近知係確無選舉資格者載入記事簿以待證實一如有有屬鄰右不能指實必須面問本人而本人屢約不晤以致無法調查者載入記事簿以待另查一遇有資格在疑似之間不易决定者詳載記事簿以待公同研究一如一人有兩住所或資產在此而住所在彼者均須問明載記事簿以資查對一調查交界處務須彼此接洽以免複重遺漏 
本埠新聞 
[查復華洋交界路政]  
　　閘北巡警局夏參事官前奉滬道札查工部局前拔各處界石界版曾否竪還侵築馬路工程是否停工等情已誌前報茲夏參事官禀復略云查得工部局侵界築造川虹浜舊址外之馬路現被築成取名界路惟寳山路南首原由工部局越築之路曾經憲台阻止已由警局照界修理按照舊址派巡站崗尚稱各守界線然北浙江路北蘇州河路至寳山路等處木牌鐵牌至今仍未竪還所有交界處原立公共界石已被移埋地中面蓋鐵板此外並無更動情事 
[照請法領阻止築路]  
　　滬道蔡觀察現據會丈局報告法公董局擬在法界寳昌路以北起至公共租界西摩得路止築造馬路一條觀察以所劃路綫皆屬華界未便照准已照請法總領事飭阻矣 
[免提元源錢莊司帳]  
　　南市元源錢莊倒閉情形迭誌本報茲滬道蔡觀察以該莊被欠欠人各欵帳目甚多該莊沈讓之旣經到案所有司帳趙松坪應予免提勒令速將進出帳欵一手理淸以免延緩昨已札行上海縣飭遵矣 
[盗賣義塜就准交保]  
　　邵招福（即邰招福）串賣新閘白克路溧水幫水爐公所義塚公地與英美工部局改築馬路經該公所執事投控道轅由道札廨將邵提獲訊押在案昨晨邵延羅禮士律師上堂求保中西官以此案情節較重未便交保判仍押候提到徐順卿訂期再訊 
[查提已釋兇犯]  
　　鋸匠王端生顧良卿今春在新馬路鳳仙樓毆斃同業張根祥由美巴副領事將王顧兩犯擅行釋放迭誌本報茲悉滬道蔡觀察又于前日照會美總領事並札行公廨寳大令定期復訊昨新閘捕房捕頭已飭探迅將王顧兩犯查明下落以便提訊 
[城内]  
　　冬防嚴密○本縣李大令因現屆冬防特派本署十二總頭每夜各派夥役六名八捕頭各派夥役四名在城内各街巷撤夜梭巡昨已發給腰牌以便稽查 
　　巡官巡夜○一路巡警分局游巡官每晚偕同各區副巡官帶領巡長巡士於十一點鐘起至中區會齊分叚稽查並添派巡邏長警多班每夜必須巡至天明始行回局 
　　定期開會○地方公益研究曾定於二十五日政进七時開第三年第一次常會聞戊申年報告册業已印釘蕆事准於是晚分送各會員 
　　挖租店基○老義隆紅坊經理張濂控告趙瑞章挖租店基業已由縣提訊堂諭錄下張濂控趙瑞章挖租老義隆之店不知義隆租店數十年於八月内因房屋破壞墻壁傾倒告明房東文生朱澄懐許以修理於八月廿三日動工老義隆店中衣物貨件尚存於内乃九月初二夜濮義大忽然搬入强佔藉口於朱錫奎經租試問前佃旣未　租何能自召租者其爲濮義大勾串朱錫魁挖房可知旣經傳訊朱錫魁並不到案所有老義隆租據租摺亦不呈案訊據張濂供皆由歇夥趙瑞章唆弄所致著將趙瑞章及冐朱錫魁之朱樹琦一併交差看管仍勒提朱錫魁并老義隆歷年租摺劵到案再行核斷 
　　道批四則○張蔣氏禀批察閱禀粘此案原受抵之人係王姓豈有王姓旣允放贖而轉受抵產之汪姓掯贖不放之理且原抵祇七十千而產主現願以一百五十元繳案請予斷贖亦可見商懇無效迫求官斷之苦情何以該縣一味責其自向理贖不予秉公判斷殊爲費解仰該縣迅即傳集案内應訊人等弔驗契據核明斷給具報毋任抑勒纒訟是爲至要抄黏併發徐振玉禀批前禀批局轉飭淸理迄逾半月何以仍無動靜仰巡警局夏叅事官迅遵前批辦理具報毋再任延劉鄭氏禀批案經批廨派差會捕嚴拿何以時逾一月迄無要犯獲案仰公共租界會審官著落原差楊德勒令按名獲案究追如敢庇護即遵前批惟該差是問至意生麻皮即章福生該氏前禀粘單指其爲追到賭棍王阿如托事過錢之人旣經提獲應即從此追究各棍徒下落何以任便保釋殊屬不成事體併著提案責令協同指交務期早日破獲以安商旅而懲巨騙均無違延沈驥良禀批揚幼麟一產兩抵固應提究顧楨祥有無朦聳情弊亦非質訊不明仰上海縣迅速提案集訊秉公究斷毋稍偏抑爲要粘抄並發 
　　官事○淞滬厘捐總局督辦朱宜振巡警總局總辦汪瑞闓上海縣李超瓊昨均到道拜謁委辦淞滬厘局各卡總巡委員候補知府吳煥聲由瀏河閔行等處回滬偕救生局管理小輪委員陶鳳威禀知銷差 
[南市]  
　　巡士犯賭○總工程局巡士羅德明劉開堂與彭玉雲胡丙章在局賭博爲警務處查知立將羅劉革除彭等兩人各記大過兩次 
　　蕩婦胡閙○蕩婦傅李氏熊張氏前晚在某茶肆胡閙扭至工程局經陳參軍訊得兩婦均屬無恥判各戒責五十下驅逐出境如違發封住屋 
　　控追船捐○常勝划船公司邇被各划船户欠繳認包船捐控奉工程局批示云該公司認包捐務本局無案可查單開各户如果欠繳應赴厘捐總局控追 
　　拖欠布價○王翰章扭控葉漢章拖欠夏布價洋一百三十一元昨由工程局陳參軍審訊判葉交保出外理處 
　　淸理欠洋○長和米行主楊如淼扭控金小弟欠洋四百餘元不還昨由工程局陳參軍審訊判交保淸理 
[閘北]  
　　停訊○巡警局總辦汪觀察昨飭各區警局正副巡官暫行停訊 
　　點名○巡警局總辦汪觀察昨日飭將偵探隊騎巡隊巡邏隊及各區巡士等傳至總局逐一點名諭令謹守警章 
　　坍屋○永興里一帶房屋年久失修前晚九點鐘時某姓房屋忽然坍倒壓傷小孩及某甲各一人由巡警局飭探查明禀復核辦 
[英租界]  
　　補拿趙元山紏黨串騙金飾一案昨晨由探匪人趙元山紏黨串騙金飾一案昨晨由探將趙解廨請究趙供係在逃之劉小洪葉少泉主使判仍還押候補拿同黨再訊 
　　縣差違章○上海縣差役曹連生擅至租界提人由探拿獲解廨請究判送縣自辦 
 
 

Page 20

 
 
　　勒交當本○珠寳掮客朱祝鈞私將吳杏泉之寳石等物質洋八十五元已紀昨報昨晨解廨請究判押候禮拜五繳出當本再核 
　　拐案一○南潯人閔順寳偕顧友高控汪安斌拐匿伊妻戴三寳等情由探查獲解廨請究閔供伊妻戴氏被汪誘匿來滬今已尋獲請究訊之汪係出資賣來中西官以兩造各無確據判移送南潯分防廳訊核 
　　拐案二○沈錢氏控吉錫章張榮榮汪沈氏夏晉卿串拐伊媳一案昨由公堂復訊仍各推賴判分别還押候再訊核 
　　拐案三○王張氏陶連生陸金甫串拐郁桂林之妻楊氏由探一併查獲解廨訊押在案昨日復訊仍無確供判分别還押候查明再訊　　 
　　公堂瑣案○張陸氏萬周氏倪振生串竊顧木春綢皮衣服判兩氏各押女所六禮拜 
倪交保開釋沈橋貴搶姚王氏銅元判沈交保還氏洋十元過犯劉小山李可四復來租界判各押西牢半年逐出陳金生竊陳徐氏衣物判押捕房三月西崽王阿二竊取洋東鈔票洋一百三十元訊不承認判押候查明復訊雉妓王寳仙等三人與鴇婦王葉氏在途拉客判王鴇罰洋十元餘妓各罰洋五元張祥生竊曹阿寳洋三百元判押西牢一年存贜交曹領回 
[法租界]  
　　曲在馬夫○某銀行馬夫金桂生前日駕馳馬車由大馬路往西至名利棧門口與三十八號電車碰撞昨由公堂傳訊中西官以金不即避讓判罰洋三元充公 
　　失火罰鍰○小東門外四達瑞洋布號失火一案昨又由廨傳保出之吳瑞生等到案判罰銀二千兩充公 
　　私收客帳○協豐報關行主曹炳善控行夥張利村私收客帳洋三百五十餘元昨由公堂提訊張供經手永吉太東興盛益發等號之帳欵俱未收到並不逃匿司馬以供詞各執判張交保候傳到各該號主質明再核 
　　私刋圖章○王大鴻私刋達天祥烟紙店圖章向元亨號冒取貨物一案昨由公堂復訊王之姊夫某甲投案代求免究判從寛押捕房兩禮拜 
　　小人有母○陳和尚前在某公司服役現已失業前日在陳列所竊取張子茂長衫被守門印人拘入捕房解廨訊究旋由陳母陳徐氏投案哀求判罰洋五元免究 
[美租界]  
　　啓封○楊樹浦路陸炳記鐵廠欠租封屋已紀昨報兹悉該鐵廠所欠房租業經付淸復由該房東禀廨啓封 
　　碾傷○昨日三十三號電車行經北四川路將小車夫龔有根右足碾傷由捕送入捕房轉送醫院醫治 
　　賣烟○百老匯路甘阿二家私售洋烟未領執照由探報知捕房請廨單傳訊罰 
　　聚賭○一百六十號西捕查得百老匯路仇金泉茶肆違章聚賭報知捕房請廨單傳訊罰 
　　竊洋○蓬路四十二號西人家傭人張春萱竊取洋東洋一百餘元由探將張及張之姘婦王氏拘入捕房張押候送救氏送究收押 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
[註册商標健腦丸補腦寗神降火利便]  
醫學博士島村先生保効虔脩所日本大阪丹平商會大藥房河南路東亞公司書藥局虹口濟生堂大藥房三馬路中法大藥房　並各大藥房均有寄售 
[LEAPERRINSSAUCE蒙英王愛德華奬勛特賜家印利潑林老牌辣醬油]  
爲食品中不可少之原料加入魚肉鷄鴨芥利野鷄等食品中使口快鮮美開胃健脾誠無上品也須認英國WORECSBARGHRO華司脱首所制方是眞品嚴防假冒特此敬告 
[善濟藥房望平街時中書局代售咳嗽不吃藥]  
秘傳百草膏潤肺化痰咳嗽立愈每張銅元十枚獨得第一良方揀選上品藥材煆煉取汁法製蜜棗專治諸般咳嗽哮喘不止氣急氣逆陳病老痰吃棗立愈每個銅元陸枚 
[（遺失提單）]  
正月廿八日安慶一千六百零六次進口　唛細夏布七十二件業己提過七十件尚存二件其提單遺失現己立保向太古洋行聲明另行出單提貨該提單日後檢出作爲廢紙　怡和信告白 
[田南誠信生感情]  
自英美租界禁煙之命令下而煙館恐慌然南誠信則開設法界尚未閲有禁閉之期也乃主人竟翻然改圖決計收閉其勇於爲善之加人一等夫復何言僕幼失自檢以致癖染煙霞第念此身忝列仕途豈改過遷善之思反據不如南誠信館主何況官場禁煙風燭固己日甚一日前途尤大有可危因於即日爲始服天然戒煙丸立響圖戒並登報章爲座右銘永不再吸他日果獲碎燈斷癮該煙館主首先歇業之感人深哉竊願世之酷嗜阿芙蓉者皆當取鑒焉　宦海一分子識 
[上海老德記大藥房時令要藥]  
玫瑰香蜜水　潤膚洋蜜糖　滋肌香蜜膏　百補貢邦水　補身牛肉汁膏　百補鐵質酒　凍瘡未潰己潰藥　靈應咳嗽水　神效咳嗽糖丸本藥房所製之藥不惜工本精益求精餘名目繁多不及細載倘蒙　紳商賜顧請移玉　英界大馬路口便是　 
[神户丸開往大連灣]  
本公司經理南滿洲鐵道會社之神户丸每逢禮拜五一准開往大連灣並由火車連接滿洲内地各處船身堅固水脚公道客位潔净應酬周到倘各寳號欲裝貨搭客務祈　光臨爲幸　日本郵船會社廣告 
[上海四馬路中英大藥房總發行]  
請看此告白是何内容 
腦爲人身之總機關四體百骸莫不受其統攝知覺運動亦皆由此發源故最居緊要自西醫闡明其功用華人始漸知腦之可寳腦部若受損傷其現症必甚危險由是而補腦之藥出然西醫論腦奥妙精微苟非灼見眞知則所製之藥斷乎難恃今欲求極靈驗而又極稳妥之補腦藥則除本藥房總發行之唐製一種其他概莫能及蓋唐醫生之於腦素具研究之功知腦中含燐最多所以求其適宜之資料彌其空虚而助其發展俾腦既得補不期然而然以增進其智力而恢復其健康故服過之人咸稱爲養身培元第一之王道藥洵非虚譽也主治列下○思慮過度○酒色過度○憂鬱勞傷過度○四肢無力筋骨疲憊○手足寒冷麻木○頭暈目眩○鴉片大瘰形容枯槁○早近女色或手淫致傷○高年氣血衰敗○小兒因先天不足遺傳種種虚弱之病如骨軟瘰癧等類○婦女産育過多或乳哺過多血虧體虚○保産安胎使所生子女聰明强健○價金　每大瓶二元每打廿元小瓶一元二角半每打十二元○外埠各本分舗各藥房新聞報館亦均有發售 
[好富滿紅利股票公司]  
經理歐洲國家工部紅利股票上海義國銀行擔保開設黄浦灘第二號 
此股票每份開彩有一定時期每開一次有多數股票可以得彩所得之彩有英金二萬四千磅者有二萬磅者有一萬二千磅者有八千磅者得此銀歀遂爲富人外國各政府均以此法抽取辦公經費此項彩銀隨時即付並無遲誤欲知詳細情形者請來詢問可也再本公司發售此票均係現售又可逐漸零付其價自五元起至三百元不等欲每月先付一成者亦可通融無論爲數多少均照此辦法第一次付銀之後開彩時已可望得彩如到期不有可將所售之票轉售他人已付之銀照九折歸還本公司經理此事代客領彩並不抽取用錢開彩時當佈告大衆也 
[十月廿三日進口輪船禮拜一]  
提督　　輪船　由膠州　　美最時行 
安慶　　又　　由長江　　太古公司 
普濟　　又　　由天津　　招商總局 
十月廿四日出口輪船禮拜二 
岳州　　輪船　晚往香港廣東　太古公司 
德和　　又　開往長江　　　怡和洋行 
海晏　　又　開往福州　　　招商總避 
廣生　　又　晚往汕頭香港廣東怡和洋行 
保定　　又　晚往烟台天津太古公司 
盛京　　又　晚往威海烟台天津太古公司 
江永　　又　開往長江　　　　招商總局 
普濟　　又　開往天津　　　　招商總局 
十月廿五日出口輪船禮拜三 
禮河　　輪船　開往海參威　羲勇隊公司 
濟南　　又　晚往長崎神户模濱太古公司 
松山丸　又　早六點鐘半開往長崎門司神户横濱　郵船會社 
大貞丸　又　晚往長江等埠　　日清公司 
安慶　　又　晚往長江　　　　太古公司 
官升　　又　晚往烟台天津　　怡和洋行 
北京　　又　晚往甯波　　　　太古公司 
十月廿六日出口輪船禮拜四 
襄陽丸　輪船　晚往長江等埠　日清公司 
美利　　又　開往長江　　　　美最時行 
十月廿七日出口輪船禮拜五 
神户丸　輪船早八點半開往大連郵船會社 
神奈川丸　又　早八點半開往香港新嘉坡歐洲各埠　郵船會社 
財生　　　又　晚往汕頭香港廣東怡和洋行 
鹿兒島丸　又　早八點半開往門司神户　郵船會社 
十月廿八日出口輪船拜禮六 
大利丸　輪船　晚往長江等埠　日清公司 
博愛丸　又　早九點鐘開往長崎門司神户横演　郵船會社 
十月廿九日出口輪船禮拜日 
美大　　輪船　開往長江　美最時行 
 
 

Page 25

 
 
   
 
 

Page 26

 
 
小說 
[偵探小說意外之奇案（廿九）]  
　　此女子者。覆面之網幕至濃。不能窺其顔色。第覺其舉動言語。必爲大家之閨秀無疑。斯時裁判官見此女子。突然而致。覺至可驚詫。不語有頃。乃從容以謂之曰。密司何名。今居何處。密司頃謂葉德恩爲無罪。密司能舉其無罪之證據否。女子曰。吾今日之來。特欲證此葉德恩之無罪。吾父爲某處之總督。名克林佛爾。吾名梅格佛爾。已與葉德恩訂婚。堂上頃以葉德恩爲有罪。且病其不能得無罪之證據。吾即當日月覩其行爲舉動之證人也。女子語至此。葉德恩力引其目。以視此女子。意至怪詫。裁判官乃謂此女子曰。密司欲爲葉德恩之證人者。當先對此聖經發誓。不作一字之妄語。女子立頷其首。絶無難色。裁判官命取聖經至。女子乃置手聖經之上。發誓旣畢。始謂裁判官曰。堂上亦知吾與葉德恩於何時結婚乎。當吾初識葉德恩之頃。葉德恩方與彼死者之麗亞克。來往至密。冀欲與麗亞克結婚。迨此脫而斯女郎旣與蘇克生訂婚。葉德恩乃大失望。向我痛詈麗亞克之無耻。至於頓足切齒。不能自已。葉德恩旣値如此之失敗。乃乘間欲我與之訂婚。吾旣允其婚約。猶恐此葉德恩者。不肯忘此脫而斯女郎。故每値麗亞克與葉德恩相遇之頃。吾必暗中伺察彼此之舉動。某日之晚。脫而斯邸中開會宴客。吾與葉德恩绵在座中。忽見此麗亞克者流目以盼葉德恩。葉德恩亦流目答之少頃。麗亞克疾隨趨而入。葉德恩亦潛出廣廳。從此廳事左方。繞至花圃之草地。吾斯時旣。詫且怒追葉。德恩之後。彼步亦步。彼趨亦趨。見此葉德恩者。先隱於。棕樹陰中。吾離彼乃不及五尺。僅三四分鐘許。葉德恩見此脫而斯女郎。躡行而至。即趨至女郎身旁。切切作密語。吾乃卽隱於葉德恩初隱之地。以覘此兩人之行爲。力伸其眸子之視線。幾欲脫此目眶而出。蓋吾之鬱怒極矣。血管坌湧筋脈大張。計欲出聲大呼。以驚此二人。不料刹那之頃。葉德恩忽怒目以視麗亞克。竟疾走不顧吾見此狀態。心乃大快。計吾自十一時十五分。隨葉德恩以至花圃。十一時二十一分。葉德恩與麗亞克密語。十一時三十五分。吾又隨此葉德恩而出至廣廳。悄然來往葉德恩竟絶無知覺。不知吾之隱躡其後也。所可異者。吾旣隨此葉德恩而出至廣廳。目覩葉德恩之入。而吾不敢驟進。恐爲葉德恩所覺。乃貯立廳事之左徘徊有頃。忽又見一高大之影。從廳事之右方。疾趨而來舉武皇遽若受有絶大之驚恐者。 
國外新聞 
[日本近事彚誌]  
　　二十一日東京電云駐韓统監大臣伊籐王已於今晨離大宗將乘兵艦前赴高麗砲艇千早號及滅魚雷艇多艘現在海面游弋因每届冬令海盗時出爲患故也 
[美國更調海軍大臣]  
　　二十一日華盛頓電云美國海軍部大臣曼脫茄甫業已辭職遺任由海軍部副大臣屈魯曼接充 
[美國律師被擊]  
　　二十二日倫敦電云美國律師海雷君近在舊金山裁判所辦理市政局被控納賄一案時被人轟倒於廷現已奄奄一息該兇手名海斯前曾犯罪當時即經拘獲 
[德國礦炸慘禍續聞]  
　　二十二日倫敦電云德國海姆地方煤礦炸陷礦丁殞命者共有三百六十人之多同日柏靈電云法總統費里危斯致電德皇弔慰海姆礦災法國現已備欵往賑死者家屬所死人數實有三百六十餘人普魯士親王費里特里區現已馳赴災區慰問死者妻子並接見工人一隊皆請其代謝德皇恩澤德皇已撥馬克二萬五千圓作爲賑欵各處助賑者亦頗踴躍 
[德人排斥德皇]  
　　二十一日倫敦電云柏靈電稱德國社會黨現在議院提議修訂德國憲章嗣後有宣戰之舉須得議院承認德國某報深詆德皇謂當此國有大故之時遽離柏靈顯見其漠視國事云云柏靈人士現皆盛論此事德皇明日將在基爾地方接見首相蒲羅親王德國各處現皆引領盻其結果首相前在議院論德皇將來對於國事當更愼密之言並未先行商諸德皇未識德皇果否承認目下猶不能預决也全國國民現皆贊助首相以上譯字林報 
[美人請免加烟草稅]  
　　二十一日紐約電云美國烟草裁種會近曾集議擬請政府弗加烟草稅 
[美國排日議案停議]  
　　二十一日紐約電云美國排斥日人入境議案近經議院外務委員磋議少時卽復擱起以上譯泰晤士報 
[近東大變局三十六誌]  
　　二十三日倫敦電云東方題現頗遲滯以待各國在十京交涉即有不以爲然者惟此事頗有進步 
[德皇遄回柏靈]  
　　二十二日柏靈電云德皇開爾之行業已作罷現已遄回柏靈將於星期二日接見首相蒲羅親王以上譯文滙報 
 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
