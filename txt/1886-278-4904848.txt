# 1886 - 278 - 4904848

 

Page 1

 
 
[古今圖書集成告白] [  申報舘點石齋北局啓]  
　　啓者本局所印古今圖書集成一書至八月底照算印過原書已有二千七百四十五本尚存未印者二千二百七十五本七月内印出一百五十四本八月印出一百五十八本此後每月底登告白將印過幾何數自聲明以便買書者可以周知至裝訂一節本約六月中可以出書嗣思如四面發散難保火險故本局特另賃大屋在一處發訂以便保險約至十二月可出明倫彚編明年六月終出第二次明年年終全書告成約在後年正月可以如數交齊矣先此布聞 
[重印嘯亭雜錄出售] [  申報舘主人啓]  
　　本舘前印嘯亭雜錄一書談掌故者幾已家置一編早經購罄兹故重爲排印紙張警校格外精細每部仍訂十本價洋四角五如邀價買售處照舊 
[新出石印藝林拱璧出售] [  點石齋主人啓]  
　　藝林拱璧一書吐棄一切生面别開係武林吳君少琴所集選集中　作居多而家藏名稿亦採取二三理法一准乎清眞風氣必宗諸時尚得文五　餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時機器悉　火力故墨色黑而匀更無燕瘦環肥之誚現已竣工每部分訂十二本九月初十出書價洋五元五角法馬路南申昌書坊與外埠申昌發售皆可購取　躉買新至新北門外天主堂街大順行及還讀樓面議可也 
[加價招股石印佩文韻府告白] [  點石齋主人代啓]  
啓者本齋代晉記招印佩文韻府一書業已出有樣張傳觀四處前議招股每股出洋十六元先惠四元成書日繳洋十二元取書一部等語均詳前報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利錢莊○天津針市街　　里源豐潤匯票莊○京都煤市街興隆店内源豐潤匯票莊發賣各種書籍○漢口郭家巷復源盛紙號均可代售如願躉買准至上洋大馬路集賢里天保棧内長順晉號面議此佈 
[試燈後記]  
　　豐泰洋行所製之擦磨電光燈旣於重九之夕在味蒓園試用余曾爲之記叙其燈光之明布置之巧見者莫不稱善不置近日豐泰行已登告白於本部後幅訂以每逢禮拜三六兩晚在園燃放以便遊客縱觀而先於十三晚演用一次園　 
主人以余前次病足不克往觀機器尚以爲恨事適唐景星觀察旋滬乃復會同人於園中設宴而賞燈焉是日日本畫師島田友春集名流於聚豐園作題名之會介北條鷗所以招余余本不敢自附名流欲辭之而不獲命適叙和觀察殷殷速駕遂先至鷗所處道逹此意請其轉致島田先生謝　與會至晡時命僕效駕與霧裏看花客同車而馳及門則主人候已久諸客亦旣大半在坐時余足疾以黄春圃先生惠以藥粉用蠟梅花油調數兩日頗著奇效梢可舉步不若前數日之一步不可行因急欲赴新園觀機器主人曰未也請小憇片刻當請君往乃與在坐諸君抵掌談天下讞　綏之語尤扼要眞不愧爲東山後人俄而諸客陸續畢集皮排之聲復作如前日一時二十餘燈齊放光明主人曰此時可在往觀機器矣導余下階則見兩健僕舁籐輿以待余辭之曰今日雖未全愈然徐行數十步則亦尚不至憊何以輿爲主人不聽强使登輿且曰此輿乃前此所以奉養先太夫人者遺澤所存本欲藏庋以誌餘慕今特爲吾子再一用之子其勿辭余感其意遂從之至機器房則見爐火初紅輪機飛動爐雖不甚大而火力頗猛爐旁有輪輪上皮條轉動不已皮條則著子機上相去不及丈許機器頗小似輕而易舉而其發電之巧殊有令人不可思議者機上置一燈卽電光之發動處外間燈光之隱現卽以此燈爲標準機之左有小孔若干輪動機發磨擦激盪電光斯生此數小孔中皆有火光流露不啻蛇之吐信憶前者曾遊電燈公司觀其機器發動之初亦不過是而彼以兩線之緒插入藥水瓶中電光由此而出今則純乎磨擦初不賴藥水之力則其製尤爲簡便矣盖叔和觀察近日奉劉省三爵帥札曁林帮辦咨亟欲經營臺灣因默籌治地必先得人得人尤先備用故咨行王錦堂軍門余元眉太守請其就近招徠殷富華人之在南洋者俾遂其榮歸之願而遠客言旋必得大厦以歌爰居爰處因先約同志往臺北建造舍宇必極壯觀與南洋所居之地有過之無不及而後賓至可以有如歸之樂此誠所謂深謀遠慮藻密思周者矣而又以爲舍宇雖足以容而資用一切或不免因陋就簡則來者尚有所未安故凡所以安遠人者無論一事一物必窮思極想務求有以適其體而安其心然後快電燈亦其一端也此種擦磨電燈可以施之於家室之間不比街上電燈之機器重大不易運動但恐機力不足有忽隱忽現之病故不惜一再試燃以騐其優劣蓋雖一物之微初不以是爲遊戱三昧之舉必期精益求精庶足以饜觀者之意然後移而之臺灣開臺地從來未有之奇俾遠道歸來諸紳富皆有以娛目悅心而競歌樂士之適此則於小節中見大經濟其用意可謂遠矣豐泰行東亦知此意故猶恐一再試演尚未可恃而訂於禮拜三六按期屢燃以冀盡善盡美爲將來大用地步此燈旣輕而易舉則裝運拆缷均極便利且電光之發由於磨擦之力則有取之無禁用之不竭者此日之小試其端已覺可驚可喜則將來移之臺疆更有足以示奇觀而慰遠人者矣夫豈僅焰吐名園爲一時耳目之悅也哉周視旣畢叔和觀察復一一指示詳告而細述之仍登輿返故處正待入座而島田又折柬以速客余以爲時過晚不得分身走筆辭之乃與諸客卽席客共十五人并主人而十六陳君輝庭鍾君藹堂續至則適成瀛洲學士之數飛移箋召名花一曲　絃洋洋盈　就中周月卿左紅玉武賽仙三詞史尤爲絶響而王蘭香之温婉徐惠貞之瀏亮吳薇卿之灑落王雅卿之柔曼皆足以引人入勝四顧樂　舉香餅酒一吸而盡曰勉爲浮一大白弗怪赬顏也四座盡歡　籌交錯直飲至　刻始散余與霧裏看花客及謝君綏之携手出門登車東返回顧園中則電燈光燄猶燭天商也 
[本舘接奉電音]  
　　昨午後接在京訪事人來電有本月十三日諭旨五道敬謹譯登○九月十三日奉旨去欽此同日奉旨這收掌試卷着郭蓮告王芝祥去欽此同日奉旨這場内彈壓着副都統海英去欽此 
[都轉出山]  
　　前兩淮運使洪琴西都轉遇赦後寄寓蕪湖花鳥圖書怡然自得近兩廣總督張香濤制軍以粤　 
 
 

Page 2

 
 
省辦理海防需才孔亟奏調都轉赴粤差遣奉旨允准日前接奉電音官紳咸殷勤道賀都轉擬俟行知到蕪然後俶裝就道起程日期約在嶺上梅開時節矣 
[入祠盛典]  
　　太倉錢大中丞敏肅公奉特旨建立專祠其兩公子伊臣部郎甘卿太守鳩工庀材費資三萬有奇閲三年而全工告竣定於本月十八日迎主人祠撫憲派員前往致祭太倉紳士先期發知單是日或公服護去所謂鄉先生殁而可祭於社者以公當之庶無愧色 
[盜案疉出]  
　　松友信云青浦於六日之内連出盜案四起本月初三夜北門外梅園地方曹宅被搶雖經隣人鳴鑼相救所搶零物不過數千文而被盜格傷者兩入初四夜西門外荷花池鄭姓又被盜劫日間早有盜船數艘停泊河干以糴米爲名鄭已疑之先將細軟分寄四隣至夜盜果撞門幸門甚堅固閲一時許始被撞開時人已登屋惟將粗料衣服搜括一空盜以不滿所欲遂將木器等件全行打毁以洩其忿初七日下午二點鐘有吳江米船一艘駛至泖澱口猝與盜遇被劫米一百三十石聞俱糶於金澤左近盖鄉民貪其值賤故得速售也初八日下午四點鐘時有由上海赴震澤土船一艘行至田山莊大福漾遇盜搶去大土四箱有零川土四十餘件并某絲行經摺一扣照此情形大爲居家行旅之害所望地方官移會營哨實力巡緝庶往來峯柳間者不至視坦道爲畏途也 
[領取銅本]  
　　雲南礦務局委員花翎候選同知楊秋谷司馬椿年由滬赴杭領取浙省銅本銀兩前閲轅抄知已於前月廿五日禀以廿六日禀見旋卽於本月初二日禀辭兹　旋滬矣 
[靈櫬過潯]  
　　原任廣東學政胡文宗瑞瀾其靈柩及　眷於十一日午刻由豫章抵潯船用紫電官輪拖行又有内河水師砲船一艘護送九江文武各員均出城詣舟次祭奠次日卽解維上駛回江夏原藉云 
[花市清淡]  
　　九江對岸江北一帶多產棉花如孔壠小池口壠坪等處凡江西四川山西之富商大賈每於八月間挾資往販今年秋日晴煖棉花收成頗旺故售花者初意無不居奇詎料各路買客寥寥各行開盤花百觔值錢祇十四五千文較常年减色是以鄉民頗失望云 
[皖垣紀事]  
　　前署皖撫張芝圃中丞之靈柩停在撫署中尚未出殯現將扶回江西原籍因皖地殊乏大船已遣家丁分投九江漢口鎭江等處覓雇紅船二艘以備裝載靈柩○初八日奉到部文由府監提出囚犯一名押赴校塲斬决聞係皖北某邑搶犯也該犯於路中歌呼倔强不異平時臨刑亦無恐懼之色是眞至死不變者○某甲年四十餘由宿遷等處而至省垣尋其親戚蓋其戚前爲某營哨官甲因一貧如洗欲往依不及至則其戚已捧檄他往甲不得已稅駕旅店一肩行李外毫無長物不數日破衣敗衲盡入長生庫窮途飄泊舉目無親遂於初七日自縊於百花亭次日由地保報官殮埋生爲落魄人死作他鄉鬼始知阮步兵之痛哭尚未是窮途也○兩月不雨田禾欲稿井水都乾丁方伯張觀察督同府縣在關帝廟龍神廟等處設壇祈禱以迓甘霖○迎江寺有浮屠上矗層霄下臨絶壁游人每於重九挈伴登臨出杖頭錢付寺僧夜間於塔上點燈今年游人絶少而燈亦不點矣又各鞋鋪重九夜以螃蟹二分給學徒今年江水盛漲捕蟹者無從下手街頭殊少無腸公子鞋鋪主　 
遂以青蚨半百易之使爲畢吏部所見必當大呼負負○近日鄉間多患啞口傷寒醫家往往束手如能言語者食梨二三枚便可轉危爲安以致梨價驟貴從前每斤祇值廿餘文今需百餘文矣 
[鄂省官報]  
　　候補通判張志瑛委赴咸甯提案候補縣黄禮讓候補從九符秉忠俱自沔陽州會勘開挖馮姓河道回省新選沔陽州沙鎭巡檢李鍊成來省禀到代辦漢鎭厘局候補州燕永烈仍回局銀錢所禀謝二十九日候補同知羅金壽奉臬委赴通山提案候補州叚鴻猷奉　 
委赴天門會審案件調署興國州事本任漢陽縣薛見辭赴藩憲牌示房縣典史事務詳委補用巡檢　兆梧署理三十日湖南候補通判蔣聨庚　 
由湖南解鉛赴京來省禀到辭指分候補巡檢胡長治劉俱禀到伊犁將事委員佐領瑞徴由京來省禀到候補布照磨吳振來奉鹽憲委赴漢陽　 
府屬催江漢書院經費銀九月初一日　徽補用縣沈安由臺灣措資來鄂禀到分發候補州英勳禀到辦理保安火藥所候補通判何國理禀知　　 
進局接辦候補布照磨吳德奎奉委赴安徽公幹安徽候補道陳烺自所州來省禀見初二日湖南候補通判車玉讓候補縣韓佩璂俱委解京餉來省禀辭候補縣　徐芳奉藩憲委赴天門潛江二縣督開通順河江夏縣典史洪禹錫奉武昌府委代理江夏縣點魚口巡檢候補通判黄文桂奉委牙厘局核對票根禀謝候補縣楊泳春奉委赴天門提案候補府經歴余鼎臣見辭解犯官赴河南署天門縣乾鎭巡檢文鼎禀到謝蒙恩咨補圻水縣典史　 
[邗江官報]  
　　初六日湖北李守戎廷芳解餉到揚初七日前山東巡撫陳大中丞之瀛眷過揚回籍委署泰州章刺史壽麟由省抵揚卽辭履任管帶利川輪船袁都戎致恭過嚴赴浦接差初八　常鎭道陳觀察欽銘由鎭江來迎謁曾爵帥初九日新選湖北德安衛守備宗守戎承烈過揚赴任江西陳游戎有明解餉來揚初十日懋鹺尹績委淮北西壩卡鄭鹺尹敏勤委南鹽廳查鹽色差十一日山東候補府曾太守爾昌抵　　 
場公幹 
[金陵冬賑新章]  
　　金陸之歲有冬賑也由來久矣其事創　曾文正公於底定江南時命善後局收養飢不得食寒不进衣之流離失所者設粥廠煮饘　以飽之綴敗絮以衣之時不及千人耳遂著爲令甲詎淮徐洊饑鄰壤不爲汛舟之役于是荒土之扶老携幼相率東下以至金　 
陵及癸未歲驟增至六萬餘口辦振員役幾　所措其手足適　文襄公移節南來見難民譁於馬首因疑員役有屯膏剥膚諸弊嚴加整飭久之始知難民口數倍於尋常什百倉厫將罄難以接濟文襄乃命挪公帑以贍來者次年改爲止賑江南之土著而預遣員在北岸各津隘攔　飢民使毋得渡又次年改爲止賑城内之風餐露宿者名曰撫卹分城内外爲兩局各由保甲總局綜核其事城内在文昌宫城外在莫　湖分爲東西南北中五班每日一班就局給米大口日給米八合小口六合五日領一次周而復始上届兩總辦知善舉不能涓滴歸公往往壞於蠧蝕耗於情面故始則　稽查之賞罰繼則校筩概之輕重事竣人人鼓腹歡呼所活不啻數萬人今歲各省宜稻之鄉風雨調順延袤數百里向苟得絮披吉　粥泛桃花斷無輕去其鄉之理金陵冬賑本可戞然而止乃頃者善後局曉示通衢大意謂歲雖中稔誠恐秉遺滯穗難使無恒產無恒業者得　 
免轉於溝壑故遵照向例改爲大口日給米六合小口三合一切章程悉照上届此于撫卹之中寓撙節之意誠當軸者體下情宜上德之苦心也　 
[偏灾宜卹]  
　　諺曰水災一綫旱災一片此言受水災者或不過一隅不若旱災之虐赤地千里也近有從儀徴來者據稱自六合縣之東鄉迤邐至維揚之東門計縱可七八十里横可五六十里地方自五月二十六日得雨後至今竟未見滂沱一陣子耜者初以爲禾盡烏流田皆龜圻猶指望雜糧可以及時補種乃自白藏司律仍乏屠蘇之潤旱旣太甚遂人人有襁負其子就食江南之意現在理問吳鳳池已奉江甯府委前赴六合勘辦並委通判姚廷樑　同上元縣下鄉查勘知縣朱之幹帮同江甯縣下鄉查勘其灾以六合縣爲最重現聞孫太尊已據該縣吕大令　 
之請將爲發業之舉云 
[無故輕生]  
　　從來女子輕生必有萬不得已於心所以等性命於鴻毛乃家庭之間素稱和順並無寃抑拚以三尺紅羅畢命豈其另有　 
别故歟何其自視之輕耶近聞甯城應家弄有倪鄭氏年僅十九于歸未幾于上月廿五日下午自縊于床家中上下人等一無知覺適氏之母家　 
 
 

Page 3

 
 
有喜慶事特着女傭來召氏往但鑡床帳半掩半捲而不見其人女傭登床喚之不應揭帳視之則已雉經而逝矣於是闔家騒擾竟莫知至死之由云 
[忍心殺女]  
　　杭州艮山門内某甲向操公輸子術其婦早死遺下掌上明珠二九韶華幽嫺貞靜鄉鄰皆嘖嘖稱賢其住屋後進租與某姓機料房某家有一傭婦年僅廿許甲一見心傾眉來眼去久之遂與私通女佯若不知也者然甲與傭婦終嗔其礙眼久思所以去之而未得其　 
閒月初某日午飯後女偶他出甲遂招傭婦登樓相與爲樂不虞女已自外至窺見情形至晚飯後向父諫曰阿翁雖興復不淺然亦祇可於夜深　 
人靜時爲之何可卜晝甲無言可答不禁老羞成怒直奔女前扭其髮而毒楚之傭婦聞聲赶來相助謂眼中釘若不早爲抜去將來必釀禍端甲火上加油拳脚交下女痛極聲嘶四鄰皆交解勸有拖甲者有扶女者甲大言向衆曰我打我女卽打死亦無償命之理何勞諸君來與乃公事衆　 
聞言悻悻而散甲怒猶未解至初五日夜半故意尋釁將女從床上拽至地毒毆許久徧體鱗傷比鄰聞女呼救者四五聲逾時卽寂無聲息至曉喧傳女死衆隣皆明知其寃而一無顧問者甲擬將女草草承殮卽於明日舁至城外抛擲無如六寸桐棺非五六金不辦籌思無策遂取松板六塊釘成一棺將放入矣衆隣大抱不平爭先擁入擲去其棺一面呼地保將甲與傭婦交令管押女屍徧身青紫痕不可以僂指數而口鼻與兩腮　 
血出如注當由該處沈同豐絲行施一棺木卽時收殮舁置其母之側至翌日忽又有還魂說滿城傳布一若身親目擊也者存細訪查實係子　 
虚烏有惟假此惡父之惡貞女之貞俱爲近世所罕見因直書顚末俾有以盡懲勸而表貞淫焉 
[訪獲唆訟]  
　　六合汪某逆倫案自奉撫憲駁審後蘇州府魁太守督同局員歴次研訊仍不顧認遂密訪案中唆弄之丁某到案審鞫前日經總捕王司馬於北寺前將丁某訪獲詳送到府一面知會原審官六合縣吕大令來省復審聞大令已於十一日馳抵省城矣 
[總榷赴津]  
　　總稅務司赫德君來滬前經列報兹聞赫君已於昨晚乘太古公司之武昌輪船行赴津門矣　 
[上海縣署瑣案]  
　　昨報記拐匪送縣一事兹悉當晚莫邑尊卽飭提研訊施挈女投案伸訴情形詰之該拐匪或稱搭客或稱篙工同供女由張姓拐來現張已知風遁去起案之尖刀練索亦係張姓抛棄邑尊以人証未齊未便定讞因將施女先交其父領回所獲三人暫行看管候補提張姓到案以憑質訊○謝向管呈稱去冬經顯才執柯爲次子紫玉聘定南門外張廣祿之女爲妻至本年二月二十二日迎娶過門三月初二日張來接女歸甯迨後向之接取屢屢支吾近誆稱女已送回糾人吵閙不得已備情瀝訴叩乞　懲莫邑尊准詞飭提前日由該差解張候訊 
[公送傘匾]  
　　華人陳瑞林陳長福陳榮華陳錦華等十人以駐劄上海法總領事愷自邇創設法文公塾自來水諸事皆由公欵支給不取民間分文因公製紅縀萬名傘一柄匾額一方上書克洽輿情四字於昨日五點鐘時資　清音軍健導以旗鑼及香亭一座送至工部局議事廳各人分坐　輿隨之而至至則廳中結彩懸燈輝煌璀燦松柏枝上遍綴紅藍白各色紙條并雇西樂工二十四人更唱迭奏園中則預備鞭爆高陞一齊燃放各西人亦高駕馬車絡繹而至但聞車輪聲轔轔然鞭爆聲拍拍然作樂聲嗚嗚然瑞林等十八則軒然昻然由石梯拾級而上西董脫帽握手延入廳中愷君早盛服　候從人將傘匾舁進傘卽供於中央匾則懸諸外面愷君預書伸謝衆民西文一幅倩人朗朗宣揚宣畢瑞林等興辭而出西董各贈一花毬送至梯下園中復燃鞭爆以示敬忱其時觀者頗多咸歎爲得未曾有云 
[嚴懲横]  
　　鞔工劉某鎭江人以　膂力過人咸以牛皇呼之七月中旬偶與同業某甲有釁各奮老拳甲不能支被傷頭額報知八仙橋巡防西局局員鄧都戎飭勇查拿劉懼逃往蘇城事隔月餘重來滬上時適甲徒王阿長請滿師酒遍邀同業惟劉偶爾遺忘劉心不能平時思　 
有以中傷之八月十七夜又因他事糾人在八仙橋西首將某乙毆傷乙赴巡局控訴緣由都戎以劉怙　不悛　飭拘案旋獲諸西門外地溝中押解至局都戎判棍責八百下鎖在南八仙橋楊樹根示衆復着於今明兩日發往老八仙橋禇家橋等處以儆效尤 
[法界瑣聞]  
　　前紀蘭芳里某花烟館拘送安清道友胡得勝查係王瑞和指使行兇前日法包探在英界某客棧内將王拘到諒今日當解案訊供矣○裕愼祥烟寮卽昔之眠雲閣疏房曲室精雅絶倫一榻烟霞趨之若鶩日前有某堂倌因事被人掌頰旋卽病發醫治無靈魂歸泉壞刻聞有人調治不知能免雀鼠之爭否也 
[英界公堂瑣案]  
　　包探陳阿九禀稱祥興衣庄主金月泉投捕房報稱莊夥徐泉其取去綢縐　夾棉各樣男女衣七十三件一去不回曾託友人曹榮甫查得其中十三件留存浦仁龍處據言由徐抵洋七十五元及付洋　衣騐得的係原貨旋卽獲徐交捕并拘浦候質隨有郭善齋到捕房報稱　徐取去元縀十一疋詰得押在泰昌質鋪得錢二百零九千當卽吊贓一併送案金稱徐由何晉才薦至我處本月初七日托言製造局幕友欲辦各衣共取去七十三件旋由曹查得有十三件在浦處抵洋七十五元因卽付洋贖取且知徐　暫寄並不抵洋今已到案請追餘件及贖衣之洋郭稱南京人向爲縀客徐言法界何晉才要辦縀子取去十一疋豈知竟被質錢百零九千捕頭曾言向吊原贓償還半本曹供與　路同浦供徐實將衣押洋六十元曹來言明情節後付洋六十元將衣贖其並無七十五元之事想曹從中多收十五元徐供洞庭山人實因虧空太多是以爲　不端事所取衣服除抵與浦外尚有二十五件寄在城中友人處已經知照明日可以繳案至郭之元縀亦已質錢金稱曹應歸之洋十五元可由我自行理說泰昌押鋪夥請追質本蔡太守飭該包探將徐浦帶回查吊餘贓曹交金保去贓　捕房俟起得餘贓再行覆訊○管理煤棧之陳連昌訴稱棧中時有小竊偷煤以格外留神昨見唐有才答桂春入内竊煤人贓並獲唐供安徽巢縣人徐供江蘇通州人均在碼頭工作順便拾煤　禀唐徐皆積竊蔡太守判押候分别遞解回籍贜交陳領○祥生船廠西人訴稱失去汽表具查被張阿發所竊報捕房獲人贓送案請究張供汽表由某西人贈我並未竊白廠中蔡太守商之佩副領事判張管押十四天贓則循例着失主領回○新關辦公西人密格司醉後被車夫曹鴻鴻竊取金表金練金筆金指南針等物報捕後由麥總这派包探顧阿六禀請蔡太守備文派差偕赴通州提曹來滬并起到　贓云云俱曾綴列報中昨日密格司申訴前因曹供各物實由西人遣在事中太守商之佩副領事判曹管押一月贓交密格司領去○公平洋行寫字西人訴稱失去自鳴鐘一架已由捕房查獲人贓竊犯王德生供認行竊泥首籲恩蔡太守商之佩副領事判笞百板以儆隨諭該西人收領原贓○蘇婦某氏初與某甲有私繼又鍾情于乙然　能如魚熊之兼遂其欲因私與乙相綣繾而視甲如弁髦中銜之刺骨前晚破扉而入大喊捉姦乙懼跳窓而遁跌傷兩足寸步不能行巡捕聞喧譁聲入内查明情節拘甲乙與某某氏暫押捕房乙言是婦先與我通後忽被甲覇佔今由氏女託傳口信竟被誣指爲姦捕頭飭送乙至醫院療傷甲與該氏移送英會審公廨蔡太守命分别管押候乙投案訊供 
[滿江紅紅巾之亂陳君筱春以書生從軍江表捐軀報國事平優卹如例今其哲嗣以像索題爲賦此闋卽用岳鄂王韻]  
　　滿眼兵戈歎江左覇圖銷歇禁不住高歌擊缶聲聲慘烈拚把頭顱供一擲依然烽火連三月忽旄頭片片落軍前神靈泣書生恥何日雪潢池宼終易滅仗天威要使金甌無缺江水銷沈今古恨士花埋没英雄血願他生長作漢廷臣趨丹闕[  蘭月樓主倚聲]  
[觀玉梅花主人畫梅戱程玉洲題壁韵不知主人是之能發粲否]  
　　前身萼緑是非耶仙骨珊珊絶點瑕如雪聰明如玉貎固應相契只梅花探春記訪野人家數點寒英水一涯何似曉牕圖九九脂痕紅暈膽缾花[  申左夢畹生]  
　　 
 
 

Page 4

 
 
[蘇省撫轅抄]  
　　十二日督憲曾宫保於本日寅刻過常州前來何芝齡禀辭奉委解京餉赴都委署婁縣主簿王祖培禀辭赴任候補庫大使姚紹生禀知奉首府委代理震澤縣平　司巡檢事○十三日候補同知劉卓栻禀知丁母憂正任松柘林通判潘兆芬禀知十年俸滿奉部誠取引見交缷回省五品頂戴分發江蘇候補府知事戴爾恆試用從九何其昌均浙江人禀到從九胡肇基銷太倉塘工袁家港監工差　憲曾宫保於昨日酉刻到無錫開行今日辰時過望亭前赴常熟閲福山鎭標畢然後來蘇 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[重陽前四日讀天南遯叟病中詩依韻奉和錄請指政並博諸大壇一粲]  
　　藥爐青裊篆烟遲又是四風簾捲時插鬢漫嫌園菊瘦吟魂祇許案燈知申江風月頻提倡子夜琴尊總繫思節近茱臾囊早佩健添腰脚任犯痴[  東武惜紅生待定草]  
[讀懴情侍者滄海遺珠錄卽題其後錄呈粲政並請夢畹生點定]  
　　掌上擎來一一穿板橋畫舫鏡同傳蘭閨合把平原繡較比弓衣織更妍雞林聲價重當年北里鶯花子細編首選曾推花解語大箸海上羣芳譜以小藍田吟館主爲蓮花首冠之次第品評每人各系一花一詩早已梓行海内詞壇猶說小藍田手妙探　筆有神好從合浦證前因一編網得春江豔史續修眉有幾人豔摘香薰句欲仙幾回展讀夜燈前冬郎才調江郎筆咳唾渾疑落九天[  東武惜紅生待定稿]  
[上海三馬路與昌絲棧陳竹坪經募山東直隷賑捐九月初八日第四百十五次清單]  
　　紹興府正堂霍交來塔册鹽茶局募湘山居士錢一千江是記無名氏八户梅記胡記無記朱記轉記五記楊記王記臯記楊記金記晴記錢記虞記卿記傳記查記兩記升記元記村記和記彭記峰記王記梁記餘記陳記趙記鄭記周記衡記云記福記星記李記詠劉記蔣記芝記施記孫記沈記芳記義記李記楊氓各錢五十無名氏二户二百五十又册臨浦局陳募正昌義成信人事無名氏二户項姓各錢五百同慶洋一元又册王金森大有萃　 
和聚源王保臣元春昌記隆慶裕大昌升各錢五百施政金吉記陳施記施慶愼號童堯記王覲記介康康記蓮記隆號仁記李聚奎孔焯記光記通知義隆徐王氏傳三多倪元正全　 
慶記老金元隆村錦記金金潞記各錢二百五十章修宋恆記升記宋恆泰福記各一百惠記號官記方昌倪藩各五十又册胡友山洋三元臨泰洪挺秀能和萬成各一元陳恩官王氏各錢五千愈愚軒四千啓舜陳孫氏硯修各二千樓聚興雲亭各一千瑞裕鼎豐春廷樹亭壽慶金元隆慶義敬軒世德堂各五百李韓氏四百瀛山二百五十午生惠英金園東記閏　 
生老張珊甫麗生祝賓各二百裕豐一百五十懷玉梧岡氏趙元孔雅記各一百又册趙經募王清源洋一元葉王氏錢六百陳春曦大恆各五百鴻賓葉氏各三百林葉氏三百五十　 
廣豐惠風王伯善千祥成於室王善玉吉馥源良甫文逹緝煕各一百五十阿毛子梅范子青乃昌徐子和于敬各五十又册福記昌記裕記德記各一百泰記壽記各五十又册裕源　　　 
豐記萃泰萬裕隆順公繼恆泰德泰萃興益泰福泰源茂恆德合洋十元厚昌大昌晉昌怡昌榮昌懋泰汝號泰昌天興榮茂同茂賀泰合洋十元書記十元福來福元福泰福潤福裕　 
福生鼎和鼎新衡裕怡泰榮生各洋半元又册錢青場程龕山鹽廠瓜瀝鹽廠新迎鹽廠戴家橋鹽廠中洋十元無名氏二元又册吕運記光照合洋五角余仁記趙生記合洋五角金璋蔣氏各五角何氏錢六百郁松園無名氏各四百乾大王邵氏運潮各二百衛謹雲孫乃如孫楊氏文勳錢登記余浪山麋對氏駱王氏封式金陶葉氏華友成鄭佐臣季生子修王　　　 
吕氏麋氏各一百沈名魁李氏陸鳴清陶干氏俞和茂沈水堃沈醉巖陶金氏張氏楊芝祥子香駱文慶幽秀堂王龔氏沈來風顧僧惠寳金封王氏榖發阿四封陸氏各五十文册發　 
金山場張募杜梅占秋生各錢一千鼎號糜鑑堂采堂陳文教各五百又册無名氏隱名氏陽丹渠衡之作繪劉秉衡丁麗亭章伯琴王蘭卿實橒各五百何厚齋張康泰俞大盛孫倍　 
生俞大盛丹書各二百五十又册薛源和洋一元三角衡大萃泰各洋一元無名氏八角同森泰廬德裕德興各五角恆和鼎和惠記永盛嘉太萬春五美乾泰永昌各洋三角隱名氏兩角以上十二册共洋一百十八元五角錢六十六千三百五十文○蘇州彭稼生兄寄來塔册王翰珊銅洋兩元又募吳鶴山銅洋一元李子香錢五百楊和生葉明山各三百汪時　 
泰梁惠庭蔣金蘭各二百八户共洋一元銅洋三元錢六百三十文又册彭芝生洋二元徐仲山五角羅受沅錢四百以上三户共洋二元五角錢四百○杭省江干局續募陸耀山潘　 
芝三各洋四元諸士豪洋三元錢福亭邵子明高慶泉樊永泉各洋二元以上八户共洋廿元○閔行范養田先生續募羅鋤雲西森泰各洋五角湯顏氏錢四百陳蔣氏錢二百四事　 
來洋一元錢六百丹陽補過子洋二元免記洋三元嶺南蔡李氏求保平安洋四元衆士號洋五元寧波鼎亨行交來無名氏洋二元○本日共收英洋一百五十九元五角郮洋三金錢六十七千四百文合併併聲明 
 
 
