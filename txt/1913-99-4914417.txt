# 1913 - 99 - 4914417

 

Page 1

 
 
   
 
 

Page 2

 
 
時評 
[水落石出（無名）]  
　　事事能水落石出則中國不足治也水不落而石不出於是疑陣起疑陣起於是猜忌多而不能以誠相信 
　　水不落而石不出於是狡詐之徒得以譸張爲幻而正直者亦不能見信於人 
　　水不落而石不出於是眞僞無準繩而天下之是非曲直末由公論 
　　水不落而石不出於是事事敷衍人人苟且國家决無振作之精神 
　　水不落而石不出於是謠啄紛紛興誣謗雜出人心亦無眞確之道德 
　　事事能水落石出則中國庶幾撥雲霧而見青天乎 
命令 
　　三月二十七日臨時大總統命令任命吳緒華署貴州高等審判廳長曹興斷署貴州高等檢察廳檢察長此令 
　　司法總長許世英呈稱秘書羅文莊呈請辭職羅文莊准免本官此令 
　　司法總長許世英呈請任命吳源吳洪椿爲僉事王子敬署僉事應照准此令 
　　司法總長許世英呈請任命張梯雲吳大業趙汝梅朱鼎芬解雲輅張務未署直隷高等審判分廳推事陳懋咸陳芝昌熊元楷葉翼鑾署直隷高等檢察分廳檢察官應照准此令 
專電 
[北京電]  
　　五國公使圑議决將來倘向續借亦不拒絶否則亦不請求 
[北京電]  
　　財政部周總長改訂各省借欵辦法舊章借額不得過本省歲入總額十分之三今增爲三分之二以去年歲入總計得共借八千七百七十四萬九千一百五十二兩抵押限本地財產不得以鹽及各項國稅合同須政府核准有效提所借十分之四接濟政府 
[北京電]  
　　中英屢電贛督戈係中央任命之人勿得擅行遣撤置不復王芝祥電則自告奮勇請兵制李謂倘承知遇必以死報故以王代戈命戈來京今聞蔡軍竟直佔湖口砲台陸參兩部會議辦法惟袁仍主和平 
[北京電] 　 
　　各省紛電根究宋案稽勳局呈請卹金並立傳 
[北京電]  
　　國庫則例用集權制由中國銀行保管該行現實力未足得暫託他行 
[北京電]  
　　電車公司股已滿半數不日請註册 
[北京電] 　　 
　　政府聘美哥倫比亞敎授哥提諾爲法制顧問將來華哥曾著論排斥虐待華僑 
[奉天電]  
　　張都督曾於到任時呈請總統准招鬍匪充當兵隊經政府批駁刻張作霖馮麟閣對於此議深願贊成故張都督昨與張馮二統領會銜再請政府允准前議以便攻𠞰蒙匪較爲得力云云� 
[北京電]  
　　接綏遠城張紹曾將軍電速撥新式快槍五千枝到綏以備蒙人 
[成都電]  
　　政府接拉蕯密報謂達賴雖於表面上有内向之意其實早與某國密爲佈置實行獨立且近已設立六部分任各事卽内部外部禮部户部兵部刑部另設軍機處專辦軍國大事自稱藏國皇帝一切禮服悉遵滿清前制並將於通國設立初級高級學堂令全藏子弟肄業且遣聰穎送往英俄二國遊學云云 
[吉林電] 　　 
　　本省預算表計算財政尙虧銀三百萬兩 
[哈爾濱電]  
　　據何宗蓮報告張家口至多倫已起裝電線以通軍情 
[奉天電] 　　 
　　芝罘防軍三營昨已解散遣回原籍餉銀發足甚形平安 
[杭州電]  
　　浙督令四月中旬檢閱全浙陸師 
[杭州電]  
　　金華匪糾合嵊永義悍匪洪義會带快槍能戰術新軍會𠞰未得手電省請示 
[南京電]  
應省長昨飭各貨物公所常關嚴行稽查奸商購買烟土私带入境以維烟禁而除流毒 
[南京電P ] 
　　新委東台縣知事羅慶昌日内前往視事 
[南京電]  
　　國會議員現已陸續取道津浦北上 
[南京電]  
　　昨金陵關在下關車站查獲私土十餘斤卽當塲銷燬 
[南京電]  
　　此間天氣異常乾燥連日均有火警 
[南京電]  
　　女子慈善七藝學校於昨日行開校禮 
特約路透電 
[北京電]  
　　驻京俄使復向中政府要求交付庚子賠欵 
[北京電]  
　　外人現願貸欵中國者不少惟迄今均無成議 
[北京電]  
　　政府擬在北京張家口廣州汕頭漢口上海六處建設無線電局已與德國某公司訂立合同並已簽押將來當在各省首府一齊建立以資聯貫並推及北方各地政府第一目的在軍事上之利便惟將來亦可作商務上之用以補平常電線之不足且遇平常電線損壞時卽可以此項無線電代之此項無線電由德公司擔保可傳電至一千五百英里之遠中政府將宣布各國通行之無線電則例以免他國電局或船隻之侵碍中政府尙擬建一無線電局於碧雷達斯島（譯音在香港東南相距二百英里）並與香港瑪尼拉兩地聯絡俾大風發現得以知其方向云 
[北京電]  
　　清后金棺定於四月三日奉移至梁格莊袁總統已派漢員四人滿員八人妥行照料 
[北京電]  
　　奕劻今日由津返京晋謁清后靈櫬渠因未叅與清后喪儀大受責備惟渠所以未能來京者以實因有病故 
[廣州電]  
　　廣東都督已請司法部於中國各處 
法庭行用陪審之制 
[廣州電]  
　　此間法領事現出布告晚間九時之後華人無論誰何均不得行入法界 
[廣州電]  
　　廣東護軍使陳炯明近會上書辭職現由廣東公民請其三思而行 
[廣州電]  
　　唐紹儀已切實告退參議院議員之任由都督請以王紹慶（譯音）升補 
[北京電]  
　　此間敎育界開會籌議院統一國語之辦法現已擇定三十九字爲新字母 
[北京電]  
　　此間組織全國禁煙恊會業經成立並已呈明政府該會議决派一代表赴英詳細釋明中國禁煙之現狀 
[北京電]  
　　中匣減輕通至日本之電費一節因 
尙有數事未與大北公司議妥一時未能實行惟將來此事總可望滿意之解决 
[蘭州電]  
　　現在甘省各處種罌粟者仍不省當道所定禁烟章程均置不顧 
[蘭州電]  
　　此間菸草業於革命時大受影響現已日見起色 
[東京電]  
　　帝國議會業已延會 
[東京電]  
　　今晨青山閱兵塲試騐軍用飛船帝國議會議員均往參觀有白納里哇特單葉飛船一艘飛回停所之際突由一千尺之高空堕地駕船者爲日本陸軍中尉二人登時殞命尚有派塞凡爾飛船一艘亦遭意外之禍惟觀者均未受傷 
譯電 
[北京電]  
　　聞中央政府擬致文二十四國申請承認中華民國現正在以法文起草 
[北京電]  
　　陸軍部現頒發取締運輸軍械子彈章程嗣後非有陸軍部及都督特别執照槪不得擅行運輸違者由軍法裁判所治罪 
[北京電]  
　　財政部前頒發各省借債章程規定不得以入稅十分之三爲借欵抵押品茲經該部修改不得以省稅三分之二抵付借欵鹽挩及海關入稅均免作爲國稅各借欵須由中央政府核准所借之欵須以十分之四解濟中央政府今預計照此辦法可獲欵洋三千五百萬元 
[北京電]  
　　俄國現由伊爾克斯克省派西比利亞來福鎗步兵一大隊開往庫倫一面復部署他事以備應敵華軍其實目下並無開戰之虞俄政府之設備僅因中國今日之氣槪不能保其不輕率挑　耳中國當局者則否認擬派兵出内蒙界線以外之說 
[鈕約電]  
　　東部諸省各處水災已由電話得悉詳情印堤亞那一州無家可歸者共有二十萬人台登地方災情最慘該處有關一英里半之巨河水忽大溢河濱某學校全遭淹没内有學童四百人同時復有火警共十餘處之多救火隊因爲水阻無法施救故屋中之人不死於水卽死於火尙有災民所處之屋數百所亦爲大水冲去聞聖愛里柴培士　醫院亦爲水冲倒内有病人六百名居民現旣無煤氣燈復無電燈入夜惟黑處而已且乏糧食鮮水故將遭饑渴之患據救災者云死者當有五千人雖最堅之屋亦不免坍塌深夜時水漲極高旣面漸退惟風忽轉向故復遭火警據印拉亞那帕里斯州最近消息皮　地方因堤决溺斃數百人 
[芝加哥電]  
　　謠傳哇哈愛哇哈米爾登之貯水池已坍塌溺斃千人 
[倫敦電]  
　　據布國分使宣稱布軍激戰兩日之後已佔據却太爾茄 
[柏林電]  
　　列强現向芒台里格洛政府要求卽解斯克太里之圍並速撤退畫讓亞得利亞自治邦各地方内之軍隊塞政府已命斯克太里之塞軍統領停止轟擊該城 
[布京電]  
昨夜（廿六日）街中歡呼之聲不絶於耳並有多人聚集英俄法諸使館前以表欣幸布政府决議以値法郎二十萬元之麵粉皮値法郎二萬元之鹽糖各項食品發給亞得里亞那堡城之貧民據伊凡洛夫將軍電稱布軍總司令已受降該城於土軍統領並委員鎭守該城維持治安該將定於明日（廿八日）入城 
　　布軍攻擊亞得里亞那堡城之詳情業經宣布布軍初嘗驅牛以臨前敵以防地雷埋伏繼由衣甲兵士持盾割斷繚繞砲台之鐵絲網該城各砲台　巖而成高均四丈許布軍以短兵肉搏克之先是布軍進攻者均將抵土軍陣地以前爲大砲轟倒靡有子遺而布軍氣不稍餒再接再厲故卒能奏此巨功逮布軍以所獲之砲回轟土軍時殺戮之慘不能筆述 
 
 
 
] 

Page 3

 
 
　　復加火藥庫之炸裂故死者益衆據半官消　　 
息西北方之塞軍雖未攻克炮台而從戰極勇聞有塞軍一聯隊布軍一聯隊悉爲地雷轟斃土軍統領於二十五日晚致電土京曰余將以燼土遺於敵人布王及王太子並随從人等又各新聞訪員已由布京啓程馳往亞得里亞那堡 
[塞京電]  
　　土軍統領投降消息尙爲過早該將初願歸降布軍惟須准其仍佩軍刀繼忽變志目下仍在談判之中 
公電 
　　孫中山先生致北京參議院國務院各省議會都督電此次以個人資格游歷日本備受歡迎其朝野上下莫不表示眞誠與我國聯好之意若能雙方以妥善之方法切實行之非啻爲東亞之最大幸福卽世界平和亦自茲可保深望我全國國民共明斯義力圖見諸實事於國家大局實爲厚幸 
要聞一 
[北京方面之宋暗殺案]  
　　北京某日報云前晚至昨晨宋敎仁事件探聞各方面種種可略如下（一）參議員陳家鼎等聯絡多人詰問政府無保安責任及此後政客多危將用何法維護（二）國民黨本部擬三十日下午開會追悼宋鈍初先生（三）袁總統有電致江蘇都督嚴拿剌宋之兇手並保護黄克强先生（四）國民黨參議員覃振特往上海專弔（五）新聞圑陳家鼎通電京外各報作哀詞（六）新聞圑陳家鼎夙與宋共事革命黨報多年不日由新聞圑開記者全體大追悼會（七）國民黨仍厲行政黨内閣之至張 
　　副總統電請優恤總統府昨接武昌黎副總統一電云宋君敎仁因事入京聞二十號在滬寧路站被剌廿一號晚因傷殞命情殊可憫查宋君奔走革命垂二十年此次改建共和亦與有力前辦理張方一案尙有優卹宋君有其功而無其罪應請飭查取家屬從優議卹云 
　　袁總統憤恨凶徒大總統昨聞宋鈍初被刺因傷重身死之電大爲哀悼並謂左右云此等兇徒不顧國事吃緊竟行此暴亂毒手戕賊人道殊爲可恨故於昨日又拍寄江蘇都督程德全急電一道責成該督催飭速行嚴緝凶手務期水落石出云 
　　袁總統追念宋遯初大總統對於宋敎仁被人暗殺一事深爲悲痛蓋宋君才識素爲大總統所欽佩此次電召北來正期大展鴻猷何意慘變遽聞身後事宜除已派陳貽範鍾文耀妥爲料理外大總統特電梁士詒秘書長迅速赴滬代表祭奠以慰英魂 
　　袁總統注意緝凶大總統痛悼國民黨理事宋君敎仁被刺以爲此種凶犯非拿獲嚴懲不但紊亂秩序且以政爭變爲械鬭於政界前途不堪設想深爲注重故日昨飭令内務部除各省警局自行嚴探外由部特派高等密探三五人分赴上海漢口兩處偵緝該兇犯不使漏網云 
　　趙總發起追悼會宋君敎仁之死舉國同聲哀痛現聞趙總理以宋君富有經綸未展一籌竟致爲人殘害殊爲可惜且昔同事數月感情頗好撫今思昔悲悼不已擬聯絡各部總長組織追悼宋君大會以盡哀悼之情面慰宋君之英魂聞各總長皆表同意現正在進行中大約不日卽可宣布云 
　　宋敎仁議恤問題袁總統聞宋君逝世後大爲悲痛卽令國務院從優議卹茲聞國務院已經會議一次擬照總長爲國事死例一切用度槪由政府撥給并提出十萬金交宋君家中俟呈請總統核奪後卽行宣布云 
　　通電敍宋功績總統府昨日通電各省都督及孫中山黄克强先生佈告宋君功績突遭奇禍并云宋君與中國前途極有關係人物鄙人方冀來京共襄大局凶耗飛至魄散魂警除别電湖南都督慰撫宋君家屬外仍將宋君功績序列照例加倍賜恤以昭國家酬答偉人之至意云 
[參議院又能開會記]  
　　三月廿四號參議院開會下午一點鐘振鈴議長吳景　主席議員出席者四十餘人政府特派員到者四人因不足法定人數議長兩次延長鐘點至三點始足法定人數遂開會議長報告云林議員翰於二月廿七號來函辭職現在又請許可於本席看來可以付表决議長云贊成其辭職者舉手多數又云熊議員成章前日因來函辭法制委員現在又來函請辭職遂表决云贊成熊成章辭職者舉手多數又云現在除辭職二人外規定五十七人出席卽過半數今日到院者六十六人又現在旣缺二額可否與川閩打電令其補額又大總統請將中法實業銀行提前議决又鹽斤加價速行議决又省議會適用前清諮議局舊章程經多數否决 
　　第一案省議會暫行條例案（大總統交議）（審查報告）張耀曾登台報告云查該案之起草係依地方行政編制法施行法目前地方行政法編制法施行法尙未成立該草案之根據已無當然不能適用於今日之省議會大體旣失條文自多舛錯本會審查結果多數否决議長云討論大體王樹聲云請付二讀谷鍾秀云政府交議條件碍難可决故由本院另行提出議長云贊成開二讀會者起立少數阮慶瀾云本席臨時動議第十五案關係非常重要可否提前議决王家襄云第二案中法銀行未經初讀不能付審查當提前議决議　云贊成阮君之說者請起立少數 
　　第二案中法實業銀行付股合同案（大總統交議）初讀議長云贊成付財政審查者舉手多數第三案蒙藏局官制修正案（大總統交議）初讀議長云贊成付審查者舉手多數 
　　第四案司法官考試法案（大總統交議）初讀蔣舉清云請司法部委員簡單說明司法部委員登台報告云一國之人民生命財產皆特司法官之保障與中華民國有莫大之關係故現在司法官規定兩次考試議長云無何質問贊成付審查者舉手多數 
　　第五案司法官考試法施行法案（大總統交議）初讀政府委員登台報告云民國初立考試固關重要然限於人才之缺乏不提不稍爲寛容議長云贊成付審查者舉手多數 
　　第六案律師考試法案（大總統交議）初讀政府委員云律師固爲有益於人民然律師之能力不善反擾害於人民故規定考試律師法案議長云贊成付審查者舉手多數 
　　第七案外交官領事官官制案（大總統交議）初讀 
　　第八案外交官領事官官等官俸法案（大總統交議）初讀 
　　第九案參謀本部官制修正案（大總統交議）初讀以上三案皆因本部委員未曾到院故不能報告議長云贊成付審查者舉手多數 
　　第十案侍質所官制案（大總統交議）初讀政府委員報告云據國務呈稱待質所官制草案現經國務院院會議决定應請按照約法提交參議院議决等因相應將原草案一册咨送貴院公同議决議長云贊成付審查者舉手多數 
　　第十一案印刷局官制案（大總統交議）初讀 
　　第十二案造紙廠官制案（大總統交議）初讀議長云以上二案無何討論贊成付審查者舉手多數 
　　第十三案中國鐵路總公司條例修正案（大總統交議）法制委員會審查報告）張耀曾報告畢付審查　　第十四案鹽斤加價案（大總統交議）財政委員會審查報告二讀谷鍾秀云第十五案非常緊急或否提前議决議長云贊成谷君之說者請起立多數 
　　第十五案省議會暫行條案（議員提議）谷鍾秀登台說明云本員等提出此案之意義因政府提出之案不合現在之用已經委員會否决故本案係由法制委員當時提出此案本根據於省制第二章斟酌以現在之情形參考而定本員提出此案之意如此議長云此案旣經說明應付審查張耀曾云本案本係法制委員所提出則自無須再付審查議長付表决贊成舉手者多數 
雜評一（無名） 
　　俄人又催賠欵俄人以大借欵不成而又催庚子賠欵不久必又催墊欵又催比欵然而小借欵願者多而成者少其將何以爲計耶司財政者豈欲待至水盡山窮然後爲計耶危矣 
　　政府改正地方借欵章程政府不得大借欵因而謀小借欵不得中央之小借欵因而謀地方之小借欵改變地方借欵章程益見中央借欵之能力弱也雖在地方借欵亦豈易事哉益見紛擾而已矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[臨時政府之過渡觀]  
　　總統府遷居豫備臨時政府交替在即總統府曁國務院擬卽擇期遷移三海决定四月初四月國會未行召集之前舉行大總統辦公處定爲瀛台卽前清皇帝壁署頒發諭旨處也大總統之住室爲西苑之洋樓卽前清茲禧太后之住室也其地址均在南海而所謂國務院者卽前清新構造之攝政王府其地址又在北海之南與總統府距離隔一中海現於總統府迄國務院之直線建築一鐵道架設電車以便辦公人員往來其他屋字之裝璜家具之敷布皆須於此旬内院畢之以故工程之忙迫不分日夜聞大總統移至西苑后共門禁將特别森嚴凡在府中之執事人員以曁出入府中者必先拍影存記方准出入至南海南圍墻新闢一門由總統定名爲華盛門以便人民與政府往來之交通者現大總統以西人得地往往以其人名之今以華盛名門嫌其似因華盛頓得名故擬改爲新華門以取新造中華之意似較妥帖已飭由秘書夏壽田照書矣 
　　參議院歸朿計畫國會地點原定以財政學堂校址改建衆議院參議院仍設舊地惟衆議院之修建業經完竣而參議院之議埸尙須推廣現在開會期日已於前日公布參議院以每次開會屢屢不足法定人數有主張卽行閉會者然據臨時約法規定參議院須俟國會開會之日始行停止則又下不得不勉留此殘唾以敷衍之現由該院與籌備國會事務局恊商擬於衆議院議埸之外暫就財政學堂大講堂作爲容納現參議院之地該院日昨開談話會决定將現存未議决之案悉行咨回政府以待將來再提交正式國會而所有一切之欵項及其用具則由國會事務局接收該院秘書廳人員卽於日内遷移財政學校以便修建新參議院云 
[北京新聞圑中日交歡之盛宴]  
　　二十四日下午二時北京新聞圑大宴中日兩國特别記者及各重要人物於德昌飯店到席者日本東京大阪朝日報知國民時事中央每日大和及新支那各省名報駐京特派員共十餘員外該國文學法學博士及銀行實業各大家民國北京國風國光革心民主民强大同大中華民國大一統中央亞東世界及駐京之上海民主民權民强民國新開中華民報漢口民國震旦天津民意新春秋等三十餘家代表均到外各重要機關到者（一）國民黨國務員（一）參議員衆議員（一）起義各都督司今在京者（一）陸軍中少將（一）本黨重要幹事是日大會於中日國民外交及東亞世界輿論均有莫大之關係首由陳君家鼎演說詞旨甚長綜其大要約分中日關係爲三時代（甲）自漢迄唐爲中學東漸時代是爲最初握手期（乙）前清戊庚以後迄起義以前爲東學中漸及同盟會革命黨發生時代是爲兩國國民關係最切期（丙）此後中日同盟之論倡者曰衆故中山先生發動於前山本内閣傾向於後行將由輿論鼓吹一變而爲實地進行則自今以往可預斷爲中日同盟期滿座皆悅鼓掌如雷 
[中央學會第一屆之互選期]  
　　中央學會互選細則其日期應由敎育總長規定於一個月以前布告茲已經該部擬定於四月二十二日爲中央及各省舉行中央學會第一届互選日期昨已宣布一切矣所有中央學會法並錄如左第一條中央學會隸於敎育總長以研究學術增進文化爲目的第二條中央學會員無定額由具左列資格之一者互選之（一）在内國外國大學或高等專門學校三年以上畢業者（二）在國立大學高等專門學校或經敎育總長認可之私立大學高等專門學校任專科敎授滿三年以上者（三）有專門著述經中央學會評定者前項互選以得票滿百票以上者爲當選互選細則以敎育部令定之第三條外國人對於民國學術之發達有特别功績者得由中央學會推爲名譽會員第四條中央學會會員任期三年任滿改選得連舉連任第五條中央學會依學術之種類分爲若干部會員各依其專攻學科分屬之分部方法以中央學會會章定之第六條中央學會設會長一人副會長一人於中央學會會員中互選之第七條中央學會各部設部長一人於各部會員中互選之第八條會長總理會務會長有事故時副會長代理之第九條部長轉助會長分理部務第十條中央學會随時開會討論關於學術及文敎各事項第十一條中央學會得募集關於學術之論文及材料第十二條中央學會經敎育總長之認可得與外國各學術圑體聯合研究第十三條中央學會關於學術及文敎事項得陳述竟見於敎育總長第十四條中央學會每年應將會内事項作成報告書呈報敎育總長並宣布之第十五條中央學會會員得随時就其專攻之學科提也論文經中央學會認可宣布之第十六條中央學會章由中央學會定之第十七條本法自公布日施行 
[湘省消弭府界競爭之手續]  
　　湘事維持會之出現本月十日湘省公民聯合會因開會反對湖南現時政府與軍警衛突幾釀劇變事後由鄒君代藩合同六十四屬公民聯名致電總統風潮劇烈旅京湘人特於前日齊集草廠十條上湖南館開會公同討論以爲後援到者三百餘人首推洪君翼昇出席報告開會情形繼推程君崇信爲臨時主席宣布鄒君拍電之原由並提議目前如何對待研究將來如何進行望大家爲之解决次由楊君和臣出席演說謂湘省向分中西南三路自反正以後三路之權勢盡歸中路南西兩路無從過問迄去歲以來中路之勢力又漸歸長沙而寳岳兩府亦不敢過問幾進湘政府爲長沙政府所以昨日西南兩路開聯合會而有寳岳兩府加入者職日故耳後有唐君坤成繼續宣演謂湘省此次風潮係由路界發生以至有外府對内府之惡劣包括言之統所謂外府與内府宣戰之問題也以一省之大而有此等舉動不特吾湘减色其如全國之統一集權共各政體何今日同鄉諸君到會原各有維持湘事之責當如何妥籌進行方法爲後援計切不可因此一舉釀成大變致碍全局末由唐君國珍接續提議謂今日旣已開會卽宜擬定辦法經衆解决目前之辦法務須拍電質問譚督並具呈總統並具事總統此後辦法亦宜從今日始今日卽作爲成立會擬定名目舉妥臨時幹事担其責云云經大衆贊成卽定名曰湘事維持會並公舉王隆中程崇信唐乾一陳聖任李鍾项潘鼎新馮景奎鄒和翰陳遂意唐國鈞諸君爲臨時幹事分負責任事畢卽行散會閱該會會員已於昨日聯名具呈大總統並電質湘督曁電促長沙湘省公民聯合會諸君竭力進行云 
　　譚人鳳之調停譚人鳳君以湖南省城近發現外府聯合會暗潮甚烈譚人鳳君昨特致電湘中勸慰文云近日京報載貴貴會與軍警衝突一事譏評訕笑雖無足重輕然湘省亂機久伏得公等排擊内府之風潮爲導線勢將如炸藥之暴發害不勝言竊思向來積習城紳勢力大於鄉内府勢力大於各屬本應不平今按州縣選舉議員勢敵力均不平鳴似可稍已乃曰執政機關當按府分配無論無此多數機關卽有亦止能位置一人於一府有何益一府抱野心者不一人倘復排擠傾軋於一人又有何益五族共和成一統府界路界何足言總統卸任亦平民省長司長何足羨爲個人爭權利不爲全省策治安未遂私謀先成公敵識時務者必不出此勸公等靜氣平心權衡利害毋逞意氣毋逐感情共拯時艱保全大局湖南幸甚中國幸甚 
[程都督應省長理財電（續）]  
　　茲經飭司檢查前清宣統三年預算原案詳細校核綜計江蘇省鹽欵收入應一千三百二十六萬四千三百八十四兩各關收入應一千三百十六萬九千三百五十二兩受恊各欵應八十二萬二千八十五兩共應收入二千七百二十五萬五千八百二十一兩部單計少列收二百九萬八千五百八十六兩加之剔除解恊項下重複之欵二百三十萬餘兩即使解恊各欵悉照部單全數擔認中央尙應抵補二百二十萬之譜部咨所列蘇省短解二百二十一萬三千九百餘兩若非檔册不符卽係核算未審應請詳加復核俾免兩歧惟上述應請聲明各欵現已飭司造具詳細表册另文咨送雖與青電依據壬子預算之數未符而收支相抵中央依應撥補五百四十五萬餘兩全國財政漸趨統一盈虚酌劑本財部獨有之權亦卽財政部應負之責德全等迭次文電請求接濟純以事實上之現狀爲重從未糾纒舊案致礙通籌因部批有扣除鹽關兩項尙應實解若干作爲定額之示故詳述舊案藉資考證案牘具存部擋部員各有專司逐欵鈎稽便知眞際蘇省號稱財賦民國肇始反無餘力再顧中央不特中央應有責言即徵之局外公評亦正難於取信今澈底披露心跡可明擁護之誠當蒙鑒諒且自光復以來機關簡無可簡政費節無可節德全等俸給視他省有不逮什之一二者即各司長俸給視新簡之關監督　國稅應籌備處長亦祇什之五六耳上年德全奉命接收寗滬鎭浦等處軍隊重荷埀念南都寛籌撥濟彌縫挹注苟安旦夕廻　光復之初省庫僅餘現款六十餘萬辛苦支持迄今兩年除蘇路借欵分撥五十萬元湊濟軍餉外未舉一文外債除　垣暫行兌換劵十萬元調劑金融外未發一紙鈔幣他日整理財政蘇省實無絲毫遺禍累及中央凡所以忍一時之苦痛而爲大局計者自問不爲不至前准財政部支電借欵停滞虚衷下問瞻念前途同深焦慮竊思財務根本之圓原不能期諸旦暮而就北來傳述之言叅以東南輿論多謂舊設各官日减而財政範圍内新設之官日多重以號令四出按之事實鮮見可行或且疑財政部徒搜剔各省之財以養無事之官腐敗甚於前朝危亡可以翹足外人覘國亦因此慮投資危險信用全堕傳閒如此彌覺心危德全等忝膺重寄無濟時艱負罪國家難安寢饋苟於職務内勉可自支豈忍苦相責難無如蘇省困迫情形岌岌不可終日普通政費尙可省緩須臾獨軍需一項朝不及夕所關非細不得不仰頼撥濟除查照部咨造具詳細表册另文送部復核外合再披瀝電陳伏乞鑒察核示爲叩程德全應德關呈固（完） 
[鄂省官塲現形記]  
　　敎育司長聾聵鄂省敎育司長姚晉圻年逾七秩精神委靡乃猶不知自量兼任省垣中華學校歷史敎席數月以來迭次曠課非四五星期不上課一次甚至整月不來是以該堂學生屢起暗潮公同上書校長請姚氏按時到校否則卽請辭退至敎育司署統計課員王寳經係姚氏之至戚因慕日本風景運動出洋游學姚以其無官費留學资格特派充駐日經理湖北留學生學費月俸日幣一百元而其課員一差並不銷除每月仍由家屬具領重洋萬里中外兼顧王實經豈有分身術耶又姚甥吳某現充某女校管理兼修身敎習吳本紈袴惡少又倚姚之勢燄每授課卽以輕薄之語夾雜引證學生含怒未發歷有時日乃吳以學生可挑放肆愈甚昨上課時竟以極汚穢之語爲此例致觸學生之怒立卽全體退出講堂報告監督校長等要求斥退逐出學界之外不准再充管敎之職聞吳尙兼有他校之差姚氏恐學界公憤不得已一併取消之矣 
　　官錢局總理糊塗鄂省官錢局自呂逵先總理以來任用私人不可勝數當接辦未久庫中所存各種鈔票卽有萬餘元不翼而飛呂氏諉之前任總理未細清查不干千已事當道受其朦蔽亦置未究乃前日失去已編號蓋印未用總理圖章之錢票八千張係繕票處庫房内竊去此票只蓋一圖章即可通行呂逵先謂係外行竊然毫無形跡可求檢察廳欲带其局中人員訊明呂又不肯嗣經理財司長據情禀呈軍民二府核辦黎公夏民政長以此事關係至巨如不嚴究何堪一再損失除飭將繕票處收發兼管庫汪直珊交廳收押外並派財政司科員徐某前往調查向該處經理李斌如詳加盤詰謂旣無外賊形跡必係監守自盜汪收發訊無自盜行爲此外有無餘人可疑李答候細偵察徐謂爲經理者負有完全責任如查不出應責成照數賠償并據情禀復兩府李至此始大着忙懇請警署縣賞代爲偵探昨果由警探在逸樂茶樓拘獲嫌疑犯郭紫卿一名聞郭係該局司事懹票甚多究不知此票是竊來否然呂之外賊之說則毫不足信也　　國稅廳長荒謬鄂省國稅廳長李葆初前在造幣廠總理差内因私運銅元出境以圖私利經審計廳與官錢局舉發而民政長夏壽康與戚誼極力袒護置之未究詎李胆大包天於交卸時貪得回扣巨欵擅行購辦不急於用之物料器具値價一百萬兩之多而不先禀民政長 
核准卽與洋商訂合同交貨一月内交欵夏民政亦置不究惟付欵須交審計廳審核不能不將合同物單交廳查核該廳深知其此次購物賺錢二十萬之巨特揭其弊請民政長責成其將合同作廢物料一槪退還李恃有民政長爲援串出洋商交涉不肯退貨事爲黎公所知大怒以現在財政支絀已極似此剝削民膏民脂胆大妄爲之劣員豈可任爲國稅廳長致貽財政前途之危險特掣民政長銜電財政部將李撤差另委接辦仍責成將造幣廠物料退却否則所購之物卽由彼自出欵承受公家决不以有用金錢購無益之物聞李因此焦灼欲死至長跪以求夏民政長云 
[章太炎寒蟬反舌後之遁詞]  
[章子欲以意勝人盤馬鸞弓故不發]  
　　章太炎自任籌邊使以來論者頗因近日寂寂無言誚其前倨後恭於是太炎特爲宣言一通以見志文云近者玄黄交爭國多變故責僕者以爲不當默無一言僕非敢株守邊隅而忘國家之事也顧念遷都之議歡迎國會團亦自取消憲良楛自待國會定之其餘又何言焉疇昔一二人偉人僕嘗爲之先馬嗣以過失弘多昌言矯正意氣方盛詞有鋒芒然未嘗不冀其悛改至於今日而不欲復言其短非學爲敷衍亦非畏横禍也倡義同志發難首功存者已不過數人而舊部瘡痍未起或有淪爲乞丐者矣若復摧抑大非國家之福世但知一時擾攘之爲害不知斵喪元氣摧沮英華其禍更深且大也故於南北之暗潮黨會之衝突不著一辭使政府知吾意當念中華民國由誰造成誰建大策誰冐白刃誰生死人而肉白骨者乎使同志知吾意中正者常以集義勝激烈者亦當共履大道不自處於必敗之地矣若謂宜僚轉丸不言而弭兩家之爭則吾豈敢 
說者比之于君房言語妙天下云 
地方通信 
[蘇州]  
　　水上警察總分廳地點軍政司長盧鹿萍君自經程都督薦爲水面警察總監及大總統任命後業已籌備種種現聞該總廳設在鎭江第一分廳設在上海第二分廳設在江陰不日即可成立盧君一俟軍政司事務交代畢後卽赴鎭江任事云 
　　可望大放光明蘇垣電燈之腐敗皆由江氏任用私人所致刻祝蘭芳君决意先將火車站一带電桿更換並改用水門汀以爲入手辦法云 
[松江]  
　　典獄官免職華亭縣獄自逃去要犯三十八名後政界分投跴緝迄未弋獲現據泗涇人報　是日集明時有多數人犯敂鄉人之門有問往崑山路徑者亦有問往莘莊路境者可知此項逃犯至泗涇始分散也惟典獄官程貽久離職守不知防範業經司法籌備處飭令免職並令獄長張某就近暫代奈程不在松未能接事昨籌備處又派科員汪君調查該案程乃始與汪同車到松云 
[南京]  
　　浦口扛駁公司又閙風潮浦口原有扛駁公司前因爭業起見致釀大事後由鐵路局收回自辦有新公司之名而前操此業者心有不甘卽自稱爲舊公司遇有貨物到埠仍復上前兜攬生意前日新舊兩公司因爭奪之間兩不相下嗣經鐵路巡警上前干涉始則勸解繼至拘捕舊分司中人更爲不服以致交閧警兵卽開槍擊中三人舊公司人遂奪鎗還擊中警一人其所被擊之三人中當時斃一人昨日又傷斃一人餘一人聞傷亦甚重現經鐵路局以舊公司不服彈壓奪鎗拒警之三人送往下關商埠巡警局拘押候辦矣 
[廣東]  
　　同姓結婚之起訴粤省新會法庭近審訊一宗同姓結婚案觀者數百人遠近傳爲笑話綠外海鄉陳某之女已許馬某爲妻馬貌不揚女甚惡之本族陳惠泉年少貌美女願與之結爲失婦二有雖屬同姓而皆持破除氏族界限主義悍然不顧該族紳耆以其有傷風化大集會議據理斥責勒令離異該女子不服曉曉致辨激動嗡憤故扭之送官訊辦云 
　　陳白沙殘碑出土粤省東筦銅嶺上有榴花塔下有花溪銀塘乃宋熊飛將軍大殲元兵之所至今英靈不絶陰雨常聞金鼓聲聞月之十號有老農在花溪畔去草鋤出殘碑一塊刻有七言律詩一首（花溪曾寄舊遊蹤剩水殘山幾萬重千古壯懷收王王氣百年英魄散霜風鐵衣夜冷原頭馬寳劍秋高海角龍銅嶺歸來重弔古陣雲愁銷戰場中）下署陳獻章三字 
雜評二萍 
　　章太炎竟金玉爾音耶鳴呼章太炎進步矣彼太炎者素以口給取憎於人者也前此以載恬小醜而幾致殺身繼此以攻擊現政晬而出使籌邊籌邊後又以痛哭熊先烈故而開罪於吉省諸同列今則進矣千金之子坐不垂堂一變而爲金玉爾音矣 
　　遷都之不言曰歡迎國會圑取消也憲法之不言曰國會有專責也至若南北之暗潮黨會之衝突太炎似可以進言矣而至今不着一詞者曰吾殆示人以默喻耳 
　　雖然太炎固寂寂無言矣吾不知若政府若同志亦嘗與太炎而俱進以默喻此言之意旨否 
　　抑吾竊聞之太炎今日之不言以有感於二三同志之凋零舊部瘡痰之未起故然太炎夙昔之所侃侃諤諤陳言以責難者原不在起義之偉人首功之舊部也果爾則太炎於此或尙有玄中之玄使人可意會而不可以言傳者乎此則大可研究者矣 
　　譚人鳳亦調停湘事矣湘省風潮之激烈以湘政府用人思想局局於長沙之一隅也六十四屬公民之聯合旅京湘人之繼起維持皆所以劑不平而致於平者也是故居今日而不言調停則已誠有意調停其紛爭者亦當效庖丁之解牛迎機善導或者　然以中理耳 
　　果如譚言執政機關誠不當按府分配也然十步之間不無芳草十室之邑必有忠信亦焉得視六十四屬之公民俱不敵長沙之一府乎况當日之所謂起義有功與其人之富於政治知識者亦非盡出自長沙之一府耶 
　　無已吾且願譚人鳳更進一解否則恐匪惟不足平六十四屬公民之氣而反適以速其怒耳 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宋敎仁遇害八誌]  
　　我急看禮拜一之應桂馨宋鈍初君遇害後經英法兩捕房先後拘獲應桂馨（卽應夔丞）武士英等數人武已承認行兇應則尙待研韂詳情迭紀前報茲又從各方面探悉種種如下　　交犯之磋商二十七日陳交涉使商請法捕房將武士英交出並商英捕房將應桂馨交出歸中國官廳訊辦能否照允聞須俟領事公會開會議定然後答復　　程都督之注意江蘇都督程雪樓君以應夔丞究與宋君有無仇隙及同謀者究有若干人設不窮究非獨死者含寃卽生者亦必灰心政治實與國事前途大有妨害惟應係奸猾之徒應於禮拜一（卽三十一日）開庭研訊之時格外注意勿使諉飾爰特諭令關聶二讞員及地方檢察廳王廳長等届時悉心研鞠務得確情報告候核　　巡捕房之訪察英美總巡捕房西探總目安姆斯脫郎以應桂馨能言善辯得其確情洵非易易爰特密遣幹探屢往出事地點詳細查訪並令偵察應桂馨武士英事前行踪以憑研究一面由捕房刑事檢查員侃克君商請法捕房迅將起獲之文件要據加意檢查以明眞相 
　　律師之拒却應桂馨管押捕房後經人代請愛理思羅禮士兩律師承辦辯事宜而應之知友前日又欲請佑尼干律師乃佑律師不願承辦却之復至德雷斯律師處延聘詎德雷斯律師已應原告見證王阿法之聘繼又改延瓊司律師承辦瓊司律師亦拒却不允　　辨護之預備應桂馨拘押捕房頗難自由現在收押於結犯牢間内昨日應桂馨所延之愛理思羅禮士兩律師先後带同繙譯至總巡捕房商請捕頭欲向應桂馨詳詰口供捕頭准之卽飭捕將應带出由愛羅二律師盤詰情由詳細錄存預備於下禮拜一到堂辯護　　哈律師之聲明昨接哈華托律師來函謂報載國民黨交通部延請本律師預備起訴等語實舞其事請即更正云云按哈華托實係華而脫譯音之誤合行糾正 
　　馮岳軍之潛逃閘北巡警局長龔玉輝君前日通令各區隊云前農林總長宋鈍初先生慘遭暗殺一案兇犯已經英法各捕房分别捕獲研訊在案茲查有馮岳軍號玉珊又名竽山現年三十八歲廣東人身高五尺面紅黑大眼西裝住華界北四川路洪吉里二百四十二號與此案極有關係當經往緝詎已聞風潛逃合亟通令各區隊一體嚴緝務獲解究 
　　陳玉生之逮捕武士英供詞中謂有陳玉生至六野旅館勾串又同至半齋同至火車站指點宋君面目云云陳玉生爲何如人不得其詳惟知住應桂馨家事發脫逃隨由捕房四出偵緝又通電各處訪拿昨聞已在鎭江將陳玉生捕獲卽日迎提回申 
　　共進會之無涉程都督以此次在應夔丞家搜出聖據内有共進會入會簽名簿據與宋案並 
無關係聞已論令會審官免予牽連其有關於此案之信函證據仍着詳加檢察以資考證 
　　楊錦堂之查問滬防混成旅第一圑二營營長楊錦堂曾於二十三號夜率同偵探至法租界文元坊應桂馨家被法捕房探捕與凶手同時查獲後始保出茲經程都督查悉聞已命令旅長李英石迅將楊錦堂至應桂馨家之 
綠由詳查報告母得徇隠 
　　題外之探索英美總巡卜羅斯君以從前租界内迭出暗殺重案多未破獲此次宋案旣有端倪應將從前各案一併盤問故已派令西探向應桂馨探詢情形以資研究矣 
　　追悼會場之照料混成第三旅長以湖南旅滬同人定於今日（即二十九號）下午二時在斜橋湖南會館爲宋君開追悼會故於昨日令飭步兵一圑第二營營長楊錦堂届時率兵一連前往會場妥爲照料　　車站之防護自宋君在滬寧鐵路車站遇刺後令電交馳防範甚嚴前日該局總辦鍾紫垣接奉程都督應民政長通飭一道略謂奉大總統電令内開國會在卽兩院議員紛紛北上沿路車站須當加意保護如有疎虞應由駐站軍警官員担其責任等固爲此通飭遵照云云鍾君接文後遵卽諭飭滬站長加派巡丁在車站月台四周嚴密巡護並通飭滬寧各分站如遇議員專車經過務営督飭巡士加意防護以免疎虞而資保衛 
[查究陰井上之血跡]  
　　前報紀福佑　外已拆城根旁新築之陰井上面石板上有鮮血數攤業經地方檢察廳派員驗看屬實禀　陳廳長核示在案茲悉陳廳長以該陰井左近一带亦有人血必有謀害人命之事昨已移請商埠警廳請派偵探詳細查究矣 
[警區不受酬勞]  
　　西門内孟卿家之婢女臘梅前與乳傭串竊金珠飾物値洋三千餘金携贓圖逃當爲第七區警局巡士張長淦查見該婢卽以身許之希圖脫逃該巡士將計就計遂將臘梅带區搜獲原贜交由失主具領曾經商埠警廳長穆君查悉以該巡士不貪財色深堪嘉尚業已拔充巡長茲又由失主孟廉卿送洋一百元至該區請卽轉發該巡士以爲酬勞該區長當卽函復略云貴處婢女臘梅捲逃金珠多件爲本區巡警張長淦查獲一案竊以爲此等保護乃本管警部應盡之天職現蒙貴商厚餽百金以爲酬勞實不敢取至張巡警已由本區長呈請局長破格拔升茲將原洋送還尙希如數點收爲荷 
[江灣鄉禁煙政策之凌亂]  
　　上海寳山兩縣在閘北設立禁烟調查處曾於本年陽曆二月間開辦並經吳錢兩知事議定仍以嚴濬宣君兼辦其禁煙區城卽以閘北巡警區域爲範圍業經嚴局長派員組織機關分投調查在案詎前日某調查員查至江灣地方聞有王鶴舟者係是禁煙主任該調查員心竊異之因卽往晤王鶴舟詢據答稱江灣鄉禁烟事宜係由寳山縣知事令歸入鄉人所辦理是以江灣禁煙不在閘北範圍之内等語該調查員當卽回局報告嚴局長以江灣鄉禁煙事宜曾經兩縣會議歸入滬局辦理今遽劃分殊背前議且該鄉公所係地方自治機關並無干預地方官吏行政之權亦無拒絶禁煙調查之理故已於昨日據情呈請上海縣吳知事核示矣 
[九江商市之好消息]  
　　九江商會致上海商務總會茶業公所曁各報館電云潯事已和平解决商埸照常交易地方安靜潯商會感 
[老九章之進步]  
　　老九章綢莊之絲織品夙負盛名曾在一九一○年比京賽珍大僵獲得優等獎憑近於國貨一端尤加研究凡絲質色澤花紋莫不精益求精力爭上游是誠國貨之好現象也 
[維持國貨之主腦] 　　 
　　冠華帽莊經理姜繼梅前因軍警學三界倡議剪髮深恐利源外溢特於庚戌年在大東門彩衣街股開冠華帽莊專用綢緞呢絨藤草各料仿製西式各帽以冀暢銷國貨杜塞漏巵自剪髮令下所製各帽銷路尤廣近慮同業中或有冐充牌號加記影射等弊禀請官廳給示保護茲已由程都督給發告示如有侵犯該莊權利者准其控訴該管官廳按律辦理是亦保護實業之意也 
[解釋懲辦竊賊之條文]  
　　第三初級審檢兩廳昨出白話告云照得法律　樣東西非是别的就是保護人民所有權利的所以人家有了一草一木他都有所有的權利斷不肯被人偷去他人亦斷無可偷的理如果偷了捉到官裏就是有罪的這个罪有多大哩刑律上有規定的第三百六十七條就是爲了自已竊取他人所有物件就叫做竊盜罪辦起來就是三等至五等有期徒刑又三百六十八條竊盜有左列行爲之一者處二等或三等有期徒刑第一欵侵入現有人居住或看守之第宅建築物鑛坑船艦内者第二欵結夥三人以上者又三十七條規定二等有期徒刑十年不滿五年以上三等有期徒刑五年不滿三年以上四等有期徒刑三年不滿一年以上五等有期徒刑一年不滿二月以上這種刑律條文就是辦那竊賊的他只問你有没有偷人家東西如在外面偷了東西辦起來就在兩個月以上五年不滿的徒刑内定一个罪名倘是跑到現有人居住的屋裏或是有人看守之第宅及船内等處偷了東西就在三年以上十年不滿的徒刑内定一个罪名倘是結夥三人以上去偷的亦是在三年以上十年不滿的徒刑内定一个罪名不管换東西偷得多偷得少都是一樣的現在浦東一带輸船工廠碼頭這些地方小工不少小竊甚多他看見有什麽好偷就想偷什麽他的心裏只曉得自已窮苦艱難每日趁的錢不大够用看見東西多少想偷點並不想到犯法亦不想這个東西是人家所有的我不應該偷的只顧他一時貪小偷了回去賣起來三文不値兩文倘然運氣不好被人捉住送到官廳裏向偷得多的要辦偷得少的也是要辦那時罪名辦定關在監牢裏面受罪不能出去不得自由心中雖然懊悔可惜到這時候悔已遲了刑期一天不滿一天不能放出去期滿之後放了出去從此改換心腸不去偷了這就是个好人倘賊心不改再要去偷被人捉牢送官這就叫累犯辦起罪來格外加重本廳替你們想來這是何苦的事大約總是你們不曉得法律之故如今將法律上辦竊賊的條文寫出來通告你們你們要時時記在心裡偷東西是犯法的要辦罪的必須安分守已的過去寧可少吃少用免得辦起罪來懊悔倘若不聽良言貪小懶做看見人家東西就要去偷這就眞眞不是好人本廳定要照例嚴辦决不放鬆的 
特此通告 
[頒布軍用軍照之條例（續）]  
　　陸軍部以火車輸運軍火及軍人出差乘車向用半價記帳曁半價交價兩種執照茲查前用各種執照未有一定條例而軍人乘車之執照亦無限制故與交通部磋商另行改訂軍用執照暫行條例二十三條定於民國二年三月十五號實行咨由各都督通行各軍隊一體遵照在案茲將軍用乘車及輸運執照暫行條例二十三條續錄於下 
　　第一條軍用執照暫時分甲乙兩種甲種名爲軍用半價現欵執照乙種名爲軍用半價記帳執照每種分乘車用與運輸用各二式一俟庫欵稍裕記帳執照卽行取消 
　　第二條甲種執照用白色紙乙種執照用淺黄色紙均由陸軍部印刷並按照本條例所規定者分别核發塡用 
　　第三條甲種執照應交車價照半價核收現欵由站換票上車乙種執照應交車價由適用之路按照半價核算暫記陸軍部帳上仍換票上車按月連同執照開列清單呈由交通部核轉財政部陸軍部分别撥劃　 
　　第四條甲種執照凡京奉京漢津浦京張滬寗汴洛正太吉長道清株萍等路均適用之乙種執照適用之路暫以京奉京漢津浦京張爲限其餘各路均不適用 
　　第五條甲種乘車執照限於軍人適用每張只准塡寫一人其携带随從者亦須每名另行塡寫執照但關於適用第九條之規時准其照數塡入不限人數 
　　第六條甲種運輸執照軍用品均適用之但以附有陸軍部或各省都督護照爲準惟運輸軍火軍械軍米等項無論零星　　 
大宗仍須經由陸軍部轉飭方可照運此外一切零星軍用品及餉項如各該路認爲確係軍需由領運人到站驗明執照護照交半價應卽立予裝運勿庸再候通知 
　　第七條凡遇運送大部軍隊大宗軍火或大宗軍物須附掛車輛或須開行專車者得持用乙種執照各車站必須奉有交通部之命令始能備車照運至大宗軍火或大宗軍物尤須查驗執照是否與陸軍部或各省都督所發之護照相符 
　　第八條凡各省都督或駐各省辦理軍務長官塡用乙種執照必須先期將塡用事由人數或物品種類件數起止站名應需車輛開車日期電由陸軍部核准後再知照交通部電飭路局備車裝運如遇緊急事機調撥大部軍隊該省都督或駐該省辦理軍務長官亦得直接先與起行車站商辦並詳細接洽一面急電在陸軍部及交通部以期迅速 
　　第九條關於不適用乙種執照之各路如遇有應用乙種執照時准其塡用甲種執照交半價現欵但一切辦法不得遠背第七條第八條之規定 
　　第十條凡軍官遇有持用甲種半價乘車執照附搭各路特别臥車或特别通車者其執照上應以陸軍部加蓋准搭特别臥車通車字樣戳記並由交通部蓋加各該路特備之洋文簽字爲憑且須赴站驗明方可按照半價換給車票但每路每次至多不得過五人其各路定章中如有另須購寢榻票者在減半之列應带行李重量等須仍照各該路之定章辦理 
　　第十一條凡遇軍人靈柩由各路運送時准其塡用甲種乘車執照由站照收靈柩半價換票裝運但以附有軍隊長官之印文爲憑 
　　第十二條凡輪送軍隊或軍物如値事機迫促陸軍部不及預爲函逹時得用電話知照交通部交通部接到電話外再向陸軍部電問確否方照辦理惟陸軍部應卽時補具公文送交通部備案 
　　第十三條凡交通部路政司遇有運輸事項須用電話與陸軍部接洽者咸與軍務司接洽如陸軍部公文上面印有某司承辦戳記即與該承辦之司接洽以期便捷 
　　第十四條凡運輸軍需物品持有乙種執照如未經陸軍部通知交通部轉飭各路局備車亦未經該省都督直接與路局商辦者各路局卽應暫行扣留追問押運員之執照來路一面電呈交通部轉知陸軍部查核俟得陸軍部答復後再行辦理　　第十五條凡持用乙種執照運輸軍需物品雖經陸軍部通知交通部轉飭各路局備車如經各路站查出所運數目與所塡數目不符或携带他種物品該路站卽一律扣留一而電呈交通部轉知陸軍部查辦 
　　第十六條凡運輸軍隊軍物須由兩路或三路轉車者無論塡用何項執照均須毎路各塡一分以便各路站分别驗收　　第十七條凡用甲乙兩種執照運輸軍需物品須由兩路或三路轉車者旣經陸軍部詳細通知交通部轉飭各路路備車交通部卽應飭知起運路局及轉車各路局一律遵辦倘無路線電線上意外阻碍實因通飭不周致路局阴誤受有損害應由交通部担負責任 
　　第十八條甲乙兩種執照均存陸軍部由陸軍部分别發給或直接塡發如有違背本條例塡發者由塡發之處担負責任仍由陸軍部分别追究 
　　第十九條塡寫甲乙兩種執照必須用墨水筆不得用鉛筆融收受 
　　第二十條各軍隊使用執照必須按照條例辦理如有違背之處以及此外如有假冐或强迫登車及運輸等事查明後由陸軍部按照情節輕重處罰 
　　第二十一條此外如遇有特别或緊急事故不適用本條例之規定者由陸軍部與交通部臨時另商他種辦法 
　　第二十二條凡持用甲乙兩種執照如各路查出實有假冐借用情事除照第二十條由陸軍部辦理外一面由各該路按照路章索補車價 
　　第二十三條此項條例連同執照式樣經交通部陸軍部會商訂定後自民國二年三月十五日施行 
[城内]  
　　地方審判廳民庭批○（凌又耕訴丁雪生霸住房屋批）據 
及粘抄丁瑞卿失婦病故并未立嗣所遺田房家產向歸其親生二女經管乃有丁雪生假冐其父秋棠爲瑞卿嗣子擅將房屋私租陳同江覇佔秒讓希圖盜賣等情究竟丁瑞卿夫婦故在何時該族等不何以不爲立嗣論血統關係丁瑞旣未立嗣則其親生二女原可掌管遺產據抄呈二女相繼出嫁無人管理房屋銷閉此語殊不確實該二女卽不將遺產带至夫家亦必付託有人或招人租住何致將房屋銷閉廢棄無用復核丁雪生在同級檢察廳呈稱遺產迄今二十餘年足見丁瑞卿夫婦逝世已久此時忽興訟端顯係有人覬觎横生枝節該民等請飭丁雪生遷出將房屋與丁叙棠丁慶棠丁湘棠四股均分查該民等對於丁瑞卿遺產并無訴訟權所事應不准理 
　　地主檢察廳批○（馬張氏請求寛宥給領批）狀悉爾夫屢次行刧業經供認本廳自當按律辦理何得多凟至金戒等物如果被警局搜去何以該氏於上次呈内並未提及顯見所訴不實未便准理（周金奎訴陳林生毆傷伊子請求交給懲辦批）前據該民呈訴來廳業已明白批示在案着即道照前批母庸多凟 
　　藉端欺詐○前日有崇明人王實康身藏煙泡一大匣行經十六舗地方被同鄉人湯文彬偵悉索詐不遂互相爭毆當爲巡警查見一併拘解一區警局解送商埠警廳由司法股員王君提訊王寳康供稱崇明人向爲紗業所有煙泡係友人托带之物詎被湯文彬知悉向我拆梢不遂以致爭毆湯文彬供稱並未向王拆梢不過向借洋元求恩寛宥王君以王寳康身藏煙泡湯文彬詐欺取財均屬刑事判候備文併送地方檢察廳訊辦 
　　是眞妄想○滬南仁者壽戒煙丸藥店執事樊心田因該店私藏川土經地方檢察廳着繳保証金洋五百元交保出外候起訴審判廳判决在案昨日忽由樊心田自投檢察廳請將起案之川土等物一併發還陳廳長以所訴各節殊屬離奇斥退不准 
　　圖董晦氣○徐裕堂前在地方檢察廳禀控華阿多私掘祖墳並牽涉廿七保八圖圖董顧榮棠私行蓋戳當時由廳傳到一千人証訊供之下判將華顧分别交保出外聽候起訴審判廳判决在案茲悉顧榮棠自保出後卽回西門外淡并廟附近家中近忽患病於昨晨身死陳廳長據保人報告後立派檢險吏同法警等往驗屬實候再核辦 
　　郵差滑脚○郵政局信差彭金生用空局中洋一百餘元棄差逃匿當經郵政司函請地方檢察廳將彭拘案訊問判令交保限期繳洋在案詎彭保出後卽逃逸無蹤事爲陳廳長查明昨已加派法警四出查拿矣 
　　調查虚實○婦人陳許氏偕見証吳源生控馬炳苓等　夜絆衆搶刧等情當經地方檢察廳派員預審明確陳廳長参該氏所控各節關係甚大且詞出一面虚實均應澈究昨已派員調查矣　　不期面遇○向爲小工之陳鶴林生有一女年廿二歲已經詐字於人擇於今年四月間完婚詎有小工頭仲兆福將該女勾引成姦於舊曆正月廿三日席捲而逃陳找尋無着乃投警廳具報昨午陳在曹家渡地方忽然與仲在途遇見當卽扭入該處警區解送警廳轉解地方檢察廳訊辦 
[南市]  
　　情節離奇○清江人陳榮啓於陰曆二月初十日來申賃居悅來棧自稱陸軍學堂畢業生前日携一紙包上書内有鈔票二百八十元希圖訛詐嗣被茶房顧錫壽查知立偕棧主陳秀勳將陳扭控一區詎陳謊稱日前在棧失去皮褂及大洋九元小洋十二角旣而直認所包者實係前清功牌區長以其情節離奇飭送商埠警察廳請究 
　　違背煙禁○浦東塘橋某香作内之馬琴芳昨携煙膏一盒行至南市被四百二十號巡士查見拘至一區問明移送禁烟局訊究又崇明人劉德章携土十二包値洋四十八元行至南市被　　　 
調查員恊同一區巡士查獲解送禁烟局究辨 
　　逐漸敎練○商埠警察廳長穆柕齋君查得各區巡士之未經敎練須調往敎練所敎練惟茲届第三班敎練之期天時漸熱恐多擠軋妨碍衛生爰令該所長轉知各區長於每區内剔去數生移歸第四班敎練 
[閘北]  
　　私售藥丸○禁烟調查員前日在寳興路查得養和堂藥店源秦祥香記其祥三雜貨店均售戒煙藥丸未經請騐領照實違禁令禀報嚴局長呈請吳知事函致龔局長飭探傳到各店主勒將售存丸藥一併吊案移送禁煙局候驗核辦 
　　吸煙被拘○禁煙調查員前日會同二區巡士在陸家莊查獲 
煙犯徐友棠余金違二名解經司法科判移禁煙局調驗核辦　　私带煙土○騎巡隊暗探李雲鰲前日在新閘橋西查獲船户楊松徐新茂二人私带煙土九包解送司法科判移檢察廳訊究　　懲治煙犯○煙犯瞿鶴鶴張龍龍陳和尙唐秀記及其妻唐陳氏等前日經司法科移交檢察廳判决瞿罰洋四十元餘人各罰洋三十元惟張無力認罰處拘役一月以儆 
[公共租界] 　　　 
　　票欵糾葛○福興轉運公司經理朱和記（卽朱吉臣）曾代已 
閉中華大戲院向德商瑞生洋行担保裝設電燈銀兩付去四明銀行支單銀五百兩到期不解是以由該洋商控經公廨飭傳朱已逃匿故將該公司帳房劉味根傳案交保前日午後經關讞員與德領裴君升座會訊先由原告西人上堂請追並據原告買辦投案供稱朱担保中華大戲院裝設電燈付來支單向收無着卽向該公司詢問猶允照付繼忽登報聲明經理朱和記辭退云云是以控求訊追被告劉味根因病遣夥朱丹初及保人朱怡清投案代質據稱公司與四明銀行向無往來前項支單實係朱和記隠戤公司名義私出與公司無涉中西官會商之下判朱丹初交劉之原保到案候函詢四明銀行復到再核 
　　債台高築○徐虚林因倒欠各户貨欵被控由廨訊供管押在案茲有生源號主孫芝于以徐不理結欠貨洋控奉公廨於前晚集訊王襄讞以徐所欠共有二十六户合計洋一千七百餘元判徐還押候駐廨監察處登報着各户來廨呈明欠數並著被告於一月内趕將售存各貨變價繳案聽候連同前次繳存之洋二百二十元一併公攤 
　　拘獲匪徒○匪徒王福生楊錫元等四人前日夜半在北蘇州路自來水橋附近探望適美捕房捕頭率同包探王金茂譚鳳池等巡夜經過上前盤詰甲乙兩匪卽情虚逃逸當將王楊二人拘獲並在楊身畔搜出單刀一把带入捕房詢知楊等曾在圓明園路北江西路海寗路等處持刀剝取徐國章張立壽孫慶全陳慶榮林阿標等綢皮衣物當飭收押昨晨解送公堂先由中西包探投訴前情並將單刀呈閱訊之楊直認持刀截刦不諱王則不認孫襄讞商之英領翰君判楊王押候查明另案於下禮拜五訊究　　夫妻吵閙○寓居虹口密勒路五百五十九號之甬人梁仁士控繼室金氏（卽金阿秀）將伊毆逐等情昨晨由探沈阿炳將氏拘解公堂請究據梁供稱該氏不安於室時常尋釁無故將牀擊毁並將商人所穿衣服燒燬不堪其擾求請斷離訊據金氏供稱嫁梁已十一年生有子女三人現又懷孕分娩在卽實因丈夫寵妾欺妻以致口角各物亦係丈夫所毁乞鑒中西官以夫妻吵閙係屬常事且金氏已有子女未便遽准斷離判氏暫留棲流所俟分娩後带堂再核 
　　拐賣女子○李桂生在大場鎭拐得二十歲女子林阿二來滬價賣於人茲被女父林連生偵悉前日偕見証李海林周朱氏到申報告捕房昨派包探將被告拘解公堂訊據供稱林女係陳加實所拐判李桂生押限一禮拜將陳交案再核 
　　惜無證據○新閘捕房一千零六十一號華捕偕見証一千一百二十八號華捕控譚松濤深夜在温州路福海里弄内遊行向詰不服反被打失號帽等情昨由捕房將譚拘解公堂請究原告投訴前情訊之譚延律師公堂辯稱因該華捕等在弄内與婦人絮語該婦人見有人來竄匿致觸其怒是以誣控請爲明察王襄識與英康副領事以被告所辯各節均無証據着罰洋一元以爲行兇毆捕者儆 
　　呑呑吐吐○張榮生誘拐常州女子王小妺擬乘輪船带往青島由婦孺救濟會偵探在公平碼頭查獲解送公堂押候補提人証在案昨晨復訊張供實係法租界寳昌路薙髮匠王小掌托爲带往訊之王女供詞呑吐判張還押王女暫留本廨候下禮拜一再訊 
　　兜售淫畫○劣孩林金發與無類楊阿春在山東路一带兜售淫畫被捕查獲昨解公堂訊供屬實判楊押兩禮拜林孩從寛斥釋淫畫銷燬 
　　摟拘婦女○無類唐金桂前晚在虹口狄思威路見婦人潘王氏獨行可欺卽上前拘住圖姦氏卽大聲叫喊由巡捕聞聲趕至將唐拘押捕房昨解公堂經中西官訊悉前情以唐不應攔路調戲着押三天以儆 
 
 
 

Page 11

 
 
　　跌斃續誌○甘肅路永慶坊七百五號俞嘉福家傭婦錢李氏前日在晒台上晒衣因欄桿朽壤從高墜下跌傷甚重由捕房事送仁濟醫館至晚身死昨送驗屍所經中西官騐明卽飭屍屬具結收殮 
　　持刀行刧○北江西路一百十八號住户盧佐芝前晚行經某里口被匪徒三人持刀恐嚇刦去衣服銀洋等物當報捕房捕頭允卽　緝 
　　鄉婦野心○鄉人朱阿發之妻袁氏捲逃來滬匿居嘉興路一千四百三十四號昨被本夫尋獲扭控捕房捕頭諭令带回管束 
[法租界]  
　　澈查家產○陳養漁前控王咸林圖賴借墊等欵共二百九十一元經公堂傳訊屬實判王押限清理一面諭令原告查明王之家產禀復核辦在案昨日復訊陳供查明王川沙原籍有福新香店一處餘無别產求察質之王供求寛限料理聶讞員商之李副領事判王還押候函請川沙知事查明再核 
　　仍須科罰○王連生出售攙水牛奶且無執照經衛生處西人查明交捕昨解公堂訊究王供並不攙水以後當捐照出售不敢再犯求恩免罰判罰洋二十元充公 
　　不願回家○松江女子馬阿翠前被王黄氏等誘出圖賣經捕拘獲解廨判將王黄氏等懲辦馬阿翠暫留捕房候傳伊母具領在案茲又解訊據捕房派人禀稱飭探往傳女母並無着落請示安揰阿翠供已配與毛阿昌爲妻翁名毛根山向在松江西門外秀野橋賣魚爲業因被翁姑逐日凌虐受苦難堪是以來滬幇工不願回家判送堂留候查核 
　　失火罰洋○前晚八仙橋西首長德里内失火已誌昨報昨由捕房將起火之陳阿生傳至公堂請訊陳供向在八仙橋小菜場擺水菓攤家中並無一人實不知如何起火判罰洋五元充公 
雜評三（鈍根 
　　看守所中之人頭擁擠雖由於犯罪者多然而檢察廳不能辭其責吾嘗觀各處檢察官辦事之遲笨未嘗不歎其看守所之太小也每一刑事訴訟發生一入檢察廳如貓鑽燈籠壳良久不得過去人民之困頓於看守所者經年累月寃誣者無論矣即情眞罪當者雖不耐處看守所而亟思喬遷入監獄亦不可得也有自此中遊歷歸者嘗語人曰欲受徒刑一年須行坐看守所三年此言雖近滑稽然而今日之看守所實已變爲大旅館非得廣厦千萬間必不足以容嘉賓也今者上海地方檢察廳第一看守所因人多而釀成時疫矣是又以看守所而兼疾病養成所者也嗚呼 
來件 
[江蘇省議員潘寳坤等提議畫分地方稅案（續）]  
　　（丙省之直接特别稅 
　　第一款營業稅日本國稅之營業稅分二十五種府縣稅之營業稅槪分爲工業稅與商業稅此種租稅稍不注意常有萎縮商工業發達之慮定其課稅之標準尤須詳細茲將可行者列於下第一項牙稅（已辦）臨時省會預算案列入雜稅中收入銀四萬八千餘元第二項店舗稅（已辦）此即前清時之房捐也有謂宜以家屋稅代之者然家屋稅於　際上尙形困難且其性質不同一則供商人營業之用一則爲人民生活根據之地二者應有區别房捐於光復後旣充地方警察之用今欲收回省有實際頗難然支配各縣警察費仍可以此項收入列於省費補助之中第三項當典稅已辦）臨時省會豫算案收入銀三萬三千餘元第四項酒行稅酒行卽俗稱糟坊是應於牙帖稅之外另徵酒行稅第五項酒店稅此與酒行不同乃專備人民之往來飲酒者第六項煙店稅第七項飲食店稅第八項旅館稅第九項報館稅（卽各國之新聞稅）第十項浴堂稅第十一項妓館稅第十二項戲園稅（茶園附）第十三項漁池稅第十四項輪船稅（分長）江輪船内河輪船兩種） 
　　第二欵國有財產稅國有財產卽國家私經濟之收入也 
私人財產不能無稅國家以私法人資格而爲營業當以其財產所在地之地方徵收之劃入地方稅第一項國有鐵路稅本省國有鐵道雖以外債興辦而名義爲國家所有應由本省徵收其稅爲省稅第二項國有土地稅第三項國有山林稅 
　　（丁）省之問接特别稅 
　　第一款登錄稅第一項牙户登錄稅（已辦）臨時省會豫算案收入銀四萬九千餘元第二項田房洲場契稅（已辦）臨時省會議决案以契稅爲登錄稅而不以爲登記稅茲姑仍之豫算銀十六萬二千餘元第三項戲園登錄稅第四項輪船公司登錄稅第五項報館錄稅第六項旅館登錄稅第七項妓館登錄稅第二欵免許稅第一項娼妓免許稅娼妓稅之名目議者往往謂與國體有傷抑知不然娼妓營業各國流和欲禁之而勢有不能且禁之愈嚴則密賣淫之風愈甚與其官廳不許可而趨於密賣淫之一途則何如許可之爲愈乎前清北京有一種樂户捐蓋卽娼妓稅也其等級共分爲三此稅法於社會上政治上均有實益試略言之（一）調查一國及一地方娼妓之多寡足知人民道德與經濟生活之何如（二）爲娼妓營業者絶無他種租稅之負擔徵以免許稅甚合財政上租稅及於一般人民之原則三）禁止密賣淫在警察上之取締較易第二項俳優免許稅日本府縣稅除俳優稅外尙有演劇稅相撲稅遊藝嫁人稅此種可委諸市鄉行之以上除直接及問接稅而外尙有屬於省之公法上收入者則爲雜收如罰金使乃料等均應編入預算之中　　（二）縣之收入 
　　今日我國之所謂縣者乃市鄉之總稱也與日本市町村搆成郡者殆無差異故縣行政費應以省稅爲法配而不能另有賦課亦猶日本之郡不能有郡稅也然亦有一定收入於租稅上占一位置者則惟分賦金耳試定其收入如下（一）分賦金以國稅省稅爲標準臨時省議會議决市鄉地丁附加稅縣收十分之三此分賦金之一種標準也至地方稅劃分後市鄉更徵收省稅之附稅則縣之分賦金除國稅之附稅外可更以省稅爲標準（二）分賦金以國稅省稅之直接稅爲標準間接稅由間接消費者負擔其收額不能預定故分賦金必以直接稅爲標準（未完） 
[青滿城廂市董事會致蘇省各縣市鄉董書]  
　　竊查第九十五期省公報載有民政長制定公文書程式條例八條第一條縣知事公署市董事會鄉董爲行政機關第三條行政機關上行下用令等語旋聞各縣知事多有以上級行政機關自居對於市董事會鄉董訓令指令紛至逈來惟思縣公署爲官治行政機關市董事會鄉董爲自治行政機關性質逈異並非如上級官署與下級官署絶對上下之名分即如前清城鎭鄉自治 
章程縣監督對於各自治機關均用照會（始雖用諭旋卽取消）光復後江蘇臨時省議會議决暫行市鄉制縣知事對於市鄉各職亦均用照會該議案卽爲本省單行法之一乃民政長不經省會議决擅以命令變更法律各縣知事益復鋪張揚厲奴指隷麽惟意所欲肆其前清未有之專制際此共和時代反現此種怪象非特公理不伸抑亦我江蘇人士之恥也設竟承謬襲訛不爲糾正恐地方至清高之自治機關悉爲行政官員所蹂躏前途尙可問乎此種不規則之文牘敝會極端反對所有縣署來件槪不收登未知貴邑情形若何素仰貴會董洞明事理定有高見處裁尙祈不吝賜敎俾得共同進行倘能聯合各縣要求省長改正或交省會提議規定正當文書程式爲根本上之解决最爲上策是否有當敬候卓裁賜復無任盻禱 
 
 
 

Page 12

 
 
   
 
 

Page 13

 
 
自由談 
游戲文章 
[戲致廋蝶書] [  楊廋鶴] 　　　 
　　廋蝶詞人惠鑒久仰高名未瞻文彩風前引頸悵望云勞僕刧後來歸孤山僻處引風聲而長唳傷人物之俱非與梅花而共守無粥飯之可啖（見記事珠）縱鳴九辠難邀天聽自殘六翮冀免巢傾渡遼海而暗箭難防上揚州而腰纒猶乏何事起舞獨警寒宵旣不能爲鸞鳳之高翔復不忍與雞鶩爭食雖我族中食祿乘軒者多若輩旣不識字（見記事珠）又不能歌（見白香山詩句）竊仙　之名號直亡國之大夫人之好也僕實恥之以是益形　　等　　之可笑依然獨立覺四顧而無朋足下偎紅倚翠正春風得意之時傍　粘裙適紈扇流光之候宜乎心廣體胖如南海之大若輪（南海之蝶大如車輪見丹鉛錄）傳粉含香比羅浮之燦然風采者矣奈何對江南之紅樹遽減腰圍豈是愁明日之黄花别有懷抱旣同病以相憐急修函而上達餘容後談即希明示此候春安瘦鶴立正（二） 
[古秧歌]  
　　凉月彎彎照九州幾家歡樂幾家愁家夫婦同羅帳幾家飄流在外頭　　 
[因其詞句有合於風人之旨爰亦戲擬兩首以愽大方一粲] [  石梁行義氏戲筆]  
　　三十餘年娶一妻洞房花燭問東西而今始識新婚樂一陣酸麻 
淌鼻涕 
　　一進門來笑嘻嘻迷湯罐子十足的一朝打破迷湯罐忍涙呑聲不敢啼 
海外奇談 
[龜島] [  瘦蝶]  
　　龜島以產龜而獲名其島去秘魯約一百六十里合五大島及數小島所成乃火山轟發者也有極大黑石奇異特甚此島占地面積七千六百四十三法里可尋出古火山口二千處十六世紀時西班牙人初見之棄而未取後經美國購以三兆元英人達爾文謂島中有植物二百類而龜則來往無定每三四日必來飲島上之水後復入穴雌者生卵於沙中其色白圍五寸 
[仙平女郎] [  鈍根]  
　　美國瑪撒初色省有女孩姓密婁名曰皮勒年甫十齡天資頴異能知人心中秘密事瞭如披圖遇不相識者輒能道其姓名職業美國著名心理學家爭往考騐相與驚駭曰是必上帝特賦以第二種眼光故能如是 
　　人或懷時計皮勒能言其裏面所刻製造之年代人或懐銀幣支 
勒能言其幣面所刻鑄造之時日有亨利愽士嘗面試皮勒退而筆記如左 
　　余疊骨牌爲十二堆置室隅令皮勒隔室猜之余問曰室隅何物答曰骨牌也有若干堆曰十二分若干行曰三行每行四堆也余乃任取一牌問之曰余所執者何牌曰君手中之牌上有三點也然則取自何行曰第呷行也余又僞問之曰今所取者何牌曰君實未嘗取也嘻奇矣皮勒所答蓋無一不當也 
　　鈍根曰皮勒旣長可爲審判官案無遁情矣我中國有當聘爲顧問俾一研訊近今之暗殺案 
尊聞閣詞選 
[郊行雜詠八首] [  囂囂子] 　 
　　芧舍幾家傍水濱綠陰如幕草如茵迷津欲把村童問黄犬隔籬爭吠人 
　　芳草如茵綠滿隄酒旗斜挂夕陽低牧童牽犢池邊濯警起鸆鷀飛向西 
　　池塘水滿燕飛低竹隖人家近綠谿滿院新　爭怒發枝枝带籜出　齊 
　　炊煙起處有人家風颺垂楊拂岸斜滿地綠陰吹不去野薔臨水亂開花 
　　清溪一曲小橋横隔岸風生麥浪輕水鳥恐驚魚散去見人垂首不飛鳴 
　　荒村寂寂少人行古木千章莫辨名手折一枝詢野叟聽來鳺舌不分明 
　　古廟門臨碧水開山僧遠带夕陽來門前垂枊青如畫應是山僧手自裁 
　　兩三新冢臥荒邱野草離離碧似油昨日有人來奠掃紙錢飛上樹梢頭 
[楊花] [  佐彤]  
　　花開花落總無香軟似吳縣潔似霜映日居然迷色相因風容易惹輕狂千家捉摸爭兒女一隊紛飛過野塘難怪玉人增帳觸爲君牽動别愁長 
[楞華庵随筆（續）] [  劍秋]  
　　十五日到蘇因尙未發落太倉奸僧又住月餘分覊兩處只口傳先生之音問而已至中秋二十三日復登舟北行至淮安易騾轎但遙見先生之轎在前里許軍馬叢集周匝圍繞於來時更加赫嚴季秋十七日進都先生送刑獄予在户圈傳聞皇上念先朝之裔給二品俸送至玉泉山看守伊祖陵傳聞之言固不切也越數日卽將牽連人百餘名分三起充發一寧古塔一齊齊喀爾予應發在白都訥一起中遂備車馬带二子一僕日日馳驅過山海關歷瀋陽城出威遠門卽條子邊也過此無一居民矣時已初冬月晦朔風吹面寒氣透衣滿地荒草少漠無際黄羊山雉羣集古木怪石嵯峨予有關外行一詞茲不具載由船埸到新城乃仲冬二十三日白都訥其站名也遂買茅舍以棲止抄聞先生棄市之信由今思之人生斯世順逆窮通離合安危數也命也造化默運不可得而逃也當與先生初相見時何獨向余言洽意投也寃愆之結已基於此矣迨後張氏之出投予居館而林木池魚之災不又發難於此乎此孰非數與命之一定莫之爲而爲者哉予也年逾古稀身居塞外亦惟義命是安幸得延殘喘於荒煙蔓草之間遙祝聖壽無疆而已復何望焉謹將遇合之始末株連之情由筆而誌之以見事非偶然云康熙庚寅冬月書於新城这陋室雪窗原書後並有按語云先生家在餘姚有一妻二子二女一媳聞事發捕捉遂一家投繯六命俱盡葉氏兄弟長曰伯玉有女名安慶者佳麗人也生而頴秀幼學能文工詩乃先生之二子婦也年已二八尙未于歸葉氏行刑後家已解京例應分旗而安慶爲一義氣滿所得安慶恐被汚辱是晚書絶命詞於壁自縊殞命蓬萊公李氏方遠傳記余按明史莊烈帝生七子太子慈烺懷隠王慈烜定王慈炯永王慈炤悼靈王慈煥悼懷王及皇七子慈烜慈煥悼懷王皇七子均殤所存者惟慈烺慈炯慈炤耳而此傳則曰定王慈煥與史互異要之其爲烈皇之子無疑也今南中所傳朱三太子案即此一事嗟乎以帝王之後流離顛沛忽耕忽讀忽僧埋名隠姓見機避禍而卒不免於刑戳至於同盡者一家六命株連者全案百餘人積骸成阜流血如渠讀雖無謀反之事未嘗無謀反之心二語未有不髮指眦裂恨滿清之無道也雖然當是時滿清入關未久有明之故臣遺老猶時時有恢復之意彼清帝者恨不將前朝後裔草薙而禽　之以絶後患一旦得所藉口其有不置之死地乎傳中文義有不連貫處原書如此蓋存其眞也（三）（完） 
劇談（昨續）[  玄郎]  
　　趙如泉與劉坤華演關公戲日來�加磨練益見進步牽馬及摹� 
架子幾段觔斗連翻緊湊敏捷非常搭當如泉亦處處寫足寓神威於靜穆之中殷春處去架子花臉唱白甚好架子尙有未盡善處倘再加以洗髓伐毛之功異日不難與三麻子蕭國貞劉長林輩嫗美也 
　　賈璧雲之鴻鸞禧久已名噪南北然得名角易得良配角難名角不得好配角搭當往往因之减色所謂牡丹雖好尤仗綠葉扶持也劉燕權之小生藝素平庸然去此劇中之莫糈則甚出色當行命連一步好一步神氣亦一場換一場一掃平日呆板之習表情佳甚何家聲去丐頭亦妙肖絶倫璧雲與劉何二人合演此劇可謂銖　悉稱 
　　七歲紅之挑華車看守大纛旗開場大致以該伶不善白口之故而割去討令一場也七歲紅之身叚把子工架傢伙色色俱桂惟白口上尙有力竭聲嘶之病然年甚幼稚實力未充亦未可苛責也挑車一場大賣其力圓腰一字再接再厲酣暢淋漓摹寫馬蹶一場做工亦好 
　　逛燈一戲本崑劇也自李百歲來滬改唱京調後小丑而能唱者相率效之楊四立前晚出場唱青衫　音欠圓潤殊不及郭一　敎子元板一段音韻沉着調尤婉轉纒綿娓動聽（未曾下雨先陰天）幾句西皮行腔使調清逸哀艶無乾澀之病深愜人意 
四立之聲調如哀猿啼巴峽嫠婦泣孤舟唱悲劇似最爲相宜劇本考實 
[洛陽橋] [  便便]  
　　洛陽橋在福建泉州府洛陽港卽宋蔡襄所築之萬安渡也考泉州晉江有二源其西源曰藍溪又曰碧溪東南曲折數百里至岱嶼入於海其東北一口卽洛陽港也水勢峻急舟楫不便泉人苦之蔡襄知泉州府時爲於渡口起橋歷數年而後成名萬安渡道旁植松七百株以蔭行者閩人德之勒碑爲記劇本即援此爲據謂此橋起時仙佛來助蓋中國古時於橋梁建築之學素未研究見此絶大工程鮮有不疑爲神助者若今則黄河且有鐵橋於一港何有矣然觀蔡襄本傳襄字君謨仙遊人舉進士仕至端明殿學士卒謚文忠不聞其大魁天下也狀元之說殊出附會此劇以燈彩爲重毫無趣味（二） 
[又] [  蝶仙]  
　　說郛洛陽橋記附錄云蔡公襄以文申報海神乃勉承母命自爲迂誕不經也偶命皂隷投文海濱隷畏溺無肯從命者有一風隷出而倡曰吾願齋文往旣至卽就酒肆痛飲飲畢酣睡海涯潮至有死而已睡及半日醒起視之文書已易封矣返呈於公拆閱之内一醋字在焉公展轉思維悟其意曰醋字以西配昔神其令我廿一日西時興工乎至期潮果退舍泥沙壅積者丈餘遂倡建此橋苕中愼山泉嘗令漳浦會泉州士大夫之口　及父老相傳眞　　匹志蔡匹志楓涇人現寓上海新閘路西中華法政大學 
　　非妄誕云云予按史傳及公本集均不及此事宋犖筠廊偶筆云明鄞人蔡錫爲泉州太守欲修洛陽橋以文檄海神一醉卒趨而前曰我能齎往乞酒飲大醉自投於海若有人扶掖之者俄而以醋字出錫意必西月廿一日出遂以是日興工此語載錫本傳中較有明徵殆因同姓以致附會於蔡端明耳（二） 
小說 
愛情小說 
[自由花彈詞（十六）] [  天虚我生]  
　　儷簫相引進門牆只見那一带湘簾掩畫廊轉過太湖山子背繞谿行處盡垂楊芳塘淺草鵝兒嫩曲徑飛花燕子忙止水臨花無俗影好風吹竹有清香行來剛到湖廊上却碰着喬扮的書生出畫堂倒把戀春羞止步儷簫含笑喚徐郎你相逢不用相廻避這是我同學同堂的姊妺行指引着兩家賢小姐與戀春相見禮端莊殷勤各道名和姓劍華是愛煞書生齒顂芳說不盡甘心情願處把精神全副注伊行愛蘭却是含羞熊但只在腹内輪廻細打量果然是名不虚傳的才貌好一身兼子建與潘安儷簫一晌莊嚴甚那知他見子徐郎也不似常何等風情雙握手不防人妒九廻腸 
　　當下劍華小姐看儷簫與萬書有這等的愛情也便放出了十分寫意随着他兩人到了池上草堂却好玉梅已將酒席安排停當儷簫便讓愛蘭首座劍華次座自已與戀春小姐坐了末位愛蘭因道多早晚不曾見得老伯大人還須姊姊引見過了方敢入席玉梅道老相公自早間被幾位時友約往留圍小叙尙未轉來劍華道如此玉梅姊也就不妨同席玉梅笑道　个婢子怎敢劍華笑道世界上人本來都是平等何况你又和我們同在一堂共學却又分出甚麽來呢儷簫道旣是李小姐這般抬愛你便同坐何妨玉梅道婢子斷然不敢說着倒反避了出去却惹得戀春小姐笑了起來道他是 
　　文明程度未周詳辜負了姊姊深情却不當只因我舅母當時嚴敎訓所以便九分離不了女兒腔雖然我表姊陶鎔久奈他是偏要分清上下床也只索由他心性慣姊姊哪我席間有令且飛觴 
　　愛蘭笑道若是行令我却只好告罪在先我是不聞點酒没商量看着這一盞醇醪已自慌舉席但敎除出我敢則是有違觴政乞包荒戀春小姐難相强說便是捐免應該罰一觴手把銀壼親注酒定要那愛蘭小姐把這杯乾儷簫也是從旁勸愛蘭正無可推辭没主張却好玉梅含笑入道一聲恭喜對徐郎 
　　那愛蘭小姐不知道玉梅是什麽意思倒把一張粉臉羞得通紅却是戀春笑道玉梅你敢是痴魔了不成王梅道不是剛綫老相公回到家來見了一封書信喜的話也講不出來了儷簫道却是爲何玉梅道說是姑老太太已經有了下落戀春喜道呀果然有了下落却在那裏儷簫也是趕問玉梅道小婢只聽得有了下落喜的赶來報與小姐却不曾問得仔細戀春道這眞是糊塗了頭儷簫道想那信上定然寫的明白我和你便去見過爹爹暫請劍妺和蘭妺少坐咱們去去便來那愛蘭和劍華却是一點也不知頭緒看他這等匆忙也就不便多問只得說聲請便玉梅也就跟了儷簫和戀春同去這裏祇勝了愛蘭和劍華兩个却這兩人心裏各有所思因此也就没甚話說看官知道他二人想些什麽哪　　無非一樣是愛徐郎各自心中細忖量愛蘭一向是聞名久他得見荆州願已償不道有才兼有貌指望把終身托付告爹娘劍華却要爭先著怕的是讓了頭籌與竇娘打算个掉虎離山良計策要把那戀春牽引走他方銀錢使用也無愁缺但只要略費心機諞小楊只說是儷簫能入　要金珠下十斛與添妝料來公子情應肯那時我便引文簫去遠方他正在心頭盤算着却不道事逢偶湊正應當（二） 
短篇記事 
[白巾綠] [  了青]  
　　吳中某生隠其名未弱冠時随父客保陽値歲荒　子女者踵相接生家亦典一婢年十四矣黑而美靈慧無比生甚愛之初敎之字後授唐詩五絶句二三遍即成誦閱年餘居然能作小楷生所吟咏輙爲之抄錄蓋儼然康成詩婢矣　　後値生病謂室中時時聞鬼聲獨眼頗胆怯父以婢之善解人意也命侍湯藥卽席地伴生宿嗣是婢益致力於詩能作五言對矣然平日口齒伶俐頗不理於　輩偶以細事觸小主母怒極力排擠之遂遣去 
　　臨行涕泣辭生痛不可仰生亦無術挽留之嗚咽良久僅出詩帕赠焉 
　　生自此抑鬱無聊至無可奈何之際每持婢所抄詩依依展玩朝籠袖底夕置衾中咄咄書空幾成心疾第以諱莫如深生父固未之知也 
　　保有蓮池書院者極樓臺亭榭之勝生靜極思動獨往游玩則婢固在焉蓋知生夙喜游此故候之久矣 
　　生喜不自勝顧以游人雜沓脉脉不得語乃偕返婢室茅屋半　僅足容膝婢之父若母皆狀類乞丐臭穢之氣不可　邇兩小相對莫展一籌門外觀者如堵又不便作衷曲語惟含涙道意而已日將夕生行婢送出門生乃私告之曰我苟得志十年後必取汝婢亦悲哽曰君可歸圖之旣知我室明日可再來也遂别去 
詎再到天台則已查如黄鶴詢諸鄰人亦以不知作答蓋婢父母見生情景已得八九故連夜避去矣 
　　後十一年生復赴保適得臬署差乃遍查各縣保甲册意在得婢父名而蹤跡之也窮數日之力反覆再四卒不可得以爲　北無再見期矣 
　　乃事有天假之綠者生庽中忽來一女丐雖蓬首垢面而風　　在生妻亦多情者急取麫食相畀丐思索良久出白綾巾裏焉生妻以此物非丐所宜有且上有字跡急索閱之丐不肯强奪之則生之墨瀋猶新焉乃招生歸出婢所抄詩相證始知婢固未嫁父母俱殁歲復荒今入卑田院矣欣喜之餘相持而哭生妻乃爲之易新衣備簉室焉（二） 
愛情小說 
[留影記] [  匹志]  
　　匹志不善作小說今偏偏要作小說匹志一魯莽之夫不作他小說偏偏欲作愛情小說原來喜看小說之人大都是多情人一見愛情小說必欲先覩爲快吾忽然想着一椿事先要告訴閱吾小說諸君諸君須要知我的愛情小說是特别的與人家不同不要看畢了難一口氣道嘸啥好看吾所以聲明在前綠人家作愛情小說一定是一男一女男是才予女是佳人花前綺語枕底香盟有一種不可思議之情狀繪影繪聲溢於紙表能今閱者愛能今閱者憐能今閱者忘寢廢食夢魂飄盪挧　欲仙閉目凝思此身宛在中央此愛情小說之所以可貴斷非匹志所能道隻字然則匹志何爲而作愛情小說也匹志又想天下之大萬物之衆無情不能成愛無愛不能生情愛情所鍾三無限制何必以男女相合而始有愛情卽一草一木一琴一棋我所愛而戀戀不舍者卽是我之愛情不必問是雙方面的是單方面的吾之愛情小說確是廣義的不是狹義的是普愽的不是專門的閱者幸母笑我不知小說之體例作此不倫不類之語也 
　　嗚呼吾與自由談丰契於今數年矣交淡如水會中人謀而者　少今又以雜務故投稿更疎然吾心中未嘗一刻忘自問一已　愛情能踰於自由谈者蓋亦寡矣所以留影記之作不得不冠以愛情小說篇名邇來自由談話會中發忠徵集投稿諸君照相共留一影印於報端傳遍四海亦是佳話良以文字綠深覩面不相識誠憾事焉從今後必欣然曰昔嘗云吾聞其語矣未見其人也今而後吾見其人矣吾聞其語矣雖然投稿諸君甚廣企而慕者多人聚多數不言不笑之影片愛情將何自而生淡漠置之辜負一番盛舉諸君諸君速速籌畫於未來也吾今先投一影片吾不識將來吾見人之影片愛情當何如吾又不解人見吾之影片愛情又將何如天涯知已面目儼然交臂相逢或可不至相失誠屬韻事然終日相對其如至寳貴之一片紙乎將置諸亂紙堆中於心有所不忍朿諸高閣未免寡情懸於壁上作座右箴聊慰旅中沈寂美矣未盡善也將藏諸懷中徧訪交遊酌酒談心渴道平時之企慕快事固屬快事恐此種豪舉又非依人作嫁者所能爲然則留影之後非但不能稍慰昔日之企慕相對忘言更以增來日之企慕豈非又是一椿憾事乎或曰子誠愚哉子自以爲於自由談愛情之深無有能過之者子亦知自由談話會中愛情之深於子者不啻什伯千萬倍於子宏籌碩畫頗不乏人當自有妙策以善其後不使會中人有所缺望子母躁當靜以俟之 
予欣然勃然作此留影記以引玉（三） 
 
 

Page 14

 
 
   
 
