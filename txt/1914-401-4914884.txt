# 1914 - 401 - 4914884

 

Page 1

 
 
   
 
 

Page 2

 
 
時評 
[吾之冷眼觀（二）（抱）]  
　　世界一大試騐場也此民國成立三年間殆特定之試騐時間乎某人物也某機關也此起彼仆其來轟然其去嗒然自吾觀之無一非受試騐而已矣 
所異者受試騐者十九失敗當其上場之初無不不轟轟烈烈莫可一世而熟意失敗之因卽伏在此轟轟烈烈中雖事有萬殊要之愈轟烈者失敗愈速焉試取此三年故事一一評之其有能越此定則者乎 
今之平政院今之肅政使又可謂極轟轟烈烈之致者矣 
專電 
[開封電]  
　　現白匪多在襄縣一帶離 
　　許州甚近各軍隊雖屢有勝報然匪勢並未見稍殺而且匪已分數股勦辦爲難各軍紛紛前進料豫西全境主客之兵不下四萬餘僅聞匪因此四竄未聞有聚而殲之者不知官軍所司何事 
[北京電]  
　　政府連向五國銀行圑商議仍照前議借欵備還短期公債幣制内容一時難定而銀行圑堅持非幣制借欵不可内容不妨緩定故外人中遂疑當道有反對改革幣制者惟短期債九月中旬屆期財界又窘近財部於應付外省之欵如賑欵等均令向某欵項下開支 
[北京電]  
　　周學熙昨日到京袁總統　　意無論彼願否强起爲財政長 
[北京電]  
　　周自齊現已請假京報近又以投標運米事力攻之 
[北京電]  
　　參政渠本翹錫良辭以以 
　　向瑞琨增韞補 
[北京電]  
　　滬某報載去臘熊及張弧　　以八釐公債向荷蘭昂斯特銀行借千萬共得中費五十萬等語現由周設法取消等語昨熊函周詢問並告以事出無根已延律師德某在滬起訴周答並無此事亦無昂斯特銀行之名 
[北京電]  
　　海軍總長劉冠雄條陳改組　　海軍計畫擬先培植合格海軍將校其辦法先遣送海軍士官候補生至各國肄習海軍之學一方面於重要各口岸分建海軍大學及海軍專門學校延聘外國海軍專家敎習擬於天津建設海軍大學一所其餘如南京福建等處均分設海軍專門學校至海軍預備學校則烟台香山二處應各設一所又謂大沽有沙洲於戰艦出入大有危險即擬設法開濬以除阻碍最後又提議築葫蘆島爲海港揚子江一帶軍事重要地點修築砲台并改組福建船廠等情大總統閱後交統率辦事處研究會詳細研究所陳各條均係興復海軍必要之舉但目前財政困難同時並舉財力有所不及准先作育海軍人才以爲將來任用之地餘緩辦 
[北京電]  
　　將軍府官制大旨已由統率辦事處參議廳擬成惟内容與參謀兩部權限不甚分明大總統特飭會同該部詳細研究再行呈核宣布 
[北京電]  
　　孫武赴德法各國考察陸軍聞已事畢不日囘京其通譯員丁文璽已於昨晚由西伯利亞快車先行抵京 
[北京電]  
　　閻將軍錫山晉京以與綏遠城都統爭執行政管區大總統特召其親來解决 
[奉天電]  
　　日本政府擬於南滿鐵路　　兩傍辦理屯田將地畝劃給該國衛戍兵士耕種規定承領地畝兵士每名貸以墾費三百元十年後始令償還此項章程已由關東都督照會奉天張將車 
[蘭州電]  
　　張將軍廣建嚴參崔正午中將勦匪不力治軍尤無紀律請先褫職並解散其隊伍 
[武昌電]  
　　段芝貴將軍將鄂省原有軍　　隊除黎天才一師外悉行裁撤現兵力頗形單薄特飭盧金山圑長赴汴屬衛輝招募新兵擴充一旅 
[武昌電]  
　　美國政府因前襄陽匪亂　　中國文武官員確能保護美國僑民特製金表多件分贈吳慶桐等以表謝忱 
[蕪湖電]  
　　安徽銀行紙幣倪督悉改給短期公債票以四年八期歸還商民頗有煩言 
[蕪湖電]  
　　張軍兩營已離蕪尙欠商　　會借款四千四百元禾還 
[蕪湖電]  
　　亞細亞煤油入内地經全椒釐局留難蕪英領奥泰蔚晋省與倪督交涉聞已賠償損失費百元 
了事 
[蕪湖電]  
　　蕪道尹何業建派委杜頌如來蕪查勘辦公地點 
[南京電]  
　　韓巡按因部派勘蝗員田潛來寗特電請倪將軍派員會同蘇委員偕勘並懇電飭交界各縣隨時派兵護送 
[南亦電]  
　　韓巡按現准部咨嗣後各省薦任知事交部核議 
[南京電]  
　　韓巡按飭高等審判廳擬訂各縣監獄權限責任詳候核奪 
[南京電]  
　　武進縣知事已改委王堯署理 
[南京電]  
　　江謙考查通州學務事竣 
囘寗昨謁韓巡按報告情形 
[杭州電]  
　　仙居盜匪充斥陶知事　　電朱將軍屈巡按派兵勦捕 
[杭州電]  
　　陸軍部咨朱將軍飭拿包頭鎭兵變案内晉省在逃軍官張佩留等八人 
特約路透電 
[北京電]  
　　聞財政總長曾於七月十四日致函五國銀行圑該圑於翌日覆之現信財政總長之函僅期留續行談判之餘地銀行圑代表則稱現狀仍未變動銀行圑不日將舉行會議開會之前當無動靜 
[北京電]  
　　熊希齡續告病假十日衆料旦夕熊將 
辭職 
[北京電]  
　　聞袁總統徐世昌及各總長昨（十五日）開會討論陳貽範來電聞將調陳回京另以他員代之 
[北京電]  
　　呼圖克圖前致書英法德美請派領事至庫倫直接與蒙政府會商各事巳得極可懊喪　結樂法使署漠然置之德使署請示本國政府未接覆文英使署商諸俄政府俄政府自不贊成故英國亦即不復有所舉動美使亦請示本國政府旣而接覆命由中國外交部轉達呼圖克圖謂美國目下不欲於庫倫設立領事 
[北京電]  
　　法使署聲稱法國並無欲在廣州灣增兵之意廣州各報所載增兵消息大約因見瓜代之兵行抵該處因而悮會云 
[北京電]  
　　日使署聲稱日本將於八月間撤退北省　　戍兵一千七百名擬於京津各留兵一隧並撥一隊分駐灤州山海關秦皇島 
[北京電]  
　　袁總統准派陸軍中佐以上之軍官二十員至東京士官學校肄業中國武備學生雖常有留學日本者惟遣派此級軍官赴日留學實 
屬創舉 
[北京電]  
　　袁總統聘近充暹還財政顧問巴林君爲 
財政顧問乃由法使推轂 
[北京電]  
　　政府命鄭汝成飭製造局各廠於八月一日一律開工 
[長沙電]  
　　水灾未如豫料之烈沅江流城無恙資　　江僅近江處受損湘江流域雖幾全爲水淹今水巳全退仍可補種賑欵業已截止 
[長沙電]  
　　春豆收成絶佳外船紛來此間裝貨 
[長沙電]  
　　本省政局仍極安靜 
[廣州電]  
　　海軍次長李和與此間當道會商擬將海軍軍港歸中央政府管理俾財政陸海軍大權均集於北京 
[廣州電]  
　　羅普巳存欵保釋審期未定顯因羅患病之故 
譯電 
[北京電]  
　　北京日報載稱京漢鐵路間之西平縣業已戒嚴因白匪由寳豐魯山進逼之故 
[北京電]  
　　熊希齡因八釐公債票案及熱河清宮　　古玩失竊事爲肅政史彈劾袁總統擬付平政院裁判 
[北京電]  
　　順天時報載稱五國銀行圑代表不肯墊付新借欵英金二十兆鎊與中政府 
[北京電]  
　　濟南府德領事署繙譯官郝爾沙博士受委調查亦漢鐵路與濟南鐵路聯接之地點以何處爲佳 
[柏林電]  
　　駐德華使顔顔慶代表袁總統以花圈　　加於巳　破駐華德使哈豪森君之棺哈豪林君在外交部開喪吊唁者甚衆陸軍總牧師戈恩斯博士演說時曾稱揚哈氏敦睦中德友誼之功績 
[巴太維亞電]  
　　此間華僑電請北京政府設法阻止 
　　荷蘭警察槍斃犯賭之華人及侵擾華人所寓之處 
[塞京電]  
　　塞維亞政府近向德國公司商定五　　釐息借欵英金二千萬鎊以實業讓與權爲抵押品八四折實收日者國會討論此事頗爲喧譁反對黨及社會黨竭力反對謂與國體有礙且徒耗全國利源毫無所益又謂簽定議合同實爲損國威失信用之罪舉卒由議長宣稱該案業巳通過逐散會 
[京電]  
　　烏爾太總統退職速而且安墨西哥國會投票表决烏之辭職時贊成者一百二十一票否認者十七票新總統卡巴茄爾已宣誓入宮大受歡迎烏爾太總統在國會宣讀告别文後卽乘車赴浦爾土墨西哥英國巡洋艦白利斯托爾號德國巡洋艦特里斯丹號巳由維拉克羅慈加速駛往該處現有專員赴西萊磋商容立憲黨安入京城辦法 
[華盛頓電]  
　　烏爾太總統之辭職可爲迅速解决墨西哥問題之第一實在進步及立憲黨領袖卡蘭柴將軍入京之先聲 
要聞一 
[再紀波斯鴉片之密輸入]  
　　字林報載七月五日哈爾濱通信云現復有波斯鴉片過滿洲里亞車站運入哈爾濱其數較前尤巨數日前曾有一大批運抵哈爾濱其重至少八百磅滿洲里亞車站稅關雖嚴事稽查卒被漏過私運鴉片者富有資財故其私運之法層出不窮助之私運者受俸甚巨能以狡計閃避關吏二日前過此之某客曾稱關吏雖在火車翻箱倒籠搜查挾帶然難得抄獲大批鴉片云云波斯鴉片運入者其數日增而烏蘇里鴉片則來數極少蓋因其地種者及經售者以韓人居多往往以假包欺騙中俄購者故今非專家及每包詳細查看後不敢再辦烏蘇里之鴉片今且有人私運嗎啡入滿惟哈爾濱私售是物者不若鴉片之盛 
[全國軍政之籌備進行談]  
[統率處之會議]  
　　統率處於前日（十二號）午後　　召開會議廕蕯王三辦事員及陸海軍參謀三部總長並總務廳長唐在禮等均列議是日總統未蒞議所議各政摘鑈錄如左（一）奉天鎭安上將軍等電請改編三省軍制及邊防軍更駐地點并請增設海軍司令等案（總統特交）（二）修止海軍編制案及修正水巡軍艦分防令（海軍部呈）（三）四川重慶川邊兩鎭守使移駐昌都建南討論案（政車堂移交）（四）各國軍艦於内江外海游弋專章增緝條例修正案（外交海軍兩部會呈） 
[師旅額之分配]  
　　聞統率辦事處現將全　　國兵額察度各省情形酌量分配計全國共四十六師十旅分配如下直隸六師奉天二師吉林二師黑龍江二師山東二帥山西二師河南二師湖北二師安徽一師一旅江蘇三師浙江一師一旅廣東二師一旅福建一師一旅廣西二師一旅湖南一師一旋四川二師江西一師一旅雲南二師一旅貴州二 
 
 
 

Page 3

 
 
　陜西二師甘肅二師一旅新疆　師　旅俟與參陸兩部　　定議卽　提出公决云 
[法制局調查經費之請加]  
　　日前法制局局長顧鼇擬請酌加調查經費每月四千元以重法制業由徐國務卿呈　總統批示總統當於七月十日批令准如所擬辦理茲將其原　錄下爲呈請示遵事據法制局局長顧鼇詳爲核定調查經費以重法制事竊一國法制必以一國之制度沿革及其風俗習慣爲基礎而後可以適合於國勢民情推行無阻方今世界法系漸　大　而折衷列邦之良規按切種種之事實均須從事調查始藉收追車合轍之利在前清末季憲政編查館專設調查局於　省内外統計法制兩科依時造報以爲該館撰擬之資目民國改建以來各省自爲風氣單行章制頗病紛臾且經一度改革之後政治社會之情狀與清末亦逈不相侔不特理想之求新每天遠於現情卽理想之復古亦不能密合於事勢尤非注重調查無以勰合時宜本部　司法制額設參事專從事於審定起草事件而考察關於　行法制及各國法制情形自應别設調查專員用期　審查法制局官制第七條法制局因詞查法制之必要得聘任調查員等語係沿從前辦法而來現擬增聘學識宏富於中外法理研求有素及深悉郡國利病並歷代法制沿革者若十員分任本局法制調查事務所有應支調查經費業巳核實預　擬請於查照上年度原提預算案内所定數目外每月酌加四千元連同原定數目專作調查經費至核員等職務應如何酌定考成及如何分别等差酌支俸給之處仍當核實開支總　欵不虚糜確於法制有裨爲主如蒙允准　即連同應增官俸等項統於本局預算内彚總分别加入以便按月由局赴部請領是否有當謹請查核轉呈前來經世昌覆核無異相應轉呈大總統訓示施行謹　 
[提倡公修馬路之先河]  
　　北京中華大學遵照巿政公所所定公修道路簡章禀請接修馬路經京師警察應詳請巿政人所業蒙批准照辦茲錄詳又並批詞如下 
[警察廳詳文]  
　　京師警察廳詳爲中華大學禀請　　捐資接修由石駙馬橋至太平湖馬路派員查勘迅　興工事據中華大學禀稱頃請巿政公所所定公修道路簡章無任翕佩本大學現擬遷移太平湖前進步黨本部地址惟查由石駙馬橋溝沿起經鮑家街抵太平湖本大學門首尙未接修馬路頗爲不便擬懇迅賜興修該路工程估約五千餘元之譜擬獨任捐資四千元其餘不敷之欵統由公家輔助暑假期迫開校在即如蒙迅賜趕修尤爲感激等語前來當由本廳派員久行查看請修線路繪具圖式並丈量礙路應拆房屋牆垣尺寸及預估做法核計原估修費五千四百餘元除該大　獨任捐資外所請補助之數按之簡章第二條所定三分一則有贏無絀四分一則相差亦尙無多該大學爲振興敎育起見岡攄鉅欵巳屬熱誠公益况其提倡公修馬路以爲人民之先河於巿政前途亦不無裨補旣核與章程不背擬請俯准派員查勘該路迅予興工以示優異理合將給具圖式及應拆處所清單做法清册各一件呈請鑒核示遵再所捐欵項四千元一俟核准奉批即由廳飭令照繳合併陳明謹詳督辦京都巿政公所内務部總長朱 
[巿政公所批詞]  
　　據詳中華大學禀請捐資接修石　　駙馬橋至太平湖路　情並繪具圖式及估計修法工料數目清册前來查中華大學首先遵照公修道路簡章獨任捐資四千元接修馬路二百六十三丈之多洵屬熱心巿政好義急公應卽照准由廳轉知該學堂將捐欵照繳所有原估修經費不敷之一千四百餘元應候本公所照籌撥並派員查照預計做法妥速興工俾得早日竣事共履康莊其清單時間應拆處所卽由該廳查照公修道路簡章第四條妥爲辦理至鮑家街 
西口路南轉赴太平街北口路東之處宜照原圖酌加展拓略具圖形俾往還轉折之間尤形便利仍由該廳酌量妥辦可也此繳圖册單並存 
[禮制館之五禮新分類]  
　　禮制館編纂禮制分爲吉嘉賓軍凶五類每類中又包含數項或一二項聞各項條目巳由國務卿核定日内擬卽呈請總統批准茲就所聞將五類之内容列舉如左吉禮（一）祀天（二）祀孔子（三）祭有功德於民者（四）家祭　嘉禮（一）大總統就任禮（二）覲謁大總統禮（三）國慶禮（四）授與動位禮（五）昏禮（六）學禮（七）饗燕禮（八）鄉飲酒禮賓禮（一）國際禮（二）相見禮軍禮（一）陸軍禮（二）海軍禮凶禮（一）喪禮（二）國塟禮京以上所聞觀之五禮以祭爲首蓋凡禮莫重於祭載諸禮經此蓋沿古意爲編次嘉禮中如總統就任禮覲謁總統禮國慶禮爲中國歷史上所僅見尙須略採歐制以爲編制之材料學禮事關敎育部斟酌規定國際禮義取睦鄰宜咨商外交部徵求意見軍禮則另歸陸軍海軍兩部編訂檢送由禮制館集其大成國葬禮凡總統以及各項官東有　著勳勞於國家者均得適用此禮 
[世界金融狀况之一瞥]  
　　巴黎時報經濟欗云巴黎金融窘迫之原因法内閣更動及預算未成立之放蓋法自杜美爾克内閣辭職後法總統即命李巴組織内閣李内閣所選閣員均係一時名賢惟未經國會通告於是人心大振牽動金融巿面加之法國本年預算至今尙未成立統計海陸軍費不足額共達十八萬萬佛郎除竭力設法彌補外至少須募債八萬萬佛郎日前法財政總長在某處演說宣稱目前不特歐洲經濟慌即世界經濟亦陷於可悲之境法國不幸而罹此施渦中惟有羣策羣力以濟時艱云云法國會欲其國民稍留餘資充本國國用故去冬即議決本屆俄塞兩國在巴黎巿場募債因有特别關係作爲例外其餘無論何國外債均不許在巳黎募集故中法實業銀行四月問在巴黎募集我國實業借歎法内閣總理即遭國會議員責問實職是之故兼之近來奥儲被刺義大利大罷工希土有戰爭之說一時巴黎巿場之巴爾幹諸邦債票無不大落巴黎金融可謂窘迫極矣又云前德國銀行及德國奇希夫夫銀行本有與南美巴西共和國磋商借欵之說惟自阿爾拔尼亞亂事及希十戰爭喧傳以來柏林金融遂日見窘迫最近奥儲被刺柏林巿場更大受影響蓋德奥意爲三同盟國與英法俄三恊商爲對侍俄奥惡感極深今奥遭此大變於奥國前途極爲危險柏林巿面之緊急固意中事也 
[京中各社會之髮辮問題]  
[上流髮辮之命運]  
　　自内務部呈明總統訂定剪 
髮章程後近日京内白話報登載工商界中剪髮之踴躍每日常不下數十人下至優伶走卒無不除　布新毅然剪去乃下流社會剪髮者雖巳不少而上流社會未剪者尙居多數刻聞參政院參政中尙有長拖髮辮者十數人國史館中自館長以下未剪者亦有十數人近頃政事堂面呈總統諄諄以國體爲念總統對於參政諸人巳令徐國務卿及黎汪兩院長從容規勸以破錮習而國史館一方面則巳由内務部致函館長勸勉纂修協條諸員一律剪除以符定制未識該兩機閘人員能一律剪除否 
[八旗剪髮之踴躍]  
　　八旗各都統衙署自接内務　　部來文勸令各旗丁一律剪髮聞各都統即傳所有佐領到署諭令先行剪髮即派所有佐領爲勸諭各旗丁剪髮之人故近日八旗佐領全數剪盡而旗丁剪髮亦極形踴躍據調查所得巳剪去四分之三云 
[北京新談薈]  
[將軍之新特任狀]  
　　日前政府發表諸將軍皆係特　　任其品秩甚爲隆榮其特任狀不由部發而田公府統率處備辦聞其式樣頗爲璀璨上將軍特任狀質地均以泥金加繪畫白鷹花紋將軍特任狀質地以泥銀加繪畫文虎花紋　蓋用大元帥璽印云 
[養子之入籍專條]  
　　養子入籍於國際上關　　係實非淺鮮内務部現擬明定專條以資審愼特商之於外交部茲聞昨接外交部咨復已密詢駐外各公使領事一俟准復再行奉達核辦云云 
雜評一（抱） 
　　數日以來白狼之現象又一變昔也聚今也散昔也可戰而不戰今也欲戰而無可戰據連日消息滿地皆匪有時則不見一匪所謂欲則不能盡則不忍者也 
　　究其致此之故厥惟得力於搜括政策爲最多夫地方有不勝驗契之苦而頌狼來其蘇者是安得不滿地皆狼也今且戒嚴及於京漢路綫矣而燦然金鶴之章方迭頒而未巳夫苟無金鶴降天曷以使白狼徧地也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[收換舊幣之粤人怨]  
　　　　　　廣州特約員平生　　粤人苦紙幣低折及聞政府定期收換舊幣則色色然喜迨聞法價僅值五成則又戚戚然悲然自要求無效商會受政府痛斥後雖給以五成亦且戢戢然服矣乃孰知自開換而後辦法不良怪象迭現僅及旬日辦法數變粤人以其愈變而愈不得法至目執事者爲弄把戲　極嘲諷其懷有舊幣者苦於無處掉換怨聲載道幾於衆口　辭此則政府信用亦不免爲之破壞矣 
當收換舊幣伊始政府一再布告皆聲明自七月一號起舊幣失行用效力限一月完竣逾期不換作爲廢紙粤人踴躍爭先以爲政府當有掉換良法矣統計粤省舊幣數逾三千萬元政府限期僅以一月平均計算計每日須換一百萬元始適合其數而除星期休息及開始兩日之布置荒棄六日時光伸計每日當換一百二十萬元始可今　查闥換而後手續繁難每日所換不過十五六萬元其收換最多者每日亦不過二十九萬元現計東園一日開始收換至八日收入舊幣不過一百四十餘萬元如此曠日持久揆之所定日期必至過限倘將來限滿廢紙　將不知幾何在懐怨望者謂執　人冀其愆期使舊幣作廢所損者在民而受益者實　政府府其信雖過於深刻然政府之辦法亦未免太授　开指摘矣 
　　政府辦法其最失者在於不肯多設收換機關使人掉換者紛至沓來皆聚於東園一隅擠擁實甚一失策也初發收換章程太無綱紀僅云大宗欵項在三萬元以上可以封存交到兌換處免令愆期其小宗欵項全無限制凡十一元以上皆可到換於城中無賴之徒但挾持小小數目亦厠身其間實則割袋攫金無所不有暴動之事屢起亦未嘗不因之二失策也收換手續異常繁瑣不能隨　凡欲換幣者須　號籌而後入領籌時經一番爭閧旣入而後又須立一報告書書明換幣八地址姓名執業　所有舊幣若干由收換者稽核復將其幣逐一點驗分爲三種或僞或驗或存疑而孰爲僞孰爲眞孰爲存疑又不能立一標準預爲宣布使人瞭然故收換時諸多辨論因而諸多留難三失策也凡此三　開換僅及三日員司已非常束手而所發之籌有僞造者有先爲竊出者一號而有兩籌交鬭之事又因之而起於是財政會辦王璟芳乃改換號籌爲票布行之僅及一日而其喧擾之情形仍復如故於是又復變法自月之初八日起專收一萬元以上大宗紙幣其一萬元以下皆飭其自向銀行商號兌換自有此辦法而巿井謾駡　於衆口一詞蓋現時舊幣已失行用之效力其　有紙幣者皆欲速換以資流通乃前旣受種種留難今復定此特别辦法以致持有少數紙幣者無從過問政府布告旣令其向銀行商號兌換而銀行商號固非政府委託代辦收換之分所也第如營菜然照所巿價收入以自圖利而巳故自此示發後銀業中人又視爲千載一時之機會抑壓其價以爲操縱而挾持小宗紙幣者巿價雖賤終不能不放出而怨讟乃由此繁興矣 
　　又收換舊幣時分别眞僞存疑三種所謂存疑者乃以號數而辨别不能謂之爲僞而又不肯認之爲眞乃由於陳炯明獨立時發　即各報所載某種紙幣自某字以下爲當時濫發者也然此種紙幣旣經發出商民行用已久其式樣確非膺造執爭者旣將此種列爲存疑商民不平而銀業中人從中播弄乃欲專搜集此種舊幣託外人出頭以要求收換此消息傳出政界恐弄出　潮因特爲更正其函錄後自此函出後其存疑一種當爲注銷矣 
　　附會辦財政事務處至公會函 
　　逕啓者頃閱各報載　收換紙幣處以某種紙幣自某字以下爲當時濫發作爲無效等語披閱之下實深駭異查本處開始收換巳逾一星期之久並未發見重複字號亦並無見某號係官廳濫發之幣不能收換之說該報所登殊屬誤會合亟更正以免商民疑慮用特函請貴公會轉知各報即日更正以釋羣疑切盻此請撰安會辦財政事務處啓七月九日 
[俄美兩國之華僑呼籲聲]  
[俄邊華民之限制（甲）海拉爾]  
　　現華商在俄境者必須由俄自治會領商照方准營業俄警察亦卽擔任保護海拉爾中東車站界内有華商三十餘家每年俄自治會收商照費不下數千蘆布近聞該會於本年四月間文增加票費凡華商每季納一百羗洋者增至三百五十元較前增加兩倍有餘凡商舖每用夥友一名每年納捐三元執事者每年十元否則禁止營業云（乙）海參威俄東海濱省總督現編定限制華人旅居海參威之章程譯錄如下（一）入俄籍之華人（二）華人在威埠有不動産有地基及租賃整所房屋者（三）威埠有一二三等營業及有一二三四五六等工業執據者（四）華人一二等之商店内雇用夥友工人不得過二人（五）各工廠用人一等者至多不得過十二人二等者不得過十人三等者不得過六人四等者不得過四人五等者不得過三人（六）其有權在城内居住之華人家眷爲僕爲役爲工人者至多不得過二人（七）有權城内居住之華人之妻子（八）以上所指之有權在威埠居住之華人不得在地窖内或草棚内居住更須注重衛生（九）如遇工作之時在開工處所惟華工居住工棚内惟不得過必須之數且宜注重衛生（十）其餘之華人准　鄚在城之第四段四五等六二等六五等居住（丙）黑河凡中俄交界入口之處俄人均設有關卡專查入口華人華貨其搜查法特别限制爲華人收入界時先納入口稅七十五戈比後由巡差將身體遍處用手摸到衣包行李全行抒開凡未經使用之物均須上稅如紙烟火柴等日用品物亦爲抛棄如有爭執卽送往巴厘可司處以重罰華人初到彼國不知彼之法捕往往吃苦聞本年尙有别訂　程之說至如何 
更改探悉再誌 
[赴美賽會之禁例]  
　　現在美國發行之華字報紙　　對於美以禁例苛待華人著論略謂美國賽會委員旣向中國請赴賽會以敦友誼而美關員及船公司人對於赴賽華人看待章程未免嚴苛查中國政府首次派往美國辦理建築會亭等人共六十名經駐美滬醫員嚴行查驗體格吹毛求疵僅准四十名前往至由船中醫生考驗後祇准十名附船除非彼等每名允交五元在船醫理方准附船往美至此等工人携帶之食物美稅員亦要徵稅據中國籌辦赴賽委員言美政府若嚴行取絀到會場當工之華人甚恐中國會亭不特難以如期告竣且赴賽之華人見此情形亦多裹足云云而金山稅務司爹化氏則言中國籌辦赴會人員將來到美時必以優禮看待至傳說到會當工之華人必爲關員苛侍節未免失實之華人現帶有米一墩爲彼等食用之物吾籌曾接巴禮寅命令於中國籌辦赴賽委員抵美時免騐行李優禮招待至於帶來各工之行李宜從寛杳辦至帶米一墩來食照例亦係徵收常稅而巳其所以欲將該等華工行李查騐者乃防走漏稅餉耳故必照美廷命令從速辦理若於華工行李亦免查驗恐難照行總之吾等對於赴賽之華人必以優禮看待云云此美人對待吾國與賽人員情形之傳聞異詞也茲者斐巿那中華公所鑒於此等風說深恐比後華僑益受美人苛待特擬一公禀郵寄袁總統請與美使接洽茲卽錄其原禀之概情如下（上略）美國自狥工黨之要求爲保權利嚴禁華工入境自是之後華人之來美者日見其疏有之則官商遊敎讀五等而巳即此一端按諸國際平等相待之條巳大違乎公理乃曾幾何時而驗眼疾驗勾蟲驗血蟲設種種留難即商遊讀敎四等亦屢受其苛辱是准其來者務欲使之畏難而不敢來也（中略）考諸睦鄰之道回當來賽藉敦友誼而貨物陳設可以交換智識并可以暢行銷路揆之情理莫不云然乃何以美人旣知中國爲良友邀來賽會而關員近日搜查册紙無微不到苛酷難堪或於往來車亭截拿或於深夜入舖騷擾始焉拘及工人繼焉拘及商子又繼焉拘及商家甚至遊學生亦被盤查監禁訊問諸多口供稍有不符輒撥回原籍幸而得免亦耗去律師衙費不知幾許且消磨時刻又不知所值幾何由此觀之一面邀我賽會一面逐我僑民是欲其八而閉之門也此宜急行拒絶不來賽會以冀美政府自知無理即須轉圜庶可以救我十數萬同胞之受辱也不獨此也我大總統亦知美國賽會實有不可來之理由乎在滿　時代所來汕　賽賽會其受苦受賤情形猶懸心目前車可鑒毛骨聳然聞之者固巳不寒而慄矣今乃再接再厲比之汕　賽會其取締之嚴密當有令人不可思議者也（下略） 
[漢口理債聲中之各帮意見]  
[商帮]  
　　漢口理債章程前日經江漢道尹范守佑至商會宣布後各損失商帮復於十三日假藥王廟開討論會研究該章程之利弊首由代表寉　如君報告宗旨及范道尹體卹商艱之苦心惟其中有無窒碍難行之處請各抒意見於是公議辦法（一）請求展長　限二年（二）虚票須另籌辦法（三）錢帮須掛牌兌票（四）押欵須分認損失衆皆贊成擬卽日赴道署懇請轉詳巡按使核定務使債權債務兩得其平 
[錢帮]  
　　理債章程於債務分等次最爲緊要其分等方法重在調查現漢口錢帮代表張春亭對於將來調查財産之事頗　注意以爲須愼擇其人方可免獘擬議將各帮　債處職員一律取消另由錢帮選有債權之人充當關查聞各帮已拒却不承認 
[鄂省軍界近聞]  
[段將軍請定府名]  
　　段香岩奉特任彰上將軍督　　理湖北軍務之命雖已舉行開府禮式然以將軍府與中央相混若於將軍府上冠以彰武二字是以個人名號　名機關亦殊不妥籌思至再擬定名爲督理湖北全省軍務府以免將來易一將軍府名即更換一次之繁但事關國家定制聞巳　陳總統請示遵行 
[沔陽土匪已肅清]  
　　沔陽縣麥旺嘴鎭日前有　　大股土匪揚竿搶刼焚燒水警舢板勢甚猖獗防兵圑練合力往剿復敢率衆抗拒後被軍隊擊散沔陽知事電報來省段將軍又飛飭駐沔仙桃鎭近畿二師第二營馳往分頭扼要剿緝潰匪拿獲十餘名陣斃二十餘名沔漢兩邑知事又各加派警隊跟蹤追捕業巳肅清矣 
[派軍彈壓大械鬭]  
　　沔陽蘆林湖上下垸　　因水糾葛迭起械鬭兩月前曾大鬭一次風潮甫恩茲因襄水日漲上下垸民因不准洩水又起械鬭聞此次較歷次尤烈自七號起至九號止兩方死者二百餘人現猶擬復鬭該知事覃兆　巳飛電段將軍飭派鄂軍第一旅米旅長兆熊率隊前往彈壓 
[皖督防範黨人之通飭]  
　　蕪湖警察廳成逸安縣知事查敬吾迭奉倪將軍兼巡按使令文云准統率辦事處皓電開探報亂黨在大連派楊祖時爲鐵血圑長運動皖南任憤志爲江北鐵血圑長運動被裁兵士聯絡徐海匪徒日内來滬等語又准統率辦事處敬電開奉大元帥令江西都督李純電陳訊明本年四月間在廣東潮梅等處叛亂軍官鄧承防一案同謀起事後事敗分逃之陳烔明鄧鑑黎萼洪總麟胡光國張勵李銳王柱熊師虚劉辛酉等難保不潛赴各省　圖勾結應由各該長官一體飭屬嚴拿務獲究辦以杜隱患同日又准統率辦事處敬電開奉大元帥令據龍濟光電稱黃興死黨劉榘卿充僞四路副司令自日本入港江爲土匪主謀白狼代表鄺漢立等運動香港匪徒謀亂朱執信等改由漁船出没汕頭以港灣爲巢穴現抄有猛進會文略一册内分十二欵宗旨純係叛逆以白狼爲總司令陸文卿爲副司令軍旗紅地緑心暗號用陸軍制以六百零八爲營軍餉設因糧局分成給與儲備其就地因糧辦法則以收繳借發爲詞專事搶刦軍火搜刮財物並征免查照費每張十充布告語極悖逆并用天運紀元原書印刷成軼黨人甚守秘密該黨首領多惠州人或云仍由孫眉陳炯明等主持等情逆黨陰謀破壞野心不死亟應先事防維着該都督巡按使等密飭所屬隨時偵察防範以期消患未萌等因准此該逆黨蓄謀陰險已極又勾通悍匪暗地設立黨會秘密運動印刋叛書種種悖逆力圖破壞若不加緊防緝難保不勾結起事合亟飭令隨時留意　緝嚴防以遏亂萌而弭隱患 
[東省三將軍會議防務]  
　　奉天張上將軍近來迭接中央及各處地方官軍警偵探報告均謂有大多數之黨人或由南省或由東洋相繼東上往來於租界潛滋於各埠希圖乘機起事擾亂治安日來省城復又發現炸彈二次西豐開原之匪患内巳有大書特書討袁軍之字樣者是黨人之滋擾巳有實徵特連日與孟朱左右兩將軍除會議整頓三省陸防各軍統軍權及籌畫關於防務一切事宜外並討論嚴防黨人方法以免擾害治安並通飭各道尹縣知事蓋日來當道對於黨人之防範非常注重也 
[吉省長嶺鄉民誤聽謡言之風波]  
　　吉省長嶺縣四區界本與農安之西夾荒十三甲等處相距伊邇住居民戶多不安分本月初一前後該處民戶聚有一百餘人聲稱同抗官府不能服從所有大租及一切新捐均絶對不納勢甚洶洶萬伯寅知事訪知消息立派警長馳往彈壓比警長某君帶警行至該處該民等正在羣毆一稅局之巡差揚言非將該差打死不可警長當即飭警止住詢其何以糾衆暴動該民等竟稱近日有人與我等送信言說官家現在擬定增添大租一倍並外征人頭捐每人每年總須銀洋十餘元我等以官家横征暴歛實不聊生此次即赴縣詢問如果屬實决不能認可云云警長當問此言何人所說務望指實而該民等又不實說祗言其人現巳去此不必追究警長遂詳細剖辨謂官家並無此事爾等愚民係受奸人鼓動萬萬不可聽信自罹於法爾等儘可仔細探聽如果某言爲虚則請諸君將某置之死地某願以性命擔保此事各民聞言始知誤聽謡言相率散去究竟係受何人煽惑此刻尙未查明聞萬知事已將此情詳報齊巡按使矣 
[浙省政聞之一夕話]  
[逼斃人命之電聞]  
　　浙函云昨晚（十六）十時接　　舊處屬電報略云麗水知事　允麟於十四夜逼斃商會總理何佩印羣情大譁商會議革曁利用織襪公司股東地方紳士何之老父何受之紛紛電請巡按使立將知事撤任盡法懲辦未知屈使如何處理也 
[廣興煤礦之轇轕]  
　　杭人朱一奎等爲廣興煤　　礦股分事致礦務監督電云第三區鑛務監督鈞鑒浙江廣與煤礦股份有限公司代理人許頌華違法欺衆帳目不實事眞證確羣情忿激請求鈞署俯准照公司條例一八八條派員檢查並乞註册展限以維商業呈請人朱一奎沈瑞林施燦刁順隆張榮卿袁鴻張少卿王肇基羅偉暨勞務及資本發起林蘭石等二十八人同叩 
[創辦電車之動機]  
　　旗營巿場將次成立馬路工　　程亦　營過半該處連接西湖將來發　當可預劵　當　計劃擬自清泰門起建築馬路經三元坊巷直達旗營前浙路股東張　貸虞將諸君擬仿上海南巿電車辦法組織電車公司以助鐵路交通之不及聞其經行地點自城站馬路起沿薦橋直街經三元坊巷而達巿場全部一面函商甬嘉局長投資補助作爲官營鐵道之附屬事業並函商上海南巿電車公司調查入手辦法一俟資本集有成數卽行禀請立案云 
地方通信 
[蘇州]  
知事考查木凟鎭巡警蘇鄉木凟鎭守察自區長吳紹初君接辦後竭力幣頓内容外表均有可觀且處理地方各事一意和平故該處商民極爲歡誦前日吳縣楊知事因事下鄉特親自點驗詳加考察見辦理得法各巡士亦頗有精神深爲嘉奬當衆勉勵一番各巡士等荷鎗站隊迎送如儀云 
[絲廠女工殞命詳情]  
　　蘇垣盤門外蘇經絲廠剝繭女工孔氏有螟蛉女名毛丫頭者在車間打盆毛丫頭素性貪懶時常不肯上工故孔氏平日　不滿意時加毆打逼令到廠於閏五月初八日午後毛丫頭又不肯做工三次下樓被其母孔氏毆打三次并拖其上工豈和毛丫頭素來身體薄弱内部本巳成病今又被母毆打數次天氣以正酷熱致上樓後忽發痧症熱閉神昏管車人葉姓見之卽時喚同其母多方施治毛丫頭雖漸蘇醒而尙不能行動孔氏見此情形頓生異念不肯將毛丫頭領回希圖訛爲葉毆所致其痧症則指爲重傷藉端吵閙當即報警局將毛丫頭送至閶門回春醫院醫治警局因該家屬吵擾不巳當即轉移吳縣知事判將葉姓管押聽候查明核辦乃該家屬又將毛丫頭擡至絲廠當由二區巡官派警勒令擡回家中由葉姓管車家屬請成西醫診治又請回春醫院顧許各醫士逐日診治無如毛丫頭發痧後又復悮食氷水至熱入心胞難以透出雖多方醫治終難見效延至閏五月二十一日午後身死其母孔氏强横異常到廠不問情由將廠中廳上陳設桌椅等物搗毁不少當由巡警勸阻旋報經吳縣楊知事派司法官翟君蒞驗由檢驗吏騐畢喝報委係發痧熱入心胞身死屍屬人等堅執有傷要求復騐人多聲雜勢甚洶洶翟司法官當場開導一番而散 
[松江]  
[捕烟紀聞]  
　　縣知事周君據探報稱北鄉新橋鎭有向湯姓　　吸烟私售爰飭警察往拘警局派員率四巡士制服負鎗馳赴該鎭將湯拿解懸署周君即委劉科長訊鞫見係寡嫗證據亦不完全從寛判令薄罰保釋向係鄉愚見警察持械登門若捕大盜乃驚惶無措越垣逃脫迄今多日尙不敢遄返也 
[米行失愼]  
　　朱信義米行在倉橋灘米業公所附近本日下午五句餘鐘不知如何失愼一時風高物燥烈燄飛騰雖在白盡無能爲力霎時門面兩個全付一炬左近水龍馳集得即灌息隣右祗受虚驚尙云幸事火盛時城内得電話警告周縣知事李警務 
晨均馳在彈壓師部旅部亦派員到場觀察 
[揑契糾葛]  
　　西護塘某姓因驗契事揑繕一契其意祗圖省費耳詎爲某甲所知函告縣署某知之即賄甲百元甲大改口吻以爲事巳了矣詎縣署傳票到鄉甲在證人之列因　避不會面本日法警楊某與甲途遇遂拘解縣署以待訊究 
[鎭江]  
[是亦迷信之一]  
　　丹徒縣知事劉鳴復君前在城隍廟設壇祈　　雨雖得甘霖雨次四郊尙未霑足日前復親詣金山寺延請高憎在山設壇虔誦龍王經於十四號江邊捕魚舟人突見小金龍數寸上游江面舟人祝曰如係來受香煙可上我船舷祝畢果見小金龍附舟而上該舟人即用盆水裝入恭送到縣署飭轉送城隍廟供養神臺居民燒香叩禱者絡繹不絶咸請必有澍兩之應云 
[大風搶築江岸]  
　　鎭江自十三號陡發大風晝夜不息連日封 
 
 
 

Page 7

 
 
第七版 
　　工並無渡秀來往昨聞清　洲一帶正在修築江岸適來大風猛撼幾致冲場因不分日夜加工搶築其他沿江各洲圩亦均趧築堤岸　氏輪　逐段嚴防但三晝夜之大風尙未少息亦殊防不勝防云 
[揚州]  
　　小學畢業記事兩淮江都初等小學校計共畢業學生一百八人於　五號假江都高等小學校行畢對式謝知事親蒞該校率職敎員暨學生國旗行三鞠躬禮學務課陳君縣視學李君及各校長訓詞來賓孔劍秋演說自九句鐘開會至十一句鐘始行閉會 
[紳士禀請勳章]  
　　前陸軍上將徐寳山爲國殉難夫人孫　仙女士曾因勤勞攖疾纒綿枕罩經年未愈且對於公益及慈善事業凡有所知無不竭力提倡茲由郡紳吳次臯方爾咸等按照大總統公布褒揚條例孫氏事實合於第一條第三第五兩欵禀由縣知事轉　俾邀曠典 
[點收充公庵産]  
　　江都縣謝知事現查悉東鄉野田東郭兩處　　皆有充公庵産數百畝本作小學經費自治機關取消後該項庵産縣内並未接收昨特訓令該區學董王餘慶迅速點收以備征租應用 
[南京]  
[阜寗請派員查灾]  
　　阜寗東南鄉代表劉香珣等上韓巡按呈　　云竊阜邑遭匪蹂躪繼以凶年滷水佔河將近一載東南兩鄉力稼之家祇宜秧穀春佈時間胥患滷水未揷禾苗秧田回旱試種豆秫實望秋成聊獲微息不料天災層見疊出久旱不雨蝗子發生蒙縣派委會同撲滅撲滅未清給欵收買東南等處似無蝗已奈隣鹽城東境蕩地産蝗甚多奮翅横飛累及隣境所植旱苗蠶食殆盡西南半壁間有秧穀亦被侵蝕尤其甚者馬家蕩地鹽阜交界阜尙撲滅鹽未聞問該處飛蝗漫天匝地苦哉農民無計遏抑奇災巳成窮苦無告仰見恩憲厪念災黎遍野哀鴻嗷嗷待哺　等甘冒不韙代達苦衷籲懇恩憲派委確查撥欵賑濟以紓民函 
杭州 
[陳楚靑罪狀之宣布]  
　　黨人陳楚靑迎提來杭後於前日鎗斃　　已紀昨報茲將官廳所宣布罪狀錄下案查匪犯陳楚靑去歲在紹興　縣等處迭犯行刧殺人種案事後逃匿滬上飭緝未獲本年六月八日飭派偵探在上海租界鳴捕拿獲解送會審公廨迭次質訊人証確鑿引渡到浙歸案訊辦茲經飭無可逭按律判處死刑於本月十五日下午三時在陸軍監獄按照軍法執行鎗斃以昭炯戒特揭罪狀俾咸聞知 
蕪湖 
[蕪張軍回當]  
　　春間白匪究皖蹂躪六安鮑鎭守率第八圑　　三營開赴廬州堵截倪都督恐地方空虚電商長江張巡閱使就　　當塗撥派武衛兩軍中　二四兩營來蕪塡紮現因大局平　該軍營務處馬西林君奉張巡閱使電令該兩營仍回當塗馬營務處　　知四營營帶侯功成二營管帶倪英庭查照一面調　分防　江連漕之軍八日發餉當由太平該軍陳統領派來金勵鎭　差輪兩艘並由縣知事代封民船六十餘艘於九日晨刻拔隊登舟起　下駛今埠官紳均詣江干恭送如儀 
[武昌]  
[鄂財政廳之迎新送舊]  
　　新任財政廳　胡文藻嚴　先行入都覲見再來鄂履新刻王荃本廳長要求交卸甚急并擬將廳務先　巡按使按收俾字旋珂里故由呂巡按電逹財政部轉車胡　　　　巡　　　履任　胡巳由浙來電謂浙　父卸巳畢於六號取道赴滬請假十日留滬　醫准十八號抵鄂接篆財政界人員已公同預備歡迎各屬微收局局長由王氏拔委者現紛紛回省爲王送行王君頰滋　悅昨特儻出手諭略云各貫均有差牽不得擅離職守如能切實辦公收數起色者鄙人即加具考語以待來者各員其自勉之若徒以鄙人此行故爲奔走周旋甚無謂也又王君目題全聯留於二堂以作紀念其文云理財　審與情舊賦如何規復新稅如何惟行愼重周詳不以煩苛邀上考醫國須培元氣閭閻皆我士農　　皆我工賈休養生息相期解阜誦虞歌 
[私造軍火監禁]  
　　私造軍火販賣子彈罪名甚重鄂省軍府早　　經申禁乃近有銅匠李登子李曉亭竟敢私造軍械出賣或代匪人修整前曾被軍法處獲案訊無通匪情事從寛拘押三月開釋不料該犯釋出後復蹈故轍昨又被探訪隊搜出子彈火藥多件送經軍法處訊判處以三等有期街刑 
專件 
[修正各部官制之公布（四續）]  
[農商部]  
　　第一條農商部直隸於大總統管理農林水産　　牧畜工商鑛事務第二條農商部置總務廳及左列各司　鑛政司農林司工商司漁物司第三條總務廳掌事務如左（一）管理本部所管之官産官物（二）管理本部經費並各項收入之預算决算及會計（三）稽核直轄各官署之會計（四）撰輯保存收發文件（五）編製統計及報告（六）記錄職員之進退（七）興守印信（八）管理本部庶務及其他个屬　各司之事項第四條鑛政司掌事務如左（一）關於鑛業提倡奬勵　項（二）關於鑛權特許及撤銷事項（三）關於鑛業稅事項（四）關於鑛業訴願事項（五）關於鑛業監督事項（六）關於鑛業警察事項（七）關於官營鑛業事項（八）關於鑛區勘定事項（九）關於鑛業關查事項（十）關於地質調查事項（十一）關於官營練廠事項（十二）關於鑛業用地事項（十三）關於冶業監督事項（十四）關於分析鑛質事項（十五）其他關於鑛業一切事項第五條農林司掌事務如左（一）關於農業林業保護監督奬勵及改良事項（二）關於農産物及蠶絲事項（三）關於耕地整理及水利事項（四）關於氣候之測驗及天災蟲害之預防善後事項（五）關於官有荒地之處分事項（六）關於官有林及保安林事項（七）關於狩獵事項（八）關於農會及農業林業各圑體事項（九）關於萬國農業及考察　國農業事項（十）其他關於農林一切事項第六條工商掌事務如左（一）關於工商業保護監督奬勵及改良事項（二）關於官辦工商業事項（三）關於工商業圑體事項（四）關於工廠之監督及檢查事項（五）關於工人之保護及敎育事項（六）關於工商業之調查及商品陳列檢查試騐事項（七）關於度量衡之製造檢查及推行事項（八）關於交易場及各種公司設立之核准及監督事項（九）關於商標特許及專賣事項（十）關於保護連送外國貿易事項（十一）其 
他關於工商業一切事項第七條漁牧司掌事務如左（一）關於水産監督保護學項（二）關於漁業監督保護事項（三）關於公海漁業奬勵事項（四）關於漁業圑體學項（五）關於牧畜改良事項（六）關於種畜檢查及獸疫事項（七）其他關於水産牧畜一切事項第八條農商部置總長一人承大總統之命管理本部事務監督所屬職員並所轄各官署第九條農商總長對於各省巡按使及各地方最高級行政長官之執行本部主管事務有監察指示之責第十條農商總長於主管事務對於巡按使及各地方最高級行政長官之命令或處分認爲　背法令或踰越權限者得呈請大總統核奪第十一條農商部置次長一人輔助總長整理部務第十二條農商部置參事四人承長官之命掌　訂關於本部主管之法律命令案事務第十三條農商部置司長四人承長官之命分掌各司事務第十四條農商部置秘書四人承長官之命掌管機要事務第十五條農商部置僉事三十二人承長官之命分掌總務廳及各司事務第十六條農商部置主事五十人承長官之命助理總務廳及各司事務第十七條農商部置技監二人承總長之命掌技術事務 
第十八條農　部置技正十六人技十三十二人承長官之命掌拔術事務第十九條農　部因纎寫文件及其　特别　務得酌用　員第二十條本官自公布日施行 
[交通部]  
　　第一條交通部直隸於大總統管煙路政郵政電數航政監督水陸運輸及關於電氣事業經畫全國路郵航電各事項第二條交通部置總務廳及左列各司路政司路工司郵傳司粽核司鐵路會計司郵傳會計司第三條總務廳掌事預如左（一）撰　保存收發文件（二）編製統計報告（三）記錄職員之退（四）典守印信（五）管理本部庶務及其他不屬於各司事項（六）管理本務經費之預算决算及會計事項第四條路政司掌事務如左（一）關於籌畫鐵路建設事項（二）關於管理國有鐵路業務及附　營業事項（三）關於監　地方公共圑體及民業鐵路事項（四）關於監督陸上連輸業事項第五條路工司掌事務如左（一）關於管理國有鐵路工務事項（二）關於監督地方公共圑體及民業鐵路工務事項（三）關於鐵路材料之購買製造分配保管事項第六條郵傳司掌事務如左（一）關於郵務事項（二）關於郵務匯兌及儲金事項（三）警於電報電話及其他電氣業事項（四）關於監督地方公共圑體及民業電氣業事項（五）關於航業及航路標識事項（六）關於監督造船船舶船員及氷上運輸業事項第七條綜核司掌事務如左（一）關於監督本部所轄路電郵航各官署會計衣一切經費出入册報事項（二）關於彚核路電郵航之預算决算事項（三）關於經理本部及所轄路電郵航各官署之公産公物事項（四）關於經理本部内外國債事項第八條鐵路會計司掌事務如左（一）關於稽核各路進出欵目册報事項（二）關於稽核各路預算决算事項（三）關於管理各路公産公物事項（四）其他關於鐵路所屬一切欵目出入事項第九條郵傳會計司掌事務如左（一）關於電郵航各項進出欵目册報事項（二）關於稽核電郵航各項預算　算事項（三）關於管理電郵航各項公産公件事項（四）其他關於電郵航所屬一切欵目出入舉項第十條交通部置總長一人承　總統之命管理本部事務監營所屬職員並所轄各官署第十一條交通總長對於各省巡按使及各地方最高級行政長官之執行本部主管事務有監察指示之責第十二條交通總長於主管事務對於各省巡按使及各地方最高級行政長官之命令或處分認爲違背　令踰越　限者得呈請大總統核奪第十三條交通部置次長二人輔助總長整理部務第十四條交通部置參事四人承長官之命掌擬訂關於本部主管之法律命令案事務第十五條交通部置秘書四人承長官之命掌管機要事務第十六條交通部置司長六人承長官之命分掌各司事務第十七條交通部置僉事三十二人承長官之命分掌總務廳及各司事務第十八條交通部置主事七十人承長官之命助理總務廳及各司事務第十九條交通部置技監二人承長官之命掌技術事務第二十條交通部置技正十二人技士二十二人承長官之命分掌技術事務第二十一條交通部因繕寫文件及其他特别事務得酌用雇員第二十二條本官制自公布日施行 
雜評二 
政府裁都督而以將軍督理各直省軍務所以革都督時代建纛一方此疆彼界之障礙故於駐外將軍之號不分冠以某省字樣意謂在外之將軍即中央將軍府將軍之一不過特别委以督理外省之軍務若中央之特派員然此其性質與地位固與以前之都督相去甚遠也何居將軍制發表以後各省仍沿都督時代之觀念紛紛改換匾額各有將軍府之粗織易一都督府爲將軍府不特有與中央將軍府混淆之嫌且亦何必有此僅僅變置虚名之改革段香岩不肯稱將軍府而稱爲督理軍務府者殆深得改制之本意歟 
復古爲經驗家求新爲理想家斯言不啻爲政府中人所公認也然政府中人雖主張復右而不肯自認爲復古故以復古稱之者彼必拂然不受以經騐家稱之則必笑而受之矣乃今之法制局不曰經騐之復古而曰理想之復古吾知政府中人必更不受蓋彼雖不願居復古之名而所復之古則固自信事事從經騐中來非後生小子徒知摹仿歐美而不適國憎署所能比擬息然則復古而　以理想二字豈非不知復古甚　　 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[改釘門牌之照料]  
　　滬海道尹楊小川君因法租界推放地段現經雙方議定宣布實行所有開放各處改釘門牌等事關係重要應由中法兩官廳會同辦理巳與法總領事商議妥洽特飭淞滬警察廳照辦徐廳長奉文後昨巳派令偵緝隊副隊長傅明業帶同隊士八名前往西門新放法界接壞處分别妥爲照料 
[米價又有增漲]  
　　上海米業因七月一號實行産銷併徵以來來源甚少米價遂因之增漲茲又因無錫産米之區近有人採購軍米致該處米商紛紛爭糶滬上遂無粒米運來昨日巿間忽飛漲至每石七元七八角幸有人在蕪湖採運秈米數千石來滬接濟聞已抵埠開盤每石六元三角不半日間已售去一千餘石云 
[通濟艦砲藥爆發五誌]  
　　通濟練習艦因無烟火藥爆裂傷斃多入迭詳前報茲悉該艦學生籍隸粤省者共有三十七名内除四名於是日請假登岸不致遭害外其餘盡行殞命連同員司當差八等共斃三十六人雖將死者逐一拍照然已血肉模糊面貌殊難辨認現李總司令巳將屍棺三十六具每柩雇用扛夫四名每名撥給扛力半元於十七號上午十時派兵六十名排隊護送一併舁往斜橋徽甯會館暫寄二個月每柩付給寄費洋四元一面電致粤省龍將軍飭知各　學生家屬迅速來滬認領 
[嚴緝擾害數縣戕人數百之巨匪]  
　　上海軍界奉宣武上將軍府通飭云爲通飭查拿事准淮屬清鄉支局尹咨據阜寗縣公民陳伯盟禀稱盟胞弟留日畢業生陳如尹去年陰曆十二月二十二日帶領清鄉壯丁與擾害數縣戕人數百巨憝戴如山兄弟四人及其黨戰斃一案疊荷各官應通令賞拏迄未弋獲第恐日久玩生無以彰國法而慰生靈合請鑒核轉請各省將軍巡按使再令各鎭守使師旅長催緝一面移營飭縣會拿務絶根株實爲公便等情據此相應據情咨陳鈞府謹請查照分飭各鎭守使師旅長一體協緝務將巨匪戴如山兄弟四人及其黨羽獲案究辦以靖地方等因准此查阜寗巨匪戴如山屢犯重案迭經通飭各軍隊游緝統領鎭守觀察各使一體緝拿迄今數月尙未弋獲嗣於六月間據阜寗劉營長汝贊李知事輔中電禀于匪大獐子兄弟潛回阜境勾結戴如山等擬於漣阜交界之八九套李家圩等處擾亂又經電請江北護軍使並電飭漣水縣上緊協緝各在案近來匪蹤詭秘出没靡常若不嚴行偵緝必致到處勾結爲患准咨前因除通行外合行飭緝仰即遵照嚴密偵探務將巨匪戴如山及其兄弟並黨羽 
一併緝獲到案訊明懲辦母任漏網切切此飭 
[關于遣撫軍官之電稿]  
陸軍遺撫關查所致南京巡按使電云本所遣送第一批受撫人員准十四日啓程登岸時恐有阴礙請電湘鄂皖巡按使飭屬知照以昭愼重因係初次遣送故特電陳嗣後無庸再電上海遣撫所杜章叩眞 
遇上將軍韓巡按使致武昌長沙安慶將軍巡按使電云上年寗亂之後　散軍官流落滬上爲數不少前經匣璋等會呈中央設法招撫資遣回籍業經照准並在滬設立陸軍遣撫調查所派中將章駕時杜淮川商同鄭鎭守使主任其事茲據電稱本所遣送第一批受撫人員二十五名准十四日起程每人均給有遣撫證請分電貴處飭屬知照以昭愼重等情並據詳送受撫人員履歷相片等件前來除另文咨送備查外相應電請查照辦理實軔公誼馮國璋韓國鈞元印 
[粤人請禁有奬義會]  
　　旅滬粤人致粤省長官電云廣州龍上將軍李巡按使鑒前據旅滬鄉人投告粤設焚燬紙幣有奬義會實舊日舖票變相與開賭無異與論譁然中外騰笑查粤東賭禁迭經敝公所會館等同人電請永遠禁除巳奉大總統並尊處飭禁巳成鐵案前經電京同鄉查詢並請尊處查 
明該會如果與開賭無殊務乞卽爲禁絶使賭患永除全粤幸甚廣肇公所潮州會館伍廷芳唐紹儀陳維翰譚國忠陳星帆郭竹樵等公叩删 
[泰寗輪船擱淺]  
　　祥茂公司泰寗輪船此次由南巿大達碼頭裝載客貨前往鎭江並順道至崇明等處裝卸貨物詎駛至繁華港附近沙灘忽然擱淺人貨雖皆無恙該輪巳略受損壞現巳電告公司派親寗輪船前往該處將搭客等載回滬上矣 
[聲訴趙舟全溺斃原因]  
　　浦東楊思橋鄉民趙舟全趁周秋生渡船來滬舟至中滬與周衝突以致溺斃等情巳紀昨報茲悉趙舟全之尸身昨晨在周家渡浦中浮起經某渡船經過瞥見報告水巡隊將尸帶至清東周家渡浦邊即由該隊長備函連同周秋生解送地方檢察廳請爲詣騐訊究旋經田檢察官將周秋生提案研訊尸屬趙周氏趙瑞奎偕同見證趙阿毛等投案伸訴請求騐究質之周秋生供因前日風狂浪急趙舟全自已不愼被風吹入清中溺斃與小民無涉求察田君判令收押遂帶同檢驗員沈錫慶及法警等前往該處騐明趙舟全委係落浦溺斃並無别故判交尸叔趙瑞奎等備棺收殮田君等仍即過江回廳禀復汪君候將周秋生提案復訊再行核奪 
[管理軍火之謹愼]  
　　上海鎭守使兼製造局督理鄭汝成君昨諭各廠庫委員云照得各局庫存儲各項軍火關係何等重要保存各有專司前頒各項管理規則熱則扇風雨則防電自應切實奉行不容或懈合再諭仰該員即便遵照管理各條妥愼辦理其有收發考驗等事尤應格外注意啓箱不可磨擦入庫不能穿鞋預防危險諸端其各凛 
旃勿忽 
[鎗斃盜匪彚誌]  
　　上海鄭鎭守使據軍法科呈報搶刦三官堂楊陳氏等家案内之盜犯金子春金土泉兩犯訊　承認刼掠擬處金子春死刑金土泉判擬監　又據呈報鎗刧洋商奚蘭卿家案内之盜犯張永卿張根全徐金生陳雨清四犯供認行搶得贓判擬鎗斃請示等情當即批令執行卽於昨日（十七號）一併鎗斃茲將罪狀分錄於下 
上海鎭守使鄭爲示諭事本年七月八號據公廨詳解去年十二月痱夥刧三官堂楊陳氏家吳家宅張金氏家徐金祥家及褚家浜周仁卿家等案内盜犯金子春金土泉兩犯到署發交軍法科訊據金子春供認前隨唐小弟沈章章等迭刧褚家浜吳家宅等處得贓不諱又據金土泉供認隨同唐小弟等刧掠吳家宅一次核與唐小弟前訊供詞相符查金子春夥同唐小弟等迭糾多人持械入室行搶實屬罪不容誅應按軍法處以死刑即行鎗斃以昭炯戒金土泉一犯夥同唐小弟等行刧雖祗一次亦未持械然己不法巳極應處二等有期徒刑監禁八年以示懲儆除分别執行外爲此示仰軍民人等一體知悉此示 
　　又示諭云爲示諭事本年七月一號據公廨詳解紏衆行搶洋商奚蘭卿家案内盜犯張永卿張根全徐金生陳雨濟四犯送由滬海道尹轉解到署飭發軍法科訊據張永卿等供認由張子靑即馬夫老鎗名實者超　糾約一共九人人瘦搶刦得贓陳兩濟張根全各持手鎗徐金生帮周糾約上盜張永卿當場拒捕踼傷西捕各等情不諱查該犯張永卿張根全徐金生陳兩清等四犯糾約多人持械入室行搶並敢拒捕實屬同惡相濟罪應一併處以死刑以請盜風即行鎗斃以肅法紀除執行並飭緝餘犯獲辦外爲此示仰軍民人等一體知悉此示 
[廖營長督兵出巡]  
　　駐浦陸軍第三營營長廖守忠以浦東地面濱江瀕海最關緊要且近來屢出盜刧巨案頗不安靖故於十四號夜間親督兵士一班由營出發從吳淞東北方面總道海灘巡察一週旋在川沙縣境之白龍港地方查獲海盜所遺快鎗二支土鎗一支當即携回營部昨日已將督兵出巡情形曁查獲銷械一併報解上海鄭鎭守使查核矣 
[軍艦赴粤駐防]  
　　廣東龍上將軍因邇來黨人謀粤甚亟特電駐滬海軍司令李鼎新君商派兵艦兩艘分住該省洋面梭巡防備李總司令接電後當於駐滬各兵艦中抽調南琛江利兩艦備足軍火糧食於昨日午後三時駛赴粤省守護矣 
[第二批退伍水警過滬]  
　　蘇州水上警察第二磨裁汰老弱警士五百八十名其第一批一百八十名巳於日前來滬轉送皖湘原籍其第二批八十六名現裝南灣子船二只用小輪拖帶亦巳於前日午後五時半到滬仍由管帶王保成帶同砲船一只押送是晚卽附搭大福丸商輪送回安徽湖北各省分别歸農 
[撤回警備隊改派騎巡隊]  
　　前淞滬警察廳督辦蕯君曾派警備隊三十名在浦東三林塘駐紮保術現經淞滬警察廳長徐君將警備隊名義一律撤銷所有該處隊士即行撤回改派向駐西南鄉徐家匯之騎巡隊隊員楊廷發帶同該隊隊士一排前赴三林塘駐紮藉以查察匪類保護人民云 
[捕獲逗遛不去之散兵]  
　　上海鄭鎭守使昨據駐紥浦東之陸軍第三營營長廖守忠解送在北蔡鎭查獲之遣散游兵劉國棟等三名到署當發軍法處提訊尙無爲匪不法情事惟逗遛在滬不回原籍殊屬非是當派稽查員趙某帶同步兵六名將劉國棟等押登可貴商輪送回台州安插 
[崗巡誤拘稽查員]  
　　上海貨物稅總公所稽查員昨在南巿裏馬咱會館弄口查見漏稅茶葉數十件（每件約百餘斤）卽請該處崗巡將人貨帶署候提補稅不料該警將漏稅之貨揮之使去反將稽查員拘至警署經該管第一區署長詢悉前情知係該　悮會即向該公所婉商查係某號之貨勒令補稅其事遂寢 
[調查曹錫圭産業]  
　　上海縣知事洪伯言君接奉江蘇巡按使飭開推直隸朱將軍咨開黨人曹錫圭前在上海借創辦實業爲名暗設機關巳經購線拿獲發交行營發審處訊供確實　奉大總統批令盡法懲治在案惟查是案線人陸熙關得升前往上海招致曾被曹錫圭騙用洋六千元係由陸關二人在滬挪欵墊現刻因案巳辦結所有欠欵急須付還當曹錫圭被　時曾據供明伊有自行創辦之安寗墾植公司業産該公司所存地畝樹木房屋農具約值洋二萬餘元係屬有着之欵自應將該公司産業迅行查封變賣以資還欠特將曹錫圭所寫親筆口供印刷附案查考飭即查明該公司是否即在上海　内迅行詳覆核辦等因洪知事遵查此項公司産業無案可稽特函南北商會總協理辭即查明滬地境内有無曹錫圭之公司業産希卽見覆以憑核辦 
[警務所移提盜魁]  
　　行刧嚴家橋稅卡及北橋益豐典當兩案前經地方警察事務所緝獲蔡阿炳葉阿七王根荃沈柏生李金標沈阿妹等六名訊據供出均係金妙生爲首糾刧解經鎭守使署覆訊明確先後鎗斃並分飭軍警一體嚴緝首盜金妙生在案茲悉該首盜金妙生現被美捕房包探陳榮生緝獲覊押捕房事爲地方警務長景毓華君查知當以該盜爲華界飭緝要犯旣經租界弋獲　應移提歸案訊辦特飭偵探携文前往美捕房商請引渡該捕頭允俟星期六（即今日）解送公其公堂訊明再行移解 
[楊道尹籌辦售物義賑會]  
　　廣肇公所潮州會館全體董事唐少川伍秩庸等以廣東水災待賑孔亟皆極力提倡募捐巳集六七萬元今聞楊小川道尹巳借哈同花園籌辦售特義賑會昨夕八時廣肇公所開會集議即將道尹公署財政科長卓君公函當場宣布原兩錄下廣肇公所潮州會館嘉應公所諸先生　鑒我粤水災慘不忍述楊道憲關懐桑梓救濟心長巳借哈同花園籌辦售物義賑會以爲杯水之助惟必須集羣策羣力始能濟事用特奉書凟聞請諸先生定期開一特别大會俾楊道憲親臨與商一切想諸公　瘰在抱施濟願宏定能共襄盛舉也卓星聯謹肅七月十五日 
[道尹公署科長之遷調]  
　　道尹公署財政科長梁冠勳（廣東順德人）由楊道尹委任爲上海會丈局局長以署實業科長卓星職（廣東香山人）接充財政　　科長仍兼管實業科長職務 
[三育高等小學校畢業紀略]  
　　新關路三育高等小學校係黃涵之君所創立開辦以來巳經九載現屆第六次畢業之期巳於七月十六號上午舉行畢業禮聞各科成績極極蓋該校於品學兩方素所注重而科學尤以國文爲歸宿去秋又改訂校章加高英文程度添設商業簿記故此次畢業試卷頗爲優異是日有鄒林姚諸敎員相繼演說咸甚懇切誠摰茲將畢業者姓名錄左（最優）傅文魁吳傑邢啓文（優等）許滕八何壽嵩 
[私立城東女學之進步]  
　　南巿花衣街竹行弄城東女學開辦已十有三年高小及師範手工科畢業者不下十餘次復於往年更建校舍學生可容二百人以下此次署假又舉行畢業聞下學期更聘葉楚傖君爲高級文科主任王立才君敎授衛生及普通醫術其餘圖畫刺繡琴歌體操各科亦均延請積學之士認眞敎課云 
[小學校添建校舍]  
　　上海縣立第二高等小學校係將楊家渡之震修小學改組近因學生日漸增多舊有校舍不敷應用由該校長頒聘珍君呈奉縣知事批准添建新舍並將所繪圖樣及施工細則詳省查核刻聞此頂校舍圖樣業由巡按使審定准其照式建築一俟投標竣事即須擇日興工云 
[宣布行政訴訟繕狀方法]  
　　上海縣知事洪昨出示諭云案奉江蘇巡按使公署飭第八百六十一號内開案准平政院院長汪咨開本院受理行政訴訟按照行政訴訟條例第十五條曁第九條之規定凡有訴訟須照法定程式惟各省道路遼闊若由中央頒布一時恐難普及人民購買維艱本院爲訴訟便利起見茲訂定此項訴訟狀繕寫方法通行各處並廣登官商各報俾衆　知藉免煩費而昭劃一爲此刷印通示及訴狀繕寫方法咨行各省即希查照轉行各省刷印多張廣爲張貼並登入該省通行各報以便周知而免貽誤等因准此除登報並分行外合行轉飭知照所屬一體廣爲宣示此飭等因並附通示及訴訟繕寫方法一份合行照抄示諭境内諸色人等一體知照此示　計抄通示及訴訟繕寫方法 
　　平政院爲通示事照得本院受理行政訴訟按照行政訴訟條例第十五條曁第十九條之規定凡有訴狀須照法定程式惟各省道路遼濶若由中央頒布一時恐難普及人民購買維艱本院爲訴訟便利起見茲特訂定此項訴訟繕寫方法廣登官商各報俾衆周知藉免煩費而昭劃一仰訴訟人等照後開繕寫方法逐欵騰謄寫如法投遞母得違誤此示 
行政訴訟狀繕寫方法列左（正幅訴訟）（中幅）原告被告代理人姓名年齡職業住址告訴之事實及理由證據目錄圖式帳册及官私文書原本或謄本另附（末幅）中華民國年月日陳訴人 
[押當業改選董事]  
　　本埠押當同業南北兩公所曾於去年公議合併於北巿租賃南公益里第　弄内房屋當由同業選舉鄭鑑之爲正董事席玉書爲副董事並公推議董三十人每月邀集各議董會議一次成立迄今已屆週年正副董鄭席二人遵章先期告退請同業另選前日午後三句鐘該公所特開選舉大會到者二百餘家經衆投票先選正董計李海鐘得七十九票鄭鑑之得四十三票舉定李爲正董次選副董席玉書得一百十九票鄭晉卿得八票舉定席爲副董嗣由李提議向章議董係公推有勞逸不匀之獘經衆議決改爲司月按月更換一次由同業輪充此項司月共設二十餘人又幹事十二人並推舉名譽董事十二人除書記司帳各一人及使役數名月支薪水若干外其餘正副董以下均盡　務云 
[私帶烟土之科罰]  
　　五區巡警前日在車站查獲私帶烟土之江夢花名移送檢察分庭由李檢察官預訊據供嘉興人現住嘉湖旅館土係友人姚小廷托帶旋即起訴審判分庭判罰洋五十元押候繳洋開釋 
[逆子行兇]  
　　本邑西鄉馬橋鄉民王小和尙屢與其母王黃氏口角昨日竟將其母頭額繫傷血流滿面鄰人等大抱不平報告地方巡警第二區警局飭警將和尙拘獲連同該氏解送警察事務所訊辦景警務長以該氏傷勢匪輕立即備文轉送地方檢察廳訊辦 
[小孩不知何處去]  
　　山東船戶趙連生向在浦東南橋地方與妻金氏駕舟爲業上月間該氏忽領三齡男孩來寳逃逸無蹤趙即來申找尋已久昨日適在滬北新閘撞見金氏與考嫗朱許氏丁卞氏結伴同行阻住詰問其所携之幼子已無下落遂同至南巿白玉樓茶肆啜茗氏復推託住居母家以致爭論遂喚第二崗警察王鳳林到來將三婦一併拘至第一區警察署趙將金氏之胞兄由丹陽原籍來函呈上證明該氏並未到過母家因飭留候移送警廳司法科預審核辦 
[向小四尋見逃妻]  
　　向小四前日將其妻向徐氏扭至檢察分庭控與劉金保姘識逃匿閘北今始尋見請爲究辦奉飭將徐氏暫押候提劉金保到案再核 
[誘匿婦女之無據]  
　　盛保榮扭控高廷甲誘匿其妻盛高氏一案前日由五區警署移送檢察分庭經李檢察官提案預訊以盛所訴毫無證據判將高氏給予領回管束高廷甲斥釋免究 
[東棋盤街之火警]  
　　前晚時英租界河南路東棋盤街二十六號門牌洋廣雜貨店起火殃及鄰居共燬房屋十餘間事後捕房恐有别情即飭中西包探往查起火情由禀候核奪 
[山東人賣藝行兇續誌]  
　　江北人王阿元投法公堂控稱胞兄國興拉車爲生昨至格洛克路荒場山東人張毛福所設之變戲場内觀看因爭論看資被山東人拖入場内凶毆旋鳴二百零九號華捕到來亦不敢入内投報嵩山路捕房立派安南捕等前來拘獲張毛福等十五人胞兄因傷勢頗動送往醫院惟人數甚衆實難指出行兇之人求究二百零九號華捕馬加良供王來告知山東人行兇等情我即前往詎山東人不准進内祗見刀棍並舉蜂毆一人旋用德律風知照捕頭派安南捕等多人前來拿獲張毛福等解案請究訊據張毛福供與林小寳等十餘人在格洛克路空場上變戲法舞弄刀棍以圖餬口安敢打人實因彼等糾邀多人進場觀看爭論看資口角求恩成全訊之張鳳和供向收看資每人銅元三枚王國興祗肯出二枚爭論之下有多數人閧進場内將王打傷求察訊之林小寳余永清張葛仁歐余行沈雲福奚一邊嚴秀香王四香張安香王三歐重東張逢和張分生等十三人同供他們打架小民等並不行兇求察讞員聶君以王傷勢頗重不能到案質訊遂商之代理會審西官花君判張毛福張鳳和押候受傷人痊愈再訊林小寳等從寛各押七天期滿後一併逐出租界 
[秦樓楚館之慘史]  
　　湖北路清和坊五十號門牌彭姓妓院内妓女錦綉閣（即李金氏之女李小寳）近有狎客章三願出二千金納爲小星彭鴇與其母李金氏覊阻不許該妓竟於前晚吞服洋烟斃命嗣經捕房查悉將屍車送虹口斐倫路驗屍所報請公堂中西讞員於昨日午後涖所驗明服毒身死無誤諭着屍母金氏備棺收殮並以金氏不應與彭鴇覇阻從良以致釀命着將金氏帶回公廨收押彭鴇諭交妥保候訊 
[婦人夜游之没趣]  
　　婦人楊馮氏控粤人蔡利生馮順生前晚在中國花園内調戲不 
遂乘間攫取值洋十二元之金挖耳等情昨由捕房將兩人拘解公堂質訊之下中西官以原告所控證據不足判令將案註銷被告開釋 
[同鄉會責任已盡]  
　　紹興人王阿榮前因竊取船戶馮錫元布衣由捕拘解公堂訊知王曾函送紹興同鄉會遣回原籍據王供稱同鄉會並未照辦判押一月一面函詢同鄉會復候再核在案嗣接該會函復以當時購買船票派人送至戴生昌杭班輪船並給小洋五角昨届期滿由捕解案請示王襄讞商之美領康君以王不應欺騙公堂　再加押兩禮拜期滿仍着帶堂候核 
[女癱子何能約束劣孩]  
　　江北孩子戴小立子與陳長根串竊虹口老船塢舊鐵由捕將二人拘解公堂訊明判陳押兩禮拜戴孩押候傳到其父戴大再核在案昨由捕房將戴孩解案請示卽由其母戴順氏投案求領中西官以氏瘋癱且求乞度日諭令退去判戴孩還押候其父戴大到案再核 
[半年後方可自由]  
　　江北人沈順和前竊虹口蔡如福家衣物由探拘解公堂訊實判押西牢半年期滿帶堂再核在案昨日届期由捕將沈解案請示據供原籍並無親友判函送上海縣知事設法安置並着每月將住址營業報告該管警局如半年内無違法情事准予自由 
[竊賊遞解回籍]  
　　蘇州人王阿二因竊唐家弄李阿二家布衣由捕拘解公堂訊實判押一月期滿帶堂再核在案昨屆期滿由捕將王解案請示判送上海縣知事署遞解回籍 
[後母宜盡責任]  
　　南翔小孩徐全生與陸光文竊取虹口邢榮全家布衣由捕獲解公堂訊明陸無干開釋徐孩押候其母到案再核在案昨由徐孩之後母上堂據禀該孩親生父母均巳病故愿爲領回管束中西官准之 
[乘間竊綢之敗露]  
　　陳竹君前日到河南路老九章綢號内以購綢爲由乘間竊取綢縐兩疋當被察出鳴捕拘入捕房昨解公堂訊實判陳押三月以儆 
[包探偵悉竊賊之住址]  
　　法大馬路某玻璃店出店丁榮濤竊取現洋二百餘元逃匿公共租界成都路又任德祥亦在法租界摸竊行人袋内現洋匿居滿庭芳某小客棧内經法捕房包探偵悉昨報新老閘兩捕房派探將丁任二人提獲旋解公堂經中西官訊悉前情判交法包探帶回歸案訊辦 
[工匠與工頭爲難]  
　　軍裝皮件工匠王二大近被店主辭歇欵係工頭張阿桃挑唆遽於前日糾人在膠州路持木棒將張頭面擊傷當被鳴捕拘押昨解公堂訊實判王押兩月示儆 
[代薦生意之騙局]  
　　張金生以代薦趙祥聽至輪船爲小工爲由騙取棉被質洋化用被趙控請捕房將張拘押昨解公堂請究判押候查明再訊 
[欠欵與合股之研究]  
　　聞葆賢控周永貴不理欠欵前晚由廨傳訊兩造均筵律師上堂辦論聶襄讞察閱字據註有股開祥豐字號字樣所控欠欵不能作爲有效惟據聞供係前充公廨書吏之顧某加添不能承認聶君判被告交保候補傳人證再訊 
[聲請上控之被駁]  
　　巳閉天成靛靑行股東梁梯生控經理馮禮堂營私濫放帳欵侵吞股本等情業經訊判被告交人銀並保限一月先繳銀四百兩再限七個月分期繳銀二千七百兩並着繳堂費及理帳費四分之三在案茲因逾限　遵復經原告禀請公堂於前晚傳訊馮臨訊未到延請律師聲明上控中西官以被告聲請上控並無切實理由况曾具禀滬海道尹已奉批斥乃不遵章具禀請示巳屬不合且臨訊不到實屬藐視公堂廳即簽票飭提並　傅保勒交 
[食物店違章受罰]  
　　廣東路四百四十五號門牌食物店主李明出售冷食未向工部局捐　茲被術生　西人查悉以美有違定章昨將李傳至公堂認明判問洋二十元充公無洋改押三禮拜以儆 
 
 
 

Page 11

 
 
西醫控告冒牌 
西醫韋慶士控大華公司主吳　德　德出售藥品冒礦商標等情昨由捕房將吳傳至公共公堂兩造均延律師到堂代辦孫襄讞商之英領卓君判吳交一百元人洋並保候訂期會審 
[印人追索借欵]  
　　印度人立孟生控李清記不還借洋二百二十元昨經公堂傳案訊明判李交人洋並保限兩有折還洋一百五十八元 
[日人乘醉毆人]  
　　日本人某甲前晚在虹口北四川路一帶乘醉滋　兇毆行人巡捕喝阻不服拘送捕房經捕頭詢明屬實諭飭收押昨日上午解送日領事署請辦 
[法公堂瑣案]  
陸阿根前在法商某西人處爲侍者　該西人因失去物件送至公堂訊明判押七天不准再至洋東處在案前日陸不知如何又至該西人宅内當爲該西人瞥見報捕將陸拿獲昨日解廨請究陸供以後不再至洋東宅内求恩明察判押候拍照逐出租界捕禀沈祥初昨將張起利打傷送到醫院醫治未能來案備質請究等情訊之沈供擺水菓攤張購買生梨一隻論價不合張卽出口駡人彼此互毆求察中西官以張未到案判沈罰洋三元充公張之醫費亦着沈照繳 
某土行執事投稱沈富丁李老夫均在行中爲庖丁時將食米偷出售賣初不介意前晚沈囑李將所竊之米運出經商人瞥見報捕送究訊之沈供實係自賣之米帶回鄉間李則供詞支吾中西官以人贓并獲無可抵賴判沈押七天李押三天 
雜評三（訥） 
[慘哉廣東學生]  
　　慘哉通濟艦廣東學生之一炬也死者共三十六而廣東學生之遭難者三十三廣東學生共三十七而以請假免者僅四人嗚呼何廣東學生之獨丁此厄耶粤人素富進取力習海軍者本不惜死所惜者此三十三有用之學生不死於爲國家宣力同仇敵愾之砲火中而死於無端藥性之爆發目其不瞑乎政府宜有以卹之 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[短篇小說兩地觀] [  東堃]  
　　鈍根作（兩種天）小說針砭社會提倡節儉余讀而善之爰仿其體作兩地觀效　之誚知所不免若云其意則我竊取之矣 
　　租界寓公曰南京路上黃浦灘邊草長如茵路軟若綿每當夕陽西下遠樹含烟閭閻撲地歌吹沸天則有洋行買辦公館少年駕　托卡啣雪茄烟擁艶妾戴花鈿兜圈子於西藏福州之路出風頭於味蒓亭白之間駕輕就熟並驅爭先絶塵而馳飄飄欲仙日亦及時行樂者之所爲而道旁之人所目擊而心羡者也 
内城商民曰九畝地之東城隍廟之北店肆望衡而對宇行人摩肩而擊轂味若鮑魚之臭路繞羊腸之曲城濠工程久久不續雨則泥濘没踝睛則飛塵蔽目士氣息泥滋味亦旣飽嘗而饜足矣行道之難奚止西蜀哉 
　　租界癘公曰民非水火不生活租界衛生考究巳極裝電燈設水塔店鋪公館通明滿室恍遊不夜之城疑入廣寒之窟源泉滾滾晝夜不息其清若鏡味純而潔是亦足以竭口腹之欲而盡起居之適者矣 
　　内地商民曰河道塞水源絶日西入天陰黑南巿電燈公司内地自來水廠乃相繼而設立燈稱白弧而無光水挾黃沙而有色時　時續若明若滅疫癘因而濫生救火無能爲力欲圖改良須加整飭是亦關於公衆之康寗而地方紳董所與有責也 
　　租界寓公曰余業洋貨歷年不輟布帛　　來自外國完進口稅一次即可以通行而無窒於日延攬主顧操奇計息經營數載利巿三銘陶朱致富亦豈有異術哉 
　　内地商民曰釐卡之設巳足以病民而蠧國産銷併征獘乃百出甲地抽征乙復堵截任情留難藉詞覆勘輪稅縱然照章陋規豈能革絶哀我商民運輪品物不過較銖錙逐什一豈能堪幾次之扣留受兩重之　削而今而後庶幾警惕經商須掛洋旗住家宜入外籍是即外國人推廣租界之先驅而亦抱一君所謂滅上海之新法也 
　　租界寓公曰公堂之上法律持衡詰奸除暴排難解紛無論姦拐重案口角細情皆可請律師延証人辯論明晰判斷公平此人權藉以保障而寃忿所以得伸也 
　　内地商民曰余家滬西手工爲案聚族而處并日而食周規折矩安分守法何物偵探栽贓腔衊捉將官裏去解送製造局解嚴期内適用軍律一聲鎗斃驚魂落魄性命等於鴻毛人道久巳滅絶何幸法領尊重道德特行照會提回訊結從此一線生機惟仰外人之鼻息而巳 
　　租界寓公曰七月四日美人巳紀念獨立矣而今則法人重申慶祝感念其破巴士的讞之大功續也滬上一隅張燈設席法美人士興高采烈經七年之戰流萬人之血圖號聯邦旗翻五色事以衆擎而易舉功乃一勞而永逸是豈不足以資觀感而示法式乎内地商民曰雙十之節　飾昇平昔在壬子一片　行或放　火或事縱燈脫　專制鼓舞歡欣曾幾何時　　　　去年今日南北紛爭聲自滬上以及江寗桓桓武士哀哀小民或名利之僉收或四壁之無存時移勞易政局變更專制其實共和其名典言及此不自知其心之戚戚而淚之涔涔也 
　　鈍根曰吾讀此篇吾心爲　吾國當道勿爲苛政盡驅　民入於租界吾尤願吾同胞勿以托庇於外人勞力範圑爲得計也 
[寓言小說自由夢（四）] [  蔚雲]  
　　却說太平洋之西大西洋之東有一片其大無外的陸地名喚鴉洲這鴉洲白面積却是非常廣漠就將鴉洲東都而論巳是奥博無倫鴉東數一數二的大國便算足蟲國這足蟲國占着數萬里的土地數百兆的人民和那數千年的歷史據父老說來却原來我們足蟲國的國民有幾椿狼壞的特性第一是重舊輕新據在下想來舊事業如果確有可取何妨全力保存新思想如果確有不合大可一筆抺殺如今却不管實際怎樣伹問新舊如何舊習慣的事件就使成效不著終以爲老例如此不要說根本上推翻萬做不到便是逐漸改良也免不了議論風發阻力横生至於新發　的事件一任後效可觀終以爲成規未合不要說相助爲理難償希望就是獨力經營也免不了多方破壞世間事理不能進步便是退步就這重舊輕新四個字便造成足蟲國致病的遠因而且從這病因便變出兩種病象甲種是貴老賤少老道士撤一個屁倒說句句眞言新少年那怕滿口珍珠只當他狗卵核乙種是是古非今古人明明杜撰便奉爲典古莫敢非議今人縱好好的典故便斥爲杜撰多所吹索這兩種病象實與重舊輕新同源異流及至病根旣深傳染極廣雖未嘗無醫國手力　救濟婆心苦口著　立說指點迷津希望同登覺岸無奈一齊人傅之衆楚人咻之筆秃唇焦却終歸無效偶然新機萌芽者使加以培植何患不開自由之花結文明之果就使無加以培植倘任其自生自長將來尙有可圖又無奈牛羊牧之卒至童山濯濯因此上直弄到徧體麻木老態頽唐故步自封絶無動作從前有一個客民乘坐帆船到我們國中游歷偶到粤州巿上乍見羅盤不知用處細看盤中間的指南針不論如何摇晃及至回復原狀却依舊端端正正指定南方便想到遠涉重洋水天一色茫無涯埃方向偶迷危險立至一有羅盤便無此害當時非常驚歎對於我們足蟲國的製造事業佩服的了不得便購得一具携歸本國悉心研究十年之間觸類引伸製成好多的新器在這人以爲我到足蟲國偷得這點兒關竅便神明變化多所發明他們是製造的源泉正不知突飛進步到甚麽田地因此不遠萬里重到粤州算計和我們的大製造家考證新器得失俾隨時改良及抵粤州却不道一點子進步皆没有失望之餘累得他大惑不解後來細細　查纔知就裏我這足蟲國本來如最堅利的船艦一切機關若使發展能力實具有非常可驚的速率如今却被暗沙膠住在那裏連略略動摇都辦不到枉具資格差不多連鄉間糞船都趕不上只有坐待朽蠹罷了這人深悉源委付之一歎回到本國就將道事告訴同人却被野心家聽到耳中就要聯合伴侣籌集經濟預備代爲拆卸利用癈物據爲己有你想這種病象利害不利害危險不危險呢 
筆記 
[記美國幻術家籐根] [  鈍根]  
　　味蒓園有所謂幻術家者其名之音與予諧予乃欣然往觀時七月十五夜也九時許始開幕籘根登臺面凹而色海睛疑定異常人　聲隆隆然初演小技三數種亦尋常戲法家所　者繼乃出一女年可十五六居台中而坐籘根略以手撫其頭女郎沈沈者睡去籐根乃下台徧　坐客有甲欲授其帽與乙者有丙欲　其巾與丁者有戊欲脫其衣與己者有庚欲登台坐其椅者一一歡晤告籘根籐根頷之舉手一揮台上女郎徐徐起立閉目拱手而下行至坐客間左右摸索得甲帽即以與乙又得丙巾即以與丁又脫戊衣與己又扶庚登台就椅而坐皆不爽有某君者與予隔兩座欲以眼鏡畀予女累至某君前脫其鏡摸索將乃予予故廻首歛足以避之女乃掠予而遇旋返撫予首而强戴以眼鏡焉窺其目固仍緊閉也即弗閉當某君告籐根欲以眼　畀予時女固在臺上不得聞亦無從知也是　術者之心與女相通能以己心所思以術傳達於女心催眼學所謂暗示之力　不可思議也籐根又以累巾紥女目閉之重幕中台口豎一黑板倩坐客作書於其上某客執堊作乘法數甚繁旣畢籐根略一注視舉手輪其指得然作聲即遥聞女自幕中呼曰某數乘某數得若干共爲某數若干證之某客所書無稍誤也籐根信手向黑板上抺去三字女郎遥呼曰去三字矣又去五字女曰去五字矣抺止女又呼曰今所存者某某某幾字也觀者皆鼓掌稱善又有一男子籐根催之眠使以右臂横擱椅背一客立其臂上不屈又使其體僵直首足分擱兩椅背中空三人立其腹不屈或曰此少年男子非受催眠時必無如是之神力也籐根試催眠術巳乃有一女郎出首頂洋燈手舞足蹈甚至倒立其體燈未嘗欹側也又取兩梯立於左右略無依傍女手扶之　左右足分踏而上及巓去其手梯不傾燈亦不墜也又一男子聳身上繩槓作種種把戲皆非尋常得見者鼓掌聲中乃有敝衣破帽者出粉臉赤鼻蓋小丑也初作歌滑稽可喜旋出一器木質長約二尺略似雙靑之幹而無斗　一絃以騌拉之本端套以鉛皮之喇叭故發聲亦甚宏丑以一指按絃上下揉捺關至淒媚台左一案上置銅鈴大小厚薄以數十計丑取而摇之交錯更迭秩然成調與台下批霞那繁華令相和每至繁音丑兩手怱忙棄彼取此狀甚可笑然未嘗少一音脫一拍也台右一案上置木條大小厚薄亦數十丑執兩木槌擊之疾徐高下與台下樂器相和木聲清脆似吾國小木魚又似棄腔中之梆子然而本魚梆子未嘗有製以協五聲者也丑又吹一口琴常人皆横吹且必以手左右移動而成調丑乃不然撮口縱啣其琴出入吞吐繁音更迭不差一字兩手縐　與琴相和别室聽之若有數人弄諸樂器眞絶技也籐根亦能作丑角間塗粉墨戴紙帽信口作歌踽齒折頸伸手屈足學婦女狀而醜態可掬觀者咸發大嘰予苦不諳英語不能辨歌詞故予之笑尙較他人少十分之三予又苦不文記事累千百言而不能盡前者云云舉其大者而巳 
嗚呼美國以文明稱於世卽一技一藝之微亦必精求深造至乎其極然後出面問世觀者贊歎悅服乃無間然吾於是知島國小民竊取末技亟亟自炫於衆面色驕矜不可一世者滋可鄙矣（按籐根明日去之靑島惟今夜尙得見其一試也） 
詩選 
[燕歌行] [  東園]  
庭院深深月當午仙風吹冷清虚府紅袖相逢邀冶遊黃金不惜買歌舞琵琶聲烈笛聲高詩中眷屬酒中豪不速客來張伯起新繙一曲鬱輪袍含宮嚼羽譜中字指上繁音心上事良辰美景　利天賞心樂事佳麗地演到霓裳聲關和曲終含笑問嫦娥嫦娥記否前身約愛嶽情塵一刹那人生萬事易凋謝及時行樂休驚訝簫鼓樓臺羅綺叢賭酒况當明月夜月夜花開露氣搏薄羅衫子怯經寒銷魂不在流蘇帳四壁秋燈夜倚闌 
[送友赴金陵]  
　　李滿迢迢一　雜翔沙明如雪月如　　花雨岸西風纍送客河橋夜正長 
[和智亭蓀三烈士哀詞之韵]  
　　蕭蕭玉樹秣陵秋一劍光寒貫斗牛祖邀揮鞭倦北渡羊　　酒哭西州楓靑塞黑飛魂魄草白沙黃掩體髏鬼　亦悲三烈士櫓聲嗚咽大江流 
[壽陸閏生公使] [  南湖]  
　　華堂昨夜錦筵關蹤跡天涯得暫陪洞口掃花容小隱箇中良策足邊才芝蘭玉樹迷仙島鬢影衣香接上臺酒醒莞然成獨笑階前咫尺本逢萊 
　　近藤男爵席上之作香國惺堂皆有和章再 
[疊前韻奉酬]  
　　出門不預興亡事且向漢山勝處留島外貝書多梵字枕邊帆影落中流陽春曲麗知難和夜兩聲沈易惹愁揮手滄溟堪一笑網羅幸不到沙　 
[三疊前韻示近藤廉平]  
　　載寳東來眞忽突攬衣西笑尙淹留月明羗笛涼如水雨後松巒翠欲流　酒不辭千日醉騷人常負一襟愁平生書劍成何用浩蕩今看海上鷗（余爲男爵遮留不許遽歸有在此建築小萬柳）堂作寓公之意 
譯叢 
[吉科渾克] [  警衆]  
　　鰐魚吞食各種鳥類惟不食一種鳥曰吉科渾克蓋鰐魚登岸每張其口此鳥即飛於鰐魚口内攫其　間蛭蟲食之鰐魚常居水中易生蛭蟲非此鳥不能去也故雖入口絶不敢吞 
[膚色之感覺]  
　　法國巴黎有一少女其膚色能隨時變換悉依其感情而異此少女之膚本多黑色變換之時如喜則現桃色憂則現緑色恐則現緑色怒則現黎色其變換時不過一小部分或在面部或手部其餘概不變也睡時七情不動亦不變色醫家羣以爲奇多研究之聞此少女實因舟中遇險經大恐怖自此而後遂於膚色之間能隨時變換其色云 
自由談話會 
　　美國幻術家籐根試催眠術於張園觀其術之神奇實多不可思議然則鈍根所謂日本催眠術大家某君者僅　學得彼歐美之皮毛耳而錢香如所說之姚君則更從學得皮毛之日本人得來宜乎不成其爲催眠術矣催眠術始發明者爲德人今日催眠術大家推美國獨多可知學無不成吾國人之大患在輕試姚君其閉戶修養不難學成也[  覺迷]  
世風澆薄競尙奢華婚喪喜慶動輙千金力弱者羅掘亦所甘心一若非此不足以炫鄉閭光宗族者嗚呼已矣我國人之窮極奢侈虚耗金錢之性質將與日俱進也雖然無關之虚榮於生者死者兩無裨益與其浪擲於無形曷不移助於公益[  病夫]  
儉德會 
　　儉德會規則一不狎邪二不賭博三不必華服四不必以酒肉宴客五不輕　素 
入會者上海張綱馮肅懷伍士方江都張俊澄靖江徐友梅 
 
 
 

Page 15

 
 
   
 
 

Page 16

 
 
   
 
