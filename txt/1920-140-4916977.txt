# 1920 - 140 - 4916977

 

Page 1

 
 
   
 
 

Page 2

 
 
   
 
 

Page 3

 
 
時評 
[陜湘閩（冷）]  
　　陜湘閩三處均爲軍隊調動之故而有所齟齬然而段派軍人獨出兵以援陜者何也曰所以固近處之藩籬也 
　　况乎湘事雖急而今已有漸緩之勢閩事徒得諸謡傳尚未徵實而陜則旣經交戰且有勝負不得不先其所急耳 
　　尚有一端閩則對南湘則對直之曹陜則對奉之張南且勿論曹與張之間易與與不易與固亦有别也 
[專電]  
　　北京電報載當局已預備將魯案提出國際聯盟外部尚否認 
（二十六日下午三鐘） 
　　北京電今日新衆院開議奥約經委員說明後卽投票表决共二百零四票不贊成者僅一票餘均全體同意卽咨送新參院不日亦將開議（二十六日下午五鐘） 
　　北京電新衆院兩點開會到二百零四人外交當局說明奥約内容請求同意表决立開全院委員會付審查通過復開大會投票結果得同意二百零三票可决當備文咨參院（二十六日下午四鐘） 
　　北京電日對魯案回文迄無表示莊璟珂亦無詳確報告青島方面消息沿線日軍先有撤退訊近又照常動作又山東省議會電國院知日牒駁覆深感政府尊重民意仍乞披露全文（二十五日下午四鐘） 
　　北京電容揆電告美各界輿論聞我駁回日牒極表贊同且勸我堅持到底勿受日利誘威脅又與開議（二十五日下午九鐘） 
　　北京電唐在復由荷蘭電告德國擬定交付日本之文書尚保留其德約第百五十八條之一條因中國未簽德約故須俟同意後方可交付中國對於德約究竟是否完全否認抑另有辦法復以事關重大未爲責任之答復請示 
（二十六日下午二鐘） 
　　北京電倫敦二十二日確電近波蘭與俄劇戰互有勝負英議院反對黨要求國際聯盟行政部調停英政府不允仍持靜觀態度 
（二十六日下午二鐘） 
　　北京電閩案交涉將定由雙方道歉與賠償作爲了結（二十六日下午三鐘） 
　　北京電莊璟珂電告日處分德奥人財產萬元以下全還萬元以上還八成二萬元以上還五成請供參考（二十五日下午九鐘） 
　　北京電外息隴海路借欵改由荷 
蘭出面（二十六日下午三鐘） 
　　天津電東海以新閣未確定勸靳續假十日靳提二條件（一）續假期滿卽准辭職（二）新閣當由超然人物組織東海首肯（二十六日下午四鐘） 
　　北京電安部昨午後開會討論閣事多數主張以薩署理 
（二十六日下午三鐘） 
　　天津電靳系議員賀培桐等四十餘人敬晚在靳邸集議决定仍推周組閣（二十六日下午四鐘） 
　　北京電兩日來政局又若沉靜内部醖釀不已每晚各處集會無虚日（二十六日下午二鐘） 
　　北京電曹錕電接湘督電稱祁耒防務已於馬日接替安仁漾日亦可交替撤防之際猶慮乘隙移動已電吳師長注意（二十五日下午四鐘） 
　　北京電曹錕電吳師撤防張軍已於二十二日接防祁陽耒陽二十三日接防安仁是南軍前所要求割讓已無問題惟恐於原防或有出入已電吳與張妥商照原防交替勿使稍有變更又請飭京漢津浦兩路於有日前備齊車輛聽候吳師應用（二十五日下午一鐘） 
　　天津電吳師撤兵站台之地點第一站易家灣第二站岳州第三站劉家廟第四站鄭州卽由鄭州直入直隸駐地其未設站台處該軍經過不得逗留（二十六日下午四鐘） 
　　北京電曹錕敬電轉吳師長等漾電奉到撤防命令定二十五日一律開撤到漢集中乘車北上依序而行（二十六日下午二鐘） 
　　北京電日來曹錕電告吳師有日開始北上參陸處飛飭沿途妥爲招待並於經過後專電報告 
（二十六日下午三鐘） 
　　天津電第四旅赴陜定六月一日開拔將來駐守地點在觀音堂潼關興平一帶（二十六日下午四鐘） 
　　天津電段派第四旅入陜之原因以陳樹藩受奉軍陜南軍及靖國軍之攻擊地位不穩乃求援於段故有此舉（二十六日下午四鐘） 
　　北京電邊防軍定六月一日入陜 
（二十六日下午三鐘） 
　　北京電陳樹藩報告澄城股匪愈猖獗近與樊老二聯絡 
（二十五日下午四鐘） 
　　北京電張廣建電葉盧竄擾勢極猖獗現經隴東陸使抽調宋有才五營開赴水洛鎭扼匪西竄張兆甲五營開赴清水扼匪北竄涼州馬使亦調五營開赴享堂扼匪西竄新建右軍將全軍調駐岷縣扼匪北竄（二十五日下午一鐘） 
　　北京電張錫元電告調停陳許就緒辦法三條（甲）許部駐潼關不得過一營（乙）華隂朝邑准許駐重兵（丙）觀音堂爲許軍留守（二十六日下午二鐘） 
　　北京電盧永祥電駐閩浙軍奉准撤防分乘定福康兩艦頃探報告林葆懌有中途截擊之謡應電粤詰問（二十五日下午四鐘） 
　　北京電盧永祥電駐厦浙軍奉准撤防現聞林葆懌有調集艦隊到厦消息請迅電南方詰問 
（二十五日下午一鐘） 
　　北京電閩李查復浙軍回防同安赴厦所携少數婦女皆係眷屬人民以爲出於擄掠實屬誤會 
（二十六日下午三鐘） 
　　北京電劉存厚電川中倒熊風潮甚烈唐繼堯亦電催熊克武迫令以兵工造幣等廠交出而石顏黄盧均已獨立熊部兩師已開駐要隘雙方相持不久恐决裂漢州金堂等處已宣布戒嚴 
 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　天津電朱廷燦徑日電稱藍天蔚發出通告謂所部軍隊維持鄂西一帶對於熊唐暫守中立 
（二十六日下午四鐘） 
　　天津電趙倜電京請派大員分往各省區考察裁兵事宜 
（二十六日下午四鐘） 
　　北京電參陸部通電各省述三師撤防眞相（二十六日下午二鐘） 
　　北京電謝米諾夫宣布政綱後擬選議員百名組織議會 
（二十六日下午二鐘） 
　　天津電林建章電告俄人在蘿北沿海一帶敷設水雷係防外艦侵入爲軍事上必要計畫所請撤除一節在逺東問題未解决以前萬難允准並規定禁航區域如華輪駛入發生危險不負責任特達等語（二十六日下午四鐘） 
　　北京電崴電俄民國政府禡日成立内容尚未組織完全 
（二十五日下午九鐘） 
　　北京電楊新督電喀什伊犁俄新黨要求與我通商已派張交涉員與該黨商訂臨時通商稅約 
（二十五日下午一鐘） 
　　北京電黑龍江電日軍柴田中佐通告中國謂日陸軍開赴黑河取道華境請知照等語如何交涉請示（二十六日下午二鐘） 
　　北京電姜桂題自赴財部催餉李思浩不在京次長司長均避姜改訪靳薩坐索（二十六日下午二鐘） 
　　北京電潘復續向美國廣益公司訂借運河測量墊欵美金十萬元 
（二十五日下午四鐘） 
　　天津電贛督代表齊爲因和議閣潮事於徑日赴奉謁張有所接洽 
（二十六日下午四鐘） 
　　天津電徐樹錚電京謂爲收服蒙古人心計擬三年内不增行新稅此事已交閣議（二十六日下午四鐘） 
　　南京電美使昨抵寗今午各界在軍署開歡迎會三時轉車北上 
（二十六日下午十鐘） 
世界路透電 
[德國之内狀]  
　　二十二日柏林電前途報載有哈登氏所著一文豫料德國將復起復古之叛亂危機現伏於德國南部及東北部政府近寛遇開浦氏之黨與致彼等益放膽運動現有軍官數千人靜待變端之發作工人似不致再出死力保衞政府巴伐里亞爲復古運動最優之地蓋因該邦不願處德意志版圖内享甚小之自由也 
　　二十二日柏林電柏林及德國他部分除有亂之數區外均已取銷戒嚴令 
[法國之德人賠欵談]  
　　二十三日巴黎電米勒蘭氏今日向衆院財政副股員會演說謂德國賠欵已規定至少須現金一二○○○○○○○○○○馬克遲交者應加利息不約不在五釐以下另加清償費一釐所應賠補之煤斤材料或牲畜不在此數之内法國得賠欵百分之五十五英國得百分之二十五餘二十歸比塞意三國分派 
[墨國内亂記]  
　　二十三日紐約電據華盛頓電稱加蘭柴將軍之遇害恐將有重要影響及於美國考慮承認墨西哥新政府之行動按威爾遜總統前於墨國瑪特羅總統死後曾拒絶承認烏爾太將軍謂非依據憲法選舉成立之政府美國礙難承認 
　　二十三日愛爾巴索電加蘭柴將軍之黨與致書貢柴爾士將軍謂前總統乃於就擒後被殺 
　　二十三日墨京電現派委員會澈查加蘭柴將軍被殺眞相 
　　二十一日華盛頓電國務部得支華華消息墨西哥維拉將軍現拘留巴拉爾地方之某公司監督英人米勒氏勒索贖金五萬元 
[愛爾蘭問題與罷工]  
　　二十四日倫敦電愛爾蘭路工聯合會已步船港工人之後塵拒絶輸運軍需如當道懲辦司機者則恐將釀成愛爾蘭全境鐵路罷工風潮巴里拉摩爾鎭之司機者不肯駕駛載有因搜奪軍械被控囚徒三人之火車後有軍用摩托載重車一輛馳至欲載囚徒而去但該鎭周圍數哩都爲斷樹堵塞橋梁被毁且堆石爲障碍物致不 
能入鎭該鎭已爲軍隊佔領 
　　二十二日倫敦電警察昨日搜查班克赫斯特女士之宅及無畏報總理白格士氏之宅抄去印刷文件甚多 
　　白格斯氏近被控煽惑愛爾蘭衞兵爲當道所拘 
　　二十二日倫敦電愛士葵氏昨在配斯萊演說力主應措愛爾蘭與大殖民地相同之地位以代自治議案規定之敷衍調停計畫 
　　二十二日紐約電國務卿柯爾貝氏致書衆院外交股員會主任濮德氏謂外交股員會關於美國承認愛爾蘭民國事所以爲不得不施之舉動全不爲美國外交事務所妨碍 
[各國近事記]  
　　二十一日華盛頓電商部報告四月份之出口品共值美金洋六百八十四兆元較三月份減少三十兆元前十個月内之出口品共值六千七百三十四兆元計減少一百三十五兆元四月份入口品共值四百九十五兆元前十個月内入口品共值四千二百五十四兆元 
　　二十三日紐約電今日有赴歐旅行者萬人在此乘船出發 
　　二十三日華盛頓電美總統警告無烟煤鑛主人並工人目下萬不能罷工如增薪談判失敗則彼將派員解决爭端 
　　二十二日菲拉台爾菲亞電富翁白格杜爾氏因於一九一八年逃避軍役被判作苦役五年今日乘差役不備由其母宅中逸去白氏豫曾請准當道至母處勾當 
事務 
　　二十一日大西洋城電大美利堅航空術大會今日開幕宣讀郵政總長來函大旨謂航空郵務成績巳著且費用不大足證天空輸運之商業可以成立過去一年中郵信由飛機運送者逾五十萬件云云大會通過議案請合衆政府與州政府提倡飛行事業 
　　二十三日紐約電美國紅十字會會長達維森稱美國境内紛擾怨望之情形大都由生活價昻奢侈日甚與藉戰圖利而起目前凡非必要物品亟宜取締其出產 
　　二十一日紐絲倫萊特爾登電英皇太子游歷紐絲倫巳畢明日將啓程赴澳洲墨爾邦 
　　二十二日喀爾喀特電羅馬尼亞皇太子今日由此啓程赴日 
　　二十二日倫敦電哈爾丹貴族昨在斯台浦萊勞工會議演說謂工黨確甚熱心惟仍幼稚不能明了組織政府之重大問題而尤昧於對外政策之問題又稱工當與自由黨一時似尚不能彼此共濟 
　　二十五日華盛頓電衆院通過議案在夏威夷羣島畫地二十萬哀克（每哀克約華六畝）以供夏威夷土人住處夏威夷種族今日就式微豫料該議案可大有助於土人之繁殖 
　　二十二日華盛頓電海軍總長台尼爾氏今日通告參院海軍調查股會員謂决計將美國加入戰局以前所籌擬在大西洋對德備戰之全盤計畫提交下星期參院行政股員會 
　　二十二日君士坦丁電政府現竭力遏制小亞細亞國民軍之活動政府軍與叛軍己在薩加里如河薩班加波羅血戰叛軍死傷甚衆政府軍現正猛向加斯太末尼取攻勢 
　　二十二日巴黎電賠償委員會會長普恩賚氏辭職杜波懷氏己被選爲會長 
太平洋路透電 
　　二十五日海參威電日軍第五師司令現與貝加爾政府開始議和日人方面有人提議宜與伊爾庫次克政府直接開議沃木斯克電稱前哥薩克軍司令杜托夫將軍卽率兵退入中國境内者現己遇害部兵四散柯米柯夫將軍之副官等於本月二十日出現於桀吉尼夫加解散民軍刦取州議會棧存各物並發文告自稱代表臨時政府此間日當道己電諭斯巴斯柯之司令解除其武裝 
　　二十五日東京電内閣今日開會議决即籌切實辦法救濟財政紊亂狀况 
　　二十五日大阪電大阪市政局擬設勞工交易所藉以解决工人賦閒之問題蓋恐商工業皆疲滯不振則失業問題將愈嚴重也今大阪各處己設有介紹局多所並向全國各方面詢問需工情形似土木工程今仍需工甚多當道現鼓勵工人回里務農 
　　二十六日北京電政府决議於墨西哥古巴瑞典波里維亞置使 
　　二十六日北京電靳總理今日提出第三次辭呈周樹模不致繼靳任薩將無限期代理或實授亦未可知 
　　二十六日北京電今日午後衆院以二○三票對一票通過對奥和約 
　　二十六日北京電美國亞東艦隊司令格里夫斯海軍大將昨晚抵京 
　　二十五日廣州電陳錦濤己就財政總長任惟財政部會計員李某不允交出簿計謂祗承認伍廷芳爲部長廣州握權之某黨擬開辦英文報館陸榮廷等决定採行防衛政策以備閩滇侵略李烈鈞决計不就軍政府參謀總長職 
國外要聞 
[美國總統選舉之形勢]  
　　以荷德將軍呼聲最高 
　　中美新聞社譯大陸報云美國文學思考雜誌近因總統選舉問題特於該誌徵求公衆對於各總統候選員之投票所得票數極多為向來雜誌徵求之舉所未有計投票人數共有一千一百萬兹查其結果黎那得荷德將軍在民主共和兩黨各候選員中獨褒然居首爲選舉人大多數所推戴最先三星期間所得之結果其舉荷德將軍爲上選總統者七萬五千八百三十五票舉為次選總統者五萬一千八百票其最堪注意之一端卽民主黨員推舉荷德者多至六千六百人赫孛德霍佛氏名次居第二彼得上選票六萬二千四百二十次選票三萬一千七百五十八民主黨員舉彼者二萬四千六百人共和黨員舉彼者二萬八千一百二十三人希拉姆强生民名列第三共得六萬票其中民主黨員投一萬三千四百九十五票民主黨方面對於此項投票似不甚注意威廉麥克度氏得一萬八千票居第一愛德華士氏（紐傑賽州州長）得一萬六千三百四十票居第二威爾遜總統得一萬四千七百五十八票居第三白利安與考克斯二氏各得九千票兹列表於后 
　　民主黨方面 
　　上選　　　次選　　　民主黨投票數　　共和黨投票數 
白利安　　九七六七　　六七二○　七六七四　　六一三 
克拉克　　四○四一　　六五五一　　三五二六　一○○ 
考克斯　　九三一○　　五九四二　　七九一五　六八一 
愛德華士　一六三四○　七九五六　　一○四二八三七七三 
馬駭爾　　一八四一　　三八三六　　一五七九　　六三 
麥克度　一八○三二　一九○九四　一五三○二　八六九 
派爾麥　三四四九　　　六二九三　　三○二五　　八四 
　　威爾遜　一四七五八　五八六五　一二○七四　一○六三 
　　共和黨方面 
　　上選　　　次選　　民主黨投票數　　　共和黨投票數 
柯立奇　八一三四　一七七二二　一三四二　五六二五 
哈亭　一六○○七　　一二四一○　　一四一六　一二八二七 
霍佛　六二四二○　　三一七五八　二四六四九　二八一二三 
許士　一六一六六　　二四六五九　　一五○九　一二四七五 
强生　六○四一九　四三○三四　　一三四九五　三七八七六 
勞登　二七九○八　二八○○九　　三○六八　　二二五三七 
塔孚脫　八八八一　　一七三五三　一七四六　　五七八三 
荷德　七五八三五　五一八九四　　六六三六　　五九七○一 
辯駁會　四○八四　　一五三　　　　七八五　　　三五七 
據文學思考雜誌言在後來一次投票中荷德霍佛强生三人要數相彷某日荷德得一四·八八八票霍佛得一四·三四二票强生得一三·六二○票該雜誌評論之云 
共和民主兩方票數多寡之不同極大如荷德將軍所得票數幾等於民主黨候選員全體所得之票數惟有一端不可不知者即南方各州除塔克塞斯州外大半尚未投票其意見猶待於徵求惟就已得之結果觀之可見民主黨人之投共和黨候選員票者竟占五萬三千八百六十一人而共和黨人之投民主票者則僅有七千二百四十六人民主黨投共和票者霍佛强生二氏所最多共和黨投民主票者則推戴愛德華士計候選員共有五百人之譜上表中未列名者潘興將軍得票最多計上選四千六百四十七票次選七千五百十票鏗塞斯州長凱伯氏得三·五○六票拉福來脫得三·二九九票三○二票財政總長佩冠氏得八二六票·沃文氏（參議員）得六六一票此外施華伯得二五四票布拉氏（參議員）得一二三票法官加來氏得一六○票好士氏得七票麥番氏得兩票聖台氏得兩票哥爾德曼得兩票番挨朋克斯氏得一票云 
國内要聞 
[北京通信（吹萬）]  
　　上課後之北京學生界（二） 
　　二十四日聯合會之慰勞會 
　　北大之全體大會 
　　北大方面自上星期上課而後各項收束問題尚未能積極進行其根本原因實由於學生會經費困難而同學所認會費尚未全繳之故學生會遂於二十三日（星期日）發出緊急通告召集全體同學於二十四日（星期一）上午九時在法科大禮堂開會討論一切是日適爲二四風潮被拘同學十九人出獄之期聯合會定借北大法科於下午二時開慰勞會以是北大復停課一日上午之北大全體學生會其主要問題卽爲籌欵經許久之討論同學多數以前次用項尚未詳細報告而前次派赴南方之某代表等並聞有浪費之舉必待前次報告清册出後始可交欵而幹事會方面則以現在會欵奇窮必須先有收入方能維持詳細報告則必待前擔任會計之職員回京後會同核算方能發表其後同學多不謂然且有先行離席者經費問題旣未解决其餘各重要問題空言亦無補遂亦未提出討論此一緊急 
大會可謂無甚結果其結果之最良者惟以是日下午一時二四風潮中被拘之同學十九人出獄通告全體請大衆於午膳後前往地方廳前歡迎或於二時徑至慰勞會故本日慰勞會中北大同學到者最多停課一日之代價惟此可言 
　　二四風潮中判罪之學生四十名前已釋放二十一名其蔡咸章等十九人至二十四日午間刑期始滿各校同學往歡迎者甚衆出獄後卽赴北大法科之慰勞會會場與法科門前皆懸國旗場内懸萬國旗講壇左右懸歡迎兩大字壇兩旁爲被拘同學席前釋出之二十一人亦在焉此外爲各校同學席到者近千人先由主席魯士毅致慰勞詞大致謂四十同學爲國家社會而受犧牲同學等特爲歡迎言次對於同學到者不逮歷次踴躍頗致不滿次由被拘同學謝紹敏代致答詞大致謂今日諸同學開會歡迎我等二四逮捕同人吾個人意思以爲二四運動實爲爭外交爭青島冀促政府之覺悟今所爭者未有獲而同人迺以區區無結果之犧牲受歡迎深爲抱歉其下即詳述在獄情形末謂此次旣巳出獄有二事期期望於各校同學（一）同學當自覺其地位勿自忘爲學生當勉力爲學問道德之修養紹敏以前行動自問於此點未能竭力進行今後當勉竭駑鈍從諸君後（二）吾儕前次運動之失敗實由於未能得社會上多數之助力社會所以不表同情於吾儕者實由其知識欠缺嗣後當舍前此之舊文章而致力於開發民智之事業平民教育及通俗講演實爲開發民智之要素願與同人努力進行云云謝君演說畢以後相繼演說者五人大致皆勸同學努力於平民教育謂民智旣開國事自易爲力此亦可見今後學生界之所務矣演說至五時許始攝影被拘同學皆退入退息室進茶點會談甚歡至六時餘始散 
[内閣問題仍在混沌中]  
　　靳雲鵬續假十日 
　　内閣問題薩氏代理十日業已期滿東海當於前日派員訪薩仍請展期十日暫維閣務薩不好强辭業已依允惟謂須請早日决定繼任人物俾克早卸重任但薩氏雖勉强暫代而十日之期轉瞬又届斷任人物迄無頭緒聞靳氏於昨日上午復上二次辭呈措詞頗爲迫切東海以繼任人物不易尋覓仍批著再給假十日安心調理業以指令發表據政界消息謂十日之後靳氏必不返任大約仍須由薩延長代理至某方面擬擁段祺瑞出山一節但段之意極不明瞭惟聞頗願盡力於軍事日前曾由某要人向東海表示意旨略以陜省形勢近極不靖須有重望之人物帶兵前往方易平靖東海當謂陜省葉盧勢雖猖獗但割雞焉用牛刀余頗不願芝泉任此勞頓職務等語因之此議遂已打消又聞庫倫徐樹錚於二十二日電致院秘書長郭則澐云靳閣倒後繼任人物巳否决定靳氏有無回任之意請即電示郭氏昨巳答復一電略謂靳揆假期將滿後任尚未確定靳氏决不再幹以現在情形而論薩氏將再行延長代理日期承詢以聞云云亦可見徐之關心閣事矣 
[奥約已提出新衆院定星期三投票]  
　　奥約己於二十一日提出新衆院該院定於本星期三日（二十六）開會討論大約可望通過聞當局主張一俟奥約通過即籌備加入國際聯盟之手續兹將提出奥約之原咨錄下爲咨行事查約法第三十五條載大總統經參議院之同意得宣戰媾和及締結條約第十九條載參議院之職權如左其第五欵承諾第三十四條三十五條四十條事件又第二十八條載參議院以國會成立之日解散其職權由國會行之等語兹依據各該條之現定提出協商及參戰各國與奥國間之和平條約一件請煩貴院查照承諾此咨衆議院國務總理薩鎭冰附送協商及參戰各國與奥國間之和平條約正本一册附件七種修正附件二種譯本二部另譯本五百部 
　　又外交部提交該院關於奥約文件中所列訂立奥約之原起及各國代表兹錄於下北美合衆·英吉利帝國·法蘭西國·義大利國·及日本國·上指各國在本約内稱爲協商及參戰領袖國比利時國·中華民國·希臘國·尼加拉瓜國·巴拏國·波蘭國·葡萄牙國·蘿馬尼亞國·塞爾維亞克魯特斯拉文尼國·暹羅國·及赤哈國·各該國與以上領袖各國均爲協商及參戰國右爲一方面奥大利國爲他一方面兹因前奥匈君主帝國政府之請於一九一八年十一月三日由協商及參戰領袖各國准予停戰以便議訂和約而協商及參戰各國亦以一九一四年七月二十八日前奥匈君主帝國政府向塞爾維亞宣戰並由奥匈聯盟之德意志國指揮戰事協商及參戰各國中之數國遂直接或間接陸續加入戰爭以反對奥匈兹願易一鞏固公正及永久之和局復因前奥匈君主帝國現已停止存在而在奥大利國易一共和政府而協商及參戰領袖各國業已承認赤哈國係該君主帝國之數部分所組織而成爲一自由獨立及協商國而該領袖各國亦承認該君主國之數部分·與塞爾維亞之國領土並作爲一自由獨立及協商國各爲塞爾維亞克魯特斯拉文尼國又因在恢復和平時必要解决該君主帝國因分離所發生之情勢及各該國之成立並以公正公允之水久基礎予各該國政府爲此締約各國各派代表（代表銜名從略）各代表互將全權牒文據校閱合例議定如左自本約實行之日起戰爭狀態應卽終止自此以後除照本約規定外協商及參戰各國與奥大利共和國之間應有正式交際 
[顧使報告國際聯合協會函電]  
　　駐歐事使顧維鈞近爲北京第三次國際聯合大會各國代表議决促進國際聯合協會事通函報告北京國際聯盟協會近並另電專告第四次在意京開會兹將其三月十五日來函及本月十五日來電一併錄次「顧使函」查各國關於國際聯合會之會社嘗合併於協會復由各國協會選派代表約定時日集合討論謀所以推挽國際聯合會而爲之後盾者除第一次第二次在巴黎倫敦先後集會由周君緯張君嘉森等赴會代表諒經報告貴會外第三次則於去年十二月開會於比京鄙人查照貴會去年二月十一日來電以貴會駐歐代表名義偕同其他團體之代表應比京該會之請前往蒞會及抵比京則以各國均有協會協會復各有總代表乃由吾國四團體公推鄙人爲吾國協會之總代表計此次開會共有三日兹將該會之組織與我國赴會代表團之組織曁會中通過之議决案及憲法以及關係我國最切之各項問題一併備函報告送請察閱再國際聯合會端賴輿論爲後盾而私立之學社實爲搆造輿論之機關以故各國對此項私設團體非常重視卽如英國私會會員以數萬計集合全國之俊彥年費數百萬鎊之巨欵他國亦復稱是而日本第三次比京之會遂以前任駐奥大使（某） 
 
 
 

Page 7

 
 
氏爲總代表吾國關於國際聯合之會社國内國外漸形發達而貴會尤爲卓然其爲注重自無待言惟是各國通例對内雖或廣立學社名目繁多對外則皆聯合一體不分彼此而此次比京大會又經議决設立總會每國以一會爲限吾國似宜斟酌組織總機關内以通聲氣外以示一致一舉兩得未審貴會卓見以爲何如又下届開會定在羅馬貴會對於第三次會所决定各項倘有不能贊同之處或有意見發表則須於開會三個月前通知萬國協社總務廳倘能從早準備以便下届開會之先及時提出尤爲盼禱「顧使電」去年十二月各國國際聯合協會在比京開第三次大會事三月十五日函曁報告計達各協會所設國際總會爲聯合會之輔助機關發起人均係各國重要人物現定於六月在維馬開第四次大會照章凡入會國須先將本國同志會聯合協會似亦宜仿辦以符定章而示對外一致請設法商併或另組總機關將比京大會所訂國際總會章程及各議决案撮要追認並派代表至多十人赴羅馬大會如有修改之處可交該代表提出至盼此事己與林宗翁接洽意見相同維鈞十五日 
[吳師撤防中之一問題]  
　　南軍要求讓防事件 
　　日前由安福機關通信社發表南軍要求湘省畫出祁陽耒陽安仁三屬歸其管理一事並有種種謡言都中市面頗受影響兹聞此事不過偶然之談判早已不成問題最近曹錕轉據吳佩孚來電剖明眞相該電如次頃據吳師長佩孚哿電稱前接奉篠電飭將南軍要求實情迅速具報當於巧日概略禀陳在案旋奉巧電湘督接防以原有防線爲準南軍要求割讓祁耒安三縣應即嚴詞拒絶等因正在擬復間復奉效電以院參謀部奉主座諭來電詰詢飭湘南防務仍照原電所陳與湘督接洽辦理等因遵查温參謀長其蔭孫參議宗瑶於願日到衡代表張湘督意旨决心接防其接辦防務之司令官曁接防軍隊之配備亦巳規定並議定張湘督與南軍雙方代表於删日先行晤面表示宗旨聯絡感情後永逺相安共維大局師長故有願電之禀陳俱爲實情毫無虚妄孫温兩員於删日與南軍駐衡代表晤談頗爲融洽惟南代表以湘軍頓兵一隅困苦關係逕向孫温兩代表提出要求讓祁耒安三縣之條件現就形勢而論師長亦明知不能成爲事實然以該三縣係張軍接防又現在湘督領土境内究竟如何答復應歸湘督主持故不得不囑孫温兩代表顺長請示湘督但由湘督出一言以拒之師長即轉爲答復南軍謝絶不意湘督竟轉禀中央上煩元首厪念師長遵即轉告南軍劃讓祁耒安三縣之事不成問題應作罷論仍由湘督派隊分頭接防乞據情轉陳中央勿勞過慮至其餘南軍措辦糧食滙兌欵項等事履行兩年以來彼此相安無事現我軍撤退在即其接防軍隊繼續照辦與否當由接防司令官斟酌辦理師長毫無成見並乞轉報中央爲叩再吳司令新田定於今早由長來衡所有接洽情形如何容再詳細禀陳吳佩孚叩哿 
　　吳佩孚之態度觀其最近致曹錕電可以知之然張敬堯攻吳之電則仍紛至沓來昨政府又接張拍來兩電其一略謂吳佩孚確有暗通西南之嫌吳氏未撤盡以前軍政府竟派内務次長冷雨秋來湘視察吳師撤防狀况並赴前線調查一切除以湘督名義禁止視察外特此電聞務向吳師長處電詢有無與冷某接洽之事其二略謂吳佩孚不待接防軍隊開到遽然撤防以致南軍乘機移動界線侵入我軍防地該師長實有應得之咎請議處示儆 
[京華短簡]  
　　據外交界方面消息我國將魯案回文送達後日使小幡氏除將回文電達其本國政储外前日曾至外部訪問陳次長說明中日兩國唇齒相輔非實行親善不足以副其實决不可在魯案上斤斤較量并謂日本政储確願將青島利權完全交付中國旋因中國各省之排日風潮日形擴大故尚須待適當之時機到來後定有依據公理之辦法云云又東京方面傳出消息謂山東問題回文傳至東京後日政府方面表示不滿意之態度定於今明日召集樞密會議俟此次會議後對於我國將有一種最後表示至政府方面於回文送出後刻巳擬定數種辦法一爲飭駐外各使向協約國要求公斷一爲向日本政府表明直接交涉有傷兩國邦交一爲根據民意再取折衷辦法一爲嚴禁各省排日風潮以免日本藉口閩案問題外傳日本閣議已决定辦法卽日向外部提議云云昨據外交界消息此事尚未證實自三月二十七日談判後迄今並未接洽雖最近於每星期三照例會見之期亦時常交換意見但始終雙方並未磋商具體之條件並據日使館方面消息日政府關於此案最近並無何等訓電故何時正式續議尚無準期 
　　葉盧擾陜一事經政府嚴令陜甘各軍恊力痛擊最近陳樹藩留存厚等均有來電報捷惟據某方面昨接陜中電訊葉某部下尚有兩萬之衆其進取之念迄未稍衰但其志實在入川故節節由陜退駐並非迭次敗走陳劉報捷之電純爲報功請賞之謀聞邊防事務處於昨日（二十四）上午舉行重要會議列席者有曲同豐馬良陳文運傳良佐宋玉峰苑尚品等所討論議案卽爲派兵援陜事件詰果卽山馬良所部之邊防軍第二師之第四旅開往陜西援應陜前馬氏定於日内返魯籌辦開拔 
　　李思浩現因財政上之困難特向鹽業新華五族四銀行商定小借欵一百萬元常年利息定爲七釐六個月爲償還期其抵押品係短期國庫劵聞此項借欵前日簽字後巳在部内交欵 
[山西之查貨風潮（二）（端端）]  
　　太原市場洋貨店佔十之六七日貨又至少估百分之九十五每年消耗數實至巨最近在天津所定日貨且達二百萬元依學生會之六條辦法實無異扼商人之吭也十一夜之勉强簽字論跡近城下之盟論事則剥膚之痛事後豈能無悔於是商人痛哭陳情於當局當局者亦互籌調停之方法連日軍署教育廳總商會以及各學校紛紛會議往往逹旦結果由某廳長擔任取消六條中之三四五等三條某廳長者素以圓滑稱商人恐其中變諷以簽字遂亦簽字在商人一方面以爲學界方面旣有人負責可以安然無事故此次風潮初起時雖其緊急旋即平靜直至十六日某廳長聲明不能負責須商會與學生直接商改查貨辦法於是商界大譁羣指某廳長之失信據商會長對人言商人之怨某廳長亦不亞於怨學生也 
　　學生實行查貨之限期將至矣某廳長旣宣言不負責任總商會又無抵拒之力於是商人乃囂囂然謀自衛之法而所謂同業會保商團者乃接踵而出一時滿城風雨緊急非常兹節錄保商團之宣言如下「今日之宣言實在是生死關頭迫於不得已商界亦國民一份子提倡土貨心理所同愛國之心亦不多讓但是日貨輸入非一朝一夕之故只能抵制於將來斷不能抵制於旣往我商人以血汗之資求蠅頭之利便利社會冀養身家現在商號旣經買來之貨資本已出卽停止消售於日商絲毫無損於目馛則大受虧折商家存貨大半係借貸墊資消售頓止債務難償信用俱失金融停滯市面恐慌商務總會會長竟不顧市面之情形不恤商家之艱難經人强迫糢糊簽定限期迫賣强制檢查非特商人等各人生命不保父母妻子生活亦將從此斷絶矣愛國之忱人所同具走險之鋌急不暇擇商等旣以公同議定此後所存之貨遂漸消售若外界果不以我商言爲然其有暴徒行動威迫從事無理干涉者雖官廳不爲保護我商民惟有自保自衛力行最後之决心也謹此宣言敬告各界卽乞　察云云」同時復有保商團組織規條（計十條）及保商團謹守之規則（計七條）等油印散發時在十七日之下午三時許也所謂保商團者均五六爲羣一人執團旗前導散發傳單絶類學生之講演團虎虎然其行甚速大有與學生宣戰之勢團本部設於大中市大中市者太原最大之日貨販賣所所有商店五六十家所售者惟日貨店主大都直隸人店夥亦年少好動每逢舊曆新年中之弄高蹺做把戲鬧得傾國若狂者均此輩客籍商夥慣爲之今以營業關係居然學爲羣衆運動聲勢汹汹當局者恐因此釀商學之大衝突一面囑各報館守絶對之秘密一面命警務處解散保商團大中市門前迎風獵獵字大盈尺之「山西保商團」團旗僅如曇花之一現今日（十九日）閻督軍復親蒞大學校及總商會召集商學兩界竭力調和但尚無結束所最不幸者號稱圓活之某廳長旣失信於商人復失歡於學生彼於大學校演說時學生故作怪聲以逐之致未盡欲言而下吾人於此知山西此次之風潮尚未易止也 
[魯議會中止北上矣]  
　　此　山東省議會北上案非出於全部議員之主張第爲各界所迫不得不與以通過旣經通過之後而各種難題即相緣而至第一議會北上之經費渺無所出事前之籌備往來之資斧及在京種種用度合計正復不少求之議會本身固一文莫名求之財廳亦以不在豫算之列無從籌措迫不得日惟有向商會騰借之一法然商會窘况正與議會相同於是衆口喧傳之北上案遂不得不因經濟束手矣第二議會爲一省立法機關不可一日分離若能遷移到京一帆風順催促政府將日本通牒駁回乘興而往得勝而回不特爲議會生色並可爲東人增無窮之幸福無如政府態度始終不明若不能俯從民意是否因之中止若不能中止是否能永逺駐京若永逺駐京則山東將永無立法機關雖在京辦公號稱照常然道阻且長終有隔礙之病推究其極必將能發而不能收能住而不能來矣第三議會北上一案内中實含有黨派作用此迎彼拒各不相謀意見旣不融洽進行自生阻礙故議會北上一案雖經全體通過而尚無日不在爭持中也以是之故各界雖日催北上議會始終以敷延出之然愈迫愈緊大有難再敷衍之勢不意救星突至所謂駁回通牒之電報天外飛來於是議員諸公皆眉開眼笑以爲目的已達議會當無庸北移加以政府及旅京代表皆先後來電阻止遂得所藉口相繼推辭所謂北上之議案因之無形打消矣 
[陳錦濤之廣東財政樂觀]  
　　廣東軍政府之局面在外間觀之正在摇摇欲動有不可終日之勢而局中人則方興高采烈亟亟進行也昨日陳廉伯宴請温欽甫陳瀾生兩部長並請楊省長龔廳長等作陪席間陳部長暢論廣東財政情形謂前途之樂觀實爲各省所未有彼民國五年在財政總長任時各省預算决算廣東出入相抵外長七百餘萬即江蘇四川亦僅長二三百萬若廣西則短百餘萬雲南則短二百餘萬是時廣東軍隊一師兩旅警衛軍四十餘營合之其他軍隊共計兵額約三萬今護法事起據北方調查廣東軍隊約十萬是不過五年約增七萬照現在最完備之軍隊編制每萬人每年至多不過一百八十萬（日本每萬人不過一百萬）增軍隊七萬亦不過年增一千二百餘萬耳然自護法以來廣東鹽餉每年截留七百餘萬番攤山舖票年增八百餘萬合計己有一千五百萬且據精密調查粤中私鹽尚佔正課十价之四我於五年時曾與丁恩商定在香港設關截緝已得英國同意故若認眞整頓起來鹽餉總有千萬合之原日預算所長之七百萬是除多養七萬兵外照理亦應有一千二三百萬可以用爲發展教育實業之需理在廣東之弊在各地方文武劃分區域自收自用財政絶不統一以致無從整頓其實廣東富力爲全國所未有廣東現在所見軍餉雖逮千萬然較之北方去年二三月間巳欠軍餉九千餘萬逮及今年更溢出萬萬以外者仍有上下床之别故北方若無債可借則不攻自倒觀於清末及袁氏帝制時己足證明廣東不然此其所以可用也至於雲南民國五年時已歳短二百餘萬護法以後雖可截留鹽餉百餘萬然驟增軍隊如此之多更安能入足敷出若有事於外其困難當比廣東百倍故今日護法各省互相排擠就經濟上觀察實最吃虧之事固非大局之福亦殊非雲南一省之福云云談次復暢論關餘情形及南北時局問題至十時始各盡歡而散又陳决定於二十一日就職視事現仍在陳園下榻 
[南京快信]  
　　李督派温世珍陳廷謨赴滬歡迎克蘭公使原定昨日來寗各機關均懸旗長官預備赴車迎接旋接來電始知在滬尚未起行改今日（二十五）午車來寗故今日各長官又赴站迎接克蘭抵寗時甚爲熱鬧 
　　院昨電軍民兩長宣布復日牒及經過情形李齊兩長卽令曉諭各界聞省議會推代表赴京協爭議已打消一中四師風潮均已平息一中全已上課四師學生明日上課惟六師七師三農八中仍無法疏解胡教廳長擬提前散放暑假免致解散 
　　旣南學校新校長柯成楙昨已接事 
　　杜威博士由揚鎭演講事畢昨返寗聞將赴贛演講 
　　省議會昨日大會延至三時到八十三人始足法定人數開議中要案至五時散會 
　　海軍總司令部軍需課長羅序和昨由京領餉抵寗即轉車赴滬安武軍統領李傳業昨過寗赴蚌徐恩元過寗北上 
　　菸酒事務局長文龢以靖界分局稅收短絀昨將局長羅含章調省改委劉翰廷接充 
　　貢院馬路已興工修築市場房屋如新奇芳閣等數家均已工竣不久卽可交易 
　　鎭江明日（二十六）舉行都天賽會此間男女老幼赴鎭觀會者數萬人滬寗車加開赴鎭專車兩班李督恐别生事端特派憲兵一大隊赴鎭維持秩序 
地方通信 
[松江]  
　　郭知事接任記新任縣知事郭曾基於二十四日抵松後逕赴縣署擺設香案對印綬行三鞠躬禮旋又赴府城隍廟拈香回署後重復出署察看監獄並向監犯演說出監獄後更赴警察總所接見各區巡官聞此次郭知事來松隨帶五十餘人故縣署警所舊人無不惴惴自危云 
　　請撰鄉土志凡例縣教育會長倪汗忱以國民學校疊奉明令加授鄉土科特在會内組織鄉土志編輯會推定編輯員多人另推圖書館長雷君彥爲總編輯昨復函請縣視學倪伯英撰擬鄉土志凡例並請其規定字數課數及教材取舍問題以便轉交各編楫員着手編輯 
[蘇州]  
　　縣公署焚烟紀吳縣公署定二十五日焚燬烟土是日到塲監視者除省委張鳳瑞·知事温紹樑·警佐張建勳·外鎭守使署道尹公署蘇關監督公署高等審檢兩廳水警二廳蘇警察廳均派代表於下午二時後陸續到齊同赴大堂將烟土一一點明當衆焚燬直至五時始畢 
　　繭市消息洞庭東山春蠶業己結繭日内即可採收現東山繭行己定隂曆四月十一日開秤西山則定十二日開秤蘇警廳以各處新繭上市昨特訓令各區署略稱本年五月十日至六月七日爲華洋繭商裝運現銀之期在此期内該署長應酌派警士隨時在車站一帶妥愼照料至該區境内各錢莊及各銀行當繭市時必有繭商現欵存儲務飭所屬督率長警不分晝夜嚴密防範母稍玩忽云云 
　　英領勘烟之電知吳縣温知事奉齊省長電謂英領陶樂爾行將偕同部委來蘇會勘烟苗特密電所屬嚴加注意等因當即轉飭各警察分所一體遵照矣 
[無錫]  
　　米甫消息（厫存）各堆棧存糙粳二萬糙秈二萬五千粳稻八萬秈稻三萬（到貨）今日通市河下積存糙粳五百石糙秈一萬石粳稻無秈稻二萬石以上諸貨均是船運到錫積存河下尚未銷去（銷敷）今日通市銷聞糙粳六七百石價七元六角糙秈一千餘石價七元一角粳稻五百六石價三元八角五分秈稻三千餘石價三元四角以上之貨大帮裝往上海等處銷售（漲落）糙粳糙秈等因中帮不動津帮止辦去路停頓市面平正看來糙粳一種價目最爲堅固往後似屬有漲無落而查上年夏初錫地各堆棧堆存待銷之貨如粳秈等米動逾數十萬今庚所存僅有去年十分之一現存之貨尚不敷常地人口之需連日還在裝運出境水陸並行似此情形必起恐慌之慮云 
　　蠶汛雜聞錫邑春蠶因天時寒冷發育甚運現甫大帮大眠而葉價甚昂現市連梗桑葉每百斤約價二元倘使藥價再昂以及天時寒暖不調恐將减色繭公所己發出請東定夏曆四月十三日下午在繭公所議事開秤之期約在望後聞定價每百斤約四五十元而鄉人則頗希望六十元惟通縣各繭行僅租出六成餘均無人營業今庚繭市恐不甚踴躍也 
[鎭江]  
　　溧陽繭行開市溧陽縣各繭行已於二十四日開市該邑本年蠶汛尚佳惟苦缺乏桑葉各葉行居奇漲價蠶户頗受損失將來繭價勢必昂貴連日鎭錫蘇滬等處華洋各繭商己紛往溧邑預備收買矣 
[安慶]  
　　質商延期减息之結果皖省質業前經人民請予延期减息一案質商方面則藉口體卹商艱請求撤銷討論結果准减爲月分五釐贖期展至十一個且爲滿曾山省長咨復限於九年一二實行在案頃復據各質商瀝陳困難情形斟酌再四减息萬難變更展期姑予緩行准照向例十二個月期滿仍許付利轉标所有存箱費及當扣各種陋習應即革除以示限制各縣現行習慣有期限在十二月以上利息在二分五釐以下者不得援案取巧業於四月二十九日當會公决公布施行矣 
[揚州]  
　　創設勸業工塲勸學所長曾萬里等現爲提倡實業集合資本創設勸業工塲内部設施分爲三科（一）軟蓆（二）陽傘（三）化粧品悉仿舶來品製造已具呈縣署備案給示保護矣 
　　押繳屠稅欠欵縣署據屠宰稅員朱雨祁呈稱瓜洲屠户胡正才等拖欠稅欵六百餘元屢催不繳請予飭差提究等情佟知事遂派法警前往該鎭提胡等來縣押繳矣 
[江西]  
　　廣昌會匪猖狹廣昌縣爲林謝班會匪出產地常有搶案發現月初水南地方章謝廖三姓被匪搶刦後又擄去數人焚燬店舖八家祠堂一座金華祝知事據報後即於八日座警前往查勘將至水南忽有土匪開槍一彈飛過轎頂金知事大駭急下轎走避匿伏山下民房土匪盤踞山頂聲言知事出來即開砲轟擊金被圍兩日由縣署密報南豐縣侯營長求援迨援兵至而匪己散矣金始得出險回署後數日土匪又在尖峯附近地方滋擾意圖搶擄白水鎭「商務甚盛爲通寗都大道」該縣紳商函旅省同鄉會知照並舉紳士來省請求軍民兩長酌派軍隊駐縣鎭懾云 
雜評一 
[山西之查貨風潮（默）]  
　　自來風潮之起不外强迫與放任二端放任於先而强迫於後釀事之原也强迫於先而放任於後亦爲肇禍之道故當局者對於風潮之來須先研究該問題之眞相審察兩方之利害是非而後加以誠懇之勸導與平情之處置風潮縱未能立時消弭當亦不至由斯而擴大也若見一方氣盛則欲强迫一方以曲從一方迨見兩方勢力相敵相持不下則又諉卸而不負責斯乃愈演愈劇而無法收拾矣 
　　各省查貨風潮之所以起大抵初由於兩方之堅持而結成商學界惡感繼則由於當局之處置不得其平使益增憤怒而陷於無轉圜之地旣不能防維於先文不能制裁於後風潮又焉得而不擴大乎此次山西之風潮商會對於學生而簽字猶可曰被迫不得己也若某廳長之對於商人簽字而又諉卸不負責則有何說乎使其風潮而果擴大者某廳長不能辭其各矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[章行嚴答復廣肇公所函]  
　　廣肇公所昨接章行嚴覆函云廣肇公所諸位先生均鑒昨奉惠示祗悉一切貴同人主張將關餘中指辦西南大學之一部交無政治關係者暫時保管釗前覆函時曾聲明商同汪君精衛電陳軍府請示但汪君不甚同意其不同意之理由汪君迭經公開陳述諒已爲貴同人所深悉無取贅陳查政務會議所派西南大學籌備員係汪君與釗兩人所有關於大學事項非經兩人合意不能進行故前諾電陳軍府一節迄未照辦尊函詢及軍府主張如何恕難答復總之大學計劃望其從速實現設備完全不聽其中途變更釗與貴同人所見完全一致即軍府亦敢决其無所異同其以何法得達此項目的在釗毫無成見貴同人有何見教在釗無不可以商量專此布復即頌台安章士釗謹啓五月二十五日 
[中國公學之演講會鄭權蔣百里之講演]  
　　昨日下午二時中國公學請新由洲回國之蔣百里君及本校董事鄭權來校演講首由鄭權君登壇演講鄭原任公學教員六年并曾代理校長一番叙舊之話動人聽聞後教青年修養一層發揮盡致處處引證文中子之學說以勉勵少年最後言中國公學向來有一種特别精神深望諸君有以發揮而光大之云云次由蔣百里君登壇演講題爲中國之將來大意以爲未赴歐洲以前種種思想均趨於悲觀希望心已漸漸消滅自歐遊以後覺得中國之將來實在是好的而所以壞到這樣的原因實由於步法他人之謬誤譬如代議政制軍閥制度處處皆與中國國情不合而一般談政治者拚命要去學他獨不知這種種制度都是階級制度的結果由階級制度而產生的我中國原無階級之區别俗話有所謂落難公子中狀元者卽言其今日落魄明日卽可高貴此中并無一定之階級以這樣的國情一定要去學别人家的樣子所以今日壞到這步地位歐洲各國政制雖同出一種學說各國有各國的不同各國有各國的精神就像日本他所以學得很像的原因就是因爲他原有貴族平民之别講到此蔣君又將個人所得來的經騐勉勵青年一番大概就是希望一般少年個個要明白中國之將來是好的就不幸有種種灰心的事種種失敗的事這也不過暫時的我們總要望前奮鬥將來的希望實在大得狠青年的責任也實在大得狠講到此歡聲雷動聞該校以實行學生自治之故日内并擬繼續敦請名人演說云 
[陳肇燊劉清揚之行踪]  
　　學生總會理事陳肇燊君劉清揚女士於前月出發南洋先抵星洲以星洲地方遼闊人心不齊先注意由聯絡學界入手故該地學校三十餘所次第前往演說各員生遂擬組織學生自治總會與國内聯絡進行并决定卽刻募集特别捐（己有數千元）爲臨時救濟辦法日後再由各校斟酌情形設立儲蓄箱或徵收一定月捐以作永久之援助五月七日養正學校請陳君演說陳措詞沉痛動人全體員生立時議决停食午膳將午磰之欵全數捐助五月八日陳劉兩理事已離星洲抵芙蓉埠該埠同人聽陳劉言論無不欽佩連日由各資本家帮助將近萬元日間卽可兌匯回上海陳劉復往各校接洽（該處祇有四校）一切後即於十三日早赴金寳再轉入各埠矣 
[米荒中之種種消息]  
　　錫金公所呈蘇督文江蘇督軍鈞鑒滬地米價每石已達十元小民生計艱難因而自殉者時有所聞查此次米貴之原因全係奸商私運出洋之所致素諗我督軍對於私運出口之禁令厲行綦嚴惟現時一般奸商恃有軍米護照以爲影射輾轉偷運出洋又日有所聞應請轉電府院即日將已發出之軍米護照撤消以絶奸商影射之路並再嚴令禁絶出洋通飭各關口岸一律嚴加盤查庶米價漸平民困重蘇再加麵粉雜糧亦爲民食之大宗僅恃米食本不足敷若聽其暢運出洋不爲限制則米價亦未易漸平應請對於麵粉等項之出洋亦暫時予以限制敝公所業經同人篆議對於同鄉旅滬貧户暫籌貼補米價辦法惟此但可濟眉急不可以維長久根本解决端賴我督軍杜絶民食出洋去路庶幾人心得以大定也敬此電呈不勝悚惶待命之至錫金公所董事周廷弼等啊呈 
　　工界要求禁米放洋之代電工界代表陳國樑儲紹基劉屏仙陳四海·陸蘭亭·夏星甫·王殿安·葉善臣·張洽林·王炳南·鄭森桂·朱漢章·劉聘卿·周椿汶·羅其仁等於日前因市上米漲騰貴在中國工會事務所開討論談話會其結果於昨日公電江浙督軍省長及省議會各商會各報館各團體等要求嚴禁運米出洋以蘇民食其代電云敬啓者天禍我國自南北戰爭以來各處物價騰貴工商業均受影響苦不堪言滬上工廠林立謀生活之工人不下數百萬之多逐日所入甚微生計艱難至此已極現滬地米價已漲至十元以上推原其故實因某國之隂謀借米荒爲名勾串一般不肖之名流用一種改頭換面之軍米漕運護照明目張膽大施運動放米出洋我國北方軍人向食麥麵託名軍米果何爲者自是以來津浦鐵路所運之米逐日不下數千石之多運往北方究竟分派何地若干何營若干亦未見有明確表示實則奸商運往大連等處出口希圖漁利又如滬杭火車亦有奸商私運米石由滬杭火車每日分裝約有二十一列車絡繹不絶每一列車裝二百餘石至南星卸落轉雇船隻由錢江出鼈子亹放洋交通甚便毫無憚忌若不設法嚴禁禍患何堪設想工人等在滬謀食不飽遑問謀衣爲性命計早經疊次電請大憲重申嚴禁米糧出口在案不料一般嗜利之徒損人利己喪盡天良視官廳禁止出口命令爲兒戲運米之聲四起以致滬上米價日日飛漲關係工人生計斷難緘默用敢籲請軍民兩長體恤民艱懇求援案禁阻改頭換面之軍米取消漕運護照從速救濟米荒維持大局而保工人性命無任感激之至 
　　救國十人團致護軍使函何代軍使鈞鑒頃閱報載貴署探報並致南北商會函云因本埠米價飛漲滬上工人擬派人往南碼頭等處實行檢查偷運出口並聯絡十人團組織檢查偷運處等語敝會得悉之下驚駭異常查滬上米價有加無已倘不設杜漸防微之策則貧民生計前途何堪設想雖官廳有嚴防密查之通令然奸商之偷運仍絡繹不絶卽有一二平糶局亦不能濟其什一則米糧檢查處自當由官紳積極籌辦不能使有粒米出口如有所獲悉數充作平糶但所云組織檢查偷運處一事敝會實未預聞並未有工團與李會接洽等情恐傳聞失實或貴探誤報尚祈檢察卽予更正以免誤會特此聲明上海中華救國十人團聯合會謹啓 
　　扣留米糧之近訊公益轉運公司代客輸運米石赴杭爲上海稅務所陳所長查知在途截獲當經上海縣沈知事電詳省公署請示核辦並傳公司總理孫少卿（即守愚）到案訊供之下飭交保予限一星期將該米客尋交歸案以憑訊質兹限期將届仍未將該客交到並聞沈知事已迭接滬上各公團函請秉公將米石驗看明確倘係蘇米朦混皖省秈米者須將其截獲之米四百五十四石悉數充公撥歸平價局爲平糶之需該公司代人朦運食米出省罪有應得亦請照章嚴罰云 
　　火車私運之未絶邇來本埠米價有增無減雖經陸軍部停發軍米護照官廳方面籌辦平糶惟來源稀少一時萬難平復據米業中人云實因内地無錫常熟等產米之區所存米石已被奸商陸續購運出洋殆盡非俟新榖登場恐米價萬無回落之望至奸商之敢於任意販運毫無顧忌者不獨恃護照爲護符且有數家轉運公司專爲若輩包運除水脚捐稅之外另加保險費計每裝一車（三百三十擔）需洋六百五十元（每擔約二元光景）包裝包卸如遇意外山承運公司負賠償之責於是該公司遂用種種方法輾轉繞越務達放洋之目的日前雖經滬寗鐵路局查獲扣留大批米石然私運迄未絶跡云 
　　學生與廚役爲難大南門外民立中學全體學生九百餘人日昨因中餐飯米色次想戒不食與廚役王姓爲難幾起風潮嗣爲該中學校長蘇穎傑所聞出而排解責令該廚役另行燒飯供給云 
　　米船被搶案續聞無錫帮周孝弟米船此次由無錫某行雇裝白米一百四十石來滬銷售於前晚七時許駛至滬西黄渡地方被該處之六七十人圍住去路搶去白米三十餘石己誌昨報兹悉當時尚傷船夥沈毛毛因衆人躍上周船時沈夥與其辯論謂裝載之米係客人之貨並非自己之米不能拿去即被衆人用船上艙板毆打致傷頭額及背脊腰部傷勢甚重昨日周將沈毛毛送入醫院醫治一而盤斛檢點究竟搶去多少而米主謝姓客人昨將搶刦情形致函無錫各米行一面至出事地點調查搶刦情形云 
　　米業購秈米來滬米業仁榖公所各同行現向湖南省購辦秈米三萬石其價在七元六七角再加輪船水脚等費至申合算須八元五角業已裝由輪船運滬大約舊曆十三四日可以抵申 
[拒土會年會預誌]  
　　萬國拒土會上海支會因設法祛除毒氛及選舉職員定於明日（二十八日）午後特開大會兹錄其通告如下逕啓者鴉片嗎啡之流毒業經本會盡力攻擊自政府嚴行厲禁焚燬存土後奸民稍知歛跡近聞死灰復燃一般利慾薰心之徒仍敢私種販賣甘蹈法網本會責任所在亟行設法偵查以期去毒務盡兹訂五月二十八號星期五午後五時一刻假座青年會開第一次年會報告過去情形及未來之籌備並選舉新職員届時且擬商請王正廷畢德輝二博士蒞會演說鼓勵熱誠事關拒除毒害務請准時光降指示一切曷勝企禱專此佈達順頌時綏萬國拒土會上海支會謹啓 
[吞没烟土案之辯論]  
　　水警偵探王慶甫等與該警隊長吳憲章等串吞查獲大宗烟土一案曾經上海地方檢察廳飭傳吳等訊問後送還水警第一廳辦理王及販運煙土之尹靄卿等押候起訴審判廳究辦在案前日午後該廳周刑庭長會同許檢察官開庭審理據尹靄卿供年四十一歳通州人向在該處南通港爲花布生理去年夏間與王雨生卽己經奉諭交保出外之人各出鉅資合買大號船一只此船可以在山東浙江江蘇等處行駛載重一千餘擔民人號中需用各貨由民親自來滬採辦月有數起去冬民由原籍乘輪來滬甫登岸忽有陸軍三四名上來將民拘送軍署收押其時民毫無頭緒嗣探悉爲私運烟土事發生當有軍署中之孫某逼令民人承認其實民人並無此事奉諭收押以來閱時已久無辜被累要求摘釋又據了元明供年二十五歳南通州人向來駕舟爲生與尹靄卿相識並無私運烟土情事據王慶甫供年三十三歳江隂人在水警一廳爲偵探此次並無在吳淞江外查獲大宗烟土變價朋分之事實遭誣指求察並由尹王等所邀之律師出庭辯護良久許檢察官起而論告略謂尹靄卿李元明等私運烟土罪已成立王慶甫吞没贓物罪亦己成立應請公判云云訊至此爲時已晚問官宣告辯論終止諭令退庭尹王李三人還押聽候再核 
[嘉興統捐局長被害之滬聞]  
　　昨午有某商人接嘉興消息謂駐嘉統捐局長徐時冕於二十五號下午被人暗殺云云確否待續報 
[四團體餞送楊交涉員]  
　　上海清眞董會·清眞理事會·回教俱進會·振興珠玉彚市四團體以楊交涉員卸職入京在即特先期柬約陪賓於非日午後在侯家浜珠玉市開餞别會以誌去思鐘鳴二下楊交涉員戾止即經肅入計列座與宴者蔣星階·哈少甫·速祥生·馬乙棠·金星白等數十人首由馬樹周述餞别辭略謂今日滬上各團體以及回教各團體對於楊公去職咸存有依依不捨之意雖經迭次飛電政府請爲俯順輿情還我使君奈迄難借宼楊公三任斯職除交涉事外提倡實業致力尤篤工商愛戴無問中西而尤以歷次維持滬局銷患無形爲深入人心兹者赴京必蒙政储不次酬庸在楊公報國福民原不限於一隅而在我遽失長城不免異常惆悵且吾教中品學優粹資望最深信孚中外對於教務熱誠贊助如我楊公者能有幾人當此臨歧握手同人攀轅無術謹具薄饌恭餞台旌萬里雲程爲國珍重爲吾教前途珍重是則同人所馨香切禱者也（下署四團體名義）楊氏答辭極形誠懇謙抑云 
[憲兵每夜出巡]  
　　松滬護軍使署近日巳令飭各軍警將民國中華兩路及城内等處先行解嚴惟軍事區域之斜橋兵工廠龍華一帶各馬路仍屬戒嚴晚間自十二時後交通阻斷派兵沿途加站雙崗藉以保衛兹又恐崗兵懈怠貽誤防務故於昨日令飭憲兵營每夜派兵四出梭巡以資監察 
[監獄衛生之亟宜講求]  
　　漕河涇江蘇第二監獄長自竇孟幹接任後對於獄中衛生事項並不改良日來天時炎熱監中穢氣薰蒸以致監犯患病斃命者日有所聞地方分監亦然昨經慈善團函請地檢廳梅檢察長轉詳上臺令飭該監對於監内衛生及早改良以重民命云 
 [P蘇皖繭市消息 
　　本届繭汛本極望好乃華洋各商因受意外打擊以致觀望不齊兹將昨日所得蘇皖兩省繭市情形錄下 
　　江蘇蘇省繭市向以無錫爲最盛調查繭行共有二百四十餘家其次則爲武進繭行亦有一百二十餘家乃本届開辦者祗及其半調查其原因緣正值收繭之際滬上絲價日低反不及去冬之貴且有種種意外打擊相繼而來義大利禁止華絲入口法國亦以奢侈太甚將次取締英美等國以工人同盟成本太貴業綢者引以爲戒更因日本存絲太多現爲金融大起慌志在脫貨頓然跌價中國絲商羣以抛售爲主屢　滬埠業絲之洋行發電至昨日尚百無一復故本届現洋少裝在新繭登場之時洋釐反跌至七錢三分以内足見蘇省繭商本届不甚踴躍開價之際必較浙省各路爲廉浙省秤碼較大參次不齊各隨風氣所以繭價亦不能一律兹據昨日消息蘇省各縣會議之期溧陽舊曆初八日宜興初十無錫十三江隂十五大約開秤之期各遲三四天不等而宜興溧陽金壇丹陽四縣綜計繭行不及八十家所議條規最稱整齊聞議價頭等鮮繭約四十七八元現在宜溧金三縣繭業公所建於該處之徐舍鎭本埠總公所總理沈聯芳協理黄搢臣旣議董徐可亭馬巖青王耀祖等均須前往徐舍行落成典禮業己起程云 
　　皖南皖市之繭業公所設於大通本年新建關員辦公所華商住宿所并堆繭棧房十餘間於日内告竣總所沈總董尚須至大通一行并於蕪湖口岸新設皖南繭業公所分辦處公舉劉範才爲該處總董主持其事又由上海總所函請崔松谷爲沈君代表管理蕪通二處繭務青陽貴池等縣本屬蠶汛大佳聞議盤每擔四十元定舊曆十四五兩日開秤該省因近年開闢蠶桑不遺餘力已著成效聞本届蕪通兩口岸產繭可較上年溢出一千餘擔云 
[法郵船比和號定期赴法比]  
　　法國郵船公避比和號將於星期六（即二十九日）離滬往法國馬賽勒哈佛爾及比國安德威伯並經安南海防·西貢兩處云 
[日本皇后號之行蹤]  
　　昌興公司輪船日本皇后號已由香港來滬大約二十九日（星期六）清晨八時可抵吳淞亞歷山大渡輪須於上午十時三十分到工商局碼頭下午三時仍返吳淞搭客零星行李於二時三刻送到工部局碼頭如有重大行李須於二十八日下午四時前送至四川路該公司行李處以便趕送皇后號於二十九日下午取道日本長崎·神户·横濱·經維多利亞而至温哥武云 
[英國將在滬開製造品展覽會]  
　　工部局公報載有工部局與英使署商務委員往來函件數通今年二月間英商務委員函致工部局謂明年春間英國將以其製造品裝運來華開會陳列擬請工部局准其借用本埠南京路議事廳爲展覽之會場工部局旋即覆函許可但至五月十八日英商務委員又函告工部局謂奉英政府電示展覽會事現已延期俟將來組織完備後再行奉聞云 
[美國煉鋼公司設駐華營業所]  
　　紐約各大煉鋼公司鑒於美國鋼鐵貨品暢銷中國爰特新設一駐華營業所於本埠九江路二十二號大生紡織公司事務所内該營業所係直接全權代表以下各美國公司（裴司來漢姆鋼公司ＢethlehemＳteelＣompany白立歐山鋼公司ＢrierＨillＳteelＣo白立亞鋼公司ＣambriaＳteelＣo拉克華那鋼公司ＬnckawannaＳteelＣo勒根鋼公司ＬukenＳteelＣo密特威爾鋼械公司ＭidvaleＳteelＯrdnanceＣo共和鋼鐵公司ＲepublicＩronＳteelＣo顯倫鋼篐公司ＳharonＳteelＨoopＣo脫勒勃爾鋼公司ＴrumbullＳteelＣo飛秦溝葛萊斯納公司Ｗhitaker_ＧlessnerＣo及青年城鋼板鋼管公司ＹoungstownＳheetＴubeco專營鋼鐵貨品出口事業並稱以上各公司共用美國產鋼總量四分之一以上總計所製錠條其量亦在十二兆噸以上聞此駐滬新營業所欲使在華主顧凡遇需要任何來源稀少之鋼鐵貨不虞無處採辦蓋該營業所已預備供給良質之生鐵及粗製精製發條·鋼製工具·鋼製筒管·各種混合鋼·捲鋼·車輪·車篐·鐵·鋼·黄鋼鑄貨品·建築材料·橋樑·重要機器等該所營業經理權則操之勞勃生君ＧilbeltＬＲobinson之手勞君來滬己逾二十五年對於美國鋼鐵運銷事業經騐宏富並擬多方扶助華人主顧准享迅速信託貿易云 
[德爾科電機分銷至滬]  
　　上海協隆洋行經理之德爾科電機乃美國臺東（地名亦廠名譯音）所製造該廠每日出機約百餘具工人及員司有萬餘人全世界統計購用該機爲點燈或發動機器等用者己超出十萬具以上其推廣部人員均在電機研究部養成應用電機經騐畢業之後派出服務以是富有應用經騐故到處受人歡迎此次特派該國人帝龔君來華推銷並托陳鍾漢君爲華主任且設電機研究部養成應用應機手續人材第一期現已畢業昨乃率同至勞勃生路參觀安迪生電燈泡製造廠以宏造就日内即將此次畢業者分派至各埠推廣生意云 
[中美商業公司遷移]  
　　寗波路中美商業公司爲巨商聶雲台郭惟一羅泮輝陳公哲周錫三諸君等所合組專營進出口事業爲華人直接海外貿易之巨擘創辦以來已一載有餘營業頗爲發達最近興華公司王正廷郭秉文趙晋卿郭泰祺王景春鮑咸昌曹霖生諸君又復相繼加入故資本更爲充足兹因寗波路舊址不敷應用巳於日昨遷至香港路二號新屋聞日内將開股東會籌議擴充辦法云 
[天發祥皮貨局將次開幕]  
　　本埠皮貨一業年來頗形發達行銷外洋者亦較前爲多兹有寓滬資本家數人鳩集巨資在河南路一百三十四號三層樓洋房開設天發祥皮貨局内容佈置均己完備現正從事裝修定於秋間開幕該局經理卽前任老九章皮貨部長蔣君志剛爲該業中之富有經騐者近日尚須親赴口外一帶搜羅各式精品將來花色之多價格之廉當可預料也 
[銀市報告]  
　　中美新聞社譯友華銀行二十五日報告云昨日倫敦近期銀價漲一先令四便士逺期銀價漲三先令八便士此間金圓定價由一百十四元半漲至一百十五元惟逺期行情不動市况終日軟弱投機者要求甚鉅無出口交易所有交易價值金鎊金圓皆與定價不相上下日金價則較定價爲高倫敦紐約間往來滙價現爲三元八角四分又四分之一紐約銀價一元○二分 
[人力車公會開會紀]  
　　昨日午後白克路華洋人力車公會開全體大會到者甚衆提議事項（一）議討論付給本年律費（一）議放照事項（一）議推舉會董主持會務（一）議徐會員實行查賬事（一）議實行施設茶亭當由華洋會長代表劉繩武富源主報告開會宗旨繼由洋會長代表富源主宣言律費旣已逾期應即照付至放出照會事到會會員均不贊成推放仍照一成扣留各會員允至期送會無須收取又議照章第九條推選執月董事當經選定洋董捷成公司主華董陳阿堂爲執月辦事查賬一事應實行至設施茶亭事現因天時炎熱所有車夫在道路拉車往往口渴無飲殊於衛生有礙决議即日實行所設地點應通知工部局路政司藉資便利衆皆贊成而散 
[染工要求加資之昨訊]  
　　綢綾染坊各工司近要求各綢莊增加酒資至一角五分自本月初三日停工以來迄未解决昨日各染坊工司除門市衣着照常開染外各綢店之疋頭綢縐仍未收染各工司又在某處集議僉云以前綢縐之價每尺均在四五角今須八九角至一元之外况横幅現加闊三四寸（一尺八寸至二尺）每疋丈尺亦已加增至六七丈昔日每人每天可染十餘疋今則祇染四五疋兩兩比較相去懸殊况近年來百物騰貴日用徒增數倍所以吾衆工司一再仰求各坊主將下情面陳各綢莊執事俯念手藝之苦俾達照加目的云 
[武昌教育界來滬參觀]  
　　武昌國立高等師範教授艾一情同其校内正科中班四年級生二十五人專程來滬參觀學校教育狀况抵埠後假寓北市愛多亞路泰安棧内昨日午後艾君與學生先到省教育會述明事由取得介紹學校參觀證至省立二師第一商業兩學校先後參觀經兩校主任接見引至各該校各級課室與學生宿舍自修成績等室逐一觀覽並在應接室詳談近時兩省教育狀况計歷一小時許始興辭而去 
[圖畫手工成績展覽會之日期]  
　　江蘇省教育會舉辦小學校圖畫手工成績展覽會業經委員會議决開會審查等各日期通告全省各小學校兹將其所訂日期開列於后「收集日期」七月十五日截止「審查日期」七月十六日起至十八日止「開會日期」七月二十一日起至三十一日止「發還日期」閉會日起儘兩星期内發還 
[併紀商界所辦義務夜校消息]  
　　河南路河南路商界聯合會組織一義務夜校開辦之始入校者甚衆現學生己達百餘名聞該校董金馥生·陸費伯鴻·金友生·校長邵仲輝·校務主任黄警頑·學監張葭冬·庶務視志純·書 
記錢錦堂等皆係富有經騐者注重最新學理切近平民生活以應現代教育趨勢而隨時革新該校又爲國語統一起見敦請鄒宗孟·何道生·周天爵·趙愼一·魏君眉·王梅先·駱輔堂·朱頌盤·張文豹·程賢省諸教員教授注音字母英文·國文·珠算·筆算等·藉達商業實用以期推廣盡利云 
　　民國路民國路商業聯合會所辦義務夜校報名入校者頗多昨日止已逾定額其課程注重商業國文算學英文及國語昨日（ 
 
 
 

Page 11

 
 
二十四日）下午七時行開學禮（一）校長潘友梅及全體教職員率學生向國旗三鞠躬（二）學生向教員一鞠躬（三）同學相對一鞠躬（四）會長潘伯良致訓詞（五）禮畢連日尚需考試以便分班教授上課之期决定二十七號 
[青年會消息兩則]  
　　青年會童子部發起通俗教育衛生運動籌備己有數月自前星期六舉行游行會以來各項事業正在陸續進行如露天學校己開辦六處曾得工部局之允准假用各菜場爲學校地點頗受社會歡迎該項學校專爲一般童子而設授以　通衛生知識義務教員均係商學界熱心份子每次開班除學生外環聽者數百人再衛生演講隊及勸告團等亦定於今晚七時半開會研究組織以便實行 
　　四川路青年會昨晚八時請留日學生幻燈講演會張民權君講演題爲「平等自由博愛互助之眞義」並用幻燈逐片引證到會者約三百人十時始散 
[慨助教育經費之可敬]  
　　浙江崇德沈君蓉卿家素清寒後於滬上營業遂擁巨資頗聞名兩浙沈君性好善事無大小屬公益者必輸助之生平捐資以萬計去年崇德縣立第四商小校校長吕君肖夔以該校校舍係民房不能作久長之計因發起建造新屋百計籌劃經費僅得縣署建築費洋二千元於去年九十月之間開始建築然所得之欵不敷支用預算相差甚大吕君知沈君素好義遂請其資助若干沈君允捐如所缺數詎沈君於今年二月杪作古其子乃墉等繼父志於此次新屋將竣時慨助洋八百元該校校舍遂得告厥成功現該校己爲呈請褒揚一方面將開一追悼會以誌哀思云 
[寰球學生會代售華工雜誌]  
　　華工雜誌刊行己久兹自三十八期起至四十二期寰球中國學生會内均有寄售每册祗取值一角五分如欲購閱者可向該會辦事處李嵩生君接洽 
[半夜促醒隊近聞]  
　　青年會商業夜校學生分會半夜游行促醒隊主任孫道勝分發各隊員通告云隊員先生偉鑒啟者本隊前以隊員受傷城内戒嚴暫定進行兹者各隊員之傷己愈而戒嚴時間亦己改遲吾人旣以促醒國民爲天職仍當繼續進行尤當切實討論兹特附奉意見書一紙乞爲指示倘有候改或另有意見者請於收到後四日函達以便召集會議公共討論至於出發日期一俟確定再行通告 
[上海大戲院開演新片]  
　　紐約共和戲院於上年新編一本愛情新戲名曰多情女僕ＣommonＣlay爲歐戰中一段風流佳話每晚專演是劇並不參加他戲連演至一年之久座客無日不滿觀者幾百看不厭歐美人曾觀是劇者己達五百萬人刻經著名影片公司邀該院原有演員串演影戲計長一萬五千餘尺分作七本己由本埠北四川路虬江路上海大戲院以重金將是片專運到滬定今晚開演連演四夜愛觀影戲者盍往觀之 
[鄒靜齋作古]  
　　南昌鄒靜齋君自前清末季來申服務社會垂十餘年遇事熱心不辭勞瘁如江西同鄉會商業公團皮商公會商帮協會等各大團體均由其手創證劵物品交易所亦由其首先發起素爲各界信仰去年五四風潮呼號奔走尤爲盡力兹忽於五月二十五號午後三時因病身故商界中失此熱心人聞者莫不歎息云 
[江灣開會追悼吳虹鈺預誌]  
　　江灣仁德所董事以吳公虹鈺自去歳十二月十八號逝世深可愴惋爰公同决議於五月三十號午後三時在江灣仁德所開會追悼是日上海北火車站備有專車迎迓准二時四十分開發至仁德所門前停車昨己發函並寄附有火車票之入場劵通知同志請爲届時蒞臨並聞如索火車票可通知樊王渡約翰大學朱友漁君云 
[分派路警保護鮮繭]  
　　滬杭路局任局長以浙杭各屬絲商秤收之鮮繭現將交裝火車起運來滬而沿路綫各車站均有秤收乾繭之分莊本埠照案添招臨時巡警二十名派令護繭現己届期應將所添警士除酌留南站數名外其餘警士應分撥老龍華·新龍華·莘莊·松江·石湖蕩楓涇各站以便照料鮮繭昨己令飭南站區楊巡官迅即分派矣 
[昨日公共公廨訊案紀]  
　　昨日上午公共公廨民事訟案輪應關讞員及美丁副領事審理計四宗彚誌加下（一）「劉崇德訴錢永安瀾佔房屋延不遷讓案」上星期三曾經傳訊因被告不到判决押遷旋錢請求回復原狀故於昨日覆訊錢延律師到堂操西語陳求寛限而原告亦由律師到案表示意見「結果」限被告於十四天内遷移原告律師聞判遂聲請如到期該被告再不遵論須令押遷云云問官頷之（一）「吳汝超訴安徽婺源縣人孫耀章不理欠欵銀數萬兩案」據原告代表律師上堂聲稱被告所欠者係借欵近乃逃回原籍並將其所開店内之一切緊要賬簿捲取而去請求移文該管地方官廳恊提來案云云「結果」候函致婺源縣公署恊提被告到案訊核（一）「費輔堂吳春桂訴德國人弼鐵爾合開瑞隆牛肉莊股欵糾葛案」因該莊尚欠他人之欵故債權者均延律師到堂與本案兩造律師先後起述之下惟其所言大半未譯「結果」改期七天再核並准海德禮律師請求將瑞隆牛肉莊及費輔堂加入被告地位（一）「張紱卿訴趙松壽不還保存古玩案」此案係繼續審訊直至午刻尚未完畢因届退庭期間「結果」改期再訊 
　　又午後第四民庭由李襄讞會同英包副領事審理各案亦誌如下（一）「朱樂平訴婦人花媛媛不理所欠肉價洋三十三元兩角案」訊明屬實「結果」照數還洋並繳堂費（一）「王和尚訴陸桂林不理所欠牛肉價洋七十二元六角五分案」訊明屬實「結果」照數還洋並繳堂費（一）「婦人徐王氏訴姚兪氏及姚阿土不理欠欵案「原告不到由被告律師上堂請求照章將案註銷「結果」註銷（一）「華興染坊訴傳阿龍不理欠欵案」被告因無人具保拘留押所兹原告律師到堂請求展期三禮拜再審「結果」照准（一）「章增慧訴蔡德榮不理欠欵案」原禀内註明原告住址在北浙江路延吉里三百四十五號門牌迨派捕往該屋通知竟無人承認以故審時無原告到案「結果」將案註銷又第一公堂由陸襄讞會同俄麥副領事續訊一俄商五利洋行訴前買辦陳子言違背合同請追損失銀九千兩案」原告律師到堂以案情尚須研究請求改期被告之律師對此不以爲然「結果」准展期七天再訊 
[婦人控訴走失兩女之審訊]  
　　婦人潘羅氏昨延達商律師爲代表投法公堂控稱原告生有兩女一名菱花一名桂寳於日前乘原告出門燒香時兩女私自偕逃旋接某律師遞來一函並有三百六十元支票一紙内稱菱花己經嫁與某姓爲妻願出洋三百六十元作爲身價因原告不允故投案求究今祗有菱花到案桂寳避匿不到請求出票提案訊究菱花亦延律師代辯稱被告並非原告之親生女原告在公共租界亦有住址形似妓院被告有應客之楷片呈鑒實係菱花自願嫁與某詎原告强欲身價一萬元應請堂上訊斷菱花稱女子與十二歳時至原告家現年十七歳實非親生之女桂寳雖與女子偕同出外然在中途失散實不知伊現住何處女子出外後向住公共租界大慶里張某家是實中西讞員會判菱花暫送普育堂留養候提桂寳到案再行復訊核奪 
[阿叔拐賣姪女案之結果]  
　　嘉定人丁根泉之女祥英被弟勝泉拐來上海串同陸順堂價賣與張藴州事爲根泉得悉來申報捕飭探將勝泉等拘解法公堂奉訊實判丁勝泉押二年陸押一年張罰五十元原告不應臨訊不到着罰洋十元女孩祥英送堂候原告投案具領在案昨由原告之妻王氏投案聲稱丈夫在原籍被親家在官廳具控私賣女兒故不能到案請求准將女兒領回等語中西官判姑念原告被押官廳從寛免罰女孩交伊母領去完案 
[女拐匪監禁三年]  
　　住居虹口華記路四百八十九號門牌廣東婦人郭王氏（名阿桂）指控素識之同鄉婦人李王氏於前日下午偕姘夫潮州人某甲突至伊家將其五歳女兒彩英誘拐無踪等情昨由該管捕房華探陳廣義協同六十二號西探目將李王氏拘解公共公堂禀明前情並稱被告己在捕房供認誘拐原告之女係其姘夫起意查被告前曾犯過拐案判處刑期十個月云云旋由原告郭王氏上堂訴明被告偕姘夫到我家内託我往某碼頭爲其尋人我受託而去及至歸家女兒不見彼等亦去始悟其託爲尋人乃是支使我離開等語質之李王氏供原告之女係姘夫所拐我不知情且我與姘夫認識係原告從中撮合原告之女婿亦屬潮州人等語張襄讞訊畢商之英包副領事以本案指證確鑿該被告所犯略誘罪業己成立應處五等有期徒刑監禁女監三年示儆 
[僞支票騙洋之敗露]  
　　九江路外灘之某銀行前日上午忽有一某國人持三千五百元之支票一紙向華人賬房間收取現洋經該行賬房詳細研究該銀行大班二班之小圖章略有不符之處收票人之手續亦未完備正向持票人嚴加盤詰彼己情虚逃逸該賬房始知僞造將情訴知買辦與大班二班查究並聞該銀行於本年二月間亦曾被一西裝之人僞造假圖章支單向華人賬房冒收去洋三千七百元云 
[汽車碾傷學生]  
　　昨日午刻靜安寺路某學校放午飯假時有學生陳鑫浦行至校前馬路中被一千四百十五號汽車撞倒碾折腿骨并跌傷頭部等處當由新閘捕房一千四百四十八號華捕瞥見阻止汽車開行帮同該汽車夫劉三三扶受傷學生入汽車押令載送醫院後一復帶該汽車夫投捕房據實稟候捕頭核示聞受傷學生爲長浜路成都路口長盛米店主之子上海人年十五歳云 
[汽車撞傷女孩]  
　　婦人王唐氏住閘北南林里有女鳳英年六歳前日行經新疆路被二千二百零五號汽車撞倒於地磕傷頭面由崗警將駕車人朱幹生拘入四區一分所昨解司法科押候訊辦 
[運送烟土之科罰]  
　　馬子雲吳寳弟兩人日前帶有布袋包就之烟土數十磅及銅盒烟膏數十盒先後爲捕查見帶入捕房昨解法公堂請究先據捕頭上堂稟明前情並將抄獲之烟土烟膏呈鑒詰之馬等同供此項烟土烟膏實係朋友托我等送往某處餘供支吾中西官判馬罰洋二百元吳罰洋一百元充公烟土没收 
[運土人棄土逃逸]  
　　昨有無賴某甲在虹口兆豐路碼頭代人運送禁止進口之西比利亞邊土被三百三十四號印捕查見正欲上前拘捕詎甲棄土逸去該印捕遂將烟土一包約計四五磅帶回捕房稟明捕頭諭飭留候送請公堂核示 
[組織賭窟押一月]  
　　虹口漢壁禮路一千零零五號屋内有人組織賭場被該管捕房中西包探偵知前往抄出牌九骰子摇缸等賭具先後拿獲江北人高長生顏阿品兩人解經公共公廨訊押候究在案昨經中西官飭將高顏二人提案訊明該賭窟係高組織判押西牢一月顏無干開釋賭洋充公 
[聚賭抽頭之科罰]  
　　陳蘭生前在法租界鄭家木橋街某號門牌内私開賭窟聚集多人在内賭博摇攤牌九事爲法捕房捕頭偵悉前晚帶同包探至陳家拘獲賭客十餘名及賭具現洋帶入捕房賭客薄罰斥退陳交保候究昨日傳至法公堂請究先據捕頭上堂禀明前情並將賭具呈鑒詰之陳蘭生供認聚賭抽頭不諱中西讞員會判陳罰洋一百元充公抄案之賭具現洋一併没收 
[旅客猝斃]  
　　前日有一倒臥於公共租界九江路（即二馬路）太和園菜館門首經老閘捕房包探陸根生查見近前詢問據其人答曰名舒社林原籍鹽城向在蕪湖安徽會館内辦事近因事來滬今突得急症但滬地並無親屬雖有一弟名社龍逺在寗波中西藥房爲夥語至此氣如游絲喘息不己該探乃雇車送往仁濟醫院施救無效旋即身死由院通知捕房仍派陸探前往在死者衣袋内檢出致九江源大裕南貨店王蘭芝收之信函一封帶回稟明捕頭以旣無屍屬在滬應令該圖地保報堂給棺收殮發壇暫厝聽候認領 
[又一獄犯瘐斃]  
　　計士金前因吸食鴉片爲警查獲拘送地方審檢廳判罰金三十元當因計無力措繳改作徒刑發送地方分監執行在案前晚計在監染病不及醫治倒斃獄中昨經李獄員函請地方廳派員相騐當派許檢察官沈檢騐員等前往騐明令由善堂棺殮 
[又一發貼穢褻廣告案]  
　　在雲南路三百八十四號門牌開設藍德堂之江湖醫生天津人張茂林將詞句穢褻包醫花柳毒門之廣告派人至北京路一帶張貼前日被老閘捕房捕頭開立根查見以其廣告言詞有關風化違犯定章稟請公共公廨出單於昨飭探將張傳案由中西官略一訊問諭張存一百元保出展期七天再訊 
[圖謀罷工之押儆]  
　　紹興婦人周李氏在楊樹浦英商老公茂紗廠作工因事被罰工資兩角爲男工施靈靈所悉遂共同圖謀罷工經買辦周慶生覺察訴由洋經理報告該管捕房由三百二十一號華捕將男婦兩人帶回分别押至昨晨解送公共公堂請究先由該廠洋經理及周買辦上堂訴明兩被告因扣工資事遂圖煽惑全體男女工人罷工不遂將車停閉電燈熄滅以致車房黑暗全體不能工作云云次由見證何煥章徐榮生上堂爲原告證明前情屬實質之施及氏供詞推諉中西官以指證確鑿判施押西牢三月氏押女所兩月示儆 
[藝徒被虐潛逃]  
　　西門外某織帶作内藝徒鎭江人徐正濤年十三歳時被其師責打昨日逃出擬乘輪回里不料誤上新寗紹輪船被該輪管理人查見以其隻身無伴又無行李形迹可疑詢據該徒泣訴前情當令改乘長江輪船方得回家乃該徒不肯返岸且欲投浦圖盡當即送交崗警帶入第一區警署由趙墨林署長訊明前情並察看週身傷痕纍纍情甚可慘衣服亦沾有血漬詰其師名及牌號均不能吐實當飭留候派警至二區警署會同指提其師到案訊究中華職業教育社通訊 
[年會通告]  
　　敬啓者本社成立已届三載兹以社章第九條之規定由議事員會議决於五月二十九日·三十日在本社附設職業學校内舉行第三届年會會美國杜威博士由京南下博士夙主張職業育研究最爲精確故除參觀報告提議諸事件外特請博士講演發抒偉見以饗同人又近年社會對於職業教育益形注意五四以來玩具製造亦漸發達本社因利用機會徵集關於職業教育之各種圖表書籍實施職業教育各學校之規程·報告書·計畫書·以及各種玩具共同展覽藉資參考而策進行特將開會詳細節序開列於後届時務希早臨共襄厥事不勿感幸對於此後社務進行如有卓見並乞先期開示藉便提出研究尤所企盼順頌台安中華職業教育社敬啓 
　　附開第三届年會節序 
　　「會塲」上海小西門外陸家浜放生局東中華職業學校 
　　第一天（五月二十九日星期六）上午九時起中華職業學校招待參觀下午二時開會王正廷博士主席議事員會主席沈恩孚君報告辦事主任黄炎培君報告學校主任顧樹森君報告杜威博士講演職業教育之精義贈與第四年度徵求社員紀念品七時聚餐兼公宴杜威博士假座上海西藏路一品香每人餐資一元加入者先於二十七日以前通知本社隨繳餐資由本社給一入座劵以備到期携劵入座 
　　第二天（五月三十日星期日）上午九時起展覽各種職業教育圖表書籍及玩具下午二時開會郭秉文博士主席改選第二届議事員揭曉監視員李光坫朱叔源張志鶴陸規亮陳容趙正平龍傑七君報告杜威博士講演職業教育與勞働問題提議事件 
來函 
[汪精衛答張君立書]  
君立先生執事頃春惠書敬悉一切垂詢各節列復於後 
　　（一）銘對於廣肇公所之態度 
　　銘答廣肇公所第一次來書意雖直而辭則巽所以然者一則人對於人當有敬禮二則銘雖略知廣肇公所之内容如執事所云然旣以廣肇公所之名義來當有敬恭桑梓之意乃第二次來書其辭益枝而意益嫚銘前答書因附有「惡風繼至恕不作答」之言此次置之不答固其所也 
　　（二）銘當日演說之大意 
　　銘在廣東善後協會演說其始痛述近日廣東人民之疾苦謂烟賭匪之大害如附骨之疽將不可治苟非與烟賭匪有關係之人度未有不願聞者繼則指斥釀成此等毒害者實爲武人政客歷舉其姓名與其罪狀此等人今在廣東皆威權赫奕銘尚不畏之寗畏此一二假藉名義者乎終則慨歎大多數之人民對於政治猶守不聞不問之積習噬臍之悔其將何及此言固非專對於一團體或一個人而發然彼自稱無政治關係者聞之當有幾分覺悟幾分悛悔初不虞其老羞成怒也要之當日在廣東團體以廣東人論廣東人誠如孟子所謂其兄弟關弓而射之則己垂涕泣而道之者詞雖激切意則無他今讀惠書始知是非固不謬於賢者也 
　（三）銘對於西南大學經費之主張 
　　銘對於西南大學費問題曾於各報發表主張廣肇公所第二次來書謂「非不切於事情所惜言之較遲」銘言之舌敝脣焦久矣但何由達廣肇公所之聽乎 
　　至於廣肇公所交無政治關係者保管之主張彼自致書伍秩老與章君行嚴言之與銘無涉故不置答依銘個人評論如左 
　　第一誰爲無政治關係者依銘解釋則惟亡國之民乃無政治關係依廣肇公所第一次來書解釋謂「本公所所謂無政治關係者即指非政治漩渦中人」而第二次來書解釋則謂「同人所認爲無政治關係者與足下宣言中所謂軍政府無何等關係者同一旨趣數日之間解釋歧異至於如此不惟籠統直是講張爲幻矣第二無政治關係者以何資格以何根據而取得保管經費之權依西南大學大綱所規定董事園有維持大學經費之責不知此等無政治關係者於董事團中求之耶抑於董事團外求之耶第三誰能以大學經費交無政治關係者保管此問至爲切要亦至爲顯著蓋能以經費交無政治關係者即能以經費交對於大學有責任者能以經費交人保管即能以經費交人依據章程從事開辦爲大學迅速成立計於此二者果何所擇以上對於垂詢各節答復己竟至於惠書謂廣肇公所兩次來書皆謂銘牽於感情果何所指此問銘亦茫然不知所答夫人類爲感情的動物人而無感情乃眞不可謂之人矣噫專此布復順頌時祉汪兆銘謹啓五月二十六日 
雜評二 
[學校現象之一（訥）]  
　　學校中或因飯食或因其他細故而起小小風潮不足憂也今日之所可憂者不在風潮之起而在風潮平後無形中之荒廢問題吾人每聞學生中有讀死書何用一語而教員中亦每有以學生輕視課程不能於科學上猛下刻苦工夫而言之慨然者斯則大可憂也夫求學誠不能拘拘於讀死書然不能因其爲死書而不讀試思今日之各科學無一不在此死書中新學說新思想亦無一不從舊學說舊思想之死書中研究而來况乎所謂新者又必藉書以傳若認一傳於書皆爲陳跡皆爲糠粃蒭狗而不必讀則試問一切學問能廢死書而一一盡從死書外求之乎歐美各國之大儒者大發明家其不從死書中辛苦得來者有幾人乎此種矯枉過正之心理遺誤實非細也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[舊金山瑣談（四）] [  白丁]  
　　舊金山市街如惎格然按圖索驥易如反掌故初到時購一地圖卽可東尋西訪無須熟人領導 
　　市街上車輛祗有摩托車電車等電車費不論逺近例定五分全市各街皆有故行人便之摩托車價與上海相似馬車甚少所謂東洋車者無有矣 
　　旅館之以偉麗宏大稱者當以「王宮」旅館爲首屈一指其旅館中之大廳廳柱牆壁階沿闌干無一非碧翠妃文之大理石建築之精緻想歐西眞正之王宮不過如是聞美國前任大總統吾國伍廷芳博士以及偉大人物之來游舊金山者亦寄庽於此旅館中云 
　　余等所寓者爲「灰脫康」旅館亦一大旅館但不及「王宮」旅館逺甚旅資起碼每日一元半飯食另外一元半之房間亦頗舒服房間内有「電燈」「電話機」「熱汽管」「冷熱自來水」「洗盥室」「鏡臺」「書桌」幾無一不備洗浴亦便且不另取費惟喚一役人須費五分喚一次則付五分故不能當喚耳 
筆剳 
[返璞記（上）] [  鴛雛]  
　　吾友胡鷴任事南京某處與朋友宴徵得妓女凌僊愛之旣相稔胡鷫數過釣魚巷妝閣閣中置歐式器具鏡臺尤明耀衾枕以至地衣無塵滯處人之潔麗雅稱其居而居處盛張投贈之詩聯爲他院所不及者則以凌僊知書遂不厭多天下人於一種學問稍知者興采加烈逾於宿學吾非謂凌僊即才子佳人之佳人也男女戀愛之始第一輒欲互曉其心事胡鷫即如是凌僊初甚靳之靳之之意雖妓女不能止其與庶媛同然殆相稔而見訴之日則爲某日之良夜凌僊曰君奈何屢屢見問胡鷫曰吾亦不復自解苟不盡知覺有一層之隔膜凌僊掀鼻而笑曰君輩出資挾妓盡歡耳何必惺惺爲此胡鷫捧其手而示摯曰嗟夫見外若此吾不敢親矣凌僊始微歎曰然則不容吾秘矣遂述之則以身委諸院中而取資益親者親農人近年值饑歳欠積租不能逃江遂以女彌命胡鷫大憐之力勸勿悲又一夕凌僊醉歸胡鷫適在候以凌僊近日傷心縱酒之狀滋爲抱憂見輒止之今夕醉甚更無止法但視其入房時兩頰如霞燒眼波惺忪若不任視步則斜欹而速胡鷫起立示牀令寐凌僊曰汝在候耶汝今夕必諍我矣胡鷫曰無敢凌僊笑曰何不敢耶笑時直撲其身胡鷫恐其震動致嘔妥貼抱置牀上近牀果爾大嘔腥穢滿其新製赬綃之衣胡鷫曰此非某賈新贈者乎奈何毁之凌僊聞言怪號而起猛撕　赬綃之衣飛飛如蝶晒　　胡鷫曰世有愛吾者乎愛色耳即彼恃姿恃才以近吾者無獨不然賈可惡酸子又莫不惡嗟夫世　眞愛耶吾今兩絶矣撕衣尚有餘力則起而撕壁際所張詩聯無倖免者 
藝評 
[新世界生力軍之概况] [  紓庵]  
　　新世界新聘之黑姑娘等約十餘人以星期日登台余以黑姑娘等爲女大鼓王頗震其名是日游客甚盛大約亦震王之名而來也余欲見台上盛况以人頭攢聚竟不能見從人頭隙處覻之始知乃玉姑娘振吭高歌時也人聲喧雜不能辨其所歌何曲然聖賢爺老將黄忠二古人名時時提及意必戰長沙耶姑娘㗋寛嗓闊直然而下毫無波折亦無抑揚良無韻味 
　　玉姑娘完場卽爲唱快書者登台奏藝所唱故事據其自述係從小說中取材而來揣其意態口吻似自編者然是日嗓音殊不見佳底音中微寓聲嘶之概快書旣畢即爲奏單弦者弦僅一其人撥指調動奏胡索音仿硃砂痣調尚合節然終以一弦之故覺其細弱無力不如三弦之悲壯有韻也已而五音聯彈上場矣玉姑娘獨立執桴撾鼓餘四人互以兩手左右聯彈大有嚌嚌嘈嘈之概余不諳絲弦以普通之識斷之頗足悅耳聯彈旣竣而女大鼓王黑姑娘登場矣黑姑娘之膚色並不黑貌尚清潤年齒在三十以外更非姑娘時代矣體瘦小着華絲葛男袍頭上青絲不梳辮而挽髻大 
[熒熒不救炎炎奈何]  
　　概姑娘自知年非髫齡故挽髻較爲恰當耳上場時繫以說白即歌古城相會一闋撮北歌曲勝處風雅與老練而己音韻柔曼口齒清晰然惟作高音時以尖音代故我謂黑姑娘宜歌黛玉等曲則其妙曼幽倩處無第二人也 
雜錄 
[蘭簃雜識] [  瘦鵑]  
　　天虚我生自梁谿寄書來云向以塵務偬倥積欠筆黑債甚多行篋中特携詩卷自隨作旅窗消遣品也夜來燠悶無俚爲遥從弟子强化誠改詠雪詩四首卽依元韻琢句頗自爽適詩云重尋爪印舊時泥轉瞬炎凉總不齊銜荻雁歸關塞北騎驢人去灞橋西寒盟獨守花間鶴曙色空驚夜半鷄試向南窗映書讀不須辛苦照青藜十里山隂一棹通催成詩興謝蒼空梨花處處裝春樹柳絮飛飛落晚風我欲舉杯邀月姊誰　戲玉勝天公蒼茫獨立看垂釣悟到禪門四大空紅泥爐火尚炎炎凍雀啾啾傍　檐書幌五更來曉色松枝一夜老蒼髯料無西嶺千秋積恰比繁霜十倍嚴不老青山頭己白潘郎何怪鬢絲添有人騎馬出藍關寃憤難昭不復還玉宇瓊樓成幻境曇花泡影覺　寰工吟道韞還多事高臥袁安獨自閒試喚義和鞭日出一般眞相現　山按四首各有寄托然皆切題咏雪不能移作别用强君原作只有西風公髯四韵改本均有所指蓋亦傷心之作也又改沈倩若游頤和園感賦詞云慈雲散後繁華歇飄零舊時臺沼二百年來十三陵外留此供人憑吊前朝遺老算祇有宮花丹心還抱萬壽山邊中流一柱已推倒　聯軍當口曾到便開放游人何用恩詔輦路苔深樓船水涸閒煞黄羅籐轎雕梁荇藻似供奉歌塵依然縈繞佛在西天料應忘記了調系如此江山原作韵同惟膚泛不甚貼切故就本意完全改造偶讀一過似哀感又似嘲諷正使人哭不得笑不得也 
新聞拾遺 
　　齧爪之禁令巴黎之哈綿小學有學生二百餘人而有齧爪癖者占五分之一又田舍學校中女生較衆齧爪者亦百餘人法京教育當局以此癖流行殊害衛生己設法禁止云[  周劉]  
　　面麻藥水當壽儀南京某紳前日六十壽辰有某緞號主何某除贈各項壽禮外並贈而麻藥水四瓶何某持瓶向衆客曰何君誠知我心矣聞者莫不鼓掌蓋某紳年雖花甲心猶不老冶游花叢流連忘返自恨面麻常照鏡太息何某知其故故藉做壽以投其所好而資取笑云[  隱厂]  
　　育嬰堂中有奇孩浙江嘉興報忠埭育嬰堂近收養一形狀奇怪之小孩年約八九歳頭大如斗倍於常人面部甚小又如嬰孩手癱足軟不能步行臥摇籃之内往觀者頗多 
特誌之以供生理學家之研究[  聲]  
　　看影戲也要用字典昨晚在大世界影戯場觀影劇見鄰座一少年身御學生制服手華英字典一本以備查考影戲中難字顧因影片快如馳電未能全查頗形忙亂同座者皆笑之[  一靜]  
　　外國人買中國棺材盆湯弄永祥盛壽器舖昨忽來一西人選購上品棺材一具計價八十元命舁送至江西路某號房屋而去行人見外國人買中國棺材莫不稱奇云[  警世人]  
劇本 
[新婚夫婦（六）] [  瑙威名家皮琴生著一圭譯]  
　　阿克塞（把一臂給勞拉同着他走向門前）待我先和你說一句話纔跟他們同去 
　　勞拉但是這已是用早膳的時刻了 
　　阿克塞（向瑪蒂爾達他正立在兩人背後等着）你可能先出去麽（瑪蒂爾達出去人下也去阿克塞又向勞拉）可是甚麽都不能打動你你能同我上這跳舞會去麽　　勞拉我己料到你要說這些話 
　　阿克塞你為了我的分上 
　　勞拉但你自己可曾見母親和父親都不願意麽 
　　阿克塞我願意的 
　　勞拉母親和父親旣不願意你願意麽 
　　阿克塞我知道你第一層位置是他們的女兒你做我的老婆是挨在第二 
　　勞拉（笑了一笑）是啊這是當然的 
　　阿克塞不這不是當然的因爲兩天以前你曾許我抛下你的父親和母親跟隨我呢 
　　勞拉（笑）跟隨你上跳舞會麽我可並没有許過你　　阿克塞你　　不　要到那廟你也跟到那裏 
　　勞拉　受的阿克塞但你不能要這個因爲這實是做不到的 
　　阿克塞這實是做得到的事只要你願意 
　　勞拉原是但我很不願意呢 
　　阿克塞那一天我還聽得說男子是他老婆的主人我倘要你離開他們你便須依着做你這執拗的小女人我們原訂了這條件你纔許我訂盟的 
　　勞拉我只爲要常和父親母親常在一起所以嫁給你 
　　阿克塞旣是這樣你是不願意和我常在一起了 
　　勞拉不是這般說我可也不能抛棄他們 
　　阿克塞不能麽 
　　勞拉不能麽（柔聲說）是的只將來總有一天不得不拖棄　　 
　　阿克塞甚麽時候你纔能抛棄他們麽 
　　勞拉等母親和父親死了但是此刻爲甚麽想起這些事 
小說 
[社會小說衆醉獨醒（五十三）] [  瞻廬]  
　　這幾句話把青巖急得甚麽似的急出了一鼻子的汗又聽得一個小孩子聲口的道這先生獃頭獃腦我去替他黏貼一隻烏龜給大家發笑又聽得一個中年婦人道金兒幹不得爹爹知道了你没便宜青巖肚裏尋思這高堂大厦的上賓郤不是容易做的東家尚没有面郤飽聽了許多不尶不𡯓的話想到這裏也有一二分生氣然而看這六尊番佛面上只得揉揉肚子把這一股氣疏通疏通從後宰門裏發放了在這當兒從備弄裏面轉出一陣槖槖的履聲青巖猜道這一定是主人翁了倐的從椅上直立起來舉目看時出來的又不是主人翁郤是書記先生徐勉齋勉齋見着青巖略拱一拱手說道伍老夫子等久了青巖怎敢怠慢摘去銅邊眼鏡撲着兩隻又破又大的衣袖兜頭一揖引得屏門背後笑聲不絶勉齋聽得笑聲裏面也有金兒在内忙道金官快來拜見先生金兒便一跳一躍的跑了出來見着先生也不叫一聲蹺着嘴扭着腮只向先生扮鬼臉那時自有值書心的僕役鋪着毡單搬着椅子請青巖上坐受拜青巖那裏肯坐忙道小公子天上財星人間貴胄提起一個拜字便折短了伍青巖的草料我們只行個常禮拜字圈起拜字休提勉齋道坐便不坐拜却要拜我們公館裏（可是你的公館）延請西賓這些禮節怎麽可以缺得老夫子你謙其所不當謙了青巖不好再讓便在紅毡單角上斜簽兒立着金兒踏上毡單像要下拜的模樣慌得青巖還禮不迭實實足足不折不扣竟行了一個『五體投地』的禮誰知先生格外道地弟子異常取巧先生五體投地弟子只有一體投地（有夫子之一體） 
[自由談之自由談] [  鵑]  
　　玫瑰花色香俱美西土稱爲花后凡花俗卉悉在婢蓄奴視之列然其嫩葉柔枝間稜稜有刺終屬美中不足大抵世間萬物鮮有完美者人事之多缺憾亦作如是觀可也 
　　誌謝紅鬍子一書所記多事實爲個中人身歷其境之作故雖離奇變幻令人莫測讀之至饒興趣此書山振民社出版交通圖書館發行昨承惠贈一部特此誌謝 
 
 
 

Page 15

 
 
   
 
 

Page 16

 
 
   
 
