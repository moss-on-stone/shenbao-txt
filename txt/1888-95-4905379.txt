# 1888 - 95 - 4905379

 

Page 1

 
 
[挈經室經解續編告白] [  點石齋主人敬啓]  
　　古訓是式權輿雅詩經解箸震俶落戴記卯金七略而後遂量博士之官典午四部以還晄上太史之計　殿嘉則卅萬眷　内列籲唐宫大明五于　尚方給札果謡屈律東都之冊府蕩然花讖迷金南渡之謙緗罄矣永樂大典纂勝國之繁函體書集成炳○熙朝之寶笈莫不典墳邱索作　　之函難周甲乙丙丁李充署之而各當顧學承師法業重專家墨之守者輸乃攻鄭之申者王必絀一門七業分授通才三筆六詩　兼衆藝阮元氏作　　　於經海羅珍饌於書廚浙水乘軺纂詁巳登乎○○○乙覽徽　建節經解又裒厥庚陳殫見洽聞發凡起例可謂盛矣然而窺天以管光景則　古常新　海以　涓流則四注不竭獻王實事而求是楊雲後能而復生燈燈相傳火因不滅忖忖而　幅自不差此相國後人所以有福錢室經　　經之輯也謹案阮氏前編或據全書影寫或依原本孤行國　鈔而雜以專書或節取而尚非足本竄臨人於經傳據生世爲後先校長說文　六經之　子高郵廣雅僅小學之專門通人嫌其體例後學艱於搜尋繙到十行輒誦健忘之帚迷將五色恍登多寶之船有待變通未臻盡善於是　　一　　夢三爻占玩石齋黜枝辭之獪諉傳勦萬里汰易史之沿仍爰錄易之屬典始克明誓終悔過梅　發元封之覆啓東餻而引伸　熙僞日本之　會西莊之掊擊爰錄書之屬而以逸周書附焉魯故韓故析其部居變雅正雅淆其篇第毛萇舊說剥蝕於雨風翼奉微言刺取於煨燼爰錄詩之屬副失　遊記淪王儉矯難讀爲易讀稷若罩其銳思有補亡乃不亡襄七矜其獨得爰錄儀禮之屬駁難無聞論評久缺杜子春洽蒸頗嫻故書元証明　　不愆宗略爰錄周禮之屬兩卷檀弓遠推物始一篇樂記猶存雅音說剛道古豈沿正叔之瀋餘文勘曲園匪蹶康成之車後爰錄禮記之屬附以大戴記而統之於三禮總義焉郭公尹氏闕文浸滋齊得　都方言歧出補名字於懷祖解詁益精表朔閏於秋農宿離不貸爰錄春秋左傳之屬考劉申受之例釋寶罕繼聲閘陳碩甫之禮徵竟成絶學爰錄春秋公羊傳之屬参古注於南江急讀緩讀覈補注於苕水大書特書爰錄春秋榖梁傳之屬而以三傳總義統焉訂撫餘說於蕭然餖飣蓋闕勒考信錄於洙泗稗販從剛爰錄論語之屬字義詁戴君寶可破其疑圑滅國疏林臺卿可牖其臆見爰錄孟子之屬高密箋註勝唐宗宋相之論吳興輯述跨雲笈山房之本爰錄孝經之屬蔡學士枕胙文史識昧蟛蜞宋試官遴選英才名迷　　爰錄爾雅之屬而以小爾雅附焉千門萬户斯庀建章之宫葢員軫方乃造顯慶之輅爰錄羣經總義之屬張參書聖肯沿　字於六朝夢得詩豪猶怕媞則於九日爰錄羣經文字之屬而以說文引經考附焉孫炎切音疑輾轉於蕙嶺李登聲類慨湮没於蕭梁爰錄羣經音義之屬而以古音諧諸書附焉夫采庶子之春華必樹家丞之秋實南軒道學也而筆解兩論東坡辭章也而批抹七篇託權門之重擡塗塗漫附嗤斷爛之朝報陳陳相因爰錄諸家經　輯述之屬是　也成采書至百七十餘種之多積卷凡千二百一十有奇開卷和益以類相從無遠不搜所見略備雞炰千蹠熊秪雙路如取如携有興有則沈覈淺郁信五經之無雙賅洽明通堪十事以對九惟是裘資禦冷糧贍餓貧髦士傳鈔恐鴻都之塡咽手民鏤刻防蟒晷之　　本齋石購　峰墨融强永量才尺短記事珠寄糾甲戌巳丑之譌奚止一官一集備天祿石渠之選無翼片玉片箋笑溤道之程能功猶未逮逾畢昇之活字巧不可階尅　明夏斷手發青喜趁肥冬拈毫特白 
[農商輕重說]  
近來談洋務者往往舍本而逐未重商而輕農余初亦以爲然蓋中國人數至有三百餘兆之多未免人浮於地不敷分授與其無所事事不若致力於商務尚可望致富之一日乃昨觀無錫縣招人墾種荒田告示一紙始知中國之地其無人墾種者尚屬不少正不必慮耕耘之無地矣向嘗謂中國人民衆多無業可圖故不得不流寓外洋以謀口食今乃知中國謀食之處甚多正不特臺灣一隅招外洋之華人而使之歸瓊州黎境募他處之人爲之逐漸墾闢而已也兵燹以來江浙兩省之荒田往往招募客民以爲之種植迨土民旣歸而田産無着則土客之勢漸同冰炭說者謂此等客民大都兩湖之流徙者居多而各處亦間有之遂疑兩湖等處之地方或者人多地狹故不得不轉徙别處抑知彼處之民轉至此處而彼處之地則又仰賴乎他處之人卽就浙江金台温處等府其人之競赴嘉湖墾荒餬口者正不知其凡幾甚至有挈眷同行者而此數郡之地不盡墾闢者仍復不少然則就近本有可耕之地可謀之食胡乃舍近以求遠也竊以爲此其中蓋亦有故本地之人耕本處之地則必有契劵糧串其有無主之地雖未開墾而某處係某家之産某處係某人之業隣里咸知又孰敢覬觎佔奪以取鄉里之公非夫是以雖有閒田亦不願就近墾種情願遠出以謀生也然則官府之招墾荒田何必舍近求遠哉但大張曉諭無論何人之産倘現在無人收管者聽人應募開墾倘有田主呈訴果係眞實巳産則以開種之日計算令産主聽還資本費用而後將田給還如此則種者不至吃虧而事由官主亦不至受人唾駡吾知不數年間荒地必不難盡墾矣夫墾荒章程以三年爲限三年之内不完糧稅三年之後始報升科此法固甚美也然荒田地堅第一年開墾種植勢必所穫不敷其所費至次年則稍可盈餘至三年而始有實獲此計行則彼墾荒者亦無異乎外洋生意此三年中設遇水旱蝗蝻之災卽前功盡棄故因墾荒而發財者究亦杳無所聞而爲國家大局起見則中國實在之利無過於招開荒田者論開礦論通商一切步武泰西而獨於農事視爲後圖此失策也泰西各國地處荒徼不若中國之肥美惟英之印度其地與中國相彷彿但以種鶯粟故不知稼穡之利此外如德如法如美非不有膏腴而國中皆以牛肉麵包爲食食米者少故禾稼之利不通中國則人人以米爲食西北一帶雖有以麵爲食者麥亦出於土中則耕田之利中國所獨操也外洋之人旣不得倚田地以爲業則勢不得不勤於商務聞彼處之人其滿載而歸欲爲子孫謀久遠之計者無非購取各種穩妥股分票可知外洋之所爲利者不必在墾田土而中國無論何處凡有相攸者每以某人有若干田産爲先此其風氣之不同亦可知好尚之各異而中國之所宜重農者益可見矣夫耕田之利不過五六厘經商之利可得二三分人孰不貪多又誰肯舍商而趨農然經商者可以獲利亦可以折本本錢旣折卽無可再奮若田之利則苟非荒年而今年不熟可望明年若天意絶人連年荒歉則農家旣不免凍餒商家亦未必得豐盈矣劉省三爵撫之治臺灣也首在撫番次爲清丈次則招墾次則招商此其用意可知矣臺灣孤懸海外非逋商舶不足以通有無故議治臺者咸嘖嘖於商務輪船鐵路等事而不知省帥視之皆其末也臺灣地熱沃壤甚多倘番人就撫清丈界圻使人大加墾闢勤加種植則臺地禾稼一歳可以數熟旣墾之後臺地糧草動支十年可以不藉外援不煩協濟而自無不足煤鐵皆産於其地卽自開自製亦儘有餘而且取之無禁用之不竭臺疆之固比於金湯矣由是類推中國之所宜重者孰有大於農務哉錫邑招墾荒田其志固在於農也而數年之後國家可增若干賦稅此正百姓足君孰與不足之義所顯而易見者也昔漢武帝窮兵開邊晚年輪臺一悔不致爲桓靈者以封田千秋爲大鴻臚侯曰富民尉曰搜粟深知重農教民力田以是得以掩前非而成晚蓋然則中國農商輕重之分可不煩言而解矣彼詡詡然談洋務者亦知重本輕末之道也哉 
 
 

Page 2

 
 
[本館接奉電音]  
　　昨接京友發來電音有二月二十九日諭旨二道敬謹譯登○二月二十九日奉旨刑科給事中着翟伯恒補授陜西道監察御史着燕起烈補授載烋着以武職用銘鈺着以旗員用延譽楊秀實沈維誠俱着交部記名以直隷州知州用賽保達薩布壽長沈銘勳俱着照例用廖溥明着准其卓異加一級仍註册候升奭良趙映辰雷棣榮俱着准其卓異加一級仍註册回任候升賀宏勳着回任准其卓異加一級仍註册候升唐際昌謝光燾俱着准其開復原官仍發原省照例用欽此同日奉硃筆岳琪轉補翰林院侍讀學士長荔補授翰林院侍講學士欽此 
[皇畿紀事]  
　　前報紀總理衙門接駐紥各國諸星使電催粤海關積欠出使經費云云當經總署電詢該關刻接該關電覆稱粤海關征收洋稅入不敷出其所欠出使經費實非有意緩延祈轉咨各星使嗣後謹按結期如數解往至前欠之欵亦當分結補解不致有誤要需總署旋將該關所覆情形電覆各星使遵照矣○二月中吏部咨行户部等衙門稱查得光緒十四年戊子科鄉試所有各衙門進士出身實缺人員例應考選同考官相應移咨各衙門務於三月内查明有否願考者聲覆過部以憑彙總開單辦理刻各衙門巳知會實缺人員矣○户部開辦鄭工捐以去冬十一月爲第一卯計收捐銀八十餘萬兩十二月爲第二卯計收捐銀三十餘萬兩今年正月爲第三卯計收捐銀八萬餘兩二月爲第四卯計收捐銀十八萬兩有奇○二月中旬李傅相飛檄灤州郭刺史赴省聽候查辦傳聞刺史於正月間辦理鹽勇刺死良民案諸多不合屍親控諸督憲行轅故傅相急欲調回究詢耳○二月二十三日四川總督劉仲良制軍委員批解光緒十三年應解户部制錢二萬千赴部投納當經該部差役運至銀庫門外俟堂官定期騐收○新疆各處曾經户部奏明凡有商賈販運茶葉者均令請領甘票違者從重治罪刻該部接到劉毅齋中丞咨稱近有晉商于生金雷福元二人朦請歸化廳轉禀綏遠城將軍咨取理藩院院票運茶九百餘馱在新疆各處銷售將户部前經奏准請領甘票置之不理相應移咨大部查核施行旋經户部會同理藩院奏請將院票永遠禁止並請飭令新疆巡撫將該商所運茶葉入官充公其朦領之院票繳還理藩院奉旨依議欽此當經該部飛咨劉中丞遵照矣○工部凡遇舉辦工程其費不及千金者例由節愼庫發給該庫所儲之銀係奏明由户部銀庫提撥名曰備用銀兩如此銀支放將盡則由堂官奏請續行提撥以濟工需刻聞該部以庫儲無多奏請由户部銀庫提撥銀五萬兩以作備用之欵奉旨依議欽此旋經行文户部請於月杪先發銀三萬兩其餘二萬兩俟各省京餉解京充裕再行發放○宣武門外爛麫胡同張姓貿易於外家中僅婦女數人二月中某夜忽一梁上君子濳入内室舉燭以搜箱篋婦女驚覺賊禁以刃不許聲張遂將衣物打成一大包負諸肩背躍上屋脊一失足墜落隣家院中隣人驚醒披衣而起見該賊方在東張西探尋路脫逃當經獲住於次晨解送北城坊 
[平山春眺]  
　　揚州信云運憲田熾庭都轉委白分轉璧履勘攔江大壩事畢遄回禀稱此壩上游雖有來源不似去冬湍激江潮亦甚小以致揚河水勢日漸就低若不將此壩堵塞不通恐河水一瀉無餘南北鹽船來往殊多不便云云都轉卽札委分轉立時前往募未堵築擇於上月二十二日興工約計三月中旬當可告竣矣○督辦下河工程張屺堂廉訪開濬東臺丁溪等處各河己於上月十八日告竣啓閘後水行甚暢無異黄河之水天上來從此水有攸歸大可無虞氾濫矣○泰屬新興塲某鹺尹年逾花甲久染沈疴醫治多時不甚見效泰州分可沈分轉以該塲政務殷繁檄委廟灣塲王鹺尹就近前往代理一面禀請運憲委員接署○舟子李某好飲酒日在缺口門外駕渡船稍得餘資卽覓青州從事爲樂上月旣望上午有司業二人邀至缺口街某茶社對酌飲次頗嫌酒味不佳李曰蔣家橋某酒坊甚多佳釀吾當提壺親往與諸君細酌梨花如何同業欣然應之曰諾李踉蹌而去不意雨後道路濘泥甫及該酒坊前失足滑倒久之不起坊中人趨視則已氣絶體冰矣大駭赶喚地保至送信其家家屬知係醉後跌斃毫不齟齬當卽舁回備棺收殮或云李雖有劉伶之癖而風雅究不及劉伶否則荷鍤相隨不省却許多周折哉嘻○儀徵挑濬鹽河集夫數千人日以畚挶從事一日忽於泥内挖出大木盒一察其形似船而又首尾俱無僅餘中艙艙中滿貯青蚨字跡顯然皆明季國號以天啓崇禎爲最多銅作紫色其式大小不一數之約有百餘緡衆夫大譁羣起爭奪弁兵見之恐釀事端赶卽報知總局隨由局中派人出爲均分始各欣然而散閱日此錢行至揚州有和嶠癖者視爲罕覯爭先購求有以數十文售得一枚者孔方兄身價大增不似猥瑣寒儒常此塵埋蓬累矣 
[榕城春色]  
　　福州來信云棍徒李姓籍隷湘中人皆以湖南李呼之其爲人也勇而有力無惡不爲生意中人恨深切齒一日向北門直街某店强賒寒具店主婉言辭之李怒紏衆數十持械前往將店中器物搗毁一空學徒某甲被毆幾死經保甲局綑送閩署劉大令訊悉眞情喝責一千板次日又提案笞責四千板臀血淋漓連連呌苦觀者皆鼓掌稱快○楊石泉制軍示期二月十九日課試致用書院廿二日課試正誼鰲峯鳳池三書院舉貢生監文童屆期皆報名投考統計約共七千人文風日盛可見一斑矣 
[漢臯雜佩]  
　　省憲以各鄉農事方興難民之就食武漢者萬難久住於是委員用救生船滿載青錢隨以砲艇分赴鮎魚套塘角二處漢口之橋口下關漢陽之龜山頭等處灣泊凡有難民願意還鄉者成丁給錢二百文小孩百文先付錢票後赴各救生船領錢已於上月十九日開辦照此辦理難民自可逐日遺散不久各歸故里可免逗遛騷擾之虞矣○横堤後祝姓木作坊有學徒日前被其師懲責氣忿不已伺夜深人靜懸梁畢命次早見而解下則已無從施救報知學徒之家其家屬係孝感縣人哄動無賴多名誣其師以虐待學徒始自縊斃控諸漢陽縣經鍾邑尊馳往相騐毫無傷痕其家屬始各息喙然其師已受累不淺矣○二月十九日午後東北風驟起江中波浪掀天有一小艇載十餘人先在江中逆流而上繼入漢河方謂出險入夷可以無事矣不料被小駁船一碰小艇遽爾翻覆有四人在水中攀得小駁船上之繩扒上船邊得以救起船主亦被救起此外十餘人則皆入水晶宫裏作蹴踘之戯聞四人與艇主欲與小駁船爲難不知如何了結也 
[十洲春語]  
　　駐紥寗波之衞安勇前奉撫憲札令裁撤薛叔耘觀察迭將難撤情形縷晰上禀無如餉項支絀不得不力求撙節之方撫憲遂改照湘勇章程留用百名改爲寧防營其餘五十四名全行裁撤觀察隨將應遺者每名給發口糧一月復賞給川資洋一元五角該勇尚環求加給不知觀察允准否也○寗波郡城東一都二圖聞家凉亭下有一男屍横臥年約四五十歳該處並無地保由附近居民徧貼招認字紙延至五六日未見屍親而屍已潰爛不堪人皆掩鼻而過或曰死者係本地人因赴廟會負人博進資被偪吞烟自盡惟事關人命是非誠難繶斷也 
[書院落成]  
　　寧郡景賢義學改建鄮山書院前已錄報兹聞業已落成擇於三月初一日掛匾供奉文昌曁先賢牌位經理紳董預請闔郡紳耆於是日各整衣冠齊集慶賀 
[鳩江柳色]  
　　皖南鎭史鎭軍念修蒞任以來百廢具舉今正開篆後卽輕車减從親蒞寧廣徽池等屬校閱各營并察訪游勇客民相度津梁要隘日來旌斾將蒞蕪湖特先札行各屬略謂鎭轄各營每年巡閱一次原爲整頓營伍起見查向來積習隨從弁兵每有勒派夫馬藉端需索及書役人等每事招謡行爲詭秘以致各營汛攤扣兵糧在所不免以朝廷校閱之良法爲若輩需索之陋規惡習相沿實堪痛恨本鎭忝爲統將念切兵艱力挽頽風特申嚴禁此次出轅巡閱每到一處毋許屬弁餽送酒席食物茶點隨從員弁兵丁書役人等皆由本鎭給發薪水飯食夫價均隨時給發其騾馬麸料沿途所需皆由行轅帳房照市價給領合行札知倘隨從弁兵人等有向需索情弊許各該營汛禀報以憑從嚴懲 
 
 

Page 3

 
 
辦各屬營官弁如竟夤緣餽送及私相授受查出亦卽從嚴叅辦若鎭軍者眞古之名將歟○蕪采營王梧岡叅戎練軍營莫慶堂都戎咸督率屬下兵丁認眞操演旌旗鼓角如火如荼蓋以備史鎭軍來蕪較閱也○蕪湖城守汛張瑾洲守戎前往金陵謁見曾沅帥於上月某日乘輪回署○日前招商局某輪船駛抵蕪湖有　匧者流混迹其中乘機竊發某客有帳箱一口中儲不動尊被賊見之竊取而挾諸腋下將遁脫矣由客眼見立卽抓住髮辫喚人送官究懲賊於倉卒間擲還帳箱隨出小剪自將髮辫剪斷躍入江中鳬水而遁諺云賊有賊智洵然○河沿某姓購地一區將建房屋掘地竪柱驀見白石平鋪揭而視之纍纍然無異郭家金穴大有取之不盡用之不竭之意地主聞知懊悔不已○雙錫五觀察訪聞蕪湖素多混混俗號青皮聚黨行兇無惡不作閭閻被其擾害皆敢怒而不敢言上年曾經拿獲土地保進街虎等人交縣嚴懲遞籍而若輩愍不畏死近又滋擾地方特出示嚴密緝拿並准受害之家隨時指究爲民除害不憚再三受其恩者當羣頌萬家生佛矣 
[司馬省囚]  
　　昨晨王司馬臨法捕房時深憫犯案之人久覊縲絏因着包探將在押及荷校等犯一併帶案研問除將枷犯夏正聚崔金桂錢裕和趙殿香楮阿松諸人還押外其餘逐一訊供計竊表賊高長有原斷押候交保沈通事稱昨日英包探到來稱火輪管機器西人酩酊大醉睡在東洋車中彼乃攫取金表金練司馬着高覓人至公堂具保劉幹臣李蔭庭至小東門外洋廣貨店託稱買物乘間竊去手巾原斷劉枷號示衆李押在捕房兹判令將李送縣遞籍去年喬小祥毆傷蕭阿王一案原斷令喬出養傷費喬分文不繳兹着比責四十板去夏木行王裕庭控鄒阿寶欠銀不還一案延宕迄今尚少洋八十元兹着將鄒掌頰四十下還押○昨報列文高生强欲過小東門吊橋詰得在鐵廠做砲彈昨有陳少亭者携某營官名片投案求保司馬斥其朦混謂本委面奉道憲諭須將此人澈究重辦倘眞在鐵廠亦應斥革陳隨退去文還押○棕榻店夥吳彬彬控周金生剥衣一案由包探江德林傳到黄發茂酒店夥圧玉品呈上棉袍稱由陸仲三抵欠錢八百十一文司馬令將衣留下箸將在店之人喚來周還押○王元生控田朱氏誘親戚周江氏母女到花烟館走脫無蹤一案江氏之夫周畢學投遞禀詞司馬着將王笞責二百板仍舊管押并着包探至蘭芳里查間下落再核 
[挑濬城濠]  
　　小東門外吊橋經官修理蘇松太道龔觀察復勘後城濠久未挑濬淤塞不堪遂定三月朔開濬適達大汛潮水湍急異常因改期初六日惟是處迤北卽屬法界應先知照法總領事昨晨王雁臣司馬蒞捕房時將情告知備捕頭并云挑出之泥暫堆城下捕頭言是處新種柳樹當爲顧及免致損傷 
[壽母稱觴]  
　　昨爲製造局總辦聶仲芳部郎之太夫人設帨良辰諸官員齊往祝嘏熱閙非常 
[公堂停訊]  
　　大東門外新建揭普豐會館兹已告成昨日商人郭某等恭請本埠諸官臨蒞并僱天仙樂部演劇酬神蔡二源太守因此知照捕房停解一日公事 
[故紳發引]  
　　陳紳湛亭爲寶渠太守之金昆杏孫太史之封翁去冬病故六馬路西首寓中昨日扶柩回錢塘原籍儀仗輝煌執紳者亦頗形濟濟四馬路萬華樓前及法大馬路俱有官紳路祭旋至大東門外大碼頭下船沿途觀者殊形熱閙 
[烟館具禀續聞]  
　　昨報列烟館具禀云云兹悉各烟館主先投英工部局遞禀聲稱奉禁婦女開燈後生理頗覺清閒隨有黠者别出心裁每燈附送彩票近日效尤者衆實皆不得己而爲之然所費過多生理更加難做且英界烟燈捐較法界愈巨而法界反未奉禁再四籌思惟有籲請酌减月捐以蘇商困董事謂租界捐項按平由衆董議定不能隨時减少卽烟燈捐亦不過鉅其禁婦女開燈係華官之令所云酬送彩票之事俟知照麥捕頭查明候示旋聞捕頭已飭將烟館所送彩票稽查又查得某吕宋票號亦有附送小票事情著一併取閱再行核辦 
[家屬被拘]  
　　丐頭李福卽尖頭麻子與同類瞎子蔡慶械鬥一節迭紀報章兹經捕役柴樛投縣稟稱緝得兩造羽黨均有百餘人類皆亡命之徒身邊各藏六門手槍未易擒獲郭有泰卽二毛屍身被松江班金寶老四舁去不知抛在何方旋復查得蔡避匿無蹤其妻陳氏子阿隆媳鳳貞住本城縣署後館驛橋浜昨又禀明裴邑尊將該家屬解案候訊矣 
[播種禮成]  
　　前日江海關道龔觀察松海防同知劉司馬上海縣裴邑尊水利廳鄢少尹捕廳許少尉提右營陳叅戎守府傅守戎咸詣南門外先農壇行播種禮禮畢各回本署 
[上海縣署瑣案]  
　　昨晨裴邑尊拈香回署有鄉婦十餘人叩求給領賽馬塲地基找價邑尊着傅地保訊明核辦○前日八仙橋巡防局員飭送受傷人吳茂林王元生至縣裴邑尊升堂訊究吳稱小的住四圖八仙橋種菜爲生正在抱甕灌園驀聞繅絲棧内女工笑語聲偶然觀看棧中人赶出陡將小的扭進兇毆並將鐵鎚擊傷頭面王稱小的與吳同業見吳被棧中人拉去情急喊救亦被扭進吊在楊樹上肄毆邑尊騐得吳略有傷痕隨飭開呈節略候核○前有李德咸偕妻胡氏控子道宗媳包氏忤逆叩乞嚴懲裴邑尊提案訊究李伸訴前情道宗稱小的寡母胡氏再醮與李小的亦隨至李家後李聽信姪言欲將小的夫妻斥逐是以略有口角並無忤逆事情包氏所供略同邑尊怒其目無尊長判笞責二百板枷號一月包氏掌頰百下鎖交官媒候辦○江北人許兆奎控蔣顧氏誘拐童養媳陸氏一案迭見報端前日徐海隆至官媒處探望顧氏差役見之上前盤問徐情虛奔逸旋被追獲解案裴邑尊訊明情節着將徐鎖交原差看管候補提人証到案質訊核辦 
[輪船招商局第十四屆帳略]  
　　第十四屆辦理輪船招商局情形節略謹查本局光緒十二年第十三屆結總已呈送刊布在案兹自光緒十三年正月起至年底止是爲第十四屆結帳本年共得餘利四十三萬餘兩除各船棧折輕成本二十萬五千餘兩提派股分餘利二萬兩局内各執事辦事出力奬賞先提五厘計一萬餘兩外凈餘十九萬四千餘兩併連上屆結餘十三萬一千餘兩共存公積銀三十二萬六千餘兩查原欠洋商各欵除三屆還清天祥並拔還匯豐兩期借本及分存匯豐怡和等行備還洋欵冲抵外計短四十三萬餘兩略較上年輕减前屇局船二十五號本年六月間保大擱礁沉失已將折實成本七萬六千萬於自保船險項下支銷今屆添造廣濟淺水輪船一號擬走遼海及春間協運漕米冬季調走宜昌漢口之用造本五萬八千兩已列各船成本項下是以本屆船數與上屆同永清另換鍋爐永寧重新修改更名海昌該二船修費應列成本北棧内因添設關棧增造起重機器碼頭船隻中棧東棧各添棧房亦已分則列作成本其餘存欠之數俱詳總結各欵總之出入欵項主可以緊守歛字訣者毋或稍縱兹當添造新船需欵甚鉅不敢過於惜費亦惟權其當不當而己股商利息本屆仍提派餘利一厘連官利共派七釐照章三月初一日分給並繕上下兩册呈送南北洋商憲及滬津兩海關備案並抄存滬津漢閩廣港各局以便股商就近查閱另刊簡明帳略分送公覽會辦沈能虎子梅督辦盛宣懷杏蓀會辦馬建忠眉叔會辦陳樹棠苃南謹啓○綜結一該股分資本規銀二百萬兩一該官欵存本規銀七十九萬五千五十七兩一錢九分三厘一該官欵續存規銀二十七萬一百九十六兩三錢七分三厘一該保險股欵規銀五十萬兩一該貴池股本規銀四萬五千三百十六兩一該貴池股息規銀三千五百六十七兩六錢六分一該洋商各欵存該冲計規銀四十三萬三千四百五十八兩七分一該紳商存欵規銀二萬四千五百二十五兩六錢一分三釐一該往來存欵規銀二十九萬二千四百五十二兩五錢二分六釐一該各户存息規銀二萬二千六十九兩二錢一分一該股分存息規銀十四萬九千十兩五錢五分五厘 
 
 

Page 4

 
 
一該售換股票規銀二萬一千五百五十五兩七錢八分六厘一該自保船險規銀二十六萬一千二百五十一兩八錢六分三厘一該綵結公積規銀三十二萬六千五百七十八兩二錢一分三釐共計結該各欵規銀五百十四萬五千三十九兩六分二釐一存開平應還貴池撥欵規銀二萬二千三百四十六兩三分二厘一存錢莊往來規銀五萬四千六百十八兩九錢四分五厘一存舊帳欠户規銀一萬八千三百三十六兩四錢六分九厘一存往來欠欵規銀十三萬九千五百十八兩二錢三分三厘一存定造新船置備鍋爐規銀五萬一千九百九十九兩九分一存同文局等南棧押欵規銀四萬六千兩一存各户欠息規銀二萬一千九十四兩三錢六分三厘一存北洋圖南水脚規銀三萬六千八百十九兩九錢二分三厘一存隨貨匯欵規銀一萬四千四百十四兩七錢四分五厘一存買存煤炭規銀二萬三千六百九十兩七錢一厘一存開平股分規銀二十一萬兩一存朝鮮借欵規銀二十一萬兩一存舊帳股票産契抵欠規銀三十一萬一千四百七兩八錢一存現銀洋錢規銀三萬四千七百九十二兩七錢六分一釐共計結存各欵規銀一百十九萬五千三十九兩六分二厘 
[重洋來欵]  
　　二月二十七日奉到出使俄德奥和大臣洪文卿閣學捐廉助賑銀一百兩德國哲甯助庫平銀二十兩遊歴官程君李君各助庳平銀十兩以上共庫平銀一百四十兩由本埠源豐潤票號匯來指助河南春賑合之規銀一百五十三兩四錢四分○十六日奉到日本神户理事府蹇虛甫太守來函第二批募各商河南賑捐鷹洋二百五十四元由本埠源記寶號匯到附來元二兩批各善士助賑清單計一百零三户共鷹洋九百五十四元除託源豐潤源記二寶號寄去收條外請列報章謹先叩謝上海北市絲業會舘籌賑公所愚弟少欽施善昌謹誌 
[六馬路仁濟善堂司董啓]  
　　謹啓者兹有百川通大寶號遣友親臨敝堂交到施藥勸捐冊一扣蒙捐集大錢三十七千文述及春巵讌客當觥籌交錯之際懷樂善好施之誠賢主嘉賓共發仁慈同心合德頓解善囊祇領之下欽感莫名謹誌大德以勸後來因敝堂捐冊未蒙捐擲者尚多惟願各商當仁不讓見善勇爲俾經辦無竭蹶之虞使貧病無呼號之慘發惠施仁造福無窮飲和食德感激靡涯此敝堂之所厚望也 
[浙省撫轅抄]  
　　二月廿三日同知程韍禀見禀辭赴嘉善厘局黄秉鈞禀知藩司委解京餉差禀見王貽信尊丁禀謝准補新昌縣飭知○廿四日委署昌化縣章臨輝禀知藩司委署禀安叩謝候補縣畢貽策禀知藩司委江千局差禀見叩謝夏獻鋆禀見辭赴南潯厘局差林志仁交卸平陽厘局回省禀到禀見從九品張賡第禀知厘捐局委嚴東嗣司員差叩謝○廿五日候補同知唐懌榕禀知奉臬司委接辦候審公所差叩謝秦光簡新腠通判貢廷楨菱胡俱禀見禀辭赴厘局差大挑縣伍變實禀知臬司委讞局帮審差左元鼎禀知厘捐局委餘姚竹山港厘卡差禀謝准補鎭海縣長山巡檢莊登瀛禀知奉藩司飭司准補並赴任禀安叩謝 
[江督轅門抄]  
　　二月二十二日運判劉繼曾奉示冩履歴卽辭○二十三日候補道范銷假並知惜陰書院甄别○二十四日委署江寗縣丞黄夑元謝委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　二月十五日候補從九陳澤澗奉委赴各粥廠彈壓遣散差候補從九吳盛唐奉藩憲委赴漢陽府等縣催提稅銀徵信册結候補同知汪彦分奉委會辦武穴卡釐局十六日候補府鄭思賢奉藩憲委飭知轉奉雲南督撫憲奏調赴愼辦理通商茶務候補典史楊詩奉飭辦縣河口釐局管帶水師健捷左營候補副將張國棟奉督憲札調省彈壓粥廠十七日專辦咸嘉蒲崇山城六縣茶牙釐總局候補府史敬銘委辦通山茶釐候補同知盛春頤委辦栢墩茶釐候補同知陶綬廉委辦崇陽茶釐候補州張茂時委辦楊芳林茶釐候補縣賈良榮候補縣馬士慶赴羊樓彈壓茶市各見辭二月十八日吳本仁奉雲南督撫憲委坐催湖北恊餉兼文報局差赴兩院禀知候補府許炳恭禀見謝奉藩憲飭知前解十三年七批京餉勞績奉部准加一級紀錄二次藩憲牌示漢陽縣縣丞要缺詳請以候補本班前補用縣丞黄新鍔咨補二十一日武昌府李赴兩院禀知四處粥廠安靜候補巡檢馬國瑞奉藩憲委提襄陽荆門各州縣當稅徵信册結 
[皖垣官報]  
　　二月十七八日牌示准補無爲州州同蔣應龍飭赴新任十九二十日支應局提調兼辦報銷道銜候補府彭祿到卸辦巢縣厘務回卽用縣叚樹榛知奉委解京餉候補縣李占鰲到委解京餉回府經石輝南謝飭知准補廬州府經二十一日同知銜新選和州直隷州同戚敏求到江西人廿二日牌示本任阜陽縣李應泰飭回本任太平府經王樹珊調署桐城縣丞和州裕溪司汪斌調署祁門典史歙縣黄山司于德元調署太湖後部司靈璧固鎭司梁中銓調署貴池李陽司准補舒城縣劉承祖調署無爲州亳州陳晉定遠縣忠明懷寗長楓司鄒錫紳六安州和尚灘司胡友棣鳳陽縣丞高矩曾婺源項村司丁培基東流吉陽司劉崧高宿松小姑司屠念曾桐城大關司酈鴻濓繁昌三山司姚錫嘏靈璧固鎭司吳光宣城水陽司洪啓明望江華陽司許廷標和州裕溪徐加樹歙縣黄山張成先祁門大洪司童楠寧國胡樂石朱匯元各員均飭赴新任廿三日牌准補廬州府經司輝南飭赴新任候補和府經李崇培委署合肥青陽司候補知府祺厚知奉委辦蕪湖洋務廿五日候補典史蔣鎬到赴鳳陽英山查保甲回廿六七日本任桐城六百丈司尹高儀謝奉飭回本任 
[贈陳湘卿詞史]  
　　　是湘妃出世才桃花如面骨如梅劇憐酒罷茶餘候刻意吟詩倚玉臺盈盈十五髻垂髫時樣梳妝衣絳　曾記登塲歌一曲琵琶聲裏不勝嬌 [Z古吳愛蓮室主 
[山居懷人詩四首錄寄霧裏看花客高昌寒食生申左夢畹生同政刊]  
　　兩載依劉感德深不須彈鋏發長吟白雲親舍縈歸夢辜負平原愛士心穎川司馬○襟懷冷淡難諧俗骨相清癯不媚時畢竟幽人多雅趣盆花籠鳥寄遐思掃花仙史○書記翩翩易才論交客邸薄陳雷杏花春雨江南路便擬拏舟訪戴來解珮生○春江花事賴扶持刻翠裁紅不諱癡想見畫樓明月夜雙鬟捧硯乞題詩惜紅生戊子仲春海寗杜求煃稿十龍游秋樹齋 
[舟中卽事錄塵桂笙點定]  
　　琴劍關河壯志存雨中景付客中論岸浮水氣高於屋樹擁雲陰别有村淮浦關心流未奠家山回首夢猶温何當一嘯金焦頂萬里天光落酒尊[  江夏綺禪]  
[上海陳家木橋電報總局豫皖所經收章門寓客募第二三批振欵細數]  
　　第二批楊字第九號捐冊豐城縣善餘生明府勸捐長春質同豐質豐城縣左堂張樂善堂三户各十元陸愼思堂四元吳應之正順正益同泰春茂周廷邦洪興唐增榮八户各一元吳瑞芝崔恢慧葛合鵬榮發源順益成任鳳祥到永慶李萬元桂香齋楊正豐態萬春萬興慶四齋豫順吳恆元胡合茂孫蘭陵堂馮培德堂凌棣穭書屋陳退省山房温樹德葉曉初二十三户各二元高一果堂高本立堂萬全行杜同興益美泰興允源春德源孫德泰合和賴雲春萬盛鴻順大新復昌德裕同豐厚天香齋豐益源吳金順陸兆豐鄒德和泰順萬泰徐正生洪發徐茂泰李正源祥順李存仁堂葛濟恆焉希賢楊春　鄒洪恩四維麟祥劉必應祥十六户各一元計共洋一百五十元合兌足銀一百兩○楊字第十一號柏冊王山縣孟子卿明府交邑紳徐君因之募竹林氏洋十四元依仁堂十元張博雅堂六元詹應昌五元嘉勝鄭月軒信可軒安守軒四户各三元厚記毛耕心堂聶三禮堂李廣順章三益堂尊三堂光裕堂任諮卿八户各二元四如軒鄭樹吉　嚴富春堂隆盛興錦春汗崇禮堂晋順豫鳳德聨祥盧其榮謹厚堂貲和堂比玉堂十二户各一元共計英洋七十五元合足銀五十兩另四錢七分五厘○楊字第十七號捐冊貴谿縣朱莘錢明府勸捐春渚草堂幼學朱童學繡朱女三户各十元幼學周童學綉周女二户各五元汗遺愛堂洋銀十四兩胡養和堂六兩五錢七分又錢四百另六文龍興七元又錢三百九十二文亨祥乾一鹽錢二户各七兩元茂鹽錢六元德裕幼童姚楨二户各二兩八錢車怡大二兩七錢八分同有龔同慶堂二户各二兩六　慶祥二元又錢八百十二文廣聚蕭錦豐共四兩一錢九分敦行堂姚一兩四錢六分丁美善李守之二户各一兩四錢祥一兩三錢八分金明泰企寛裕共一兩九錢四分周光裕一兩三錢成記一兩零五分敖元和七錢一分廣中成余仁泰二户各七錢龔接生陸錢九分恊和遠大敖仁和三户各陸錢八分德成仁復二户各六錢七分恊成聚和合助六錢七分復茂恆昌二户各陸錢五分萬益六錢四分廣成隆合記二户各六錢三分同順泰六户二分德隆六錢汪崑和五錢九分周永茂順大公順三户各五錢八分同升五錢七分信和義龔隆裕二户五錢六分洪德昌同豐二户五錢五分乾吉開也堂二户五錢四分祥泰五錢二分怡大五錢一分羅海林五錢公和成四錢九分萃大源遠二　四錢八分裕四錢五分玉成三錢七分曾四興馮源順二户一千五十文廣泰一　文同益九百八十文啓茂九百楊泰盛中和七百文○楊字第十八號冊求平安勇爲氏德遺堂同公堂心有餘善積　永有堂求庇信孚氏有恆堂敦本堂善曾堂梧心堂語不足齋元吉堂何爲補愼堂勉力氏洪德堂怡怡氏聚善堂方行其義求之惟吉思善堂施蒲氏遺慶堂誠敬堂永安堂二十八户共捐洋一百十四元又錢五百三十一文周靜山饒考南徐輔　江時化吳金熊兩堂善榮發堂江培德堂王德潤堂書帶草堂胡篤慶堂七户各一兩四錢以上第二批共計捐銀三百七十五兩八錢七分五厘○此單未完 
[上海北市絲業會舘籌賑公所施少欽經收山東順直河南皖北賑捐丁十一月二十七日第一千五百九十四次清單]  
　　東臺安丰塲節糜氏爲堂上壽辰洋二十元蘇州少悟對開四元四開一元浙蘭集昌源太原　茝軒四元内銅洋一元湖州沈若臣完愿祈保一切事安三元秀署易募一元鎭海　太氏　元常山正字棧吳寄來敦裕氏子病痊速痊酬愿續助二十八元甬江棉力共三元浙寧趙求病愈保家安十元江陰徐益三由潘二江兄來九元嵩麓山樵二元包運鶴求病速愈由徐愼言翁來五十元高師令壽求痼疾速愈由源恆隆布號來二十元江西半攢堂由蔚豐厚號來銀四十兩合規元四十二兩八錢一分無名氏二元王辛甫五元濟寧頤正堂銀二兩松筠堂六錢四分漂陽　源莊無名氏洋四元寄鷗五元悼仙夢畹浙東可人漱蘭室四户各一元福州府刑席朱善士爛板洋三元錢四百文姚小園爲女痛全完愿三元張宗記一元隱名氏續助由王蓮君翁來二百五十元潘家意續助完愿五十元嘉定汝南子祈保平安三元○漢曰敦實堂託胡紹翁交來興發壽募陳母鍾宜人周母成宜人各九八五平銀三十兩陳朱宜人游譚宜人周李氏三户各二十兩游王氏十兩陳興德興讓興雲興海永釗游崧筠榮生周本熙本渡本中十户各五兩熊乾用周玉珍德徵琇瑩本義鍾姚記家義黄過記道中劉宋記彩興大二户各一兩陳世昌等八户共錢六千五百文隱名氏等九户共錢七千六百四十李錫純等十一户共十三千二百全順義等七户共五千張祝卿募慶餘德祥記無名　三户各一千朱鳳章募許天興德源興各一千胡謙泰泰來典各五百鄭彩三艾其發各四百徐天順鄔武臣各三百湯正茂李三元三吉三户各二百許竹生募隱名氏求合家平安泰豐油行無名氏四户各一千宏吉順三千又募興發壽二千億萬生無名氏王光遠無名氏邱祥發五户各一千鼎豐恆募楊彩記等二十户共十千義源泰募泰記常平銀十兩王藥樵募新提緝私鹽卡十四户共洋六元鄂城募忠孝堂十二户銀一兩洋一元錢十七千五百又朋湊送張友令尊奠儀移助二千五百文馬箴禹翁募隨州捕署張十千文項海仙一千皖江張徐氏卓永太各五百　鏞誠三百丁純仁童小山各二百郭選發一百魏兆興庫平銀二兩卓壁山州平銀一兩周麗泉募新堤善二十七户共九八五平銀二十四兩又本堂收劉詠吉錢五千捫問搔首氏洋一元以上共合洋例紋三百十六兩六錢四分合規元三百二十六兩四錢三分○淮安志傑堂盧洋四元又募禮耕堂有無名氏任慶綬荀燕堂濟陽氏愼思堂六户各錢三百三省堂一百共八户合銀八錢六分洋四元○蘇州德昌棧孫雨生募設桶捐十黔童子吳不留名名洋一元恆元錢籌三百文零散錢四六十自墊二百四十共五户合洋三元○漢陽盧大昌募無名氏一元寶桂堂隱名氏六一氏無名氏四户各五角鄧益三六角無名氏四角又二户各二角懷德堂唐日生三槐堂三户各二角共十二户合洋五元○長沙寶成募陶沙玉山房無名氏各二元孫行剛徐蘭亭紫竹山房蓉江軒四户各一員張輔清朱丕記各錢五百勞祥齡劉彭年徐述菴張元記菊記無名氏范康甫無名氏八户各四百李永記三百張叙記無名氏傳志記顔金友四户各二百共二十一户合洋十三歸○蕪源恆丰豫行募無名氏洋一洋翟含章錢五百文陳曉風方徖記各二百寗世記余振玉胡冠成章鶴笙陶聘臣王錦生陳樹昌張丹庭無名氏查宗元焦國賢朱蘭臯程萬記洪勤記郭邦記吕裕記過潤璘十七户各一百王炳貴江圖瑩無名氏潘勤謹無名氏吕立浩楊習全方榮生李佐周汪江仁許松年少卿趙德三潘鍾其十四户各五百共三十五户合洋四員○柳壽軒翁來謙祥益夥友平安一百元張萬記二十員○硤石韓廣少募有心無力子三員誠心氏二員默佑氏勉力子各一員○硤石蔚藍天募趙世榮一圓查君喜筵　席折資移助二圓褚秋谷錢六百八十質記五伯四十幼記福記各五百不留名三百四十肖記二百七十趾記二百三十共九户合洋八圓○嘉善曹文秀募戴受暉堂王存誠堂各一圓陸不負堂幼順居各五角金茂春三角何愼德二角○黄延耀洋二角又募盧氏楊氏李氏盧氏四户各五角本位羅齊易福田吳氏陳氏劉金王李國才七户各二角梁氏二户各一角陳氏錢二百共十五户合洋三圓八角錢二百文 
[上海北市終業會舘籌賑公所施少欽經收山東順直河南皖北賑捐丁亥十一七廿八九日第一千五百九十五次清單]  
　　鴛鴦湖南梅溪香雪廬主人祈保牛只平安由平湖寄來洋三十二元蘇州仁泰莊春如一元嘉興陸胡王馮蔡畢折席移助三元杭州吳蕪　求保幼孫平安十元恆豫莊來無民二元餘慶堂包一元韻芬室爲父氣痛求水不發由李石安翁來十元長興河署温復良爲妻李氏求病愈十元延壽居求病速愈三十元汪德孝求父母康健一元北溪不虛領册者祿助由福裕南來五元沈姓二元嶺南洪學祥求項疾速愈三元銅洋一元無名氏由蔚泰厚宋子晋兩銀三兩九人洋九角章承德堂二元豫興隆吳壽山朱子安愼之章本一無民六人洋六元恊源莊來無民十元又四角蘭言室産子大小平安喜助二元同慶來長順京平順京平銀十兩三錢七分合元十兩零八錢九分無名氏洋十元石碼稅厘局四元顧子誠一元德清袁登卿二元富陽絲捐局齊東野農四元杭州楚正僧杯渡綿被襖質錢助二元朱涇吳子後募無可如何一百元皖湖劉振澤送胡太恭人祝儀由蘇寄來四元程叔瀛爲女病愈完愿助河南五十元又續助東直四十元錢慶增求次媳病卽全三元三人由錢鑑堂翁來○綺園朱少梅募十一月分月捐第二次汪倫先鍾揚烈名二元朱于凡務本堂吕馬仲怍惠園潘杏如陳必　六人各一元○新市陳壬泉募胡士金程章各一元無民二有各二角○蘇城李勤餘募馬祖繩退思居各一元陸載之五角尋魚　錢四百心酸力難鄭氏不留名　二百共七人洋三元五角○皖南廣德州署鑑湖筆齋主人洋五元錢八百六十又行遠堂洋四員與同人主二員餘慶堂無名氏如心堂無名氏心記五人名一元泉記松記合一元無名氏六百百花主人無名加願堂不書人四户各四百共十四户全洋二十元○蘭谿保安會棉衣洋十員又二户各十員同善會唐燕記各一元震記湊費立泉各四角費寶生二角共八人洋三十三　○廣馨源來同福和募王慶記求平安三元承裕堂陳二元無名氏馮秀記各一元竺文記陳星　俞雲記逸甫氏四户各一元不書人四人各一員又三户各一元又三户各五角無民二員又二户各一員共十三　合洋十三元○蘇滬報分舘陳伯村寄來横涇孔先生募夢熊主人昌平後人各一員陳宗流薛耕雲徐樸庭胡綠野南華後人翁樂善六户各五角徐甫春錢五伯陸學岐三伯張桂升二百共十一洋五員對開二員○雲南礦務局募王雲卿一員范玉財單玉祥李二徐五無名湊五人各二角以上廿八日寗郡三姓洋一員慈東邵家浩爲母病許愿由無馨隆來三員太倉州衆人折席十員于梓鄉柯儀移賑二十六員隱名求病愈一員郭少泉蕙風閣經收畫潤賑四員吳氏五十員松江沈仲起募王善姓不留名八 
 
 

Page 10

 
 
員沈善姓芹儀二員錦記求貨船進出平安一員馬春記爲次子天花平安完愿并求合家平安五圓潤泰昌助捐簿五十本　五圓夾石蔚藍靜募鏖君爲子完娶補　移助三運胡肖寅一圓馬賓秋一員又銅洋四圓升字四十圓又銅洋一圓新市同益衆友節筵助賑十二圓宋培之翁來無名二十圓四安廣德州姚楷庭二圓又吳德豐四圓陳俊卿周三和温寶書堂朱瑞文堂四户各二元楊企周陳鶉臣廷鈺汪昌鵬董鶴樓范子佳介福康王殿揚胡春和余裕誠鄭東昇萬春堂王正美競修堂鄭瑞和十五人每一元吳萬豐慶豐各七角半沈湧泉程廣新許慶　章富高義泰元記五户每五角共廿八户合洋三十三圓○崑山辰誕節省二圓不列名心願師德堂勉服藥三户每一元不知名兩角共俞藴記錢四百子系王無力人每二百共八人洋六元○姑蘇信昌成募裕隆深錢五百金吟槎殷渭之萬馨坊三户各四伯德大昌記三伯八十茅信貽安主人每三伯文徐葆良李修之順馨舘安平氏信茂漂坊源利合馨裕大裕隆邱長春源茂橋錦祥丹六班傅永太丹陽五班船顧松坡十六户每二百崇本堂汪錦星惠清三人每五十張厚生三星摟增桂王松亭　寶長袁鳳記袁司强司吳壽福宜與船十户每一伯文共三十六户合洋七元○恆和典募如愿得彩一折助賑五角無名氏沈震生廿劬氏不留名　俊夫五户一角○南匯寄來清江李張氏周李氏李惠章江昌四户合四元李兆麟兆燕兆熊兆鳳兆鯉五户合二員李王氏劉氏謝氏諸氏戴氏吳氏六户合二元○浙紹復成合記　　維記　衡記一　趙金　齡徐秀記合記四户五角莫恩記三角宋雪記傅茂記二角錢禮記鶴忠王鶴記三户一角共十二户合洋五元○嘉定錢壽萱寄來黎陽儷　來史求保慈　康健　家平安一元壽萱小生十二齡童病卽愈錢二百○長發棧募三星增四百文西河漁叟無閒氏有心無力入三户各二百省食藥樂也軒補過名氏不留名氏四户一百無名四百　二户　百又二户二百東海堂一百洋一角共十五合洋二元錢五百四十○夾石蔚藍天管趾仁募力不從心銅洋一元錢簡齋錢五百又六十文吳瑞司張杏岩金建週三户名三百文徐品山無名氏朱啓珍嚴茂順梅坪無名氏管寶生七户二百張谷朱祿洲各一百共十五户合洋三員銅洋一元以上廿九日 
 
 
 

Page 11

 
 
   
 
 

Page 12

 
 
[光緒十四年二月廿三日京報全錄]  
　　宫門抄○諭旨二道錄前○發抄硃批五道○河督李奏時屆春融上下游各廳預籌修守防護精形摺○　撫剛奏特叅庸　不職各員請旨分别懲辦摺○直督李奏記名提督卓著戰功積勞病故懇恩優卹摺○江督曾等　奏揀補要缺同知摺○二月二十三日理藩院鑾儀衞光祿寺廂黄旂值日無引見○長善假滿請安○良弼謝充起居注官　恩○嵩山請假山日○召見軍機景灃德洪額恩佑良弼○皇上明日用膳辦事召見後至北海○發抄倪文蔚奏臨漳縣絞犯誤斬案審擬奉硃批王廷揚着卽行革職餘着刑部議奏欽此○又開設官錢局立案奉硃批户部知道欽此○葉伯英奏知州賈春暄補乾州牧奉硃批吏部議奏欽此○又黄彭年交卸臬篆日期奉硃批吏部知道欽此○又候補道李楹署督糧道奉　硃批吏部知道欽此○○三品頂戴署河東河道總督臣李鶴年跪奏爲時屆奉融上游兩岸防護凌汎平穩曁下游各廳預籌修守各緣由恭摺具陳仰祈聖鑒事竊臣前將　汎屆期督率道廳防護情形於上年十二月十一日陳　奏在案查冬至以後天氣嚴寒河内冰凌漸多下注黄沁廳攔黄埝上南廳胡家屯將軍廟大河兜灣處所或水勢抬高或凌逼埽壩積壅剷傷在在　虞先經臣督飭廳營將兩岸　黄卑矮埽叚預爲廂修高整寗挂柳樁層層澢禦多備船隻器具往來查看遇有冰塊立卽敲打推行其口門兩壩一帶溜急水深關係尤爲緊要防範更值加愼並經督飭在壩文武員弁一律布置不任稍有壅遏以便工作現在天氣融和河内已無冰凌各工防護俱臻平穩得以專心致力兩壩進堵工程稍紓宸厪至下游各廳堤岸舊險本多將來鄭工合龍水歸正河兩岸臨黄堤埽恐有吃　之處是以前經奏請於大工欵内分撥南北兩道銀十五萬兩先儘堤岸至窄之處擇要培修業已於十二月内先後插鍁興工其應行預儲稭麻各料亦　飭司籌撥銀兩催令各該廳及時設法採運臣一面會督在工員弁趕辦堵築各事宜一面分檄兩岸各廳營預籌修守不任稍涉大意期臻詳愼所有防護凌汎平穩及下游預修堤岸各緣由理合恭摺具陳伏乞皇太后皇上聖鑒謹奏奉硃批工部知道欽此○○山西巡撫臣剛毅跪奏爲特叅庸劣不識各員請旨分别懲辦恭摺仰祈聖鑒事竊照州縣爲親民之官必須得人而理其有民望未孚精力衰邁與夫人地不宜之員自應隨時叅劾未便稍事姑容兹查有靜樂縣在縣王勳立舉動輕浮難膺民社絳縣知縣趙德熙年力就衰難期振作渾源州知州唐元齡公事積滯臨晉縣知縣李榮和性情拘謹均於本缺不甚相宜據藩臬兩司會詳請叅前來相應請旨將靜樂縣知縣王勳立以縣丞歸部銓選絳縣知縣趙德熙勒令休致渾源州知州唐元齡臨晋縣知縣李榮和均開缺另補以肅官方如蒙俞允所遺員缺臨晉縣知縣係冲煩難兼三要缺例應由外揀補其餘各缺晉省有應補人員例得扣留外補俟奉旨後再行咨部截缺合併聲明所有特叅庸劣各員緣由理合恭摺其陳伏乞皇太后皇上聖鑒謹奏奉硃批另有旨欽此○○大學士直隷總督一等伯臣李鴻章跪奏爲現署總兵記名提督卓著戰功積勞病故懇恩優卹恭摺仰祈聖鑒事據天津鎭標中軍遊擊韓廷貴呈報署總兵鄭國魁前在軍營積受勞傷發病增劇於光緒十年正月初一日出缺等情前來臣查記名提督勃勇巴圖魯鄭國魁安徽合肥縣人咸豐年間以義勇從軍轉戰大江南北復率所部水師戰船投効前江南提督曾秉忠駐防金山縣洙淮仰橋一帶同治元年始隷臣軍從克太倉崑山吳江蘇州嘉興常州各城大小百數十戰其間如元年八月解百新涇之圍二年四月剿同里鎭尹山橋之賊三年正月剿平望之賊三月解常昭之圍並爲軍鋒蘇省肅清調紥東壩以遏江浙竄皖之賊剿捻山東調紥嶧縣以扼運河回竄之捻皆堅定不撓賊不敢犯而元年九月以兩營力守田江口二年十月受降先入蘇州省城厥功尤偉至今卓然有人耳目方我軍之初復青浦嘉定也踞蘇之賊懼我深入遂紏崑山常州杭州嘉興之賊十數萬大股東犯四江口適當其種時惟鄭國魁及劉士奇兩營扼紥前敵距後路各軍十數里賊衆悉銳猛撲圍之數重糧道阻絶聲息不通賊中黠酉多重鄭國魁遣說百端屹然不摇堅守十五晝夜援師始至内外合擊遂有四江口之大捷軍聲之振寰始於此當是時若無鄭國魁之死守賊得竄過言嘉進窺松滬不惟不能聚殲大局幾不可問次年官軍進逼蘇州久爲逆賊李秀城巢穴該逆時出外往來應援城守之事悉付其黨譚紹洸粤賊中著名兇悍杭州湖州皆所佔踞衆逾二十萬糧支一年憑堅死拒猝不可拔内有僞納王郜雲官者夙與譚紹洸有隙而素服鄭國魁信義送欵其營欲得一言爲質鄭國魁亦慨然自任遂偕程學啓單舸見郜雲官於洋澄湖密與訂約次日郜雲官及其黨八人殺譚紹洸於陣開門出迎鄭國魁先率所部二營定城督守又次日各軍振旅而入收復省城遂擊全吳之領而折金陵枕州之脊其後金陵合圍血戰數月乃克之杭州之賊則全股冲出蔓延數省惟蘇州不損一將不逸一酉肅清最先保全最多推原首功實不可泯逮郜雲官等以跋扈要挾自取駢誅固非臣始意所及而鄭國魁自以負其初心涕泣堅臥誓不居功臣亦義之不强也臣惟鄭國魁在淮軍中資望最深而此二事於戡定東吳全局關係尤大當其懸軍孤壘單騎危城死生禍福漠無所動雖古名將無以過之該提督目不知書而敬禮士大夫推解尚義殆出天性將兵十餘年居官又十餘年恃以衣食者終歳恒數十人身殁之日家無餘財幾無以歛列營將士環視感泣其忠信俠烈有足多者光緒元年委署天津鎭總兵整頓營伍軍民翕服方資臂助忽聞溘逝追念前勞深可痛惜合無仰墾天恩飭部將署天津鎭總兵記名提督鄭國魁照提督軍營立功後積勞病故例從優議卹並請將戰績宣付史館仍准附祀蘇州提學啓專祠及無錫廉州直隷淮軍昭忠祠以彰忠藎所有提督卓著戰功積勞病故籲請優卹緣由理合恭摺具奏伏乞皇太后皇上聖鑒訓示再本任天津總兵丁汝昌現統北洋水師一時未能履任查有記名提督吳殿元紀律嚴明謀勇兼裕堪以署理業經檄飭遵照合併陳明謹奏奉硃批着照所請該衙門知道欽此○○太子少保兩江總督臣曾國荃江蘇巡撫臣崧駿跪奏爲揀員請補要缺同知恭摺仰祈望鑒事竊照松江府海防同知劉啓彬告病奉准部咨於光緒十三年八月十八日奉旨後第五日行又按江蘇省照限减半計算扣至九月十八日作爲開缺日期歸九月分截缺所遺松江府海防同知係属繁要調缺例應由外揀調該同知駐紥上海有管理華洋交涉事件稽查海口出入船隻彈壓閩廣游民之　非熟悉情形勤明幹練之員不足以資治理臣等於通省現任及記名分發同知人員内逐加遴選一時寔無人地相宜及合例堪調堪補之員復於各項勞績候補人員内詳加揀選查有候補班前補用同知劉元楷年五十歳浙江仁和縣人由附生應同治四年補行辛酉壬戍科本省鄉試中式舉人二年從軍江南於蘇軍分援浙皖閩三省案内保戴花翎並加五品銜七年於米捐案同報捐候選同知任賴捻股肅清案内保奏奉上諭着以本班留於江蘇歸候補斑前先補用欽此於光緒六年給咨赴部五月初十日經欽派王大臣騐放是月二十一日領照十月十五日到省試看期滿　别奏明留省照例補用七年分海運案内保俟補缺後以知府用十二年委代松江府海防同知七月二十一日任事續奉札飭接署在案覆查該員才具穩練明愼安詳以之請補斯缺洵堪勝任與例亦符據蘇州布政使易佩紳署江蘇按察使陳欽銘會詳請奏前來臣等覆核無異合無仰懇天恩俯念員缺緊要人地寔在相宜准以候補班前同知劉元楷補授松江府海防同知實於要缺有裨該員係候補班前同知請補同知銜缺相當毋庸送部引見亦毋須查造叅罰且係舉人出身照例毋庸新章考試謹合詞恭摺具奏伏乞皇太后皇上聖鑒訓示謹奏奉硃批吏部議奏欽此 
 
