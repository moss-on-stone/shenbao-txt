# 1908 - 211 - 4912758

 

Page 1

 
 
   
 
 

Page 2

 
 
   
 
 

Page 3

 
 
上諭 
[七月初十日奉]  
　　上諭八月初五日祭社稷壇朕親詣行禮欽此 
　　上諭雲南臨安府知府員缺著李世楷補授欽此 
宮門抄 
　　七月初十日召見軍機彭述 
論說 
[論問官違旨刑訊之罪]  
　　嗚呼。吾壹不解吾國之立法官。何以全失其効力。甚至舉禁除刑訊之命令。而亦不行也。吾又不解吾國之承審官。究有何種之特權。甚至并停止刑訊之。諭旨而亦不遵也。夫刑訊本非法律所明許。自問官藉口於犯供狡展。研鞫爲難。於是鞭笞炮烙。一切殘肢體傷筋骨之種種非刑。乃曰出而日惡。大吏明知問官之淫刑以逞。而亦置諸不。見不聞益令公庭之下。血肉橫。飛漸成野。蠻專制國。之慣習而天性刻酷之州縣或且因是以炫其聽斷之能。小民宛轉呼。號抑可謂闇無天日矣。幸而朝廷漸知刑訊之弊。大背於文明法度。即坐失本國主權。由是毅然决然。特下停止刑訊之詔。假使法令所布。行政官長。能切實以糾察之審判官吏。能盡力以遵守之。則是法庭不矜三木之威。小民得免剝膚之痛。舉從前勒供誤責諸弊。一掃而空。所謂文明審判法者。又何難植基於此哉。乃飭令停止之煌煌上諭。發布年餘。而各省問刑衙門敲扑榜掠之聲。仍是慘無人理。錢債細故之案。亦且辱以鞭箠。愚妄者藉以逞威。狡黠者更恃以勒賄上欲除法之弊。而官則不求法之平。上惟恐民之寃。而官則不顧民之死。帝閽高遠。呼籲無門。處預備立憲時期。而仁政之不能下逮若此。酷吏之敢於肆虐若此。據此以正其罪。罪之以殃民也可。罪之以不法也可。即罪之以違旨也亦無不可。不謂州縣官悍然不顧。亦旣率意妄行。而表率州縣之郡守聽之。監察州縣之司道聽之。統治州縣之督撫亦聽之。一若桁楊刀鋸之威。爲問官天職所當行。而實有不可以已也者。此其不恤民。 
 
 
 

Page 4

 
 
怨。輕視民命爲何如耶。是故州縣之敢於違。旨刑訊。州縣之罪也。州縣之所以。敢於違。旨敢於仍用刑訊。則尤。上官之罪也。乃州縣有罪。而不聞有一加罪於刑訊州縣之上官。上官有罪。而不聞有一加罪於其上官之司法吏。微俾侍御請飭實行停止刑訊一奏。則吾意宮庭之内。方以爲嚴刑逼承之積弊。已禁革有年。而胥役私刑嚇詐等弊。亦可以稍息。矣嗚呼。夫孰知忍心害理之官吏。固猶恣睢暴戾。濫用非刑。而興彌高采彌烈哉。顧刑訊一日不停止。則審判法一日不能改。良審判法一日不能改良則領事裁判權一日不能商。撤今吾國對於外旣有撤廢領事裁判權之意。而對於内先不能撤。廢法律所不許之刑。是則主權在我者。尙徒託。諸空言。主權在人者。又安望其見諸實事哉。是故州縣未明事理之虚實。未審案犯之是非。而遽肆刑求。致多寃獄。其虐民固可誅。至以問官相率用刑。而審斷不公。致爲撤銷領事裁判之絶大阻力。則其害於國權尤大可誅矣。吾國立法司法。尙未分權。是立法部之對於此種行爲。無論爲州縣爲讞員。均有嚴行督察之責。一經訪實。當立予奏請嚴懲。夫然後法權尊。法令肅。天下咸曉然於法之所在。不可屈撓。而莫敢侵犯。而法治主義。或有可以達吾目的之時。不然者。法部僅以一紙空文通咨督撫。督撫亦以一紙空文通飭各屬。而其究竟實行與否。則仍若罔聞知。吾恐停者自停。用者自用所謂痛除。積習者。安有効果之可收哉雖。然州縣欺凌良懦。毒虐細民。亦旣成爲普通之習慣矣有司法之責者。即日日防制之。處處紏察之。而司法旣未獨立。則事權不能統一黜陟勢難必行。而問官之果否懍遵。亦終在不可必之數。然則欲實行禁革刑訊。其必自司法獨立始矣。 
專電 
[電一（北京）]  
　　郵部電復盛宮保電股提賞六元尙可通融惟加後倘仍不繳有礙政體請先與商議妥即准照辦 
[電二（北京）]  
　　政府議派張蔭棠往五台山迎接達賴沿途照料一切 
[電三（北京）]  
　　都察院收受國會請願書己有七八起不日彚合代奏按此電係另一訪員所發與昨電微異 
[電四（北京）]  
　　幣制用圓用兩資政院因軍機度支部仍執意見尚未議覆 
[電五（北京）]  
　　憲政館奏准之考核州縣事實分别勸懲辦法曁直省勸業道官制增改章程即日通咨各省遵辦 
[電六（厦門）]  
　　政府現派某親王來廈接待美艦隊 
緊要新聞 
[國會問題]  
　　都察院總憲張英麟日前在該院統計處與兩副憲商議各省之國會請願書己接到湖南河南安微江蘇四省初八日値班之期應否遞奏副憲陳名侃云現聞國會請願代表人除己到京外他省亦將陸續來京呈請代遞似以再越一班一併代遞爲宜 
　　郵傳部因陳景仁電奏國會奉旨被譴特通飭各省電報局凡用社會名義向政府有請願之事者須格外愼重不准輕易投遞違者懲罰 
　　湖北代表聞有舉前刑部代表姚晋圻之說 
　　直隷國會請願書現已提早定於初六日呈遞舉定溫世霖孫洪儀烏澤聲康士鐸四人爲捧呈員至前所被舉之劉春霖王邵廉胡家祺因天津諮議局開會勢難兼顧已於初五日乘早車遄返天津 
　　北京工商各界國會請願書亦將呈遞舉定孫壯爲捧呈員 
　　浙江國會請願代表八人擬以最多數之葉邵蔡吳四君爲入京捧呈員其餘留省辦事現在各屬繳到第一期簽名册計共一百七十餘本計一千餘人由葉代表帶赴滬會第二期擬交由蔡吳二君帶滬其第三期據稱須直寄京庽云 
[奏派龍濟光專任廣西邊防北京]  
　　粤督張人駿桂撫張鳴岐片奏廣西邊防前於光緒三十一年九月間經前督撫臣奏明暫委邊道接辦臣此次抵邊詳加體察邊防要政約分兩端一曰交涉重在整頓對汎稽查奸宄一曰防務重在愼固封守彈壓地方二者事權 
 
 

Page 5

 
 
均屬至繁極鉅而又處處皆與民政互有關繫就平時言則以邊道兼邊防呼應自較靈便就有事言則以一身當全局智慮究恐難周且現値編練新軍整頓舊營邊道身任地方内政外交日不暇給實難責其再顧兵事當將邊防事務量爲分晰所有邊界對汛仍委邊防道督辦責成專任交涉各事其邊地一帶營隊即委現署廣西提督龍濟光總統責成專任防勦各事並派邊道充當全邊營務處於各專責成之中仍可收互相聯絡之益邊軍應領餉械即在龍州設局派員經理以期便於接濟七月初二日奉硃批知道了欽此 
[兩江查騐官員戒烟所開辦先聲南京]  
　　江督端札藩司文云現准禁烟大臣公所咨送禁烟查驗章程内開各直省應一併設所查驗等因當經本部堂刷印原章及調查表並酌定兩江查驗官員戒烟章程通行在案所有兩江查驗官員戒烟所自應速行設立查官膏專賣辦法現尙未定前設江南官膏局事務甚簡應即改爲兩江查驗官員戒烟所派委現任監司大員監督並設提調一員檢察官四員即遵本部堂所定章程切實辦理茲查署提學使陳學司堪以派充該所監督署江寗府知府楊鍾羲堪以派充提調所有該局查驗章程及辦事細則應由該監督督同提調妥爲議擬禀候核定其檢察官四員亦即由該監督在於候補同通州縣内切實遴選禀商本部堂派委此外應用何項役員亦即妥議禀辦目前財政支絀一切局用務宜撙節酌定勿稍糜費除札委並分别咨檄通行外合行札飭札到該司即便移行一體遵照 
[法部議覆黑龍江遣犯實邊北京]  
　　法部會同修律大臣郵傳部奏覆東督徐世昌等奏請酌復遣犯舊例藉圖實邊一摺略謂罪人徒邊以實塞下自漢以來即有此法明帝初詔郡國中都官死罪擊囚減一等屯朔方五原之邊縣永元延光間又詔詣敦煌及隴西度遼營屯宋時亦配隷登州沙門及通州海島近日泰西各國發遣之法雖各不同而如俄羅斯之西伯利亚及商加索二區實與中國古制脗合盖其法到配後須作苦工十年始入農籍不准釋回旣陰施其拓地之謀即顯藉爲殖民之用該督等謂黑龍江左岸之屬俄地者屯户較多亦未必不由於此溯查國初定例情重各犯除流徙尚陽堡及打牲烏喇寗古塔等處外多係發黑龍江爲奴嗣因麕積過多始行分别改發減發旋又酌復舊例同治九年復將應發黑龍江者改爲實發雲貴兩廣極邊煙瘴充軍在當日經畫之苦心固係與時消息但今昔情形廻異該處之停發計己三十餘年似籌邊之方亦應量爲通變該督等擬請將應遣人犯擇其情節稍輕者規復舊制係爲愼重邊防起見惟查例内應發黑龍江等處遣犯大半係兇悍之徒按照光緒二十九年臣部議覆升任山西巡撫趙爾巽奏罪犯習藝章程内如强盜會匪棍徒搶奪等項到配尙須監禁十年再行身帶重鐐充當折磨苦工以二十年爲限即非上項致罪而爲常赦不原者亦應收所工作十年今遽責令歸農未必爲其所習且該省鬍匪未靖馬賊尙多縱羣不逞之囚徒以散處其間防範未周難保不勾結爲患矧此等案犯各直省　報部者每年並不甚多即使盡數發往仍恐於屯墾無補檢查光緒三十二年及三十三年臣部會奏戲誤擅殺並議奏秋審可矜人犯分别減爲徒流各摺均經奉旨允准在案除徒犯向在本地應役例不出境應毋庸議外現計死罪減流各犯數目較多或事出無心或殺由忿激或一時爭鬭情罪甚輕本與實在兇徒有間且若輩有室家者十居八九以之助興屯政洵屬相宜臣等公同商酌擬請嗣後遇有擅殺誤殺及鬭殺情有可矜各犯凡罪應减流者均於定案時取具確供如有情願赴邊謀生者免其在本地作工准即帶同妻子發往黑龍江分置設有州縣地方編入民籍酌撥種地由官資送其有老弱不能任事者仍按向章收所習藝尋常軍流等犯爲常赦所得原者流犯照前辦理軍犯毋庸查詢即行僉發並嚴飭配所該管官於各犯到日體察情形隨時禀報倘有脫逃滋事别情即照原擬軍流應得工作年限責令充當苦工限滿安置案係免罪實邊所有該督等擬請將爲奴安置人犯分别充當苦工五年一年並常赦不原各犯一律照辦之處均毋庸議臣等擬先就京城及直隸山東山西河南案犯妥爲試辦俟數年後行之果無滯礙再行推廣各省該督等又稱各犯所帶家屬及押解員役經過沿江沿海乘坐輪船及關内外火車均請免價以紓官力等語郵傳部查沿江沿海輸船招商一局向由商辦至京奉鐵路係借欵興築上年十一月間臣部議覆遷民實邊請免輪路川資摺内奏准各路遷民免價核興借欵合同不符應請毋庸置議至輪船免費一節京奉路局之輪船將來遷民由煙赴營或由津赴營當先飭局酌減船價其商局輪船並經商明减半核收等因現在該省又請將遣犯家屬押解員役乘坐輪車均行免價臣等悉心考察除乘京奉路局輪船應仍照前奏辦理外商局輪船邇年生理益形竭蹶如援照前次遷民成案飭令減收半價商局當能勉從至關内外火車免價辦法合同祇指賑糧軍械若議遣犯免價仍與合同不符礙難照准應請責成各該省地方官自行籌欵辦理如蒙俞允應由臣部咨行該省派員赴部併案議訂船運減價章程期臻妥善六月十八日奉旨依議 
今日尚有緊要新聞接入第二張 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[鄂督致軍機處請代奏電（爲籌振開捐事）]  
　　竊查鄂省霪潦爲災江漢並漲堤圩潰决田廬淹沒前已先行電奏奉旨飭即赶辦急賑實力撫恤欽遵在案茲查各屬災情以黃岡麻城黃安三處爲最重良田變爲砂礫村落半成邱墟蕩析流離慘不忍賭餘如漢陽府屬之夏口黃陂漢川荆州府屬之江陵監利石首安陸府屬之濳江宜昌府屬之興山等處亦多被淹此外距省遥遠者尙未一律據報雖情形稍輕而積水難消秋收失望亦須分别賑撫方免委塡溝壑惟是災區甚廣災民甚衆現經派員酌帶錢米分投馳往赶辦急賑暫救危迫將來冬賑春撫爲日方長潰决堤岸擇要培補坍塌房屋酌給修費加以米價騰貴民餛維艱尤須廣購糧食減價平糶俾窮黎得沾實惠鄂省財政奇窘司局各庫無可騰挪非寛籌的欵不足以資接濟現於省城設立籌賑局飭派潘司李岷琛臬司楊文鼎總理其事妥籌辦理一面分電各省勸諭紳商量力佽助查湖北原辦賑捐僅收銜封貢監等項爲數甚微惟有籲懇天恩准予添收七項常捐其原辦振捐一併接續收辦均以一年爲限如有捐助振欵實銀在萬兩以上擬請援照江南振捐成案專摺奏請優獎以示鼓勵明知近來捐務久成弩末各省捐局林立收數斷難踴躍特以災重欵絀嗷鴻待哺除此更無善策朝廷軫念民命恩澤優渥用敢瀝情上聞仰墾聖慈特准所請俾得稍資措手抑猶有進者鄂災雖不如粤而災民困苦則同閭閻翹企德音不無私望如蒙朝廷酌撥帑項特沛恩膏尤足以慰窮黎待澤之情敼動官紳聞風之感此則出自高厚慈施非夔龍所敢擅請不勝迫切待命之至謹乞代奏請旨夔龍叩冬初四日奉旨己錄 
京師近事 
[四御醫請脈紀略]  
　　陳張呂施四御醫前以恭逢萬壽聖節自六月二十五日起七月初一止并未入内請脉茲悉初二日起復由内務府傳諭陳秉鈞等四御醫照常恭請聖脈聞初四日最近之脈方仍不外乎飯蒸於术製首烏土炒當歸金毛脊川續斷炒夏麯等藥品云 
[資政院規定職員]  
　　資政院各堂日昨會商分派各員惟秘書廳員責任較重事理繁多需員甚夥頗有不敷分派之勢仍擬商之樞府簡　協助文牘庶務兩科科長科員現己略定其餘繕錄文牘等人即就前派内閣供事各員内擇選充任 
[唐紹儀起程出京]  
　　外部以唐紹儀赴美答謝關係國體現已繕成國書蓋用御寶聞國書中將答謝之意詳細叙明俾呈遞美國總統又聞禮部請刊鈐用關防亦己由唐使隨帶出京 
[郵傳部劃分甘路]  
　　伊蘭鐵路至今尙未開辦其故因長留守與升制軍意見不合現郵傳部擬將此路劃分以嘉峪關爲限關外責成長留守關内責成升制軍各修各段以期早日成功 
西報譯要 
[天津俄領事被刺續聞]  
　　字林報載初九日天津電云駐津俄國領事樸配於今日上午一點三十分鐘時在牀被人行刺傷處係在腹部頗有性命之虞咸疑此舉係華人所爲 
[間島交涉近聞]  
　　又載東京電云寛城子電稱中政府以間島問題在京交涉諸多不便故已决意將間島分爲兩縣派兵駐守即在此處與日韓交涉 
[土民要求組織新内閣]  
　　又載倫敦電云土爾其海軍大臣業己辭職國民皆主張將舊内閣各大臣全體撤任重行組織自由之新内閣聞此外尙有大臣四人亦均辭職 
[滿洲鐵路問題]  
　　又載日本報云西十月間日俄兩國將在聖彼德堡開鐵路議會討論南滿洲鐵路與東清鐵路接軌事宜届時日本將派路政部委員及南滿鐵路公司職員與會討議日本以接軌一事素無閱歷故後籐男爵己早派公司職員多人赴歐調查詳情聞該會不獨討論日俄兩國路政並擬磋商與中國鐵路接軌事宜 
分類新聞 
政界 
[東省督撫電商劃一幣制奉天]  
　　日前督署屢接黑龍江撫院來電探聞均爲劃一幣制一事蓋江省財政奇絀周少帥曾擬於江省官銀分號印出大銀元票四百萬元以資周轉當由徐欽帥允准刻以幣制複雜未能統一須籌定三省劃一辦法以昭信用銀票方可通行故往返電商以期早日籌定云 
[甬道丁艱寗波]  
　　寗巡道喻觀察之太夫人於初七日申刻逝世當即電致浙撫禀報丁艱請速派員護理 
[增撫治浙先聲杭州]  
　　新浙撫增中丞於本月朔任事其隨節來浙之員除道府州縣外尙有各界畢業生四十六名現以各項新政整理 
 
 

Page 11

 
 
需時一時難以安置擬先派赴各局所暫充調查員俾資改良整頓聞昨日己派出巡警商務二局各二名其餘督練釐餉軍裝官錢各局所及新軍兩標亦擬絡續委派 
交涉 
[滋事敎民己釋安慶]  
　　桐城天主聖公兩敎堂甚多四鄉奉敎者各以千計近日兩敎分門别户各有意見日前有敎民兇毆某縣丞經胡菊生大令拿獲敎民兩人晉省面禀皖撫并面告司鐸現聞大吏己飭令胡令放釋矣 
軍界 
[訊明營兵强搶漁船案寗波]  
　　鎭海縣胡令日昨接奉浙撫來電後當即會同吳統領杰將所獲之徐阿漢范金根徐德順戴駝貴四名到案供稱均江蘇人現充南匯水師營勇四月間由哨官戎賚清派令巡護馬蹟冰鮮船隻内有定海廳岱山人數名同船當勇兩次因遭風船泊徐貢山洋面攫魚放鎗均岱山人所爲伊等實未動手船上亦無邱阿法之人次傳程阿生等質訊供詞相同當即飭令還押旋據吳淞營參將張炳泰等禀稱此船係戎賚清派護冰鮮因遭風乏食向張網船討魚口角懇將人船一併釋回懲辦復由吳統領移縣請釋胡令乃將人船軍裝點交戎賚清领回訊辦一面據情會銜電禀浙撫察核 
[皖撫閱看新軍安慶]  
　　馮夢帥現因混成一協業已編立成軍爰於本月初五日傳齊馬步各營軍隊親赴東門外五里廟校塲點驗并令操演陣勢午後始畢均尙可觀當即分别賞給物品以示敼勵惟是日極熱寒暑表己達零度騎兵馬匹倒斃五匹病而未死者更多而兵士中亦有多人暈倒經人抬回者可謂軍人之苦况矣 
學務 
[浙省考試留學生三誌杭州]  
　　杭州聘請考試歐美留學生襄校員到杭等情已誌昨報茲奉支提學牌示考驗表云初八日七點半起檢查體格初九日九點半至十一點半國文論說二篇不拘定字數初十日七點半至九點半歷史十點至十二點算術代數十一日七點半至九點半腦丁文法文或德文（考法文者英文或德文）十點至十二點化學十二日七點半至九點半地理學地文學十點至十二點（平面）（立體）幾何平三角十三日七點半至九點半物理十點至十二點解析幾何（不考臘丁文者以此代）下午一點至四點英文論說（考法文者作法文論說）凡考法文者各科均以法文爲主 
[奏獎捐資助學人員南京]  
　　江督端蘇撫陳會奏片云查學堂章程本省紳民捐資興學准予奏獎歷經遵辦有案茲據署通州直隷州知州關焵詳稱據如皋縣知縣周景濤詳稱在籍紳士翰林院編修沙元炳捐助通州師範學堂銀洋一千元通海公立中學銀洋二千元如皋公立高等小學銀洋一千元嗣改高等小學爲初級師範附屬高等小學復捐田一百十二畝四分計合價洋三千六百九十六元共折合銀五千三百餘兩照新章例以五成實銀核計擬請由翰林院編修議叙四品銜並照銜加級請給從二品泰典以資敼勵等情具詳請奏前來臣等覆查該編修沙元炳損資助學爲數至五千餘兩之鉅自應照章奏獎以資觀感合無仰懇天恩俯准照擬給獎以昭繳勸 
實業 
[典商詰責華令之公函松江]  
　　寓槎溪商人某某等致華亭張大令函云前閱各報紙載台批典商黃信元等禀有疑典商出數用錢碼收數用洋碼恐質户吃虧等情仰見愛民如子體恤入微無任欽佩但某等自棄學就商於典業頗知梗槪各典雖以錢碼計算而使用全屬銀洋自銅元陡漲以來該業虧累最鉅譬如今春二月當出錢一千一百二十文已付給洋一元現七月來贖連息六個月祇應收錢一千二百五十四文照目前銅元兌價每洋一千二百五十文應實收洋一元錢四文是典商名爲取息二分僅僅得五毫息而已其一切薪水捐項開支浩繁何能持久公欵存息從何取給且有奸巧这徒來質則取洋來贖則純用銅元前此督憲有不准抬高銀價之諭故典商洋價往往照巿短二三十文不等若因此純用銅元不但無息折本甚鉅顧閣下未嘗爲典商一方面稍事體察者固曰爲多數貧民計不暇爲少數典商恤也甚感甚感抑某等仰體慈懷有最不可解者莫如糧櫃洋價是已閱各報載奉邑紳民控糧書一禀内查得華邑糧櫃洋價每元一千一百二十文照巿勒短至一百數十文爲民父母者而若此將何以責典商抑勒洋價也然典商縱抑勒洋價有當有贖進出必歸一律居心實無偏私至設櫃徴收則有進而無出抑勒洋價浮收必多揆諸愛民如子之心有萬萬不忍出此者用敢布其所聞合懇傳諭櫃書立將洋價照巿持平以蘇民困不欲使後之論者謂對於他人事則巿民以恩惠對於切己事則剝民之脂膏公理攸關人言可畏請以所責人者還而自審焉 
[飭查測繪員之騒擾杭州]  
　　浙省礦產前經就地紳民禀請試採者計共十餘處凡己給探照各礦以嚴州桐盧屬爲最多例須遴員赴各礦地測量繪圖報部備案由農工商礦局總辦王省三觀察選派士官研究所畢業生黃超君爲測繪員不料該員到桐廬月餘僅親歷礦山一次勒索夫馬規費沿途滋擾往返必備妓船盛宴種種不法大動紳民公憤爰聯名來省上控現經局憲批准已嚴飭地方官秉公查辦矣 
雜記 
[年逾百歲之壽民壽婦北京]  
　　禮部奏各省壽民壽婦年逾百歲慴云准護理四川總督趙爾豐咨稱西昌縣壽民蔡祖星生於嘉慶十三年現年一百一歲夾江縣壽婦毛李氏生於嘉慶十二年現年一百二歲兩廣總督張人駿咨稱高要縣壽婦李甘氏生於嘉慶十二年現年一百二歲花縣壽婦邱鍾氏生於嘉慶十三年現年一百一歲閩浙總督松壽 
 
 

Page 12

 
 
咨稱閩縣壽婦林俞氏生於嘉慶十三年現年一百一歲江蘇巡撫陳啟泰咨稱青浦縣壽婦王胡氏生於嘉慶十三年現年一百一歲浙江巡撫馮汝騤咨稱瑞安縣壽民許日惔生於嘉慶十一年現年一百三歲護理江西巡撫沈瑜慶咨稱吉水縣壽職彭佐廷往於嘉慶九年現年一百五歲各造具册結咨部核議奏請旌表等因前來臣等核其送到册結均與旌表定例相符應請行令該督撫轉飭各該地方官給銀三十兩聽本家自行建坊即給予壽民壽婦例得字樣恭俟命下臣部遵奉施行謹奏六月二十九日奉旨依議 
[年逾百歲五世同堂之壽婦北京]  
　　禮部奏各省壽婦年逾百歲五世同堂摺云准護理四川總督趙爾豐咨稱崇寗縣壽婦李范氏生於嘉慶十四年現年一百歲五世同堂湖南巡撫岑春蓂咨稱湖南候補巡檢黃維翰之祖母江西萬載縣壽婦黃謝氏生於嘉慶十三年現年一百一歲五世同堂順天府咨呈稱涿州壽婦汪楊氏生於嘉慶十四年現年一百歲五世同堂各造具糸圖册結咨部核議奏請旌表等因前來臣等核其送到糸圖册結均與旌表定例相符應請行令該督撫府尹轉飭各該地方官給銀三十兩聽本家自行建坊即給予壽婦例得字樣並請旨各賞給銀十兩緞一疋其恩賞銀緞俟臣部行文内務府支領到日發交該督撫府尹給該本家祇領至江西萬載縣壽婦黃謝氏應由湖南巡撫轉行該壽婦本籍地方官遵照辦理六月二十九日奉旨依議 
[年未百歲五世同堂之壽民壽婦北京]  
　　禮部奏各省壽民壽婦未届百齡五世同堂摺云准署直隸總督楊士驤咨稱定興縣壽婦張田氏生於道光六年現年八十三歳親見七代五世同堂昌黎縣壽婦邵金氏生於道光五年現年八十四歲親見七代五世同堂獻縣壽民宋振綱生於道光五年現年八十四歲五世同堂護理四川總督趙爾豐咨稱華陽縣壽婦馮李氏生於嘉慶二十五年現年八十九歲五世同堂湖南巡撫岑春蓂咨稱寗鄉縣壽民胡篤材生於嘉慶二十二年現年九十一歲五世同堂浙江巡撫馮汝騤咨稱縉雲縣從九職銜蘇喜足生於道光十二年現年七十七歲五世同堂永康縣壽民李文嵩生於嘉慶二十三年現年九十一歲五世同堂廣西巡撫張鳴岐咨稱平南縣壽婦潘莫氏生於嘉慶二十年現年九十四歲五世同堂各造具糸圖册結咨部核議奏請旌表等因前來臣等核其送到糸圖册結均與旌表定例相符應請行令該督撫按照各年歲分别給予匾額賞給緞疋　兩其直隸定興縣壽婦張田氏昌黎縣壽婦邵金氏均係親見七代應由該督製造七葉衍祥匾額頒給祇領六月二十九日奉旨依議 
[紀鹽販拒捕閙事情形松江]  
　　鹽捕中營張哨弁部下艙長蕭錦堂奉賢縣人初七日駕槍船回鄉在青村八九里馬家沙　方見私販鹽船兩艘一併拘住擬駛赴松郡繳公詎各私販以爲蕭係本地人乃毫無情面目該處爲鹽捕前營轄境何得越俎拘捕於是齊抱公憤紏衆預至泰日　鎭守候夫幾蕭船果至私販蠭起躍上磚石如雨鹽船早被踏沉蕭急鳴鎗彈洞張鐘海之胸大衆更怒立將蕭毆斃棄屍關帝廟僅顧阿炳泅水脫逃報知張哨弁其餘周徐兩鹽勇被擄鎗船亦己被燬周勇亦受重傷初八日張弁馳禀分統戚太守立派幹差萬全飛　泰日橋偵查各兵下落初九日回禀細情太守即派帮帶張令於初十馳往查緝 
[呂蕩廟被封松江]  
　　松郡東門外華陽橋左近呂蕩廟僧人進賢專以妖巫邪術惑衆歛錢屢經訪控有案其子名駱炳章姘佔某茶館婦女亦恃廟中香火資以供揮霍近由吳某列欵具控華署張令以該僧父子劣蹟久著立提究判令驅逐出境呂蕩廟及所有廟產一例封錮充公 
[職官撞騙定案鎭江]  
　　兩淮候補鹽經歷潘繼昌與庫大使彭善慶狼狽爲奸營謀差缺一案經江督端午帥奏參革職歸案訊辦現趙渭卿都轉據江都縣袁令將潘繼昌等訊明通謀情狀擬將該犯員一併發往軍台贖罪昨已禀請江督核准矣 
[七濠江岸崩陷鎭江]  
　　連日江湖泛漲水勢湍急初六日上午七濠濱江地方突然下陷長約數丈倒塌草房數家並冲沉民船二隻淹斃三人餘均無恙 
[漁船互鬥案己息松江]  
　　漁人許方觀租港捕蝦見先有網船帮錢長貴等在彼私捕向理反遭鳴鑼聚毆許遂回松告知港主詣婁署禀控垷因兩造均係敎民由神父排解責錢伏禮勸許息爭其訟遂寢 
清談 
[（一）御史奏劾之無效]  
　　昨日本報專電欄内。有某御史奏參東督。徐世昌。在任糜費。擅借洋債各節。奉旨留中。夫徐督之被參。已非一次。而朝廷終不深究豈以徐督爲朝廷依賴之臣。深信其决無所參種種情弊耶。抑將以徐督已去。而繼其任者難其人耶。抑以御史種種之參劾爲不足據耶。或曰。苟如是則安用有御史。 
[（二）御史奏劾之無效]  
　　昨日本報緊要新聞欄内。有去年十二月御史李灼華奏叅湖南巡撫岑春蓂昏庸貪謬順性妄爲一案。現經鄂督電復。所參各節。大半不盡不實。夫岑春蓂之昏庸貪謬。某御史豈無所據而云然。而曰。所劾各節大半不盡不實。此係從來查復劾案含糊兩可之。好名詞。湘撫之賴此四字以保全者。固多而實則全得力於張尙書之密保。或曰。不如是不足爲官場。 
[新水滸]  
　　王英道。你說什麽。王婆道。從前做這種不端的事。怕須用著我們老婆子做牽頭。所以人人怕我們這種老婆子。有三姑六婆不許人門之說。現在花樣色色翻新。什麽敎做立憲。什麽敎做諮議局。什麽敎做國會。閙出許多花樣。連男女的事情。也用直接交涉。不用間接交涉。量我們這種賣買已後沒有做頭了。朱三道。方纔我們敎你去幹你放。刁不肯。此刻用你不着。你倒在這裏傷心。乾娘休得煩腦。你若住在上海。你不憂無飯吃就是了。正談話間。又見進來一個十七八歲女郎。梳一條精光滑溜的辮子。頭頂上覆一個小辮。辮上三個湖色縀結。一雙天然妙足。黑京緞榜鞋子。鞋頭上又朶了一個黑結。身上穿一領黑時式洋紗衫。胸前亦係有一個白花球。戴了一個金絲邊墨晶眼鏡。似乎女學生的裝束。那女郎進來。與前進來的那婦人不同。頭也不抬。面兒也不回。揀了一處坐地。那堂倌看他女的。也殷殷勤勤　茶過去。那女郎也不　着。王婆道。莫說這裏沒有規矩的人。這位女郎。豈不是一個莊重不佻的千金閨秀麽。朱三道不差。這個女郎。倒頗正詞厲色。一定是規矩的。但不知是誰家閨閣。爲何僕人也不同一個。李四道。現在的時代。不比從前。大户人家閨閣從前連閨門也一步不出的。現在的小姐。胆子也大了。出來不同女僕的甚多。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[度支部奏覆蘇省撥補鹽貨釐金請由部改撥並催各省欠欵摺]  
　　内閣抄出兩江總督端方奏江蘇省撥補鹽貨釐金仍多無著請由部改撥並請催各省歷年欠欵一摺光緒三十四年五月十一日奉硃批度支部議奏欽此欽遵抄出到部原奏内稱江蘇省鹽貨釐金自光緒二十四年抵還英德借欵歷奉户部按年撥補各省均未照解截　三十一年綜計已短解五百二十八萬餘兩經前署督臣周馥奏請改撥奴才到任後節次電商部臣先撥本省有著各欵以資彌補接准部咨准於節省項下挪補銀二十八萬二千餘兩宜昌鹽釐新增食岸溢銷加價銀六萬兩節省一半解部銀九萬兩武衛左軍餘餉銀十萬兩銅元局借籌防局每年應還銀五萬兩皖南茶釐除解長江水師營餉十一萬兩支應局十萬兩外撥補銀十萬兩米釐除報部外撥補銀七萬六千兩又該省應解撥補釐金欵内欠解蘇省淮鹽加價銀五萬二千兩丁漕平餘銀四萬兩共銀八十五萬兩作爲常年撥補釐金不敷之用又准部咨三十三年循案撥補釐金一案先後恭錄抄單咨行欽遵辦理總計改撥各欵三十二年分除節省挪補約銀十三萬兩宜昌鹽釐新增食岸溢銷加價約銀五萬六千兩解部節省銀七萬九千兩銅元局應還借欵銀五萬兩共銀三十一萬五千兩外其餘武衛餘餉茶釐米釐淮鹽加價丁漕平餘共銀五十三萬五千兩則全數無著又三十三年分奉部撥補各欵除三十二年所撥核明無著之欵仍屬無著外其江寗司庫解部及留用節省銀兩或因局所裁併或改新章停減續又短收銀十八萬九千餘兩又奉撥四川廣東河南安徽等欵或從未報解或認解不敷綜計本省無著各欵銀七十一萬餘兩又廣西梧關稅銀八萬兩該關舊欠銀二十九萬五千餘兩亦應由部咨行嚴催能否如數尙難預計如再遷延不解則無著之項幾有八十萬兩之鉅仰懇天恩俯念江南地方緊要認抵洋欵之數又非他省可比准將改撥無著各欵三十二年分共銀五十三萬五千兩三十三年分共銀七十一萬餘兩於江海鎭江等關及本省釐金土稅等欵内如數截留以濟急需其梧州關稅八萬兩應由部咨行嚴催如不照解仍請一併改撥至從前指撥之四川山西雲南湖北廣東安徽河南等省欠解銀兩並請飭下各該督撫臣嚴飭司道局如數速籌撥解毋再延欠等語臣等伏查江寗省撥補釐金一案前因所撥各省欵項歷年解不足數據前任兩江督臣周馥奏請改撥當經臣部就該省自有欵内撥銀八十五萬兩以本省之欵供本省之用旣以省催解之勞且以免無著之患庶欵歸實用勿事再爲籌撥之煩今又據兩江督臣端方以舊欵仍多無著請由部改撥催解等因具奏並將無著之欵開摺送产臣等督飭司員按欵查核所請撥補該省無著各欵除皖南茶釐局未經報部淮鹽加價報至二十九年分止應令迅速造報外其餘各欵或己由該省挪作别用或因局所裁撤歸併裁併之後原有欵項不列收支或原係約計之數時有盈絀就其中確係無着應行改撥之項爲數無多與原奏所請改撥之數懸殊臣部己將其所送清摺逐欵查核出具案語咨行該督臣查照俟聲覆到部再由臣部酌核辦理所請撥補催解各省無著各欵内有四川重慶關稅銀一萬兩廣東減平當稅銀六萬兩河南欠解銀三萬兩安徽欠解銀二萬七千兩廣西梧州關稅銀八萬兩查臣部前次撥補案内四川廣東河南安徽各省欠解銀兩均令存儲候撥爲數甚鉅歷年減撥數更不資安徽小敷之欵已由部在契雜稅銀内動撥若再任意延欠實屬不顧大局廣西梧關稅欵收數尙旺何得積欠頻年相應請旨飭下四川廣東河南安徽廣西各督撫遵照即將欠解銀兩　緊補解毋得再有延欠至各省以前積欠銀五百二十八萬餘兩並請飭下四川山西雲南湖北廣東安徽河南各督撫設法補解以清積欠所有遵議綠由謹恭摺具陳伏乞皇太后皇上聖鑒謹奏六月十五日奉旨依議 
本埠新聞 
[關於西捕侵權之公牘]  
　　六月二十三日領袖領事比總領事致工部局函云頃接滬道蔡觀察來函略謂據公廨押所各商上寶讞員禀稿意謂在押之人俱係體面華商大都因華洋債務判押在所與西捕毫不相關西捕之職司爲保護租界治安治捕盜賊而已何能干涉錢債事務故請從速阻止以保主權云云 
　　七月初二日工部局覆比總領事書云前接來函及寳讞員函件寳君所謂公廨西捕侵越權限一節實有錯悞自公廨押所設立以來西捕時常入内查詢一切以免被押之人有未經陪審官定罪而擅自覊押者並查各案判罪是否實行女押所亦經西捕時常查詢前因領事公會之請曾於六月初四日書中附呈押所違法詳單此爲工部局應杳押所絶大之證觀於此單所載寶讞員所謂各犯　照案判押並無偏倚之說大爲失實　捕目下在公廨所盡職務本地上等社會大都感佩公正廉直盡人皆知用特請貴總領事函覆寳讞員時嘉讚西捕在廨之勤勞申述並未侵越權限不勝感禱 
[請撥義賑會餘欵移賑五省]  
　　皖鄂粤蘇等五省邇因水災曾由滬道移文上海商務總會轉請各業紳商設法勸募在案日前庽滬浙紳朱觀察葆三沈觀察仲禮等以五省水災雖經各紳商竭力捐助然因地廣人衆未能普施拯救查去年在滬中西紳商所設　華洋義賑善會結束之時尙有餘欵十萬餘金存在匯豐銀行當時曾由中西官議守　後中國如有水旱等灾允爲提濟惟須由英美駐滬領事核准方可提撥現旣災情重大應否將欵移濟五省灾民之用昨特函請滬道蔡觀察酌核示遵 
[西牢罪犯苦工問題]  
　　六月二十三領袖領事比總領事致工部局書云據六月十八日公廨委員來函内開接奉道台來示謂近聞工部局委派巡捕督率罪犯百餘名每排四人貫以鐵練身衣犯服驅使入巿充當苦工殊爲可憫雖定章罪犯應做苦工然時當炎夏按照華法有寛待罪犯之律而租界各犯仍曳練於烈日之中充作苦工旣失仁心復違華律故道台諭令申辯此事作速阻止敢請領袖領事發惻隠 
 
 

Page 19

 
 
之心轄免彼等苦工即希轉達捕房停止此舉乞速答覆俾便禀達滬道云云 
[附譯工部局覆領袖領事書]  
　　接奉六月二十三日函示並公廨委員評論西牢管理罪犯函件敬悉一是本局之意西牢處置罪犯之法與中國牢獄迥然不同西牢之制表面雖覺嚴厲然論其實驗則殊爲完備合理寳君可隨時入監調查罪犯情形觀於西牢罪犯死數之寡與夫身體之强壯西牢之制固甚完備也再者此信來意並非爲安寗罪犯起見蓋欲藉此干涉租界之行政權耳惟工部局一因華官停止笞刑致懲辦罪犯大爲不便一因近今新閘押所有閙獄之舉仍未得西人管理之益故咸謂此書不合事理未能允准用特覆告敬請鈞鑒 
[租界禁烟成效]  
　　工部局報告云巡捕房近報告第一期停閉烟館情形計己閉歇者共三百五十八家内有三十九家已領照零售煙膏其餘烟館主人皆另營他業故第二期禁煙事宜當不致爲難云 
[松江府札上海縣文（頒發結社集會律）]  
　　爲轉飭事奉臬憲左札准寗藩司咨奉督憲端札開承准欽命憲政編查館王大鑒咨本館於二月初九日會同民政部具奏擬定結社集會律開單呈賢摺又片奏現任職官親蒞社會研究政治學術必須向本管官陳明等語均奉旨依議欽此相應刷印原本咨行貴督欽遵辦理可也並刷印原奏一本等因到本部堂承准此合將原本札司照式刊刻通行仍將原本呈繳並印二十本申送備查等因到司奉經飭據理問廳照樣刊刻裝就呈送前來除通頒遵照外合亟備文移煩查照希即轉飭各屬一體遵照合將結社集會律札飭轉發等因到府奉此合就轉飭札到該縣即便遵照毋違 
[限制店舗存儲火油]  
　　救火聯合會長李鍾珏等昨日具禀上海縣略謂近年城廂内外疊遭向祿大半皆自煤油而起偶不愼密禍即燎原所以租界定章售賣煤油鋪家寄頓不得逾五箱之數查禁綦嚴南巿總工程局亦有此章而城内則竟未慮及似属欠缺即上月廿九晚老北門内大街天益紙店失火亦因多儲煤油爲禍更烈當時會中同人目擊情形若不設法限止將來再受影響在在可慮爲此援照南巿及租界章程即使售賣煤油每鋪存儲不得逾五箱之數請迅即出示曉諭俾衆周知並請移會巡警局轉飭各區巡士隨時稽查 
[禀准保護善舉]  
　　滬道奉江督札云據上海職董朱佩珍等禀稱於光緒二十六年就上海仁濟南堂集資建造改名位中堂現漸次擴充更添種牛痘收養嬰孩多設殯舍兼及施材掩埋等事誠恐無知之徒藉端滋擾於堂中規則大有妨礙應准飭由該道出示保護以維善舉而垂久遠當即札飭遵照辦理仍飭該職董等將善堂一切事宜妥爲經理毋稍疏懈是爲至要 
[公廨提欵撫恤顧咸卿]  
　　顧咸卿被搶匪葉莛忡戳斃經滬道蔡觀察捐廉撫恤洋二百元在案昨日寳讞員特在公堂罰欵項下提洋二百元解送道轅禀請蔡觀察轉發上海縣查明給頭 
[謝劵]  
　　虹口陶詠軒同人爲廣東水災於十一晚在三元宮演戲助賑昨承惠贈入塲劵誌謝 
城内 
[姘頭相打]  
　　一路中區四排巡警李相甫前晚三點鐘時在魚行橋站崗聞得彩衣街人聲鼎沸并有呼救之聲趨住查看見有剃頭店夥唐阿毛與店主婦張王氏爭閙將鐵圈磕傷頭面滿面流血遂將唐阿毛張王氏拘局昨奉游正巡官審訊張王氏供氏夫在日在彩衣街開設剃頭店旋因夫死店中無人照應本年二月間與夥唐阿毛姘識昨晚氏在對鄰金線店摸牌唐忽與氏爭閙並取砒礵吞服繼將鐵圈磕破頭面氏恐遭人命情急喊救求鑒唐供面上傷痕實因昨夜酒醉自已磕傷現已醒悟知悔求恩免究判唐具結以後不再犯事如違併懲 
[積竊成擒]  
　　三排巡警朱梅林追獲積竊潘順福到局禀稱該賊前月曾在東楊家弄朱姓家竊去官紗長衫今又竊去夏布衫褲犯案不少求察遊巡官訊得潘順福實係積竊判責三百板發改過局收押五個月期滿酌釋 
[弟婦難娶]  
　　張佛和等控被王協林行兇一案昨經李大令提審張供已故堂叔張丫頭之妻李氏專醮於王相桂忽有王協林紏人向小的與張關寳拆梢不遂被戳受傷張華華供關寳是小的之子被戳後寒熱大作王柏桂供丫頭本是小的胞弟出繼張姓死後弟婦李氏無人顧養由地保王松林經勸再醮于小的爲妻六月初八付身價六十元二十日地保之子王協林又來索去洋十元王協林供小的在田刈草張佛和張關寳同來尋釁自碰刀上大令命掌頰五十下收押柏桂交差候再訊究 
[董保作奸]  
　　劉錦福同弟二寳控劉毛毛覇吞田單一案昨李大令訊之錦福二寳同供小的等被董事王秋平地保吳琴蘭唆使控告非出已意致耗訟費洋三十十元毛毛供二寳前將田單托小的借錢後已代贖交還實係董保挾嫌唆訟大令判原被各具了事結退出董保唆訟查明提究 
[女子勿留]  
　　徐子卿陸阿四被傳雲慶控告拐媳昨奉訊究徐供傅媳趙金大逃到小的處後由小的送交濟良所收管陸供徐子卿之妻帶趙金大至小的處當日即去並不串拐判各還押再究 
[官事]  
　　補用知州襲寳琛度支部七品小京官劉粹花翎候選同知周從龍前總工程局正裁判官孫調鼎候補知縣蕭泗勛高昌廟巡防局委員李錫年昨均到道禀見張江栅　防局委員韓邦佐禀銷病假候補主事國華到道辭行回蘇 
南巿 
[浮屍何來]  
　　鹹瓜街怡大豐參行因大東門北城下空地近有無主棺木抛露尸穢薫蒸恐釀疫氣禀由總工程局批候知照同仁輔元堂收埋並令警務處各巡士隨時留意查察 
[蟻媒何往]  
　　今春馬李氏控潘阿根串同周三泉等誘匿伊女賣於浦東人陳阿弟得價洋一百四十五元判潘押交身價後因病發堂醫治近忽逃遁昨拘到潘之店主汪永興判限十天尋交 
[周景仁之婢女]  
　　周景仁之婢女冬梅逃出後疑已歇庖丁朱菊生拐匿指控提訊不認旋在蘇州將婢提回昨日訊究判冬梅戒責五十下發堂押三月期滿擇配朱釋回 
[同順泰之夥友]  
　　周子蓮控同順泰鞋店主施悅生圖賴存欵七十元昨日訊據勸証彭順發供周宕賬透支各欵可以核抵判施再貼洋十元具結完案 
[徐傲泉]  
　　源隆昌鴻生祥洋貨店扭控脚划船户徐傲泉欠貨洋二百廿元判押交閘北 
[偵探銜頭]  
　　閘北偵捕隊偵探趙永祥即趙得勝專事招摇近因向某茶肆主勒詐洋二元爲四路一區黃巡官查悉禀明汪總辦諭飭偵探課員孫大令斥革在案詎趙神通廣大又央某隊巡官轉向孫大令關說希圖復充昨爲汪總辦查知以趙前在法界當過探夥英界充當巡捕南巿工程局充當偵探均因拆梢斥革劣蹟纍纍即諭孫大令不准該革探易名復充如仍在閘北招摇察出定行嚴懲 
[馬夫風頭]  
　　林記馬車行馬夫嚴寳和因 
 
 

Page 20

 
 
在閘北駕車疾馳撞壞東洋車碾傷站崗巡士由巡警總局移廨提獲判嚴判洋一百六十元在案昨嚴將罰洋如數繳局孫裁判着交保開釋 
英租界 
[告欠項]  
　　南巿裏鹹瓜街毛義興密糖行主毛友生因虧欠德商怡昌洋行巨欵被控公廨昨日將毛傳案判交保訂訊馬龍泉控潘味三不付期票昨奉襄讞李司馬與美巴副領事訊判潘先還馬銀六十兩餘銀五十一兩交保限一月清楚邵厚村控周永貴欠銀四千餘两昨由差探將周傳至公堂判過堂訊奪美商海司登控李炳南欠銀一案茲李已將銀繳案判開釋完案 
[累保人]  
　　美商協美洋行控徐鏡用徐榮甫担保徐冠軍支票銀两不付一案昨晨奉襄讞李司馬美巴副领領會訊先由原告所延博文律師投訴徐冠車前租原告船隻裝運貨物計欠銀一千六百五十兩由二徐担保現被告已愿料理請免訂期會訊並據徐等函稱原告洋人亦將回國一禮拜可以清理旋由被告所延佑尼干幇辦律師譯訴徐等担保四千九百餘两已付銀五千两　案未奉詳細研訊應請訂期會斷中西官會商之下判徐鏡甫等均交妥保限一月將擔保之銀如數理償倘再違延定行提案押繳兩造遵斷而退 
[烟間照]  
　　提阿生在北海路一百零八號開設小烟間無照前晚由捕查獲傳廨請究中西官判將烟間發封另罰洋二十五元押候繳洋開釋 
[巡警]  
　　南京人章維生前日身帶佩刀在租界行走由捕查見昨解公堂請訊據供係警兵楊鎭國之刀囑送至永義公客棧不知違犯求鑒判章開釋刀存捕房候起程日知照捕房派捕送還 
[雉妓]  
　　雉妓金寳香王小紅王寳雲王張氏並鴇婦王翠鳳違章在馬路拉客昨奉傳至公堂判王翠鳳罰洋十元餘各罰洋五元充公 
[婦人逃]  
　　婦人顧徐氏背夫逃至上海前日爲其夫顧阿桃尋見報捕拿獲於昨解究中西官訊得該氏並不與人私識從寛交顧領回 
[考華捕]  
　　管理英美捕房華捕頭張生君考試各捕房華捕英語已於上月二十號諭知各捕報名聽候考試在案兹張君於前日禮拜三先行考試總巡捕房匯山捕房華捕各三名其餘各捕房華捕每五名一班逢禮拜四五兩日挨班傳考 
[革華捕]  
　　新閘捕房二百二十四號華捕孫少甫辦公不力華捕頭張生君諭將該捕斥革不准復充 
美租界 
[頑童]  
　　茂海路某　童在鄰　弄損自來水管被侍者傅春記沈福卿扭住圖毆該童大呼經其父聞聲鳴捕將傅等拘入捕房押候查辦 
[病馬]  
　　陳阿生所駕之牛奶馬車行至禮　路由西捕查見馬足已爛實屬違章當即拘入捕房訊明姓氏釋出候傳訊究 
[硬借]  
　　梅興街居民嚴毛毛以同居之王桂生硬借不遂攫去衣服銀洋等物投訴捕房捕頭准予查辦 
[放砲]  
　　鴨綠路廿三號粤妓院在門首燃放砲竹違章由捕房查知飭探赴公堂請單傳訊 
法租界 
[定貨不出]  
　　永興洋行前控方寳初定貨不出經中西官提訊奉判交保理楚迄今在押挺不遵理前日原告西人復又投追方稱求請交保出外料理中西官准之限兩禮拜理明 
[股單抵欠]  
　　謝朝康曾將股單向錫蕃抵銀三百五十两逾期不贖控告公堂奏判押追在案迄已逾期仍不理明原告復又投追謝供股單有股本銀八百两須出外方可變價理償明府判交中人賴文元保出從速理楚 
[提單抵欠]  
　　閩人陳天水欠陳煥文蔴袋貨銀七百念兩被控押追在案前日原告又投案請追陳求減償並稱有東洋寄來絲襪四箱可以作抵明府判折還洋七百元令陳將絲襪提單交原告將貨提出估價抵債如果不敷禀復再核 
[竊案兩起]  
　　王金桂串同王阿榮耿長春行竊衣飾等物爲探拘獲解案請究官判王枷二月押一年王耿各押捕房六月　積賊楊招春戴老么胡德仁等又串竊輪船搭客洋七十四元報探拘獲吊出贓洋念餘元解案請究官判各押捕房一年 
國外新聞 
[法總統回抵巴黎]  
　　初九日倫敦電云法總統費里厄斯業己回至巴黎 
[日俄邦交篤厚]  
　　初九日東京電云日本日日新聞近載三重丸盜漁之案謂不足傷日俄兩國之友誼 
[英大臣主張自由貿易]  
　　初九日倫敦電云英國商部大臣屈其爾近在自由商業大會演說深論保護稅則之害殊足啟各　之猜忌英國向藉自由貿易獲有繁榮之殖民地云以上譯字林報 
[飛行艇中途毀]  
　　初九日柏林電云齊潑林伯爵乘坐飛行艇十一點鐘昨晚行抵曼伊斯將機器稍修復進至斯脫茄脫於今晨六點鐘時現於空際齊伯爵即在是處登岸旣復上昇擬回康斯坦斯湖猝遇雷電乃停於斯脫茄脫附近旋爲颶風所擊艇遂被火轟然一聲全體碎裂震傷搭客數人齊伯爵幸未受傷 
[斐洲地震]  
　　初九日柏林電云斐洲奥爾　納斯省康斯丹丁近日地震甚烈所有膏壤悉遭巨損 
[哥倫布大火未熄]  
　　初九日柏林電云英屬哥倫布愛爾克河附近森林大火今日猶未救熄 
[摩王行蹤]  
　　初九日柏林電云摩洛哥王愛特勃爾愛齊斯現向瑪拉克進攻以上譯文匯報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
農務譯論 
[論當道宜整頓農務以弛將來之隠憂錄萬國商業報]  
　　中國視農之輕。自古已然而農家之自視也。亦歉然　。爲卑賤。農務。之　敗。至於今日。已積重而難返益以西力。東漸商戰之烈。瘡痍未復。而重。迫以農戰鋤犁汗血之夫。悉爲聾。瞽疲癃之輩。錦畦繡壤。幾盡化爲石田。復震以旱潦之浩災蠱以官吏之征稅。哀鴻嗷嗷。鳴於中野餓鬼嗚嗚。哭於平原。米穀之昂。幾如珠玉。昊天不弔。胡乃至斯。内地。山深。林密。荒壤。之多。幾不能。以畝數計。苟當道早爲經營。高者開。墾蓄水。以備旱荒。窪者疏通。窄溝以免潦患。亡羊補牢。未爲晚也。不然者一年之害。雖十稔豐收。且難使民氣復元。况天災流行。無歲蔑有耶。 
　　粟賤。傷農。爲今日之大。弊不思速興農務學堂。以簡易之敎法。盡兩冬使卒其。業俾農夫知以培壅之學。增加產。數徒知禁米出口。勒低米價。循此。習而不變。農家不棄田產而他徙。吾不信也。不見崑山之農民乎。遷徙者踵相接也。夫村民之愛其產業。恒有較身命尤重者。今乃忍心抛棄。絶不顧。惜則其中之隠情。蓋有無從告。籲者矣。望南阡北陌而泣涕漣漣。向之獻羔祭酒爲介。壽之翁者。今則扶老携幼爲流離之子。斯亦農界之變故也。吾國近數年來。本國自產之穀麥每不敷用。且賴海外之輸人者。源源接濟。所產旣不給所。食則耕三餘一之望。己成畫餅。而存穀之說。不亦子虚耶。平時旣無。積蓄一旦災荒告警。則溝壑中皆餓莩。臨時辦賑。杯水曷足以救車。薪前年江北水災。死亡枕。籍令人慘不忍。聞縱曰天災之行。國家代。有然宣防不塞。而任瓠子。之決氾濫殺人。是誰。之咎耶爲民父母者。平時不重。民命不卹民艱使。胼手胝足之夫。屢虐於隳突叫囂之。吏豐年。己苦。而况大。荒雨潦且憂。而况洪水雖秦晋汛舟之。役自雍及。綘猶。不足以解。倒懸。區區振濟奚益焉。 
　　至於米穀之巿。在中國尤難爲斡旋。出口旣不可禁。而弛禁則又慮傷民。抑價不利於。農而昂貴又。激成變故。此中非有大經濟。不能調劑其間也。前與各國立約。許其販辦糧食此一舉也。前途實有莫大之危險。吾國官塲。囿於舊聞。不知商務形質。商之宗旨。所求者利耳。旣置資於是。遇有機會。勢必握算持籌。冀獲厚利。以彌縫其所虧折。世界商情。大都如是。不得責之爲奸猾也。往時米價一昂。官吏迫勒米鋪放價。吾國米商。資本菲薄。儲蓄無多平常所售。不過一經手耳。來源旣乏。雖巧婦不能作無米之炊來源若旺。米商雖欲居。奇不可得也。雖然。此猶非巨患也吾國旣許他國販辨五穀。苟一旦彼之富商鉅賈。屯收吾國之米麥。不知當道將何策以禦之。此非驚人之談。也歐美恒有是事謂余不信索證固不遠也。 
　　前歲香港某商。厚集資本。創設磨坊意欲執東方麵粉之牛耳。美國麥商。大爲震動。後因貪心太熾。謀壟斷美洲之麥塲。反爲美商所算。身敗名裂。萬一其。謀果。遂歐美二洲之麥巿。必大受其影響矣。吾國獨處東方。五洲大勢向不考。求宜其如醉夢也。英國商民。徧於世界之大陸。天下大局。明如指掌。國中年内產麥若干。取資外國若干境内户籍每口須食若干。本年各國出產麥穀若干。農部覈算無遺。未雨綢繆。可謂至。矣本歲春間。英國夏黎士君。自耗。萬金遊歷各國出麥要鎭。考究綦詳。及回國時。延之演說者無虚日。類百痛陳英國缺麥之巨患。其說曰。自吾垂髫以迄今日。嘗見。英國之民。幾於三度餓。斃一與南斐洲開戰時。各敵國聯合阻英糧食。其兩度則均爲商界所算居奇壟斷。致糧米不入英口者。幾三閱月。英之糧食。專資於美國。紐約及芝嘉古。爲挹注不息之總區。倘僕非英產。必籌鉅欵。前數星期將美麥屯積浮。於美國應需之額。則三個月。即令英人爲餓莩。矣苟僕之資本。有美國著名之楊記資本家之半。則行之易。易耳。按夏君自費鉅欵。遊歷各鎭。所考情形。必非泛。論所望吾國之官吏。深味其言。當憬然而興室如懸磬之。慮也。 
　　古語云。一夫不耕或受之饑。一女不織或受之寒。生之有時。而用之無度。則物力必屈。今之行新政者。皆知實業爲當務之急。而於墾荒培。壅之學略而不求。出產日少。消耗日多。大命將泛。莫之振救。可不慮。哉賈子之言曰。驅民而歸之農。皆著於本。使天下各食其力。末技游食之民。轉而緣南。晦則蓄。積足。而人樂其所矣。是在牧民者之急。出而。展布。也 
要件 
[學部通咨聘用外國敎員合同式樣文]  
　　爲通行事現在各省中學堂以上學堂多有聘用外國敎員講授者惟與外人交涉以合同爲主合同旣定之後彼此辦事即應按照合同辦理前由本部調取各省聘用外國敎員合同寛嚴不同未能一律現由本部酌定聘用外國敎員合同十九條通行各省嗣後遇有延聘外國敎員訂立合同及外國敎員期滿續行延訂者均應按照部頒式樣以歸一律而便遵守除分行外相應咨行貴囗查照可也須至咨者計合同式樣一件 
　　學部酌定聘用外國敎員合同樣式 
 
 

Page 27

 
 
[大清國京師某省] [  學堂監督聘訂]  
　　大囗國（學位或官階）爲 
京師某省　學堂正敎員敎員所有合同開列於左 
　　第一條該敎員應受監督節制凡關涉授課事宜隨時與敎務（提調長）妥商辦理如别有條議應由敎務提調長轉達經監督採擇施行 
　　第二條該敎員所任功課應如何分期分類敎授務按本堂所定學期詳分子目每學期預編授課表先與敎務（提調長）商訂妥善後再呈監督核准按表遵辦至每學期畢照所授功課子目編報告書亦交敎務提調長轉呈備核 
　　第三條敎授學生須盡心指授不厭煩瑣務期學者明白曉暢而後止如講堂授課畢學生尙有未盡明曉之處得赴敎員室質問以求詳盡 
　　第四條凡學部頒行學堂章程及本學堂現行續訂各項章程該敎員到堂後應一律遵守不得歧異 
　　第五條該敎員專任敎授課程凡學堂内外一切他事不得干預 
　　第六條該敎員到堂後以囗年爲限限滿之時如彼此願留再行續訂 
　　第七條該敎員每星期授課時刻以囗點鐘爲度每日出堂入堂悉依本學堂鐘點不得短少時刻 
 
國銀囗兩所有住屋火食傭工養馬及其他費用一切在内 
　　第九條該敎員由本國來華（至抵學堂所在地）應支川資中國銀幣囗圓限滿回國時亦如之如續訂合同則回國川資應俟續訂期滿再行支給 
　　第十條該敎員如由學堂派往他處考察各項事宜所需旅費由本學堂酌照適中數目隨時支給 
　　第十一條該敎員除因患病告退外如係因事告退必須於三個月前通知以便另延他人接替 
　　第十二條該敎員如有不遵合同曁違背章程條規等事或才力不及行檢不飭監督得即行辭退 
　　第十三條該敎員如因疾病不能敎課盡合同内所載之職務過十五日以上者須自請人代理其代理之人是否勝任由本堂監督及敎務（提調長）攷查允准其代理人之薪水由該敎員自與訂給如該敎員不能自請代理則從第十六日起扣除薪水二分之一以爲本學堂代爲延聘之費若過三個月該敎員仍不能敎課即將此合同任廢 
　　第十四條該敎員如無過失若於合同限内或將該敎員辭退則除應支回國川資外另給三個月薪水 
　　第十五條該敎員如實係患病自請告退經監督允准照第九條支給川資其因别項事故告退或因不遵守合同曁違背章程條規辭退者則不支川資 
　　第十六條該敎員如有因公受傷致成殘廢或病故等事可酌看情形加給二個月以上四個月以下薪水以示體恤 
　　第十七條該敎員在合同限内不經本堂監督允許不得營利别圖他業並不得私自授課他處學生致荒本學堂正課 
　　第十八條該敎員無論是否敎士出身凡在學堂敎授功課不得藉詞宣講涉及宗敎之語 
　　第十九條此次所訂合同繕漢文囗文兩份各執一份如有疑義應以漢文爲準 
賑務 
[五省籌賑會第二次清單]  
　　德發洋行蘇筠尙君墊解皖賑銀二千五百兩鄂賑銀一千兩蘇賑銀一千兩浙賑銀五百兩共計解到銀五千兩正合亟登報以楊仁風 
[振華堂洋布業賑欵清單]  
　　蘇寳森君大豐鴻盛各助元二百兩陳芝山君助元一百五十兩慶餘德豐郁屏翰君屏號李萊山君恒記恒興寳泰成記各助元一百兩協康恒泰錢慶和君各助元五十兩以上共元一千八百兩周辛伯君助洋一百元又筵資助振洋一百元袁恒之君寳餘日新盛陳逸卿君印錫璋君源盛李柏葆君鴻大通裕吳禮門君鄭良裕君渭記公愼泰記慶泰恒豐瑞寳康協大同盛協和恆增泰四達瑞時和各助洋一百元恆豐信助洋六十元周蔭齋君協成乾恆盛恒茂盛新泰祥振豐恒耕記協和豐沈景春君虞瑞　君日新增新大瑞豐永鼎豐裕鼎協昌盛元生豐裕秉禮堂錢各助洋五十元程佩卿君同福怡泰興怡泰昌協成各助洋四十元葉翰仙君德昌順施才臯君源和祥同春祥錦泰義同豐泰各助洋三十元協豐恒茂昌漢祥同寳昌義記賬房華記賬房好華賬房義源成福和協施東榮君義泰鴻裕仁登豐各助洋念元協和豐諸大善士秦煥記同豐昌錦豐瑞各助洋十元大有成助洋五元以上共洋四千二百念五元合共三千零九十八兩一錢七分五釐兩共計規元四千八百九十八兩一錢七分五釐餘俟開單送到再行續登 
[  五省籌振會收欵處源通官銀號嚴義彬啓]  
短篇小說 
[哲學士與旅客（失）]  
　　一日大雪之下哲學士重裘覆帽行山澤間至一巿中見一旅客愀然若有所失者謂之曰子由城中來乎曰然吾知汝中途息步於某破廟時遺一提包旣行一里之遠復往覔之而卒不得然乎曰然曰汝不獨失一提包并失烟嘴時計而烟嘴時計亦皆在包中也曰然子知之乎今其包安在乎佘願以巨金贖之曰否吾不知其何在曰其中有一金剛鑽何在耶曰否吾不知也。 
　　旅客度曰此人胡若是之可惡耶旣知予之所失乃不知其失物之所在耶遂訴於衆請勒索之。 
　　衆謂哲學士曰汝旣拾此旅客之提包而旅客肯以巨金贖汝當與之矣哲學士曰否吾未嘗見其提包不獨未嘗見之且未嘗聞之也。 
　　衆曰然則汝奚以知其所失之物耶。 
　　哲學士曰由城至此沿路皆雪雪上之足迹旣告我以有人至某破廟旋去行一里而復來來又去至此中矣而廟中寂然無人惟一塵深數寸之石几與石磴磴有坐痕几有包痕而旅客身邊無提包面容有愁色此其失一提包之証矣几前之烟蒂皆有烟嘴所致之迹而今旅客口銜紙卷 
 
 

Page 28

 
 
實無烟嘴則其烟嘴與提包同失無疑予自見旅客以來旅客屢顧店中之掛鐘以探時刻而每顧之先必插手於衣袋一次是知其時計亦已失也然几上及磴上之痕迹雖有數小點而斷非烟嘴與時計之所留可知其烟嘴與時計均置於包中而同失之也以吾度之其數小點實猴類之足迹旅客之提包當己爲隠居廟中之猴所拾得矣至余見几上之痕而定其爲提包者亦以其磴上之二小點與几上之一小點想見猴之提去之勢因定其物之有紐而必爲提包也此皆予之理想所得者也且予以現在之旅想而度旅客之行蹤則旅客必將從外而歸戎所居之地其所居之地必距此不遠也何也觀旅客之行正態度頗類富人斷非竊物而逃者是其金剛鑽必爲已有物也旣爲己有物而爲物又甚可貴則携走之時不外兩端一擕出以爲大用二携歸以爲寶飾若携出以爲大用則失落時何不廢然而返其証一今午餐時矣旅客已有餓色然猶安坐於此惟屢顧時鐘并不嘱店主人備食去此又必極遠始有飯館其証二也旅客之服不加整美然時時拔去其汚若不必求其異外雅觀此亦歸心所發之一証耳。 
　　言未已旅客拍掌謝曰子誠智人吾能信汝矣遂相與返至破廟中大索之其提包果在樓隙間大猴已他去惟二三小猴蹲伏而守其傍。 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
