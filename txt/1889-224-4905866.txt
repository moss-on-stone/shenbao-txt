# 1889 - 224 - 4905866

 

Page 1

 
 
[發集家藏正板花板各種精本開列於后] [  點石齋啓]  
　　郡國利病書一百本一部○武陵掌故叢書六十四本一部○梅氏叢書世二本一部○研經室文集一部○初印漢書評林一部計三十八本○遼金元三史語解一部計十本○明季南北略一部計廿二本○輿地紀勝校勘記一部計四十八本○海國圖志一部廿四本○海峰文集一部十本○海道圖說十本○日知錄一部十二本○翠微山房數學一部廿四本○二十一史四譜一部廿本○古今攷一部廿本○玉海一部九十六本○舊印文獻通攷一部一百廿本○禮記義疏三十二本○金石萃編一部八十本○佚存堂書一部三十二本○文選傍證一部十二本○曝書亭集一部十本○周宮儀疏一部廿四本○儀禮義疏一部廿八本○正續儔八傳一部十六本○鮚埼亭全集一部三十二本○瀛奎律髓一部十二本○明儒學案廿本○江蘇海運全案一部十二本○六部則例一部廿本○墵環志略一部六本○行水金鑑一部五十二本○新舊五代史案四十本○金石三例一部四本○讀禮通攷一部卅三本○河防榷一部六本○史記評林一部廿六本○八史經籍志一部十七本○三省邊防備覧一部八本○新　地理志一部六十本○遼史拾遺一部八本○駢雅一部八本○苗防備覧一部八本○籌海圖編一部八本○文選一部廿四本○古事比一部四十八本○式訓堂叢書一部六本○花雨樓七種一部六本○四書羣經字詁一部卅二本○周易姚氏學一部六本○毛詩後箋一部廿本○十六國疆域志一部四本○四裔編年表一部四本○聖諭像解一部十二本○種類繁多不及備載如蒙仕商賜顧至抛球塲紅墻頭本分局看樣議價可也此佈 
[精印三層本佩文韻府准六月初一日出書告白] [  點石主人啓]  
　　是書縮印三層本向爲本齋所特創當時頗有以式不雅觀者爲言然而購者紛起爭先恐後可見揷架累累宜居不宜行船唇馬腹之提　終以　便者爲可貴今本齋率由舊章仍印三層本取原書整頁發裱不經　裂何從舛誤而又加意校　加工精印每頁領行字無論多少書　中備禮雜遺檢之卽得分本從薄書腦從寛分裝廿四本分四套定碼洋廿元准六月初一日出書如欲躉購格外從　想海内文人需用此書者必以先　　快也特昆佈聞伏惟雅鑒 
[新式電燈便於煤氣說]  
　　有攀桂客與之谿先生夜遊海市仰望高竿晶毬射自如一輪明月墮彼林端照耀通衢無異白晝客曰煤燈已極奇觀也此其所謂電燈乎先生頷之因指電線相告曰燈線無幾報線數十條遠近魚鴻俱集於此客忽昻頭竚目視線良久乃言曰何不見有飛函過此耶聞者莫不捧腹盖僻陋傳聞西技神奇能收閃電激羽傳書門户自域數十年猶聾瞶謠諑悮人甚矣哉先生憫之邀客人肆取電學諸書指而示之有欲以電代煤法求盡善將俾大小人家各以廉價得電燈之益之語恨不速覯助我昏花座有四人作華語扳談曰電猶舊製燈有新機不必俟諸異日其器大者出電足用數十燈小者二三燈可用因地制宜萬無炸裂與乍明乍暗之弊且無煤烟薰蒸較自來水燈價錢而光明此時尚須洋匠代爲安設將來華工熟諳其法家置一器户照一燈便草便於此矣先生欣然曰美哉燈乎利用奚止於是其所最宜者首在禁城城内未嘗無燈空曠殊難普照向例人直堂言乃用明角照路小吏書役驀地出入近有以洋烟燈外罩銅絲提挈以行所以别燈籠也實不雅觀然亦不得已耳自東西華門入殿閣至乾清門逕約三四里許風雪黑夜衣冠步行顚踣扶掖同辱泥濘一至景運門則家丁不敢跟隨少壯不勝其苦况老羸者乎應請變通禁令製備機器東西各竪數竿燈毬瑩澈待漏趨蹌莫不共揚光被之休矣猗歟盛哉再置一機於正陽門外開溝之日照人夜行庶無墮斃之慘科塲年分移置頁院春花秋月其道大光士庶均沾所費亦屬無幾其次外省文武衙署大都夜作居多一署一器或接連分燈廳堂内外自無暗室放大光明現聞廣東督署已作長明界也冉各碼頭其在洋舶往來之地不必言也凡内地商船輻輳之區間有路燈光不逾丈徒費油貲何若改置機器分設電燈增費不過倍蓰叨光不可思議以外花園公局茶寮酒肆及工作繁盛城鎭寛大之處隨所用之無不宜者客不悅曰好奇性也然天下無不怕鬼不畏雷之人電卽雷也而收電爲燈可以當牛渚之犀照固不嫌魑魅瞰其室又安可與霹靂同所居乎先生曰有是哉子之迂矣人無中外眞能者貴器無巧拙適用爲良自古中國之物器具花果多由外至外國之學亦多中法燈固細物也而電氣之學不爲無能器不爲無用目之奇技則可謂之鬼怪則不可其法亦由中而西始於黄帝作指南針卽後世所謂吸鐵石初出霧迷繼行沙漠至印度流傳歐州西書電說言之不諱中人未嘗說破氣化之學故失傳耳近於化與氣者惟淮南子如蟹敗漆豆磨腐磁石引鍼皆絶學也電卽引針之意原道訓篇有電爲激氣之說唐宋諸儘推演其理陰陽激射燒石投并法不外是又曰光爲電聲爲雷誠如客言電卽雷也惟光無遠近日月出而天下皆明燈燭發而一室皆亮聲則自近及遠如見砲烟而四五杪聞聲地約相距三千步亦猶電光見而雷聞不及一分時卽經言震驚白里此西人聲光皆有專學也惟收電二字仍未化其鄉俗之見終不識電之所從出也請爲約略言之凡物有形卽有電電爲物中之元氣猶人身之眞陽也易說卦繫諸離火屬也其字從申氣申發而成光月令二月姈電孔疏以爲陽盛發舒理固然也其伏藏於地陰凝寒鬱結成形質則曰礦五金合體養熱積爲硫磺戊土化氣洩而成電故吸鐵石亦出其中西人察物精深因以爐火鍊精之法取硫磺原汁名之曰强水浸以金片則電氣生焉銅絲引之石膏隔之玻璃貯之皆因物性以致用其粗淺可見者也此揣摹天地自然之電而出之以人力造作其氣以爲用燈卽吸鐵器所取之電以銅絲引至水晶毬内有煤粉藥屑造成雙尖炭條又有作細紙彎條者燃火發光非空中閃電可以收取人工奪天巧之大者謂之淫巧似乎過之客曰如先生言則煤氣燈非蜀中火井燒鹽作食並代燈燭之法乎先生喜曰然哉然哉客何悟之速也煤氣着火於金屈戌端如玉蘭花開臨風搖曳第光碧而淡對之作細字則不見也未若電燈光白而濃遠照亦可鑒鬚髮客起而言曰先生可謂細心體物者也吾過矣愿祝先生爲太乙星吹青蔾火照我校書足矣因錄間答之詞請孫山外史之同客滬上者執筆記之 
[本館接奉電音]  
　　昨接在京友人發來電音有本月十六七八日諭旨五道敬謹譯登○七月十六日奉 
上諭翁同龢奏懇恩賞假回籍修墓一摺翁同龢着賞假兩個月回籍修墓該尚書日侍講帷深資啓沃一俟修墓事竣着加恩賞給馳驛回京欽此同日奉上諭河南學政着吳樹棻去欽此同日奉上諭奉天驛驛巡道員缺着增林補授所遺錦州府知府員缺着希賢補授欽此○十七日奉上諭翁同龢現在請假户部尚書着徐桐兼署欽此○十八日奉硃筆秦樹春補授司經局洗馬欽此 
 
 

Page 2

 
 
[都下委談]  
　　兵部爲咨行事職方司案呈卷查京師八旂各營官兵以及绿步各營官兵常操查照嘉慶十年奏准章程各項官兵每歲操演日期自七月十六日起至次年四月十五日止除封印一月例應止操外其餘八個月零卽由各旗營督率官兵認眞操練以副朝廷整飭戎行有備無患至意至於四月十六日起至七月十五日止計三個月有零適值天氣酷暑大雨時行暫止操演以示體恤歴經循照在案現已節届立秋卽應照例開操理合咨行八旗各營查照至期一體開操○吏部爲示傳事所有指補盛京刑部筆帖式永錫維新二員盛京將軍衙門筆帖式三喜一員盛京户部筆帖式德兆一員相應示傳各員於本月十三日丑刻穿紅青褂備帶補褂並佩帶荷包手巾前赴西苑門外六項公所内吏部公所報到伺候帶領引見再傳各員於十一日辰刻衣冠赴部以備演習口背履歴勿得自誤○廂藍滿驍騎槍營現懸委營總一缺經恩露圃相國揀得槍營帶隊章京公中佐領清瑞充補所遺帶隊章京一缺將帶隊官驍騎校清琩升補清琩並仍兼辦理槍營文案事宜刻已咨行神機營查照矣○年例中元節前有人就阜成門内大街旁設攤出售蓮花燈各出新奇爭妍鬬勝每當局城之候大家小户女绿男紅結隊遊觀如雲似霧男女淆混時致鬥毆現届中元容文兩鎭軍深知其弊諄諭該管各協尉等官所有阜成門内一帶不准擺設燈攤亦不准於附近城廂私行出售除本堂委員不時日查外倘該弁兵或意存見好或私圖陋規容隱不逐者一經知覺定卽嚴懲○吏部示傳所有籖掣國史館漢謄錄余時敘楊春蔚何藻翔吳廷樹朱彭壽籖掣方略館漢謄錄鄧羅琪文化成籖掣會典館漢謄錄盧士棻鄒雨霖等限五日内取具六品以上同鄉京官印結塡寫履歴親供赴部騐到有執照者携帶呈騐以憑咨送各館毋得自悮○鎭守山西右衛等處城守尉文順到任已届三年照例奏請陛見具情咨呈綏遠城將軍代爲陳奏於七月初八日奉硃筆文順着來京陛見欽此○七月十一日廣儲司開庫之期應領欵項竟有欠放半年者迭由各處行催總未得領各承領官齊集庫内紛請開支庫官以庫儲銀僅有數兩且更籌措艱難惟應交外欵銀各關尚未解到同議以俟外欵解到再爲傳領○吏部示傳所有前山東曹州府改簡知府積慶一員又保舉山東補用知府侯鎭靖一員本部于本月十三日帶領引見相應傳令該員于十一日辰刻衣冠赴部演習口奏履歴于十二日晚在内城左近歇宿于十三日丑刻前赴西苑門外六項公所内報到伺候帶領引見是日穿紅青褂備帶補褂並佩帶荷包手巾再該員是否原任現任三品大員子孫抑或現任三品大員兄弟卽行赴部報明○阜成門外甘池口民人土某耕田爲業素有積儲月初母故倩附近人在彼守夜初七夜二更時突有賊十數人毁門入内守夜者方在賭錢見賊甫入各持木棍鐵錐等械同賊闘毆賊見人數甚多勢莫能敵反身逸出王率衆追捕賊出洋槍擊之燃至數出王等退避賊遂逸去幸未失去一物同日九天廟地方某炭店亦有賊匪行竊事主鳴鑼聚捕賊未得逞僅以洋鎗擊穿門扇數孔次晨報官後經營坊添撥兵役於附近各處嚴行察捕○浙江巡撫委員管解京餉銀十萬兩分裝木鞘於七月十二日午刻到京當將餉鞘雇夫扛入部署堆存大堂之側除齎持文批赴浙江司投納外並飭原解兵役在彼看守以俟開庫兌收 
[名園將成]  
　　凡人能一朝而揮霍千萬貫者其抱負必自不凡又人能一氣而平地起樓臺者其胸襟亦復不小用財一節昔於左文襄曾目覩其氣概十木小事耳然必如屠牛者之目無全牛畫竹者之胸有成竹而後可使閭闔鍾其秀泉石呈其妍林壑會其雄風雲壯其色否則徒爭奇於山節藻稅窮巧於畫棟珠簾只求一時之可號鉅觀不顧後人之已笑汝拙又何禆乎今蕃憲許方伯於此事獨能别出心裁先搆北極閣則運木於山巓復搆曾公閣則磊石於水底此皆非魯般書中之方圓規矩所能任此服重致遠者上年又在中正街創建文正書院仿惜陰書院章樹以課慧業文人之以藝鳴於時者中别爲龕祀文正公所以慰吳民之謳思而延丞相之遺澤斯亦守土者表揚先哲之所有事也鳩工一載有幾繚垣白丈承柱千椽規模宏敞迴足與體大物博之江南相稱而上爲星辰下爲川岳之偉人亦足與湖山並垂於不朽豈止先生之風山高水長爲後之覽者亦將有感於斯文而已哉相傳廬山一巨石而無字不知磨礲何代惟石陰爲某太守鐫待其人三字或者斯石其待斯人乎移之此間定有如燕許大手筆其人者詳其原委以爲之記名山一席非公莫屬矣院内有沼水盈盈可數十畝架沿爲梁庋閣其上而度以略彴承平時飾几筵者以雲母屏風爲玲瓏第一自玻璃入中國則到處又成琉璃世界天光雲影上下空明坐箇中者安知不卽人豪後之視今亦猶今之視音惟江天風景則不及勝棋樓遠甚推原其故實限於地非高瞻遠矚者之規爲不逮接院多陂塘沿塘齊栽楊柳楊柳迎風浪如山湧　窓一眺幾疑船坐天上可以挂帆仙去亦奇境也聞落成日將援楚臺章華願與諸侯樂之之例召梨園陳菊部縱國人遍觀三日安見瓣香以祝不有曾感泣於破蔡之師扶杖而來不有曾伯仲於平津之館者乎海隅鯫生俯仰及此不禁額手而頌之曰前無古人後無來者 
[山塘選勝]  
　　姑蘇來信云中元令節會中人分舁府縣城隍神像入壇致祭無祀孤魂十里田塘游人如織河内則畫船蕭鼓粉黛雲蒸吳中習尚奢華於此可見已○調署元和縣李大令超瓊交缷溧陽縣事來省謁見各大員擇吉十八日已時接篆三吳父老咸拭目而觀新政矣○入伏以來雨澤稀少以致農田龜坼禾稻黄萎長元吳三邑尊念切痌瘝筮期十七日設壇求雨次晨卽濃雲密布甘澍宏施說者謂賢父母爲民請命誠能格天云○出家人慈悲爲本方便爲門方不愧爲佛門弟子乃近世和尚往往反是日前來一游方僧一肩行李竹杖芒鞋向著名禪寺掛單當家者與之談論一言不合游方僧卽揮拳肆毆寺僧居移氣養移體一旦被其所辱誓將滅此而朝食遂訴諸某檀越將游方僧片送保甲局究懲局員判令枷號通衢有善謔者過而見之曰請君享獨桌之饌爲爾洗塵其情不可謂不厚矣又一人曰非也此實方盤托出大西瓜耳時届新秋炎熇未退當街喚賣其利定有可觀不勝於擊破木魚沿門抄化耶僧俯首不答 
[遠迎旌節]  
　　新任安徽巡撫沈仲復中丞於十三日行抵鄂垣陳六舟中丞聞之急派差輪及護衛砲船前往迎接懷寗縣陳雲溪明府則於十四日辭赴潯陽遠迎旌節日來連接電信稱十六日中丞已由湖北乘坐輪船沿江東下至金陵晤見曾九帥然後莅皖履新謹按中丞欽奉調任安徽巡撫之命卽具摺奏請入覲天顏旋由差弁齎回批摺着卽赴新任無庸來京陛見乃六月二十七日滬報謂中丞於本月十七日交缷廣西撫篆定于十八日起程入都陛見大約七夕後方可抵皖噫是豈中宵夢囈耶抑時當炎夏竟如俗語所謂熱昏耶查桂省至都須先至廣東再至滬上旣抵滬尚須乘輪至天津然後得抵都下卽使京中無甚躭擱亦非一月可以往還乃竟昧焉罔知贸贸然筆諸報牘雖三尺童稚亦知其謬妄糊塗而猶欲覥顏爲日報之附庸清夜自思能無愧死耶或曰彼特不知愧耳使猶知愧則當隨時留意不復信手亂塗矣何以七月十八日該報又稱兩湖總督裕壽帥調授奉天總督夫壽帥係调任盛京將軍天語煌煌寰海中共聞共見而竟將官階强改不自知非然則彼所擅長者亦惟是狂吠狺狺如街頭之瘋犬耳烏足與于日報之列哉 
[小輪炸裂]  
　　有某華人託滬上華人所開某船廠製成小火輪船一艘昨已告成遂於下午在浦中試行以觀速率鐘鳴六下二刻忽然水鍋炸裂砉然一響　同石破天驚船中計船主人造船工匠及友朋共得十二人一時同入水中祗救起三人身上均已受傷其餘九人不知去向船則虚花粉碎片　無存所有細情統俟今日訪明再錄然觀於此已足見華人造船至今終未能得心應手也 
[詳訊竊案]  
　　永昌洋行報失金剛鑽戒指旋卽獲賊解請蔡太守訊供太守以該洋行係德商所設押候會同德國古繙譯訊理等因已詳前報昨日包探秦少卿禀稱永昌　寫西人函送由店李林富至捕房指李串同外人行竊李不承認惟言譚春亭曾至行購物乘間行竊捕頭 
 
 

Page 3

 
 
令逐日偕小的出外尋譚安十七日李欲偕小的再去找尋　時小的因公無暇囑令遲些李隨出外僅越三分時卽與一百七十五號華捕將譚拘到問以戒指何在則稱不知何爲金剛鑽戒指再四詰究始稱是否戒上嵌有白石狀問其此戒何在稱由李交下已向人和當鋪質得洋銀二十元復將當票托掮客沈仁甫贖出　售傳沈研問沈直認譚將票交下湊洋贖出　售未成轉押洋銀二十五元爲卽吊贜一併送案大寫西人訴稱譚初來購鐘　來購表均未成交後偕二人來觀各種鐘表戒指時我在後面由大洋鏡照見譚持金剛鑽戒指匣之鎖匙開鎖隨呼出店囑其知照不得擅自開看並令留神恐防行竊出店言與譚相識係極體面人决無圖竊情事俄而譚等去後檢點匣内少去戒指問出店如何被竊出店稱譚爲規矩人斷不行竊因將出店交捕似此情狀非串竊而何李供小的係寍波人在永昌行當出店已三年矣設有買客到來當由小的照料如欲取看及問價則必搖鈴告知洋人譚初來購皮　鐘未成後又來購表嫌價太貴與小的閒話甚屬殷勤自言在電報局中今兹由總辦令購行中各物須用銀二三十兩并言爾行之價確比亨逹利福利美記等便宜容偕主人來成交等語小的觀其塲面阔綽且與小的甚殷勤因與格外要好次　又偕三人來遍看各貨與小的似有熟識之狀大寫洋人見其拈弄鎖匙恐其行竊小的言伊是電報局中規矩人無庸防竊豈知去後竟少金剛鑽戒指大寫洋人卽將小的交捕捕頭諭令小的偕包探找尋前日小的至捕房包探因公無暇小的遂暫退行至寳善街口見譚坐東洋車上呼令同至行中不允遂訴知一百七十五號巡街捕拘入捕房不料其誣指小的將戒指交伊大寫洋人素與小的不洽此次信以爲眞若能傳行主到來便知小的决無串竊之事况譚言與小的素來相識伊之住處離小的家非遙請問其可知小的家在何方家内有何人如能一一相符方爲相識譚供常州人向在溧水開衣莊現已閉歇遂賦閒居有友託向該行買鐘表小的本與李相識及議價不定走出行門李將戒指交與小的囑質洋銀二十元旋卽如數交李旣又托小的將質票售去爲此轉托沈　售沈供小的在城内茶會上遇譚言有金剛鑽戒指票出售因之湊洋贖出轉售不成是以質取洋銀二十五元譚稱十六日小的尚至伊行尋李如果行竊决不敢再去其時李不在行另有一少年遇見小的司帳人金子雲訴稱十六日據胞弟言見譚來過雖已知失竊恐其誤指是以仍縱令出門譚初來欲買皮壳鐘告以價洋三十五元伊言太貴後又來幾次則並未遇見蔡太守再四研詰各執如前太守問譚曰爾旣非電局中人何以冐稱電局購物若李欲行竊儘可自放身邊何必將物交爾爾旣是規矩人李安敢在門前將物交爾托爾售錢乎總之爾所供皆不合符旣已犯竊何必牽累他人豈出店被誣爾卽可置身事外乎卽照串竊論爾亦難脫罪何若直供之爲是乎譚矢口不移太守問同去者何人答稱劉見亭劉谷甫二人問爾旣將戒指質洋又托沈贖出價賣豈尚不知其爲金剛鑽乎何以包探問爾爾尚假作痴呆言鑽戒無有惟有嵌白石狀者種種狡詐居心已不問可知隨問金曰本分府察得李性粗笨且有目疾不知其向來如何更不知何以言譚是規矩人以致大寫洋人疑其串竊答稱李在行三年素來安分觀其狀似係受譚之愚至大寫洋人前與李固不洽旋向譚曰爾與李照仇何得平空陷害譚稱害人自有天理太守謂金實秉公隨將各節諭知大寫洋人該洋人稱李一人不能行竊故欲串譚耳况以前失物甚多太守　金剛鑽戒指物甚細小伊欲竊藏極爲容易安肯串譚行竊卽或串竊譚旣質洋二十元豈有如數交李之理李堅稱小的並未得過洋銀請問譚在何處交與小的太守謂旣據該洋人稱失物尚多是案務期水落石出飭將譚李仍交捕房帶回沈交人保出并諭包探詳查一切情由訂於下禮拜六覆訊核辦 
[上海縣署瑣案]  
　　怡和洋行憑徐阿貴卽浩源介紹買得新閘西首濱臨蘇州河之空地一方隨往竪立界石旋因出灘轇轕由行主禀請美領事照會江海關道札飭上海縣簽差將徐拘案前日之晚裴邑尊升堂訊究徐稱怡和買地四丈出灘處不在其内邑尊飭暫行管押着繪圖呈候酌奪○沈巧壽與朱瞿氏互控一案訊供情由已登前報昨日裴邑尊升堂訊案時兩造同稱刻已經人理勸明白是以投案求銷地保周關寳禀稱瞿氏願酌貼遷　沈已允將房屋拆讓矣邑尊以事旣勸妥准予銷案○黄晉元曾投英公堂控稱兒子小拘忤逆不孝蔡太守飭將父子一併函送縣署究辦裴邑尊着值日差看管候訊 
[英界公堂瑣案]  
　　包探秦少卿禀稱安徽和州人鮑鎭勳口操金陵音寓居高陞棧初竊同棧客人之對時表現又至妓院及雅宜閣某烟館等家行竊對時表及衣裙等物質錢使用其人身穿紗長衫京鞋手持圑扇欵係功甫司馬大人葢冒充書香子弟使人不虞其爲竊賊也今得拘獲在捕房認竊各贜分别吊齊送案當拘獲時詰得妓女王蘭香與之相識其父曾開絲線店伊非讀書人云高陞棧主投案聲稱鮑至棧時自言是生員欲赴北闈鄉試豈知其遲遲不行竟至犯竊宋秀雲土亦堂羅光鼎龔容雅宜閣夥某甲妓院女傭浦氏投案訴請領賊鮑供小的原籍安徽和州年二十五歲向隨父親孝光在金陵讀書已經入泮現欲鄉試不敢犯竊蔡太守問爾父作何生理爾旣稱生員當備文至和州查問如果屬實則知法犯法罪加一等且爾在捕房認明行竊各贜今又抵賴乎答稱父親亦係讀書人在營中辦事現已去世小的幼時曾應小試未經入學如今總乞施恩太守判發捕房管押六月贜交各失分别認領○包探張松樵禀稱土福增冒充探夥獲住行竊水烟袋之賊吞没原贜經小的獲土在家内將贜　由送案請懲王惟叩首求恩蔡太守判發捕房管押一月贜存候交還失主○捕頭稱龔阿富牽牛行走通衢偶不留神致牛奔逸幾致撞傷人口適經遇見督令巡捕獲牛拘龔送案請罰龔俯首求恩蔡太守判罰洋銀二元撥充醫院經費 
[法界公堂瑣案]  
　　某酒肆西人失去線衫疑係細崽顧阿生出店陳月明所竊指控公堂葛同轉訊問情由未經定案昨日該西人又投案請追同轉謂爾控竊無憑碍難辦理遂令顧陳一併交人保出查明實在來案禀覆旋有王阿桂者投　訴稱小的向在該西人處爲出店被欠工資洋銀六元一角向其索取反被兇毆同轉着於禮拜一至祁繙譯公舘聲訴并領取工資○巨竊楊翰卿在江孚輪船行竊金表一案疉紀報章昨日亨逹利西人偕失主謝輔臣之兄輔卿投案呈遞失單曷同轉令謝　本禮拜日至捕房候質至露天通事王大英已由包探李雲發在新街拘獲向之研詰王供小的與楊曾在鎭江相識　小的　滬時在南誠信吸烟雖曾遇楊却未聚語同轉着押候質對○李韋氏控著名流氓牛臯之徒弟勾步雲持刀索詐一案疉見報端昨日捕房將勾解案李韋氏亦投案候質　同轉察得勾非安分之徒本應重辦姑念是武生判責手心一百下該氏所控　實咎亦難辭判令鞭背一百下以示薄懲○包探見蔡金寳深夜持簪付質拘請訊懲蔡供簪在一仙戲園前拾得持向押鋪質錢鋪中人祗許五百文葛同轉察得簪係金質判令將蔡押候傳到押鋪主再核○包探禀稱王阿大在西新橋左近擺設紅黑籌賭攤由捕拘案請懲賭具呈閱王供小的姓徐葛同轉喝問究竟何姓笞稱實姓王在賭攤上望風同轉謂爾不似望風人模樣判笞臀四百板鞭背二百下荷枷三月賭具銷毁○昨報紀姑蘇人某甲竊得檯布一事兹悉中卽張阿寳昨日解案訊供張稱小的來滬甫經三日檯布向舊貨攤買得同轉謂旣已人贜並獲何必狡賴不承此事一登申報播揚自有失主來認尚何事遮遮掩掩乎隨判笞責五十板贜存捕房○工部局小工夏雙喜訴稱小的在小東門外作工被王瑞卿竊取鐵器送案請究王供小的手持肉桂被夏强取小的不依致被誣竊葛同轉判管押七天○方葛氏訴稱前月十七日失去紡綢衫褲及各衣十餘件曾報捕房作見顧大生所穿之褲實係原贜因之訴捕拘案顧供褲由寓居該氏家中之桂全交與小的葛同轉判令將顧管押着該氏找到桂全扭案候質○去年王雁臣司馬在公堂讞案時有徐州人周西堂價賣妻子爲娼疉經訊責送縣辦理昨日縣中將周解送公堂周開呈單子訴稱所有存堂衣飾中尚少棉被銀練等物葛同轉查得被係周自已用破銀練由押鋪吊出後仍還押鋪 
 
 

Page 4

 
 
隨謂周本送縣遞籍之人今仍送縣可也周稱小的不能行走求恩釋令自已回籍同轉不准○摀婦勢大一事昨日僅就上午所聞列報洎下午又聞該摀家在寳善街曾托某洋行繕西信致捕房并託某署捕夥出塲調處昨日捕房將該摀阿二卽王二姐解送案下原告儲玉如亦投案伸訴葛同轉問阿二曰大寳何在答稱大寳雖係姊妹行自嫁儲後不相聞問者經十餘年至本月十四日曾至小婦人家小婦人適在乘凉詰伊何來伊稱同居南翔今由南翔來此小婦人款以點心伊言舟已雇定不能逗留隨卽興辭而去同轉謂現須着爾交人答稱求恩寛限容小婦人交保出外與姐夫同往找尋可也同轉准之予限三天務於禮拜二將大寳交案訊辦儲喝令退去○大雅棧夥陳秋圃訴稱初九日棧中失去官紗褲一條至十五日又失熟羅接衫一件因向各客檢查旋在王夁夫身邊搜出押票多紙内有二紙實係原贜是以訴捕拘案王供小的向爲洋貨生意現因失就以致犯竊官紗褲質錢一百五十文熟羅接衫質二千零八十文至所質銀表等則皆已物葛同轉將二票交陳具領餘則令包探吊贜再核○金利源碼頭福森錩　夥葛阿順訴稱偶抱小孩出門買物突被蔡福牛攫去孩臂上銀釧一雙追獲人贜送案請究蔡供小的向當小工並未攫物葛同轉判令笞責五十下釧交葛領去○成太昌烟館夥李得生訴稱　少章來館吸烟非惟不給烟貲反將烟槍竊去陸供稱小的偶往吸烟因無烟資將扇抵押李非僅不允並肆兇毆以致將鼻毆傷鮮血直注現在褲上尚有血痕又無端誣以竊槍實屬含寃莫雪葛同轉騐明血跡知李誣竊無疑判罰洋銀一元以充公欵陸旣　烟貲不應吸烟判令管押二日 
[救災通變問答]  
　　客有垂涕問余曰今山東遭從古未有之奇災種種凄愁述不勝述亦悲不勝悲子何聞於耳而不痛於心乎余曰子以余爲何人敢與海内言賑濟乎夫各省各鎭諸大善士已竭力捐募不憚至再至三矣此時再爲籌賑恐有限之貲財難救無窮之災黎客曰然則竟視其死而不救乎余曰救之誠是亦有道焉與其强人於正費之外捐有餘以救之不若懇人於正費之中省其餘以救之古人云富人一席酒貧家半年綿富貴之家當婚嫁生子添孫壽誕諸事一酒宴也動费百餘金次之亦費數十金又次之亦費十餘金而親友慶賀亦必各費數金吾願賓之法情者將賀儀之資代主人以捐賑亦願主之酬情者省酒筵之費代親友以捐賑則賓盡儀主盡禮民受惠一舉而三善備焉客曰如子言不幾使宇宙爲無情之宇宙乎余曰夫無情莫如恝視乎餘　有情莫如賑濟乎飢民賓主果樂而行之固屬至美不然十捐其半亦可不然十捐其三亦可更不然十捐其一亦可此非獨喜慶爲然也卽一家之常用應　千金者或减五六十以助賑應需五百金者或减二三十以助賑由此以推者所易爲又非獨一家爲然也卽一人之身或節服膳以助賑或省酬酢以助賑將一人如是一家如是推之天下無不如是則捐者固惠而不費受者曰死而得生豈非通變之一道耶客忽破涕解顏曰子言甚善願敬告四方之仁人君子 
[勇於籌募鉅欵頻頒]  
　　常昭凝善堂諸大善長具一片婆心　萬家生　前歲鄭州决口諸君籌集賑款不下七千餘金全活災黎恒河沙數間人素所欽佩今春又聞山左水旱洊臻怦然心動遂於堂内重設賑所爲之勸募盡力盡心不厭不倦所募捐欵概交敝處彚解災區自開辦迄今計二十三批　共已來洋二千三百餘元又募飯乾鍋巴二十四袋計重一千零八十一斤頃乂寄創第廿四批計洋三百零二元内有琴五絃居上求父病速愈續助洋三百元敝所祗領之下感激同深　五絃善士孝思肫摯善念薰蒸自必上格蒼穹求無不應也近蒙鉅欵頻頒一以見貴堂諸君子籌募之殷勤一以見常昭各善士樂輸之踴躍用列報章以鳴謝　　　上海四馬路文報局協賑公所同人謹誌 
[浙省撫轅抄]  
　　初八日汪肇敏禀知臬司委調發審局正審差禀見叩謝○初九日同知吳京培禀知管解架木京餉赴都叩辭○初十日王潭禀知藩司委赴宣平催周令交代册結差叩辭○十一日署天臺縣吳念椿叩辭赴任代理會稽縣林志仁禀見叩辭赴任 
[蘇省撫轅抄]  
　　十六日候補道丁兆基辭行赴各屬巡哨○十七日調署華亭縣葛培義由丹陽交缷回省禀謝蒙恩調華亭縣事新任元和縣李於本月十八日已時接印護院黄於本月念四日起程赴金陵 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[湯餅助賑]  
　　浙湖唐元甫翁於六月間舉一男承諸親友惠賜隆儀本應設筵酬謝不意産母王宜人於臨盆七朝遽而仙逝臨終遺言謂各省水災待賑孔急暑天宴客未免反勞不如將筵資移助賑捐爲諸君造福云云用將筵席費洋五十元委解災區祥呈　趾聽啼聲而喜溢親朋惠溥鳴嗷述遺言而悲深伉儷謹代登報以鳴謝悃上海北市絲業會館籌賑公所施善昌謹誌 
[三寄]  
　　尋消問意二旬餘僕僕空勞薄笨車盼去尚無償願日愁來恐有絶交書分明鮒轍須臾活詎料鸞箋越樣疎每聽好音來旣望而今躭搁竟何如[  琴弟稿]  
[已丑七夕偕素心人納凉花下感賦錄似夢哥正可]  
　　烏鵲塡橋後銀河向曉時那堪岑寂夜獨賦别離詩屏冷玉肌滑漏長水淚滋總緣天不管無益是情痴謠諑金曾樂摩挲玉漸成可憐花頓落剩得月孤明未占雙棲　難酬一顧情奇香枉薰透擁被聽殘更一樣嬰伊態尋常廻不同國香何寂莫仙夢太朦朧謔以將離　才偏不律窮遺珠落誰手搔首問蒼穹不見容顏瘦那諳肺腑深　家堪貯得有夢總相尋蠟炬彈新怨蠻箋寄　吟三嘆還　唱情竭爲知音[  夢彩生稿於懷珠室]  
[蘇城安節局山東代贖恊賑公所七月初六至十二日第四次清單附錄事略]  
周諸琴募鑒記洋十元履康莊募嶺南澄懷秋水軒規元十四兩晴川思齊氏規元陸兩二錢第一山人瑞臻堂二户各洋十元程琴生免災善士二户各洋一元兆基丁觀察洋五十元至德堂吳洋二元安徽延陵氏洋四元履康洋十元姜幼卿募徵通洋三元泰隆盛洋一元蕃隆姜黄盛二户各洋五角戴理卿募孫趙氏洋二伯元俞起霞洋十元吳子徵募子周氏洋四元似蘭女史洋五元正宋培之募無名氏洋一伯元陳菊平同弟領男洋一元陳少霞洋十元顧理雲募併得錢七百文髮裏保安銀物兩件重二錢半鮑秋山募胡氏武堂洋四元遠香主人望爲香孫女病愈留雲室純錫堂徐梅鮑二翁四户各洋二元丁梓芹募賑恂如洋十元柏年長　募無名氏洋二元錢一百文秦子卿洋二元併無名氏散錢七伯四十六文王憶笠募益壽延年室燕貽主人保安居寳善主人四户各洋十元補不足齋如不及齋怡　堂三户各洋五元樂願氏不留名許不書名德三户户各洋二元心願氏洋三元侍陵不書名洋一元何志記洋二伯元薛星使公舘一百元盛川王家鼎募楊勵生莫陳氏顧逸亭徐沈氏敬和堂顧董慈先徐　氏姚余氏聽　主人王大豐舟里閒人十一户各一元徐金生有心無力二户各四角沈學全沃良榮沈華庭沈佳貴蔣應林沈佳祥蔣六房沈佳春張貴良沈佳臺十户各三角孫棨昌隱名氏求家門和氣二户各二元汪覿楊萬子山隱名氏蔣五房盛源來五户各洋五角肇昌周代募一元錢四百文正王三兄未正福賈永祥蘇西泉四户各二角仁厚堂敦行書屋二户各　元根歴堂三元退省主人一元五角沈供之募福壽居蔣氏十元衆無名氏一元情不能已子二元安節局募宮記　元薛書階求平安一元戴　卿募濟　二元偉　恆德堂裕源典晚翠閣敬恕堂裕源典棧雲瑞堂二户各一元移生氏自省氏吟秋仙舘三户各五角無名氏二户各五角香溪　子無名氏無力子河間氏有心無力子五户各二角陸　山無名氏二户各四角陳子亭一角無名氏陸角無名氏錢五百文張義記錢一百三十文郭炳利錢一百文鄭文魁丁明熙無名氏五壽堂包友三五户各錢二百文王仙根募延陵氏求病愈洋五十元徐乾齋募謙和祥蔡仁甫周仁記倪同泰孫曉記白下王氏殷合盛恊泰潤梅居士朱榮記錦昌祥亨源恊隆生泰福昌蘇樹本祥豐祝祥順棧辛伯氏養源無名氏求合家如意楊純卿王萃田費少泉沈祥之汪菊汀敦復堂陳永興葉泰記汪梅村仲幼庭沈振趾鄭仙廬富少祥王少村沈少山葛樹春程三興錢蘭亭衡和甡如許聚和沈祿生朱恆泰彩盈四十五户各洋一元楊信裕銀洋一元祥茂無名氏韓振記語溪殷氏鄭菊村恆泰昌靖航廬丁裕隆殷希范朱福記趙氏得齋豐泰豫同裕同福公泰隆石小安堂祥泰厚生李善之李震山楊育萬泰張廿三户各洋二元僕永順銅洋二元荳餅行銅洋三元德泰豐銅洋五元顧韻笙洋廿元懿德堂堃松蔭書屋二户各洋五元程卿雲洋十元萬紫卿洋三元瑞生健安二户各洋四元恆隆文明葉信之馮松泉四户各洋五角無名氏三户各洋五角費蓮孫周輯虞二户各錢二百文行素居錢陸百三十文顧甘卿募徐聞氏血症求速愈洋一伯元人和震記桶募孫世瑞洋十元不足氏銅洋一元八開小洋二個京口朱爲病求愈洋二元道福堂保冥中福五百四十五文無名氏錢六百文無名氏錢二百文壕和隱名士洋一元柏年長桶募無名氏錢四百文得見齋桶募無名氏錢三百文王鴻翥桶募紫籐花舘求病愈洋十元無名氏錢四百廿四揚州福和洋手勸募未見成數先塡銀一百兩宋培之助雷經丸七百錠陸錦燦助天中荼關散五箱共結捐募銀一百兩規元廿兩二錢英洋一千二伯十二元五角銅十二元八開小洋二個錢六千七百七十五文銀物二件計重二錢五分○附錄孫嶼翁初八日來電滬上及蘇安節局諸君同鑒昨接謝佩翁電據聞北口大提又决濟陽水圍如確惠濱　海四邑當復被水周村電局水阻不通近日烟臺大雨連朝水勢陡張各溜可知請催純拱二翁及同人務祈帶銀迅來杏憲盼望之至以便赶赴災區救人鷹叩同人湊墊賑贖欵銀三千兩特請張純翁等十人卽於十三日起程赴東襄理賑贖事務合併聲明 
上海金利源招商局煤料所姚彥嘉經收代文報局分募飯干捐並收買飯干六月十二至七月初七止第二單○蕪湖梁陸熊陸四君募來飯焦干十三千五百十九斤白米五袋七百十九斤常熟凝善堂經募來飯干焦一二三三次二十四袋共二千零八十一斤乾發源二袋九十五斤昌順隆四十斤一林豐兩次五十斤陳瑞金二十六斤不書名十二斤又收買二百另六斤半付錢二千四百七十八文○以上捐助及收買共飯焦干五千九百三十四斤半連舊存二十三斤共袋六十七袋又白米五袋解交文報局七月十二日新盛輪船運烟敝處連第一單共墊付錢四千七百九十八文合併聲明 
上海大馬路保安堂瞿梧生經收代文報局分募六月二十一至三十日飯乾捐第六單○葉星洲洋十六元張石雲十元鄭雲程無名氏期歲省麵資二户各二元梁善士隱名士二户各一元無名氏病愈完願五角沈雲記求妻病痊四角周秉甫二角無名氏銅洋二元許茂升號徐馥田二户各銅洋一元楊松桃錢四百文桶捐六次銅洋五元小洋八角錢九百三十文呂宋票一條第　萬另一百七十二號成大號飯干一百十斤乾發源六十八斤半鄭雲程六十一斤無名氏四十斤大豐號二十三斤顧發祥十八斤蔡興其無名氏二户各十四斤正泰號十一斤田海珍十斤零六兩隱名氏七斤吳善士五斤隱名氏二斤半○以上共收洋三十三元九角銅洋九元錢一千三百三十文呂宋票一條如數解交文報局請訖又共收飯干三百八十四斤六兩 
上海四馬路文報局内山東賑捐收解處經收代贖婦穉賑捐細户另登清單○六月十四金陵文報局交來守愚氏洋四十元○十九日盤記内瀘州火災公所王　臣鄭錫安王荐之諸君等撥助規元一千兩二十八日本埠元甡莊交到棉力子求母康强十六元徐少記紫陽正記槐蔭處士保安子四户各二元隱名居補過齋主人兩户各四元三十曰蕪湖招商局李交來陳宇華翁經手曹益和船户罰欵八元灣沔鎭和鼎興號募程聖記不書名兩户各二元陳世焰陳世寶程招廷謝氏李瑞庭王士端王士朝王天順八户各二百文以上實收英洋五元又錢五百八十文以上六月十四至三十日止共收規元一千兩英洋八十五元錢五百八十文卽於本旬解東海關道署規元一千兩除解外凈存英洋八十五一錢五百八十文俟有成數卽當起解合併聲明 
上海四馬路高易公舘内籌賑所陳詠南經收山東奉天六月二十一日至三十日第一百十八次賑欵清單○廿一日無名氏爲老表病求愈洋十元○無名氏一元○無名氏洋十元○陳與昌交來章錦屏第八次助英八月份呂宋票全張第一萬二千六百零四號○○廿二日漢口茶業公所寄來隱名氏求母冥福已病速愈助紋一百零六兩七錢九分分申規元一百零九兩八錢八分三厘○隱名氏洋四元○廿三日無名氏洋五元○徐州王天順譚耀卿翁寄來潤餘堂錢五千文壽萱氏四千文臺吉庵金紹雲三雀堂楊東旭各錢三千文共捐錢念一千文換紋十四兩三錢四分伸規元十五兩二錢三分五厘○陳錫安洋三角○廿四日嘉郡不知名　二元九江聽舊書屋吳松亭募鈺川氏洋一元王仙保一角五分隴西氏錢一千文劉順禮五百十文延陵高吳氏四百文慶遠堂宋繼臣魯炳夑各二百文補屋氏二百三十文賀伍堂呈祥氏微祥氏張子釣無名氏各一百文共捐洋一元一角五分錢三千二百四十文伸洋三元○胡少春黄嵩亭合洋一元○杭州王羅子銅洋一元○廿五日隱名氏二角○○廿六日思安于六角薛文卿四角無名氏王瑞程各二角共捐洋一元四角○粵東愛育善堂寄來檀香山保安總局諸善長助規元三千五百兩○王句氏須文記各十元沈恪氏存養堂各洋四元共捐洋念八元盛澤黄慕庭翁　藍成氏一元○廿七日祥記寶號交來蟻負粒十元○鄭留名銅洋一元○無名爲女求止腹痛助洋四元○閔行厘卡沈秀之翁寄來無力人洋一元○頴川惟政堂洋一元○廿八日山陰無名氏洋十元寶應周炳生募恆愼布號高紋一兩一錢一分四厘伸規元一兩一錢六分三厘京口巫英華洋四元漢口茶業公所寄來周善士二元姑蘇王　翥善士募櫃上主洋二　廿九日李月記洋十元硤石賑昌號募繼善子同心居各洋半元容修堂錢黄文記楊藹記無名氏汪子記各二角共熉洋二元三十日義昌質汪琴門洋一元杭州費公舘隴西氏洋五元王氏洋二元無力士求病卽愈洋十元以上共收規元三千六百廿六兩二錢八分一厘英洋一百三十二元零五分銅洋二元英八月份呂宋票全張第一萬二千六百零四號合併聲明 
 
 
 

Page 10

 
 
   
 
