# 1900 - 192 - 4909789

 

Page 1

 
 
[論中外將有言和之機]  
　　自拳匪借仇教為名揭竿倡亂到處戕教士毁教堂政府貽患養癱任其四出蔓延不為剿滅於是各國羣動公忿佔據大沽砲臺爲先發制人之計兵端一啓而中外交閧之勢成匝月以來警電紛傳全球震動說者謂此後兵連禍結宇宙和平之局將不能終保而中國國勢益復難支子獨以為不然夫以一國而與數國開釁今日之事誠為從來所未有使各國恊而謀我中國必難抗衡豆剖瓜分固亦意計中事惟其中有窒礙難行者數端西人善於審機斷不肯貿然從事何以言之夫東西洋各國製造土貨連載來華獲利甚為豐厚今自中外開釁各處人心惶惑遷徙紛紛因之市面日衰銀根日緊若再相特數月非特外强中乾者難以支持卽資本素號豐盈恐亦將相形見絀夫各國以商務為重中國尤為貿易之絶大市塲而乃自窒其機勢同涸鮒利源一竭大局必危外人苟明於事機豈復肯操之過　此因顧全商務而不肯與中國為難著一也外人之在中國雖勢同連鷄然亦各懷猜忌使一國得利稍厚環而伺者實繁有徒一有偏頗爭端卽因之而起以是各國雖調兵徵餉汲汲不遑而審度機宜亦不敢輕於一發蓋恐鷸蚌相爭而漁人收其利螳螂得志而黃雀伺其旁鹵莽貽譏得不償失此因互相猜忌而不肯首發難端者二也西北亂民旣無智謀又無器械苟與西人抵禦固難勝异獨操然愍不畏死之情亦令人望而生畏萬一相持旣久各處匪徒乘間響應性命資財豈能保全無恙為彼之計亦斷不肯為已甚之事致蹈危機中國雖任保護之責然力所不及亦無可如何當此之時西人熟察中國民情而深為顧慮者三也有此三端故愚謂彼此　隙雖成不久當卽能言歸於好或曰此次各國在中土受創甚深今已調集大兵各懷忿怒卽明知戰禍一啓所失甚多然亦豈肯遽與言和致平日威聲墮於一旦不知凡事皆有其機此次中外失和各國亦非意料所及故窺其意旨苟使有人為之居間斷不至過執已見肆其要求蓋兵凶戰危實彼此皆有所不利也今也果美廷願從中排解而粤督李傳相近更接奉綸音補授直隷總督夫美利堅獨處西半球其國之富民之强久為歐洲各國所敬畏而在亞洲則僅思擴充商務並無開闢疆土之思各國知其用心因是益無猜忌此次大沽戰事美提督又身居局外不復與聞是天留此一線機緣以為中外言和之地而李傅相老成碩望辦理交涉事垂數十年雖甲午一役用人失當致貽覆餗之譏而閱歴甚深究非今日昏庸謬戾之諸廷臣所可幾及此次持節北上必能聨合美國出作調人俾中外禍機得以稍弭而各國迫於人議亦必能因此轉圍竊謂修好釋嫌化于戈為玉帛不難指日卜之矣涉筆及此不禁拭目俟之 
[槯使代庖]  
　　西字報云京城拳匪作亂總稅務司赫　賓榷使至今未卜存亡然各洋關一切事宜互須有人综理江海關監督余晉珊觀察因商之各國駐滬領事暫委戴樂爾君代庖 
 [P記各國聨軍攻天津事 
　　天津西人來信云西歴七月九號卽華歴本月十三日各國聨軍總統調齊兵士六千名及日本馬隊五百名攻撆天津府城行近賽馬塲遥見直隸提督聶功庭軍門所部華軍約四千名在彼扼守營中有克魯卜砲六尊遂一面互相鏖戰一面令日本馬隊繞道他處包圍相持至二點鐘之久聶軍砲聲漸止聨軍遂飛歩狂追聶軍無從抵拒紛紛散逃而日本馬遂已繞至陣後揮刃亂砍從屍林中衝開一路聶軍旋逃入城中爭先入門以致擁擠蹴踏聨軍自後以砲猛撆聶軍幾無一生者惟見屍身仆於血泊中縱橫狼藉而已所携六砲悉被聨軍奪回是役也日本馬隊死六人傷者不少俄英日步兵則死傷寥寥無幾按昨報曾登大將捐軀一則意大軍門殁於是役歟北望雲冿不勝悵悵 
[並未奪關]  
　　天津西人來信云日前各國水師擬攻奪山海關派定各兵艦歸英國得立卜快船統欇及至見華兵為數無多遂不復攻奪日來日本諸軍已陸續由此登岸矣 
[日本出師]  
　　東歴七月十四日卽華歴本月十八日日本長崎埠來電云日廷因中國拳匪之變特簡大帥山口氏統率第五枝陸軍計二萬三千名前來助剿本日山口氏已由門司港乘郵船株式會社西京丸赴大沽矣聞日廷尙預備大軍一枝俟需用時卽可携帶軍裝航海而至惟或由大山氏統率或由野津氏统率或由山縣氏統率事甚機密刻尙未見明文也 
[意遣大軍]  
　　昨日倫敦來電云意大利國朝廷以中國北省拳匪之亂禍延京邸滋蔓難圖特遴派陸軍六千名統以知兵大員次第航海往津沽助戰其第一次所派者定於西歴七月十八號卽華歴本月二十二日由意京拿破里啓行 
[英籌巨餉]  
　　昨日倫敦來電云西歴七月十四號卽華歴本月十八日英國海軍大臣某君在議政院聚議時聲請各議員就度支部添籌海軍要需多至英金一百二十六萬九千三百磅意者刻方有事於津沽故需欵若是之巨歟 
[俄製巡艦] 　 
　　香港循環日報云俄國海軍部現倩德國定製巡洋艦三艘一在士的甸埠船廠製造册註容積六千噸一在基路埠製造其容積相同一在丹陽埠製造容積三千　此外另在依路冰埠定製滅水雷船四艘聞海軍大臣之意擬一律設無線電報歸入黑海艦隊中約明年夏間卽可裝置齊備矣 
 [P日艦東回 
　　法國租倫埠來信云近由日本海軍省遴派武弁十六員附某公司輪船往歐洲約西歴七月十號可行抵孖些路埠綠日本海軍大臣前倩孖些路集　船廠定製戰艦一艘兹已竣工故委令駕駛東回編入海軍艦隊也 
[紐約大火談餘]  
　　前報曾紀美國紐約埠公司馬頭猝遭火厄致燬輪船四艘兹香港循環日報云當時事起倉猝各船執事者無所逃避致焚斃約二百人灼傷約五百人攷公司各船向來分期行駛華盛頓紐約纺德國布理文埠邇因美國賽會搭客繁多故四船同時寄泊子此不料咸陽一炬盡化刦灰四船皆公司中至巨者其一册註容積一萬五千四百四十九噸機器抵馬力二萬七千匹其一册註容積一萬零五百二十五噸船身長英度五百二十五尺廣六十尺容積二萬噸 
[衡州安靜]  
　　日前本埠西字報登湖南衡州土匪閙教戕害意大利國主教云云昨得漢口采訪友人手書悉　　　 
 
 

Page 2

 
 
日來漢上譁傳衡州土民與教土為難勢甚岌岌兹有自衡郡來漢者述及日前彼處民教雖偶爾失和並未大為决裂刻已經人排解和好如初然則西報所云殆言之過甚歟 
[西士來烟]  
　　烟臺訪事人云本月十三日某輪船由羊角溝載來西國教士甚多皆在濟南青州各屬開堂傅教者自聞齊魯之間土匪肇釁立卽由山東撫憲袁慰庭中丞派弁勇護送出境電撥輪船接運前來猶幸一路平安易無驚恐是以行裝甫卸卽相與頌撫軍之惠我無疆云 
[繁華何在]  
　　烟臺訪事人云客有自津沽來者言及自各國兵丁佔據大沽砲臺之後屢與亂兵拳匪鏖戰以致紫竹林一帶居民蕩析半成瓦礫之塲昔日繁華化為烏有誠不勝桑田滄海之嗟也 
[為國干城] 　 
　　武昌采訪友人云湖北巡撫下于次棠中丞以京畿拳匪滋事各國調兵入衛時避局岌岌可危自念受國厚恩分應戮力戎行以拯君父之急因專電入奏請准帶兵北上稍申報効之忱現已部署行裝靜俟朝命說者謂中丞起家科第從未嘗宣力疆塲今因國勢阽危自願荷戈執戟朝廷自當洞鑒藎忱俯如所請也 
[委探軍情]  
　　漢口訪事人云北省拳匪作亂猖厥異常京津電信不通兼不地棘天荆羽檄亦不能飛達楚督張香濤制軍關以時局特委張明府燕謀李二九蘭皋分赴天津保定坐探軍情隨時電報詢要圖也 
[調兵入衛]  
　　漢口訪事人云湖廣總督張香帥奏派湖南藩司錫淸弼方伯良入衛京師戡定匪亂定於本月十二日督率勁兵一萬名北上所遺藩篆經湖南巡撫俞廙軒中丞　委臬司湍　訪多布署理廉訪係懐尙書塔布之胞弟也 
[粤辦民團] 　 
　　廣州訪事友人云邇來城西諸紳士目撃時艱知非實力籌辦團防不足以衛桑梓爰於日前出一公啓大旨謂拳匪肆亂擾及京畿粤海士民同懹忠憤恭讀迭次諭旨備悉洋兵土匪交相仇殺内訌外患旬日騷然吾粤盜風猖　民情浮囂懹甎之俗未除探丸之黨方熾比聞亂耗蠕蠕欲動失今不治伏莽四起倉卒莫禦噬臍何及顧明者見危於無形智者慮患於未兆爰集同志倡設鄕團集一成一旅之衆收羣策群力之效謹於月之初七日公集華林寺方丈堂商議籌欸諸事宜昔曾文正左文襄羅忠節王壯武諸公皆以訓練鄕師削平大難同佐中興緬溯前賢願宏遠略五管志士當不河漢斯言云云并聞諸紳士擬抽收房租一月主客各半以為團丁經費刻已繕就章程十條稟呈大憲此誠救時之要策也願經理者勉之 
[荆沙募勇] 　 
　　漢口訪事人云湖北荆宜施道奭召南觀察邇因北省拳匪揭竽起事人心浮動風鶴驚心特于日前乘某輪船至鄂面謁督憲張香濤制軍禀陳沙市近日一切情形並請就地招募沙防營勇丁以資保衛制軍准之隨命觀察返棹荆江樹旗召募所需車餉由鹽課項下開支 
[襄陽募勇]  
　　漢口訪事人云襄陽爲黔汴通衢實湖北上游紐樞也自北方拳匪肇亂人心不免惶惶湖廣總督張香帥恐有土匪乘間竊發爰委鄧玉峯軍門就地募勇一千名藉資震懾刻已竪旗開招編成營伍矣 
[三令五申] 　 
　　烟臺訪事人云前者山東撫憲袁慰庭中丞發來告示一通略曰義和拳匪明係邪教顯背王章誠恐若輩濳踨來烟煽惑愚民如有拿獲首要者每名賞銀二百兩近又出示曉諭謂拳匪滋擾直隸以致各國生釁此次津沽用兵本非國家意料所及凡有教堂洋商均須加意保護爾軍民人等勿得輕聽謡言滋生事故是誠保全大局之要圖也 
[奏緩試期] 　 
　　杭州訪事人云目下秋試之期已邇而北省拳匪尙未弭平浙江撫憲劉景韓中丞深恐届時士子雲集或有匪類混跡稽察難周爰由電奏請緩遲數月然後舉行以故貢院工程刻下已暫行停止矣 
[日艦抵皖]  
　　安慶訪事友來函云本月十五日傍晩時有一日本兵艦由上游駛至南門外江口下椗艦中兵士並不登岸以是人心鎭定如常 
[烟市蕭條] 　 
　　烟臺訪事人云京津匪耗頻聞謡言不靖各貨阻滯市面日衰刻下店鋪倒閉者已七八家若再曠日持久恐有不堪設想者矣 
[京餉起程]  
　　安慶訪友來函云五月某日安徽巡撫王芍棠中丞札委候補縣王大大令淸濤管解京餉銀十餘萬兩赴部交納大令奉札後卽詣藩庫領銀眼同裝鞘擇吉二十三日就道嗣聞京津一帶亂耗日亟是以遲遲未行本月某日中丞接奉部文催令速解爰諭令大令赶緊登程十三日大令詣轅禀辭十五日中丞委陳大令兆煊續解京餉銀十餘萬兩由旱道北上 
[粤學言旋]  
　　廣州訪事友人云廣東提督學政張治秋大宗師巡試南雄已於本月初八日竣事初九日卽起節旋省大約十五六日文斾當可遥臨矣 
[閩災續紀]  
　　閩省水災已紀前報兹又接福州訪事友來函云此次被災之慘實為歴來所罕有近城居民死亡約以二三千計其未與斯難者室廬田產悉付東流無術謀生亦難免同歸於盡善後局司道仰承憲意派員在茶亭大廟山等處設廠施粥旱晩二次無如人數衆多每人僅給兩瓢其擠擁不前者猶無從得食英國駐閩領事見此情形心生憫惻特向各國官商募捐五千金倩順豊洋行執事人盧君以一半購白米逐戸散给權濟目前藩司張潤生方伯以外人如此仗義未便相形見絀爰亦慨捐白米一千石委員次第振濟官銀號執事人虞君則邀請同鄕倡集巨欵先就茶亭各處散給現錢述善社各紳商亦已捐貲赴蕪湖一帶採米以濟民食諒日内可陸續到閩似此子惠覃敷閩人士或可望生機漸轉乎　　　 
[上海官塲紀事]  
　　日前四川總督奎樂峯制軍札委劉大令來滬採辦軍裝旣又電飭大令製辦號衣若干件一俟辦齊卽須解往四川應用○日前兩江總督南洋通商大臣劉峴帥札委晉字營統領顔梓琴遊戎來滬招募勇丁游戎抵甲後就西門外湖南會館暫駐行　旋詣各署拜會前昨兩日馬路工程局總辦程雨村大令松海防同知劉乙笙司馬均往報謁○昨日午前新任駐滬荷蘭國領事歐登科君命駕詣道轅拜會道憲余晉珊觀察觀察觀察延入花廳茗談半晌而别 
[備迎相節]  
　　昨日上海縣汪瑶庭大令探知正任兩廣總督李傅相奉命調補直隷總督兼北洋大臣將于日内來申航海北上因飭辦差人役在法租界金利源馬頭預備供張　　 
[札籌保護]  
　　前日南洋大臣兩江總督劉峴莊制軍札行蘇松太兵備道余晉珊觀察上海縣汪瑤庭大令飭將各地洋人妥籌保護毋致疏虞等因昨日淸晨大令命駕至洋務局拜會前任蘇松太兵備道現洋務總辦蔡和甫觀察禀商一切　 
[禀請辦團]  
　　本邑浦東爛泥渡一帶為流氓麕聚之區各董事思患預防倡議籌集捐需招募團丁為保衛梓桑之計昨日聨名投縣詳禀情形想汪瑶庭大令必能批准施行也 
[委訊兇棍]  
　　本邑兇棍顧阿六綽號小百哥强姦民婦尹朱氏案發經前署上海縣戴子邁明府訊實詳請上憲從嚴懲辦以儆淫兇日　　　　　　 
 
 

Page 3

 
 
前上憲札飭蘇松太兵備道余晉珊觀察勘訊核擬觀察以時事緊急公務紛煩另委候補同知張司馬辰至縣會同縣主汪瑶庭大令研訊昨已札行到縣矣 
[局員行夜]  
　　前晚南市馬路工程局總辦程雨村大令督率差甲捕役往各處巡查行至董家渡附近見沈進章老梅錢老姜諸人携同王楊氏在路疾行因飭差役上前盤詰沈等言語支吾大命大二十八號巡街捕帶回局中押候訊核旣而十六鋪巡防南局委員曾虎齋二尹督率勇甲巡至王家馬頭見有某甲者臥於某鋪櫃上爰命提至輿前訊詰供小的在浙省某衣莊為夥因遭回祿隻身來滬並不為非二尹命帶回局中覓的實人保釋 
[大令騐屍]  
　　太倉州屬海門廳人劉子茂賃居本邑法租界卜鄰里第三十一號門牌屋内前晚忽有某甲者貿然直入劉正驚訝間甲卽頽然倒地未逾時而氣已絶矣劉不得已據情投報捕房捕頭令包探協同地保至上海縣署報知昨日午後二點鐘時縣主汪瑶庭大令帶領刑仵書役人等臨屍塲旣升座卽命提劉訊究劉供本月初旬小的由原籍挈眷來申與此人同船雖互相問訊然並不知其姓名前晚貿然來家小的正欲詰問其人已倒地氣絶求恩明察大令命仵作如法相騐旋唱報騐得死者周身並無傷痕委係服毒身死大令親視無訛諭令將屍棺殮交地保發壇標記 
[頂帽儲庫]  
　　奚蘭卿　奚鴻烈前被其母姚氏以違忤等情控諸英美租界公廨牽涉蕪湖廪生汪姓及姑丈沈在中母舅姚憲章親戚張秉堂等人讞員翁笠漁直刺倩襄讞委員張柄樞司馬訊得汪不願與奚聨姻斷令奚服禮了事至奚姓家產母子各半案已結矣奚不服復投蘇松太兵備道轅上控經道憲余晉珊觀察札縣訊核本月十九晚縣主汪瑶庭大令升堂研訊奚供職員在通商銀行司帳素失父母歡心分居已將十載去年七月父親故後母親姚氏被姑丈沈在中唆使不容職員搬回家中並欲將父親所遺房屋一百十八間田十畝作十成分派已嫁王姓之寡姊與未嫁胞妹合分三成二成派歸長孫職員祇得五成情不能堪故投道轅上控求恩鑒核沈供武生曾勸令伊母子　好如初奈均執意不從並無唆使之事姚供小的屢向胞姊勸以母子不可分產汪供廪生係安徽蕪湖縣人在申授徒已歴十餘載從未與聞外事　姓產業更與廪生何干無端牽涉尙求明察大令謂爾旣來此游學何以本縣處並無原籍咨文著差將頂帽除下儲庫母子有關天性從無分家之理沈姚旣屬親長限十日内勸令奚姚氏准其子鴻烈遷回鴻烈亦當善事其母庶幾母慈子孝不悖倫常奚姚氏女流無知聽人唆弄免予傳訊臣沈姚明白禀覆將案核銷 
[踼傷請騐] 　 
　　朱茂茂倩人舁子錦春至上海縣署訢稱兒子被兇棍王咸林毆傷叩求騐究縣主汪瑶庭大令研訊之下朱茂茂供去年王向兒子錦春訛詐洋銀未遂所欲突將衣服撕破本月初五日兒子偶與相遇因向索賠致觸其怒陡被踼傷求騐明究辦其子錦春供詞與父相同王松亭投案供稱咸林是小的之兒子本月初五日從事田疇並未出外亦不與人别生枝節至十六夜朱茂茂忽來家稱伊子被小的之子毆傷然小的素知錦春不務正業常操胠篋生涯或被失物人家所毆遂向之面斥朱因此老羞成怒投案誣控叩求明察大令飭仵役騐得朱錦春腹上確係被足踼受傷著各退去候傳是圖地保到案問明實情再行核辦 
[禍生不測]  
　　前日虹口某洗衣作主遣夥王某持吳淞某兵船上人囑洗之衣乘火車而往比至卽奮身躍下偶一失足顚仆于軌道之中適遇火車倒行不及避讓致將雙足碾斷血肉模糊車上司事見之立卽載回送至同仁醫院療治醫生騐得傷勢甚重恐難免性命之憂是誠无妄之災也彼賦性輕躁者盍鑒之 
[南市雜錄]  
　　日前有張阿和者手携衣服一包徘徊於馬路中西十七號巡街捕見其形跡可疑因卽拘入捕房捕頭令解送馬路工程局總辦程雨村大令研訊之下張供衣包由同舟人阿五囑小的携往某押鋪質錢並非小的竊得大令詰以舟泊何處供稱泊在薛家浜船主錢小老虎大令命押候提錢訊核○前日大東門外如意街某茶肆主唐桂香與挑水夫董秋裕口角將董毆傷控經十六鋪巡防中局委員文斌臣二尹函送保曱總巡局總巡傳辛崖明府研訊之下諭令唐延醫為董調治俟傷痊禀候核斷 
[英美租界晚堂瑣案]  
　　野雞妓女素娥卽顧盛氏控惡鴇霸阻從良前晚讞員翁笠漁直剌倩襄讞委員張柄樞司馬研訊顧盛氏供小婦人係松江府屬奉賢縣人年二有三當二十歲時被丈夫顧如林騙至滬上賣入北石路陳姓野雞妓院為娼取去身價洋銀二百元迄今已歴三年小婦人身無媚骨不善逢迎以致狎客寥寥時被惡鴇凌辱朝笞暮責困苦難言前有王姓客欲娶小婦人為簉室又被惡鴇霸阻不許從良為此奔投案下求恩超豁司馬著暫交官媒收管候發棲流女所　配○李林福控徐阿德及王氏紏衆滋擾前晚經張司馬研訊李林福供小的係浙江寗波府屬某邑人去年六月在寗郡鄕間憑媒娶再醮婦王氏為妻計身價洋銀一百三十元一月之後王氏卽濳蹝而逸後經小的之姊施李氏在寍城某花烟館内尋獲因不願嫁與小的故挈至滬上賣與徐阿德得身價洋銀九十六元事已過割不料徐忽紏流氓至小的處滋擾是以控請訊辦施李氏所供與李略同王氏供小婦人於去年嫁李為妻李家無儋石且又時被毆撃是以乘聞逃逸嗣被賣與某花烟館偪令賣娼久之始由徐阿德贖身後又嫁與王姓不敢紏衆滋閙求恩明鑒徐供王氏在花烟館賣娼時由小的贖出嫁與王姓餘不知情司馬判將王氏掌頰二百下責徐二百板著具安分結然後斥釋 
[美租界捕房紀事] 　 
　　昨日清晨有浦東積竊名阿法者混入北吳淞路某姓家竊取衣服携至某押鋪求質適為包探邵潤初所見拘入捕房捕頭令押候解送公堂禀請讞員翁笠漁直刺懲辦○昨日甲乙二粤人在北四川路因索欠起釁互相毆撆某號巡街捕喝阻不依因卽拘 
[致工部局董事函稿] 　 
　　濮蘭德董事先生閣下昨日辱承寵招會議叨教良多具閣下顧全租界人民產業無微不至感篆同深惟欲使轉勸各商民不再遷徙似非酌定切實辦法不可查光緒二十年卽西歴一千八百九十四年中日戰事蒙各國外部議定上海租界作為戰外公地卽以吳淞口外塔燈一帶為界線界内不得别開兵釁等因因之租界人民安居樂業不獨無人遷徙并有從别埠搬來者此次蒙各領事會同各督撫和衷共濟妥商保護恰與前事相仿若再能援照前案訂明作為戰外公地卽由中西官塲出示曉諭使閱者一目了然人心便可大定謹專函奉布伏祈查照倘蒙俯賜采擇擬請轉商各領事電逹各外部核議施行實為公便軧請台安統希察鑒絲業曾館董事同具 
[喝者懷仁]  
　　前日承本邑美租界元濟善堂以痧氣丸紅靈丹純陽正氣丸天中茶相餉當此庚躔已伏暑氣蒸騰調攝一成不周時疾卽乘之而起得此應時妙品何殊玉札丹砂特志數言以鳴謝悃 
[勿藥有喜] 　 
　　本館協振所昨承陳光裕堂病愈還願助來龍銀二百圓樂善好施不吝解嚢之贈調元攝氣喜占勿藥之爻培福澤於心苗解倒懸之俄莩宜乎仁心上格默感蒼穹痼疾頓瘳永綿壽算也飢黎感德福報非虛聊綴蕪言謹申謝悃 
[申報館協振所經收山東河南江西皖北浙紹振捐六月十一日至六月二十第十七次淸單] 　　　　　 
　　六月十一日三官求關煞開通洋二元○十三日陳光裕堂病愈還願龍洋二百元○十七日無名氏還願金戒四只重五錢五分六釐兌見洋二十六元七角○以上總共收洋二百十八元七角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署紀事] 　 
　　昨日吳淞司巡檢沈少尹金聲解送蘇同舒至縣署文開前夜出巡時見蘇木立街頭向之查間知係西某縣人由原籍到此訪友不遇迷失路途因其形跡可疑送請訊核縣主汪瑶庭大令著交値日差看管候訊○前者盗犯張安新行刼徐七金所駕航船貨物案發被獲因首犯尙未成禽押候質証將十年矣前月江蘇臬司陸春江廉訪查閱案卷札飭解省勘訊縣主汪大令遵卽派差解往旋經廉訪訊明科以軍罪發回原縣監禁昨日押解到縣大令騐明刑具飭卽收入内監○前者飛渡小輪船舵工陳小安行駛不愼撞沈申湖小輪船所帶無錫快船以致溺斃搭客六人訊明後將陳解省勘訊兹經署江蘇臬司朱竹石廉訪訊實發回原縣監禁昨已解到縣主汪大令飭卽收禁内監聽候核示○前者本邑西南鄕漕河涇左近某茶館夥張全英李阿妹因妒姦起釁戳斃屠夫張小弟訊明後將張李二犯解省勘訊兹經臬憲朱亷訪訊得此案由李起意張係帮凶因飭將李留禁司獄從重擬辦張發回原縣監禁昨日押解到縣原差禀知一切汪大令騐明刑具飭卽收禁内監 
[英美租界公堂瑣案]  
　　有包探名仁初者訪事人不知其姓昨晨解賊犯李雲甫至案禀稱此人在瑞記洋行某輪船上竊取陳雲龍所携綢衣九件經陳察覺李遂將衣抛棄江中以圖滅跡小的見之拘請究辦李供詞狡展堅不承認讞員翁笠漁直剌商之白繙譯判責五百板管押捕房一年○包探劉光震解賊犯張德奎至案禀稱此人竊取王紀堂所置東洋車一輛是以拘請訊究張認竊不諱直剌判責二百板○四百四十八號華捕解葉德隆葉扣之葉梅氏陳良順四人至案禀稱伊等不知因何在北四川路扭毆小的見之是以拘請訊究葉德隆供稱小的之妻梅氏被陳拐逃及尋獲向之理論以致喧譁叩求鑒宥陳供詞刁狡直剌以情節支離諭令押候過堂覆訊○二百六十九號華捕解鄷金生至案禀稱此人在某處小輪船碼頭爭攬客商强奪行李是以送請究辦直剌判押兩天○車夫王阿順竊取張玉泉家成衣機器一架經張報知捕房捕頭派包探張天林緝獲人贓解案請究張投案領贓王供認不諱直剌判責二百板○包探邊槐州解賊犯朱寳瑞至案禀稱此人竊得徐阿星家布衣二件請為究辦朱供認行竊惟求恩典直剌判枷號半月贓給徐具領 
[法租界公堂瑣案] 　 
　　鴇婦張文卿烟妓沈富寳王四寳因妓女陳小紅呑烟身死管押捕房候訊昨日堂期讞員朱森庭明府會同陸繙譯升座命帶案略詰卽飭包探解送上海縣署歸案辦理○錦名洋行收租人朱寳才禀稱房客陳淸良沈順心積欠房租三個月計洋銀十五元向索不付反唆令其婦兇毆致朱去洋銀九元小銀錢二十角是以扭案請追明府著將陳沈還押候補提伊婦到案訊究○吳阿小戴阿三禀稱前日小的等附江天輪船回甬流氓陳加漢方阿才等先將客位佔住勒索洋銀二十元小的等不允致被兇毆因卽扭交巡捕送案請辦明府判將陳方各枷號一禮拜發江天輪船馬頭示衆期滿責釋○方家俊控妓女洪文君欠洋銀一百元明府訊供之下判令洪妓先繳二十元存在捕房昨日復缴八十元明府飭傳原告到案具領○朱金生控伊妻孫氏捲逃明府訊供之下著發堂留養昨日朱投案求准領回明府著覓本租界的實人限三日内繕具領保各結呈案候核 
 
 
 

Page 10

 
 
   
 
