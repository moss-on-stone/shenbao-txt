# 1922 - 76 - 4917629

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[治標（老圃）]  
　　吾嘗謂民國吏治欲求其淸明必如宋太祖之大誅贓吏而後可此包武人之貪黷者而言非專指文官也宋初法尙寛厚而獨於贓吏從嚴此法行之兩世至眞宗時始不用棄市之刑其治贓吏最嚴者尤莫如明太祖凡贓至六十兩以上者梟首示衆仍剝皮實草府州縣衛之左特立一廟以祀土地爲剝皮之塲名曰皮塲廟官府公座旁各懸一剝皮實草袋使之觸目驚心即海瑞疏中所謂剝皮囊也此法雖野蠻然今日待贓吏亦太姑息使生於明初其不剝皮者幾希矣袁氏制犯贓條例用意未嘗不是然其所寵用才多卑汚垢賤之亡國大夫實即犯贓條例中之罪人此輩長於作弊無日不犯罪惟其有心病故畏司法恨司法日以掊擊司法爲事平心論　司法用人固多失當然以罪人而議司法官之長短安得有公論司法者國之神器經此輩褻凟而法權乃削弱矣其後段氏當國廢此條例贓吏額手稱慶又公然爲之庇護異黨者吹毛而求罪比類者竊國而爲侯故安福之際政以賄成靳潘而後殆尤甚焉竊嘗論之今所謂贓吏有與古同者有與古異者橫征暴歛深山不能避五季之所同也武人刼財相習爲風俗五季之所同也然勾結内外國人訂蜃樓海市之契約則古之所無也先議回扣而後議正約回扣之名古之所無也回扣者就商人而言則爲習慣就官吏而言則爲眞贓就對外而言則爲賣國中國以借債之故將破産以破産之故將亡國皆回扣爲之厲也此即不能治以明太祖之法亦當以宋太祖之法治之夫是之謂治標 
[命令]  
　　三月二十三日大總統令署令法總長董康呈署福建高等審判廳推事　志伊因病懇請辭職應照准此令 
　　又令吳笈孫給予二等大綬寳光嘉禾章此令 
　　又令許寳　晉給二等大綬寳光嘉禾章此令 
　　又令寳道晉給二等大綬寳光嘉禾章土屋禎二晉給二等嘉禾章此令 
　　又令方廷忠晉給二等嘉禾章谷芝瑞徐霖董召棠張奎武均給予三等嘉禾章高雲崑劉恩增宋雲桐趙延宸張星榆許光曜均給予四等嘉禾章此令 
　　又令孔繁錦裴建準均晉給二等嘉禾章施德華孔繁銓均晉給三等嘉禾章馬麟宋道鳳魏鴻發宋有才黄得貴李長淸李家琦均給予四等嘉禾章此令 
　　又令吳廷燮晉給二等文虎章此令 
　　又令宋文郁史紀常張明九均給予二等文虎章董吉慶譚士先均晉給三等文虎章王樹常晉給四等文虎章此令 
[國内專電]  
　　北京電政府接密報遼粤間協定之條件將於本夏以統一爲號召專對徐吳（一）孫文爲總段祺瑞爲副孫都武昌段都燕京俟徐吳勢滅孫卽領資出洋以大總統名義訪問東西各國副總統代理職務（二）曹張聲明保持原來實力機會均等下屆不要首席（三）法律問題粤贊成犧牲一二屆國會但要求回復六年憲議（四）各省實行聯省自治以原有督軍爲省長廢一督字等語計畫雖如此實行當有變化耳（二十四日下午一鐘） 
　　北京電政府又接湘報孫文在桂昌言北伐湘軍宋鶴庚遣其旅長賀耀祖赴桂接洽促其出兵孫復派參議呂超等數十人挾資赴湘與宋聯絡現衡山一帶陸續到孫軍數千趙則一面與張福來周旋一面與孫周旋俟孫到衡州以駐常德陳嘉祐軍先進長岳宋師及北伐主力軍一出萍醴一出監沔湘軍張輝瓚謝國光陳家猷皆助宋趙恒惕不得不順從湘局情勢如此（二十四日下午一鐘） 
　　北京電昨下午五點小幡偕靑島參謀長引田乾作參謀田北惟淸宮宗親并吉田西田參贊東乙彦武官到外部見顔顔并招王正廷田中玉到部與小幡介紹此係正式會見尙未討論接收手續今日開始會議（二十四日下午二鐘） 
　　北京電府草電召三使入京但未必來（二十四日下午二鐘） 
　　北京電王寵惠今晨入府報告華會結果談兩點鐘久今夕出席外部茶話（二十四日下午二鐘） 
　　北京電漾日閣議討論皖潮府已去電張許和衷共濟未必有效皖公團復報張文生電令六十縣知事將經徵各欵儘數報解督署請嚴重制止閣員傳觀仍無辦法 
　　北京電今日（二十三）閣議顔經府勸列席董康缺席湯中代僅决劉文龍署新敎廳長一案 
　　北京電京津公團電吳佩孚請將本人截留京漢收入三百餘萬公開並請查債會查吳的賬 
　　北京電前電外部將組華會善後會昨顔呈府定名謂華會善後研究會以王寵惠爲會長王允就但辭法長（二十四日下午二鐘） 
　　北京電奉軍第一師官長劉温堯由奉招來大批新兵昨夕開南苑　　北京電張景惠今午抵津卽入京 
　　北京電甘肅請政府代借百萬否則扣留烟酒鹽稅院覆烟鹽均關債約未能照准俟庫欵稍裕卽籌滙（二十四日下午二鐘） 
　　北京電皖公團請派齊燮元武裝調停皖督長風潮（二十四日下午二鐘） 
　　北京電田中玉今夕回魯 
　　北京電膠濟路民有辦法十四條今日（二十四）由政府公報公表 
　　北京電徐鴻寳陶鎔以報載其擅賣山東引地得賄十六萬自請澈查謂如有其事甘心領罪如無其事律當反坐部電夏運使查覆並無其事（二十四日下午二鐘） 
　　北京電張文生電院茲截留全省煙酒印花等欵作新安武軍餉請查照（二十四日下午二鐘） 
　　北京電陳籙兩次電辭職政府至不能挽留時將以王廣昕或胡維德調任（二十四日下午二鐘） 
　　北京電在巴黎遇險之章祜僅髮際擦過一彈無恙（二十四日下午二鐘） 
　　北京電蕭耀南收到五十萬謂僅付服裝費請再籌二百三十萬發餉（二十四日下午二鐘） 
　　北京電陸軍部咨交部漢陽兵工廠月由井陘運交烟煤三千噸運費記賬（二十三日下午八鐘） 
　　北京電愼昌洋行代表催部速付三月三十一到期之波爾文車價　　北京電陸部咨交部由津運大批飛機到淸和（二十三日下午八鐘） 
　　北京電稅務處加派田章燕爲修改稅則委員會會辦（二十四日下午二鐘） 
　　天津電王寵惠禡（二十二）日過津去京王正廷亦赴京對魯田分權限事向政府商榷 
　　天津電奉軍二十七師全部有一星期開駐天津信總司令擬張作相（以上二十四日上午九鐘） 
　　漢口電養（二十二）夜半大風沉船四十餘隻淹斃數十人捐失甚鉅 
　　漢口電張福來馬日（二十一）由岳赴株林寺布防陳嘉謨部五十旅已進駐汩羅北岸 
　　漢口電蕭劉會委張榮楣爲財廳帮辦 
　　漢口電武昌撤城吳覆函允可 
　　漢口電孫傳芳漾日（二十三）晚車赴洛（以上二十四日下午五鐘） 
　　香港電某要人聞鄧鏗死乘汽車往韜美醫院將到時有三人突過車前窺看某要人以其形跡可疑命衛隊拘拿轉解總部研訊 
　　香港電鄧出殯時執紼者有各要人及海陸軍官數千人在永勝寺開祭沿途店戶閉門示哀各機關亦下半旗孫授鄧以陸軍上將銜 
　　香港電省河輪技工人定徑（二十五）日罷工要求加薪 
　　香港電粤人士以某人假借日資承辦跑馬塲將請願省會咨政府取消 
　　香港電廢娼運動會擬組女子敎養院將娼妓盡數收容 
　　香港電馬君武電告陸福祥等勾結土匪潰兵在武鳴一帶蠢動圖大舉經萬舉軍擊散向賓陽退却正在追擊中現邕垣安靜 
　　香港電馬育航奉委爲廣東省立銀行監督已接事 
　　香港電港定例局會議港督擬將上年限制加租則例延長一年惟略加修改（以上二十四日下午七鐘） 
　　香港電海員罷工期内被控槍殺辦館司理梁玉堂之岡州輪廚子梁和昨判决處繯首刑 
　　香港電鄧鏗所遺總部參謀長及第一師長缺以黃强李炳榮爲有希望鄧案發生後各機關增兵守衛軍界籌備開會追悼鄧鏗（以上二十四日下午十鐘） 
　　香港電葡使因澳門交涉停頓須與本國政府商議决於明日（二十四）首途返國（二十三日下午五鐘） 
特約路透電 
[槍斃梁玉棠案]  
　　二十三日香港電槍斃辦館代理經理梁玉棠之兇手經法庭鞫訊後陪審員一致主張有罪被告律師請暫止定讞俾被告於某要點提起上訴 
[香港廢奴案]  
　　二十三日倫敦電孟哲斯德報指導報稱香港奴制之取銷今已嫌晚但此舉仍可證明英政府之尊重人道與自由主義 
[香港之禁增房租案]  
　　二十三日香港電港督今日在立法會議宣布政府取締房租條例擬再施行一年又稱渠意政府有保護居戶不使受房主無饜要求之必要 
[日船失火]  
　　二十三日東京電橫濱電稱愛勒滿輪船公司之墨爾邦號在港卸貨之際突然起火按該船於星期一日載雜貨三千噸由紐約開抵橫濱消防隊刻正從事撲救 
[東俄戰記]  
　　二十四日海軍崴電紅軍復古據伊滿白軍仍扼守亞魯支諾摩爾恰洛夫將軍巳抵海參崴謠傳將代佛比次基將軍任陸海軍部督理 
[英國對於庚子賠欵之核計]  
　　二十三日倫敦電吉爾摩爵士今日在下議院答覆麥隆氏質問中國付英之拳匪賠欵事謂至一九二○年止共約繳付英金四百三十萬鎊並繳付英國私人要求之賠欵一百二十五萬鎊未付者共尙有一千一百萬鎊 
[印度之財政議案]  
　　二十三日倫敦電德里電稱財政議案巳由立法議會通過所議微之新稅均被否决致預算案短少之英金六百萬鎊尙無法彌補此次議會辯論之特點爲議員一致主張印度之財政自主云 
 
 

Page 5

 
 
   
 
 

Page 6

 
 
特約路透電二 
[賠償委員會之新决議及德國]  
　　二十二日巴黎電賠償委員會之决議内有數條規定（一）法國得於十四萬五千萬金馬克貨物内收受九萬五千萬金馬克（二）暫允之停付可由委員會於五月三十一日考慮之屆時委員會如不滿意於德國籌付債欵之計劃可要求於兩個月内償付逾期債欵（三）一九二一年與一九二二年之未付尾欵須視爲利率五釐之欠欵（四）德國須立即擬定加稅之辦法及一九二二年至一九二三年至少裁减支出經費六萬兆紙馬克之預算案 
　　二十二日柏林電柏林賠償委員會之决議如聞霹靂外交委員會當卽匆匆散會而内閣會議立即召集伏錫志報稱此種决議不但不鬆動德國之財政且反使之窘迫他報亦謂出於意外將使國人非常驚愕工界尤甚柏林日報指此要求爲特别嚴酷 
　　二十一日倫敦電今日倫敦馬克市價爲一便尼六馬克德幣之暴跌由於賠償委員會之新决議 
[法政府對於國際會議之意見]  
　　二十二日巴黎電法政府對於國際會議之意　巳有變更據官塲消息法國服從協約國一致之意見願受法國在倫敦會議及開恩斯會議所參定各辦法之拘朿但今後法國代表之行動須以國會同意爲條件當英相喬治請普恩賚赴日諾瓦代表法國協商各事時法國即已說明此種態度 
[協約國之近東問題主張]  
　　二十二日巴黎電協約國外交大員决計聯電雅典君士坦丁與安哥拉三方面建議在小亞細亞停戰三月劃出十基羅邁當闊之中立界線歸協約國委員會管轄 
[英議院之私藏炸彈嚴律]  
　　二十三日倫敦電下議院之北愛爾蘭議員對於私藏炸彈之懲戒辦法認爲未充分嚴峻故政府現於下院審查愛爾蘭恢復治安案時提出新條例規定以炸彈作亂者處以死刑政府聲稱如此案仍不充分則擬擴張死刑如未有執照携帶炸彈等罪亦得適用死刑 
[愛爾蘭之共和軍]  
　　二十二日倫敦電愛爾蘭共和軍工程事務長鄂康諾氏言及臨時政府不許共和軍代表開大會事聲稱此會定三月二十六日集議將有議案提出聲明共和軍矢忠共和並組織共和軍之最高管轄機關此會至少代表共和軍人十分之八縱在選舉時多數人民贊助臨時政府共和軍亦凖備採取攻勢以推翻此政府云 
[美參院中之四國協約辯論]  
　　二十三日華盛頓電參議院因四國公約之辯論有繼續不斷之勢故巳决定限制個人發言不得逾一小時在未有限制以前參議員多準備長篇演說爭欲發言此言未畢彼言又起互相紛囂拉福勒特氏對此約痛加抨擊謂此不過英日盟約之延長辦法且拘束美國使之援助英日在太平洋之要求外交委員會民主黨議員波梅倫氏則贊助此約謂此約雖屬一種盟約但無侵略性質若欲以保留案削弱此約之功用則不能贊成又發問曰民主黨前旣贊助凡爾塞和約奈何今有理由以反對此約乎 
[美參院對於四國協約表决期]  
　　二十四日華盛頓電參議院辯論太平洋公約昨晚巳告終止擬於今日作最後之表决兩黨領袖皆私言該約似可由恰如必要之多數批准昨晚辯論將止之際雄辯之聲滔滔不絶雖凡爾塞和會亦無以過之至於批准之大多數今料當自三人至十人此次賴參議員頓見政府領袖可保得必要之三分之二之多數時加入大多數者共有幾人 
[美國要索駐歐軍費之牒文]  
　　二十三日華盛頓電休士氏所致協約國政府要求繳付佔領軍經費之牒文謂法比佔領軍經費巳如數付淸查上年五月間未淸之欵共一六六○○○○○○○金馬克美國應得九六六○○○○○○英國應得六九四○○○○○○英國後曾收到此欵一三一○○○○○而美國則所得美國雖未依據和約之批准分沾德國所付之優先欵但不能以美國未批准和約遂謂美國無分沾之權况德國曾明白承認美國佔領軍經費儘先繳付初未因美國未批准和約而置此事於不顧也 
[美衆院之戰士酬金案]  
　　二十四日華盛頓電衆議院今日以大多數通過參與歐戰兵士之酬金修正案計需經費約四○○○○○○○○○元該議案能否由參議院通過尙不可必 
[美國受賄案]  
　　二十二日美國阿克拉哈默州阿克穆奇電阿克拉哈默州知事羅白曾氏與銀行監督丹尼斯氏二人被控受賄擅允資本不敷之某銀行營業逮捕狀現已發出聞二人受賄二萬五千元知事且被控於巳查知銀行資産與債務不相抵後將該州公欵十五萬元存於該銀行 
　　二十三日阿克穆奇電阿克拉哈默州知事巳自行投案旋交保五千元釋出 
[中法實業銀行案件]  
　　二十三日巴黎電晨報載稱裴爾台洛氏近自告懲戒法庭謂一九一九年其弟（中法實業銀行總董）曾予以佛郎三百五十萬枚渠以二百五十萬枚購公債劵餘購屋一所一九二一年中法實業銀行吃緊之際渠即以佛郎二百五十萬枚接濟其弟調查該銀行之長官後於此事研究甚久 
[英潛艇因大操沉没]  
　　二十三日倫敦電支伯拉陀消息海峽大操之際有驅逐艦一艘與潛艇Ｈ第四十二號互撞潛艇卽沉没　　二十三日倫敦電海軍部徵實潛艇Ｈ第四十二號撞沉之說艇中之人三十名無一得生 
[英太子行蹤]  
　　二十三日康地電英太子巳由哥倫波抵此當地官民歡迎者極衆英太子曾與多人握手午後將參與園游會晚將入著名之牙寺觀佛牙此爲特别隆禮 
[各國近事記]  
　　二十二日里代爾電遠東共和國政府巳牒致日英美三國抗議接濟白軍及將共和國産業運出海參崴事 
　　二十二日倫敦電愛梅立氏今日在下院答覆霍爾氏之質問謂裁減海軍當然繫於華會海軍公約之全部批准但不必繫於太平洋約之批准 
　　二十三日倫敦電張伯倫氏今日午後在下院聲稱渠信西俄軍隊自一月後業巳稍增惟不能視爲備戰渠意勞農政府今殊無意從事新戰爭 
　　二十二日里伐爾電由俄國家銀行滙至俄國之外資輒照五十八萬勞農政府盧卜合美金一元計算 
　　二十三日里加電勞農政府外交總長齊吉林氏將代列寧氏參與日諾瓦會議 
　　二十三日墨爾邦電職工聯合會否認昨所傳罷工之說謂此種消息之發表乃選舉運動之作用 
國外要聞 
[德人所傳日諾瓦會議消息]  
　　法美輿論界表示失望 
　　德華電報社十七日柏林電云巴黎報界鑒於美國謝絶出席日諾瓦經濟大會預料該經濟大會終必失敗據巴黎時報載日諾瓦經濟大會之計畫定當破産且須立即設法籌備一較善之方策以　之又紀勒報謂該會無美國之參加實不過一般無力償債國之會議耳而共聞報預計歐洲各國一時尙不能規定償還美債之確當方法若美政府在日諾瓦大會提出一妥切計畫則列强償美債之期限當亦因之縮短父十七日華盛頓電云美國多數報社對於美國謝絶出席口諾瓦經濟大會表示失望據紐約世界新聞報載日諾瓦經濟大會之召集乃歐洲各國同舟共濟之朕兆然近來各國向美求敎時忽被否認誠不幸也云云又十八日華盛頓電云查近來歐洲各國預籌日諾瓦經濟大會之程序及議案頗形忙碌然結果恐不易圓滿蓋英國將提出限制陸軍等案而與法國爲難俾歐洲能按照華府會議之規定裁减軍隊而英國則以海軍稱雄於世故法國近對於日諾瓦大會更爲不安 
[美參院中之密約爭辯]  
　　星報二十二日華盛頓電云休士氏巳致函參議員洛志氏明白否認昨日參院中所稱英美兩國在華會中對於將來太平洋上動作巳締有秘密諒解之說休士又謂希望於華會中美代表之名譽及忠信勿復有所誹謗休士此函促起參院中激烈辯論雖總統來函聲明政府於華會中從未訂有任何密約而辯論曾不少衰總統函中又謂秘密條約之說乃無理之攻擊政府旣請日人赴會而又暗中締結仇對日本之條約揆諸情理斷無此舉參議員巴拉氏仍抨擊不懈據稱紐約某律師曾晤各代表其人堅持英美兩國間確締有秘密條約之說且言約中規定倘遇有制服日本之必要時英美太平洋中海軍當互相聯合云 
[謝米諾夫被控]  
　　星報二十二日温哥武電云高等審判廳發出傳票傳謝米諾夫到庭謂謝氏被控没收紐約李却特遜公司經過西伯利亞值美金十一萬元之皮貨變價私用謝氏於昨夜接到美政府電准其入境 
[日本宮城炸彈案原委] 日政治界之大事件 
　　國聞通信社云日本東京皇宮外二重橋發生炸彈案彼國朝野均視爲重大政治問題相率驚駭無巳茲將最近東報所載關於此案情形撮譯於左當亦吾國人所欲知也 
　　（一）當時之情形據日本内務大臣床次氏於本月十八日在衆議院預算委員總會報告該事件情形略云十七日午後一時頃宮門二重橋前於多數聚觀者之中突有一男子直渡二重橋欲入御門當時該橋警戒任務之渡邊巡查上前將該男子制止該男子一面連呼「直訴直訴」一面則衝過步哨欲闖入通用門是時步哨亦上前制止該男子卽以火燃其爆彈並大呼曰「近我者危」步哨睹此情形遂退步守望未轉瞬卽爆發見該男子巳於濃烟之中露出五臟自殺身死矣茲據調查該男子名籐田留次郎年三十八歲明治四十年間曾於滿洲大連從事土木工業大正三年十一月渡靑島從事各種事業均遭失敗遂致夫婦分離至大正五年三月赴朝鮮六月復回内地流蕩於大阪名古屋東京北海道樺太等處嗣於大正九年八九月之頃至十年五月止宿於神田三和町籐田於此時每入靑年會館及其他地方聽政談演說受其感動遂加入普選與其他羣衆運動去年二月十日衆議院内閣不信任案上奏之時彼亦加入院外羣衆運動有案可查至去歲五月頃去北海道至秋季歸來卽時常患病每對人曰彼之壽命巳不過二年矣厥後患病日甚無事不抱悲觀故其死志日堅馴至有十七日之事彼於侵入宮門之時携有形似茶葉筒之物内貯本人照片及上奏文其上奏文甚長但其要旨謂現在内外政策及憲法均有改革之必要而現居樞要之人亦均不稱職又述自己非過激主義不過愛國憂時欲國政之革新並請求斷行普通選舉改革貴族院及華族制度此外言論自由國政案亂及宗敎地方制度工人待遇等均應改革末又述及縮小預備兵以求軍器及軍需品之充實又謂彼對於皇室更無敵意等語此事以余觀之（床次自稱）必此人久害健康故神經衰弱此舉當係精神病所致云云此係日常局公開報告之說辭是否可信未易言也 
　　（二）政黨之態度現值日本國會開會之時反對政府之黨派得此題目乃大肆活動當事件發生之後憲政會即召集緊急幹部會討論結果僉謂此事之發生乃完全由綱犯廢頽所致因現内閣施政失宜激動國民公憤事之至此不能目爲一無名人自殺乃純然重大政治問題故此非警視總監之責任乃内閣全體之責任本黨認此事體重大對於内閣當嚴重質問因即發表聲明書其文曰吾黨一接宮城前事變之報即遣田中黨務委員長田中院内幹事赴宮内省敬到慰問同時面會大谷總務課長及市村皇宮警察署長聆聽詳細之事實復就床次内相對於該事件之說明綜合觀察其事態眞不勝憂慮上奏者之身分經歷尙未之能詳而濺鮮血於神聖之宮城其行爲誠不敢申言且由當時光景推察並聞其上奏文之内容則上奏者非如一部人士所傳之狂人蓋不難想像其動機當是出於對政局現狀憤激之餘欲冒死以訴之天閽更由右上奏者所稱非有何等革命之急進主義之點觀之則其非感染於外來之危險思想蓋又至明際此攝政方施新政之始有此不祥之事爲國家計誠怨憾無際者也 
國内要聞 
[北京通信（公御）]  
　　再述鮑内閣流産後之時局 
　　鮑内閣流産與現在時局之關係業於前日通信略述一斑而經過情形及未來變化則闕而不詳因復述之如下蓋梁士詒之組閣也陸軍總長一席原議畀諸張紹曾以調和洛陽且使直系人物多一閣員免有支配不均之憾而水竹邨人老謀深算恐張氏入閣吳梁之間感情上當有進步不便從中挑撥乃力主鮑貴卿而府中消息且謂邨人對於鮑氏屬望尙奢殆非陸長一席已也故一時有靳雲鵬第二之謔迨梁氏受吳攻擊態度尙未明分邨人忽召内長高凌霨財長張弧及鮑氏三人入對意蓋以高代表直系以張代表交系以鮑代表奉系謂内閣現狀如此囑伊等轉勸梁氏速自裁處實卽促其辭職也三人退而會商高固巧宦張亦乖人豈肯代邨人掮此木梢乃議定次日先赴鮑宅聚集再同行謁梁轉達使命明係推鮑負其全責乃次日三人聚會後先以電話約梁而梁忽稱病謝客少頃復以電往梁知有異乃自起接電問公等前來是否以閣事見敎高張又推鮑回答謂誠如尊命梁曰余方感疾將即日引退矣是日辭呈果上且避往天津顧其時奉天態度曖昧鮑氏旋亦以目疾久臥協和醫院故鮑内閣三字遲至二月杪而呼聲始高力疾出關而雛形始具邨人之計且寖寖售矣乃鮑氏前日之舉本嫌孟浪頗受助徐倒梁之嫌疑大爲奉天所厭惡而鮑氏瞢然罔覺也旣見奉張待遇異常落寞而張作相張學良等鮑向所視爲後生晚輩者至是乃亦遭其白眼到奉三日無從進言而北京探問催促之電報方絡繹而至鮑氏焦灼無策求敎於孫烈臣孫氏憐其忠厚乃詳告以原委鮑始恍然因抛棄其原來之責任自稱此次力疾出關專爲北方大局計北洋團體計調停奉直意見絶無何等野心奉張向之顔色始少霽適曹銳亦繼至將邨人播弄之隂謀和盤託出且附有種種之證據奉張冷然曰組閣乃總統之特權余本不願過問可以不必計較唯北京城内之暗昧霆九現在局中似亦不可不知也鮑氏見有機會開口乃起立演說力辯此行非爲自謀即歸去亦决不組閣再上人當敢以名譽生命爲保證始得與奉天恢復感情遂爲親家如初是時邨人在京忽又生一巧計竟欲乘鮑在奉之時突然下令任其組閣利用其見面之情誼使奉張不便反對鮑氏聞知急派人持函覆命謂奉直誤會巳解個人責任巳盡如再以非分相强唯有并辭陸長决不迥京云云彼此相持至今依然毫無進步現在邨人方面仍設法騙其來京而爲鮑氏畫策者則深恐鮑氏爲人木訥萬一進京之後爲人包圍强迫組閣逼至鮑氏一言不發之時卽可指爲默許情狀極爲危險勸鮑萬勿來京故京津之間使者相望於道逆料將無結果之可言且恐内閣問題鮑不肯來顔不肯代最短時間之内或竟造成一種無政府之現狀以爲根本解决時局之過度云（三月廿二） 
[各方督促中之財政大參案]  
　　自董康提出大參案後各方面援助之聲相繼而起而自直系將領如吳佩孚蕭耀南齊燮元陳光遠等先後來電表示贊成後大參案之聲勢更爲之一振頃吳佩孚又有電抵京勸董康不可任此案無形消滅宜爲法界樹一新紀元其原文如下北京司法部董總長鑒統電奉悉尊論剛正嚴明至深欽佩年來綱紀廢弛廉恥道喪凡一政一事動輒宣言萬不獲巳巧詞飾聽實則黑幕重重意别有在九六公債措辦之始佩孚固早巳窺見倡議者之隱衷故一再力爭不容若輩假借名義以行其濟私肥己之計當時外言嘖嘖或視爲多事今則眞象如何已爲國人所共見大丈夫秉節立身只問義之當否區區勞怨寗足介意審查之始得公執法以衡之羣邪稍有所屏戢耳目爲之一振日來道路傳聞有謂斯案將無形消滅以公之夙昔行事卜之重以今居之職權固知讕言之不足言要須預爲之防司法獨立之權爲現代通則有名貴符其實民國以來政恒踰軌法庭時受行政機關之覊限有不克澈底行使其職權遺憾非一日矣末俗法以人行有守正不阿之人乃可行神聖獨立之法邪氛雖熾終畏淸議民視民聽之下願公以無偏無倚之精神爲法界樹一新紀元耳披瀝奉陳逖聽下風吳佩孚號 
　　又昨日（二十三）下午三時國民財政大會復在中央公園水榭開會由向乃祺主席當議决四事（一）通電全國宣佈歷任財政當局之罪案以潘復爲最重（二）要求政府宣佈財部借欵及公債之詳細情形並要求以後財政完全公開（三）通電全國聲明本會認爲財部與銀行界勾通舞弊有害全國有傷實業應由全國一致聲討（四）聲明以後財部借欵或發行公債不得超過一分二之利率如有超過國民應予否認後並有人報告九六公債一事雖經國民反對未能發行而政府方面巳擬變換名義重事發行本會及全體國民應起而反對又謂京師軍警餉項應請由政府籌備的欵按月發放以維治安大衆鼓掌贊成乃宣佈散會 
[鍾世銘再提辭呈] 怕見債主 
　　鍾世銘此次就職之後卽與新交系大開拉攏於是新交系分子聯翩入部除王其淵升爲公債司司長外並派周啓華爲庫藏司會辦潘承業爲公債司會辦巳正式發表周潘二人固皆新交系中色彩鮮明之分子也鍾氏對於部務亦非常高興一切細微節目裝點整理不遺餘力如關於部内之收支從前各司皆不統一且有某司有錢卽歸自用者現鍾氏謂部内且不統一則對外何能統一故自彼代理起部内無論何日收入之欵必須先交庫中（庫藏司）正式入賬然後支用又關於用人從前亦不統一現鍾氏主張關於用人統歸總務廳分配以免歧異由此看來則鍾氏之興高采烈不言可喻然自近日以來到部未久索欵者紛集又有各機關代表皆坐索不去鍾謂如此則安有餘暇以籌欵且張弧給假十日業巳屆滿財窮至此難爲無米之炊昨日巳正式提出辭呈院中又派張秘書長到財部與鍾面商慰留以待内閣問題解决聞鍾氏尙未允許 
[王寵惠王正廷聯袂到京]  
　　太平洋會議我國代表王寵惠已於昨晚十時抵京前往歡迎者除府院部代表顔外交總長外各團體及新聞界亦有多人參列聞外交部巳準備於兩三日内開一茶會歡迎王氏並請其演述華會一切經過情形並將邀請各方人物列席又魯案善後督辦王正廷昨與王寵惠代表同車來京將向政府提出與各方接洽結果之各項辦法並與在京之田中玉商議一切後即行宣告就職至魯案善後各項經王正廷先後與田中玉余日章等磋商之結果業巳决定酌分節目次第進行其節目大致如下（一）膠濟路附屬財産之估價（二）收回靑島行政權之辦法（三）公有財産價格之評定（四）私有財産之燔查及確定處理方法（五）收回鹽田之估價（六）收回鐡路沿線礦山之評價（七）收回無線電臺之評價（八）收回海底電線之估價（九）審查外人旣得權（十）釐定膠濟路警應行警備之責任及管理之妥善辦法此外各項委員之支配由外交交通内務每部各派二人財政農商每部各派一人其餘由山東督軍及地方團體推派 
[魯路日駐兵撤退之會議]  
　　在外交部第一次開會 
　　東方通信社二十三日北京電云小幡公使吉田參事官西田書記官·引田少將·東少將·中村副官等今日午後至外交部與顔惠卿王正廷田中玉等會見彼此寒暄後對於山東鐡路守備問題及中日協議會之開會有所商議二十四日北京電云據京報所載關於山東鐡路 
 
 

Page 7

 
 
守備事宜二十三日午後中日兩國當局者會見時日本方面發表意見希望中國軍警能學日本人之信賴克舉治安之實中國方面聲言此次所派軍警儘足以保護外人之生命財産故希望居留該處之日人亦尊重中國軍警之職權田中玉聲言（一）中國軍警當然應負維持治安之責但事屬創始如有不諳情形之處尙求了解（二）居留該處之日人務請服從中國軍警（三）在山東鐡路供職之日人及居留該地之日人當中國軍警奉行職務之際務請與以便宜（四）請日本政府對於浪人或挑撥中日間之惡感者加以嚴重之取締又電云二十四日上午十時中日兩國當局者爲山東鐡路守備隊問題在外交部開第一次會議討論撤兵之期間及方法並與撤兵相關聯之兵營等財産問題列席者在日本方面爲小幡公使委員之下東引田吉田西田之輔助宮瀧田參謀中村副官陸軍淸宮翻譯官等在中國方面爲王正廷委員之下唐在章徐東藩稽鏡熊垓諸氏第二次會議定於二十七日上午十時開會又電云二十四日兩國當局者會議之内容茲據確實消息日本委員提示關於下列三項日本方面之提案（一）關於日軍撤退之期間日期者（二）鐡路沿線官有財産之處分（三）關於日軍撤退以後保護居留日本人之件並加以詳細之說明中國方面大體似無異議擬於第二次會議時提出對案 
[商聯會請改膠濟路民有大綱]  
　　交通部擬定膠濟路民有大綱十四條已呈請明令發表内容巳詳該部篠電惟其中頗有令人懷疑之點一般輿論不以爲然近聞全國商會聯合會以原文第二第三條之規定與官辦無異旣非人民前此呈請保障之初衷亦與民有之明令牴觸特上呈公府請飭修正其原呈如下呈爲呈請事竊讀交通部篠電公表擬定膠濟路民有辦法大綱十四條内第二條人民集金贖路應組設募股總事務所未成立以前得暫以魯案善後督辦處兼理募股總所事宜第三條交納股欵由該地方長官派員查騐後彙報總事務所各等語恭讀大總統本年二月二十三日明令路欵旣主民籌路權均歸民有膠濟鐡路應决由人民籌欵贖回卽定爲民有鐡路永屬民業以符名實籌集各欵爲國民汗血之資允應特别保障免滋流弊應令其於各地方指定妥實銀行專欵存儲由各該商會隨時監督各該銀行於收到欵項後並應隨時報告主管官廳及銀行公會商會用資稽核各等因仰見大總統重視商民之至意感戴莫名則關於集募股欵一事已專屬人民範圍所應組設之總事務所應由人民趕速籌設公推總理主持一切一如他民業公司之先例是大綱中第二條應明定爲集資贖路由人民趕速組設總事務所其巳交股欵商民原恐挪作别用始有要求保障之呈請及由各該商會隨時監督之明令是大綱中第三條應定爲由地方長官派員會同各該會查騐後彙報總事務所以資證明實在若僅由官廳查騐彙報於官派督辦兼理之總事務所實非商民呈請保障之初衷該條文所擬旣足啓人民之疑慮又與明令相牴觸應懇大總統飭令修正俾商民不生誤會庶確示政府以路權全屬人民之誠心而與民有二字名實相符略陳管見是否有當理合呈請指令遵行 
[靑島航業之調查]  
　　國人數年來奔走呼號竭力爭持之靑島現巳有收回之望該處海港較上海之吳淞爲深巨噸量之船舶均能進口每年輸出之貨以花生仁·烟葉·料器·府綢·野絲·藥材品等爲多故航務事業甚巨至於上海運往之貨物則以棉織品·洋紗·竹器·神紙·及油類等爲主近年來日人在該地經營航業不遺餘力而吾國自有商船之航行靑島者則絶少在上海僅三北公司及烟台政記公司偶有數艘開往若招商局則迄今猶未開闢斯路此外如元一洋行等雖有船舶開往然多半主重在大連今當吾國計畫收回之始國對於靑島陸運之膠州路投資頗爲熱心但於海運事業之航務關係商業金融及航路之主權尤巨近聞靑島華商總會對此巳有提議速組航輪公司之舉此固一當務之急也至現時靑島之航業大半操諸日人今就調查所得列表報告於國人以備參攷 
　　（甲）上海至靑島班 
公司　國籍　航　　　　線　船數　船　　名 
三北　中國　上海靑島烟台　一　　北海 
太古　英國　港滬靑島班　　三　　新寗·山東·蘇州 
怡和　英國　港滬靑島班　　三　　阜生·連升·春生 
大阪　日本　高雄上海靑島　三　　湖北·盛京·福建 
南滿　日本　靑島大連上海　二　　長平·榊丸 
大連　日本　靑島大連上海　三　　一進·益進·長順 
協信　日本　上海靑島　　　一　　富士 
福島　日本　上海靑島　　　三　　研究二·研究三·春日山 
華洋　美國　中美靑島　　　三　　東方水手號等 
　　（乙）靑島至各埠班 
大連　日本　靑島仁川　　　二　　天潮·濟通 
大連　日本　靑島大連　　　三　　共同十六·十八濟通 
日郵社　日本　靑島歐洲　　三　　前橋·但馬丸等 
日郵社　日本　靑島大阪　　一　　營口 
大連公司　日本　靑島韓滿　一　　江原 
大英　英國　靑島中歐　　　二　　開爾盈·格什摩爾 
怡和　英國　靑島香港　　　一　　捷升 
舍此以外三井佐籐公司則有行靑島中日之臨時輪船約十艘尙有藍烟囱公司亦有臨時開往者且芝罘烟台班輪之兼往者亦時有之蓋靑島之港口在中國境内舍上海以外當推第一矣 
[俄人反對取消陸路通商章程]  
　　此次華府會議之結果關於我國施行之稅則應水陸相同以昭公允故中俄陸路通商三分减一之稅法亦應同在停止之列惟聞海參威政府現在頗持反對之態度其所持理由則謂中俄陸路通商三分减一之稅法旣曾規定於中俄陸路通商章程而東省鐡路合同中亦可覓得根據中政府事前未與商洽决難單獨取銷聞已對我國代表范其光提出抗議據與威政府接近之某俄人言謂威政府現與某國密商將視此案實行之程度如何而取對待之辦法按海參威政府所持之理由不啻與外交歷史上之事實自相矛盾蓋中俄陸路通商條約於一九一二年第三次期滿彼時俄前政府未得我國政府之同意竟擅將中俄交界百里免稅辦法取銷是爲俄前政府對於該項通商條約早不履行現在第四次十年期滿俄國尙無統一巳經承認之政府則我國即欲修改該約而亦無從提議况華會又議决中國稅法水陸相同之案未便對俄而獨予以特殊之權利乎關於俄前政府擅自取銷百里免稅之事實有一九一三年前東海濱省稅務監督奉俄政府命令所出之布告可憑聞范其光氏亦已據實駁覆矣惟在海參威各國代表所開之某項會議中（我國代表范氏亦列席）英法等國代表皆曾有所表示法代表且露我國不便以一方面意見自行取銷之意故停止陸路通商减稅辦法其實行必尙多困難也 
[日報對大連會議之觀察]  
　　謂各問題大體巳解决 
　　大連日俄會議近因靜待日本政府最後訓令致停頓月餘毫無進境日本方面原有待加藤全權代表歸國詢明華盛頓會議内容後再發訓令之說今加藤代表業於本月十日歸國對於此事於勢不能再延據最近東報載稱該會議之一切難題事實上近已大體解决一俟閣議决定即當發出最後訓令並將所謂難題者一一說明其解决之經過大略大意謂大連會議自經松島代表與彼得羅夫會商後彼此意見漸次接近日本提出條件之十七條中尙未解决之問題不過廟街之處分非共産制度之載入條約海業權問題黑龍江松花江航權問題等五項而巳但此等事項其意見於大體上巳見接近故今後再經一二次之會商即當成立條約即（一）廟街問題日本政府最初原主張與大連會議分别辦理俟俄國成立正當之政府然後協議惟赤塔政府則始終主張同時解决且絶不讓步最近彼得羅夫氏巳有容納日本要求之意故若赤塔政府能予承認則廟街事件之解决自當與大連會議分别辦理也（二）非共産制度關於此事赤塔政府亦承認日本主張允於其他條項中承認私有財産制度惟對於非共産制度之聲明須載明於日俄通商條約中之件則認爲不啻將内政問題規定於條約之内故對於日本要求載入條約之事表示反對顧關於非共産制度之實施旣日承認則此僅屬形式之問題於内容並無大影響祇須日本如何决定態度而巳一俟日本態度决定後即可正式解决也（三）漁業權問題此問題因堪察加地方係屬勞農政府統治於此種關係之下當决定此問題時赤塔方面不能單獨主張亦無主張之權故要求必須令勞農政府之代表參加會議而日本又不允其請遂迄未有具體的商議現時日本雖有允許勞農政府代表參與之說然亦未能遽然實現故其結果惟有於赤塔政府權限所許範圍内而爲暫定的協定而巳（四）航權問題黑龍江及松花江之航權問題赤塔政府雖巳允日本要求承認作爲日俄合辦然因此事與中國有關且在中國領土之事故赤塔方面反對載入於條約之内謂必須有中國之承認否則不能應允但曾言明苟不載入條約而以别種方法交換公文則無妨碍由以上各段觀之其未解决之事項在事實方面意見巳略見一斑祗餘形式問題而已惟此形式問題若須與勞農政府協定亦不能不鄭重視之故日本政府亦愼重考慮不日提交閣議决定後自當訓令松島代表云按上述四項之中第四項之黑龍江及松江江航權問題日本方面要求日俄合辦赤塔巳事實上承認之且有改頭換面以交換公文達其目的之勢於我國主權關係特大甚望當局特别注意之也 
[籌議中之張恰張多兩路]  
　　蒙王公請派張景惠爲督辦 
　　蒙藏院總裁貢桑諾爾布及那彦圖等以張恰張多兩路並該處墾植等項關係重要前經籌設公司鳩資承辦呈請察哈爾都統查核在案昨又具呈公府懇援前例即派察哈爾都統張景惠充任該兩路督辦並墾植事宜原文云竊惟我國北部自張家口以北迄於庫倫恰克圖一帶鴻荒莫闢地利藴藏坐令民生凋乏外人垂涎國家隱患有識痛心貢桑諾爾布等再四籌思知惟有速商大舉墾植兼施庶足以振興國利杜絶外萌查張恰張多兩路國家屢欲創造祇以經費缺乏迄未興工致令墾植事項亦無從措手貢桑諾爾布等因擬籌設公司鳩資承辦曾經開具辦法呈請察哈爾都統查核在案嗣奉批示呈及辦法均悉查張恰張多鐡路年來屢議興修只以庫帑奇絀迄未舉行值茲沿邊多事西北交通亟應趕速開拓用資發展該發起人等今擬籌設公司集資築路兼營墾植以興地利毅力熱忱至堪嘉慰俟據情商明院部核定辦法再行飭遵等因貢桑諾爾布等伏思茲事體大責任匪輕非特派大員督飭辦理殊不足以昭愼重可否援民國九年派徐樹錚爲張恰張多鐡路督辦成例即特派察哈爾都統張晉惠充任兩路督辦並墾植事宜俾貢桑諾爾布等得以商承辦理 
[京聞拾零]  
　　中暹訂約問題自駐日胡使告病之後遂形停頓聞當局近以暹政府頒發營業新章影響華商甚鉅屢經華僑來電敦促進行商約以資維持故於日昨特電駐日馬廷亮代辦飭其速與該地暹羅公使從事磋商要求繼續開議並訓示條件三項（一）前提之華人在暹犯罪問題如暹使堅持前議可予讓步（二）取消苛稅及工頭制度必須載入約内（三）販賣華工亟應嚴加禁止 
　　敎育部索薪團昨日（二十三）四十餘人赴財政部要求撥發欠薪適值鍾世銘周家彦及庫藏司長均在部中交涉多時周鍾仍堅持暫發一月薪資代表等當即電知敎部同人報告情形時敎部正在開會得電後遂羣赴財部計前後批索薪團到者達八十餘人將鍾等圍困部同時解决且絶不讓步最近彼得羅夫氏已有容納日本要求之意故若赤塔政府能予承認則廟街事件之解决自當與大連會議分别辦理也（二）非共産制度關於此事赤塔政府亦承認日本主張允於其他條項中承認私有財産制度惟對於非共産制度之聲明須載明於日俄通商條約中之件則認爲不啻將内政問題規定於條約之内故對於日本要求載入條約之事表示反對顧關於非共産制度之實施旣日承認則此僅屬形式之問題於内容並無大影響祇須日本如何决定態度而巳一俟日本態度决定後即可正式解决也（三）漁業權問題此問題因堪察加地方係屬勞農政府統治於此種關係之下當决定此問題時赤塔方面不能單獨主張亦無主張之權故要求必須令勞農政府之代表參加會議而日本又不允其請遂迄未有具體的商議現時日本雖有允許勞農政府代表參與之說然亦未能遽然實現故其結果惟有於赤塔政府權限所許範圍内而爲暫定的協定而巳（四）航權問題黑龍江及松花江之航權問題赤塔政府雖已允日本要求承認作爲日俄合辦然因此事與中國有關且在中國領土之事故赤塔方面反對載入於條約之内謂必須有中國之承認否則不能應允但曾言明苟不載入條約而以别種方法交換公文則無妨碍由以上各段觀之其未解决之事項在事實方面意見巳略見一斑祗餘形式問題而已惟此形式問題若須與勞農政府協定亦不能不鄭重視之故日本政府亦愼重考慮不日提交閣議决定後自當訓令松島代表云按上述四項之中第四項之黑龍江及松花江航權問題日本方面要求日俄合辦赤塔巳事實上承認之且有改頭換面以交換公文達其目的之勢於我國主權關係特大甚望當局特别注意之也 
[籌議中之張恰張多兩路]  
　　蒙王公請派張景惠爲督辦 
　　蒙藏院總裁貢桑諾爾布及那彦圖等以張恰張多兩路並該處墾植等項關係重要前經籌設公司鳩資承辦呈請察哈爾都統查核在案昨又具呈公府懇援前例即派察哈爾都統張景惠充任該兩路督辦並墾植事宜原文云竊惟我國北部自張家口以北迄於庫倫恰克圖一帶鴻荒莫闢地利藴藏坐令民生凋乏外人垂涎國家隱患有識痛心貢桑諾爾布等再四籌思知惟有速商大舉墾植兼施庶足以振興國利杜絶外萌查張恰張多兩路國家屢欲創造祇以經費缺乏迄未興工致令墾植事項亦無從措手項桑諾爾布等因擬籌設公司鳩資承辦曾經開具辦法呈請察哈爾都統查核在案嗣奉批示呈及辦法均悉查張恰張多鐡路年來屢議興修只以庫帑奇絀迄未舉行值茲沿邊多事西北交通亟應趕速開拓用資發展該發起人等今擬籌設公司集資築路兼營墾植以興地利毅力熱忱至堪嘉慰俟據情商明院部核定辦法再行飭遵等因貢桑諾爾布等伏思茲事體大責任匪輕非特派大員督飭辦理殊不足以昭愼重可否援民國九年派徐樹錚爲張恰張多鐡路督辦成例即特派察哈爾都統張晉惠充任兩路督辦並墾植事宜俾貢桑諾爾布等得以商承辦理 
[京聞拾零]  
　　中暹訂約問題自駐日胡使告病之後遂形停頓聞當局近以暹政府頒發營業新章影響華商甚鉅屢經華僑來電敦促進行商約以資維持故於日昨特電駐日馬廷亮代辦飭其速與該地暹羅公使從事磋商要求繼續開議並訓示條件三項（一）前提之華人在暹犯罪問題如暹使堅持前議可予讓步（二）取消苛稅及工頭制度必須載入約内（三）販賣華工亟應嚴加禁止 
　　敎育部索薪團昨日（二十三）四十餘人赴財政部要求撥發欠薪適值鍾世銘周家彦及庫藏司長均在部中交涉多時周鍾仍堅持暫發一月薪資代表等當即電知敎部同人報告情形時敎部正在開會得電後遂羣赴財部計前後批索新團到者達八十餘人將鍾等圍困部中不放出部直至下午十二時尙無結果後由鍾氏允於本星期六先發一月其餘兩月薪資每逾半月撥發一次將支票填就始各散去 
　　吉黑江防艦隊司令王崇文前以限期將滿例應更調特具呈政府懇請派艦瓜代政府近因防範西南所有軍艦大半開赴長江上游宜昌岳州各處其餘各艦又在閩滬各要埠擔負防務一時苦無相當軍艦開赴吉黑接防故遲遲未予更調茲聞張作霖昨又有專電到京請海軍部挽留王氏其電文略謂王氏自駐黑以來對内對外深資臂助一切措施中外欽服現值俄亂正殷之際未便遽易生手請予連任以維國防 
　　蔚豐厚商業銀行因呑騙陜西振欵一案業經警廳將該行經理郝登五等先行拘押再行偵緝案内有關係之鈕傳善等歸案以憑核辦茲聞地方檢察廳對於此案刻巳提起公訴並於昨日函知警廳請將案内被告人郝登五張笏香二人連同案卷先行提解至廳以憑偵查 
[保定軍官學校風潮之内幕]  
　　保定軍官學校風潮發生多日該校敎員呈文巳迭誌前報據熟知内幕者云該校於去秋重行開幕原校長賈德耀調任軍學司長而以張鴻緖繼任校長敎職員等因張氏到校以來不理校務職員薪水積欠至九個月之多八期學生將屆畢業槍械馬匹以及各種實施材料尙付闕如憶及賈校長在任時辦理之完善不禁生今昔之感遂發生去新迎舊之暗潮張鴻緖聞悉之後甚不滿之職員之所爲由此發生猜忌之心此爲釀成今日風潮之一大原因嗣張到校召集全體職員會議各職員曾向張氏請求設法維持並陳說應行籌備各事語言甚爲中肯張氏絶未嘉納並因因怒遂密向陸軍部將素日不滿意之敎官劉某楊某隊長戴某等四員呈請撤差迨部令到校張恐生反響未敢遽然發表遲至五日之久值星期六晚各職員回寓後始將命令宣布并隨有星期一早間召集全體會議之命令意在使各職員返校後無集議之餘暇不料該職員等消息靈敏當晚巳傳至城内某職員寓所即於晚間傳知在城職員開一緊急會議遂有六十四職員聯名呈請撤差之决議此爲釀成今日風潮之近因至校長會議時各職員未到將呈文送上張氏此時異常棘手曾託人轉圜並無成效因撤差職員之命令中以聚衆要挾强迫迫發薪爲詞故六十四職員自請撤差之呈文中即有生計斷絶人人自危靜候撤差另謀枝棲等語以示鋒鍼相對該職員等并向陸部上禀二次陳述張校長處置之種種乖方並請源員調查現張氏頗自悔悟昨日特電請校中各科科長來京商酌調停方法並提出三項條件向六十四職員疏通（一）巳撤之各員設法在陸部謀相當之位置（二）對於六十四職員表示辦理不當并道歉忱（三）欠薪力向當局催索提前發放聞此三條件到後該職員等答以只要取回四職員撤差之命餘槪不成問題否則無商量餘地現各科長頗覺爲難大有辭却調人之意張氏無法收拾恐將出於辭職之一途刻下該校職員雖呈請撤差而對於敎育上仍照常進行學生尙不至曠課究未知將來若何結局也 
[奉天航空事業之發展]  
　　航空處業巳成立航空學校亦將開學 
　　張作霖之航空計劃本始於二三年前民國九年春始設一東三省航空籌備處以從事航空之種種籌備恰好安福禍國奉軍入關竟得來飛機十數架而駕駛技師亦隨之俱來張氏遂積極謀航空事業之發展爰於去春選定大東邊門外將舊日之農業試騐塲地劃出百數十畝從事建築先設一東三省航空處未幾工廠及飛機塲等亦先後設置粗備其時航空處有處長一人主任一人駕駛主任正副各一人駕駛員五六人技師若干人所有由關内運來之飛機亦逐漸修理頗多可用惟駕駛員之技術不精每有試演飛行輒屢招危險故去各該處曾遣送駕駛員三名於北京航空學校練習三月以資熟手而月初又新聘來三駕駛員名趙翔陸者其技術較精自到奉後即日日率各駕駛員從事練習聞前送京練習之駕駛員亦將於月底返奉航空技術定當較前進步至該處現所有之飛機能容十數人者只有一尙未修理完竣餘皆僅容二人故張近又令該處架處長向北京某英商訂購大號飛機六架不日即可運奉此外又擬在該處附設東三省航空學校暫時招生四十名其計劃去歲即巳確定惟所有學生原擬由各方面考取近乃變更方針决由二十七師之排連長挑選充之四月即可開學矣 
[魯人反對預徵風潮之擴大]  
　　百七縣代表之呼籲 
　　山東預徵丁漕一年揆諸地方民情巳成事實上之不可能綜核現在各縣反對之來電巳有二三十縣之多後來者尙不知凡幾民氣如此當道若不知難而罷前途必不堪設想查當道之所以毅然决然犯案怒而不悔者實係因議會不成立無代表人民監督行政之機關故出此强橫手段以迅雷不及掩耳之手段以爲可以一鼓成功不料衆怒難犯反對紛起昨日又有各縣旅省同鄉以同鄉代表名義不謀而合爲一度討論决定先以激烈電報致中央如再不達目的即以百七縣代表全體北上茲將該電原文錄下北京大總統國務院鈞鑒魯省地本貧瘠民鮮蓋藏重以盜匪紛起水旱迭乘遍地瘡痍痛心慘目乃督軍兼省長田中玉身爲地方長官罔恤閭閻疾苦近竟以省令擅行恢復河工附捐並預徵田賦一年人民災歉餘生救死弗遑安能任此重負該督悍然不顧一意孤行文告催迫急於星火閭里滋擾鷄犬不寗人民奚罪罹此凶暴倘非該督喪心病狂何至倒行逆施至於此極刻下全省人民莫不憤激萬分對於該督違法苛歛命令誓不能承認代表等身家所繫剝削難甘萬不獲巳惟籲請我大總統總理俯念魯民困阨明察該督貪虐迅將該督撤懲并將違法預徵命令取消以紓民困而警官邪泣涕陳詞伏維矜鑒山東省百七縣公民代表（姓名從略）同叩省議會議員近受輿論責難復見百七縣同鄉之呼號亦覺於個人良心上過不去遂於前昨兩日連開兩次茶話會到者巳無官派民派之分别每日有八十餘人議定除先用議會名義拍電反對誓不承認外並推出代表到京請願必達到取消預徵命令目的而後巳 
[廣東海軍罷工鬧餉之風潮]  
　　已允發一月薪餉 
　　廣州消息十六日黃埔海軍軍艦水兵發生鬧餉罷工風潮茲查得内幕詳情如下此事之發動倡始於肇和軍艦水兵於是日首先將本艦四週欄杆立時拔去并將吊橋一律扯起蓋軍艦在戒嚴及戰鬧時均有如此動作拔除欄杆所以免碍砲線扯起吊橋則所以防制外人登艦也同時并以傳單分致各艦水兵約其取一致行動傳單原文大意謂「本年積欠餉項甚巨延不淸發應行罷工要求淸給并要求嗣後每月於十號前淸給餉項請各艦表一致之同情」等語各艦水兵多係閩籍人當卽聞聲相應亦同時將各艦欄杆吊橋一例拔除扯起矣事傳至省中司令林永謨徬徨無措遂傳諭各艦長須一律各返本艦鎭攝但水兵巳閙出亂子似此動作當然不服從命令吊橋早巳扯起各艦長卽冒險返艦亦必當然被其拒絶林無法乃於昨十七號入謁陳總司令備陳此事情形陳現巳允於日内發給一個月薪餉請林急返維持疏解勿致生變查海軍軍餉現計給發至十年十一月份積欠不過三個月以視粤軍及警備隊等之動輙積欠一年以上者比較相去尙遠聞陳總司命近對人談及此事極抱悲觀據港報稱林永謨平素對於水兵之挑除外籍艦員及反抗上級長官林俱庇縱不理故敢驕橫至此云 
 
 

Page 8

 
 
自由談 
遊記 
[游黃山日記（三）] [  金山高爕吹萬]  
　　初九日晨起見簷溜瀼濃雨仍不止余至爲沈悶頗致悔意繼思此時遇雨則游山時定可得晴意又一壯遂發披雨衣登肩輿於大雨中觀山澗奔流暴瀉其聲如雷行二十里至藻溪午餐時巳入於潛縣境自昨日啓行以後沿途所經市集不下八九處當以此處爲稍大亦稍淸潔堪爲住宿之地惜昨夜未及抵此耳餐後復行雨勢漸止溪聲未稀濕翠滿山鳥語如弄此時之樂誠覺難遇又五十里抵蘆嶺關爲於濟昌化二邑分界之處又十里抵昌化縣治時天巳晴能步行街市矣縣無城而有堡街市亦寥落巳甚余購得昌化石數枚以作經過之紀念而石則未佳也餘杭至此百四五十里間地勢愈行愈高澗水東奔亦愈淸愈急記黃仲則詩有一灘渡一灘一灘高十丈三百六十灘新安在天上之句此爲由錢唐而上遵水路行而言也今我由陸路行見山澗水勢奔流亦作此觀乃覺此詩之妙我往新安眞我行天上矣是夜住旅館中食宿較優 
　　初十日晴由昌化行過大石橋數處曰千里橋曰白牛橋曰太平橋二十里至手𥤺司渡溪過長木橋一所經畫眉三跳嶺後喚渡渡過一溪行二十里至頰口在鳳凰嶺左近又五里至橫溪橋亦大石橋也 
閒話 
[西湖一勺] [  朱天石]  
　　西湖十景半磨滅矣如柳浪聞鶯如花港觀魚如曲院風荷皆僅一石碑之留近築環湖馬路拆斷橋爲洋式平橋斷橋殘雪之景將不能復所謂又弱一個惜哉 
　　杭人不喜作湖游亦司空見慣之故歟予旅杭四載基視西湖亦絢爛之餘成爲平淡矣但一詢湖中舟子則曰玩西湖景色殆畢生不饜予愧不如予愧不如 
　　西湖岳墓咸知其爲衣冠墓也據土著云岳王骸骨實在相近之處但不敢議遷耳此言或然存之待考 
　　宋義士武松之墓巍然居裏湖之濱但塜中枯骨果否武氏亦屬疑問總之武氏之確有其人武氏之確有義行殆　虚巳 
　　湖濱茶肆咸誇曰西湖水實則西湖之水安能取之不盡用之不竭哉且茶肆主人亦無任取用之權市儈欺人此其一斑 
　　仁和曹葛民賦夢西湖詞一百首纏綿悱惻殆庚子山作哀江南賦之遺意耶茲摘錄其第一首云家住西林第一邨綠楊隂裏閉柴門桃花帶雨燕支濕亂點春衫記淚痕 
筆記 
[棄婦記（五）] [  智軒]  
　　隷生自入政界趾高氣揚私意身爲法官尊嚴無與倫比何嘗計及今日之被控以發其覆也至是隷生任職几三年收入較豐而消耗亦奢當年慧敏總執家政時飽食暖衣猶綽乎有裕自娶湘舲中饋之人主持家人婢僕上下其手兼以湘舲浪費無藝故一自退職後家産蕩然饔飱不給從此將藉人蔭庇更不知受幾許煩惱淸夜深思乃覺昔日之慧敏安貧樂道逈非湘舲可比思極而淚大有不堪回首當年之愧於是每當孤燈隻影抑鬱無聊之際輒憶及慧敏從何訪問俾故劍得以重圓稍釋罪戾一日正棖觸間忽一人叩關相訪詢之云席姓自稱係敎徒今以郊外某地會堂落成將行開幕禮特請參與以襄盛舉云云顧隷生自遭訟變境地旣殊交友漸疎閉門家居頗苦岑寂今空谷足音不啻舊雨重逢相見後握手道歡態甚親暱坐談移時始出瀕行即約於翌午蒞堂觀禮次日隷生如約往入座旣定偶見女座内一少婦宛似前妻慧敏也一念當時閨房厮磨耳鬢輒爲腸斷天作之合豈我夫婦復能相逢於此乎方沈吟間而彼少婦適回首乍覩故夫一時亦悲從中來嗚咽不能遽止隷生見狀始知果前妻慧敏也時驚喜欲狂不暇瞻顧疾趨而前逕投其側亟謝前過且泣且訴願與偕歸而慧敏則掉首不可時兩座譁聲四起咸注視之席某亦急至掖隷生起使復座並曰往日之事薄倖實甚君旣反悔故劍自當重圓今請先歸容緩日肩輿送至隷生感極而涕惟泥首以謝禮畢遂散次日即伴慧敏歸母聞之急出始驚繼喜出於非望忽大痛並申前過自是琴瑟麗澤終生無間焉且感席之厚誼歲時通好如姻婭然 
 
[乍隂乍陽易銓]  
曲話 
[談曲] [  半塘]  
　　張漱石玉燕堂四種曲其梅花簪玉獅墜兩種絶少餘味固不足數而懷沙記演屈大夫事組織離騷實具匠心若夢中緣則排塲變幻詞旨精妙洵爲洪昉思之後勁蔣藏園之先聲湖上笠翁不足數也漱石金陵人以詩文受知鄂文端公列入南邦黎獻集進呈御覽惜卒無所遇以諸生終嘗作江南秀才自嘲玉燕堂尾跋亦爲自抒牢愁句云 
　　遺愁腸宮商暗排添一種新聲可愛問知音來也不來只得敎雪兒歌出沿門賣 
　　文雖不佳然其遇亦可悲矣 
　　蔣心餘藏園九種曲爲乾隆時一大著作尤以冬靑樹爲最其他則桂林箱臨川夢雪中人亦具全力爲之空谷香與香祖樓格局似回而辭意逈然各别直與玉茗四夢　美惟四絃秋直演琵琶行事殊少烘托似嫌力薄然較之靑衫記則巳高出霄漢 
　　陽湖陳潛翁烺玉獅堂十種曲惟燕子樓差可人意然辭句艱澀鋪叙未妥當不永傳 
　　海鹽黄韻珊七種曲惟桃溪雪膾炙人口可知軼事藉筆墨傳世而筆墨亦藉軼事壽世互爲表裏也 
　　亡友寗太一云明社旣屋節義之士惓惓不忘故國如錢塘趙瑜亦其人也瑜著書甚富嘗以三月三日往六橋弔桃花成桃花曲五闋非熟審其身世者不能知其詞之哀痛也是時余以未覩原曲爲憾近蒙武陵友人錄寄敝廬亟轉錄之以與世之同嗜者共賞玩焉詞如下 
　　（山坡羊）誰繪河陽圖畫却向這西湖懸掛恠宵來狂風不休看紛紛紅雨漫天下假若攀折他被催花御史拿到於今禁不住鸚哥只把東風駡何事天公見識差波喳葬西施向水涯烟沙嫁王嬙不返爱 
　　（皂羅袍）十里虹橋緊跨總抛開旖旋掃盡繁華長堤那得錦屏遮穠香一路由人蹋珠零玉碎蘭舟漫樺紅愁紫怨春醪漫賒淚蘇蘇怎禁得千行下 
　　（解三醒）貴客來辜負了軒車駟馬富家來消停起檀板琵琶才子來詩成空返元都駕美人來休認做玉眞家緇流來何曾悟得三摩義羽士來未必燒成丸轉砂有一種狂逞輩痴呆然肚皮裏惟有飲淡耳朶裏只聽喧譁 
　　（玉抱肚）吾心牽惹急孜孜憐花惜花把一杯澆向花前花知道可能鑒咱是夕矣不歸家恨不坐到黃昏再哭他 
　　（皂角兒犯）六朝春總屬虚花三月景一番閒話說甚絳雪胡麻想都是塵埃野馬没相干抛開罷眼也斜枝頭還剩一些些風休刮雨莫加殘春尙值千金價 
　　（尾聲）人生難得長瀟洒費幾杯浪酒與閒茶你看宋苑秦亭又增一番新綠也 
　　傷心處均意在言外黍離麥秀之感迄今讀之如聞嗚咽亦復誰能遣此耶 
　　偶見蘭芳與鳳卿合演獅吼記意有所觸京寓無書向友人借貸又皆不備南來後此事巳忘昨接都中來雁盡一宵之力竟事擬刋之報端代答也 
[餘瀋] [  靜淵]  
　　貴德之人固以名譽爲第二生命世有好利者惟金錢是務生無長技則不惜降身辱志與牧豬奴爲戲是貪人也 
　　呼盧塲中幸無不負之博未致盡人以賭爲業然有以一國之民膏血爲賭本者負而輸民財勝則飽己慾天下豈有如斯便宜事此財政大參案之不容不澈究也 
 
 
 

Page 9

 
 
   
 
 

Page 10

 
 
國内要聞二 
[許昌反對統稅之風潮]  
　　各商店一律罷市商人兵士各斃一人 
　　許昌爲豫省繁盛之區居京漢鐡路中段地方商業向稱發達自去年兵變搶掠後地方元氣大傷而財政廳忽異想天開新創統稅派員到許徵收地方人民以許昌巳有鐡路貨捐再設統稅是重徵困民羣起反對事遂中止詎今年駐許某營長擬借此謀利竟向財政廳包認許昌統稅在許設局帶兵徵收凡遇商販不論貨物多寡一槪勒捐甚至鄉民所携鷄蛋數十枚亦通令納稅民不堪命激動公憤前日各商店一律罷市同至局中要求停徵某營長恃握兵權不問情由竟指揮兵士開槍擊斃商人一名衆情不憤蜂擁上前亦毆斃兵士一名此案將來不知如何了結 
[江西金融界近訊]  
　　江西民國銀行停止營業時曾向中行借債二百萬元爲收回鈔票之基金名爲幣制借欵以九九商捐及米捐收人作抵此項債欵爲財廳陸續挪用不少基金缺乏民行英鈔及九五官票流行市面者尙有數十萬未能收回江西地方銀行不肯接管收回官票處者以此二十日第一區省議員提質問案咨請省長指令民中兩行查詢現存幣制公債數目及流行鈔票數目如財廳不還債欵應歸中行負責 
　　財政廳前在蘇省附鑄銅元二百六十萬運回銷售時洋價即漲去冬財廳奉令開辦銅元廠今春錢米鹽店競出銅元花票外縣商人咸存物多必賤之思紛將銅元運省易洋一時洋價大漲（比較滬市增六七十文）物價隨之暴增影響貧民殊非淺鮮督長因舊存銅廢砲甚多前淸鼓鑄銅元機器修整可用輕而易舉日前會委高　董財廳長爲銅元廠總會辦軍需課長陳璞爲坐辦大有積極進行之勢鄭議員希可特提議案請緩鼓鑄略謂竊觀經濟學定義求過於供其價必增今市面銅元價值日下不獨足資挹注且供過於求實無缺乏之虞查本省金融枯竭原因其最顯著者不外九五官票金庫證劵之流毒貽害地方巳非淺鮮茲復開鑄銅元覆轍相尋何堪設想金融險象未審伊於胡底用是根據暫行法第二十五條提議咨請軍民兩長暫緩開辦銅兀廠以維社會經濟而重民生 
　　國會議員熊正瑗充江西地方銀行行長後僅遙領兼職往來京津日前該行改選熊大失敗南豐鉅商包竺峯（建昌帮）當選行長去秋南昌商會改選吉建帮與南昌帮因爭會長大起齟齬另設贛省商帮協會對峙抵抗該行官商合辦包竺峯本難獲選因有省議長戴某（吉安帮）爲之揄揚擁以上臺故得獲選昨包忽具函辭職據知個中内幕者云前行長龔士材熊正瑗（均南昌帮）在職時即有發行銅元鈔票之擬議因京滬同鄉反對而止包以銅元廠不日開辦有欵兌現亦欲實行紙幣政策俾多獲利議會巳於十五日開臨時會議員　知此事推某議長向當道接洽意在朋分權利當道謂該行官商合辦官股爲地方公家之錢商股爲地方商人之錢但憑地方辦理官廳僅有督理之責諸君欲救地方金融均宜體恤一點云云某見話不投機乃往商於包包恐將來橫受勒逼故以不願就職回絶云 
[洪兆麟辭職赴滬]  
　　潮梅善後處長洪兆麟辭職消息外間早有所傳惟其辭職原因則尙未能明晰茲接汕頭來函云十五日洪兆麟巳乘輪往滬各僚屬均往送行洪動身之前各界紛紛挽留洪處長昨日治河處總理方養秋·協理廖鶴洲電請省長慰留十四晚復親往善後處挽留但未得洪允許故巳决然赴滬矣附錄各挽留電文如下（一）陳總司令兼省長鈞鑒潮梅善後處洪主任入潮以來保障自治安戢軍民閭閻安堵盜賊遠颺地方恃爲長城商民視如慈母現聞　萌退志羣情惶惑莫知所措急電鈞座懇准慰留以資鎭攝而保治安汕頭總商會會長陳黻廷陳堅夫曁全體會董員同叩文（二）廣州陳總司令兼省長鈞鑒潮梅僻處邊陲賴善後處洪主任坐鎭雍容如北門鎖鑰百姓安居樂業載道謳歌現聞有辭職消息人民不勝惶恐急電鈞府迅予慰留以安人心而固邊圉伏悚待命萬望允准汕頭六邑會館曁四十二行同叩文（三）廣東總司令兼省長鈞鑒潮梅政治不綱閭無天日自經洪主任辦理善後霾霧頓消善政得人商民同感茲聞辭職羣情惶駭謹電鈞座慰留伏祈俯賜照准汕頭商事公斷處長沈堯階曁全體評議員同叩 
[皖財廳爭潮愈烈]  
　　許世英之辭職固爲更換財政廳長不能達其目的憤而出此孔憲芳爲張文生之外庫張之方面則以孔去而繼任者非己心腹則軍需上必不能予取予求故以全付精神爭此一席惟潮流所趨張非許敵前此曾有電致孔謂許如派人接事即將文卷印信携帶至蚌詎料醖釀多日仍未解决而政府方面又决定以阮忠植繼任形勢急轉張乃出其跋扈手段以强權封鎖全皖財政通電六十縣知事謂各該縣所有經徵欵項仰卽儘數源源報解毋得絲毫挪移短蝕以濟要需許世英旋亦電令各縣知事大致謂丁漕爲國家正供應如數解交省庫聽候支配倘有短欠即惟各該知事是問張許前此尙在暗鬥中今則揭開面皮短兵相接各公團以張文生竟明目張膽攘奪全省財權莫不駭然昨日特開聯席會議僉以蕪湖各界提議實爲皖省解决財政之一良法當塲議决遂即擬稿縷述張文生把持財政干涉用人各情形電陳府院曁致旅外各同鄉請求主持（原電巳錄二十三日本報）此電去後現正靜待回覆據聞京同鄉方面深悉皖省財政廳長不速解决必至演成劇烈政潮不可收拾特促府院對於張許保薦人物取兩棄主義另於皖人中擇一相當人員任命俾免皖局陷於危險之境阮忠植之被簡實由於此在許氏對於阮氏當無問題而張文生則素視財廳爲其外庫必不肯放手風潮恐尙未巳也 
[皖災民呈控許世英] 請派員查辦 
　　國聞通信社北京通信社云皖省張許之爭暗潮未巳一方旣以財政廳長去留爲其爭論之焦點一方復各利用地方團體爲其搖旗呐喊藉助聲威前者旣有皖省各公團請求嚴懲張文生於前今日乃復有皖省十八縣災區呈控許世英於後茲將該災民等呈控世英原呈探錄於下呈爲振務督辦膜視災民貽患甚鉅懇派大員從速查辦亟圖補救事竊查民國十年皖北水災爲近數十載所未有堤堰橫決田廬蕩析人畜漂没種種慘狀不忍殫述大總統軫念民生簡放許省長蒞皖兼振務督辦我皖數千萬災民方額手稱慶以爲許係皖人視皖民災苦如家人之被禍挽救不遺餘力不謂許長皖後對於皖振倒行逆施徒假振務督辦名義位置私人如諮議調查幹事各員至三四百奪哀鴻之食養乘軒之鶴嗷嗷災民何不幸而遇此查許初被命時規劃皖振分爲三期一急振二冬振三春振急振之欵乃許未到任之前津京諸遺老捐後交許承辦所購秫秫霉爛至不可下咽麫粉則純係粗麩毫無養料雖飢民不復擇食然揆之諸公捐振心理當不如此寒衣一項新製者絶少大都汚穢不堪得者雖稍禦寒不免因以傳疫許以振務督辦名義所辦振務祗此數事至冬振春振之籌議更加畫餅蚌埠坐辦張汝鈞覬觎廳道各職因而來皖無心振務各縣士紳集欵辦糶趨領運單護照往謁每不得見即予一見亦必多方駁斥甚至往返數次歷時數月竟有未能領得者蹂躪至此災民何堪現在各災區人民待振無時逃死無地輾轉而入乎溝壑者時有所聞孰令爲之誰使致之從前皖北水災所辦官振雖多不理衆口然皆未至如許之喪心病狂也查海關附加一項經北京振務處組織財務委員會公開支配安徽應撥四十九萬六千元並經大會議决如辦工振先儘堤工河道俟有餘欵再辦他項工程早巳公佈在案至今冬振毫無春振未辦而沿淮七日里之長堤經去年大水衝決處處洞開許對於此項工振更無一籌之展將來春雨略多淮水偶一泛漲二麥立遭淹没午熟不可期遑問有秋試問大荒之後我皖北孑遺餘民尙復堪此沉災乎尤可怪者許所委派之調查幹事各員情形不熟不知濱水民田均依隄壩爲命移至急之欵應可緩之工不惟與海關附加之撥欵原議不合竟若有意加害故使破壞堤工爲快者然許不能提倡堤工斯亦巳矣又將我皖北工工振餘欵十四萬元私行挪用然晋議長質問始云因振暫借請省議會開會後追認以絶我皖北將來重整隄工之希望是不啻舉我沿准數千萬家之人民永墜於萬刼不復之地至假督辦名義擅發公債挨戶勒捐顯呑振欵密佈私人皆其後焉紳等爲我皖北十八縣數千萬家之生命計萬不獲巳只得哀懇我大總統矜恤災黎迅予罷斥並請簡放賢明大員從速蒞皖查辦俾皖北振務早日得人切實舉辦以圖補救而免死亡無任悚迫待命之至 
[蕪湖黃包車夫罷工風潮] 銅元流毒 
　　蕪湖黃包車共有七百數十輛每日分早晚兩班車夫約有一千六七百人邇來因市上銅元充斥每洋一元可易銅元一百七十五枚凡拉黃包車爲生活者莫不大受影響查上年各車行因增加車價曾發生罷工一次嗣由警廳定案非經官廳許可不准各車行擅自加價故得以平息風潮乃近來各車行又因銅元日賤而所認之警捐皆以洋碼計算且所收車租每輛只五百四十文不惟不敷成本且虧折甚鉅故由各車行經理黃新齋等稟准警廳每輛增加車租八十文以資彌補而一般黃包車夫又因百物昻貴且每日所得車資至多不過八九百文除去車租六百二十文所剩二三百文只敷購米兩升何能餬口故對於加租異常反對並推舉代表向各車行要求减讓乃各車行因經警廳許可堅持不允黃包車夫因於昨日（二十一）相約全體罷工警廳得訊當令所屬各區一體加添雙崗以免發生暴動一面並傳各車行代表黃新齋等到廳令其照所加銅元八枚减去兩枚以便各車夫從事工作俾維現狀該代表答以此事須取决大衆詎各車行主熊度異常堅决僉謂寗願歇業不能减少經該代表往返數次未得切實辦法而車夫方面又因無人出面致令調人無從着手迨至晚間學生會出面援助其散傳單並一面推舉代表馬寅壽等數人至警廳爲車夫請願請求不可加增車租外並要求保護車夫當經警廳許可方始退出今日（二十二）上午十時學生會又備麫包數千枚送在馬路車夫休息所散給各車夫每人二枚至十一時許車夫到有一千八九百人迨散放畢即由各車夫推出代表數人率領列隊至警廳請願前導白旗兩面上書「誓死反對加租」字樣學生會亦派代表參加作調人並組織臨時衛生隊維護各車夫一時馬路一帶及警廳門前交通爲之斷絶至警廳時卽由徐廳長召見各方面代表先由車夫代表陳述苦况不得巳而罷工繼由學生會代表述現在生活程度日高竟至斗米千錢苦力日食實難敷衍故代車夫請願邀求貴廳長趕速設法解决以維車夫生計至此徐廳長即首先說明此次黃包車加租係由各車行兩次聯名具稟來廳歷述因銅元日賤不敷成本並聲稱巳與車夫方面接洽妥協故本廳批准許其加租今旣發生罷工風潮當設善法使雙方平允及後議决警廳征收車捐照原定每月兩元一角減去一角改爲兩元而車行方面每日每輛原定租價五百四十文亦減去四十文改爲每輛租錢五百文車夫方面對此非常滿意惟車行方面默無一言徐廳長復向雙方聲稱旣照此解决本廳即出示佈告並令各車夫即時恢復原狀且今日時巳過午每輛車租只准繳租錢二百五十文說畢各代表卽行退出退出後各車夫即在警廳門前三呼勞動萬歲复列隊至馬路十三道門前空地上由車夫代表向衆演說謂此次罷工幸獲目的巳達雖由各人有堅决力然車租非但不加且照原定租價减去四十文非不圥生會援助之力不克達此目的吾輩理當叩謝遂大呼學生會萬歲次由學生會代表云吾人此次出而援助原爲良心上之主張嗣後遇事宜文明仍望勿暴動旋即各人分散直至下午二時始照常通車聞車夫方面尙擬組織公會以防車行方面有他種舉動發生俾可以資抵抗云 
[杭州快信]  
　　浙江省敎育費預算審議會章程草案現經敎廳開會集議對於第六條三月初旬開會改爲每年於編製全省敎育費預算前開常會一次由敎廳召集遇有必要時得開臨時會餘照原案通過 
　　一中及商業兩校彼此互易校址俾得實習商店案昨開校務會議雙方均不贊成行將打銷 
　　武問梅控吳秉元案督署以吳秉元並非現役軍民不屬軍法裁判省署以案關刑事着向杭地檢廳訴辦現武某在滬就醫巳聘請律師狀訴檢廳先將私訴部分移歸民庭訊辦 
　　柿縣上塘河工程主任潘赤文向省署力辭不獲現巳會同惲知事從事勘丈是項工程需費一萬數千元定秋季興工開濬 
　　盧督爲維持省垣軍士風紀計現令駐省各師部聯合組織糾察隊設隊員二十名以四師楊稽查長及衛戍司令部王稽查長等爲隊長妥議章程不日實行 
　　流氓冒充軍士橫行不法經盧督密飭查拿除分批攝影遞解回籍外昨又在大世界拿獲冒充十三團二營兵士之宿遷人費得勝一名今日由衛戍憲兵兩司令部押令游街示衆 
　　宗陽宮軍警衝突案今日杭地審廳第一次公開傳商舖秦幼亭等六七人巡警陳其高在押患病頗重經法警扶掖上庭由選任律師張韜辯護宣告辯論終結候訂期宣判 
　　駐臨浦警備隊管帶楊三前被鄭朱氏赴軍民兩署呈訴擅娶伊女月華爲妾復經其夫鄭曹狗狀訴朱氏誣告併案飭查現雙方業巳和解省憲昨批令准予銷案 
[南京快信]  
　　張謇昨電兩長云省廳許撥王港費七萬將十二年加增畝捐抵借以期長未能成立下游之人知此欵無着則港工必廢於半途設遇大水爲災民不堪命頃公推夏君滸臣謁陳工况幸賜延見謹爲之介諫日電請派員勘工並乞速行 
　　金山縣公民王文衡等代電稱開會查明徵起畝捐實數情形請撤換知事並將畝捐暫准撤消遴委幹員澈查 
　　鎭江第六中學風潮省廳無法解决學生方面昨推代表吳師保董玉樹等八人來省面謁胡廳長請撤換蔣校長廳派劉科長赴鎭查辦 
　　蘇州警察廳長李明遠·吳縣知事郭曾基會呈緝追通源錢莊倒閉案經理兼股東顧召公巳公議先照股份繳償洋二萬一千五百元脫離債案關係請鑒核俯賜撤消飭緝原案 
　　金陵關查獲安武軍軍官何萬福身帶土藥一案昨准張文生咨復何早因另案撤差 
　　日本海軍司令官吉田中將昨日下午三時偕日領晉謁齊督晚七時齊在軍署設宴欵待 
　　齊督定二十七八兩日在小營校閱六師二十三團 
　　前晚颶風下關江中壞民船七艘城内外電桿民屋倒榻無算風至昨日下午六時始息 
地方通信 
[松江]  
　　商捐改收小洋松地在商會註册各舖其納捐義務舊分三百文六百文九百文等三種去歲商會因洋價飛漲收入仍沿錢碼支出則係洋碼致用虧數百元昨該會特開業董會提議將舊征舖捐一律改爲洋碼以免損失各業董以改征洋碼照舊征之數加征至五分以上爲數太巨恐生阻力結果議决改收小洋仍分三角六角九角三等 
　　籌設救火會所本邑救火聯合會辦理逐年進步自商會會長馮靜岩兼任聯合會長後倡捐踴躍業己積存捐欵千餘金現該會據劃商會後端新購之地添建聯合會所約需五六千金擬半支商會積存之基金半則征集商捐以資挹注商會方面本擬與聯合會訂二十年契約嗣以多數會員均謂事屬公益不必互分彼此遂將原議打銷 
　　颶風吹倒房屋二十二日夜半起城廂突起狂風直至二十三日夜間始止當風初發時飛磚撼樹其勢殊凶各處舊房多被吹倒電桿亦有被吹倒者城内朱裕源醬園之山牆厚逾尺許亦被吹倒致壓坍大生昌紙號之住宅牆門并毁廚房一間惟幸未傷人 
[蘇州]  
　　省令籌辦平糶吳縣公民殷禮雲等以本邑米價步漲小民生計益艱電請省署通令嚴禁偷運囤積並請令縣籌辦平糶以維民食茲悉己奉王省長批示略謂齊代電悉昨據蘇州總商會電陳米價騰貴請查禁私運等情經通令遵辦在案茲據前情所請令行籌辦平糶之處候再通飭尅日一體查照核辦具復此批並聞吳縣郭知事巳奉到省令業經分别函致各團體核議籌辦平糶辦法矣 
　　高等廳考試承發吏江蘇高等審判廳朱廳長前經牌示招考承發吏現因報名期業巳截止特定於本月二十五日上午七時假三元坊第二工業學校爲考試塲昨巳通告報名各員屆時携帶筆墨齊集該校聽候點名入塲命題考試聞考試規則極爲嚴厲限於下午二時以前一律交卷 
[奉賢]  
　　敎育會籌募春賑奉賢饑民結隊成羣向各處索食情殊可憫勢尤可危現縣敎育會特於十九日開會提議此事全體主張籌募春賑勸各校員生等節日用之需爲仁漿之賜刻己專函各校各學委各敎育會廣爲勸募其所募之欵解交全邑籌賑會以便撥放 
　　發起靑年維德會奉賢縣市蒙範國民校敎員吳宗周近鑒於靑年德育之墮落特集該校及第二高小校師生組織一會以維持德育定名奉賢靑年維德會業於三月二十日假第二高小校開第一次籌備會訂定草章討論籌備事宜并推舉吳宗周爲籌備主任聞該邑敎育界人士對於此舉頗表同情 
[鎭江]  
　　鎭江大風爲災鎭江於二十二日傍晚忽起颶風吼聲不絶江中白浪滔天停泊江干之各民船斷纜走錨者不計其數互相撞沉者亦有十艘城内外各處商店之玻璃窗均被風擊碎電燈線桿亦吹折甚多以致電燈倐暗倐明此外沿江七濠瓜洲小河等處坍塌房屋之事爲數甚夥聞北門外有王姓房屋被風吹倒壓斃男女各一人東馬頭有古楊柳樹四株亦被風拔去停泊八江口之周成二姓雜貨船遇風沉没所截貨物漂没殆盡損失計有五千餘金幸皆未傷及性命 
　　請求限制米價鎭地米市近因來貨無多價格日增食米每石巳貴至十一元六角零售每升亦需一百八十餘文一般食力貧民每日所得難圖一飽茲有公民王元等以米價飛漲前歲各處閙米風潮可爲殷鑒昨己具呈官廳請求限制米價以維治安 
[揚州]  
　　香員守提屠稅財政廳刻查江都縣十年份七八九十四個月屠宰稅迄未報解殊屬玩延特委專員林紹銓於二十二日來揚守提以濟要需 
　　電詢防電開期海州鎭守使白寳山二十二日電駐揚陸軍黃旅長以奉督軍訓令由貴旅劉團長接替宿睢防務除電田旅長外請示劉團長開拔日期及到宿時以便轉飭接洽 
　　揚城陡來颶風揚地近來天氣陰晴無定寒暖不均二十二日夜二時忽來颶風勢若萬馬奔騰窗櫺錚錚有聲四鄉村舍與逼近城根空地之茅屋半爲吹倒直至二十三日下午風尙未息誠數年來所罕見也 
[淸江]  
　　淮人請修雙金閘淮陰雙金閳爲運河上游重要門戶若不趕速籌欵施工勢必蹈去歲之覆　日昨淮紳安澍鱬　吳珍中等爲預防今年水患起見特致書揚州運河工程局徐錫臣參贊請轉陳督會辦迅籌辦法早修雙金閘俾固河防茲將原書錄下雙金開工前經來因工程師陳技正會　稽核分所曾經理履勘後所議洋文計劃書不識巳寄曾經理轉復總所否逾月未得消息地方人士咸深企盼僉以此項閘工無論用舊法或新法均須及時開辦刻下運河底水甚大閘旣未及建築則上游行水計劃自當趕速籌備趕速施工而迄今未聞貴總局有所規定尤深焦灼夫治河之道首在分洩淮沂淮沂相安運河不治自治淮之去路則有歸江五壩歸海五壩沂之去路則有劉老澗·雙金閘查沂水來源極猛其勢浩瀚劉老澗約洩十成之六雙金閘約洩十成之三裏運所洩不過一成每至汎漲淮陰·淮安·寳應·高郵等縣拍岸盈堤加築子埝危如纍卵今雙金閘傾圯鉗口壩堵實向由夔金閘洩出之水量加入裏運除安寳高各縣之運堤能支與否不待智者而知其必難保矣下游疏濬王家港爲淮水增一去路極佩藎籌今上游雙金閘未建鉗口壩堵實對於沂水不特去路未增並舊路而亦失之若不從速兼籌並顧再事因循轉攝汎漲補救何及豈運河工程局專顧下游而上游各縣人民猶堪再受沈災乎究應如何預籌分洩之處務靳力陳督會辦迅賜核定示復以安人心不勝迫切盼禱之至 
[徐州]  
　　圖架學生未成銅山城北關大彭市立第三國民學校附近無賴李勝奎今早（二十一日）七時許　至該校敎室强桇學生時校中尙未上課校長聞警出救李始將學生放下逃逸無踪刻張校長巳報告勸學所轉報縣署緝捕李某並令警察驅其家屬出境 
　　大風聲中暗殺案城内東南隅法國敎堂對門住戶閻某向以販烟土爲生於昨夜大風狂吼時不知因何被其友白某殺死次日經人報官相騐係先以繩勒死又將刀剌入耳門惟白某現巳逃逸遂將伊母帶押俟緝到凶手再行歸案訊辦 
[廣州]  
　　美公使離粤美公使舒爾曼日前由京南下抵粤備受各界歡迎現美公使巳於昨十七號離省返港即乘輪北返聞美公使此行目的祗注重查視南方狀况無别種意味 
[奉天]  
　　創辦陸軍大學紀聞張使於客冬即有設立華北陸軍大學之計劃後因籌備需時兼之中原多故迄未積極進行惟當時曾經議定今春將講武堂改爲軍官學校一面在該堂東側建築陸軍大學校舍工竣而後再改爲大學今聞講武堂熙敎務長以如此辦理手續過繁且本期講武學員畢業期近請明張使將講武堂依舊不改繼續招集下班惟增加經費四萬元以完内部之設備至大學俟六省區送齊經費後約半年即可建築成立即以講武堂直接改組以省手續而免曠廢時日張使業經允許大約陸大之成立當在本年七八月間創辦大學之經費張使預定五十萬元並　聘請東西洋軍事學專家　任敎授俾造成完全之軍事人林云 
來函 
[天津潘復來電]  
　　申報館鑒鄙人近日除以實業事赴濟南一次他處槪未旅行二十二日貴報北京訪員電載復行動失實請更正潘復敬印 
雜評一 
[鄧鏗被剌（默）]  
　　暗殺之目的或以有重大之主張被阻而不能行或以有深切之寃仇被抑而不得伸或更以地方有公共之害勢力不敵而不能除乃以暗殺手段處置之此雖非光明之行爲而其情則大可原也若爲政爭而用暗殺目的不過爲爭權利除政敵以擴個人之地位或以壯同派之聲勢此種卑劣手段非特有背人道且足爲擾亂大局之媒介即在軍閥中亦不容有此無賴之陰謀家也然而中國之萬惡政爭無論何種陰賊險狠之惡手段皆可放膽嘗試以故政爭之暗殺迭出不巳今之鄧鏗被剌殆亦不幸幸而被萬惡政爭之餘波歟 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[國是會議組織大綱三讀會]  
　　通過組織大綱全部議决五月七日開正式會 
　　國是會議組織大綱會議昨日下午二時三十分在上海總商會開三讀會到十七人公推黄任之主席當由書記孫籌成將章程逐條宜讀第一條有「純粹之民意」一句李俊夫主張改爲「眞正民意」表决通過第二條衆無異議第三條崔　菴主張移在第八條後衆贊成遂將第四條更爲第三條第五條改爲第四條第六條更爲第五條第七條更爲六條均無異議第八條更爲第七條崔　菴主張删去「關於重要問題之提案」一句及「審查會審查」句之審查兩字主席付表决全體通過又原文第三條改爲第八條衆無異議又第九條孫庚三主張删去「特别」兩字又每省區一人改爲每省區二人主席付表决多數通過第十條第十一條第十二條均無異議主席乃以全文付總表决全體通過並决定將大綱公布並通電各國體催派代表李俊夫請决定正式開會日期邱醒旦主張在四十日後於五月四日開會楊春綠主張五月一日沈信卿主張四月十五日王先庚主張五月七日表决結果五月七日最多數通過至地點决定在上海舉行沈信卿請推議事細則辦事細則草員葛光宇主張卽以組織大綱起草員沈信卿楊春綠崔藩三君擔任表决通過又主席提議應推舉大會籌備員衆贊成遂由主席推請葛光宇崔瀋李俊夫邱醒旦王先庚温少鶴蔡俊卿韓希琦等九人爲籌備員主席並宣佈明日午後仍在原地開會一面由籌備員會商一切一面將議事細則辦事細則從速討論表决末由主席介紹由京來滬之某君演說大致謂須恪守眞正民意之主旨散會巳鐘鳴五下矣 
[俄災賑濟會今日開幕]  
　　各界人士加入之踴躍 
　　俄災賑濟會上海部前晚在靑年會會食堂邀請女界聚餐討論女界方面擔任募捐辦法當由全國女靑年會會長梅華銓夫人女靑年會交際部主任談振華女士婦女節制會幹事王立民女士女靑年會美國莫禮孫女士等允許竭力提倡又婦女特别團盛莊太夫人業巳允就總隊長之職並推舉吳芝英夫人爲副總隊長由該會備函前往請即日就辭昨日該會收到交通大學上海學校來函允於開游藝會時該校學生加入以示贊助又滬北五區商業聯合會中華勞動聯合會致函該會允加入游行大會其餘童子軍各校學生隊各團體報名加入游行者甚衆俟彙齊名單再行發表該會定今日（星期六）下午二時在靑年會殉道堂舉行開幕典禮除分送入場券外凡熱心人士前往參與者均一律歡迎 
[美國决定撤退駐華軍隊]  
　　美衆議院巳通過撤兵案 
　　國聞通信社云本埠密勒氏評論報得華盛頓二十三日來電美國衆議院因節省經濟之故業投票决定撤退駐華軍隊故撤回軍隊巳决定定期實行云云 
[航業消息] 昌興開闢檀香山新航路 
　　昌興公司之加添新輪改編航路等早紀本報今又接蒙曲里爾之總公司來電謂五月四日所定進口之坎拿大皇后號尙難如期抵滬須展至七月底方克到申澳大利亞皇后號可以先開來一個月其所以遲延之原因爲該總公司今又有一種擴添輪埠之新計劃行將於太平洋航路内增闢檀香山班輪即以坎后·澳洲兩輪兼航火奴魯魯而以亞后俄后·日后等輪仍開原綫之維多利亞温哥武班職是之故蒙抵格爾與日本皇后號二船前議定撤去中國班内者今重又特電至滬公司知照該兩船暫再派行原路俟檀島新航輪成立時至七月内再行變更云 
　　留日各大學學生如黃忠傑·張瀚·韓天鵬等昨乘春日丸歸國又有徐畬·曹宏洲·胡心寄·袁祖濂·楊士璋·袁嘉雄·林道雄·蔣永魁·潘其壎·李光孔·李宗琦·林如松等係搭熊野丸抵申同來者有日本之貴族議員島定治郎·上海總領署内外交官加籐忠雄·加籐仙二·千葉昻等均挈眷到滬蒞新 
　　福來洋行因大連呂宋有大批貨件萬餘噸需用噸位裝載當以上海缺乏船舶特電達舊金山請美航部派輪昨午巳得復電將以文尼泰·及西愛文二輪内開派一輪到滬同時又接到吳淞外領江處發來無綫電報告該行之第威號一輪從大連裝大宗荳子行將抵申並囑禀知美領署謂船中有一白種水手肇禍生事業將輪中大副打傷本日俟進口時須請署内派人將該水手押懲云 
　　大英公司之西雪利亞號昨由孟買抵滬裝來上等印度機器花衣一萬包有零現在虹口碼頭出卸該貨悉爲中國商家購入者現大英公司共派有七千噸以上之貨輪八艘專載此項花紗來中國及日本兩處 
　　大阪商輪公司之湖北丸此次失火係停在福州之輪埠上此船並非在途中且祇燒去火酒若干箱故輪身未損絲毫旅客亦未遭驚恐也 
Ｉ 
[俄災慘狀圖（一）] Ｉ 
　　斯塔河勞普爾（ＳＴＡＶＲＯＰＯＬ）地方餓斃之小孩 
[亨美三北之聯運合同]  
　　文滙報云聞本埠亨美輪船公司代表巳與三北輪船公司代表訂定合同規定將來亨美公司輪船由德國運抵上海而須運往長江各口岸之貨物悉由三北輪船公司承運按亨美輪船公司爲德國大航務公司之一戰前在遠東之營業規模甚大其航線自歐洲達揚子江各口岸最近德人復來中國經營商業亨堡各口岸之商家皆苦商船運輸不敷需求於是日本航務公司遂乘機而入開亨堡班載運之德貨爲數甚夥德人自復來上海後卽注重航業前德國船行之有名人員數人近巳回滬不動聲色進行一切今乃有與三北輪船公司訂定合同之舉該公司乃華人組織其總理爲虞洽卿亨美於戰前在長江之航業今後將歸諸三北矣 
[縣自治不准恢復與反對]  
　　從此成爲官民之一爭點 
　　上海縣知事公署昨致欵産處商會敎育會市鄉經董公函云敬啓者本年三月十八日奉省長王洽代電開上海縣公署轉地方欵産經理處曁商會敎育會各市鄉董覽灰代電悉查此次縣自治法曁縣議會議員選舉規則之規定所有縣議會之組織俟依法另行調查選舉所請回復該縣舊議會召集議員開會之處碍難照准仰卽知照等因奉此除分函外相應函請查照云云 
　　上海縣議事會副議長李右之昨致函各鄉公團文云上海縣公欵公産經理處上海縣商會上海縣敎育會上海十九市鄉經董諸位先生公鑒上海議事會於元年九月成立三年三月非法解散前經各公團公决電請省長卽行恢復具見鄭重法案之至意旋聞省令批回有難照准字樣鄙見以爲此繼續力爭並請貴公團等通函全省各縣工團一致進行請求恢復以固團體而重民意否則部令與省議會議案互相抵觸將來行政官廳有所藉口任意延宕恐蘇省自治永無實現之日矣爲特掬誠奉達尙希采納是荷云云 
[閘北公民自治會三次代表會]  
　　閘北公民自治會本月二十三晚七時開第三次代表談話會仍推張嘉惠主席議案（一）本會所有一切圖記文件等暫歸姜醒文保管（二）現在順安里房客聯合會楊子祥君函請加入公議贊成并另函通告閘北各房客聯合會徵求意見一致進行以上兩案通過散會茲將致各房客聯合會函錄下某某里房客聯合會公鑒敬啓者敝會巳於本月十九日大會時成立現正積極進行期達眞正民治之目的萬事注重公開并無絲毫畛域故向來對於閘北公民或團體等間有隔閡無不徵求同意今爲愼重宗旨起見特此函請貴會加助敝會每逢星期三四六等三日下午七時開談話會夙稔熱心如荷贊同希屆時派員一人至三人到會參加一切共策進行云云 
[定期丈量九畝地營基令]  
　　上海縣知事公署第一四五號訓令市經董陸文麓云案奉督軍令開案查淸理該縣九畝地一案前由本署函飭該知事申具意見去後茲據擬具丈量辦法各條前來經逐加查核所擬各節多係依據原定尙屬妥洽應准照辦着由該知事按照原摺所陳迅速布告會同局委妥愼辦理至補價繳欵等則仍由局擬定呈明核定再行飭辦以資結朿除令官營官地局遵辦外合行令仰該知事即便遵照辦理此令等因即經函請局委訂定開始丈量日期茲准局委函開訂於四月一日開始丈量希分别令行布告俾便周知等因應即遵令照原摺所陳開列布告並函分别令行遵辦除布告令行外合行令仰該經董查照後開各條分别接洽妥愼辦理具報此令云 
[浚浦局升科費銀之讓步] 主權問題 
　　浚浦總局前收浦江兩岸升科費銀頗爲輿論反對近該局已將全項章程讓步茲覓得該局近致交涉公署原函照錄如下逕啓者浦江灘岸升科一事本局於上月二十二日第二○九九次會議時議决之案列舉如下並請貴交涉員將下列之案知照就地官員爲禱（一）本局預備將一九二二年三月一日以后所有凈收租界外之升科費銀分給如下由交涉員轉付升科地所屬之縣知事充作發展公路及公渡之用者百分之六十五由交涉員轉付會丈局會丈費百分之十以上二欵俟接得會丈局之正式通告聲明沿岸地主之契内巳將升科地畝加入簽字即可照付其餘留歸本局作爲升科費用如丈量繪圖估價記錄及料理等計百分之二十五以上共計一百分（二）升科費之最低者爲每畝百兩每次升科之最小總數亦爲百兩其預算築填泥之市價或起過其所填地畝之估價照上定之升科費銀不能再减云云但此事重在主權不僅金錢故各紳董聞將繼續反對云 
[周自齊今日赴杭]  
　　回國太會顧問周自齊定於今日（二十五日）乘滬杭路早班快車赴杭游覽名勝 
[駐京德使到滬確期] 下星期一 
　　國聞通信社云據外人確訊駐京德使布愛博士ＤＲＢＯＹＥ出京游歷巳到漢口昨日且巳離漢來滬定下星期一日可以抵申云 
[英總領事之繼任人物] 暫由正領事代理 
　　星報云英總領事法磊斯爵士逝世後所遺之缺暫由正領事康斯定氏代理至英外部派定繼任人員後爲止繼任人物將由駐京英公使薦舉目下呼聲最高者兩人一爲廣州總領事哲美遜博士博士曾於法磊斯爵士告假時代理上海總領事職務且於此次解决香港罷工風潮中功績甚偉以故頗有希望一爲漢口英總領事戈飛君亦有繼任希望曩者法磊斯爵士亦由漢口調任上海至康斯定氏代理總領事後所有正領事一缺暫由璧副領事代理云 
[汕商電託慰留洪兆麟]  
　　汕頭潮梅善後處長洪兆麟辭職來滬汕市人心惶恐紛紛致電挽留昨本埠潮州會館接汕頭總商會持電請黃少巖君爲代表邀同旅滬紳商前往慰留勸駕茲將電稿錄下潮州會館黃少岩君鑒潮梅洪善後處長辭職赴滬汕市人心惶恐僉請敝會電省挽留並商潮海關陳Ｉ 
[俄災慘狀圖（二）] Ｉ 
　　蒲搿勒司萊（ＢＵＧＮＲＵＳＬＡＮ）地方之飢民 
　　監督面謁陳總座陳訴人民愛戴情形現承電覆巳准派鍾司令於日間赴滬慰留等由特請執事爲敝會代表邀同旅滬紳商前往勸駕以安人心汕頭總商會會長陳黻庭陳堅夫等叩養 
[湘勞工會滬辦事處茶話會]  
　　國聞通信社云湖南勞工會駐滬辦事處於前日下午七時半邀請上海各勞動團體開茶話會到會者有工商友誼會中華電氣工會印刷工會中華勞動組合書記部等團體代表十餘人由該辦事處書記部委員王光輝主席首由主席以湖南勞工會駐滬辦事處名義代表湖南勞工會三千餘會員敬謝來賓繼由張理全報告湖南勞工會在長沙成立以來之經過再由湛小岑報告辦事處情形並對於上海方面之三種希望（一）希望各勞動團體予以援助俾能於最短期内恢復長沙總機關（二）希望參加上海勞動團體同作勞工運動以爲將來上海長沙以及各地一致進行之基礎（三）希望各勞動團體對於此次湖南勞工會之打擊向上海工界作一種極深切之提示以爲奮鬥之准備來賓發言者有童理璋張占剛王奠世等最後自由談話時巳鐘鳴十下遂散會 
[建裕里謀斃親夫案開棺騐尸] 今日上午十時 
　　海潮寺前面建裕里拉黃包車之張信仁於陽曆一月二號晚暴死經屍母張董氏屍叔張金樓等察知係遭屍妻張徐氏暗與同居人陳慶培通姦置毒於粥内給死者吃食故而毒斃報告一區三分所派警將姦夫婦拘送法庭委派張檢察官等前往相騐委係受毒而死迭將張徐氏陳慶培等提案預審終結起訴審判廳請爲公判迭經田刑庭長會同章推事等一再審理張徐氏陳慶培等極口呼寃堅稱並未下毒丈夫張信仁實係因病而死等語問官以本案出入關係甚重爲鄭重人命起見判張徐氏陳慶培還押聽候示期開棺相騐現在田章兩君定於陽曆本月二十五號（即今日）上午十時開棺相騐該屍棺現厝於滬軍營附近荒地昨日午後官廳巳派法警二名協同二十五保十二圖地保顧愼霖將張信仁即「年章子」（此三字係棺上所書）之屍棺舁至本廳前面隙地上暫置候屆時邀請醫生蒞場檢騐並片請檢察官到塲參觀昨日午後檢廳巳派警將張董氏張金樓等先行傳案候示 
[罪大惡極之劇盜王小弟]  
　　供認迭犯搶刦共曾傷斃三十餘人 
　　法捕房督察員黃金榮探目沈德福韓邦達楊振富任水揚等前訪悉著名劇盜王小弟匿跡公共租界北海路（卽六馬路）三江旅館内當即協同該管老閘捕房探捕前往拘獲王及夥盜五人帶回法捕房候究在案現經戴西探長黃督察員逐日提案嚴加盤詰王小弟供紹興塖縣人年二十三歲前年在法新租界霞飛路鼎吉里搶刦婦人金鐲一副該婦喊捕故此開槍擊斃又搶自來火行東街三號門牌内金飾銀洋約五百餘元又在閘北紹興戲園報復金錫林宿仇槍斃經理關子餘並在公共租界北西藏路搶刼自來水公司收賬人儲洋皮夾當塲將該收賬人擊斃北京路刼取行人皮夾亦將此人槍斃向有恒路翻沙作寫信索詐擊斃一千零六十八號華捕一名搶刼牛莊路賭塲内約洋八十元在棋盤街刼奪行人烟土十一只此兩案並未傷人先在原籍地方糾黨搶刧究有幾次屈指難數約被我傷斃三十餘人是實西探長諭令將該匪口供詳細錄明飭即嚴行管押聽候解堂訊供照律嚴懲 
　　又一訪函云閘北昇平舞台經理關子餘前遭仇人暗殺身死報請法庭派員騐明候緝兇犯嗣經淞滬警察廳查明實係金見苗金錫麟等唆使王成甫（即王小弟）開槍擊斃因此通令所屬各探警分别偵緝去後茲據該廳查得王小弟一犯前在華租各界犯暗殺案多至十餘起現在王犯已由法捕房探捕獲送捕房收押但此等罪大惡極之犯亟應提案訊辦昨巳備文派警前往該捕房迎提王犯歸案訊辦 
 
 

Page 15

 
 
[太古小工要求加資之投函] 工頭不知其事 
　　昨報本埠新聞欄内載有太古裝貨小工要求加資一則據該公司賬房來函聲稱此事昨同時接無名信件一封披覽之餘殊深詫異並稱敝公司對於小工工資向歸工頭抱攬並不直接給付所包工資亦甚豐厚工頭對之均極滿意今忽突接此函立傳該工頭詢問詎皆茫然不知其中顯係有人煽惑云云是該公司旣給豐厚之工資各工人當不致有過分之要求也 
[富潤里遷屋交涉之結果]  
　　工部局謂無遷讓必要 
　　國聞通信社云北京路富潤里房屋因房東哈同洋行前以修理爲名發出通告勒令房客遷讓暗中則令賬房傳知房客能照加租金仍可照常居住當由該里報告房客總會即由總會致函工部局請其勿發修理照會今得工部局復函謂照會巳發惟修理時房客可無庸遷讓原函云二月二十七日貴處關於北京路某屋來函茲行答復如下該屋修理及編紥籬笆執照本局業巳發出惟有一定有效期間過期後除工部局另發執照外前照效力消息籬笆應即撤去修理亦當即停工再該里此次修理照本局觀察修理之時房客可不必遷讓也 
[浙江路商聯會維持房主利權]  
　　聯合通信社云渭水坊房主汾興公司因劉晋康機器廠欠租不遷業向公廨起訴奉判准予拍賣浙江路商聯會昨又致函公廨請迅予執行函云敬啓者敝路渭水护房東汾興公司上年十月十四通告十一月十四日打笆翻造本會膺全體房代表張奎庭等之請偕商房東遲至今年正月底打笆翻造已刋各報嗣因樂兆瑜欠租不付致起訴訟奉貴廨兪襄讞堂判正月租付淸限正月遷讓違干未便繼有劉晉康獨家欠租因與印人皮金生欠案關係致未遷讓非該公司經租陸漢庭面奉執事偕包領事官會判准予拍賣遷讓欠租等項給領各等因均在案敝會伏查公共租界上年房租讓屋兩事幸沐貴公廨一秉至公權衡燭照房東房客雙方多受其益今渭水坊房東旣展期興工深知大體現一再來會詳述停工苦况似非虚謬敝會忝巳停調於先未便坐視於後爲此代爲轉陳可否仰懇貴公堂尅日查案迅予進行之處靜候示遵謹此恭頌日祺南北浙江路商聯合會啓 
[保護學生募捐隊之護軍使令]  
　　松滬護軍使署前日通令本埠各軍警文云頃據上海華洋義賑會函開本會昨經議决定於二十五日即星期六（今日）舉行學生募捐隊仍照上年辦法在本埠各處要道大募捐欵藉資補助賑需茲請令行軍警屆時一體保護所有租界地方並懇先期函請英法工部局按照上届辦理不勝感盼之至等因查義賑需欵人所共知勸募之難苟能措置得宜實亦不無小補前項辦法旣經該會議决自應立予維護除函復該會事前妥爲籌備並選擇年齡較長學生充任隊員免滋誤會外合亟令仰通飭所屬一體知照保護可也 
[籲濟胡家木橋之火災民]  
　　聯益善會昨致本埠各慈善會函云引翔鄉五區三分所地界胡家橋分水廟後物華絲織廠隔河及胡家木橋北雲成絲廠西首兩處係旅滬之苦力勞工蓋搭草舍叙息其間詎於三月二十一二日迭遭火患敝會聞警後前往查察查得兩處被火居民有一百七十七家男女老幼失所者共八百三十四口楊腹露宿情殊慘苦敝會當即給發錢食雜糧内有戴茂昌之子及張桂營者因火斃命給材盛殮分水廟一處業經購給蘆蓆茅竹俾蓋搭草棚棲身惟災情頗重災民甚多敝會限於經濟大有心餘力不足之感夙仰貴會對於善舉進行不遺餘力抑且同仁一視畛域無分用特具函陳請務祈憫此大刼餘生酌予佽助是敝會敬代災黎九叩以請命者也 
[昨日之金融市况]  
　　昨日銀幣市價上午爲七錢二分五釐五與前日收盤相同午後收盤小三毫七五三月底期洋上午七錢二分五釐三毫七五下午七錢二分五釐六毫二五大二毫五四月半期未做開現幣寗杭兩廠均有運到長江各埠裝來者皆數萬而巳銀拆上午一錢下午大一分爲一錢一分比上日大二分各銀行收欵有八十萬左右 
[友華銀行滙市報告]  
　　昨日友華銀行滙市報告云二十三日倫敦大條銀價近遠期均縮二五紐約銀價縮至六角四分八七五倫敦紐約間滙價爲四元三角八分七五今日此間各國匯價與昨日相同開盤時市况頗鬆後漸見硬開盤未幾華人英鎊售開價四月份及五月份長至三先令三便士六二五美金售開價四月份長至七十二元五角五月份七十二元三七五惟購者甚多市况漸平英鎊價四月份及五月份縮至三先令三便士三七五午後市况轉緊華人售出五月份期之英鎊甚夥價三先令三便士半並售出四月份期美金價七十二元三七五又五月份期價七十二元二五收盤市况堅定英鎊售價三四月份三先令三便士半五六月份三先令三便士三七五昨日倫敦市場美洲有少數現銀售出市况堅定紐約市况平穩成交甚稀 
[再誌大風之損失]  
　　二十二號天明時天發大風有停泊徽寗碼頭浦江中之項通順沙船斷練走錨向南順流而下觸動停泊之兪中裕鴨屁股船兪中裕船亦走錨汆動帶翻傍歇之羅金生花衣船及煤船一號糴至南碼頭浦邊稍淺之處始得停住項通順沙船除船尾撞損及舵失落外兪中裕船頭碎裂零物亦失落不少除自行損失外昨日被撞之羅金生花衣船及煤船亦向該船者民汪長生等索賠損失云 
[東方八大學籃球比賽消息]  
　　前日（二十二號）晚爲東方八大學籃球比賽之期與賽者爲滬江大學及約翰大學地址在滬江健身房内觀者八百餘人八時許開始比賽未幾公正人宣告休息是時爲十七與十一之比滬江勝休息十分鐘後易方向而戰約翰方面稍遜結果仍居滬江之下爲十六與十一之比此役勝利遂爲滬江所獲於是東方八大學籃球之錦標遂入於不可定之中矣蓋滬江前曾爲東吳所敗而約翰今又爲滬江所敗故錦標須俟本星期六約翰與東吳比賽後方可定奪如東吳勝則錦標當爲東吳所有否則滬江東吳約翰三校將定期重賽以斷錦標之誰屬也 
[賽槍會月射消息]  
　　昨日（二十二）星期三爲本埠萬國賽槍會比賽第二十次英瑞盃及本月份月盃之期中西各國賽員到塲者共計五十四人各賽三百碼最小牛眼靶十六響以第一至第八槍作第一次月盃第九至第十六槍作第二次月盃茲將各種比賽結果分别錄下（英瑞盃最優十名）（一）英人羅司七十四分（二）威而斯人史納浦七十五分讓二分（三）英人林姆白脫七十三分（四）葡人高拉沙七十四分讓二分（五）華人郝伯陽七十一分（六）華人陳景塘七十二分讓二分（七）日人野一龜彦太郎七十二分讓二分（八）英人愛而别脫七十一分讓二分（九）英人韋德六十七分加二分（十）華人王衍慶七十分讓二分 
　　（第一次月盃）（愛混班）英人羅司三十七分勝（愛字班）英人麥邊三十九分勝（皮字班）華人沈秉掌三十六分勝（西字班）英人瓊根司三十五分勝（地字班）日人阪義雄三十四分勝 
　　第二次月盃（受混班）威而斯人史納浦四十分勝（愛字班）斯堪第維亞人常生三十八分勝（皮字班）華人陳家祥三十六分勝（西字班）華人陳文龍三十六分勝（地字班）日人藤井辰之助三十七分勝 
[華洋義振會撥欵彙誌]  
　　華洋義振會日前議决指撥補助揚州王家港工賑洋四萬元近又將裝運四號麵粉四千袋往淸江浦一帶散放并已先後撥去現洋八千元内有一部分係補助該處浦惠粥廠經費之欵對於皖省工賑議定先撥洋十萬元係交安徽華洋義振會經濟董事畢西員查收至前次向西貢訂購之振米二千噸不日即可裝到鎭江係散放蘇省各屬災區之用該會已請求省長填給護照以便届時分别裝運云 
[莫干山旅館開幕預聞]  
　　滬杭路行車時刻畧有變更 
　　淸明將屆旅行者日見增多滬杭甬鐡路所經營之浙江武康縣屬莫干山鐡路旅館現巳籌備開幕昨日該路巳將拱莫汽船行駛時刻與車行時刻斟酌訂定以便銜接駛行茲將所改時刻表通告錄下爲通告事本路行車時刻略有變更茲開列如下（一）爲便利往莫干山旅客換車至拱宸起見自四月八日起一百零四次車准在艮山站停二分鐘並與一二五次車交會一二五次上行車杭開十二點零五分艮山到十二點十四分艮山開十二點二十二分拱宸到十二點三十五分所有一百零四次特快車至艮山之車票巳知照總賬房發交各站應用（二）自本月二十五起二五次貨車與上龍區間車以及七二次車其行駛時刻更訂如附表一一四及一三六次拱區間車之時刻亦略有變更希各查照云云 
[民國路商聯會職員會紀]  
　　民國路商業聯合會昨日下午七時半在該會事務所開全體職員會正會長吳亮生君主席張汝舟紀錄首由主席報告開會宗旨及上届收支賬目編製第三屆年刊諸事（一）本會組設上海市民國路納捐人分會前淸張雨田徐運新二君代表調查本路市民納捐各項捐數現已完全衆謂由本會備函報告上海市納捐人會（二）各路商界總聯會今屆改選董事主席謂本會出席董呈本鄙人擔任今因事繁難以兼顧後經公推徐運新君爲出席總會代表（三）主席報告俄國災荒振濟會上海部來函略謂現俄國災荒較我國上年北五省旱災尤鉅加有國際關係交還我國中東鐡路非膠濟路要集欵贖回可比且救災恤鄰乃人道之天職經衆贊成勸募本路各商號出資助振散會時己十時餘矣 
[通如崇海同鄉會職員會紀]  
　　通如崇海同鄉會由同鄉人捐集鉅欵在盧家灣斜土路購地建築會館業巳落成昨日即在新會館内開全體職員會四邑同鄉人參觀者絡繹不絶當由各職員議决各種應辦慈善事業及常年經費之預算徵求會員方法等均須積極進行六時散會茲聞該回鄉會事務所於夏曆三月初一日遷移十六舖如意里俾交通便利同鄉人易於接洽云 
[中醫學會施種牛痘]  
　　西門城内石皮弄中醫學會近鑒於天氣漸暖預防時疫天花之流行已於即日起每日上午施種牛痘再該會第四次醫學討論會定夏曆三月一日晚間七時開會昨已發出通啓及問題云 
[地方廳檢察長繼任有人]  
　　上海地方檢察廳檢察長鄭天錫自美返國後即辭職部今巳派車獻臣接任車氏廣東人原任法律編纂館編纂日内即可抵滬就任代理廳長黃用中即將回蘇高檢廳首席檢察官本任云 
[滬杭路各站人員之大調動]  
　　滬杭甬鐡路近因杭州段段長陳伯濤辭職他就各段段長及各站站長因之大有調動茲詳列如下前夜班段長陳俊派代杭州段長前杭州站務巡警鍾孟舟派代夜班段長杭州站長李振之升調杭站站務巡察杭州副站長嵇竹賢升爲杭站正站長南星橋副站長姚永則調爲杭站副站長龍華站長王體君調爲南星站副站長替班站長楊起元調補龍華站長又上海南站站長汪佩靑調充運輸調查員嘉興站長陸鴻熙升調上南站長嘉興夜班站長崔曉曙升補該站正站長嘉善站長孟琇瑋升補嘉興夜站長替班站長劉子耕調補嘉善夜班站長以上調動人員准自四月一日起分别就職云 
[江上槍聲之偵查]  
　　前晚九時許浦東其昌棧對岸浦江中有碼頭船六隻滿載花衣數十包擬搖往小港内停泊不料忽來形似小工者十餘人前往攔截當被押船者連開手槍三響各人始紛紛由浦邊逸去嗣後經水巡捕房飭探調查據云此項花衣係張某等陸續收來小貨擬搖至某紗廠求售事爲同帮賈某得悉糾合多人前往圖索規費未遂致被開放手槍幸未傷人等語梅捕頭因事關浦江治安諭令中西探捕一體留心偵緝 
[强制執行不准水爐增價]  
　　南市一帶水爐同業前因違章加價曾經上海縣沈知事出示布告限令各業戶仍照舊章售水一面傳諭領袖杭國治分赴該同業勸導如違呈候提究等情已迭紀前報茲悉此案自官廳頒發布告之後該同業中有巳遵諭减價者或水價已减自將水杓換小者而南市董家渡高昌廟及西門老北門九畝地等處仍照漲價售水昨經沈知事該悉派吏飭傳杭國治到案略訊一過限令傳知各業戶務於即日减售倘再故違定即提案罰辦云 
[巡警應指揮行人與電車之意見]  
　　城内居民諸宛明致華商電車公司函云城壕路自經貴公司鋪置軌道行駛電車以來市面賴以振興交通爲之利便人民稱快地方幸甚雖然天下事有其利而必有其害因勢而出之於無意中市謹爲大總理審愼商榷並希有以切實整頓爲幸竊城壕路市面旣日臻繁盛行人亦絡繹不絶車輛往來行色如雲默察該路行駛電車所經各處十字街口旣不緩其速率而站崗巡士亦從未見其爲之揚棍指揮以阻他項車輛而示行人於危險以是地方人民於交口稱便之中或且嘖有煩言鄙人因鑒於貴公司之利害得失實爲地方民命安危所繫用以不揣冒昧敢祈大總理採納鄙見亟宜將上述行駛電車情形稟請淞滬警察廳長准予諭令各該區署長轉飭各該管站崗巡士如遇電車行經十字街口務必隨時加意指揮行人並及他項車輛以重民命而維安危又如大南門口因以小南門路線所至相距不遠貴公司爲平準路站計並未指定爲停車地點（原定在民立學校門前）殊不知兩車交行時乃適當其衝（該處爲雙軌）巡士不加指揮行人輒遭危險每有讓過南面之車而不知趨避北面之又突如其來也此種行駛地點不獨我所謂危即司車者甚或難於措手而必有顧此失彼之虞此則杜漸防微應行如何改良之處權自貴公司所操未敢遽加斷語統乞有以鑒察是盼臨書惶悚無任迫切之至云云 
[甘肅劵之大奬號碼]  
　　昨日爲第四次甘肅救濟震災正劵開奬之期午前九時起在西門外共和影戲園内舉行茲將開出之五大奬號經錄下頭奬三萬七千一百五十三號本埠善利全轉廣利源康記二奬三萬六千六百二十八號嘉興永最利三奬二萬一千四百八十八號杭州義記四奬一萬七千零五十八號本埠廣匯源又四奬二萬九千四百二十三號杭州仁裕五奬三萬一千二百零八號本埠阜康轉南京萬利源又五奬三萬六千二百零四號嘉興永最利轉本埠大善元 
[呆猪公司仍在私售]  
　　松滬何護軍使以同記呆猪熬油公司抗違禁令宰售死猪業將股開該公司之源大等七猪行一併判罰並將該公司房屋器具發封在案自封閉以來訪聞仍有私將軋斃猪隻暗中宰售情事業經確切調查係由混名外國人及殺猪阿五等私宰混售殊與衛生大有妨碍自當嚴查懲辦昨己派員密拿解究矣 
[鐡路巡官舞弊案之傳訊]  
　　前充滬寗鐡路巡警之王公毅具呈護軍使署控蘇站巡官兼督察長楊少良營私舞弊呑没賊贓各欵業奉何使派員查得事非無因故特批飭路局長任筱珊秉公核辦曾見前報茲悉任局長自奉何軍使令知後昨飭本局文牘科長錢慈嚴羅泮輝傳集此案各關係人及告發人王公毅於本月二十五日赴蘇站巡官辦公室聽候問話以憑解决云 
[浦東小工械鬭案之昨訊] 潘仁之呈請懲兇 
　　浦東老白渡日淸公司碼頭小工頭潘仁之因與靑口帮小工徐有才等爭奪輪船運裝生意互相械鬭受傷一案昨潘仁之具呈檢廳云民等向在日淸公司碼頭運貨物已數十年之久靠此度活者共有一百餘人歷來相安無事禍緣本月夏曆二十二日午後二時有嵩山丸輪船到埠時民即督同小工上船起運貨物不料忽有外來無業游民徐有才等五六十人各帶刀棍分乘划船蜂擁上船不分皂白劇將潘懷玉孫二王小山王佐才等十餘人一併攅毆受傷輕重不一業經發堂醫治性命危在旦夕伏思民等全恃苦心過活今被毆傷多人不能工作勢將絶食務乞按律嚴辦以儆兇橫云 
[男孩小狗子待領]  
　　年約六七歲之男孩名小狗子身穿花布罩衫内襯紅格子舊棉襖花布棉褲脚着舊灰色布蒲鞋頭鞋子白布滾口皮包頭線襪秃頭無帽在法租界迷路爲捕查見帶入捕房昨送法公堂請示訊據該孩言詞含糊中西官判送堂留養候家屬認領 
[塌車撞傷英孩致死判結]  
　　英孩自不小心判塌車夫無罪 
　　本月二十一號有一英國小孩名克斯米如者在虹口漢壁禮路被塌車夫秦福卿所拖之車撞倒碾傷經一千零三十六號巡捕查見將奏拘入捕房並送傷孩往西院因其受傷太重醫治無效身死前日捕房將尸車入斐倫路騐尸室由英領事署派副領事赫經生者前往騐明尸體飭屬收殮昨晨蒞廨陪同張襄讞升座飭捕將秦福卿提案並着一千零三十六號巡捕到堂逐一質訊以常時係該孫在途奔跑致塌車避讓不及故實係死者自不小心被告秦福卿應宣告無罪遂於當堂省釋矣 
[汽車碾斷行人之腿骨]  
　　通州人蔡成芳前日行經寳山路口被鎭江人韓阿大所駕之汽車撞倒於地碾斷腿骨由五區崗警將韓拘獲蔡送醫院療治昨經杜署長判韓轉解司法科押候蔡傷愈再行訊辦 
[汽車碾傷王炳元足滑]  
　　某號汽車於昨下午四時許駛經白克路撞倒浦東人王炳元碾傷足背當由新閘捕房一千二百八十八號華捕到來雇人力車送入仁濟醫院醫治一面抄錄汽車號碼呈報捕頭請究 
[汽車夫傷人押三月]  
　　工部局電燈廠所雇之汽車夫董成偉日前開駛一千六百四十六號汽車不愼在福州路將途人蔣阿濤徐杏珍撞倒碾傷被捕查見當將受傷人車送醫院醫治并將董拘解公共公廨奉飭押候原告傷愈再核在案昨晨由廨提訊先由蔣徐兩原告上堂訴明當時被撞倒地車輪碾過身上以致受傷情形訊之董成偉供稱當時開車不快實因兩不經心等語經李襄讞核供商之英包副領事以董開車疎忽致肇斯禍判押西牢三月示儆 
[菸酒交易所造屋價之判還]  
　　上海菸酒物券交易所停止營業稟請法公堂淸理奉派裘耐會計師查賬淸理在案昨日裘耐會計師投稱該交易所前由王元記翻造吉祥街房屋現已落成尙欠造價銀二千八百兩乃王元記延不交屋請求着王交屋淸理王元記由達商律師代辦一切中西官判王元記造價原訂憑找二千八百兩茲兩造律師當堂公議作二千兩利息一分自判定日至付淸日止 
[邱金泉交保會同理賬]  
　　寳豐莊前延巴和律師代表投法公堂控愼康莊邱金泉虧欠銀二萬四千兩請求訊追被告亦延律師代辯判派達理會計師查賬淸理在案昨日達理會計師投稱愼康所有賬目難以查明須邱會同淸理方能明晰中西官判准邱交的實妥保出外會同理賬員淸理稟復核奪 
[股票糾葛案之和解]  
　　黃敏元黃子瑜前與揚敬之股票糾葛在法公廨互控一案昨日又經傳訊先由雙方律師聲稱今兩造同鄉呂文起林炎夫等出塲和解立據各執永不再行涉訟今將和解據呈鑒請核經聶讞員向兩造詰訊均承認和解遂商之法副領事歐君判己經在外和解准予將案註銷 
[控夫虐待之訊判]  
　　婦人王阿林前投法公堂控丈夫王新溢虐待請究等情飭傳去後被告由伊母代到判着被告自行投案再核在案昨又傳訊先由見證某洋人稱王阿林在商人家帮傭目見王新溢時常到來向妻强索不遂所欲一味行兇等語詰之王新溢供民在某洋行爲出店不敢向妻吵鬧惟促其回家有之求宥中西官判姑念鄉愚無知着王新溢以後不准再往滋擾前堂不到罰洋五元堂費十元歸被告負擔 
[烟案罰了]  
　　松江婦人王周氏夥同陳兆元在虹口梧州路一百五十四號屋内私售鴉片烟膏並陳設烟具供人開燈吸食前日爲哈爾濱捕房華探目沈阿炳包探管宗餘查悉協同西探往將氏與陳及烟民唐妙發候雲卿陳金發等拘獲抄出證物昨解公共公廨經中西官訊得違禁屬實科王周氏罰洋五十元陳兆元罰洋三十元餘人各罰洋三元一併充公烟膏烟具銷燬 
　　尙有本埠新聞等轉入後頁 
雜評二 
[救濟俄災之理由（旡用）]  
　　滬上人士最熱心凡有善舉無不慷慨呼號旦夕而集巨欵此次救濟俄災發起有日矣響應者不及他種義舉之速厥故安在記者曰滬地距俄境較遠俄人於上海關係向不甚密切致對此義舉轉多遲疑審愼殊不知今日之遠東爲世界所注目而北滿之吉黑邊境與俄僅隔一衣帶水華俄人民往來至密俄民而安我境斯安設涉足哈爾濱以北以東之沿中東鐡路及烏蘇里河松黑混同各江一帶觀乎鶉衣百結鳩形鵠面之斯拉夫民族嗷嗷待哺無衣無食之慘狀惻隱之心有不油然興者此就事實情勢言宜加以救濟者一也方今世界能仗義能好善者卽爲君子國而然亦爲君子國歐戰窮兵俄國破産歐美善士早運物往濟矣我國旣不能練兵以武力戰勝全球計惟有好施以善力馳譽天下行善原不望報第行此種善國際上之報施必不爽吾敢預爲邦人告此就大勢現狀言宜加救濟者二也惟籌欵之道應注意錢數人數兩種錢數之擔當宜責諸豪富巨商人數之擔當宜責諸齊民學子錢以盡其力人以表其情微獨中俄前途必增好感列邦聞之亦將稱道弗衰巳 
 
 

Page 16

 
 
本埠新聞二 
[姘夫管不了正夫之子] 紙鳶發其端 
　　高郵婦人周陸氏住閘北虬港橋地方前夫巳死生有二子長名桂松娶媳兪氏次子名小狗年紀尙幼一女巳嫁與郭朝軒陸氏自夫故世後即與夫弟周阿三姘識前日因小狗與鄰孩爭奪紙鳶口角被阿三責打小狗之兄嫂及胞姊姊壻等均不甘服羣與晚父爲難而陸氏又左袒後夫闔家骨肉大起衝突互毆之下由崗警一併拘入五區昨解司法科聽候訊辦 
[串拐白妹案歸滬廳訊究]  
　　顧寳書控沈奎元金朱氏（即朱阿二）串拐伊十六歲女兒白妹一案業經崑山縣知事公署訊得案犯滬凟應歸上海地方檢察廳訊辦是以備文派警於昨午將沈及該氏押解到廳稟請訊究奉諭收押候示 
[不出店侵占獲罪]  
　　吳淞人潘克家在狄思威路一百六十五號某西人住宅充當出店因私取其主值洋四百二十元之金表金戒等飾物被控昨由虹口捕房將潘拘解公共公廨中西官質訊之下以其所犯侵佔財物罪己成立應處刑期三月姑念年幼初犯且被侵佔之物均巳吊出交原告領去從寛執行一月其餘刑期宣告緩刑 
[盜匪孫二押五年]  
　　盜匪孫二於去年八月間在法租界糾黨搶刦永安街永和押店及趙心良家等銀洋而逸經探捕查緝未獲現孫在内地犯案被探拘押警察廳茲由法捕房探目韓邦達等查悉前往將孫提回法捕房傳到事主指認屬實昨解法公堂請究先由原告投訴被刦情形詰之孫二供認夥刦不諱中西官判押西牢五年以儆 
[大來洋行查獲失竊洋松之根究]  
　　廣東路美商大來洋行向營花旗洋松及各種木植材料其棧房設在浦東周涇港雇用陳文良爲買辦專管木料部份事宜上年以來該棧中洋松時有失竊雖經行主報請捕房及該處警署查緝迄未破獲洋東以陳責任攸歸跡涉嫌疑遂於本年正月間辭歇前日有花旗洋松方子八十餘根在新垃圾橋經過爲人查見詢據運送之人謂係閘北某木行擬運往义袋角泰興鋸木公司鋸板等語」詰其送單破綻畢露此項洋松方子均係大來失贓當將人贓一併報捕扣留拘押捕房該洋行核計少失洋松方子四千餘萬方尺值銀二萬餘兩此次截獲之八十餘根值銀一萬餘兩已延請美國某律師投公廨起訴該木行收贓串竊等情並追償損失木欵 
[匪徒强攫花轎衣]  
　　浦東洋涇鎭潘姓家於前日喜事所雇花轎迨婚禮事畢管轎人傳某將轎衣携歸時己黃昏行經西栅口外孟英橋地方被匪從背後上前强行搶去傅某不敢追趕事後投報該管三區二分署請求飭緝聞該項彩色轎衣值洋一百餘元云 
[王富貴搶金戒判罪]  
　　無賴王富貴因在滬西檳榔路串黨攫取紗廠女工徐小妹徐四妹值洋四十二元金戒等物由捕將王拘解公共公堂訊押在案昨晨由廨復訊即據包探劉幹泉上堂稟明將王拿獲情形並據兩原告投訴當時被攫狀况經中西官得稟向王研訊屬實判王押西牢三月示儆 
[女傭偷物併誌]  
　　薛陸氏押九月成都路居戶許來忠指控乳傭薛陸氏竊取值洋三百八十元之金鋼鑽耳環一對又鈔票洋三十餘元等情昨晨由探張天林將氏拘獲搜出原贓即解送公共公堂經中西官訊實判氏押女所九月贓交原主領回 
　　沈阿寳押三月雲南路會樂里居人吳沈氏控傭婦沈阿寳竊取值洋一百七十餘元之衣飾等情昨由捕房將沈阿寳拘解公共公堂經中西官訊明判贓交京告領回沈阿寳押女所三月示儆 
[錯認了偷米的車夫]  
　　無錫帮米船戶葛錫根日前扭控小車夫李子平擅取白米一包等情茲悉該船戶已查期當時上船取米者係另一野鷄車夫並非蔣姓頭目手下之李子平所爲因事起倉猝誤認面貌故前日投案聲明撤銷訴案將李保釋矣 
[過犯摸竊押二年] 徒刑逐出租界 
　　過犯董隆章復回租界前日在西華德路電車内摸竊乘客朱石庵之袋内儲洋皮夾被朱察破鳴捕拘入捕房押至昨晨解經公共公廨中西官訊悉前情判監禁西牢二年期滿逐出租界不准逗留 
[公共公廨訊案彙錄]  
　　昨晨公共公廨民四庭由陸襄讞會同美丁副領事訊理（一）益隆西號訴黄介甫黃耕伯等不理糧食價洋案結果辯論終結候宣布堂諭黃耕伯限兩日交三千元舖保（二）司戴恩洋行訴中華懋業銀行次付提單愆期請追損失案結果候續訊 
　　又午後民四庭由兪襄讞會同美約副領事訊理（一）夏牲記延甘維露律師訴張厚發不付票銀案結果被告張厚發自行具結出外按月償還原銀十兩以淸爲止（二）蔡鶴雲訴董阿寳不還借洋案結果被告董阿寳交二百元舖保或存現洋保並具辯訴狀候訊（三）陶蘭生訴陶寳寳地皮糾葛案結果改期第一件訊核（四）史鴻珊訴夏吕川不理鋼條損失案結果候會商堂諭宣布 
[良晨週報出版先聲]  
　　海上無專偶小說之報紙張枕綠君等乃有良晨週報之組内容注重短篇小說兼及關於小說之短篇批評中外小說家軼聞等等第一期中有瘦鵑涵秋舍我諸君之著作刊印一大張半將於四月一日出版發行所爲小南門外靑龍橋一號良晨好友社云 
[誌謝]  
　　昨承中華書局惠贈第十一卷八期「敎育界」二册謝謝 
中華職業敎育社通訊 
　　社址上海西門外方斜路三四八號 
[浙江職業敎育之一斑]  
　　（摘錄本社委託章君伯寅調查之報告·詳載本社敎育與職業雜誌·） 
　　嘉善縣立乙種農業學校有實習地十七畝大别爲稻作區苗圃區蔬菜區普通作物區物用作物區學生每週實習十六小時嘉興縣立乙種商業學校畢業生就商者多升學者少參觀所授國文逄術商事等課均重自動且切實用校内販賣部僅備學用品由二三年生分别輪值其事學生搜集當地商品甚多每種均分品名來源銷路價值批評等項此種課外作業最有趣味 
　　杭州浙江省立甲種蠶業學校預科一年本科三年畢業補習科偏重實習當高小程度一年畢業桑田有四十三畝並有儲桑室養蠶室製絲實習室再繅室紡綿線實習室堆肥室蠶具室烘繭室蒸汽消毒灶等設備養蠶器具足供十兩蟻量之用九十年分各製蠶種七百張每張售價三角九分二釐成績室中排列本校二十四年以來學生所製之絲繭比較逐年進步最有價值從前巴拿馬賽會時曾得金牌奬證畢業生服務本省者一百二十人其餘各省一二人不等 
　　杭州浙江省立甲種農業學校預科一年農科林科獸醫科各三年畢業設備如博物實騐室化學實騐室夏季作物塲蠶室温室農林製造塲林舍畜舍獸醫實騐室等應有盡有農作實習地共三百畝惟演習林三十畝在臨平地方農塲製造有葡萄酒桑黮酒枇杷酒玫瑰醬梅醬桂花薑皮蛋燻腿等可運銷遠地 
　　杭州浙江省立甲種商業學校三年級重商業實踐航打字識銀等科銀行實踐室分（一）浙江商業銀行（二）上海實業銀行（三）杭州興業銀行（四）浙江商業銀行蘇州分行（五）浙江商業銀行寗波分行等五櫃假設滙兌等手續實習時可與在銀行無異畢業生在銀行者七十人在公司廠號者五十人在公署局所者十七人 
　　杭州浙江省立女子蠶業講習所桑田有四十畝全年敎四十二週中間飼育春夏蠶九週又蠶體解剖沐洗蠶種整理蠶具殺蛹乾繭製絲考種製種使用顯微鏡等實習共三週此外學理敎授三十週 
　　杭州浙江私立甲種女子職業學校機織科一敎室剌繡科縫織科合併一敎室共學生二百人設備有縫織工廠剌繡工場染色工塲及附設之振鐸棉織廠出品精美適用 
　　寗波舊寗屬縣立甲種工業學校設金工土木兩产畢業生在漢陽鐡廠開灤煤礦寳成紗廠大中華紗廠吳淞商埠局等處任事者甚多金工科實習範工鑄工鍜工機工製圖等時間古總時間四分之一以上土木科實習金工測量土木等時間與金工科同工廠設備完全可代人製造器械附設測量繪圖工程計畫所亦有營業性質兩初之道也 
　　寗波舊寗屬甲種商業學校實習有打字騐幣記帳製表商品統計等項並有銀行實習室等設備校外商店另行集股四千元開辦售日常應用物品營業頗發達 
　　餘姚縣立乙種農業學校分農蠶兩科學生五十一人每週實習十二時實習地有四十畝以地處鄉村學生能耐勞苦 
來函 
[穆湘瑤來函]  
　　謹啓者本月二十三號貴報載有鄙人在總商會報告之九六債券調查情形第一節有（除極有關係之各銀行）一語被貴報手民誤爲（除擔有關餘之各銀行）中間三字之誤閱者恐有不解乞將此函登入來函爲禱此頌台安穆湘瑤謹啓三月二十四號 
公布欄 
[江蘇高等審判廳]  
　　柏樹金與楊恒興爲匿妻糾葛控訴一案（判决主文）本件控訴駁回審訟費由控訴人負擔劉榮裁與陳文奎爲債務糾葛上告一案（判决主文）本案上告駁回上告訟費由上告人負擔（以上三月十七號）蔣淵如爲經圖糾葛不服上海地審廳决定再抗告一案（决定主文）本件再抗告駁回楊書穰與陸夢舟因婚姻涉訟控訴一案（判决主文）本案控訴駁回控訴審訟費由控訴人員擔曹茂庭與曹徐氏爲承　涉訟控訴一案（判决主文）本案控訴駁回控訴審及前上告審訟費由控訴人負擔金銀奎與金秀忠爲田房涉訟控訴一案（决定主文）本案管轄錯誤應移交上海地方審判廳迅爲第二　審判周發榮與周學誼等爲　續及　田料葛控訴一案（判决主文）原判關於加價回　之部分撤銷本案係爭之田二畝九分八釐五毫應由周發榮備找價洋五十元作爲絶産管業其餘之控訴駁回控訴訟費由　造平均負擔陳林泉與金張氏爲贖屋涉訟上告一案（判决主文）原判撤銷本案發還上海地方審判廳迅予更爲審判（以上三月十八號） 
[上海地方審判廳]  
　　公示送達（全文在本廳揭示塲公布）第四二號（民二庭）一件沈映泉與林天福因欵項糾葛一案茲本廳續定於三月二十七日上午十一時爲公開審理日期仰該被傳人林天福依期來廳候辦毋違特示右仰被傳人林天福遵照第四一號（民二庭）一件丁正甫訴王炳銓等因貨欵糾葛一案茲本應續定於三月三十一日上午十時爲公開審理日期仰該被傳人王炳銓等依期來廳候訊毋違特示右仰被傳人王炳銓王德泰遵照第四十二號（民一庭）一件張吉生與戴小四因欠租糾葛一案茲本廳定于本月二十八日上午十時爲公開審理日期仰該被傳人戴小四依期來廳候訊毋違特示有仰被傳人戴小四遵照第四三號（民一庭）一件項茂記與賀均記因欠租涉訟一案茲本廳續定於三月三十日上午十時爲公開審理日期仰該被傳人賀均記依期來廳候訊毋違特示右仰被傳人賀均記遵照 
　　判决主文（民一庭）一件判决郁深源與喬桂堂因貨欵糾葛一案主文喬桂堂應償還郁深源洋四百十一元七角八分本案訴訟費用歸喬桂堂負擔一件判决朱福昌與周開驥欵項涉訟一案主文本案民國十一年一月二十五日之缺席判决應予維持聲明窒碍後之訟費歸被告人負擔（民二庭）一件判决王蘇氏與石學淇遷屋糾葛一案主文石學淇應償還王蘇氏租洋四十四元王蘇氏其餘之請求駁回訟費歸王蘇氏負擔一件判决杜占先與曹竟奎贖田糾葛控訴一案主文原判關於找價文字及訟費之部分撤銷本案訟費歸被控訴人負擔以上三月二十日（民一庭）一件判决李渭深與葉靜軒等塘魚涉訟控訴一案主文本件控訴駁回本審訟費歸控訴人負擔（民二庭）一件判决韓詠棣訴韓益齡因欵項糾葛一案主文原告人之請求駁回訟費歸原告人負擔一件决定韓違之訴梁致中等債務糾葛一案主文本件訴訟准予註銷訟費歸原告人負擔以上三月二十一日一件判决龐秩初與任同心租屋糾葛控訴一案主文本件控訴駁回本審訟費歸控訴人負擔一件判决胡忠安與應阿四等債務糾葛一案主文應阿四應償還胡忠安借欵原本洋五十四元其利息自本年陰曆正月初一日起按月二分利率計算應付至執行終了之日止但利息不得超過原本如應阿四不能償還應由傅得泰負責代償本案訴訟費用歸應阿四負擔一件判决仇耀德與唐守平買地涉訟控訴一案主文本件控訴駁回本審及前上告審訟費均歸控訴人負擔（民二庭）一件决定彭壽之爲周早大與袁郁氏因貨欵糾葛聲明執行異議抗告一案主文本件抗告駁回抗告費用由抗告人負擔一件判决林文泰訴陸廣元欵項糾葛一案主文陸廣元應償還林文泰洋七百五十元訟費歸陸廣元負擔一件决定浦二寳與馬殿鬼債務糾葛提供擔保聲請撤銷假扣押一案主文本件聲請照准一件判决陳福元與徐洪吉欠欵斜葛一案主文徐洪吉應償還陳福元洋三十元又應代楊飛郎償還陳福元洋十元訟費歸徐洪吉負擔一件判决陸永生輿葉瑞香因抵欵糾葛一案主文葉瑞香應　原本洋五十元利息洋五十元向陸永生購回上邑二十四保二十五圖豈字圩五十五號葉惠蓮戶則田一畝七分三釐四毛訟費歸葉瑞香負擔一件决定張竹林與　士進債務糾葛控訴一案主文本應本月十五日之决定更正之本來應由本廳定期傳審　以上三月二十二日 
　　公示送達（全文在本廳揭示塲公布）第四○號（民二庭）一件瞿盛氏與烏金榮因借欵糾葛一案（判决主文）原告人之請求駁回訟費歸原告人負擔右仰被告人烏金榮知照 
　　布告（第一八號）爲布告事照得本廳民事訴訟案件歷來於被告人投遞辯訴狀時責納保證金茲爲體卹訴訟當事人起見嗣後槪不征收合行布告仰訴訟人等一體知悉此布 
　　公示送達（全文在本廳揭示塲公布）第十七號（民一庭）一件諸瑞卿與長隆飯館館主因米欵涉訟聲請發給支付命令一案本廳核與訴訟通例相符爲此命令長隆飯館館主償還諸瑞卿米欵洋三十八元並照章應負擔之訟費洋一元八角又命令陳九斤償還諸瑞卿米欵洋三十二元五角九分並照章應負擔之訟費洋一元五角統限自令到之翌日起十日内各如數交案給領倘各債務人逾限不交又不於限期内來廳聲明異議定予依法執行除命令陳九斤外仰該債務人長隆飯館館主即便遵照毋違待此命令右仰債務人長隆飯館館主知照 
　　公示送達（全文在本廳揭示塲公布）第三九號（民二庭）一件沈介生與吳漢雲等因欠租糾葛一案（判决主文）周炳南應償還陳憲記房租洋二十四元繳由沈介生具領沈介生對於吳漢雲大成子仇福海之訴訟准予註銷訟費沈介生負擔四分之三周炳南負擔四分之一右仰被告人周炳南知照 
　　判决主文（民一庭）一件判决趙小狗與張松林因賠償損失涉訟一案主文張松林應償還趙小狗洋六十元零六角一分趙小狗其餘之請求駁回本案訟費歸趙小狗色擔三分之二張松林負擔三分之一一件判决厲廣熙與陳傑牌照涉訟一案主文原告之請求駁回訟費歸原告負擔一件决定張嚴氏等與張星泉請求宣告准禁治産一案主文本件聲請駁回聲請费用歸聲請人負擔（民二庭）一件决定姚錦揄訴顧文標欠欵糾葛一案主文本件訴訟准予註銷本案訟費歸原告人負擔一件决定　毛狗訴周朱生佔地糾葛一案主文本件訴訟准予註銷本案訟費歸原告人負擔一件决定舒廷沅聲明抗告一案主文原批示撤銷本案俟抗告人繳納訟費後由本廳作爲控訴案件受理（以上三月十六日） 
　　判决主文（民二庭）一件判决吳小生等訴王象寳執行異議糾葛一案主文金源順（即金大興）貨船三股之二應准啓封交還吳小生嚴阿由各半管業吳小生嚴阿由其餘之請求及李學憑之請求　駁回訟費歸王象寳李學悲平均負擔以上三月十七日 
[上海縣公署]  
　　批示劉仁秋呈爲聲明給示以安營業由批來呈聲請給示專爲茂興典被焚當貨免予賠償而請旣免賠償應將未經被焚之貨確切開載布告周知方無弊混現無確切貨單無憑布告着另呈復奪此批二十七保硅上三圖梱保蔣愛堂呈爲陳明冒揑請求撤銷由批巳於圖董談雲堂呈内批示着知照　　二十七保十三圖圖董談雲堂呈爲奉令飭董據實呈復由批候提嚴蘭昇查訊飭遵此批 
 
 

Page 17

 
 
申報汽車增刋 
評論 
[運貨汽車與道路] [  省]  
　　治路政者以運貨汽車笨重損路重以捐費捐費重則運貨汽車少運貨汽車少則道路不易損毁即使反此預料運貨汽車而日漸增加則所徵重捐猶足以修治道路其思慮可謂周密矣 
　　雖然治路政者之所見見其近而未及其遠也轉運貨物之於商賈猶流水之於江海若以汽車轉運而不勝其捐其必舍此而他圖於是搭車也小車也以代汽車矣 
　　惟搭車以鐡輪小車以木輪其傷害道路固遠過於運貨汽車之橡皮輪况運貨汽車一次可運之貨物將分運於四次或五次之搭車七次或八次之小車試問運貨汽車一次之馳行而損失於道路者幾何搭車小車五次八次之推轉而捐失於道路者又復幾何願治路政者就此平衡則轉運旣覺便利道路保護有方矣 
專論 
[湯山汽車之盛况] [  雷生]  
　　江蘇之南京爲明太祖之都城氣勢雄壯號稱重鎭且城之四周六朝遺蹟所在多有其足以供游覽者指不勝屈祇以城内南北距離過遠城外山路崎嶇游歷者率望洋而歎今城内雖有寗省火車然僅至中正街而止城外則森林四布路途遼遠亦復行不得也哥哥茲南湯山汽車開行壁壘一新鄙人不勝欣慕爰將其優點臚舉於下 
　　（一）與工振之關係我蘇經水災後哀鴻遍野雖經華洋義賑會竭力補救仍屬車薪杯水今齊督軍王省長馮督辦屢次呼號求救海上各報俱巳登載工賑之說大率贊成南湯山在江寗縣之東由下關滬寗車站入儀鳳門出朝陽門經鍾山靑龍山而至湯水鎭約六十華里工艱費鉅本不易觀成幸督長提倡撥欵興修又由南湯山興業公司捐資萬元始有今日之盛刻下汽車往來下關湯山交通便利來游者絡繹不絶勞働界於築路之時固大沾其惠路成以後亦復迎送賓客大享其利果我蘇巳有動機之瓜揚瓜淸各路未規畫之省縣各路悉心舉辦則於靑黃不接之際有裨益於災民者亦自不淺鄙人實延頸以待也 
　　（一）與衛生之關係吾國温泉之最著者爲華淸池以唐白香山有春寒賜浴華淸池温泉水滑洗凝脂之句也其實華淸以外温泉亦自不少如雲台山之温泉卽鄙人所親歷其他可知今湯山温泉在湯山之東南隅有泉源七過度約在攝氏四十度强經農商部及醫學士化騐斷定爲石灰鑛泉之一種所含鈣量約居四分之一并無游離硫黃及硫化物之存在與其他硫黃鑛泉不同查鈣素對於人身之效用頗大醫藥學中以此爲治肺癆糖尿病胃病腦病傳梁病等之要劑入水洗浴無異直接施行治療且此水無有毒物與腐敗物摻離其中用爲飲料亦復有益人身自汽車通行以後則入浴者旣可藉此衛生卽供食用者取之亦自不盡有益無損不辨自明 
　　（一）與商業之關係湯山汽車開行後游人麕集車水馬龍巳極一時之盛陶席三君曾在該處建有别業一所名曰陶廬現巳開放來往游人得茲駐足地一觴一詠尤足暢胸襟而舒懷抱且馬君玉山等又捐資修路并組織湯山飯店及造林公司將來日增月盛不止可知况游人旣多商業亦隨之興盛大資本家旣可因此投機零星小販及勞力之徒亦得稍稍補助柴荒米貴之時小民有此噉飯地亦不啻出水火而登袵席矣（乙種酬） 
[汽機脚踏車之易於出發] [  李嵩生]  
　　雙輪汽機脚踏車出發頗易每見初學者及難於出發之時常欲加增其熱度使放出之熱氣足以激動其機械而進行此初學者之常弊也惟最要之點在機器轉動自由否則駕駛者雖推其出發或蹴之出發均無用也假如車中機器堅固異常磁石之火星太覺薄弱因此而吸力减少往往射入於管之一端 
　　初學者對於各部旣純熟機器之轉動亦自由然後知以足蹴之欲使機器進行確不可得蓋機器之發動須經幾次轉動也更有進者機器一半之旋轉尤賴熱氣之攻擊初學者有轉動内部一部分機器而於熱氣部分一無影響遂不能使其進行 
　　換言之駕駛者欲轉動曲車桿同時又欲顧及下部熱氣之輸入然有時因少熱氣之擊動或不能前進故裝踏觸自動機時宜十分注意使向下之動作受衝而動又當注意者汽門關緊愈早愈妙否則外面之冷空氣將漸漸吸入雖火星隨時出發機中恐不能得適當之熱度 
　　笨重之機械如使體弱者使用之往往不能以壓力擊動高輪齒故其結果使匹四登停止動作卽使引擎能自由旋轉下部之兩輪齒中之三輪齒或能同時動作然不過一二次而巳 
　　上述之種種困難初學者如能完全免去然後研究無齒輪引擎（ＵＮＧＵＭＭＥＤＥＮＧＩＮＥ）此引擎如衝動太快或蹴者運用太靈敏均不能任意出發 
　　機中著火最普通之錯誤爲發火門之塞子不適用或初學者用油過多此二種錯誤當使炭質儲蓄於燃燒烟囱内發火門之塞爲此種汚物所隔離使細小之火星不能助引擎之發動故當細小之火星發生時宜試能否經過發火門之破口使引擎動作如引擎不能動作大槪因發火門塞不淸潔破口太狹之故也 
　　塞子内旣潔淨火星之供給仍覺不足則測騐與磁石相接觸之白金針是否巳斷或搖軸一端斜向嵌孔之内部卽使各部巳修整而對於白金針接連處之淸潔光滑明壳亦宜注意及之 
[余對乘坐汽車者進忠告] [  蔣介民]  
　　吾國歷年以來汽車盛行而尤莫盛於上海一隅故略具資財者皆莫不自備汽車卽一般效法時髦者亦咸起嘗試乘坐汽車之風味焉 
　　然夫汽車固盛行矣恐汽車下之新鬼亦將日復一日觀乎十年來之上海被汽車碾撞而斃命者可謂衆甚但每觀被害者從未見有優厚之撫恤與賠償且更觀擾禍者屢諉罪於被害者自己之過斯誠不公道之謂也 
　　日前記者行經愛多亞路見一輛汽車由西往東開駛甚速同時有一鄉人由北往南冀越道而過此時汽車與鄉人距離數丈之遙鄉人以爲距離尙遠猶可安步過去無奈汽車開駛甚速指顧間已近其身因致避讓不及即被撞覆於車身之外該鄉人雖巳受傷𢟈慌間急强起向道左而逸惟該坐車者不問該被撞之鄉人有否損傷而反囑車夫追擊該鄉人一時觀者咸抱不平該鄉人雖不自謹愼但該坐車者亦不應如是然吾人固不能武斷上海之坐汽車者皆如是要之大凡坐汽車者之心理一經擾禍莫不窮思極想巧言諉飾以冀卸責竊以爲維持人道計此風豈可令之張乎 
　　今日道德淪胥世風澆漓吾人本良心上之主張無論於公德私誼不可不隨在注意而深加考慮蓋吾人之立身處世應先舉凡事以自反而後推己以及人然不知邦人君子之對此同作何如之感想耳（乙種酬） 
[美國之汽車成績及肇禍統計] [  非我]  
　　據美國政府汽車註册處報告云美國全國現有汽車爲九百萬輛平均計算之每輛每年可行五千英里如此則每年全數汽車所駛之路爲四百五十萬萬英里今更列表明之如下 
　　一年四五○○○○○○○○○英里 
　　一月三七五○○○○○○○英里 
　　一週八五五一九二三○七英里 
　　一日一二三二八七六七一英里 
　　一小時五一三六一五三英里 
　　一分鐘八五六○二英里 
　　一秒鐘一二六○英里 
　　再據美國各保險公司之統計謂美國於去年一年内其汽車肇禍之總數計受傷者一百萬人致命者一萬二千人而保險公司付出壽險賠償金總數爲 
 
 

Page 18

 
 
四百五十萬金圓云夫以美國駕駛汽車者有充分之學識經騐其　禍總數尙如此其巨是何怪我國汽車夫之橫衝直撞竟視人命爲兒　也噫嘻我國之汽車夫 
[開汽車者宜記之事項] [  奚成美]  
　　偶閱書籍見有關於開汽車者之要項故亟譯之而投入貴增刋以資參考語不達意之處祈諸君指數爲幸 
　　一·電鈕未閉或無燃料切勿開車 
　　二·油箱内之油切勿加滿而車之其他部分所要之油不可粗疏 
　　三·切勿不留意於車之宜用滑濟之部分 
　　四·起始開車之時切勿將點火電鈕移至過度 
　　五·切勿以齧合子（ＣＬＵＴＣＨ）驟然相接　　六·於起動時制動機（ＢＲＡＫＥＳ）不可驟用然於要時用之亦無不可 
　　七·蓄電箱之液平面宜留意祇少二禮拜加所要之蒸溜水一次 
　　八·水箱内之水宜注意有無在天氣嚴寒時稍加不易凝之液體 
　　九·車在前進之時不可移調節桿於倒退之地位 
　　十·車在高速之時不可由中速卸至低速或至最低速 
　　十一·非車在慢時不可由中速卸至低速 
　　十二·宜注意車内所發生特别之聲音 
　　十三·切勿加速或驟停在潮濕之途中 
　　十四·車胎務必鼓氣足量 
　　十五·活門（ＶＡＬＶＥ卽汽油之入門）開足之時不可釋放制動機 
　　十六·勿使張三李四開車 
　　十七·不可輕信修理者蓋其學識未必過於製造家也 
　　十八·勿用起動器助車之前進蓋過負擔對於蓄電池甚有害也 
　　十九·車之不動非起動器之非也故宜看汽油箱 
　　二十·車在行動之時不可閉起動電鈕 
　　二十一·起動器用過數次之後蓄電池内之電當盡故於車行動速時非充分蓄之不可 
　　二十二·車不可停在有油處或水處蓋油與水皆對於車胎有害而無利 
　　二十三·引擎及其他部分不可不保持其淸潔 
　　二十四·轉灣時車不可過速蓋對於車胎有大患在焉 
　　二十五·活門不可驟然開大終使引擎逐漸達速 
　　二十六·止動機宜保持其正當之位置　　二十七·宜知手止動桿（ＨＡＮＤＬＥＶＥＲＢＲＡＫＥ）之用如此於緊急之際知所用矣 
　　二十八·卸裝齒輪之前先踏齧合子 
　　二十九·不可加速過度以致車發生跳躍及引擎發生顚動 
　　三十·檢點帽釘有無遺失 
　　三十一·車遇不可前進之時寧不前進以免危險 
　　三十二·尖聲乃車需要滑濟之暗號也 
　　三十三·車之各部分尙未十分油滑不可開車外出 
　　三十四·車之各部如巳十分正確方可開車 
　　三十五·車行之前宜視止動機是否刻己釋放 
　　三十六·天氣潮濕之時車蓬宜擋起否則其損壞甚速 
　　三十七·不可開車至高低不匀之小山如不得巳當將齒輪調節桿移至低速之地位 
　　三十八·車停在寒冷之處水箱宜覆以棉套蓋藉此可以保守其熱而便於開車也（丙種酬） 
汽車常識 
[汽車上可裝無線電話之發明]  
　　汽車上可裝無線電話巳實行於美全國矣自此發明後其最覺便利者爲醫生與商人蓋醫生與商人甚爲忙碌來往不絶於途今汽車上裝此無線電話則醫生可隨時應病人之招商人可時時與總公司接談實可省時刻不少即如平民裝此無線電話則在數里外之演說數十里外之音樂均於此中得聞見雖車在行動至極速之速度現經三五弗來雪使哥某氏之證明謂收發均可法以無線電話器裝於車頂上收發器則通至車中可隨時講話故美國電話公司巳備有此種電話爲人裝用取費極廉云 
　　他若新新乃得人亦以無線電話裝於汽車上惟其所發所聞之聲僅能在五英里之内至於法國巴黎之救火處多以無線電話裝於救火車上取其迅速可隨時應居戶之招雖在道上亦可應命則於人之生命財産實大有益也 
[省搿士林之機件]  
　　搿士林油之於汽車猶食物之於人蓋非食不能存而汽車非搿士林油不能行也况近來搿士林油用處甚廣則搿士林油之來源豈非將盡據礦師之計算謂礦中所存之油僅能供給數年之久於是美人對於此問題視爲重要問題此因美人之汽車均藉搿士林油而行動一旦乏油則汽車將盡不能行動矣故經濟搿士林油之聲浪巳高達雲際一般科學家無不極盡心力擬製造一種機件裝於汽車上可節省搿士林油卒爲紐約某君之省油機爲最佳此最佳之故一因爲巳爲多數人之試驗視爲最佳其二因裝此省油機每加倫ＧＡＬＬＯＮ搿士林油可行三十五英里如無此省油機則每加倫搿士林油僅能行十六英里云此機之作用僅將熱空氣由熱管中與汽油同時輸入引擎ＥＮＧＩＮＥ中則燃料部自可省油也此省油機件恐於美國汽車公司均有售之有汽車者盍往購之旣可省油又可省金錢也 
[加拿大汽車路將告竣]  
　　在一千九百○三年西加拿大始有汽車自一千九百○三年至一千九百十八年此十五年之中稅務處共收得稅九七○○○○○○元美金其中有二二○○○○○○元美金爲汽車稅此二二○○○○○○元除他項用途之外尙餘二○○○○○○○元後經人民之同意决將此欵爲建築汽車路之用並由梅納吐彼省ＭＡＮＩＴＯＢＡ募得二○○○○○○元夏推力下省ＯＮＴＡＲＩＯ募得五○○○○○○元約五年可成惟今歲爲一千九百二十二年故期巳滿如凡可伐ＶＡＮＣＯＵＶＥＲ至韋納杯ＷＩＮＮＩＰＥ巳將告成梅納吐彼省之西路巳成六十四英里惟至夏推力下省三十五英里尙未告成至若自威廉堡塞至凡可伐現巳通車蓋處有汽車一二○○○○輛其中有七二○○○爲私人所有云（乙種酬） 
 
 

Page 19

 
 
   
 
 

Page 20

 
 
常識 
　　（一）投稿本增刋者其科科除衛生法制道德經濟四項外增敎育科學宗敎市政雜錄問答六項其語涉攻訐個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及　寫潦章字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
常評 
[能之能] [  老圃]  
　　能者古之熊字左傳黃能入於寢門乃黃熊也態羆字皆从能古稱武人曰熊羆之士故武人可稱曰能今日循名責實亦惟武人爲萬能旣能戰又能逃不待言矣旣能組織内閣又能推翻内閣是爲政治上之能旣能用陸軍刑法又能用普通刑法是爲司法上之能旣能投資銀行又能推行紙幣是爲財政上之能雖然此能其所能非吾所謂能也物各有能有不能故能陸者不能潛能潛者不能陸若能水能陸無所不能乃爾雅之能非左傳之能也或曰宋本左傳黃能作黃羆从罷聲與爾雅之能無别其說是否姑俟世之博物者 
道德 
[一個違心論人的人] [  余隱盦]  
　　我國有一句俗話呌做「以小人之心測君子」世俗的人論人論事往往是這個樣兒這也難怪因爲一個人耍批評議論一件事情必須從他眼裏的見識從他心裏的思想發出來的若他自己永遠没發過好心他怎麽會信别人有好心呢他自己的天性是刻薄貪吝他怎麽會信别人的忠厚慷慨呢我這幾句話從何說起因爲吾邑有一個姓鄧的人專喜歡挑剔人的不是看見人有辦事義氣的他就說這不過是好虚名罷了何足取呢看見人好慈善的他就說這不過是爲子孫留地步罷了何嘗是眞心行善呢看見淸廉的人他就說我不信天下有不愛財的人他不愛財是恐怕别人小看他他眞能餓死我纔信他是眞不愛財呢後來有人對他說你看某人很窮又無聲名却能廉潔自守他可不是好虚名也不是爲子孫留地步了鄧某說道你懂什麽他不貪小利必貪大財故意的沽名弔譽假作正經人他那心術更不可問哪又有一個人對他說你看某人性情很和平而且極慷慨爲國家遭難的事他肯毁家救國爲朋友受寃的事他肯傾家蕩産這樣的人你該當没有批評了鄧某大笑道他本來是個獃子又加上有點神經病纔做出這糊塗事來呢無論什麽樣兒的好人呌他一批評没有一個是的天下竟有這樣違心論人的人他眞是另生一付心肺看他的意思不過是呌天下願辦好事的人無可下手呌天下講求品格的人無處容身又願意天下好貪兇邪的人必須盡力實行那壞事他纔滿心樂意纔可以表示他有知人之明豈不可怪麽唉像這樣的人他雖没爲匪殺人没作窮兇極惡的事到底是一個害羣的魔鬼啊人要議論人所辦的事情該當在那有益無益上判斷也該當在那爲公爲私上分别論人的品格該當看人現在實行的怎麽樣不必硬行斷人的心術如何人果然大端都好就不必在那小毛病上吹求人果然有一條長處可取不能因爲他别的短處就把他的長處不算了處世之道千萬莫作違心之論要躬自厚而薄責於人纔是呢（乙種酬） 
[眞理] [  肖魯]  
　　今社會上一般人輙以個人之言論不相和洽於是互相辯互相爭此亦一是非彼亦一是非筆墨交戰屢有所見雖云競爭爲進步之根然苟不求眞理徒恃口辯殊屬無益如欲求得眞理當如左之方法　　　　　　　　　　　　　　 
　　第一步多容納他人之言論意見使自己之思想豐富（如反對社會主義之人應多閱社會主義之書籍） 
　　第二步他人所發表之言論所主張之意見余當爲之設想研究其眞理若何 
　　第三步不輕下輪斷宜開誠布公考究再三此種問題於社會前途有何影響然後起而迎拒之 
　　第四步解决與本身有關係之問題應時常反省我之言論行事其中是否有人我之見或有感情作用 
　　第五步當承認自己有偏見要知無論如何周愼精密終不免有偏而不盡之處如能照以上五步每日自省實行則偏見之蔽庶幾免矣而眞理出現矣質之大雅以爲然否（未蓋章） 
衛生 
[含碘之食物] [  ＷＩＬＬＩＡＭＢＲＹＡＮ原著寄萍譯]  
　　碘ＩＯＤＩＮＥ者養生素中之一也人之須知含碘之食物猶如須知含燐質石灰質鐡質等之食物同蓋於健康有相等之關係也碘産於海草中魚肝油亦含有多分之碘質故爲有價值之藥品有多處所産之鹽含有碘質極豐故研究鵝喉症者提倡易内地産出之鹽而用近海之鹽蓋近海者必有碘質也市上所售之碘多得於智利（ＣＨＩＬＩ南美洲西南部之共和國）鹽硝礦中或産於品錫佛尼ＰＯＮＮＳＹＬＶＡＮＩＡ西部吾人尋常食物含有碘質者亦綦多魚介類如暇鮏魚蠣蝗海蟹鰵魚等爲最多蔬類如靑豆龍鬚菜赤茄子紅葡萄萵苣筍等水果如蔔萄香蕉楊梅及梨是也番薯有少量碘質而麵包則無之米之含碘更多於雀麥麵也凡上所述之蔬果其所含碘質之分量各地不同或者不敷供身體之所需要如蘇格蘭之大湖區域即其例也離海較遠之處市上又少海産食物欲矯此病則可將愛爾蘭苔置於晨餐中而共煑之此苔一海草也藥房中有之名曰ＣＨＯＮＤＲＵＳ能每晨置一二匙食之則獲益良多每於春秋兩季以少許之鈉碘化合物而治學童之尋常鵝喉甚爲有效且亦可爲預防良劑苟能日用二釐行三星期則巳足矣其服法則莫善於溶少量於學童飲水中也 
　　（附）含鐡質之蔬果如萵苣筍乾薑蒲公英紅蘿蔔蘋果無花果葡萄乾葱菠菜小麥麩皮杏子及花生等是也凡此類食物較藥中之鐡質更易爲血液所吸收也（乙種酬） 
 
[此即今日害民之賤！] （Ｉ）種毒時之政客（Ⅱ）失意時之政客（Ⅲ）得意時之政客 
經濟 
[商業問題之研究（續）] [  吳東初]  
　　零售業廣告之内容 
　　廣告之内容極難作明白之解釋措詞亦極不易適合分際能藉廣告之力以發生效力者始可謂良好之廣告廣告效果之發生由於内容之優劣斯理言之似甚易易行之實覺困難蓋内容之優劣本與一定標凖無可援之成例全視因時制宜審事發言以期得體而收效力耳 
　　雖然商界中對於廣告素有經騐者莫不以爲良好之廣告必須認明幾項綱目綱目旣明則其餘細目可隨時隨地斟酌巳業之情形與夫賣客之心理與習慣而看事行事也所謂廣告之綱目亦即作廣告者應知之要素經近世廣告學專家研究所得不外先明所欲吸引之買客爲何種如係學界則措詞不可過俗如係平民字句即不應太深諸如此類一似當面言談見人發語則所告者自能深入聽者之腦筋而易生回感也故作廣告之文字切忌含混必得明白簡單易於領悟者爲妙廣告之文字尤忌悲觀的嫉恨的諧謔的愚笨的呆俗的各種態度過頭之語不可多用即用之應與事實不相矛盾方示人以誠懇欺詐只能諞人一時誠懇可以感人永久公司愈大愈不可犧牲自來之信用以輕於嘗試店中範圍小者斷無因用廣告欺人而因以建設極大事業者之理 
　　最要於未登廣告之先必須於貨物查得十分明白研究貨物之歷史用途構造價值等均能透切淸楚然後以誠懇之態度發爲正確之廣告使買客一見傾心而吾得收廣告之實效豈不勝於大言惑人以及言過其實之廣告乎 
法制 
[反訴之限制] [  臘鵑]  
　　反訴爲被告人對於原告人提起之訴訟意在以同等保護雙方當事人之利益也然提起反訴在現行民事訴訟律上亦有一定之限制限制維何曰第一反訴於本訴所屬之審判衙門無管轄權者不得提起之第二反訴之訴訟程序與本訴之訴訟程序不同者不得提起之第三反訴在意圖訴訟終結之延滯者不得提起之第四反訴非於本訴言辭辯論時不得提起之第五反訴非於第一審言辭辯論終結前不得提起之且也原告人不得對於被告人之反訴復行提起反訴致使訴訟之終結有延滯之虞斯數者皆反訴之限制而散見於我國之現行民事訴訟律者也（乙種酬） 
敎育 
[告反對小學校用故事讀物者] [  二吳研因]  
　　反對故事讀物的他們以爲學校裏專讀故事知識方面恐怕要缺少一段其實他是過慮知識是活的無限的不是死的有限的知識要從兒童的環境方面或者想像上觀察聯想等而得來的（就是杜威先生說的知識要從經騐中得來）不是可以從書本中得來的書本中得來的是死知識有限的無用的所以現在許多小學校特設鄉土科或者「自然研究」等科從經騐上給兒童得到眞知識而不專從書本上將假知識給兒童知識方面雖也有書但把書看作是一種補助讀本而讀書方面却一本正經的注重故事反對故事的他又以爲故事免不了神仙鬼怪恐怕要養成迷信的觀念荒謬的見解其實他也是過慮兒童的生活本和原人的生活髴髣原人想像裏本有神仙鬼怪兒童想像裏也脫不了神仙鬼怪在他不知没有神仙鬼怪的時候把不脫神仙鬼怪的故事給他讀他只覺得有興味不覺得有什麽迷信將來他們的知識豐富了（從環境上别種功課上得來的）自然心隨境遷觀念見解自然慢慢兒轉移了這有一個證明我們從小喜歡看西遊記孫行者七十二變等看得津津有味現在並不相信有這麽一回事可見神怪故事是不妨敎學生的了（不受酬） 
 
