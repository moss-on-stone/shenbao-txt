# 1887 - 28 - 4904956

 

Page 1

 
 
[縮印精楷六朝文絜] [  點石齋主人啓]  
　　是書海昌許珊林璉先生評選手寫付梓字體仿歐陽率更精妙絶倫今覓得原本縮印與眞蹟絲毫不爽賞鑒家謝以先覩爲快也書訂二本收回工料洋七角寄售南北申昌各書坊蘇申掃葉山房杭修本堂躉售另議 
[一百二號畫報圖售] [  點石齋主人啓]  
　本齋按年出畫報三十六次不惜巨金隨時聘請著名丹靑客各出新意以相爭尚故時閱三年之久號列百次之多依然有增而無减而於每歲之第一期則尤格外認眞以快閱者之目此次首列二圖一爲鼠飛一爲猴舞鼠飛之寓意曰受福猴舞之寓意曰嬉春略舉二圖爲欲　耳目者告焉報首敬送着色梅艶圖一張可裱立軸係張君志灜所繪筆墨古雅當亦有目共賞後附淞隱漫錄圖說一則準於初六日售始專此布告　賀　禧 
[書日本報論巨文島事後]  
　　高麗之户文島前以英俄有事英人據此島以遏俄人之衝嗣以俄患已消英人久占不去高麗無力向英人索取中國代爲理論英人自願還島於中國但　中國自守不能再爲他國所據僕曾著爲論說以此事頗費周章　之據島旣爲防俄則此島爲俄所必爭英人去而俄人將于于然來矣此非高麗之力所能拒也且英人之所指爲他國者不僅一俄人而已日本亦在他國之列盖日本之人見小欲速貪近功而不顧後患高麗今日之勢弱於日本日本乃得而欺之英人旣去而日人潛襲其地雖不足爲英患而將來俄人力爭日不能拒則其地必仍爲俄人所得其爲後日英國之害也大矣故統盤籌算而以託之中國如中國而不肯允許則英人有辭可藉必久假而不歸如其允之則他國之來爭比土者皆以中國爲保障而已乃得以徐觀其變而爲之備誠以中國而苟許英人以保衛此島他國兵來必與力爭且尚可以與之力爭不若日人之弱則取之强則舍焉此以見英人之意亦初不欲日人之有此島而實欲嫁其禍於中國是非牽連英人共相保護不可故前論云然然迄今此島之還與否中國之許與否尚未得有確信并未見諸明文加昨觀於東洋大坂朝日報則居然議及此事謂此島最擅形勝他人皆所垂涎若爲他國所有必致有害於日本不如日人早據其地方可無事云云嘻是何言之易乎夫彼今日見之謂係最擅形勝自非英人據之彼又何從而知之哉此其可笑已極且日人自與中國立約共護高麗則高麗之地爲外人所久占高麗力不能索日人亦當代爲索之今初不聞日人爲高麗出一謀而於中國向英國索取英人許還島地之後鰓鰓焉言及於此是殆所謂顔之厚焉　矣中國力索於英英人允許還地而欲責成中國固守此地不使外人得以侵入中國因此而未敢遽將此島收回此固愼重之意蓋知己知彼必當借箸深籌如下棋者力爭先着而日人則輕易言之以爲歸之日本方可無事假使日本而果占此島其果能無事也乎日人雖去此島較近守之尚易然究屬孤懸海外越國鄙遠多派兵以戍之則必多運餉以濟之幸而無事老帥糜餉已屬非計而况他人將竭力來爭日人能禦之乎高人無端而失地必不甘休前者英人尚以俄患爲辭而暫假以爲屯兵之處若英人旣去理當由高人收回或係中國索回則中國自有以善其後若無端而爲日人所有則高麗卽自顧力有不逮猶將乞師於中國以復其舊地中國亦不得不爲之出力日人其能禦乎卽曰能禦而該島旣無出產徒蒙不韙之名兵連禍結餉竭國枯又何爲哉夫中國之爲高奪地於日本其害猶小也若俄人乘英人旣去日人欲貪近利而有其地乃潜師以濟必襲取其地日人不知則必失地知之則必拒之拒之而俄人不肯卽罷又必奮力與爭時則英人亦不能安坐袖手勢必攘腕奮袂而起必與俄爭此島地然英人則必不明助日本也俄日爭島必各盡力以相鬥俄而爲日所敗則日人出力以爲英人禦患英人乃得以安享其成日而爲俄所敗則英人將用卞莊刺虎之計乘其傷而抵其隙此島仍將爲英所有然則日人之欲此島將以爲利乎將以取害乎吾不得而知之矣夫此說也見諸大坂朝日報或係一人之私言初非日廷及日本政府之言固尚不足措意然卽此以見日人之志其眈眈於旁者已非一日人心如此安見日廷及政府不爲所動而亦生覬覦之心且安知該報館不先有以窺政府之心而特爲表而出之吾素知日人見小欲速貪近功而不顧後患或者有此言竟有此事亦未可知中國此時亟宜與英人妥商定議勿令因循貽悞啓他人之爭心英人知此島爲咽喉之衝亦不可卸責於中國而已反作壁上之觀中國旣欲爲高麗索取此島亦當牽連英人共相戍守蓋一國之力單不如兩國之力厚也日人而僅爲此虚言中英議定則流言亦可漸息日本而果有此謀則中英合力日人亦不敢輕動所謂力爭上游勿貽後悔其此時之謂歟英人作事本有决斷中國此時亦漸化其因循之習或者一見日報所言立卽早爲商定以杜其異謀此則中國之幸亦英國之厚幸也夫 
[砲臺鞏固]  
　　福州西字報云現在馬江相近山上建大砲臺一座安設阿姆斯脫郎大砲二尊聞此砲臺係中國自行建造者工程極爲堅固也 
[古潞近聞]  
　　有某婦手携小包行經西閂外長營附近忽遇旗婦三人攫取小包婦懼而號被旗婦按之地上復將所衣之衣全行剝去婦進退維谷蜷伏小橋下而啼適一屠貨肉回來問悉情狀循路窮追中途逢一騎馬者見其形色倉皇攔而問訊屠以婦人被刼告馬上人聞言大怒飛駛向前果遇三旗婦馬上人吼聲如雷問所刦之衣何在旗婦曰我與汝夙世無仇今生無怨何苦是之咄咄逼人衣物俱在兹汝有本領下馬自取可也馬上人聞言甫下馬忽轟然一聲斃於鎗下屠知非敵手不敢向前仍循原路而返則婦以赤身露體無顔見人早已雉經而死矣當卽協保報官隨由捕役拘得三旗婦以區區衣物而害人二命該旗婦誠狠矣哉盡法嚴懲當不容緩已○王邑尊以臘尾春　宵小易于竊發因委員籍户編查保甲以衛問閻亦正本淸源之道也○美國女醫厚姓就北后街闢地創立婦嬰醫院每日午後開閂求醫者紛紛而至杏林橘井芳譽遥傳○橋頭高姓畜羊百餘頭日驅往河東散放以致踏壤某甲秋麥甚多甲忿甚留羊十頭刳而食之並赴州呈控毁苗情事高聞知興師問罪先將甲揪出挖其二目復將卜體毆傷然後投案聽斷似此愍不畏死其亦北方風氣使然歟○甲乙丙三人因賭聚毆遇巡查委員拘送州中懲辦州尊判以三聨枷枷之押令游街示衆有善謔者曰君等旣博坐一桌何弗以五木訣消閒乎三人答曰如有腰纏請來入局 
[北通火警]  
　　西海子觀音庵一大叢林也當全盛時荆墻紅宇寳殿琳宫曲折幽深頗饒畵意近則星霜剝蝕漸漸雕零惟正殿三楹佛像一座屼峙於荒垣斷蔓間而附近之信女善男亦無復隨喜而來焚香合十矣社長曰是非 
 
 

Page 2

 
 
所以昭誠敬而祈庇護遂劇資雇匠將佛像彩畵一新擇於去歲十二月初八日開光一時佞佛者流咸以鞭爆供獻　畢後將燒燼之香插入殿前樹穴内樹係數百年物歷刼旣久老而必空以致火入樹心紅光冐出廟祝驚懼當卽鳴鑼告警水龍齊集得以撲滅雖正殿如魯靈光之巋然獨存而法座傾頽已無復莊嚴色相豈旣經成佛生天尚難免於火刼耶嘻異已○去臘十三之晚西門外　米廠陳姓家忽然失愼警鑼四起水龍飛駛而來登時撲滅計燒去灰房兩間拆毁二間其肇火之由因作晚炊遺火柴堆遂致焚如立兆云 
[元旦雷鳴]  
　　福州去冬晴旱已久井泉大半乾涸河水亦污濁異常難供汲飮其離水稍遠者汲取尤非易易是以居民無不盼望雲霓至除夕沛然下雨正月朔日密雲如幄微雨灑塵及更柝二下忽聞霹靂一聲風伯雨師不期而至豈豐隆君意欲除舊更新故作一鳴驚人之舉耶嗣是數日天氣陰霾新正景象未免爲之減色初六下半日稍晴南後街燈市頗見熟鬧誦七種共挑人日菜千枝先翦上元燈之句令人頓添興會又聞除夕天色甚紅四更時忽見羣星亂墜如前年七月間光景是何祥焉吉凶焉在 
[福州火警]  
　　去臘二十四日福州津門樓回祿已登前報　至二十八日城内南營某醫生所雇轎夫住宿廂房偶遺火種以致失愼屋角檐牙火星飛射一霎時間已有不可嚮邇之勢楊石泉制軍及文武官弁一聞警報立卽出署督率兵丁救護聞是屋建造已三百餘年四圍磚墻高而且厚祝融氏不能潰圍四　故鄰家得免殃及約僅焚去大小房屋二進有奇其後面左邊屋宇經營兵竭力保衛尚如魯靈光殿歸然獨存時有督右某兵救火最勇在樓脊墜下以致手骨損傷所最慘者有某甲家况澹如向以筆墨餬口其妻某氏早經去世停棺在家　夕甲適外出老母倚閭而望突見火光急行喊救倉猝之間竟無人赴救祗得收拾殘囊奪路出走迨甲聞警奔回則某氏之棺已遭祖龍之刦旣不能享富厚於生前又不能保骸骨於身後傷心慘目有如是耶彼停棺不葬者尚其引以爲鑒 
[寗波事]  
　　提署接得衛靜瀾中丞公文定於開篆後按臨寗郡閱視行伍歐陽軍閂遂札飭六營各率所屬認眞操練以期嫻熟精純○新正初六晚　一男子自縊於湖西岙底桑下年約三十許不知何許人又不知其因何致此見者遂通知地保繕成招貼遍貼通衢遲一二天並無屍親認領地保因據實報官初八日朱邑尊帶同差役刑仵人等往騐騐得確係短見雉經隨飭地保收殮標記以待認領瘞埋噫好生惡死人之常情苟非迫於萬不得已何致出此下策如若人者姓氏雖不詳志節誠可悲已嗚呼哀哉 
[秀州年景]  
　　秀水縣界三店塘裏面鄉間有毛姓老嫗年已五十餘矣鶴髮雞皮口形憔悴門庭落寞生計蕭條去臘底夜間突被盗破門直入搶刼米穀衣服等件嫗念禦寒之資盡任于此倘被緑林豪客刼去則老命休矣當卽竭力喊捉盗以刀揮之嫗受重傷立卽踣地盗用呼哨而去次日報縣經朱邑尊前往踏勘飭捕會營嚴緝該婦受傷後延數日斃命至新正初七日經秀水縣捕役在九里匯地方拿獲三盗當卽捆解入城朱邑尊略訊數語飭卽收禁尚須拘拿餘犯也○北門外馬沙匯一小市集也小作夕有徐姓婦向王姓索取會錢二千六百文土空空妙手無以歸還無面目見江東父老遂自縊死旁人以王姓之死實被徐姓索債所致欲令徐出資爲王棺殮徐不肯應允王之家屬遂於初二日入城報案朱邑尊據禀情形係自縊死不得謂命案立飭差役往查經差會同該處鄉董令徐出資助王棺殮費其事遂寢而死者已不可復活矣孔方兄之害人眞不淺哉○客臘二十六日有嘉興縣鄉民入城完納粮米事畢搭船回家船中共有老幼三人行至平湖塘十八里橋地方狂風驟吼雷雨交加舟子及三人瑟緒如蝟於時風力更勁竟將船吹翻舟　及三人均占滅頂是處河面甚闊又無别船施救落水者遂同在水精宫裏飮柏子觴人其船亦如一葉浮萍隨風漂没次日其屍浮起經人識認告知該家屬赶卽遣人前來打撈祗撈着老幼兩屍尚有一中年者不知飄流何處矣聞此三人同居一村當時約伴入城豈料及江邊收骨耶當打撈時有鬚髮盡白之老人望江痛哭而來殆死者之親人也又二十八日有一鄉船中坐兩人經過北麗橋是處水流甚急卽以篙撑拒偶一失手跌落河心幸該處往來船隻甚多見之咸來施救雖得出死入生然敝衣霑濕敗絮無温較之范叔之一寒至此殆有過之無不及矣 
[全家被害]  
　　京東豐潤縣新莊鎭某甲富户也就宅之隔屋開一當鋪資本甚巨獲利頗豐去年十一月下旬某日晚三更已過矣忽來游勇數十人斬關直入手執洋鎗逢人輙放鋪夥懼而匿諸勇遂肆煮搶掠銀錢衣飾爲之一空有肩挑者有背負者有以兩人扛抬者離　一聲蜂擁而去欠晨甲赴縣呈報縣尊以案情重大急派役四路　拿尋至該縣交界之某集鎭見旅店中有二人口操南音諸役以其形跡可疑入而盤詰二人面忽失色若有不勝惶恐者然役遂將二人縶以黑索忽正房内有十數人持械奔出諸役亦以械迎之店夥知係捕盗立邀左右鄰人襄助賊以寡不敵衆紛紛亂竄僅獲五犯餘俱脫逃當卽押解至縣縣尊嚴刑審訊諸犯一口承認並稱向隷天津某統領麾下爲勇丁因犯營規驅遣回籍無衣無食是以冐死爲之縣尊卽具甲文將五犯解送天津經李傅相批令正法詎十二月初某日突有游勇百餘人夤夜直撲甲家將甲全家老幼砍死洎縣尊率役來捕則已無及矣 
[章門紀俗]  
　　客臘二十三日之晚鼉更二下瑞雪紛飛天氣峭寒積而不化居人皆曰此雪等隊也至二十五日二更後滕六者果復稅駕直至二十七日尚如蝶粉鶴翎紛紜而下約略計之不啻數寸矣連日遥望長天一白無際江村寂靜深掩柴關此中或有如袁安之高臥者乎不禁傾心嚮之○李顯之方伯以書局設立多年開銷過巨以致書價過昻貧士囊空往往望而郤步因爲之另訂章程變通辦理又以省城營兵口糧之外月給津貼錢二千四百文似屬浮冗遂商之中丞欲行裁去中丞以區區口糧不足贍其身家卽不能得其死命倘嚴飭各營認眞　練方爲正辦若欲裁去津貼使無生理則不可方伯亦以爲然其議遂寢○江省銀錢兩絀年甚一年近則錢爲尤甚每兩紋銀僅換足制錢一千四百餘文光鷹洋每元竟不値千文市上生涯極形寥落而衣食則日見其奢風俗人心澆漓至此抱杞人之憂者不知將何以善其後也 
[楚北大雪]  
　　楚北去臘三次得雪約積一尺五六寸並未融化廿七日開霽後始見晴曦朗照居民咸欣欣然向南檐曝背以爲自此以後滕六君當不復來　不料廿八日又見陰　滿天夜將半雪珠亂落廿九日早萬點雪花隨風飛舞眞覺光摇銀海凍合玉樓直至元旦早七點鐘始止捲簾一望但見平遠山川忽變爲瓊瑶世界平地約積三尺以外自此人不　往來不但窮鄉僻壤卽平時最熱鬧之處亦覺人蹤斷絶新年賀歲者非轎馬不可若欲出門游玩則更不能矣所尤害者街上雨板以積雪太重紛紛倒下過其下者或頭破眼裂或手損足傷或傘破衣穿連日積雪坍屋不計其數聞漢鎭泉隆巷薙匠店坍屋壓斃兩人傷數人又有該鎭龍家巷坍樓屋一角内有挑水夫三人同床而臥壓死一人其兩人均　無恙又有泉隆巷某姓魚行元旦雪將止時陡兆焚如幸雪多於火未經蔓延祗焚一家而息邇來天氣寒甚寒暑表跌至三十六七度初二三雖晴霽積雪仍未消化地方官飭地保鳴鑼着通鎭各家自將門前積雪挑送入河以利行人此誠所謂各人自掃門前雪不管他家瓦上霜也初四早又降大雪不知何時方占晴霽也 
[蕪事述新]  
　　元日晨起桃符乍換爆竹聲喧千門萬户皆春聲無不衣冠道賀少頃紛紛大雪宛如柳絮飛空林表山巔一白無際農民咸額手稱慶曰是爲豐年之兆○是日雙錫五觀察王梧岡叅戎以次文武各員俱於五鼓時恭詣萬壽宫隨班朝賀禮畢齊至道轅叩賀新禧 
 
 

Page 3

 
 
旋卽分道揚鑣投刺互拜閱日駐蕪各西官亦乘輿赴各署賀節彬彬秩秩誠盛典也○錢孟超明府硃書示諭張掛大堂略謂士爲四民之首理宜素位而行各安本分蕪邑爲繁盛之區士人皆能各守臥碑潔淸自好本縣下車後訪聞明確均經造廬延請共辦要公原所以上體各憲保民之心下察閭閣隱憂之意第查有一二不法之徒托名衣冠薰心利欲借出入衙門爲護身符藉端招摇行險儌倖小民受其害者敢怒而不敢言此等刁徒實堪痛恨除嚴密查拿懲辦外合行論知仰各革面洗心安守本分倘再怙惡不悛仍蹈故轍許受害之家指名密禀以憑嚴提究辦本縣誥誠諄諄且不指出姓名原所以望其改過自新也似此禁革澆風維持士類彼恃衿刁狡者讀之當必汗流浹背矣○臘尾春頭上潮必漲今歲其漲尤盛日來水勢驟高數尺鏡中容與大有春水船如天上坐之樂内河山水亦建瓴而下波濤澎湃湍急異常以致上水船穩泊江十莫敢越雷池一步云○去冬押犯雉經案内之楊弁解省後已定軍罪矣 
[粤海叢談]  
　　去臘十九日由營務處提出實情斬犯十六名押赴市曹處决内有二拐匪餘均盗犯監斬者爲臬憲于廉訪及首府兩縣四營將官○督標中協王副戎聞訃丁外艱照例呈請開缺守制所遺中協篆務經張香濤制軍札委現署撫標遊擊之吳遊戎暫行兼著於去臘二十一日接篆履新○前江蘇候補道葉顧之觀察及其長君撰臣中翰先後病殁已登本報兩靈柩現已行抵梧州督憲聞之卽派兵輪帶之來省交其親屬領回聞目下權厝長壽寺將擇日開弔云○汪柳門宗師考試廣州府屬文場已於臘尾告竣新春卽擬接試武塲試燈風裏盤馬彎弓想赳赳桓桓者當共慶錦標奪得也○督憲牌示署黄崗協副將廣州協副將哈郎阿補缺應行引見遺缺委記名提督楊安典署理 
[札辦當捐]  
　　軍興以後江西各屬開設質鋪並未遵照例章領帖納稅原屬一時權宜之計李顯之方伯特仿湖北質當收捐章程通飭各屬遵辦剴切曉諭事在必行誠理財之一端也所有憲札照登於左○布政使司李爲札飭事照得鄂省質當按年收捐銀兩奏奉諭旨經户部咨覆捐辦著有成效江省各屬質當自應分别仿辦除詳覆撫憲查覈外合行札飭札到該縣立卽赶緊出示曉諭並傳現開質鋪紳商遵辦如係仍開質鋪者卽照鄂省章程每座按年捐納庫平銀一百兩遇閏加增銀八兩自光緒十二年冬季起按季分繳由各縣彚解司庫存備地方緩急之需一面先將牌名座數及開設地名逐一開摺報司以憑彚造淸册詳請奏咨立案倘有情願開設典當者當取造册結備文飭令赴司領帖照例每年完納銀五兩免予按年收捐以示區别仍由司彚案造册詳咨統自光緒十三年爲始入額起徵併勒限各廳州縣於奏銷以前一律催繳解司俾濟餉需而便造報如有延欠着落賠補仍將遵辦情形及出過示稿抄錄通禀查考毋任違延切切此札 
[藝林勝事]  
　　書籍印本至活字板而精巧極矣自西人創爲石印而明如犀角細若牛毛工雅絶倫人咸以爲見所未見滬上設有數家早已精益求精爭奇鬥勝今歲又有巨賈就會審署前新開蜚英館網羅羣籍次第印成嘉惠士林實非淺鮮本館因樂得而記之 
[債户齊集]  
　　因馬路怡昌生洋廣貨店小除夕倒閉一節兩登前報昨日法包探已將該店主孫裕生傳到送案所有債户除乾豐裕泰永大三錢莊東夥投案外另有洋廣貨同業如日增盛全亨全興日升生元錦章廣瑞和舒三泰長源悅生恒昌愼永和等共十二户聨名遞禀共被欠銀五百數十兩惟愼永和未遣人到案又有老婦顧胡氏投案呈借票兩紙共欠洋二百元另無據借洋十元一併請追翁太守問可知該店底貨現値若干答稱約略查過店底値銀七百五十兩之譜木器生財値銀一百五十兩光景共有九百兩太守謂三錢莊被欠銀一千四百數十兩爾等十二户共欠五百數十兩顧胡氏洋二百十元合計已在二千兩之外現祗有九百兩尚不到一半隨詰孫裕生據供小除夕被日增盛搬去洋布以致各户紛紛赶到將店逼倒翁太守詰其資本若干搬去洋布若干答稱資本一千兩伊搬去洋布七疋太守詰其七疋洋布値銀若干答稱値銀十餘兩太守謂一千兩資本之店被搬貨値銀十餘兩何能逼倒想汝以其早搬一日未免懐恨不然尚可將貨運往别處現在如何料理答稱求限七日設法料理太守着將孫裕生交妥保准限七天料理又謂各户且將底貨售去先行核算禀覆再候追究 
[賭博害人]  
　　本埠城廂内外自新正初二日經馮蓮士刺史嚴禁賭博後各賭徒無所施其伎倆遂每晚羣聚於浦東爛泥渡某姓家呼盧喝雉達旦始休有某甲者屢戰屢北虧負甚多前晚遂盗取其妻金飾質洋若干懹之而往一擲全輸目思無面目歸家逗遛在外其妻見其不返親出找尋遇諸大東門外某茶寮怒不可遏揪其髮辮扭作一團嗣經茶博士逐出兩人仍扭結而去噫花骨頭之害人誠甚矣哉 
[漕務紀聞]  
　　本埠江蘇海運局常年新正開辦後各沙船紛紛裝兌開駛出洋查本年米價較昻承辦各行殊形棘手日來松海防劉司馬上海縣莫邑尊疉諭各州縣解社丁胥赶緊兌騐並諭以正月底一律截止云 
[和尚告狀]  
　　旣爲和尚便當四大皆空一塵不染乃有人焉竟以錢債來往結廣大因緣是眞所謂袈裟未着嫌多事着了袈裟事更多矣昨有和尚名法淸者投法公堂合十訴稱鳳陽縣人在湖北荆州披薙現從南海朝山回來路過申江募化得洋被二馬路金姓兩次借去二十五元金姓忘其名字向索無着將東洋車兩輛作抵我不要在英公堂涉訟蒙蔡大老爺斷令金還我洋十九元了結我領洋出來被方谷興將洋取去爲此將方送案求請追還翁太守詰其到滬在何處掛單如何與金姓相識借洋與彼英公堂涉訟在何日爲何又被方谷興取洋在何地方法淸稱我在滬住高第里金住洋車行裘姓家　内有友人牽引因之認得方亦住高第里洋元是初八日在新衙閂前取去太守謂高第里不是好地方然旣在署前被方取洋爲何不進署呌喊答稱彼等人多做好做歹戕我攔阻太守詰之方谷興據供做東洋車度日和尚本住在垃圾碼頭因借洋與金姓在後索洋涉訟斷還洋十九元領洋出來爲有湖南人尋伊索洋故伊將洋十五元交與我内有小洋四元在伊身邊伊卽乘間遁去硝南帮人尋我吃茶吃酒用洋二元有零祇剩洋十二元三百文本欲交還因伊被人軋住故寄與磨剪刀之楊姓亦是湖南人在後和尚之朋友陳姓要洋因同和尚至楊處取洋三元錢二百文太守詰法淸可有陳姓朋友爾曾同去取洋否答稱有陳姓友現亦在外並無同去取洋之事太守着將陳傳進據供名春林推車爲活並不曾取過洋元當日英公堂亦不曾去翁太守又詰方谷興楊姓之洋可能取到答稱可以往取太守着將方交保出外邀同楊姓將洋呈案再行核奪 
[英界公堂瑣案]  
　　一百八十號華捕禀稱昨見李扣山林華卿在路互毆聞因賭口角起見爲此拘請罰鍰李林同乞施恩蔡太守判各罰洋半圓撥充醫院經費○虹口酒店主葉東來訴稱兪萬淸時時乘醉尋釁擾累不堪是以報捕拘案叩求諭令以後不得再來滋擾則感恩無旣矣兪供鎭江人飮酒過醉以致肇事以後當與麹生謝絶不再覔醉壚頭矣蔡太守着覓保具不再到葉處尋釁之結釋之使去○一百五十號華捕禀稱積竊康長生卽康福淸去年犯事管押二月然後遞回昨晚又在租界中圖竊因之拘案康供安徽頴上縣人不敢圖竊敢屜施恩蔡太守判押候送縣遞籍 
[注界公堂瑣案]  
　　前報列奚天祥木器店棧房中被陸金坤扭鎖竊去坑榻欄杆一節昨已弔到原贓被質錢一千三百五十文該店夥林海榮投案呈字條一紙翁太守閱後卽問爾意云何答稱因見証人未到所以携來太守謂欄杆已吊到見証不來亦無妨碍惟爾所呈字條旣 
 
 

Page 4

 
 
非禀帖又非失單亦非領紙實屬不倫不類着且領紙到案領物陸金坤扭鎖竊物殊屬可惡着責六十板○捕房將孫張氏解案原告鍾友土投案訴稱在彌羅洋行爲管門家中柴米齊全去年底給該氏錢一千文不出數日又來索錢并到行中吃飯昨日又來因裏面尚未吃完囑伊初待片刻伊性甚急將椀三隻當面擲來將我頭額打破流血不止適巡捕至將伊拘進捕頭派人送我到仁濟醫舘敷治翁太守問爾等是何稱呼答稱是夫婦詰其爾旣姓鍾爲何該婦又是孫張氏鍾又稱去年七月間與伊相識現住鹿鶴春後面房屋是我所借伊每夜必來吵鬧幸　東待我甚　不然早已歇業矣孫張氏供與鍾是姘頭伊將我衣服當完被用去錢五六十千現在又憎厭我有意尋事將我送押捕房翁太守着將孫張氏交保鍾友土出外醫治痊愈再行到案禀覆 
[來啓照登]  
　　敝所所勸月捐前經登至九月止今將十月起至十二月止請登貴報計顔玉樓共錢十八千七百十八文小廣寒共三十九千二百十六文也是樓共十二千五百四十文滿庭春共錢七千五百四十八文碧玉樓共計錢六千零廿八文彩鳳寄春共錢三千一百六十文賽月日新共計錢三千六百七十四文洗心泉共錢八千二百廿八文聚仙福仙共錢四千二百六十文閬仙共錢九千文冠芳樓十月十一月共錢六千七百文雲華軒十一十二兩個月共錢三千一百廿八文[  滬北棲流公所啓]  
[上海高易籌賑所撮要]  
　直順山左兩地災情未澹春賑方長需欵甚巨敝同人等正擬籌欵解濟忽接河南開歸陳許道鞠子聨觀察惠賜鈞函開緘拜讀藉悉荷蒙勸募山左賑捐紋銀二千零九十餘兩交元豐玖號匯交敝所收領適因該號匯票未便須專差寄送　于元宵後可到等因捧誦之餘歡喜無量仰見樂善爲懐慈祥在抱遠施駿惠深感大德於無涯遥祝鴻釐惟願新恩之疉至兹屆獻椒之候信殷傾藿之忱謹摭蕪詞藉申藻頌○敝所今春重刊春賑新册一萬數千扣於初七日託申報館主隨報分送兾有心人隨緣樂助藉資接濟連日疉承嚴頌眉善士祝平安子日新盛號廣昌崑記同裕公棧新太古行彤源莊四明承餘堂省心子滌新子隱名氏去矜氏陸續賜　賑欵或節省春　或求春福或省新年茶金或省新春游費或省坐馬車費種種不一足見善與人同存心濟世倘人人能如諸公之美意省却浮文玉成是峯則巨欵不難湊集匪獨災民之幸卽敝同人亦所深望焉至各善士之捐數已另列淸單登報恕不再贅謹列報章藉鳴謝悃教弟李朝覲秋坪頓首謹誌 
[上海高易賑所淸單更正]  
　　江西督學署募張得勝等助銀十五兩七錢三分誤作十一兩七錢三分○日新盛號募興高　華居二户各六角誤作各三角○廣昌崑記洋三十元誤作十三元特此更止 
[除夕書懐郵呈高昌寒食生小樓主人吟壇正和]  
　　申江欽雅範言别値中秋遥悵三冬盡平分餉歲悠椒盤消夜果梅雪壓高樓此夕同如願吟成速附郵[  固始疏髯稿於定靜室雪窗]  
[光緒丙戍秋九月之吉小詩恭祝王母黄太孺人壽并請省齋尊兄正之]  
　　同氣鍾靈秀於兹更熾昌禮云　且淑詩誦壽　康閬苑春方好蓬壺日正長籌添滄海屋酒進紫霞觴序屬菰垂實時迎鞠吐芳綵衣爭繞膝蘭玉自成行慶洽三多願烟霏百和香岡陵欣有頌天保祝無疆[  石史徐允臨初稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奇士賃宅]  
　　金陵中正街有高其閏閎厚其垣墻者以其獨闢門户於斷橋敗址間四無隣居故無人知其爲是何門第其人頤指氣使不輕與隔墻較短長有賃者但由長鬣奴往來責其月息而已前月有某甲裘服都麗顧此宅仿彿魯靈光之歸然乃遍訪倚市門　爲道意主人喜遽掃徑洗楹爲安置其車馬又恐梅畏園寒鶴嫌院冷更闢南榮使得邀偓佺之倫同曝暖日於窓下居浹旬忽來一行脚僧模樣奇怪卓錫呼閽者語之曰爾居停亦知俺來也未閽者唯唯僧笑曰爾不識俺邯鄲道上之事者可速報居停云兩不相厄之丁公在此久候閽者返身欲入僧挈其裾曰　有後命時隨僧來觀者門外已數人僧四顧見有人輙嘿閽者似會意卽請師暫詣龍泉寺滌鉢敝居停當爲尊者取拂子來靈谷聽　也人乃望塵而散越一夕哄傳重門洞開甲竟不知所往宅主來逐加檢點什物一無缺惟床下遺一小簏内有信數十函甲並無眷屬而香鈎數襲猶宛然作步步生金蓮印子宅主正以逋逃悔爲戇奴所賣忽一黑衛當門立騎者下問知宅主人莅此卽出小札授其從者仍摇鞭向北飛駛啓札則錢貼如其賃之數宅主始悟神龍見首不見尾殆皆爲風塵中之非常人矣惜未覩虬髯客之而目毋復爲他日相逢下車揖耳後有曾在龍潭逆旅見僧與甲會食者據稱僧爲廉將軍之一飯斗米肉十斤甲年少面不及陳平之冠玉而狀貌竟如婦人女子天生此種人淪落不偶亦奇矣哉 
[告示照登]  
　　江蘇松江府上海縣儒學正堂宣爲出示曉諭事光緒十二年十二月初八日准淮安府山陽縣儒學正副堂任王移開奉學憲王示據山陽縣學任教諭曾培呈其尊人所著楚中草　藝一册無美不臻其運用經籍之妙尤爲一時無兩本院觀近日文士病在空疏平日朿書不觀及至臨　惟取浮詞爛調敷衍成篇以圖僥倖胸中了無書味下筆安有佳文無怪白葦黄茅彌望皆是也夫書之爲道其菁華可以性靈正心術屋其名言俊語亦供吾筆墨揮灑之資文章渲染之用果其殫精經典臨文時觸緒紛來自然指與物化運用不窮閱者驚爲讀書人吐屬安得不刮目相待劉勰論文謂宜禀經以製式酌雅以富言言苟無文行而不遠學者不可不釐定本原亟思從事也楚中草多係任君在湖北學幕校藝時所作於童試最爲相宜士子觀其爲文卽自知所致力之處更推此以觀前人名作沈潛反復得心應手無不拔幟千軍之理已論該教諭飭書坊印行多册嘉惠士林並諭各屬生童一體知悉等因除將字板就近發交書舖刷印外爲此移請遵照憲諭一體出示等因准此合行出示曉諭爲此示仰諸生童一體知悉其名遵照毋違切切特示○江蘇松江府上海縣儒學正堂宣爲曉應課事光緒十二年十二月十三日奉本府正堂恩札奉提督學院王札開照得江陰南靑書院專爲月課通省經古而設本年正月十八二十兩日先後經本院甄别在院經學古學諸生擇尤住院肄業在案明年正月又屆甄别之期本院仍定於正月十八日甄别在院諸生經學二十日甄别在院諸生古學以後每歲永以此二日爲甄别定期庶有志肄業者得以如期與試不致有遲早無定之慮各學如有願投考者准一筆報名另册送試俟評定甲乙後再行酌數去留合行先　通飭等因到府奉此合就轉飭札到該學立卽遵照曉示周知並傳催諸生如期早到勿致遲誤等因到學奉此合行曉示爲此示爾諾生一體知悉務須屆期早到勿致遲誤其各遵照毋違切切特示 
[九秋詩錄呈霧裏看花客斧政]  
　　金并飄零不再旬蓐收號令一時新秋風莫道無情物蟾窟香中别有春秋風○桂魄懸輪射有光水晶簾外皛如霜共言銀浦明　洗不像人間黑水洋秋月○漫道秋容薄如羅人情翻覆比如何七襄擅盡天孫巧那數霓裳第一歌秋雲○傲骨稜棱半入雲漫山紅樹俯崖分年來莫怪鬚眉古部婁兒孫咸出羣秋山○了了魚龍澈底涵夜深星斗逼沙潭如今幾個心盟水聞說　泉味最甘秋水○無那秋凉九月加西風雜葉打窓紗芳蘭叢菊依然好愁殺千城富貴花秋花○波濤風雨半林聲斷續聽來夢亦驚無　　心賦不得萬家砧杵一時鳴秋砧○憶自加餐音問稀新愁逐日減腰圍樓頭送盡南來雁不向兒家門巷飛秋雁○四壁蟲聲咽不流　人對此興加遒王孫自具英雄氣老死秋風鬥未休秋蟲[  古携李陳受均未是草]  
[景仰桂笙先生久矣率呈俚句以抒慕悃錄塵鈞誨]  
　　文壇高建滬江隈久震鴻名耳貫雷譽重登龍元禮望寳稱鳴鳳彥先才等身著　閎富放眼華洋論博該遥仰卿雲馳慕切下風拜識訂將來○讀報章偶成一律獨擅寰區筆枝事羅鉅細遍華夷新聞好作閒談助大詩　世道維迹繼春秋存實錄心關朝野託微詞此中是有眞經濟惜屬空言不見知[  郎本色書生愛棠周化南就正稿]  
[州皮市街東賑捐局經收第十二次賑欵淸單]  
　　江西督銷局憲馬代籠内計吳城分局經收程愼餘等本洋六十二元英洋二十九元札紋二十四兩瑞昌監棧經收洪作詞　七錢四十千一百文樂平卡經收楊漱芳堂等紋銀二兩錢三十七千四百文吳俊卿等光洋二十二元九五錢五十千文鐘倚城等九五錢五十八千五百文以上計易著能　二十四兩一錢五分札紋二十四兩英洋一百七十七元本洋六十二元又古蓼守餘堂吳等足錢五十一千五百二十文思補堂唐等九七錢一百千文張賛廷等市平楊洋十五元以上計易合九三八平銀一百十一兩一錢七分又九江鹽棧經收　昇恆記等曹紋三兩英洋四十六元錢二十九千九百文寗州鹽棧經收茸山堂陳等銀敬德堂等十交渣津卡經收林萬福等錢四十千文神崗卡經收狄應昌等英洋三十元印霞江卡經收張東之等銀十兩六錢七分許灣卡經收藍恕卿等英洋二十元以上計合曹平紋銀一百三十一兩八錢六分英洋七十一元本洋一元又姑卡塘經收黄雲衢等英洋二元錢十二千五百四十文黄江口卡經收蕃榻主人等英洋四十九元錢四十銀十二兩市經收劉升記等英洋六元錢八十四千文以上計易合九三八平銀一百九兩三錢二分英洋十三元又槐蔭山房等公平銀十兩九三八平銀十五兩六錢又朱謙善八兩錢九十五易合九三八平銀五十四兩三錢○許蝶仙翁經收英洋三十八元○史叔麟兄經收九三八平銀八十兩○舒仰山翁經收安徽練軍營及丁翼卿等共英洋十九易合九三八平又附收棉　衣捐修省堂思善堂各英洋一元積善堂英洋二元○蕭天保錢二千文○盧鑑淸翁經收無名氏等共英洋一元錢五千五百文○無名氏錢一千八百千文撫州鹽　　女史各英洋二元逸蘭女史劉樂桂劉榮芝陳翠芙等共英洋三元○永恆祥經收春源號等錢二千五百文易合英洋二元錢三百十文○張鏡峯經收淸蔭堂等英洋八十　　仲玉錢五百文○如臯孫厚甫翁經收馮炳文等英洋一元錢一千文孫春暉堂等英洋五元錢一千五百文永泰昌等英洋一元錢七百四十八文陳培德堂等元銀二錢九分　　洋一元錢四千五百文張子彬等英洋一元錢三千文藝蘭居士等錢二千文董秉淸等錢四千文劉海航劉王氏各錢五百文軍輔記等英洋五元八詠堂等文○張毓秀堂　　洋十四元○　源　　庄經收晉豐厚銀三兩二錢姫褎光裕堂英洋十元楚合盛郁舫齋翁經收英洋十一元又十二元錢五百文　興裕經收蔡士福等英洋　等英洋十元 
[上海一馬路與昌絲棧協賑公所陳竹經募直隷山東賑捐丙戍十二月十七日第五百十二次淸單]  
　　新册惟日不足齋洋廿元本埠沈芝亭兄交來○新　永塑祥四元新册　　氏洋三元新册敬豫堂程懷遠堂徐各二元集順堂與日知軒各一元以上四户合洋六元○松江新册周史良翁募同仁堂雲間桂杏子各一元不留名許正企張各五角不留各五百又三百廣餘堂二百不留名黄德輝堂實輪堂三秀居各一百以上十一户共來洋四元錢四百○洙涇新册大成典一元○大通同孚號募力歉無求洋五元同孚號三元求平安人二元○杭州新册林研香翁募林柏子錢一千一百六十老壽星林鍾氏蓮萊女史林鄒氏文鸞女史陳金氏各錢二百吳徐氏花甲年陳氏何文忠各一百姜侯白咸熙吳陳氏陳王氏張思元褚寳林各錢五十以上十七户來洋五元○沙溪新册知足齋洋八元○臨平新册方永隆泰棧方廣霖各洋一元○白實雄洋廿元○寗波府正堂胡交來鎭海縣王募黄槐里堂三元又册正營中哨哨官無名氏一元一隊起至八隊止錢三千五百又册左旗劉百勝一元田會榮一隊二隊三隊四陬五隊六隊七隊八隊什長等各五角又册統領親兵哨官費定邦一一元二隊衆五角二分半袁錫純五角親兵小隊一隊衆四角七分八獲勇四名二角六分又册黄槐里堂三元又册洋善士一千一百十翁洪一百五十二愿十四户一千四百一愿四户二百又册右哨四隊兵衆起至八隊止二千二百五十又册顧庭剛王萬藏各五百陳萬利四百卹補拙齋三百四愿五户一千二愿三　三百又册二愿十一户一千一百無名氏五十又册四愿十三户二千六百又册沙溪堂一千景福堂七百五十陸耕香無名氏各五百又册朱曉蕊五百任泰和四百朱忠焜任盈號各三百四愿七户一千四百二愿五户一千又册鍾珊祿六百鍾季房五百五愿四户一千二愿四户四百又聞洪理鈞募三端堂一千陳廷揚保元堂各六百張孝隆四百四愿二户四百又册正營右哨四隊至八隊各六百書識一名獲勇一名五百又册什長八名八百右哨書識一名獲勇一名一隊三隊衆各五百二隊衆四百五十又册武繼美募四户二千四百又册保太一千馬永　元記萬全各七百五十以上十八册共洋十五元二角六錢四十千零一百六十○本日共收洋一百零七元二角六分錢四十千零五百六十文合併聲明 
[上海三馬路協賑公所陳竹坪經募山東直隷賑捐兼勸棉衣丙戍十二月十六日第五百十一次淸單]  
　　新册泰州費陸公舘交來承福堂募韜英室主洋十元承福堂求平安如意愼餘軒吟餘舘三户各洋二元陔蔭書屋壽萱室梅竹雙淸舘壽芝室承壽堂五户各洋一元以上九户共洋廿一元内估看銅洋一元○新册祥裕錢庄嚴正卿先生交來睢寗縣無名氏錢三千謙德恆丁西園各二千昔耘鉢孫爽臣許仲修元興王飮爻馬虎臣無名氏同春油坊廣義隆福建帮晉成源十一户各一千余煥齋如祥源大永德生陶萬源姚大源郭恆興張元魁陶勗之泰和思忠廷記恆豐廣豫隆德興吉泰坊豫泰恆乾元十七户各錢五百以上三十一户共合來洋四十六元散銀一錢五分散洋銀七分○新册本埠鄂城福謙堂於錢二千○新册杭省協濟衣庄洋一元免力子洋三角半李紫雲洋二角半張藹人吳耀祖各二角以上五户共洋二元○本埠無名氏洋十元徐景山求合家平安洋五元公記銅洋八元鎔記洋二元源大助洋壳九个半銅洋十一元不留名洋一元○浙寧蘇藹人爲姬人生產腹痛異常許愿助賑果得效騐完愿洋十元王店張菜山求妻病速愈人助洋五元湖州無力子求夫婦久病速愈洋二元杭州韋學禮因病求愈洋二元華亭周杏樓募顧敬如錢七百文顧明如錢亷生二户各四百文朱文標三百文劉雲塘二百八十文以上五户合洋二元蘭言書屋經募隱名氏鍾滇德堂初灜仙萬卷樓來寳質棧倪載揚大順吳子欽大順諸翁八户各洋一元知過人塞晶眼鏡一副京式袋一只祈除災士銀飾三兩隱名氏張忠純力不從力人祁蘭華仲伯五户各洋五角○寗波府正府交來鎭海縣王募顧正鳳承德堂傅二户各錢一千五百文又册衣德堂傅上一千五百文沈山仁王敏愼堂顧訪梅廬顧三户各五百文又册朱曉蕊五百文朱忠煜唐華駿郭味根三户各三百文雙善堂林敬義堂翁各二百五十文理學沈二晨文江孟房李慶餘劉天德翰榮樂薔王各一百五十文又册林海房潘氏能徹各五百文賀氏佛秀林之和國朱其津九臯許順興胡長興沈雙全老春源陳祿之奕培各一百文於氏生福萬定鄒氏佛全樂氏長生各二百文一愿頭六户令　三百文又册一愿六十户合錢三千文○塔册乍浦涵細子募蒲田庄萬發舟惠安金恊興丹合洋一元○本日共收英洋一百十八元銅洋十九元虚對三个小洋十角錢十七千三百文洋壳九元半散洋銀七分散銀一錢五分舊零飾銀三兩墨晶眼鏡一副合併聲明 
 
