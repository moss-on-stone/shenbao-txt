# 1909 - 37 - 4912939

 

Page 1

 
 
   
 
 

Page 2

 
 
   
 
 

Page 3

 
 
上諭 
[正月二十二日奉]  
　　上諭科爾沁貝子銜　國公博迪蘇著加恩賞戴雙眼花翎欽此軍機大臣署名奕劻世續張之洞鹿傅霖那桐 
宮門抄正月二十二日召見軍機奎元存鍾 
交旨 
[正月十二日軍機大臣欽奉]  
　　諭旨本月二十二日恭上大行太皇太后尊謚閱視册　及恭上尊謚各典禮均由監國攝政王代詣行禮欽此軍機大臣欽奉 
　　諭旨禮部奏本月二十二日恭上大行太皇太后尊謚禮卽一摺知道了欽此軍機大臣欽奉 
　　諭旨禮部奏本月二十二日恭上大行太皇太后尊謚禮節一摺所有穿孝百日之王大臣王公百官自十九日至二十一日齋戒期内均著靑長袍褂帽綴纓穿孝百日之王大臣詣儿筵前仍服編素二十二日恭閱册寶時穿孝百日之王大臣王公百官一律靑長袍褂帽綴纓詣几筵前行禮時穿孝百日之王大臣王公百官一律靑長袍褂帽摘纓行三滿月禮時穿孝百日之王大臣仍服　素二十八日恭上大行皇帝廟號尊謚典禮一切服色均敬依此行欽此軍機大臣欽奉 
　　諭旨陸軍部奏前統宿衛營提督姜桂題等應如何獎勵一片姜桂題著交部從優議敘趙國賢著賞戴花翎李進才著以提督記名欽此 
十三日軍機大臣欽奉 
諭旨載洵等奏謹擬修理西陵梁格莊行宮各處工程辦法繪圖單呈覽一摺著依議圖留覽單併發欽此 
　　十四日軍機大臣欽奉　　諭旨度支部奏幣制重要宜策萬全請仍飭會議一摺著交會議政務處妥議具奏欽此 
　　十六日軍機大臣欽奉　　諭旨本月二十八日恭上大行皇帝廟號尊謚閱視册寳及恭上廟號尊謚各典禮均由監國攝政王代詣行禮欽此軍機大臣欽奉 
　　諭旨鑾儀衛奏監國攝政王下鑾儀使一缺可否帶領引見抑或歸入騐放請旨摺著帶領引見欽此軍機大臣欽奉 
　　諭旨一等威勇侯三等待衛奎元著一併帶領引見欽此軍機大臣欽奉 
諭旨御史吳緯炳奏置買奴婢惡習請嚴行禁革一摺著憲政編查舘知道又奏尋常盜犯請一律照例解勘等語著法部議奏欽此 
論說 
[論蘇垣路政之不修（再）（繪）]  
　　一沿道之溝宜開通也蘇州街道惟一二商市繁盛之處。用石板舖砌。名曰大街其餘純用石子。積日累月不加修理。經數千萬人之踐踏。其滑如鏡。街面多作魚背形。兩旁斜弛而下。而溝洫又多不通。一遇淫雨。積水成湫。行道之人。不免霑體塗足之苦。夫大街巨舖林立。偶有阻塞。即醵資修濬之。而石子街之兩側。皆係次等商店。或尋常居民。獨力則不支合衆則罕應往往任其阻塞而不問。以是低窪之地。經年如膏。庭戶之間。穢水充溢。六七月間。疫癘之生有由來也。是宜仿照租界陰溝建築法。一律將涵洞加闊俾免阻滯其道路之缺陷者則塡補之石子之光滑者則翻砌之。而魚背形又宜改良。世路崎嶇。自此共登王道矣。此亦利便交通之要務也。 
綜斯數者其。於路政要端。蓋略具矣。顧地方之興革。有賴乎財政。辦事之切實。有賴乎人才。今當財政竭蹶人才消乏之際。百事驟議更張。或且以爲快心之論。不知以地方之財。辦地方之事。人心易於樂從。以地方之人理地方之政。萬目豈能盡掩。向日官塲辦事。人民無絲毫顧問之權。當道多視爲無關緊要之事。照例派委數員。前往經辦。而奉委者又視爲例差。其愿者則支其薪水。不問其有成効與否。其黠者則借此耗銷公欵。以飽其私囊。人民雖敢怒而不敢言。而其信用之失。則非一朝一夕之故也。是故舉行一新政雖明知其有益地方。人民往往不肯輸集巨資者。恐其以有用之資財。作無益之糜費也。今自治局已經成立。自治機關日益完備。公舉公正紳董。逐次籌欵。即逐事舉辦。紳民聲氣相通。旣知其爲地方之公益。又見其無圖利之私心。則其集欵易。而奏效亦不患不速矣。譬諸上海租界。其取之居民者未嘗不多。若車捐。若巡捕捐。若自來水捐。甚至喂養牲畜。建搭篷廠。無不有捐。居民未嘗以爲苛求。抗不繳納者。蓋知增一事即得一事之便。費一女自有一文之益。而工部局之報告。又七日一頒布。其取於民者若干。用於事者若干。皆可一覽而知。則旣不至有侵蝕之弊病。自可以得居民之信用。是故租界居民。日多一日。因此若起推廣租 
 
 
 

Page 4

 
 
界之問題。反生種種困難之交涉。苟其内地自治。日益發達。則遷地能良。又何處非樂土。而必蒙此爲叢歐爵之譏耶。 
顧斯言也。非謂官塲人人不能辦事。而必紳董始能辦事也。地方官吏不少。精明練幹之才。惟其人來自他鄉。則於地方之人。地方之事。皆屬隔膜。其感情必淡漠。而辦事多　頇。猶憶昔年陸某。建築閶門馬路橋梁。竟將某巷截爲兩橛居民告以阻礙不聽請其改寬出路不聽。至今巷内居民。必上下石階數十級。越馬路而過。始可得一寬不盈丈之出路也。此無他。其於地方之人民。素不相習。地方之利害漢。不相關。而又恃其官尊民卑之故習。往往自怗其非而不肯俯聽人言。此其所以窒礙難行也。夫開築道路。將以利民而今反有種種之不利。則官塲辦事。誠不如以地方之人。辦理地方之事之有效。彰彰明也。今後講求自治。當先整理財政。財政旣裕。辦事自易。辦事之時。必先公舉人才。人才旣得。奏效何難。所願地方紳董。各有維護公益之心。而以愛惜民財爲事。則吳下名都。潤色其山水。天堂美譽。傳播於遐方。我蘇州庶幾足以自豪也乎。（完） 
專電 
[電一（北京）]  
　　今日（二十二日）攝政王代皇上恭上孝欽顯皇后尊諡午刻行禮派恩秀典儀常淸贊引景明宣册寳英普贊宣册寳都察院派御史二人赴皇極殿監查 
[電二（北京）]  
　　御史李灼華請復歲科試某軍機有准如所請之意惟不用歲科名目 
[電三（北京）]  
　　光緒政要實錄館將開辦派孫張兩中堂爲正總裁 
[電四（北京）]  
　　贛撫馮奏陳三立劉昌熙均不駐省改派藩學臬三司爲籌辦處總辦吳慶　喻兆蕃爲會辦賀贊元爲科長初選複選期援蘇浙例稍爲展緩 
緊要新聞 
[萬國禁烟大會紀事八]  
　　萬國禁烟大會昨日上午十點二十分鐘復在　中旅館開第六次會議先由奥大利亞及波斯兩國專員先後呈遞本國鴉片問題報告次由英國專員何西君評議中國專員所呈報告之内容並請將含混各節如栽種鶯粟之實在畝數及各省吃烟之人數須切實宣告聞此請不日即可由中國專員查明答覆會長旋起立宣言中國專員唐國安君因疾不能蒞會殊爲憾事當時復决議分舉委員討論各國報告之特點俾於鴉片貿易之統計鶯粟栽種之畆數鴉片出產之多寡及鴉片入稅之數目各問題編造萬國節錄後由法國專員互籟達君起請會長代表全會向上海領袖領事函索公共租界對於鴉片問題之辦法即經會中贊許乃於十二點三十分鐘散會展期於星期一日（二十五日）開會續議 
[孫那兩相查辦陳璧覆摺之内容]  
　　孫那兩中堂具奏云竊臣等承准軍機大臣字寄光緒三十四年十二月二十二日奉上諭有人奏大員虚糜國帑徇私納賄一摺著派大學士孫家鼐那桐秉公查辦毋稍徇隱據實具奏等因欽此仰見朝廷澄叙官方嚴剔弊竇之至意臣等當即遴派内閣侍讀殷濟外部郎中恒文曾述棨吏部郎中李紹烈調閱卷宗嚴密察訪並將有關此案人證按名傳問隔别研求冀免遁飾隱匿之弊兼旬以來始克就緒謹將咨取郵傳部及各衙門所有案卷逐條查明並參以臣等訪聞所得分别加註爲我皇上一一陳之 
　　一原叅如梁士詒每月一千九百兩關冕鈞每月八百兩龍建章葉恭綽關賡麟每月六百兩所分鐵路電政餘利猶不在内耗中巨欵能勿疚心一節臣查該部鐵路總局照薪水册開局長梁士詒薪水公費每月銀一千六百兩總科員關賡麟葉恭綽每月津貼銀一百兩又查京張鐵路局薪水表會辦關冕鈞每月薪公費銀八百兩又查該部公費檔丞參上行走梁士詒每月銀三百兩龍建章每月銀三百兩又四十元路政司科長關賡麟葉恭綽每月合計銀一千九百兩關冕鈞每月銀八百兩龍建章每月銀三百兩又四十元關賡麟葉恭綽每月各銀三百四十兩與原參銀數大致相符惟鐵路電政餘利訪聞現己歸公所分當亦無幾 
　　一原叅該部又奏保丞叅上行走十餘人到差者已十人每月薪水各支三百兩有以順天府府丞兼充者有以北京電政局並充者有以鐵路局局長兼充者有以鐵路總辦兼充者其餘或累月兼旬不到署或間日一到署而循例供職月得三四百金者尙不在此數别署有差缺人員兼文該部津貼者又不在此數一節臣等查該部官員履歷薪水等簿丞參上 
 
 

Page 5

 
 
行走到差者每人皆月薪一百兩阮忠樞係以署順天府府丞兼充連甲係以電話局總辦兼充梁士詒係以鐵路局長兼充王孝繩係以京漢鐵路局提調兼充其累月兼旬不到署之說並無册籍可稽唯每月公費擋内各司局均有他人代收字樣甚至有一司之中均由一人代收者是即不能常川到署之明證又查各司司長以及科員薪水多寡不等有多至三百兩者有少至三十兩者凡係咨調札調未經奏留之員均屬有差缺人員兼支該部津貼綜計該部官册實缺候補及已未奏留各司員共一百十餘員每月堂司薪水共計約一萬七八千兩不等原叅各節均非無因 
　　一原参現在全部已積有百數十人之多復聞京外衙門紛紛調取要差優缺盡易私人葉恭綽以未經驗看之通判留部未及一歲五遷其官龍建章由吏部主事於光緒三十二年七月調部本年五月即升僉事賞不稱公恐難自解一節臣等查該部丞叅上行走者十人林炳章王孝繩此福建人爲該尙書任内所調用者司員中已補實缺者三十九人内有福建七人如陳應濤何啓椿曾毓嶲林蔚章陳宗蕃陳壽彭亦該尙書任内所調用者此原参所謂盡易私人也又查葉恭綽履歷係廣東番禺縣人光緒三十二年十一月以雙月選用通判經該部箚調任差三十三年七月奏留以主事補用八月借補七品小京官九月派署主事三十四年四月補路政司主事五月補路政司員外郎九月初一日補路政司郎中十五日補承政廳僉事此原参所謂一歲五遷也又查龍建章係廣東順德縣人光緒三十二年九月以吏部文選司主事經該部咨調三十三年七月補電政司主事八月補電政司員外郎三十四年正月署電政司郎中二月署参議廳僉事六月補承政廳僉事七日派在丞参上行此走原参所謂驟進官階也 
一原参至如王守爵者向爲該尙書家司帳舊夥即以小京官奏留候補一節臣等查王守爵係山東日照縣人由監生鹽大使職銜經該尙書於承修惠陵工程案内奏保以鹽大使選用嗣由北城與善水會協拿人犯案内奏保補缺後以知縣用光緒三十三年七月經該部箚調在庶務司七品小京官上行走八月奏留以七品小京官候補旋派充支應科科員至司帳舊夥之說無從查悉惟傳到該員所具親供據稱於光緒二十八年經友人丁汝彪薦到五城學堂司帳陳尙書家帳並未知曉等語查五城學堂前係該尙書管理其濫保調部實所難免（未完） 
[陳璧不免革職之原因北京]  
　　那孫二相查辦陳璧参案以外務部爲公所所委各員即在外務部番訊那孫兩大臣亦常到所因原参有與溥尙書頲互調子姪一欵前日竟將溥頲傳至外部由那相親自訽問當即了結無事蓋陳璧之子雖經農工商部咨調到部然未及出奏陳子即隨唐少川出洋故溥頲自云咨調之後因不甚得力即令其自退溥子雖尙在郵傳部而互調二字自可免矣有某舖掌櫃二人至今尙押在外部即原参謂其與陳合夥貿易者全案已經查淸聞查實之欵頗多那孫兩相原議將陳從寬交部察議正擬繕摺鹿中堂忽有貽穀之案至今未結實屬遲延之奏當奉廷寄交法部汛带審訊完結不得再事敷衍致干咎戾同日那相進見奉攝政王諭以陳璧聲名素來不好此事關係帑項務須澈底淸查不得含糊了事那相諾諾而退遂與孫相商定據實覆奏聞陳之取怨由於待下過嚴且於司員中薪水等欵不甚愛惜故此大招物議云（此函訪員十二日發） 
　　陳雨蒼尙書於参案覆奏之前二日到部語其部中人云請本署侍郎代辦要公語畢出署回宅杜絕賓客家居待罪 
嵩秀於日前查辦大臣命題面試時孫中堂好言安慰嵩君答曰司員調部係在張文達時代彼時烏布每月支八十金今則僅支六十金尙被牽掛實屬寃抑 
新法令之種種 
[破產律草案]  
　　農工商部溥尙書以破產律應於本年施行本部前訂草案早於去年奏明咨送法律館編纂迄今尙未核覆昨特咨文催辦 
[商民法草案]  
　　沈兪兩侍郎辦理商法民法草案異常愼重不時電商京外各司法官以求和衷共濟惟云各省實官諳習法律者甚鮮將來能否不任意批駁尙未可必 
記者曰京師諳習法律之員亦不多將來脫稿能否完善不致犯駁亦未可必 
[資政院選舉章程]  
　　資政院以本院議員曾有選擇諮議局議員中鄉望素優者充當一條惟是否鄉望素優仍以票數多少爲定現特將選送議員票式名册及選送辦法一併咨行各省查照辦理 
又聞資政院選舉章程今春即當宣布現在該院各大臣對於此事甚爲愼重己督飭該院人員速行訂擬將次脫稿 
[外官攷騐章程]  
　　憲政編查館核定考驗外官章程每年應由各省藩司於年終時將在任各員分别考查塡表送部以憑攷核上年年終所有各省咨報者尙屬寥寥現擬於日内再行催飭各省照章詳報 
[商標註册章程]  
　　農工商部爲提倡商業起見急欲實行商標註册章程刻已將各國現行之各項商標式　調查完畢即擬參照各國成例重行編訂以備施行 
[電請維持地方議會北京]  
　　日前政府電致江督端午帥謂現在預備立憲所有應設之議事會關係最爲重大近已電飭各省督撫務須隨時調查如有公正紳商設立地方議事會實與預備立憲宗旨相合者著即量爲扶持俾期廣開知識以固始基 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　度支部郎中殺虎口監督林景賢近由承修崇陵欽工大臣溥倫奏充監督應即開去殺虎口監督差務而該部亦以該員爲部中得力人員現值奉旨淸理財政亟需該員助理故已奏請將林景賢開去殺虎口監督以郎中記名簡放道在度支部叅議上行走矣 
　　聞度支部堂憲以各省財政未能劃一現擬每省各選派司員二員前往盤查司庫并叅預該省度支隨時將出入數目密報本部以免欺蔽一俟定訂章程即當奏請實行 
　　政府近咨各省督撫文略稱登極恩詔應行開復文武各員極宜愼重所有應開復人員務請詳細查明並無違碍事故者再行出具切實考語方准開復如無切實保結另行核辦 
　　吏部以光緒三十四年自十月至十二月所有應行驗放人員因辦大喪停止驗放改於百日後補行現已將届百日期滿撥即奏明此項人員是否仍屬欽派大臣騐放或歸攝政王見請旨定奪 
　　各科道屢次奏請裁汰内監聞内府以此事關係甚大擬從緩辦惟各大軍機近日集議則謂數年後當即開辦宮内部并劃定皇室經費届時必將内監酌量裁撤 
　　政府近議嗣後新衙門堂官缺出均援外務部此次升補之例按班推升以昭公允 
　　民部右侍郎　秉鈞日前出京赴津聞其内容係爲本年民政部應辦辦諮議局事宜先行考查天津辦法以期京津聨絡乂以駐京之天津探訪　現已裁撤嗣後天津與京師之探訪事如何辦法及直總督所管奉移金棺沿道警護事宜各要務皆與民政部有直接關係故該侍郎赴津與直督面商一切日内即可回京 
[奏定雲南交涉司經費北京]  
　　雲貴總督錫具奏云竊查雲南交涉司一缺欽奉諭旨以高而謙補授當經飭司局將應支養廉等欵酌議詳辦去後茲據雲南布政使沈秉堃等詳稱查滇省界連緬越交涉極繁設立專官自宜規畫久遠應請於俸薪廉役之外優給公費及外交經費俾辦公不虞竭蹶並擬照章設立交涉公所選派專員分科辦事惟當試辦之始籌欵維艱人才難得暫定爲總務界務工務三科各科應設之僉事一項暫從緩設擬每科設立正副科長並科員各一員亦請暫作差使不作實缺另設英法文頭等繙譯各一員繪圖生二員薪水均量加優給俾得盡心辦事現經會同商酌擬定交涉司養廉每年額支銀七千五百兩照章以八成實支銀六千兩由司庫公件項下開支又俸薪銀一百三十兩酌設門子二名快手十二名皂隸十二名轎傘扇夫七名舖兵二名每名年支工食銀六兩共銀二百一十兩按八成實支銀一百六十八兩均由條丁項下動支又每年酌給該司公費銀六千兩外交經費銀一千二百兩正科長三員每員月支薪水銀一百兩副科長三員每員月支薪水銀六十兩科員三員每員月支薪水銀四十兩頭等繙譯二員每員月支薪水銀二百兩繪圖生二員每員月支薪水銀二十兩應用書手雜役及公所一切經費每月額定銀三百兩遇閏照加由善後局照數實支入册造報並聲明各科僉事俟酌定有員再行議定薪水等情具詳前來奴才覆核無異除咨部外謹恭摺具陳伏乞聖鑒 
[滬嘉鐵路新落成之圓洩涇橋]  
　　鋼樑兩空每空二百尺 
　　重一百九十二噸 
　　每尺活動力二噸 
　　伸縮力二分　　風力每方寸四十五磅 
　　河寬四百尺深（平水）三十二尺（潮漲） 
四尺 
　　此橋自開工至完工計十二個月 
 
 

Page 11

 
 
分類新聞政界 
[札飭整頓州縣之功過安慶]  
　　皖撫朱經帥札藩司文云照得淸訟定章各項記過至六次記大過至三次者由司立即詳請撤任有功准其扺銷記功至六次大功至三次者現任實缺人員詳請存記彚案奏保署事交卸人員立即酌給拔委一次其功過淸册由司按月查造詳送等因當此吏治窳敗亟應認眞舉行以資整頓惟查記過次數不至撤任之員應如何辦理原定章程並未議及自應仿照各省辦法每月將記功記過各員榜示官廳每記過一次罰銀十五兩大過一次罰銀三十兩於年底核計由司提取彚存作爲各屬緝案犒賞爲此札仰該司立即移行一體遵照仍由司將上年各屬所記功過限一月内查造淸册呈核此後務遵定章按月造送毋得違延至本年記過各員内如有未届一年積至多次已應撤任者由司隨時詳辦母庸帶至年底彚核 
[自治局裁併紀聞蘇州]  
　　蘇垣滄浪亭自治局自開辦以來僅開地并多口設立宣講所四區其餘寂無所聞茲悉撫憲陳伯帥以城鄉鎭官方自治章程業經頒布其宗旨官總其成紳任其責是該局以後無所事事應在裁汰之列日前特飭該局總辦等將所有一切未盡　宜一律歸併籌辦處辦理以節冗費 
[長沙府出缺長沙]  
　　長沙府汪太守鳳池迭次因病請假竟於昨初九日出缺現由上憲檄委王太守壽齡署理已於十二日接篆視事 
交涉 
[造送敎堂學校醫院册浙江]  
　　程安兩縣令近奉上台札飭將境内洋人設立敎堂學堂及醫院共若干處洋人藉貫名姓立堂地方收有敎徒若干詳細調查以便查考等因業經兩縣分别調查明確造册申送茲將原册錄下湖州東門耶穌堂敎士賴德𢡟美國人牧師倪鴻文鄞縣人共收敎徒百零七名北門耶穌堂敎士韓明德美國人又衡特立美國人徒八十四名海島耶穌堂牧司凌子言上海人徒六十五名隆興橋眞神堂敎士趙湘泉湖州人徒二十六名菱湖鎭耶穌堂傳敎馮文炳定海人徒二十名千金傳敎潘衍麇烏程人徒三十三名袁家匯荻港傳敎應會治鄞縣人徒十五名埭溪傳敎凌培浩本地人徒四十人雙林含山連市三堂傳敎程靜山上海人徒百二十名善連傳敎沈幹靑本地人徒四十名湖州右文館前天主堂神甫劉懷德法國人收敎徒百四十人雙林傳敎蔣廷之歸安人徒三十一名菱湖傳敎史敬德本地人徒二十名埭溪傳敎沈子銘武康人徒十四名（以上敎堂）湖州東門華英女學堂敎習英文英姑娘華文董女士算學榮姑娘美國人天寗巷設立女塾一區敎習亮小姐師小姐師二小姐海島女塾敎習雷姑娘美國人又男塾美學生魏世德陸榮生千金男塾孫吉人中國人（以上學堂）郡城馬車軍巷美醫生韓明道英醫生鮑士達海島華醫生應春堂鄞縣人西門王子懷華醫生（以上醫院） 
[武寗縣辦理民敎案之延宕南昌]  
　　武寗縣桂令禀送民敎詞訟淸册當奉贛撫批云查蔣瑞玉控蔣佐煥等阻葬訛索一案係去年六月間之事迭據該縣山報均經批局轉飭趕緊勒限集訊在案迄今將逾半載尙未辦結殊屬玩延此等案件不過田土細故不能因蔣瑞玉入敎之故消有歧視旣據册開蔣瑞玉情虚避匿赴府上控仰洋務局迅飭南昌府一俟蔣瑞玉赴府具控即行押發遞回該縣歸案審辦秉公斷結具報毋任宕延 
[軍界]  
[粤督奏獎拿獲革黨人員廣東]  
　　粤督張安帥奏云查粤省地接港澳匪黨最易潛蹤值此國家多難臣深慮變出意外即與署水師提督李準熟商密調營隊扼要屯紮並暗派偵巡四路確探乃該匪黨葛謙等竟乘機潜來分投散票運動軍隊以圖一逞幸在事各員弁赴棧迅速罪人始得大局賴安更屬難能可貴自應遵旨譯尤請獎所有最出力之降補府經歷縣丞廣東補用直州知州伍秉誠擬請開復原官仍留原省補用免繳捐復銀兩分省試用縣丞周禮擬請免補縣丞以知縣仍分省補用並賞加同知銜副將銜補用游擊水師提標中營揀發都司林國祥擬請免補都司游擊以叅將仍留原標儘先補用督標中營儘先守備潘鎭藩新會營崖門千總梁朝彝均擬請免補守備以都司仍留原標儘先補用並賞加游擊銜相應仰懇天恩俯賜照准給獎以示鼓勵 
[東督派員管帶巡洋艦奉天]  
　　東督徐欽帥爲振興東省海軍起見日前奏請購艦以充防海茲聞該鋼甲巡洋艦二艘係前由天津禮和信義兩洋行承辦在上洋船廠制造月前工程告竣即將二艦及附屬克杉板機件一切運解抵營王觀察　文日前奉督憲命馳往營埠點騐並聞督憲又另派守備林高陞千總周克盛等帶領兵員管帶該兩艦在營口一帶常川游弋彈壓海盜 
學務 
[派生赴英學習礦務廣州]  
　　桂撫張堅帥現派工業畢業學生黃士謙前赴英國學習礦務所有川資已飭梧州官銀號撥銀八百元爲留學之費該號即遵照撥匯來東轉飭該生收領矣 
[催送豫科學生赴京鎭江]  
　　蘇撫陳伯帥近准學部電稱以京師大學堂開　豫科爲期已迫前曾咨行各省選送各學曾習普通畢業生來京聽候考錄詎迄今各省選送候考者殊屬寥寥特再電催等因當已轉飭提學使分行蘇松常鎭太各屬一體遵照 
[法政講習會組織之内容蘇州]  
　　長元吳敎育會紳士等前將干將坊讓王廟内所設之師範講習會改辦法政講習會各情已略見前報茲悉該會經費已由王紳同愈捐助一百元餘係商會自治會補助該會敎員已延定楊廷棟潘承鍔沈敬德周祖培金鵬陳昌淦張慰祖七人類皆洞明法理𤍽心担任願盡義務至庶務員王君定甲張君濟誠二人業 
 
 

Page 12

 
 
經釐定章程定於月初開辦 
[存古學堂聘定詞章總敎蘇州]  
　　蘇垣存古學堂詞章總敎王太守仁俊前困在鄂差務殷繁勢難兼顧早經辭退請即另聘各情茲悉該校朱監督以鄒紳福保舊學素深堪膺斯席日前特照會鄒紳聘爲詞章總敎以維學務現該校已於二十一日開學 
實業 
[江督批飭禀復會丈洲地情形南京]  
　　孫道廷林以會丈九袱等洲原丈沿江一千五百丈先請立案其馬得陞續禀報効元字一股劉雲臣充公地畝請另派員復丈等情禀奉江督批云查九袱洲業戶報効沿江洲地一案前據該業戶禀請將柳洲東界東嘴子起至永生洲福字中叚止沿江洲地報効岸外灘地寬十丈岸内陸地寬二十丈通長一千五百丈作爲碼頭棧房之用當以岸外灘地十丈是否水落即有水漲卽無將來建築駁岸安置碼頭是否必致再有坍塌仍須侵及岸内之地其岸内陸地二十丈修造馬路約需佔去若干所餘之地建造棧房是否不嫌窄狹飭委該道切實查勘詳細測量定界禀復在案茲據禀陳派委洪令冀昌羅令家福會同江浦鄺令查丈計自柳洲東嘴起至福字中叚長一千五百丈岸内寬二十丈尙屬相符惟岸外十丈查核圖内旣注明隱見無常是即難以十丈作數至將來建築駁岸碼頭能否不致再有坍塌侵乃岸内之地以及岸内二十丈將來馬路佔去若干所餘之地建造棧房是否敷用亦未據該令遵批詳細聲明事關開辦商埠亟待奏咨立案應仍由該道督飭該印委查明具復以憑核明具奏至馬得陞報効原換救生局元字號洲地經鄺令等查丈祗一千一百二十五畝八分七釐三股分派僅三百七十五畝二分九釐較糧册數目相懸據業戶聲稱近被江水冲刷未能足數亦尙近理應仍由該道復加查核是否相符並　劉雲臣充公之地分别淸查該道辦事結實毋庸另行派委但此項地畝旣因冲塌短少則沿江報効岸内之地將來能否不致坍卸尤須切實勘明以昭核實 
[查辦强佔礦山南京]  
　　江督批新喻縣石長祐禀云查該革生簡朝盛等胆敢屢在前租定礦山内强佔開挖實屬不法旣經該縣督帶營兵前往彈壓喚散猶敢糾集數百人各持鎗矛圍逼逞兇抵禦戳傷營兵尤屬胆玩已極應即嚴拿微辦仰西臬司即飭赶緊會營妥爲開導一面相機拿辦毋任釀成巨禍是爲至要 
雜記 
[補述北鄉夜擾情形松江]  
　　新正初二夜西北鄉龍興橋鄉民夜擾鳴鑼入城驚動文武官長相率馳往彈壓等情曾詳前報茲悉該處自新正以來每夜戒懼是夜石家濱左近油墩港中有江北小船多艘均載小工狀若淮徐難民鄉衆遂派五人至彼伏候俟其　岸即鳴鑼走報夜將半果見若輩登岸約二百餘人各携檀火及洋燭套以竹筒一聲暗號火光若龍伏者驚起五鑼齊鳴附近五庫護卞砲艇　有成約亦遂聞聲燃砲若輩始和有備萬火齊熄　由西沿兜趨向龍興橋一帶若輩刦物不論貧富每入一家猪羊鷄鴨衣飾等物必搶掠盡罄而箱籠等件又必擊成韲粉若輩尙無鎗械惟頭戴竹箍揷燭其上空其兩手見物便攫最可惡者以火灼事主之膚使言儲資所在雖焦爛不止初五夜吳姓被刦亦灼傷一人翌日婁尊劉令親赴各村勘視並飭會逐江北船云 
[汛弁誣良爲盜寗波]  
　　定海六横地方有金仁興商船一隻因遭損壞擱灘雇修經該處汛弁某查見艙内藏有洋鎗等件誣爲盜船赴營禀報立派永安小輪前往緝獲船夥蔡繼德等七名送廳究辦當經龔司馬提案研訊知係船夥均屬臨海縣人况該船洋鎗領有執照司馬訊悉判令暫押一俟移文詢明臨海縣後再行核釋 
[請禁妓艇復業之督批廣東]  
　　大沙頭火災一事追原禍始實由水巡局於去年蒙禀當道准令妓艇復業所致茲勞紳守愼等己將此次妓船失火情形禀奉粤督批云查上年花艇遭風沈没即經本部堂札飭巡警局勸諭改業並以流娼士妓本干禁例惟相沿日久勢難全行驅逐祇准在岸上居住不得再行寄居舟中嗣據巡警局具禀以若輩河面謀生已成習慣一旦舍舟登陸經營不易是以姑如所請以順輿情乃本月初九夜又釀火災傷殘多命實屬異常慘烈此皆若輩狃於積習所致亟應飭屬出示嚴禁復業俾杜災害仰廣東巡警道督飭廣州府及南番二縣水巡局委員遵照辦理 
雜說 
[墨魚（瞻廬）]  
　　墨魚一名烏賊。其内部機關。蓄有墨囊。遇敵來襲時。吐墨汁以濁其水。往往得脫。 
瞻廬曰墨魚墨吏也。墨囊宦囊也。魚被襲吐墨則得脫。吏被劾破囊則倖免矣。雖然。魚而墨。謚之曰賊。吏而。墨將何名。請諸墨吏作一解。 
小說 
[潘傑小史英國梅時著泖浦四郎信譯]  
（一）白玫瑰（九） 
是時天氣酷熱。奇南衣白色之衣。戴一紗製凉帽。此衣爲奇南最愛之衣。胸前佩一白玫瑰花。 
奇南方欲出門。忽聞潘傑聲音。駐足聞之。則喚其姊也。奇南乃推門而入。 
潘傑臥室固黯黑。一人臥於榻上。惟聞滿室酸香撲鼻。 
潘傑矯首　奇南衣服甚麗。詢曰。汝將外出乎。何衣飾之都也。今果何往。竟裝束姣麗者是。余生平未嘗見姊者斯之佳麗也。亦從未覩歡樂之容。有若今日。 
奇南曰。何妄言。爾頭痛若何。潘傑曰。時愈時痛。殊無一定。大約不久可望愈矣。余將起。着衣以待上客。少項又詢其姊曰。試問弗命痕。果若何人。以姊　中之照片觀之。殊爲騃愚。但迄今已十餘年矣。離别以來。不知如。何情景。望即告余。毋爲彼諱。 
奇南曰。余亦安能知之 
潘傑曰。。汝雖言若是。顧汝常道其人。且母親亦時言之。汝忘之汝必未盡忘也。余時方五齡耳。即見之。亦必不能憶之矣。 
奇南曰。汝且思之余何以愛慕若是。則其人亦可想矣。若人之貌。白晳而美秀。若人之行温和而安詳。惟時逾十餘年。即未至老耄。而究非靑年時矣。 
語異。奇南自樓而下。行至園中。炎日如。炙百卉俱肥。衆花競吐。綠陰之下。蟬鳴不己。奇南於花叢中逡巡往復。中懷忐忑。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　江西 
　　贛撫近日致諮議局籌辦處函件條議各項辦法茲特擇要錄下一廳州縣選舉事務所以調查爲起點非官紳合力必無效果廳請賀爾翌主政約同在省參議諸君各函告其本籍紳商學界出而幫助趕緊成立此地方自治之始基不可不愼設老成持重者皆畏葸不前則年少氣盛者必激論横出益難措手惟違犯局章第六條情事者必不准與聞倘各屬有人意存破壞輕則干涉重則懲辦一貴處辦事須文函並行急則用電獎勵則煦如冬日詰責則震若巨霆明示勸懲毋稍敷衍中興時胡曾諸公亦祗用此法萬勿於一般新政造成無是無非無黑無白之世界一刷印文件頒發後須隨時檢查隨時催詢總不准片刻停擱一省城南新二縣即由貴處另催設立事務所邀集紳商學界舉行調查限正月二十日前具報首縣爲外屬觀聽所繫不准任其延緩草率希傳諭知之一省會及各屬紳商學界如商會敎育會勸學所各團體曁江右京官旅滬旅漢等各埠紳商均應分寄印刷文件俾資研究一地方自治章程奉旨頒布不日可到省城應設立自治研究所以爲之倡然後通行各屬劃一辦法鄙意擬俟研究所司選員出發後即改爲自治研究所希先期組織辦法或與法政學堂會商呈核昨已電京請寄章程矣一浙江紳士現擬設諮議局議案預備會啟與簡章業經登報此亦本省議員應行預備事件所望參議諸君留意及此倘霮右士民權利思想義務能力日加發達則鄙人所樂聞也 
[士民實行調查]  
　　浙江（杭州仁錢） 
　　仁錢初選舉調查城内各員於去歲年終均已陸續告竣茲聞事務所恐有遺漏復請定名譽復查員十人在城挨戶復查以免遺漏及調查不實之處由初選監督備文照會不日出發聞此次各員均係義務不支公費茲將各員姓名列下楊見心范傚文虞幼華梁立羣張鏡如楊子靑姚小齋楊子春周衡甫楊叔通 
專件 
[沈恩孚致蘇籌辦處王蔣兩君書]  
　　頃誦大札條舉吾省諮議局寗蘇兩屬應合不應分之理由敬佩高論此事在諮議局章程頒布時恩孚固嘗稍稍研究即持應合不應分之議今請爲兩公更引其緒諮議局旣爲各省採取輿論之地則必爲完全之一省而後有完全之一局今寗藩學之所轄固吾省之半也蘇藩學之所轄亦吾省之半也均無可以特立一局之理故所謂合者非合也行政之區域宜然而顧發生主分主合之兩問題者則以吾江蘇一省之中而督駐寗撫駐蘇且諮議局章程分寗紳之名額耳此直說者兩公旣辨之詳矣如以一省之中督撫並駐而主張分局之說而設如舊日有同城之督撫亦將一城而兩局乎此有以知其必不然矣况諮議局章程第二條案語上云各該省下云寗蘇兩處處與省之界說甚嚴一省一局法定也兩處而兩局非法定也此又可不煩言而解者今使即以江蘇與兩江之名義陳說寗蘇萬無可以不合之理由江蘇何自得名以江寗與蘇州得名兩江何自得名以江南與江西得名江南之名沿自明代豈江蘇安徽之兩省又夫人知之故江蘇巡撫者完全有寗蘇兩屬之監督權者也兩江總督者其監督權非可以江蘇一省爲限者也如兩江總督而至安徽則可以蒞安徽之諮議局兩江總督而至江西則可以蒞江西之諮議局而顧曰寗設一局以兩江總督監督之蘇設一局以江蘇巡撫監督之是不惟抑損江蘇巡撫之權之半而兩江總督之監督權本可及於三省者乃僅及一省之半矣此萬不可行之說也或曰如子言則吾省之諮議局不惟不應寗蘇分設直當設於巡撫所駐之蘇州矣則應之曰此又膠柱之見也諮議局章程不云設於督撫所駐之地乎吾一省之中而旣駐督復駐撫則設於撫所駐之地可也設於督所駐之地亦可也是在兩籌辦處之合籌之又何斤斤爲爲寗屬各地方之交通未便者計則固以設局於寗爲宜若夫寗蘇兩屬利害共同之關係識時者類能道之可無事嘵嘵矣 
[奉天諮議局籌辦處擬訂投禁所辦事細則（續）]  
　　一投票所須分别入口出口及辦事處各用長條標出以免混亂（甲）投票入口（乙）投票出口（丙）投票人暫憩處雨天或人多擁擠時用之（丁）投票人簽字處（戊）發票處（已）寫票處（庚）投票處 
　　一選舉當日管理員及監察員應分担責任其發給票紙管理員主之監視籤字及照料寫票投票指引出路監察員主之 
　　一每一投票人祗准給投票紙一枚如投票人因筆誤或墨汚請求更換者須將廢票收回再給一紙惟一人不許更換票紙三次 
　　一投票管理員應將拒絕投票之事項揭示於寫票處（甲）未列名於本屬投票所之投票簿上者（乙）投票人非本身親到者（丙）投票人未簽事於投票簿上者（丁）選舉人名册製造時雖有選舉資格然至選舉時因犯諮議局章程第六條各項情事已由選舉監督通知本所者（戊）投票人雖列名於選舉人名册及投票簿然曾犯諮議章程第四十八條法律上定爲選舉無效者（已）投票人犯諮議局議員選舉章程第一百零三條之罰則不得爲選舉人及被選舉人者 
　　一投票匭投票簿投票紙及選舉人名册過午後六時由管理員監察員分别收藏投票匭之内鑰匙管理員及監察　分掌之 
　　一投票人關於投票事有疑問時管理員及監察員當明白指示　　一投票人偶有違背定章等事實出於無心者管理員及監察員應婉言勸阻至投票人不聽勸阻恃强反抗時始得傳喚警察加以干涉 
　　一選舉當日過午後六時投票入口鎖閉之後如有後到之投票人欲從出口進門者一律拒絕 
　　一投票完畢之翌日移交投票匭於開票所時須將選舉人名册及投票簿一律移交 
　　一移交投票匭時管理員監察員必有一二人親身護送並得要求警察沿途保護 
 
 

Page 19

 
 
本埠新聞 
[長江各商會邀請美商來華函稿]  
　　中國上海曁江寗福州厦門廣州等處商務總會致書於大美國太平年一帶商務領袖員諸君閣下竊維中美兩國地處溫帶皆在太平洋沿岸東西遙遙相對敝國地產富厚近年風氣漸開亦頗究心於機器製造之事軌路盛行内地原質土貨亦相將輸出而悉以上海爲進出口之總樞紐從前每由他國間接販運華市銷美貨固多美市儲華貨則尙嫌其少上年貴國減讓賠欵本年又特開禁烟大會一輕華人之擔負一袪百年之沈毒義聲所布稱頌勿衰商界感激之餘每以未與貴商直接往來爲憾今欲表見兩國之感情永使團結起見敝會等特定本年西歷四月下旬恭備杯茗邀請太平洋一帶各領袖員諸君光臨上海藉圖暢叙兼可討論商務鼓舞商情茲查口會口君𤍽心公益於商務情形研究有素届時務請弗吝玉趾光臨賜敎如蒙慨允敝會等自當竭誠歡迎即在敝國小住必能即境增興倘荷賜覆請交敝國駐舊金山領事某君轉寄因此君敝會託其照料一切也 
[部飭密查私運炸藥]  
　　外務部訪悉近有匪黨私在美國購買炸藥潜運來華因特電致江督端午帥團電沿江各關道分致稅司日内如有外洋進口輪船應由巡扞人等嚴密稽查以防偷運 
[法界商舖再請減租]  
　　法租界商界同人函致中西房東略云去年市面衰敗商情困苦公禀法公堂求勸貴公司等酌减房租曾蒙聶委憲備文商請法副領事分别勸諭原文經各報登載後首先感動洋商老沙遜實行减租繼有陳與昌孫直記裕記等各公司亦於去年十月起將法界房租九折收取已減各租戶自無不同深感激惟敝租戶前曾屢次懇乞貴公司酌減房租當蒙允照大市現各公司旣已減租　得不再懇貴公司從速減讓免致向隅如蒙俯允則商界前途獲益非淺也 
[盜賣公所義塜案餘聞]  
　　新閘白克路漂水幫水爐公所義塜公地被人盜賣於英美工部局改築馬路一案業已由廨判定該地仍歸公所執業路則拆照原式詳情曾紀前報茲該公所司年徐順卿因工部局未將地内瓦管拆去諸多未便爰又訴知承辦是案之費烈律師轉禀公廨請即函致工部局迅即拆去以便將被掘各棺仍行埋葬附滬道批詞職董薄德明等禀批案已由廨特開公堂訊明斷結該地仍歸水爐公所管業工部局不復顧問則前次所立界石曁所安溝管自應一律起除復還原式仰公共租界會審公廨妥速辦理具報 
[對付釣船索賠之辦法]  
　　經理金鈞安釣船之洋人巴爾以該釣船前被蘇中營一號艇船撞沉迄未訊結函請滬道飭將賠欵議定迅即撥交曾誌本報茲蔡觀察以此案應訊人証已在上海縣候訊多時而金鈞安釣船之大副舵工兪阿生兪道生李吉林等延不投案質訊係屬自誤今反來函索償深爲不解因於前日函請新關稅司傳諭該釣船速將兪阿生等送縣待訊以便案 
[禀請發還開河經費]  
　　城内大東門至西門之河道及城外小東門迤北至西門之城河去年九月由總工程局雇工挑濬早已竣工所需工費係由工程局墊放迄未發還故該局紳　李君等又於前日禀請滬道撥欵歸墊 
[二估計普陀兵輪之修費]  
　　普陀兵輪年久失修機器等件均已損壞茲由新關稅司函致滬道轉請江南船塢鄺觀庭觀察飭匠興修現聞該船塢估計修費約需一千六百餘兩已函復滬道查核矣 
[鐵索擊斃工人]  
　　鴻順沙船夥前日在南市豐記碼頭招雇小工帮同抛錨不料内有無錫小工顧興官被重至數百斤之鐵索擊破頭顱竟於昨日因傷身死現顧之家屬正在嘵嘵爭論不知若何結局也 
城内 
[移提行主]  
　　和豐等莊控己閉人和永花行主吳祥林倒欠鉅欵由工程局訊供收押在案茲本縣李大令以吳曾被控飭緝未獲今旣由局取押自應提回因即函致該　請即將吳解縣歸案訊辦 
[儆戒差役]  
　　本縣李大令訪悉近有不法差役手持舊票在外拆梢爰於昨日諭飭皂快頭全順等著再傳諭各投速將舊票呈案註銷如違斥革並予監禁 
[委員銷差]  
　　補用同知司徒貽芬司馬繹前奉　道委查沿海一帶各州縣保甲事宜昨日返申即詣道署銷差並請假五天 
[定期放告]  
　　滬道蔡觀察本縣李大令均於昨日發出牌示定於二十三日放告 
[沉淪宦海]  
　　滬道批陸玉順禀云據禀爾故主身後蕭條乏資盤柩殊堪矜念茲隨批飭發英洋二十元藉資盤費仰上海縣查收轉交韓故員家屬並即飭具領狀送道備案 
[不盡不實]  
　　監生劉鑄禀控房客陳士彬誣告誘拐養媳覇房不遷　由一路巡局游巡官提訊劉供縣署成衣匠頭目陳士彬租住門房次間陳之養媳年已十六七歲時被凌虐租母不忍坐視遣傭將該養媳送至濟良所暫避陳即領回已於正月内與子成親詎陳因此挾恨遂至巡警總局誣控誘拐伊媳己蒙總辦查明斥退不准前日陳又將生　攅毆生與理論亦被毆傷求究質之陳士彬供詞游移判送縣訊辦 
南市 
[造軍械]  
　　製造局各廠工程於去臘停工度歲後已於本月十九日開工總辦張觀察即飭各廠司員迅將陸軍部飭造之軍械赶速造竣以便交納 
[組織女學]  
　　紳董顧丹泉李平書姚文　等現在積榖倉由組織祝　女學一所定於二十四午後兩時行開學禮 
[追還身價]  
　　蟻媒喬蔡氏前將沈桂生之姘婦李張氏賣於周浦人陳秋江爲妻旋即逃回由陳將張氏之女阿巧留住致被控告經工程局訊明實情判分别責押限令張氏交還身價在案昨由包探在沈處搜獲銀洋三十二元解局復訊沈刁賴如前判再責一百下與張氏併押限交餘洋並據喬蔡氏禀稱昨日婦人在押被沈到家搬去物仵甚多求追判沈加責二百下押交物件所有起出之洋給陳先行具領 
[誘匿婦人]  
　　崇明小輪船夥兪春福去冬扭控秦步高縱令伊子禮增將丁瑞甫所寄之妻秦氏誘匿等情經工程局判秦交保尋交禮增在　茲丁亦赴縣控告派差移提並由兪將禮增扭局判一併送縣訊辦 
閘北 
[索回巡捕]  
　　新閘捕房華捕施龍標越界追人己紀昨報昨日十號副捕頭特至四路一區警局與張叅事官商妥將捕帶回申斥 
[無可狡賴]  
　　楊梅春控劉同春拐匿其妻沈氏由四路一區孫巡官訊不承認判令收押在案昨日劉托友人將沈氏送還揚即扭案請究判劉罰洋十元沈氏交楊領回管束 
 
 

Page 20

 
 
新租界 
[電車肇禍]  
　　前日傍晚聘白耳十八號電車駛至新閘温州路口將某甲撞倒碾傷頭面由捕車入捕房轉送仁濟醫院醫治 
英租界 
[處置冒牌]  
　　英商祥茂洋行控李竹君張順源及祥盛號主陸允升等出售冒牌肥皂一案昨晨由廨復訊原告與陸允升均延律師到堂辯駁中西官會商之下判李張二人從寬開釋所有查出之冒牌肥皂一併充公陸交三千兩人銀並保候函致浦東總巡局派差協探勒令祥盛號將所造冒牌肥皂三千箱一律改造再行核辦 
[賣良爲娼]  
　　江陰婦人陳洪氏被拐婦陸老三誘騙來滬押於福臨里某花烟間爲娼昨日由探查獲並將陸之同黨兪二姐一併解廨經中西官訊明實情判兪無千開釋陸押女所半年陳洪氏留候遣差送回原籍 
[寓客病斃]  
　　舒成藩前日由日來滬寓居河南路高陞客棧昨忽患病身死由棧主報知捕房　探將屍車送虹口斐倫路騐屍所飭保報縣相騐旋由舒之至戚林子卿求免相騐捕頭飭赴縣署禀求 
[急病身死]  
　　海門人楊榮之庽居山東路春發客棧前日出外游玩雇車回棧　至河南路楊忽在車急病身死當由車夫拖至該棧報明捕房飭保報縣相騐旋由楊甥施賢才協保投縣禀准免騐遂即自行收殮 
[不認拐孩]  
　　季嚴黃拐孔少堂之小孩被控收押在案昨解公堂復訊季仍不認判仍還押候查明再訊 
[拆梢無憑]  
　　馮松林控林阿福拆梢洋十元由探查獲解送公堂中西官因訊無証據判林開釋 
[因賭起釁]  
　　吳阿大　兪文奎黃阿奎搶取鈔票由探查獲解廨請究中西官訊係因賭起釁判兪黃各押兩禮拜吳則斥退 
[不應行兇]  
　　　夏氏控許丹桂無端行兇打失金環昨經公堂復　原被各延律師到堂代辯中西官以許行兇屬實判罰洋五元 
[分别罰洋]  
　　鴇婦王張氏王吳氏縱令雉妓徐翠紅陳秀雲劉翠英在途拉客昨晨由探傳至公廨判兩鴇罰洋二十元三妓各罰洋五元一併充公 
[信票留底]  
　　捕房派駐公廨之五十八號西捕頭以公廨發出提傳各票目應送留底稿以憑查考業己稟由英美工部局西董與寳讞員商准照辦 
美租界 
[葬身火窟]  
　　昨晨鴇樹浦北華洋交界某鄉人家失愼迨救火會驅車往救業己燬屋三間事後檢點火場發見男屍一具當經捕　飭送騐尸所並傳地保查明報縣請騐 
[體恤巡捕]  
　　美捕房捕頭昨奉卜總巡傳諭所有夜差巡捕未免寒苦應于二點鐘起至四點鐘止飭令出店將熱茶分給沿途各捕以示體恤 
[車輛互撞]  
　　昨日午後五十一號電車行經北四川路與屈臣氏藥房送貨馬車互撞各受微傷 
[路不拾遺]  
　　章老虎昨在吳淞路拾得皮夾一隻内有鈔票現洋當即訴知巡捕送入捕房留候認領 
[小孩被拐]  
　　伯頓路六百十三號門牌黃新財之子惠銘前晚被人拐去黃即報由捕房飭探訪查 
法租界 
[自認窮人]  
　　粤人陳仲灼前在香港開設鐘表舖積欠本埠烏利文鐘表貨銀二子餘兩將店關閉茲陳來申謀事被該號洋東尋獲並在棋盤街及英大馬路某號兩鐘表舖查出由陳寄售之該行原物時表十四枚一併送至捕房轉解公堂請究陳供己於三年前在香港報窮此項時表由北京某宦託帶來　修理商人此次來申託兄謀事現在某局爲寫字人求鑒判押候再核 
[藉詞騙洋]  
　　蕩婦陸沈氏因沈陳氏失去小孩希圖欺騙僞稱被某潮州人藏匿可往代尋當被騙去洋十元逃匿不見茲由沈陳氏報知包探將二房東劉榮桂王玉齋陳王氏等一併拘解公堂訊究聶司馬以原被均住英界且該孩亦非在界内走失判一併送往英公堂訊辦 
[何苦多事]  
　　崇明人萬家冲前留喬阿毛之妻張氏在家住宿後竟不知去向曾由阿毛控奉公堂判令押交在案迄已日久未據交出昨日提案復訊萬供將婦送至車跕自行回家實無誘匿情事聶司馬以萬旣與婦素不相識不應多事着再押二月張氏著喬自尋 
[减折理償]  
　　祝兆林前將協記烟間向褚國良抵洋三百元後又盤於他人茲由褚控奉公堂提案訊究判折還二百元以聚太祥之租摺抵還一百元其餘一百元按季拔還小說 
[官場小說衣冠影（三十三）]  
　　第十回嚴交涉領事起風潮緝大盜中丞傳密電 
且說那兩個差官聽得金觀察要打起他們來。一齊慌了。連心求道。卑弁們一時糊塗。求大人寬宥。卑弁們立刻就去赶他起身便了金觀察本來原是裝個處勢。嚇嚇他們的。如今見他們這般說法。便趁勢點一點頭道。旣然如此。姑念你們素來當差謹愼。就責成在你們身上。立刻就去赶他起身。如若他再敢抗拒。拿來見我。那兩個差官答應一聲。帶了二十名衛隊。飛一般的去了。道個時候。金觀察的屬員。和幕府聽了這個消息。大家都替金觀察擔憂。恐怕釀成了交涉重案不是頑的。便有幾個人來勸金觀察不要這般鹵莽。金觀察只笑着不開口。不多時。那兩個差官早把一條索子。鎖着那個洋人。十幾個人。把他推推擁擁的。直擁到金觀察面前來。金觀察見了便對他說道。你没有游歷護照。擅入内地城市。已經是不該應的了。更兼强搶民間的貨物。酗酒滋事難道你。們文明國度出來的人。該應是這樣野蠻的麽。况且昨日我限你二十四點鐘以内起身他往。還是顧全兩國交情不爲已甚的辦法爲什麽你非但不肯離去這裡。而且我派人來催你起身。你又無故行凶。把他們打得這般模樣。這是什麽道理。那洋人起先見那兩個逃走的差官。又來赶他起身便仍舊拿了一根行杖。赶上去亂打。那曉得這一次不是前一次的樣兒。兩個差官。見他還是這般亂打。一個差官。便搶上一步見他舉起行杖劈面打來略略的把頭一偏。飛起右脚。早踢在那洋人腕上。撲的一聲。一根行杖。早不知踼到那裡去了。那洋人見手中的器械。被他踢掉心中大怒。提起拳頭。當心就是一拳。那差官把身子一閃。右手接住他的的頭。口中喝道。不要動手。我們奉了大人的吩付。呌你立刻搬出城去。如若不然。我們就鎖你去見大人了。那洋人聽了。那裡肯聽。又飛起一脚。直望差官踢來。這個差官還没有動手。早被那一個差官趕上來。把他攔腰一　。那洋人不曾防備。躱閃不及。踉踉蹌蹌的。一連倒　了好幾步。兩個差官一齊喝道。你眞要動手。那我們就對你不起了。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[度支部覆政處妥議淸理財政辦法摺（）續]  
　　四覆奏稱各　關　財政事件除非常變故外遇變通成法須先咨部籌商並分别内銷外銷咨部辦理俟淸　欵項後酌留若干以備特别之用一節查各國制定預算一切經費均須照預算案支出而預算册内有第一預備金以備預算内不足之用第二預備金以備預算外事故之用此外設有軍事及其他災害鉅需非普通預備金足以濟事者則更有追加預算之法臣部此次奏定淸理財政章程第十四條内開自宣統二年起逐年將京外各處送到預算報告册詳細核定奏請施行又第二十二條内開遇有臨時特别重　支欵　經列入預算册或已列預逄册而收不足額不敷所出由該省督撫　商臣部隨時奏明酌量籌撥是各省試辦預算以後凡欵項皆入預算自不能仍沿外銷之名預算本可追加自無妨酌留特别之欵此　臣等原奏係爲淸理財政令各省將向來外銷欵項據實報部以便確　全國歲入歲出總數爲劃分國家稅地方稅地步應請旨飭下各督　將該省出入欵項無論向爲報部向爲外銷照臣部議覆御史趙炳麟奏請定立預算决算及會議政務處議覆該御史奏統一財權整理國政摺　所陳　法通盤調查據實報部不准絲毫隱飾至各省關涉財政事宜自非軍務災振迫不及待者均應照臣等原奏所稱未經臣部核議槪不准　至所稱每省遴派一二員限　個月來京赴度支部面爲籌商一　原爲劃淸欵項起見現在淸理財政章程　經奏定一切欵項無從劃分應　財政淸　就緒後再由各省派員赴部籌商五覆奏稱藩司歸部考核所筦財政每季造册報查一節查臣部奏定淸理財政章程第十一條　　　宣統元年起各省文武大小衙門局所應將出入各欵按月編訂報告册送淸理財政局由局彚編全省報告總册按季呈由督撫咨部各省淸理財政局係以藩司爲總辦是藩司旣爲該省總筦財政之官即兼任淸理財政之責所管欵項按月由司報同按季由局報報藩司按月報告固　至以繕造爲勞而臣部按季綜核亦不至以閱算爲難應即遵照意程辦理且查外省官員向准直揭部科藩司爲臣部行政之官更應聲息相通以收指臂相聨之效嗣後遇有關涉財政稍爲重大事件除隨時詳報　管督撫外仍應一面徑報臣部以重考核六覆奏稱各省造報另定册式並展寬限期加重處分一節查各省造送預算决算報告册應定限期臣部業於淸理財政章程内分别奏定並聲明所定期限如有任意逾限以致預算决算無從預備貽誤憲政者該藩司或度支使由臣部據　奏叅等語應即遵照章程辦理至預算决算報告各册與從前報銷舊案不同自應另訂册式臣部現擬逐一釐訂交淸理財政局遵式塡送至逾限處分宜如何加重之處應由臣部會同吏部斟酌擬訂另行具奏其宣統二年以前預算案未經成立一切報銷期限處分仍遵照舊例切實辦理 
　　以上六條或爲臣等原奏所未議及或與臣等用意稍有不符均逐欵詳陳以期合於統一分明之義至覆奏内稱統一之本首重乎通分明之源莫先乎信自係扼要之論惟謂部中於外省欵項每令其據實報明聲言决不提用及至報出往往食言故外省常畏其相誑等語各省外銷欵項固非盡屬虚糜故前年臣部議覆御史趙炳麟請定立預算決算摺内奏令各省將外銷欵項通盤籌畫悉數奏明果係實在應用即當予以劃留續將此意開誠布公函告各省在案而各省至今竟不置覆是外銷究係何欵臣部　未預知所謂及至報出往往食言者果何所指政體攸關未便以此等虚詞爲臣部叢詬之地揆之事實殊有未合又覆奏内稱外省用欵但據實開報即予准銷不以憑空之理想遙爲臆斷不以陳年之舊例强爲相繩使疆　視之爲助我之人不畏之阨爲我之人疆臣爲朝廷使任大臣其人可信則於財政一端不必致疑等語各省用欵歸部核銷准駁之權固應有在從前例案銷册本有定式倘各省揑造則稽核亦爲具文然舍此則蕩然益無所守年來新政繁　本無例案可引而臣部核銷各案自非不符實甚並未嘗苛以相繩至於設官分職本期内外相維將來憲政成立仍當設立審計院即臣部會計亦在察核之列謂爲相阨謂爲致欵均非中正之論總之與天下相見以誠而後可無隔閡必内外俱爲一體而後可言事功自財政艱難日趨窮蹙已竭力補苴之不暇更何論庶政之特興長此因循實爲非計臣等一再遲廻籌之至悉固知積習旣久驟予更張非常之原黎民懼焉若内外臣工受國厚恩當籌備憲政之始基爲統一財權之計畫似未便膠執成見有内外畛域之分自不得隱飾相蒙仍彼此隔閡之弊現在朝延面度維新特飭臣部淸理財政在臣部固應蠲除煩文爲實事求是之政各部院各督撫亦當念國計關係之重諒臣部綜核之難推誠布公恊力相助俾臣等得舉其職權而財政庶期於整理區區愚誠不得不再行披瀝上陳伏乞飭下京外各衙門合力　心共維大局臣部幸甚財政幸甚所有遵旨酌議淸理財政辦法緣由謹恭摺　陳伏乞皇上聖鑒訓示謹奏光緒三十四年十二月二十五日奉旨着依議欽此 
國外新聞 
[英國推廣防務近聞]  
　　二十一日倫敦電云英國兵部大臣哈爾丹近在里子旅館宴待領土土隊各將弁曾於席間演說謂政府現與海外各屬地磋議設立帝國軍隊此實推廣防務之要舉 
[日本紀念立憲之慶典]  
　　二十一日東京電云日本臣民於今日午後在某公園舉行日本立憲二十年紀念大會事舉大宴異常熱閙首相桂太郎曾在國會提議公致日皇祝詞各員均極贊成連日國民晝夜出會慶祝頗　一時之盛 
[分校議案失敗]  
　　二十一日倫敦電云開列福利亞省下議院不允將分校敎授日童議案批准二十二日倫敦電云羅斯佛總統因開列福利亞省下議院駁退分校敎授日童議案特行電賀開省知事其萊脫君謂　省盡力國事已得合宜之法而爲國家保護開省利益尤能克盡義務渠當竭力助成此事云開列福利亞省知事其萊脫聲稱開省下議院現將討論調查該省日本僑民經費問題設日後查明情形不得不排斥亞人則將逼令國會實行排亞之律云 
[奥國新内閣已成]  
　　二十一日栢靈電云奥大利亞新内閣業已組織告成 
 
 

Page 27

 
 
   
 
 

Page 28

 
 
   
 
