# 1906 - 312 - 4912062

 

Page 1

 
 
   
 
 

Page 2

 
 
[電傳上諭]  
　　九月二十九日奉上諭王士珍現在署理陸軍部右侍郎正黃旗蒙古副都統著馮國璋署理欽此同日奉 
上諭福建汀漳龍道員缺著何成浩補授欽此 
[宫門抄]  
　　九月念九日召見軍機毓朗趙秉鈞 
[總核大臣奏改閣部院官制摺代論]  
　　臣奕劻臣孫家鼐臣瞿鴻機跪奏爲遵旨釐定官制。爲立憲預備。先將京官編定覆核。恭摺進呈。仰祈聖鑒事。竊臣等伏讀七月十三日上諭。時處今日惟有及時詳晰甄核仿行憲政廓淸積弊明定責成必從官制入手亟應先將官制分别議定次第更張等因欽此。又伏讀十四日上諭昨己有旨宣示急爲立憲之預備飭令先行釐定官制事關重要必當酌古準今折衷至當纎悉無遺著派載澤等公同編纂悉心妥訂並派慶親王奕劻等總司核定候旨遵行以昭鄭重等囚欽此。仰見皇太后皇上力拯時艱通變宜民之至意。率土臣庶。感頌同聲。實中國轉弱爲强之關鍵。茲事體大。臣等仰禀聖謨。總司核定。斷不敢草率從事。亦不敢敷衍塞責。月餘以來。准釐定官制大臣載澤等陸續送到草案臣等悉心詳核。反復商確。間有未恊次第更定。京内各官。現已竣事。竊維此次改定官制。旣爲預備立憲之基。自以所定官制與憲政相近爲要義。按立憲國官制。立法行政司法三權並峙。各有專屬。相輔而行。其意美法良。則諭旨所謂廓淸積弊。明定責成兩言盡之。矣蓋今日積弊之難淸。實由於責成之不定。推究厥故。殆有三端一則權限之不。分以行政。官而兼有立法權則必有藉行政之保義。創爲不平之法律。而未協。輿情。以行政官而兼有司法權。則必有徇平時之愛憎。變更一定之。法律。以意爲出入。以司法官而兼有立法權。則必有謀聽斷之便利。制爲嚴峻之法律。以肆行武健。而法律寖失其本意。舉人民之權利。生命。遂妨害於無形此權限不分責成之不能定者也一則職任。之不明。政以分職而理。謀以專任而成。今則一堂而有六官。是數人。共一職也。其半爲冗員可知。一人而歷官各部。是一人更數職也。其必無專長可見。數人分一任。則築室道謀。弊在玩時。一人兼數差。則日不暇給。弊在廢事。是故賢者累於牽制。不肖者安於推諉是職任。不明責成之不能定者二也一則名實之不副。名爲吏部。但司籤掣。之事。並無銓衡之權。名爲户部。但司出納之事。並無統計之權。名爲。禮部。但司典儀之事。並無禮敎之權。名爲兵部。但司緑營兵籍武職。升轉之事。並無統御之權是名實不副責成之不能定者三也。故臣等釐定官制。謹進諭旨。上稽本朝法度之精。旁參列邦規制之善爲主義。而尤以淸積弊定責成漸圖憲政成立爲指歸首分權以、定限。立法行政司法三者。除立法當屢議院。今日尙難實行。擬暫設資政院以爲預備外。行政之事。則專屬之内閣各部大臣。内閣有總理大臣。各部尙書亦爲内閣政務大臣故分之爲各部合之皆爲政。府而情無隔閡人則參閣議出則名治部務而事可貫通如是則中。央集權之勢成政策統一之效著。司法之權。則專屬之法部。以大理院任審判。而法部監督之均與行。政官相對峙而不爲所節制。此三。權分立之梗槩也。此外有資政院以持公論。有都察院以任糾彈。有審計院以查濫費。亦皆獨立不爲内閣所節制而轉能監督閣臣。此分權定限之大要也次分職以專任分職之法。凡舊有各衙門。與行政無關係者。自可切於事情。首外務部。次吏部。次民政部。次度支部。次禮部。次學部。次陸軍部。次法部。次農工商部。次郵傳部。次理藩部。專任之法。内閣各大臣同負責任。除外務部載在公約。其餘均不得兼充繁重差缺。各部尙書祇設一人。侍郎祇設二人皆歸一律。至新設之丞叅。事權不明。尙多窒礙。故特設承政廳。使左右丞任一部總匯之事。設參議廳。使左右參議任一部謀議之事。其郎中員外郎主事以下。視事務之煩簡。定額缺之多寡。要使責有專歸。官無濫設。此分職專任之大要也次正名以核實巡警爲民政之一端擬正名爲。民政部。度支部以財政處税務處併入。兵部徒擁虚名擬正名爲陸。軍部。以練兵處太僕寺併入。而海軍部暫隷焉。旣設陸部。則練兵處之軍令司宜正名爲軍諮府。以握全國軍政之要樞。刑部爲司法之行政衙門。徒名曰刑。義有未盡擬正名爲法部。商部本兼掌農工擬。正名爲農工商部。理藩院擬正名爲理藩部。太常光祿鴻臚三寺。同爲執禮之官。擬併入禮部工部。所掌半己分隷他部。而以輪路郵電併入擬改爲郵傳部。此正名核實之大要也。若是者責成旣已明定。積弊庶可廓淸。憲政規模。實肇於此。如以議院甫有萌芽。驟難成立。所以監行政者尙未完全。或改今日軍機大臣、爲辦理政務大臣。各部尙書均爲叅預政務大臣。大學士仍辦内閣事務。雖名稱畧異。而規制則同。行政機關。屹然已定。憲政官制。確有始基矣。抑臣等更有請者。制法固求其盡善。徒法不能以自行。必能有辦事之精神。而後有改良之功効。要在大小臣工顧名思義。視國如家。無自私自利之心。有任怨任勞之實。各修職事。共濟艱難。庶仰副兩宫孜孜圖治之懷。下慰薄海喁喁嚮風之望。是則臣等與有責成。尤不勝惶悚冀幸者也。是否有當。伏候聖明裁擇。乾斷施行。此次官制綱目。固已粗具細節。容有未盡周密之處。應請命下之日。飭令各該衙門堂官。按照所定大綱。及本衙門應辦事宜。自行酌議。會同臣等核定。 
 
 

Page 3

 
 
　　奏明辦理。謹將内閣官制淸單一件。各部官制淸單十二件。各部官制通則淸單一件。各院官制淸單六件。軍諮府官制淸單一件。閣部院官制節略法部節略。資政院節略。各一件共二十四件。繕呈御覽。恭候訓示。所有臣等核定京内官制緣由。恭摺具陳。伏乞皇太后皇上聖鑒。謹奏。 
[新官制事宜彙誌北京]  
　　吏部民政部度支部禮部陸軍部法部農工商部之尙書侍郎等均於九月二十一日到署接任 
　　新設之郵傳部現尙無衙署因工部已裁歸併農工商部故郵傳都有暫假工部衙門辦公之説 
　　太常寺雖己歸併禮部然十月初一日孟冬時享太廟皇上親詣行禮大典政府大臣仍議歸太常寺承辦聞太常寺定於九月二十三日將例年案卷呈送禮部以憑查核現禮部知照該寺暫緩將稿件儀器交代俟本部派定接收司員再行辦理 
練兵處歸入陸軍部現在練兵事宜用欵浩繁雖經電飭各省督撫速爲籌措陸續解京奈緩不濟急現擬奏請將吏部度支部照費酌提一半撥入練兵需用以濟要需 
　　工部奉旨改歸農工商部昨聞四司庫所等處奉堂諭擬開事宜單並飭銀庫司員查庫存實銀數目户部欠解欵項若干舊欠應發數目各處稿領投庫者彙齊一件封固定期奏送 
　　户部改爲度支部日昨奉鐵尙書諭飭擋房總辦即將大堂設立洋式桌椅裁去另設三堂公位並飭堂房各党書應有紅名者照例當差無紅名之堂書一律裁汰卽將頤和園公所存留奏稿三百餘件停辦以候定章 
　　聞議政各大臣提議以各關税務差事向來只派滿員從未揀派漢人充授實有滿漢界限故現擬定嗣後各關税差缺出無論滿員漢員一律委派以除去滿漢界限 
　　前刑部尙書葛寶華前吏部侍郎李殿林張英麟均以漢員簡授都統爲滿漢不分之實行聞該都統衙因改簡漢員必不徇情所有旗下佐領牛碌等均惶懼不定 
　　昨電催補授度支部尙書現任察哈爾副都統溥頲新入軍機現在廣西巡撫林贊虞中丞紹年補授陸軍部右侍郎現任江北提督廕午樓昌均行到京 
　　陸軍部丞參堂聞王正使士珍叚統制祺瑞均有補授之望 
郵傳部之胡侍郎燏棻現因舊病復發業經請假調養聞亦係感冐尙不致爲患（閏） 
[中國簡派華人爲税務司之傳聞]  
　　大阪日日新聞載倫敦電云泰晤士報駐京訪事瑪禮孫博士電稱西藏亞東關税務司已由中國派一華人充當不用外國人英國聞此消息頗爲驚訝譯文匯報 
[振徐两欽使赴奉行程詳紀奉天]  
　　振徐兩欽使准定九月二十六日請訓出都二十九日抵新民十月初一日到瀋陽駐節二日先謁福陵（在瀋陽城東二十里）次謁昭陵（在瀋陽城北八里）卽嚴節赴興京謁永陵（自興京至永陵車行二日皆在森林中無站店）謁陵禮畢由東淸鐵道赴吉林黑龍江两省調查政治交涉十月底回瀋陽駐節十日徧觀奉天兵農工商各新政然後回京覆命兩欽使出京時先由户部撥銀四萬兩以備調查川資之需槪免地方供應（丙） 
[滬嘉路線改繞松郡東郭松江]  
　　滬嘉鐵路一路由莘莊新橋等處迤南斜行繞出松江東門外黑橋向南至黃浦灘經鐵路工人逐段勘丈插標爲誌所佔地宇每畝擬給錢四十千房屋每小間亦如之路線之旁尙須築馬路初時該路線擬由西門外秀野橋斜出至黃浦灘後經工程師丈計里數較東門多六里許需多費六萬餘金故改從東路云（夕） 
[日本趕築南滿洲鐵路京師]  
　　南滿洲鐵路日人現己興工聞由孟家屯驛築起督催工程甚急並於該處設憲兵隊名爲長春憲兵分隊又設郵便局名爲寛城子郵便電信支局云（吕） 
[俄使請撤大連灣日本電線京師]  
　　日昨俄使璞科第到外部聲稱日本近在佐世保設電接通大連灣此事違背中國與大北公司所訂合同請嘱日本務將該電線撤去此事現外部正在籌議（吕） 
[俄人允還黑龍江金礦京師]  
　　俄人侵佔我黑龍江之漠河觀音山等處金礦現已允許退還前謂須酬以相當之利益此説近亦不提惟森林及佔用鐵路旁之民地等尙未議妥（吕） 
[西報紀山西學生力爭礦權事]  
　　西十月三十號山西來函云山西省城時有紛擾之事山西士民以中國政府將礦產權利讓給福公司皆不滿於意繼又傳稱山西省礦產已全歸福公司專利包辦即各處煤窰本省人民亦不得開挖此説爲日本留學生所聞即於今年春間公推一人回國設法運動本國政府令勿以礦利讓給福公司啟行之日接北京電謂外務部已尤福公司之請予以礦產權利懊喪莫名遽效陳天華故事投海自盡噩耗傳至太原府闔城學生二千人開特别大會三日商議如何抵制之策並爲死者開追悼會以表其爲公捐軀之義幾若此二千學生亦將隨之自殉者然當開會時有創議謂當宣布反對政府縱叛國而不惜者衆不爲然遂作罷論又有謂當廢棄學業各歸故鄉開會普告衆人以政府將礦產權利讓給福公司宜齊心反抗復　集欵項以收購該公司所置之地者山西巡撫知之親至各學堂論令學生到堂上課官立學堂之監督皆訓誡各學生謂政府與福公司所訂開礦約章其實情汝等尙未知悉斷不可過於急切自貽伊戚並 
 
 

Page 4

 
 
　　爲全省之害云各學堂現已照常辦事惟山西巡撫以該省留東學生流弊滋多擬多派學生赴西洋留學云譯字林報 
[蘇州督練公所近狀]  
　　紛紛更動人員。督練公所總辦杜兪近日向蘇撫辭職禀已四上聞蘇撫尙未允准而叅謀處督辦劉體乾已於九月二十七日由蘇撫撤差此外爲觀操撤差者帮辦陳蔚一人爲材不勝任撤差者科長彭錫範洪漢傑等六人聞蘇撫擬行文北洋調員來蘇云 
　　王標統之謬妄。二標一營全營兵士前晚擁至督練處要求不責軍棍給發軍衣再三撫慰始各退去而全標兵士近已不願至標統處領餉現標統王金海沾染惡習凡管帶來見者皆責令請安有行軍禮者跪責有差（望） 
[江南陸軍小學堂移江蘇敎育總會文（爲髮通招考章程事）]  
　　照得敝總辦酌擬陸軍小學堂變通招攷一案奉督憲端批開據詳已悉變通招考辦法尙屬可行惟所派各員宜詳加審愼免滋流弊每到一屬須先定期知　高等小學監督調集各處保送生徒從速秉公考驗國文科學而外尤宜注意體格母得稍涉輕率並不許絲毫擾累地方除一面通飭各屬照章保送外仰卽派員前往照額收考仍將所派員名報查等因到堂奉此除會同督練公所敎練處派員分赴各府及直隷州照額收考外相應抄錄暫定章程備文照會爲此請煩貴總會查照轉知各處府州縣學務公所及學會一體知悉保送有志合格靑年各就郡城預備招考盼切施行（助） 
[黑龍江請練常備軍京師]  
　　署黑龍江將軍程雪帥電咨練兵處略謂江省遠處極邊鬍匪肆擾加以鐵路交涉開墾各事彈壓保護諸關緊要擬請仿照北洋徵兵章程於江省先練常備軍一鎭以資調用並請調派熟悉新操武弁數員來江敎練聞練兵處已咨准照辦（吕） 
[俄人注意中國在伊犁設兵京師]  
　　俄使聞中國將於伊犁科布多齊齊哈爾一帶增設重兵以此事於俄國甚有關繫特向外部阻止聞外部已婉辭却之（吕） 
[鄂督電阻義商在安慶開埠京師]  
　　中義商約决裂昨鄂督電告外部以口岸少開一處好一處遲開一日好一日義商請在安慶開埠實於地方有損不妨停議統希大部妥籌辦理（吕） 
[浙撫電請改撥濬浦恊欵杭州]  
　　浙省奉撥濬浦恊欵業又接江督咨催速解浙撫張筱帥以無欵可籌擬請改撥即電致户部云本年二月奉眞電以黃浦工欵仍按上年認數籌解查浙省向指銅元餘利自經停鑄無利可餘覆請改撥在案嗣經奏明印造購存銅餅銅片僅能歸償欠價近又奉文歸併局廠浙在裁停之列而各庫欵皆奇絀尤難另籌現准江督咨催委實無欵可解惟有仍乞大部另行指撥示復（渠） 
[德相演説德與列國之邦交]  
　　二十八日柏林電云德相蒲盧親王在議院演説德與列國之邦交謂德與法國因摩洛哥問題恐未能益加輯陸惟德意奥三國頗願保守德法兩國之和好即俄法兩國亦不致有擾亂和局之意英法兩國之邦交可預料其亦必如是美國於愛爾基西亞會議時力持公道得保世界之和平德與英國日形親睦頗爲德人所歡迎至謂德國擴張海軍乃與英爲敵實係讕言蓋德國欲以之保護商務之利益耳德國並不欲干預奥兩國之内政至德俄兩國爲俄國内政訂立專約一節亦復不確德俄兩國和洽無間並無誤會之處英德兩國商議中亞細亞事於德國利益大有關繫繫與日本之邦交洵無間然日本海陸軍之强盛實爲人所共認日本之得列爲大國盖由於此德國初不願中國之瓜分亦不欲在中國得特别之利益東亞洲之事當以和平出之日俄之戰當日殊令人爲之驚訝德意奥三國聯盟至今互丰保守並無更動德相之言除社會黨外各黨皆鼓掌稱善譯文滙報 
[英國艦隊游弋摩洛哥海口]  
　　廿八日倫敦電云據公牘所載一則英國大西洋艦隊由基伯勒爾太起椗並非特意向摩洛哥海口進發盖遵海軍　　　往該處游弋耳 
[英國下議院辯論要件]  
　　廿八日倫敦電云英國下議院開　租地條件至十九小時之久直至今早九句四十分鐘始散又電云英國下議院於今日下午二句四十五分鐘復開議租地條件 
[俄國亂黨暗殺未成]  
　　廿七日柏林電云俄國伊爾庫斯克地方有人用炸彈謀害任能克姆夫大將未成 
[德皇准農部大臣辭職]  
　　廿八日倫敦電云普魯士聯邦農部大臣　德畢斯基大將前者斐洲丹麥繭屬地採辦軍用物件曾通同舞弊名列彈章且曾竭力屏斥外國所製之肉食以致肉食缺乏不見稱於衆前經奏懇解任迄未邀准惟德皇現己允其乞退該大臣去位後則德相蒲　親王今日開議院會議各事不致有人從中反對矣譯字林報 
[三誌南斐洲波亞人謀亂]  
　　廿八日倫敦電云南斐洲革伯殖民地之警兵與匪徒傅列拉之羽黨接戰約半句鐘匪黨己遁入深林現又有叛匪兩隊侵入革伯殖民地矣譯字林報○廿九日倫敦電云前充特蘭斯哇國首領布塞大將通告政府允爲帮同捕拿叛匪傅列拉又廿八日柏林電云德屬西南斐洲之行政官己奉命與英人合力剿捕波亞亂黨譯文匯報 
[德國遠東之政策]  
　　廿九日倫敦電云德相蒲廬親王在議院演説德與各國之邦交謂德國當與日本愼修睦誼德國在遠東以保守太平經營財政爲目的德相謂德國即欲用其兵力亦不懼孤六無助也 
[德屬斐州鐵路開行]  
　　廿八日柏林電云德屬西南斐洲以北之歐太几鐵路業己開行 
[俄國名將著書叙戰事]  
　　俄京聖彼得堡電云俄國哥魯伯金大將著述日俄戰事其第三卷業己告成内叙西一千九百零五年二月奉天省城之戰其第一第二两卷則詳述遼陽沙河两地之戰行將印行聞是書不歸書賈發售云 
[美國排斥日本學童交涉之餘聞]  
　　廿九日倫敦電云有往錫美國工商部大臣蔑客夫者蔑大臣告以彼之决見則美國　與日本立約准日本幼童在美國學校肄習與最優之國一律相待故美政府當宣布嘉禮福尼亞省之律側爲不合乎憲法云譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[吏部奏調人員京師]  
　　吏部近以漢司員不敷分布昨特具摺奏調十八員吳燕紹任肇新朱崇蔭以上三員擬調赴吏部開去底缺作爲額外主事學習行走齊徵楊振鍔王鍾榕舒良弼田鴻年王憲章陳陶以上七員擬調赴吏部作爲七品小京官學習行走楊麟香沈覲宸劉啟瑞李海恩周作霖袁崇鎭陳紹祖王宗毅以上八員擬查看情形隨時分别調取（日） 
[江督電調武員蘇州]  
　　蘇省飛划營管帶米都戎占元茲奉江督端午帥電調差遣不日即須前往（甲） 
[誠軍帥蒞鎭查看各營學堂鎭江]  
　　江甯將軍誠果泉留守於九月二十五日由省蒞鎭隨命駕詣八旗高等初等各學堂查看課程二十六日淸晨又親往校塲簡滿營操法（拜） 
[派員察看各營鎭江]  
　　江督以近日常鎭一帶盜風未靖各軍分叚巡防地廣兵稀不足以資整頓特派王太守前往察看情形聞王太守已於九月二十四日蒞鎭察看一切並令各該統領管帶認眞勦捕無梢玩忽云（拜） 
[改期演習行軍南京]  
　　江南秋操原定於十月初一日演習茲已改爲初三日在附近地方演習一次聞端午帥亦須親往校閲至初議鎭澄會操之説現已作罷盖因經費太鉅籌措維艱也（才） 
[咨會派兵駐防蘇州]  
　　蘇撫陳筱帥昨接江南提督咨文略謂蘇松常鎭太五屬盜賊縱橫亟應嚴加防範瞬届冬防吃緊更宜格外嚴密擬在各鄉鎭先行酌派師船扼要駐防請即札飭各營限期一律遵辦云（且） 
[調勇來寕訓練洋操寗波]  
　　駐紥内地各防巡察營勇丁並未講習洋操現經浙提吕道生軍門將該營勇丁調至甬郡訓練洋操已由謝統帶督帶闔營勇丁來寗駐紥聽候軍門選擇敎習訓練其所駐内地各防由軍門調遣練軍正中營勇丁前往駐防（具） 
[飭籌陸軍小學堂經費杭州]  
　　浙省武備學堂業己遵照奏定章程改爲陸軍小學該堂總辦三六橋太守即籌議一切禀呈浙撫茲將批示照錄如下 
據詳現有武備學堂房舍不合學校制度且地區狹隘未足爲改建爲陸軍小學堂之用應另購地興造自爲遵照練兵處章制力求完備起見原屬正當辦法惟浙省財政奇絀現當籌練新軍餉項方虞不足輙加以此項巨工力恐未逮雖據稱俟明年五月該堂全班畢業後可將堂舍估値變抵而緩難濟急且不敷尙多司局有無欵項可籌算至學額招足後每年需短幾何以及製備服裝等費均應預先核定籌備的欵方可不悞要需仰布政司會同釐餉局曁兵備處督同該守悉心妥籌詳候察奪飭遵事關奏准開辦之件萬難延緩務各勉爲其難以期早日成立爲要此繳 
[將備學堂定期給憑南京]  
　　江南將備學堂二班學生均己届畢業期於日昨大考督練公所定於九月二十六日在該堂給發憑單所有該學堂亦卽從此停辦（才） 
[陸軍小學考取二班學生南京]  
　　江南路軍小學堂日前詳請添招二班學生一律由各屬選送聽候考取茲總辦陶俊葆觀察定期於九月二十二日考試現已取錄二百名以符定額（才） 
[批飭擬覆學堂章程九江]  
　　德化縣廪生鄭呈涵等現擬组織三育義塾專收寒素子弟由各同志輪往敎課不取脩金禀請九江關道立案旋奉批示飭將校地學額敎科規則曁提撥義學存欵作何支用併擬章禀復並將義塾字樣改爲學堂再行核辦（石） 
[僧人認捐助學南京]  
　　垣前因恭奉明詔飭提無主廟產以助學費現有下關靜海寺住持僧人正蓮具禀元　兩縣請捐洋一千三百元以補學堂經費之不足現已奉兩大令批准矣（才） 
[通飭設立勸學所鎭江]  
　　蘇省前奉學部所頌奏定勸學所章程業己發交各府縣令士紳照行茲又奉撫憲札飭各屬無論城鎭均須廣設勸學所以期敎育普及丹徒縣宗明府奉札之下業已遵照辦理矣（拜） 
[講報社將改宣講所蘇州]  
　　蘇城講報社開辦年餘推廣己至六處按期將各報宣講於勞動社會頗有影響商學各界早經公認贊成邇來學部已有章程飭各省設立宣講所蘇省尙未開辦茲經學會提議此事成謂講報社辦有成效函知該社請併入敎育會俾通力合作用易舉辦向蘇地法政學堂亦擬組織一法政宣講所請講報社并入該社各會員疊開談話會討論茲事聞多數會員不主歸并意欲將該社改爲斌華公立宣講所依舊獨立云（助） 
[蘇州拒烟會赴常熟演説蘇州]  
　　蘇州拒烟會前奉藩憲照會分赴各屬推廣分會茲該會姚淸溪於九月二十五日同會友許孟賢洪惕安附輪至常於二十六日下午假老城隍廟後殿開會由三君輪流演説來聽者六七百人一律簽名是日常昭兩縣粮捕兩廳均蒞會散會後並由本地各學堂敎習在三景園設席欵待以表歡迎云（助） 
[冒充學堂販售米石寗波]  
　　甬江北有某甲串通奉化縣人張小娘冒充江北雁湖學堂在小廳地方購賣食米多石販運來甬船上懸掛該學堂黃龍旗幟至某處地方被奉邑紳士察出破綻謂其冐充學堂因將船米一併扣住一面函訽雁湖堂董嗣復不知何人以該學堂收條持往奉邑紳士處將米領回由某處地方變賣現經堂董盧君棻蔡知其事以若輩冒充學堂胆敢販米牟利大壞學界名譽日前已禀請甯府札飭奉化縣查拿懲究以儆效尤（具） 
[開濬城河寗波]  
　　甬郡城河汚塞不堪穢臭薰蒸大於衞生有碍現經寗府喩庶三太守籌集的欵交由紳董雇工挑濬一面出示曉諭沿河居民知悉如有在河上搭棚居住急宣拆卸以憑工人挑泥開濬母得從中阻撓妨害公益（具） 
[擒獲隣境盜匪金華]  
　　金郡祝裕隆布庄遣夥至永武一帶收帳舟泊武義縣屬之履坦地方突被盜匪數十人將帳洋二千餘元及行李等物悉數刦去報知該縣錢冠瀛大令查緝未獲旣而該匪遁至隣邑永康縣境爲曹厚卿大令飭兵捕獲郎大頭等數名訊供不諱業已解往武義歸案擬罪核辦矣（早） 
 
 

Page 10

 
 
[縣令受驚南匯]  
　　南匯縣李紫璈大令因公晋省於九月二十二夜三鼓時道出孫小橋地方適該處借沈姓房屋開設茶館之賭棍曹八銓糾同無賴曹阿夢蔡阿珍顧景園等聚賭抽頭大令飭差往拿各賭棍見無牌票疑係假冒竟與交鬨毆傷舟子二人且損官舫大令頗爲受驚現在曹阿夢蔡阿珍已經解案惟曹八銓顧景園等尙逃匿未復（助） 
[南翔大火]  
　　九月二十八日午後南翔鎭寺前東街某鋪失愼延燒對面房屋自寺前東栅口大八字橋直至前某南貨店止約計南北兩面鋪户一百餘家燬去房屋二百餘間是處爲鎭之中心點店鋪最稱繁盛經此一炬亦可謂浩劫矣（南） 
[德國兵輪停泊吳淞]  
　　德國加門兵輪潘司賣克日昨由靑島駛至吳淞停泊三夾水聞稍遲當往南京謁見督憲聞德國欽使在該兵輪上故有此舉云（川） 
[估修寳邑海塘吳淞]  
　　寶邑高橋廠海塘爲潮水衝壞曾由王大令督修興辦日昨撫憲又特派某員及水利局委員同至吳淞與王大令至該處察勘聞此項工程甚巨非旦夕所能竣事云（不） 
[上海官事]  
　　大挑知縣王培鈞由川沙江震等處回滬昨至道轅禀知○廣東縣丞張恩壽到道禀見○警察北局委員劉光沂由南京回到道禀安○本城提右營周子安叅戎昨晚乘舟到松謁見提督（宜） 
[荐保開河董事]  
　　本埠開濬城河一則將次開工現由總工程局函禀到縣請爲照會林君曾賚秦君本幹爲河工董事經理一切事宜俾資輔助而重要公（宜） 
[上海格致書院拾月分課題]  
　　（策論）學部新定章程凡外人在中國内地設立學堂不准立案亦無奬勵其説果可行歟論世界之競爭與和平跑馬行不作者聽（算學）若自圓外至一點至圓界作兩切線距其心甲處昨一小圓而容於兩切線之中但知小圓面爲大圓面乙分之一而切線所含之弧爲吇度推求切線與大小圓徑之公式如甲爲十六乙爲四吇爲七十二度問同數各幾何試繪算之按形學理求徑一周　之法由圓之内外切正方形入算今可否由圓之内外切平邊三角形疊求其周率試詳細圖演之（助） 
[運動會類誌]  
　　西門外健行公學初三日開運動會城内梅 
溪西成兩學堂定初十日開秋季運動會（宜） 
[核定撥給寺僧遷費]  
　　紫霞殿住持僧奇緣違諭押遷己紀前報茲總工程局各董擬籌撥銀二千兩另行購地禀奉滬道核示飭將一千兩抽助學費一千兩撥交該僧具領云（尺） 
[賽會路由]  
　　今日爲城隍神賽會之期所有路由錄左出廟朝西過南香花橋廣福寺東馬橋往南石駁岸過穿心河橋朝西莊家橋出北弄由參府署楊家橋副府署進西東王家弄北永興橋由道轅天燈弄往西東西唐家弄朝北虹橋三牌樓縣西縣南果子巷彩衣街朝北東街益慶橋海防署天官牌坊福佑橋往西穿心街出老北門沿城河到壇晚間由壇往東過沙家石橋陸家浜橋進東鈎至弄往北鹽公堂花衣街往西新碼頭　街至小橋朝北過外郎家橋如意街往西進大東門彩衣街　子巷太平街三牌坊縣西縣東往北四牌樓過長生橋往西回轅（宜） 
[酌留探夥承値冬防]  
　　總工程局以現在已届冬令防務緊要將所雇偵探各夥擇其勤能者酌畱効用由局掣給腰牌承値稽查緝捕之責（尺） 
[巡士被匪戳傷]  
　　總工程局西區巡士蕭某前晩行經斜橋附近被匪徒四五人將號衣號褲褫去復用刀刺傷腿上即禀經　務長告知局董派探嚴緝（尺） 
[責押巡士]  
　　總工程局南區巡士郭晋被人疑竊呑烟圖盡已誌昨報茲爲警務長查明該巡士實有私質軍裝情事卽予斥革並傳保人莊沛生到案飭繳學費銀兩郭因無力措繳奉正裁判孫明府判戒責二百下押改過局五月保釋（尺） 
[華捕姦佔婦女]  
　　何桃二昨投美捕房報稱髮妻馬氏被二百五十五號捕誘姦强佔匿居嘉興路某號房屋請予查究捕頭飭探朱子藩查明禀復核辦（似） 
[追繳租船股本]  
　　上海商會接嘉興商會函稱有沈二梅前於念九年分與王阿和王雙喜合股租洪順興木作並洪阿羽之駁船一只當交押租洋二百十元三股派出接租未久即退還洪乃約期賣船還錢現將沈二梅名下洋七十元掯呑不付請卽追究等語商董移至總工程局經正裁判孫明府傳洪到案訊問洪供詞含混判著照數措繳（尺） 
[跡似移屍]  
　　湖北路恊興客棧於前晚棧客病危囑令棧夥謝陸兩人抬放東洋車内爲鄰人瞥見報捕將該屍車入捕房昨捕頭飭探張全林傳二圖地保馬大新將謝陸解送公共公廨請究讞員關司馬訊之棧夥謝紀生供此客係滄浪池浴堂擔保送來本有疾病嗣因病危送還不意已經身死地保供小的往詢浴堂因爲時尙早未曾啓門司馬著該地保循章投報上海縣一面飭差協探候提棧主金紀生及滄浪池浴堂主到案訊陸謝仍交捕房帶去　 
（力） 
[令節停訊]  
　　今日爲下元令節英法各公廨均循例停訊一天（孝） 
[會訊錢債糾葛案]  
　　英商美亨洋人延博文律師控華商利亨號欠銀前日午後襄讞孫明府會同美白副領事會訊原告由博律師代表被告利亨號顧文朝胡献南延哈華托穆安素二律師到案升辯被告律師先問原告美亨洋行何人到案博律師即稱上海之美亨係美國公司之支店現在美國總公司函請敝律師代表哈律師稱當初利亨之顧文朝胡献南卽在美亨洋行爲夥行中執事洋人有名欒及者結欠胡之欵項該洋人竟潛避天津後數年該洋人復至上海易名樂特照常交易但人名雖易而牌號仍用美亨二字未幾該洋人又去故二次來申似均騙華人之錢故此案必須該洋人親自到案否則不能訊理孫明府以控案總須本人到案候質商之白君判此案俟原告洋人到案訊理原被各律師遵諭而去 
[上海縣案]  
　　梁高氏前日扭控王長榮串詐當晚經王大令親訊高氏供在本城曲尺灣開銅顉作雇夥張板林於三月十八借洋两角出外至夜由王長榮送回即睡翌早詎已身死當邀張之師弟王長榮並同行陳趙等多人察係呑烟自盡婦人 
 
 

Page 11

 
 
　　本欲報騐由衆勸阻並由王立字據尸屬如有枝節由伊排解婦人允從購棺收殮埋葬公地今帶同尸叔祖張春亭前來詐擾情急扭控王之字據呈電王供二月廿八夜並未與張板林唔面廿九早高氏命人來喚小的到伊作内始知張板林呑烟身死小的所立字據亦係呑烟自盡並無尸親不向理論之語張春亭供两目己瞽姪孫板林死後高氏與王長榮均無一字知照小的於八月間始知姪孫呑焑自盡因偕三人來滬詢問高氏祇允給盤棺費洋两元小的不允反被扭控大令判地甲施福邀同原勸同行應給張春亭盤棺費洋若干即令高氏照給王交何候地甲禀復再核○嚴老六前因犯事收押改過局後因張家樓搶案由某營弁保出充作眼綫未獲一匪依然在外橫行復經浦東總巡局獲送到縣無可申辯判收所仍發改過局管押○趙毛毛持刀傷人由虹鎭巡局解縣訊責收押刻因患病由看役禀請騐病放釋大令判交地保管束（宜） 
[總工程局記事]  
　　傘店主王阿有咋被剪綹賊顏錫卿剪竊洋一元九角爲巡目查見拘交東區解局經孫明府訊判戒責二百下押改過局六月搜出洋两元十二角充公○周龍泉扭伊姪周建堂至案控被霸逐明府訊判自邀親族理勸○積竊張金林陳小和子由探查獲解案搜出質票多張判押候查辦○李阿四前因毆傷南區巡士拘解到案訊判押改過局一年茲由伊母投案並挽譚進明劉寳亭作保繳呈贖罪洋廿元償還醫傷洋三元准予保去（寸） 
[公共公廨早堂案]  
　　朱萬生向龔春生追索欠洋四元龔將房磚二千七百餘塊作抵詎房磚係伊叔龔明山之物報探陳云忠拿究司馬以案係錢債判一併押候過堂核斷○夏木泉將餘房轉租與姚金記居住嗣姚發押捕房其姘婦某氏私將綢衣一包寄在二房東處迨姚滿期開釋查衣無著前日具禀公廨控夏竊衣於昨提究司馬以控竊無證碍難訊斷判夏交保下禮拜二邀同見證到案再訊○蕭阿高前日掩入家内竊取乃父蕭洪興洋二百廿元賭負無剩由蕭報捕解究司馬判發押棲流所半年○韓方氏竊取錦華絲廠絲頭判押官媒十四天○丐婦陸連氏李連氏萬吳氏等六名在租界内各弄求乞爲捕先後拿獲解究司馬判逐出租界再來究辦○費紹德向德商禮源洋人定貨不出傳訊判交保候訂訊○王阿根違章抛磚擲洋婦判交伊母具領管束○洪得生竊取益順成馬口鐵判押二月（力） 
[法租界公堂案]  
　　戴家連前搶計慶恩鞋子控經公堂押交同黨戴芳廷在案昨因押久不交解案奉判再押捕房一月○陳阿福前竊史阿榮洋元昨又解訊判再押一月○趙阿坤串同翻戲王少卿陳雪生等騙徐金生洋三千元嗣趙牽涉包探李星福亦得洋三百元昨由英捕頭阿姆斯脱郎君飭西探將李送案質訊李稱趙前堂己供認並無牽涉小的且小的彼時因病在家中西官得供命趙還押李仍交英捕頭帶回候補提王少卿等到案澈究○劉某控新瑞和靛靑行主楊雲記　閉逃走尙欠房金洋一百四十四元請示核辦陳明府命登報將生財拍賣歸償○朱春　前控任阿寳呑匿絲廠地圖判令押交王福生在案嗣任押久未據交案昨又解訊官判押候著探帶出指提福生及瞿松記到案訊究○畢浩根前控張子　呑没正陽樓飯店股銀曾判張交保理楚茲張無人具保昨又解訊官判限十天交保邀同公正人將賬算明禀復核辦○王阿福誘拐崔王氏一案明府查明無訛判押捕房一月氏給本夫具領完案○陸云才控陸德昌私拆竹笆請究官判押捕房十天（深） 
[美租界捕房事]  
　　頭壩路張春寳報稱同居某氏婦與夫口角呑金戒圖盡請示奉飭速送醫院求治再核○六十號西捕昨見一東洋車夫年老龍鐘有違定章當即拘入捕房飭速傳車主到案核辦○陳阿記昨在菜塲竊土金福洋元由捕拘入押辦陳生記李阿壽在西華得路小飯店大嚼不名一錢向索被毆由捕拘入捕房原告不願多事陳李遂奉斥釋○雞販張錫桂行經兆豐路被人强搶數雞張即　捕捕頭飭探查辦（似） 
來函 
[商會經收徐海水災第四次淸單]  
　　九月二十一日由南方報館彙解到會計銀三百兩洋二百元江南徐川府田紹白太守備文移送湘灾捐册二本徐屬官商共捐錢一百七十一千文合銀一百陸拾两七錢五分正成都商務總會舒印鉅祥翁喬印世傑翁公函彙到各帮商董代募華僑捐洋六百元折合申公砝規銀四百四拾两思濟堂銅洋一元以上各欵除分别奉給收照外將欵彙解徐海等災區　用合登報以揚仁風　 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
