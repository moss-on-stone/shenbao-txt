# 1881 - 169 - 4902927

 

Page 1

 
 
[客嘲]  
人茍無傷心之痛必不肯以性命等諸鴻毛至於計無復之而輕生於異地此其傷心之痛誠有不可解者矣夫人　天地間不能自立取富貴瞻妻子而乃欲借助於親族朋友以分其餘潤是已可鄙之甚又以目不識人但知某某爲親族朋友今値其赫富貴之時不遠千里而投托之兾其稍有補助而並不先度其人爲何如人其人與我之情爲何如情誼爲何如誼而貿貿然來悻悻然去是更可笑之甚况復秋風不遇將伯無靈我以謬託知己而來彼乃不諒故人之隱千里尋求一朝拂逆初念所不及此而又茫茫前路別無可圖覥然得胴貲歸故園又不免爲鄉人所笑且回憶先時我之待彼若何情重若何恩深而乃一朝得志睫毛長寸許眨眼若不相識我以念舊而來彼竟出手若此使我前日之奢望一且冰消瓦解念及此直欲瀝酒問天拔劍斫地其憤憤之意有不可以須臾復忍者因而忿極輕生不復他計是則尤爲可歎可憐之極矣一人之身孰不賴有人焉稍爲提挚然已不能自謀生計而覥顏以乞憐於人又以乞憐而人不之憐遂怨命憤激而出於一死此其人之淺鄙愚戇可想而知亦何足以深論者而吾於此竊不禁爲世道人心憂也夫人幸而富且貴紆青拖紫列鼎鳴鐘其戚族交遊聞之莫不欣欣然有喜色曰某大員吾之族人也某官府吾之親戚也某某之赫赫有名者吾之素識故交也蓋不必以分潤爲意而一似稍分光寵亦足以榮而富且貴者　樂以諸人之交口相稱譽爲快故當入學中舉中進士皆以報條分送親友戚族間俾得周知間有一二處挂漏者則指摘及之矣然夫人正在乘風直上時敢怒而不敢言及其稍有蹉跌卽以此反唇相譏蓋卽不必有求於彼者亦未嘗不若是也或者偶得一缺一差清俸所入僅敷衣食而戚族交遊之紛至沓來竟至日不暇給此亦難事如在已旣屬有餘而慳囊决不肯破此則似乎太甚矣昔晏子爲齊相一狐裘三十年豚肩不掩豆人有誚其鄙吝者然自其爲相父族皆衣裘母族皆食肉至於妻族亦無凍餒草莽之士待以舉火者七十餘家可知人富得意之時茍有餘力足以及人則必當竭力以相援引而况桑梓之情釣遊之侶爲平日所素稔者哉前報列粵人某自廣至甬備禮謁見其鄉親某大員不蒙傳見衹贈川資二十元某却而不受怏怏　寓是晚卽引刀自刎而死鳴呼我雖不殺伯仁伯仁由我而死試問此心其能安也耶某之於某大員交情不知何若觀其竭誠以來將告貸二百金此則諒非泛泛之交自粵至寍盤川已屬不貲又加以置備禮物兾以千里鵝毛稍得餘利而乃僅以博二十元之贈此豈始願所及料哉夫當今之世而欲求如晏子其人者豈可復得然每見有人當得意之時其親族鄉黨遠來告貸量力而子不使失所若是者亦不乏人其有所望太奢不能各如其願而僅給以盤費　遣回里人猶諒之今某自粵至寍投其鄉親而所望止二百金鄉親又係大員此其願尙不甚奢贈以二十番計自粵至甬往返川資尙不敷用幾有進退維谷之勢以是憤激而至於死在某固爲不自量而某大員於是乎不得辭其咎矣以桑梓之故遠來相就而使飢餓於吾土地甘踏於死而不顧是誰之過歟嘗世人不自樹立平時本無一長可取堪以自食其力一聞有同鄉故舊偶無得意便思投謁以求餘潤又不自量其材德而但以乞憐爲事此最無可如何之事如某者或亦有類於此實係無可位置故亟欲資遣以去然往近返若干路必爲之籌費足用庻乎於已無愧今以是而致死某大員其亦有悔於厥心乎然而豬肝之客可以鑒矣吾爲客嘲吾正爲客警也 
[恭錄　諭旨]  
　　○五月二十二日欽奉　慈禧端佑康頤昭豫莊誠皇太后懿旨李鴻章奏覆陳直隸河道地勢情形節次辦法一摺據稱近畿水利關係國計民生頻年逐漸經營將各河擇要修濬因需費煩鉅未舉大工考諸往昔成案揆之目下情形通盤籌畫惟有次第酌辦等語着恭親王奕訢醇親王亦讀會同左宗棠李鴻章童華等酌度情形隨時妥商辦理欽此 
[意法爭毆]  
　　○本月二十六日倫敦電報云法國麥西利地方意大利人與法國人爭毆致死多人幷有受傷者多名車緣法兵由多尼思回來道經麥西利意大利人從旁觀之忽有蹙口作聲意存笑侮者法人不服遂兩不相下以致爭毆後經該兵丁將爭毆之人捉獲二百名始各解散現在意國官民均因此事頗有不平之意云 
[烟火新奇]  
　　○日本兵船名琉球港者前往新金山泊於美立本地方一日該兵船大放烟火日間先放紙火乃以木爲砲納紙於中放砲而激之使起高至三百尺則裹紙炸裂而中間所藏之紙物皆紛飛而出珍禽奇獸　草琪花莫不象形堆肖光怪陸離驚心動目至晚則放烟火亦復新奇眩目鳥獸草木無一不備並有奇巧之燈遍懸於船上望之如火樹銀花光華燦爛者甚衆皆嘖嘖贊歎以爲得未曾有美立本之地官方皆往該兵船上大餐宴飲極歡酒菜等皆東西合璧主賓各極酣暢至烟火放畢始賦歸與焉 
[輪船失事訊供]  
　　○漢廣輪船失事船身業經拍賣均列於報前日本埠稅務司與大英公司尼伯路輪船主美國駐滬兵船上之兵頭及河泊司設一公廨會同審訊問其何以致壞至其所訊情形如何容再探錄 
[髪遭懲]  
　　○福州西字報言福州地方近有違　制薙頭者爲官憲捉獲約五六十人除笞責之外每人罰錢三千文以示懲儆又將漆塗其頭始行逐出似此懲辦庶足以伸　國憲而儆效尤矣 
[車路紀略]  
　　○前報列創造車路一節云自小東門沿浦灘直至虹口云云該處本係馬車來往之路何以又煩創造頗以爲疑特以西報載此姑照登錄茲乃探悉此路專爲馬車往來迅速以便行客而廣利源起見係由怡和洋行經理糾合股分每股銀一百兩約計此項工費需銀十萬兩由小東門直達下海浦約有九里之遠其章程則初起時擬用車八輛馬一百匹將來再加擴充須用車十六輛馬三百匹坐客每人出洋五分越十分時一次次第開行云至其詳細情形容俟續述 
[會勘河道]  
　　○直隸地勢平衍水利久不興修高原遇旱則燥烈堪虞卑濕遇澇則浸淫是嘆河渠擁塞灌注 
 
 

Page 2

 
 
無從雖李爵相於文安大絾一帶屢加疏濬然究得其偏而未得其全現經左爵相通盤籌算奏請將全省水利一律興修是誠萬民之福奉旨後左相卽親至涿州相度一切李相亦於十三日乘小輪船至窅坻縣境沿河查勘十五日囘津茲悉二十二日左相節鉞亦抵天津蓋會商各事宜也 
[官船傾覆]  
　　○漢皋自入夏惟來陰晴合宜水勢亦不暴漲惟十六夜澈　大雨天氣驟涼寒暑針由八十四五度而縮至七十度十七日川襄雨水驟至雖江面較闊不至湧激有聲而小河口已急溜異常高下相去約有數尺此三數日內壞船極多並有溺斃人口救生船往來如織幾至日給不遑幸衆渡划尙能踴躍救援得收指臂之助據聞十七日中碼頭上泊有卸任漢川縣之坐船一艘被流水刷鬆泥土立時走鐺該船水手雖竭力招呼無如上流過於湧决將該船冲至龍王廟口之鹽船帮閣住斯時錨重水急船卽傾覆當由救生船與渡划趕救船上計共三十二人救起二十八人尙有女婢與跟隨兩名並船夫兩名無着漢川縣主間姓鍾官印鳳喈四川華陽縣人幸此次回省帶有糧銀繳司光一日登岸晉省未曾回舟故不受此驚恐惟報載宦囊盡付流水兼文札等亦飄失無存未免臨江浩歎耳 
[茶船續開]  
　　○漢口所泊之外洋茶船本届共到十五艘陸續開去者計十有四艘所餘履泰行之利的亞船茲悉於月之二十日亦起椗出洋矣 
[姦嫂殺兄]  
　　○皖垣東鄉離城數十里許有湯家溝係桐邑所屬村有某甲兄弟三人耕種爲生甲前在營充當勇丁計歷數載奏凱後該營裁撤中在下路娶一婦返里仍同兩弟務農詎甲妻與兩弟皆通近兩弟私商竟將鐵鋤殛兄至夜間舁屍埋於隣家麥田未幾隣人鋤地見屍嗚報地保一同赴縣報案邑尊當卽前往相騐將兇手帶回照辦云 
[誠孝可風]  
　　○皖垣東北舒城縣屬乾寨河地方皮匠某年四十餘事母至孝母已古稀妻久故子二十餘歲家貧某每日負担營生無論路途遠近夜必回家侍母餐奉母安寢隣里親友咸呼爲老孝皮匠已卯春間母沒某將皮匠担及家用什物變賣備棺收殮令子投人家充長工奉母棺葬於山窮自掘坑掩埋已在坟邊結茅伴守夏則茅屋四圍自長西瓜甲食以充饑邑人聞知往觀爭餽食物甲就而食之飽後辭謝其餘　此間毒物極多不宜留存客冬紳士往請下山甲跪謝云孝期未滿不忍驟離甲廬墓兩年餘近隣鮮見其出屋近來紳士耆老又聨名禀官於是教官率同紳耆迎接孝子下山至縣邑尊面加獎贊並謂君之孝行已爲詳憲請旌矣夫某一介愚氓未嘗讀書而能盡孝如此可以愧天下之爲子者矣惜傳者不得其姓名也豈知賦性之厚事跡之著一時竟無獨有偶且相較而更有異者清淮人劉安邦年逾五旬貧苦異常在鎭江西門外六吉碼頭聨元客棧內作廚司本月初旬劉友某乙與人口角劉在旁勸解忽然倒地不起頭面汗如雨下不省人事棧主爲延醫診治醫云病係春瘟不治不立方而去劉有一子年僅十三齡尙未習業見父如此情形隨在　神前焚香許願取菜刀將右手小指切下血流如注又恐旁人得知將手指私藏袖內送入父口仍未見效劉越四盡夜而斃該處紳士張某等聞劉子截指事深嘉其孝公議捐資湊買棺木收殮將劉子送入義塾讀書後再爲之位置此事由該棧客傳述稱係眼見夫以十三齡童子有此誠孝允稱　盛時之瑞足爲鄉里之光異日成立自必大有可觀所願義墊師好爲教導諸紳士終始扶持則培植人材風示倫類胥于是乎在矣 
[禁止看礙示]  
　　○欽加知州銜署江蘇松江府婁縣正堂加十級紀錄十次陳　爲出示嚴禁事據貢生張朝搢監生嚴　光職員唐本仁馮端燮又生宋雲駿朱運新等稟稱切停棺不葬本于例禁自宜速葬爲是時憲書所載神煞僅避山向近多匪徒冒稱堪輿名曰看礙一家葬事唆使遠近村民動云關礙挾衆阻撓偶有疾病死亡唆將已葬之墳發掘勒遷幷有聳拆房屋索詐涉訟治葬者畏之如虎鄉民聽其唆使每多結訟破家皆愚不悟此等看礙匪徒眞爲罪大惡極若不禁止貽害非輕爲此公求示禁等情到縣據此查風水之說本查渺難憑而疾病死生尢人之常理乃本境地方每因鄰近葬墳輙揑爲風水關礙向墳主多方擾害好事之徒又復託稱堪輿從中播惑遂致訟獄弊興釁端日滋無倚賴爲利　葬者視等畏途此等惡習言之實堪痛恨據禀前情除隨時遇案懲辦一面嚴密訪拿外合亟出示嚴禁爲此示仰闔境軍民保甲人等一體知悉自示之後如再有前項棍徒託稱看礙惑令鄉民向葬主阻葬擾害或偶因疾病死亡揑稱風水關礙勒逼遷墳拆屋圖詐者許卽由被害之人隨時稟候嚴拏究辦或卽將看礙匪棍當塲獲解來縣以憑訊明嚴究地保狥隱一併革懲决不寬貸其各凛遵毋違特示 
[陰謀自損]  
　　○蘇人謂蠶曰天虫飼蠶得利則又曰天財言其豐歉不可預定有天意焉故有同焉飼蠶而繭之多寡不等者有同焉　繭而絲之輕重不等者獅山某姓甲乙同胞手足也甲雖鄉人而心計陰險乙則忠厚有餘而性尤懦弱兩人同居分　各有桑田十餘畞彼此飼蠶同力合作無分畛域今春甲以乙妻病故而子又多病當浴蠶分種之時議令各事其事利乙無帮助必致半途　棄而已乃兼收並蓄不勞而獲也乙不敢違兄意另雇工人澈夜達旦無少休息比及三眠將欲作繭甲又以房屋狹窄不敷所用促弟他徒弟不得已於隣舍賃屋兩樣以畢蠶事採繭後甲乙不分軒輊欲待繅絲而絲車爲甲所據乙知不能久待賣繭得價竟獲倍利甲則徐徐剝繭緩緩抽絲方冀利市三倍自我操贏而孰知不數日間繭中飛蛾盡出斷絲敗繭問價無人不勝懊喪夫陰謀暗算施之常人猶干天忌况在倫常有不貽戚者乎然則天虫天財之說未始無徵也 
[委辦電局]  
　　○自天津至上海創設電線將卽開工其總局設在天津憲委鄭君藻如盛君宣懷劉君含芳三觀察爲總辦餘如臨清　寍清江鎭江蘇州上海等六處皆係分局其在臨清分局之委員係朱君福春濟寍則陳君錫純清江則陳君同源鎭江則嚴君作霖張君世祁蘇州則劉君庭來　君庭芝上海則鄭君宮應謝君家福也至於監工委員北路爲佘君其官印官階未詳南路爲王副戎永和云 
[盛舉預述]  
　　○聞西歷一千八百八十一年七月十四日卽中國本年六月十九日爲法國總統登位十稔之期故法廷下令凡屬法國管轄之處是日與民同樂不理獄訟滬地法會審公廨及工部局巡捕房等處均擬裝設各式燈彩及自來火燈浦灘自外洋涇橋起迤南直至小東門捕房爲止其間亦擬排自來火燈現均預爲備辦聞較往年美前總統格蘭脫　滬時更形熱鬧届時定有一翻勝景以擴眼界而豁胸襟故本　先爲登錄使人拭目俟之也 
[釋服行禮]  
　　○本埠於月之初二日接奉　大行慈安皇太后遺誥官紳等齊在沈香閣瘵哀成服曾將詳細情形列報昨日穿孝二十七日之期已滿故午後三點半鐘時劉道憲與王叅戎牽屬偕同紳衿等仍赴沈香閣釋服先襄服排班行三跪九叩首禮禮畢同易青長袍掛冠綴羽纓後行三跪九叩禮乃各登輿散歸云 
[審案誌奇]  
　　○二十七日報列扭送拐黨一則原差許得海偕原告曹阿慶投法捕房稟明奉翁太守飭將陸雲卿帶回縣看當以莫色 
 
 

Page 3

 
 
　因公晉省經帮審委員王別駕訊理先問曹阿慶與陸雲卿如何認識陸在何處報爾信息答稱與陸素不相識我　水菓度日在天成昌烟館得陸　卿報信王別駕又問曹謂殷杏松張承芳兩人何日拘獲答稱係四月二十六日詰之陸雲卿據供殷張兩人拐曹妻之事本不知情與曹辦不相認因曹之隣人向我說知托我探訪後探得曹妻被殷張兩人拐賣於湖州地方講定身價洋一百四十元取過洋十元後爲人知覺欲向索詐殷張兩人不敢前去故我通信與曹阿慶謂倘要身價可以往收人恐不能復回我實無所干涉別駕謂曹供與陸兩歧幷查得殷等被拘在四月二十七日所供日期不符飭將原告曹阿慶掌頰二十下陸雲卿亦飭責二十下令曹先到湖州查明地址姓名回滬稟候關　着陸出洋七元給曹作爲盤費伏查陸雲卿聞係慣做白螞蟻之流此案照常理論問官第應向張殷陸三人盤詰曹妻下落嚴密關提至原告曹阿慶憤恨滿懷深望高坐堂皇者爲之出力萬無加責之理乃今王別駕不究拐徒而以原告所供日期不符掌頰二十夫曹心在追人或無暇詳記獲犯日期亦係常事不謂竟以此獲咎且曹前曾奉邑尊諭令尋陸送辦故此次扭交者一以奉有堂諭一以望妻有着落不謂妻室未得璧返轉賺得把掌二十下眞初念所不到者設曹早知如此當見陸時决不敢扭遂矣今令往湖緝訪曹又非幹役出身茫茫前路何處追蹤故有謂曹勿再往尋恐續有禀明兩頰上又將落紅成陣也 
[調笑傷目]  
　　○和興南貨舖夥童元順至英公堂稱昨夜在街閒走見押舖內有人典押繭綢駐足觀看豈被不識姓名之天津人指我爲竊打傷右眼是以訴捕拘究當有程查氏禀稱在和興隔壁開設永發客庽我有年衹十四歲之女兒被童時來調笑殊不雅觀昨夜又來致被女兒打傷右眼卽經我夥天津人劉大信將童扭送回舖與之論理豈該舖夥出來帮毆並將劉大信遂交捕房劉供與同並稱我係客庽如何童指爲押舖請究陳太守得供之下以童元順所稱情節不苻至調戲之說想非無因隨着具結以後不得再蹈前轍完案 
[微傷不理]  
　　○前報列撞車爭毆一案昨由坐客洋人投案聲稱前日我乘馬車將至虹口病房醫病故令馬夫張阿才徐行豈童吉祥自不留心致被車撞童則糾衆打張並被摧壞馬車是實洋人蔴苻所稱修車價須銀二十五兩張阿才童吉祥仍執如前陳太守騐得張童二人雖各有傷痕而童似稍重均着毋庸置議一併斥釋 
[失洋獲犯]  
　　○虹口捕房之華捕投英公堂稱前次愛密利夾板船開往天津時該船主曾失去洋銀五百元查係細崽廚司皮鞋匠等三人串竊遁逃該船回滬卽經報捕查緝茲在萬安樓客棧緝到廚司鄭阿旺請訊鄭供夾板船抵津時細崽顧阿蘇同皮鞋匠阿二串竊洋銀據云三百元給我十八元我趂日新輪船先行回滬彼二人謂非趁保大便趁豐順船同來至今究不知在何處惟顧阿蘇之父　阿全聞住在虹口云陳太守飭將鄭阿旺帶回捕房俟獲餘犯再行訊究 
[光緒七年五月十七日京報全錄]  
　　宮門抄○發抄　旨五道○尙書景等　奏爲請　旨摺子○將軍恒等　奏咨會商辦理情形摺子○又　奏查閱駐防精兵技藝緣由夾片○廣西撫慶　奏查照另核請獎摺子○湖督李等　奏恭報越國　貢使入出鄂境日期摺子○將軍岐等　奏分派調員差委夾片○湖督李　奏請暫行展緩道員引　見夾片○總管內務府　奏爲請　旨簡放摺子○五月十七日理藩院鑾儀衛光祿寺八旗兩翼値日無引　見○延煦因伊子會章授侍講謝　恩○王家璧謝授光祿寺少卿　恩○嵩山請假十五日○召見軍機　○發抄　楊昌濬奏請以朱祖貴署鎭海營副將奉　旨知道了欽此○李文敏奏請以李應鴻補南城令奉　旨吏部議奏欽此○又署餘千令黃政懋玩縱要犯釀成重案請革職奉　旨着照所請吏部知道欽此○又大挑知縣夏廷烈請改教奉　旨着照所請吏部知道欽此○又請以弋陽令歐陽駿調補湖口令奉　旨吏部議奏欽此○○經筵講官戶部尙書臣景廉等謹　奏爲請　旨事光緒七年四月十四日准左翼監督宗室恩全右翼監督耀年各將差滿日期照例豫報等因前來臣等查得左右兩翼稅差期滿例由臣部將各衙門保送人員並八旂內務府俸深人員職名開列具題恭候　欽點更替近年俱係專摺奏明請　旨均蒙　特簡大員管理在案今查左翼監督宗室恩全於光緒六年五月十三日接任起扣至七年五月十二日止前任右翼監督宗室鍾泰於光緒六年五月十三日接任至七年三月初五日卸任現任監督耀年於三月初六日到任接前任計算扣至七年五月十二日止均届一年任滿例應更替理合專摺具奏請　旨簡放並將上届左右兩翼監督各員繕具名單恭呈　御覽伏候　命下臣部行文左右兩翼遵照仍俟一年差滿豫期報部奏請更換爲此謹　奏請　旨奉　旨已錄○○奴才恒訓奴才托克湍跪奏爲擬撥成者閑散移防杭州會商辦理情形先行恭摺具陳仰祈　聖鑒事竊奴才等前准署杭州將軍富爾蓀咨稱光緒六年八月十二日附片　奏請先行調撥成都閑散一百名携帶蠟杆來杭充補缺額俾資教習一片奉　旨兵部議奏欽此復於本年正月二十八日准兵部咨開以該將軍此次所　奏係爲因地制宜籌備海防起見仍請　旨飭下該將軍欽遵前奉　諭旨迅卽咨商成都將軍體察情形能否先撥閑散一百名妥　熟商會同　奏明辦理等因各錄原奏咨行到川伏查成都駐防額設前鋒領催馬甲一千六百名迄今二百餘年生齒日煩現計男女丁口已有一萬四千之多丁浮於糧生計日絀上年經前任成都將軍魁玉會同奴才恒訓體察情形奏請在於八旗閑散內挑選年力精壯者五百名分撥江寍奉　旨允准在案嗣因江寍營房一時未能建立迄今尙未議撥茲准前因足見該將軍共體時艱於規復舊制之中仍寓蔬通調劑之意惟查原奏內稱所撥閑散一經到杭未曾補缺以前先由牧租項下照章支領養瞻等語茲計議撥閑散一百名連携帶眷口不下三四百人到杭後每日按戶計口發給養瞻所需較重若該閑散等久待不能得補馬甲者未識養瞻能否源源發給此應咨商者一又原奏內稱從前由荊州撥防兵丁隨帶子弟均未分居另　尙有可以均挪官房酌給新撥閑散居住等語是該處官房尙未建立可知此撥去閑散携眷抵杭未悉官房能否是資樓止此應咨商者二除咨會該將軍外應請　飭部轉行杭州將軍體察情形妥爲核酌咨覆照辦奴才等現已扎飭成都八旂協佐等將各旂滿蒙閑散年力精壯騎射技藝可觀者先行挑取一百名飭令該營官員隨時認眞操練聽候調撥惟由川至浙雖云一水可達較之由荊抵杭程途倍遠且各閑散攜帶眷口人數較多所有應領整裝銀兩應否仿照荊州撥防章程核辦曁應否揀派官員數人沿途護送藉資彈墨之處均請　飭部核覆遵行奴才等一俟接准咨覆卽會商署四川督臣丁實　轉飭藩司將各閑散沿途應用船隻及隨帶眷属每日口食錢文一切經費妥爲照章辦理用副　朝廷豢　旗僕愼重海防至意冉原奏攜帶　杆一層查川省嘉定洪雅各地方雖　　樹枝幹脃柔不適於用近年川省防軍所帶聞均購自山東曹州等處本省實係無從採買合併聲明所有奴才等咨商擬撥成都閑散移防杭州　由理合先行恭摺具陳伏乞　皇太后　皇上聖鑒謹　奏軍機大臣奉　旨該部誶奏欽此○○恒訓等片　再前因隣省軍各未平經前四川總督吳棠會同閃任成都將軍崇實依照直隸等省抽揀營兵之法在於軍督提　十營兵丁內挑選精壯一千名又因旗 
 
 

Page 4

 
 
營生　煩閑散精壯甚多揀選五百名作爲精銳之兵並揀派幹練之員充作正副操官籌給月餉俾資操練以備綏爭等因具奏在案茲値春操之際奴才恒訓奴才托克湍將旗營精兵各項技藝詳加查閱先看連環陣式步伐甚屬整齊聲響亦皆聨貫次閱刀矛籐牌擊刺進退均極純熟鳥鎗抬槍中靶成分皆在七成以上當將技藝優嫺者捐廉分別獎賞以示鼓勵外並飭令管　訓練各官弁倍加認眞實力操練仍由奴才等隨時將各項技藝抽閱總期精益求精緩急得收實效不致日久生懈虛糜餉糈以仰副　聖主整飭戎行控馭邊疆之至意所有奴才等查閱駐防精兵技藝緣由謹兩片具奏伏乞　聖鑒謹　奏軍機大臣奉　旨知道了欽此○○廣西巡撫臣慶裕跪　奏爲軍務出力人員查照部議另核請獎謹列清單籲懇　恩施恭摺仰祈　聖鑒事竊升任撫臣張樹聲於光緒六年二月內將剿平　擾越南巨憝及殲除武宣南寍等處匪徒出力官軍保奏請獎奉　旨俞允在案是年九月接准吏部咨所保各戰出力人員核與章程不符者仍應請　旨更繕具准駿清單具　奏光緒六年八月初一日奉　旨依議欽此抄錄原奏清單咨會至粵當經臣咨　行遵照去後茲准提臣馮子材將奉部駁查之升用知縣李文雄等六員遵照部議逐一查明咨令另核請獎前來臣覆加查核該員等均係實在勦賊出力因原保成逾加　限制或未將官階出身聲敘明晰致奉駁查今據查明登覆自應仍請獎敘不沒其勞謹按照部章分別議擬繕列清單恭呈　御覽合無仰懇　恩施俯准照單給獎出自　逾格鴻慈除將飭查各該員何項出身緣由造具履歷清册咨部外　會同兩廣總督臣張樹聲恭摺具　奏伏乞　皇太后　皇上聖鑒訓示謹　奏軍機大臣奉　旨吏部議奏單片併發欽此　○○頭品頂戴湖廣總督臣李瀚章湖北巡撫臣彭祖賢跪　奏爲恭報越南國　貢使入出鄂境日期仰祈　聖鑒事竊臣等前准湖南撫臣李明墀咨准廣西撫臣慶裕移會越南國恭遣使臣阮述等三員　進年例貢品飭屬照例應付護送前進等因當經行司查照向例派委湖北候補知府羅忠祜湖廣督標中營都司喬殿魁前往湖南巴陵縣入境首站地方迎護並將應付各事宜飭屬妥爲預備在案該使臣恭齎貢品於三月十二日入湖北嘉魚縣境經該委員等督同沿途地方文武逐程護送於十七日行抵武昌省城臣等率同司道待以筵宴隨從人等給子犒賞因舟行遲滯由漢口登陸赴京臣等隨派武昌城守營叅將樊國泰帶兵護送卽於是月二十四日由省起程茲據該委員等禀報已於四月初六日護送該使臣等至河南信陽州首站交替由河南委員接護前進該使臣等一路行走均極安靜各屬應付照料亦無遲悞所有越南國貢使入出鄂境日期謹合詞恭摺由　具陳伏乞　皇太后　皇上聖鑒謹　奏軍機大臣奉　旨知道了欽此　○○岐元等片　再奴才等前因奉省訓練旗營曁吉林黑龍江客隊需　差委奏調吉林頭品頂戴　記名簡放副都統佐　花良阿佐　慶產　記名防　　騎校富清　騎校富倫常山等五　來奉　使差遣等因附片奏奉　諭旨該員等有無差委事件並能否得力着銘安酌量派赴奉省聽候差遣欽此欽　　　　才等咨進吉林將軍銘安　稱查明該員等均無經手要差飭令該員等於本年三月初三十六等日先後由吉起程茲該員等均已　奉自應酌量奏委當將　記名副都統　　花　　　　統帶酌留吉林兩起馬隊官兵訓練操防俾資得力其佐領慶產　記名防禦驍騎按富清驍騎校富倫原調之驍騎校新補佐領常山等四員均飭在營聽候差遣委用　合　陳明伏乞　聖鑒謹　奏軍機大臣奉　旨知道了欽此　○○再准吏部咨查湖北　黃德道何維鍵於同治十三年正月補授督　道光緒三年二月調補今　　　扣至六年十一月七年俸滿例應調取引　見行飭該員交代清楚給咨赴部等因當輕轉行遵照　據該道何維鍵　請給咨並委員　署等情前來臣等伏查　黃　道　管江漢關　督　務現在新茶出市洋商紛紛購運正値收稅吃緊之際且漢口地方華洋　　彈壓稽查均關緊要何維鍵在任多年情形熟悉辦理悉臻周妥未便遽易生手致滋貽　所有　道俸滿不部調取引　見之　合無仰懇　天恩俯准暫行展緩實於地方稅務均有裨益　合詞附片陳請伏乞　聖鑒訓示謹　奏軍機大臣奉　旨着照所請該部知道欽此○○總管內務府謹　奏爲請　旨簡放事光緒七年五月初四日由內關抄出奉　上諭奉　苑卿着巴克坦布補授欽此查巴克坦布所　熱河正總管一缺應　請　旨簡放除府臣衙門司員　記名等單呈報軍機處外爲此謹　奏請　旨奉　旨已錄 
[浙省這抄]  
　　○五月二十日前署象山縣安培志禀卸事交代算清回省禀到　新選東陽縣承仲恩愼同京來省禀到　○二十日通判佟增至續假數天　○二十二日提督銜新授海門鎭總兵貝錦泉由京來省拜會　○二十三日知縣崔鴻鈞禀知　司委仙　公幹禀見 
[江門抄]  
　　○五月二十一日候　道郭階禀知二十五日申時換南門香山福海　○二十二日直隸州張新之知縣吳啓英由河工回　江西知縣瞿木　均到見　前廣東高州鎭鄭金華由　來赴都　知縣　棨良禀知到上　河保甲並銷發審奏　郭其淦　保甲差　荊溪典史王　瀾來省騐看 
[省]  
　　○五月二十四日理周李世　禀知臬憲委赴太倉一帶緝捕差卽辭　從九何頌清辭赴吳縣崑新提　項差　○二十五日直州段學歐禀知聞訃丁父憂代　　江　江禀　委　署　知縣姚賓儀銷　滬局差並謝委員署　澤縣事　新選元和縣訓導唐　和禀知接印任事　候補班前先　用縣丞張運銜起復回省　縣丞陳其璜謝　知請　　江縣縣丞缺　金桂芬禀知　保甲局襄辦文案差　○二十六日委署太愈州州同俞克　謝委卽辭回金陵銷差　縣丞張　華禀知臬憲委赴太屬一帶緝捕差卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
