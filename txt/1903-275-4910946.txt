# 1903 - 275 - 4910946

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閲者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[四書五經義大全] [  圖書集成局啓]  
　　坊間四書五經義汗牛充棟且互相　　十九雷同本局有見於此特請名夙廣收古今名人經義之作　爲一　　有未備埃次　補共五十七卷爲文五千餘篇類皆獨運匠心詞　義正木届　會試各　無一脱漏利塲利器無有過於此者訂十六厚本價洋兩元八角　　　　至上洋三馬路申報館申昌書室及各書坊均有代售 
[公法關係論]  
　　嗚呼今之世非弱肉强食優勝劣敗之世哉國旣立於天地之間彼此卽不能無所交涉或修情好而締玉帛或啓釁隠而尋干戈强者每以勢相凌弱者必以理自衞勝者固自鳴得意敗者亦豈盡甘心紛紜交錯之不已不得不有一術　立之範而劑其平其術維何則所謂萬國公法是考公法之學中國古時雖無其名而未嘗不有其理試以周禮春秋二書証之周禮有天官卽論邦國自治之法也有地官卽論邦國自主之法也有春官卽論邦國交通之法也有夏官卽論邦國戰守之法也有秋官卽論邦國刑律之法也有冬官卽論邦國製造之法也周室開國之制無一不井井有條至於春秋則事例愈繁條目愈多如會盟朝聘侵伐平亂行成存亡繼絶諸事無詞不嚴無義不正加以三傳各有義例考其自治境内義在榖梁交際禮儀例在左氏駕馭進退權在公羊合而言之無事不洽於人心之公理惟中國自周秦而後累朝皆係一統並無强弱勝敗之可衡卽三國六朝似乎力敵勢均不能不以公理維持於其際然未久而仍歸於一並非若春秋戰國時之互矜雄長歴久而勝負難分故中國自古迄今雖周禮春秋二書皆與今公法之意相符而並未嘗藉此以爲治國之要若今泰西諸國則不然其立國近或數百年遠或千年彼此相爭相競相猜相忌平日宫廷會合雖皆雍容玉帛式好無尤及一旦有事各國卽起而相爭互攬權利爭競猜忌之日感於是公法之學　焉始　此書者爲西班牙人斯亞烈法蘭西意大利人亞斐里克歐洲諸國一切交涉咸遵守之雖然猶有所未備也至果魯西亞士人虎哥出而公法始爲專門學虎哥所著戰時公法平時公法以一千六百二十七年問世降至一千七百五十八年已用　丁文累版四十八次歐人士無不交口頌之德國大學校數處至增聘教習以講解虎哥之書可謂盛已虎哥以後公法家分爲三派一崇哲理一尙實事一主折衷哲理派以德人普亨德夫所著書爲冠其書以自然法與國際公法混視爲　謂以自然法用諸國家之交際卽所謂國際公法自然法外無可云國際公法然説者謂其言皆出臆測不能盡　實事故其勢仍不振若實事派專以條約及已行之例爲根本不許自然法混入其間一千六百五年英人沙奇著一書分爲通行公法特立公法二類援引古今成例以示明証至一千七百三十二年德人約翰莫塞爾著一書專搜條約現例而成主持實事派者以此書爲最盛當時與莫齊名者又有荷蘭人賓揩賽克亦著一書以通行條約及諸國之用意爲公法所由來援古今成例爲証而亦參以哲理蓋折衷派也賓氏之後公法大家輩出不能悉舉然皆不出此三派要而言之國家當有事之際有宅心公正者爲之援古今之成例參宇宙之公理於以斟酌情勢竭力調和藉以杜窮兵黷武之灾弭虎噬鯨吞之禍國之有賴乎公法誠不爲輕惟平日立國之道仍須自謀富强斷不可專恃公法以自爲解免之　不然以暹羅之變法自强而仍不免垂涎於法以搭浪斯華列之民氣固結而仍不免强屬於英所謂强者每取盈於公法之外弱者每受損於公法之中者不亦言及之而深可慨哉 
[本館接奉電音]  
　　昨日午後四下鐘越二刻時京師飛電傳來上諭一道敬謹譯登○八月十七日内閣抄奉上諭丁振鐸等奏提督因病出缺謂旨優卹一摺貴詶提督蔣宗漢於咸豐年間投効軍營轉戰雲南貴州廣　等省剿平回苗各匪迭著戰功旋補貴州安義鎭總兵擢授貴州提整頓營伍　辦邊防諸臻妥恊　聞溘　軫惜殊深蔣宗漢著照提督軍營病故例從優議卹任内一切處分悉子開復加恩予諡原籍及立功省分准其處立專祠並將戰功事跡宣付國史館立傳伊于指分四川道員降補同知蔡岡齡俟服闋後仍以道員補用該部知道欽此 
[電傳宫門抄]  
　　昨日午後四下鐘越二刻時京師友人專電告知本館云八月十七日皇上召見軍機大臣及伍廷芳 
[癸卯恩科廣東鄉試首塲題]  
　　管仲相桓公通輕重之權論俠以武犯禁論張説奏罷邊兵二十餘萬使還農論蘇軾吕希哲等乞校正陸贄奏議進御論許衡爲國子祭酒諸生尊師敬老下至童子亦知三綱五常爲生人之道論 
[電傳癸卯]  
　　恩科廣東鄉試　塲題泰西徧行金磅以先令本士佛郎生丁互易各有定值中國議行金幣銀圓銅圓宜酌定價值以便輸納而稗國計策天下大利必歸農工商皆其委也中國地大物博宜如何兼采泰西農學各任土宜廣種植以盡地利策工藝避廠有裨貧民生計兼塞洋貨漏巵爲利甚溥各郡縣收卹孤貧向多善舉若酌移經費以資興辦尤得教養兼盡之義此外集有推廣有何良法策自各國治外法權得行於通商口岸華　涉訟莫得其平宜參川中西法律商訂通行律例以理交涉而免庇縱策粤東爲瀕海要衝各口安設砲臺自是省防先 
 
 

Page 2

 
 
務若增置戰艦控制南溟可以遏敵艦之往來往閩滬之屏蔽經營佈置其要安在策 
[電傳癸卯恩科福建鄉試二塲題]  
　　泰西各國學校孰多其成效若何策英俄德法各國陸軍試詳其度制考其異同策泰西各國多有屬地其馭治之道孰優策茶桑爲利源大宗近年東西洋各國極意講求其種植之法掣造之方試究其詳以備彩擇策瑞士壤地隠小而能並立於列强之間其政治藝學必有可觀試悉陳之策 
[電傳癸卯恩科順天鄉試三場題]  
　　寛則得衆信則民任焉敏則有功公則説義日省月試旣禀稱事所以勸百工也　是故天時有生也地理有宜也人官有能也物曲有利也義 
[癸卿恩科浙江鄉試三塲題]  
　　羣而不黨義我知言我善養吾浩然之氣義何以守位曰仁何以聚人曰財義 
[電傳癸卯恩科廣東鄉試三塲題]  
　　欲速則不達見小利則大事不成義經正則庶民興義推而言之謂之通義 
[電傳癸卯恩科湖南鄉試三場題]  
　　舉直錯諸枉則民服義所以動心忍性增益其所不能義懋乃攸績睦乃四鄰義 
[俄國艦隊]  
　　日本報云俄國現駐亞細亞北方之艦隊計共鐵甲巨艦九艘合一十一萬墩有奇鋼甲巡船五艘合四萬九千餘墩共置大砲二百一十七尊小砲五百七十尊水雷管六十九枝 
[俄人興學]  
　　聞之庫倫友人云去冬俄人在庫倫租界中創建學堂規模頗極壯麗至前月某日落成隨擇吉行開學之禮中國辦事大臣豐公及章京等員咸公服往賀此外喇嘛之由蒙古牛莊來者不下百人堂中專課華蒙俄三國語言文字學生蒙古人居十之去八華人回人約十之二三 
[藉辭拒外]  
　　香港循環日報云英美兩國使臣刻欲將巨欵貸與中國政府建築成都漢口鐵路政府猶豫不决英使遂謂將來中國若貸外人之欵建築鐵路當先商諸英人又聞近來各國之籌集巨資託名華人向政府禀請築路者實繁有徒政府概行批駁蓋以川督錫制軍前嘗奏稱蜀中築路一事委之外人則地利經濟兩端均有所失不如照京張鐵路章程創設川漢鐵路公司集貲建築以絶外人覬觎云云摺上奉旨交外部核議嗣經外部覆奏請飭下商務大臣在内地集貲興辦説者謂祗從内地招股萬難就緒不過藉以拒絶外人之要求耳理或然歟 
[因雨失事]  
　　聞之遼東友人云上月初八日奉天一帶天大雷雨西比里亞鐵路橋梁被水衝毁者幾不可僂指終是日黎明四下鐘時有火車由哈爾濱駛赴旅順行至王子陵輪出軌外車爲之傾致死二人傷九人至晚七點鐘時雨止始由醫生前往將傷者療治前有人謂西比利亞鐵路傷斃多人或卽指此也 
[桂平函述]  
　　昨得廣西桂平友人手函云此間自督憲岑雲帥節麾蒞止南北河道爲之一通南河直接南寍北河直接柳州兩月以來未出刼案七月十二日雲帥馳赴柳州之後桂平下游十里許卽有商船被劫之事續聞魯漢下亦有盜黨行劫貨船之案迨本月初四日雲帥自桂平鼓輪東下舟人遂又戒嚴必先聯合大帮始敢行駛矣 
[西征紀事]  
　　廣州嶺海報云鄭蘇龕京卿所帶武建各軍約於本月初旬馳抵龍州兼帶革提蘇元春舊部二十餘營扼守越南邊界自降匪李向欣　的縱黨劫掠被督憲岑雲帥查知正法後深恐投誠各匪或滋疑慮電諭提道各憲出示曉諭以安反側之心并諭以爾等果能痛攺前非立功自効不但不追旣往並當分别保奬以勵勤能先是七月二十二日某營統領胡君廷彪困匪首黄五肥於山隴之内攻至一畫夜槍九略已用盡而匪仍如虎負嵎乃遣員回邕向余觀察支領至二十四日又圍諸馬鞍山黄匪勢甚窮蹙願繳槍械乞降隨之歸附者約六百餘名　君恐係緩兵之計未足信以爲眞仍派人回南甯添領火藥彈丸以期痛剿又聞隆安縣境安良團首何茂才其爵所練團勇二百名驍勇善鬭卓著戰功匪頗懼之雲帥極爲嘉許奏請賞給五品翎頂並洋銀一千元各團聞之皆踴躍殺賊冀邀上賞 
[粤軍情]  
　　羊城日報云廣西軍務刻仍棘手思恩府屬金釵地方駐有實字業字兩營上月某日被游勇所敗幾至全軍皆墨旣而潯州　運局憲奉署兩廣總督岑雲帥電札著速遣輪船赴柳州因卽派令匯豐廣裕使民三輪船上駛越日劉參戎應禧接雲帥電文飭卽赴柳未幾　帥又電致營務處黄觀察云陸呵褚大已均窮蹙投誠柳　已無大股黔軍五營計日可到粤勝兩營無所用且無械不能成軍可卽　散招　卽　實　銷新製各項軍裝能退者退不能退者概交潯州軍械局儲存具報切切督個 
[殲厥渠魁]  
　　香港循環日報云廣東左營都可羅都戎笙於日前在澳門誘獲會匪渠魁李滔衍一名由廣利兵輪船押解回省訊之供認去臘曾隨逆犯梁慕光圖擾省城現已解交廣州協署嚴加推鞫諒難免於刑誅矣 
[皖匪嘯聚]  
　　漢口日報云月前安徽阜渦毫太交界之處忽有宫秃孜卽宫廣善者糾同共子宫登備卽宫堂創爲大刀匪會嘯聚數百人意圖趨赴亳州拆毁教堂然後直撲河南由汴渡河北犯行至半路匪黨散去若干遂折回宫土樓匪巢徐圖舉事地方官聞信約會防營馬隊並　署親兵馳抵宫土樓將匪擊散拿獲宫秃孜之妻宫米氏及宫堂郭長春趙滿天嚴加推鞫供認聚衆爲匪不諱惜宫秃孜脱逃未獲然一經嚴緝諒難爲漏網之魚也 
[籌遏盜源]  
　　紹興訪事人云邇來浙江紹興寍波二府毗連之處劫案層疉如山紳耆坊保探悉奉化縣境等鄉刻有棍徒大啓花會以致盜　匿跡　害閭閻擬卽聯名具詞禀求大憲札飭嚴禁以遏亂萌 
[匯廣銀圓]  
　　北洋官報云渝中銀圓局開鑄數月不　暢行兹由局員夏何兩大令會同府縣示諭商民略謂電報局繳納報費准共通川各釐局自三兩至十兩者銀圓紋銀聽　繳納十兩以上通用銀圓不及三兩則仍照舊繳銀繳錢惟正糧津捐照部章搭用三成云云似此辦理或可望其通行也 
[粤闈瑣語]  
　　聞之廣州友人云本届鄉試適逢薪米昂貴盜賊繁多以致高雷等　士子之來省取應者人數遠不如前本月初八日頭塡實到一萬二千七名另駐防旗籍一百四十七名合共一萬二千一百五十四名又聞本科鄉試貢監錄科每名報効銀二百兩計首次二百五十四名二次一百零五名三次四十四名四次一十四名共四百一十七名先是本月初二日代辦監臨事務之提督廣東學政朱古薇大宗帥及 
 
 

Page 3

 
 
達景兩大主考内外簾各官齊集撫署會讌讌畢由撫憲李勉林中丞送人赴棘　計　簾十三房由監臨派定知州李刺史先知縣范大令晉藩勞大令鼎勛謝大令質龔大令序彞吳大令鴻飛虞大令汝鈞譚大令襄雲林大令玉銘鍾大令爲楨直隷州知州李直刺象辰知縣雲大令萬翱李大令滋然 
[閩闈瑣語]  
　　福州訪事人云此次舉行癸卯恩科鄉試先期大吏派出執事各官内簾陶濟福俞秉焜白象宜王秉籖葉新第　騰衢張弧樂秀蘇夢蘭盧元樟陳培基胡作霖内收掌吳懋昭外收掌周駿曾彭年七襄江祖樹馮寶霖受卷丁振德籖鴻文馬立禮何儀光黄度謝翌文楊北清王守謙黄鼎瑞陶聞遠 
[贛省簾員單]  
　　江西訪事人云本科鄉試調簾各已於本月初六日派定計内收掌官江西候補知府謝若潮内簾官十六員永甯縣胡臺銓萬安縣王作渤廬陵縣鄭恭信豐縣向步瀛浮梁縣鄭輔東候補縣余寅中歐陽保福曾蘭春馮由汪春源張懋功周植謙吳傳滎馬慶龍何嶽方恒外掌卷官彭澤縣陳麟蔚候補縣余登雲受卷官候補縣金嘉禾程祖蔚石燿春彌封官馬振儀黄天懷王衍曾吳國珍文廉孫家璠 
[荆郡官塲紀事]  
　　沙市訪事人云湖北荆州糧捕同知沈采臣另駕丁艱開缺由荆宜施道余堯衢觀察就近委籌餉局員彭通判溥孫代理通判奉札後已於上月二十九日接篆視事矣○余堯衢觀察前任漢楊府時開辦學堂頗著成效今年補授荆宜施道卽於四月中攺荆南書院爲中學堂其原定月課攺爲官師會課每月擇日扃門考試由學堂監督將文評閲呈送道府覆校俟年終甄别以屢列前茅者取入學堂肄業邇以與考者祗荆州府屬七縣生童宜昌施南二府士人因道遠未曾與試爰於本月初一日牌示略謂荆南書院今已攺爲中學堂宜昌施南二府亦在荆南界内且爲本道所轄理應一體存恤此届秋闈試後宜施二府士子歸家定必取道江陵可以趁此齊集就便補試以備取入學堂肄業定於八月二十八日考試云云若觀察者可謂留意人才不遺餘力者已 
[京口官塲紀事]  
　　鎭江訪事人云邇者上憲檄調現辦鹽釐總局之沈期仲觀察辦理蘇浙鐵路事宜觀察奉調後於月之十二日乘舟南下道出潤州拜會各當道是晚鐘鳴九十卽乘招商局江裕輪船溯江赴金陵謁見兩江總督魏午帥禀陳要公然後回至五河料理交卸○前者江南提督李壽亭軍門命駕赴江寍謁見兩江總督魏午莊制軍事畢後於本月十三日清晨乘某輪船抵鎮江下椗後文武各官均登舟投刺軍門分别接見有頃鼓輪東下遄返江陰○南洋續備護軍副四旗分統除瀚臣軍門於月之十三日乘某輪船赴金陵公幹麾下各營員弁咸往江干送行○常鎭通海道兼鎮江關監督郭月樓觀察以現届秋令疫癘流行特在高橋北首添設官醫局一所以便貧病之人就診醫藥概不取貲並札委王二尹逐日到局稽察誠盛德事也 
[百花潭影]  
　　江西訪事人云上年德興縣出有爭水械鬥斃命要案迄今未獲正兇迭經府尊弼太守就近委員會同縣主張明府嚴緝各犯終如漏網之魚上憲因飭將明府撤任留緝並委候補道朱觀察子春隨帶候補縣賀明府道南親往查辦○鉛山縣向有煤鉛各礦封閉多年近經江西候補道崔觀察禀准撫憲夏菽軒中丞設法開採地　受寶有名言苟得其法當不難大闢利源也 
[茂苑秋聲]  
　　蘇州訪事人云上月二十八日黄昏時胥門内瓣蓮巷成衣鋪主傅老三田道前街購物而歸行至距家十餘武突被甲乙二匪按倒於地攫取金約指一枚飛奔而逃至本月初六日傍晚濓溪坊巷醫園傭人某甲肩負笆斗中置洋銀五百五十元至某錢莊交納行經土地堂前突被匪徒毆倒攫去洋銀二百元其地爲長洲元和二縣交界之處當經地甲　報二縣署二縣主立卽飭差四出嚴緝務獲究懲○本月初七日午後元和縣勇目孔老四因近日搶銀之案時有所聞四出巡察行至葑門外見某甲至拆字攤問卜其言有異遂拘至縣署禀請金大令訊究甲自稱姓顧並未搶銀實由上海誘令某妓捲逃來此因飭押刑房候備文解申歸案訊辦 
[朱過滬]  
　　昨日新任松江府知府丁太守之栻由京南下行抵滬江上海縣主汪瑶庭大令聞之卽趨赴舟次迎謁午後太守命駕詣道轅謁見蘇松太兵備道袁海觀觀察繼至上海縣署謝步大令飭丁擋駕 
[美滿良緣]  
　　蘇松太兵備道袁海觀觀察之哲嗣號仲龍者文定浙江南潯鎭金紳姓之女爲繼室擇吉昨日行合卺禮吉時旣届由道轅排齊全副執事導彩輿赴洋務局迎親華筵開處賀客盈門誠一時佳話也 
[房捐减色]  
　　本邑南市十六鋪地甲裘鎭經收境内房捐按月彚繳縣署遇有閉歇添開各户隨時呈報以備稽查近日查得南北中三叚閉歇之鋪共二十七家約少收捐錢二十餘千因於昨日據情禀明縣主汪瑶庭大令 
[不允給示]  
　　有錢某者不知何許人前日具詞投上海縣署禀稱現由南洋某島採得仙草靈和以藥製成戒烟丸藉以濟世誠恐有人　效　牌禀請示禁等情縣主汪瑶庭大令以邇來市中奸儈往往藉請給告示爲各遂其招瑶騙　之計此項革藥果否能戒烟癮未據呈騐　以憑信遂將禀擲還 
[商緝逃犯]  
　　日前本城攺過局所覊要犯顧爛頭陸文卿唐心堂大刀關勝約集同黨穴壁而逃旋手持兇器羣聚南市聲言投捕某某諸仇人事爲保甲總巡朱森庭明府訪聞飭差查明隨於昨日命駕至十六鋪二十三七鋪各局會商拿辦之策 
[預期發落]  
　　昨日爲法界捕房發落各案之期讞員魏蒓塢大令須往蘇松太兵備道轅叩賀道憲袁海觀觀察之二公子合　之喜先於前日午後命駕至捕房將應責各犯一一發落 
[英廨停訊]  
　　昨日爲蘇松太兵備道袁海觀觀察之公子合卺吉期英美租界公廨讞員孫建臣直刺須詣道轅賀喜所有捕房各案先期知照暫停訊一期 
[讞員蒞滬]  
　　新任英美租界公廨讞員鄧司馬文　田金陵捧檄來申署中書役探知本日當抵埠舟泊錫金公所馬頭因卽預備恭迎惟接鈐之期則尙未頒發紅示也 
[上海官塲紀事]  
　　壬寅榜眼左雨荃太史於日前由京來滬拜會各當道昨日赴各署辭行遄回粤東珂里○昨日候選道李維之觀察因事來滬命駕赴道縣各署投刺拜會○昨日江蘇候補縣季酉山明府逢辛因公來滬舍館甫定卽赴上海縣署拜會縣主汪瑶庭大令大令飭丁擋駕○昨日本邑綢捐南卡委員錢伯蔭明府萬航渡巡防保甲委員楊聘候二尹均有要公先後命駕至上海縣署適縣主汪瑶　大令　道轅賀喜未回悵然而返 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[美砲命中]  
　　西字報云各國砲船皆每年操演一次其操法就海中設一浮靶砲船離靶一千五百步　約一英里環練一周試演攻擊之技砲船中有名阿拉伯馬者每一小時註卽一下鐘時能行十海里開砲十二出彈長十二英寸無不恰中靶心此爲各國之所不及蓋此船如此操演今已第三次矣前年美人與西班牙交戰時曾擊沈西班牙戰船二十餘艘而美兵無一人傷者西諺云欲知砲在砲後之人欲知船在艙後之人信乎 
[關内外鐵路塘沽新河營口碼頭章程]  
　　一凡船隻泊塘沽新河營口碼頭必須預先關照新河並營口碼頭總管二兹將各船隻泊碼頭各費開列於下輪船每隻碼頭費三十元帆船每隻碼頭費十五元駁船並民船每隻碼頭費八元三碼頭捐每船應按註册墩數每墩納捐洋五分倘所卸之貨不及三百墩者則按所卸之貨若干墩照算四凡船隻將貨物上碼頭復由友頭卸下船則須納捐兩倍棧租五凡船隻　每墩納捐五分卽可將貨存碼頭十天倘逾十天之外則須每月每墩再捐洋一角五分如不及一月亦須按一月照算六凡貨卸在碼頭如遇火災或殘濕並意外之險仍責成該貨主不得索鐵路賠償本路只應承在碼頭空地存貨七凡船隻只可在碼頭卸行李由本路轉運倘非由本路轉運者不得將行李卸在碼頭八凡駁船無論在何處由輪船或帆船駁貨至塘沽新河並營口碼頭者該輪船或帆船核照以上所開之數抽收碼頭費並碼頭捐其駁船卽毋庸交納九凡船隻泊碼頭將貨卸下駁船或民船均須按以上所開數目納碼頭費並碼頭捐十凡船隻將機器或重物卸上碼頭或火車上或由碼頭並火車上卸下船須納起重價費開列於下起一墩不及二墩重者納費三元起二墩不及三墩重者納費七元起三墩不及四墩重者納費十二元起四墩不及五墩重者納費十十元起五墩不及六墩重者納費三十元起六墩不及七墩重者納費三十七元起七墩不及八墩重者納費四十五元起八墩不及九墩重者納費五十五元起九墩不及十墩重者納費七十五元起十墩不及十二墮重者納費九十元起十二墩不及十五墩重者納費一百元起十五墩不及二十一墩重者納費一百二十元凡起貨物二十一墩以上者或起重貨有許多次者可另與碼頭總管訂立合同十一凡船隻在碼頭卸客人或由馬頭接客人無須交納捐費但一經馬頭總管吩咐將船隻離開馬頭其船主卽須遵辦十二凡郵船將郵件並行李卸在馬頭亦須交納馬頭費並捐項十三凡各船主皆須小主不得將冒險貨物卸在馬頭倘有冒險貨物卸在馬頭以致有意外之虞則惟該船主是問十四所有貨物收條如未經馬頭總管簽字者不足爲憑十五所有馬頭費捐項皆須交付馬頭總管手收南洋大臣批據詳已悉所擬塘沽等處馬頭章程應准暫行試辦俟行之數月果無窒礙往來商旅亦皆樂從再行禀請作爲定章以資信守仰卽督飭該總管妥爲經理仍由該局隨時稽查不准稍有滋擾爲要並候胡大臣批示繳摺　　　 
[洋人遇盜]  
　　寗波訪事人云日前某洋人由滬上携傭僕十餘人赴奉化縣游覽小住鶴林寺某晚突來盜匪一擁而入肆行刼掠傭僕俱被擊傷事後洋人遣人至甬上江北岸美益洋行報警美益主人急赴甯紹台道署謁見道憲惠觀察訴知其事觀察除調撥衛勇二十名馳往保護外復於翌日商請浙江提督另道生軍門派副中營兵士百名前往彼處駐紥聞刻下洋人尙在寺中未知厥後如何了事也 
[德化命案]  
　　九江訪事人駢湖北廣濟縣人馬某僑寄潯江藉肩挑背負爲生活近日爲人送米一石至某處領得力錢二十四文事爲夫頭某甲所知欲分其半馬不允致被揮拳亂擊顚入江心無人救援以致淹斃嗣經義渡局夫撈獲屍骸報請德化縣江雲卿明府親臨相騐飾緝拿兇手按律重懲 
[工匠受傷]  
　　英界四馬路老巡捕房雇工啓建寫字房昨日午刻對面墻垣忽然坍下工人某甲不及趨避被壓於瓦礫之中迨經人救出送往某醫院求療醫生察得無甚重傷大約日内不難痊愈 
[華捕自盡]  
　　前晚美界提籃橋捕房内第一百六十五號華捕不知有何冤抑在元芳路家中吞服紫霞膏迨家人察知投報捕房捕頭令送至同仁醫院求治無奈毒已深入贜腑無可救藥未幾卽魂赴泉臺殊可憫也 
[上海巡局瑣案]  
　　彭廣文被沙船户陳長開借去洋銀三十七元日久不還前日向案無著扭至十六鋪巡防中局控陳局員黄衡堂二尹研訊之下判將陳掌頰二十下○前者二十三七鋪巡防局員韓仲甫二尹巡至某處見有東洋車一輛無人看守因命帶回局中昨日有徐月章者自稱車主請准領回二尹命覓的實人俱保○前晚有挑夫名長發者背負花衣一包行經南市董家渡栅夫某甲見其形蹟可疑向詰來歴言語支吾遂拘送二十三七鋪巡防局局員姚谷蓀二尹研訊之下命將花衣變價充公長發交　間頭目陳某保去 
[英美租界會審公廨晚堂案]  
　　前日湖南人袁有生周士歧曾漢卿乘浙撫聶仲芳大中丞蒞滬時向之告貸川資不允所求任情滋閙中丞怒飭交包探顧阿六解送公堂襄讞委員何吉生大令略訊口供暫行管押至晚升堂復訊袁供小的爲人送信至聶大人行轅並非强借川資尙求察宥周曾所供大略相同大令申斥一番從寛釋出○流妓陳桂卿投案呼冤前晚大令升堂研訊供稱小婦人年二十有七籍隷安徽某邑隨丈夫陳少堂來滬向糧船上人索逋不料此船積欠糧米致被發封小婦人夫婦窮無所歸祗得賃居某小客棧嗣因積欠棧資向朱松亭商借洋銀二十元朱卽雇令小婦人傭工一面由丈夫回籍措資償付迨丈夫來滬則朱已逼勒小婦人爲娼終日鞭笞受盡苦札且將借劵掯阻扭丈夫至某探所設茶會肆行毆擊小婦人是以乘隙奔投案下求恩訴至此陳投案呈遞禀詞所訴與桂卿大旨從同大令飭卽退去將桂卿還押聽候提朱到案訊斷 
[英租界捕房紀事]  
　　女孩陸阿虎出外游嬉迷失歸途進退維谷一百二十一號華捕見之恐入匪人之手因卽帶入捕房捕頭令轉送英美租界公廨禀請讞員孫建臣直刺妥爲留養聽候家屬前來認領○病民朱阿長偃臥道旁奄奄一息適爲七百十九號華捕所見雇車送入捕房捕頭令轉送公廨禀請直刺爲之安插 
[法租界捕房紀事]  
　　前日老北門外大街蛋業認捐公所司事某甲向販户某乙索取捐貲被乙誘至英界喚令巡捕拘入捕房昨日解送公堂讞員孫建臣直刺詰知事在法界轉送法界捕房捕頭派包探傳到公所司帳人某丙交人保出聽候解歸英美租界公廨訊理○前日某洋紗店失去洋紗數十斤包探查由南市十六鋪某店收買因卽禀請巡局委員某君派差將贜及收贜人帶回捕房押候解送公堂禀請讞員魏蒓塢大令訊辦 
[美租界捕房紀事]  
　　前者小工王阿四行竊某處棧中所儲高麗參由包探沈阿岳拘獲帶入捕房捕頭令押候解送公堂禀請讞員 
 
 

Page 10

 
 
孫建臣直刺訊辦昨日小竊二大毛混入某輪船上行　劉某所携洋銀衣服後經包探劉阿炳拘獲解入捕房捕頭令押候解送公堂禀請懲辦○前晚積　爛脚長法掩入瑞和輪船行竊某客所携衣物經包探劉阿炳查獲帶入捕房捕頭令押候解送公堂禀請究辦○前晚江北小竊某甲在篷路中竊取某之所佩銀質對時表適爲包探劉阿炳所見拘入捕房捕頭令押候解送公堂禀請訊辦 
[江西官報]  
　　指分典史王國琛禀到署高安典史嚴宜煥臬司留辦收發公文事件查新選高安典史瀛業已到省自應飭赴新任署德興縣丞李熙徵繳委以慮樹勛　理叅府將劉　　回籍修墓侯補府謝若潮候補道范德孚覆試佐班秋季課楊毓瀛辦湘口統税陳　　辦軍裝局提調同知丁鴻實委辦捐輸局文案皮嘉祐　南　縣候補縣向　　　都詶俱辦清賦邵達善禀知白口塘釐卡短收繳清　夔罷往新喻　幹　昌瀾隨同姜太守往宜春新喻查辦案件何文炬接辦工藝院黄元直在九江　　局　　縣左秉鈞禀謝　　知府用行知縣丞陳文蔚接查章江門陶炳甲接辦城外燈捐局張渠接辦泒辦處清賦所兼礦務所繕校新喻典史王建中俸滿來省驗看江蘇候　道崔來臨往廣西偵探軍務知州彭治河奉調赴　徐孝泰採辦積　府照汪慰由義寗膏捐分卡來省汪煦代辦武備學堂文案續備左軍劉先文由吉安分宜右軍將必望由廣信建昌俱查哨來省 
 
 
 

Page 11

 
 
   
 
 

Page 12

 
 
   
 
 

Page 13

 
 
袁世凱片再查請調宣化縣知縣曲周縣知縣齊耀琳前在曲周縣任内於光緒二十八年三月十八日首先拿獲鄰境晉州著名巨盜程家一趙大陳譚作林三名　明均非曲周縣犯案解往晉州研訊各供認於光緒二十六七年先後聚衆各持洋槍至事主劉洛孔等家入室捉人勒贖並途搶過客得贜及謀殺夥犯程小全身死不諱開具供摺禀經臣批飭將該三犯照章就地正法梟小在案查拿獲鄰境斬梟盜犯一名以上例准送部引見兹據晉州禀由升任臬司楊士驤詳請具奏並聲明未經獲盜以前並無疏防承緝開參之案等情前來臣查該員才識宏通志趣　正原不僅以捕務見長綜其歴官各處清勤自矢威愛兼施用能抑制豪强鈐朿書吏　民就撫輿論翕然計調署清苑縣已届一年省會首邑庶政殷繁該員措置裕如有條不紊且無奔走逢迎習氣尤爲他人所難察其治行才能實非一邑之長所能限量光緒二十七年曾經臣奏奉諭旨嘉奬二十八年復經臣並順天學政臣陸寶忠先後奏保奉旨交軍機處存記欽此欽遵在案是該員才堪重用久在聖鑒洞鑒之中此次獲盜論功合無仰懇天恩俯准將請調宣化縣知縣曲周縣知縣齊耀琳照例送部引見應如何加恩破格榷用之處出自宸裁理合附片具奏伏乞聖鑒訓示謹奏奉硃批齊耀琳著送部引見欽此 
直隷總督袁奏同知保案重複懇恩俯准攺奬片二十五日 
袁世凱片再查上年奏保吉林等省勸辦順直善後振捐異常出力人員照章請奬一案内有分省試用同知王善荃請免補本班以知府補用經部核准覆奏是年十月初一日奉旨依議欽此轉行欽遵在案兹據善後振捐總局司道轉據王善荃呈稱該員奉派辦理崇文門税務收數異常暢旺已於上年七月經崇文門監督奏保免補同知以知府仍分省補用奉旨著照所請欽此兩案奬叙升階相同實屬重複伏查該員王善荃税務保案奉旨在先勸捐奬案議准在復旣據呈明應請攺奬免補知府以道員仍分省補用詳請核奏等情前來臣覆查無異合無仰懇天恩俯准照請攺奬以昭激勸除飭取履歴咨部外理合附片具陳伏乞聖鑒訓示謹奏奉硃批著照所請吏部知道欽此 
[皖撫聶奏上海仁濟堂義紳辦振勤勞懇恩奬勵送部引見片二十五日]  
聶緝棨片再據廬州府知府龔鎭湘署合肥縣知縣趙煦會禀稱合肥東北梁各鄉上年被旱歉收民情困苦商邀上海仁濟堂義紳指分直隷試用知縣劉芬在滬勸集捐欵前來查放春撫歴時四五月之久被振貧民多至二十三萬四千餘口紳民感頌衆口同聲業已竣事雖劉芬目稱不敢仰邀奬叙未便没其勞績查取履歴並開具劉芬歴辦各義振數清摺聯銜禀請奏保前來伏查合肥縣境内上年受旱較重民情困苦批飭司局撥欵撫恤業經臣於覆陳辦理春撫情形摺内奏明在案自春徂夏公私撥助官紳勸募共已散放銀八萬餘兩其中以上海仁濟堂義紳指分直隷試用知縣劉芬經募之數爲最鉅挨查户口親自散放亦惟該紳獨任其勞竊念皖省地　民貧公項奇絀合肥東北梁各鄉災重欵鉅正在籌措爲難臣等雖捐廉資助儼同杯水車薪殊深愧疚該紳劉芬非分所應爲而能自行募欵前來查辦先後四五月之久不辭勞急不避寒署懃懃懇懇始終其事饑民整凤存活地方得以安靜實屬厚澤羣沾有惠於民卽有功於皖不特窮黎戴德臣亦感切身受該紳劉芬素不相識未能面加考察本不敢冒然瀆請惟以合肥辦振勞　而論已應奬叙查核該府縣摺開該紳自光緒四年起至二十九年止歴辦江蘇江西山東山西順直河南安徽等省振務十有餘處尤屬勇於爲善久著勤勞訪諸輿論曁證其平日辦事若以之身任地方必能公爾忘私關心民瘼况近來各省時有偏災庫儲支絀全賴義振挹注消患無形此次優予奬叙各紳商聞風興起咸知有善必奬公道具存出力出資均非虚擲將來遇有重大振務當更易於地方民生不無裨益可否仰懇天恩俯准將五品頂戴指分直隷試用知縣劉芬給咨送部引見出自逾格鴻施除照錄履歴咨部查核並將各捐欵另行核辦外理合附片具陳伏乞聖鑒訓示謹奏奉硃批劉芬著送部引見欽此 
[江督魏護撫柯奏揀員調補首府要缺摺二十五日]  
兩江總督臣魏光燾新授廣西巡撫護理江西巡撫臣柯逢時跪奏爲首府要缺需員遵旨揀員調補恭摺仰祈聖鑒事竊臣接准部咨欽奉上諭江西南昌府知府員缺緊要著該督撫於通省知府内揀員調補所遺員缺著關以鏞補授欽此查南昌府爲附省首郡管轄一州七縣政務殷繁且時有發審案件現在辦理新政必得精明練達爲守兼優之員方足以資治理遵於通省實任繁簡知府内逐加遴選非現居要缺卽人地不宜並無堪調人員查例載調補首府之員無論缺項是否相同及歴俸已未滿限俱准調補等因自應通融請調查有新授廣信府知府沈曾植年五十一歲浙江嘉興縣人由監生中式同治十二年癸酉科順天鄉試舉人光緒六年庚辰科進士奉旨以部屬用簽分刑部貴州司行走學習期滿奏留歴奉派充稽察上諭處差貴州司正主稿會典館畫圖處總纂田部保送總理衙門章京引見記名補授刑部貴州司主事傳補總各國事務衙門章京題升刑部安徽司員外郎江蘇司郎中由總理各國事務衙門保爲歴俸期滿並俟截取知府得缺後在任道員補用派充同文館帮提調截取引見奉旨記名以繁缺知府用二十三年京察等八月丁母憂會典全書過半出力保加三品銜服滿起復充外務庶務司額外掌印兼署主橋借補水會司員外郎充庶務司主稿二十九年正月二十一日奉上諭補授江西廣信府知府領憑到省委署南昌府知府印務該員學問淵深講求刑律熟悉外交事務以之調補南昌府知府實堪勝在據署藩司陳慶滋署臬司周學銘會詳前來合無仰懇聖恩俯准以沈曾植調補南昌府知府如蒙俞允該員係奉旨簡放人員於南昌府知府人地實在相宜應免扣歴俸通融調補銜缺相當毋庸送部引見所遺廣信府知府員缺遵旨卽以　以鏞補授臣等謹合詞恭摺具陳伏乞皇太后皇上聖鑒訓示謹奏奉硃批吏部議奏欽此 
護贑撫柯奏請奬整頓瓷捐之知府懇恩送部引見片二十五日 
 
 

Page 14

 
 
柯逢時片再江西景德鎭瓷器爲著名出産大宗銷行幾遍五洲而歴年所收釐金爲數無幾其問隠漏中飽積弊甚深臣前在藩司任内札飭該卡委員試用知府曹樹藩屬以認眞釐剔以免侵漁該守叅互鈎稽盡其　結所在據實通　攺辦統捐於各帮之輕重懸殊者整齊之包裝之名目混淆者剖析之於商人多所便益於舊章實未增絲毫當創辦之初凡向來窟穴其中藉以牟利之流與夫鉅賈勢商積慣取巧者謡諑繁興甚至勾串外人冀敗收垂成之局該守堅持定見因應咸宜始而譁然終乃大服計自光緒二十八年七月二十四日開辦起至本年閏五月底止未滿一年剔除正比外長收幾至十萬兩之多實屬潔已奉公　清弊蠧非尋常稽徵得力可比據總理牙釐茶鹽總局　務署布政使陳慶滋詳請奏懇破格優奬前來臣查該守曹樹藩守潔才長心精力果前委辦理營務課吏提調備著勤勞此次創辦瓷釐統捐力任其難成效大著洵爲不可多得之員該守係由編修攺捐江西知府於光緒二十六年剿平玉山土匪出力案内經前督臣劉坤一前護撫臣張紹年奏保俟補缺後以道員用並加三品銜合無仰懇天恩俯准將花翎三品銜補缺後以道員用之江西試用知府曹樹藩送部引見量才錄用以奬勞勛而昭激勸出自逾格鴻施除咨　吏部查照外謹會同兩江總督臣魏光燾附片具陳伏乞聖鑒訓示謹奉奏硃批　樹藩著送部引見欽此 
[户部奏爲監督任滿請旨更換摺二十五日]  
頭品頂戴户部尙書臣那挏等謹奏爲監督任滿請旨更換恭摺仰祈聖鑒事據粤海關監督常恩呈報於光緒二十八年八月二十六日到任連閏扣至二十九年七月二十五日一年任滿等因前來臣等查粤海關監督一年任滿應由臣部循例具題請旨更換歴經遵辦在案今粤海關監督常恩呈報於本年七月二十五日一年任滿理合恭摺具奏請旨更換顀候命下臣部給劄該監督令其到關任事俟一年任滿豫期報部照例更挽再此案應由臣部具題現遵欽奉諭旨攺題爲奏合併聲明爲此謹奏請旨奉旨欽此 
[直隷總督袁]  
　　奏請豁宛平縣應徵另案項下官房租銀摺二十五日 
太子少保北洋大臣直隷總督臣袁世凱跪奏爲請豁宛平縣應徵另案項下官房租銀恭摺仰祈聖鑒事竊查宛平縣旗租另案項下有奉文查收孫三格名下入官房屋四十五間内有房二十五間坐落該縣龐各莊地方向由歴任龐各司巡檢賃用權作衙署每年額徵銀十三兩四錢四分四釐前據宛平縣以光緒二十六年拳匪肇亂聯軍繼至將該處官房　燬無　造具册結詳請豁除租額由司飭廳委勘兹據西路廳飭委大興縣知縣楊固高前往勘明屬實加具勘結呈由藩司楊士驤詳請奏豁前來臣查宛平縣龐各莊官房旣被焚燬無存合無仰懇天恩俯准將應徵租銀自光绪二十六年起全行豁免以廣皇仁至所存房基已飭宛平縣暫行收管將來如能修復再行召賃徵租除册結咨部外理合會同兼管順天府府尹臣徐會澧順天　府尹臣陳璧恭 
[江督魏蘇撫恩]  
　　奏報辦理光緒二十八年分徵收漕白二糧並折徵運漕各費情形摺二十五日頭品頂戴兩江總督臣魏光燾頭品柨戴江蘇巡撫臣恩壽跪奏爲查明蘇省光緒二十八年分徵收漕白二糧本折實數及折漕運費等銀陸續解交江海關兑收候撥辦理情形恭摺馳陳仰祈聖鑒事竊查案准户部咨妥籌南漕運京議令江浙兩省所徵本色共留京斛漕糧一百萬石白糧在内由海運京餘仍全數攺折南米現在較前奇漲所折之價亦須較　爲優增價若干奏明立案等因卽經轉飭司道議請仍照上年成案蘇省認運六成本色米六十萬石白糧在内其餘漕糧攺徵折色連同運費銀兩一併存儲司庫候撥業經核明該年起運交倉本折銀米各數專摺奏報並聲明容俟核有確數另行詳辦嗣准部咨折漕米價及水脚運費等銀應令如數提解滬關專欵存儲備撥等因復經轉飭遵辦各在案兹據署蘇詶　政使效曾詳稱蘇省攺折漕糧項下交倉正耗並津剥食餘米船耗等欵共米　十二萬一千六百三十三石零按照該年漕價每石以二兩九錢折價共庫平銀六十四萬二千七百三十四兩零加以水脚運費庫平銀一十四萬七千二百四十四兩零共可得銀七十八萬九千九百七十九兩零遵飭由司分批解交江海關兑收存候撥用其本色項下實運漕白交倉正耗米六十萬石又津通經剥倉耗三欵米一萬六千二百二十二石零籌備二升餘米一萬二千石商船耗米四萬九千四百四十石零開具攺折漕米數目清摺詳請奏咨前來臣等覆查無異除咨户部查照並飭將攺折漕米銀兩陸續解交江海關兑收候撥其本色米石交商輪船承運北上無誤正供外謹會同署漕運總督臣陸元鼎恭摺由驛馳陳伏乞皇太后皇上聖鑒訓示謹奏奉硃批户部知道欽此 
[吉林將軍長]  
　　奏豁免帶徵光緒二十六年分租賦摺二十五日 
奴才長順成勳跪奏爲三　口招墾地畝光緒二十六年分租賦先被水衝後經兵燹未便照案帶徵轉致苦累佃民籲懇天恩概予寛免以廣皇仁而紓民困恭摺仰祈聖鑒事竊查寗古塔屬三岔口招墾地畝額地一萬二千六百二十五晌四畝八分每年應徵大租銀二千二百七十二兩五錢八分六釐四毫奴才等於亂後派委補用知府陜西候補同知　芹前往該處招撫難民並辦理招墾事務旋據該員禀報於光緒二十七年四月十七日到差局署案卷曁地畝底册均因被兵毁棄存當經徧處訪查得三岔口地方光緒二十六年佃民所種禾稼多被水衝迨八月初俄兵入境占據招墾局房佃民聞警逃　禾稼委棄於地均被兵馬踐踏並無收獲迨亂後歸來餬口無資困苦不堪所有應納光緒二十六年分地租銀兩難以一律分年帶徵現在赶緊招民復業以便起徵二十七年分租賦所有二十六年分租銀應請豁免等情禀請覈辦前來奴才查吉林通省光緒二十六年分地租錢糧業經奏准一律緩至二十七年秋收後分作兩年帶徵在案兹該員禀陳三岔口光緒二十六年分地租因先經被水復遭兵燹禾稼委地顆粒無收均難再令分限交納等因恐有不實不盡往返駁查並密訪該處被難情形尙皆屬實所有三岔口佃民應納光緒二十六年分租賦若再責令分限交納民力實有未逮合無仰懇天恩俯念該處佃民遭逢兵燹苦累難堪應納光緒二十六年 
 
