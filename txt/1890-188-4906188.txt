# 1890 - 188 - 4906188

 

Page 1

 
 
[勸振福州水患啓] [  申報館協振所同人拜手]  
　　福州自四月下旬洪水爲災至五月初而更甚民生數萬户流離蕩析無食無衣甚至屍骼漂没水中蔽江而下其幸而獲免者餐風宿露殘喘苟延見諸報章諒邀諸同仁所共鑒矣本舘前募江浙賑捐荷蒙慨解腰纏玉成美事今茲閩省豈可稍存膜視之心所望海内仁人寰中善士源源捐助不客傾囊一俟集得若干卽當解往閩垣請同仁善堂爲之散放俾榕嶠窮民轉徒于炎天毒日中不致坐以待斃則修德獲報定當操券待之已特肅短箋謹九叩首以待命 
[賑物求售] [  申報館協振所啓]  
　　本舘開辦賑捐以來蒙海内諸同仁捐助各種貴物早已製成彩票售完矣兹又承陸續助下七俠五義卅部每部一元二角隷有五十部每部六角吳都法乘一部石印小耕石齋畫譜廿部疫痧草六十本每本洋八分未及編入彩物之中是以另行求售諸君子有情殷匡救者請臨本舘選購庶幾裘成集腋飢民得早慶來蘇站 
[圖書集成告白] [  本局謹啓]  
　　本局開印圖書集成一書早已告竣屢次登報催人領取迄今尚有百餘部未經來領而本局存儲頗非易易今定於西歴七月底卽華六月十五日爲止逾期每月卽須另加棧租保險等費凡執有書票者務請從速來領特此預白伏希垂鑒 
[論事物各有消長試求其正變公例接續前稿]  
　　一長一消合爲一浪而等於無積小浪而成大浪積大浪而成全浪舊浪旣滅新浪又生小復有小大復有大至於無窮凡所謂消盡復長長盡復消無數小浪之積循漸速率相消而成大浪無數大浪之積循漸速率相消而成全浪凡消長二力不能適均則舊式消後常生微差而有餘分必復成一新式而物漸變而大再消再長而物之體尤大如是屢變至於大極而消則其式漸變而小消盡而滅乃爲大消長如所差之數爲丙則丙甲與乙相消此式消後則所餘者内也再消再長而所餘之數愈大設以甲與乙相消其差數必爲丙三蓋丙爲正數故屢變而大大極而消則丙變爲負而其式漸小以至於無夫長多消少其式漸變而大者消長之正例也亦有其機雖長而初間小浪正負相消之後所得新式反變而小者然生機旣在方長之時則消力有不合理之大長力卽頓增不合理之大以勝之而仍復其長多消少之常如是屢變至於長極而消其消時變例亦同而統其大消長之全浪觀之仍爲正負相當之式試命丙爲負數其公式爲丙乙中丙迨第二浪丙忽變爲正數則以兩浪之微差與内三相消轉多丙二仍爲變大之式如以寒暑論之自春至夏每月之中其熱應平加十度而日熱常爲風雨雜端所變則生正負參差之浪設熱加至十度而寒反退至十一度是消大於長也然其後之加熱必愈大設前日之寒爲十一度則後日之熱必至十二三度是長仍大於消也故以寒暑之理觀之應以平速之度化爲漸速之浪乃漸速浪中復自生無數正負參差之浪其理微妙可思也有消長之數同而遲速大小之形各異者其比例式爲丁丙乙甲設有池内穴廣一寸水注十二時而滿令其外穴廣十二寸則一時而消内穴小故其長遲外穴鉅故其消速遲速雖不同而先後消長兩方異面而同積乙與丙乘甲與丁乘其數仍相等也又如熾炭一鑪鼓韛以扇之則其質立銷覆灰而掩之則其留差久蓋此二者亦爲異面同積之方也老莊之學專講此理有消長之數同而分合之勢各異者其公式爲丁丙甲合長而分消之分長而合消之設一人得銀甲而合多人乃去其丙又合多人乃去其丁而等於無此所謂合長而分消也分長合消者反是而等於無之式必同有左右相爲消長者設有甲式丁丙乙甲此式可以隨例變易此式卽句方股方合爲弦方之理句大則股小股大則句小而弦必爲兩積之和凡物成一體其中所函又分各小體千條萬端消長各異有與大體同爲消長者如人身百脉之運行皆由血氣血氣盛則俱盛血氣衰則俱衰又如日光照地地上萬物同被日影晷刻少移萬影同變有與大體各爲消長者如寒暑本源於日日北則北熱日南則北寒然夏至後日已退而南而暑反益增此則寒暑中别函一蓄積之理不與大體同消長者也故家國衰時其民物豐豫之象反多過於極盛之時與寒暑進退蓄積之理正同有互相消長者一呼一吸盈虧相補汗多則溺少力作則加餐目瞽則耳倍聰心巧則膽恒怯此卽句股合而爲弦之理又與上條四率比例式可以互證物之生也非一時其長也非一力有成最顯之漸速率日新月盛相連而不斷者如動植各物之生長國家之崛興暴起新學異教之景慕盛行有成最隠之漸速率若斷若續將興忽廢而前後不甚相屬者如周家之屢竄戎狄而卒有天下聖學之晦於戰國暴秦而盛於後世要之其機旣動則主點攝拒之力必以漸而增其長也搏搏乎莫之能分湯湯乎莫之能遏盡其勢之所至必長極而後消而消與長仍爲正負相當之式 
　此稿本月密率細數因難於排印故節去之但列大意通算學者自能明其奥旨也[  本館附識]  
[整頓圜法]  
　　福州城廂内外錢鋪錢樣店不下數百家貲本微薄專以攙和小錢缺串盤剝爲利前經督憲示禁無如利之所在趨者衆若輩雖歛跡於一時未免玩生於日久新任藩憲劉方伯下車伊始立飭府廳縣認眞拿辦計先後經差弋獲到案不下十餘家立予笞責枷號本鋪前示衆侯官者六家悉行標封以昭炯戒近日小錢鋪錢樣店猛鑒前車只代人估看票洋眞假槪不兌換現錢票條店票張亦窒滯不通民間持票到大錢鋪支錢者該鋪不肯支現錢　以别家空票抵塞令小民疲於往返卽有出而理論者每千只許支錢三四百文亦不准一人日支數回明明爲暢行票張起見而反以杜絶盤支爲藉口此眞不平之事也 
[命案述聞]  
　　福州訪事人來信云河東街候補道孫公館家丁某甲年十六歲於十八日下午時到對門廟内乞火適有旗人某乙横臥門口甲恐受他人踐踏囑其移臥稍偏乙忿其驚醒忽躍起摩拳擦掌將甲毒毆又有旗人某丙幫同毆打甲昏暈倒地立時吐血經人扶回孫觀察方公出至晚始回見甲受傷甚重卽飭到縣騐傷閩縣祁大令提訊據供前情立飭仵作騐得胸膛肋後受重傷二處塡單附卷諭令在外醫冶候籖拘兇手到案究辦奈甲傷重漸就昏迷於十八日下午斃命有某丁與中共事誼屬同鄉卽到閩縣理事廳禀請相騐旋經騐明甲委係受傷斃命塡明屍格 
 
 

Page 2

 
 
乙丙俯首無詞由縣差鎖帶而去想當按律處治也 
[湖山炎景]  
　　江山縣每逢夏始春餘必搭臺演戲以祈豐年前月杪仍循舊例招集梨園子弟當塲開演一時咸來觀劇某署門稿及親隨家人亦結隊呼羣而至見婦女中之稍有姿色者故意捱近身旁品足評頭穢褻之言不堪入耳適某營弁在座見此情形大爲不平始而饒舌繼且揮拳甚至執杖操戈互相毆鬥至次晨復將略有傷痕者負至某營門首希圖誣詐爲署中司帳者所覺禀請某令卽將跟隨人人開除執事各給番餅六元令其各歸各鄉自謀生理倘敢遲延立辦遞解云○旌德觀賽會已列前報兹聞各衙署必穿東西轅門由大堂繞過龍燈地戲高蹺等當堂搬弄各獻伎倆凡官家瀛眷於大堂止中垂簾觀看頒給賞號今年大小各署均無賞給惟織造文尚衣先日定打銀牌二百餘塊每塊重四五錢一一分賞故各助會惟織署爲最○由萬安橋而南百步餘有慈孝菴者其門前空地往往遺棄初生幼孩前日傍晚用棉胎包裹男孩抛於草叢中項下繫以蔴繩周身血污咸謂菴尼所生恐人知覺故棄於途竊思菴尼抛棄必遷置遠處斷不在佛門之左右以貽人口舌也 
[甌郡瑣談]  
　　永嘉典史陳鏡仁少尉莅任以來掃除積弊近頒示諭以城廂各烟館向有燈費名目以致各烟户藉納燈費肆無忌憚藏垢納污爲所欲爲今將燈費一律禁絶各烟户務須二更收燈不准窩藏匪類如敢抗違定卽封閉懲辦似此實力整頓地方裨益不少安得盡如陳少尉者畀以民社也○超武兵輪於廿一日十點鐘駛抵甌江運米數千石近日米價漸跌盖温郡早禾將次登塲一望芃芃頗稱豐稔但願碧翁翁連放晴曦則甌民可慶大有矣○百里坊燒餅店門口停有魚擔某轎夫過之被魚蔀索絆跌隨帶差役數人往魚販家滋擾索去青蚨七千四百翼猶以爲未足詭稱身受重傷謂燒餅店見死不救又往索詐事聞於保甲局蘇運卿二尹立拿該轎夫到局重責三百板枷號示衆聞者爲之一快○十八日午牌府前橋下某麫坊雇工某甲下河洗澡遽占滅頂之凶岸上某乙見其沈溺聳身入河撈救而甲已魂遊水府矣屍屬聞耗赶至麫坊爲難該坊家道小康畏遭命累許以番佛百尊厚其棺殮事乃寢○樂清縣所轄鯉　地方陳姓被何頭地方人搶刼事經控官旋因未奉懲辦河頭人益横　得陳而甘心陳某赴縣呌喊直人内堂致被内使喝阻陳恃地紳勢不肯相下竟與爭毆旋被内使打傷陳之鼻梁時適申錫之大令因公下鄉陳遂赶赴東鄉攔路喊騐申明府以控關内使毆衿批候詳請府憲訊辦現奉德太尊札委黄吉士大令前往查辦未知如何了局也 
[鄉民滋閙]  
　　瑞安縣鄉民因倉米每升驟漲六文衆口嘵嘵大爲不服風聞十七日聚衆數千人與縣官爲難甚至巿爲之罷所幸瑞安協劉藜山副戎素孚衆望急山彈壓開導輿情始得貼服其詳容俟續述 
[海盜就擒]  
　　温州澤進巷潘某家有兩婦素與海盜姘識近有海盜兩名逗遛潘家已半月矣若隠若現地隣初不知其行徑十七早突有玉環營兵數人帶同失主至潘家拿出二盜搜取多贓一擁而去風聞玉環刼案情節甚重現旣獲解赴廳定當水落石出也 
[盜案駭聞]  
　　永嘉之西溪白上地方葉氏昆季四人各擁厚貲十八日午後突有緑林暴客數十人搗閂行刼並拉去七人殺傷婦女二人迨廿一日抬赴縣署喊報寗明府准詞取供擇日親詣勘騐未知此案卽能破獲否也 
[虎林火警]  
　　杭垣武林門爲往來孔道凡官商之從下碼頭進城者必經此路所以十里長街人烟稠密冠蓋如雲而各店鋪無不齊整總總林林不下於上城之清河坊中城之薦橋直街也離城三四里許地名夾城巷最爲熱閙有某烟室於二十日午後遺火竹榻下亂草中當時烟客廿餘人及店主夥友等皆過午癮對榻聨床吞雲吐霧故莫辦其烟之從床下出迨至火星迸出烈燄飛騰一轉瞬而破屋穿窓勢不可遏爲祝融氏收拾而去者三四十家計房屋七八十間云 
[粤東近狀]  
　　每日潮水長時風雨卽相繼而至以故河水繼長增高有加無己西南兩關各街道均有水淹及或一尺或數寸不等行人往來頗形不便米價日見昻貴粗米每石亦需洋二元有奇貧民覔食維艱恐難免庚癸之呼也 
[都轉回轅]  
　　前紀兩淮運司江都轉因公至蘇謁見各大憲兹聞憲節已於本月二十三日午刻公旋隨卽排道回轅屬下各官均迎迓如禮 
[邑侯發靷]  
　　正任甘泉縣舒大令朝冕因病出缺已紀前報兹因衙署爲辦公之所霛輀未便久停遂筮期本月二十二日發引是日辰刻霛柩出署銜牌執事魂轎容亭等一切如儀毋庸瑣紀惟執紼送者士庶官商頗形濟濟並有六合縣境耆民多人蓋大令此次回任係從六合任内檄調而來在六雖僅一載而善政甚多甘棠遺愛民不能忘故不遠數十百里而來敬伸叩奠也本地鋪户居民沿途擺設路祭者亦復不少由小東門街迤邐達南北柳巷一直出天寍門至天寗寺暫厝其眷屬亦擬卽日遷移出署租賃民房居住 
[拐風又熾]  
　　清江人王某僑居邗上便益門街以售烟爲餬口計其妻年逾不惑僅有一子年七歲小名扣子平素寵愛無殊拱璧本月十九日因在門前玩耍忽矢所在其父母悲痛異常立將烟間關閉各負銅鉦分投尋覔終無影響今又資雇數人並遍貼招帖尋訪不識　尋獲否邗上邇來拐風又熾尋孩之鉦日有所聞惟望父母斯民者不時察訪查拿俾該匪稍知歛跡則造福黎元實非淺鮮也 
[金閶巷語]  
　　蘇州都憲署後有名十畝田者流水小橋柳絲踠𧿇雖居城巿實類鄉村遊人皆以小桃源呼之一日有某甲大踏步而來臨流舞蹈一轉瞬忽躍入緑波深處以泳以游好善者見之急爲援救甲大駡擲以污泥遂任其溺斃焉一時里巷喧傳咸謂水鬼討替愚以爲此特瘋癲耳鬼何有哉同日閶門外亦淹死一人○某日薄暮時忽烏雲盖地大雨傾盆霹靂一聲屋瓦皆震閶門蒲林巷某宅屋角爲之擊倒事柱亦劈去大半一震之威竟至於此或謂屋内必藏毒物故爲豐隆君所怒然聞木心中含電氣若雙心之木則電與電觸必肇雷災此雖近於格致家言然我華老木工皆能言之並非獵取西説也○閶門外各埠航船櫛比燈火相望宵小每伺隙潜蹤一試探囊之術某日某航船抵岸時夜已深舟子連日積勞倦而熟睡不隄防被賊入艙行竊失去洋蚨貴物甚多至次日始得查知欲報官則難辭疎忽之愆欲賠償則又乏點金之術躊躇莫决短見屢萌所望有緝捕之責者加意愼防勿使若輩猖狂也可 
[江省官塲雜紀]  
　　前報南昌府崔第春太守國榜以道員升用云云兹奉德曉峯中丞檄令太守署理吉南贑寗兵備道兼理贑關事務懸牌之次文武各員弁莫不趨轅叩賀衣冠車馬絡繹於途所遺南昌府篆由現任九江府曹朗川太守接署遞遺九江府篆由候補府鮑伯熙太守署理云○原任贑南道文華甫觀察惠于本月十一日因病出缺○保甲總局委員笞責某生員某武進士云云已詳前報兹據訪事人稱事後各書院生童及各標營員弁俱懷　憤控諸撫轅大約須奏明辦理矣 
[皖公山色]  
　　安慶省垣訪事人云調任廣東藩憲蒯蔗農方伯於月前交卸鄂臬篆務乘輪船抵皖小作勾留卽返合肥珂鄉省視墳墓本月二十日道出皖上赴各憲署辭行旋卽秉節蒞粤東履新視事○皖垣各錢儈故意抑勒洋價龍斷居奇以致商賈聞風足爲之裹懷寗縣范映泉明府訪知此弊急思革除遂大張告示略謂嗣後各錢業務宜清晨核定洋價懸牌門首設有奸牙巿儈從中把持卽隄該店管事人重辦不 
 
 

Page 3

 
 
貸○東門外廣濟圩係桐懷兩縣交界之處其堤長一百二十里每年圩内産雜粮甚多民皆賴以爲活兹屆夏汛江水日增圩内積潦不消湖田幾成澤國范明府憂心如擣疉次親歴稽查隨時督率紳耆實力加築有備無患誠賢父母也 
[户口日增]  
　　英法各工部局稽查租界人丁己登前報兹悉查見英美兩租界計西人三千八百二十一名口華人十六萬八千一百二十九名口法租界西人四百四十四名口華人三萬四千七百二十二名口猶憶西歴一千八百八十五年曾編查一次爾時英美兩界祗西人三千六百七十三名口華人十二萬五千六百六十五名口今兹五年中共增至四萬餘人亦可見租界中之蒸蒸日上矣 
[直刺遄回]  
　　新任通州直州裴浩亭直剌赴松公幹已紀報端旋于前日返滬至晚卽乘安慶輪船遄回任所 
[雷擊屍棺]  
　　浦東陸家行左近鄉人張某於四年前病故棺柩浮厝宅畔菜園中前晚雷電飛馳棺忽擊毁其屍横抛地上滲不忍觀噫生前何辜死後竟遭慘刼高高在上安得搔自問之或曰張已成僵屍每晚必出崇人故觸豐隆君之怒此則巿井讕言不值識者一噱也 
[枷妓續聞]  
　　姚錦堂被野鷄妓陳文卿剝去官紗衫褲報捕拘案經蔡太守判將該妓及陳松濤各枷十四天期滿遞籍已詳前報昨由太守飭將該妓并陳松濤帶案喝令荷枷標明各枷十四天發本公廨頭門示衆期滿再行備文遞回寗波原籍及差保帶至頭門圍而觀者甚衆查該妓向在寍波慣以勾引爲事寗人呼之曰宋娘子早年來滬搔頭弄姿引誘游蜂浪蝶入其彀中者不知凡幾葛蕃輔同輔代理英廨會審事宜時訪拿流妓該妓見機逃遁今復由甬來滬年老色衰又有烟霞癖門庭冷落迫而爲朋串敲詐之計誠屬聞所未聞今得賢太守執法懲奸使　頭戴緑巾者同盤托出冶游子弟亦可觸於目而警於心矣 
[上海縣署瑣案]  
　　船户劉文正誣控林永明兇毆陸大令訊悉情由將劉收所俟補提起釁之劉阿如再行判斷日來阿如避匿不到大令遂着劉尋交○李金氏控沈杏卿欠洋經陸大令訊追在案前日帮審委員竇明府飭提覆訊李金氏供稱被欠錢八百千本利無着沈供稱所欠之錢有屋作抵明府限令沈於五天内理清如延嚴比李金氏叩謝而退 
[英界公堂瑣案]  
　　包探沈金隆稱昨夜經過天成戲園門口見賣餛飩之朱阿狗與吳阿慶爭扭又有吳阿二助吳阿慶將朱毆打爲此拘至捕房今將解案朱阿狗供在戲園門口擺餛飩攤吳阿二囑弟阿慶來喚餛飩二十隻分作二盆及向索錢祗給十隻之錢然我祗認得吳阿慶索錢口角吳阿二竟收行兇我妻勸阻亦遭打傷妻尚懷孕不能投質失錢七百文布衫一件請追吳阿二供弟阿慶喚餛飩十隻尚有十隻係園中人所食朱阿狗要向我收二十隻之錢與論爭執不敢行兇吳阿慶供與同察太守得供之下飭將吳阿二暫押吳阿慶開釋諭朱阿狗之妻朱金氏投醫院騐明如果傷勢輕微判罰吳阿二洋二元爲賠物養傷之用設或傷重再候核示○木作工人張揚坤打傷曹明山由蔡太守訊供飭張揚坤押　曹明山投案再訊已列前報昨據曹明山稱傷已略痊太守飭將張揚坤仍行暫押知照工頭投案候示○西捕昆野鷄馬車夫陳阿雲土阿狗深夜加鞭飛駛顯違租界定章請爲究辦陳阿雲王阿狗同供送客回車時已夜半行駛略快蔡太守判陳王二人各押十四天以示薄懲○前有孩子陸金標余阿大傅金桂王阿順行竊鉛鐵解由蔡太守飭將該孩子等暫押傳其父母投案候示已列前報昨由差傳到陸金桂之父陸元生余阿大之母余韓氏傅金桂之母傅陳氏到案催王阿順並無父母太守喝將各孩各責百下傅金桂右手殘廢减責五十下各交父母具領如再　外犯竊惟父母是問王阿順旣無父母發棲流所收養○方張氏稱在小菜攤買菜被賊竊錢五十文由捕阻獲人贓送案竊賊張龍龍俯首求恩蔡太守判張管押二天錢交該氏領去 
[法界公堂瑣案]  
　　范丁氏之女孩秀寳被人誘去隨有王潤生唐銀坤等屢向謊騙洋銀經范丁氏投報捕房將王唐先後拘押昨晨宋莘樂二尹蒞公廨時范丁氏訴稱秀寳定被王等誘去求賜嚴追包探王榮培禀稱王曾言秀寳藏在家中二尹詰王曰爾如何將秀寳誘去王供稱母親欠范丁氏洋銀五十元該　催逼再三母親無從措辦故命小的俟秀寳上街時誘回變賣理還欠銀問是日在何處遇秀寳如何從爾回去手中有無物件供稱小的行至公館馬路餘慶里前遇見秀寳手中提小籃内貯青蚨數十翼向來相識是以領至家中問爾母在何處秀寳曾否售去答稱母親現住英界德源里小的在戲館帮忙目下尚不知女孩在家否二尹曰爾母旣欠人債反將人女孩誘匿有是理乎今　是女藏匿不交是何意見王供稱小的實奉母命今有胞妹在家可先交案待小的回去向母親商量卽日將是女交案更換胞妹回家二尹詰唐曰爾向操伺業如何與王串合誘女唐供稱小的向在臺灣輪船當細崽與王素來相識日前王言秀寳被人誘去令小的同往找尋如尋得定有酬儀并囑小的往范丁氏家言爾女現在杭州如欲尋回須出洋畉五十翼小的一時冐昧受王之愚嗣後不敢再犯矣二尹曰范丁氏是否曾給洋銀三元供稱此洋均交王手王稱唐取得洋銀後並未見面二尹謂唐曰爾與王串合誘女法當重懲唐稱小的並不曾見過此女二尹謂姑念爾受人之愚略從寛宥判將所騙之洋三元如數交出唐母龔氏投案叩乞减賠二尹不允着押待交洋始准保去王還押再核○日前魚販張大茂控稱被賊竊去衣服約值洋銀五十餘元時葛同轉方理讞務研訊之下以張借居楊九和蛋行後屋賊由蛋行棧内挖洞而入未免形跡可疑因斷令楊先借給　洋十元再查明實在情由訴請究辦嗣楊疑木匠王小山行竊將王送押數天經人保出昨晨楊張王同投案下先由楊訴稱士自保出後屢至店中吵閙宋二尹問爾如何知王行竊答稱是日門上木鎖稍有損壞憶及此鎖本由王製造遂疑王所竊曾禀知葛大老爺諭令將王傳案王供稱小的現在别處作工忽被楊送押七天平空被誣務求訊究問楊曰無贓無証如何誣王爲賊楊稱小的並未言其行竊二尹謂張家失物賊由爾棧屋上行過爾如何當時不報捕房答稱一時尚未查悉以致遲延張求追究失物二尹謂如何被竊爾可知否答稱是日黎明時見墻卜挖放一洞屋内遺有火紙數捲火尚未熄斯時蛋　門上木鎖並無損傷及該行出店人拔關而出問及此事據云木鎖亦遭挖壞記得上一日墻邊疉有彩蛋數十簍一經售出當晚卽被倫顯見熟賊所竊二尹曰楊曾有洋銀十元借給爾否答稱有謂楊曰棧中必有出店人今可交來訊問楊稱出店人已歇業回寗波矣謂爾須函致荐保人令其速來質訊楊稱恐王出外又至店中曉舌二尹卽將土仍交原保諭以不准向楊吵閙○修脚匠劉成太訴稱前晚小的行經新街口被徐克祥等三人勒索錢文并攫去水烟袋一枝綢褲一條洋銀一元當時因衆寡相懸任其逸去次日在途遇徐爲此扭案請究徐供稱小的係清江人向爲餅師劉欠餅洋四元有奇向之索取給以水烟袋一枝問同黨兩人是誰答稱祗小的一人並無同黨問爾等如何相識劉稱小的係山東人與徐相離甚遠前在上海吸烟時遇見二尹問徐曰爾可有保人答稱祗有英界會審署後天順客棧主可來保二尹着押候該棧主來案具保水烟袋給劉領去○永安街管屋人周伸康訴稱陳阿大穴萬安樓之壁入内行竊木板送請訊懲陳供稱小的向在蘇州開木作用夥數十人目下在城中爲小木作生意是日清晨行經萬安樓外見墻邊有洞洞邊有板一方貪小拾取致被悞拘宋二尹判令押候笞責四十板○某包探禀稱積竊徐阿榮至西門外志堂僧處竊取烟槍一支拘案　辦宋二尹判令押候笞　八十板贓給該僧領去○某包探禀稱王吉人潛入江孚輪船竊取某細崽之衣褲當經扭住交捕解案請懲宋二尹商諸祁繙譯官判令押候笞責一百板遞解回籍○東洋車主王炳富訴稱車夫王阿福私將照會撬去并盜賣號衣送請究懲王供稱號衣均由工部局盖黑方戳如何可持去售 
 
 

Page 4

 
 
錢宋二尹謂王不致訛詐爾錢供稱小的情願賠償但一時無力二尹謂姑念窮苦不加究辦可赶緊將號衣理還○某包探廪稱幼孩柴順源由甯波下鄉柴橋至江北岸附高陞輪船來滬旣登岸迷失路途東西奔走問之云來清芬堂烟館尋胞兄宋二尹飭該包探付名片送至四明公所請董事查明安置○元茂木李月定訴稱裕記木行欠貨銀三百兩之譜目下行已閉歇行主避匿不面因將司帳人周瑞正送案請追周供稱小的祗管帳目並非執事人李稱裕記行尚有木料約值銀二百餘兩請賜斷給周稱如欲取物務須早取二尹着周交人保出同往檢點存貨○馬立師洋行收租人張中照訴稱周明珍租得永安街房屋言明常年租銀一千零二十兩甫八閲月卽退租將一應生財轉售與萬安樓客棧得洋四百元　算尚欠租銀一百五十餘兩請卽訊追宋二尹問周曰爾是否欠銀一百五十餘兩供稱是屋每年租銀一千零二十兩每三月一付租金今欲加增閏二月房租約需銀八十餘兩且四月三十日曾付租洋三十元張並未收入帳上約算祗欠銀四十五兩之譜二尹謂本委閲得租契上書明租銀每三個月付則閏月不應加租張稱周祗租八月務須照算二尹曰兩造帳目尚未理明何貿貿然來案控告着對清帳簿再行禀候核斷○姜長桂因妻姚氏患瘋癲醫治罔效日夜吵閙不休遂寄養友人家貼以膳費去年復娶蘇婦倪氏爲妻姚氏之胞弟姚逸亭以停妻娶妻爲詞向葛同轉控訴同轉飭包探提姜及姚氏訊究姚氏供稱小婦人不愿寄養人家情願擇清凈處獨宿空房同轉以姚氏瘋癲時發時愈飭包探送請天主堂妥爲安置並令姜貼養膳之費共銀四百五十兩另加洋銀八十元爲衣服之資姜遵諭先繳八十元旣復繳薦洋二百元昨日徨繳到鷹洋六十二元供稱須至月杪再繳八十元共合成銀二百五十兩其餘二百兩求寛限至下月再繳宋一尹着赶緊繳楚以便了案 
[書海關清册後]  
　　我華自與泰西通道卽設關各口岸以槯税銀每屆一年例必印成清册昨承以光緒十五年第三十一册見貺其中羅列進出口各貨有條不紊羅羅清疎而又著爲華洋貿易情形總論及各口貿易情形論略都計數十篇夫我華海禁旣開説者咸謂銀錢流出外洋何可勝數及觀此册而知出洋之貨不惟足抵進口之貨且更有贏無絀是以每年常有洋銀運來若是則我中國獨操利權商務當蒸蒸日上矣附志數語以答嘉貺並爲中朝慶焉 
[招認屍身]  
　　保安堂來信云所有寳清輪船被難屍身本堂又在太倉蕩廿四口一帶收來男屍六具女屍一具現俱載回廠内男屍五具女屍一具均有衣服可認又一屍只剩京式縀面套雲鞋一只如有親人祈速來堂認領 
[蘇省撫轅抄]  
　　十六日府經歴葉紫綬禀知奉委赴嘉定縣催提漕項差藩轅牌示照得震澤縣縣丞程柱調署吳江縣縣丞遺缺尚經詳委補委班補用縣丞林啓瑞署理在案兹查該員病尚未痊應卽另行改委查有試用按經歴查湄堪以委署 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[袁烈女傳]  
　　吾邑袁氏女貧而賢幼字宮氏其夫不務生業恒流蕩不歸故年及笄而未嫁咸豐八年賊陷吾邑予挈眷避去閲二歲賊退始歸聞袁女駡賊死矣予心壯其烈飲詢其死賊顚末不可得衋焉傷之竊歎兵戈半天下士君子躬丁其阨力不能遠避一且兇暴猝至或而刃死或拘囚顚踣而死白骨蔓没青燐夜飛亂定之後欲訪其畢命之所亦無人焉能指示其處豈　袁女也哉踰年于役河陽道出艾亭亭畔　倚扉而呼者視之則吾邑鎖千戎老嫗也泫然出涕爲子道亂時情事其悉且言與袁女同居賊入搜得女牽出之女駡賊賊懼刃女愈駡賊怒　刃連斫駡愈厲嫗言至此哽咽不成聲子亦涙冷涔急趨而走迄今思之猶怦怦心惻也平阿冷髯 
諭曰士大夫講習時書匡居坐論似殺身成仁無　者值死生呼吸之頃崩角乞憐婉轉求活者比比而然其視袁氏女爲河如也 
[上海六馬路仁濟善堂接得姚訪梅方伯來啓照登]  
　　胡炳南係江寗府江寗縣人向係織縀運售常在嘉興天孫錦綢縀莊　寓於上 
年十一月下旬由南京趁輪至　途中得病由申赴禾神形憔悴仍寓天孫錦就醫醫藥罔效日見沈重而炳南有二子欠子隨父在外經營斯時朝　侍奉湯藥刻不離側緣視父病危篤由電至寗催其長子來禾其兄得電後隨卽乘輪到禾甚速然炳南病　昏迷不料十二月初九日竟氣　長逝矣延有兩時之久倐而復醒據病者自述先至嘉興府城隍尊神處目見點視各省水災遭難之人點畢隨與胡某上前面示爾爲人六十餘年一生無過所惜者尚修不到死於客地卽囑冥役用轎好好護送回寗瞬倐已抵南京城隍廟其旁有白髯老者與談汝雖助過災區賑洋十元然數甚鮮焉能挽回生命必道續助賑洋三十元希兾挽回造化卽與冥差及白髯老者同至嘉興旋卽蘇醒卽日續助賑洋三十元寄申施少欽大善十處接得收條而病日减飲食日增漸漸復原旬日間歡然與二子雇舟回寗至今令人欽佩可見爲人一生誠實雖在經營亦能獲此善報也 
[上海四馬路文報局内恊賑公所經收山東浙江賑捐五月上旬清單]  
　　初一至初十日止○本埠黎以照以銘以輝三君合洋六元於繼美爲同居張某行竊窺破願罰欵 
洋五元張偃鎭益泰典募嘯孫氏爲妻懷孚祈保臨産平安洋十元○天順票號來京都全芸軒善士　悔過齋銀十兩求安氏五兩京兆郡四兩七錢二十六峰主人欲寡過未能兩户各銀一兩思　過　夢　生人兩户各兀一錢五分愼獨齋主步柳主人恨恨生人未醒道人挽回子問人病間陶山人永修齋八户各銀一錢省心補過氏洋三元以上共計京平銀　五兩　收冲規元廿五兩八錢兩廣電局交北海電局黄漁村翁四元又募無名氏閩中無名兩户各二元恆安和發錦彰聨衣店鄒槐記劉澄之六户各一元永隆安盛華興恆鹿梁寳山評香江　王氏又陳氏黄阿妹九　各五角王　卿銀二兩以上實收香港鈔票洋念乙元高郵武廟賑所丁玉翁募不留名九九錢廿千留餘堂求平安錢四百以上實收洋一十元金陵秉禮堂求合家平安五元又募綬記二元琴記一元五角丁氏劉氏兩户各乙元植記翰記丹記彝　三多汪氏王氏淑英叔　九户各五角揚州季受之翁募姚梅孫　書　捐賑洋一元　鎭藩錫堂爲孫媳張氏求生産平安五元無名四元温州新關汪蓮緣翁募無名洋三元爐坯洋二元又銅洋一元仁濟醫院來唐慈記洋二元又心願求安生梅記洋乙二角安慶支應局彭受臣觀察經募第七批東賑搭捐曹平銀三百三十七兩八分合甲元三百六十一兩九錢七分五厘本埠張吉甫翁求平安洋一元○電報收支所交　　　電局經　恆盛泰銀十五兩遲君評吳子玉唐煥章三户各銀五兩鄒賈氏銀七兩馬玉　洋十元江崑帆龔煥亭劉樹泉應小山四户各洋四元吉春軒萬曙亭姚月如三户廿　二元王蔭棠　韞山胡聚昌王玉山張趾仁子春園王金名陶樂亭魯鏡海王雨農楊恩普天來福永成銀樓李道初余伯良金鶴清李子岩王祉齋張鼎臣吳匯泉曹遜齋徐翔　趙石麟姜　卿廿四户各洋一元義順魁義順華補過氏三户各　錢二十吊義順棧子景陽柳敬先三户各東錢十吊俊　號寳盛興魏老四楊老六四户各東錢九吊德順成萬春裕　盛號三聚合元通號雙盛福萬生堂源盛永壇發和同德長瑞興長德潤號長盛號雙發合三和永福記十六户各東錢四吊以十統共合實收規元六十一兩二錢二分八厘　英洋五十六元○本埠公記洋五十元又無名氏洋二元○無錫亨茂莊來胡愼裕堂求病全洋三十元本埠　商局文案處節省午節筵資移賑洋五元○寳和莊交來蘇城醬業公所潘仲翁經募第十七批顧兒月月安康　二十元心誠求子洋十元○○本旬共收規元三百七十六兩另另另三厘英洋二百四十六元計規元一百七十九兩八錢二分六厘　港鈔票洋念一元計規元十四兩五錢八分三厘爐坯洋二元計規元一兩四錢二分銅洋一元洋計規元二錢一分九厘小洋二角計規元一錢四分六厘○六項共合規元五百七十二兩一錢九分七厘○連前共收規元一百另四萬二千五百四十一兩五錢六分四厘○前解過規元一百另七萬六千另六十二兩二錢五分六厘○實凈墊解規元三萬三千五百廿兩另六錢九分二厘合併聲明 
 
 
 

Page 10

 
 
   
 
