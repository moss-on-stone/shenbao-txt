# 1902 - 310 - 4910622

 

Page 1

 
 
[雙璞齋四書五經義增價啓] [  圖書集成局白]  
　　自八股攺試經義承學之士驟遇更張輒以師承無自爲慮此次各省榜發所刊第三塲闈作頗因體裁有乖致爲有識者所訾議况現在各省歲科試經義列爲首塲苟非出色當行尤未易破壁飛去雙璞齋主人嘗謂作經義之法疏解聖經當用説義正義之例徵引史鑑兼及時事當用衍義講義之例爰取古今名儒碩彥經義諸作彚而選之題有未備則敦請通材博雅分任操觚搜採富而抉擇精迥非市上所售者可比現由本局用新鑄鉛字排印成書都計五十六卷爲文三千篇裝釘二十四本原定洋銀二元四角現因所剰無多每部酌加四角欲購者請速臨申報館購取可也 
[湖北闈藝出書] [  圖書集成局白]  
　　此次湖北鄉試論策各題類皆簇簇生新與他省之謹守範圍者迥乎有别迨闈墨刊行各藝果皆新頴異常有五花八門之妙本局爰急用鉛字排印以公同好每本價洋一角六分躉批從廉欲購者請速臨申報館申昌書室及各書坊選取可也此佈 
[保利説]  
　　中國至今日府庫之支絀民財之窮困至矣極矣夫統五洲而論物產之富人民之衆當以中國爲巨擘而乃支絀窮困竟至海外小邦之不若有令人咨嗟嘆息而不能自已者矣在不知者雖日處支絀窮困之中猶之沈酣而未醒知之者莫不以中國支絀窮困之故皆由銀錢流入外洋爲外人所害日以外人爲詬病夫外人誠欲圖中國之利然豈徒手而攫中國之財物而使中國支絀窮困哉按泰西興國皆以商務而商務之原皆由製造從前各國製造日多深慮銷塲之不廣物料之不繼於是建製輪船講求鐵軌以期轉運便捷初僅行之泰西而泰西之人心思才力各不相下各爲抵制無所盈絀及至中國華人但知其貨物之美爭相購用遂至銀錢溢出日多一日現已成騎虎之勢幾不能不用洋貨恐將來流弊所極華人日用必盡購之外洋而後已至盡購之外洋則恐中國之支絀窮困尙不止於是也雖中國亦有土貨出口可以稍稍抵制無如進口之貨皆已成之物出口之貨皆未成之料也若僅以料抵物雖多寡懸殊利益尙不致盡溢無如外洋之貨半以中國之料所成以賤價之料成貴價之貨仍售之中國而謂中國利權之失其有底止乎今就所知者而言之當時出口以絲茶爲大宗收回利益亦不爲菲近來二項銷塲日减皆因外洋亦講求種桑育蠶採茶焙炒之法且有勝於中國者其尙不能舍中國之貨而購之者中國占天時地利之益物質終覺較勝耳然茶市已成强弩之末惟絲則不至大减推原其故茶則出口之後斷無復進口者絲則織成貨物仍有銷之中國者二項出口雖多寡不同其實利權之失亦不相上下矣不但此也外洋綢縐大半用毛所織中國之羊毛雞毛等冋均爲廢棄之物而今皆爲洋人收取價値驟增在華人已爲得利殊不知失利卽在其中靛靑一物農人植之普國需之亦爲土產之一今則競用洋靛據業此者云價較廉而用較省并云洋靛進口頗多而外洋未嘗虧缺土貨未嘗銷滯大抵西人將土靛運之外國用化學提凈仍銷之中國果如所言華人無一不舍其田而芸人之田不啻爲外人傭工工價之微其能抵貨價之多乎故中國欲挽回其利亟宜講求製造而製造之法不能舍格致化學華人非但無專門而且尙無門徑萬緖千頭何從下手若不求根底而貿然爲之非但貽笑於外人而本利必致盡失欲求其根底奈何曰是必研求種植格致化學欲研求種植格致化學是必設立專門學堂聘請泰西名師爲教習令子弟入學肄習少則五年多則十年必有明其理者一俟辦者有人然後糾合股分設立公司卽不能物物仿造而擇其用繁而利重者先行試辦以期逐漸推廣苟有成效則土貨可以自用以截外人去路其利一自用土貨則洋貨進口可少利權可以保守其利二如欲自出新奇以行銷外國此種奢望殊不可存祇照外洋製造之法亦步亦趨足以抵制而商務已不患無起色矣然則舍人才而遽能若是乎舍設立專門學堂而能培植人才乎是不能不望當軸之亟爲籌畫已 
[俄派軍艦]  
　　日本某日報云俄歴九月二十三號俄皇乘矮立幾殺痕獨御舟臨幸培鐵路岳夫軍港簡閲海軍隨遴派載重一萬七千墩之帶甲戰艦立託烏伊若痕載重一萬四千五百墩之帶甲戰艦拔培達載重一萬一千六百一十墩之一等巡艦其矮那及培鐵達載重一萬七千墩之二等巡艦諾烏伊之苦駛赴亞東並輔以水雷艇二號一爲烏氣司之奴伊一爲達路沙烏内伊旋又派出載重一千三百八十三墩之一等巡艦名其搿之託者歸入太平洋艦隊充當練船令海軍部候補武員駕往西伯利亞練習海上交戰之事 
[德添軍艦]  
　　日本某日報云德國政府飭希卡烏船廠製一砲艦以便遣赴中國游弋各處大河大約遲至西歴明年五月中卽可展輪東下矣又聞德國亞西亞艦隊總統某君咨行政府曰目下德人之在中華者利害所關亟宜防護此種砲艦愈多愈妙是以政府中人刻方日夕尋思擬再添製數號云 
[日皇經武]  
　　日本長崎訪事友人云今歲爲日本九州大閲之期日皇定於東歴十一月七日卽華歴十月初八日親臨簡校惟各處疫癘未已爰遣廣幡侍從長周歴各道設法消弭亦古者淸道後行之意也 
[俄使量移]  
　　日本畏崎訪事友人云俄國簡駐日本使臣衣司薄利司其君近奉政府調駐丹國所遺日本使臣一缺尙未知委何人接任也 
[畏罪自戕]  
　　日本某日報云中國辰州教案辦理甚嚴駐辰毅字營統帶顔君奉旨革職後深恐罪戾重大遂於某日闔户雉經 
[生榮死哀]  
　　金陵訪事人云新甯劉忠誠公久任兩江兼理南洋通商大臣篆務上爲兩宮倚畀下爲 
 
 

Page 2

 
 
三省膽依不特屬官久沐受恩施卽各或官商之居南洋者亦夙蒙保護懹柔有術感戴逾恒公薨後皖贛蘇寗三省文自司道武自提鎭以下相率命駕詣省垣一束生芻恭申弔奠各國領事教士兵船將弁與夫海關郵政各洋員亦莫不聨旆而來同聲慰唁可見恩　反人之深且遠也 
[直隷提督馬宮保剿平股匪舉劾各員弁摺]  
　　太子少保直隸提督奴才馬玉崑跪奏爲遷安綑擄官商股匪首要就獲餘黨次第剿平請將異常出力各員弁從優奬叙並查明約束不嚴之營員請旨革職示懲恭摺具陳仰祈聖鑒事竊查本年七月間熱河馬匪竄　遷安縣三屯營綑擄官商旋復佔據興城鎭羅家屯等處肆行淫掠時値奴才自朝陽回京在平泉州行次聞報星馳進口飛調馬步隊分路進剿該匪聞風先遁各營尾追直出大嶺寨口至花尖子地方擊斃悍匪五名生擒一名救出被擄難民五十餘口匪衆越山奔潰業經奴才將以上各情形呈請大學士臣榮祿代奏並咨由督臣袁世凱奏報在案當匪之回竄口外也適奴才所部駐建昌各營遵調馳赴白良　口一帶堵剿正與匪相遇因卽迎頭奮擊該匪皆積年巨宼雖經敗潰猶敢抵死抗拒且戰且走我軍乘勝疾追一晝夜間接仗七次追奔二百餘里繞出大靑山左右匪又連合他股據險拒敵我軍奮力猛攻匪勢不支分股四竄我軍亦分兵四出兠剿自七月十六至八月二十二等日先後在黑山科南山　嶺劉家灣東楊樹灣四臺子溝南天門溝等處大小二十餘戰陣斃匪衆一百五十餘名生擒一百七十五名隨時訊供分别懲辦　獲洋土槍共一百三十七桿騾馬二百餘匹旗幟號衣多件救回難民男婦一百三十九名口其著名悍目郭大蟻佟賛佟守禮周振東彭萬選劉景漋王雲潰傅連舉張作靑李武等或當塲被擒或由民練送信帶隊往捕均經次第獲案訊明正法現在匪氛已熄地面漸安據建昌縣知縣會同營務　各分統等先後禀報前來奴才查此股馬匪聲勢兇悍夥黨衆多今年夏間該匪首郭大蟻等曾在平泉州屬拒斃捕盜千總梁朝棟此次復敢竄入内地綑擄遊擊守備巡檢等官所至村莊慘遭焚掠若非尅期撲滅其勢必至燎原在事各將弁苦戰月餘鑿險縋幽窮追力剿卒使大股匪衆次第掃除洵屬著有勞勩目應按照軍營異常勞績請奬以鼓勵花翎留直補用遊擊孫多慶隨扈剿匪案内已保以叅將仍留原省儒先補用並加副將銜今擬請以副將仍留原省儘先補用並請賞加總兵銜五品軍功赴調隨扈剿匪案内已保以把總儘先拔補並加千總銜今擬請以守　　先補用升用都司馬文翰隨扈剿匪案内已保以遊擊儘先補用今擬請以叅將儘先補用儘先拔補千總賈朝棟王殿承隨扈剿匪案内已保守備儘先補用今均請以都司儘先補用經制外委王鳳山隨扈剿匪案内已保以把總儘先拔補今擬請以千總儘先補用合無仰懇天恩俯准照擬給奬以爲打仗奮勉實心任事者勸至駐防永平府城右營管帶馬鴻恩左路前營邦帶馬玉龍於七月十二日帶隊馳赴遷安屬大莊剿匪値匪逃竄未遠該管帶等未能迅速追剿又復漫無約朿任聽兵丁乘間奪取財物以致　得遠颺實屬無可辭咎除分别撤委外相應請旨將儘先補用守備馬玉龍儘先拔補千總馬鴻恩一併革職並請敕部將該員弁隨扈保案撤銷以示懲儆惟查馬玉龍於甲午庚子戰事隨赴前敵尙稱得力馬鴻恩　紥永平將及一年辦理防務尙屬認眞曾經督臣袁世凱咨由奴才存記在案可否籲懇天恩均准留營効力以觀後效除仍督飭各營搜捕逸匪務獲嚴懲俾絶棍株而杜後患外所有剿平竄擾遷安股匪並分别舉劾各營員緣由理合恭摺具陳伏乞皇太后皇上聖鑒訓示再奴才現已行抵建昌俟將各路兵隊調齊卽日進駐朝陽合併陳明謹奏奉硃批著照所請該部知道欽此 
[錢弊日深]  
　　金陵訪事人云甲午以後制錢缺乏年甚一年當松鶴齡中丞任江藩時以銀圓局所鑄制錢耗費不貲另就藩署用土法開爐鼓鑄詎知奸人即仿其式樣鑄造私錢始而鉛沙中猶稍攙銅質繼則祇用鉛沙以致市中挑剔多端不肯收用而錢鋪則獲利極豐邇來每百文中多則十數文少則八九文商民莫不太息痛恨　城中以鑄私爲業者奚止百數十家而銀圓局所鑄當十銅圓又多運往他方本地所用者甚少遂使錢價奇貴銀價甚賤每小銀錢一角僅換錢七十四文尙有私錢十餘文攙雜不知在上者可有良法以挽回否也 
[鄂省官塲紀事]  
　　漢口訪事人云統領護軍全營張虎臣叅戎已於日前隨同調署兩江總督張香濤宮保赴金陵聞宮保有奏請留省差遣之説或亦事出有因也○湖北候補府黃太守以霖近奉調署兩江總督張香濤宮保札委辦理洋務文案因材器使想太守必能藉展所長也○調署兩江總督張香濤宮保由鄂啓節時武昌府梁節菴太守送至黃州始返宮保之略分言情太守之感恩知已亦宦途中一叚佳話也○開缺雲南巡撫李仲仙中丞於上月某日行抵漢皋泊舟江口漢上文武各員咸至舟次迎謁 
[鄂垣小志]  
　　武昌訪事人云上月二十六日鄂省各大員就兩湖書院盛設華延爲督憲張香濤宮保祖餞○上月某日協署兵丁某甲至芝麻嶺廖姓家聚賭不知因何口角甲突出小匕首將廖刺傷後由街鄰拘甲至協署歴訴情由經吳協戎訊取口供飭責軍棍若干下革去卯名并償廖姓洋銀二元爲養傷費○日前有某甲者持江蘇省所鑄當十銅圓至斗級營可乙齋購布襪店夥只允每枚作錢七文因之互相口角後被警察勇所見將店主扭至局中局員某大令判罰錢二百千文以爲效尤者儆 
[五茸衰草]  
　　松江訪事友人云日前華亭縣林霨生大令以郡城道路自府署西首廣明橋起至鐘亭橋止業已鋪砌石條而此外尙付闕如擬卽設法推癀爰會同城守營游擊曾鏡庭遊戎及紳董甘萬兩君步行勘騐併大沛廉泉捐助洋銀二百元以爲之倡○本月初七夜米字橋河中所泊巡艇上突有東門外鄉人某甲一躍而登勇丁廖某見之以甲前雖在船當勇今已裁汰何得突如其來因之橫肆鞭撻旋復曳至參署前毒毆差弁某君恐釀禍端立卽禀明張華園參戎參戎飭持名片將甲押送華亭縣署縣主林大令升堂研訊見甲已遍體鱗傷因不復深求判令荷校以儆○前日府署薙髮匠某甲行至婁署舊基左近被無賴恣意兇毆禀經府尊許子元太守飭華亭縣林大令拘獲甲乙丙三無賴訊不承認遂飭各責若干取具安分切結○此間開辦房捐向由房主於租金十成中提出一成有半按月呈繳近日省垣督辦房捐司道札知府署略謂據朱紳以增等禀稱此項捐欵僅據房主提繳未免偏苛應請由房東房客各繳其半庶免冋隅等因府尊許太守披閲之下遵卽出示曉諭俾衆週知 
[上海官塲紀事]  
　　新署松江府華亭縣知縣陳仲陶大令由蘇棒檄赴松昨日道經滬上舟泊英界觀音閣碼頭午後命駕赴上海縣署拜會縣主汪瑤庭大令大令延入花廳暢談良久而别○太倉直隷州知州蔣羹臣直刺前往金陵叩賀調署兩江總督張香濤宮保任禧前日道出申江趨詣道轅謁見蘇松太兵備道袁海觀觀察旋復至廳縣各署拜會入晚卽乘某輪船啓行○昨日商務局會辦江蘇候補道周金箴觀察命駕至上海縣署拜會縣主汪瑤庭大令互商要公良久始辭别○上海縣學教諭邱贊思廣文邇有要公須面禀府恩尊許子元太守已於昨日乘舟赴松江矣 
 
 

Page 3

 
 
[文星照滬]  
　　江南正主考戴文開星使入都覆命於昨晨道出申江假長發棧小駐本城文武各員均往棧中迎謁午後星使命駕赴各署答拜至上海縣署時縣主汪瑤庭大令飭丁擋駕 
[催科例志]  
　　上海縣汪瑤庭大令以本邑下忙錢糧開徵已久而赴縣完納者尙屬寥寥特於昨日傳諭各糧差分赴四鄉著各圖地保遵限催繳如延嚴比 
[添差解犯]  
　　前日南匯縣主汪蘅航大令批差押解軍犯倪加林往甘肅涇州配所道出申江照章過站昨已由上海縣主汪瑤庭大令飭吏繕就公文加派解差兩名轉解嘉定縣下站交替矣 
[冬防善政]  
　　時届冬令宵小繁興昨日保甲總巡朱森庭明府飭局差地甲將各鋪栅欄逐一稽查如有損壞之處立即雇匠修理堅固以重冬防 
[淫婦弑夫]  
　　浦東金家橋人顧全元之妻林氏與人有染爲顧所知向之呵斥氏旣羞且忿遂於前日夜半乘顧睡熟商通奸夫謀斃事爲鎮董某某所知大約須報請上海縣主汪瑤庭大令澈查嚴究矣 
[邑宰騐屍]  
　　昨報紀英界雲南路卽西新橋北首遺用年約十齡許之女孩屍一具捕頭因派包探張寶成往查云云比張探至見屍旁有一女郎嚶嚶啜泣異而詰之知楊其姓小字阿彩爰卽帶入捕房捕頭細加盤問答稱家住南泥城橋左近重慶里第三弄一千二百九十八號門牌屋内死者係妹子被義父楊伯任義母楊顧氏凌虐斃命濳倩同居人王妸龍負出抛棄於此捕頭因令本圖地保陸耕山禀報上海縣署一面派中西包探將楊及楊顧氏連負屍之王阿龍洪小聽拘押昨日午前十一點鐘時縣主汪瑤庭大令帶同刑仵差役命駕而至陸保禀稱前日淸晨巡街捕見有女屍回告捕頭捕頭卽著小的報請大老爺臨騐餘不知情阿彩供某日妹子被義母痛擊兩股以致宛轉畢命楊顧氏供小婦人家祇有阿彩一女並無他人死者不知何人所棄阿彩近患瘋癲胡言亂語尙求鑒察楊供詞大略相同王洪同供小的等與楊同居伊夫婦如何將買女致死未知其細大令謂阿彩言語清楚並無痴癲之狀所供當是實情因著將一干人發回捕房候送英美租界公廨訊明轉解至縣歸案訊辦諭畢著仵作協同官媒如法騐視旋卽唱報死者右腿上被開水泡傷數處其餘遍體傷痕新舊不均鞭撻及揢捻所致委係因傷殞命大令離座親視無訛著卽備棺收殮隨飭差告知捕頭請將阿彩帶回訊詰有知其事者謂楊顧氏卽楊阿寳虐斃養女已非一次一旦事情發露縲絏加身誠哉天網恢恢疎而不漏矣 
[上海巡局紀事]  
　　前日商三井洋行夥朱雲軒携洋銀一千元乘車至南市萬裕馬頭擬付某某諸花行花價行至第一樓茶館門前一躍而下携去洋銀五百元餘囑車夫邱正福看守比回則已失去一百元冋邱查問言語支吾遂回訴行主將邱扭送英界捕房昨日捕頭詰　所所失洋銀實邱所竊寄存附近水果攤主某甲處遂派某包探至二十三七鋪巡防局禀請局員高文軒二尹派勇提甲到來以便解回捕房解請讞員張柄樞司馬訊究○前日二十三七鋪巡防局員高二尹查悉地甲夥葉瑞香膽敢勾通姚二尹之家丁在外招搖撞騙因之提案研訊判掌煩五十下以儆 
[美租界捕房紀事]  
　　前晚有小車夫小崇明者至穿虹浜某姓車寓内竊取洋銀衣服等物旋被包探劉阿炳查獲連贓帶入捕房捕頭令押候解送公堂禀請讞員張柄樞司馬訊辦○蕩婦王錢氏　與無賴徐阿福私識僑居美界唐家弄某號屋内昨晨因徐久不歸家疑另有所眷與之日角隨復扭毆徐忿甚奔赴捕房聲訴捕頭以事涉暗昧驅之使出不予深求○成衣匠名全英者向居美界密勒路昨日將各家囑製之綢布衣服若干件質錢用去報捕後由包探劉阿炳拘入捕房捕頭令押候解送公堂禀請究辦 
[續錄分發人員騐看名單]  
　　直隷州州判孫嗣煌雲南四川州判江大經江直隷府經歴紀鉅緯直隸山東王國昌直隷山東鄭可模湖南廣東寳善廂紅蒙古湖北亢其昌安徽直隷宋培增雲南貴州吳樹棠貴州雲南何炳華安徽直隷鄧堃祖江西四川張　賓四川湖北周忠清浙江直隸藍翎六品銜黎宗漢湖南山東胡廷珍安徽江蘇縣丞胡成修廣東福建孫福梅順天江西林樹葵廣東福建廖成章福建直隷龎鈞山西河南李延提山東北河唐勛湖北江西陳鴻逵湖南廣西王葆華湖北四川洪壽昌湖北江蘇增祉廂紅旗滿洲北河揭傳沛江西江蘇潘繼轅安徽廣東謝芝綬安徽山東熊必壽江蘇安徽謝文誥雲南四川滿彥江蘇湖北宋之琦江蘇湖北鄒宜瑞江蘇廣東王仕良江蘇山東唐棫培河南廣東陳汝賢四川直隷鄔晉基浙江監湖北翁壽梅浙江陝西樓紹榦浙江廣東謝綸恩湖南湖北唐烈貴州廣西鹽運司知事張丙先浙江廣東縣主簿孫瀛江蘇北河州吏目趙鵬貴州四川文世榮貴州雲南石日貞四川雲南李臨春四川監生甘肅鹽巡檢李文麟順天廣東巡檢蔡國霖廣東福建應念曾福建安徽吳本祺湖南廣東陳銘新湖南江蘇何榘湖南四川李觀祖湖南甘肅戴傳霖江蘇安微葛傳經江蘇山東王恩綬江蘇江西張繼達安徽北河孫多升安徽江蘇朱兆英安徽江蘇胡雲梯妥徽直隷洪樹棠安徽北河孫國光江西江蘇鄭遹先江蘇湖北黃樹馨浙江安徽邱琳元河南江西王恩德陝西湖北彭友梅四川雲南孫洪瑞浙江湖北朱孫黃江蘇山東楊光煦四川甘肅陳籙浙江貴州黃經暢湖南廣東從九品方朝琨湖南廣東歐陽蔭基湖南雲南蔡育英直隷河南曲史于駿直隷廣西雍瀚順天山東鍾瑞麟順天廣東胡慶仁順天貴州何贊宸廣東廣西常金壽順天河南李天成直隷山東李華瑛湖南廣西陳嘉驥湖南江西范紀標湖南湖北劉繩祖山西河南黃長城江蘇山東吳全慶江蘇廣東符熙瑞雲南貴州屠國鈞浙江直隷程廷祿河南直隷張毓賢四川貴州李承廉河南山西張宗漢湖南甘肅未入流陳紹虞湖商甘肅○勞績掣籖分發同知萬立鋭江西知縣藍翎五品銜曾良升湖南縣丞藍翎祭繩武湖北○勞績指省分發知府劉紹鄴湖北直隷直隷州知州楊洪勳陝西山西知縣蔣鈐煒江蘇廣東李維翰山西江西陳厚德山東廣東府經歴汪澤溥奉天吉林縣丞倪文源浙江奉天州吏目金祚烈直隸吉林巡檢魏觀燾湖南雲南宋傳傑四川甘肅從九品彭慶瑞湖南湖北○截取指省分發同知方裕詩河南四川○議叙保奏掣籖分發監運司運判提舉銜馮德元浙江○議叙掣籖分發通判劉桐順天潘肇元廣東世瑀湖南李祖熙知縣葛繩正江蘇洪樂生河南州同陳萬選浙江○議叙指省分發通判錢繹槃江蘇北河知縣朱椿林廣西江蘇布政司經歴曾承澤江西湖北典史袁增麟直隷山東○教習呈請掣籖分發知縣何盛林湖南黃緯湖北劉思濂張奇成河南○公發原省坐補原缺知縣葉叔亮安徽廣東○應補呈請分發府經歴區崇枝廣東廣西未入流魏直湖南雲南 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局紀事]  
　　昨日南市穗豐米行執事人俞杏卿雇楊阿五所　駁船裝白米一百餘石至某處交納駛至浦左楊家渡適　自來水廠某小輪船鼓浪而至突被撞沈失去米四十餘石因將舵工張紀元扭送捕房捕頭令押候轉解工程局禀請總辦翁子文太守訊究○昨日張榮卿向莊子珠購物論價不合口角扭毆張力不能敵以致身受微傷某號巡街捕見之一併拘至捕房捕頭令將莊押候轉解工程局請究 
[英美租界公堂瑣案]  
　　包探倪順泉解王連子到案禀稱此人前曾犯竊解經大老爺訊明懲辦今又竊取龔淸仁家小車一輛報由小的拘獲吊到原贓送請究治王認竊不諱讞員張柄樞司馬商之美總領事署繙譯官白保羅君判責四百板逐出租界○包探劉森堂解王文范到案禀稱此人前曾犯竊解經大老爺究辦因挾顧阿二報信之嫌遽將伊家草屋兩間放火焚燬今已將兩月始由顧尋獲扭交小的送案請究顧供小的房屋被燬後人言嘖嘖咸指王放火請卽究懲王供顧家失火時小的尙在他虚突遭誣指叩乞伸寃司馬以顧所控毫無証據惟王係過犯著押候遞解回籍不准復來○包探倪順泉解梁四泉到案禀稱此人前持首飾至美界某押鋪質錢小的見其形跡可疑獲解案下奉判笞責管押遞解回籍今查悉此人的係行刼浦東川沙廳境同豫典鋪之夥盜前次起案之首飾已由典中執事人認明是以解請核奪司馬著連原贓解送上海縣署轉遞川沙歸案嚴訊○包探顧福其解顧杏生到案禀稱此人行竊趙王氏等家衣服棉被報由小的查獲人贓送案請辦司馬判責三百板贓給還失主○包探陳洪德解杜阿牛到案禀稱此人常至伊戚羅阿法家滋閙不休甚至强取衣服付質報由小的獲案請懲司馬判責三百板逐出租界○包探劉阿炳解錢錦堂至案禀稱此人前曾犯竊今又强取郭王氏等家衣服報由小的吊到原贓解請究辦司馬判責四百板押捕房二月贓給還失主○包探陳雲忠解杜松林到案禀稱此人前曾犯事遞解安徽原籍今又潛至新閘滋事請即究懲司馬判責三百板遞回原籍○包探張全林解蔣金法到案禀稱蔣欠寡婦李張氏洋銀三十餘元向索不還反敢持刀劃傷氏手腕故由小的送請訊懲司馬判責四百板發押捕房一月期滿勒令將洋銀如數歸還違干嚴比○包探趙銀河解王阿二到案禀稱此人持高麗參五兩數錢沿途兠笞向之盤詰言語支吾是以送請訊究王供小的向當車夫此參係坐客貴忘車上並非竊贓求鑒司馬判資三百板參存捕房候失主認領○包探顯阿六解張阿三到案禀稱此人前曾犯竊今又至吳福謙等家竊取衣服銅銚等物報由小的拘獲送請究懲司馬判責四百板發押捕房五月期滿遞解回籍　 
[法租界公堂瑣案]  
　　日前江永輪船失去寳銀十七枚報捕後由包探查獲積竊曹淸和詰知所竊寳銀三枚交袁淸山轉交黃耀廷兑得洋銀二百零六元一角因於昨日解案請訊曹供此項寳銀係周老表等五六人起意行竊小的分得三枚讞員孫建臣大令商之法總領事署費繙譯官著押候嚴訊核辦○泰州人季張氏誘季高氏來滬僑寓小東門外某小客棧擬即　入娼寮經棧主查悉投報捕房捕頭令包探一併解案季高氏供小婦人原籍泰州被張氏百般哄騙是以隨之至此不料伊欲將小婦人變賣爲娼幸由棧主送案請卽究懲季張氏供季高氏倩小婦人領至滬上訪尋所識陶某並無圖賣之意大令判令掌頰一百下連季高氏移送上海縣　備文遞解回籍○　殿山前向汪玉衡定購大包棉花三百包小包棉花六百包承攬據上誤將承進二字繕作承出賈心粗氣浮並不留心察閲及花價驟昂汪遂將計就計非惟不肯照辦反具詞投案控請向賈嚴追大令研訊之下著兩造各邀公正人理明禀攬訪事人所報如此竊謂天下事從未有離奇若此者意者其中或尙有别情歟一俟訊明自當細錄○梅記鐘表店主閻金泉虧欠利　洋行貨欵銀五百餘兩經行主控請提追未獲因將執事李文星押追嗣由行夥將閻尋獲昨日大令訊究之下閻供小的有珍珠一百餘粒約値洋銀二百餘元此外放出之帳大約可收洋銀二百元足抵此項欠欵尙求寛限以便清理利囑買辦朱仲棆供閻持來珍珠估見値銀一百兩大令著將珠作價抵償餘欠再行追給○許吳氏控乳　王金氏將包金銀約指調換金約指等情大令詰訊之下王金氏俯首無詞遂判令掌頰一百下贓給失主領去○偷兒施福均竊取新關租界内某作摥所圍竹笆被作塲中人拘案請辦大令判責一百板○扒手王天山竊得洋銀一元五角被包探所見解案請辦大令判責一百板押攺過所三個月 
[蘇省官報]  
　　九月二十八日漕轅牌示照得丹徒縣典史陶寳潤調補長洲典史所遺員缺查有遇缺先補用典史張士彥堪以請補知府　林禀謝奉委管解翰林院　籍户部銅元差直隷州李傳蔭禀知由寗見制憲回知縣郝炳麟禀知奉委必太會深陽守提漕項欠欵差卽辭　州府照　姚定借禀知參府妥　放長元吳孤貧口糧卽銷差縣丞馮皋禀知奉部核准註册指分江蘇試用縣丞沈肇敏浙江人由京騐著來省禀到二十九日通判　之　禀謝奉委　　　金抽查保甲差金壇縣　　丁來省禀謝　牌示調補常熟縣缺同知衛新選鎭江府縣陽縣知縣盧葆楨浙江人由京領憑來省禀到丹徒縣丹　司巡檢程廷獻禀辭赴任府照　胡家驥禀辭赴港見道憲管帶撫標飛划營儘先叅將徐錦堂巡緝蘇屬地方回十月初一日首府總捕三晋縣均禀知赴虎邱祭壇分晉江蘇試用　張金城安徽人由寗來知府　林禀辭解銅元　籍赴都直隸州王史禀謝奉撫憲札委中西學堂差通判　書祥禀謝奉飭請補蘇州府錢通糧判缺長洲縣蘇昨日禀知下鄉查　秋成回昭文縣張瀛知縣　有成郭曾程均由寗回禀銷文闈内簾差趙夢泰禀知赴虎邱彈壓李東河禀辭回鎭江太平洲保甲次差王祖仁禀辭赴寗見制憲指分江蘇試用知縣彭作潤湖南人由京領照來省　到縣丞馮中興禀謝奉　震澤縣保甲差卽辭楊廷弼禀謝奉　荆　縣保甲差壽逢年禀知奉府委解首級赴太倉卽辭初二日藩轅牌示照得正任昭文縣知縣張瀛調　　竣旋省應卽飭回首府向禀陳鎬禀辭赴任並銷發審局差初三日候補道王樹通知在院上禀辭赴寗城守中軍叅將曾統　由上海回知府府田　禀知禀撫　委　陽書院校士館監　名差貼孫　驥禀謝奉委善後局提　知縣吳俊卿禀知奉委運河提工局札委領解河工程費　赴搗卽辭 
[上海虹口元濟善堂經敗九月分送堂一文愿並施醫業捐淸單]  
　　延公館九月分洋三角如皋　述源　無名氏　角　元　銅洋七元吳姓銅洋四元北收小洋念三角銅洋十一元倪順生醫藥洋一元　　地九月分一元無名氏二元共收施醫藥洋五員 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年九月二十四日京報全錄]  
　　宮門抄○諭旨均巳錄前○兩江總督劉奏報金陵關經征税釐收支清單摺○又奏報淮南征收課釐數目摺○又奏訂購倉未緣由片○又奏匯解京師大學堂經費片○河南巡撫錫奏獲匪出力人員遵旨擇尤開單懇恩奬叙摺 
　　太子太保頭品頂戴南洋通商大臣兩江總督臣劉坤一跪奏爲金陵關第一百六十三結期滿經徵税釐繕具收支清單恭摺仰祈聖鑒事竊照江寗設關通南業將一百六十二結以前收支數目開單奏報在案兹據金陵關道徐樹鈞詳稱自光緒二十七年二月十三日起至五月十五日止係一百六十三結期滿所有徵收各國商船及華商船隻進出口正半各税錢並徵收華洋船鈔洋藥釐金曁照章提支傾鎔火耗及月需經費並撥解各項銀兩分别開造册摺詳請奏咨前來臣覆核無異謹分繕淸單恭呈御覽除將原册咨送外務部户部户科查照外理合會同江蘇撫臣恩壽恭摺具陳伏乞皇太后皇上聖鑒謹奏奉硃批該部知道單二件併發欽此 
　　太子太保頭品頂戴兩江總督管理兩淮鹽政臣劉坤一跪奏爲恭報光緒二十六年下半年淮南徵收課釐數目仰祈聖鑒事竊淮南鹽務於同治三年奏定新章徽收課銀按半年奏報一次鹽釐　課並報歴屇循照辦理光緖八年湖南湖北安徽三岸經前督臣左宗棠奏加新引接准部咨自光緒九年起將兩淮新舊各商課釐數目收支各欵分欵造報又光緒二十一年署督臣張之洞奏准續加鄂湘皖三岸新引所收課釐備還瑞記洋欵各等因遵經報至光緒二十六年六月止在案兹查二十六年七月起至十二月底止收舊商課釐銀一百五十一萬七千一百十一兩有奇收新商課釐銀十五萬五千一百三十七兩有奇又收　加新票課釐銀五萬六千二兩有奇共收新舊各商曁續加新票課釐銀一百七十二萬八千二百十一兩有奇又收湖北襄陽鄖陽等府試銷淮鹽釐税錢三萬七千八百十文萬户沱川釐錢九萬二千一百七十一千有奇比較二十五年下半年連同豫釐銀錢各數大致不相上下據兩淮鹽運使程儀洛分造清册詳請具奏前來臣覆核無異除將清册咨送部科外謹彚開情單恭摺具陳伏乞皇太后皇上聖鑒勅部查核謹奏奉硃批户部知道單併發欽此 
　　劉坤一片再據江安糧道胡延詳稱光緒二十七年分江北節省上届米價運費兩項除奉提新案賠欵銀二十萬兩解滬聽候部撥外尙存銀十餘萬兩兼之本屇冬漕又將開徵如無别項大宗撥欵卽　解賠欵二十萬兩仍可設法騰挪採辦秈米十萬石援案仍行海運以重京倉現聞京冿米價每石漲至七八兩之多固由奸商擡價居奇亦因各倉額少藏蓄之故漕米俸糈所關甚重不得不設法補救以顧通漕大局如是則京倉可有盈餘而於奉撥賠欵仍無貽誤至於江北各屬内產秈米體質乾潔與積米無異擬趁此新榖登塲揀派廉幹委員分赴產米之區先行訂購秈米若干一俟藩司秋災勘定各屬熟田起運米數再行酌核辦理等情詳請具奏前來臣查京津一帶米價昂貴倉儲空虚亟應設法接濟漕糧奉准起運一百萬石白糧在内係由蘇浙兩省分辦該道擬請再行採辦秈米十萬石仍行海運係爲愼重京倉力顧根本起見似屬可行如蒙俞允俟奉旨後卽行飭令妥爲辦理除咨部查照外謹會同漕運總督臣陳夔龍江蘇巡撫臣恩壽附片陳請伏乞聖鑒訓示謹奏奉硃批著照所請該衙門知道欽此 
　　劉坤一片再京師大學堂經費前經管學大臣張百熙奏奉諭旨飭令各省量力籌解並准該大臣鈔錄原奏咨會大省每年籌銀二萬兩協力解濟等因查江蘇省近年以來費出用宏發欵繁鉅庫儲奇窘實覺籌　爲難惟事關興學育才不能不先其所急當卽轉飭江寗江蘇兩藩司無論如何設法合力籌解兹據江寗藩司李有棻呈報於截留武衛軍餉内匀撥銀一萬兩江蘇藩司陸元鼎呈報於光緒二十八年地丁欵内動借銀一萬兩先後發交號商匯京兑收除分咨京師大學堂户部查照外謹會同江蘇巡撫臣恩壽附片陳明伏乞聖鑒謹奏奉硃批知道了欽此 
　　頭品頂戴新授熱河都統河南巡撫兼管河工事務奴才錫良跪奏爲拿獲泌陽教匪首要訊明懲辦遵旨將在事出力人員擇尤開單懇恩奬叙恭摺仰祈聖鑒事竊照泌陽縣匪徒糾衆滋事已拿獲要犯席小發等懲辦並兩次剿辦匪黨經奴才專摺奏明光緒二十八年四月二十九日奉硃批著赶緊緝拿首要張雲卿等務獲懲辦俟全案定後再行擇尤保奬毋許冒濫欽此欽遵奴才查首要張雲卿等在逃未獲此案雖經議結豈容任令爲袶滋事之犯倖逃法外節經嚴飭地方文武實力購　毋任漏綱旋據分統預軍奏補保陽協副將汝寗營叅將韓立本南汝光道朱壽鏞南陽府知府傅鳳颺等督飭員弁將張雲卿程勞十卽程意歧羅老六卽羅振杰三名先後拿獲禀報前來當飭南汝光道督同府縣提犯嚴訊據張雲卿供認因抗攤教案賠欵被教民指控差緝心懷忿恨糾邀刀匪席小發等乘隙　惑又邀程勞十卽程意歧羅老六卽羅振杰糾合多人帮同閙教焚燒營窪烏金溝等處教堂殺害敎民多命並圍攻泌陽縣城各情形不諱據程勞十卽程意歧供稱幫同張靈卿殺人放火扒堂圍城又因聞拿緊急率黨執持砲械在二門並拒敵官軍據羅老六卽羅振杰供稱聽從張雲卿閙教後因官兵分投跴緝又復逼脅多人入夥在郝莊翟廟抗拒官軍各等情不諱經奴才先後批飭就地正法傳首犯事地方懸杆示衆以昭炯戒查此次泌陽匪徒聚衆仇數圍攻縣城兇　甚張幾有燎原之勢嗣將席小發等緝獲後人心初定而該匪等聞拿緊急又復結黨逼脅鄉民意圖抗拒據泌陽首事程入雲等以被脅情急日不聨生禀請派隊往剿官軍兩次兠擊餘黨一律解散旋將教案磋商議結羣疑盡釋民教相安而首要張雲卿等亦卽按名弋獲明正典刑洵足以儆兇頑而絶後患現在全案完結泌陽一帶民情安帖地方靜謐如常堪以上紓宸厪所有在事出力人員不無微勞足錄謹遵旨擇尤分别擬奬不使稍有冐濫開具清單恭呈御覽合無仰懇天恩准如所請奬叙以示鼓勵除飭取各員履歴並千把以下各武職緣由奴才查明擬奬分别咨部外謹將懲辦教案首要曁擇尤開單請奬各緣由恭摺具陳伏乞皇太后皇上聖鑒訓示謹奏奉硃批著照所請該部知道欽此謹將辦理泌賜教案在事出力文武各員擇尤請奬繕具淸單恭呈御覽計開記名提督河南歸德鎭總兵藍斯明二品銜南汝光道朱壽鏞以上二員均擬請敕部從優議叙奏補信陽恊副將汝寗營叅將韓立本擬請開缺以總兵記名簡放試用道鹿潯理擬請加二品頂戴巳革候補道馬開玉擬請開復原官仍留原省補用南陽府知府傅鳳颺擬請勅部從愼議叙三品銜署開封府事候補知府袁鎭南擬請俟補缺後以道員在任候補道員用候補知府啓綏擬請加三品銜鹽提舉銜候補道通判張彭壽同知銜前署林縣事候補知縣俞紀瑞同知銜候補知縣愛仁大挑本班儘先補用知縣姚啓瑞試用知縣韓世勛試用知縣龔璆試用知縣謝宗楷以上七員均擬請俟補缺後以直隷州知州補用直隷州用候補知縣徐壽兹擬請隨帶加二級准補郾城縣知縣吳文坦擬請以直隷州知州在任候補試用知縣章世恩擬請免補本班以直隷州知州仍留原省補用湖北候補叅將劉水金湖北候補遊擊李福田以上二員均擬請加副將銜候補都司李春棠單思雲均擬請免補都司以遊擊儘先補用候補州判汪元瑞擬請補缺後以知縣補用附生張廉正化萬同文童方壽嵩均擬請以巡檢歸部選作奉硃批覽欽此 
 
 

Page 14

 
 
[光緒二十八年九月二十五日京報全錄]  
　　宮門抄諭旨均已錄前○陝西巡撫升奏查明總兵盜　官米招搖詐贓據實覆陳摺○又奏籌還部撥要欵摺○雲貴總督魏奏滇軍奉調赴陝用過軍費等項懇恩飭部核銷並籌撥不敷銀兩片○又奏匯解借欵片 
　　頭品頂戴尙書銜陝西巡撫奴才升允跪奏爲遵旨嚴切查明據寳覆陳仰祈聖鑒事竊於光緒二十八年七月初一日承准軍機大臣字寄六月二十一日奉上諭有人奏廣東潮州鎭總兵　德浦盜賣官米招搖詐贓被控有案請飭查辦等語著升允按照所叅各節嚴切查明據實具奏毋稍　縱原片著鈔給閲看將此諭令知之欽此遵旨寄信前來當經欽遵飭委本任鎭安縣知縣許虎炳前往河南周家口一帶嚴密察訪務得實情並飭署潼關廳同知趙乃普就近確查去後兹據該委員等禀覆前來奴才逐加查覆如原奏該總兵因陝州韓城縣等處權價極昻遂將官米盜賣與福懋祥糧店仍折回周家口收買糧米往來兩次以致停運不能周轉屢次嚴催故意遲延節查該總兵初至周家口人多畏其威勢莫敢交易因託周家口之福懋祥號代買小麥於二十七年正月一面用車運往潼關一面由船裝運　灣河其車運潼關之小麥無帳可查據車行稱發車不過一百數十餘輛潼關卽於正二月間由户部委員經收京斗小麥二千石約重二十八萬四千餘斤以周家口發車核計此次所運小麥尙屬如數交到實未運多交少且陝州之南並無韓城縣惟有宜陽縣屬之韓城鎭爲南米糧車必由之道此鎭並無福懋祥字號亦無一時能出數百金買糧之户韓城鎭盜賣官米與福懋祥店查無其事其船運漯灣河之小麥查共八十餘萬觔包糧包所記實有官糧商糧之分商糧約共二十餘萬傳聞商糧爲福懋祥之所販該總兵是否商同夥販無從確知官糧商糧俱由汝州運陝州又由陝州運潼關並近省草灘所運官糧俱由潼關並省倉交納其餘商糧隨地擇售亦不聞有盜賣官糧之事運糧遲延查周家口之糧必由汝州轉陝州又由陝州運潼關催車雇船節節爲難一時不能力運前進衆目共睹事雖遲延查明尙非故意又原奏私招民勇動與河南白米局爭車鬭毆傷斃數命及派勇各處拿車聲音載運官糧實藉此行劫商旅並殺害人命被控有案一節查周家口汝州各屬並無河南白米局惟汝州有湖省白米局兩局爭車勢不相下幾至兩敗幸汝州妥爲調停尙無爭鬥斃命之事汝州署内亦無案可稽發糧運糧押糧交糧俱非勇丁力役不可該總兵招勇趨役事所實有各勇强拉貨車勒令卸載委棄如遺情似行劫寳則客貨仍各妥寄行店並無遺失又原奏詐贓一節雖指有彭姓其人而籍貫銜名並未指出實屬無從訪查奴才伏思該委員等自奉札後曾於河南周家口往返一月有餘凡係曩月糧運經過之區周行殆遍市井之口何知顧忌問者有意答者無心所述情形自尙非確實可據原叅該總兵盜賣官米招搖詐贓各節或事出有因而不免言之已甚或以告者過而無實之可稽均請無庸置議惟以爭車之故幾致釀事已屬紀律不嚴至强拉貨車任意委棄該委員情似行刦一語出自各市人猶有談虎色變之勢則原奏所謂橫戈躍馬甚屬爲害地方恐未必絶無其事雖據查明客貨尙無遺失而縱勇横行該總兵實不能辭其責夫一轉運賑糧雇勇充役其數至少其事甚微而猶未免騒擾市廛洶洶不已矧總兵職司專闔潮州地處海疆兵數之多責任之重不知幾什伯千萬於轉運賑糧此原奏所以有海疆重鎭恐難望其得力之説也又查上年扈蹕汴梁該總兵本無職事因車輛擁擠經大學士榮祿派令彈壓該總兵遂藉此差使自稱爲軍機大臣營務處大書於旗以相誇耀奴才曾親見之原叅謂其倚勢招搖卽此一端亦其明瞪總之該總兵被叅各欵雖未能一一查實而其聲名之惡劣奴才實不能曲爲之解應如何懲儆之處朝迁自有權衡非臣下所敢擅擬所有覆奏緣由理合恭摺具陳伏乞 
皇太后皇上聖鑒謹奏奉硃批另有旨欽此 
　　頭品頂戴尙書銜陝西巡撫奴才升允跪奏爲籌還部撥要欵恭摺具陳仰祈聖鑒事竊查陝省上年辦理振務需欵甚殷仰蒙宫廷軫念災區勅部籌發帑項並指撥各省協濟有加無已先後五次初次借撥銀三十萬兩二次由部發銀四十萬兩三次借撥銀五十萬兩四次借撥銀二十萬兩五次借撥銀二十萬兩綜計共銀一百七十萬兩内除二次發銀四十萬兩欽奉懿旨准其作正開銷又奏准留撥屯墾提歸藩庫支銷銀三十萬兩不計外尙應還部撥銀一百萬兩陝本瘠區又値大祲之後僅各省找解捐欵勉事補苴自奉部咨提實官捐欵二成不能不兼顧大局竭力减省約計餘剰實官捐欵銀四十餘萬兩又貴州照扣秦捐二成銀二萬八千餘兩山西溢收陝省實官捐欵六成銀一十餘萬兩三宗合計約共銀六十萬兩由奴才奏明歸部提用現在陝存四十萬兩已遵懿旨撥濟四成賑防三十萬兩下餘十萬兩亦復委員解部交納其山西貴州兩欵如何提撥部臣自有權衡一併作爲陝省已遷部庫原撥銀六十萬兩餘銀四十萬兩亦係借動部庫要欵前次奏明歸部六十萬兩之時卽擬掃數清還以充部庫爲力所限無可如何兹據各省分局陸續報解秦振虚銜捐欵綜計尾零以散合總尙可得銀四十萬兩之譜雖陝省善後各事宜亟須舉辦但此等鉅欵用之甚易集之甚難而部中原提之銀又以改歸川振去其大半餘者無幾論庫之空虚自應先其所急論當時之乞借亦屬還所當還擬請將陝省現存之虚銜賑捐銀四十萬兩儘數提儲恭候命下飭部撥用以清要欵所有陝省五次奉部撥借辦振之數通　合算實已一律淸還將來報銷案内分别營收除在四柱造報據籌振總局司道詳請奏咨前來奴才覆核無異除咨部外理合恭摺具陳伏乞皇太后皇上聖鑒訓　謹奏奉硃批户部知道欽此 
　　魏光燾片再前據革職留任雲南開化鎭總兵蔡標呈稱奉調滇軍赴陝借墊商欵製發衣褲併同招募滇軍赴陝路費口糧曁製造軍裝各項銀兩擬請由行在户部先後領護銀饟項下併案報銷以免賠累經臣據情代奏奉硃批著照所請該部知道欽此當經轉行去後兹據該總兵將前調滇軍八營沿途支用川資及製造單棉衣褲一切軍裝器具等項共用過銀十五萬八千一百三十餘兩除領過湘平銀十萬兩尚不敷銀五萬八千一百三十餘兩造具細數淸册呈請分别核銷並撥發不敷銀兩懇乞代奏前來臣覆查無異合無仰懇天恩俯念遠道徵兵爲時不久卽行遣撤賞准飭部併案核銷其不敷銀兩應否如數籌撥給領俾淸墊欵出自鴻施除將該總兵造報細數清册分咨户兵工部察核外謹附片代陳伏乞聖鑒敕部覈覆施行謹奏奉硃批該部知道欽此 
　　魏光燾片再前准户部咨雲南蒙自關每年攤派應還俄法英德　欵銀四萬兩分作兩次於三月解交六成九月解交四成均赴江海關交納嗣又部咨每年加撥銀一萬兩各等因業經該關將本年三月内應攤六成銀三萬兩解赴江海關交納並附片奏明在案兹據署雲南臨安開廣道兼管關務陳燦將本年九月内應攤四成銀二萬兩於六成洋税項下竭力　挪如數湊齊委員解省發交同慶豐商號齎匯定於本年七月二十日起程限至九月二十日由上海天順祥商號赴江海關交納不准稍有延誤所需匯解各費照案在六成洋税項下開支另案造報等情詳請奏咨前來臣覆核無異除分咨外務部曁户部南洋大臣查照外謹附片具陳伏乞聖鑒再雲南巡撫係臣兼署毋庸列銜合併聲明謹奏奉硃批該部知道欽此 
 
