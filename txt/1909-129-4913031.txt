# 1909 - 129 - 4913031

 

Page 1

 
 
   
 
 

Page 2

 
 
[上諭]  
　　監國攝政王鈐章三月二十六日奉 
諭學部奏酌量變通初等小學堂章程并原有小學簡易科酌擬兩類 
 
 
 

Page 3

 
 
辦法以期學徒日多敎育漸臻普及繕單呈覽一摺所奏尚屬切實易行着各省督撫督率提學使無論官學私塾均當遵照此次定章分别地方情形切實舉辦并隨時派員認眞考核嗣後辦學官紳如再有因循欺飾不遵章程者即由學部查明嚴行參處務期學校昌興民智日啓以仰副朝廷敷敎牖民之至意餘依議欽此軍機大臣署名奕劻世續張之洞鹿傳霖那桐假 
宫門抄三月二十六日召見軍機嚴璩 
論說 
[論諮議局議員不宜與考優拔（投稿）]  
選舉爲立憲開幕之第一事。議員爲立憲開幕之第一人。以匹夫而分任官。吏之權。參預朝廷之政。關係民生之命。未有如今之議員者。也旣爲議員。必有本省。利害之研究。議案之預備。而後可無負此選舉之特典。而後可完善此憲政之前途。乃記者頗聞今之議員。有皇皇於研究汲汲於預備者。詢其所研究所預備者何。則曰欲與考優拔也。噫嘻異哉。 
記者初聞此言。甚不敢信。以爲以考優拔者而視議員。如鷃雀之視鴻鵠。駑馬之逐騏驥。方且羡之仰之尊之榮之。幾不敢於企視矣。以議員而視優拔。如登東山而小魯。登太山而小天下。方且鄙之笑之輕之辱之。當不屑於爲伍矣。豈有以議員之尊。而猶爲此區區之考試也。旣而思之。各處諮議局在九月朔成立。今之爲議員。於未得舉以前。或已報名。乘局之未立。而優拔考期已近。或者一往試焉。亦事之未可知者。爰又不敢不信。而爲正當之忠告曰旣爲議員。則斷不可考。此蓋有三大原因焉。一曰勤責任。二曰顧名稱。三曰踐資格。 
　　科舉之弊。在不取人之實行。而徒取夫文字之細。故凡逐逐於科舉者。以有用之歲月。消磨於紙上文章。强壯之精神。并耗費於蠅頭小楷。不然。則無以取功名也。旣爲議員。則諮議局章程第六章職任權限諸條。凡所謂應興應革事件。豫算决算事件。稅法公債事件。以及義務之增加。權利之存廢。章程規則之修改。地方自治之陳請建議。凡爲他日之措施。必先作平時之預備。萬不能待局之成立。而始預備也。若不預備此。而徒預備考試不急之務。是上無以對朝廷。中無以對官吏。下無以饜民望。吾且爲選舉之大典惜。吾且爲立憲之。前途哭。吾且爲本省數千百萬之生民危。無他職任。之不顧。其效果正不堪問也。其不可一也。 
優拔考試。不過爲寒士謀一出身。浸假而優矣拔矣。浸假而朝考得職矣。上者不過一小京官。其次則佐貳末秩。然亦徒以虚名榮之。初未即屬以事權也。至於議員。固不官而官也。且此不官而官之議員。上足以扶持政府。中足以監察官吏。下足以救濟民生。此古今中外共尊之名稱。而顧猶。汲汲於佐貳末秩之名。何爲。者也。其不可二也。 
從來選舉與科舉。本不能兹行。漢世選舉獨重。而無科舉唐宋以來。重科目而輕選舉。後之論者。以漢代爲得。以　宋爲失　以選舉足使自愛自重。科目但示人以共趨之的。眞才不可得。而鄙污者濫與焉唐宋雖有選舉之名。仍不外科目之實。此其所以失也。若今之。議員一舉再。舉不勝愼重以舉而得之者。此固駕漢。代而上之。此其。資格爲何如。旣得。此尊而莫上之資格。宜如何自愛自重以及其格。而乃欲自。儕於科目之。陋無乃自卑其格乎。其不可三也。 
　　雖然。吾爲此說。彼爲議員者。亦自有解說矣。以爲有此名稱。有此資格。有此職任。誠不可再爲考試。以自棄而自輕。獨不解今日之考試。凡爲學堂監督者。爲學堂校長者。爲學堂敎員者。亦不少報我之人。敎育之事。至重至大。凡爲小學堂敎員者。且無被選舉權。恐曠厥。職豈不得選舉者。獨可考試乎。即謂考期在暑假尚無妨無學務之處。但學堂亦正多研究之事。不於暇時研究至精。而急爲考試之事。是亦於名稱於資格於職任有不相符合者也。不責監督校長敎員之與考。而嘵嘵於議員之與考。亦立言之有偏矣。不知學堂之監督校長敎員。本無與考之例。此次敎員得以與考。雖係學部奏准。然亦僅限。師範。　　　。法政講習科等。未得奬勵而無他項出身者。得以　考耳。且熱心敎。育淡於功名之敎員　　　於惟考之例。亦且鑒於時勢之所趨。科舉之爲。人詬病者已久。而亦不。屑與考焉。彼議員者又何必援。以爲例哉。 
專電 
[電一（北京）]  
　　攝政王諭資政院開辦事宜應從速妥訂故該院大臣定月杪再集議赶下月具奏 
[電二（北京）]  
　　某大臣召見時瀝陳時事深以民氣囂張爲慮攝政王謂民權發逹乃立憲之進步若宗旨悖謬自應禁約 
[電三（北京）]  
　　九江英捕擊斃華人案已由外部照會英使請飭領事嚴辦 
[電四（北京）]  
　　各省監理官會議淸理辦法已有端緒昨與澤尚書商議出京日期 
 
 

Page 4

 
 
[電五（北京）]  
各樞臣以程德全不願再任黑撫頗難位置 
[電六（北京）]  
　　前東督徐世昌奏請變通奉天州縣補缺辦法吏部議准照辦 
[電七（杭州）]  
　　吕提督密電浙撫匪首裘文高已就獲請騐明速斬 
[電八（杭州）]  
蕭山縣飛禀浙撫沙民抗丈旗地辦理掣肘仍請派兵彈壓 
緊要新聞 
[簡使致謝恭送梓宫北京]  
　　此次各國特派專使來京恭送梓宫理宜簡使致謝聞樞府會議開單請簡時擬以倫貝子振貝子濤貝勒開在前列擬請簡二人分赴各國 
[江督請編續後備軍制北京]  
　　江督端午帥奏考驗退伍情形摺略云該營兵等當入伍之時本無鄕人作保改編之際亦未遑確實行查續備軍制一日不能實行則軍力無從加厚軍備無自而强一旦有事依然在營有兵在鄕無兵召募有兵征調無兵夫豈朝廷不惜巨餉創練陸軍之本意且軍制首在統一各省未便叅差一省施行稍緩並牽動各省懇恩俯念締造陸軍辛苦已閱數年飭下陸軍部將續備後備軍制並補充各章程迅速詳細擬訂通行各省限本年一律實行奉旨陸軍部議奏按此事已略見前報專電 
[内府製造庫改築地方審判廳北京]  
　　法部會同内務府奏云竊臣部奏設各級審判廳於光緒三十三年十一月初間開辦其時創設伊始高等及各初級或撥用衙署或購置民產均經略爲修葺以資辦公惟内城地方審判廳一時無相當處所只得暫租民房權宜從事該處房屋無多本不敷用管守所尤形逼隘夏間天氣炎熱癘疾傳染在在堪虞近復添設民刑各一庭更覺人稠地獗自不得不另行構造以規久遠比年以來臣部督飭司員詳加訪尋近勘得西長安門外有内務府製造庫一所共計官房四十二間其地與内務府衙門管轄各庫相距窵遠不相聨屬而於法部則近在咫尺如能撥歸臣部以之改建地方審判廳不獨臣部便於稽查並可與大理院高等檢察各廳聨絡一氣再三審度情勢實在相宜臣等往復函商意見相同復經派員會議擬由法部於開辦經費項下撥銀七千兩歸内務府衙門在所管門神簾子兩庫内赶緊添蓋庫房即將製造庫所儲各物敬謹運往存放似此一爲轉移實屬以公濟公兩有裨益三月十八日奉旨依議 
[郵傳部核減電局用欵北京]  
　　郵傳部奏云據電政局總辦候選道周萬鵬禀稱查用人一項電局向章局店設有總辦委員一名報房只由領班兼管尚屬核實近來各局或有添設會辦帮辦稽查内外文案名目均經迭次裁減省費甚鉅現在應裁之員爲數尚少而電局用欵以巡弁巡丁費用爲一大宗查原定章程每線路一百里准用巡丁三名巡弁一名嗣因各省風氣不同線路逐漸加增有每百里用巡弁丁五六名亦有不止五六名者糜費甚鉅亟應改歸劃一擬將舊有巡線成例一概删除按照各該局現轄線路酌分庫線雙綫三綫以上並沿鐵路綫共爲四項單綫每百里派工巡二名工頭一名雙綫每二百里派工巡五名工頭二名三綫以上每百里派工巡三名工頭一名其沿鐵路之綫巡修較便一律不用巡丁酌派工頭所有各路工頭工巡除照常梭巡外兼辦小修工程如此辦理歲省經費不少而於綫路仍無窒礙等情臣等查電報綫路共長四萬五百餘里立桿二十五萬餘根而開支巡綫費用歲約洋十七萬八千餘元今將舊例删除概照新章辦理祇須歲支洋十二萬餘元每年計可節省洋五萬六千餘元於巡綫並無窒碍於公欵不無裨益自應准其照辦此外用人用欵有應行整頓之處仍由臣等飭令隨時核議以資撙節 
又片奏云再電報前歸商辦每年報効北洋曁農工商部經費及捐助上海商會善舉津貼京外衙門報房名目甚多爲數亦鉅現在電報改歸官辦所有欵項即與庫帑無異且電報收費自減價以來歲約短收銀六十萬餘元而添設綫路工程需欵尤屬不資自應裁省浮費而濟要需以上各項雜欵應請一律停止以重公帑而歸核實 
[新東督奏調人員北京]  
　　新簡東三省總督錫清帥奏云查東三省自改設行省以來經歷任將軍督臣調用多員雖不少俊偉之才而濫竽亦恐不免聞每遇差缺仍有乏才之嘆奴才叨膺簡命俾督東土擬將素所深知廉幹忠誠歷經委任結實可靠之員及曾任實缺勤政愛民之牧令酌量調用藉收指臂之效兹查有陸軍部候補郎中陶葆廉陸軍部候補員外郎陳宦候補内閣中書劉濬四川候補道沈致堅四川候補道趙淵雲南候補道趙鴻猷河南候補道韓國鈞河南試用道董應書候選道鄒憲章丁憂候選道李龍彰坐補山西太原府知府俞恒山西候補知府沈士鑅降調勇判已革湖南勸業道沈祖燕開復原銜已革署廣東廉欽道四川候補知府王瑚指分四川試用知府羅述稷四川邛州直隸州知州耿葆煃廣東陽江直隸州知州劉慶鎧山西候補直隸州知州薛德履候選直隸州知州馮學書候選通判王信森河南南陽縣知縣陶炯照河南候補知縣王文光河南候補知縣謝宗楷山西候補知縣謝沛指分四川試用知縣費雲龍已革山西綘州直隸州知州密昌墀已革 
 
 

Page 5

 
 
山東嶧縣知縣姚廷範以上各員均堪以調赴東省委用除取具各員履歷咨部查照外理合恭摺具陳伏乞聖鑒訓示 
[奏報皖省禁烟情形安徽]  
　　皖撫朱經帥奏報皖省禁烟情形分别禁種禁吸剴切詳陳原摺節錄如下皖省種烟地畝向以宿州渦陽亳州阜陽太和蒙城爲最盛潁上鳳台懷遠定遠靈璧次之霍邱鳳陽五河泗州又次之此十餘州縣民風素稱强悍交錯於蘇豫兩省之間者也臣於由年九月下旬蒞事之始首詢禁種情形即有謂已種鶯粟各處宜展緩限期者亦有謂皖北伏莽素多擬酌給津貼者此等迂謬政見均經臣嚴飭而痛絶之維時已届十月默念潁郡各縣距省遠者幾至千里而遥誠恐文牘輾轉濡緩立即分馳電牘嚴飭各州縣飭令遵照部定新章此有原種鶯粟地畝一律實行禁種一面由臣衙門徑頒簡明諭示並勸令十紳逐處演說其原種地畝分别物土所宜勸令改植麥禾嘉榖及一切雜糧以資生計倘有鄕愚違抗即將所種烟苗立地鏟除仍治以應得之罪復恐各牧令偷安憚事凡呈報已經禁種州縣除委員密查外均札飭該管道府覆　查核加具切結申送備案如由臣查出欺飾情節或别經覺發併治該管上司以扶同隱匿處分本年正二月間正當烟苗發生之候又遴派樸實耐勞委員會同地方官親歷隴畝切實履勘其與江豫兩省錯壤地方均責成各牧令會同鄰省州縣合力稽查以免頑抗影射現據印委覆稱各屬向種鶯粟地畝一律裁植嘉禾間有一二荒僻之區未經改種者亦經勒令　除不准復種等語惟查皖北幅員廣袤尚恐有耳目未能盡周痼習未能盡除者臣惟有懍遵諭旨仍行從嚴查禁不敢稍涉疏懈候各州縣一律禁絶後如有能敦勸民間栽種有益衣食植物卓着成績者自當遵旨擇尤請奬此皖省辦理禁種一切情形也至於禁吸事宜前經司道等將原設禁烟局改爲禁烟公所嗣准禁烟大臣頒發六項表册即由臣本身作則率先填註以示準的其餘實缺司道以次各屬均遵章填註出具切結並取具同官保結以嚴考查業於本年閏二月咨報禁烟大臣查核在案當初設公所之時任事者每有瞻徇調驗者亦多延諉臣親詣該所考察立將查騐不力各員分别撤差停委改委候補通判蔣汝中充當提調實力查驗現所有在省各員無論實缺候補及有無要差均督同司道一體詳加考查其有情形可疑聲名素著或經訪聞或被同官禀揭立即飭令赴所查騐住所限七日爲期另派專員公同監視所有衣服行李均經所員逐細點騐以防夾帶烟泡烟膏等弊飲食亦均由該所備用不得私自携入數月以來計已騐知府州縣佐雜武職共五十七員現尚陸續調騐並另行嚴擬抽查復騐辦法省外差缺各員如應行調所者亦即輪流札調認眞查騐其曾經依限戒斷人員自應予以自新免其置議其實係吸食者已隨時分别奏咨叅革至已奉調騐藉詞不赴各員自係顯有情弊碍難姑容現已據實另片糾參至各營兵夫爲武備所關各學堂師生有敎育之責各衙署幕友書役均屬在公執役尤爲民間視聽所傾已飭由督練公所營務處各學堂監督該管各衙門按照定章核實辦理此外紳商士民之吸食者前經札飭各屬嚴切勸諭藉資醫覺現地方舉辦選舉凡沾染嗜好之人照章剝奪公權界畫分明一時明逹士紳類能以尊重人格之說父詔兄勉針砭愚頑而各屬好義紳商又復爭設戒烟社會研究方藥以期普濟即省垣一方面赴官局領藥戒斷註册者已有一千數百餘名至封禁烟館前經嚴札各屬督同公正士紳勒閉凈盡現又重申禁令另立專條凡有私開烟館一經查覺立將房屋充公無論租賃自產概不發還並提其人嚴究土膏店一項亦經遵照定章分發憑照祇許閉歇不得增添此皖省辦理禁吸一切情形也 
[松屬士紳電爭徵銀解銀事]  
　　北京兵馬司中街度支部耿伯齊地蘆以銀徵銀行於幣制未實行以前民間無銀可納仍須銅元折算計自每兩二千文加至二千八百餘文幾於加半民力弗勝事關通省疾苦請回堂憲仍主上年原駁議緩並請速頒新幣以期官民兩便按此電於二十五日上午發出列名者二十五人領銜者爲朱太史壽朋 
[京師近事]  
　　會議政務處去年所考章京原取定二十名旋值國喪事遂中輟近因該處應辦之事日多特將前取者擇尤挑取十二人現已先傳三人每月薪水四十兩逐日到處辦事 
　　禁衞軍常年經費現經度支部議由各省分攤昨已核定數目計廣東每年認籌一萬兩山東一萬兩直隸五千兩兩江七千兩山西八千兩福建五千兩其餘他省籌認三四千兩省不等總計一十六萬餘兩聞已分電各省嗣後即按數籌解不得延諉 
　　日前東督錫清帥面晤澤尚書以東省財政甚屬棘手亟須整頓擬調度支部右丞傅蘭泰右參議直隸正監埋官劉世珩赴東委淫襄辦財政澤尚書以本部清理財政傅丞堂正資倚任至劉監理官甫經簡放其勢均難照允故日昨錫清帥奏調人員之清單無此二員云 
　　變通旗制大臣澤公倫貝子等前與政務處草議酌裁京外各副都統及諸協參領等官刻已暫從緩辦俟那軍機假滿再行核定 
　　法部堂官近以部中人員須爲之籌畫出路現擬由京外調來之府道及本部郎中員外等員擬以五品推官及檢察官候補主事班及知縣班 
 
 

Page 6

 
 
以五六品推官或檢察候補其州同及七品小京官則以六品推官或檢察官候補不日將出奏 
　　譯學館畢業之生之小京官除經學部奏留歸該部補用外餘應照章歸外商兩部聞此次卒業均歸農工商部蓋因外務部無小京官缺云 
　　澤尚書以調查幣制頭緒繁多學理縝密非倉卒所能了事而金融機關又非可一日停滯者日前已敦飭部中所設之直隸造幣廠赶造現行銀圓以濟目前需用因一兩幣制此時旣窒碍難行日後調查之結果又可决其不取一兩制度爲圖便利於兌換上起見非使用七錢二分之銀元不可故與各軍機會議允即暫時變通 
　　錫督昨日請訓時面陳東三省總督駐紥長春之說此時不易舉行非到東詳細攷察請旨辦理不可當荷攝政王許可錫督又歷言服官已二十餘年耳目所聞見督撫同城每舉一事即多齟齬總督之權力强則巡撫雖有如無總督之權力弱則總督爲巡撫所把持且所爭者又純是意見其結果或至一事不舉其言甚痛切攝政王爲之動容故有奉天巡撫著錫良兼署之命 
　　吏部陸尚書昨與各堂議定京察過堂辦法分爲三日並定准班次日期第一日（二十六日）中堂大學士軍機大臣及各部院尚侍各堂第二日（二十七日）三四品京堂第三日（二十八日）各部院衙門司員聞日内即由部行文各衙門轉傳各員届期預備 
　　政務處前曾會議將各部院官員升途酌改新制大致擬除尚侍仍照舊例外其丞參廳及諸司員等官除外放各缺在部不得轉遷别署如遇他署奏調亦應核其才能是否稱職並應先商該部堂官允許方准具奏現聞軍機各大臣定於二十二及四月初二日會同各部覆議此事 
　　兩廣四川兩湖兩江四總督於前昨兩日先後來電催財政監理官迅速到省聞澤尚書已於二十二日電覆 
　　澳門中葡界務磋議已非一日聞葡國勘界委員已由葡京起程來京 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[閩督奏報籌辦憲政（續）]  
其第二年期督撫所應辦者共七項一曰籌辦地方自治設立自治研究所查上年奏設諮議局籌辦處聲明自治研究所與該局相資爲用應暫附於該局内並先於法政學堂内附設自治講習科札飭各屬妥選舉貢生監等到省學習已於上年十一月開課近准憲政編查館咨行城鎭鄕地方自治並選舉章程復行諮議局籌辦處責令兼理一應籌備事宜逐細講求通飭各屬一律試辦一曰各府州縣巡警限年内粗具規模查閩省省垣巡警於光緒二十九年間開辦復於三十二年間設立警察學堂嗣高等普通初等各學生先後畢業隨時考驗給憑將初等畢業生派充巡士就省城劃分區叚輪流站崗其派赴北洋日本畢業學生與高等普通班之畢業生酌量分配學堂局所派充敎習巡尉巡長省外各屬巡警亦據陸續禀報開辦現復嚴飭各屬寬籌的欵按照章程期限舉行省垣警察學堂現遵部章改爲高等巡警學堂招考高等學生六十名期以三年畢業先於上年九月未奉部章以前考取學生一百五十名入堂上課係定以一年畢業兹擬照章改爲附設簡易科學堂内並附設敎練所考錄學生三百名肄習仍照舊三個月畢業以備站崗巡士之選俟人數敷用再照部章敎練至各屬已開辦警察學堂者現經飭令遵照部章一律改爲巡警敎練所其未設警察學堂者通飭依限設立敎練所招生開課並擬多派畢業生分赴各廳州縣充當敎習並警務長曁分區區官俾全閩警務漸臻完備一曰調查各省歲出入總數查閩省度支奇窘近年舉辦新政需用尤繁清理財政實爲目前第一要務奴才與司道等籌議先將各局所學堂經費飭令據實開報分别裁併歲可節省銀七萬兩左右並自接管閩海關般政以來認眞裁減即將舊有一切陋規和盤托出計常洋兩稅節歸公銀十九萬八千餘兩又節存船政衙門經費銀十七萬七千兩統計在四十五萬兩之譜近准度支部咨行清理財政章程以確定預算决算爲最要現已督飭司道局員將閩省歲出入總數無論正項外銷切實勾稽分别編列統計表以備考核惟此項調查定章須度支部會同辦理自應候另訂册式頒到再行詳細填報一曰籌辦各省省城及商埠等處各級審判廳查審判廳之設必以養成審判人才爲第一要義閩省法政學堂於光緒三十三年五月開課分爲别科講習兩科嗣後添設法政講習科專招本省候補人員分班肄習計堂内講習科官紳兩班畢業者已有一百七十人其現在堂修業者别科二級三百四十一人預科一級一百三十人官班法政講習科一級八十人比來官紳報名就學者尚復不少養成多數通曉法政之官吏將來設立各級審判廳取才於此項人員不至貽誤現正飭令該堂擴充校舍及時添班以廣造就以上四項係屬於第二年期應籌辦而已預備者之詳情也此外尚有調查各省人口總數一項甫經民政部頒行章程飭屬遵辦其頒布資政院章程舉行議員選舉及頒布簡易識字課本剏設廳州縣簡易識字學塾二項應候資政院學部會同辦理 
[桂省整頓稅契辦法廣西]  
　　廣西巡撫張鳴岐奏稱查稅契一項爲國家維正之供亦本省經常之欵自官府之稽征日弛而閭閻之隱匿日多稅契遂日即於疲茶光緒二十八年經前撫臣丁振鐸奏明改章一次三十三年復經臣叅仿湖南辦法奏明改章一次而整頓未嚴奉行不力收數仍無起色上年冬間仿照四川省成案設立經征總局當將稅契一項撥歸該局經管飭令妥議整頓章程並以原定稅契章程不及土屬而土屬民間置買田房與漢屬州縣無異定例亦無不收稅契明文自應一律征收飭令一併議章辦理兹據該局擬定章程具詳前來臣逐加查核尚屬可行謹撮舉綱要爲皇上縷晣陳之桂省稅契至今日疲敞極矣從前未稅之契及小稅之契不知幾何一日驟以定例繩之則凡屬舊契無一不在應罰之列持之愈嚴則匿之愈甚而清查愈難縱能逐一清查抑亦不勝其罰勢不能不寬其文法令其易行是以現擬章程有舊契限三個月補稅逾限再行罰繳之議定例匿契不稅應追契價一半入官而匿稅以若干時日爲斷例無明文凡典賣田房在此章頒布以後者皆爲新契若不明立期限則昨日典賣之契今日未嘗不可指爲匿稅流弊所至不可不防是以現擬章程有新契限一個月投稅之議新契雖限一月投稅設逾限一月即行罰繳半價辦理仍似太苛此當以逾限之久暫定罰欵之多寡逾限一月者罰繳契價一成逾限兩月者罰繳契價兩成以迄於逾限五月罰繳五成而止使民間知逾限愈久則罰欵愈多庶足以昭平允而資激勵是以現擬章程有分别逾限月日按成遞罰之議民間承積疲之後以匿稅爲故常舊契補稅新契投稅雖已有種種之期限然不多其調察之方則匿契者仍無由發覺是以現擬章程有限内報信限外首告分别給賞之議舊契新契逾限不稅准人告發稽察已不爲不嚴然苟爲告發所不及則匿稅仍可自若且彼以爲契已逾限告發與自首同一受罰但使一日無人告發必一日不肯補稅是宜動之以利使逾限之契被人告發者其罰重自行投稅者其罰輕或可望有補稅之事是以現擬章程有逾限來稅一律折半罰繳之議凡此皆爲整頓稅契之方法亦即爲民間應行遵守之章程而整頓稅契之非可以嚴於民間而略於官吏也（未完） 
分類新聞政界 
[禀請暫緩奏參之批詞蘇州]  
　　蘇垣前任嘉定縣高大令蒸前在任内欠解正雜各項錢文爲數甚鉅當經藩憲詳院參追在案兹悉高令曾上禀撫憲自願將各項錢銀竭力籌措儘在奏銷以前解清請緩奏叅陳伯帥閱禀後以奏銷已近該令在奏銷以前解清是否可信已於日昨批仰左署藩司查議詳奪 
[電復自治研究所之設立南昌]  
　　江西諮議局籌辦處喻兆蕃復 
 
 

Page 11

 
 
贛南道電云巧電敬悉本處已决議設自治研究所調取各廳州縣學員業經詳院藎籌及此不謀而同貴治能獨力添設尤妙惟興利除害二者宜相輔而行若照憲政編查館所頒章程未免專落慈善一方面耳 
[縉雲紳董辦理禁烟之計畫浙江]  
　　縉雲縣梁大令禀撫藩臬曁禁烟公所電云縉邑禁烟分所即經集紳籌議已舉定董事曁調查員諸人於閏月朔成立開辦費先由知縣捐廉提倡不敷由董事暫墊惟常年經費無着據該董　禀稱本年已種之烟萬難拔除現經公同商議擬招商集股將本邑烟漿給照收買俟售出後每洋百元酌提洋四元以本年爲度至賣買烟膏人分别給照每售膏一兩捐洋一元五分無照者不准賣買庶經費有著查禁亦易兹值土漿將收事機緊迫禀請速准照辦等情事關抽捐知縣未敢率准特據情電禀如蒙俯允乞速電示飭遵再行詳細通禀立案 
交涉 
[銅陵縣詳陳麥奎鎗傷居民情形安徽]  
　　銅陵縣詳皖撫文云銅官山礦務一案迭經知縣將該處及麥奎在山情形通禀在案兹於本月十一日午後知縣訪聞有客民張杏書胡德勝二人偕往銅官山附近之官山砍柴行至山脚被麥奎瞥見持鎗阻其去路謂係赴山探礦不由分說開鎗轟放致沙子中傷張杏書頭面胸前並傷胡德勝右手脊背當時家屬聞信抬回因畏麥奎勢燄不敢禀控並查得上月中旬有多人在銅官山之附近律架山砍柴麥奎用洋鎗轟一人彈子由頭頸偏右飛去幸而未死被傷之人亦不敢禀究知縣伏查銅官山礦約早經逾限作廢該礦師麥奎即不應逗遛在山境此次張杏書等均係安分良民赴山砍柴該礦師麥奎謂係探礦輙開鎗傷人實屬野蠻已極若不勒令速離此山誠恐滋生事端激怒紳民釀成交涉重案則知縣之罪固不容辭然彈壓地方知縣責無旁貸而麥奎之野蠻舉動實非理諭情勸所能爲力惟有仰祈憲恩電商外務部與英使直接交涉即將該礦師先行撤回一面將合同應廢與否從速議結以免别肇釁端或應如何辦理之處伏候憲裁 
[道員串同法人索詐案近聞安徽]  
　　江督批蕪湖關道禀云此案陳明遠旣託詞貴州礦務勸令崔有泰入股崔有泰一時受愚書給萬兩期票已陸續支取七千餘兩繼又串出法商羅克賴稱有存欵萬兩到官禀追而期票則載有貴州礦務字樣並無該洋商姓名陳明遠復公然以貴州礦局出名用公文咨道謂係撥存局欵先後情節支離已種種自相矛盾現據商會電詢貴州礦政局及貴州府電復均稱貴州並無礦務商局亦無陳明遠羅克賴其人是陳明遠先以勸股爲誑騙之局已騙巨資猶不滿慾更串同洋人索詐已屬行同痞棍後公然假託礦局名目冒用公文私蓋鈴記已屬胆妄已極該洋商串同不肖華人招摇撞騙亦係不安本分殊有損正經洋商名譽自非嚴查澈究不可現陳明遠羅克賴等知事敗露均經避匿黔省旣有電復並無其局亦無其人自非當有差使可知惟陳明遠咨道文内稱有保護洋工程師局委齊松年在蕪作爲代表應飭縣設法迅將齊松年訪明傳案追訊陳明遠蹤跡以便關提到案照例從嚴懲辦以儆刁風陳明遠旣敢勾串洋商假冒官府難保不到他處挾其故智生事害人候通咨各省督撫部堂院轉飭所屬一體協緝陳明遠務獲送蕪歸案訊辦並行蘇臬司轉飭一體協緝外候札飭上海道轉行縣廳飭查陳明遠是否在滬設法訪緝送案一面酌核情形叙明理由函致法總領事查明該法商羅克賴現在何處飭令迅速回滬遵守約束勿再在外滋事致干照約拘送仰即飭縣遵照辦理 
軍界 
[願緝熊成基之叛兵回皖安慶]  
　　
皖省前獲叛兵王昆曾將胞兄王大學交案代押自願四出訪緝熊成基一事已誌前報兹該叛兵回皖據云行至香港見熊表兄談及熊逆已於正月内乘坐某船前赴東洋無從訪查等語比經玉廉訪再三盤詰矢口不移故飭暫行還禁並令將在途一切細情繕具清摺呈送以便轉呈撫憲查核 
[徐州整頓團練蘇州]  
　　徐州府田太守以徐屬伏莽素多擬請整頓團練以備保衛閭閻等情通禀各憲核示兹經撫憲批示舉辦清鄕祇能清目前之匪不能清日後之匪且清鄕有撤局之期匪徒安保無復聚之日欲求久安長治誠非整頓團練不爲功來禀洵屬有見批飭臬司轉飭該府督飭各州縣認眞整頓勿稍鬆懈是爲至要並移徐州道一體通飭遵照辦理 
[太湖營習氣太深蘇州]  
　　太湖水湖各營係從前舊軍習氣甚深每船缺額一人已成老例現聞竟有每船缺至二三名者其開補勇丁之空曠銀兩亦多匿不報繳實因營官公費無幾上司攤派屬員之欵過多不得不以此爲挹注之計近經上憲訪悉情形有澈查之舉並須清查截曠及各項陋規以期涓滴歸公 
學務 
[高等學堂呈覆無員可裁安慶]  
　　皖省高等學堂覆撫憲文云查本堂敎員管理員類須訪聘士紳其學問與本堂程度相合其辦事於學務經驗已久者始克充選惟因經費支絀以致各員之薪水未敢拓充訪之江鄂隣省較爲减少現因開辦本科程度漸高敎員中尚須酌量加薪添聘似難再予核减至挂名津貼本堂向無此種名目而濫竽充數亦無其人委實無從裁汰 
[高等小學罷學之撫批安慶]  
　　祁門縣以高等小學已辭敎員王彬來堂擾亂率衆退學等情禀奉撫憲批云該縣前禀敎員李訓誥糾衆罷學情形當經批飭查辦在案兹據禀稱復有辭退敎員王彬無端需索擾亂學堂秩序聳恿學生多數散歸溯厥由來仍係李訓誥暗中主使爲之駭然李訓誥斥退之後不自愛惜聲名輒思尋釁報復欲將該學堂破壞而後已是誠何心應由該縣隨時約束不許再出干預倘敢仍蹈覆轍即當禀請嚴懲又王彬品行不端行同無賴尤足爲學界之玷候飭提學司委提訊究以儆效尤至各散去學生年在三十内外尚充高等小學學生已難造就况復遇事生風尤爲可恨即令中途退學亦何足惜並應由 
 
 

Page 12

 
 
該縣追繳學費毋庸寬假惟將來招考學生一切資格俱應查照定章嚴愼選擇即堂内規則亦應切實整頓力振學風此後倘再起風潮該令亦不能辭其咎也仰提學司轉飭遵照 
實業 
[商會接待法律館員蘇州]  
　　蘇垣商務總會昨經京内法律纂修館特派朱聘三太史汝珍到會調查蘇地商業各種習慣法以備纂修商律期臻完備是日該會總協理旣各議董會員等均經到會行接見禮並於昨日備筵欵待當時朱君議論明通於商界情形均能瞭如指掌實爲詞苑中所僅見現由該會已行文各分會傳知各商家將各種習慣地一併開呈以憑彚復核辦 
　　又聞蘇城錢業以京内法律館因修商律特派員朱君聘三到商會調查商業習慣法並發種種問題以待各業之研究而備修律之資料該業以此舉關係錢業前途尤爲重大今日多一分之請求即他日多一分之權利特公同於二十五日在西中市錢業公會開會研究一切以備呈復 
[浙路學堂暫緩停辦浙江]  
　　全浙鐵路學堂校長魏伸吾君辭職後總理湯京卿本擬即日停辦兹經董事會一再提議深恐立刻停課各學生不能滿意故决議於暑假後再行解散 
雜記 
[王文勤公出殯詳誌杭州]  
　　仁和王文勤公出殯喪禮異常繁縟以致各外府州縣之來杭者絡繹於道鐵道航路擁擠不堪城内外無論大小客棧均有人滿之患二十一日係官界吊唁二十二日係紳商學界吊唁二十三日承重係繩伯觀察親自點主二十四日出殯儀式之盛人所罕見開路神四尊紅頭亭誥命亭上諭亭白頭亭香亭西方接應亭藏佛亭藏經亭藏香亭蓮花亭從人亭五供養亭凉食亭三事亭南北二星亭紥花像亭盔甲亭各一座御賜物件亭公祭亭各四十座羅漢亭十八座松毛亭五座萬民衣亭陸軍隊一百人撫院衛隊三十人小水師營親兵二十人城守營兵二十人巡防隊親兵二十人撫標左右營兵四十人洋樂一起洋鼓號二起和尚八政道士三班清音三班旛一百六十杆彌陀片一百扇其餘諸物難更僕數無不踵事增華倍極一時之盛最出色者爲各種紙紥乂有醫士數人隨行以備不虞聞相府此次所費約二萬金左右而遠近看客之所費數當倍之 
[生員毆斃警委湖北]  
　　鄂屬竹山縣城日前深夜有生員黄學霖武舉黄志榮持物　街行走經警委從九張漢查街遇見疑其爲賊喝住盤問乃該生等以被誣爲賊肆意辱駡並將張從九毆傷立即斃命現竹山縣已禀報省合將該生等革去衣項照律論償 
[朱涇鎭銅元减折風潮續誌松江]  
　　朱涇鎭銅元减折風潮已誌前報兹悉二十四日晨銅元照常作十之店鋪開市後作八之店鋪亦一律開巾惟銅元出入視人定價有作十者有僅以枚數計者有仍作八者市面紛雜民情惶惑有慶泰吉夥王槐卿王泰順店主王蘭卿托言銅元折八出自縣意鄕民爲所恐嚇忍虧不敢與較者不少現由本鎭紳士禀縣請究並請重申禁止减折之令以歸劃一聞蔣瀾江大令僅出一禁止減折並不得肆口妄言之告示以塞責蓋非其本心云 
[清荒客民爲匪蘇州]  
　　鎭江士紳鮑心增等十餘人以清荒局招徠客佃均係盜匪亟應設法整頓等情禀奉臬憲批云墾荒客民倫類不一乘機搶刦各處皆然該縣境内自去冬迄今盜案迭出據稱即係清荒客民所爲必非無因前據該縣將各案勘訊情形禀詳到司即經嚴批勒緝在案旣經獲犯自應嚴訊禀辦以戢匪胆何至今竟無一字具報殊不可解仰鎭江府速飭丹徒縣先將拘犯訊供情形刻日禀復一面提犯研訊明確錄供開摺禀請嚴辦仍飭緝餘黨務獲併究母稍延縱 
清談 
[外交雜感]  
　　中國與外人交涉之困難。至今日而益甚。觀本報旬日來所紀之外交。有不能無感者焉。 
[礦]  
　　外人與中國交涉。恒挾合同條約以難我。曰是不能違背者也。若外人自違其條約。自背其合同。我中國宜若有詞矣。乃皖省之銅官山。直隸之　礦。合全省人民之力。爭之而至今未。得結果何哉。 
[路]  
　　外人近日對於中國所築之路。輙譏之曰工料不佳。造法不合。外人不敢投資。果不敢投資矣。而粤漢之路。川漢之路。英德等國。今且爭借巨欵於中國者何哉。 
[界務]  
　　中國邊界之被人侵佔者屢矣。潛移鄂博。竊毁卡倫。已數見不鮮。近數年來。政府始稍稍留心邊務。繪圖也。測勘也。委員學生。絡繹於道。然而間島問題之交涉。二三年而不决澳門之勘界。東沙島之爭執。且接踵而起。至今未見其進步何哉。 
[命案]  
　　人命之重。中外無分别也。乃中國偶有擊斃外人之事。則索懲兇首。償撫恤。非滿其意不止。今外人殺斃華人。如九江印捕瑪仕擊斃余發程。烟台美人卓斯槍斃宫慶。皆証據確鑿。乃一則僅判押三年。一則尚未允懲治。何哉 
[佔地]  
　　外人在内地置產。本係通融辦法。然必以賣買契紙。升糧納稅爲憑。明理之外人。均不敢潛圖侵佔也。乃浙江西湖英醫生佔用寳石山之地。寗波某敎民冒。升小海塘之糧。此等極易解決之事。而至今犯未斷結者何哉。 
此外交涉見於旬日來之本報者。如中韓漁業問題。中俄茶務問題。中日滿洲治權問題。皆極紏結難辦之事。鳴呼。外交之多若此。我國之外交家。其亦有以挽回我已喪之利益。而力。保將來之主權也歟。 
文苑 
[立夏日詠（萬玉簪室）]  
　　百歲春秋幾隹日。落紅如雨又今朝。有情歌哭成仙佛。玩世文章雜鬼妖。不信也途多混混。本來易缺是磽磽。得錢且買　間醉。水調歌頭漁父謠。 
[海上雜感]  
　　黄浦江頭落日瞑。怒濤捲入暮雲青。搶揄燕雀窺風色。曼衍魚龍挾海腥。蜃市成樓風浩浩。鬼鐙吹火夜冥冥。蛟鼍問我何時斬。匣裡龍泉犯客星。 
　　幾回拔劍起中宵。遶榻旁皇意不耿。妖鳥爭飛大雨粟。毒龍噴霧海生潮。一鳴羞嚇莊生鼠。三害誰除周處蛟。手把離騷百回讀。閙人春雨故瀟瀟。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局重選候補議員開票 
[江蘇（蘇州）]  
蘇府複選監督何肖雅太守因候補議昌尚缺二名當於二十四日仍在原處舉行重投票當日開栗計是日票數仍以五票當選兹將候補當選人姓名錄下潘承鍔五票長洲費廷璜五票長洲現在額數已齊當經複選監督備文知會當選議員承認與否以便核定後申報籌辦處曁督撫憲備核 
官長設立 
[浙江]  
　　浙省籌辦處因投票區分色繪圖事致各屬司選員函略云各廳州縣投票區業經先後繪圖申送本處惟各圖有繁簡大小之不同本處現正在　　　 
刋印報告擬將投票區一併印入繁則删之簡則增之大則縮之小則伸之又苦難於臆度因以浙江全省輿圖并水陸道里記一書爲主兹特將原書内各廳州縣分圖一紙寄奉希即商承初選監督就現在劃爲若干投票區分色染就另摺註明例如紅色爲第一區黄色爲第二區餘仿此至各廳州縣原送本處投票區圖并各表摺仍一併寄呈以資核對至遲務於下月二十前將各紙寄還此事關係本處及各廳州縣成蹟將來尚應咨明憲政館務懇妥速辦理 
複選舉訴訟 
[江蘇（蘇州）]  
蘇府複選監督何守近據附生吳錫熊禀控初選當選人木凟鎭董姜文蔚劣迹多端當即批示云現據吳縣復稱該生所禀姜文蔚親筆詐函未據呈驗無憑核辦等情已批飭勒限三日將親筆詐函呈縣候驗至姜文蔚吃烟一節前因張一澧具控飭據縣復經孔紳昭晉顧紳彥聰早經查復並無其事該生旣迭控不休姑候飭縣再行詳復核奪 
專件 
[山東諮議研究會改訂會章]  
第一條定名本會爲山東紳商士庶討論關於諮議一切事宜而設定名爲山　諮議研究會 
第二條宗旨本會恪遵諭旨應循之秩序以資歷練以增進人民知識輔助行政機關爲宗旨 
第三條職務凡在諮議司未成立及成立之後有須調查研究者即由本會分别調查研究以備行政官之顧問及來議員議案之資料 
第四條職員本會俟今年被舉百名之議員到省再行分别選舉職員現暫設會長一人幹事六人分理書記調查庶務編輯各事常議員不拘人數 
第五條職員選任本會會長及幹事均由會員投票選舉常議員由會長指定 
第六條職務本會通常事件皆由會長及幹事及常議員處理無庸會　其有關係本會全般變動及創起别事件由曾長及幹事酌定日期招集全會議員開臨時大會 
第七條會議例會俟今年八月被舉之議員到省再行决定現暫定每月第一星期第三星期開常議會一次以會長爲主席如會長不到以到會幹事年長者爲主席第八條調查本會遇有調查事件其有分會處即由分會調查無分會處則囑托其他勸學所商會等團體代爲調查 
第九條同上本會遇有特别事件得盡力之所及特派專人調查 
第十條同上本會調查事件統先由常議會提出列表委人調查 
第十一條會員本會由紳商學界發起組成凡各界之在省會任事者皆得爲會員開會以後有會員一人以上之介紹即得人會但遵政治給社律以一百人爲限開會以二百人爲限 
第十二條紡輯本會於調查事件分門編輯以備採擇 
第十三條會費由發起人年捐十元一次交清會員年捐六元分三次交清願一次全交者聽便如有特别捐助本會資費者應隨時登報以彰名譽第十四條會所本會開會及與他處往來信件并一切關涉事發暫假西公界題璧堂爲定所 
第十五條會規恪遵資政院選舉章程内條文辦理 
第十六條存案遵政治結社律呈請地方官立案 
第十七倏附則本章程俟今年被舉之議員到省時再酌量修訂 
[附分會章程]  
　　一凡各州縣勸學所及各商會等或其他有志同人均得附設本會分會 
二凡分會中執事細則得以地方情形自行變通規定但不得與本會規則背謬三凡分會均有擔任本會囑托調查事件之義務 
諮議研究會閏二月常議會提議調查各事 
甲關於民政者如巡警水利積榖清　各事件乙關放財政者如錢糧鹽課釐金關稅及各種財政機關金融機關之組織并各種捐欵等事 
丙關於敎育者如勸學所敎育會及各種官立公立私立學堂各事件 
丁關於司法者如審判廳監獄及各州縣詞訟各事件 
戊關於實業者如森林漁業商會農事試驗塲各事件 
己關於交通者如鐵路電線郵政翰船各事件 
庚關於外交者如膠州灣租界及敎民訴訟各事件 
辛關於軍事者如營鎭各事件 
本埠新聞 
[學部注重商業敎育之一斑]  
　　本埠商學公會組織之中等商業學堂成立以來已及四年兹由學部劄行蘇省學務公所轉飭該學堂將辦理詳情列表報部並准本科學生於三年畢業之後按照中等實業學堂畢業章程一體辦理 
　　附學部原剳該學堂功課趨重商業本科課程應將定章所列之商學法規商業實踐等增添以期完備並將分沂程度授課鐘點擬用課本列表報部豫科課程與定章相符注重英又算學亦屬扼要（中略）除現在本科之學生滿足三年准照中等實業學堂畢業辦理外嗣後績招學生其未經高等小學畢業者應先入豫科二年再行升入本料（三月初七日剳） 
[電飭守拿革黨]  
　　江督端午帥訪悉革黨孫逸仙之疏黨□□□現在匿居常州擬於月内潜至上海向某洋行訂購鎗械等件昨特密電滬道飭令探捕人等守候各碼頭嚴密查緝 
[警局馬巡之粗鹵]  
　　閘北寳山路寳興里薙髮店於本月廿三日下午失火警局水龍施救無效後由租界救火會西人驅車前來帮同救熄曾誌前報兹聞當時有救火會之馬夫在彼溜馬詎被警局馬巡向之 
 
 

Page 19

 
 
斥責以致互相口角各西人憤憤不平相率回去兹該處居民杜亞泉等以寳興里地方係屬華界此次火警各西人前來相助莫不感激乃該馬巡漫加斥責殊爲非禮是以禀陳滬道請爲究辦並將華界火政設法整頓以免借助外人昨奉蔡觀察批云此次寳興里失愼延燒三時之久共燬房屋三十八號之多閱禀至爲惻然其救火會洋人到塲救助及馬巡口角情事本道先有所聞業經函致領袖領事轉達感謝現閘北市面漸興自應講求火政本道與巡警局曾會街禀懇督憲電部商借鉅欵籌辦自來水廠尚未定議現再會銜力請期於必成目下宜如何消防火患以資護衛之處並已移請巡警局妥爲設法辦理矣着即知照 
[供訴戳斃華捕之原因]  
　　戳斃華捕毛久康之兇犯陳阿四張永貴沈哭寳小七仔等昨由捕房解廨研訊先據宏茂昌襪店夥劉某投稱去年除夕陳等二人來店買襪旋聞門外有人喚永貴名字彼等隨即走出不能指認面貌旋據包探李星福禀稱此次派往蕪湖將張永貴等拿獲提回時張在船上曾言毛久康係由伊與陳阿四二人戳斃今正初二日上海縣相騐時張亦到塲觀看探聽消息陳阿四在法捕房已經招認請爲嚴辦訊之陳阿四供爲跑碼頭生意因毛久康調戲小的妻子積有嫌怨去年除夕小的與張永貴等同往買襪行至河南路宏藏昌襪店相近與毛遇見毛指小的爲流氓强欲拘住小的遂取洋刀恐嚇後因毛扭住不放是以失手此事與他人無干求鑒張永貴供當夜與陳阿四相遇旋即分别實不知情判陳阿四張永貴先行送縣餘犯仍飭還押候下禮拜六再訊 
[義勇隊友被匪鎗斃十三誌]  
　　義勇隊友方雲卿被人槍斃一案前晚由公共公廨寳讞員飭派差探將案内牽涉之陳智椿先行送縣看管候訊 
[新任縣令履任消息]  
　　縣署昨得通州來信知新任通州奇直刺初四日到通接篆新任上海縣田春亭大令交卸後須往寗蘇謁見督撫約十三日到滬受事 
[滬道整頓捕務]  
　　滬道蔡觀察因近來竊盜案件層見疊出因於昨日札行縣廨及各巡警局嚴密防緝並照會租界領袖領事飭令工部局嚴諭探捕一體查緝以安閭閻 
[滬南大火]  
　　前夜一點餘鐘太平碼頭永昌泰蔴袋店失愼延燒比鄭德興蒲包店德泰衣莊淞興押店又太平里口之新開某鞋店恒泰紹酒店同泰蒲包店又對鄰鼎藏小錢店某剃頭店洽信烟膏店惠和米店鮑鼎泰缸甏店又太平里内之洽成土棧（該棧幸未全燬）共計焚燬樓房三十餘幢當火熾時救火會中人查見面東之協和昌衣莊樓上墻壁洞穿火忽竄出幸未接續延燒當將該衣莊夥李蘭寳拘入工程局留候訊究其時又有距離火場七八家之稻香村茶食店樓上亦報火起即由工程局派出彈壓之某副探進内撲滅遂將店中執事包靜園拘解到局暫行管押事後查悉協和昌稱香村均保火險而起火之永昌泰亦保有火險銀二千兩是夜起火時該店夥友均不在内情殊可疑業已飭探將永昌泰執事張寳發及協和昌執事高德奎一併傳案旋由錦隆保險行夥丁子乾偕同西人四寳克到局禀稱該店在本行保有險銀二千兩又在泰隆洋行保銀二千兩請爲澈究孫裁判判高李兩人一併收押繼又提訊稻香村執事包靜園據供保有火險銀六百兩從竹籃内起火旋由比鄰松春樓麫館主即稻香村之二房東遣人投稱實由稻香村樓上起火求鑒判包亦管押候勘明情形再行核辦 
[查禁私鑄銅圓]  
　　蘇藩左方伯以近來銅元充斥必有匪徒私自鼓鑄暗中攙用特於前日移文滬道請即轉致新關稅司傳諭巡仟人等以後凡有輪船進口均須詳細嚴查如有私運外洋銅胚夾帶來滬即行查事充公並將販運之人拿案嚴辦 
[踏勘命盜案件]  
　　本縣李司馬昨晨渡浦至二十二保四十三圖朱家石橋踏勘逃榮春柴行命盜案件司馬先至柴行内察視一週繼復閱視沈榮春之棺木旋傳尸子沈連生弟兄到案詰問當時將棺搬匿之人回稱係陳玉書指使司馬即命值日差將陳帶回看管候訊 
[上控冒認祖墳之批詞]  
　　老婦瞿何氏上年控告周菊坪冒認祖墳曾由已故上海縣李大令批駁在案詎該氏一再上控纒訟不休兹將蘇藩曁江督批詞錄下（蘇藩批）查此案續據瞿何氏來司具禀謂上年十二月二十四日到案投訊之周朱氏實非本人係由周菊坪賄串不識姓名之老婦頂賛前李故令未察眞僞致被朦混已批縣復訊澈究來詳絶未提及想此批尚未遞到即仰代理縣李丞吊核案卷立提兩造傳同周朱氏等質訊明確秉公斷結具詳弗再含糊滋訟（江督批）查閱黏抄案經上海縣訊明以周文彬即菊坪其户名周檀溪户糧係一百八十九號該氏以一百八十五號之代單架詞控爭殊屬不合經縣飭令周文彬照單管業並詳司請銷在案乃該氏於詳銷後疊次上控纒訟不休查核抄呈司批甚爲明晰仰蘇藩司即飭新任上海縣田令遵照司批迅速辦理母任延訟滋累 
[洋商欠欵逃逸]  
　　津海關道移又滬道略云法國商人范能向在塘沽開設小輪船局結欠吉成興機器行銀七千餘兩據云避匿在滬爲此移請照會法總領事迅將該洋商查明蹤跡追還欠欵 
城内 
[私自收殮]  
　　錢利恩控梁金坤騙誘伊妻致釀命案等情昨日由縣將梁金坤之父步浩兄小連及地保張吉甫一併提訊錢供小的之妻於上月二十二日被梁金坤騙至伊家住宿直至二十五日回家不知如何呑服生煙迨送至醫院身死後又被地保張吉甫勸令梁步浩等出洋四十元私自取殮求究梁金坤供錢妻與小的姘識一年有餘不知因何自盡求恩寛宥梁步浩供年五十八歲通州吕東場人長子小連次子金坤均在滬推車度日錢妻與金坤姘識並不知悉上月二十六日被錢將小的與長子小連扭住旋由地保張吉甫勸令小的出洋四十元將屍收殮小的見錢貧苦因此允許張吉甫供錢妻於二十六日呑烟身死當將梁金坤拘住解案後錢又將梁步浩父子扭交小的看管因此勸令梁步浩出洋四十元　爲殯費判梁金坤責三百板還押梁小連出言挺撞掌頰五十下與梁步浩併交地保張吉甫保釋 
[道批三則]  
　　瞿耀明等禀批此項學費原係統照契價核算在中筆費内扣繳故縣示有酌提中筆學費二釐字樣結一圖外育字圩每畝定價二千元契内不得短填由縣示諭有案嚴董令繳學費四十元亦非無因該民等但從中筆二字著想祇照所出中筆之數提繳二釐不照契價統算巳屬誤會　又 
 
 

Page 20

 
 
抗違縣示短填契價不遵定章換立官契迨經明晰批示仍敢嘵嘵混凟殊屬刁狡惟所稱育字圩地有每畝僅填數百元者如果屬實亦應變通辦理俾昭公允究竟瞿姓找絶之地時值若干仰寳山縣切實查明諭令照填遵章立契繳費具報毋任纒訟抄黏並發周岐山等禀批准分填護照隨批飭發着即持赴俄德奧總領事署分别　印可也保結附鍾進成禀批紙局旣在鎭江信義總銀行亦在鎭江開設並奉農工商部札行鎭江關道查驗資本有案所控各節自應由鎭就近查辦前據會審公廨來禀巳移請常鎭道查核辦理矣著即知照 
[官事]  
　　貨捐局總辦金兆蕃昨日到道面禀要公總工程局總董李鍾珏王震爲自來水公司集股事到道面禀一切浙江銀行監督新授浙江勸業道董元亮又總理前陜西藩司朱榮璪江蘇試用知府樊棻協理試用知府朱鈞昨均到道拜會浙江憲政調查員法政學員補用知縣田國憲禀知奉撫憲委赴日本公幹卸　北新涇巡防局委員候選通判何紹先禀謝奉委四路五區副巡官差新委三路五區副巡官縣丞陳受爵禀知今日到差 
南市 
[斥革巡長]  
　　西區各巡士禀控巡員姚基尅扣工資一案昨經繼工程局查明該巡員擅　梁有烟癖之馬天福拔升二級巡長以致衆情不服爰即將馬先行斥革候再查究 
[舊照朦混]  
　　南區查悉成記烟膏店所持執照係雲亭室之舊照實屬有意朦混　即飭探將店夥羅玉林施春亨拘解繼工程局請爲訊究據供店主羅鏡池現携執照回鄕尚未來滬判押交原照察核 
閘北 
[訊究起火]  
　　寳興路王　卿剃頭店因賭失火已記　報前日經三路一區德正巡官飭提王瑞卿及夥周名榮等到案略訊一過判周開釋王押候查核 
[巡士受侮]  
　　日人下理昨乘包車行經虬江橋地方站崗巡士因車夫王阿三不遵行車章程上前喝阻致起衝突該日人亦下車帮兇將巡上制服扯陂旋由　崗巡士　同拘獲移解一區警局德巡　判各具結開釋 
[戒責賭徒]  
　　王阿大王阿福張阿三張阿四朱阿根等抽頭聚賭昨被巡士查悉拘入三路一區請爲究辦判各戒責一百下飭具改過結交保開釋賭其銷毁 
[工人不端]  
　　万周氏前日行經西街被小工某甲任意調笑並將污泥抛於該氏身上氏即投報四路一區由正巡官飭提作頭姜金聲到案判令賠洋一元並罰洋二元充公英租界 
[不出定貨]  
　　德商地亞士控祥森號主何建生不出定貨昨日午後由廨會訊判何交保限三個月理清又德商元亨洋行控愼裕號張志建定貨不出昨亦由廨會訊張供因原告貨未到齊是以未出中　官以張尚有另案未結判押限一個月將貨出清 
[縱火圖賠]  
　　廣東路西上林街八十三號小客棧主朱梅生縱火圖賠由廨將朱及其夥毛　琴一併收押在案昨日復訊據九號西探投稱該棧保有險銀五百兩情甚可疑中西官以朱毛二人串同縱火無可推諉判各押九月令捕房知照保險公司止付賠欵 
[曾否拐匿]  
　　陳顧氏控李祖江拐匿孫女昨由公廨提訊李不承認判押候查明於下禮拜六復訊 
[拐賣小孩]  
　　楊徐氏趙朱氏因拐賣毛楊氏之孫金狗由廨收押在案昨由官媒解請復訊中西官以同黨范和尚已由南市工程局查獲判押候備文移送工程局訊辦 
[協緝逃犯]  
　　提籃橋西牢押犯前日至海寧路做工脫逃一名已紀昨報茲經管理西牢捕頭查得該犯名胡阿香係浦東人年二十七歲面有烟色髮辮短小因屢次犯　由捕查獲於三月十四日解奉公堂訊明判押西牢四月昨該捕頭已禀明總巡卜羅斯君轉飭各捕房派探偵緝並移縣署及閘北巡警總局浦東巡警局南市工程局一體協緝務獲解究 
[屢次違章]  
　　雉妓王小妹王小寳王二寳錢四寳與鴇婦袁顧氏王董氏在途拉客昨晨由探傅至公廨請爲訊究中西官以其屢次違章判一併發押棲流所一月 
美租界 
[鄕民被盜]  
　　楊樹浦周塘浜鄕民魯了頭家前晚被盜二十餘人刦去衣飾等物捕頭問報立飭中西探嚴行查緝務獲懲辦 
[比賽花卉]  
　　庽滬西人前日在靶子路公園舉賽玫瑰花會聞德商逹留詩之夫人得占　標 
[姘夫專制]  
　　徐丁氏控被姘夫歸桂生覇阻不放並被毆打捕頭以事暖昧斥退不理法租界 
[纒訟不休]  
　　　長勳湯荷卿爲正昌紙行股本糾葛一案曾由公堂判令邀到股東陳順順再行訊核在案昨晨兩造偕陳投案聶司馬問陳曰爾股開正昌共有幾股答有人股每股計銀四百兩並　商人已由五千兩由荷卿經埋後因虧本於三十二年份倒閉所欠各欵以六折攤還不敷之欵由荷卿出立興隆票據商人祇用過銀二千餘兩餘俱耗夫賑籌亦俱遺失荷卿供長勳當時不肯到場困囑商人不必理還因商人不允致被赴追朦控另有私函呈電且　初長勳祇出銀一千兩已被用去洋一千餘元並無餘欵所有商會斷令商人再還銀三百兩實不甘服應請堂上公斷聶司馬以兩造旣不肯遵商會所斷着將各項賬簿限兩禮拜交案以憑核斷 
[保人賠墊]  
　　木作頭徐桂神前將田單向大昌行抵銀一千兩逃避不贖曾由該行東控奉公廨飭提其子東興收押在案迄己日久桂祥仍無下攻昨由保人范吉甫代還洋數百元請將東興保釋以使將抵出之房屋變賣料理讞員准之 
國外新聞 
[日本會葬專使回國]  
　　二十五日東京電云伏見宫貞愛親王今午已由旅順啟程歸國 
[法國議院之騷亂]  
　　二十五日倫敦電云法國議院前有人提議不准官員有罷工權利該案已由議員多數贊成並表述信任政府之志願當時社會黨羣起激辯騷亂異常旋復高唱萬國職工歌反對　黨之員亦高唱尊皇歌及國歌以示抗敵一時紛爭各不相下卒由議長宜言停議而止 
[德皇出游意奧之關係]  
　　二十五日倫敦電云德皇行抵　拉大受該處士民歡迎奧京維也納現亦預備歡迎禮節德奧各報咸評諭此事謂德皇此次遊歷奧京足弭各國爭端歡洲大陸堅結之中心當和以恢復栢靈各報則謂德皇與意皇之互會足徵三國聨盟政策精核其實似無變動意國信任聨盟之志亦未稍减 
[香港將設大學]  
　　二十六日倫敦電云倫敦中國曾擬設大學堂於香港刻已遍發說帖語極動人 
[中國鐵道借欵近聞]  
　　二十六日倫敦電云德英法銀行及中央鐵路公司代表會集柏靈磋商中國鐵路借欵問題迄未就緒聞會議之期尚湏延長數日 
[法國郵局罷工風潮漸息]  
　　二十五日巴黎電云法政府刻將郵局罷工滋事之人革去二百十一朐另　派人接充現巴黎及各處郵局罷工風潮較前已减惟局中傭力之流則仍相持不下柏靈電云法國各議員咸以政府對付郵局人員罷工之策甚爲合宜 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（七十五）]  
　　第十五回包松濤告假赴秋闈魏龍仁還鄕逢故友魏龍仁本來狠有些家產。又是個監生。兼和錢士堯是親戚。錢士堯問魏龍仁借起錢來。分外借得多些。把魏龍仁借得急了。便要想着法子。暗暗的捉弄他。這且按下不提。只說魏龍仁回家之後。過了一天。正要想出去看看朋友。早見錢士堯在外面大摇大擺的走進來。見了魏龍仁便笑道。你怎麽到這個時候才回來。我尋了好幾次。都說你没有回來。今天我順道過來。看看你回來没有。居然遇見了你。我還有事要和你商量呢。魏龍仁聽他的口氣。知道他無非　要借錢。心上甚是不高興。面上却不敢得罪他。只得假作喜歡。殷殷勤勤的應酬着他。錢士堯東拉西扯的說了一回閒話。果然提起正文來。先訴了一回苦。又恭維了魏龍仁一番。方才慢慢的開口說要借一百塊錢。又說我今年向你告貸了幾次。承你都肯帮我的忙。到今年年終的時候。我無論怎麽樣。總要想個法兒。本利一齊歸還。斷不敢悞。但是常常的要你費心。我心上實在有些過意不去。魏龍仁聽了。並不推辭。一口應允。立刻進去拿出一百塊錢來。交給錢士堯。還說老伯有什麽用處。只要和小姪講一聲兒。小姪無不代勞。錢士堯聽了大喜。連忙稱謝。心中暗想我平日問他借錢。他總有些推託的樣兒。今天忽然這樣的爽快起來。想是他聽了史監生的事兒。有些害怕。一面想着。一面和魏龍仁說道。老姪回府。我還没有接風。明天我在衙門裡頭。預備一杯水酒。老姪務必要賞我個光。看官。你道錢士堯爲什麽忽然要請起魏龍仁來。原來錢士堯明天本來要請幾個本年新取中的秀才。無非要想在贄敬之外。另外弄些好處。如今見魏龍仁慨然借給他一百塊錢。良心發動。趁着自家請客。順便邀他一邀。好消釋這一百塊錢。當下魏龍仁聽了。便道。老伯賞飯。小姪一定早來伺候。錢士堯高高興興的。和魏龍仁談了一回。便自走了。到了明天。魏龍仁果然狠早的就趕到錢士堯衙門裡來。和錢士堯相見了。見還有五六個客人。魏龍仁明曉得今天不是專請自已的。也不開口。等一會菜蔬齊備。大家入席坐下。錢士堯吃了幾杯酒兒。用手把自已嘴上的鬍鬚。拈了幾拈。魏龍仁忽然計上心來。便向錢士堯道。老伯究竟精神矍鑠。七十多歲的人。鬍鬚中白的。竟有限幾根。小姪看起來。老伯何不爽性找點兒烏鬚膠。連這一點兒。白的。都染黑　。給上司看著。也覺得老伯精神强健。錢士堯聰了。正中下懷。心中大喜。不知後事何如請看末冋交代。 
專件 
[上海粤路股東共濟會調查員報告書]  
　　兆曾於路事未嘗學問二月間諸君公推孟庸生先生曁兆曾赴粤查帳並舉先已在粤之楊君瑞生譚君吉堂與偕兆曾辭不獲命孟君事煩乂不果去遂以兆曾獨往留粤四十日粗得其要領私事急迫不能久淹遂先返滬而以查帳未完事件委之於楊譚二君除查帳畢再山楊譚二君報告外兆曾敬以四十日内所辦各節就所聞見參以已意復於諸君以慰諸君懸懸之意謹比次如左 
　　我股東公舉調查員之目的有三一檢查帳目二設立駐滬通信機關三與公司　明查帳後繳股此初議也瀕行乂别具意見書一通要求公司改訂章程并之有四 
　　檢查帳目部題兆曾抵粤之明日即至公司謁總協理曁各董事遞意見書及本會股東名册遂言查帳事二十八日開股東會兆曾以代表資格赴會遂被推爲主席由陳君章甫羅君少翺佈告股東决定查帳兆曾因言上海特派調查員之故實因公司報告簡漏令人無從徵信以致名譽隳損股價跌落今决然而爲此正所以保全公司惟望諸君合力持以和平不勝欣願於是衆議在善堂行商紳董中舉四正六副擔任其事時董事有出座閧爭者卒定十五日後再開會投筒公舉届日依式公舉查帳員十人訂立十綱十目定於三月初二日起會同股東詳查閏月二十六日兆曾得鎭江電須速歸念查帳事决非旬日可了遂决計先歸託楊譚二君在粤偕同各查帳員檢查一切近得粤中信知此事正殷各查帳員均極切實恐未易蕆事也 
　　駐滬通信機關問題兆曾查公司章程滬上本有駐滬董事一人查帳員一人今方懸缺待補遂以二十六日專謁梁總理曁林麥二董言滬上各股東要求在上海設立通信機關累次寓書均極注意兆曾返滬當有以復於股東梁總理言滬上交通甚便能由股東自立機關最好兆曾又以補選駐滬董事及查帳員爲請梁林麥三君均承認並囑兆曾到滬即召集股東舉定駐滬董事查帳員各一人設定機關報告公司以便接洽此我股東應即行舉定而不宜濡滯者也（未完） 
 
 
 

Page 27

 
 
   
 
 

Page 28

 
 
   
 
