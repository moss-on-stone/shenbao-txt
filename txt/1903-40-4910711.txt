# 1903 - 40 - 4910711

 

Page 1

 
 
[機器出售] [  國書集成局啓]  
　　本局今有印書所用之大小各式機器及用手搖之鑄字機器爐出售有需此者請臨申報館帳房導往局中一觀然後議價可也此布 
[皇朝政典類纂五百卷開印招股] [  國書集成白]  
是書纂錄皇朝政治典章及奏議集部都八百三十二　其大恉自開國以迄嘉慶二十四年以書典事例皇朝三通六部則例　案爲主而叅之聖訓諭旨及欽定尊門諸書自嘉慶季年至光緒二十八年以聖訓諭皆則例東華　錢爲主西者之耶鈔奏家各部通行　家雅記凡爲總目二十二分門百三十二每門各系子目條分縷析開卷瞭然舊章新政依類比附西政西　經奏定通行者亦　陳終始偕舉康遺方今崇尚實學朝野上下咸究心經世之務官書卷帙繁重購寞匪易私集事言龐雑抉摘尤難是編總裒諸書采輯精要而芟頻冗每絛注明原書出處無敢增易一字䜋者執偏見全引端振緖不啻舉八百餘書之青英彙爲一編書凡五百卷千餘萬言可謂體大思博政典之　海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覧原挨每部洋銀二十八元茲徇同人之請酌　股　一千號每號减取十六元印有序例總目一卷及編目二卷引用書目一卷有欲先覩爲快者請至申報館索閲樣本可知全書之厓略矣外埠各書坊均有出售此啓 
[論學堂]  
父之於子不可知其善而不知其惡君之於臣不可知其忠而不知其邪人之於事不可知其利而不知其弊蓋知善而不知惡惡必伏於善之中知忠而不知邪邪必伏於忠之内知利而不知弊弊必中於利之間有父如此不得爲賢父有君如此不得爲明君有人如此亦烏得爲有識之人古今來創一事立一法非不集賢智之心思期規制之美備執意法久弊生或數十年或數百年而向所推行盡利者竟轉而歴久弊生於是天下之人羣目爲弊政必欲改之革之而後快然亦思改之革之固非難能保其興一利而不又滋一弊乎此中情事智者察之愚者蔽之當局者昧之旁觀者明之不獨今之學堂爲然而學堂之事亦何莫不然夫科舉之弊士庶人知之卿大夫言之固合中國民人而同此志願者也旣罷科舉必設學堂則學堂之不能不興者時也亦勢也學堂盛行於泰西其所以有益於人固自有不可埋沒者今吾中國如大夢初覺如沈醉始醒見外人强而吾弱見外人富而吾貧見外人製造日精商賈日盛而益形吾製造商賈均退處於後遂欲將吾之弊逐漸改革彼之利逐漸仿行因之學堂之事士庶議於下大吏奏諸朝江鄂直諸督臣復交章陳之列欵上之疏入而詔頒詔頒而事舉矣現在各省度土啓宇鳩工庀材定額招生汲汲皇皇惟日不足特恐學堂之利未得而學堂之弊湝　若不爲之未雨綢繆勢必弊實　生無術挽救　之諞得舉者不　　西　诟學堂矣所詬何在曰在荒經在輕上今夫六經四子皆帝王治道所寓聖賢心法所存足以陶鑄吾人之氣質　泳學者之性情使親親長長之心油然而起今學堂條例於六經四子雖不束之高閣然多不甚留意而專力於　光化電諸學吾甚處西學尚待貫通而中學已先荒曠如是者十年欲求通六經四子者殊難其人六經四子旣不能通則所謂陶鑄氣質涵泳性情使親親長長之心油然而起者更戞戞乎難之使若人而得志安得不削規破矩任意更張如牛馬之不受人覊如虎兕之忽出於柙輕舉妄動啓釁强鄰以國家爲孤注者當必實繁有徒故吾謂科舉之弊弊在愚民民愚而無術以振作之則天下必至於弱學堂之弊弊在智民民智而無禮以防閑之則天下尤易於亂斯言雖激然未始不足發學堂之覆而期掌學者之有以杜其漸而防其微也吁今之列名學堂中者亦甚衆矣問其人猶能如往日之恪守禮法乎猶能如常人之盡識尊親乎惟是襲團體平懽之說裂冠毁冕改服易妝談笑之間動詆中國朝廷爲老大朽腐斯固何如景象耶豈必如此而始成爲學堂中人才盡學堂中事業耶何竟徒襲泰西學堂之皮毛而大失中國設立學堂之本旨也此則吾所甚慮者焉如有與吾同志者以前之弊爲創辦諸公告俾有以預防之以後之弊爲肄業諸生告俾藉以端心志肅禮貌裕學業爲國家宏濟艱難斷勿以錐尚處囊先齟齬於先生長者之前思一脱其陵厲無前之頴則鄙人所日夜望之馨香祝者也見匯報 
[官門抄]  
　　光緒二十八年十二月二十六日新授浙江布政使翁曾桂謝恩徐郙謝革職留任恩楊佩璋谢充直閣事恩内閣呈進賀表召見軍機及翁曾桂○二十七日桂伯假滿請安崑中堂等謝賞荷包恩世續延伯謝入座次序恩慶恩專摺謝入座次序恩榮霈謝授甘肅蘭州道恩楊佩璋李聨芳等同鄉官谢恩惠純由口外赐奠回京請安大額駙英侯各請假十日葵公續假十日錫公續假十五日内務府奏派遞酒派出那木濟勒旺保召見軍機及榮霈皇上明日卯初二刻升中和殿看版畢已止至　　中正殿看跳步扎二十八日敬信因伊子得保獎謝恩瞿鴻禨等同鄉官謝恩陸寳忠謝賞荷包恩湖北道朱延熙謝恩慶王請假五日訥欽續假二十日内務府奏派分賞麅鹿派出世續增崇召見軍機及朱延熙皇上明日寅正至太廟行禮 
[俄艦何來]  
　　日本長崎訪事友人云西歴十二月二十九日俄人由庫倫司達篤派出戰艦二艘巡洋艦三艘水雷艇五艘駛抵科倫布小泊數日然後開赴申江 
[俄派雷艇]  
　　日本長崎訪事友人云日政府近得俄京來信知邇者黑龍江及烏蘇里河一帶時有海賊出没俄人因編成水雷艇隊計共二十五艘分没駐泊一爲保護來往商船一爲偵視滿洲沿岸切舉動 
[俄製火車]  
　　日本某日報云俄國所築鐵路日漸綿長各項火車不敷應用因令國中鐵路局自本年俄歴一月某日爲始增設官工塲添製貨車客車共二萬二千輛機器車一千一百五十輛 
 
 

Page 2

 
 
[法艇遇險]  
　　法京巴黎斯來電云西歴二月六號有法國水雷艇名立司黑以痕詩路者由地中海耶痕托洛撲司海口駛入之洛痕港相距祇三十七海里忽然沈没幸離某處市集不遠艇中兵士得以援登彼岸不致同赴胶宫 
[日開航路]  
　　聞之日本友人云前者大阪商船公司除依期派船往返牛莊外叧闢航海路程來往於神户門司膠州灣靑島烟臺諸處自下北方寒沍河冰未融以故改令高洋丸來往烟臺仁川每三禮拜一次 
[銀行記略]  
　　日本某日報云近由大藏省稽查通國共有大小银行二千三百五十六家貲本五億三千二百十一萬五千八百二十九圓蓋較前雖减去三家而貲本反添四十四萬九千二百五十圓矣 
[日茶計數]  
　　日本某日報云自明治三十五年四月一日至是年十二月三十一日横濱神户長崎各口岸輸出之茶共三十三萬一千八百六十二箱合茶末計之約共值日銀九百萬圓 
[學生辱國]  
　　昨有客自日本東京寓書執筆人云湖北官派學生蔣肇鑑漢陽縣人年二十有三於前年入日本士官學校肄習戎機將卒業派入步隊營中歴練去冬忽習於游蕩私出不歸旋懼譴責浼人籲求得以入營復職不料狂心未歛甫二日又夤夜私出不知所之於是隊長禀訴上司送交中國駐日大臣蔡和甫星使及學生總監督汪伯唐京卿收管星使及京卿以蔣大辱國體怒不可遏飭即押解回華大約下次郵船開行時卽須載返矣 
[日營被火]  
　　日本某日報登中國京師來電云東歴二月七日夜半時日本駐京新兵營哨弁會集室中忽然火起各國兵士一聞警信齊集救援至翌日天明火始告熄計焚去房屋一楹救火會中人有數名受傷刻方延醫療治 
[元山慘狀]  
　　有客自高麗寓書執筆人云去年韓國元山埠年榖不登漁業亦頗失利以致貧民乏食餓殍盈途歲首某日忽大雪紛飛平地積至四五尺長街短巷路絶行人致向之啼飢者又轉而號寒不知韓廷亦能普施惠否也 
[美將談兵]  
　　香港循環日報　有直隸總督照會留京營務處徐司業公文云爲照會事據繙譯委員王良登禀稱美國提督面稱本提督在北京所見中國兵操演當以簡便從事不可徒壯觀瞻如各兵操演時放開大步於軍務毫無關係如敵人排一字陣破敵者以㪚行出之每行前後直列四人外面似覺好看其實陣前行數疏散倘爲敵彈所傷前後亦易紊亂且後而放槍易傷前面之兵不啻自已相攻不若亦以字陣應之較爲有益此本提督在北京所見中國操演之陣式也再平日自已操演打靶無非習端槍架子何必用臨陣長彈若用短彈操演亦是樣以全國計之所省尤多等語到本大臣壉此查現值整頓軍政之際美提督所稱各節於操防不爲無裨應飭留京各營酌量改用一體認眞肄習以期精熟相應照會貴京堂請煩轉飭查照須至照會者觀此亦足見外人之留心戎政畛域不分矣故錄之 
[翰林院奏開辦編書章程摺]  
　　奏爲謹擬開辦編書日期章程恭摺仰祈聖鑒事竊臣衙門前准大學堂咨稱遵旨議奏翰林院纂書變通辦理一摺奉旨著依議欽此當卽抄錄原奏並將應用書籍先後咨送前來臣等詳閲原奏内稱此書專編西國政學以備科舉之用自爲上助朝廷作育人才起見與臣衙門前次奏請編緝學堂課本之意大致相同現經大學堂奏請仰蒙兪允交臣衙門辦理其編　宗旨自應由臣等詳愼斟酌以期盡善竊維士子應讀之書皆科舉應用之書原不能限定一編以供揣摩之具然近年以來市舶廣通載籍日富窮鄉僻壤購閲頗難自宜有薈萃之書嘉惠士子况當羣言淆亂之際尤不可不仰奏聖裁折中一是大學堂所奏不可謂非當務之急惟掌故之學翔實爲先蒐羅固貴宏多體例尤宜斟酌臣等現擬櫽栝羣籍歸於史裁言政藝則必究始終紀方輿則必求詳實固不可安於簡漏致貽斷爛之譏更不可失於翦裁有乖著述之體蓋書必期於有用論必歸於持平於開豁民智之中仍寓範圍人心之旨不必沾沾於科舉之用而科舉之學亦未嘗不在其中此臣等商酌編緝之宗旨也謹先擬開辦章程六條敬爲我皇太后皇上陳之一各國政藝門類繁富非專心研究洞澈精微不足致用此次所編若僅掇拾枝葉供塲屋剽竊之資則與坊刻懷挾之書無異揆諸朝廷風勵實學本意適相背馳現擬略仿杜佑通典馬端臨文獻通考之例分門編緝務期博搜詳考歸於典寔以供士林研求時務之需更取各國已譯之書及國朝人著述有益時用者撮其大綱分别著錄存目纂爲提要一書取資考證一近年所譯西書醇疵不一又常叅以譯者之意動多紕繆現旣刊定一書以示程式凡敗壞人心風俗之語自應一概删除至聲光化電一切專門之學實爲西人富强所基近來學者往往憚其艱深置之不講致爲外人所譏現擬將工藝一門分别部屬力求詳備庶海内承學之士知所趨嚮不爲浮夸之説所淆以副朝廷崇實黜華之意一此書爲西學淵藪所載各國制度自應翔寔若舛錯遺漏非但貽誤士子並恐取外人嘲譏現由大學堂送到書籍二百餘種除譯筆蕪雜或意義膚淺者不堪採取外計每門應用之書闕漏甚多自應廣爲購置以資編緝凡官制政事有無書可稽而又必應纂入者應由臣等行文外務部分咨各國出使大臣查取咨覆以次編序庶昭詳核一西洋未譯之書汗牛充棟自江南設局開譯以來所成之書不及千百之十一核計各專門中有書僅一二種者實屬不敷采取日本所譯較多然皆係和文尚須重譯竊思中日文法相近譯才尚屬易求現擬招致精通和文者數人採取東人所譯西國切用之書廣爲繙譯庶幾門類完備可免疏漏之憾一開館編書經費浩繁除提調總纂修恊修各員俱聲稱編纂之事職所應爲不願開支薪水外其購辦書籍添置譯手以及吏胥工食謄錄圖畫心紅紙張等項所費不貲現據大學堂來咨准兩年撥銀一萬二千兩不敷實多况外省購書動需時日兩年中能否成書尚難預定臣等謹當督率提調各員就大學堂所撥之欵力求撙節先行開辦赶緊編緝以備應用其不敷之項當由臣等另行設法請旨辦理一西書門類旣廣編纂尤須得人現擬派提調四人帮提調二人帮提調上行走二人總持綱要凡一切雜務俱歸經理總纂六人各認專門總司編纂總校六人總司校勘纂修十六人協修十八人亦各就所長分司編纂其分校之事卽由纂協修兼充不另派人自開館以後卽由臣等督率在事各員認眞編緝不得疏懈至編書處所現時公所房舍尚不敷用俟臣等相度合宜之處再奏明請旨辦理以上六條就現在開辦情形悉心籌畫謹擇日先行開館編纂其餘未盡事宜容臣等隨時具奏請旨辦理此書旣爲科舉應用當俟全書告成會同管學大臣恭呈御覽然後請旨飭禮部頒行所有臣等籌辦編書事宜是否有當理合恭摺具陳伏乞皇太后皇上聖鑒訓示謹奏 
[粤省鞫匪記]  
　　廣州安雅書局世説編云去臘之杪粤省官在芳村緝獲會黨羽十餘人起出軍火甚多隨經南海番禺兩縣主訉取口供一稱王亞平實係梁平博羅縣人伊叔梁務光在芳村開設順義洋貨店伊在店中工作此次圖攻省垣實係某爲頭目叧有大頭目某姓 
 
 

Page 3

 
 
年約六七十歳匿蹟港中蘇亞居供博羅縣蘇村人向在花埭信義號傭工主人梁務光言有香港三合會頭目某姓著伊招人私運軍火因賃廣東輪船赴香港運到軍火一百箱藏匿芳村旣而梁又與伊密商招人攻襲省會併言尚有洪姓老伯父已招集十萬人著伊回鄉招募二百人招成後每人先給洋銀五元後祇招得劉福蘇文蘇徳張桂興黄亞祐五人另有一不知姓名之外省人願招二三千人某甲亦願招若千人俟到齊即起事花埭信義號與省城同興街信義號同一主人至各項軍火藏匿何處未得而知迨新正初二日法國駐粤領事官親至縣署押各犯至所供之處查吊軍火初三日在林公廟拿獲何秉樞一名詰之稱係歸善縣人販柴三四船來省求售去臘二十六日將售得之銀囑佛山徳成棧匯去因歲暮無船可附暫在廟内棲遅等情因卽交人保釋 
[港澳緝匪記]  
　　廣州安雅書局世説編云去臘之杪香港英官准粵督德靜山制軍來電拘獲逆黨十二人旋又於支德忌笠街第二十號門牌屋内拘獲一人日來巡捕仍四出稽查見有形跡可疑之人卽留心伺察澳門葡官亦得有風聲一體偵緝新正初三日有數華官由羊城乘小輪船至澳訪查某富商蓋疑此商管理香山一帶亂黨所謀之事也然訪諸澳中各富商皆不知情深爲驚訝有某甲者爲濠鏡著名豪富當西歴一千八百九十八年康梁肇事時人咸疑爲同黨現在寄居羊石詢之則謂並不與聞旣而華官聞有逆黨寄跡石歧遂派令線人往緝初三日輪船到港稍遅人情異常驚駭後訪悉因在某洋擱淺致滯行程初五日漢口輪船抵港述及初三晚有大渡船二艘泊近沙面華官在麫包箱内搜出六響手槍甚多及火藥三箱蓋亦逆黨暗中販運者也 
[查案已畢]  
　　福州訪事友人云去臘署兩江總督南洋通商大臣張香濤宫保札委江寗督糧道胡觀察延江蘇候補道郭觀察道直來閩密查叅案事甚秘密外間無從偵悉情形嗣知有某侍御者奏叅閩中吏治之壞多所株連至今正十二日二觀察始趨詣督轅禀辭就道所調各署案卷分别交還瀕行時地方文武各官恭送如禮 
[師船被劫]  
　　香港循環日報云去年十二月二十七日有海盗駕船四艘在西港企沙口行劫適龍門營師船巡洋過此開槍轟擊盜恃 
強抗拒自已刻相持至申初師船上人力不能支致被刧去軍火槍械不少 
[蘇省官塲紀事]  
　　蘇州訪事人云江蘇藩司陸春江方伯於本月十一日赴江陰因署兩江總督南洋通商大臣張香濤宫保將詣江陰巡閲砲臺故特前往謁見也前聞臬憲效述堂廉訪俟方伯回轅亦當親出迎迓○蘇州府向子振太守奉撫憲恩藝棠大中丞札委兼充水利局提調於本月十五日詣轅謝委○崑山縣知縣諸大令可寳因病出缺藩憲陸方伯委正任江陰縣知縣劉明府有光署理明府奉札後於本月十三日詣各憲轅謝委擇吉履新○前署蘇州府昭文縣陸大令冠瀛公館在省城趙家弄去年十二月某日大令忽爲二豎　侵醫藥罔效延至正月十一日辰時謝世○南通州直隷州知州缺現經藩憲陸方伯札委候補知府王太守仁東署理太守奉札後卽於本月十四日詣各憲轅謝委 
[上海官塲紀事]  
　　金壇縣鄭大令鍾祥及江蘇候補道崔晉甫蔣濬生兩觀察候補知府朱太守雲錦翰林院檢討張太史霖均於昨日到滬隨投刺道轅請見○昨日蘇松太兵備道袁海觀觀察遣丁持柬請曾鈞和襲侯廣鑾前江南機器製造局總辦潘芸蓀觀察學祖訂於本月二十日午刻讌 
[商榷米釐]  
　　日前蘇松太兵備道袁海觀觀察飭上海縣汪瑤庭大令邀請商務局董事嚴君筱舫周君金箴怡和洋行經理人唐君傑臣廣肇公所董事葉君道廣米業董事張君樂君楊君菊生湖商董事李君鳴鶴閩商董事曾君少卿林君樹勳黄君秉榮山東董事王君酉鋭天津董事賈君文富在洋務局互商征收出口米釐事宜 
[移緝逃犯]  
　　前年京師苦旱朝廷特沛恩施詔下各行省將獄犯從輕辦理上海縣汪瑤庭大令奉到臬憲札文查有擬絞之罪犯十一名概行改流分别派差解往配所邇來各犯大半私逃各站地方官已紛紛行文到來移請查緝矣 
[備文起解]  
　　江湖惡丐顧爛頭前在本邑新閘刃斃同黨孟金定報由上海縣主汪瑤庭大令騐明將顧及其黨混名小老槍小蟹等人拘獲訊實供詞詳奉臬司效述堂廉訪科以軍罪發配陜西潼關廰去臘札行至縣適届封印之期大令因緩至昨日飭吏繕備公文以便簽差起解 
[不願輸捐]  
　　本邑西門外毗連法國新拓租界邇者市面日興商估麕至巡防局員王二尹因擬就護城河畔公地建造菜市令各小販排列兩旁又以路中積穢如山議卽設局除治所需經費捐自各店鋪及販户等人各人均有難色昨日相約閉門罷市旋經董事馬君出爲調停允禀請二尹另行籌欵始各貿易如常 
[分設捕房]  
　　本邑公共租界中下海浦一帶去年曾由工部局董鳩工建造捕房現已告成定於今日由老巡捕房鮑總捕頭分派副捕頭及中西巡捕前往辦公 
[美界火警續聞]  
　　美界失火情形略登昨報兹悉火起於外虹口華特路鄉民某姓所居草屋中時因晚炊不慎遺火積薪延及葦壁遂致不可收拾當經救火會西人吸水狂澆得卽熄滅僅焚去草屋三間 
[光緖二十八年十二月分選單]  
　　知府湖南沅州王瀛江蘇監同知福建漳州步翔藻河南甲知州雲南羅平陶大濬河南附知縣貴州印江依昌阿廂藍監安徽繁昌沈祖煌浙江附山東泗水劉煌江蘇增山西懐仁汪大浣安徽監四川榮縣松濤廂黄真安徽濳山凌謙正紅恩浙江龍泉胡紹蘇江西常山榮春暉湖北直隸鹽山叚獻增雲南褔建上杭謝翼雯廣西俱甲福建建安王宗猛江蘇副江西德安沈祖懋江蘇監直州判廣東連州朱景雲江西副府經直隷永平韋德峻四川監縣丞浙江奉化張泰年順天監吏目甘肅固原周宗濂四川貴州麻哈趙師曾順天俱監典史貴州龍里邵鋆山西增廣東西甯嚴以敬浙江吏員山西陽城李楓廷順天監 
[上海六馬路仁濟善堂施醫給藥定期開診]  
　　謹啓者敝堂常年施醫藥歴來已久醫則必訪名家藥則務求道地誠以性命攸關並 
以仰副助捐憫憐貧病之至意本年仍擇於正月二十一日開證敦請内科倪頌兼李佑之徐樹生潘滄泉王賡伯劉卓如錢培生查聴鴻干芑生居紹文唐志伊諸位先生外科李瑞林錢廣甫朱少甫方希曾黄訪周諸位先生在本堂施證又延專證育嬰堂之幼科顧雨田耿湘波黄文卿朱子琴陸省吾諸位先生仍按單日早上七點鐘掛號八點鐘開證午後一點鐘至四點鐘照方由本堂自設藥局給藥倘遇疑難雜症就巢崇山費訪壺二位先生證治由本堂給藥謹將施醫開證之期請登報章布昭公鑒董事嚴信厚楊廷杲陳作霖朱佩珍焦發昱施則敬劉芬謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[幾釀火災]  
　　前晚兩點鐘時滬南鹽馬頭萃和柴炭行中人潑翻燈内洋油頃刻火燄上熾幾釀燎原之禍幸卽設法撲救得以火滅烟消然已受驚不淺矣 
[上海巡局紀事]  
　　前晚浦左爛泥渡駐防哨弁凌某督率勇丁巡至十六圖在某小茶館中拘獲賭徒十餘名解至保甲總巡局請總巡謝岳松明府訊究○前晚爲南市十六鋪巡防中局會哨之期先由局員黄衡堂二尹備設茗點旣而二十三七鋪及十六鋪南局各員次第到來二尹延入暢談閲良久始辭别○前晚黄昏時有周某者在小南門外沿途兠售江南彩票行經水神閣前甲乙二流氓訛詐不遂攫去彩票五紙復飽以老拳昨日周已投控二十三七鋪巡防局矣 
[馬路工程局瑣案]  
　　去年十月某日流氓王大毛向人訛詐被控於馬路工程局總辦翁子文太守倩襄讞委員黄衡堂二尹研訊移送改過所覊禁三月兹已期滿前日管所委員李浩然二尹函送局中請卽發落太守仍倩二尹研訊諭今交的實人保去改過自新○前日有李順興者在新太平弄口某衣莊竊取衣服數件旋由莊主拘獲連贓解至捕房捕頭轉解馬路工程局黄二尹研訊之下判今笞責八十板贓給失主具領 
[英租界捕房紀事]  
　　流妓嚴月紅因與狎客口角呑服生烟由鄰人報諸捕房捕頭今一百七十號巡街捕舁送仁濟醫館醫療及愈後帶回卽轉送公堂禀請讞員張柄樞司馬核奪○李陳氏凌虐小孩由捕頭查知派包探拘入捕房略詰情由轉送公廨○流娼王桂香蔡王氏彳亍馬路中强拽狎客由四百六十號巡街捕拘送捕房捕頭令轉送公廨○偷兒陳仁福潛入勞合路流妓張四寳家竊取衣物由包探張寳成拘入捕房捕頭令押候解送公堂禀請訊辦 
[法租界捕房紀事]  
　　昨日三十六個黨積賊某甲某乙在某輪船上竊取衣物適爲包探偵知拿獲七人送入捕房捕頭令押候轉解公堂禀請讞員孫建臣大令訊究○昨日甲乙丙三賊不知在何處竊得衣物持至某押店質錢經包探拘獲解入捕房捕頭令押候轉解公堂禀請訊究○前晚新街牛痘局中忽有賊犯某甲撬門圖竊經局中人拘獲送入捕房捕頭令押候轉解公堂禀請懲治 
[美租界捕房紀事]  
　　昨日清晨妙手空空兒倪阿寶潛入楊樹浦路某姓家竊取衣服若干件携之而出適爲某號巡街捕所見連贓帶入捕房捕頭著押候解送公堂禀請讞員張柄樞司馬訊辦○昨日午前甬人張阿炳在吳淞路某茶肆中與同鄉人林阿才索欠互毆某號印捕見之一併拘入捕房捕頭令押乞丐牢一日以儆○前晚有某國兵船水手醉態瞢騰躑躅百老匯路某號印捕恐肇事端拘入捕房捕頭令押至酒醒時釋去 
[江西官報]  
　　署建昌府趙于密缷事回花翎試用府涂懋儒禀到知縣鄭輔東缷辦二套口卡回吳鳴麒委發審局幫辦程　缷辦沼溪渡卡回禀知捐升知府先换頂戴張樹森往九江艾廷棟往景德鎮俱釐務公幹張政慶金謝儘先約委一次新選袁州同知胡尚德禀到府經劉佐邦金陵措資回張照榮缷辦安福保甲丁炳义查章内吳貞甲换珉辦新甲保甲萬際猷接章外保甲黄海濤酌委一次郭敬修俞明豐吳昌熾俱記大功一次調署安遠縣周邦翰留省差委以孫如賓酌委署理 
 
 

Page 10

 
 
   
 
