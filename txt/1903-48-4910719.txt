# 1903 - 48 - 4910719

 

Page 1

 
 
[附送捐册] [  申報館主人啓]  
　　虹口元濟善堂送來捐册數百本本館定於今日隨報分送奉勸四方善士解囊相助多寡隨緣善果共培福田廣種俾裘成腋利物濟人尤本館所殷殷厚望者爾 
[第六次印二十四史售書啓] [  圖書集成局謹白]  
　　經世之學備於乙部二十四史薈萃歴朝之典章制度興衰治亂斟今酌古洵足以因革損益上以佐隆治之宏規下以起民生之疾苦矧自科舉攺章以後大小考試皆以史事命題博求通達之才藉收宏濟之效若非贯通全史本本原原斷不足以應俊义之旁求挽艱危之時局本局有見於此因又校印是書業已竣工裝訂成册紙張潔白墨色精艮視前所印售者尤臻精美定價仍遵曩例每部洋銀五十六元海内通碩有抱經濟之宏願而欲以政學鳴者請卽惠臨申報館購取可也此啓 
[書政務處覆奏前護理江督李薌園方伯歴陳振興海軍以維商務摺後]  
　　去歲江寗藩司李薌園方伯護理江督時以海軍孱弱奏請振興以維商務大旨以外洋各埠華商望華船之保護正如大旱之望雲霓請旨飭下各國出使大臣分飭各領事議定谷埠捐納購船養船之費每歲匯至中華陸續購買堅捷巨艦選將訓練分巡各埠等情嗣經政務處覆奏以現在商律未定外洋各商埠聲息尙難相通官商無從聨絡辦理殊多窒礙擬俟將來風氣大開商務繁盛再行察奪情形奏明辦理此時應暫緩置議執筆人閲之以爲方伯之奏固爲當今至急之務而政務處謂殊多窒礙亦實在情形惟兵艦保商雖爲當務之急而必俟海外華商捐納購船養船之費始得陸續購備然後分巡非特緩不濟急而外埠商民恐亦不能踴躍卽存踴躍之心而商務不振力與心違且必终成畫餅政務處想亦慮及於此故擬俟將來風氣大開商務繁盛再行察奪惟中國商務日衰一日外洋商民受制於人已非一日現在商情更形困苦若非有巡船保護官商一氣以伸其權力此後華商之受制更不可問又安望其風氣大開商務繁盛哉如方伯之奏旣多窒礙之虞如政府之奏又有因循之患然則中國海軍竟無振興之時海外商情竟無繁盛之時哉竊意中國現在府庫雖屬支絀之時海軍不能遽復然爲保護商民起見究與用兵不同統計南北洋兵艦尙非無碩果之存去年署江督張香帥雖以南洋各艦半多朽壤奏請裁撤養船之費每歲可省二十萬金并所裁之艦擬 * 
售價併歸購置淺水新船之用南洋現固無兵船可以巡洋而北洋則尙未裁撤旣有兵輪何一不可以巡洋爲目前之計宜飭現有之兵輪先行試放出洋赴各埠游歴各華商旣如大旱之望雲霓一見本國兵船到埠其欣喜　躍之情不言可喻政務處慮聲息之尙難相通官商之無從聯絡若果放洋聲息有何不通官商何難聯絡耶或者謂中國現在雖尙有兵輪數艘無論不能鏖戰於驚濤駭浪中卽放出外洋恐風濤之尙怯也沙線之未熟也卽勉强行之或慮到彼語言各别風俗不通諸多窒礙在上者明知此弊故雖有兵艦不敢輕遣在下者亦惟恐相遣彼此皆得過且過之心否則何至今日始議及捐諸海外商人耶日海軍之創已三十年一切規模均仿西法雖一再挫折皆由用兵之未精與行駛無涉也豈有在船官弁歴練已久而風濤沙線尙茫然不知者若果茫然不知無論現在各船皆在可裁之例可知從前設立海軍徒爲掩飾耳目之計不必咎將帥之不能用命矣經營三十年之久而求一行駛之人尙不可得卽使外洋華商源源捐納陸續購艦依舊因循亦猶之三十年前耳恐終無巡洋保商之一日至此更何以對商人更何以對朝廷耶故凡事不可畏難不可推諉可行卽行爲目今至要之策待之一字最易誤人在上者苟有巡洋之意令出惟行有何船之不可放何埠之不可到哉徒爲持重之見坐失機宜恐越月而依然故步自封越年而依然故步自封也商務之振興其將俟之何日哉 
[本館接奉電音○昨日午前京師飛電傳來上諭五道敬謹譯登○正月二十五日内閣抄奉上諭]  
鐵良現在出差兵部左侍郎著崇壽署理欽此同日奉上諭盛京禮部侍郎著景厚補授欽此同日奉上諭　椿著調補奉天奉錦山海道兼按察使銜欽此同日奉上諭貴州貴西道桂霖著賞給副都統銜作爲駐藏帮辦大臣迅速馳驛前往無庸來京請訓欽此同日奉上諭清鋭著調補理藩院右侍郎盛京户部侍郎著溥　調補儒林著調補盛京刑部侍郎欽此 
[俄艦紀數]  
　　德國某日報云俄國黑海艦隊現有頭等鐵甲巨艦六艘二等鐵甲戰艦防洋船兩艘小巡船八艘水雷巡船三艘練船三艘水雷艇三十三艘砲船十三艘義勇運船十五艘兹又添製鐵甲艦一艘 
[智利製船]  
　　香港循環日報云智利國海軍大臣倩英國捱姆司脱郎公司製一鐵甲巨艦名日干士地刁順 
刻已竣工船上配置快捷機器及天下最堅利之大砲若干尊噫智利一彈丸小國耳而猶不忘武備若此我中國北洋 
諸艦已悉數付之敵人而海外强鄰仍復耽虎視可不及早留心整頓以免外人之蠶食鯨吞哉 
[詳記日本小松宮親王薨逝事]  
　　日本小松宮親王薨逝之信昨已略紀報端兹得日本東京來信云小松宮親王於東歴二月十三日忽患腦症昏昏欲睡邸中人見其精神衰　進以滋養之品隨於十四日召醫學博士橋本綱常岡言卿土肥慶藏吳秀三及内科國手巖井禎三診治是日祗飲牛乳六合許晚間進藥水一次十五日仍由橋本諸醫入診十六日午後二下二刻時驟然惡寒戰栗精神益衰咳嗽連綿似有肺炎之象十七日脉沈細氣愈急迨十八日 * 
午前三下鐘時天未黎明溘然薨逝按小松宮係日皇之兄封彰仁親王陸軍元帥大勳位功二級邸第在東京葵町自攖小極即赴橋塲别邸靜攝洎薨後仍歸本邸治喪享年五十有八日皇聞訃卽命皇后皇太子太子妃以及侍從長德大寺氏大夫香川氏主事桂氏前往邸中經理一切至九下二刻丙閣諸大臣集議喪儀井豫備種種喪費旋由總理大 
 
 

Page 2

 
 
臣桂氏奏逹天皇 
[暹儲回國]  
　　香港循環日報云暹邏國世子游歴日本已於西歴正月二十九號回濱角京城暹王親至高西昌相見各國駐暹使臣聨名呈頌詞以表恭敬之意 
[護理浙江巡撫诚大中丞奏設課吏館教練吏才摺]  
　　頭品頂戴護理浙江巡撫布政使奴才誠勳跪奏爲浙省設立課吏館教練吏才以資治理恭摺仰祈聖鑒事竊照光緖二十八年正月十七日欽奉上諭爲政之要首在得人内而部院外而封疆均應以詢事考言爲鑒别人才之準近來各省已有奏設課吏館者自應一體通行惟重在考核人才不得視爲調劑閒員之與著該將軍督撫兩司等勤見僚屬訪問公事以覘其才識並察其品行其賢者量加委任不必盡拘資格其不堪造就者卽據實叅劾咨回原籍統限半年具奏一次等因欽此當經前撫　　　　　　　　　　　　　　　 
臣任道鎔欽遵轉行籌辦奴才在藩司任丙與各司道逐細曾商酌擬章程詳請具奏前撫臣任道鎔未及核辦移交前來竊維吏治之得失關係地方民生利病督責於臨事不如教課於平時精心識别拔其已成之才加意陶鎔養其未成之才則吏才出而政事畢舉浙省自軍興以後仕途冗雜人品混淆亟宜力求整飭而近年事勢日急交涉日繁非得通明卓絶之才不足以濟時艱而培民氣此課吏之舉實爲目前最急之圖也恭讀聖諭飭以詢事考言爲鑒别人才之準允宜實力奉行兹擇於省城洋務局丙設立課吏館派委總辦道員一人必取品詣純粹兼通中西　� 
學術者乃得充選隨時與藩臬兩司會同督率並派提調一員總理館中各務於本年二月間開辦其考課之法除道府兩項由撫臣常時接見考核無庸應課外現以同通州縣爲一班佐貳雜職爲一班每年二月由撫臣定期扃試課以時務策論及批檄條議等件分别等第酌給獎賞以資鼓勵在省候補人員無論正途捐納各項均不得無故不到其三八五十等月由兩司分别傳考餘由總理道員按月課試送呈撫臣覆覈榜不每次前列各員擇尤挑選入館學習正班以三四十員爲率佐班以二三十員爲率俟有　額輸流充補館丙購置律例掌故約章公法名臣奏議中外史事圖籍並有關政學等書分吏政户政禮政兵政刑政工政外務政各門目令在館人員各就所近分門講習逐日圈點各書每人發紿日記册不論古事今事遇有心得各杼所見隨手劄記由提調轉呈總理查核月課隨班考試或尙有一日之短長日記每事發抒更足騐學識之深淺其各員功課應由總理於月終列表計算分數轉呈撫臣察閲以分數之多寡爲各員之功過每届三月總核功過以定殿最一切差委卽由此選充現當創辦之始規模粗具館中各項開支由司　行籌給此後尙當核定經費設法擴充務使阖省人員互相觀摩日陶月冶精研古今政務叅酌地方情形力求整頓補救之方實可見諸行事一旦臨民蒞政自當措置裕如仍由奴才督同司道勤見屬僚詳加訪察果有才識閎通品行純正者分别保薦委任其學識猥鄙不堪造就者卽予叅劾回籍俾賢能有以自見莫不共奮功名庸才無所取容不敢妄希榮利中材颧感亦當爭自濯磨庶幾吏治修明人才日出以冀仰副朝廷澄叙官方循名責實之至意除將未盡事宜督率兩司並總理館事之杭嘉湖道崔永安隨時籌議增攺務期詳盡並咨部查照外所有浙省設館課吏緣由理合會同閩浙總督臣許應騤恭摺具奏伏乞皇太后皇上聖鑒訓示謹奏奉硃批知道了仍著隨時認真考核以裨吏治欽此 
[嚴防匪亂]  
　　粤東匪亂情形前俱轉錄各報報昨始得本館派赴廣州訪事人來函云邇來省中大憲因有會匪謀爲不軌不得不加意防　　　　 
範每夜飭四營哨弁親帶勇丁認真巡緝所蓷葉木容朱胡先兩逆犯刻方由南海縣嚴行訊鞫日前惠州府某太守緝獲會匪若干名立卽就地正法而府屬愽羅歸善海豐陸豐各縣仍謠諑紛騰以到居民紛紛遷徙地方官馳禀至省大憲札飭現駐嘉應州之吳恊戎祥達率領所部星馳二營前往會同地方官嚴加彈壓旋復派差官董瑞霖持令箭付程軍門如獲匪人著卽斬首以徇 
[邑宰互調]  
　　蘇州訪事人云嘉定縣知縣章大令鴻森現經藩憲陸春江方伯調署江陰縣所遺嘉定縣缺於本月二十一日牌示以現 
署江陰縣吳大令鏡沆酌委署理 
[武林火警]  
　　杭州采訪友人云本月二十一日午後一點鐘時省城衆安橋左近何姓銅器店中人遺火廚下燃及茅葦致兆焚登時烈　騰空大有一發不可收拾之　時北風甚狂祝融氏疾馳向南而去白澤廟水龍聞警急整隊出門旣而聨橋廣福集及二聖廟仁和倉各水龍銜尾而進奮力施救狂　滾滾幾如倒瀉銀河而火已由西首穿入天官弄迨各水龍移至大街火又由街後分爲四路到處蔓延嘉樹巷口某荼寮正在收拾器具不虞爐火方熾灼通板壁上薄雲霄水龍夫圍在垓中深恐　殃不得已而退避三舍至三點二刻火始漸衰計南首直焚至千勝橋弄燬去大小房屋不下一百五六十楹亦巨災也 
[松郡官塲紀事]  
　　松江訪事友人云府尊許子原太守前赴江寗姑蘇兩處恭賀各大憲年禧事畢隨於本月二十日午後遄返郡城合 
署吏役等人競備輿馬赴馬頭迎迓○華亭縣知縣陳仲陶大令於本月十一日乘舟往所屬各鄉公幹旋卽折赴省垣屈計逾旬尚未回郡説者謂大令尚须　前署華亭縣篆之吳縣知縣林霨生明府結算交盤以故行旌略滯云○正月十三日署兩浙下沙　大使温鹺尹乘舟來郡叩賀府尊許子原太守年禧 
[厦門近事]  
　　厦門訪事人云去冬大火之後清道局捐骤然鋭减以至經費不敷不能多雇人夫掃除各街巷穢積水師提督　西園軍 
門見之札派張勳臣游戎帶勇六十名助之糞掃○去冬有林某者具禀厦門同知署願經征厦門柴炭捐厥後柴炭驟昂民不堪命同知黎司馬體察情形現已諭令停辦矣○新正初六日有意國兵艦一艘寄椗港丙旋復有一德國兵艦來厦入口時均鳴砲志敬○同安縣屬高埔著名拐匪某甲現已并妻子擒獲師厦防同知黎司馬究辦房屋標封入官○各處雙槳小船往往勒詐渡資行客不堪其苦事爲厦防同知黎司馬所聞派員查明招人承充船甲議定章程倘再有訛詐事情淮卽送官究辦○著名賭棍白阿扁安溪縣人僑寓厦門武當分鎮巷丙開　誘　入其　者無不破產　身正月初旬淡水人某甲因事來厦寓於白處十二日不知因何被白用手槍擊穿太陽穴立時　命至十三日始由董保據情禀官厦防同知黎司馬隨帶同刑仵書役詣騐命吏填明屍格飭地保備棺收殮將兇手帶回略詰口供釘鐐收禁 
[禹穴探奇]  
　　紹興訪事人云紹郡物產向以綢爲大宗城廂各坊共有機六千餘張例於元宵後開織兹因　價騰貴各綢坊大半停工 
機匠無計謀生迭向坊主催促聞須俟新　上市方能軋軋機鳴也○自甯波入西興驛抵餘姚所經之處均係紹興府境兹忽聞大吏將開鐵路以通杭寗火車此信一傳人咸購覓地址以冀將來善價而沽攘攘紛紛究莫知其確否也○紹屬標防水陸各管弁兵於元宵後開襙隨奉撫憲 
發下武備畢業生指授洋操新法每日黎明槍聲卽隆隆不絶亦可謂安不忘危矣　　 
 
 

Page 3

 
 
[潯上春聲]  
　　九江訪事友人云本月十三日姑塘鎮鄉民迎賽各種花燈不知如何醸成命案隨經德化縣江雲卿明府前往相騐不知 
將何以讞之○自標營裁汰後盜竊之案時有所聞本月初九夜城内梅姓家十三夜南門外蔡家壠李姓家十七夜許家壠秦姓家先後爲若輩 
所算所失不貲刻已報請德化縣主江明府飭差嚴緝矣 
[麋臺春眺]  
　　姑蘇訪事人云距婁門十餘里之某鄉有渾名小師娘者某甲之婦也數年前詭稱上方山某神附體爲人卜休咎治疾病 
一時愚天愚婦之登門求見者踵趾相錯爭捨香貲不數年居然稱小康焉本月中旬某日突被梟匪劫至舟中駛入太湖勒令甲以千金取贖甲不得已奉番佛八百尊爲梟黨壽始得領歸○本月二十一日盤門外新開河中不知何來男屍一具年約三十左右身衣重裘經地甲派人看守候至傍晚尙無屍屬到來想不免報請騐矣　 
[茸城春草]  
　　松江訪事人云姚柏堂把戎由金澤調任干港汛日前經金山縣蔣瀾江大令委往縣境各處捕拿著名土棍王秀餘等人 
嗣在錢家圩見各土棍從愽塲散出意欲兠捕各土棍竟敢挺刃抗拒致把戎眉邊額角均被刃傷弓兵劉某則砍倒於地附近董保懼釀巨禍竭力排解得以掖出重圍事後把戎遄回郡城禀明中營張華園參戎並詣府轅向許子原太守面禀一切○婁縣主屈吉士大令以目下燈節已過各賭徒仍采烈興高到處誘人入局爰將著名棍徒二十餘名開列牌票按名訪拿俾若輩知所劒跡 
[恩及罪囚]  
　　今歳應入秋審人犯江蘇臬司效述堂廉訪札行到縣飭提前赶辦約在三月之望解省等因上海縣主汪瑤庭大令遵卽 
嚴飭承辦書吏檢齊各卷查核起數造具年歲籍貫事由清册俟起解時申送臬轅昨又奉到廉訪札交丙開所有應解人犯其中如有親老單傳者應照向章請辦留　衹須追繳撫卹銀兩即交的實人保釋今朝廷格外加恩如有單傳親故者亦淮施恩俾得回家承祁飭即遵照如有此等人犯速錄案申詳核示等因大約須俟縣主汪瑤庭大令回時遵辦也 
[澤宫演禮]  
　　二月初二日爲上丁釋菜之期本邑樂舞諸生誠恐届時疏忽愆儀貽羞隕越因於昨日爲始齊集學宫先行演習三日蓋亦歴年定章也 
[約束渡夫]  
　　本邑浦東楊家渡各渡船向章毎人祇取渡錢五交邇來擅違定章私自増價義渡局委員許明府訪知特於前日函請彼 
處董事某君妥爲約束如再婪索提案嚴懲 
[滬南火警]  
　　前晚初鼓時大南門外馬路口先農壇壇側鄉民王繼村家不知因何遺火霎時冐穿屋頂司更人見之急鳴鉦報警俄而 
城廂丙外各洋龍如飛而至吸水圍噴移時卽熄僅燬平屋兩椽 
[禍肇焚身]  
　　賃居本邑大東門外恒生馬頭左近之某氏婦年逾知命早喪所天前晚三鼓時已深入黑甜鄉搨前所置洋油燈忽然爆 
裂火燃牀帳勢甚炎炎氏好夢驚回狂呼救命鄰人聞聲畢集將火救熄而氏已焦頭爛額不免有性命之虞矣 
[賭徒肇禍]  
　　前晚本邑南市馬路旁聚興飯館值堂人周交卿糾集無賴在馬路橋左近某姓家聚賭抽頭呼盧喝雉之聲達於户外適 
有流氓羣往叩門各賭徒疑係局差掠取檯上洋銀紛紛從後門逃逸其中某等五人失足墜入河丙幸潮水未漲得免滅頂之災翌日事爲二 
十三七鋪地甲查知赴局禀報局員高交軒二尹飭拘爲首聚賭之人到案訊究 
[美儒講學]  
　　尙賢堂總理人李君佳白美國名進士也客歲每於禮拜四之晚在本邑英界六馬路格致書院宣講泰西各國政治以餉 
學人旋以臘鼓聲喧暫停匝月今已定於華歴本月二十九日卽禮拜四晚上八點鐘時宣講英俄政治之異同屇時傾耳以聽者定必衣冠濟 
座滿嘉賓矣 
[娼寮命案]  
　　昨日正午十二鐘點時英界寳和里四百二十一號門牌野雞娼院摀兒張阿香投捕房報稱昨晚十一點鐘時有一不知　　 
姓名之客來作狹邪游旋宿於女兒阿翠處驟發急病僵斃在牀捕頭立遣包探張寶成前往查明然後恊同地甲禀報上海縣署適縣主汪瑤 
庭大令在省公幹大約須由道憲委員騐屍矣 
[安步當車]  
　　本邑租界工部局章程凡東洋車之破壞者不准載客行駛近更廢去騐車之例派令中西各捕在外稽查如見舊車卽行 
扣住各車夫憤甚竟於昨日糾人分路攔截不論車之新舊皆霸不許行以致英美租界中轔轔之聲幾絶於耳午後三點鐘許有夫數十輩擁 
擠老巡捕房門前大約求捕頭變通辦理也 
[日員過滬]  
　　前任天津日本副領事矢田君長之助現奉日廷之諭陞授漠口正領事刻已航海來滬整束行裝大約日丙卽須附某輪 
船赴漢皋履任矣 
[情深執紼]  
　　日本小松宮彰仁親王　逝後定於本禮拜四卽華歴正月二十九日下窆本埠各國總領事署接得日總領事照會議定 
届期下旗一日以伸執紼之情 
[上海官塲紀事]  
　　江蘇海運滬局總辦孫述庭太守葆珪因有要公赴蘇垣禀見各大憲特於昨日午前命駕赴道轅辭行○昨日江蘇　　　 
候補縣陳　生明府因公來滬午前乘輿詣道轅謁見蘇松太兵備道憲袁海觀觀察嗣至上海縣署投剌適縣主汪瑤庭太令赴蘇公幹未回由家丁出而檔駕 
[上海縣署紀事]  
　　日前嘉定縣馬快齊公交五十餘件至上海行抵新閘正在付給車錢突被匪徒攫去窮追半里許匪始將公交抛棄 
而逃馬快隨據情禀明上海縣主汪瑤庭大令大令立飭差役留心跴緝日來各役先後緝獲湖北人王七等三名俟大令回署卽須禀請訊追矣○昨日有曹月章者扭鳳勳齋到縣值日差問其情節據稱光緖十六年聘定鳳女爲妻過門童媳近已長大意欲擇日成婚鳳忽將女領回另字他姓云云因之暫行看管俟大令回署禀請訊供 
[美租界捕房紀事]  
　　昨日清晨積竊沈阿長混入密勒路王姓家圖竊被王扭交五百十七號巡街捕解送捕房捕頭令押候轉送公堂 
禀請讞員張柄樞司馬訊辦○前晚賊犯劉阿桂潛入外虹口某馬頭貸棧中竊取舊鐵若干携之而出適爲司閽之印度人所見連贓帶入捕房捕頭令候解送公堂禀請懲辦 
 
 

Page 4

 
 
   
 
 

Page 5

 
 
　　　　　 
 
 

Page 6

 
 
　　　 
 
 

Page 7

 
 
   
 
 

Page 8

 
 
   
 
 

Page 9

 
 
[潔凈道塗]  
　　本邑清道局委員袁允升明府查悉邇來南市各處街道未能一律潔清爰派令妥慎司事督率夫役按叚糞除不得稍有 
暇怠 
[英美租界公堂瑣案]  
　　　水巡捕解陸榮生到案禀稱此人係某洋人船上舵工近忽不辭而去曾禀請大老爺出票拘提兹由小的拘獲 
請卽究懲洋人投案聲稱自陸去後查得船上失去鐵錨繩索約值洋銀四百餘元請卽訊追陸供洋人不給工資小的是以辭歇臨行將各物檢交船夥並朱携去求鑒讞員張柄樞司馬商之英總領事署繙譯官迪比南君飭暫行管押限兩禮拜丙照賠違干究辦○包探邊槐州解張天和到案禀稱伊在怡和洋棧司閽陸續竊取銼刀一百八十柄會由小的解奉大老爺訊明飭吊原贓兹在黃新利鄧開歧邢生泰吳順興等家吊出送請究懲張認竊求恩黃鄧同供不知竊得是以悞收司馬飭各賠洋銀一百元給失主具領邢無干省釋張責三百板枷號一月期满押捕房一年有半然後遞回原籍○包探倪順泉解孫阿四到案禀稱此人行竊耶松船廠中紫銅十餘片報由小的送請究懲司馬判責四百板枷號一月○包探陳紅德解江阿端林福金高富昌王寳生到案禀稱伊等四人在某飯店午餐有梅小弟者投捕房報稱被攫對時表一枚捕頭遣小的往拘查知並無攫表情事實因賭愽起釁表係陸薛金之物輸與江姓江又輸與周姓周係牌九司務知事將敗露嗾梅誣控陸所供相同江供因賭　　　　　　　　　　　　　　　　　　　　　　　 
起釁並未攫表梅供詞閃爍司馬判責三百板枷號三月期满逐出租界○包探徐榮珊解周心甲到案禀稱此人行竊盧阿四家棉被等物報由小的送請究懲司馬判責三百板○水巡捕解張桂寶李阿左李阿端到案禀稱張在美豐船爲駕長串同二李竊取船上煤二十四墩報由小的送請究辦司馬判責張三百板枷號二月二李各責三百板○包探劉阿炳解陸坤寳到案禀稱此人行竊王阿三家衣服棉被報由小的送請究懲司馬判責五百板 
[法租界捕房瑣案]  
　　前日沈學貴投公堂控吳阿林張阿土竊去東洋車捐照塗改號數等情昨日讞員孫建臣大令蒞捕房訊供屬實 
飭各枷號半月期满責釋○大興茶食店歇夥劉瑞一向庖入羅明發訛詐洋銀持刀恐嚇被劉扭控公堂昨日大令訊供不諱飭枷號一月期满笞責若干板押送攺過局覊禁兩月○張阿毛竊得木板二方沿途求售被包探拘獲解案請懲大令判責一百板○施榮章行竊某姓家銅壺被巡街捕拘解至案大令飭責手心二百下○周德順投捕房報稱家中被陳阿慶竊去衣服烟槍昨由包探吊出原贓解送至案大令略訊情由判責五百板○曹慶通掩入法界牛痘局圖竊被司事人朱竹山獲住送入捕房大令訊供之下曹狡辯移時不認圖竊包探禀稱已由小的查明曹圖竊屬實大令判責二百板 
　　　 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十九年正月十三十四日京報全錄]  
　　宮門抄諭旨均已錄前○續川督岑制軍奏辦警察章程○刑部奏請釐定辦理旌表章程片○盛京將軍增奏爲旗站各項壯丁懇恩准由學堂出身摺○粤督德奏陳明欽廉保案緣由片 
接續前稿四當講時監堂必在講堂五監堂非有疾病大故必住堂第十章講堂規則一當講時一擊鐘五分時内畢集講堂監之序而入講畢搖铃三分時内監堂監之序而出二入先飭筆硯次就坐出先起立次拾筆硯次離坐三某人某位教習先編定之坐時按位勿攙越四講堂宜專宜靜不得四顧不得交談不得嬉笑不得倚伏於案不得大聲咳唾於地五講時有疑問者起立問已就坐教習未顧勿攙言他人問未竟勿攙言六教習至學者起立去如之教習對學者一鞠躬而坐一鞠躬而退七教習於音宜宏語宜簡目宜四注言之所不逹者圖書於黑板以明之八講時人置副本一講語之要者詳記之退而有發明者亦記之十日一上教習别其是者誤者還之第十一章獎罰規則一月無一次不到者記勤二月無一次違規者記敬三每日講堂復問能對者記進四月試騐溢額者記進五終始無請託之言者記賢右獎一月有三次不到者記怠五次不到者退二月違規一次者記恣五記者退三每日講堂復問不能對者記退十記者退四月試騐不及額者記退凡三試騐三記退者不任職五有請託之言者一次記不肖二記者退右罰卒業平均退者不計外記獎多於記罰者優等任職記罰多於記獎者不任職奉硃批覽欽此○謹將酌擬警察學堂简易課程繕具清單恭呈御覽計開第一課警察釋名及其所由來東西各國警察之種類東西各國警察官當備溥通學科之大略東西各國警察所以可法而不可盡法之故第二課警官之權警察官之限警察官之責任警察官之性質及本分警察官之儀式警察官之戒條警察正官對副官之分際及責任　警察副官對正官之分際及責任警察官互爲聨屬之分際及責任警察官與各官署官局交涉之分際第三課行政警察與司法警察之二大别保安警察之種類及其詳説正俗警察之種類及其詳説現在當行衛生警察之種類及其詳説將來衛生警察之種類及其詳説警察官當知簿記表式警察官更番巡息及有事請假倩補之法第四課警察官常時注意之種類及方法警察官變時注意之種類及方法警察政令必與民間相背相應之要義預先宣告條令之法攬結人心安輯人心之法救瘳路病之法扶持迷路行旅及幼孩之法排難解紛救助一切緩急申訴之法收存路遺及招吿失主之法清查户口之法非時求助鄰　及非時救助隣　之法定期會議與非時會議之法第五課獨力拘治彊暴及恊力拘治之法偵伺窩户及焼香結盟之法偵伺異言異行異服之法彈壓　塲及人衆聚集所在彈壓之法無業游民清查拘留之法整齊輿馬及行人往來之法掃移渣滓清理街道之法修治道路及臨時進止行人之法整齊市塲之法關於風俗檢查之法　送非人之法違警者告戒防範及拘送之法尋常巡查及秘密巡查之法出巡線路預定之法第六課警察官對巡兵之主義責任方法巡兵招募選擇之法巡兵更番之法巡兵尋常教練之法巡兵臨時教練之法巡兵儀式巡兵戒條巡兵禮節巡兵尋常注意之種類及其方法巡兵非常注意之種類及其方法巡兵人數與街道情勢相應 * 
之法巡兵非時派遣及隨時調移之法民間請派巡兵之法稽查巡兵及獎賞處罰之法巡兵賞息及疾病事請假换補之法第七課　警察上器物使用之法警察上器物保管之法第八課司法發審官之權限責任司法發審官裁判處分之法及科罰分際司法發審官當知簿　表式第九課會計官照章支發不定支發之法會計官預算决算之法會計官稽核銀錢器物及保管之法會計官當知簿記表式第十課遷善懲工所之主義教化罪人之法約束罪人之法督罪人工作之法分科教練罪人之法病者療治之法　清理屋舍一切去穢之法工作物料采辦稽核之法製成物品發售及爲罪人存息之法右十課分配時日三月卒業奉硃批覽欽 
此 
刑部片再强姦調姦案内婦女不甘失節捐軀明志無論本犯應絞應流並予旌表照例應會同禮部專本具題間有由臣部題准後咨行禮部辦理者雖與案情無關究屬未能書一今旣攺題爲奏此等案件若槪由臣部專秦請旨則會同禮部之例幾成虚設然一律會同奏覆而正犯應擬流罪者新章業經攺爲彚奏若必逐起摘出辦理又涉紛歧急應明定章程以昭遵守臣等公同商酌擬請嗣後核覆外省附請 * 
旌表之案凡正犯應擬死罪本婦例准旌表者由臣部隨案會同禮部核議奏覆如正犯罪應軍流以下本婦例應旌表之件卽由臣部彚案奏准奉旨後行交禮部照例辦理以歸晝一而免紛歧如蒙俞允臣部卽咨行禮部欽遵辦理是否有當理合附片陳阴伏乞 * 
聖鑒謹奏奉旨依議欽此 
臣增祺跪奏爲盛京旗站各項壯丁生齒日繁籲懇特恩准由學堂出身以資造就而廣皇仁恭摺仰祈聖鑒事竊維明珠或產於濁水美玉不掩於泥塗诚以人才不擇地而生久困則效忠無路伏查盛京各項壯丁歴年旣遠倫類滋繁有歸驛站者有附入丙務府别爲下五旗者有撥隷三陵品官下者有散於各部所屬及王公門下者例皆永禁出身不准居官考試此其人或由罪徒或被株連荷蒙 
　　祖宗聖恩寛大曲予矜全始開一面之仁仍靳三升之典例禁綦嚴原有深意第觀前史衛青起於奴隷魏徴用自仇讐卒能爲國宣勞位登將相若使長於淪棄不惟獻璞無門之可惜亦復楚材晉用之堪虞况娼優隷卒之世後卽爲平民國朝著爲功令獨此項壯丁孽非自作情似可原同生尭舜之天不獲與廚　階蓂共瞻雲暴值學堂初建政治維新合無仰懇天恩俯念盛京各項壯丁効力二百餘年其情不無可憫除額設當差者仍照例當差外其有材堪造就情殷向學者可否准其附入學堂肄業將來如能得有卒業交憑請照學堂出身章程一體辦理出自逾格鴻慈如蒙俞允該壯丁等沐浴德化　久必發其爭自濯磨敢效當有倍於尋常者恭俟命下之日卽由臣行知各該管一律遵照並會同刊刻示諭俾衆周知臣爲推廣學制作育人材起見是否有當謹會同副都統臣紐楞額府尹臣玉恒學政臣鄭叔枕合詞恭摺具奏伏乞皇太后皇上聖鑒訓示謹奏奉硃批該部議奏單併發欽此 
德壽片再查部定保獎不准保請記名及分發省分此次剿辦欽廉會匪一摺兩開之二品項戴軍機處記名廣東儘先補用道秦炳直一員係兩次奏保奉旨送部引見並經升任國予監祭酒吏部尙書臣張百　　臣興鋭在江西巡撫任丙先後薦舉人才均奉硃批交軍機處存記是以仍請存記簡放並非率行奏請又應選通判阮朝忠劉兆檳兩員均係應選人員現請免選通判以直隷州知州分發省分補 * 
用與奬章徴有不符惟該員等均係在事始終出力勞績最著之員可否仰懇天恩俯准一併照擬給獎出自逾格鴻施臣等謹附片陳 * 
明伏乞聖鑒訓示謹奏奉硃批覽欽此 
 
