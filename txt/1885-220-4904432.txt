# 1885 - 220 - 4904432

 

Page 1

 
 
[四十八號畫報出售] [  申報館王人啓]  
　　上月二十一日招商局各輪船換挂龍旗氣象一新圖之以志欣幸其報首之畵譜一圖豕一圖羊均係任君阜長所繪筆墨之妙賞鑒家早有定評無煩贅述准于初六日出售後附淞隱漫錄圖說一則此布 
[重印青樓夢告成] [  申報館主人啓]  
　　吳門爲山温水膩之鄉七里山塘鶯花如織釐峯慕眞山人捃其艶影著爲奇書顔曰青樓夢都六十回本舘曾取而印之數更寒暑早已鄴架一空兹特重付手民較前尤覺較對精工裝潢古雅定于今日出書仍釘十本價洋五　諸君子盍循曩例購歸以供酒後茶餘之消遣乎 
[新選石印小題宗海] [  點石齋主人啓]  
　　盖以億兆人之衆十八省之廣各塾師命題課徒又經刻意删改以成傑搆者日不知出凡幾惜乎各人據爲窗作秘不示人故雖時下選本疊出購閱之仍是此竄彼竊陳陳相因間有佳文亦數見而不鮮文匯舘主人獨闢新裁爰集同志各出平時所作小題窗課並取歴屆試草以及各處日課各省　 
書院課與名家稿本時賢摘本親自校讎嚴定去取凡文不極其佳而題不極其難者概置弗錄其已見於小題文藪小搭珠華等集者更不闌入一文并不相犯一題滲淡經營力闢雷同力避習見約之又約精之又精得文一萬六千餘首分爲初二兩集交本齋石印約八月初告成揣摩家其亦聞而竊喜也乎此啓 
[論藩邦不聽命於大國]  
　　中國待藩屬之禮受其歳時貢獻易世相朝或遣使册封頒之璽綬往來之禮不過如是蓋所重者事大字小之名分而已至於國中政事則權歸自主上國不過問焉惟邉地接壤之處每歳有遣兵會哨之舉以清盗賊而防姦宄意在相繫相維不侵不擾非若泰西之所謂屬國者必設官於其地爲之布政施令理財治民一如屬地之措置也自西人通商之後廣闢埠頭幾於徧四洲之地皆爲其經商之處而藩屬小國政教卑陋風俗樸野雅不欲與異國往來於是輪帆所指動輒齟齬中國以其歴久恭順之故不得不與聞焉使節頻仍文移往復而西國每藉品於彼之屬國以爲非中朝之舊藩可以任其欲爲無事請命此邊境之所以多故也或曰屬國之政事中朝原無顧問之理然壤地相接唇亡齒寒苟見欺於異國實偪處此之嫌將來邊疆必且生事是宜及早籌畫勿至臨時爲其挾制則事大字小之義庶幾亘古常昭矣雖然小國之於大國也平時政教號令縱無事事禀命之理若與外國立約通商則事理較重國之君臣旣猶豫而不能决自當聽命上國不敢自專則上國乃可及時籌畫何至臨時而受他國之挾制也中國附庸小邦密邇邊境者東北之朝鮮西南之越南其勢從同而朝鮮尤帖近陪都與祖宗發祥之地接壤交錯定鼎以來首先歸順二百餘年無虞無詐其視越之兩次戡亂者交誼更覺從厚中朝待之親睦亦過於他邦前者日本覬覦假通商之名欲大有所爲中朝亟教以與泰西通商以分日人之勢而沮日人之謀並撥防軍數千乘守舊黨之亂而常駐其地迨去年逆臣謀叛日人舉動介在疑似以間事後爭辨鰓鰓焉以撤防爲請中國遽允許之日本亦如約撤去於是朝人於中日兩大均無所倚穆麟德乃乘間導以歸俄保護之約簽名畫押而中國竟茫然不知論者以爲朝鮮之失計也盖朝鮮非受中國卵翼必見欺於外邦中國撤兵事非得已而其實中國之保護朝鮮不在防兵之終年駐紥也北洋自旅順以至津沽防營密布戰艦縱横海面遼闊以輪帆之疾不難朝發夕至前年守舊黨之亂亦有明徵矣是中國雖撤防營而保護朝鮮之權未嘗少替奈何遠求俄羅斯之援也或謂此事全係穆參判主謀說朝王另簡使員與俄員晤商而遽出約紙逼之簽押者也不知政自朝出穆雖以德人而爲朝之參判究亦不能擅專至此且朝王之用穆也亦有自取之道焉曩年黨亂初平中朝教之與泰西通商設關榷稅以朝臣中無熟悉稅務之人於是薦穆至朝在中朝無非令其處分朝之關務不意朝王過於信任待以國士而授之參判之職於是朝事大權漸在掌握因而有此擅專之事噫此非朝王自貽之戚哉嘗謂小國積弱不振由於人才之出實不多見朝士泄沓相習成風百姓貧瘠不知遠圖其於中國旣欲托其宇庇而又不肯事事請命此固不得專咎中國之失計者越事已矣朝鮮又與俄約保護之權幾於太阿之倒持目下李傅相辦理此事亦覺爲難雖允許日人撤兵中朝不免輕棄近藩之誚然撤兵之意非謂將來朝鮮有事中國概置不問也如其爲穆參判主謀而朝王實無是心則猶可恕若朝王主之則其不知進退不權利害爲何如哉夫法之取越也當時以内地匪亂法兵爲之殄滅故以西貢爲質俟償還兵餉之後仍反諸越南中國髮捻之亂適未大定越人以其無暇及此遽與法人定約未嘗告諸中國不知日久適墮法人之計不惟不還西貢而且欲得東京勢成騎虎然後欲中國出而相難嗚呼晚矣卽如劉淵亭軍門方在大敗法人之際軍聲日振克復可望而越王已爲法人所逼抑卒定順化之約厥後議和欲爲越南爭自士之權而與法人辨保護之義而法轉有所藉口以至津門之議竟一成而不能變今朝鮮之訂定俄約其與越人之輕許西貢不告中國且擅爲順化之盟者何以異哉他日俄人執此約章使我中國不能與之爭豈非因小國之無人而貽我大國之憂也嗚呼時事之艱一至於是秉國鈞者所以重爲躊躇矣 
[收回水雷]  
　　琿春西人來信言英俄戰事殆可以免緣琿春各口俄人所置之水雷等物現均收回或者仍可棄仇尋好是則兩國人民之福也 
[尚未成行]  
　　大院君將次釋回一節已列前報兹接天津西友來信云大院君尚未啓行仍居岸上先遣丁禹亭軍門至高報知並察看高麗臣民意見若何再行定局是可謂愼之又愼矣 
[好雨知時]  
　　漢口九江等處自五月以後久不得雨地方官軫念民艱設壇求雨六月杪果見甘霖疉霈天心仁愛於此可見 
[載兵抵鄂]  
　　六月十八日有招商局輪船載尚字中營順昌後營兵勇抵漢聞將至襄河岳家口一帶駐紥云 
[温郡雜聞]  
　　某弁領餉後逃匿新河街某土娼家時逾半月被同伴尋見送縣管押聞須俟統帶官回營發落也○委辦牙稅某司馬於上月十五晚赴府署寡飲席上飛觴燈前戰拇意興甚豪翌辰忽歸道山石火電光同兹寄慨○鹽務議改新章温郡卽於七月初一日在雙門外創立鹽捐局遇有閩鹽進口統歸新局報捐其青田雙門等處老卡 
 
 

Page 2

 
 
概行裁撤惟后垟局照舊辦理聞新章每鹽一斤加捐錢二文鹽船不得以散鹽裝載必須裝簍過秤方凖赴局報捐每蔀以二百斤爲凖過此則轉裝再秤其秤以十八兩爲一觔須由總局頒給似此認眞整頓温郡鹽捐收數當倍於前○麗水縣屬石湖鎭旁有村落名蒲塘庄地本磽瘠民復刁蠻日前紀邑尊飭差往該處催征錢糧居民糾集多人將差毆傷及後添差以往鄉民拒毆如故紀邑尊大怒面禀太尊會同碧湖汛官帶兵往拿該處有林姓紳士素爲當道所敬重遂出場理處許完錢糧數十兩並以起釁二人送縣懲辦毆傷之差給以養傷資其時紀邑尊交卸在卽遂將起釁二人各責二百板枷號完案○處郡僻在山陬俗尚儉嗇故有魚龍鷄鳳菜靈芝之嘲近有甯福班自温至處在城隍廟演戲上月十五晚點演蜃中樓一離海市蜃樓蝦兵蟹將所紥燈綵鮮艷異常數十里外居民爭來觀看有發痧卽死者有被油禍及滚水燙傷者有擁擠踐踏以死者戯無益良然○日前有台州船載木叚靛青等貨駛至狀元橋岐頭等處觸沙當卽退出甫經雙門忽又擱沙船貨俱遭損壞惟人口均經舢板撈起近復有夾板船在狀元橋寄椗日前遇風潮錨鍊忽斷乘勢湧　擱在碼道上十餘日不得動旋在楊府廟許演戲四臺遂以巨　　　　江一俟潮漲多用人牽之其船立卽出險惟船頭微有損傷而碼道石板已擱成數叚矣○玉環兵丁某甲等赴省訐告張叅戎尅扣兵餉等情當由省憲批飭温處道提訊嗣因温觀察政體違和請假兩月業經札委温州府李太尊秉公研訊矣○前報載永嘉下鄉黃嶼金社寺教堂毆官一節兹聞該教主張進福同地保鉸剪瑞等已陸續獲案周邑尊庭訊數次遂將教主及地保笞責枷示並帶差役人等前往黃嶼將教堂封閉矣 
[京江途說]  
　　日前有一湖廣划船攬載甘瓜由江北永安圩剪江南渡行至中流遭風而覆舟子及客五人皆緊握船舷任其隨波東下直至焦山之麓始經救生船救援得保性命是日又有一大划船出瓜州口時箕伯揚威陡遭捲覆適義渡船路經是處赶急救上江干然亦險矣○上月二十七日午後四點鐘時北岸相近瓜州處又坍三十餘丈草房四五椽隨之而倒盡入江心至有無人口受傷至今尚無從考核○上月二十二日晚西門外火星廟一帶草房爲匪種火頓成一片荒郊當場拿獲匪徒經馮邑尊帶回訊究匪徒自知法無可宥一一供承邑尊判令裝入站籠安置保甲局前此已列報兹查該匪姓元混名麻子江北人家有老母年已就衰站至二十五日午後卽已氣絶適其母由籍赶來抱屍慟哭經人勸解隨卽備棺收殮○馮邑尊見城廂内外疉見火災遂禀准府憲出有告條略謂本縣頃奉府尊面諭着民間倣照十家更之法每夜輪出一人梭巡街巷有事則鳴鑼兠捕務使奸匪無從兎脫似此一夜之辛勤得獲九宵之安寢爾民切勿畏勞違誤自貽伊戚云云想居民一經遭辦當不難高枕無憂也 
[吳中近事]  
　　金閶月城以内及中市大街絲行林立每日未明卽起鄉客掮絲出售者極形擁擠日没卽收市關門上月廿七日下午六點鐘城門口某絲行正在點騐絲斤包裹銀洋之際突有口操外路音者一人奔入内櫃搶去現洋一封計五十元飛竄而去幸其時城關來往之人熱閙異常一聲喊捉卽在數武外擒住將原洋奪回一面喚保將匪人捆住解交總巡局嚴辦閙市之中該匪竟敢冒險攫洋亦瞻大矣哉○本科江南鄉試監臨輪應蘇撫入闈春間以海氛不靖曾傳聞有奏請學政黃潄蘭宗師入闈代辦之說現在兩國重敦和好海陬無事自應照例辦理故今屆監臨仍由衛靜帥進闈據官塲傳說靜帥本定於七月十七日由蘇起程前赴金陵刻以欽派會同查辦事件駐節滬江未悉能否如期起節也城西某姓於上月廿七日新死一人是晚有親友數人在廳事伴尸守夜作葉子戲以消永夕忽聞幃幔中大呼天牌舉座錯愕有驚而奔者有坐而噤者急喚僕人入幃探之尸竟赫然立起植而不仆有知魘勝法者擲以敝帚應手而倒仍抬上尸床翌日大殮亦無他異而傳說已遍人口矣○廿八日吳縣直街有某甲踽踽而來忽有犬向之狺狺不止且三起三落作欲噬狀甲懼而跌犬急躍上甲身嚙去其鼻大卽竄去不知所之甲則躺臥街心血溢不止隨經抬回次日斃命人謂甲與此犬前生殆有寃孽是耶非耶○山塘新橋頭甯遠堂隔壁弄内某姓家於上月廿七晚有匪徒三人登在屋背適爲對門酒店夥瞭見急喊告某姓並爲帮同上屋擒捉不謂賊瞻甚大髮辫已爲酒店夥扭住賊猛力一推夥與賊一齊墜下燭之賊已擒住而夥與賊額皆破矣搜其身畔得自來火及洋油濕透之棉花等件隣右皆謂此乃種火匪徒急送地保解縣辦理 
[宜昌近事]  
　　近由雲南運到之銅約有四萬餘斤上月十七日江通輪船抵宜擬卽運往漢皋而解銅委員未悉輪船水脚章程不敢質然附載因暫存旗昌洋棧以俟下次議妥運價然後附輪○官憲查禁烟舘雷厲風行一時倚烟霞餬口者多操一葉扁舟覓生涯於水面有甲乙二人俱在船上賣芙蓉膏甲曾欠乙土價若干不能應付日前乙偶談甲婦曖昧事被甲聞知遂藉端招集多人擁乙至某丙茶社紛爭始而舌共瀾翻繼而拳如雨下經人勸開乙已受虧不少而甲婦尚不甘心又扭乙至甲船上批頰多下丙及茶社中人大抱不平欲將兩造送縣甲懼始倩人結清帳項各自罷休○近日江水又添二三尺高西壩街頭某婦在河下浣衣失足墮水經人撈置江干腹已膨脝如五石瓠有人告以取一新鍋反罩地下將婦俯臥鍋臍令腹水徐徐吐出約一時許始甦○天氣驕陽人多中暑小北門外一鄉老年過六旬偕孫入城買物昏暈倒地遽爾嗚呼幸伊孫在側赶急雇人舁送回家 
[縣示節錄]  
　　上海縣莫邑尊出示略云接奉蘇松太道邵札開准法總領事葛函據巡捕頭禀前月某日西捕値差新開河地方丹鳳樓城頭上有人抛擲磚石請爲查禁等因當經移請管帶撫標滬軍營蕭轉飭營勇不許閒雜人等及小孩頑童等上城並札飭東北兩局巡防委員隨時察辦 
[西案訊結]  
　　某西人在虹口東洋客寓閙事一節訊鞫情形昨已列報兹英刑司復於前日晨提訊該西人不到至下午始行投案問以何事不到則云抱恙且請刑司再展一限以俟另一見証當堂質問刑司言爾之証人前此到堂並不能爲爾左袒可知原告所控屬實今所云另一証人恐到堂時亦無他說現當判定罰爾監禁兩禮拜並須出洋五十元存堂保爾六個月不再閙事該西人請得在監中邀醫生診治刑司言監中本有醫生如爾另請醫生其費仍須由爾自出此案遂結 
[幾中詭計]  
　　蘇婦某氏與寗人某甲拼識有年賃居英租界老閘西首鶼翼雙棲非夫婦而儼同夫婦矣近日甲疑氏有外遇時有詬誶之聲前晚又相角口甲謂爾如不改前非我必置之死地婦謂爾能尋出實據雖死不辭也甲怒掌其頰婦卽向外奔避突有甯人某乙潜尾其後繼而告曰我與甲本同鄉且至交也甲囑我探爾之蹤跡以便持刀殺却我不忍故以直告爾現欲何往婦曰本欲至姊妹家然恐彼來尋我欲覓他處急何能擇乙曰不妨盍隨我至外虹口親戚家婦頷之乙又令坐東洋車以免流氓覷破轉生枝節及過大橋婦默念與甲同處已久從未見乙旣有好意何又懼流氓愈思愈疑憶裏虹口亦有親戚隨命車夫改道而行乙阻之不得及至親戚家下車則乙已遁去後由其親戚勸之回家一見甲便歴述遇乙情形甲亦轉怒爲喜遂爲夫婦如初 
[金剛倒地]  
　　邑人沈阿巧向在某棕榻店爲夥前日在南市某姓家收得會錢十餘千路經小南門外張姓茶肆入内稍憩有無賴許香金渾名四金剛者見之遂串同沈寳源等數人向沈阿巧借錢始以甘言相誘沈不之允遂致大逞舌鋒且欲飽以老拳沈之仝業友某甲者年少而體矮人呼之爲小鬼見沈被困上前佯爲解勸乘四金剛無備順手一推金剛立卽倒地正欲攅毆適該處地甲聞之恐釀巨禍急來喝阻始得 
 
 

Page 3

 
 
解散諺云小鬼跌金剛殆謂是歟 
[接充官醫]  
　　上海縣覊禁各犯如患病向由官醫李鴻模承診李退充後莫邑尊諭本邑人土清泰暫理一面出示召募近有吳夙皋自願承充因於前日投縣候示莫邑尊俯准所請遂於下午訊案時傳吳至案諭以嗣後務宜勤愼吳叩謝而退 
[英界公堂瑣案]  
　　包探王阿二稱前日查得徐萬興鐵店内有碎砲彈約八九担問店主徐阿林則稱向李保大買來又着根迫李保大則稱陸續收下當將徐李二人帶至捕房捕頭疑是高昌廟製造局之失贓命我到局詢問並未失竊捕頭以事實可疑故將徐李及碎彈一併解案徐阿林供開徐萬興鐵店向李保大買廢鐵由捕房查究立卽說明從未收買竊贓李保大供父親李和生在頭壩開設公盛昌舊貨店有在浦灘拾荒及淘沙之人將廢鐵破布各種骨頭陸續來賣積存之後分别剔選廢鐵確有八九担賣與徐萬興祗五担光景其餘賣在别家從未收受竊贓李和生供與子同葛大令謂碎彈旣有如許不無可疑旣無失主承認姑不深究着徐阿林李保大各具並不收買竊贓切結開釋起案之碎彈歸製造局銷毁○李竹坪稱在工部局包攬清潔局事務雇用工人打掃街道將逐日所挑之糞變價以抵各人工資侍有人竊糞賣錢如或撞見非但不聽喝阻反敢行兇爲特報捕同我守獲竊糞三人送案質之徐炳全劉永南瞿阿木等同供是鄉人每晨挑菜喊賣後偶挑糞回鄉並非竊賣葛大令隨判徐等各押十天○寗人李雨香控稱子名阿毛娶鄭氏爲媳不守婦道私自捲逃訪知被王阿春誘領來滬特來尋覓知媳同王往大方客棧及往則該棧中人竟認王爲夥指我媳爲寓客以我吵閙反欲報捕爲卽先訴捕房拘王及媳送案葛大令飭將王及鄭氏分别押令着交大方棧主再訊昨日覆訊李雨香申訴前因李鄭氏供同王阿春來滬未帶衣物今願隨翁回王阿春卽王春生供在大方棧爲夥該氏自願跟我棧主不肯投案葛大令隨判誘拐之王阿春枷號二月期滿責釋李鄭氏暫發官媒過堂掌頰再令李雨香具領管束○捕解在路爭毆之葛錦堂錢同鄉請訊葛供開烟館錢來吃烟惠鈔塔小錢向掉不允以致爭執錢供並未吃烟亦未搭小錢葛大令以兩造均非安分之人判名管押十天 
[法界公堂瑣案]  
　　陳如松之子陳建建伯虧欠一案疉列前報昨據中保龔樸如徐炳春買主陳鶴年張春芳等同陳如松投案稱所有房屋一半計七間半售得洋二百元呈案翁太守謂欠銀三百兩息銀三十兩約計合洋四百四十元現繳之數缺少尚多如何料理據陳如松稱尚有贖方單一戶有洋八十元交來又被我兄欠錢一百六十餘千併請傳追湊數翁太守謂此係爾家事當自斟酌限五日回覆○管勇某甲扭送别營當兵之彭姓到法捕房稱與彭相識伊常來營講話去後總失物件後又偷去衣褲旋在法租界相遇見伊已將褲穿好爲此送捕卽由法捕房解案經翁太守研問彭稱褲係出洋二元買來翁太守以原告不到着將彭送本營自辦 
[上海四馬路高易公館協辦兩廣賑捐所唐茂枝等公啓]  
　　啓者兩廣賑項急需人所盡悉而派送捐册繳來送捐册繳來者尚屬寥寥現經李秋坪先行籌墊英洋二千元託嚴佑之大善長親帶兩廣查放以資接濟惟杯水車薪未能補救萬一務乞仁人大發慈悲續行捐助不特可以迓天庥而尤能消隱禍於未然也盼望仁施不容晷刻伏祈公鑒 
[鉅欵助賑山東兩廣]  
　　謹啓者奉到本埠蔚泰厚票號交到吉林將軍希憲官印元來函拜讀之餘念山東今夏初重又决隄齊河高苑博興樂平四縣被水冲去災民連遭浩刼慘不可言蒙代募萬善同登昌字勸捐册第五千八百四十七號一扣今先匯來吉林足紋銀四千兩合計收到上海規銀四千二百零八兩餘俟續有捐到飛速再行匯來善昌當卽具覆謹代山東災黎百叩九頓道謝○昨承嚴佑之先生代募到規銀二千兩以上兩鉅欵均蒙籌解山東據四小兒來禀該省待賑孔急刻因兩廣亦遭水災以致上海一隅之地勸募萬分爲難兩廣有數處設局籌募尚可源源接濟山東水災不下兩廣現下惟有敝會館一處代籌來源日絀焦灼萬分幸蒙嚴佑之大善士不分畛域託揚州丙莊上刊登報章代籌山東賑捐得能募成鉅歀撥解山東庶可補救億萬生靈同登袵席否則善昌一處籌勸誠恐有初鮮終今將山東災情待欵急迫再請登報伏祈各省大人先生當道仁憲聞風興起義粟仁漿源源而來方可接濟○今本埠萬安樓客棧代交來寄申勉力氏捐助兩廣水災賑捐洋一千元卽當彚解今回嚴佑之先生駕臨兩廣連前梁資卿兄帶去共有六萬餘金滬上諸君子籌募實屬苦心孤指明日禪臣洋行甯波輪船佑翁榮行隨仝顔君舉之周君問清郭君漢卿葛君世貞舒君南池嚴君小武六位帮辦善士均能不辭勞瘁遠道往賑實深欽佩敝公所托儼佑翁帶去英洋兩箱計一萬元純陽正氣丸等藥丸兩箱計五千服浙杭萬承志堂辟瘟丹兩箱計三千四百錠所有裝洋及藥丸水脚渥蒙禪臣洋東連次捐助中外同仁亦屬難得今一併登報聲明謹呈公鑒上海北市絲業會館山東廣東廣西籌賑公所教弟少欽施善昌頓啓七月初四日 
[求賑揚鎭洲災啓]  
　　敬啓者本年五月積雨成潦江都丹徒兩邑境内沿江各洲圩岸尚固正擬設法戽水二十七日雨勢傾盆一晝夜不息又値上游蛟水下注下游潮湧挾風力上逆江浪撲堤南岸山水大發向來宣洩受水之處實不能容遂成汛濫兩境田畆房舍均入水中十居其六幸圩岸無恙惟望天晴在高阜處得種雜糧藉圖充腹不意七月初二湖來甚大風阻不退初三早潮又大至較九年七月成災之潮更高一尺風浪尤巨各洲圩向之積水者岸已久經浸透漫頂破缺頃刻之間廬湮舍没人畜沈溺登高遠望惟見一片汪洋雖破漫若干圩遭溺之人有無斃命尚未詳悉而各洲自連年被灾已苦不勝言本年又在二麥失收之後更覺苦上加苦想諸大善人利濟爲懷揆厥情形其顚連呼籲之狀有目想可知者兩粤之災可謂奇慘各洲之荒亦性命繫呼吸之間伏望不分畛域大發慈悲洲民不勝待命之至[  鎭江籌賑同人拜啓]  
[上海四馬路浦灘文報局協賑公所告啓]  
　　啓者初三四日疊接沿江各處來電極言初三日風潮過大沙洲破圩甚多紛紛乞賑飭速籌濟等語現除電復各處詳示情形外敝公所已趕刻捐册統籌分解卽日分别寄募務望仁人君子索册籌捐廣爲設法幸甚禱甚未經散册之前如有善士指捐沙洲及各省賑捐敝公所一體收解特此奉聞[  同人公啓]  
[書潤助賑]  
　　嶺南呂君輝傳素工書而行艸尤佳往日不輕易落筆求之綦難現因本省水災願寫扇對二百件以助賑扇潤一角對倍之凡索書者祈將潤資先繳廣肇公所或文報局陳與昌絲業會舘掣取收條並來件交戯鴻堂代收三日取物外埠信力統歸自給羊城同人白 
[上海二馬路與昌絲棧陳竹坪經收廣東廣西賑捐七月初日第三十一次清單]  
　　永義昶信局由常熟寄來眞州未遂子續助洋五十元○劉湄翁經翁由寶順信局寄來瀏河同人洋念元○聯甡銀爐謝廣渼二戶合助洋十元張瑞芷堂殷茂庭二戶各洋五元○泉唐知命人爲吳俊卿母資冥福洋二元又爲孫乃增求腹疾痊愈洋二元又爲求凶星退避洋二元銅洋四元○崑山寳順局寄來鎭洋椿壽軒隱名氏洋五元○無名氏銅洋四元潘書薌求孫平安洋三元婺源存心子求合家平安孟其鑑無名氏義興衣莊陳姓五戶各洋二元○許和豐土棧募求渟記洋四元○與字一百二十册王仿臣翁募來賈恆泰洋二元秦本幹洋一元陳宏富王昌恆韓德勲胡茂生蔣曾瑞陶瑞和六戶各洋五角元順興虛對洋二元源泰棧三角朱金華二角以上二戶合來虛對洋一元○蔣松林勾章錢士標南戲鴻堂開張移賑無名氏謝子香麟振堂康謝氏七戶各洋一元無名子小洋六角謝振聲洋五角○萃豐錢五百六十五虞隱名錢五百劉朗山錢三百丁玉泉錢二百○陳長福洋貨號募來陳瑞利洋五元陳吳氏英毓二戶各洋二元陳王氏陳周氏英聚英華英仕春秀長生長更八戶各洋一元○與字一百册譚任之翁續募聚和布號洋二元隱名氏顧同興二戶各洋一元印郎儒姜長生二戶各洋五角○共收英洋一百五十三元五角虛對洋二元小洋六角銅洋八元錢一千五百六十五合并聲明 
 
 

Page 4

 
 
   
 
 

Page 5

 
 
　　仁濟堂各種花露藥茶 
　　萬應癖疫精製脯露白荷花露眞楷杷露金銀花露 
　　靈茶 
　　治時行瘟疫傷暑伏熱感冐傷風山嵐瘴氣水土不服發痧嘔吐肚痛霍亂抽筋頭痛身熱作渴食滯不化輕者用二封重者如倍凈水煎濃温服未病者用一封代茶能開胃消積解暑氣化膩滯男婦者少可服誠居家出門方便之要藥也每塊大錢三十文治久嗽咳嗆氣逆痰升吐血便血瘰　肺癰鼻衂陰虚潮熱能降火清金治肺熱等症隔水熬温服每觔大錢三百廿文 
鎭心駐顔輕身益氣止熱渴除煩悶解酒毒去五臟惡氣清暑開胃化痰和血生肌交通心腎利濁固精時常可服隨量作茶每觔大錢三百四十文 
治肺金受熱久嗽不愈大便秘結小便瘀熱發紅五心煩熱作渴清氣不升濁氣不降宜隔水熬温服每觔大錢二百四十文 
　　治大腸結熱除脹解痢消濕腫散熱毒大便下血裏急後重皮膚熱毒發癢解渴除煩清暑氣調養脾胃療一切酒積酒患熱積疥癩等症其效神速每觔錢二百四十文 
鋪在上海英巡捕房對門仁濟堂謹識 
　　鳴謝 
　　鴉片烟之害人莫甚矣余昔年壯力强之時常約二三知己開燈吸烟自以爲樂因此日積月久不吸則覺四肢困倦眼涙涕流方知是上烟癮吸烟幾口精神倍長只顧眼前可以消遣不顧日後無窮之患精神耗損百病俱来烟形出現親友相見莫不駭然故以志必覓藥戒烟奈何已戒數次皆因半途奇恙百出而止今閱貴報知悉上洋中和里内廣東詹誠德堂秘製三香戒烟膏極有效驗卽託友代買十兩用之果斷烟根再奇者該膏和入烟中同吸半月之後吸烟口少欲多吸一口不　 
能將近一月烟味甚惡眞世上之靈丹也特此登報誌謝天津盛公昌託登申報 
　　中法和戰曲直記 
　　洋四角越法戰書四角新聞新裏新四角花天酒地傳四角品花四奇合璧兩角繁華名妓　兩角品艶百花圖兩角萬花同春一角　談拾雅兩角半西湖紀遊一角四馬路文海堂啓 
　　仁濟堂戒烟參片 
　　溯自洋烟流毒于中國而源始于西洋迄今百餘年西洋亦復產極貞之草可制其毒而除其癮竊嘗觀于此而益歎天心之仁愛也本堂體上天仁愛之心精考草性實有殺虫化毒之功傳經活絡之用因選辦斯草輔以人參專固元氣復叅用清平肺肝健養脾胃安定心神諸藥品製成餅片發售每烟癮一錢服藥片一塊五日後遞減准于月内自輕减以至戒斷永無後患至烟癮旣除身體自壯其中功用服者自知凡我同人永除烟害同登售每斯則本堂之至願而又不敢自以爲功者也各等藥片價目開列于後另張詳載服法以俻諸諸君子有志斷癮來惠顧者觀覽焉一號人參片每塊大錢一百五十四文二號人參片每塊大錢一百四文三號人參片每塊大錢一百十二文四號人參片每塊大錢七十文五號人參片　塊大錢四十二文六號人參片每塊大錢世五文本堂擇月之初七開張所有各貨均照價目减八折限三天爲止過期當照原發兌在上海四馬路老巡捕房對門 
　　催贖押欵 
　　啓者去年十月間馮潤齋挽中保張善夫卽先致同地保並昔存今故之胡子明前來說合將念五保四圖墳地方單半紙計田一畝四分一正二毛正抵借去洋一百元正並祠堂屋三間一概抵押在内言明半年回贖現今過期兩月有餘連催數次本利不付再寛限一個月見報赶緊前來贖取倘然再延宕不贖收產管業恐後轇轕等情先行登報通知朱虎記具 
　　新書出售 
　　漢書引經異文錄證六卷江陰名孝亷繆君柚岑譔考據詳博於二三場皆有裨益價杭連每部三角毛邊每部二角四托揚州文運堂及各書坊發兌 
　　英九月份票 
　　本行開設大馬路老旗昌過南首吕宋票按月出售每張價洋六元分半照算條頭足洋六角五分紳商函購原局奉上請認明圖章 
　　遺失金筆 
　　六月初二日下關時在路遺落外國金筆一枝上有洋文費習孟名字如有拾得者請送新關幫辦房定當酬洋二元决不食言費習孟啓 
　　說文解字○大題珍珠船 
　　是書爲陽湖孫淵如先生刋諸平津館叢書卷帙繁多向無專本故購者每以價巨爲嫌今本局精刻袖珍本以問世俾得有志篆籕之學者揣摩焉價洋二元○大題珍珠船是書計文二千餘篇俱係鴻文鉅製各體全俻無美不收海内風行帋張精潔字畫清楚洵屬近時所必不可少之書凡有志塲屋　自宜早置隨時揣遲則猶恐不及也洋二元寄上海四馬路文宜書局代售 
　　石印文海經文木板書籍 
　　大題文府十二元經藝宏括八元木板萬斛珠璣十元駢雅訓纂二元石笥山房集二元四角三省邊防備覽苗防洋防輯要五元漢魏百三家集十八元重補刻本知不足齋叢書二十八元東洋刻聿修堂醫書十三種十元上海法租界大馬路還讀樓發售 
　　聲明 
　　法界紫來街口義豐泰京廣貨店本係汪姓開設現因汪姓夫婦物故將店中所存貨本作價開消喪塟等用外店中並無餘存今於七月初七日起將店歸與沈姓湊本接手仍在原處開張另換大順隆牌號所有汪姓名下外面銀錢往來並親族　轕等情與本店一概無涉特此登報佈告以免後論上海大順隆主沈維森謹告 
　　福利公司 
　　本公司開在上海大馬路新由各國運到各種玩器等各項玲瓏奇巧物件一應俱全凡官绅商賈可請至本公司逐一賞玩如無交易請來觀看概無禁阻特此告白 
　　告白 
　　本號于七月初一起移庽公順里老椿記棧樓上世七號房内招結客帳所有修售揭裱定　等件約期一禮拜爲止因事竣返里祈望速卽來取切勿自悮此佈申麗華堂啓 
　　頭彩待領 
　　九月票占得頭彩已臨全張六元半三元條照中前登預卜果中大彩遠購寄棋盤街青蓮坊口原班回件 
　　浙嘉三世儒醫 
　　王琢齋先生禾郡名儒素學醫案濳心研究盡得其秘精理大方脈就診者皆著手成春　後馬路永保棧主人具 
　　對單已到○售英九月票 
　　英七月對單昨午始得到申本行經售五六彩各一張姓名隱不登報餘彩未及細錄今售九月票開期定○華八月初一日○全張半張分條均可○遠處信購指明上洋棋盤街北首 
　　連中大彩 
　　嘗思生財原有大道而致富豈之良圖然本少而利多徑捷而快發財者莫如吕宋票一也本行自開張以來售出大彩隨時登報諸君早已洞鑒卽此次英七月份票二彩第四千三百零六號並上附彩均由本行門莊售出半張虹口花旗公館亞你而洋人又分五條上　陳松濤陳禹鍾蘇州江天青本埠順成號陳川沙王阿全合得洋一萬二千元上附彩亦是半張又分五條售出想諸財翁萬年豐盈曷勝欣慶○頃接電報英八月三彩第一萬七千四百九十二號亦由本號拆與同業大寳來得主台衛該號自行聲明現售英九月票諸翁欲奪頭標請速惠顧是荷上海四馬路棋盤街口萬豐票行啓 
　　告白 
　　本公司從上海至香港閩粤各埠往返之華報均由海綫直逹且報費旣不分等第而時刻亦不稍稽延向章隨到隨發隨接隨遞查上年始定原以三碼併作一字茲於光緒十一年六月念五日起嗣後概照四碼併作一字并將報費亦擬酌减統此申明開列如左由上海至香港每字洋一角九分又廣州洋一角九人分又福州洋一角五分又厦門洋一角六分從彼至滬亦照一式四碼併作一個字算 
　　大北恆寗生大東直德同啓 
　　英九月票 
　　本行自運吕宋票出售全張半張分條價照大市遠埠信購指明老巡捕房北首小行招牌原班卽奉不悮 
　　新印東洋竹枝　 
　　是書係四明浮槎客隨使東洋見景之作也　詞富麗展卷愁消不特風土人情繁華異樣讀之亦足一新眼界而知海外風光也每部足洋一角四分寄售上海二馬路全盛各埠全盛代銷 
　　兼代收廣東闡姓 
　　英九月票全張六元半張三元裁條足洋七角小行等並無分店及出外兜銷遠客函購祈指名投交當卽回件並代客投買廣東文鄕科闈姓此佈 
　　上海 
　　老廣豐新廣豐萬福來萬寳來仝啓 
　　瑞芝堂 
　　在上洋新北門内舊敎塲虔製行軍散紅靈丹臥龍丹蟾酥丸六神丸秘製半夏一切花露又有玉容散癬藥二種寄四馬路萬卷樓書坊發售 
　　受惠人白 
　　余吸洋烟十五六年若非上洋詹誠德堂戒烟三香藥膏靈騐今生定必與烟同老矣僅書數語登報感謝此佈寓滬城廟前施益昌啓 
　　五四三温火車糖發售 
　　如貴客欲買者或幾十包或零拆亦可價錢與别家格外公道請到本行帳房看樣價可也大橋花園對門老太古帳房謹啓 
　　唐伯虎全集 
　　是書板已無存現將原本重刻公諸同好並用上等扇料紙印訂兩本價洋一元上海新北門外海新北門外還讀樓書坊發兌 
　　保發大財 
　　本行新開運售九月票全張半張分條價照大市外埠信購原局卽奉上洋四馬路 
　　諸葛武侯奇書六種 
　　一兵書二政事三尺牘四用人五制器六遺事武侯全身之本事悉載於是書價三角○澳門紀略四角四馬路文海堂城内寳順堂啓 
　　九月吕宋票代收闈姓 
　　英七月吕宋票三彩第六千零卅六號由本號售出係本埠昌記紙行代徽客買受全張得洋五千大元聞得主卽癈洋一千大元捐助粤賑可謂好行其德無怪其獲巨彩也現售英九月票全張六元半張三元分條足洋七角並收廣同信○富貴全○名利就○保大和○兆昌五廠闈姓票此佈抛球塲萬勝祥啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海北市絲業會舘籌賑公所施少欽經收山東賑捐六月初八九十一二三四日第七百十三四五六七八次清單]  
　　吳永泉求病速愈五元庽青有心無力人爲病愈完愿四元啓昌四元○丁子延孫伯涵同募富貴源頭同字二次一萬八千七百七十八號册無名氏求喑病即愈不留名陶二戶各一元季富記錢一千零四十文去盡疑七百十一文何鴻震六百文無名吳五角求消災五百四十文孫伯涵求祖先冥福五百四十文王泳浌四百文義號四百文十戶共來洋六元錢三百三十九文○庽章門不留名經募同安祈勿藥蘇曹平一百兩樂安媛祈病痊蘇曹平一百兩河陽媛祈病痊蘇曹平一百兩合家居行俱安蘇曹平一百兩四戶合來規銀四百三十兩○湯廣鑑轉託湯啓勲募同二次册一萬六千七百五十四號求安氏懺悔氏省悟氏樂從氏四戶各一元高妙氏五角梅胡氏五角六戶合來五元以上初八日○清河氏預將洗三筵移助兩元陳氏一元○舒善士耀經募同二次册一萬五千六百八十一號舒子庚二元程煥章頴川後裔汪敦儉堂善與人同李春榮堂蘇大有堂江道福求子七戶各一元不忍坐視人八百文無名氏五百文程秋如四百二十文黃炳文四百文平陽子方之恭黃士俊黃作梅鍾椿林彭務本堂六戶各三百五十文無名氏三百文曉峰三百文恭慶三百文恆如心堂二百文朱福壽二百文汪華　一百文秀谷氏一百　 
文廿五戶共來十四元○七寳高維嶽募昌册一百九十八號求親康健子二元力不從心子一元問心室李爲追荐先考二元三戶合來五元○以上初九日○凌　臯求母病速痊十元○以上十一日○郫縣　容光爲妻肝厥病全愈完愿六元東洋公舘募十四戶共五元四開洋三元無名氏兩元竹虛齋主人銅洋四元許鴻文對開一元陳小村一元無錫葛三元○萬昌莊募昌册一萬四千二百八十二號天水軒二十五元又募一萬四千二百八十一號天水軒二十五元兩共合來洋五十元○杭州祥元莊募富貴源頭同字二次册一千八百六十六號漁隱叟十元吳門　蘭居士十元惜隂居士四元清河居士一元四戶共來二十五元○從雲社募昌册一百六十八號求病愈四元感産安四元金泰隆一元三戶共來九元○周雲門募昌册二千零八十八號吉善堂五百文天水堂五百文壽福堂義福堂百忍堂紫陽堂聚星堂五戶各三百文福祿堂吉慶堂敦仁堂懷法堂愛蓮堂　戶各二百文又募昌册二千零九十號滋德堂四千文敦睦堂一千文雙梧堂一千文淡山堂一千文是山堂一千文孫少松一千文耕餘堂一千文周雲記七元六角四分五厘以上兩册合來洋二十元○協興號募昌册一萬四千九百三十九號協興號十四元○以上十二日○葉成忠善士一百元樂善堂洋一元錢一百三十文○毛君秋涵募昌册四百八十號朱眉記五元朱彦記五元又募昌册四百九十號列岫閣主人兩元悔過人一元汝四太太求安主人無名氏衆童子殷不留名洗鶴樓五齡童子朱衍源節瓜果資吉止廬殷慶記免愆主人八戶各一元又募同二次册一千七百六十八號金善士虛對開一元以上三册合來洋二十二元虛對開一元○趙善士印德漳經募昌册五千七百三十號浙江永康令趙二十元幼子永壽七元錢四百文張回春二元胡振昌二元衆友代祈張迪生病痊二元張迪生盧江堂何徐涵深孔順來徐世銜胡大生應廷賢應秀椿堂林仁福葉恆春十戶各一元三餘堂錢一千文如泉八百文蘇兆魁五百文胡斯令胡泰昌樓寳仁周亮全曹永平王彩應華郎萬裕郭合義陳緯祝趙德明呂漢金十二戶各四百文林文蘭林文貴徐華霖陳景陞王俊臣朱老乃胡義受呂壽恭呂悌悌盧英全酈亞芬杜大苟林仁鏡杜云琴酈桂芳振興仁陳佩芝十七戶各三百文又募同二次册五千七百三十號李逢春春華合助兩元陶希潛兩元應君逹一元胡濟臣一元榮興椿號鄒恆茂號合助一元胡體仁胡　胡芸山徐金生黃以德五戶各半元朱聖曜八百文馬金庚姚玉藻二戶各六百文黃月桂五百文鄭昌賜五百文蔣順昌四百文徐大常四百文支國飛徐兆銀項載和常三戶各三百二十文陳時宣蔣汝盈呂春梧呂續清四戶各三百文馬守堅盧廷簡馬經士樓翰城徐嗣樓徐宗祠六戶各二百四十文應崇階王志聰胡恆松胡永清胡金法五戶各二百文以上兩册合來洋七十元足錢一千文○區遜之經募昌册一萬五千五百七十八號啖薺書屋爛板銀十兩遲雲小舘爛板銀六元百華堂爛板銀二元均隆號東興號二戶各爛板兩元生隆號爛板銀一元共爛板銀二十七元計重十九兩三錢二分○吳蟾青兄經募同二次册一萬四千五百零七號仁蓮氏十元吳寅生四元心願氏勉力人吳麟慶三戶各兩元晉願久氏吳寳臣莊裕庚謝聯　宋子卿詠霓公王晉侯七戶各一元十二戶共來二十七元以上十三日○姚姓梅修女士求資冥福二百元謝福國因子成枚咯血求速痊二元○張晉笙經寡昌册一千九百四十四號英洋五元本洋一元次洋一元以上十四日 
 
 
