# 1885 - 204 - 4904416

 

Page 1

 
 
[四十六號畫報出售] [  點石齋主人啓]  
　　京師永定門外地勢平坦芳草一色每當春秋佳日人多約伴跨馬以遨遊張朗齋軍門現駐兵於此而其部下弁兵恆於此處彎弓盤馬各獻神通朔方健兒好身手圖之以供衆覽報首畫譜兩圖則一獅一鹿俱係任君阜長所繪筆墨之妙已詳前報無俟贅言准於十六日出售後附淞隱漫錄圖說一則閱者覽之此佈 
[善舉宜求認眞說]  
天下之大好善之士誠不乏人顧或昔人創之於前而後人不能善承其繼以至有善之名無善之實此大可惜也觀於近年以來各處賑捐爲善舉中極大之事亦爲善舉中極認眞之事東南諸善士不辭勞瘁苦口婆心勸募賑欵不下數百萬巨細不遺隨緣樂助用是以數年之久如許災區咸得以實惠均沾其善舉之巨實爲伊古以來所僅見方今粤東西水災見告而原辦及新辦各善士糾集中西各商民賑貲已屬不少雖由於登高而呼衆山響應各善士仁聲早播天下信從然亦由於辦理得法足以取信於人凡有所收無論釐毫絲忽以及十百千萬皆一一羅列清單先登報章以憑取信其解欵亦然以便將來竣事刊刻徵信錄公諸衆覽其局用小費絶不耗用捐欵實事求是涓滴歸公夫是以衆信悅服而集腋得以成裘各處災民共沾實惠若推而至於各處善堂皆能照此辦理有公無私則善氣所蒸感召祥和天鑒當亦不遠也或以爲各處善堂其情形與賑捐不同賑捐本係暫局故局用一切各善土多自備資斧不耗捐欵善堂則必須規畫久遠不得不稍提成數以資用度此一說也近似有理顧何以賑捐則自創辦迄今絲毫無弊而各處善堂則獘病在所不免卽如前者松江育嬰堂有移挪侵蝕情獘時蕚卿太守下車伊始卽深悉其弊立時澈底清查他處善堂若此者恐亦不免近聞婦女或有發堂擇配者該堂司事等倘見而屬意卽不難僞托發配私自據爲已有似此存心則其於創設善堂之意大相剌謬尚何善之足云昨有維揚友人來信爲言某處救生局本設立以拯溺者也而近來則局中諸人類多坐視不救某日有覆溺之船隨流過局前局中不聞不見絶無過問經小船撈救而後幸獲生全果若是則該局之設胡爲乎夫當設此局時其經費必由捐募而集局中或有委員或有紳董其次又有司事再次更有巡丁委員則月支薪水若干紳董則月支辛俸若干司事巡丁亦復得分餘潤以爲日用之資是不啻以衆人所捐集之公歀而養此輩人倘食其祿而忠其事凡於分所應爲之事不敢推諉不辭况瘁竭心力而爲之則猶足以解若身在救生之局而竟不一顧名思義深居簡出優游養望龎然自以爲官紳并不督率司事巡丁各勤職守坐視船之沈溺落水諸人男婦老幼挣扎於驚波駭浪之中以急望該局之救援而該局諸人視之若秦越人之肥瘠漠然不關休戚於其心則其所謂救生者何謂也前聞上海施藥局定藥價以四十文爲率至六十文爲止境於是有人焉嘖嘖議其後以爲病無一定而藥有一定殊非開設施藥局之本意刻下則經手已易其人怨聲寂然頌聲頓起此可見好惡是非輿論未嘗不公果能實意爲善則善雖小而亦足以及人倘其陽附爲善之名初無爲善之實則雖欲自善其聲名而不得譬諸水旱偏災朝廷議蠲議賑諭旨煌煌總以實惠及民爲言誠以宵旰憂勤惟以軫念民生爲急而奉行其事者或稍存私意謄黃雖已頒發遲之又久而不以張貼一面尚銳意徵收侵削脂膏以飽私槖而使朝廷之湛恩滂霈曾不得惠及小民此等不肖州縣往往而有前此北邊災歉有某縣令侵尅賑疑爲上憲所覺立正典刑自後辦賑卽不敢意存侵蝕可知辦理諸人固不免良莠不齊苟上憲能細心稽察認眞督率則實惠未始不可以及民今各處善堂林立其中經手諸人安保其皆屬奉公守法自非有人焉爲之明查暗訪極意講求則其弊有不能終絶者矣以余所聞松江育嬰堂經時太守認眞查察當必有無難整頓者上海之施藥局經邵道憲深悉其弊立更經理之人而目下亦一無流獘使天下之官憲皆能以邵觀察時太守之心爲心凡於地方善舉不徒採其虚名必深求其實濟吾知各處善堂經理諸人又孰敢暗中舞弊獨惜夫官憲理煩治劇耳目有所難周心思有所不及因而不肖員紳遂得以欺朦隱飾以致弊竇百出是眞天下事之大可惋惜者故不憚爲是大聲疾呼以俟當道之採擇焉 
[本館接奉電音]  
　　昨日接得本館派駐北京訪事友人專電傳來有本月十七十八日上諭四道敬謹譯登○六月十七日奉上諭湖南按察使着崧蕃補授欽此同日奉上諭吏部奏遵旨改議處分一摺前福建布政使沈保靖着照部議降三級調用大學士左宗棠閩浙總督楊昌濬着照部議降一級留任均不准抵銷欽此○十八日奉上諭四川鹽茶道員缺著英文補授欽此同日奉上諭前據翰林院侍講學士梁燿樞奏廣東水災甚重當經諭令該督撫查勘賑濟本日張之洞等奏報南海等縣被水情形與梁燿樞前奏大略相同業經該督撫籌撥銀米分别散放稍紓厪系卽着督飭所屬妥爲經理毋任流離失所並將冲决基堤一律修築以衛農田又據李秉銜奏廣西省城及梧州府等處本年五月初旬雨水過多河流驟漲倒塌房屋淹斃人口上下游靈川興安全州陽朔平樂等州縣均被水災該督撫現已撥欵開倉辦理撫恤著分飭各屬確切查勘認眞賑撫務令實惠均霑以拯災黎餘着照各督撫所奏辦理欽此 
[失火續述]  
　　高麗海關失火已列前報兹悉其詳用再述之盖高麗書信舘卽在海關後其日書信舘中藏有銀錢被賊偵知乃約夥伴前往行竊當其去時竟携有燈火正在得手之際忽爲人所覺大呼捉賊忽遽奔逸遺燈火不顧遂致延燒高麗房屋皆係蘆柴竹木極易引火故轉瞬之間可憐焦土禍亦烈矣 
[北京西信]  
　　北京西人來信言新授英國駐華欽差赫大臣德現已部署一切約計一禮拜之期可以接任欽差事務矣又云海關所用之西人現在不再新添當俟華人之在關上者漸諳稅務卽當逐漸推陞也 
[縷述軍情]  
　　昨有泉唐戎馬散人貽書本舘自述其在鎮南關目覩戰事云云是否屬實無由懸揣姑就來書之大意略加點竄願以質諸知此事者據稱余於同治初投筆從戎曾閱平東捻勦西回如多禮堂陳慶雲高果臣鮑春霆劉省三諸大帥禦敵有方用兵如神令人見之胆壯旋以海宇昇乎各軍奏凱余亦伏處牖下前年因越南有事願効 
 
 

Page 2

 
 
力於劉淵亭軍門麾下長途跋涉計行數月甫抵龍州詢知劉軍門駐紥牧馬宣光一帶尚路隔千餘里山高水遠前行不易因入黃軍錄用後不料北寗變起徐中丞坐失機宜乃閑居龍州數月及潘中丞接篆晉見以人浮於事揮去復詣蘇軍亦未得展驥足及謁楊雲階爵軍門一見如舊相識約與察看觀音橋郎甲各地勢壯猷雄略不亞劉鮑眞當時之虎將也去臘諒山失守我軍自觀音橋拔幟道經賊巢未損一人一騎殊有神鬼不測之機至元旦後四日駐守南關潘琴帥倚爲長城初九日法人進攻文淵爵軍門督師接戰自已至未傷斃法兵甚多我軍踴躍向前法軍潰亂爵軍門正揮將追殺忽中兩處鎗傷登時死綏各軍尚力抵兩時以傷亡太多遂退入關關中營房盡被炮毁惟遥望山凹中一隊係紅旂紅號褂者約三百餘人力擋隘口法兵已抄左首之後路此隊仍兀立不退法兵於南首又添一軍兩路夾攻紅旗兵單方收隊下山然尚砲來鎗去十餘次擊傷法兵甚多在後陸續退至關前又抵打半時入關其前隊有馬六七騎似是哨弁後隨步隊見親兵牽紅棗騮馬一匹一將年約四十上下身長赤面無鬚長眉大眼紥青綢巾穿灰色戰袍腰掛小洋鎗兩枝手持三尺餘長馬刀一把寒光燦目口喊守關指揮上城余問牽馬者彼何人斯對曰我鼎字前營之營官姓吳名開甲江南人向有膽略乃甫入關内而關後法兵已從山腰蟻附而上余始踰山而走各隊仍與之戰詎關前法兵又入兩下夾攻始各率隊沖出此失南關之情形也余於次日抵龍州偵探前途消息聞潘琴帥駐海村淮軍紥河北元宵後七日余至海村欲謁紅旂隊之吳君聞已調往芄葑矣悵何如之旋與某軍門意見不合乃浩然有歸志由桂寗至長沙武漢下抵維揚晤前辦關外粮台焦梅卿都轉昆季詢悉潘琴帥已交卸回皖淮軍遣撤吳君亦在其内噫以有用之村而置諸閒散之地可不惜哉可不措哉 
[春明紀事]  
　　管理樂部音律處連正郎現將樂器逐一查點失去三十餘件其光緒元年新造樂器百餘件亦不完全當經諭令班長頭領等赶將值班拜唐阿及差役等傳齊盤詰以期水落石出○前次慶邸等在總署與駐京公使會議一事聞因某公使欲送小花洋船二雙於三海中行駛船係活筍可以拆卸慶邸等答以俟請旨後再行裁覆○初三日大雨如注街巷之間積水盈尺永定河水陡漲自蘆溝橋以下驚濤嚙岸岌岌堪虞居民紛紛遷往堤上以避水患○地安門外大街路東天露居黃酒館於初七八等日踩麵釀酒凡山左人前往致賀者無不以酒席欵待都下人聞風往觀亦殊熱閙○宣武門内西單牌樓日炎雨淋不無　朽初三日午刻東楹忽倒瓦木紛飛烟土飄颺其下置有鮮花擔香瓜攤盡成虀粉幸其人因雨得免於禍誠幸事也○初三日係洗象之期宣武門外河沿搭有中軍大帳内設公座兩旁羅列鼓樂先經馴象所官役將馴象四隻騎赴河干一一排立俄而管理馴象所鑾儀衛冠軍使入公座其餘鑾儀衛官役分行侍立於是鼓樂齊鳴先將第一雙馴象牽入河内校尉人等齊用水桶盛水向象澆潑洗畢騎象由公座轉歸原處若點名狀次第洗竣音樂始止是日遇雨故觀者亦爲之淋漓瑟縮也○總理各國事務慶王等函請各國公使於初六日二點鐘晤商要務○日前突有崇文門海巡官兵十餘名將東直門内南小街天順興洋藥局封閉在内起出私士數包並將諸人拿解崇文門稅務司懲辦○左右翼技勇練兵於初五日清晨在德勝門外教塲合操以備神機營委員會同該隊管帶閱看○聞新任晉撫剛子良中丞毅現已交卸滇藩篆務携眷北上屈指抵京在桂子分香時候矣○初七日廣儲司銀庫兌收江南淮關委員解到銀一萬兩當卽繕給回批以便銷差○風聞左侯相派員赴江浙一帶密查沿海情形能否酌撤防營以便奏聞請旨想老成碩畫必有久遠之規也 
[潯陽風災]  
　　九江連發大風江内雪浪如山災民於北岸所搭避水草房隨風飄舞倒塌不少初十日上午有渡船一艘由九華門開往小池口行至江心舵工把握不定船忽傾覆搭客共二十七人俱占烕頂十一日老馬渡有沙河渡船一艘載客十餘人亦被狂風吹倒幸水師袁守戎家珍督率杉板勇丁奮力往救諸人得慶再生至若二套口陸家嘴段窰等處均聞有渡船傾覆淹斃人口等事算　之威　口長也 
[臺城述要]  
　　候補縣曹基生大令前辦江浦閙粮一事上憲同僚交相推許現聞委署六合縣篆六合與江浦接壤故江頭之迎竹馬者咸有郭細侯不來之感○江南主考例於八月朔渡江俟城内文武之應請聖安者在接官亭行禮畢卽駐節妙相庵初七日纔迎進　院庵内頗有亭臺泉石之勝每屇須由供給所委員估修歸入文闈開支現委方渭泉二尹帶工匠逐細查看想不日便可金碧輝粕一洗苔封莊徑草塞吳天氣象矣○防以冬名自必待白露爲霜而後可以發號施令今歲以科場在卽城南一隅陡增二三萬人容有宵小濳形故關心民瘼者議定以七月初一日爲始委員帶同巡勇逐夜查街惟江寗候補小班人多事少借此守夜之勞亦必捷足而後得毋怪匏擊者風摇摇其將落也○江甯以沙洲圩爲首圩周圍八九十里計田一萬六七千畆俗謂與省垣之周圍里數相比現因雨水太多外埂先潰江潮從外而入圩人十萬悉冒雨棲埂上將内埂救護如金甌無缺然山洪内灌不得出已與埂平是圩雖未破而猶之破也江甯向以此圩之成敗爲報災之輕重想洞悉民隱者必不致壅於上聞使昏墊小民鴻嗷失所也○黃大宗師於本月初九日下馬卽進下江考棚牌示下學進香外挨日接試生童經古生童正塲先將外五屬考畢後考上江兩縣俾外屬士子早弛白米青鹽之負擔可見玉尺高持者無不記當年辛苦也○鹽官以考私最妨鹺政因援例請制府重申厲禁並頒示截留船隻之法已列前報現在沿江所有局卡均調長龍杉板嚴加防護有吕子明白衣摇櫓不得假借之勢然則應試士子捧筆研者固宜以鼎鼐自期毋忘義而輕罹魚網佩弓矢者亦宜以干城自任毋昏志而漫入兎置是皆在自愛者各自知所取而已 
[公司議事]  
　　前日華商沙峇開地公司各股友在總經理人馬立師先生寫字房内集議約計中西股友到者十餘人計共一千二百餘股經理人將帳略清單取出公閱又將葛布生先生來信略誦與衆共聽内言種烟諸事均已停妥今年大有可觀又以西董事戴君士業經回國另請西人李君文敦爲董事以補戴君之缺其餘董事均仍其舊當時有華股友問及未曾添本之各股票是否議定充公首董答以刻下本公司狀師前赴烟臺當俟其來滬後商定另出告白按照律例定以充公俾無間言也議畢乃散 
[老婦垂危]  
　　前日有年約五十餘歲之老婦在英租界石路地方行走似有病狀旋卽倒臥氣息奄奄勢已垂斃巡街捕雇車舁至捕房捕頭察得該婦命在旦夕設送醫院諒亦不收隨飭該捕立將該婦送請英會審署安插葛大令命值日差將該婦交地保暫行收管查明有無親屬再行核奪 
[嚴懲營勇]  
　　王兆卽王紹奎與劉成良均籍隸湖南兵燹時曾當營勇在後游手好閒漸入安慶道友黨内去歲中法失和各處募勇王劉旋投韓晉昌統領麾下去秋移駐閔行該二人習慣性成時多擾書附近居民無不側目該營官鞭長莫及照顧難周現在和議已成該二人擾累鄕閭亦仍不改日前聞有奸佔情事被人告發韓統領收閱呈詞大爲震怒遂飭該營哨官解轅候訊詎王劉二人早有所聞竟如黃鶴日前哨官等偵知王等在滬移請上海縣訪拿歸辦莫邑尊遂飭差訪拿去後於前日由該差顧升在南門外拿獲解縣邑尊着發押候核一面函覆諱營請來迎提前日由該營委派前營哨官劉千戎柏裕帶勇數十名來滬至縣署將王劉兩逃勇帶回閔行至晚中韓統領訊無遁飾卽將王紹奎先行正法劉成良責棍二百下鎖禁後營再行核辦 
[粮差失洋]  
　　上海縣糧差陳桂日前遣夥赴西鄕閔行頭圖地方收取錢糧二十八千有奇當卽兌換光洋二十五元於前日下午附搭 
 
 

Page 3

 
 
孫姓閔行航船來滬將洋二十五元藏在行李裝入客艙陳亦在艙打睡尚有湖南口音之營兵三人同艙來滬昨黎明時抵埠陳卽收拾行李見洋封有異因卽開視祗有原洋八枚其餘十七元易以鉛餅該差夥情急向船主孫某饒舌孫卽向在船搭客身畔及各人行李搜尋無着該差夥令搭客及船户概予暫留船中卽倩人知照正身陳桂並訴知十六舖巡防局派勇數名旋赴該航船將在船搭客並船家等十二名一併解送縣中莫邑尊飭差暫行看守候訊 
[學徒吞烟續述]  
　　昨報列學徒自盡一則兹悉該徒自作坊主朱耕山責懲後卽向同業友借資挑得洋烟一匣藏在身畔尚未吞下旋被各夥知悉隨向該徒身畔搜出奪去並勸慰一番該徒亦卽過去仍照常工作嗣因被朱耕山聞之大怒以爲該徒設計害人復加鞭責并逐之門外該徒並無親族在滬無路投奔一時怨忿莫伸故赴對門之某皮匠處借得青蚨五十翼照數購烟吞服行至果育堂門口席地而坐哭泣不止嗣爲該處衆鄰探悉情由知照朱耕山并勸令回作立請陳君竹坪抵家灌治無效毒發斃命云 
[法將來滬]  
　　法事大定所有法兵艦仍麕聚澎湖洋面於本月十一日始全行撤退法水師提督李士卑士乘法兵艦德利用芳隨帶大小法艦各一艘於前日駛到吳淞口後因德利用芳吃水較深故未來滬進口後暫泊於張華浜相近浦面李士卑士卽乘大兵艦至滬於前晚將近六點鐘時船泊金利源碼頭對面李提督即登岸暫住於英租界五馬路法總領事公館中據聞日内尚須拜會華官云 
[迎牌誌盛]  
　　名醫朱滋仁先生以越人而精越人術行道滬上門庭如巿著手無不成春其閂下士破壁飛去者已不乏人王君海嶠亦其高足先生知其學有心得使之獨樹一幟本月十七日爲懸壺之期清晨王君衣冠乘輿以鼓吹一部先導又以四人舁五色綵亭一至其師處迎請招牌其師亦衣冠奉牌安於綵亭前面復舁之以歸由北中和里繞道大馬路至石路折而北逹老閘大街醫寓縣牌焉一路觀者肓相摩轂相擊殊形熱閙從此青囊春煖丹竈烟浮申江二豎子又少幾多駐足處矣 
[船户索償]  
　　去年法人肇釁時中國商船在洋面被法兵艦攔截焚燬貨物等不知凡幾計由滬地放洋之沙衛各商船在蛇山等處被焚者共有九艘船身貨物資本較重被焚之後耆舵水手人等返滬曾投蘇松太道衙門擊鼓鳴寃邵觀察據情禀詳通商大臣曁總理衙門在案道憲又批示以現今中法重敦和好着靜候於議約時索償等因前當有事時上海法公廨一切事務均由俄國駐滬聶總領事照料故各船户曾投俄領事前伸訴并開單呈案聶領事亦着俟中法事定後冉當禀請法總領事核理等語現在法事大定故沙衛各船户復具禀道轅并另行繕禀開單擬赴法公廨投呈駐滬法總領事葛君請爲核奪單開楊泰順户值銀三萬五百數十兩王合泰户三千五百餘兩楊順泰三千數十兩吳天興五千兩永吉祥貨值六千兩另船價四千五百兩金長發户一千八百數十兩吉永壽八千四百數十兩船價四千五百兩傢伙四百五十兩黃合茂十千七百數十兩船價二千二百兩傢伏三百八十兩徐長源三千一百數十兩共計九船各分具禀詞於昨日呈遞未知法領事准詞否并如何核辦容探明再錄 
[誣告斥釋]  
　　前報列阿山卽王信良涉訟法公堂控妻吳氏私逃其箱子寄與房東顧裕慶處今尋到吳氏前去取箱開看箱内所放之洋一百十八元祗剩十八元失去一百元等情因之將顧裕慶傳到王信良亦投案候示翁太守詰之顧裕慶據稱寄箱時係男女兩人同寄復取箱乃王一人到來故囑其仍偕婦同來並無言明有洋元等語嗣後兩人同來卽將箱取去並無别事翁太守詢其可曾喚捕到來答稱無之太守詢及沈通事王信良可曾鳴報捕房通事轉詢捕頭備捕頭稱王妻走失曾來報過至於取箱並不來報他到捕房時已將什物裝得兩車未曾提及翁太守聞言卽將申斥謂誣告本應懲辦今姑從寛着退去 
[不准具領]  
　　前報列法會審委員翁太守飭法包探往彩視街捉湘園女堂倌懲辦一案其間有女堂朱阿金懲責後暫押捕房著親屬投案具領等情昨育朱學全投案遞禀并附保單聲請願將妻阿金領回管束翁太守詰其來從何處於何時抵滬汝妻爲女堂知情與否答稱在鄕間種田聞信趕到不知伊爲女堂翁太守見朱學全雖是鄕人其形景似久在滬地者井且布衣精潔定非册胝中人隨謂阿金旣是爾妻准爾領回管束但汝非從鄕間來恐不是伊本夫朱學全堅稱阿金的是妻室太守謂縱容妻氏作此不端宜笞責後始可斷領但本分府從來不寃責好人汝是伊夫何人作保朱答稱保單在案太守詰其是何居號店主何人開在何處朱學全竟茫然莫答太守謂本分府早短爾尚未問明不然保人豈有不知之理着將保單留案斥朱退去不准 
[上海文報局賑寓業譚三]  
　　曹君驤來函云小兒鍾麟去冬入邑庠秋闈伊邇爲備川資二十元今先移賑姚君紀壬來函云報登節省鄕試費惟境遇不一有餘耆多多益善力薄者勿以不足而遂止積少成多元魁是祝寄洋兩元請登入報等因昔范文正作秀才時便以天下爲已任入相後猶無改斷虀晝粥之常是與移助鄕試費節省鄕試費者一樣存心○華萼費君爲桃塢賑寓舊護法助賑廿元附以來書曰大刦餘生痛定思痛尚望臨民者力挽頽風免災者各敦善行集資助賑藉免災眚云云夫分財爲惠教善爲忠君其兼之君好行隂德凡有施捨必不署名盖莪庵主人之華宗玉峯仙吏之幕府也德必有鄰於斯益信○鴛湖免悔子同心子助節省烟茶費一元新泰助節省西瓜費兩元　心無力人助節省初游上海花酒烟茶費十元是數君子者節一已無益之費作災民贖命之饑隂隲文有云人能如我存心天必錫汝以福請爲效慕諸君子誦之○羅君輝祖募洋廿四元花好月明館募洋四元錢一百文並賜書云幸由報舘分送賑單始爲集捐申滬報館諸君必定公侯萬代查敝寓賑單仰蒙兩館分送二萬紙誠使閱報者人人集募則極少可得八萬元極多可得四十萬元災民何患無飯吃乎翹望德施惟日爲歲幸勿當作包封紅紙看拜年帖子看也 
[上海三馬路陳與昌絲棧勸收廣東西賑捐處公啓]  
　　啓者敝處經收粤賑截至十五日止存洋二千二百六十六元九角現已向長義米行購白米四百石候輪開裝解計洋九百念八元四角又打包力錢三千二百文計洋二元八角半除支付外凈存洋一千三百三十五元六角半昨與文報局賑所議定合解嚴佑之諸君帶粤銀一萬兩所缺尚鉅務祈好善君子從速解囊俾得湊濟切禱切禱伏希公鑒六月十六日竹坪陳煦元拜啓 
[漠口西商助粤賑清單]  
　　匯豐銀行捐洋五十元阜昌洋行捐洋四百元順豐洋行二百元順豐洋行之密司馬爾沙五十元恆昌洋行二百元太古洋行五十元怡和洋行廿五元密司地耕五十元寶和洋行廿五元太平洋行廿五元新京記洋行五十元阜昌洋行之密司禮查司廿五元海關密司畢扎登五十元生源洋行之密克勒文廿五元元芳洋行之密司蒲實利廿五元普和洋行廿元公泰洋行銀廿兩 
[上海三馬路與昌絲棧陳竹坪經收廣東廣西賑捐六月十七日第十五次清單]  
　　惟日不足齋洋二百元懷素書屋隱名氏潘茂森長順普四户各洋十元泰和輪船帳房各友洋陸元張源順洋五元杭州陳洪合盛元二户各洋四元寗鎭湖山書院黃氏洋三元馬春記合茂藥行祝眉書屋求頭濕速愈洽正昌曉記老萬泰衆友節省零用馮瑞光德林祥李玉堂葉志能餘香室周虎臣各友省西瓜費陳南卿青溪子老春和十五户各洋二元恆泰各友洋二元錢九百三十六文復興祥四明子爲先妣冥誕惠儀移賑萬順莊萬泰長記洽記乾昌乾裕浦南居士湯佑君鄔渭林王亦鵬李鼎和毛春塘周虎臣隱名氏同生泰三恕堂乾大生來泰棧節饍知悟子求病速愈李小記源大昌傅姓季棠氏益記二十二子求讀書前 
 
 

Page 4

 
 
進念六户各洋一元世德堂虚對洋一元勉尅子恆和庄餘記庄正大和恆泰王椿記雲從椿記七户各洋五角平安氏小洋五角震泰絲棧募來啓瑞堂遂初居兩户各洋十元又大仁號昶記號兩户各洋四元又萬茂號洋二元與字七十二册譚任之翁募來大成柳德和順昌裕恆來陸萬豐李瑞和南悅盛大德榮新大元周鄂卿天泰十一户各　一元又無名氏小洋六角無名氏張永興兩户各小洋五角全順福昌大甡祥永成德祥福義記公鮑生泰元吉泰汪裕泰壽康寶泰恆十一户各虚對洋一元振裕興萬順公南通裕椿記大和榮祥記南恊興七户各洋五角隱名氏恊記新成泰德三户各小洋二角聚興錢二百文耶松船廠交來何士亭瞿鏸榮兩户各洋五元又方舉才洋四元林元道瞿桂泉林雲坡李家焯孫文略簡世卓顧錦堂七户各洋兩元姚瑞祿李永濤李永錦王文貴鄭子梅李本明簡阿用陳定瑶林開苗杜阿有陳世綱譚裕生董承洪程國章十四户各洋一元土茂記錢老和史無名氏陳阿開李祥謝錦絃葉卜盛何世倫蔡邦發沈成飛周寶成梁亞根十二户各洋五角謙益祥錢二千文楊姓錢五伯文○共收洋四伯十六元虚對洋十二元小洋念七角錢三十陸百三十六文合并聲明 
[浙省撫轅抄]  
　　六月十一日統帶貞字等營正任台州府成邦幹定海來省禀到○十二日沈壽銘青田厘局來省禀知聞訃丁父憂候補府經歴胡元漙禀銷委解福建軍裝差從九品高長松由籍起服來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[飭提和尚]  
　　前報衆怒難犯一節兹悉已由上海縣莫邑尊准詞飭差恊同地保前往立提紫竹林下院主持僧智參到案訊空　 
[竊案可疑]  
　　包探陳阿九秦少卿至英公堂同稱昨晨有棋盤街之延孚錢莊執事人胡迪祖到捕房訴稱鐵箱内失去洋八百三十一元帳箱内失竊鈔票二包一包八十兩一包九十五兩對開洋二元四開洋九十六元八開洋六十二元十六開洋八元等語當卽往查門户及箱均無損壞形跡惟箱旁遺有菜刀一把卽伊莊廚房内者且無用刀撬門撬箱之狀又查得該莊夥韓明舟學徒吳子亭睡在帳房設或外人入内行竊必經睡處至箱之鎖匙係司帳人陸蘭因執管察得開箱情形係用鎖匙殊見是内賊行竊故欲帶韓吳陸等三人到捕房盤詰據胡稱此三人皆是可靠不必帶回惟令胡將二人送案請訊又稱該庄報失往查後據是夜梭巡該處之二百四十八號華秿言十六日夜間一點三刻鐘時經過該庄門口見門洞開該捕呼喊據韓明舟答應該捕告知深夜未閉門户有無竊賊入内韓答稱誤未閉門幸不失竊捕始去爲將該捕查問之情詰之韓明舟則稱捕查時磪未失竊又據吳言韓回巡捕無失竊之後俄就喚伊說有失竊之事胡則申訴前因并將失單呈閱井稱前夜失竊係由韓先知覺告吳至包探欲帶韓吳陸等三人並非言人皆可靠不容帶去惟言三人均有薦保毋庸帶押如果查有實跡理合向追韓供我與吳同睡在帳房如何失竊實不知情惟巡捕呼喚時略察得並未失物旋思如何誤未閉門又復起來細查始知鐵箱帳箱已開失去銀洋鈔票因而喊吳轉以告胡等語吳供略同陸供係該店司帳鎖匙確由我管然我睡在樓上不知如何失竊葛大令再四駁詰未見端倪乃商之翟副領事以此案報失較鉅務須查明實在情形姑飭學徒吳子亭暫退韓陸管押再令該包探等趕緊查緝核辦云 
[追虧無理]  
　　履泰洋行東勒喃投英領事署訴有顧榮章曾冋伊行定買洋布羽毛等貨當祇出去三分之二尚有一分延不來山一再緩約只得將餘貨另行出售共計虧短銀三千二百餘兩應向追償等因翟副領事據情照會葛大令飭差傳顧到案會訊勒喃供訴前因顧供曾向該行之前洋東麥格道定買洋貨付有定銀六百餘兩嗣後陸續付現銀出貨尚存一分光景言明不出已將定銀抵銷作爲罷論詎該行之新洋東勒喃竟以定貨不出另售虧拆向我追銀况伊另售時亦並未知照總之此事須問前洋東麥格道便知明白勒喃又稱當將餘貨另售時顧不在滬不能任其躭延故曾知照伊子簽字後始行另售大令商之翟君飭傳到麥格道再行覆訊在案昨晨據麥格道投質勒喃未到顧亦到堂候訊麥稱顧來定貨出去三分之二所有餘存之貨據顧以定銀抵銷作爲了結勒喃旣不允從欲行另售向顧償虧短之銀原須冋顧言明今擅自另售而向追虧耗有所不合翟君謂爾知勒喃與顧子說明另售曾已簽字否麥格道答稱當時顧在甯波勒喃不難俟其返滬冉議僅向顧子告知簽子亦非正理蓋此事出入銀兩較鉅何能草率顧則申訴前因并稱除定銀抵銷之後又有銀三百兩付與該行另出羽毛詎被扣存未許出貨此銀須向追還大令向翟君云案旣覆訊麥格道亦已投質而勒喃反不來案其中顯有非是作爲罷論可也隨飭顧等退去 
[英界公堂瑣案]  
　　麥總巡捕頭至英公堂稱莫許正領事所用之馬夫瞿洗林並不告假又未告辭而竟另在昇寶洋行承做馬夫爲此照會到案奉飭傳瞿究罰等因今已飭傳到瞿洗林爲特解案請訊瞿洗林供上海人在領事署當馬夫四年從無錯事每月工洋祗七元不敷開銷今昇寶洋行欲用我每月可得工洋十元故已向王買辦言明辭歇當據王買辦遣人遞禀聲稱該馬夫瞿洗林旣不願在署儘可辭歇他就理無不合然瞿並未說明竟自他去未免非是今旣傳案請罰所有核存之工洋五元半送案葛大令向瞿曰爾尚妄言已向土買辦說明告辭今土遞有禀詞聲明爾不告而辭理合究罰以儆遂又商之翟副領事判罰瞿洋十元撥充粤賑除已繳之工洋外再着繳洋四元半○徐阿四至英公堂稱在公益馬車行爲馬人昨駕車在路突遇陳阿才所拉之東洋車迎面前來亟令彼此避讓詎陳置若罔聞致被碰撞我車損壞察得修理須費銀二十兩報捕拘陳并傳到車主李金氏請爲追償陳供車係向阿金轉租昨因稍不留神突逢馬車欲避不及以致誤碰無力賠修惟求施惡李金氏供祗有此車一輛素令葛姓報捐領照曾租與阿金因患病不知他竟轉租與陳甚致擾禍故已央葛姓向馬車行情懇願出賠償修理洋一元未允致被傳案然欲賠償鉅欵實在無力葛大令命將駕車不慎之陳阿才管押着該氏仍邀葛姓再向該馬房調停酌償修理○范鼎地至英公堂遞禀聲稱曾在八仙橋地方開設萬商樓茶舘雇王萬順木作内王順得裝修書塲一切言明共價洋三十二元陸續被支去銀洋尚欠找伍洋三元光景因另有我之木料伏傢已被取去不還爲此扣抵不付詎王揑稱欠伊洋十餘元糾衆前來行兇甚欲將我拖至鄕間爲特呼喊該處地保說明前情地保亦偏護王順得幸有友人董馥堂報捕拘案且與王交易立　經摺憑摺支取洋銀豈容妄言董供略同土順得供實被欠找洋五元另雖有木料值價無幾儘可交還昨因向索找洋爭執並無糾人行兇之事地保亦投案聲稱兩造索欠因數不合爭執起見是實土順得並無糾衆行兇情事捕頭禀董投捕房報稱有五六十人拖伊友下鄕爲派中西捕前往豈知士順得索欠行兇固屬情實惟無糾衆拖范各情殊見輕事重報董亦非安分之人葛大令謂王順得旣稱被范欠找洋銀儘可向索奚容恃糧　兇判押一月以儆董亦管押七天以儆妄報 
[急募藥丸分解各省災區救命啓]  
　　謹啓者功深調劑儼披橘并之餘芬疾卻炎歊差補蓬樞所不備各處善士甫交夏令預爲醵資赶合防其患於未至之時被惠者莫不稱道弗衰焉敝公所連年籌賑帶募各種　暑等藥最得力者如遇急　重症辟瘟丹爲第一良藥每給一錠竟可救人一命上年渥蒙杭省萬承志寶堂大執事樂善孳孳代募到七千餘錠分解各省災區散給貧苦急病者無不藥到病除頌聲載道萬氏東翁積德累仁執事不吝齒芬勸來鉅數德莫大焉本年天災流行竟成浩刼山東重罹决口代叩名省大善士剴勸萬善同登册富貴源頭册樍少成多方可補救災黎於萬一疉奉東撫憲陳雋臣中丞來函如有捐助鉅欵者立卽奏請奬叙等因兩廣洪水成災幸上海諸大善士聞風興起恭請嚴佑之大善士梁子霖兄親往將欵查放敝公所連刊報章總當竭力代求仰附驥尾撥厥天時寒暖不齊今秋發病必多各省災區咸來求解辟瘟丹痧暑等藥善昌萬不得已自合純陽正氣丸分解各處無如災壤太廣應給不敷還祈各省大善堂並求杭省萬承志堂種德堂慶餘堂諸君子俯賜代爲勸募除辟瘟丹外無論痧暑等藥胥望隨時勸助由　公所陸續解運災區籌解藥丸惟有敝公所一處爲時已迫敬請從速措辦早惠一日早解一日災區患病者早救一日善昌謹代數省貧病災户誠乞命疾攖倉猝幾呼籲之無靈術妙挽回望扶持其孔亟不勝叩禱之至[  六月十七日上海籌賑公所教弟施善昌少欽氏頓首拜上]  
[來信節登]  
　　粤省賑捐欲思解囊而無從設法僅於友朋處募得節省錢七百文因將舊銅廢鐵碎玻璃等售得錢一千餘文湊成兩洋祈併入粤賑維願上海各寶號各居士如有無用之物信錢恊賑無捐於家用而有益於災黎也無力子頓首 
[鉅欵助賑]  
　　寓滬北巿蘇州清遠堂徐大善士光臨敝會館交到惠泰莊卽票英洋五百元又南巿黃勤功封翁精理外科名醫交到規銀票六十七兩合制錢一百千五百文均囑解往災區可謂仁心仁術不分軫域矣合先誌以爲好善者勸[  施少欽拜啓]  
[書潤助賑]  
　　太痴生以弱冠負盛名才情之艶已於詩詞見之特其書　輕靈秀倩亦别具瀟灑出塵之概兹因吾粤水災願書行楷助賑兩月潤資由敝處轉交陳竹坪先生三日取件不誤如欲書其舊稿每件加洋五分題詠另談遠方寄來信力自給世有慕其人而不得其筆墨者曷顧而問之乎爲定潤例於右○三尺絲闌琴條行三角楷加角半無絲闌及再大者不書摺扇行一角楷加半角廿四方摺扇行角半楷加半角團扇同女扇四角漆扇半元金粉自備其餘金絹不加不减[  上海浦灘禪臣洋行大馬路抛球塲造紙同人代啓]  
[贈太癡生錄請昕伯夢畹兩詩翁削正]  
　　不凡才亦不覇才大雅扶輪屬後來君年甫弱冠諫果原甘饒雋味謂芉老相朂之詩詞華絶麗擅新裁天朝文字宣重譯德國其君延教華文月府詩歌按幾回萬翠雅校書爲君詩弟子黼黻經綸宜有志霓裳同詠入蓬萊君酷愛離伶余玉琴[  粤海環翠堂主鹿偕呈稿]  
[紅豆詞人近作錄請夢畹太痴政和]  
　　臨江仙二首庭院深深人悄悄日斜容易黃昏暗風吹月墮凉雲小闌花影下少箇趁凉人意怯上鐙簾半卷金猊散盡餘熏銀床碧簟夢無因亂愁鎖不得怎又說銷魂○夜靜新虫還絮恨沈沈凉月西斜舊歡零落感年華空庭人跡杳秋到鳳仙花碧海此時應也苦　來未抵儂家欲拚夢裏去尋他魂兒扶不定怕又落天涯○浪淘沙月落悄凭闌運漏聲殘銀河清淺露華漙一點流螢飛不定飄上輕紈寂寞爲誰歡夢也難拚三分凉意二分寒化做十分悉與恨閣住眉端○金縷曲海燕棲無定換香巢偶然飛去雕梁有冷風露沈沈簾子裏有个人兒簿命正小睡懨懨初醒門外殘紅深一尺倚闌干袖薄芳心警怕自顧凄凉影年年壓線空悲哽鎭怱忙爲人作嫁繡床長凭泪點穿珠眉鎖結悉冋妝臺攬天意把名花陷穽半晌分明聞歎息小風風遠比蓬山更怡悵意問誰省旃蒙作鄂且月中浣稿於木犀花館卐字窻下 
 
 

Page 10

 
 
[感懷一律柬吳山喬軍門錄呈務裏看花客高昌寒食生夢畹太癡同政]  
　　托跡申江上年年爲酒貧幾番嗟潦倒半世走風塵愧我才猷淺思君夢寐頻相期重聚首同醉甕頭春[  筍溪臥廬生程麟稿]  
[上海四馬路浦灘文報局經收廣東廣西賑捐六月中旬清單]  
　　十四日蘇州華萼堂費募申字七十九號單又勉力六元芝蓮氏保人口平安四元子奇童祈敏悟百緣氏捐脩貲毛鑑庭三户各二元費福生祈佑故母朱氏早生凈土一元五角胡雲卿張漢森各一元吉春應半元共二十元○隴西邀月軒主人一元虚對開一個○常熟豫春庄　泰庄各二元震源庄一元徐福記保平安六元徐蕙生保身健二元○甯波樹德堂五十元○德大紙號十元陳樸卿先生謝馮醫金錢二百文○夏甘棠翁募滬字九十號册仁昌永恆和全各四元桐逹號仁和永安雅軒彭城劉津門陳五户各二元東利號恆益興羲和順文盛茂復春號振泰承六户各一元共廿四元○山隂俞爾恆爲起兒少疾病六元又爲妻保生産平順四元季俞氏心愿二元　氏一元○常熟濟誠典友七元常州叢桂書屋二元不署名十元○奉賢南橋鎭羅伯繩翁募申字八十號單莊永裕十元汪福堂不留名七户羅伯繩三户各二元羅順志莊蔚德鮑藝斌羅知止汪春華莊志青樂善堂張七户各一元不留名二户仁壽堂何各半元共廿四元内銅洋一元○蘇州馮慈保明保合一元○鄂省雙烈堂現寶銀四兩遺經書屋現寶銀二兩○蘇州仁記五十元○葉子晉翁募揚州兌秋室主人五元○無名氏四元幽湖釣徒保媳程氏病痊規銀一百兩○嘉興費矩卿二十元程菽畦翁募申字八十一號單述頌堂王四元筠翀艸舍馬式和堂胡古榴子雙桂堂林吳佩菊魏塘金周友蓮陳魯峰狷石居譚姚石笙曹子成亦園主人沁香室十三户各一元棣華居郁高秋岩合一元源遠堂張謙受堂陸合一元洵鋤華舘王半元共十九元虚對開一个○黎里張青士翁募不留名永保平安金飾八錢兌見洋十九元錢三百六十三文○武林無名氏十元鎭江張崇詩濕氣速痊二十元浙杭樵記一元○黎里毛且安翁募申字八十二號單求母壽康柏桐堂燮求介壽三户各二元不書名五元蕭秀江一元共十二元又募電字六十八號册祝萱壽二十元葆眞子十元無名字移請客費三元寶善謙益堂祈母病卽愈凌鄭氏黃恆遠堂繼德堂陳憫荒客七户各二元本望者王蔚氏燦然子芳生主人了緣子來成六户各一元史定菴半元共五十三元對開一元又募電字六十九號册無名字十元臥雲子卞善士各二元陳遜齋洽泰號各一元共十六元○本日共收洋四百另三元規元一百　現寶銀六兩銅洋一元虚對開三個錢五百六十三文 
[上海北巿絲業會舘核奬籌賑公所施少欽經收山東賑捐六月初四五六七日第七百零九十十一十二次清單]  
　　廣昌興來趙鹺尹季和經募規銀四十八兩程德錕率男鵬飛鵬萬遵嚴命七十壽辰無須稅嘏將資移助十元○平湖潤之募昌册五千八百七十七號彭澤記十一元彭芹記二元楊實慶二元嚴荔記馬森和王崑記王慶記王崑記潘宅記六户各一元又募富貴源頭同二次册一萬六千七百四十五號彭寶堂十元陳明記一元留補山人一元梅曉墀謝依山盛少巖程雲記馮同興五户各半元八十七歲掃墓改步行省船錢四角馮五記四角胡劈記邵克謹朱午記倪蘭如胡錦記張正龍沈秋記錢聚奎朱藍玉趙錢氏燒香步行省轎錢五齡童子免吃糕餅十户各三角安樂齋松柏居雲記楊宏農張清河陳頴川餘芬濉吉醉石居吟香書屋九户各二角沈吳興一角無名氏四百文又募同二次册一萬六千七百零六號彭寶記十元王崑記七元高敬安莫留名陶惟徵三户各一元又募同二次册一萬六千七百四十四號彭寶堂十元嚴荔卿二元彭子芹二元沈鴻藻堂張鏡堂不留姓名唐吉甫四户各一元以上四册合來洋八十元○愧心子經募昌册一萬四千五百五十四號力不從心半元愧心子半元惟金氏三百六十文樹本堂洋二角五分無名氏胡記俞智記榮記四户各二百文知足人馮梅記愼氏靄氏聯氏祥氏應記無名氏不願登名人無名氏十户各一百文十八户合來足對開兩元四開五元八開三元錢一千三百四十三文以上初四日○杭州陳子範撙節日用移助兩元看竹齋英八　分吕宋票半張二萬六千零八十七號又助賑彩票兩張一千九百三十八一千九百三十九號○富貴源頭同二次九千九百七十四號册秀亭聘之于方子通四户各一元海濤雁亭合銀一兩共五洋合來洋四元紋銀一兩○漢鎭敦實堂第九次募昌册四千七百十四號不書名足紋二兩申三分合洋例紋二兩零三分胡慶餘洋例紋三兩又四千七百零八號張作舟求父康健户三十元張正卿求症速痊二十元又一萬五千四百九號六行堂洋四元四開十八元以上三册合來洋五十四元四開十八元洋例紋五兩零三分合規元五兩一錢五分九厘○杭州祥元衣莊經募同二次册九千九百四十九號詹邵息記十元無名氏十元隱姓氏五元何叙茂三元鍾奕生半元張介眉半元又一千八百六十四號恊濟莊三元五角陶茂盛楊同源謝永成聚源張堮堂謝青亭王少春祥豐莊謝永興稽源隆許昶記十一户各半元林公和魯源興謝隆記余源順無名氏五户各二角又一千八百七十號祿綏堂四元程寶齡三元錫嘏堂三元李珊林兩元資培堂兩元吳大壽一元吳長和鋤梅軒吕加雲蔡茂枝陳財發五户各一元陳光芝半元張友芝半元又一千八百六十三號裕源莊八元系荆花舘一元德安堂一元又一千八百六十五號容保堂二元永恆莊二元程育枝一元王子耘戴仰平合一元守純氏一元周冬生一元夏聽泉朱仲明合一元又一千七百七十號慎裕長源潤源興盛愼餘堂程田詩可龔心齋慶豐秋水居十費文元樓施星庵十一户各一元無名氏邵氏法海無名氏無名氏無名氏五户各半元以上六册共來洋九十二元虚對開一元○　厚范運翁經募昌册一百四十四號李宜民洋銀五元　記洋銀五元養性齋洋銀四元賴餘堂祥銀四元無名氏洋銀三兀吕月峰俞子端謝方山畢筱西鍾葆田魏良臣張輔臣張毅卿無名氏廣記十户各洋銀二元怡記玉記公記復記無名氏五户各洋銀一元吳仁山銀一兩二錢二分共廿一户合來規銀三十四兩七錢以上初五日○鷗海關李布程周蘭叔陳仲山募昌册一萬五千二百廿五號試訓李男監生兆蔭衡爲麟資冥福五十元李樂圃二十元水鑑軒漱玉齋汲光飲錄樓培遠堂周四户各十元李椿輝李兆奎李兆楣華蓋山民無名氏有心者冷眼觀世人凌雲閣笏山居士秋詠樓筱吟書屋瓊讌廬吟紅舘十三户各五元春勝軒十八香舘愛月居選峰樓匏菴墨池釣徒太上居士時竹廬疉翠亭祝頤軒揖青山房二此吟室全次君陶然室詩癲十五户各三元乍雲舘對山菴月香簃侣鷗吟舘不計功者漚海漁父祝秋捷食蓿齋亦橋延薰舘嘯秋氷雪居吾愛廬冷俸蕉雪吟廬熱心腸人湖樓主人會昌湖釣隱菊壽軒塊磊居鷦寄室聽秋鑑氷書舍怡舫蘭玉軒四宜樓詠霓裳舘惜分書屋芙蓉精舍月桂吟脩月簃蓉鏡軒十笋居琴秋舘茶癖居士寶墨主人延齡硯君醉月軒兩袖生風舘讌瓊林客酩酊居閬苑散仙補梅洗硯齋吉祥歲室四十六户各二元以上共七十九户合來洋三百十元○升號經募昌册一萬三千五百八十四號共十户合來四開二元八開四元錢一千三百文○追慶子懺資移助四元○感鳳鄉農完愿十元○松江含章主人五元○張禾氏求病卽愈一元○厚孚莊交來杭州裕源募富貴源頭同二次册一萬三千二百七十一號寶善四元上谷侯兩元壽萱室兩元丁蓬甫一元張春榮一元懷德堂汪一元古香堂李一元七户共洋十二元以上初六日○江孚船來皖南梁安邵志卿求兒南生血症斷根爛板洋銀三十五兩計五十元以上初七日 
 
 
 

Page 11

 
 
[光緒十一年六月初十日京報全錄]  
　　宫門抄○旨三道錄前○皖撫盧奏報被水地方飭屬撫恤片○豫撫鹿奏報修築民埝月堤用過銀數摺○又奏據實陳明可否懇免開送職名片○西撫李奏查明仍以原請之員署理知縣摺○江督曾奏請補海外水師遊擊摺子○六月初十日户部通政司詹事府正藍旗值日無引見○胡弼武預備召見○延煦續假五日○關防衙門奏二十日大光明殿拜表惠王行禮○内務府奏派時應宫聽經派出銘勲○内閣奏派騐放之王人臣派出豫王烏拉喜崇阿奎潤周德潤○召見軍機醇王胡弼武○○盧士杰片再據桐城縣知縣陳兆慶禀報該縣西鄕老梅樹街老井鋪並與懷寗縣毗連之青草塥等處農民草房皆傍河而居本年三月二十九日夜間大雨傾盆山洪發該三處河埂多被冲潰當卽馳往查勘共計冲潰河埂五叚自九丈餘至四十餘丈不等湢近洒埂草房多有冲塌並淹斃男婦三十五名口經該縣捐廉撫卹幸被淹田地旋卽消退現將沖潰河埂另籌米石諭集民夫赶速挑修仍可及時興種並據懷甯縣知縣尹起鸞禀報前來臣查該縣老梅樹街等三處驟被山洪冲潰河埂淹斃人口冲壞房屋情殊堪憫雖經該縣陳兆慶捐廉撫卹而被水貧民困苦異常自應量爲加撫當卽批司酌籌欵項兹據署藩司張端卿詳報在於漕折内原定柢補攤捐項下籌撥曹平銀一千兩發父桐城縣陳兆慶會同懷甯縣查明極貧妥爲撫恤造册詳送務使實惠及民不致失年一而將被冲潰口各歸各界赶油集夫修復以期無悮農事又潜山縣與桐城毗連遽該縣陶揖禀報三月二十九及四月初一等日晝夜大雨之後山洪驟發以致南鄕縣泊湖堤壩東鄕興里一六兩甲華姓江王等姓圩堤均被冲潰並有沙淤惟有無傷及人口房屋業經由司飭查並赶緊分别堵築挑復外所有桐城等縣驟被山洪冲潰河埂淹斃人口分别撫卹情形謹會同兩江總督臣曾國荃附片具陳伏乞聖鑒訓示謹奏軍機大臣奉旨知道了所有被水地方並著該撫飭屬妥爲撫恤毋任一夫失所該部知道欽此○○頭品頂戴調任陜西巡撫河南巡撫臣鹿傳霖跪奏爲修築榮澤民埝月堤磚石各壩用過工料銀數遵章開單奏報恭摺仰祈聖鑒事竊臣接准工部咨行合將榮澤民埝各工用過工料銀兩細數照例開單奏報造册送部核辦等因當經札行布政司開歸陳許道轉飭遵照在案伏查光緒九年秋間滎澤縣保和寨東北一帶黃水南圈蟄及民埝勢甚危險經臣飭派營帶練軍副將裴政馳往會同該縣知縣連魁督率兵丁實力搶護復委開歸陳許道陳彝親詣會督妥辦泆將購辦磚石修築堤　辦理情形奏報在案自九年九月初九日興工至十年四月十二日工竣計接築民埝一道由坍存西埝頭起至東埝頭郭廟止共長二百三十五丈埝身南面添築月堤一道共長一百八十五丈磚前抛築碍石大壩八首共需工料銀一萬二千八百五十兩零臣於杳閱西北營伍時順道至該處沿河逐一杳看所修堤壩均屬堅實其時河溜業已北徙堤外盡成淤灘實足以保衛居民上紓宸厪兹據榮澤縣將用過工料銀兩丈尺細數造具清册圖結呈由開歸陳許道會同布政司核准具詳請銷前來臣覆核無異除册結分送户工二部外理合遵照章程專案開單恭呈御覽謹會同河東河道總督臣覺羅成孚合詞恭摺具陳伏乞皇太后皇上聖鑒勅部核覆施行謹奏軍機大臣奉旨該部知道單併發欽此○○鹿傳霖片再前准户部咨議將歴任造册含混之藩司查取職名奏叅一面將册内所列實在存庫之欵畢竟實動實存澈底清查等因卽經轉行遵照維時正辦清杳當經聲明俟清查完竣有無虧短再行據實開陳並咨覆户部在案兹值赶辦清查事竣所有前項册造光緒八年實在存庫雜稅及驛站裁餘銀八十餘萬兩實係軍需陸續動用惟歴年籠統支發均未劃清何年何欵始則因軍務倥偬支用煩雜悉皆移緩就急套搭糾纒無暇指定動用何欵及奏銷造册時應於何欵開除不得確知遂仍列實存於前而註軍需動用於後歴年旣久欵目愈煩案牘棼如卽無分晰清楚一時無從措手册造不清職是之故含混之咎原無可辭但追溯由來實係從前軍務紛煩未及分缺之故事閱廿餘官歴數十任人多物故實難窮究軍務定後正擬清查又以荒旱經營賑務未遑辦理直至河臣覺羅成孚任内始得奏請清查今幸澈底查明尚無虧短刻已赶造分欵散册依限咨部查核此後嚴飭按照新意逐一分晣登載堂期專欵各簿如收支欵曰再有混淆卽行嚴叅不貸理合據實陳明可否仰懇天恩俯念事隔多年雖係含混究屬無虧飭下部臣准予從寛不究旣往所有前任造册各藩司職名邀免開送出自逾格鴻施是否有當謹附片具陳伏乞聖鑒謹奏軍機大臣奉旨着照所請户部知道欽此○○暫署廣西巡撫二品銜按察便臣李秉衡跪奏爲岑溪縣知縣員缺請仍以原請之員署理恭摺仰祈聖鑒事竊岑溪縣知縣袁寶籙病故遺缺經前撫臣倪文蔚會同前督臣張樹聲請以大挑試用知縣惠和題署嗣准吏部咨岑溪縣一缺應用候補班前所請以大挑知縣惠和題署之處應毋庸議令查照更補復經前撫臣潘鼎新會同督臣張之洞奏請以常捐候補班前先補用知縣何壽萱更補欽奉諭旨吏部議奏欽此兹准部咨查何壽萱湖南副榜由候選直隸州州判因克復興義府城出力保以知縣分發省分歸候補班前先補用遵例報捐指省廣西光緒四年四月二十日給照十一月十五日到省復捐本班儘先補用臣部過班知照於七年七月二十日行文按廣西省照限一百日減半計算扣至九月初九日接到部文之日作爲該員常捐候補班儘先到省日期今請奏補岑溪縣知縣惟杳該撫等摺内聲叙該員甄别留省並未詳細聲叙於何年月日奏請甄别磚難核議應令查明聲覆到部再行核辦等因具奏奉旨依議欽此咨行到粤臣查候補班前先補用知縣何壽萱試看期滿甄别留省之案係光緒五年十二月二十七日經前撫臣張樹聲具奏嗣於六年三月十二日承軍機大臣奉旨吏部知道欽此今岑溪縣知縣員缺係光緒九年九月分之缺核計甄别具奏及奉旨日期俱在開缺之先請署斯缺與例尚無不合所有岑溪縣知縣員缺應請仍以常捐候補班前先補用知縣何壽萱署理藩司張夢元會同臣于臬司任内具詳請奏前撫臣潘鼎新未及核辦栘交前來相應仰懇天恩俯准仍以何壽萱署理岑溪縣知縣　蒙俞允該員係常捐候補班前先補用知縣請署知縣銜缺相當毋庸送部引見亦毋庸查叙叅罰該員係勞績保舉初任候補之員應照例試署一年期滿如果稱職另請實授至此案奉文更補坐於光緒十年十二月三十日行文按照例減半五十日補缺定限九十日又會銜三十日統應扣至十一年八月初十限滿今在限内請補並無遲逾合併陳明謹會同兩廣總督臣張之洞恭摺具奏伏乞皇太后皇上聖鑒勅部核覆施行謹奏軍機大臣奉旨吏部議奏欽此○○太子少保兩江總督一等威毅伯臣曾國荃跪奏爲揀員請補外海水師遊擊陳永春升補遺缺接准部咨係外海水師題補第二輪第二缺行令迅揀儘先合例人員請補等因伏查是缺遊擊駐紥外海有管駕操防督緝洋面之責現值海防緊要尤須熟諳船務練習風濤　綫之員方克勝任臣於水師實任候補各員内詳加遴選謹查有記名總兵蘇松鎭標右營中哨都司劉連升年五十四歲湖南　順縣人由武童　効水師管駕師船隨勦泆著戰功荐保花翎儘先副將于春復金陵續請奬叙案内經前督臣曾國藩等奏保同治四年四月初三日奉上諭着以總兵交軍機處記名遇有缺出請旨簡放等因欽此同治七年借補海門營俊哨守備嗣升補蘇松右營中哨都司光緒三年給咨赴部六月十五日蒙欽派王大臣騐放經部議奏准其借補奉旨依議欽此領札回省於八月十三日任事該員風濤孰練才具精明且歴練早滿資格較深堪以再行借補蘇松鎭標左營遊擊員缺遞遺蘇松右營中哨都司係内洋水師題補之缺杳有現署海門營左哨都司叅將銜兩江儘先遊擊　廣榮年四十歲湖南長沙縣人由武童投營隨勦荐保花翎儘先都司於蘇軍分援浙皖閩三省先克湖林等案内經前署督臣李鴻章奏保同治五年八月二十九日奉上諭着以遊擊仍畱兩江儘先補用並加叅將銜等因欽此復投太湖水師効力委充舢板哨官飭歸裏河水師候補上年經臣委署海門營左哨都司辦理裕如該員久歴水師操巡勤幹堪以借補蘇松右營中哨都司員缺以上二員均係借補核與限制相符合無仰懇天恩俯念海疆員缺緊要水師人材難得准以劉連升再行借補蘇松左營外海水師遊擊曹廣榮遞行借補蘇松右營内洋水師中哨都司以收駕輕就熟之效如蒙俞允俟部覆至日再行分起給咨赴部引見恭候欽定除飭取該二員履歴及曹麕榮前在他省並無叅革朦保情弊印結咨部查核外謹會同江南提督臣李朝斌恭摺具陳伏乞皇太后皇上聖鑒訓示謹奏軍機大臣奉旨兵部議奏欽此 
 
 

Page 12

 
 
   
 
