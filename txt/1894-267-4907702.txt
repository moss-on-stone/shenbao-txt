# 1894 - 267 - 4907702

 

Page 1

 
 
[招請營口訪事人] [  申報館主人啓]  
　　營口爲奉天省商埠地近高麗軍務方興見聞較確本舘雖向有訪事之友誠恐耳目難周因擬另訪一人悉心偵訪如有願就斯席老請書寄至要至確之新聞數則附示佳址姓名付諸郵筒俾得擇尤延定惟須素在營地文理清通者方能入選倘不合意恕不覆函此佈 
[招請漢口訪事人] [  申報館主人啓]  
　　本館欲請一諳練穩妥之人征漢口採訪時事如願俯就望先繕見聞數則並書明姓名住址以便擇定後專函奉訂如不合意概不作答以歸簡便此佈 
[聲明漢口售報處] [  申報館主人啓]  
　　在漢口經售本報之人自八月十六日起另換新手經理賜閱本報者請向漢口黄陂街太平巷口江左漢記石印書局購取可也此佈 
[售藥助振] [  申報舘同人啓]  
　　啓者兹承徐君聞韶以救治吞服生烟藥三十瓶貽贈同人同人以振務方殷願變價以充此欵此藥靈妙無匹每瓶照原價售洋半元祇須詳閱仿單卽可如法施救諸君子有樂善不倦者請臨本館帳房購取以廣流傳也可 
[平倭芻議]  
　　來中倭搆釁水陸各軍巳屢次交戰其在牙山也中國陸軍以少勝多其在平壤也倭人以多勝寡其在大東溝也倭以十二艘來以五艘遁去者亦旣受傷由是觀之用兵之法似乎中勝於倭而倭人亦將心折而自能罷兵息民降心相從乎吾有以知其必不然也何則倭人不知愛民其兵則取之於民前所謂三丁抽一三丁抽二者猶屬譽之者也有久客東瀛者爲余言東洋遍國皆兵其法仿自德國其實則遍國中無兵無非驅不教之民以戰而巳十年以前　一家若兄弟五六人而父母年逾六十者則留長子一人以侍養其餘則悉充兵額若現在則恐并一子亦不能留矣牙山敗逃之兵告人曰兵官之待兵也極酷倭兵旣敗死傷者沿途枕藉其有傷不甚重可以療治者則舁送醫生爲療治若傷勢巳重或不能保其性命而巳成殘廢者則卽自行殺却有倭兵受傷被殺者見持刃者至問之曰汝係華乎日人乎語未畢而刃巳及身矣此其殘忍爲何如者觀於高陞船被擊之後而倭人猶對水中沈溺之兵放鎗轟擊殘酷巳可見一斑顧所讐者固中國之兵也若被傷之倭兵則本其同類况戰而受傷方且憫惜之不暇又不得謂之罪而顧心忍害理一至於此是豈尚知愛民之道者哉彼旣不自愛其民則必不肯遽爾降心况近日聞調到薩芝摩兵不少薩芝摩爲東洋産馬之島人强馬壯且類多亡命之徒向不受日王之徵調大有獨覇一方之勢今不知如何爲日王誘之以來其人身邊皆藏火藥包若遇急變則卽自焚而死不爲敵人所誅故一出門卽不作還家之想聞此兵於八月初上調到朝鮮則平壤一戰中國之所以挫衂者或卽此島中亡命之徒縱横决盪而至故爲其所衝突而能禦也又聞東洋近來新購到水雷船數艘其行甚速且所過之處並無煤烟想係用白煤生火故能如此此等船若蹤而來正不可不慮也按無烟之白煤出於外洋及中國東洋獨無乃其行駛水雷船竞用此種白煤度必有中國之貪利忘義私售於彼者此等人亦皆食毛踐土而乃瞻敢潛通倭宼以自害其桑梓是誠别有肺腸者獲則誅之更無輕縱全在官民相與密訪嚴查以杜其弊而巳夫倭人之殘民以逞也旣如此其隂謀詭計又如此而謂肯卽以一二敗北卽行屈服者斷無是也卽中國此時連戰皆捷恢復韓京凡倭兵之在朝鮮者莫不膏天朝之斧　無片甲隻之得返而彼猶未卽誠服也必也中國兵船直抵東洋攻其沿海各口往來遊弋不令稍休進攻之法先偵探其口岸處設守最嚴何處布置未密我則將機就計或聲東以擊西或避實以擊虚倘得其地有退步者可以運陸兵據守步爲營節節前進兵船旣到東瀛則彼各海口皆被我封住無論商船兵船均不能出入自由而後我軍分數道並進彼東京本在沿海取之亦正無難卽廣島爲兵船會集之區一有警必先設備而中國師船鼓浪而進倘皆如致遠廣乙奮不顧身横衝直撞而入則彼雖有守禦恐亦不足深恃我軍分爲數道約期俱進則彼又豈能數道並防盖彼卽盡巿人以爲兵并累及婦女而其數究不過中國十分之一又將何以禦我如此則倭人必將心驚瞻顫　比脚亂宗社岌朝野皇皇及此時而許其爲城下之盟庶幾和可以堅而且永不然倭人施其狡獪而與中國爲難中國卽使人多盛亦將不勝其擾累此吾先發制人之論所以早貢芻　也誰秉國鈞當必有成竹之在胸者矣 
[京師紀事]  
　　内奏事處口傳奉皇太后懿旨所有派出八月十五十六日在閱是樓聽載之王大臣均著飯吃欽此又傳奉懿旨十五日聽戲王太臣於行禮後進保泰門十六日頒發詔書後進保泰門欽此○户部山東示傳兩廣請領鹽引委員余世忠限於八月十三日親身赴部領引毋得違悮○吏部爲片行事所有擬選兵部漢字主事之光祿寺署丞榮恩一員本部於十一日帶領引見相應片行貴寺轉傳該員於是日五鼓穿常服備帶補褂青褂並佩帶對子荷包手巾赴西苑門外本部公所書到聽候排班帶領引見並傳於初九日午刻赴部演習口背歴如是日不到扣除引見因用印不及先行白片後補印文○兵部准吉林將軍長軍帥咨開據副都統銜新授錫營領隊大臣霍隆武巴圖魯穆隆阿現巳俶裝隨帶親丁人役十六名於七月十八日由吉起程馳赴錫伯管任所等咨報前來除另行奏　聞外相應將啓程日期咨報兵部查照○侍衛處爲知照事八月十一日奉　旨朕於明日辦用膳召見大臣後由勤政殿檐前乘轎出德昌門西苑門進西華門走隆宗門内右門還宫欽此○文叔平中書侍郎試八閩所管稽察中書科事務應卽奏請派員署理俾專責成而嚴稽覈經内閣開列内閣學士清單請　旨遵行月十一日奉　硃筆圈出内閣學士兼禮部侍郎銜祥霖欽此○户部山東司示傳吉林請領本年秋委防餉委員佐庫祿善等知悉所領銀兩本部庫於八月十二日開放該委員等務於是日赴庫承領毋違○工部爲知照事所有奏獎勵之江西管解杉木委員道員用候補知府程雲俶一員本部於八月初五日帶領引見奉硃筆江西解木委程雲俶著俟補知府後在任仍以道員用欽此欽遵到部除咨江西巡撫外相應知照吏部查照辦理○八月十五日上慈禧端佑康頤昭豫莊誠壽恭欽獻皇太后徽號禮成十六日頒詔所有恩詔内開各省鄉試加廣舉人中滿洲蒙古加六名漢軍加三名大省加三十名中省加二十名小省加十名禮臣於奉詔後擬將此次恩加廣額 
 
 

Page 2

 
 
卽於本年甲午科各省鄉試取中以副朝廷嘉惠士林至意惟各省程途不一恐揭曉前未能一律奉到明文因奏請電知各省遵照如此變通辦理旣副朝廷嘉惠士林之德意亦見禮臣培植美情用特錄登俾薄海諸君快覩焉 
[自認死傷]  
　　平壤之戰我軍雖退至義州然軍士死傷寥寥無幾兹閱倭奴所刊日日新聞載倭酋之被戮者計步兵大尉田上覺町田實義林久實砲兵大尉山本忠知步兵中尉今井建細井有順計六人傷重而不卽殞命之砲兵少佐永田龜步兵大尉桑木崇臺小倉恭信服部尚若月曾一郎步兵中尉林景敏平田時丸本間德次郎三井每雄井野口春清步兵少尉乃万文太郎勝田太郎菅野尚計十三人而萬朝報所紀則尚有田邊元次郎國弘榮一二少尉亦受殊傷其記鴨緑江海戰情形則謂倭艦比叡松島赤城三號俱被砲丸所擊受損而沈擊斃赤城艦統領及諸大員九人士卒不計其數夫諱敗爲勝本倭奴之長技乃兹者自行招認巳有若此之多則其元氣之傷自可不言而喻我中國盍乘敵人喪氣垂頭之際長驅直入一鼓蕩平豈非天壤間第一快心之事乎 
[烟臺訪事人述鴨緑江戰事]  
　　鴨緑江水戰本報巳屢紀之矣＋昨接烟臺訪事人來函言之較詳合再錄之據去有沙河子民船由高麗出口　有中國兵船水手三人漂流海面援救上船載至烟臺詢問當日戰事則言我國派輪船裝運兵丁軍火由天津駛赴高麗有鐵甲兵輪護送各輪船旣巳抵岸將所載兵丁軍火交卸卽欲出口詎有倭船飛駛而來我國兵船迎頭截擊自午至暮鑒戰半日倭船中砲焚燒者三艘被我船撞碎者一艘擊沈者一艘遂紛紛敗北時則烟焰障天無從瞭見倭船之多少○此三人中有一人受傷言及在揚威般上當水手本船與超勇首先開仗故受傷較早各兵勇氣百倍仍燃砲擊敵奈砲身重大然放時不免震動船遂沈没此人拾得片板逐浪浮沈得遇民船拯救其時黑烟捲水白浪如山以後情形則非目力所能覩矣○又有人自旅順口至烟臺言及當日擊沈倭船四艘受傷糜爛者三艘我國經遠船不知下落致 
遠亦受傷沈没超勇揚威戰時受傷搶近灘岸倭船敗北後由我船帶回旅順口赶緊修理此戰我軍皆奮不顧身當砲彈雨集時各人雖受微傷全不退怯北洋統領丁軍門副統領德員漢納根臨陣指揮升旗傳令幾於應接不暇二公雖受微傷幸無妨碍又聞濟遠船主方伯謙仍復畏縮異常幸屬下弁兵各自爲戰不至貽悮事機倭船見勢不能敵又扯龍旗乞降我軍不暇瞻視銳意轟擊倭船遂相率遁去我船因時巳日暮未便窮追倭奴遂得苟延殘喘○又云當日昐派商輪裝運兵丁卽令北洋兵船護送前去本定於某日開行有鑒於高升之失因漏洩行期致被倭奴乘機截擊此次嚴密定計特於定行之前二日展輪前往故商船所載兵士軍火得以從容起卸迨倭船於是日駛到各商船業巳卸空由此觀之倭奴於我國之一舉一動無不加意偵探迅速飛報藉非默運神機示以不測幾何不爲高升之續耶請以片語决之曰欲杜外諜先除内奸○又聞兵船上人述及當日戰事言兩軍相見之時我船齊心協力欲得倭提督座船惟其船堅固異常連中數十砲又發魚雷攻之未見損傷致遠船受傷較重管駕鄧總戎世昌見勢巳不支不如與倭奴决一生死急開快車向倭提督座船撞去倭提督船急打倒車而致遠業巳撞入腰際鐵甲堅厚鉗夾不開如鷸蚌之相持未幾倭提督船沈下致遠亦被倭艦圍攻傷重崦没今聞鄧總戎巳回威海衛此戰雖殺傷相當然勇往直前殺敵致果可以大張海軍之威以視濟遠管駕方伯謙畏縮不前賢不肖之相去爲何如耶平遠兵船見超勇揚威二船受傷度勢不支因駛近左右以爲之援二船始不至沈没此次倭船共有二十餘艘其敢於駛近接戰者僅十餘艘餘皆以商船充數遠遠遊弋後見我軍得勝倭艦或沈或燬傷亡過半遂見機遁去 
[營口訪事人述平壤戰事]  
　　前報紀平壤戰事昨日又接本館派赴營口專訪軍情之友人來函云近接官塲確實軍報平壤後路被倭兵於八月初八日攻襲我軍奮勇抵禦鎗砲雨集血肉横飛鏖戰八九日晝夜不休倭兵新添數萬皆用機器格林砲輪機一轉連出五十餘響我軍祗有快鎗且砲隊甚少以致小挫統領奉天練軍左冠亭軍門寳貴中鎗陣亡葉統領及淮軍統領衛軍門毅軍統領馬軍門等相率退守義州平壤復失聶軍門被地雷轟發身受重傷致與太軍相失幸有高人二名借給衣服使倭人不能認識得自間道歸營是役也我軍先勝而後挫初中其埋伏之地雷嗣被新兵所用格林砲連環轟擊傷殘兵士以數千計倭奴死亡者數倍於我亦可見我軍之驍勇善戰矣目下我軍巳退至義州義州距鴨緑江不遠中間尚隔一愛州城目下巳有大軍扼守爲犄角之計○奉天練軍統領左軍門聞於八月十六日受彈傷至十七日中鎗殉節當十六日平壤失守時我軍驟退五六百里漸失紀律蓋以各軍自初八日開戰後無日不出入於鎗林砲雨中相持旬日之久困乏難堪致爲倭奴所乘也○八月十六日倭兵共有六萬進圍平壤葉曙卿統領及衛達三左冠亭諸軍門各率所部四面衝出衛軍門營中有奸細作亂先行潰退左軍門單騎躍出中鎗墮馬兵勇見主將陣亡不戰而退葉統領以衆寡不敵祗得退守義州宋軍門所統五千人本紥城外至是從間道退回不傷一兵且生擒倭兵數名奪得大砲數尊此係官塲接毅軍電報且云此戰左軍門雖陣亡使各兵堅持不退毅軍在外夾攻倭兵雖有六萬不難破也 
[與子同仇]  
　　營口訪事人來信云左冠亭軍門寳貴統領奉天練軍巳歴多年威望素著熟悉東三省地勢年富力壯勇敢有謀略歴任將軍倚之如左右手蒙恩簡放高州鎮總兵尚未到任一旦殁於王事自軍督憲以下以至各營兵勇無不痛哭失聲八月二十日耿統領正在操演兵丁一聞噩耗立卽停操撫膺慟哭因與軍門同奉天方教次日卽約同人在禮拜寺諷經招魂耿統領自少壯時卽與軍門共事又同時奏調赴奉天數十年來意氣相投常以報国立功互相勸勉今聞軍門沙塲戰殁如先軫之喪元統領激於義憤禀請大帥願率所部精銳馳赴前敵爲軍門復仇雪恥並覓遺骸歸葬統領誠不愧烈丈夫哉 
[倭國調兵]  
　　營口商家接神户坐號客來信言倭官出有告示謂西歴九月初一日本境有大兵經過恐擾及街巿著大小鋪户一例停止贸易届期由火車載兵經過晝夜不息至初四日始止大約此次載兵約有三萬五千想卽往攻平壤者也 
[倭兵操練]  
　　日本西字報去日本派出之第三隊兵因久未操練不免遺忘現在赶緊調集各處三道頭以便操練此非所謂急來抱佛脚者歟 
[舟行宜慎]  
　　長江北口崇寳石頭等沙有碰雷數百具密布江中乃沈仲禮太守奉上憲檄在此安設以防倭艦侵犯並派有兵輪砲船巡守禁止行船往來免遭轟擊法至良意至美也其雷之利害曾於泰西各國書藉中見之如同治四年南北花旗之戰此種碰雷轟燬巳搭頗士科等鐵甲四艘卓治固以勒等兵船十五艘誠爲防戰必不可少之器侂月初四日金義泰沙船違禁駛行該處誤觸被轟近復有寗波大釣船一艘滿載貨物希圖漏稅於夜深月黑時仍由該處行駛船貨亦遭轟失並斃舟子數人何利令智昏者竟不知趨避若此耶 
[兵輪回淞]  
　　南洋開濟兵輪前經邵中丞調赴臺灣協防昨巳駛回吳淞矣 
[渝城大火]  
　　昨接川中訪事人來函云七月二十五日傍晚七點鐘時渝城道署甬壁後某錫鋪因洋油轟燃烈燄横飛適當大風驟起火隨風勢益肆猖狂延燒道署左圍竿東轅門斜過差房花廳幸兵勇水龍羣往護救二三堂未遭延及火卽穿出打銅街共分三股一由大十字小十字打鐵街長安寺半邊街九井滴水巖藥王廟龍王廟新街口至梅子坡坎下水巷子止一由東轅門至陜西街雙火牆止一由朱十字至狀元橋縣學門外止直至二十六日天明始熄共焚千餘户皆洋貨薈萃之區所失約值數百萬查重慶今年洋貨遲滯商號倒閉時有所聞今復遭 
 
 

Page 3

 
 
此巨災關心商務者不禁爲之太息久之 
[穗垣火警]  
　　八月三十日粤垣西關洪聖廟側某號因火油燈爆炸烈燄猝然幸人手衆多卽時撲滅當起火時鳴鑼號救各街疑爲盜刦紛紛閉門各營勇丁亦齊出追截有甲乙二人行至福德里恐勇與盜遇梒礟互施遂走入厠所以避營勇見形跡可疑拘去後訊悉一係鞋店學徒一係豬肉店夥伴旋經該店赴營取保卽予釋放○叢秀約内南陽街黄姓富室也有傭工某甲突起盜心盡竊其珠寳金飾約值數千金並放火自焚以圖滅跡幸經人知覺將火救熄不致被害而甲巳乘機逃逸近日黄姓將甲緝獲擬送官究辦甲畏罪情急卽用剪刀剌破腎囊鮮血淋漓登時斃命黄姓禀官相騐幸蒙邑尊騐明委係自盡與人無尤飭令親屬具結棺殮黄姓旣被竊于前復受累於後所失不貲誠無妄之災哉 
[粤東紀事]  
　　廣雅書院山長朱蓉生侍御駕返道山業由親屬至粤營辦喪事連日在書院開吊省中文武各官與夫門生故交皆往行禮現因中日失和航海不便遂於八月廿一日將靈柩移往大北門外雙山禪寺暫厝○督署於八月十九日接北洋電信連日傳司道各官進署會議機密○近日西關地方盜風猖獗刦掠頻聞計自中秋節起至二十日止數日之内共出刦案十餘起皆係紏衆行兇明火執仗大憲以西關汛官緝捕不力實難辭咎遂將頂戴摘去以示薄懲○吕宋票圍票鴿票等項賭博皆巳查禁惟番灘一項尚未列諸林令設館聚賭到處皆然兹聞臬憲額玉如廉訪以番灘賭博尤爲民生大害亟須嚴禁以保衛地方刻雖未見明文而賭徒得此風聲巳莫不憂形于色矣 
[訪拿倭奸]  
　　自倭奴肇釁以來疉將緝拿日奸告示錄登前報兹復由東湖縣魏大令出示曉諭照錄於左爲剴切曉詳事現奉各大憲札飭倭人在滬向設有日清研究所約七八十人五月以前陸續散去聞多攺作華裝及僧服者分赴北京津烟浙江蜀鄂閩臺各處蕪湖尤多飭屬一體查拿等因奉此除飭差嚴密查拿外爲此示仰闔邑客棧飯店庵堂寺觀一體知悉凡遇往來過客留心盤查如能拿獲攺裝易服倭人一名者賞錢五十串文拿獲漢奸一名者賞錢三十串文訊明給領决不食言倘有形迹可疑不加盤詰一經發覺定卽根究落過寓所治以容隱之罪事關重大凛遵母違特示 
[嚴禁私運]  
　　揚屬各州縣奉到淮揚海兵備道謝觀察排單遞到公文略云奉南洋通商大臣劉札開現在中倭失和聞倭軍缺糧甚亟誠恐内地奸商貪圖重利運糧濟宼亟應查禁所有淮揚海三屬各海口卽責成地方文武印委汛弁嚴密稽查毋許偷漏等因到道查該三屬均濵臨大海如鹽城阜寍興化東臺等邑距海尤近海口繁多大者帆檣雲集商賈蜂屯小者亦可容漁舟出入難保無不肖奸商載運米糧出口濟敵除密飭親信前往查察外現漕督部堂巳遴委員弁分往各邑海口相機堵塞惟無名小口尚多所有漁舟止准在未堵小口出入須先於就近文武員弁處掛號朝出暮歸但准取魚營生如查有私載米糧等貨出口一經拘獲定按軍法從事其名凛遵等語江都縣林邑宰奉文後照錄出示懸掛通衢並密派幹役分往稽查說者謂裏下河一帶今年收成豐稔千倉萬箱幾如山積彼枵腹倭奴難保不涎垂吻外密遣奸人購買各大憲洞燭其隱預爲查禁顆粒不容出口倭奴雖譎亦難施其狡獪矣 
[滬上官塲紀事]  
　　松江府恩詩農太守日前蒞滬道赴轅拜賀任禧並禀要公巳詳前報兹悉太守於昨晨赴道轅禀辭卽行解纜遄返茸城滬上印委各員均詣江千恭送○貴州臬司唐廉訪樹森本擬於昨日附輪北上晉京祝嘏兹聞昨日不及登程約於今日乘輪起節 
[法界火警]  
　　何祥芝者先在法馬路開張益美齋茶食鋪嗣因小東門外房屋造齊將鋪遷至該處前夜三點鐘時披屋内不知如何遺火霎時烟霧迷漫冐穿屋頂巡街捕急報小捕房謝副捕頭卽令小工持皮帶飛馳而至一面用德律風知照大捕房大捕房立飭通班各捕及郁孫朱三包探前往彈壓并知照英捕房鳴鐘報警俄而英美各洋龍風馳電掣而至爭開自來水龍頭但見萬道寒泉從空而下紅孩兒知力不能敵捲旂而返是役也計丁聚盛紙店黄德隆烟間四達洋貨號珍美肉莊湯永順切麫店載陽糖食店乾昌襪店大順南貨店其餘尚難悉數約燬房屋三十憧之多法讞員葛同轉帶會捕局勇與克捕頭分投照料至天曙時始歸事後經包探將何及鋪夥拘入捕房尚有甲乙二人從披屋逃命跌仆受傷送往仁濟醫館醫治至如何起火想堂訊時不難水落石出也 
[大令牌示]  
　　上海縣黄大令懸有牌示其文曰爲傳勘事仰原差全順沈翔知悉據耆老周兆華禀請開濬楊淄漊河道並據職監喬永修武舉周希濓禀請詣勘一案本縣定於九月初四日前往履勘届期傳齊人証集塲伺候毋悮切切 
[具結領媳]  
　　鄉人張錫香投上海縣呈控寡媳陸氏被陸聰甫誘領黄太令准詞飭差查提陸氏及陸聰甫到案倩帮審委員葉司馬於前日集訊張錫香供陸家行人素以耕種度日寡媳陸氏逃逸訪悉被陸聰甫時到家中引誘因之濳逃並將衣物捲取一空求恩究追陸聰甫供住處與張相近因張處攬有租田耕種故到伊家收取租錢並不引誘伊媳至陸氏潛逃之事小的實不知情陸氏供偶至母家暫住不敢濳逃聞翁涉訟卽回家内並不捲帶衣物司馬謂張曰爾媳寡居姑念名節攸關不予深究張復請追給衣物司馬詰之陸氏堅不承認司馬諭張候飭地保查明核奪並著具結將陸氏領回諭陸聰甫不許再至張家行走并具改過切結存查 
[詳鞫盜案]  
　　去年十月廿六日虹橋鎮王豐崙家被盜行刼一案經黄大令飭捕緝獲龍華阿五卽陳阿五焦湖阿小卽陳阿小及投案之顧阿妹等三名嗣後又經松江府華亭縣在華境獲到示偉青朱瑞堂周阿狗等三名解歸本縣黄大令訊明收禁嗣因阿狗在押患病發堂醫治無效而斃此巳詳登前報兹聞華亭縣童米蓀大令函致上海縣謂此案在華境拿獲朱偉青等三名訊供之後是否確係此案正犯望卽函知以便申報上憲並據青浦縣函稱現拿盜犯訊取供詞與行刦虹橋王豐崙家之盜犯牽涉黄大令接函後卽於前晚升坐花廳飭提各盜犯至案諭曰爾等行刼此案究有幾人阿五供行刦虹橋之案祗十三人分坐三船大令曰爾等十三人名姓可逐一供明答稱小的船上阿小老王阿二寳榮并小的共坐五人尚有顧阿妹喜子偉青阿森四人另坐一船再有一船亦坐四人卽朱瑞堂阿狗王三李阿大等四人也共計十三人分坐三船大令曰爾等行刼諒不止十三人此外尚有何人可據實供明答稱並無别人大令曰旣無别人現有青浦縣來信言及據到案之盜供吳小四子夏四麻子胡老班張老四陳八等數人與爾等合夥行刦虹橋王姓家今本縣向爾等開導如伊等行刦有分爾等不可爲伊包庇反將自身受苦答稱小的等豈肯包庇别人惟照事實供有分者决不肯放過無分者亦不能攀誣大令曰爾等旣照實供朱偉青究係同夥否卽是其人否答稱少的同夥偉青年歲略大繞頰微有黄鬚今到案之偉青實在不是卽瑞堂亦不是此人小的等不肯胡亂攀誣大令曰爾供偉青不是此人今欲放伊出去爾等不可翻悔若放去後再行供明巳不及矣答稱請大老爺卽將伊釋放小的等並未與伊同夥斷不翻悔若至松江蘇州亦照此實供如大老爺不信小的等情願具結又提朱偉青至案問曰爾未與伊等同夥華亭縣捕何以將爾拿獲答稱小的生平嗜賭想平時因賭結怨所致大令曰爾住松江巳有幾年答稱巳届十三年小的娶親亦在松江此中寃情求大老爺明察又提朱瑞堂至案供稱向住漕涇現在窮苦無依以樵柴爲生不敢行刦大令謂陳阿五等曰爾等旣供伊等無分本縣亦欲釋放爾等自願具結免致日後翻悔答稱請卽釋放小的等願具結呈案大令判朱偉青開去脚鐐飭差帶下陳阿五又供小的到案身畔帶來洋九元棉被一條水烟筒一枝錢三千六百皆被住居篾竹街之正身阿桃及夥阿順三人吞没叩請查還以便應用顧阿妹供有洋六元棉被一條水烟筒一枝夾襔一件洋在袋内放於班房中一轉瞬巳不見求請查還陳阿小因身上無衣欲求恩給賜大令飭丁至内取出棉襖給穿并飭查陳阿五等所失之洋及水烟筒等物一併交還又飭將陳阿五等 
 
 

Page 4

 
 
三人還禁朱偉青瑞堂暫行交差看管聽候覆訊顧阿妹向釘雙鐐求恩開去一鐐大令准之 
[英界公堂瑣案]  
　　包探張阿五禀稱周秋雲前在天津某洋行爲買辦虧空銀二百餘兩潛逃來滬經洋東函托在滬之西人邵甫可留心尋覓昨日邵甫可知周巳來滬報捕拘獲送案請訊邵甫可伸訴前情周供在天津爲買辦時確曾虧空銀二百餘兩惟經手放出之帳可以相抵宋通刺商之薩副領事判將周秋雲押候備文移解天津○昨報新塍人楊金生冐同鄉朱慶祥之名向陳世齋收取洋六十元通刺著押候朱慶祥到案覆訊昨日朱投案訴明情節求請領洋通剌問昨日楊至陳處取洋爾知之否答稱不知實被楊竊取信函至陳處冐取通刺遂判將楊金生交捕房管押一个月期滿驅逐出境所有被收之洋六十元著將金戒指二枚銀表一枚及現洋十一元五角半作抵給朱具領○包探陳阿九禀稱昨有李阿根持大通莊支票一紙計銀九十九兩四錢至福源莊支取福源執事人答以並不與該莊往來不能付銀李强欲支取以致口角由捕拘入捕房送案請訊李供寍波人此票係友人托爲代收往收無無以致口角通刺判將李交捕房押送回籍支票存案待領○華捕禀稱張忠海持銅洋二元至錢莊混用被莊夥任忠和看破送案請究任稱此人　　銅洋日前曾被混用二元此次留心察看果是銅洋是以交捕送究張供此洋係新閘地方之馬委員給我通刺判將張忠海送縣辦理銅洋四元附送○小竊胡裕乾竊取某甲家水烟袋一枝經包探黄四福拘獲送案通刺著驅逐出境○馬夫陳度芳溜馬違章巡街捕喝阻不依送案請罰通刺判罰洋一元○戴阿二蔡阿榮在天后宫聚賭由捕拘案通刺判各枷三日發犯賭處示衆○水探唐寳榮禀稱昨有裝載草泥之船户范阿耀將草泥抛棄陸家嘴浦中有違定章拘案請究范供不知租界規例以致悮犯此後决不再蹈前轍通刺著具以後不再任意將草泥抛棄切結從寛釋放○譚華氏扭子譚生和投案訴稱此子不務正業向之訓資反敢違忤是以送請究懲通刺著押候訊究 
[巡局瑣紀]  
　　有謝雲發者卜居製造局附近之廣東街紏合柳長發等多人在家聚賭正在興高采烈時忽起爭端拳足交下爲巡防局員魯二尹所聞卽派局勇多人將謝雲發柳長發等拘至會同製造局發審委員徐司馬集訊以謝柳二人均在洋鎗廠作工暫行看管候禀明局憲再行核辦○廣東街一帶茶坊酒肆密布如林就中以三和軒茶肆最爲寛敞有陸盧之癖者聯襼偕來座無虚位更任人作葉子戲以致晝夜喧闐前日正在聚賭爲局員魯二尹所知立卽帶巡防勇丁飛馳而往拘獲陳阿美唐喜陳阿坤陳陸氏等帶回訊辦惟阿美屢次犯事未便從輕發落飭勇持片送往上海縣請爲重辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
P>庸醫受辱 
　　本邑人宋甲居虹口西華得路東王家宅以行醫爲業略誦湯頭歌訣居然高挂招牌有混名糖炒栗子及确雙者皆係著名流氓平日專事拆梢見宋頗有餘資垂涎巳久昨日十二下鐘時登門敲詐甲亦不肯相讓與之口角繼至互毆甲雖能叅三指禪究不能舉千斤鼎未免稍受損傷其妻某氏卽赴捕房控告捕頭謂甲亦非善類旣巳被毆以後遇見許卽喚捕拘案以憑懲辦 
[莫廨晚堂案]  
　　前由一百九十一號巡捕解送唐沈氏毛元泉及高麗人姜氏等至廨宋通剌於前晚升堂高麗人姜氏略知華語供稱年二十七歲原籍高麗父名式文前嫁同鄉陳某爲室兹因夫故無依由叔公某甲主謀轉醮與在高麗開同興泰綢莊之廣東人吳某爲妾嗣因吳之大婦兇悍異常不能相容經吳將小婦人送與毛爲妻其時毛在該處海關充庖人小婦人自與毛成親後在海關附近賃屋而居約　半載之久至前年夏間因毛歇業旋於七月間買舟携同來滬先住新閳地方至本月初　日遷至阜康里轉租唐沈氏樓面一間日前小婦人因與毛細故口角當有二房東沈氏唆使小婦人逃逸小婦人一時糊塗聽信沈氏讒言當將衣物首飾等件寄交沈氏旋卽逃逸因不諳扈上路徑悮走至王家庫巡　房相近啼哭經巡捕送至新巡捕房轉解案下毛供寍被人前在高麗海關爲廚役由通事張永仁撮合娶開綢縀莊之廣東人吳姓退妾姜　爲妻執有吳姓原　筆據爲証現因姜氏聽信二房東沈氏唆使私行逃逸查檢衣物首飾及銅器等件均被沈氏吞没爲此開明失單投報捕房吊到衣服三件及銅器二件現存捕房今將沈氏拘解案下求恩究追沈氏供蘇州人現居阜康里尚餘樓面一間轉租與毛元泉夫婦居住兹因夫婦吵閙小婦人勸之不聽日前姜氏不知因何逃逸並未將衣物等件寄存亦無唆使吞物等情徐阿虎供小的係本邑人向爲泥水匠與沈氏私識有年此事實被毛元泉誣控是以投案聲明通剌判將毛等押候再核○江北人邱姚氏喊控被再醮夫邱金標凌虐求請伸寃值日差禀明宋通剌飭交官媒候訊前晚通剌升堂將該氏帶案據供年二十三歲前夫故後遺有一子尚在襁褓因衣食難謀經大伯作主得洋六十元轉醮與邱金標言明須將幼子撫養成丁乃邱初尚相安嗣因另與虹口某孀私姘屢欲將小婦人及幼子婪賣時被毒毆身無完膚不得巳投案抻寃供畢涙涔涔如雨下旋據邱金標投案稱小的係阜寍人向在治下利濟木輪船局爲水手頭目曾於上年臘月二十九日娶冉醮婦姚氏爲室當出身價洋六十元小的並無虐待亦不敢婪賣通剌察得姚氏頸項等處受有傷痕判暫發棲流女所安置聽候飭差查明凌虐情形復候再核 
[法捕房瑣事]  
　　昨午後葛同轉蒞八仙橋捕房與謝副捕頭升座命將上期未發落之竊賊王湘銀逮案著責一百板畢問爾尚年輕爲何犯竊答因貧苦所致欲來上海推拉車輛今蒙懲辦决不再犯謂上海崇明人頗多可有人保爾朱包探禀前奉捕頭命帶至三十八號門牌阿昭處知王向不安分不肯具保請示核奪同轉得禀判將王還押飭探押送大關前崇明航船回籍不准逗留○提竊犯周阿林卽小東　到案命責一百五十板問何人同黨同竊尚少貨物一包從實供明否則再比答稱向撐船隻與小松江陳阿福同竊謂爾係坐地分贓判還押著探押帶前去指交小松江陳阿福等到案訊核○提陳藏才卽耀山著先枷示期滿責釋○郁麗生投呈保領並禀稱因賠累遵繳銀兩所有雷汲韓倘得在路會見當握案求　同轉閱禀有原告張士學硬令中保賠償之語著卽擲　另繕呈電○裕泰新報關行主汪壽生控帳房吳靜峯舞弊等情經葛同轉提案飭令查帳吳尚存有薪俸銀兩同轉將汪押候交保繳銀五十餘兩給吳具領昨日汪壽生情沈竹卿投呈銷案及領某錢莊支摺廿結一扣同轉問汪爲何不來沈稱因有要事離申同轉曰照汪誣控司帳罪有應得兹閱結内與原控不符飭將誣控情形註明另繕呈候將存摺發還○卽用縣陳瑞鼎失竊衣包一案郁包探禀稱奉諭押帶各野雞至陳處逐件檢點一週惟有大鞋藍無人認挑兹將挑夫十三名解案請訊胡寳云投案候示同轉將挑夫沈阿三等逐一研詰供稱雖係王周兩挑夫上船搬物並無閒人在路且有謝安押送决不敢作此行竊之事同轉判令沈阿三等十三名出外詳細訪查限三日務獲原贓非但不辦而且有賞各挑夫均叩謝而退 
[上海北巿絲業會館籌賑公所旋少卿欽經收順直山東賑捐六月十一至廿九日第三千九百六十四至八十二次清單]  
　　十一日徐政夫求子鼎寳病愈由滸浦晉昌寄來洋十元蘇城籌願人二元高郵丁玉軒募宣氏經懺資助二元預衛子未軀平安二元不留名一元○十二日松江府華亭縣久文由惠泰莊來洋十元○十三日紹　陳翰臣完願五元朱松泉爲妻保胎平安　元羅光鑑二元○十四日善親堂五十八元　祈記求保平安十元産母平安二元姚伯欣完六七月願二元松江無名氏銅洋二元○十五日沈亦青洋十元趙　亭五元錫書堂謝病痊求家中各人平安四元嘉興姚家埭放生室主人求消災郤病延壽三元無名氏二元姚杏記一元○十六日浙紹傳汝功爲妻鍾氏求病速愈由厚康莊來洋二百元太倉倚樓舊主保病廿元邱培良完願廿元蘇垣邵祥叔爲兒完願四元○十七日南翔丁榮氏求産後病速愈并祈合家永保平安洋十元畊餘軒吳發瘧求速愈五元又助痧藥資五元嘉定悅記求保平安三元無名氏求父母平安二元陸丕善爲子病速痊二元○十八日蔣姚氏求病速愈洋廿元鎮江萬求病速愈十元嘉定退想軒主人十元○十九日劉居仁堂完願由正大莊來英洋二百元合規銀一百五十一兩吳李氏洋十二元無錫王源來王梅修洋十元平湖隱名氏爲庶祖妣六旬誕先嚴十　懺資移助八元又完心願六元寳應恊賑公所募六元湶涇曹雲齋病愈完願二元彭麗生一元○二十日無名氏求臨産平安洋十元李盧氏八元南翔李功甫一元○廿一日鎮江願保季季平安人由江裕船來洋五十元梁斯卿爲子求病速愈四十元鄱陽縣署洪　蓉完夙願由晉泰綢莊來洋五元孟伯陶求子病愈四元南匯鞠文圃求内人肝瘋速愈二元銅洋二元唐雨臯求暑濕等症速愈小洋十角　城王朝佐香資移助小洋二角○廿二日杭垣節用助賑氏洋四十元海東鴻安寓謝願由浙寗同豐寄來十元餘姚陸孫氏求平安一元○廿三日黄蓮氓求病愈體健洋一百元無名氏求病速痊由晉昌浴來洋一百元江西玉川汪大德求母病速愈洋三十元無名氏因臨産三日未生在東廚司命案下求大小人平安還願廿元慈谿姚介甫爲吐血求速愈由源合泰豆餅行來洋十元織簾内史保天印成病愈洋十元無名氏節燒香資一元覺前氏求父病愈六元又求兄病愈四元補過子求妻臨盆平安五元○天順祥來江西陳幼耔募郤病延年　屋求瘧疾全愈手痊　明體健合家平安京平銀廿兩東壁堂求郤病延年精神矍鑠眼明脚愈老當益壯十兩求放心齋求永無百病讀書有成心不外馳總明漸啓十兩西園堂求子女平安自身茁壯　心保赤家長延年又求兩眼光明熱氣全愈八兩保軒求童體茁實容易長成百病不生無災無難四兩一鳴軒求變化氣質漸能語二兩春暉闇求手足無恙體氣充實父病旋廖不再患二兩共七户合規元五十七兩七錢九分二厘○廿四日織簾内史爲夫印成子求病速愈洋一百元錢蓮生求身體平安六元○廿五日遼東昧蓼客謹　椿庭遺囑由電報局來洋一百元蘇城老人和震記徐兆棟求病速愈由惠泰莊來洋六十元張雲軒二元咀梅書屋一元銅洋一元○廿六日章守元等爲父脇痛吐血淫汗不止又瀉紫血求病速愈洋二百元江西豐城縣萬仁和堂由京口慎記來洋廿元蕪湖謝培根爲第四孫病愈完願規元三十八兩二錢九分六厘存養堂何洋廿元善讀堂李十元覺前爲父求病愈十元覺孝爲父求病愈四元覺爲翁求病愈二元安慶臬署王聘候求内子病速愈二元杭州沈氏一元杭省木訥居士銅洋一元徐善士由鴻豐絲棧來錢一千二百文○廿七日章守元等爲父病稍愈再助洋二百元蘇城宏農氏黎陽氏爲單周錢債交涉調處消案酬儀移助八元探杏廬王求病带愈由無錫王　來寄來五元○廿八日鎮江保赤堂洋廿元湖洲趙姓求病速愈由姚大仁來十元咬啗吧小南門八龍棧曹東海由法　西書信館來規元五兩○廿九日荻　吏部孫鏡江求病速愈洋二百元陳子仁求女病愈三元梁洗氏保子五角 
[上海北巿絲業會館籌賑公所施少欽經收順直山東賑捐七月初一至二十日第三千九百八十三至四千零零二次清單]  
　　初一日陳姓洋十元隱名氏求兒女平安小洋六角○初二日慈谿隱名氏一元○初三日無名氏洋三十元姚江楊慶瀾求自病速愈廿元杭城任退涵求長孫痢疾速愈十元紫陽氏五元夏陸氏爲生母陸高氏九十冥壽懺資移助四元無名氏一元○初四日蕪湖謝根培續助完願由元茂莊來規元十一兩一錢二分二厘吳城無名氏求兒承垣失血之恙病根全除洋廿元九江德生源記利孤經資移助三元姚伯欣完願二元龔清　求保平安二元楊鴻鈞求消災延壽一元蘇城金鼎鐵爐一元瑋貝龍珍各二角○初五日從善堂祈保合家平家平安由恆興洋貨號來洋四十元又壽珍女史病痊還願十元無名氏三十二元江都王偉卿因妻張氏病愈再求平安還願五元傅記二元嘉定悅記一元○初六日常熟錢桐君洋一元保圓兒安五角○初七日京口潤昌李允章求小試利達身體平安洋五元滬城振德堂敬天香斗資移助一元○初八日新塲　陽小民洋一百元無名氏十元越郡趙永生求慈病速愈由厚康莊來十元張門谷氏二元○初九日川　司獄署知非子完願洋二元○初十日鄞縣陳琅求合家平安由久成茶棧來洋廿元浙東蕭然子十元梁姓朱姓各五元揚州安道後人祈保手瘡速愈二元江右石鎮街搉所賮　氏一元○十一日如臯許宅洋十元令柔女史求子長命百歲十元○十二日曾運弟洋五元五角無名氏一元恆豐順康銅洋二元○十三日王梅脩求病速愈由無錫王源來寄來洋十元又續助求速愈十元奉賢楊向葵二元○十四日無錫王源來王顧氏爲太宗浚病求速愈洋五十元隱名氏三十元湖南劉鶴汀因女忽患寒熱心神不安求速愈廿元篤行子　保合家大小平安十元德馨書屋二元○十五日海寗陸乾大募善居士洋三元紀德源一元○江蘇學院巡捕衛琴士沈俊卿二公捐募契微子經手自助洋十元壽慈堂八元未了子王純記李燕記無名氏四户各二元○十六日周浦湖竹岩洋十元大圑黄舳裳祈病痊並合家平安四元太倉陸朝琮一元○十七日嘉興四來記由電　總局交來洋二百元海陽再餘生求妻病速愈由南通州乾復典寄來十元大通力不足子由彚廣莊來三元○十八日吉慶子洋二元立記述記煃記安記四户各一元無名氏求平安二角○十九日蕪湖無名氏病愈完願洋四十元華亭吳其彬病愈完願洋四十元汪李氏爲母病愈十元又爲自巳病愈十元南翔抽海後人爲女馨秋資冥福十元汪笏卿求病速愈十元泗涇程友于爲産母　孩平安完願一元如臯徐石麟求内子暑濕速愈一元盧勝封一元紗豪紗珍六角無名氏錢七十二文金汕五十文○二十日不留名爲妻陳張氏求消災增壽及合家人口平安洋二百元如臯孫堯欽爲次郎恩緒入泮嘉助完願由震豐莊來洋六十元又求雙親强健兩郎闈内平安洋四十元春暉閣許助山東紡織局規元十兩白下知足子求合家平安由常熟寄來洋十元毘陵如心氏爲兒場中求病　由太平府寄來十元又求妾産平安二元又求合家平安二元無名氏了願求病愈十元錢叔鳴求子平安五元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
