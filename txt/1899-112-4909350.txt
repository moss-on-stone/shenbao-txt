# 1899 - 112 - 4909350

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君浻燭外情周知華故著書十載信足端風教而杜窕言天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽奏報臚舉出納言外探其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國文度主善爲師有德則樂興華秘鑰敬告司徒三角半○中東戰紀本末一圓半續編本角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及教士售書處亦可向購[  圖書集成局啓]  
[女學防弊說]  
　　中國之有女學不自今日始也禮經稱教於公宮教於宗室詩有言告師氏之文傳有必待傅姆之訓可知古昔盛時婦人女子莫不有學然所謂學者惟以和順其性情嫻習其容止優而柔焉俾之循循於禮儀而不致蹈輕儇囂張之習故其時内教修明風俗純美自朝廷以及閭巷無不學之女卽無不貞之女蓋其漸漬於禮教者深故凡蕩檢踰閑之事得以不禁而自絶也三代而降此義寖微里巷庶媛相率安於卑陋卽有大家貴族之女間能讀書習字亦不過略嫻吟詠研弄詩詞於古人德容言工之意相去尙遠其甚者箕帚詬誶婦姑勃谿目光之小心思之鄙結習相沿牢不可破於是矯其弊者謂中國數千年來俗尙蒙昧心志淺陋泯泯棼棼至於今日孱弱不振外侮迭乘推原其故皆由陰教不修之病乃爲之糾約同志提倡宗風女學之興蒸蒸日上然竊謂女子之所宜學者固不一端而要必期於能明大義心志貞潔然後上可相夫下可教子宜家宜室粹然爲巾幗完人而不致爲人所譏議乃今之論者動輒援泰西男女平權之說謂西國女子皆有自主之權幼而入塾讀書長而出門求友可以不受覊範縱志自如而笑中國婦女終身禁閉閨闥惟營營於酒漿縫紉以爲自古至今幸婦女皆不知學甘心爲人驅使否則未有不投袂而起者嗚呼何其立言之不愼歟夫治内治朴責各有歸米鹽瑣屑亦見經濟惟明習古訓始能於治家之道井然秩然若謂婦女宜專心學問不當責以家事瑣屑則試問此酒漿縫紉之事轉將委之於男子歟至婚嫁大禮必待父母之命媒妁之言此古今所同情亦聖賢之明訓乃論者又謂泰西俗尙婚嫁之事必須兩相愛悅否則父母亦不能强不知中外風俗固有不同去取之問亦宜審擇食肉不食馬肝未爲不知味中國仿效西法藉圖自强豈此種風俗亦必尤而效之始足爲自强之基耶更可異者謂男子可以廣置妾媵而婦女則不能面首三十聽其自置揆之情理固有不平而竟出於女子之口悻悻然形諸筆墨一若節義之事可不必爲婦女重者何其忍俊不禁若是哉夫天下事兩弊相形必去其甚中國婦女失學日趨拘陋事誠足羞然或路知文墨昧詩書之大義襲歐美之膚詞詡詡然以才智自命轉若禮法不足爲若輩設其流弊所極恐志氣囂凌弁髦名教必盡驅中國婦女於踰閑蕩檢而後已而謂有心世道者尙能默爾息耶嗟乎士人讀書稽古尙須束身圭璧志行高潔始克爲人欽敬若才華雖富而性情佻達氣質矜張猶不免爲白圭之玷乃婦女而竟以才能相尙　節義爲不足重議論乖謬抑何不畏人指摘乎僕明知迂腐之言斷不入若輩之耳然以風俗所係不敢不效一得之　倘得採此芻蕘幡然改變則女誡列女傳諸書可以留心誦習他日相夫教子自能宜爾室家亦何必弔詭矜奇爲此　僻之議論哉區區之心諒有識者必不以許子之不憚煩責之也 
[諭旨恭錄]  
　　三月初一日太　　題四月初一日孟夏時享太廟奉言　　　恭代後　　　　行禮東　　銘　　　　德壽各分獻欽此同日又遵四月初八日常　大　天於　　奉　　旨　　　恭代　　　　立瑞英俊錫光黃永安各分獻欽此 
[本奉電音]  
　　昨日午前京師飛電傳來上諭四道敬謹譯登○三月十七日奉上諭御史余誠格奏特旨擢用人員請分别班次選補等語著吏部妥議具奏欽此同日奉上諭吳殿元著　缺另侯簡用直隷大名鎭總兵著王連三調補所遺廣東高州鎭總兵員缺著張士元補授欽此同日奉上諭四川候補知縣王　昌前署巴縣知縣貽誤地方著革職永不叙用欽此同日奉上諭袁世凱奏特叅庸劣武弁請旨懲儆等語花翎補用都司張國棟出口購馬騷擾地方千總楊正國紀律廢弛罔知振作著一倂革職以肅戎行該部知道欽此 
[德允查辦]  
　　京師采訪友人云德兵砲轟沂州各村莊進據日照縣城總理衙門電致駐德大臣呂鏡宇星使向德外部再三辯論初德外部大臣托病不見近允爲查辦矣 
[藎臣謀國]  
　　武昌采訪友人云邇日湖廣督轅接總理衙門密電内開德人藉保教爲名派兵佔據沂州等處迭經本署商令退讓德使堅執不允誠恐兵釁將開欽奉懿旨飭卽將戰守機宜妥爲籌決等因督憲張香濤制軍立卽專電具覆洋洋千餘言略謂自甲午年中東罷戰割地請和德人卽索膠州灣英人復索威海衛東三省一帶更被俄人盤踞此次德兵據守沂州意欲占取山東全省若再因循退讓恐各國紛紛效尤無所底止明知餉絀兵單戰事實無把握然勢逼處此不得不背城借一鄂中護軍營教練洋操已有成效如海疆有事此軍足資調遣所需器械緝餉鄂省當竭力籌備云云未知執政諸公若何籌度也 
[俄兵計數]  
　　日本大坂朝日報云現在俄兵之屯駐中國北方保護礦山鐵道者爲數甚多計旅順口二萬人大連灣三千人金州二千人倫庫二十人瓦旁店二十人牛莊二百人哈爾濵二萬人又就遼陽海畔建築砲臺裝　大砲吉林華軍營壘亦被佔去屯駐兵丁二百人曁礦師二十人 
[海軍籌費]  
　　日本友人來翰云日廷現議將海軍費用擴張核定充補水雷艇費三千萬圓教育海軍費一千萬圓撫卹災害費一千萬圓其中教育及撫卹二者由政府貸國債充補水雷艇費則貸自外邦 
[黨徒爭鬥]  
　　日本東京日日新聞云東歴四月十九號得西貢來電略謂西班牙國用投票之法選舉國會議 
 
 

Page 2

 
 
員其中推舉政府黨者多百五十票因之諸黨互相爭競有殺傷者 
[九龍要語]  
　　自九龍賃與英人後土人心不甘服羣起爲難紀諸報章已極詳盡矣昨日廣東訪事人來書云日前香港總督特詣省垣拜會譚制軍蓋恐土人滋生事端力求保護也制軍允之委中協黃協戎撫標遊擊石遊戎帶勇三百名前往彈壓至則土人阻不許上岸勢甚洶洶九龍協李協戎懼開罪外人卽乘某輪船至省禀請督撫兩憲再撥勇丁俾資震懾香港總督本擬本月初八日往是處建立國徽嗣因土人尙未平靖先於初六日委武弁帶英兵一百名前往土人適與看守起建衙署棚廠之梅巡捕頭鬨閙一見英兵猝到相率遁逃事後查悉此項土人皆曾入三合會者先就竪旗之處掘一土窖暗藏火藥欲俟竪旗時起事香港總督知之卽改於初七日在大步墟竪旗事後近處紳士親謁港督送呈木箱一具内藏國泰民安四字另絲繡旗二幅其一呈港督其一呈英皇以作賀禮想以後可相安無事矣 
[華俄互市]  
　　漢口訪事人云俄國開闢漢口租界照會江漢道憲定於告成之後一切仿照上海租界章程凡我華人均可賃屋界中懋遷財賄想從此又多一商務薈萃之區矣 
[德藩將蒞]  
　　漢口訪事友人馳書本館云德國亨利親王將次抵漢查閱漢口新開租界情形以故寓漢德商及鄂省大員已預備迎迓矣 
[松試十一誌]  
　　松江采訪友人云本月十七日午後三下鐘時松江府濮紫泉太守傳點升堂飭發闔屬文童二覆案計華亭招覆七十四名奉賢招覆四十名婁縣招覆七十四名金山招覆四十四名上海招覆五十六名南匯招覆三十四名靑浦招覆七十名定期十九日舉行三覆兹將上海全案照錄左方　吳寳地　郁　周　汪慶燾　胡祥翰　劉欽勵　黃　虯　胡宗瑗　毛恒遇　張鳳岐　張汝鑫　陳宏勳王詮運　陳瑞淸　顧光煥　曾澤民　李維淸　黃申錫　蔡景濵　王臨棨　張履和　范熙祥　錢端履　馬才輝　王臨訓　凌希曾曹永達　潘　浩　徐文鏞　楊兆鵬　胡光驊　劉　濤　何　鈺　王式森　胡光奎　林祖浩　張之剛　毛經鑄　金潤章　趙澄瀾王承旦　金璧輝　劉至學　張愷和　諸　翔　金保樂　曹　堅　李顯翀　葛益庚　嚴　恭　陸增禧　葛　鵬　喬世德　鍾浩鈞曹繼曾　沈日章　楊汝銘 
[江安河運銜名單]  
　　帮辦委員知州陸樹榘通判王國楨鍾楠知縣王澤存李德埴郭冏葉元鋆陳金錫隨漕委員從九張鴻恩許國楨聞作人巡檢孫紹文郝鼎元縣丞陳寛潤瞿宣澤守備馬春華李玉楊長發 
[粤東火警]  
　　廣州訪事人云本月初七日下午新城内小新街中約怡和合雜貨店不戒於火延燒左右鄰十餘家幸各水龍施救得力卽時熄滅是處賭館林立大半被災豈吳回氏有見於賭之害人故與之惡作劇乎 
[禾中火警]  
　　嘉興采訪友人云本月十四日起新塍鎭好事者醵集金貲迎神賽會幷紥就鰲山擡閣羅致俊僮妙妓扮成戲劇到處游行粉醉花迷胡天胡帝衆香國裏幾於一刻千金以故白袷名流靑樓妙選咸不遠數百里買棹來觀桂檝蘭橈多以千計岸上尤萬頭攢動差疑蟻聚蜂屯迨夫紅日西沈冰輪耀彩燭紅萬道不夜城開長堤十里間鬢影衣香尤極如水如雲之盛不意是夜時交二鼓後鎭之中市某茶食店後進忽肇火災回回熊熊頃刻冒穿屋頂洎里正鳴鉦喚救水龍畢集四面圍澆而店後作塲及比鄰天仙園茶肆早已付之一炬頓成瓦礫之塲矣 
[漢火警]  
　　漢口訪事人云本月初十夜三更時滿家巷萬記茶棧不戒於火幸水龍畢集雨師又命駕遙臨祝融氏不能奮其神威旋卽斂威而退十一日南城公所後面某姓家亦兆焚如時在白晝援救人多得不致釀成巨患 
[武林漁唱]  
　　杭州訪事人云武林某甲向在湖墅米行爲夥本月某日有事往嘉興雇一小舟倩某小輪船拖帶行至塘棲突有烏山船迎面而至輪船急放汽管烏山船滿拽風帆急如箭激一時避讓不遑致將甲之坐船撞破幸甲躍入他舟未遭沈溺篙師舵工則皆識水性雖占滅頂均慶更生惟隨帶行李大半浸濕因向烏山船主責令賠償幷及修船之費嗣經調人出爲理處命烏山船主出洋銀十六元爲修船之用甲雖稍損物件尙稱幸事免其賠補斯事乃寢○浙江巡撫劉景韓大中丞蒞任以後訪知上年冬間省垣每有匪徒縱火飭查舊案當光緒十二年匪徒周大法在鳳山門金華會館相近周姓家縱火拿獲審實梟首示衆幷查例載放火燒屋比照强盜刼人財物不分首從均治以斬立决之罪爰將例案明白曉示俾若輩望而知警幷飭地方官會同保甲局員嚴拿密訪又於本月某日面諭仁和錢塘兩首縣云現在冬防雖撤而夜巡必須加嚴所雇更棚等夫無須裁减杭州府林太守保甲提調郭太守更輪流查夜以察惰勤因此文武各員徹夜梭巡不敢稍有疎懈民間庶可高枕而臥乎○書院望課例於本月十六日舉行崇文山長孫仲華主政以是日適値縣試之期爰於十三日提前考試向例一文一詩主政以現在試事雖復舊章仍以八股取士而書院爲培植人才之地肄業生童務爲根柢之學故此次以論議命題計趙武靈王胡服騎射以教百姓論復鄕職以倡辦民團議限十五日黎明繳卷○楚軍右營管帶胡都戎惟貴奉撫憲劉中丞調帶寅字右營本月十四日交卸舊差卽赴嘉興防次所遣楚軍右營一差中丞委趙都戎懷淸接帶亦於是日到營任事○藩轅牌示西安縣縣丞缺飭准補是缺之沈振銓赴任昌化縣知縣缺現定以大挑縣伍寅請補○浙省應解第二批地丁京餉已由藩憲撥銀五萬兩委候補縣王大令祖恩管解本月十六日兌銀釘鞘寄存外庫想不日卽當起解矣 
[鏡湖柔浪]  
　　紹興訪事人云出五雲門十里有鳥門山焉南宋時名東湖山上多峭壁石骨崚峋山下有深潭一水漣漪淸澈見底邇者陶心雲孝廉沿潭繚以長隄跨以石橋闌以鐵棚卽深潭爲放生池隄上密栽花木並建東湖書院稷廬藏書樓有亭翼然有祠巍然頗擅林泉之勝經營三稔始克告成騷人逸士每於此策蹇揚舲騁懷游目太原王某襲祖父之餘蔭素好結交與左營外委某君尤善外委有欵叚馬王甚賞之本月初七日借乘至東湖勾留竟日夕陽天半縱轡而回慮城門下鑰加鞭疾馳及進五雲門則已暮色蒼茫萬家燈火矣馳至廣迎橋適有六歲幼孩在橋畔嬉戲避讓不及被馬撞倒蹴傷其腹孩父瞥見將馬挽住與王理論王頓生急智謂有相知善治跌打損傷離此不遠當邀令醫治管保汝家寗馨兒無災無害也言未已飛奔而逸孩父不得已負孩牽馬赴會稽縣署控告乃甫近署前卽有某紳之健僕要於路曰頃奉主人命汝孩無論吉凶均憑主人料理不必遽控琴堂孩父乃將馬交與僕人而自負孩至巨紳家延醫敷療醫云可保無性命之虞其事遂寢○紹興府熊再靑太守歞趾一人太守居長去春蒞任時挈其仲弟偕來嗣因水土不服遂於九秋時節遄返中州詎料竟得洞洩之疾經冬不瘳今年正月二十五日遽返道山太守於二月下旬聞訃馳書本館悲痛逾恒乃於三月初六日詣開元禪寺延緇流十二人諷經一日同城寅僚及搢紳之赴寺奠唁者輿馬喧闐絡繹不絶 
[秀語奪緑]  
　　嘉興采訪友人云本月某日嘉興縣蕭邑尊因公赴省謁見上海旋於月圓之夕買棹回禾○嘉興秀水二邑尊示期本月十六日取齊所屬文童舉行縣試府尊則定於四月十二日開考 
[鄮嶺樵歌]  
　　寗波采訪友人云郡城各賭棍每當考試時大開賭塲托稱考寓花籠牌九昕夕喧闐自經地方官盡法以懲此風爲之稍 
 
 

Page 3

 
 
戢今者日久禁弛若輩遂又技癢難熬移至東門内某姓家重張旗鼓某日正在呼么喝六采烈興高突有某甲者以銅質僞洋銀作孤注以致互相口角衆賭徒惡甲敗興羣起而攻後有人排解再三令甲燃點香燭負荆始得寢事○郡城吳姓子一日閒游至南門兵馬司橋瞥見路旁遺月皮匣拾而視之内儲洋銀票數紙默念此物必係途人所失守候良久果有一人坌息而至卒然問曰頃見此處有失物否叩以所失何物言之適相符乃將原璧歸趙其人叩謝而去噫道不拾遺誠古君子之風範歟 
[上海官塲紀事]  
　　新任江海關道憲李健齋爵觀察因公赴蘇已列前報兹悉觀察定於十九日回申旋卽鶯遷入署昨日辦差人等已在署内陳設齊整至午後赴新閘恭候憲節還轅○昨日上午上海城廂内外保甲總巡戴子邁明府至縣署拜會縣主王欣甫大令晤談良久始揖别而回 
[丈量河道]  
　　上海開濬護城河一事前已屢紀本報兹經上海縣王大令與董事曹君寄耘議定本月十九日在本城果育堂開局興工昨午曹君率同縣署工科書吏及亭耆人等在城中逐叚丈量以便核算工資雇工開濬 
[起解案犯]  
　　上海縣應入秋審人犯定於本月十八日起解昨日午前王大令特委典史周頴伯少尉點解少尉升坐縣署大堂飭差從獄中提出張茂康沈連生陳福孫阿榮吳長壽五犯逐名點騐諭令途中須安分守法各犯唯唯尊從少尉又將解差十名查點相符卽由提右營派勇十名武弁三員隨同解赴蘇垣 
[嚴訊放火]  
　　美界榮生昌外國成衣店主毛桂土放火圖賠貽害鄰家事後由華包探洪阿寳偕某西探至店内搜出洋油箱一口内儲竹絲用煤油浸透知是放火實據隨卽携回捕房昨晨將毛及其夥張邦才張全才張慶榮解送英界公堂請訊原告老公茂永平兩保險行西人投案聲訴前情並稱查得榮生昌所存買物約値洋銀四五百元以少報多情弊顯然叩求究辦毛供稱小的係寗波人開設外國成衣店已歴有年本月十二夜火焚時小的在友人處賭博妻女先於上月回籍當時實由後面第四家起火店中夥友均已睡熟及巡捕叩門各夥起視見樓梯上火勢炎炎從東首延燒至此已不及救是以各夥不及穿衣抱頭鼠竄小的倩老公茂及永平共保火險銀六千兩以四千兩保進出貨物一千兩保生財一千兩保房屋數目相符並未多保曾將竹絲置洋油箱中欲製牀上被褥並非用以放火三張同供小的等均在毛處執業本月十二日之夜四點半鐘時均已安睡忽聞人聲鼎沸披衣起視時已紅光滿室不可嚮邇因卽捨命奔逃不知火從何起讞員翁笠漁直刺駁毛曰據爾所供起火時並不在店何以妻女早回寗波竹絲旣欲製被褥乃竟用火油浸濕是何意見毛答稱妻女回家爲先母謀安葬是晚之火細觀形跡實由後面俞姓家及對門一百七十號牌門燒起延及小的屋内至竹絲或因潑翻火油致被浸濕直刺謂毛縱火憑據鑿鑿具在其爲圖得保險賠欵不問可知豈容任意狡賴因商之梅繙譯官謂此案情節重大定須從嚴懲辦今姑發回捕房候詳請道憲大人復訊核辦三張並無同謀情事從寛開釋 
[强暴宜懲]  
　　昨日午前有流氓五六人蜂擁至楊樹浦仇姓家將女郎周小妹按倒於地意欲强姦小妹大聲呼救鄰人羣起而攻若輩始一哄散去事後查知各流氓皆在華盛紡紗廠當小工因往哭訴總辦盛茘生觀察觀察勃然大怒　卽函知本處巡防局請卽拘案重究局員姚殿卿二尹飭通班差勇馳往兠拿無如各流氓早已聞風逃逸未獲一人 
[斃媳請騐]  
　　江北人杜榮寳偕媳某此賃居法界後新街二十號門牌屋内前晚不知因何口角將媳刃斃事爲捕頭所聞以案關人命立飭包探將杜與房主張阿德一倂拘入捕房捕頭將張阿德暫行交保杜榮寳押候報縣相騐 
[售田轇轕]  
　　崇明人蔡霽峯有崇寳沙田數千畝昔年曾將二千畝轉賣與寳山人谷寳瑞計洋銀一萬二千五百元付價後僅交田七百畝其餘延約不交另有押欵亦未過割去年谷將契向信孚洋行主現充法界工部局首　之蒂羅抵銀一萬兩以一年爲限刻已滿期向追田畝依然延約不交前日蔡因事來滬谷將情訴知蒂羅投法總領事署控訴領事飭捕頭轉飭包探將蔡拘入捕房昨禮拜四堂期讞員朱明府會同何繙譯升座包探傳同原告解案請訊谷遞禀聲稱光緒二十二年十月憑中買得蔡姓沙田一千畞每畝六元二角五分二十三年六月又買一千畝是年九月蔡又將田二百二十畝抵押銀一千兩所買之二千畝僅交七百畝尙少一千三百畝連抵押之欵延不淸理去年因轉運不靈央王姓向信孚洋行主密司蒂羅抵銀一萬兩所有賣契押據均呈案求閱蔡供崇明縣人中式甲午科順天鄕試一百九十二名舉人榜名蔡日暄光緒二十二年十月由顧耀卿介紹售去沙田一千畝立契二紙計洋銀六千二百五十元得主因四址未塡囑舉人另易一契並未將前契交還明府飭傳顧對質供寳山縣吳淞人二十二年十月經賣沙田一千畝立契二張至二十三年另立契據時並不在塲明府與何繙譯會商著將蔡交保出外飭原被告各邀中證到案質訊核奪 
[上海巡局紀事]  
　　本月二十三日俗傳天后聖母誕辰南市潮惠會館於前日爲始徴召梨園子弟登臺演劇以答神庥一時觀者如雲幾無容足之地十六鋪巡防中局委員高小雲少尹恐人多肇事特派汛　多名分投照料如有胠篋者流立卽拘拿訊辦○前日流氓鄭子明糾集黨羽多人至浦東周家渡向徐春春索詐洋銀數百元徐無以應被鄭等紥縛肆行鞭撻後爲巡防局　所知派勇往拘則已逸去無蹤無從拿獲矣○潮惠會館巡丁拘送擺設賭攤之陳三郎徐海根兩人至十六鋪巡防中局請究局員高小雲少尹升座訊問陳徐同供貧無立錐不得已藉此爲餬口計尙求恩宥以後不敢再犯二尹判令各責一百板覓人保釋○徽州人董筱富僑居滬上操公輸子業性甚愚蠢人戲侮之而董尙不知前被宋四縵花言巧語騙去洋銀一枚日昨途遇向之索取宋抵賴不認時有無賴黃掌金者聞知其事指爲拆梢董與宋謂素昧平生何與爾事叱之使去黃不服遂被董宋扭送二十三七鋪巡防局請究局員邱友齡二尹提訊之下黃稱事係梅生指使二尹謂爾藉端生事可惡已極本應笞責今姑從寛著將供出之梅生交案訊究 
[南市捕房紀事]  
　　前日新馬路四海萬新樓茶肆執事人周某偶至潮惠會館觀劇被剪綹賊竊去對時表一枚因卽投報捕房捕頭允派包探跴緝○前日某沙船舵工某甲至公義馬頭訪友身畔帶有瑪瑙鼻烟壺不隄防被賊竊去覺察後立卽報知捕房請緝捕頭允之○前日工程局巡丁向船戶胡順隆收取船捐胡逞强不服致被拘至捕房捕頭令暫行管押候解歸工程局禀請司徒司馬訊核○二十三七鋪汛捕張順之夥林華在外訛索財物被包探查知拘至捕房捕頭以並無原告令覓妥人保釋告以如有人來此告發卽須交出以便解送工程局請司徒司馬訊質 
[美界捕房紀事]  
　　甬人黃心保向操胠篋術前晚至吳淞路某姓家撬門而入竊取衣被等物昨午携赴某押鋪質錢爲包探沈阿炳所見連贓送入捕房押候解送英界公堂請翁笠漁直刺訊辦○前晚小竊龔金昆在揚子路碼頭竊得洋布數疋爲包探劉阿鶴所獲解送捕房押候解送公堂禀請訊辦○昨晨偷兒黎慶福混入靶子路某鄕民家竊取衣服若干件正欲携之而逸不隄防爲巡街華捕所見拘送捕房押候解送公堂禀請究辦○前晚有某國水手一名不知在何處沽飲大醉而回仰臥外虹口太平路側爲五百零五號巡捕所見立卽雇車送入捕房押侯酒醒釋出 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示禁奸詐]  
　　廣州訪事友來函云月前梁紳等禀呈南海縣擬在省河設立河團所需經費卽向各船戶抽捐並議定章程呈請出示開辦董明府披閱之下恐有流弊尙未准行旋有無賴藉此爲名私設紫洞艇駐泊河干向各船戶勒索捐費事爲番禺縣裴大令訪聞出示嚴禁云案奉大憲札飭議辦漁團保甲等因當經札飭各巡司河泊所遵照舉辦並出示曉諭各船戶遵照在案兹訪聞省河一帶有人藉辦漁團保甲爲名向各漁戶每船需索洋銀五角船頭燈籠有河泊所字樣本縣當卽面詢河泊所魯大使據稱實無其事求爲查明究辦應卽示禁查拿以昭法紀而儆奸徒除飭差查拿外合行出示嚴禁爲此示仰諸色人等知悉爾等須知假託官吏招搖索詐最干例禁漁團保甲必應遵照舉辦亦須由縣詳議章程嚴杜弊竇方不至有名無實因善政而擾貧民自示之後務宜各安本分毋得藉查漁團保甲爲名向各漁戶索詐生事倘敢故違一經查出定卽嚴拿到案照例懲辦並推各漁戶指名控告以便認眞追究决不寛貸各宜凛遵毋違特示 
[上海縣署紀事]  
　　發交官媒看管之謝李氏係張玉山控妻逃逸案内之媒人也某日忽約同在押各犯婦偕逃王欣甫大令移文鄰縣請緝兹經川沙廳陳桓士司馬派差弋獲昨日押解來申王大令立卽備文回覆一面飭官媒看管候訊又有同逃之陸王氏等五犯婦經英界公廨官　緝獲禀請讞員翁笠漁直刺解歸縣署大令飭一倂管押○陸德元在法界某處營生日前因事被人控告王大令飭差在八仙橋左近拘獲看管候　　　　國總領事署繙譯官何君世剛函致縣署請釋不知王大令將如何核奪也　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　改　　字曰　仙欲向領回　　　　　　　　　　　　　　　　　　　　　　　　　　　　　　　　　　　　　　　　　　　　　　　英前年　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　堂得洋　　　元並無三　元之多　　　　　　　　　　　　　　　　　　　　　　　　　　　　　　　　　　巧仙答稱共收洋銀一百四十元實無三百元司馬　　　　　　　　　　　　　　　直鹽城從速擇配不准逗留巧仙掌頰二十下張吳氏掌頰四十下飭具改過切結榮錢氏從寛免責○蘇州商務局祝某控王鶴樵不交子花吞没定銀前讞員鄭瀚生大令飭將王及夥顧蔭伯並顧之薦保顧蓮堂等三人押追迄今日久王等挺押不理原告遣家丁包曾訪投案請追前晚翁直刺提訊之下王供向爲花業掮客去年收祝定貨洋銀一千七百元令夥顧蔭伯携帶七百元往鄕間定買不料伊竟將銀用去並未買花因顧蔭伯係顧蓮堂所保是以扭案控陳今祝旣禀催尙求寛限半月當將此欵從速拔付顧蓮堂供蔭伯至王處爲夥確由小的薦保今被用空洋銀七百元如欲小的賠償實在無力求恩准分期拔還顧蔭伯供王命小的持銀買花已付與各鄕人並非小的吞用直刺喝將王鶴樵顧蓮堂各責二百板王顧一再求恩請寛限兩禮拜定當措繳違甘受責直刺准之遂命還押惟顧蔭伯旣有保人顧蓮堂承認賠欵准子交保開釋○周銘芝控汪雲生吞没股本及莊欵銀各五百兩前讞員鄭瀚生大令飭將汪押追前日翁直刺提訊汪供與周股開義順源錢莊各出資本銀五百兩後周忽不付將銀五百兩作爲存項數月以來莊上虧蝕銀一百八十兩小的用空實祗三百二十兩求恩交保以便出外料理直刺准之令交的保開釋赶緊理淸 
[英界公堂瑣案]  
　　包探陸阿九拘解流氓李春元到案禀稱此人係著名巨棍小黃牛之黨綽號油葫蘆專在虹口一帶遇事生風拆梢打架久爲地方之害前日由小的緝獲帶入捕房今者捕頭令送案請究李供本地人向爲銅匠雖與小黃牛相識然安分營生從未犯事尙求明察讞員翁笠漁直刺商之白繙譯官然後發回捕房管押一年○包探朱阿高禀稱前日李大寳手持木質報時鐘一架至某押店求質小的見其形跡可疑向之盤詰知由家中私自取出故傳同伊父李桂泉解案請訊李桂泉投案供稱大寳是小的之子不知如何私取報時鐘付質可否求恩免辦交小的領回嚴加管束李大寳供阮囊羞澀不名一錢忍垢含羞一至於此直刺謂之曰照汝所爲本應懲辦姑念汝父代求寛典准其領回管束不得再犯○包探竇如海禀稱有不知其姓之子奎竊取趙帶喜家中洋銀八元金絲臂釧一對寄頓陳阿中家兹由小的吊出原贓詰知曾冋陳押得洋銀若于有梁阿根者分用二元故特一倂送案請究趙投案領贓子奎供稱小的在趙家傭工此事由陳唆使陳梁同供自知不合尙乞施恩直刺判將子奎責手心一百下管押一禮拜陳責三百板押一月梁押兩禮拜○包探劉森堂禀稱前日曹金生送饅頭至洋婦白老地家無端辱駡被白老地送入捕房今者捕頭令小的解案請究白老地投案聲訴前情曹供小的偶與口角何敢效山膏之駡人直刺著枷號一禮拜○四十一號西捕送在路打架之張義卿王桂仁到案直刺略詰數語判各罰洋銀一元 
[法界公堂瑣案]  
　　孫益之禀稱在治下開設美昌機器廠學徒甘官田尙未滿師私行逃出串同三和南貨店主梁樹元緒成假票向素日往來之各家冐取洋銀五十二圓報捕後由包探查獲送案請卽訊追梁供與甘向不相識因時來購物得以識其姓名某日囑代繕票據然並未經手冐取銀錢叩求恩鑒讞員朱森庭明府謂梁不應繕寫假票冐取洋銀著押候繳出洋銀五十二圓給孫具領學徒甘官田重責二百板禁押捕房三禮拜○彭栢靑禀稱在瀏河開設施大隆烟店本月初三日來滬向一林豐購取水烟一箱托趙明孝之航船裝回瀏河被船夥陸寳生將水烟竊出押得洋銀八圓報捕後經包探查獲吊出原贓解案請訊明府判將陸寳生押候枷號一月發一林豐門首示衆期滿責釋贓給失主領回○公館馬路五百四十一號門牌范三和酒肆被火致焚斃兆學徒周祥寳酒保方全方慶壽林全大三人從屢窓逃出跌斷足踝送入某醫院醫治惟方阿文並未受傷經包探拘入捕房昨日堂期解案請訊比鄰彭晶記烟館主彭甲投案請給撫卹方阿文供在肆執役僅及十日肆主因事回甬聞曾保火險銀五百兩另保衆夥行李一百兩前晚火熾時小的從睡夢中逃出不知如何起火明府諭令交保出外俟肆主來滬傳案判罰○范秋園控陳協榮强佔妻女經明府訊供飭將范周氏母女送回北三鋪交地甲張貴看管昨日飭傳到案覆訊謂陳協榮不應强佔人妻女著押候枷號一月期滿重責六百板發改過所監禁一年范大寳方懷孕飭送普育堂留養俟分娩後再核范周氏掌頰一百下交范秋園領回○胡金福控陳榮卿糾賭致輸去洋銀八百三十元明府飭將陳押候繳出洋銀三百元陳挺押不理昨日堂期飭提到案判枷一月期滿重責四百板○流氓顧秋生前因向人訛詐被控到案經明府判責五百板送改過所監禁半年又以身上受傷先送院醫治日已痊愈由包探解案明府著押候照原斷施行○包探禀稱偷兒陳阿三在某處竊布六匹今已緝獲人贓解案請訊明府判責三板百贓存待失主具領 
 
 

Page 10

 
 
[江西官報]  
　　簽掣試用知縣廖恩光繳照顧永煇禀謝酌委釐差一次行知雷樹人接辦候審公司譚元瑞缷辦印霞江卡回府照邢國賓接查廣潤門通判余本雋委辦浮梁茶釐分局新選靖安縣丞王燮元業已到省飭赴新任内閣中書熊元植辭行進京候補府但培良缷辦三湖厘卡回分發同知陳履貞繳照張察委往九江查看桑秧張曾詔委往贛縣提案改發道庫徐之棫由湖北咨送來江管帶紫電輪船林志誠委解賑欵往安徽新喻水北司陸費烄據報丁憂以文揚藻署理星子靑山司端木璘據報故以網巍功署理 
[留養捐淸單]  
　　敬啓者蒙諸善長捐助之資業經五次登報在案兹將續收各欵彙登以揚盛德東海散爲第五孫禱病愈捐洋一百元又洋十元如臬吳蘭生善上經募洋一百廿元南通州徐毓萱善士爲母親祈安健捐東振十元淮振十元又爲長子禱病愈捐洋二十元又爲次子祈平安强壯捐十元又爲幼女消災降福捐十元吳中萬有喜齋主人爲長子禱病愈捐四十元隱名氏酬愿十元朱履福堂十元常昭鹽公堂十元無名氏祈平安十元蔡拙庵五元拯饑溺人四元雷岡氏三元皖省不書名二元王若江二元共洋三百八十六元正[  上海源通官銀號義賑公所嚴信厚啓]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年三月初七日京報全錄]  
　　宮門抄○諭旨三道錄前○湘撫俞奏陳遵旨籌辦時務情形摺○又奏爲覆陳遵辦團練保甲情形摺○三月初七日内務府國子監廂紅旗値日無引見○奉天府尹恒壽請訓○懷塔布慶福各假滿請安○寍夏將軍鍾泰病痊請安○恭王續假五日○連順續假一個月○瑞洵前往科爾沁賜祭請訓○胡聘之謝賞福字恩○補用道府楊傳書向萬鑅謝恩○文熙續假十日○芬車請假十日○薩愼冰葉祖珪豐吉預備召見○掌儀司奏十一十二日祭奉先殿溥僎慶王行禮○崇文門呈進黃花魚○召見軍機薩愼冰葉祖珪豐吉○○頭品頂戴湖南巡撫臣俞廉三跪奏爲迭次欽奉懿旨謹刊刻謄黃張貼曉諭並將籌辦大槪情形恭摺覆陳仰祈聖鑒事竊臣前奉光緒二十四年九月二十五日懿旨近來時事多艱深宮宵旰憂勞無日不以教兵養民爲念迭次所頒諭旨爲訓練兵勇勤課才利蠶桑興辦保甲團練積榖各事宜無非爲海宇策富强爲閭閻謀樂利至闢邪教則禁奸徒之私立會盟淸庶獄則戒愚氓之輕罹刑辟所謂訓俗型方者尤屬無微不至者卽通飭各府州縣地方官卽將以上所奉諭旨一律刊刻謄黃徧行曉諭遐陬僻壤務使周知等因欽此又於十二月十二日准吏部咨開十一月十八日奉上諭爲治之道在於務實切要之事如練兵辦團保甲積榖以及農工商務均著凛遵疉次諭旨其已經覆奏者卽行認眞舉辦未經覆奏者將籌辦情形於奉到此旨後限一個月内迅速具奏仍將辦理成效如何隨時奏聞以便派員考查等因欽此恭讀之下仰見聖明勵精圖治勸善閑邪興利除弊之宏規所有迭次欽奉懿旨臣已先後通飭各屬恭錄出示並遵刊膽黃徧發張貼在深宮以心爲民之德意凡諸含生抱氣莫不具有天良自無不感化興起臣受事之初正値匪徒造言民情惶惑有難驟期鎭靖者迨明諭迭頒邸抄傳布人心頓爲安堵斯之善教先於善政經訓誠不虛也查練兵爲卽今最要之務臣前奉派揀練勁旅業將籌辦事宜於上年十二月間專摺覆奏其原有水陸各營旗要在將領得人始無虛曠懈弛之弊臣堅立戒約切加稽查稍有弊端卽予分别叅撤仍飭不時勤加訓練以裨實用不致虛糜至團練保甲原屬相輔而成如保甲不實則團丁無從抽練前經嚴飭各屬就原定章程認眞舉辦現據禀覆均已辦有規模保甲爲布帛菽粟之政然非日省月察不克有常是在地方官不怠不擾庶無作輟之虞團練就保甲中選練精壯可圖營伍倘團正練長不得其人反滋流弊兹將已辦及擬辦情形另摺奏陳積榖自歴年以來核計存數通省共有一百二十萬零一千餘石之多向由各鄕紳經管然其中有實儲在倉者有出借未還者有已捐未繳者有經理非人因而耗散者臣前在藩司任内飭屬整理以積歉之餘歲僅中稔未能一律籌捐現今各將實存數目截淸可著追者限令還倉俟屆秋收卽行勸辦再將積存實數奏報農務則湘省水複山重人烟稠密可耕之土素無閒曠前此軍興之際民或釋耒從戎隴畝陂塘間有蕪廢近已漸復本業至圍作田實爲大利近來續淤之地前派候補道劉選靑率知縣李見荃鄧振峯州判張鴻年等分赴沿湖各縣查辦冀收課利兼息爭端其間頭緒繁多情形不一大抵官欵築圩完租較厚民力認辦展年升科容俟辦有端倪陸續奏報湘省蠶桑無多未獲利益由於桑種不善飼繅未嫻近飭風土較宜之處先行試辦因於年前派委縣丞吳凱赴湖州採辦桑秧並雇諳練男婦數人矜於春間回湘以便散布傳習次第推行樹木本爲此間固有之利而採伐漸就空虛亟須補種已附團練保甲章程刊發以期家喻戶曉上年遵旨開礦其事兼乎工商雖興辦以來賠墊較鉅然本非一時之利若力加撙節覈實整頗當能漸收成效事目紛繁現擬專摺具奏岳州商埠開辦有期湘省素少究悉交涉人員前經商同督臣會委候補道張鴻順並派知縣胡楊祖等四員分赴上海寗波等處訪詢利病抄錄章程以備叅考一面將開埠應辦事宜商明督臣妥爲籌備隨時會奏臣猥以翦陋重任初膺雖自顧菲才而報效之忱未嘗稍釋遇有奉旨飭交及地方應辦各件責無旁貸事必熟籌庶期竭一分知能多一分實際斷不敢稍耽安逸徒託空言以冀仰答訓誡裁成於萬一除分案具奏外所有導旨籌辦情形理合先行逐條覆陳伏乞皇太后皇上聖鑒訓示謹奏奉硃批知道了所籌各節尙屬切實卽著照辦毋致顧此失彼欽此○○頭品頂戴湖南巡撫臣俞廉三跪奏爲遵辦團練保甲覆陳大槪情形恭摺仰祈聖鑒事竊查光緒二十四年九月二十二日欽奉懿旨從來君臣一體上下同心凡遇地方應辦事宜雖在官爲之　光賴紳民共爲襄理方克相與有成卽如團陳保甲各　　　　　若能實力奉行有利無弊保甲則常年足以弭盜鄕團則更番訓練久之民　　　　　　急之恃著各　　　　　　　　　　　　　　　　　　　　　　　　　　　保衛鄕聞之計等因欽此遵查保甲爲安良弭　　　　　　　　　　　　　　　　　　　　　　　　　　　　　　　　　　　　　　　　　　　　歴辦　　　有定章繁簡不一　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　臣隨時　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　一在得人　　　　　　紳士素孚鄕望者總領其事各　　　　　　　　　　　　　　　　　　　　　　　滋弊一在籌費　　銀錢或捐榖石各　其便不准抑勒然亦不得推諉支用務從撙節大　　　　　　　　　　　　　章一選教習必擇本處良民之有身家而通曉技藝者本惻無人延諸鄰團若再無人卽由各防營酌派一練團丁必擇機實農民其寄居無業者不得入選名數多寡各視本團物力爲率一班練成之後另選一班更番教練庶有用者較多一備器械火器本爲民所不應蓄旣練則不能不備擬就軍裝局所存之舊來福槍可修理者交在省總局設廠修整轉發各屬臨操領取平時封存不准私動銅帽購買不易必須官法較土槍易爲稽查餘械自備旗織各團略製一二以資辦認無須華麗飾觀其濵臨河湖地方居民多以捕漁爲業將所有漁船編列號次與民團一體教練稽查至於講求樹藝安揷游民淸查飄匪保護教堂均列章程之内現在長沙善化湘陰瀏陽湘潭寍鄕攸縣安化卲陽新寍武岡道州衡山安仁平江武陵桃源龍陽安鄕石門慈利永定各州縣並永州寳慶郴州全屬均已選舉有人其中長沙善化瀏陽攸縣安化新寍衡山零陵道州平江武陵桃源龍陽安鄕石門永定晃州各廳州縣均已辦有規模此外各廳州縣雖據陸續禀覆或甫經開手或尙未得人臣仍商之湯聘珍廣爲延訪並飭各該地方官自行選舉速爲辦理以期一律告成大抵湘省民團各屬相沿未廢而抽練則自肅淸後停辦有年然如永州地逼粤疆去歲邊防尙有藉於民團聲勢安鄕焚署刦獄之案卽時獲犯多名亦頗得團練之力近日美工師勘路過境臣慮團衆或有扞格是以預飭各地方官帶同團紳等照料保護竟能整隊彈壓故鄕民聚觀一無譁譟沿途得以安靜長沙善化湘陰三處尤屬整齊卽此三事以觀亦足徴其小效除將章程咨送運機處外理合恭摺具奏伏乞皇太后皇上聖鑒謹奏奉硃批知道了仍著隨時認眞整頓務求實效毋致日久玩生欽此 
 
