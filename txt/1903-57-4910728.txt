# 1903 - 57 - 4910728

 

Page 1

 
 
[皇朝政典類纂五百卷印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尚實學朝野上下咸究心經世之務官書卷帙繁重購寘匪易私集事言龎雜抉摘尤難是編總裒諸書采輯精要而芟煩冗每條注明原書出處無敢増易一字讀者執偏見全引端振緒不啻舉八百餘書之菁英彙爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各書坊均有出售此啓 
[說騙]  
　　有客問於執筆人曰滬上今有一大騙子焉官憲不之究捕役不敢拿公然在大庭廣衆之間聲勢赫然明目張贍且也示諭則假托各省大憲匾額則列名遠近紳商遂使前之明知其騙者至此亦若疑若信於是騙之術愈廣騙之禍愈滋積而久之勢將不可究詰吾子職司記載豈乏見聞何忍不振瞶發聾一袪當世之惑而顧悠悠忽忽置諸不論不議之條豈恐破其騙之謀則若輩無可爲生故爲此盛德之事歟抑貧民之羅雀掘鼠以飽貪囊者果不足惜歟執筆人曰異哉子之爲此說也夫自來行騙之技不一端而皆爲正人所不齒故其行蹤則必秘密惴惴焉惟恐人知幸而無人摘伏發奸尚得肆其狡獪一旦敗露則官符一下黑索隨之從未有南面堂皇者反爲若輩所蒙致貽如虎傅龔之誚彼風塵俗吏稍有見地者且不至斯曾是赫赫巍巍之憲臺而若輩敢巧爲嘗試其事之敗不待智者而後知矣客曰有是哉子之傎也夫騙詐之事久無不敗誠如所言乃是人也先則騙子之名甚著滬人士無論識與不識莫不聞而齒冷見而心寒惟恐一入彀中卽爲衆所詬病故雖名目迭出花樣翻新君子猶鄙而薄之謂彼受其騙者大都自投羅綱其耳目較近及貧乏不堪者或尚不至受其欺也今則其膽愈豪其𦦨愈熾其勢愈推而愈廣其毒愈久而愈深豈天助惡人致舉世滔滔中如痴如聾竟無人一發其覆耶間嘗推厥原由而知其得計最工造孽最重者明明漁利而偏託行善之名遂使當塗之觀聽易淆小民之脂膏莫恤然人可欺天不可欺作善降祥作不善降殃天理自有一定至作不善而猶自命爲行善人亦共信其行善則其遭殃必有數倍於尋堂不善之人者報應之道本自顯然無待煩言而解惟報館直言無隱筆　董狐乃一任若輩張其羽翼舞其爪牙縱懼陰　有傷不忍直破其詭計獨不思貧民受害其情將何以堪乎執筆人曰吁僕何人斯敢言懲惡且彼其之子具大神通僕卽筆伐口誅其亦如衆人皆醉何夫近來貪詐之徒託名善舉輙藉囗流氓地棍借端阻撓禀請地方官一紙文言以相炫耀官或不察往往墮其術中迨至衆怨沸騰流傳及耳始圖覆其巢穴始謀之不愼已百喙難辭如前年淮揚公所專事搜括江北小工滬北三等學堂專事騙誘孤寒子弟嗣經人揭發弊端始由道憲批飭停止將告示撤回凡若此者不一而足今子所言其爲害之深實有數倍於淮揚公所滬北三等學堂者則彼身爲民上者豈無所聞如霆如雷憲威難測子盍拭目俟之何事喋喋也客唯唯而退遂詮次其語筆之報端 
[本館接奉電音]  
　　昨日午刻京師飛電傳來上諭一道敬謹譯登○二月初五日内閣抄奉上諭本日召見之候選道黄開甲加恩著賞給四品卿銜欽此 
[俄人備兵]  
　　英京倫敦來電云頃得俄國舊京莫木科來電譯悉俄陸軍大臣近忽召集軍士二十八萬名令各歸本營準備一切不論何日一聞令下刻卽啓行目下陸軍總督及總營務處非常栗六幾於寢饋不安 
[俄將訃音]  
　　俄京聖彼得羅堡某日報云俄國海軍副將氣路托夫君駐師黑海所屬耶哈司托薄路地方忽罹肺熱症延至本年俄歴一月二十三號溘然而逝按氣路托夫君生於西歴一千八百三十九年年六十有四幼入海軍學堂肄習駕駛之術當中日交戰之際奉俄廷密諭籌備海陸戰務汲汲皇皇時方統帶地中海師船急派諸艦赴太平洋攺𠮓顔色密偵日本海軍一切情形及日廷遣使至烟臺事勢之危間不容髮俄皇特任君爲太平洋艦隊總統馳抵亞東操縱兵機指揮若定後歴任常備艦隊總統黑海艦隊總統兼綰黑海軍港機務一旦騎箕而去人皆惜之 
[俄國告饑]  
　　俄京聖彼得羅堡來信云去年波羅的海附近各郡邑秋收大歉民不聊生目下灾黎之待哺嗷嗷者多至一百七十六萬六千四百餘名口其中最慘者爲利夫利耶痕氣耶及賢司之利耶痕氣痕二處善士之籌欵往振者火車輪船皆不取値祗就利夫利耶㾗氣耶一處計之農民尚缺榖種三十五萬石地方官購取燕麥大麥下鄉施放需至車一千輛之多刻下政府籌購穀種須盧卜四十萬枚散給糧食需盧卜三百萬枚眞歴年未有之飢饉也 
[美議償銀]  
　　火奴魯魯來信云西歴一千九百年一月二十號三桅枝所屬各地黑疫流行火奴魯魯執政大臣下令將房屋付之一炬日人之因此而貲本耗折者多至二千五百餘家事歴三年屢議不决邇者日政府出其勢力迭向要求美國上下兩議院各員遂議定章程奏之大伯里璽天德允償美銀一百五十萬枚其中一百萬枚美政府已查取被害者姓名分給憑劵尚有五十萬枚須由三桅枝稱貸以償大約必遲至二三月以後矣註三桅枝島國在太平洋西畔火奴魯魯其都會也近屬於美以故償銀一事由美政府主裁 
[續告風災]  
　　華歴本月初五日倫敦來電云當初一日英國颱𩗗爲災時有兵船名高林威脫者正駛入必利毛司海口忽然碰壞水卽汨汨而來卽而風益猖狂以致各船一律撞沈溺死人民不少某公司輪船被風吹至岸上某處水師部所築馬頭人多於蟻巨浪驟至捲去水手三人 
 
 

Page 2

 
 
[日醫赴會]  
　　日本某日報云本年西歴四月日斯巴尾雅國磨獨利之托府開設萬國醫學會日政府派東京大學教授醫博士　川宗進傳染病研究部長柴山五郎陸軍省醫務局員宇山道碩西京大學助教加門桂太郎携同畫士下村觀山乘博多丸赴歐洲偕流寓德國之日本軍醫大監本田氏前往會中悉心參攷 
[韓購軍艦]  
　　高麗漢城來信云西歴　月二十七號高麗兵部大臣申君箕善與日本三井物産會社總理人訂立契約購一軍艦價銀五十五萬圓後爲俄使某君及李容翊所阻事遂中止茲已議定准於西歴四月中交船目下先付銀二十二萬圓尚餘三十二萬圓遲至明年付楚 
[星軺志要]  
　　聞之京友人云此次日本大阪開設博覽會皇上簡貝子載振外務部左丞端良外務部右叅議陳名侃翰林院侍讀學士宗室毓隆前往觀覽奏請允帶隨員繙譯七人計楊來明陶大均誠璋章士基全森祝瀛元程大澂旣而貝子又奏准另調隨員二人一爲曾廣銓一爲李經楚迨那琴軒侍郎奉旨查考銀行金磅印花稅各事復奏帶户部司員二人一爲張允言一爲瑞豐繙譯一員爲祝書元並邀同正金銀行日人澤村繁太郎陪伴定於三月初出京旣抵塘沽卽由日本派船迎迓 
[札備陵差]  
　　昨承天津友人馳書相告云本年皇上恭奉皇太后祗謁西陵禮畢回鑾尚須巡幸保定日前直𨽻總督北洋大臣袁慰庭宮保已札飭蘆漢鐵路總局人員豫備火車伺應其文曰爲恭錄札飭事欽奉正月初二日上諭朕恭奉慈禧端佑康頤昭豫莊誠壽恭欽獻崇熙皇太后祇謁江西陵於三月初八日啓鑾著該衙門敬謹豫備等因欽此查京城至易州已由高碑店接修鐵路此次兩宮啓鑾卽自安定門乘坐火車直達西陵禮畢回鑾巡幸保定駐蹕團河所有應用花車曁隨扈官員人等以及上用行李車輛極爲繁重亟須豫先謹備俾免遲悞應派鄭道淸濂孫道鍾祥會同敬謹豫備並督飭守車人役妥愼經理仍將豫備情形隨時具報以重要公切切此札 
[槯憲辭官]  
　　日本某日報云邇者我日大藏省鑑定官岡山次郎歸自京師述及中國總稅務司赫鷺賓槯憲總攬槯政歴四十年近以年老辭官力薦其妹壻夫利托痕疱代德人聞有是事卽乘機而起欲將槯務歸其手中然惟得自傳聞未敢信以爲實也 
[蜀西肅清]  
　　昨得京師友人來函云上月下旬某日四川總督岑雲卿制軍電達軍機處内開據趙鎮國梁禀西路遺匪一律肅清教民均已復業被難各户酌給撫卹及籽種牛隻俾得從事春耕除恭摺具奏外請先代達爲盼觀此是棧雲峽雨中已無復萑苻蹤蹟矣爲之喜而不寐 
[俄人探藏]  
　　昨得京師友人來函云上月下旬某日外務部接陜甘總督崧錫侯制軍電文内開刻有俄羅斯人五名由伊犂至甘請領護照前往西藏一帶游歴連所帶華役二名共七名觀其行爲似非尋常商賈噫俄人之垂涎藏地亦可謂孤詣苦心矣不知我中國袞袞羣公亦曾思未雨綢膠之道否也 
[兼署湖廣總督端制軍觀商人赴美國博覽會示]  
　　爲出示曉諭事照得本兼署督部堂於光緒二十八年十二月二十四日准外務部咨開本部具奏美國散魯伊斯成賽會請派正副監督并飭籌經費一摺奉硃批著派溥倫爲正監督餘依議欽此恭錄咨行并黏抄原奏到本兼署部堂准此查泰西各國崇尚工商自英倫創設萬國賽商會以來各國次第舉行視爲至重至要之事類將各國物産工藝悉行羅致排列會塲俾得較其精良互相則效實於通商之中隱寓勸工之意兹美國於西歴一千九百零四年卽中國光緒三十年在散魯伊斯開設萬國博覽會其總理會務大臣前經入京覲見現復奉旨派貝子大員往襄盛會仰見朝廷維持商務連絡邦交之至意其度地建屋陳設貨物呼事業經外務部奏派副監督候選道黄開甲先行前往布置所有赴會工商貨物悉當妥爲保護除行司局籌　匯解撥用外合亟出示勸諭爲此仰在鄂工商人等知悉須知賽會之舉所以考究工藝振興商業中國物産極爲富饒徒以工藝未興商情渙散遂不能如各國之日有進境湖北爲九省通衢近奉奏設商務局風氣漸開適當美國舉行大會之時正足以資考鏡爾工商人等務卽仰體國家振興商政之心互相勸勉或挾資前往專事考求或辦貨同行兼圖貿易以期工作日進精良商業益臻繁盛將使禹域之瑰奇爲全球所稱賞固爾商民之欣幸抑亦邦國之榮光本兼署部堂實深厚望各宜勉之勿違特示 
[贑興警察]  
　　九江訪事友人云升署江西臬司瑞莘儒廉訪近以湖北興辦警察事宜頗著成效禀商護撫柯遜庵大中丞仿警察軍以安閭閻而戢奸究中丞允之已於正月初八日設局開辦矣 
[禁錢出境]  
　　揚州訪事友人云兩淮運憲程雨亭都轉查悉自客冬至今錢價日増以致墨西哥銀圓及中國各省所籌龍銀每枚僅兌八百零五文難保無奸商囤積制錢私運出境因特遴派巡勇分往各城門會同揚州營守門兵丁嚴加盤詰毋許制錢銅圓裝運出城此亦維持園法之道也 
 [P情殷借宼 
　　蕪湖訪事人云前皖南商務局辦總許九香觀察興利除弊成效昭然近忽報丁外艱奉諱讀禮職商寳善長主汪增等感懷舊澤志切攀轅聯名臚陳政蹟禀請撫憲聶仲芳中丞留辦局務未知能准如所請否也 
[蘇垣命案]  
　　姑蘇訪事友人云湖北某縣人張某向在洞庭山開設飯鋪前年携其所私某蕩賃居省垣倉米巷安樂坊去歲十月某日因事回籍婦遂與蘇州府署迤西上林館主毛某之子名雲龍者結露水因緣海誓山盟情逾膠漆今歲正月二十八日張携其甥某甲來蘇婦惡之屢以白眼相加毛更出言不遜翌日夜半鄰右聞其家有喧閙聲俄卽寂然至晨叩門而人見張屍袒臥烟榻上上下身均有指爪傷痕時甲適因事出外洎歸偵悉情形即於初二日偕地甲投吳縣署報案傍晚縣主林霨生大令飭差將婦及毛拘案研訊婦供稱是夜小婦人與毛同臥於牀張獨睡烟榻上不知如何身死大令喝令掌頰一百下始稱小婦人獨臥牀上張毛對臥吸烟不知因何囗角張隨手取生烟吞之以致斃命所有傷痕係毒發時自行抓破甲供稱張上下身均有重傷務求騐明昭雪大令飭分别管押隨於初三晨八下鐘時鳴騶蒞騐直至午後始騐畢而回 
[皖江客述]  
　　安慶訪事人云上月二十日距西門　數里之某鄉農民家被盜行刧報經懷寗縣主陳大令浼陳明府寶於二十四日清晨往勘○上月二十六日西門外大王廟前有一少年男屍被人抛棄塘内經漁夫撈起協保報縣縣主陳大令於二十七日清晨帶同刑仵差役 
 
 

Page 3

 
 
[親臨相騐]  
　　上月二十五日午刻隔江渡船口某姓家不戒於火時適封姨肆虐跋扈飛揚以致茅屋二三十家盡付楚人一炬是日省垣倒扒獅街鴛鴦栅及馬王廟亦迭報失愼幸卽救熄尚未躉延　 
[秣陵紀要]  
　　金陵訪事友人云省垣自創設德律風以來迄今已逾半載初惟督轅藩署有之旣而道府縣各署曁洋務局亦次第安設以期消息靈通近則糧道署復添設線瓶俾得與各署局互傅機密英美德日各國駐省領事館則另行布置以與幹淺相連○此間呼項工程如修治官廨向歸善後局開築馬路向歸商務局從未派有專員主持署兩江總督張香濤宮保以現方推廣各處馬路興造三江師範學堂並有攺造公署之事設竟事權不一未免貽悞良多爰於省城設立工程局委江寗藩司李薌垣方伯爲督辦朱子涵觀察爲總辦徐叔鴻觀察爲會辦以專責成 
[隋苑鶯花]  
　　揚州訪事友人云邇來揚河水勢日消非惟小輪船不克通行卽來往空船亦時有膠滯之慮日前子嬰閘一帶凡濬河時所築大壩一律開通淮徐等處運貨船銜尾而至由灣頭抵三河蘭橈桂楫擁擠異常聞須俟江潮大漲時方可中流容與也○上月下旬某日揚城刁家巷左近某姓家深夜聚賭事爲巡勇偵知號召同營持械而往比至則各賭徒業已星散各勇乃將賭塲中器物恣行擊毁正擾攘間鄰人某甲好夢驚回誤以爲火披衣趨視勇見其來勢洶洶疑欲與之爲難驀出利刃斫之甲拒之以手自腕及指受傷甚重痛極踣地旋被某姓拘獲一勇禀請地方官訊供 
[仍著交案]  
　　浦東戴同川棧内私藏軍火八百五十箱保甲總巡謝岳松明府查悉禀請蘇松太兵備道憲袁海觀觀察札飭上海縣汪瑤庭大令查拿管棧人王俊傑訊供收押隨禀奉觀察飭卽嚴拿戴同川在案旋由某國總領事函致道轅内開此項軍火確係蘇子熙宮保倩泰來及地亞士兩洋行購取存棧待運云云至昨日忽有朱太守者願將王保去大令准之仍著交戴到案訊供 
[催辦河工]  
　　本邑西南鄉俞塘河開濬以來縣主汪瑤庭大令飭董查得西叚將次竣工東叚工程僅及一半而目下春耕已及全賴此河戽水因於昨日傳諭地保限月内一律告竣如能初十日竣工賞給洋銀十二元十五日竣工賞給洋銀十元二十日竣工賞給洋銀八元逾期誤工提究不貸 
[履勘盜案]  
　　前晚羣盜擁入本邑西北鄉莊家涇朱孝廉壽朋家行刧所失諸物計値洋銀三百餘元昨晨開單投上海縣署禀報午後縣主汪瑤庭大令會同營汛前往履勘飭捕役上緊緝拿 
[會辦回局]  
　　日前江蘇海運滬局會辦委員鐵明府由滬乘舟赴蘇垣謁見各大憲禀陳漕運事宜未幾事畢返滬隨於昨日命駕蒞局視事如常 
[擴充醫院]  
　　虹口西華德路同仁醫院留治者日益多非將房屋擴充幾有實不能容之勢總理某西醫因將沿馬路病房鳩貲改造現已大興士木大約數月後方可竣工 
[上海巡局瑣案]  
　　日前浦東楊家渡巡防局員賀二尹飭捕帶竊賊某甲至南巿十六鋪巡防局請移提窩主王雲祥張金川隨帶回研訊判罰洋銀三十元撥充修路經費○前日有李小春者向小三郎購水菓論價不合致相兇毆旋由李投控十六鋪巡防南局局員賈叅軍飭地甲傳小三郎到案訊懲○十六鋪汛捕某甲在二十三七鋪境内拘獲竊賊張六卿就近解送巡防局旋忽脫逃昨日十六鋪巡防南局委員賈叅軍查悉情由函致二十三七鋪巡防局請卽緝拿歸案訊究○前日某營哨弁在南市賭錢被流氓詐去洋銀數十元事後禀請本營管帶某君函致二十三七鋪巡防局請派地甲查拿究辦 
[美租界捕房紀事]  
　　昨日午前馬夫於阿生駕車至百老匯路悞磕某西人所駕馬車致碎車上玻璃燈某號西捕見之將於拘入捕房捕頭詢得情由令照價賠償始准開釋○前晚松江人某氏投捕房訴稱僑居吳淞路某號房屋生有一女年已及笄同居某甲僞稱薦出傭工誘與成衣匠某乙成姦理論之餘突遭毆擊捕頭以事涉暗昧令自投公堂具詞控告○前晚寄居乍浦路之某西人家被賊撬門而入竊去衣物天明察知即開明失單投捕房請緝捕頭允之 
[製茶說略]  
　　中國土産出囗茶爲一大宗茶之出口多寡爲商務盛衰所繫此固夫人而知者出查光緖十年以前出口茶計一百八十八萬九千餘擔光緖二十年以後出囗茶僅有一百二十八萬四千餘擔外洋用茶固已日益加增中國銷路則遞年見减幾有江河日下之勢其中致衰之故或由印度錫蘭産茶日多産多銷分事勢則然或謂華商製法專藉人工印錫製茶全用機器外洋嗜好機器所製之茶故華茶不敵錫印茶之暢銷嘗考印度錫蘭産茶之處茶樹皆屬之公司自培養採摘以及製造裝箱無一而非公司之事自可無一而不用機器中國則園户茶商截然分爲兩途産茶之園户旣星散而無統率業茶之商人亦湊合而無恒業園户草率製成而售與茶商茶商亦遂倉猝販運趕急求脫微特不能傲用機器卽人工製法亦並未講求而尤大之病在多作僞如緑葉之染色紅茶之攙土甚至取雜樹之葉充茶出售壤華商之名譽蹙華茶之銷路莫此爲最華茶至今仍未斷絶於外洋者幸賴物質之良實有大過於印錫者若能精良製造盡絶其從前之弊西人自無不爭相購致若徒恃物美漫不加察任窳工之作僞年復一年恐不知伊於胡底今擬邀合同志籌集資本先於安徽産茶最優之處設立製造紅茶公司并會通各茶商講求製法選料精工舍短用長製成之後直販出洋與印錫之茶共相比賽期貨良品貴聲價自增在收回固有利權之一道也謹就愚昧所見將製法條呈於左伏乞鈞鑒一採摘中國産茶自榖雨至立夏旬日之間爲時怱促園户急忙從事貪多務得鮮能求精無論其葉之大小芽之强弱悉行採捋混雜錯間鮮能純萃不知採摘爲第一要著萬不能不謹擇其葉採茶當有次第過早則質未足稍遲則葉已老先從向陽之枝擇其葉之肥嫩者採取但採其葉勿損其芽則芽復次第發葉葉齊而復採之似此則茶質旣純茶味亦厚雖有先後斷無參差且能保茶樹不傷生機自然暢茂二捲葉華茶向用手足揉搓印錫均用機器碾壓其所以能奪我華茶利權者卽此之故蓋機器碾壓之茶純萃整齊湯汁之中濃潤可愛數年前温州曾購此等機器製茶已有明效鄂督憲張有鑒於斯諄諄勸諭卒無有應乾緣中國各省之茶均由園户採葉捲成售與商人商人不管捲葉之事園户又迫於力薄焉能購此貴重機器今旣欲抵制印錫之茶不得不急求攺而精良園户但責以專司採摘揀凈靑葉售與茶商凡製造之法皆由茶商自行料理則碾壓捲葉之機不得不辦其用法先將靑葉曝曬棉輭而後落機歴兩刻之久自然條索緊圓此說未畢明日續登 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣瑣案]  
　　日前浦東三林塘人閔阿庚在張阿坤所開茶館觀人賭錢不知因何被賭首計文階毆斃其兄閔進如知之報請縣主汪瑤庭大令臨騐仵作唱報受傷後患病身死大令飭差提計未獲遂將二十四保三十一圖地保喬秀如三圖地保沈亮卿解案前晚研訊之下喬禀稱閔阿庚住小的圖内行兇處則在三圖刻下圖董已向屍親勸息由閔之母舅取去洋銀一百二十五元不日當遞詞求恩銷案至計逃匿遠方如果此事不能議和小的願尋獲解案沈禀稱此案實由張阿坤聚賭所致當時帮兇之人甚多現均逃逸故只將張解案請究至喬保所稱勸和之說磪已妥洽張阿坤供元宵節有茶客數人團坐賭錢閔亦與其列不知如何忽然毆鬥彼時小的因事他出未悉情由大令著卽收押喬沈兩保叱退○孫姚氏與夫弟孫小和具詞互控前晚大令升堂研訊氏供小婦人自喪所天無人養贍去臘由故夫之堂兄主持贅陳錦千爲後夫收受財禮洋銀四十元筵資二十四元由夫堂兄轉交夫弟小和小和不收至今尚存小婦人處至　月二十五日陳入門小和忽糾衆蜂擁而來肆意行兇並將房中首飾衣物悉數搶去小婦人無奈逃至陳家陳供小的耕田度日餘語與氏相同小和供胞兄去世尙未數月姚氏卽圖攺嫁小的再四勸阻願給度日資伊竟不從迨歲暮時嫁陳陳隨將故兄田産占奪叩乞究追大令謂姚氏自願再醮爾不得攔阻惟前夫産業不應帶去著卽交還○本邑廣萬源廣悅來彩元濬源四家票店前因賤售湖北籖捐彩票紊亂總局章程由局委禀請大令派差標封並拘陳瑞洲馬少榮到案將陳交差收管馬管押在案前晚飭提復訊陳馬同供嗣後售票當遵總局章程此次尚求恩宥大令取具遵結交人保釋一面派差啓封 
[英美租界公堂瑣案]  
　　包探竇如海解李松何福生相登思到案禀稱伊等三人係湖北夏口撫民廳公役及緝捕營差弁某日漢口徐成奎家被賊行竊卽而眼線葉七安報稱竊犯李春成余長連匿蹟上海所竊金珠首飾約値洋銀一千八百餘元廳尊馮大老爺遂簽差會營追蹤來滬假寓祥陞客棧旋將李余緝獲並不報知捕房有違工部局定章故由小的送案李帶有腰刀呈驗讞員張柄樞司馬將通緝文憑查驗一過向之詰訊李等同供初來滬上不知工部局定章是以未經投報今包探已將二賊解入捕房除起案之金約指等物外尚有各贓未獲李余認竊求恩葉供小的隨同來滬將賊緝獲司馬與西官迪比南君會商判將李等各責三百板然後飭廨差押解李余上某輪船歸案訊辦腰刀充公起案之金珠首飾一併紿還○包探竇如海解畢阿坤到案禀稱滬江第一樓烟茶館後萬源祥珠寳號於上月二十八日之夜被賊竊去珍珠及金約指等物約値洋銀一萬二千九百餘元報由小的緝獲畢阿坤盤詰之下知爲首之某甲先已脫逃今特送請移提吊贓以憑訊辦司馬飭押候備文移提甲到來一併訊究○包探徐阿華解盧志道到鞌禀稱此人設計騙取沈開林之洋銀十七元並棉被等物報由小的吊贓無著送請訊懲司馬判笞責三百板枷示一日○包探張全林解曹炳福到案禀稱前者此人糾同流氓茂生皮皂冋大英年奶棚細崽方小阿福訛詐報由小的缉獲各流氓送案兹又獲曹送請訊辦文供曹與茂生皮皂爲首兇毆司馬判令將曹笞責五百板枷號一月期滿之後發西牢收禁二年○包探倪順泉解王聯書到案禀稱伊前在膠州灣某洋行竊取温掌文之金練一條並及各種器物逃逸至滬温追蹤到來得以緝獲今者捕頭令小的送案請究司馬判發西牢收禁一年○包探倪順泉解鄔金才到案禀稱此人串同積賊邱阿來竊取龔照嶼等九家金翠首飾及班指等物曾由小的獲邱送案兹又獲鄔送請究治司馬判責五百板枷號三月期滿之後發西牢收禁五年然後遞解回籍贓給龔照嶼等各失主具領○包探文長華解喬阿虎到案禀稱此人行竊朱蘇氏家皮坎肩等衣服報由小的緝獲送請究懲司馬判責三百板○包探竇如海解曹永其王少卿馬小麻等五名到案禀稱伊等專在租界中撬取東洋車上捐照報由小的緝獲送請訊辦司馬判各笞責三百板枷示一月 
[法租界捕房瑣案]  
　　前日積竊張和尙吳元全陳阿三劉金海至某姓家行竊被事主扭交巡捕解入捕房昨晨捕頭令包探解請讞員孫建臣大令訊供皆認竊不諱大令著將張吳各責五百板枷兩個月期滿之後再責五百板陳劉各枷一個月責五百板○有楊王氏者傭於某姓家日前乘閒竊取鈔票衣服之類某姓因連薦頭陸王氏送案請追大令著將楊王氏掌頰二百下陸王氏斥釋○楊昭生借欠某姓洋銀六百元逃回蘇州控奉大令關提到案押追迄今事隔一年案懸未結昨日大令諭令交人保出設法歸還隨有某甲者投案具保大令准之○去年湖北人應炳奎承辦永興洋行鴨毛數十擔未幾因病身故貨未交出行主具控公堂大令飭將伊姪應長生提案押追旋有人投英美租界公廨控應虧欠巨欵大令遂於昨日飭將長生送往歸案辦理○竊犯張阿春王連生吳永生韓長生應阿榮行竊南洋常備親兵號褂皮衣各物持至某押店質錢被包探緝獲解案大令訊供之下認竊不諱遂判令將王吳各責四百板韓唐各責三百板 
[金陵官報]  
　　正月二十五日藩憲牌示甘泉縣典史謝邦楨病故遺缺掣得試用從九品朱恩澍高郵州界首司巡檢何慶芳期滿遺缺掣得試用府稅課大使汪時煥江甯司巡檢陳慶雲病故遺掣缺得庫大使翁丙榮均堪以署理候補道潘學祖禀知赴蕪湖公幹分發江蘇候補道蔣壽形到由蘇繳照來甯知縣查宗仁奉學務處委赴滬估造三江師範學堂二十六日江南提臺李軍門占椿雲南提臺張軍門春發均到知府崔鼎禀知起服正任高湻縣李普潤請假赴揚淸理交欵二十七日格致書院吳禀知水師學堂格致書院開學候補道秦炳禮辭赴海州查勘灘地並奉到會同運司飭知二十八日上海瑞記洋行熙爾生山東試用道吳熙麟均到由上海來同知左念慈到二十九日江西知府綏到奉電調來署阜甯縣季叩謝二十五年河運案内蒙保加四品銜知縣劉廷舉朱椿林禀知奉委三江師範學堂文案差二月初一日長江提臺程軍門辭行請補沛縣張由蘇回謝叩請補飭知知縣張紹棠禀謝文圍　給酌委優缺一次兩首縣戴盧均禀知進塲扃門考試 
[皖省官報]  
　　月二十四日直隸州州同趙鏡源冋試府經李如柏辭奉皖岸督銷局委辦皖北緝私巡檢丁朝棟謝超委二次二十五日牌示試用訓導李振元　委署石埭縣敎諭委辦和州厘卡知府工翰年署婺源縣張振鋆均辭候補同知王壽堃辭赴西壩鹽匣局差遣赴揚州府經李肇周到由廬州府屬帮辦牙捐回二十六日望江縣何恩煌辭知縣楊欐知丁外艱府經朱汝傑知奉委調查小南門城巡檢周鏡菡知奉委巡查西門内街道差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
