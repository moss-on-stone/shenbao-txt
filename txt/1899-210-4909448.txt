# 1899 - 210 - 4909448

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元八角○隨園三十六種實洋五元○刑案匯覽洋七元○景岳全書碼　　元○　治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋　　○　　三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註　　　　洋六角○康熙字典碼洋二元八角○三家醫案碼洋三角○醫醕牘義碼洋三角○臨證指南碼洋一元五角○花月痕碼洋四角○　　　　記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大　　　　洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪苦錄碼洋一　　　　　　　紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度　　　　五分○新學彚編洋八角○英興記二角半○諸君欲購者請移玉至三馬路申昌書畫室或申報館帳房可也此佈　 
[防内河小輪船失事說]  
　　自泰西輪舶之製興長江巨海之中萬里飛行飈舉電逝苟非抵觸礁石雖驚濤駭浪不過船身顚簸從未聞有失事之虞良由駕駛得宜機器堅固故能視重洋若戸闥履風濤如坦途旅客行人不致稍有戒心也中國自興辦招商局與太古怡和鼎足而三彼此輪船往來幾如梭織便民利國識者稱之比年以來又因内河各處雖有舟楫可通而渺渺水程每日止行百里或數十里且又風波靡定潮汐無常要事偶逢斷不能尅期而至爰於内地通行小輪船取費旣　行駛亦捷紳商士庶皆樂出於其途滬上爲南北要衝商賈駢闐尤爲他處之冠每日小輪船之來往蘇杭嘉湖等處者　望蘇州河一帶氣管鳴雷煤烟聚墨蓋無一不在谷滿谷在坑滿坑焉顧自有小輪船行駛内河便益之處固較民舟爲多而危險之狀亦較民舟爲甚竊嘗推原其故得有數端輪船所恃者機器也大輪船購自西國名廠價固不貲而機器一切精緻堅固確有可靠司機者又自幼學習專門名家偶有损壞亦易察出修治故失事者鮮小輪船則惟貪購價之廉機器之堅否不暇過問管理其事者大半雇用甬人火力漲縮氣表高下未必能悉心體會以致或碎汽鍋或爆烟囱一或不愼全船性命卽付東流此其可畏者一也大輪船體制堅巨搭客載貨廓乎有容小輪船則爲地無多所恃者拖帶民船耳多者十餘艘少亦五六艘翩翩聯聯如鴉銜尾舟人危坐鷁首不復知稿楫之勞然風靜波平固可無慮苟遞宵深月黑颶風忽來輪船雖可支持而所拖之船繫纜一鬆浪重舟輕頃刻卽遭覆没此其可畏者二也大輪船飛駛江海水深岸闊窒碍毫無掉臂游行自無顧慮卽入口之際偶與他船碰撞船質旣甚堅厚自可無虞損傷而小輪船祗行於内河舟楫縱横避不勝避倘遇高厚貨船滿拽布帆乘風駛至不及避讓卽有損毁之虞此其可畏者三也夫小輪船旣有種種危險然則將禀請地方有司一律禁止庶足保全民命而不致災生意外歟白此又因噎廢食之見也人情惡遲而而喜速惡鈍而喜捷常舟之行須三日者小輪船一日可至其相去蓋不止倍蓰焉邇來生計艱難自作幕經商以及工役僕隸大半輕棄故鄉謀食他處歲時伏臘得暇回家計算程途較量時日求速之念躍躍於中常舟中有稍形迅捷者卽舍彼而就此况輪船晝夜可行瞬息百里焉有不趨之若騖耶故曰小輪船之通行實爲利國便民之一大端惟在上者必須明定章程凡華商之開設小輪船局者船上機器須由機器師詳細　視果能堅固耐用方准行駛倘貪圖賤價將窳敗之船朦混攬載一經察出則出售與承受者均當重罰所拖之船尤宜量機器輕重定以限制不准貪利重載各船錨練繩索更宜多備庶風波猝起可以從容展布不至徒事驚皇至駛近内港尤宜緩緩而行頻放氣管俾他船聞之預知趨避不致有旡妄之災果能諸弊盡去而又潔其居處豐其飲食行李上下井井有條則不事招徠而自能賓至如歸矣世有留心商務者當不河漢斯言 
[俄暹立約]  
　　助報云俄暹兩國立約以敦交誼幷爲商務起見其大旨謂凡關商務駕駛彼此有自　之　者俄人在暹暹人在俄自立約之日起如有與别國立約有優待之處一律均沾其約用俄暹法三國之文聲明以法文爲主　 
[巡艦抵日]  
　　日本訪事人云日本曩在英國某船廠定造一等巡洋艦告竣後命名常磐於東歴七月十六號駛抵横須賀軍港往觀者頗爲熱閙咸謂船身大小與淺間兵船彷彿計長四百四十四尺吃水二十四尺四寸載重九千八百五十五墩速力二十一節 
[伊侯壯志]  
　　日本訪事人云伊滕博文侯旣賦遂初優游林下前者航海東渡游歴中朝祗以爲日無多且值康梁閙事之時海外客卿難停芳觸因卽遄回故國未能暢其游觀兹擬再至中朝藉以聯絡邦交考察各專惟首途之日刻尚未有定期也 
[要索無已]  
　　倫敦來電云意大利國索取中國浙江省之三門灣驅其兵艦游戈海洋中國未經允從而意人必欲在浙省索得一地現又添派快艦二艘一名味助味亞一名加陸阿俾篤駛赴中國以示聲威 
[法將越俎]  
　　叻報紀東京消息云刻下越南法總督已經預備軍兵欲往雲南省蒙自縣剿辦日前毁拆法領事署之亂民各兵均已預備切傗下卽可成行華官若不早將亂民拘究則法兵將必前往也 
[喜勇剿匪]  
　　叻報云嘉應州興寗縣三點會土匪之亂也盤據一山聚衆至萬餘人勢甚洶洶當經該縣李大令通禀上憲請兵援剿頃聞督憲已委補用叅府莫厚臣叅戎善積所帶之喜字營前往剿辦矣按往年鬱林之匪今歲惠州之匪削平一切莫君皆與有勞然則此次小醜跳梁大兵一到當不難指日蕩平也 
[降調述聞]  
　　江南鹽巡道胡雲臺觀察爲張侍御荀鶴叅劾當經剛子良中堂查明覆奏以觀察任用其子充當委員上諭將觀察交部議處兹得都中友人來函謂觀察已得降三級調用處分聞此信由胡雲楣待郎處傳出想非子虛也 
[留守登程]  
　　武林訪事友人云鎭浙將軍濟留守前奉恩命調補荆州將軍自本月十七日交卸後筮期二十四日起程北上先期赴各同寅及在籍紳宦投刺辭行省中官紳均擬設筵祖餞留守再三辭謝於二十三日在人旗會館公餞行旌自五點鐘時坐席至晚八點鐘始散次日起節新任軍憲常留守乍浦都統于統制率領各恊領等在武林門越城鵠候撫憲劉中丞織造書尚衣以及文武各官均先後戾止俄而濟留守駕臨卽設香案寄請聖安禮畢 
 
 

Page 2

 
 
乃與留守接見略叙寒暄始别濟留守升輿至下馬頭登舟一府兩縣曁駐伉八旗子弟及省防各兵均至河干恭送水師防營並派師船四艘護送旋接嘉興訪事友人云杭州將軍濟留守於本月二十四日由省起程禾郡各官聞信之下卽於次日淸晨乘舟赴杭塘迎迓臺恊兩營汛兵及駐防水陸各軍亦排隊前往鵠候至九點鐘時憲舟戾止文武各官紛紛呈遞手版留守傳見有差時岸上兵弁曁　中槍砲各艇皆鳴槍跪迎　舟旋由麗橋河過蘇塘而去各官復恭送如儀 
[禀辭籌欵]  
　　蘇州訪事友人云欽差大臣剛子良中堂蒞蘇後日與撫憲德中丞會議籌增國船一切情形均　前報兹聞中堂以招商電報鐵路等局常年糜費頗屬不少若將是欵節省以增國用當必大有或觀爰特延請督辦鐵路大臣盛杏　京卿來轅面商聞京卿禀請中堂俟親往各局詳細查核後再行禀覆遂於本月二十六日禀辭啓行用小火輪船拖帶赴申 
[籌餉奏稿]  
　　軍機大臣和碩禮親王等謹奏爲遵旨會議整頓關稅釐金鹽課三項以除積弊而裨餉需恭摺仰祈聖鑒事光緒二十五年四月二十八日内閣奉上諭從來練兵籌餉事理本屬相因近日朝廷整頓庶務於籌餉一事尤在所當急各省關稅釐金鹽詳等項取之於民者歲有常經但使各督撫認眞整頓裁汰陋規剔除中飽事事涓滴歸公何患餉源不濟無如封疆大吏贍循情面不能力衼因循積習以致委員司巡人等窟穴其間種種侵期難以枚舉積弊至此若不認眞革除日復一日將復何所底止著大學士軍機大臣六部九卿將各省關稅釐金鹽課詳加查核應如何杜塞漏巵裨益餉項總期朝廷不加取於民而國用藉資挹注以維大局而濟時艱至各部院堂官如有洞悉各省情形實在可資整頓者不妨各抒所見用備採擇務須坐言卽可起行不得以空文敷衍了事欽此臣等竊維國家財賦之源自地丁漕糧而外以關稅釐金鹽課三項收數爲最鉅而征多報少不實不盡亦以三項積弊爲最深就關稅而言洋稅按結奏報歴年征收不相上下而常　則較從前定額大有懸殊卽著名之津海關江海關粤海揚州等關缺分最優亦年復一年毫無起色每屆期滿該監督總以洋貨侵佔常稅短收爲詞督撫卽據以入告豈知洋關歸稅務司經理關道不過綜其大綱尚能諸事核實管收除在朗若列星常關權自我操轉成蔽藪積習相沿牢不可破而常關稅務大半包征包解所征貨物與釐卡略同何以收數遠遜尤可異者正額旣征不足數盈餘亦收不如前而歴任關道監督各員率多坐擁厚資其爲肥已營私概可想見又就釐金而言其弊在於局卡太密委員過多不免虛糜薪水而弊之尤甚者則由於司巡之得賄賣教局員之侵蝕分肥以及留難商貨收多報少揑造票根大頭小尾種種弊端不勝枚舉卽聞有數省嚴定比較之法亦似稍有把握冗之釐金短收不過停委記過其指名奏叅勒限賠補者甚屬寥寥總局之於各卡固無不聲氣潛通督撫之於屬員亦藉口不爲已甚卽使經征各員勉顧考成亦莫不各留餘羡縱比較無虧而利之入私槖　恐尚不少也文就鹽諜而言私銷之弊由於私販而藉緝私之名以爲放私之計其弊更無從究詰蓋奸商重包夾帶私梟結黨成羣尚可設法稽蔡派勇彈壓若私梟與巡丁互相勾通奸商恃劣弁爲之包庇則釐課偷漏將不可勝計而且摥　買賣鹽斤各省均無定　鹽入商手尚須抽收鹽釐於是乎鹽商藉口成本過重禀明各口岸督銷委員隨時加價獲利倍蓰商力似可大紓何以民間旣苦食鹽之　鹽商亦復疲困不支究竟除去釐稅若干其盈餘之項作何著落如緝私經費督銷局員浮濫開銷漫無限制豈無可以裁減停撤之處以上三項弊端之大小不同前後在事各員亦賢否不等而所謂陋規中飽者積有歲年外間幾視爲應得之欵臣等詳加查核證以素可見聞而知其大略如此然總以此次諭旨所指陋規中飽爲足以洞痼習而燭隱情誠使臣下人人仰體聖意潔淸自矢事事捐滴歸公無不裁汰之陋規無不剔除之中飽而欵目之爲多爲寡事體之孰重輕地方之肥瘠不同今昔之情形各異非身當其　不能　悉靡遺卽如近年前盛京將軍依克唐限之於東邊稅釐裁革漏規剔除中飽悉令化私爲公驟增常年進欵四十餘萬兩其經營　畫不惟聖明所洞鑒當亦各省所周知現值洋債困於外軍糈耗於内朝廷旰食日昃不逞非籌餉不足以救時非除弊亦難言籌餉臣等目覩時艱同深焦灼而財賦之區實筦之各省釐剔之責必屬之疆臣應請飭下各該將軍督撫激發天良不辭勞怨整躬率屬澈底淸查於關稅釐金兩項責成各關監督並釐局司道等員鹽課一項責成運司及廠竈各員將一切收數和盤托出由該督撫詳細鈎稽或遴派廉正勤樸之員認眞經理窮抉根株究竟裁除陋規中飽之數若干應行提歸公用之數若干核定章程專案奏報一面將臣等此次指查各節窮源竟委　限於三個月内一倂據實覆奏繼不准空言搪塞多方諉卸致洋債無可籌還軍糈難於接濟更請明降諭旨嚴飭各省將軍督撫開誠布公剴切開導大小各員咸曉然於朝廷實事求是並非取盡錙銖止在力除弊竇如能不欺不隱解其私囊還我公帑不但不追究旣往並當酌盈　虛不使其辦公竭蹶其各省將軍督撫果能破除情面認眞查辦積成鉅欵大有裨於餉需朝廷無不特沛恩施從優議賞令天下知勸倘仍贍徇情面絶無補於時艱亦卽擇尤從重議罰令天下知懲庶幾法立令行不至視爲具文毫無實濟此又臣等意見相同不敢不合詞上陳者也所有臣等遵旨會議整頓各省關稅釐金鹽誅各緣由理合恭摺覆陳再内閣學士準良光祿寺卿袁昶翰林院侍講學士貽穀光祿寺少卿張仲炘均另摺具奏是以未經列銜合倂陳明伏乞皇太后皇上聖鑒訓示謹奏 
[海防加捐]  
　　京師訪事友人來函云度支不足當軸者籌增國帑鉅細不遺兹擬將海防捐加增二成大約下月初當恭摺具奏此時尚未畫稿也 
[淸理街道]  
　　杭州訪事人云浙省時疫流行死亡相繼撫憲劉大中丞以爲冷街僻巷堆積垃圾穢氣薰蒸致成疫癘因　三城保甲　巡赶將大小街巷限三日内一律打掃淸潔此誠正本淸潔之道也 
[不允挖溝]  
　　京師訪事人云東交民巷修治道路兩旁挑挖明溝藉資洩水東至徐蔭軒相國府第門首相國不許挑挖洋人無　浼何大京兆乃瑩言之數回相國終不允從洋工乃祗得留丈餘實土横亘溝中刻已修至東首三里惟愁徐相國門前水道不通將來大雨時行汚泥終不能宣洩耳 
[瀛洲水患]  
　　日本訪事人云近日以來風狂雨驟德島地方海水上溢冲塌隄岸流失民居七十餘家死者八十餘名口又板時郡四保村亦被河水上决冲壞民居四十餘家死亡人口若干尚未查出又三重縣相賀村大津地方亦被水災冲倒民居五家死者四十八人傷者五人附近居民多被水浸計共二百六十餘家船津村被浸三百餘家流失三家高知縣境内之鏡川隈川江口川等各隄亦均崩坍而以宫崎縣境爲被災最重人畜死亡尚未詳悉民居之倒塌者已一百四十九家流失者九家浸水者二千二百十一家橋梁舟楫被水冲壞者不計其數眞近年來未見之巨災也 
[鴛湖銷夏]  
　　嘉興訪事友人云本月二十六日爲皇上萬壽聖節文武各衙門皆須舉行慶賀禮前後三日不理刑名至期五鼓時各官咸赴精嚴寺萬壽宫隨班叩祝鷺翹鶴跂穆穆皇皇誠盛典也○東門外南湖烟雨　素稱名勝二十四日俗傳爲雷祖誕辰都人士之性喜佞佛者咸往進香更有年輕子弟自命風流約伴買舟赴南湖繞泊烟雨樓左右淺斟低唱興會淋漓惜是日上燈時候雨師翩然下臨以致卜其畫者未能卜其夜未免爲之掃興耳 
[洪都客述]  
　　江西訪事友人云邇來天氣酷熱雨澤愆期南昌縣孟子卿明府新建縣石幹臣明府於本月十三日起會同禁止屠宰詣 
 
 

Page 3

 
 
城隍廟設壇求雨閱三日仍未渥沛甘霖十七日南昌府江訒吾太守亦詣壇祈禱爲民請命未知能上感蒼穹否也○撫憲松鶴齡中丞訪聞各卡舞弊營私任意勒索有紅錢等名目及補徵私費至十數分者因面諭藩憲張筱船方伯督同總局憲李苹三太守委張督儼明府改裝易服扮作商人販運貨物分詣各卡完報釐金至市卡勒補私費紅錢聲勢洶洶逼人實甚明府將情據實禀明各大憲立將卡員某君撤委其任用司事某甲甲立子解省發交讞局訊辦旋將某君奏叅職某甲則令遞解回籍以肅釐規未幾有商人聯名禀控某卡員私立分卡數處較錙量銖　民誤國上憲亦已撤委叅辦當此整飭釐綱之際若不痛除各弊竊恐利未興而害已隨之民困其何時得蘇耶○新建縣石幹臣明府深悉門稿之弊最易招權納賄因於蒞任之初遇事躬親不假吏胥之手現恐積弊仍未能除令將一切公牘由承發房登號送呈核辦凡詞訟案件悉由放告之期或隨堂投遞如有延擱准其攔輿呈訴或擊鼓鳴冤俟兩造投到卽由原差禀候隨時審斷如原差拘傳不力由原承開單送比似此大　整頓諒各書役當不敢朦蔽舞弊矣 
[星使謁客]  
　　新簡出使法國大臣裕朗西星使庚蒞滬後駐節滬北天后宫側星使行轅昨日午前乘轎式雙馬車赴各署謝步至英界公廨時讞員翁直刺飭丁擋駕示不敢當禮也 
[鶯遷入局]  
　　淞滬釐捐總局督辦錢怡甫觀察到申接差後因前任已故福和笙觀察靈櫬尚厝太平街總局中故暫假縣東五福弄民房爲辦公之所現福觀察靈柩已由公子輩扶之回旗當由辦差人等將總局灑掃淸潔請錢觀察於昨日遷入本城各官紳咸往道賀 
[大令騐屍]  
　　縊屍報騐已紀報端昨晨上海縣王欣甫大令帶同刑仵書差人等命駕渡浦地保顧秋橋預在仰殿廟中陳設公案大令當卽升座傳訊廟祝沈石泉供稱本地人在此爲廟祝已歴多年死者素不認識不知何時掩入邊屋楊侯殿上自縊身死因告知地保授案報騐顧保供與相同大令飭仵檢騐報稱死者周身無傷頸項有繩痕舌垂吻外委係生前自縊身死大令親視無悞乃命書吏塡明屍格諭令同仁輔元當給棺收殮標封發壇幷飭差保查傳屍屬認領諭畢言旋時已卓午矣 
[菜市入圖]  
　　英界大馬路新造菜市工竣騐收後由工部局董事倩某照相館拍成整側各圖寄回英國呈諸政府以備他日查考已於昨日竣事矣 
[惠及飛禽]  
　　禽獸雖屬微物然亦天地間一生靈也在華人視之若不甚重而以西人視之則亦不肯過於虐待故一切豢養之法華人無不如西人之優如病馬不醫則有罰雞鶖倒懸則有禁良以此種畜類雖祗供人之驅策佐人之飲饌而亦不宜使之引吭哀鳴不加保護也兹者寓滬各西國紳商復念及飛禽一類或取以食或用其毛每有不按時令任情彈取者倘當哺子之時恣意傷害則種類恐將由此而絶旣失仁民愛物之道又違天地好生之心因是會同集議力爲保護毋得執取隨時以繁生息說者謂恩及禽獸之舉不圖於西人見之斯可愧已 
[狡謀洩恨]  
　　細崽阿春逸其姓性好漁色前晚十一點鐘時偕同姘婦某氏行經六馬路德鄰里門首忽有流氓三人將阿春拽入里中以蒲包蒙其頭然後將所藏硝强水徧澆其身勢如醍醐灌頂阿春痛極狂呼居民聞聲出視則三人已不知所之旋有與阿春相識者見其渾身焦灼一日已傷代雇東洋車舁送仁濟醫院求治醫院中不肯收受乃至老巡捕房控告捕頭令送醫院醫生以一目難保仍令載回自行醫治不知能免殘廢否然而計亦毒矣矣哉 
[印人訴屈]  
　　印度人意亞立生與三馬路野雞娼婦某氏私識已非一目前晚又赴桑中之約行至中途忽被短衣窄袖者十餘人尾隨其後意亞立生惡之向前驅逐致相扭毆悻悻而散昨晨英界公廨訊案已畢時意亞立生投案訴稱被各流氓毆傷手臂並攫去金戒指等仵叩求提究讞員翁笠漁直刺諭令自投捕房控告然後明白補詞呈候訊核 
[小工墮浦]  
　　甬人周某在招商局碼頭扛運貨物藉資餬口前日午後偶不留神失足墮浦時值潮漲水急雖經旁人設法撈救業已蹤影杳然至今尚未撈獲屍首吁慘矣 
[餘上水災乞賑公啓]  
　　夫切膚之災莫甚於水火仁民之義不獨在梓桑惻隱之心人皆有之而况宗族鄉黨之呼籲求救者乎我餘上兩邑北濱瀛海潮湧决塘之災害自道光庚戌以來久不經見雖十餘年前曾遭水患亦尚不致顆料無收乃於本月十二日起連宵傾盆大雨上游嵊縣出蛟作祟上游曹江風潮肆虐至十五日虞邑梁湖後郭等處江塘先後决口五六處鹹潮内灌近塘一帶房屋被冲坍倒壞者有百五六十家人口漂没淹死者多至五六百人梁湖百官被災尤重驛亭小越横塘廟迤邐至五夫馬家堰五車堰馬渚一帶高阜處水深過膝低　處水没及肩上虞城内積水盈丈四鄉田禾淹没無存飢民嗷嗷無所得食皆扶老携幼結隊成羣四出求哺貧者旣不能生活富者亦難以自存若非設法賑撫以善其後恐兩邑生靈將成靡有孑遺之歎凡在滬同鄉之紳商寓公聞信之餘皆披髮纓冠竭蹶圖救業於月之二十三日在浙紹公所會議先由各錢莊籌塡三萬金外帮人士之樂助登册者亦有數千金曾將被災大略情形隨時送報館刊登以昭公鑒奈此次災區其廣爲日方長恐杯水車薪終難濟事不能不借助於他山爲乞諸其鄰之計公議於電報滬局設立乞賑公所佈告遐爾所願在滬在各省之兩邑同鄉慷慨解囊不遺餘力外更求海内仁人善士擴民胞物與之量存一視同仁之念共沛廉泉平分義粟使中澤哀鴻咸頌爰得我所此則兩邑諸同人所馨香切禱者也再乞賑公所由邵筱邨中丞領袖外歸陳笙郊經蓮山何丹書王若采謝綸輝陳光榮劉杏林魏嘉泉馮德基沈啓渭十人爲　事理合聲明謹啓光緒二十五年六月廿七日同人公啓○附内外公所辦事界限章程一會議賑務集於通商銀行陳笙郊冠冕羣倫同諸位首事與寓滬齒尊客長諄勸邦人士踴躍輸捐及商量匯欵購運米石一切事務除有要議溥單邀叙外餘定海逢禮拜日午後三點鐘首　十人必聚臨一次以聯氣誼二乞賑公所設在電報滬局經蓮山專主擬議條理往來公牘筆墨及採登日報一切勞必任怨等事凡司書啓抄　歸陳級三經子淵等收賑捐掣票歸賈玉田經翰雲等倘有必須登高而呼者請教領袖邵中丞出名施行三收存賑欵議歸元甡錢莊偏　沈啓渭一人專責電局賑所逐日收下捐欵至晚開單如數付與元甡入册應匯解一切出欵在通商銀行會議以定每月登報淸單亦由元甡草稿送電局乞賑所覆核然後抄送各日報館四凡我餘上同鄉之在滬者除隱名樂助多寡不計外如欲在本籍免寫官捐必須竭力輸將足以乎大衆公論方可由賑所備文呈明兩邑有司可衞護其本籍村落倘已樂輸而實未踴躍何妨大衆秉公估計苦勸加捐五除上海外凡有餘上兩邑同鄉官商於各省各埠者請首事及大衆舉爾所知條字關照電局乞赈公所以便馳函告災請其發棠相助六此次我餘上雖災　地　欲拯飢黎咸登袵席却非里人悉索敝賦所能濟事然而寗可餘力不遺先盡親親之誼苟能幸免他山借助則可省出宇内好善之士心力以　北省苦寒地方之沉災而盡率土之濱仁民愛物之大義凡百同鄉其各勉之倘蒙滬上各恊賑所善長各省仁人君子胞與爲懷分惠義漿仁栗此則不敢請耳固所願也七在籍綜理查賑撫卹一切事宜公推屠雲峯楊卣香二公爲主宰此外凡有好義急公之紳士殷富願出心出力勵佐者均由屠楊二公聯約以收氣求聲應之益推專司文牘函札收支銀錢帳目宜愼選人才以專責成帳籍出入更須羅羅淸楚事後必須刊刻徵信佈告大衆此外家鄉辦事詳細章程由屠楊二公手訂庶幾因地制宜不致行難踐言也如查戸放振家鄉乏高明熟手内外悉心訪延衆皆曰可然後察之果然人地相需然後敦請 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[黄鵠磯題壁]  
　　武昌訪事友人云紅關至靑山堤工經督憲張香濤制軍籌欵　　　　　事現值江水盛漲之　　内田畝得資保障可慶豐收是處本係水鄉此後按畝升科於國計不無禆益誠一舉而數善備　○炎　方熾小家婦女每於　首露坐納凉輕薄兒郎輒引類呼朋高唱淫曲傷風敗俗莫此爲尤保甲局員朱太守聞而惡之已諭飭各鋪委員一體查禁矣○賓　門外地本偏僻行旅甚稀本月某日有鄉民挑米入城售得靑蚨二千翼負之而歸出城里許天已昏里忽遇强徒二人將所負靑蚨盡行搶去幷欲褫其衣服鄉民高聲呼救適有某營勇丁行經是處匪黨遂飛步而逃天荆地棘行路難有地方之責者可不嚴行查究乎○漢陽門外觀音閣濱臨江滸風景絶佳游人常於此中登臨憑眺本月十九日相傳爲觀音大士誕辰等僧結綵縣　大　盛會香閨弱質曲巷名姬無不稽首兹雲心香虔藝輕薄子弟亦追隨其際品足評頭惡俗相沿攸關風化設法查禁　望於有地方之責者 
[上海縣署瑣案]  
　　寡婦沈陳氏控女婿楊愚堂吞没租洋前晚經縣主王大令提集訊斷沈陳氏供西南鄉人光緒十二年憑媒嫁與沈友蘭爲繼室當議婚時言正妻已互詎料過門後正妻錢氏尚在且有一妾方氏小婦人悔之無及隱忍不言錢氏生有三女方氏生有一子今年十一歲丈夫與錢氏於十六年間先後去世遺有租田一千數百畝倩長婿代爲管理長婿故後由次婿楊愚堂接管詎意楊不將租洋交出向問不理二女兒尤爲兇惡查核帳目亦不符合因此禀救收回另擇夫姪沈根山接管抱告陳壽林供與相同訊之楊愚堂供靑浦人娶沈友蘭次女爲繼室岳家租事雖託監生經管但因路途遥遠照料不便岳母旣欲换人監生並不阻梗何必涉訟公庭致傷和氣至言吞用租洋實無此事求鑒大令謂如此爾可具結候傳沈根山到案復訊核奪○曹某遣家丁曹升控郭華卿欠銀不還王大令查得郭華卿因楊讓堂控案交差看管故卽飭差帶案訊問曹升供郭華卿曾倩姚春山爲中以田六畝數分買與家主議定每畝價洋一千四百廿兩冩立合　如郭華交地不足罰銀五百兩如家主錢付不足亦罰銀五百兩旋由家主兩次付銀六千兩而郭僅交田二畝七分其餘一味遊約至今不交核算田價已透付銀二千兩之譜請將罰欵五百兩一倂求追中人姚春山供與相同郭供收銀六千付地二畝七分餘地未交有田單十二張抵與曹處監生現被覊押容緩料理訊至此楊讓堂忽投案呈上白禀供稱前託郭華卿代買田畝太覺吃虧前蒙斷令郭繳銀三千兩至今不交職員受虧不起務求嚴追郭供楊託監生買田當時開明淸帳收銀交地彼此兩訖並無蒂欠楊讓堂嫌太吃虧不妨還地監生當還渠銀兩大令判將郭收押限三日内務將兩事理明不得再延 
[南市捕房紀事]  
　　某藥材行出店人章壽松前日午後肩負藥料送至浦江某號船上偶不留心在馬頭上與陳某相撞陳立足不穩墜入浦中急卽設法授救得慶更生陳意不甘休與之理論爭閙之下爲十號巡街華捕拘解捕房捕頭令將章禁押二點鐘以示徵儆○前日下午陳阿小蔡文寳楊錦福潘桂林等在馬路中互相攢毆旋互扭至捕房嘵嘵申訴捕頭令各押二點鐘釋之使出○有翁某者前日下午在某茶樓啜茗無端被謝天郎攫去洋銀一元三角扭至馬路喚交某號巡街捕拘解捕房捕頭以翁指控無憑不予准理一倂逐出○前日馬路工程局司事某甲至兪小狗張阿德兩船戸處收取船捐兪等一味霸持抗捐不繳當由水巡丁拘解捕房捕頭令暫管押候解工程局禀請會辦委員司徒貽芬司馬訊辦 
[英界公堂瑣案]  
　　鄉人楊錫濤娶妻張氏向在某絲廠工作與廠中人張吉甫有梁賃居菜市左近時往續歡楊訪知其事遂於前日傍晚時邀同舅父張阿毛前往捉姦將男婦一倂擒獲飽以老拳又將張髮辮剪去縱之使逸一面將姚氏帶回管束事已了矣不意張詭計横生忽以被楊訛詐爲詞投控捕房派包探趙銀河詳加查訪備知其細遂於昨晨一倂解案請究張吉甫供在某絲廠司事突被姚氏之夫楊錫濤無端訛詐並剪去髮辮叩求究辦楊供妻子姚氏被張引誘成姦小的因偕舅父張阿毛在姦所捉獲故將其髮辮剪去並不向之訛詐張阿毛供楊是小的之甥因知其妻姚氏與張姘識邀同捉姦却在姦所雙雙獲住並無别情何得誣控楊姚氏供小婦人在絲廠做工與張私識自知不合尚乞施恩讞員翁笠漁直刺據情商之白繙譯官以張誘姦人妻尚敢誣指訛詐殊爲可惡著押候笞責五百板楊姚氏無恥已極鞭背二百下交其夫領回管束○四十五號印度巡捕拘解工頭徐東生王子明張阿小及工人兪阿四等十八人到案禀稱兪等每當散工之際時唱淫詞敗壞風俗故連工頭一倂送究兪阿四供無知悞犯後當痛改前非徐東生等一味求恩直刺以咎在工頭約束不嚴著將徐等三人各枷三日候萬壽期滿再行訊核兪阿四等十八人從寛省釋○魏金生在某小輪船竊取金發發衣服數件適爲包探金立生拘獲送案請究金發發投案領贓魏金生認竊求恩直刺判押一禮拜遞解回籍○包探竇如海禀稱前日李阿寳手持銅表一枚銅練三根小的見之向詢來歴不能指實疑係竊來送請訊究李阿寳供寍波人向在輪船生理此表係友人託代銷售並非竊得直刺著押候查明再訊○包探張金林禀稱細崽蔡全林向在魯意師摩洋行服役今忽抛工不做並被竊衣服二件報捕後經小的拘獲送究魯意師摩洋人投案請辦蔡供並未抛工亦不竊衣實被誣指叩求明察直刺著押候查明覆訊○包探顧阿六拘解流氓張阿小金文榮到案禀稱伊等二人向秦小弟訛詐洋銀一元經小的拘獲送請究辦秦小弟投案申訴前情張金同供向之索欠並非訛詐直刺判各押一月 
[法界捕房紀事]  
　　有惡丐某某等專於沿途攫人財物歴經公堂懲辦依然怙惡不悛日昨爲包探拘獲某甲一名帶回捕房押候堂期解訊○偷兒某乙潛至八仙橋某姓家圖竊爲司閽人所見拘入捕房捕頭命禁押一宵翌晨解至大自鳴鐘捕房經克總巡訊問之下命押候解送公堂究懲○積竊張阿順迭經公堂懲辦怙惡不悛前晚又至吉祥街某老虎灶竊取衣服十餘件報捕查獲解入捕房押候堂期解訊○洋涇浜一帶向有無業流民專以紅黑籌誘人諸博事爲法界捕房克總巡所知特於昨最面諭包探帶同探夥分投嚴緝務獲解送公堂從重究辦 
[美界捕房紀事]  
　　昨日淸晨小竊王金法混入西華德路某鄉民家竊取衣服適爲李包探所見因卽緝獲人贓帶入捕房押候解送公堂禀請讞員翁笠漁直刺訊辦○昨日亭午時江北小竊劉鶴生　入外虹口碼頭上竊取舊鐵携之而逸途遇巡街捕知其來路不明立卽拘入捕房押候解請訊辦○賭徒王阿毛在北河南路順泰弄内設攤誘賭由巡街捕拘入捕房押候解送公堂禀請懲辦 
[六月分缺單]  
　　小京官禮部司務張紹焮鑾儀衞經歴張文灝俱呈請分發知州雲南羅平王朝楨革湖北鶴峯伍佩欽故知縣浙江桐鄉李繩祺保陞雲南河陽桂林湖北咸豐余良才石首劉邦道俱革河南郟縣周寳琦河南桐栢高錫華俱丁四川彰明趙鼎仁陜西澄城王慶垣俱近府經江西南康孫德暄近縣丞河南鹿邑陳履中病典史廣東廣寍朱廷瑞江西彭澤邱奎方俱近 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年六月十九日京報全錄]  
　　宫門抄○諭旨二道錄前○吳撫德奏爲米販張藎臣等所繳米價洋銀撥作淮徐海賑需片○總統武衞左軍宋奏病體難支籲懇賞假離營就醫摺○齊撫毓奏遵旨遴派道員駐工並辦理修守事宜摺○蘇臬陸奏恭報接印日期叩謝天恩摺○滇督崧奏補用知府何亮標等到省一年期滿詳加甄别片○贑撫松奏補用知府林介弼試看一年期滿照章甄别片○六月十九日兵部太常寺太僕寺正藍旂值日無引見○學端遇假滿請安○李徵庸預備召見○兵部奏派察齋之大臣派出彭壽家公舒存訥欽泰恩公兠欽溥良恩普○召見軍機李徵庸○○德壽片再蘇省上年米價騰貴飭禁止販運出洋以全民食兹據者臬司朱之榛會同蘇藩司聶緝槼詳稱據上海縣禀報查獲米販張藎臣等在蘇州關朦報赴滬轉運出口不顧民艱行提人卷解由蘇州府研訊明確違禁私運意在牟利尚無接濟匪徒情事張藎臣等到案後自知悔過願將所運米四千七百擔繳價充公撥賑尚非始終刁狡由府斥責發落免予重懲將所繳米價洋銀一萬六千元解司兌收撥作淮徐等屬賑需以濟災黎詳請具奏前來奴才覆查無異謹附片陳明伏笥聖鑒謹奏奉硃批知道了欽此○○總統武衞左軍四川提督奴才宋慶跪奏爲奴才精神昏瞀病體難支恐誤要公籲懇天恩賞假離營就醫恭摺仰祈聖鑒事竊奴才前於四月初間舊疾復發較前加劇禀由節制北洋名軍大學士臣榮祿代奏仰蒙慈禧端佑康頤昭豫莊誠壽恭欽獻崇熙皇太后恩賞人參活絡丹准假兩月在營調養當卽具摺謝恩滿謂靜心調養但能强支卽應依期銷假盡心訓練稍報涓埃無如年已八旬氣血過衰迄今月餘連服淸理之劑僅將外感消除兩眼喎邪未能略减頭目昏暈視物不眞語言不淸飲食甚艱日見頽憊雖所部隊伍經太原鎭總兵馬玉崑記名提督程允和等督率訓練尚能認眞惟當此時事多艱事不躬親尤虞隕越以致未能靜養醫治無功合無仰懇天恩准令奴才離營就醫俾可靜心調攝以冀復元所有武衞左軍一切營務暫交太原鎭總兵馬玉崑代理一俟病愈卽行銷假回營當差奴才受恩深重絶不敢顧惜微軀稍耽安逸實因整軍經武正當吃緊之際恐誤要公伏冀聖明垂察除禀商節制北洋各軍大學士臣榮祿妥籌辦理外所有奴才病體難支擬請離營就醫緣由謹恭摺具陳伏乞皇太后皇上聖鑒訓示謹奏奉硃批另有旨欽此○○山東巡撫奴才毓賢跪奏爲遵旨遴派道員駐工並辦理修守大概情形恭摺具陳仰祈聖鑒事竊奴才承准軍機大臣字寄光緒二十五年四月二十三日奉上諭毓賢奏山東黄河工鉅任重巡撫力難兼顧請簡派大員來東督辦一摺前因山東河工緊要特飭戸部指撥的欵諭令該撫悉心綜覈督飭三游總辦切實經理兹據瀝陳山東地方繁難巡撫常川駐工深慮顧此失彼所奏自係實在情形惟此次籌辦工程皆在山東境内毓賢以巡撫兼管河工責無旁貨卽著遴選廉正耐勞熟悉河工之司道大員奏明派往常川駐工禀承該督飭在事各員認眞辦理毓賢仍體察情形不時前赴工次指示機宜如有不肖之員仍蹈從前因循偷减積弊卽當立予嚴叅從重治罪等因欽此仰見朝廷愼重要工莫名欽佩伏查黄河形勢遷變靡常此次奏議興修所有本年加撥修防無非欲三汛平穩然後可照原議次第施工惟常川駐工之員事體極其繁重經理出入錢糧必須廉正不苟之員方可勝任通省現任司道各有專責或河務非其所優惟查督糧道尚其亨心細才長志趣堅卓前在武定府任内辦理河工有年水性之順逆工程之良窳無不洞悉機宜久在聖明洞鑒之中上年奉命隨册查勘全河頗能博訪周諮不辭勞瘁現在漕務早竣日行案牘無多奴才卽遵旨遴派該員常川駐工督辦修防事宜遇有緊要各件分派各叚工料人員卽由該督辦隨時禀商妥愼圖維期於河務有裨至本年加撥修培銀兩案已分别發交各叚早經赶緊舉辦計於四十萬兩内撥添料添夫之用較歴屆伏秋兩汛期内多購稭七千萬斤石八千方各營逐漸添雇土夫霜淸後再行酌量裁撤下餘之欵作爲臨時搶險歲額不敷之需其六十萬兩修培隄埝亦經預提司道庫銀二十萬凡著名險要處所殘缺隄叚擇要修築照上年水痕加高帮寛一律　硪堅實現在各省關奉撥的欵陸續兌交除劃歸預提之項尚存銀四十萬兩刻屆大雨時行未便興作土工輕於一擲亦於霜淸後及時赶辦此外應挑應培與疏通海口遷民購地諸事容俟奴才赴工查勘周歴督同道員尚其亨妥爲商酌分别奏明辦理如遇有辦工各員仍敢蹈從前積習巧於偷减浮冐者奴才業已將原邦彦崔廷桂等請旨重懲此後又何容其廻護稍有顧惜總期不容濫用一人虛糜一物以仰副朝廷保衞民生諄諄告誡之至意除將詳細辦法隨時陳報外所有遴派道員常川駐工並業經修守大概情形理合巷摺具陳伏乞皇太后皇上聖鑒訓示謹奏奉硃批知道了卽著督飭尚其亨將修防事宜認眞經理毋稍大意欽此○○二品銜江蘇按察使臣陸元鼎跪奏爲恭報微臣接印日期叩謝天恩仰祈聖鑒事竊臣於假滿後由籍北上本年三月初二日到京謹卽詣闕肢覲天顔仰蒙召見三次訓誨周詳舉凡鉅政宏綱無事不上系宸衷殷勤垂問跪聆之下欽感莫名嗣卽陛辭出都遵海南下於四月二十三日行抵蘇省奉督撫臣檄飭赴任二十六日准署按察使朱之榛將印信文卷移交前來當經恭設香案望闕叩頭祗領任事伏念臣一介愚疏服官吳下旋由牧令洊擢監司二十年來奉職無狀五中循省恐懼方深重荷殊恩晉陳臬事自顧樗庸悚惶無地江蘇爲東南桹本富庶稱最洎乎商埠疉開風氣稍變而小民感戴皇仁一如昔日臬司職掌刑名事事總以固結民心爲本比者偏災偶告米貴錢荒時勢較艱撫緩匪易凡一切勸團練編保甲淸訟獄嚴緝捕以及糾察貪墨懲辦棍徒保護遠人皆今日切要之圖爲職分當盡之事如臣　昧深懼弗勝惟有懍遵聖訓殫竭愚忱能存一分矜全百姓之心卽盡一分報効朝廷之義合將臬司任内應辦事件隨事隨時禀承督撫臣切實奉行以冀仰答高厚鴻慈於萬一所有微臣接印日期並感激下忱理合恭摺具陳叩謝天恩伏乞皇太后皇上聖鑒謹奏奉硃批知道了欽此○○崧蕃片再道府同通州縣等官無論候補試用人員例應自到省之日起予限一年詳加甄别出具切實考語奏明補用等因　查有補用知府署黑鹽井提舉事蒙化同知何亮標在任補用知府思茅同知許之載雲南試用通判葉樹勳花翎四品銜保留雲南補用知州　能弼運銅卓異補用知縣王嘉福試用知縣黄守正大挑試用知縣何在濬均各到省試用一年期滿例應甄别據署藩臬兩司先後詳請核辦前來奴才查該員何亮標勤明練逹許之載明體達用葉樹勳才具穩練饒能弼才識精明王嘉福任事耐勞黄守正任事克　何在濬篤實勤明俱堪以各本班留省分别補用除將履歴淸册咨部查照外謹附片具陳伏乞聖鑒謹奏奉硃批吏部知道欽此○○松　片再松准吏部咨嗣後道府州縣無論勞績捐納各項人員應於到省一年後查看考核分别補用等因兹查有勞積保舉江西侯　班前補用知府　介粥試看一年期滿應行照章甄别據藩司張紹華會同署臬司周浩詳請留省補用前來臣詳加察看候補班補用知府林介弼才職　練堪以留於江西補用相應請旨留省照例補用謹會伺兩江總督臣劉坤一附片陳明伏乞聖鑒謹奏奉硃批吏部知道欽此 
 
