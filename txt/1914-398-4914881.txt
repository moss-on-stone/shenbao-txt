# 1914 - 398 - 4914881

 

Page 1

 
 
   
 
 

Page 2

 
 
時評 
[俄蒙交涉（默）]  
　　吾向者言蒙藏將起風雲此僅就蒙藏方面言也然而蒙藏之交涉關於英俄方面尤多藏事會議之决裂藏人决裂之不僅藏人决裂之也蒙事磋商已久一年停戰之期忽忽屆滿政府照會俄使拒絶展期者非果表示其决裂之意而欲藉武力以解决之也然而俄人則誠欲藉武力以解决勘界問題矣我國之照會空言也不過一種外交上之手續也俄人對我則運兵日多是以實力籌備而不僅空言矣哈爾濱電所傳而非虚者蒙滿間不眞將多事耶 
夫勘界問題表面上雖與外蒙獨立事無關然實隱相牽連俄旣不願和平於先蒙人又躍然思逞於後鬍匪黨人日相勾煽以故停戰期滿以後之時日即在在可以開釁之時日也藏事决裂而後是否有他法挽救尙未可料而俄蒙决裂之危機又日迫一日政府果不僅以空言籌備否耶 
嗚呼自民國成立以來政府日以防内亂爲急而對外權利之放棄不暇計焉外人亦日以攫得路礦實業等各種權利爲務而蒙藏問題不暇顧及焉今者時勢所趨或又將注集於此點乎 
命令 
[補七月十二日大總統策令]  
　　陸軍總長段祺瑞呈請將張錫如　　左起慶候毓汶均授爲陸軍一等軍醫正王景元郭秉鎔張蕴忠梁景昌沙世傑何宗光王衡李少良劉壽萱闞行健梁九居孫瑞增李應棠均授爲陸軍二等軍醫正華鴻授爲陸軍二等司藥正陸文邠授爲陸軍三等軍醫正並加二等軍醫正銜舒霖倪準劉承瑞關衍輝李鍚康劉翔雲李祖祺劉有恒陶學淦均授爲陸軍三等軍醫正應照准此令 
　　又令段祺瑞呈請將張蘭宜授爲陸軍二等軍需正姚清和授爲陸軍二等軍醫正王鴻渚趙瑞年韓嘉章倪隆彬杜元華劉桂攀李耀庭王文煥均授爲陸軍三等軍需正邊頌三陳其芬楊祖時羅桐劉郭兆福舒盛基李鳳周均授爲陸軍三等軍醫正應照准此令 
　　又令陸軍總長段祺瑞呈請將勦平黃岡梅縣叛兵出力之車駕龍朱瑞華藍清芳梁元均授爲陸軍步兵上校方漢章龍毓乾許孫璧蔡炳煌凌裕鈞蔡振英方涂書葉元弼黃元清徐雨山均授爲陸軍步兵中校鄒武楊錦龍黃春華劉得齡李永泉李永坤方朝貴黃松泉陳德馨封西柏均授爲陸軍步兵少校應照准此令 
　　又令陸軍總長段祺瑞呈請將馬志勛授爲陸軍步兵上校劉南薰劉持均授爲陸軍步兵中校楊鴻基授爲陸軍騎兵少校並加中校銜李裕謙李慶麟于如周陳寛侃彭建藩傅卓霖劉文鍇黃禮琨均授爲陸軍步兵少校曲大山王轆均授爲陸軍騎兵少校徐濤鎔授爲陸軍三等軍需正江廣授爲陸軍二等軍醫正崔溎年徐國祥均授爲陸軍三等軍醫正並加二等軍醫正銜許傑王建三馬天祺蔣瑞春均授爲陸軍三等軍醫正楊凌元賈潤之均授爲陸軍三等獸醫正應照准此令 
　　又令陸軍總長段祺瑞呈請將開縣等處剿匪出力之元得勝授爲陸軍步兵少校應照准此令 
　　又令陸軍總長段祺瑞呈核覆鑲藍旗滿洲都統巴哈布擬以文海烏什杭阿補印務参領請予准補等語應照准此令 
　　又令陸軍總長段祺瑞呈核覆黑龍江鎭安右將軍朱慶瀾擬以瑞壐額勒和巴圖補驍騎校請予准補等語應照准此令 
七月十三日大總統策令日本國駐大連瀏郵便局長加籐順次郎給予三等嘉禾章駐北京一等郵局長古賀傳吉駐奉天一等郵局長高木銑次郎均給予四等嘉禾章此令 
　　又令津浦鐵路韓浦段總工程司洋員德記給予四等嘉禾章此令 
　　又令胡文藻張壽鏞均給予三等嘉禾章此令 
　　又令姚國楨給予四等嘉禾章此令 
　　又令張聯聲授爲陸軍中將此令 
　　又令兼署雲南巡按使唐繼堯呈稱騰越道道尹楊晋詳請辭職楊晉准免本官此令 
　　又令任命唐爾鏞爲雲南騰越道道尹此令 
　　又令陸軍總長段祺瑞呈核覆吉林巡按使齊耀琳擬以桂祥接補佐領請予准補等語應照准此令 
　　又令蒙藏院總裁貢桑諾爾布呈據喇嘛印務處詳擬以達拉吉補宏仁寺額設蘇拉喇嘛請予准補等語應照准此令 
　　又令蒙藏院總裁貢桑諸爾布呈據喇嘛印務處詳擬以測布藏補功德寺蘇拉喇嘛請予准補等語應照准此令 
專電 
[哈爾濱電]  
　　現俄人向東亞運兵　　日多一日據聞俄人爲劃界問題將以武力解决果爾恐滿蒙回三部又欲多事矣 
[奉天電]  
　　東邊道所屬草嵐子黑溝等處現鬍匪非常猖獗 
[南寧電]  
　　廣西全省祗有防軍而無陸軍如防軍歸巡按使管轄甯武將軍幾如虚設聞當道已將爲難情形電陳中央 
[南京電]  
　　韓巡按因各處盜匪不靖特嚴定規則頒發各縣實行調查客民編册存案以資查察 
[南京電]  
　　財政廳現派員赴各屬清查官産以手續複雜擬於廳内另設清查官産局專司其事 
[南京電]  
　　聞寳應東境二次蝗子復生韓巡按電飭該縣知事親往履 
 
 
 

Page 3

 
 
　　勘母稍諱飾 
[南京電]  
　　馬士杰因濬運河赴揚　　籌欵囘寗昨謁巡按使面陳一切 
[特約路透電]  
[北京電]  
　　據華　消息袁總統徐世昌孫寳崎會商之後卽發急電與川西鎭守使命增邊防軍隊以禦藏人進攻又命成武將軍胡景伊固守鄉城打箭爐察木多並令勿主攻勢且勿越中國界線續向西進 
[北京電]  
　　駐英華使奉命晉謁英國外相葛雷探詢英政府對於西藏問題之態度 
[北京電]  
　　據私家消息蒙人聯俄聯華兩派意見日深呼圖克圖雖病並不沉篤 
[北京電]  
　　袁長坤周萬　已由滬抵京將代葉恭綽龍建章掌路電二政 
[北京電]  
　　蘇浙商會致電政府反對徵收疋頭産銷稅並請撤銷省令 
[北京電]  
　　華報載稱政府不欲註銷鹽引惟將廢去界限俾各商得相競爭 
[成都電]  
　　官兵與匪在遂甯縣交戰官兵死二十人傷三十餘人並被刧鹽商之欵洋一萬六千元來福鎗五十枝 
[東京電]  
　　西門子一案已於今日定讞浦萊判定監禁兩年罰日洋二百元郝門監禁一年白倫台爾監禁十個月卡茄（譯音）監禁四個月除浦萊外所判之罪展緩三年實行 
[東京電]  
　　浦萊郝門均巳上控譯電 
[北京電]  
　　約法會議因天氣炎熱停議四星期 
[柏林電]  
　　德國駐華公使哈豪森君養病柏林柯特醫院於醫士施用刀圭之際逝世 
[柏林電]  
　　墨西哥總統烏爾太定於十四日率眷離墨 
[倫敦電]  
　　愛爾蘭貝爾法斯特舉行七月十二日慶典異常熱閙城中有五萬人列隊游行由卡生君領袖歡聲如雷軍隊是日皆不出營下午卡生君當衆演說謂政府决不能破壞曷爾斯特之精神政府若不聽令曷爾斯特獨處則轉瞬衆將唯認臨時政府且謂上帝將保衛衆之權利故曷爾斯特可以必勝演說旣畢衆向歡呼並决議表示曷爾斯特忠君之意 
[倫敦電]  
　　本星期内女權黨曾炸毁郵件一袋且燒焦其他六袋及運輸郵件之車輛守車者救火之時大遭炙傷萊賽斯特希爾之白萊培車站亦遭該黨焚燬尙有一女子在韋斯特明斯特敎堂燃點炸彈導線時爲人拘獲自一九一三年之春起女權黨所行之暴舉查點損失至今共有英金三十八萬四千鎊而圖畫等物尙不在内 
[倫敦電]  
　　馬達運輸局現派專門家調查能否以酒精代馬達燃料若能代之則英國馬達所用之燃料可免仰給外國且可借此鼓勵農業改良運輸事務發達新土預計每年需研究費英金六千鎊　五年爲限該局巳請公衆助欵印度事務大臣及殖民大臣均致書贊成此舉 
公電 
[陸軍部通電]  
　　各省將軍張家口歸化廳者統並轉　　護軍使鎭守使靑州密雲副都統武昌陸軍第二師岳州陸軍第三師九江陸軍第六師宿州陸軍第八師鑒陸軍官職各有定稱卽各有新系此電到後往來函電及公私文件應互稱某官或某職不准沿用沐恩先生等字樣致滋惡習除陳明大總統外希通飭所屬遵照陸軍部陽印要聞一 
[莫理遜對於中國政局之樂觀談]  
[信任中國近政之表示]  
　　倫敦泰晤士報云六月二十三日莫理遜博士由華返抵倫敦談話之際曾表述其信任中國近今進步及變政和平結果之至衷博士曰余離北京時大局足慰人意余經歷中似未嘗見之今除白匪跳梁之區外其餘各地之治安皆能妥加維持東西南北重要各城皆頗寧輯第一次起義之領袖多處政界咸能和衷共濟革命黨人數日見零落且苦無金錢袁世凱控制大局咸得其宜無復有革命之患今人每詆中國政府曰守舊曰專制此實　言也少年中國派願望過奢期使沿行數千年最古之專制政體一蹶而轉成舉此聞名最新之代表政體談何容易乎若輩舉動操切志善而謀乖此袁總統所以不得不加以干涉也博士絶對否認袁總統棄絶少年中國派及有一姓相傳之志蓋袁嘗崇舉俊茂布之於位清帝遜位時退職諸員其有聲譽者均已復職而總統府及各部官員仍不乏少年之外國留學生袁總統之輔弼嘗留學英美者至少四十人嘗留學日本者至少六十餘人粤人中之最有能名者多被擢舉要任且博選時彦佐治國務甚至舉不避仇以示無私此外尙有參政院以備諮詢及研究將來之憲法其議員七十人足以代表全國之輿情國務總理今已裁去仿美國總統制設國務卿及總長數員少年中國派以鞏固立法部爲志而中國今所急需者政府之穩健行政部之鞏固也近所措置者即此事耳國務卿今以徐世昌任之徐在前清嘗任東三省總督聲　素著外交總長孫寳琦嘗充駐法駐德公使精於法語辦理外交衆皆稱善司法總長久居日本造詣頗深財政總長留美十二年至英六次所操英語無異吾輩鐵路局長耶路大學之畢業生也餘如唐紹儀之婿伍廷芳之子各居要任一爲哥倫布亞大學之畢業生一爲英國法學士豈此輩亦皆舊黨耶博士繼又論及中國之財政現狀曰說者對於中國之財政多所訾議其言殊屬失實鹽稅經丁恩君整頓之後所入頗豐逈非豫料所出外國各銀行豫行扣去抵付六個月債務應用之欵外所餘尙巨已退還中政府丁恩君原期第一年可收洋二千四百萬元鹽稅處遷延數月始行辦公而七個月内仍得收洋三千四百萬元均繳存外國銀行每月且有大批稅欵解交中央政府本年五月間除鹽稅羨餘不計外尙收各省解到洋七百萬元中國公會嘗議准中政府停付庚子賠欵五年袁總統曾謂中國不難解付此欵不特不欲展期且擬於日後加速解付云 
[斯丹達報代表之談話]  
　　斯丹達報代表　　近往訪前充中國革命黨領袖孫逸仙秘書今駐歐洲爲該黨辦事之馬素君君年尙輕貌若歐人衣倫敦時式之服裝頗形機敏操英語告該代表曰倫敦設有中國民黨會社會員約三四十人皆第一次或第二次革命出力之員吾黨今每二星期開會一次討論進行方法巴黎亦有此會東京亦有此會孫逸仙君即寓該處其餘各處支會甚多舉動無所秘密孫君昔嘗慘澹經營二十年以圖再造中國卒於一九一一年倾覆滿清達其素志故吾黨日後終必能推翻復舊之袁世凱袁政府絶對主張復舊恢復尊孔敎育舊制位置前清舊官僚其俸金出諸外國銀行所付之欵各省都督皆無學者流外國之留學生均經調回廣東河南之學生三十人他日歸國恐不免指爲革命黨而槍斃之余友二人倫敦大學之學生也歸國後即爲當道置之於法可爲前鑒云云斯丹達報代表晤莫理遜博士時博士曰孫黨中人之言其價值不難辨余若告君知此輩爲無經費無條理無勢力憤懣團體四散之餘類則君即可以辨之矣此輩今日已成絶努之末此輩第二次作亂時孫卽逃至東京厥後孫之勢力銷落堙沉今詆袁志在復舊荒謬實甚袁世凱確曾擢用前清舊官僚數員然皆其中之矯矯者少年之留學生今何嘗不滿布北京政界質言之中國新舊兩派融洽之易聯合之速實非預料所及財政現局亦佳中國有袁總統握政於上其前途之進步國運之昌熾似可豫占也 
[中俄懸案中之大問題]  
　　某外報云中俄兩國懸案吉林境界　努　梁海所屬及巴爾喀自治凡三大問題前二者交涉中止後者正在交涉中其如何决定確有重大之關係吉林境界問題乃關於吉林省與俄領沿海州之界碑其地舊爲清領咸豐間割讓俄國由烏蘇里河經興凱湖以至琿春設置界碑經年之久碑石滅失中俄兩國民互相越界開墾中國則咎俄人不應越虎林廳饒河縣俄人則責華人不應越烏蘇里河而界碑無正確存在者故此問願頗難解决也 
[烏梁海之所屬]  
　　烏梁海位於蒙古西北隅面積與意大利相等索衣阿脫之蒙古人種棲息其間者凡五萬地腴而曠富有小科魯非阿尼亞之稱俄人移住者已達七千先年俄國參謀大佐巴巴夫氏調查千七百二十七年蒲林斯其締結之條約以爲屬於俄領於宣統三年請求返還會革命事起延至今日而俄國邊尼格先伯爵多主張占領外蒙古政府亦無編入外蒙古自治範圍之意必將編人俄領矣 
[巴爾喀之自治]  
　　巴爾喀一名呼倫貝爾在興安嶺與額古納河之間爲黑龍江之一地域面積有十一萬八千方俄里蒙古别種蒲雅脫索倫等約三萬二人共居此地牛羊繁盛礦物甚多俄人移住極衆札賴諾爾 
滿洲里兩炭礦吉拉林大溝金鑛均爲採掘貝爾池呼倫貝爾兩湖與烏爾順河相聯接俄人埀涎甚久及外蒙古宣言獨立援助總監勝福占領海拉爾臚濱宣言巴爾喀獨立欲與外蒙古一樣受俄保護而巴爾喀人及在留俄人欲編入外蒙古俄人亦欲編人之或任巴爾喀人之自治與中國交涉者數矣巴爾喀内除蒙古人外他人種住居者甚多其地方限於海拉爾河以南新巴爾喀八旗之一區域非及於舊呼倫貝爾之全區域也將來必於俄國自治之下而爲自治之區域矣 
[四年度預算編制之籌備]  
[四年度預算之大綱]  
　　昨日（十日）主計局關於　　四年度預算編成之標準特開會籌議據聞已决定大綱如下（一）四年度之預算編成以三年度概算書爲基礎然尙須詳加覈核（二）四年度預可參酌宣統三年度預算成案但收入不得少於該預算案支出除軍費外不得溢於該預算案（三）四年度預算案務於兩個月以内編成提出以便收支有所遵據 
[新會計年度之及期]  
　　又得財政部消息三年　　度各省之概算除直隸山東河南山西陜西湖南湖北四川安徽江西江蘇浙江福建廣東西雲南奉天吉林黑龍江十九省業經陸續呈部外而甘肅新疆貴州三省至今尙未送部三年度之概算即爲四年度預算之基礎非速爲調齊而四年度之新會計年度刻已及期究何所據以爲預算之編成聞周總長對於此事頗爲焦急昨日（十日）又分電該省巡按使及財政廳長所有三年度概算無論如何限於本月内遞京不得再爲延拖云 
[民國兩史館之近訊]  
[國史館准聘顧問]  
　　國史館館長王　運昨遞呈　　總統擬聘用顧問官巳於七月三日經總統批令照准茲將其原呈録下爲擬聘用顧問贊襄館務開單仰祈鑒核事竊參議院議决國史館職務一修民國國史一修歷代通史查史館之職紀今則徵信最難述古則折衷爲要然非博訪則信何由徵不集思則衷何以折自闓運入京就戰以後深虞衰老不克勝任亟欲援引舊知以資贊助但議院所定官　止於薦任年齒較尊者位置殊難優異業有官守者兼攝又非所宜今擬於纂恊修之外增設名譽顧問及顧問等名目酌聘賢員共襄鉅舉不兼差者則優給俸薪有他職者則但支輿馬凡有疑信之相參傳聞之不一统由該員等隨時獻替由闓運與纂協修等公同審議不徇好惡之私必求是非之當旣符合議之制允增國乘之光似於館務前途不無裨益所有擬聘用顧問各員緣由理合具呈繕具清單謹乞大總統訓示施行謹呈 
[梁鼎芬詢修清史]  
　　聞梁鼎芬致函清史館趙總裁略謂清室未亡何以修清史等語論者謂清室未亡清之帝制已被天然淘汰改建民國五族一家選舉總統當在衆望所歸之人漢族而允孚衆意則總統歸漢族可也滿族而克副衆意則總統歸滿族亦可也又何亡與未亡之有此老之頑固可謂達於極點矣 
遊記 
[羌海雜誌（七）（生入）]  
　　次晨帶星而發十里過湟水橋至札瑪隆自此行湟水北岸矣河水甚深土名湟中河又名西寗河五里度闇門硤即西石硤古謂之戎硤沙磧陵亂時防馬蹶西入丹噶爾境至嚮河營鎭海營設塘汛山徑盤折河流湍洄爲硤中關鍵丹邑東方第一要隘也過此路稍平又十里出硤口懸崖有海藏咽喉山高水長題字隔河峯巒白楊紅樺之屬迤延二十餘里五里抵丹噶爾廳駐紮東關　丹噶爾漢以前爲西羗地王莽時置西海郡築　五縣徙民戍邊相傳荒城猶存境内可考隋大　業中置西海郡治伏侍城（靑海西十五里本　土谷渾國都）河源郡治赤水城（丹邑西南　土谷渾所築）命劉權鎭河源爾時丹地尙在　内屬之列唐寳應間陷於吐蕃五代宋元久爲　吐蕃角斯羅等所據明正德間蒙古亦不刺等　據此以丹地原爲洞闊寺舊地（洞闊寺舊址　在丹城東二里許）仍給還之俾其世守明末　漢民與蒙番貿易有因而世居者遂成村落清　雍正初劃於西寗縣五年築城垣乾隆九年　駐西甯主簿道光三年移駐鎭海協鎭九年改　設撫邊同知城鄉漢民編戶二千九百七十八　口丁一萬五千三百七十一回民貿易營生無　田産蒙番不歸漢員管理亦時遷其居均不詳　戶口之數 
　　謁廳員孚惠君假觀廳志丹邑前無志書此係舞陽張庭武創始之作尙未付刋孚惠君并以丹境圖說相贈丹城在闇門以外南距日月山卡倫不及百里西距藏大路祇三十餘里路徑紛歧處處可以出入四境一二十里之外卽係洞闊寺田地從前河北蒙民被野番搶掠窮蹙内徙分居於此者就近耕牧築廬舍棲室家休養生聚至今人丁繁衍加十倍如成土著廳員徵番糧理詞訟號稱繁劇其地又當中海要衝漢土回民與蒙番集此互巿者百貨輻輳日增月盛城内外舗戶百餘家店夥必略解蒙番語其貨物售於蒙番者居十之九内以蕪菁大麥爲大宗湘産磚茶與五色粗布次之糖酒又次之餘如食用所必需供佛所必備者無一不具兼以收買番産以備内商採取若洋商皮商更携巨資開設羊毛行丹境計有羊毛行十五六處資本少者萬金多者十餘萬專購皮毛輦歸製造每歲進口羊皮約三四萬張𦎠𦎑皮約一萬張此僅係商戶報稅之數羊毛另有稅局每駃收銀七分餘欵解辦事長官署充蒙番學堂經費（因事停辦事詳後）其牲畜稅則牛馬均收銀六釐羊每頭祇收二釐靑鹽味極美潔勝於他處蒙鹽止行於丹廳西寗碾伯等邑禁销遠處 
雜評一（默） 
　　觀今日路透所傳袁徐會商後即發急令飭川西鎭守使　及成都將軍增兵嚴禦藏人數電則藏事之危急可知矣前　評謂政府决不願用兵西藏由今言之其殆未可測乎日來　白狼消息方稍靜而蒙藏之警報迭至天眞未欲平治中國　也 
　　據英國調查自去年春間以迄今日被女權黨損失已值三十八萬四千餘鎊圖畫等物尙不在内倔强哉英國之女權黨也英政府雖力遏之而卒不稍退焚燒破壞不問巨細英女子之參政熱程度爲何如耶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[參政院消息]  
[劉朝望之覆命]  
　　參政院雖經開幕而到院人數僅能開會其未來京報到各員總統期望甚殷故前者特分别派員前往各處勸駕敦促迅卽來京就職茲聞劉朝望君已於昨日（十日）由靑島返京覆命總統其勸駕之結果計已允來京就職者三人李家駒于式枚周學熙因病不能就職者一人呂海寰 
[渠本翹之擬辭]  
　　晉省巨紳渠楚南奉總統任命爲參政院參政至今尙未來京就職茲探其原因渠君在前清時代自以外交實業爲能手此次奉大總統任爲參政似覺用違所長故渠君未肯遽行來京報到也並聞不日即行呈請辭職至渠君將來之位置說者多謂渠素爲總統所器重如蒙允准之後則必於政界另予以相當之位置云 
[胡均等之建議]  
　　依參政院組織法第四條之規定參政院參政得建議於總統茲聞該院參政胡均提出建議案一件連署者巳有汪大燮楊度蔭昌饒漢祥梁啟超等十五人其内容大致謂改革 
以來財政奇絀舉債度日三年於茲去年南方亂事未靖軍用浩繁因有官俸減成發放之法現在亂事敉平庫款稍裕財政部因呈請自七月一號起官俸均按十成發放然納稅爲民之義務理財爲政之要圖一月一日總統曾頒布所得稅條例以民間困苦迄未實行本員擬請明頒命令自七月始暫由官吏中試辦俟四年一月再行普及云云此案旣得多數人之贊同俟提出大會之後必能成立云 
[各公使之公函]  
　　參政院開幕以來每遇會期尙未設外賓旁聽席兹聞駐京各公使日前致外交部公函一件路謂參政院爲貴國特别立法機關各國旅京人士均極注意特要請發給該院旁聽劵以便轉發等語外交部當即據情商請參政院昨據秘書復函外交部略謂現在議場參觀席尙未設置完備所有發給外賓旁聽劵一節應從緩議希即據情轉達云云並聞外交部已函復公使團查照矣 
[北京政聞紀要]  
[革命損害賠償之近訊] 　 
　　革命損害賠償中之　　直接損害賠償前由列國中之某某國與中國政府交涉已有成議其金額亦已决定茲聞於月之三日中政府已向各國交付一部分之金額惟間接損害賠償之件中政府初無允諾其要求之意嗣因列國極力要求不得已遂聲言提出於萬國會議以備取决　殆成一大問題均據所探英美德俄等國近有决定將間接損害賠償之要求作爲罷論消息蓋英美兩國間接損害之　爲數甚少以故久有取消之意今德俄兩國亦出此舉諒箇中當必别有理由　 
[奬學基金緩設之原因]  
　　政府日昨已頒布奬　　學基金條例務使全國學子均得從事於研精學業關發學問之前途惟該基金規定則由民國六年起始行設備其斯以遲滯二年之原因據聞敎育部本擬早行設備以資奬學故前向財政部提議主張由明年度起着手設備然財政部則爲財政困難一時難以支濟之故遂極力反對現經兩部種種協商於是决定俟民國六年財政就緒以後始行設備基金以資達奬學之目的云 
[政事堂之通電]  
　　政事堂日昨通致各省巡按使電一道探其内容約分六項如下一省行政機關道行政機關縣行政機關依照新官制限本月内一律組織成立二所有三年度之收支務於本月内結束報部三各省解款之規定由本月起實行各該省巡按使應完全負責四各級行政機關之組織其人員以敷辦事爲度以資節儉五各縣知事應認眞淘汰其試驗及格分發到省者應儘先補用六凡未受試驗之現任知事務於第三届第四屆一律送部試驗云 
[政事堂之改建]  
　　政事堂重行修建已略誌各報茲聞其修建地址在前清之親政殿（在灜台對面爲前清召見官吏之所）一旁重而建造局面宏敞此種工程聞爲德人某所承包興築費約十餘萬元財政周總長與訂合同期限於本年十二月終告竣云 
[禮官處之設立]  
　　政體改革以來中外職官之覲見　　各國公使之謁見其儀注悉由大禮官職掌而清洋務參議處尃司接待各國來賓與各國之新聞記者刻下設立禮官處與洋務參議處合併該處職掌除指導覲見人員儀注外并設有招待各國來賓之室且預備洋文圖書以供各來賓之披覽云 
[禮制館之會議]  
　　政事堂附設之禮制館業經開館除錢政事堂右丞兼任該館館長其下設提調副提調總編纂　編纂外又添聘顧問二十五人每省各點二人大體已擬定日内即分别聘請又關於體制編纂錢館長昨日（十日）巳召集各提關編纂等會議一次以規定編纂順序如下一國禮二軍禮三國際禮四婚禮五喪禮六祭禮 
[黔中水災詳紀]  
　　六月二十九號希禹通信　　貴州大水爲災大略已紀前報茲又得希禹君通信較爲詳盡特再錄之如下比年貴州財政之困難民生之艱窘實已達於極點近復遭水災之損失一若宿病未愈之病夫又忽受風寒外感身體大受傷害不可謂非意外之奇災也爰誌詳情於後 
[水災之現象]  
　　六月八號夜間風雨達旦河　　水驟漲城内各街積水難消貫入人戶水深四五尺居民由睡夢中驚起搬運家具什物登高避　難　難河一帶水勢尤猛漂房屋人畜器物順流而下撈救不及冲壞牆垣門壁莫可勝數商號之損失尤鉅傾家破産者不知凡幾九號夜復又大雨居民猝不及防多被二次水患省外惟鎭遠略被水災餘均無聞 
[水災之原因]  
　　黔垣並無大河巨流何竟被此奇災殊令人懷疑及查其原始恍然大悟蓋貫城河在城内水勢極小涓涓流入城外南明河由水關出口有千斤閘一座以司啓閉多年未修運用不能靈活而沿河居民平時極不講公德常傾渣滓於河内積久淤塞　夜水 
關未開泥渣冲積一處鐵閘堅不能動遂阻道行之路致將城牆陷一巨孔而城中之水則侵入人家矣嗚呼水災天時耶人事耶 
[水災之善後]  
　　警察廳調查受災貧戶給以賑濟每人約得三四元而公家之損失商號之虧折則大難彌補矣 
[水災之謡傳]  
　　此次水災爲數十年來所僅見南明河下流烏當地方撈獲屍首一百七十餘具聞者慘然而謡諑紛紛尤足以簧惑耳目有謂七龍出境假道省城必霪雨七日乃止者人心皇皇繼見其說不應始漸平靜 
[水災後之妖言]  
　　省城各街散布傳單徧貼廣告謂今見京電天師傳云自七月起至九月止世上人民定死一半此證名爲抽筋證見方火速傳送可免一方之災難傳送百張能保一家安康見方不傳難免此刧後附藥方係蒼术陳皮半夏紫蘇各三錢後書此方見效百病消除云云一時印刷贈送者接踵而起紛紛擾擾舉國若狂事爲警察廳長所查覺以各區署長事前不能禁止以致妖言傳播各記大過一次飭即嚴拿究辦於是傳送藥方被拘者數十人皆帮工及刋字匠之類此藍生活極難决非造謡之人不料身處囹圄家小無依狀殊可憐聞將由此追究爲首之人查出後始能開釋翌日禁止謡傳之布告巳張貼通衢其略云近有人傳送藥方（見前）並有人挨戶散給情事查閱方内雖係尋常藥品然有天師傳云及世上之人定死一半各語實屬謬妄現值省垣水災之後居民損失甚鉅政商方設法賑濟力求鎭靜何堪再有此等淨言致亂人意有又有謂此次水災有龍七條已走三條尙有四條未行將來水勢必較前更大等語此等無稽之言愚民無知往往爲所煽惑若不嚴行查究何足以安人心而禁謡惑除令各區拿解訊究外令行布告仰居民人等一體　悉須知抽筋證全田元氣虧損血不養筋所致斷非所列各味所能醫治苟平日能節飲食愼起居又何患有不治之症至出龍一卽尤爲荒謬絶倫黔本陸地並無長江巨海龍從何來且龍爲想像動物即泰西各國精於博物學者從未目覩是其明證該居民等務當父戒其子兄勉其弟各求眞正解釋祠有把握萬不可輕信謡言自相紛擾云云刻已鎭靜如常云 
[卾屬水旱偏灾之救濟]  
[呂巡按使飭辦平糶]  
　　本年鄂屬麥收歉薄入夏　　後久旱不雨蝗蝻發現於襄陽旱災兆象於江漢其餘各處蛟水牛瘟受害不一值此靑黃不接民食維艱到處皆然呂巡按除電部籌欵赴川購米以濟武漢外昨又令行江漢襄陽荆南三道尹通令所屬知事將原有常平大有豐備等社倉儲積穀米一律舉辦平糶督率各倉紳清查平民丁口秉公辦理並將一切情形申詳備核云 
[水利局長查勘水源]  
　　湖北水利局長呂賢笙對　　於治水籌盡除害興利積極進行前以湘水大漲受災頗重鄂江乃湘水出道故分飭各堤閘員紳晝夜防護並親往内河踏勘潛沔一帶堤工乃回省僅一星期更以上游之荆州萬城堤襄陽老龍堤等處與湘川水道接壤關係尤切時親往查勘工程並水源所注設法疏濬昨已首途 
[卾省政界近聞]  
[請奬禁烟人員]  
　　呂巡按使近呈大總統以湖北厲行烟禁三年於茲本年春間履勘全省已無一株烟苗現在印土停運私吸私販之犯已不多見百年積毒一旦肅清所有武漢沙巿宜昌武穴老河口等埠禁烟局人員辦理甚形得力其栽種罌粟之各縣知事認眞查剷亦不可没其微勞茲擇其在事最爲出力各員開單請奬五六七等嘉禾章名單列下巴東知事張國浚宜昌知事丁春膏前禁烟科科長萬慶和（以上三員各請奬五等嘉禾章）鶴峰知事董欽墀恩施知事石蘇宜昌縣查烟委員劉鴻慈南漳縣查烟員袁鼎動卸署興國縣知事程災　前内務司禁烟科員郭翼以上六員各請奬六等嘉禾章） 
光化知事方以南圻水羅田黃岡三縣查烟員吳玉麟江陵監利查烟員劉漢雲棗陽查烟員周樸前内務司禁烟科科員張鳳翥又科員徐子貞前内務司禁烟科員王鏡海（以 
上八員各奬七等嘉禾章 
[清鄉經費有着]  
　　湖北全省清鄉事宜雖駡臨時機關然總公所及分區分所委員共五十餘人旅費薪金需款甚巨呂巡按前電中央詢問此項經費以何處動支爲宜昨得政事堂復電准在財政廳稅欵項下撥給俾資挹注嘗即行知清鄉公所督辦范道尹守佑將總分所開辦經常等費預算造册申送候查核咨部 
[重申縣警權限]  
　　呂巡按以縣知事與警務長各有權限不得逾越特下通飭云查各縣警察爲行政之要端責有專司權限尤宜　晰本省前訂各項縣巿鄉警務章程凡關於縣知事與警務長權限業巳詳細規定公布飭遵在案乃各縣知事與警務長其謹守規章不相侵越者固　多數而權責不明遇事掣肘者亦復時有所聞且甚至因權限之爭議互相攻訐否則放棄職權互相容隱坐視警務之廢弛殊非愼軍警政之道　該知事身任指揮監督之責嗣後對於警務長一切用人行政務當遵守定章詳加考核不得放棄權限各該警務長綜理全縣警政責任所在尤應隨時秉承縣知事督率員警切實整頓不得稍涉懈弛致荒職守爲此飭行各該知事仰即督同警務長查明章程所載各權限雙方遵守毌稍逾越以清權責而策進行 
[湘省道署將設上訴審判處]  
　　湘省律師王鳳苞以湘屬法院機　裁併以來人民上訴案件非晉省控訴不可一般受害之人多因路遥費鉅忍　寃抑殊與國家立法之本意大相抵觸爰特條陳湯巡按使於外縣道尹署内設立上訴審判處以便人民並請咨部通行各省一律仿照施行　巡按使當查法院編制法四级三審之制等级至爲分明中因經費問題多所變更機關裁併交通遲滯人民上訴愁歎相聞該律師主張於外縣道尹署内附設審判處專司誌管各縣上訴事件仍有不服者如係縣中初審其上訴以高等廳爲終止地方初審以大理院爲終止於規復審級之中寓變通利民之意所見甚是惟茲事體重大考核不厭精詳究應如何通盤籌畫支配適當之處批候飭行高等審檢廳核議具復再行查奪所請咨部通行之處暫勿庸議除批示外隨即發交高等廳核議旋由潘凌兩廳長查核條陳内容旣便人民上訴於司法改良四級之審制尤爲完備且以道尹兼理審判上訴案件核於事實上極爲便利較之另設專應靡費無功不啻天壤昨已詳復湯巡按使核示　行電都備案矣 
[湘省政聞錄]  
[委任公署職員]  
　　巡按使公署改組後所有各科職員現已分别委任茲調查其姓名如下一總務科（簽事） 
徐炳龍（主任主事）程　嘉汪守圻瞿爕邢彦彬（主事劉光閣黎鴻祺李廣良陳光鑫朱祖翰張一清李容成曾照唐鄒新慶劉輝琳二内務科（簽事）熊昌世（主事）李鏡蓉俞蕃馥李經鎔蔡振書李寳堃張秉起鍾元鄭吳經禮李國楝三敎育科（簽事）雷豫主事熊非龍吳起凡章秉淵李大樑周莊吳靜徐準周楷四實業科（簽事）索閱（主事）王士奇梅道根羅文獻陳希亮姜廷鈞戴鑾（技正）吳家驥（技士）李鳴岐李崇純五監督處（辦事員）夏逢時費克勳陳廷英 
[籌設政會議廳]  
　　湯巡按使以新官制發表後事權統一政務繁多特與政務廳陳廳長商議籌設政事會議廳附設　内舊實業司辦公處凡關於行政範圍内之重要問題召集各官廳領袖公同討論以收集思廣益之效聞日來正在組織不久即可成立 
[政務廳規定薪資]  
　　政務廳成立巳久所有各職員　　薪資因未規定其六月份仍照原薪支給茲由湯巡按使斟酌規定造成預算册呈請中央核辦一俟　准即於七月實行其數目如下廳長月薪四百元各科簽事二百元主事分三等一等一百二十元二等一百元三等八十元書記分二等一等三十元二等二十四僱員臨時酌定 
[派委招撫專員]  
　　湯巡按使以上海現設遣撫　　調查所准被脅軍人入所受撫送回原籍責令地方官保護查湘省爲該黨出産之區所有招撫一切手續非特派專員前往會辦不足以昭愼重巳派副官江震墀携帶關於該黨各項文件赴滬會辦 
[軍事會議之條件]  
　　湖南湯將軍以湘省軍　　事異常混亂特於日前會同伍鎭守使及各高級軍官商議整理方法其會議條件如下一解散舊守備隊及各軍　計畫一北軍分配駐紮各地之計畫一實行徵兵之計畫及其章程一改編警隊之計畫一邊地安撫苗峒及防禦盜匪之計畫現巳一一議定通電岳州警備總司令曹琨及湘南鎭守使趙春廷辰沅　黃本璞並各道尹知照矣 
[浙杭碎雜各捐之豁免]  
　　浙江杭縣知事周六介君出示曉諭云照得城鎭鄉各項自治經費本係照舊繼續徵收或充學費或充公益捐均有指定用度未便短少惟現在人民生活日益艱難捐輪重疊擔負維艱自應暈爲豁免以示　卹本知事茲經召集各自治委員開會集議查有西湖鄉之荷葉捐魚行捐挑埠捐泥蕩捐鴨蕩捐採石捐肥料捐石灰窰捐欽履鄉之石灰捐柴行捐江干鄉之罎酒捐湖墅鎭之趕猪捐會堡鄉之漁業捐五都鎭之戲捐臨平鎭之芋艿捐均屬收數無多抑且碎雜應即悉行豁免另行籌欵抵補除詳報外合行曉示城鎭鄉各商人等一體遵照自示之後所有准免各捐無論舊欠新欠均一律免予照繳以蘇民困其未豁免之各項捐欵攸關公益學費仍應赶緊分别清繳聽候　用不得藉口延欠致干提追切切特示 
[美國麻省理工大學中國學生畢業誌詳]  
　　麻省理工大學者美國最著名實業學校也來學者除美人外歐亞非三洲各國均有代表茲屆夏季畢業校長麥克勞倫）給發畢業文憑共三百十三紙當時畢業文憑共三百十三紙當時畢業生之家族親朋及來賓共千餘人濟濟一堂座爲之滿蓋該校畢業人數之多以今年爲最誠盛會也 
三百十三畢業生中得學士文憑者二百八十有六得碩士文憑者二十有四得博士文憑者二得工程博士者一（按工程博士他校無之即此校亦不遇有數人得之而巳與他博士學位有别 
） 
外國學生於此次畢業者共二十八名而中國學生則居其過半共有十六名三碩士餘皆學士他則南非洲一名西亞細亞一名南美洲十二名美國畢業生中有米女士者亦於今夏卒業該女士生長紐約來該校習化學工程當奬給文憑時鼓掌歡迎聲聞於外蓋該校雖係男女合校伹女學生甚稀且習工程者歴載所未見而米女士習之不獨行有餘力同學者或有不及者誠足令人欽佩不巳 
　　茲將此次中國學生畢業該校者表列如左 
姓名學科學位著作 
徐名材化學工程碩士電化製砒酸鈉法 
范永增衛生工程同上鋼製對闔式水閘之策晝 
吳玉麟電學工程同上論電力值 
周厚坤機械工程學士銅線及合金線之伸長量與時間之關係 
周厚坤造船學同上用竹代鋼以堅混凝土之實驗 
陳兆貞土木工程同上針接通過式單軌鐵道橋之策畫 
殷源之機械工程同上用温居里量水機量空氣之實驗陳名壽同上同上論鈎力 
劉　朗礦學工程同上審察美國亞利宋那銅鑛 
徐佩璜化學同上水化織維之研究 
朱汝梅電學工程同上各種電機發生電氣之比較及其實驗 
席德炳衛生工程同上麻省（德思彼來）莊自來水水道之策畫 
賀楙慶造船學同上用紙型策定商船海上穩度法 
邢契莘同上同上救生船海上穩度之實驗 
司徒傳權同上同上兵艦損傷後海上穩度之實驗 
施蓥同上同上船艙通氣管之實驗 
葉芳哲同上同上飛鴻軍艦速度演習之研究又聞中國學生在核校肄業者現共有四十名明夏卒業者甚不少今夏畢業諸人入畢業院深造者亦不乏其人云 
地方通信松江 
[南匯縣杜絶求]  
　　南匯縣知事因傅彦厚案有人冒託劉式　　訓君名義遞函說項特出示兩通以揭奸謀並杜紳士干預詞訟之漸其文如下（一）爲牌示事頃由實順局寄來一信内開老公祖左右側聞賢使君榮任爲南邑造福忻忭無極近在咫尺未克趨賀藉遂識荆悵何如之敬啓者本邑八十三圖漁潭民人傳彦厚兄弟因方和尙强佔田地擅行造屋控經前審判廳判令方姓拆讓並經拘押保釋而方姓抗不惠斷傅彦厚等前往理勸逼拆以致爭扭擠倒蘆笆方姓遂以拆房攘物等情架詞誣控冀翻前案傅彦厚兄弟有恒産恒業向爲安分良氏前審判廳斷令方姓拆屋還地確有明證豈能任方姓藉端圖賴敢懇執事調查全 
 
 
 

Page 7

 
 
　　卷傳集兩造秉公訊斷毌任方姓逞刁濟私以安業戶而儆澆風無任盼禮劉式訓謹啓十二月三日查劉君居住上海前充欽使德望俱高决不至爲人說項且來函書法惡劣　祠卑鄙又無印章其爲冐名無疑本知事僻性天成最不喜他人干預詞訟以後地方紳商人等倘有面講詞訟及函囑者均斥勿怪特此牌示（二）爲布告事照得官廳執法他人不得干預本知事下車之初因冐充劉公使函託傳産厚訟事一案業巳明白示禁邦人君子宜喻此意近者審檢所裁撤一切規復舊制然縣知事兼理司法章程已奉明令規定不得比照前清官紳事事可以通融本知事爲尊重法權起見不得不剴切告我紳民須知官廳持法須代表國家平定獄訟無論他人不能情託賄囑卽本知事亦不能枉法徇人倘邦人土庶不加體諒時以本公署處罰巳成之案來相陳說面斥則彼此難堪徇情必是非顚倒自布告後深願官紳各守範園不相瀆擾傳云君子愛人以德細人之愛人也以姑息本知事不願姑息爲政特掬誠悃示我父兄倘再有不知進退之人以行政司法兩部事相干瀆者定予以相當之懲戒其各知照特此布告 
蘇州 
[瘋子發貼符咒]  
　　蘇城街巷近日發現一種符咒遍貼通衢上書言夫子三字左書道付二字右書心字下書符咒一道警廳孫廳長得悉即飭偵探隊潘隊長查得此符係住居言橋頭之劉雲亭所發貼立即前往劉處搜出底板曁刷印紙單等物將劉雲亭帶兩廳署訊問劉語無倫次察係患神經病遂由劉之子到廳具結將劉保回一面將符咒木板刷印各紙一併銷燬 
[曹家巷竊案已破]  
　　蘇垣曹家巷嚴棟臣家失竊金珠飾物一　　案經事主查得係流氓程季鶴串竊禀請警廳查辦在案茲經警廳偵探隊長潘秀卿派探將程拿獲並搜獲金練一條小珍珠數粒解廳傳同嚴棟臣之妾某氏當堂認明程供認串竊不諱現巳將程先行收押候查追其餘贓物再行核辦 
揚州 
[房捐局之交代]  
　　揚城房捐前由高錫寛設局徵收茲縣知事謝元洪業已收回另委孫兆基接替擬欲大加整頓其收捐司員則用土著一人署内加派一人互相監察已於前日在商務分會由高君邀同商會會長周樹年等將册籍交代清楚矣 
[取水求雨之迷信]  
　　江都謝知事於本月十號起在郡廟召集僧道設壇求雨已有十餘日繼至靑龍泉取水亦復無效　派警察第一分區區長瞿然恭往西鄉甘泉山古泉取水是日午後回城即降大雨至晚未止各官甚爲得意從此人民迷信神權必更牢不可破矣 
南京 
[鹽城捕蝗之怪舉]  
　　韓巡按使致鹽城縣邱知事電云聞該縣　　馬廠一帶飛蝗甚多土人謂蝗有神不敢撲捕並有妖巫塗面執鞭喃喃祈禱此等要政該知事不能躬親督捕曉諭利害任令鄉愚惑於邪說創此怪舉實屬荒謬已極除將該知事先記大過一次外仰即出示嚴禁一面集夫兜捕搜挖遺子尤宜注意倘再似此疲軟定予撤懲不貸懍之巡按使韓佳即印 
[蘇魯接壤農民之痛苦]  
　　南京巡按使接山東巡按使電云據郯城縣知事詳稱郯境三面與江蘇接壤向爲賊匪勾結出没之區指日靑紗障起深恐各處伏莽餘孼乘時竄擾知事親赴東西南三面邊境察看險夷預爲防範行至宿境邊隅王莊一帶農夫僉稱年來迭被匪徒焚掠牲畜全遭搶擄耕作皆以人代知事目觀情形可否懇即咨會江蘇巡按使委查撫恤飭派防營分駐宿境瓦瑶邳宿界小河沭境桃林鎭等處與沂防各營相聯一氣彼此恊拿賊匪以靖地方庶得安居布種漸培原氣等情相廳電　 
裁奪見復 
安徽 
[都督府改爲將軍府]  
　　安徽倪都督刻巳任爲安武將軍業將　　内部手續支配就緒其各科人員亦分别留去大約本月底即宣布將軍府成立實行軍民分治昨巳將都督府門前之匾額改爲將軍府三字從此又有一番新氣象矣 
[城隍廟又將恢復]  
　　皖省城隍廟於前年光復後被警廳將塑　　像搗毁改爲巿場當經自治圑體力爭無效旋有汪筱圃向六邑承租開辦皖舞臺并謂俟神像歸位即行遷讓惟時廟董等迭禀前督恢復均未批准今春因求雨事咸謂城隍有靈於是廟基等又具呈懇請恢復經倪巡按使批准照行並飭懐寗縣知事召集正紳妥議辦理茲經本城紳士刋怖傳單訂於十二號在明倫堂開全體茶話會研究進行方法一時各界人士聞之莫不欣欣然有喜色云 
專件 
[修正各部官制之公布（續）]  
[財政部]  
　　第一條財政部直隸於總統管轄會計出納租　　稅公債泉幣政府專賣儲金銀行及其他一切財政並監督地方公共團體之財政　第二條財政部置總務廳及左列各司賦稅司會計司泉幣司公債司庫藏司第三條總務廳掌事務如左（一）管理本部所管之官産官物（二）管　本部經費並各項收入預算决算次會計（三）　核直轄各官　之會計（四）撰輯保存收發文件（五）編製統計及報告（六）記錄職員之進退（七）典守印信（八）管理本部庶務及其他不屬於各司之事項第四條賦稅司掌事務如左（一）關於國　　賦課及征收事項（二）關於國稅之管理及監督事項（三）關于土地清册事項（四）關於賦税之調　稽核計算事項（五）關於財政部所管轄之稅外一切收入事項（六）關於地方公共團體收入事項（七）　他關於賦稅一切事項第五條會計司掌事務如左（一）關於總預算决算事項（二）關於特别會計之預算决算事項（三）關於主計簿之登記及各種計算書之檢查事項（四）關於編製歲入歲出現計書事項（五）關於支付預算事項（六）關於預備金之支出事項（七）關於金錢及物品會計事項（八）關於公共團體歲計事項（九）其他關於會計一切事項第六條泉幣司掌事務如左（二）關於整理幣制事項（二）關於調查貨幣事項（三）關　貨幣計算事項（四）關於金屬貨幣及生金銀出入事項（五）關於監督造幣廠事項（六）關於監督銀行事項（七）關於發行紙幣事項（八）關於稽核準備金事項（九）關於國内外金融事項（十）其他關於幣制及銀行一切事項第七條公債司掌事務如左（一）關於公債募集發行事項（二）關於公債出納管理事項（三）關於公債之債本付息事項（四）關於公債之註册更名事項（五）關於公債簿籍之登記及公債計算書之調製事項（六）關於整理公債事項（七）關於地方公債稽核事項（八）關於財政部證劵事項（九）其他關於公債一切事項第八條庫藏司掌事務如左（一）關於國資之運用出納事項（二）關於發欵命令稽核事項（三）關於國庫之出納管理事項（四）關於國庫之出納計算書事項（五）關於國庫簿之登記事項（六）關於監督金庫事項（七）關於監督出納官吏事項（八）關於政府各種基金事項（九）關於儲金保管物事項（十）其他一切出納事項第九條財政部置總長一入承大總統之命掌理本部事務監督所屬職員並所轄各官署第十條財總長對於各省巡按使及各地方最高級行政長官之執行本部主管事務有監察指示之責第十一條財政總長於主管事務對於巡按使及各地方最高級行政長官之命令或處分認爲此背法令或踰越權限者得呈請大總統核奪第十二條　政務置次長二人輔助總長整　部務第十三條財政部置參事　人承長官之命掌擬訂關於本部主管之法律命令案事務第十四條財政部置司長五人承長官之命分掌各司事務第十五條財政部置秘書四人承長官之命掌管機要事務第十六條財政部置僉事四十人承長官之命分掌總務廳及各司事務第十七條財政部置主事七十人承長官之命助理總務廳及各司事務第十八條財政部置技正一人技士二人承長官之命掌技術事務第十九條財政部因繕寫文件及其他特别事務得酌用雇員第二十條本官制自公布日施行 
[陸軍部]  
　　第一條陸軍部直隸於大總統管理陸軍軍政第二條陸軍部職員依附表所定第三條陸軍部置總務廳及左列各司軍衡司軍務司軍械司軍學司軍需司軍醫司軍法司軍牧司第四條總務廳掌事務如左 
（一）關於機密及陸軍又庫事務（二）關於典守印信事項（三）關於部内軍官軍佐及軍用文官任用事項（四）關於公文函電之纂輯保存及收發事項（五）關於本部内會計事項（六）關於編制各統計及報告事項（七）關於征發物件表及征發報告事項（八）關於部内風紀事項（九）關於管理本部官産官物事項（十）其他不屬各司事項第五條軍衡司掌事務如左（一）關於陸軍官佐及軍用文官之任免事項（二）關於調查各兵科人員事項（三）關於考績表兵籍戰時名簿及軍用文官名簿事項（四）關於保管軍官軍佐軍用文官及戰時職員表事項（五）關於賞賚叙勳記章　章及賞給事項（六）關於編纂年格名簿事項（七）關於休假事項（八）關於陸軍軍人結婚事項（九）關於廢兵處置事項（十）關於養瞻事項第六條軍務司掌事務如左（一）關於陸軍建制編制及訓練事項（二）關於軍隊配置事項（三）關於陸軍軍旗事項（四）關於整旅計畫之準備執行事項（五）關於陸軍禮節服制徽章事項（六）關於各軍隊之軍紀風紀事項（七）關於編擬戰時各項規則事項（八）關於戒嚴及征發事項（九）關於征募召集及解兵退伍事項（十）關於操練場所事項（十一）關於軍隊内務衛戍勤務及憲兵服務事項（十二）關於　兵科及軍樂隊事項（十三）關於各兵科軍官軍士以下人員之調用及其補充事項（十四）關於要塞建築及其用地並要塞地帶事項（十五）關於要塞兵備事項（十六）關於重砲兵之設置及分配事項（十七）關於運輸通信電氣電信電燈輕氣球飛行器事項（十八）關於要塞司令處陸地測量部及交通各隊事項（十九）關於水陸交通事項（未完） 
雜評二（步陶） 
[麻省大學之中國學生]  
　　此屆美國麻省理工大學畢業　　歐亞非三洲學生得學位者共二十八人而中國一國巳有十六人之多允矣哉中國留學界之盛况也然而我意則猶有進 
中國人以地理天時故資性恒不在他洲人下而又習勞工心計加以處境偏促非如他洲人之從容問學不沾沾以一屆得失爲懐此其所以獲佔優勝之一大原因也惟是學問一途得之易者固守之恒難勉强刻苦以求勝於一時者恒不如以次漸進之浸潤以深勿以一得自喜勿以偶勝驕人此屆學位乃諸君在理工界發軔之初步而猶非諸君負笈遠游之最後五分鐘也然則中國理工事業之前途與記者所殷殷致望之私懐又豈僅若干人得學位之多數遂足以盡之耶我願海外留學界之益以自勉焉 
[民國今日之禮制思潮]  
　　祭天通禮祭冠祭服以次核准　　通行而最近又有禮官處之設立與禮制館之會議以表面觀何嘗非雍雍穆穆有以發揚其文物衣冠之盛即以用意言亦保嘗非所以振綱維拯末俗而舉斯世斯民以胥納於於穆和雍之境地然而環顧吾宇若者苦水旱若者厄螟蝗若者流離死亡於戈兵若者宛轉呼號於貪官墨吏之殘暴而莫知其所届嗚呼所謂郁郁文哉之盛世而吾儕小民之食報於治禮任樂之明時者其實際乃如是耶竊恐唐虞三代之賡歌喜起其形響於耕食鑒飲之斯民咸未必若是也語曰衣食足而後禮義興竊願爲嘗今之從事禮制者更進一解焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣布推廣法租界合同]  
　　中法當道訂定之推廣法租界合同巳於昨日宣布今節錄内容如下上海交涉使楊晟法總領事甘世東奉外交部及駐京法國公使之訓示規定法租界西區地方之警務權以期中法美好之友誼得更親切茲特商定嗣後法工部局之行政權應展至下列之界限北至大西路（譯音即沿長浜者也）西至徐家匯路（此乃福開森路以外之徐家滙路）南至徐家匯浜自徐家滙橋起至斜橋止東至密勒路及肇周路至斜橋止密勒路及肇周路按照目下民國路之辦法由中法警察協同巡邏華員所需開築肇周路之費法工部局允以一半繳還中國當道交涉使法總領事應商選華紳兩員與法工部局辦理有關法租界華人之各問題法工部局允爲中政府向界内中外人民收取地稅惟今所振興之地及屬於振興該地者之房産均免繳納稅及工部局之諸捐 
[咨陳新大橋交涉會議情形]  
　　舢板廠新大橋修理交涉情形曾記前報茲探得工巡捐分局朱局長咨陳工巡捐總局爲全錄於下文爲咨陳事案查新大橋交涉一案業將約期會議咨請貴總局分别轉報在案當經將該橋圖證歷史及前上海道署舊案先期預備並於先一日親詣道署請示機宜至本月九日下午三時會同道署代表虞君汝鈞前往總領事署與丹總領事及英工部局　總辦雙方接合據工部局稱該　　　　　　　二次建故此次拆卸及建造定須歸工部局辦理敝分局長以建橋經費出自華人且完全在華界地點之内並證以所據歷史極力駁拒磋商至二小時之久始議定將工部局現在所拆新大橋橋面各項材料就近於該橋南堍空地存貯並由英工部局開列清單送交敞分局收執以便派員前往按單點驗其兩面橋墩及中央橋椿暫不動拆俟推廣租界問題解決後再定建橋權限所有英工部局拆卸橋工因設備未善致橋南傾陷釀成人命其壓斃所雇工役由工部局自行理處此當日會議結果之情形也相應咨請貴總局轉詳巡按使鎭守使察核資爲公便 
[通濟艦砲藥爆發三誌]  
　　製造局前浦江停泊之海軍通濟練習艦於十一號夜因砲藥爆發傷斃多人詳情巳兩誌前報茲由上海鄭鎭守使於十三號午前十時會同海軍李總司令及江南造船所陳所長船塢洋總管毛根君等偕往該艦逐一查勘茲將詳情述錄於下 
　　通濟練習艦所駐學生粤籍者共有三十七名係由粤省海軍學堂五年級畢業去秋由粤督商准海軍部咨送來滬先駐鏡清練船練習今年鏡清練船停止派調故由李總司令飭將　學生調至通濟練習艦駐宿聞該學生等俱係粤省富家子弟學問品格頗爲優尙此次慘遭奇禍殊爲可憫通濟艦之學生功課室設於船尾大官廳之前第三官廳内第三官廳之前卽係機器間其學室之下一層乃係各學生之臥室其臥室之隔壁即第二官廳之下艙係儲軍火器械是日炸發之處卽在軍火艙之門口 
十一號日間考驗火藥因查有尙堪合用之無烟藥三箱儲於軍火艙門口艙門未經閉緊按照各國兵艦常例儲存軍火之處須愼重閉塞不使透光凡遇檢取藥彈時祗用極厚之玻璃燈一盞安於軍火艙門首之高處俾使亮光遠射免有他虞且無烟藥之性較别項藥性尤爲猛烈凡遇天時乾燥或潮濕均須格外愼重如在炎熱時其熱度高至一百度以外亟應加扇冷氣調查是日午刻之寒暑表熱度已高至一百另七度而管理軍火艙之職員未及如法處置故延至是晚（卽十一號夜十一時一刻鐘）驟然炸裂云 
當無烟藥炸發之際火力極猛卽冲入各學生臥室内是時各學生均巳安睡致被轟傷當場焦頭爛額而斃者計有十四人内有一學生頭顱被藥轟去僅存焦黑屍骸慘不忍覩其送入醫院因傷重殞命者第二日（即十二號）又有十人十三號又斃四人共死學生二十八名又斃該艦閩籍之員司二名當差者亦死二名統計是役斃命共有三十二人之多學生臥室旣被焚燬無存而火力猶猛往上直冲致五分厚之鋼板四寸厚之油木艙面均爲藥炸穿因此功課室亦遭冲損木器等物被燬無遺幸該艦機器艙尙未燬壞祗被藥力炸去兩旁之司克郎（即窗門）二扇調查藥力炸傷艙房自船尾第二官廳起至機器間爲止上下二層共燬四五艙現須進塢修理 
　　軍火艙内原有大小砲彈五百餘顆均已裝配完齊安設於木架之上另有槍彈六萬餘粒亦在艙内其砲彈之木架鎗彈之木箱均被燃焦而各彈子幸未碰損蓋因無烟藥三箱置在艙門口當爆炸之時火勢往外是以軍火艙尙無大礙現李總司令巳將炸斃之各學生查明籍貫電致粤省龍將軍傳知家屬來滬領棺歸葬鄭鎭守使等勘驗旣畢遂將炸發實情及燬傷艦中艙房情形詳細電陳海陸兩部一面飭令該艦速即入塢修理 
海軍總司令李鼎新君昨日午後特傳停駐浦江各艦長管帶人等齊集司令部面加誥誡並發規則三條㈠不准艦中供役諸人私留親友人等在内寄宿㈡不准帶友上艦游觀㈢艦中供役諸人不准私行上岸並責成各該艦長管帶等將各艦砲目砲兵水手人等住宿房間一律嚴查各該艦長奉諭後即嚴飭各炮兵正目水手頭目等分别約束艦中出入要道及軍火房水線門台夾等處各派頭等砲目督帶水手荷槍防護另派水手砲兵四十名舢板二只小輪一只在各輸前後左右輪流值夜防守 
江寗將軍府曁江寗陸軍學校督察長對於此事頗爲注意將軍府特派稽查員馬文伯督察長亦派督察員徐某來滬調查確情昨馬徐兩委員巳問乘滬寗特别决車涖滬偕赴滬南製造局海軍司令部謁見李總司令查詢一切聞即須回寗禀覆云 
[暴徒連傷兩人]  
　　前晚十時許新閘孟納拉路四百五十七號門牌顧阿福所開之某烟紙店突來暴徒三人各執鎗刀入内行刧顧妻潘氏大聲喊捕被匪開鎗擊中肚腹痛極倒地該匪當即刦取大小現洋一百餘元逃逸鄰人成衣匠張全寳聞警追捕被匪連擊兩鎗一中腎囊一中背心亦卽受傷倒地迨巡捕聞警到來匪巳遠颺因將受傷人車送仁濟醫院詎顧妻潘氏受傷過重中途氣絶故卽將尸舁至騐尸所禀奉公廨孫襄讞會同美領博君於昨日午後涖所驗明委係鎗傷身死且腹中有六七月之身孕當即塡明尸格諭令氏夫顧阿福自行棺殮一面嚴飭探捕趕緊緝匪務獲解究至成衣張全寳送往醫院後據西醫云腎囊受傷甚重恐亦有性命之憂云 
[連日詳訊德婦被害案]  
　　虹口禮查路十四號門牌德商南門牛肉莊主婦密雪司南門被人謀斃並刧去值洋三萬五千元珠寳鎭石等金飾鉅贓一案經捕房派探將迹涉嫌疑之江北人朱八仔王六黃子祥朱大喜子符三及要證揚州婦人李陳氏先後拘獲解廨訊供各情迭記本報前日午後由廨復訊原審官開讞員因政躬不豫故由王襄讞會同德領師君升座樓下正式刑庭研鞫 
　　先由捕房牛門律師上堂譯稱前日捕房將該被告帶至寫字間命在押捕房之原告侍者朱小毛逐一辨認當指出朱大喜子一人據稱此案發生前之兩個月内常在原告門首窺探應請先將朱小毛帶案證明中西官卽命將西崽朱小毛帶案詰據聲稱前日在捕房寫字間將被告等辨認内中祗有朱大喜子一人認得此人於案未發生前之兩個月内常見拉黃包車在門口兜攬生意且時時向内探望有時將車停歇身子倚在對面墻璧上直視門内似欲伺候有人出外之狀云云 
繼據總巡捕房五十號西探總目安姆斯脫郎上堂禀稱朱大喜子在捕房内巳研詰過兩次（卽將錄取之西文供單呈請察閱）據稱與李陳氏及王六等人均不認識伊於去年五月間（陰曆下仿此起拖黃包車從未到過虹口亦未到過外大橋等語然詰之其父據稱李陳氏係親戚曾在伊家住過數天云云 
　　堂上將呈案供單察閱後命帶王六詰訊據供山陽縣人五六年前曾在捕房充當巡捕後在電車公司做開車人兩年多復充閘北偵探約有半年嗣後爲黃包車小包頭目租放車輛至去年三月間因患吐血病停止迄今家中全靠伊妻在絲廠做工度日本住華界高墩後因被火搬往閘北均濟里居住黃子祥因拖車子認識約有二三年黃於去年三月間亦因住處被火回江北阜寗原籍至去年臘月間同朱八仔復來上海在我家住過五天我在捕房亦祗說黃與朱二人並未說有三人顧四並不認識亦未見過黃等在我處住至今年正月初三日與朱及另外之一二人一同動身回去另外的一二人不知是誰祗因我於去年臘月二十四日吐血症復發臥床不起故伊等動身時我未看見黃子祥到我家後曾有小珍珠二十三粒與我看並託我代賣據說在南京得來我詢之友人據云每粒祗值價洋一角而黃以在揚州每粒可賣三角故未代賣我在捕房從未說黃另有大珠一粒亦未見有金表金戒黃子祥當時身穿元色洋緞皮袍回去時的船票係黃子祥買來並非我購云云復經牛門律師逐層盤詰之下忽向詰稱顧四當時身穿何衣答稱顧四因早出暮歸故未看明（供至此中西官均點首會意因其初供與顧四並未見過也）德領師君復向詰稱虹口禮查路爾究竟到過否答稱禮查路在何處是否到過須至該處方能記憶師君即將攝影之原告門面以及附近之禮查西飯店等照片逐張給閱並詰曾否到過答稱未曾見過王襄讞亦即詰稱爾知否今日到此係因原告控爾等謀斃伊妻爾承認否答稱實無其事我於去年臘月二十四日病臥直至今年正月下半月起床王君復將所印之手印螺紋等照片與看並詰爾手印之螺紋與原告鐵箱握手上印下之螺紋相同爾有何解釋答稱大約我命該死以致相同供畢飭令帶下堂上復命將黃子祥帶案詰訊據供江北阜寗縣人前在家中種田後來申拖黃包車去年三月間至南京在混成旅第十六團先鋒第二營當排長去年臘月間因患瘡毒與朱八仔從揚州一同來申醫治與顧四在船中遇見同到上海先住符三家中後住王六處約住六七天瘡毒醫好即回顧四並未同住王六家中回去時我與朱八仔及顧四陳小古子一共四人陳小古子因先曾說身邊無錢故船票是我買的顧四將錢交與我一起買的動身時四人在王六家中會齊同行惟王六因病睡在房内故未看見迨同至鎭江住一夜即與朱等三八分散至今年二月初我至七里廟遇見朱八仔一人顧四未見朱向我借錢我即借給小洋四角後來我卽來申至於欲託王六售賣之珠子係去年攻打南京時我攻開聚寳門入城見一死尸肩荷包袱故卽解下内有大洋五十六元及珠子二十三粒並衣服等並無金表金戒至前次陳小古子所說我在邵伯灣因該處軍警追捕將金表衣服抛棄該處河内泅水逃生等語並無其事云云並經牛門律師逐層盤詰良久對於本案之事實矢口不認因爲時巳晚中西官宣佈退庭判被告還押候翌晨（即昨日）九 
時半復訊 
昨晨九時半仍由王襄讞會同德領師君升座樓上公堂繼續研訊命將朱小八仔之同黨朱大喜子帶案訊據供稱江北阜寗縣人年廿一歲去年正月底來滬先在胡家木橋張姓處做工繼至火車站賣燒餅後在閘北擺設雜物攤收賣洋瓶等物至今年二月改業拉黃包車度日與朱小八仔王六等均不相識禮查路在何處從未到過至於余三龍前在原籍認識余於今年二月間同一婦人來滬住在我處約有四五天王六亦與我同居惟以前並不相識且不知其作何事業云云又經捕房代表牛門律師向朱盤詰以前堂曾據朱小毛證明朱大喜子於此案發生之前常拉黃包車在門口窺探故命朱小毛帶案質對聲稱曾經見過而朱大喜子仍堅執不認稱天下面貌相同者甚多且我始於今年二月間拉車有租車人可以證明云云堂上諭令帶下卽傳其父朱庭珍至案研詰所供與朱大喜子略同中西官以前堂曾據見證崔阿五供稱去年九月間確見朱大喜子在鎭江向人索錢復命將朱大喜子帶案詰問朱稱去年九月間在閘北擺攤從未到過鎭江堂上即令崔阿五至案崔供去年九月間伊在鎭江馬旅長部下爲傳令因朱之親戚馬子蘭亦在馬旅長處當差故與朱在馬處會面云云堂上令崔與朱對質朱仍堅執不認諭令帶下堂上復令將朱小八仔帶案詰問據供不過與顧四同在船中顧將金表給我觀看據稱在虹口洋人家内得來亦未細問底藴至當時被顧四用木棍擊下樓之人是否即原告西崽朱小毛我未同去實不知情堂上命將朱小毛帶堂據稱是晚行内祗我一人並未聽見聲響亦未被人毆擊下樓訊供至此時巳正午中西官宣諭退庭諭將一干人證帶回捕房定於今日午後兩時半再行研鞫 
[藍總巡詰訊私造僞票案]  
　　法捕房破獲某國人尾形周平八卷義助等在法新租界呂班路文德里二十三號門牌私造僞鈔票并由該管領事訊知尾形周平於去秋私造假鈔票事發潛逃陷累林仲卿管押西牢等情業經詳誌前報惟林案内尾形周平之會集機關據供設在法租界昇平里二十六號門牌内同黨蔡正家内經藍總巡飭探將蔡正獲案并獲嫌疑人劉厚德吳海成兩名一併飭押在案前日又奉藍總巡提訊在押之各華人均推諉在逃之瞿鴻祜陳鏡清父子兩人主使私造訊之蔡正供認與尾形周平等於去年同謀在林家賃屋私造藍君以蔡與林案甚有關係判令一併還押劉厚德吳海成情節較輕諭着暫准交保聽候傳質 
[偵緝隊不再捕拿黨人]  
　　淞滬警察偵緝隊長飭知各探云爲飭知事照得本隊於本月十三日奉廳長飭文以本隊改編成立所有以前軍事偵探地方偵探各名目業經取消改併在案自後該探等除遇有非常事故臨時請示辦理外平日惟偵緝盜賊爲各區之補助不得再涉及軍事範圍俾專責任而免逾越此飭等因到隊奉此查本隊性質以偵緝盜賊爲宗旨捉拿亂黨本爲軍事範圍向時兼辦不過一時權宜之計旣經奉飭不得再涉及軍事等情自應遵辦除由本隊長親自誥誡外爲此飭仰該探等一體凛遵毌違 
[馬玉琨已判死刑誌聞]  
　　本年陰曆四月間由閘北警察分廳偵探在滬寗火車站拿獲黨人馬玉琨一名當經徐廳長飭科預訊後解送鎭守使署究辦在案茲聞馬巳經軍法處訊明判處死刑不日即當執行未知確否 
[法國立國紀念日慶祝誌盛]  
　　昨日爲法國立國紀念日早晨八點鐘時法工董局水龍會義勇隊各員及法捕房之西捕越南捕共百數十名均荷鎗由督隊員及副捕頭等戎服佩刀率領在大自鳴鐘捕房齊集出發往總領事署慶賀經法總領事甘世東君各予香餅酒一盃旋卽宜讀祝頌詞而返十一點時上海鎭守使鄭汝成君滬海道尹楊小川君上海縣知事洪伯言君滬甯鐵路總辦鍾文耀君法讞員聶榕卿君等均詣法領事署慶賀當經甘世東君延入客廳欵以茶點興辭而别晚間在顧家宅花園及八仙橋花園等處施放燄火所有大馬路各店舖均懸燈彩以誌慶賀 
[農商部徵求竹木]  
　　上海總商會昨接滬海道九公署公函内開案奉巡按使韓第七百三十號飭開案准農商部陷電開本部度量衡製造所開工在即製造尺類多用竹材貴省産竹甚廣希即飭屬將各項竹木無斑痕者彚造樣本並查明價格及採買情形詳由貴使送部以憑選購等因准此合行飭仰該道尹趕速轉行縣知事並轉飭商會遴選各項竹木無斑痕者刻日送省作爲樣本以便解部並將價格及採買情形詳細開列事關要件毌得綏延等因奉此除分行外應函達貴會即希查照 
[洋布業與土布業之不同意]  
　　産銷並徵一事各業商家羣起反對詳情送紀前報茲聞洋布業疋頭等　稅巳由該業振華堂認定每年加洋三萬七千元上海稅務所長現正呈請財政廳核示而土布一業則絶對不認加稅巳由該同業連日在公所開會討論辦法尙不知若何結果也 
[景警長亦已訊實浦東盜案犯]  
　　浦東西溝附近張瑞英家被盜行刦並砍斃事主男女三人一案由地方警察偵探戴逢春緝獲盜首顧掌生又名陳福生趙阿根及陸順堂等三犯吊到原贓解所請訊供認屬實判押候示在案茲經地方警察長景毓華君將該犯供詞以及吊到各贓及訊供情形面禀上海縣知事洪伯賢君請示辦理洪君以該盜匪等夤夜集衆搶刧又敢砍斃事主男婦三名實屬膽大妄爲亟應按照軍法處治遂諭景君迅速備文將該犯等申送鎭守使署訊辦景君奉諭後將於日内遵照辦理矣 
[民生女學畢業式]  
　　昨日午後二時法租界寳昌路仁和里民生女學校學舉行畢業禮到校觀禮者甚衆先由校長胡韞吟君發給畢業證書次學生演說次來賓演說最後展覽成蹟計畢業者（專科）倪秀卿唐靜竹俞日新三名（高小）陳翠蛾趙秉彝郁慧娟袁超羣馮慕貞五名（初小）衛翠蛾梁娟衛翠英王佩貞四名成蹟優美來賓皆同聲稱善聞下學期尙須推廣學額云 
[和安小學畢業式]  
　　新閘和安小學校開辦至今巳屆八載學生達六百人昨日爲高等科行第三屆畢業式計畢業者二十三人上午十時由巿經董姚子讓君發給證書次由縣知事代表李頌唐君巿經董陸崧侯君巿學務委員賈粟香君各致訓詞畢業生致答詞而散聞該校於暑假期内辦補習四星期由各敎員分任之以免學生荒廢課業畢業姓名錄下（甲等）錢曰仁應書貴丁志明秦廷樑莊秉權韓甹（乙等）王同福徐湘琪劉士林劉振宇葛廣遠錢百賢張若鷹邵信榆（丙等）史之安何朝達葉道鄰俞明繼瞿汝炘吳宗麟樊定章維理戈福雙 
[軍警取締食物]  
　　陸軍第七旅參軍王雅泉查得所部十三圑各營兵士及高昌廟一帶之居民近患時疫痧症殞命者日有數起推原其故皆因飲食不潔或喜食氷水甜瓜所致故於昨日會同高昌廟分駐所歐巡官出示禁止小販不准售賣氷水甜瓜並傳諭各飯館不得出售隔宿菜蔬以免傳染疾病 
[鹽巡更換旗幟]  
　　蘇五屬内外河巡緝鹽捕等營統領王遇甲前日驼飭所部各營營哨云案查長蘆鹽政公報内載有財政部公布道並原呈及大總統批示對於鹽巡旗式係用藍質白章取卤字之義原呈並有水巡各鹽區一體遵遵等語本統領所部五屬内外鹽巡事同一律自應遵式辦理至本部各營管帶曁領哨哨弁等號旗仍宜沿用方尖二式樣以别等級此次更換之後對於水警實免相混之虞對於鹽巡共識作鹹之用除詳　都督鑒核外合將旗式圖樣一紙飭發仰該營哨等遵式製備並卽移就近水警各區以後遇有此項旗幟承認爲蘇五屬内外巡鹽捕營巡緝船隻免致歧誤而便梭巡 
[陸軍遺撫調查所紀事]  
　　陸軍遣撫調查所自開辦以來前往報名者甚形擁擠所有第一批受遣人二十五名巳派員送歸原籍其第二批二十名調查手續亦巳完竣聞不日亦可資遣回籍矣 
[李馮氏不願還俗]  
　　城内居民李玉書於庚戌年十二月初八日與馮氏女成婚其初伉儷甚篤繼因意見不合馮氏於壬子年七月初一日潛逃出外削髮爲尼匿跡公共租界某尼菴内茲被李母周氏偵悉控奉公共公廨將馮氏傳案交保候訊在案前日晚堂由廨集訊兩造均延律師上堂代辦原告深愿將氏領回而馮氏堅意誦經禮佛不愿再回家中聲請斷離並求斷給贍養費孫襄讞得供諭謂夫妻反目事屬尋常向氏導勸隨李回家完聚氏稱已入空門誓不還俗孫君以無可勸諭遂商之陪審西官美領博君會同簽判云兩造均愿離異自應照准着李周氏將被告粧奩覓保於三天内交 
 
 
 

Page 11

 
 
案從此伯勞飛燕各判東西兩不相擾聽候轉給馮氏　回此判 
[因夫病請求離婚]  
　　婦人傅錢氏控夫傅阿勳久患瘋病不能贍養且遭姑傅張氏虐待請求離婚等情前奉地方審判　訊供未結聽候再核在案昨　　永昌推事官會同田耀南檢察官開庭辯論傳錢氏供年十八歲寗波人自十五歲時嫁與傳阿動爲室是年正月間文定七月間成婚詎丈夫巳於上年冬間患成瘋病所以完姻迄今雖屬四年然此四年中之苦狀有口難言且我姑傅張氏欲將氏出售與寗波人王姓擬收身價洋一百六十元氏堅執不從致拂我姑之意迭次將氏虐待氏不得巳哭訴父親錢錦榮向之理說詎我姑央隣人向父轉言如能出洋數百元歸償昔年茶禮可以將氏領回彼此斷絶婚姻無如父親祗肯償還五十元姑不允從不得巳來案提起訴訟請求斷離以免終身之累錢錦榮亦投案伸訴與伊女略同傅阿動因染瘋病不能投質由伊母傅張氏訴稱我子娶錢氏爲妻確有四年徐氏平日在家懶於操作且不時歸寗或出外與一般少年賭博賭負後即以家中衣飾典質歸償小婦人得悉略爲訓責有之並無虐待情事此次伊來案控訴各節實係有人暗中唆使請求鑒察問官詰問張氏曰爾子究竟有瘋病否答稱實有瘋病當時於四月間染成瘋病至七月間成婚問官曰爾子旣在四月中發瘋則七月内不應再與完姻足見爾之存心不善遂諭辯論終結聽候送達判詞 
[指提被拐男孩]  
　　江北朱長林投法公堂控稱男孩小六子今年七歲前日被沈玉寳與小麻子串通拐往寗波售賣正欲往尋昨在馬路與沈會遇扭交捕房解案請究質之沈供該孩實係小麻子將其帶到寗波惟不知其住居地址到寗波後可以指認讞員聶君以案關拐帶商之西官花君判沈押候備文派探押沈同往寗波指提該孫到案再究所有往來川費應由原告擔任朱遵諭而退 
[小孩實係子女]  
　　前報記高和尙章王氏二人帶領小孩根弟新寳二口崗巡見其形跡可疑何送檢察分庭請究一節前日午後經李檢察官提訊高等央鄰居馬某投案作證據供所領小孩實係高等子女奉判將案註銷一併開釋 
[尋獲被拐之掌珠]  
　　住居滬城老北門内紫金路之寡婦許包氏生有一女小名二寳年巳及笄尚未字人舊曆本月十一夜二寳忽然走失該氏四處找尋無蹤投報各區警局亦無影響詎昨午有人向該氏報告謂二寳被陸順貴張總順二流氓誘拐現在邑廟湖心亭茶肆啜茗等語該氏往尋屬實上前欲領二寳歸家詎陸張出而覇阻當由氏之鄰人周秋悟代抱不平願作證人鳴警將陸張連同該氏母女解送一區二分署警局移送　方檢察聽午後由檢察官訊供之下以陸張二匪誘拐屬實情殊可惡判令收押候起訴審判順訊明判决許二寳幸未姦污交伊母領回管束 
[拐婢逼娼案發覺]  
　　無錫某米行主高錦川家二十二歲婢女高小寳於前年陰曆三月十八日被該處土娼王陳氏誘拐來滬賃居西藏路一百六十三號屋内逼令賣娼前晚高小寳在南京路希圖拉客適被高之表弟顧少山遇見尾隨至其家詢明前情偕高之妻弟陳仲卿投老閘捕房控告捕頭立飭中西包探將王陳氏與高婢一併帶入捕房分别拘留昨解公共公堂請究顧陳投案禀明前情據高小寳供稱王陳氏亦居無錫據稱伊上海開設襪店且言爲婢甚苦認我爲義女故私隨來滬詎到滬後即逼令賣娼女子不善逢迎時遭虐待愿回無錫等語訊之王陳氏供稱高小寳係高子全之妾由高之親戚出立筆據價賣與婦人曾出洋一百元筆據現在鄉下即指陳仲卿爲高子全據陳供稱並無高子全其人可令高錦川本人到堂質證云云聶襄讞核供商之美領博君判王陳氏與高婢仍分别還押着顧等於一禮拜内邀高錦川到堂質明再核 
[學生會歡送劉公使]  
　　寰球中國學生會擇於本月十五日星期三下午五時至六時在黃浦灘匯中旅館開會歡送該會永久會員新任駐英公使施肇基君及其夫人想届時觥籌交錯必有一番盛况也 
[穆安素律師回國]  
　　庽滬意國律師穆安素君於前晚乘坐日本郵船赴大連灣再搭西伯利亞火車遄返本國 
[裁撤第二看守所]  
　　上海地方審檢各廳近因司法經費支絀業已將支出各費一再裁減茲悉該廳近又奉令將開支各欵節减故袁汪兩廳長會商後於昨日命將第二看守所裁撤所有所官所丁夫役等人一律遣散在押各犯巳經判决者一百餘名着送往前普育堂舊址地方分監監禁未經判决各犯五六十名着送入第一看守所收押 
[破獲聚賭售烟之總會]  
　　費阿二在北河南路三十九號屋内私設總會聚賭售烟被捕房偵悉前日派探前往拿獲賭徒烟鬼胡張氏李七卿等十七名於昨日解送公共公堂請究經中西官訊明判費押三禮拜胡張氏罰洋三十元餘人各罰洋三元一併充公烟賭具併燬 
[莊款還清了案]  
　　安康莊前控山東人曲景溪拖欠往來莊欵共銀九千兩請追一案奉判押交人銀並保因無保人押候原告詳細調查被告産業一面將抵押品先行拍賣將銀給領在案嗣由原告查得曲有沙船在山東省烟台地方請移文扣留中西官准即移請烟台查明該船扣留備抵去後昨安康莊倩人投稱曲景溪所欠莊欵巳央人出爲料理還清求恩銷案中西官判准如所請將曲開釋仍候知照烟台將前案註銷 
[下電車跌傷類誌]  
　　陳瑞生昨搭某號電車至北浙江路海寗路口下車時失足仆地跌傷頭部由一千二百十二號華捕查見車入捕房捕頭命送同仁醫院療治又有李友生亦因搭乘電車經過北四川路忽然跳下跌傷手足由一百二十三號巡捕查見送入捕房轉送同仁醫院醫治 
[公共公堂瑣案]  
張文良控梁忠和託稱新接鄱陽輪船買辦允薦茶房騙取洋三十元等情昨由捕房將梁拘解公堂訊明判押限一禮拜還洋再核 
汽車夫徐阿六前日午後在新閘路駛車不愼將行人沈阿橋撞倒跌傷面部由捕拘入捕房昨解公堂請究中西官以原告現在醫院判徐押候原告傷愈再核 
山東路二百五十九號居人永成玉控李田成竊取枕箱内現洋三百四十六元等情昨由捕房將李獲解公堂請究奉判押候查明再核 
麥根路三百八十九號門牌小茶館主吳仁林新閘路二百零四號小茶館主戴彩琴均因聚賭違章被捕房查獲昨將兩人併傳到案訊明奉判各罰洋三元充公賭具併燬 
日商福并控林厚潤欠洋九百零八元又英商通和洋行控鄭洪亭欠銀一千七百五十兩又王沈氏控黃金元黃寳大私拔界石覇阻工程又殷贊鈞控洪鏡生不理貨洋二百元又胡土才控曹晋泰欠洋又周德容控沈階之不付房飯洋六十餘元又陳芝春控劉光炎等欠洋一百六十五元又汪清渠控徐杏濤不理欠欵等案昨由捕房將被告各人傳案請示判分别交保候訊 
雜評三（納） 
[推廣法界合同之宣布]  
　　推廣法界合同巳宣布矣則收回公廨權問題之發表亦必不遠夫推廣租界行政權所謂我之報酬人也收回公廨管理權所謂人之報酬我也我之報酬人者如此則人之報酬我又將何如 
　　昨報京電謂外交司法兩部辦接收公廨事甚力意要使派遣華讞員權完全屬我又華人案件全由華官審判此殆我責人報酬之要點外人其許我乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[滑稽小說新牌水滸（續昨）] [  鈍根]  
　逵吃戴宗頓哄騙心中大喜撈着鬍子哈哈地傻笑笑了一陣鬍的回轉身來飛奔向外去了戴宗也不去追他回到忠義堂上只見會議巳散單剩　讓一人坐在那　　寫將令預備公布　宗上前看時只見高麗紙上寫着碗口來大的黑字道 
　解珍解寳爲山前南路第一關徵收使此令 
　魯智深武松爲第二關黴收使此令 
　朱仝雷横爲第三關徵收使此令 
　史進劉唐爲東山徵收使此令 
揚雄石秀爲西山徵收使此令 
穆弘李逵爲北山徵收使此令 
秦門索超歐　鄧飛爲正南旱道徵收使此令 
關勝徐寗宣贊郝思文爲正東旱道徵收使此令 
林冲黃平魏定國單廷珪爲正西旱道徵收使此令 
呼延灼楊志韓滔彭玘爲正北旱道徵收使此令 
阮小二李俊爲東南水道徵收使此令 
張横張順爲西南水道徵收使此令 
阮小五童威爲東北水道徵收使此令 
阮　七童猛爲西北水道徵收使此令 
　讓慢慢壞寫下去戴宗看着不耐煩先自走了一路尋思其餘　　弟兄想秘都　往遠處收括田地捐的了戴宗回到自己屋　一宿無話次日天尙未明便聞人語馬嘶紛紛出發各自去幹公平義氣的勾當古人說得　取于民有盜像這梁山泊上一百八條好　眞可稱爲取民之盜了就中單表秦明索超兩位老人　趕到正南旱道上守着果然來往行人絡繹不絶秦明是有名的霹靂火索超是有名的急先鋒兩個冒失鬼并了堆一發不得了見人就殺見貨就拾忙了一天到晚來檢點　得的東西却　　些破板箱的竹藍旱烟袋兒破布裙子扁担繩絡爛水　零零星　的東西堆了一大堆總計值不到三兩銀子歐陽鄧飛在旁見了暗暗呌苦秦明心頭火起便舉起狼牙棒對着地上横着的死异腦袋上一個個　去可憐那些貧苦小民的腦漿都被他敲出來了　也　濟於　　有那北山的　逵不用說是殺人當要子的了見有客商行過便趕上去先砍腦袋後取財物臨了把屍身對劈開來却尋不到牢個大錢李大哥只呌得一聲晦氣穆弘也没奈何他過了　天却眞人家胸前都掛着七等金牌揚眉吐氣李逵心裏暗忖他們定是收刮着王萬銀子繳丁大哥了難道老牛的本領倒不如他們麽鐵牛時性　　自提　兩柄板　趕下山去横衛　　只殺得頭顧　地怨氣　天後來遠近居民因怕梁山泊好　利客　逃往他方去了　往客商也不敢從此經過不上一年梁山泊川　五百里内頓成了無人之塡這是後話不提 
[俠女花彈詞（二十八）] [  東埜]  
　　第十回渭房（續） 
　　便又哭道他雖是苟延殘喘只恐不能持久你看他面上斑斑血痕可見　傷勢甚重不免性命之憂你快快放手持我看去懐璧便放手笑道你誤曾了那是我心頭氣急吐出來的淤血當時側避不及　在他面上的他雖然握有利刃只因手軟並不曾剌看喉　當時忽然暈去了所以你疑他自刎你等起先唤我我耳朶裏隱忽聽得只因胸口被一點淤血阻塞住了聞口不得後來吐了出來頓然清醒見你方在覓死所以急忙爬起來救你的秦老夫人過去一瞧見他女兒仰着面甸天領口之下露出那條頸項又白又嫩那裏尋得出一點傷痕并且星眼微　巳漸漸的醒轉來了他此時樂不可支便笑逐顔開的向懷璧說道你的說話果然不差說罷又笑他起先哭得利害把一副老淚哭個凈盡後來没有眼淚只剩乾哭不想如今快活極了嘻開嘴來一笑不特淚點雙流并且連那兩管黃冲冲的鼻涕也一齊笑了出來列位聽說這一段故學也有個名目呌做大　新房列位看見人家闹新房也看慣了無非是親朋取笑新娘害羞千篇一例没甚好看　像周家府上這種特别的閙法想列位從來没有見過呢你看　窈窕如花新嫁娘玉山傾頺在中央猩紅染出桃花面　點額還堪助晚妝拂地　埃　　　淚痕濕透嫁衣裳　却喜他飛篷壓亂看愈媚淚漬模糊嗅亦香前堕簪後　　珥映着邵手邊利刃白如霜新郎斜倚收檯畔衣袂　當胸裂一方豈是他又母顔前修禮節殷勤坦腹向東床　　怪則怪年高岳母偏多興矍　精神無掩藏寂寂深靑　還不寐賈將餘勇去閙新房頓然間衣裳顛倒　對面　茶盞玎瑺響滿堂萬頃情波摧菡菡一池紅棒打鴛鴦　庸人自擾何消說解决情形在下卷詳 
筆記 
[榴花軒瑣錄] [  橋西亭長]  
　　予家有瓷器古爐其色黃英光燦然其始供中霜前不知幾何年香灰燭淚垢然滿身從無人諦視之一日爲小兒提玩以出先大父見其黯然之中光芒白露使人條之神光煥發供之座上今數十年矣夫人雖蓄奇抱偉當其窮困潦倒屈處衛門亦　庸等耳必俟議者乃得置身靑雲否則其不湮没者幾希矣吾述此益重知己之感矣 
博羅韓珠船先生工詩文善書盡有韓三絶之目少時貧甚然聰慧絶倫其里人黃雙璧目之曰是子不當長貧賤者因告其父願以女妻之及期以聘禮至黃門博俗聘禮多以　菓盈數十榼黃妻　韓貧拒不納禮品停門外使人覓雙璧雙璧至曰悍妻性拗難以理喻雖　吾必以女歸韓氏汝其以聘禮歸吾受簪略致意可也先生年廿餘黃棄猶居女不　嫁通籍後始以女歸後先生挈眷服官京師雙璧　卦至先生輓以聯曰傷哉伯道無兒至今北地思親猶望白雲悲　　最是　軍知己憶昔東床擇壻特留青眼看書生 
邑詩人何梅士卒輓聯三百章竟以其書偉爲首選至今　爲佳話聯云廿載侍書惟捧劍敢云添健僕一朝望塵榻掃花無復喚詩人 
譯叢 
[美國神童彚誌] [  警衆]  
　　美國有一女詩人曰維尼佛勒　司脫納宦西尼亞省之諾佛克人年方九歲已入著作家俱樂部爲正會員詩名滿美國其母素長於家庭敎育生女後卽爲之特設一室四壁滿懸名畫案上則陳設各　雕刻美術品睡時輒令保姆歌華丙爾諸家詩與聽以代普通之保姆謡及能語巳覺不凡穎司異於常兒且能背誦古詩歌以聞之熟故也旣而其母又敎以拼音讀法三歲敎以大浦拉丁克無何即能精通其義學作韻語燦然可觀五歲著院本一種曰安德的亞納司杳西卡爾後移居英的安納省之愛維安司維爾維尼佛勒德遂時時投稿於該處報館七歲刻集曰新克爾於是著作家俱樂部遂認之爲會員（按此較前日所登者稍詳）美國麥煞塞州達夫德高等學堂又有一少年名諾巴威郡者年僅十一歲爲哈巴大學校俄文敎習威那之子在美國諸高等學校中推爲第一年輕之舉生被生十八月卽能議字母三歲讀　過目成誦八歲能解諸名人之著作且能咏俄人詩句一切肉類概不入口專食菜蔬性情活　各種游戲之事必居人上誠神童也 
　　此外尙有兩神童一名諾伯爾維納生一年半讀字母兩日即爛熟三歲解拼字六歲能涉獲各種書籍十四歲卒業大學堂得學位一名亞德佛爾巴爾年方十三歲一月有半赴哈德大學入學試騐合格入討論部專修歷史及政治學此四神童皆美國學界中錚錚有聲者 
附錄美國之神童敎育近來主張此說而盡力實行者爲蒲林司君及散其司博士等諸人茲將其研究養成之法略述之如下養成方法難以盡述决非數語所可了總而言之兒童智力之發達出於天然父母乃施以適宜之方法而指導之使其心力得以十分活動并注意於兒童之言行竭力陶冶令其日常留心至於讀書不求盡解其意但令其將不明之處常常質問投其所好從其所辰於不知不識之間自能開發非常迅速至於今日之小學敎育僅以記憶爲重其結果非惟於思考力有損抑且於心力之發達非常有害最爲不宜總之使兒童能白解决其所欲知之問題俾其自得興味此養成法之最要者也 
詩選 
[遣悶] [  人夀廬主]  
　　世事如棋局全枰失著多百年幾寒暑萬古此山河夢醒皆蕉鹿興亡問棘駝何如一樽酒相對條顔酡 
[和蔣德華君解檢察廳任瓢城留别原韵] [  程松生]  
　　觀雲泰岱記當年話到游蹤夢亦牽（曾題君泰岱觀雲　）郊野草生新雨後訟庭花落夕陽天湯言救世空懷策未必逃名定學禪此去正逢三月暮江南風景尙依然 
雀風紛爭案牘繁海濱末俗不須論歸舟載石知風趣小院焚香裊月　　氣　成民氣厚頌聲散作巿聲喧盡除苛法生機暢魚躣深淵裊脫樊 
[王煦翁南廳落成贈以小詩]  
　　南軒北牘　輕紗　　流連感歲華留得階前數弓地春來補種碧桃花 
[閨情] [  蘭]  
　　梨花廣　鎭　　不景　秋亦所魂瑶瑟有情滬日暮書屏無賴易黃昏因憐復影窺春水爲恨時妝　粉痕擬把相思托幽革好傳消息艱王孫 
[無題] [  眞州趙二]  
　　一曲瑶琴一曲簫江南遊子最魂銷　哥鑲外倫傳　蝴蝶花前　　腰曉露衣香如有恨春風鬢薄不勝　天涯凄絶今宵淚芳草名花雨寂寥 
[城西即景] [  夕陽]  
　　矮矮疎林短短籬酒家郤在小橋西今年畢竟春來早紅到桃花第幾枝 
綠柳絲絲不見門數家茅屋自成村山翁到底顡無事醉儕　牀　幼孫 
　樹交加覆短堤飛飛小鳥類蟬啼一年春　歸何處風　楊花雪滿溪 
詞選 
[醉花陰五闋春暮集歷朝名人詞句] [  東園]  
　獨上小樓春秋欲暮（韋莊）陣陣梨花雨（王世貞）香滿好園林（歐陽修）門外鞦韆（秦觀）涩仗如花女（柳永）綠槐陰裏黃　語（韋莊）此恨平分取（毛澇）惆悵舊房機（韋莊）滿院東　（賀鑄）綺袖　鸚鵡（王世貞） 
碧玉堂深清似水（魏承班）驚破鴛鴦睡（毛文錫）試問海棠花雨後輕寒（秦觀）有個人問倚（蘇叔黨）更尋何處無愁　（黃庭堅）惟有歸來是（歐陽修）喬木見鴛遷（毛文錫）金谷　年（林君復）窑意無人寄（謝無逸） 
淚溼關干花著露（李之儀）聽子規獲楚（王世貞）日晚倦梳頭（李清照）感舊離腸（晏幾道）無計留春住（歐陽修）小屏風上西江路（趙德麟）簾幕無重數（歐陽修）腸斷欲　鴉（趙　時）柳裊烟斜（秦少游）终日扁朱戶（柳永） 
薄霧濃雲愁永盡（李幼安）淚溼靑衫袖（李幼安）韐　迸胭脂（王世貞）欲夢高唐（張先）試問花知否（曹元龍）朱欄碧　皆如舊（晏幾道）小小思珍偶（黃山谷）隨意繞天涯（趙令畤） 
岸草平沙（秦少游）千里廳回首（黃山谷） 
聞說雙溪春尙好（李幼安）曲徑通深窈（周邦彦）不解牡丹　丹丹 
（晏殊）深苑誰家今夜開多少（集秦少游句）碧紗彩弄東風曉（秦少游）寳篆沈烟裊（秦少游）自古占芳辰（薛昭藴）燕　輕狂（歐陽永叔）苦語縈懷抱（周美成） 
[臨江仙] [  阪牛]  
　　杜老　時庾子哭淺吟閒吟醉忘夏平生事業問吳牛元龍豪氣减司馬壯懷休易水悲歌燕巿客椎埋屠狗誰儔此情無限付東流古今多少恨欲說不勝愁 
[輓了靑先生] [  南强]  
天落文星風悲月慘 
我懐著作山高水長 
[輓徐了靑先生] [  汪易安]  
文字嘔心留後世 
靑山埋骨映先人 
輓了靑先生詩文聯　極多不及備幾祗將作者姓名揚載於左以誌成謝 
　生江寗紫蓉李璜純恨 
 
 
 

Page 15

 
 
   
 
 

Page 16

 
 
   
 
