# 1890 - 153 - 4906154

 

Page 1

 
 
[庚實恩科會墨出售] [  申報館啓]  
　　本屆庚寅　恩科會墨已由京友寄到赶速排印除文詩外并附以大總裁及同考各官銜名官板題名全録准於廿三日出售定價　洋六分由本埠申昌各外埠賣報人曁掃葉山房經售諸君請卽賜顧庶幾先睹爲快也此布 
[點石齋發售各種精本石印書竊]  
　　硃批雍正上諭御纂五經經策通纂五經文埠經藝淵海五經備旨三層佩文韻府三層淵鑑皇朝各　省施廕十三　　　史策案天題觀海初二集小題觀海大廣文府小題文府試帖三萬選試帖五鳳樓試帖宗海經餘必讀八賢爭扎元　山成堵補角山樓先正事略○齋種類繁多不及備載擇其尤者登報以供海内文人賞鑒價當格外從廉卽希光顧爲昐發番盧一在三陽　竊報舘東隔壁又設分局在二馬路樓街三層樓紅墻洋房内此佈 
[論滬上騙局之多]  
　　人有不好利與色者乎曰無有也有好之而不受其害者乎曰亦無有也然則美色厚利之儻然而來方將遠避之不遑又烏可好而忘其害耶而奈何人之執迷不悟焉蓋人必與他人以隙而後他人得以乘之不但人也於物心然今夫魚之屬或潛於清溪或躍於深沼雖有興臨淵之羡者顧游泳自如無如之何也而奈何貪餌人知其故卽以餌棁之於是于子而來忽觸于綸忍穿於綱不轉瞬而作釜底之泣矣且夫鳥獸之屬或遠引高飛翺翔於雲路或超驤駭躍雄長於山林雖有弋人之心慕獵人之色喜顧杳杳如鴻冥濛濛如豹隐亦無如之何也而奈何貪食人知其故卽以食誘之翩然而下突然而至忽陷於罝羅忽落於坎穽不旋踵而毛羽離披血肉狼藉矣是故魚之害在於貪餌鳥獸之害在於貪食人之害則在於好利與色皆罫而同者也悲夫向使魚不貪餌鳥獸不貪食人旣無隙可乘則垂綸撒綢張羅罝設坎穽又焉用之是謂之人不仁不可也謂之物不智則可物不足怪可怪者人爲萬物之靈其智竟與物等嘻亦可笑之甚焉余之爲是説葢嘗有鑒於滬上受騙之人矣滬上五方雜處品類不齊巧偷豪奪之徒比比皆是卽神禹鑄鼎恐亦不能悉窮其形至於騙局無處蔑有而獨於此處尤爲神奇異想天開至於不可思議近來其術益工其黨益盛而受其騙者亦益衆推原其故此處爲通商埠頭且南北洋長江要道往來多係過客行裝甫卸人地生疎卽或暫時僑寓亦多未悉之情形偶或懈於檢束失其主持一與若輩交接無不墮其詭謀輕則喪厥資財重則殞其身命言之實堪痛恨然要之被其騙者不因利必因色爲名者曾十不及一耳蓋若輩正所謂抵隙而乘非以色媒卽以利炫舍是則亦無甚籲絡之術焉試言色則放白鴿仙人跳之類或處女或孤孀成良家婦或衏院倡種種不一始而風勾月引　而雨撥雲撩惑以燕約鶯期賺以山盟海誓虚情偎意歴歴如真線索牽來盡在蟻媒之手非但少年浮浪易入牢籠卽素稱老成亦每攢圈套片言　合兩意殷勤但論一度之資試間終身之價言覔陽臺以行樂願營金屋以藏嬌豈知桃源已入返掉無由加以非姦卽盜之名置喙莫辯以致罄其所有狼狠而歸此其一也甚且陌上羅敷已作使君之婦新婚燕爾方冀地久天長乃半月十日之間卽已入宫不見幾疑結璘之奔於月府弄玉之亡於簫臺洎檢點室中則青銅鏡無翼而飛黄竹箱不脛而走半生積蓄早被席捲一空急覓冰人蓋不啻桃花人面只得搥胸頓足悔恨難追此其二也又有梳攏開璞費盡纒頭欲别則宛轉難離姑且流連忘返燈前月下私語喃喃誓必委身相從結成比翼由是東移西挪十斛珠量已分某日某時渡江擊楫返歸桃葉穏占雙棲不意璧人秦庭竟難重返就中鴇兄勒索龜子留難私叩所歡則又云力弱楊枝不能不任東風作主諉之良緣易阻好事多磨終究慾壑難盈時不可待若不及早引退勢必播弄隨之有不潦倒窮途者幾希此其三也色中之騙局如是報牘已書不勝書稍有把持者當不致迷津失足竊謂若輩之技俩亦不過如斯矣至於利之所在人必趨之奸徒拐子尤多借此爲遇身之地故其中之變幻離奇日新月異幾如武夷九曲蹊徑難窮苟非身歴躬逢不能破其詐僞明眼人尙有時爲其愚弄何况其餘試舉近日盛行之騙術數端以告初到此間者俾知人心險惡到處留心卽久居於斯者亦得以加意隄防不致墮陰謀暗算其端維何吾嘗耳聞而目睹矣有頂帶煌煌靴聲槖槖者借萬安樓爲公館以長發棧作行臺服侍有家丁追隨有幕友塲面如此其闊綽也氣勢如彼其軒昻也逢人輙道奉某憲札至某地辦某仵此處地方宫盡係至交殷殷話舊不過小住數天耳諸君有欲攀鱗附翼者乎則余登高一呼不難衆山皆響卽如現在某局需同事若干某廠需工人若于余豈吝此一緘介紹哉無何苞苴献饋絡繹而來囊槖旣盈遠颺而去迹其言行則鳥有子虚渾如鄭人之夢鹿荒誕無憑此偎託宦途者也又有裝扮斯文謲誇科甲不知從何處鈔襲闈墨　篇付之乎民印成盈千累百沿門派送更私刻當道名剌意在附驥而傳士庶官紳一時不及辨其真僞礙於情面不得不隨分應酬彼乃意氣揚揚抽豐打盡此冐送試卷者也二者已經公堂道署懲辦刻下當未必遽逞狡謀竊念最易令人受騙者則莫如東洋車夫假造貨單並熊胆等藥物每於深夜有人雇坐其車拖至半路忽作驚喜之狀高提燈籠謂拾得一紙另一物因不識故煩爲一觀試視之則字跡明晣圖章蓋滿所寫則某處藥行有某物送至某處藥鋪照付洋若干元視其物則又宛然如真於是欲圖便宜者出微值向之購買及成交而彼拉車以去轉示於識者靡不以鼻笑之雖知其僞而若人無處可尋矣更奇者籌賑各公所曁各善局類以利濟爲懷非他遂利者可比乃有人焉持一函一粟謂某地善士助洋數百元同事者啓而讀之則盡法端正尺牘語又極工一若飢溺憂民痌瘝在抱者騐其票則庄號居址俱有可稽益信而不疑此人遂需索力錢爭多論少得數百文揚長以去赶往照票則着落毫無自念本係善堂何須追究亦惟姑存厚道而已諸如此類花樣新奇實難枚舉除諸善所不能概論其他好利者因而失利固屬咎有攸歸然作僞之人實亦法紀所不宥者也至如陣佈迷龍聲呼盧雉誘人入局括其金資局賭之風爲害最烈固已垂爲厲禁屢次捉拿雖未能絶迹銷聲究不敢明目張胆矣嗚呼欺騙之徒日相窺伺所望寄迹於此者跬步留神苟色與利漠然於中則人目無可乘之隙尙其謹嚴防守幸勿爲物所笑焉可 
 
 

Page 2

 
 
[本館接奉電音]  
　　昨由京友電傳　上諭二道敬謹譯登○四月二十日奉　上諭雲南鹽法道員缺着普津補授欽此同日奉　上諭喀什噶爾提督着董福祥補授黄萬鵬着補授阿克蘇總兵欽此 
[蕪湖雜説]  
　　蕪湖賭鳳最盛青皮地棍陣佈迷龍終年以暏爲生者何止恒河沙數祗以地方官查禁甚嚴不得不稍稍歛跡近日王邑尊正在辦理縣試賭徒遂明目張胆在石橋港及徽州碼頭一帶河沿擺設賭攤星羅棋布盧雉之聲鎮日不絶遇抱布貿絲者流卽視爲砧上之肉計誘入局務必傾其囊槖不留一錢設有怨恨者卽羣起攢毆鄉人愚懦性成誰敢與之計較兇横情形實堪令人髮指日前某鄉人手持夏布一端經行其地睨而視之見獵心喜先出數十文作孤注連勝三次遂盡罄其腰纒而一擲不料南風不競子母皆喪鄉人不甘復口號以博博又負乃肐膊已空猶不自覺賭徒見其不名一錢遂强奪其而不足又取益焉鄉人大窘而逃賭徒追至長街將鄉人扭住百船威逼正撑持間適有某署幕友經過詢悉情形將賭徒喝散鄉人始得脫圍而去噫賭燄之織一至如此尙復成何事體哉○南門外面瓜墩地方半村半郭亦一巿集也惟逼近大河易遭水患好事者倡言夏初必先享祀龍神搭臺演劇則可免民歎其魚鄉人信之沿爲成例瞬屆清和假公濟私之輩乃挨户派捐雇就梨園登臺演唱一時胝足胼手者　相來觀襏襫褦襶擁擠臺前遠而望之真覺人海人山當此分秧時節正值農忙乃該鄉人不從事祮橰而娱情於絃管不亦傎乎○蕪湖共有妓院四處每家不下三五十雌其中妍媸雜陳肉林酒池頗稱繁盛所居類皆樓閣高迴深沉不數史家迷香之洞惟黄二妓寮房屋湫隘地勢低窪一遇水漲卽魚鱉泳游無異水晶宫殿尋芳客至大半迴車去秋霪雨門前冷落車馬稀疎幾乎不堪支持兹慮水患復至特早變計移至某處日昨鶯鶯燕燕出谷遷喬菊婢桃奴負枕携奩者絡繹於途云 
[洪都筆記]  
　　江撫德曉峯中丞定於四月初十日出轅巡閲營伍初七日適逢中丞夫人壽誕屬下文武各員遂棍前一日祝壽籌添海屋觥献瑶池一曲霓裳倍形熱閙云○署南昌縣馮小帆明府蘭森抵任以來勵精圖治不狃習俗次第示禁攔路晾晒衣服並當街喂養鷄豚及各鋪擺列貨物有碍行人凡有控案刻日提訊胥吏不得假手流弊爲之一清矣○候補遊擊尹遊戎光前投標年久資格旣深技藝尤爲　熟德曉峯中丞平日刮目視之現屆查閲管伍之期武寗一營向例派弁代閲此次中丞卽札委遊戎前往遊戎輕車簡從方欲或行乃忽染徵疴遽行溘逝中丞惋惜甚深出差刻已另委矣○某鄉人言進賢門外某甲負乙錢二千日昨甲持錢票往付適乙出外其婦受而藏諸抽屜中甲俟婦他顧仍將錢票竊取以歸乙返向婦索票徧尋無踨疑甲戲弄也詢之堅不承認乙遂疑婦有不端事婦忿不得洩投繯而亡棺殮已畢忽霹靂一聲婦已在棺中悠悠甦醒甲則手執錢票長跪階前手顫股栗久之氣絶如此報應不爽孰謂天道茫茫雖讕語無憑亦足以儆戒人愚不少 
[邗江紀要]  
　　新任江都縣林大令抵任時暫假宛虹橋地藏菴爲公館灜眷則另賃風箱巷内民房居住兹因天氣漸熱禪房窄狹不敷辦公衙署已由前任遷讓遂涓吉本月十六日接眷進署是日本郡官商咸在道賀云歲正任甘泉縣舒明府因病出缺府憲陳太守隨卽檄委梁大令述暫行庖代大令奉札卽於本月十六日申時接篆並聞大令體恤下情飭令一切供張皆無須置備卽以江都縣讓出之地藏庵爲辦公之所闔署胥吏咸感頌不置○近來喉症忽又盛行較之春間尤甚朝發夕斃時有所聞岐黄家異常忙迫購藥者恐後爭先各藥鋪幾於應接不暇要之喉症十居八九説者謂是皆天時不正之故也 
[邑宰出缺]  
　　甘泉縣舒大令朝冕由六合回任未及兩月於本月十三夜　陡患急痧至次日丑刻卽行出缺聞是夜晚膳尙談笑自如旋與幕友作橘中之戲一局未終忽覺頭痛作惡遂回上房就寢甫登榻便不能言赶急醫治已不及矣據醫者僉謂症似急痧云身後宦囊如洗備極蕭條蓋大令雖歴任興化宿松六合等縣清廉自矢不食民脂民膏兹遺下夫人及女公子等凄凉旅櫬能無歎子母孤孀送路窮耶 
[使旌北上]  
　　福建船政大臣裴樾帥業已卸事於本月十六日由馬江附輪啓行制軍以下皆至江干恭送樾帥平日爲人雍容和厚素得輿情故臨歧祖餞時咸有依依不捨之意也 
[吉林火警餘聞]  
　　前報屢述吉林省城大火情形兹聞係由軍署對門小胡同内小餅子鋪起火長軍憲在府中聞警卽刻傳齊小隊前往撲救正待出門將軍府後又報火起行宫在内只得竭力施救不移時數處報火軍憲親自提刀率領戈什數名馳赴要道揮壓搶火之人甚多軍憲曾手刃五六名擲入火堆被災之家焚死婦女不可勝數共燒房屋實有五千餘家著名巨鋪止七八家將軍府曁行宫均付一炬軍署之頭門亦被燒兩椽如此巨災爲數百年來所未有吉林省垣今年倒閉錢鋪數十家市面大傷元氣今又遭此巨火恐數年後尙不能恢復耳 
[火患宜防]  
　　營口道署初二日起火卽息初三日又火燒一大柴蓬水會防營齊集初五日又火初八日又火七日之中連焚四次均由柴堆而起同在兩下鐘時誠觀察疑係天久亢旱或者行人口啣烟袋過此遺火飛入傳飭代理海防廳楊司馬派撥差役謹守巡邏楊司馬奉諭回署點派頭二班查街差役各五名令於道署前後日夜梭巡及初八日又火道憲親出督救傳訊廰署所派差役一名不到不禁怒形於色少頃楊司馬至道憲大加申飭司馬回署立刻升堂將所派十役重加笞責爲首兩役各責四百板餘俱二百板近日十役日夜謹守刻不敢懈邇日道署前後行人亦少來往云 
[遼陽苦旱]  
　　營口周圍五六百里地方亢旱已久所種烟苗一概枯萎今秋土價必貴○秫麥亦皆槁死誠觀察關心民瘼設壇祈雨未知蒼蒼者能早降膏澤以慰民望否 
[津沽屢火]  
　　天津火患頻仍疊紀前報十一日東門外燒去房屋十餘間晚間鈴鐸聲喧居人從夢中驚醒知南門外柴草廠又火該廠空諸依傍除柴草盡付刼灰外隣右幸無殃及者十二日晨紫竹林北張氏新婚彩輿到門時適晨炊隣人趙媪於灶下添薪未成灰燼怱怱出門往觀花燭詎火延灶外燃及積薪瞬息上透承塵警鑼又報雖止燒去披屋一間而各人已疲於奔命矣午後河東小樹林翌夜于家廠均火或未成災或雖災不害然津人惴惴均有戒心現在天氣炎蒸城廂内外皆不敢搭盖凉棚以免惹火是亦徙薪曲突之意也 
[開通水道]  
　　天津海河沙擁水淺輪船停泊白唐口雇用駁船載貨入津計將兩載現在渾河水長其水重濁半挾泥淤愈積愈深竟至利川等小輪船亦難行駛當道念商民交困擬開支河直逹吴家嘴以利舟行但非奏准施行不敢輕舉妄動現仍舊貫擇吉興工用挖河船從下游淺處開挖泥淤如有成效再撥機船開挖上游俾得奏功較速但海河之水兼包並蓄恐挖者自挖而淤者自淤於事終無補耳然補偏救弊上憲煞費苦心窮則思通或終有澄清之日也不禁跂子望之 
[緝獲賊匪]  
　　天津縣屬失竊電桿數十株事聞於傳相當飭府縣嚴拿究辦已列前報府縣奉飭後設法購求務在必獲以慰憲厪現已將賊拘獲並起到電桿四十餘株連銷贓之李某一併逮案想當重辦以儆效尤又督轅馬號日前失慎聞由匪徒種火地方官緝獲三人嚴行訊究矢口不承兩人由街隣籲保惟一王某無人具保尙押囹圄如果訊有端倪卽當懲一儆百云 
[誤傷致命]  
　　天津紫竹林脚行計一百一十八人專運輪船客商往來行李及肩輿拜客等事有劉德者年七十餘日與麴秀才游一入 
 
 

Page 3

 
 
醉鄉便不知天地爲何物人見其年老弗與計較惟同姓不宗劉二之子名狗不理者與德不恊雖同在脚行而二人意見參商如柄鑿之不相入初四日黄昏德於醉後混駡如前狗不理觸動前嫌謂何物老㹀輒剌剌不休使人耳根不得清淨吾寗鬥力不角口諺曰七十不打八十不駡狗不理血氣方剛不該與年老之人互爭勝負竟伸巨靈之掌力摑耳旁德當風燭之年而耳旁又係要害之區一經被打地搏天旋往後更倒旁人負之歸寓昏不知八至半夜時斃命無妻無子由其姪某在外塲投保報請騐屍縣署委廉於初五日詣騐屍身據　作喝報耳旁紅腫腰際亦有擦傷痕跡委係因傷身死提狗不理研訊不認鬥毆當在屍塲掌責百下爲屍親洩忿加以縲絏帶回縣署研取確供聽候詳辦聞德於駡座時牽涉紫竹林住持僧某僧不能耐曾持木棒擬得而甘心不遇而回而狗不理李代桃僵遂成兇手使僧與德遇一經奏手斷難置身事外事後思之僧殊戰慄竟夜不能成寐 
[爛其盈門]  
　　月之十六日寗紹台道吴福茨觀察爲其公子完姻是日署中懸燈結綵大排啈筵雇班演劇以娱親朋闔郡文武官員紳士均往拜賀輿馬喧闐頗稱熱閙及青廬莅止僕從如雲新人妙麗如仙見者咸嘖嘖稱羡至粧奩之盛尤覺爛其盈門吴公子果何修得此耶 
[飭拿犯]  
　　日前有盜船一艘停泊定海境内營兵見其形迹可疑向前盤詰盜卽棄船而逃營兵將船扣住將舟子三人押解道署經吴觀察提案訊鞫據供我等三人均係販柴爲業盜黨扮作商民佯稱雇船裝貨及駛至定海洋面刼掠商船我等始悟爲盜恐被殺害不敢聲張後盜黨脫逃我等不忍棄船故被拿獲所供是實伏乞開恩道憲廉得其情准予保釋一面已札飭該地方官會營嚴緝矣 
[八閩烟雨]  
　　福州西關外十里許有洪山橋長十餘丈横跨江心波流湍急上四府溪水悉匯於此往來舟楫日以千百號計橋上行人往來如織近來漸形傾圮經某紳士禀請修理蒙卞制軍批准初十日委候補縣丁明府振德會同侯官縣盧明府慶雲前往勘估以便動工○署汀漳龍道胡觀察日初現已卸事於十一日到省因政體違和請假十天以資攝養○水部門外人烟稠密良莠不齊保甲向稱難辦分叚委員劉少尹澤匯接辦以來認真公事逐日稽查月初少尹帶勇巡邏至燕尾鋪某店口見有某甲排桌聚賭正在熱閙不及躱避當時坸獲甲再三求饒情愿改過少尹准其具結從寛免究○省會平糶局開辦已登前報現在民間每日到局糶米約有千數百石米每斗售錢二百八十文僅去粟殻尚須一番春力故平糶者日形其少榖每石一千一百八十文現發府二廠榖色尙未甚佳然盡係鄉民來買城内居民未免拘向隅之憾○福州近日天氣寒熱不常民間患病者多率係頭痛及肌膚發熱等症藥鋪生意大爲暢旺平糶局委員鄧伯良鹺尹亦感時症局内司事患病請假者實繁有徒○總辦增廣倉平糶局務陳伯潜閣學家住螺洲鄉鄉人紛紛來糶糶榖在五十石以上者例應邀人具保鄉人紛紛乞情閣學厭之遂自出貲各在倉内買榖千餘石發在本祠堂售賣悉照官價不取分文所有來住盤費工食悉行賠墊鄉中父老嘖嘖稱善春明榜發閣學之胞弟寳瑨胞姪懋鼎均登高第父子同科傳爲佳話可見陳氏一門方興未艾也○福州私典林立不但重利盤剥且敢窩收賊贓現經紳士赴保甲局禀控經局憲批准飭縣拿獲私典主李培齋究辦閩縣祁大令接到局札立卽籖差拿辦并將私典標對以爲違禁病民者戒○南臺保甲下直路紳董游擊銜武生陳寳星於上月間到臬轅一日連遞四禀龍臬憲見其禀詞支離毫無頭緒無從批示札飭本段委員康少尹卽傳該紳着令補呈簡明之禀以便示遵詎該紳素犯瘋癲之疾到局時口稱前禀十分簡明不必補呈再三窮詰據供情愿自備紳董薪水祗求賞委武官員缺等詞聞者爲之譁然現在分叚委員已據情禀明未知總辦作何辦理也 
[閩省官報]  
　　巡檢閔長善奉委增廣倉照應平糶事務卽用縣翁天祐奉委發審局帮審事務大挑縣游首基委辦南門茶稅分卡委署長福營絫將洪渭濤禀謝委同知蔡永基禀謝委邵武縣事通判張樾雲禀明遵例捐免補本班以直隷州留閩補用大挑知縣俞佳鍾禀謝奉准子咨留閩試用飭知前任古田縣江起鳳自籍來閩禀到通判劉家聘委辦鑄錢局務知縣徐錫祉卸辦南門茶稅事禀接辦交代局文案布照磨陳壽恒奉委辦汀州車子釐卡總兵黎榮鈞禀辭回籍南臺主簿劉之麟禀知任事藩轅牌示馬巷通判沈學海丁憂遺缺應以候補通判戎陳猷請補布都事缺查有候補布照磨王恭壽署理 
[珠江夏汛]  
　　粤垣司後街向有營勇數名駐守初六日有勇丁一名取洋槍摩玩不料觸動機關轟然一聲彈子飛出適有某甲行經是處撣子遂向甲胸前穿入登時倒斃於地鮮血淋灕令人不忍注視該勇丁投縣自首聞甲係城北某鄉人務農爲業邇因農事方興入城購辦傢伙遽遭是厄誠所謂無妄之災也○初五日有貨船一艘由省開行駛至大王滘颶風猝起波浪洶湧異常舵工把持不住遂致沈没船中貨物約值千餘金均付東流惟人口賴他船拯救得慶生還亦不幸中之幸也同日又有某號夥伴乘坐小艇往佛山收帳行至五鴉口遭風沈溺舟子熟習水性尙能鳧水登岸某夥則竟與波臣爲伍矣慘哉○西關蓬萊里陳姓家於初四晚被匪行竊所有細軟物件搜括一空而室内諸人竟未知覺次日早起見門户洞開始知被竊查檢所失各物約值三四百金緣該匪先點悶香致室内諸人口不能言身不能動任其搜括囊篋而去事後禀官追究未知能破獲否 
[粤東水患]  
　　粤東訪事人信云近日每當潮水長時雨師風伯相繼而至各鄉禾稼傷損甚多河水亦繼長增高省城各街道低處均被水淹行人往來頗形不便天氣甚冷宛似秋冬占者謂今年水災恐較昔年尤重所望碧翁翁速放晴曦俾河水得以早退田禾不致歉收此則編户耕氓所日夕禱祝者也 
[星軺涖止]  
　　出使英法等國大臣劉芝田星使將次抵滬本埠各官預備迎接等情均列前報兹悉海關道聶觀察提右營陳叅戎松海防分府劉司馬新任上海縣陸邑尊前任上海縣　直剌英會審員蔡太守法會審縣葛同轉及印委各員并駐紥滬南之忠信兩營滬軍營提右營大旗隊鎗隊道署護勇砲隊營兵勇均於昨日下午齊集虹口公和祥碼頭伺候先派小火輪船駊往吴淞口恭迎使節及將晚時探得星使乘坐法公司輪船進口將泊新關碼頭因此各官均到新關碼頭暫憇各兵丁排列浦濵鵠候憲旌涖止時則夜色溟濛忽聞小火輪放氣聲各營兵丁以爲星使　到放槍升砲聲若連珠嗣悉星使所乘法公司輪船已泊公和祥碼頭各官及各隊兵丁又往公和祥碼頭恭迎上海縣預備之緑呢大轎及執事人等亦皆前往迎接星使卽在滬北天后宫旁行臺駐節云 
[定期拈香]  
　　新任上海縣陸春江大令接篆情形已登昨報昨日大令懸牌擇於本月二十二日詣各廟拈香一切公事暫就敬業書院辦理 
[緝私肇釁]  
　　浦東六里橋左近胡家巷一帶鄉人大半以販私爲生前日有鄉人七名肩挑鹽担行經該處浦畔爲巡鹽勇丁所見上前拘拿鄉人不服遂致爭毆繼因鄉人寡不敵衆下水遁逃有溺斃者巡勇等見此情形亦卽退回該處地保雇人打撈屍首尙未撈獲當以事關人命投縣禀報如何辦理容俟續聞 
[歸案訊辦]  
　　船户謝和珍李長林裝載杭州織造龍衣行過嘉善縣境閙事傷人逃至滬上由前縣裴直利提案訊供收所各情已登前 
 
 

Page 4

 
 
報前日由直剌備文派差將謝李兩人解歸嘉善縣訊辦 
[英廨瑣案]  
　　妓院傭人陳王氏潘胡氏等扭妓女王工蘭香及妓之姘夫胡雲坡至英公廨喊控被妓吞没銀洋等情蔡太守飭將該妓及胡雲坡分别暫押候訊○王啓友王翁氏黄陳氏等在路爭毆由巡街捕將一干人帶至捕房巡捕頭命送英公廨蔡太守飭分别交保管押候訊○羅嘯雲與羅胡氏口角爭擾由巡捕拘至捕房轉送英公廨蔡太守飭食暫押靜候訊供核辦 
[法界捕房瑣事]  
　　英界洋涇浜一帶花烟間衡宇相望每夜拉客尋懽往往兩相爭執前晚有甲乙二三人爭風起見與妓吵閙不休互扭至法界巡街捕以其有違章程將一干人拘入捕房管押昨晨備總巡諭以不子深究出外毋得再滋事端遂一併釋去○某甲在城内偷得印花洋布一捲深夜行至法界意欲押錢巡捕見其情節可疑上前盤　甲無言回答當被拘送捕房押候訊究○真如鎮鄉人某甲前晚在彩視街小客寓内投宿身畔有洋兩元恐人暗算欲付寓主收管適有乙内在旁聲言寓主難靠不如寄於吾等爲妥甲竟信以爲實將　檢交詎睡後丙卽携洋逸去次日查間之餘心知遇騙當卽出外找尋無着遂將乙逆押捕房 
[見義勇爲]  
　　本醫局經於前月十六日開診已登前報適承麗明陳君惠顧深憫貧民疾厄旣又慮敝堂經費難繼當蒙捐贈藥資二百劑每劑伸洋一角核計洋二十元蓋其捐藥劑之法卽仿澳門鏡湖醫院向章並囑敝堂登報以擴捐路而資藥費實乃集腋成裘之美意出敝堂拜領之餘兼聆籌捐善策欽感何可言喻若陳君者可謂與人爲善矣不又見其月義勇爲哉所望遠近仁人聞風興起無拘多寡樂助隨緣時見春滿杏林羣庶共登仁壽其功德豈有涯涘哉請列報章以資觀感[  虹口元濟善堂同人謹誌]  
[來信照登]  
　　頃接蘇城安節局恊賑公所來信云敝所自光緒十五年六月起經收山東江浙三省賑捐均隨時刊登　簡計共解山東規銀八千兩棉衣一萬六千三百件共解江蘇棉衣二千件米六十石共解浙江英洋一千元棉衣一千件均由敝所核結報銷現因江浙災賑事機稍鬆山左待賑猶殷擬於五月初一日起蒙各善士樂助捐欵仍前槪歸東省由敝所代解上海搏運災區散放也用特登報聲明伏希公鑒 
[申報舘浙江恊賑所四月拾六日至二十日止第四十五次清單]  
　　十八日慶善堂銅洋一元藜照書屋劉爲子嗣求保平安洋念元○二十日韋謝氏洋五元陳兆桐洋四十元○摠共收洋六拾五元銅洋一元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
