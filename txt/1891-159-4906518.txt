# 1891 - 159 - 4906518

 

Page 1

 
 
[新印左文襄奏議繡像三國演義出售] [  圖書集成局啓]  
　　二書俱用本局新式鉛字印成校對裝潢並皆佳妙夫文襄公申興碩輔奇才偉略並世無雙其條陳赭寇之披猖敷奏官軍之犀利老謀勝算實堪嫓美武侯披閱之餘猶如見公生平事業焉三國演義原本正史義正辭嚴扶正統而斥奸雄足令人心目俱快而又卷首冠以繡像每回更倩名手繪圖書中行列井然圈點精妙茶餘飯後實堪消遣閒情計奏疏每部二十本碼洋四元演義連紅木夾板每部十二本碼　兩元請多玉至本埠申報舘或申昌書室選購各外埠則購自申昌及賣申報人均無不可 
[法書待價] [  申報館恊振所代啓]  
　　浙紹翁巳蘭先生慶龍法書馳名海内得其寸楮尺幅珍若球琳兹憫災區待賑孔殷於公餘之暇手揮七言聯楹二十副交本舘恊賑所代售以　賑濟其用心可謂仁矣定價每副洋一元欲求墨寳者請來本舘購取如欲書上欵亦可代求也又姚鳳生明經書大小對聯十副助振幷請賞鑒家選購爲盼此布 
[恭印光緒十七年春季諭旨告成]  
　　本舘自開設以來歴將諭旨排日恭列報中俾薄海人民共聆綸綍至來歲之首則又將先一年者彙日成編但一歲一編閱者似乎未便因以今春爲始改爲每季印行現在春季諭旨己告成校對精詳裝潢典雅每本收回碼洋四分欲觀當代訏謨者請至本埠三馬路申昌書室及各埠申昌或分售申報處購取可也 
[讀上海縣袁大令示諭爲之推廣其說]  
　　星期坐雨披讀袁海觀大令示言不禁喟然而嘆曰有是哉其眞近世之所謂好官哉夫居今日而講官箴蓋幾於不堪問矣其酷虐者動以非刑加黎庶兩部肉鼓吹日喧鬧於堂前血肉交飛毫不憐恤偶遇凶荒迭造餓殍盈途非特倉有紅陳吝不肯發且復催科火急不能短欠絲毫任民之疾苦呼號而充耳不聞幾若越人視秦人之肥瘠心存殘虐識者早知其後嗣之不昌焉其貪婪者貌爲慈祥自謂不忍虐吾赤子每事必以私恩小惠要結民心究之暮夜之金充牣私槖識竅者苟賄以重賂則凡事上下其手罔知天理良心惟懲辦一二匪徒交結二三紳士俾三年瓜代有人頌德歌功此其奸詐存心不較苛刻者而益爲下作乎至於闒茸無能之輩窮年積案略不淸釐日在黃綢被裏放衙視民事如風馬牛之不相及每假公事出境必留戀於花天酒地眤妙妓狎俊優品緑評紅風流自命及至交卸之際深恐略無恩澤未足致斯民之口碑則潛乞本地富商平日曾平其爭訟者獨出貲製萬民傘德政牌令地保開列圖中農夫乞丐之姓名一一書諸其上衣冠送往極意鋪排昔所稱自已捐廉者猶屬心存古道若今則向人乞取不復稍解慳囊矣獨新任上海縣袁海觀大令則不然大令昔綰南匯縣篆邑居海曲地瘠而民甚强大令措理裕如終其任民無訾議及量移上海適有法巡捕啞沙尼一案前任陸明府未及讞成大令甫履新卽照會西官悉心辦理務令沈兆龍得以伸雪不使苦抱沈寃一時輿論翕然咸謂陸明府爭之于前袁大令成之於後衛我民庶無所不周今而後蘆子城邊春中浦上顓童邁叟當咸興來暮之歌矣乃昨讀諭言覺其潔已奉公禁革澆俗諄諄苦口益足入閭閻之寤寐而使之感德懷仁竊嘗論之今日之民風其壞固無底止而今日之士習更有不忍道不忍聞者民風之壤若何曰健訟曰聚賭曰地棍曰臺基曰蟻媒有一於此已足以紊亂禮義澌滅天良况滬凟一隅實已兼而有之罔或不備乎大令訪之確知之深不忍不教而誅特爲之明白曉諭我知此示一出小人自知革面洗心不待懲以官刑而數十百年惡習淫風立卽濳移默化矣至於士子類皆彬彬秩秩文質相宣海濵鄒魯之風猶可見於今日然其中容或有一二有文無行者東塗西抺賣弄小聰明一旦與人意見不和或悞聽忮技害能者之唆使則編成俚句輙效山膏之駡人隱匿姓氏藏頭露尾此眞所謂小有才而未聞大道殺身之禍葢非遙焉其尤不肖者交結官長出入衙門包攬是非向官要挾甚有曾被前任所拘押者官旣瓜代案尙留存卽袍服煌煌遇事輙投刺求見昔之觳觫階下者甫歴十餘寒暑居然又抗禮分庭不顧厚顔惟知依附官雖明知其爲衣冠敗類行爲幾類棍徒然恐拒之過嚴或遭反噬不得不貌爲恭敬虛與委蛇噫嘻城闕靑衿貽羞佻達士風日下何時始可挽回乎側聞大令曾於任某邑時訪得著名之某姓劣生甲詳褫革一時士類爲之肅然今者告示煌煌雖未及整頓士習我知大令經猷井井自必逐漸設施斷不令無賴子衿得以舞文弄法庶幾菁莪普化棫樸作人芹藻鸞旂蔚然生色非然者禁健訟而弄刀筆者不敢玩法矣懲聚賭而耽盧雉者不致傾家矣懲地棍而白賴靑皮銷聲匿跡矣辦臺基蟻媒之類而淫嫗惡婦戢羽潛蹤矣而獨任此不尶不之人忝列膠庠毫無顧忌除惡未盡恐大令於心終有所不安也敢獻芻蕘以當輿人之誦 
[本館接奉電音]  
　　昨由京友電傳上諭一道敬謹譯登○五月初七日奉上諭總理各國事務衙門奏各省教案迭出請嚴飭各督撫迅速籌辦一摺據稱本年四月間安徽蕪湖教堂被匪徒焚毁江蘇丹陽縣湖北武穴鎭等處教堂亦相繼被毁亟應查拿首犯早爲嚴防等語各國傳教載在條約曾經降旨飭令各省隨時保護歴年已久中外相安何以近日焚毁教堂各案同時並起殊堪詫異其中顯有巨匪潜謀勾煽布散謠言搖惑衆心希圖乘機搶物甚至安分良民爲所誘脅動成鉅案若不嚴行懲辦何以嚴法紀而靖地方着兩江湖廣江蘇安徽湖北各督撫迅飭該文武查拿首要各犯訊明正法以儆將來至泰西之教本是勸人爲善卽從教之人亦係中國子民仍歸地方管轄民教本可相安總因不逞之徒揑造無稽之言藉端滋事此等奸民所在多有着各直省將軍督撫出示曉諭居民切勿輕聽浮言妄生事端倘有匿名揭帖造言惑衆卽行嚴密查拿從重治罪各國商民教士地方官必當隨時設法保護身家勿任奸徒擾害倘或防範不嚴致釀事端卽着據實　叅其從前各省未結各案並着該將軍督撫從速辦結不得任聽屬員畏難延宕以淸積牘將此通諭知之欽此 
[喜雨電音]  
　　驕陽煽威膏雨不降分秧之時已屆盈尺之澤難期聖主焦勞拈香默禱有司祈禳下令禁屠幾幾乎有力難施無方不試初不解觸石而起膚寸而合者何以故靳脂膏甘爲春風之風人而不爲夏雨之雨人也昨接都門電信知軟紅十丈中已有雨師稅駕銀河倒瀉綠野如茵卜隰高原旣霑旣足而歇浦東西亦於昨日黎明時大 
 
 

Page 2

 
 
霈甘霖簷溜聲喧驚殘幽夢至亭午時點滴未停陰雲似羃淡日無光大有催詩之意梅子黃時得此一番快雨於以上慰宸衷下愜民望今而後喜可知已蝦蟆不必埋土龍不必塑男子不必扮作婦人元武湖水不必洗朱雀橋矣 
[九江續信]  
　　僑寓九江之天主耶穌諸教士疉聞揚州蕪金陵安慶武穴各處滋閙教堂心甚惶急飛電請各國兵輪船爲之保護匪徒見此益復佈散謠言甚致聚衆喧閙幸鎭道府縣遊守等員各派兵差極力彈壓此已見諸報章者也兹悉事後關道李觀察江防盛司馬新勁營范協戎每日督率弁勇巡查城外各街道劉鎭軍鮑太守張大令以及選鋒左右營營官黃盛兩遊戎帮帶石守戎每日督同弁勇巡查城内各街道明夕無間嚴密異常旣而德曉峯中丞接到鎭道電禀立飭江軍水師譚統領文秀帶領水師戰艇十數號於初四日抵潯停泊龍開河一帶湖田總鎭丁燕山鎭軍亦調水師戰艦一營於初五日來潯分紥大關及招商局一帶與九江選鋒新勁等營相爲犄角一時戈戟連雲旌旗耀日潯陽江上大有如荼如火之觀西教士及各西商仍得安居樂業無不中心感激羣頌各大憲保護之盛情至德國兵船刻已開去法美兵船兩號亦知地方官已嚴　戒備不日將起椗遄回矣 
[金陵火警]  
　　本月初二日薄暮時金陵大功坊賴萬春烟莊後進忽然火起祝融氏旣勢燄兇惡風伯更助其淫威以致烈烈轟轟勢不可遏瑞方伯以下均臨塲彈壓揮令各水龍竭力狂噴幸未延及比鄰祗燬去店房四進 
[津沽火警]  
　　天津劉顯榮於津城東門外宮北地方開張益榮德洋貨鋪四月二十四日將曙時因煤油燈炸裂突兆焚如鋪中都係玻璃器皿且有煤油更易引火一轉瞬間火已封門不可嚮邇左隣延及正興裕醬園後院右隣延及義盛公毡子鋪永春堂小藥鋪張仙閣並義勝有切麵鋪至德盛和雜貨鋪止共燬鋪戶十餘間司帳人俞某不及逃避斃於火穴其父俞恩波檢閱屍身縮小如三尺幼孩黑色黃脂慘難入目當經報縣請騐是夜北門外玉成德錢鋪又被匪人縱火幸卽撲滅地保禀報府縣由鄒岱東太守繆叅軍往查該鋪臨街窓門果有火灼痕據情禀覆太守飭縣勒捕限於三日内務將縱火匪徒獲案以便盡法嚴懲 
[鳩水澄波]  
　　蕪湖縣王明府於四月二十九日乘招商局之江裕輪船往金陵謁見劉峴莊制軍禀陳教堂辦理情形○蕪湖保中本由道憲督辦兹因閙教事起接奉省憲檄文以道憲公事甚繁未能兼顧保甲札委太平府來蕪接理傳說如此錄之以觀其後○鬧燬教堂一案成觀察以保甲總巡分巡未能先事保護咎有難辭禀明上憲將此二委員撤去差使一面遴委鄭子煊二尹接辦總巡王采臣少尹接辦分巡均於五月初一日進局視事觀察又以警閙初平地方匪類恐尙潛伏原設保甲不敷分巡特將魯港鎭保甲委員金君雲舫濮家店保甲委員熊君懷三調回蕪湖分駐南北兩岸加意巡查俟事勢大定再飭回差○教堂燬後焦土司憐現經成觀察札委縣局各員前往查勘計勘得洋樓一座係五層每層内裝十六間核之當有八十間又尙未竣工之禮拜堂一座牆柱槪用白石製極精工現尙未盡焚燬又平房雜屋五十間查明後立卽繪圖貼說存案備查將來如何辦理想上憲自有成見也○當四月初五六兩日亂衆聚閙時洋關屢瀕於危稅務司吳君以爾時本關西人及扞手等在塲抵禦奮勇異常特命照相者聚諸人於一堂合拍一相以彰其功並將燒燬教堂情形拍成一紙寄往各處傳觀○分秧時節需水孔殷而雨師竟未稅駕四鄕溝　盡涸田疇乾裂良苗未能下種王明府關心民瘼三次設壇虔禱四月廿八日道憲又率文武印委奔走烈日中竭誠禱雨禁止屠宰已有十餘日依然烈日當空秧之已種者日就萎瘁未種者則已枯稿矣田要再犁秧再揷不知可有兩悉秋誦此二語不禁爲農家者流蹙額而歎也○四月廿三日江裕輪船上水甫傍躉船有一小划船接運私鹽甚夥當被查關西人瞥見立飭將船扣住將鹽起岸權之計有三百餘斤稅務司以鹽爲國家正課偷帶不絶尙復成何事體除取鹽充公外命將其船鋸斷置之關口以儆效尤○太平府金柱關委員刻屆差滿由成端甫觀察遴委候補典史吳少浦少尉接辦現已束裝赴任矣 
[鯤洋風信]  
　　臺撫劉爵宮保因病懇請開缺日前奉到電諭已邀恩准迨部文抵臺卽將印信交沈吉田方伯護理宮保乘輪内渡日前憲舟已抵鎭江曾卽登報矣按宮保當未督軍赴臺時以金陵爲六代烟花勝處山温水膩風月常存故雖隷籍合肥却於金陵城中之石壩街另築高樓其中裝飾華麗均彷外洋規模珠簾畫楝俯瞰秦淮足以牽引詩情平添畫本春秋佳日更邀一二知已相與游雞鳴之埭登雨花之臺把釣於桃葉渡邊瀹茗於莫愁湖上彼都人士遙瞻丰采俱歎爲神仙中人可望而不可卽無何督兵海上榮任封疆大功告成急流勇退前後不出十年間出處幾若兩人此後解組歸來留韻事於江南訪舊游於往日吾知紅板橋頭又不知添幾多韻事矣○淡水一邑爲著名衝繁疲難要缺民風强悍而好賭且地處臺北城中一切公事皆係承上接下若非才識兼優者不足以當斯任吳禮堂大令不知因何事忽奉藩憲撤委旋於本省候補人員中查有原　福建永春州州同現當臺北軍械所及電報局兩處總辦之孫蕚齋司馬堪以委署當卽禀商劉爵宮保宮保意見相同日前懸牌示知司馬已擇於四月二十二日履任視事按司馬籍隷壽州戊子拔貢朝考後外用又於癸未登賢書遂以名孝廉出宰百里宜其勝任愉快也○前者順直水災臺省接准部文一體開捐業由藩憲沈吉田方伯擇日開局一面委員專司其事踴躍輸將者頗不乏人也○新任臺北府吉雲　太守蒞任以來以振興人才爲急務日前出有觀風告示略云府治登瀛書院向章以每季首第一課爲甄别本年春季業經雷前府考取送院肄業在案兹本府蒞任應行觀風正當夏季甄别之際定於四月二十日觀風並甄别各生童文藝除札行監院遵照外合行示諭爲此示仰闔屬各生童知悉爾等務須先期赴房報名送册至期齊集考棚聽候本府點名發卷命題扃試錄取等第接考月課所有月課花紅膏火仍照舊章給發並於此次觀風酌加花紅以示優奬其各遵照毋違特示是日生監題爲觀其所由四句童生題爲風乎舞雩至爲國以禮通塲賦題試院煎茶賦限韻未詳詩題賦得士先器識得先字 
[雲間近事]  
　　前月二十八日淸晨松江中叅府曁左前城守各營先後集世英堂校閱正副兩營新兵及各營本標馬步隊霜凝畫戟日麗彤牙槍砲之聲隆隆不絶有張陳二勇隨叅軍至校塲偶一差池叅軍大怒立飭帶入武聖宮側喝令責軍棍各二十下一時觀者　頌叅戎號令嚴明云○武舉陶姓年華而立自命風流大婦某氏貌不颺祗以堂上愛若掌珠尙不敢十分作踐客歲椿萱並謝遂益視牀頭人若眼中釘凌虐諸般幾不以人禮相待而與蟻媒某嫗之女有染盟心嚙臂似漆如膠嫗亦恃陶爲護身符曲意承迎不敢稍拂其意近日嫗犯事到案因將女嫁陶月前擇吉成婚居然行合卺之禮是亦奇己○糾黨會盟本干例禁不意府署東街一帶竟有營兵薙髮匠等糾約十人擇期上月某日設社結盟聨爲異姓兄弟事爲營縣訪聞除將各兵口糧革去外尙須按名懲究云○譚靑崖軍門接奉兩江督憲劉制軍札文飭令保護教堂免有意外之事因卽諭令叅遊備弁督同各汛地按叚確查客邸烟寮不准容留匪類想不法之輩當有望風却步不敢肆意鴟張矣○茸城大火已紀報章事後恩詩農太守以各處火災大半爲洋油所悞此屆覆轍相循殊爲可憫遂出示諭禁鋪戶居民毋得貪圖便利私相買賣察出重究想賢太守關心民瘼凡在居民鋪戶當不敢視爲具文也又聞當火熾時鄰右某店學徒病臥在牀勉强支撑而出小憇於某店階沿石上適水龍長驅而進致被踏傷一息奄奄逾日斃命又陳姓花米店婦亦扶病而逃旣受驚惶又冐風露以致日益加劇越二三日而亡嗚呼哀哉 
[西人防患]  
　　各處　人煽禍乘機焚燬教堂滬各西人深恐租界之中或有匪人匿跡英工部局因登告白於本報之後略謂如敢紏 
 
 

Page 3

 
 
衆滋閙定必立時設法敉平倘聞號砲四聲警鐘亂擊則卽回家安坐切勿在街上閒行云云我知滬上爲西人薈萃之區各國兵船如林之列雖或有匪人散處斷不敢乘間竊發自取災殃寄寓租界居民尙其高枕無憂不必心驚風鶴也 
[接錄縣示]  
　　一臺基惡名最壞風俗也本縣查開設娼寮向干例禁而臺基之設尤爲傷風敗俗法所不容上海地方繁庶向有無恥婦女誘人犯姦名曰臺基藉以牟利甚至閨秀孀婦亦爲其所簧惑揣其行逕始以密語胡言訂爲閨中之友繼則察言觀色審其拒納之微迨經陷入火坑轉又挾制多端任情操縱遂使被其惑者拒則畏其聲張納則怕人知覺怨尤交集飲恨終身更有年少無知一入迷途流連忘返夫妻視同仇宼子女待若路人骨肉相離一家傾覆興言及此殊堪切齒兹本縣權篆斯邑隨時察訪設法密拿决不令其兎脫爾等得能及早收塲免致受苦要知喪人名節官刑固重冥譴更嚴如果迫于貧窮則織布績麻儘堪餬口卽沿街求食亦受人憐何必甘心造孽禍及子孫至于被惑之人當思婦女以廉恥爲重平日三姑六婆不准輕入門閾設有老嫗往來非親非眷時作周旋必非好意尤當念父兄夫男體面所在何以見人如此存心自能覺悟本縣一片苦心深望爾等改過自新倘敢怙惡不悛違我教令一經獲案照例嚴懲臺基房屋封鎖入官並查明犯奸者之家長治以縱奸之罪悔之勉之○一地棍流氓宜早自新也本縣前宰南沙到任之始卽訪知土棍各姓榜示通衢原欲寛其旣往察其將來乃遲之又久有怙惡不悛者不能不拏案嚴懲爾等密邇憐境當已有所見聞今本縣權篆斯邦素知上海痞棍甲於吳中或把持地叚收取陋規或結黨成羣拆梢訛詐甚至託名士族假列衣冠鬼蜮爲心蛇虺其行本不難擇尢提辦但本縣心存惻隱深知爾等有生之初父母亦望其力圖上進而幼無恒業長習嬉游又復朋比匪人結成黨羽遂至習成無賴肆意妄爲其行可誅而其愚可憫自今以往爾等能翻然改過另圖正業本縣且喜爾等可以教誨斷不追及前愆倘敢如前訛詐擾累愚民則地方官有撫綏之責民之所怨卽爲吾之所仇若故作慈祥置之不問則是縱惡殃民於心斷有所不忍故先不憚苦口勸諭諄諄迨至事後拿獲到官則三尺嚴刑不能寛貸彼時階下號呼血殷兩股皆由爾等自作自受非本縣心所得已耳孰利孰害爾等當三思之一蟻媒誘拐爲害並烈也查誘拐婦女律有明條而蟻媒一項往往引誘孀婦强其再醮尢爲陰惡本縣歴任各邑遇有前項案件無不盡法嚴懲上海蟻媒誘拐之風甚於他處除密訪提究外第恐爾等愚昧無知不先以教良有不忍用特曉諭要知靑年寡婦含辛茹苦原欲守此節操一被爾等煽惑敗名喪節汚辱門庭推本窮源孰爲罪首卽如有夫之婦未嫁之女其丈夫父母何等愛惜一經誘拐則舉室悲號情形悽慘人方哀憐不暇爾惟財利是圖言之實堪痛恨現已嚴飭董保開明積慣姓氏備案稽查如爾等畏法改途則或賈或農同歸覆冐倘　仍蹈前轍本縣當禀明大府加等重辦毋謂言之不早也以上數條皆當今積弊而上海尤甚實有害於良民者非淺所望父戒其子兄勉其弟親族相警誡朋友相規勸而出租房屋者尤當留心訪察勿賃匪人免致日後發覺連累致罪共挽頽風日臻上理地方幸甚本縣幸甚特示 
[相騐溺斃]  
　　江北船戶吳蕭氏裝載客人由滬赴蘇於初四日夜間駛至北新涇適有祥和小火輪船由蘇回滬誤將江北船碰翻船中人盡行落水適豐泰小火輪船行經此處見而撈救諸人得慶更生惟吳蕭氏之子名和尙者隨波逐流而去杳無影響旋經該氏雇人撈得屍身載以回滬安放老閘大王廟前該氏查知祥和小火輪船舵工陸新全不善駕駛將船撞翻致兒子死於非命當卽知照三圖地保投上海縣具報袁大令飭差提陸新全到案於昨日下午三點鐘帶同仵作書役人等詣騐地保申訴前情吳蕭氏供丈夫早殁小婦人駕舟餬口此次由滬載客七人赴蘇突被祥和小火輪船撞翻在船諸人悉數下水祥和船並不停輪撈救幸有豐泰小火船行過將諸人撈起兒子和尙今年十一歲時在船尾煮茶被撞落水漂流無跡由氏雇人一再打撈始得屍身小婦人之船照章傍南岸行駛由蘇來滬之船理應傍北岸行駛方無碰撞之虞今祥和船亦傍南岸行駛致相碰撞坥小火輪迅速夜間須放氣　以便别船聞聲避讓祥和船並不放氣違背行船章程以致兒子溺斃求請伸冤船首已被撞破現已將壞船拖帶來滬陸新全供小的係南匯縣周浦鎭人在恒生號祥和小火輪船爲舵工此次在蘇爲西教士所僱開行來滬初四夜行至北新涇適江北婦人吳蕭氏操舟橫衝遂致相碰小的船上時時放氣遵照行駛章程出事後吳蕭氏船上人由同行之豐泰小火輪船帮同撈救邑尊騐明和尙墮河身死屬實飭地保備棺成殮給該氏領回又騐得該氏之船碰壞船頭並非橫衝所致的係彼往此來兩相碰撞隨飭將陸帶回候訊 
[滬濵志小]  
　　有某甲者設草藥鋪於本邑大碼頭前晚補賞端陽與夥某乙歡飲坐花醉月其樂陶然醉後偕至某烟館一榻橫陳互相談笑旣而出外適遇幫辦總巡朱明府巡行過此見二人醉態瞢騰喝令拿下甲見機而遁乙則嘵嘵置辯明府謂爾深夜出外必非安分之徒着責三十板乙曰小的係生意人並不犯法明府着改爲掌頰三十下○南市董家渡彚記鹹貨店學徒金元希年十四歲前日午後二點鐘時送貨至某航船回至碼頭俯而洗手一失足墮入水中船上人多方救援已無及矣哀哉○某甲失去洋銀六元疑是庖丁某乙所竊送往保甲局請追局員研訊再三並無實據遂卽釋去甲氣忿交倂購阿芙蓉膏吞之迨人知覺早已一命嗚呼矣不知甲聞之其心亦有所抱歉否 
[上海縣署瑣案]  
　　周李氏在英公堂控兒子年寳卽連寳遭劉三卽劉啓香鷄姦由蔡太守送縣訊辦已列前報前晚由帮審委員宋二尹升堂提訊周李氏訴稱籍隷鎭江洗衣度日兒子連寳在寳善街天津人張二所開德聚成鞋店爲學徒本月初四晚連寳遭店夥劉啓香鷄姦報捕拘劉解送公堂轉送案下求恩究辦周連寳供與母同並據張二投案供稱是晚小的並未知悉至次晨始行知覺當向店中詢問據稱實有其事惟成與不成不得而知劉三卽劉啓香供稱天津人現在張二店中爲夥素來安分實被誣指二尹卽飭仵作將連寳騐明尙未受傷遂謂劉曰現在衆供確實爾須將實情供明劉堅稱並無其事因店中各夥與小的有仇以致挾怨誣指二尹喝跪大練並上挺棍良久劉大呼曰小的願招遂供稱是晚小的上樓時並無鷄姦之心後見連寳臥在床上偶與玩耍連寳忽然蘇醒尙未成姦此係實供二尹飭令收所並諭該氏母子曰現在劉已供明當治以圖姦未成之罪爾等退去候次日覆訊核辦○縣捕拿獲天津逃犯姚卿生解縣訊供在案前日晚堂宋二尹飭提研詰謂現在已經查明所犯何事爾可從直供來姚稱安徽人寄跡天津時深夜在烟館吸烟適天津縣巡查過此遂將小的拘獲並無别事二尹着還所候備文解回原籍○徐春春卽狂徒阿春屢在外間肇事昨經袁大令訪聞飭差拿獲收所候訊○縣捕拿獲日生信局盜案内之王阿囝解案訊供不認搶刦昨經袁大令備文飭差將王解往南匯縣歸案訊辦 
[英界公堂紀事]  
　　邇來天氣炎熱公廨所押人犯過多蔡太守查核案情較輕者次第交人保釋至情節較重之諸犯嚴諭管班房之家丁差役設有患病者隨時禀候傳官醫診治或發交棲流公所○妓女彭紅玉前已備文遞回松江華亭縣原籍不許再來滬上賣娼旣而紅玉復挈女阿惠前來以致被龜奴控諸法公廨葛同轉提訊之下判令押候移歸訊辦此已列入報章者也昨日同轉飭某包探將紅玉阿惠並周沈氏周陸氏一倂解送公廨蔡太守飭發官媒收管以候訊辦 
[法捕房瑣事]  
　　浦東人丁貴谷控寗波人顧阿全將妻丁胡氏誘匿一案疉列前報昨晨葛同轉蒞捕房包探王榮培禀稱查有丁張氏住居八仙橋實係丁貴谷之弟媳現特拘案請究同轉問丁張氏曰爾今年幾歲何時守寡如何與夫兄丁貴谷同在一處供稱小婦人今年三十 
 
 

Page 4

 
 
六歲四年前丈夫去世無可依賴奉翁姑命與夫兄同住問丁貴谷旣以丁胡氏爲妻何以又與爾同住供稱小婦人住在鄕間丁胡氏與丁住在上海六年前丁胡氏與寗波人顧阿全逃往寗波小婦人始來滬同住同轉將丁胡氏傳案問爾嫁丁貴谷已有幾時答稱小婦人二十四歲持嫁與阿四爲妻嗣因阿四物故於二十六歲時再嫁與丁貴谷之姨表兄不久又死再嫁丁貴谷後丁又以弟媳丁張氏爲妻嫌小婦人容顔不美棄之如遺小婦人衣食難週祗得從顧阿全度日同轉命將丁貴谷逮案問丁張氏是爾何人供稱係小的之弟媳胞弟去世後弟媳由小的撫養數年同室而居並無他意謂爾先佔表嫂繼佔弟媳已屬荒唐又將丁胡氏凌虐致令脫逃在外爾不思悔過反敢揑詞具控實屬無恥已極丁供小的娶丁胡氏爲妻曾出身價洋一百四十元立有筆據同轉問丁胡氏有筆據否供稱實無筆據同轉將丁一再研詰堅執前詞着將丁及丁胡氏分别管押復問丁張氏曰爾旣守寡不應與丁同住供稱其時丁在上海開設鞋作伊母令小婦人不時來往致多糾葛着將顧阿全帶案問爾爲何將丁胡氏誘往寗波供稱小的前在丁所開鞋作内作工在後有事回甬丁胡氏跟蹤而至小的給以川資令其回滬伊不肯遂住寗波去年八月間丁至寗波小的曾將丁胡氏私逃情形逐一告知丁在小的家中躭擱數天嗣於十二月間丁來借洋四十元小的不允丁卽揚言明年必當涉訟小的知丁胡氏不是伊之結髮妻諒無妨礙不以爲意日前小的有事來滬被丁瞥見扭押案下求請明鑒同轉得供之下着將丁張氏等還押候核○積竊尤又新被法包探查獲又查到王德寳等搜出結拜之紅布兩方同轉着王出外邀到結拜之人再行質訊此已外入前報者也昨晨據王德寳投案聲稱尤又新與小的素不相識由車夫王金發領尤至小的家中始得認識至結拜之人歴年己久早已四散間有在臺灣冨勇者一時未能邀到同轉着將王金發傳到問曰爾與尤又新如何相識供稱數年前在營富勇同在一處因之相識此次遇見從權留宿不知伊犯竊旋有西門保甲局委員飭地保張錦堂到案禀稱尤又新在西門外犯竊積案甚多請卽歸案辦理同轉曰九旣有别案准卽帶去訊辦王德寳王金發旣已改過從寛釋放○楊阿洋被流氓徐云水蔣儲等打失金約指一枚昨晨楊投案禀追同轉着將徐蔣二人一倂帶案再三研究兩人均不承認同轉喝將徐笞一百下蔣責六十下押候交保楊退去 
[叩謝仁施]  
　　敬啓者敝堂屢蒙遠近諸大善信惠助一文愿源源接濟俾施醫贈藥得以舉行感激之情莫可言喻近因天時漸暑患病人多則醫藥之需自必數倍於昔且内外虹口一帶窮檐櫛比較别處爲尤多現在每日就醫者僅有四百餘號苟非諸君力助實難奉行兹由四月十六日起至三十日止蒙助一文愿善士廿一戶共收到英洋九元五角紋銀五兩又蒙捐助藥資善信十戶共收到英洋四十一元六角　領之餘曷勝感謝惟是所需日鉅入實不敷重任謬膺深虞梗短伏乞四方君子垂隣疾苦惠賜常來挽人於顚連不獨合家受惠皇天后土　　慈心較之念　持齋功德尤爲實在也謹代疾病貧民百拜叩謝[  上海虹口元濟堂同人等]  
[省撫轅抄]  
　　初三日直隷州胡傳禀銷閶胥門外總巡差並禀知本日接辦中路總巡差請補吳江縣李汾　銷北路總巡差知縣章紹曾禀知到北路總巡差陳俊康禀知到閶胥門外總巡差○初四日藩轅牌示照得荆溪縣典史前以委用未入流饒用釗咨署現奉部覆准其補援應卽飭令赴任本月廿八日常州府桐官太太廿九日前署直隷臬憲費學曾大人均壽辰 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十七年四月三十日京報全錄]  
　　宮門抄○發抄硃批五道○將軍托奏傷病日增懇恩開缺回旗摺○台撫劉奏據情代奏片○陝撫鹿奏審明圖財謀殺一家二　首從各犯分别定擬摺○四月三十日理藩院鑾儀衛光祿寺廂曰旗値日無引見○李培元請假五日○鍾秀續假十日○良培續假二十日○黃體芳奏請開缺○召見軍機慶福徐會澧徴麟皇太后明日辰正由頤和園還西苑○發抄禮親王等奏請派員抖晾實錄奉硃筆圈出麟書翁同龢敬信張蔭桓欽此○李鴻章奏惠州府盧秉政捐賑請以道員卽選奉硃批盧秉政着以道員卽選欽此○德馨奏廣豐令周鳳藻署萬載縣奉硃批吏部知道欽此○呂世昌奏接署湖南臬司謝恩奉臻批知道了欽此○張煦　陣亡副將之長子王南賓等請襲奉硃批覽欽此○○奴才托克湍跪奏爲奴才傷病皆發較前日益增重實難勉强辦公叩懇恩施賞准開缺回旗調理俾全蟻命恭摺據實陳仰祈聖鑒事竊奴才前於上年冬間因感受風寒引動前因打仗時胸右受過槍子透出　傷舉發異常堅痛奏蒙賞　安心調理嗣因傷病未痊又復觸犯瀉　舊證晝夜下瀉多日未止以致精神漸疲徹夜不眠不得已陳下情叩懇天恩俯准開缺回旗調理恭奉硃批着賞假兩個月毋庸開缺欽此欽遵跪讀慈命感愧實深奴才至盻得邀曠典賞准開缺俾得早日啓程就便赴京覓醫診治詎意又蒙殊恩賞假調理奴才自維一介　愚滿洲世僕屢受高厚之恩愧無涓埃之報理宜振刷精神加意百方調養倘邀聖主福庇病勢但能稍可見痊自必勉力依限鎖假冀圖報稱曷敢自甘廢棄屢瀆宸聽奈奴才福蒲災生竟致傷病倂起日益纒綿卽自今春二月以來奴才所犯胸右受過槍子重傷不惟如何調治總未覺輕减近來傷口漸加紅腫更爲堅痛至觸犯　肚舊證前雖漸治稍止近又復瀉更甚於並每日夜仍下瀉十次八次不等以致精神日疲氣血日衰委因下瀉　久又加胸中膨滿不思飲食現在身臥病牀寢食俱廢雖卽百方醫治服藥已四五十劑迄無毫效兼之奴才年近六十如此傷病同時俱犯實屬萬難支持况遠處寒邊藩蒙地方素無佳藥又乏良醫雖有粗知脈理者亦不過學知大槪奴才夙夜思維焦急無法自　病勢再服百藥諒一時總難望痊實難力疾辦公當查烏里雅蘇台控制藩夷北邊重鎭誠爲緊要之區若以病軀戀棧從事深恐有曠職守設若貽誤邊局　繫　輕所幸轄境安謐公務規復所有日行應辦事宜皆賴滿蒙叅贊大臣共勷商辦幸免錯誤奴才不得已惟有陳情特懇逾格隆施賞准奴才開缺回旗調理俾全蟻命如蒙俞允所有將軍員缺請旨迅賜簡放以重職守俟接奉恩旨准其開缺時奴才仍照前奏將印務移交奴才覺羅崇歡護理奴才卽束裝啓程早日回旗就便赴京調養傷病倘將來病體就痊卽當泥首宮門求賞差使斷不敢稍躭安逸致負生成所有奴才傷病皆發較前日益增重實難勉强辦公懇恩賞准開缺回旗調理緣由理合恭摺具陳伏乞皇上聖鑒訓示遵行奴才不勝悚惶待命之至謹奏奉硃批着再賞假兩個月毋庸開缺欽此○○劉銘傳片再准部咨欽奉上諭劉銘傳奏懇請開缺一摺着再賞假三個月毋庸開缺台灣科試事宜着派唐景崧暫行代辦等因欽此當經轉行欽遵兹據台灣道唐景崧詳稱該道由吏部候補主事蒙恩擢授台灣道未報涓埃兹復仰　綸音暫權試事惟有倍矢愼勤冀答鴻慈所有感激下忱詳請轉奏前來臣謹附片代奏恭謝天恩伏乞聖鑒謹奏奉硃批知道了欽此○○頭品頂戴陝西巡撫臣鹿傳霖跪奏爲審明圖財謀殺一家二命首從各犯分别定擬恭摺仰祈聖鑒事竊查前據韓城縣知縣王增祺具報訪聞該縣孀婦吉史氏等嫡庶被賊圖財勒斃當經會營勘騐差緝先後獲犯吉老四等同原贓到案訊供通詳因案情重大批飭提省發委審辦兹據西安府知府文啓審明由臬司唐樹楠解勘前來臣親提研鞫　吉老四卽吉念斌葛得原邵紅財分隷湖北鄖縣光化及陝西山陽等縣先後至韓城縣屬傭趁度日彼此認識均先未爲匪光緒十五年八月間葛得原受雇已死吉史氏吉温氏家傭工數月平日爾我相稱工滿辭退十六年閏二月二十五日吉老四與葛得原及拿獲在途病故之吳恒舜會遇閒談各道貧難吉老四稔知吉史氏家道殷實其子吉開先在外讀書家只婦人二口起意糾約同往共將吉史氏等致死得財分用葛得原等均各允從吉老四因葛得原與吉史氏等熟識商令先往借宿俟夜靜伊與吳恒舜濳往動手傍晚時葛得原空手在吉史氏家揑稱傭工回遲天黑難行求在前面倒座空房　宿吉史氏吉温氏信實應允二更時吉老四携帶木棒與吳恒舜同往探聽潛入葛得原借宿房内商俟夜深動手移時吉温氏携燈關閉大門甫往内行適吉老四忍不住吉温氏聞聲查問吉老四情急喊令葛得原等動手一同走至門道吉老四上前將吉温氏揪拉倒地吉温氏聲喊吉老四手按其口吳舜坐壓兩腿揪住兩手葛得原解取腰繫線帶套入吉温氏項頸與吉老四分執帶頭用力勒拉吉温氏登時氣閉身死吉老四正欲進房下手吉史氏聞聲趨出吳恆舜迎上將吉史氏揪按階前吉史氏聲喊亂滾葛得原用手按口吉老四撳手壓腿解取腰繫布帶套入吉史氏項頸令葛得原吳恆舜分執帶頭拉勒吉史氏亦登時身死吉老四等搜獲首飾衣物開門遁出同至僻處查點銀器衣物共五十四件銀約三兩餘一同俵分吉老四一人獨逃黎明時携贓路過素識之陳智財門首陳智財見其神色荒張盤出實情稱欲投知事主報案吉老四畏懼取給銀匾簪等物央求隱瞞陳智財貪利應允各散葛得原吳恒舜一路同逃撞遇素好之邵紅財向其盤得眞情葛得原取給銀耳環等物求勿聲張隨與吳恒舜各將蔴布男衫銀鐲牙簽央令邵紅財代爲携至元泰當質錢二千四百文俵分卽將當票送給邵紅財餘贓分携　逸二十六日早吉史氏等鄰人黃桂子等路過門首瞥見投約通知屍子吉開先回家看明正開失單具報經該縣王增祺訪聞會營勘騐差獲陳智財邵紅財到案究得兇賊姓名隨將葛得原拿獲搜出銀匾簪等物由當　　出原贓倂給屍子認領陳智財隨於八月初六日在保病故旋據該縣派差跴至湖北鄖縣會同該處差役協獲吉老四解回並據巡役協同蒲城縣差將吳恒舜卽吳老六拿獲由　城縣提訊供認禀報簽差帶病起解行至郃陽縣於十月二十日因病身死俱經相騐並委騐明確實係病故委無别情訊供通詳因案情重大批飭提　發委西安府督同局員審辦現據該府審明議擬詳由臬司勘轉前來臣親提覆訊各供前情不諱供贓確鑿案無遁飾查例載殺一家非死　二人擬斬立决梟示酌斷財産一半給被殺之家養贍又圖財害命得財而殺死人者首犯與從而加功者俱擬斬立决從而不行分贓　實發雲貴兩廣極邊烟瘴充軍又名例載斷罪無正條援引他律比附加减定擬各等語此案吉老西卽吉念娬起意圖財商同冩得原等將吉史氏吉温氏一家嫡庶二命謀勒身死情殊兇殘自　從重問擬吉老四合依殺一家非死罪二人擬斬立决梟示例擬斬立决梟示查追財産一半給被殺之家養贍葛得原吳恒舜聽從圖財在塲加功均合依圖財害命得財而殺死人命從而加功者斬立决例擬斬立决吳恒舜業已病斃應毋庸議吉老四葛得原均照例先行刺字陳智財邵紅財事後查知並不首告貪利分受贓物例無作何治罪明文應比照酌减問擬陳智財邵紅財均請比照於從而不行分贓者例充軍例上酌减一等各擬杖一百徒三年陳智財業已病故應毋庸議邵紅財事犯雖在光緒十六年三月二十二日恩詔以前到官在後　不准緩减仍遞籍定地充徒吉老四有兄吉老不能禁約其弟爲匪應飭縣移轉責懲元泰當鋪夥訊係誤當賊贓吳恒舜陳智財在途在保病故兵役店保醫生人等訊無凌虐違方情弊均免置議　贓已給屍子認領未獲各贓犯供隨時賣與過路不識姓名人　照例追賠免其查究此案首從兇盜三名全數被獲請免開送職名協獲鄰省斬梟重犯一名　叙職名係湖北鄖縣知縣敖貢賢協　鄰境斬决重犯應叙職名係前署蒲城縣知縣王鴻儒應隨案開送除供招咨部外所有審明圖財謀殺一家二命首從各犯分别定擬緣由理合恭摺具陳伏乞皇上聖鑒勅部核覆施行謹奏奉硃批刑部速議具奏欽此 
 
 

Page 12

 
 
[光緒十七年五月初一日京報全錄]  
　　宮門抄○諭旨三道錄前○發抄硃批四道○尙書麟等奏爲遵旨嚴議摺○川督劉奏揀員請補要缺知縣摺○將軍托等奏請飭調馬匹摺○川督劉奏懇恩調補知州片○五月初一日推班○黃體芳謝准其開缺恩○吏部呈進月官卷○倉塲奏漕船五日回空○召見軍機皇上明日卯初二刻至大高殿拈香○發抄張祖雲奏接護四川提篆日期謝恩奉硃批知道了欽此○魏光燾奏同知銜鄧以潢補綏定令奉硃批吏部議奏欽此○又從九品徐樹松底銜更正奉硃批吏部知道欽此○劉秉璋奏寳川局需用白鉛照機器局鉛價採辦奏硃批戶部議奏欽此○○吏部尙書臣宗室麟　等謹奏爲遵旨嚴議具奏事内閣抄出光緒十七年四月初九日奉上諭前據給事中洪良品奏倉臣侵欺廢弛請飭查　並條陳　頓各事宜當派貴恒許應駁會同戶部查奏兹據查明覆奏此案原叅欺飾包庇縱弛各節或業經奏結或查無實據卽着　　　議　該侍郎等總司倉政歴年已久於花戶虧空攙和等弊未能覺察修厫工程旣不堅實奏報亦涉含混各倉呈報續塌厫座並未查明具奏設法收儲是該侍郎等於一切倉務均未能實力整　咎無可辭興廉游百川均着交部嚴加議處至摺單内所擬整頓倉務各事宜均依議行欽此欽遵抄出到部查定例官員溺職者革職私罪等語此案倉塲侍郎等總司倉政歴年已久於花戶虧空欃和等弊未能覺察修厫工程旣不堅實奏報亦涉含混各倉呈報續塌　座並未查明具奏設法收儲是該侍郎等於一切倉務均未能實力整頓咎無可辭欽奉諭旨興廉游百川均着交部　加議處等因應請將倉塲侍郎興廉游百川均照溺職革職私罪例議以革職該侍　等係交部嚴加議處　臣部處分例止革職無可再加所有臣等遵旨嚴議緣由理合恭摺具奉伏乞皇上聖鑒訓示遵行再臣部左侍郎許應騤係原派查辦大臣例應廻避是以未經列銜合倂聲明謹奏奉旨已錄○○頭品頂戴四川總督臣劉秉璋　奏爲改補什邡縣知縣以資治理恭摺仰祈聖鑒事竊照什邡縣知縣沈芝田於光緒十六年閏二月二十三日在任　故應以　故本日作爲開缺日期前以正途鄭工分缺先知縣楊崇光請補於十七年正月初六日准吏部咨稱查該省病故休知縣一項上次大挑先用鄭工第一輪用至海防新班卽止今掣第一之什邡縣知縣一缺輪應各項班次到班該省尙有特旨卽用知縣倪逢吉一員按照定例輪用各項班次到班應先儘此項人員請補不積各項班次之缺所有該督請以鄭工分缺先知縣楊崇光題補什邡縣知縣稼處核與定例不符應毋庸議其什邡縣知縣員缺應令該督另行查照更補光緒十六年十二月初八日奉旨坐十二月十三日　文等因自應遵照辦理當卽轉行去後兹據者理布政使德壽者理按察使黃毓恩會詳查例載知縣告病病故休致三項缺出以一缺題補候補並卽用之員以一缺題補本班前先用大挑舉人以一缺題補本班大挑舉人又奉鄭工通行内開道府以至　入流無論何項留補選缺俱先用鄭工遇缺先二人海防新班先一人至第四缺海防新班卽與海防新班先分班輪補第一輪用海防卽第二輪用海防先海防先無人用海防卽海防卽無人用舊例銀捐遇缺先人員無人用舊例銀捐遇缺再無人過班接用各項輪用班次一人以五缺爲一週又知縣以及佐雜並鹽務等官於試用正班到班時准將分先前分間前分班揷補僅捐分先分間之員仍俟捐納正班到班分先前分間前無人方准揷補又定例報効海軍衙門銀兩欽奉特旨　用人員應補班次遇有升調所遺及病故休所出選缺除鄭工先海防先海防卽舊例新班遇缺先新班遇缺不計外應俟輪用各項班次到班時准其先儘請補不積各項班次之缺又各項開缺令各省每月截缺一次自初一日起至三十日止俱作爲本月之缺如有缺項相同者簽掣缺之先後按班序補又掣籖後接該省及别省知照丁憂告病病故各缺查係應歸上月者亦應俟下月補　掣簽後一倂報部核辦各等因查光緒十六年三月分知縣病故休一項所出什邡榮經二知縣缺係屬同月應歸三月三十日截缺四月初一日掣簽勒歸閏二月分序補當經詳奉掣得什邡縣知縣第一缺榮經縣知縣第二缺前已報缺詳咨在案　應照例按班序補查川省知縣病故休各項輪次前出銅梁縣知縣缺以鄭工遇缺先知縣任鶴齡題補又出璧山縣知縣缺以鄭工遇缺先知縣羅振漢題補又出珙縣知縣缺海防新班先無人以海防新班卽知縣愉曾題補均經奉部覆准今掣籖第一之什邡縣知縣缺係各項到班自應遵奉部示以海軍報効不積各項班次先儘請補之員序補該署司等查有不積各項班次之卽用知縣倪逢吉現年四十三歲浙江會稽縣人由監生捐指四川試用州判因海軍衙門報効銀兩保奏於十四年十月十四日欽奉懿旨着以知縣仍留原省卽用欽此於十五年六月十四日引見奉旨着照例發往欽此領照起程於十一月初八日到省核計到省在先缺出在後例准序補該署司查看得該員倪逢吉年力正强才具明穩以之改補什邡縣知縣實堪勝任不積各班之缺該員向未在川先行流寓寄籍置買田産與本身父子胞兄弟胞伯叔侄開設典鋪及各項經商貿易曁在各衙門襄辦刑錢等事亦無例應廻避情事與例相符該員係卽用知縣請補知縣銜缺相當毋庸送部引見亦毋庸另請實授應否仍令試俸三年請銷試字並請咨部示遵等情會詳請奏前來臣查該員倪逢吉年力未衰以之改補什邡縣知縣與例相符合無仰懇天恩飭部核議准予該員倪逢吉改補什邡縣知縣除咨部查核外理合恭摺具陳伏乞皇上聖鑒訓示再此案應否仍令試　三年請銷試字一倂飭部核覆以便遵辦此案毋庸查敘叅罰應以光緒十六年十二月十三日行文坐日起限按照限减半計算扣至十七年正月二十三奉文之日起按照酌改題缺定限章程四川限七十日除小建二日應扣至四月初五日限滿該署司等於正月二十九日詳員改補係在限内合倂陳明謹奏奉硃批吏部議奏欽此○○奴才托克湍覺羅崇歡車林多爾濟跪奏爲援案就近飭調馬匹歸入官廠以資應用恭摺具奏仰祈聖鑒事竊查烏里雅蘇台所屬官廠備差馬匹不敷應用經兵部議覆　處官廠備差馬匹向由科布多調用嗣因塔爾巴哈台淪陷以來所存無多實難調取擬由孶生廠内提用三百匹應如所請准其就近提撥該處孶生馬廠每年開造均在四百餘匹若遞年加增足敷官廠二年後提用自無須另向他處提撥致費周章嗣後官廠備差馬匹如實不敷應用卽就近由孶生廠内提取等因於光緒五年間具奏奉旨依議欽此欽遵辦理在案兹據管理官廠公報稱前於光緒十六年三月間雖經奏調二百匹除放給新任將軍叅贊大臣並新升各員例馬及補各路台站倒斃外下餘無幾現在本年官廠所存備差馬匹實係不敷應用自應援照成案由孶生廠内調取大騸馬二百匹歸入官廠應用除分行咨報外謹將援案就近飭調馬匹歸入官廠以資應用緣由理合恭摺具奏伏乞皇上聖鑒謹奏奉硃批兵部知道欽此○○劉秉璋片再據候補直隷州調署華陽縣知縣准補漢州知州楊鞏禀稱前在長勝等營効力於剩辦邊匪案内出力蒙前督臣丁寳楨保奬請俟補直隷州後以知府補用並戴花翎旋經議駁只准請奬一層隨卽陳明請改花翎覆奉部議以勞績係籠統聲叙並籌辦善後照章只能按照最次勞績核辦今請花翎核與定例不符應令核辦奏明請奬等因光緒十三年二月十四日覆奏奉旨依議欽　欽遵轉行在案兹據該員禀稱遵查前於羅江縣匪徒董二麻等撲城滋事案内隨同長勝等營截要堵剿力挫兇鋒兼擒斬要逆多多並非專辦善後似非尋常勞績可比但翎枝旣經議駁惟有懇請仍照原保請俟補直隷州後以知府補用並聲明現已由知州准補漢州知州坐銜不符一倂隨案更正等情請奏前來合無仰懇天恩勅部核議　候補直隷州調署華陽縣知縣准補漢州知州楊鞏仍照原保准俟補直隷州知州後以知府補用並將坐銜不符之處一倂更正出自　鴻慈除咨部查核外理合附片陳明伏乞聖鑒訓示奏奉硃批吏部議奏欽此 
 
