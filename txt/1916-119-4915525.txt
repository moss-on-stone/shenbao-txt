# 1916 - 119 - 4915525

 

Page 1

 
 
   
 
 

Page 2

 
 
時評 
[勸退（冷）]  
　　近日以來與前數日間有一至可惹目之事而人人所知爲絶對相反者即勸進與勸退是也前數月間勸進文之多今之勸退者且倍之前數月間之勸進者或非本意今之勸退者悉屬眞心此勸進與勸退不同之點也勸進而果將進矣然而終不能進勸退而尚未退也然而終不能不退此勸進與勸退似同而實不同之點也勸進之人亦有且爲勸退之人勸退之故亦因爲勸進之故此勸進與勸退似不同而實同之點也 
嗚呼因果報應之説不必求諸虚冥即此而己可恍然悟矣 
[命令]  
　　五月二日致事堂奉策令段書雲給予二等嘉禾章此令又令郭業爾給予二等嘉禾章此令 
又令于福給予二等文虎章此令 
又令闞鐸水鈞韶給予三等嘉禾章此令 
又令杜文泳廖毓西給予三等嘉禾章此令 
又令周步嶽給予四等文虎章韓麒章授安給予五等文虎章此令 
又令湖北巡按使段書雲電呈因病懇請辭職叚書雲准免本職此令 
又令特任范安佑署理湖北巡按使此令 
又令財政次長張壽齡呈因病懇請辭職張壽齡准免本職此令 
又令任命趙椿年爲財政次長此令 
又令任命車震爲湖南長岳鎭守使此令 
又令任命金鼎勳署理湖北江漢道尹此令 
又令李壬輔授爲陸軍騎兵上校此令 
又令杜正才授爲陸軍步兵上校此令 
又令陸軍部呈准署正白旗漢軍都統麟光咨請以吉榮補印咨參領鐘齡補參領凌瑞補副參領慶海補印務章京聨藻補公中佐領應照准此令 
又令陸軍部呈准署正白旗漢軍都統麟光咨請以慶倫承襲原管佐領應照准此令 
[專電]  
　　北京電昨午項城專員致函黃陂徵求和議中某項意見 
　　北京電段率國務員進謁痛陳大局益迫狀請示方針遵行 
　　北京電密召劉冠雄速還京聞南軍有允續展停戰一二星期説 
　　北京電東日外交團致外部正式照會一件責問南北和議現勢並停戰期滿能否不再發生軍事 
　　北京電湯濟武覆電總統承認退職保無他慮 
　　北京電連接各方面勸退電段分三項辦法（一）轉呈（一）交堂封存（一）付國務會議亦多有答覆者其語不外審機待決暫延即解 
　　北京電某派要員建議仍用武力批交堂議決各總長以所陳直以國家爲孤注容心破壞大局請將該員等嚴加申斥姑念衛國愚誠免付懲戒 
　　北京電統率處併入内閣更名軍樞處設秘書一徐樹錚有望又參議四 
　　北京電與責任内閣牴觸各機關將用府令取消參政院亦在列 
　　北京電諭國卿每日下午全體國員仍赴公府會議 
　　北京電孫總長請在政事堂設財政維持委員會財界如梁周張葉等聘充委員推叚爲長 
　　北京電政治研究會定併内閣作輔助機關無議决權 
　　北京電段芝貴將任近畿總司令 
　　北京電以中央直接收入連鹽税益餘國有營業月僅六百萬故核定月支經常政軍費臨時軍費均各毌過三百萬 
　　北京電淮運司在必去列 
　　北京電擬劉文揆繼段 
　　北京電文官考試假國子監舉　 
行 
[東方通信社電（日本人組職）]  
　　東京電孫氏黃氏等革命黨因爲段祺瑞馮國璋二氏之提携所激勵以爲該黨此時亦宜大同團結孫逸仙氏之一派現巳改其從來之態度圖與南方各首領意見一致今據其首領等言自段馮二人提携以來討袁各派有生異議之憂袁派遂乘此機益煽妥協之風討袁各派乃起大同團結之議現岑春煊孫文黃興湯化龍諸氏提携之議已成故漢口杭州廣東等處巳無同志排擠之事又近議組織臨時政府因防位置等之爭端故擬成一合議體各就所長分擔事務等語（三日） 
　　北京電段内閣與袁總統内中之關係外間甚爲疑惑茲聞最可信之消息謂叚氏要求袁氏移交兵權若果不肯交付决計力辭調停之任務（三日） 
　　北京電據與財政有關係張弧氏言五月份中央政府收入之欵恐不能逾三百萬元故支持政費及軍事費等極爲困難（三日） 
　　東京電東京朝日新聞接到電報謂美國議會已按日本珍田大使抗議之點將移民案修正本月一日經國務卿藍新克氏將修正案送交珍田大使惟日本政府尙未接到詳報（三日）　　東京電日本陸軍武官之更動已於二日發表陸軍少將武田三郎鑄方德藏福田雅太郎高橋義章小池安之山梨半造堀内文次郎五氏均升任中將北京公使館附駐武官少將町田經字氏調任參謀本部第二部長遺缺以齋藤季次郎氏繼其後任石光眞臣氏則任爲天津駐屯軍司令官（三日） 
　　東京電俄國第二次大藏證劵五千萬元發行之件銀行團間因關現金償還有疑懼之點故未確定惟得日本政府之保證即可成立目下正在協議進行（三日） 
[戰電其一（英人路透電）]  
　　巴黎電今日下午公報云德軍續在凡爾登大遭 
挫衂昨日薄暮德軍密集猛攻摩爾化末爲法軍砲隊及機關鎗加　重創德軍在庫米萊連攻多次亦大受損失而退三○四山及伏村砲火甚爲猛烈法飛機隊猛擊美的周圍火車站及糧食軍火庫今晚公報云亞貢及菲勒摩爾有地雷戰事末斯河左岸凡爾登境之法軍陣地曾被猛轟末斯河右岸之泊貝爾山及杜哇芒仍爲砲隊活動之要點前月法機在凡爾境異常活動共擊落敵機三十一架法軍僅失機六架（一日） 
　　倫敦電海格將軍報稱昨夜敵軍在加蘭錫轟發地雷一具毁英軍陣前之戰壕敵步兵未出攻敵兵在魯斯南以炸彈進攻爲英軍擊退英軍在羅克蘭柯爾附近炸地雷一具抵制埋地雷之敵兵英砲隊重損亞干格萊附近敵軍防禦工程伊泊爾境砲隊甚活動昨有天空戰爭七次擊落德機兩架（一日） 
　　彼得格勒電今日公報之特點乃拉洛區湖西南之德軍希冒俄軍砲火衝出戰壕未果俄國哥薩克兵在亞米尼亞台爾比基爾方面陣線迫敵西退俄軍又在貝格達方面陣線逐退重要敵軍獲其砲隊一部分子彈車多輛敵軍向西退走（一日） 
　　彼得格勒電德奥今以重兵駐俄境西陣線 
而聽布土自行設法防守興登堡大軍顯以拉洛區要隘爲其重要目的前數日敵軍猛轟伊克斯庫橋端爾砲台純屬示威土軍在貝格達方面爲高加索俄軍所敗極關重要　該處土軍戰事已具消極性質土軍之受挫將令美索波太米亞之土軍大受影響也（二日） 
　　倫敦電敵潛艇北海攻擊聖德爾號煤船（八八九噸）不予警告該煤船裝有曰衛之武器乃向敵艇發砲回擊至敵艇駛出不見而後止煤船僅傷一（一日） 
　　倫敦電英商勒克諾號（三六七七噸）英商船提爾號（七六九噸）瑙商船摩德號（六六四噸）瑞典貨船尼畦拉號（七二六噸）皆被汾提爾號水夫已遇救（一日） 
　　倫敦電英皇武裝游艇愛格沙號與掃除魚雷艦那特狄姆號皆在地中海觸雷沉没艦員悉已救起惟愛格沙號水夫六名與那斯特狄姆號水夫七名失蹤（一日） 
　　羅京電德國大將戈爾資氏爲安那土里亞　庫官名　里阿　　拉者發槍擊斃土人　於德人大不滿意君士坦丁靑年黨意見分　羅國可以出口之麵粉悉爲英公司所收買此乃一重要將動蓋中央諸國皆亟欲得羅國之麵粉而土國需望尤亟也（一日） 
　　倫敦電泰晤士報云銀價驟漲由於需銀鑄幣查開戰後鑄幣局鑄成銀幣較之戰前多至三倍似此銀幣流通膨脹無巳似宜加以限制再紙幣發行亦大加增卽使收回金幣不得不增發紙幣以爲輔助然亦不應如是之甚其故殆因國民收留現資太多所致政　如欲以經濟勝敵不可不注意於此云（一日） 
　　倫敦電杜白林亂黨高扯白旗兵士即停攻亂黨領袖執停戰旗至薩克維爾街議定休戰此後亂黨總統裴爾斯氏簽定不附條件之降書日下官場巳將降書抄貼愛爾關各處（一日）　　倫敦電官場消息云杜白林亂黨全數投降城市安寗鄉間亂黨由軍隊開往彈壓刻皆降服昨日杜白林有俘虜千名内有四百八十九人已於昨晚解至英倫今晨亂黨在安尼斯柯資會議後願即投降不附條件昨夜亂黨曾提議僅交黨魁卸軍械至於附從者一律釋回政府方面答以必須無條件投降兹接最近報告亂黨刻巳照此辦理矣各處皆安靖亂黨軍械將於今日繳出兵警一小隊在芬斯附近捕獲七人烏爾斯特全境皆安（一日） 
[其二（德人德文報專電）]  
　　柏林電德軍大本營五月一日公報云戰局未變昨日摩爾化末高原附近復有激烈戰事德飛機隊以炸彈多枚擲擊凡爾登西函敵軍駐所及軍火庫洛瓦容東面有天空戰爭德飛機擊落法機一架機中之人均殞命（西境戰况）前敵無要事可報（東境戰况） 
又二日公報云一日夜間德軍巡哨大隊襲擊魯斯北面之英軍攻入戰壕一道盡殺守兵得逃者僅數人末　河境砲戰益烈該河左岸亞伏柯爾東北僅前哨兵士以炸彈互擊河右杜哇芒南及加伊萊特森林有法軍進攻兩軍以短兵交戰數小時法軍卒敗退德軍仍堅守陣地（西境戰况）前敵無重要戰事（東境戰况） 
　　維也納電奥軍大本營五月一日公報云戰局未變奥軍在亞達米洛境擊退進攻法哥里達山隘之敵軍加以重創（奥意戰况） 
二百公報云奥軍於亞達米洛一役俘敵兵四十七人意軍進攻克洛達台爾安柯拉及羅佛里狄畦奥軍陣地均未得利（奥意戰况） 
　　吉林電駐德美國大使桀拉特君至德軍大本營覲見　皇後於今日回至柏林（二日） 
要聞一 
[陜西民軍之起點]  
　　大陸報四月二十日陜西郃陽通信云四月四日革命之眞行動第次發見於郃陽是日革黨集於城外數約千人高舉革命旗幟攻擊此城歷七　之久未曾得手乃向韓城退去韓城在郃陽北九十里　 
在韓城以北二百　十里之宜川縣則已於三月二十六日爲盗匪所據矣聞宜川盜匪約近千人早與黨人約定響應革軍黨中領袖究爲何人在韓城時始行宣布此間人士以爲指揮革命者必爲四五年前 
在光復時威望卓著之軍界某君且就種種方面觀之此君頗有此志但袁氏撤銷帝制後此君主義似巳改變按革命初發之日爲四月四日其時撤銷帝制之明令此間尙未週知即吾外人亦未接到關於此事之確實消息迨旣公布而衆意所屬之領袖又受此影響宗旨一變於是黨人未免驚愕但起事以後不逾數日黨徒愈多增至萬人且從韓城郃陽兩處牽去騾馬甚多數以千計故其勞已覺不能中止目下黨人所舉之領袖爲劉廷獻（譯音）劉曾任郃陽知事亦辛亥革命中之要人也十二日進援韓城之軍隊陸續開至但先到者大半係盜匪出身民間議論紛紛謂此隊一到韓城必與黨人聨合當其行過郃陽時對於前數日來守郃陽之北兵舉動却甚粗暴每遇北兵輒咀詈之直至互毆幸留此半日即㧞隊開去茲聞隊長胡某竟能以此不滿二百人之小隊與沿途招來未有戎服之騎匪三十名敗二千革軍於韓城南四十里之某處追逐二十里並於晚間奪回芝川是亦奇矣是晚胡隊長即傳語韓城南面各鄉團囑其當夜招集團兵多多益善與兵會合如遇黨人無論其在戰地或逃還各鄉皆須格殺次晨七時胡隊長率領鄉團攻擊韓城東北高原上之各村蓋以諸村一下則韓城自易破也城中黨人見之出兵援救惡戰良久終不能勝午後三時韓城與附近高地皆被佔據最近三日間北軍巳到刻在山間追逐革軍惟山路通宜川洛川等處素爲盜匪盤據之區盜匪深悉此中形勢北軍深入難免不爲所困也韓城郃陽兩處之附和黨人多於交戰之日逃避他處但人言藉藉謂有大戮黨人之舉動凡前曾加入哥老會者無論曾否與聞此次亂事一槪不赦故郃陽韓城在此四五日中所殺人數當以千計前剿白狼著名 
 
 
 

Page 3

 
 
之將軍伯森（譯音）四日前率兵經過澄城前赴韓城當陳到澄城時適城中兵警百人譁變擄掠陳卽下令開戰逐去變兵是役變兵死三十傷若干陳又招撫餘衆人隊効力十七日陳抵韓城是晚有急足至報告某項惡耗陳即調其兵士二千立刻開回蒲城陳亦於十八日清晨啟行午前至郃陽午後復赴澄城至於此次惡耗關於何事陳不肯洩漏於外謠言因以紛起但皆未徵實大約下次通函中當可揭示其眞相也 
[川中之和議與戰報（成都通信）]  
　　滇軍司令蔡鍔派代表陳光勛來川接洽巳抵省城數日現已接見陳將軍數次兩方雖有平和解决之意惟滇中方面仍堅持退位之條件以故磋商尙無端緖聞陳君來時與一外國敎士同行現即寓某敎士第内（東昇街）並聞陳號銘竹前任衆議院議員現任滇省護國軍司令部參謀 
將軍署諮議官劉禹九日前赴西路招撫孫澤沛吳慶熙曾紀前報近聞劉於四月十三號在新津奉到電令折回省城十四號宿雙流十五號午前到省聞孫吳等自出邛城後直向眉山丹稜一帶進發外間多以爲將與滇黔之軍合茲經調查孫吳等業已率衆折還近日仍在郫崇灌方面云近日外間謠傳曹將軍來省茲　調查確無此事惟駐叙軍隊一團回省休息想係因此誤傳茲將省會警廳通飭文錄下爲飭知事頃接駐叙第十六混成旅馮旅長玉祥來電各地現已停戰本軍派混成一團回省休養於文日由叙起程請貴廳早爲轉知商民　等併請通知商會以免誤會爲盼等語除　知商務總會外合行通飭爲此飭仰各區署所卽便遵照轉飭各街區街正等一體知照此飭 
川　刻下各方均巳停戰合江地接黔疆五畝田方面原有警團防守六號天未明時忽有數百人由棉花溝小道突出三面圍擊　密如雨警團隊丁力不能支退向五畝田後山竭力諸住　而　練兵至與之激戰黨人遂退駐於長沙嘴警團始將五畝田奪回是　也隊丁死　恒二名受傷數名捉去練丁七名　後　係該處團練什長何占彪勾引　致黨人退後　即率引練丁十餘人遁去當劇戰　棉花溝地主梁炳發被鎗擊斃火光燭天梁之房屋亦被焚燬旋將陣亡隊丁買棺收殮　傷練丁送回縣城醫院調治捉去之練丁逃三名尙有四名無從探悉繼而又有正式黔軍陸續到來　入勢乃益張先巿地方逐日增加黔軍堯壩亦已危急縣城内雖有八師師長李長泰旅長張九卿鎭懾而兵　少僅祇一營除分佈縣城四外步哨外城中實共兩連各旅團　全師子彈軍糧均儲城内因此李師長不敢輕易分兵駐紮五畝田縣知事會同商會面懇李師長設法維持師長允調他軍前往然現在堯壩先市等處已有兵五營其餘或調赴瀘縣或尙在下川東一帶實任無從調撥故李師長甚爲焦急目下合江三方面均有當人佔踞以壯黔軍聲勢大局恐危在旦夕云 
[粤事解决後之進行]  
　　陸榮廷之返旆聞陸都督到肇時即派員與龍督磋商條件各已協妥後隨由陸都督以一龍子附督龍督亦以一子附陸督交換爲質以表誠意旋以廣西軍務吃緊陸都督遂由肇慶返梧駐節至昨（二十七）早六時復由梧州起程赴潯州而岑西林梁任公溫宗堯諸公則駐肇辦事已於星期一日遷入府中學校爲辦事機關即日成立定名兩廣都司令部惟解决之初粤省民軍與濟軍仍未即行休戰江門新會戰情均甚劇烈各路護國軍曾致電岑陸梁諸公請其排解　文云肇慶梧州分送岑大帥陸都督梁總參謀長鑒粤局苟確定南軍無所裨益解决遷延擾攘益甚囗軍不知悔禍尙擾　市江門慘被濟軍淫掠言之髮指粤人望公解决如旱望雨國軍亦體公意共圖平和今聞大斾回梧又無辦法宣示軍心憤懣恐再難以虚言制止口不去粤必難安和平固所甚願解决要不可遲急待回示以定進行臨電不勝翹盻廣東全省護國軍南路司令吕信之中路司令王偉北路司令陸炳東路司令關仁甫西路司令代表梁勵全體軍人同叩 
　　王廣齡之撫卹粤事解决警察廳長王君廣齡奔走　解頗具苦心而海珠之變竟以傷殞命兩粤人士多悼惜之茲聞警察廳特爲具方詳請都督從優撫卹其文略云本月十二日海珠肇變傷斃多人王前廳長廣齡亦因傷殞命遵經查報有案查王廳長儒業出身家本寒素歷宦滇粤廉潔自持以故服官多年依然清風兩袖尤能勇於任事夙夜不遑自去年就任警察廳長以來時以維持地方爲之責孳孳求治事必躬親黎明即起夜分不寐此次奉都督示宣佈獨立之後深處各方面感情未洽或生誤會　貽地方累是以身列議席以期融和不圖即以是而殞命也當受傷已劇時廳員前往視救彌留之際猶殷殷以勿生意見保護治安爲囑其情可憫其志可哀變起倉卒溘長逝環顧一室景象蕭然上有九旬之老母下有七口之幼童來日大難殊堪矜悼素仰都督慈惠嚴明下情洞悉擬請俯念王廳長死事慘烈家事甚貧特沛仁施優加撫卹以昭忠義而慰幽靈 
　　岑伯著之追悼海珠之變粤商團長岑伯著亦與於難前午出殯即就西瓜園商團公園建築西式墳場暫行寄葬以留紀念政紳商學慈善各界曁中西人七及公安會商團全體爲之執紼凡數千人龍都督派出軍樂全副又濟軍陸軍警廳江防總司令李司令海軍練營等均派軍隊沿途護送各團體以花果路祭者數十處實爲粤省商界死事前此未有之光榮至陳設槪用生花輓聨花圈花球等如僧道尼金彩儀仗等陋習一槪革除尤爲改良風俗之一端靈柩將到西瓜園時大雨滂沱各界執紼者均冒雨隨行河南及城廂内外沿途觀者如諸牆多有欷歔泣下者輓聨極多聞舊曆四月初九日爲岑君三虞之辰仍假商團公所設奠公安會商團及各界即於是午在商團開會追悼 
　　蔡乃煌之疑問蔡乃煌之鎗斃各情已迭詳前報茲見港粤報紙乃有紀述關於蔡死一事頗生　問者其文曰有某君乃本港某某著名建造店之東主也　二十三早附日輪上省因曾承接與省中某要人建造屋宇也抵省時已三點餘鐘與友人品茗旣畢直出長堤詎行至官煤局碼頭時約四點三十分忽見有一人乘三人夫轎者匆匆而至甫到碼頭立在轎前有兩駁壳隊用鎗向轎中人轟之連放三鎗始斃命卽有人由轎内取出鶴絨被一張而包裹其屍體并以繩紥緊而放在碼頭之空地卽時有軍隊四人在前後守護并未有准人任意揭視但某君從前曾與蔡乃煌辦事如建造屋宇等已有多年其廬山眞面至今仍印存於腦海中惟昨所見之所謂蔡乃煌者實屬不像且此人之頭係剃光如秃奴一般 
唇上又無兩撇鬚且身材不如蔡乃煌之高大諒必係蔡氏之替死鬼無疑云云 
　　兩偵探之悲喜昨當濟和公司之昇昌輪船由梧州抵港時有搭客名李光者被華探麥三在其兩足搜出書信有十餘封之多係夾在襪筒内而以緞帶紥緊者警探以　私帶未有郵票之書信有侵奪郵局利權　卽時拘回警局後將各信拆視多係有名人物寄往廣西陳炳焜岑春煊者且信内係談及兩廣機密要事者現一旦落在港探手中現正從事將各信譯爲英文一面將李光押留擬今天控案請究聞李光年約三十餘歲身穿宫紗長衫係雲南人又聞二十五號廣九鐵路石龍車站有形跡可疑者二人在站候車來省守站軍隊將其搜查當揭檢出銀質徽章一件内書總統府稽查五字當以其係北京偵探無疑即將其拿捕解省現押軍法課聽候訊明卽予鎗决 
[武漢官商恐慌之現象]  
　　王子春將軍近頃態度仍擁護中央聞段芝泉 
入相之始卽有通電致各省將軍巡按請將近日拘獲之黨案皆暫緩定刑以免議和　生障礙此電到鄂段巡按即主張曾銜飭軍警司法各機關遵照而王將軍堅執不可請兩方　已息爭　和各地黨人均　靜候解决再煽動卽是　黨盜　冒名愛國志士如獲而不辦無不儆兇頑維紀網云云故連日仍督飭陸軍審判處嚴刑審訊各黨案每日皆有鎗斃之人如日前在省垣所獲縱火犯内有劉子林戴榮華二人亦於二十九日處决而火案牽連之無辜平民或因租屋與黨人或因與黛人同住或因爲黨人作保租房此種關係雖屬重大然有知情與不知情之别其知情者科罪受累尙有可言伹查近日牽連之人 
類多正經商民誤受連累如林子璜之房主郭鵠臣保　人蔡復盛鞋店主蔡王山等迭經紳耆呈請保釋均未蒙核准王將軍昨又刋布四言 
韻示儆戒黨人煽亂其文云滇黔息爭協護條件　决有期莫再搧亂亂之初生貽害地方大則禍國小亦禍　愛國志士斷不出此匪徒冒名造謠生事但思攘奪不顧公安圖財放火逆理悖天此等　徒閶閻之害一經獲嚴害嚴懲　貸）　此示稱黨人亦諛曰愛國志士但一捕獲則無論其爲何人槪目爲盜匪矣現王將軍因留鄂北軍某師中亦多蓄謀獨立之人且悉黨人在鄂先後共耗運動費十餘萬元（聞某棧關） 
得若干某人分若干曾據已獲之某黨人供出審判官叱　胡説不准亂講）署中每夕防範不懈傍晚即鎖閉二門非奉令不准進出且於署中新建一鐵室爲避彈之計該室樑柱壁頂全以鐵搆造刻已落成若事急時即居中指揮　度焉而新由北方來之第十二師一混成旅原係分駐武漢茲已令其全紥省垣聞王將軍現在宣言願捨身命力保項城無論如何危迫决不變志若項城果被逼而退渠亦　不承認並謂伊非忠於個人實以吾國現勢無第二人可以控制全局説者謂將來項城果退未知王將軍將如何處置也 
句日來鄂省雨多晴少縱火者已不能施其伎倆除謠言百出外地方表面尙靜謐惟傳言軍界中伏有暗潮以日前北洋二師部刑戮軍官證之此説似非盡虚故漢口商民又皆惴惴不安目前銀號銀行錢莊之存欵紛紛提取轉存於外國銀行金融機關大爲破壞鄂官錢局鈔票逐日跌價不巳辛年亦無如是之甚而又商業停滯困窘至極陰曆三月底比期倒閉者將不知幾許幸商會請准軍按飭財政廳江漢道會商官錢局中交二銀行尅日合籌現銀一百萬元押借與各帮以　周轉此比期遂不致凶險現中交二銀行困於　萬難中力籌救濟特要求商會轉勸商民存欵於二行者勿得提取移轉商會現已照辦並爲著論登報及通電各省官商曁獨立省分都　共同維護中交二行營業勿視爲政府所有之機關致挽入政　　者此種言論能否見信於全國有力者殊不可必然該二銀行内幕之恐慌則可想見矣盡將漢商會維持市　通啟附錄於下查此次南北戰事現已協議條件不日可望和平解决至於漢口市面情勢旣莫各者不同又曾受辛亥兵燹損失痛定思痛萬不能再事糜　凡此情形早爲愛國諸君所其鑒　現内各省警耗時聞本地商務不免連受影響而其困難之處尤以金融機關不能活動以致市面　滯日形恐慌本會見此情形業經商准財政廳江漢道　官錢局中交二銀行允於卽日籌備大宗欵項救濟市面此係從根本上維持將見金融流通商務自可漸復原狀巳於昨日開全體大會將商訂辦法當場宣布共表贊同自　以後凡我商界同人務各照常營業幸勿紛紛遷徒自相據擾是爲至要 
[荆楚雜錄（楚客自沙市發）]  
　　自浙省獨立之後局勢爲之大變川湘戰聞都歸沉寂人亦若忘之者矣此間當局不虞滇兵之外來而慮内亂之暴起連日開秘密會議且召紳耆面諭之曰大總統特派員巳往四川與南軍接洽治安不久可復毌信讕言更毌造謠地方秩序必爲維持固無關於獨立不獨立也云云　湖北全省除某師爲鄂省僅餘之南人外餘皆北兵而此南兵者當局又爲之星布棋散使之不相聨絡且有兩旅特留置黃州及省垣一帶凡有事端旅長可與將軍直接師長不之過問近其幕下不足千人僅存師長之名實際且不能一團聞有軍士一隊駐守某處者將軍某特派一人故作滇黔方面之運動者往游説之勸其獨立並留洋二千元作軍事之用被説者不幸爲金錢所惑有首肯意説者目的旣達返省報功忽爾電檄飛來將軍士調回荆州繳械解散隊長即囚於司令部且不免生命之虞聞者　　僉謂其故入人罪惟恐天下之不亂云 
鋒火未已五年公債票又忽發現大吏之函牘電馳星流日相迫促聞曾卑辭屈節以照會（前此皆用飭文）乞助於沙市商會一則奬其能則　其招募也無如市面蕭條商民不肯再增負擔會長亦不肯再增商民之累故至今迄未舉行惟知事業某昨曾遍謁各官紳勸其應募今又假座某會館邀集譜人當面定數記者頻晤諸紳頗有不願捐集之意且多謂國事如此與之金卽所以助虐當　如此然一見知事皆俯首帖耳不能發其辭聞其數已得八千而各鄉鎭尙不與焉 
[濟南通信（懷瑾）]  
　　津浦北段之被炸上月三十日上午四時津浦北段平原附近張莊地方忽有爆烈聲轟然震聞　近迨經站　馳往察看始驗悉爲極大炸彈爆破織軌之猛烈聲聞共破壞鐵軌四條計長三丈地陷一穴鐵軌之破壞者均已灣曲致南來快車及北下貨車均不能通過經津浦工程師英人率　該路小工馳往趕緊修理逾五小時始行修竣故是日南北車均照預定時刻表遲到數小時之久靳將軍接到警電後立卽電令新防營統領戴以庸少將撥派仁宇營步兵三稍計三百人馳往張莊查察防衛矣 
　　山東革黨之派别山東革命黨之潛伏於靑島屬於孫文一派者以居正劉廷漢陳中孚爲中心目下正在計劃進行中又有本省土著者一派則推吳佐洲薄子明爲中心此派在膠東一帶業已多年久以靑島爲根據地現在自名爲山東護國軍聲言以維持山東秩序鞏固共和基礎爲目的談兩涙之外又有從天津方面新近移設機關於靑島者名曰河北同志會聞會長爲陳炎吳天民會員有五百餘名即從前北京某會中陶秋賓等之一部分所組成而革命中還有穩健派均屬進步民主兩黨中之參衆議員及省　員大　爲魯省紳士此派現在最活動於濟兩更有劉子仁尹總山趙中玉等所組合之中立觀望派及從前烟台關外軍中之聲天乙丁天和丁晳臣等之　進會派故靑島一　從事革命者均各分門别類共有六派各泯中當推居正　爲　優蓋另有人爲之助力也此六派之革命黨外尙有一清恭王所組合之宗社黨目下亦頗躍欲動云 
[南京快信]  
　　段建威前日將中央最難解决各要件電致馮齊兩使請其各抒政見詳爲答復茲探得其大網（一）新　　責任内閣制其中是否巳屬完全有無應行增減修正之處（二）和議未成而中央各省關於行政事項當作若何結束（三）目下外交異常困難所有對外政策應取何種方針方爲完善（四）和議之前金融緊迫一切需欵除外債外尙有何種救濟之法（五省議會及自治事宜欲迅速進行應如何籌備（六）和議現尙中阻應如何設法溝通 
張勳軍隊聞將由甯開回南宿州張勳督直有將發表之説張勳派周金城統領帶兵剿魯省曹州府土匪倪嗣冲原定前日（一日）由蚌赴皖接巡按使印頃聞倪因籌備軍事行期巳改昨由安慶裝來學兵約一營今日（三日）乘早車赴蚌埠 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[退位呼聲日高一日]  
　　變通手續巳無效項城退位一事在此數日間又有將次解决之耗最近國務會議巳迭次討論善後各問題至此事之促進問實有各方面之特别要因其中要點大致爲成立新内閣之手續已爲國人所不能承認而預定各辦法均不能成立南方對於退位之請且更加堅决倘必不退位則擔任和局之調停巳無其人各前敵戰事又漸次續開於事實上財政上外交上均不能再容緩滯此外尙另有别項密因數則均係非迫於退位不可者當新内閣成立之初段國務卿本　項城留任之主張近知大勢已難辦到其最近所電商者係擬請項城先行請假以黎副總統代理由正式國會爲正當之法律裁决等情此電發出經多日南方多無覆電仍接連迫請退位甚力即有一二處覆者亦不承認此爲正當辦法總之最近時局已有非實行退位無和議妥協之望所謂變通手續業均無效矣 
　　請退電文曰數起退位問題中央方面最　方針在於運動留任後因時勢逼緊故組織内閣以爲一時應付之計而南軍又不認可來 
電詰問此着復歸失敗段内閣任事後知藥不對症故對於退位問題擬作根本之解决是以召集各國務員會議辦法當卽秘密規定保障項城退位後關係個人一切之條件共計四條電覆南軍内各暫難得悉然不外關於生命財產諸種重要之保障　項茲聞前日巳接南軍覆電當由叚内閣將原電携帶呈進並密議甚久段始退出詳情秘無所聞惟聞此數日以來中央政府連接各方面來電甚多均係迫請退位者其中有婉勸之言有力迫之言每日約十餘起成二十餘起問呈遞段國務卿批閲後有轉呈項城者有即交政事堂封存者有提出國務會議者亦多有即拍覆電者 
所答之語大致相同約爲現正審察機宜不日即有正式解决暫行延俟等語安之如何審察如何解决亦並無方針蓋仍不過爲一種延宕之手續而已 
　　全國希望此一事政府現報於退位問題曾屢開密議仍尙無確切之解决昨聞接到四川陳二安將軍轉來滇黔桂粤各護國軍首領長電一道字碼多有錯落聞其大致係對於項城宣告退位一節爲最後之忠告據稱項城退位已成爲全國一致之希望此欵解决　則和局無難迎刃而解現所靜候者祇爲此欵此外無論何項辦法請均勿再商榷並聲稱中央如不以大局爲前提一味延宕護國軍亦已無法理處云云又據公府消息前日（二十九）午後中央又接湖南靖武將軍湯薌銘火萬急密電一件聞　原電内　係以停戰期限將滿南北和議迄無成説一經决裂軍事復起内亂旣無平定之一日而列强干涉必在指顧問革軍政府業巳宣佈全國非達到退位目的不肯息兵亟應屈從以救數百萬人民於水深火熱之中况項城素以救國救民爲前提諒退位讓賢挽救危局必可樂從也等情更聞馮宣武陳成武李昌武日昨復來電要求退位免使中國陷於不可收拾之地位袁氏如何對待尙須續探 
[新内閣之權限與局勢]  
　　政界某要津處傳聞昨（三十日）項城曾於午前在公府會宴新閣員並在懷仁堂開茶話會討論閣制修正改組政府令之問題聞政事堂仍須於恢復舊約法時復設國務院現在公府中之統率辦事處亦須併入新内閣改爲軍樞處一俟星期一日通過國務會議即可見諸明文惟據英文京報　自段内閣成立後確有一部分政權移歸内閣主持向來各部總長遇有主事務必繕具説帖請示或 
經面竭求其許可今則此等政務都在星期二四六等日國務會議席上輕輕解决各部長惟於每星期六日一次入謁而已但軍權移歸内閣之説尙無確實辦法以理論之叚氏旣身兼陸軍總長自能攬得一部分之軍權若謂其裁撤統率辦事處之提議恐段氏今日尙無此等魄力仍以閣處劃分權限之説爲近也 
中央於新内閣未成立以前曾組織政治研究會一處暫設於外六部迎賓館特派陸徵祥孫寳琦及洋顧問莫利遜有賀長雄等爲會員以爲研究政治輔助政務之進行機關近聞自改組新政局後所有總統制實行時所成立之各項委員會如外交財政政務各討論會均已分别取消僅將此政治研究會議仍存在已擬定併入新内閣作爲一種輔助機關仍照前無議决權昨已經段國務卿片交該會並分知各該會員矣至於政事堂之各局所歸併一節不日亦即實行略聞機要局辦公機 
關設在三客廳内主計局司務所則在公所二進正廂房酌量分配與方略編纂處仍相接連唯按照舊章公所辦公人員飯食槪　自備公府職員則不在此例聞機要主計兩局長以此項經費業經審計院承認禀請國務卿照舊辦理巳奉批准惟從前在公所之辦事員司則不得援以爲例 
内務部沈榮兩次長連帶辭職卽日不復到部王揖唐總長到任後因維持殘局之際不宜輕易生手遂首挽榮次長動繼續任事榮巳應允王更託榮轉請沈次長銘昌再出旋復親往勸駕當不至再辭矣又敎育部袁次長希濤當時亦曾具呈辭職其原呈留中未奉批示袁氏爲人本極平實每日仍照常視事張國淦總長亦竭力挽留謂渠近日疲於會議部務實無力兼顧一切託君王持云云以故張國淦氏每日到部必在午後蓋内閣幾乎無日不有特别會議也 
[停戰期滿後之各省情勢]  
　　武力解决建議中央某要人近曾建議以爲南省革軍各首領　於中央一再讓步仍前堅持項城退位不稍和緩因復力請和議不協仍用武力以决雌雄此項條陳或謂巳經採納或　已提交政事堂核覆並聞與議者之主張有停戰期滿將特懸重奬激勵川湘前方各軍將領率師分路進兵並另撥駐某省之陸海各軍先向浙省進取之議惟聞此事關係重大須得新内閣之同意並須預先徵求某四省將軍巡按使之同意方能有效而以事實上觀察其中必多困難最後如何取决現尙未能確定又另據一方面消息則謂項城現以南北和議至今仍無眉目而停戰期限轉瞬巳滿特於前日令某巨公以個人名義致電南軍政府重要人物要求再將停戰期限展緩兩星期以便雙方磋商和議辦法詎料日昨（三十）接到南軍復電略謂袁氏旣無退位之心似無討論和議之必要停戰期限届滿後仍以武力解决要求展期萬難遵命等語 
　　川省情事又急日昨四川將軍陳宦特發萬急要電致中央政府聞係以川省情事危急各國僑居之民甚多設有不愼易啟交涉請政府速向駐京各國公使請其轉告在川各本國僑民萬勿人於接近戰線地點並將現住成都各國僑民數目查明報告計日本僑民三百五十人英國僑民二百零三人德國僑民二十九人美國僑民十八人法國僑民八人其餘各國僑民共五十二人總計成都各國僑民共六百六十人政府接此電後即交由外交部分别照會駐京各國公使請其轉行通告 
　　四省籌防專使長江下游一帶之鄂皖贛蘇四省爲目前時局中尤爲吃緊之省中央曾迭電令各該軍民長官妥籌佈置茲聞政府以各該省之軍防事宜必須互相聨絡欲求聨絡宜以其佈置全權委於一人俾可通盤籌畫藉資得力關於此節迭經討論聞已議定特設鄂皖贛蘇四省籌防專使所有四省軍防事宜均歸其一人擘畫並擬以馮宣武將軍兼任是職已密電馮將軍徵其同意矣 
　　奉天今後軍權三十日天津日報云前總統府顧問張雨田少將曾被發覺暗通南軍逃至上海昨送一長文勸告書與張作霖略謂若今宣布獨立南軍政府成功之日不失爲一都督設空擁一師之兵力拱手旁觀必爲南北兩軍所忌將來不能置身軍界知幾如神請從速决斷又云叚將軍在任時據鎭安上將之職權統制吉黑二省之鎭安左右將軍今次段氏離奉以盛武將軍張作霖中將代理軍務張之權限較段在日時自然縮小僅限於奉省内兩省將軍各能自由處理省内軍務不受盛武將軍統制故北京統率辦事處巳分别通電三將軍 
[張鈁案之個中因果]  
　　張鈁被逮詳情巳兩誌本報茲聞個中消息云河南德武將軍趙倜接得鎭嵩　統領劉鎭華密電 
報告張鈁在南陽籌劃獨立及赴開封運動獨立詳情趙氏遂派親信兵丁十名將張嚴加看管外　密報項城並請示辦法袁公披閲趙電後大發雷霆之怒當令電務處長吳嘉福迅速電復趙籌武令其訊明張鈁准在豫省正法以戒將來詎科事被張馨菴偵知卽赴電務處謁見吳處長要求將此項密電暫緩拍發嗣往居仁堂内辦事處晋見袁公惟正値袁公議事之際無睱見客張復上書與袁公擬請速將張鈁押解來京訊　反對政府之原由藉可表明馨菴確無反對袁家之存心邀袁公允許始命吳處長電令趙氏派員速將張鈁押解來京以備歸案訊究趙將軍特派軍署中校參謀顧憲曾率兵二十名將張解送來京抵京後袁公傳諭發交軍政執法處管押並令震威將軍執法處長雷朝彦旣眞審訊至張鈁所供何詞尙未探悉 
[皖省黨人之活動]  
　　頃開廬江縣屬白神廟地方近有黨人袁同心丁少卿等勾結大股土匪數百人携帶鎗械密謀起事當經該縣龍知事偵知隨帶衛隊前往捕拿惟恐兵力單薄難以抵禦昨特電省告急請兵援救李巡按巳電請張上將就近撥派軍隊前往鎭　矣 
安武軍第六路軍隊近駐紥東門外昨忽有當地人六名前往該營投効其時該營以現在省城並不招兵拒之乃該六人堅欲投軍謂非得請不可營長乃盤詰來歷語言之中似含有雲南方面之意隨將來人一併扣留送交軍事執法處訊問究不知有何種之關係也 
[澄事平後之常州瑣訊]  
　　自澄江戰端開後常地人民一夕數驚紛紛避地其心理中固無所謂獨立與克復心所畏者不過八大爺之蹂躪騷擾耳今澄事告平咸相率歸來然對此八大爺仍惴惴然有所不安近數日來東北城上之救命聲　良家婦女之呌苦聲仍未少減云此次澄江戰事焦溪三河口靑暘一帶受禍最烈 
昨日翁知事特委警察所助理員尤振𥬹君前往各該鎭宣慰尤君奉委後即於今晨首途但不知受禍鄉民得此宣慰感念爲何如也 
本城來往江陰各鄉鎭湖船前困戰事期内一律停駛現在秩序巳復所有開往各鎭航船均巳照常開行 
常州現在尙未解嚴火車站檢查甚嚴關城遲已至七時鄉人因是之故多不敢來城購物街道空曠幾司走馬生意冷淡商民無不呌苦連天馮將軍昨特電召笪警佐赴省面諭防務事宜聞已起程並　丹徒警佐亦同日被召赴省縣署逐日接溧宜興吳縣無錫等處安謐電昨日丹徒未有安電到常 
昨日車站查獲江陰潰兵一人團部因見該潰兵巳受鎗傷成爲殘廢昨仍解回澄地發落 
[無錫之軍事消息]  
　　日前澄錫激戰之際馮將軍以澄地獨立軍人數衆多且據砲臺之險非有大軍不易奏功省中駐兵單薄不能再事抽調卽商請倪嗣冲將軍派安武軍第一路第二營步隊一營於上月二十七日開㧞到錫當因澄城已經攻克故未開去即移駐惠山張中丞廟昨日錫地軍政界得悉尙有安武軍第一路第三營軍隊由統領馬少甫統率自浦口過江在下關乘專車來錫駐紥云云刻當道已預備駐紥地點及軍用稻草各項矣澄地獨立取消之後所部軍隊即時四散日前齊巡按使曾通飭各縣遇有散兵妥爲招撫如該散兵自知悔悞仍願歸伍或繳還鎗械軍裝卽由地方官護送回籍以上兩層倘均不願則屬甘心爲匪卽按軍法從事云云日昨馮上將軍復有電來錫着玉知事率領巡警會同軍隊從嚴查防此次散兵到境以免騷擾地方並令出示曉諭居民遇有散兵到境卽赴縣報告以便招撫或遣送回籍矣 
[郭文元被捕紀詳]  
　　蘇城自經吳江江陰獨立而黨人之進行者圖謀亦日急嗣於吳江事平後據探報云各黨人紛紛他往其實運動軍警仍復進行不輟四月二十九號省中有密電一道飭知蘇常鎭守使朱熙内開有黨首郭文元黃世瀛兩人潛來蘇州溷跡於某處云云當經朱使密飭各軍警捕拿詎知密電到蘇時郭文元早經來蘇數日矣上月二十號駐紥火車站之憲兵分隊内士兵趙友梅有親戚李某到蘇謀事趙因無從安置令其在小客棧中暫住至二十三號李某忽至憲兵隊中報告趙友梅云有同學之友郭文元係上海派蘇運動軍警之黨首來蘇已經數日據稱蘇地軍警盡將運動成熟惟獨禁衛軍與憲兵營殊不易着手且未接洽等語趙當即禀報王營長奉派與郭文元接洽以便探確情形後即逮捕之復派憲兵王金根傳某等同往至惠中旅館與郭晤面僞允代爲運動憲兵與禁衛軍緣王傳兩士人原屬由禁衛軍撥補憲兵者力言駐蘇之第四團悉數熟識郭亦深信不疑比問郭某則云其他各處軍警早巳妥協並　身上帶有北京京畿執法處之調查員執照可作護身符無論至何　　懼當約各該士兵等俟　回申取欵再行來蘇至遲二天等語二十五號王營長飭派各士兵起申至郭處探聽進行方法至二十八號各士兵返營報告云郭文元之機關部設在北泥城橋鴻興里到申會見時兵等即言禁衛軍憲兵　處經吾等運動已得大多數之贊成特趕速來滬者係取運動之欵項並問舉事日期郭云圖謀蘇州之辦法現在巳會議妥　將運鎗彈來蘇並約定五月一號携欵動身王君探報即密令各士兵俟其來蘇時即行捕拿一面報告朱兼使並咨會蘇關監督楊士晟請其嚴查私運軍械入城由是水路各軍警檢查綦嚴又値稽查隊成立之初更形緊急迨至前（一號）日下午郭文元由滬來蘇各 
憲兵早經注意俟其走過後跟蹤追至惠中當即向郭索取欵洋並委任證據等物郭此時心中已有所疑即與各憲兵言惠中旅客衆多諸多不便須代覔小棧房始昭機密請各憲兵代看而郭乃乘機假買零物行抵至鴨蛋橋沿河突　關係重要之證據抛擲河内比經各憲兵到時郭以欵洋遺失祇可再返上海籌劃對言後逕向車站而去各士兵即電告車站排長守候一面隨後追至車站逮捕立即押送營中當場搜出護國軍某省五年一月分之十元公債票一紙并曾黏補及倒塡年月之京畿執法處調查員執照一紙牙章一方其餘零物甚多旋據訊供名震宇名星元現稱文元前充上海南市巡士光復時爲偵探科長本年正月内充執法處調查員經王君質問旣爲調查員爲何來蘇運動軍隊圖謀起事私運軍火且正月内充調查員二月内到上海何以執照塡四月分之年月郭則不肯多辨王營長遂即押解蘇常鎭守使署訊辦經朱使研鞫後立即電請上將軍轉詢京畿執法處示覆處示覆後再行判决一面暫禁警廳拘留聽候提訊 
[戒嚴聲中之蘇訊]  
　　吳門自戒嚴以來對於火車輪船旅館之稽查異常嚴密無或稍懈頃馮宣武將軍以黨人每利用休職軍官閑散學生託同袍硯席之誼爲勾結軍警之媒而各現職軍人或早共戎行或與有故舊舉發則碍於情面依違則墮其術中且詭計多端或以金錢爲運動或藉友誼爲夤緣往往爲其蒙蔽現正胥動浮言陰謀是逞必須檢查嚴密始克無由溷入故昨特飭知朱使查照省頒稽查車站輪船旅館辦法（昨誌本報）參酌地方情形組織稽查機關專司搜查檢察以上各處朱琛甫舉飭後先就蘇垣組織成立即以原負檢查火車站各輪埠旅館之第二師各營連憲兵隊警察等下級官長爲 
稽查員督率士兵長警實行檢查並薦保憲兵營營長王少珍爲稽查隊總稽查官俾得統屬各稽查官兵認眞執行附設稽查隊於鎭守使署即於五月一號爲成立之期並參照省頌辦法九條酌訂蘇州稽查條例數條詳報省軍署核示一面飛飭蘇常道各屬軍警機關限文到日一律遵照組織成立詳報至蘇城稽查條例大槪如下（一）蘇州火車稽查由蘇至滬之各段均由第二師派兵執行蘇州站前由憲兵營單獨檢查自戒嚴後經警察廳派消防隊輔同辦理雙方負責（一）蘇州六城門由禁衛軍派兵駐守並會同警察檢查出入行派物件（一）各水城門之檢查原由水警第二廳三專署一分署擔任茲會同水巡隊共同負責（一）　胥盤各馬路城廂内大小各旅棧由憲兵會同各管區警察擔任稽查之責（一）凡軍警巡歷所及者卽於各該駐在地軍警擔負檢查之（一）各檢查官兵如查出違禁品應報告總稽查官核辦 
（一）稽查手續照省飭辦理 
蘇州警察廳長崔鳳舞自蘇州戒嚴以來支配勤務督察各 
 
 
 

Page 7

 
 
　頗爲忙碌前日奉電赴省馮公而詢蘇地情形並　以緊要機宜來往神速茲經宣武將軍加給軍政執法處法官銜俾資　攝今日通知各機關云四月三十日奉上將軍七七八號飭　蘇州現値戒嚴地方吃緊特加該廳長爲本署署軍法處法官銜以資會辦軍政合仰遵照相應通知 
蘇垣胥門外行春橋西首之溪鎭地臨太湖鄉民頗裕闔村有五十餘戶前日（二十九）到有太湖内之大帮梟匪據云約有數百人明火執槍蜂擁入鎭鎭民因見來勢過衆任共搜刮而去比經蘇州水警聞信往捕已不知何往此次闔鎭被搶殊巨刻已由孫 
知事親往履勘矣又三十日下午太湖邉境東山地方連日　水陸各軍警咸注意於江陰無錫兩處該處土匪乃伺隙搶刦勢頗猖獗趙廳長接得探報後遂飛飭駐紥無錫之第二專署長師蘭亭率警剿捕師統領奉飭立即帶領本署敎練隊長警三十名抽調槍船六艘馳往剿捕恐官兵到而各匪又去矣 
常熟孤山前爲澄軍佔守縣城吃緊迭電朱使乞援業　飭派陸軍第四旅八團之二三兩營前往駐防昨日已抵琴川康營長等以此次調赴常熟電屬　備起見一切軍實尤應多給以免缺乏米師長今日已飭司令部軍械科長李開選每營各配五　毛瑟快鎗子彈二萬五千顆三十年式子彈二萬五千顆統計十萬顆隨發各十兵之春季裌軍衣褲數百套雇船裝運派二等軍需何某持領護照押往琴川給二三兩營收領備需 
地方通信 
[蘇州]  
　　吳江獨立餘聞吳江黎里鎭向有水警第三專署第五分署一等巡官李益齋帶船一哨及陸警李如璜警佐帶巡士二排團防局長楊富山帶團勇二排分别駐紥當何嘉祿殷佩六等在吳江宣布獨立之後殷佩六即於四月十八號派其部下陳升伯帶船八號開回黎里鎭（殷陳均黎里人）宣布獨立並商令東西兩典當各出洋四百元助餉是時水警李巡官卽潛起平望團防局長亦已出走該局並未竪立白旗陳升伯卽派法字圩圩早陸長生充當該局局長迨吳江獨立解散後黎里之獨立旗幟亦隨之面消減近日吳江縣署迭接該鎭商學各界公函謂陸長生以圩甲而兼任團防長殊　不當且陸長生陳升伯均爲殷培六之同黨請澈查辦理又殷佩六等　仍在某某等處云云當經謝寳華知事派本署警佐丁錫豐隨同七十六團何團長及水警游緝隊李獻廷隊長乘淺水兵艦二號拖帶鎗船三十號開往黎里查察四月三十號何團長同李丁二隊長等率隊到鎭會晤董事毛乃峯徐之味金康年等後卽傳陸長生面詢一切當擬將陸長生帶縣訊究嗣經某董事力保而罷何團長等卽率隊四處巡察一周並無殷佩六等蹤跡隨即鼓輪返棹遄冋吳江李獻廷隊長旋即來蘇面禀鎭使道尹核示 
　　井中炸藥何來蘇垣西善長巷殺猪弄中向有官井一口陰曆四月初一日天明時有人吊水見井中有物當卽吊起見係一大　草紙迨細細解開見草紙中間控一圓洞内藏洋鐵筒二隻（形似半斤雙響爆竹之式）開蓋查看内有棉花塞住去其棉花　　是探黃色之炸藥　　相似一時觀看人衆西　警署巡長聞信到來察看見是危險物品立併帶回區署經第一分駐所李巡官伺長警等又至井邊查察形迹並在近處一帶居民按戶查間後　報劉署長轉報崔廳長核示 
[松江]  
　　浦南騷擾之近訊浦南一帶有人沿途搜掠警局鎗械及向商店富戶索借銀洋等情曾兩誌前報茲悉經水警專署長沈葆義在阮巷拘住兩人卽就該　鎗决示衆沈署長即於今日赴蘇大約面晤廳長籌商事宜目下金山平湖接壤處所驛騷過甚民生不聊已有人建議仿照光緖二十八年招撫土匪辦法錄其渠魁酌給金錢收冋鎗械勒令捕送一二流匪了事云 
　　楓涇回復原狀楓涇爲江浙要衝自癸丑秋杪卽有近畿陸軍駐紥且南鎭一帶有嘉善縣派駐之警察北鎭則有松江縣管轄之巡警第一分所上月十二日火車驟停人民雖有虚驚賴軍警及商董盡力維持秩序上未露紊亂狀應十五日人民無故驚駭搬遷恐後蓋因南鎭警所長姜　樂棄職他往之故蓋姜於十一日偕友赴滬十二夜浙省起事十三火車不通姜得信即於十四嚴買棹抵楓　江浙兩方已有責詞當晚姜遂携眷宵遁人民知警官已走誤謂戰事逼迫遂恐慌大起搬移一空典肆早歇幾至罷市幸由商　勸諭及駐楓軍官與北鎭警官之眷屬互相往還以示鎭靜人心始定現遷者皆回前日商董曁自治委員特　牲犠酒席以酬軍警維持之力維典當中有當無贖勢難久支已請商曾葉子美君向縣署提借公欵暫資補力 
[揚州]  
　　推廣官中額數江都縣知事署昨接省垣財政廳胡廳長飭略謂官中一項刻經前充官牙之任某至廳控告所諭張某等九人分充官中跡近把持等情江邑兼有甘泉轄境地勢寥廓應即於原定額外增加數名俟諭定後報到廳以憑立案 
　　限制巡士解職江都縣警察所轄各分區巡士現因游緝隊馬玉仁旅長招收目兵該巡士等見異思遷紛紛辭職入營投効刻由該分區長飭傳原保人到區從嚴限制不得自由解職以重警政 
　　事主殺　盜匪江邑西鄉陳家集徐姓家前爲當地土匪陳某搶劫曾經禀案飭緝陳即聞風逃匿咋忽潛回爲徐姓察知將其殺斃現　陳之家屬擬至縣公署提起訴訟云 
[鎭江]  
　　小飭堵截逃兵鎭郡軍警各機關昨接馮將軍電飭略謂江陰炮台業已克復所有敗走兵士多數由内河搭民船竄入奉賢川沙南滙寳山等縣或乘長江大小輪船遁至鎭江渡江逕往淮揚一帶查該逃兵等恐均懷挾鎗彈及軍用危險物品一入内地難保無騷擾地方情　仰卽飭屬留心偵查如遇有此項逃兵務令其繳械妥速解散毌許逗遛境内有礙地方公安是爲至要等因各機關奉電後業經各飭所部分往輪船民船塢嚴密巡選擇要堵截矣　　 
　　中學校長易人鎭郡省立第六中學校劉校長辦理業已多年茲因時局不靖學生紛紛請假回里卽内部職員亦多請假劉君覩此情形以維持不易爰於日前晉省　職業奉照准當由使署委任周某來鎭代理校長職務現聞劉君亦已回鎭預備交代一切矣 
　　道視學蒞鎭視察道視學員轉亮候君於前日來鎭調查本邑學務所有城廂市各校業經查畢昨日早晨偕同縣視學師竹君前任各鄉視察各校分别優劣以資整頓 
　　派員偵查　客駐　　　掩護隊葛司令以鎭郡爲長江　北　喉恐有人携帶危險物品潛入内地秘密行動特派軍事　查員乘坐　甯火車往來丹陽常州金陵等處挨站偵查如有形跡可疑之人下車時尾隨其後就近報告本埠軍警堵截扣留以期周密 
　　市面仍未活動鎭郡商界近日表面雖覺鎭靜然内部仍非常恐慌存戶紛紛提現各莊又收縮賬面金融呆滯故各業仍難起色 
　　司令點名發餉新任駐鎭要塞掩護隊葛司令到差伊始卽於日昨按營點名發餉次傳各營長官到部接洽化除新舊意見一面嚴訂軍律傳知各營並諭爲有犯必懲以肅軍紀 
[山東]  
　　十八團募兵補充靳將軍招募新兵一節曾見報端茲聞因陸軍第五師第十八團開往江蘇回東無期而東省正在防衛吃緊之際故又招募新兵以補足十八團軍額現已開始招募所定檢驗地點即設　第五　營内資格限年二十歲以上四十歲以下身家淸白素無嗜好平舉百斤爲度刻下報名者甚爲踴躍日内即可招足矣 
[奉天]  
　　奉天防務之分任奉天張　軍接到督理奉天軍務兼代署巡按使命令後即與帮辦軍務馮師長召集吳馬二鎭守使與湯孫汲三旅長及各參謀長等會議以東省接近兩强商埠租界林立防務最關重要特議定西路由馮師長擔任東路由馬鎭守使擔任北路由吳鎭守使擔任南路由王帮統孫旅長擔任中路由湯旅長擔任倘某路疏忽致生事故卽惟某人是問云 
　　減政主義之擬定段氏去奉後連帶辭職人員對於財政甚清晣經張將軍於事後清查共短欵二百餘萬現張氏以財政困難惟有力求撙節以資彌補各機關局所辭職之員共至一百二十餘人除重要主任者揀員補充外其餘擬不再補人至各局所人員亦擬裁減一半薪俸裁減二成經費一律減發三分之一並將屯墾局　清丈官地局歸併警官敎練所政治研究所一併停辦將軍行署與巡按使公署軍政處亦合而爲一如此辦理月可省欵十餘萬元云 
雜評一 
[江蘇之前途（一子）]  
　　江蘇之民黨前日急激進行而今忽沉寂者豈以武力之不敵而隱忍耶曰非也以馮將軍已發表勸退之意也 
馮將軍已發表勸退之意則馮將軍之宗旨已與民黨同已與西南獨立之各省同勸退而有效目的同達有何求勸退而無效則馮將軍必再有一番表示故民黨靜以待之他日　達同一之途徑歟則民黨與馮將軍握手且有日前之小小介蒂又奚必計較 
此余江蘇前途之觀測也 
[湖北之民黨]  
　　以一人而兼兩種之身分在帝制派人忽而爲開國元勳忽而爲禍國罪魁然最後之公論則僅博得罪魁之名而已 
今卾大吏於文告中稱民黨爲愛國志士捕獲後則目爲盜匪而鎗斃之忽稱志士忽稱盜匪然最後之公論則人皆知爲志士也彼鄂大吏者祇能摧殘志士之生命而不能毁志士之名非特不能毁志士之名且益自陷於惡名嗚呼帝制派今尙不懼最後之公論耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[閘北崗警發癲肇禍續誌]  
　　閘北五區警署派在北四川路華租交界處之站崗巡警於前晚七時許忽發神經病開鎗亂擊傷斃多人致該處交通登時斷絶巳略誌昨報茲將昨日各訪員報告情形及西報所載擇其大致相符者彙錄於後尙有其他訪函多糢糊臆造之詞則汰而不錄以免掩其眞相 
　　閘北訪函云五區第八派出所巡警劉長興係徐州人前晚七時在北四川路麥拿里口站崗該里房屋均屬洋式居民多半西洋人崗位不通華界每逢調差値崗巡警必携帶鎖匙開該里後門出入其時該巡警忽發神經病開鎗亂擊行人有西洋人二名逃入路旁一百五十九號震康恆鐘表店内劉即追至該店門口向内射擊二西洋人一被當　擊斃其一亦受重傷又傷店夥朱雙全及店主之女朱傷　重繼又奔至一百 
六十號衡松記柴炭店門前擊傷店夥李某並至一百五十八號大森東洋雜貨店門前開鎗傷日人一名郵差某甲乘脚踏車經過當被擊倒送院後即死又霍姓粤女及某粤嫗某姓婢女等三人亦被鎗傷甚重又傷北四川路捕房某號華捕一名彼時該警逢人便擊形殊兇横適有某西人到來見此情形即開手鎗四響始將該警擊倒事後由捕房通班探捕到場將一應受傷人及肇禍巡警車送同仁醫院療治　體送　屍所候請中西廨員蒞驗五區薛警正當即電報徐警廳長　報楊護軍　昨　楊君　某副官徐廳長派偵緝隊霍隊　至肇事地實　調查禀復候商領事團核辦總計是役死者四人（一）日本人阿日可文（二）西洋人麥華大（三）郵差王裕品（四）不知姓氏之女子傷者華人六又九百六十六號華捕及日本婦人木利德女子好杜男子實祖密美國婦人費士平葡人阿葛耶等十二名口 
　　美租界訪函云前晚七時北四川路横浜橋崇福里隔壁五區站崗　警不知有何感觸神經錯亂開鎗轟斃郵局送信人王裕品及某日人女學生倪碧城又鎗傷九百六十六號華捕鐘表店學徒朱素才並西人葡人等十四人擊斃各屍昨日已經公廨中西官王康二君蒞所檢驗委係鎗傷要害致命由屍　王何氏倪文炳等先行具結收殮受傷人均送同仁醫院療治惟朱素才一名已因傷重身死日本人之屍亦經日領事驗明收殮又高阿炳陳培生二人其時同坐某號電車經過該處亦遭擊傷現在醫院醫治 
　　英租界訪函云本月二號晚六時半有一外人從崇　里穿入華界該　崗警上前問該外人見其神　有異避入是處鐘表店内該巡警趕上開鎗華傷該店夥朱雙全女孩秋雲一百六十號門牌柴爿店夥李才生及一百五十八號門牌雜貨店内男女各一人一百六十六號門牌陳姓後門被彈擊穿一時鎗擊不絶秩序大亂遂阻斷交通北四川路捕房捕頭聞警即用電話知照老閘捕房飭派華探陸桂山陳　四二名馳往由該捕頭率令中西探捕各帶軍械前往查得是處站崗之九百六十六號華捕巳被擊傷手臂崇福里口有一郵政局信差王裕品中彈倒斃尙有日本人西洋人各一名及住居虹口克北路六號門牌在海關執業粤人倪文炳之二十歲女兒倪碧城亦均被彈轟傷身死旋由該探捕將各屍體舁入婓倫路驗屍所報請中西官檢驗計共被傷者男女大小共十八人併送同仁醫院醫治微傷各人當卽敷藥而 
去現傷較重者共有五人均在醫院醫治 
已斃之日本人西洋人二名昨晨已由各該管領事驗明棺殮王裕品倪碧城男女二尸昨日午刻由公共公廨審員王肇之君會同英康副領事各乘馬車蒞所即飭檢驗吏醶得王裕品槍彈從左後脇擊入鎗珠尙未透出委係轟傷身死論令尸妻王何氏領尸棺殮倪女鎗彈從左脇擊入洞穿致斃諭令尸父倪文炳棺殮即升座公案向該尸屬等賂詰數語諭令退去候查明肇事眞相以便傳赴公堂訊問並悉肇事地點昨由警署禀奉楊護軍使派軍隊前往駐防英美總巡麥高雲君以此事關係重大除禀請駐滬外交團核辦外一面飭令北四川路捕房加派探捕至該處邊界巡邏以資防範 
　　上海泰晤士報云昨晚七時甫過北四川路忽發來福鎗聲居民大爲驚惶發鎗者爲在赫林里附近上差之閘 
北巡警衆意必因發神經病之故該巡警所負鎗彈帶内滿實鎗彈致爲擊斃四人擊傷三人最先死者爲中國女學一丁女士中國女子靑年會會員也年約二十一正由赫林里向北四川路前進巡警見之即　鎗向擊中女士之額登時殞命該巡警於是即由赫林里步入北四川路向靶子場前進行未十碼有中國郵差乘自行車由對面馳來該巡警復舉鎗中其眉心亦登時喪生繼乃步回又遇一日婦斃之且傷及一日本男子葡童瑪恰杜年十七適路過亦爲所擊彈由右腿入而由前胸出旋經送往醫院傷重而死尙有一肄業聖芳濟學堂名亞格亞之葡童中彈三次一在手一在肩一在上臂經其父送醫院裹治後已歸家公共租界某華捕適於是時下差赴北 
四川路捕房手亦中有彈傷韋斯本女士在電車中被創但經裹治後尙能返家北四川路捕房西捕頭愛里哇特聞槍聲後即趨出調查行兇之閘北巡警適與相値又欲開槍該捕頭見勢迫即㧞手鎗連發數彈中者四枚是時忽有携械之巡警二三十人由閘北界内奔入北四川路向其受傷之同伴方面而進繼即奔回後經調查知受傷之巡警已爲此輩舁回旋又聞該巡警現居某紅十字會醫院傷勢甚危據該段居民聲稱該巡警共約發出二十彈附近樹上有彈孔頗多四川路捕房登時派人將遇害諸人舁入驗屍所候驗是晚捕房戒備甚嚴 
　　文滙報亦紀該事云昨晚（二日）閘北某巡警發癲當時共擊斃四人一爲中庸洋行葡人瑪恰杜君之子（年十六）一爲日商某氏一爲敎會學生丁女士（年十六）一爲中國郵差尙有某華人因受傷於今日（三日）身死傷者共九人内有俄國女士韋斯本葡人亞格亞（與瑪恰杜子同行）又日人二餘五人皆華人而行兇之巡警亦受重傷恐將不治當北四川路西捕頭愛里哇特及西捕維萊巨聞警後疑爲盜刦急趨開鎗巡警之後冀助其擒盜維萊巨前行忽見該巡警回身擊之幸未命中於是愛里哇特忽㧞手鎗擊倒該巡警當時經人舁送北京路紅十字會醫院今日已移送徐家匯紅十字會醫院傷勢甚重恐難痊愈今日當道已澈查此事會審公廨曾審訊華人遇害原由旋即停訊日本領事署亦展緩審訊日人遇害案但均未定續訊日期葡領事署已於今日下午五時開訊葡童遇害情形 
[前夜南市之昏暗]  
　　前晚南市中華路及南半城内外各要道之電燈線不知如何損壞以致淞滬警察廳周圍及内部之電燈同時熄滅是時徐警廳長適聞閘北方面發生事故深恐有人乘機肆擾立用電話向内地電燈公司詢問據云傍晚開機時查得全夜線機關忽然走火知係所布之線互相牽住即該機關住以致不能通電云云旣而由公司派小工多人四出查看後在城内第二師範學校附近查見燈線被風吹動兩線相絞惟電力甚猛一時不易繫開故俟至昨日始行修整 
　　徐警廳長於前晚電燈熄滅後即飭一區三分駐所轉飭各崗警及本廳游巡隊等實力巡察阻止車輛往來並查看行人如有三五成羣或形迹可疑者立時盤問或加以檢查故前晚南半城一帶阻止交通較平日更爲嚴緊 
　　滬南新碼頭電話局亦恐被人割斷電線故即禀由警廳長飭知游巡隊長轉飭駐防該局隊士加意巡邏並加派偵探數名在該局周圍實力巡護至天明始行歸隊 
[船員宣告輟業三誌]  
　　字林報云中國機務總會昨晚（二日）以哀的美敦書致太古怡和兩公司謂至星期四日正午如不承認總會則各機師擬附和船副輟業云該總會提出之要求與船副提出者相同其列第一而最重要者即承認總會是也機務總會會員服職中國沿海者共有五百餘人太古公司之機師百人中有九十九人列名該會怡和公司則百人中佔九十六人該會與倫敦機務總會互通聲氣昨日下午有會員三十餘人在南京路十七號會議兩小時與會諸員皆主與船副一致進行要求公司承認總會其所以討論兩小時之久者因對於答覆之時限意見互異也卒乃决定如至星期四日正午不接覆書各員一律離開機器室當晚即以議决辦法通電外埠各船各船機師一接訓令均將輟業至船主人一方面對於昨日航業罷工有何意見無從探悉太古怡和兩公司均不肯有所宣布惟聞兩公司已將此事託英領事署調停昨日領事署與中國各口輪船船副會館曾通函數次今尙不知有何進步也昨晨太古公司備函分請上海港内各船船員至事務所會談各員無一應者謂此事須由公司與會館辦理不應與個人私商云今公司所持之理由爲會館要求過奢且不適時宜會館中人則謂會館所最注重者爲承認會館一條如公司能承認會館則各船員擬即照常辦公至增薪問題儘可續商今公司旣有意决裂則各船員非候提出之要求十條盡行承認决不服職並有少年船員數人聲稱稱如輟業期延至四日以上則彼等即擬永别中國海濱云昨日太古公司在滬之輪船均未行動各員出於自願仍居船中爲公司管守產業俟有瓜代之人再行離船但不肯移動泊駐地點昨日會館接外埠各船員來電允以全力贊助會館船員今雖輟業仍不使輪船滯留不平安之處如據宜昌某船來電謂留泊宜昌殊屬危險故將駛回漢口即其一證也怡和公司隆和輪船定昨日午夜啓椗赴漢記者書時未知是否開行但聞如能補足缺額之船員即將如期駛出又聞該公司之景星輪船定今日開往北方惟據會館中人云未必能然香港今方在戒嚴期内故各船仍須照常駛行據會館聲稱香港開出之船俟抵第一口岸時其船員即擬輟業今除日本公司及招商局之輪船未受影響外中國之航業可稱全停矣 
[滬浙軍又退一步]  
　　近聞滬浙間時有專員往來會商兩省邊境 
治安問題彼此開　布公感情頗洽現又互商各將駐兵再行退後一駐松江一駐嘉善彼此哨兵劃定防線各不相侵故日來交界處尙覺安靜云 
[上寳兩縣之防護閘北]  
　　閘北爲上寳兩縣交界之區東連吳淞砲臺西接滬寗鐵路地勢扼要爲軍事家所注意茲聞上寳兩縣知事以近日謠言未息防範宜周因特會擬兩縣交界嚴防辦法二十四條分呈護軍使署曁江寗軍巡兩署請爲察核昨已批准宣布施行 
[保護海軍藥庫]  
　　楊護軍使以浦東白蓮涇口及龍華港之對岸有海軍藥庫兩處當此時局不靖防範自應嚴密除飭水警第三分署派撥鎗划駛往梭巡外並飭鈞和遊巡艦泊於龍華嘴浦面又飭舞鳳軍艦泊於白蓮涇口嚴加保護毌稍疏懈 
[海容艦尙無正式報告]  
　　海容巡洋艦前因護送北軍南下中途遇霧致將新裕商輪撞沉該巡洋艦亦因汽鍋受損駛赴閩省船塢修理已誌前報茲悉海軍劉總長以海容艦於撞沉新裕以後未將赴閩修理情形正式報告究竟堂時如何碰撞該艦受傷若何及修理估價何日抵閩均須調查現已飭由海軍總輪機處責令該艦干艦長迅即詳細具復 
[花衣市面之冷落]  
　　滬南花衣業自浙江宣布獨立以來生意停滯近日門市收價每擔祇値二十九元至三十元比較浙省未告獨立以前約跌二元各路花衣市價亦均跌落二兩之譜因各廠家以紗貨滯銷大都暫停工作不收花衣故各花行亦多停秤其中之照常秤收者因做有期貨不得不勉强收買以顧信用耳 
[預誌改良絲織品之會議]  
　　赴美賽會監督處以絲商調查改良等事業由上海總商會召集江浙皖三省絲繭同業定五月五號來會　論由陳蘭薫監督報告紐約各絲商之意見茲又函請總商會定五月六號（即星期六日）召集南北緖綸綢業公所紗業雲錦公所杭緞業錢江會館盛經公所各領袖柬邀同業會議改良綢業情形並參觀美洲各色綢緞羅綾貨樣標本藉資研究總商會接函後以事關改良貨品行銷外國即分别函請綢商各公所召集同業届時蒞會參觀討論 
[又有米行破壞新章]  
　　本埠南北兩市專做發米各米行自今正仁穀堂公所議决新章以後曾由調查員至新閘某米行查出破壞新章即經開會議罰了事昨日又經北市調查員孫潤甫查 
得新閘某某等四行貼還某米店之行佣不符顯違定章當即訴知南北兩業董發出通告於昨日午後一時假萃秀堂開臨時會議到者除張樂君錢貴三兩董外同行共到一百四五十人當經該調查員述明該四行破壞新章請衆公决旋由某行遺陸子山到場聲明此次所發之米係從前定購者並不破壞新章可請覆查其餘有二行各派代表聲明售出之米其回佣業已補收足數尙有一行則 
無人致辯當由張錢兩董起言此項新章係爲保全同行權利起見各宜整頓自愛今兩行旣巳補收不必置議尙有一行亦應向米店補收免傷同行感情各董云嗣後南北同行應於明日起一律扣回三分不得參差支票仍宜止收設再查出須照章議罰全體贊成遂散會 
[江蘇之時局與敎育]  
　　昨日江蘇齊巡按使通飭各學校校長文云查近來因江陰吳江地方小有兵事致各處謠言甚多各校學生甚有托故請假離校者不知本省兵防完固本使與宣武上將軍疉經會議共以保衛安寗秩序爲前提倘無騷動之端萬無兵釁之啓况江陰吳江方面秩序現亦回復各校學生自應持以鎭定各修其業務豈宜無事自擾駭社會之觀聽誤求學之光陰爲特通飭各該校長仰即督率全校員生照常授課學生有托故請假離校者不得輕予准許其先經請假者應即由校通函催令即日返校銷假須知學生平日無不以軍國民資格自許今因小有謠言遂爾張皇失措試問將來身任大事復安有從容鎭定之方時變之來即磨鍊膽識之具本使對於各校學生愛之深故言之切望各該校長共體斯意切實訓戒並將遵辦情形詳復備查此飭 
又飭各縣知事文云查前因江陰吳江地方不靖省立學校學生問有請假離校情事經本使通飭各該校長督率全校員生照常授課學生有託故請假離校者不得輕予准許其先經請假者應即由校通函催令即日返校銷假等因在案此次兵事限於一處屬於一時與全省治安無大關係即於全省敎育無甚影響况江陰吳江現亦寗謐各縣敎育自應照常辦理積極進行其學校有無故停課者須予該校長以處分其學生有無故請假者須向該家族婉勸至行政機關於經費一項尤應統籌全局按時撥放俾學校無恐慌之慮即校員免藉口之端當此大局杌隍人心浮動之際學界爲地方表率苟不持以鎭定則敎育之事業損失旣多而社會之安寗紛擾尤易爲特通飭各該縣知事仰即共體斯意切實維持並佈告全境咸使聞知是爲至要此飭 
[演説共和國敎育之價値]  
　　昨日大陸載星期二午後四時美國前麥賽州省總督威爾喜君至徐家滙參觀復旦公學同行者有該校董事聶雲台君到校時該校體操部及童子軍部學生均列隊歡迎極爲整肅參觀校舍旣竟即至禮堂演説首由校長李登煇君致歡迎詞注重中美友誼之敦篤次威君起立演説共和國敎育之價値略云敎育甚爲寳貴能使各國通彼此之情並能發明世界奇妙隠微之物使國家與人民俱得進步且敎育之在共和國尤能鼓勵人心使共愛其國旗並躋平民於高尙之地位我聞中國學生在世界上名譽甚優務望受敎育之後以救國救民爲天職愼毌自私自利不肯匡助未受敎育之人諸君須有决心力圖上進毌負父兄師長之期望中國爲世界大國凡人民及政府作爲應百倍於他國况學校中無不可造就之人才祇須注意奮勉二字即可躋高等之地位享無上之光榮諸君勉之説畢欵以茶點並赴操場閲童子軍操練極爲贊許即攝影留作紀念而别時已六下鐘矣 
[復訊私造鈔票案]  
　　公共租界新閘捕房在重慶路破獲私造中國銀行僞鈔票機關抄出製造器具多種當將歐榮生諸志明趙　記蔣宜信刁宜山姚信正陳全恒陳芳芬等八人拘解公共公堂訊判陳芳芬交一千元人洋並保餘人押候研訊等情已迭詳本報前日午後由捕將歐等一干人解廨經王肇之襄讞會同德領師君升座提訊捕房代表牛門北京政府代表穆安素及被告代表斐斯羅傑等六律師均各到堂候示先由斐斯律師詰據諸志明供稱向在京張鐵路辦事與歐榮生相識巳有一年我於去冬來滬與歐會晤至今年正月因經濟困難向友諸向裕處借得田單一紙託歐代抵未成歐即囑我遷住伊家至二月十四日我即搬到歐處並索方單致被捕房拘住所有樓上黑紙糊成之暗房以及各種藥水銅模等物係日本人之物該房亦係日人所居私造鈔票一層我實不知求察訊揀陳芳芬供稱向在芝罘路開設銅匠店因店某被房主翻造故遷至白克路是日我至 
成都路馬樂里覓屋致被誤拘質之蔣宜信供稱向在老北門米店内爲夥於去年歲底辭歇因無捿身之處由諸志明介紹至歐處爲飯司祇做三天即被拘案至樓上 
 
 
 

Page 11

 
 
兩間房屋一爲歐自居一租於日本人抄獲之物係該日人帶來私造僞票我實未預聞求鑒中函官判各被告交捕帶還候再訊核 
[法捕房飭查炸彈來歷]  
　　法捕房石總巡以上月間法新與界皮少耐路寗波路金神父路及東新橋沿洋涇浜　處迭次爆發炸彈炸傷人口飭探調查尙未　其眞　不料前日圖梅路途畔又發炸彈一枚炸傷售菜鄉民兩人此種危險物品　有發現殊碍治安故又加派幹探四出詳查各該炸彈究係何人抛棄限日禀覆以便究 
[虹口發生盜案]  
　　虹口崇明路五十四號門牌粤人葉蓬生家於前 
晚八句餘鐘突來盜匪四人賺開後門入内各出利刃嚇禁聲張適葉有事外出被盜將葉妻羅氏用繩綑綁搜刦値洋八百元之金珠飾物逃逸事後由葉報告美捕房派令華探譚鳳池周阿金協同八十四號西探目利扶司前往勘緝旋經查獲跡涉嫌疑之粤人封家五賴瑞林何耀輝一併帶入捕房昨解公共公廨由中西包探上堂禀明　情當經王襄讞會同英卓副領事研訊一過判封等三人還押聽候查明於下禮拜一再訊 
[無錫米船遇盜]  
　　販米客商周阿根　由無錫裝載糙糯米二百餘石來滬擬托機廠碾白售賣前日上午六時駛至本邑西　虞姬 
墩地方忽來盜匪十餘人各持器械上船搜刦見無銀錢即將　米搶去三十餘石一哄而散該船無奈駛至所閘將情訴知錫金公所開單 
投報水陸各警請爲嚴緝一面由公所開會公議日後保護來往米船之辯法以免再受損失 
[崗警抛差潛逃續誌]  
　　南市第一區警察署派在十六舖橋之崗警王桂山於五月二日午刻抛差私逃已紀昨報茲悉該署董　正以該警身穿制服無故脱逃實屬目無法紀業巳將該警年歲籍貫而貎箕斗開報徐　廳長通飭各區署及偵緝隊一體留心協緝矣 
[警察乘車之取締]  
　　華商電車公司自南市中華路通車後因往來小南門至小東門一帶之乘客甚爲擁擠曾經規定專行該處之電車每逢婦女乘坐頭等車者仍照常例收資以示優待茲經該公司查得警廳游巡隊等各警察出外乘車亦多擠入頭等坐位以致女客諸多不便業由公司陸總理函請淞滬警察廳長轉知所屬警隊自後因公乘車祇可照章站立月台上或至二等下坐不得聞人頭等坐位云 
[拘捕黨人誌聞]  
　　昨日上午一時有閘北巡警偵緝等數人携帶鎗械至新垃圾橋北華通坊二弄底某姓寓内拘去年約三十餘歲身穿西裝有鬚之某甲一名據聞係是黨人未知確否 
[中英鑛務督辦蒞滬]  
　　北京中英鑛務局督辦英人竇福生君前日因公來滬庽居匯中西旅館聞中外官商之前往訪謁者絡繹不絶云 
[川沙人挽留知事]  
　　聞川沙縣公民張某莊某等一百餘人以川邑地瘠民貧兩受風災范知　　賑力值春荒　民逼野正在設法賑撫乃范知事忽有　署某縣消息人心　慌昨恃　電省道各署請暫留辦春賑情聞上吏新缺　　緊要頗費躊躇云 
[醫生所接之恐嚇信]  
　　本邑某醫生近日接到一信用上海衛戌義勇隊總司令部名義註明　恒　里某號械寄信中大致謂比年以來北京政府蹂躪民　帝制自爲漢黔諸省起義以來政府之暴行威權業將推倒同人等現仍竭力進行務達最優之目的而後已公爲醫界之　同道諸君約皆熱心愛國請代尋餉銀若干一俟大局底定堂以權利奉報云云某君接函大爲詫異昨已禀報各官廳請爲察核矣 
[匿名信之累人]  
　　南市　一區一　口所宋　佐接得匿名信函指南碼頭安樂里第三弄内之　北車夫王有才通同黨人私行開會希圖舉事等請曾派巡警傳至車夫王悦才略加詢問知係挾嫌誣害論候查提同居各人質訊在案茲已傳到二房東江北人張仁錦詰問並無通同黨人情事惟内中同居者均係苦力値此調查戶口之　此種居戶究嫌太雜故已飭令具結遷移出境不准再行逗留 
[徐家滙抽收小車捐]  
　　徐家滙鎭迤西向有馬路一條歷由天主堂撥欵修理茲該敎堂以該處附近一帶小車甚多統計已有三四百輛所以該處馬路易於損壞所出　費爲數不資故已商准工巡捐局朱局長每月抽收小車捐每輛三角即着該鎭二區三分駐所就近收捐以補助修路經費 
[關於清潔事宜之公函]  
　　上海工巡捐局朱局長昨致英工部局麥總辦函云案據接辦閘北清潔院商人廳道示禀稱商人遵奉局諭承辦閘北清潔事務於昨日（五月二日）始行接辦當經飭派夫役分段挑倒各住戶均祇異言惟北四川路土德里大德里及阿瑞里等處糞　向由該路經過詎被前　閘　淯潔之朱福年即現辦公共租界清潔捐之朱其武出頭阻止並攘奮糞料倒去六七十擔之多今晨仍復如是商人據逃糞夫役報告前來不勝駭異當經詳細調查該處糞擔向由北四川路經過惟三年前王永記承辦租界清潔時適朱福年承辦閘北清潔曾被王永記阻撓搶糞大起交涉然以後絶無阻碍情事此次攘奪糞料稽由朱福年即朱其武之指使效王永記故智希圖把持顯然可見竊思閘北清潔界限分明辦理亦歷有年所如此攔路搶奪徵獨有碍捐欵且於該　衛生前途亦有極大影響　請訊賜函致工部局總辦勒令朱福年即朱其武賠償損失並飭令嗣後遵照向章各守界限以重衛生而維捐務等情據此查敝局管理之閘北清潔税本由朱福年承包現以續辦期滿由局招商投標歸商人廠道宗得標承辦於昨日（五月一日）交替該商於閘北清潔事宜調查詳確始行接辦挑糞一應均照向章辦理朱福年即朱其武旣經交卸閘北清潔事宜專辦租界清潔自應各守界限實不應無故攘奪致阻碍華租兩界衛生前途及敝局捐務之關係據禀前情應煩貴局秉公辦理飭傳朱其武勒令賠償損失並飭以後依照界限妥愼挑倒毌得再事攘奪致釀事端並希見復施行實紉睦誼 
[新菜場定期開市]  
　　閘北長安路華盛絲廠經租賬房前在華盛路藥水廠舊址蓋造 
蘆棚租於小販擺設菜攤已歷多年近工巡捐局閘北分辦處以該菜市逼近馬路停歇菜擔有碍交通傳諭業主嚴加取締在案現由該業主禀准朱局長另在西首空地上建造菜場一所已經工竣定陰曆四月初五起知照各菜販一律遷往新菜場交易原有地基改築市房出租 
[船老大失足溺斃]  
　　停泊新閘橋畔之錫帮鄒周福米船上老大某甲前日午後一時偶不經心跌入河中迨經撈起業已氣絶聞死者年祇二十四歲家中尙有父母妻子鄒不敢收殮即將屍身雇小火輪拖回無錫交其家屬棺殮 
[阿姪糾衆行兇]  
　　住居閘北之客民丁大熙子素與其叔丁子奎不和前日大熙子又挾伊叔控告之嫌糾合多人將子奎拔至荒僻處任意行兇（俗呼排三和土）以致子奎脊背等處受傷頗劇迨有巡警到來行兇者已逃逸無蹤乃將受傷人送至地方廳昨經檢察官驗明傷痕判丁子奎發堂醫治一面飭派法警查拿丁大熙子等到案究懲 
[工人因傷殞命]  
　　駕駛石子馬車之工人顧庚榮前日在又袋角附近駕車不愼倒地被車輪碾傷肚腹由捕查見車送醫院醫治無效於昨日因傷殞命將屍車送驗屍所報請公共公廨中西讞員蒞驗收殮 
[同族借貸之强横]  
　　陳金狗至法公堂控稱民人持洋兩元出外購物行經慮家灣被陳阿金軋住强借不遂突出鐵棍行凶幸有朋友周全記張泉金尋同行上前攔阻未被毆傷業已報捕拘獲有周等爲證求究訊之周等代詞相同阿金供與原告實係同族好言商借有之不敢强借行凶判押兩月以儆 
[十餘年前之票欵糾葛]  
　　胡綏之在公共公廨呈控黃震之不付票銀二千五百兩昨日上午由關讞員會同美領郭君在民庭研訊原告延穆安素律師上堂聲明該票係被告於前清光緖二十七年九月間所出請爲訊追並由見證胡伯榮胡敦甫投案證明前情訊之黃延羅傑律師到堂辯稱此項票銀早經陸續付於原告之交胡博記中西官判被告仍交原保候訊 
[爭奪遺產之紛擾]  
　　浦東金家橋附近已故鄉人丁佛全在日因乏子嗣以外甥丁生亭爲子詎生亭到家後佛全即親生一子名天龍迨佛全病故所有遺產契據全爲生亭執掌此次天龍邀齊親族擬向生亭將遺產分析生亭不允天龍情急即糾合堂兄丁錦瑞與該圖圖董之子顧和尙及地保等多人擁至生亭家時適生亭他出天龍等自得人衆突入内室將一切契據等物取去迨生亭返家得悉即往該處地方警察區禀報被天龍等糾合盜黨來家搶刧該區立派長警前往將天龍錦瑞並顧等先後拘送地方警察事務所請爲訊辦一面由天龍之妻丁馬氏至上海地方檢察廳禀請伸雪昨午該所主任景警佐已將天龍錦瑞顧和尙等押送檢廳經檢察官預審之下判將丁天龍等分别收押候提丁生亭並牽涉各人到案再行訊究 
[地方廳招工承造]  
　　上海地方審檢廳奉令遷往小西門外王家闕路建造新廳惟因經費無着尙未實行茲該廳袁林兩廳長奉到上台飭知業經籌集建築費即命興工起道等因是以林廳長巳在本廳大門前設　招商投標承造聞連日水木各工頭到廳投標者頗不乏人云 
[串拐案無從質證]  
　　楊懷成與妻李氏在地方檢察廳控告現押該廳之曹良輔與住居公共租界七浦路之張玉成李桂林串拐伊家十五歲女兒二姑娘七歲女孩小桂枝業經該廳移請公共公廨將張李二人拘案訊判各交三百元人洋並保候該廳將曹良輔送案質證在案昨晨由廨復訊檢察廳並未將曹送案據張玉成供稱二姑娘已於去冬病故而李桂林亦不將小桂枝交案中西官遂判張玉成開釋李桂林改交一百元人洋並保着將小桂枝交案再行訊核 
[竊取古畫磁瓶]  
　　四川路興業公司學徒無錫人楊裕生因竊取該公司所藏之文徵明畫及磁瓶等物被控昨由捕房派探將楊拘解公共公廨經會審員王肇之君會同英康副領事訊明判押西牢二月期滿帶堂再核 
雜評二 
[神經病之禍（訥）]  
　　可畏哉中國人之神經病也政府中人一發神經病而陷全國於紛擾閘北巡士一發神經病而惹傷斃多人之慘禍何神經病之害人若是也 
滬人之惴惴不安也久矣所以惴惴不安者懼砲聲鎗聲耳然砲聲鎗聲之起大都非由於黨人起事即出於盜匪圖刧孰料今日之鎗聲竟發於一神經病之人孰料神經病人所肇鎗聲之禍較其他鎗聲之禍爲尤重大嗚呼何上海之多事也 
 
 
 

Page 12

 
 
   
 
 

Page 13

 
 
自由談 
塵餘觚剩 
[春申懷舊錄] [  塵夢]  
　　虹口 
　　今蘇州河以北通稱爲虹口不知虹口實爲港名而非地名亦爲洪口而非虹口也上海毛對山墨餘錄所謂滬城東北有港名洪口卽謂此也 
　　丹桂戲園 
　　今滬上戲園之最老者當推丹桂蓋屢易其主而丹桂二家未變也創辦者爲甬人劉維忠相傳劉語人曰世無百年業此園他日爲他人有吾亦弗憾但不可易去我丹桂二字耳故至今屢易主人第加記以别之未嘗易名也 
　　鷄翼生爪 
　　前歲（民國三年）夏秋間上海有鷄翼生爪之異聞者傳以爲災禍之兆不知此事前巳有之道光初年及同治丙辰均有是事且云食之有毒均見毛對山墨餘錄又嘉慶辛已秋蘇松一帶雞翅上多生爪見錢泳履園叢話按此事不見於他處而屢見於蘇松是或地氣使然何與於災異 
海外摭奇 
[枵腹與槍傷] [  鶴]  
　　據英國海軍軍醫倍特納氏之實驗當羊胃空枵時若射以○三○三彈則彈丸之出入口皆生徑○二時之穴如於胃中充水時射之則入口之徑固與前同面出口之徑竟達○七時以是斷定食後胃部之受槍傷較諸食前爲危險 
[人生動作之時間]  
　　英人近曾調查人類一生活動之時間悉不勤不惰治事恒而無病者六十歲中睡眠時間占二十年進食時間占三年九日遊樂時間占七年六月勞動治事占十七年六月散步運動占六年三月安閑占二年六月化粧（理髮沐浴等）占二年六月 
[麻之氏用品]  
　　　　自開戰以來麻料告匱以是百計研究求其代用之品遂有千屈萊可代麻用之發明千屈萊係野生植物德國境内到處生之頃者方使小學生徒從事採集並究栽培之法以期廣爲種植云 
世界思潮 
[飛行病（譯大陸報）（逢一）] [  鴛雛]  
　　歐戰隊中飛行家在空中擊動甚厲是病名曰飛行病受病之原因大慨不出二端一飛翔而下其勢太疾則易成身體屈伏之痤病一反之升　太過則成山病合是二種原因飛行病之名詞巧見藎上升過快飛行家之氣體大震則筋肉組織上必生泡粒以及皮膚開裂若忽然飛下飛行家之耳鼓爲之雷震視線亦爲擾亂血　上冲於口角在神經腦筋間之組織爲之分離則釀成神經病矣 
許多飛行家之死亡爲事甚慘不知其緣由由於諸多不易知覺之病世界著名之少將范福爾曾在比利時繫敗德國齊泊林因見稱於時然少將亦曾飛行極長之路至最高雲表忽爾下堕惟不爲人所知然其原因亦當是受病太深耳 
飛行病含敗壞神經之烈性可以指擴而得英國飛行家否愛脱亦受是病是人素著聲聞於美國此次戰事其職業中最稱勇敢者其夫人爲美國產亦有名之美女也今者已請求離婚雖當年結婚之初爲狀滋樂迨至戰事伉儷亦仍和睦從否愛脱夫人之至友傳述自否愛脱任飛行隊　員之後大變其平時性情時時發爲暴怒怒時狂吼苟夫　　稍抛其意則怒之尤甚移時忽爾　然勿聲是種原因在醫生言之爲神經紛亂之故得自飛行者最重之飛行病在忽然飛升直接之原因因平時空氣和密血管有一定之壓力至是空氣球薄壓力乃失則病魔乘機而進外部血脈旣失壓力則血行之急較之内部尤甚因是身體各部分發爲水泡而脚部之關節處逾多有時此種氣泡非常激烈血爲之沸此時之痛苦殊難忍耐 
凡工人作工在空氣壓力深重之時忽然趨入空曠之地則其病類是故吾人每勘工人當空氣壓力平均之地亦須少爲体憇然而工人恒不從服（未完） 
海上瑤琴 
[㠭厂劇話] [  仙]  
　　時慧寳字智儂清同光間名靑衫小福第四子生而面目英秀不似樂坊中人然旣長是間莫能自拔卒學爲優孟檀板登場卓然以鬚生名鞠部十餘年來爲藝日進其唱不宗所爲派别才氣發皇惟我之所欲至氣力充牣順嗓而行高朗入雲馳驟横竦作尤戞戞獨造　嶒　不可一世之概而説　都謂其胎息菊仙此則氣與韻有不謀而同並非致力以學之者故與雙處輩不可同日語也智儂之劇最佳者爲上天台法場換子硃砂痣馬鞍山柴桑口敎子寄子諸齣精於二簧而拙於西皮士工大段之快三眼雄奇傷　風發泉涌實有以過人者 
智　書六朝體劇佳亦積十餘年之力慘淡得此遵秀　勁不　　亭似其得力爲龍殲寺諸碑去秋至杭爲人書楹聨至數十副予曾爲　巖紫垣諸君轉屬其　甚　欵署時慧而去其寳字又喜以指　蘭石亦極有致今春頂游虎林漱　乃酬以詩云登場偶現可憐身踏破紅氈十丈應詞賦柏梁皆樂府琵琶天寳有伶人尊前弦管　無賴　底衣衫畫不眞記得躋　弄柔輪　花　徧六朝春智儂惜少攻書不過粗解文理求之伶界中亦清雅之列　智儂唱戲迷傳時嘗對客揮毫墨蹟淋漓觀者嘆絶平時每寫共和民權諸劈　大字及帝制之説與起此等字樣忽不敢寫乃寫民爲邦本四字亦趣事也 
汪笑　本滿洲世家子且入仕矣以犯某事逋逃海上素工皮簧遂放廢於伶演劇梨園名駸駸日盛嗓不甚高而逸韻自生腔於孫汪譚三派皆有所得而喜標異莊票刻峭寳爲雅聲嘗自編劇或化崑入簧詞采煥發與班中脚本雅俗判若天壤其佳者如黨人碑長生殿桃花扇鐵冠圖哭祖廟瓜種蘭因馬嵬坡獻地圖馬前撥水膾炙人口已久然唱李陵碑讓成都打鼓駡曹受禪台等亦皆有獨得之處其滑稽一類則有法律精神風流債等而戲迷傳又其游戲之作人人所嗜聽也笑　十餘年前曾辦二十世紀大舞台雜誌著論極富長歌短什時露感慨不平之氣所謂傷心人别有懷抱也去歲於京爲吾友樂之書摺　殊蒼秀友人固能書者 
自由譚屑[  鵷雛]  
　　鵷雛生平不解持籌握算偶一爲之頗覺某困因念使天下人人如鵷雛不知此事付之誰理使天下人人盡不如鵷雛則懶散疎慵之歲月又付之誰理此事正復難解 
急景淨生無聊中忽忽又度一月此一月中世界之大庶物之衆各紛紛擾擾自樂所樂哀所哀得所得失所失相與擊維組織以造成一部世界史俯仰今古眞有無窮之慨也 
小説 
[俠情小説紅蘩蕗别傳] [  天虚我生]  
　　第三十四章（續） 
　　舒勿林曰吾固不信上帝但汝英人則固信之白拉根内曰吾英人固信上帝故不願以上帝尊貴之名致汚汝口舒勿林曰然則汝視汝所愛者之面供此事白拉根内大怒立提貯水之壺擊舒勿林舒勿林立避壺撞壁立碎水濡淋漓舒勿林衣襟盡濕而白拉根内巳憊極直向椅上而仆時海龍方佇立室外聞聲乃立奔入曰何者舒勿林曰白拉根内暈矣海龍大駭立趨白拉根内復顧舒勿林曰汝惡魔乃死白拉根内舒勿林曰白拉根内死耶汝觀其目張耶言次白拉根内果醒曰汝儕以我爲死耶誠告諸君更延十日者吾亦未必死也海龍粗聲曰汝笨賊汝受酷虐巳十六日之久尤不厭苦耶白拉根内曰吾固苦之但今爲幾時矣海龍曰爲十九日亦即舊奴隸之二月初七白拉根内　然驚曰己初七耶嗟乎我拘囚於此乃十六日矣言次目光凄然大有乞憐之色無復以前鎭定舒勿林二人不期目光互交知去成功之期邇矣 
冥飛君鑒尊　久不績渴望殊甚希卽賜答鵷雛白浚南君鑒現庽何所希以見示鵷雛白 
 
 
 

Page 14

 
 
   
 
