# 1906 - 54 - 4911804

 

Page 1

 
 
   
 
 

Page 2

 
 
[電傳宫門抄]  
　　二月初六日召見軍機張學華 
[論考察政治之宜詳悉]  
去歲朝廷慨命大臣出洋考察政治。以爲立憲基礎不特海内人士。欣喜過望卽環球列國。莫不注意於是。以爲中國將興之機。然則五大臣者。其任可謂至榮其責亦可謂至重。蓋考察之善否固爲將來措施善否之基卽當此考察之時。凡一舉一動。所以壯先聲而動觀聽者巳足使人藉以覘我用意之誠否方法之宜否而預决成效之所至因以定其對待之方故五大臣之出洋其影響於中國前途實爲至大。近年來列强於中國。已極漫視。偶有新政輙詫爲奇。然訝之愈甚伺之愈殷。殆無肯疏忽放過者。不幸吾所營事。多不能遂。因致外人益加藐視。此次考察政治。固爲前此未有之端。然頗聞外國報紙之言。謂中國何足以言立憲。又有於此事極口稱頌者。夫毁譽何恒外人之言。其毁者固不足深求。譽者又多别有用意。獨是。此事旣爲前此所未有又爲存亡興敗之關鍵則五大臣固萬無輕率從事之理。此次考察之果固將使毁我者自棄其說譽我者不託空言則初哉首基己不能不加愼重矣。日前澤公及李尙二大臣到日。勾留凡十餘日。旋卽赴美。計行旌所至。除遊宴外聽講憲法者才閱數時。夫憲法非他。卽一國之人與其上共守之契約也其精神所著常在隱微曲折之閒參互相維之際非博通其政敎風俗不能知其用意之所有卽不能知其所以最宜之故今諸公雖天聰特逹。然怱怱旬日。安能綱羅在胸不幾使列國聞之謂我國本無意於立憲耶夫中國立憲。宜效法日本。此天下所公認者。出洋大臣固宜於日本考之獨詳以爲取法之資。其餘諸國。或可稍略。乃今竟不免橅略不精之弊。是使觀此者謂我豪無别擇因以斷我之無能爲其所關殆非細故且不將使偏激之論。謂朝廷以立憲欺人者有以實其言耶日本一切風習。多類中國其考察猶非至難乃竟怱率若是其歐美諸國言語不通風俗扞格者不能得其眞際更可知矣若此則國民又復何望。記者誠知立憲之事。非恃數大臣之考察。遂可以成。然今日固明明以此爲萌芽。使在上者果能和衷共濟。相與有成。其力當省數倍。當此播種之始。能勿企望深之。昔者三十年前。我之出洋者常考察機器軍械。而日本則專注意政治。俾士麥因斷日本爲當興今我亦己知考察政治矣而又不得其法則考察亦徒有虚名。得無使俾士麥之徒再爲齒冷况今茲危弱豈尙堪再誤乎三。公皆明逹人。度必知此。其行期怱遽。或有他故。或特他日返駕。再行詳晰調查亦未可定。然有敢爲諸公告者。則中國今日僅恃此末劫之着以維全局諸公旣當此任不啻負全國於其身。非平常之遊歷出使可比諸公盡其義務。乘時以建功名。上之上也若因循以辜重望。度必有非諸公所願者。記者竊敢盡言以效忠告與前者歡迎之語相發明焉。 
[本舘接到法使辭職專電初六日午刻到]  
　　北京專電云駐京江國公使吕班君近已電致法政府辭職聞其詞甚堅（助） 
[本舘接到探明南昌被害法敎士及衆]  
[心浮動未己專電初六日酉刻到]  
　　南昌專電云探聞此次亂民閙事法國被害六人一係敎士爲法文學堂總理其餘均係主母會士刻下衆心仍形浮動已由胡撫電請駐滬法總領事來贛矣（乎） 
[法總領事電致胡撫已派兵艦來贛]  
　　探聞昨日法總領事巨籟逹君電致贛撫胡中丞略謂備亂不得不輔以兵力本國戰艦德加的斯己於昨午開赴九江本總領事訂於明晨卽初七日乘奥萊里兵艦赴南昌面商一切云（語） 
[法美兵艦開往鄱陽湖]  
　　字林報云法國巡洋艦特司卡提號及美國砲艦寛洛司號皆於昨日由滬起程開往鄱陽湖 
[南昌敎案續誌]  
　　字林報接初五日九江電云南昌被害之敎士有金黑姆夫婦並小孩一名及法國天主敎士六名其餘各敎士己於今日安抵此間計天主及基督敎士並小孩等共三十五人南昌縣法敎堂之財産已遭毁損文匯報接初五日九江電云來潯避難之各敎士已於今日下午抵埠因知南昌亂狀之梗概述錄如下禮拜日（卽初三日）晨南昌城中遍貼傳單召集紳商及學界同人開會聚議對付天主敎士蠻横之辦法到會者數千人咸異常憤激當亂起時同聲以敎士謀害縣令爲擾亂之原因金黑姆敎士早於數日前經南昌官員勸令他往該敎士以此事係天主敎之交涉與基督敎會無關並未他行現在南昌天主敎會所有之財産己盡行毁壞損失甚多失散之孤單女孩計有三百人基督敎内地各敎堂均未累及九江英領事威納君刻正竭力交涉此事初六日九江電云美以美會之敎士闊姆勃斯自南昌發來電信謂南昌人民異常驚惶已有居民數千人因恐西國兵艦到埠紛紛遷往他處南昌縣令並未身死（有謂其因傷斃命者實係訛傳）英領事威納君及醫士一人定於明日前往南昌金黑姆敎士己於今日入葬南昌官立學堂中之日本敎習二人亦於昨日由胡中丞與各敎士一井護送來潯 
[各當道集議禁止排外之風說]  
　　初五日 
北京電云京中各大員因連日接得中國人排外之消息曾開會集議對付之策某大臣謂美日兩國已顯其深恐中國將再有拳匪之亂之意見然中國目下並無排外舉動惟有各省民間時散布無根 
 
 

Page 3

 
 
之　傳且有民敎相爭之事至使美日兩國起此疑慮故美國派兵能往非律賓羣鳥　非　無深意云云集議後已電致駐美欽使及各國出使大臣　其聲明中國並無排外舉動所有風說皆係毫無根據云譯字林報 
[唐侍郎與直督密議協約條欵]  
　　北京電云淸國議約大臣唐紹儀侍郎於西二十二十一兩日與直督袁世凱密議中俄恊約各條茲探悉錄下一前黑龍江道周冕與俄人訂立之黑龍江礦山密約作廢二收回俄國所佔據之呼蘭廳民地三承認俄國要求之東淸鐵道黑龍江支線敷設權四限定撤回滿洲之俄兵日期五須要俄國承認哈爾賓等開巿譯大阪朝日新聞 
[俄軍己强佔蒙古東部地]  
　　北京電云聖彼得堡傳來消息謂俄國現巳收取蒙古東部之二州歸其管轄且前哨軍隊巳自土耳其斯坦向西藏附近前進譯大阪每日新聞 
[皖撫覆駐滬法總領電安慶]  
　　（爲霍山敎案事） 
法總領事巨鑒來電悉翟山敎案先經派委查辦昨復電飭鳳潁道酌撥兵隊馳往彈壓保護現據縣曁六安州來禀此次起釁之由實因敎民被罰意圖出敎現巳息結民敎相安張正金亦未滋擾敎堂　函請盖石二敎士回堂並與紳民力任保護請紓厪懷誠（謂） 
[绅士反對常德開埠告示湖南]  
　　常德自開商埠一節迭紀前報茲悉岳常灃道韓古農觀察於日前頒貼告示略謂常德爲西路第一繁盛碼頭近來外國領事洋商前來游歷靡不留意於此非早自開埠不足以挽回利權是以前升撫端於去歲奏准自開商埠原奏指定東門外皇經閣以善卷村外洲地爲預作擴充地步此次蒞常委員集紳覆議皇經閣止長隄一綫地勢逼窄必推及南門一帶有碍華人商務且華洋雜處糾葛愈多不如仍從南岸辦起本道熟權利害擬就善卷村老堤外加寛二十丈修砌石岸以作關基挑取界外之士塡築界内之隄河身疏寛將來卽有水患不致漫溢如遇華洋商人租地祇准循關岸接修不得逾二十丈定限之外己繪圖貼說禀詳撫憲先行咨明外務部立案至善卷村外洲地經前署武陵縣余令查明係新淤無主官荒不准盜賣此次來洲復勘見界石林立不勝詫異就地訪查僉稱土人王佩三串通陳景泰洋紗店主勾引寗波人王姓屯買實屬荒謬己極除飭武陵縣嚴密查拿追價繪領外爲此出示曉諭云云聞此示貼出後卽有該處紳商紛紛竊議以爲南岸修砌石岸將來水勢泛溢郡城受害不淺越日又有畱學生多人邀同八省三堂董事在育嬰堂會議擬俟觀察返常後當與力爭並須公禀省城洋務局務須改易地叚（時） 
[續誌常備軍與衛隊鬨鬧事長沙]  
　　湘省常備軍二標三營衛隊兵丁互相毆擊一事已詳前報茲悉有牌長一人受傷甚重已經由官騐明有刀傷三處此外傷痕不少恐有性命之虞業將衛隊中持刀及爲首滋事之兵丁二名送交長沙縣監押究辦並將衛隊管帶赫游戎記大過一次如該牌長傷痕可愈卽可了結否則尙須擬抵云（車） 
[省憲札飭各屬設立鴉片專賣局鎭江]  
　　蘇省近擬設官賣鴉片局己由省憲接奉京師部文仿照天津章程辦理聞三月間卽可開辦並先行札飭各府州縣設立分局等因初三日鎭郡當道奉到札文即頒發傳單飭令各圖董預查城廂内外吸烟人丁戶數限期一律造册呈報以憑核奪（特） 
[擬修襄漢鐵路辦法武昌]  
　　官場近議修漢口至襄陽鐵路以大智門車棧爲起點其軌道寛窄仿照京漢但欵項無着一時驟難定議也（公） 
[英德縣巳認粤路萬股廣州]  
　　商辦粤路集股之踴躍巳迭紀前報茲聞自黎紳奉旨省釋後認股者仍如日前之擁擠日昨總商會接英德縣同胞函告謂該縣現已認得一萬股按英德係韶州屬縣（來） 
[電告新藩電線現巳開通北京]  
　　日前盛京將軍趙次帥電致政府略云東三省一切地方事宜辦理漸次就緒所有新民府至瀋陽電線現巳通逹緊要公文信函毫無阻滯矣（訓） 
[益陽添設電局消息湖南]  
　　湘省益陽縣距省城二百里商務頗稱繁盛現擬於該縣設立電報局因省局總辦李文石觀察現尙在滬故尙未定議也（旦） 
[會議奏設武裔學堂北京]  
　　練兵大臣前擬設立武裔學堂恐窒碍難行遂罷是議日前又與慶邸會擬飭各營酌設學堂專收營中兵弁子弟入堂肄習兵學輿地陣法算學繪圖等項俟卒業後考其程度有願就武職者卽以本營營官遞升願就文職者另行聽候考試以宏造就聞此事須詳細計議再定施行（上） 
[紀泰興縣賠修學堂情形通州]  
　　去歲泰興縣龍大令璋假興學爲名向民間勒捐甚苛鄕民大忿聚集多人鬨入學堂擊毁門窻雜物事後泰興官紳聲言毁失各物須民賠修派差役至各鄕挨戶勒書姓名責令賠償所失然當日滋事者皆貧窮無賴斷無力賠修而懦怯小民當時雖未預其事此時亦祗可隱忍納捐又恐因此株累也百計賄求差役情願繳欵求勿署名於是差役旣可得賄又可吞捐約計所集之欵爲數甚巨而學堂所得甚微惟泰興各差役則無不坐擁厚貲雄視一鄕矣（顚） 
[奉天團練費之騷擾盛京]  
　　趙次帥近日在奉天創辦團練費章程每田一畝收團費四角且須補繳前二年之費刻下奉天百姓新經兵燹十室九空忽加此每畆四角之費又須補繳前二年之費故紛紛逃往蒙古荒地殊可憫也（吕） 
[宗室刑律仍議减等北京]  
　　前因改訂法律某邸以宗室刑律自應與民人同等不可畸重畸輕已交修律大臣參改昨聞沈伍兩侍郎仍擬以此項刑律比民間稍寛一等云（下） 
[寗藩司詳蘇撫文]  
　　（爲認解警部經費事） 
 
 

Page 4

 
 
　　奉署督憲周札准巡警部電開京城需欵過鉅奉商貴省每年籌濟十數萬兩一俟籌有的欵卽當奉請停撥等因札司籌議詳候電復並奉院臺札同前由正在會同籌認間准蘇藩司移奉院臺面諭江蘇省照直隸省歲認五萬寗蘇各半認解銀二萬五千両應自三十二年春季起按季報解除將蘇省應籌銀兩照章由司關道庫分籌認解外合亟移會等因准此伏查寗庫向係入不敷出每年奉飭運庫恊撥銀十萬兩僅准解銀二三萬兼之近年以來加出要欵均係設法騰挪羅　一空茲查前項欵關緊要本司不得不勉爲其難現擬寗屬認解前項銀二萬五千兩内藩運兩庫各攤銀五千兩金陵關釐局各攤銀五千兩江糧道攤三千兩籌防支應各攤銀二千兩詳候札飭各司關道庫遵卽照數早爲籌解（下畧） 
[江平小輪溺斃學生徴兵鎭江]  
　　前被儀棧緝私巡船撞沈之江平小輸茲聞其中載有揚州新徴兵士三名旅寕學生十餘名同遭溺斃現由督練處曁各學堂查詢明白擬向輪商索取撫　銀兩（刻） 
[贛撫諭設公估局江西]  
　　省垣設立公估局前曾議而未成茲贛撫胡中丞查知新正初旬開巿各錢號故意高抬寳色每千両抬至六十餘兩如不設公估勢必且見增加各商賈受害不淺因於初十日諭飭農工商鑛總局卽日邀集各商董及各錢號管事會議暫借錢業會舘設立公估局並撥官欵千兩勸錢業亦撥千兩爲開辦經費嗣後一切商務公事准由商董及錢號公估直禀撫院是時各錢號管事謂俟大衆公議再行禀襄（用） 
[停止勸捐請奬北京]  
　　政務處以捐輸己成弩末各省仍紛紛以勸捐請奬殊不足以示限制特奏請飭下戶部將此項奬叙一律停止以重名器而免冒濫（吕） 
[集股創舉紗廠紹興]  
　　紹屬土産棉花近年大半由洋莊採辦出口數甚浩繁前由陳紳等在蕭山創設機器紡紗廠因花價及女工井開支等無不廉儉頗獲厚利刻又有紳商數人議於産花最旺之餘姚縣境建立紡紗廠籌業股本十二萬金已投省禀請農工商務局立案井擬求請暫免經過各關卡捐稅未識能邀允准否（園） 
[江督飭舉報嫖賭屬員鎭江]  
　　江督周玉帥訪聞鎭地官塲挾妓飲酒羣居聚賭視爲常事殊玷官箴特札飭常鎭道責令據實舉報以憑撤究（左） 
[中俄會商交收東三省全案六續正月二十日]  
　　光緒二十六年十二月初三日午後二　率繙譯陸徴祥往晤俄外部大臣拉姆斯獨夫寒　畢楊云戶兵部大臣所擬約稿已送交貴大臣否拉云兵部大臣所擬數條業已交來甚屬和平我頗洽意戶部大臣處尙未交來我已函詢去矣容戶部交來再與貴大臣開議楊云昨接李中堂北京來電今日特來約晤拉云　電有何話楊云北京公文業巳簽押當議細節拉云我接格使所稱亦同揚云電中又　據駐京日本公使面告俄在東三省舉動各國均甚注意　有友人在俄都俄戶都大臣告以俄不欲佔滿洲並欲撤去該處之兵旣如此說想不致食言惟俄必留保路之兵其兵數年數總須嚴定限制否則交地有名無實電中又稱英德新約均有他國另索利益當一體均沾之語倘俄在滿洲多沾利益則英在揚子江一帶德在山東日本等國均欲援照辦理等語此層我會屢向貴大臣與戶部大臣言之盖事勢所必至者也電中又稱增阿所訂暫款係增將軍所派巳革道員某與俄員訂定該革員並不請示將軍擅行畫押該將軍並未請示政府擅行派員政府事前全不知情現在始知一切甚不以所訂之款爲然己將該將軍嚴加議處等語增阿非出政府本意我早己料及拉云俄不欲佔據滿洲俟地方平靖當即撤兵我數月前己向貴大臣言之保路之兵數年限再當妥商至滿洲鐵路我兩國明定條約非現在另索利益各國豈能援照辦理請勿看重外人之言楊云我本不看重外人之言足見外人看重此事此間問我之人甚我我答以不知彼頗不信各國辦事均以貴國爲榜樣作一好榜樣則羣相觀感如榜樣不好則勢必效尤拉云中俄兩大國均有自主之權我兩國辦事無須請示他國如有人問我便當以此答之各國自中國起事以來均不懷好意常盼俄留兵北京與中國開　彼可從中漁利外人之言請勿聽信並請轉告北京楊云貴大臣屢次聲明欲保中國自主不利中國土地乃據戶部大臣口述擬訂條欵則東三省兵權利權派官之權一旦奪盡自主之謂何東三省利益旣佔許多忽又索連蒙古及北省不利土地之謂何未免太不爲中國留地步且太不爲我留地步此種條欵我决難商允拉云戶兵部之事我無權主持我惟欲保全中國土地所以交還地方所訂條約祗爲預防後重非有他意楊云中俄數百年交好數千里接壞譬如兩大家爲鄰居一家偶有事故其鄰家顧念舊交前來帮忙了事則合家感激乃忽派人居住稽查地方以致他家起而效尤則有事之家固從此不安即鄰家亦不免從此受累方海　己多事然己無及拉云惜屋中人不甚安分每半月放火一次鄰居者不得不設法所之楊云放火之事係不安分童僕所爲當設法得彼歡心則放火之患自無拉云惜此種童僕習慣放火故祇好將放火之具携之以去俟其學好然後交還此次東三省之兵轟我邊城燬我鐵路受虧已多不得不設法防事將來楊云東三省之事非政府本意拉云此次俄員檢出無數公文案牘均係各將軍奉到政府訓條與俄開戰之實據若取四分之一送與貴大臣看便足見貴政府待俄國一番美意楊云旣往之事不必深咎拉云增阿暫欵須請貴國批准畫押之件再由政府批准亦向例如此貴國不得諉爲不知楊云批准與否本國政府主持况暫欵商訂時政府確不知情今政府旣不以各欵爲然斷難允准更不必請批拉云前我與貴大臣言交地之事由俄　領逕與將軍接拾貴政府固已知之彼此接洽互訂條欵事極尋常今將軍所訂之欵如不作數當初何不說明增將軍奉政府訓條商辦交收貴大臣亦曾向我言之楊云增將軍收還地方固曾奉政府訓條然所議條欵並未請示所派巳革道員某並無畫押全權政有此誤其罪在將軍之任用非人與委員之辦事專擅與政府無涉拉云我想阿提督奉命商訂此項條欵先須批准然後施行以便交地又現須商議正約亦總須暫欵先行批准再議正約楊云正約與暫欵是截然兩事我奉政府訓條與貴大臣商議交收東三省自應從早開議至暫款係增將軍未遵政府訓條辦理政府現在不認豈可因此躭誤我兩人商議之事拉云此雖兩事實是一事均係爲交收東三省貴國不允增將軍所定暫款他日貴大臣所議條欵定可允行否揚云我當每次請示　府未奉政府訓條我决不畫押拉云暫欵一事須由戶部主持楊云貴大臣見戶部務請從旁贊成之拉云如戶部大臣以爲可以不請批准便好言畢握手面散以上爲第六次會議情形（未完） 
[摩洛哥交涉情形]  
　　初五日倫敦路透電云阿勒支亞拦斯之法國代表人曾發照會於德國代表謂法國所訂之辦法並無侵及商業及財政界故可以　交各國代表人會議譯文匯報 
[英皇遊歷]  
　　初四日柏林電云英皇在此禮拜内出游勃利亞茲儗至法京與法國新總統會晤譯德文報 
[德皇之宣言]  
　　初五日倫敦電云德國内閣部議院及普魯仕内閣等咸以昨日爲德皇結婚之期同相慶賀德皇之答詞云余深願戰事之不至然或竟出於戰則敢信兵弁之自處必能與子　　　　　　　等云　字　報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[派兵剿辦梟匪鎭江]  
　　江北臨澤裏下河一帶現有紅帮梟匪集衆肆刦勢甚猖獗各鄕巿鎭受累不淺聞地方官已請上臺防剿不日卽可派軍前往（再） 
[添兵保護敎堂鎭江]  
　　新署常鎭道陶以近來鬧敎風潮迭起鎭郡係通商口岸敎堂林立營勇不敷分防因特飭常備六標周管帶撥兵若干分紥各敎堂及各要隘常川梭巡以備不虞（再） 
[查勘砲臺漢口]  
　　鄂督張香濤宫保准於下月初間往蒞田家鎭查閱砲臺併順道鐵山一往（亦） 
[遴弁赴鄂考察軍制杭州]  
　　浙省邇因遵照部文訓練新軍一鎭并創設督練公所等情曾紀本報茲悉督練公所巳在督行台内開辦挑選由日本畢業之弁員武備練軍官張載揚哨官馬志勛武備領班學生盛開第小隊哨官韓紹基等同赴鄂省考察兵制井調查一切章程如軍服等亦須仿照改良去（的） 
[嚴懲營勇滋事無錫]  
　　飛划右營勇丁在金匱恒隆裕麵行滋事毁物傷人己記前報現由蘇撫批金匱縣詳文畧謂尤根和船隻在恒隆裕麵行裝貨因與鄰店咸興昌泊船口角業已經勸了結該飛划營巡勇平空干預胆敢至該麫行尋釁打毁器物毆傷船戶實屬不守紀律該管領哨沈胡榮事前不知約朿事後又不將營勇交縣訊辦亟應從嚴懲辦以儆效尤批飭臬司移會統領徐副將速將該領哨沈胡榮撤差勒令將滋事勇尅日交出歸案訊辦（等） 
[警察學堂尙無學額蘇州]  
　　靑浦縣詳禀籌辦警察事宜擬先選學生申送到省城學堂學習等情奉撫批飭警察學堂核議復奪現經該堂總辦查覆謂蘇城警察學堂房屋本不寛廠且敎習僅止兩人學生過生精神勢難貫注擬俟在堂諸生畢業堪充巡士畱額之半以待蘇屬各廳州縣願送肄業者充補目下碍難安置（永） 
[江蘇學務處轉移高等學堂文]  
　　（爲奬勵畢業生事） 
總理江蘇學務處爲轉移事上年十二月初三日奉署督部堂周札開照得本署部堂前在山東撫部院任内遵照奏定章程將山東高等學堂舊班學生照章考試分别章程給予備齊正齋畢業憑照並按照中小學堂奬勵章程分别給奬奏明在案旋經署山東撫部院胡考試畢業諸生其合格者分最優等優等中等三項前列正齋取二十二名備齋取一百二十名其正齋内肄業生童及備齋肄業童生均請照章一律奬勵至備齋學生原是優廪增附生者請奬廪增附各貢生並將敎員隨案請奬經總理學務處禮部議覆允准暫予變通照擬給奬具奏奉旨依議欽此茲據監督山東高等學堂陳道恩燾將奏稿三分部議一分錄據前來抄稿札處卽使移行各學堂一律知照俾將來各學生畢業領憑給奬均可援案辦理俾資鼓勵等因到處奉此除移行外合就杪黏轉移爲此合咨貴學堂請煩查照辦理施行（助） 
[兩江師範學堂刋換關防江寗]  
　　日前江督批師範學堂詳文云該堂所刋改政關防自應先行啟用仰候察核奏咨仍將舊刋關防呈銷在案茲悉刋換木質關防一顆文曰兩江師範學堂關防己於正月二十六日啓用 
[學務公所暫緩提議紹興]  
　　越郡學界進步甚速核計通屬八邑請立案之官私各等學堂己逾二百所之多復由士紳禀奉大憲示准設立學務公所故於去臘迭由熊府尊電邀山陰蔡孑民君爲總理井籌議改試院爲師範學堂及提倡通屬敎育等務現蔡君已由東洋回里願擔此任惟熊府尊現己作古故須新任劉府到後再行提議也（目） 
[派委調查學校鎭江]  
　　正月二十九日王幼儀明府奉省憲札委來鎭調查學務連日往官私各學堂考核課程頗形忙碌聞尙須往鎭屬各縣詳查（簡） 
[正月分選單]  
　　知縣山東德平沈彭年順天監陜西甘泉汪立元浙江附安徽南陵馬杏林河南監四川岳池陶文壎貴州歲直隸平鄕程遐師江蘇舉四川温江蘇鈞安徽監威遠德壽鑲紅甲綦江區天相廣東廪廣東西甯張振聲安徽舉縣丞湖北襄陽顧則范江蘇監吏目雲南鎭南唐文治山東人貴州麻哈駱建章陜西人巡檢江西永豐蔡煥章福建監直隸懷來江銛浙江吏員典史山西神池郭樑直隸供事 
[正月分敎職選單]  
　　敎授貴州黎平王鶴松貴陽甲敎諭直隸遵化王鶴齡正定舉江蘇吳江徐家礽海州廪安徽婺源汪文鼎滁州廪陜西華州梅承祺西安增浙江長興錢振麟紹興舉四川新繁廖承瑄資州附廣東澄海梁念棠廣州舉雲南雲龍州傳聯元雲南舉訓導奉天開原陳荃保定廪河南鎭平武鳳歧汝州廪沈邱袁庠身南陽舉汝寗府張曉峯開封舉山東曲阜柴廷琦濟南優福建泰寗吳雲藻福州附江西雩都李兆祥寗都州舉浙江太平童賡年寕波舉四川江油楊從周成都增 
[撫藩臬接印有期蘇州]  
　　蘇撫篆務以濮藩司護理己紀前報茲悉所遺藩篆委現署臬朱竹石署理遞遺臬篆並委蘇糧道陸申甫兼署己奉到江督委札均定於初九日分别接印（永） 
[蘇城官事]  
　　江南將備學堂敎習柯佐淸由寗來○督糧道陸申甫觀察於初四日啓節赴滬○銅元官兌局委員王秉璋奉札裁撤後卽於初四日銷差○管帶巡警飛划副左旗凌秉忠於初四日赴太倉嘉定等處巡哨 
[咨請勒提欠解局員蘇州]  
　　浙撫張中丞以前辦浙江常山釐局朱錫傳欠解釐捐錢五千二百餘千銀二千七百餘兩洋九百餘元經前撫聶奏請革職勒追爰於上月二十六日咨請蘇撫轉飭無錫縣派差勒提該革員解浙訊追陸春帥接咨後已札飭派差到錫矣（吉） 
[縣令告病卸篆紹興]  
　　諸曁縣謝大令希傳去冬因敎民命案致啓外人切責復被陳紳等指控阻抑學務自行告病乞假茲由秦樂平大令國鈞奉文蒞諸承署己於二十五日移交矣（早） 
[桑寳奏補施鶴道武昌]  
　　善後局總辦桑鐵珊觀察久爲上峰信任日前由鄂督全補施鶴道缺按該道缺自趙濱彦觀察升 
 
 

Page 10

 
 
授揚州都轉後並未委署他員所有一切事悉施南府代理（功） 
[二尹因越獄告退漢口]  
　　漢口禮智司曹蘭舫二尹因楊義陳海淸越獄一案恐遭叅劾遂先期在藩署禀請開缺（兵） 
[江督准追革員逃妾江寗]  
　　已革廣東知縣裴景福家居無錫城内其妾朱氏年甫二旬突被女僕胡魏氏等設計捲逃經裴景福親赴江督具禀求請飭追已札無錫縣派差查緝究辦（吉） 
[江督批佔地案件江寗]  
　　内閣中書汪鍾霖與藩科彭松亭因基地涉訟迭經吳縣勘斷提府審訊均朱定案現由汪鍾霖以彭書串同毛潤之等佔地造屋等詞控告督轅經江督札司速飭吳縣赶緊查明據實秉公詳辦（吉） 
[遠地求醫松江]  
　　江南提督楊鏡巖軍門染痢甚劇軍門乃專足延朱家角醫生賴君松蘭診治二十九日到松開方下藥力保無礙云（酒） 
[今日本埠新聞在第三張内閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[整頓錢業鎭江]  
　　丹徒縣現以本城錢店倒閉一由大錢店與鉅商往來故意停歇希圖折讓一由小錢店出票過多無錢應付均爲商民之害因令嗣後開設錢鋪須五家連環互保如有前項情事責令五家分償（要） 
[鎭江巿西因周家口敎案震動鎭江]  
　　鎭地商業以北貨爲大宗而北貨號之有資本者必設莊於河南周家口地方採辦土貨以故重資悉在彼處茲因正月中旬忽傳周家口會匪殺斃天主敎民七人鋪戶閉巿鎭地得此消息深恐北貨號一有險失則錢莊亦必受其影響故巿面頗爲震動幸目下周家口已平靖如常故各商家亦不致如前之擾亂矣（皆） 
[習藝所開辦在卽鎭江]  
　　鎭郡當道前奉上憲諭在城内校士館左近隙地造習藝所敎養局二處將軍流徒各犯送交敎養局管理城内外無業游民送交習藝所習藝如有老弱殘廢者另送善堂留養茲聞該局所房屋不日卽欲興工故開辦之期不遠也（稽） 
[拿獲私造銅元人犯長沙]  
　　湘潭縣十八總後蘆洞地方頗稱僻靜有匪人在該處私鑄銅元旋因省城飛翰營飭派勇丁赴該縣拿辦卽將私造人犯緝獲四名押解到省以憑懲辦（阿） 
[吳御史奏請救烟北京]  
　　御史吳保齡以近來吞烟自盡藉尸興訟之案層見迭出甚且經官纏訟展轉拖累因特奏請救烟略謂烟之爲害來自泰西其禍極烈查各處每一州縣境内其吞煙斃命者每年總有數百人由此而推一千四百餘州縣逐年之死於烟者殆不知其若千萬民命何辜遭此荼毒應請旨飭下巡警部分咨督撫再飭各屬勸諭紳董各就本地善堂己有之欵提出少許專購救烟之藥保全民命云云（永） 
[詳禀拿獲私土辦法安慶]  
　　日前建德縣李長郁大令詳禀撫憲稱近有販運過境前往江西銷售未貼印花之私土一百六十餘斤當卽簽差拿獲合應充公擬請將該土變價提作本地創辦習藝所之經費（多） 
[太守面諭禁賭鎭江]  
　　鎭江府承瑞卿太守自蘇言旋傳見首縣郭令曁各分叚保甲聲言陸中丞訪聞鎭埠賭風甚熾深滋不悅諭令嗣後同城文武大小官員一體實力查禁設仍奉行故事責由本府據實詳撤云（佳） 
[勘視盜案蘇州]  
　　元和縣東鄕周莊附近某姓家於正月二十九夜被盜併刃傷事主孫大令於初一日下鄕踏勘（且） 
[唆訟被責寗波]  
　　甬郡附生范　生前串通族人某甲問族叔范文甫茂才藉端敲詐銀元三百枚不遂旋率多人前往大肆滋閙並將什物擊毁其家堂所設祖先影像亦被撕破文甫因奔赴縣署喊控鄞縣高子勛大令飭差提集兩造質訊將　生責手心三百下並將甲笞責四百板令各具給完案（具） 
[逼婦自盡松江]  
　　靑浦縣大蒸地方農人陶松蘭娶周秀高女爲妻松蘭早故其妻周氏僅十九歲並無子女苦志守節鄕里欽其淑德詎近日有族夫兄某强欲爲室氏矢志勿顧畏其暴横於正月二十八日潛吞金圈自盡其節烈之風誠堪嘉尙而該夫兄强暴之罪誅不勝誅矣（望） 
[犯官出獄漢口]  
　　犯官唐奇字傑生湖南人因在漢口地方有狎妓飲酒等情經傳竹香黄鐵生兩太守舉發奏請革職監禁十年前報曾紀其有出獄消息茲聞禁期已滿經臬司梁星海廉訪當堂開釋（兵） 
[餞送升道志盛]  
　　昨爲升任滬道袁大京兆出署之期午前所屬各員及本埠各紳董縣尊汪大令駐滬各大員紛紛詣轅致送巳刻大京兆出署除全副儀仗外有各業各紳董致送之德政牌萬民衣傘甚多警察巡士巡長留防滬軍營兵等持械護送輿前有千總夏鳴臯等左右扶轎出大東門所過各街店鋪中均結彩懸燈並設香案頗極一時之盛滬南總工程局正裁判官孫耳山明府副裁判官陳良玉二尹均在城門口候送各總董在老馬路吳元盛水菓行設餞自來水公司總辦李平書明府籌防局委員魏蒓塢明府布業米業綢業漆業書業均沿途餞送憲駕由十六鋪橋往北過法租界法捕房謝副捕頭諭令馬巡四名隨轎護衛又飭通班巡捕包探沿途護送驅逐閒人至鄭家木橋而回憲輿行經英界棋盤街英大馬路各店鋪香花滿道並於門首高拽國徽藉以表敬保安堂内有衆紳商把盞海天春番菜館有廣東紳商餞送案設銅鏡一座淸水一甌其餘設餞之處尙多不及縷志大京兆俱降輿謙謝旋由福州路一直至新洋務局駐節一時口碑載道僉謂非大京兆善政及民曷克有此人果何樂而不爲好官耶（令） 
[新道定期閱城]  
　　新任上海道瑞辛儒觀察有定期初十日閱城之說（事） 
[定期接見董事]  
　　新任道憲瑞觀察照會總工程局領袖總董曾少卿朱葆珊二觀察李平書明府郁屏翰司馬莫子經明經等定於今日到洋務避接見以便面詢地方各事（寳） 
[傳詢警察事宜]  
　　前日新任上海道瑞觀察傳本縣汪大令曁警察各員至行轅詢問辦理警察事宜（事） 
[催繳冬漕尾找]  
　　上海縣汪大令前日傳各圖地保至縣催繳冬漕尾找初四日本報誤作催征上忙合爲更正（宜） 
[儲憲致祭海神]  
　　江蘇糧道陸申甫方伯昨晨排齊執事至南巿江蘇海運局傍之海神廟内偕海防廳秦司馬海運滬局總辦吳太守會辦沈明府及海運各委員等致祭海神畢乘輿赴浙江海運局投剌並入城謁送袁大京兆并拜會各當道（寳） 
[著名流氓解申]  
　　蘇省吳縣拘獲之著名流氓小黄牛及租界閙巿之甲乙両人訊供詳奉撫憲札飭解申嚴辦在案茲經吳縣將小黄牛等三人於昨日派差押解來申送道核辦奉瑞觀察飭發縣署暫押汪大令因諭令分别收禁候示（嚴） 
[拐案破獲]  
　　邱毛富之妻衛氏爲蟻媒包張氏誘拐價賣被控法廨押追在案張氏之媳楊氏亦被賣與吳淞沈姓後經逃出投案禀稱張氏托同黨倪銀泉價賣與寳山縣境楊錫生家等情經陳 
 
 

Page 18

 
 
大令飭探將倪與衛氏拘獲暫送寳山縣署管押（臨） 
[法廨停訊]  
　　昨日爲法公廨堂期讞員陳楚生大令因恭送袁大京兆無暇到咨照捕房停訊一期（臨） 
[上海縣案]  
孫穉卿徐錫卿合包乾麫捐在工程局互控收捐侵吞又有認包毛骨捐之李良臣被黄寳善禀控藉捐誑騙等情由局一併解縣貨捐局總辦鐵太守得悉函請追徐欠捐四个半月李欠捐六个月經大令提訊孫供乾麫捐由顧楠具名認包小的出資本洋五百餘元雇徐錫卿經理預繳一丹捐款計銀一百廿兩次月减爲八十兩小的在東卡徐在北卡不料所收捐洋盡被侵吞避匿故投工程局具控斷令再給徐洋一百五十元由伊繳局自後歸小的認包乞鑒徐供上年七月至十月分捐洋均孫霸掯由小的　繳捐局餘供閃爍大令斥徐係捐務蟊賊判掌頰一百下除孫應找徐洋三十一元外欠繳捐銀惟徐自問看覔人銀妥保孫亦交保各限十天繳淸黄寳善供乾麫捐奉亦李良臣認包先借小的洋六十元五月間忽將此捐退歸小的接辦貼償伊洋二百廿五元立有退據並空白捐票一百張爲憑詎又另退與孫穉卿接包故於去年扭控工程局由朱義齋勸伊出立收條洋仍未還求追質之李供欠繳毛骨捐六　無誤惟祇借過黄洋六十元己還十元其二百廿五元之筆據乃伊扭局勒書太令判李交保限十天繳淸欠捐黄款侯查明訊斷○虹鎭巡局解毆傷祝陳氏之蔡福生到縣亦奉訊究蔡供陳氏夫弟祝某因悉該氏藏有姦夫在家糾人往捉實與小的無干大令判押候陳氏到案質訊究辦○迭犯行兇之揚大生收押改過局期滿解縣發落供願悔過大令判交地甲管束（嚴） 
[總工程局紀事]  
　　去年大東門外楊大興剪刀店夥杜東狗蘇長生串同王耕生等向店主婦楊王氏拆梢滋閙被巡土拘局訊明分别戒責杜蘇判押改過局二月王押改過局六月餘人罰洋釋放昨日王耕生之母來申偕店主婦楊王氏控局請將耕生交保正裁判官孫耳三明府諭候核示○法界恆德烟紙店司賑葉樹芳被木作頭歐樹記托鐘春林担保調去票洋一百元到期往收無着紐局具控繳過洋五十元尙少五十元至今未繳咋葉投局請追副裁判官陳二尹准詞提訊鐘供洋於去年底由保人邱松林送去質之葉供並無此事二尹判鐘取保赶緊交案（尺） 
[英美公廨紀案]  
　　英商喴厘洋行投本管領事署控華人揚德記定貨不出求提追究等精經英副領事照會廨員關司馬簽差協探往傳詎揚抗不到案由差探禀明情由正欲改提忽於前日自行投到司馬諭令交保昨日照會英副領事訂於十八日會訊○捕送臥路無依之病人雲生及陳桂生到廨請爲安插値日差禀明關司馬發給聯單送棲流所留養○妓女金鳳　贖身牽涉金華甫主使經捕房將金拘解公堂訊供各情巳詳本報此案本訂禮拜三　訊茲巳改期十一日昨日司馬又接西洋領事來函以金尙欠某西洋人洋元飭承照　領事即於是日附案會訊　常 
[法租界捕房事]  
　　小流氓周阿生昨在城河浜搶東洋車土坐　被探拘入捕房補頭踰令解堂訊辦○彭阿臣竊廣大號内鐵爐絲巾亦經包探拘獲押候解究（臨） 
[美租界捕房事]  
　　二馬路二十號門牌新大昌洋行於日前失竊綢料五疋價値洋三百五十元投報捕房請緝經包探何阿春訪得竊賊逃往南翔因於前日禀明捕頭至公廨請給移文往嘉定縣移提究辦○無錫人方瑞卿偕妻住三馬路二百三十一號屋内前晚不知何事口角方竟雉經圖盡爲同居人救下事經巡街捕所知投報捕房捕頭飭探　槐洲往查一面將方送仁濟醫院療治（當） 
 
 
 

Page 19

 
 
   
 
 

Page 20

 
 
奉硃批財政處戶部知道欽此宫門抄十一月十八日内務府國子監鑲藍旗値日無引見倫貝子葵公各假滿請安肅王因伊子得賞翎緞謝恩溥良因伊孫得賞翎緞謝恩承燕續假十日堃公請假十日召見軍機溥良 
江蘇巡撫陸奏爲請銷江寗等屬州縣光緒三十年歷徴二十九年蘆課錢糧完欠支銷各遵章改題爲奏摺頭品頂戴江蘇巡撫臣陸元鼎跪奏爲請銷江寗等屬州縣光緒三十年歷徴二十九年蘆課錢糧完欠支銷各數遵章改題爲奏恭摺仰祈聖鑒事竊據兼署江寗布政使譚啓宇詳稱江寗等屬蘆課錢糧例應壓年徴收業經按屇造具淸册詳請奏銷至光緒二十九年壓徴二十八年分止在案今屆三十年壓徴二十九年分蘆課錢粮核計江寗府屬之上元江夏句容江浦六合高湻六縣淮安府屬之阜寗安東二縣中正塲揚州府屬之江都儀徴二縣通州井所屬之泰興如皐等三州縣曁海州海門廳等處共應徴蘆課正銀一十萬三千三十三兩零耗羨銀一萬二百五十二兩零今據各屬徴完正銀七萬四千八百五十六兩零全數動撥蘇州織造活計工並督協淮狼徐等標全年世俸曁運河隄工恊撥支應局新軍餉銀之用又己完耗羨銀七千四百四十両零内存俟造人光緒三十年耗羨册耗収報部銀四千五百一十四兩零造入三十一年耗羨册新收部銀二千九百二十六兩零統計未完正銀二萬八千一百七十六兩零耗羨銀二千八百一十一両零内除上元汪甯句容江浦阜寗安東江都儀徴通州如皋海門等十一州縣廳災緩正銀一萬六千七百一十一兩零耗羨銀一千六百六十五兩零又除六合江都通州泰興四州縣坍江停缓候豁正銀八千七百三兩零耗羨銀八百七十兩零實未完熟田正銀二千七百六十二兩零耗羨銀二百七十六兩零查明督催經徴各官職名開造分數淸册詳請具奏前來臣復核無異除抄奏同送到淸册咨移戶部科核辦外理合恭摺具陳伏乞皇太后皇上聖鑒敕部查核施行謹奏奉硃批戶部知道欽此 
[兩江總督周奏爲江寗省城設立江南籌欵局緣由片]  
周馥片再江南自加籌賠欵舉辦新政以來出欵驟增財用大絀目前要政如興學練兵諸大端無不待欵措置本皆注意銅元餘利近日銅貴銀賤餘利自薄斷難恃爲的欵而已辦之學堂游學等費萬不能無欵應付致敗垂成查直隸山東等省皆創設籌欵局專司整飭稅捐各事頗著成效各司遵擬援照成案者江寗省城設立江南籌欵局經臣派委奏調兩江差委降補道員前福建按察使楊文鼎會同江甯布政使總理局務刋刻本質關防於本年八月設局開辦當此物力艱難之時不能多方搜括惟有就應交稅捐各項如牙捐稅契之類變通整頓化私爲公以期集成欵項凑濟要需除俟辦有端倪再行專案咨部外理合會同江蘇巡撫臣陸元鼎附片陳明伏乞聖鑒飭部查照立案謹奏奉硃批戶部知道欽此 
宫門抄十一月十九日理藩院光祿寺八旗兩翼値日無引見壽耆假滿請安良泰請假十日召見軍機土觀呼圖　克圖 
[庫倫辦事大臣延奏爲庫倫試辦統捐一年期滿彚報徴收數目並續行酌定章程摺]  
奴才延祉跪奏爲庫倫試辦統捐一年期滿彚報徴收數目並續行酌定章程恭摺仰祈聖鑒事竊查前任庫倫大臣德麟於光緒三十年三月初三日具奏爲庫倫試辦出口統捐俟徴收一年期滿除開支一成經費再行總核成數撥給該管蒙古王旗津貼二成解交戶部八成等因奏明在案茲查接管卷内本年四月十九日據庫倫統捐總局呈稱光緒三十年四月十三日設局創辦统捐徴收出口土貨所收欵項截至本年四月十二日一年期滿例應彚報降照奏定章程提出一成經費並提蒙古二成津貼銀兩外綜計一年共徴收釐捐庫倫巿平松江銀二萬五千四百一十七兩六錢六分七釐三毫零三忽等因彚報到前任辦事大臣樸壽未經奏報有案查前項銀兩業經前大臣德麟樸壽等批解戶部在案惟查原定章程庫倫出口土貨卽由庫倫總局收納釐捐若盟旗貿易商民購買皮張甡畜等項由外路出口逕赴張家口綏遠城等處者卽就近由該旗照章納釐發給憑單俾歸簡易收有成數由該旗備文彚解庫倫總局若商民由各旗販甡畜貨物到庫倫者暫不納釐仍俟該商由庫出口時再行照章收納等因辦理在案惟查各該盟旗距庫倫遠近不一礙難稽查商人重利未免有偷漏繞越情弊現經奴才督飭委員等酌定變通辦法行知各該盟旗並管理商民事務章京轉飭各該商民等嗣後除在庫倫銷塲仍不納釐外凡在各旗貿易之民人收買土貨無無行抵何處凡由該旗運貨出口者卽由該旗報内釐捐發給憑單納捐後儻有運赴庫倫囤積者俟到庫倫時騐貨驗單卽行放進不再納厘若此貨到庫倫後在一年限内該商持票出口者由庫倫總局換單放出仍不重懲儻逾限一年無論原號或出售他商各貨持有憑單出口者各按憑單數目扣足一年期限限外加收半捐以杜影射居奇之弊並咨綏遠城將軍張家口監督等處儻有商民由庫倫販運土産貨物偷漏出口行到内地進口時查無庫倫總局印單或數目不符者應卽照章罰辦除咨明戶部備查外所有庫倫試辦統捐一年期滿彚報收欵數目並續行酌定章程緣由理合恭摺具陳伏乞皇太后皇上聖鑒訓示遵行再蒙古大臣綳　克車林因病請假未經列銜合併聲明謹奉硃批戶部知道欽此 
[兩廣總督岑奏本屇九月分應解四成俄法還款銀四成又四成加撥銀總共銀廿萬四千両依期籌足發交銀號匯解]  
岑春煊片再查應還俄法本息奉文由各海關洋稅洋藥稅釐項下攤派每年派粤海關三十六萬兩解赴江海關道交納分作兩次於三月解交六成九月解交四成又因佛郎磅價昂貴原撥銀數不敷酌量加撥將粤海關每年加撥銀九萬兩又加撥廣東銀六萬兩亦按兩次分成隨解計本年共應解銀五十一萬兩所有光緒三十一年三月分解過前項正撥加撥六成銀三十萬六千兩先己附片具奏在案茲本屇九月分應解四成俄法還欵銀一十四萬四千兩四成加撥銀三萬六千兩又四成加撥銀二萬四千兩共銀二十萬四千両遵經依期籌足備文發交票商志成信恊成乾天順祥百川通源豐潤義善源銀號匯解江海關道交納備撥除 
 
