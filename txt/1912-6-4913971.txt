# 1912 - 6 - 4913971

 

Page 1

 
 
   
 
 

Page 2

 
 
代　　　論 
[江北財政部總長兼海州鹽政分部長陶思澄呈黄總長莊都督說畧]  
　　竊江北自光復以來。巿面恐慌。餉源支絀。商民遷徙。土匪披猖。一時之秩序未寗。瞬息之變端可慮。思澄謬膺公舉勉任財政。兩月間呼號告貸。竭力措貲。十月十一月兩月軍餉。皆經思澄勉力籌撥雖有移卯補寅之慮幸免顚覆隕越之羞。遷延而至於今日。餉需日絀挹注無方。各省之恊欵旣已無從請撥本屬之歲入。又已羅掘俱窮。轉瞬十二月朔日。又値發餉之期。以前十一月所發之餉。尙係上月餉銀。至十二月間。例須補發雙餉。現在庫空如洗。無可通挪。難爲巧婦無米之炊。殊有束手待斃之勢。一日之餉需不給。三軍之譁潰堪虞。思澄日夜焦思。不安枕席。謹將江北危險情形。爲我總長都督約略陳之江北素爲江南之門户。且當南北之要衝稽諸往古歷史。欲守江南。必先設重鎭於江北上。以通魯豫之機關。下以助長江之聲勢。江北一挫。江南卽有搖動之虞。况近日和議未成。關係尤重。北軍耽逐於前土匪窺伺於後。兼之淸淮一帶。湖道紛歧。連河絶淮而南。淮水貫湖而東。安東阜寗鹽城海州等處皆爲瀕海之地。萑苻竊發在在可虞。卽使軍餉充足。尙有防不勝防之患。况餉械難支。軍心卽難期鞏固。萬一江北以餉糈不給之故。而有意外暴動之端。淸江不安。則淮揚震動。淮揚震動。甯鎭亦受其影響。思澄有担任財政之責。財政不繼責有攸歸。一旦或有舛變。地方必將糜爛。東南。因之震驚。思澄卽碎首以謝國民糜軀以報江北亦復何濟於事。此思澄所爲椎心泣血。而不容不告急於我總長都督之前者也。抑思澄更有言者。思澄兼任海州鹽政。而今年鹽務之困難。亦已達於極地。淮北鹽商。向有票商垣商之别。垣商就塲晒鹽票商則墊給成本。運銷塲鹽。且於每年冬間預行墊發巨欵。以爲發給灶糧趕打泥工之費。灶糧以恤灶丁。泥土以備蓄滷。今年必有籌墊之欵。明歲方有出産之鹽。否則商散丁逃。明年之鹽。决不能出此項墊欵。票商力不能籌。向由公家借撥。近則商務凋弊商力大疲。票商旣無欵可籌。而公家籌濟軍需。尙恐不及。安有餘力及此。江南歲入。向以鹽賦爲大宗之一江北則全恃鹽賦爲接濟。今歲之鹽務敗壞。明年之釐課何資。此困難之情形一也。近年以來。淮北産鹽不旺。以致票商庚戌綱成本。已經全數墊發。而綱鹽僅到十分之五。辛亥綱成本亦已發給十分之四。而綱鹽全未 
 
 
 

Page 3

 
 
運到票商受損旣多。垣商又無鹽可運。卽在平時。已有不支之勢。况當今日更現竭蹶之形。此困難之情形二也。鹽務之振。興全視乎銷路之暢旺今則鹽河旣格於壩工之未成。湖路又懾於土匪之滋擾。運道多阻商販不來。塲鹽不能暢銷。鹽務安有起色。雖經派撥兵隊。節節疏通。然苟不趕築三河壩及鹽河六壩。則存塲之鹽不能運至西壩。西壩之鹽不能運至他處。而築壩又非有二萬餘金不可。此困難之情形三也。總之一月之内江北軍餉。非有十五萬金。不足以定軍心而振士氣。鹽務墊欵。非有十萬金。不足以維鹽務而拯商艱。思澄自顧庸愚。任事無狀。何敢嘵嘵上瀆。以重罪愆。弟今日之事禍患迫於眉睫。危機伏於須臾。因應少乖。事變立至爲江北計。不得不言。爲同胞計。更不敢不。言萬一或有他變。思澄貽誤事機放棄責任。不特爲江南江北之罪人。且爲同胞之戾首。爲民。國所不容更何面目以對全國人士。愴懐危局。無處求生爲此情急籲訴前來。伏乞我總長都督鑒此哀鳴。宥其繁複。憫憐江北生靈之顚險。俯念淮北鹽務之垂危。立撥鉅欵以救頽亡。江北幸甚。同胞幸甚 
[專　　　電]  
　　孫大總統不日又將赴滬商議要事（南京） 
按大總統前次所寓之寶昌路四百零八號房屋近日正在修葺此次蒞滬大約仍寓該處 
　　今日（六日）漢口情形爲之一變淸軍復據漢陽内有由天津派來之巡警隊共約二千人 
　　聞民淸兩軍又在黄陂開戰（以上漢口） 
　　廬州軍政府現已募集敢死隊四百史義勇隊六百名日來入隊者尙異常踴躍（安慶） 
　　京津外人傳說觀袁世凱近日舉動及北京武員意見恐和議無望不日即有戰禍（天津） 
　　滿禁衛軍與毅軍近來大起衝突各用槍擊互有傷亡 
　　聞英美日德俄法六國近又照會民國議和代表及淸政府謂各國决不干涉議和事宜聽候中國自擇政體惟如因戰事延長損害洋商利益則將增加駐華軍隊藉以自衛 
　　淸廷已開御前會議决議遜位惟須俟國會召集始正式宣布 
　　淸太后集親貴密圖自救計無所出或主乞哀東三省督撫以兵力先淸君側后默然（以上北京） 
　　薩鎭冰昨日（五日）由靑島行抵大連（東京） 
[公電]  
　　南京莊都督電上海陳都督李民政司總長商務總會南京鎭江揚州淮安徐州常州松江蘇州海州南通州並送海門瀏河太倉各電局探送各州縣民政長曁商務分會鑒奉總統通電中華民國攺用陽曆惟念各商業向例于陰曆年終結賬設驟攺章（疑有脫字）紀元二月十七日卽舊曆除夕爲結賬之期希卽公布一體遵行蘇都督莊蘊寛支印 
　　南京海軍隊電上海陳都督鑒冬電悉新政府未成立時忽聞海軍部長來寗是以衆情疑今新政府已確定黄君爲部長故處人員無不贊成聯軍總司令處海軍隊微 
　　南京總統府電上海都督陳鑒應科長等須暫留總統府秘書處微印 
　　南京陸軍總長電上海陳都督鑒敝部成立擬請尊處參謀長黄君膺白爲叅事官如蒙允可卽請轉致爲幸黄興支 
　　滬軍都督覆陸軍總長電　南京陸軍部總長黄鑒支電敬悉黄君膺白敝處深資倚賴萬難割愛乞另簡其美叩歌 
　　安慶臨時議會電　南京大總統各省都督各議會各報館鑒皖省臨時議會於正月四日成立專此電聞皖臨時議會歌印 
　　江蘇民政司長李致徐總司令電　南京聯軍總司令徐固卿君鑒 
宣俊侯久在敝處委任調查人所共知今聞憲兵司令部差遣官陳冠英憲兵官吳瑞麟稱宣爲接濟張勳將其勸業路公館内細輭什物粗細傢具馬匹等悉數搬空殊堪駭異應請我公主持公道勒令交還以免無端被累至懇至禱鍾珏四號印 
 
 

Page 4

 
 
　　徐總司令覆電　李平書君鑒四號電敬悉宣俊侯向有名譽人所共知敝部何至誣爲張勳儕輩且敝處憲兵部並無陳吳二人當飭茅司令長確查何軍所爲妥爲查辦並希致意俊侯爲禱聯軍總司令楨五號印 
　　上海廣肇公所潮州會館去電　南京孫大總統曁胡展當都督鈞鑒江微敬悉本帮認借之欵遵隨收隨交伍公代解廣肇公所潮州會館公叩魚 
　　揚州徐司令電　各報館鑒近得秘密偵探報告袁世凱向某國購得飛行機八架七生五十二磅二十磅快砲多尊運往北京準備開戰張賊勳盤踞徐州子彈甚足惟槍多舊式有馬呢亞二千枝寳山極願北伐惟武器不足兵士皆兩淮健兒極堪戰口總之和議决不足恃惟望同胞各以殺敵爲目的勿惰初志爲盼徐寳山叩微 
　　淸江保安公所電　各報館轉内閣總理黄鑒共和政治賴公藎畫欣喜無量謹電馳賀淸江保安公所魚 
　　南京大總統電　巡防滬軍營王統帶鑒滬軍王錫均管帶前光復上海時力戰殉國勇烈可敬謹電追悼孫文微 
　　上海滬軍營覆電　孫大總統鈞鑒電悉卑營管帶王錫均前光復上海時殉難報國承賜鼎唁全體軍人均感叩謝統帶王雲華謹叩魚 
　　雲南蔡都督電　外交總長伍秩庸先生曁各報館均鑒滇省義軍反正舉動頗屬文明對於外交尤極愼重英法領事感情均洽洋商敎士身命財産均經竭方保護倏於十月元日蒙自潼軍到結土匪陡掠洋行曁越路公司車站稍受損失當事囗囗囗囗（電碼不明）外人藉詞保護鐵路致生重大交涉當卽與江領會商聲明滇軍政府對於外人力任保護並予以相當之賠償經法領電知該國政府卽已釋然現磋商就緖可望和平解决去滇洋人漸次來歸騰越英領稅司均自緬返法領屢稱滇省穩固較他省爲優外間謠傳滇省内部軋轢軍人不服長官及排斥外人戕害敎士等事均屬道路流言殊非事實祈釋厪懐惟囗請同志恢復滇垣深恐措置失宜不克副吾初志惟冀時賜敎言俾得勉全大局一俟共和成立即當卸此仔肩此間同人均甚和衷並以附及蔡鍔叩 
[譯電]  
　　每日郵報北京訪員云意公使署書記自太原府回京報告太原府情形甚爲危急全城幾入盜賊之手有意國牧師三十人處境極危意英兩公使卽告諸袁世凱袁允派軍前往保護 
　　據聖彼德堡某報接奉天消息謂該處已接關於選舉國會代表之訓令 
　　據聖彼德堡消息蒙古王公之登位僅爲宗敎性質非政治性質蒙古雖已獨立仍將居於淸國治權之下中俄商約交涉現仍和平進行 
要聞中國光復吏 
[孫大總統對外之宣言]  
外交總長伍廷芳昨奉大總統命繕發洋文電報一通以民國成　立布告列强原電洋洋數千言迻譯如下 
溯自滿洲入主據無上之威權施非理之抑勒裁制民權抗違公意我中華民國之智識上道德上生計上種種之進步坐是遲緩不前識者謂非實行革命不足以蕩滌舊汚振作新機今幸義旗軒舉大局埀定吾中華民國全體用敢以推倒滿淸專制政府建設共和民國布告於我諸友邦 
　　易君主政體以共和此非吾人徒逞一朝之憤也天賦自由縈想已夙祈悠久之幸福掃前途之障蔽懐此微忱久而莫達今日之事蓋自然發生之結果亦卽吾民國公意所由正式發表者也 
蓋吾中華民族和平守法根於天性非出於自衞之不得已决不肯輕啟戰爭故自滿淸盜竊中夏於今二百六十有八年其間虐政罄竹難書吾民族惟有隱忍受之以倒懸之待解求自由而企進步亦嘗爲攺革之要求而終勉求所以和平解决之道初不欲見流血之慘也屢起屢蹶卒難 
 
 

Page 5

 
 
達吾人之目的至於今日實已忍無能忍吾人鑒於天賦人權之萬難放棄神聖義務之不容不盡是用訴之武力冀脫吾人及世世子孫於萬重覊軛蓋吾人之匍匐呻吟於此萬重覊軛之下者匪伊朝夕今日之日始於吾古國歷史中展光明燦爛之一頁自由幸福照耀寰宇不可謂非千載難得之盛會也 
滿淸政府之政策質言之一嫉視異種自私自便百折不變之虐政而已吾人受之旣久迫而出於革命亦固其所所爲摧陷舊制建立新國誠有所不得不然謹爲世界諸自中民族縷晰陳之 
　　當滿淸未竊神器之先諸夏文明之邦實許世界各國以交通往來及宣布敎旨之自由馬閣之著述大秦景敎碑之紀載斑斑可考也有明失政滿夷人主本其狹隘之心胸自私之僻見設爲種種政令固閉自封不令中士文明與世界各邦相接觸遂使神明之裔日趨僿野天賦知能艱於發展愚民自錮此不獨人道之魔障抑亦文明各國之公敵豈非罪大惡極萬死莫贖者歟 
　　不特此也滿淸政府欲使多數漢人永遠屈伏於其專制之下而彼得以擁有財富封殖蕃育於其間遂不恤賊害吾民以圖自利宗支近系時擁特權多數平民聽其支配且卽民風習尙滿漢之間亦必嚴至峻之障用示區别逆施倒行以迄於今又復徵苛細不法之賦稅任意取求迹瞵擄刧商埠而外不許鄰國以通商常稅不足更歛釐金以取益阻國内商務之發展妨殖産工業之繁興嗚呼中土繁庶之邦誰令天然富源遲遲不發則滿州政府不知獎護寳業之過也 
至於用人行政更無大公不易之常規嚴刑竣制慘無人理任法吏之妄爲絲毫不加限制人命呼吸懸於法官之意旨不問其有罪無罪也不依法律正當之行爲侵犯吾人神聖之權利賣官鬻爵政以賄成凡此種種更僕難數任官授職不問其才能之何若而問其權勢之有無以此當政事之大任幾何其不悞國哉 
近年以還人民不勝專制之苦亦時有攺革政治之要求滿政府堅執錮見一再不許卽萬不得已而暫允所請亦僅爲違心之舉初非有令出必行之意朝頒詔旨夕卽背之玩弄吾民已非一次其於本國光榮視同秦越未嘗有絲毫爲國盡力之意是以歷年種種之撓敗不足激其羞恥之心坐令吾國吾民遭世界之輕視而彼殆無動於中焉 
吾人今欲湔除上述種種之罪惡俾吾中華民國得世界各邦敦半等之睦誼故不恤捐棄生命以與是惡政府戰而别建一良好者以代之猶恐世界各邦或味於吾民睦瞵之眞旨故將下列各條披瀝陳於各邦之前吾各邦倘垂鑒之 
　　一凡革命以前所有滿政府與各國締結之條約民國均認　　爲有效至於條約期滿而止其締結於革命起事以後者則否 
　　二革命以前滿政府所借之外債及所承認之賠欵民國亦承　　認償還之責不變更其條件其在革命軍興以後者則否其前經　　訂借事後過付者亦否認 
　　三凡革命以前滿政府所讓與各國國家或各國個人種種之權利　　民國政府亦照舊尊重之其在革軍興以後者則否 
　　四凡各國人民之生命財産在共和政府法權所及之域内民　　國當一律尊重而保護之 
　　五吾人當竭盡心力定爲一定不易之宗旨期建吾國家於堅　　定永久基礎之上務求適合於國力之發展 
　　六吾人必求所以增長國民之程度保持其秩序當立法之際一以　　國民多數幸福爲標準 
　　七凡滿人安居樂業於民國法權之内者民國當一視同仁　　予以保護 
　　八吾人當更張治律攺訂民刑商法及採礦規則　　攺良財政蠲除工商各業種種之限制并許國人以　　信敎之自由 
　　抑吾人更有進者民國與世界各國政府人民之交際此後必益求輯睦深望各國旣表同意於先更篤友誼於後提携親愛視前有加當民國攺建一切未備之時務守鎭靜之態以俟其成且協助吾人俾種種大計終得底定蓋此攺建之大業固諸友邦當日所勸告吾民而滿政府未之能用者也 
　　吾中華民國全體今布此和平善意之宣言書於世界更深望吾國得列入公法所認國家之團體之内不 
 
 

Page 6

 
 
徒享有種種之利益與特權亦且與各國交相提挈勉進世界文於無窮無窮蓋當世最高最大之任務實無過於此也中華民國臨時大總統孫文簽名 
[此爲袁世凱之詭謀]  
　　文匯報云民淸兩國領袖連日往返電商頗爲忙碌今日（六日）伍代表復接北京袁世凱來電其措詞殊可駭異袁復因伍廷芳博士拒絶電商之議乃異想天開反電請伍廷芳博士前赴北京會議並擔保民軍代表完全安寗等語玩其語意袁之不願來滬議和已顯然共見今伍廷芳博士决將此電置之不理并有某代表告人謂此事實爲袁世凱詭謀云 
　　又聞唐紹怡不日將回廣東原籍目下仍寓李德立君處大致將來必可爲我民國盡力也 
[灤州民軍與淸軍開戰矣]  
　　昨日（六日）上午上海某西報接有北京電音謂灤州地位異常危險聞前駐灤州之軍隊共有五六千名自南方起義後袁世凱恐北方起而響應曾派兵一千五百名開往秦皇島復派兵一千五百名開往秦皇島至北京中間之某砲臺故灤州僅剩兵二千名乃於數日之前忽然脫離滿淸政府宣布獨立袁世凱聞耗大驚急調天津兵馳往灤州已於前日（五日）開戰砲火極烈聞大局異常危急云）按灤州爲直隸省之大城在京奉鐵路之間距秦皇島約一百五十里）　　又天津電云淸政府曾限灤州反正之民軍於昨日（五日）夜間降伏民軍不允故今日聚集附近之淸軍已與民軍開戰且昨日（五日）復有淸軍約七千名由津開拔前往矣 
　　又京電云此時北京大局異常紛亂中西民人咸注意於灤州之戰事及北京與沿海之交通昨晨北京開出之專車行至唐山即因被阻開回天津 
　　各國已遵照一千九百零一年之和約實行防守鐵路今日有英國軍隊五十名由天津開赴唐山保護開平煤礦小呂宋亦有美國步兵一營砲隊一隊馬兵一隊奉命立刻開至北京協助防守鐵路 
　　灤州確實一時尙難得悉惟聞該處已在開戰及鐵路業已被阻而已𠯤聞黄統領通告北京各公使謂前致各公使之通電宣言卽日進攻北京一節實不能負責任據謂係該軍士逼迫而始出此者 
　　聞有淸軍數隊由淸陸軍部奉命其進攻灤州民軍而各軍士均不允出發故今北京大局異常危急淸皇族因灤州地近北京焦急尤甚 
　　外間謠傳北京不日可人民軍之手目下北京復在存亡危急之秋矣 
[陜洛民軍得手]  
　　鄭州訪函云上月二十一日秦軍與北兵在靈寳開戰北兵共二千名爲民軍擊敗死亡無算現在陜州北兵大營甚爲恐慌洛陽亦戒嚴若秦軍能克靈寳則陜州洛陽將一戰而定矣 
鄭州北兵現已設炮防守然彼處北兵對人云我們自當相機行事彼此同是一家萬不能忘了根本自相殘殺觀此則民軍將來到鄭直可不戰卽平也 
　　在靈寳戰敗之北兵逃至鄭州對人云秦人勇敢善戰均一以當百故不願與敵云云現北兵中至有聞秦軍將士之名而胆裂（秦統）帶者爲劉君囗囗）聞淸廷刻方日夜由火車運送援兵開往鄭省亦在各處招兵連日訓練預備抵抗民軍云 
枞稿 
[服式芻議]  
　　自古帝王易姓受命。必攺朔易服。所以示革新之象也。今者大漢光復。髮辮之物。在所必去。衣服之制。亦宜定式。國人深於習慣。本其舊見。每謂吾儕漢民。應復漢式。束髮於頂。臥領長袍。是其固制。若斷其髮。短其衣。則變夷矣。爲是說者。大槩以固舊之士。無識之民爲多。徒知其古之可法。而不知其今之適用否也。揆今之勢漢服旣歸天然之淘汰。若一旦倐攺西裝。於中國大局。亦有大不宜之現象也。茲揭述之如下。 
　　一關於國家之利權。我國衣服。向用絲綢。冠履亦皆用緞。倘攺易西裝。衣帽用呢。靴鞋用革。則中國不及攺製呢革。勢必盡購外貨利源外溢。數必億兆。民用愈匱。國用愈困矣此關於國家之利權而不宜倐攺者也 
　　二關於社會之損害。中國絲綢。向爲各國之冠。農工商之業此者。不下數千萬人。倘攺用呢料。僅以絲綢供半數女服之用。吾知農失其利。商耗其本。工休其業。社會必大受響影。雖亟於攺良。然業此者衆。非數年間卽可就緖。且如典當衣業之虧折何。其一時間之危險。實有不堪設想者矣。此關於社會之損害而不宜倐攺者也 
　　三關於個人之經濟及衛生。華人向服絲綢長袍。一旦攺呢料短窄之衣。舊有之衣。皆不適用。富者或可另製貧者將何以堪。服之不合攺之不得。棄之尤爲可惜。且華人慣服 
 
 

Page 7

 
 
絲綿羊皮。今如西式之衣。層層均係單夾於寒天亦殊有碍。而其一身衣價。又倍昻於絲綿羊皮。此關於個人之經濟及衛生而不宜倐攺者也 
　　故爲目前計不如暫仍舊制。。雖係滿淸之服就各方之利害而審察之。亦不無一長可取也。且吾嘗徵之於一般之輿論。而亦皆云然矣 
夫易服不易服。本一最易解決之事也。其所以不能卽決。者實有兩大原因在焉。易服難決之原。因旣備述如上矣。不易服難決之原因。無非爲禮服之式難定耳。禮服雖爲不常用之服。衣當從其簡便。時勢遷移。愈趨愈簡中國寛長之服。必不適於今後之世界。數年以後。各業逐漸攺良。衣業典當。積貨銷罄。人人舊服。盡行。穿敝必當一律攺　西裝。蓋短衣簡捷。足以見尙武之象。而袪文弱之習也惟裝則從西。貨料萬不可不用本國。絨呢皮革。能自製用。固爲法之極善。然或未能普及則綾羅綢。縐絲質任我。所穿紅紫藍黄。顔色聽人自喜。夏則紗葛。冬則皮綿。不必削足就履。必服西人之單夾呢羽。卽如靴鞋。亦可仿其式而用絨緞爲之。如此則與中國各業。永永無損。而與寒暖習。慣絶無窒碍也 
至於西式禮服。價値旣昻。形式亦嫌繁重竊謂欲從簡便。不如特用徽。章帽章綴於帽額衣章綴於胸襟。以代禮服之用。其徽章亦可制定形式。以分等級。如此則較禮服禮冠之制。更覺便捷簡省。且亦標記明顯也。其拜跪。脫帽之禮。槪廢不用但用鞠躬點額。（軍界所用之額手禮能通行最佳）蓋拜跪有起立屈伸之煩。脫帽有亂髮勢指之患。且造謁他家。或各叙一堂。必須秃首不冠。旣占置帽之地位。吾華人向不習慣。於寒冬之時。尤恐無此耐冷之性質也 
要之天下之事。當取其長而用其便不必事事則效西人。亦不必事事根據古法。故專制之時。非天于不得議禮。立憲之世。凡人民皆言論自由。僕旣爲中華民國之一分子。不能隨民軍諸同胞之後。亦當聊貢一得之愚。掇拾蕪辭。敢與同胞商榷之。惟當局探納焉則幸甚。 
 
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[盛宣懷爲銀行買辦]  
　　盛宣懷自逃至靑島後初寓西洋亨利大飯店繼乃出資自買大洋房一所居住其家眷則時往來於靑滬間盛在靑島出入均有德兵保護異常戒備十月中旬盛勿去大連聞係專爲淸政府策畫借欵購械等事盛前在靑時値駐靑德華銀行買辦某君擱淺盛宣懷卽出其所得造孽錢運動該行買辦一席刻已成熟盛出洋三十萬爲保費其合同係出盛宣懷及其姪我龔二人之名現俟盛宣懷由大連回靑卽簽合同履買辦之新任盛我龔向充山東周村鎭電報局總辦愚謬昏庸不辨菽麥今年因盛宣懷爲郵尙遂兼山東撫院文案之差實不知商務爲何物至盛宣懷此次所以不嫌卑屈而就銀行買辦之席者實非爲金錢主義祗望借重洋東之名以保全性命而已此事發見後靑島商界大多數以盛宣懷無惡不作且以滿淸之堂堂國務大臣而今甘爲外人走狗實屬無恥之極决計不與該買辦往來一以保全名譽一以免受貽累似此則盛　懷叔姪果爲德華買辦不獨無裨於該行且恐該行與華人往來各生意將從茲斷絶也 
[補述秦軍起義之原因]  
　　陜省光復已屢紀前報惟起義原因猶未詳悉茲又探悉確情補述如左　　陜省民軍於九月初一日舉事蓋自武漢倡義以後其響應爲獨先此固由關輔健兒之見義勇爲而爆裂之近因猶有四事（一）淸廷輕視西北諸省往往以至庸極劣之滿奴畁以陜撫重任升允頑梗不化旣妄興黨獄於前恩壽貪鄙無恥復敗壞吏治於後而恩壽肆虐尤久濫加統稅爭攘石油任用僉壬破壞軍政去任之際尚取消西潼鐵路商辦成案陜人切齒痛恨雖五尺之童語及滿官無不扼腕（二）川鄂陜唇齒相連陜人聞川路慘獄卽同深義憤郵部盛賊迭電陜撫令派兵協勦陜撫雖未照辦而陜入深恐一旦奉命殘殺同胞復聞盛端二賊將以借欵移禍於陜故急思舉義自保兼爲川人聲援八月望日已定議反正以事未果及聞武漢光復乃亟圖重舉（三）關中民氣沉摯志士鼓吹已久川路事起頗有籌畫西安將軍文瑞聞之手書民黨名單百餘人密交錢撫按名拘捕凡軍學兩界稍有聲望者幾盡與其列錢撫恐激變未允而　　　聒不已事爲民黨所聞懼觀望失機乃以九月朔倉猝舉事（四）自恩壽撫陜政以賄成剥削民脂扣减軍餉軍民怨憤久已投身會黨者日衆哥老會之勢力及於全陜其首領有救民伐暴之宣言其黨員挾乘機刧掠之希望民黨見其時機已熱卽民軍不舉彼等亦必揭竿而起不如聯絡利用輸以常識免致地方糜爛故亟與會黨合謀早日舉義 
　　民軍以新軍爲主中秋日卽擬舉事以滿城偵悉戒嚴是日又大風雨而止嗣後滿營日夜操練又迫　撫將新軍槍械之機關卸下收回故省中雖日有謠傳而官塲頗有恃無恐九月一日午後一時新軍突自西關整隊入城先鋒約三百人以數十人至陸軍中學奪取槍械卽齊奔軍裝局守局者亦新軍故並不抵抗隨號召巿中同志赴局領槍以備攻擊滿城 
　新軍入城時卽大呼專排滿人保護漢族巿民不必驚恐等語防營亦歸順巡警多逃避官署局所奔走一空無一迎拒者惟攻藩庫時衞隊略事抵禦旋亦駭竄是晚起各城門均緊閉滿城人民聞新軍入城卽閉門堅守新軍分道力攻陸軍學生亦整隊助戰至初二黎明破城而入是日卽有秦隴復漢軍大統領張卽將安民告示標舉保安保商保外人三大宗旨曉諸漢回人等而大事定矣 
[金馬碧雞新光采]  
　　日前滇軍政府札委錫務公司人云爲札委事軍政部案呈查個舊官商錫務公司爲錫廠總匯之區當此反正伊始亟應維持整頓以冀起色而裕利源擬請銷去官商字樣純用營業性質並擬添委名譽總理一員以吳琨承充仍派王賡虞充該公司總理梁煥彝充該公司協理除總協理薪水照舊外其餘董事及查帳各員只分紅利不支薪水該公司出入款項應由總協理切實淸釐報部查核如有浮濫侵挪等弊應責令經手人賠償總協理同負責任等情請委前來應准照辦除批准外合亟札委札到該總協理卽便遵照妥爲辦理用副委任此札 
　　鎭雄向係行銷川鹽由川省代徵釐團等款解滇作餉前次該州瓦石料地方出有滷汁州人擬自行煎鹽因解餉一事與川省磋商因循不果現該州留省學生黄在田等查得該屬白菓樹瓦石料二處確有滷汁欲重行前議集股開灶禀實業司請發給執照實行開辦業經該司批准詎該州紳士徐紹越等忽禀實業司謂鎭雄鹽并前淸勸業道已允許該紳開辦茲黄在田等乃從中奪去太佔便宜該司以開并　　 
 
 

Page 11

 
 
地方公益闔屬人等皆當各除私見今事未成而爭端卽現實業前途可爲寒心亟飭兩造和衷共濟現聞有郡紳徐熙出而調停願以一身調和兩造化除意見仍請實業司允許開辦司中正苦無以善後今得該紳排解乃大加獎并諭令其協同兩造將滷汁區域煎法鹽數征課解餉各辦法調查淸確禀報立案總以和衷共濟力謀公益云云若是鎭雄鹽務庶有起色矣 
　　昆明秋間淫雨爲災前淸龍令汝霖曾將應行豁免錢糧區域禀報舊藩司存案現財政司成立錢糧爲其專責正稽查舊案分别征收昆明中路雄川堡南路普自堡十九村鄉約管事等以該兩堡受災甚重原在應免之列恐財政司未及周知乃由鄉約聯名禀請豁免已奉批准其餘應行征收數目悉依舊案辦理已定於十月初十日起各依應納數目封固全完親赴舊團防局上櫃云 
　　滇垣近來各街道擺設古董者多有以頂翎袍褂花衣朝珠朝裙等出售者種種怪物不一而足推其原因乃一般奴才已失資格各思回籍而旅費不貲借貸無門不得已將素所心愛之物一一陳列巿上冀得西江一勺水以濟涸轍無如賜顧者寥寥無幾有識者無不見而哂之然亦大可憐矣 
[浙軍痛勦土匪]  
　　杭匪首領王世照其黨羽本有三千餘人近更加以武康安孝各縣游匪聯合會盟願聽指揮而災民流氓亦聞風響應勢頗猖獗湖防游擊隊會同兩邑民團擬於十四五等日會攻奈子彈不敷匪械又極犀利奮戰四小時竟至失利中路統領陳步棠疊派急足到省乞援惟因省防薄弱以致無兵可派近餘杭北鄉大陸墅地方續又新到悍匪二千餘人民心驚惶棄家逃難者哭聲振野團董張守性督隊往勦竟被圍困當塲斃團勇二十餘名現蔣軍統得急報業於十七日午派敢死隊三百名星夜馳往援救並飭陳步棠督大隊繼進想此等無意識之流寇不難一舉蕩平也 
[新浙江咫聞尺見]  
　　浙屬民事長近日紛紛更調如平湖縣民事長薛振基縉雲縣民事長葉葆彝壽昌縣張頌等三員均經先後辭職遂昌縣朱兆蓉因案撤任十七日由政事部呈明都督已調湖州都䣝丙華署平湖舊令汪志方署縉雲湖州俞鑑澄署壽昌復以應貽誥攺調遂昌卽日照會電知分别馳赴接辦而江山縣舊令姚應泰前因被人攻訐奉飭查辦詎該令素得民心無端被誣羣情憤激業已聯合八十八莊公電伸訴十七日又據姚君電禀力辭恐亦不安於位矣 
　　湖州府長興縣屬李家巷地方東通苕雪北臨太湖港紛歧地勢幽僻土客雜處人頻不齊近因盜匪猖獗白晝搶刧之事時時發現比户小民一日數驚經灰商費芸靑君李幼平君公同倡議輸餉辦團聯名禀請浙軍政府曁財政部批示飭遵業於本月十二日開成立大會商定辦法因恐本團勢力薄弱聯合東山灣四十餘村團長並團丁一千一百餘名互相扶助呼應是日到會者計二百餘人長興民事居性之君亦蒞會演說議定以李家巷爲總機關各團長均鼓掌贊成絶無畛域之見公推紳士李兆靑君爲總董刻日開辦云 
　　白門方氏爲諸曁巨族該姓祠内每届冬至祭先一般舉貢生監以及耆老皆得入祠與祭頒胙此次方湘巢値祭事前關照族中謂滿淸政府旣已推倒滿淸服制卽應取消凡我同姓仍帶紅帽着袍套者不得與祭如已剪除髮辮者業已由予出資購備新式大帽若干當各贈一頂以作紀念云云詎至是日入祠者類皆翎頂輝煌不攺舊日冠裳經湘巢向前詰問某甲等不服以致互相衝突幾乎用武亦可知羶穢之人人深矣 
[蘇民政長勸諭鄉民完租]  
　　蘇屬各鄉民抗不完租經民政長分委宣繩武韓國楨二員前往婁齊二門外各鄉鎭會同各鄉董傳集鄉民分别勸諭宣布上官德意各鄉民均謂本届水荒田禾大半淹没以致收穫無多此次開報荒册多不確實現定租價又嫌太鉅我等實屬無力完納旋經各委員等再三開導鄉民中有云願捐軍餉者委員詰以願助若干乃以每畝願捐一元對然亦有謂實在無力完租者至姚委員永福在胥門外勸導鄉民該鄉民等均云我等並無抗不完租之事惟以長元等屬尚未完繳我等未便獨完如彼等照完我等亦當照繳各委員乃以此情形回省呈復民政長核奪 
[蘇省水師統制辭職]  
統領蘇省飛划水師全軍王曜奉委升充内河水師統制後已將飛划統領差交與鍾君接統茲聞王統制因病辭職原電錄下南京江蘇莊大都督鑒曜前奉程都督委任江蘇内河水師統制隨於十一日交卸 
 
 

Page 12

 
 
鍾君鴻鈞接統飛划地方熟悉勇於任事慶替得人曜本擬組織鎭部近日咯血病重商諸水陸軍政各長准許辭職就醫電懇大都督俯准遴員辦理以專責成而保治安王曜叩 
[陸都督之披肝瀝膽談]  
廣西都督陸榮廷日前通電各屬云桂省宣布獨立後沈都督率師北伐全省政學紳商各界不以榮廷不肖公舉繼任榮本係武夫才智短淺何足肩此重任惟迫於大義不敢固辭現擬卽日詣省任事獨立後半月以來各屬刧搶截餉攻城掠卡之事日有所聞母亦我父老兄弟尙有不能白之苦衷抑鬰而爲此歟我父老兄弟苦沈淪久矣滿虜之殘暴民賊之欺虐二百餘年榮廷亦曾受殘暴欺虐之一份子久處積威積不能平不能搆發於萬一痛可知也茲者以漢人辦漢人事榮廷復以桂人辦桂事倘我父老兄弟尚有不能白之苦衷積而爲此暴動之舉榮廷何顔以對祖宗茲與我父老兄弟約榮廷百無一能惟此耿耿血忱尙堪自信我父老兄弟對於地方有難訴之苦衷對於榮廷有欲賜之敎益無不虚心納受立到立辦其各勿隱惟事有緩急序有先後目前最先最急者推倒滿淸政府也保全地方治安也其他皆可緩可後者軍政府通告所謂照舊辦理者欲於可緩可後之事暫保舊有之秩序日以專注於最先最急之事也　諸建新屋必先植其基礎毁舊屋不先去其桷瓦秩序一亂傾覆隨之滿淸政府者舊屋之瓦桷也地方治安者新屋之基礎也我父老兄弟有知軍政府維持之苦心則士農工商各安其業以聽榮廷之次弟布置可矣尤有進者以榮廷爲都督已爲我父老兄弟之所公認榮廷之命令卽爲我父老兄弟之所寄託倘各持意見以相爭并不先告榮廷則彼此分爭大亂立見如有違抗擾亂不守秩序以致牽動大局者當此軍事行政時代榮廷惟有執軍法以從事不敢曲爲原宥茲將目前擬辦及應照行者十四條應禁止者六條通電布告即請各府廳州縣抄寫多張以便周知照辦特告（一）揀派軍隊北伐陸續進發（二）梧柳邕龍等處各暫設軍政分府由軍政府派員主持（三）提鎭以下官兵一律裁撤（卽綠營）（四）各地方印委均由軍政加委辦事以電作札（五）各地方官有不肖實跡准地方紳商舉發察明撤換如係挾嫌營私應反坐（六）各地方印委及統稅各員均應照章督徵解繳各銀行具報商民不得違抗（七）各屬地方印委暫用舊印年月日以黄帝紀元推算（八）公家一切工程暫行停止（九）官長軍民一律剪髮（十）各押犯除刑事外民事一律省釋（十一）各屬自治會均分設演說獨立理由及保守治安之辦法（十二）各屬學堂照常上課（十三）各屬辦公資款一律納（十四）各屬巡警除商埠外均准酌量裁减攺辦團練（一）不服軍政府命令者殺無赦（二）有侵吞錢糧稅項私自逃走者殺無赦（三）造遙生事釀成亂端者殺無赦（四）擾害商民生命財産者殺無赦（五）聚鬧敎堂及欺悔外人者殺無赦（六）聚衆賭博持械拒捕者殺無赦 
[贛省近事片片]  
　　禁藏軍器贛軍政府現以軍器一項向不准擅自携持現在軍事倥偬恐有私置軍械謀行不軌情事特佈告軍民一律禁止倘敢故違定卽按律治罪 
　　英雄投効贛閩浙三省交界廣信府屬地方向有九龍山爲英雄齊集之所人數極衆屢次起義因時不利未得順手以後漸漸散去僅剩五百餘人茲因武漢起義復集三千餘人下山預備赴鄂投効現已取道過廣信屬境矣 
　　吉安軍事吉安知府易順豫前日爲籌欵練兵事電致南昌都督謂歐陽武君來吉督辦民軍决議餉由十屬分任籌有的欵　募惟籌餉難的欵尤難而一聞募兵應募者麕至人心異常惶恐知府禡電所云失計實先慮及此不得已現由商會自治會先行擔任三百名經費安頓以來應募之人作爲民團由會公舉黄紳家瑜爲正團長彭紳家祿蕭紳贊邦爲副團長卽行開辦爲各屬提倡仍歸督辦歐陽武君訓練俟民軍籌有的欵開募時卽併人民軍至民圑正副團長公請由府先行照會以便籌餉并請電府主持惟民軍必俟有的欵再募方免有兵無餉之虞並乞電示歐陽督辦堅持到底是爲至要 
　　藉名勒捐贛省紅十字會恊理周鵬程藉名善舉在外勒捐種種不法行爲早經被控到案由執法科提訊以該犯刋刻捐票數達十萬元預備分赴外屬設計騙欵實屬蓄意欺詐罪無可逭現經軍政府法官判定絞監候罪名詳請都督核示發交模範監獄嚴行監禁以儆效尤云 
　　覊押訟棍贛省潮王洲木業王金山以健訟起家環洲數十里内人民畏之如虎近更置買産榮居然面團團稱富翁矣現因公債局請其捐助軍餉二萬兩王堅不承認以致全局公憤將王暫押覊留所聽候核辦 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[大總統規定陸軍服制]  
　　孫大總統現將國旗標本曁陸軍旗幟軍服圖樣頒發各省其所定軍衣軍帽均用黄色祗在肩章領章及袖口上分别等級大致如下　　肩章大將校全金地中星三粒中將校全金地中星二粒 
少將校全金地中星一粒大領紅呢地上有金線二條中星三粒　中領紅呢地上用二金線中星二粒少領紅呢地上用二金線中星一粒大尉紅地一金線中星三粒中尉紅地一金線中星二粒少尉紅地一金線中星一粒又紅地一金線無星袖章一等目兵紅線三條其二條寛半生的一條寛三生的二等目兵紅線條一條寛半生的一條寛三生的一等兵紅線二條均寛半生的二等兵紅線一條寛半生的軍帽帽星悉用銅質金色惟軍官佐之帽係用紅色燈草線邊領章分爲五色 
步兵紅色工兵藍色砲兵黄色輜重兵綠色馬兵紫色 
憲兵黑色衞生隊白色將校外套均用黄色呢短服亦用黄色呢將校之靴係用黑皮長統兵士之鞋則用黄色皮鞋各兵士之搒腿布均用土黄色（附註）一將校由肩章上分别階級兵士不帶肩章一兵種由領章上分别一軍帽式樣同但將校帽上有燈章線邊兵士則無一兵士階級由袖章色土分别一兵士袖章統用紅呢各條離開一生的 
[再紀公共公廨之攺革]  
　　駐滬外交團擬將公共公廨晚堂華案併歸早堂會審經關讞員一再力爭始允仍存晚堂名目另由領袖領事到堂觀審各情已誌昨報茲悉關聶王正副三讞員已由民國正式委任接續辦理並以華案積壓甚多萬難再緩業與各領事議定以後華案由領袖比總領事與英美德三國領事輪流觀審准於下星期一日爲始昨已由廨將應訊堂單發交各差役分别傳諭原被告如期投質以淸積案 
[虧空公欵之抵償]  
　　北段民政總部長李君出示曉諭云照得本總局自光復以來逐漸組織完備查前淸巡警總局長姚捷勳課員馬錢昌虧空公欵甚鉅本總局業經照會租界及各地方嚴拿緝捕到案究辦在案現查總局路華康里新花園胡家木橋等處所有房屋地皮一併充抵公欵爲此示仰各租户人等一體知悉嗣後房租歸本總局發給房票按月收取以昭誠信而保公款各宜凛遵 
[本究冐名發電]  
　　前有以廣肇公所潮州會館名義刋發傳單及電致大總統爲伍秩庸温欽甫兩君爭外交部正副長位置廣帮多不知情迨接到傳單各始訝然越日閱報章復發見往返各電益復大譁昨有廣帮多人到公所查詰此傳單及電報係何人擅發而所董某某等亦以未有所聞恐係匪人冒名揑發定於今日下午（十九日）在廣肇公所集全帮人士查究此電故事凡係公衆事件須所董會議施行今此項傳單及電報各所董一無所聞寗非怪事且近日漢奸遍佈保皇黨又蠢蠢思動或者串同一二敗類冒名刋發亦未可知粤人士深明大義必不肯代人受過定能查究其人嚴加懲儆也 
[廣東北伐軍赴寗]  
　　廣東北伐軍六營兵士前日來滬暫假龍華寺駐紥已紀前報茲悉海軍司令部黄君接奉金陵孫大總統來電飭卽先發四營赴寗防護其飭另候調遣黄君遵卽傳諭粤軍先行出發四營業於昨日飭派海籌海容海琛三巡洋艦裝運赴寗其餘二營仍在龍華寺暫駐 
[三誌緝獲盜取公欵之滿官]  
　　前淸浙江勸業道董元亮並其子起業逃匿滬上經浙軍政府偵探會同光復軍偵探在寳由縣境緝獲等情已兩誌前報茲悉董父子二人已於前晚奉滬軍都督命令派員解回浙江歸案究辦 
[進行隊攺爲禁衞隊]  
　　進行第一大隊軍士由大隊長趙光帶領開往南京已誌前報茲聞該隊現已攺編爲禁衞隊駐札南京城内護衞孫大總統 
[製造局裝運快砲]  
　　製造局李總理日前接奉孫大總統來電謂金陵現需雙管退七生五過山快砲三尊令卽解寗等因現李總理已選配三尊於前日由局裝輪解赴金陵呈請大總統騐收應用 
[商圑聯絡情誼]  
　　滬南商團公會總司令以蘇垣商團定於今日開成立大會滬上各會友應往祝賀爰於昨日午後由司令部傳集一中隊會友約百餘人携帶軍械乘火車起程赴省致賀 
[油荳餅業助餉之手續]  
　　南市油荳餅業同人曾經公議按照所銷貨價抽助軍餉經紀前報茲聞該業第一批所抽軍餉業已彙解滬軍政府收納第二批亦將續解旋以稅務總公所已經成立特卽禀明民政總長曁滬軍都督以後所抽餉銀一併攺解總公所查收轉繳以歸一律 
[集議攺良私墊之方法]  
　　大南門水神閣内附設之攺良學 
塾集益總社定於元月七日（卽舊歷十九日）午後二時集議進行方法已由社長楊月如總理顧翕周及第一分社經理梁心培第二分社經理單貽孫諸君通函各塾敎員届時到社會商一切 
[組織辯護士公會]  
　　蔡寅楊愷劉仲熙徐景新郭恩澤徐景儀秦聯奎李大鈞陳祖澄陶同躍沈仲墀何飛陳祖容等呈滬軍都督文云爲保護人民權利組織辯護士會叩求俯予批准一面繕章立案事竊維人民之權利規定法律訴訟之爭點全賴乎辯護現在智識尙未普及民間訴訟馴良者難免屈抑狡猾者自多巧飾官長 
 
 

Page 19

 
 
裁判未得眞相人民權利未能鞏固卽間有請律師辯護而律師多係外國人士其於中國風俗習慣或多所隔膜且外國律師商埠都會固易聘請而内地審判各廳終難風行現聞蘇杭人士互相組織辯護士會所以保護人民權利意至深焉上海處交通之地人民輻輳訴訟滋繁寅等素考法律之科曾任司法之職學理經驗略窺藩籬因租界之有領事裁判權國家之法權旣不完全而華洋人民涉訟又豈　專任外人辯護故擬在上海地方組織一中華民國辯護士會爲保護人民權利起見卽爲國家擴張法治之精神伏念都督領治滬江愛民如子故敢聯合同志組成是會伏乞都督電鑒俯賜批准一面當即繕具章程呈請立案上呈 
瑣聞 
[城内]  
　　都督府批示○家人李壽彭呈批據送該家長那良前辦皖南茶稅局賬簿四本南京裕寗官銀總局摺據一扣收條一紙南京交通銀行摺據一扣大通裕寗分局結單一件另開簡明手摺兩件七八兩月報銷總册稿底二件姑准暫存仰候核明飭遵 
　　司法署示諭○（其一）照得郵遞禀件定章作爲無效兹據三十保二圖董張寅賓等由郵遞禀一件併黏各件前來核與定章不符應卽作爲無效所黏各件限十日内來署具領逾期卽行銷毁合就牌示仰該遞禀人張寅賓等遵照（其二）今將本署收到各案繳罰欵項開列於後計開張金寳繳收贖洋十五元查無屍屬照例没收　巢廷貴罰款小洋十三角錢錦榮罰欵大洋二元已移撥救火會張金和陳雲橋陳阿堯搜出贓款大洋一元小洋七角銅元三十四枚　　錄取承發吏○上海地方審判廳考試承發吏共取四十名定正月七日上午九時（卽舊曆十九日）覆試錄用名單錄下唐治　韓先瑾　姚德嘉　馮子雲　陳訓亮　唐文標　姚仲明　潘肇修　朱光　　潘秉文　張漢威　吳垚　劉文秉　陸花村　張　　陳同　蔡愛德　林泉　顧鴻臣　李民　陳振超　何仲書　萬畢達　范承志　周紹堂　黄翰　孫志淸　沈汝　　吳少堂　毛秉璽　金策　談笑山　汪時順　林金波　李鍾礽　項師漢　孫寅　陳達　陳潔身　梁一心 
[南巿]  
　　借端勒捐○巿政廳長查悉前在南卡充當巡丁之張奎咸近向各船商借端勒捐藉肥私槖昨日飭探提獲解至裁判所經陳裁判訊供屬實判禁押兩月以儆 
　　吞没稅餉○崇明海關舍人鄒鳴吉至裁判所控稱崇明各口總簽手沈馨一自今春起至九月底止吞没經徵稅銀洋一千四百元大錢一千五百八十六千四百文延不料理近聞避匿滬南興康棧内請爲提究卽經陳裁判飭探傳案訊供推諉判交妥保出外限五天淸理如違押追 
　　大費周折○桂圓業蘇芳聚等執事陳雲卿譯子良黄鏡如黄裕國等前在裁判所呈控洞庭山人葉子靑盜賣閘北同業公所業産吞没找價銀二百八十兩迭次集訊各執一詞旋又移送該公所歸董事理處仍未妥洽昨日傳集復訊判一併移送上海縣司法署請爲訊明察斷 
[閘北]  
　　體恤貧民○民政總局批淮揚兩屬旅滬貧民禀云禀悉該民人等所居地段均近馬路本總局工程攸關若不限期遷讓有碍建築進行姑念年關在邇民力維難應暫准展限至來年春暖時候一律遷徙以示體恤爾等各宜早自爲計母得久事遷延着卽遵照　　自起自滅○張洪氏控被彭學廣誘拐一案經孫科長訊得情節支離一併發押候查在案前日由該氏之子張德興投局禀稱伊母受人愚弄來案朦控現已自知不合求請將案註銷等情奉判姑念婦女無知從寛免予反坐具結斥釋 
　　追問中人○黄蘊瑜禀控周瑞蓮以田單抵押銀五千餘兩逾期不贖等情經孫科長集訊周不認有田單抵押黄處判周暫行看管着黄邀到原中人等再行質究 
　　私收客帳○鼎豐米店經理張茂德控夥徐少卿私收客帳二百數十元經孫科長傳訊一過判徐交保限期理處 
[英租界]  
　　驟難脫累○西洋商人藍極爾控朱琢亭抵單不贖等情由廨着將保人呂炳仁交保限令交朱訊核在案前日午後復由公廨王襄讞會同西洋領事沙君研訊原告代表愛理司律師聲稱朱屢奉堂訊不到請向保人究追抵欵銀一千六百餘兩訊之呂供已遣人找尋請寛限判呂還押候交朱到案再訊　　另行擇配○劉海福控孔蛟龍姦佔伊妻凌氏並捲取値洋五百餘元之田單衣飾等情由廨判將蟻媒王小妹吳仁卿交保凌氏押候補提孔與訟棍王步蟾質究在案昨日復由捕房解案請究孔王二人仍未提到卽經聶襄讞會同德斐繙譯官訊明判凌氏押棲流所一年期滿擇配惟不准孔蛟龍冒娶吳與王小妹姑寛斥釋 
　　騙子入獄○唐楊氏陸戴氏同控匪徒曹金生王阿福在三馬路用擲包術騙取金環金戒等情昨由捕房將二人拘解公堂訊供不諱判曹押西牢九月期滿逐出租界王押半年　又流氓胡阿根在阿而盤路攫取梁姜氏金耳環由探查獲昨解公堂復　屬實判胡押西牢五月 
　　妓院聚賭○賭徒嚴承法嚴金華蔣阿心楊生福等九人前晚在香港路五十九號門牌西妓院内聚賭被捕房查悉密飭中西包探前往將各人連同賭具帶入捕房昨解廨訊供屬實判各罰洋十元與抄獲之大洋八十九元小洋二十七角一併充公賭具銷燬　　抛工私逃○日商斯利美雪茄烟公司控男女工人張新發張琴良顔步州王愛珠等抛工私逃昨由捕房將各人一併傳至公廨分别交保候照會日領會訊 
　　欠欵不理○德商施彌特控英人克潑師不理欠銀等情昨經公堂傳訊判候詢明英領再核 
　　拐賣小孩○拐匪林榮陳海寳陳李氏拐得男孩阿毛阿二阿有女孩了頭等四口擬乘外洋輪船出口販賣被探一併查獲昨解公堂經王襄讞會同德祜副副領事研訊一過判林等與孩分别押候交出賣身據再核　　串竊烟膏○陸阿洪控華阿四王阿三陳阿金陳如山等串竊値洋三百五十元之烟膏等物消贓於斐倫路朱寳生處由探一併查獲昨解公堂訊供一過判朱交妥保餘人押候查明於下禮拜四訊究 
[美租界]  
　　醉漢胡閙○日本人某甲前晚乘醉在鴨綠路胡閙摀碎俄妓院之玻璃窗由馬隊西捕拘送捕房候查 
　　是爲怨耦○北四川路七十號某西人家侍者陳阿毛控被未婚妻顔桂英捲取衣飾逃逸適該女亦報捕房控陳强逼成親捕頭以阿毛所控不實遂卽斥退不理 
　　大閙酒店○陳阿元劉阿耀二人昨在西華得路某酒店内飲酒與店夥口角擊碎器皿被捕拘入捕房飭令賠洋了事 
　　頑童肇禍○頑童沈阿二陳阿才二人昨在塘山路互毆沈被陳推落浜内幸卽援起後由其母沈金氏向陳母張氏吵閙被捕併送捕房捕頭飭令退去候查 
　　鄰居不睦○住居密勒路之孫李氏昨至捕房控被鄰居江北婦人毆傷面目捕頭允候查核 
[法租界]  
　　拖累保人○乾泰成前爲秦榮福擔保向馳方公司租賃東洋車念五輛未幾虧欠車租並失去油布號衣等物共計洋七十一元由該公司控奉公堂責成保人將秦尋交到案據稱尙有工資二十餘元未領判秦交保理算在案昨日復訊原告稱保據上曾控書明如有短少等情由保人理直請向保人嚴追中西官以乾泰成旣已担保不能置身事外姑寛一併交保限十四天理明 
　　廚司行竊○張守淸前持値價甚鉅之珠花持往某典付質當爲包探撞見拘解公堂訊據供稱係在湖州親戚處借來並非竊贓判押候查明再核在案昨有王梅卿投廨禀稱張係商人雇用之庖人被竊珠花衣物不少請卽一併嚴追質之張供所有衣物俱典在蘇州求宥判押捕房四月以儆 
　　查無實據○施沈氏前控潘王氏以代薦帮備爲由誘拐十六歲女兒出外藏匿經公堂中西官提訊不認判令押候查辦在案茲捕房以該氏管押已久查無實據解請公堂核示聶讞員商之顧領事判卽開釋 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第三張第二版 
自由談 
游戲文章 
[專制毒症攷] [  愛]  
　　專制毒症。　文武痴癲。而其蔓延之廣實同西人之所謂色拉列。華人之所謂瘟疫也。攷其症發生之初。皆因患者具有一種大利大樂歸於一已之想。積久遂成此毒症。故其症發時。奪人所愛。一往直前。稍拂其意。輙被毆辱。且患者多不樂就醫。以其可藉此狂毒之症。得以報復私仇。借端圖詐也。一般趨炎附勢之輩。更朝夕希冀染此毒症。因常與患者相接近。意成毒症後可以妄行無忌也。是種毒症中含有貪蠱。雖有神丹妙藥。亦不肯。服蓋實無心於痊可也。此症地球各國。無不有之。美法兩國。忽得良方曰共和湯。乃拘患者而逼服之通國皆愈。於是墨西哥葡萄牙亦照法製服。此症遂絶。中國北部。患此症最甚。今幸得留學生之學得西醫回國者。亦携有共和湯。服之者無一不愈。北方人初不喜此將以强迫手段從事。然其意甚善無非欲使此種毒症消滅凈盡。不致貽禍同胞也 
[陸潤庠] [  侍仙]  
　　虜奴謬說帝王師。温飽庸庸死不知。卽論爲奴原性質。顚危曾未解扶持 
[張人駿]  
　　苦爲豺狼作爪牙釀成江左血如麻。到頭進退皆無據。惜爾當秤一着差 
[鐵良]  
　　頑鐵如何號作良。將軍已此倒風光。生成一副羶腥骨。投畀中原犬不嘗 
[張勳]  
　　一身甘冐億民仇。負固猖狂戴石頭。醢爾么　何足抵。且憑天綱綱讙兜 
海外奇談 
[世界第一女美術家] [  頌斌]  
　　某西報載英國今皇太后亞力山德陛下。年來最嗜水彩畫。及刺繡法。無日不作。且無作不妙。去年西八月十六號。太后特用重金召集各處著名繪畫家。及刺繡家聚首一堂。與之共同研究。當時太后醉心畫法繡法。爲之夜不安枕日不甘食者有二旬之久。遂以成疾。然仍臥床參觀名家繡卷。及圖畫諸書。嘗曰。繪畫刺繡。爲吾第二之生命。其所繪畫及刺繡。非尋常所能及。卽名家亦無以過之也。太后又喜搜羅古畫名繡。現已聚藏千百餘本。詢世界女美術家之第一流人也。 
[地震水溢] [  頌斌]  
　　某西報載去年西十月二十六號。美國南孟地方。驟患地震。是處房屋。共有一千一百四十餘所。經此大震。僅存四百六十五所。所有學堂公署各公地。亦均夷爲瓦礫。鄉鎭六處。並歸烏有。人口之死傷。不知凡幾。事後察視各處地多坼裂。湧出綠水。遠近詫爲異觀。愛爾莫斯河。驟陷三尺。河旁陸地。亦霎時坍塌。此河詎海數十里。水泉暴湧味雜辛鹹。且有海中草沫。隨波躍起某山之　。水涸已久。忽爾暴溢。架拉湖亦素無　蓄。頃刻間濁浪山立。傳者紛紛。僉莫知其所以然。卽叩之博通地質學之士。皆謂地震固屬常事。若夫忽流而成渠。忽會而入海。似此東奔西突。則爲有目所罕覯也。 
尊聞閣詞選 
　　章珠字醒如吳門名家女也綺年玉貌體態輕盈無北里脂粉之習有大家闺秀之風性嗜翰墨頗解吟詠與論世故娓娓不倦知其深受敎育者席上得其風塵飄泊有誰憐之句蓋神女生涯本非素志初堕風塵實有不得已之苦衷在焉爰仿轆轤體續成五章以系之[  江東]  
　　風塵飄泊有誰憐。一樣傷心歴刧年。名士從來沉恨海。美人自古老情天。頭顱似我總嫌俗才貌如卿便是仙。不少長安游俠子。還應早結自由緣。 
　　回首家山一渺然。風塵飄泊有誰。憐漫言玉帳連牀坐。難得羅　共被眠。暮雨也知生巫峽。浮雲何事逐秦川。香分荳宼初飛蝶苦被相思一夜牽。 
　　犧牲軀殻着鞭先。巾幗英雄二美傳。（謂張俠琴唐六琴二校書發起女界偵探隊事）孽海沉瀹知已少。風塵飃泊有誰憐。月如無恨應無缺。花本自由亦自妍。縱得阮生靑白眼囊中未有沈郎錢 
　　不必探珠向赤水。應知生玉在藍田。胭脂隊裹吟嬌女。翡翠叢中訪麗娟。花影迷離增客感。風塵飄泊有誰憐。相逢縱有相思字艷福從來未肯全。 
　　今宵誰賦定情篇。笑擘飛雲蜀國箋。香澤微聞疑是夢。因緣難捨總成綿偶游堤上千條柳。那識泥中一朶蓮。我亦此生怨落寞。風塵飄泊有誰憐 
壺隱廬筆記（曁陽立三） 
　　浙省某郡倪某積年老訟師也。傾陷無慮數十百家。一郡畏之如虎有土棍劉某。獨心輕之。因微嫌登門罵詈且弛下衣遺溺辱之倪拈髯微笑。劉益自得。無顧忌。時隣有某紳家胞姪與寡嬸通腹姙將産。族鳴於官姪窘甚。夜扣倪門。長跪乞救。倪辭以無能。固請之。倪曰必不得已。須五百金。乃能活汝。如言賂之。乃呼其嬸。密授意曰。明日到堂。直供身孕惟姦夫非姪。乃劉某。劉必不伏。堅指其陰頭赤痣爲憑。則得矣。如言赴審。劉無以自明。加以巨杖。遂誣伏。事後。劉終不解其相誣之由。一日有靑衣來云。倪某相邀。劉隨往。倪笑謂曰打得好否。劉始大悟。伏地請罪。倪曰。汝雖稍吃寃苦。然救人兩命不爲無功。今爲汝留得五百金在。速將去。勿再作無賴也。劉由是攺行。 
　　富商某常往來吳楚間。一日自漢口攜厚貲。催舟南下。舟人爲一家眷屬。有女年十六。能把舵矣。貌婉麗不類舟人。行次小　　。適大 
 
 

Page 27

 
 
風兩。一尼倉皇張盖淋兩中求附舟舟。人不答。商曰。如此大兩。隻身求載。情殊可憫。命登舟。虚一艙居焉。越日雨霽。舟放江心。方早餐。尼忽於傘底出鐵錘擊案。厲聲曰。汝等亦知江湖張鐵錘乎商大驚失措。女懇曰。現正炊粥。望君飽食。貨物任取之。母傷吾等也。尼許之。粥熟。女掇鍋入艙。出不意。遽覆鍋尼首。尼狂呌痛經。面目糜爛。棄錘泅水遁。商感謝。以千金聘女爲妾。攜歸焉。 
竹頭木屑 
[推算陽歷節序表] [  洪慶祥]  
　　欲知陽歷節序。亦有一定。與陰歷相同。惟雨水驚蟄春分立夏芒種立秋白露小雪小寒諸節。每逢陽歷雙年。（如一千九百十二年）雨水以二月十九號爲准。若逢單年。（如一千九百十三年）則雨水以二月念號爲准。餘皆每年相同 
　　立春　二月五號　雨水　二月十九二十號驚蟄　三月六七號　春分　三月廿一廿二號淸明　四月六號　穀雨　四月念一號立夏　五月六七號　小滿　五月念二號芒種　六月六七號　夏至　六月念二號小署　七月八號　大署　七月念四號立秋　八月八九號　處署　八月念四號白露　九月八九號　秋分　九月念四號寒露　十月九號　霜降　十一月念四立冬　十一月八號　小雪　十一月念二三大雪　十二月八號　冬至　十二月念三小寒　正月六七號　大寒　正月念一號 
千金一笑[  鈍根]  
　　某大餐館發願於某日。以售得酒資悉數助餉。届時生意大佳。熱心助餉者紛至沓來。坐爲之滿。有某軍人。飲酒微醉。未付酒資。昻然竟出。司事向索。軍人笑曰。汝店不嘗云以今日酒資。捐助。軍餉耶。當知軍餉者。卽供給我輩軍人之餉也然則與其以銀錢間接助餉不如以酒食直。接助餉。余今特來領餉耳。司事不能答。軍人乃笑給以資而去。旁人皆服其滑稽 
新劇 
[時事新劇英雄血] [  吁天生]  
　　第一幕　觀像說典（續）未經允許不准排演 
　　（巴）聽密司忒講來。令人佩服之至。那小將又是何。人 
　　（克）這小將呌武士良。也是阿善國中一個大名鼎鼎的武士只因那年朝中出了一班奸臣。暴虐無道。把他逼走我邦。他心不死。聯絡同志。創立義軍。殺回阿善國。那一班奸臣。畢竟都死在他手中。哈哈。眞是一條英雄好漢也。你們當學他的英雄懷抱。方不負我熱心指示一遭。今日各自回家罷。天色亦不早了。讓老夫休息去罷。（撒克生出） 
　　（巴）方纔校長所言這兩人中我頂佩服的是這一員小將。一旦國家有事。我要學他個捨身救民。　　（衆）好一個捨身救。民 
　　（威）巴君之言差矣。（巴）差在那裹。 
　　（威）你們這些人個個先盼國家有事好讓你們建功立業便已存心不良。（巴）這個 
　　（瑪）你也不必管他有事没事。只要你肯捨身救民。便算得英雄好漢。 
　　（巴）是呀。只要肯捨身救民。便算得英雄好漢。諸君呀國家無事。則我們當保身名。國家有事只要流熱血。救同胞。（閉幕） 
小說 
[俠情小說劍光寒（十四）] [  賡磐]  
　　某日。爲少年與諸女相約返國之期。先一日。設宴於醉月樓。餞行也。醉月樓居園之中。鐵花堂之北。冷艷亭之東南。突兀十餘層。銀碧輝煌。平地視之。幾與天相接。蓋園中最高處也。 
　　時適春盡夏初。微風鼓　皓魄初升。少年與諸女着白袷衣。登最高層。憑水晶欄。四覽園景。指點梅花之叢有屈曲蜿蜒如游龍者。廻廊也。轉折環繫如衣帶者。池流也。土平如鏡者。射圑也。虎臥獸蹲者。假山也。有鶴獨立若將飛舞者。冷艷亭之頂也。其他若餐露軒話雨樓嚼雹室臥雪艇。皆爲園中勝景。莫不歷歷在目。　 
　　碧兒陳肴酌酒。四人相將入坐。少年曰。如此淸凉世界。明日遽與作别。令人。何以爲情。霜孃曰。我輩此行。大有作爲。况時機已熟。又得君嚮導。必不致如前次徒手而回正當振作精神。君何耽目前之安逸而忘前途之希望耶。少年亟起謝過 
　　可人曰。吾輩當預定方針。爲民除害。功成不居。使萬民飲惠食德而不知所施。是人生至快樂之事也少年曰。雖然。摧陷廓淸。非三數人之力所能爲。當世不乏健兒。集黨合羣。但求一當。以君等之賢能撫而有之。惟所欲爲一勞永逸。爲萬世子孫消弭戎胡之患。此不朽之業也 
　　三人大笑曰。君言大是。然吾等豈好功名之人哉。可人又曰。果能。如君言。合羣力而爲之。所成殊大。苟有未愜。寗獨行其是。盡吾力爲之可耳 
　　是夕四人縱飲皆醉。慷慨激昻或歌或泣。夜闌始散。 
　　翌晨整束行裝自園中出一舟。帆索都備。大於少年舟者倍舁之下水。與小舟俱發小舟中儲食物命碧兒馭之 
　　五人於駕駛術皆所素習。長嘯一聲五槳齊動。須臾出海。風送滿帆一瀉千里回睇　蓉島。已皓然一點。如白鳬浮沈水面而已。 
少年深喜長途得佳伴侶非復前番寂寞可比。因益健談。不復厭倦加以海程多奇景在在足資談助雖有怪風惡浪時相侵擾。然在五人當之。不見爲苦轉覺其樂耳 
 
 
 

Page 28

 
 
   
 
