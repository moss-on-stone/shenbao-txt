# 1899 - 202 - 4909440

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元八角○隨園三十六種實洋五元○刑案匯覽洋七元○景岳全書碼洋三元○責治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元大角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東　　本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[書美國開設商務會]  
　　本年美國開設商務會請我朝派員赴會攷泰西各國類設公會如天文會地理會　靑會歌曲會生靈會花木會音樂會醫學會教務會照相會耕種會機理會哺乳會算學會書籍會理學會兵學會格物會化學會教　會救生會救火會救苦會救險會養牲會育嬰會卹孤會治傷會教養瞽瘖聾會每會皆有公社崇樓大夏宏敞壯觀會中各集數千人而以華胄豪宗爲之領袖按年經費皆出於捐此不過如中國惜字會保嬰會等無足爲異最大者莫如西人之賽珍會亦名博覽會又名博物會先期佈告國中並請天下各國輦珍赴會品其高下判其優劣司其事者爲之秉公評定列於前茅者例受上賞西歴一千七百六十一年卽乾隆二十六年英國曾開雅物會其會祗賽文雅各物如古畫金石雕刻　繡各件彼此比較以定價值説者謂博物會實濫觴於此不知雅物會先開於法英國但仿而行之迨後一千七百九十八年卽嘉慶三年法王拿破侖第一於巴黎創設一會專賽新出之物曰新物會先詔令國中有能製造新奇之物勝於英國及他國者受上賞蓋以爾時英國講求工作藝事日新法王欲有以勝之故爲是會俾國人各知奮勉力闢新機也嗣德意志奥大利亞比利時等國亦皆踵行是會至一千八百十九年法國有博覽會十餘處然所賽者不過一國之物所集者祗一國之人未足爲盛也稽之西史博物會之舉當以一千八百五十一年卽咸豐元年英國萬國博物會爲最盛所建博物院地方之廣得一百四十方里房分四所一置本國之物一置本國屬地之物一置外國之物一置外國屬地之物各國皆移物往賽自開會迄止計一百五十日入會者一萬七千人觀者六兆四萬人一千八百六十二年卽同治元年英國第二次舉賽博物會較前次爲尤盛開會一百七十一日入會者二萬八千六百餘人觀者六百二十一萬人此會旣創咸謂得未曾有乃法國於一千八百六十七年卽同治六年又開一會建屋之地合中國二百四十畝入會者四萬二千人觀者五千餘萬人後於一千八百七十八年卽光緒四年法國又舉此會於巴黎城中占地約百許畝入會者各國皆有自五月至十月庽次客數計有五十七萬一千七百九十二人此數會者可謂極其盛矣然猶不如美國美於一千八百七十六年卽光緒二年曾在美京之北費拉特費開設一會房屋佔地合中國一千三百畝分門别類各設廠房共一百六十處入會者六萬餘人分隷三十七國觀者一千餘萬人蓋自有賽珍會以來未有逾於此者一千八百九十三年卽光緒十九年美國又舉是會於希加哥分農工種植生靈漁務礦務機器運載工藝政務材木郵政文藝鄰政十五院房屋佔地合五百萬平方尺其盛與費拉特費同今者美國又開商務會大約卽賽珍會之意請中國派員赴會伍秩庸星使旣簡參賛周自齊繙譯容揆前往而以各省商務局及公所行業若竟無人赴會必被訾議於外人因函致總理衙門咨行兩江總督札知上海商務總局如有願赴斯會者將姓名住址開摺呈送以憑轉咨夫美國此次之商務會不知能如前時費拉特費希加哥博覽暫之盛否但其講求物産啓發心智之意則一也中國方憂商務之不旺商業中人自宜入會考察以兾增見識而啓聰明吾願各商董之毋憚於行役而裹足不前也庶於國計民生大有裨益乎 
[本館接奉電音]  
　　昨日上午京師飛傳電傳來懿旨一道旨二道敬謹譯登○六月十八日奉慈禧端佑康頤昭豫莊誠壽恭欽獻崇熙皇太后懿旨劉坤一奏病體未痊懇請開缺一摺劉坤一老成穏練久任疆圻辦事具有條理著賞假一月毋庸開缺並賞給人參四兩俾資調理欽此同日奉旨本月二十五二十六二十八日均著推班欽此同日奉旨著　信稽查三海關外堆撥值班官兵欽此 
[快船過叻]  
　　南洋新加坡叻報云中國政府前向英國某廠定造之海濟快船已於本月初六日下午過叻初七日卽駛赴烟臺計船身長三十九英尺闊四十六英尺吃水十六英尺九寸載重四千三百墩貯煤一千墩每點鐘可行二十四海里船上裝有八寸口徑連環砲兩尊四寸七口徑連環砲十八尊三磅快砲十二尊連環砲四尊水雷筒五具船身較海天更大且捷船中水師兵一百二十名管駕官爲林副戎國祥副戎曾在船政局當差四十餘年是以派往督造聞此船爲快船中之最捷者沿路仍升英旗俟交中國收受然後再易龍旗 
[日艦告成]  
　　西報云日本在德國實知珍廠定造之快船刻已告竣試水時經日本駐德公使之夫人往行落成禮卽命名曰野居務 
[西省漏巵]  
　　倫敦太晤士報云駐重慶之英領事禀報英廷言善通商於中國之西省者以英美日三國爲最論載運貨物販運入口洋紗疋頭羊毛各貨仍在英印之商所握行輪船開煤礦之業亦以英人爲盛英商又能從西省運出蠶絲羊毛猪鬃毛大黄麝香之類不少由英國運來之貨則以斜紋布火水油爲大宗時辰鐘表及機器多來自美國日本所來之貨有棉紗棉毛布扁帶玩器及奇巧之貨領事官謂西方各省之風氣若得開通則商務之大殊不可限 
 
 

Page 2

 
 
量現在所有者未當萬一云 
[接錄英國陸軍駐東經費]  
　　武備學費教習一名及本地教習二名費六十四磅轉運糧機轉運費一千二百磅糧食及津貼二萬四千五百磅蔬菜等項一萬一千磅草料馬圈二千二百磅此外尙有煤炭及各項津貼共支五萬三千餘磅陸軍大砲局書記八員六百八十二磅隨役一百十四名三千餘磅短工四百三十五磅共支四千餘磅工程師差邦測量三員一千四百三十磅武營書記六名六百零二磅此外短工服役人等共支三萬三千磅雜項支用約五百餘磅右共計各項費用十九萬六千磅之譜上年共用十八萬八千九百五十磅○新嘉坡各屬設立營隊砲隊兵弁三百三十名工程隊官六員役一百零一名步隊兵弁共一千零十二名陸軍差　六隊　土各隊内地方砲隊一旗本地工程隊一營共一百七十一名各局内皇家陸軍醫隊官五員役二十一名陸軍大砲隊官二員兵十一名陸軍支應隊五員共計兵弁一千六百六十九員名屬土帮項屬土進項撥出帮助武備兵費本年八萬七千七百名上年七萬五千五百名將官屬員總兵一員九百十三磅監操帮帶官三百八十三磅暫管官一百零七磅服役津貼八十六磅差役門丁三名二十九磅共計一千五百十八磅郵　及意外費用八十五磅陸軍差兵書記五員三百六十磅各項服役長工一千零八磅短工武備工程二百二十五磅土工一百七十磅轉運費水費三百四十五磅共計二千一百八十磅軍中牧師牧師二百二十五磅服役津貼二十七磅官牧師及各項津貼四百九十磅共計七百六十磅軍中支應總支應五百四十八磅支應二百七十四磅局中服役津貼三十七磅雜用二十二磅共計八百八十一磅官醫費用叅遊都守等五員一千七百九十六磅役　津貼一百二十二磅共一千九百十八磅郵費要需十磅屬員三名二十三磅各項差役七十一磅醫隊各兵二百五十員雜用二十一磅轉運糧食轉運費一萬五千八百磅糧食一萬四千磅廚津貼六千二百磅草料二千二百磅炭火二千二百磅租一百磅水八百十磅屬土津貼三千五百磅兵房告白一千一百二十磅共計四萬五千九百三十磅大砲軍隊書記六十八磅長工二十二名五百六十一磅短工一百七十一磅共計八百磅工程師隊帮測量二員九百十七磅書記三名三百零七磅武備工程四員三百九十七磅其餘人役二百五十六磅共計一千八百七十七磅總計大略將官等一千六百六十九磅各局隊五萬四千磅官醫藥料二千三百七十餘磅轉運水陸費一千五百八十磅糧食炭火津貼等二萬九千九百磅布衣五千四百磅工價八百磅工程修費等一萬四千六百磅雜用三百五十磅共計十一萬零六百六十九磅上年十萬磅○威海衛設立營隊預計册内本年威海衛守兵自應開支計開砲隊弁兵共一百二十八名工程隊官五員兵四十八名步隊僅一營八分之一弁兵共二百三十三名屬土各隊步兵共六百九十二名局隊官醫隊宫一員兵三名大砲一隊支應一局共計官兵一千一百十二員名工程師隊武備書手繪工一百磅武備工程師一百十五磅共計二百十五磅外郵費需用十磅 
[廣灣近耗]  
　　廣東訪事友人來函云法人自佔據廣州灣後遂溪縣沿海一帶所設釐局勒令遷移并將所建砲臺悉行毁壞居民心滋不服各土匪乘機而起大有蠢然欲動之意該處轉防局紳士馮紹琮等來省禀呈一切卽蒙督憲批示云聞雷州府屬有會　乘機欲動已派營勇前往彈壓至廣州灣分界事宜現飭周道潘道偕往與法提督商辦并經總理衙門電請出使大臣與法外部大臣商酌聽侯覆到定　决無　聽强佔之理團練一事通飭舉辦在先該紳等仍當　力遵立并須速行回籍約束子弟毋得滋事靜候政府與彼酌商辦理以期　允維平共修輯睦 
[教案議結]  
　　武昌訪事友人云去歲宜昌施南等處教案蠭起經地方官竭力彈壓始得弭患無形事後由法國領事照會兩湖　督張香濤制軍索賠銀十八萬五千兩制軍以數目懸殊不允所請相持至今近由總理衙門專電至鄂催令從速議結制軍遂檄飭江漢關道岑馥莊觀察與法領事一再會商允賠銀五萬五千兩法領事允之大約此案可免另生枝節矣 
[備迎相節]  
　　鎭江官塲接得曰門電音知欽差查辦江南事件大臣剛子良中堂定於本月十七日由省垣乘南環兵艦逕赴姑蘇道憲長久山觀察以京江爲憲節必由之道預飭丹徒縣楊劬孫大令在六吉園碼頭搭蓋綵棚以備迎迓是日午刻江勝新　新兵城守人　各營勇丁均赴江干排列隊伍鵠立以俟俄而水師提督黄芍巖宫保以及鎭城文武各官均詣招商局碼頭伺候江蘇藩憲聶伸芳方伯探知其事卽於十五日晚啓節至滬擬至金陵迎接迨方伯抵滬後接星使來電諭令無庸往迎方伯遂於十六日清晨返　擬　臬憲陸春江廉訪由内河坐小輪船至無錫恭迓想星使蒞蘇之日卽在指顧間矣 
[粤東火警]  
　　廣州訪事友來函云本月初六日城西長壽里横巷義昌隆料珠店忽然失火光燄熊熊上　霄漢各水龍　警　至吸水狂噴旋得熄滅祗燬樓面一間惟一學徒未及逃出葬身火窟慘哉 
[武林官塲紀事]  
　　杭州訪事友來函云浙省所鑄銀圓成色頗佳惟式樣略有參差現經藩憲札委侯補縣丞邱二尹　梁到局　准俾市廛得以一律通行○廣信鹽局總辦現當瓜代之期本月十五日由世都轉札委郭太守之楨前往接辦○浙省製造火藥需用硝　現經防　局委候補府劉太守秉柱赴江西大挑知縣劉大令家垣赴廣東探悉價值以便採辦○現届夏令每至更深巷屋街頭尙有行人以致　門每　不閉臬憲李健齋爵廉訪深恐宵小潛蹤特飭各叚分巡嚴加查察著於二更時一律上鎖毋得鬆懈　有疏虞定當究辦 
[松郡官塲紀事]  
　　松江訪事友人云本月十六日張季直殿撰謇因公至松舟泊西門外蘆蓆　卽命駕入城赴府署拜會　　　太守及文武各署十七日太守邀請午宴主賓叙飲歡洽逾　華亭縣劉謙三婁縣屈吉士兩大令均詣舟镒報開如儀○府尊濮紫泉太守　於十七日傍晚時乘舟至蘇蓋賀撫憲德靜山中丞奉命調撫廣東之喜也○華亭縣劉謙三大令自署篆以來迄今瓜期將届聞　接省垣來　　調任他邑之説然尙未見明文也○奉寳縣金調人大令前由府尊濮紫泉太守札調來郡覆訊　村港盛氏命案因盛秉盛雲亭盛篤苟何姚氏等犯供狡展研鞫需時暫假婁縣屈大令公館升座細詰十五十六兩日自清晨按名提審歴一日夜之久而犯仍　不承招遂退堂小憇五未知何日始能訊實也 
[翼軫星光]  
　　江西訪事友人云自吉臨一帶蛟水成災省垣南昌新建兩縣境内高原未被水患者又受蟲傷　多　變以致早　　有三四分收成祗賴晚稻豐登可資補救猶幸撫建環袁贑甯各郡早稻皆稱豐稔故本年榖價尚不甚昻○前者吉臨永發時南昌縣屬附近一帶圩堤勢甚岌岌市汊司巡檢程實生少尹聞之卽向某錢鋪移借票錢五六十千文携至提上召集鄉民督令購土培築鄉民見係保護　工又可獲利莫不踴躍用命以故南邑境内幸賴保全事後縣主孟子卿明府以少尹能識政體未便令其因公　　將所費各欵如數　還　　人士　美之○贑省興辦保甲團練積榖清訟各善政自經欽使剛子良中堂委丁蘭生觀察來江查　後近日南昌府江　吾太守復委各員　　所屬會同印官將保甲團練妥速籌辦限一月内竣事聽候抽查簡閲南昌新建兩縣前經太守札　　立鄉約今卽責令各紳赶　保甲轉練以專責成○省城内外素産樟樹拔地參天廣蔭數畝惜不得製造之法以致未盡其用今者吉安府　有擬創立製腦公司者已糾集股分赴臺灣延一樟腦　前來監製藉闢利源并令人學習其術事若果成利益實非淺鮮也 
 
 

Page 3

 
 
[敬備祝嘏]  
　　本月二十六日爲皇上萬壽聖節上海縣王欣甫大令預飭辦差丁役詣萬壽宫灑掃清潔懸燈結彩以備道憲以下各官親詣祝嘏 
[佛誕拈香]  
　　俗傳六月十九日爲觀音大士誕辰昨晨文自道憲以及廳縣各　武　　右　叅將以下均赴城内沉香閣拈香行禮　　例也 
[校閲團練]  
　　署蘇松太兵備道曾經郛觀察奉　子良中堂札委辦理團練保甲各事爰卽委　　　王明府奉札後遵往他縣先行校閲刻已事畢回申昨日赴上海縣署拜會王欣甫大令申明其事大令立　知難照　仁元堂董事　寄耘　　集各鋪團勇率領到縣聽候王明府校閲 
[勘修城垣]  
　　本邑城墻年久失修前由道憲籌撥數千金札飭上海縣估工修理已於本月初二日　工昨日午前　主王欣甫大令　駕至小東門登城繞至大東門閲視一周卽赴道轅禀知曾經郛觀察 
[海外歸骸]  
　　前者兩江總督劉峴帥派兩江營務處張觀察赴日本閲視大操及抵東　爲二竪所侵醫藥無效卽賦仙遊近由家屬扶柩乘日本郵船株式會社東京九輪船來滬因於外虹口東洋公司碼頭搭蓋素色彩棚以備迎迓 
[接辦膏捐]  
　　本邑烟膏捐局自董事何坤申辦理不善奉上海縣王欣甫大令斥退後邇有袁仕杰等　請接辦大令　之旋卽　示　諭曰據職員袁仕杰監生宋金輝禀稱職等熟悉膏捐願備銀認繳自本年五月初一日起照章領票按月收繳本帮膏捐　有　　歸　　　　先繳票洋五百元并出具認結曁職　沈錫榮保結到縣據此查此項膏捐係抵支南洋學堂經費之用斷　懸欠該職等旣　承充　　先　　捐洋五百元自五月初一日起接手辦理事屬可行除批示並將莊票存候彚繳一面給諭試辦外合行出示　諭爲此示仰城廂内外本帮各　　業户人等知悉所有爾等認繳膏捐臬本年五月起歸職董袁仕杰宋金輝按月收繳仍掣縣印捐票爲　該捐户等務當月清月欵不准絲毫延欠致干差追各宜遵照毋違特示 
[上海縣署瑣案]  
　　昨報口　釀禍一則兹悉行兇者係唐寳春受傷者係魏鄭氏前晚又經　鄭氏之父鄭榮　投　伸冤局員　明府遂一併移縣請辦馬明府當卽升堂提訊　供金陵人織機爲業長女魏鄭氏現住治下天燈弄女壻因事留滯江寍房主唐寳春前晚在門前小便女兒斥其無禮唐非惟不服反舉足將女兒踢倒於地以致小腹受傷不能言語控由總巡局移送案下求請重辦唐寳春供　　氏租小的房屋積欠租錢數千向之索取出言不遜小的忿怒稍與口角伊本有足疾因此跌倒於地撞傷小　今已延醫代爲調治求察十九鋪地甲楊　供此事實因唐寳春當門小便起釁至如何毆踢未經目覩惟魏鄭氏至今尙不開口求爲公斷明府以傷　樹騐無從核判著唐取保赶緊將氏醫痊再行質訊核斷○流氓傳長生混號黑炭長生前因糾黨在西門外攫取某姓家對時表經保甲總巡局拘獲枷責在案縣主王大令以署中亦有控告該流氓之案因函請戴明府移送來縣前晚亦　馬明府提案訊以同黨共有幾人是何名姓現匿何處傅供稱向爲煤炭業　來安分並無羽黨明府惡其狡賴令重責三百五十板收押自新所再候嚴辦 
[上海巡局瑣案]  
　　駁船户羅掌寳近因延　河工差使經輔元　董事　寄耘司馬函請十六鋪巡防南局委員曾鴻森二尹訊辦二户立傳地甲至萬聚馬頭將羅拘至局中押候訊明枷示河干以儆○前晚寗波竊犯李阿蘭見高昌廟巡防局委員馬午橋叅軍督勇出巡　　　彼處太平水缸内迨叅軍過後卽在缸中探首　出適被勇丁瞥見因卽拘獲帶回局中叅軍提訊之下李供小的别無他案惟在十六　内犯　兩次叅軍遂命押候再訊事爲十六　巡防中局文斌臣二尹所聞卽備函請將李帶回以便　案訊辦○前日小南門外外倉橋左近荳腐店主陸金蓉之子某甲與比鄰恒利煤炭店主婦魏田氏因會欵　　致相口角甲不問情由突飛一足踢中氏之小腹登時昏暈倒地由其夫禀控二十三七鋪巡防局局員邱友齡二尹卽飭地甲將甲拘押　氏傷勢如何再行訊核○南市裘家弄口于鳳山薙髮店於正月間被偷兒竊去水　袋等物曾開單投報二十三七　巡防　事閲多時迄未緝獲前日始由汛捕查出原贓禀知局員邱二尹飭地甲傳于到　　　 
[馬路工程局瑣案]  
　　蔣馮氏前將柬洋車二輛貨與江北人許扣春被許盜賣氏查悉後將許扭交巡街　帶入捕房捕頭合　探　　海韋三德緝獲車一輛解經工程局會辦司徒貽芬司馬提訊氏投案請追許供小的窮極無聊作此　事尙有一車業已售去叩乞施恩司馬判責一百板押候追繳原贓覆訊核辦○前者船户郁掌發之妻某氏潛至三泰馬　　來木船上　取木植經舵工查悉將郁扭入捕房解請工程局會辦司徒司馬提訊判令將郁枷號三日發犯事處示衆 
[英界晚堂瑣案]  
　　周才生扭妻楊氏至英界公廨控妻父楊相榮誕母楊夏氏縱女爲非前日晚堂田　理讞政之張柄樞司馬飭提楊夫婦至案研詰周才生供原藉寍波府屬慈溪縣人在日本某兵輪船爲水手妻子楊氏屢次濳逃經小的尋回訴知岳父母並不將女訓斥上月楊氏又乘小的開船後私自往史瑞臣處住宿經小的回申尋獲送交妻母請嚴爲管束不料妻母楊夏氏一味恃蠻無可理論不得已叩求將楊氏押送清節堂俟小的貼膳寄養乞恩俯准周楊氏供丈夫出外後家用一切從不贍顧小婦人難以度日是以往史瑞臣處　工餬口求恩鑒察楊相榮供在元和輪船爲管事女兒自配周才生爲室婿棄家不顧因此出外傭工楊夏氏供女婿周才生將生女凌虐不堪故　在史姓處爲　並非有意逃避司馬以周才生明控不能憑一面之詞著將周楊氏暫飭官媒看管候傳周之兄嫂來案訊問是否周楊氏不守婦道再行酌核周才生開釋楊相榮夫婦由包探胡瑞龍帶回捕房交人保去○老順記洋行夥夏慶桂被賭棍胡桂生誘賭騙洋致夏盜用行中洋銀若干經執事人應鴻貴投控英界公廨由翁笠漁直刺訊供屬實判胡責辦押追前日晚堂亦由張司馬提案訊追原告應鴻　未到被告夏慶桂供胡桂生冋與小的認識今春二月間糾合小的先往佛照樓客棧賭博三次胡一人獨嬴小的洋一千五百元後又同至清和里妓女王愛卿處與住盆湯弄前開通源錢莊之杜小娘賈福根張仲甫卜活長子怡等同賭又被騙去洋一千餘元致小的用虧洋銀二千六百元胡近在長裕里租賃房屋　以抽頭聚賭爲事求請究追胡桂生供小的祗嬴夏慶桂洋三十元餘均係子怡杜小娘俞富根等贏去求鑒司馬以胡供詞狡展喝令重笞三百板胡仍不肯實供命將胡夏二人一併還押候提到同賭之杜小娘諸人及佛照樓棧主與妓女王愛卿再行核辦○錢順泰控胞弟順林爭奪店産迭經翁笠漁直刺訊供順林不肯遵斷案尙未結前日又有華彰洋貨號執事人同義昌張啓昌日升馮應彭安和祥盧賢生永和余吉祥等五人并邀齊同業怡順王年甫宗記鄭宗圭大昌岳生錦豐李小弟廣昌榮趙冠英永大公孫亞吕等二十二家聯名具禀控錢順林共欠洋銀一千八百元屢索屢延求請究追當由張司馬飭原差傳錢順林至案訊問華彰日升同義昌安和祥永和五家投案請追質之錢　林供老店已被胞兄奪去今新店祗值洋銀六百元實難抵還欠欵求請查察司馬著管押嚴追 
[壽儀助振]  
　　王君春洲壽儀助振由本協所代司收解兩次共收洋銀五十四元已紀報簡兹又續得諸君子交到　儀合爲錄左王　藩洋四元怡志軒洋八元程康侯洋四元陳仲堅洋四元殳蕉汀洋四元蔣克階洋四元徐新甫洋四元鄭愛堂洋二元戴兆梁洋二元朱愼餘洋元計共三十七元連前共洋九十一元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南市捕房紀事]  
　　前者南市茂昌木行出店潘杏生與駁船户楊叙祥忽起爭端在馬路中互相　擊由二十九號巡街捕拘入捕房捕頭令押候解請工程局會辦司徒司馬訊核○本年四月二十二日英租界寳善街老春記客棧内成衣店走失學徒王德　過尋無著前日忽有王錦山者謂該店主陳玉山曰爾店所失之徒現匿南市某處爾如肯出酬儀洋七元可代招致陳允之隨往新馬路不見蹤影王又稱此徒現已　往川沙盍同往領陳知其詐立卽扭交二十七號巡街捕拘押捕房昨日忽在南市將徒尋獲則已在沿街行乞矣遂一併送押候解請工程局會辦司徒司馬訊究○昨晨七點鐘時三號巡街印捕見李蓮喜張陸氏兩人肩荷木植一株形跡可疑因卽一併拘入捕房捕頭詰問何來則稱在浦中撈獲捕頭令將木植暫存捕房候失主認領男婦二人從寛開釋○和昌盛水菓行雇船户彭阿二裝運西瓜駛至清江中突與楊阿大之窰貨船相撞致壞木棚在馬頭上爭論不休由二十八號巡街捕拘入捕房捕頭令彭賠償洋一元給楊爲修理費○昨日午後一點鐘時住居法界紫來街某號房屋之蔡陸氏在南市新馬路雇乘某甲所拉之東洋車突被車夫張和開上前爭奪以致將車掀　氏從車中跌出擊碎頭上　翠釵二支遂鳴十七號巡街捕將張拘入捕房押候訊究○昨日午後長源木行夥殷昌官將板桌横置街頭二十九號巡街捕以其有違馬路章程向之喝阻殷不服反與爭論因卽拘入捕房捕頭令管押兩點鐘釋之使去 
[英界公堂瑣案]  
　　甬人毛景韓向在龍飛馬房爲司帳陸續用虧洋銀四百餘元邇經洋人新孟環查知卽函致捕房由包探趙銀河將毛拘獲於昨晨解案請訊原告投案申訴一切請爲究追質之毛景韓供用虧之洋求寛限措繳　員翁笠漁直刺商之梅繙譯著押候追繳○包探李耀庭禀稱過犯陳永甫前因犯案遞籍今又來滬在四馬路某茶肆竊取茶客官紗長衫一件經小的拘獲人贓送案請究直刺判責二百板仍遞解回籍○包探蔣錫林禀稱流氓施阿二昨在自來水橋左近攫取女子張秀英手中牙扇一柄飛奔而逸秀英極聲呼喚經小的當塲追獲送案請究秀英投案申訴前情質之施阿二供江北人實因失業無以餬口出此下策叩求恩典直刺判責一百板贓給還失主○王生華在洋人華此處爲侍者前晚乘洋東出外竊取洋銀五元小洋一百角鈔票五元報捕後經包探張阿五拘獲人贓送案請究華此投案請領失贓直刺判將王責二百板管押一月○水巡捕唐寳榮拘解小工頭陳桂元到案禀稱陳縱令小工將污泥傾入吳淞江内有違租界章程經小的查知拘案請究質之陳桂元俯首乞恩直刺判罰洋一百元以儆○包探張阿五禀稱顧阿生豢有乳牛一頭寄與姚順記牛奶棚取乳出售希　免領捐照經小的往查時該棚主並未裝設自來水亦屬違章故一併傳案請究直刺訊供之下判令各罰洋十元並予限一月内速卽補領捐照並裝設自來水如違究辦○包探秦少卿徐榮珊同禀稱積竊范錫生屢次犯案懲辦今又連竊金阿龍楊根和兩家土布五十匹及棉被帳子水烟袋等物經小的緝獲人贓送案請究金楊兩失主投案領贓范認竊不諱惟求恩典直刺判押三月贓物分别给領○徐文述控孫少卿侵吞欠銀爭奪三菱公司工程一案由翁笠漁直刺會同梅副領事迭次訊供斷令兩造請董事嚴茂堂並各邀公正人理算禀覆旋由嚴董等查核兩造簿據實係孫少卿虧欠徐文述銀兩孫恐不得了卽潛逃至旅順口由徐文述據情投案禀明求追翁直刺飭差　提孫少卿並孫之保人到案嚴訊昨經原差將孫少卿拘案又經翁直刺與梅副領事訊究原告徐文述投案供孫少卿欠監生曹家渡造屋銀二千五百五十兩又被糾衆攫去作内木料合銀二千餘兩業經董事嚴茂堂邀齊各公正人核算清楚求請究追孫少卿供道勝銀行洋人囑監生往旅順口包工造屋已告知徐姓並非逃避三菱公司工程已將次告竣求請從緩判斷所欠銀兩求寛限了理直刺商之梅副領事判孫少卿　　徐文述之三鞭公司工程奪取著仍照前　孫少卿貼徐文述銀三千兩限三日内交案如違送捕房押追 
[法界捕房瑣案]  
　　大成祥東洋莊執事人王祿卿控歇夥吳子方洪仁貴串竊貨簿碼單交與同和祥棧主劉清　轉交洋務委員曹維善藉端挾制勒索鉅欵迭經讞員朱森庭明府訊供諭令押候捕提劉清泉到案核辦昨日明府命提劉曹復訊劉供帳簿碼單雖由小的親交曹手以後之事並不與聞曹供前日家丁來此通信知道憲已下札飭請將卑職押送進城以便携帶貨簿碼單及洋鐵印一方親交道憲大人察閲明府謂果爾則厥功非小必有重賞遂命一併還押候過堂覆核○揚州婦人李謝氏拐賣使女經失主報捕查獲解經明府訊供將氏押交拐匪鄭桂及繳還身價洋銀四十元嗣因玩延不理押候重辦昨日提氏到案著掌頰二百下鞭背五百下飭探送交其母收管如再犯案重懲不貸○英界包探夥董家鴻因至法界拘拿竊賊爲巡街捕所見以其越界拘人解經明府訊供昨日著照原斷重責二百板斥釋○倫兒平連生陳阿四著照原斷各責一百板一併釋出○倫兒沈福生行經法界爲巡街捕拘拿躍入河中圖遁登岸弋獲解經明府訊供著照原斷重責二百板釋出○流氓王天生在小東門强搶賣香瓜人某甲之錢四百文經明府訊供著照原斷重責四百板釋出○胡起順黄雲林同竊取天主堂内衣服物件報捕查獲解經明府訊供判各枷號一月昨已滿期命帶案開枷各責五百板還押過堂送縣遞回泰州原籍○枷犯張桂山竊取太古棧白糖緝獲人贓解經明府判令枷號一禮拜昨已期滿命帶案開枷笞責二百板釋出 
[美界捕房紀事]  
　　無錫縣人郭阿星携其眷屬税居裏虹口某里以餘屋半間轉租與甬人楊阿四昨日楊忽失去衣服疑郭所爲致相口角旋肆兇毆互扭至捕房聲訴捕頭以控竊無憑斥不准理○昨日小販王桂榮在楊家灣路旁設攤售賣水菓適爲某號華捕所見以其有　租界章程喝令遷往他處王非但不依反將捕毆擊捕忿甚遂扭入捕房捕頭令押候解送公堂禀請讞員翁笠漁直刺訊辦○昨晨小竊王阿五混入虹口某姓家竊取衣服適爲包探金立生所見因卽拘獲吊出原贓帶入捕房捕頭令押候解送公堂禀請究辦○昨日倫兒趙阿根掩入裏虹口某鄉民家竊取布衣數件携之而逸途遇某華捕見其形跡可疑因卽拘入捕房捕頭令押候查明核辦 
[邗江官報補錄]  
　　六月初二日戴鹺尹其厚辭赴許　　卡洪鹺尹　棻由仇湖口來○初三日署泰分司李分轉以牧　事回　永豐　毛分　　　到　公幹○初四日湖北劉守戎藻　解餉來○初五日　工局馬觀察聲煥由工來揚黄分轉以忠由高　來沈鹺尹師派委南京餉差 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年六月初十日京報全錄]  
　　宫門抄○諭旨五道錄前○滇督崧等奏爲遵旨籌議鑄錢運京試辦章程摺○江督劉奏爲防營添設火勇片○大臣毓等奏爲陵寢儀行海地樹株生虫上緊搜捕摺○將軍祥奏爲假期又滿病難就痊請開缺摺○齊撫毓奏甄别各員片○湘撫俞奏爲藩司到省飭赴新任片○六月初十日禮部宗人府欽天監廂藍旗值日無引見○伊犂副都統拉禮到京請安○恩佑請假十日○愛隆續假十日○孫中堂續假一箇月並請署缺○繆彞楊毓瀛徐壽兹預備召見○召見軍機繆彞楊毓瀛徐壽兹○○頭品頂戴雲貴總督臣崧蕃頭品頂戴貴州巡撫臣王毓藻三品頂戴督辦雲南　務臣唐炯跪奏爲遵旨鑄錢運京籌議試辦章　開單覆陳恭摺仰祈聖鑒事竊臣等於光緒二十五年三月十五日承准軍機大臣字寄光緒二十五年二月十四日奉上諭前因京城制錢短少曾經諭令沿江沿海及近畿省分於應解部庫欵項搭解一成制錢原期逐漸流通便民利用因思雲貴每年解京銅鉛本備鼓鑄之用若令攺鑄制錢分批運解旣省京局鼓鑄之煩於運脚費用當亦無甚出入著崧蕃王毓藻唐炯體察情形或全行鑄錢解京或分作數成以若干成鼓鑄制錢分起運解以資挹注務卽迅速籌議奏明辦理等因欽此臣等查鼓鑄錢文弊竇滋多動招物議辦理極不容易但值京師制錢異常短絀臣等何敢畏難稍存推諉當經會同籌議鑄錢運京應需雜用雖不無少增而京局却省鑄費折耗誠如諭旨無甚出入然京局係二百年來定制未可遽停擬請每年起解銅一百萬斤備供京局鼓鑄外以五十萬留滇試辦鑄錢分批起解如廠鎭豐旺再行奏明酌量加鑄惟滇省停鑄多年一切無異創始現赶緊均撥銅鉛修蓋房屋招募工匠製造器具布置略有頭緒卽行開鑪鼓鑄不敢遲延再貴州前解鉛斤多係由滇採辦以後鑄錢之事旣由滇省舉辦應卽由臣炯一手經理自行奏銷以一事權謹將籌議試辦章程開單恭呈御覽敕部議覆施行其有未盡事宜容臣等隨時咨部核辦所有籌議試辦鑄錢運京緣由除咨户工部查照外謹合詞恭摺覆陳伏乞皇太后皇上聖鑒訓示謹奏奉硃批該部議奏單併發欽此○○劉坤一片再臣標練軍新兵五營每營本有火勇四十二名長夫七十八名嗣於光緒二十三年裁兵節餉案内將所有火勇長夫悉數裁撤奏明在案該五營分紥江寍鎭江極關緊要與他處情形不同江寍新開口岸巡防彈壓差務尤繁每營存兵三百餘名一切炊爨搬運等事分任其役人數益少兵力愈單現值江防吃緊之時限於餉力未能增募勇營原有防練各軍不能不認眞整飭臣再三參酌雖准該五營每營添設火勇二十二名長夫二十名較之從前額數尙不及半而差遣有資騰出正兵得以專事操練於防務良有裨益所需餉項查上年閏三月經臣裁减江南各項用費約計每年節省銀十一萬兩本年籌補釐金案内已由户部指撥此項銀十萬一千兩仍餘銀八九千兩以之支發該五營新添火勇長夫餉需尙可敷用除飭金陵防營支應局照章覈發自五月分起支歸入留防軍需項下造報外臣爲愼重操防體恤兵艱起見謹附片陳明伏乞聖鑒勅部查照謹奏奉硃批該部知道欽此○○奴才毓崑光裕果勒敏跪奏爲本年夏令雨澤稀少　陵寢儀行海地樹株漸有生虫現已飭屬上緊搜拿恭摺奏聞仰祈聖鑒事竊奴才等恭查各陵儀行松樹並海地樹株於上年偶被虫災搜拿凈盡後均屬一律菁葱自生小樹尤爲蓄茂奴才等抵任後不時督飭該管員弁加意培養俾資蔭護兹因本年春夏之交雨澤稀少自立夏後天氣殊覺亢旱詎於五月初間儀行海地樹株漸生松虫據各内關防司員報稱恭查昭西陵孝東陵定陵普祥峪定東陵普陀峪萬年吉地惠陵儀行松樹未見生虫惟孝陵由五孔橋南至一帶地方並景陵大碑亭附近以及裕陵一孔橋迤南儀行松樹間有生虫之處其各處情形輕重不一復據高蘭鎭中軍遊擊常麟呈報左營南叚所管六股道官道兩旁以及二郎廟附近現有松虫輕重不等倒楊樹所管官道兩旁以及廟莊户大汛地方松蟲情形稍重左營東叚及東便門所管地面稍見松蟲右營南北叚所管地方漸有松蟲各等因呈報前來奴才等隨卽親詣各處按叚詳查均與所報相符除奴才果勒敏所管海地樹株應由鎭營派委弁兵上緊搜拿不留餘孽外其儀樹松蟲當經奴才等嚴飭所屬司員督率差役樹夫竭力搜拿總期卽早捕捉凈盡庶免蔓延爲患奴才等仍不時分往各處查看情形督飭所屬認眞從事冀可不致成災所有本年入夏以來天氣亢旱松樹漸有生蟲飭屬上緊搜拿各緣由理合恭摺奏聞伏乞皇太后皇上聖鑒訓示謹奏奉硃批知道了著卽督屬上緊搜捕毋任蔓延爲患欽此○○奴才宗室祥亨謹跪奏爲假期又滿病勢轉劇籲懇天恩俯准開缺回旗調理恭摺瀝陳仰祈聖鑒事竊奴才前因病久未痊奏請開缺疉荷殊恩寛賞假期嗣以假期届滿病難速痊原應奏請開缺適因恭奉挑選閒散教練諭旨未敢瀆請謹於光緒二十五年二月初二日恭摺奏請續假一月籌辦練軍事宜本年三月十九日差弁齎回原摺恭奉硃批著再賞假一月欽此奴才跪誦之下不勝感激涕零當經咨商湖廣督臣張之洞湖北撫臣于蔭霖曁湖北藩司妥籌餉項於四月二十四日准督撫電開現已籌有的餉先練閒散五百名奴才等當由旗營如數挑齊擇於附近石首縣屬旗營馬廠曠地立營編隊認眞教練一切營制仿照鄂省護軍酌擬章程謹會同督撫臣恭摺奏聞外奴才蒙恩賞假後赶緊更醫調治原冀病勢稍减力疾奏請銷假不意假期又滿所患頭眩目昏等證時值夏令天氣驟熱　發加劇右臂腰胯愈形麻木步履維艱伏思將軍爲旗營專閫大員責任綦重一切整飭營務訓練兵隊在在極關緊要現在遵旨挑選閒散擇地立營教練必須親詣行營操塲認眞校閲察核斷非衰病之軀所能勝任稍有貽誤罪戾滋深奴才現年六十八歲京外備員四十餘年受恩深重未報涓埃當此時局艱難奴才具有天良敢不竭力勉圖報効實因久病難痊已成錮疾奴才雖無才識夙以眞誠自矢曷敢稍涉　飾戀棧曠職重增罪戾焦灼萬分惟有據實直陳懇乞恩施格外俯准開缺回旗調理仰托福率奴才病體稍痊謹當泥首宫門求賞差使勉圖報効斷不敢藉躭安逸自外生成如蒙恩允荆州將軍員缺緊要伏乞迅　簡放以重職守所有奴才假期又滿病勢　劇籲懇天恩俯准開缺回旗調理緣由理合恭摺瀝陳伏乞皇太后皇上聖鑒謹奏奉硃批另有旨欽此○○　賢片再定章道府州縣無論何項勞績保舉人員應於到省後予限一年察看甄别補用歴經遵辦在案兹查有兼　雲騎尉候補知州何福賡候補知縣徐懋昭吕蔭崧到省均滿一年例應騐看甄别據藩臬兩司先後會詳前來奴才查該司等會騐得何福賡心地樸誠辦事謹愼徐懋昭年强才富辦事勤奮吕蔭崧心地明白人亦樸誠均堪以各本班留省補用奴才因到任未滿三月例不加考逐加騐看尙屬相符除履歴清册咨部查照外謹附片陳明伏乞聖鑒謹奏奉硃批吏部知道欽此○○俞廉三片再新授湖南布政使錫良現已到省應卽飭赴新任現署布政使但湘良應卽交卸藩司篆務仍回糧儲道本任各專責成現署糧儲道况桂馨應卽交卸糧道篆務除分檄飭遵外理合會同湖廣督臣張之洞附片具奏伏乞聖鑒謹奏奉硃批知道了欽此 
 
