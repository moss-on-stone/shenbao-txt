# 1908 - 4 - 4912551

 

Page 1

 
 
   
 
 

Page 2

 
 
上諭 
[十一三十日奉]  
　　上諭馮煦奏查明安徽各屬秋禾歉収請分别緩征錢糧一摺本年靈壁等卅二州縣被水被旱被風被虫秋禾收成均形歉薄若將應征田賦照常征取居力實有未逮加恩著照所請將被災各州縣分别輕重緩征以紓民力該撫即䢴刻謄黃徧行曉諭務使實惠均霑母任吏胥舞弊用副朝廷軫念民艱至意餘著照所議辦理該部知道單併發欽此　　上諭馮煦奏查明各屬秋禾歉收請分别緩征漕糧一摺本年安徽省各屬被水被旱被風被虫田畝收成歉薄本日業經降旨將錢糧分别征緩以示體恤若將應征漕糧照常征收民力實有未逮加恩着照所請所有被災較重之泗州舊虹鄉通境新漕並靈璧等二十六州縣應征新漕及節年災緩舊欠漕米均著分别緩征以紓民力餘着照所議辦理該撫即一併刋刻謄黃並將各該州縣區圖村莊分别征緩詳細刋明徧行曉諭務使實惠均霑母任吏胥舞弊用副朝廷軫念民艱至意該部知道欽此 
　　上諭學部右參議着戴展誠補授欽此 
　　上諭新疆阿克蘇鎭總兵員缺着谷振傑補授欽此 
　　上諭廣福奏伊犂察右爾領隊大臣峻昌懇請終養一摺峻昌着准其開缺回旗博貴着賞給副都統銜作爲伊犂領隊大臣欽此 
宫門抄 
　　十一月二十九日召見軍機斐維侒 
論説 
[變通遷民實邊辦法之芻言（可愕）（續）續]  
　　日本世界間著名經濟困難之國也。其四民之携妻絜子。捆載而往遼東半島。趨之若鶩者。非受國家之佽助可知也。故遷民之策。必國家爲之籌有的欵。如川資農具家屋。一一籌備。人人而卵翼之。國家旦進爲佃人代執鹽米瑣屑之事也天下有是政策乎唯利之所在。人必趨之。家國苟注意於遷民地之各事業募。集資本慘澹而經營之。富源自闢。地不愛寳。則身履者懷如歸之願。聞風者興投袂之思。殖民之方法。可推行而盡利也我國不注意於遷民地之各事業。僅執一片浩浩無垠之曠土。而詔其民曰。爾往焉爾往焉。吾恐雖有川資予之。抑且爲之備農具。構家屋。而民之不應仍如故也。何也。邊土荒蕪人力之施。難於内地。苟非從種種方面補助之。則無以善其農矣。且一地或之農業發逹。必藉工商以調劑之。因而資本之投入。保護之完備。交通機關之便利。遂爲遷民之策所不可缺之要素。試問我國遷民地。得備有以上種種之事業乎。宜乎。他國欲以殖民圖厚利。我國將集厚欵以圖遷民也。宜乎。他國不集厚欵以殖民。而人民趨之。若鶩我國竟集厚欵以遷民。而人民且畏難如故也。故川資農具家屋之欵不必籌。而不可不籌者。乃在資本投入保護完備交通機關便利之諸方法 
　　不觀夫華工乎華工之入美澳也。運賃之昂身税之苛。抵制壓迫之慘無人理。一般世人所共認也。然猶不惜生命費用。冐險而力進。遷民於邊地舉華工之身入異國。受種種之壓制。其苦藥如何。胡爲入身受覊勒之國則順。應遷移實邊之命則逆。其冥冥中必有迫之。而不得不然。似未可以 
 
 
 

Page 3

 
 
　　概笑吾民之愚者。或曰美澳日價之昂有以致之。是固然矣然如運賃。如身税。如種種之抵制壓迫。利縱鉅而害亦非細。苟吾邊地獎勵之有術。壓制之無人目前之利雖薄。而可以爲一勞永逸之計。彼不以人類待我華工。我華工。猶樂趨之宜吾遷民實。邊之策。猶非窒礙不可行者况遷。民實邊民之策。既實行則可以固邊圉。可以繁生殖可以。衛地寳。不行則其利害適相反。爲他族侵佔爲他族孳息。爲他族利源奈。之何勿圖語曰。小民可與樂成。難與圖始。我當道諸公。欲與小民圖始而諸。公自以與於樂成之列乎。則予欲無言矣。 
專電 
[電一（北京）]  
　　學部議奏學生干預政事懲辦章程奉旨留 
[電二（廣西）]  
　　廷寄桂撫張鳴岐兵額過匪三倍何得藉口仍 
速勦滅調兵請餉己飭度支部陸軍部議覆 
[電三（雲南）]  
　　滇督錫良接政府密電桂匪竄入滇境迅速嚴密防備 
[電四（武昌）]  
鄂督趙爾巽電告軍機處湘紳請留袁樹勛辦路旋得北京覆電謂召袁有要事仍速來京 
[校正]  
　　昨日本報專電欄袁　梁與英使開議路梁係郵傅部鐵路總局長梁士詒悮作梁敦彦合行校正 
路欵要聞 
[吴士鑑上鄭冠三書]  
　　（上略）京師自杭州辦路以來設一辦事處疉經夔相邀集同鄉數人經理往來函電招集股份諸事所以通南北之郵作公司之代表不過如各省駐京委員而己並無實權並無能力若外部外交之政策更屬無從參預本年五月夔相己行路己開車京官方深慶幸以爲基礎既立徐議擴張在所不難且汪侍郎爲浙人既在外部我輩局外更可高枕無憂不謂彼到京以後秘密之至與外人談判情形概不向同鄉人人提及一字彼現居要津與同鄉亦落落寞寞鑑與之往返二次彼此並未登堂僅在朝會之時見面一二次寒暄而已許君往汪侍郎處三次不得一見章則僅在車棧中送善化相國之行匆匆一揖爲其晤面之始豈料其胸有成竹即照津鎭之議一同與外人定議直至八月二十日後許君聞汪建齊言及外部己有借欵之説須向汪侍郎詢問一面電公司設法翌日公司電來言亦不可則外部己電浙撫轉行至公司矣於是衆意皇惑無所措手田許君往邀汪侍郎至東興樓酒聚鑑與章亦至始向汪窮究談判之結果及將來之宗旨於是汪乃傾筐倒篋一一吐露實在情形汪説一句許抄一句其時事機急迫我等既探得汪之衷情催許將稿帶至城外辦事處速繕寄杭一面布同鄉會議詎料繕信之人以汪侍郎本非辦事處之人而此等宗旨議論又出於汪侍郎之口遂糊塗將汪侍郎領銜而以三人名字附之殊非事實殊爲疏誤向來辦事處本不列名而又實無汪在内我輩一人事前未與汪侍郎商量汪侍郎又斷斷不來下問及此信到杭杭人大譁其罪反於汪宜也竟并罪及干鑑加以酷烈之詈駡且先入坆墓亦爲人所算計閲之驚駴萬分湯公司知三人之受寃也故初次電言三公事己消弭繼又曰切寔消弭並不以外交責公等某某報載汪之十大罪案第幾條云强迫三人累及無辜注云三君己自行檢舉云云可知公道自在人心當公憤勃發之時議論未免過激惟鑑等事前並非與議借欵之人事後乃蒙指允借欵之名目不見英人之面足不履外部之堂而乃重謗疉攖人世奇寃莫大于此至於此事發現以後函電交馳鳩集同鄉設法挽救以絶無寔權絶無能 
力之辦事處當萬分困難之時同是浙人豈眞凉血雖負謗詈仍不能不忍辱含垢以期干事有濟至九月廿三會議廿四又有人袖稿具公呈代奏是日鑑以五兒病危未能出城故當場者簽名而未到者遂不及傅閲附名此又事會之適然更非有心之規避否則章許列名鑑一人何必爲汪分謗耶人即至愚亦斷斷不至于此况汪自迴翔卿貳以來相遇闊疏我何所感此事發表之後無端牽累我更深恨總之鑑等所自引咎者只在偵探之無方其他謗讟萬萬不能甘心承認也初三日己函陳仁和相國及樊濮楊潘陳諸老同鄉諸君子請其將此函宣布傅抄以冀公司中人暨全省拒欵會諸君洞悉此事實在情形庶幾不至再生疑惑想三代直道之公尚存今日當不至令鑑始終蒙不白之寃也此函到後敬求與岱弟送與同鄉諸老諸君傅觀或即交與拒欵會中諸君參閲以期是非大白昭雪名譽倘此函有一虚飾之詞天地鬼神實式憑之倘鑑眞爲主持此事之人亦萬萬不求表白今則全非事實故不覺長號而呼籲也 
 
 

Page 4

 
 
[衢州拒欵分會致浙路電]  
　　杭州鐵路公司轉國民拒欵公會鑒賜函悉江山縣拒欵支會己成立並舉定毛咏長爲會長認股二萬元鵬叩 
[膠州發起拒疑會]  
　　山東膠州蘇浙人以拒欵事起各省皆開會集股實行抵制爰於上月二十二日三句鐘在江皖蘇浙會館開第一次江浙鐵路拒欵會到者人數頗多尚有聞信稍遲未及赶到者當場認定二千股議於禮拜日（即二十五日）再開第二次拒欵會以期集腋成裘多多益善云 
[蘇州拒欵會定期開會]  
　　蘇州拒欵會於上月二十八日得在京代表來電得悉路事轉圜頗非易事爰定於初二日在雲錦公所邀集各界開特别大會討論一切仍邀武仲英君來會演説併由洪源順康二錢莊及倪源源珠寳店萃成祥靴鞋鋪四家發起於初一初二兩夜邀上海春陽社在閶門外大觀園扮演拒欵新戲以資激勸定價上等一元次六角再次一角所得戲資亦充作路股云 
[金山松隐鎭第二次開會集股]  
　　金山松隐鎭集股保路會於十月二十日第一次開會認集一千股己誌前報兹悉上月十二日開會續招又認集一千零五股兩次共集二千零五股限本月初十日爲第一批收解股銀之期云 
[蘇路接各處認股函電]  
　　（又新紡織廠陳藴珊函）吾蘇路股敝處凡屬常府同人謹勉盡綿力共計認二千股（金山松隐鎭保路會函）本月十二日開會續招又得五千零二十五元（窰濤邳州教育會電）前六百續四百共千股圮上學堂百股邳州教育會（淮安經招于述祖函）紳商界得四千股府中校得一千四百股囑顧君竹侯由滬面報外嗣續集山陽教育會山陽高等小學堂敬恭學堂又共得七百股（葉榭商務公所函）十月中開會集認三百股己具函報告兹又續招七百四十股連前共一千另四十股（横南保路會函）錢梓芝認五十股吴雨亭認五十股其餘陸續散認共計二百二十陸股合之前兩次報告約計七百股左右 
[甬屬集股處認股清單]  
　　張梅舫五十股胡景茗八股童兆文三十股陳文源二十股陳良銘十股 
沈金觀二十股樂泉生三十股董祥雲二十股徐佑權三十股羅祥生二十股姚子良二十股阮致祥十股徐和庭二十股葉孝舫五股吴正鏤二十股羅祥壽五股趙渭臣二十股李昌福五股余庭三十股李鳳鳴五股費綏東十五股吴正友五股葉德韾十五股楊仁欽五股盛沛濤十五股張昌友五股姚葆甫十五股管厚榮五股沈少庭十股鄭安裕三股周聲生十五股錢廷生三股姚家瑞十股沈金渭五股朱嘉祥十股方友生五股邵昌遠十股葉清和五股施國柱八股葛文模五股張莘耕八股成瑞昌二十股趙志蕚十股向維卿十股以上費文元裕記名下共計六百股 
　　另周錦培認一百股 
　　楊振驤一千股范松夫三十股董杏生五百股金秋沼三十股孫泉標五百股徐通浩三十股謝蓮卿在百股鄭墨卿三十股黃國良二百股徐輔臣二十股張榮三十股陳仰和二十股朱錦康一百股馬承康二十股王學泉一百股丁耿庭八十股鄭祖恩十股陳伯剛五十股丁耀卿十股何鹿仙五十股葛佐亮五股虞俊夫五十股王薌侯五十股趙桂林五十股徐季鳳一百二十股陳安甫一百十股以上商圑公會名下共三千七百四十五股 
 [L緊要新聞 
[美總統對於中美交涉之意見]  
　　華盛頓來函云十月二十九日美國開議院時總統羅斯弗到會降諭將内政外交年中應辦事宜一一宣布議院洋洋數萬言謹將其干涉我華人者譯登如下諭中有日一千九百年中國有拳匪之亂各國聨軍直入北京保護使館自是索償耗損一千九百一年西七月七日簽約而後聨軍退出北京美國派着賠欵二十四兆按期攤交計本年六月一日交到美國者己六百萬有奇本政府詳核國人損失以及軍需擬俟交足一十一兆六十五萬五千四百九十二員六毫九仙及四厘周息作爲清楚了訖此係爲友待中國及扶植公義起見所望議院賜權於本政府本總統得與中國再行訂明至中國地廣人衆龐然具大國之模樣吾尤望我國人輔翼中國使進於世界文明之列所以引之使進者即招徠中國之學生多留學於我美國大學堂專門學堂使之卒業後以文明灌入於中國也我美國學堂各教習祈善誘中華之各學生云 
原按美總統之諭不可謂非仁言譪如也獨是苛刻之禁例當我國停銷美貨之日舉國徬徨以爲議院一開定必改良等語爲我國民勸慰然計自停銷美貨倡議以來美國議院己開三期矣初美總統諭内尚爲提及亦無改良之實際今則並不提反矣則以停銷美貨之聲寂而美國畧無顧忌也 
[龍泉縣電禀無匪閙教南昌]  
　　贛撫瑞中丞前接駐滬法領事電稱安遠龍泉兩縣有匪閙教情事當即分電飭查並飭嚴加防範上月二十二日經龍泉縣林志埏大令電復贛撫云龍泉縣地方安靖現有防勇兩哨分驻委無拳匪閙教之事此後當更嚴密防護（因） 
[莒匪南竄蘇界山東]  
　　莒州蘭山一帶有逃匪行刦一節當經魯撫電飭該管地方官查察情形嚴行搜緝兹悉沂州府電禀省憲稱該虚並無大股匪徒惟有房興旺者向通南匪現因捕拿吃緊業己濳 
 
 

Page 5

 
 
竄贛榆餘犯數人亦己搜獲訊辦地方刻甚安静等語魯撫己飭充鎭添派馬隊一營馳往莒蘭邊界扼要分紥並移海州牧會拿房匪以杜回竄 
[嘉湖紳民請勦梟匪彚電浙江]  
　　日來疉接嘉興湖州兩處友人來函均係梟匪猖獗紳民請兵等事昨又抄示電文合函分列如左 
　　嘉善西塘紳民電杭州撫藩憲鈞鑒嘉善西塘鎭一帶臬匪異常猖獗擄人勒贖刧船奪貨日必十餘次二十二日雷帮統在祥符埭遇匪駭極率隊竄逃致匪勢愈熾將釀巨禍環乞迅派幹統撥省軍速勦大局幸甚嘉善西塘鎭紳商學界錢葆元等迫叩 
　　嘉善合邑紳民電杭州撫藩憲鈞鑒嘉善梟匪出没無常兵聚匪散兵退匪又集徵賦收租道路梗塞環乞迅派防兵駐紥各要隘隨時放哨以通行路嘉善合邑紳商顧錦濤許寳書周士慶等公叩 
　　湖州紳氏電杭州撫憲鑒湖鄉善連重兆石塜菁岳千金等各市鎭梟匪白日搶刧擄人勒贖行路梗塞合屬駭惶勢甚危急防兵單薄府城空虚迫請迅速調營來湖駐巡相機剿辦以遏亂萌湖州紳民李塏等公叩 
[沈統領入山剿匪情形金華]  
　　嵊匪竄入金華由琪山統領會同金府連太守於十九日赴馬鈴山捕獲匪目兩名正法己誌前報兹悉當日匪勢受創後餘匪大半竄匿山中伏而不出沈統領以馬鈴山周廣百數十里菁密山深追捕頗非易易現特會商金華府恊同督隊定於二十六日先由金華縣屬之北山分路入馬鈴山兜剿一面調勇分堵該山要隘嚴行窮痛剿云（彼） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
　　中國前途 
 [奏摺 
[廣西提學使李翰芬敬陳管見摺（節録（）續）]  
　　一憲法及各法宜妥速編定也憲法爲國家之根本法其所規定有諸國所普通者有一國所特别者如關於君權之規定君主神聖不可侵犯者其普通而統治權之廣狹則特别也關於臣民權利義務之規定納税者其普通當兵役與否則特别也推之議會司法會計繼承攝政皇族種種之規定莫不皆然夫普通者可取法諸國而特别者則各因其或之歴史民族而不同故今日制定憲法雖取法東西諸國而仍必以中國大經我朝家法爲據依庶於國俗民情無所窒碍然憲法者僅規定運用大政之綱領至其條目則宜寄之於各法而各法之亟宜編定者一日行政法規凡改訂官制任用章程隸之一曰法典凡民法商法刑法民事訴訟法刑事訴訟法隸之然後臣民有所遵守不敢以言論爲是非内外有所率循不至以意見爲輕重兹事體大必參酌中外因革損益乃能行之天下而無弊近者政治館己改爲憲政編查館請諭飭刻期調查提議次第付資政院議決除憲法應定期宣布外其餘諸法隨時請旨頒行以速憲政之發逹一宜速行自治議會也臣查天津上海等處近年舉行自治設參軍董事等會爲立法行法之權輿頗著成效此外開通州縣問有擬辦自治章程者或議之而未行行之而未效良以所訂規則未盡合宜自治雖國民職任而程度幼穉時代必藉官吏爲之提倡擬請由民政部速妥定地方自治章程頒行天下以地方之貧富風氣之開閉分省爲數等一省中之府州縣復以地方之貧富風氣之開閉分爲數級雖下等之省下級之州縣而城邑所在令設立自治議會至高等之省與高級之州縣並宜由城而市由市而鄉層累推廣要必使地方先有一自治之模範則四鄉不難摹倣舉行各省所設之法政學堂陸續畢業及此次遵辦之憲法研究所合力講求必不乏人才堪以派充自治師資之選又查各州縣城鄉多有公所公局類皆假辦理事務之名肆魚肉鄉民之慾若繩以文明規律使變爲自治局所則除害即以興利一舉而兩善得焉惟應請旨飭各省大吏以地方自治之發逹爲州縣之考成庶責任專而效驗易期耳一宜特設憲法報章也普及教育憲政教育固爲預備立之大原然其範圍專屬學堂之學生官紳則限於人專寄於研究所宣講所則限於地臣愚以爲不拘入地可統上中下三等社會而陶鑄之者報紙是也應請於内閣或資政院附設憲政官報局此報編纂之法首恭録關於憲政之上諭次列現行之新章次記各省試辦自治之情形次採擇京外臣工關於立憲之奏摺條陳及海内通入之論著次編譯各國立憲之法典與其一切自治之内容復折衷而論斷之務期宗旨純正切合中國數千年歷史之習慣與夫現今國民之程度而一切支辭謬説力與破除此報發行任人購閲外仍配銷於京外大小實缺候補供差人員庶得實力研求增廣智識并田民政部通行中國報館有勢力者其關於立憲之歷史之辦法之利益諸端演爲白話逐日登報於以發蒙化俗尤易奏功矣（下略） 
 
 

Page 11

 
 
分類新聞政界 
[蘇藩核定漕價蘇州]  
　　本年漕價由蘇州府何太守擬定每石六千一百文詳請藩司酌己誌前報兹經朱竹石方伯核定再加一百文計每石六千二百文業己通飭各屬一體遵照矣（必） 
　　按江蘇糧價每石六千二百文外加公脚費一千五十二文如松屬各縣之抑短每圓洋價百餘文不等是每石己至八千餘文矣朱署藩爲州縣計得矣 
[東報論華政府壓制之言論]  
　　上月二十三日大阪每日新聞云中國内外政策之支離滅裂雖尤甚於日本然而猶有似是者中國民論之健全不及日本甚遠然而猶有近是者但今日中國竟欲抑壓其言論冀欲於内外政治上施行其鹵葬滅裂之手腕可謂不思之甚者矣（安） 
[准撥習藝所建築經費南京]  
　　江督批財政局詳云查省城擬辦習藝所前經飭由該司道督同許守籌議禀辦既據查明籌防局前經購定地址在大石橋之東甯初級小學堂之南計地六十畝有奇平坦清曠堪以建造自可毋庸另購至房屋制度參仿天津習藝所及東洋監獄成規議設雜居監六所分房監二所女監二所病監傅染病監各一所大小工塲八座以及教誨堂看守所典獄辦公暨各　住室等各房屋總計二百二十餘間披覽圖式布置尚屬周妥惟估計工價用甯波匠人約計九萬餘金如果工程一律完善所議估價尚不虚浮應候飭委署江甯府知府許星璧按照圖式詳細覆勘造册禀候委令承修以昭妥速所需經費司庫既無欵可籌並　札飭江安粮道於整頓各屬徵解道庫漕倉屯津各欵項下籌撥銀十萬兩陸續支放應用除據情奏咨外仰即遵照（政） 
[派員清查酒捐鎭江]  
　　江蘇財政局道以酒捐一項各屬每多隐匿之弊因特派員會同地方官先就鎭屬四縣各鄉勸諭各酒户盡數報捐以重公欵（射） 
交涉 
[三國將議禁止民間運賣鴉片]  
　　上月十七日大阪朝日新聞云華政府己發布禁上鴉片之諭然一時終難革除去華美國教士等見此情形極力向各方面運動欲令中國政府禁止民間種植鶯粟亦令日英美三國不復將鴉片輸入中國各教士經多日運動之力乃得美國政府之允許照會英日兩國政府聲請三國將禁止民間輸出鴉片之禁令公同會議英國政府己答復云如中國果能自行停止鴉片之賣買則英國頗願尤從日本亦己允許美國之請大約三國委員不日必將會集共商辦法矣（爲） 
[請争北滿仍駐陸軍北京]  
　　聞外務部某司員向本部堂憲條陳請向俄人力争北滿鐵路仍宜駐紥陸軍不可稍有邊讓以免貽悮大局等語内中言語甚爲激烈袁尚書閲之頗爲嘉納（如） 
[日大臣論中日之交涉]  
　　上月二十二日大阪每日新聞云日本外務大臣林董論中日近時之外交云中日兩國久懸未結之案現在尚相持不下實非所以保全睦誼故亟當尋取時機速行解决（如） 
[交遠寳星膠州]  
　　德皇前以洪觀察用舟贊助路礦事官特賞寳星一座現德領事以觀察逝世寳星例應交還當山洪府交該領事代缴外寳星執照一紙仍存觀察家云（白） 
軍界 
[贛省考驗徵兵新章江西]  
　　贛省現因添練陸軍混成一恊將原有陸軍一二兩標軍士程度分爲三等上等留營中等撥歸巡防隊下等遺散一面設局舉辦徵兵現己擬定派員赴吉安臨江贛州三府先行微辦兹將考驗徵兵規則録江一年齡眼大八歲以上二十五歲以下一身材限官裁四尺六寸以上一文理以能識字粗知文義者爲合格一臂力限手舉百觔以上一視力以三等爲合格一來歴必須土著均有家屬一保人須殷實店户親族鄉里紳耆及文武職員另有保結於應徵時由委員當堂發給塡註（天） 
[籌議建設軍門銅像松江]  
　　原任江南提督楊軍門金龍蒞松不及二年善政不可殫述爲歷來僅見之好官部下軍民同聲念頌積久不能自己現由某某諸紳發起擬募捐爲建銅像藉勸來者（公） 
[派失會剿梟匪鎭江]  
　　江北鹽城下蕩一帶近日到有大帮梟匪專任附近各縣境滋擾故各邑搶刧擄勒之事時有所聞現經高郵山陽鹽城阜甯寳應興化六州縣據情禀奉江北提督王軍門派兵數隊前往由各縣率往下蕩小集等處會剿以靖地方（射） 
[武昌請假赴滬就醫安慶]  
　　長淮水師統領副將將沈振慶具詳皖撫略謂據長字前營褚管帶銑禀稱近因痔漏暴發懇賞病假三月滬就醫所有遺差請暫委試用巡檢警察畢業生沈幼振駐營代理等語當奉馮中丞批准照辦矣（政） 
學務 
[省視學維持公學崇明]  
　　前紀蘇省毛提學委視學員候君葆三調查上海競存公學并至崇明設法籌費一節兹悉侯君於十八日由滬至崇即與縣視學嚴君邀集學界開會籌議謂競存學校雖設在滬然於崇邑極有光榮深望諸君不存歧視速籌公欵維持云云按競存自黃雅平君殉學後學界中人無不愴感故侯君極力勸勉想崇邑紳士必樂爲賛助也（渠） 
[奉飭設立學所鎭江]  
　　江督端午帥前准學部咨開飭各府廳州縣仿照直隸辦法一律設立勸學所業經札飭提學司轉飭各屬遵辦等因現鎭郡各當道己奉到此札矣（射） 
[開辦直隸旅學安慶]  
　　安徽藩司連方伯日前在八旗會館倡議設立直隸旅學以便旅皖之官界子弟入堂肄業除在該會館内酌提公 
 
 

Page 12

 
 
欵以充經費外并勸北京同鄉量力捐聞定期明春舉辦云（孔） 
[皖江中學仍撥開辦蕪湖]  
　　赭山皖江中學自上學期各生畢業後迄未續行招考以致停辦現上憲以該堂規模闊大棄置可惜于來春設法開辦一面仍延請張君心培爲該堂校長云（隐） 
[續譯華婁學堂補助費松江]  
　　華婁教育會提取求忠書院膏火華婁串捐共二千四百餘金集衆共議補助各學堂經費等情曾誌前報二十八日復在雲間師範學堂邀衆再議是日城鄉學界中人紛紛戾止由會長陳菊生君請公决平匀攤派之法何亞雲君起言此欵合之爲大宗分之則曾無涓埃之補助彼辦學諸人都具熱心經濟雖或缺乏亦决不俟此微末之補助不如存儲一處俟明年另搆一完全之學校蔡叔明君起言何君之説鄙人不敢贊成城鄉公私各校缺欵者多本届補助雖微明歲頗存餘望否則羅掘均絶勢且停撤非所以鼓舞辦學何君又言鄙人祗惜散此巨歀無裨一事耳假如調查得某區域應設兩校而祇有其一則不妨以此欵增建若既有三四校矣則儘可聽其自生自滅不必補助之以維持於不敝也云云嗣因主匀攤者多遂决議散給（公） 
[集議開辦教育安慶]  
　　皖北全體教育會己於本月二十五日在省垣府學明倫堂開會集議一切辦法及選舉職員一俟章程擬就即當開辦云（政） 
[中學生試畢業鎭江]  
　　鎭江府中學堂開辦以來頗稱進步現各學生己届畢業之期當由該堂監禀請鎭府承太守於十一月二十六日蒞堂考試（射） 
寳業 
[商會續開籌辦公益大會常州]  
　　常州商會第一次開會情形己見前報廿二日又開第二次大會各鄉董到者頗衆紳商共到八十餘人王大守及袁陳二令亦均蒞會袁令先問各鄉積穀能否即日繳齊各鄉董言己収九十成不等惟不肯解城還倉均須存積鄉間開設農會事均贊成陽邑十八张並　事由書有某區董擬就農會草章十六條公同酌定即可禀詳設立保全耕牛之法將耕牛一律加蓋火烙印請府尊照會車站有印耕牛不得轉運出口保甲實行編查户籍法由于君瑾懷擬就草章分送來賓酌奪擬分兩邑爲十大區公推保董甲長牌長等員合力清查至勸鄉氏入股一節己編就淺説分送各鄉並由鄉董擔任分投勸集云（申） 
[咨明遺失銀礦公司執照安慶]  
　　廣西貴縣三义山寳興銀礦公司所領執照近忽遺失特禀請粤督通咨各省轉飭各屬愼勿爲其撞騙現皖撫馮中丞己准咨查照矣（非） 
[䢴發洋棉種法山東]  
　　魯撫以恩縣所領美國棉子因布種未能合法致桃絨單薄不若土棉殊爲可惜現飭農工商務局將洋棉種法刋印成册以便分發各州縣遵照辦理（涯） 
[查驗米行牌帖湖南]  
　　湖潭縣易俗河市鎭爲穀米薈萃之區米行林立惟各行招牌與原帖不符者居其大半實屬有違部章現經某米行指控到縣經縣尊杜蓉湖大令諭令各該行即日將部帖呈案驗明以憑分别核辦（古） 
雜記 
[飭設教務裁判公所鎭江]  
　　江督端午帥通飭各屬創設教務裁判公所一區各舉該地教士二人爲該所議員以期聨絡而泯猜嫌鎭道劉星莊察奉札後己札各屬一體遵照矣（射） 
[掌責改混考之留學生武昌]  
　　湖北巡警道馮少竹觀察近因整頓武漢警務特傅集留學日本警務畢業員無論官費自費鈞准録用近有羅昌明因考試被黜私將文憑改作羅昌期又報名混考並假造某太守信函請爲録用事爲馮觀察查悉即於考試時將該生試卷扣留并掌手心一百板驅逐出塲不准與考（音） 
[蘇鄉連刧駭聞蘇州]  
　　元和縣境陳墓鎭附近某村落於前夜突來盜匪多人明火執杖連刧四家自數十金至數百金不等盜黨臨行猶各向事主大呼曰我乃甘姓某名汝等若報案請於下次各將身家性命交於我輩之手若不報案則我等祇此一遭不下再擾汝等當自愼之言訖呼嘯而去各事主深恐後患無窮故皆隐忍不報云（田） 
[火車碾斃路人鎭江]  
　　滬鎭火車於十一月二十七由鎭赴滬離郡未遠有華人一名男孩一口在軌道閒觀未及避讓致被碾斃一人男孩亦受傷甚重不知能免性命之虞否（射） 
[鄞縣典當被刧甯波]  
　　鄞邑斗門橋彚泰典當於本月二十五夜突來盜匪四十餘人明火執仗破門而入典夥畏其來勢兇横未敢與攖聽其搜括而去事後檢點所失計現洋五百餘元並衣服首飾等共值洋四千餘元當即開單報縣請爲緝究（行） 
通信 
[蘇路利益之預言（金山林憩南述）]  
　　我蘇省鐵路迫借外欵之害日騰報章幾人人知之而利益之鉅或未必盡知故并鄉認股者尚未見踴躍今試爲我鄉父老言鐵路之利我國鐵路京榆并辦最先故獲利亦最厚現在股票己漲至二十六倍殊駭聽聞姑且勿論（其實東西洋鐵路凡己成十年後漲至數十倍未足爲異）即以京漢言北路自北京至順德府計長八百里據前年報告每月進欵共二十四萬四千六百三十五元九角出欵共五萬五千三百五十二元五角内煤費一萬五千餘元（計火車每行一里需煤費一角六分九釐）每月净餘十八萬九千二百八十三元四角全年共餘二百多萬南路聞亦餘一百三四十萬除還借欵利息一百八十萬（此路借法比欵造）尚餘一百五六十萬全路尚未通車也 
　　粤漢三水枝路自省城至三水計長九十里每日約收車費一千二百元每月用欵約一萬五千元作年除開銷外約餘三十六萬該路成本不及二百萬是幾有常年二分之利也故粤漢幹路前年向美國贖回費至七百餘萬金三省士民毫無吝色亦目睹枝路己獲利如是異日幹路造成無可限量也　　未完 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[時事小説人面獸]  
　　（念六） 
　　王學究歎了一口氣道咳。孽畜你害得我好。天理良心置於。何地我生下你來。原望你榮宗耀祖替我争一口氣。。如今弄得我一壜骨殖狼拖狗嚼。你枉做了堂堂的二品大員。不要説食毛踐土。不思報答。難道先人的盧墓。都可以不顧的麽先人的廬墓早己給你賣去。還要裝什麽假惺惺。説是省視廬墓。試問你那廬墓。到那裏去省視呢説一句。就把戒方向天戌攔頭攔面的打一下。打了一陣王學究又把他拉下坐來天戌便覺得糊糊塗塗的跟了他父親就跑。纔出書房却兒前面有一條鐵路。便依了鐵路的軌道走去。走了一刻見前邊來了天神一般的兩個人。截住去路。他父親也嚇得退縮不進。拉了天戌回頭再跑正在亂跑。又見道旁。伏着四隻猛獸他父親對了一隻最大的。掉了幾點眼淚。忽然之間。四隻猛獸一齊咆哮起來。把他們兩個人一衝天戍就迷迷惘惘到了一個所在。好像是他父親的坆墓之地左右前後姓張姓李。一些不錯。却單單尋不到他父親的坆。但覺脚下被一瑰小木頭一蹶拾起一看。却是他父親的前爿神主。心中正是疑惑。忽聽得哭聲震天。他的父親母親領了一大羣有亡過親族。聚攏來把天戍亂打。打過了又推他到一個萬年陳坑的旁邊。呌他往底下望覺得此坑深不見底。臭味薰天。正想抬起頭來被他父親一脚踢了下去天戍自知必死把雙眼一。閉正在悠悠揚揚往下墜落之際。忽聽得有一個人在那裏喊他姑且睁眼一看。却是王升拿了一封電報立在旁邊自己仍舊安安稳稳的睡在書房裏的楊妃榻上。於是定一定神。方知做了一夢就把電報接了過來。見是家鄉來的。連忙繙了出來。仔細一看。不覺毛骨悚然嚇了一身冷汗。正是 
　　不種惡因焉得惡果 
　　欲知後事如何。再待下回分解。 
國外新聞 
[美艦隊行程]  
　　二十七日栢林電云南美洲巴西及比魯等國因美艦隊行將蒞境己豫備届時歡迎該艦隊大約於此二星期中可以駛抵利亞强尼魯埠大約西二月中（一九零八年）可抵克勞埠　 
[法外部將赴西班牙]  
　　二十七日栢林電云法國外務大臣璧康君約日内赴西班牙京城馬屈立將與該國外務大臣商議要事 
[波斯平靖消息]  
　　二十七日栢林電云波斯國己經安靖又二十八日電云俄苛蕯克兵一隊己行抵波斯泰孛利城保護俄領事署 
[菲立濱塔夫脱演説]  
　　二十七日栢林電云美國兵部大臣塔夫脱在巴士登埠演説匪立濱若于此時代即行自治實屬過早又謂菲立濱輸運來美糖烟草等項宜轄免入口税云 
[英船運數工人問題]  
　　二十九日栢林電云英國殖民大臣愛爾琴通告利物浦商業會議所謂香港條例所載禁止英船立約載運巴拿馬河工人殊難更改英國各航業公司均以彼等所處地位較之外國船隻實屬受損均有怨言故利物浦商業會議所又向愛爾琴伯爵重申前議矣 
[改良西伯利亞郵政]  
　　二十八日倫敦電云英國郵政局因西伯利亞至北京之郵信每多遲延現方考查原因以求改良之法 
[坎日商議情形]  
　　二十八日倫敦電云路透訪員稱坎拿大與日本所議日本移民問題甚爲和融英國外務省理藩部仍不參與此事任令坎日直接商議其詳情尚未揭曉 
[　　二十八日倫敦電云美國晨報華盛頓訪員電稱近有大批軍火矣雷等物自美運至菲立濱聞此項軍火足供美艦隊抵菲五年之需云以上譯文滙報 
本埠新聞 
[浦東鄉民閙事十一誌]  
　　滬道梁觀察於浦東閙事後即札飭南匯縣王少谷大令來滬會同上海縣李大令及總工程局董邀同上地各鄉紳董會商善後事宜昨日李王兩大令與梁觀察特委之萬翰香司馬等又同詣總工程局磋議妥章程以期永免争執 
浦東鹽巡委員朱都戎大斌奉滬道梁觀察委赴南匯縣境張江栅查辦鄉民拆毁紳董錢子雲房屋一案並飭妥爲照料昨特到轅禀知起程前往 
[商務總會移滬道文]  
　　（爲請禁浙販運米出口事） 
　　據米業職董奚元良張嘉年胡文煒暨米行司年恒大等米店司年勤昌等十四家合詞呈稱切查上今兩年米糧踊貴仰蒙列憲仁施先後籌辦平糶平價氏情頼以安謐本年秋收尚稱中稔咸以爲米價必减不意新穀登場後反日見增漲現在每石己售至洋銀七元七八角尚無回賤之勢推求其故蓋因上海素不産米專恃蘇常兩屬及浙之嘉湖等處來源接濟乃自十月以來米船之到滬者甚屬寥寥向來出新之後平湖一帶必日有數船到申今嘉湖等處及所屬之青陽匯地方忽有砲船阻止出境致浙米絶無來蘇而蘇米反陸續運浙並聞有從海甯私運出口之事 
 
 
] 

Page 19

 
 
　　且浙省向無米粮捐厘故商販尤所樂趨似此涓涓不塞實於蘇省民食有妨查今春米價至七元以外即起搶米風潮現方成熟之後米價己與今春無異則來春何堪設想况本年須補運漕米尤多天庾正供與小民粒食均關緊要若米價不平官民將交受其困職商等同營米業睠顧大局難安緘默環乞轉呈督撫道懸憲飛咨浙江撫憲嚴行查禁如海甯實有私運出口情事務將奸販重懲並飭嘉湖等處照常流通切勿遏糴大局幸甚等情據此查本年入秋以後霪雨兼旬禾稻霉爛秋收因之歉薄上海農田多藝木棉日食米穀向恃蘇常嘉湖等處爲接濟近因來源稀少米價踊貴誠如原禀現方成熟之後米價即己如此來春何堪設想况轉瞬辦運漕糧需米尤多亟須籌平米價以維大局察核所禀均屬實情除禀督撫憲外相應檢同原禀備文移送爲此合移貴道請煩查照轉詳江督蘇撫憲咨行浙江撫憲札飭海甯州嚴禁沿海處所私運出口並通飭嘉湖等處照常流通勿再運糴以惟民食而保治安望切施行（懷） 
[滬道致營口沈台電（爲廣德泰倒閉事）]  
　　准商務總會函上海錢業鉅亨等十六家被廣德泰倒閉銀廿六萬餘兩現各莊派往營口夥友來電在營欠欵己妥外埠一概無著不知滬莊被累係爲葉雨田代解其予亮卿滙欵所致營欵公攤滬莊獨不能彚總攤派此後錢業誰復肯支應北省匯票囑電台端務將上海莊欵一并攤入以維大局等因查滬莊代廣德泰應解營口東盛和滙票被累鉅欵該兩號係屬聨號號東又屬父子應得不論營申一律彚總匀攤方合商例公理若令滬莊向隅將於南北交通大有關繫聞商會己電請商部暨尊處應請鼎力主持切囑營會將滬欵并入營欵均攤以保大局爲感盼並懇速復 
　　附沈道台復電商務總會電悉營市自東盛和倒盤後全埠商業幾至傾危幸蒙大憲撥欵接濟市面昨經營商與户部銀行訂合同擬將葉産抵借官欵先攤商埠各欠暫濟一時之急仍須各商認息六厘並分年在本埠匯水借貸經紀用等項内撥欵歸還如仍短少再由得欵債户歲攤利銀彌補此項辦法原爲維持營埠權蘇商困起見並非以官欵代葉亮卿償債户商請將併入營欵匀攤經轉商會兹據復稱上海廣德泰倒欠滬莊錢業之欵係葉雨田名下欠項現既東夥潛逃應照商律緝獲追償不能混雜營債之内况此次合同所訂營商暫借公欵以挽危局將來籌欵還官義務甚長尤非滬莊所能一律等語除公别電復外桐沁叩（琴） 
[蘇撫嚴禁梟匪聚賭]  
　　本縣李大令昨奉蘇撫陳中丞頒發嚴禁梟匪聚賭示諭數十道當即飭差分貼通衢俾衆周知示文節録如下 
查蘇松各屬鄉鎭賭風甚熾梟匪登陸大半以賭場爲聚集徒衆銷售贓物之所其其開賭之人亦無非販私夥刧藉此勾引地方痞棍無業游民入夥爲匪或令其轉賣私鹽或令其探聽消息甚且多給贓物使之賄通兵役地保徇情包庇以致匪黨愈聚愈衆若非嚴禁賭博以清其源恐梟患終無了日太倉沙溪鎭前己有匪入境滋擾當經派兵擊散而金山所屬與浙相近之廊下鎭地方現亦有匪蹤窺伺希圖開賭足見匪黨己蠢蠢欲動亟宜嚴申賭禁以爲正本清源之計爲此示仰闔省軍民人等須知匪徒開場誘賭無非携爾資財擾爾地方愼勿墮其術中自貽伊戚倘有地痞勾引匪黨入境開賭即由董保馳報就近文武各官及水陸防軍恊同圑練人等併力驅拿知敢持仗逞兇拒捕准予格殺勿論但不得妄拿無辜致干重究董保房主鄰右知而不舉或得規包庇一經發覺定行從嚴治罪决不寛貸（車） 
[松滬釐局商借救生輪船]  
　　松滬總局致滬道函云現届冬令各卡收捐吃緊總巡吴守急須出巡擬借救生輪船一用三五天即可巡竣應用煤油等項由局給還等語昨梁觀察己函飭救生局照辦矣（企） 
 [P批斥膏店禀請開燈 
　　城廂内外各烟膏店前日公禀滬道略謂禁烟一事曾奉憲諭南北兩市一律禁閉今南市均遵諭停歇北市烟館迄今未停且生意較前愈旺以致南市挑膏更覺無人過問查北市烟館須照十年禁絶之例則南市豈能獨抱向隅環求恩賜准予各膏店一律免捐並於鋪内設燈一一只以便年老疾病之人吃食等語昨奉梁觀察批斥云禁烟一事係掃除數十年之酖毒疉奉上諭至爲嚴切前此禁止開燈改爲售膏原爲年老瘾深之人一時難遽戒斷己屬格外矜全萬無己禁復設之理該店胆敢藉端率請設燈一二只以便年老疾病吃食有意來轅嘗試藐玩己極本應提究姑寛申斥至租界烟燈經前升道會商領袖允爲禁止定爲按年减盡從西歴本年正月起即須實行何能藉爲口實仰上海縣諭飭遵照仍會同巡警巡防各員密加訪察母任陽奉陰違再燈捐一項現在如何抽收城廂内外膏店共有幾處何人所開是何牌號一併查明具復勿遲（恥） 
[革探冐犯讞員]  
　　己革包探朱某現充老晉隆洋行查察冐牌香烟之役前日持洋文函件至公共公廨帳房内遇見王肇之明府藐不爲禮由明府立飭駐廨西探帶入捕房於昨日解案請究朱深自引咎情愿服罪讞員寳子觀明府當即派差帶至王明府處叩頭認罪其事始寢業 
[滬道宴客]  
　　滬道梁觀察定於初二日午後在洋務局設席請候補道馬湘伯觀察法部郎中丁藴侯部郎出使美國二等叅贊吴朋三太守滬嘉鐵路彈壓委員朱幼山太守赴晏（車） 
[中國體操學校成立]  
　　虞君洽卿等發起中國體操學校專教各種體操兼及教育倫理體育生理醫學兵學測算圖畫音樂各科現己組織完備校所借華商體操會定於明正開校（川） 
[電燈廠歸併公司]  
　　南市十六鋪浦灘電燈廠現聞己由總工程局董議定於明年正月起歸併商辦之電燈以司合辦業己在城内各段應設電燈之處裝配電線矣（夏） 
[併收房捐]  
　　上海鋪户房捐向係按月收取兹李大令以現交冬今日短天寒分日收取諸多不便擬將冬臘兩月併數驗收昨己諭飭遵照矣（車） 
[格致書院丁未冬季課題]  
　　本年冬季格致書院由登萊青道輪課課題録下（策論）春秋義例與現時國際公法間相符合論中國禁烟欲杜洋藥之漏巵尤當絶土藥之流毒方今功令嚴厲然十年戒盡效 
 
 

Page 20

 
 
　　果綦難倘合各行省學界商界舉此要端爲地方自治首先義務萬衆同志舊染維新必使吃烟之人膏肓起廢種烟之地樹藝改良應如何定强迫之規條逹實行之目的策（算學）一人乘舟遠望二大石礁及一高塔檢視海圖知此礁離塔三零百分之四十七里彼礁離塔二零十分之八里二礁相離五零百分之三十五里後用紀限儀測得跨塔與此礁之目底角爲十五度三十分跨塔與彼礁之目底角爲十二度十五分問船離此二礁幾何遠（繪圖開列算式）今於河邊擇乙丙二點持量遠尺度彼岸之甲點先量乙丙之距爲五百碼自丙點順甲點向外量百碼至己又自乙點順甲點向外亦量百碼至丁復自乙量至己爲五百五十碼自丙量至丁爲五百六十碼問甲點離乙丙二點各幾何（繪圖開列算式）一火車己行一點鐘而機器捐壞遂用點鐘脩理其後每點之速率較前只得五分之三故晚到五點鐘若晚壞五十里則晚到三點二十分問此路之長並車原行每點之速率各幾何限十二月晦日截止逾限概不補呈 
 [P附十月分課案 
　　（策論）首三元二三各兩元四至七各元半八至十四各一元十五至二十四各半元丁義明陳祖培施元濟黃昌熾王廷幹陳祖蔭馬希韓李穀臣錢效石顔覲棠吴興樹吴振乾龍文蘭單毓年曾詠人程魯杞黃志曾單肇蟾單孝毅秦偉模顧駿方興齊鳳飛丁逢甲（算學）首三元二兩元三四各元半五六七各一元八至十三各五角包文成戚慈親沈保善沈蒸黃志曾張森朱叔清霽芬俞恂如徐翥張木卿沈浩朱壽頤十二月修課明年二月開課（川） 
[上海官事]  
　　巡警偵捕科長汪禹臣二尹昨日到道禀請病假二天候補知縣張杏農嘉定縣典史楊永康候補知縣張毓麟江蘇法政學堂畢業生試用府經歷范家祺照科德文醫學堂委員唐寳廉洋務委員候選知縣唐運漢候補巡檢盧炳元等均到道禀見浦東第二路巡警分局正巡官沈潮禀請銷假（尾） 
訟案 
[總工程局紀事]  
　　裕大燭店主袁一飛前與元泰洋貨店主朱學廣合開元泰叫貨號朱挽袁担保五豐莊銀五百兩近由袁查點存貨帳欵不符恐其圖吞股本不歸莊欵控局集訊判交保出外理處○八十六號巡士在六十舗橋邊驅逐車子將車夫周長壽擊傷口角扭案請究陳叅軍以供詞各執判候飭探查明再核（永） 
[巡警局記事]  
　　總局騎巡許安邦因蔣仁林小車碍路跌傷頸項一事昨日提訊蔣不認違章碍路判交保候核○仇林甫控曹國帆欠洋四十九元昨奉訊判分四期拔違延干提追○宋再郎控紀楊氏串放白鴿訊判還洋四十元再核○盗匪高福喜判押在案昨由寳山縣派差持文禀請歸案訊辦汪總辦准予帶回○王家法張南二人行竊木料各責二百板管押二天○偵探巡弁昨晚在新北門内拘獲盜犯徐二子一名解至總局奉飭送縣訊究 
　　城内第一路一區蔡皖寳竊取某姓家木板數片由巡士拘局判戒責一百下枷示三天第一路五區杜福生因貧不聊生擬將三歲男孩一口出賣其妻張氏與妻母張陸氏不允分離互相口角經巡士一併拘局押候訊奪（衣） 
[公共公廨晚堂案]  
　　陳涵卿控陳友根徐陳氏等串售地基前晚經帮讞王剌史提訊陳供祖遺地基一方被族弟與胞姊迭次圖賣小的不允屢被詐擾求究訊之陳友根供該地己被涵卿私自售去因與胞姊徐陳氏向之理論求恩公斷訊之徐陳氏供地係父親陳金桂遺下現被私售求察剌史判交保候傅族長陳老六到案再訊○林逹臣控張和尚圖頼租金亦奉提訊林供有市樓房屋轉租於張和尚開設烟間陸續被欠租洋求追訊之張供原議租用一年今祇用三個月且有押租洋一百元求察判一併退去候派差查明再訊○妓女金小寳不愿賣娼前由濟良所送廨判發棲流所擇配在案兹有某甲願娶爲裘送案核奪金供年二十二歲丈夫己故今蒙擇配求恩超豁判准從良○方廷槐控方堯廷甘季昌串吞賬銀一萬八十餘兩一案前晚復訊方投請追究堯廷供小的名下空一萬多兩餘銀均由甘季昌借去求察判還押赶緊清理○何章記控陳嘉方圖頼期票洋元亦奉提訊何供與陳往來被欠洋三百五十元付下期票一紙到期不付求追訊之陳供因無業是以未付求宥判交保清理○陳怡閬控宗佐廷圖頼票洋亦奉提訊陳供被欠期票銀三百兩求追訊之宗供己還過洋二百五十元其餘無力歸還求恩寛限判押限十天先還洋一百五十元餘俟明年正月還清（戎） 
[公共公廨早堂案]  
　　陳阿三陳阿多施六官冐充寳山縣差役將高田氏之子高福喜指爲盜犯獲送寳山縣暑訊押而陳阿三等復向高田氏任意勒索互相口角由印捕一併解究高田氏投訴前情訊之陳等同供因高福喜犯案己在寳山縣訊押托小的們到高處報信並不需索錢文求察寳明府商之英巴副領事判押送寳山縣歸案訊奪○北京路合興金子店失愼昨由包探將店主張觀蘭送案請究張供實係無心失愼叩求明察明府判從寛開釋○著名流氓小來法即陳來法將陳連生之妻姚氏拐至甯波由陳禀請備文將氏提回於昨解究陳投訴前情並　發堂留養姚氏供因丈夫另有所歡久不歸家是以被小來法誘姦同往甯波求恩成全訊之姚來法供該女未嫁時己與小的私詞判氏發棲流所留養候示姚押候查明再訊○日華同豐昌同豐泰等七家環控葉雨之周永貴等串騙貨洋三千餘元一案昨由捕房將葉周解案並延某律師代訴判押候過堂傅同各原告訊追○王阿四誘騙孩子徐金伊圖賣由捕解究判押六月○陸阿三前被洋人疑竊金表等物判押候查在案昨解請究陸供不承認判交保開釋○鄧耀昌冐法商瑞麟洋之人名繕出支票朦取銀洋爲洋人查悉報捕解究判押送法公堂訊奪○林伯英竊裕源紗廠洋紗判枷五天○金運壽攫取王李氏金挖耳一案昨氏投案請究判押候禮拜一再訊（業） 
[法租界公堂案]  
　　米良森向馬夫黃金狗收買洋人之皮馬鞍轉售於王新華被洋人拿獲原贓控究一案昨日將黃金狗范壽春施振元一併提案訊究黃供向范購下轉賣於米是實范由洪公館馬夫施振元經手與蘇州洪少爺將馬調換施供由阿祥賣於小主人聶司馬問阿祥何人爾認識否施供但知伊住在上海不知底細求核判王交原保米范黃三人開釋施覓保限交阿祥到案再訊○包車夫劉岡裕停車碍路判罰洋三元充公○招商局逕丁吴樸投稱王亞七陳阿五吴生保顧阿喬等串竊致遠輪船上棉花二包計百餘斤請究王等供一包售於劉阿二一包售於張阿保得洋九元有餘求恩寛宥劉供收買是實張不認收　判王等四人各柳號一月劉枷號七天張交保候查明再訊○潘聚太南貨號棧房失愼一案昨復傅經理范建朝學徒陶利祥夥友潘子雲等復訊范等仍執前供聶司馬姑念保險銀兩既賠不足數從寛减前罰銀三百兩充公（浩） 
[美租界捕房事]  
　　韓李氏投稱夫叔韓某病故後所有各物被姘婦某氏捲逃今在老朱家宅查見請究當飭包探徐慶申往查該氏己聞風逃逸將各物雇車載回交氏具領○顧全慶在楊樹浦路被楊鶴亭毆傷報開究辦捕頭飭探查核○舟子楊阿榮在公司碼頭被小工胡阿二將篙子擊傷手臂由碼頭包探一併帶入胡押候查辦○包車夫崔阿三竊取主人金練由探拘入押候吊贓解辦○曹阿二在某作塲竊取板木由一百零七號印捕拘入押辦○張錫培在仁智里竊取某姓衣服喚捕追獲押候究辦○王均甫在伯頓路攫取陳阿票洋五元喚捕追獲拘入押辦（西） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
