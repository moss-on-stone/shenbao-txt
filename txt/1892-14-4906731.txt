# 1892 - 14 - 4906731

 

Page 1

 
 
[九朝東華錄减價出售] [  圖書集成局啓]  
　　本局所卽九朝東華錄一書紙墨精良校　詳細分裝六十四本外加紅木夾板六副可謂善盡美髮憾毫無矣三載以來購者甚衆所有工本星已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱加瞻列聖鴻談乎 
[論差弊]  
　　衙門中之有差役所以供奔走給使令固不可以省者也而差役則往往倚衙門之勢以欺嚇鄉愚歛錢肥己不顧本官之聲名是最可恨之事夫差役者所謂庶人之在官者其缺則皆由出價買得衙門中雖例有工食而其數微乎其微斷不足以爲仰事俯畜之資於是藉差事以取人之錢財此猶曰在山靠山在水靠水不得已也積而久焉竟以此爲利藪假虎之威以魚肉小民不數年坐擁厚貲居則華堂出則輿馬内則享妻妾之奉外則聨朋友之歡無不由此而來則人之被其害者多矣差之弊不可以更僕數大要不外乎蒙蔽其能認眞公事於緊要案犯不盡賄縱者已爲好手至於擱牌賄和牽連無辜捉生替死以無爲有此則尢屬若輩之長技嘗見有差役持牌以提人者先則匿其牌不令觀再三問之給以茶資若干始出牌示之則牌上僅有其姓别無名字所開住址則又僅有戲館街三字假如其地止有一戲館則亦可以爲証乃此處戲館獨多戲館左近又皆有街而街中此姓又皆不少而該差執定以爲無錯且其牌上開有事由與該姓全然不符而其家則多係女流又不敢與抗情願隨牌以去則又恐赫之寛緩之有從旁爲之調停者曰先將差費講定當可商量乃先付以八番爲烟酒之資及講差費則開口百元少亦七八十元其實從旁調停者非其黨卽亦毫無胆識之人其人情急至於尋死覓活欲與原告一見看是何人則亦不之許直令人進退維谷凡若此者固不僅此一家此一家則爲親見者耳夫官府標牌提人必先問及原告之人其住址姓名豈有不知之理卽牌上但書其姓則婦女往往但書某氏住址則必早問明或原告係鄉人不知備細則必於奉命之下細加訪問與牌上案由符合方可往提豈有但憑一姓而不必問其是否者且豈有尚未能知其是否而先講差費者此雖由於其人之愚不知自辨而若輩之以此疑陣詐人財物想其伎俩蓋若是而已矣若輩之缺旣係買得則官卽知而斥革之仍不能逃其手掌所謂瞒官不瞒私其同儕中皆聨手冒名頂替攺名另充皆其常事無可如何竊以爲此等弊苟欲除之則亦非難特恐爲官者不免招怨將來卸事之後必有焚紙錠擲革履者矣然而官之優劣正當於此等處覘之見好於差役者必并好官見怨於差役者方是好官何則差役而見好則差權必重而民間之受其害者必多差役而見怨則差權必輕而百姓之被其惠者已不少也昔陸清獻公爲宰日坐大堂有涉訟者令其姑退審思至三日後再來則准之卽批於呈詞後令原告往傳被告定某日質訊倘原告不能往傳然後標差而牌上必註明給差錢幾何計其道路之遠近時日之遲速而定其値此外不准多索分文及被告提到之後先問其曾付差錢幾何設或所給之數浮於牌上所註之數則責令還之差役輩不免怨咨厥後感其德化亦各安之夫出票提人卽不得不標差差人下鄉卽不得不有日用之資官雖例有工食而明知其不足於用其必取償於差事也不問可知若不准其取償則太覺不情若聽其取償則若輩之慾壑安能塡满百姓之受其荼毒者當必不知凡幾矣故於牌上標明差錢此法最爲妙極雖若輩狡獪萬端决不能絲毫無弊所給之數卽幾倍於所註之數亦有法使出錢之人不敢告之於官然旣經註明數目則稍稍識字者卽不至爲其所欺且若輩亦知所顧屈而不敢過於苛索閭閻之被澤多矣若夫住址不明姓氏不詳則若輩更必藉此舞弊尢不可不防之於先總之此等人其狡也如兎其狠也如羊其貪也如狼南面者嚴加約束時加防範尚不免出外舞弊以壤本官之聲名又安可稍懈其防也哉故曰欲做好官當自嚴禁其差役始 
[漢皋大火]  
　　昨接漢口來電云漢鎭花樓街於十二日夜二點鐘火起延燒一百餘家電局木桿亦有數根焚毁十三日晨起趕卽修換刻下得仍通電至失火細情俟訪事人函來再錄 
[野客談天]  
　　内閣典籍廳爲片交事前准禮部來文撰擬前任甯夏將軍宗室奕榕刑部尚書嵩申祭文各一道等因現將满漢祭文四道撰就鈐印爲此片交禮部卽行派員赴内閣典籍廳領取○吏部爲知照事考功司案呈本部具題於繕寫錯悮自行檢舉之兩江總督劉坤一應得罰俸一個月處分可否免議之處請旨遵行一本於光緖十七年十一月十七日具題奉旨劉坤一旣經自行查出檢舉著從寛免議餘依議欽此欽遵到部相應知照兩江總督查照○吏部爲曉諭事所有光緒十七年十一月分月選主事蔣體梅一員知州馬玉麟一員知縣胡經一魯宗禮楊榖成葛堯欽等四員並補議十月分鑾儀衛經歴喬蔭福一員共七員相應出叙傳令各該員于本月二十四日黎明赴部過堂二十五日在天安門外朝房預備簽掣如是日不到卽行指名題叅勿違特示○吏部示傳所有揀補吉林五常廳巡檢伯都訥孤榆樹巡檢二缺應出示傳令曾經遞過揀選河工並各省地方呈結之候補候選巡檢從九品人員取具同鄉京官印結限三日親身赴部投遞揀選呈結如有執照者携帶呈騐如在限外者卽將該員扣除應不准列入揀補不得自悮可也特示○新授廣西按察使胡雲楣廉訪燏棻現將天津道篆交卸遵旨入都請訓已於上月二十二日進京遄回宣武門内松樹胡同西口京寓本宅赶繕安摺二分膳牌一分於二十四日子刻齎赴南海分交奏事軍機二處代遞呈覽胡雲楣廉訪亦於寅刻趨詣西苑門候旨旋由内傳令第五起入見　上御勤政殿召詢天津輿情戎政數語廉訪一一奏畢遂卽退出西苑乘車還宅午後方赴各處禀安○内閣招考供事定於十一月二十四日考試一則迭登前報兹於二十四晨投考諸生齊集於西長安門内朝房候試經都察院特派慶侍御綿徐侍御樹鈞躬往監塲由典籍廳掌印奎侍讀點名給卷計投考者九百七十八人全行點入歸號入座始將試題粘出諸生執筆搆思以成其藝按考供事例試以告示一道必須冩作皆佳方能錄取未刻後卽有交卷者直至酉初始行净塲卷由奎侍讀等在彼閱取擬於二十六日先出團案次晨覆試後再定名次合將是日正塲告示題錄登爲申明保甲以靖地方事○朝陽門外神路街地方居住某甲乃肅王府食餉兵也家有細弱月進錢糧不敷食用東挪西借積債如山兹値冬深衣不 
 
 

Page 2

 
 
禦寒致小販亦爲頓止竟於前夜内用剃刀先後將子若女若妻五口全行屠害中卽自抺其項而亡迨鄰人知覺往視大小六口悉行殞命遂報知本管營坊並告知伊母東城司當將鄰人暫看並傳甲母惟案關全家六命未便率行往騐已據情詳請城憲批示遵行云厥後如何容俟續錄 
[鉅案初志]  
　　昨得白下來書述及已故提督李世忠之子名鴻係某省候補道某日由兵輪船解送至江寗於初八日入城舁以四人小轎眷屬隨之前後護勇約千餘人暫羈貢院内圍墻外密布行營帷幕成雲戈矛耀日一若關係甚重恐有意外之虞者據云有人供出李交　哥老會匪舉動不端督憲因飭人赴上游密訪蹤迹設計誘出云又聞某省大僚電告劉峴帥代白其寃究竟如何當質諸深明此案者 
[會匪正法]  
　　前報云會匪蕭子春拘獲後兩江總督劉峴帥擬明正典刑忽同鄉人十餘名具禀力保是以　稽顯戮仍交營務處督同府縣覆訊確供連日虚心推鞫証據鑿然禀奉峴帥批示就地正法初六日十點鐘時綁赴笡橋市十字路口惟見旂影翻日鎗聲連珠鋼刀一揮身首異處是日斬决者計共四名除肅匪外尚有高湻縣解來盜首三名亦係哥老會黨羽噫大丈夫生此昻昻七尺軀不向戰塲上馬革裹屍而令血肉狠籍於都市何其愚竟至於斯哉 
[白門寒籟]  
　　金陵訪事友人旣述巨案初志會匪正法之後又雜錄瑣事數則云入冬以來雨雪頗稀農人望雲而思輙咨嗟太息曰碧翁翁何不使滕六惠臨庶幾坱圠滋潤乎本月初一日至初三日江寍府李小軒太守上元縣陳仰山江寍縣趙小帆兩明府約集城隍廟拈香默邀神佑初四日瑞茀侯方伯復在龍王廟爲民請命是日陰雲四合細雨霏霏入夜庭院無聲花飛六出但覺多年布衾冷如鐵幾於榾柮無温早起搴帷惟見樓閣攺觀惜薄粉輕施微如霜抺耳然風雅之流已安排紙閣籚簾擬續東坡居士尖又韻矣○本月初八日巡道考試文正書院諸生文題立則見其參於前也二句賦題擬唐宋廣平梅花賦以獨步早春自全其天爲韻詩題賦得山意衝寒欲放梅得寒字○劉園爲又來主人别墅主人性耽風雅度地金陵南門外雨花山下縱横數十畝有池有竹有臺有榭有花有石雖近城市無異山林主人學書不成去而讀律爲蕭相國貧時生涯某儲憲倚之如左右手素不工詩然每一吟詠自成天籟睱時招同人結詩社一月而雅集者二輪爲東道主每當鳥語花香之日風清月白之宵煮酒飛觴拈題選韻心肝嘔出錦繡傳觀此誇庾鮑復生彼謂李杜再世執牛耳者爲鳳池書院山長品題一字聲價頓高誠不愧韻人韻事也江左自兵燹後士大夫紛紛談制藝詞章之學噬棄不爲不圖主人以門外漢而風雅至此非所謂荆榛之叢有芝蘭者乎乃一二目論之士從旁齒冷非誚之以名士斗方卽譏之爲詩家魔障謂自今以往絶口不談亦藏拙一道噫嘻甚矣夫詩窮而後工錦囊佳句豈盡得諸臺閣中人古來一童謡一衢謌且矇叟誦之弦管被之况其爲上焉者耶不數年相習成風酒保菜傭亦得六朝烟水氣尤足爲江東之幸彼雌黄之口何所見之不廣也 
[金陵火警]  
　　金陵信府河長樂渡口林姓有屋一所賃與某甲僑居本月初九夜甲延聘寺僧諷誦瑜珈燄口金鐃法鼓竟夜喧闐洎秃鶖法事已完眷屬皆沈酣蝶夢遺有星星之火以致燃及樓上板壁俄而濃烟透頂烈燄騰空萬點金星半天飛舞時已初十日清晨矣斯時警鑼亂鳴水龍蟻聚幸十餘武外卽是淮流源源而來易於撲滅比祝融氏掃興而去已燬高樓大厦六七椽左右芳鄰惟是對天泥首默邀神眷免作池魚然甲家衣物已悉付一炬所最傷者小皮箱一口内儲契據帳目及黄白物挾之而出怱忙中不知爲何人携去徧問親友無不茫然大約已入搶火匪人之手矣 
[潤州雜記]  
　　本月初二三日揚州錢號連倒者三本館已紀諸報章以見市情之疲苶鎭江與邗江相距不遠彼此多有往來突遇變端不無波及因之錢業中愼之又愼目下銀根雖緊措置仍屬裕如也○秋間蝗蝻成患遺孽遍地是以邇來農人望雪甚殷上月初旬雖得微雪時未交臘不能號爲祥霙初五夜得雪約半寸許旣而見睍卽消所兾四九光陰再得瑞雪繽紛遮蔽山谷者數次乃可與課晴占雨諸父老詠宋人遺蝗入地深千尺之詩矣考李時珍本草註冬至後第三戊爲臘臘雪大宜菜麥殺蟲蝗化水浸五榖種則耐旱不生蟲洒几席間則蠅自去醃一切果食不蛀蠧豈非除蟲蝗之騐乎特不知蒼蒼者能俯如人願否○東北隅濵江沙洲有農家子趙姓者甫成童父母爲聘吳氏女齒相若携歸童養在家迄今已兩載矣女聰慧得翁姑歡遂擇吉秋初行授室禮子欣欣然准備諧洞房花燭乃竟無福消受先期一病而殂老夫婦旣慟子殤又憐媳穉爲之擇壻於鄰舍子某旣受聘矣女父母亦以媒妁言受許姓聘議旣成彼此通知始而駭繼而爭各執一詞兩不相下邀衆理論又以互有偏袒不得其平本月初洲中一年老叟服賈而歸頗解事呼兩造開導之曰此事如此糾纏公堂亦難判斷余竊代籌一策用紅紙寫兩新壻名團作圍事關此女終身囑女焚香默禱親手拈著者字之不得者將財禮如數璧還至所得新婿家聘儀除費用外分而爲兩吳趙各取其一旣可息此日之爭並可免將來之悔局中人悉以爲然後女歸吳所允許姓子 
[哀求遞解]  
　　今春有山東人某甲航海至日本長崎寄寓廣馬塲同鄉人麫館中自稱帶有妙藥能令百病皆痊見人有病容則曰爾病在何處我已望而知之於是購藥者日衆卽日人亦有深信不疑者得以聳動一時獲利甚厚至初夏生涯漸淡遂附船回故鄉然每向同道中言之猶是鋪張揚厲有乙丙二人聞而艷羡結伴摒擋舟資於上月下旬抵崎仿甲所爲冀博蠅頭之利豈知前次購藥者事後皆知其僞今見乙丙行爲與甲無異咸相戒弗受其愚由是乙丙日荷藥包往來街上竟無一人顧問如是者數日旅囊羞澀歸計難謀不得已赴理事署跪求略給舟資張子豫司馬詢悉情由以爲似此而卽結舟資將來旅人之艱於言旋者皆將取給不亦難於爲官乎遂厲詞斥退次日乙丙又繕禀赴署求巡捕傳進司馬見其懇請遞解回籍雖曰可惡亦頗可憐且禀中文理尚通乃命捕押向山東各商家勸令佽助如尚短少則動身日由署補足又諭捕曰下次有此等人進來不許傳禀 
[孤山梅訊]  
　　杭扇之名甲天下者棕竹墨面紙扇也其竹由廣東販來者最夥先至全棕作坊選擇扇料削磨扇骨遞及裱糊摺疉沙磨剪貼等事各有專門非易七八手不能成每逢秋冬兩季各坊日夜置辦彚集扇莊扇莊之大著名曰扇標或數十箱或數百箱以待來年燈節前後發至關東一路銷售前數年獲利倍蓗故全棕作坊甚多近年出貸旣廣而銷貨反帶不但不能得利且工食幾於無從開支倒閉者十之八九現聞坊家會集同行一應停止約定章程視料之高下定價之貴賤以昭劃一不凖自跌價急於求售至於棕竹之來亦不凖爭先購辦須視其高下以定貴賤庶幾貨眞而價實將來生意可有轉機也○有操楚音者狐裘黄黄乘轎至清河坊某皮貨店購買皮貨約銀一千餘兩囑店夥肩送問其住址則謂因公往閩今泊舟萬安橋下及店夥送至船中見有旗鑼知爲貴官卽有家丁持武林門外湖墅某錢庄銀票一紙給付貨價店夥嫌其太遠欲易就近者再三論說爲操楚音者所聞卽喚家丁使同往上城某號易票行至半途謂店夥曰凡公館衙門皆有規矩予不作是想但君須爲東道主店夥唯唯於是至豐樂橋麫館行沽餚由鼎進酒以觥盛飲至半酣囑店夥曰汝稍坐予出外小便卽來夥亦不疑時已將晚守候良久蹤跡杳然出外探視已化黄鶴而去急往萬安橋下而船亦不知所往詢諸埠頭謂此船不知由何處來停泊已四五日矣今復揚帆而去店夥欲由水路追赶而魚鑰已扃不能飛度重關自念爲人所賺無面目回見店主遂欲投河自盡經旁人阻止送至該店未識若何了結也○初六夜三更時城東南隅紅光燭天約二刻許始熄翌晨訪悉清泰門外五六里某姓茅房失愼云○杭垣三元坊失愼後各店鋪皆搭篾棚照常交易 
 
 

Page 3

 
 
年關將屆已雇匠多人掃除瓦礫鳩工庀材大興土木大約年内可復舊觀也 
[安慶雜言]  
　　四川夔州府汪曉潭太守鑑由夔州請咨赴部引見於初四日清晨行抵皖省當即入城在四牌樓吕信平錢莊小住旋於初五日束裝赴六安與戚串披襟話舊勾留三四日再返皖城按太守籍隷安徽寗國府旌德縣通籍後一麾出守鄉里久睽此次因入覲之便言旋珂里悅親戚之情話望桑梓而欣然古人所謂衣錦之榮何以加兹○初三日夜二更後西門外太平寺地方某姓家因洋油燈遺火延燒蘆席遂致烈焰上騰各善局齊舁水龍風馳電掣而來竭力施救卽行撲滅僅焚去房屋五家後經太平局善士發放錢米蘆席俾貧民被災者得免凍餒之憂亦可謂好行其德者也○會辦河南防務賑撫局候補道馮觀察方植於初六日行抵安慶旋卽乘輿晉城謁見沈仲復中丞并拜會司道聞觀察此來因有賑務要公與中丞面商也小作勾留卽當回局視事 
[騙局翻新]  
　　近有江西人某甲膽敢手持松府恩太守名片私向庵觀寺院謂府大老爺現因新得蘭孫須於僧道塲中募集英蚨若干翼辦一金百鎖故飭向各廟住持隨緣佽助并於某日我府署太守當躬詣各廟燒香爲小少爺頂禮屆期爾等務須靜候恭迎太太亦頗有佛緣將來修造廟宇無論需欵多少定可慨解囊金也諸僧道見説得確鑿且後來又有一宗絶大財項各自踴躍樂助或三四元或一二元不等不期募至某財神廟該住持以刻下僅有青蚨三百未便付給須緩日取洋一元無如甲急圖餬口謂今日照收三百餘俟補給亦可僧頷之然心竊疑焉乃訴諸某差差卽禀知太守太守隨委華邑尊多派幹役緝拿旋由普照寺前王姓客邸拘獲解交華者吳邑尊立令釘銬送入府轅當由發番某君研訊確實並於當堂搜出大小官員名片喝令重笞一千荷以巨枷遊街示衆王以窩留匪類亦令笞責三百將房封釘騙局翻新有如是乎 
[鄞縣二覆案]  
　　鄞縣文童二覆於初十晚出案共招覆三百七十名示期十二日招覆今將前列五十名錄後施丕堯顧邦燮張有濓箽世潤陳丹書張子祿林植三陳清源馮墀颺陳培椿周卓如李兆翰周翊庭范瀛笙張世綬張光黻王正綸唐秉鏞江宙永胡東初謝行溎吕振宸陳秉烈馮至程趙時模施同煦吳寅照邱䁺炯水嘉聲黄翼雲董淵翁祚镐忻崇照陸錫恩洪聖泗林霖陳彬　王經藩陳賢臣徐震汪旭周夔胡紹曾華昌年戴　猷忻振鐸陳仲盤虞雲瑞王志謙周之驥 
[竹行失愼]  
　　松江西門黑魚弄某姓竹行於初十夜四更時失火霎時間赤熛怒煽烈焰飛騰致將萬个琅玕化爲灰燼并延燒草屋兩椽幸援救人多得卽撲滅然附近人家已受驚不淺矣 
[檐船續述]  
　　前報紀鬥富浜撞船沉没一則兹悉該船實載菜餅六百擔男女老幼共十一人某王秦氏與一子一姪由薛家村某甲等救起八人死於非命迄今僅撈獲屍首四具經王秦氏在上海縣署喊控後卽由袁邑尊訊得失事之處生於華邑因將兩造及船埠等送歸華亭縣訊辦詎知失事處實在婁境所獲屍首則在華亭浦口當日由上海縣移解來松卽經華邑尊研訊一切轉交婁者婁邑尊訊及航船户陳四發埠頭蔡小弟皆多方推諉不認碰撞情事十一日華婁兩邑尊會同前往履勘諭令先將屍首收殮再行根究當經華邑尊給付苦主英餅若干元作爲棺殮之費十二日四點鐘時婁邑尊復提訊兩造而陳堅執如前當令釘以鐐銬並其弟發發一并押諸自新所船埠蔡小弟開釋回滬令於三日後查明前來禀覆其未經撈獲之屍首四口著地保再行尋覔云 
[俄人度歲]  
　　昨爲俄羅斯國元旦英公廨循例停訊一日所有捕房應解各犯統歸禮拜四解案法捕房則於下地發落清晨江海關道上海縣英法兩讞員皆至駐滬俄領事署賀禧 
[孩童失路]  
　　昨日有年約四五歲之寍波小孩身穿元色洋布棉馬甲藍洋布棉襖元色布鞋腰束紅扁帶紅緑色辮線東奔西走失路無歸又有年約十一二歲之孩身穿藍布襖頭戴小　似係廣東産亦迷途彳亍顔色慘沮均經巡街英捕帶至捕房移送公廨盤問里居姓氏堅不肯言宋二尹飭候詰問核示 
[末路可憐]  
　　二百零二號英捕見張小雲貧病交攻臥於路畔因之舁送公廨禀訴情由宋二尹飭發棲流公所醫治當晚卽身死所中由司事禀明二尹飭傳地保查無親屬遂令所中備棺成殮發壇標記 
[移提欠户]  
　　李金氏投上海縣控沈杏卿欠銀袁大令設供之下沈供稱此項銀兩係英租界居民馮文俊所欠大令遂備文至英公廨請宋二尹飭差提馮歸案訊究 
[惡鴇宜懲]  
　　娼婦陳桂鳳投英公廨訴稱小婦人决意從良惡鴇逞兇　阻求老爺俯賜超豁宋二尹飭候訊供核辦○娼婦曹素卿訴稱小婦人心厭烟花意欲擇人而事奈惡鴇曹三媽恃强覇阻求老爺援出火坑宋二尹飭明白具呈候核曹娼卽遞禀聲稱小婦人原籍常州府陽湖縣的姓楊世代讀書祗以父母雙亡遂於去年六月被堂伯啓堂托名許字帶來滬上售與同安里曹鴇家學習彈唱偪令賣娼旣而與狎客某甲繾綣刻已懹孕三月欲訂婚嫁曹鴇堅索洋銀三百元甲已如數付給鴇又添索一百元無奈又如數付給豈知鴇又唆使在娼寮司夜度帳之外甥　嵩駿繕立借取洋銀四百元之票據交甲收執仍不許小婦人從良終日脅以嚴威迫使依然賣笑小婦人不允卽舉棍兇毆身上受傷求恩超豁二尹飭候訊供核辦 
[雉經畢命]  
　　浦東人王晉生在老北門内姚姓處當吹鼓手僑寓周家媽媽家素有烟霞之癖日前竊取同業木林之棉被一條質錢八百文旋經木林查悉奔至鄉間向王父煥章訴知其事並告明周家媽媽以致不肯容留令其遷去晉生進退維谷於前晚自縊周家周家媽媽呼令同居之春林解救不及報知其父備棺收殮訪事人所述如此爰爲之姑列報端 
[買良爲賤]  
　　本邑人蔡福全投上海縣呈稱姪女桂珠今年十五歲幼喪父母四歲時憑媒許字現在法大馬路永茂興皮箱店爲夥之張阿榮過門童養日前小的往張家探望姪女屢次不見細心訪問始知張串通伊母章氏及店主名正滎昔於今夏六月廿三日售與西南鄉閔行鎭花烟館鴇子李家娘處爲娼計得身價洋銀一百五十元向論不理求卽提究袁海觀大令准詞飭提旋由差役謝慶將李鴇及桂珠提解到案阿榮及章氏避匿無蹤至晚研訊地保奚蘭亭投案候示蔡伸訴前情並請嚴辦桂珠供稱父母早亡由叔父許字張家爲童養媳尚未完烟今年翁故六月二十三日姑及未婚夫串通正榮售與李鴇處爲娼李鴇兇惡異常逼令作淫穢之事稍不遂意動輒凌虐迤今已接六七客矣李鴇供稱小婦人收買桂珠由正榮介紹本夫阿榮亦出立賣據詢以何故賣妻云父故之後度日艱難只得將妻售去小婦人信以爲實出身價洋銀一百五十元現在伊等欲將桂珠領去求恩追給原洋大令訊得李鴇買良爲賤實屬胆大妄爲著從重掌頰二百下交官媒收管桂珠飭發善堂蔡喝令退去候備文飭差往法公堂派探協提阿榮及正榮到案覆訊核辦 
[上海縣署瑣案]  
　　前有詹斗山等四户扭控二妙堂墨店主查子寛圖賴貨銀五千餘兩袁大令提訊之下判令將查交人保出赶緊理清迄今數月有餘延不料理各原告屢次呈催前晚覆訊查供稱原籍徽州現在治下開設二妙堂墨店生意清寥以致積欠可否求恩按年拔付以十二年爲限詹等同稱限期太遠求卽押追大令向查一再開導查固執前供遂著收所押交詹等叩謝而退○小南門外著名流棍彭寳寳前 
 
 

Page 4

 
 
經犯事由已革縣裴大申訊責遞回原籍邇來彭復來滬上每日三五成羣横行里巷無惡不爲前日袁大令訪悉前情飭差拘提研訊彭供稱小的係江北人在治下南市操舟爲業前雖犯事業已攺過自新大令謂旣已遞回原籍豈容復來著交差收管候備文再行遞解○昨日亭午時袁大令拜客回署時有王秀卿者挈子關通攔輿遞禀訴稱小的係川沙人向業木工兒子昔年憑媒娶金保之女金姐爲室成婚後時有勃谿旣而金姐竟背夫私逃今夏六月二十七日兒子遇諸中途扭控英公廨奉蔡大老爺提訊管押兩月有餘旋經親族議勸償還小的禮洋銀卽將金姐退還母族旋於十一月初四日小的父子在宋老爺案下具結求銷事已了矣不料兄長秋泉聞悉向金姓藉端索借洋銀四五十元金不允以致秋泉昧良誣控小的恐累及無辜是以來案聲明求恩明鑒大令著退去候示 
[法界捕房瑣案]  
　　江北公所司事徐錦堂及侯大冒充包探向新昌泰報關行庖丁徐阿德滋詐上月二十九日徐扭兩人至公堂朱明府判令各責二百板枷號一月旣而侯妻屢次籲求開釋明府憫其窮苦於昨日下午兩點鐘時蒞捕房命連徐帶案問爾等在江北公所是否供奔走之役徐供稱小的係公所中收捐司事明府謂爾旣充司事何等體面爲何竟冒充包探在外訛詐錢財本當嚴加究辦姑念侯妻屢次哀求從寛開釋通事稱日前僑居江北公所之錢子蔭至捕房訴稱有衣箱等物寄存公所徐串同小寍波等私將衣物運出現當尋到小寍波與徐質對請將徐暫爲管押待小寍波到案後如訊得徐無串竊情事始可開釋明府著將兩人開枷各責一百板侯准隨其妻回去徐還押捕房嘻司事也而旣已冒名滋詐平人且又竊取寄存之物何司事之不肖竟若斯耶謂之公所公乎不公○葉更甫侵吞店主張啓壎所收帳洋十元因之控發昨日朱明府將葉詰問供稱小的侵用洋銀五元並無十元之數明府將張手函給閱葉稱信上之語確言少收洋銀十元惟小的祗用五元不妨傳司帳人質對明府謂爾須照來函繳足若張誣告本分府當另行查辦遂著將葉仍還押所覓保出外限十七日繳洋十元○怡生祥主簫谷其控維羅洋行買辦陳子康猪　一案細情已見報章昨日朱明府飭提簫所雇車夫奚桂覆訊供稱小的得叔母訃音於十月申辭簫而返江北日前有唐乙生者偕兄長根寶來家由唐言陳在公堂涉訟須小的來滬一談小的自問與陳素無轇轕不願偕來唐十分催促急如屋火小的没奈何同來此地旣到唐卽引小的至維羅洋行陳給小的洋銀令到案時誣攀筆唆使小的同往維羅洋行私將猪　運出小的回江北日久並未知猪鬟進出情形陳欲賄令小的誣攀小的雖係粗人誓不爲損人利己之事陳至此竟進退維谷遂將小的送入捕房明府著仍還押所提唐至案問爾向操何業陳如何飭爾往江北尋見奚桂當塲有何言語偕爾往江北者共幾人帶去川資若干唐供稱小的本業肉莊目下賦閒已久與陳同鄉日前陳言及奚桂竊猪鬃逃往江北倩小的帶川資洋十餘元協同奚桂之兄根寳往尋次日與奚桂相遇詢及猪賴之事據云猪鬃實由蕭令往維羅洋棧運出明府問爾曾問明猪鬃運往何處否供稱未問目下奚桂不知爲何堅執不承當在江北時並不抵賴明府著兩下當堂質辯兩下嘵嘵良久明府謂唐曰爾不可貪得賄賂將奚桂尋來强指爲竊以便陷害他人唐堅稱奚桂在江北已承認明白明府謂本分府觀爾情形定係陳出錢賄買可將實情供出如敢隠飾定笞爾　唐連連叩首仍稱奚桂有意狡賴明府問奚桂曰爾若不將猪鬃下落直訴定須笞責奚桂稱小的並不知猪　失竊事情卽笞斃亦難供認問爾旣不竊猪　爲何隨唐來滬供稱唐來江北時自稱係包探小的知是辦公之人故隨伊來案明府著將蕭以後所雇車夫陶阿慶帶案問爾於何時進怕生祥曾否運過猪　供稱小的於十月十七日至怡生祥並未運送貨物謂爾前次到堂供明怡生祥祗爾一人當車夫今據奚桂所供十月前係伊拉車爾何前後言語不符耶陶堅稱小的從前並未說過明府又將棧司張秀峯帶案問猪鬃究竟由誰運去供稱實由奚桂偕蕭來運去問爾爲何不告知帳房供稱客人進出貨物常常有之無須關照謂蕭送貨來時爾行中立有收條及來取貨爲何不將收條取回且蕭之車夫並不承認此案一時難以明白遂著將奚桂及唐陸仍還押所候醒悟後再行核斷 
[電傳諭旨恭校]  
　　本月十二日欽奉上諭一道飛電傳來本館已恭錄昨日報首兹又接都門電信謂調度有方之下脱落定安裕祿各派勁勇分道進剿同奏膚功辦理悉合機宜李鴻章定安裕祿均著交部從優議叙等字實因傳電怱促不及檢點致有脫落本館旣接續電合亟補註於此 
[嘉惠貧民]  
　　月之十一日蒙源記寳號孫君震來惠助新棉衣一百件函云今年五十初度蒙諸親友惠賜隆儀莫名感佩本擬設筵欵待以伸謝悃竊念時値隆冬貧乏之家禦寒無具爲此製成棉衣一百件敬祈寳堂代爲分送以祝諸親友之福云云又源記號復助蠶豆四伯七十五斤黄君鏡洲交來經募有利堂助施粥施衣洋五元區公志楊毓堂黄瑞賢何錦芳各助四元羅華錫徐德晃各助三元鄧吉臣霍祚祺郭建昌韋榮錫鄭允榮各助二元黄炳培徐德猷李運源羅田生黄宏軒黄富安楊開秩馮志學鄭庸芳葉善初黄祿明韋梅航吳耀儀黄鎭南黄翼賢曾官大唐鳴謙陸献森楊長保何官照李發興徐平詩黄頴材鄧星垣何杰初各助一元計三十七户共洋六十二元○廣恒泰隠名氏各助十元李冠英助六元德興隆邵家浩何日葵求合家平安各助五元葉耀輝財福陳柳氏各助三元隐名氏助二元陳畊寳隠名氏吳九蓮陸芳橘各助一元計十四户共洋五十六元以上總收洋一百十八元隠名氏助來由米五石均經敬謹拜登呈覆收條備列清單刊報以孫君五旬壽慶諸友稱觥義不容却設以盛儀潔筵厚謝將見笙歌雷動殽饌雲屯誰曰不可而乃雅推友誼愛惜貧民衣被惠及羣生裘厦恩周寒士此日民皆飽暖已無家袂之嗟他年壽慶耆頤定迓慶裘之典黄善士之代募彈指生春隠名氏之濟飢善心不露豈知姓名天上紗碧深籠孫子人間裳黄元吉敝堂拜諸君之厚惠地廣天高愧寸術之毫無責深任重雖荷源源續助而施粥施衣費用實繁還求處處善人或助米助資感恩無極謹此登報誌謝藉以布聞[  上海虹口白大橋元濟堂同人等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
