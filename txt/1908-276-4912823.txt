# 1908 - 276 - 4912823

 

Page 1

 
 
   
 
 

Page 2

 
 
   
 
 

Page 3

 
 
[諭旨]  
　　九月初十日經内閣奏派王大臣驗放分發直隷補用道汪聲玲柏斌陜西試用道蘇思温湖北試用道黄邦俊鞠成霈陳洪蕃高松如嚴開第四川試用道趙錫年廣東補用知府黄謙江西補用知府彭騰瑞四川試用知府許時中山西補用同知劉晉榮直隷試用同知徐鈺鑫河南試用知州李保元湖南試用通判陳善直隷試用通判王金銘廣東試用通判陳鋭湖南試用通判張孝熙四川試用通判楊通斌湖南試用通判楊澤春廣東試用通判楊輈浙江試用通判汪桂森湖南試用通判陳起鵬浙江試用通判成賛清陜西試用直隷州州同劉兆庚湖北試用直隷州州同余兆鋒四川試用直隷州州同耿存良安徽試用直隷州州同周呈芳廣東試用直隷州州同張如翰河南試用直隷州州同黄家崇直隷補用知縣丁能樞山西補用知縣戈佩壎陜西補用知縣余宗壽湖北補用知縣陳鈞湖南補用知縣蘇錦珊四川補用知縣孫覲周廣東補用知縣黄文縉湖南補用知縣杜本倫朱國華直隷試用知縣柳廷黻陳繼　林書鼎江蘇試用知縣王則顧河南試用知縣謝國欽姚訓才蔣麟祥陜西試用知縣彭漢光甘肅試用知縣黄英新疆試用知縣魯永福湖北試用知縣周　四川試用知縣張維彭錫圭廣東試用知縣解祥燡劉鈞余培芳雲南試用知縣蕭桂祥江西試用知縣王壽摶陜西試用知縣孟森立貴州試用知縣王人驥江西試用知縣湛大受河南試用知縣武丕承四川試用布庫大使車學昌雲南試用布庫大使黄鎭南湖北試用布庫大使王國香長蘆試用鹽大使隋葆琪兩淮試用鹽大使葉資琛山東試用鹽大使長慶四川試用鹽大使馬祝康雲南試用鹽大使沈海瀾兩浙試用鹽大使吳海淨雲南試用鹽大使王煥齊兩淮試用鹽大使劉桂清四川試用鹽大使朱德銘兩浙試用鹽大使　柱石廣東試用鹽大使梁維藩兩浙試用鹽大使石紹文歐陽泗陳喬年廣東試用鹽大使黄　文兩浙試用鹽大使俸肇祥均堪以照例發往保送分發知府吏部郎中瑞文堪以知府分發省分補用十一日覆奏奏旨依議欽此 
論説 
[論近東之大變局（續特）]  
　　今且以記者之意臆度之。假使各國接土爾其之公牒。而尤其所請。爲嚴抗布奥之舉。布奥經各國之抗議。自能翻然省悔。收回獨立歸併之前命。則桔靈條約或可不破。而土爾其亦可享旦夕太平之福。然此必不可得之數也。今爲土爾其者。或將與奥布宣戰乎。則以恇弱閒散之卒。必不能當。奥布勁鋭有備之師可斷言也。（據前柏靈電稱。布奥皆已徵集軍隊。預備戰事。而土爾其則尙無準備。）抑將默爾而忍布奥之舉乎。則各國於近東失其均勢。咸欲乘機以嘗一臠。土爾其瓜分之禍。將在眉睫。况自布勒嚘利。亞宣布獨立。（布勒嚘利亞於十四世紀之末。隷於土爾其。柏靈條約認之爲自治附庸之國其政體爲君主立憲由親王一人及立法院總司國政一千八百八十五年併吞東羅馬尼塞爾維亞興帥往討敗之今王費提蘭於一千八百八十七年被舉接位王英武有遠略以伸張民權整頓軍政爲已任迄今國内共有步兵九帥團騎兵一鎭執戈敢死之士約達四十萬名）士之藩屬。皆懷携貳。有蠢蠢欲動之勢。克利脱已脱土而歸併於希臘矣。（克利脱於十七世紀隷土一人九六至九七年克人叛土歸入希臘各國不允羣起干預一八九八年經英法意俄四國議定地仍屬土惟由四國公簡委員治之（阿拉排利亞亦宣布獨立矣（阿拉排利亞於十五世紀之首爲土爾其鎭服隷爲土州其民屢起革命希圖獨立已非一次）使土爾其爲强國也。則當於布之宣布獨立。奥之歸併巴斯利亞赫在戈維拉之日。即應馳電詰責布奥。違背條約之罪設布奥猶倔强不服。則再照會柏靈條約與約各國。申明布奥違約侵權不能容忍之由興師往討。名正言順何患之有。今則羣臣闻信之日。泄泄沓沓。連次　議不得要領。終乃以一紙空文。照會各國。請其按約秉公秉公保護。（見前倫敦電）嗚呼。老大帝國之能力。如此而已。欲求不亡焉可得哉説者曰。土不立憲。則無今日之禍。噫是何言歟。夫蹶而仆者。不咎步之不 
 
 
 

Page 4

 
 
愼。而責地之不平。是童騃之論也。世固有立憲而興國者。未聞以立憲而亡國也。惟立憲於無事之日。則積弱可挽。而國家可强立憲於垂斃之時。是猶桓公疾發。而急求扁鵲也。土國今日之禍。正以立憲太晚耳。 
　　夫立國於世界。必有與立者存。民心者立國之本。土不早自振作。改良政體。預爲收拾民心之計。迨至國政軍實。墮於黑暗。人心渙散。各藩屬知中。央政府之無可附託。咸思獨立以自存。而始欲以立憲免割裂之禍。豈可得哉。韓子曰。木之折也。必通蠧牆之壞也。必通隙。然木雖蠧。無疾風不折。牆雖隙。無大雨不壞。今木旣通蠧矣。牆旣通隙矣。而謂終無疾風大雨之一日。雖愚者亦知其不能。嗚呼。獵者環伺於野。而獸猶嬉游於林。以偷旦夕之安。召亡國之禍者。豈徒土爾其已哉世有老大帝國。積弱不能自立。而猶遲遲不欲實行立憲。僅以籠絡一二藩屬爲事者。亦鑒於土爾其焉可已 
[專電]  
[電一（北京）]  
　　滇督錫良電奏病多力滇衰省防務緊要深恐貽誤且劉春霖將次離滇臂助無人請速簡大員帮辦軍務 
[電二（北京）]  
　　政務處定二十七日會議西北改省問題 
[電三（北京）]  
　　達賴喇嘛所擬預籌藏政事宜草略經理藩部呈由慶邸進呈御覽 
[電四（北京）]  
　　法部以戈炳琦前日召見慈宫垂詢貽榖案並諭認眞審訊故擬留戈緩赴汾州府新任 
[電五（北京）]  
　　軍機大臣面奉慈諭各大臣保薦人才另單開呈儘先請簡 
緊要新聞 
[政務處會議一兩銀幣入手辦法北京]  
　　政務處王大臣以幣制用銀用兩業奉明旨爰於十二日在朗潤園集議入手辦法慶邸及張袁諸軍機度農兩部尙書均到聞其提議大綱先由農工商部將度量衡頒定再行鼓鑄新幣以免重量參差自明年起先鑄出一兩重銀幣一千萬元此後逐年鑄出之數應以官家吸收之生銀舊元爲憑至行用之法擬由大清銀行及部放各欵爲樞紐其遞減限制生銀行用亦應由銀行兑收儘先交部爲法惟歷年吸收生銀及製造新幣務須儘束完畢庶可畫一幣制禁用外洋紙幣製造之法或從前議統歸中央或仍舊制各省自鑄未能倉卒議定應於下期議辦然主張中央者實居多數大約將歸北洋造幣廠鑄造至其詳細節目須俟諸王大臣妥訂大綱方能由部釐訂云 
[郵部奏借洋欵收贖京漢鐵路紀詳北京]  
　　郵部籌借洋欵收贖京漢鐵路奏請降旨簽押一節略紀前報專電現聞京漢一路比國資本最多郵部先向比國商議借欵贖回管理權旋以别訂條件意見各執未有成議郵部乃改向英法二國籌商二國允之郵部遂與磋議條欵於前日具奏奉旨依議日内將　郵部及英法代表出名簽押聞其大端借欵總額共五百萬磅以三十年爲期行息五釐惟十年後亦准陸續還欵倘逾十五年則行息减爲四釐五以他項利權爲抵押不　該路作抵所用路員仍用比國公司人員刻聞外部已咨行此使略謂該路借欵已與英法訂有成約西歷明正以後此路即與貴國無涉云又有一説則謂此項借欵仍以京漢鐵路作押并有已於初八日簽約之説未知確否姑誌之以觀其後 
　　郵傳部陳尙書以該路贖回以後一切利權悉歸中國事體極爲重大應於部内添設贖回京漢鐵路辦事處即以右參議李經楚爲正總辦鐵路總局長梁士詒爲副總辦林炳章陸夢熊二人爲帮辦 
　　又聞郵部所借英欵尙不敷贖路之用擬再田部奏請頒發國有鐵道公債票轉發各省募借其數約二百五十萬 
[攷試留學生進士學員揭曉北京]  
　　學部攷試東西洋留學生曁進士館學員略情已見前報刻經揭曉名次錄右 
　　游學畢業生等第單（最優等十五名）陳振先陳籙王孝絪廉隅　彭世俊　朱獻文　姜順德　虞銘新　黄德章　顧琅　章毓蘭　顧德鄰　程樹德　李盛銜　洪鎔（優等四十五名）　趙連璧雷休　潘志憘　程良楷　馬德潤　任允　張聯魁　周珍　錢家澄　吳炳樅　王治煇　林先民　陳海超　王永炅　張春濤　陳同紀　黄汝鑑　江庸　談荔孫　朱孔文　齊鼎頤　范鴻泰　魏宸組　 
 
 

Page 5

 
 
劉崇佑　齊鼎恒　彭敬時　陳承修　黄右昌　陸家鼎　許炳堃　李鳴謙　汪與準　胡文藻　楊霆垣　吳家駒　葉于蘭　吳憲仁　戚運機　程蔭南　于錫垚　鄧鎔　曾文淵　陳文哲　李景圻　董榮光（中等四十七名）王思博　徐世勳　羅兆鴻　于書雲　郭祖培　易國霖　薛大可　王家駒　金慶章　姚煥　李維鐸　　文易　陳家瓚　吳秉釗　鄭聯鵬　莊澤定　蔣以魁　盧弼　陳亮熙　方時翮　段樹滋　黄炳言　孫雲奎　王鎭南　鄭浩　何福麟　陳紹祖　徐敬熙　陳應龍　司克熙　趙憲曾　張書詔　蘇道衡　樊樹勳　汪澐　區樞　卞頌元　鄭禮鏗　胡國洸　朱紹濓　孫成　黄成霖　吳洪元　陳官桃　安當世　徐鼎元　陳高第 
　　進士館學員等第單（最優等一名）周之楨（優等二名）樓思誥葉先圻（中等五名）曲卓新　蕭湘　吳德鎭　周杰　張成棟 
[蘇省地丁徵銀解銀問題]  
　　附蘇藩第一次正詳（續） 
　　至于蘇省州縣缺分優瘠不齊本視額征多寡爲等差而銀價貴賤又爲轉移之樞紐從前州縣上等之缺固無論已即中下等缺其羡餘所入不僅給用猶足瞻家果其人稍知自愛即可以潔已奉公故以貪黷著聞者絶少亦無因虧空公欵自取彈劾者頃自銅元暢銷銀根日緊要致州縣辦公竭蹶挪移欠解視若故常幾將以補署爲畏途丁漕爲重累如江陰承令金匱汪令破家破産猶不足贖恐繼此查催叅追之員亦將不一而足竊念州縣爲親民之官撫字催科二　并重今以處此時局致使在任各員畏視正供如荷重負每一到任先存去志庶政焉能盡心吏治故無起色夫州縣有不職者盡法懲治雖死而無怨若以銀貴錢賤征不敷解使之虧累而叅追之非惟無此政體爲上司者于心何安本司籌繹再三竊謂欲爲州縣求免累之方必先于征銀取民之制尤必剖解變章非加賦之理由乃能期望卹吏收盡職之效果其正當辦法非以銀完銀别無良策蓋前次部議飭令整頓圜法裁减雜費並籌欵抵補各節旣已查明無可設籌設再加征忙銀則民力旣稱未逮而官累實益暗增固已加無可加若竟免提漕餘則賠欵旣無着落而庫藏久嘆空虚是又免無可免爲蘇省大局計惟有請照前詳准將州縣上下兩忙以銀完銀仍每兩隨收公費錢六伯文以資辦公其賠欵錢二伯文係爲公家另籌之欵亦應援照舊案隨正征解如此變通辦理各州縣具有天良自應知感知奮斷不致搜括朘吞重貽民生之害更何敢侵挪虧欠　悮君國之需此於國計民生良有稗益即言卹吏亦所賴焉或謂蘇省田賦本由科銀改爲科錢一經更張或有煩擾不知以錢合銀分忙奏報終未能盡合市價何如以銀完銀旣免崎重崎輕之弊亦無銀價洋價之殊若　銀色高低小民易爲胥吏所欺則向來折收錢價之時業户完粮未聞用錢亦仍以錢價合洋計算以錢合洋以錢合銀其間有何區别况近來銀幣通行民間用錢大率改爲用銀事成習慣無所爲難無論大小各户或以錢兑銀投櫃或以鈔票莊票交納本折兼收悉聽民便似此一轉移間果實行之可期無弊否則或仿議圖章程凡一圖錢粮公舉一圖長經理收繳以盡善務不假胥吏之手常郡各縣均用此法民咸稱便故號爲義圖各屬情形相向不妨照此辦理也（仍未完） 
[政務處議覆各摺片摘要北京]  
　　十一日會議政務處覆准俾御史請開特科已錄昨報兹悉是日政務處議覆各摺片尙有五件摘錄如下 
　　（其一）奏覆御史俾壽奏請重詔令以肅紀綱摺云方今朝廷鋭意圖功振興百務京外北部院大臣於奉旨交辦交議等件或以車關更制或以事係創行今昔之情不同則調查宜審規畫之計稍鉅　籌欵維艱其中迂廻曲折之由局外或未能盡喻如概刻以時期竊恐事多窒碍然竟聽其延擱亦恐日就因循伏查光緒三十二年十一月諭旨嗣後在京各衙門奉旨議奏事件除速議具奏者仍限五日覆奏外其餘外議事件均限一個月覆奏外省應行覆奏事件均於接奉諭旨之日起限三個月具奏不得任意遲延如係調查需時洋外各衙門均准先行聲明請旨展限欽此應請申明前旨飭下京外各部院大臣嗣後凡應行議覆事件務須恪遵定限從速具覆其奉旨籌辦之事並應將辦理情形隨時奏報以備查核而儆延玩 
　　（其二）奏覆御史俾壽請派王公官員出洋游歷片云上年八月内閣學士寳熙奏陳貴胄法政學堂辦法並請遣派親貴出洋業已奉旨辦理至内外大小官員則臣世凱於三十二年三月奏請選派翰林出洋游歷臣之洞亦於是年九月奏派州縣出洋游歷給事中陳慶桂亦有遴派科道部曹出洋游學游歷之奏均經政務處先後議准照辦在案該御史所陳各節與歷次奏案意旨相同自應毋庸再議 
　　（其三）奏覆御史俾　奏請開儲材館片云自去年明奉諭旨飭令京外大臣各舉所知公同保薦覈計所保員數已不爲少現正欽派大臣分期考驗以備器使至謂注重科學則如外務部之儲材館所以備使事譯材之選而度支部陸軍部農工商部法律館税務處亦各有專門學堂其路礦學堂或附設於京外造路局所惟當培之於先乃克儲之於後至於京外官紳及學生中講求實學稍有時名者前經憲政編查館選派多 
 
 

Page 6

 
 
員分科任事將來政務處需材臣等亦可隨時訪求酌量調用該御史所請附設儲材館之處應無庸議 
　　（其四）奏覆東督徐世昌請添設府治摺云長白山在開原城東北千餘里横亘千里有水南流爲鴨綠江北流爲混同江爲邊防控扼之區又其地夙多金礦林木之饒盛京通志所謂長白之北崇岡疊嶂茂樹深林百餘里土人呼爲訥秦窩集等處適常其地今擬添設府治與臨江輯安兩縣聯絡聲勢呼應靈通應請飭下該督所有勘界築署建官駐兵之處速即籌議具奏將來地闢民聚應否增添領縣均由該督酌量情形隨時奏咨立案 
　　（其五）奏覆御史張世培請增訂都察院官制摺云光緒三十二年九月二十日奉上諭都察院著改爲都御史一員副都御史二員六科給事中着改爲給事中與御史各員均暫如舊等因是年十月臣等會同都察院堂官遵旨議奏御史保送章程增設各道酌量裁併員缺在案三十三年覆奏御史趙炳麟一摺擬請於各給事中内升設掌印給事中二員秩正四品奉旨依議欽此該院官制秉經再三厘訂故上年御史石長信奏請改訂都察院官制臣等公同議覆都察院升轉官缺甫經奏明變通釐定似未便再議增改應請毋庸置議現值預備立憲奏准中外官制分年釐訂届時應由臣等通盤籌畫併案辦理所有該御史請升副都御史爲二品添設僉都御史及變通京畿道職掌各節現暫毋庸置議 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[唐專使行程紀詳]  
　　唐少川專使乘滿洲輪船赴日早見前報兹將到長崎神户情形錄下十一日上午十時抵長崎口外騐疫適同船中有一人患病致全船搭客不能登岸當由領事署赴港務局商明特許唐專使及隨員三四人登岸遂由王領事率同倁商赴船恭迓敦請上岸以應僑商之歡迎會唐專使力辭隨員等亦未登岸次日以驗疫處准該輪開行是晨唐專使仍不登岸僅由頭等叅賛等九人登岸游覽赴領事署午膳旋卽返船十二日由長崎啟行十三日午後過門司埠並不勾留十四日午正抵神户埠當由張領事偕同東京派來接待之黄遵楷郭左淇及神阪一埠華商董事等赴船禀見唐專使接見後並不登岸僅有參隨十人上岸各處游覽并至領事館晚膳亦即返船翌晨乘船赴横濱改座火車逕赴東京 
[西報論唐專使赴日之重要]  
　　字林報載十七日東京電云中國特派美國專使大臣唐紹儀於昨晚行抵横濱今日在中國商會赴宴明日可至東京文滙報載十六日倫敦電云英國維斯脱明司脱報載稱此次唐紹儀赴日將與日政府確實商定日本在滿洲之政策其中以新法鐵路之抗議尤爲重要因與中國滿洲之主權有關也日本於今日當深知英國對於日本滿洲之政策頗有顧忌之意而各國之對於日本舉動亦頗嚴拒故唐紹儀此次抵日外間咸謂必能達其目的日本駐華新使亦擬謹遵條約以定滿洲政綱於此益見日政府有和平調停之意又載同日倫敦電云倫敦地球報登載紐約訪事電論中美公斷條約簽押事云中美今日邦交之篤厚殆無疑義美政府竭力堅持開放門户主義故對於日人在滿洲之政策皆冷眼靜觀而在日人之政策自外狀觀之則無一不欲禁人侵入滿洲而獨操滿洲種種之利權又日人反對新法鐵路一事美政府最爲注意設日人仍抱前議執拗不屈則美政府將出抗議其言曰中國鐵路之發達世界各國均蒙其益今日人獨行梗阻是破壞各國之利益也日人之舉動其意實使中國無權築路即他國在應築界限之土地内亦不能自此端而接至彼端矣唐紹儀之赴日英美兩國外交家皆甚注意故英美之利益皆與此有密切之關係云 
[京師近事]  
　　變通旂制處事宜屢經會議尙無辦法日前又經提議世相國議以敎育爲入手辦法惟該處成立後對於裁旗方面黨派紛岐主張各異主持頗難其人各堂大爲躊躇聞寳侍郎熙亦常以該處難得其人爲慮曾邀對於旗務向有研究者數人詢其意見均以主義難同日屬怨府辭不肯就故該處成立尙遥遥無期云 
　　外務部日前呈遞封奏三件聞一係添設南洋羣島各埠領事一係　邏添設使館并附片舉薦人才分任南洋暹邏領事各缺一係釐訂寳星式樣共分三等九級統按品秩制定另有特别寳星則駕於九級之上 
　　中俄滿洲約章業已妥定續約不日亦將開議聞政府現已議定所有東三省關於地方路礦森林等約概由奉省交涉使直接交涉與續約毫無干涉以清界限 
　　度支部各堂議行預算入手辦法首將各州縣漕賦統按銅元價舉折合奏定銀元由部酌定統一洋價通飭各省遵照施行 
　　印花税准於明年正月實行已紀前報旋以各省反對又議更改現度支部已决定實行昨日天津印花税局已將印花紙一百另四箱運送來京以便設局開辦 
　　度支部堂憲力保該部劉參議世珩以本部左右丞補用專辦北洋造幣廠一切事宜所遺參議一缺以現署斯缺之程利川補授 
　　江鄂兩軍在皖會操屢誌本報現陸軍部以操期在邇電商江鄂兩督將兩軍會操辦法議妥鄂軍由潯陽江對岸之小池口登岸逐日旅次操練行軍至皖北之太湖縣境爲兩軍集合地點定期十月二十二日爲南北軍馬隊衝鋒二十三日爲兩軍遇戰二十四日南北軍一攻一守二下五日舉行閲兵式聞校閲大臣蔭午樓侍郎已定十四日出京出京漢火車南下 
　　赴美專使唐紹儀未出京之先曾與議政諸公會商興復海軍重在人才須有熱習海軍之人爲敎習故擬聘請美人敎練海軍 
　　陸軍部蔭侍郎奉簡使德後除隨帶書記各員擬再簡提鎭中精明妥實之武職六人分往各國游歷專考究水陸軍訓練諸法 
　　川督趙次帥電致政府謂成都主打箭爐路徑崎嶇商情梗塞非條　軍道不足以便交通擬在省會設立交通局派員專司郵電航路各事以期廣開利源現已籌定辦法請示核復以便遵行 
　　軍機處近接各省疆吏要電多件均係問中美聯盟問題之究竟并條陳利害其中極力賛成此舉者實居多數云 
分類新聞 
[政界]  
[通飭巡官不得越權擅專蘇州]  
　　蘇撫陳中丞近查婁齊葑門外 
 
 

Page 11

 
 
巡官陳令月報册内有黄小弟一犯係船夥行竊船客洋銀二百四十八元計贓業已逾貫罪應至死旣係人贜並獲供認確鑿何以不將該犯送縣審辦擅行釋放且反判令失主提洋充賞辦理實屬荒謬因飭巡警總局將該巡官陳令學鑑記大過兩次並由局通飭各路巡官嗣後訊理案件務須衡量案情輕重分别送縣究辦不得越權擅專如果緝捕得力應由公欵内給賞不得判令事主提賞以杜流弊 
[辰州籌欵振災情形湖南]  
　　湘省辰州府水災迭經岑撫電飭府縣查明災情輕重量爲撫恤昨據沅陵縣將勘騐北河災狀並分别賑恤情形禀覆撫院奉堯帥批示云北河一帶被水爲災經該縣親履查勘河東岸觀音巖等處河西岸烏宿及入不酉溪清水堡等處田廬石橋均有冲壞隨同都團携帶災册挨户清查按極貧次貧男女大小丁口分别給以賑恤錢文又分别瓦屋茅屋各給以修復之費並被水田畝每畝優給挑復費錢三千文合計共用銅元七百餘串擬請卽在三十二年分各團分領省榖節經該縣催追收集欵内折成銅元動支彚案開報等情事關賑撫要需應即照准至四方溪坌水兩處小溪内石橋兩座旣屬通行要道自未便因欵艱工鉅置爲緩圖所請於前項榖價再動撥錢一百千文以資津貼之處亦屬可行仰布政司會同善後局即飭辰州府督向沅陵縣飭將修復之田赶緊補種秋糧其砂壓過甚之田現在能否修復將來錢糧應否蠲緩亦卽察看情形分别禀辦一面將四方溪等處石橋修建完固以利行人其施溪下堡等處石壩兩座被水冲斷旣與農田水利攸關自應就地籌欵俾資修理便能否先行設法籌墊以期早日興工即由該府縣等妥議辦理均毋違延仍將遵辦情形隨時禀報查核曁候督部堂批示繳 
[漢關收數之暢旺漢口]  
　　江漢關本年秋季收税總數現已結出共征關平銀八十六萬五各餘兩較之春夏兩季增收四十餘萬兩較之前十餘年已可抵其半年收數矣 
交涉 
[司局籌解英德洋欵武昌]  
　　湖北應解英德兩國賠欵前經部議每年分作四期攤解兹本年應解第三期銀二十七萬兩已由李藩司會同善後局如數籌齊札委知縣鄧樸高毓　領解赴滬交江海關道檢收滙解 
[禁止侮辱洋員長沙]  
　　日前駐湘英領事乘肩輿在城内某處經過適有無知小民尾隨其後任意呌喊事爲地方官所聞次日即出示曉諭以湘省自開商埠所有外國經商以及傳敎游歷者絡繹不絶本地商民自應待以和平不得任意侮慢况中英邦交輯睦駐湘領事係屬欽派大員尤宜敬禮相將以敦睦誼嗣後凡遇外國官商游行街市不准隨後追呼故示輕褻如違定當嚴拿　辦 
軍界 
[徵兵索取回手釀禍南京]  
　　江鄂閲兵大臣王都護到寗點檢閲操後各營准特别假三天十四日下午有輜重營右隊兵士四人同到南門大街賀姓盔頭店内與店主云今春在該店買貨言明在正欵内暗送回手十元以爲酬謝店主不認反謂該兵士等憑空騙詐該兵士等大怒徵兵同來四人一徵兵猝行由櫃檯内將店主賀某拖出互相揪扭觀者塞途巡警亦在旁袖手賀妻旋出來拖住一兵士髮辫不放另有兩兵士飛奔他往約人賀與該兵士互毆至一小時跌暈仆地兩人誓死不稍鬆手道路側目之人將徵兵胸脅彼一拳此一脚賀妻見事不諧拖一徵兵往縣喊冤其與賀毆之徵兵已昏臥地下身受重傷不省人事賀走投江寗縣喊控踰時兩兵士約集兵士三數十人前來見同來人負傷已重賀夫婦又不面各尋什物進内將店貨悉數搗毁一面約衆往縣聲言與江寗縣理論何以我等被打不來理問適龍大令因公外出回署詢問情由知已釀成大事旋卽坐堂諭該兵士等抬受傷兵士來驗詎該兵士等在縣堂大肆咆哮云我等被百姓毒打將死反叫我等去抬豈有此理龍大令莫可如何隨即前往相騐勘得該兵士腰脅委受重傷賀某微傷同來兵士供稱賀某糾約多人攅毆否則傷不至此請飭速交帮兇認眞嚴辦正兇龍大令因案情太重旋由電話禀報督轅曁督練公所及陸軍警察部輜重營管帶該營方君咸五到縣亦詰責該令不應押兵士於班頭房應先講此理現龍大令頗覺爲難暫將賀天婦收押受傷兵士舁送中西醫院療治不知可免性命之虞否 
[營弁格斃刼當匪徒寗波]  
　　奉邑西塢鎭寳和典被刦已紀前報兹聞該匪先是三五成羣在折開嶺經過該處營官以其形跡可疑密派弁兵偵探下落初九日黎明時匪衆至赤雲窩分贓逼僧炊飯供給突被弁兵查悉立即兜拿當塲格斃匪徒九名生擒二名某兵一名亦受重傷遂將獲犯送縣核辦 
學務 
[敎務長之爲難長沙]  
　　湘省吳提學於日前覆試優級師範學生内有名係倩中路師範學堂某學生頂替入塲爲同考某生所攻擊當由吳學使飭令該學堂敎務長貝廣文當堂辨認果係該堂某生因即據實禀覆吳學使遂嚴飭貝廣文管理不嚴令　該生立予開缺而該堂全班學生又以貝廣文不應據實禀覆緣該生程度最高開缺甚爲可惜於是皆歸咎於廣文廣文以兩面受責遂由此告辭而退 
[兩科學生之鬭毆長沙]  
　　湘省中路師範學堂其文科理科兩班學生向來各分界限積不相能時常小有衝突日前有文科某學生與理科某學生因事口角竟至彼此鬭毆某學生略爲受傷當經禀由提學司委員蒞堂查辦知兩學生互有是非擬即一併開除旋經學紳某代爲緩頰議將兩生各記大過一次免予開除從寛了結 
實業 
[議撥官欵製造機械浙江]  
　　浙省工藝傳習所畢業生陳步球精於工藝製成一種鐵機靈妙異常日前已將模型呈請商務局考驗前局 
 
 

Page 12

 
 
憲王觀察大爲賞悦近來該生因創造鐵機等件及另購引擎須洋二千元苦無資本業已禀請撫憲增中丞叩求撥給官欵聞中丞以近來庫欵奇絀此欵應仍由該生籌集如有成效准予專利 
[蕪湖商會禀請速定糖捐辦法南京]  
　　安徽蕪湖油糖紙雜貨商會元昇允德泰公禀江督略謂竊以皖省前議加油糖捐無論何項糖品每百斤概加錢八百文本年五月初六日試署勸業道童委沈令寶琛在商務總會布置一切飭令遵章完納商等以捐重力同辦法苛擾當即具禀前皖撫憲馮乞恩豁免兩次均遭批斥嗣蒙大帥特派陳道惟彦來蕪切實勸諭調停辦法商等莫名感激不得已始勉力認可統捐陳道據此禀覆商等自應靜候大帥批示辦理近閲各報詳載大帥議定糖捐辦法電文内開查陳道前擬洋糖繳税單後每包連舊有及新增共完落地捐銀二錢華糖每包完統捐銀三錢六分其所謂統捐者蓋兼内地釐税與落地兩項言以故所定捐數華重洋輕然不分晰定明難免外人藉口應酌照所擬捐數不分華洋白糖每包定爲落地捐銀二錢内地釐税統捐銀一錢六分凡遇洋糖入内地領子口單者照章完納半税貨入華店繳税單後每包完落地捐銀二錢不領子口單者除完落地捐外另納統捐銀一錢六分華糖進口運入内地向不准報完子口每包除完落地捐外亦一律照納統捐其中如有經過常關之糖查明向完常税若干在所收統捐内照數劃撥完清統捐及落地捐之後在本省無論運往何處概不重征如此分别釐定洋糖有子口單者祗完落地一捐洋糖無子口單與華糖均完納統捐外另完落地捐洋商旣無可藉口華糖之捐亦不致偏重較爲妥善至蕪湖本埠零售之糖數旣無多該處爲通商口岸界限難分可照鄂贛辦法免予繳納等因仰見大帥於籌維正供之中寓體恤商艱之意商等祗讀之餘同聲感佩且照此辦法則加增落地捐一項似可歸向收落地捐處併收統捐一項似可歸經過第一卡征收新立之捐局可裁公家之省費甚鉅裕國便商莫善於此惟貨入華店散漫無稽易滋騷擾且於捐數有損無益商等前據情電商陳道請其轉禀大帥荷辱恩准將貨入華店四字改爲指銷末卡併許願意預完者聽商等尤爲感激然此案久懸不定羣情異常惶惑近聞内地各埠仍有查辦糖捐委員至賣糖各店調查歷年售糖帳薄并謂糖捐仍須照菸酒税一律辦理以故羣相疑懼不敢來蕪多購糖斤因此蕪湖近日糖市頗形蕭索務懇主持實爲德便 
雜記 
[浙江鄉民跪香告荒杭州]  
　　杭省秋間旱魃爲虐八月二十日雖得大雨業已無濟近日鄉民之告荒者前後不下數十起仁和縣治東半山臨平喬司等村之田地受害尤深因係河道淤塞之所灌溉無從以致禾苗花蔴全行枯稿民不聊生盜賊四起衆鄉民已於八月初八日及十五日兩次向本府縣進禀告荒乃目下尙未蒙批因於昨日　聯合四十餘圖张民進城共五六百人齊向撫院跪香進禀告荒叩請派員勘騐禾識增中丞如何批示也 
[沈水伯之希望未絶江西]  
　　江西布政使沈瑜慶近屢被參幸有郵傳部陳玉蒼尙書極力設法故僅開缺另候簡用而已聞陳於日前　致方伯令其交卸後即速來京當於郵傳部丞參安置一席且俟一年後再請升署侍郎雖有交部議處字樣然不緊要可勿過慮 
[派定醫學研究所各員蘇州]  
　　蘇州藩學臬三司詳請設立醫學研究所已奉撫憲批准照辦現蘇臬左廉訪已會同藩學二司札委蘇州府何太守爲該所提調並委候補知縣王樹敏大令充正學長候選同知凌寳澄司馬充副學長並令提調等酌擬開辦章程及開支經費數目禀候核定擇日開所 
[繅絲廠派勇保護女工武昌P ] 
　　鄂省繅絲官廠女工不下數百名每當放工之時觀者塞途痞棍等並敢尾隨其後任情調笑殊與風化有礙刻由該廠委員趙子安太守與警局商妥每日派撥巡警二名會同廠中護勇保護女工出入以免爭端 
　 
[清談]  
　　八科先辦經學 
　　學部奏定八科大學。各堂會議。先從經學一科入手。但求説文小學有門徑能通一經者每省酌舉數名。考驗入學。其他法政文學格致醫農工商七科。尙從緩議。夫經學一科漢儒訓詁宋儒義理。到本朝而集大成已闡發幾無遺蘊。但使通人擷取微言大義。編成講義。其學即不失傳設。科敎授。固自易易。學部先經科而後七科將。將先其所易而後其所難耶。抑先其所緩而後其所急也。 
[制科勿涉時務]  
　　政務處議覆特開制科。仿照康乾兩朝博學鴻詞科。薦舉召試。究其得人之效果。必當勝於保薦一途。此可斷言者也。然讀其章奏。是此科專爲提倡中國文學。勿庸牽涉時務。一若涉及時務。即不足以稱其文學者。其陋孰甚。大凡古人之文章。必令讀者於精神詞氣之間。確知其爲某朝之作。其文乃可以傳世而行遠。今如政務處之言。則名爲提倡文學。恐反有破壞文學之憂名。爲搜羅人才。恐更蹈搜羅骨董之誚。 
[新三笑（三十五）]  
　　還有幾位看官問道。那一句是孔子的不是在下以爲血氣方剛戒之在色這句。是還有些不能切中利弊。你道爲何。血氣方剛的時候。丰采翩翩。其取悦於女子也較易。取悦較易。則其視女子也少覺冷淡。故不必戒的。及至年老力衰。而六根未凈。那時取悦於女也更難。取悦更難。則其視女子也益覺其可愛。故好色之戒。不必在血氣未定的時候而在血氣旣衰的時候。在下適在不少不老的時候。未有這種閲歷。不知質諸幾位老者以爲如何。列位不信在下還有一個証據在這裏。列位阿曾看見過年紀輕輕的人執了刀械去奪妓女的事。閒話休提。再講吳紳到了家中。倒覺有些心灰意懶。想道。我一團興味。去掀動他納寵。那裏曉得他是一個生在　裏的飯瓜。只進不出的。八百塊洋如何能買得著兩個妓女。但事已如此。待我去探探寳琴月仙口氣。再作道理。算計已定就慢慢地出城。到了王阿松妓院。寳琴月仙就笑嘻嘻迎説道。吳大老爺果然信實的。吳紳道。我要不説。説得一定不失信的。寳琴月仙同聲説道。我要問你。昨日那位楊老爺何處來的。尙没問清。吳紳道。你要問他的地方麽。這也甚近。即在常熟。寳琴道。我看那位老爺年紀雖大興志還高哩 
 
 
] 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　蘇省 
　　蘇撫陳中丞前曾札委候補知縣商言志充當諮議局籌辦處文牘科科長商大令奉札後即於日昨禀謝到差 
　　浙省 
　　本省諮議局籌辦處曾經增撫照會九人内杭州七人紹興湖州各一仁和相國因年老首繳照會不願擔任近聞增撫决議再行照會多人期收衆謀僉同之效 
　　順天 
　　順天另設諮議局不附直隷略情已見前報兹悉順天府凌大京兆之意擬即設立定名順天府諮議局所有一切章程均照大津諮議局章程辦理日内則行奏明立案 
[士民動議調查]  
　　廣東潮州 
　　潮州設立籌辦諮議局選舉事務所李守星若前曾倡議並札派紳士多人入局襄理惟倡議時係在警局辦事諸多未協外間嘖有煩言故僅注意警務一方面未得諮議局之眞相近有法政畢業生某君等發起集議選舉調查辦法及組織手續俟稍有頭緒再行禀請督憲立案 
本埠新聞 
[蘇撫電催松滬火車開辦釐捐]  
　　淞滬釐局朱觀察以松滬火車已經拖貨電請蘇撫催該公司速辦釐捐已紀昨報現朱觀察奉到陳中丞復電内開删電並金守等望電均悉頃電蘇路公司文曰前據松滬釐局詳上海至松江火車現已拖貨應於九月十六日開辦收捐已委繆府經嘉彬往滬軍營總車站布置其松江東西門外暫由五庫卡派司巡兼徵等情業經分咨度支郵傳兩部查照兹據該局電禀貴公司擬候部示惟旣經運貨勢難改遲致捐多遺漏貴公司顧全大局務照該局詳定日期先行試辦一面再候部示並盼電復等語除譯發外希即轉行金守等一體知照撫院銃印 
[上海萬國禁烟大會之性質]  
　　萬國禁烟會定于西歷明正在滬開會迭誌報瑞現聞該會與會之國有中日美英法和蘭等六七國緣日本之於臺灣美國之於斐立賓英國之於印度支那和蘭之於和領印度均包容吃鴉片之人民雖熟知禁烟之必要苦不得其良策因此由美發起會同各國特派委員研究方法其如何實行禁種如何防禁密輸如何頒給方藥如何限制購藥如何救治烟癮各種禁烟上之大部題均爲該會應行討論之事然各國情形不同政策不一該會議决之事實行與否一屬於各國之任意該會性質如此與中國禁烟事宜無何等直接關繫云 
[寗紹商輪公司第一次開會續告]  
　　十七日寗紹商輪公司在四明公所開第一次股東大會舉定總協理已紀昨報兹將選舉董事及查帳員權數列下葉又新六各九百五十一權陳文鑑六千另七十五權方耕硯五千九百另五權李薇莊五千六百十權陳子琴五千一百八十權董杏蓀四千二百九十一權袁恒之三千四百八十一權樓心如三千二百六十七權李志方二千二百九十權王蔭亭二千八百七十八權嚴漁三二千五百另六權（以上董事十一人）理伯剛二千三百五十九權穆槿晨一千九百三十九權李詠裳一千七百十八權鄭良裕一千六百九十五權洪念祖一千六百另一權（以上查賑員五人） 
[商務總會上農工商部禀（爲改訂選舉章程事）]  
　　竊維人材以歷練而愈增義務以互盡而斯久上海商務總會發源於商業會議公所事在光緒二十八年首先組織者爲贈閣學嚴故道信厚其時　道晉鑣即從事區畫其間蓋上海爲百業薈萃之區商情向極渙散非設所聯絡無以收合羣協力之效非得公正殷實之富紳巨商互相提倡無以爲衆情觀感之資於是朱道佩珍及司員厚祐等十數人謬被推舉爲會議公所名譽會員試辦年餘漸著成效三十年五月奉憲部頒發商會簡章飭就商業會議分所改名上海商務總會當經遵奉部章舉定會員會友即於會員中公舉議董二十一人又於　董中推舉總協理各一人餘十九人則分任接待書記會計理案庶務調查是證等各職務曾經開摺呈報有案計自改辦商會至今又經四載而歷届選舉議董悉多聯任在各商以爲識途老馬辦事應資熟手意非不是惟各董各有本業必須捨已從公一年不已至於再兩年不已至於三年四年或且五六年担任義務曠誤營業諒各商意亦有所不忍溯查朱道佩珍等自商業會議公所開辦之初即已被舉爲會員任期最久屢次提議擬欲更章按年輪選以均勢逸本年暑假期内劉董樹森袁董鎏虞董和德等又以營業事煩公私不能兼顧諄囑下届選舉勿再列名預選而劉董樹森森辭會之函有署假滿時有事他往務請遴員庖代等語職道司員再四挽留咸以近來商智日開人材輩出理應更番推舉堅辭續選職道司員伏思職會諸議董在滬商業經營素鉅自被公舉入會辦事均能實心公益協力贊襄使會務蒸蒸日上惟於已身營業自不免因之稍弛兹以歷年以來仰賴憲部策勵維持商界人材漸臻發達因擬告退另舉俾久任者得暫缷仔肩專心已業後來者得益加歷練各展所長自係爲力謀進步起見似與公義私情兩有裨益查上海南市總工程局選舉董事章程有每届選舉時先選退舊董三成之一另舉新董如額充補分年遞邅俾人人得盡義務江浙鐵路公司每届年會亦有掣退舊董之舉職會非鐵路營業之比而與工程局董情形正復相同擬即仿照辦理每年選舉期前用掣籖法於二十一人中先行掣退七人暫不列入選舉免其續舉至於總理協理本係由議董推舉自應與諸議董一律籖掣以昭畫一迨下届選舉則舊董中旣又有續退而前退者自仍須預選似此按年遞推庶勞逸旣可均平而公私亦得並顧職道等互相商榷意見相同當於本月初三日大會時當衆宣布大衆均各贊成惟事關增益定章禀乞大人鑒核批示俾有遵循　職道晉鑣於上年十月奉委派充上海商務總會總理已將届一年任滿之期照章先期三月另行公舉自應於九月間分佈選單預備一切如蒙俯賜批准除俟職會修訂章程時訂立專條另再禀請備案外擬本届先爲實行以順輿情而免曠誤實爲公便附批據禀該會議董聯任日久擬先行掣退七人免與續舉至總協理係由議董推舉亦應一律續退則前退者仍須與選按年遞推以均勞逸等情核與部章尙無不合應即照准立案此繳 
[批飭崇明官紳籌還地價]  
　　洋商李德立購買崇明縣屬之花島山等地畝經滬道節次照會英領飭令收回原價將地退還屢紀本報兹悉該洋商以旣奉道憲一再商勸愿爲和平了結惟所出 
 
 

Page 19

 
 
地價及造屋等費均須償還兹由滬道飭據崇明縣何大令查復謂黄仁林所售之花島山地八畆計得價銀一百二十兩又鮑寳宗即鮑五水售賣之璧下山陳錢山漁地二方共得價銀一百九十兩此皆税契所塡之價蔡觀察查核以上地價尙屬無幾其所造房屋究竟需費若干應再勘估並即會商合邑紳者迅將應還地價及造費等銀設法籌足禀候商議收贖以免别生枝節業已批飭該縣分别遵辦矣 
[新簡皖撫來滬]  
　　新簡皖撫朱經田中丞家寳由營口來滬本埠各官均至碼頭迎迓昨日中丞進城至道縣各署謝步 
[江督重申米禁]  
　　江督端午帥訪聞鎭江上海兩處仍有奸商私購米石偷運出洋爰特重申禁令分札滬鎭兩闕道嚴密查禁如有拿獲米石仍即照章變價充公以昭儆戒 
[訊結珠玉業爭奪公所之堂諭]  
　　京蘇兩帮珠玉業爭奪公所一案前日已由道憲蔡觀察訊結兹將堂諭錄下照得蘇京珠玉業前因公所興學一事各起衝突搆訟年餘經前道飭令各延公正人並舉董事代表從中調停抗違不遵實屬有意爭執現在本道特傳蘇京兩幫各舉代表來轅開堂集訊秉公斟酌嚴加諭飭所有舊時贸易公所應由蘇帮借與京帮一切循照向章蘇幫及各幫仍可照常進所交易並擺設攤位京帮不得抗拒其蘇帮自辦之康園或另租别處祗許京帮殷實公正之人入内掮貨京帮旣未出有資本即不得佔蘇帮攤位庶於分辦之中仍寓兩相聯屬之意仍責成現到之蘇幫代表陳宗浩楊德銘並京幫代表哈麔聶佑福四人將在公所之該本幫人認眞約束循規守分如蘇幫京幫有爲難之處卽由陳宗浩哈麔等禀明道縣聽候察核飭遵不准再有爭執已據兩造各具遵結該公所應即啟門照常交易以安生業其堂諭未及聲叙明白者一切仍照舊章辦理毋許有違此判 
[彩票同業反對認捐續誌]  
　　本埠彩票同業因承包警捐之粤人鄭殿勳搶簿勒罰激成罷市已誌前報兹悉此事業由工程局董調停一結該業于昨日復發傳單照常開市傳單云本業前被包捐鄭殿勳苛罰滋擾業由工程局李董出外勸諭並奉道憲面諭所有票捐仍照六月份辦理外埠之捐一概免捐並諭飭該包捐人　本月底爲止另換接辦並飭將各店簿據按月發還著即照常開市等因爲此刊印傳單祈我同行遵即開市照常交易又聞總工程局董事李平書明府以各票店相約停閉實於市面大有妨碍擬請將票捐移歸江南湖北等彩票公司經理每洋一元抽捐一分以資挹注而息爭端聞已奉滬道核准矣 
[禁止繭行收買秋繭]  
　　從前各洋商所開繭行僅收春繭不收夏繭乃近來非但并收夏繭甚至再收秋繭中國絲業竟被一網打盡兹絲業董事以絲業疲敝生機幾絶禀由錫金商會轉移錫金繭業總公所議准停收秋繭並牒請縣局立案示禁該商會復恐與錫金毗連之武陽宜荆江陰等縣未能一律又禀請江督電飭查禁業奉批示云據禀該縣秋繭一項專　絲業收買已由絲業董事與繭業公所集議允洽并由該商會牒縣詳請蘇牙釐局批准示諭在案自應遵守據稱錫金毗連各縣及貪利奸商一味婪收不顧大局非商會權力所及現當秋繭上市摺開原案請飭常州府轉飭各屬繭行一體禁收並札上海道傳諭各絲廠一律免收以重繭業而維公益等情自係爲保守定章愼重商業起見應即照准除札滬道外仰常州府迅即轉飭各屬繭行一體禁收秋繭等語昨滬道蔡觀察亦已奉到札文立即移知商務總會轉飭上海各絲廠一律免收以維公益 
[何謂無辜被累]  
　　滬道批王周氏禀云該氏被控犯姦捲遞朦入異籍迭經飭廨提究訊辦並究追所匿財物在案乃竟挺押不理輙以無辜被害等詞來轅飾瀆殊屬刁狡不准 
[採辦裝鹽蔴袋]  
　　淮南等處商借東蘆鹽斤業經江督奏准在案兹悉此項鹽斤急需交商引運由江督電飭承運蘆鹽委員胡希林赶緊運淮去後旋接復電稱鹽忆備就惟裝鹽之袋現尙缺乏已飭司事張濟洲赴滬採購蔴袋四十萬只一俟袋到即可運淮請飭滬關將袋免税驗放等情昨江督已轉電滬道遵辦矣 
[施救急痧醫院之成效]  
　　海籌兵輪管帶何質玉副戎以該輪水手十八人傳染時症均經英法兩界施救急痧醫院治愈爰於昨晨製就匾額兩方率同弁勇四十餘名排隊鼓樂先送至英界第一醫院其匾文曰濟世功深繼送至法界醫院其文曰佛心仙手一時各弁勇鼓掌稱賀頗爲熱閙 
[中國醫學會成立]  
　　中國醫學會係陽湖周雪樵寳山蔡小香無錫丁福保華亭彭伴漁上元王問樵諸君發起昨日下午二時於上海廣西路會所開成立會首由蔡君丁君布告宗旨繼由各會員次第演説推舉蔡君爲總理散會時已五下鐘矣 
[宣講社第三次講義]  
　　小南門外施家弄宣講社昨日下午爲第三次宣講之期請張鹿笙黄震歐宣講人倫道德顧霖周宣講地方自治 
[印人自殘同種四誌]  
　　新閘成都路波彌文鷄毛棧看門印人乃克生被人謀斃一案昨由老閘捕房派探孫岳廷與九號西探至閘北巡警總局禀請協派偵探同至藥水廠附近查問據小工小王子及女孩王珍稱是晚見雞毛棧看門印人與藥水廠二印人打架二印人持石片毆打一印人倒於地上見有血跡等語該探復至藥水廠詢問徐姓司帳旋將二印人拘獲解入捕房捕頭諭令見証赴英領公堂作証 
城内 
[文明結婚]  
　　時化學堂敎習李默飛昨借城内蓬萊路地方公益研究會與范嫺增女士結婚來賓甚衆頗爲熱閙 
[不准回贖]  
　　陶唐氏控陶倪氏霸贖單地一案兹經本縣李大令訊得唐氏已將該地一畝絶賣於倪氏故翁判不准回贖 
[並非竊賊]  
　　巡防四隊司事駱某寓所被竊案内之邵雲發等三人昨由縣暑幇審李明府訊悉邵與其子阿六俱拉東洋車魏仁卿借宿邵家曾由巡局會同營勇搜查並無贜物判各還押候禀復道憲再核 
[刑訊要案]  
　　前年搶去楊長春氷廠之沈得標及紏女伶白蘭花家之陳明甫朱阿三又砍斃季裕春之王潮生四犯昨日由縣復訊俱不供認各跪練數時還禁再審 
[如何處置]  
　　本縣李大令昨日諭飭各代書略謂爾等代人書寫狀詞無論原被告嗣後須詢明是否吃食洋姻有癮無癮分别加蓋圖記不得漏誤 
[道批]  
　　張順弟禀批賭棍曹林林現擬由道提轅質訊俟上海縣押解到日該民人 
 
 

Page 20

 
 
來案投質可也胡陳氏禀批氏子胡安宋及幫工黄耀九旣因私毁制錢由廨訊明分别判押何以架嫌裁贜無據空言率求開釋開釋 
南市 
[烟民觀望]  
　　總工程局以上海縣曉諭因民報名告示業已張貼多日而來局報告者尙屬無多爰飭地甲再行勸諭勿再觀望 
[扭控家丁]  
　　陳錦堂控傭婦陸阿小串拐伊妻阿翠捲逃一案昨又扭向爲家丁之俞少珍至工程局請究判交保幇尋並著陳自帶見証人來案訊奪 
[控追貨欵]  
　　協豐水菓行夥宋阿生扭控水菓攤主馬掌生欠貨洋五十九元經工程局陳參軍提訊判馬交保先還十元其餘按月拔還五元 
[火警三誌]  
　　洞庭山碼頭甘錦記木作矣火一案昨由被灾鄰居公禀工程局請究經陳參軍提訊甘供在源順保險行保有火險銀一千兩判交保限交保險單並派探查明作内存貨再行復訊 
閘北 
[查提流氓]  
　　閘北虬江橋左附近有流氓聚鬭蟋蟀三路一區巡士前往拘拿反被逞兇抗拒昨督辦蔡觀察特飭偵探課員孫大令查提爲首之人務獲嚴辦 
[火警]  
　　前晚三句鐘施粥廠南首竹匠富南所開之闵棚作内失火毁法平房二間 
英租界 
[押犯圖逃]  
　　周阿六石阿二陳阿林蔣洪生因案收押老閘捕房在案前日串同逃遁周已逃至南京路由捕一併查獲昨解公堂訊究判周加押西牢二年石押一年陳押二年蔣押半年期滿均逐出租界 
[酒醉肇禍]  
　　粤人張英前晚與妻口角開放手槍誤中同居李秦氏之手昨由捕房派探將張拘解公堂請究李秦氏供是晚丈夫未歸婦人聞樓下開槍往視即被張用槍擊傷手臂等處求究訊之張供因酒醉肇禍實非有意判將手槍充公貼償原告醫傷費洋二十五元再押捕房三月 
[拐匪收禁]  
　　乞人胡小三與張全記並粤婦陳王氏張李氏等串拐李裕秀衛文輝家小孩一案昨由公堂復訊屬實判胡張各押西牢五年兩氏各押女所三年仍飭補提同黨再究 
[嚴究騙子]  
　　騙子陳賢芳（即胡連舫）騙大編綢莊綢縐當被察破扭至捕房昨解公堂請究判押西牢半年期滿逐出 
[吸烟賭博]  
　　陳瑞祺姚寅大在楊樹浦一百十七號房屋容留南洋水師勇丁吸烟賭博由捕查獲解廨請究判陳罰洋五十元姚罰二十元充公 
[訟案註銷]  
　　同安保險行控周　達等欺騙保險銀兩昨由公堂傳訊周等延律師到堂稱此案已經理明請爲核奪判將案註銷 
[被告傳案]  
　　德商地亞士洋行控陳仲儀朱治安定貨不出又腦威商人羅炳生控馮振揚賣地不交兩案昨由差探將三人傳至公廳判分别交保候訂期會訊 
[以原就被]  
　　鮑菊人虧欠再門人王德明等銀兩逃逸來滬由海門廳移廨傳鮑到案判交保候函致海門廳飭知原告來滬質訊 
[嘉興竊案]  
　　邵連元在嘉興竊得朱姓衣物來滬由探拿獲昨解公堂訊究判押送嘉興縣訊辦 
[深夜失火]  
　　前晚三句餘鐘浙江路義記剃頭店失火殃及福記烟間等樓面五間 
美租界 
[茶館聚賭]  
　　北河南路六十九號門牌茶肆聚賭抽頭昨由捕房飭探查明該館主姓名請廨出單傳訊 
[控告無憑]  
　　沈阿生昨扭洗衣人殷松蘭至捕房稱前將衣服付殷洗滌衣袋内有鈔票金四開等物向索不認請究捕頭以所控無憑飭殷覔保出外候再查核 
[久假不歸]  
　　夏阿元傅夏氏曾向許蔣氏借得綢衣手鐲等物圖賴不還昨許蔣氏向索被毆由捕併送捕房飭令出外清理 
[油桶落浦]  
　　某西人購得糖油數十桶由武昌路碼頭雇駁船裝輪詎扛夫人多船側致有十餘桶落浦該西人當卽報知捕房捕頭以事出浦江著赴水巡捕船報告 
法租界 
[扭控妻兄]  
　　袁亞金之妻吳氏由妻兄吳連喜揑稱姨母有病囑令回家袁妻遂私取鈔票洋五十元一法不回昨由袁將吳連喜扭至公堂請追吳供胞妹現與母親同住虹口地方判押候提到袁妻再訊 
[限期投案]  
　　陳文英控陳亞二欠洋五百元由公堂判令押交伊叔陳允堂在案兹在押已久仍未交到昨又由原告遣學徒陸慶章投案求追諭令限三天内着陳文英親自到案再行核辦倘逾限不到應將被告開釋 
[串竊車輛]  
　　張學義王亞二串竊孔慶雲朱海雲兩車寓人力車各一輛由失主控奉公堂派探拘獲吊贜解案中西官略詰數語判各押捕房兩月 
[懲辦竊賊]  
　　長江積竊劉松林串同劉之山行竊某西人時表衣服等件被探緝獲解廨訊究判松林枷一月押捕房一年芝山枷一　押一月 
國外新聞 
[近東大變局六誌]  
　　十六日倫敦電云奥國拒絶塞爾維亞之抗議謂奥國歸併巴斯利亞自有權衡塞爾維亞未便干預十七日倫敦電云塞爾維亞議會已在塞京配爾格萊特召集國民圍駐議議門外高呼宣戰不絶於耳有人往謁塞爾維亞首相泊西區君據稱目下情形異常危急戰禍終難免十六日倫敦電云德政府曾告土政府謂奥之歸併巴斯利亞布勒嚘利亞之宣布獨立德國於事前毫無所聞布之獨立尤令德人駭出意外云同日柏靈電云據德國某報載稱德政府已照會塞爾維亞政府凡事須從和平又電云據某德報載稱此次布勒嘠利亞親王費提蘭與德奥兩皇互會並未提及巴斯利亞問題又電云布勒嚘利須將鐵路問題解决始能認其獨立同日倫敦電云布王費提蘭現正巡狩全國並在菲列帕帕立斯奏凱而入又電云英艦隊之赴愛琴海蓋恐一千八百九十七年希臘突攻克利脱之舉再見於今日云十七日倫敦電云希臘政府已請英法意俄四國於歐洲大會之中將克利脱問題與布勒嚘利亞及巴斯利亞赫在戈維拉兩問題同時討論十六日柏靈電云駐土英國大使警戒土國各友須以和平辦事駐土法英俄三國大使照會土政府柏靈條約須由在約各國公議互允始可更動（以上譯字林報）十七日紐約電云近二十四點鐘内塞爾維亞之景象稍覺平靜同日又電云俄政府業已照會各國倡議創立大會討論巴爾幹變局問題又電云英國接到俄國倡議開會之照會後躊躇不決英政府深信德皇實於暗中擾害歐洲之和局又電云德政府對於近今歐洲之風潮現仍緘默不發一語又電云數日以來各處商會之各種債票貶價甚巨（以上譯泰晤士報）十八日倫敦電云昨日塞爾維亞國會密議五時之久議員對於辦法一層多半緘默無言惟會中頗爲激昂外務部大臣謂新築炮臺軍械尙未齊備不可輕言啟釁因現有軍械各品裝運在途已爲奥人所扣留也各議員聞之皆爲默然又電云英政府通告希臘謂克利脱如有熱望英政府非俟其復還故態不能與約十七日柏靈電云土京君士坦丁國民已抵制奥貨警察現正干涉此舉希臘對於克利脱問題現惟候各國之意見德政府警戒布勒嚘利亞禁其離土獨立奥國有將柏靈條約第二十九欵所得關於芒替尼格洛益撤銷之意（以上譯文涵報） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小説 
[學界小説風流太史（五十六）]  
　　第十五回孫桐卿喜認掌中珠眞梅谷怒革郭公子 
　　這位眞大老爺心上本來原不願意。後來忽然轉一個念頭道。這辦學堂是椿公益的事情。或者我在這學界裏頭。可以做些事業出來。也是好的。想着。便接了札子。照例謝了委。便到堂辦事。誰知一到了公益學堂之後。細細的考察這學堂裏頭的情形。方才曉得。這個公益學堂。是合省著名最難辦的一個學堂。這班學生。一個個都是世家子弟。還有一半都是些本省候補官的少爺。也有候補道候補府的子姪。也有藩台臬台的親戚這班學生。一向都倚着父兄的勢力。每每的遇事生風。聚起一班學生來。專和管理人同敎授人爲難有幾個最出尖的學生。大家都起他們的綽號。叫作什麽三大王四將軍。成天的無事生非。搜尋堂員的錯處。一班堂員没有什麽錯處。也還罷了要是有了一點兒不到的地方。一定就要給他们閙一個落花流水。眞大老爺曉得了這個情形。勃然大怒道。怎麽學生的習氣。壞到這般田地。那還成個學生的人格麽。説著。便請了副監督賈大老爺。敎務長袁大老爺。一同商議。袁大老爺是本來只担任學生的敎科。那管理的責任。是袁大老爺本來不管的。現在聽得眞大老爺要整頓堂規。便滔滔滾滾的。把本校的一番利弊。詳詳細細的説出來。又説這件事兒。應該片樣的改良。那件事情。應該怎樣的辦理。説得井井有條。眞大老爺聽了。不住的點頭稱是。便大家商議了一番。把以前的章程。着實改了一下。把這個學堂。慢慢的整頓起來。辦了兩年的學堂。一班學生。也起過幾次小小的風潮被這位眞大老爺斥革了幾個爲首洋事的學生。自此以後。一班學生。方才有些畏忌的意思。不料有一天。眞大老爺正坐在敎務室裏頭。和敎務長袁大老爺講話。忽然回過頭來。早見兩個十六七歲的學生。你摟着我我摟著你兩個人打作一團。那形狀十分難看眞大老爺見了。心中大怒便走出敎務室來。厲聲喝道。算什麽樣兒。還不放手。那兩個學生聽了。有一個學生吃了一驚。連忙放了手。立在一旁。還有那一個學生。好像没有聽見的一般。立在那裡。全然不動只冷笑一聲道。什麽大事用得著如此張皇。眞大老爺聽了。更加發怒道你們當學生的。理應付著學堂的規則。顧惜自已的聲名才是當學生的道理。怎麽你們兩個人。這樣的混閙起來 
要聞 
[度支部奏擬虚金本位辦法清單（續）]  
　　第三年之患銀價漲時有銷鎔出口之患維持金銀滙水兑金之患第四年應辦各事與第三年同第四年之患與第三年同第五年應辦各事與第四年同第五年之患與第四年同第六年應辦各事與第五年同第六年之患與第五年同第七年各應辦結丙法自下手及成功亦須七年每年應辦之事與乙法同惟多發行紙幣節銀元鑄費所有之患亦與乙法同惟可照金價兑銀則兑金之患略輕丁法第一年應辦各事與乙法之第一年自一至九同第二年應辦各事與乙法第二年自一至十同第三年應辦各事一至十與第二年同十一議約旣定即實行禁止外國洋銀入口限制外國銀行鈔票十二鑄造銀元十三發行銀元先從一處辦起逐漸推行全國第三年之患銀價漲時銀元有銷鎔出口之患第四年應辦各事一至十三與第三年同十四逐漸收回商埠銀元運入内地使用十五推廣紙幣第四年之患與第三年同第五年應辦各事一至十五與第四年同第五年之患與第四年同同維持金銀滙水第六年應辦各事一至十五與第五年同十六逐漸收回各處大銀元改小銀元十七取市面金銀平均價值定爲比價變紙幣爲兑金紙幣十八赶造金元第七年各事辦結據上分年辦法觀之無論採用何法其先事之預備相同蓋未有從事未久可得預期之成效者也甲法自劃一銀幣入手先五六年無須維持金價行之我國似覺平易但劃一之後逐漸擡高銀元價值其弊害甚多乙法一面劃一一面即擡高銀元價值可免甲法二次擾動之害但開辦卽需欵甚大維持金價亦甚難若銀價大漲貴於法定之比價以致銀元銷鎔出口其害於財政者比甲法爲尤甚丙法需欵較少難亦如之至丁法有甲法劃一之易無乙法維持之難需欵旣少保險亦輕其大要一曰預備施行幣制之機關二曰劃一銀幣發行紙幣三曰推廣紙幣收存銀幣四曰改造大銀幣爲小銀幣其結束則準市面金垦平均價值鑄造金元改紙幣爲兑金紙幣如存金不敷用仍可照市面金價易銀付給事尙輕而易舉其法較善惟發行紙幣須多存金若善爲節制積累經營亦需六七年後始有成效也 
 
 
 

Page 27

 
 
   
 
 

Page 28

 
 
   
 
