# 1916 - 271 - 4915676

 

Page 1

 
 
   
 
 

Page 2

 
 
時評 
[合從連横] [  冷]  
　　古之所以有合從連横之説者以其在列國時代也今之所以有合從連横这説者以其行之於國外也古之列國在今日中國之本土今之列國在世界之全體今奈何同處中國之中而乃亦用合從連横之策哉 
　　所謂省區聯合會也所謂武裝護法會也是有形之合從連横也所謂甲派之隱謀也所謂乙派之詭計也是無形之合從連横也所謂辭職也就職也議院也政府也聯絡攻撃是有形與無形間之合從連横也總之今日而一入政界一舉一動無一不帶合從連横之臭味焉然則其何能同心同德相見以誠以謀國是哉 
[專電]  
　　北京電參院王乃朋衆院宋淵源等迎合内務孫總長意提出雙十節開選副總統案 
　　北京電憲法研究會昨今兩日均開會討論徐州會議及選舉副總統問題並將宣布以示態度 
　　北京電段總理通電張勳等以後關於國事如有意見得逕電院候斷不許擅自集合致干國法又陸參兩部亦電全國師旅嚴禁軍人干涉政治詞極嚴厲　　北京電對於徐州會議之令頒後叚總理亦有一嚴電告誡 
　　北京電有某政客以私人資格謁黎總統言副總統尊意何屬黎正色答以屬於多數人民所選出者 
　　北京電元首儗派某秘書代表出度衆院解釋徐州會議内容及加訂烟禁罪條 
　　北京電北京報界今日（一日）下午一時開會於報界同志會議有所改革 
　　北京電馬君武等在參院質問借欵事關於制錢頗有研究兩總長表明政府並不持極端借欵主義某議員引商會有自行籌欵之議質問無結果 
　　北京電平院評議如孫洪伊再不正式答辯即下缺席判决 
　　北京電交通部亦咨平政院以羅國瑞等無控訴權不應受理 
　　北京電元首提出特區仍與原屬省分共一議會殊多困難諮詢案衆院已列入江日議程 
　　北京電公府派劉輔成赴北戴河迎迓陸徵祥准今午專車抵京 
　　北京電外交團聞陸長外交頗表歡迎 
　　北京電陸徵祥來電言今日乘京奉車到京並有外交總長命今日内發表之説又外交界惟某公使不滿意餘皆歡迎云 
　　北京電唐紹儀擬於十號左右回滬總統贈藥費已璧還 
　　北京電唐紹儀非允來難辭職聞奉准後將入京請謁 
　　北京電張耀曾訓令滬廳迅將滇土案内袁周嫌疑人傳案審訊並偵查蒙關發電主名詞極嚴厲 
　　北京電公府提議改編新拱衛軍計畫擬將二十二旅擴充爲一師與第一師全師合併即可成立 
　　北京電閣電湘督鑛約已向日人取消轉致省會及實業恊會 
　　北京電欵交百萬契約國院咨復參衆既末得兩院同意故認爲不合事件已向彼方磋改可望辦到 
　　北京電元首擬特派三大專員調查全國鑛事聞熊希齡在列 
　　北京浙財廳長莫永貞今日由滬起程來京 
　　北京電浙督請任命林鵾翔爲外交特派員 
　　北京電陳總長整理鹽務根本計畫改良製產整頓運銷劃一税率 
　　北京電湘督密請裁各省道缺　　北京電許世英曾函呈叚總理有開國承家小人勿用之語 
　　北京電伍朝樞將任漢口交涉員 
　　北京電今日參院兩點半開會到百五十七人王主席宣布告假員名詢無討論蔣報和王揖唐在病辭職表决通過依程（甲）審會報告侯汝信資格無疑書式不合准先到院多數贊成白馬認欽因調集參攷書件下會再告衆無異議（乙）請願股報告全國禁烟聯會願書式合認可受理所請改訂禁例理由亦足惟烟之末絕由官吏執法不力議加官吏考成條例以促進行劉映奎謂股會既主修改何必提交大會主即由該股修正股長章兆鴻答祇能就受理與否爲斷主席以陳谷已到時間亦過本案應付别股審查可延會再决衆贊成下會閉門開密議旁聽退出 
 
 
 

Page 3

 
 
[譯電]  
　　海防電雲南鐵道稽查員愛斯土比爾氏爲一羣盜匪所殺法領事與華官一員刻正追究此案火車照常開行（三十日）路透電 
[東方通信社電] （日本人組織） 
　　奉天電長春中國兵隊因五個月末發餉銀故昨午後忽起暴動於城内三道街大肆掠奪現正與討伐軍激戰（一日） 
　　北京電日本林公龕我九月二十八日往訪段總理詰問鄭家屯事件交涉之遷延段氏答以須俟任命外交總長請暫予以猶豫云云　　（一日） 
　　東京電吉林孟督軍通報日本天野領事謂蒙古軍已經退去則屬佐藤支隊之軍隊亦應復歸原衛戌地請將此旨轉違關東都督該領事回答當以解决朝陽坡喇嘛蒼事件爲先决問題否則不能從命殊爲遺慽云云　　（一日） 
　　奉天電曩歸北大之蒙軍殘留部隊突然現於距洮南二百里之處有向洮南南下之勢　　（一日） 
　　南京電此次徐州會議實由倪嗣冲之主張張勳不過爲一傀儡耳倪氏提出議案八條力求通過惟各省代表中多恐顚覆政府搖勳國基故表反對張氏今亦知事之非深悔自已之輕率故昨已經通告暫停會　　（一日） 
　　北京電衆議院議員王乃昌蕭晋榮參議院議員宋淵源等提出副總統補選案擬以馮國璋爲候補者各議員對此之意向亦以馮之威望最高推爲副總統可爲東南之重鎭足以制止張勳倪嗣冲等之專横行爲又推選副總統一職憲法上亦當然須保薦故此時擬推馮氏云（一日） 
　　北京電大總統將聘唐紹儀爲最高顧問　　（一日） 
　　東京電新政黨之黨網草案已成約本月十日行結黨式（一日） 
　　東京電山縣公今朝訪問大隈侯於早稻田私邸會談一切外間觀測兩者意見恐難一致而政府方面則以爲可如豫定圓滿進行似頗樂觀（一日） 
[戰電]  
　　（英人路透電） 
　　倫敦電英軍在萊斯波曷夫柬稍得進眇奪獲戰壕五百碼錫泊伐爾區域斯特夫砲壘 
周圍有猛烈之戰事英軍奪希西安戰壕重要之都分旋爲敵軍逐出伹英軍復回攻而佔有之昨日英軍在該處俘軍官八員兵五百二十一人昨日英飛機攻撃進行之敵軍援兵敵飛機在陣線後巡哨頗活動伹末多取攻勢（二十九日） 
　　巴黎電薩洛尼加公報云布軍在加瑪恰蘭攻撃四次均大受損失而退布軍又在白羅特河境進攻大遭失敗法飛機攻撃拉斯蒂爾曾見地而起爆裂一次（二十九日） 
　　巴黎電協約軍轟撃松末河境敵軍陣線不止準備於日内進攻（三十日） 
　　倫敦電阿爾巴尼亞皇已被廢（三十日）　 
　　雅典電加里來電云克里特臨時政府發表示文署名者爲希臘前相維里齊洛斯氏與海軍大將康杜里齊洛斯氏哇蒂文中要點乃比較希臘今日與戰前情形（二十八日） 
　　薩洛尼加電薩洛尼加之國防會答稱願遵從克里特島之决議且已發宣言書請希臘人民協助驅除世警希哇斯島已宣布贊成革命各島今悉順從臨時政府（二十九日） 
　　亞姆斯特丹電德國國會社會黨領袖萊特波氏提出動議要求定日於議會休會之前討論首相演説因經多數反對故乃無效（二十九日） 
[公電]  
　　蔣作賓聲明不與武裝護法會電各報館均鑒閲報載鄙人等組織武裝護法會不勝詫異人素持軍人黨主義該會有無姑不具論如有冒列賓名者槪不負責特此聲明敬乞更正蔣作賓三十 
　　交通部來電各局鑒浙江莫干山夏令報房已於本月二十七日裁撤仰各查照交通部卅 
河南電局來電各局均鑒觀音堂報房今日裁撤洛三十 
要聞 
[北京特别通信]  
　　政界之謠言蠭起 
　　徐州會議之影響 
　　唐少川辭職與政局 
　　當局應注意之點安在 
記者到京甫月餘已迭見政界活劇之演出其供給新聞記者之材料可謂勤矣小借欵之小風潮今且擱置一邊聽其下回分解而政界謠言之蠭兩三日内似有翻雲覆雨之觀所以造成此種謠言之要素其一則黨派这分歧也其二則徐州之會議也其三則唐氏之到津而又辭職也其四則府院之間雖云融洽而仍有末能融洽之處也以此數種要素互相化合互相混和遂致政界消息疑鬼疑神似僞而眞又僞吾人爲安定人心起見不可不闢爲謠言然在言之者撃鑿有據若數家珍其不甚可恃之消息殆又比普通所謂謠言者高一等也今且記之而又關之 
　　近日最流行之傳説甲方則言某派相合將以勾結外人斷送主權打破北洋派軍人之勢力以起北洋派軍人之疑而與之爲對壘之乙則言某派與帝制禍首及無識之武人相結以求搖動國本破壤國會干涉憲法如此兩方可云旗鼓相當應有儘有故如靑木之擬聘爲顧問一方主張之一方竭力攻撃之所謂勾結外人之一端也然合同之中究竟如反對者所言與否殊難武斷吾人方望其宣布以辦是非明曲直至於打破北洋派之説則理由有末盡合蓋段祺瑞固可視爲北洋派然各派固一致爲通過於國會卽如馮國璋亦可視爲北洋派然馮之態度雖末可以十分表明而其臭味則對於張勳之流尙不及對於人所稱爲欲打破北洋勢力者之爲融洽蓋所謂北洋派中分歧亦夥今混而言之可見其説不足信也又乙方所謂某派與帝制禍首脏無識武人相結以求搖動國本等云與徐州會議頗有關有關係如云張勳將抬出徐東海組織内閣而梁啟超等遂皆被其拉入更言梁啟超派代表赴徐州以證明與帝制派接近之説代表有無其人此屬事實不必多辦但吾料梁啟超之眼光必尙能見到帝制禍首爲國人所不容張勳之徒爲國人所痛惡利用这必招最後之失敗何至與之相結以自取其危吾欲有爲兩方告者恐帝制禍首從中播弄使兩方如鷸蚌之相持而彼乃來收漁人之利耳甲派也乙派也武人也政客也其殆尙皆夢夢而有覺耶 
　　昨今最駭聽之謠言則某報所云推翻約法另舉囗囗之説也此事又謂從徐州會議發生而某秘書長又憑空被其拉入謂與張勳有何關係政府對於徐州會議明後日即將發一命令詞和平而嚴厲聞稿中有少數武人招亡納叛等語此國務會議所議决而總統所發下者也亦可以大白於國人矣此種傳説固無反證以明其必無而記者研究謠言之自來實仍起於府院兩方之尙末十分融洽但此又非兩機關之不融洽也窵某君之人與某君之人不能融洽耳而不能融洽之故則有種種問題主張不同今尙末逹可以明言之機會也 
　　唐少川辭職或謂政局將生波動此殆不然以如唐氏之人才終不能羅致之於内閣比較之固可惜也但其他閣員殆無因唐不就而懹去志者陳錦濤之盼唐甚切欲交代外交之負擔耳非與唐有何關係其財政總長無影響也谷锺秀與段總理感情頗洽谷無問題也其餘張范許等亦無問題也惟新任外交總長頗難其選非人才之難也求一能通過於國會而張勳等又不致打電報來者則頗需時日耳聞陸子興興復不淺然疏通國會不知尙須費幾十　番菜耳 
　　吾人對於各方之傳説皆敢暫關爲謠言惟帝制禍首之活動乃彰明昭著之事實所謂帝制禍首四字乃因利而借用之實則若輩所圖非必所謂復辟也其目的有二消極的曰使各派不安搗亂政局以速推翻新人物之内閣積極的曰仍執政權揚眉吐氣以速送中華民國於滅亡輩不必言　辟也今日利用張大師則暫不妨言復辟耳蓋若所優爲者乃能帝制能共和以達其仍執政權揚眉吐氣之目的者也 
　　吾旣對於各派請其對於帝制禍首稍加注意稍減其自相殘賊之心而當局者有應注意之數點其一則對於院之間主張不同處宜竭誠商榷從根本上解釋决定之其二則對於徐州會議應府院一致表示比命令更爲顯明嚴决之熊度以去國人之疑慮其三當速選外交人才使内閣平穏持時局其四財政危宜從速行而兌現問題尤宜及早研究以免商人之久困此當局所不宜視爲河漢者也 
[東報述興亞借欵内幕]  
　　大阪朝日新聞北京通信曰集氷炭不相容之分子組織内閣則其易於動搖夫人而知之也曩以府院權限問題段總理提出辭表孫總長憤欲去職段孫旣願留任而又發生實業借欵問題政海風波因是起焉此與日本有直接關係列强亦有間接關係關係旣雜内容遂若迷離不可測度者茲特暴其内幕以供參證者當所歡迎也 
　　中國政府財政素窘而袁氏當國時尤甚故以袁世凱之智略梁士詒之手段當非停止中交二行之兌換不能維持財政於一時日本實業家中有窺袁氏困窮之隱欲以借欵易利權者若此次興亞公司之代表本田是也本田以視察中國爲名徘徊北京其欲逐逐以待投資機會適逢袁氏帝熱薰心而懼日爲之梗乃擬犧牲一切忍受屈辱以媚日本當時農商總長周自齊之膺命至日本以此故也周之隨員長名吳鼎昌者先周出發及周爲日本所拒吳亦喪氣而返經朝鮮忽遇本田氏於火車本田以代議士爲頭銜倡言曰將鞠躬蕉瘁援助袁氏此本田與袁黨接近之始也繼而遊說日本實業家之一部組織興亞公司自稱代表運動借欵不料袁死梁去本田氏因亦嘆日暮途窮矣然中國財政之匱乏猶是也一般財政家束手無策渴望借欵如大旱之望雲霓顧向以富庶聞之歐陸各國困於戰禍不能投資東方美國以某故拒絕借欵中國財政遂處絕境不得已四出張　由是本田氏又得興現政府接觸在北京屢見陳財政總長暨段總理與徐秘書說明日本財政狀况及興亞公司爲有力投資團鄭家屯案適於其時發生本田氏乘之遂謂彼乃代議士屬公友俱樂部該派介乎同志政友二大黨之間頗佔勢力不難左右日本政治方針其意蓋云可自由變更日本之態度以就中國也又謂中國非借外債不能整理内政而興亞公司者可應中國政府之希望本年供給八千萬元若四五百萬之數則予求予取可也陳錦濤旣長財政又兼外交聞本田氏甘言如飴遂爲所誘意爲財政外交一舉兩得何樂不爲此實業借欵成功所以如是速也當與本田交涉之初爲政治借欵二千萬元祇以與五國團之政治借欵優先權相牴觸恐不能成又以交涉之際日本林公使謂實業借欵果有先例政治借欵斷斷不可由是一變二千萬之政治借欵爲實業借欵矣當中國無議會無民黨閣員之時政府尙不能保守秘密若國際交涉之洩漏是也及今議員會聚北京者六百餘名民黨國員之數亦不止一二復以重要政務須得國會同意故政府一舉一動之聞於外界者較前尤甚如募集公債及有關國庫負擔之契約非先經國會通過不得締結故政府尤不能保守秘密在此次交涉大借欵之際外間謠傳不一若日本單獨借欵說實業借欵說從事八千萬元借欵說等紛歧雜出莫衷一是由是與五國團有關係之外人等疑日本代表假交涉五國借欵爲名而經營單獨借欵之事比聞日本對於大借欵先付五百萬元之說外人大憤復以不見中國向五國團進行交涉疑念尤深然外間以政府不求國會同意故擬此爲中日間單純之實業借欵者亦有之及契約發表外間疑忌全泯而政府國會間之風波隨起矣（下略） 
[副總統問題忽又提起]  
　　昨日衆議院員王乃昌蕭晋榮等在衆議院提出補選副總統案同時參議院方面亦由宋議員淵源提出此次提案唐突多數議員事前末經與聞多表驚愕之意昨徵集各方面意見以爲選舉副總統問題關係重大當此政潮溢涌之時尤宜由各方面將意見完全疏通後方可執行選舉至有候補資格諸人亦須先期徵集其意見蓋國會内部目下十分平靜萬一倉卒選舉或因此問題而生意外之波瀾且對院外各方面亦須先事布置而後可也是以一般意見謂宜對内對外先行協商待妥　之後方可選舉 
[徐州特别快信]  
　　康南海昨日離徐一節略紀昨報茲閉南海昨出城係赴張勳生祠開會演講孝弟忠信並非上車離徐聞昨在生祠開會到者數百人均係各省代表及張營幕僚上中下級軍官張亦親自蒞會聽講聞南海在徐尙有二三日勾留 
　　省區聯合會會議結果外間鮮有知者即張　之左右亦祇萬繩拭甘常憲二人與聞其事昨報傳萬拭已赴津其實萬患瘧疾甚劇現正呻吟床褥僅存一息各省代表尙多留徐傳聞不日復須續開會議確否容　續報 
　　近日不有所謂武裝護法會發現乎報傳薩鎭氷哈洖意唐繼堯陸榮廷蔣作賓藍天蔚劉顯世戴戡羅佩金李鼎新等諸安人所發起記者昨唔張勳之軍需課長萬弼臣（即此次派爲各省區代表之招待員）據云武裝護法會即成城團之變相也主腦之人實爲江南某鉅公某鉅公之代表何某日前來徐即大讌各省區代表三次暗中極力敦促各省區代表赴寗各省區代表恐重蹈今春南京會議之覆轍多辭不肯往現祇有鄂贛魯等五省代表被何免强拉去是否又已加入某鉅公之武裝護法會則尙屬一疑問云云此某萬某親告記者之言是否確實記者援有聞必錄之例揭之以告國人贛鄂蘇三督軍昨來電質問攻唐少川電究係何人代爲簽名 
　　張勳昨復龍濟光電有愛莫能助等語 
　　李慶　陳英南昨日已出京回徐據李陳告人云政府允徇張勳之請准唐紹儀辭職將任陸徵祥長外交 
[南京快信]  
　　今日（一日）爲省議會復活之第一日於午前十時開大會行開會禮 
　　省議會昨日（三十日）原定午後二時開預備會因人數末齊延至三時始搖鈴開會預備會無旁聽席故開會情形無從探悉惟聞東台泰興等三屬議員尙無一人報到 
　　省議會沙正議長來省說不確 
　　軍署昨日（三十日）午後四時又開會議齊省長亦赴軍署列席惟内容極爲秘密 
　　中央昨通電各省善後案中關於外交軍政財政三項問題均須歸主管部直接議辦如有特别商酌者應電中央請示不得輕予解决 
　　淮揚徐海屬士紳黄以霖馬士杰周樹年武同舉王寳槐陳伯盟（武王陳均省議員）會勘治運本日已在省會齊淮屬丁紳寳銓已函省長因病目不能與議即以省議員王陳二君爲淮屬代表四屬士紳卽與潘副總裁由台莊下勘矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京津謠言與徐州會議派别]  
　　日來京津一帶謠言頗多如近來張勳等對於新閣員一再指摘外間因傳張等並有叧組内閣之意將推徐世昌爲總理而於内閣閣員亦一一指實其人謂外交爲陸徵祥内務爲祚許世英海軍爲薩鎭氷陸軍爲段祺瑞財政爲熊希齡交通爲楊士琦司法爲梁啓超農商爲張　如國會不予通過即連國會一併推倒云云又如唐總長堅不就職局外不明眞相之人多以段唐互挾種種猜忌有謂北京京津時報所宣布之唐少川十二罪狀一篇記載即國務院中某某傳出者有謂天津散布此種破壤名譽之傳單巡警非僅不干涉且復從而助者又如徐州會議結果外間亦傳其不止發表反對唐紹儀之電惟該會議因各省所派代表尙末到齊故議事尙未作爲終結反對唐少川並非其最後之結果不久必更有警人之舉云云凡此謠言在北京日政治社會中大有相警伯有之槪云 
　　據個中消息云派遣代表赴徐州會議之各省督軍約可分之爲三派安徽倪嗣冲奉天張作霖山東張懹芝直隸曹錕吉林孟遠黑龍江畢桂芳等六人可稱之爲激烈派江西李純湖北王占元河南趙倜福建李厚基山西閻錫山等五人可稱之爲溫和派江蘇馮國璋陜西陳樹藩二人可稱爲旁觀派要之以上各人意見與對於其他之政治問題絕不能互相一致蓋可斷言也再者日昨張勳等聯名反對唐少川之電其列名第二者爲馮國璋此問人見此電報大加駭愕以爲馮國璋對以於張勳之行爲素不滿意且距今末久尙有請張勳駐皖並派兵接防徐州之說且唐少川君入京以前曾以馮氏之邀約赴南京一次互商政見馮更無反對唐氏之事又據英文報云前載各省軍事當局反對唐紹儀就職電文茲悉引電係由徐州代發内有江西李純及江蘇馮國璋列名今馮李不承認此電並謂亦末贊成聞各省中亦有末贊成者馮李等不日將發表一宣言書表明心跡又前載南方某七省尙末署名此電茲聞湖北亦實末與聞云云 
[憲法中之民權修正案]  
　　衆議院議員賀贊元日昨提出憲法草案第三章第五條至第十二條修正案其文云人民犧牲生命推翻專制以爭此數十百條之憲法其最大之目的亦惟曰保障民權恢復自由而已故憲法爲革命之產物實即人權保障之宣言草案對於人民權利採列舉主義是已本員以爲草案原文列舉各條均有非依法律不受制限侵犯等句反言之則依法律得受制限侵犯天旣依法律受制限則凡本章所規定之權利無往而不爲法律所限制試問吾人所享受憲以上保障之權利果安在乎憲法之性質固高於普通　律然憲法旣允許普通法律以制限之權則立法機關可任可訂限制之法律而政府依據法律即無時不可施以限制义類言之憲法之精神全失而所列舉之自由權利徒紛飾語耳中國數千年專制一旦改爲共各在政府舊習末脫每多蹂躏人權之事而人民程度不齊更昩於根本保障之法本員以爲列舉人民權利務應明確規定雖自由範圍應依法律之所定而限制自由之法律亦决不能無限制否則憲法保障之自由不啻以法律取消之竊所不取又按世界各國憲法惟日本憲法對於人民權利條文簡略若歐美各國如英美巴西墨西哥智利葡萄牙瑞士等憲法對於人民權利無不詳悉規定而英之大憲章屬於民法範圍内事亦皆詳定葡萄牙第二章護持人權至列舉三十八欵詳哉備矣蓋各國人民受政府之痛苦最深故競爭結果其規定憲法也較詳我國人民受苦深矣兼採歐美不亦宜乎茲將修正文條列后并具理由以備公决云云 
　　附修改條文所述理由限於篇幅不能具載錄其條文如左第五條中華民國人民非依法律不受逮捕監禁人民被逮捕後逮捕官吏須於法定時間内提至法庭審查其理由違法之逮捕或拘禁得對於被捕之人應負責任第　條中華民國人民非在法庭不受審問非經司法判决不受懲罰刑訊之法永遠禁絕之第　條中華民國爲防衛及練習有置備及携帶武器之權其何種武器當受禁制依法律之所定第　條中華民國人民之住居除職官警察執行法律時不得侵入及搜索違法之侵入及搜索人民得抗禦之第　條中華民國人民通信之秘密密不受侵犯第條中華民國人民有選擇住居及職業之自由得以法律規定適當之限制第　條中華民國人民有集會結社之自由除秘密集會屋外集會武裝集會外不得干涉之第　條中華民國人民有言論著作及刋行之自由但以不觸犯法律爲限第　條中華民國人民有信仰宗敎之自由但不得違背法律妨害公安第條中華民國人民私有之財產不受侵犯但因公益上有必要之使用時須予以適當之價金 
　　提出者　賀贊元　連署者　辛際唐　盧元弼　盧式楷 
　　王有蘭　邱冠棻　蕭輝錦　朱念祖　陳子斌　張　浩　　 
　　歐陽沂　蔣義明　呂志伊　周　玨　鄧　元　褚輔成 
　　杭辛齊　鄒樹聲　王葆眞　朱溥恩　屠　寛　曾幹楨 
[内交兩部行政訴訟前途]  
　　内務部以平政院受理該部停職入員呈訴爲非其職權具咨相駁各節曾記昨報茲聞平政院又於二十八日再咨内務部其文曰平政院爲覆事接准貴部本月二十六日來咨對於本院受理祝書元等一案末爲滿意就中頗多詰難之辭若不亟予解釋恐日後被告官署不免益滋疑誤非所以崇重國家之法治也本院之審理權原分行政訴訟及糾彈事件兩項自糾彈法廢止後雖無審理紏彈事件之權而於行政訴訟其審理權存在如故此項存在之審理權根於現行約法第四十九條及行政訴訟法全體與已廢約法第四十三條規定紏彈事件之審理權截然有容牽混亦絲毫不相關聯且就責任問題而論紏彈事件之負責多屬於身任官吏之個人行政訴訟之被告必屬於組成機關之官署殊不必疑行政訴訟之受理與國務員體制有碍來咨於上述各關鍵末嘗詳加研究因有種種之懹疑斯措辭遂多悮會須知本案之性質係行政訴訟而非糾彈事件又須知審理之被告爲内務部機關之官署而非國務員則於本院審理行政訴訟職權之來歷以及一切疑竇俱於言下立解矣至事官吏之與人民是否各别爲一資格此在君主制之國家容有斯說若共和國家之官吏不過人民所任之一種職務斷不能認爲卿大夫士之資格致與國體根戾近來官秩令之廢止即本此義來咨所引約法第十條人民對於官吏云云謂爲官吏與人民對舉不知該條所稱之官吏卽行政訴訟所稱之行政官署非據此别異處分與被處分者之資格官吏資格說旣不成立則約法上列舉人民各項權利除因職務上特有明文限制者外當然與人民同一享有即當然得爲行政訴訟之主體本院核閲原告之訴狀其所爲指爲違法者不僅文官保障法一端來咨以該法列入文官任免執行令中其發布在臨時約法施行之際當因抵觸不生效力即事實上亦末行使等語並引四年九月三十日申令以爲發令者不認爲有效之證殆以其關於官制官規之制定當時末經法定程序之故但此項程序政府因何末及補完非本院所當過問其與文官保障法案一同列入任免執行令者復有文官懲戒法案現時援據該法案以執行懲戒處分者均經内務總長署名公布是否與約法相抵觸以互爲對峙之兩法一則認爲有效一則謂爲不然殊難索解至考試任用各法案雖於上年九月有所改正然亦以任職一方面爲限而於免職之法案如文官保障法之類申令中並無一字涉及自與之渺不相關總之本院受理此案無論於職權於訴訟主體均極合法了無疑義貴部爲被告官署設自信對於原告確有充分理由儘可詳加答辯不當於應否受理侵及本院之職權相應將訴狀副本咨送查照仍希於五日内依法提出答辯書勿再延展以稽案牘此咨内務總長九月二十八日 
　　交通部停職人員向平政院提起行政訴訟一事喧傳已久迄至本月二十六日訴狀始經呈遞其中經過情形頗爲曲折先是内務部停職人員對於孫洪伊提起行政訴訟之議旣定交通部停職諸人會於丞相胡同鄭宅决議與内務部人員採同一步調故公推技監羅國瑞領銜（羅爲簡任官官位最高）并推鐵路協會會報總編輯闞鐸任起草之事事爲許世英所聞乃派人多有運動對於闞鐸爲種種恫嚇之詞事幾中止經在事諸人再三催促遂將呈稿油印付諸公决當以事縣有日恐逾法定期間遂用以簽名投遞事於次日爲交通次長王黻煒所聞急託平政院中鄂人某君探聽某君即電話通知路政司司長曾鯤化謂呈文確已投進狀稿已爲密鈔一份曾聞信即親至某君宅内將稿取得携回公同研究對待辦法某君頗爲許盡力欲使此項訴訟却下惟平政院旣已受理内務部訴案斷不致有兩歧之辦法故此案恐亦須援例受理也 
[旅京晋人開會爭礦權]  
　　昨日山西旅京同鄕全體假座望園開會提議晋省礦產案此事來源頗遠綠山西平定等處磺產在前淸時曾從總理衙門批許英商福公司有六十年專辦之權不准他人再辦嗣於光緖三十三年山西全省因鑛權喪失乃以畝捐二百七十五萬金向福公司贖回礦權訂明歸本省自辦並訂明此項礦產係晋人公共產業此合間經外務部奏明批准並咨英公使署存案此乃政府特許山西人民之礦權也茲聞農商部於民國三年十月間允許建昌公司到平定開礦於山西地方贖礦成案大相抵觸而建昌公司近已將行着手山西省内外人民以此項贖回之鑛產山西原不限制外省同胞開採但必須取得地方贖礦人民之同意乃建昌公司旣未與地方人協商部署亦未飭知因之山西人民根據成案由省議會敎育會總商會農會各學校報館等發起山西公民大會已於九月二十四日假省議會地址開臨時會一次研究開大會手續並進行方法旋二十七日下午一鐘至四鐘在陳列所開全體大會討論之下當經决定禀部申明成案請求取消建昌公司採礦權並由山西公推梁伯强張衡玉杜上化崔廷獻爲代表進京專辦此事梁等到京後又加推參議員田子琮張友芝衆議員劉孚若李芬圃紳界李位齊高向辰商界范芷生郝嶽齊等八人共同研究於是昨日遂有山西同鄕會之召集計當日到會者百餘人有主張質問政府者有主張建議國會者有主張起行政訴訟者自下午七時開會至十二時始散會尙末議有一定辦法惟聞太原方面已先向農商部提出訴願矣 
[蔡鍔在東病况近聞]  
　　二十八日新支那云蔡松坡氏今在九州大學病院醫治有人曾往訪之據云蔡氏身體强健自十五日入院後由稻田久保兩博士精細診察最初肺部無甚大疾惟因途中感冒稍有異狀而已此外内臟無他症狀但其咽病狀不可輕視然尙未能公表此後一星期可施手術到時方能詳究病狀之經過久保博士與各醫員之懇切及病室之設備蔡氏爲欣悅彼在本國時醫生僅許其食鷄卵牛乳及其他流動物身體衰弱自入該病院後久保博士勸其飮食照常彼之食量與常無異其帶來之庖人隨時烹調中西菜以供彼用醫生禁其讀書惟備有滑稽雜誌以破岺寂福岡氣候和暖養病最爲適宜况秋氣淸爽尤佳病室内看護婦招呼周到病人絕不覺不便云云 
[奉吉匪亂之近報]  
　　奉省近日税局分卡屢有被刦之處然不虞總局之亦被刧也前晚突有匪人攔入蓋復稅局大肆搶掠幸經護局員役及就近警察對擊僅失去貲財 
王局長已電告財政廳速令朱蘇兩知事剿賊據聞此股實係僞黨餘孽又消息云蓋復税捐局於月之二十四號晚十鐘潛進胡匪二十餘名搶去捐欵三千餘元知會該處巡警查拿無着昨財政廳已接到該局長呈報矣 
　　撫順千金寨匪首蝴蝶勾結匪人二百餘名擾亂街市該縣各事毫無查覺張軍長已將縣知事更換令謝祖元迅速赴任將商户損失若干并胡匪進街情形詳細查報以便核辦千金寨本屬繁盛之區街市商户稠密此次被匪擾亂人民莫不恐慌凡舖户有與省城連號者皆將錢財貨物暫運奉省恐匪人乘𨻶復來故也此數日間往來火車運載不絕 
　　瞻榆設治委員舒渭濱因事撤任已委章某前往接充不謂昨接瞻榆縣商人電報言該縣突於本月二十五夜三更有胡匪三百餘人闖入縣署前設治委員舒渭濱竟遭慘死現該匪已分散逃走正遣警兵追撃云云 
　　吉省長嶺縣自胡匪擾害以來雖經陸軍警察維持秩序各商家藉以安謐惟市街攤床小販營業心懹恐怖終末復業而巨商亦屬勉强開門市面仍覺淸淡現崔知事避難已畢回縣理事親自赴街向各商嘵以時局並演說擊敗匪黨情形故小販攤床已營業如舊人心亦漸平穏矣 
[鄂省政界消息]  
　　王子春督軍本一武夫其兼署省長也本非所願祇以鄂官僚多屬北洋系懼新人物爲省長與北洋系有損因之極力慫恿其兼任然王氏亦不甚甘爲傀儡且懼省議會開幕後與之糾纒是以一再力保高凌霨斷任俾得卸其仔肩高氏久官湖北門生故吏甚衆故總統總理俱認爲合格將以命令發表矣而國會省議員議員俱起攻撃歷數從前高氏在鄂之劣跡並謂渠與孫伯蘭長素不相識孫氏晋京時高遽以汽車相贈卽此足見其品格卑鄙云云於是高遂不果鄂而金鼎勳繼之之聲以起但叚總理殊不欲金外出其他運動長鄂之人雖多終難得適宜人物乃藉口淸鄕期間軍民政權宜暫統一待匪患平靖再簡員專治理民政頃省議會各議員見省長至今末經中央任命該會開幕期邇將來王氏必以軍書旁午不能到會一切要政殊難與之接洽特電請中央從速簡任以促政治進行聞前任陜西民政長呂調元因曾長鄂自以爲熟於鄂情頗有願承斯席之意 
　　鄂省長署掾屬自各科僉事以次至額外主事日前已經王子春撤換二十餘人其餘雇員繕生等亦曾舉行考試以定去留名爲衡文字之優劣爲用舍之標凖實則並不盡然聞王氏初派政務廳長胡俊采監試胡託有要公渡江繼派省署金秘書長金亦以疾辭乃命總務科長監試旋即發表凡與胡俊采無關係者皆落職而新入署者亦皆由胡所汲引其權力之大可知矣 
　　鄂省近有一般亡淸官僚之私囊充裕因無所事事結合組織一官債公司以前候補道鍾某及盛寅懹（盛宣懹之堂弟）爲領袖附股者有數十人集資四十餘萬元表面在漢口開一錢莊暗中則爲擔保運動之場凡新政客奉委差缺需欵到任者該公司代墊欵項助其成行除特别徵取優先利息外並代荐佐員司事各職此外如探知某政客與當道有厚誼由該公司與某政客接洽串出其他政客運動差缺該公司遂可從中漁利此亦鄂省場之怪現象也縣佐一職爲元年官制所無現任地方自治將復聞鄂省所設縣佐各缺有不日取消息距設缺期僅祇兩月查湖北縣佐現只設有三十三缺而由中央分發本省保舉之候補縣佐則有一百餘人之多刻下差委甚少各候補者皆窮極無聊旅居客庽進退兩難有米春生者竟舍其官吏資格作江湖游客於黄鶴樓頭測字賣卜以謀餐餐自名爲傲骨山人噫窮候補之怪狀種種色色不一而足即道尹知事之景况如米縣佐者亦不乏人也 
[川議會中之戴戡劉念祖]  
　　川省軍務戴會辦對於護國軍主張先剿後撫經省議會糾舉昨重慶農商會中人亦致省議員劉楊書稱戴會辦現駐渝城凡屬以前起義有功之軍隊概不予以編制悉行從事撻伐近來如張明安彭寗浦石靑揚蕭敬軒等所部之人大都相繼被伊撃散弟等殊難揣其心理此間商農各會已電軍羅公懇電阻止倘使各軍悉被撃散少一兵即多一匪奈何奈何足下代表人民吾用痛苦還望大力主張爲吾民請命也云云聞各議　將再電戴氏聲明前電請其分别辦理 
　　省議員秦大猷則不以省議員七十餘人拍電中央請撤戴戡回貴爲然前日在議長室時曾憤然言曰川東軍事善後使戴戡一去其誰能收束者此電簽名之議員已有數人回里豈非出於揑造若必拍發吾必極反對某議員聲述戴應撤之理由秦議員遂大聲呼斥幾起衝突秦復向衆議員陳述意見謂吾輩爲員此次捫著良心爲一般人民造福豈可攙雜私見於其間衆乃解之曰此電不拍發可也兩方之爭始已然該謂究竟拍發與否尙末悉也 
　　昨日議員秦大猷等提出質問劉念祖仍充敎育科長案文云查敎育科科長劉念祖學識譾陋人格身卑污去歲任職以來樹黨營私敗壤學輿論譁然早聞被人控告有案即無庸再事列舉惟查該科長於帝制發生時逢迎前將軍陳宦意旨鼓吹學界贊成君憲且暗以視學校長位置作爲報酬於是該科長得充前數名或民代表親到投票推戴袁氏曾經前政府宣告在案各報紙亦備登戴可查夫敎育爲立國之本主任其事者宜如何崇尙節操以爲學界之倡乃該科長喪盡良知見利忘義寡廉鮮恥至於斯極以若人而支配吾川敎育將使學風頽壤氣節掃地省長於九月五號到會宣布政見對於用人一途首重道德同人等親聆之餘不勝欽佩惟於帝制餘孽之劉念祖仍留公署主管敎育事務此乃大惑不解者或者省長蒞任未久尙未查學歟抑亦不尙氣節者不足爲道德之累歟茲依據省議會暫行法第十九條之規定提出質問書請本會轉咨溴長公署於十日日内答覆提出者秦大猷黄輔翼連署人李元欽雷澧廖潮宋咸煕彭澤久陳開峻秦森甫張梓樑胡文英王仲賢陳鍾緒高穎劉杰文何伯雨劉西池郭湘馬久勳程金錄周炳文楊仲岳解明德劉楊傳春宣吳煥其楊績李庚余洛書歐陽瑜高裕文邱兆熊郭藩城冉琦瑞黄萬里 
 
 
 

Page 7

 
 
[川省鐵道銀行請開大會]  
　　川省鐵道銀行屢議召集股東大會前日已咨請董事局實行其文云爲咨請事查本行自民國二年五月四號依據股東大會議案成立總行當時公司所撥股本旣未照議會原案數目交付祇給軍用票十萬元以資開辦嗣由熊登第梁正岷咨請貴局議設分所以期發展於議决見覆後即同董事馮國昌劉亞覺前往各處建設僅就抽有之資勉爲其難始將渝漢滬京各分行次第成立隨即具文呈報財政部立案殊部中以本行爲公司附設之營業公司旣未經部核准有案本行雖屬成績可驗亦碍難遽予立案施行是時急欲開股東大會核議辦法適因公司詳請開會而交通部電令暫緩召集轉飭前來乃行務旣已進行豈容中輟受損祇得依舊辦理貯待大會解决嗣又擴充瀘縣順慶宜賓自流井各分行愈覺舞慚袖短綜計先後撥來股本僅得原案三分之一惟恃私人信用多方挹注以謀活動於商場　持至於去年方幸公司詳准開會旋因帝制發生部覆未照准不特本行試辦期滿無所依據以策進行且因時局變遷營業上亦大受影響茲就年來困難情形無不由於未開大會所致者爲貴局說明之銀行要素首重信用本行資本不足尤難宣示自損信用每際收交窮於應付因此競爭利益不敢手爲之此其一開辦三年幸無貽誤惟公司成本指撥無期責望者但就原議以求赢餘撥欵者迄無賡續之接濟不遵議案難副所期此其二歐戰延長金融奇緊若財力雄固可大獲赢餘反是則竭蹶萬端更受操縱者之妨害此其三本省政府借欵雖經前後接替者承認負債務之責而到期索取本息俱無因借公司者如斯遂并本行而同視此其四民軍起義以四川爲戰局索餉換劵逼提現金剝削不休屢瀕危險此其五　據京津滬漢分行報告各該地之川僑以辛亥挪欵之故智紛紛向分行索欵要挾不遂揑控不勝復謀炸殺行員避匿業務悉停此其六本行停止借貸已久乃前負債者見政府借欵不還遂生枝節卽如周茂章等私人借貸亦藉口存案搪塞本行近見京滬川僑之行爲誤認爲盡人可用之公產主權不振貽害何堪此其七凡此之類均與開會有密切關係若不速開股東大會早謀善後之方進行旣屬萬難即收束亦無從着手再查本行總章第二十一條載明本行章程對於國家法律變更有衝突及有應興應革之事實發生時得以股東會議决改正之等語現在本行因爲公司附設之故案猶未立其不適法可知其不得法律保護又可知辦事艱難莫不由此而應興應革之事實業已於上說明茲據此項章程請開股東大會議决辦法相應備文咨請　局查照提議核轉公司詳請政府即開股東大會迅賜辦理實紉公誼 
[浙省會第二十一次常會紀]  
　　省議會於三十日開第二十一次常議員出席者八十三人一時四十分開會沈議長報告嘉興縣議會來咨擬仿照本會辦法先行依照本省單行章程依法召集公决由本會咨行省長核奪一百零四席云動議咨催官廳預算衆贊成卽報告議事日程第一籌設省立女子蠶桑講習所案係二讀會昨日已討論至第二條茲從第三條起逐條朗誦各席之討論於第三條不分預科本科僅分兩班每人數定爲五十人除每縣選送一人外餘均招考此外略有修改即全案通過第二籌設種蔗製糖範圍場草案報告審查情形後有動議提出修正案者其說明理係試驗種蔗而審查報告又僅云製糖宗旨頗不相同討論之下有反對修正案者有反對審查報告者更有對於兩項皆不贊成者然表决皆少數遂打消再就原案討論當議决再付庶政股審查第三建議審查股第二次報告事件由七席登台報告審查結果湘利公司代表翁兆霆濬墾湘湖案二人民黄彭壽等陳謂湘湖濬墾歸九鄕自辦案案經大會解决無須再議其應付會議者一公民胡佩珍等請設置新化縣案二酒商代表徐光溥等請分别減免苛案大大衆均無疑義第四回復各縣警察經費由縣自治處理建議案提出理由說畢以法定時間已到已鳴鉿散會 
地方通信 
[鎭江]  
　　保存初級廳舊址鎭郡城外蔣家巷初級審判廳舊址係純粹司法機關之公產不得變價標賣前經邑紳張君翼雲等禀請高等審判廳訓令丹徒縣公署及淸理官產事務所保存在案茲丹徒縣章知事又奉審廳訓令飭其妥善保管並先繪圖呈報以爲恢復舊制之預備 
　　茶館風潮已平鎭郡城内外各茶館閉市漲價一節已紀前報茲悉該業中人現已公同磋商定於十月一號一律開市聞已議定堂夥繳賬到櫃仍照九八計算碗壺等物亦歸店置漲價之說則暫從緩辦大約各店東亦可允行 
[揚州]  
　　水利協會進行揚州農商會刻聞省議會中擬改議决之水利研究會爲水利協會分設大江南北各一所恐召集在卽有誤時期特函致各縣農商兩會以便派定代表與會其函件中最要事項㈠貴縣水利與水患之情形㈡貴會推舉代表一人或二人希先以姓名見示㈢貴會住在之地點請於接函後函覆 
　　議員相率赴寗江蘇省議會江都縣議員丁文瑩王仕良任桂森朱子貞等昨接得省議會之通知書限於本月二十五日一律到省以便開預備會云云丁君等由鄕來揚略爲躭延卽於二十八日渡江赴寗矣 
[杭州]  
　　慶祝雙十節之預備會慶祝雙十節曾由辛丙俱樂部發起聯合各界籌備舉行昨日（三十日）午後爲預備會開會之期五時開會呂省長派薛君俠農代表蒞會各界代表到會者甚衆首由辛丙俱樂部幹事長龔味生君宣言謂自去秋籌安會發生人民良好紀念之雙十節幾乎廣陵絕響今兹共和復活同人等不得不發起斯會以喚起一般人之觀感惟衆擎易舉尙望各界通力合作以襄盛舉旋由蒞會諸君討論籌備計畫决定暫借商會爲臨時事務所當請商會代表轉向顧王兩會長先爲道逹並請沈衡山龔味生兩君於午前親詣商會面商暫借籌備所地點卽於午後二時借座商會集議一切聞所議决各事大致以小校場爲會場會期爲九號十號十一號三日經費由官廳捐助及各界分别擔負其舉行次序計第一日爲運動會音樂會餘興社第二日爲文明新劇閲兵式提燈會烟火等第三日爲影戲社商學工各界之展覽會游藝社演說等此其大要也 
[江西]  
　　省長不更易之覆電贛省近日謠傳謂戚省長與李督軍意見不合戚將辭職並言政府將派趙椿年爲江西省長李督軍聞之深爲詫異昨特電政府詢問是否屬實國務院當即電覆謂並無更易之議祈轉知戚省長放手辦事可也 
　　省會開幕籌備贛省省議會正式開會之期訂於十月一號正議長任　祺副議長顏丙臨歐陽莘與各議員均於二十六號由報到處遷入會埸此外尙有議員或庽同鄕會或庽旅館或居親朋家亦已於二十七日傳知一律於會期前遷入以免往返之勞又聞李督軍戚省長近已預備祝詞爲議會開幕之用並擬届時酌派衛隊及軍樂隊前往以昭盛典 
[武昌]  
　　省議會籌備紀事王子春督軍以省議會將次開幕議員陸續到省者已近八十人特定於二十八日正午在府内設座備筵讌請以盡地主之誼并囑胡政務廳長等爲臨時招待副議長王鐵公亦以開會籌備事項尙有數揣末决定二十八日上午八時開第二次茶會討論聞第一問題即詹大悲君期前遷入會内一事須徵求全體同意 
[廣東]  
　　朱薩呈報粤狀昨日朱省長薩巡閲使會同報告中央略云陸督軍現仍駐肇已將滇桂兩軍及各路民軍陸續收束各方秩序漸次規復振武軍現亦次第離省合將情形呈報請纾厪念 
[濟南]  
　　省會開幕之公函孫省長昨致省議會公函云查省議會應於十月一日依法召集業經本公署兩次咨行貴會並刋登公報通知在案現爲日無多所有已到各議員當過半數以上應卽於召集之日舉行開會以便提議本省事件即請貴會將報到各議員姓名開單函送藉備查閲除再登報通知外相應函達希即查照見覆 
　　高密民軍之善後善後專使曲豐氏前次帶欵赴東方點驗民軍濰縣用欵八萬元周村九萬元高密三萬元就中以高密所獲爲最少該處管理部深虞不敷分配特派員來省擬請酌量增加以示體恤惟能否達到目的則尚末可知云 
　　電請借債之被駁善後專使曲偉靑因民軍遣散編練業已分别著手惟欵項支絀曾電請政府暫借山東正金銀行大洋五十萬以應東省要需茲聞政府來電只允先由財部撜欵八萬元暫顧目前支付俟大借欵告成再行酌核分配所請由正金銀行借欵一節勿庸置議 
[天津]  
　　曹督軍接印確期直隸朱省長昨派軍務廳股員將直隸督軍印信文件等乘早車護送至保定府曹即於三十日接印又聞朱省長因已卸去兼督軍職特將署内軍務廳之名目取消所有軍務事宜統歸保府督軍公署直接辦理惟直隸駐防五路巡防營及警察仍歸省長節制 
雜評一 
[謠言與政局] [  一子]  
　　以謠言爲手叚者世界至劣之手叚也無實力故乃利用謠言所以顯其内容之虚弱也以隢隢解釋爲對付者亦至拙之對付法也明察者必不信謠言信者亦未必遽因解釋而釋然故亦有所不必也 
　　雖然謠言之起必因事實之相近而借之者一方面之謠言盛一方面之事實暗中必有所變動今者内閣有動搖之勢而後種種政爭之謠言以起政局有可乘之間𨻶而後乃得利用謠言以逹其政爭之目的是故政爭爲謠言之本而謠言乃政爭之動機也當局而不知政局動搖之可危乎則亦已爾苟知之而欲維持之者則第一宜出之以鎭定閣員宜鎭定以行其職務勿以一閣員之進退而遽起猶移議員宜鎭定以行其素志勿以一事件之激剌而遽易初衷議會與内閣苟皆本其至誠不昧之天良持以堅忍不拔之精神則外界雖欲興波作浪而自無從乘間以入持之旣久波浪自平謠言自息此乃維持政局之要義也 
　　若外办界挾其勇猛之勢力交起迭乘而我以張皇之態度應之則適爲所用政局前途危乎殆哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[救濟婦孺會之蟊賊]  
　　地方檢察廳林仲立檢察長以救濟婦孺會偵探曾於上星期日在財生輪船上查獲王竹居等多人指爲拐匪解經本廳派員預審王等並非拐匪旋經一再調查確係正當營業之商人業已一併省釋惟邇來每有以該會偵探名義將良民認爲拐匪貿然拘案殊屬非是因於前日函致救濟會請爲約束各探愼重服務並查禁冒託免滋擾害云 
中國救濟婦孺會調查員余杏鏞趙再靑偵探虞占順王緯文等偵悉興化人緯號撓脚阿三即蕭阿三僞造救濟婦孺會調查員銅牌專在海晏新濟甬興各輪船上向人敲詐當於昨日同往十六舖南寗紹碼頭查緝旋在留美輪船上將蕭阿三拿獲蕭將僞造銅牌抛入浦江當由該由該船賬房施姓證明蕭已迭次向人敲詐俟官廳訊究時可以到堂質證云云該查等當將蕭阿三解送淞滬警察水巡隊轉解地方檢察廳究辦 
[再誌黨人酬答法總領事之盛意]  
　　在滬黨人發起留别紀念會酬謝法領事保護盛意一切情形曾紀前報茲悉該會發起人於日前開茶話會後即函致黨人善後事務所略謂留别法領紀念會業於二十九日下午二時開茶話會各部分首領到者二百餘人全體一致贊成除議决進行辦法外並舉定劉淇胡聘臣王占一曹肅淸四君爲代表准於三十日午後二時至貴事務所接洽一切届時務希諸君稍待云云並聞前日午後所舉代表除王占一因事未往外由劉胡曹三君乘坐馬車親至西門外黨人善後事務所接洽因各審查員均已返庽僅晤護軍使署參謀長趙聯璜趙君對於此舉極爲贊成並謂在善後欵項内提取百分之一作爲開會用費一層俟與審查諸君商妥再行報命聞各代表昨日午後又赴善後事務所晤商各審查員籌議提撥辦法大約可望通過至開會手續已由發起人擬就規則次第籌備俟訂定開會日期即當刋發傳單通告各部分首領云 
[地方自治研究會定期成立]  
　　上海地方自治研究會於昨日上午十時開大會預備會到會者爲李右之吳叔田沈潤挹莫子經王稚眉賈粟香周采臣諸君議决本月八號即陰曆九月十二日下午一時假也是園開成立大會先期通告各會並推舉臨時幹事二十六人姓氏錄下　謝純如　胡益甫　曹幹臣　賈粟香　姚玉蓀　吳確生　顧翕周　尤潤生　潘友梅　劉映藜　葛嘉甫　徐慕郭　唐養儒　曾芝圃　莫子經　陸崧候　程幼甫　韓濂卿　吳叔田　沈潤挹　陳琴軒賈季英　李右之　宋少蘭　王稚眉　周采臣　並聞該會報名入會者已達二百人現在尙末截止云 
[檢察長對於大批雲土案之注意]  
　　洋藥公所代表律師會同公共租界捕在閘北華界滬海道尹公署毗連之空屋内及租界孟淵旅社内抄獲大宗雲南烟土一案因前任滬海道尹周金箴與有關係曾由上海地方廳林檢察長於上月二十六日將周傳案預審判令退去候在案昨日某報又載周金箴於前日投廳預審等情林檢察長閲之頗不謂然以此案曾傳各報訪員務宜格外愼重今周金箴投廳預審祇有一次本廳因人證末齊故末再行往傳何謂前日投廳預審顯見臆造因又於昨日傳告各訪員以後必須實事求是不得再將無稽之言送登報紙云云林君又查得此案尙牽涉李徵五李住居法界愛他亞特路三百六十八號門牌爰又備文飭派法警至法公廨請爲簽字會同捕房協傳李徵五於星期三（即四號）來廳候訊 
[捕房招募日警近聞]  
　　公共租界捕房議决招募日本警察三十名來滬輔助警政曾誌前報茲悉此事已由華捕正巡官兼副總巡張生親往東京與日本警察領袖訂定辦法該日警等大約於十號左右來滬先行習練公共租界巡警章程然後上差巡察 
[供訴傷害巡官之原因]  
　　淞滬警察廳偵緝隊士李鴻强楊保庭日前協同捕房在南成都路續獲拒殺二區三分駐所巡官韓恩貴等案内之關係人劉錫元即劉恩元黄長友卽孫三米得勝卽葉振邦等三名並手槍子彈等物解由公共公廨訊明引渡已誌前報茲悉徐廳長自將該犯劉鍚元等移提到廳後節經親提研鞫劉等初猶狡展迨嚴行盤詰始據劉犯供認前在閘北充當巡長時曾受黨人主使圖謀暗殺廳長（卽指徐氏）前向廳長公館開槍轟撃即伊所爲因與韓巡長有仇故糾合同黨四十餘人擬刦二三區分署軍械報仇洩忿詎爲韓巡官等所見上前盤詰遂乘間將韓撃斃等語質之黄米兩犯供亦無異徐廳長錄取供詞遂於昨日午後遴派警備隊長曾永奎率同偵緝隊士八名將該三犯一併押解松滬護軍使署歸案訊辦 
[破獲鑄造僞幣之機關]  
　　總巡捕房中西包探偵悉牛莊路某號屋内有人私鑄鉛質小洋當於前日前往搜獲鉛質四開一百枚卽將該屋内之常熟人劉月卿浦東人徐錫根連同僞小洋帶入捕房押候解送公共公廨訊究 
[六誌薛華立路西牢之兇劇]  
　　法新租界薛華立路西牢内判押五年之盜匪薛慶華等於上月十三號晚商通各犯强奪管牢西人手鎗希圖放越獄後經西人開鎗將薛撃斃始獲平靜後由管牢捕頭究出起意及附和之重犯徐阿正章許桃胡正楊梅守冬張輝等十四名詳加研訊當將各犯口供錄單呈請石總巡核示石君察閲之下論將法文供單交西探目公事間由華文繙譯譯成華文以便解送法公廨禀請懲治 
[漆匠風潮十八誌]  
　　法捕房以邇來漆業各工匠因要求店主及各工頭增加薪工不遂所欲罷工要挾風潮甚烈查得法租界内所開之油漆店亦有數十餘家深恐該工匠等或有不規則之舉動故特傳諭各探捕如查有前項情事隨時妥爲解散毌任滋擾云 
[復旦公學舉行國慶之籌備]  
徐家匯復旦公學開辦十餘年成效卓著本學期復添請中外知之士公任敎科其正副校長李登輝王竉惠兩君亦均親自授課以故四方來學之士甚衆而大學預科部學生更爲發達近因國慶紀念在卽該校員生喜共和之再造慶民憲之重光對於雙十佳節興致更豪除届時照例舉行慶祝典禮外并擬於晚間排演文明新劇以盡歡忱聞已於課餘之暇從事締習並邀請日本商學士春柳社主任馬君綘士隨時到校指點一切云 
[留滬黨人發起國慶紀念會]  
　　滬上民黨中人以現在共和恢復本届雙十節國慶紀念應踴躍舉行除設立籌備事務所外昨已刋發公啟略謂民國肇造五載於茲其間袁氏肆虐共和兩字殆若餼羊帝制發生共和名詞更成國禁爲人民所不敢言遂令吾億萬同胞之頭顱熱血鑄造之中華民國不絕如線今幸袁氏天誅黎總統依法繼任法律政治趨於正軌國慶返魂民慶再生飮水思源更不能忘情於中華民國成立之日現雙十節在邇留滬黨人特發起國慶紀念會並於是晚舉行提燈刻已設籌備事務所於法租界白爾路四百六十八號凡我同志務希於三百午後二時惠臨集議討論辦法毌任盼禱 
[訓練砲兵之布置]  
　　炮兵第四團王團長以所部砲兵現須操練車輪快砲陣式及射撃諸法惟查砲隊營原有操場不甚平坦且多業草特於昨日派兵數十名各執鐵鐬剷除草根並將操地一律塡平以資練習又選炮兵中略解洋文者一排飭令每日學習打旗言語以備設有戰事於瞭望之處將旗語號燈傳逹消息業已備齊旗語書籍及各式旗幟責令敎習從事練矣 
[烟酒聯合會常會記]  
中國烟酒聯合會昨（星期）開常會由兩同業各執事到會當衆報告表决各案如下一報告江西省城分會成立舉羅桂山爲正幹事王郡封鄭豐王龔千仕爲副幹事並舉定張達　等董事十二員舒厚生等爲調查員陳穎齊爲文牘員唐炳華爲會計兼庶務員一報告紹興代表章楠庭陳紫儀已起程赴京一報告安徽天長縣分會代表朱少章到會報告分會成立舉繆占鰲爲正幹事朱文煥薛森然爲副幹事並舉定朱嘉燧等會董六員王月翔等會計董事二員毆劍泉等調查兩員朱瑞庭爲文牘員劉棣珊爲庶務員蔡錦章爲書記員一接宜昌菸董賀薦榮福建泉川西桂秋晋縣紳士吳淸文永定烟業分會等意見書及函件等一報告陳樾屏因有要事先行回申今日來會報告且表明此項請願書業已表决一致贊成故先行回申一提議遷移會場問題公决此事承烟業公所總董裘恂甫王迁廷楨等熱心公益將姚家弄内烟業公所房屋内之租户辭退讓作本會會所同人感紉萬分惟目前暫不舉動且俟代表回申再行開會公决並公舉金拜宸到裘君處代逹一切並代道同人感忱一副幹事洪少楚宣言現見報章所載財政廳錯怪烟酒聯合會一則竊思我烟洒聯合會自組織成立以來每逢會期屢經總幹事陳良玉聲明宗旨且勸告同胞照章納税以免被人藉口今政界每因捐税之衰減致多誤會實非本會同人之所料今據各方面調查所得營業情形實足供人研究如紹興紹酒往年所釀有二十萬缸去年則僅有八萬缸至本年則又減其半安徽天長一縣業烟者從前有數十家今則祇有六七家且此六七家中祇有三數家常川營業餘則時做時停永定廣豐等產烟處所查報情形亦大致相同即如上海土黄洒一業原有十餘家今則僅存三四家可見今年捐税減省之原因實由產銷之減色而我烟酒兩業之困苦情形自可不言而喻矣我在會諸公務必一致牢守宗旨靜候政府解决始終貫澈衆皆鼓掌至五時半散會 
[贛人忠告張勳]  
　　旅滬江西臨川人劉豁庵君近因鑒於武人干涉政治違背憲法故特聯合鄕蕭艾諸君致書張勳略謂李烈鈞以江西人而護國我公亦以江西人而謀叛千秋雖有薰蕕之别一時實爲桑梓之羞目今天下人並末嘗負江西人而我江西人何獨忍負天下人乎云云並聞劉君茲應國會友人之約已於昨日離滬入都矣 
[靑浦知事被控之調查]  
　　靑浦縣知事高繼宗迭被該縣各公民列欵控告滬海道尹曾密令委負趙彥赴靑查辦刻已竣事於昨日返滬將所得情形呈復察核聞徐道尹對於此案甚爲注意以有學務關係尙擬派道視學余君前往調查云 
[報告敎育進行狀况]  
　　本邑第一學區四年度敎育進行狀况現經學務委員分别調查備具報告書呈請縣知事鑒核茲特照綠如下 
　　一關於職員事項自本年度起上海市立朝宗國民學校校長王遵善辭職由潘如梁接充農壇國民學校校長周慰恩辭職由王福良接充時化國民學校校長嚴乾行辭職由奚敬堯接充引翔港鄕立引溪國民學校校長張運新出缺由陸徵字接充 
　　一關於設備事項上海市立萬竹國民學校男子部建築敎室二幢女子部建築敎室二間其他因受風災損失之校均已次第修理竣工引翔港鄉立虹鎭國民學校因租貨民屋不適應用建築校舍間亦已葳事 
　　一關於學生事項四年度上海市立學校十七處計學生六千一百十七人補助學校二處學生二百三十八人閘北市立學校二處學生六十五人引翔港鄉立學校四處學生三百三十六人代用學校三處學生八十七人統計二市一鄉公立學校學生之發達以上海市爲冠而學生之成績亦以上海市爲首引翔港鄉次之閘北市又次之而上海市立各校男生之多以和安爲最女生之多以萬竹女子部爲最除畢業成績已照章呈報外其他私立各校學生多寡有差具見視察錄中 
　　一關於經費事項四年度敎育經費入足敷出其詳細情形另詳市鄕立學校經費决算書 
　　一關於學業事項四年度各校敎授時間略有增減台添設讀經學科減去隨意科之欵 
　　一關於推廣事項上海私立貧民學校向由穆湘瑤設立自入年度第二學期起推歸市立繼續進行旦華學校向由郁屏翰設立二日内郁屏翰聲明五年度第二學期起改歸市立亦已承認引翔港鄉添設胡家橋學校自第二學期起由卽開辦閘北市自第二國民學校第一學期起由市開辦 
　　一關於調查事項四年度奉飭調查私塾敎員分别免試應試資格詳報在案又調查學齡兒童正在造表呈報 
　　一關於停辦事項上海市立肇周初等小學校引翔港鄉立分水初等小學校閘北市立第二初高等小學校自四年度起均已遵飭停辦至上海市私立學校若啓智染業南洋測繪甲種商業等校均已因經不費敷自行停辦 
　　一關於考察事項四年度第二學期起奉飭組織參觀圑分别出發至南通如臯吳江吳縣無錫常州等處考察敎育計上海市立學校職員十六人閘北市立學校職員二人引翔港鄉立學校職員四人考察所得之優點由各校酌量仿照辦理並由委員報告於暑期小學敎育請習會中 
　　一關於臨時發生事項第一學期内肇和變起各校學生多隨家屬遷避租界各校因此停課一二日至第二學期始稍見恢復原狀 
[策進地方自治會章程之披露]  
　　策進地方自治會自發起以來已將内部辦事機關推定幹事組織就緒茲將該會章程錄下（宗旨）剔除滬上地方積弊期逐漸推行全國鞭策自治進行以鞏固共和基礎（定名）本會定名曰策進地方自治會（會員）不論農工商學各界不拘客民土民具有公民資格者有會員二人以上之介紹均得爲本會會員有選舉被選舉之權（贊助會員）每年樂助本會經費五十元以上者爲贊助會員同享本會一切權利（職員）本會設會長一人副會長一人幹事十四人評議無定額（名譽輔導員）以名譽學識經驗爲衆所欽仰者由正副會長具函禮聘以匡同人之不逮（權限）正會長主持本會一切事務對於會務有指揮監督之權副會長襄佐正會長辦理一切事務正會長因事不到副會長得代理其責（幹事）分五科文牘經濟調查交際辦事細則另行規定（評議部）評議員評議本會重要事務議决後由會長認可施行（選舉）正副會長由全體會員公推評議員由全體會員公選各科幹事由會長指定得評議部之同意而 
 
 
 

Page 11

 
 
分任之（會期）每月關常會二次每年開大會一次由正副會長定期召集（經費）會員入會時納入會費一元年費二元分一七兩月繳納特别捐無定額由會員自由樂助（戒約）本會會員不得以本會名義爲個人之行爲如有違背章程及敗壤本會名譽者得通告除名（事務所）暫設英界南泥橋西首墳山路翕濟學校（章程）本章自發布之日即生效力如有末盡之處得會員三分之一提議經職員議决即可修改之 
[辦理黨人善後事務所之函稿]  
　　民黨各部首領昨因善後問題在仁元里會議茲將其致事務所函錄下事務所諸先生鑒連日偏勞不勝感佩惟茲事發生後始而磋商繼而會議再而審查一再遷延迄無解决之期在諸公愼重其事手續不厭周祥而黨人自聞此事以來即引領盼望詎料時歷月餘尙無影響值此西風蕭瑟衣被單寒倘仍遲延縱有西江之水恐將索黨人於枯魚之肆固非政府辦理善後之初心而任意延宕之嫌恐諸公亦無以自解同人等各有部屬固負維持之責無如旣有善後之名即無挪借之路月餘以來火食房金百般羅掘現實力盡計窮所部之人無力爲之代籌生活荆天棘地巨眚在躬旣憫其窮困無依時慮其鋌而走險五中焦灼非言可宣萬懇諸公鑒此艱難請將審查原案於三日内確實公布以解倒懸之急迫切陳詞惟希公鑒孫縱横闞鈞李迺環李緖昌盛碧潭金維撃丁純蓀劉公仇王民貴孫繩武夏爾鈞沈氣含李炎高孟龍王大鵰華盛文王伯衡趙璧陶子周丁少西許震亞吳江左張建勛吳限侯馬伯麟王漢同啓 
　　辦理在滬黨人善後事務所昨致張匯滔函云孟介先生大鑒頃接台函以民國日報登有黨人善後近聞一則内稱軍署接有鄂省王督軍密電以鄙人在漢領解散費萬元一事是否接有此項鄂電請示復等因查日前軍署因鄂省曾經辦理資遣誠恐有黨人復來滬上重複冒領特電請鄂督將領欵黨首姓名查示去後嗣接復電將領欵各黨首姓名開示前來内中並無執事在鄂省領欵情事此外亦無他項電報茲將鄂省復（電文已見前報）抄送察閲爲荷 
[江蘇各縣現存議員（十一續）]  
　　阜寗縣原額二十五人除參事員五人外現存二十名江啓錕　董橦華　陳錦雲　武啓源　郭玉森　蔣斌　左燦之　曹秉琢　王慶榮　祁昌啓　戴　　周以美　陶國俊　顧鎭東　孟安康　姜慕猷　邱風采　季龍官　徐中傑　　　　 
　　崑山縣原額四十二人缺額六人現存三十六人　杜師愈周一陽　王震　趙詒奎　沈培德　屈錫蕃　金德鳳　潘亮廷　許鍾霖　朱鍾鰲　陳汝堯　龔映奎　朱然　吳福安　金玉相　吳景陽　張庸　徐陶璋　蔣　巽　錢鳴球　錢田文　周文照　蔣大光　張誠　張耀　許朝陽　嚴德鑄　陸成熙　彭鳳來　李世琛　周法久　沈山靈　顧積和　黄統　　王爾熾　吳德培 
[法捕房添招華捕]  
　　法捕房總巡石維也蒞任以來整頓捕務不遺餘力今又以新兹關租界地方遼闊尤多靜僻之處各捕房原有華捕二百七十六名不敷差遣故禀奉法總領事核准添招華捕二十名現已揀選齊全諭今兩道金線華捕頭潘七寳帶領出外學習捕務並將各路名稱譯成法文口授指導一俟學習成熱卽行發給號衣上差站崗 
[省長飭查嗎啡]  
　　江蘇齊省長以近來时有奸商在滬地私購嗎啡藥粉混入食物内搭坐内地各小輪船帶往各鄉銷售害人亟宜查禁業已飭由江海關監督轉請南北各分關巡船扦手凡遇小輪過關務須加意驗以杜夾帶云 
[道尹公署記事二則]  
　　新任滬海道尹徐元誥任後本擬將署遷移嗣因一時無相當房屋故仍以華興路原駐地爲辦公機關連日布置一切煥然一新電話電燈均已裝設並由警廳於署前添設崗位兩座加派巡警二名輪流荷槍守衛 
　　昨日下午二時許駐滬俄總領事與副領事喀君同乘汽車至道尹公署回謁徐道尹當即延入客廳茗談至三時許始興辭握别 
[監獄官辭退兼職之批詞]  
　　上海監獄官兼陸軍監獄典獄長李蒓蓀因就原籍湖北省議員之職呈請辭職經高等檢察廳核准另委上海第一看守所長敖雲亭接充已誌前報茲悉李獄官因兼任陸軍監獄故又向松滬護軍使署請辭兼職昨奉楊護軍使批開呈悉該監獄官兼理陸軍獄務以來辦事實心有條不紊刻當清　獄囚之日一切正資臂助所請辭職本難照准惟據稱該員本鄂省停職議員現在鄂省議會重開集會在即急須回鄂就職尙屬實情旣據呈請江蘇高等檢察廳委員接替仰俟新委之員到日即將陸軍監獄一切事務移交新任接續兼辦具報此令 
[私带烟土進口類誌]  
　　傳渭濱前日乘某輪船來申带有烟土五磅正欲登岸被海關扦巡查獲解由水巡捕房轉送地方審檢廳訊辦在案茲悉此案已經該廳判决傅渭濱監禁三個月並罰洋五十元惟據傅聲稱當搜出烟土拘送海關之時尙有赤金六兩一錢亦被扦巡抄去請求給還問官允爲致函水巡捕房轉訽海關如果有赤金准於期滿開釋之時給領又張阿才乘神户丸輪船由海參威來滬帶有烟土數包値銀數百兩當被水巡捕房偵探查獲解至該捕房由梅捕頭飭將張阿才解送上海地方檢察廳訊辦烟土送往海關存候焚燬 
[搜獲藏匿身畔之私土]  
　　洋藥公所調查員昨日協同巡捕至華記路第四百六十六號屋内湖北人甲乙二人身畔抄獲紅土百數十兩又粤人某甲昨日懹帶牛尾土三只被人窺破自黄浦碼頭跟至元芳路密報巡捕將該粤人攔住抄出證物先後解入捕房押候解廨訊辦 
[包探破獲花會]  
　　賭徒李紹明傅小娘在新閘梅白克路九百十九號屋内私設花會誘賭歛錢被新閘捕房包探高美生查獲搜出賭具一併帶入捕房押候解廨訊究 
[新閘火警]  
　　前日午後三時新閘成都路二百十九號門牌陳姓平屋内起火霎時冒穿屋頂即經捕房立驅皮帶車前往澆息燬屋一間隣居幸末殃及 
[藝徒墮地受傷]  
　　漆匠學徒徐長生昨在蓬路漢璧禮西學校四層樓上油漆房屋失足墜地跌傷胸部小腹等處由該校經理函送同仁醫院請求療治 
[汽車碾傷小孩]  
　　住居唐家弄永泰絲廠隔璧王春福之子財明年十二歲前晚二時行經北四川路海寗路轉角處被五百七號汽車撞倒碾傷腹部受創甚重由百四十號巡捕目暑睹將汽車夫及受傷小孩帶入捕房捕頭命送同仁醫院療治昨飭包探查傅家屬到案再行核辦 
[電車撞傷行人]  
　　華商電車公司之十九號電車前日傍晚在中華路行駛由小東門至小南門迨駛至小南門相近救火聯合會前適有收字紙人某甲年老龍鍾由北往南被電車撞跌昏暈頭顱受傷該車二十一號司機人立卽停車設法施救末幾漸漸甦醒由查票員車送新普育堂爲之醫治一面由崗警回報一區三分駐所備查 
[小販被人砍傷]  
　　前日傍晚有住居天通庵之小販黄小二不知何故被人用刀砍傷右臂二處經人舁送同仁醫院請求醫治 
[瘋人在途胡鬧]  
　　前日午後有一外路口音之人在馬路上胡鬧似哭似笑莫明其故後面隨觀者甚衆當被老閘捕房一百九十六號西探查見恐肇事端卽將此人帶入捕房詢問據稱安徽人姓洪名子卿餘語不倫不類捕頭以其患有神經病着卽送至公共公廨轉送棲流 
所留養醫治 
[夫婦之惡感]  
　　寗波人陳九臯（卽陳國懹）在上海地方審判廳控告髮妻陳周氏不守婦道請求離婚等情前日午後由袁廳長飭吏往傳陳九臯陳周氏到案經許推事官會同檢察官開庭研訊良久判一併退去候示 
[拐匪歸案訊辦]  
　　武進縣棲鸞鄉民人陳秀林之妻任氏及弟媳石氏被吳和生拐逃來滬將二婦藏匿他處吳住閘北陸家莊開設小飯店之吳葉氏處被陳尋見扭控警署解押司法科在案茲悉此案昨經武進縣公署來文業已將吳提去歸案訊辦 
[妓女違章拖人]  
　　英法兩租界毗連之松江路（即愛多亞路）一百零一號門牌花烟間烟妓王小寳前日在英界方面之馬路上拉客被五百六十六號華捕查見拘入總巡捕房禀奉捕頭令王妓存洋十元保出聽候傳廨訊罰又貴州路四十三號門牌雉妓姚阿媛山東路某里揚州雉妓陳桂蘭均因深夜在途拉客由捕查見先後拘入捕房轉送公共公廨發交官媒看管候訊 
[忤逆案不能成立]  
　　北新涇鄕民孫進堂之子名子南近患神經病時發時愈前日手執菜刀欲將所案之羊宰而食之其父阻止不聽扭至四區四分所控告忤逆昨解司法科經嚴科員察得子南確係患病不能以違逆諭判交孫姓族長領回監護療治 
[失方認領皮箱]  
　　划船户桂長根前日駁運漢日輪船上厦門來客二人之行李後因遣存皮箱一只無人認領該船户正欲收藏適被崗警查見帶至第一區署問明拘留並將皮箱啓視候人認領在案昨有滬北全安棧接客夥張生祥投稱妻子由厦門附乘漢口船來滬遺失皮箱一只特將内中所儲現洋衣服開單呈閲該署員逐一核對無不相符准其覓保具結給予領回划船户即從寛開釋 
[事主追獲竊賊]  
　　積竊徐阿毛屢經警廳飭緝末獲茲又於前晚至江灣鎭東市梢徐桂祥所開之小茶肆内竊得銅壼一把鉛壼二把及衣服等物携贓而逸旋爲桂祥覺察立即出外將該竊追獲交由巡警解送警察廳經司法科提訊一過連同失主轉送地方檢察廳開庭預審判將原贓給予失方具領徐阿毛收押候辦 
[竊賊分别處治]  
　　新閘白克路二百零九號門牌住户吳裕生控王長根謝永正楊金生朱裕山串竊衣物又德國總會控顧小弟在蘇州河船上竊物由探將各被告一併查獲於上星期六解至公共公廨經中西官逐一訊明判楊押西牢九月王謝各押半年朱押三月顧押兩月分别示儆 
[竊案尙待調查]  
　　王治榮前日混入宜昌路三號門牌長豐麵粉廠内竊取吳允生之衣物圖逃被三百七十八號印捕查獲拘入戈登路捕房押候派探毛伊文查明實情再行解送公堂訊究又李長平前日竊取南京路一百六十八號門牌吳福生家衣物携贓圖逃被探查獲帶入老閘捕房押候查明解究 
[過犯攫取金環]  
　　李陳氏控吳阿根在福州路攫取金耳環上星期六由捕將吳拘解公共公廨經中西官訊知吳係過犯判押西牢一年半期滿逐出租界 
[探目拘獲乞人]  
　　王振華曾被吳淞路十號門牌西人瑪禮遜控告騙洋三十元經公共公廨中西讞員訊供不實判王開釋在案詎王於前日又至北京路美華書館向西人求乞被二十七號西探目查見以其違章將王拘入捕房押候解廨訊究 
[滬海道署批示二則]  
　　滬海道尹公署昨批閘北增興押舖禀爲揑誣　訟請求據情轉詳由查此案前據鼎豐押舖來署具禀節經周前道尹批據上海縣知事　復以該押舖遷移地點與原有鼎豐押舖相距不及一百四十丈已咨會工巡捐局弔銷執照勒令停閉免致有礙定章等語呈復在案案已經縣議結該押舖自應遵照停閉毌庸多凟此批又批南滙縣公民傳庭梅禀爲在縣告贖墓產獘延無效抄黏請求核飭由禀黏均悉據禀丁鴻章掮贖墓產運動冰　等情是否屬實仰該縣知事查案秉公核辦此批副禀發 
[俄國著名音樂家來滬]  
　　俄國著名章樂家散谷來欲赴美國道出滬江我邦人士皆欲一聆其妙音當其末至上海之前已在北京獻技一次備受各界贊賞茲定於下星期三及星期五卽陽曆十月四號六號兩夜在本埠博物院路外園戲園内奏技凡我國士女之往觀者散氏無不優禮相待而靑年學子尤爲歡迎有音樂之癖者届時其各往聽幸勿交臂失之 
[氣候報告]  
　　（上海徐家滙天文臺） 
　　已過者之報告九月三十日呂宋西海濱附近低度適中中國西北與日本北境有極高度中國沿海一帶有新起之信風天氣頗佳十月一日上海天氣晴朗氣壓如常北風和適十月一日午後四時前二十辊小時内上海温度至高七八·八至低五七·八去年同日至高八五·三至低五四·八 
　　末來者之推測十月一日午後四時三十分預測天氣多雲而晴沿海有秋季信風南海有新起之旋風 
來函 
[精武體育會來函]  
　　敬啓者貴報三十日所登民鳴新劇社告白載有邀集精武同志會試武藝云云精武二字當指精於武術者而言惟敝會署名適曰精武望文生義恐致誤會且同人等日夕從事學業初無暇晷出與社會酬應是夕民鳴社盛會敝會並末參預敬請貴館登入來函一門以示不敢掠美精武體育會謹上 
雜評 
[悔悟] [  訥]  
　　徐州激烈之議案與電報屢傳爲倪氏主動而張爲傀儡今又傳張不願爲傀儡而深自悔悟果信焉否耶 
　　夫此等謬妄尃横之舉動足以搖大局覆邦家而有餘苟今日不悔悟他日山窮水盡終必有悔悟之日也人類之天良雖梏亡山窮水盡時必一發現故所謂至死不悟者世界無是人也然至山窮水盡而始悟則其時之國家不知何如已身之地位不知何如雖悟亦晚矣 
　　是故張動今日而眞能悔悟不願爲小兒所弄者吾猶恕之爲知幾 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[送龍王至瓊州序] [  劍秋]  
　　龍王將去南海南海人民奔走相告額手稱慶小子不敏謹援古人臨别贈言之例爲文以送之曰鳴呼吾王其去耶吾王竟决然去耶吾王於南海視爲子子孫孫世守之地咒之不去駡之不去黨人追之不去護國軍驅之不去至於今日何忽焉竟去耶吾王之去也自王一身言之則爲不幸而自南海人民言之則爲大幸何也王於南海巢穴已固假令袁皇帝不死三次革命不起則吾王以新朝佐命之功富貴榮華正無限量必且援清初滇桂二王之例開瀋於五羊城内而何至於去故曰吾王之去也吾王之不幸也吾王來南海三年於茲矣此三年中善政之多不可殫述開賭也販烟也殺戮良民也直接死者以萬計間接死者以億計假令袁皇帝不死三次革命不起則吾王將率領外江壯士四大天王（龍王部下之四大將）永永盤踞於觀音山之上而决下肯去故曰吾王之去也南海人民之大幸也雖然吾王今去矣幸不幸不必論小子所欲爲吾王告者瓊州之地四面環海黎人之所居魚暇蜃蛤之所滋生正吾王之絕好窟宅吾王此去尙其安居於此涵濡卵育以肥其身以長其子孫毌再掀風作浪出而爲吾民害則吾王此去匪特南海人民之大幸而亦瓊州人民不幸中之大幸也 
小説 
[義俠小説獄中人語] [  小草]  
　　第九章 
翌日天將破曉穹樓上之巨鐘聲高聞於雲際海氣濛朧漸次消歇似爲此鐘聲所撃破者獄中流犯伸手撑足羣焉起坐以待警役之去練練旣去乃驅赴膳室人僅枯黑之麵包二小方食已魚貫出穹門赴築城之工次扶鋤者持鎚者推車者肩石者絡繹於道如登島中最高處而望之則黑點星星蠢蠢然如羣羊之受牧荷德行走敏捷監工者以之爲轉運之工麥倫體碩而行遲即令入撃石隊麥倫因睡眠末足困頓殊甚不期坐而假寐而赭鼻之獄警適至見麥倫之假寐也審其面目辨爲奮拳之囚乃以棍　麥倫之背麥倫着棍立醒見赭鼻者之立於前也宿怒復發頓足躣起手握赭鼻者之領赭鼻者立顚麥倫拳足交下赭鼻者鼻破齒落血流被面衆囚大譁顧無敢近者職務之亞於赭鼻見囚而毆警以爲天地覆矣趨至者四五人或圍麥倫之腰或執麥倫之手或曳麥倫之足擁之赴警長室赭鼻者亦顚頓而隨於其後荷德自城所推空車回見衆囚交相耳語其狀廻殊平日復四覓麥倫麥倫之體倍於常囚一望即得今乃遍覔不見知有異苦不能得其詳正躇躊間而荷德黨人之執役於獄中者來視荷德荷德目語之其人名迭克每日來此伺𨻶與荷德通消息一聽荷德� 
之意志而爲進退荷德恐形跡之敗露不恒與之相接近遙立而與以黨中之暗示如暗示而令之退也則即退如暗示而令之進也則故與他囚相周旋繼則至荷德處作簡語今日見首領之發令其意爲適纔何事且令明答不用秘語迭克乃至衆囚中朗語曰頃六百十二號兇毆赭鼻之警目幾至斃命獄囚犯此其罪大矣聞警長與法官合訊此案已判死刑明晨即爲執行之期爾等幸勿效尤以自取罪戾衆囚聞言有掩面者有洋洋如平常者有不願聞而他去者荷德知麥倫之無幸立發一暗示與迭磢囑其稍待迭克乃徜徉工場之側以俟復命荷德乃轉入厠所於土壁中出宿藏之鉛筆更取一石卵疾書密碼文曰晚一時余須出獄并備一舟於水濱荷德書畢即離厠他適迭克稍待亦入厠中拾石卵閲之隨抹去其跡仍擲之作自語曰行何速也惟首領之命不可違當與儕輩中一商之 
小説二 
[絕塞奮椎記] [  聞野鶴譔姚鵷雛]  
　　第三回（續） 
瑞鑒頃譚事覺有殊艱恐莫爲力然據秘息春字頭行且除擢不能久於彼矣若任其行是虚此一番勞晝也奈何巒翁毓忠讀罷依舊没知道這裹底細便對着瑞華道你快説給我聽呀再要不説没給你喝洒哩瑞華聽了只自縐着眉沉坐不語一面想一面把信紙摺了幾疊慢慢地放在　裹放罷説道毓忠你還記得前年同學蔣春楊不成毓忠道我没記得瑞華道我忘却了你不和他同學自然是不認識如今可不必說那人了適才柳娘説的蔣爺便是春楊的親事名字呌春巒他是住在這裹的我適問已去訪過咧毓忠道你説了好幾個轉折我晚依舊不明白究底這柳娘是誰呢瑞軍道柳娘便是春巒的寵妾本來是平康殊色并且負有異能你還没知道麽毓忠聽了拍着桌子大呌道原來如此剛才他走進來我見　附膏明澤婉色矜持這樣的送媚流顰知道一定是章台舞柳攀折任人的誰知已是從今晝入丹靑裹不許旁人再動搖的了瑞華道你眞會説閒話只是一個柳娘便費你搖頭做樣念起前人詩句來初不料别離之後狂熊越發加上了但是說起柳娘來他就是没晝入丹靑也没有人敢動搖的毓忠道瑞華你别多説這個信兒上説的我還没明白你别便丢去没講毓忠説還没有完却把謝瑞華胸中大大的心事像魚兒吞了鈎鈎似的平白地鈎了起來口裹便不住的吁吁嘆着停會兒竟是兩眼䔩䔩弔下涙來把一雙涙眼一瞬也不瞬的向毓忠看着這時候毓忠也慘慘的面燈寂坐萬事集心黯然無語眞個同是天涯淪落人了雄駿伏櫪徒事悲嘶子羽徙林猶懹故樹著書者述到這裹也正替他們二人悲慟咧停了一回瑞華的哭漸漸停了毓忠却依舊是悲戚戚的瞪着目對燈望着好像他萬般心事盡在這燈花裹盈虧興滅的一般更隔了多時瑞華方纔揉揉涙眼委頓着聲對毓忠說道毓忠呵你該知道我今兒這裹來不是要兒呵 
譚言㣲中 
[怬籍瞎話] [  野鶴氏]  
　　里有譁愿自好者嘗語人曰生子當如劉景升之豚犬切不可若孫仲謀斯言也其爲得解說歟抑爲自小歟某實無以宣之 
　行文使典　其本原每易閙出笑話如某校雜誌中有云（船主大副機師如汗牛充梀）汗牛充梀語出唐文盛言書之多非艱於索解也又某書嘗載華亭姚春木棒爲桐城人此則以姚附桐城派師姚惜抱致有此悮鵷雛戲語余云我爲松人行當爲文爲吾松奪還姚春木勿使桐城人竟爾竊有也 
 
 
 

Page 15

 
 
   
 
 

Page 16

 
 
   
 
 

Page 17

 
 
來件 
[曹慕管答范靜生論普及敎育書（續）]  
　　溯自歐化東漸變法興學埀十餘年私塾爭存立於不敗澄衷某生在學數年去歲忽來告退本年秋季始業其父重請插入原級問其故則曰吾父愛孫甚以學校注重運動恐傷身體每週敎授四課讀書嫌少故請退學傳入私墪不圖一年之中病愈多而體日赢課彌曠而學彌退茲故復來噫此非細事也可以見矣私墪存在蓋有力焉其力維何曰羣衆心理蓋吾民對於敎育雅不經意私墪與學校之比較平日尤末嘗研究習惯相沿惰性相仍信仰私塾迄末稍衰而私校因得屹立而不動驟欲廢之其勢有所不可設或行之生徒就學之地亦當爲之借箸代　惡敎育固宜痛絕無敎育亦豈國家之福耶夫私塾末嘗不可勒閉特不宜躁急從事耳德國民法號爲世界最完善之法典然其所以致此者蓋自調查編以纂訖公布凡閲二十餘年其間屢派委員徵集民意開會討論細心修止故其體裁則提綱絜領包畢靡遺其條文則詳贍周密絲絲入扣又於一千八百群十六年八月十八日公布規定於一千九百年一月一日爲施行之期周知期間亦以此爲特長故法行之日四方風動毫無窒碍誠哉其爲世界最完善之法典也吾國法令甫經脱稿率爾公布公布之後卽日施行其不合於民意不適於國情者實甚亦何怪有條文無良法有紛擾無效果乎惟慕管以爲取締私塾倣德國編纂民法之苦心三十年後始爲發　俟河之清庸何能待然亦不可不略取其煮聞本年將開敎育行政會議何如提出討論妥籌辦法據慕管鄙見姑擬五年全行禁絕以最初二年爲周知期間其第一年由各縣知事委敎育科長視學協同敎育會自治職　或著名學校校長調查各城鎭鄕私塾及生徒之實數　師之姓名年齡籍贯履歷　况又由大部組織普通敎育委員會編纂民國敎育講義錄分科撰述年終竣事預定次年度發刋講義錄分爲　理敎育心理論理各科敎授法單緩敎授法保育法敎育史敎育制度學校管理學校術生文字源流中國文學史本國史東亞各國史西洋史列强大勢本國地理外國地理算術珠算簿記博物法制經濟圖書手工農商業歌體操諸門而注由於倫理敎育兒童心理各科敎授法單級敎授法學校管理學校衛生本國更本國地理列强大勢算術法制經制圖書手工樂歌體操等科其他略述大意焉可春秋兩季組織學校參觀團於就近著名各小學校參觀主要科目之敎授法藉資模範暑假期骨多開夏季敎育講演會敦请碩士擔任敎授亦啓發之一助也其第二年度以前年所查　師分爲三等前清附增廪貢生等品性端粹熱心任事敎授管理確能改良者爲甲等有前項同等之資格敎法尙末改良以及非士非商祇籍私塾爲餬口計者爲乙等年踰六十老朽不堪决無遷善之希望者爲丙等凡屬甲等曾出席　期敎育講演會逾一月以上由縣知事給予證書限於第三年度遵照部定細則改辦國民學校修身國文算術體操缺一不可手工樂歌圖書准其選擇一二同年發行國民敎育講義錄月出兩冊全年告竣有司督飭乙等人員律　讀以爲三年度受小學敎員檢定試檢之預備此端最關重要　取　厲主義切實履行至丙等人员周知　滿　令停辦如無直系親屬擔負扶養則酌予年金以示體叩參觀團及講演台數年之内自　續　振其朝氣毌令惰　以貽虎頭蛇尾这誚焉三年度各省敎育司或省丰組織小學敎員檢定試驗委負會舉行試驗部派一人監督之試驗規則分爲筆述口述二種筆述須滿十科國文敎育敎授法學校管理法本國歷史地理列强大勢爲必須試驗科目其餘聽其自擇口述則投以敎本面試講述試驗合格亦各給予　書改辦學校但筆述試驗國文論颶務須臨時擬定此外科目應從講義錄提問庶符發行講義錄之本旨是不可忽也第四年度每省於衝要之區添設師範傳習所三四區俾塾師之不合格及有志小學敎育者就學焉師範傳習所定一年半爲畢業之期畢業生有免試驗而充小発敎員之權利如不願入學准其復受本年度之小學敎員檢定試驗焉第王年度全國私塾一律勒閉特派視學調查二三年來創辦學校之成績學生多而成績優者准予立案兩者俱劣嚴加訓飭是則慕管取締私塾之説也區區之意持之數載年來益信是説獲行綜計利益約有數端私塾原有學舍器具改辦學校可資利用天下有不費一文而可得數十萬所之學　外此可求此經濟上之利益一私塾改辦學校一時固難完善逐　整頓將不可爲單級制之學校乎哉又况改辦以後採用各地書局編輯之善本增設修身算術體操等主要科目假令敎授得宜進步何限藉曰不能規模　具三育完備較諸私塾遠爲得策　不待智者而後知之矣此敎育上之利益二紳耆富翁歲費數百金請一學究以授其二三子弟　之常也設當軸取締私塾獎勵學校紳耆富翁時不樂以歲費捐資辦學乎前以一人之力僅授二三學重改辦學校至少可得十倍軌得执失又必有能辨之者此普及上之利益三創設學校茲事體大一手一足之烈萬不足以有爲勢必糾集同志協力經營創業之才於以養成固屬　會之福多人同學訓練得當尤足以喚起兒童之公共觀念何獨非國家之大幸耶此進化上之利益四凡事有競爭斯有進步有比較斯有競爭私塾無比較因無競爭以無競爭故進步甚少而學校反是此學校所以愈於私塾也且改辦學校以後敎員因事缺勤庖代至易不致多曠功課較諸私塾無日不上學無時不放課者必有間矣此成績上之利益五甲等人員聽講敎育講演會一月公許辦學不便乎何有丙等如無直系親屬扶養給予年金周室養老不過爾爾乙等雖須試驗　講義在未足言難試驗面後取焉固善不取無懟又辦參觀團也以習借鑑開講演會也以圖啓發設傳習所也以補不足國家　　寒素至此已極人非石木能毌威乎第五年度勒閉私塾斷無不使彼經兩度落第失信於衆亦何面止歸見父老不閉自絕寗待萫蔡與夫强迫兒童徒滋紛擾蓋不可同日而語矣此治安上之利益六凡是者若更廣爲陳論其辭可以累萬言而不　然則取締私塾改辦學校普及敎育治標之策計無過於此者其可以興矣乎雖然慕管猶末敢信其有功也蓋改良學務有治法尢貴乎有治人　無治人竊恐爲山九仞功虧一簧卒無補於事也蓋聞儒者所爭名乎抑爭實乎如爭名也則改是非亂矣今欲廢私塾立學校爭名乎抑爭實乎如爭名也則改稱學校斯已焉耳握筆於手一揮面就已耳其措置这也良易且夫今日之學校名存而窵不副焉者不知其凡幾矣今日之敎員名存而窵不副焉者又不知其凡毞矣曰學校曰私塾孰者爲優孰者爲劣慕管苦無以顧焉既無以應而顧日日言取締私塾改辦學校不亦紛拿名事矣乎雖然環地球而居者國以百數十計歐美列强爭設學校私塾之盛莫吾國若　學校而眞不如私塾者則吾人之學術之知識豈不過勝於白種而又何　化之足取然則學校之不良其咎不在於學校彰彰明甚故欲爭實頭緖千萬其事既易　繹首要端頼視學慕管不故以悠悠之口獲罪視學諸公然知深知視學諸公由今之道無變今之俗則學務隆盛未易致也今天下縣署各設視學然不過一人而止一縣之大學校數百交通既苦不便風雨尤屬莫測視學身兼他職足迹胡能遍及夫學生之實數缺席之多　校員之履歷　學之勒惰敎授訓練管理这優劣功課之寛嚴程度之高下畢業生之狀况校風之良否關於學術上集會之有無校費之收支若何衛生之情潔若何社曾對於學校之評論若何退學生之事由若何校舍適用否成績優美否設備守善否編制適宜否應設表簿全備否動置重否對校外團體比賽否學生馴良否亦服勤否學校之優點何在劣點何在興利除弊其道何在爲　學者對於以上各項似應鄭重調查據實呈報或忠告校長切實與革以盡其職守今乃不然油印表式寄送學校聽其塡窵不問是非於是學櫬僞造表冊華而不實盡揜眞相希邀虚名而學校之腐敗遂一　千丈焉鄕間小學終歲不見視學一面設遇不幸患然肯來而一朝饗之肴核既盡杯盤狼籍歡然相得異日揄揚批答優渥無　聯絡　燎厥功偉哉若夫視學常識尤苦不足昻然簾齊聽敎講述英倫牛頓發明这運動二法則將詫爲聞所末聞而不知其大　焉斗見非所素習緘默藏拙左右而言他豈少也歳（末完） 
 
 
 

Page 18

 
 
   
 
