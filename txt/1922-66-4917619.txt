# 1922 - 66 - 4917619

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[大獄小獄（老圃）]  
　　就法律言之無所謂大獄無所謂小獄就常識言之强盜殺人爲大獄鼠竊狗偷爲小獄就官僚之見解言之大官竊財爲大獄小民被刦殺爲小獄 
近日財政部之獄不過鼠竊狗偷之性質本無所謂大也苟有證據則告之檢察驅警以縛之猶鷄狗也若主檢察者大其所謂大必請示於總長是不能檢不能察也若爲總長者大其所謂大又請示於總統是不能總不能長也故財政部之獄或譏爲虎頭蛇尾實則其始本爲蛇頭其後乃履虎尾是蛇頭虎尾則有之虎頭蛇尾則未也 
主獄者皆大其所謂大則大獄不得直矣所謂刑律者乃專爲小獄設矣小盜尸於巿大盜坐於堂小賭入囹圄大賭入内閣故罪可犯也而不可小也不犯則已一犯迷天惟其迷天乃可通天 
[命令]  
　　三月十三日大總統令署司法總長董康呈請任命張乘運署總檢察廳檢察官應照准此令 
又令署司法總長董康呈請任命李藩爲直隷第一監獄典獄長應照准此令 
又令陸軍總長鮑貴卿呈請任命齊國璋爲陸軍第二十五混成旅少校副官應照准此令 
又令馬林克晋給二等嘉禾章此令 
又令王培元陳興仁黄壽松均給予四等文虎章此令三月十二日大總統令劉鎭華加陸軍上將銜此令 
又令任命崇興爲正藍旗藻軍副都統此令 
國内專電 
　　北京電徐眞電拍後各方尙無切實覆電而催辦選舉亦非空言所能辦到曹吳對徐均有慰藉語託人傳來張尙無表示（十四日下午三鐘）北京電鮑文（十）（二）電顔貴卿自省精力外審環境實無繼閣之可能性仍請吾公維持（十四日下午三鐘） 
北京電鮑文電吳笈孫轉徐謝絶組閣（十四日下午三鐘） 
北京電鮑文電徐請自十三起續假五天（十四日下午三鐘） 
北京電由奉歸者談張壽宴間密語鮑曰内閣我不能干預但君之出處宜鄭重莫上當又謂曹銳曰曹張通家何事不可商但内閣事我不便插嘴并歎息痛恨於軍人干政有交系某亦在席諾諾連聲（十四日下午三鐘） 
北京電張作霖文電東海力請張弧回任張黨大有喜色東海見電獨鬱鬱不樂府秘廳傳出消息徐將通電辭職（十四日下午七鐘） 
北京電董康二次呈文昨遞仍請厲行查債職務今晨又入府謂將不俟總統批准逕行職權董又謂某記者曰我不芦和槍炸彈我不怕奸人反噬我不怕丢官旣令我幹我要認眞做去潘復傳票已出因潘避奉今日董電奉張請將潘解京張弧傳票尙未辦 
北京電法庭傳大中銀行正副經理均避匿（十四日下午七鐘） 
北京電鍾世銘因財政窮困索債過多無法應付今日尙未允就職北京電潘囑羽黨在京將本人關係之七家銀行股本過户又魯豐公司等二十餘家均有潘鉅資亦正在過户（十四日下午三鐘） 
北京電奉軍第九混旅牛部昨今分裝列車一百二十六輛五批開赴關外打虎山（十四日下午七鐘） 
北京電顧維鈞電英外部表示吾國所欠外債大都一再展限無法還本又各督截留鹽稅違反善後借約等語當答乃臨時發生現象敝政府必竭力糾正至到期債務亦當尊重信用（十四日下午三鐘） 
北京電小幡爲商議撤退路警等問題今日午後訪顔聞青島日守備軍參謀長不日將來京參與會議（十四日下午一鐘） 
北京電傳英使派巴爾敦赴洛陽見吳佩孚交涉截留鹽欵案 
北京電英使並未要求與華合辦航空或係去年年維克斯希望合辦京蘭航空之誤（十四日下午三鐘） 
北京電黑督電院日軍讓與站昻間電線協定書第一條哈埠日支部長長尾反對非本省片面所能交涉請中央向日使提議務達取消目的（十四日下午三鐘） 
北京電交通附加賑欵票定四月十一起貼用（十国日下午七鐘） 
北京電修稅會主任蔡廷幹隨行人嗣壮十人定篠（十七）日會同出京赴滬（十四日下午鐘） 
北京電察哈爾敎育視察團哿（二十）日赴蘇浙考查敎育狀况 
北京電陳光遠電滇黔贛三軍及第二路司令部文華均開抵韶關李明揚不日由韶赴雄北犯行將實現（十四日下午七鐘） 
北京電陸軍部差遣諮議三百餘人昨到部求見次長實行坐索薪水金允日内設法（十四日下午七鐘） 
漢口電蕭元（十）（三）晨在岳開軍事會議團長以上均列席旋偕府顧問邱憲章及張福來由岳專車赴蔴塘舖榮家灣湘陰新墻桃林寺黄沙街等處查防寒（十）（四）午後可返岳軍署已派楚安巡艦往迎擬删（十）（五）離岳下駛視察没江防務至新堤晤王都慶略有躭擱銑（十）（六）可抵省（十四日下午七鐘） 
蘭州電隴南鎭守使孔繁錦在甘邊開辦銀鑛 
蘭州電農會增設平糶麥麵救濟貧民（以上十四日下午六鐘） 
香港電今日停泊之港輪減至一百艘最多日爲百七十餘艘 
香港電感（二十七）滇總部召緊急會議解决省長問題衆推金漢鼎暫兼任金勘（二十八）午就職 
香港電鍾秀南已就中央兵站總監職 
香港電粤財廳長將廣三路造幣廠包商充北伐費（以上十四日下午十鐘） 
特約路透電 
[南非之罷工大戰]  
　　十三日泊里土里亞電公報稱戰於中央區域之軍隊共俘獲罷工者二千二百名飛機一架被迫降落另有一架圖救遇險之飛行家毁其機體後又有飛機一架降地救起前兩機遇險之飛行家及餘人受傷者一革命黨猛攻皮諾尼後已退走軍隊已抵克魯傑斯陶夫現向東疾進泊里土里亞及傑米斯登鐵路附近終日有戰事叛黨雖受炸彈之猛轟仍力圖損毁該路白里丹巴區大佐之軍已佔據里特方坦 
十四日倫敦電約翰萊斯堡路透訪員電稱政府軍屢次得利死傷頗微叛黨現向各方面逃亡約翰萊斯堡落於革命黨掌握之危險業已消滅陸軍中將台凡特爵士所統之防軍巳佔據朗特遠東之皮諾尼與滕斯華特二要鎭現向白拉克班進發西部福特斯堡之罷工團逼近約翰萊斯堡者尙未受攻擊惟更西之政政府軍已佔據魯特樸爾特與佛洛里達二村現向瑪萊斯堡進發該地革命黨在山中設防固守斯末資將軍力能控制大局 
十四日白洛姆方坦電幹路線今日爲黨人在脫蘭斯佛爾邊界附近以炸藥炸毁機車脫軌但無死傷 
十四日泊里土里亞電政府軍現由東西兩面包圍革命黨 
[英議院對於孟太格之討論]  
　　十三日倫敦電下議院昨對於孟太格之演說頗多討論張伯倫於質問時稱外相克松曾於内閣六日會議之前注意於印度政府之第一次來電認公布電文爲有害公共利益嗣後向孟氏言及此事孟氏以已准公布對乃大驚異當時孟氏並未向克松表示速發電訓猶可阻其公布之意至於克松致孟氏之函乃私人函件克松且未留底閣員間常有此種函件往來乃孟氏竟言及私函殊爲可憾克松現在鄉間臥病已有電話促其速往倫敦議員韋治胡氏謂政府所稱孟氏辭職之理由或係一種託詞張伯倫力駁斥之今日孟氏未出席下院此事俟克松發言與孟氏出席後再会討論明日閣員將在上議院發表駁覆孟氏言論之文 
[美參院之四國協約]  
　　十四日華盛頓電參議員約翰森與波拉指稱四國公約爲四國盟約後參議院一致决定於明日投票公决羅柄森所提之修正案此案主旨在使簽約國擔任不得施行任何侵略之行爲並規定將來如有爭端有關係之各國須被請加入商榷會議 
[美國索取佔領軍費之評論]  
　　十三日巴黎電芝加哥講壇報稱美國除已索取欠欵外不久復將索取至一九二二年五月止之佔領軍費計美金二千三百萬元 
十三日倫敦電巴黎政界對於美國之索取佔領經費頗爲焦慮以爲美國所索取者將盡數吸收協約國所已得之得國賠欵也華盛頓訪員稱美國一面索取佔領經費一面不參加日諾瓦會議此乃美國對外政策之起點蓋欲以有效之壓力施諸歐洲某某國也英報評論美國之要求謂美國此舉含有滑稽意味非眞欲简錢但欲借此以强迫協約國家依從美國意思以行其對德政策耳 
[協約國之倫敦巴黎兩集會]  
　　十三日巴黎電各報載稱協約國專家將於三月二十日集於倫敦協約國外交大臣將於三月二十二日集於巴黎研究修正對土和約俾可恢復近東和平問題 
[英議院之華會問答]  
　　十三日倫敦電貝爾福在下院答議員霍爾氏之質問謂華會條約俟批准後方生束縛效力華會並未籌及機關以辦理任何有關係國所提出之修正案至於如美國國會提出修改太平洋公約之重要條欵各種辦法是否將歸失敗之問題則似不宜討論 
[美議院之陸軍案]  
　　十三日華盛頓電報告於衆議院之陸軍案規定裁減常備軍至十一萬五千人軍官一萬一千人陸軍經費將減至二萬七千萬元計减去一萬一千六百萬元 
[中法實業銀行之懲戒會]  
　　十三日巴黎電懲戒會今日因中法實業銀行案審問前外交秘書長斐爾召洛歷時頗久懲戒剣繼稱明日再審届時將繕擬報告送交外交部長明晚外交部長當可有最後之决議 
[英輪公司發行債劵]  
　　十三日倫敦電大英輪船公司發行債劵三百五十萬鎊利率五釐半實收九五·五之說明書業已發出此項認劵至一九三○年十月一日起始陸續給還原本至一九四○年十月一日則一律贖回發行債劵所得之資俟物價漸復經濟常度時專用於建造新輪以代戰時損毁之輪該公司並擬請准續發同樣債劵三百五十萬鎊債劵認單今日午時截止查發行時間僅一小時而認定之數已逾原 
 
 

Page 5

 
 
   
 
 

Page 6

 
 
特約路透電二 
[各國近事紀]  
　　十三日倫敦電今日有上等機師二十五萬人因廠主停工而賦閒 
十三日倫敦電竟政府巳允於四月十日舉行日諾瓦會議開幕禮 
十三日雅典電斯特拉土士氏現正組織新内閣 
十三日巴黎電一九二二年級新兵第一批於五月十日召集入伍 
十三日倫敦電宇蘇夫氏　率之安哥拉委員團已抵倫敦與英政府會商土耳其問題 
十三日倫敦電格林武爵士今日在下院代表邱吉爾氏答覆議員佛里斯爵士之質問謂退還威海衞之日期尙未决定 
十三日亞拉哈巴特電波斯京城電稱波政府已收到華盛頓匯欵英金二十萬鎊以抵將來油礦之報効金此足證美孚油公司與英波油公司已將爭端商得同意十四日倫敦電北京交通部工程顧問約翰遜在倫敦運輸會演說詳述中國鐵路之狀况並謂世界各國有極佳氣象可收鐵路正當擴張之效者莫中國若 
十四日東京電横濱船廠工人罷工業已解决工人均於今日上工 
國外要聞 
[美當局禁止軍火輸入中國]  
　　國會通過决議案三條授總統以裁斷之權世界新聞社譯紐約時報云美國政府因張作霖與吳佩孚有將在中國北部開戰之勢政府正盡其權力之所能阻止軍器子彈輸入中國此種决裂如果發生列强皆將引爲遺憾故大半反對供給軍火於任何一方美國官員已從事將必要之法律上權能供給總統與國務卿俾禁止軍火運華衆議院已通過曼泊司Mapes决議案許總統得自由裁斷苟彼以爲中國有暴力情形存在時即禁軍火運華决議案中並未提及中國惟規定任何國軍「凡爲美國在彼施行治外法權者」總統得取此種行動而中國即此種國家之一也决議案計三條如左（一）無論何時總統認定在任何美洲國家或任何國家爲美國在彼施行治外法權者有國内暴力情形之存在而此等情形可因使用得諸美國之軍器或藥彈而增進者應即布告除依照總統所宣示限制與例外外凡從美國任何地方輸運任何軍器或藥彈至此等國家爲違法行爲至總統與國會爲異於此之布告時爲止（二）無論何人違反本案第一條之規定輸出任何軍器或藥彈者經判决後處以不逾一萬元（美金）之罰金或不逾兩年之監禁或兩罰併科（三）一八九八年四月二十二日核准之兩院聯合决議案名爲「禁止從美國任何海口輸出煤料或其他戰事材料聯合决議案」者與一九一二年三月十二日核准之兩院聯合决議案名爲「修正禁止從美國任何海口輸出煤料或其他戰事材料聯合議决案之聯合議决案者今廢止之 
參議院於一九二一年十一月十四日曾通過一性質相同之决議案今衆院通過之案即就參院之案加以修正現因中國危局日迫已送回此案於參院俾迅速行動云 
[華府會議關於中國之决議案（三）]  
　　第六關於在華鐵路統一之决議附中國聲明（二月一日第五次總會採用）華盛頓會議參加之各國於在華鐵路之擴張與旣得適法之權利於其兩立之最大限度使中國政府得於其所管理之鐵路網統一諸鐵路如中國政府於處理右之鐵路事項有需用外國財政及技術之時各國應即許與之全附中國委員關於中國鐵路之陳述如下」中國委員以中國現存及未來鐵路之統一需用外國財政及技術助力之事此後當所在多有茲旣承各國同情中國政府甚爲感謝吾人之意思對於右目的甚望從速達成吾人之目的因適應中國經濟上工業上及商業上之必要極盼中國現存及未來鐵路之統一及發展吾人之政策亦在順應門户開放機會均等等主義由各國與以財政及技術之助力而中國政府更甚望中國於努力現存及將來建設之一切鐵路的統一及有效管理或運用之時得前記諸國之友誼的援助 
第七關於中國國國軍裁減之决議（二月一日第五次總會採用）華盛頓會議參加之各國對於中國各省督軍擁兵過多以致國家財政涸竭人民生計困苦等現象甚抱杞憂若不大事裁减則殊足爲致亂之源而軍隊之裁减更非惟於中國統一及經濟發展上爲必要進一步言之則殊與國本有關但各國之所以如此者並非有意干涉中國内政不過以友誼關係謀中國之利益及一般通商之利益故於此甚望中國樹立强固政府而已又中國目下軍隊之過多實於一切企業及國民繁榮爲莫大之障碍本會議之唯一精神即在减少世界軍備藉輕人民負擔故對於中國亦本同一精神而力求中國國軍與軍費支出之裁减也 
第八關於中國現存條約之决議（二月一日第五次總會採用）華盛頓會議參加之各國對於中國政治上及其他國際上之義務·及與於義務有影響之一切事項今後均希望其完全公開故茲特協定如左（一）中國以外之各國凡與中國或關於中國之一國或數國所締結之一切條約·協約交換公文·或其他之國際協定等若欲使其有效或作依據者均須作成一覽表限情事之所許從速提出於本會議總事務局移牒於參加各國今後所締結前記性質之條約·或國際協定等應於締結後六十日内由關係國政府通知本協定署名國或加入國（二）中國以外之各國以自國國民爲當事者與中國政府各行政院部局·或地方官憲所締結之契約如鐵路建設·鑛山業·林業·航運·河川改修·築港工事·建立電氣通信·或其他公共事業·公共役務及關於武器彈藥買賣等含有何等利權·特許·選擇權·或優先權·或對於中國政府或各省公收入或公財産而有抵押關係者限情事之所許製作完全一覽表從速提出於本總會事務局移牒於參加各國今後締結有前記公性質之契約時關係各國政府應於接到締結報告後六十日内通告本協定署名國及加入國（三）中國政府或其地方官憲與外國不問其爲本協定當事國與否）或其國民·所已締結或將來締結之前記性質條約協定或契約·限其所承知者依本協定所定而通告之（四）與中國有條約關係之各國·而未參加本會議者可招請其加入本協定本會議主動招集之北美合衆國因欲使前記各國從速加入本協定故特將本協定之全部通告各國政府 
第九關於各國（中國在内）所承認之中東鐵路之决議（二月四日第六次總會採用）中東鐵路之利害關係者因欲於今後保全該路故對於鐵路及從事運用及使用之職員與以一層保護因完成業務之能率對於職員之選任特加一層注意且因防止鐵路財産之浪費特極力使其節儉本問題之處理由適當外交機關從速行之 
第十關於中國以外之各國所承認之中東鐵路决議（二月四日第六次總會採用）中國以外之各國當協定關於中東路决議之時應保留今後主張之權利卽中國對於該路股東公司債劵所有者及債權者之外國人所負義務履行與否中國應負責任而各國對此有主張之權利（完） 
[日代表關於中國之談話]  
　　主張改變對華政策希望中國原料自由供給世界新聞社云日本赴華會總代表海軍大臣加籐男乘郵船太陽丸由美歸國在船中對東京朝日新聞訪員談話云「將來各國間對於輔助艦　潛航艇之築造尙有競爭之可能但最近未來則無此危險世界各國目下之財政情形不能再支出鉅大造船費將來則或有復起競爭之一日但彼時世界各國亦將再開會議而阻止之同時吾人必須改變對於戰爭之意見欲各國間勿再從事一危險之海軍競爭吾人必須先從精神上解除軍備吾對於華會所决定廢除之日本軍艦尙無切實處置計畫凡可以毁壞者必切實毁壞之俾外國不至懷疑日本之政策須毁諸艦大半將拆卸之其中一二艦則將利用把靶實習之法將其擊沉世人咸信華會限制軍備决斷之結果可以省却無數金錢實爲大誤至於日本對中國政策吾意日本從前對華政策應即廢棄以在華確立日本獨占權爲目的之政策究不能促進日本眞利益吾人必須在中國與他國爲自由公開之競爭以拓展吾人商務日本人民慣性在外國經商而不得政府保護恒覺不安吾望政府以補助欵項或低利率借欵之法贊助之」又同船歸國之日代表外務次長埴原氏談話云「日本人民必須改變其對荆態度從前所取對華政策爲一種因利乘便之政策不能持久今後必須開誠布公對付中國但改變態度非一朝一夕所能應先改變吾人對於中國之觀念吾人苟以爲一個國家除用陰秘方法之外不能發展者實爲錯誤一國而企圖以他國爲犧牲而自利其國終必失敗吾决不信日本人民缺乏能力竟不能以和平方法擴張其事業日本所需要者爲得中國原料之自由供給但就目前徵狀觀之中國尙未易表同情於此點此問題須由兩國代表將來詳細討論之中國或將反對吾人之要求但吾人必須耐心以對付之吾確信中國遲早必悟其反對吾人要求之不智彼時兩國間之關係乃眞有進步可言矣」 
[赤塔軍隊逼近海參崴]  
　　麥庫羅夫政府已窮蹙華俄通訊社十三日哈爾濱電云沿海省義勇隊已進至阿穆思古車站白黨軍隊多方抵禦發生最激烈之戰爭白軍因熱不支向南逃遁該車站建築完全被燬義勇隊獲得貨物數車軍用品及電料無算皆係海參崴當局運交前敵舊黨軍隊者距海崴二百六十四里一帶已發現義勇隊之埋伏舊黨鐵甲列車行經該處時曾被地雷炸燬麥庫羅夫因見遠東共和國軍隊節節進逼沿海省南部農民義勇隊蠭起知勢已不敵加以海參崴議會中左右兩黨積不相容麥氏目覩情形束手無策自向議會提出辭職後即匯十五萬金盧布赴東京交與其弟預備出走 
閣潮仍在混沌中 
　　梁士詒續假二十日梁士詒又得苟延二十天掛名總理之故外間皆知爲鮑閣前途發生波折至鮑閣何以一時不能實現則傳者異詞皆非眞相昨有從奉天回京者云鮑貴卿組閣之聲浪已高至萬丈所以未能實現者當然爲未得張使之贊同張之於鮑係屬親家感情自必極好萬無不肯贊助之理此次所以未即表示贊成鮑閣成立者却出於顧及親戚之意蓋孟恩遠諸人到奉代宣總統意旨之後張使表面上則以「作霖不敢干預中央用人行政」等詞謝之聞退語其所親云「燕蓀非我私黨尙遭人反對庭九爲我親家有不爲人攻擊者乎「就此語觀察則張之態度至爲明顯蓋爲愛惜貴卿並爲自巳預防招謗計也某君之言果確則外間所傳曹銳日昨有電到達公府謂張使已贊成貴卿組閣之消息又不可靠矣聞鮑氏已决定今日（十三）由奉回京昨先有電報告開首略述抵奉與張氏接洽之情形末尾附帶數語頗爲重要謂貴卿未到以前閣令萬不可發表諸事回京面陳」云云至梁士詒此次續假呈文係於昨日（十二日）上午九時由院秘書長張名振賫送到储其呈文原稿係張氏接梁來電　所代辦語極簡單大意謂士詒前因病請假業蒙一再批准在案惟夙病尙未蠲除擬請自三月十三起再續假二十天以資調養並派員代理國務伏乞核准令遵云云東海閱呈後當即指令照准其代理一席自然仍屬顔氏聞顔於先一日曾謁東海聲明不能再代東海以顔旣代過三個假期於此四次假期忽然不代寗非將前功盡棄且負責之閣員現不過高李董數人董康法長且係暫代在此體無完膚之内閣中實在覺找不出相當人物因之一再勸顔仍須借重顔氏出於無奈只得勉强依允而閣事猶豫期間又多二十日矣張弧辭職後財長一席公府方面决定以鍾世銘代理部務此項命令業於昨日發表據云此事於前星期四閣議席上卽經决定翌日並由東海傳見鍾氏徵其同意鍾謂近日財政之現象恐非本人能力所能整理極致婉辭之意乃鍾氏退後東海復與顔惠慶爲一次之討論顔亦以京畿軍警餉項關係重要財部實不可一日無人負責以鍾代理部務當必較爲妥善經此一度之磋議東海意乃益决遂不待鍾之同意卽由院秘書廳擬就命令經顔副署之後送府蓋印昨晨東海復派吳秘書長前往促駕鍾氏意始活動惟表示本人能力薄弱恐難肩此重任今爲維持現狀計祗可爲短期之暫代尙請元首早覓賢員接替或促張總長銷假等語吳以其意已有轉還遂將兩道命令交局印發但觀張弧僅給假十日之令卽知鍾氏之無意久代也 
[財部大參案恐無結果]  
　　牽涉者四出消弭主持者漸形軟化北京晨報云哄動一時之財政部大參案近來因種種關係似有無形消滅之趨勢現在舞弊之財政當局或則暗中運動奥援求其到不得已時爲自己說話或則極力設法彌縫弊竇或則以金錢運動司法當局皆在大顯神通使大參案不牽及自己例如前代理總長潘復除將本人名下財産全數過户外前日並派人來京向各方面大施運動情願出資十萬元使審查短債委員會撇開自己不問此等伎俩能否有效雖未便推測但證以查債人態度漸形和緩則此中亦不能令人絲毫無疑張弧最近曾派人來京將財政部與大參案最有關係之賬本擇要携往天津而天津方面甚至有喧傳張弧曾秘密來京一次彌縫本身任内弊竇事畢又怱怱回津者就以上消息觀之則償債委員會對於舞弊事實非但不敢或不願認眞查辦且亦無從認眞查辦犯人方面旣拚命運動將大參案打銷而府院方面因許多關係對此亦不願認眞辦理四周空氣如此所以董康之勇氣亦陡然一落千丈不過爲顧全體面起見不便戞然中止形式上似尙在進行之中將來或隨便查究一兩條小弊端敷衍敷衍便算責任已盡聞董氏現已開列歷任財政當局或與財政部有關係之各要人請其至償債委員會對於經手借債事項作一明白答覆至開列之人物則有熊希齡·周自齊·王克敏·張壽齡·張鎭芳·梁士詒·潘復·鈕傳善·張弧·盧學溥·陳錦濤·祝毓英等但此不過藉以蒙混一時蓋董康明知上列各要人不能如請到會也此外償債會某委員提出一農商銀行借欵案内容爲財政部向該行借欵四十萬而實收僅昨十萬元左右條件苛酷奇離董氏主張破除怀须澈底查究將來或再尋一兩項案件便可含糊過去而萬衆企望之大參案終結或不過如此而巳 
吳佩孚致董康電云北京司法部董總長鑒近聞我公查出内外債黑幕甚多擬請元首頒發明令嚴究歷來財政當局借欵舞弊眞相照官吏犯贓治罪條例處置逖聆之下不禁以手加額曰吾國法界大有人在則財政公開當有澄清之一日查官吏犯贓條例具在營私舞弊邦有常刑彼等旣爲刑事犯公即應按刑事條例處置依法逮捕秉公裁判上不負元首知遇之明下以副全國望治之切俾肅政史揭劾王治馨與五路參案不得專美於前則全國黔首受賜匪淺財政前途幸甚司法前途幸甚吳佩孚佳 
[九六鹽債與財界風波之現狀]  
　　大參案徒有虚聲九六債勢難中止 
國聞通信社北京通信云政府發行九六公債遭各方之反對波折叢生事實上雖未能根本取消而因此實現停頓之象張弧辭職走天津彼所主張之公債案當然受若干之影響然目前財界之軒然大波雖因公債案而起其内幕原因固至爲複雜簡括言之絶非公債政策問題實屬對人問題政府中人心理絶不因張弧之去而九六公債　决然取消即現任還債委員長而聯合有力閣員以與張弧爲難之董康亦屢聲言彼對九六公債根本上不反對且旣已擔任委員長更無反對之理故該委員會現於審查合同仍按原步驟積極進行認發現弊端須訴之於法律爲一事審查無弊之合同依議還債又爲一事故連日仍分組審查以審計官審核債欵出入數目是否相符而各項合同有無情弊屬於法律範圍則由法官審查之其他委員如銀行公會商會等所派均祇得用備諮議不能參與審查之役决擬俟審查終了無情弊之債即先行按數以公債發還此可見公債案雖暫呈停頓不過多延時日絶難根本打消也 
其因公債案而發生之財界大波致使大參案之說喧傳張弧辭職走津者關於債欵合同發覺之情弊俱屬往事與現時財部當局原無關係但因委員會未審查終了之前九六債票因政費急用已多被處分委員會大不謂然參案中列此一欵張弧亦正以委員會之拘束債票之處分失其效力財政無法運用更以其他種種壓迫不得不出於一走先是還債委員會决議保管全數債票後即派員赴財政部印刷局調查已印未印債票設法監視不准再行流出遂發現已被財部處分之債票共數爲一千一百萬其間七百五十萬係張弧經手散出第一次五百萬元因政費急需及抵還舊年關各行墊欵及代發存單曾報告銀行公會得其同意但其數尙不敷且以軍警餉迫急無法籌挪仍須借用此項債票於是再商銀行公會及鹽餘債權團二次發出二百五十萬兩共七百五十萬其餘三百五十萬則盧學溥經手放出其散放何處及預備何用均無明確報告委員會追查甚急盧固亦在辭職之中而其人亦走天津者公府乃派員至津促之返飭將此三百五十萬債票交代明白盧允以三日爲限如此項債票已抵用要需者自有賬略報告否則亦當將原債票收集照交近日外間傳說徐傳盧入府勸其到部任事維持三日者實由此誤傳也 
吳佩孚攻擊梁閣之後復連電以反對九六公債攻擊張弧現張旣已辭職走津吳又以一電致北京銀行公會勸銀行界以愛國之心勿再望此公債（原電已錄昨報）銀公會接電後曾於十一日召集會議有所討論僉　吳氏以愛國之旨相詔令人欽佩惟國家爲四萬萬人民之國家人民必須愛國國家亦應愛民吳氏不但愛國亦素愛民者於銀行界受政府之累未能身歷其境固難知銀行界之艱苦銀行界今日岌岌不能自保誠不願再與政府往來徒蒙狼狽之譏九六債票銀行界尤不願承受政府欠銀行界如許巨欵最好能以現金還銀行倘旣無現金債票亦不給將坐令銀行困倒而十百千萬之人民血本亦俱盡吳氏旣具愛國愛民之心其將何以恤商艱顧民困故决定本上述之旨擬電覆吳靜俟明敎此電業巳交由公會文牘擬稿大約日内即須拍發矣 
至於財政波瀾雖有驚濤駭浪之勢實則内容亦甚平淡不過少數人之私爭其結果必難得若何成績因北京政府之一篇糊塗賬非預備兩三倍監獄不能容納嫌疑犯非多添十倍法官不能審查積弊此等風頭豈今日當局人物所能出者故現在外傳聲勢雖大不過各派人物藉此鼓盪或圖洩私憤决非眞有此事蓋目下破碎不完之政府已無一事能辦且醫窮無術各機關罷工索欵之潮方在醖釀以言司法則法界因費絀停公不久必且實現以此情形謂財政大參案可以澈底一辦者恐誠夢語耳本來零落之閣員中爭鬭猶烈爲日已久高凌　齊耀珊鍾世銘均與張弧不睦今張弧一走則諸事不成問題矣 
[字林報之中國政局觀]  
　　對伍朝樞談話之感想字林報云廣州政府外交次長伍朝樞博士由奉天回粤過滬本報代表訪之據伍氏云彼此次赴奉第一任務實因張作霖於上月間派代表往粤謁孫總統故前往答訪關於前此粤中所得張作霖對日態度之消息一節伍氏謂此次在奉聞有代表資格之外人皆言張作霖頗能保障中國在滿洲之利益與傳說不同又謂外間謠言彼已爲張氏高等顧問或言廣州已與奉天締一「分贓」之約實絶無根據彼此行並非爲分贓而往前此奉天代表曾向廣州政府爲一重要提議爲證明其條件之眞確起見必須派員往奉與張氏面談伍爲文官特被選爲代表以見彼之使命不在協商軍事同盟而在相度情形究竟能否得一協定與孫總統以約法爲根據而統一中國之政策不背者易言之孫總統絶無組織任何軍事同盟單獨反抗一個人或一黨派之意其唯一目的在根據現行之中國憲法以統一中國凡個人或黨派願與孫總統之政府就此目的協力合作者孫種總統皆願歡迎之此項政策或有反對中國任何軍閥個人之形似然此非彼之政府有意爲之乃基於中國國民之一致要求與全世界對於統一中國並確立有力中央政府之一致要求伍氏對於此次赴奉之結果當然不願討論但有一言頗含意味者彼謂吳佩孚倘眞欲統一中國置諸一强固開明之中央政府之下者今日除彼自己之外並無人阻撓其達此偉大目的此項目的乃全中國人民所願望且爲中國利益上所非常急要者也伍氏談話處爲匯中旅館陳友仁君所寓之室時陳君亦在座陳君申言之云足以决定中國時局之勢力可分爲四派（一）廣州政府其元首爲孫逸仙總統其權力得諸一致團結之西南各省（二）張作霖（三）段祺瑞其部下人物可謂掌握長江門户（四）吳佩孚現爲直派實在有力之領袖陳君云就廣義言之段祺瑞張作霖並不反對孫總統之統一政策現信吳佩孚倘以武力拒抗孫總統政府之移往武漢彼等（段張）將不袖手旁觀又云「統一中國不能於廣州爲之必須於産生民國之革命發祥地中國中心點爲之孫總統之必欲向長江流域進行職是故耳」 
字林報社論云今日本報載伍朝樞博士之談話望讀者加以注意凡對於中國之糾紛政局未能覓得若干線索者當歡迎此談片誠以其表示至少一種明白易曉之理想故也不寗惟是彼又表示廣州實有一切實計畫不僅關於在南方及西南數省握取最高權並於中國全部皆有關係且廣州自信其計畫有可以實現之理由究竟張作霖目下與將來對於此項計畫預備一致提携至如何程度談片中並未表明但據伍君云張作霖曾首先派一代表至孫逸仙總統處此足爲張氏傾向與南方合作之確證段祺瑞之態度至少似亦如此浙江督軍盧永祥則著名爲段氏之忠友也甚至吳佩孚苟願加入此大組合者亦將受同一之歡迎此項計畫之意味爲打銷許多成見忘却許多以前視爲極可畏之敵抗孫逸仙博士之所以能打破此等困難者乃在宣佈彼之宗旨任何個人或黨派倘願與彼誠意合作以約法爲根據而統一中國彼皆歡迎之此種開誠布公之政策世人願其適用於中國者甚多誠以使中國擾亂不寗之爭端平心觀察究非斷不能消釋者唯有一大困難之點即北京雖已途窮日暮究尙保有旣往之一線威望彼雖無實力施其權威猶拚命挾持其有名無實之高位自認爲列强公認之政府今日本報尙譯載徐總統一通電觀其文意足見其於任期未滿之前並無去職意思且圖以種種實力以外之機巧方法保持其職位焉開誠布公之政策 
 
 

Page 7

 
 
所以顯將施諸張作霖段祺瑞而不克包括北京在内者職是之故徐總統所言之國會就吾人猜測殆欲以安福派所草之憲法選出之然廣州則擁護臨時約法此約法雖有缺點然實爲中華民國唯一之憲章除法律問題以外北京如欲與其反對派協作於統一計畫尙須爲不少犧牲况彼稱其反對派爲叛逆又何能與之協作乎觀此等情形本年春夏間當有若干極重要之發展但爲在此等敵抗勢力間之「無知人民」起見吾人深望不至有流血之事就伍朝樞氏之談片而尋其言外之意似頗含有希望果此項希望而實現者則流血之禍或可不作也 
[日本所索膠濟路贖價]  
　　日報謂總數約日金一萬萬元自魯案解决膠濟鐵路决由我國備價收回之後我國民上下一心籌欵贖路目前各省長官及民間所認定之欵額已逾定數三千萬元以上不料日本方面見我國民踴躍輸將行見該路不日將脫離其掌握近日遂有膠濟路價格需一萬萬元以上之主張據九日大阪朝日新聞所載謂中國現在籌定之三千萬元以上之欵並非全部之贖路金額所謂三千萬元者不過僅敷德國之投資額據華盛頓協定中國應行交付日本之欵係於德國投資額外更加以日本投資額然後扣除日本占有時代之利益查日本之投資額約達日金八千萬元卽扣去利益而若加以德國投資額亦約有日金一萬萬元多數之中國人不知此事徒喧喧囂囂以募集收回該路欵項及主張民有寗不謂爲滑稽之事聞日本外務省不日當將此項數目正式發表云不知我國民將何以處此也 
[吳佩孚謝絶發起魯大公司]  
　　不願冒與民爭利之嫌吳佩孚覆吕海寰柯劭忞趙爾選靳雲鵬潘復王占元張懷芝等七人組織魯大公司函云頃閱示書以魯案中膠濟路沿線礦山收回擬設立公司合資承辦具徵關懷桑梓熱心公益逖聆之餘曷勝欽佩惟云以鄙人附驥列入發起人一節殊不敢當蓋魯案自凡爾塞拒簽以來於今三年全國奔走呼號始得有收回之一日當日力爭者旣以民力爲多則今日承辦者似應以民力爲宜所謂種瓜得瓜種豆得豆因民之所利而利之也鄙人忝列戎行亦何敢貪天之功濫竽發起人之列而冒與民爭利之嫌乎今日吾國大弊泫由以官爲商全國銀行曁實業公司半爲軍政兩界壟斷殆盡而民間之投資者反寥若晨星與東西各國之工商實業實成一反比例此則鄙人所深以爲恥者也鄙見吕趙柯三鄉長老成碩望爲吾鄉泰斗十年來未嘗業政治生涯列爲公司發起人以作民之倡最爲合宜若鄙人手綰軍符於例未合列名發起敢告不敏專此肅復敬謝雅意方命之處尙希鑒原吳佩孚拜復三月九日 
[京敎育界仍在敎部索欠]  
　　自小學敎職員在敎育部坐索欠薪以來各小學校長異常焦急每日開緊急會討論維持辦法一方安慰敎職員一方請求敎育次長從速設法籌欵聞敎職員方面非得兩個半月薪水不能出部應付債主在陳垣方面異常圓滑各校長第一次謁見時詢及辦法則云毫無辦法第二次謁見時校長報告敎職員苦狀請其急速設法以便早日恢復原狀陳氏態度從容除表示自己功勞外並無具體答覆並云自己業已提出辭呈將不負責任云第三次謁見時陳云敎部不代敎職員備飯校長再三請求則云無欵談及欠薪又云有半個月欵項希望其餘尙無頭緒各校長至十二日早十一時仍在敎部開會討論結果如下（一）自今日起敎職員飯食由校長聯席會擔任（二）嚴詰欠長如三日後無相當辦法各校長有相當對待又聞各學生家長一以敎育當局對於小學經費拖延不發實屬毫無維持之誠意昨日（十二）特在東四牌樓大街吳宅會議决定日内發表宣言詳述敎育停頓之危機請求國人援助捐輸鉅欵以渡此難關對於政府則視爲一種債務者擇日集合各家長學生敎職員三方面舉行大規模之催索以求達到恢復敎育之原狀 
另一消息云小學敎員在敎部坐索四日之結果敎育部只允撥七月份半月二月份全月薪前日學務局到敎員方面報告由部領到支票四萬五千元現欵三千元共爲一個半月薪水昨日即可領到但支票能否支出現欵尙不敢定而敎員方面則謂非達到最初目的决不回校况一個半月薪水能發與否尙不敢定即能發下然十月份全月經費與將來發薪之保障二層亦尙未做到且日來敎部旣拒絶不預備飯食因此甚不滿意現索薪團代表仍留宿於敎育部内每日上下午在大禮堂開會兩次昨日開會時衆以專向敎部糾纏終難得其要領决定再分出兩組各携帶臥具以一組赴財政部以一組赴交通部催請迅發恐一時尙難解决也 
[司法部議訂宣傳過激罰案]  
　　踵日本政府之後司法部對於取締過激宣傳一節前擬另定取締之法案刻已議定專案昨已通咨外交内務兩部請爲核復以便三部會同提交閣議其内容如下（一）宣傳無政府主義或共産主義或有紊亂法紀意圖破壞者處二等有期徒刑凡勸誘人民宣傳無政府主義或共産主義或紊亂法紀意圖破壞社會秩序者其勸誘之人應處二等有期徒刑（二）實行第一項之事項而以宣傳之目的爲集會結社或多衆運動者處一等有期徒刑（三）爲社會根本組織之暴動暴行或以脅迫之方法變更社會根本組織之宣傳其宣傳者處三等有期徒刑（四）因實行第一項第二項第三項之目的而以金錢勸誘宣傳者及知情受囑者各依各本條之規定酌量處斷（五）凡犯前四條之罪未經發覺而自首者得酌量情形减輕其刑成免除之（六）無約國人在中國有前之第一項至第四項之犯罪行爲者適用之此外司法部尙附有理由書一紙略謂現在華民常有與外人提携宣傳過激主義者素無取締法案故現擬草定本法暫行取締 
[張作霖做壽發時局]  
　　曹銳最爲羣衆注目張使前日堅持擁護梁閣至不惜欲與反對者以干戈相見自東海提出以鮑貴卿改組内閣以資調停後外間曾傳張使對於擁梁之態度經東海與曹使之竭力疏通巳不如從前之堅執但據最近消息張使對於擁梁表面上似已讓步而内幕中則仍極堅决大有不達目的不已之勢故張使對於此次會議頗爲注意如直隸省長曹銳此次之來聞係張使所邀致以便解决重要問題惟一說則謂曹使以奉直兩方因梁閣問題發生芥蒂情勢愈趨愈急乃藉祝賀張使壽辰之便委其弟曹省長來奉詳述洛吳意見從事疏通二說究未知孰是至直省長曹銳則已於九日上午十時乘京奉快車到奉同來者有隨員及衞兵二十餘名抵站時張使特派代表迎迓在省文武官員亦均至站歡迎該省長下車後與各員一一行禮卽坐摩托車進城謁見張使面呈曹巡閱使與張使之手書内容聞除普通祝詞外對於時局問題加以剴切之商榷並謂諸事均無有不可商酌辦理云云至其原文據聞甚長約有千餘字又前日外間喧傳避囂津門之梁士詒爲參與時局會議來奉茲經詳細探詢咸謂除日前曾有使署顧問梁寳琛由津來奉祝嘏並無梁士詒來奉情事殆即因梁寳琛誤傳歟孫文代表伍朝樞於日前去奉據聞其行時留有親書墨跡分贈各首要其贈張使者爲大英雄三字贈張輔臣師長者爲大無畏三字贈魁星階政務廳長者爲鎭靜二字孫吳二督及王岷源于雲章等一般要人亦均各有所書贈 
張使誕辰今日（十日）爲其正日省公署自晨間八時許即汽車馬車往來如織省城文武官僚均先前往上級官拜壽後即在署任招待之職是日壽宴設備於督軍巡閱使署俱樂部官銀號興業銀行等凡數處來賓均以等第發給徽章以資辨識航空處自十時駕起飛機翱翔空中或旋或轉以伸祝賀餘興除堂會外並有李大玉之鼓書及戲法並花城姊妹多人其奢華盛况可謂絶無僅有又聞是日張使壽辰先期已由副官處通知並派員招待來賓現在到奉之各省代表除曹錕代表曹銳外吳佩孚代表車慶雲蕭耀南代表潘守信趙恒惕代表劉某陸榮廷代表陸裕光張文生代表張鎭趙倜代表鍾元均庽於俱樂部上午十二時各代表行禮畢即赴宴觀劇昨日又有國務院參議魏連珉江西督軍代表楊雲峯總統府侍從武官王齊勳將軍尹昌衡駐錦第四混成旅長蔡平本遼瀋道尹何子璋前東三省鹽運使金鼎勳剿匪總司令許蘭洲開原縣知事文耀齋等多人到奉今晨則總統府禮官楊開甲陸軍部代表王芝祥上將馬鴻逵旅長參謀部張國仁等抵奉 
[奉省敎育改革之計劃]  
　　奉天學制改革自去冬經各敎育機關幾番會議討論始有具體計劃發表其詳具見「奉天省敎育十年改造設計案」及「奉天新學制草案」二種印刷品内二月初敎育廳將此二種印刷品分致各地敎育機關以徵求意見二月八日乃在敎育廳開一次重要會議除瀋陽高師職敎員有一意見書到廳外各地皆無若何意見發表此種書面上之計劃草案雖然不能算是確定但奉敎育之改造現在旣有動機則將來無論經過如何破壞的過渡時期總可以有達到改造目的之一日茲先將該設計案内容撮要紀下（一）中等以下各校之計畫自民國十二年度起設工科職業學校三（第一附設於工科中學第二以第五國民學校改第三以惠工公司改）設農科職業學校一（另設）設水産學校一（以營口漁業學校改）設商科職業學校二（第一設於第四國民學校第二設於第二國民學校）設女子職業學校三（第一以第一女子小學改第二以第二女子小學改第三另設）設第一中學預科一（以第一小學改）設文理科中學一（以第一中學改）設農科中學一（以瀋陽高師附中改）設工科中學三（第一以甲種工業改第二以第五小學改第三另設）設商科中學一（以甲種商業改）設女子理科中學一（設女師内）設國民師範六（以原有六師範改）女子師範仍奮（二）省立商專門學校計劃設於葫蘆島民國十三年籌備十四年開辦（三）東北大學計劃十一年開辦文科大學（以文學專門改）十二年開辦理科大學（以藩陽高師改）十三年開辦工科十四年開辦農科十五年開辦商科十六年開辦法科各計劃中第年招生及科目亦均有規定至所草定之「奉天新學制」與全國敎育聯合所定者雖同爲三級制但有數點不同（甲）初等敎育定五年或四年（乙）有國民師範而無高等師範（丙）大學設預科（丁）在高等敎育級設職業敎員養成所其餘大同小異 
東北大學由瀋陽高師及文學專門改設一節在年前本有實行之議但就現在情形觀之本年内此事殆難實現其根本原因卽在經費之一問題蓋現在瀋高及文學二校之經費合計不過十數萬元以此二數萬元欲開辦文理科大學無論如何殆屬難能設格外再加出經費去辦恐亦非當局所願所以此久已烘動之東北大學將來或患難産亦未可知且不惟是卽其他中等以下各學校之計劃將來亦恐受此同一的限制而阻礙進行以至於無好結果觀於今春開學後雖省立各小學皆停止招生但中等學校均照常招生一切計畫均未着手而敎育廳刻正趕造預算一俟預算造完始能再將一切計畫及預算一同呈交省署斟酌辦理則將來之如何設施實惟經費之能否增加爲轉移奉天敎育之改造正未可以現在的空喊而遂抱樂觀也 
[鄂財廳長更動後之所聞]  
　　熊祥生尙知大體魏聯芳欲歸不能熊祥生以軍人資格居然署理財政廳長視事以來於各科職員無所變更惟魏聯芳所聘委之顧問諮議百餘人均被停職一般人均以此事爲熊就職後之差强人意者熊與鄂省財政界素鮮關係故其籌欵手腕遠不及魏雖其視事已及一星期而東奔西走尙無成績足觀現在鄂省主客軍餉一月需欵百三十餘萬今年一二兩月猶未發放當魏尙未去職時本已籌有現欵八十萬元乃被洛陽一紙急電輕輕提截至今日尙只籌有二十八萬即發餉一月所差猶鉅而各處防軍或函電來催或派員坐索蕭督昨特函劉省長飭令各財政機關會同財廳籌措無論如可二十日以前至少須籌足一月之餉因是熊日夕奔走於武漢間頗有悔不當初之意乃昨日吳之軍需課長竟因索辦軍米大鬧財政廳蓋吳之視鄂不啻爲洛陽之外府凡有所需無不取之於鄂近乃於索餉索械外又電蕭督規定鄂省每月須代購値洋三十五萬元之軍米約共三萬五千石解送至洛蕭即轉知財廳其時魏聯芳已具辭職决心遂允遵辦未幾魏即去職熊來繼任吳命軍需課長至廳催辦詞頗嚴厲熊云此事恐辦不到一因籌餉迫切購米無錢一因鄂省米荒無從購辦軍需課長倚仗吳勢拍桌厲聲謂魏廳長前說辦得到你說辦不到你敢違抗吳使命令嗎熊固亦軍人不覺軍人之可怕者當亦怒聲謂你是甚小子敢在此處放肆就是你的巡閱使見了我也要客客氣氣（洪憲時曹錕率第三師入川熊爲前敵副司令吳尙一團長且須受熊之指揮故熊敢爲是語）你不要瞎了眼睛我是一個窮光蛋不比魏聯芳有錢怕你大模大樣的來敲我可是不怕的軍需課長受此一頓搶白不覺軟了好些隨謂前已許我照辦今日怎麽好翻悔熊云那一個答應的你向那一個去要我熊某是不曾答應的軍需課長語窮乃云好····好···好我問蕭衡珊（即蕭耀南）去卽逕出廳署至蕭氏如何對付刻尙未悉熊之力持大體不爲吳氏所屈亦足令人可喜者而熊之位置恐即於此發生問題矣 
魏聯芳在財廳任内三年聞共賠欵六萬元其運動此席費八萬元尙不在内故其財廳賬目無疵可指惟前長軍需課與王占元上下其手私人積資四百餘萬王則數倍此數魏任財政廳長時王尙以魏兼軍需課長及王去鄂又携軍需課賬以去其必有不可告人之隱不難想見蕭耀南繼王督鄂派王連城爲軍需課長王曾聲明因魏無交代不負以前之責蕭問之魏魏則以賬被王督携去爲詞藉以搪塞故軍需課四五年來一本糊塗賬迄今無一人得見說者謂王占元携賬以去即爲魏氏消滅證據之一策略其言不爲無因現魏已辭財廳長本擬即日離鄂因蕭劉容納軍界人士請求面諭魏氏暫勿遠離聽候清算而魏之財産徧武漢又不敢私圖宵遁故寓於武昌洪井巷聽候清算近有署名黄嗣艾等五十四人具呈軍民兩署控魏之紊亂財政巧官營私請將魏氏扣留候算蕭劉爲轉洛陽昨得覆電應即派員澈查以重國帑蕭劉比即派實業廳長周英杰先查財廳賬目至軍需課賬亦即電津促王占元速行送鄂以憑委員清算聞魏急思離鄂有報効軍餉二十萬元以爲贖身之說將來結果如何頗足惹人注意也 
（三月十日） 
[湘人要求直軍退離岳陽]  
　　請吳佩孚覆行前約直軍佔據岳陽已逾半載當湘鄂議和之際原議湘憲公布後直軍卽完全撤回乃吳氏並不履行前言於省憲旣布之後不惟遲不退出且尙在岳節節布防湘人屢請履行前約亦置之不理故湘社即於上月巧日通電全省各界請一致協爭務達目的各界已紛紛覆電極力贊成該社因於昨八日下午二時即行召集全省各公團討論收復岳陽具體辦法各公團簽到者共十餘起公推李漢丞爲主席報告開會原因畢湘社曹武發言謂湘社巧電之主張係要求直軍退出岳陽一以便選政之進行一以完湘省自治之區域幸承各界先後覆電表示贊同惟應以何種抗議方式爲宜請即討論各團代表對此均主張由各公團聯銜電吳請卽撤退如無效力再二次電爭二次無效再至三次四次仍一面推舉代表前往要求吳氏當亦不敢犯此衆怒但須具有再接再厲之精神自無不能收復之理主席遂以聯合各團體發電抗爭付表决全體通過復經大衆推定湘社起草並决定俟電文擬妥即由各公團署名蓋章即日拍發遂散會 
[閩敎廳長告假回籍之經過]  
　　福建敎育廳長王述曾近請假兩個月回籍修墓所有職務委一科科長陳煦代拆代行奉准後即於本月十三晚搭新濟滬輪首途其眷屬亦同時離閩茲請言其告假前之經過王前任閩侯縣知事缺肥入豐爲日且多而獨運動爲敎育廳長者欲藉此階梯以謀遷轉他職耳現在職頗久薪微且無他項之收入未免厭倦而敎職員索薪與佇停止職務之風潮且屢見不一見故日前先向李厚基辭職李挽留之嗣乃向李請假回籍修墓并請派人接代以爲脫卸之地李氏准其給假并令廳務卽由科長代行不必派員王復托人歷述敎育費不足敎職員風潮難受請予擢轉他職李氏不悅謂王述曾係一閩侯縣知事吾特保之爲敎育廳長彼今以不好幹便想不幹吾不便十分强他王聞此消息不能不行又不願遽行復遣其夫人造謁李母史氏表面上辭行實欲隱探其有無挽留之意顧彼亦無所表示王於是行矣據政界中人云此席倘有人運動則李未必有意於王否則兩個月後或電促其來或云王已别有所圖復來與否不特人所不知即王目下亦未必能預定也 
[海州築路開港之外訊]  
　　字林報海州通訊云記者告假一年後重回江蘇北境首堪注意者即隴海鐵路之重行開工是此路自徐州以東至海一段歐戰前係比國承造路線數道曾經審愼商榷及測量告竣乃選海州爲終點一九一四年比工程師曾至海州建築材料亦經運來第一批爲建築工程師辦公房屋之用及歐戰發生諸工程師未能得本國之經費遂不得不出售材料以應急需歐戰第二年比工程師復至海州重行勘測仍以海州爲終點一九一九年復測量一次取路稍異終點仍爲海州自後數年無事可紀及記者今日重回則景象一新比國利益已移交於荷蘭資本團建築工程已自路之西端開始且聞現已築成三十英里而其終點各地人士雖有聲請移至海州以南者路局人員未有所表示大約仍取海州且海州今日距築路時尙遠而荷工程師來者甚多可見其計劃並無變更海州城實非沿海其地點頗與上海相似位於海州河距海口約二十英里前曾籌於沿河距海口十五里之地闢作商港然此河只可供小汽船往來且因歷年淤積甚速卽小汽船亦難暢行自如故是議早經取消商港最適宜之地刻已測得在海州之東二十六英里惟建築工程頗爲浩大此地面臨海州灣海岸線東西行北與西連島夾有二英里闊之海峽是島長四英里與海岸並行全島俱係山嶺足障東北兩方大風加以陸地上之高阜可使此港四時不受風災所缺者惟港灣太淺須先自島之兩端向岸各築攔水壩一道再行挖探港灣此項工程誠足驚人他處雖可尋得開辦費稍省之海港然此港海流不易使泥土淤積可作一勞永逸之計其南四十英里雖有一較深之河口但上月中曾有一運鹽汽船由西人駕駛在此載鹽三萬包出口即觸土礁而沈是船距岸不過七八英里則該河口外海底之淺可知刻下進行之工程即就此計劃細密研究詳測港底如果多岩石則此計作罷另求新港若係泥沙則决用此港此港倘成則風影絶佳陸上小山出水面一千五百尺山石皆覆有泥土叢生小樹野草非如他處牛山濯濯海涯山邊可築絶勝之園墅數百處偶坐山居亦可見其孩童游泳於平穩無波之海水中 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[贛敎育界之索薪運動]  
　　巳一律羅課 
江西省立中等以上職敎員因薪金積欠不發已於十日起同盟罷工先一日（九日）各敎職員假省敎育會開聯席會議到一百五十餘人歐陽魁主席報告開會宗旨略謂今年各職敎員薪金不特一二月份未發且聞政務會議决有學費學校再停發四個月無學費學校停發兩個月前欠兩月已屬困難現又再停不發勢不至停辦不止此種政策實世界所罕聞查江西各稅欵收入比前幾增加一倍而敎育經費反有積欠究竟消納何處今日之會是爲江西敎育前途計及江西人格計應請諸君發表意見討論根本救濟方法柳藩國請主席宣布前次議定辦法十條經歐陽魁逐條誦讀畢謂最要緊者卽如期發現敎育經費獨立兩條應作如何辦法衆謂當停課要求歐謂停課固屬可行但應决定何時或卽定十日一致停課或候至十五日如無圓滿答覆再爲停課饒思誠贊成卽日停課程懋型主張財政公開謂一二兩月經費如達發給目的吾　勢必上課但上課後官廳又再積欠勢必又要開會又要停課如此是不勝其煩今應以敎育經費獨立併入爲一條討論且去年省長曾對衆面允如期發現言猶在耳何得反汗明天决不能上課若官廳一天不發錢一天不上課卽官廳發欵亦只能算解决一二月份經費問題至最後之生死關頭仍未解决所謂生死關頭者何卽財政公開敎育經費獨立等問題是廖楨以今日應先討論治標辦法俟得完滿結果後再論治本辦法决不能冒昧從事余謇云前次開會所提出十條辦法祗第一條是標其餘九條都是本决不能以治標辦法解决後治本辦法卽可取銷設使標已解决一面仍須籌議治本辦法務期達到目的方止胡鐵生云停課之事不能再緩恐中間發生變故應請明日（十號）一致罷課柳藩國云應通知各校長取一致行動唐英國云通知各校長無非請其維持若校長有維持之能力何有今日之會李中襄云應調查各校到會人數由各校到會者員罷課責任以便一致行動程懋型云今日開會係職敎員聯合會名義召集假有一校不贊成罷課者卽認爲敎育界公敵遂由歐陽魁付一表决云赞成自三月十日起省立中等以上學校全體一致先行停課候各校長向官廳交涉第一項問題得圓滿解决後再由本會開大會議决後通知各校上課者請起立全體起立程懋型云可通知省内外各學校一律十日罷課不能破壞裘德云罷課旣屬一致上課亦應一致柳藩國云討論至如何程度方可認爲圓滿答覆程懋型云須開大會徵求各職敎員意見經大家認爲圓滿答覆方可唐英國云罷課上課均由該會通知但罷課後决不能無事可做應由每校推出代表二人以上組織執行委員會仍由歐陽魁付表决亦全體贊成隨卽推定執行委員（公法歐陽魁陳作人鄭壽徵（農業）譚天誠王壽彭（工業）程懋型余彭齡廖绵鐘（醫專）楊瑞苞胡道繹（一中）彭先荃熊家琦廖采薦陽凱元（二中）李右襄車駒彭百川李秉昇余謇（女師）賀金齡周泰權鄧天民楊仲英程時燂（女職）李映奎王履泰陳傳忠熊琯華（一師）王易汪長桂李飛饒思誠彭雲瑋羅麗生推畢熊琯華云外屬學校先生罷課後亦應派人來省余謇云應討論一辦法不然他們無事可做歐陽主席乃登臺報告逐條付一表决（一）贊成要求如期發現並限期發清舊欠者起立（全體）（二）贊成發布宣言者起立（全體）（三）贊成聯合各界組織財政委員會要求公開者起立（多數）（四）敎育經費獨立（全體）請願省議會議决以上三四兩條辦法者起立（多數）（五）贊成請願中央要求裁兵廢督並要求各省一致行動者起立（多數）（六）贊成提起行政訴訟者起立（主張俟無答覆再行）（七）贊成組織出版物發表主張者起立（全體）（八）贊成請求省外各同鄉及各省敎育界極力援助者起立（多數）（九）贊成派氏表向政府請願派員清查江西財政者起立（取消）宣言書公推余謇王易二人起草並定十日下午一時開第一次執行委員會唐英國並主十日罷課有一校不實行者全體齊赴該校領薪五時散會 
[川省停止出兵後狀况]  
　　劉存厚態度之暗昩川軍援陜與劉存厚回川兩說現因受大局影響均已歸於沉寂一因川省内部意見紛歧財政又復困難若再有所動作則非預籌百萬以上不能成功二因陳氏（樹藩）失却戰鬭能力率隊退入川省绥定餉彈兩缺若欲援陜非以陳爲先鋒不可惟陳氏事事仰賴川中接濟川省自顧不暇何能代謀此所以停止之原因也至於劉存厚氏亦仍暫住寍羗所謂四川督軍行署中靜待時機劉自皖系失敗陳（柏生）又退却匿居陜南與馮接近不能不與直系虚與周旋以圖自保現在皖系雖有與奉系聯絡倒直之說然劉氏以大局不定不便遽爾發難所派洛瀋京保等處接洽之代表亦不過藉以窺察情勢並非有一定之趨嚮也前此省中傳劉存厚舊部鄧錫侯等將率軍返省爲劉氏先鋒茲悉鄧氏已通電辯正並聯合田頌堯劉斌於沁日通電各將領聲明救民護國之意並無引直軍入川事電云侯等自移戌北道以來而川政修明輿情翕服以故荏苒經年鮮遭物議茲因駐地原近漢南今柏公（陳樹藩）退川屏蔽大撤中無間隔緊接鄰軍雖川中援陜未成事實究以援鄰自治播爲國言未便認爲毫無芥蒂業經大令分頭派隊嚴防邊境其間經過事實以後辦法曁侯等宗旨不能不縷晰陳明以蘄核示方略用資遵守查前此陜南戰事起後迭經柏公電告曁偵控報告吳師分道南下先後攻克縣邑情形節經分别電達在案總部以誼當纓被曾經派隊北援嗣以財政奇窘陜鄂援軍一律停止而陜南情形日急柏公彈援兩絀坐此蹉跎至於退川現吳師已進川邊川中財力缺乏以内外情勢相衡以愼固封守爲急切之圖查陜南兵力不過一師一旅侯等三部及林旅已堪抵禦惟時嚴守邊陲不令直軍入境一步豈爲防邊專責至於出兵問題須提入大政方針集衆討論侯等惟知奉命而行不敢徘徊稍存規避至川兵須統籌全局如東路言和斷無北路言戰之理如言和爲僞則北路進兵亦斷無東路閉守之理蓋出則雙管齊下冀一戰以成功否則須養晦蓄力必特時而後動倘南軍大集川力切實如斯實爲良好機會柏公在川直將藉口跟踪侵入我縱不動奈人侵何但據柏公來人云陜中現亦未靖胡雖受編實力仍在于右任及郭堅遺衆尙在鳳翔一帶時出騷擾吳師此來全爲自身地盤此時如願以償似不敢好爲多事其内容如此侵川一層似可不虞至侯等自入戎行牢抱經訓救民護國此鵠不渝前者客軍駐川甚爲吾民創鉅痛深公私困憊已極六年九年復隨各軍兩次血戰始有今日雖國事難定而桑梓敬恭此心稍盡事實具在川人咸知故今後時事無論如何變幻侯等保境衞民區區職志百折不回絶不爲負心負川之事以見棄於民衆也除電陳總部外并電奉聞敬祈賜敎爲禱 
[續紀港工潮解决消息]  
　　香港消息海員罷工風潮已有五十四天今始完全解决惟尙有許多工團未能即日復職昨早各街巿仍無物可買冷淡更甚於前連荳腐蔬菜鹹水魚均無只有西人在牛肉檯操刀賣肉但華人購買者亦極多至下午始漸漸復原聞猪肉行鮮魚行菜蔬行等均准明日（九號）開巿至機器會七家會社昨早已一律復職故昨日山頂火車電車摩托車人力車貨車與街轎已復見往來於街道矣又聞自海員罷工風潮解决後昨日本港多數之工團見目的已達一齊開工即未開工亦有定期今日開工者惟聞西餐西廚與西人傭婦尙未有定期返工昨晚有多數工團在僑港工團總會開大會議磋商復業之期到者極衆聞禮拜四日可以完全復回原狀昨晚卡時香山火船開行往省今早由省載運魚菜返港復於今晚十時與金山火船一齊赴省此後省港船將照前訂之期開行查昨晚赴省之船除香山外尙有海生及廣西兩艘永安廣東今晚開行至港澳之瑞安火船定今早八時瑞泰火船定下午兩時離港往澳梧州船高州西富廣英定今日下午五點開行又大利新寗兩船昨晚十二點安利新南海兩船定禮拜四晚開往江門潮州船定十一日往汕頭福建東順成初十日往廣州灣 
海員工會代表翟漢奇昨日搭早車返港到華民政務司署謂海員全體願從速開工刻已再發電往省促工人以最快之時期返港即晚又由中華海員工業聯合總會刋派傳單以駐省各工團名義勸現時罷工之各工團尅日開工昨早本港本十餘工團聯合約千餘人用洋樂隊手執旗幟前往油蔴地旺角一帶游行由油蔴地直過尖沙咀火車站歡迎由省回港開工之海員昨日海員巳有多人分首尾兩次火車回港矣華　總會自海員罷工以來不辭勞苦力盡工人互助之此次海員已得完滿解决復通告全體工團原函錄下公啓者此次海員罷工全爲加薪問題已得完滿解决吾人希望目的已達凡我工界同胞均宜各安職責力謀工業進步爲當務之急云云凡入華工總會範圍之工會昨已一律復職洋務工人復職布告云公布者海員罷工風潮幸得完滿解决各界同情罷工之工團亦已陸續開工同業等爲取一致進行起見故决訂於三月八號一律種回原職其有不能復回者可由本處妥商辦法籌備安置凡我同業幸母懷疑此布洋務罷工善後處啓機器會工人雖由總會宣佈於七號早復職惟查西人船澳各工廠多未有人開工聞因會中人之意以爲須由海員方面先開工故皆觀望不前昨早七點機器會再發出第二次佈告文云海員方面目的達矣件件妥當决無他事我七團體心理一致七號返工萬不更異諸君諸君勿生疑義立刻返工斷無别事此與各廠各部各科諸君統鑒香港華人機器會第二次佈告聞昨日下午仍未返工或者今早可照常復職矣 
廣州消息前日沙面英人商店住宅之華廚及侍役等有舉行罷工消息英人方面急電省長請設法阻止省長以香港罷工潮正在調停進行中該工人等應靜候解决爲是因即傳知駐省海員辦事處派員到署談商當由謝英伯蘇瑞徵嚴月生三人於前晚六時晋署謁見陳省長時省署適接英領由港來電報告謂海員方面前提之九條（一）恢復海員工會會址（二）照船東方面前允加之薪金數每欵再加百分之五（三）罷工海員回職後須平等相待不得歧視（四）罷工海員於罷工期内仍由一九二二年　一日起照常支薪（五）已開行之船允於該船返港後仍用回罷工海員該船未返港時該罷工海員准支給半薪（六）罷工海員及海員工會辦事人不得因此次罷工事遞解出境（七）此後各船東僱用海員須與該會接洽藉除向日辦館尅扣積弊其餘八九欵不大重要故略紀現船東方面已答允照辦並商定准於七號（禮拜二）律開工云云當時各人開訊均甚爲欣歡謂港海員及各工團以不屈不撓之精神卒能戰勝資体家故擬於罷工海員由省返港時預定在大沙頭開歡送大會又聞此次海員罷工回省瞬屆兩月連帶退職與海員一致行動者不下數萬現該工團以海員代表往港後解决問題已經妥協日内可完全了結回港復業特於六日上午招集團體分荷各該工會旂幟在惠福永漢等路列隊數逾萬人聯往觀音山築馬路一條留作此次罷工回省之一大紀念其器械則往工務局取用 
[南京快信]  
　　省署今日下午一時召集自治籌備會議各參議均已來省各廳長亦列席 
兩長昨准財部咨關本部具呈籌議核撥海軍艦隊餉項辦法一案奉大總統指令准如所擬備案按月如期　由指定銀行照數撥交海部發給相應抄錄原呈咨行貴督軍遵照可也齊督當即兩知王省長海軍杜司令兩淮丁運使察照 
敎育廳定五月三十一日舉行第五届試驗檢定小學敎員現發通告 
兩長派汪嘉棠赴揚向兩淮鹽商勸募俄災賑欵 
日本東京帝國大學博士早坂一郎帶學生數名由滬來寗昨日下午三時偕日領深澤暹晉謁謁齊督談一小時辭出 
天津日本駐屯軍司令官鈴木少將定今日下午二點半抵浦准三時半偕同中島通譯官晉謁齊督 
曹錕派張書元來謁齊督有所接洽 
海軍第二艦隊司令杜錫珪昨日午車赴滬 
王省長今日壽辰各機關長官均赴省署道賀 
[杭州快信]  
　　法校風潮平靖後内部情形已漸復原狀惟學監周智荷决辭職周校長新聘之敎務主任壽景偉亦力辭不就 
女子體育校長武問梅起訴吳秉元（前督署參謀）脅迫私禁侵占財産案杭地檢廳連日會議以吳係軍官例不受理刑事歸軍法課管轄財産問題依法向民庭起訴巳决定却下 
硤石商會電省以百貨附徵捐一層業經期滿繼續征收萬難承認並悉省垣各商對於續徵振捐案亦擬羣起反對 
海鹽城區警察因反對所長曾燮日前一律罷崗電告到省立派保安隊長端木祥率敎練所學警二十名馳往會同辦理現已分配服務恢復原狀昨呈警務處查照 
高審廳昨委金兆鵬（正任壽昌知事）誽金華地審廳推事徐式昌充永嘉地審廳書記官 
吕渭英承辦浙西糶米二萬石其米業在樂清辦就現吕在省商榷運輸方法及領欵手續一俟决定即往裝運環湖馬路現已築至白堤擬分兩路進行一錢塘門外一清波門外務期本年夏間完工 
杭州緯成公司昨開第十一屆股東會議决股本餘額十六萬元儘本年增足各老股東已認定十一萬數千元 
地方通信 
[松江]  
　　縣校聯合會之擱淺省長對於舊松府屬七縣爭執府有敎育欵産一案曾令松江縣知事咨請各縣各代表四人就松江組織縣校聯合會共同商决俾解糾紛詎兩次開會初因南匯縣未派會貫雖開會而不能成議繼因各縣會員祗到松江縣所派之四人故並形式上之開會而無之現聞松江會員張彬士張蔚丹顧稼軒倪伯英等以開會無期業向縣署呈請辭職是省長調解辦法眼前已經擱淺將來亦恐未必有良好效果緣七縣中除松江縣外均主將府學租歸縣校聯合會處决而松江方面則以此項府學租早經指定用途未便推翻成案府學租除外之主張亦極堅持故兩方之接近爲期尙遙也 
金山畝捐案近訊金山帶征義務敎育畝捐每畝七分一案反對贊成兩方爭持甚烈本月十日財政廳特派楚璜委員前往金山會同朱知事邀集地方士紳重行開會到者七八十人首由廖委員報告奉令調解緣由並希望兩方和衷討論之意見次學界方面報告必須貫澈帶征之理由謂反對帶征者總以緩納糧忙爲抵制然自帶征之後糧忙之巳經征起者已在七成以上足見多數願意完納反對帶征僅屬少數云云繼由反對方面起而反詰謂旣稱已經征起七成則合忙漕兩項併計已經征得者已在五萬元以上請朱知事將此欵當省委前交衆檢點以昭實在至此朱知事竟危坐無言反對者遂謂征起之欵眼前旣無分文即不能談到帶征遂無結果而散 
[蘇州]  
　　水警提薪　路江蘇水警廳趙雲生廳長近因抽薪贖回膠　鐵路事特函致所屬各區長議定凡各官佐無論階級大小各抽薪餉一月以充　路股欵分十個月攤扣於本年三月分發餉爲始按月抽提昨已通令所屬一體頟照矣 
飯店實行增價蘇城飯店業因米價飛漲百物昂貴昨日特召集各店主在海宏坊巷膳業公所集議清飯增價當經議定辦法三條（一）碗頭原售二十四文現增至三十文（二）添頭原售二十文現增至二十四文（三）起碼原售十四文現增至十六文山該公所通告城内外各飯菜館於夏曆十月十六日起一律實行增價私鑄鉛角案判决南區孫巡官在鵝頸灣破獲私鑄鉛角之　漢章等男女四名連同爐鍋模版等一併移縣訊辦已誌前報昨日由陳承審員開庭提訊據劉等供認不諱當即判處徒刑一年　命警帶下押候執行又提訊丁幼亭張平氏等訊無關係從輕交保開釋諭畢退庭 
[無錫]  
　　王省長游覽惠泉山江蘇省長王瑚氏於十三日夜半由寗乘車來錫今日（十四日）清晨抵站邑中軍警政紳各界在站迎接略爲休息即由紳商等陪同王省長至惠泉山等處游覽一週即乘下午四時餘之快車返寗軍警除隨從衞護外並恭送如儀 
[揚州]  
　　鹽商籌辦平糶今庚米珠薪桂（按目下中色米每石十元以外江柴每石六角）貧民度日維艱現鹽商許蓉楫等公同集資於淡巿街彌勒庵橋龍華院内設立普惠堂賤價售賣柴米米以三升爲度柴以十五斤爲限以資救濟誠恐痞棍流氓藉故滋擾爰於十二日函請縣署給示保護 
給發學校經費江都各高小學校一月份經費業經勸學所葉貽榖向縣領來於十三日給發各校支用至二三兩月則尙未有着落云 
咨禁　取淤泥運河下游坐辦馮德勳昨咨縣署以寳汜永安甘江五汛東隄　坡以下均有溝渠一交春令即被農民　取淤泥作堊田肥料以致愈挖愈深隄身𨺗立大汛時即有滲漏之患若不嚴禁不足以保衞隄身特擬具會稿徐咨高寳外請即一體會印發貼頃王知事已照辦矣 
食商運鹽數目上月份興東岸運鹽一千五百五十引興平運四百七十引通如運四百引高淳二百四十引溧水三百引句容三百六十引六合二百八十引統由塲運食商事務所呈報鹽務機關備查矣 
[清江]  
　　修築馬路情形由清江往西壩馬路前由淮陰警察局長劉端甫募欵修築現已修至省立第三農校門前合之全路工程當得三分之一工價每人每日三百二十文工作者大都四鄉災民蓋含有以工代賑之性質也 
屯灘局催征欠租淮揚屯灘總避現以所屬洪湖灘洗游太安七鄉太平莊王家橋下游等灘以及淮陰黄運柳溢屯灘等處去年夏秋兩季多未繳清若不催繳勢必任意延宕殊於稅收有碍特於今日（十日）設櫃啓征並嚴定限期催人繳納否則差提罰辦不稍寛貸刻已由局布告周知矣 
泗陽匪勢猖獗泗陽東北鄉卜家京堂地方有張如景家八日晚忽有土匪三十餘名各持鋼槍圍攻張宅蜂擁入内先將張之幼孫兩腿用槍擊斷旋又將張之長媳擊倒彈由腹入狀至慘酷迨王圩練丁聞警趕至匪始搶掠衣服錢洋而去惟臨行時復將張之牛驢及張之兩女各擊一槍或傷腋下或折脚脛性命皆不能保云 
[嘉興]  
　　縣議會定期召集嘉興縣議員三十人各區早已完全産出現法定訴訟期間已過各議員尙無被控情事事故均有喜色聞汪知事已遵照省令定於四月一日召集常會昨已正式通知惟各議員以議長問題尙未一致刻正在商榷中 
成立工賑事務所嘉興各區圩岸去歲多被大水衝破前由官廳令飭各區自治委員調查坍損圩岸丈數估計工價列表報縣轉報省署撥欵興修現悉華洋義賑會已籌撥大宗欵項到禾並設立工賑事務所推定汪知事爲主任已由縣規定每土方一方給飯資一角尅日興修以利農田業已佈告周知矣 
[南通]  
　　水利會浚港興工南通水利會前議挑浚營船褲子二港曾由縣委龔聘儒於蘭亭分别籌備現届農間春暖之時亟應積極進行爰經張會長商同瞿知事褲子港准於六日興工營船港十三日興工昨經潮災救濟會撥給開辦費問褲子港自陸家壩開至五洞口　營船港就港開港各寛以　丈爲限　岸台岸脚各　丈五尺深度隨地面之高低而定規定拔夫辦理業由縣出示通告矣 
縣紳修復古蹟南通鍾秀山（北土山）爲宋代建築物風景頗佳惟年久失修漸就頽敗前經張嗇庵昆仲捐資一萬三千元雇工修理刻己竣事昨特函縣　案並遴委捷傳僧爲該山福田寺住持 
來件 
[留美學生致全國國民書]  
　　全國國民公鑒民國成立十有一年變亂相尋迄無寗歲推原其故皆由武人官僚違法賣國而國民隱忍坐視不加討伐姑息養奸遂有今日當山束問題之將失敗於巴黎和會也海内外人士悲憤塡胸羣起力爭不遺餘力學生罷課工界罷工商人罷巿民氣之盛實爲有史以來所未有然以北京政府於民國七年間不得國民同意擅於日本訂中日軍事協定滿蒙四路條約高徐順濟換文之故作繭自縛授人以柄致日人在巴黎和會振振有辭我國外交遂遭失敗由此觀之北京政府賣國之罪百口莫辭去歲美大總統哈定召集華盛頓會議解决軍備及遠東問題同人等深相慶幸以爲藉此機會提出山東問題及二十一條件求國際公判或者正義得伸强權屈伏巴黎和會所鑄之大錯民國四年被迫承認之亡國條件可以取消中國問題得以解决孰知會議旣開我國專使事事遵循北京政府意旨　衍從事徒知討論空泛之大綱而置我國存亡所繫之山東問題及二十一條件於不顧同人等旣已失望曾屢次電催我國專使從速提出一面與此間華僑及國内各團體代表聯絡嚴重監視不使喪權辱國之舉再見於美京乃電訊傳來北京政府竟任用帝制罪魁組織内閣以全國國民所反對之借日債贖路共同管理各端爲大借日欵之交換條件並電令美京中國專使讓步喪權辱國至此已極且自徐氏執政以來縱兵殃民借債賣國摧殘敎育蹂躪實業綜其罪惡擢髮難數同人等鑒於北京政府甘心賣國屢犯不悛倘猶許其存在國亡無日今日欲圖挽救惟有全國一心實行救國大運動一面不納租稅以制賣國政府之死命一面催促西南政府及愛國軍人出兵討伐組織統一政府採納民意勵精圖治内政旣良國基旣固何患外交不得勝利何患中國不得富强同人等身處海外心在宗邦肺腑之言掬誠相告惟我父老兄弟諸姑姊妹圖之留美意利諾·柏林斯頓·密西干礦科·耶魯·士丹佛·威斯康新·普渡·哥倫比亞·加尼福尼亞·大學中國學生全體宣言民國十一年二月十一日 
雜評一 
[文治派與武人派（默）]  
　　文治派與武人派所發之言論均不外一假字其所分别者一則假而示人以微一則假而示人以顯然共見示人以微人或爲其所愚示人以顯然共見則人必目笑存之此武人之所以不逮文治派也 
公府中最近所傳之通電名爲倦勤實則勤而非倦表面爲辭職地步而實則促進國會之選舉外報稱爲適見其戀棧與通電之意思相反非無因也惟其相反之意所示甚微必待人意味而後得耳奉天壽席上所傳不問題事并歎息痛恨於軍人干政之語則人將共見其爲假何也彼昌言而歎息痛恨者試問曾問過閣事否曾干過政治否當必無詞以對即在彼唯諾贊同者流恐亦未必不腹非而目笑之蓋其假不待深思而後知也 
微與顯雖有分别而所收之效果則同武人之假固不足取言於人若文治派之假亦豈能掩飾旣不開誠布公示人以切實之電而欲希望人有切實之覆電亦豈可得哉 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[上海籌贖膠濟鐵路之進行]  
　　第三次委員會集會决議提倡人民贖路貯金本埠籌贖膠濟鐵路由上海總商會銀行公會江蘇省敎育會各推代表三人正式組織委員會並舉余日章君爲主任各節已誌前報昨日正午該委員會作第三次之正式集會（假座四川路青年會會食堂）討論進行方法大衆對於一般人民贖路貯蓄一事共表贊成當指定特别委員會研究崇蓄方法即早明定規章公布深望各銀行公司商店無論個人及團體對此協力提倡奬勵以期集成鉅欵云 
[納稅華人會定期改選理事]  
　　公共租界納稅華人會定章每年改選理事三分之一本年改選矣人業經定期陽曆四月十四日開納稅人大會照章改選錄其通告如下公共租界納稅巿民公鑒按照本會會章第四條規定每年改選理事三分之一計本年應改選者九人業經理事會議决定期陽曆四月十四日開納稅人選舉大會務請界内各納稅人有下列資格之一者先期至總商會内本會事務所報名入册以便審定資格發給入場劵幸勿放棄爲盼茲將資格列下（一）所執産業地價在五百兩以上者（指華産地主）（二）每年付房地捐在十兩以上者（指華産房主）（三）每年付房租在五百兩以上而付捐者（指居住房客）上海公共租界納稅華人會啓 
[國是會議第七次談話會紀]  
　　議决今日（十五日）午後舉行開會式並再開談話會討論組織大綱昨日下午四時各省區與僑埠已到滬之代表在總商會常會室開第七次籌備國是會議之談話會議決於今日（十五日）午後一時在總商會會塲舉行國是會議開會式舉行之後再開談話會討論組織大綱昨日列席者如沈信卿葛文宇·楊春綠·徐瀛·何積煌·崔　菴·王先庚·馬息深·邰蘭油·陳家傑·吳玉書君等幹事孫籌在惱先報告辦事處最近所接各處之函電（一）雲南蒙自商會函云全國商敎聯合會鑒宥電悉貴會召集國是會議徵求意見敝會極表贊同茲推駐滬雲記李賡揚爲蒙自商會代表除電知該代表届時赴會外特電敬復雲南蒙自縣商會叩個印（二）湖南省農會代電云上海總商會轉國是會議諸公台鑒諸公集議商定國是解决我國内政外交以民意爲依歸救國運於危迫凡屬民意機關自應特派代表共商大計惟敝會改選伊始會中經費虧空無着代表旅費刻難籌措不克按期派到對於諸公議决福國利民之偉畫敝會自當力表贊成共策進行先電奉達惶愧奚如敬頌籌綏（三）北京律師公會來函云逕復者頃奉貴貴快郵函開國是會議開會决定至遲三月十五日開大會盼代表速來請先電覆等因敝公會極表贊同一俟敝公會召集大會表决另行函達相應函復（四）淮陰縣商會代表函云商敎聯席會議事務台鑒頃閱報章貴聯席會議主張召集國是會議已得各省同敝會開會集議極表同情公推張君福增就　近與會除函請張君外特此具函即希查照淮陰商會（五）小吕宋華僑總商會代電云全國商敎聯合會駐滬辦事處鑒逕啓者接宥日快郵代電敬悉贊成國是會議者已得二十一省區四十四團體並海外華僑二團體又定於陽曆二月二十八日召集各處代表先議組織大綱接商進行事宜等因本會以開會時期已近道途遼遠不及推舉代表赴滬參與會議實深抱歉茲特轉函奉復即希查照並將議决情形隨時賜示至爲盼感此頌台安小吕宋中華總商會謹啓昨開會時公推沈信卿君主席主席謂前次規定十五日開正式會議現日期已届應請討論開會時間及秩序楊春綠·馬息深·徐瀛·邰蘭坡·王先庚　等共詳討論結果决定於今日（十五日）下午一時在上海總商會行國是會議開會式其秩序擬定如下（一）奏樂開會（二）向國旗行三鞠躬禮（三）推定臨時主席（四）演說（五）奏樂散會並定於行開會式之後再行開談話會討論組織大綱至六時一刻散會 
[紗廠聯合會請究財政舞弊案]  
　　致府院電北京大總統國務院鈞鑒民國以來暴歛横征敲骨吸髓吾民苦苛政久矣初僅以爲財政當局濫支無度不知其欺詐營私禍國殃民至於此極經此次查債委員會發現財政部種種不法行爲理應澈底根究按法嚴懲以謝天下乃近日報章所載我大總統似有不願遽興大獄之意其諒者則謂大總統政尙寛大其不諒者且疑公府亦有牽連國家綱紀總統名譽皆有不可輕縱之勢務乞嚴飭司法部審計院破除情面依法辦理除暴鋤㚥在此一舉臨電不勝迫切待命之至華商紗廠聯合會叩寒 
致司法部審計院電北京司法部董總長審計院莊院長鈞鑒頃上大總統一電文曰（同前）等語我總長院長清白無私素所欽佩務乞不畏强禦依法進行商民誓爲後盾（具名同上） 
[商科大學兩日演講紀]  
　　前日余日章博士演講昨日王寵惠博士演講前日下午四時上海商科大學請華會國民代表余日章博士蒞校演講由校長郭秉文博士致歡迎詞余博士登台演講歷兩小時大旨謂華會遠因爲巴黎和會来能奠世界和平之基美國欲藉華會以圖補救近因爲美日競擴海軍美國人民巳不能再加擔負攷美政府藉會議方法一以謀軍備之縮减一以免日美將來之危機此次會議與中國最有直接關係者（一）撤銷治外法權問題各國藉口中國法律未完備司法未獨立僅許閉會三月後組織國際委員會來華實地調查司法况再定辦法國民亟宜督促政府進行（二）稅則平等中國希望先行由値百抽五增至値百抽七·五然後再行値百抽三十最後完全收回稅則之主權終以日本態度强硬僅允實收値百抽五然須知中國主張不在此討論還價而在爭回主權即退一步言亦應遵照馬凱條約裁撤釐金値百抽一二·五方可承認（三）取銷二十一條日本因滿蒙權利如南滿鐵道·大連·旅順·等堅持不讓我提出致王代表一提許士即宣告閉會至今仍爲懸案願國民勿忘（四）山東問題最爲複雜然最扼要者實爲膠濟鐵路問題日本以金錢難我不料國民方面竟擔負三千萬元之責任乃復多方變詐欲我以國庫劵分十五年贖回未贖回前以日人爲車務總管與會計而前五年不須付欵此層日本用心極深不可不注意蓋彼知我民氣方强不可再激懼釀排日運動又知我熱度向來只五分鐘即有進步亦殆僅五日五星期今彼以五年之時間或可使我熱度降至零點且籌欵忌曠日持久彼故以此誤我事機又測我政局愈變愈　五年以後或已大有變端也吾人旣知此用意宜趕緊於五個月内籌足欵項再謀交涉抱以下三目的一此路必贖回二贖回以後必民有民辦三民辦以後必使成模範鐵路此三大目的不達不止對外　澈人民之主張維持國際之地位對内則不務空談以此爲愛國救國情神之實驗云云聞者感動鼓掌如雷末由郭校長致謝而散 
昨日下午四時該校請華會代表王寵惠博士蒞校演講由校長郭秉文博士致歡迎詞畢王博士發言謂太會開會以前卽知各强國不能如以前維也納柏林諸國際會議之犧牲他國權利此次代表團所成功者極少然國家巳失之權利本難恃一二會議即可收回全賴全國國民之努力王博士又對於該校學生特致勗勉之詞謂學生通弊以畢業後即已完成學問實則所謂畢業者不過提高地位由學生進而爲國民由學校升入宇宙之大學校由定期之試驗進而受社會隨時隨事之試驗深望諸君將來母犯通病常以學生的精神爲社會服務云語極精警末由郭校長致謝散會 
[武高學生來滬歡迎余日章]  
　　歡迎之誠謙辭之切武昌高等師範前因開除學生激起風溝經部撤換談錫恩委該校敎務主任王其澍暫代校務收回被革之十三學生照常上課一場風波始告平息現所急待解决者惟繼任校長問題因近兩年來校長不得人以致經費動搖校務停滯極感痛苦此後欲求發展非學識優長聲望素著之新敎育家不足勝任該校學生素仰余日章熱心敎育又有桑梓關係若爲校長必能措置裕如故要求敎育部聘請余爲校長業於日　正式發表該校師生除電表歡迎外又有學生代表陳穎昆李浚二人來滬歡迎已經抵滬昨晨往青年會全國協會晋謁余氏當由余於客廳接見該代表等詳述同學仰盼之切及名流推重之殷懇余氏早日就職余頗謙謝略謂高等師範爲敎育源泉而武昌高師又居全國中心關係至重必得敎育專家主持校務乃爲適當鄙人昔時雖在武昌辦過學校其後又在美國研究敎育然五六年來在社會上奔走曾無機會繼續敎育事業荒疎過久經驗毫無何能冒昧就任校長將來貽誤學校獲咎無窮何以副諸君今日之期望該代表等答謂先生學問爲國人所共仰生等尤不敢贊一詞武高關係重大誠如先生所言惟其關係重大故非先生莫屬萬勿過於謙辭余氏又謂近年國内有二種風氣其一社會上對於任何事件不問其適當與否皆必推擁名流以爲名流萬能其二辦事者常一身兼多職不能專力盡責此兩者實爲社會不能進步之原因鄙人有志矯正此種風氣故尤不能擔任武高校長該代表等答謂先生此章實深欣佩但同學信仰先生匪伊朝夕此次竭誠請求實爲學校前途計非社會推戴名流之比至於賢者多勞實古今通例務懇俯順羣情同學對於繼任校長惟知有先生不知其他苟先生必欲棄而不顧則生等亦惟有讓學校無形解散而已余氏尙再三遜謝適會中振鈴禮拜該代表等遂向余氏聲稱電告同學預備歡迎告辭而出是日上午該代表等復往商科大學江蘇敎育會等處晉見郭秉文袁觀瀾黄任之沈信卿諸先生請其從旁促駕俾早譯全校雲霓之望云 
[北洋同學歡迎王寵惠]  
　　假座一品香旅滬北洋大學同學會以同學王寵惠博士此次出席華會頗著勤勞刻已歸國道出上海誼應開會歡迎茲定於本月十五日（卽今日）下午六時假座一品香開會聚叙並請博士報告華會經過情形一面並由該會會長羅泮輝朱庭祺發出通告知照各旅滬同學矣 
[恢復縣自治之響應]  
　　常熟縣議員通訊處昨云上海欵産處代電云上海地方欵産處轉縣議長莫子經李右之兩先生均鑒閱報載貴縣會議回復自治具表同情敝縣亦已集議當推代表詣前候敎並乞代轉各報常熟縣議參事員張祖誠程曾慶等文代電 
[各路納捐人代表大會預誌]  
　　上海巿納捐人會昨致各路分路代表函云逕啓者本會定陽曆三月十九日（陰曆二月二十一日）午後二時開各路納捐人代表大會報告一切並提議事件希届時準時惠臨再貴代表如有意見請於大會前二日提交本會以便付議專此順頌日祉會所假也是園 
[閘北自治籌備會呈請備案]  
　　閘北地方自治籌備會正副會長徐懋俞宗周徐維繪等 
昨呈上海縣知事文云呈爲設立閘北地方自治籌備會遵令恢復地方自治仰祈准予立案迅賜批示以利進行事竊維地方自治爲立憲國家之基礎近數年來國民渴望自治幾於異口同聲我大總統瞻觀大勢俯順輿情業經於本年一月一日頒布恢復自治之命令各省遵經籌備我蘇省並奉有省長公署明文定於本年四月一日實行縣地方自治值國上下督促進行從此由縣而巿而鄉次第恢復計當不遠上海係通商大埠凡百事宜實開風氣之先閘北地跨上寳兩邑蜿蜒數十里且毘連租界觀瞻所繫近年來巿　櫛比户口繁盛地方自治之籌備尤爲刻不容緩查敝會於民國五年已經設立名曰自治研究會至十年一月改名曰閘北地方自治籌備會數年以來關於本地方應興應革事宜無不竭力進行即如去年英工部局在閘北東新民路來安里越界築路一案由敝會邀集各團體開會集議並具呈部省各官廳據約力爭奔走呼號經數月之久案始了結此則尤爲彰明較著者然敝會之設立在各官廳公文往返固已有案可稽而正式備案一層尙未經具文呈請際此地方自治正在舉國一致促進之期敝會尤宜積極籌備力圖恢復以仰副大總統孜孜求治之至意茲爲正名定分起見理合呈請鈞署察核仰祈准予立案迅賜批示實爲公便謹呈 
[蘇人對自治規程預算之質問]  
　　聯合通信社云蘇省自治正在積極籌備昨本埠公民吳輔勛等電王省長云南京王省長鑒自治籌備處單行規程并經費預算未經省議會議决貿然組織係侵權違法萬難承認吳輔勛閔瓛陳琛龔廷鶚王景常劉文輅陳謨王朝幹周乃文陶保晋宋銘勛錢鼎張葆培葉理封眭國襄侯兆圭馬甲東元 
[浚浦局訂購挖泥機之電阻]  
　　上海新舊来國會議員李鍾珏等爲浚浦局海工程師將實行改良港口計畫有礙主權昨日快郵代電分呈北京院部請爲阻止原呈如左北京國務院外交内務總長鈞鑒查浚浦局改組港務局一事尙沬奉政府核定辦法本月八日報載浚浦局海德生向英法兩國訂購改良港口之挖泥機兩部名海蟹海蝎計價銀四百萬兩等語事果確實大權旁落鳈堪危慮應請鈞部電令江蘇特派交涉員迅卽查阻免釀無窮隱患上海新舊國會議員李鍾珪姚文枬秦錫圭省會議員黄申錫秦錫田叩眞 
[航務彚聞]  
　　赴歐學生放洋有期法國郵船公司之安得來朋號十三號從神户開　十六日可至上海此間旅客之乘該輪赴法者其擁擠爲從 
來所罕有船中之頭二三四等艙早經定購一空後來者紛紛退回華人之赴法以攷察工業狀况者爲多又寰球學生會此次有派送德法兩國之留學生十餘名均定十八號搭此輪直往馬賽以轉赴里昻柏林等處現聞船泊黄浦碼頭旅客等用渡船在法外灘駁送上輪云又有亞摩巴士號昨日從馬賽抵滬來客一百三十名由法返滬者有華人趙君聞係政界中人又有吳某係在法經商者 
海員罷工期内上海各公司商輪之擱留於香港及南洋各埠者現已陸續開來若太古之綏陽·漢陽·鎭江怡和之財生·官升·威升·裕生·捷升春生及招商局之廣利·泰順·新昌等均已在港汕駛出昨日已有多輪抵滬矣昨據航業中人云此間三公司於罷工中所受之損失以太古怡和爲巨招商局較少然損失費總計當在一百萬元以上云 
前昨二日有招商局愛仁輪及怡和之富升輪進口滿載糖貨係由汕頭運來之潮青及棉赤兩項總數一萬二千三百零六包内棉赤二千一百包餘均係潮陽青糖大連有大宗黄荳及高粱粟運滬此間福來洋行已經裝來過二千餘噸現又特派舊金山開來之第惠號馳往連載黄荳六千噸來申然該處猶有大批貨之積存亟需噸量轉運福來洋行因一時無輪來申特電致美國航務部請添船舶使用美航部已來復電允將上海哥倫比亞公司之佩派得號一輪撥發故該輪於前抵滬後便即實行撥歸福來使用該行又將斯船撥赴大連續運七千噸之黄荳來申云 
中國公司之尼羅號現得港行電報准定四月七號開支上海當日即往舊金山仍經長崎横濱及檀香山而行印公司之芝鴨家號昨午已抵上海裝到大批印度蔴袋一千噸今日開赴東洋略有棉花等運往 
在此一星期内藍烟囱公司由英經印度來滬之各商輪裝到大批之蘇打洋碱共有四萬件左右而紗布之運來者亦屬不少云 
[俄振會上海部董幹大會紀]  
　　俄災振濟會上海部前晚（星期一）六時假青年會會食堂開董幹聯席會議並歡迎各股職員到六十二人聶雲臺主席首宣布開會宗旨次議分團組隊法分（甲）商務團（乙）敎育團（丙）社會團（丁）特别團四團並說明組織方法每團隊數人數無定額就各團情形由各團總隊長酌辦並組婦女特别團勞働團等次議贈品鼓勵法磁章銀章金章並褒狀聯額等分别表揚由各股主任擬具詳章提交董事會通過實行次議收儲振欵及振濟車輛辦法仍由各股分負責任振濟車輛辦法大致謂捐一千五百元卽可買糧一車輸入俄國境掛旗拍照不獨爲捐者表揚藉可以昭實在次議預算開辦經費當由主席聶君代表聶太夫人捐洋一千元充用次議公舉各團總隊長照草案所擬宣布商務團聶雲臺敎育團黄任之社會團曹雪賡全體贊成通過特别團（軍警政界組織之）公推護軍使何豐林爲總隊長婦女特别團（貴族富紳女界組織之）公推盛莊太夫人爲總隊長全體通過勞働團總隊長一職李次山提出盧煒昌李恒林附議主席付表决通過開幕閉幕期限及日期以一個月爲限至於何日開幕由各股從速籌學備就緒後再行發表次各職員自由發抒意見語多切實陳維新發言務請各股主任及常駐幹事到會辦公以期迅速集事衆贊成議畢散會已九時餘矣 
該會於昨日備函分致各團總隊長懇其俯念俄災情形緊迫請從速組織募捐隊尅日進行並推派代表分途接洽又該會文書股復推雷聽秋爲常駐幹事定於今日（星期三）下午六時在童子部辦事處請各股主任幹事籌商一切事宜備有便餐云 
[省敎育會通函募俄賑]  
　　江蘇省敎育會爲俄荒賑濟事通告本省各學校函云敬啓者本會接准俄國災荒賑濟會上海部來函欲請學界合作附開辦法六條到會查我國歷年水旱諸災東西各國籌賑相濟頗爲踴躍現本省雖亦値荒歉之年而此次俄災奇重且屬近鄰自應量爲接濟以敦邦交用將該會來函曁辦法照錄奉覽敬請酌量辦理云云（原函見本月七日本報） 
[三聯學區請撥建築照費附捐]  
　　隷於寳山之閘北曁江灣彭浦之南境自去歲組織聯合學區委員會以來對於籌欵設校兩事積極進行閘北一帶近年各種偉大建築雲興蔚盛閘北工巡捐局徵收建築執照附捐原備興辦該處義務敎育經費惟該處爲上寳毘連之地該會已託王委員德昌與上海勸學所李所長等會同商妥分畫方法並由該會副委員長錢允利面商閘北工巡捐局許局長將此項收得實數先行照撥聞已得許局長同意云茲錄原函如下逕啓者竊案敝會成立之後曾函請寳山縣署轉呈省廳備案並專函通知貴局長在案查上海縣勸學所李所長前以上海城廂巿曁閘北巿爲全縣學齡兒童最多之地省廳催辦義務敎育限期急迫地方學欵又復支絀異常曾邀集兩巿經董討論辦法决議請滬南北工巡捐局於建築領照費項下帶收附捐三釐專辦義務敎育於兩局原有收支旣屬無損於地方學欵裨益殊多當蒙兩局局長慨予贊助准於建築領照費帶收學欵每銀百元附捐銀三角具徵貴局長熱心敎育無任欽佩惟閘北一巿原由上寳兩縣之地合組而成近來工商日見發展江灣彭浦兩鄉之南境巿廛亦日益繁盛貴局於三區徵收捐欵目下旣未畫分敝會擬即以此項建築領照附捐籌辦三區義務敎育似甚切合惟閘北一巿旣有上寳之分他日分畫欵項手續自較上海城廂巿稍爲複雜敝會業托王委員德昌與上海勸學所所長李宗鄴學務委員賈豐芸會同妥商擬定以後關於閘北一帶徵收建築照費附捐即就上寳兩縣原有區域畫分收用並擬請貴局於給發此項執照時預行註明上寳字樣庶日後領欵可免分畫之繁至具領該欵手續如何尙祈示復俾便遵行除由敝會副委員長錢允利專謁台端面聆敎益藉達謝忱外相應函達即希示復實紉公誼閘北江灣彭浦聯合學區委員會敬啓 
[長安里發生盜匪擊斃華捕案]  
　　被害華捕名胡維周兇盜未獲僅獲同黨陳連芳　 
前晚（十三號）夜半十二時三十五分鐘有匪徒二人同往楊樹浦路長安里圖刧某姓家財物旣入弄内一匪即猱升電桿木頂窺探某姓家内容見屋中有人聚叉麻雀知不能動手匪乃爬下暫待旋復升木該屋内賭仍未散兩匪不敢冒昧入屋正在弄内徘徊之際適滙山捕房四百三十八號二百六十四號兩華捕梭巡至弄見該匪形色倉皇即由四百三十八號華捕直隸人胡維周向一匪搜檢該匪突出手槍連放三響擊中胡捕右眼·頸項·左背·三處受傷倒地立時殞命該匪亦即逃逸而其餘一匪係由二百六十四號檢查該厚身畔祗有蔴繩一根並無凶器遂被該捕拘獲帶回捕房稟明捕頭詰悉匪名陳連芳安徽人飭即嚴行收押外並派華探錢連奎徐德森西探目奎爾馳　出事地點查勘一過將胡捕尸體舁入斐倫路驗尸所昨晨投公共公廨稟請檢騐經關讞員於午刻會同美丁副領事蒞所騐明尸體飭承塡明尸格升座公位即由該西探目稟明此案發生時之情形並稱陳連芳拘入捕房後已承認與在逃之匪至長安里希圖搶刧某姓居户不諱但陳於開槍匪徒之如何形狀不肯供出稟畢將拾獲彈壳四枚呈鑒次由尸妻胡李氏訴稱丈夫胡維周充當巡捕巳三年有餘自昨夜十時半上差去後即未看見現在已將尸體看過云云該捕現年祗二十八歲其妻李氏亦僅二十餘歲生有一子聞僅六歲李氏於見夫之尸後泣不成聲而供訴時亦復涙隨聲下狀堪憐憫迨騐訊旣畢關讞員當諭該氏略謂爾夫因公喪命除着嚴緝凶徒懲辦並當從優撫恤即本會審官亦當助廉撫恤爾可具結領尸諭畢與丁君會判曰騐得已死華捕胡維周委係被匪槍擊因傷身死即着尸屬領尸棺殮嚴緝凶犯務獲究辦該捕因公殞命自應從優撫恤以資奬勵 
 
 

Page 15

 
 
[楊樹浦謀殺親夫案五誌]  
　　兇犯已解護軍使署住居楊樹浦揚州路新康里八號門牌之泗陽人倪同甲於本月七號下午遭髮妻倪劉氏糾同姦夫劉四（即劉同聲）及劉五（即劉得標）謀斃案發先後被捕解由公共公堂訊供明確判决押解護軍使署懲辦各情已四誌本報前日經公廨飭承錄供備文發交楊樹浦捕房經捕頭强生氏於昨晨諭令承辦此案之季立仁程明德將劉四劉五兩兩犯提出加上鐐銬並提同在押公廨之犯婦倪劉氏一併押登滬杭火車解送龍華松滬護軍使署按律懲治 
[印度債主嚇死葉杏村]  
　　剖腹騐明核辦昨午公共公廨關正會審官與英赫副領事同至虹口斐倫路騐尸所檢騐滬西草鞋浜居民葉杏村身死一案抵所察視尸身一週卽升公座先由戈登路捕房西探報告謂昨日下午有婦人葉金氏到捕房報稱其夫葉杏村被印度人因索債將伊夫拖曳受傷身死請求檢騐故派探將尸舁所云云次由尸妻葉金氏訴稱丈夫葉杏村係爲馬路小工素無疾病前向戈登路二十一號門牌之司閽印度人借得洋五百元迄未償還致被在新署起訴已出傳單我夫因恐被逮故自初八日起卽未出外做工在家避債原擬籌欵於本星期六歸還但未籌齊該印人突於十二號至我家内將夫拖出門外致其受驚急出尿來印人去後夫卽臥床我恐其有痧氣故將其頸項四週提痧但致死之由實被拖傷嚇死等語又由見證葉金生訴稱死者係我族叔是日我目覩該印人與同來之一印人至死者室内一拖死者之足一拖死者之衣從床上拖往門外我當責該印人以旣經起訴當聽公堂傳訊何得如此行爲該印人乃向西而去死者當時臥地不起小便淋漓蓋已將心嚇壞故拖雖不至於受傷實係驚嚇而死臨終時口出涎沫略帶紅色等語中西官得供以據西醫騐單報告並無傷痕若明究竟自非剖騐不可因詰尸妻願否剖騐葉李氏答稱願聽剖腹察騐官遂判云據西醫騐稱身外騐無復痕致死原因不能明瞭應着剖騐後由尸屬具領棺殮並傳該印人到案訊核 
[柴沙海面之擄人刦財案]  
　　吳淞口外距離數十里之鴨窩沙附近柴沙少顷於本月十二日晚間七點餘鐘時有寗波釣船劉萬順由長江裝戴牛骨運往福州過淞投稅驗放駛經該處突遇盜船兩艘圍住各盜手持槍械蜂擁登舟計有二十多人將所裝牛骨向海抛棄數十餘擔遂任意搜刦財物計被搶去銀洋數十元食米十七擔鐵鏈兩節此外船夥被褥衣服皮包帳簿悉數刦去旋將船主劉學生擄上盜船揚帆他去劉萬順船夥見一盜船滿載沙泥料想進申銷售即夜將船趕進淞口報告蓬萊公所由林梅卿於翌日隨同被盜船夥四人至滬調查在下海浦認得某船裝沙泥未卸當即登舟檢視上有船夥四人尙有贓物當由林姓另僱船友三人將人船一併駛淞旋即報告吳淞水警四區派警將四人拘署收禁船即扣住另有搶刦之盜船藏有兇械業已遠颺被擄船主亦尙不知下落現經劉萬順船備稟水警聞所獲之人贓與船已解送寳山縣署懲辦矣 
[提存軍火將發還說]  
　　上年粤桂戰爭時北京政府接濟桂省軍火派小川丸運往道經滬埠被粤紳商聞悉紛求何護軍使將此項軍械扣留當經軍使與海關稅司商妥將小川丸内之軍械提存關棧在案茲聞此事將次商妥不日發還云 
[建築交涉署之進行]  
　　江蘇交涉公署前擬在顧家宅購地建築新署一事曾經許交涉員繪具圖說稟呈上峯核准茲聞此事現正積極進行除已將杉板廠新洋務局房屋投標召賣外關於此項建築工程限定六個月完工日前特發署令委派第一科長陸質雅爲籌備主任第二科長陳世光爲副主任汪樹鈞任圻等爲籌備員着將進行事宜委具辦法呈候核奪 
[商業補習敎育會常會改期]  
　　上海商業補習敎育會昨致各團體函云敬啓者本會原定於本月十五日午刻假四川路青年會會食堂開第一次常會茲因有要事衝突改爲本月十七日（星期五）午刻舉行地點仍舊特此奉達届時務希撥冗蒞臨爲荷 
[華茶之對内對外觀]  
　　出産增加外銷不振前余未可樂觀華茶自歐戰俄亂以來經營困苦巳臻極點茶業中人不敢嘗試者十之六七上年紅茶出産祁門不過四千箱寗州一二千箱兩湖七八千箱路莊綠茶婺源五萬餘箱屯溪七萬餘箱江西二萬箱歙縣萬餘箱平水八九萬箱總額不過二十餘萬箱物以稀爲貴故紅茶售價至九十餘兩及百數十兩路莊綠茶扯船亦有四十餘兩售價之高獲利之巨實爲該業所不及料近聞各地茶商聞風興起大有蓬勃氣象就紅茶言據棧家預接定之箱額祁門增至三萬餘箱寗州二萬餘箱兩湖四萬餘箱綠茶氣候稍遲未能定數然必較上年增多亦可斷言當此茶商興致勃勃之時對於外銷一層殊不能不爲之憂慮蓋茶商之所最痛心疾首者爲英我二國重徵華茶入口稅是也英國向列對於茶葉入口稅不分國籍一律徵收每磅十二辦士今華銀每茶一擔徵收銀三十六兩以華茶平均扯價二十五兩計之則所收華茶之稅直是値百抽百四十徵稅之重久爲吾華茶商所痛心即洋商經營華茶者亦所不願惟向來因英政府不分國籍一例徵收無從抗議現於一千九百二十年英政府忽將印度錫蘭入口茶稅减二辦士只收十辦士獨於華茶入口稅則仍其舊就原稅論旣苦其太苛就减稅論尤覺不平等比經上海茶業會館籲懇北京政府與英政府交涉英政府覆稱減輕印錫之稅係傾待屬地非重稅華茶云云茶商得悉後以華茶入口之稅原則上已苦其重且我國之對於英商櫌待過於他國由來已久就英茶入口言之所完正稅僅値百抽五便可通行各口岸印錫茶末輸入漢口復製茶磚輸出完全免稅今英政府獨減屬地稅以示優待吾華之與英固不能與屬地比而以國際友誼言之我嘗優待彼何獨不能受彼之優待在交際上亦無有是理又英國之不减華茶入口稅似因爪哇茶輸入日多以此爲之限制曾不計及彼之運輸較便利於吾華彼入口稅雖不减其痛苦尙未如華茶入口稅不减之甚此種情形即旅滬之英商亦均知之故英商如怡和天祥天裕協和錦隆仁記禮昌柯化威等洋行屢經集議合要求英政府一律减輕我國茶業會館亦疊次請求政府與之交涉務達目的誠以能减輕一分則茶商可免一分之擔負留一分之生機也向來華茶輸入俄國者有十之七八近以華俄尙未正式通商可通商處又復苛徵重稅亦爲華茶絶命之源近有茶商自給爾濱來滬備言華茶對外貿易之困苦並云俄國輸入華茶其苛徵稅率尤甚於英歐戰以前向例每値百抽四十繼而增至每値百抽百今則增至每値百抽二百矣華茶俄銷非重訂通商稅章已成絶望今内地出産旣於上年山價又必隨之而高而對外貿易如此之困難茶業前途誠未可遽爲樂觀也 
[兩團體對於米價之呼籲]  
　　聯合通信社云米價又復騰貴各界無不注意中等以下社會尤爲恐慌昨糧食維持會及中國工會均電王省長請爲查禁私運以冀平價彚誌於下（一）日昨本埠米價又復飛漲業已超過上海縣公署所定十一元限價聞蘇錫一帶打包私運及放價私囤者頗不乏人轉眼青黄不接後患何堪設想務乞重申禁令以維民食而保治安不勝迫切待命之至淞滬糧食維持會叩寒（二）南京王省長鑒近日米價漲至每石十二元洋價昨盤兌換至一千六百餘文上海工界數十萬人向來生活程度不能食二百文一升之米而向以錢爲工資本位者尤有朝不保暮之勢千乞嚴定罰則禁止私運私囤不僅工界受賜貧民苦力自不啻戴若二天矣中國工會上海總部寒 
[米業議平米價]  
　　限止價格滬地米價近來步步增漲於民食大有關係上海縣沈如事特於前日函致米業仁榖公所董張樂君錢貴三等查詢情形並令該董設法抑平以維民食北市米行公會於昨日召集同業開會議决米價仍照上年米荒辦法限止十二元五角爲度不得再逾限抬大一面函復公所轉復縣知事請陳江蘇省長通行各屬對於滬商辦米萬勿禁阻其理由謂滬上爲植棉之地非産棉之區全賴各産地流通此次因受溧陽禁米出境之影響致人心空虚所致云 
調查私運本埠美租界東桂芳一帶各米店及吳淞之某米號等皆專倚一般輪船食米爲營業者暗中多裝夾帶出口頗爲不少每船或數十擔或百餘擔皆打包子乘洋關查騐後偷渡裝去該米店等皆由行家售與昨日閘北米業有人提議欲防遏偷運宜先從此入手擬請公會於同業中互相調查俾絶私運云 
[昨日之金融巿况]  
　　昨日銀幣巿價仍平穩上午七錢二分五釐二五下午七錢二分五釐三七五三月底期洋上午七錢二分五釐三七五午後收盤爲七錢二分五釐六二五現洋期洋均與上日相等無漲落寗浙兩幣廠有數萬元裝來銀拆上午五分收盤四分比前日鬆三分各銀行收欵祗七八十萬兩銅元新製出輕質者充斥於市細民受害實非淺尠 
[昨日公平呌莊之巿况]  
　　昨日星期二輪船値英商公平洋行拍賣羽綢斜地羽綢尺六元絨泰西緞白洋紗花羽布細布巿布原布紅標漂布等疋頭之期共計排列二百八十六件計一萬二千九百七十五疋比較上屆少拍三十四件計一千四百三十五疋所拍巿價較上届略見優勢因有白洋紗等夏令之貨客帮北帮牛莊營口天津川帮江西漢口汕頭廣東均各有買進形勢稍爲轉機云 
[烟兌同業劃一加價]  
　　從今日起法租界烟兌同業以邇來銅元充斥受虧日甚曾於日前邀集同業議定劃一售價刋發傳單訂定本月十三日起全體同業實行加價等情茲悉該同業中有某號對於大英牌香烟增加一層特發異議以致此項傳單碍難分發復於十三晚邀集同業仍假法租界商業聯合會集合討論到者較前踴躍經葉貺辰報告某號不贊同情形衆同業聞知僉云某號挾一己私意不顧公衆血本有意破壞非常憤懣旋因某號見衆怒難犯允由同業推派代表共向大英烟公司與總理接洽經到會同推定顧少卿葉樹鈞洪一聲等三人於昨日借同某號經理至總經理處接洽巳得圓滿結果遂將傳單於昨按段分送即於今日一例照加矣 
[友華銀行滙巿報告]  
　　昨日友華銀行滙巿報告云十三日倫敦大條銀價近遠期均長一二五紐約銀價落至六角三分八七　倫敦紐約間滙價爲四元二角九分半今晨此間各國滙價除美金落至六十八元日金漲至七十外餘均未動開盤巿况頗堅英鎊成交價三月份四月份爲三先令二便士七五五月份爲三先令二便士六二五美金成交價三月份爲六十九元七五五月份爲六十九元半曾有一時價稍减低但至午後投機家紛紛賣出巿况轉硬收盤時英鎊三月份價三先令三便士四五兩月價三先令二便士八七五美金三月份價六十九元八七五四五兩月六十九元七五昨日倫敦紐約銀巿無交易惟紐約巿况頗軟遠期尤甚 
[學商會函詢禁銅圓紙幣辦法]  
　　上海學商公會昨致總商函云逕啓者滬北某銀行欲印行銅鈔紙幣一節已經各團體羣起反對力請禁止曾經貴會贊同設法勸阻但此事攸關本埠金融不容寛假現在銅鈔之賤每銀元可兌銅鈔一千五百有零小本營生暗虧不少况加以紙幣乎如果實行我上海將來亦與長沙之每銀元可兌銅鈔紙幣三四十千者同受其害敝會同人每爲窮苦者計之恐因此而物價驟增生計更加窘迫言念及此緘默難安故特不揣冒昧函詢貴會禁止辦法如何進行希維示覆以釋杞愛而慰衆望曷勝待命之至 
[陶炳鈞家三男昏迷之疑案]  
　　昨晨五時餘長浜路四百四十八號門牌陶炳鈞家傭婦起傾凈桶見樓下後門口一室内所臥之三男用人皆赤身伏臥地上推之不動喚之亦不應甚爲驚疑因報知其主陶氏夫婦即起床下樓察視惟見三人如痴如醉口吐白沫當即用電話報告該管靜安寺路捕房立由捕頭派一西探偕同一百號華探前往調查當察得其後墻外正在拆造房屋因用竹籬笆圍住後門似已撬動通汽窗上微有紙灰屑查察屋内則無甚形跡命陶檢點有無物件缺少據稱並未少缺乃試以冷水噴三人中一作廚司者之面廚司遽醒再噴其餘吳鏡泉張照生二人殊不見效向廚司訊問何故伏臥地上不省人事則茫然不自覺乃由包探車送吳張二人往仁濟醫院醫治當經西醫川抽胃器將胃中食物抽出加以化騐殊未發見毒質乃用冷敷激腦法療治至下午皆醒復經包探叩其如何昏迷情形亦不知不覺云捕房方面對於此離奇之案頗爲注重偵探大形活動據人言此案係使悶香之劇賊圖胠篋所致云然又頗不類也 
[徐東藩今日北行]  
　　作太會之詳細紀錄山東省公署外交秘書徐藩前充太平洋會議代表在美時對於山東問題多所力爭以是此次由美返滬備受各界歡迎徐君本擬即日赴杭與盧督接洽種切茲因山東及北京方面迭電邀請故定於今日（十五日）起程先赴濟南然後北上本埠山東外交協會蘇分會同人本欲假西藏路寗波旅滬同鄉會開歡迎大會邀請徐君報告太會經過情形緣徐君急欲北上未能如願惟允將太曾情形作一詳細紀錄以告國人云 
[徐屬旅滬學生開會紀]  
　　徐屬旅滬學生會成立已有二年往日因會員甚少以致不甚發達今徐屬來滬求學者日多紛紛來函願加入爲會員該會於本月十二號假座職工敎育館開第三次常年會召集新舊會員討論會務進行事宜到會會員三十餘人了由總幹事張國軍主席報告開會宗旨後即介紹新會員與舊會員行相見禮次修改會章經衆討論定爲十二條又次即改選職員張國運被舉爲總幹事呡振芝副之編輯科長王者香文牘王逵泰交際科長郭智會計科韓大慶庶務張淦清再次提議事件王逵泰提議謂本會雖每半年開常會一次但會員不相識者甚多感情因之不融洽於會務進行大有妨礙可四禮拜開同樂會一次以聯感情衆贊成乃推郭智爲第一次同樂會籌備員散會已五句鐘矣 
[民立中學募捐訊]  
　　已募得一千二百五十六分大南門外民立中學學生自治會本互助精神謀體育發展特發起募捐建築體育室一所該校各同學均異常熱心不辭奔走而捐助者亦頗踴躍昨晚爲第一次結束之期鐘鳴七下全體同學一千餘人齊集禮堂首山會長報告略謂此次結果尙佳但仍須盡力做去等語繼發表各隊分數並將數目比較表當衆公布計安徽隊得分最多獲奬五十分吉林隊次之獲奬三十分湖北隊又次之獲奬二十分衆咸鼓掌茲將安徽隊隊員姓氏列後凌瞻曾·甘純銓·黄維恭·胡命諟·范樹榮·吳厚保·仇啓宇·許長庚·阮　榮·孫廷華·夏乃誥·周光銓·劉兆麟·張鈞培·林振常郎耀鏞·尢敦孝·賈澤均·羅金林·徐振聲·陳宗岡·顧開第·顧燧·孫志戎唐杰·洪裕賜·張文進·蘇祖國·仲光耀·陸秉堯·俞沅·邵駿·徐樂·陳振寰·邵年宏·曹佑民·趙隆章·周以福·浦增烈·王能賢·林永康·史濟寛·王纘祖·朱宜左·葉承錕·楊端吾· 
[勤工儉學生行李將抵滬]  
　　上年十月間中國留法勤工儉學生被遣回國所遺行李箱籠籃被包大小捆札書籍等物共計一百七十件由中國駐巴黎總領事交由法船海南號寄滬并函江蘇交涉公署查照聞許交涉員已派員持單提取轉發井函致江海關監督轉致稅務司免騐放行 
[鄂學界發起旅滬學會]  
　　湖北學生年來負笈海上者日見增多向無學生會之組織團體因之渙散中國公學涂作梅君有鑒於此特聯絡大同學院胡越　彭青年會涂紹明等發起湖北旅滬學生會以聯絡感情交換意見服務社會爲宗旨已得旅滬鄂人士之同意不日即可着手進行云 
[新普育堂宴部員王紹荃紀]  
　　北京司法部監獄司長王紹荃日前南下調查監獄已紀前報昨日滬南新普育堂陸伯鴻朱志堯周銘初等在該堂爲王司長洗塵到者有蘇州高檢長許受衡上海地檢廳長黄用中江蘇第二監獄吳典獄長楊分監長竇看守所長等在堂參觀一切見該堂内容精美佈置完備頗爲贊許午後陸君等復陪同王司長等赴法租界會審公廨之監獄内參觀由該獄長顧某招待並詳述該監獄辦理一切經過情形頗爲詳細並參觀各工場比及觀畢各散已鐘鳴五下矣 
[乾坤劇塲演劇助振]  
　　皖省水災甚劇際此春寒料峭災民無食無衣啼飢號寒慘不忍覩今由何護軍使及參謀長汪幼農商同黄君楚九於今日起借乾坤大劇塲開演義務戲三天所有劵資悉數解往災區助振云 
[華商電氣公司之股東會期]  
　　南巿華商電氣公司現訂四月十六日（即陰曆三月二十日星期日）開今屆第一次股東大會所有該公司對於上年電車電車電燈事業及一切推放工築經過狀况及公司賬略等均應報告各股東並舉行投票選舉董事監察查賬等職員業已根據該公司定章照例於一個月以前預爲通告各股東俾屆時領取入場證劵現巳預備一切手續矣 
[綢綾染業公所商議加價]  
　　本埠綢綾染業公所於十五日在貴州路開本年第三次常會主席葉志鏞報告本公所接同業來信多件大都以市面清淡百物昻貴力難支持要求增加染價否則一律停染等語當將來信逐件宣布並謂調查去年營業狀况其困難自屬實情惟停染一層於客家坊家均有損失應請從長討論旋由某坊等主張先加一成或謂應加二成衆議不一嗣經主席擔任先向各莊疏通務達目的至應加若干矣下屆常會用投票法决定衆贊成散會 
[中華路火警]  
　　焚斃老婦 
西門南中華路十五號門牌收字紙人奚才發所居樓面餘屋轉租與紹興人宗某夫婦居住宗妻某氏年近花甲素患神經病時發時愈宗則每日出外貿易昨日下午二時十分鐘宗之臥房内忽然起火一時濃烟四佈將次冒穿屋頂時適附近三區救火會主任沈韻笙經過該處瞥見立即回區率同各會員急驅皮帶車到塲接水將火救熄僅焚去室中床帳檯橙什物等該氏則臥在床上燒得焦頭爛額早經斃命當經崗警將奚拘入二區二分所警署一面着該處地甲往查該氏家屬以便報請地檢廳相騐 
尙有本埠新聞等轉入後頁 
雜評二 
[名流萬能（旡用）]  
　　余日章氏之辭武昌高師校長也有名流萬能之語夫名流萬能四字含有左之二解試列舉之 
（一）名流萬能者惟名流而有萬能也古之所謂多間多材多藝之博物君子近是 
（二）名流萬能者假名流而爲萬能也其實金玉其外敗絮其中盜名流之名缺萬能之實今之所謂高等游民者近是 
雖然高蹈爲懷一切不顧無益於人世竊所不取即欲一人專事一事在人才充裕時代必如此分工始能百廢具舉無如今之羣衆昏昏焉昩昩焉不識大勢何趨不問時局何狀酣嬉逸豫一若其爲安分之民也者甚或垂拱無爲好議論人長短此亦庸衆之太不萬能矣記者就今立論共歎才難倘爲名流自不必拘泥於「人不萬能」之說乘機提倡量力贊助稍分其一部精神猶不致抛荒全業者於名流之名無損焉 
余氏爲辦贖路事而辭長高師可也以贖路事重長高師事比較爲輕贖路事暫長高師事久果俟路欵籌足再長高師兩全其美名流眞有萬能又何不可世之人自不必復借名流萬能之語爲奔走國事或社會事業者訕笑也 
 
 

Page 16

 
 
本埠新聞二 
[　　孔堂籌使處於日前午後二時假座九畝地同岑小學校開職員會到者顧霖周姚玉孫險步丹高信孚袁頌豐旭侯等數十人首由顧霖周等報告組織儲蓄部醫藥部經過情形次即散發選舉票用記名投票法選舉儲蓄醫藥兩部主任會計結果顧翕周君當選爲儲蓄部主任姚玉孫君當選爲儲蓄部會計姚君以事務忙碌請高信孚君自代王濟川君當選爲醫藥部主任陳步丹君當選爲醫藥部會計旋復提議會中一切進行事宜散會時己夕陽西下矣 
[絲繭交易所員之恐惶]  
　　上海廠絲乾繭交易所自開辦養成所以來迄今六閱月延未開幕所員引頸守候已覺力疾聲嘶茲有某某等發起定今日在二馬路天香閣茶居開會議决辦法向該交易所交涉該所員等爲自身利害計自當謀對待方法但不知該所諸理事將何以善其後也 
[實業副劵開奬紀]  
　　昨日爲第一期農商部實業乙種有奬副劵在滬開奬之期假南巿久大碼頭利濟總局内舉行開出之五大奬號碼及經銷各票號錄下頭奬三萬六千八百八十一號本埠飛來福二奬三萬一千一百五十八號南昌利達三奬一萬六千零七十六號天津分所四奬一千八百三十五號本埠大發祥又四奬一萬一千七百九十八號漢口分所五奬一萬一千三百五十四號杭州兆元又五奬三萬五千五百六十一號本埠大利元 
[理髮店藝徒迷路]  
　　閘北四區崗警前日查獲迷路男孩鍾樹棠一口帶回區署據供揚州人在英租界梅姓理髮店内學藝因被師父責打逃出云云奉諭送交慈善團留養聽候出示招領 
[路斃男尸免驗]  
　　二十七保十一圖地保陸阿保投地檢廳報請相騐大統路姚家宅口流鮮血之無名男屍一則已紀昨報該廳委派何檢察官等蒞塲相騐當據婦人唐沈氏投案訴稱本地人家居此處附近死者乃氏之丈夫名唐金林人咸以長脚金林呼之自幼生長浦束塘橋地方丈夫近患吐血之症屢醫無效昨日行至此處舊病大發冐血而死請求免騐問官准如所請判令具結送查趕緊收殮 
[驗尸兩則]  
　　孫文順病斃盧炳章縊斃孫文順不知何許人向爲竹行生理邇因失業貧病交迫昨日擬往醫院就醫行至萬裕碼頭外灘即倒地斃命由警署令飭二十三舖地甲投報地檢廳委派孫檢察官等蒞塲騐明並無别故委係病死旣無家屬諭由善堂棺殮 
王家宅青蓮里鴻大絲光工塲工人盧炳章自縊身死報經地檢廳請騐已紀昨報茲悉該廳委派何檢察官等前往騐明判屍弟盧炳生備棺收殮 
[拐匪劉坤山監禁三年]  
　　女子趙秀珍送會留養匪徒劉坤山略誘二十一歲泰興女子趙秀珍由救濟會探員余長林獲送地方廳究辦在案昨日午後該廳推檢各官訊明判决劉坤山監禁三年該女發送該會留養候查傳家屬來案認領 
[輪船上又查獲拐案]  
　　被拐女子王小順子拐婦郭趙氏拐得十四歲揚州女子王小順子於前日乘遇順輪船動身擬往大連販賣當爲救濟會探員余長林到輪查獲立解地檢廳訊究 
[夫妻控妾案一部判决]  
　　林步青與林老五林步青與妻瞿氏指控其妾林老五捲取値洋三千八百餘元之衣飾潛逃與馮友才通姦一案昨奉公共公廨俞襄讞會同英包副領事傳訊先由原告代表律師上堂詰據林妻瞿氏供稱被告於陰曆本年正月初四日捲物潛逃又據林步青供稱因被元甡莊控告於舊曆去年十二月二十九日拘案在押迄今被告於本年正月初四日捲物潛逃與反人馮友才私識同庽南京路東亞旅館八十七號房間内而該旅館循環簿上化名五友記請爲訊究訊之林老五亦延律師到堂辯護經中西官核供會同簽判云竊盜罪不能成立應即將案註銷被告林老五仍存洋五百元作保限原告於七日内提出姦情刑事訴狀若原告不起訴於七日後着林老五具安分結開釋自回原告家中此判 
[改造中交鈔票者敗露]  
　　楊鳳林貪小受罪山東人楊鳳林將北京雲南等處之中國交通兩銀行五元鈔票塗改爲「上海」中交兩行者持至楊樹浦路小菜塲向陸寳生陳祥雲兩肉攤混用爲包探季立仁查見將楊拘獲抄出塗改鈔票三紙昨晨解送公共公廨請究經李襄讞會同美約副領事略訊一過諭楊收押展期一禮拜查明再訊 
[日船商控鄒薌谿案]  
　　日商松田汽船會社在公共公廨呈訴聚源煤礦公司股東鄒薌谿等裝煤不交提單一案昨奉陸襄讞會同日副領事田君傳訊先由原告代表律師上堂陳述案情繼由被告代表律師到堂辯護並據見證日本人松本投訴前在正利洋行爲經理記得被告所裝之煤約一千一百七十六噸於去年九月二十七號運滬將繃堆存大昌洋行被告因台灣銀行提單來到是以不能起貨至十月二號由聚源煤礦　　經　日人三口向我業取棧單起貨以被告素來誠實即在正租洋行取得棧單交與三口由被告將貨起出後台灣銀行提單已到詎被告將單扣留原告向之理論不睬後事不知云云復由被告律師向之盤詰一過經中日官核供判候續訊呈案之報紙兩張均附卷備查 
[出路應即放讓]  
　　法商德洛顯前投法公堂控稱商人前向顧氏租賃房屋一幢現被顧氏阻止出路以致出入不便請求訊核詰之顧氏供請求寛限設法放讓出路判着氏即行讓路如逾一天須賠償原告損失五元在案昨又傳訊原告投稱被告奉諭後仍置之不理請求核示質之顧氏稱今婦人已向隔壁襪廠内說妥旂讓出路曾經向原告說過餘供支吾中西讞員以被告不應違背堂諭着罰洋三十五元限二天内理楚 
[破獲燕子窠四起]  
　　新閘捕房華探目邵和鈞包探王金生沈壽章張桂生等於前日午後協同西探目高愛樂在所管區域内破獲燕子窠四起（一）梅白格路一千二百八十號屋内拿獲其主陳福英烟客張良春何嘉梅張阿寳李揚之王德成婦人陳沈氏等七人（二）山海關路十九號屋内捉獲主人金富生烟客王福全查正卿李菊生第四人（三）北成都路五百零七號屋内拿獲其主姚阿二烟客嚴阿二婦人李王氏陳錢氏等四人（四）白克路六百八十七號半門牌捉獲其主婦人王李氏烟客張全奚小芳唐錫康婦人張陸氏謝松梅等六人連同四家烟其一併帶入捕房稟明捕頭着將烟主四人分别收押烟客准各存洋五元保出昨奉公共公廨關讞員會同美丁副領事逐一傳案訊明以被告等破壞烟禁判陳福项押西牢二月金富生姚阿二王李氏各罰洋五十元無洋改押一月烟客各罰洋三元一併充公四家烟具併燬 
[拘獲裕泰當刦案盜犯]  
　　滬城新東門内黑橋裕泰典當去冬被匪入内刦去鈔票現洋二百六十餘元當時開單報告警廳諭飭探警嚴緝贓盜在案茲由警廳偵探於前日下午率同眼綫在新北門内拘獲此案要犯某甲一名立解到隊昨經郝隊長一再盤詰供出同黨多人令飭各偵探押同甲出外分投拘提解究 
[巡捕控搶皮夾案註銷]  
　　購土一節不問邊誤過川誤洋虹口提籃橋捕房五百八十五號華捕祁海田指控李阿裕朱阿泉在西華德路攔刦値洋十五元之皮夾等情業經由探將被告兩人提解公共公廨押候訊究在案昨晨開審先由祁捕上堂稟明前情並由黄包車夫王小喜子投訴原告雇乘伊車被告二人攔住攫取皮夾等語又據九百五十號華捕供稱途經是處聞警笛聲前往察看並未看見搶取皮夾云云訊之李阿裕供在某輪船上執役曾由福園茶館主張根發介紹向原告購買烟土於舊曆正月二十九日付伊洋十元當時並未取到烟土次日輪船開往外埠至前日到滬後適在閔行路西華德路見原告乘坐黄包車經過向索購土之洋而原告即鳴警笛身畔取出皮夾妄稱搶取皮夾以致被捕至朱阿泉係碼頭小工因之相識此事實係原告不還購土銀洋誣控搶其皮夾請爲明察而朱阿泉所供與李相同並延律師到堂辯稱原告皮夾内之手摺所書邊字川字兩數係販土之暗記請爲訊究云云又據張根發到堂證明前情經關讞員察核繙繹手摺之西文不甚明白詰問該捕房繙譯據該繙譯答稱實因手摺上之筆劃不清以故邊字悮爲過字川字悮爲洋字乞鑒復據祁捕供該手摺係友人陳又先販賣高麗參之計數關君又問邊川兩字是何解釋該捕含糊以對關君核供商之美丁副領事以原告所控攔刦皮夾毫無證據遂判將案註銷被告二人開釋 
[招商北棧樓上失竊續聞]  
　　三茶房無關開釋本月七號虹口百老滙路招商局北棧四層樓上辦公室内失竊値洋四千四百六十五元之鈔票鑽戒等物後由該管捕房將該棧茶房林長慶魏和尙吳水昌三人拘解公共公廨以其對於此案頗有嫌疑押候查究在案連日經包探錢連奎西探奎爾詳細調查該三人皆屬無關昨晨將林等解廨稟由吵西官核准開釋矣 
[公共公廨訊案彚錄]  
　　昨晨公共公廨民四庭由俞襄讞會同英包副領事訊理（一）萬和隆茶棧訴吳俊德不理押欵案結果被告吳俊德避不到案原告呈出抵押據等七纸本公堂認爲可信應判令被告償還原告銀三萬五千兩並長年一分之利息至償清日止堂費歸被告負擔抵押據等七紙附卷（二）鄔海寳訴陳筱山李雲生王雅堂張桂榮等不理欠洋案結果李王兩被告均具結出外候訊（三）許吳氏控其夫許玉波離婚案結果改期訊理 
又午後民四庭由俞襄讞會同日副領事田中氏訊理（一）張裕來與張學誠張趙氏等爭執財産案結果本案財産旣由兩造同意張裕來得十分之四張學誠等得十分之六立有分書應予照准即將存案之股票當堂發給兩造領去（二）鄭志庭訴陳瑞昌漆作欠租逃避案結果被告陳瑞昌漆作主抗傳不到應判令償還原告房租洋五十二元被告屋内之破爛物件准原告售賣得價報告公堂再核（三）沈耀記訴周德法揑詞誣控請追名譽損失案結果被告臨審不到應判令償還原告損失五百元並繳堂費候傳被書到案執行（四）振記公米行訴王樹棠不理米洋案結果着被告償還原告洋七十六元八欠並繳當費（五）朱　廉訴楊金林不理貨洋案結果准改期再核（六）魯裕康訴張和成不理擔保案結果准改期十四天再訊 
[誌謝]  
　　昨承銀行週報社惠贈第二三九號「銀行週報」一册又漢口揚子機器製造廠餘蔭部惠贈「工餘生活」一册又黄渡國語週刊社惠贈「國語週刊」第一號（代銷處上海敏體尼蔭路國語專修學校盛俊才）一册又護軍使署參謀處惠贈皖振劇劵三紙誌此併謝 
來件 
[上海商業補習敎育會第一次常會中報告（續）]  
　　（丁）第一商業補習學校成立本會鑒於與各界聯絡不易因先自辦一補習學校擬俟成績昭著再謀發展該校定名上海第一商業補習學校暫假上海商科大學敎室爲敎室上課時時爲每晚七時十分至八時四十分本擬辦英文三班商文商算簿記廣告各一班後因商文商算廣告報名者甚少遂只開英文三班簿記二班業於三月一日開學現有學生五十人英文敎員聘定曁南學校英文敎員余楠秋兼任簿記敎員聘定友邦人壽保險公司會計長程念萱先生擔任各學生對於敎科方面似甚滿意 
（戌）揚鎭寗調查商榷商業敎育情形本會根據十年八月商業補習敎育研究會議案由本會委員黄君炎培幹事劉君樹梅會同淮海實業銀行經理楊君瑞生往揚州鎭江南京等處考察商業參觀之學校有揚州私立商業傳習所江都公立甲種商業學校鎭江之苦兒院免費中英文傳習所潤商學校乙種商業學校等數校其中以揚州商業傳習所辦理最爲得法除參觀外曾與商學界要人接洽並至各埠商會開會討論設立及推廣商業補習敎育方法（其詳情另有報告） 
（己）調查商業書報情形前在揚州考察商業敎育時揚州商業傳習所敎員汪君廷錚嚴君壽彭等面請本會幹事代爲調查商業學校參考用書雜誌報章及各校所編用之講義等本會以國内商業敎育漸臻發達將來此項請託必多因擬徵集本埠各書局所有商業書報細加考察加以考語編成表式分送國内各商業學校以便採用曾發出徵集函五十餘件有數處已答復惟僅商務印書館送來商業書數十部他處則或請本會親往考查或僅寄書目因權選定五十餘種函復揚州商業傳習所 
（庚）將來進行計畫（一）本會擬於春假期内召集本埠各商業補習學校開一商業補習討論會關於實施商業補習敎育諸問題如招生設科敎授方法上課時間修業期限等皆擬提出作充分之討論並擬組織一商業補習學校聯合會研究各項問題統一各校辦法（二滬上商務繁盛地域闊廣商業補習學校雖有六十餘所分布尙不均匀本會因擬將本埠劃爲若干學區一區之内務有商業補習學校若干所已有者從新整頓未有者設法舉辦其設科多寡上課時間及其他設施均以本區情形酌量定之（三）本埠商業補習敎育普及後再行設法推廣他埠 
公布欄 
[上海地方審判廳]  
　　判决主文（民一庭）一件决定張友林與朱竟成等因油欵紏葛聲請再審一案主文本件再審之訴駁回一件判决陳海卿與裘玉章租屋涉訟一案主文裘玉章租住陳海卿閘北恒豐路繼業里第二十一號樓房前半間應即遷讓並予假執行訴訟費用歸裘玉章負擔一件决定周沈氏與周許大因離婚涉訟一案主文本件訴訟驳回訴訟費用歸原告人負擔一件判决姚沈氏等與姚趙氏財産紏葛涉訟一案主文姚趙氏應給姚沈氏姚　生洋六百五十元訟費歸姚趙氏負擔（民二庭）一件决定鄭子英訴胡煥章借欵紏葛一案主文本件訴狀准予註銷訟費歸鄭子英負擔一件判决吳厚卿與周子良水衖紏葛控訴一案主文本件控訴駁回本審訟費歸控訴人負擔 
批示一件王有清狀請飭傳原告到案面諭由狀悉業巳當庭諭知矣此批一件金如春等狀請將被告暫釋由據狀巳悉此批一件凌沈氏狀請飭傳原告勸諭了案由狀悉候傳張錦卿到案訊奪此批一件丁正甫狀交假扣押費由准交此批一件黄阿毛狀請依判執行由狀悉候傳案訊追此批一件楊阿菊狀交案欵由准交此批一件張自求狀交案欵由准交此批一件黄福元狀領案欵由准領此批一件嚴吉甫狀領案欵由准領此批一件沈瑞源聲請銷案由狀悉准予銷案此批一件馬申甫狀交案欵由准交此批一件邱朱氏狀交房票由准交此批一件沈瑞源狀領房票由准領此批一件葉沈氏狀交鑑定費由准交此批一件陳阿明狀請銷案由狀悉准予銷案此批一件張春陽狀請分别銷案執行由狀悉准如所請辦理此批以上三月十三日 
[上海地方檢察廳]  
　　批示胡賢俊狀悉仰即來廳具領可也此批火星橋狀悉着候吳學海王霞林徒刑執行完畢再行交繳罰金此批王阿三狀悉案巳起訴靜候判决可也此批　和尙狀悉仰即來廳候訊此批采坤榮案經起訴靜候公判此批强紹業狀悉所訴如果屬實可就近嗚警捕獲送廳核辦此批曹鳳坤狀悉案經起訴靜候審判可也此批陸廣源狀悉候傳訊核奪此批李筱樓狀悉已批曹萬元等狀内　此批曹萬元狀悉張沈氏棺木應准運回原籍安葬此批以上三月十三日 
 
 
] 

Page 17

 
 
   
 
 

Page 18

 
 
自由談 
遊記 
[遊羅馬敎王宫觀油畫記（十九）] [  汪笑謝女士]  
　　第三室爲十四十五世紀物自敎王藏書室中取出面懸於 
此者下列諸圖均自室右方起 
一爲馬利亞受冕圖上方爲馬利亞升天耶穌授冕像　週繞以天使下方爲諸敎士禱告狀以在馬利亞墓前不見屍身故也 
二爲耶穌被釘圖耶穌在十字架上前立馬昨亞約翰後可望見約但河及耶路撒冷上方繪數天使接耶穌狀再上則繪耶穌升天狀 
三爲馬槽圖此圖表示耶穌生地在一馬槽中右爲一馬槽左爲諸牧羊者景極雅緻 
四耶穌及其母圖耶穌坐馬利亞身上身着白衣束腰帶馬利亞着藍色衣右肩背十字架此圖係從舊敎王宫移此 
五耶穌復活圖上方繪復活情形下方繪熟睡之守墓兵士右一年輕者實即來勿兒自身左一兵作預備逃避狀係畫家不來其奴Peurgins之影 
六耶穌被釘後圖此圖繪耶穌被釘後自十字架取下時情形 
影戲談 
[影戲雜談（三）] [  劍雲]  
　　此不過舉其犖犖大者其尤荒謬之處則在遇有需用華人時必以「卑鄙齷齪野蠻粗獷」形容之一若全世界之人類殆無有下等惡劣過於華人者吾華人果如歐美長片影戲之所表演乎凡有血氣之倫覩此當無不髮指眦裂矣 
影戲中華人之裝飾僅有少許類似二三十年前之粤人即此少許類似之處尙鮮能脗合其他舉動匪帷西人厭惡華人亦詫爲絶無僅有此等侮辱華人人格之形容殊足引起惡感於邦交友誼不無妨礙甚望國人對於此等不良影片設法排斥羣起抵制影戲園主亦當愼加選擇庶可糾正西人觀察華人之錯誤也 
上之所陳猶屬消極的辦法面積極的辦法則在國人自起組織影片公司自攝足以發揚中國民族優美高尙之影片運往内地及歐美各國旣可換回利權又可表示吾民族偉大之精神即欲移風易俗含勸懲色彩其收效之宏亦必遠在近時流行之新劇之上 
世界交通以後任何事物不發生則已發生而不能存在則已苟其發生而有存在之價値即不宜抱充耳不聞深閉固拒之態度蓋此等陳舊腦筋頑固心理匪惟不能抵抗潮流之來不久且爲潮流所侵佔影戲事業之任歐美其進步之速巳日異月新而歲不同吾國人事事退後無前進之勇氣直至今日始有發動之機雖然急起直追猶未晚也 
諧著 
[新禽言] [  楓隱]  
　　不如歸去不如歸去年年春社燕來時今年春社燕歸去此燕不是尋常燕洪憲堂前曾久住一朝龍馭忽賓天暂匿其蹤戢其羽靜極思動官興發妄想要把内閣組幸得奉張表同情擺尾搖頭揆席坐財政張其弧交通葉譽虎凡屬同系之人莫不彈冠相慶歌其舞誰知急電洛陽來霹靂一聲魂膽破外交爲名題目大奉張亦難爲我助此時欲待不去雞卵難與石子爭欲待即去一塊肥肉心中實不甘輕吐輾轉思量不得已忍涙含悲只好仍回老家去（借用奉張語） 
姑惡姑惡一姑之婦已難爲何况二姑交相惡憶昔孀居在深閨侬房不肯安獨宿幸得二姑來抱腰居然又把新婦作誰知自從入門來二姑忽然反面目甲姑昨夕索金珠乙姑今朝求錦服吁嗟無米婦難爲何况二姑恣揮霍而且家政名爲新婦操事無大小莫不須承姑意作有時甲姑表同情乙姑横將瘢垢索有時乙姑肯通融甲姑之意又不樂事齊事楚雙方弗討好袒左袒右皆難滿慾壑嗚呼早知此家婦難爲當年何苦要把失節婦人作 
得過且過得過且過方今弱廷財政窘年年借債把日度舊 
　　債未清接新債債臺築得高如許有時債期屆滿來責償又借新債作彌補大好路鑛者押完鹽釐關稅亦凑數財政總長雖屢易除却借債别無經綸來展布借問借債豈有不還時都君如此借債將來豈不慮産破答云民國自有主人翁還債之責應擔荷吾儕僅爲人僕（謂公僕）耳但顧目前安知他况且借債例可得回扣樂得乘此撈幾個縱令他日國家破産全國主人爲奴爲隸爲牛爲馬來償債吾儕亡國大夫腰纒纍纍黄白到處儘有日脚過 
 
[空氣之難受]  
小說 
[社會小說人間地獄（五一）] [  娑婆生]  
　　第九回室邇人遐遺書零落鐙昏語黯好夢惺忪姚嘯秋笑道他不是爲的玉英嫁人他怨的是明珠暗投程藕舲道怎樣明珠暗投嘯秋道蓮孫上次不是認定謝玉英是詩妓嗎他曾經親手送給他一本自己作的蓴波詞要想和玉英結一個文字因緣這件事上次賈老先生在愛媛媛家裏請客的時候我曾告訴了你藕舲點頭道是的我還記得嘯秋道今天我和蓮孫跑了來纔曉得玉英已嫁給一個石的就是常聽見玉英房間裏人喚作石伯伯的便是我聽了雖不怎樣但是室邇人遐臺空鳳去也不免有幾分感觸那也不打緊依我們的意思本想拔脚就走可是玉英有個妹了呌謝梨鵑走出來再三邀我們小坐意思在阿姊已嫁妹子不妨繼承他的身分地位我們一看那謝梨鵑面貌身段確在他姊姊謝玉英之上可是能做詩不能做詩可就不知道了我們何妨隨意看花也没什麽黏滯便也聽他的話坐下來一回兒謝梨鵑出局去了臨走的時候一定留我們再坐一歇候他回來再走在這當兒房間裏只有我和蓮孫兩人看看四壁圖畫依然檯上鏡奩依舊可是玉人不見不覺得人事無常聚散正在刹那間不覺起了些感歎我順手抽開玉英的梳妝臺抽屧見抽屧裏脂粉狼藉什麽空的香水瓶咧舊的粉撲咧油漬的紥頭絲線咧别斷的半截黑鋼針咧用剩的外國燕脂咧雪花粉的匣子咧燒焦了畫眉用的楊柳枝咧横七豎八塞了一抽屧我和蓮孫道你來看看即此一端可見謝玉英走的怱忙這些東西全没收拾清楚蓮孫道女人化裝品的抽屧和你們報館主筆房的抽屧似的十個到有九個是亂七八糟收拾得整整齊齊却不多見蓮孫說著我再將抽屧往外一抽只見抽屧的裏面角上塞了幾本書籍我道發現好東西了蓮孫問什麽我笑道這裏面有幾本書或者是玉人的手澤呢說着我便將幾本書使勁的從亂瓶底下抽了出來一看原來是幾本小唱本什麽五更相思十送郎摘黄瓜之類我歎了一聲道玉英收藏這一類的圖書其程度也就可想而知小書當中却夾着一本大書我急忙檢看一看誰知不看猶可一看連我眞也替蓮孫不快活你道什麽原來就是蓮孫送給他的那本蓴波詞封面上已染了幾點胭脂斑墨團團我用兩個指頭夾著這本書迴過頭來對蓮孫笑道噯哎作孽作孽閣下清新婉麗的著作竟埋没在這亂破瓶亂匣之中與十送郎五更相思作伴眞正唐突詞人了蓮孫一看果是他的原本大作又聽了我說這幾句話他眞是哭不得笑不得賭氣搶了我手裏的書往匟几上一摜自己躺在匟上不響到這時候還在那裏生氣呢程藕舲聽罷也禁不住的笑起來道我想蓮孫本來未必動氣全是你這兩句促狹話逗得他如此 
[餘瀋] [  小仙女士]  
　　猴一小獸耳貌類人能演劇方其演劇也披衣载冠儼然人形或投一果於其前則一見可欲爭前攫食不復能作僞而立現本相矣匪猴如是人亦有焉世之外君子而内小人者與猴何以異乎 
 
 
 

Page 19

 
 
   
 
 

Page 20

 
 
　　（一）投稿本增判者其材料除衞生法制道德經濟四項外增敎育科學宗敎巿政雜錄問答六項其譜涉攻訐個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬甲種兩元乙種一元共願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
成功百訣十版沈有乾君成功百訣茲經本館十版每册仍收回印本銀五分外埠函購加費一分售書處本館營業部寄售處中華職業敎育社中華書局 
常識 
常評 
[狼狽] [  箴]  
　　狼狽有二義朋比爲㚥則曰狼狽爲奸無可如何則曰狼狽不堪今之財政當局兼之矣 
方其竊財權以通同舞弊也則狼狽爲奸之狼狽也及至今日因舞弊發覺之故而逃避一空則又狼狽不堪之狼狽矣無論其爲若何狼狽要之皆人而類於獸者也 
苟尙不嚴刑懲治則今日之狼狽不堪者旣倖逃法網他日之狼狽爲奸者愈將接踵而起中華民國不幾淪而爲獸國耶治亂國用重典此其時矣 
經濟 
[職業生活與産業生活之比較] [  清虚子]  
　　我國恃産業生活者最多而操職業生活者較少豈知産業生活有百害而無一昨庸若職業生活之盡善盡美耶茲列二者之比較如下 
職業生活是獨立的而産業生少百倚賴的 
職業生活是活動的而産業生活是呆滯的 
職業生活是無限的而産業生活是有限的 
職業生活是不畏災刼的而産業生活是畏災刼的 
職業生活是能養成人有用的機能的而産業生活是能促進人惡德的 
職業生活是有價値的而産業生活是無價値的 
由上以觀産業生活之不若職業生活之完善也審矣况處今日經濟競爭時代苟不圖獨立生活而專恃倚赖生活則是生財者少而坐食者衆民富云乎哉國富云乎哉且職業生活與産業生活於個人固關係密切而於子孫尤大有影響是故職業家之子孫視其祖若父以職業爲生則亦將振刷精神力圖職業上之繼續其爲産業家之子孫視其祖若父以遺産爲生不勞而獲生人之福則亦將驕奢逸蕩而不自禁此無他要其祖若父之遺傳性有以使之然也語云積貲千萬不如薄技在身蓋亦重職業輕財産之旨也由此以觀無産業者固不可無職業以營生即有産業者亦當視産業爲身外不足恃之物不可專賴之而不事職業也明矣（乙種酬） 
道德 
[西方格言（二六三）] [  謝介子選譯]  
　　守時不亂乃見信重（英吉利諺）世無飮酒而不漸愚者（德意志諺）充足即爲美（英吉利諺） 
欲役人先役己（西·葡諺） 
債務爲自由人之苦痛（席勒斯Syrus職微而久亦爲眞職（吳茲物思）（Wrdsworth） 
欲受愛者當愛人（意大利諺） 
樂之一日其値若憂之兩日 
母涉未测之水（丹麥諺） 
言而不思如射無鵠（英吉利諺） 
法制 
[抛棄上訴權宜乎愼重] [  瞥丐]  
　　訴訟案件之判决必經過三審然後確定者無他亦以昭愼重而免枉屈也故凡一審終結後苟非當事人自願抛棄上訴權則在上訴期間内無不可隨時上訴此雖爲各國訴訟之通例然亦有宜注意者在注意者何即當事人對於本案之判决如曾當堂畫有願與服之字樣者官廳即認爲抛棄上訴權之左證不許再行上訴是也夫以平常之人對簿於公庭旣昧於法律又懾於威嚴苟非刁健善訟者流其心意之錯亂舉動之張皇勢所决勿能免驟聞上焉者問以願否服否輙對曰願也服也實則彼之所謂願與服並非眞誠之意思表示不過倉猝之間爲敷衍官廳之對答詞而已迨官廳據其一時之對答認爲抛棄上訴權之左證剥奪上訴權於是寃者終寃枉者終枉悔何及吾乎所以願訴訟當事人對於本案之判决是否情願是否心服當堂對答宜三注意焉（乙種酬） 
衞生 
[小兒呼吸器之注意] [  朱培蘭]  
　　余友曹君駿白精醫術對於小兒衞生一門頗爲注意彼謂余曰小兒之呼吸器最關緊要故宜注意如以等閑視之恐生長以後必發各種疾病防小兒呼吸機之害須使常在清潔之空氣中且在室外爲自由之蓮動游戲二歲以上之小兒於風日晴和之天氣每日當使在室外二時半至三晴又須使小兒學習深呼吸故於褥中或傳車中頭部不宜過高又不宜久坐總之小兒無論在室之内外當使共爲隨意之游戲運動小兒之大者如游泳及蹈冰戲等最有益於呼吸器運動之游戲然自二歲至五歲之間其呼吸器之易發疾病者惟在冬及春初務宜注意第亦因注意過當小兒之身體反成虚弱故宜酌量天氣之寒暖使小兒出外爲自由之游戲然如小兒急從温室中出而觸寒風等事則不可 
小兒之生齒時期罹呼吸器病爲最易故此時尤宜注意 
有遺傳性之小兒因嬌養過度身體致成虚弱或於病之復原時期易發呼吸器病故養育此種小兒當使常着佛蘭絨之襯衣且其胸部宜時常洗滌以强壯其胸部又有時須移居山地或海濱至罹麻疹或疫咳之小兒宜流通室中之空流血之結晶　　口蓋世英雄氣使之常在新鮮之空氣中 
右之所陳皆曹君駿白經騐之談錄之以供閱者諸君參考焉（乙種酬） 
科學 
[破除迷信二則] [  養氣]  
　　甲屍變 
屍變俗稱僵屍本年一月某夜吾鄉陸姓子甫死家人環之號泣屍忽遽起攫人其僕倉卒舉坐椅擊之乃仆鄉人迷信謂是日適犯某星煞或又謂有厲鬼憑之不知此乃電氣之感應使然也蓋凡能導電之體一受他體之電力作用亦卽生電是謂電氣感應而凡動物之體則皆能導電人當初死體有餘温筋肉之伸張收縮未失其作用一經多人環繞熱氣薰蒸遂因薰蒸而起電因起電而感應屍以筋肉作用未失之故乃至起而攫人非死者之眞欲攫人也蓋屍體與人體之電相感召而自然欲相接觸也昔意大利加爾瓦尼一日以剥皮之蛙懸諸鐵窗前鐵適受電蛙觸電而起痙攣作用上下跳躍如生時嗣後屢以金屬物導電觸之無不如是乃知動物之神經受電皆有此種動作加氏遂以此得成動物電氣之發明家觀此則屍變之理可以推知矣其投以椅而即仆者蓋物體有導電體有不導電體不導電體一曰絶緣體　質亦絶緣體之一人體與尸體一經間隔則電力不復能相感應也故俗傳僵屍畏埽箒因箒爲竹製或草製亦絶緣體也 
乙鬼火 
　　鬼火乃燐光之現象也吾校臨郊野每暗夜登樓時見遠處有淡青光燄明滅墟墓間校役恒指爲魁火不知此乃燐光之出自地中者耳然燐光多在墟墓間者則亦有故考動物之骨實以燐酸鈣爲主要成分一六七○年煉金術家薄倫特蒸餾人尿其蒸發之殘滓中卽發見此質厥後德之卡唐又發見脊椎動物中含燐甚富故至今製燐原料尙以骨灰爲之比利時人都抹斯Dumas近有人造鬼火之實騐法以硫化水素作用於燐化水素而生亞硫酸瓦斯此時生淡青色之光燄與鬼火無異是知鬼火之發生實由屍體分解而來蓋屍體之頭蓋及脊髓硫燐最富旣埋没於陰濕之地中自易發生燐化水素及亞硫酸瓦斯而從地中現出淡青光燄豈眞有鬼以司之歟（乙種酬） 
雜錄 
[歡迎霞飛之感想] [  茘]  
　　霞飛爲歐戰中之健將此次來華遊歷所過無不歡迎種種佈置均極一時之盛由此可見我國人民對於聯絡外交之手發以及欽仰名人之心理較前數年大有進步 
雖然歡迎之中却有失當之處在焉何則蓋吾人之歡迎霞飛實因彼能戰勝强暴無饜之德爲正義作干城爲人道除蟊賊使全世界之人民得共享和平之之福耳非僅以其能戰也而况當今之日歐戰旣已告終太會又復閉幕吾國之各當局正宜趁此良機速息内訌以圖富强於霞飛之來應表示承平氣象俾外人知我國民對於世界潮流尙不甚矇昧也 
乃霞飛抵京之日徐菊人即命余楊諸名伶合演關岳戲示以中國武人模範在徐之心理蓋以霞飛武人必演武戲以娱之而不知今日之世界非歐戰前可比在太會之後而演此武劇以鼓吹兵事已可謂不識時務之至而况所演者又屬絶無價値者耶 
更有甚於此者前數日徐復在西苑操演兵隊約霞飛往觀吾誠不知何意將以示中國兵力之强戰法之善槍砲之利乎則霞飛身爲法將習於軍事未經精鍊之師何足邀其一盼將以假彼之指導乎則今日非尙武之時更不應着意於此卒致霞飛有裁兵之勸而各當局聞之猶褎如充耳冥頑罔覺其可恥孰甚（乙種酬） 
 
