# 1919 - 3 - 4916483

 

Page 1

 
 
   
 
 

Page 2

 
 
   
 
 

Page 3

 
 
時評 
[和之眞義（冷）]  
　　和者兩無猜疑之謂也兩相融洽之謂也故和之反面爲爭而和者非但不爭之謂也若僅以不爭爲和則如此次之南北紛爭者祗須兩方停戰而已可何必更有議和之舉耶和之眞義如此故和者釋仇言好之謂也旣欲釋仇言好則主其事者均當代人設想不要動以門面語强人使人勉以從我則所謂好者無幾矣 
命令 
　　一月二日大總統令四川廣東湖南江西四省經略使曹錕湖北督軍王占元呈稱師長王金鏡贊助軍事懋著勤勞請予開復官勳以資激勸等語王金鏡著開復上將銜陸軍中將原官並給還勳位勳章此令 
又令内務總長錢能訓呈請任命劉道章爲安徽省會警察廳廳長應照准此令 
又令任命劉道章暫行兼代安徽全省警務處處長此令 
又令姚建屏王善荃均給予二等寳光嘉禾章此令又令曾彝進給予二等寳光嘉禾章曹秉章給予二等嘉禾章此令 
又令田中次郎給予二等大綬嘉禾章中川健藏給予二等嘉禾章渡部信給予三等嘉禾章此令 
又令賀俞潘昌煦均給予二等大綬嘉禾章此令 
又令少林他三郎給予二等大綬嘉禾章松岡由三郎給予四等嘉禾章此令 
又令張伯英給予三等寳光嘉禾章趙廷珍給予四等寳光嘉禾章此令 
又令林建章給予三等寳光嘉禾章此令又令陳紹唐給予二等嘉禾章此令 
又令夏循塏晉給二等嘉禾章此令 
又令趙憲章晉給二等嘉禾章此令 
又令壽鵬飛晉給二等嘉禾章此令 
專電 
[北京電]  
　　錢能訓（卅一日）復 
西林電云頃奉致元首電敬悉閩陜鄂西各節已於宥（二十六）電詳逹雙方劃定駐紥辦法秀山意恉略同已屬將詳細辦法商尊處迅圖解决至領事保證一節以對内之事彼此不能自信而取信於外人殆非開誠布公之道高明當已察及少川已擔任總代表一席至深佩仰此間總代表業於艷（二十九）日出發此時國事爲重亟盼尅日開議早釋泯棼至閩陜等事籌議旣有端緒無難賡續商洽不宜以此遷延時日致中外傾企之和平無由實現也掬誠奉逹尙希鑒察（三日下午三鐘） 
　　北京電閩陜問題爲和議中焦點雙方在所必爭惟日來形勢北方偏重在陜徐以陜爲北屏障尤難讓步錢則秉承徐旨再覆西林謂尊意認陜事非匪不匪問題係停戰不停戰問題鄙意欲决停戰問題仍當審别其是否土匪爲斷此間迭據陜民函電聲訴慘不忍言我公謂陜省尙未解甲無以對三秦父老能訓竊恐縱匪不治坐視陜民陷於水火更無以對三秦父老公固夙領陜疆能訓亦曾備員陜右關懷詎有殊情此間對陜計劃已電少川在分别軍匪確定標準由李督商明尊處雙方劃定暫駐地點各任剿匪彼此傾向略同可期合轍此時重要關鍵惟在速開會議解决糾紛否則夜長夢多益無歸宿諸君尊重和平必不出此 
（三日下午二鐘） 
　　北京電頃和平聯合會推舉蔡元培爲參議長惲寳惠顧澄副之（三日下午五鐘） 
　　北京電北代表南下後和局尙無開展京政局沉悶安福派渙散主持者猶事聯絡疏通（三日下午五鐘） 
　　北京電頃得蘇李督電告朱啓鈐等已抵甯住湖北會館已轉逹唐少川如來電可用朱總代表名義（三日下午二鐘） 
　　北京電國員同意案有撤回財政改提張弧消息一說張先署理（三日下午三鐘） 
　　北京電旅津京皖同鄕反對皖省加稅甚烈徐因電令倪龔查復語極嚴厲亞電周馥轉致列名諸君靜候核辦（三日下午二鐘） 
　　北京電此間盛傳七號俱樂部改組頃晤交系中人言實由豐盛胡同買屋房主售去準備遷移因面誤會（三日下午二鐘） 
　　北京電全京報界决少息一日五號出版（三日下午五鐘） 
　　北京電劉存厚鍾體道電稱馬日克復褒城乘勝迫擊養日又佔長寨敵向沔縣退却現正進規沔縣在激戰中（一日下午三鐘） 
　　北京電張敬堯電查新化駐軍非但無進攻情事且已遵令撤退已至水港地方東坪方面駐軍亦已退至新城唐繼堯所稱各節想係傳聞之誤（一日下午一鐘） 
　　北京電段芝貴兼辭警備總司令擬蔭昌兼任（三十一日下午二鐘） 
　　北京電倫敦巴黎新設之總領事擬周鶴齡吳匡時二人 
（二日下午二鐘） 
　　北京電日軍司令部發出軍用汽車五十輛於二十八日由長春赴哈埠備運輸物品之用 
（一日下午一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[公電]  
　　天津熊希齡通電徐大總統國務院各部院各省督軍省長各巡閱使護軍使鎭守使各師旅團長熱河張家口歸化都統廣東軍政府七總裁武鳴陸上將軍永州譚組安先生各省省議會敎育會商會上海申報時報時事新報新聞報神州報中華新報並轉各報館均鑒前因南北相持生靈塗炭全國民意希望和平適値歐戰終了世界潮流將趨東亞更爲我國生死關係問題希齡以飽經憂患久謝政治之人本不欲再聞世事特爲同人責備不得已而聯合同志忠告雙方又恐態度不明必滋惑慮故於平和期成會成立之始通電各界聲明不作政團不有他種作用不提出媾和條件事竣之後即行解散等語本此宗旨始終不渝現値中央代表聯袂出京希齡等亦不日南下仍持介紹之勞以副本會之旨惟國人習慣動輒復疑南北睽違易生謡誤若不一再申明終恐無以取信所損於個人者甚微所貽累於大局者甚鉅言念前途時深惕懼竊維孔聖有言無信不立民國七年以來起義宣言表示宗旨咸謂事成之後解甲歸田實則無一履行政貽成話柄雖當事者各有苦衷然言行不符實爲終身之玷希齡識庸德薄自知甚明此次勉與是舉全屬不忍斯世之心毫無覬觎權位之念旣不敢利用他人亦不肯爲人利用苟雙方不聽而事敗固願謝罪於國民即雙方見聽而事成亦本素志以終養倘有自食前言投身政治組織政黨者敢請全國之人置諸不齒之列謹預聲明藉爲馮證伏冀鑒原無任虔禱熊希齡叩冬印 
[各通信社電]  
　　哇姆斯克電哇姆斯克兵之勝利正在發展中西比利亞軍已渡　瑪河向格拉查追擊敵軍俘虜三萬一千人並獲大批軍需武裝火車及過激黨第三軍之行李車該軍有十聯隊完全覆滅該軍今已不復存在第三軍佔西比利亞陣線過激黨之軍全數三分之一過激黨之領袖亦多被擒（三十日）路透電 
　　北京電黑龍江督軍鮑貴卿致急電於政府云俄國霍爾瓦特與哥耳却克惡感日深霍爾瓦持據中東鐡路爲地盤一朝决裂於我國主權關係甚大乞速示對付方法（二日） 
　　北京電錢能訓接王正廷由美寄來覆電聲稱承認爲歐洲講和會議之委員行將隨陸徴祥臨媾和會議並謂希望南北從速妥協統一（二日） 
　　北京電張一　谷鍾秀今晨赴天津將於今晚與先抵天津諸人同車南下（二日） 
　　東京電内田外務大臣於新年第一次之演說聲言回顧一年前之新年世界大戰之前途　有可憂者然今則敵國已屈服矣兵　已全消矣世界　國將於此日歡迎擾攘五年以　之太平吾人不得不慶賀之且曰爲欲實現國際聯盟起見須再加多大之努力聯合各國今已成就軍事上之事業而轉注其全力於外交上之大事業苟非今後强固各國之協同團體則永久之和平恐難實現余甚期望今日各國更鞏固其協同團體庶幾得於未來之歐洲媾和會議中創造人類有史以來最重要之記錄我國亦須上下一致當此全世界的大外交之衝其中如國際聯盟之成否與軍備制限消弭人種之差别海洋通商等諸問題大有關係其餘如新俄國之建設中國問題等亦將於媾和會議中或媾和會議告畢後由列强繼續商議之關係吾國國運之消長之幾多大問題須待此次歐洲媾和會議之解决者甚多故余希望我國民仍繼續努方如前次之對於戰事同時余亦自相勉勵將盡瘁於最善之努力庶不辜負在此千載一時之機會身受帝國外交當局者之光榮云云（二日） 
　　東京電徐樹錚已起草規定文武兩派分離之法案將於南北和議成立後施行之消息傳至日本後日本人士非常歡迎以爲徐氏此舉將順中國全國輿情取消今日中國擾亂之主因之督軍制度也而日本政府部内對之尤有好評（二日） 
　　東京電日本媾和委員近藤廉平男爵本日乘由横濱解纜之伏見丸赴歐（三日） 
以上東方通信社電 
　　北京電西南代表將集滬上由第三者介紹兩方意見俟磋商成熟後赴寗爲一度之會决（二日） 
　　北京電北方粤籍某政客發起新研究會與唐紹儀章士釗等之政學會互相提携爲促成和事曁三屆選舉之預備（二日） 
　　北京電安福奉籍議員提議彈劾曹汝霖經王揖唐疏解可望打消（二口） 
　　北京電甯滬斡旋和局各要人均電請和議地點移在上海華界以爲調解但徐尙未有表示（二日） 
　　北京電張懷芝原定接充京畿敬備總司令現此缺議裁擬令長參謀部蔭昌將復任侍從武官長 
　　北京電元首語錢總理俟和議開始後實行分治　　北京電總統羅致政界名宿爲出長各省之預備分治制定即發表任命（二日） 
　　北京電某督電京謂李根源通電有于右任在陜郭樊盧各軍悉聽節制等語是認于爲匪首應一律剿辦（二日） 
　　北京電劉鍾電告熊克武軍由陜邊退卻至廣元昭化一帶（二日） 
　　北京電駐港顔啓漢爲瓊州振武軍收束事電龍濟光請示龍復以俟小站新兵善後辦結即回（三日） 
　　北京電平政院呈保薦任書記官許寳棻汪馨姚大榮以簡任職升用委任書記官陳曾培潘孝堯朱聰矩以薦任職升用（三日） 
　　福州電陳炯明遣匪軍分攻泉屬之靑陽巿及古田縣并掩襲閩淸閩侯交界之下洋裏口一帶圖據水口斷上游策線李督據電中央向西南詰責（二日） 
以上中孚通信社電 
路透電 
　　倫敦電威爾遜總統已由倫敦首途赴法英皇英后及喬治氏均至車站送行自白金漢宫至維多利亞車站沿作集有大羣士女當威總統等驅車過時衆大歡呼第一車爲威爾遜總統與英皇同乘第二車乘者爲威爾遜總統夫人英后與瑪麗公主車站入口有蘇格蘭衛兵佐以樂班列隊示敬由威總統校關一過喬治氏與里定伯爵各偕其夫人在御招待室送行此外送行者尙有波拉勞薛西爾等諸名員里定伯爵夫人以一美麗之花球贈與威總統夫人威總統等乃乘御用花車出發威總統之隨員某氏語客謂威總統此次游英極爲喜悅且到處受　歡迎無任感激至於威總統所事之談判英美兩國已得完全之了解云 
　　倫敦電俄國無線電報云俄軍在彼得恰拉與米成境繼續前進激戰後佔據數村里伐爾境有敵兵五百人携砲四尊登陸俄軍於里加方面獲砲二十尊南陣線有勁敵迫令俄軍退至格里萊夫斯克 
　　倫敦電俄國無線電報云俄軍在里加方面進至洛克憂·柯爾克陣線並佔據文定附近之羅摩資柯與特維拉河之羅摩爾旭夫及斯文齊亞尼至波尼凡斯鐡路之烏細亞尼俄軍佔據烏發此爲烏拉爾西面白旗軍之都城立陶宛中等社會政府已　維爾拉遷往柯夫路（一日） 
　　倫敦電倫敦接確實消息過激黨仍在愛沙尼亞廣闊之陣線前進愛沙尼亞待援甚急（三十一日） 
　　倫敦電晨郵報載稱威爾遜總統與英國及英藩屬各代表間之談話皆甚和好各方面因已得良好了解咸大滿意會議共分三幕第一爲帝國戰時内閣之會議關於與帝國政府及藩屬有關之和局提議案已得完全之同意第二爲威總統與帝國政府代表之會議互換英美之提議案第三爲威總統與藩屬各大員之會議據某要津言報償與賠欵之問題（聞各藩屬將提出關於報償與賠欵之單獨要求）國際海上法畫定疆界及德屬地命運各問題皆在此數次會議中討論及之聞英國各藩屬已得德屬地不交還德國之確言至於國際同盟彼此意見無根本上之異點協約國希望實施國際同盟視爲和局之第一綱領各藩屬大員以爲媾和大會之結束可較威爾遜總统未來時所豫料者爲早（三十一日） 
　　倫敦電喬治氏今日赴韋爾斯預料將在該處决定改組内閣事宜現信内閣新人員將於首相下星期赴巴黎之前發表更動者必多財政内務陸軍三部最甚各報謂新内閣將以十二人爲限現信喬治氏擬請工黨加入政府工黨允否尙未可定每日新聞則謂工黨决議在議院中爲反對黨（三十一日） 
　　倫敦電今晨十一時威爾遜總統由倫敦抵杜佛由海陸軍官及民政官員迎之十一時三十分乘運船白里頓號赴法運船起椗時岸上鳴砲致敬英驅逐艦護送該運船至海峽中流而由法國驅逐艦迎之而去因天氣惡劣故無飛機護送（三十一日） 
　　倫敦電晚旗報載稱某要津得悉荷蘭已允英國之請由希爾特河運輸供給駐德協約軍之軍需性質須懸掛商旗（三十一日） 
　　倫敦電美總統威爾遜與法總理克勒滿沙言及和局解决中困難事件時之爽直言論爲報紙所歡迎視爲可掃除和會之障礙謂觀二人之言論可見雙方信念之共同較其異見爲尤强固（三十一日） 
　　倫敦電每日新聞載末尼克消息該處發見復辟運動以末尼克爲中心點而於巴伐尼亞各區設立支部已有四十人被逮主謀者圖占據兵工廠逮捕勞兵會幹事部人員（三十一日） 
　　倫敦電俄國無線電報傳述烏克蘭勞兵會大軍在加爾柯夫·愛加特里洛斯接夫明斯克附近作戰之情形且料維爾拉之德兵將全退走白萊斯特里土夫斯克境今殊騷亂砲臺已經拆毁（三十一日） 
　　巴黎電克勒滿沙氏在下院宣稱法軍已在俄國俄迭薩登陸並未見戰（三十日） 
　　巴黎電法國各報絶未料及此次英國選舉混合黨能獲若是之大勝利各報謂斯洛登氏之遭失敗可以預决國際法家漢特森氏之遭同一命運亦不足異因彼於主張瑞典京城大會時其勢力已受摇動也衆視愛士葵氏之失敗極關重要巴黎人士無一詆及愛氏進行戰事之不力者惟其進行方法殊難令人滿意愛氏之失敗更足證明衆之贊成喬治氏之有力政策喬治氏政治勝利之勢力將及於未來之媾和會 
　　巴黎電衆議院於辯論外交政策後提出信任政府案同意者四百二十三票否認者僅有七票在投票以前集議已歷二十四小時總理克勒滿沙氏於演說時略及海洋自由問題蓋法總理已與威爾遜總統談及此事美總統曰余願設法使君首肯但君或亦可使余首肯也法總理述其與英相喬治之談話以答之喬治曾詢法總理曰苟無英國海軍君以爲能再作戰乎法總理答曰不能英相又問曰君願置余於能再作戰之地位乎法總理答曰願法總理旣舉此問答之言轉告美總統美總統韙其言歡然而别法總理稱威爾遜總統乃胸襟極爲坦直之人語言質樸志意純潔起人景仰法總理又謂余若謂威爾遜總統所言各節余皆同意則余有說謊之嫌余有所思而所思者不能感動美總統猶之他人所思者不能感動日覩德人在其境内歷時四年之人也云云外交總長畢勛氏演說略曰吾軍已赴亞昌柯爾與西比利亞並已肅淸西比利亞鐡路應保存吾人隨時用兵之要具惟吾國人受危時始有用兵之必要衆歡呼協約國之目的在保存俄國健全地方以拒絶過激主義但極嚴密之訓令已發與陸軍司令凡剿滅過激黨所必要之方法必由俄軍自爲之凡從俄國來者雖極端社會派亦皆勸吾人撲除過激黨苟和局而任令俄國生活内訌之中伏處於可憎政府之下則不得謂爲公道之和局蓋吾人將常有戰事復作之患也（三十日） 
　　巴黎電某報載彼得格勒函稱莫斯科區之農民曾圖大舉抗拒過激黨爲紅旗軍所制未　成事紅旗軍乃任意焚殺以洩忿（三十一日） 
　　丹京電德國新内閣業已任定以施特滿氏長外交洛斯斯將軍長陸軍維塞爾氏長社會事務星期日舉葬近今巷戰殞命之諸人時水兵及獨立社會黨與斯巴達克斯團團員曾集衆示威適天降大雨並無騷亂（三十日） 
　　亞姆斯特丹電據某報載稱彭汀洛特伯爵之意德前皇如欲他往彼亦不以爲憾現料前皇或將移寓他屋前皇神經有病談話頗難（三十日） 
　　丹京電柏林有人組織（德國男婦保全維廉第二生命　寗會）該會發表請願書否認除會名標明之目的外無其他目的並懇請外交家等以消息供給該會俾發表一白皮書爲前皇洗刷關於戰爭所得之罪該會請普魯士亨利親王爲會長亨利力辭謂當請興登堡上將任之亨利允爲會員時謂彼料將被傳爲其兄證人云（三十一日） 
　　丹京電柏林曾開斯巴達克斯團贊助人大會德國各處代表與會者百餘人一致通過李勃克萊區博士提出之動議與獨立社會黨脫離關係組織新黨取名共産主義工黨場中忽有俄國勞兵會代表出現以賴台克爲主任且以俄國勞兵會之名義發演說按賴即莫斯科敎授鼓吹過激主義學校之校長也此次翩然蒞德國令人大爲驚愕（三十一日） 
　　丹京電伏瓦資報載稱波蘭人曾暫時控制波森槍决德國軍官與兵士若干人德軍已馳往該地柏林續來消息德軍已在波森宣布戒嚴令解除各兵隊之武裝僅許本鎭衛兵及警察携帶武器並封閉各劇場與影戲場禁止集衆開會該鎭秩序業已恢復 
　　華沙電波蘭官場消息證實波蘭各黨组織混合政府將成之說據波森之示威運動觀之德人仍望管理該地現正計畫進行一切俾於媾和大會開會時以已成事實示協約國巴特里夫斯基氏在波森大受歡迎巴氏宣稱波蘭之時機已至波蘭復將偉大而自由自行控制其各口岸德員已命巴氏即行離境巴氏不允（三十日） 
　　布加萊斯電外錫爾伐尼亞政府代表以合併文呈交羅王羅王已允彼等所請管理尼斯特河流域至蒂柴止（三十一日） 
　　華盛頓電中國參與歐洲媾和大會代表主任陸徴祥宣稱中國將要求交還靑島並整理國際貿易關係以便與他國處於平等地位（三十一日） 
法國無線電 
　　里昂電哈佛爾消息工廠所用之華工在戰事中所以救濟人工之恐慌者現將回國英國汽船比魯斯號來自利物浦將載第一批華工返國（二日） 
　　里昂電美總統偕其夫人女公子格雷森海軍大將萊拉將軍哈資將軍於星期三日晚離巴黎赴羅馬威爾遜總統取道瑪達尼脫倫奇尼將於星期五日午前抵羅馬（二日） 
　　里昂電小巴黎人報接特派員消息如下經長久之搜索後現在加爾洛丁堡之和漢卓倫小博物院得有關於大戰起源及負此次歐戰責任者之重要新文件此項文件係由舊朝大人物所發其中數件係德皇親筆其他則係致德皇之書函有關係之人未料此類文件　遺落在外交部或王宫之文庫中故此事殊顯其特别之性質（二日） 
　　里昂電瑞士巴斯勒消息據佛朗克福脫那里登報載稱柏林尙將發生新亂事斯巴逹克斯團黨員散布小册令人懸揣彼輩尙有攘寗政權之新舉動該報並稱政府現正將水兵全師遷出柏林城外目前德政府似已决定强將意志迫令國會實行此項國會將於二月五日或六日集會或將在柏林舉行西境之大批軍隊現開赴波森及西勒細亞（二日） 
　　里昂電茲屆新年法國海軍總長里格氏致電海上高級軍官及其他司令慶賀法國艦隊在戰勝中所分擔之任務（二日） 
　　里昂電法總統接英·比·意·希臘各國君主電文慶祝法國之隆盛法國現已重造且由壓迫命運許久之迫壓中脫離束縛普恩賚總統一一答覆法總統並接西班牙瑞典挪威·波斯·各國君主之電文 
　　里昂電正月二日巴黎倫敦間滙兌率英金一鎊合二十六佛郎法國公債劵巿價如下三釐公債六十一佛郎五五一九一七年四釐公債七十一佛郎一五一九一八年四釐自由公債七十一佛郎八○一九一八年五釐自由公債八十八佛郎三五（二日） 
美國無線電 
　　華盛頓電一九一八年美國金之出産數跌至三百三十一萬三千盎斯値價六千八百四十九萬三千元爲二十年來最低之數銀出産數減至六千七百九十七萬九千盎斯値六千七百八十七萬九千元乃一九一三年以後最低之數（二日） 
　　華盛頓電法國赴美特使他竇氏今日宣言現有許多徴狀證明德國運動之效果并非死滅在英法兩國及美國仍在顯其作用（二日） 
　　盛華頓電今日伯訥電稱該處美大使館宣布威爾遜總統深以彼有種種之約定不克赴瑞士一行爲憾（二日） 
　　華盛頓電美海軍總長丹尼爾斯今日告下議院海軍委員會謂明年夏間美國海軍將均分爲兩大艦隊即平時所稱之太平洋與大西洋艦隊（二日） 
　　紐约電日本派赴歐洲和會代表麥基諾（譯音）男爵及同行各員已到此間今日宣言日本參列和會將保證　守遠東門戶開放及維持和平之政策對於此項政策日本歡迎協約各國之協同動作又謂遠東有一廣大之區域可供重建世界之勢力之協同行動而此等勢力必須從組織歐洲日本及中國各商會之人物中揀取之麥基諾男爵將赴華盛頓訪問日大使石井氏（二日） 
　　舊金山電戰時商務部代表今日宣稱所有限制條例第二條對於一切物品之限制現均除去惟錳及玻璃器不在此例此新規定立即有效（二日） 
　　舊金山電美商部之外國貿易部接美國航務部代表通告謂從舊金山至中國及日本之海船運費已每噸减爲三十元其至小吕宋者每噸減爲二十五元預期此減例行後可以吸引中西部各州之貨物運輸於太平洋航路又保證所有必需之噸位必不至缺乏不久并可望繼續減價云（二日） 
　　紐约電美運輸船北太平洋號在火島外　淺船上兵士水手及看護婦共二千四百八十人兵士及水手大半係曾受傷者幸全船之人均已出險該船明日可望浮起（二日） 
　　舊金山電中國派赴歐洲和會代表團之陸軍海軍　問員將乘太平洋郵船公司郵船科崙比亞號到此（二日） 
　　舊金山電曾在中國居留多時之韋羅貝博士已到此間彼言中國將請歐洲和會决議令德國歸還庚子年德兵從北京天文台携往朴資丹之古銅天文儀器（二日） 
　　巴黎電威爾遜總統於星期二日從英倫到此元旦休息彼於啓程赴意大利之前訓令發出關於彼游英之宣言如下威爾遜總統與威爾遜夫人以英國之誠懇歡迎非常欣幸總統覺英國人民之目的感情與美國人民之目的感情深相符合故極爲滿意 
　　羅馬電威爾遜總統將於今晨抵意國邊界意王愛曼紐爾美大使配奇氏意國駐美大使西來爾伯爵將乘御用專車至邊界迎迓（二日） 
要聞 
[除夕元旦之府院]  
　　東海於元旦日上午八時出臨懷仁堂受各員覲賀禮畢同坐觀劇午後在衍慶樓辦公一小時先一日上午十時許昭烏達盟長奈曼旗札薩克和碩達爾罕親王蘇珠克圖巴圖爾錫林郭勒盟蘇呢特左旗郡王銜多羅貝勒郭爾卓爾札布鳥蘭察布盟喀爾喀右旗固山貝子沙拉巴多爾濟新疆烏什回部貝子銜輔國公依不拉引昭烏達盟喀爾喀左翼旗親王銜札薩克多羅郡王魯勒木色楞等五員晋見今日亦同赴懷仁堂覲賀並聞日内將在府中筵宴全體閣員以慶新年已交諭禮官處承宣司籌備前江蘇通海鎭守使管雲臣擬派充公府軍事諮議三十一日午後二時傳見一次世襲衍聖公孔令貽來京三十一日赴公府報到元旦亦隨班覲賀三十一日傳見稅務督辦孫寳琦又第十一師師長李奎元前因丁憂請假治喪已竣是日晋謁陳述一月一日銷假日内即須南下江西財政廳廳長楊慶鋆亦於是日晋謁辭行准二日乘京漢車出京返贛前財政總長周學煕日前奉命赴天津與黎黄陂王聘卿接洽業已返京是日亦晉見覆命 
三十一日星期六之國務例會仍照舊舉行除陸軍段總長外閣員均出席第一案討論外交部提議仿英京倫敦例亦於巴黎添設領事館結果照辦又外交部請决定中東路管理辦法决定即行電飭郭宗煕督辦切實辦理又南通張謇電　准南鹽墾公署請通令保護决定由農商部通令辦理午後一時散會由田總長赴府報告 
[軍人騷擾京漢路之外訊]  
　　東方新聞社北京消息云武人在京漢路任意横行報纸已書不勝書據近在該路旅行之人言則情形日益加惡然路局總辦及各辦事員實無可責備彼等對於駐在沿路線之軍人實無法對付其能禁阻軍人在各路妄爲及干涉路務者獨陸軍部耳軍人干涉鐡路當局之合式處置已數見不鮮此種情形若任其繼續遲早必發生嚴重之變故有於上星期旅行於京漢路之某君語我在該路線旅行非常不安種種侮辱及不便迭起環生彼曾備有一車室乃爲兵士數人所佔不肯遷移車上警察因恐兵士報復不敢厲行車務章程膳車中充滿軍官及兵士乘客　不能覓一座位軍官多將其足高擱桌上兵士或坐於椅或臥於地某君又謂彼欲就餐乃商請坐在一桌上三兩兵士暫讓兩兵悍然不顧其實此等兵士充其量祇能坐三等車或并車票而無之也旅客遭此等中國軍隊將士之横暴態度固極感不便而又有大批商品　被軍人要求不准運輸沿路線數英里因此堆積之棉花不一數千噸蓋軍人所需用之車如此之多且其中多數竟爲軍人之住宿所除棉花之外又有食物甚多亦皆擱置且漸漸變壞數年來旣盛行鐡路向有之道路已廢不可用今不能復用此等道路運輸商品矣陸軍部負管理軍人之責自應嚴令一般軍官兵士不得有此干涉路務之行動以致危害中國商業之發展至路局辦事人員無法處置此事固情有可原也續函云頃又聞人述關於軍人在京漢路無理行動情形據云路局人員因知彼等無法對付軍人之横暴故已乘機自保路員之利益所有該路各車之膳車與車箱外之走道現皆作爲三等車客之臥處祇須另付一宗小費即可享此特權而其結果所有出入之路均爲欲得温暖臥所之三等客所阻塞據云此項情形爲向來所無今路局人員因迫於軍人之壓力故不得不出此補苴之法也 
制憲倡導會宣明宗旨 
（續） 
　　故吾人敢披瀝肝膽以正告我國民曰臨時約法有不適宜於今日之中國者惟有破除一切成見羣起而謀確立吾國國内永遠和平之基礎我國民若欲確立國内永遠和平之基礎則必犧牲從前各方面各部分各黨派各各所挾持之偏勝的立法意思進而求以國民總意之是非好惡爲淵源國家總體之生存發達爲基本所有國家根本大法上各方面各部分各黨派從前之糾紛問題當然應合全國民之聰明才力開誠心布公道以共闢一立法上之新紀元從前種種譬如昨日死以後種種譬如今日生使吾國民均掬赤心示天下以共見凡屬於開創時期之所謂國家根本曁政治根本諸大問題純視全國民衆之公共意思爲正鵠無論各方面各部分各黨派勢力如何均不容以少數人爲主動爲目標而立法以免他之少數人又得利用機會從而推翻之庶我國民或不至再顛倒苦死於種種政治之紛亂而可更始以圖國家總體之生存發達矣故吾人敢再披瀝肝膽以正告我國民曰今日若欲確立吾國國内永遠和平之基礎舍根本上制造民本主義憲法之外更有何途乎 
普通法律以事實爲對象以國法爲根據而制定之若憲法則發生於國家之第一事　無可依傍者也以民衆之生存發達起成立維持國家之必要以國家之生存發達起憲法之必要惟民衆之生存發達實國家之第一事實應此事實之必要而形成國家而制定憲法其必以國民總意爲淵源國家總體爲目的非徒理論當然也蓋事實亦非此不可以國民總意爲淵源然後民衆視憲法爲其生命所託心力所搆愛護眞切不許少數人破壞而少數人亦必悚於民衆而增其忌憚之 
 
 

Page 7

 
 
心以國家總體之福利爲目的然後能謀國内各别社會之調和發展不容以私利私害相軋轢而和平進步可以永保今我國民之視國家根本大法爲何如乎對於國家根本大計而存人爲其勞我享其逸之心實即全國民衆對於我國家總體爲無能力不熱心之表示彼假藉名義利用勢力者何憚而不恣睢宰割我全國民衆者試問我國民比年以來避勞就逸之成績安在從前以迄今日種種苦痛親身所受之恶報一一爲親身所造作對於國家爲不行爲犯對於個我爲自殺此皆我國民放任根本大法之果實歷歷尙在目前者今南北妥協又見告矣其妥協之進行無論先解决事實先解决法律要之早晚必反於制憲問題倘我國民仍如前此放任聽政客所爲則又使淵源不正内容不良之憲法以彌縫塗飾之術而發生而加以確定且永久吾國民甯復有自存之地乎此吾人所爲迫不得已而有國民制憲倡導會之發起也 
國民制憲云者即以國民總意爲淵源國家總體之福利爲目的而制定民本主義之憲法不許少數人行其私意之謂也吾人之爲此會非即自命爲代表國民總意或國家總體特以促起國民使其奮而圖其總意之眞實表現以共謀國家總體之眞實福利換言之則不過爲國民制憲之倡導者而非國民制憲之著手實行者國民制憲之目的逹則吾人倡導之責任終决無黨派永存之性質更無偏袒南北之臭味蓋吾人以爲南北兩方苟尙認吾中華民國爲一國者其所生衝突自無長此不自謀妥協之理顧吾國之根本大計則不僅以其妥協有效而遂告完成也 
然則吾人所欲爲國民倡導者爲何如何乎吾人旣認國民制憲爲必要而非國民制憲之異常危險第一即願我國民於上述之危險與必要有敏决之覺悟旣覺悟矣次則應以如何方法使國民總意得眞實表現於制憲之際次則憲法内容應如何而始得達爲國家總體謀眞實福利之目的而可以適存於國際永遠和平之世界繼自今將推測世界之最新潮流按切民衆之公同心理就憲法上種種大問題逐一爲具體的研究貢獻於我全國國民供採擇而冀有一當此吾人倡導之職志也（完） 
[農部附屬機關之現况]  
（靜觀） 
　　農商部爲中央政府各部之一總攬全國實業大政歲支經費六七十萬元本部職員二百餘人然一考其職權之分配與其政策之實施凡可認爲直接影響於社會且直接利益於人民者不盡在於本部而轉在本部所附屬之各機關是以留心考究農商行政者於農部各附屬機關之現况似不可以不知也今以調查所得分次述之於左 
（一）中央農事試騐場該場初名爲農事試騐場至民國五年始冠以中央二字創自前淸光緒三十三年係就京師西直門外某貝子花園改造開辦經費約及六十萬元規模宏闊設備頗周全場土地面積千餘畝用作田　者約六百畝建築物之總價額約及三十萬元在昔該場設立之目的於試騐農事以外實兼含有公園之性質是以亭臺花木異獸奇禽在在足以娱人心目春秋佳目士女赴場游覽者絡繹不絶於道蓋亦十丈紅塵中之一佳境也迨民國成立以後農部對於該場之措施乃一變游覽之性質專趨重於試騐一途所有供賞玩之動植物亦僅僅保存其固有現狀不復如從前炫異競奇不惜資本矣場中關於試騐事項共分五科曰樹藝科曰園藝科曰蠶絲科曰化騐科曰蟲害科五科中以樹藝一科最爲重要其試騐之種類亦甚多名目較繁不及備述園藝則分蔬菜果木花卉三項化騐科司化學分析凡土壤肥料農産均可實施化騐蟲害科則病害試騐亦附其中入場游覽之人均須購買門劵惟持有參觀劵者則免每年就基本財産收入計之尙可得六七千元各科出産品收入亦可得四五千元至全場共支歲費則爲五萬四五千元近來每月月費均在四千元以上設場長一其人維何則前淸狀元劉春霖也其下和科主任則悉爲專門農學家各科之下有技手學生至下等耕作之役則僱用農夫任之該場每年必　農産展覽會一次徴　附近農産物品評等級召集農人共同展覽由場員演講指導裨益社會頗不少也 
（二）觀測所該所（總所）附屬於中央農事試騐場内除總所外設分所十八處南京一所係純粹由總所創設每月經費均由總所領給其他若天津安慶杭州保定襄陽開封太原雲南淸江浦南昌綏遠吉林長沙廣州濟南成都貴陽等十七處均附屬於各省農林機關内經費由各省自行發給該所職掌約分數項一報告天氣二報告農事氣象三警告天氣非常災變與上海天文臺互相聯络通電每日天氣均於前一日午後預爲報告一月旣终由所彚編月報刋布總所設所長一技正一所長現由技正湯襄兼任各分所設觀測員每所二人歲支經費約七千元 
（三）農林傳習所該所係由農政專門學校　變而來初農部於民國初元特設專門學校一所意在造成農政專門人才畢業一班以成效未著而罷因就原校址於民國四年改設農林傳習所其性質與普商農業學校有别凡在校畢業生專任傳習農事知識於一般社會因就附近各地方劃分爲七區每區派畢業生數十人任傳習之事約分農事講演介紹良種推廣農民學校農事調查聯合農民開會集社指示改良耕作代購新式農具等十餘條年來積極進行不遺餘力京兆一帶農民頗爲信仰成效卓著該所組織方法及經過事實各地方大可仿效所長唐有恒係美國農科大學畢業生歲支經費一萬三四千元 
（四）第一棉業試騐場該場在直隸正定縣南門外創設於民國四年全場面積二百八十畝試騐分種類試騐栽培試騐肥料試騐三項場長由農部技正錢　孫兼任去年大水該場曾遭淹沒不惟作物盡付東流一切器物卷册且多湮沒無存每年經費約支六千元（五）第二棉業試騐場該場在江蘇南通縣亦設立於民國四年全場面積三百畝試騐事項與第一棉場同每年由部支給經費九千餘元場長前爲農部僉事徐球因辦理未能合法調回本部繼以僉事高文炳近聞高君亦將調回該場辦理頗不易稍一不愼即受外界責言因南通農業頗稍發逹一般農業知識且較他處爲高也 
（六）第三棉業試騐場該場在武昌武勝門外亦設立於民國四年全場面積三百六十畝場長崔燮邦辦事極爲認眞去歲部派洋員赴棉場考察認該場成績爲各場之冠所産棉花質地極美售之巿場値高一倍其試騐方法亦與第一第二棉場同歲支部欵約九千餘元 
（七）第四棉業試騐場在京西海甸本年始創立規劃初定成效未彰場長章祖純係部中技正（未完） 
[濱黑鐡路進行觀]  
　　黑龍江消息濱黑鐡路督辦鮑廷九現將路事接收淸楚辦事公所由哈移至省城改名爲濱黑鐡路籌備事務處巳經中央照准於十二月十五日成立該處内設四科爲第一二三四四科每科設有科長科員并令各員到處辦公迅速籌備一切聞各員均先後就任連日與鮑督辦籌議進行方法惟聞前次俄亞銀行所借之欵全係羌帖其價格尙不及前定預算十分之三故特議决擬再借美金三十萬元工程師及一切材料亦均取材於美國已電商交通部核示又聞前派赴各段測繪之人員近已回省覆命據該員等調查報告該路由濱江起經呼蘭綏化海倫黑龍江至省城計二百數十英里由黑龍江省城起經克山訥河嫩江愛琿以達黑河計三百數十英里二共六百餘英里鮑督辦核閱後以該路爲經濟與軍事上極重要之路萬不可緩擬於明春修築請交通部早日籌欵並將前次省議會建議改築路線擬由呼蘭東至巴彦再北向綏化西過望奎遶過海倫龍江通北鐡驪克山各縣再歸訥河正綫之案一併咨請交通部核示 
[舊國會兩院談話會]  
　　易次乾發表意見褚湯提出主張 
　　昨日兩院議員因易君次乾由上海返粤代表唐少川總裁有所報告特開談話會於東園俱樂部到會者甚衆易君代表唐總裁發表意見約有數點（一）分代表應速派以免北方以無誠意加我至陜閩軍隊不得認爲土匪乃必然之事自當力爭（二）和議地點若非上海則當辭去總代表職（三）議和意見甲國會必恢復職權方合護法本旨乙國防督辦處主張解散丙國會宜速規定此後軍費每年不得過總支出幾分之幾因民國五年預算軍費額過鉅丁歐洲和平會議代表由南北和議會提前議定由南北兩方加以委任戊議和各種條件以國會之意見爲意見易君報告畢劉成禺以滑稽態度演說外交情狀及南北政客運動現相次褚輔成提議三事（一）議和地點是否必爭上海（二）唐總代表旣能尊重國會之意思國會對於和議條件應有相當之意思表示（三）軍政府約兩院議員開談話會對於陜閩湘鄂問題及派遣分代表問題必在討論之中應作如何主張吳宗慈趙其湘龔煥辰張知競萬鴻圖各有意見發表大致以國會旣有議决案當然照議决案辦理末經湯漪提出結束辦法（一）陜閩湘鄂問題不解决不得開始和議（二）總代表旣已派出唐少川國會與以承認其派遣分代表必尊重國會意思以軍政府對於國會乃絶對的各省乃相對的不能專徇各省情面而置國會主體於不顧假使軍府能以國會之意思爲意思應就事實上彼此開誠商辦否則惟有納於法律之中即政務會議已經議决之案法律可以取消之也林議長以之諮詢大衆無異議至和議地點决議非上海不可遂推湯漪起草由兩院議員公同署名通電主張其和議條件範圍另開兩院談話會討論 
[湖南省議會改選消息]  
　　此次湖南省議會改選因辦理未能得宜以致大指輿論現在各區已届覆選而因此提起訴訟者尙絡繹不絶且買票賣票之風各縣如出一轍即如第五區（即舊日沅州永順兩府及靖州直隸州並鳳凰各直隸廳所轄之十五縣）初選尙未投票外間即羣知傳良璧宋祚馨舒潤等當選湘潭亦於未投票時爭傳言某　某黎某等當選及開票果然現在外間又紛傳第五區之覆選當選者爲傳某等湘潭當選者爲秦某等目下覆選票價已漲至五十元至七十元不等有議員熱者正在分途接洽第五區覆選本訂二十五在覆選監督事務所舉行不意於前一日忽發現一訴訟事係靖縣公民以此次改選調查疏忽初選當選人分配不匀遂於覆選投票之先期向法院提起訴訟經此一番波折致二十五日投票不成各初選當選人祇得各帶證書仍回庽所第一區覆選亦定於二十五日舉行選舉總監督張敬堯特於上午親自赴場監視治途各處均令兩旁商戶緊閉店門自朝至午一律斷絶交通戒備極爲周密及到投票所查點人數則初選當選人之簽到者不及半數細加查問始知多係一人兼投多票者　檢各當選人身畔則有一人携帶十數票或數十票者張總監督但謂今日天氣甚冷汝等未能到齊亦不甚怪惟汝等均爲人民代表湘省一應善後事宜均惟汝等是賴責任重大可想而知而乃於覆選事宜敷衍塞責汝等返躬自問當亦自愧現在時已不早人亦不齊只好改期投票汝等幸母再蹈故轍云云各投票人遂紛紛散去 
[贛省陽曆年終之金融]  
　　今距陽曆年關不過三日軍政各機關因薪餉無着頗現恐慌之象惟商界一方面似覺不甚吃緊茲將近日金融情形分述如左 
　　銀行方面本城中國銀行因屬國家金庫機關除代收各縣各稅局所解欵外與各商往來向持穩健主義不甚開展惟地方振商兩銀行對財政廳之短期公債與金庫證劵均以賤價收入數月後即可持至中行上兌較之放開期欵項共利倍蓰昨據銀行中人言振商銀行今年紅利約計四萬餘圓地方銀行（即江西銀行）今年紅利約計二萬餘圓兩共六萬餘圓之紅利俱係由做短期公債與金庫證劵生意而來並未做他種交易該兩銀行獲利旣鉅即問接可以流通巿面而足資週轉矣 
錢業方面本城錢店約分三類一專做門巿者二　做滙兌者三專做外縣解欵者錢店之門巿生意因洋圓漲落無常又不可以任意抬價其獲利之微難與　數年比較固不待言其專做滙兌之錢商因受河口大源吳城正大九江志和等各大錢莊之倒閉頗受虧累惟錢店之專做外縣解欵者其獲利之鉅實爲近年所未有因年來拆息甚高外屬應解欵之縣份多將此項解欵存之錢店生息錢店即　以放拆息拆息與年利月利之比較相差之遠不可以道里計據近日調查所得外縣現届年關應解之欵約共有五六十萬之多刻下在各錢店存放生息未解者實有四五十萬在各外縣公署方面旣可多獲月息而各錢店方面又可藉他人之錢轉取他人之利也 
金店方面自歐戰以來金價之跌落已久乃日來金價之跌較前尤甚本城赤金行巿向視上海爲轉移本省金價現由四十二元跌至三十八元此項賤價牧人之赤荒各金預計明年漲價時獲利必鉅 
[杭州快信]  
　　長興縣屬省議員蔣玉麟被控敎　誣陷僧人應椿案經高審廳判處徒刑三月褫奪公權兩年現蔣不服提起上告高檢廳已將原卷呈送總檢察　核辦 
西湖寳雲山案經省議會提出質問後省長令行杭縣尅速查辦景知事失請各議員赴署飲讌磋商辦法現定六號弔齊卷宗當衆檢閱後再提交涉 
諸曁陶知事准第一師部函請查封三團一營中士周乃康（現禁軍獄）財産追繳竊盜贜欵現由該縣某自治委員代爲措繳昨已悉數解省 
蘭谿統捐局長夏則揚麗水統捐局長孫家湖有即日更調消息遺缺早晚可發表 
浙江緝私統領米占元准三號午後出巡浙東各屬乘特别快車赴滬換輪入甬先至尖山巡視第二營高檢廳昨委曹世傑充玉環縣管獄員 
紹蕭塘工奬劵第二期已將開彩財政廳昨委本廳總務科員宗書年解送第三期劵一萬張赴上海聞堰統捐局長陳曾栻解送一萬張赴漢口嘉興五千張由大利公司派經理周某來省領去長春八千張早晚亦將派員起運 
[南京快信]  
　　昨日（二日）下午一時李督在署設宴歡迎北代表朱啓鈐等軍界少校以上政界各機關長官均陪席下午五時各代表至省署答拜齊省長沿途加派警察站崗保護各代表因連日受車中營頓謝絶見客 
今日下午七時宴代表隨員本署參謀副官軍需軍法軍務軍醫各處課長陪席 
熊希齡電告二日出京四日可抵甯有和平期成會會員四十人同車南下李督已令籌備處准備招待並通知軍政各機關長官四日黎明赴浦口車站迎接聞南京和平期成會會員亦擬全體渡江赴浦站歡迎 
和議地點迄今仍未確定聞此點頗難解决李督擬俟谷鍾秀抵甯派赴滬與唐少川協商 
昨日（二日）上午九時江甯縣童子軍聯合會在韜園通俗敎育館開聯合成立會舉行各團宣誓禮十一時散會 
林紹斐關冕鈞電　李督奉中央電令暫駐粤徐州陳旅長電告徐樹錚已一日由徐北上 
水利協會自二十七日起每日上午開審查會下午開大會計案三十餘件呈省長者十五件留本會參考及行各縣者十餘件三十日下午六時散會元旦日會長宴各研究員並撮影紀念二日開大會三日行閉會式各縣研究員到四十餘人每日給夫馬三十元聞有增加旅費之說 
地方通信 
[松江]  
　　校長被控撤換石湖塘第七國民小學校長徐正光與該響學董吳翰芳因案衝突一事屢誌本報李知事以該校長控案纍纍爰於一月一日令飭勸學所長趕即撤换並令薦舉妥員呈縣加委以憑接辨 
　　爭辦　稅近聞本屆屠稅投標之結果得標者爲新商宋　初其未得標之新商張春霖緣縣署前已准於十一月分起歸其經辦早經遵令設立事務所並於十一月分起開始經徴現旣奉令撤消則所受損失自應由縣償還爰於日昨具呈縣　略謂此次聞辦損失計二百餘元除已徴得稅欵百餘元　行劃抵外其餘百元應請山縣撥還以免損失云云又此次得標之宋梅初照章由縣飭令呈繳認辦切結縣署以該商對於附稅一項　於結上書照章帶徴並未明書帶微三分之一飭令收回照改而該商以章程旣言帶徴附稅三分之一現書照章帶徴自係帶徴三分之一無疑因此不允改易縣署自知理短然爲維持官廳威信計祗得再令人持結至宋商處令改帶徴字樣爲帶缴仍被該商嚴辭拒却云 
　　陽曆元旦見聞本屆元旦除低界官廳一體給假休息外商界方面僅有郵政局及松江銀行循例休止營業一天又是日縣商會以松地駐軍平時對於商家多所保護爰抬酒肉往犒而該軍各營將士亦於是日奉令休假所有各營　紥所在無不鑼鼓喧　歡聲洋溢 
[蘇州]  
　　吳縣之　業費齊省長委姚日新來蘇會同温知事調查吳縣年征忙漕附稅查得約有二十萬之譜内教育費年支十一萬六千餘元巿鄕警費年支六萬一千餘元各巿鄕公益事務慈善事業道路工程以及偵緝隊經費等年支三萬七千餘元入不敷出此外如蘇州巿之房捐早經撥充城廂内外街巷電燈費各巿鄕之房捐撥充鄕警費之補助四鄕茶捐屠宰稅捐或充警費或充學費且爲數式微實業經費無　温知事擬將附稅項下支出各欵節籌二千元連同漁船給照費之餘欵一千餘元共計三千餘元而姚委員以省令實業費須撥附稅十分之一相差甚　適縣署接奉財政廳令准省會議决自七年分起忙漕滯納金以十成之五爲巿鄕支配云云復經温知事邀集各董一再磋商决定一律撥歸實業之用大約滯納金年有一萬三千餘元半數可得六千餘元連前所籌者共有一萬元左右現經温知事會同姚委員呈報省長核示一面提辦貧民習藝所農事試騐塲等項已飭編預算分别籌備矣 
　　夫妻涉訟案缺席判决南京三條營富戶蔣國璋控其妻馬氏對於尊親屬有强暴行爲訊明免訴而蔣馬氏由其叔馬實秋輔佐提起民訴請求責令蔣國璋領回扶養詎國璋迭次抗傳不到經江寗地方廳民庭依法缺席判决着令蔣國璋將妻馬氏領回完聚並償還在外用费洋二千數百元蔣國璋仍不服已延聘律師赴高等廳聲明上訴矣 
　　胥門外火警本月二日淸晨胥門外太平橋梅家弄地方某姓家不戒於火登時冒穿屋項是時適西北風大作風助火威延及對門各家有某姓老嫗尙未起牀致被焚斃又有一婦冒火逃出頭面均被燙傷迨消防隊及各處龍社架龍到塲極力灌救始得撲滅計共焚去上下岸房屋十五六間云 
美術畫會續誌本月一日吳縣敎育會舉行第一次美術畫賽會已誌前報茲悉該會陳列各品大别爲國粹油色水彩鋼筆鉛筆木炭蠟畫漆畫焦畫照相着色剌繡等畫畫工顔色均極精美而王承英之木凟風景顔文樑之上海風景張懷劬顧恩丹葉廷桂陳韶虞等之翎毛山水范水雲之油畫鬼怪程少川之時裝士女尤爲特色 
[南翔]  
　　石皮街之火警昨晨一時東巿　橋堍東首大街石姓家失火其時夜深人靜覺察較遲待至鳴鑼告警火勢已熾雷經振德堂等洋龍趕到　救直至三點餘鐘始得熄滅計燬房屋二進至起火原因聞係房中煨燉人參之火爐用棉絮擁護着火引燃他物而人在睡鄕毫不知覺致肇此禍火熾後人始驚醒已不能下樓後由救火者以梯接樓窗口始將二人救出云 
[無錫]  
　　僞鑽獨混當案舊曆十一月二十四日有口操上海音之甲乙二人在觀前街裕源典將一鑽戒質錢該典　友見其身穿大衣舉止闊綽且在身旁了出鈔票一百數十元云係有事赴寗公幹云云故不疑有他即當與洋二十元零四角詎同日營橋巷公順典亦當有同樣之鑽戒一隻且質物之人即係在裕源質物之人計當去洋二十五元五角質物人之措詞兩處如出一轍事後兩典　友互談此事始起疑寳急將鑽戒取出細細察　則確係　鼎惟質地甚佳可以亂眞因遂細心偵察至昨日下午裕源典内忽有一身穿大衣裝飾非常豪華之女子持一鑽鐲求質該典櫃友當即斷其與前當鑽戒之人爲同黨惟鐲之質地遠不如鑽戒以此容易辨認當場察被後即詢該女以此　來路女堅不肯言惟云伊名李三上姐上海人至來　作何勾當及居住何處則皆支吾以對不肯明言嗣經該典以僞物混當擬將其扭解警區法辦女乃苦苦哀求情願將鑽鐲充公面前次甲乙兩人所當之僞鑽戒亦願擔任贖出當將臂上所卸之金鐲一付不足復益以指上之金戒惟懇求不可至警區以免出醜云云該典以女旣自願將前當之物　出連同鑽鐲充公遂允許和平解决惟令女書一筆據以免日後糾葛女乃一一如命始行了結惟前次當下鑽戒之原質票兩　尙流落在外不識有無别項糾葛也 
[奉賢]  
　　奉賢盜匪横行奉賢西新巿鎭於夏曆十一月二十八日夜十點時突來大帮强盜帶有槍械始至振新軋米公司搶刦繼至華新昌洋貨店打破鐡櫃所有銀洋首飾被刦一空失贜有六七千金之鉅卒至新大洋貨店刦去銀洋鈔票綢緞共有二千餘金並將事主莊楚珩楚澄兇毆受傷頗重計三處搶刦先後有三小時之久該管警區咫尺竟任令羣盜肆刦飽　以去現該處居民舖戶殊覺人人自危故刻已一律罷巿矣 
[鎭江]  
　　塌屋傷人慘聞鎭郡城外萬家巷土地祠左近有方姓樓房一所年久失修一日午後忽然倒塌方姓一家奔避不及壓斃一人壓傷五人情殊可慘 
　　商會請减糖稅鎭埠自津浦鐡路通車後商務日漸疲　所幸糖業一項每年出口不下數十萬故巿面尙可支持祗以近年以來出口稅逐漸加重較之上海尙多至兩三倍以致北方貨客皆在滬埠購運本地商務幾有不能復振之勢現聞鎭江商會總理吳君澤民邀集各紳商籌議决定具呈江蘇省長請咨商財政農商兩部曁稅務處修改糖貨出口稅則與上海一致徴收云 
[安慶]  
　　關於鹽斤加價之省令皖省鹽斤加價一案雖經省議會通過尙未奉中央核准而鹽商已加售價昨　省長布告云照得皖省夙稱貧　人民生計因難非籌集巨資創辦大宗實業無以資救濟而闢利源五年冬有公民請願於省議會請以鹽斤加價爲興辦　業之資本七年春間復經黄前省長擬定章程以鹽斤加價之收入先辦鍊鐡廠井創因利銀行正式交議未及議决旋即閉會乃各處商人已有私自加價之事本省長下車伊始審查情形以此案久懸不結終非善法省議會如果否决固應取消倘或通過而事關鹽政須得中央同意始能實行與其懸宕以召羣疑不如速决免滋流　是以照案咨催嗣准省議會咨復每斤議加一分請先咨商鹽務署復淮再行由會議决施行等因是鹽斤加價一案尙未成爲事實乃訪聞奸商乘機影射私加售價亟應明白布告以免誤會而　弊端爲此布告　省軍民人等知悉該地鹽斤巿價若在加價議案發生以後中央未經核准以前私行加售者即係奸商任意高抬從中漁利應准食鹽之戶禀由縣知事或附近鹽務機關提案訊明嚴辦 
[甯波]  
　　　實中學添設預科鄞縣西門效實學校經上海聖約翰大學承認凡該校畢業生得不經試騐逕入大學正館一節已見前報茲聞該校爲謀各級程度之整飭起見添設預科一班專授或文英文算學等主要功課隨時體察各生之所欠缺施以個别教授期於升學時免有　等之弊想招考時投考者必甚踴躍也 
[杭州]  
　　陽曆元旦之滬杭路滬杭甬鐡路任局長以藉廣招徠並致慶祝起見特向海上爕昌公司訂購火柴數萬封發給各站於元旦起分贈各乘客每人一盒以贈完爲度　搭乘江墅短區間及頭二等車者不在此便其火柴一　印有簡明之行車時刻表彼面印有來回票之减價表又飭各車站曁各機關均懸旗二日 
　　商會推舉監視開奬紹蕭塘工有奬養劵定於一月七日上午八時起仍在第一舞臺開奬總辦張財政廳長己呈請省公署派委兩員蒞場糾察並函請杭總商會公推二人臨場監視現悉該總會己舉定中國銀行行長蔡谷淸君元泰莊東倪幼亭君屆時前赴第一舞台監視開奬 
　　平現聲中之銀行利益杭州中國銀行於三十一日將七年下期决算報告北京總行略云本期决算因平現關係較歴年滅少計凈盈一萬二千八百五十六元二角三分云云按自平現問題發生以來外間或疑該行之壟斷漁利今觀此電亦足見其營業眞相之一斑也 
[雜評一]  
[奔走國事者之宣言（默）]  
　　今日之奔走國事者能實行其宣言之主義則亂根不難消滅也武人之宣言每謂事成之後釋甲歸田遂我初服政客之宣言每謂事成之後不人政治不組政黨然觀其結果每與宣言相反蓋其宣言時所挾最後目的即在事成後有以償我大欲有以擴張我固有之生涯早已與宣言背馳矣武人以擁兵自衛爲生涯政客以參政組黨爲生涯苟不逹其擴張生涯之志願則播弄挑撥無所不至苟達其志願則相爭相競亦無已時皆足爲事後擾亂之根故今日欲求國内和平解决南平相爭之各問題猶在其後而第一要在奔走國事之武人政客能實行其奔走時之宣言庶不再起意外之波折熊氏通電不僅爲一己之息壞而發殆將有以勸一般奔走國事者乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[東方新聞社宴報界紀]  
　　美人東方新聞社昨日下午一時假法界杜美路哥倫比亞俱樂部宴請本埠報界各報記者多有到者社長克勞君致歡迎詞由周開甲君譯述略謂本社之組織雖由美人發起而其目的則爲中國蓋有許多方法可爲中國報界採用而本社願爲之先導也近本社已於北京等處設立分社以期多供獻之資料將來尙擬於介紹廣告等事次第舉辦因有許多美商廣告欲登載於中國之報紙也但本社設立伊始經費多多益善頗望中國報界加以佽助以利進行至本社將來尙須改爲中美合辦且甚願完全由中國人接辦又本社之名稱現擬改爲中美新聞社請諸君注意云云次由朱少屏以英語致答詞略謂自東方新聞社開幕以來時以極好之新聞資料供給同業今日又承克勞君賜以美酒佳肴及良好之敎訓鄙人學識幼稚不足代表同業然對於感謝今日賢主人之意卻敢斷言吾同業必一致銘諸肺腑去年十一月歐戰協濟會在南京路議事廳開會安立德先生演說引孔子四海之内皆兄弟也之語以祝中美國民交誼之日篤此語實爲確當中國建國之古開化之早宜爲世界長兄然對於近世文化則實爲弱弟而美國尤其賢兄中之最可敬愛者因中國現行之共和國體以美爲首倡二十年來之邦交以美爲最篤而最近威爾遜總統主張之公理人道等諸偉論尤使吾人於黑夜中得明星故吾人今日當力求爲美國之一佳弟而鄙人尤信東方新聞社者實吾國新聞界之賢兄也國内和平自爲吾人所最希望吾人方欲合四海爲一家豈能於門牆中自啓鬩牆之禍惟鄙見以爲全國國民如兄弟誼當和睦而不法之武人則在所必斥國有國法家有家法無以懲之兄弟間亦難永久和平我友邦人士當能共體此意中國革命本與美國相類美國獨立以十三州爲主體中國革命亦以若干省爲主體且本以人民爲主動其每省設一都督不過革命軍政權宜辦法大局旣定即應裁撤注重地方制度發展民權以美國爲模範乃袁氏思以武力統一中國改暫設之都督爲將軍其後又一變遂爲如今之督軍之一種怪物以有今日之亂而輿論界亦有應尸之咎因有主張地方分權或聯邦制者輙有人指爲破壞統一也其實地方不發達中央必不鞏固美爲聯邦國何嘗不統一此次對德宣戰一年出兵數百萬軍事迅速如此他可知矣中國今後果廢去督軍制則地方政府成立必不至如前代藩鎭之禍所謂主張聯邦卽破壞統一之說更不能成立故鄙見宜首定地方議會及地方政府之權以美國聯邦制爲模範若僅廢督軍而代以省長則官僚之賢於武人者幾希敬乘此機會質之高明憶東方新聞社曾勉報界以吾國好消息報告世界竊謂中國國民實皆良好其恶劣者不過武人官僚而武人官僚實爲少數故使人民眞能有權則凡匪亂烟毒兵禍等皆必絶跡故吾人必力救發展民權以副我賢兄之期望敬舉一觴祝東方新聞社萬歲中美兩大共和國萬歲世界公理人道萬歲云云次又由曾松喬林慕婁諸君等發表意見並討論互相協助方法末並開蓄音器奏西樂散時已四下鐘矣 
[外報之航務消息]  
　　郵船抵滬之先聲大陸報云興昌輪船公司駛行太平洋之二大船不日復將照舊駛行一爲俄羅斯皇后號本月三十日可由利物浦駛抵香港修理之後於二月二十日由香港起椗取道上海前往温哥武一爲日本皇后號二月二十日將由温哥武起椗來東三月十二日可抵上海又法國輪船四方號與波爾土號兩星期後均可抵滬蓋一於星期一日一於十五日由馬賽起椗也勒拉號本於今日可到但駛抵西貢時奉命折回所載搭客貨物將由四方號載至上海又安特勒本號定期一二日内由馬賽來滬三月間可由滬駛回　　休戰後水脚暴落上海泰晤士報云戰後商業之復原或須經若干月之久始有希望政府所徴用之船舶或須於一二年後始能全行解除役務但船舶水脚近已大落十二月杪之日本水脚巿面殊爲冷淡歐洲航路每噸水脚跌去先令百枚有奇太平洋航路歸船貨物尙爲充足惟外出之船貨物甚少每噸水脚已落至十二三元矣喀爾喀特與澳大利亞之輪船亦减輕水脚據現象觀之此後商業可望起色貨價亦可漸平 
　　美國不再租日船字林報云美國租用之日船二十三艘載重十五萬一千零六十六噸租期將滿美國以不復需用此項船舶故擬於滿期時交還原主不再續租日本航業家現正計議諸船駛行之航路問題太平洋噸位現局又可因以進步矣 
[開征須發由單之省令]  
　　江蘇齊省長昨訓令上寳等縣略謂案准省議會咨查規定滯納罰金逾限兩月加征二十分之一逾限四月加征十分之一分别遞加原爲催促繳納起見乃各縣官吏因缘爲好每届啓櫃期前並不將易知由單依法送達人民完納無從遷延滿限而催科四出拘提逼迫無所不至蠧保猾吏利用限期接續之交以售阻遏包攬之技設阱陷人因而傾家蕩産者無歲無之亦無縣無之罔民之政莫此爲甚現冬漕開征在即應請省長迅令各忙漕縣查照上届議决征收地稅暫行條例第八條辦理並聲明以後每届開征半月前須按戶散發易知由單不得稍有擱延如有書差舞弊等情應即從嚴究辦以伸法紀而蘇民困謹議等因合亟令仰各該知事一體遵照辦理 
[印花稅票又須加戳]  
　　江蘇印花稅分處昨奉李處長頒到整頓印花辦法三端茲覔錄如下（一）特派幹員在外嚴查販賣此項外來陳票如解獲到案依法懲辦（二）自八年一月一日始所有該分處發行各屬印花其票面上均蓋用江蘇印花稅分處篆文圓戳記一顆作爲標幟嗣後凡各商民購買印花無論該處直接購買或向各商會組織之代發行所購買或需用婚書印花向紙業公所並各紙舖購買均以該處篆文圓戳記爲憑不得私相授受誤買外來減折印花致干查究（三）各刻字舖非見有該分處之印條不得代刻江蘇印花稅分處字樣 
[商帮協會開會紀事]  
　　旅滬商帮協會昨日本爲常會之期因先期發有通告討論國内和平大計故各帮會員俱於下午二時同時蒞會首由鄒靜齋報告開會宗旨謂商人在商言商本無干預政治之必要惟自南北肇釁以來吾商民創巨痛深無可呼籲茲幸議和有日若不求達永久和平之目的是吾商民仍無安枕之時故對於此次和平當以吾人切膚之關係視之吾商帮無黨無偏應憑良心上之主張萬不可隨聲附和爲一方面之利用吾商帮對於南北會議雖無直接發言之地然將來或由國民解决之日吾人不得不先研究一永久和平之法爲他日表示地步應請諸君討論云云嗣由馬乙棠報告本會往來文件及所爭之分運單每張概貼印花稅洋一元五角事巳奉稅務處准照印花稅法第二類累進辦法分别規定貼用又報告本年所收各帮會費數目并謂本會爲各帮與江輪公司爭減之水脚每年不下百萬本會所收之會費不過千分之一僅敷極儉之開支萬一遇有意外即不敷用旅滬各帮各號何可數計擬請各帮推舉首領廣徴會員俾吾商帮之團體日益澎漲其應如何設法擴充會費建立會址爲永久鞏固之基尙望諸君討論云云當場有南京帮陶某對於國内和平投其意見書一則嗣由各會員討論對於國内和平大計議俟和議日期地點確定後由本會提出意見書送呈南北會議表示商帮眞意衆贊成又對於本會進行方法議由各省各都首領分别徴求會員至建設會址一節擬在運貨内每件抽收極少之數以圖集腋成裘但陰曆年關在邇各莊客經手事冗且多有料理遄返本省者應俟來年各莊客到齊後商定辦法再决進行散會時已鐘鳴五下矣 
[二十團體歡迎焚土員]  
　　前日本埠建設會發起聯絡總商會省敎育會等二十團體開會歡迎焚土委員嗣因主任者未到滬須改期舉行茲悉部派委員現已到齊特定於一月四號舉行昨日已由建設會發出通告如下敝會前曾定期開會歡迎焚土委員嗣以主任者尙未抵滬援暫從緩茲者部派委員均已到齊用特定於陽曆一月四號即禮拜六下午五時假座四川路靑年會開會歡迎屆時務乞蒞臨同襄盛舉是爲至禱 
[關於虹口鬧事之文牘（續）]  
　　（九）工部局囑令總巡報告其與日副領事商定鬧事時遇害日捕殯葬費之情形茲據總巡呈報曰余確曾告知日副領事以工部局願付必要之殯葬經費但余從未擬及竟如是之闊綽也假使當時向余言及六百元之殯葬費則余定自覺必須呈報請示矣云云工部局之意以西捕殯葬與墓石之費給予日捕已屬表示優厚工部局抱歉未能批准支付日僑居留會所送呈之淸單上各欵也各欵中有贈與上海日人僧寺之資與送喪人所乘坐馬車汽車之賃資以及其他款項自工部局觀之無論如何不應由工部局照付也（十）工部局從未有日人之貧乏者爲暴烈分子之說但依工局部意見虹口境内有暴烈分子而爲治安與秩序之危害一說確有種種理由虹口捕頭報稱近數年來尤以近時爲甚查見鴨綠路附近確有暴烈分子捕房不止一次須以許多巡捕之力彈壓中日人民間之滋擾以日人不服法紀也云云再現任日本警務裁判官初到上海時亦曾告知虹口捕長謂上海日僑中確有浪人當謀有以裁判之來函所稱據在領署註册之日人表册觀之日人之無顯明謀生方法者殊乏其人一節工部局已讀悉之但據貴領署人員自認在鬧事發生時日約有日人二百名爲貴領署絶無所知事由此推之彼等殆未曾載明貴領署之表册也（十）（一）至於招募日捕一事查現有日捕自入捕房執役以來及在鬧事時際其行爲頗堪嘉尙此固爲工部局願一再聲明者但余請述明二事第一工部局關於招募日捕事之决議列入鬧事報告書中頗爲適當因此事曾由君於八月五日來函中言及之後又屢與余及工部局書記談及之也第二輿論對於添募日捕事不少反對雖此反對定因誤會事實而起然暫停招募日捕以待下屆納捐人常會表示意見此固工部局斷然無疑之職分也再舍職分而言如日捕人數果須增多則當以納捐人之贊成而增多之不可以納捐人之不贊成而增多之此層想君亦以爲然也（十）（二）君之爭論以爲懸擬之議論或意見之表示不應列入鬧事報告書中此層工部局不能同意工部局以爲調查務須廣博報告務須詳細此意余已於此函第三節言之工部局且以爲致納捐人之報告而不列人工部局之意見則將無以盡報告詳細之需要且無以盡工部局對於納捐人之職務也余尤有請爲聲明者工部局之决議書除工部局所視爲有理由者並未載入任何懸擬之詞其未有切實證據者則於文内明白指出之如决議書第三節文曰七月十六日鐘表舖之爭端事殊細微後此鬧事固發端於此然若謂主因在此則殊不可信是以眞正原因必於他處求之雖其主因未可確切斷定然殆在日僑一部份之有意釀成一種情勢俾得利用之以達其心目中之特别目的也又第六節文曰第二節所述對於日人之惡感華捕當亦具之惟紀事文所載證據切實表明當里夫斯捕長於七月十九夜十一時四十分鐘經過集於虹口菜巿之前而回虹口捕房時華捕甚爲安靜而有秩序後此數分鐘内必有異常事故發生致使此華捕之舉止完全更變至於異常事故果爲何事則未有確證第董事會之意是夜日人成羣結隊分集虹口各處（中多持武裝者）之證據又一羣日人先集於林公館房中滋事後由乍浦路衝入蓬路之證據南潯路蓬路轉角處一日人向衆發言囑其勿問理由往攻華人之證據以及在吳淞路爲日人剌傷之中國小販所述之證詞皆足表明又有正當理由發一意見以爲由蓬路趨向菜巿之日人曾攻擊中國人民或曾攻擊華捕因以激怒集於該處之華捕於是華捕遂不能自制而參與此後開槍損壞財産之舉云云以上兩節叙事頗明晰也君之切實宣言謂日僑居留所提出分置日捕於虹口境内全由捕房總巡直接管轄之議僅爲居留部董事之意見於事勢吃緊時送呈領署僅屬一種建議以期治安與秩序得以維持愈善並非别有作用或含有特殊目的云云工部局聞之頗爲歡迎（十）（三）關於水兵登岸一事工部局取君所引證之總巡報告文與君之議論兩相比較雖覺總巡之言不若君言之詳然不見其有誤會處也君當記得余所以不反對日本水兵登岸以保護貴領署者以貴領署之地不在工部局管轄之内也君又當記得余曾有捕房可予以完全保護水兵登岸實非必要之言七月二十四日工部局董事會議事紀錄載有關於此事之情形如下文曰七月二十日警務董事特别會議之議事紀錄已送會核閱總董以此後事件之進行告知諸董謂七月二十日午後接日總領事有吉明君電話未幾日總領事與伊吹山君來晤稱日僑甚激昂日總領事等並表示一部份無責任者難免不再釁事之懼慮且謂十九夜事難免不於二十夜一再發作故請召集團練兵總董答稱總巡已言捕房能以應付一切無須團練兵之襄助日總領事仍執前說建議至少須派出日人團練隊與英人團練兵一隊在虹口巡邏總董遂與總巡接洽後通知團練司令商定派出日人團練隊美人團練隊與英國蘇格蘭人團練隊是晚約六時許日副領事岸蒼松君有電話來請准日本水兵登岸巡街總董切實告以不能照准租界防力頗能應付現狀無論何國之兵士持械登岸苟不依照尋常手續則未便許可嗣後岸蒼松君與伊吹山君來晤岸蒼松君復以日兵登岸爲請但總董仍不允岸蒼松君等乃稱將以日兵登岸保護領署總董答言日領署旣爲政府産業如日領署當道認派兵若干以資保護一舉爲必須則工部局未便反對但依總董之意此舉殊非必要以工部局願意且有能力予以充分之保護也嗣聞卒有日兵二三十人登岸未携軍械駐守日總領署（十）（四）工部局茲將七月二十六日上海日報之文重行譯出如下題爲今夜虹口境内華人集衆攻擊之謡言日人應置備文曰自華捕發生暴動以來不靖之謡言因之紛起有攻擊與破壞之狂說此必有影響及於商業與行政也昨日虹口華人間傳有謡言據謂中國不肖之徒在數處與華捕商議擬於中曆十九夜向日人商舖施行報復云此種傳言可危孰甚有烟斯有火當道固稱完全部置業巳施行日人無庸懼畏但自備以防意外未始非智也云云余意此次譯文與初次譯文所不同者惟在字句至於意義則無異也君於接到工部局關於此事之函以前即已自行傳令該報主筆赴署警其再登此項新聞亦足見君重視此篇文字而以警告該主筆爲宜矣至於來函所稱副領事岸蒼松君往晤總巡說明貴領署關於此事已施行之方法一節及來函對於總巡報告中結果未詳一語斥爲誤言一層余謹告君者總巡不記得有副領事來晤及告以關於此事之辦法情事再總巡其時常與工部局接洽一切但總巡並未有副領事來晤之報告致工部局也（十）（五）近有顯著之趨勢欲擴充日領署巡捕職權在鬧事中及此後總巡所報告之事中日領署巡捕確已侵佔工部局捕房職權一語在工部局觀之旣非毫無根據亦非不確即君所言之一事在工部局意中仍不失爲侵佔捕房職權他種事件時常發生中有若干無特殊之關係者但彚集而言之足爲上述一語之根據至來函中所稱總巡曾有建議謂日領署巡捕當可有用一節茲據總巡聲稱並未有此建議且稱發此建議是與其對於日領署巡捕職權事始終所持之態度直接予盾也（十）（六）來函中所稱民族感情問題與此鬧事無涉又鬧事報告中牽涉北京日人借欵問題亦殊不平允蓋與亂事有關者大半全不知政治也等語工部局不能謂然蓋自工部局所知事事及所辦租界中警務難題觀之工部局覺一部分華人確有仇日之强固感情並覺有政治上浪人等利用此感情冀以北京日人借欵合同之消息激動華人俾可擴充其自己利益此種計謀華文報紙於有意無意之中從而贊助之而一部份西文報紙亦復如是此項報紙非工部局所可適嘗管轄因一九一七年納捐人所通過之副律規定報館領取執照者未得領事團之同意也此層報告書中已詳言之十月二十五日余致君函中曾謂工部局因此次鬧事竟致發生而日本人民竟致殞命或受傷或遭財産上之損失特表示歉忱並希望對於中國居民與華捕之受同樣損失者亦有同樣之表示歉忱而以日本人民名義出之茲余於此函結束之際請以上述之工部局表示歉忱與工部局之希望再爲君告焉（完） 
[滬甯路七年分之赢利]  
　　滬寗鐡路自加入五路聯運後營業日見發達自民國五年分起每年除開支外頗獲赢餘現在七年告終核計全路營業進欵將及五百萬元除開支及折舊並借欵利息外聞凈獲赢餘一百萬元之譜實爲該路開辦以來成績最佳之一年惜因機車太少不敷周轉貨車亦屬無多以致短程攬　貨運往往不克應命倘能添購機車增造貨車併力進行預計民國八年該路營業之收入必更超過七年分也聞洋總管克氏業經迭次要求撥欵訂購機車及貨車並添建各處貨棧爲發展營業之計已由任局長特請交通部核示不知能否照准也 
[兩路局變更星期休假]  
　　滬寗滬杭甬路局員司辦事章程早經規定每逢星期及星期六下午均停止辦公歷已有年茲聞任局長以現在軍事運輸頗關重要文電往返刻不容緩倘遇星期二星期六下午停止辦公時間無人接洽貽誤良多因特改訂新章先由滬杭甬試辦酌派員司二人每日下午五時至晚間十二時輪流承値並各加津貼以示鼓勵其滬甯方面聞正在規定章程尙未宣佈大約旬日内即須實行 
[京杭皖同鄕電爭加賦]  
　　旅滬安徽同鄕會因加賦問題曾致電京津各地日前京蘇同鄕已先後有電來滬一致贊同茲悉該會昨又接到旅杭旅京兩地同鄕來電亦係力爭此事者彚錄如下 
　　旅杭皖人電上海安徽旅滬同鄕會公鑒吾皖地瘠民貧加以迭遭變亂困苦益深近復田賦展加一五再加七分鹽價每石附加一元哀我孑遺何以堪此諸公開會力爭旅浙同人痛等切膚本日開會公同討論省議會通過此案罔恤民隱勢難承認俟貴會開大會當公推代表與議除電部署籲請外特此電聞旅浙安徽同鄕高鳳德汪士仁李汝佳方裕慶余文爚方祖培吳承政余勣冲唐璋汪顯余揚　余樸程錦堂查棓卿曹佩璜詹鴻珂胡子謙等附致北京天津電北京財政部鹽務署鈞鑒旅京安徽同鄕會諸公公鑒田賦加徴鹽觔加價兩案驟增重負皖民不堪省會爲人民代表理當爲人民減除痛苦今乃通過此案是反民意凡屬皖人萬難承認伏乞主持無任企感旅浙安徽同鄕會代表高鳳德等天津小孟莊周玉帥鈞鑒餘同前稿 
　　旅京皖人電安徽旅滬同鄕會公鑒前接皖省商會及紳學界電告皖鹽加價一案國計民生兩有妨害朝望等以事關桑梓引領南望實切殷憂業經呈請大總統並鹽務署查核取消全案惟茲事體大若欲伸其正養實有望於羣公務希合力以爭事求必濟紓吾皖剝膚之痛折當事竭澤之心如有嘉謀請時見惠盼禱無極劉朝望江紹杰汪聲玲唐理淮龔慶霖張汝鈞周維蕃吳榮成黄立中陷印 
[筍業被兵勒捐之鉅痛]  
時交臘月箓筍一物最爲時令出銷之品而該業營業亦全恃此年關貨幾售罄詎本年笋貨之貴爲從來僅有滬南春茂和等行家前因福建之沙縣地方被軍隊扣留六百餘件致貨擱阻不能來申該行無奈屢次去電求放無效並電江蘇李督軍乞轉電該軍迄無回音昨聞該業中人言該行滬地派往沙縣者係金姓夥友在該處辦成後借同當地貨客二人運貨來申詎被團長傳兆祥之軍隊勒捐扣留金某等以不服抗爭致遭拘押嗣由沙縣知事及商會竭力轉圜始得保出業已返滬尙有覊押之二人風傳已遭　斃因是該號計共損失約三萬金現正將受害情形陳訴商會再向政府陳請矣 
[保定軍校領運子彈]  
　　保定軍官學校連長胡春霈奉令來滬至兵工廠請領六密里八口徑之子彈二十萬顆當由謝總辦如數檢發即交該連長裝由火車運寗轉換津浦車送往保定交納 
[第十師有募補充團說]  
　　松滬盧護軍使因查滬地方力尙嫌單薄是以呈部核准添招暫編補充兵第二團招募新兵三營遇有防務即可調遺所有上級官長業經分别委任不日即當派員往北招募聞團長一職已委第十師參謀長李敬泌充任 
[海軍犒賞費之截止期]  
　　我國自對德宣戰後海軍各艦隊曾經海軍部規定津貼各官佐公費并犒賞兵役麩食等項在海者五成在江者四分之一此項開支由警備費項下支付現因歐戰告終經費支絀財政部咨請海軍部將此項犒賞費用於八年二月底截止以省公帑業由海軍部訓令海軍藍總司令遵照辦理 
[海關扦巡概衣制服]  
　　江海關威稅務司查得華洋各扦巡（即名抄班）向章洋員於服務時各穿制服以示區别惟華抄班向穿便服並無識記以致往往有人假冒朦混因特仿照洋扦巡制服式樣添製數十套於昨發交本關及滬南分關曁吳淞分關領收轉發各華抄班於八年一月四號（今日）起穿着辦公以昭鄭重 
[吳淞關查獲運土帆船]  
　　吳淞分關洋主任賴特因悉往來口内外各行風船近有受人雇運私土情事特密飭華洋各扦巡駕乘快輪於元旦日上午駛往淞口攔截檢查當有一船搜出紅土六磅其餘各船多向崇沙等沿海灘駛逸所起獲之土昨日呈解滬關騐收並商威稅務司嚴訂檢查方法 
[菸酒牌照稅主任更調]  
　　江蘇第二區菸酒牌照稅主任顧元祺現因期滿由烟酒公賣局長李崇　改委陳傑辦理所有上海寳山川沙崇明太倉嘉定等六縣菸酒捐照事務均歸陳傑經辦業於八年一月一號爲始另設徽稅處於西門外文曜里内以資辦公 
[訊究僞造塘工奬劵案]  
　　華界警察廳偵探王愼卿日前至法捕房報稱有孫蘭如者僞造浙江塘工奬劵持至法界内銷售求請拘案移提訊辦當由捕頭飭探程子卿協同前往將孫拘獲抄出僞彩票數十張帶入捕房昨解法公堂請究先據浙塘工有奬義劵局延逖百克律師爲代表投稱孫之僞造彩票機關係在内地惟在租界抖售係屬違章應請堂上懲辦後移付内地官廳訊辦繼據警察廳偵探王愼卿禀明前情詰之孫蘭如供此項僞彩票實係金姓給與民人代銷詰其金姓現生何處孫答現住小南門内中西讞員會判孫押滿十天後准予交來探帶去歸案訊辦 
[浦東之兩巨刦案]  
　　浦東奉賢縣境西新巿鎭上月三十日夜十一時突來大帮盜匪四五十人明火執械衝入華新昌綢緞號將店夥人等用刀戳傷數人搜刦銀洋飾物綢緞等約値數千金繼至新大洋貨店搜刦亦逹二千餘金店夥亦被砍傷二人旋至振新軋花廠搜刦銀洋等物計三百餘金先後搜刦歷三小時之久始携贜而去該鎭離南橋縣署僅祇八九里及事後事主等投縣報告飭警追捕已無蹤跡 
又南匯城内陶賓初之寡婦某氏年　花甲頗有積蓄其臥室在陶宅後埭有二子一女均在外敎讀向來獨處不意上月三十一日夜半時被盜數人挖洞人内嫗在夢中驚醒呼救致被用刀砍斃床上將細軟貴重物件搜刦一空翌晨家人進房覺察立即告知陶賓初投縣報請飭緝 
[同益公司報部註册]  
　　同益商輪公司前因繕具章程概算名册等件呈請農商交通兩部註册給照嗣奉農商部批示以該公司章程第三十三三十六三十九四十一等條均應修改現該公司已照部指各節切實修改昨特檢章呈送農部請爲註册并聲明已奉交通部頒給輪字第二二四八號執照一紙 
 
 

Page 11

 
 
[留學生年宴記]  
　　靑年會留學招待部昨晚八時假卡爾登舉行年宴大會到者爲唐露園鍾文耀温世珍余日章黄任之蔣夢麟梅華銓梅夫人張蓉珍女士鮑梅卿女士許女士沈楚紉許建屏朱成章朱友漁陳受昌陳寳勤鄺富灼陳光甫陳永樞俞鳳賓司徒傳權李耀邦李觀森席德懋陳維屏黄榮輝徐可陞余顯恩李啓藩朱少屏克拉克費吳生吉爾達哈威賽樓魏爾白畢小波郝金思噁克生顿及艾迪博士等五十一人聚餐畢由主席唐露園介紹噁克生頓演說（演詞略）次爲司徒傳權之四絃琴次爲畢小波演說（詞略）次爲郝金思演說（詞略）次爲温世珍演說略謂歐洲之大惡魔（指德皇）已去中國之大惡魔（意指督軍）亦當速去不去此惡魔中國不能安寗即世界亦不能謂之完全安甯又謂留學生大半有極樂之家庭極望在座諸位將來能造成一快樂之國家云云次梅夫人唱歌次艾迪博士演說（詞略）末由余日章代表致謝並謂欲求中國須將人心改造改造之法須信上帝散時巳十一時矣 
[靖安軍艦將往閩厦]  
　　靖安軍艦前因裝載煤斤赴寗現己事畢於昨日返滬停泊龍華聞已由總司令署令駐閩厦并運送海軍畢業學員分赴各艦練習不日即須開駛 
[騐收焚土汽窰工程]  
　　焚燬存土一事特在浦東陸家嘴口添造汽窰趕緊完工茲悉焚土專員張一鵬焚土事務所主任陳君海關馮監督部派員邵振瀛稅務司威厚瀾等定今晨（四號）上午十時由海關碼頭同乘小輪前往會同勘視騐收工程 
[實業廳函送禁敵通商條例]  
　　上海總商會昨接江蘇實業廳張軼歐廳長公函云　奉省長公署訓令本年十二月二十日准農商部咨案查禁止與敵通商條例業於本年五月間奉大總統教令公布並該條例施行細則亦經本部於五月間公布各在案現因施行細則内第二條第七條有應有修正之處復經本部逐加修正於十二月四日公布自應刷印通行以便周知相應將條例曁修正施行細則二十份咨行查照飭遵可也并附條例細則到署除分行外合將條例細則令發該廳長即便轉行遵照辦理此令等因并附條例細則一分到廳除通令各縣轉行各商會布告商民一體遵照外相應函請貴會查照此致附禁止與敵通商條例施行細則（細則從略） 
[令發上年防疫報告]  
　　淞滬警察廳昨奉齊省長訓令云蘇省上年辦理防疫事竣所有經過事實現據前防疫局總辦俞壽璋編輯報告書呈送前來除分别咨行查考外合行檢同報告書一本令發該廳長仰即查收以資備考 
[油頭餅業上月銷數之通告]  
　　滬上南巿采菽堂油豆餅業公所例將銷數捐欵月終調查明晰開列淸單通告同業因前日適逢陽曆元旦遂改於昨日在公所開會後由司月報告本屆各同行上月份計共銷小簍油一萬零七百二十八件大簍油二千三百零七件豆餅一萬五千五百六十一片黄豆五千八百七十五石計收廟捐銀一百三十兩零九錢五分七一面並刊印淸單分告同行周知 
[太和洋行將有輪船開往温厦]  
　　本埠法界太和洋行刻在東洋租定商輪數艘陸續到申行駛各埠昨日已到第一研究丸此船乃今年所造船身甚爲堅固吃水有一丈四尺艙位冤暢行駛迅速准於禮拜一開往温州厦門又第二研究丸准於本月初六日直放温州 
[奉軍營長電促赴閩]  
奉軍第一混成旅所部砲隊營營長徐仲屏前囚患病致未隨同該旅赴閩刻在龍華暫寓昨接該旅旅長王永泉來電令即趕速起程往閩以便差遺 
[華商義勇隊舉行團操]  
　　上海工部局萬國商團華商義勇隊司令正隊長葛第四百二十三號隊令云本隊正備萬國義勇隊第二次團操日期一月五號（即星期日）排隊時刻上午九時四十五分正叙集地點在（南洋公學門前）服裝小帽軍服在衣須帶水瓶乾糧等物 
[學生會第八次徴次求成績]  
　　寰球中國學生會舉行第八次徴求會自十月一日始十二月底止計共三個月徴得九千四百三十元（廣東二隊尙在進行中故不計）茲將京津杭滬各隊隊員分數列後第一名聶管臣隊徴得二千四百六十八元隊員蔡廷幹湯兆鈞張季直岑心叔何君幹唐露園徐寄　吳藴齋裴國雄郝伯陽謝芝庭趙叔雍張孝若畢雲程鄧裁臣俞希稷朱成章倪新初陳光甫朱傳泉楊介眉凌潛夫張簫雲黄警頑等第二名錢新之　徴得一千五百二十九元隊員宋漢章沈韞石薩桐蓀郭仲良任筱珊沈素存王恭寛　煦堃祁彦文等第三名沈叔玉隊　求八百六十六元隊員楊先芬梁傑廷等第四名李登輝隊徴得八百二十二元隊員張鶴隱畢靜謙韓玉　羅泮煇張匯元林翥靑古達程楊筱堂李松泉等第五名劉大鈞隊徴得七百五十八元隊員陸徴祥鮑雪帆徐寳璜夏霆軒等第六名朱慶澜隊徴得五百九十四元隊員周金箴等第七名吳和士隊徴得五百二十四元隊員　天放　越然唐伯耆戈公振張叔良張近樞盧效彭周由屢過探先等第八名許兆豐隊徴得四百三十八元隊員王瀛洲金硯耕丁純濤周正輝陳良玉傳琅齋裘可桴金子剛須家楨等第九名周靜涵隊徴得三百三十二元第十名章元善隊徴得二百六十三元第十一名宋銘黄隊徴得二百三十元隊員錢素君張蕙生金永淸張竹君沈韞芳江貴雲等第十二名孫粹存隊徴得一百八十四元隊員諸水春顧士龍陸露沙　　詩等第十三名朱友漁隊徴得一百七十元隊員陳蔚靑周憲章等第十四名歐彬隊徴得一百三十二元第十五名沈輔倫隊徴得九十七元第十六名曹錫庚隊徴得二十四元隊員周奎蓀張嘉甫林幼誠等茲再將個人分數詳列如下（一）聶管臣八八八（二）沈叔玉六三四（三）錢新之五七三（四）劉大鈞五三四（五）朱慶瀾三九四（六）李登輝三九四（七）周靜涵三三二（八）許兆豐二九二（九）吳和士二七八（十）章元善二六二（十一）宋漢章二五○（十二）張鶴隱二三四（十三）湯兆鈞二三三（十四）蔡廷幹二○八（十五）沈韞石二○○（十六）薩桐蓀二○○（十七）張季直二○○（十八）岑心叔二○○（十九）陸徴祥二○○（二十）唐露園一六八（廿一）朱友漁一三三（廿一）歐彬一三二（廿三）孫粹存一二四（廿四）　天放一一○（廿五）楊先芬一○六（廿六）宋銘黄一○四（廿七）梁傑廷一○一（廿八）沈輔倫九七（廿九）畢靜謙七七（三十）徐寄　六○（三十一）周越然五六（三十二）任筱珊五○（三十三）吳藴齋四一（三十四）裴國雄四○（三十五）郝伯陽三六（三十六）王瀛洲三六（三十七）陳蔚靑三三（三十八）謝芝庭三二（三十九）諸水春三二（四○）金永淸二八（四一）趙叔雍二五（四二）張孝若二五（四三）韓玉　二五（四四）金硯耕二五（四五）丁純壽二五以下從略 
[德僑移送莫干山收容]  
　　德僑喜而克（譯音）喜而司寳（譯音）前日由滬移居浙省莫干山收容當由駐滬交涉公署函致憲兵營派兵二名將該二德僑移送入浙 
[敵僑行將移送回國說]  
　　英文滬報云在華德奥敵僑四千人將於三四日間以載運華工由法抵滬之船載送回國其辦法業已商妥載運華工回國之第一船爲英船菲魯士號計載一千八百人約在二月杪可以抵滬 
[濟生會選舉職員]  
上海中國濟生會前日（二號）下午四時開會選舉職員計投票者七十二人先選正會長計陳潤夫得六十五票當選次選副會長計徐乾麟得四十二票王一亭得二十一票均當選又次選出文際科正主任王雪澄副馮仰山過福雲經濟科正主任陸維鏞副薛文泰翁寅初文牘科正主任陳仲周副伊峻齋英國英庶務科正主任徐乾麟副盧槐庭王曉六調查科正主任陳榮華副陳少舟王曉六審核科正主任馮賡甫副戚荇芳陳安百現聞該會日内推舉分科辦事員並通告各當選人即日照章任事 
[肇浜路先行放寛支路]  
　　滬域大東門内大街即肇浜路前因退屋讓路以致蔓笠橋北堍嘴角成泰燭店房屋須兩面收進經房主葉聘侯與隣屋主王煥工毛義興錢業公所等涉訟法庭因不得直復上訴於省公署迄今案懸三載尙未解决而工巡捐局路政科以肇浜路爲東西往來之幹路現在訟事旣久未解决該路兩旁南北之支路未便再延遂將成泰嘴角向西方面收進一丈數尺即於昨日派匠從事進行其幹路方面收進丈尺俟雙方判决後再行進行 
[滬杭特快車昨日遲到之原因]  
　　滬杭甬鐡路昨日下午三點由滬開杭之特别快車駛至石湖蕩站時該車司機匠覺察機車内之輪杆發熱當即報告該站站長請爲發電轉告杭州機務處速派機車前來値援一面沿途緩駛直至抵硤石車站後始由杭州派來之援機接拖故至閳口車站其時已逾規定時間至一時五十餘分而杭來之特别快車因在嘉善等候由滬開杭之特别快車交會故而滬時亦遲至一點一分之久矣 
[工巡捐局修正車捐章程]  
　　滬南工巡捐局布各云照得徴收車捐章程並取締車　規則因有未盡事宜現經本局照案修正除函送淞滬警察廳滬北工巡捐局查照並飭稅務處　章辦理外合行黏件布告商民人等一體周知此布附章程第一條本局依照前巿政廳征收各項特稅公費之規定得於本區域内徴收各種車輛捐第二條一章程所規定各種車捐執照照南巿閘北一律通行第三條左列各種車輛無論自備營業均須納捐領照一（汽車）二（馬車）三（東洋車）四（大貨車）五（馬貨車）六（小貨車）七（小車）八糞車第四條各種車輛納捐之數如左（一）營業汽車按月納捐銀三元（二）自備汽車按季納捐銀六元（三）營業馬車按月纳捐銀二元（四）自備馬車按季納捐銀三元六角（五）營業東洋車按月納捐銀一元（六）自備東洋車按季納捐銀兩元（七）大貨車按月納捐銀三元（八）馬貨車按月納捐銀三元（九）小貨車按月納捐銀一元（十）小車按月納捐銀五角（十一）糞車按月納捐銀一元五角第五條各種車輛按月納捐者須於每月一日起至十日止到本局稅務處納捐領照第六條各種車輛按季納捐者須於每季之第一月一日起至十日止到本局稅務處納捐領照第七條各種車輛於每月十日起查無執照者照章議罰仍令補捐領照第八條如有未盡事宜隨時修正 
[科員與署員對調]  
　　淞滬警廳司法科科員倪文彪前日奉徐廳長諭飭與四區二分所署員孫繼武對調昨已分别交代到差視事 
[蘇州河撞沉小船]  
　　船戶沈志山前日駕舟過蘇州河被唐建才之船當頭猛撞沈之船身較小被撞沉沒由水巡隊將兩造併解送司法科訊核 
[火車中之暴病者]  
　　昨晚九時滬寗鐡路二班快車山寗來滬抵上海車站時有搭客丹陽人李老二忽倒臥車中知覺全失經車守報知站長命鐡路巡警用病車送往山東路鐡路病室醫治 
[草栅口鄕民被盜]  
　　住居楊樹浦培克而路華洋交界處草栅口鄕民張月堂家前晚被庽居狄思威路向爲小販之江北人王阿二糾同多人（在外）破扉入内恐嚇聲張將値洋十餘元之棉被布衣銀飾攫取一空分頭逃竄經張狂　當由三百五十六號印捕與華探蔣阿二及一百六十二號西探聞警四面兜拿將王拘獲帶入捕房昨解公堂請究張襄讞會同英包副領事訊據中西探上堂禀明前情並請展期俾查證據緝拿同黨解究因判王阿二押候查明澈究 
[跴緝詐病脫逃之盜犯]  
　　收禁陸軍監獄之盜犯小金甫因病發堂醫治中途賄　押解之看守士王錦標相約偕逃無蹤已紀昨報茲悉此案業經松滬護軍使署軍法課據該監典獄長敖雲亭詳報查得該盜係判處二等有期徒刑案關重要未便任其遠颺特用電話通知淞滬警察廳並縣警察所加派探警購線嚴緝務獲解究 
[成衣店婦拐匿女孩]  
　　虹口東西華德路同仁里某成衣店主浦東人劉洪生與其妻劉湯氏因於去年四月十五號將住居狄思　路一百六十一號門牌甬婦曹褚氏之十四歲女兒阿慶拐匿浦東鄕間經女母偵知控由美捕房派探蔣阿林與一百十三號西探將劉與氏及女一併拘獲昨解公堂請究先由蔣探禀明前情繼由原告曹褚氏投訴伊女阿慶自去年四月間出外購物一去不歸除報捕請緝外曾經四出找尋直至日前始行探得實信報　拘案請究又據曹阿慶投訴出外購物途經被告門首由湯氏招呼入内以看戲爲由偕至鄕問不令出外等語質之劉供此事係妻子所爲我未知情詰之劉湯氏供該女在途哭泣向詢何故據云因被後母虐待逃出不願歸家是以領回撫養以憑家屬認領中西官得供判劉從寛開釋劉湯氏押女所半年曹女交其母褚氏領回不准虐待 
[控追土價未了]  
　　劉樹林前投法公堂控馮達夫李安明不理圭價洋八百三十九元求追奉訊屬實判令管押限繳嗣因馮等挺押不理諭着原告查明被告等有無家産在案昨又屆限傳訊先據原告禀稱查得被告馮達夫在法大馬路開有金同春酒店求請發封作抵詰之馮達夫供不認開設酒店祇認在内爲司賑中西官判馮等還押候飭傳該店人到案核奪 
[虧欠米煤價之小債案]  
　　馬仰高昨延賚美律師代表投法公堂控盛純榮虧欠米洋二十一元六角向索不付求追詰之盛供民人已於去年底付淸並無虧欠求察官判證據不足將案註銷又吳迪甫前控馬車行主朱苗珍虧欠煤價洋三十三元五角求追昨日傳訊原告未到被告稱民人並未向原告購過白煤亦無虧欠洋銀求察　退去候原告投案後再行核奪 
[妻女船隻被騙一空]  
　　鹽城人陳建吉陳建揚兄弟二人向操駕駛生業依舟爲家建吉船上有女兒二口長女十三歲次女十歲建揚船上有一妻並乳孩一口此次舟過蘇州閶門外忽遇素不相識之王悅懷雇　至滬設局騙去伊之妻女及兩船等杳無蹤跡兩陳進退無門不得已借住貝勒路陳鑑華家連日出外找尋前日始將串騙之周四喜周四慶周小六子等先行尋獲就近扭控四區警署當以案關誘拐立即移送地方廳訊辦經檢察官預審一過判周等收押候追緝在逃之王悅懷到案訊追 
[省釋碾米廠跑街]  
　　英租界福建路鄭家木橋堍裕顧　米廠因　欠各埠米客貨洋及存欵洋十餘萬元東夥挾資脫逃經各債主報由老閘捕房派探將該廠跑街夥寳山人蔡久村拘解公共公堂訊供判交人洋並保候核昨晨又經公堂復訊據原告邵阿餘賴阿教之代表律師上堂聲稱本案重要之兩人業已在逃雖經捕房飭緝迄未弋獲惟被告究竟有無串通情事原告尙無確據可證請爲註銷被告亦延律師到堂代辯請求銷案俞襄讞得供商之英領卓君判准原告請求將案註銷被告開釋 
[懲辦攔刦珠花之過犯]  
　　匪徒俞阿泉前晚在西藏路新世界附近攔路搶取汕頭路某妓院妓女楊庽髮　上所揷値洋三百元这珠花一朶　逃經楊妓狂喊　西探目壳羅香包探張炳成巡查經過將俞追獲拘入捕房搜出原贜昨晨解送公共公廨經俞襄讞會同英卓副領事審訊先據中西探上堂禀明獲俞情形並據楊妓投訴被刦珠花喊捕拘獲請求嚴究質之俞阿泉供認搶刦不諱中西官得供以俞係過犯尤敢攔路攫物實屬不法判禁錮西牢兩年期滿再逐出界　給原告領去 
[地檢廳偵訊竊單案]  
　　浦東二十四保三圖陸果橋鄕民徐竹樓前投地方廳控周桂榮竊匿用單向論反遭詐欺當經地廳將周傳案研訊因牽涉婦人　譚氏並趙子　沈禮堂等多人派警往傳到案茲據法警回廳禀復稱周譚氏年逾八旬龍鍾難以投案沈禮堂家居南匯未便往傳祇將趙子雯帶案請究當由檢察官研訊一過徐竹樓因病不到由伊妻徐李氏投案陳述問官判周桂榮等收押候再傳齊人證研訊 
[竊案贜物待領]  
　　通州人王子吉前晚在閘北譚家橋地方竊取譚坤記之棉被等物携贜至美界海寗路銷贜被包探王桂亭查見連贜拘入捕房昨解公堂請究中西官訊供屬實判王押三禮拜以儆　存捕房待失主認領 
[警署查緝碼頭竊匪]  
　　南巿第一區警察署趙墨林署長因陰曆年關將近防務更宜加密特查照成案每日撥派便衣巡邏巡長等專司緝拿碼頭竊匪務獲解署拘禁過年始行釋放是以連日已由巡長解恩科獲到包良生蔡方大范生初吳長生等四名解署詰得均係累犯現已分别拘留 
[奥女險被誘逃]  
　　粤女宋金福年十八歲與張昌明姘識前日張與朱永生通同將女誘逃至眞茹鎭欲搭火車他往四區三分所崗警見二男一女形跡可疑詰其來歴語甚含糊一併帶回警所經藍警佐訊明情由轉解司法科押候核辦 
[王道士毆傷同鄕]  
　　通州人王道士昨晨糾合同黨多人各執木棍竹　擁入楊樹浦平凉路同鄕人李富家内將李毆傷甚重經李友費德福鳴由五百八十號三道頭華捕到來將王與受傷人一　帶入捕房禀明捕頭奉飭李送院醫治王押候解究 
[設攤聚賭被獲]  
　　陸仲武潘九因糾黨在百老匯路正豐街空地上設攤聚賭被二百九十一號一千一百二十五號等華捕查見將陸潘二人連同賭具一併帶入捕房經捕頭詰悉前　飭各存洋十元保出候訊 
[烟妓脫離苦海]  
　　烟妓王千金近被惡鴇凌虐不願爲娼前日潛投老閘捕房訴明捕頭飭探汪開富送留濟良所昨晨解廨請示據王妓供稱年十九歲淸江入母在原籍父已故世前月被叔父　領來滬押入娼寮屢受惡鴇虐待是以逃出請求脫籍中西官得供判王妓發濟良所擇配 
[衣店夥購皮肇釁]  
　　福建路六百六十三號門牌某新衣店夥甬人方淸富前晚與成衣匠張正福因售另碎羊皮論價起釁將張之頭　擊破血流滿面當由包探沈阿岳查見將受傷人車送醫院醫治並將方拘入捕房昨晨解廨請究經中西官訊判押候兩禮拜原告傷愈再行訊究 
[謝贈]  
　　茲承泰東圖書局惠贈新華春夢記五册又亞細亞火油公司惠贈仿古畫民國八年月份牌三張又大世界惠贈舊曆十二月份游劵二十紙併此鳴謝 
雜評二 
[稅政雜感（庸）]  
　　其一省議會以各縣開徴日期人民未能周知致罹限外加徴之罰近於罔民之政而促令分發易知由單以矯其弊用意未嘗不善特是此項由單按戶塡送手續旣繁需費亦不在造串之下僅 
以空文督促各縣未必實行即使實行難保經徴费不及六釐之縣請求增益吾意爲便民計與其散發由單不如推廣鄕櫃之有益也 
其二各屬銷售之印花稅票近來均由承銷機關加蓋戳記（如縣署及商會等）防弊已不爲不嚴乃印花稅分處又自八年爲始於銷行之稅票一律蓋用戳記架牀疊屋不特毫無實益且使民間已購未用之稅票將來檢查之際多一留難需索之門印花稅之擾民不一端而此當爲其尤著者矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
思想日記 
[文野强弱] [  不名]  
　　使世界祗有文野而無强弱則進化必速於今日何也蓋文化之爲强權　抑者尙多也强者不文而文弱者不野而野何也文野之理人心所能分而强者能言弱者不許之言則實際之文野亂矣 
老申報 
[殺死三命案]  
（見光緒元年四月二十九日） 
　　近接京師友人來信據稱宣武門内泥灣有殺死三命一案是可爲漁色者作當頭棒喝也按有某姓者住京之泥灣夫婦而外惟有二女掌珠在握韞櫝深藏向曾螟蛉一子其婦曰我豈石田種而不穫者哉無滋他族實偪處此然年將及艾文褓仍虚婦因於繼子某甲外又覓某乙爲義子由是老夫妻視同冰炭惟子女則水乳交融頗相莫逆甲蓋於二女左宜右有名爲兄妹實則不啻伉　也嗣因復有乙至二女又　而之他從此甲之視乙幾如眼中釘肉中剌矣乙於甲亦忿　能平謂彼於二女非正名定分者均之誘姦不過略分先後　何虎　耽耽不能容物耶赴訴於婦甲亦直告於翁翁護甲　婦袒乙兩女則無可無不可中　之羞之盤托出相將出門均欲得而甘心乙思先發制人赤手空拳覓甲於道路間自晨迄夜不相値自知難回宅内遂寄宿於婦之弟當某家甲悉乙欲攖其鋒偵知宿處翌晨持刀而往常有老翁適出門去常與乙則尙在夢中甲遂殺乙移怒於常復剌常亦隣於死其時婦適來省弟并以視義子甲以婦袒乙且乙之來係婦節外生枝以階之厲不殺婦不足以銷宿限於是又殺婦迨常氏翁回驚覩三人倒地兩已殊死一則稍有生氣命不絶者如絲急報官緝捕現在兇手已獲解交刑部矣以上情節係就該犯供詞錄出者或謂兩女實完璧甲拚一死入以不堪之言污衊婦與翁耳總之積不相能然後甲以一死置乙此中嗳昧曾難必其有無獵色者所當援以爲戒也 
新拾遺 
[火車中之電話機] [  許嘯桐]  
　　加拿大政府近爲一種極有價値之科學試騐即火車上敷設電話機是也此新異之發明能於火車行動時由車站傳話於各列車及各列車中互談其計劃已籌備多時今則由理想而成爲事實功效卓著不可泯也此機以軌道爲傳導體電流由動輪經過而人於車中加拿大政府試騐其計劃於國有路線蒙頓及漢勿萊兩站中成績極佳因爲紐約某公司所發明故舉行試騐時美政府亦派遣代表觀厥盛焉將來再加研究當能與城巿各電話局相啣接其利更廣茲特略述其試騐情形以享閱者試騐時初由車站辦公室傳話於行動列車聲浪極淸晰繼由車上隊長傳話於機車機匠囑其脫鍵前行約一英里之遠乃更用電話飭其停止還返故處拖帶原車在機車倒行之前由機匠用電話詢近處站長機車退回時是否平安答話允許遂即啓輪及至旗號之處原車連接站長更發一電話命機匠前行至漢勿萊繞道他路仍歸蒙頓在火車未至漢站之前又發第二次電話取消前令囑其由原路返蒙種種動作靈便非常行動自如洵奇觀也加拿大政府對於此次試騐極爲滿意現正從事於與城巿電話局相連絡之計劃成功之期會當不遠則將來吾人在斗室之中可與車中征旅友朋相談話樂更何如攷其所用原料並不昂貴西方各電廠均能供給完備且取材亦甚易也電線乃連於各車前後之輪上此機之耐人玩味者即能利用鐡軌車輪以爲電流循環之道且車上轆轤制度能便軌道分爲二部各不相屬故一旦遇有不測一部受損一部仍能效用凡他車之行在此損壞之車前後者仍可傳話無碍脫險之功更覺偉大也且於戰爭中亦極重要傳　軍情迅速當勝常十倍將來用度之廣可預卜也 
常識 
[雞病療治法（下）] [  楊潛]  
　　羽蟲驅除劑撤布除蟲菊之粉末於羽毛間即能驅除又法取馬醉木之枝葉煮沸之取其液汁洗滌雞體更用硫黄水即硫黄之溶於水中者洗之且須整理其塌所 
秘結症此病多發生於雛雞先用菎麻子油二三滴滴入口中經過二三時問後再與以阿片酒精溶液飲之且當日使之絶食可也 
軟卵症即所産之卵其殼柔軟而不堅硬也治療法則無一定惟與此病發生時與以石灰質及貝殼等粉末之食料又需充分與以野菜之　等其病自愈 
骨軟症每生於石灰分不足故可减少富含脂肪分之食料而與以骨粉石灰質物及靑菜等種種食料即能使骨堅硬矣卵巢水腫病此病治遼法即切開卵巢排出水分後用線縫合其創口再用石炭酸軟膏塗布於縫　上數日即愈 
○趾瘤病家雞常蹈於砂粒及其他硬土上則於趾間生瘤其治法切開腫瘤用石炭酸洗之再塗布以硝酸銀軟膏可也上述各種治法大抵依重於藥品此種藥品於大藥房中均有出售而其名稱多譯自外國其間未免稍有差誤考諸我國尙無一定之名稱余旣不能思得一相宜之名亦不敢妄名其名惟有譯其原名之一術耳 
雜錄 
[世界小新聞]  
○日本大加官俸日本今歲經費預算案内列入增加官俸一項扯計提加百分之五十視俸金之小大爲多寡之比例按該國官俸上年度達一萬四千萬日元云[  元]  
○德人商戰秘鑰英人莫斯前於香港淸理德人事業多所贊助近著（英德在華之商戰）一書對於德人商略洞悉無遺大抵不外該國所售之貨（一）合於消用（二）信用賒欠（三）批發抵廉（四）佣金優厚故能博人購用至用華文廣告招徠之法則尙未大用云他由之石吾華商人大可資以攻錯也[  元]  
○發明魚肉乾儲法美國哥侖比亞大學理化班近發明魚肉乾儲法可將各種魚肉設法使乾歷久不壞食時祗將先浸入水味鮮如常自有此法罐頭食物冰鮮各品咸將視爲舊制而各地魚肉可以運銷全球矣[  元]  
○紀念太平洋發見日九月十七日爲西人巴爾巴最始發見太平洋之日近來濱洋諸國及美國海濱始舉典紀念年年此日休業一天云[  元]  
○擊球釀成人命神戶道路近來每月少年舉行擊球之戲行人視爲畏途不料月前果有某夥將路人擊中要害因而斃命事涉命案致遭警署拘拿所謂戲無益者此也[  元]  
○倫敦靴鞋零售倫敦某鞋肆近鑒於歐戰告終一般傷兵咸須回國内中四肢不全者不在少數特通融辦法向來靴鞋一項只可購買全雙者茲無論左足右足咸可照配零售庶殘廢兵士不致虚糜多金云[  元]  
○舉行萬國博覽會巴黎來函里昂今歲三月間將舉行萬國博覽大會屆時和議或已有端倪必有一番盛况並聞英國預賽各品一律免徴進口稅惟德人貨品想必難人會云（元）○騾鳴與尾之關係騾馬悲嗚每在夜間擾人淸夢殊覺可憾惟迄未有法足以使其不鳴近美國某地因見騾鳴時其尾必作水平線形特預置重物於其尾上入夜果噤不發聲始知骡尾與其鳴聲頗有關係云[  元]  
○意國最近人口據最近調查意大利全國人口計三千六百六十三萬一千四百九十一人云[  元]  
○母鷄絶食不死法境某地前經兵燹閭里爲　事後居戶歸里見棚中有母鷄一頭雜在破瓦頺垣中絶粒至三十二日仍尙生存亦云奇矣[  元]  
○倫敦紐約電話倫敦一埠所　電話計二十五萬九千具以上美國紐約計五十五萬六千具以上日增月盛刻下已不止此數矣[  元]  
○火山流質製管日本某製造家近謂地下所用水管可取火山爆裂時金石流質入模製鑄惟模型及一切器具俱須製以堪受二千度以上熱度之質想將來人難見諸事實云（元）○古今人類異點據生理學家言今人眼眶顴骨俱較古人爲大鼻準較隊或高近世科學日精多用嗅覺之故下頦亦較古人略大主壽短之兆至齒牙亦日趨弱劣不及古代茹毛飲血時遠甚矣[  元]  
小說 
[醫生自述記（三）] [  君玉譯]  
（英國科南逹利原著） 
　　夫人身材苗條舉止倜儻灰白之髮覆其額際雙眉深鎖似有重憂貴爵爲予介見之後即呼夫人名曰伊芙琳哈密敦博士固爲蒐集甲蟲之人正合吾用夫人聞語凝眸視予予因細視夫人之貌不禁微詫蓋夫人右額實有創痕一縷長幾兩寸尙敷藥膏予視其創尙新故竊念其必痛而夫人已向予曰君爲蒐集甲蟲者乎然則君必知予夫湯姆斯露西勳爵其人矣予固知湯姆斯露西勳爵實爲研究甲蟲學之鉅子一生光陰盡耗於此嘗著一書於甲蟲學詳盡靡遺凡研究甲蟲學者罔不推重是書因曰知之且嘗讀勳爵著作矣夫人曰然則君亦嘗見之否乎予曰否至是林梅貴爵乃曰吾當爲君介紹一見其人夫人撫貴爵肩曰卻而司（貴爵名）汝果欲進行其事歟然予實爲汝危險除此而外豈無他法歟言次身摇摇如當風之花面上且滿現愁容此時貴爵面色亦復慘沮然猶强自鎭定曰伊芙琳吾終不能棄汝吾事悉已準備今日天相吾人得有一種極佳機械於事當有裨益予聞其語知貴爵直視吾爲一種機械不禁中懾貴爵似覺則謂予曰哈密敦博士吾所求於君者無他請君偕予作短期之旅行耳凡予所命祗須遵吾意向不越予之範圍可矣予曰如此條約毋乃太苛貴爵曰不幸吾事不能詳細告君蓋此事之變幻若何予亦無從預知惟汝當知凡予命汝爲者於汝良心無虧事後君且以此豪舉自快讀者乎予茲來目的實爲金錢至於其他實非所期因日貴爵所命下走固願効勞但其酬報若何亦可得聞歟貴爵曰此耶吾當日給汝二十鎊如何予初不圖其酬報竟如是之豐詫曰貴爵言確乎貴爵曰確也然此戔戔者尙不足云酬報蓋汝具此資格實爲難得惟君前途亦殊危險其結果何若且難逆料苟天柑吾人一二日後或可　事亦未可知露西夫人遂曰上帝仁慈必能如汝所言貴爵頷之予曰然則予所當爲之事即請貴爵有以詔予貴爵曰其第一事請君此時遄歸　擋行李蓋將與君同往鄕間作三日之勾留也吾人於今日下午當赴栢丁敦車站乘三點四十分車首途予曰爲程遠乎貴爵曰否但至潘蓬村耳君於三點三十分時遲我於車站中之書攤左近至車票予當爲君購之别矣博士旣而曰且住君能携得兩件物事者尤佳一爲採集甲蟲之盒一爲手杖愈粗愈佳願君識之讀者當知予自出爵邸遄歸寓廬之後胸中實起疑雲顧爲金錢所動遂亦不暇更計其他一手挾革囊一手携小盒及灌鉛之杖逕赴栢丁敦車站徘徊於書攤之側頃之林梅貴爵果翩然至時貴爵御大衣携烏木手杖神色至爲倉皇見予即曰博士車票予已購之吾人即須登車首途言次吾人遂上月台貴爵又曰予已包定列車一輛因予當告足下以數事庶不致爲旁人所竊聽也實則事極簡單一言以蔽之貴爵惟欲恃予爲防護囑予弗離其身而已而貴爵數數言之使人不耐 
[自由談之自由談] [  不冷]  
　　寗使我負人不使人負我此曹瞞之言也不知今世之人更有勝於曹瞞者不使人負我寗使我負我者比比皆是也 
 
 

Page 15

 
 
   
 
 

Page 16

 
 
   
 
