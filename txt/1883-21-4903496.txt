# 1883 - 21 - 4903496

 

Page 1

 
 
[任伯年繪山水總神圖出售] [  㸃石齋啓]  
　　催殘　鼓歲將更新萬家報賽莫不以祀神爲第一事本齋曾以重潤請任伯年先生用小李將軍山水神軸之式繪成一幅計長六尺由本齋石印　　山水着以靑緑秀色可餐山水之間流雲四布長松挿天松下四神並立一城隍一土地一灶君一招財惟井神則　膝而坐松旁有白石橋一橋上　　神位快馬飛騰神采發越又左有杏花臺右有石藏畫欄環繞曲徑通幽山之嶺則有天臺一座奇峯並峙日月合壁則帥位也其畫筆逈不猶人懸　　中洵堪奪目現在本舘申昌書畫室蕟售計墨色者價洋五角着色者一元巳裱者另加裱工洋六角正此佈 
[論上海流氓]  
　　上海自開埠通商以來至今日可謂極盛之時而流氓之多亦以上海爲最竊嘗謂近日之上海誠有岌岌不可終日之　何則以𢚓不畏法者太多也卽如悵公舘殺人放火一案雖曰因下人等怨主人之凶横暴戾以致下此毒手然其實亦無非利其財耳戯園散時無賴眈眈窺伺於傍見有婦女等戴有金珠節物時肆搶攫經捕毆擊所不能退甚至前報載五馬路某錢庄有人持洋數十元往彼估看時當白晝及看畢出門卽有人揮以老拳攫洋飛奔而去而鄕僻之處殺人搶貨之事時有所聞嗚呼地方之風氣至於如此𣏌人之憂曷其有極耶顧吾謂上海之流氓其品類亦正不一非特此等强攫明刼之輩而已也有等把持市面之流氓勢脈頗大聲氣廣通見市上銀根短缺則收屯現銀以爲居奇之地或洋銀正在兩平之際而彼則弄其神通逞其狡獪頓使銀洋之價畸輕畸重市面因之而變動生意因之而减色在彼方栩栩然予習自雄以爲餘子碌碌紀得不隨吾之意向爲轉移卽使官府訪聞傳提數究而京能狡辨兎脫而市面實由是而壞此流氓之一種也有交結衙門之流氓或藉蔭庇貤贈或賴銅臭援納博得一官儼然以鄕紳自居與地方印委各員深相結納而昏夜乞憐者　得以白晝驕人下視齊民直囘魚肉或爲人包講倒帳或爲人包拔妓女人皆側目而視側耳而聽彼亦趾高氣揚以爲事無大小經吾之手無不咄嗟立辦其威福自擅氣焰炙手人亦未嘗不崇而奉之其實則妾婦之道不足當正人君子之一笑而勢利之習氣由是而開禮義之綱維由是而墜此亦流氓之一種也又有久假不歸之流氓日以壠斷把持爲事所作所爲雖足以聳動夫愚夫實巳不齒於士類而彼且頓忘其本來面目居然自以爲是而反誣君子爲小人有與正人相周旋者彼則訕之笑之直有唐末諸奄寺欲投正人君子於濁流之意蓋小人恥獨爲小人固亦無足深怪然而是非之顚倒黑白之混淆殊足以壞人心術其所關實非淺鮮此又流氓之一端也有此等大查氓而小流氓乃更接跡而起矣拐賣婦女者則白螞蟻小媒人男女皆有之拆人之夫婦離人之骨肉而止以供其腰煑之一飽開設台基者查之不可查禁之不能禁誘惑少壯子弟靑年婦女失節墮行廉恥　喪誘人賭博者開埸聚賭勾結牽引不顧蕩人之家業阬人才性命而但以便其抽頭局騙之術其害人實屬非淺推而廣之開設烟館高其閈閎廣其舍宇精潔其器具俾有癮者終身沈湎而不出無癮者亦漸漬浸潤而不知此獨非流氓之害人者乎大啓爾宇賃作妓寮使女閭日益加多商賈中人以及紈绔子弟皆於是平消磨其貲財耗喪其精紳此獨非流氓之害人者乎凡此種種流氓之名目雖萬有不齊而其所以害人則一至於淸畫攫金昏夜胠此以及遊手街頭遇事扛帮道逢鄕人攔扭硬詐猶其小焉者耳近來裁撤之勇失業之民日見其衆以至聨盟拜會結黨成羣者橫行無忌此等風氣到處皆然不獨上海一隅而上海爲通商碼頭五方雜處良莠不齊流氓實以上海爲逋逃淵藪以致旅居上海之人莫不惴惴然懷憂滋懼地方情形至於如此尙復成何世界刻下時屇年關若輩益復恣橫某帮某帮儼分黨類遇有仇怨可以按類延激動滋事端其爲患殊属切近竊謂有地方之責者所宜加意隄防認眞設法租界地方尤宜中西合力多派巡役晝夜稽查凡有此等流氓從嚴懲辦或設法解散遞籍庶幾稂莠除而嘉禾茂萑苻靖而闤闠安卽彼大盜之不操矛弧者亦或有所警覺悔悟而不復縱恣豈非當今之急務也哉 
[本舘自己接到電音]  
　　○本館於昨日接到在津友人事發電音到本舘內有十二月初九日　諭旨九道敬謹譯登○十二月初九日奉　上諭大理寺少卿劉緖奏應補知縣選補無期比照同通應補人員五缺提選並准予雙單月並選給事中周聲澍奏知縣選缺請攺爲一留一咨各等語着吏部與戈靖英俊各摺片一倂議奏欽此同日奉　上諭廣西思恩府知府員缺着劉恩濬補授欽此同日奉　上諭御史萬培因奏職官倚勢招搖據實糾叅一摺據稱御史載彩聲名惡劣與都察院候補都事楊希祖拜認師生招搖嚇詐楊希祖並有挾制司坊情事者都察院堂官歸入前案一倂查明具奏另片奏東城正指揮鍾子明冐銷練局經費延不造報等語着都察院堂官查明該員冐銷款項勒限追繳並將鍾子明照例叅處欽此同日軍機大臣面奉　諭旨御史李肇錫奏殉難人員請附祀京師昭忠祠等語前署福建按察使延建邵道趙印川着准其附祀京師昭忠祠禮部知道欽此同日軍機大臣面奉　諭旨李肇鍚奏懇請旌表貞烈婦女等語韓田氏等均着准其旌表禮部知道欽此同日奉　上諭陳士杰着調補山東巡撫浙江巡撫着任道鎔調補欽此同日奉　上諭山東黃河工程關係至要亟應通籌全局設法疏濬以絶後患着派游百川馳驛前赴山東察看情形妥爲具奏山東候補知府全士錡直𨽻候補知府朱采着交游百川差遣委用欽此同日奉　上諭倉塲侍郎着孫毓汶署理徐用儀着署理工部右侍郎事管錢法堂事務欽此同日奉　上諭戶部右侍郎兼管錢法堂事務着周家楣署理邵亨豫着毋庸兼署欽此 
[大阪銅作]  
　　○東洋大阪地方開有製造鐲貨作塲凡一切銅絲銅片等類無一不備蓋卽日本銅礦相近之慮開設作塲就便製造極爲便易現已製成銅件定托上海老公茂絲行獨家爲之代曾於本報後登有告白公茂行並有詩　樣子可以挑選該用所有另用機器爐之等項悉照西人之式作場大自十餘畞地開作者亦係日本有名之人所用機器俱從英國理事礦中之銅質甚准由火車載運極速而該作卽　鐵路相近之處取材甚便刻下該作主加意講求精益求精將使流通用度及東邊各處其銅件務　精美　廣銷路想大阪與中國最近售諸中國最爲便當將來日增月盛歐洲販運各銅實恐不能不稍讓一　地矣 
 
 

Page 2

 
 
[鄂省近聞]  
　　○武昌友人來信云鄂省毆官一案先經涂制軍奏將鳳中協降級焦中衡革職楊把總革職在案今聞彭宮保到鄂查辦先在揚州移咨鄂省督撫大畧言焦中衡當肇事之先立將楊把總撤委並無不合卽如楊把總雖盤辮短衣乃因父病至急所以不衣不冠而携銀兌錢專心醫治父病也末秩上寮本不能責其爾雅温文况武營耶又宮保之意以鳳中協令先不禀報之咎蔡明府亦不應擅自用刑且守備與知　品級差同豈可濫打因此擬將鳳蔡兩人一倂奏論革職焦中衡與楊把總均奏請開復云云以上各語皆係得之傳聞未審確否又聞宮保於十一月十八日到鄂密　漢郡便衣小帽人皆不知其查辦事件也二十七日閱操後卽於二十八日東旋又聞鄂省募勇三營亦於廿八日抵鄂一營紥望山門外　營紥塘角省城內外聞官保之來無不帖然相安夫汾陽再出而回紇羅拜馬前况宮保之威望久爲鄂省兵民所懾服哉 
[寒外訪親]  
　　○他鄕遇故知固人生最可喜之事也何况萬里之外忽與骨肉相遇其欣喜之情當較朋友爲更切　有山左客孫姓者有叔在奉省東北千有餘　比年以來頗匪立業孫因往投之閭閻號涉得至該處則叔固儼然在也然叔出塞時孫年尙幼今者絕域　逢未免有相見不相識之誚孫乃自陳顚末且道來意叔喜溢眉宇讓之曰居此三十年未聞足音跫然今忽遇爾得悉家中近况何幸如之急呼兒係媳女輩次第相見正在言笑間忽見小兒手持小木棒出未幾卽持鷄鴨鹿兎來令孫擇而烹之俄而肴酒雜陳相與大嚼叔乃掀髯　曰此間地廣人稀有地可種有米可食不供租稅惟稍進王府糧而已一家必數十口始可安居其居四百築圍而疉土爲屋可用木植另榮小園以養六畜孫問頃見小孩所持木棒何所用之曰持以打畜也孫依叔居六閱月忽動歸興以告叔叔躊躇半晌謂孫曰盍再住一月乎孫唯唯叔於次日卽囑其子將所屯之糧赴集售之其子應聲而出駕車十八輛載粮三百餘石孫問曰叔何將粮售盡不憂家食耶曰無憂吾所憂者汝無川資耳越數日其子售粮歸祗得東錢四十餘串孫怏怏若失叔乃令家人謂曰我姪萬里投我亦頗辛苦爾等盍各獻所有以助行裝家人亦唯唯於是得錢八千餘文始能束裝就道叔復引至騾馬圍中選擇牲口駝糧而行比至營口則所帶之錢業巳用罄乃鬻驢馬彼得東錢二千餘文不至如子胥之出昭關乞食而行也 
[鄕人受騙]  
　　○客有旅居營口者爲言一日因事路經東官大水蕩南大道見有三四人圍聚一處爲簸錢之戯正在興高采烈時適有一鄕人御大車載粟穗而過寓目久之不覺見獵心喜簸錢者會意謂鄕人曰爾愛此否盍入局以争勝負耶鄕人允之甫一舉手卽輸東錢五百文再簸則再負如是者五六次鄕人已輸東錢三十二吊局旣經卽索賭欠鄕人不得已乃将車上粟穗盡數變售祇得錢二十三吊尙少餘欠由同簸者再三婉頰始作罷論鄕人於是舍淚言曰我昨夜三鼓卽推車就道趲行六十里備嘗風露之苦今乃爲他人所誆悔無及矣言畢痛哭而去噫花骨頭之害人盡人而知故官府旣嚴行示禁而若輩亦不敢公然爲之至易骰爲錢則避其名而踐其迹固若輩之狡詐也鄕人何知而竟甘於嘗試可謂不自量力矣 
[漕米封厫]  
　　○杭州仁錢兩縣所辦漕米於本月初一初二兩日一體寺竣均巳封厫往年開倉極少以半月爲期遲則至二十日十八日不等今歲祗共十二日可謂急　勤奮矣相傅開倉之時兩邑尊謁桂太守各請以半月爲限太守笑答曰今歲倉事辦理極易祗須七八日卽可了事今姑寬以十二日之期貴縣請放心辦去倘有他事自有本府在　蓋太守早有成竹在胸也仁和縣屬下所有兩九念三里及新顽區等計共六十餘里民極　玩爲素常署名之頑區催科一嚴卽聚衆抭拒挾制官長把持鄕里無所不至若錢塘屬下惟上世鄕之二十餘里較爲强橫餘則悉爲良民太守稔知　弊密飭幹役四人協同仁和縣之精悍頭腦四人带同該處糧書乘夜下鄕將各頑區之著名首惡五六人密拿到案該差等舟至塘樓待至三更以後先令糧書將首惡徐正乾戴阿珍誘之出門招之登舟卽刻解䌫比及舟行十餘里外始與言明卽出鎖練鎖其雙足待各鄕得信聚衆千餘勢將追奪而該差已飛棹回杭將人送入府署桂太尊當卽坐堂各責大板百下均巳皮開肉爛當卽收入重監以全副刑具禁押之嗣是各處頑區間而氣奪始許於念八念九日一齊上倉宗納初時六十餘里皆已議定不准以粒米上倉至是始不敢抗拒仁和如此錢是亦聞風而懼完納者更形踴躍是以不及三日兩縣皆已封厫竣事然非太守之雷厲風行其事正不堪設想也 
[火災續聞]  
　　○杭垣十月三十日下城小學前大火其起火之家人皆傳爲油紙店內因煎桐油所致遠近各隣衆口如一故該店亦無從分剖嗣有自覩其事者出而語人曰失火者乃竹籃店非油紙店盖竹籃店方作中膳以煎油鍋失火而油紙店主人急趨而救之遂將油鍋撲滅不料自己店中所煎桐油引火盡着該店屋宇淺狹樓板之下懸掛油紙幾滿一時火勢上燄油紙盡着但見滿店是火不可滅邇遠近奔　之人俱稱油紙店失火而不知推其原實出於竹籃店內也聞此次火災實係兩塲其貫巷內所燒三十餘家係某姓家烟燈沿燒蚊帳遂致火從樓窻透出延及隣屋一面由豆腐巷燒通一面由貫巷燒出大街通計前後共焚去房屋共二百十八間幸孩兒港口一大市面得保無恙故各店鋪已醵貲酬神定於初五日搭臺演戯也 
[袁江雜錄]  
　　○前報所錄浙江學院路過淸江此係傳者之悞蓋前任湖北學院臧大宗師由湖北請假回山東於上月十三日抵淮十四日過浦云○上月十七日新任貴州鎭　府劉星臣太守印溎焴自京至浦旋卽起程○江南許星叔大主考上月十八日抵淮十九日申刻乘舟抵浦旋卽易車北上云○署理海州丁太守葆元亦於是日抵浦謁見各憲後赴任○淮北監向於十月間開網是時存鹽約不過十數萬包今歲增引以來銷塲亦復如前故截至十月存鹽尙有八十餘萬包張分轉屢請從緩開綱無如大憲不允聞巳定月內開鋼矣○淮安孫太守出示云嚴禁宰牛重申禁令宰牛之犯有獲必懲輕則　杖重則充軍宰牛之房充作公用報信之人賞號從重隱庇之罪與宰牛等按淮上宰牛七風頗甚有些示禁當亦稍知畏法矣○淸江借錢局防自黎簡堂中丞原欵五百千文因施展不敷祇得冬開春歇小民頗以爲便兹聞揚州運憲特撥欵五百十文以濟其艱想來春或可不停矣○湖北駁船所帶貨物沿途未繳厘稅爲數頗鉅計江西稅銀一萬三千餘兩南京厘稅銀八千餘現前督解委員張墊完銀三萬三千餘兩共五萬四千餘兩兹聞胡觀察示令將墊完之欵作速補繳並從寬統繳二萬四千兩每船原攤一百八十兩旣經减數又准凡由原雇之舵工管駕再扣去二十八兩每船只繳銀五十二兩倘再不激發天良從速完繳則或交淸河縣押比或禀湖廣督撫憲札掠籍地方官拿其家屬追辦保人想示諭煌煌或可化其頑梗耳○張　樓某宅巖墻岌岌久屬可危于上月二十四日下午倒去五六丈壓傷二人中惟老婦較輕而賣線者較重當卽舁歸醫治云○前任淸河縣丁仁澤大令甘棠遺愛民均感戴兹巳捧檄任蕭縣過浦時士民之擺列香案書役之叩謁道周甚覺𤍠閙大令亦善氣迎人尙以不克重蒞斯邑爲憾也 
[潯陽瑣事]  
　　○武穴壠坪等處之下水行船如至九江者同例泊於關牌夾由夾內船戶用小划駁至九江此定章也關牌夾駁船戶共　二十餘家其駁行船客貨者派定一家一値日輸流遞接划船有大小有新舊甚至有破捐而用泥糊補者往往行船過駁被其行蠻霸載至中　 
 
 

Page 3

 
 
失事前月初二日武穴行船抵夾有八九人並貨物過駁船往九江行至琵琶亭畔雕破沉溺只救起一人餘俱葬於魚　紳商等目擊心傷是以業具公禀　縣府道署大意求九江關道憲准武穴壠坪之行船進關發給免稅單並知會關牌夾水師哨官遇有行船駛到不准泊夾徑泊九江碼頭庶幾駁　殃害之弊得以永革然未知能批準否也○新請德化縣小池口巡檢某夕尹於前日過江赴任是時狂風大作波浪掀天將抵岸時船更顚簸欲覆家丁急將官挾起一躍登岸比回頭則船已傾覆大轅衣物盡付江流幷聞溺弊轎夫兩名云○距九江府治四十里之姑塘濵鄱湖而鞋且碼頭亦極𤍠閙上月十四日十一㸃鐘時花爆店　愼火入藥桶頓時延燒二十四家焚斃者少七人受傷者三十餘人至一㸃鐘始熄十九夜二更時西關外龍開河楊泗廟邊木棚內又火燒燬房民三間同日江北小池口亦延燒十餘家時屇嚴冬風高物燥視融易於肆虐居家者不可不愼也 
[蘇浙閩粵電線奏案]  
　　○頃悉蘇浙閩粵沿海各口曁內地電線已於本月初十日奉　旨准行兹將譯出北洋李爵相奏稿章程列後　奏爲津滬電報辦有成効擬請招商接辦由蘇至浙閩粵陸綫以收中國自有之權利恭摺仰祈　聖鑒事竊臣於光緖六年八月奏請由天津陸路循運河　鎭江上海設立陸線電報籌欵墊辦俟辦成後擇公正商董招股集貲接辦並設電報學堂教習生徒自行經理是年八月十四日奉　上諭現在署辦防務南北洋必須消息靈通以期無悞事機該大臣請於陸路由天津至鎭江達上海安置電線係爲因時制宜起見卽着妥爲籌辦並着江蘇山東各督府飭令地方官一體照料保護勿任損壞餘着照所議辦理可也欽此仰見　朝廷主持要政裨益軍謀之至意欽服莫名當經督飭前津海關道郵藻如候補道盛宣懷劉含芳等委議章程與丹國大北電報公司商立合同代爲購料雇人查勘設綫道路以資熟手指導自七年五月初興工至十月底工竣中外消息瞬息可通仍照奏案招集商股自八年三月初歸商接辦由官督查臣仍籌貼每年沿途弁兵巡費　萬一千兩以示體䘏五年後如電資有餘再行截止夏閒朝鮮內變急調南北水陸各軍實賴電報靈捷其赴機之速爲後來所未有卽總理衙門廉臣密商出洋各使臣及南省要務莫不旋至立應成效已灼　共見臣與總理衙門往返函商惟有勸集華商失行接辦由滬至粤沿海各口陸綫保中國自主之權京外籌商軍國要事調兵催餉亦得一氣靈通　洋務防務實有裨益而商民之轉輸貿易者亦藉電報速達利益更廣因飭津滬電報局委員盛宣懐等傳集衆商妥晰會議據盛宣懷會同各員董等聨銜馳禀擬請自蘇州浙江福建通商各海口以達廣東與現在粤商所辦陸綫相接計將六千里照津滬陸線成本工費核算約須銀四十餘萬兩而沿海分設局棧籌辦實屬不易惟欲取我中國自主之權利必當竭力籌維勸集巨資次第關辦以圖報效之忱公議章程十條呈請察核並請援案禀明請旨敕下蘇浙閩粤各督撫轉行經過地方官一體照料保護等情前來臣查核所議章程尙屬周妥謹照抄恭呈　御覽當此中外交涉之際必須激勵衆商羣䇿羣力共圖其成雖浙閩粵各省道軍較遠民情不一而同治十三年沈葆楨奏請花閩境興辦電綫速達軍報業蒙　旨准因循未就署兩廣督臣曾　荃等現飭粤商興造陸綫業有成局可知風氣漸開南中官民皆知電報爲有益軍國商旅之事况自津達滬二千數百里陸綫成後沿途毫無擾累各省必有風聞擬請飭下江蘇浙江福建廣東各督撫臣轉飭經過各地方官妥爲勸諭隨事照料保護勿使稍有阻撓捐壞以期事在必成有裨大局除抄錄章程分咨總理衙門南洋大臣暨各督撫查照外所有援案招集華商接辦沿海陸綫緣由是否有當伏乞　皇太后　皇上聖鍳訓示謹奏 
　　此稿未完 
[鉅案餘聞]  
　　○謀殺放火一案拖累之人不知凡幾且有受驚而死者聞前次上海縣差會同長洲縣差至蘇鄕黃埭高車裏地方密拿吳金龍吳楊氏時鄕民皆蜂擁來觀吳楊氏之父某甲亦隨衆往觀不意所拿者乃其女其婿也遂大驚踉蹌回家臥床不起未幾卽死又任順福之族長某乙聞順福犯案在逃恐遭株連之禍遂因憂而病因病而死又毛顧氏之薦頭某氏知任順福吴楊氏薦頭皆已覊押該氏亦恐遭累卽服洋烟而死至轉薦順福之沈孫氏雖祇覊押數日然釋放後亦卽身死昨聞吳楊氏在監患病茲悉官醫騐得實非是病乃似失魂邑尊聞之卽究官媒卽據官媒禀稱帶吳楊氏解案訊供受責後仍復鎖鍊回監時差等擲練甚響該氏受驚頗似失魂云云邑尊隨飭官媒循照俗例爲該氏引魂呌喜云 
[抵銀轇轕]  
　　○前報原告莊似豪控陳淸泉棧單抵銀一案因陳淸泉供招商局棧單由長裕泰夥金順卿因欠我銀兩携來作抵故轉抵與莊源大處當經翁太守傳到長裕泰夥李菊坡到案曾稱彼於今年進去故不知細情東人業已他往太守着李函追東人来滬料理前期疑似豪復投案請追太守傳保交李菊坡到案以便詰訊各情均在案昨日應訊據楊菊坡稱禀案業巳到申現在外邊太守着傳進因見其金頂上堂問是何職銜名姓答稱姓張名玉田係翰林院待詔太守問莊源大之事答稱不知太守謂棧單抵銀之事爾可知否答稱去年十二月二十日棧中被竊失去棧單等故於十二月二十二日卽登申報知照今特呈驗太守問如何失去棧單存放何處管帳何人答稱棧單放在帳箱内司帳人姓劉寍波人已用八年太守問陳淸泉可是劉姓來抵銀答稱　是金順卿携來太守復問張玉田棧中可有金姓答稱實有其人於去年走脫不知何往太守檢出莊似豪原禀見列明十二月初二日招商局棧單計表心紙三百件抵銀五百兩初十日又有一紙計表心紙二百六十件抵銀四百兩此欵已由陳淸泉贖去尙有仁和永票銀三百兩等語隨問張玉田旣在二十日失棧單何以月初已將棧單在外面抵銀答稱自不小心太守謂爾但知被竊登申報掛失等而不明理路此人是爾自已店中之人用人逃走亦須先找薦保追查豈能如此辦理况據招商局前次繳呈保單本分府閱見卽由長裕泰盖印天下豈有自已可以作保者着限三日找到金順卿交案否則失料理莊源大銀兩待交到金姓後亦當與爾追償着将张玉田交保解到之陳淸泉仍交捕管押 
[池魚可笑]  
　　○益義倒帳一案於昨日覆訊煇合行主鄭耀廷到案遞呈太守見禀中有殃及池魚字樣笑曰自己通同益義將箱子帳簿藏起反稱殃及池魚今宋長發處經用之一千兩當爲料理鄭耀廷稱烟間樓上之房乃租與益義並不是藏起益義之物且何處有銀兩可還宋長發太守謂無銀可向鄭樹堂處追索不然汝旣色色帮伊現在再帮伊銀一千兩卽可完結着將鄭耀廷管押限一日措銀否則將店貨記實抵償令捕房將魏鑑章放去又傳各原告問竹布可曾提出答稱均已提出估見連餘物共値銀八千五百數十兩外幷遵諭由莊票一千兩存案太守見原告禀詞中列有宋得收足字樣隨謂各原告此欵實有區別爾等不能執定或見現雖存堂尙不發出否則宋長發見爾等均巳　銀伊未免抱憾至洽成之三千兩竟分文不有爲之奈何太守又傳宋長發到案亦用意開導宋長發偕洋人到案並請追利息二個月一分起息計銀三十兩太守謂前經鄭耀廷呈騐抵據載明一分五厘起息今原主祇要一分起息可見俱是鬼蜮伎倆此銀亦着煇合繳出着將鄭樹堂鄭耀廷及解案之益成夥蔡良樹一倂管押 
[雜貨倒帳案再訊]  
　　○前報永安街生昌雜貨行倒帳一案昨日捕房將該號之王雅琴解案原告坤和順泰安康三錢庄夥投案禀稱接到鎭江電報言該行主李俊方在彼有人見過鎭江怡昌行與滬一樣亦無貨物太守問王雅琴除此二錢庄外尙有與別庄住來否答稱與同德 
 
 

Page 4

 
 
等庄亦日來太守問曾與寳洪庄往夾否答稱亦曾往來太守謂因何不說旋據三錢庄夥稱生昌帳簿上另有六戶文記二戶公記兩戶陳焙記一戶生記一戶此六戶均是寳洪庄魏渭如牽化出來太守謂寳洪庄開設何處魏姓如今何往據原告稱寳洪庄開在南市吉祥　內魏渭如因庄內經手之款均屬不符故該庄將伊看管不准出外六戶名下注有魏字况寳洪戶內有挖補等情請爲查追太守着於下期將魏邀到再核 
[英界公堂瑣案]  
　　○陳子祥至英公堂稱開泰和棧因被杜姓客積久房　資洋二百餘元向索無着爲此控案詎杜客知我控告竟到我帳房見物便毁弁欲領眷屬人等動身故卽訴捕拘　幷其眷屬送案帳簿呈閱杜客卽杜芷湘供係粵人積欠陳房飯資已經央人担保現欲挈眷回里措辦銀洋料理陳已應允今又控告陳太守飭將杜等送縣着陳自行投質○平捕縣稱呂宋大　及小彩票現奉憲諭一例禁止詎大吉祥甡記仍敢違禁開設奉飭派差協捕往提該店已經閉歇特將店主婦馮氏拘案奉禁後遣人買得彩票呈閱馮氏供丈大馮馬儀係寍波人現囘寍波至彩票店我不過租房與伊與我無涉陳太守飭將該氏交官媒着產開大吉祥甡記之人到案再行核辦彩票存堂○巡捕解送客棧接客爭毆在一干人請訊張對長韋永三同供在公順里之老椿記棧爲接客夥前月長江輪船進口被四馬路老春記棧夥葉彩章王麗華混稱老椿記竟將李姓等之鋪盖搬去然李姓等客係我棧之老主顧是以客仍到我棧中言　前情不願到老春記躭擱令我前往搬取鋪盖反殺該棧爭扭由捕拘案葉彩章王麗華同供我等接客皆有棧票爲憑老椿記與老春記字有分別李姓等客願到我棧故將鋪蓋起岸詎老椿記棧夥强欲將鋪盖搬去故向爭執今將老椿記與老春記之棧票呈閱陳太守謂客棧因爭接來客而擾事者皆有不合着兩造罰洋二元撥允醫院經費令其嗣後不得爭奪憑客自便至李姓客則任其自便云○朱和尙稱友人傳變福向我商給資本洋三十元到揚州一帶販野鷄來滬變賣言明得利均分詎傳囘上海並不通知我竟將販來之野鷄變賣又往揚州我無可如何豈知傳之　反向我索丈夫嘵嘵不休我特尋到揚州得見傳面向索資本無着卽與同來交付其妻一面訴捕拘案請追價洋傳供借朱之資本因虧耗以致無着曾議先還一半未有成說遂被交捕陳太守姑准傳雙福先繳洋十五元餘着淸還 
[中西書院新章四條]  
　　○業近歲除明年書院諸務皆當預爲籌定兹特酌議頭條開列於後○一中西書院兩分院各額定肄業生一百二十人今歲巳在院明年仍舊肄業者務於本月十五以前赴第一分院帳房報明入册未在院願來肄業報名展至二十五日截止所有捐欵一律捐洋十元外捐門丁聽差工食及支應諸生茶水等洋一元該生父兄須自到院送交關書繳齊捐欵以便屇期進塾本院主非强人來院肄業也實欲計諸生一歲之中功課若何學業若何未忍任其廢於半途其各努力前修以兾竿頭甘進○一諸生定於每日九㸃鐘到塾十二㸃鐘放飯學一㸃鐘到塾四㸃鐘放晚學不得到塾延遲甚或半日期半日不到及任意出入嬉笑言語不聽教師犯者由塾師嚴加戒飭三次不攺卽由塾師告之監院總教習轉告本生父母卽令出院○一額外再添二班或上半日或下半日專習西學其捐欵酌定各人每年各捐洋二十五元全面專習西學每人各捐洋三十七元○一諸生中有實係家計貧苦而本生資性頴悟氣質純粹志圖上進者該父兄務將細情面達監院再行酌定捐數多寡 
　　監院林樂知擬定 
[丁鏡齋善士傳]  
　　○萍叟曰士之獨善其身者衆矣名不出里閈而殷殷利濟之心實欲兼善天下者吾偉丁善士善士鏡齋秦郵人少卽以爲善自樂老逾不倦里中人僉以善士名之性愚直而浩落不慕榮　隱于卜精易理深究乎吉兇消長之機降祥降殃之道乃作省身篇以自　故生平義　之界辨別維嚴嘗有以非義事懷多金倩書者善士怫然怒拒不納人皆多善士之輕視財帛而不知善士之敦飭兼隅也善士家雖至寒凡貧而卜者槪却其値鄕黨有急者稱貧以周之善舉未果者贊助以成之以是生計益窘而書士爲善之心勘　無用葢數十年如一日也光緖壬午歲江浙院遘水災皖尤甚饑鴻載道流徙堪傷鐵淚圖窮極慘狀善士閱之潸然下涕乃仿南中善士倡捐善舉設竹筒王武帝廟前傾囊慨賑者悉鱗次書之張子壁凡有浮言善士皆笑而置之嗟夫郵城固文物邦也缙紳士族不乏殷富之人乃鮮有過而問此者善士獨毅然倡之葢存一利濟之心痌癏在抱不忍於中故雖有多口之謗交集於前而任勞任怨曾不少生退志其善心之堅定何如也使本此利濟也心而大用於世以廣其善非特轉移風化　敦仁善俗之方而舉生民而袏席之者實靡有旣矣惜乎以卜術窮其身而不克展厥志乃僅以倡捐行善彼世間慳吝之夫猶復大哂其愚以爲杯水車薪何濟萬一抑知善士之愚正善士之能爲善亦卽善士之所以成爲善士也子一早歲入州庠積善之家必有餘慶此殆善行之所啓佑歟子生同里長同　知其行甚悉而不敢湮沒而不彰也是爲傳 
　　同里楊鳳雛稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第三百零八號]  
[光緖八年十一月二十五日京報全錄]  
　　宮門抄○旨一道錄前○都察院峯　奏爲據實陳明檢舉緣由摺○侍郎邵等　奏爲自行檢舉摺○將軍崇等　奏爲揀員升補同知摺○又　奏請揀員升補同知摺○豫撫李　　調署知縣片○水師提督李　奏巡閱營伍事竣摺子○十一日二十五日禮部宗人府欽天監廂藍旗値日無引　見○邵亨豫假滿請　安○于蔭霖補授湖北荆宜施道　恩○泰公請假十五日○志和續假二十日○內閣奏派驗放之王大臣　派出惠王靈中堂閻敬銘童華○召見軍機　于蔭霖○皇上明日卯正二刻至　大高殿拈香○○臣畢道遠跪　奏爲本科武鄕試中額不符據實陳明檢舉恭摺仰祈　聖鑒事竊照壬午科順天武鄕試奉　命派臣入內塲監臨遵卽屇期入闈將事事竣恭覆　恩命在案兹准兵部行查順天府本年壬午科武鄕試八旗滿蒙取中武舉十名直𨽻省取中武舉一百十名係中正額若干名永遠定額一次廣額各若干名臣　檢查例案提取闈中稿簿文件及題名錄詳細覆核查八旗滿蒙按照應試人數十人取中一名零數五人以上取中一名加廣永遠定額一名尙有一次加廣十六名應於本科並照正額十人以上取中一名零數五人以上亦取中一名直𨽻各府州正額一百零八名加廣永遠定額二名一次加廣二名應於壬午科取中本科滿蒙應試生兵四十六名取中正額五名永遠加額一名一次加廣四名零數五人以上一名未經取中查與上屆巳卯科武鄕試應試生兵三十七名取中正額四名永遠加額一名補中丁卯科永遠加額一名一次廣額三名成案相符至直𨽻通省中式武舉一百十名係正額一百八名其餘二名與應中加廣永遠定額二名於壬午科取中一次加廣中額二名數目不符惟廣額祗中二名自應作爲取中永遠加額二名將壬午科未經取中之二名由兵部於下屆鄕試知照取中直𨽻武舉正額一百八名永遠加廣定額二名左係刊入則例由兵部送入闈中分交主考監臨等官查核此項永遠加額二名始於同治六年丁卯科向由至公堂抄錄兵部原奏移曾內簾本屇亦經查照成案移會聚奎堂又以貴州捐助軍餉銀一次中額二名於本年正月奉准於壬午科取中亦經兵部於外塲完竣知照文內抄單一倂知照由至公堂抄錄移會聚奎堂各在案向來承辦武闈至公堂移會聚奎堂文件立紅稿簿登繕由監臨監試提調同閱　行加印關防此次查核紅稿簿凡關涉中額者共有四件一知照定額順天等十一府不編字號取中一百八名　　二府編夾字號取中三名聲明滿蒙漢新定章程並直𨽻八旗加廣永遠定額及廣額各數目另行知照一知照滿蒙漢按人取中章程及應生兵各數之知照同治六年戶禮兵部奏准直隸八旗滿蒙漢加廣永遠定額及廣額各數目並原單一紙一准兵部知照外塲完竣覆　命一摺並抄滿蒙廣額直隸一次廣額二名淸單一紙此外各件均與中額無涉是直𨽻正額一百八名永遠加廣定額二名一次加廣定額於壬午科取中二名均經移會有案惟細檢各文件有聚奎堂用內監試關防片　至公堂各項字號歴應取中及加廣永遠額數之件而稿簿內並無移覆底稿或係卽時片覆未經登簿此件片覆之文至今尙未檢獲第中額旣有不符無論此項片覆有無不合而一應中額均已分別移會及至中出不符臣職任監臨未能按照應中之　更正實難辭咎自應陳明檢舉未敢久稽相應請　旨將臣交部議處除由順天府咨覆兵部查照核辦外所有據實陳明檢舉緣由理合恭摺具陳伏乞　皇太后　皇上聖鑒謹奏奉　旨己錄○○臣邵亨豫臣薜允升跪　奏爲自行檢舉仰祈　聖鑒事竊本年武鄕試奉　旨派臣等入闈校閱內場卽據至公堂將額中各字號人數咨會惟查直𨽻續捐餉米並海防圑練城　請加永遠中額二名廣額一次中額一名同日又咨直省加廣一次中額二名臣等再三核算究竟應廣中額幾名並未明晰隨又片咨至公堂請將各項字號應取中額及加廣中額細數開淸以便照額取中旋據咨覆內開順天十一府定額一百零八名廣額二名臣等卽差照來文取中一百十名揭曉之後始知尙有奉准加廣中額二名漏未取中惶悚難名竊思此次直𨽻省加一次中額二名未據至公堂將原奏抄錄知照經臣等片查亦祇稱正額之外廣額二名並未將此次中額二名列入自係遺漏臣等未能詳愼查核亦属疏忽應請將臣等一倂交部議處所有臣等自行檢舉缘由理合恭摺具陳伏乞　皇太后　皇上聖鑒謹　奏奉　旨已錄○○奴才崇绮松林跪　奏爲揀員升補要缺同知以資治理恭摺仰祈　聖鑒事竊查實任新民聽撫民同知廉隅在署廣寍縣知縣任內於光緖八年八月二十五日因病出缺當經循例　題報開缺應以病故之日作爲見缺日期歸八日分截缺係冲煩難兼三要缺例應在外揀員升調奴才等于通省現任州縣內逐加遴選並無卓異候升人員雖有勞續　升及候補同知非現居要缺卽人地未宜實無合例堪以調補之員且該廳界連邊疆地當孔道捕務旣重政事亦煩非勤能隱練之員不足以資治理兹查義州知州福培年四十歲係正白旗滿洲監生由戶部筆帖式調補寳泉局西廠大使同治九年　京察一等截取知縣十　年補寳泉局中廠大使奏請揀發知縣五月初一日奉　旨福培着發往奉天以知縣差遣委用欽此九月十五日到省因前在筆帖式任內襄辦典禮獎叙俟補缺後在任以同知卽補先換頂戴十三年九月委署開原縣知縣到任光緖二年十月十五日奉文實授捐免歴俸四年三月初一日升補義州知州到任六年四月十二日赴部引　見卸事十一月二十六日回任該員年壯才明實心任事以之升補新民廳撫民同知洵堪勝任且該員在知州任內歴俸已滿三年並無承緝兇盜二起四叅及經徵錢粮有關降調處分與例亦屬相符合無仰懇　天恩俯准卽以義州知州福培升補新民應撫民同知實於地方有裨如蒙　兪允俟奉准部覆給咨該員送部引　見所遺義州知州係煩疲難最要缺例應在外揀選升調容奴才等另行揀補合倂陳明理合恭摺具　奏伏乞　皇太后　皇上聖鑒勅部議覆遵行謹　奏軍機大臣奉　旨吏部議奏欽此　○○奴才崇綺松林跪　奏爲揀員升補省會要缺同知恭摺仰祈　聖鑒事竊查奉天府軍粮同知楊桂年因患病題報開缺茲接部文於光緖八年九月初三日奉　旨按後五日行文照限减半計算應以九月二十三日接到部文之日作爲開缺日期歸九月分截缺係衝繁難三字要缺且地居省會管理旗民詞訟時有發審案件並辦理考試應於現任正途人員內酌量升調查奉省並無卓異應升人員雖有勞續應升同知並非正途出身亦無歸候補班內正途出身之員惟查有正途出身現任遼陽州知州徐仰三現年五十八歲係順天東安縣人由　生中式咸豐已未科舉人在鄕候挑同治五年三月初一日引　見奉　旨徐仲三着發往奉天以知縣差遣委用欽此六月初九日到省九年正月由陝甘總局報捐同知升銜光緖四年二月初二日補授鐵嶺縣知縣到任八月在晉賑分局報捐花翎五年三月在協黔分局報捐運同銜奏補遼陽州知州赴部引見六月初十日經　欽派王大臣公同驗放堪以升補奉　旨依議欽此九月初七日領照到省十二月十二日升補到任查該員才具穩練辦事精詳以之升補奉天府軍糧同知洵堪勝任卽歴俸夫滿三年應令照例捐免此係升補省會同知要缺照章免扣叅　處分與例亦符合無仰懇　天恩俯准卽以遼陽州知州徐仲三升補軍粮同知實於要缺有裨如蒙　兪允俟奉准部覆給咨送部引　見所遣遼陽州知州一缺係繁疲難要缺例應由外揀選升調所有揀員升補省會要缺同知緣由理合恭摺具陳伏乞　皇太后　皇上聖鑒勅部核覆施行謹　奏軍機大臣奉　旨吏部議奏欽此　○○李鶴年片　再調署商邱縣事准補太　縣知縣松麟現因患病請假調理所遺商邱孫印務係中繁難兼三要缺應揀員調署以裨地方查有缷署洛陽縣武事陟縣知縣鄒銊老成穩練辦事精詳堪以調署據布政使覺羅成孚按察使豫山查明該員任內並無盜却巳起　叅之案及錢粮有關降調處分核與調署之例相符等情會詳請調前來除檄飭遵外理合附片具　奏伏乞　聖鑒謹奏軍機大臣奉　旨吏部知道欽此○○江南長江水師提督奴才李成謀跪　奏爲恭報奴才巡閱營伍事竣回駐太平府日期恭摺仰祈　聖鑒事竊於本年二月十六日遵例出江巡閱晉駐岳州當經恭摺奏報欽奉　諭旨知道了欽此奴才拜摺後遵卽先赴下游查閱瓜洲鎭標四營轉棹校閱提標五營泝江上巡湖口鎭標五營曁漢陽鎭標四營適値奉　命巡閱長江水師前兵部右侍郎臣彭玉鎭由荆沅巡抵　岳州比經面商一切隨進巡岳州鎭標四營俱按營考察員弁　軍政校閱水陸操防分別獎懲以肅戎政並將巡閱營伍經過各省日期均經隨時曾同各督撫臣具奏在案奴才查閱士江事畢旋卽起椗東下駛抵金陵途次復與臣彭玉麟晤商公事一次旋由江陰馳赴吳淞會操兵輪各船適奴才感冐時症臥疾瀉洩未能撥往現巳調理就痊於九月十三日回駐太平府自當督飭各標營將勤加操練寔力巡防勿許疎懈如有江防應辦要務仍覺時咨商臣彭玉麟會同督撫妥爲辦理斷不致稍涉因循以期仰副　皇上整飭江海防務之至意所有奴才巡閱營伍事竣回駐太平府日期理合恭摺具奏伏乞　皇大后　皇上聖鑒謹奏軍機大臣奉　旨知道了欽此 
 
 

Page 10

 
 
[京報第三百零九號]  
[光緖八年十一月二十六日京報全錄]  
　　宮門抄○旨一道錄前○晉撫張　奏現辦押荒升科擬議辦法摺子○江督左　奏爲請議叙夾片○直督張　奏爲查訊擬結緣由摺子○東撫任　奏爲甄別知縣夾片○十一月二十六日兵部太常寺太僕寺八旂兩翼値日無引　見○禮王等㸃騐軍器完竣覆　命○瑞聨前往　西陵請　訓○莊王請假十日○恩全請假數日○啓泰長有各請假二十日○吏部奏派驗看月官之大臣　派出徐桐張之萬瑞聨邵亨豫恩福薜允升崇勳張佩綸○召見軍機　○○山西巡撫臣張之洞跪　奏爲晉省豐寍官荒現辦押荒升科漸有端緖擬議辦法奏祈　聖鑒事竊臣前以墾荒濟餉爲籌邊善䇿晉省絶少習於邊事堪以獨任之員奏請　特派直隸口北道奎斌典辦豐鎭寍遠廳押荒事宜並請　勅頒空白部照三千張轉發應用均蒙　兪允當經欽遵轉飭設局勘辦在案迭據直𨽻口北道奎斌來稟該道於八月十二日抵晉親歴豐寍兩廳體訪輿情詳審地勢分飭委員前赴各地勘文計豐寍兩廳奉文報墾地十處內有二處尙未指定其餘均經商人放墾應徵押荒其交過商人地價者照直𨽻章程商佃各半分交民戶補交銀一錢塡給部照執爲永業商人名下承銀一錢革退商人不准干預地事拖欠不交勒限監追其有當日未交地價之戶查照部章視地肥瘠按則徵收均令民戶父納不追商人如民戶僅執商約不交押荒無論種田多寡曾否交過地價一槪不准叧佃應徵租銀均遵部章豐寍兩廳歴辦官荒馬廠租則每畝徵銀一分四厘遇閏每兩加徵銀三分每正一兩隨徵耗銀五分王公馬廠每畝加徵私租銀四厘不加閏耗牧地官荒不徵私租統以此次查塡部照爲限其開墾已滿三年者卽造册報部升科自光緖九年起徵其有近日新墾扣至光緖九年未滿三年者俟三年屆滿再行升科聲叙明晰册報存案至地局房租旗蒙直晉委員薪水書役工食心紅紙張勘丈地畝挑掘界壕人夫工價一切用欵均照直𨽻成案於押荒項下撙節動支作正項開銷禀請具奏前來臣查蒙古各旗游牧定例不准私開現擬辦理押荒升科皆係各土公馬廠官荒之地丞平日久變牧爲耕雖云官荒實巳溝塍櫛比無異內地田嚋特以未經勘丈未報升科渙散隱匿流弊百出墾戶領地於商人無官府文書之憑執視若倘來不同世業荒熟任天耕耘不力而旗員衙蠹互串需索子奪不常科派百出且未經升科繼屬私墾遂致大小倂兼强弱魚肉械鬥相尋訟獄煩數此害之中與墾戶者蒙古放墾奼商販勾蒙員以意出入隱匿侵欺頃畝旣無定數承種亦無定名歉薄者竟舍地而去無收穫者或負欠而逃租　虛懸每至無著數百里膏腴之地徒歸中飽此害之中於蒙古者且廣漠遼闊無地方有司之編查地戶雜糅無里正鄕保之約束藏垢納汚散無法紀窩留馬賊藪萃逋逃雖有幹捕窺得蹤跡而徒黨煩衆來去剽忽莫取誰何此又害之中於地方者若不爲廓淸而要束之不特墾戶之受因日深地利之坐棄可惜行且積成悍俗爲草澤亡命所趨必釀爲沿邊之巨患而不可收抬此微臣之所以亟亟籌辦押荒升科固不僅爲區區財稅計也顧其舉辦之牽掣艱難適有不同於內地者蓋各王公馬廠類皆世遠年湮道里四址殊少確証全憑蒙員指示界限含糊約略稍不遂意輒以有碍游牧爲詞自來開辦升科之案一切供支費用無不取之佃民屢有墾種一區而查勘數次無藝之費累百盈千承辦之人久己視爲利藪今旣盡袪積弊觖望者多樂成者少難保不借端爲煽惑之計或且影射啓私放之謀臣迭次文檄痛加指除無論旗蒙印委各員不准仍蹈從前教習現經察哈爾都統謙禧派出蒙員與奎斌所帶各員分投勘辦責令嚴禁需索力戒欺朦指示地界必公必確從前節節攤派索費之弊槪予蠲除曉諭佃民務使深信一經淸丈呈交押荒卽可領照永爲世業毫無擾累不准旋種旋拋不致忽予忽奪則墾戶之害可除昔日私墾私租雖云客民與蒙古平分花利其寔霸犁强割此攘彼爭逋欠逃亡無非蒙古受累從此租有常額戶有定名官爲經徵利可坐享則蒙古之害可除經此變通之後設立鄕里保約稽查一如內地務使人皆有籍之人戶盡編牌之戶妒暴歛跡耕鑿相安廣屯墾以養邊氓淸盜源以靖塞下則地方之害可除口北道奎斌矢懷堅曰力任怨勞規畫稱詳事事求實屢次謁見察哈爾都統謙禧力陳利弊不激不遂約束旂蒙印委各員亦能破除情面前辦張獨多三廳墾務誠信早孚故一經布置民戶咸能敬服現據墾戶彭敦厚等百餘戶聨名呈懇勘丈願支押荒風聞爭奮　恐不及若得蒙古協力自可順勢利導足以仰慰　聖廑所擬章程八條核與直𨽻前辦成案相符由臣咨明戶部立案惟口外地勢散漫村舍蕭條天氣早寒雪霜被野跋涉艱辛十倍腹地而其中地脉不齊或域或沙沃瘠逈異非各員親自履勘酌量上下以定科則必至有佛輿情上年直隸辦理　荒在事各員仰懇　恩施給予獎勵晉省事同一律所派旗蒙印委各員如能遇事和衷力除積習始紙不懈蕆事之後可否由臣查明援案給獎之處出自　逾格鴻慈所有晉省豐甯兩廳官荒馬廠現辦押荒升科漸有端緖擬議辦法各綠由理合恭摺具陳伏乞　皇太后　皇上聖鑒謹　奉軍機大臣奉　旨着照所請該部知道欽此　○○左宗棠等片　再二品頂戴候補道朱之榛經前護撫臣譚鈞培會同前署督臣吳元炳委令會同蘇藩司續辦今屇淸丈沙洲實心經理不辭勞怨爲時兩載有餘始終其事較之上屇所辦成効特著未便沒其微勞合無仰懇　天恩交部從優議叙以示鼓勵出自　鴻慈理合附片具陳伏乞　聖鑒訓示謹　奏軍機大臣奉　旨着照所請該部知道欽此○○張樹聲片　再查接管卷內前據候補道周金章口北道奎斌禀稱懷來縣北永久等行使小錢一案訪係該縣典史賈士魁令禁卒持憑帖赴鋪取錢卽將該舖執事人傳案送縣該典史從中索詐銀五十兩又藉禁用小錢赴城鄕各鋪索詐等情當經前督臣李鴻章將該典史賈士魁奏叅革職飭交藩臬兩司提証嚴究確情詳請治罪嗣據臬司剛毅會同藩司崧駿審得各供據稱光緖五年九月懷來縣知縣吳欽禁止小錢札委典中賈士魁在城巡查十月初九日正値集期有前充禁卒年老告退之王秀蘭及民人白世菖自持憑帖向北永久義成公大興隆三　取錢因攙有小錢向其挑剔致柏爭閙賈士魁查知卽將各舖執事人送縣究辦　吳欽訊供飭北永久捐義谷價銀五百兩義成公捐義谷價銀三百兩照數買谷存倉免其責處大興隆無力報捐責懲完案十二月二十日北永久執事人在市沅自願餽送賈士魁懷平銀五十兩令鋪夥任兆林同尙洛　送往作爲酬謝賈士魁旋卽收受其原訪賈士魁令禁卒取錢從中索詐並赴城鄕各舖索詐訊無其事係輾轉傳聞之誤臣與該司等因查鋪戶錙銖較重未必將銀輕易與人况該鋪等受罰之由係賈士魁送縣所致何以事過之後自願贈銀酬謝謂無索詐恐難憑信又經迭次駁查嚴究據覆田市沅等因賈士魁係奉委查禁小錢之員伊貿易營生深恐得罪賈士魁雖因小錢被其送縣僅止受罰並未辦罪不得不格外周到是以於結案後自願送銀實爲討好起見且送縣究辦者計有三家雖大興隆本小無力而義成公與化永久情事相同如果有意索詐義成公亦必不免今義成公未出一文僅北永久送給銀兩所供出自情願尙非隱飾等情復由該司剛毅等擬議具詳前來除賈士魁等前據詳解因臣在津已飭委代審外旣據該司等屢審並無索詐確據自應就案擬結以免人証拖累查律載官史事過之後而受財事不杜斷者准不枉法諭不枉法贓折半科罪二十兩杖八十三十兩杖九十等語　案已革懷來縣典史賈士魁奉委查出小錢將北永久等執事人送縣責罰完結案係氏縣辦理非該典史所得主持於法無所曲杜惟事後收受北永久餽送懷平銀五十兩合庫平銀四十九兩實属有玷官箴應比照不枉法贓折半二十四兩五錢杖八十律擬杖八十業經革職免其發落北永久雖自願送銀而揆其深恐得罪之辭足見該革員平日永安本分爲商民所側目應請　旨永不叙用逐回江西洪洞縣原籍由地官方管束以示懲儆北永久等行使小錢訊係　出原入非故意攙和其致送銀兩亦爲討　起　從寬免該仍於賈士魁名下追出銀兩還商俾昭體恤知縣　欽因案飭捐前經李鴻章奏叅降請案結應毋庸議臣當嚴飭各屬凡查禁小錢等事此後不准再查佐雜等官以杜擾累違則從嚴叅辦除除備　供招咨部外所有此案查訊擬結緣由理合附片覆陳伏乞　聖鑒訓示謹　奏軍機大臣奉　旨着照所請該部知道欽此　○○任道鎔片　再勞續保舉人員應於到省後予限一年察看甄別茲查有在任候補知縣濟南府經歴陳維現年五十四歲浙江山陰縣人由監生報捐府經歴指分山東補授濟南府經歴同治十年到任因勸辦山西賑務出力保准以知縣在任候補業經赴部引　見現巳試用一年期滿例應甄別據藩臬兩司詳請騐看前來臣因督辦桃園莊堵口大工公出飭藩司崇保代騐得該員年壯才明辦事詳愼堪班本以在任補用臣覆核無異除履歴淸陳伏册咨部外謹附片具奏伏乞　聖鑒謹　奏軍機大臣奉　旨吏部知道欽此 
 
