# 1890 - 197 - 4906197

 

Page 1

 
 
[勸福州水患啓] [  申報館協人]  
　　福州自四月下旬洪水爲災至五月初　更甚民生數萬戶流　蕩　無食無衣甚至屍骼漂没水中蔽江而下　　而　　　　　　　殘　　　見諸報章諒邀諸同仁所共鑒矣本舘前募江浙賑捐荷蒙慨解　　玉　美事今茲　省豈可稍存膜　之心所望　　　人　中養士　源捐　不客傾囊一俟集得若干卽當解往閩垣請同仁善堂爲之散放俾榕　窮民轉徙于炎天毒日中不致坐以待斃則修德　報定當　券待之巳物肅短箋謹九叩首以待命 
[二三十一號畫報告白] [  點齋]  
　　人之所不可必得者曰科名耳曰神仙耳苟有人焉少年而高掇巍　游宦而忽逢仙境則其人之才華卓絶胸襟洒落槪可悲見珥筆者　亦有取焉他若西湖放生之會歐洲人類之殊今皆　繪成圖以助宗少文臥游之趣後仍附　媛圖說准於初六日出售此佈 
[賑物求售] [  申報館協所啓]  
　　本舘開辦賑捐以來蒙海内諸同仁捐助各種貴　早巳製成彩票售完矣茲又承陸續助下七俠五義卅部每部一元二角隸有五十部每部六　吳都法乘一部石印小耕石齋畫譜廿部疫痧草六十本每本洋八分未及編入彩物之中是以另行求售諸君子有情　　救者請臨本舘選購　幾裘成集腋飢民得早慶來蘇乎 
[世變新論軍械第七]  
　　覘世變者於軍械之今異於古而不禁慨然焉夫古昔聖人弧矢之利以威天下是爲有軍械之始蚩尤制五兵而軍械一變厥後日新月異後人憑其聰明才力所製幾不可以數計而要不外乎借此以殺人迨本朝以騎射爲古今冠而又濟之以鳥鎗火器紅衣大砲遂稱無敵至於今則前此之所謂長者又轉形其短矣泰四各國軍械之製精益求精其製造軍火層出不窮自洋鎗出而凡所稱謂鳥槍線槍擡槍之類皆不足恃矣自有洋人後膛諸砲　凡紅衣大將軍等皆失其利吁時至今日而殺人之具可謂盛矣孟子言失人惟恐不傷人函人惟恐傷人故矢人不仁於函人乃以今之製槍砲者言之則矢人之不仁猶爲仁之至者也一矢之發能傷幾人一槍一砲則所斃豈止一二人而又惟恐傷人不多傷人不速且復百計千方求其至多至速之法其槍則各異其名如毛瑟云者士之類不可以枚舉其砲則有恪林克虜伯等名亦不可以指屈一國創之各國皆利而爭購之或且仿造之近來則外洋各國軍械之利實宼古今中國自與歐西通商漸知西人槍砲之善朝仿而夕購之全於今日則亦不少大都英德美三國所製爲多說者謂器旣不一用亦　同雜而陳之隨意以授之勢必至槍砲與子　若枘鑿之不相入兵士與槍砲如秦越之不相親是又何所用之然而人者主之出者奴之揚英者必抑德揚德者必抑美各國皆有所製卽各國皆欲求售誰不自以爲天下無敵亹之莫衷一是反足致害然則辦軍火者又烏可以不　也昨有友人郵來一稿謂有格魯森砲廠所造新式快砲以及砲架子彈等物其中所述式樣之新奇裝放之便捷砲之口徑身長其數不等砲架視乎砲之所宜宜於　則陸宜於水則水其施放便速據云每分鐘可至數十餘出砲門自能開閉十殻自能頂出且開放時無庸一出一洗可直至用畢而後洗上有杪針左右上下隨意所之無不如法僅用砲兵兩名可以每分鐘開放三四十出砲架之靈便亦異乎尋常自有此砲而天下之砲可廢曾聞之西人法國有所謂霍斯盖斯砲雖僅可及二三里之近而一發五十彈聮珠而出此殆其流亞與然砲火之用於今爲烈外洋之製固精中國亦未嘗無人焉前有自署楚北三代直民函告曰有哀祖禮者號曰黄武湖北蘄州人也聞海軍衙門出示招天下奇才異能遂入都上書於醇邸呈制服敵人器用各圖說當蒙醇王收錄撥欵創造指南儀羅盤砲水雷獨雷懸雷飛雷陰陽雷水管儀各利器於己丑年九月間在南苑演放百發百中實能高出西人砲法測量數倍慶邸及各堂官見者無不拍手稱快旁觀數千人無不同聲喝采無奈不善鑽營大爲小人所忌阻千方朦蔽白計傾軋致袁君决計歸隠聞袁君妙法甚多最奇者有避砲火一法非數非數非符咒　從圖書生尅得來果有此法則一切巨砲排槍無論新式舊式槪成無用不但救一時並可救萬世功眞不在神禹之下矣來函所述又如此由是觀之則中國亦未嘗無奇人其所謂避砲火一法袁君因爲小人所忌故决計不爲人罔不爲之深惜余則以爲天下不必果有此事天下不可竟無此言言而可行固屬　事言而不可行亦爲快論然則軍械之製至今日而己成造極之勢物極必變吾恐目前所謂利者又安知不爲後日之害也聖人以　義爲干櫓以忠恒爲甲胄論者或嗤爲迂闊而不知蚩尤制五兵能爲五里之霧而卒不免爲黄帝所擒而後歎古人之言爲不我欺也彼恃其利器以雄視海内者其果可恃焉否耶 
[黃河又决]  
　　西字報登有天津西人信息云龍土廟地方黄河潰决隄岸坍倒周圍二百里悉在水中汪洋一片電線桿巳被冲倒北京至張家灣一帶約五十里地方均有水道路不通人民流離遷徙想辦賑諸君又有奔走不遑之勢矣 
[鳳池藻夏]  
　　神機營總理營務處檄飭馬步各隊知悉現奉王爺鈞諭所有馬步各隊官兵拴養差操各馬著於五月二十二日辰刻一齊點騐除由本處開列差委人員名單禀請王爺點派每隊各二員屆期前往該各隊駐兵廠點馬列等禀覆外爲此檄飭各該隊傳集差操各馬是日晨入廠預備委員點騐○欽差督辦東三省練兵事宜定大帥派委隨員偕弁兵數人進京請領奉軍練兵餉銀已於上月廿一日進朝陽門抵京赴總理海軍衙門投遞文批印領以便由該股司員黏稿禀堂聽候示期開放○客歲皇太后幸頤和園飭修眞武廟諭令海部畫圖處敬繪眞武源流兹聞海部畫圖處自奉懿旨後以眞武源流向無善本博訪周諮幸獲完璧派丹靑妙手數人專繪此幀殫精竭慮已繪成十六頁擬先呈醇邸披閱再行進呈懿覽○廂藍滿承辦摺房事務署佐領驍騎校忠和奉本管都統恩交諭新授副叅領惠　着管五　甲喇事務仍兼　房行走新授印務章京松麟着派管三甲喇並仍兼摺房行走等巳傳知五個甲喇各項查照矣○雍和宫等處大小喇嘛按月支領錢粮例由戶部給發此銀自咸豐初年軍興帑絀喇嘛錢糧迭經 
 
 

Page 2

 
 
减成支給陸續添成始咽至十分之四前歲特奉諭旨已將京師官兵俸餉規復舊制支放十成嗣後各項馬乾官員隨甲等項領欵　熱河等處餉銀援案奏復舊章而喇嘛月支　粮亦在正欵餉項之内近經中正殿援請仍復舊章全數支領旋議以國帑未充碍放十成所有喇嘛月支錢糧應先再加一成連前共放五成以示體恤一俟庫帑充足再行全數支領等因巳咨明喇嘛印務處遵照矣○新授内閣學士兼禮部侍郎銜祥仁趾中書侍郎麟巳將烏里雅蘇臺　贊事宜交卸由驛馳回京師於上月十七日抵都進德勝門卽歸蔣養房胡同本宅遵繕滿洲請叩聖安摺二分於次晨三鼓齎交奏事處　遞仁趾中　侍郎趨詣西苑門齎交膳牌於軍機處呈遞是日適上出海求雨遂召令祥中書侍郎卽入海略詢邊務中書侍郎剴切奏對畢遂退出○上駟院爲咨行事本院現懸司鞍　轡等缺　章咨取護軍充補相應咨行貴營　於護車中擇其年富力强熟悉鞍馬者保送數人造具印册並木牌二分於五日内咨送本院以憑禀堂傳期揀補○山西巡撫部院移咨廂藍旗滿洲都統稱山西大同鎭　中軍游擊一缺查有山西儘先補用游擊清弼係都京廂藍滿愛興阿佐領下人請補現准部覆准補是缺巳檄飭該員赴任除咨明兵部外相應移咨貴旗都統查照○京師自夏以來雨澤稀少皇上設壇祈禱上月十八日晨甘霖大沛淋漓竟日土膏一律沾潤得雨五寸上以昊穹垂佑擇廿一日敬謹報謝並諭大高殿覺生寺卽行撤壇惟彼兩處遴派僧衆道衆唪經祈禱旬日於兹尙著微勞於頒諭旨所有派出在大高　覺生寺唪經祈雨之道衆僧衆着每名賞給一兩重銀錁個廣諸司給發 
[烟臺近事]  
　　東海關道盛　察於上月十八日回轅兼理道篆魯太守交卸後於廿一日回登州任所日内將舉行府試矣○道署例於夏令配製藥茶以給病暍者本屆仍援例舉行受其賜者頌聲載道○上月初九日得雨後田疇一一望靑葱十九日復得大雨由是霖潦不已旬餘未見日光胼　胝足者流咸望天公速放晴　庶禾苗不致壞爛也○宿雨初收迤南山麓間野菌叢生村人多採以爲食有某甲者見一菌大如栲栳携歸煮以爲湯食而中毒幾戕其生以口腹之微而傷性命豈君子所爲乎是故我人當以節飲食爲先務○某姓樂工　自婚者家途遇一狼横　當道奔而踣於石觸所荷鉦鏘然作聲狼聞而遠遁乃徐徐起尋他徑而回○東西大道被水浸淫土脉鬆浮騾馬多陷於　淖他鄉游子當乂歌行不得也哥哥矣○甲河口剝渡船任意勒索渡資賈客脚夫因之裹足爲民父母者曷弗設法懲之○小竊之流門分類别曰日在　上攫物者謂之背白人皆知其技倆遠而避之近又有僞作醉人者步履蹣跚見人　捱近身旁噥噥絮語人以其醉也置之不理日前有一抱布求售者一眨眼已被若輩抽去幾匹豕突狼奔竟如巳服醒酒湯宿酲頓解是又小竊中别開生面者也 
[閩振紀聞]  
　　福州大水情形已登前報兹聞城内外士民曁鰥寡孤獨之無告者到善後局紛紛遞禀不下千萬人督辦省會保甲總局楊晴川觀察關心民瘼檄飭城内八段委員凡被水之處挨戶清查城外歸南臺分局委員稽查其中混名揑禀者亦所不免委員親臨查勘將清册標明以呈憲核上屆大水丁雨生中丞拯恤城鄉無處不到民生賴以安全至今猶嘖嘖稱善此次各大憲實心辦理使被水災民同登袵席當不讓丁中丞專美於前也普安堂籌賑局紳士清查城内貧民委係被水室如懸磬無人依靠者得三四千家先由公正紳士親行查勘一次後復貼條於本人門首再由紳士憑條給錢如此核實散放欵不虚麋人沾實惠　乎銘思感德者異口同聲也 
[荔灣消夏]  
　　南臺梅嶺地方有賭棍陳灶灶開塲聚集賭徒日夜爲　蒱之戲該叚保甲委員康少尹查如不動聲色帶局勇十餘名到地拿獲先令局勇數名將號衣暗藏袖内裝扮平民衣服溷雜塲中以爲内應少頃少尹始　勇圍擒各賭徒紛紛逃竄惟　灶灶被獲少尹坐堂訊問陳供認不諱磕頭懇恩少尹大怒　子吾責拘押候辦○尙幹鄉林姓有園數　種植荔樹十分茂盛有同族某甲向購荔枝數斤價　議定因尾找十二文彼此爭口甲以毒拳相報以致林受重傷間己具禀閩署後經人調處方得息事又東關外某甲家因小孩買糖爭換小錢一文竟將賣糖之某乙兇打一頓乙無法伊何亦到縣指禀後聞調停無事雞蟲得失何足計較彼昏不知動輒以細故擾釁抑何愚　○南臺妓　林立有林寳　者丰姿絶世尤善歌一曲琵琶壓倒潯陽商婦由是名動王　得纒頭資無　近聞有豪客出黄金千兩爲之脫藉在阿郎厝卜築香巢柳色靑靑不許他人攀折但願自此從一而終勿再飄茵墮溷庶不使菅華笑人也○省倉平糶局日糶米六十餘斗城鄉貧民紛紛來　踵趾相錯上憲又遴委平星丞可馬元奎到局襄理其事顧爲勤愼福州養濟院係痲　人棲身之所　防他人沾染也有孀婦黄陳氏故夫　　　玉樹之無依幼子啼飢嘆黄粱之莫繼家無鼠食命若鴻毛尤不幸者長子某中　罹　疾於上月底入　濟院内居住閩俗凡痲瘋人入院左右鄰於前後三天皆不舉火謂之走癩該氏家貧如洗種種爲難長邑林孝廉振光惻　憫之立卽解囊持贈并將氏生平苦節縷述於仁人君子之前期共推解以延母子之命洵好行其德者也○某氏婦秦以悍潑著名前日　省會育嬰堂强要賑卹吵閙　常司事置之不理喝令堂丁曳之出外氏厲聲大駡將髮解散倒　圖詐旁觀皆斥其非氏自知理屈始赧　而去省垣米　昻貴大水後有增無减現在上白米每升須錢五十一文辛官有平糶　舉近日米價稍平小民得遂餬口之計矣○總理霆　營務處李海樓觀察當中法失和時隨左文襄來閩辦理軍務後因法事敉平賦閑在家長門統領曹軍門陸路提督孫軍門皆以客禮待之居年餘度臺鬱鬱　得志復咽閩省觀察老成謹厚志趣落落不夤緣奔走故不容於世近聞孫庚堂軍門晉京陛見觀察巳隨之偕行云○旗人松普廉中毆斃秦家連一案巳登前報兹聞委員馮司馬會同理事　吉司馬提出訊問松普廉中皆狡供不承官大怒喝令跪練笞責未知將來如何定讞也 
[湖山藻夏]  
　　杭州省垣壩址門外半山娘娘廟香火頗盛每當春間善男信女攘往熙來廟祝藉此香錢　囊常滿有某氏婦乘一小舟進香了愿適逢天熱船中鬱悶異常洎登岸至山門約有百餘步恐手不潔　河濱洗之忽覺　暈眼花立足不住廟　見之妄謂爾干　怒矣當代禱之急　神前喃喃默訴携爐中香灰少許濳和以藿香青蒿等藥用水灌下閱兩刻許病巳霍然於是故神其說謂爾須捐助燈油十斤香　洋銀四元方保無後患否則恐娘娘餘怒未平也婦乃唯唯而去噫惑世誣民至於此極不知官斯土者亦思執法懲之否也○豐樂　直街覺苑寺旁有空屋一椽寄放壽具某日午後有偷兒乘無人時掩入竊取木凳竭力一抽凳足折斷壽具倒下壓其左脚痛不可言狂呼一聲四隣畢集急將壽具扛起偷兒已血肉狼藉幸筋骨未斷乃匍匐而咽○湧金門金華廟於去歲興工攺建規模宏敞丹靑煥然好事者定於六月初一日賽會　神於炎天烈日之中作無益有害之事神如有靈必不見許也 
[上海縣陸示]  
　　爲曉諭事照得本邑櫃收洋價向因市價攙雜短缺由朱前縣詳奉各憲核准照市每元减錢二十五文循行已二十餘　兹本縣蒞任檢核案卷體訪輿情從前詳减之時每元係易錢一千二百餘文現在洋價巳跌至一千文左右若仍照原减數目辦理似未平允當巳攺爲每元少减五文照市只减二十文設櫃接征並禀明藩府憲及諭櫃書照辦在家兹恐粮戶或未周知合行出示曉諭爲此示仰　邑糧戶人等知悉爾等須知完粮洋價現經本邑攺爲照原案少减五文係屬核實體恤爾等完納錢粮或洋或錢仍聽自便如有自以洋銀換兌錢文完納者櫃書均不得厭盤核之煩惟完粮例用制足各花戶亦不得短串少完其各遵照毋違特示 
[上海縣陸示]  
　　爲曉諭事照得本邑城廂内外居民稠密街道偪窄向設清道局雇夫打掃由各鋪戶捐貲濟　循辦巳廿餘年　由董 
 
 

Page 3

 
 
辦或由縣辦更替不一兹本縣莅任接辦查核此項月捐原設每月八百餘千前年四月加增月二百餘千至本年正月裁减四百餘千尙　每月應收六百餘千以裁剩每月應收之捐抵額設每月應　之費本有不敷錢四五十　而各　戶尙有力難照捐之人今由本縣將用項格外樽節凡　設者内打掃夫路燈等什支一律自爲備辦又所設委員司事薪水勉力格外裁併省出每月客骼欵項再　捐錢分别裁减以示體　現定從六月初一日起除原定月認百文以上各戶其力尙能好義急公應仍照原數捐收外其餘月認三十文以下之貧苦小戶輸助較難槪子成免所有　文以下至三十文以上各鋪戶亦不得不量加體恤减爲九折收繳仍于月終將用欵榜示曉諭後按戶給發收照俾昭憑信爾等須知城廂街道之窄萬不能不雇夫設局雇夫打掃現在减捐於裴前縣甫經大减乙後而所用清道看栅載垃圾各夫均係按　派事計口授食勢不能稍有裁汰就此次裁剩每月應收錢五百零十餘千抵支每月核實應用口粮等錢六百餘千已有不敷零十餘千須由縣按月捐墊爾等應　之項務各按期照繳切勿再有延宕至各鋪認捐細數仁各段派夫花名曁每月應用額數另行開單榜示每逢散發夫役工食擬請在城大善堂紳士一位會委點放以示大公本縣爲立法經久起見不憚煩瑣示諭其各遵照特示 
[强奸幼女]  
　　蘇人　甲現在英租界六馬路開棺材鋪其子某乙年己二十六歲昨與隣家年祗六齡之女孩嬉戲竟行强姦女孩受傷頗重痛極哭喊乙懼而奔歸孩之父母詢悉情形尋乙理論旁人咸抱不平衆口附和　乙至捕房諒當暫押解送公堂訊辦夫奸而用强已爲法所　宥所以二十六歲之男子强奸六歲之女孩是更出情理之外矣 
[墮河遇救]  
　　前晚有人行經滬城喬家浜偶一不愼失足墮河大聲疾呼經人救起說者謂時逢潮落是以得慶生全如在水漲　則無望矣然則行路者可不隨處留神哉 
[定期會訊]  
　　王芝記等八戶赴英公堂　同昇錢莊倒閉欠銀七千餘兩節經蔡二源太守提案訊供未經斷結昨遂將同昇莊司事王某解送上海縣陸大令查得該莊主沈炳順係洋商用人是以商請太守定於初六日　齊人証赴公堂會訊核斷 
[縣訊欠銀]  
　　恒德廣貨店主周書年控姚守正吞銀縣訊情形已登前報前晚陸大令飭提覆訊周訴稱店中曾與姚所開　源絲號往來被欠銀五千餘兩自願將底貨作抵不料突被　控法捕房心實不甘叩求明察旋有福聚公盤記等號夥投案請追姚所欠銀一萬餘兩姚供稱恒源絲號實與周股開虧欠各銀本可彌補因被周硬搬存貨遂致閉門所欠福聚公等銀理應由周料理周夥忻伯琴訴稱被姚欠銀確曾經手現在周再三　逼叩求着姚繳清高其才訴稱在福聚　爲夥姚於前歲之杪商借銀兩據云卽日還楚因將所收帳銀七千餘兩私借　姚號主並未知悉今遭波累叩乞恩寛大令細加盤詰各執前詞遂謂姚供與周股開恒源諒有其事惟當時未立議據以致紏葛不清存貨應變價公攤以了其事現在福聚公等欠銀無着姑准周於三天内理明禀覆姚高忻仍着分别收所 
[捕頭謝步]  
　　上月二十八日之晚法界張燈道憲恐匪類横行因札飭城廂内外各局員親帶勇丁隨時彈壓前日謝副捕頭督同巡捕數名赴局道謝禮也 
[英界公堂瑣案]  
　　法蘭西人波羅仁　稱我之馬夫方寳生被洗衣作工人王才甫等打傷爲此報捕拘案請爲究辦方寳生供在洋東處爲馬夫上禮拜四小馬夫出外溜馬被洗衣作工人等攔路嬉戲致馬跳躍與論恃蠻拉碎衣服小馬夫回來告知我不與計較及至禮拜六　與小馬夫同牽馬匹向外小馬夫見王才甫向我言卽是此人拉破衣服我向王言以後小馬夫在外溜馬爾等不得欺負王卽動怒大肆咆哮俄而奔到洗衣作糾集許多工人復來將我亂打頭面腰膀受傷尙無大碍惟腎囊被伊　傷甚重適洋東之侍者到來見此情形告知洋東報捕拘獲王才甫解案請爲騐傷究辦我受傷後回家延醫治傷須兩禮拜方可　效侍者稱見方被許多人亂打喝阻不依告知洋東報捕是實小馬夫供禮拜四出外溜馬　過洗衣塲適有王才甫與穿藍衣之人玩耍阻住去路我已讓開伊等又繞至前面與之理說不料伊等大聲言此路豈祗能馬行者耶旋卽逞蠻致被拉碎衣服餘供典方寳生同王才甫供並無阻路逞蠻之事蔡太守問方及小馬夫爾等認明王才甫否答稱認明太守又問小馬夫尙有穿藍衣之人如或拘　爾能指認　答稱尙能指認太守再四究詰王才甫堅不承認巡捕頭命包探王阿二上堂稱前日拘王至捕房時王自言與友人飲酒過醉致　小馬夫口角起釁今又抵賴太守　王爾旣在捕房供認現在豈容狡賴王始語塞又據醫生某甲上堂稱醫治万傷頭面腰膀皆無大碍惟腎囊傷重迄今漸見輕鬆太守商之梁副領事飭將王才甫押候方寳生醫治痊愈再行覆訊○包探張松樵稱緝獲積竊趙德才搜出質押等票弔到衣服洋傘小烟筒自鳴鐘　件係失主丁炳南等七戶失贓今將人贓送案丁炳南陸恒生王小毛張江福楊　龍張　金及妓女王雲仙遣女傭投案均報失竊衣物由捕房包探緝獲人贓請爲給領該竊犯趙德才供寗波人前已疉犯行竊今又連竊幾戶尙求施恩質押鋪　呈票請追押本蔡太守商之梁副領事判積竊趙德才發巡捕房管押一年期滿遞藉贓交各失主分别認領質押鋪請追本錢太守謂此係竊贓例不准追斥退○包探陳阿九稱陳錦堂報失銅板值洋八元查獲葉茂茂認竊吊贓送案陳錦堂投案請爲領贓葉茂茂供初犯行竊嗣後不敢再犯祭太守判葉茂茂管押二十八天以示薄懲贓交　錦堂領去○包探江阿三稱竊賊阿海前因犯竊送案管押期滿釋放出外曾不多時又往陶沙氏家行竊衣服四件馬禮水家竊衣五件拿獲時祗存當質押票爲此吊贓送案陶沙氏供本邑人年八十二歲丈夫早故兒子以我信天主教不認我爲母無奈藉洗衣針綫餬口所借舊屋半間當日因到教堂去門已鎖好詎被扭鎖行竊衣服四件今雖吊到尙少從前失去之四件馬禮水請爲領贓竊犯王阿海認竊求恩當　押鋪夥呈票請追本錢蔡太守謂質押等鋪本錢向不准追惟當本須償一半該包探禀該氏之贓當在慶餘當鋪計當錢一千二百文太守喟然曰該氏年老窮苦諒難償本隨問該氏爾能繳償一半當本否答稱無　如要償還容出外措借太守諭當夥曰該氏窮苦堪憐免其繳償該夥答稱甚難覆命太守謂何難之有爾當告知主人本分府勸爾主人做好事　　包探該氏尙少衣服如何答稱王阿海新近釋放祗竊二戶均已吊贓該氏前失之衣决非王竊容再查訪太守判王阿海笞一百五十板發捕房管押一年期滿再笞一百五十板贓交該氏及馬　水領去○華捕稱仁濟醫院門前街道不甚寬暢斜對面有馬房前因違章在門前配裝馬車拘案奉判罰洋今又違章再拘馬夫吉玉郎解周玉郎供偶然違章以後不敢察太守以周玉郎係第二次違章判罰洋二元撥充西醫院經費如再違犯定當科罪不僅薄罰了事○印捕稱昨在坭城外見王林瑞所駕馬車飛駛爭先我以其違章追拿伊極力奔逃我被擦傷右脚追至北京路由一百五十四號華捕阻獲王林瑞供並無爭先奔逃之事蔡太守問一百五十四號華捕何在巡捕頭稱該捕今未到案太守飭將王林瑞暫押俟禮拜三傳該華捕到案質証○包探何瑞福查得東洋　夫李墨郎有珠花一枝托施春江質洋二十二元爲卽拘拿吊到珠花解由蔡太守訊據李墨郎供明在路拾得托施質洋各情隨飭暫押珠　存捕房以待失主來認倘十四天内無人承認發還質鋪等情已列前報昨據該包探聲稱並無人認珠花呈堂質鋪夥聲請給還姑准發還惟李墨郎施春江仍交保候示○包探唐寳榮稱王周氏報失衣服查獲竊賊王阿六吊贓送案王周氏投　請領贓物王阿六認竊求恩蔡太守判王阿六管押二十一天以示薄懲　交該氏領去○包探黄世福稱緝獲 
 
 

Page 4

 
 
竊賊張長林起到衣服係繆春山朱錦山等之失贓　將人贓送案繆春山朱錦山投案領贓張長林認竊求恩祭太守判張長林管押一月贓交失主分别認領○倪陳氏之兒子到老虎灶買熱水被老虎灶夥張裕彩潑傷兒子之背由桶解案蔡太守飭將張裕彩押候孩子醫治痊愈再行訊斷昨據該氏挈子上堂稱傷已痊愈然張裕彩亦是　心悞潑熱水請免究辦小婦人係窮苦之人該老虎灶係　人所開允給養傷費聽憑略給些須可也太守謂該氏雖屬竊困心地殊爲明白旣求免辦應准所請飭差帶張裕彩交店主婦略償該氏養傷費卽在該夥工資上扣算可也 
[法界捕房紀事]  
　　有一小孩年約十壧齡口操崑山音自稱其母在滬傭工隨人來訪訪之不得慟哭中途巡捕見之帶入捕房暫押昨　經備捕頭問明情節着自行出外找尋如仍不見可回捕房以便給資回去○某甲之婦素愛畜鴨雖不能如陸魯望之自呼其名而丹　翠衿唼花逐浪凭闌閒看亦足怡情前日一鴨　入比鄰某乙家淘米缸以游以泳乙婦見之將鴨擲斃甲婦興師問罪娘子軍相持不下扭作一團適有巡捕前來一併帶入捕房管押昨晨經人保出備捕頭令於明日投公堂　訊○有對買賊向護城河畔某新衣店購衣乘間竊取雪靑紡绸馬褲一條店夥見之扭送捕房請辦捕頭着押候解送公堂某烟館傭人竊取紫銅水罐由巡捕拘至捕房捕頭令管押至晚間如無失主到來卽行開釋○甲乙二人互扭至捕房先由甲訴稱乙係　徒欲將賭具賭檯寄存家内家中人不允以致滋閙不休乙則低頭無語噤若寒蟬捕頭謂甲與賭徒往來亦非善類着一併押候送懲○小工某甲髮稀若秃鶖並不知其姓氏時向爲小生意之某乙硬借洋銀不遂所求將乙毆傷因呼巡捕拘甲入捕房管押 
[來信節登]  
　　昨有石筍里方滄洲氏致書本　云族人某貧無聊賴於本年四月杪倒斃申江有同鄉嫗　而憐之致信於僕因念同宗之誼不忍令其埋骨異鄉爰冐暑至申詢之善堂則已瘞諸義塚逐雇土工刨起載回因念滬上之善士多矣所爲善事亦已思慮周詳矣竊欲　貢芻蕘者凡人病臥街頭難保其必不可救倘竟　　不顧不免絶其生機所望有力者購隙地一區分建棲流所治病院施棺棧於一處遇有病人在路卽送往病院醫調如有生機轉發棲流所留養設竟　斃則由棺　收屍如是行之方無遺憾而尤願善堂義塚必擇高燥之區勿致所瘞屍骸被水沈浸　功德無限定當食報靡涯矣來信所言大略如此本館以其有關善舉因刪削而列諸簡端 
[减膳振飢]  
　　此次八閩水災極重平協振　兼募閩　以來屢蒙諸大善士解囊助賑不分畛域兾拯顚危昨又承成茂順六月分吃素節省洋十元助振閩省水災拜登之下除　付收條外合誌數語以代災民叩謝 
[書畫助賑]  
　　莫釐葉愼齋之草書吳炳卿　人物仕女皆　蜚　藝林兹願以潤資全數充賑是亦仁者之用心也爰將潤格列左葉愼齋書潤堂幅六尺五尺四尺八角五角三角楹聨同屏條减半紈摺扇每一角半琴條對同杭扇加倍吳炳卿畫潤紈摺扇冊二角琴條二角五分四尺中堂六角五尺八角六疋一元二角泥金加半點品另議由抛球場戲鴻堂經收遠處信資自給 
[來啓照錄]  
　　啓者　堂前承陳杏汀善士捐助大中茶用紅茶葉一百斤後又續助暑藥捐洋兩元昨又蒙江馥庭吳渭川兩善士助來川樸四捲　重四十五兩足見諸善土仁心普濟拜領之下莫名欽佩用登報端以鳴謝悃[  保安堂啓]  
[惠藥鳴謝]  
　　炎暑當令痧氣盛兹承保安堂曁同仁輔元分局惠贈蟾酥丸臥龍丹等痧樂囑爲隨時方便是眞善念所通愈推愈廣者也拜登之下合誌數語以鳴謝 
[浙省撫轅抄]  
　　○十三日李寶章禀知藩司委辦衢州鹽局禀見叩謝吳蓉禀知藩司飭知請　嚴州同知缺叩謝巡檢徐璧華禀知藩司飭知准補鄞江巡檢並奉札飭赴任禀安叩謝○十四日江蘇候補遊繫吳杰由蘇　浙禀到禀見卽辭○十五日試用丞舒占春禀知藩司飭知咨補嘉興縣丞叩謝　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[芹儀賑]  
　　謹啓者頃奉到九牧堂林　士因少君院試高捷諸友惠賜　儀洋二十元因念閩省水災　切待賑孔殷照數移賑聊爲　助云云足徵林善士之痌瘝在抱樂善爲懷　日之芹儀移助鴻嗷戴德他年則蕊榜宏開雁塔題名可爲哲嗣而操左劵矣請登報章謹申謝悃[  上海六馬路仁濟善堂籌賑公所董事施善昌等謹誌]  
 
 
 

Page 10

 
 
   
 
 

Page 11

 
 
[光緒十六年五月廿四日京報全錄]  
　　宫門抄○發抄硃批四道○護新撫魏奏挾嫌謀殺夥斃人命核明定擬摺○又奏疑奸起釁門殺人命核明定擬摺○都統　奏飭　府赴任片○又奏圍塲總管接印任事片○又奏揀補口外要缺知縣摺○又奏委署知州片○又奏　復巡檢片○　　二十四日理藩院鑾儀衛光祿寺正藍旗值日侍衛處引見二十七名○橚貝子恩棠各請假十日○　公續假一月○麟書續假十日○順天府奏京師得雨深透○倉塲奏漕船五日回空○召見軍機崑岡崇光○發抄李　章奏貴州運解巨木請由管廠司員騐收奉硃批着照所請工部知道欽此○又換防官兵援案核計鹽菜　折奉硃批該部知道欽此○又原任寗紹台道顧文彬捐建專祠奉硃批着照所請禮部知道欽此○又秀崑補張家口都司奉硃批兵部議奏欽此○謙禧奏遵保熱河駐防練軍各員請奬奉硃批該部議奏單併發欽此○○頭品頂戴護理甘肅新疆巡撫布政使臣魏光燾跪奏爲挾嫌謀殺　斃人命核明定擬恭摺仰祈　聖鑒事竊于　縣纏回買賣卜挾索帳詈辱之嫌起意商同尼牙子轉約他易爾再一董夥　漢民謝紹　身死一案據署于闐縣夏　衡騐明獲犯詳署和闐州劉昭南解署喀什噶爾道向邦倬審明咨鎭迪道兼按察使銜恩綸轉詳前來臣覆加查核緣纏回買賣下尾牙子他易爾取供後病故之再一董均籍隸十闐縣種地度日與已死漢民謝紹春皆相熟識買賣下買過謝紹春棉花價銀八兩陸續還銀七兩下欠未清光緒十五年四月十三日謝紹春路遇買賣下追索欠帳買賣下央緩謝紹春不允大肆詈罵二十四日謝紹春　買賣下坐索　閙經街隣勸散買賣下因此挾恨起意謀死洩忿一人不能動手探知尼牙子曾替再一　他易爾作保各借謝紹　銀兩未歸屢被謝紹春窘辱於五月初三日往尼牙子家中商議將謝紹春謀死尼牙子應　轉邀再一董他易爾亦皆　從於初四日夜三更一共四人他易爾隨帶木棍餘俱徒手同抵謝紹春門首買　不　牙子在外瞭望再一董他易爾上屋由天窓卜房燈猶未息　謝紹春睡熟再一董濳至牀邊狠揢住謝紹春咽喉他易爾用棍連戳其左太陽致謝紹　登時殞命他易爾等開門出外會見　賣下等告知已將謝紹春致死各散隨據鄉約投騐獲犯訊供通詳詎再一董原患癆疾於取供後病故詳明委騐由縣覆審議擬詳州解道咨兼按察使銜核轉臣覆核無異查律載謀殺人造意者斬從而另功者絞不加功者杖一百流三千里等語此案纒回買賣下挾謝紹春索欠詈駡之嫌起意商同尼牙子轉邀他易爾與病故之冉一董將謝紹春謀殺身死　賣下合作謀殺人造意者斬律擬斬監候他易爾再一董聽從下手合依從而加功者絞律擬絞監候秋後處决尼牙子聽從謀　並未加功合依從而不加功者杖一百流三千里律擬杖一百流三千里再一董於取供後病故應與訊無凌虐之禁卒人等均毋庸議各犯所欠銀兩　行追給謝紹春親屬具領屍棺飭埋再一董係帶病進監所有監斃絞犯一名管獄官職名邀免開報是否允協除全案供招咨送刑部外合將挾嫌謀殺夥斃人命核明定擬緣由恭摺具陳伏乞皇上聖鑒飭部議覆施行謹奏奉硃批刑部議奏欽此○○頭品頂戴護理甘肅新疆巡撫新疆布政使臣魏光燾跪奏爲疑姦起釁鬥殺人命核明定擬恭摺仰祈聖鑒事竊英吉沙爾　纒回托手大因疑伊妻只提比比與克比通姦口角起寡戳傷克比身死一案經者英吉沙爾廳同知李慶棠騐明獲犯訊供招解署喀什噶爾道向邦　審明咨鎭迪道兼按察使銜恩綸核轉前來臣覆加查核緣纒回托手大籍隸英吉沙爾廳種地度日與已死克　素識無嫌托手大娶妻只提比比多年和好近因家貧只提比比常回娘家店住托手大恐有外遇憶及岳家常呌克比織布遂疑伊妻與克比通姦投鳴鄉約同至岳家說明以後不准克比來　光緒十五年十月二十五日托手大受雇出外十一月初八日回歸見妻外出諒回娘家初九日往接中途遇妻托手大仍往岳家探問行抵岳家門首見克比在内織布托手大生氣斥說克比不是好人曾投鄉約不准來往克比聽　不依斥　托手大回駡克比赶攏撲毆托手大順拾譏旁小刀冒戳劃傷克比鼻準克比舉左脚向蹄托手大閃側用刀戳傷克比左骽　比扭住托手大胸襟撞頭托手大情急用刀　戳　傷克比左脇倒地經木沙比比喝　不料　　　　　　　命　　　　　供詳道咨兼按察使銜核轉臣覆核無異查律載鬪毆殺人者不問手足他物金刃並絞監候等語此案托手大因疑姦口角起釁刀傷克比身死自應按律問擬托手大合　門毆殺人者不問手足他物金刃並絞監候律擬絞監候秋後處决只提比比訊與克比實未通姦應與救阻不及之木沙比比均免置議無于省釋屍棺飭埋兇刀　結銷燬是否允　除全案供招咨送刑部外合睚疑姦起釁鬥殺人命核明定擬緣由恭摺具陳伏乞皇上聖鑒飭部核覆施行謹奏奉硃批刑部議奏欽此○○謙禧片再新授承　府知府啓紹巳於四月初六日到郡當卽飭赴新任以專責成其前任知府廷杰三年俸滿業　交卸府篆　宜　咨該員赴部引見據熱河道恩艮詳請具奏前來奴才覆核無異除給咨並檄飭遵照外理合附片陳明伏乞聖鑒謹奏奉硃批史部知道欽此○○謙禧片再據新任圍塲總管玉書於光緒十六年四月初二日接印任事並據　理圍塲總管右翼翼長永銘交卸總管印信歸翼當差各等情呈報前來　分咨戶兵二部及廂黄旗滿洲都統查照外理合附片奏聞伏乞聖鑒謹奏奉硃批知道了欽此○○奴才宗室謙禧　　奏爲遵照定章揀員請補口外知縣要缺以資治理恭摺具奏仰祈聖鑒事竊查豐寗縣知縣　昌前經調補平泉州知州業經奉部覆准所遺豐寍縣知縣一缺係口外要缺例應在外揀選請補查奏定章程内開嗣後濼平豐寗二縣缺出毋庸定爲一調一補由該都統會同直隸督臣先儘口外揀發及勞績保留熱河補用各員内請補等語兹查有揀發知縣何希遜現年五十二歲係陜西興安府石泉縣人由附生中式本省己已年補行壬戍甲子科舉人甲戍科會試中式進士殿試三甲以知縣選用在部投供光緒九年十月十五日蒙欽派王大臣揀選南城兵馬司正指揮矺辦練勇局平糶局等差十年二月十五日由吏部奏請欽派大臣揀發熱河知縣是月二十日騐看二十一日奉硃筆圈出以知縣發往熱河差遣委用欽此三月到郡歴經委辦發審礦務各局差務十年十二月委者濼十縣事十一年七月交卸十三年七月復委　濼平縣事十二月交卸十四年九月又委署赤峯縣事十五年三月交卸查該員何希遜才具明敏辦事精評以之請補豐寍縣知縣實堪勝任核與定章亦屬相符據熱河道恩良詳請奏補前來合無仰懇天恩俯准以該員何希　補授豐寗縣知縣如蒙兪允該員由揀發知縣請補知縣毋庸送部引見所有遵章揀員請補口外知縣要缺緣由理合會同直隸督臣李鴻章合詞恭摺具奏伏乞皇上聖鑒謹奏奉硃批吏部議奏欽此○○謙禧片再查豐寗縣知縣　　現經奉部　准其調補平泉州知州當經飭赴新　所遺之缺自應委員接署以專責成查有揀發知州蔡宗翰心地明白辦事精　堪　　　據熱河道恩良具詳請奏前來除先行檄飭遵照外理合附片陳明伏乞　聖鑒謹奏奉硃批吏部知道欽此○○謙禧片　　奉光緒十五年三月十六日恩詔内開同治元年以來曾經任用現已革職官員除大計貪贓及居官不職各員外若事係寃枉被革果有才力堪用者該督撫查明詳開緣由奏明請旨等因欽此當經轉行遵照在案兹查有已革前豐寗縣大閣兒巡檢孫原植現年五十六歲係江蘇長洲縣人由監生遵例報捐從九品嗣因防守黄河兩岸出力迭經奏保補巡檢後以縣丞用光緒五年補授建昌縣　牛營子巡檢九年調補豐寍縣大閣兒巡檢因獲盜出力保俟補縣丞後以知縣用於十二年俸滿回省歸縣丞班候補十四年三月因前在大閣兒巡檢任内委騐豐寗縣客　熊得山被人毆斃一案失查件作相騐不實經奴才奏叅革職今旣恭逢曠典查辦廢員該員年力尙强僅止失查被　並無贓私欵蹟據熱河道恩良詳請具奏開復前來奴才查西圍巡檢張源灝因禀報失實被議革職經奴才援引恩詔奏請開復奉旨賞還原職在案今該員事同一律且年力尙强檢查被叅原案亦無貪婪不職重情可否仰懇天恩俯准將已革巡檢孫原植開復原官歸原省補用出自逾格鴻慈奴才未敢擅便理合附片具陳伏乞聖鑒謹奏奉硃批着照所請該部知道欽此 
 
 

Page 12

 
 
[光緒十六年五月廿五日京報全錄]  
　　宫門抄○諭旨一道錄前○分選單○發抄硃批五道○將軍裕奏循例詳查緣由摺○江督曾奏總兵等病故議卹片○又奏總兵等留江酌用片○又奏飭運使赴任片○又奏委管帶防營等缺片○將軍裕奏揀補尙膳人缺摺○浙撫　奏附貢生捐賑建坊片○又奏貞女捐賑建坊片○五月二十五日吏部翰林院廂藍旗值　侍衛處引見二十八名○施佚祁世長薛允升各請假十日○吏部奏派考試學政學錄派出閱卷徐中堂翁同龢景善搜檢睿王熙敬文興白桓彈壓克侯○兵部奏派演放水師砲位派出德銘托倫布○侍衛處奏派代進内大臣派出容貴○提督衙門奏續獲盜犯小金等六名請交刑部○召見軍機貴恆文秀○光緒十六年五月分選單知府廣東韶州張賡颺江西甲同知江蘇蘇州恩壽廂藍監通判江西饒州李家駒江蘇監江蘇常州李彦鍾安徽監知縣浙江臨安楊宗瀛江蘇舉山西榆社餘承熊正藍監湖南會同柳思誠江西甲湖北竹山葉維藩安徽監廣西興業徐引源直隸兩廣東文昌李樹聲四川吏員惠來雷裕綸河南監直隸赤城謝沂湖南監甘肅古浪林鑑中福建甲貴州安平趙文偉廣西甲廣西藤縣嚴用勳湖北舉思恩陳廷楨河南監江西南康孔昭珍河南　　府經湖南長沙于翼華江蘇歲廣西潯州計鴻漠河南監縣丞浙江海鹽土恩級山東監廣東東莞趙晋三山東廪福建龍溪吳翔河南監巡棆廣東潮陽胡鴻勳四川監羅定邱秉鑑山東監澄海陳德麟直隸供高要宋人騏湖南供從化羅錦芬四川監典史山西長治趙錫貞順天監江蘇鹽城陳綸浙江寍福建　　王福昌山東吏員雲南　峨李楙炘直隸附○發抄謙禧奏查勘圍場廟宇工程完竣奉硃批知道了欽此○剛毅奏查明寗蘇下忙地丁未完銀數奉硃批戶部議奏欽此○又耗羡不符動撥奉硃批戶部知道欽此○又騐收藴藤河工奉硃批知道了欽此○又造辦徵信册奉硃批戶部知道欽此○○奴才裕祿跪奏爲循例敬謹詳查三陵祭器並内務府恭存一切陳設　件恭摺仰祈聖鑒事竊奴才前奉諭旨補授盛京將軍遵照　章敬謹將三陵金銀祭器逐件查　均與册載相符龍袍龍掛亦屬　齊鮮明隨諭今該關防等妥爲收存並將内務府印册内載太廟供奉册寳共六十四分敬殿閣上層尊藏玉牒黄　　檔共二百四十包　寳十顆敬　閣下層尊藏玉牌黄檔紅檔共一百包崇謨閣尊藏實錄一千五百一十三包聖訓三百八十包老檔十四包舊檔案一匣實錄圖一匣御製詩餘集一套御製文餘集一套奴才敬謹瞻仰供奉尊藏惟　殿閣上層供奉十代聖容十箱行樂圖西箱奴才未敢擅啓查每年秋分内務府擇吉恭晾一次俟屆期再當敬謹跪瞻又恭存列祖列宗御用鞍轡弓箭　刀槍劍櫜鞬高宗純皇帝御用朝冠朝珠朝帶袍褂鞍轡弓箭鎗剣腰刀櫜鞬中胄仁宗睿皇　御用朝冠朝　朝帶袍褂鞍轡　劍腰刀准捷槍撒袋弓箭宣宗成皇帝御筆字挂屏鞍轡威禽槍木桿槍銀式件樺木鞘小　子　鐮火紙　文宗憲皇帝御用鞍一付藤鞭一把撒袋一付弓四張箭三十六枝穆宗毅皇帝御用鞍一付藤鞭一把弓三張箭一十枝撒袋一付等項敬謹　仰妥爲尊藏及各宫殿陳設一切金玉銅瓷物件金錁金條銀錁書籍字畫册頁綢縀紗呢羽綾及文溯閣書籍鑾　庫所存鹵簿樂器金銀庫金銀制錢縀疋弲布紙張等項將軍衙門所存則例書籍册檔銀錢等項按照　册逐一詳細查騐俱各相符奴才均　令該管官役人等敬謹看守仍不時稽查以昭愼重所有奴才循例敬謹詳查緣由理合恭摺具奏伏乞皇上聖鑒謹奏奉硃批知道了欽此○○曾國荃片再軍營立功後積勞病故人員歴經奏蒙恩旨賜卹在案兹查有已故記名總兵蕭信集楊明光已故儘先副將劉代遂先後在營積勞病故據各該統領呈請奏卹前來臣查該故員蕭信集等均於咸豐年間投効軍營隨　著積疊受重傷嗣於光緒十年委帶南字前後水陸等營駐紥江寗下關及鎭江圌山關一帶各該故　整頓操防不辭艱瘁以致　勞　疾牽動舊傷先後殁於防次深堪憫惻合無仰懇天恩倅准勅部將蕭信集楊明光劉代遂等照軍營立功後積勞病故例分别議卹出自恩施除將各該故員履歴清册咨部查核外謹附片陳請伏乞聖鑒訓示謹奏奉硃批着照所請該部知道欽此○○曾國荃片再　標學習人員疊經前督臣等奏請留省補用奉旨允准在案兹查有提督銜記名總兵聶福厚副將銜儘先叅將熊勝德副將銜儘先遊擊李保荃儘先遊擊湯玉和儘先都司朱得勝儘先守備謝洪勝屈何發江西撫標儘先千總秦理軒等歴在江蘇安徽等省隨　出力疊署戰功嗣經先後投標分别差遣於營伍地方均稱熟悉該員等或未經　省或保留他省現在兩江整頓營伍正值需材之際合無仰　　　恩俯准將該總兵聶福厚叅將　勝德遊擊李保荃湯玉和都司朱得勝守備謝洪勝屈何發等各以原官留於兩江酌量補用江西撫標儘先千總秦理軒攺留兩江補用以收人地相宜之效除飭取履歴咨部查核外謹附片陳請伏乞聖鑒訓示再熊勝德前保副將銜叅將一案係由遊擊厎銜加保該員並未保過遊擊又保奬都司案内德字誤書得字應請勅部照章縮抵分别更正合併聲明謹奏奉硃批着照所請兵部知道欽此○○曾國荃片再前准部咨光緒十六年二月十一日奉上諭兩淮鹽運使員缺着江人鏡補授欽此當經轉行欽此欽遵在案兹該運　業巳來省應卽飭赴新任以專責成除檄飭遵照外謹會同江蘇巡撫臣剛毅合詞具陳伏乞聖鑒謹奏奉硃批知道了欽此○○曾國荃片再各省防營如有更換員弁或移紥他處前於光緒十五年十月間欽奉諭　飭令隨時奏聞等因當經轉行欽遵在案兹查留防太湖水師右營管帶官李鶴皋於上海一帶地方情形較熟應行調派管帝太湖水師新昌營所遺右營事務卽以新昌營管帶官彭吉祥互相對調以期得力又署理福山鎭總兵綦高會業據呈報交卸所有福山鎭標練兵營事務卽歸現署福山鎭總兵朱洪章接帶又管帶督標親軍副左營記名提督土載駟因病請假所遺營務飭委記名提督趙三元接帶又銘字馬隊副中營本係駐紥宿遷因徐州係屬重鎭防勇無多不足以資控制已飭將該營調赴徐州擇要駐防以資彈壓據各該統領等先後呈報前來又管帶撫標中營水師補用都司　長龍調省另候差委所遺營務准撫臣來咨查有因病開缺江陰營副將田明山　看該員病已痊愈熟悉水師堪以派委代理等情除飭取各該員履歴彚咨兵部查核外謹會同江蘇巡撫臣剛毅附片陳明伏乞聖鑒勅部查照謹奏奉硃批兵部知道欽此○○奴才裕祿跪奏爲尙膳人出缺揀選擬補恭摺具奏仰祈聖鑒事恭查嘉慶五年六月二十一日欽奉諭旨所有送京引見之茶膳香燈拜唐阿等俱係微末之差道路遙遠往返不無糜費嗣後遇有缺出着交該管大臣揀選奏補不必送京引見以示體恤等因欽此欽遵　案今福陵尙膳人達洪阿病故一缺揀選得廂黄旗劉保住管領下閑散　唐　世恩當差勤愼堪以擬補理合恭摺具奏伏乞皇上聖鑒謹奏奉硃批該衙門知道欽此○○松駿片再浙江省上年被水成災民情困苦當經督率官紳設局勸捐以濟賑需並捐銀在千兩以上者業經奏請建坊在案兹據籌賑局可道詳稱　知府學兩貢生　冠瀛藉隸浙江錢塘縣誼梓　理難坐視僅捐賑銀一千兩繳局濟用兌收照章具詳請旨建坊等情前來核　例　　符　無　懇天恩俯准將附貢生　冠　於原籍錢塘縣地方自行建坊給　樂善好施字樣　昭激勸理合附片陳請伏乞聖鑒訓示　奏奉硃批　照所請禮部知道欽此○○松駿片再浙江省上年被水成災民情困苦卽經奴才督同可道官紳廣　　　以　災黎並將捐銀一千兩以上　屢經奏請建坊在案兹查有安徽貞女孫明義係原任直隸藩司孫觀之姪女生長名門秉心慈重每遇各省水旱偏災無不探囊捐助兹聞浙省被水成災捐募賑銀一千餘兩交局兌收洵屬慷慨好施存心利濟據　賑總局具詳請旨建坊前來奴才核與建坊之例相符合無仰懇天恩俯准將貞女孫明義於原籍地方自行建坊給予樂善好施字樣以昭激勸是否有當伏乞聖鑒訓示謹奏奉硃批着照所請禮部知道欽此 
 
 

Page 13

 
 
[光緒十六年五月廿六日京報全錄]  
　　宫門抄○諭旨一道錄前○教職單○發抄硃批六道○軍機大臣世等奏委署軍機章京摺○又奏補軍機章京片○護新撫魏奏請迅放伊　將軍摺○又奏委署知縣片○浙撫崧奏紳士捐賑建坊片○又奏關督等捐賑請移奬長子片○又　奏委解京餉片○江織造文奏留筆帖式片○又奏解已丑大運綢縀等項摺○又奏解另項活計等片○五月二十六日戶部通政司詹事府八旗兩翼　日符衛處引　見二十六名○容　謝代進内大臣恩○山東布政使福潤請訓○李鴻藻請假五日○恩全請假十日○召見軍機　　潤○光緒十六年五月分教職單正諭直隸赤城范陳書河間河間章際清天津奉天復州步其端冀州順天通州李樹潘遵化江蘇玉山周光　常州山陽周維爕江寗通州蔣世琛常州山西渾源任毓林汾州河南固始李祖豫開封陜西盩厔黄肇良興安甘肅涇州楊國俊西寗福建漳平林霞舉福州江西上饒周開勳建昌廣東東莞凌澐嘉應博羅葉啓芳廣州廣西歸順李懋庸桂林賀縣唐鳳陽桂林新寗唐光璧桂林四川劍州張鵬成都俱舉訓導直隸元氏孫紹宗保定拔山東夏津韓邦憲登州黄縣秦憲文兗州河南中牟嚴汝誠陳州陜西鎭安王二南華州浙江於濳陳兆霖寗波江西石城土咏香饒州湖北咸豐黎海潮武昌湖南安化何　衡州廣東開平朱鵠翬高州廣西永淳龍秉鈞桂林雲南威遠孟儒昌東川易門陳安曲靖貴州遵義田愼修思南俱舉復諭順天良鄉渠登瀛冀州山東德平孫欲訥登州四川儀隴薛華墉叙州俱廪江蘇江浦詹坦淮安拔陜西三水李景晉西安舉湖北興山王耀唐武昌恩廣東龍門李洵廉州歲廣西興安岑超垣平樂恩復訓直隸深州徐元珍廂白順天霸州宋得中順德江蘇甘泉沈根源蘇州湖南邵陽吳新祐長沙廣東德慶陳魁梅潮州貴州鎭寗袁照夔貴陽俱廪安徽廬州姚延禧鳳陽舉陜西鄜州張士林西安歲廣東茂名王樹藩瓊州副雲南姚州謝翊晉永昌歲○發抄譚繼洵奏接湖北撫印日期奉硃批知道了欽此○張煦奏查閱春操奉硃批知道了欽此○又保甲局委員候補通判王槐銘濫刑斃命革審奉硃批着照所請該部知道欽此○又匯解甘餉奉硃批戶部知道欽此○又官犯崔暕患病成篤請收贖奉硃批該部議奏欽此○奎斌奏薛福祁署薪水令奉硃批吏部知道欽此○○軍機大臣和碩　親王臣世鐸等謹奏查滿洲軍機章京兵部候補員外郎惠兆現在丁憂其軍機章京一缺應以　記名挨次補用之理藩院題署主事豐陞額充署謹奏奉旨知道了欽此○○禮親王世鐸等片查軍機章京刑部額外主事吳魯現在蒙恩授職修撰所遺章京一缺應以額外行走之戶部主事王頌蔚充補並添傳記名在前之工部候補員外郎繼昌在額外行走謹奏奉旨知道了欽此○○頭品頂戴護理甘肅新疆巡撫新疆布政使臣魏光燾跪奏爲伊犁將軍因病出缺請旨迅賜簡放恭摺仰祈聖鑒事竊臣據伊犁鎭總兵張俊署伊犁府知府潘效蘇呈報伊犁將軍臣色楞額前於光緒十六年二月二十四日以舊傷復發奏請賞　一月調理旋於閏二月十八日奏明力疾銷假在案三月二十五日戍刻陡患痰壅氣逆不能言語　　是日亥刻出缺醫治不及等情到臣除伊　將軍篆務並色楞額身後一切事宜應　副都統臣富　銘額分别奏明辦理外所遺伊　將軍員缺理合請旨迅賜簡放以　邊疆謹恭摺山驛馳奏伏乞皇上聖鑒謹奏奉硃批另有旨欽此○○魏光燾片再署昌吉縣知縣鄧以潢現調署綏定縣知縣所遺員缺查有候補知縣伍兆觀堪以委署據署新疆布政使饒應祺鎭迪道兼按　　銜恩　會詳前來除由臣批飭給委外謹會同陜甘總督臣楊昌　附片具奏伏乞聖鑒謹奏奉硃批吏部知道欽此○○　駿片再浙江省上年被水成災民情困苦當經督率官紳設局勸捐以濟賑需並捐銀一千兩以上者業經奏請建坊在案兹據　　局司道詳稱嘉興府桐鄉縣紳士花翎四品銜刑部郎中徐煥藻花翎運同銜候選同知徐煥奎等遵伊母二品命婦徐鍾氏之訓　　　洋一千六百元繳局　賑合銀在千兩以上照章具詳請旨建坊等情前來臣核與例案相符合無仰懇天恩俯准將花翎四品銜刑部郎中徐煥藻等之母二品命婦徐鍾氏於原籍桐鄉縣地方自行建坊給　　善好施字樣以昭激　　合　　陳請伏乞聖鑒訓示謹奏奉硃批着照所請禮部知道欽此○○崧駿片再浙江省上年被水成災氏情困苦幸賴各省官紳或捐咨助賑或設法勸募一視同仁不分畛域前經奏明准其請奬在案兹准兩廣督臣李瀚章咨開准粤海關監督廣英捐銀四千兩前粤海　監督長有措捐銀二千兩由廣東匯解到浙等因卽經轉行籌賑總局　收濟賑分别核奬去後旋據該局詳稱前項銀兩由上海協賑公所匯解到浙業已照數兌收並准李瀚　函稱長有所捐銀二千兩情願移奬長子内務府候補員外郎恩清請加四品銜賞戴花翎廣　捐銀四千兩情願移奬長子護軍叅領銜内務府候補員外郎增霖請賞加二品頂戴等情造具履歴清册詳請奏奬前來伏查該關監督等協力同心各助鉅欵洵屬救災恤隣急公好義似應從優給奬以昭激勸惟前項奬叙核與賑捐章程稍有未符又内務府人卝報捐浙江省並無辦有成案應否准如所請移奬之處奴才未敢擅便相應請旨勅下内務府核給奬叙以示鼓勵除將該二員履歴咨送　務府查照外理合附片陳請伏乞聖鑒訓示謹奏奉硃批該衙門議奏欽此○○崧　片再查案准戶部奏撥光緒十六年京餉案内指撥兩浙鹽課鹽厘銀二十二萬兩又内務府經費撥浙江鹽課銀五萬兩行令於開印後分批起解　於五六月前解到一半十二月初　全數解清等因恭錄諭旨行令到浙卽經轉飭欽遵籌解云後業巳解過戶部京餉銀六萬兩内務府經費一萬五千兩在案兹據署浙江鹽運　杭嘉湖　豐紳泰詳稱在於縣塲　課曁綱　課厘項下籌解戶部銀五萬兩務府經費銀一萬兩光緒十六年參價銀五千兩委候補鹽大使尹彦銘委解仍照成案飭令該委員由浙至滬搭坐輪船運至天津由陸赴都妥速　　等情詳請奏咨前來除分咨查照並咨行沿途文武各衙門一體撥護前進以昭愼重仍飭將起程日期速行詳咨外理合附片陳明伏乞聖鑒謹奏奉硃批該衙門知道欽此○○文堸片再奴才衙門筆帖式佛保前於光緒十年五月内五年任滿迭　各前織　因該員當差妥愼先後附片保留二年均蒙兪允在案兹扣至本年五月又屆二年期滿應卽呈請内務府揀員更換惟查該員諳練老成素稱得力此次儹辦已丑大運及奉辦長春宫需用活計等項該員輪班督工尤能始終勤奮照料周詳合無援案仰懇天恩俯准將筆帖式佛保仍留二年以資熟手出自高厚鴻慈奴才爲織務裨益起見是否當謹附片具陳伏乞聖鑒訓示遵行謹奏請旨奉硃批着照所請該衙門知道欽此○○江南織造奴才文珮跪奏爲織辦已丑大運縀綢等項工竣解京交納恭摺奏　仰祈聖鑒事竊奴才衙門於上年先後接奉戶部内務府來文派辦已丑大運縀綢等項經前織造嵩山咨由江寗潘庫解過銀二萬五千兩發購絲觔搖染經緯奴才抵任後復准藩庫陸續撥到銀三萬五千兩奴才一面發局織辦計酌辦得戶部各色縀四百四十疋内務府縀庫派辦各欵内織辦得各色縀綢七百五十疋縀袍掛料六十件各色素纺絲杭綢湖縐彩綢共一千六百二十疋大手帕百五十個漂白細布三千疋又茶庫各色紕纓一百觔白亮緯絲一千斤通草片五斤一律製辦齊全敬謹裝箱封固委派筆帖式佛保帶領妥役於三月十三日由寗起程照章航海解京分别交納所有用過料工銀兩除另行恭疏具題外合將奉派已五大連織辦解京緣由恭摺具奏伏乞皇　聖鑒謹奏奉硃批該衙門知道欽此○○文珮片再查接管卷内上年三月間接奉内務府文開恭　長春官搭盖彩棚彩台等項活計需用彩　並有另項要差需用縀綢布疋等項開單劄令赶辦等因當經前織造莊山估價報部嗣於九月間奉部核覆指撥銀欵奴才抵任後咨由江寗瀋庫照數籌撥前來奴才赶卽發購絲斤搖紡練染照單織辦上用倭縀二十疋縀五十疋西番字縀五十疋官用縀一百疋彩綢七百疋細布一千疋均已製辦齊全敬謹裝箱封固一併　海運京呈交除將動用料工銀兩另行具摺奏銷外理合附片陳明伏乞聖鑒謹奏奉硃批該衙門知道欽此 
 
 

Page 14

 
 
[光緒十六年五月廿一日京報全錄]  
　　宫門抄○諭旨兩道錄前○發抄硃批五道○粤督李奏揀補遊擊要缺摺○又奏請補游擊員缺摺○又奏游都請免騎　片○江督曾奏揀補陸路游擊摺○又奏游擊歸内洋裏河水師酌補片○又奏叅將更名註册片○五月二十七日禮部宗　府欽天監侍衛處值日侍衛處引見二十四名○睿王等搜檢覆命○大額駙吳樹梅各假滿請安○陳湜前往江南請訓　桂公續假十日○文熙請假十五日○希朗阿請假十日○貴恒汪鳴鑾預備召見○吏部奏派騐看月官派出崑岡李鴻藻熙　貴恒敬信孫詒經清安黄體芳鄭嵩齡阿克敦恩明劉恩溥伊薩本楊晨吳光奎慶綿○召見軍機貴恆汪鳴鑾陳湜○發抄奎　奏布政使鄧華熙飭赴新任奉硃批知道了欽此○劉瑞祺奏經徵地丁未完一分以上各員奉硃批戶部議奏單併發欽此○　榆次縣雷棣榮署鳳台令奉硃批吏部知道欽此○又熊啓楚代署大同府奉硃批吏部知道欽此○毓秀奏接收前任交代數　相符奉硃批戶部知道欽此○○頭品頂戴兩廣總督臣李瀚章跪奏爲遊擊員缺緊要懇　俯准揀員升補以重營伍恭　仰祈聖鑒事竊照廣西隆林營遊擊龔紹良革職遺缺係題調之缺接准部咨行令迅揀合例人員請補等因查定例各省題調缺　先儘現任人員題請調補如無合例堪調者准於應升人員内保題　用又題調缺出照例揀選具題其有員缺緊要人地實在相需　所保之員與例稍有未符者將不合例之處詳細聲明請旨交部核覆各等語廣西隆林營遊擊駐紥泗城府西隆州八達城係烟　題調之缺必須熟習風土能耐烟瘴之員方克勝任粤西内地遊擊非現居要缺卽人地未宜實無堪以調補之員自當於現任應升　員内揀選升補兹會同廣西提督臣蘇元春詳加揀選查有左江鎭右營都司　建熊現年四十歲廣東東莞縣人光緒十年十月由　翎侍衛選補山西山陰路都司因親老告近十一年八月攺補廣西左江鎭右營都司旋於是年十月初一日接領左江鎭右營都司　付十二年六戶初四日到任該員勤幹詳明講求營務且熟習風土能耐烟瘴以之升補此缺洵堪勝任惟調缺請補與例稍有未符　人地實在相需例得專摺奏請合無仰懇天恩俯念烟瘴要缺准以左江鎭右營都司譚建熊升補隆林營遊擊以期人地相宜營　藉　整飭如蒙兪允俟接准部覆冉行給咨赴部引見以符定制其所遺左江鎭右營都司缺係部推之缺廣西省現有儘先都　人員應請扣留外補合併陳明臣謹會同廣西提督臣蘇元春合詞恭摺具奏伏乞皇上聖鑒勅部核覆施行謹奏奉硃批兵部　奏欽此○○頭品頂戴兩廣總督臣李瀚章跪奏爲請補遊擊員缺以實營伍恭摺仰祈聖鑒事竊照案准兵部咨廣西桂林　遊擊王萬傑勒令休致所遺桂林營遊擊員缺係部推之缺旣據扣留外補應令迅揀合例人員請補等因當經轉行遵照查武職各　凡　扣留外補各缺應以儘先名次在先人員請補其有人地未宜或别有事故須將名次在先各員按名指實方准將名次在後人　揀補久經循照辦理在案廣西桂林營遊擊缺駐扎桂林府城該處爲省會要區必須精細穏練果毅有爲之員方克勝任兹與廣西　臣馬丕　從督臣蘇元春仕於廣西省儘先遊擊人員内詳加遴選除名次在先之林武利一員赴黔未回黄政球賀萬泰二員均已　假回籍曹連城易得陸蘇廷　廖清齡黄國興五員均於此缺人地未宜未便遷就請補查有儘先補用游擊刁經裕年五十二歲廣　潯州府武宣縣人由武童赴揚防軍營投効同治元年十月初十日在江南省江北糧台案内報捐守備銜節年隨剿出力荐保花翎　可繼因勅辦田陽黔邊馬平西林等匪出力彚奬案内保奏光緒六年十二月十五日奉上諭着以遊擊儘先補用欽此現在署理　林營遊擊事務一切深資整頓該員才具幹練操緝勤能前在外省軍營並無叅革朦保情弊本籍在五百里以外以之請補此缺洵　人地相宜雖儘先名次略後與例稍有未符惟名次在先各員非别有事故卽人地未宜自應卽以該員請補以裨營伍而收實效合　仰　大恩俯准將刁經裕補授廣西桂林營遊擊俾收人地相需之效如蒙兪允俟部覆到日卽行給咨赴部引　以符定制　會同廣西撫臣馬丕　提督臣蘇元春恭摺具陳伏祈皇上聖鑒勅部議覆施行謹奏奉硃批兵部議奏欽此○○李瀚　片再案准兵部咨咸豐八年七月十五日内閣奏上諭嗣後送部引見武職員弁遇有因傷不能射箭者卽由該督撫奏明辦理不得僅以咨文報部以符定制等因欽此欽遵在案兹據管帶親軍營留粤儘先補用遊擊張記廷禀稱前在軍營隨剿各省股匪先後被匪鎗傷左右骽右膀腰骨及刀傷右手左眼均幸醫愈惟不能挽强馳騁又轉據署香山協　營都司儘先叅將王世評禀稱前因克復安南諒山省城被敵鎗傷右膝骨損筋斷難以張弓挾矢懇請邀免騎射各等情禀經飭據署督標中軍副將王世清分别騐明屬實出具印結呈繳核辦前來臣覆核無異除各結存案外合無仰懇天恩俯准張記廷王世評均免騎射以示體恤謹附片具陳伏祈聖鑒訓示謹奏奉硃批着照所請兵部知道欽此○○太子太保兩江總督臣曾國荃跪奏爲揀員請補陸路遊擊員缺恭摺仰祈聖鑒奉竊金山營遊擊張得龍因病出缺業經恭疏題報所遺員缺聲明扣留由外揀補在案伏查是缺擊駐紥金山衛城於裁攺江蘇水師營制安内兼管柘林營汛地轄境遼闊向爲梟匪出没之區巡緝彈壓均關緊要非精明强幹熟悉營伍之員難期勝任按照定章係陸路題補第三輪第二缺輪用揀發班内補用人員請補臣於通標實缺候補補用升用擊各員内逐加遴選謹查有升用遊擊調補福山鎭標右營都司楊俊德年四十八歲江　丹徒縣人由行伍投營隨剿疉著戰功洊保藍翎儘先外委先後拔補鎭江營外委把總江寗城守左營千總光緒十年升補江寗城守右營守備嗣於十一年分江北河運漕糧出力案内保以都司補用十二年分江北河運漕粮出力案内保俟補缺後以遊擊升用十四年請補江寗城守左營都司經部覆准是年八月初六日奉旨依議欽此旋准部咨自准補都司奉旨之日起歸入江南省揀發班升用遊擊人員内序補十六年正月經臣以該員所補之缺距籍在五百里以内奏請與福山鎭標右營都司方聚星互相對調經部覆准各在案該員年强技嫻熟習營伍歴補各缺均能措置裕如講求操練兵民悅服誠爲將領中不可多得之材且於該處地方情形尤臻熟悉以之請補是缺遊擊洵堪勝任雖該員名次稍後惟人地實在相雲例得聲明奏請核與定章限制尙屬相符謹查照部章將名次在該員之前者未便遷就請補緣由按名聲敘繕具清單恭呈御覽令無仰懇天恩俯念員缺緊要准以升用遊擊楊俊德補授金山營遊擊員缺實於營伍地方均有裨益如蒙兪允俟部覆至日再行給咨送部引見恭候欽定除飭取該員出身履歴咨部查核外謹會同江南提督臣譚碧理恭摺具陳伏乞皇上聖鑒訓示再所遺福山鎭　右營都司員缺兩江現有應補人員容臣另行揀員請補合併聲明謹奏奉硃批兵部議奏單併發欽此○○曾國荃片再江蘇水師各營經前督臣曾國藩訂立章程分爲外海内洋裏河三大支按叚巡緝所有管帶師船各員必須熟習水師情形方堪勝任兹查有花翎升用遊擊儘先都司彭桂堂由行伍調赴軍營歴在安徽陜西甘肅等省疊著戰功荐保以都司儘先補用嗣於揚州府屬運堤搶險出力案内保俟補缺後以遊擊用均經部覆准各在案該員前經投効江蘇水師委充哨官歴年以來講求風濤沙線均能詣習實爲水師中不可多得之員推從前並未保留水師補用當此整飭防務之際亟宜儲材備用合無仰懇天恩俯准將升用遊擊儘先都司彭桂堂以原官留於江蘇歸内洋裏河水師遇缺酌量補用以資得力除飭取履歴咨部查核外理合附片具陳伏乞聖鑒訓示謹奏奉硃批着照所請兵部知道欽此○○曾國荃等片再查部定新章副將叅將等官業經歸標候補者如有更名復姓等事取具印甘各結奏明辦理等語兹據兩江　用叅將曾樊貴禀稱前經投營隨剿荐保至叅將升用續以原官奏留兩江補用經部覆准在案現在重修族譜因樊貴二字有犯高祖藩貴之名擬請更名糺厚以避祖諱備具印甘各結呈請具奏前來除將該員呈送各結咨部查覈外謹附片陳請伏乞聖鑒勅部更正註册施行謹奏奉硃批后倍知道欽此 
 
