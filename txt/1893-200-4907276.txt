# 1893 - 200 - 4907276

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○九朝東華錄實洋五元○咸豐朝東華錄碼洋二元五角○左文襄公奏疏碼洋四元○繪圖三國演義碼洋二元○駁案彚編碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○臨證指南碼洋一元五角○花月痕碼洋七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請移玉申報館帳房可也此佈 
[預定六科準繩書票出售] [  圖書集成局啓]  
　　前明王肯堂先生以名進士精軒歧之學探幽索隱矹矹窮年所箸有六科準繩一書多至一百二十卷可謂集醫學之大成矣兹由公記倩本局印行字取夫新紙從其白校讎裝釘一律精詳俾杏林橘井中人奉爲模楷預定者每部洋銀四元五角購票時先收兩元俟本年六月出書再找兩元五角取書一部諸君子有欲窺醫林秘帙者請移玉惠臨申報舘帳房可也如于成書後始來購取價值當再釐定特此布陳惟冀雅鑒 
[論先令市面]  
　　先令者何英國通用銀圓也每枚重一錢七分卽滬俗所謂銀四開英俗贸易用小　錢其名曰磅每枚重二錢一分七厘半一磅可易先令二十枚每先令可易辨士十二枚辨士以銅爲之又分而爲八　與中國通道中國商人之向英人購貨者例以寳銀合先令價值而付之寳銀貴則中國赢寳銀賤則中國絀自然之理無可强爲猶憶二十年前每銀一兩匯至英國值七先令幾辨士今則祗三先令有奇是故以前銀三兩數錢或四兩可抵金磅一枚至目下而金磅價至五兩有奇綜而計之前者貨之需銀一百萬兩者今則需至一百四五十萬兩噫先令如此之貴寳銀如此之賤而謂華商尚有利益可沾乎而謂銀錢之流出外洋者尚可遏抑乎說者謂寳銀銀也先令亦銀也彼不過鑄一人面於其上旁鏨先令二字而卽騰貴若此坐使中國寳銀之賤幾如糞土計寳銀一兩祗值英銀五錢六七分加之印度之向用銀錢者近亦議以金磅行使他日者磅價愈貴則先令亦隨之而愈貴嗚呼噫嘻再閱數十載不將使中國民人所有之財帛悉數委之於歐西乎或謂先令亦銀也彼不過鑄一人面於其上旁鏨先令二字而卽騰貴若此我中國曷弗亦另鑄銀錢行用如銀之重一兩者鏨上三兩五兩之字卽可作三兩五兩行用安在不可以敵英人不知輕者自輕重者自重以輕者而强指爲重不特英人不能見信亦何以取信於我華人無已則有一法焉攷光緒十八年海關總册凡洋貨之入中國口岸者都一萬三千五百十一萬一千餘兩以寳銀作先令所虧何止數千萬兩以一歲而虧至數千萬兩積致數歲數十百歲逐漸虧耗將何由挽此狂瀾耶查海外來源推洋布爲巨擘哆呢次之蓋洋布物美而價廉故自富室以迄窮檐無不用以爲家常之服哆呢雖稍貴然禦冬之具亦所必需是以源源而來皆可銷塲暢旺也顧棉花産於内地高原下隰土性皆宜而羊毛牛毛駝毛西北各省中亦無地蔑有華人素無織布織呢之局祗將貨販之出口俟織成後重復販來是卽先令不致受虧而水脚關稅用錢以及種種開銷使費逐漸加上已覺價值過昻况加以先令如此不平而謂所耗不太巨耶今者上海已設紡織局用機器織成布匹而昔年左文襄秉節關隴亦會用羊毛織哆呢然通國二十一省中三百六十餘兆人民以每年人需洋布哆呢一千文計之卽銷至三萬六百餘兆文坐令大利盡人外洋而申國日以瘠弱嗚呼噫嘻誰爲柄國之臣而及此時尚不謀漏巵之塞哉鄙意欲謀漏巵之塞當自倣造洋貨始欲倣造洋貨當自廣開織布織呢局始何則歐西人工之貴十倍於我華今誠能開局招工大開紡織之利則木棉牛羊駝毛之類不必販至外洋而且千百萬無業流民皆可導之工作初時就各省會設局開織旣而漸推至各府各州各縣其局幾如棋布星羅務使貨物日多儘足供華人之用則洋貨自必來源日少不特水脚關稅用錢可省價值日見從廉而且贸易往來皆在華人之手西人雖欲以先令之貴使華人暗受其虧恐亦計畫徒勞華人再不如魚之上餌矣抑更有一說中國而苟不能廣開紡織之局以遏洋貨來源則當於定貨時更易成章議定每箱寳銀幾百幾十兩勿復以先令計算或者可不致利源外溢先令雖貴與我華商若風馬牛之不相關乎雖然此二說也全賴乎中國之能富强富則紡織之局可大開以塞西人之來路强則可使西商讋服而以寳銀作貨價免使耗蝕夫資財二者皆不能則惟有任西人之龍斷居奇以一兩寳銀作爲英銀五錢六七分之譜而已矣嗚呼噫嘻 
[太液荷風]  
　　吏部爲知照事所有詹事府漢右贊善一缺本部於五月廿五日帶領引見相應知照翰林院轉令應行引見之翰林院檢討李昭煒編修李聨芳汪樹烈陸繼煇高賡恩陸寳忠馮光遹潘炳年龎鴻文陳思霖洪思亮楊佩璋孔祥霖檢討廖正華編修霍爲楙管廷鶚涂慶瀾陳兆文張百熙修撰黄思永等於是日五鼓穿天青褂備帶補褂並佩帶對子荷包手巾赴西苑門六項公所吏部公所書到聽候排班帶領引見○禮部鑄印局掌印員外郎陳玉蒼副郎璧奉命典試黔南業已首途所有鑄印局掌印由各堂憲遴派儀制司主事李主政德炳署理業已進局視事矣○刑部爲咨報事本部現有揀補滿提牢一排二人奏請留部滿主事一排一人共二排人三名於五月廿五日加班帶領引見相應開具滿漢排單各二分先行咨報軍機處查照○兵部爲知照事武選司案呈所有六品廕生方茂林一員本部於五月十八日帶領引見奉旨六品廕生方茂林著以通判用欽此欽遵到部相應知照吏部查照辦理○倉塲衙門以大車載米由東便門外河干迤邐入城至户部街入倉過斛分儲　内以備開放計此次所收粟米一千九百餘石○年例於二五八冬月下浣奏派乾清門行走大臣二人校閱水師砲並揀選水師營官弁各缺兹届仲夏演砲之期經兵部開單請派於五月廿六日具奏奉硃筆圈出乾清門侍衛廂紅旗護軍綂領芬車乾清門行走鎭國將軍載津欽此得旨後由兵部司員請期芬綂领等訂於五月廿八日卯時會同兵部堂官在東直門外東褡褳坡閱視水師砲位並揀選水師營官弁各缺○刑部於五月廿七日七點鐘提出山西司承審在京西迭次行刼盜犯五名當堂綁縛由刑部南門扶出裝入囚車每犯一車前有二役把守後有一役招扶由刑部街出順治門在巡捕　營調到弁兵二十餘人沿途護送該犯高坐車中顧盼自雄唱歌爲樂内有一犯膽量獨小　　逾恒沿順治門大街至瑞露居捨酒處飽飲醇醪再至菜市口法塲先將各犯暫覊囚棚迨駕帖捧到然後點名行刑 
[估修要工]  
　　京師地安門内雁翅樓東西兩樓計百餘楹原係内務三旂包衣各佐管領檔房辦公之所明年恭逢皇太后六旬萬壽舉行慶典以此處樓房爲金輦必經之地結彩懸燈略陳景物自應修葺完整以壯觀瞻現已 
 
 

Page 2

 
 
派員往勘估計工料錢糧應需若干再行繪圖貼說奏請興修 
[山水暴發]  
　　五月十三日京師大雨如注西北山水暴發安定門外護城河水已出槽釣橋兩翅僅露尺餘城門之下徧地皆水深可没膝河水至東角樓轉灣處勢難順軌徑趨東流衝刷成口直趨至三間房東漫過石道併入裏河鐵塔望京一帶田禾被淹房屋倒塌不少車馬行人爲水冲去亦時有所聞陽侯之力大矣 
[恩綸渥荷]  
　　綂領基滬防勇砲隊各營記名提督張月樓軍門兆連客秋綂領臺南後山鎭海等營時適恒春一帶生番突出滋事奉邵中丞檄委督軍往剿雄師一至迅掃烽烟中丞專摺入告旋奉諭旨以軍門督剿有方賞換依伯德恩巴圖魯並交部從優議叙六月初旬奉到中丞行知在城文武各官及所部員弁均於是日前往恭賀論功行賞異數頻邀身受者宜如何感激圖報哉 
[請廣中額]  
　　臺灣各士子鄉試附於福建本省如新疆之於甘肅惟舊例編爲至字號原額只中三名每逢恩科於福建廣額三十名内分中一名咸豐年間先後捐輸案内奉准加設臺灣永遠中額二名合之所附粵籍另編田字號中額一名總計共成七名今届恭逢皇太后六旬萬壽特開慶榜全臺士子羣赴邵中丞節轅遞禀略謂分省以後文風日盛又經各大憲有心培植甄陶育養駸駸有海濱鄒魯之風每科赴試士子較前不啻倍蓰若　照從前定例於福建恩廣中額三十名内臺灣只加一名誠不足以昭公允而服士心可否懇准奏請於今届恩科始另加廣額一名俾廣皇仁等语中丞已允代爲入奏其能否照准當俟奉到批摺始有端倪但恐臺灣多撥一名則福建必少中一名彼全閩士子又將羣起而爭之矣 
[金山玩月]  
　　初七日下午有一木牌順流而下勢如箭激忽碰於道憲所設避風躉船上砉然一聲不啻天驚石破船頂鐵機篷帳紛紛墜下船頭裂開錨練亦已撞斷木牌上人置諸不理向前直駛船中水手各逞赳赳之勇乘坐紅船追至焦山始將木牌扣住並扭甲乙丙三人登岸令其賠修方可將木牌放行牌上人以江水溜急轉舵不靈以致碰撞出於無心萬不能賠修水手卽將三人送至巡防總局禀知周少尹少尹親往察勘船身尚無損壞惟船頭受傷甚重查悉牌係蘇州某木行之貨卽電至蘇州囑該行主人來鎭主人知釀禍端與少尹商懇願出洋二百元雇工修理少尹允之次早始放牌下駛少尹將情面禀洋務總辦曹明志司馬謂前已出示曉諭商船木牌行駛江中本有界限孰東孰西井然秩然今商人往往不遵定章越界肇禍若不早日整頓爲患伊於胡底然官雖三令五申而撑駕木牌之人往往不能遵守此亦無可如何之事也○近日米市稍跌上白米每擔計洋三元三四角糙米每升錢三十左右蓋因夏至後雨水霑足四鄉農田可望豐收也○哥老會匪首萬松亭首級由金陵解至鎭江懸示數日初八日委員陳開元二尹因天氣炎熱恐首級腐爛特置木　一隻將首級裝入卽於是日下午解往蕪湖九江等處懸杆示衆爲作亂犯法者儆 
[都綂涖任]  
　　京口副都綂積藎臣綂制因病出缺已紀前報本月初九日早接奉江寍將軍豐軍帥來電暫委文都綂瀛護理文都綂本係江寍滿營總協領府卽於初十日黎明時自金陵起節乘坐頭號官舫用普球小火輪抛帶順流而下卽於是早九點鐘時抵鎭舟泊義渡碼頭蔭營總飭差在碼頭搭蓋蓆棚張燈結彩迨官舫泊定滿旗營兵咸在蒜山一帶排列馬隊竹旗蔽日戈戟凝霜槍砲之聲隆隆不絶俄而營總及左右翼八旗官員均至江干恭迓呈遞手版都綂接見之下略談數語各官興辭而出都綂遂乘綠呢大轎排齊全副儀仗轎前有戈什哈數名頂馬三員由大街迤邐入城在將軍衙門暫住襜帷午刻赴文武各衙門拜客繼至丹徒縣署王大令飭家丁擋駕遂回行轅擇定十二日接受關防旌斾所臨山川生色貔貅萬隊當拭目以盼新猷矣 
[調缺傳聞]  
　　前奉上諭江蘇蘇州府知府員缺緊要著該撫於通省知府内揀員調補所遺員缺著彲秀補授欽此兹聞官塲傳說上憲擬以鎭江府王可莊太守調補所遺鎭江府篆卽以彲太守秀補授惟尚未見明文也 
[扶柩南旋]  
　　李傳相德配趙夫人去年在北洋節署仙逝靈輀尚未南旋兹定於十七日由公子等扶柩乘新裕輪船至滬再换輪船運回合肥珂里擇吉下窆伯行公子已於初二日乘新濟輪船回津盖於原籍料理定妥卽可護靈南下也此次新裕輪船約於初六日到津卽在塘沽停泊初七日開行十五日回津伺候免致愆期其靈柩卽用小輪船送上新裕不使屬員勞費供張體恤下情洵無微不至矣 
[河水横流]  
　　永定河卽無定河又名渾河水勢轉徙無常且又異常渾濁本月朔河水驟長文安覇州及靜海近水之區悉成澤國天津城西楊家河莊水自窻櫺入居人七八十户宛在中央東西兩堤及三河頭以至青光平地長水七八尺村人打埝禦水日夕不遑計高在七八尺以外水雖戽去泥亦淤存四尺有咫卽使將來水退而被淤泥積存此數村亦同斧底積潦難消受患將無窮期此係水由地上行者其漫口之處尚未詳悉以河道言豫河及下西河均被渾河倒灌大清河水本極澄清近被渾河攙入遂變污濁且河底積泥幾與堤平舟楫將難行駛南窪一帶豆子纍纍經此次汛濫横流深恐顆粒無收以氣候言夏至以前異常炎熱而入伏以後天氣轉凉絶似新秋景象說者謂苟非大雨時行斷不至此目下附津海河北河以及運河水勢亦復拍岸盈堤各長數尺有咫所望天宇暢晴狂流遽挽吾民其庶有豸乎 
[江流九派]  
　　委署彭澤縣胡廉生明府遜之於五月二十日抵潯謁見道鎭府憲并拜會各同寅旋於廿四日辭赴彭澤選定六月朔日接印○關道憲誠觀罕札委彭星階明府騰瑞管解餉銀三萬兩赴藩庫交納由營縣派兵護送以昭愼重○日前蓮花池地方因遭回祿附近居人相與醵資召春臺班搭臺演劇以酬神貺紅男綠女聨襼往觀途爲之塞○安慶人某甲其親吕在潯贸易遽作古人甲與其姊携洋三十枚赴潯運柩舟泊湖口被該縣捕役以其面生可疑誣爲竊賊痛加箠楚并刼取衣服洋銀其姊忿恨難伸遂赴地方衙門控告想在上者必能安良除蠧以快人心也○九江城外著名烏龜有大張小張及羅李二家各栽搖錢樹數枝或十數枝引誘青年子弟破産亡身前經觀察嚴行禁止無如日久玩生依舊高張艷幟堂堂禁令竟不能行於此輩亦可見龜焰之薰天矣 
[搭客墮江]  
　　初三夜十二點鐘時飛熊輪船泝流而上行抵九江因無碼頭遂停輪江心俾搭客上岸旋有某甲駕船往渡計登岸之客二十六人時當黑夜大雨淋漓有一饒姓客年届六秩係湖北廣濟縣人忽然墮水至初五日辰刻將屍撈起腰間尚有洋蚨十一元水手漫不經心舁入廣豐洋棚内旣不收殮亦不報官暑熱薰蒸屍身腐變蠅蚋叢生爲羅明府所聞卽於初六日申刻帶同刑招仵作親臨相騐飭備棺木收殮黏貼封條俟屍親認領 
[才人無命]  
　　江西辛卯解元李綠寳孝廉結爲經訓書院高才生工詩能文有名於時士林中皆以遠到期之迨弁冕羣英方謂文章自有定價從此玉堂金馬　歴清華前程當未可限量孰意公車北上抱恙京都未能應禮部試倉卒南下隨侍尊翁於揚州尊翁辦理鹽務寓揚有年上春孝廉病劇尊翁先後捐賑數千金禱求痊愈不謂天道無憑病卒不起日前凶訃傳至江省士林中無不失聲嗟悼長吉詩云每恨年年遼海上文章何處哭秋風爲懷才不遇者言之若孝廉者旣於鹿鳴宴中高佔一席不可謂不遇洎乎春明應試攖疾南旋藥石無靈玉樓遽赴謂天之不忌才而不得也安得排閭闔而問之 
 
 

Page 3

 
 
[輪船被焚]  
　　啷范輪船往來呂宋厦門兩埠由義和洋行經理上月二十日在厦門滿載煤油并搭客二百五十餘人内有小孩折半計算共售客票二百四十張是日鼓輪出口海天浩渺輪影如飛三十日下午厦門忽接凶耗知此船中途失事緣船上搭客在艙面炊爨不知何人遺火致艙底煤油立時轟發無從施救全船俱毁所有搭客不死於火卽死於水僅有一人救起不久亦斃傷心慘目有如是耶倘再遲六點鐘卽可抵呂宋海口不料猝罹此災厦地聞此消息無不異常悲痛又有某甲購西歴六月分呂宋票十條電信傳來獲中二彩可得洋銀五六千元不覺喜形於色因在票店兌洋有貼水名目折耗殊多遂搭啷范輪船自往呂宋中途亦罹此災失馬焉知非福得馬焉知非禍倘甲不得非分之財何致罹意外之禍得失自有前定彼强求者亦可恍然悟矣 
[覆舟續記]  
　　常鎭通海道黄幼農觀察由蘇來滬行至薛澱湖覆般墮水此已列報兹又聞月之初五早觀察由蘇起程乘坐頭號官舫用小火輪拖帶後有砲船三艘護送下午時行至薛澱湖忽聞風聲怒吼飛揚跋扈初由西南來繼轉西北湖中白浪滔天彷彿銀山萬疉官舫將欲轉灣而繫於小火輪之纜突然中斷官舫遂被大風吹翻後面砲船見之急往援救幸有易把戎將觀察救起所有家丁四人已從屈大夫遊觀察卽登砲船駛至滬江卽遣人打撈家丁屍身並派水手十餘名將官舫撈起所聞如此誌之以補前報所未備 
[帶勇梭巡]  
　　十六鋪保甲中局員李蘭史二尹於昨日午後帶同局勇六名並地甲等往龍德橋浜壩基橋浜護城河浜等處往來梭巡蓋恐居民作踐河道也 
[南海燒香]  
　　浙之普陀山兀峙海中風景絶佳西人每多挈伴前往爲避暑之計而各處男婦亦乘六月十九日觀音大士誕辰爲進香之舉不遠千里前日江天輪船駛赴寍波泊普陀山滬濱旅客乘輪而去男女不下千餘人可謂盛矣 
[病發倒地]  
　　常州人某甲流寓滬江幾似吹簫之　寄宿滿庭芳客棧近因患病投西門外醫院中求治適值禮拜回至法界欲投同鄉人處商借川資行至捕房前福馨樓茶肆轉角處頽然倒地巡街捕投報捕房見其手足活動眼目睜開捕頭飭巡街捕雇車舁送仁濟醫館療治未知能無恙否 
[水手溺斃]  
　　太古洋行黄埔輪船於昨日十點鐘時抵埠水手爛眼阿順者係寗波人乘坐杉板至浦中所抛錨樣上繫纜其時風狂浪湧該水手扒至錨樣上適纜繩中斷遂翻身入水家屬聞信急往探視但見浦水茫茫杳無蹤影想已與三閭大夫爲伍矣 
[碾傷學徒]  
　　前夜十點鐘時有轎式馬車駛過英租界四馬路將某衣莊學徒碰倒致受損傷馬車夫急行停車將學徒置於車中蓋欲載回馬房爲之醫治也學徒不解意大聲哭喊爲印捕所聞查明前情將馬車夫帶至捕房候核 
[不成世界]  
　　英租界致遠街及二三馬路南北香粉弄等處花烟館林立每至夜闌人靜無鹽嫫母露坐門前少年無賴之徒任意調笑高唱淫詞媟褻之狀浮靡之音較桑間濮上殆又過之安得捕房派暗捕梭巡遇有此種情事立卽拘送到官亦整頓地方之一道也 
[一女兩售]  
　　著名水販吳桂山卽夏桂山與姘婦錢某氏在法界西新橋南餘慶口開設棉花店日前在香山地方將張云全卽徐云全之童養媳巧金年甫十齡誘至滬上與蟻媒趙阿龍阿多錢財貴等商議售與小南門内道署前劉某處爲婢劉恐日後另生枝節議由夏桂山爲保立據過割未逾旬日女忽不見劉四出訪尋始悉仍被夏誘匿在家向伊理索夏倚八仙橋一帶流氓爲護身符大聲恐嚇劉忿忿不平欲赴是處捕房控訴夏知事不妙遂將女從後門縱去夏又佯爲找尋行至馬路轉角上指謂劉曰此非小妮子乎劉得女後從頭盤問始知被夏之姘婦哄騙藏匿始悟夏等乃放白鴿之流也遂不欲領女回家夏遂折償身價復將女售於對門德順里某粵婦處誘拐子女其害較盜賊爲尤烈租界中此種案件不一而足安得巡捕包探嚴密查拿爲民除害耶 
[家丁回滬]  
　　常鎭道黄幼農觀察乘舟來滬在薛澱湖遭風失事溺斃船户家丁人等經上海縣黄大令派家丁前去督同小工打撈屍身聞家丁已於昨午回滬銷差惟小工人等尚在該處打撈屍身云 
[糞夫環籲]  
　　英工部局西人鉛門以天氣酷熱諭清潔局各糞夫於清晨八點鐘將租界中之糞穢一律挑凈違則拘罰已詳前報各糞夫以爲時太早鋪户人家皆未啓門焉能倒糞昨晨八點鐘時有數十人咸至美捕房環求寛限黎副捕頭深憫各人苦况允展限一點鐘以九點鐘爲度當代請公董爲轉圜之計諸人始紛紛散去 
[重訊拐妻謀命案]  
　　拐妻謀命一案由上海縣黄大令迭次研訊早已詳紀報端前日原差朱榮將屍兄阮小海屍妻阮張氏凶犯吳妙林吳桂華馬阿二莊金堂曹德標獨眼阿六卽俞阿六等解案請訊屍母阮徐氏並未投質傍晚時大令升堂飭該差將各犯帶開以免交頭接耳阮小海投案求請伸寃並稱叔母阮徐氏因年老難於步履故未來案大令提吳妙林問曰三月十八日晚間事爾等如何商議究竟吳桂華馬阿二莊金堂俞阿六等有分否阿狗之妻張氏知情否須將實情供出無分不可誣扳在塲亦不可包庇妙林供稱以前曾與阿二金堂等在茶館商議毆打阿狗之事其時阮張氏亦在座不知其聽明否至十八日早晨小的與阿二等在同樂樓啜茗午後在丹鳳樓小坐又至萬三和飲酒至晚九點鐘喚阿狗出外離小的家不遠諸人紛紛毆打惟吳桂華拳打一下在阿狗胸前最爲着力現在到案諸人均係在塲小的並未說謊大令問阮張氏究竟知情否答稱小的難以指實大令著原差帶下提阮張氏至案謂衆供確鑿謂爾知情且吳妙林亦供認明白爾到此地步不必抵賴速將實情供明本縣當爲爾超豁阮張氏供稱丈夫被吳妙林等如何謀斃小婦人實未知悉至茶肆啜茗時伊等與小婦人坐在兩處所談何事不得而知所以跟隨妙林者實畏其兇横如不跟隨伊必將我刺死實出於不得已大令曰爾不必將花言巧語搪塞本縣早知爾與阿狗不和故與妙林姘識當時爾欲赴妙林家居住因被妙林之父逐出是以同住棧中且爾曾向妙林商懇將阿狗毆斃妙林不允爾言妙林爾若不去我當請别人了此事妙林不得已而應允然否阮張氏堅稱寃枉大令一再研訊氏執定前詞大令著掌頰八十下又責籐條八十下仍矢口不移大令提馬阿二研訊供稱本邑人向當捕夥此事並不與聞大令着跪大鍊並上挺棍良久始供稱三月十八日上午小的遇見吳妙林邀往同樂樓商議謀死阿狗小的當時不允妙林央懇至再始允至晚九點鐘將阿狗喚出在普濟菴左近動手小的當時不敢走近嗣後妙林到來向小的取去褲帶一條套在阿狗項間用力勒斃阿狗氣絶後小的在帶上拉過一次大令問在塲帮忙者是何人阿六可在其内答稱在塲者小的均不相識惟阿六確係在塲並非到案之獨眼阿六其人亦喚阿六身體肥胖不知其姓見面尚能相識現在不知何往大令著帶下提俞阿六至案謂此案本縣已查訪明白爾實在塲今日將情供明尚可施恩阿六供稱係無錫人年六十歲向爲捕夥不敢犯事此次阿狗之母阮徐氏探悉張氏被妙林售與三馬路野鷄妓院爲娼向小的告知小的令其投局控告局員飭差同小的拘拿妙林到局致被挾怨誣扳大令命傳小海至案問阿六之言爾可聽明答稱阿六所供不確其實局中趙老爺將妙林笞責六十下妙林始供將阮張氏售在三馬路遂由局中往提大令復向阿六盤詰執定前詞著笞責六十板鞭背四十下仍無實供提吳桂華研訊吳大呼寃枉大令怒曰爾前堂已供明何以今日翻供實屬可惡著跪大練並鞭背五十下始供稱三月十八日伊等將阿狗喚出從小路抄進行至該處妙林飛步奔上拉住阿狗之髮阿二抱住兩脚阿狗遂倒地莊金堂坐在阿 
 
 

Page 4

 
 
狗身上小的遂向阿狗胸前拳打一下阿狗已將氣絶諸人恐其復活阿二言用泥塞口使不能復甦阿六言不必用泥鞋中有棉花用以塞口最妙遂用棉花塞阿狗之口且以阿二之帶勒伊頸項未幾氣絶此係實供訊至此天時已晚遂判將吳妙林改收内監馬阿二釘鐐與吳桂華分别收禁外監俞阿六與未經訊供之莊金堂曹德標分别還所阮張氏仍交官媒阮小海着回家向阮徐氏問明俞阿六唆使投局控告之事是否屬實禀候再訊 
[糖業籌捐]  
　　甬上怡園居士以山右災情未澹爲日尚長亟須設法籌捐以資接濟而滬上生意以糖業爲獲利最豐爰邀集同人先湊鷹銀一百五十元送交本館協振所彚解災區核實散放計協康莊票一紙内怡順泰助一百元廣怡興助三十元愼德堂助二十元復製就引言廣募同業此其仁心仁術豈易得之晚近中哉本館旣塡就收條修函奉覆復將引言列後曰蓋聞天災流行何代蔑有天將以警斯民天卽命好仁者乘時而爲仁故帝堯雖聖尚有三載之災成湯雖賢亦逢七年之旱皇矣我朝德配三王恩同五帝愛民如子冀登袵席特下民無知孽由自作致上天之震怒受水旱之巨災而我皇上仍軫恤爲懷發帑截漕以蘇民困而補蒼穹之憾卽古三王五帝無以尚矣余也生逢盛世跡寄市廛愧無尺柄之權縱有樂善之心焉敢上議賑務然歴閱申報所登山右水旱頻仍民無聊賴　藜藿以療飢藜藿原屬無幾剝榆皮以救命榆皮能有幾何誰無父子之親忍棄孩於道路誰無夫婦之愛甘暴骨於邱原誰無兄弟之情乃飢寒而不顧誰無朋友之義竟推解而無聞哀莫哀於此苦莫苦於此嗚呼噫嘻惻隱之心人皆有之余獨何心能不爲之慟哭哉爰邀集同人首出番佛一百五十尊以爲之倡維是滬上舟車畢至貨物胥通今歲南北糖業又最得利所望富商大賈節省閒費以助一臂細流積成滄海集腋可以成裘施當其厄機會勿失積善餘慶定獲厚報倘各處聞風興起並發此心則多多益善獲福愈無疆矣謹代山右災民九叩百拜以俟命 
[善可回天]  
　　本館協振所昨接施子英直刺惠函云本月初一日承諸位世伯以家嚴抱病未痊在仁濟堂禮斗三永夕並蒙漢口誠願氏善長助洋十元朱煦庭四哥助洋五十元爲家嚴祈天永命感荷良深本擬備筵奉請聊表謝忱惟晉邊待賑孔殷急須續籌解濟移助英洋二十元呈請察收轉解災區爲諸君子造福是誠一舉而數善備者又鎭江撫松主人求父身體平安送洋五十元歸山西急賑至性肫誠自卜祥和薈萃彚而紀之亦可爲當世風矣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蕪湖道憲觀風題]  
　　子張學干祿一章樂天知命故不憂安土敦乎仁故能愛賦得　　敬亭雲得亭字五言八韵三江旣人解黜奢崇儉論擬張皋文先生黄山賦擬笥河朱公恭進汪雙池江愼修兩先生遺書表鄧石如篆勢贊論客户墾荒利弊跋金先生榜　箋跋戴先生震孟子字義疏證述程先生瑤田爲嘉定校官時事書癸已類藁後浙江水出丹陽　蠻中考秦彰郡考擬半山老人九華山詩二首于湖曲懷古七律十二首陵陽子明浮邱生琴高謝眺李供奉許宣平杜司勳梅宛　程篁墩梅鼎祚施尚白梅藕長記梅定九先生晚遇事記汪文端相業記程春海侍郎佚事藝舟雙楫補歴下筆談募重刊梅堯臣詩集疏 
[平糶撤局]  
　　江西平糶積榖原議以一月爲期兹查南新兩邑存榖不過十餘萬石向章留五糶五不得過多以備不虞今因糴者人數較衆半月之間卽糶至五萬餘石查核穀數將及其半且早稻將次登塲有此數萬石流通民間青黄可以相接各大憲體察情形遂於五月十六日停糶又查省垣米價近日較前略漲因各屬减價平糶不敢運米前來城廂内外向無礱碾之具買得積榖猝難成米加以積榖存儲年久以之煮飯粗爄而不適於口勢不得不向米鋪告糴而米鋪因來源不旺故意居奇居人不免受虧今旣停糶積榖則各屬米榖當照常運至於城廂居民不無裨益云 
[何來莽漢]  
　　浦東楊家渡斗姆堂於六月初日設立施醫局此係黄大令之美意事歸實濟固非含糊影戤者所可同日語也前日亭午時忽有王咸大奔入堂中任意胡閙堂中司事向之開導置若罔聞堂董飭送巡防局訊辦王自知理屈始抱頭鼠竄而去 
[船户倔强]  
　　本邑城廂内外各河道近來正在開濬船隻不准駛入前日下午有糞船户朱阿六謝和尚二人各駕船隻强入大東門外城河中當被滬軍營綂領蕭軍門瞥見喝令駛出朱謝不依軍門飭勇將二人送至十六鋪巡防北局祝二尹訊供之下判將朱謝分别懲責交管帮張小弟保去以後再犯定當重辦 
[玉山遽頺]  
　　有姜祝堯者年五十歲係青口人身穿藍布衫白布褲前日有事出外行至滬南外毛家弄倒地而斃經人告知地甲查有同鄉人張子鵬在滬卽命張備棺收殮蜉　身世良可浩歎 
[捉賭未獲]  
　　虹口文昌閣地方賭臺林立迭經英捕房麥捕頭美捕房黎副捕頭親詣拘拿而此風終未凈絶近日更甚呼盧喝雉往往逹旦通宵昨晨十點鐘黎副捕頭恊同中西包探前往四面　拿而賭犯已聞風逃逸乃拆其篷帳取其賭具而回 
[龜奴索欠]  
　　妓女徐寳卿在英租界四馬路公和里内徐鳳仙妓院中爲夥曾由男女傭五人其　帶擋洋四百元另有住居法界臨平里之女傭某氏亦　帶擋一百廿元由妓之狎客某燭店主人蘇某代還洋五十元尚有七十元未經歸趙寳卿辭歇後與傭婦同居法界以爲玳梁棲穩無虞意外風波不料前日突被龜子帶同男女傭五人至法捕房控告謂該妓已爲某燭店小主人所娶欠帳未還請向追究捕頭飭包探將該妓拘至捕房押候解案請究 
[巡局瑣案]  
　　滬城小南門外南倉街所建大栅於前夕更籌四轉尚未上鎖適廿三七鋪巡防局員劉穆亭二尹巡查過此見栅門洞開卽傳栅夫至以其疎於防範喝笞五十板以示儆戒○有某甲者樑上君子也在滬南製造局一帶肆其如取如携之技昨經該處巡局勇丁見其行蹤詭秘舉動慌張知非善類遂卽上前盤詰甲支吾以對勇丁搜其身畔有天平一具天平者挖門之物也甲知難掩飾自認行竊遂解往局中魯二尹訊問之下甲稱係湖南人於去年來滬謀生無路藉此爲餬口計二尹問所竊之物押與何處甲稱閱時已久無從吊贜二尹念並無失主報案著笞二百五十下從寛釋放○十六鋪汛捕拘獲竊賊毛阿毛卽薛順英當卽解送保甲南局鍾偉臣二尹訊責之下薛供認二月初八日行竊三泰米行夥陸春山之棉被等物二尹立飭該捕吊贜旋將被二條蓆一條帳一頂當票一張並容留該犯住宿之東來棧夥陳福田一併解局二尹復加詰訊飭將贜物給陸具領陳不應容留匪人著限月底搬遷各具切結備查○前日英公堂派差解送在浦中抛棄淤泥之王阿蘭至十六鋪保甲中局請究李蘭史二尹著笞二百板開釋○李阿慶持破衣一件至振大押店押錢被押店夥扭至十六鋪巡防北局祝二尹將李薄責具結開釋○前日下午有南潯人徐順風手持銅洋至大東門外嘉泰糖食店混用被店夥某甲察出破綻卽欲拘人徐飛步逃逸甲追過陸家石橋直入法界被巡捕阻獲帶至小巡捕房捕頭以事在租界之外派捕送往十六鋪保甲北局令甲自行投質局差又在徐身畔搜出銅洋二元祝二尹判將徐笞五十板開釋銅洋劈毁○張金生醉後肇事被局勇拘送總局請辦前日張牧九司馬着笞二百枷號二月發縣橋示衆期滿責釋 
[英廨瑣紀]  
　　江北人劉阿大在洋行爲侍者曾娶同鄉妓女秦氏爲室嗣因不守婦道常相口角前日又因細故爭論不已氏含忿難伸挈同寄女阿弟子至族姪秦寳玉家暫避劉阿大訴諸洋東函致捕房派包探陳阿九將秦氏及阿弟子秦寳玉等帶至捕房移送公廨蔡太守飭令管押候訊○野鷄妓女趙金寳在途拉客違犯定章由巡街捕拘至捕房捕頭飭送英公廨蔡太守飭發官媒看管聽候發落 
[法捕房瑣事]  
　　某甲不知何處人祇十五齡在某洋行充當侍者西歴本月二十號領得工資除用度外尚餘洋四元小洋數角是晚不歸行中往某戲館看夜戲旋投客棧住宿翌晨雇東洋車回行途遇似曾相識之某乙攔住去路盤詰昨晚宿在何處甲謂無與君事不勞絮聒口角之下失搭連袋一枚正在紛擾間而巡街捕適至甲將情告知一并拘入捕房捕頭飭將乙押候解訊令甲俟有堂期投案候質○金德興客棧在法界吉祥街開設有年初七日有甲乙二人投棧住宿至初九日甲携帶行李怱怱出門昨日七點鐘乙亦出外至八點鐘回棧帶進皮箱一口不知來自何處後又將箱携出包探見形迹可疑尾諸其後先至彩字街公和當將皮衣三襲質洋因論價不合旋至寳善街某當質洋九元數角包探上前盤詰據稱在天津某大員處充當跟役奉主人命往崇明公幹所當之衣爲三少爺之物因乏川資質錢使用包探遂將乙拘入捕房聽候核辦○積竊某甲在江天輪船竊取搭客洋傘適爲包探所見送入捕房候解公堂究辦 
[甘雨和風]  
　　蓋聞積壤成山九仞必基一簣隨緣樂助百年全在一心敝堂經費不敷例設一文愿册廣爲勸募迺蒙謝君鑑泉慨助月捐自十五年正月起至十七年四月止每月九百愿計收到錢二十六千一百文嗣因他適暫行停捐今欣舊雨重逢慈雲復布又收到錢二十四千三百文囑作十七年五月起至本年五月份捐欵又蒙經募仁盛寳號慨助英洋一百元祗領之餘均深欽佩仰瞻大君子生靈繫念賓主交懽歴久如新好善旣徵不倦和衷共濟宏施尤屬難能仁聲與法水俱長景福偕恩波並永虔鳴謝悃藉告同緣上海虹口元濟善堂同人等拜啓 
[江西官報]  
　　候補府朱寳常委辦三湖厘卡通判王葆鋆往鉛山公幹副將楊樂寳回籍省親署武寗都司周發貴缷事回局知劉家棣會辦大有圩堤辦理順直賑捐安徽候補府孫廷林由九江捐局來省朝鮮國儒學金龍三由福建錢州來省方任棟拔委本班一次王祖彞由蓮花廳公幹回參將張開甲管帶保安軍知縣何惟傑由宜春公幹回候補府李維翰由涂家埠卡解厘金來省縣丞周澤蕃由會昌等縣催稅契回巡檢陳贊　由　縣催减平回指發縣丞王遐齡　照係浙江監生城守守備潘玉桂由金陵回知縣毛文源委辦許灣厘卡同知陸錫康缷辦白口塘卡回東鄉縣文亷缷事清理交代回署豐城縣朱錫祁署南昌縣丞陳鳳韶俱謝委赴任指分從九許夢林繳照係安徽生員廣信府經邱炳南據報病故以黄毓琇署理准補瑞金典史章森飭赴新任袁州同知翁寳仁禀謝委劉炳蔚缷辦龍南保甲回禀謝咨補龍池司行知沈世鑠辦洋口厘卡廣豐洋口司曹建勳禀赴任九江守備潘玉桂禀赴任新選長寗新坪司余祖培丁祖母承重憂進賢縣祁友觀峽江縣陳鶴清臨川縣劉瑞礽瑞昌縣吳念慈均調充簾差所遺進賢印務以南昌通判郭克明代理峽江印務以卽用縣吳慶揚代理臨川印務以任國銓代理瑞昌印務以黄麟代理補用府檀球委辦三湖卡劉先甲禀謝題補彭澤縣行知王豫昌辦黄　口厘卡南昌通判印務以朱景祖代理郭克明禀補調補觀音　通判行知陳　珍解九江關餉進京縣丞王樹森辦湖口厘卡 
[立大莊經募山西賑捐十次清單]  
　　上海源豐潤號交來王葆初洋一元景鎭洋五元恆德莊洋十元世澤洋一元朱甫周安裕舊　馬保林存仁永發五户各洋一角南陽　益齋孫步瀛三户各洋五角若波洋兩角汪介眉洋五角纓松泉洋三角沈鵬　洋五角無名氏洋三元五角爐道人吳森祥七星　記吳漢臣倪百坤秦建章六户各洋一元東台三槐堂洋二元無名氏洋十元俞吉敬仁勞方夢蝶生枕湖　士五户各洋一元蔚長厚號交來寄恨生洋四元稅公記洋三元帖記洋一元張寳記洋一元孫紹賢洋四元不書名洋三元屯記禮記二户洋八元鳳和堂漟洋十元彩霞居洋二元吳錫記朱品記張賓記三户各洋五角方敏記洋一元懇　　過洋兩元嘉興縣交來金汝儀洋十元張鐵崖洋二元倪子新洋十元揚州淮南總局募寳康莊昇泰慶同裕三户各洋五元立生莊洋十元福和祥莊洋十元厚生莊洋十三元復茂恆莊聚盛莊衍慶堂三户各洋十元無名氏洋四元夢羅浮舘主洋三元恊康泰莊　十元順興洋五元晋和莊交來樂善堂徐洋二十元忠恕堂曾洋廿元忠恕堂曾洋十元洪門時氏祈求合家平安洋三十元無名氏洋三元鎭江森裕莊來五户洋三元孝思堂錢二千文顏阜臣錢一千三槐堂錢五百華卾堂錢一千以上四户合湖北省平銀二兩八錢六分有心無力子洋一元漢口百川通無名氏九八五銀十兩合洋十四元四角五黄梅縣子循氏省平銀五十兩培餘堂省平銀四兩六合堂省平銀四兩黎汝濟省平銀四兩五錢七分黎汝法省　四兩五錢七分以上共捐洋二百九十六元五角九八五平銀十兩合洋十四元四角五湖北省平銀七十兩合洋一百元三共計洋四百十元另九角五分 
[上海六馬路仁濟善堂籌賑公所施少欽經收山西山東賑捐五月初九至十四日清單]  
　　金陵勸捐山西恊賑公所第四批洋四百元又第二批洋三百元江西分師學堂敎習委員學生司事諸位一百五十三元四角錢清輪船公捐雲閘濟陽氏松江陳善士三户各洋一百元不留名祈　麟兒蘇州不留名眞州無名氏漢上因必氏金陵陳柳室　陰居士逹順坊恆心堂王一齋姓記十户名洋五十元袁春洲　洲　　　　合四十元　城無名氏朱抱經堂王　立三户各三十元寄跡揚州隱名子望湖書屋不留名留心 
 
 

Page 10

 
 
氏城内無名氏眞州無名氏無名氏徐龔氏吳執莊鄭一漁蓮市　崔湖十二户各二十元朱少梅經募第二批洋十八元銅洋三元安厚洋十七元五角都梁鍾小溪十六元寄　樵子　垣氏十五元不書名洋十四元紋銀四兩亷積善堂十一元冷香　芝用女史求叔父腿疾速愈通藝閣主得彩彩賑無名氏永林　翁謝金移賑守梅書屋同人松江釣詩客酬情移助賑本堂西廳求賑空桶内鈔票胡詒榖堂張書忍堂　壽堂敬本堂廣麟搌堂隱居士心與力違子陳沈氏無名氏朱晉記無名氏眞州無名氏眞州無名氏眞州無名氏金鍾浩王三槐王晉明汪孝元吳蓉棠張炳榮漢帮劉集珍號海鹽隱名氏二十九户各洋十元宋名賢無名氏二户各八元公記明志　二户各七元無心道人罰欵移酒助賑人負疚人厚康愼思子隱名氏蘇州隱名氏七户各六元由陰謝文海五元五角五　信董福焜葉燕庭蔡光糧蓉鏡軒同和當衆友莊拙居士山陰季世傳謝世相謝洽記九户各洋五元求兄病速愈人不忍見聞人善姓懋泰高澄源金訓堂餘慶堂清河氏八户各四元節飲食人師竹軒寳善堂楊献丹胡林氏不書名六户各三元沈全錄　元五角吳志堯爲母求病愈吳志槖爲故父週年王榮盛莫德生羅濟仁昇興發章合興葉承恩周勺水趙養初焦　清李琅卿楊石渠王德培方萬鎰任已洋陶祝記陳醒記古夥民飛一氏木易氏王陶氏無名氏無名蕚無名蕚隱名士徐信士蕪帮友甫東隱名義正莊漢口寳成號蕪湖老順記號萃升恆號姜渭水堂　榖詒堂殷餘慶堂程敦厚堂陳鳳成堂公善堂敬修堂以食推食人保合家平安人無名氏四十三户各二元翟寳堂一元五角新安項文鱗劉炳揮程叔英張沛林邵順　王錄洲陸義昌陳酉卿沈國榮陶樹珊梅　畬陳俊弇陳俊弇蔡翌冲程廷輔駱再榮何永興聶岵瞻聶建侯趙宜障趙宜珍趙宜珩周永興朱國仁王德興張恆興洪億泰同盛茂春和義陳聚豐新仙源無名子補過子有心力不足人力不足人三子同心人求母康健人有堂主人無錫同仁堂草廬堂寳恆堂味根堂南橋無名字元新圜石韞山莊松江退思齋錢子貞蔡繼記卾垣隱名氏薌圃氏以　氏張金氏梁氏黄氏趙謝氏趙李氏隱名氏無名氏無名氏本洋不書名五十九户各洋一元洪泰瑞八角褚湛七角愼記公盛西洪泰乾泰和孫鏡湖無名氏無名氏七户各六角潘廣德王財貞尚鈺林楚羽名葉廷貴朱畹香呂德泰尚華記孫蔭記業桐記敬業堂師壽堂九思小舍無名氏十四户各五角江理和高子亭海陽汪李浦舫王溪山無名氏六户各四角朱景郁陶心勤施國榮徐長記莫光記方姚不書名王不書名謝不書名不書名張求拙子十户各三角殷佑生楊聽生孫求來張鳳記黄春記陳吉記葉添記修記謝吳氏無名氏不書名無力子十二户各洋二角曹洪生孫致祥陶不書名李不書名謝韓氏謝易氏謝項氏七户各一角蕭山汪廣洋一元銅洋二元葉崇屺玉撲滿紋銀三兩五錢八分洋一元葉崇岵玉撲滿一兩五錢洋一元江西斐根石五十兩葉崇質十兩魯巧也二兩四錢仙鎭誠心氏規元六十兩謙記恆記益記諸記善記方記文記生記不書名無名氏十户各五十兩　秀生銅洋十元陳樹記四元仙鎭崇善堂順成信局二户各二元無名氏一元張子餘潘漱石楊德浩沈寳齋黄子元邱榴亥陳紀卿邱履中俞立誠陳永孫十户各錢一千文貝雲裳姜哲唐石濟川鄒楷平程介眉五户各錢五百文以上共收洋二千七百五十元零六角規銀五百六十兩紋銀七十一兩四錢八分銅洋二十四元錢十二千五百文○再朱少梅翁經募第二批内鍾楊烈五元高仲園鍾清文孫福堂三户各二元錢錦全丁春山南中園葉金海恊源恊記六户各一元朱伯勤一元銅洋一元無名氏銅洋一元 
[上海虹口元濟善堂施醫給藥一文愿第八次清單]  
　　道署胡對軒翁送來古越趙銘三善士經募黄　禎翁審安堂承啓堂得養堂魏幼衡魏少卿陳文卿　善士曁節省氏王亦厚翁寗德課舘白石課舘鄭少雲翁東溪課館陳慶菜何弼西紀雪如孟靜山陳聲楊瑞生棧陳唐磁雲陳培之張竹笙永昌李則玉林子洲趙巨卿陳隸友西溪課舘張旭孫鄭柳夫謝鳳池陳幼均林述齋謝丹秋趙銘三　善士共計三十五户花洋九元五角錢一十一仟六百七十二文合洋十一元五角總合花洋廿一元○浙江程善士來梁安無名氏蒲塘無名氏三户合洋十元平湖裕康莊寄恊大局來李元卿翁南陽居士朱吟舲翁徐賢記沈楚鑑翁不留名王佐記梅溪釣隱朱信記陸維記鴛湖禹記養心人頴川庚記悟道人凝溪振記餘記共十六户卄愿全年合洋七元廣和興來無名氏洋六元仁讓堂施四知堂楊孝友堂張龔爵臣翁裕蔭堂汪燕山堂宋六户十一愿全年合洋三元八角清江沈韵平翁來自監主人五柳堂敦義寗遠堂志勤堂亞聖堂六户八愿全年合洋二元四角錢一百八十八文永愼遠堂求保老少平安三仟愿洋三元梁敦昭翁韓氏二户各二元陳隱名黎宅羅宅力行堂承蔭堂周姓韋陳氏久大典無名氏安心記朱隱名江隱名隱名氏十三户各一元無名氏四十八户合洋二角錢一百卅三文黄卓鏞翁五角思濟氏七角五分隱名氏二角江子厚翁江汪氏江蔡氏三户合洋一元隱名氏一角○以上共收英洋五十一元五角五分花洋二十一元大錢四百二十一文 
[滬北鐵馬路廣益善堂五月份捐數清單]  
　　壽康延康晉和餘太恊源愼餘元甡惠泰彤源衡大厚康永豐存德利亨立大和元恊康恊昇宏元寳和泰源鴻順彚康宏大正大承裕寳軒升大以上十六户各助錢六百文九章介福嘉綸三户各助錢六百裕盛和二月一千二百文升和錦章大章晋昌恆茂允章何恆昌啓泰九和謙吉祥寳章泰悅昌文元懋咸章十四户各助錢三百文長豐兩月六百唐茂枝助洋六元陳善亭五元李光琴洋三元戴綏之兩月六元朱葆珊徐棣山譚幹臣三户各助洋二元張金和韓山曦源利太錦章老悅生新順記南順記順泰木行八户各助洋一元周蓮塘三个月洋三元老順記兩月洋二元梁煥南隆昇各助洋五角恆泰施德豐各助洋三角福來洽兩月洋六角恆來源兩月洋一元　升兩月八角恆生生大裕生正大恆四户各助洋二角恊泰兩月四角乾昌成三個月六角恊和福四個月八角曹德大兩月四角莊源大兩月洋二元四角徐雲岩助錢一千文金太太錢二千文可熾萬有全同昌泰三户各助錢五百文愼餘堂四海昇平樓各助錢四百文春園潤泰昌各助錢三百文沈春記鴻運樓金合順廣盛湧源陳星淵一壺春恆生義八户各四錢二百文薰芳樓兩月八百五雲日昇樓兩月八百三元同慶　兩月四百元利兩月四百永愼恊成祥萬興三户各助錢一百文更上一層樓一千一百文以上共收洋四十八元四角錢三十五千二百文又南北一文愿捐共錢十二千六百另一文 
 
 
 

Page 11

 
 
   
 
 

Page 12

 
 
   
 
