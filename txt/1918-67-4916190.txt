# 1918 - 67 - 4916190

 

Page 1

 
 
   
 
 

Page 2

 
 
時評 
[邊警與敵僑（冷）]  
　　中國外交上事雖有可乘之機而終必至於失敗者無他不經人逼迫無不有始而無終也譬如此次對德之參戰當時主其事者無不曰此乃千載一時之機會中國外交之新紀元也今乃何如參戰徒有其名出兵空有是説而乃敵踪日近邊警之告急日有所聞敵探之出没地有其事而當局者依然日事其内爭置而不顧豈不甚可惜耶　　防邊之事我當其衝也然而當局之熱心視日本上下何如德僑之處置問題應自我自行主動也然而經協約國之提議而仍無實在之辦法豈竟已忘中國爲已經參戰之國耶抑必待他人之催促而始奉行耶我不得不爲當局羞也　　嗚呼邊警日急即宜斷行出兵敵蹤日近更宜斷行處置敵僑之法命令 
　　三月十四日大總統令依參議院議員選舉法第四十條第四十三條之規定任命蒙藏院總裁充蒙古青海地方選舉會選舉監督及西藏地方選舉會選舉監督此令　　又令依衆議院議員選舉法第九十九條之規定任命奉天省長充哲里木盟選舉監督熱河都統充卓索圖盟及昭烏達盟選舉監督察哈爾都統充錫林郭勒盟及察哈爾選舉監督綏遠都統充烏蘭察布盟伊克昭盟及歸化城土默特選舉監督烏里雅蘇台佐理員阿爾泰辦事長官會充烏梁海選舉監督科布多佐理員充科布多選舉監督甘肅省長充阿拉善額濟訥及青海選舉監督新疆省長充舊土爾扈特選舉監督阿爾泰辦事長官新疆省長會充喀薩克選舉監督此令　　又令陸軍總長段芝貴呈請授朱義王甲三爲陸軍步兵中校宋有才白玉堂爲陸軍步兵少校應照准此令　　又令陸洪濤晉給二等嘉禾章此令專電 
[北京電]  
　　馮通電各省叙述勸段不就情形囑各省一致勸駕又定明日蒞東海宅請其勸段組閣（十五日下午七鐘） 
[北京電]  
　　合肥將親赴北滿查察邊防或藉此行以避政潮（十五日下午二鐘） 
[北京電]  
　　徐樹錚電告就奉軍副司令職並請將旅長以下銜名備案參陸處復電照准語兼奬勵（十五日下午二鐘） 
[北京電]  
　　曹張來電請將十六旅分歸第一二路節制馮玉祥令在軍前効力（十五日下午二鐘） 
[北京電]  
　　特赦帝制犯將發表（十五日下午二鐘） 
[北京電]  
　　陜督來電勦匪得手力足自了拒絶宣撫（十五日下午二鐘） 
[北京電]  
　　天津總商會通電各省擬下月八日在津埠召集各省商會代表開全國聨合會討論解决時局方法（十五日上午十一鐘） 
[北京電]  
　　昨電日本提出警告日使今尚否認惟駐日章使來電密報日政府對我内爭不息已露勸告意思外交形勢將有變化（十五日下午二鐘） 
[武昌電]  
　　中路三師及直一二三旅已逼岳州文元兩日戰於新牆雲溪左右路無大進步現又有和説（十四日下午五鐘） 
[香港電]  
　　廣州中國銀行奉軍政府命保存鹽税以充海軍與國會經費（十五日上午十鐘） 
[香港電]  
　　陸榮廷出發赴粤十日抵横州其先鋒隊六營已抵貴縣陳炳焜留南寗維持治安（十五日上午十鐘）外電 
[哈爾濱電]  
　　伊庫資克十二日電稱工兵兩界召集會議竟有俘虜六百人赴會與議俄德奥匈波蘭諸國之人皆在會場云至於所議何事哈埠尚未接到詳報駐俄之美日中公使現附專車由滿洲里來哈今晚八時可到大約改乘阿穆爾鐵路赴海參崴者僅爲公使團之陸軍隨員其他隨員則刻在赤塔候車俟大烏里鐵路修好後始可來也哈埠與伊庫斯克間之鐵路今將照舊駛行一二日内當可開車海參崴電稱被拘税關人員今已釋出而以工人管理私人商舖一層亦取銷故商民已開巿營業前砲台參謀長杜巴資將軍已自殺原因未詳（十四日）字林報 
[東京電]  
　　反對黨領袖尾崎氏在衆院宣稱聞日本供給中國之軍械已爲奉督張作霖刦奪彼信張氏之舉動曾先探詢日本之意見張氏旣得軍械即率兵向北京進發應請首相詳布關於此事之消息首相答稱此項軍械乃由私家商社供給政府舍此别無所知張作霖與帝國政府則全無關係尾崎氏乃言張作霖由京奉鐵路運兵實背庚子和約聞日本與列强已提出抗議首相答稱彼未知此事亦未接有報告尾崎氏乃問日本是否决議調停中國南北爭端並以此事通告中國當局首相答稱中國南北交爭大礙日本利益日本極願中國之統一惟帝國政府並未從事調停尾崎氏曰聞協約國之兵一小隊已開往西比利亞首相答曰此説不確尾崎氏後又曰聞協約國交換出兵之意見業已定議奉命泊於港内之各船行將出發首相曰出兵事尚未商定各船之出發與出兵無關（十四日） 
[香港電]  
　　梁士詒啟程赴津（十四日） 
[北京電]  
　　爲豫匪所拘之美國工程師尚未出險其延緩之故半因出事地點乃在葉縣與舞陽之間兩縣知事推諉負責所致舞陽縣知事現已拘獲某匪家屬爲質羣匪要求須先開釋被拘爲質之人及給以來福鎗與子彈若干始允將美工程師釋回（十四日） 
[北京電]  
　　當道否認日本抗議由京奉鐵路運兵事（十四日）以上路透電 
[北京電]  
　　馮總統顺段派督軍要求段祺瑞出山特往訪於段之私邸勸告出而組織内閣段未應允故於今晚（十四日）已以此意復電該派各督軍矣又據一方面消息今日馮段會晤之際段雖已致謝絶出山尚非絶對堅辭則因條件如何並非無出山之意（十四日） 
[北京電]  
　　特赦帝制犯及復辟犯之人物中將扣除張勳與孫毓筠云（十四日） 
[北京電]  
　　總統府方面竊恐張作霖派兵由津浦鐵路南下與李純有衝突之虞（十五日） 
[北京電]  
　　下月八日在天津擬開全國商會聨合會討論關於時局之問題已由天津總商會通電各省商會矣（十五日） 
[北京電]  
　　據消息靈通之某氏之談話云向來專於模棱之間討生活之馮總統至近數日被段 
 
 
 

Page 3

 
 
　　中華民國七年三月十六日星期六（申報）舊曆戊午二月初四日（三） 
　　派之盡力壓迫而陷於絶地曾於其親近者某氏之前㣲露其意云李純免職與責任内閣兩問題中不得不允可其一然在段派一方面如僅實行責任内閣而不斷絶馮（總統）李（純）之關係則甚難遂行段派之政策如僅將李純免職而依然行施總統政治則終不能使段派暢所欲爲故段派現正竭力設法欲圖一舉兩得之利是即今日馮段兩派相持不下之爭點也云云（十五日） 
[北京電]  
　　政府近已與荷蘭公使議定從本月十八日起所有在北京之敵國人民男子每星期一日女子每星期四日皆須親至檢查所報告留京離京以便取締其行動（十五日） 
[漢口電]  
　　日本第七戰隊司令官山岡少將於十三日訪謁王督軍本日午後二時王督軍親率幕僚至軍艦嵯峨答禮並交換照相（十四日） 
[漢口電]  
　　據十三日由岳州拍發之電報云羊樓峒方面之南軍自十二日以後已陸續移駐岳州岳州情形目下甚爲混雜各軍雖無撤退之形跡然各軍各自爲行動稍有不能統一之勢（十四日） 
[奉天電]  
　　徐樹錚於本日由奉天啟程赴天津（十五日） 
[奉天電]  
　　日本林公使於昨晚一點鐘抵奉天張作霖赤總領事以下中日兩國官民赴車站迎迓者甚衆今晨林公使離奉天歸任地（十五日） 
[哈爾濱電]  
　　伊爾庫斯克來電云日本内田大使等已於十三日下午二時安抵此間（十五日） 
[東京電]  
　　寺内首相於十四日在衆議院答尾崎行　氏之質問云中國南北之互爭我帝國甚所不取中國南北兩方面必須從事和解固爲吾人之所充分承認現離未曾有所勸告將來或將對於南北兩面分别勸告息事未知也（十五日） 
[東京電]  
　　據可靠消息云德國爲對抗日本起見現正汲汲預備將留俄德國俘虜八萬人編制二軍團有無數德國俘虜將校已改裝潛入伊爾庫斯克又有無數野戰砲及裝甲軍用摩托車由歐俄輸運來東（十五日） 
[東京電]  
　　據時事新報云美國經由英國表明其不反對日本出兵西伯利亞之意見確有可信之理由云（十五日）以上東方通信社電 
[東京電]  
　　張繼氏因訪唐紹儀氏赴神户唐氏之東遊足以消釋南方派關於日本對華政策之誤解且爲促成南北調和之最良機會張繼氏語人謂民國時局因段派之陰謀愈難解决馮總統之手腕今日已有試驗不成問題日本政府近似漸次明瞭南方之情勢然仍未能眞確了解引以爲憾因而我民黨立於困苦之地位苦衷不一而足從歷史上觀之凡革命黨能自得革命上之收穫者未見其例革命事業猶之種樹至子孫而始能收穫因主義主張而犧牲一已已可云云（十五日） 
[東京電]  
　　時事新報記載日本對華方針之確定謂日本政府方講求積極之方法其法係使民國政爭及其南北爭鬭之終止而於西比利亞問題及其他諸問題舉協力共助之實林公使歸任後當按照上述方針以講求展開局面之方法（十五日） 
[東京電]  
　　内田大使等於十三日午後二時安抵伊爾克斯克（十五日） 
[東京電]  
　　美國政府以出兵西比利亞問題經英國政府正式通告日本政府謂出兵西比利亞須在德國勢力東漸在西比利亞發生實害時方可若於德國勢力未及西比利亞以前即行出兵則可謂爲以俄國民爲敵若是之主義不能贊同云云又外交調查會中亦有强硬和緩兩派之意見故擬於本月二十日或二十一日開元老會議决定國策東京日日新聞社論謂苟有出兵西比利亞之必要則日本自决行之可也無庸問他國之贊否今日日本所以尚未出兵者係爲愼重起見非因美政府之反對而然云云（十五日）以上共同通信社電戰電 
[俄京電]  
　　各行政機關並國民委員會勞兵會幹事部均移往莫斯科另由一特别機關名全國共産家議會者擔任維持治安及籌備防禦外敵事宜（十三日） 
[亞姆斯特丹電]  
　　芬蘭首相斯文胡佛特氏由希爾新福逃出已抵柏林（十三日） 
[亞姆斯特凡電]  
　　柏林電稱東歐陣線戰事已止惟德軍目下從事清鄉甚爲着力而尤注重於烏克蘭該處有奥國逃兵受過激黨之指使德兵俘獲若輩即加鎗决德軍仍在基夫東北與過激黨激戰過激黨中有奥國塞克民族逃兵且携重砲云（十三日） 
[倫敦電]  
　　德國宣布不欲占據亞倫島之説尚未徴實該島居民現呈請芬蘭參議院瑞典皇德皇召集公民大會解决前途並請仍留瑞典兵駐島以爲該島中立地位之保證（十三日） 
[亞姆斯特丹電]  
　　德國伏瓦資報載有一文豫示聨邦議會社會黨議員對於德俄和約之態度謂凡屬社會民主黨均須於議會反對該約要求協商修正今不可堅主東歐大局應如白里斯特里土夫斯克會議所定以損害與西歐諸國之接商云社會民主黨近開會於某處通過决議案聲明與俄所訂之和約乃根據開拓　土故策實違一九一七年八月間聨邦議會議過之决議案並促請黨員拒絶承認該約（十三日） 
[亞姆斯特丹電]  
　　德國各報對於日本出兵之舉默然無言迄今以嚴詞評論者僅佛蘭克費特報與伏斯乞報耳佛蘭克費特報注重日本對俄之誠意且謂日本因見俄國開始瓦解始變其政策該報並诋責德政府初主協商媾和繼乃改主壓逼媾和德國分裂俄境使協約國藉口慫恿日本出兵攻俄實堕入協約國於亞洲巿場　絶德人之計謀中該報結語曰德國今除會同英俄兩國外不復能如前之指導遠東政策故俄弱不能使德獲最後幸福也伏細斯乞報載有薩爾滿博士一文謂德國對俄政策已鞏固英美與英日之聨盟協約國旣許日本經營於西比利亞與俄羅斯則荷屬東印度可以脱除日本壓力荷之感英必甚且英之印度澳洲與殖民地之主權亦因以安固德國今後環顧世界乏友爲助必被英人匿笑不置云該報又載於哈特博士一文謂白里斯特里土夫斯克簽定之和約不能安定東歐之大局今日益明瞭德國阻特不能於接界各邦得自保之屏障且不能戰勝各邦人民之靈魂並以潔白之懷視波蘭人烏克蘭人立陶宛人被此之情惑云（十三日） 
[巴黎電]  
　　法國工事報評論駐羅馬日本公使井上氏之宣言謂日本之出兵純屬抗拒德國之暴行此舉與俄國之自由無碍轉可得俄國各黨之輔助日本之政策旣主贊助協約國而又反對過激黨與德國日政府與該國製造家必深知德人侵凌所攻入各國之情形凡德人所在之處公道全亡云（十三日） 
[倫敦電]  
　　英國國會工黨議員兼任戰爭内閣閣員巴恩士氏與客述及工黨發表之戰爭目的宣言書謂其大要與首相之戰爭目的宣言無甚異點又謂各國於殖民一舉皆同流合污殊可抱憾前世紀之英國政策亦爲所玷國内外人民自决一節已成事實而非徒托空言即埃及印度亦當如是自决者爲一種可以行之適宜或就敎育與經驗發展之主義至於列國聨合會之舉人類安寗之希望實繫焉惟關於取决一節文稍含混所謂安寗唯此是賴列國聨合會應處於可施經濟抵制或以國際警隊維持治安之地位列國聨合會固與國家主權説相抵觸但敬以他舉爲代即成第二戰事吾人如欲保存文明則須設法挽回戰禍巴氏繼又論及德國殖民地謂喬治氏已一再聲明將由媾和大會順從當地民意以解决之云巴氏且願設法直接請求德民脱離軍人主義（十三日） 
[倫敦電]  
　　公報局宣稱昨夜有敵飛船三艘襲擊英倫僅一艘進抵胡爾防區擲下炸彈四枚毁屋一所震死女子一人餘二艘在遠處飛行甚高擲炸彈於曠地後向大海飛去（十三日） 
[倫敦電]  
　　今晚海格將軍報稱葡兵在拉凡蒂東南廣七百碼之陣線擊敗暗襲之敵軍敵步隊進退之際爲葡兵由正面及兩側以機關鎗轟擊死傷甚衆被俘者亦多敵兵襲擊松納白克東面防營英兵失數人敵兵又於稍南進襲三次均未得利天空戰事甚繁英飛機擊落敵飛機十架又逐走七架自失者二架（十二日） 
[倫敦電]  
　　海格將軍報稱英軍在伐克里附近逐走數兵一隊且在蘭斯北面襲擊俘獲數人敵兵一大隊猛轟後襲擊亞美蒂愛爾南面哨營一座英兵失數人（十三日） 
[巴黎電]  
　　今日下午公報云香巴業之敵軍在山境猛轟後於伏特西柯爾進攻法軍激戰敗之乘勝進佔敵兵前鋒戰壕數道敵兵大受損失未斯河左岸雙方砲隊交轟甚烈（十三日）公電 
[三師報告克復羊樓巿電]  
　　各部院各省公署各艦隊各報館均鑒三歸於十日十一日大戰附晝夜克復武岳要路之羊樓巿現數軍已竄向岳州除派隊分路追擊外一俟敝師安民後即行前進如有致三師電件請逕寄羊樓巿可也陸軍第三師行營電報處謹聞眞要聞一 
[西報論張作霖之要求]  
　　字林報十一日北京通訊去奉軍今尚無入京之氣象觀張作霖致政府之電文會謂此舉並無他意不過助總統决定加晝之一張於某日電中會謂此舉並無他意不過助總統决定加兵於南方而無所徘徊耳細繹其意若總統仍瞻顧不决則奉軍或將藉交通部之助力陸軍部之同意直入京師强令總統决計矣北京無一物亦無一人可阻奉軍之入京總統日昨曾語某大員曰余甚願卸肩望張早日來京處置國事馮作此言董知奉軍入京之莫可阻止也馮發長電通致各省詳述困難但雖有辭職之意而無辭職之事惟曯各省於十日内答覆耳近日僞造之消息遍處皆是極難辨其眞僞有關係之報紙逐日登載李純堅請辭職之新聞惟直接從南京來之消息則所言不同日前報載曹錕請張作霖繳出軍械撤兵回防次日則又謂曹錕稱張作霖愛國情切此次舉動不過欲爲前敵國軍之後援而已並無他意今據報紙所載張作霖要求（一）起用段祺瑞爲總理重組内閣（二）解散主和之長江三督軍（三）自爲東三省巡閲使（四）增募奉天新兵一師究竟張作霖欲到何種地步始可滿意今尚未能預知第就吾人所知其目的固甚顯然可覩蓋段祺瑞確派徐樹錚赴奉使張如何如何也督軍團之用兵政策旣未實行段派遂欲强令馮國璋採行其三月以來主張不輟之政策今長江三督軍對於張作霖示威行動作何感想而弱軍領袖傳聞已不堅持用兵者是否因此卽恢復從前態度今皆未有所聞若北軍領袖果被激動而出於戰則湘省不久將有戰事第北軍果肯同室操戈否乎戰事復作長江諸督果能厲行其主和之宗旨否乎是亦未可知也使馮玉祥輩確有價值也則當奮袂而起以減輕湘境南軍所受之壓力而滇黔蜀軍隊亦皆有援助其同志之義務焉 
[北京特别通信（一五七）（飄萍）]  
　　（三月十三日）率軍司令與徐樹錚内蘭與蘇督兩問題長江形勢變化預測率軍入關使時局益形紛擾我國政治中有名之小惡魔徐樹錚氏實爲暗中主動之人而張作霖不過爲其傀儡此固世人所盡知者我國有始終居於政治暗面之惡魔其行動非常詭秘而一生可以不敗今徐樹錚年少氣盛盛奉軍一經入關即要求張作霖通電認爲奉軍司令愚昨於某處閲張徐聨署之文電（十二）言奉軍應曹宣撫等之請而入關預備南下應即設司令部作霖爲總司令樹錚爲副司令惟作霖兼攝軍民重務不能離奉特照會樹錚以副司令兼代總司令之職已呈報總統核辦謹此電聞云云愚數晤政界中人拘以奉軍一受徐氏指揮所謂勿戢自焚益增危險但徐氏在軍界資格甚淺未能操刀而使之害奉軍將校多桀驚不馴之士豈能聽白面少年之指揮故徐氏一經出面徐氏之一生亦且休矣　　愚於前函嘗述張倪兩人之慾望一注重於内閣一注重於蘇督所謂注重内閣者換言之即妄想徐段之出而組閣且徐明知其不出則可以妄想者惟段然愛之害之其理至淺而徐張倪等必至死不悟者段固有可以出山之資格今一蒙徐張倪等之青眼試問段氏尚可以復出乎故段氏今日所處之境過實有無限悲觀又不能公然自明其出處前日會聞將發　電繼又知其不果而派赴奉天之王郅隆氏前晚回京報告言張奉督曾與面談總統已電允其可勸徐段出山云云國閲員以此報告於總統而河間乃絶對認爲無有張氏所見之電不知何間乃絶對認爲無有張氏所見之題之益無着落則可於此見之者也至於蘇督問題北京各報之所鼓吹與吾人所聞之眞　消息絶不相同河間之與李秀山其關係密切盡人能知李爲長江三督之領袖又爲主持和議之先鋒李而果撤馮不啻已倒其大半故馮雖圓滑斷不肯自傷右臂以授人此可以常識判斷之者然則馮氏安有允撤李督之意前日閣議内閣問題而外又商及何以處置李督最後决定云令李離職養疴以盧永祥暫行代理　員諸君固曾受李督之敎訓其怨毒可知然以此報告於總統河間昻首不應曰决無如此辦法閣員默然而李督今日（十三）銷假視事之電又到京矣不知閣員其如之何不知張倪赳赳者又將如之何耳愚嘗默察我國所有之各種勢力其未和盤托出以前大有令人驚懼之價值一旦顯豁呈露則亦不過如此張勳其最著之例也故其初風頭甚猛者不善自藏其醜即爲失敗之原此次奉軍突發圍繞京郊示人以不可一世之槪然曹張（懷芝）之流未嘗不因之而懷疑矧有李陳各督周旋其間曹張態度已與前大異其趣若再加以徐樹錚之絲毫不留餘地則長江形勢又將變化乃可預料之事李秀山倔强猶昔馮河間近日態度大不如前之柔懦春江水暖鴨先知吾人又可於此驗消息焉嗚呼國内之爭何時可已吾人記　亦覺其厭倦伹今日得日人方面之報告則日政府已有令駐京代理公使提出警告之説果爾日本殆視爲時機已成熟矣雖然愚深知此種議論不足以動國人故亦不欲詳述傷哉傷哉 
[長江形勢之變幻説]  
（關於李純之地位問題）前日（十二）星期二之國務會議據有關係之某閣員所述則會議要案實惟内閣與蘇督兩問題其實情與報載有異王郅隆自奉回京報告張作霖之主張在先解决内閣總理且張言曾接河間去電允勸徐段出山閣議中惲秘書長會言總統並未有指明何人姓氏之電但閣員仍信總統或有此電遂决定以勸徐段爲解决内閣問題之第一步其次爲蘇督問題以倪張之要求無論如何李純必須暫時離職故討議結果决定令李以離任養疴名義暫時去職而以盧永祥代理不開原缺當時腦議所定如此遂進府報告總統關於内閣問題總統言致張作霖電中並未提及何人張　所云之電或係有人從中揑造至於蘇督問題李純無可令其離任之理由絶對不能照辦於是兩項問題均無結果而散而河間之態度反較前數日爲强硬云云李純疊次電請病假十三日國務院接到李督文（十二）日來電賂稱現病體醫治復原謹即銷假視事云云現該督銷假益足徴辭職之説不確而日來相傳長江五督軍有互相提携之盟約（載另條）證以李純之銷假視事似長江勢力將對時局爲積極的維持一方則徐樹錚已爲奉軍司令行將開兵南下國事前途將變化至何等程度已在不可逆料之數據某方面消息鄂蘇贛三省現固結團體鄂督特派楊元愷贛督特派李廷玉常川駐寗隨時與李蘇督協商一切而南京所派接洽曹張王陳之使者亦不絶於道詩云萬木無聲待雨來其足以形容長江今日局面乎 
[北派軍界近日之大變動]  
武人之行動向來不可以常議判斷然而有一公式焉即誰出風頭過甚時誰必遭忌嫉是也去歲張勳之失敗原因雖多而風頭過健亦爲其一今轉移於張作霖方面矣近日長江形勢暗中有一極大變化即曹張王等對於張作霖之行動日益不滿而漸構成一種新結合今張作霖之自由行動又遭人嫉視矣據新聞交　社十二日報告云北洋派内新有一種團結之運動董自張子志督軍南行以來張李舊交全然恢復曹李之間亦信使往還突增親密最近張曹王李陳五督軍因一種特别之激刺復咸覺共同之利害目下已完全提携一致行動世人若猶以天津會議時代之情形推論彼等之關係未免去眞相太遠矣刻據某方面報告云張懷芝本主戰派中堅人物自被任爲第二路司令率兵抵贛後徘徊不進且聞有與馮玉祥接洽消息一變曩日主戰態度而唱和平之説此則未免言之過甚者也此次張作霖派兵南下盛傳與皖督倪嗣冲確有關係近王克敏見倪後返京之報告述倪氏欲求罷免李純之意更激烈於張作霖之對李現又有主戰各派在獨流再開會議之舉各代表於十日晚車多趕赴天津十一日下午即在天津省公署共開會議列席者有七八省代表所議結果未能明晣本報刻得濟南十三日來信云昨夜津浦路由南開來專車一列并有軍隊甚多茲調查係安徽督軍倪嗣冲隨帶安武軍一千餘人北上過濟云云倪氏之至京至津本難預測而對於該項會議必與有關係從可决也 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國七年三月十六日星期六申報第二張舊曆戊午二月初四日（六） 
要聞二 
[紛紛擾擾之中央政局]  
　　内閣問題之近聞正式總理問題爲解决時局之重要關鍵據某當局云正式總理一時仍無産出之希望馮總統前雖電令各督軍公推然聞各督軍之意見尚不能全體一致故都中近日盛傳將以段香岩出而組織内閣此説較爲近似但推測其出現時期尚在一月以外聞錢代總理前日謁見元首時元首尚諄囑錢氏對於院務仍宜積極進行并語某要人云總理問題暫由錢幹臣代理以靜候各省解决惟據新民通信社消息則謂奉督要求組織强固有力之政府後元首即復電云擇人極難必須負重致遠而又能得各方同意即請速向各省商榷云云張督業於前日拍發通電主張就徐東海段合肥二君中推舉一人出組内閣謂如果徐段組閣則一切疑難均可立解云云但聞段氏曾擬通電各省拒絶推彼組織内閣據其親信某要人云段氏對於同派推戴之意極形抱歉然以各省尚未明白宣示亦不便先事張皇貽人口實故此項通電暫未拍發也　　總統拍發陽電後之影響據公府某要人云大總統陽日之通電本希望各省長官電覆解决時局之政見乃近日來所接各省軍民長官之覆電均以挽留兩字爲前提竟將徴求意見問題歸於無形消滅故主座頗爲失望現擬再通電各省專爲徴求政見仍限日期答覆俾收集思廣益之效倘三兩日内各省督軍省長不再來電表示意見此電則於三日後必將拍發云云姑誌所聞未知確否又據公府消息馮總統陽電發出後十一日以前實祇收到張作霖姜桂題之覆電兩件至十二日所收到者亦僅曹錕楊善德盧永祥三電曹電係極力慰留總統語甚空洞對於解决時局問題并未表示何種意見楊盧兩電係懇請主座速將陽電所述辭意取消以度岌岌可危之難關茲事體大務祈俯允而該電對於解决時局之意見亦無表示十一日雲南督軍唐繼堯由畢節拍來萬急電係答覆元首陽日通電賂謂川局能公平處斷及恢復國會速定憲法三者之外某並無他種請求至息肩之念尤非某所願聞鈞座維持大局苦衷全國感佩萬懇始終主持以免時局愈益糾紛等語至某通信社謂各省覆電已有二十五六處之多者似非事實也　　李純地位問題之消息李純代表韓德明氏日昨來京晋謁總統惟當韓代表由南京出發時與現下形勢頗有多少異趣之點故韓此來不得要領而張作霖之意見又有非將李純免職不能罷休之勢故總統擬將李純他調離開南京以便結局至所傳調任參謀總長任爲廣東督軍皆虚擬之詞也據新聞交通社消息云自奉軍入關以來無端惹起要求李純免職之説最近各報紛傳有謂總統已欲有免李之意者有謂李督見大勢已非再三求去者茲據本社調查諸説皆去眞相甚遠第一總統方面絶無允許倪皖督所請能免李督之意日前有重要軍官多人晉謁總統談及此事總統曾云余實無權罷免督軍之職諸君疑吾言乎盍不觀近日督軍多自由行動弁髦中央命令余若有罷免之權則擅自進兵無故扣械之張雨亭余早罷免其職矣云云報載河間將免李純者殆昧於馮李關係之眞相也至李純辭職一節當奉軍扣械之後確曾有一辭職之電自經慰留已作罷論近日所傳三次四次辭職更絶無其事又報載李純派代表韓德銘來京有重要任務據聞韓氏此來半爲其個人私事不過旣已來京自當謁見總統略報南中情形而已聞並無何項重大之使命也　　十二日國務會議十二日星期二爲國務例會之期全體閣員除江總長尚在假中未到外餘均到齊上午十一時照常開議首由陸子欣總長報告某項外交問題次由曹潤田總長報告與郭侗伯省長頃在部中磋商之中東鐵道問題及某項交通要案一件復經議决財政例案數起陜西省長案及阿爾泰辦事長官案雖曾提出討論然因有尚待調查之手續故日昨未能决定并聞是日閣議對於解决時局之某項問題亦曾約略討論然未有何等結果散會之時正下午二時由錢總理延諸閣員入四照堂午餐又一消息云十二日之國務例會據聞提議之案件第一項爲大總統交議特任陜西省長及任命阿爾泰辦事長官之件結果下次閣議再討論第二項爲大總統交議維持中交鈔票價格之件結果呈覆元首後應由財政部與中國銀行會籌辦法第三項爲續議參戰借欵問題結果由督辦參戰處與外交財政兩部派員設法進行第四項爲接濟曹宣撫使軍費之件結果先由財部電滙三十萬元其餘之件爲任命杜炳章署川邊鎭守使參謀長王大勛署上校參謀及内務參謀兩部提出呈請元首任命荐任官二員應得勳章者八員散會後即由王叔魯傳沅叔兩總長進府晉見大總統報告一切並聞劉鎭華之陜西省長政府方面已拍電陳陜督詳細調查矣 
[奉軍入關後最近京聞]  
　　據軍界某要人稱奉軍十一日夜十一時二十七分又由新民屯開至郎坊一列車共有步兵三百餘名騎兵一百餘名並無軍火至來京消息諒已中止矣又一百消息十二早一時二十四分郎坊又到奉軍一列車計步兵兩營外機關槍隊及馬隊約三百名張已任命總司令參謀長等職大本營議在山海關又一消息郎坊方面十二日又開到奉軍兩營約八百餘人其理由謂俟内閣問題解决由此開拔取過京漢鐵路前赴鄭州其一部分則由津浦路開赴徐州十二日確已分向京漢津浦兩路局調車備用惟何日開行尚無確訊云云並聞奉軍在郎坊及獨流所有經過之列車仍須停留候奉軍查檢　　據軍界消息總統曾接張督眞（十一日）電一件内容謂日前扣留軍械决無他意實緣輸送此項軍械並無陸軍部護照作霖特照章扣留措詞愈覺奇異至派兵進駐近畿並無提及一字一説謂張之眞電對於中央聲明擁護并言軍隊入關及截用鎗械兩事誠如鈞鑒所開非文電所能盡極擬入覲面陳種切但奉境地面吃緊此時未便驟離擬派代表晋京轉達下忱等語兩説未知孰是也 
[奉天之最近消息]  
　　曹張歡迎奉軍電各省區聨電内容奉軍將再派一旅自奉軍入關後外間曾傳曹錕張懷芝兩司令發電阻止謂北軍兵力已足無須奉軍援助云云然觀此兩電則曹張方歡迎其南下且亦確有成約也電文錄左曹宣撫電云特别急盛京張督軍雨亭弟鑒正密敬讀歌電耿耿大義磊落光明至爲欽佩我弟肝膽照人專尚信義爲錕夙所深知我輩金石之盟骨肉之交誼共生死同甘患難此心如一兩地相印處此南北相持國事阽危勢必協力動作共救危亡乃能勘平大亂幸賴我弟仗義出師昭示大信籌備數枝大軍加增厚援大局安危在此一舉此次我輩拚命之爭力保大局之秋但求我行我是敢許對己對人彼此抱定宗旨極力進行彼局外浮言只可付之一笑無論黨派如何蠱惑我輩我輩誓言在先銀堅守信義心如鐵石神明默鑒局外難摇弟幸勿慮務乞堅持最初目的派隊集合徐州共扶危局現在敝軍由蒲圻嘉魚進攻羊樓巿新津腦等處頗佔優勢岳州指日可克歌日電告諒達尊覽惟此次搏載敵人四面分擾必須兵力加厚庶能早日殲除擬懇我弟迅飭混成旅一旅即日來漢前進協攻若能接續多派一旅援兵旣厚成功必速臨電禱盼諒邀慨助特此奉復佇候迅示如小兄銀陽印　　張檢閲電云萬急盛京張督軍鑒正密歌陽兩電快悉吾兄以擁護中央維持大局固結團體削平内亂之苦心而出此經權並用之手段壯我士氣固我後援前得感電已深快慰乃旁觀不知内容妄肆揣測迭電詣問冀得眞相芝心心相印業經極力部白實心任事何恤人言棒讀再三莫名欽服芝業將尊電轉達中央並告同志諸君解釋疑慮承派協助敝路之隊芝已電知山東張帮辦隨時接洽如定期由灤來東兵數若干主將銜姓務祈先日逕電張帮辦以便妥籌招待至駐紥地點吾兄前慮沾染南中惡習擬卽請暫駐魯省韓莊尤爲妥善並以奉商即希酌辦再芝此次到寗與秀山督軍晤面亦深恨造謡惑衆之輩挑撥惡感肆彼野心是以囑芝聨銜合電蘇鄂贛皖諸督極表同仇敵愾之心計已達覽祇以駐寗日少電傳往復恐延時日未逕約及吾兄至爲抱歉然蘇軍一旅已由張中將統率出發贛皖各軍亦已協同進行動臣兄及吳師長各軍已分紥汀泗橋趙李橋等處芝明日即到南昌與秀督會商後亦卽率師積極前進矣並以奉聞張懷芝陽印　　元首通電到後張督已有覆電聞此外尚有與各省區聨銜電報一通大致（一）爲各省推戴元首代行職權自應依法敦迫就職不能悖法承受辭職無論如何艱鉅仍當俟之新國會成立惟救濟此期問困難祗有組織强有力之内閣現在爲責任内閣制苟得其人元首可委裘而治（一）爲政見不能强同覆水不可再舉中央威信雖不能及於西南而現勢不能容其分歧宜以中央現在號令爲征討若有疆吏與此相反阻撓者自當引去避異求同以期先收一效果奉省所派入關軍隊現已安置妥恊張督所派專員昨已返奉報告惟此項軍隊旣須南下在京直一帶爲曹張兩軍後援尚有不敷分佈之處須再先派一混成旅入關此項軍隊將由二十八師抽調聞與張仙濤旅長接洽將來或由張旅長前往 
[馮旅在武穴之行動]  
昨有由武穴來者云馮玉祥自得中央免職之電訊後曾召集部下軍官迭次會議决定擴張軍力以待時局之解决適中央有責成該旅維持地方秩序之電報到武穴馮玉祥遂召募新軍三團與原有之軍隊九千餘人編成三混成旅實數在一萬五千人左右分駐廣濟縣一團蘄州一營（聞近已撤回武穴）蘄水縣兩連蘄水縣之巴河鎭二營鄂城縣一營鄂城縣之華容鎭一團其餘軍隊均屯集武穴至駐兵各地之秩序則此時尚稱安謐並联駐紥鄂城之馮軍與駐紥黄岡謝超軍隊（鄂城黄岡僅隔一江）現已聨絡一氣分任維持地方之責又聞馮軍自駐武以來紀律嚴明秋毫無犯兵士所從事之種種娱樂方法有踢足球者爲跳高運動者有爲各種形式之操練者各從所好結隊而嬉又備有書籍供知書之士座閲看書籍中有聖經數百本所以發達兵士身體及心靈之道兼而有之對待武穴人民和而有禮惟當地人口號稱五萬而有一萬之兵繼續駐留雖各種必需之用品可從九江採辦而食糧一層不免成一問題食物之價現已有漲至一倍者商人均不敢至漢口購辦新貨則此後食物問題或將益形緊急未可知也 
[湘鄂間劇戰之近况（武昌通信）]  
攻岳各軍開戰以來均係分路之單行攻擊戰火歷十餘日之久蒲圻正面及新堤右翼均勝敗互見相持於第一線中通城左翼因兩軍地勢均佔險要火線太長兼之雨雪連朝運輸阻隔迄未大施攻擊茲悉前敵總司令張敬堯親臨前敵以來已將各路軍隊支配停當特於十日實行九路一齊進攻（按戰區原定中左右三大幹線現於每大幹線中劃分中左右三支線每支線委定分指揮官三人以大支隊長（即混成團長）充之每分指揮親率先鋒一混成團故謂之九路總攻擊）以期一舉克岳聞此次大戰三五日後始可决勝敗究竟何方勝利尚難預測若以軍氣論南軍皆有必死之志北軍則有畏難之心臨陣皆出於强迫遇敗即向後竄或其結果仍爲南軍獲勝亦未可知也茲將總攻擊前各路戰况之傳言較爲可信者分述於後（甲）中路一循武岳路正面開單先後八次均獲勝利第三師長吳佩孚於六日由茶嶺菴進踞趙李橋七日下午又將羊樓峝對面十五里之羊樓巿完全佔領二鐵路左面高山路險最不易攻自一日張學顔率第五混成旅攻克梅山佔領灘頭開戰以來實以是役戰爭爲尤烈兩軍互有重大損傷卒被北軍佔領三灘頭羊樓司爲南軍第一道防線旣被攻破故三四五等日由趙恒惕親率敢死團九營猛撲意在奪回均經張旅擊退並包抄一營繳械投降送往咸寗作爲俘虜四林修梅率一旅衝出鐵路右邊潛渡港口河該河通崇陽被北軍哨兵偵知開鎗射擊並毁浮橋南軍淹斃極衆前仆後繼死屍將港汊塡滿卒能渡過直佔高嶺新店刻與羊樓峝之北軍横相峙立連日均有烈戰五前旬大雪説者以北兵不畏冷可得天時不知南軍亦利用山頭積雪改着白色短衫褲於軍服上與白雪相掩映潛行攻擊不現形影六日被北軍擒捉三千餘名六據前敵軍事偵探回漢者云六日趙李橋曾有烈戰北死百餘人南死四五百人傍晚六鐘始停攻擊夜十二鐘南軍復由新店鎭抄過鐵路直線襲攻趙李橋側面經吳佩孚督隊迫擊退去北軍以黑夜懼有伏遂未追擊然天昏地暗之際兩造傷亡甚衆北死四五百南死亦三四百七九日武岳車站方面盛傳南軍又襲趙李橋並有攻進茶嶺菴砲火可及蒲圻城之説是日午前蒲城無來車想見戰事猛烈但至夜蒲城又有車到（乙）左路一新堤以上羅山白螺磯一帶戰事較蒲岳中路更爲劇烈南軍用意似以邊江北軍防禦力較疏忽故不惜聚集精鋭於此路大起攻勢希圖乘敝而入藉收南船北馬順流而東之效據紅會人云新堤以上兩軍傷亡將近三千蓋南北均以羅山爲險要先後互佔三次刻該山爲直軍第一旅第三旅所駐守羅山之上二十里有獅子山亦經八念兩師之一部進攻於六日佔領二白螺磯距新九十里於二日爲北軍佔領三四五等日南軍迭次來攻並虚擊江南岸之花鼓洲北軍遂卒不守（丙）右路一通城平江間之幕阜山爲南軍所守一日經北軍十一師與七十一團佔領六日南軍進攻該山七十一團稍挫張敬堯趕遣吳新田率所部往援南軍失利退守黄羊山桃花洞一帶二八日南軍因中路有勝勢又移大軍由平江取攻勢張敬堯當移七師大隊前往助戰遂於九日親往崇陽督攻擬即由通崇入岳是否能達目的想不出一星期便可分曉矣 
[西報述北軍在蒲圻之暴行]  
字林報八日武昌通訊略云友人因有事赴蒲圻者歸言該處情形略謂岳州失守後附近北軍相率棄城而走蒲圻亦然北軍退後南軍亦未來逾兩日忽有兵士來臨　圻居民以爲南軍而歡迎之詎知此蜚實爲北兵入城未幾即縱火焚屋大街店舖付諸一炬者約四十家令人想起數年前白狼之浩刦居民不以錢初爲壽者輒被苛待有一婦人因不捨其錢櫃致被殺死目下此種放火搶物之討逆兵已不在蒲圻移駐他處但地方之恐慌今猶存在蒲圻四周駐兵盈萬以人或屋爲其鎗靶街中所見者盡是戎裝兵士工人已無蹤跡船隻皆被留用聞北兵若干在某處覔食嗣見街巿荒冰薪米全無憤極縱火焚之此事言者甚衆但未得目覩者之證實至於北兵在蒲圻之暴行則固無可疑也即鐵路車站亦不免於搶刧他處亦有罹此刦者苟北軍他去則居民將歡躍不已云武昌刻有腥紅天花腦炎諸症腦炎症似起自軍營而傳佈於武昌漢口漢陽三城尤以漢口爲甚死者頗多已延及日租界與其他租界矣 
[張懷芝抵南昌後之連日狀况]  
湘贛檢閲使張懷芝旌麾於八日二時半晉省後是日張使與張宗昌旅長即臨督署歡讌秘談時局至夜十一時方回行署其隨從之隨員衛兵司令何元章副官長王俊傑秘書長郁濬生總軍法處長陸榮棨參謀長徐鴻賓軍醫處長劉全祿軍電處長許文成參議齊向渠白鶴鳴諮議尹得由吕又仁軍需處長朱恒等百餘人此外馮總統尚派有侍從武官熊炳琨來贛與陳督接洽一切熊亦隨同張使抵省張使隨帶行軍軍令一座文曰第二路總司令大總統新贈寳刀一口用紅綠彩綢包裹者列於行轅大廳之上次日（九日）張使通電中央各省報告蒞贛日期並與陳督接洽情形其第二路總司令設於行署内並飭加裝特别電線與各電局直接通電以期便利又派副官八員各率兵士十名輪流巡查街巿所有各機關及紳商各界紛紛投刺晉謁第一班係政務財政敎育實業高地審檢水巡各廳長豫章道尹兩縣知事印花官産兩處長均在大廳坐談片時即出第二班係警備隊統領張宗良警務處長閻息榮率同全贛警官商會正副會長龔士材盧芳章福宗會董蘿人驥曾章桂紳界陳永懋紅十字會會長羅兆棟等數十人均在大廳走廊班見立談片時鞠躬而退時陳督軍戚省長張宗昌岳兆麟旅長陸軍執法處長徐參謀長先後入謁卽開席暢飲席間所談除軍事外多問江西風俗較之前數年進化若何等語至晚始散（十日）張使親赴各機關曁紳商各界回謁下午赴軍署讌飲至十二時始回行轅擬日間舉行典禮檢閲在省軍隊商會龔會長邀同警務處長開談話會發起組織地方各公團曁軍政警各機關聨合歡迎大會惟省議會以此次張使蒞贛檢閲軍隊與他機關無涉故在省議賆四十餘人早已表示不願作此無味之舉謂議長若認爲必要時勿以全體名義僅可單獨前往云云以是張使蒞省獨無議會歡迎之旂幟張使到後議長任壽祺即單獨往謁人多異之至連日以來南潯路裝運軍隊異常忙碌第六混成全旅已裝運到小駐紥沙井車站兩勞其張使之衛隊砲兵一營運輸隊兩營山炮十餘尊子彈二百餘箱銀元二十餘箱均於十日裝運來省又中央派來飛機四架擇定風神廟爲暫行駐紥地點惟張使態度微露作戰意已派員十餘人帶同水上巡官多人鄉導分赴修水武寗萍鄉等處視察戰線設立兵站並令安武軍駐省兵站長陶鎔携帶子彈二十箱親赴萍鄉切實準備陶鎔已於昨日（十號）怱捉赴萍矣又令第六混成旅旅長張宗昌將所部軍隊迅速由陸赴萍該軍亦於日昨開拔三營前往萍鄉聞張宗昌准日間親率全軍前往株萍進發又令施從濱師長速將所部支配妥洽列表呈報以便指揮贛賞陳光遠亦以二十三旅張之傑所部軍隊歸張使驅策節制該旅現駐吉安便於調遣一説陳督奉中央電令江西原有軍隊贛四步兵李定魁之第一團贛南王慶餘之第二混成旅丁效蘭之第九混成旅省防劉殿軍之第一團宋煥彩之第二團郝賢林之第三團徐世法之第四團所部軍隊統歸第二路總司令節制調遣張使抵省後即出六言佈告云本使奉令赴贛原爲檢閲各軍凡是軍旅過境紀律極爲嚴明大小買賣舖户交易務各公平如果購買各物軍隊抑勒混爭僅可據實呈明軍律决不容情倘有好商漁利巿價無故飛騰查送地方官長必予按法儆懲仰此雙方取締實爲兩利軍民合行簡明佈告其各切實凛遵又聞張使接到張作霖出兵援贛之陽電後（陽電錄昨報）極表同情已覆電奉督歡迎該軍即日開拔來贛援助矣 
[九江之軍事消息]  
張子志檢閲使晉省後與陳督商定將駐潯魯軍第一師陸續調省刻下蘇省第六混成旅張宗昌所部一二兩團業由南　路輸運完畢昨日（十號）山東第五師（張樹元所部）一營曁由寗開來之安武軍九十三人（聞係歸李督節制者）已乘車晋省聞此 
 
 
 

Page 7

 
 
　　中華民國七年三月十六日星期六申報第二張舊曆戊 
項安武軍已準備六營開拔前來准日内抵潯其已曾省者僅爲該軍之前驅耳近來南潯路行車過多日前建昌站會車照例先開客車其兵士要求兵車先行該站站長恐中途時問衝突未允兵士幾欲與之爲難幸經總統府派來糾察第二路憲兵出而阻止少頃南潯路機器廠廠長傳子蔚（現充第二路路諮議官前日歡送張使晋省者）乘車歸潯始將客車帶回今日（十一號）小輪由寗運來飛機二架置於龍開河江岸觀者塞道惟被兵士看守不能窺其全豹大約明日須運送晋省至魯軍第一師准明日開始輸運每日約行兵車二次（一次約一營人）客車二次每客車一次搭兵車三輛其師司令部駐滕王閣聞魯軍繼續來潯者尚有一混成旅其旅長爲戴某云又聞駐潯某軍前夜有兵士十一人在某處輪流强姦幼女後被其軍官查悉立將爲首者二人以軍棍擊斃其屍首尚停放附近某廟内 
[皖省含山縣城失守之恐慌]  
　　（蕪湖快信）　　距蕪湖對江九十里之含山縣於十一日夜間忽到有着灰色軍服之人或云土匪二百餘名各持鎗械僞稱係馮玉祥軍隊混入佔踞縣城是以該縣於十二日黎明完全失守　　該縣張知事於事前公出往運漕鎭估勘圩工城内僅有縣署警備隊二十名鎗械亦不完備運漕鎭與含山僅隔三十里該鎭釐金局駐有第一路安武軍一哨於是日上午聞警即拔隊馳往因寡衆不敵乃駐紥含山城外十五里之某嶺候援　　蕪湖皖南鎭守使署於十二下午接蚌埠倪督軍轉來含山張知事求救電旋派安武軍第一路第四營營長曹瑾堂帶兵三哨於是夜乘陞元小輪開往運漕再由陸路馳往該縣剿辦次晨又撥第一路第二營軍隊一哨往運漕塡防　　聞该衆在含山四城北三十里之先宗鎭聚集而來　　含山與和縣毘連和縣知事金保權亦來電向皖南鎭守署告急刻聞倪督已電駐合肥第六路安武軍某營開赴含山縣會剿矣 
[皖省近事]  
　　皖北情勢頗爲險惡昨聞和縣知事金保權有電告急謂含山縣境突有大股黨匪數百人各持快鎗攻城而入所有城内商民均被刧一空現將城池占據縣知事張作桂不知去向惟和縣與該縣毗連危險萬狀民情惶恐懇請速派軍隊前往救危云云刻聞黄省長已飭水警廳派隊前往一面電請督軍飭令殷鎭守使派隊往剿以保地方　　倪督昨令新編安武軍第六路開赴滁縣駐防并以目下軍情吃緊瞬息萬變各處土匪猖獗告急之電絡繹而來特於統部所在地安置軍用電線借接津浦路線逕達蚌埠軍署以利軍情　　滁縣地方素爲盜匪充斥之所客臘以來時有匪徒起事之謡經警隊鄉團大加防範尚稱平靜詎日前突有大股土匪各持快鎗至離滁九十里之古城鎭地方大肆搶刧鄉團力薄寡不敵衆以致地方糜爛迨駐滁之安武軍聞信前往剿辦而該匪業已他竄矣 
[杭州快信]  
　　楊督查悉近來本署各處課主任時在辦公室延見賓客殊　關防昨特出諭通告一律禁止　　大批繭捐委員已由財廳核定簽稿下星期内准可一律發表　　選舉事務所成立後電牘交馳應接不暇原有所員不敷分配齊省長昨又添委趙之驊賀堯壽爲該所所員徐子拱爲該所收發兼嘗記　　新簡陸軍測量局長何國華昨已到省謁見督軍定期今日（十六）接任視事　　嘉湖緝私帮統楊督軍已商請袁運司保夏明剛充任日内當可揭曉　　蕭紹塘閘工務處工費不敷呈請續撥二千金省令照准昨飭財政廳如數撥給　　金衢嚴戒嚴正司令部軍法官秦懋勳已訓委寗鎭船貨捐差所遺員缺委候補知事方琳馳往接替　　河南省署咨請緝竊欵潛逃之三等郵務生姜捷省署已訓令各屬一體照辦 
[南京快信]  
　　外防各軍官因李督宣言並未電京辭職以故聨電挽留之議作罷蘇常鎭守使朱熙昨日晚車回蘇兩淮緝私統領劉槐森因要公擬日内北上　　張懷芝宗旨確已與蘇鄂贛三督一致張昨由贛來電擬即由南赴樟樹鎭布置軍防以促和局　　浦口一帶居民因傳聞奉天軍隊有由津浦車南下消息頗現恐慌之象李督昨令憲兵司令楊恩培省警廳長王桂林會銜出示曉諭居民人等母聽信謡言自相驚擾　　贛電駐萍鄉之安武軍司令李傳業謀攻株州湘軍偵知密設防線倪軍初不覺察深入重地被湘軍包圍倪軍大敗死傷甚衆現魯軍師長施從濱已率所部開赴贛西救援　　李督復王士珍電有大局紏紛國内之戰雲瀰漫所謂息内訌以禦外侮者將成虚話矣等語蘇省新添招一混成旅餉費中央允淮任三分之二蘇籌三分之一現正着手保舉官佐一俟編制妥當即派員赴豫魯招募　　軍署參謀長何恩溥任新混成旅長所遺參謀長職將以主任參謀劉玉珂升任　　李督保本署一等秘書兼参議宋名璋以簡任職分蘇任用業經中央核准　　倪道烺奉倪嗣冲命昨過寗赴滬　　岑西林昨又派章行嚴來寗面謁李督密商和局　　齊省長今日（十四）誕辰各文武齊赴省署道賀李督派王副官長代表各縣知事釐税局長亦多親自賫送壽儀來省無錫税所長梁玉書送戲三天以表敬意　　農商部派來調查糧食狀况之参事秦瑞玠昨已由甯藥津浦車回京地方通信 
[蘇州]  
　　　　　並未被控前載蘇城巿國民學校校長陶子喻等向敎育廳禀控潘振霄徐振之龍耕漁等賭博各情茲聞清等並無被控之案陶子瑜亦不承認有列名控告情事云 
[松江]  
　　報告縱火可疑東鄉新橋鎭啓新典於舊曆正月二十六日晚間忽然失愼燒去經理朱書汀之被褥床帳等件幸經典夥合力灌息未被延燒越日朱即報告莘莊鎭警察所稱該典頭櫃周福榮授意司票蔣栢生向朱處縱火云云當由莘莊警察所將周蔣等人拘送縣署十四日午後經縣署劉承審開庭審訊後以朱所報事實去情理太遠擬即日派員前往新橋詳細勘查俾明眞相　　籌備國會選舉縣公署昨奉省令飭即籌備國會議員初選事宜李縣長奉令後委任翁問渠莊頌清等爲事務員一面並令行二十四巿鄉自治委員約期本月十八號到署集議初選調查各事宜 
[鎭江]  
　　女校游藝會紀事鎭郡之南寳堰鄉鄉立女子初等小學校於舊曆二月一日舉行第三次游藝會初定會期一日嗣因來寳擁擠由校長周子明宣布請男賓明日來觀延長會期一天統計兩日來賓人數達千餘人該校學生表演各藝共四十餘節均見純熟閉會後分贈各來賓花種以爲紀念　　籌備國會議員選舉中央通令參衆兩院議員應另行選學丹徒縣倪和甫知事接奉齊省長訓令已齊集各科長按照頒定選舉法會議籌備進行矣　　敎育會議改良丹徒縣敎育會歷年開設各學校成績展覽會一次茲經職員會議决本届仍應繼續辦理惟須徴集意見力求改良現已通函全體會員將對於前項若何改進諮詢意見一俟彚集再行開會討論期臻妥善而昭愼重 
[揚州]  
　　省視學聽經天寗門外天寗寺爲揚郡二十四叢林之一自經諸山公推密寛住持以來竭力宣揚佛法特募緣重建華嚴堂現以該堂成立特請湖北沙洋縣南林寺法師元藏於十三日午開講法華經省視學劉仁航（按劉爲佛學家）縣視學李豫增警界要人及僧俗界至該廟聽講者不下萬人　　省視學講學同日省視學招集全城各學校長敎員等在城内圖書館演講關於敎育事宜縣知事趙葉裳亦蒞揚聽講略云江都較他縣爲富庶現時敎育狀况極爲美滿惟單級制不合時宜謀併爲多級或合級女子師範敎育講學部及科學研究部均宜籌設更宜利用參觀以收廣益又稱江都第一校長厲月鋤敎員杜召棠敎授修身頗爲合法女子公學體操女敎員藍靜姿勢活潑深得體育精神云云至薄暮始散由趙知事欵以晚餐乘南京班小輪回寗復命 
[金壇]  
　　縣商會改組之結果金壇縣商會雖設立有年而久不改選由各商聨名呈請齊省長飭縣改組奉令後已於日前發出通知改選先舉業董復定十三日由業董互選會長當時由縣知事在場監視開票結果以陳允升民（猷均）得票爲最多數當選爲會長陳君係大同莊及華章新織工場經理次多數爲湯繼瑞君 
[杭州]  
　　選舉經費分别負擔浙省上届辦理省議會議員選舉共需經費十六萬餘元此次參衆兩院議員選舉同時舉行經費亦因之增加所有此次辦理是項選舉經費除三分之二由本省自籌外其餘三分之一由應解中央欵内扣提撥補　　召集河工會議先聲内務部以河工關係重要非召集各省人才公同商議不足以昭鄭重爰擬定於四十五日在京開河工會議咨行浙省選派有工務學識之人員赴京與議云　　定期會議臨紹汽輪案商民田稔瞿鶴鳴馮禹甸謝進陶友堂金耀高峻任鋆施雲如汪曉峯聨名禀縣略稱竊商等均營業於臨浦紹興往返頻繁臨紹航船日行則一長日猶難到達身體疲罷光陰虚牝宵征則際此時事多艱萑苻不測商等有鑑於斯爰集同志十人擬集股本洋五千元組織臨紹輪船公司置辦小輪兩艘拖帶乘客每日往返兩次由紹興開行至柯橋錢清楊汛橋江橋所前起迄及經過地點均設碼頭招待貨客等情到縣當經縣公署函致自治水利會查覆矣 
[嘉興]  
　　籌備兩院選舉事嘉興縣知事於日前奉到齊省長電以參衆兩院選舉事宜即須舉行限於六月十日覆選各縣選民應於三月終電報總數並於四月十日前將選民冊呈送等因某知事奉電後即於十四日召集各區自治委員在縣集議經衆公决推舉調查員多人分段調查庶能迅速現悉各區自治委員仍推派省議會初選調查員充當以資熟手業已通告各調查員依照資格卽日出發調查矣專件 
[熊希齡與岑春煊論聨邦書]  
　　雲階先生閣下前呈馬電謬論聨邦政制義晦詞荒方滋内疚乃蒙賜電贊勉旋又賜書反覆研究所謂析國爲邦内治周密積邦爲國外勢雄厚聨邦爲不死之神方等語字字可珍又槪舉二端以資商榷尤聨邦之精藴吾國急當針砭之病源老成藎慮博大精深捧讀回環感佩無已伏思聨邦政制體大用宏各國聨邦産之歷史成於國性制有異同質無優劣泛引倒久已極不易而吾國史性悠博國情遂複將來即採用聨邦制度恐無論何國成規皆不能槪括的吸收只能分晰的採擇理賾例繁豈希齡之愚所能言之中肯茲惟有謹遵來書疑問之二端謬爲撰答藉資敎益伏希鑒察來書謂今之督軍能否讓軍權於中央退而爲聨邦之一行政省長抑或專長軍區任軍事而不問民政又謂今之督軍卽爲省長能否讓一部政權於地方謹按來書之所以有此疑問者蓋深怵夫今之督軍兼攬文武威權無上中央命令難以推行地方政治難以發達若不限制其威權劃清軍民權限則聨邦制度不能採行若强行之反成藩鎭之禍尊意所慮大致如此希齡竊攷世界各法制國其軍政無不集權於中央單一國如此聨邦國亦如此聨邦國軍權之不集中者莫若北美各州得置民兵可以任用將校然仍以大統領爲全國陸海軍及各州民兵之元帥又有兩院拘束各州之軍權故各州兵權仍受統率於合衆國其次德意志之各聨邦部國均有一部之軍權然皆統一於聨邦帝國皇帝之下聨邦部國非受皇帝之允許不得任命軍官又皇帝有隨時檢閲各州軍隊之權若戰時則皇帝之軍權更大美德者邦先於國者也邦爲建國之主體有種種特情故各邦得保一部之軍權若夫匈奥聨邦國雖亦係邦先於國然其軍權則統屬於奥皇帝而匈王國祇能以武裝之警察維持治安加拿大之陸海軍權則全握於總督之手瑞士軍權則全屬於聨邦政府非聨邦政府之允許各州不得置三百名以上之常備兵就以上各聨邦之憲法觀之則吾國日後即採用聨邦制其全國陸海軍常完全屬於中央無疑至若維持地方之治安與秩序另以法令容許地方以編　警隊或省衛隊可也因吾國省之資格素隸於中央之下介夫各國邦與地方之問不能完全認爲一地方亦不能完全認爲有邦之資格今採用聨邦制度以培拔省之資格酌分中央之政權使全國行政易於精密原是折衷至當之法若縱容附庸與宗國抗議爭權與邦權最大之聨邦國同一比例則與國之史性國情萬不相容其流弊將於極端之中央集權相等也夫中央旣有應統率海陸軍之全權則第一下手之法卽當以法令明定軍區各軍隊駐紥軍區脱離省治不得干涉政治軍區之劃定不以行政區域爲標準或以一軍區而誇界數省者或一省區内而設數軍區者軍區與軍長均不冠以地方之名稱且駐紥又無定所中央可以隨時轉調此軍隊於其他各軍區則武人即無從侵越職權以外之事軍民旣已分治省之行政權當然屬之省長非武人所得兼任則來書謂督軍能否讓軍權於中央又敊軍或退而爲行政省長在法制上似不成問題也至各省長之地位竊謂絶對的簡任與絶對的民選均有弊害或者中央採限制任免之法使之對省議會負責任或者由省選荐數人呈請中央擇任其一均係平衡調劑之法夫省長地位由此産生則自能遵守國家之法令不侵犯地方所保留之政權則來書所謂能否讓一部政權於地方在法制上似亦不成問題也（未完）雜評一 
[皖北之警耗（默）]  
凡善乘人者必先自處於無隙可乘之地而後乘人之隙以謀進取此爭權奪利之徒所皆知者也而不謂倪嗣冲尚不足以語此倪之在皖視皖不啻鷄肋而視人之地位不啻熊掌也然熊掌不易得鷄助尚有餘味今之倪氏所謂不易得者旣未得而其固有之鷄肋人且將攫而去之蓋倪方耽耽焉注目於他人之地位而不知人之伺其後者早已張弓以待矣皖北含山之警耗即其發端也所謂螳螂捕蟬黄雀在後理或然歟 
 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國七年三月十六日星期六申報第三張舊曆戊午二月初四日（十） 
本埠新聞 
[公民調和會之進行]  
　　字林報紀公民調和會事略謂日前中國商會開大會時有人主張謂中國内亂與外人利益亦有關係宜請外人商家團體聨合華人一致進行向北京籲請停戰旋經商會派代表請李德立向外人商會陳説十一日李德立函告英美法意日商會及中國協會與美人協會十三十四兩日各外人商會除日人外皆電致駐京公使兩協會亦於昨日電京日人商會以已有　告似無再勸之必要故未加入但其覆函頗表同情據　京電稱日本已勸告中國停止内爭此電係十二日所發適在李德立函致日人商會之次日亦可謂巧矣外人商家團體所發之電係陳述中國各處秩序擾亂中外商業受其影響等情並請各公使設法勸告中政府開和議會於上海各公使若准如所請辦理須先電告本國外部故切實結果尚須若干時日方可發表云　　附錄寗波旅滬同鄉會函德立先生鑒敬復者前公函並　　書以中國南北紛爭發明仁道主義建議在上海設立南北和議公會𨿅誦再四藹然仁者之言莫名欽服閣下歷華三熱商民困苦發此宏願警告吾人本救主愛人如己之心闈善人勝殘去殺之義敝鄉全體極表同情昨已會同廣肇公所各團體電達政府曁廣東各長官請其弭兵息民保存元氣業登報章想邀台覽惟願天心厭亂庶政修明凡事以民意爲歸崇尚道德庶救危亡此則閣下與敝會同人所禱祝以求者也專泐布復敬頌台安諸惟亮察寧波旅滬同鄉會啓　　無錫縣商會函德立先生鑒敬復者乍聆偉論深佩熱誠義則取於扶危事莫先於定亂閲牆有變不辭同室之嫌借箸而籌乃决弭兵之計所望宏斯願力解此糾紛俾隠患默化於無形商業維持於不敝凡我邦人胥拜寓公之賜矣一辭莫贊樂觀厥成專復敬頌公祺無錫商會謹啓 
[攻岳聲中之商民呼籲]  
　　旅滬各商帮昨得湘鄂商民公函報告近日北軍正在圍攻岳州砲火連天非常劇烈自十一號迄今日夜不息戰綫延長百餘里商民紛紛逃難貨物阻塞商巿休業爲特求救於諸同鄉無論何方面勝負乞請兩方司仅不能殘害商民蓋以南北戰爭與人民無涉云云聞該省旅滬同鄉以此次戰事桑梓堪虞業已提議設法籲請兩方面無論勝負務須保護戰地商民云 
[盧永祥派員馳往前敵]  
　　松滬盧護軍使得悉岳州方面已開始會合總攻特派所部砲隊連長焦某馳往前敵探聽戰事消息隨時報告云 
[閩省新兵又來一批]  
　　福建李督軍派令副官何恩普前赴徐州添招新兵五營業將一千四百餘名分四次送滬暫駐南巿滬軍營操場候輪赴閩已迭紀前報前日（十四號）又由排長董正鐸督帶新兵二百八十人由徐乘坐火車轉送抵滬亦在滬軍營操場暫駐一俟五營募足載送來滬即須請派輪船盡行送閩訓練入伍云 
[部員調查糧食之催促]  
　　農商部派專員秦晋華來滬調查米麥牛羊茶糖等六項産額銷數旋赴無錫鎭江等埠繼續調查已迭紀前報茲悉滬商會昨接秦君由錫來函略謂現正在錫調　　擬再行回滬惟此事關係外交未能稍涉稽延俟鎭江一埠查竣後即乘車回京不再返申希將未經查竣數事據情答復以便回京後彚案呈復云云 
[各團體維持民食]  
　　本埠各團體因近日米價驟漲若再任令出口漫無限制必至米珠薪貴民食堪虞是以廣肇公所等皆已開會提議籌商補求方法决議函致總商會設法遏阻並詳查各棧房有無囤積以平米價而顧民食云 
[荷蘭兵士過滬赴京之知照]  
　　駐滬陳交涉員昨接荷蘭總領事函略謂本月十三日接本國駐北京公使電開本月十七日本國兵士五十名乘本國得瑞（譯音）號輪船到滬由滬寗火車到浦口轉乘津浦火車至北京加入本公使署衛隊經過沿途各埠希轉知中國官員一體保護等因爲此函請貴交涉員查照轉知經過沿途所屬官員一體保護云云陳交涉員除分函查照保護外並卽電呈中央詢問荷使署加派衛兵曾否照會通知云 
[尹神武是否即是沈强夫]  
　　淞滬護軍使署偵探前將奉天人尹神武指爲民黨沈强夫之化身與暗殺前上海鎭守使鄭汝成及憲兵營司務長舒錦秀一案有關報告捕房拘解公共公廨迭經訊供判被各押候會商判决在案茲悉此案業由盧護軍使電禀外交部磋商英使電致承審英領從速引渡歸案故昨晨又由捕房將被告解廨請示捕房代表牛門中國政府代表穆安素鄭汝成家屬代表葛福來被告代表禮明等四律師均到堂候示至九句半鐘由原審官關絅之會同英卓副領事升坐正式刑庭宣布判詞先由穆安素律師上堂譯稱此案護據充足應請解歸内地官廳訊辦次由被告代表禮明律師辯稱原告與政府代表律師請將被告引渡一層堂上如果照准應請暫緩執行查沈强夫本人現在廣東軍政府辦事敝律師當電請駐粤英領事調查沈强夫在粤之證據俟得覆音即能證明被告是否爲沈强夫之化身如實無訛然後引渡云云中西官磋商之下即會同簽判云被告沈强夫押候解往護軍使署核辦 
[傷害西捕之結果]  
　　靜安寺捕房二十三號西捕海密爾登曾於去年十月二十四號夜率同華印各捕在泥城外同孚路晏子路口搜檢行人有無携帶危險物品突被匪徒開鎗擊傷致死後經老閘捕房中西包探先後查獲兇犯周壽亭（即周開樓）王鉗芝（即王大爺）二名解送公共公廨迭經訊供周匪已畏罪自盡報官驗明並將王鉗芝解廨詳訊口供判令還押候會商堂諭飭遵在案昨日又由捕房將王解案請示據捕房代表牛門律師譯稱此案迭經堂上訊供明晰請爲核辦關讞員卽與英卓副領事會商之下卓君以被告雖無殺人證據然兇匪旣到其家有心隠匿不報捕房即爲共同罪犯遂於西文案由單上簽判被告王鉗芝禁錮西牢十五年關君則以會審公堂無判押五年以上罪犯之權乃於華文案由單上簽判王押西牢五年期滿帶堂再核諭令捕房照斷執行 
[修改税則委員會之第四次審查]  
　　修改現行進口税則委員會昨日（星期五）開第四次審查會議其會議事項仍爲解决新税則未訂定以前之暫行通融辦法曾正主任要求各國會員通過以便再開大會討論新税則問題當經各國會員表示對於加足值百抽五一層仍難承認惟某國有允加至　成之説惟未奉到該國政府訓示未能遽行通過尚須再開審查會議云　　又一來函云修改現行税則委員會於三月十五日開第四次審查會向各國會員對於審查會擬定之暫行辦法大槪無異議惟某國會員仍持有附帶條件方允贊同討論約兩小時之久仍未能全體一致後由某國會員提議此次開會當爲末次審查即以兩種意見作成報告並公訂於下星期三再開第五次大會付衆表决 
[木商與濬浦局續開談判]  
　　南巿各木商停泊浦江之木植曾由浚浦局於上年規定祗准離岸五丈各木商因礙於營業一再呈請工巡捐局與浚浦局磋商寛放丈尺終無效果繼又禀由省公署轉飭滬海道尹咨請交涉公署向該局海工程師磋商通融辦理即經陳交涉員委派科員楊念祖會同木商代表江確生面商海工程師仍未就範茲各木商以際茲春令正木業盛旺之時若不早日解决營業前途損失堪虞於是催促江代表迅再會同楊科員訂期與海工程師續開談判聞江確生業與楊科員約定於下星期一前往磋議云 
[派輪往粤之繼續請求]  
　　粤帮愼守堂等前因粤當道扣留招商局廣利商輪後該局不敢派船往粤致兩地商貨乏船運輸遂致阻滯曾經函請廣肇公所電商粤省軍民兩長復電照准嗣後不再扣留即經該公所錄電函請招商局照常派輪赴粤以通航運而維商業在案茲悉旅滬全體粤商因廣肇公所將粤省來電抄錄並倩代表持往該局向董事會迭次磋商以後雖已允許抽派至今尚未實行查現下該局開赴南洋各輪祗到香港仍不抵粤故擬重行函致廣肇公司向招商局　續請求以通航運云 
[土布免税案近訊]  
　　通崇海泰商會會長張　前因土布免税三年已奉部令頒布實行而泰興卡仍有扣留布船之事除分電院部及商會聨合會　出抗議外並電滬商　　速分電一致進行在案茲悉張會長接全國商會聨合會吕會長覆電大致謂土布免税一案已面陳財政總長允飭蘇財政胡廳長轉令各屬税所如遇土布商船持有前項免税單報驗者不得留難迅速放行以符免税原案　維貧民生計云云張會長接電後除電禀胡財廳長外已將原電抄送滬商會查照矣 
[輪船被火焚燒續誌]  
　　前日午後四時許浦東新太古碼頭藍烟囱輪船被火焚燒經工部局及海關水巡捕房各派救火小輪前往撲滅已誌昨報茲悉是日因有小工於起貨之時誤將香烟頭遺落艙内以致延燒艙面幸時在白晝施救迅速僅焚燬貨物少許船身尚無大碍 
[罐頭食物内查出烟土續誌]  
　　昨報紀罐頭食物内查出烟土一則茲悉此事係由廣東人馮汝生（即龐難三）從外洋携帶聽頭青荳三十箱由海口輪船裝運來申抵埠後將此項青荳起岸存在浦東華通碼頭二號棧房内由民國路益記報關行代爲報關前日馮汝生偕同該行學徒顧坤根前往該　出貨當爲驗關四人查得此項聽頭頗有可疑遂命逐箱啓視内有八聽裝儲印度土計重六斤又烟膏三兩該西人乃通知水巡捕房派令探目何阿春到來將馮顧二人連同土膏帶入捕房由梅捕頭略詰一過諭將烟土送往海關候燬馮顧二人函送地方廳午後經檢察官預審之下判公分别管押候究 
[破壞烟禁之懲罰]  
　　潮州人周阿五因在開封路永和里四百三十九號屋内私售烟膏被滙司捕房捕頭查悉派令中西包探前往搜獲烟膏將周帶入捕房解送公共公廨諭着退去候再訊核在案昨晨復訊先由捕頭麥搿來搿與七十五號西捕投訴協往搜查情形次由見證許順福供稱偶因腹痛至祥麟里莫阿寳家吸食鴉片被捕後由捕頭給我小洋四角至周處購買烟膏兩盒是實訊之周阿五延律師到堂代辯良久中西官以周破壞煙禁判罰洋一百元充公烟膏銷燬又莫阿寳李子祥在文監師路祥麟里一千三百四十七號門牌私開烟問被捕查獲解廨訊明判各罰洋一百元充公在案茲因莫李兩人無力繳洋昨由捕房解案請示中西官判各管押西牢三月罰欵免繳 
[販土藏土分别處罰]  
王連生前在外洋私帶烟土二斤十五兩拆申後托王阿生代藏當爲水巡捕房查獲解送地方廳請爲訊究昨日午後經該廳堵熊推檢兩官開第六庭研訊兩王均俯首求恩問官會商之下判王連生販土罰洋五百元王阿生帮同藏匿烟土罰洋六十元分别示儆 
[航行家注意海底電線]  
中國電報局近在上海至烟台及北直隸海灣揚子江口等三處安置海底電線惟恐航海船隻於停泊抛錨時或有碰撞水線情事爰特繪就海底經過線路國樣三張於前日函送新關税司飭發河泊司米勒氏懸掛顯露之處俾航行家易於知悉以免碰撞並説明設有誤撞情事務須趕速報告上海中國電報局或水線公司以便修接云云 
[協緝甬江獨立之關係人]  
浙江督軍楊善德近據駐滬稽查員密報謂上年甬江獨立案内之關係人蔣徐周三姓現在匿居滬上招集黨徒有圖謀浙東之議等語楊督軍以蔣等通緝已久迄未拿獲現旣知其蹤跡自應密拘歸案訊究故已特派稽查處長吳長林來滬會同松滬護軍使署稽查員協助辦理 
[華僑學生會簡章]  
旅滬各華僑自年前華僑聨合曾無形解散後尚無繼續組織之團體茲由楊小川李登輝等邀同留滬全體學生發起華僑學生會並得黄炎培唐文治諸君之贊成業已組織成立設事務所於英租界泗涇路茲將該會簡章錄下第一條定名本會定名華僑學生會第二條宗旨本會專理華僑學生回國求學之　以　就通才發展海外實業增進國力爲宗旨第三條入會　凡　　　各省求學之華僑學生均可報名入會須納會費一元常　　五元　入會後即爲會　應盡會友義務同享會内權利　　　　　（甲）有介紹在各省華僑學生入會之義務（乙）有　　本會規則之義務（丙）有互相勉勵奮興求學之義務（　　有互相規勸　於正軌　義務（戊）有始終維持本會以圖　展之養　　　權　如左（子）有選舉被舉之權（丑）有求學時受本會　　　權（　）有發表意見之權（卯）有到會所查問會務之權（辰）有永　本會利益之權第四條職員本會設正會長一人副會長一人正會長有總理一切會務之權倘有特别　情缺席時副會長得代理其職權其餘幹事員無定額以事之繁簡定之由正會長指任第五條評議本會評議員暫由在滬華僑學生中舉出十二人充任之會議無定期本會尋常事件由正會長主任執遇有學生重大事件應隨時召集評議員開評議會討論第六條選舉本會選舉每年一次開大會時舉行連舉得連任之第七條責任新到滬之華僑學生欲入何校本會可具函介紹妥爲照料第八條進行本會當隨時研究華僑敎育及發展海外實力之方針第九條經費本會經費槪由華僑樂助分常年捐補助捐特别捐三項常年捐由華僑學生捐助補助捐由華僑學生之家屬捐助特别捐由華僑熱心家捐助凡有捐助者除華僑學生外均認爲本會名舉贊助員如捐助一百元以上者會内懸挂相片以資紀念一百元以下者列芳名於會内紀念牌將來基本充足當購地建築會所以圖擴充有益事業第十條附則本會簡章如有施行不使之處得隨時開評議會修正之 
[赴鄉試辦露天學校]  
少年宣講團遠游隊諸隊員定本月十七日赴張華浜江灣等處試辦露天學校並舉行無定所之宣講其要題爲今日之生活云 
[敎會紀事二則]  
美國來華創辦同仁醫院並捐資倡設新閘區中華聖公會之聖彼得堂湯藹禮大會長舊歲作古茲由該堂同人商請郭主敎定於十七號午後四時在愛文義路該堂舉行立銅碑禮表揚湯君在華之言行以誌追思基督徒爲北迎災黎募赈一事聞傳道聨會前日已得有報告浸會自理堂約捐百元長老會思鮑堂九十餘元倫敦會天安堂九十餘元監理會兩堂約百餘元其餘各堂再於禮拜日（十七）仍由各主任人婉勸量力捐輸以便尅日滙北散放 
[撞壞法軍艦舢板之索賠]  
駐泊浦江之法國軍艦近向耶松船廠定造舢板划船兩艘約計價銀五百兩業已造就泊於該軍艦旁本月十三號夜十一點三刻時有何姓大號鴨屁股船由北往南駛經軍艦駐泊之處因水流甚急誤將舢板划船撞壞一艘現經法軍艦長詳叙撞壞情形函請法國駐滬領事於昨日轉函新關税司令由河泊司查明轉飭賠償 
[金安小輪領照航行]  
永安輪船局新造小輪一艘定名金安載重四噸零八十八船長英尺三十五尺九寸中寛八尺三寸馬力八匹每小時能駛二十五華里航行九江湖口姑塘南康都昌樂平饒州南昌巿汊樟樹三湖峽江吉安等處已於前日禀經新關河泊司騐明機料堅固塡給一千三百二十九號内港執照發交該輪局具領矣 
[警廳調查巡官功過]  
淞滬警察廳長徐輔洲以所屬各區署所巡官現應調查功過履歷等事以備論功陞擢爰特通令各警正佐遵照查明各巡官功過履歷分别列表限五天内呈報來廳以憑稽核南巿第一區署董警正奉令後除飭所屬各分駐所依限查造外特將本署巡官王桐石元勛之功過及履歷等詳細列表以備呈復 
[正金銀行注意提貨單續誌]  
日總領事致函交涉署謂據正金銀行禀華商向日商定購貨品到滬後凡各該商提貨時必須將提單繳驗以資查考等情已據訪員報告登載前報茲又接該訪員函云正金銀行雖經禀請日領繳騐提單而日總領事以此事無甚關係故未進行昨日詢之交涉署中人謂並未接到此函云 
[拆橋佔河之澈究]  
浦東大園鎭紳董黄菊坪等以居民徐阿三拆橋佔河聨名呈請南匯縣知事究辦迭誌前報茲經杜知事勘得徐姓所築駁岸確係拆毁橋墩侵佔官河當卽眼同紳民繪圖存案旋又勘得牛橋北首沿河巿房五間前街後河均屬侵佔詢據地保聲稱亦係徐阿三之産杜君頗爲震怒飭令將屋拆卸恢復原狀旋卽回署飭傳徐阿三詎徐避不到案乃將徐之司賬許連卿拘案管押一面仍飭法警將徐提案澈究 
[阜寗難民沿途求乞]  
昨有阜寗縣難民男女老幼數十人由滬北楊樹浦渡浦經過浦東洋涇鎭持阜寗縣知事佈告沿途求乞旋由地保帶往各店家分别給予銅元數枚乃往南滙一帶而去 
[河南議員在滬病殁]  
河南省議會議員潘鏡賢民黨份子也昨歲南下往粤繼復來滬於臘月初八患痘先入海寗醫院繼入中國公立醫院醫治已漸痊矣乃忽於正月二十八日午後六時一刻棄世於中國公立醫院在滬同鄉即於二十九日集議共負善後責任於是日六時入殮次日移棺於延緒山莊 
[藝徒種毒謀害]  
愛多亞路一千二百七十六號門牌木作内十七歲藝徒王二寳前日將毒藥暗置粥鍋内圖害其師夏阿虎夏食後腹痛如絞旋經其妻龔氏察悉投報新閘捕房立飭包探沈壽章將夏車送醫院醫治並將王二寳帶入捕房押至昨晨解送公共公廨先由沈探上堂禀明前情次由夏妻龔氏投訴該學徒不知何故謀害我夫婦二人之性命請爲訊究關讞員商之英卓副領事判王二寳押候原告醫痊再行訊核 
[弔銷菜攤執照]  
城内九畝地新舞台旁擺設貨攤之施恩霈等聨名至滬南工巡捐局遞禀指控攤户陶銀來違背該業行規請求檢查吊照昨經姚局長批示云呈悉查售賣粉麫水貨該業旣有取締規則呈縣立案各户自應照章辦理惟據控違背該業行規之陶銀來檢查本局前發九畝地菜攤底册並無其名仰候派員前往調查有化名違章情事應准吊銷執照以息爭端仰卽知照此批 
[柴炭店失愼]  
昨日上午十時許福佑門内（即新小東門）二百二十四號門牌陳阿翠所開之柴炭店樓上因燒香遺火牀帳濃烟四布當爲崗警蕭英華瞥見急鳴警笛由救火會驅皮帶車馳往救熄惟已燬去屋面及牀帳皮箱等物事後經王警佐飭傳事主到廳詰訊一過姑念無心失火判令罰洋二元以儆 
[女子宜加約束]  
住居虹口元芳路三百四十一號門牌粤人林海林之女阿新前隨歐金林見同至東有恒路歐家住宿被林察悉報告捕房將女 
 
 
 

Page 11

 
 
　　中華民國七年三月十六日星期六申報第三張舊曆戊午二月 
與歐金林見一併拘解公共公廨訊明判歐開釋阿新發棲流所留養一年期滿帶堂再核在案茲已期滿昨晨由廨派捕將林阿新帶堂經中西官略詰一過諭交其父領回管束 
[姦佔寡婦誘賣女孩]  
　　住居美租界有恒路之徐有生前日至閘北四區二分所控被流氓張三姦佔伊寡嫂徐徐氏並誘賣九歲姪女紅女請爲提究經署員趙墨林飭警將張三及徐氏一併拘獲連同原告解送司法科訊究 
[男孩供訴迷路原因]  
　　三區巡警郎廷山前夜在浦東陸家嘴香烟廠後面查獲迷路男孩董貴寳一名帶署詰據聲稱年十四歲句容人由同鄉人帶來上海學習生意現此人不知何往以致無家可歸在此露宿解警正判解警廳請爲發落 
[婦人藉端敲詐續誌]  
　　婦人王老五日前糾同朱伯年等多人至法新租界全安茶樓向木行司賬孫開甫勒索洋一百元後由朱妻高氏報告捕房飭探將老五及朱伯年拘解法公堂訊據老五供稱孫前娶婦人爲妾旋被帶至寗波售於陳姓爲妾今特來申向孫索取陳姓所付之身價不敢拆梢等語判令管押候傳到見證再核在案昨日復訊先據見證金和尚稱民人在全安茶樓爲堂倌是日目見該婦人（指王老五）與朱伯年同來啜茗後又陸續走來多人彼等所談之事不得而知質之王老五仍不承認糾人拆梢中西官以事已證明豈容抵賴遂判王老五朱伯年各罰洋十元充公並向王老五諭曰此後爾如再至原告處吵閙定當重究不貸 
[無賴敲詐之慣技]  
　　無賴胡德明專向新開店及拆造房屋之家索取陋規時起衝突近又紏同黨羽十餘人至法新租界王福元新開店内勒索不遂竟將物件敲壞王即出外報捕前往將胡拘獲昨解法公堂請究原告聲稱被告等前來拆梢洋二元並稱如不允許定於次日糾人到來吵閙請爲保護訊之胡供認不諱中西官判令管押十四天期滿逐出租界三個月以儆其後 
[指控搶洋之質證]  
　　土販譚月明指控朱正香將伊誘入英租界直隸路一興旅館内串當攫取現洋二百八十二元業經捕房將朱與掮客吳榮生先後拘解公共公廨訊知原告被攫者係是烟土並非現洋判譚交二百元人洋並保朱吳收押一興旅館經理張和生退去候再傳訊在案昨晨由捕傳同證人某客棧主張榮喜將朱等併解公廨質訊先由中西包探上堂禀明前情繼由朱正香之代表賫美律師到堂聲稱是日被告至一興旅館十八號房間找尋邱祥香索取欠欵並非找尋陳某等語又據張榮喜投訴朱在商人所開之客棧内爲夥是日至一興旅館向邱祥香索欠是實張襄讞得供卽商之英白副領事判譚月明朱正香吳榮生三人各交五百元人洋並保如一年内再犯刑事嚴懲不貸張和生亦交五百元人洋並保候再訊核 
[西人酗酒滋事]  
　　羅馬尼亞人克立司脱前晚在北四川路酒醉胡閙經一百四十二號印捕查見阻止不服反將該印捕毆打旋經八百七十七號華捕帮同將該西人帶入捕房昨解公共公廨請究先由華印各捕上堂禀明前情並據捕頭禀稱被告在牢將便桶拆毁請爲訊究訊之被告供詞支吾中西官判令押滿兩禮拜開釋 
[口角互毆]  
　　陳阿九陳俞氏昨在虹口東有恒路與王龍富因細故口角起釁互相兇毆被五百十七號印捕查見當將陳等男女三人一併拘入捕房禀明捕頭飭各存洋保出聽候公堂傳訊 
[兄妹索錢衝突]  
　　寗波人忻徐氏年五十歲住居浦東陸家嘴其兄徐長壽今年五十三歲向爲水木匠與該氏有錢財糾葛昨午因索討啓釁互相衝突該氏胸部等處被踢受傷由警一併拘送三區警署轉送地方廳經檢察官訊問一過判徐收押該氏回去自醫 
[刀傷頭部]  
　　閘北潭子灣韓永盛麥脚廠工人王家信前日工作時忽與同廠工人王增壽口角爭論旋即互毆王家信被王增壽刀傷頭部由四區崗警一併拘解司法科訊明核辦 
[監犯病斃]  
　　劉金發現年四十三歲前因在外滋事由地方審檢廳訊明判决發送分監禁錮在案日來劉在監患病發往新普育堂醫治無效而死由堂中以電話報告地方廳委派賀檢察官毛檢驗員等蒞堂驗明實係因病而死因無尸屬判令由堂棺殮 
[過犯搶帽]  
　　匪徒王小三子前晚在漢口路攫取行人西式呢帽圖逃被捕追獲人贓昨解公共公廨經中西官訊知王係過犯判押西牢年半贓存捕房候失主認領 
[無賴聚衆擲骰]  
　　無賴周阿毛紏同賭徒趙順富陳阿章吳松林倪福林周金才平成榮陳阿桂王金章等昨在老閘東唐家弄六百零三號門牌聚集擲骰抽頭漁利被滙司捕房捕頭麥搿來搿偵悉立飭包探奚德安協同九十八號西探往將周阿毛等九人一併拿獲連同骰子骰盆賭洋解入捕房經麥捕頭向周等略詰口供一過以周阿毛不應聚賭抽頭諭飭收押餘人各存洋五元保出候示 
[環請保全房産]  
　　二十五保六圖十六舖界内之外鹹瓜街大王廟前其有巿房四五十幢計地二三畝向由各業户出租設肆已歷百數十年近由仁記公司出名將該處基地售於普愛堂爲業卽由該堂禀經上海縣署發出布告着各業户檢齊單契向該堂核算給還典契價值所有舊房悉令拆除以便得主改造等因該處業户二三十家以普愛堂承買此項業産究憑仁記公司何種手續殊不可解乃於昨午檢齊證據至縣署聨名具禀請求保全未知能達目的否 
[定貨不出案尚有要證]  
　　美商茂生洋行延代表律師在公共公廨控告已聞元泰成藏袋號定貨不出請追損失等情前經張襄讞會同美柯副領事訊判被告經理吳槐卿將賬簿呈候查明再核在案前日午後由廨復訊先由被告律師將所呈賬簿與抄出之賬目核對後上堂譯稱此賬並無不符之處呈請堂上察核原告律師稱查得元泰成號資本祇有七千五百兩而統年生意則有數十萬之鉅其中疑竇已不問可知質之被告供稱原告律師以爲可疑之處實是華人貿易之普通辦法請堂上明鑒繼傳號中司賬盛兆章到堂詰問號中賬目是否俱經爾手盛答稱均我錄寫末由被告律師譯稱是案尚有要證未到請求展期再訊中西官磋商之下判准飭傳人證到案訂期復訊再核 
[三井洋行與盈記號合開會宴]  
　　三井洋雜貨部主任樋口一郎君及周文彬君與盈記海貨號經理張春庭君前日假座法租界大馬路鴻運樓宴客下午五時觀劇七時會宴來賓二百五十餘人以海貨同業居多聞東洋莊海貨一業向爲長崎神户大阪華僑所獨營每年生意約有八百萬之巨從前日商雖有營此者終不能與吾華僑爭勝自歐戰以來船隻漸少水脚昻貴三井洋行乃自租船舶專運海貨於是無缺乏墩位之慮且不受增加水脚之耗故去年三井海貨一部計有四百萬之生意已佔全部海貨生意之半矣 
[茶樓夥捲欵潛逃]  
　　北新涇人沈聖泉向在閘北大統路夏家弄順興茶樓爲值堂近因虧債纍纍無法彌補竟於前晚乘樓主出外時將錢櫃内所存銅元小洋約十餘元捲取而逸迨該樓主回來得悉除向薦保人追償損失外並投報四區警署請爲查緝 
[凌虐畜類之科罰]  
　　馬車行主凌阿定日前購得新馬一隻與夥計周掌生趙阿二在馬路上將馬習練拖車行駛因馬倔强不走加以鞭打適爲法商各特弗來各特倍而兩人所見以凌等不應凌虐畜類喚捕到來將凌等拘入捕房交保候究昨日傳至法公堂先由兩洋人到案訴明凌等虐待情形詰之凌等供因此馬不肯拖車且走在電車軌道中恐有電車馳來碰撞肇禍故略爲鞭打是實中西官判各罰洋十元充公以儆 
[指控工匠行竊]  
　　天通庵附近日商鋸木廠近來時常失竊物件曾經報告警署查緝未獲前日該廠執事人在工匠金榮生（混名小榮郎）臥處查獲鋸鑤等原贓嗚警拘送警署訊供牽涉同黨孫阿土（卽沈阿土）等派警將沈拿獲昨由司法科備文科金沈二人移送地方廳午後經沈檢察官提案研訊該廠遣日本人高田政崗偕金乾標等投案請追失贓質之金沈二人不認行竊問官諭飭分别收押該日人高田等回去聽候再行訊追 
[對買賊竊取絨線]  
　　對買賊秦阿根王順才在閘北天保里某京貨店内以買物爲由乘間竊取絨線三包圖逸當由四區一分所崗警帮同追獲抄出原贓一併解所經王警佐提訊一過判解司法科究辦 
[竊案旋即破獲]  
　　竊賊周德勝徐大陽沈大遠李漢卿四人先於前晚同至法租界竊取柯元堂家之棉袍及張靜之家之皮袍二件付質分用繼又至李氏家撬門希圖入内行竊當被事主察悉大聲喊捕適有包探陳三林巡緝到來將周等一併拘住詢知一切旋至盛康隆成兩押店吊出柯張兩家之原贓帶入捕房昨解法公堂各失主投訴前情請究詰之周等供認行竊不諱中西宫判周徐各押一月沈押三禮拜李押十四天贓給原告領去 
[小工消贓被獲]  
　　小工江北人李德明在浦東祥生廠工作乘間行竊洋釘各物携至虹口希圖消贓被包探查見當將人贓一併拘入捕房禀明捕頭押候解廨訊究專件 
[江蘇通志徴訪條例]  
　　江蘇省長公署訓令江蘇通志局徴訪員云案查江蘇通志局業經開辦惟纂修之張本以徴訪爲始基各徴訪員亟應分途出發從事採訪除查照條例所列各節應行切實詳細徴訪外凡有各該地方前人著作無論已刻未刻均應檢取到局以資編輯該員等所到之處由各該縣知事妥爲接洽與該縣徴訪員協商一致力策進行該徴訪員須知此舉關係全省文獻應視同一種義務勉爲其難是所厚望出發旅費每月二十元由局給領除分行外合行令仰知照此令 
[附江蘇通志徴訪條例]  
　　（一）是項徴訪自乾隆元年起宣統三年止爲一代之紀載辛亥以後沿革尤繁則另行紀載徴訪時首宜注意　　（一）每州縣一圖後附説其圖先算清四至里數劃清疆界定城池所在（城内衙署廟宇街道不必塡註如有必須紀載者於説内詳之）四鄉村名按照遠近方向塡註有堡城及大路驛站關隘均須標出交界地方註明鄰邑村名有山者畫山塡註山名有水道者自入境至出境中問轉折分合之處均註明里數方向塡盡盡城用囂（約占四格）畫堡用囗畫驛站關隘用○盡山用　畫水用雙線有隄者水旁加直粗線有橋閘者加横粗線（水之津渡隄之險工橋閘之名均須註明）畫疆界用單線畫大路用連點其出形之陰陽向背與一山連跨郡邑者其水道之起止寛深丈尺發源某處（水源雖隔省必須詳記）歸入某水及分合之在他境者（如本邑分至某處合之類）並水道遷徙之時地開治之始末受水利者灌漑田地之多寡諸村莊用水之次第受水害者被淹地方之輕得均於説内詳細載明　　（一）舊志成於乾隆元年此後各州縣有併分割隸形勢與舊日異者查明原奏奉旨及部議原案開明年分辛亥以後沿革尤繁應另行紀錄（一）
户口近辦自治須從清查户口入手各州縣均有清册開載城中及四鄉幾户若干口城内若干户若干口四鄉東鄉若干鄉鎭若干户口西南北鄉同（一）
田賦各府州田土畝數地糧銀數旗租屯田畝數銀數額外附加雜徴租税以及學田畝數租數均照徴收册籍逐欵開明其從前有續報升科奏准豁除及州縣割田糧如何分析之數均須詳查至蠲免錢糧應查歷年舊案所奉諭旨分别紀錄辛亥以後另編（一）
鹽政章程屢改照所開舊志細目查歷次舊案及現銷引地課額引數辦理章程（一）
漕運須查原額某縣若干起運若干石折價若干石並紀亂後減少若干石鈔案備查至辛亥以後均改爲折應分别紀錄（一）
城池公署學校書院育嬰養濟等堂及例應致祀之祠廟乾隆元年以前舊建者查有無改作新建者查修造年月其現存之常平義社等倉應開具地名倉厫間數及存儲榖數有創設改作開具年月已廢者註明今廢辛亥以後改作尤多另行紀錄（一）
學堂始末及經費確實開列辛亥以後屢經編制應另行紀錄（一）
勸學所敎育會設立年月及狀况（一）
實業凡關係農工之天然物産及人力製造均一一詳查至鑛廠各所尤宜登載緣起及資本若干商業公司應查明是否註册有無成效其各地方所設農會商會農業森林及勸工場勸業會等均須詳載緣起及狀况（一）
兵制照將軍督撫提鎭各標營汛各員弁兵數餉數歷年增併裁減移駐舊案長江水師陸軍新制及徴兵各項均查明原案以識緣起辛亥以後兵事尤多另行紀錄（一）
職官查歷任總督巡撫藩學臬運司提鎭府直隸州縣履任年月如總河總漕各缺俱已裁汰又鹽政一缺何時增設何時裁歸總督及各府州縣增裁升降如海州升直隸及新設太平廳靖湖廳與新改縣名如揚子之類均查案開明年分從前歷任官名各缺註歷任官姓名籍貫某年任各府州並所屬員缺數目辛亥以後另行紀錄（一）
名宦人物存者不錄名宦須查本官姓名鄉貫臚列實政人物如忠孝節義（如咸豐軍興以來數經兵燹文武官員兵勇紳衿士庶婦女仗節死難固不乏人即服官流寓在外與外省人流寓在江南殉難而有事實者均應廣爲搜訪分别編錄不可遺漏（武功儒林文苑獨行以及流寓高賢均須開明事實儒林文苑並須採所著述及詩文諸作（一）
婦人三從之事義應係其父與夫與子今采訪列女凡節烈孝婦貞孝女均應開詳家世事蹟曾否旌表節婦須開守節年分其或僻壤窮鄉貧寒苦節無人表揚齎恨以終情尤可憫無論已旌未旌凡有事實者悉應登載務勤搜訪以閘幽光（一）
選舉如進士檢題名碑可得舉人則須查檔案（武科同）其學堂畢業奬给出身者亦一體錄入（一）
藝文著錄始於劉略班志而全閔藝文志猥以時充之嗣後修志者多踵其習於著述目錄反缺不詳識者病焉惟江南湖北兩廣諸志皆用范成大吳郡志例以詩文分註各條之下而藝文之專載本方人著述及游宦人所著書目體例最善今擬仍用爲式藝文一門專錄書目分經史子集載明卷數附本書序跋之屬以本方人所著列前游宦者附後其奏疏雜文詩賦之燭分註各條旣存詩文於事實亦有憑證所有各州縣前賢撰著及近今名流詩文集無論已刻未刻隨地搜訪以備甄錄（一）
金石文字與史相資宋吳郡續記元嘉禾志皆具碑碣一門爲地志紀金石之始舊志所缺今應補增歷代碑碣以年代爲次各州縣所有歷朝碑刻山壁磨奎搜羅務廣弗憚幽遐（一）
條欵恐有遺漏仍檢舊志目錄以便按照門類訪求至舊志中闕者應補訛者應訂如果援據詳明皆可送局彚編俾資考訂來函 
[祖延齡來函]  
報載祖延齡强姦康小弟之妻一節語多失實延齡與小弟偶因細故口角扭至二區警署當時了結並無强姦及拘押等事因南造名譽有關故特函請更正以昭公允祖延齡鞠躬雜評二 
[今日之爭（訥）]  
中國政局之縱横捭闔未有甚於此時者也張倪有所謂成約焉張徐有所謂密謀焉馮（總統）李有所謂連絡焉李馮（玉祥）有所謂結合焉此外有所謂三督之團體焉有所謂五督之新勢力焉又有所謂督軍團之舊勢力焉彼謀聨合此謀破壞甲思運動乙思離間表面上之紛擾旣如此而暗中利用此紛擾以圖自利者又不知有若干派焉其内幕誠令人無從究詰者也然而質言之不過戰派與和派又進言之不過直派與皖派而已所爭無非蠻觸安足以云策畫哉 
[本館啟事一]  
武進人鄒魯（號禮邦）曾於數年前代本館訪事送稿數天旋即停止與本館脱離關係嗣因有人詢問經於前年登報聲明鄒禮邦並非本館訪事諒已早邀公鑒茲又有人問及特再答復鄒自停止代人送稿以後本館從未以採訪職務委托斯人即希鑒察是幸 
[本館啟事二]  
各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[佃農之弊] [  高萼樓]  
　　農夫有弊閲者必駭爲創聞而吾越則行之者堂而皇之也受其害者皆業主雖知之亦無如何蓋先貪其利而後受其弊也吾越殷户最喜置田致田價昻貴於他處業主購進田畝必欲種户增加租米若種户有所不願則另召佃農租賃（每年每畝欲收若干租花寫就召賃票張貼於通都街巿中）此際則原種户必出巧思籠絡業主免被他人攘去飯碗若探得新業主財力有限而貪心熾者必出私頂一法以餌之（私頂即種户願出欵押於業主處或每畝數元十元不等）業主見錢眼開自必承受其私頂而原種户遂得據有專種權他人不得生覬觎之妄念矣待至冬季還租米則攙水榖則帶泥如業主不欲收此歹租花種户反大聲張揚謂有私頂之田還此已爲上上矣業主無如何祗可收受如下年欲換佃户則必先還私頂之欵若適有需用而欲將其田出售亦必先提私頂而後可以成交不然種户必中梗之矣把恃舞弊我佩佃農之伎倆勝於刮地皮之官僚也（六） 
家庭常識 
[鷄肉粉之製法] [  談樑喜] 　　 
用鷄一隻去毛翼頭足及腸血等將水洗淨置磁罐中加黄酒及食鹽少許（切不可放水）置飯鍋内蒸至極爛然後取出去皮骨將此鷄肉切細復將蒸下之鷄汁一併拌入置文火上煏乾用石磨磨成細紛裝入玻璃瓶中即不致變壞以便常時客至佐湯等用其味鮮美異常與味之素無以異也 
[解捲烟毒] [  幻空] 　　 
有種捲烟内含有尼古低尼毒質人吸食之往往頭眩眼花當用開水冲醬油服閉目靜坐約數分鐘卽愈此質至毒如置一毫於狗舌上三分時卽死人服此質數滴則三十秒時亦斃 
[驗癆簡法] [  張文翊] 　　 
驗癆之法當以西醫聽肺爲最詳然今有一簡法較之聽肺有過而無不及法以乳香（藥店中買）燒烟薰某手背男左女右以綢帕蓋手掌心良久有毛自掌中出視毛色白者易治紅者難治黑者不治無毛者非癆病也屢試皆驗 
[疔瘡] [  錢杏才] 　　 
以老山煤研成細末與桐油調和敷患處即愈 
[花盆底孔] [  戴煥廷]  
凡以盆盎栽花草者如原來底面無滲水之孔必以銅鑽打穿一孔以爲滲水之路彠常多鑽取圓形余思圓形面積大而邊線小不若鑽取三角形或長方形庶面積減而邊線增面積減則不易漏泥邊線增則尤便滲水也至蓋底孔之瓦片又以不平者爲妙若瓦片平板四邊與底密切則於滲水又有阻礙不可不知 
[發陳傷]  
平日有所傷患雖一時治愈而一交節氣或遇黄梅時節必漲癢疼痛麻木皮膚上亦呈暗紅之色名曰發陳傷今有一法治之頗效若發時用冷水徐徐擦患處待稍覺發熱再用淨布片浸四十倍之石炭酸水貼之其痛即止（按石炭酸一名加波力酸西藥房購）　 
[去烟油污] [  高萼樓] 　 
衣類爲烟管上之油染污痕迹難除若在夏際可用西瓜汁洗之即去如無西瓜時將西瓜子仁和水搗爛洗之亦可 
詞苑 
[合花] [  飲露餐英室]  
　　綺夢留香驚魂怨别幾多心上温馨燈花暗晃羅幃不護娉婷雲鬢亂玉眸傾染流霞紅頰雙頳幾回惆悵瑶池夢遠仙洞雲零猶念環珮東丁記翠裙時曳芳徑香凝游絲牽惹春心已盡還生人已病月初明其嬋娟千里恩情東風着力飄殘柳色吹老　聲 
[洞仙歌]  
　　風鬢霧鬢襯雲綃霞轂驀地痴魂逐輕轂悵朱輪電掣渺渺驚鴻雲路遠徙倚危欄人獨回頭留一盼含笑秋波無恨蛾眉未知蹙骨格最輕盈淺淡粧成勝多少姹紅嫣綠只羅傘低埀避人看怕目箭輕狂此身成鵠 
集益錄 
[續答八十四問] 　　 
（二）品朱之製法雖有多種而其成分則一即均爲硫化水銀是也茲分别述之 
（甲）荷蘭法先入重量一百○八分之水銀與十五分之硫黄於淺水之鐵鍋攪拌熱之則硫黄溶解漸漸與水銀化合而生成黑之硫化水銀化合旣終乃止其火而冷却之次以黑之硫化水銀變爲赤色則行昇華法即入鐵製曲頸甑（圓筒形上端開下踹閉）於火爐中深凡三分之二其三分之一則出之外此甑之上倒置以同一之甑藉爲其蓋而於甑之上部小孔投入黑色硫化水銀爲熱甑之下部黑色硫化水銀漸次爲熱昇華附着於甑上部之冷處此附着物即赤色之朱收而碎爲細紛以售於巿上者也若所生之朱帶有黑色可以苛性加里（又名苛性鉀）或稀薄之鹽酸洗淨之 
（乙）中國法此法爲我國南部盛行之法香港有三大製造所茲述於下先入十四磅之硫黄與半量之水銀於鐵釜攪拌熱之則生黑色之硫化水銀斯時有過剩之硫黄則溶融而浮於硫化水銀之上面將此黑色硫化水銀入於半球形之鐵鍋更以陶器之玻片嚴密蓋之而於其下熱以十二時乃至十六時則黑色硫化水銀悉昇華而附着於陶器 
（丙）日本法（即濕法）此法較前法容易操作日本東京及大阪等處均用之法以水銀一百分與硫黄二十三分揑於乳缽充分混和加以苛性加里二十五分溶解於水二十分者熱以攝氏四十五度之温凡三四時間則黑色漸漸變爲褐色凡八時問後至呈良赤色乃去其溶液以水充分洗之此溶液可再加苛性加里少許以供使用所宜注意之點卽硫黄與水銀揑於乳缽内時若兩者混合之度不充分决不呈良赤色故須充分爲要又温度决不可超四十五度若温度過高則赤色仍帶黑色也（未完） 
長篇小説 
[二城風雨錄] [  英國卻而司常覺小蝶迭更斯原著天虚我生合譯]  
　　卷下第三十章（六） 
　　湯訥未答女獄卒已儶促令行經經過石門一重廻視衆人則方揮其素巾似爲湯訥唁慰湯訥中心油然涕出乃不自知覺徧巴黎之地惟此數人爲親矣廻視未已而石門已閉竟隔諸人於數重之外大似鬼影倐然而滅湯訥不禁自歎念一身入此無殊已入生壙門後現出石梯一座級狹而陡上不見天潮霉之氣撲人摸索而登無聨中暗自記數得四十一級則臨面又見鐵門門矮如竇足以俯身而入中空如櫝可容一人回旋壁間闢以小窗略透微光蓋即所謂秘密獄也湯訥至此䞦趄竟不敢進女獄卒曰少年此爲汝棲息處矣胡不入湯訥曰女國民吾無辜何以處此狗竇則獰笑曰此汝當在關長前辨之吾安知此言時竟推湯訥入立鍵其門如扃一狗湯訥乃於門隙窺之曰女國民吾有一事懇君亦許我購紙筆否曰獄例固未有此但許汝購食品耳然亦須俟十句鐘後言次竟自去湯訥更呼之則足音已在十步外矣湯訥遂不更言即於屋角覔得矮凳而坐自窗竇中窺天則覺日色殷如尸血微微映窗而入慘淡無倫屋中亦有板桌及草薦之榻可容休息湯訥耳聽獄卒去遠石門且砰然而闔此後空然更無聲息乃自思曰今一人矣是誠無異於活葬也此後生活將如何而英倫海島中尚有一人憑窗盼我其思想又何如耶思至此則大悲旣而又自慰曰悲何爲不聞適間之人言乎不久仍可以自由也然則我且臥而少憇噫此榻之草乃類蟲窠嚙吾膚矣雖然吾死之後蟲蟻且鏤吾骨吾又將奈之何此念一起如有魔鬼笑於其前遂引湯訥之心以入魔道坐旣不寗則起而蹀躞心潮起落澎湃如醋海之波而足音跫然震響四壁又絶似沙柯街雨中之足音也（第三十章完） 
 
 
 

Page 15

 
 
   
 
 

Page 16

 
 
   
 
