# 1901 - 209 - 4910231

 

Page 1

 
 
[開售九通股票] [  上海圖書集成局啟]  
　　自本年四月奉皇太后懿旨照博學　詞科例　經辦特科旣而又降上諭以翰林院板以上各官專課政治有　之學不得仍以時文小楷爲工迨七月十八日又奉綸音明廢八股鄕會試及生童歲科兩試均以中　政治史事及各圖政治　學命題考試試差庶吉士散館進士朝考殿試亦　之朝廷作　人才孜孜求治士生斯世誠不可不究心經濟以期收實效而宏違謨惟由古以　今因中以逹外淺深本末次序秩然士人懷用　才非通知時事固不足以裕經世之猷而欲通知時事非博考昭代興章歴朝政　亦何以窮源竟委見諸施行因思九通一　經累朝碩彥通儒增訂搜輯興章政術蔚爲大觀木板卷帙浩繁價值昻貴購者不易本局爰仿從前　　葉成二十四史例用新　火號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載商全書己可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有樣本可以隨時取　售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州　文閣嘗莊文樞堂書莊江甯詞源　書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左　　書局江西南昌文盛堂書莊四川成都河南開封廣東廣州廣西桂林福建福州均　記　莊竄隸京都天津均電報局以便諸君子就近購買異日出書亦卽由分售　檢發非特　轉寄之煩亦　以尉先覩爲快之心也肅此佈陳伏　 
[觀本報紀杭垣各書院山長力辭講席事率筆書此]  
　　郡邑之有書院蓋以爲諸生肄業之所而以輔庠序之所不及者也其風盛於宋時騰湖嶽麓諸書院規制嚴肅最爲著名自明以迄本朝在上者咸以振興書院爲當務之急蓋以鄕會試及歲科試須間歲一行或間數歲一行苟非平日有肆習之所講貫之方必至學業荒蕪而人才無由淬厲惟有書院則廣集生徒嚴定考課所習皆經史歴算地輿等切實有用之學間或涉獵詞章備承明箸作之選若時文試帖則鮮有肄業及之者蓋考試以遵功令書院以講實學補弊救偏用意固深且遠也自鄙夫熱中以書院爲獵取科名之階梯於是專課時文延請由帖括進身之院長爲之主講若輩除陳爛墨卷外本無所知一旦坐擁舉比齗齗於聲調詞藻之間以冀掇巍科而邀膴仕士人惑溺於此見聞日陋志趣曰卑詢以天文地理而不知問以國政朝章而不悉舉中國之所謂士者盡成頽廢之物宜乎國勢日以弱而内憂外患環生迭起迄無已時也今者皇太后皇上深知其弊明降諭旨一切考試悉改時藝爲策論又恐膠庠好學之彥無所師承難期振作爰著各省所有書院於省城均改設大學堂各府及直隸州均败設中學堂各州縣均改設小學堂並多設蒙餋學堂其教法以四書五經　常大義爲主以歴代史鑑及中外政治藝學爲輔所有禮延師長妥定教規及學生畢業後應如何選舉鼓勵一切詳細章程著政務處咨行各省悉心酌議會同　部覆核具奏海内人士之譚新政者咸以此爲中國培植人才之要端各省官紳無論智愚賢不肖皆思改絃更張以應明詔而各書院院長亦以書院旣改學堂自顧衰庸恐有才不勝任之慮相率謁見大憲呈繳關書力辭講席大憲慰而留之謂學堂規制雖定尚須札飭司道妥議奏淮遵行現值改試策論之時正須借重宏才普施化雨云云曰前杭垣已有此舉本館得訪事友函述曾紀之報端竊料他處亦必有踵而行之者嘗謂培植人才之事宜務其實而不宜務其名研究政治掌故之學切實而易行陷溺時文試帖之中空疎而無用此名實之不可不辨也若夫書院之與學堂院長之與敎習則同是地同是人爲院長著果學問淹通見識高遠卽爲書院之主講何嘗不足陶鑄羣才若但以學堂爲美名則將來改章後安見不有庸惡陋劣之教習濫竽其中故就今日而言旣已欽奉綸音誠不能不爲變通之計向之巍然主講席者自揣胸中除腐爛墨卷外他無所知亟宜及時引退以保全令名萬不可稍存戀棧之心出一題而立見乖違評一藝而動多錯誤爲諸生所譏刺貽旁觀以笑譚若夫平日本究心於中外政治諸書箸作等身爲學人所矜式當此新舊相乘之際正宜益加振頓詳訂新章俾諸生不致誤入歧途學業可蒸蒸日上萬不宜引嫌辭退有類於悻悻然小丈夫之所爲是則學術人心之幸抑亦國家之幸也涉筆及此願當軸者深長思之 
[本館接奉電音]  
　　昨日亭午時渭南行在飛電傳來諭一道迨午後又由華州行在飛電傳來上諭一道俱敬謹譯登○八月二十六日行在内閣抄奉上諭升允奏首站要差辦理不善請將該地方官懲處一摺據稱本月二十四日臨潼首站於應備供應全未辦理次日新豐中伙及零口住站俱極草率侍從官員甚或枵腹該縣輒稱連曰有冐充王公僕從結黨攫食藉口並不設法實屬疲玩無能請將該署臨潼縣知縣夏良材卽行革職並自請議處等語此次回鑾迭經諭令沿途地方官於一切供應務從儉約並先期行知定數内監人等及扈從各官亦均三令五申不准稍有擾累情事朝廷體恤地方之意已無微不至乃該署縣夏良材於應備供應慢不經心藉口搪塞多未備辦所有隨扈官員人等不免枵腹竟日殊屬不成事體以誤差情節而論予以革職實屬咎有應得朕仰承慈訓曲子優容著加恩改爲交部議處升允自請議處著從寛免該撫仍當督飭經過各地方懍遵前旨妥爲備辦如有冐名攫食之人卽令派出各營立時查拿嚴行究辦欽此○二十七日行在内閣抄奉上諭盛京禮部侍郎著玢圖愼補授其所署之禮部右侍郎著崇勳兼署欽此 
[駕抵華州]  
　　昨日午後本館得華州專電云本月一十六日午刻皇上由渭南行在恭奉聖母行抵華州就城内行宫駐蹕謹按華州係陜西同州府治轄在府城之南相距一百八十里置有華陽驛周時鄭桓公始封於此蓋古咸林地也 
[示修禦道]  
　　京師訪事友人云八月初旬某日欽命襄辦京畿善後事宜候補部堂胡京卿燏棻出示曉諭京師外城西南偏居民略謂皇太后皇上廻鑾由蘆保鐵路乘火車入西便門有乖體制現自西便門外蓮花池地方接修御路一叚逹右安門外馬家堡舊馬頭下車恭備茶點小坐片時然後換乘禦轎進永定門正陽門還宫此叚御路業經派人承修刻已開工統限一月内修成沿途借占民地一俟聖駕經過後仍歸地主幸勿懷疑 
[聖朝大賚]  
　　京師友人函告云七月中旬户部奉旨恩給大小各官以及候補得力人員半俸兵士則各以半餉犒之計漢員發出銀五萬餘兩滿員及兵士發出銀七萬餘兩 
 
 

Page 2

 
 
[出示安民]  
　　京師訪事友人云甘肅提督姜軍門桂題所統武衛右軍現在遍駐京城内外劃分地叚彈壓匪人本月十四日欽命帮辦善後事宜候補部堂胡芸楣京卿出示曉諭曰照得統領武衛右軍甘肅提督軍門姜所部各營現經本部堂奏明分撥内城左右翼地面並南城以外駐紥會同各衙門及協巡各局巡緝地面嚴拿盜賊該軍紀律嚴明秋毫無犯各該鋪户居民均照常貿易無得驚疑遇有該軍弁勇購買食物糧草均照市價公平交易倘有游兵散勇冐充姜軍在各街市招摇滋事准各該鋪户人等扭送本部堂公所從嚴懲辦該鋪户等亦不得有意居奇故擡物價自取咎戾除知會姜軍門一體出示曉諭並派員巡查外合行出示曉諭爲此示仰各軍民人等一體凛遵毋違特示又示諭京城居民知悉現當兵燹之後晝夜盤查奸宄以靖地方夜間至十一點鐘以後如有街市閒遊者卽作犯夜論准巡勇官兵拿獲送官訊明有無别情分别辦理等語又因前門大街運倉糧車不絶於途恐匪徒冐充車夫差役溷跡其間復札飭江浙漕運提調直隸候補知府某君約束車户人等毋許深夜出遊刻經提調出示曉諭凡運米差役車夫人等均以張燈時爲界限各歸局所寓所倘不遵辦被人拿獲到官一律作爲犯夜者論 
[守兵暫撤]  
　　京師訪事友人云京城九門自八月初六日爲始各派姜軍門所部之軍悉心看守惟崇文門並未派兵迨初七日忽將看守正陽門之兵一律撤去詢之知其事者謂崇文正陽兩門距東交民巷各國使館甚近時有洋人出入深恐華兵與之齟齬反致枝節叢生故暫不派兵看守也 
[騐放改期]  
　　京師友人函告云内閣自被聨軍占踞後直至八月初五日始得交還是日適逢騐放之期因須雇匠興修遂改遲至初十日騐放 
[挑選學生]  
　　京師訪事友人云八月初一日國子監傳集八旗官學生赴監點名到者八百餘名有知其事者謂慶邸近向日本使臣商定由每齋學生二十名内挑選十名遣赴日本東京肄業沿途旅費統歸日本墊給入選者不費分文惟學生須選年在二十以内資質靈明者故有此舉大約曰内卽須航海而東矣 
[公讌元戎]  
　　京師訪事友人云八月初七日步軍統領衙門順天府五城察院公議借正陽門外鷂兒胡同五城公所筵讌直隸提督馬軍門玉崑甘肅提督姜軍門桂題陪座者爲步軍統領某公及陞任府尹陳大京兆五城滿漢察院緣兩軍門奉命來都彈壓土匪與步軍統領衙門順天府五城察院皆不無交涉事宜以故互聨樽酒之歡俾日後辦公彼此胥無隔閡云 
[設電防匪]  
　　京城友人函告云自聨軍交還各地後欽命議和全權大臣慶邸卽檄令姜馬二軍門將所統大軍分駐城廂内外猶恐地方遼闊倉卒有警一時未克傳知爰擬於九門内外四十里創設德律風電線俾彼此呼應靈通刻已委胡芸楣侍郎從速鳩工曾理聞每里約須二百八十餘金 
[匪類潛蹤]  
　　京師訪事人云直隸提督馬軍門所統大軍現方分駐京南龎各莊慶雲店采育鎭馬駒橋各處彈壓匪人剿撫兼施恩威互用各匪皆聞風贍落戢羽潛鱗其有麕聚京西者前被姜軍擒斬四十四人并擊斃渠魁陳大帥以故羽黨亦皆星散現在直隸境内頗爲安謐行旅皆願出於塗矣 
[長安市價]  
　　京師友人函告云中秋節前市中每足平銀一兩可易京錢十三吊八百文洋銀及中國龍銀每圓可易京錢九吊九百文老米每斤值京錢四百八十文白麫每斤值京錢五百四十文其餘食用所需亦無一不貴長安居大不易其信然歟 
[恭呈方物]  
　　南昌訪事人云江西撫憲李勉林中丞以皇太后皇上啟蹕廻京未遑迎覲爰敬備各項貢物札委前南昌府江訒吾太守馳赴河南恭進蓋藕以伸瞻就之情也 
[政躬已愈]  
　　江寗訪事人云前者兩江總督劉峴帥因病奏請賞假一月一切例行公事悉由藩司代拆代行兹者清恙已痊潞國精神康强如昔大約曰間卽當奏請銷假矣 
[限繳欠捐]  
　　江甯訪事人云金陵自開收秦晉振捐報捐之人頗形踴躍惟捐生貧富不一每有求捐局中通融辦理先納現銀數成餘俟陸續措繳者現在欽奉上諭停止捐納實官各捐局通限兩月撤去其有報捐實官者限撤局以前如數措繳逾限卽將前繳之欵充公以故一時周轉不靈者曰來頗極惶迫云 
[力除蒙蔽]  
　　江寗訪事人云邇來教堂曰增月盛各國敎士紛至遝來每遇民教小有不和地方官必體朝廷柔遠之心顯分左右袒不肖匪徒遂竊取教士名片將人送官懲治壽張爲幻幾於眞僞不分事爲南洋通商大臣劉峴帥所知飭金陵關道徐叔鴻觀察洋務局員汪叔芾觀察商請各國領事通諭教士洋商此後凡有應請華官辦理之事須先禀由領事移知若逕自投函華官概不准理 
[五馬將臨]  
　　江寗訪事人云本任揚州府調補江寗府沈碧香太守前奉大憲飭赴新任刻已將揚州任一切事宜交代清楚不日前詣江寗江寗府王鹿峯太守因派差雇工將府署逐加修理並遣家丁渡江迎迓說者咸謂太守久膺繁劇卓著循聲到任後必當大展新猷無負上游委任也 
[禀興水利]  
　　江寗訪事人云邇來屢有禀投督轅請興辦自來水者督憲以辦非其人悉予批駁現聞需次省垣之某監司擬興此舉自稱已向某洋商借得洋銀二百萬圓邀集省紳湯潤芝觀察等人聨名禀請兩江督憲及金陵關道洋務商務各局給示開辦曾於本月某日遞禀一俟批准卽將呈騐資本擇日興工矣 
[維持織業]  
　　杭州訪事友人云本月初旬省城各機匠求增工價相率停機幾致釀成事端某日復糾集數百人至綢業董事王某等家恣情胡閙王等卽投仁和縣署禀請縣主蕭大令臨塲彈壓迨大令命駕而來各匠已鳥獸散次日大令會同錢塘縣黄大令飭差傳集各機户匠頭並令綢業董事備質各匠頭供稱小的等織業向章每洋銀一元作錢若干均於正月開工時議定歲以爲例不準隨時增减今自七月初一日起奉示禁止小錢以致洋銀價值每圓驟短錢一百五六十文猶憶本年正月每元值錢一千零六十文申擡四十文作錢一千一百文今則僅值九百二三十文而工價仍照前章未免受虧實甚不得已擬每尺加工錢十文以資彌補大令謂此次禁用小錢係各業董禀請初時釐剔過甚洋銀價值驟貶嗣奉府尊查悉出示曉諭并傳知業董凡市上交易除砂壳鵝眼鉛鐵永遠禁止外其餘大小紅銅及錢質稍薄者均准通行店中買物每元須作錢一千零數十文持以易錢則以千文爲率不准在一千以内煌煌示諭何以至今仍未遵行各機匠訴稱各店洋銀雖作一千文然須買物至六百文以上方准找給小龍元至欲换錢則目下錢店未開市無定價只能換至九百四十五文貧户除柴米外斷無買物五六百文者勢不能不受抑勒此中苦况伏乞大老爺鑒之大令勸諭董事曰爾等綢縀須藉工匠織成指臂相聨宜加體恤惟工價每尺索增十文未免太甚本縣之意不如略增數文俾照常開織董事答稱伊等現因洋銀值價過小請加工錢今若依從日後必又有停工挾制之事况自去年北方不靖各貨滯銷同業中虧折者十之八九現在生意略有起色卽索加工資恐各莊未必允從非職董等所能專主大令謂現在洋銀價短皆由錢市未 
 
 

Page 3

 
 
通之故本縣當禀請府憲傳諭各業速將洋銀價值酌增并令錢莊卽日開市每換洋銀一元定須給錢一千以外彼時工價似可仍照舊章惟未增之先總須略貼以安衆心爾等自當善爲調停毋得固執董事唯唯而退大令復諭諸匠云爾等欲加工價現在巳令各莊酌加將來市價略高仍須照舊章結算一俟議定卽曰開織毋再聚衆滋擾致干究懲各匠遵諭具結而回旋由董事議定自七月起洋銀每元貼錢八十文刻下各業巳於二十一日起每元作錢一千零三十文矣 
[京師火警]  
　　京師訪事人云八月初九夜初更後前門外取燈胡同同興堂飯莊煤油燈忽然炸裂火延板壁上接天棚登時烈燄飛騰勢不可遏幸水會聞警馳至排列激桶二十餘架四面噴射火勢始衰按同興堂曾於去歲因比鄰火警飽受虚驚時隔一年復罹斯難殆亦有數存乎其間耶 
[鄂省官塲紀事]  
　　漢口訪事人云湖北候補縣松大令桂前奉督憲張香帥札委管解新軍餉銀赴荆州迨事竣回省即奉藩臬二憲會委讞局帮審差刻已上院禀知蒞局治事矣○前者通城縣境蛟水成災督撫二憲飭王大令秉壽携欵前往設局施振兹已事竣遂於本月某日回省銷差○戴二尹潤章從前某學卒業生也督憲張香濤制軍以其熟於丁㔻飭往駐兩湖書院專授諸生體操○前紀鄂督張香帥札委宜昌電報局總辦黄小岑太守會同陳慶門都戎前往東洋閱視大操兹悉制軍以現在朝廷力行新政鄂省將來一律創設學堂因飭黄太守領率兩湖自强各書院學生前往日本學堂學習俟畢業回華卽委充教習○陳慶門都戎將赴日本閱操所遺漢口營都司一缺經上憲札委胡都戎庖代 
[京師近事]  
　　京師訪事友人云八月十五日中秋佳節駐京武衛右軍放假一日勇丁長夫聨袂出遊不絶於道統領姜軍門恐若輩在外生事嚴飭營哨官弁協力巡查○營壘官衙多半毁於兵火八月十四日步軍統領親赴正陽門外查勘南營官署估值興修其餘中北左右四營亦將次第勘估修理矣 
[鳩兹訪古]  
　　蕪湖訪事人云武衛精健保衛各營皆就河北駐紥河南道署一帶雖有街市並未設兵刻下居民擬禀請武衛精健各營統領李本清軍門調勇一營駐守各街藉資防衛○前徽寗池太廣兵備道吳季卿觀察建造利涉橋以免行人喚渡本年五六月間淫雨爲災山洪陡發橋被衝圯致行人欲渡無梁現已鳩工庀材重行修建矣 
[北固迎凉]  
　　鎭江訪事友人云丹徒縣張大令奉常鎭通海道長久山觀察札飭嚴申賭禁重辦流氓查拿游勇等事當卽遵照辦理並於本月某日發出諭示遍貼通衢俾衆周知以免干犯○曰前丹徒縣張大令奉到憲札内開奉電諭秦晉等省各項實官捐輸自降旨曰起永遠停止限一月截數報部等因隨卽出示曉諭各捐生限八月二十日以前一併送縣核明造册詳咨如遇限不到一經截數造報不得再奬○日前署理鎭江府許東畬太守出有告示略言本府訪有不法棍徒搶孀偪嫁誘拐婦幼言之殊堪髮指一經查拿到案或被人告發定必盡法嚴懲○丹徒縣張大令因縣境姚家橋各圩田瀕臨大江被水淹没農民紛紛具狀報荒特於本月二十三日乘舟赴各處查勘被災輕重以便申詳○升任江蘇按察使本任江安督糧道效述堂廉訪前由金陵至鎭江辦理海運事務旋赴蘇州謁見江蘇巡撫聶仲芳中丞禀陳一切兹已事畢於月之二十四日遄回襄辦海運事宜之恩楚香直刺及水陸總巡周錦堂游戎均詣江干迎迓聞廉訪俟日内招商局撥輪船到鎮即須押運頭批漕米航海赴天津 
[上海官塲紀事]  
　　昨日本邑保甲總巡朱森庭明府水利局委員高　之司馬先後命駕至南市馬路工程局拜會總辦翁子文太守面商要公良久始别○昨日浙江某防營統領顏梓琴鎭軍因公到滬暫寓西門外福德里旋命駕至上海縣署拜會縣主汪瑶庭大令大令延入花廳茗談良久而别○昨日江蘇試用縣丞聶葵生二尹詣上海縣署投剌縣主汪大令飭丁擋駕○長洲縣蘇大令之介弟喻之明府昨日由省會來申命駕至上海縣署拜會縣主汪大令晤談良久而出○昨日駐紥本城九畝地之滬軍親兵營管帶葉孟紀司馬保甲總巡朱森庭明府先後詣縣署拜會縣主汪大令互商要公 
[恭迎豸節]  
　　日前本邑官塲探知簡升江蘇臬司效述堂廉訪將於今明二日由蘇來滬縣主汪瑶庭大令因飭辦差人役前往馬頭伺候 
[清理街道]  
　　日前清道局員沈喆卿明府會同上海縣主汪瑶庭大令出示曉諭鋪户居民凡有傾倒垃圾者須在每日清晨九下鐘前一逾九下鐘卽不准傾倒無如居民往往故違明諭不能一律遵行昨日明府飭更夫肩荷高脚牌遍歴大街小巷鳴鑼傳諭似此實力辦理滬城各街道當可一律潔清矣 
[梟匪横行]  
　　前日本邑西鄕北新涇鎭有梟匪駕船十二艘到來聲勢甚爲凶横昨日午後鎭上巡防局員王二尹偕董事潘上珍至縣署禀見縣主汪瑶庭大令面陳一切情形大令允於次日親臨彈壓 
[續獲屍骸]  
　　日前本邑南市新馬頭船户王銀寳之妻殷氏及其女鮑弟承裝大馬頭恒順行豆油侂雙駛至美租界蘇州河中突被錢大毛所駕小輪船迎頭猛撞致殷氏母女立足不牢墮入波心溺斃翌日王將鮑弟之屍撈獲報請上海縣主汪瑶庭大令臨騐至昨晨殷氏屍骸由救生局巡船在浦中撈獲帶至新馬頭大約又須報請蒞騐矣 
[查勘公地]  
　　昨日本邑南市馬路工程局總辦翁子文太守帶同差役地甲往來馬路中查勘路旁公地諭令地甲迅速造呈清册以便覆查 
[倒欠報局]  
　　○本邑南市正泰洋貨店資本短絀虧負纍纍前日忽然倒閉虧欠大豐等各錢莊銀兩甚鉅各莊主相率禀請十六鋪巡防中局委員黄衡堂二尹遣派勇甲前往看守二尹准之 
[英美租界晚堂案]  
　　瞿錦銓投英美租界公廨控顧鶴松串同地保姚錦堂盜賣墳基抛棄骨殖讞員張柄樞司馬准之飭差提集兩造前晚升堂研訊瞿錦銓稱小的有祖遣地一畝數分前經抵與顧家至今無錢取贖當光緒十五年小的在是地營葬現被顧串同地保永遠租與某洋人掘毁祖塋抛棄骨殖叩乞究懲顧禀稱是地於道光某年由瞿姓絶賣與小的家迨咸豐年已過顧廷鑑户名現有契據爲憑叩求明察姚錦堂供稱顧售是地時小的本不敢在契蓋戳嗣查糧串時係顧姓户名是以照章辦理司馬以兩造供詞各執非調查糧册不得知其究竟如何著一併送請上海縣訊辦 
[美租界捕房紀事]  
　　本月十六日駁船户李根甫李根山承裝怡和洋行煤數十墩盜賣與新閘左近某煤炭行昨由包探劉阿炳查獲帶入捕房捕頭令押候轉解公堂禀請讞員張柄樞司馬訊辦○前晚粤東某某諸無賴在武昌路某茶肆中賭博適爲包探錢榮堂所見一併拘入捕房捕頭令押候解送公堂禀請懲辦○昨晨小竊方阿根闖入寓居唐家弄之甬人某姓家竊取衣物携之而出適爲某號巡街捕所見連贓帶入捕房捕頭令押候解送公堂禀請訊辦○前晚有一駐紥滬上之某國兵醉態瞢騰在斐倫路恣情胡閙適爲某號印捕所見拘入捕房捕頭令押至酒醒時釋出○昨晨寓居漢璧禮路之甬人某甲家失去衣物疑係比鄰黄某所竊貿然扭入捕房捕頭以疑竊無憑斥出不理 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日有薛梅生者衣履翩翩至本城小東門内晉昌帽店藉兠攬保險生意爲名乘間竊取元色縀半匹被店中人覷破扭送巡防東局請懲局員某二尹移送縣署至晚縣主汪瑶庭大令升堂研訊薛供小的向在某保險行爲跑街夥胞姪開設聚賓園酒肆昨日飲酒過醉以致貪小行竊叩乞開恩晉昌執事人蔣人和訴稱薛貿貿然來勸令保險乘間竊去縀半匹幸學徒覺察追至小東門口扭住搜出原贓求恩究辦大令判將薛笞責一百板交人保出贓給蔣具傾○羅燮章因被吳顧氏所毆扭控到案前晚縣主汪大令升堂研訊羅供吳顧氏前糾小的登會迨小的收得會卽散去當時小的確透收洋銀三十一元然除去代借欵項外祗應找還十一元昨日小的邀伊算帳遽被掌頰是以控乞究懲氏供小婦人開設成衣店羅不特透收會欵且曾囑製衣服應需工值若干向索不承故與爭閙並未毆伊大令飭羅還洋銀十一元毋許滋閙○高德奎前控夏同甫强奪攤基一案大令訊供未結前晚補提林阿二復訊林供小的係廣東某邑人由潮惠會館董事顧令看守屋宇高前向小的租地售衣服議定每月洋銀六角並未告知董事後夏同甫自向董事租賃地攤小的聞之卽囑高遷讓高不允將衣服兩包擲交小的小的急邀同地保點明件數代爲收存高供光緒二十五年五月小的向林租賃會館前隙地設攤售衣每月付租金六角迨去年正月加至每月一元本年十二月租金早經付楚今欲遷讓求卽迫還下半年租金六元夏供小的向董事租地立有租摺每月租金二元五角大令以林不應私自將地租出吞没租金喝令答臀一百五十板著十六鋪地甲裘鎮押令交還高所存衣包及租金六元地歸夏租用并飭各具切結呈案 
[英美租界公堂瑣案]  
　　日前有陳梅生者行經公陽里娼女胡悲雲以索取夜度資爲名嗾令龜　張阿才王長福及鴇兄胡陳氏任意兇毆事後陳投報捕房捕頭令包探張阿五拘獲一干人昨晨解案陳偕見証人陳德生投案訴稱前晚一點鐘時行經公陽里内惡鴇胡陳氏率同衆龜奴無端毆辱務乞嚴懲胡陳氏供陳在小婦人所開娼寮内作狹邪遊積欠局帳洋銀一百七十餘元屢索無著前晚路遇又向索取陳老羞變怒將小婦人推仆於地旁人代抱不平揮拳毆擊小婦人實不知情叩求鑒宥張王同供小的等實係車夫並非龜子是晚見陳與龜鴇口角向之勸止不敢行兇讞員張柄樞司馬商之白繙譯判將胡陳氏責手心二百下飭具呈安分切結張王各責三百板○前日王阿大謝順興二無賴糾約王阿金阮阿狗許林法陸阿星陳阿根孫榮福楊潮興至楊阿金所開茶肆内賭錢事爲包探錢榮堂所聞告知捕頭協同五十四號西捕前往拘獲昨晨解案司馬判令王阿金等七人各罰洋銀一元阿大及謝交人保出楊阿金罰洋銀二十元○張阿開王啟友陳鶴方約同沈阿大至汕頭路觀仁里流妓李謝氏家聚賭局中計算張輸去洋銀十五元沈卽攫取所佩銀對時表作抵張不服以致爭閙被包探趙銀河一併拘入捕房昨晨解案司馬飭將對時表給還張沈及李謝氏各罰洋銀二十元餘各笞責二百板○張芝香持淫畫至黄浦灘求售適爲三百六十九號巡街捕所見拘解公堂請究司馬判責手心一百下○粤人麥阿昌竊取洗阿英曾金滿兩家衣服十六件及燭臺花缾等物報經包探劉阿炳拘獲解請究懲司馬判責五百板遞解回籍王小狗竊取邊兆恭家水烟袋烟槍等物報經包探錢榮堂拘獲解請究懲司馬判責二百板遞解回籍○陳阿海竊取裕源紡紗廠棉花四斤報經包探張天林拘獲解請究懲司馬判責一百板 
[法租界公堂瑣案]  
　　上期逹記牛行主唐逹甫遞禀控池浜橋張記牛奶棚主張俊英積欠貨欵洋銀地千六百三十四元讞員杜枝園大令飭包探持票赴領袖總領事署禀請簽字隨投英界捕房浼捕頭派某包探協同至吉祥春番菜館將張拘獲翌日張央人向唐商懇先付洋銀一千五百元其餘繕立票據訂期十月中歸楚唐允之昨日禮拜四具呈切結禀求銷案並具領狀求將所繳洋銀給領大令准如所請○靖江縣差役李恒之女寳英被釐卡司事許少香張誘成姦挈之來　押入蘭芳里花烟館内爲娼孚來滬尋獲控奉大令訊供判將許少香枷責期滿發改過局監禁寳英發堂擇配昨日李投案遞禀稱女兒已許字他姓去年潛逃之後被控靖江縣署案尚未結求准領回大令著回靖江禀求縣主備文前來再行核奮○邱桂德　稱家中失去檀香一枝重數十斤報捕之後知已查獲竊賊楊阿四連贓解案求准領回大令判責楊五百板贓給邱具領○包探禀稱偷兒陳阿三竊得下海浦自來水廠中機器向杜春山求售當塲拘獲解案請辦杜供小的並未收買竊贓大令卽子開釋旋判令將陳笞責三百板贓存待廠中人具領○菜市街麫筋店主朱阿炳之女被店夥沈四泉勾引潛逃隨經婿家偵獲將沈毆擊巡街捕見之連朱拘入捕房解案請訊大令著押候查明覆核○趙才有控蔡忠明積欠柴價洋銀九十元迭奉大令訊供蔡稱數目不符昨日覆訊斷還洋銀五十元著交妥人具狀到來人銀並保限半月内繳清○浦東南匯縣境横沔鎭人莊金榮挈其幼子來滬被流氓施阿四串同小烟館主李旭初賣與粤人吳映梅領回原籍控經大令訊供責比吳知事不筣了由原籍領莊子來滬昨日交案大令著將吳交人保出候傳莊再核○無錫老嫗倪許氏控賭棍林植之改稱任子卿誘令寡媳某氏捲逃時林因誘賭被人控案大令飭交范三和酒店主保出未幾林携倪媳潛避大令因於昨日飭傳保人到案押追○上戎喻春華遞禀控王子明合股販運玉器乾没洋銀六百餘元大令准詞飭提昨日包探解王請訊王供去年小的與喻春華合股販玉器至天津適逢兵燹不特資本蕩然且復出入於槍林砲雨之中備嘗艱苦現已經人說妥乞傳質對以息訟端大令謂不能憑爾一面之言卽行了案著押候嚴追 
[金陵官報]  
　　八月十五日陸師學堂候補道俞叩謝留辦登　洲兵船董全才由岳州回典史謝受恩朱寳慈均禀知到省十六日委辦正陽關鹽　　淮北督銷候補道楊鴻度謝委調辦宜昌鹽厘差金陵營叅將陳麟書禀知巡江統領淮北緝私副將鄧在　辭正任如臯縣單儒紳交卸署江　縣回大挑縣張學鴻奉天電報局何厚啟均到准補江甯縣震禀知阜　任内交代算結正附無虧十七日改指分蘇試用通判陳世澄到由蘇來指分江蘇試用巡檢彭光鴻周兆元均禀知到省守備洪占奎上海來十八日蘇轅牌示本司倉大使周殿魁在在　憂遺缺查有候補縣王簿洪恩波又某泉縣邵伯司巡檢李汝墉因案撤　　缺查有分缺問用典史李厚堂均堪以署理又　補邳州吏目劉兆馨現己奉部覆准應卽飭赴新任知縣陳應綬謝委府發審差府經歴汪書祥縣丞唐鎭元州吏目黄榮繁巡檢馮鋆周美李宗伯均奉藩臺代騐看江陰協謝詩才辭赴任十九日福山鎭王幼山辭又曾紀樑請假赴蘇水雷輪船馬超羣送蔡觀察赴揚回二十日山西道監察禦史吳保齡由陜西來赴京長江厘捐總巡知府李盛鍾禀知巡江回知縣羅治霖叩謝奉飭冬防出力蒙奬委署一次又劉文煜奉府委發審帮審差縣丞洪祖廉禀知過知縣班仍留原省補用二十一日金陵營叅將陳　書見禀知巡江回武衛先鋒前營蔣雲龍又後營譚用賓均辭赴清江請補碍山縣秦獻祥叩謝酌委優缺一次記功一次知縣朱之幹叩謝奉飭冬防　力蒙奬委優缺一次又陳周愼叩謝發審勞績酌委優缺州縣一次二十二日藩轅牌示如臯縣秦炳禮調省另有差委遺缺查有候補知縣張存彝堪以署理通判丁相郁叩謝冬防蒙奬委署一次又朱瑞奉善後局委赴安徽一帶查探棉花價直知縣曾鳳祺叩謝奉飭冬防出力酌委優缺一次又尹佑湯銷赴吳淞覆勘南石塘獅子林砲台托沙工程差又何鳳翔叩謝保甲案内給予酌委一次遊擊艾國楨叩謝辭主　洪恩波謝委署布倉大使二十三日前江甯藩憲瑞璋由安徽回統領江勝　軍候補道杜俞均到知縣李逢辛叩謝冬防勞績賞給優缺州縣一次又周瑞麟叩謝給予酌委一次又沈善發奉鄂岸督銷沈道札調差委又黄裳治叩謝儀鳳門總巡差内蒙奬委署一次又洪恩培奉派辦處委求賢科堂稿事務卽到差縣丞何福祥請補山陽縣典史熊　均叩謝奉飭冬防出力蒙　委署一次調補江寗府沈錫晉到交卸揚州府來典史吳繼榮叩謝前辦水漢西門保　帮巡記功三次 
 
 

Page 10

 
 
[皖省官報]  
　　八月十二日縣丞葉學仁辭赴蕪湖一帶措資從九陰慶階知由本省籌餉報捐指項巡檢加本班儘先補用十三日委辦中梅河厘卡知縣陳增瀾辭籌餉捐輸局核奬同知葉炳章知到差候補知縣左元麟到赴除州挨查驛站回巡檢周其鑾到赴廬州府差遣回並知過班分缺間補用十四日委署池州府林載亨東　縣周德興均辭候補知縣伍芳榛知奉委調辦支應局報銷文案委辦宿松菸釐試用縣丞鄧宗熙知專丁來省謝奉憲台行知記功五次十五十六日署皖南道龔盛階辭行署宿松縣許金綬辭五品頂戴旨分安徽試用巡檢蕭濂到江蘇人十七日含山縣郝廣函辭前四川安縣田耀焜到湖北人由湖北解餉來省並辭鄧瑜徐景鏞均　赴上海採辦貢品畢登知奉委辦支應局文案十八日本任霍邱縣陳瑜知遵安徽籌餉例捐離知縣任以知府選用委辦軍械所丁艱知縣董玉書知由滬採辦鉛條回並奉撫台委留差指分安徽試用縣丞趙鳳儀到湖南人知縣萬琅杜葆光均知辭奉府委查懷甯洲地水災朱存理謝超委一次從九沈家亮到由蕪湖解賑銀回 
[江西官報]  
　　主簿吳熾生辦烏石門卡王儀度辦　魚溜王履安辦章江門外孫錫昶辦德勝門外俱調查保甲宗承露接查沙井保甲劉輔元接查永和門城防改指縣丞張繩祖投文指分府照張繼高就近騐看署廬陵富田司莫銘新請假回省就醫以甯都下河司虞恩祜調署又委署新建生米司尚未據報到任之畢榮泗據報丁憂惟正任德化小池司郎錫恩署理所遺下河司缺輪委從九楊樹署理撫州千總蕭有勝病故遺缺以候補千總王國傑拔補署東鄕縣張　謝委此並謝舉行知丁憂新城縣譚紹裘缷事清理交代回袁鴻由四川籍來江王褘第代新建下鄕勘案縣丞劉瑞林調查惠外保甲王保清接查進賢門同知李毓璠辦塘江厘卡薛鍾瀚廬陵公幹回袁鴻赴上海公幹委署豐城縣事尚未到任之彭厚基飭調署新昌縣事署新建縣事孔昭珍著調署豐城縣又調署新建縣孟晵雲到任尚需時日酌委王渭賓代理樂平縣吳錫純因案撤任以鄱陽縣李相署所遺鄱陽縣以汪培署理 
[維揚官報]  
　　八月十七日譚分轉倍鈞起復回淮陳鹺尹汝晉委赴淮北公幹十八日姚分轉近愷揚分轉葆鈞均辭回差次十九日二橋委員陳鹺尹熾昌公斡到揚二十日湯　尉繹清禀知赴省閔鹺尹奉璋銷北鹽二十一日毛分轉昌駿辭回舊港卡許鹺尹秀儒銷北鹽葉鹺尉懷清委泰屬聽差二十二日江蘇候補道張觀察廷杰到揚公幹舒　尉士傑唐鹺尹靜菴同銷北鹽記名總兵鄧總戎在廷公幹過揚 
 
 
 

Page 11

 
 
   
 
 

Page 12

 
 
   
 
