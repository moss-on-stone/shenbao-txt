# 1900 - 276 - 4909873

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[論廣州封閉報館事]  
　　噫我蓋觀於廣州各報館被封一事而歎執筆者苟非胸有見地毋寍善刀而藏也當廣州各報館被封時本報但縷紀情形尙未悉其中曲折昨觀南海番禺兩縣主禀牘始恍然於致此之由蓋惟執筆者不自善刀而藏以胸中一無見地之人而侈口妄談時政其被封猶幸事耳否則罰鍰也下獄也皆泰西報律中應有之事一旦偶犯此律不將使身敗名裂終身不齒於士林乎禀牘之言曰敬禀者光緖二十六年八月初五日奉憲臺札開據廣州口英國領事照稱現接香港大臣送來中西報館七月二十六日報紙一張并云中有威懾遠兵一叚本大臣查此等言語如中國南省之人信以爲眞難免人心搖動釀出要事等因前來應請將該報主人懲辦查此人名鄺軼凡該報設在城内朝天街正在核辦間又據函稱八月初一日該報又有西巡詳述一叚内中所論更有甚於前者請卽設法禁止並可否將該報東主鄺軼凡懲辦各等由前來札縣勒拘該報東主鄺軼凡到案懲辦並將該報查封又於八月初五日奉憲臺札開查省城地方尙有博聞嶺海兩報其所刊新聞報紙荒謬之處與中西報相同亟應一律封禁除面諭該縣將博聞嶺海兩報主筆之人訪查拘究外札到該縣等立將博聞嶺海兩報一律查封並將該主筆拘案嚴究仍將遵辦情形禀覆察核各等因下縣奉此遵查中西報設在朝天街係屬旗員經管地面東主鄺軼凡其博聞嶺海兩報則設在卑南海縣第七鋪及十八鋪地方博聞報主筆人鍾榮光嶺海報主筆人朱淇卑職景福前奉憲臺面諭卽於八月初五日密派差役同時將博聞嶺海兩報查封並拘主筆之鍾榮光等訊究一面禀請理事同知及旗營左右司協領將在旗地開設之中西報查封勒拘該東主鄺軼凡解辦去後兹准左司移覆稱中西報由該旗查封並據差役將博聞嶺海兩報之房屋量明寛深丈尺一律查封分别繪圖稟覆又將博聞報馬國材林勝全林榮黎鏡如李亞榮等嶺海報何八黃祖香何麗珊潘遼等拿獲前來當卽提訊據馬國材等供或係工人或係火夫均屬無關要緊並非該兩報之主筆經已訊明取保省釋以免拖累訪聞鍾榮光朱淇等早已赴澳門日本各處並不在省除再勒差查拘嚴究外緣奉前因理合將遵辦情形禀覆憲臺察核爲此具禀伏祈垂鑒噫今之爲主筆者動曰有聞必錄究竟所聞者果確實情由乎抑蜃樓海市乎而漫焉錄登於報也此次廣州諸報館之取禍爲屢登拳匪獲勝西軍敗績事英員恐致人心搖動故照請封閉以免市虎訛言耳曾亦知目下訛言尙有大於此事者乎溯自康梁事發逆蹟昭彰在維持公道者固不乏人而黨逆之人竟公然詆毁宮廷肆無忌憚聖母則誣之以飯中置毒皇上則妄稱其被錮瀛臺頌逆臣則奉若神明斥正士則不遺餘力直至票匪被獲唐鄧伏誅猶復欲吐仍茹多方廻護崇叛匪爲志士諱逃犯爲逋臣彼被封各報中惟是揚厲鋪張掩敗爲勝猶且猝遭巨禍幾於災及其身奈何去順效逆之徒而反任其大言炎炎罔知顧忌豈恃有護身符在官法卽有所難施耶或曰廣州之封報館洋員照請封之也洋員旣能照請華官封之華官詎不能照請洋員封之何獨任其托名外人銷行報紙肆無忌憚詆毁宮廷豈洋員得以行其權華官竟無權以與之辯論哉則正告之曰子獨不見昨報所登屈伸論乎凡事强則伸弱則屈洋惟强故得伸其意見華惟弱故有權而反不能行國事大抵如斯豈獨一封禁報館之事子欲使報館之不敢肆無忌憚詆毁宮廷子必先使國家轉弱爲强則不特華人不敢妄肆雌黃卽西字報章亦且確守範圍議論胥歸於中正矣何必封閉亦何在不能封閉哉或乃默然不語爲間憮然曰子言亦良是 
[美覆德書]  
　　南洋新加坡實力得太晤士報登英京來電云前者德廷向各國商辦中國之事現止法意奥三國業經覆答獨美國不從所請因美廷之意斷不能責令友邦將人交與他國定罪也嗣接倫敦續電謂美廷覆答德國之文現經將稿發出其中謂德國所請將中國唆使作亂之人置之重典以儆將來事固甚善然此等作亂之人究不若歸中朝自行懲辦者爲妥蓋此時必須留一機會俾中朝得以善自爲謀也惟訂約時亦須議及此次作亂之人如何懲辦耳 
[意見不同]  
　　香港循環日報云德國前請中朝交出罪魁因使臣被戕必有人從中主使此主使者卽拳匪首領故必嚴加懲治俾得公憤稍平也然各國意見不免異同日前英國首相沙侯致書德政府論及此事甚詳大略謂與其曠日持久而爲中國越爼謀内治不如將來列入和約條欵使釀禍者永不得用事則中國自爾太平矣德皇不以爲然 
[俄德密約]  
　　南洋新加坡叻報云英國太晤士報登栢林采訪人電述俄德兩國因中國之事訂有密約中有一欵略謂俄國可佔據滿洲全境並任德人佔據山東至於英國已宣明不再侵佔中原土地不過欲開拓商務現在尙可任彼施爲云 
[俄人增稅]  
　　香港循環日報云須得俄屬琿春來函略謂西伯利亞各口岸入口貨稅近經俄官更訂按照從前所增甚巨已定於西歴明年正月頒行矣 
[禁用毒藥]  
　　香港循環日報云英國有一種毒藥用以配製砲彈所到之處一經爆炸毒烟四散嗅之者無不魄散魂消誠害人之至酷也兹聞英國兵部大臣下令自後不准再寄此種毒藥至中國用以害人以免有違弭兵會規例旋又曉諭藥局四家不准再製此種藥彈是非仁人君子之用心乎 
[示平教案]  
　　廣州訪事人云上月某日順德縣境土人忽與教民爲難將房屋毁壞并欲驅之出境各教民無 
 
 

Page 2

 
 
奈祗得乘某輪船來省在新城法國天主堂暫行安置兹悉此項教民向居馬齊龍眼二鄉素與土人積有嫌隙近因謠言四起故有此變旣而龍江鄉教民余姓亦與土人不相能致被土人將住屋拆毁淨盡南海縣境西樵埠亦有閙教情事兼署兩廣總督撫憲德靜山大中丞深恐釀成巨禍特出示曉諭云照得此次北京之變拳匪爲肇禍之由近奉諭旨痛加剿辦務絶根株所有洋人教士教民照常保護如有匪徒滋擾立卽嚴拿究治乃粤東竟有不法匪徒膽敢僞造上諭驅逐洋人查辦教民并約章五欵種種謠言藉以煽惑搖動人心乘機逞亂愚民無知以爲實事互相傳說以致各處囂然本兼署部堂經據南海縣將刊刷之人拿獲監禁究辦并飭文武員弁嚴密查拿僞造諭旨之人從重嚴懲誠恐軍民諸色人等未及週知仍爲謠言所惑爲此出示曉諭爾等須知欽差全權大臣李現已奉諭到京與慶親王會同各國使臣商議一切事宜和局已定日前驅逐洋人查辦教民并條約五欵實係匪徒僞撰如有藉端滋事定卽嚴行拿辦决不寛貸爾等良民務當恪遵諭旨安分守業切勿妄聽謠言生事致獲重咎各宜凛遵毋違特示 
[委查教案]  
　　武昌訪事友人云湖北蘄州天主教民與耶穌教民因事紛爭釀成械鬥之案湖廣總督張香濤制軍以州尊凌仲桓刺史辦理不善咎無可辭立卽撤任攺委候補知縣謝大令紹佐前往接署以便和平辦理不意大令履任後迄今多日尙未了結致兩造尋仇不已勢甚洶洶疉經法美兩國駐漢領事照會制軍請速遴委明幹大員前往秉公查辦以息爭端制軍韙之現已檄委候補道任小棠觀察子齡馳往查核矣 
[票匪伏誅]  
　　武昌訪事友人云康梁逆黨私售富有匪票煽惑愚民案發被獲疉經明正典刑意若輩當可銷聲匿跡矣乃不知懼罪依然怙惡不悛以致湖南沅潭及湖北嘉魚等處迭出焚掠搶劫之案湖廣督憲張香帥惡之因卽通飭營縣保甲各官嚴密查緝務絶根株本月某日又獲票匪三名解經營務處司道訊明確供立卽請令綁赴武勝門外處决梟示當行刑之際三匪猶高唱大江東去嬉笑自如是眞愍不畏死者哉 
[獲匪邀賞]  
　　揚州訪事友人云自康梁逆黨散放富有匪票案發被獲各處咸有戒心日夜巡防異常嚴密本月某日管理天寗門之武弁王君家丙盤獲一匪搜出匪票多張解送叅將署袁叅戎略詰數語卽備文送請甘泉縣主某大令訊懲時適寳應汛外委因事出缺叅戎念王弁獲匪有功札飭前往署理以奬其勞 
[嚴捕匪黨]  
　　安慶訪事友人云安徽巡撫王芍棠中丞飭屬搜捕富有票匪異常嚴密前月某日武弁李君士孝緝獲曹月英訊明正法後探悉尙有同黨陳北雲李裕盛劉武賓及匪婦何氏同匿龍門口朱宅因一併擒獲詳加研詰知陳實被誣指立卽交人保釋餘人供詞狡展雖無匪票證據而行蹤詭秘必須細意推求也 
[查獲票匪]  
　　揚州訪事友人云長江水師新勝營管帶徐寶山都戎懷禮自奉諭查拿會匪遵卽遴派哨弁四出梭巡本月某日某弁巡至東關外偵悉某牛肉店窩藏三匪遂不動聲色當晚率勇前往一併擒獲并在身畔搜出匪票多張連店主扭送都戎所駐南門外凈慧寺公館押候解縣訊究 
[糧臺駐漢]  
　　金陵訪事友來函云兩江督憲劉峴帥湖廣總督張香帥前因北氛不靖軍務方興各路大軍紛紛由淸江北上因委記名布政使司惲方伯在袁公浦設立糧臺以備收發各省糧餉軍裝陸續接濟月之某日峴帥欽奉上諭恭悉皇上於初八日奉皇太后慈輿臨幸長安因卽電達香帥會銜電飭方伯赶緊將糧臺移至漢口蓋兩宮西幸後由漢收發較爲便捷靈通也 
[統領違和]  
　　金陵訪事友人云統領督標親軍等營補授山西大同鎭劉鎭軍門華軒奉旨著迅帶親軍各營馳赴太原行在等因欽此因卜吉月之十二日首途預期傳令諸營無論營官以及軍士如有不願前往者准自陳明發給薪水或恩餉兩月遣散歸田若有忠君報國之心卽當尅期就道倘竟中道潰散定卽按律嚴誅此令一下願隨鞭鐙者計有一千五百人迨至行期鎭軍忽被二豐所擾病莫能興不得已呈請制軍奏乞病假三月至三營將士則仍令於十二日先行拔隊出省馳往晉陽 
[觀察眞除]  
　　金陵訪事人云淮揚海道一缺前經署理兩江總督正任江蘇巡撫鹿滋圃大中丞以候補道任葆棠觀察玉森奏奉上諭補授未及到任卽有人告發以觀察總辦江南銀元局舞弊營私吞蝕公帑中丞委員訪查屬實當卽題叅開缺另委江安督糧道吳仲懌觀察暫行署理邇者兩江總督兼南洋通商大臣劉峴莊制軍以現辦吳淞開埠事宜兼淸丈局之沈愛蒼觀察瑜慶資格極深堪以請補已於日前牌示轅門矣 
[觀察過揚]  
　　揚州訪事友人云本月初九日午後正任江安督糧道委署淮揚海兵備道吳仲懌觀察由江寍省會乘舟抵揚郡城文武印委各官均往馬頭迎迓觀察接見後略叙寒暄卽命輿登岸入城赴各衙門答拜旋卽回舟次日黎明解維北上蓋奉兩江總督劉峴帥委解方物前赴行在也 
[舉襄誌盛]  
　　揚州訪事友人云本月初八日爲已故郡紳陳六舟閣學發引之期是日卯刻靈柩由倉厫後新宅舁出用龍頭獨扛舁以三十二人前導除旗傘執事外有黃亭八座恭設御賜江綢袍褂料三鑲如意福壽字荷包班指克食等物繼以誥命亭盔鎧亭後則萬民傘若干頂各營軍士排列隊伍擎槍護送由觀巷街達南北皮市左衛大街折而向北迤邐出天寍門至天寗寺暫安本城印委官紳俱往執紼所過之處人海人山無不嘖嘖稱羡亦可謂生榮死哀也也 
[粤東盜患]  
　　廣州訪事人云本月初五日傍晚時有匪徒四五人至西關新勝街義盛新衣店開槍嚇噤不許聲張然後將櫃内現銀二百餘兩及綢縐數疋搜掠一空是處與西關營汛近在咫尺乃匪徒瞻大如此亦可謂目無法紀已事後營汛張千戎出有賞格謂能將此案首犯拘獲者賞給洋銀五百元翌日午後一點鐘時城西洞神坊元德絲線店又被匪徒七人蜂擁入内刼去現銀千餘兩除報案請緝外復自出花紅謂如能將首犯拘獲者願酬謝洋銀五百元至晚八點鐘時又有匪徒四人至打銅街靑雲巷某染坊乘開門送客之際一擁而入將所有銀物搜劫無遺俵分而散一日之間疉遭劫掠盜賊猖獗至此粤民豈能安枕哉○本月某日三江渡船由省開行至官瑤河面突有匪徒駕船窮追岸上又有匪黨埋伏船中人知難與敵祗得任其上船將各搭客衣服銀兩搜掠并將渡船上預備之軍械快槍一併携去地棘天荆至於此極行路者其亦何術防維哉 
[杭垣火警]  
　　杭州訪事人云本月初三日之晚更魚三躍時太平坊金波橋弄口某姓頭繩店因洋油燈煤飛墮紙堆中以致火勢上炎頃刻冐穿屋頂店夥極聲呼救鄰右人等聞聲咸集適道署前新設太平水缸十二口滿注淸泉立卽汲取狂噴須臾卽烟消火滅不致成災然附近居民受驚已不淺矣祝融氏之威燄不亦深可畏哉 
[皖垣火警]  
　　安慶訪事友人云本月初五日午前九點鐘時西門外鹽河上卡新堤某姓家不知因何忽兆焚如幸經各水龍馳往灌救得卽撲滅然茅屋二三十家已悉付咸陽一炬矣同日午後兩點鐘時東門外赤帝廟後面某姓家因午炊遺火積薪中以致又告飛災約計焚去 
 
 

Page 3

 
 
六七家 
[印兵續至]  
　　前日傍晚時英國第四十六號運兵艦復載印度兵數百名及各種軍火駛抵浦江昨日午前陸續登岸迤邐至跑馬廳畔駐紥以壯聲威 
[製局嚴防]  
　　本邑江南機器製造局爲軍械重地平日防範嚴密不容外人擅入邇者謠方四起故總辦潘芸蕯觀察又派局中親兵多名在局之各廠前荷槍鵠立亦可謂防範周詳矣 
[飭傳書吏]  
　　前署上海縣王欣甫大令卸篆後欠解各項公欵屢經上憲催繳置若罔聞近經署理江蘇藩司陸春江方伯查悉大令任内不惟欠解未淸且交代册結數目亦多不符因行文上海縣署飭傳經承總書及文移書解蘇以便訊詰實情等因縣主汪瑤庭大令奉文後卽諭令兩書吏赴省投到禀陳一切 
[催緝逃犯]  
　　本年七月某日丹徒縣主莫嶼香明府因盜犯曾國章扭斷鐐銬越獄脫逃移文至上海縣署請派差協緝經縣主汪瑤庭大令飭差查緝迄今日久蹤影杳然前日莫明府復移文催緝大令因又加派差役赶緊嚴拿務獲以便歸案訊辦 
[讞案攺期]  
　　新委法界讞員杜枝園大令擇吉本月十六日卽禮拜二到堂會同法繙譯官費亨祿君訊判各案嗣因前讞員朱森庭明府移交卷宗須逐件過目以昭愼重故攺期禮拜四卽十八日到堂會判 
[斥不准理]  
　　陳鄭氏控戚江有霸佔夫妾李氏私匿家產讞員翁笠漁直刺准詞飭提旋據陳鄭氏與戚互扭入捕房捕頭著一併解送公堂直刺判押候過堂覆訊前晚倩襄讞委員張柄樞司馬研訊陳鄭氏供丈夫陳阿九向充包探娶妾李氏生子仁寳現年十一歲丈夫於本年七月間病故所有家產向係夫妾李氏掌管邇有戚阿有者竟串通傭婦顧氏將啞藥與李氏吞服以致口不能言爲此投案求究陳與寳供與略同旣而李氏之胞姊潘李氏投案聲稱李氏前開妓院因陳阿九充當包探是以與之往來並無嫁陳爲妾之事仁寳亦非李氏所生現在李氏所患瘋症有藥方呈騐陳鄭氏實係拆稍不遂揑出以上各情計圖訛詐求鑒戚阿有供稱向與李氏私識現在租屋同居不敢有霸佔情事司馬訊供之下以陳鄭氏所控無憑斥退不理戚阿有著具安分切結完案 
[上海巡局紀事]  
　　駁船户陸阿毛前日在南市萬裕馬頭春江得月樓茶肆啜茗不知因何與烟客王某互相鬥毆王被陸擊傷頭面後由茶肆主沈某函至二十三七鋪巡防局請究局員盛雨村二尹立飭勇丁拘陸又不秦某亦函致局中請將陸從嚴懲辦二尹細加推鞫訊其鐵尺何自得來陸供詞支吾二尹判掌頰二百下鞭責竹梢四百下鎖示七天俟期滿再行核辦○吳鳳翔者本邑人被族人吳巧積欠洋銀若于元屢索無著於前日訴知叚董盛悅卿函致二十三七鋪巡防局禀請究追局員盛二尹准詞飭傳吳巧押候訊追○浦東爛泥渡孀婦朱徐氏爲張金泉誘姦前日氏之夫族朱某將張扭控巡防局經局員徐錫臣二尹分别責究後又傳鄰人顧王氏訊問據供朱取去徐氏方單不肯照顧以致時常起釁二尹令朱限十天内將方單繳案再行核奪○本邑浦東楊家渡斗姆堂巡防局委員程二尹自前日到差後卽傳各圖地保諭話并赴各圖董處拜會詢明所轄地叚有無流氓擾害閭閻以便飭差隨時查拿訊明懲辦 
[英美租界公堂瑣案]  
　　偷兒劉阿二竊取顧明祥家銅銚衣服經包探徐榮珊拘獲解案請究讞員翁笠漁直刺商之白繙譯判責五十板贓給還失主○西包探甫郎偕華包探劉阿炳禀稱租界中各店所賣火油定章祗准存儲二十挺爲額兹查得有恒大金協興陳泰源王恒泰顧祥茂各店存油已逾限數爲此解案請究直刺訊知各店共逾三十五挺著每挺罰洋銀一元并諭以以後不得再有逾限違則重罰○包探劉阿炳禀稱無賴瞿順興陳阿順及開設妓院之王阿備周阿行均在家開設博塲誘人聚賭經小的查知一併拘案請究直刺判令陳瞿各罰洋銀五元王周各罰洋銀三元賭具銷毁○劉包探又禀王阿三竊取王錦春同記號綢布呢各物經小的查獲解案請究刺直判責三百板遞解回籍○包探孫阿新禀稱翦綹賊林寳竊得途人某甲金約指一枚經小的查獲解案請究直刺判責一百板○包探金阿三禀稱歹人陳金卿混入瑞記紡紗廠竊布二方吳茂生竊取怡和繅絲廠絲管四筒均經小的查獲解案請究直刺著各管押一日○包探邊槐洲禀稱秦杏榮竊取李春福家布衣二件經小的查獲解案請究直刺判責一百板○前者祥茂洋行控徐新泰執事人管仲英串同祥茂司棧夥謝簡私運肥皂貶價售賣叩請嚴追昨晨徐新泰延律師侯魯公到案聲稱現聞管仲英已在上海請從速拘提俾徐得以免累直刺因飭原差並某包探前往拘拿毋得延緩 
[美租界捕房紀事]  
　　昨晨竊賊某甲掩入裹虹口鄉民某姓家竊取皮衣一件携至篷路菜市左近一百八十三號巡街捕見其形跡可疑拘入捕房捕頭令押候解送公堂禀請讞員翁笠漁直刺訊究○昨晨江北小竊吳阿大闖至外虹口某碼頭竊取某號所儲舊鐵若干磅正欲携之而逸適爲司閽之印度人所見拘入捕房捕頭令押候解送公堂禀請訊辦 
[仁聲洋溢]  
　　日前本館協振所接到金陵聚寳門内剪子巷東山謝君來函以今夏六月間爲太夫人六十壽辰承至戚中惠賜隆儀萬不能却陸續積存洋銀二十一元移助福建水災振欵又隱名氏助救濟北省被難士商票洋二百元之二君者或憫鴻雁之飄零或慨衣冠之塗炭解囊佽助惠澤宏敷俾災黎免溝壑之塡士族獲更生之慶恩洋德溥上格蒼穹其食報詎可限量哉傳曰行道有福敢爲諸大善士頌之 
[解欵聲明]  
　　啓者則敬前因淸江德州一帶各省官商之乏資南旋留滯中途者甚多卽延劉蘭階先生邀約同仁馳往查濟一面電禀山東撫憲袁慰帥行局墊發銀五千兩卽交蘭翁照數具領業經奉諭照准并飭迅速解還等因兹於十五日湊解庫平足銀五千兩合元五千四百八十兩分裝五箱交招商局輪船運至鎭江函託朱煦庭兄轉解淸江卽請惲心耘觀察代雇車輛解至濟南振撫局騐收歸墊藉淸欵項而濟要需至蘭翁諸君於到淸江後聞泰安一帶官商坐困較多立卽星馳往辦所有淸江貲雇船隻等事已蒙惲觀察面允隨時核辦不另添設分局濟南省城待濟數十人亦經電請電局委員徐孟翁會同河防局提調陸似梅兄賑撫局提調王砥齋同年查明姓名籍貴是官是商人數若干卽在局墊五竿内酌提匀濟各取收條爲憑謹一併鈔乞登報布告同仁仍祈慨解囊金及時拯濟其爲功德詎有涯涘臨池不勝感盼之至上海北行絲業會館濟急善局龎元濟施則敬謹啓 
[申報館恊振所經收救濟善會捐欵閏八月初一日至十五日止第二次淸單]  
閏八月初一日雲間嚴盛氏規元二百兩鄒薇卿爲新添一孫斯覺承諸親友惠賜隆儀洋三十二元餘慶堂徐洋四元初二日黃禮步小洋三十角富陽仁濟集洋十元浙紹孫根香洋十元初三日宏農求安氏洋十元胡雲晭洋一元夏憲通記洋三十元初四日滋德堂馬洋一元初五日延蔭堂張洋四元邢麗記求生產平安洋五元小伊山人彚康莊交來洋廿元初六日賀炳文爲求合家大小平安寳順局來洋五元初八日安省無名氏電報局交來洋十元埭溪繆山氏全盛局來紋銀十三兩三錢七分七兌見洋十八元錢廿四文初九日巢芸芳女史爲小兒病愈洋十元粤東補不足子洋一百元施錦鈁求父康健洋十元鹽城培德堂陳樹玉翁交來洋五十元初十日胡蔡凌繆求合家康泰洋四元十二日不棄册子小洋五角梁陳氏洋兩元滬濱至義居洋兩元淸和守拙子洋兩元南沙侶鶯館小洋五角似魚氏子惠洋一元十三日無名氏洋八元恆春室洋三百元鑑止水齋洋二百元雙籐書屋洋二百元凝香仙館洋二百元醉月軒洋一百元佘秉文求病速愈小洋三十角玉梅氏洋兩元十四日無名氏洋五元　北永和局來葉雪杭洋四元江西隱名氏洋兩元江西鄧贊廷洋一元江西羅翼之洋兩元厚昌館洋兩元江西楚子俊洋兩元石璵卿洋兩元南鳳祥　樓洋兩元　叔康洋兩元邱蘭生洋五元銅洋兩元無名氏洋一元無名氏洋兩元十五日謙益堂政大源局來洋六元閑存齋主人洋三元簪花客洋一元嘉定王怡慶堂棧醮費洋六元　共收英洋一千三百九十九元小七十角銅洋二元規元二百兩大錢廿四 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂城祈雨]  
　　武昌訪事友人遞來魚書云鄂省各屬自入秋以來晴多雨少非特農田龜坼秋成難望豐收且天氣亢晴民間頗多疾疫江夏縣主陳介菴大令關懷民瘼特於本月初八日起示禁屠宰三日就龍神祠設壇祈禱以期感召祥和未知碧翁翁果能昭鑒至誠宏施甘㴻否也 
[拆梢移縣]  
　　曹毛大投保甲總巡局控李祥增訛詐洋銀經局員傅星崖直刺移送上海縣署請爲訊究値日差禀明縣主汪瑤庭大令著看管候究 
[上海縣署瑣案]  
　　前者無知愚民任意摹繪京津戰圖沿街出售經西官照會道憲余晉珊觀察飭縣示禁並將原板吊案銷燬不意此風仍未盡絶經英領事官照會觀察轉飭縣主汪瑤庭大令提究大令飭差查提筠香齋主楊霽堂及沈吳氏到案前晚提訊之下楊供小的開設花紙店此圖印板早已呈案此後並未刊印惟尙剩若干張時或出售今已知過尙乞恩寛沈吳氏供沈文采畫紙店主沈順大先已避匿小婦人借住其家被差誤拘求卽省釋大令再三盤詰氏出言挺撞乃喝令掌頰五十下斥退楊判罰洋銀五元具結不准再賣沈順大罰亦如之卽著傳諭取結繳案違于究追楊遵諭而退○木作頭甘文淵前投總巡局控凌少山欠付工洋由傅直刺移解到縣縣主汪大令提訊之下甘供小的前由凌囑令包造房屋九間言明工料洋銀一千一百六十元繕立承攬據及工竣忽欲攺造方向加高二尺添造廂房一間週圍復造洋臺等件共計工料洋銀二千五百餘元至本年四月底完工僅加付洋銀六百二十三元尙少一千九百餘元均有淸帳呈請察核求恩究追大令閱畢駁之曰何以初造祗須一千一百六十元添造之價多至一倍之外其爲浮開圖混不問可知凌供房屋造成後因聞堪輿家言及方向不利是以雇甘翻造至工竣時由甘逐欵報明小的寫立淸帳照算應付洋銀六百二十三元業已如數付訖惟添廂房一間並零星裝修小的尙願再加洋二百十元不料伊擡價浮開索至一千九百餘元小的受虧不起現有中人朱慶華可質大令傳朱到案供稱小的撑船度日雖爲中人工料一道皆非所知前已屢勸兩造和平了結無奈彼此不允求鑒大令謂甘所呈之帳顯有浮開不足取信著朱邀同熟悉造屋之人往估價値究有若干禀復核斷 
[英美租界公堂會訊案]  
　　律師林文德投該管領事控寳源祥執事人孫世馥將所佔地畝私請道契賣與通和洋行請爲追究領事據情函致公廨訂於昨晨會訊届時讞員翁笠漁直刺會同白繙譯升坐原告林文德投案聲稱此項地畝計九分三釐八毫於光緖十八年由顧孟賣與詹公記復由詹賣與兄弟林文貴本年西歴七月間由弟轉賣於本律師名下有印諭賣契可証歴經地保陳渭庭蓋戳中証張瑞源簽字將糧串契據一併呈騐請追孫世馥延請律師哈華托到案聲稱原告所呈契據年分不符亦無方單且此項地畝只有七分三釐餘已賣與通和洋行契據方單現已送英署請轉道契至原告所呈印諭不足爲憑因三月二十號已奉有道批自二十二年設立升科局以後所有以前印諭均應作廢此可明証應請將原告契據塗銷仍歸通和執業直刺查閱原告所呈契據兩紙地保所蓋之戳確有不符因傳訊地保陳渭庭語甚支吾中証張瑞源亦不能指實直刺卽將該地保飭令管押一面商之白繙譯以此案地畝糾葛已控由上海縣署移提應某在案顯係應串同林律師出面妄控著將原被告華人及地保人証一併送縣聽候研斷○天祥洋行前控盛稷生虧欠巨欵迭經讞員翁笠漁直刺會訊據稷生供稱家產向未分晰請提族叔盛梧岡分產歸欵前日午後由英正領事班德瑞君蒞公廨會同直刺傳集復訊盛延律師哈華托到案聲稱此案已蒙屢次會訊所欠洋人之欵應將盛稷生家產追出歸還今查盛家歴年簿據並無與叔梧岡分晰字樣已由伊原籍慈溪縣查明有案并有確証卽日可到請質訊自明盛梧岡則堅稱早經分晣直刺商之班君候見証到案再行訂期復訊 
[法租界捕房紀事]  
　　法界電燈公司所雇工人某甲與西人因事互爭某號巡街捕喝阻不理反將捕兇毆遂拘入捕房捕頭令押候解送公堂禀請新委讞員杜枝園大令究辦○法捕房七八兩號包探因辦公不力遇事招搖爲捕頭訪聞業已斥革照章遴選熟悉捕務之榮天生田雙喜二人接充聽候發給照會到差辦公 
[樂善不倦]  
　　救濟善會昨承申報館協振所席子佩翁經募移交規元二百七十四兩二錢又洋銀二百五十一元又角洋三百零二角蘇州朱潤生翁助洋互百元謝綸翁經募姚江泰生票洋一百元蕪湖同慶莊助票元二百兩胡二梅翁助洋五十元曹子翁經募張壽堂翁洋二十元滬南叢桂堂凌助大龍洋十元退亦安齋默記助洋一百零四元無名氏助白米三十石虞榮生翁助白米十石徐深甫翁求病速愈助白朱二石　壽廬助棉襖褲一百件方和軒助雄黃八兩浩然正氣丸五十服飛龍奪命丹十瓶廉泉與義粟同頒頂踵感生成之德妙藥共寒衣兼寄肺肝深銘鏤之私祗領之餘先代北省哀鴻同聲鳴謝[  上海慶順里救濟善會陸樹藻等謹誌]  
[皖省官報]  
　　閏八月初三日委辦大通厘卡知府楊奎綬辭缷代辦華陽厘卡知府陳兆慶到知縣畢登知銷武備學堂差鄧之望辭赴宿松公幹汪承祖知奉委發審局正辦行走州判李文　知奉委解南河餉巡檢章復祖辭赴皖北措資○初四日委署懷遠縣典史張　熙辭候補直隸州丁翰年知奉委代辦督查西門城到差知縣鄭瑜到由上海採辦貢　回吏目朱康祺知奉總局委查北門内街道巡檢孫雲　知奉總局委調查金保門外街道差典史沙邦彥知奉總局委調查西門外街道 
[江蘇官報]  
　　閏八月初八日同知鄧文堉由松滬局巡卡來禀謝奉飭前後拿獲偷漏大宗記功五次歸成勞績酌委州縣缺一次長洲縣蘇禀知下鄉相騐回知縣葉在泗禀知奉蘇松太道憲札委分巡内外城廂兼辦淸道局差卽辭五品銜縣丞用試用縣主簿楊寳善禀知由籍起復傾咨回省主簿楊慧孫禀知交缷署靑浦縣主簿任事回巡檢宋　宜禀謝飭知押解秋審人犯無誤給予勞績班署事一次從九劉輔仁禀知交缷署靑浦縣殿山司巡檢任事回管駕靜平輪船把總簡傅斌禀知送軍裝赴浙江回○初九日户部主事壬辰進士張聨駿杭州人由京來縣丞劉鴻禀謝奉委婁門水關盤查差從九周元城由　鎭塘工差次來總理太湖水師營務處兼帶正前營許國祥通知巡湖回○初十日太湖恊鎭歐陽成松由東山來直隸候補道任之驊由天津來知府許星璧謝委調辦松滬糖捐局差知縣俞錫疇由江北回陳鳳蔚由江陰等處公幹回縣丞　錫璋禀謝奉委上海貨捐局查騐差巡檢劉炳禀謝奉委葑門旱關盤查差從九周元城禀辭回寳山塘工差次典史汪懷由洞庭山絲捐局來 
[上海絲業會館濟急善局經收第一次淸單]  
　　八月廿五日蘇州仁和莊經募規元五千兩廿八日黃子仙洋二十元三十日無名氏洋二十元太倉令望堂王洋十元四川雲貴江西公募元三千兩閏月初四日平安氏元一百兩絲業會館元一千兩初五成德堂諸葛行軍散一百五十瓶仁壽天太乙丹一百塊袁詠笙先生募鎭海仁德堂　　縣陳雲齋謝廷鈞金昌鴻四户各一百元金昌銘劉蔚棠山陰韓　堂三户各五十元以上七户合來元四百零七兩四川雲貴江西續募元二千兩初六陳養泉先生募愼德堂元二百兩淸遠堂元五十兩崇厚堂元二十兩引年堂王洋一百元怡順堂程崇義堂鄭四知堂楊衆義舉四户各五十元惻隱子三十元槐蔭堂王二十元王克　厚記吉記楨記四户各十元以上十四户共來元二百七十兩洋三百九十元初七振華堂南北洋布同業洋八百元合來元五百九十二兩七寳李　生洋一角昇昌鐵行周舜卿先生募利昌鐵行源昌鐵行唐晋記鐵行可熾鐵行昇昌唐子良先生六户各一百元熾大鐵行三十元怡隆鐵行徵昌鐵行二户各二十五元怡大鐵行二十元以上共來洋七百元　有北洋機器洋一百六十元袁詠笙先生續　四明長生會衆友洋一百元初八嶺南偫鶴山房募元二百兩初九蕪湖天盛祥無名氏八十元又無名氏祥記二户各十元初十鎭江招商局來金壇恆善堂募五十元十二三山會館募洋五百元兌見元三百六十九兩七錢五分周芙江十六元又龍洋四元章榖生一百元十三隱名氏三百元又助棉衣費一百元四川陳子鈞觀察指助四川同鄉　米之資元五千兩○以上共收規元一萬八千二百三十四兩四錢五分英洋一千三百四十六元機器龍洋一百六十四元小洋一角行軍散一百五十瓶太乙丹一百　另收盛京卿　元五千兩元濟墊元二千兩合併聲明 
[上海虹口元濟善堂收庚子年八月分送堂願並施醫藥捐淸單]  
　　　　和銅洋二元二角黃毓齋銅洋一元五角三合號銅洋一元三角不留名銅洋十元梁紹章洋六角已上共收願洋六角又銅洋十五元○衍慶主人爲求女病速愈助施醫藥洋廿元周三記陸隱名羅門陳氏羅長根四户各洋二元黃瑞記洋一元潘黃氏洋五角已上共收洋二十九元五角 
 
 

Page 10

 
 
[江寗官報]  
　　閏八月初九日　憲恩見知縣胡廷琛杜召棠劉兆暄　培薪劉重堪藍鏞均禀知在巡道署閱卷畢○初十日安徽安廬道毓秀到候補道喬聨　辭赴皖統領忠毅等營劉帶元字中營遊擊劉文彪左營叅將彭壽長右營守備程孔武均到帶隊來甯代理裕溪營叅將毛宗瀚到叩謝管帶忠毅前營遊擊蔣文魁又帮帶劉洪　又左營遊擊李永欽又帮帶易楚堂又後營總兵彭定雲又右營遊擊彭桂林均辭帶隊赴晉已革遊擊黎受田到交缷湖口中軍遊擊回通判王萬選由蕪湖運米回府經歴　樹梅禀知派甯差委鹽經歴俞振愷到由揚解餉來缷署面康都司高同科交缷回督轅牌示内洋水師福右營遊擊員缺本部堂查有内洋儘先遊擊蘇右營都司謝克明堪　請補○十一日督轅牌示淮揚道任玉森欽奉上諭開缺遣缺本部堂查有特用班儘先補用道沈瑜慶堪以請補商務局候補道劉叩謝部覆飭知金陵營叅將陳麟書巡江回隨辦南洋交涉事宜候補道陶傳見威靖兵船王得標裝衡字營赴蕪湖換防回代理裕溪營叅將毛宗瀚辭同汪鴻年到由蘇解餉來並奉札委赴蘇公幹知縣夏輔咸奉府委江寗縣帮審差轅下頂馬官守備鄭漢文叩謝到差 
 
 
