# 1894 - 296 - 4907731

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印重脩上海租界城廂内外全圖] [  三馬路申昌書畫室啓]  
　　重脩上海租界城廂内外全圖摹繪精詳如張茂先畫建章宮有千門萬戶之觀又如馬伏波聚米爲山形勢宛然在目計裱成每幅碼洋五角裱成摺式碼洋四角未裱碼洋三角赐顧者請至本埠三馬路申昌書畫室曁外埠申昌售申報人購取爲盼此佈 
[言和]  
　　有客卒然問於執筆人曰中倭戰事可以和矣先生曾有所聞乎執筆人曰何以言之客曰有自日本歸者述日人之言曰目今英國從中諄勸令兩國捐棄前嫌息事安民重敦和好所有兵費兩不賠償而立高麗爲自主之國先生以爲何如曰此特出自倭奴之口在中國固絶無所聞也夫戰危事也驅數千萬無辜之黎庶使之暴骨沙塲碧血青燐傷心慘目戰而勝固不足爲榮戰而敗亦不足爲辱今苟念睦鄰之義修玉帛而棄千戈此固兩國人民如天之福然我逆料倭人之必不樂從也在倭人當發難之始以迄目前所費貲財不可以數計近且民窮帑竭措置良難每日軍輸需至銀錢四十萬羅雀掘鼠竭蹶萬分所冀望者惟訛索中國金貲得以略償所費故雖計窮力盡猶是大言不怍　言欲攻入北京甚至軍士枵腹難捱不聽調度倭主束手無策乃舍東京而至廣島以爲士卒先今曰兵費無償而卽　　以　試問倭主固甘心乎不甘心乎至我中國目下雖所費浩繁而二十一行省中地大物博取之無盡用之不窮目下　開紳富捐而千萬巨貲立時湊集及行息借之舉紳商又踴躍樂輸由是以觀卽相持至一二年亦無所懼雖倭人肆行無忌時思窺我畿疆而餉足兵精久已嚴爲之備倭苟果來窺伺直送死耳而謂中國肯輕與言和哉况此次之　凡有血氣者莫不知其開自倭人釁由彼開則其曲在彼曲者賠償兵費理所應然則倭苟欲和我中國當將所耗之糧所毁之艦生意之虧折幾許兵士之傷斃若干核計詳明責令出貲賠補庶足懲倭人之輕舉妄動此後不復敢跋扈鴟張今但曰兩不賠償則中國受其虧倭人益壯其膽豈計之得者耶若夫高麗一國爲大清二百數十年來不侵不叛之藩封高麗有難大清爲削平之高麗告歉大清爲振恤之深幸在宇下常依始獲存其宗祏是高麗固深賴夫中國而中國無所頓於高麗合地毬五大洲大小數十百邦何人不知其底藴今一旦徇倭人所請立爲自主之國不復臣服我大清中國固無所損傷然此後倭人恣意憑陵欲夷高麗而郡縣之中國卽不能顧問何則高麗旣已自主則中國卽爲局外之邦倭人苟肆其鯨吞非局外人所能襄助將高麗雖不亡於今日而他日倭人藉端兼併直如取物於囊中此其計不待智者而始知而謂倭奴尙以此欺中國乎客曰然則必何而始可與言和曰倭人目下情形固已迫不及待彼旣急則我當以緩承之我惟峙我糗糧精我砲械嚴飭各處海口昕夕戒備不使稍有疏虞任倭船游弋海中近卽發砲攻之使不得全師而返陸路則堅壁清野嚴截鴨緑江斷不准闖入奉天驚動畿輔一至北河凍合倭船必改轍南趨妙在南省早已未雨綢繆層層布置攻之之法一倣北洋各海口之所爲使彼進退兩難一籌莫展如是者數月彼之銳氣已盡我始與之爭持則以逸待勞以主待客倭雖强悍亦將大受傷夷迨其力盡筋疲然後與之議和不特兵費可向索賠卽高麗亦萬不容其占踞則或者其鋒已挫以後不復敢豕突狼奔乎非然者昔年臺灣一役我中國念懐柔之道曲子優容不數年而遂有翦滅琉球之事今一或稍存大度則長蛇封豕方以洊食爲心後患之滋正宋有艾執政者曾知之否耶客曰子之言誠可謂語長心鄭重矣必我中國同仇同澤上下一心始可與倭人交鋒始可與倭人立约操縱在手使彼族不敢再存輕視之心否則言戰而兵械不精大半充經購者之囊槖甚或尅扣軍餉致軍士脫巾譁噪敵人得乘此機會恣意披猖勢必言和而亦遷就依違俯首媚敵不特藩封棄之如遺漸且邊界亦不能安靖此則草茅下士所爲時切𣏌憂而不欲執政者之輕定和議者也客曰然乃卽詮次問答之語以弁諸報� 
章 
[本館接奉電音]  
　　昨由京友電傅上諭六道敬謹譯登○九月二十八日奉上諭前因成都將軍恭壽奏叅副都統雅爾堅進京隨帶官兵十七名所需路費擅扣兵餉私動庫欵與雅爾堅回奏迥不相同當諭令裕德廖壽恒確查具奏兹據查明覆奏雅爾堅於隨帶官兵路費尙無擅扣兵餉私動庫欵情事惟回奏時末將官兵捐幫銀兩詳細陳明實有不合恭壽於官兵自借捐幫乃嘉慶年間所議捐帮章程未經詳察率行具奏亦屬非是恭壽雅爾堅均著交部議處欽此同日奉上諭前據御史張仲炘奏江蘇代理鎭洋縣知縣郭冏被丁役誣瘋綑縛等情當經諭令劉坤一確查究辦兹據查明覆奏此案代理鎭洋縣知縣郭冏辦理命案遵章通禀丁役串通舞弊竟敢誣爲瘋病將郭冏父子横加綑縛太倉州知州程其玨係屬本管上司近在同城並不親往騐明率以郭冏患瘋等情冐昧禀報辦理種種乖謬雖據稱無私往上海閒遊情事實屬昏憒荒謬不足以資表率著卽行革職鎭洋縣典史余泳清當印官被縛並不拿究復不通禀意在顚倒從心尤屬狡猾業經该督奉部斥革著永不叙用刑幕周玉田雖無受金舞弊實據惟與家丁胡吉倚護不顧公事實屬不合著勒令回籍不准逗留家丁陸福差役胡明桂均著依擬完結餘著照所議辦理該部知道欽此同日奉上諭吏部光祿寺奏司員情殷報効呈請代奏各一摺候選郎中鮑祖恩著發交宋慶軍營差　委用文富著毋庸發往光祿寺署丞　祥著發往依克唐阿軍營差遣委用欽此同日奉上諭腾欽奉慈禧端佑康頣昭豫莊誠壽恭欽獻崇熙皇太后懿旨本年十月初一日孟冬時享太廟著派禮親王世鐸恭代行禮欽此同日奉上諭内閣學士溥顧奏執事太監辱詈職官請飭查辦一摺據稱本月二十六日該學士詣乾清門監試武殿試金榜用寶有請寶之帶金頂太監一名斥該學士等到遲肆口辱詈請飭查辦等語内廷用寶理宜嚴肅且執事各員到差遲早亦非内監等所應問乃該太監竟敢辱詈大員實屬肆無忌憚著總管内務府大臣確切嚴查奏明懲辦欽此同日奉上諭孔祥霖奏保舉學行兼優之教官廪貢請旨奬勵等語湖北黄岡縣訓導傳上瀛著賞加五品銜候選訓導王承度著賞加國子監學正銜仍以教職選用優貢王家鳳廪生郭拱辰呂用賓仍著以教職選用該部知道欽此 
 
 

Page 2

 
 
[報効精精兵]  
　　自日本與中國搆　凡食毛踐土之人莫不欲荷戈殺賊爲國宣力口外蒙古四十八家王同懐義憤各報効精兵一萬名共四十八萬歸錦州副都統崇统制統帶馳往高麗恊助領兵大員合力進剿在通州四　鼓樓黏貼統領安民告示所有大兵均由城北阜河雙阜頭等處並順義縣經過不令入城以免騷擾地方 
[賞罰嚴明]  
　　本館派赴北洋各處專偵軍務之友人來信云總統盛軍衛逹三軍門所部兵士沿途掳掠曾經盛京將軍奏叅比至高麗兵　復有姦淫情事高民惡之具禀中國理事官比及平壤交綏又棄甲脫逃不肯力戰事入言官之耳據實以聞奉旨拿京問話○又聞古北口提督葉曙卿軍門亦調至京師不知如何辦理我皇上聖聰天亶賞罰嚴明各軍將領聞之定當不寒而慄矣 
[嚴訊漢奸]  
　　前月天津河東車站旁緝獲漢奸戴某一名歴次訊供牽連某大僚戈什哈承審官禀明李傅相飭拿訊究及戈什哈到案又供出營務處某道員及某統領某統帶大約皆須飭提到案澈底根求也 
[亟圖反正]  
　　天津訪事人來信云我軍平壤之敗兵士有被倭奴所虜勒令從軍者已革都司趙某又預投倭虜在奉天一帶爲倭奴招募無籍游民數千人易服改裝倒戈相抗原議糧餉較我軍倍之不料脅誘愈多餉需愈鉅現在倭員以度支告竭惟將紙幣支給口糧脅誘者以寒不可以爲衣飢不可以爲食始悔從前悮爲敵人所用亟思反正又苦投効無門使招而致之未始非制敵之一道也 
[倭奴擄掠]  
　　本館派赴天津專偵軍務之友人來信云本月二十日前後聞有輪船一艘裝載軍裝由南而北奸諜報知倭虜即派船在山東成山洋面要截幸此船先已駛過未被敵人所刼轉掠取山東滿載兵勇號衣之民船兩號始鼓浪遠颺山東當道由電向李傳相禀陳傅相立飭威海兵輪船出洋追逐然蒼茫雲水業已影響全無矣 
[勝倭電報]  
　　香港中外新聞館於二十一日接英京電報云倭兵已棄陶頓哈雲退至平壤矣港中西字報因論之曰自鴨緑江水戰後訛言蜂起言倭奴已占陶頓哈雲分兵兩路一由義州過滿州宼北京一由直隷海股或西岸或北岸進兵宼盛京不料今倭奴竟爲華兵擊敗退回原位計倭奴自得平壤滿天聲氣自誇取勝中國中國安排講和此等浮言俱由倭字新聞及某西報妄逞臆說實與孩童之言無異如倭兵欲進北京其轉由英京及俄之琿春前往或者可望成功今此之爲徒費錢財無濟於事無論倭奴不能進北京且預料不能久在高麗又可預料華兵異日將倭兵駈逐如駈羣羊鞭梢一揮奔竄不迭云電報又云俄國有運兵船及砲船小兵船共十八艘於本月十九日由琿春開行未悉其行蹤所向又云倭兵被中國兵在鴨緑江右岸大隊撃敗退走華兵整頓前進入高麗境 
[倭報妄言]  
　　某倭報云聞中國派駐朝鮮之葉聶兩軍門近來氣意不甚相投蓋聶軍門則主戰葉軍門則主守因此時形不台此說也出於倭奴之口要不過道聽塗說之詞按葉聶兩軍門均安徽合肥縣人幼小相得並無猜嫌卽照該報所言爲戰爲守均係公事一則勇毅果決故主力戰一則老成持重故主力守且能戰而後能守亦能守而後能戰此中運籌决策自能從長妥酌又何至因此而遂不和哉彼所謂倭報者我直目之爲污報而已 
[倭奴無狀]  
　　客有由倭返滬者述及倭奴殘酷情形直足令人髪指眦裂略書一二俾薄海外内義憤共伸庶幾敵愾同仇足破倭奴之瞻乎據言倭官出有告示自八月初一日起凡華人所娶倭婦生有子女咸歸倭籍不得襁褓回華華人以某領事有保護之權向之伸訴領事告以兹當用軍之際惟有依其號令而行以後戰事敉平再行理說可也○横濵某華商歴年向某倭奴購用米糧稍有畸零隨時讓去不料日前倭奴竟向之索補總計銀九圓有奇議尙未諧卽控諸倭官請封某華商之店業此亦出於情理之外者也○倭官不特虐待華人卽已國子民亦視之如犬馬土芥一日傳倭奴某甲於明日二下鐘時入伍當兵至四下鐘時甲始携襆被而至倭官怒謂爲違犯軍令下令用洋鎗撃斃并傳其家屬至使之目視行刑○横濵十六番洋服鋪爲華人某姓所開某夜鋪主持衣服至二十番地某倭商家突一倭奴迎面而來舉手摑其頰鋪主詢之曰我與爾素無一面緣不知有何開罪之處而竟辱我於通衢乎倭奴大言曰爾華人不肯以高麗相讓致勞我國大動干戈今我戚串行執戟從戎已被華兵所殺我之毆爾正爲戚串行報仇也鋪主知係妄人隠忍而去○某女醫懸壼滬上病者日集其門近以風鶴驚心回至長畸行道倭官疑其曾將軍情洩露下之獄中 
[譯北地西人書述中倭近事]  
　　昨有西人自北地貽書相示云鴨緑江外大東溝海戰時倭兵船往南逃逸沉没三艘以後倭艦使不敢猖獗查其初意欲將我北洋兵船攻燬庶可至北洋窺伺口岸孰知北洋兵船堅猛無比倭艦大受損傷遂不克副其初意刻下口岸旣不敢攻海面又不敢戰遲延觀望已歴多時其兵艦惟在高麗平壤外面之海西灣一帶往來至陸兵之在平壤仁川韓城等處者皆預備過冬之計中國北洋兵船均已修理完整軍械亦已備齊不日卽可出外尋覔倭艦旣在鴨緑江外大東溝見仗則海軍將士自必增長識見此後與之鏖戰於狂波巨浪中當較前更有把握也又聞宋祝三宮保在九連城一帶嚴密防守不久雄師大舉將得倭人而甘心想水陸兩軍勝兵勁旅同時並舉長驅直擣藐兹醜類其敢當我鋒刃哉 
[截糧裕餉]  
　　天津訪事人云江北江蘇河運十帮糧米全數在津郡截留以充兵餉而夏季各河盛漲津郡七屬低窪村落均嘆其魚小民九死一生全類領振米以延殘喘奈今者軍務孔急輸餉浩繁千萬哀鴻勢不能普沾仁澤嗷嗷中澤入耳聲悽哀我災黎不得不翹首而望南中籌賑之大君子矣 
[方伯抵甯]  
　　前任新疆布政使魏午莊方伯奉命剿倭招募兩湖健兒統率南下日前行抵江甯拜會劉制軍面商南北洋防務制軍爰飭府縣赶辦船隻裝載兵勇器械聞方伯擬於廿七日北上 
[誣指倭奸]  
　　寍波人某甲携資至白下採辦貨物日前行至城北有無賴某乙等見其言語不通左手金鑲籐鐲右手赤金印戒卽拍其肩曰老哥何往現在戰事忙耶甲茫然不答無賴中有謂盍先至茶館一談乎於是一擁向前同至老虎灶無賴愈聚愈多正在難解難分之際適有機匠路過是處見甲似曾相識彷彿買過伊家縀疋遂回家糾集同辈三四十人將甲救出詰問諸無賴何敢如此乙等以悮認倭奸對機匠定欲按名捆送上元縣懲辦乙等崩角出血求請免送旋經某醫生再三排解令乙等叩首服禮並放鞭爆三千紅布一丈送甲至機房其事始息此廿六日事也 
[禾城火警]  
　　廿七日二鼓後嘉興北門外壇弄内秀水兠周姓木作失火其時家中人已深入睡鄉聞警齊起勢已燎原周見樓梯已斷忙亂中將小孩從樓窗抛下樓下人接受稍遲致將頭面磕傷又以被褥裹老母於中曳之使下周某亦從樓窗躍出跌傷手臂作中諸夥及學徒等紛紛搬物譁擾異常秀水縣寗邑尊聞警卽乘肩輿赶至水師砲船哨勇及嘉協弁兵皆各到塲彈壓指揮撲救所幸起水尙便經各洋龍竭力噴救得以熄滅時已四鼓計燬樓房四幢並披屋鄰近各家雖未殃及然搬運各物遺失不少聞起火之由因學徒遺火木花中遂致一發難收也 
[甬上火災]  
　　九月廿六晚二更時寍波又新街後河儒林第内中進厢屋應姓家失火紅光高燭警鑼亂鳴遠近水龍聞警往救火已延燒正屋約二點鐘時共燬去大厦三進其中進西首某姓女已届遣嫁之期預備妝奩等物約值數百餘金盡被祝融氏收去廿七日上午十點鐘 
 
 

Page 3

 
 
時東門内喉橋下九大水烟莊失火約焚一點鐘時共燬五六家其細情容俟續錄 
[驎船失事]  
　　九月廿四日寍波江北岸太古洋行以駁船滿載花包雜貨等將裝至鎭海口外輪船不料駛至梅墟江面忽兆焚如滿船皆火舟子倉皇失措他船見而往救無如潮流甚急火勢大熾猝難撲滅迨衆人協力澆潑僅存船首所有燼餘花皮大半焦黑不堪取用矣惜哉 
[領事更調]  
　　現任蕪湖英領事謝立山近奉駐京英公使札飭調補牛莊領事所遺蕪湖領事卽以前任福君格林接辦謝君奉文後料理經手各事並赴地方各署辭行一俟福君履任立卽束裝成行按福君蒞任蕪湖已閱三年辦理交涉各事一秉至公毫無畛域之見故當道咸樂與之遊而與前辦洋務局吳春農太守尤爲相得益彰數年來雖遇萬分棘手之案亦不旋踵而氷消瓦解今福君奉札仍回舊治想亦取人地相宜之意然吳太守則已在省另有要差未能重與班荆不免興懐采葛矣 
[拿獲會匪]  
　　月之二十日下午蕪湖保甲緝捕委員由河下拘獲會匪二名一爲湖北人吳四興一爲涇縣人田福安均駕一葉扁舟往來内河代裝信貨故闤闠中人亦多與之認識當拘獲後卽解至保甲總局經饒芷薌刺史徣升座研訊二犯均力辯其誣不認爲匪是以當晚卽派局勇二十名又借練軍二十名帮同護送蕪湖縣署候再推訊由長街迤邐進城一路刀光簇擁兵衛森嚴途人咸目眩心駭又聞現尙有店鋪中人願爲認保不知是否的係會匪容俟訊明再錄 
[武試先聲]  
　　今科粤東武闈督憲示期於十月初三日親臨校塲先考馬箭分列中東西三闈校閱武科闈姓業已開收督憲諭飭闈姓商人限收至初二日截止開射之後卽不得投買以杜弊端 
[輪船易主]  
　　招商局輪船數艘售與西商前已列報兹聞又將新裕海定豐順美富等四船售與德商禮和洋行將挂德國旗號矣聞德商購此四船後將新裕改爲禮裕海定改爲禮定豐順改爲禮順美富改爲禮富云 
[燼餘運滬]  
　　法公司輪船前在神戶海面失火已列前報兹聞船中焚餘貨物不少已載至滬上矣 
[中外臚歡]  
　　十月初十日恭逢皇太后萬壽聖節法讞員葛蕃甫同轉商諸法繙譯官祁君請法領事曉諭居民於十月初九初十十一三日内懸燈結彩以誌祝忱 
[抽查已竣]  
　　抽查保甲委員楊明府溥前奉署江蘇泉司韓古農廉訪札飭來申現在上海奉賢南匯川沙三縣一廳業已抽查事畢前日遂由滬回蘇 
[拿獲漢奸]  
　　前晚上海縣差捕薛貴趙金拿獲奸細某甲解送至縣昨晨黄大令飭帶至簽押房研訊關防嚴密探訪無從惟聞奸細係甯波鎭海縣人向爲縫衣匠現飭差役小心看管云 
[賽會先聲]  
　　明日爲下元令節好事者例舁本邑城隍神偶像偕四司偶像出游前日會中人舁偶像升堂僞爲點卯昨晨又倣官衙之式繕具路由高貼廟　略云出廟朝西過陳市安橋三牌樓太平街向西杜家灣莊家橋朝南往西出北弄由叅府署過楊家橋出胡家弄由副府署往東至薛家橋朝北過凝和橋往東由道轅進天燈弄朝北過魚行橋彩衣街出大東門往南過東油車街外郎家橋朝南花衣街轉西鹽公堂梅家弄過小普陀橋向西走東西鈎玉弄往南朝西過河家石橋往南朝北到壇拯畢起馬朝東過吊橋進西門走杜家灣過虹橋往南西唐家弄轉北過縣橋往東果子巷朝北曲尺灣朝東老學前過益慶橋海防廳署進天官牌坊過福佑橋安仁橋往南朝東出馬姚弄往西回轅又有在廟當書吏者繕示懸掛委高昌司赴南壇長人司赴東壇新江司赴西壇拯濟一律辰時起馬 
[英界火警]  
　　昨日薄暮時忽聞捕房蒲牢怒吼旋分四下知英租界又有走水事訪悉係福建路公陽里北首第二百零五號之某糖菓店失愼店夥慌忙撲救無能爲力遂致延及某衣莊某竹匠店幸英法美各洋龍風馳電掣而至加以皮帶車相助出力汲水狂噴幾如萬斛銀泉從空倒瀉祝融氏知難與敵當卽退避三舍約計被焚房屋共有三四間至其因何起火及一切詳細情形容俟訪明續錄 
[不復求騐]  
　　昨報紀本邑虹口北首胡家橋人宋錦全被弟宋錦生糾衆毆斃事後屍妻顧氏及屍岳母某氏誓不甘休定欲興訟旋由屍族叔宋寶寶及二圖地保陸坤咸出塲議將錦生送請上海縣黄大令懲辦加功之包桂福昆季亦須查拿送究遂不復禀請騐屍矣 
[英界晚堂案]  
　　前有蘇婦吳李氏控山西人張岐山圖吞合股麝香價洋一案經宋通刺訊明吳李氏因哄騙女傭蔣周氏與張通姦未成而李氏定欲向張索酬謝洋二十元未遂以致涉訟由通刺押候送縣辦理此已記諸前報嗣兩造各具禀詞求請從寛發落免其送縣通刺准之於前日晚堂升座將各人逮案發落周氏供小婦人家在太倉兹因翁姑衰邁丈夫答業在家以致度日維艱小婦人素在太倉城内孔姓家帮傭餬口今春隨同主母來滬胡同居之吳李氏勾誘小婦人與張姘識當時小婦人矢志不移未墮其計至李氏與張借洋之事實不知悉况小婦人當被李氏借洋二元迄今尙未歸還叩求恩究張供前者李氏屢次哄騙周氏欲與小的通姦事尙未成小的先被李氏借洋二十元詎李心懐叵測反赴憲案誣訴小的吞没麝香價洋二百元本應求大老爺究誣因小的生意中人未便纒訟不休現求恩典將李氏從寛發落李氏供今蒙訊明惟求格外賜仁通刺訊得李氏係著名蟻媒罪無可　著掌頰二百下鞭背一百下仍交官媒押候備文遞回吳縣署交保管束不得復來滬上張及周氏各具結交保案遂結○前有王旭成控長女陳王氏將生女秀英賣娼一案經宋通刺訊明將王送縣訊辦令陳王氏之夫陳昌榮卽儉生挈同妻女自行投縣質訊此已詳登前報嗣經上海縣黄大令提訊諭令陳昌榮挈同妻女赶回金陵原籍不得逗留滬上判將王押交王月仙卽阿珠到案再核日前王月仙在德鄰里内瞥見秀英依舊賣娼當經告知三百十七號巡街華捕將秀英拘解捕房轉送至廨值日差禀明宋通刺命一併交官媒管押候訊前晚通刺升堂提訊陳秀英供年十七歲前因外祖王旭成誣控女母陳王氏逼令小女子賣娼一案業奉大老爺訊明外祖誣控屬實著送縣嚴辦嗣經上海縣黄大老爺提訊諭飭女父陳昌榮挈同妻女赶緊回籍不得逗留著將王旭成押交王月仙到案再核小女子與母親王氏本欲隨同父親卽日回籍兹因滬上尙有欠欵未了因此父親現回金陵措資以致小女子與母親守候在此尙未動身並無爲娼情事陳王氏供與伊女秀英略同吳王氏卽王月仙供實因父親被胞姊及姊丈等陷害誣控覊押縣署被累不堪伊等竟不遵黄大老爺堂諭回籍尙敢逗留租界在德隣里賣娼是以小婦人將甥女秀英扭案求究通刺判將王月仙陳秀英一併交官媒分别管押令陳王氏赶追伊夫陳昌榮到案再核 
[英界公堂瑣案]  
　　陳阿榮行經李惠卿所開縫衣店門首見檯上放有白絨衫一件攫之而逸經包探陳阿九拘獲人贜送案請究李遣學徒申訴前情陳阿榮供見衣跌落在地是以拾取宋通刺以陳阿榮乘間攫物着管押四天贜還失主○包探孔阿才禀稱吳桂生借住小客棧中乘同住之張阿根熟睡竊取布褲一條拘案請懲張阿根求請領贜吳桂生供寍波人行竊原屬不合只求恩典通刺判管押五天○包探唐清山拘解串竊同居余阿九布衣之王阿寶胡仁昌至案請判余阿九供無鍚人駕船爲生同鄉人王阿寶借居我處被竊衣服六件幸經包探拘獲求爲給領惟胡仁昌已於未失物之前出外想此事與胡無干胡供無鍚人是日清晨卽挑蔴油擔出外王竊衣之事小的有所不知王供因失業以致犯竊通刺判將王阿寶交捕房管押十四天胡無干省釋○三十九號西捕拘解杜廷標陳立德二人至案禀稱伊等在野雞介婦陸陳氏處 
 
 

Page 4

 
 
吵閙是以拘案請究陸陳氏投案申訴並稱被伊等毆打求爲究辦杜陳同供至野雞妓院尋歡被氏逐出心有不甘故與爭論並未將氏毆打通刺判將杜廷標陳立德各交捕房管押三天陸陳氏斥釋○漆匠陳阿金王百生陸阿順三人至張榮軒所開小酒店沽飮因惠鈔缺少錢四文以致口角擲壞板凳盆碗等物經二十四號西捕解案請究通刺判令陳等賠洋三角再各押兩天以示薄懲○工部局管理垃圾西人巴利舍控姜阿奎打壞垃圾車一輛是以送案請究姜供江北人鄰人口角小的見而勸解其實不干小的之事通刺再三詰問姜堅不承認著押候飭差查明再核○高羊春控老沙遜洋行收租人曹長金强逼搬塲以致口角竟被用秤打傷額角照房租亦透付洋二元曹供並未毆伊此房係另有人租住今租房之人已搬去所有透付之洋實係小費通刺判令曹還洋一元著高於月底搬空不得遲延曹用秤毆人究屬不合姑念高並無重傷著從寛判押一天 
[美界捕房紀事]  
　　昨晨江北人麻皮桐生至公和祥碼頭英公司某輪船上竊取鐵板數方負至元芳路東桂芳里相近經二百二十二號巡街華捕拘入捕房捕頭令押候解送公堂究辦○有趙蘭坡者不　不魀人也向與蕩婦孫楊氏有私夜去明來匪伊朝夕氏徐娘半老輕薄顚狂近忽　舊憐新改而與陳虎亭姘識趙忿然曰小花娘旣忘却舊日恩情我何必株守於野鴛之隊哉遂與杭州人徐氏眉挑目送結成露水因緣賃居美租界北四川路第三百六十九號屋中居然如夫若婦矣孫楊氏偵知其事不覺醋海波興遂於前日下午偕陳興問罪師蜂擁至家破扉直入將屋内所有搗毁一空徐氏忿不能平跣足蓬頭奔赴捕房聲訴并言紛爭之際失去金表及水烟袋各一約值洋銀二百餘元捕頭立遣包探江阿三查訪江探訪知陳及孫楊氏匿迹英租界福建路二百八十三號屋中乃卽前往拘獲捕頭問明底藴令一併解送公堂請宋通刺辦理○本邑人豆腐銀全及姜阿二向在虹口天潼路某西人家當細崽本月初旬某日竊去絨氈蚊帳等物逃逸無蹤前日下午西人中途遇姜獲交包探張阿五拘押捕頭令俟拿獲銀全一併送請公堂究辦 
[請助棉衣]  
　　敬啓者北地哀鴻飢寒交迫幸蒙海内仁人念切首善之區仁漿義粟再造窮黎惟北方早寒飢民無衣無褐觳觫堪憐務望救災救澈俾無卒歲之嗟庶幾半縷半絲同拜仁人之賜總祈十月望前早賜惠澤遲恐封河不及轉解耳敬代災黎九頓百叩盼切鴻施上海六馬路仁濟善堂籌賑公所施善昌謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　本邑西鄉人楊元吉前控楊明泉佔地七厘大令飭差提訊前晚差禀解　　大令　　審委員葉司馬提訊先　元吉可有田單答稱無明泉旣將田單呈出供稱小的被元吉佔地基反來案誣告元吉稱小的之地被明泉佔去司馬傳　　楊月興訊問楊保一味糊塗難以指實司馬卽飭差協保帶原被到鄉查問據實禀陳○昨報紀流氓張長慶時時滋事經葉司馬訪拿到案收入自新所晚間飭　帶訊又經張兄添福具控司馬曰爾兄尙來控爾可見爾之不安本分遂飭用頭號大枷枷示長慶苦求至　并稱小的力不能勝求换中號枷　乎司馬准之飭枷示頭門兩月期滿收入改過所○昨日午刻渡船戶姜坤華扭陸川如至　訴稱小的故祖有田若十於道元三十年賣與陸之祖立明界石現陸平空誣小的將所賣之地佔回强撑去渡船作抵是以扭控來案黄大令諭令補詞候　○沈孫氏訴稱逆媳連訓撒潑求恩　訊黄大令諭令補詞呈候提訊 
[法界公堂瑣案]  
　　租界中拘辦賭徒已詳前報昨日葛同轉會同祁繙譯官升座包探將續獲之萬安樓客棧接客　王老七卽黄松山解案同轉曰爾因馬龍新拘案欲與探夥爲難顯見同黨黄供稱本月二十二日九點鐘時小的至三雅園開燈吸　越一刻卽出外伊等聚賭之事小的並不知情實緣馬龍新與小的有仇致遭扳累同轉謂各賭徒及窩　之人業經到案供認明確尙欲抵賴不承乎　　稱馬實與小的　仇問爾因何與探夥爲難供稱並無其事同轉著押候飭探查明馬有何糾葛復至萬安樓問明其人在棧　來安分否再行夥奪○蘭芳里七號花烟館鴇兒裴陳氏扭黄錦山至捕房訴稱被誘烟妓請爲送究昨同轉庭訊之下裴鴇鴇訴稱前日十二點鐘時黄偕其友金耀廷至小婦人家　烟僞稱三雅園主人現因涉訟公堂倩余繕信迨後　將烟娼誘出不知藏匿何處求卽究追黄供稱小的向以挑售湯團爲業每日七點二刻挑擔出外至晚回來並未到過此鴇家中叩求明察同轉謂然則此鴇何以控爾黄不答問裴鴇曰伊稱並未到過爾家究竟如何不得平空訊指黄聞之卽稱昨日小的途遇此鴇向小的問信旋卽扭住强指诱匿烟娼裴鴇稱伊來時尙有二人在弄口有拆字攤上人目見及小婦人將伊扭住二人卽乘間脫逃同轉問黄曰爾家住何處供稱小的在老閘長慶里同轉著將原被一并交人保出尋金到案覆核又飭包探帶黄至老閘所居處查明禀覆嘻我見有被狎客欠夜度貲而請追者矣從未聞有失去烟娼而亦訴請追究同轉眞勤於視事者哉否則斥而逐之　能准理○二十七號華捕禀稱小的在小東門外十六鋪橋一帶巡行見俞阿四等七八扛夫將扛　椣於路畔喝阻不理反被辱駡不休因此拘入捕房解案請訊俞供稱小的在南市十六鋪當扛夫並不將扛棒碍路同轉謂巡捕乃辦公差役爾膽敢倔强不遵乎遂商諸祁繙譯官判罰洋銀五角○日前德威東洋莊夥柯瑞芝雇車載洋布失去四匹遂將車夫楊老宇等送入捕房同轉訊供之下以柯未到堂無從質對著將楊等押候覆核昨日柯投案訴稱當日下午二點鐘時在華順碼頭雇車二輛載洋布十箱至虹口某處交卸因與車夫素識並不押後不料車夫竟撬開箱板竊去東洋絲布四匹求卽究追同轉謂業已飭探查明箱板並不撬壞惟有裂縫一條不能將布抽出况爾莊旣雇車裝載不應任情疎忍並不派人跟隨楊供稱小的初至治下不識路途以致落後同轉謂本分府觀爾似非初到實老於上海者究竟此布如何失去楊供稱其時小的在三洋涇橋路旁守候柯又稱楊將布裝至永興埠並不交明同轉著將楊押候掌頰八十下諭令柯向車夫頭目追究失贜○護城河畔義興衣店夥葉明甫　學徒孚增福投案訴稱前日五點鐘時何瑞生來店選取馬甲一件套袴一雙囑學徒送至十六鋪取錢及至橋畔何突將衣搶取脫逃學徒在後狂追旋由局勇將何拘送捕房解案請究包探將衣呈案同轉判令將何押候枷號半月期滿掌頰一百下贜給失主領去○前日領事所用馬車停於書信館前某車夫驅車衝撞致馬溜韁撞壞各車估見修費洋三元送案請追同轉就公項下照給三元賠償各車修費所有牽涉之薙髮匠楊瑞生判令管押三日昨已届期命卽開釋 
 
 
 

Page 10

 
 
[光緒二十年九月十九日京報全錄]  
　　　宮門　抄○諭旨一道錄前○江　劉奏甄别候補人員摺○又奏籌解旗營加餉銀兩片○又奏揀補陸路都司摺○又奏揀補水師副將摺○又奏保留武員補用片○蘇撫奎奏審明盜犯照例懲辦摺○九月十九日禮部宗人府欽天監廂紅旗值日正黄漢引見十二名○鄭王等搜檢覆命○候補知府范麓軒康際清謝恩○剛毅瑞璋預備召見○齡公請假五日○松溎續假五日○兵部奏派武舉覆試之王大臣派出莊王熙敬李文田○召見軍機剛毅瑞璋○○頭品頂戴兩江總督臣劉坤一跪奏爲候補人員試看期滿循例甄别恭摺仰祈聖鑒事竊前准部咨道府州縣等官無論何項勞績　入候補班人員卽以到省之日起子限一年詳加考核奏　分别繁簡留省補用等因歴經循辦在案兹據江寍藩司續將在江寍差委之知州　樹榘等五員隨時甄别詳請加考具奏前來經臣察看得江蘇候補班儘先補用知州陸樹榘心地明白候補班補用知州張頣慶才具優長候補班前先補用知縣沈承德當差愼勤候補班補用知縣查有銑公事歴練均堪勝繁缺之任又候補班前補用通判吳瞻文年健才明堪以留省照例補用相應彚繕　歴清單恭呈御覽應懇天恩俯准將陸樹榘張頣慶沈承德查有銑留省以繁缺分别補用吳瞻文留省照例補用至此外尙有察署之試用知縣許慶春差事勤謹試用知縣鄧暹經年富才優試用知縣锺爾濂年壯才明試用知縣林駿逹年强才裕以上四員係不在勞績保奏人員之列應歸於試用班照例辦理所有甄别知州等官緣由謹會同江蘇巡撫臣奎俊恭摺具奏伏乞皇上聖鑒訓示謹奏奉原批吏部知道單併發欽此○○劉坤一片再江蘇省籌解旗營加餉銀兩經前督臣等奏明自光緒十二年起每年解銀三十萬兩江寍蘇州兩屬各半分認按春夏秋三季批解業已解至二十年春季分止在案所有夏季分江甯應解銀五萬兩在江安糧道月解金陵支應局充餉欵丙提銀四萬兩金陵厘捐局提銀一萬兩共銀五萬兩發交號商志成信領解銀四萬兩蔚盛長領解銀一萬兩均於七月二十八日匯解起程限十月二十八日到京交兌又蘇州應解銀五萬兩由藩司分别籌湊足數發交號商百川通蔚盛長恊同慶蔚長厚匯解仍飭取起程日期另行咨明戶部查照據江寗江蘇兩藩司詳請具奏前來臣覆覈無異除咨部查照外理合會同江蘇巡撫臣奎俊附片陳明伏乞聖鑒謹奏奉硃批戶部知道欽此○○頭品頂戴兩江總督臣劉坤一跪奏爲揀員借補陸路都司員缺恭摺仰祈聖鑒事竊江西永豐都司劉明勝病故潰缺接准部咨係陸路部推之缺應用儘先人員旣據扣留外補應令迅卽揀員請補等因伏查是缺都司駐紥永豐縣城汛地遼闊彈壓巡防最關緊要非熟悉營務精明幹練之員難期勝任臣於江西儘先各員内逐加遴選查有儘先補用遊撃蕭尙益年五十六歲江西南昌縣人由武　　効軍營隨同攻剿撫州建昌臨江等城疊著戰功洊保以都司儘先選用嗣于克復祟仁東鄉等處案内出力保　奏同治四年閏五月初四日奉　上諭藍翎都司蕭尙益著以遊撃儘先補用並賞換花翎欽此是年八月歸江西撫標候補續於查明各營歴年出力　奬人員案内保奏同治九年六月二十二日奉上諭花翎儘先補用遊撃蕭尙益著候補遊撃後以叅將儘先補用欽此欽遵各在案該員蕭尙益心地樸誠操防勤謹以之借補永豐營都司員缺洵堪勝任覈與借補新章亦屬相符合無仰懇天恩俯准以儘先補用游撃蕭尙益借補江西永豐營都司員缺實於營伍地方均有裨益如蒙俞允俟部覆至日卽行給咨送部引見以符定制除將該員履歴咨部查核外謹會同江西巡撫兼提督銜臣德韾恭摺具陳伏乞皇上聖鑒訓示再遵照部章飭查該員並無叅革朦保情弊合併　明謹奏奉硃批兵部議奏欽此○○頭品頂戴兩江總督臣劉坤一跪奏爲揀員請補水師副將員缺恭摺仰祈聖鑒車竊　南裹河水師太湖左營副將員缺輪用儘先人員前經臣以儘先副將通州營右哨都司劉長清請補接准部咨以劉長漬係儘先選用副將按照新章應行留省後方准補用今請補太湖左營副將與章不符應毋庸議行令另揀合例人員請補前來伏查裹河水師儘先副將一班請補是缺合例者僅有向玉隆杜方來余萬興等三員前經查明均與是缺人地不甚相宜業於劉長清請　摺内兩次聲明具奏在案此外實無合例可補之員今劉長清旣奉議駁惟有於該三員内遴選查儘先副將余萬興一員名次雖在向玉隆杜方來二員之後而人材較爲出色該員年五十五歲湖北江夏縣人由武童投効水師隨剿洊保以叅將留於兩江儘先補用嗣於剿平任賴捻股案内經湖廣督臣李鴻章奏保同治七年八月初九日奉上諭叅將余萬興著以副將仍留兩江儘先補用欽此嗣　到標准部覆歸於江南裹河水師候補該員年力富强操防勤愼以之請補是缺與例相符杳前有楊州營參將缺出輪用補用人員經前督臣會國荃查明補用參將牛世英於該缺人地不宜請過班以徐州中營游擊吳玉昆陞補接准部覆行令仍以牛世英叙補隨時察看如果不勝參將之任再行照例辦理今余萬興雖與是缺副將人地不甚相宜惟係合例應補之員合無仰懇天恩俯准以儘先副將余萬興補授裹河水師太湖左營副將員缺由臣隨時察看照例辦理如蒙俞允俟部覆至日卽行給咨送部引見以符定制除飭取履歴　結送部查核外謹會同江南提督臣譚碧　恭摺具陳伏乞皇上聖鑒訓示謹奏奉硃批兵部議奏欽此○○劉坤一片再投標學習人員迭經前督臣等奏請留省補用欽奉諭旨允准在案兹查有記名提督金德　補用總兵戴盛寛卽補都司譚致廣歴在江南等省隨剿出力嗣經先後投標分别差遣於營伍地方均稱熟悉合無仰懇天恩俯准將該提督金德恒都司譚致廣二員各以原官留於兩江補用以收人地相宜之效除飭取該員等履歴送部查核外謹附片陳請伏乞聖鑒訓示謹奏奉硃批著照所請兵部知道欽此○○奎俊片再據署安東縣知縣馮譽騏詳報先後拿獲因行刼事主金肄三家得　開鎗拒傷佃戶孫萬全平復案内匪犯史得沅張其山二名並於史得沅名下起獲洋砲一　到案訊據該犯史得沅供認於光緒十七年三月二十二日夜伊與已獲之張其山聽從在逃之金貴得夥同張其明等同夥十一人執持洋槍刀棍等楲行刼事主金肄三家牛驢銀錢衣服等物金貫得開槍轟傷佃戶孫萬全平復張其山因聞犬吠心生畏懼轉回在途中等候分　屬實質之張其山供亦相同蔣該犯史得沅審依强刦之案但有一人執持洋槍在塲者不論曾否傷人不分首從均擬斬立决梟示通行擬斬立决梟示張其山　例擬發新疆給官兵爲奴遵照名例改發極邊烟瘴充軍以足四千里爲限到配鎖帶　桿石墩二年照例刺字又據沐陽縣知縣王之全詳報先後拿獲因行刦事主張恒　家拒殺事主張慶有並未得財案内匪犯宋寶　蔣小幅卽蔣永闌二名到案訊據該犯蔣小幅供認於光緒十九年七月初八日夜伊與已獲之宋寶荃聽從在逃之文莠明夥同韓扣等同夥九人執持洋槍等械行刼事主張恒祥家宋經得財經事主喊捕伊見韓扣放槍拒傷事主之子張慶有身死伊與文莠明亦放槍拒傷事主平復並稱宋寶荃中途因跌傷　不行屬實質之宋寶荃供亦相同將該犯蔣小幅卽蔣永闌審依强盜殺人不分曾否得財俱照得財律斬决梟示例擬斬决梟示宋　荃依例擬杖一百徒三年先後解由淮揚海遒親審明確咨經前署臬司黄祖絡復核備招詳請將該犯史得沅蔣小幅批飭正法正在核辦間又據署荆溪縣知縣許之珏詳稱拿獲因行刦事主楊芝蘭家錢洋飾等衣物拒傷事主平復案内匪犯周其三並起獲原贜銀耳川等物曁盜械腰刀木棍等件到案訊據該犯供認於光緒十八年十二月二十七日夜聽從在逃之劉四夥同袁三等六人各執洋槍等械行刼事主楊芝蘭家錢洋衣飾等物逸犯王三拒傷事主平復不諱將該犯周其三審依强刦之案但有一人執持洋槍在塲者不論曾否傷人不分首從均擬斬立决梟示通行擬斬立决梟示解由常州府親審無異照擬解經臬司陳湜提犯審擬無異備招詳請將該犯周其三照章批飭正法彚案具奏等情前來奴才復核無異除將該犯史得沅蔣小幅卽蔣永闌周其三三名遵照刑部通行並奏定章程批飭先行正法梟示並飭嚴緝各逸犯務獲究辦曁各案供招咨部外謹會同兩江總督臣劉坤一彚案附片具陳伏乞聖鑒勅部覈覆施行謹奏奉硃批刑部知道欽此 
 
 

Page 11

 
 
[光緒二十年九月二十日京報全錄]  
　　宮門抄○陜撫鹿奏委署司道片○署陜臬松奏報接篆日期摺○大臣林奏遵旨留辦團防並報明啓用關防摺○御史安奏紏叅候補道員片○護豫撫劉奏考試各員等第摺○又奏協解毅軍餉銀片○粤督李奏籌借河工銀兩片○又奏揀補水師副將摺○九月二十日兵部太常寺太僕寺正藍旂值日無引見○慶王載瀛各假滿請安○怡王等磨勘弓刀石覆命○蒙古王公到京請安○察哈爾副都統吉陞阿到京請安○錦州副都統崇善到京請安○唐樹森張汝梅預備召見侍衛奏派保和殿監試之王大臣派出頭班克王熙貝勒溥僎卓凌阿文啓二班濂貝勒德隆瑞啓文樸全山○兵部奏派杳查齋派出崇年德魁英信明安春齡克們泰明秀秀吉○召見軍機○○鹿傳霖片再查陜西布政使張岳年因遵旨進京祝嘏現在禀請交卸起程所遺布政使篆務自應委員署理以專責成查有按察使曾鉌精明穏練堪以署理遞遺按察使印務杳有現任督糧道松壽端方精細堪以署理其督糧道印務查有延榆綏道馬相如篤厚老成堪以署理所遺延榆綏道印務查有候補道魏炳蔚安詳穏愼堪以署理除分别檄委飭遵外謹附片具陳伏乞聖鑒謹奏奉硃批吏部知道欽此○○署理按察使陜西督糧道奴才松壽跪奏爲恭報奴才接署臬篆日期叩謝天恩仰祈聖鑒事竊奴才接奉撫臣行知按察使曾鉌現在委署藩司所遺臬司印務奏委奴才接署等因遵卽交卸督糧道篆于七月三十日准曾鉌將臬司印信文卷委員移交前來當卽恭設香案望闕叩謝天恩祗領任事伏念奴才滿洲世僕知識庸愚關輔備員糧儲久任前者兼權臬事愧無微塵墜露之功兹復重領刑章敢詡駕輕就熟之效查臬司爲刑名總匯陜省當關隴要衝舉凡察吏安民詰奸禁暴以及保甲緝捕均爲切要之圖責有專司時須整飭奴才惟有殫竭誠悃益矢愼勤隨事禀商督撫臣悉心經理不敢以暂時權篆稍涉因循以期仰答高厚鴻慈于萬一所有奴才接署臬篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○留辦臺灣團防帮辦墾撫事務二品頂戴太僕寺卿臣林維源跪奏爲遵旨留辦團防並報明啓用關防日期恭摺叩謝天恩仰祈聖鑒事竊准臺灣撫臣邵友濂咨六月二十八日准總理衙門傳電奉旨邵友濂電奏已悉林維源著准其留辦臺灣團防事務欽此等因抄錄咨會欽遵前來臣當卽恭設香案望闕叩頭謝恩訖伏念　受恩深重報稱毫無際此海防吃緊之時更何敢置身事外兹于奉到電旨後卽晤商　臣邵友濂將應辦團防事宜督飭各屬紳耆設局舉辦另刊木質關防一顆文曰督辦臺灣團防于七月初二日起用以資信守除俟籌辦情形略有頭緒再行詳細奏報外所有微臣感激天恩留辦團防並起用關防日期緣由理合繕摺具陳伏乞皇上聖鑒謹奏奉硃批知道了欽此○御史安維峻片再甘肅候補道陶兆熊督臣楊昌濬鄉人也前因未得差委直上督署公堂戟手謾駡歴指該督之過願與拚命　督犯而不校越日爲該道挂牌委總辦甘肅厘務自該道抽厘凡肩挑贸易者横被苛索而每年報解之數未見增添是其浮收于民者盡歸私槖再弊竇所在該督旣未敢查問自光緒十七年委辦以來迄今三四年之久又未敢更換在該道以謾駡而得優差實官塲所創見其性情之暴戾固不待言而該督以封疆大臣忍辱聽屬員之命尙復成何事體謹附片糾叅伏乞聖鑒訓示謹奏奉旨已錄○○頭品頂戴護理河南巡撫布政使臣劉樹堂跪奏爲遵章考試正佐各員彚定等第恭摺仰祈聖鑒事竊准部咨凡由俊秀監生捐納勞績兩項出身之府廳州縣及佐雜等官無論現任候補委用試用均一體考試府廳州縣試論一道視其于刑名錢榖一切治理是否通曉再加面詢量其才具分列等第佐雜等官試以告示判語如文理未能明通仍于繕寫履歴中考其字晝詢以字義量其才具與府廳州縣一律辦理等因查豫省奏定章程每月考試一次列等存記半年彚奏歴經循辦在案今于光緒二十年上半年報考知縣九員佐雜十八員均經前撫臣嚴密局試詳閱試論文理尙屬明順繕寫履歴各員字畫亦俱無訛詢以字義皆能通曉將試卷發司存記計列二等者二十四員三等者三員並無應列四等曁不堪列等之員現届半年彚奏之期臣在藩司任内列册詳經前撫臣核明未及具奏移交前來臣覆核無異除考過各員照章署補並册咨部外理合恭摺具陳伏乞皇上聖鑒謹奏奉硃批吏部知道欽此○○劉樹堂片再部庫撥恊毅軍餉銀每月一萬兩光緒二十年計十二個月應恊銀十二萬兩經前撫臣裕寛照案奏明仍在豫省應解地丁京餉内按月如數劃出分批抵解下餘應解京餉仍解部庫清欵奉到硃批戶部知道欽此當經行司遵照並將正二三四五六七八九九個月餉銀九萬兩分批先後彚解具奏在案臣並在藩司任内因毅軍進挼朝鮮道途遙遠提前撥銀三萬兩作爲部撥毅軍光緒二十年十十一十二三個月餉銀于七月二十三日發交善後支應局解交宋慶軍營應用詳請具奏前撫臣未及核辦移交前來臣覆核無異除分咨查照外理合附片具陳伏乞聖鑒謹奏奉硃批戶部知道欽此○○李瀚章片再廣東省每年應解河工銀一萬兩前因道路梗塞暂行停解自同治五年起至光緒十九年均經按年籌解在案兹届光緒二十年分應解河工銀兩係在本年奏銷課餉項下動支現經督飭兩廣鹽運使英啓於庫存光緒二十年分課餉項丙支出銀一萬兩作爲光緒二十年分河工銀兩發交鷌實商號蔚長厚協同慶領齎文批於光緒二十年六月十六日匯解前赴漕連督臣衙門投納所有籌解前項銀兩仍列入光緒二十年奏銷册内造報除循例恭疏題報並咨明戶工二部外臣謹附片具陳伏乞聖鑒謹奏奉硃批該部知道欽此○○太子少保頭品頂戴兩廣總督臣李瀚章跪奏爲揀員請補廣東内河水師副將員缺恭摺具陳仰祈聖鑒事竊准兵部咨廣東順德協副將黄金福補授南韶連鎭總兵遺缺係内河水師題補第一輪第二缺輪用儘先人員查廣東省並無内河水師儘先副將應照外海人員借補内河水師之例行令迅揀合例人員請補等因查定例各省題調武職各缺如因員缺緊要人地相需將不合例人員保奏應於摺内聲明請旨交部核覆恭候欽定等語又案准兵部咨武職借補新章提督總兵准其借至副將參將等因兹會同廣東水師提督臣鄭紹忠在於外海水師儘先副將内詳加揀選謝遇奇已另摺請補香山協副將陳廷樑現始據報到省李慶雲於此缺人地不宜陳錦濤於開復案内尙未引見劉盛濯改用外海水師尙未保題均不合請補查有　留廣東記名總兵遇有粤省外海水師副將參將等缺分别借補之余雄飛年五十歲安徽安慶府懐寍縣人由武童在江蘇湖南等省剿匪出力遞保花翎儘先參將奏留廣東旋因會辦石城縣積匪案内奏叅革職復於光緒十六年查明奏請開復九月初五日奉硃批著開復原官仍留原省補用該部知道欽此又因歴年辦理海軍案内出力保奏請以副將留於外海水師儘先補用光緒十七年九月初九日奉上諭著照所請奬勵等因欽此復於剿辦𤍠河潮陽教匪肅清案内出力保奏請以總兵記名簡放經兵部議准復奏於光緒十八年六月十四日奉旨　議欽此臣因該員統帶廣　等兵輪往來南北洋面情形尤爲熟悉奏請遇有粤省外海水師副將參將等缺分别借補光緒十九年二月二十一日奉硃批兵部知道欽此該員於開復參將案内應行引見因洋面操防得力奏請暫緩送部准部咨覆應俟將來借補員缺時卽行併案送部引見再給劄副以符例章光緒二十年四月初一日奉旨依議欽此該員才具優長水師諳練前在軍營打仗受傷奏免騎射並無在外省叅革朦保情弊現署瓊州鎭總兵篆務營伍捕務辦理俱能認眞以之借補順德恊副將洵屬人地相需合無仰懇天恩俯准以余雄飛借補順德恊副將俾收得人之效如蒙俞允俟部覆到日卽行併案給咨送部引見以符定制謹會同廣東水師提督臣鄭紹忠合詞恭摺具陳伏乞皇上聖鑒敕部核覆施行謹奏奉硃批兵部議奏欽此 
 
 

Page 12

 
 
[光緒二十年九月二十一日京報全錄]  
　　宮門抄○諭旨四道錄前○缺單○蘇撫奎奏查明上年地丁奏銷未完一分以上各員片○蘇撫奎　奏請展緩閱伍片○湘藩何一奏報交缷起程北上日期摺○署湘藩王奏報接篆日期摺○署湘臬翁奏報接篆日期摺○湘撫吳奏揀補知縣摺○九月二十一日刑部都察院大理寺廂藍旗值日無引見○謨貝子等彈壓覆命○大額駙假滿請　安○良培等塲内專摺請安○湖南藩司何樞到京請安○廣州將軍繼格到京請安○徐郙請假五日○奕年巴克坦布各請假十日○信侯續假五日○兵部奏派讀卷之大臣派出麟中堂熙敬汪鳴鑾祥霖○又奏派刊刻題紙派出賡音布○召見軍機○光緒二十年九月分缺單小京官國子監博士黄晋銘呈請分發知縣湖北京山高鍚華近廣東鶴山梁肇榮丁廣西灌陽童瑾昌丁　縣丞江西建昌張善鐸捐離任吏目廣西左州陳文紱逾限巡檢江西龍泉黄曾詒丁典史廣東長樂鄭聨芳修墓江蘇鎭洋余詠清革　○頭品頂戴江蘇巡撫奴才奎俊跪奏爲查明江甯等屬光緒十九年分地丁等項奏銷案内未完一分以上各府州縣衛恭摺開單仰祈聖鑒事案准戶部咨各省奏銷册結到部核議繙譯題復需時經徵各官應得處分業已設法規避未完欵目仍未能年清年欵議令嗣後一面具題一面先將未完一分以上各員開具簡明清單專摺奏報由部核定處分先行復奏其有具奏後續完者准其續行奉請歸本案開復嗣准戶部咨各直省經徵有額雜稅不令比照雜項錢糧未完數開報續准部咨各省經徵地丁錢糧凡數在一百兩以内如有未完在五分以上應革職開缺者該督撫于奏報未完一分以上摺内聲明勒限三個月徵完免議限滿無完將該員先行撤任仍按原奏分數各等因均經轉行遵辦在案兹據江寍藩司瑞璋詳稱寍屬奏銷例限向係截至次年六月底造册詳辦所有光緒十九年分地丁等項奏銷現届造辦之期將各屬報解是年地丁等項錢糧按照應徵之數核計地丁項下並無未完五分以上應行革職之員其屯折項下大河衛未完二分以上雜稅項下山河縣未完六分以上清河沐陽二縣未完三分以上桃源興化寶應鋼山等縣未完一分二分以上不等又經接催徵之淮安徐州海縣三府州未完一分以上開列經接催徵員名未完銀數詳請具奏前來奴才復覈無異除咨部查照並飭再行勒限嚴催徵完清解歸入續完另行奏報一面飭將奏銷赶緊詳辦外理合恭摺具奏並繕經接催徵員名未完銀數清單恭呈御覽伏乞皇上聖鑒敕部查核施行再此案江寍藩司于七月初九日具詳十一日到蘇核辦合併陳明謹奏奉硃批戶部議奏單并發欽此○○奎俊片再奴才於本年四月十三日接准兵部咨光緒二十年二月二十日奉上諭本年輪應查閱山東河南江蘇安徽江西五省營伍之期江蘇卽派奎俊認眞查閱如有技藝生疎老弱充數及軍實不齊等弊卽將該管將弁據實嚴叅不得稍涉瞻徇等因欽此欽遵咨行到蘇謹卽飭遵照奴才本擬將署中公事清理於七月中旬先閱省標各營隨卽按臨各處次第校閱惟現值辦理海防水陸各營分紥防守未便調操合無仰懇天恩俯准展緩一俟防務稍鬆謹當遵旨出省認眞簡校以仰副聖主整飭戎行至意謹附片陳奏伏乞聖鑒訓示謹奏奉硃批著照所請兵部知道欽此○○頭品頂戴湖南布政使臣何樞跪奏爲恭報微臣交卸藩篆起程北上仰祈聖鑒事恭查光緒二十年正月十八日奉上諭朕欽奉慈禧端佑康頤昭豫莊誠壽恭欽獻皇太后懿旨本年予六旬慶辰各省文武大員情殷祝嘏兹派湖南布政使何樞著於十月初一日以前到京届時隨同祝嘏等因欽此奉撫臣行知委湖南按察使臣王廉署理撫篆臣於光緒二十年七月十八日將湖南布政使銀印一顆並文卷委員送交按察使臣王廉接收臣卽於是日卸篆率同隨帶各員入都恭應隨同祝嘏瞻壽字之宏開福綿鶴算效華封之晉祝肅列鵷班所有贱臣交卸藩篆起程北上緣由理合繕摺具奏伏乞皇上聖鑒謹奏奉硃批知道了欽此○○二品頂戴署理湖南布政使按察使臣王廉跪奏爲恭報微臣接署藩篆日期叩謝天恩仰祈聖鑒事竊臣接奉湖南巡撫吳大澂行知湖南布政使何樞奉旨進京祝嘏所遺藩篆奏明委臣署理旋於光緒二十年七月十八日准布政使何樞委員將印信文卷齎送前來當卽恭設香案望闕叩頭謝恩祇領任事伏念臣猥以迂庸渥蒙簡拔巡方淮甸曾無塵露之功陳臬湖湘未效涓埃之報勉持蕭律隕越時虞暫綰藩條悚懼更甚查湘省爲愼粤衝途藩司繋旬宣重任裕餉以理財爲本貴綜核有經安民以察吏爲先在激揚互用如臣檮昧彌切冰兢惟有竭盡愚怳力圖整頓隨時隨事禀商督臣實力經理不敢以暫時權篆稍涉因循以冀仰答高厚鴻慈於萬一所有微臣接署藩篆日期並感激下怳理合繕摺叩謝天恩伏乞皇上聖鑒謹奏奉硃批知道了欽此○○二品頂戴署理湖南按察使岳常灃道臣翁曾桂跪奏爲恭報微臣接署臬篆日期叩謝天恩仰祈聖鑒事竊臣於光緒二十年六月初六日奉湖南撫臣吳大澂行知以按察使王廉現署藩篆所遺臬司印務委臣署理隨於六月二十二日交卸岳常灃道篆束裝進省旋於七月十八日准正印臬司王廉將印信文卷移送前來臣當　恭設香案望闕叩頭祇領任事伏念臣江南下士知識庸愚曲刑曹出守外郡謬歷監司世受國恩涓埃未報兹復鉅任忝權益增惶悚查臬司爲刑名總匯執法要在持平邇年湖省散勇歸籍實繁有徒恒産皆無性情强悍習於游蕩藐視刑章除暴詰奸尤以整頓保甲爲當務之急如臣檮昧深懼弗勝惟有殫竭駑駘位矢勤愼遇事禀承督撫臣認眞辦理不敢以暫時攝篆稍涉因循以期仰答高厚鴻慈於萬一所有徵臣接篆日期並感激下　謹恭摺叩謝天恩伏乞皇上聖鑒謹奏奉硃批知道了欽此○○頭品頂戴湖南巡撫臣吳大澂跪奏爲知縣要缺揀員請補以資治理恭摺仰祈聖鑒事竊照湖南　陽縣知縣呂　恒開缺留省另補光緒二十年三月十六日奉旨照第五日行文之例按湖南省程限七十日减半計算扣至四月二十六日接到作爲開缺日期歸四月分截缺因新化縣知縣同月出缺簽掣麻陽縣知縣第一缺咨部在案查定例知縣改教撤回降補廻避四項所遺之選缺係進士卽用班前與進士卽用本班合爲一班酌量請補卽積進士卽用正班之缺輪用候補卽將候補班前與候補本班合爲一班酌量請補卽積候補正班之缺以上四項遺缺合爲一班統行計算如遇有相當缺出准其繁簡酌量補用各等因湖南省前出有瀘溪縣知縣改教遺缺補過候補本班儘先知縣田繼昌清泉縣知縣降補遺缺補過卽用知縣劉榆生各在案今簽掣第一之麻陽縣知縣另補遺缺係補過進士卽用之後輪用候補應於候補班前及候補本班人員内酌量請補臣與藩臬兩司於各項候補班内逐加遴選查有留省另補知縣樊森年五十九歲順天宛平縣人祖籍浙江山陰縣由監生報捐巡檢指發江西分缺先用廻避親父改發湖南咸體十年到省調赴貴東軍營差遣餘慶解圍案内同治七年保免補本班以縣丞補用並加五品銜攻克丹江凱里案内十二年保以知縣用光緒二年二月初十日蒙欽派王大臣騐放領照起程五月初八日到省加捐本班儘先前補用奉准部覆攻克黄第嶺等處苗果疏通驛道案内保奏光緒元年十一月二十八日奉上諭著俟補缺後以直隷州知州用欽此苗疆肅清案内三年蒙保戴花翎題補沅江縣知縣六年十一月到任十二年調補衡陽縣知縣十三年三月初五日到任十七年十二月二十四日奉旨著開缺留省遇有相當缺出酌量補用欽此奉准部咨例應留於該省另行酌　　用應於光緒十七年十二月二十四日奉旨後第五日行文照限七十日减半計算扣至十八年二月初四日接到部文之日作　　省　　據布政使何樞按察使王廉會詳前來臣查該員識練才明用心精細勤於聽　曲　民情係留省另補人員照例准　繁　　　　用以之揀補　掣第一之麻陽縣知縣另補遺缺與例相符如蒙俞允該員係由緊缺留省另補今酌量請補簡缺應俟　　　　　　例給咨赴部引見以符定例謹會同湖廣總督臣張之洞恭摺其　伏乞皇上聖鑒　　核　施行謹　奏奉　　　　　　　　欽此 
 
