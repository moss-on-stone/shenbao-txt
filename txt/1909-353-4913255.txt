# 1909 - 353 - 4913255

 

Page 1

 
 
   
 
 

Page 2

 
 
宮門抄 
　　十一月十四日召見軍機志梁 
代論 
[江蘇教育總會附設單級教授練習所畢業贈言（沈恩孚）]  
　　諸君子抱教育之宏願。來集於本會之單級教授練習所。雖一日數面。未獲以數小時之暇相與討論學術。一窺諸君子之抱負。心竊疚之。今諸君子即日回鄉里。負擔教育之義務。鄉里之挾。奢望以待諸君子者。必以爲諸君子數月之内。即已逹萬能之程度。此社會心理所宜有。不得斥之爲逾分也。然而諸君子之負擔乃愈重。或以任事過銳。致生困難。蓋未可知。鄙意則謂此即諸君子所得借以自奮者。而不妨因以自試其果爲萬能與否。第常持此熱心毅力。以期副最初之宏願。則曲澗回谿之水。固與長江大河同至於海。視操舟之術何如耳。今姑就吾國現况。爲教育界所宜注意者。略述鄙見如左。 
　　一對於教育之宗旨。吾國停廢科舉開辦學堂之始。士紳所以鼓動社會者。輒謂科舉旣停。舍學堂無進身之階。即此一語。不啻以科舉之毒。遺傳於學堂。而去國民教育之宗旨已遠。夫所貴國民教育者。貴使通國之人。人人知國家之貧富强弱安危存亡。與吾身不重大之關係。而又知吾身苟。無獨立自營之能力。卽已有一人。種貧國弱國危國亡國之根。故生存問題者。國家之問題。而非獨個人之問題也。惟個人與國家之生存問題。融合爲一。而獨立思想與國家思想。遂無界畫之可分。不知此義。雖日誦忠君尊孔尚公尚武尚實之諭旨。可决其無絲毫之實。益彼斤斤以畢業考試。計較奬勵之有無者。夢中人耳。此在教授小學兒童時。當先有確定之宗旨。而後全校之兒童。不爲無宗旨之教育所誤。德之勝法。日之勝俄國人皆歸功於小學之教師。胥此道也。 
 
 
 

Page 3

 
 
　　一對於學堂之責任。近今教員之不諳管理訓練法者。除授課以外。幾謂非教員之責任。甚至授課之責任。亦或放棄。偶有細故。動即缺席。年假暑假星期假之不足。或無病而假。或無事而假。此雖少數人之不自愛。而教育界中。尚有此不自愛之人。度必爲諸君子所痛心而疾首。可無疑也。單級小學教員。教授管理之責任。萃於一身。缺席一小時。即全校兒童。受一小時之損失。竊謂宜按照定章。預製學歴表。以爲自治之標準。一校倡行。而各校漸知仿效。彼放棄責任者。即在自然陶汰之列。不急改良。固無倖。矣至於管理之方法。千端萬緒。其精神全在訓練。訓練有積極消極之兩作用。固宜趨重積極。日導以正當之行爲。勿使兒童之天機。戕賊於拘苦。而社會不良之習慣。亦不得不用消極之訓練。以繑正之。如作事不準時。吐涕溲便不擇地。桌櫈欹斜。品物雜亂之類。非猛力革除。不獨兒童必與之俱化。負管理之書任者。偶一不檢。或躬蹈焉。然則與其空談公德。何如審愼於目前切近之事。此至膚淺語。不足當教育家之一噱。然爲兒童示修身之模範。或有取於此。 
　　一對於社會之信用。數年來教育之不發逹。固由地方物力之艱窘。而辦學者之信用薄弱。亦與有責焉。其視學堂如傳舍。惟以修數之多寡爲去就者無論矣。一二熱心志士。高視闊步。自謂智識超邁於衆人。日訾舊社會之腐敗。而反對者之阻力。即自此而生。旣不如志。則又無堅。忍之力以盾其後。輒舍而他圖。幾經轉徙。而信用乃日以墜落。良可慨歎。夫欲堅社會之信用。殆莫如任事多而受俸少。任戰級教授者。事煩俸薄。固不侍言。所快者。以一人掌全校之權。可無不得教育者之掣肘。苟自信力已堅。則獨行已志。自能養成特别之校風。顧社會對於單級小學之觀念。大率以爲費約而易於持久云爾。其足以養成兒童之自動力。而成績或反勝於多级。知之者實希。然則欲揭示單級小學之特色。使鄉僻聞風。私塾變計。以迫促敎育之進步。其諸君子之責乎。 
　　一對於地方規畫。學務爲地方自治範圍八欵之一。此後城鎭鄉自治公所。漸次成立。一自治區域。内分畫學區愈小。則敎育愈易普及。要必使一學區内。至少者有公立之單級小學一所。而後學齡兒童。得享就學便利之幸福。兒童家族。納地方公益捐。隱然自納子弟之學費。而急公義者日多。日本町村教育費。近已占自治經費十分之六。其教育之猛進可想。此在操教育行政權者。固宜心知之。諸君子苟不躬任自治職員。或無從爲力。防越俎固非所宜。借箸要無不可。陳述於議事。會商。榷於勸學所或教育會發。揮於官講所巽。言善入事。必有濟是。又在諸君子神而明之。而先以勿傷鄉土之感情爲宜。至組織練習所。以養成地方多數之單級教員。則固諸君子本恉之所在。無煩贅述者也。來稿 
[變通行刑舊制議（續）（修律大臣沈家本稿）]  
　　論附加刑 
　　金大定十五年。濟南尹梁肅上疏曰。刑罰世輕世重。自漢文除肉刑。罪至徒者。帶鐐居作。歳滿釋之。家無兼丁者。加杖准徒。今取遼季之法。徒一年者杖一百。是一罪二刑也。刑罰之重。於斯爲甚。今大平日久。當用中典。有司猶用重法。臣實痛之。自今徒罪之人。止居作更不决杖。不報。按今東西各國。附加刑之法。即梁肅所議之一罪二刑也。漢魏以前。有無一罪二刑之制。書缺有間。已無可考。六代宋時。刦竊鯨頰斷筋。徙付遠州。不久旋廢。梁武帝時。髠鉗五歳刑笞二百刦身降死黔面髠鉗補治鎖士。北齊刑罪五等加鞭。後周徒流加鞭笞。隋文時三流加杖。此皆一罪而併用二三刑者。唐除鞭刑。無一罪二三刑之科。律文具在。最爲可法。洎乎五季。刺配之法興。宋初又定折杖之法。徒流無不加杖。谥是竊盗等犯。旣刺字又加杖。又遠配。一罪三刑遂爲永制。金因於遼。元明又因於宋。至於國朝。相沿用之。將垂千年。葢習慣之法。未易除也。近年旣發删刺字之法。徒流以上之加杖。亦經奏删。所未除者。枷杖併用耳。近日又有奏删枷號之議。則梁肅所議者。庶乎可以免矣。今修訂新律。若仍行附加之法。是所謂一罪二刑者。已除而仍復也。與近日輕刑之宗旨。不能符合。東西各國學者。方主張廢除此制。又何必復蹈故轍哉。或曰唐之加役流非於流之外又加役乎。不知唐時流罪皆居作一年。加役流不過多二年耳。且唐之加役流。在隋時原係紳罪。太宗特創此制。由死罪減降。乃一代仁政。其宗旨正不同也。 
[論誣指]  
　　唐律鬭訟律文。有誣告而無誣指。誣告實而誣指虛也。實者易究。虛者難科。古人立法。具有深意。前明問刑條例。恐嚇取財門。凡將良民誣指爲盗。及寄買賊贜捉拿拷打。嚇詐財物。或以起贓爲由。沿房搜檢。搶奪財物。淫辱婦女。除眞犯死罪外。其餘不分首從。俱發邊衞永遠充軍。國朝因之。而於例未添誣指送官以誣告論。小注是誣指而有拷詐等情。及誣指而送官者。缘有治罪明文。其誣指而未送官者。例未及也。（未完） 
 
 

Page 4

 
 
專電 
[電一（北京）]  
　　寳棻連日召見攝政王垂詢山西情形甚悉並諭蘇省諸事廢弛經瑞澂逐一整頓漸有起色到任後務宜力遵前規切實辦理確立憲政政基礎 
[電二（北京）]  
　　川滇邊務大臣奏請轉運銅圓至藏行用奉旨依議 
[電三（北京）]  
　　唐支部議覆湖北兵工鋼藥廠加撥土稅欵項無着准予另行指撥的欵 
[電四（北京）]  
　　東督錫奉撫程會奏安東商埠開辦審判檢察各廳奉旨該部知道 
[電五（杭州）]  
　　夏震武蹂躪師範學堂并反抗各憲調停學界大憤聯名電禀學部該堂全體學生公决退學 
　　按此可與第一張後幅緊要新聞欄參觀 
緊要新聞一 
[厦門又有革黨私運軍火紀聞福建]  
　　聞本月初一日厦門道郭觀察接奉松督加急密電内開接京電據新加坡領事電禀有革黨多人私運軍火由厦門汕頭銅山三口混入革黨首領陳格厦門人現率黨羽甚衆擬到厦門銅山謀爲不軌刻將來厦速飭嚴密查拿云云并聞郭道得電後已密飭水陸各營一體嚴查未知確否 
[勘界維持總會初九日議案廣東]  
　　初九日爲勘界維持會員例議之期兹將議案四條錄下（一）宣佈前月十八日致同鄉京官長電一通已接覆電當衆决議電文暫不宣佈（一）宣佈九江廣東會館來函并　來代表入京經費六百七十一元玩已接收即日函覆（一）楊瑞初陳仲逵二君昨日由港返省宣佈與港同人議定秘密辦法數條公决次第實行（一）澳門界事現已提京續議來往電費及一切經費爲數浩繁欲謀持久之計須舉員担任籌捐以資接濟衆均贊成 
[下河鹽商抗議包辦鹽務廣東]  
　　近因鹽務改章下河運館連日集議聯禀運憲督憲將軍憲等抗爭兹將禀稿照錄如下具禀下河東西塲運館順安福廣義堂十七號等爲傳聞疑懼聯懇維持以安生業事竊運商等禀請給諭開設運館集資置造程船領程赴塲配運回省濟銷百餘年歷安無異乃近聞有商人認餉包辦全粤鹽務其中得失利害昨閱報紙沔中諸紳聯呈憲帥函中已詳言之諒邀憲鑒查該商承辦其詳細章程不得而知惟全省之鹽旣歸承攬則省價塲價均由伊定運商等雖照常挽運亦祗代勞不成生意近年吾粤運務鹽價之貴已逹極點該商旣承鉅餉將來鹽價定必更昻粤民受害固不待言然通綱上下河一旦盡行傾倒受其累者則以運商等爲最慘怪自建設運館置船挽運以來歷年旣遠置造程船日積月累年多一年以現在而計共有一百四十餘號每船價值大則二萬餘金少亦萬餘金統計船値不下三百數十萬另借放艚本及已繳旗程價欵等項又有三十餘萬率由運商等揭借而來所冀各船挽運或獲微利以還稅項若令塲鹽全歸該商統陙專收專買則程船無利可圖必盡失業將見數百萬之資本全行虧折揭借欵項　可籌還牽累商塲尤爲慘烈迫得縷停下情叩乞憲恩俯念運商等血本所繫大局攸關維持宣示俾安生業實爲恩便 
[武漢商界籲請緩辦印花稅湖北]  
　　湖北創辦印花稅係分四期舉行第一期爲武昌漢陽兩屬已於十月十五日開辦兹聞該屬各商民以捐稅繁重無力再繳故開辦將及一月尚無一人購用其奉行者惟官學軍各界而已現武漢兩商會據衆商瀝陳下情已詳請藩司及管理印花稅處懇予暫從緩辦未知能邀准否原文節錄於下近來國用匱乏日甚商民食毛踐土苟可籌措當無不設法贊成惟是事關創辦稅捐必須大衆認可方無阻碍前奉頒發印花稅章當卽分發閱看一面分别邀衆開會公同商議僉以武漢商業除釐金關稅之外有房舗捐有烟酒糖捐有育嬰敬節捐有學堂江河工捐有籌防保甲警察等捐不下二十餘種而漢口又有他省所無之九九商捐種種捐輸無一非商民之膏血以故近來百物昻貴商情益形艱窘因之倒塌之事層見迭出市面之空虛商力之困疲已逹極點加以今年各處水灾百萬哀鴻嗷嗷待哺籌捐振濟紛至杳來値此時局艱難正慮羅掘計竊點金乏術若再責成輸納印花稅捐實屬力有不逮爲此移請轉詳暫從緩辦云云聞署藩高方伯與管理印花稅處楊觀察接據商會來禀卽往謁楊護院商議此事　謂該商會所陳地方困苦各節固係實情惟現値公家財政 
 
 

Page 5

 
 
奇絀土稅需欵彌補捨此别無善法且事關奏案萬難展緩擬仍用勸導主義促令實行 
　　昨日署藩高方伯已照覆兩商會文云印花票稅係專爲民間各項契據票簿貼用與地項稅捐性質不同如稅則内載至多者不過貼印花一千文少者僅二十文且責成總發賣人經理洵屬辦法寛簡不擾不苛細繹度支部原奏内稱現擬印花辦法但求養成人民貼用印花之習慣不能預計國家歳入之鉅欵湖北所定漸次推行章程亦並不遽求速效本年灾情匪輕商務固形減色然按之稅則必須有某種契據始貼用某則印花是納稅之多少原視商業之盈虛爲增減初非强貧民必立契據必貼印花也即以當票論票面銀錢數目在十千文以内者並可不貼印花他種類是實與貧民無涉尤與灾區無干云云 
[湖北海軍學堂定期開學武昌]  
　　湖北創辦海軍學堂經監督温朝飴大令於彭楊祠内改修操廠校舍業已一律竣工所有應用軍器亦已購齊管教人員均經委定前日會同張虎臣軍門將漢陽兵工廠内附設之海軍班陸軍學堂内附設之駕驶班及魚雷艦隊各學生嚴加考試取定合格學兵一百六十名聞温監督已禀明護督示期本月二十日行開學禮即日開堂授課 
[江督電請阻截大批難民南京]  
　　江督張安帥據鎭江關道劉燕翼電稱奉諭嚴禁小輪搭載江北飢民南下遵經函致稅務司切諭華洋各小輪商遵照一面選派專員稽查截留並分電淮道及淮揚兩府轉飭沿河各屬嚴查堵截昨據該委員等禀報上月二十八日戍刻江新大輪下水到鎭載有上江難民五百餘人三十日亥刻美利大輪下水到鎭又續來上江難民八百餘人當飭該委員等會同地方文武悉數截往在鎭西倉暫爲安置共計男女大小一千三百餘名口係湖北黃梅縣人由九江附輪來鎭據稱黃梅縣共有飢民一萬餘人分作八起九江三起蕪湖二起鎭江三起不日尚有大批難民接踵來鎭等語除督飭縣委切商輪船局分批設法資遣回籍外惟湖北飢民大批四出紛紛南來深慮滋擾地方擬懇憲台速電請鄂督憲曁贛皖兩撫憲轉飭江漢九江蕪湖各關道並沿途地方州縣迅速查禁隨時堵截勿任搭輪直下並懇憲台電飭上海招商總局轉飭鎭江招商局拹力襄助共顧大局地方幸甚等情安帥接電除電至上海招商總局查照辦理外立卽電致鄂督曁江皖兩撫速飭該管關道並沿途地方州縣迅速查禁攔阻隨時堵截勿任搭輪南下滋擾 
[東三省近事]  
　　旗務處以吉林援照江省成案酌裁旗缺添設兩路兵備道現道缺旣試署有有旗務已立提調各目所有各該城印務處左右司承辦處自應一律裁撤其裁撤之筆帖式請援省城成案酌予出身至各城提調除大租詞訟應歸地方官管理外其餘例行公事據報奏咨等件皆歸辦理此項提調名目勢必形諸公牘應請咨部立案藉免紛歧並續定兵備道與提調辦事權限章程等項業於日前詳請公署奏咨備案 
　　東省豆市騰踴情形曾紀前報兹悉哈埠元豆八月間每卜特（合中權三十斤）不過俄錢五百餘文刻因英日俄三國在哈埠購進元豆等糧甚夥以致豆價日漸增長現已漲至六百五六十文又鐵嶺元豆夏秋之際價祗四吊有餘該處糧棧預料市况平穩當時俱以五吊七八之價批於英日各商不下數十萬石訂定冬月十五日交齊旋以價格暴騰多將前支豆價定金按月存莊起利不意目下元豆已漲至六吊九百餘文（係奉省錢價）批豆者不得不陸續收買以期交貨遂致磊受虧折倒閉之事屢見現在市面頗覺恐慌云 
　　聞安奉路線一帶鬍匪日形猖獗現督撫已將前赴黑省剿匪之朱統領調回即派往鳳凰廳一帶駐紥以保治安並聞朱統領帶領部下數百人於日内抵奉當日卽赴該廳一帶擇要分駐 
[京師近事]  
　　貴胄法政學堂報名人員及各部院咨送者已有一千餘名聞該堂定於本月二十一日開考其蒙古王公則另行擇期考試 
　　科爾沁卓哩克圖親王於日昨來京曾於理藩部呈明請予據情代奏願入貴胄法政學堂聽講 
　　聞各蒙古王公年班業已到齊例貢之湯羊四不像等物日昨已由理藩部行知内務府定日交進 
　　外部近接陸使要電密告荷廷對於迫令華僑入籍一事業有成議請速設法挽回等情曾誌前報兹聞該部接電後那梁兩堂甚爲焦急知此事已有不容稍緩之勢仍决定照原議先行籌設領事再向荷使提議要 
 
 

Page 6

 
 
求取消法令業於初二日在政務處籌商一次 
　　近聞内外廳丞對於舗捐甚爲注爲日前飭工巡捐局調查内外城地方洋商不納捐者共若干家兹經查悉外城地方洋商未定捐者六家之定而未交者五家拖欠不交者五家日内即由捐局報告令其從速補繳捐欵以昭公允 
　　民政部肅邸日前傳諭内外廳丞略謂京師警察日漸鬆懈當此冬防吃緊究應如何改良方有起色聞内外廳丞日昨會議先從甄别區官爲入手辦法再考察各區巡官能否盡職 
　　郵傳部鐵路專科傳習所已於上月二十二十一兩日考試聞定於初二日揭曉正取約二百十四名副取一百餘名准月内開學上課 
　　軍諮處咨行皖撫前次取定皖省模範生凡在本省充當班長班員以及學堂學生者應由該省將原給各該員生薪津仍彚解本處按月支發 
　　南苑第六鎭統制官趙國賢前以稍患足疾禀請鳳都護暫停會議旋經鳳都護答以會議一節事關緊要囑其扶疾入議日昨趙統制又以兼患肝症不能力疾辦公禀請鳳都護開去差使俾得回籍安心調治聞仍未能邀准 
時評 
[其一]  
　　中國倣行新法。往往用抽象的眼光。若報律也。諮議局章也。皆取其一端一節。而遺其遠者大者。 
　　各國通行印花稅。未有他項雜捐也。今中國亦辦印花稅。且囂囂然曰。立憲國之人民。應負納稅之義務。（此某督諭商會語） 
其言未嘗不動聽。其如民力不浸何。 
　　嗚呼。我今奈何祗聞催辦印花之示諭。而獨不聞催撤雜捐之命令耶。 
[其二]  
　　今湖北印花稅開辦矣。商民僉以雜捐太多。災區過廣。聲言無力繳納。而高署藩則曰辦法寛簡。不擾不苛。又曰漸次推行。不求速效。又曰納稅之多少視商業之盈虛爲增減。而其最與商民針鋒相對之語。則曰非强貧民必立契據。必貼印花。 
　　嗚呼。我不知貧苦商民。値炊烟斷絶之時。不得已而出於貸借欵項典賣房産之舉。雖不强之出據納稅。果能逃出寫立契據粘貼印花之範圍否。願高署藩再思之。4 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[續紀鄂省常駐員會議紀監督控案武昌]  
　　湖北諮議局常駐議員於初三日開會公議存古學堂紀監督去留一事已紀本報當時審查員阮次芙君主張留紀致與吳議長小有衝突兹聞吳議長已爲引事宣告辭職并批阮次芙君審查書後云此書由阮議員自行承認審查將書携去並非鄙人所交在議事廳人所共見後始知阮君爲紀君門人心陔侍御曾函問阮君應否廻避鄙人以章程所無聽之今觀報告詞多過當氣欠和平懼涉黨伐之私而開攻訐之漸實不能贊成宦遊日久鄂省學界内容示能深悉然如紀君及本省諸名宿大老均係知　無左右袒報告書中旣云湖北自有公論當如所云付之不理庶幾不着色相至整頓方法無妨另行提議寥寥數語殊有未盡鄙人爲雜持大局計諸君當不河漢斯言 
　　初十日常駐各議員復議阮君審查此事之報告書除議長吳慶燾業經辭　不計外到者共十八人而非常駐之左樹瑛胡柏年等亦先後蒞會意欲設法取消報告書旋經阮君辯駁移時加以常駐各議員皆據所見聞以證陳請書逐條之妄誕卒决議將陳請書全行廢棄報告書則由局保存預備上憲查詢時得以詳覆左胡等遂各怏怏而去 
又聞存古學堂監督紀君護督楊劉軍已准其辭差前日與吳心陔侍御函商繼任之人侍御當荐高理丞京卿學高望重可膺斯席聞已由侍御致書西寗敦勸一面先請劉紳聘之庖代 
[全浙師範學堂大風潮續誌杭州]  
　　全浙師範學堂風潮劇烈情形已誌前報兹聞是日夏監督上院辭職以敎務庶務兩部掯不點交爲言增中丞謂此係小事何必辭職夏遂歸逕函辭去教務長并致教員學生各一函而全體敎員亦以監督無禮情形函禀增撫現經增撫命署學使出爲調停尚不知能寗人息事否兹將各函照錄於下 
亦可見兩方之意見各執也 
　　師範敎員全體上增中丞書敬啟者本日新監督夏滌菴先生蒞堂先於昨日致函前監督沈衡山先生並禮單一紙託代揭示函中並不分教員學生一概云揭示而已禮單内亦不註明時刻教員等自清晨靜候至十時已過新監督始至邀同教育總會會員十六人蒞堂調查教員等遵照所定禮單由舊監督介紹接見詎知新監督並不自遵禮單遲之又久並無介紹接見之事教員等以爲新監督初至不能不與謀面乃齊集會議室託舊監督邀請相見寒暄旣畢因問今日蒞堂禮單通告教員學生概用揭示竊所未喻新監督云禮節單理應揭示而終不言其理由教員等雖頗駭詫然以事小遂亦不復相問乃談及今日邀同多人至堂調查之故新監督怒云師校名譽甚壞教育總會理應調查並行整頓教員等謂調查一事無論教育總會會員有此資格與否至於整頓云者乃監督之專責不能旁貸於他人總之所以須調查而整頓之者多爲名譽甚壞故然名譽甚壞四字與學堂全體大有關係而敎員之負担尤甚請即明示証據藉目反省不謂新監督盛怒之餘遽斥敎員爲失禮頓足而起力言學校名譽巷壞理應調查理應整頓聲色俱屬不顧而出教員等竊思人生名譽爲第二之生命今監督並未表示確實証據于心竊有未安名譽所關一時無從質証不得已敬求中丞轉問監督請其明示証據以付公論如曲在教員教員等决不敢辭其咎若曲在監督諒必别有處置之方此時年假已近敎員等並不敢犧牲全校功課虛擲光隂徒以曲直未分殊難緘默除函禀提學司外爲此冐昧備函逕陳鈞座敬求示覆無任仰跂待命之至 
　　夏監督致許教務長書季茀教習足下足下所以反對監督者有三一謁聖二禮堂相見三驗收校具欵項自天子以至庶人皆有謁聖之禮足下以教習而反對謁聖是謂非聖無法禮堂相見教習居左監督居右賓主之禮天下之通禮也足下一教習而反對行禮是謂篾禮驗收校具欵項事界之事非教界之事也足下以教界而干涉事界是謂侵權有此三者已不足以辱我師範而加之以連日開會相約停課頓足謾罵則直頑悖無恥者之所爲我師範學生夙重禮教必不容一日立於學堂之士矣請即辭去無以污我師範專此奉佈諸希垂鑒不一 
　　夏監督致各教員函震武承乏師範進校之日欲與教員職員率領學生行謁聖禮並派員驗收校具此亦監督所應爲之事而諸君誤以派員爲干涉騐收爲調查極力反對夫以派員驗收觸諸君之忌其反對宜也學生有何嫌於諸君而令人不得上課誤此至可寳貴之光隂則宜非有心教育者所忍出矣願諸君以學生爲念照常上課每因震武以誤學生幸甚 
　　夏監督致全體學生函震武承乏師範諸生以禮相見謁聖之時秩序肅然非震武之德足以感諸生諸生誠知以師範自重震武益不敢不勉思所以爲諸生謀改良進步而不意以此觸教務長之忌相約停課震 
 
 

Page 11

 
 
武自知誠意未孚即向撫學使辭而撫學使曲意挽留辭不獲命震武不敢不有以報諸生教務長旣反對震武其必辭去明矣其非反對之教員必不附租教務長以誤學生今與諸生約七日以内教員上班諸生則仍聽講或有教員不上班則願諸生自習使人知諸生能以表率自處保全名譽毋令誣衊諸生者得以實其言焉幸甚 
[經科大學電請經學教員杭州]  
　　北京開辦經科大學略有頭緒惟主持教務之人甚難其選昨聞該堂監督劉廷琛電致浙省教育總會特請夏震武君擔任經席電文錄下 
　　杭菜市橋教育會長夏伯定先生鑒違教渺思敝校開辦經科大學非經師人師不足式靡正俗擬請担任經席以惠學子弟亦得奉教左右萬勿見郤不勝幸禱立盻電復即函寄關聘廷琛眞 
分類新聞政界 
[通飭各屬不准抑勒洋價蘇州]  
　　署蘇藩司以蘇屬各州廳縣征收錢粮用洋用錢向聽民便惟近來制錢缺乏多用洋元市肆定價不一各屬櫃收洋價未免軒輕光緒三十一年分有人奏參奉旨飭查整頓民間完納錢糧以洋投櫃悉照典舗市價不得絲毫抑賤再有官價名目等因曾經前兼署藩詳奉前撫憲陸批飭各屬櫃收錢粮洋價就近酌照典舗錢價完納在案兹届宣統元年各屬開征之際該州廳縣櫃收錢糧洋價誠恐陽奉隂違依舊任意短作致累小民除一面出示曉諭外並通飭各屬拒收冬征洋價仍照典鋪錢價完納不准高抬低作各粮戶亦應激發天良將應完錢糧一律趕早輸將毋稍觀望倘各屬狃於積習依舊抑勒或被告發定卽指名詳請撤叅本署司令出惟行决不爲該牧令寛也 
[詳請核咨調查報告程式廣東]  
　　粤省調查局昨詳請大吏略稱本司局依照憲政編查館定章法制第一股應調查廣東一切民情風俗並紳士辦事及民事商事訴訟事之各習慣當以此數項範圍極廣事類尤頤兼之粤東地密人稠面積之大幾與泰西一國相等生齒之繁約占中國十分之一而通商最早風氣較開民情風俗旣因時而殊紳士辦事亦逐漸推廣民間則多係大姓聚族而處規制極詳商界則夙具營業性質且多資本鉅家是以廣貨之銷塲流通於各省粤商之蹤跡充斥於五洲旣執業之紛繁自規條之複雜訴訟習尚亦多以華洋雜處因地制宜凡此皆極難賅括而又不可不逐項推求當經體察普通情形依據現行法律並仿照直隸兩江山東辦法擬訂綱目俾易入手業經詳奉憲台批准遵即排印成帙札發通省府廳州縣添派員紳實地調查自奉文之日起予限三個月報告到局嗣以各屬紳士辦事非闕即略復經依類增入以期賅備計共成民情風俗類總綱十子目五十後附水居蛋戶黎猺等項紳士辦事類總綱六條欵三十二子目二十九民事習慣類總綱三子目三十商事習慣類總綱六條欵十三子目一百四十三訟訴事習慣類總綱二子目三十四名曰法制第一股調查條目均先後排印通飭照辦在案現在限其已届僅據新會增城清遠新安花縣廣寗開建碣石海康徐聞澄邁綏猺赤溪嘉應等十四廳州縣先後造報到局即按照定章責成科長股員等悉心編纂修改先以各屬所答覆者爲資料品證之該處鄉士之志參以近人有根據之箸述期稍免掛漏牴牾之虞冀略備將來編纂法典土壤細流之助其尚未造報之各屬業已專札飛催並編列一表按旬考核以便隨時續催遇有任意宕延再分别移司記過如各廳州縣能上緊查復自可早日觀成惟此項報告體例未奉鈞館頒有程式亦無成案及完全專書可以依據雖經由局擬定欵式而廣東府廳州縣共一百三處加以八旗駐防每屬造報一册或二册共須一百數十卷深恐思慮未密致將來或須駁換則辦理諸多不易理合先將編定之新會屬民情風俗報告一種連同本局發問條目繕寫成帙儻具書册詳請憲台俯賜鑒核咨明憲政編查館核示立案 
交涉 
[海門兩主教交涉已結浙江]  
　　台州府啓太守禀浙撫電雲撫憲鈞鑒知府到上海寗波晤何趙兩主教將海門定界築路事議妥概照原約即回海門督縣辦理續叩江增中丞接電後當復電云台州府啓太守鑒江電悉照原約甚慰希督縣速了界事俾杜令交卸回省隨辦審判廳事宜院支印 
[辦理廉欽海界交涉之預備廣東]  
　　廉欽道郭人漳日昨致電督院及水師提督略稱查廉欽邊界以及對汛地圖道署及督辦邊防各案卷内均祗有陸路各界地圖無海綫圖漳部繪圖人員亦祗能測繪陸路者海界沙綫經緯與陸圖不同如憲台與軍門處有廉欽海界精圖懇祈迅賜一份以備叅考近因法人擅越我界海面拿船緝私已照會詰責亟需海圖考證更有把握等語聞袁督已飭測繪學堂將此項海圖繪就呈繳札發郭道收存以備查考 
軍界 
[籌辦各屬冬防之忙碌安慶]  
　　皖撫朱中丞以本年所屬州縣被水爲災者地面旣廣飢民復多往往出外乞食結隊成羣藉端滋擾查皖南之徽寗等州縣毗連蘇杭素爲臬匪出没之區而皖北又與齊豫兩省犬牙相錯青紅兩帮時虞竊發若不預籌防範以杜未然不足以保持安寗秩序當即通飭皖屬六十餘州縣提前赶辦冬防籌設鄉闡嚴密巡緝設遇有警務期不分畛域實力兜拿追捕以清盗源而巡防營務處近亦詳呈撫憲謂現届冬令宵小竊發擬派中路巡防隊右翼第一二三等營輪流出巡每月撥兵四十名前往懷寗桐城潛山太湖等縣嚴密巡邏認眞緝捕當經朱中丞批准矣 
 
 

Page 12

 
 
[西省電禀越匪近情廣東]  
　　粤督昨准桂少省邊防文武電禀略稱近因越黨猖獗月之初二日上思廳親督隊出巡各隘初四日行到接近越界之平福駐巡探悉越南梁超亭等率股匪往祐慕一帶與法兵交戰互有勝敗後匪力不支屢欲停竄桂省尚邊除即行商派謝管帶等分守邊要外應請飭行欽邊各營一體協力防堵 
學務 
[舉定公中學校監督蘇州]  
　　長元吳教育會前因公立中學明年改章並因蔣監督告退一節定於十三日開職員會議次辦法各情兹悉是日到會者十餘人當時蔣君韶九堅辭明年監督一席另舉賢員挽留未允爰卽公同商議思索至再當經推定吳縣沈恩孚君監督校務衆皆贊成當即决議由職員修公函敦請嗣後提議該校明年决辦實科並添招一班一年級生俟監督允後再請重改課程以維校務 
[鐵路學生定期考試畢業蘇州]  
　　蘇垣盤門新橋巷鐵路學堂自開辦以來經温景仁教習悉心敎授實地測繪畫圖試驗學生程度繼長增高該校營業一班已於去年畢業早經分派蘇路各處担任車務本年測量建築兩班計四十餘人已届六學期照章應行畢業兹經該校龔子英監督會同温教習連日分門考試各生功課以定分數一面已電請郵傳部派員及督撫學憲於十八日到校覆驗舉行畢業禮並悉此項學生畢業後咨請郵部分派各路担任車務以覘實驗而資策勵 
[省視學蒞常紀聞常州]  
　　省視學戴君虞修於日前蒞常即赴西南各鄉調查學堂聞須俟鄉間查遍後再查城中各校因提學使有已查覆查未查補查之語故此次於從前未經調查各校甚爲注重云 
實業 
[南潯鐵路公司續開股東會之布告江西]  
　　南潯鐵路公司前次股東會提議各事因起風潮均未决定現經馮中丞力爲調處由該公司以路事重要前次提議各事均應决議施行現已佈告各股東定於十一月二十三日起接續開股東會三天假定百花洲沈公祠爲會塲所有一切規則仍遵前次辦理云 
[物産會改期之原因常州]  
　　常郡物産會本擬月内開幕嗣以天寗寺房屋恐尚不敷且光綫不佳又僻居城外甚不便利日昨勸業會調查科長陶賓南君來常與衆商議决計將會塲改至中學堂惟該校現値上課之時須俟年假方有餘房故會期定於明年正月初間云 
[道清鐵路之虧累河南]  
　　道清鐵路係由河南衞輝府之道口至懷慶府之清化鎭計二百六十餘里地經村僻出貨甚衡除運煤外祗有藥材竹鐵各貨前因河南省有貨捐局百貨皆船載馬駝以冀繞避貨捐故每月客貨進欵前三年每日僅得六千餘兩近年竭力招徠鐵路各司事前往各商家曲意懇求載貨每月僅得一萬七千餘兩惟貨捐局每年進欵亦不過五六千兩郵傳部曾派局長梁參議赴豫面商裁減釐捐吳中丞尚顧全大局藩司朱壽鏞堅執不允以致道清終此賠累與地方商務亦不能發逹聞道清每月開支除借欵利息不計外所有全路用欵華洋總辦工程司行車機器各員薪工及養路工程機器廠材料油煤巡警一切用項尚需每月一萬三千兩云 
雜記 
[飢民幾至肇事鎭江]  
　　日昨鎭江江邊義渡碼頭一帶忽來飢民數百人其時適爲廣帮下貨之際各飢民因餓難忍硬欲搶奪花生度命幸租界總巡周少堂大使及警察局各員聞信之下各帶差勇飛往彈壓始免滋事云 
[飭府勒追欠解公欵蘇州]  
　　署蘇藩樊提學以前任新陽胡令欠欵一萬三千九百餘兩絲毫未繳前司面催反諉應歸後任掃解尤見任意欺飾昨已批飭蘇府補開叅限並飭前後任摺開認解正雜各欵尅日批解清楚該府有督催之責勿任再延致干併究 
[贛撫撤換文巡捕之原因江西]  
　　江西南潯鐵路辦理不善迭迭起風潮自八月間解散股東會後暗潮日盛議論紛紜以致該公司總理劉景熙不安於位兩造股東互相訴訟絡繹不絶馮中丞王張極力調和以期路工之進行日前設席柬請各紳到院調處以息事端惟文巡捕韓長英將赴席之來紳概請入坐司道官廳並不回明馮撫直至馮詢客來否始囘客到半數馮云我未見客韓答請在官廳候齊請進馮撫誠恐開罪紳士大怒之下申斥韓巡捕辦理非是當卽手諭撤銷韓之巡捕及兼收呈詞差（月薪共八十兩）以示薄懲 
談叢 
[汽機與電機之發明（醒）]  
　　歐洲人逞雄於世界。其所挾以爲利器者。厥有二物。一曰汽機。一曰電機。汽機者何。即輪船火車等是也。電機者何。即電報得律風等是也。但此二者發明致用之由來。則甚爲瑣微。汽機發明之始。據理學家云。往昔英國有一獄犯。囚於一室。室隅有一烹茶之火爐。其時火熾水沸。茶壺之蓋。爲蒸氣所推拒。一開一闔。歷久不已。該犯靜觀之。頗自得。以爲蒸氣之力如是其大。頗可致之實用。轉輾思維。不忘於心。一旦出獄。倡言於世。後經多數學者之參究。遂成莫大之功用。電機致用之始。係殺獵人偶以布類摩擦琥珀。覺發生强熱。繼以紙片燈草等接近之。又爲所吸引。於是心甚疑之。不明其致此之由。後經參究。乃知係電氣作用。電報等之發軔。即基於是。觀於汽電二者之造端微而成功大。可見世界萬物。無論鉅細。莫不可以致之實用。特恐無潜心玩索者以攻鑽之耳。二十世紀絶少新發明物。豈世界進化已於此而告終耶。抑宇内可以致用之物。已搜括無遺。不復留後人以可發明之物耶。竊願假我長壽。以觀其後。 
文苑 
[題王廉生扇頭李香君小影三首李慈銘]  
　　粉本南朝絶可憐。扇頭璧月尚嬋娟。清流何與人問事。花下長翻燕子箋。 
　　傾城一笑太情多。十斛明珠奈若何。畢竟秀才空嫁與。輸他一品顧横波。 
　　秋柳情深大道王。掌中猶見舞時妝。只憐曲裏桃花扇。唐突當年鄭妥娘。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
議决案 
[江西諮議局呈報振興教育議案]  
　　爲呈報事九月十四日接奉撫部院照會發交諮議局普及教育議案並附交提學司籌議逐年應備教育事宜清摺一扣本局當經開會提議查教育普及辦法自應遵照憲政編查館表列以廣設簡易識字學塾爲主此外如半日學堂藝徒學堂夜學校農隙講習所無非爲簡易識字學校之輔要在使國民具有普通應用知識雖殊塗而同歸以仰副朝廷預備立憲之程限惟兹事體大條理繁密謹就議案分爲五項以次决議條列於後一經費查經費一項宜視地方情形設法籌措如地方各公項罰欵學田祠産廟産賓興釆芹以及迎神賽會朝山閙燈諸會産皆可酌量提撥若差戲禁絶則戲捐亦自可籌地方積穀並可撥年息數成尤爲常年有著之欵寺觀租産凡歸紳耆管業非僧尼募化私産均可撥充再以隨時勸捐爲補助酌給奬勵事自易行至義務教育本係通校不收學費惟慮通籌無力反致興學有阻或有父兄願認帮貼並願自費而村長力能使村人皆出資就學者自可以有無選民資格及有無子弟入學爲區别使其歳出數元以爲教育普及之助總之地方情形各别惟在官紳取其可以推行無阻者不妨舉辦勢難定一單行方法統數十州縣而責之遵守在國家稅與地方稅未經分晰之前尤多窒碍此本局對於經費之决議者一二教材案改良教育必先改良師範畢業尚少舊時士子能勝簡易識字之任者大不乏人但執章程課本自行研究儘可不藉入傳習所以爲重若地方財力有餘無論在城在鄉能設所養成教材得完全之師範自爲美事否則或由地方官考取或照私塾改良辦法懸格以求或由提學司將敎授法課本印刷多種飭送各屬以資舊學生童研究或由勸學所派員下鄉傳知敎授之旨趣并不限以畢業之時期亦自不無效力總之師範畢業生現籌教育普及尚難多得此種教材除完全小學外凡舊學生童苟能研究章程課本略明教授之法自無不可補充此本局對於教村之决議者二三組織案組織之法先須預備凡劃定學區調查學童教員宣講皆預備之事學區之制已規定於學部九年預備事宜清單將來戶籍已成一區之内視戶數多寡以爲學堂分配巨族可酌設數學奇零小村或辦一學或合辦一學均當隨時斟酌地方情形以爲規畫此本局對於組織之决議者三四簡易識字學塾这附設查撫部院議案内稱簡易識字學塾能否附於簡易科小學之内抑附於改良私塾之内等語竊惟簡易科小學宜用單級教授如此則以一教員擔任數科以教授學童之圑體若再以簡易識字學塾附屬於内則彼此不能兼顧不特分教育之精力並耗學童之光隂實有兩相妨碍之勢自不如專設之有利無害至於夜學及農隙講習所附設簡易識字學塾或簡易科小學及改良私塾内均屬可行此本局對於附設之决議者四五簡易識字學塾以外諸學校之辦法案本局於議决經費條内有提撥祠産一議此即爲族學之基礎其半日學堂夜學校並宜注重書算及粗淺之工業使人民畢業後易於營生若藝徒學堂尤應如此四民之中惟農最多不識字亦惟農最多應請撫部院飭提學使派員新編農學課本演說如何改良則如何倍收之理以三千餘字裝入文内誘之使識不但農隙講習所適用卽半日學堂夜學校亦可仿照辦理此本同對於簡易識字以外諸學校之决議者五前項之外尚有應行籌議者國民教育一在定目前之作用一在啟他日之淵源作用之途不外奬勵與强迫二種查奬勵自有部章未便逾越惟如徽章物品匾額等事在法律範圍以内原不禁辦學者之運用從心然必定以章程始足以資鼓勵應請撫部院飭提學司於學部定章所不禁範圍内酌理地方爲奬勵之方法實於勸學有裨至强迫教育章程已由學部規定亦應請撫部院飭提學司廣爲印布發交各州縣使人民皆知事有期限勢在必行則不如自行向學而辦學者得法律爲之後盾尤易爲功他如女子教育實爲家庭教育之淵源亟宜於省會官設女子師範一所以三學期畢業其名額依各州縣支配畢業後再推行於各府治辦法亦如之卽以省師範之畢業者爲之教習各府廳州縣就現有教材能設兩等女小學者固佳否則十歳以内女子可令附入男校簡易科小學或識字學塾猶愈於廢學以待師資本局亦經一併議决理合備文呈請撫部院察核施行須至呈者 
本埠新聞 
[江蘇教育總會附設單級教授練習所畢業紀事]  
　　江蘇教育總會附設單級教授練習所業經實習期滿本月十三日午前由會中駐辦沈信卿君及主任講員楊月如君開談話會先後贈言十四日午前由會中指定實習教授之崇正兩小學教員各率生徒到會送别午後行學業式是日來賓中有各省諮議局代表在坐由主任講員報告成績唐會長親授證書並勗勉以立德立功立言三事不必問所處之地位而隨在可以實行卽觀於諸君所編教案多精實處是亦立言之一端也云云次由聽講員總代表讀答詞頗能暢發普及教育與立憲前途之關係單级教授與普及教育之關係次由沈信卿君陳述辦理單級練習所之原委并希望各省贊成舉辦云云遂散會 
　　附單級教授練習所學員答詞立憲之基權輿教育此言殆爲今日所公認矣雖然有人才教育有國民教育興學而徒造就少數之人才不養成多數之國民則立憲之目的必不能逹此所以言立憲者必先敎育言教育者必謀普及也然而教育普及之聲囂囂然震於學界者已數年矣起視吾國今日教育之現狀非特不能普及或且視前數年而益遜焉此豈辦學者之精神不繼乎實由窘於經濟之困難諸先生慨焉憂之以爲欲爲國家固立憲之基礎不得不爲地方謀教育之普及欲爲地方謀教育之普及不得不爲地方節經費之虛糜此所以或捐其財産或殫其心力經之營之不遺餘力而設此單級教授練習所也同學等入所練習或承受地方之公費或個人自備貲斧所以于于然連袂偕來無非欲使地方學齡兒童盡受義務教育爲立憲國完全 
 
 

Page 19

 
 
之國民以副諸先生樂育裁成之盛意入所以來忽忽半載感蒙諸先生熱心講授又加以實地練習於單級教授略窺門徑今兹畢業又蒙諸先生引而進之加以期勉回籍以後普及教育之目的雖不敢遽幾于一蹴然有一分力量做一分事業得寸則寸得尺則尺倘亦諸先生所頷而許之者乎特離索之時一隅之智識有限新理之日出無窮愚者一得寗能自信伏冀諸先生時錫南針以指迷路則尤憲政前途之幸福也已宣統元年十一月十四日戰級教授練習所全體聽講員答 
[提議改設地方自治公所事宜]  
　　總公程局議改地方自治公所已迭紀前報慈悉局董已於年會期内提議以改定制度將次實行局中章程内容均宜仿照蘇省自治公所切實辦理所有議董向僅三十三人現因城廂内外地方自治事宜日益增繁應將議董添設十餘人以便隨時酌議俟本年十二月開辦選舉時投筒推選至自治公所及東西南各區辦事各職員應由所中給予憑證書承執以重責任而符體例云 
[部飭詳造租界統計表]  
　　滬道蔡觀察札公共公廨寳讞員文云案奉部飭調查統計着將租界道里計共若于地皮已轉道契者若干教堂若干所敎士若干人以及旅居西人何國共有幾人並各項要件均須詳查列表卽日申覆寳讞員奉札後即飭幹役分别調查以憑詳報 
[飭查租界膏店]  
　　滬道蔡觀察札行公共公廨寳讞員文云准蘇省禁烟公所移以各屬烟館雖早禁絶而挑膏店仍前開設亟須清查具報以備覈核等因到道除分札各屬一體查報外合行札廨清查租界第四期禁閉烟館盡絶之期將届着將現存膏店幾家並店址牌號店主姓名以及每月銷膏若干造册申報以憑核轉寳讞員奉札後業已遵照辦理矣 
[盗匪夥刦傷人]  
　　前日深夜本邑法華鎭西廿八保七圖地方楊德盛沈裕廷家突被盗匪多人破扉直入刦去銀洋一百餘元並開放洋砲將該處更夫阿二轟傷眼目翌晨舁送仁濟醫院醫治現兩事主尚未報縣蓋恐差役藉端需索耳 
[體育館舉行大運動會三誌]  
　　昨日係體育館運動之第三日運動者中國體操學校徒手第一部啞鈴第二部鐵槓二分間體操美國式徒手棍棒第三部天地心懷帝鄉羣學會附屬小學啞鈴徒手鐵槓義務小學啞鈴八叚錦鐵槓震旦與南洋中學賽路（二百二十碼）第一震旦第二震旦第三南洋中學（千碼）第一震日第二南洋中學第三南洋中學到塲觀覽者較前日爲多即各校全體來者亦有七八起云 
[城内]  
　　縣令晉省○本縣田大令昨晨乘坐專車赴蘇謁見撫憲而禀要公 
　　女子可憐○一路一區巡長李炳災在陳市安橋見一女子在途啼哭遂即帶至局中昨經游巡官提訊該女子供稱姓張名桂芝年十八歳揚州人九歳時被父之姘婦帶至上海在四馬路小花園王姓所開之雉妓院爲傭今該婦另與胡姓姘識聞欲將女子賣於花烟館爲娼議定身價洋二百元因此逃進城内求請超豁判送普育堂擇配 
　　恐有弊混○法捕房中西包探前日到縣禀請派捕同至某處吊贓收發員以該探並無公文又無竊賊帶案碍難照准當塲回復 
　　誣良爲竊○住居王家弄之唐秉彛扭獲圖竊未成之印德基送至南區轉解一路巡局審訊唐供昨晚在墻門間内黑暗之處見印匿藏當塲拘獲解請訊辦印供並無犯過竊案今爲貧苦向唐借貸不應誣指圖竊判將印德基收押候查明再訊在案昨有印之親戚陳璋具禀到局稱印並無犯過竊盗之事且與唐秉彝向稱莫逆今爲窮苦借貸致遭誣指小的情願具保求恩俯允巡官准之 
　　人竊志短○篙笠橋崗巡邵禮隆於前日清晨查見吳宗范攜有橰被包薌鞋子等物上前船詰言語支呈及查看包内見有未曾做成之單棉鞋十二雙絨靴兩雙遂即帶至局内訊究吳供向爲鞋業現與住居竹素堂左近之朱三子合做生意前日由朱到寳善街德陞昌鞋子店領得此項鞋靴小的因虧欠甚多不能過去做私攜圖逃求宥判吳笞責二百板交保贓存案候飭傳朱三子到局質訊 
　　道批三則○馬文卿禀批此案已准商務總會查明紙廠屬實自應先行清理否則惟有拍賣歸償再以其餘攤還儲蓄存項全案方有收束業已詳奉瑞撫憲批准另檄飭遵仰上海縣查明辦理並諭該職商等知之馮槐卿禀批候與英總領事訂期會訊仰公共租界會審官傳諭遵照並將是案卷宗呈送核辦費竹林禀批仰公共租界會審官即行吊簿核案勸追以免藉延 
　　官事○浙江候補知府夏敬中川沙廳同知成安湖廣督轅文巡捕湖北補用同知馮遠翼武巡捕陸應藻昨均到道禀見 
[南市]  
　　負債纍纍○王家碼頭同義傘作前因虧欠各欵被控由工程局飭將扭案之作夥李阿炳押限交出主婦李董氏小主李品章再行訊追在案昨該業同順等各戶又赴局附控被欠各欵當奉傳訊飭令李阿炳陪阿各債主往點生財等物然後將店發封抵欠 
　　匯票紏葛○陳金波昨將甡泰小錢莊主胡蓮舫扭至工程局控稱胡將蕪湖萬康號匯來票銀六百兩用下到期不付求請追繳胡供此票因與萬康連號之聚泰號業已倒閉由該兩號具保之胡鐘波知照止付求鑒判陳自赴英廨請傳胡鏡波訊迨 
　　仍被尋獲○已閉海南春番菜館主章春榮負欠避匿前日由裕豐米行夥張子明將該館出店任阿孝扭至工程局控被欠米洋三十元六角即奉訊明限交館主在案昨由冰廠主武蘭芳將章尋獲扭案控追欠洋七十元奉飭留候訊核 
　　車夫被疑○朱寳康失竊金耳環鍍金表等物疑係已歇車夫黃再興所爲扭　南區解至工程局譸不承認判交朱帶出查緝 
[閘北]  
　　戒責巡士○四路三區逕士韋守義因不遵調區違背定章昨經德裁判提訊判先戒責二百下候禀明總辦請示核辦 
　　限期繳欵○洋鐵店主張方坤控承辦巡警局清潔所之黃金成虧欠鉛桶洋一百五十餘元一案昨經德裁判傳案覆訊判限七天繳洋如違押追 
　　妓女苦况○英界胡家宅三山會館某雉妓院妓女趙小紅因患虛腫不能接客前晚乘間逃至閘北陸家庄被剃髮匠王阿富秦阿根二人撞見騙令同往蘇州深夜在鐵路上行走由巡邏巡士查見一併拘入四路一區昨日審訊判小紅發棲流所留養醫治王責七百板拘留十天秦責五百板拘留五天 
　　竊賊狡賴○竊贓陸小弟楊秋濤張仁林王考山等夥竊某姓等數家衣服皮箱等物昨經巡警局德裁判覆訊仍狡賴不認判陸責二百板一併還押贓給各失主分别認領 
　　火警○十三日下午六點鐘虹口寳山路前務印書館印刷所中烘紙房因烘爐過熱失愼計焚去烘紙房兩間及各種紙料等約値銀八千餘兩 
 
 

Page 20

 
 
[新租界]  
　　捕廳驗屍○浦東人王茂生因田土案收押公共公廨日前患病送往棲流所醫治延至前日下午斃命由所董函致廨員飭保報驗昨日上午十一時上海縣田大令委捕廳趙少尉蒞所相驗委係病死因查無屍屬在滬即由該所給棺收殮 
[英租界]  
　　尚須停訊○前昨兩日係耶穌受難復生之紀念日循例停訊公堂二天昨日適逢星期復由西官照會公廨讞員於今日補停讞政一天 
　　小孩何來○山東路仁濟醫院門首前晚有一一二歳之女孩在彼啼哭當由該院飭人將該孩送至捕房轉送公廨交官媒留養候查 
　　幸未燎原○前晚二句餘鐘湖北路漢口路轉角中法藥房製造丸藥間内起火幸即救息祇焚燬零物數件 
　　蕩婦生涯○蕩婦張阿寳與姘夫王玉堂同居法租界東新橋堍同安小客棧内專以誘奸敲詐爲事前晚有無賴陳心生在法大馬路與張婦相遇該婦即誘陳至鼎興客棧内奸宿甫經入門張婦即稱人多不便旋至東新橋堍同安小客棧内囑陳解衣就寢仞則託故出外暗招姘夫王玉堂及王之同黨胡老九入房指陳拐匿其妻並被捲取衣飾陳情急披衣逃出該婦仍隨其後迨過東新橋至英租界松江路該婦將陳衣拖住王胡二人赶至將陳所穿泰西緞皮袍剥下與婦一同往法界逃逸陳即鳴捕窮追當將張婦追獲拘入老閘捕房由捕頭飭探葉長亭帶同張婦與陳往法租界協同法探至各客棧遍查王胡二人未獲仍將張婦帶回捕房飭送公廨發交官媒看管候訊 
　　冐名行騙○九江路寳順洋行西人昨囑游船夫張老大將銀刀义等物送至蘇州河游船内詎張至四川路附近被匪人冐充該洋人西崽將刀义等物悉數騙去迨返船查知即訴明該洋人投報捕房派探查緝 
　　跡近誑騙○山東路五十九號乾豐號股東殷朱二人日前向山西路鼎昌綢號内之綢客徐友根購辦杭緞十四疋計價洋七百元言定於昨日照付詎到期往取殷朱早已避匿徐即將店司周阿六扭控捕房勒限尋交 
　　並非圖詐○岳桂泉昨至捕房稱有林餘芳冐探圖詐請爲查究捕頭即飭包探徐阿華將林及林友黃德卿一併拘入經捕頭詢係錢債紏葛一併斥釋飭赴公堂俱控 
　　圖賴車資○某洋人前晚雇乘馬夫張寳芝之馬車因不給車資被張鳴捕將該洋人拘入捕房捕頭諭令給洋二元斥釋 
　　旋失旋得○洋人某甲昨在南京路山西路一帶遺失鈔票洋八十五元旋由包探張蘭葆與一百五十一號西探查獲原洋給予失主領回 
　　妓院失竊○西棋盤街長春堂么二妓院内前晚失竊銀帳鈎及女皮衣等物昨由龜奴薛小弟報知捕房飭探查緝 
　　棧夥行竊○福建路六百六十六號客棧主金紀堂昨至捕房報稱被棧夥唐瓊瑶毛子良串竊棉被三條捕頭即飭包探將毛唐兩人拘入押候解廨訊辦 
　　探目獲賊○探目李星福昨在福州路拘獲積竊華阿保解入捕房押候究懲 
　　又被拘拿○王文一前晚二點鐘在寗波路行走巡捕以其形跡可疑拘入捕房經捕頭飭探查明王係二次過犯遂飭押候究辦 
[美租界]  
　　洋兵酗酒○前晚有美國艦兵四名酩酊大醉雇坐陳阿其之轎式馬車行至西華得路該兵等忽在車内手舞足蹈任情胡閙擊碎車窗由陳喚捕帶入捕房飭償修費洋四元了事 
　　日人打店○甲乙丙三日人前晚同至百老匯路薛阿三麵館内食麵算帳時忽然衝突擊碎碗碟汞燈而逃旋被巡捕追獲拘入捕房押候解交日領事署訊辦 
　　勾引賭博○昨有王根生在途邀人賭博被捕查見拘送捕房押候解究 
　　船戶行竊○駁船戶張秀寳楊富郎陳金桂等串竊所載之花生被探查獲拘入捕房押候究辦 
　　請緝逃妻○西華得路任小華妻張氏前日背夫逃逸昨任投報捕房請緝捕頭准之 
[法租界]  
　　仍被兎脫○吳殷氏昨將江阿方扭至公廨控稱丈夫在漢口爲馬夫前代主人售去馬車得價洋三百餘元被張某吞没逃逸丈夫因此被控收押漢陽縣署前日婦人在途與張遇見當即扭住詎被江攔阻放脫請着交出訊之江堅執不認判江交保帮同找尋 
　　方始定讞○昌大質店夥李賡軒李琴軒陸瑞林通同舞弊吞用一萬六千餘金一案前日復由公堂將李等逮案定讞聶司馬商之西官判李等三人各押捕房二年以儆 
　　擇交宜愼○吳福生前與竊賊李福生爲伍被探一併拘獲解奉公堂判押候查出案兹經捕房查明吳雖無串竊實據必非善類故即禀奉聶司馬判令拍照驅农出境 
　　妓女擇配○某氏婦前扭烟妓江阿囡至捕房控告私逃等情經捕房解至公堂因原告迭次不到故未定斷前日又復解案江稱先在北京賣娼鴇母現仍在京此次被傭婦圖詐不遂揑詞誣控務求恩典超豁聶司馬商之顧别領事判發堂擇配 
　　飽受虛驚○　日哄傳寳昌路一百四十六門牌起火捕房聞報立即告知救火會員各駕皮帶龍迅駛往救迨至該處絶無影響且查該號係是全屋故遂折回 
通俗談（東）（吳） 
　　英法兩界之烟間本届西歷年終報一律閉盡矣所餘著惟挑膏店耳 
　　今日上海道已有調查租界膏店之公事竊謂不如逕商西官每年限閉若干家每家限挑若干膏之爲愈也 
　　然而内地膏店必先籌一取締之法 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[度支部議覆浙撫奏新設巡警勸業二道應支廉俸公費曁設立公所等費摺]  
　　奏爲遵旨議奏恭摺仰祈聖鑒事浙江巡撫增韞奏浙江省新設巡警勸業二道酌擬應支俸廉役食公費曁設立公所應需額支活支等項銀兩一摺宣統元年九月十一日奉硃批度支部議奏欽此欽遵由内閣抄出到部查原奏内稱新設巡警勸業二道官缺應支俸公養廉科員薪水均爲辦公之需浙江省無裁改成案可循惟有參酌例章並仿他省成案辦理巡警勸業兩道秩四品照例歳支額俸各銀一百五兩共銀二百一十兩請於各屬所扣曠俸項下扣減核實支銷養廉一項仿照杭巡首道之例每年各支養廉銀三千五百兩並請援照鄂贛兩省成案每年各支公費銀一萬兩巡警道出巡費自不能省請照部定勸業道調查之數每年支給巡費銀二千兩均不加閏其役食一項鄂贛多寡懸殊浙江省杭巡道衙門役食坐編嘉省海鹽二縣常年額銀二百三十四兩閏年額銀二百五十三兩五錢按名核計各祇六兩尚須扣减本屬過菲今巡警勸業兩道新設衙門事同創造一切均須改良不宜仍循舊時名額兹擬比照杭巡道役食之額量加一倍常年各支銀四百六十八兩閏年各支銀五百零七兩由該衙門自定名額詳募充咨立案以上各項除額俸外常年共銀二萬九千九百三十六兩閏年三萬一十四兩均請於地丁項下作下開支養廉役食循章扣减公費巡費並免扣平以資辦公他如改設警務勸業兩公所現設各科二員額支薪水及每年活支房租雜用等項核實預計警務公所每年需銀四萬一千六百二十二兩五錢七分二釐五毫勸痞公所每年需銀二萬六千四百七十二兩其中額支薪水工食遇閏照加至警務所需向有之調查費已改爲視察員常年臨事特别考驗等事之用列入額欵之内勸業奏定調查費部欵未領以前暫歸活支項下開列統計兩公所每年額支活支調查等費常年共需銀六萬八千九十四兩五錢七分二釐五毫此爲有定之額亦擬請在於司庫地丁項下照數支給按年由巡警勸業兩道徑行報告另造清册附入地丁案内奏銷開辦經費在所必需警務公所開辦費經巡警道楊士燮於裁撤警務處移交有項内動用不另請欵勸業公所租屋開辦裁併農工商礦局時雖有移交各項存欵洋二千六百五十元零只足備工藝傳習所農事試驗塲農工研究會等項月支經勸業道董元亮詳經奴才批飭藩司另撥洋四千元以爲賃屋押租開辦之用亦請作正開銷此外舉辦警察各項用項向以保甲經費改撥現正改良辦法推廣警政設立學堂造就人才創辦水巡嚴緝匪類與夫提倡實業已設試驗陳列研究各塲所用項時有更張未能據爲定額應請仍由釐餉項下各歸各案實用實銷免與公所支欵索混統計巡警勸業兩道除額俸别歸缺俸項下列銷所有養廉公費巡費役食以及公所科員薪水額支活支等項每年共需銀九萬八千三十餘兩一時無所出暫請在地丁項下作正開銷將來修建衙署應俟擇定基址估有確數應動何欵再行籌撥等語臣部查各省巡警勸業二道之新設者先有安徽山東陜西湖南湖北廣東雲南貴州四川江西等省開支俸廉公費役食等項有由裁缺騰出之欵撥用有由司庫動支作正開銷均經各該省督撫先後奏明經臣部咨覆遵行各在案今浙江省新設巡警勸業二道開支俸廉公費巡費四項係在司庫地丁項下動支核其數目尚屬酼中應准暫照所擬辦理仍俟各省報齊再由臣部擬定劃一數目通行各省以歸一律再奏稱開支養廉旣係比照杭巡道例數開支役食一項亦應按照杭巡道例定名額支給所請役食量加一倍之處應毋鄌議至警務勸業兩公所現設科員額支薪水活支房租雜用等項綜計常年共需銀六萬八千餘兩查外省庫儲多係支絀雖新政緊要用欵亦須撙節此項常年經費應由該撫通盤籌畫覈實開支現設科員每員月支薪水若干兩以及應用各欵如何酌定原奏均未聲叙應令專案聲覆報部以憑稽考又原奏謂勸業道調查費未領部欵以前暫歸活支一節查此項銀兩前經郵傳農工商二部擬定章程按照省分大小酌給津貼每年不逾二千兩之數如再不數由本省籌撥等因今該撫旣請暫歸活支應俟部欵撥完卽行裁撤以符原案統計所支各欵擬准照支其常年經費應請旨飭下浙江巡撫再行核實酌定按年造具詳細表册送部覈銷所有臣等遵議緣由理合恭摺具陳伏乞皇上聖鑒謹奏宣統元年十月十八日奉旨依議欽此 
專件 
[汕頭現勢調查]  
　　粤之潮嘉惠三州府東接閩之汀漳北鄰贛郡西通韶廣東南臨臺灣海面地面極廣人口可五六百萬羣山相連而無峻絶突起之峯巒地勢實平坦韓江之源遠在閩境貫穿其地經汕頭之東注於海揭陽江經揭陽普陽各縣由汕頭西北而歸海東江遠自惠州流入歸善河源龍川諸縣之域是以水運便利帆檣無數而韓江水量獨大沿江城市殷阜田疇膏沃汕頭之所以爲汕頭者實以此江爲之基本也 
　　汕頭市衢在口之北岸韓江支流由此下注沿岸土地大概平坦其南岸爲角石岬沿海闢路英領事館各洋行及各西人住宅在焉市衢與角石岬之間兩岸相距三里許潮大之際水深二十五尺至四十尺七八千噸之船舶可以自由停駛海口有碼嶼及他小島島設燈塔凡夜間進口者則視此爲標準汕頭之西一灣甚大而水淺不容大舶要之實天然之良港也 
　　汕頭天氣亦甚宜入一歳之間可分春夏二季自十一月至四月爲春委温度昇降於華氏五十五度七十度之間三月下旬迄五六月之交爲雨期六月至十月爲夏季於時則署熱薰灼普通在華氏九十度以上 
　　據中國稅關統計汕頭人口約六萬其職業以農商爲多漁業略遜其勞動於工業間者爲數極稀蓋其工業幼稚而土田則肥美一經鋤犁無不豐收故人爭趨於農業也漁人以澄海海陽惠來諸縣爲最多至於礦業除嘉應州一隅之外不可復得矣 
　　當光緒二十八年資本二百萬圓之鐵路公司始經營潮油鐵路光緒三 
 
 

Page 27

 
 
十年行開車式昨年又展至意溪自此路告成韓江上下之貨半由陸運意溪實閩贛及粤省東部水路之咽喉自展拓此線以來客貨運輸愈形便益惟釐稅亦因之日益繁重除沿路特設之釐金局外更有布政使所設之貨捐局潮州府所設之府捐局今之貨物大半仍改用水運矣 
　　福建汀州府境及粤之平遠鎭平興寗長樂各縣境所發之無數支流滙湊澎湃而成韓江自嘉應州以下流域七百四十里由汕頭至石脚基四百里間江身廣闊石脚基至峯市一叚水旣狹窄觸處巖石突起十里之間客皆登岸而行峯市上溯至汀州河床傾斜凹凸兩岸巉嶮灘流湍急汀州以上較爲平闊惟水勢又淺行船不能重載 
　　集於潮州𨻧隍之材木咸自汀州附近順流而下即從汀州編筏至峯市而解至石脚基再編筏下流蓋以汀峯之間水量減時木筏過重不便流駛也 
　　韓江自潮府而南别爲三派曰西溪東溪北溪亦名西江東江北江西江自菴埠附近與東北二江分流自汕頭西北入海東江自潮府南二十餘里分爲二派其一與西江本流相合其一自澄海東北入海北江在東江之東北其流域最小然沿岸村落羅布帆檣日密自漳林之南入海菴埠人口十五萬最稱繁盛有製紙工廠機器工廠等要之韓江揭陽江及東江三路實汕頭入内地三大水線此外若饒平縣之黃岡溪貫穿饒平至黃岡入海孚山之温泉在其流域潮陽縣之峽江導源普寗流注海門灣其河口之和平産烟草苧蔴和平之西北峽山産水靛峽山西北之貴嶼産蕃薯惠來縣之三江陸豐縣之螺溪皆非大水然資灌溉而利運輸亦未可忽視者焉 
　　沿海一帶居民大都以漁業爲生從事農業者不過十分之三耳其漁船之大者往往出海百餘里或網或釣與日本漁具大抵相類漁獲之物由魚行展轉販賣其鹽漬及晒乾者販路甚廣非但供給本土之需而已每年所獲約及十萬但内外但魚之種類不多亦無絶大者（未完） 
小說 
[社會小說自由女（四十二）]  
　　第十二回聯眷屬喜賦小星詩結全書詮釋自由女　 
　　且說柳大老爺接了他夫人的一封來信。直氣得口中吐血。頭暈眼花。一時軟癱在椅子上。動　不得。正在這個時候。他家人提著一壺茶。走進房來。見了柳大老爺這般模様。便嚇慌了連忙跑到許星彩那邊房内。和他說了。請他過來。許星彩聽了。也吃了一驚。連忙走過來看時。只見柳大老爺面如土色。直撅撅的坐在椅子上。地下吐著一口鮮血。許星彩摸不著頭腦。急忙問他爲什麽這般様兒。柳大老爺停了良久。方才回過一口氣來。把手中的信。望棹子上一丢。口中說道。這個賤人。竟敢這般大膽。寫出這様的信來。許星彩聽了。知道是他夫人的信。不由的伸手過去。取過那封信來。看了一看。明知是這位柳太太有心和他丈夫尋開心的。心上甚是好笑。却又不敢笑出來。又不便提起他夫人逃走的事。只得淡淡的勸慰一番。把些閑話極力的和他排解。坐不多時。許星彩忽然看見自已的家人。在門外探頭探腦的張望。却又不走進來。許星彩便叫他進來。問有什麽事情。那家人走進來。在許星彩耳朶旁邊。低低的說了幾句。許星彩不覺也吃一驚。趕緊辭了柳作圭。回到自家房裡。只見伍閨英怒容滿面的。立在那裡。見了許星彩進來。便迎上前來。高聲說道。我一連。給了你三封信。你怎麽回信都不給一封。我不過托你這様一點兒小小的事情。你尚且要這般模様。要是再大些兒的事。那便怎麽様呢。許星彩聽了。也說不出什麽别的話兒。只縐著眉頭道。這裡是關防衙門。你一個女子。怎麽好跑進來。回來給老帥知道了。那還了得。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
