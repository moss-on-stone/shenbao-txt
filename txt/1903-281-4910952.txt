# 1903 - 281 - 4910952

 

Page 1

 
 
[大本鉛印康熙字典出售] [  圖書集成局啓]  
　　康熙字典一書爲者求字音字義者不可不備之善本惜本版卷帙繁重不便携帶石印字跡過小又費自力閲者憾焉兹本局特用　　鉛字　印校讎縝密髮憾無遺每部定價洋銀三元卽日出售賜順者請向申報館申昌書室購取可也此佈 
[  重印十三經注疏五經備旨○十七史商摧出售] [  點石齋啓]  
　　自來詁經解經之説莫詳于十三經注疏一書其次若五經備旨則疏解五經語意雖各樹一幟而其闈發精義類皆詳盡無精本齋前將此二　讐校精詳悉心石印以惠士林海内風行早已不脛而走兹更用頭等潔白連史紙印成計十三經註疏裝釘三十二厚本每部定價洋銀六元五經備　每部定價洋銀七角○十七史商榷一書爲王西莊先生所輯議論超卓考据鮮明論世知人折衷至當有志史學者不可不加意講求兹亦用頭等潔白連史紙印成每部定價洋銀五角卽日出售 
[説士]  
　　盈天下皆士也而實未嘗有士夫士至今日可謂多矣舍農工商賈師巫星卜娼優隷卒客作傭工之外幾於無地而無士無人而非士故凡師者幕者吏者醫者役役而求功名者營營而謀温飽者叩以業舉詡詡然曰士也士也而彼侈然自命爲新黨翹然自異於迂儒者或談革命或議滅清或主平權或願流血或箸新書而誇人以團體或創新報而導人使合羣亦無一而不異於齊民卽無一而不稱爲士嗟乎干之類若是之不一士之數若是其繁且多而猶曰天下　士天下無士天下果無士乎哉雖然僕則以爲實未嘗有士也夫所謂士者上之具攬轡澄清之志時時憂國愛民次之養氣讀書徐圖出身加民以酬坐言起行之素志卽等而下之亦必硜硜自守孝弟忠信人無間言而後不失士之經常　後克副士之名譽試問今之師者幕者吏者醫者役役而求功名營營而謀温飽以及侈然自命爲新黨翹然自異於　儒者果有一於此乎而士竟若此之易言乎我觀於今届江南鄉試第三塲因二百文月餅肉蛋錢而紛紛至至公堂前滋閙一事不禁爲士人慨而亦未嘗不爲士人病焉夫月餅肉蛋錢固出自公中應試士人所應得者也而受卷官竟設心乾没不給分文在今之爲官者上焉者盜竊國柄威福自專下焉者朘削民脂金貲坐擁彼　堂相國富　數千萬金卽一命之榮亦無一不家豐足而人快樂區區二百文之細彼直視之如土芥何足介懷有圖乾没及此者必其平日尙未得盜竊國柄亦無從朘削民脂始圖得蠅頭以肥私槖可想而知爲士子者大度爲懷聽其乾没也可卽向之婉索也亦未嘗不可至官見其老且憊而以冷語刺之則不妨禀之提調達之監臨以一明其曲直乃必聚衆鼓譟擁入至公堂萬口譁囂無理取閙迨監臨將受卷官申斥而猶堅不散歸直至許以　頂許以糾參始唯唯而退嘻是亦不可以已乎何輕浮澡妄若此也我恐開事已　　未必　官未必　惟記過一次以爲　責之地徒使官塲議論謂應試士子乃不若農工商賈師巫星卜娼優隷卒客作傭工之類尙能安靜無譁庸詎非士之有以自取哉若夫號軍一役本爲伺　士子而設乃每塲勒索士子如虎如狼此種情形固不自今日始矣詰以故則曰我倩小人曷敢肆無忌憚以手指身上　牌號褂曰我儕得此非銀蚨三翼不可試問不遠千百里來此餐風吸露飽受艱辛將求財乎抑甘爲餓殍乎不求公等賞喜錢恐不特貲本無由取償且將作他鄉之餒鬼也噫辛苦至號軍可謂極矣卑賤至號軍可謂甚矣彼公然當供給所總辦委員司事者非道府大員亦佐貳雜職之類奈何剥削至此坐使士子苦受號軍之累以致公憤難平哉雖然今江南鄉試監臨江蘇巡撫恩藝棠大中丞亦誠狡變之極矣當多士訴請嚴究供給所人員之際許以旣往不咎下科自當澈底澄清嘻無論下科輪應皖撫監臨中丞固可置身事外且事隔三載旌節亦度已量移誰得而泥首戟門復申前説奈何多士夢夢竟當塲受其所紿咸默默無言而退一任供給所總辦委員司事上自道府下逮佐貳雜職白白享受數千千腰牌號褂之價得以安穏無虞耶抑彼維新黨中人動曰合羣曰團體每有不軌之舉動輙一唱百和遠近樂從今多士之閙至公堂一霎聚至數千人其體可謂團矣其羣可謂合矣而徒是膠膠擾擾鼎沸聲喧反不如談革命講滅清主平權願流血之　猶得結隊成羣自誇豪俠此我所以爲爲士者慨而亦爲爲士者病乎要而言之今之爲官者其貪饕無饜之情形久已彰彰在人耳目僅乾没闈中人各二百文月餅肉蛋之價特此中之雛耳烏足責我之謂盈天下皆士而實未嘗有士者蓋甚願士之高自位置而不徒爲師爲幕爲吏爲醫或役役而求功名或營營而謀温飽也若夫是日閙至公堂僅入闈取應之數千百人耳烏得以概天下士 
[本館接奉電音]  
　　昨日午前九下鐘越二刻時京師飛電傳來旨五道上諭一道謹敬譯登○八月二十三日内閣抄奉旨右翼前鋒統領著恩燾補授欽此同日奉旨松鶴著調補廂藍旗滿洲副都統所遺廂紅旗蒙古副都統著塔克什納補授欽此同日奉旨伊立布著調補正白旗護軍統領所遺廂紅旗護軍統領著志鈞補授欽此同日奉旨左翼監督著兠欽去欽此同日奉旨左翼總兵著景澧調補溥秀著補授右翼總兵欽此同日奉上諭工部右侍郎著溥　補授其所署之理藩院左侍郎著莊山署理欽此 
[電傳宫門抄]  
　　昨日午前九下鐘越二刻時京師友人專電告知本館云八月二十三日皇上召見軍機大臣及李紱藻 
[三續中美商約]  
　　第十四欵耶穌天主兩等基督教宗旨原爲勸人行善凡欲人施諸已者亦必如是應於人所有安分習敎傳教人民均不得因奉教之故致受欺侮凌虐無論華美人民凡有遵照教規安分守教傳教者毋得因此致被騷擾華民自願奉基督教毫無限止惟入教與未入教之華民均係中國子民自應一體遵守中國律例敬重官長和翕相處凡入教者於未入教之前或入教之後如有犯法不得因身已入教遂免追究凡華民應納各項例定捐税入教者亦不得免納惟抽捐爲酬神賽會等舉起見而與基督教相違背者不得向入教之民抽取教士不得干預 
 
 

Page 2

 
 
中國官員治理華民之權中國官員亦不得歧視入教者須照律秉公辦理使兩國人民相安度日美國教會准在中國各處程賃及永租房屋地基作爲教會公産以備傳教之用俟地方官查明地契妥當蓋印後該教干方能自行建造合宜房屋以行善事第十五欵中國政府深欲整頓本國律例以期與各西國律例攺同一律美國允願盡力恊助以成此舉一俟查悉中國律例情形及其審斷之法並一切相關事宜皆臻妥善美國卽允棄其治外法權第十六欵美國兹允中國禁止莫啡啞及將莫啡亞刺入肌膚之各釬進口除爲醫治所必需者於進口時照則納税外應遵中國爲防有不因醫治使用起見所自定專章辦理不在禁律此外無論由何國何地運來者均應一律禁止毫無歧視中國亦允禁止國内鋪户製煉莫啡啞或製造此項之針以杜隠患第十七欵中美兩國彼此訂明兩國所立各約章如於一千九百年正月一號尙行者現仍施行至其爲現立之約或中美兩國别立之約所更攺者不在此列現訂之條約須施行十年自換約之日起直行至下文所載增修攺定之日爲止兩國又訂明或中國或美國在十年限期未滿以前均可遵照現約所載之税則及各欵修攺倘十年期滿之前尙未照約修攺則由該十年限期已滿之日起算續行十年以後均照此限辦理現訂之條約及附件三件其漢交英文均經詳細校對惟嗣後如有文詞辯論之處應以英文作爲正義本約及附件三件畫押後須按照中美兩國之制度恭候御筆批准在於美京華盛頓城於一年限内會晤互換以昭信守　本約立定由兩國特派大臣在中國江蘇省之上海將本約漢文英文各二分畫押蓋印大清國欽差大臣大美國欽差大臣光緒二十九年八月十八日西歴一千九百三年十月八日訂附件第一現因按照條約美國人民業已不准作鴉片之贸易是以本約未提徵抽鴉片税捐之事又因鹽斤係中國政府專辦之事是以本約亦未提徵抽鹽斤税捐之事但彼此屢次辯論熟商訂明在内地徵抽鴉片鹽斤税捐之事及保全税捐防範走漏之法均任由中國政府自行辦理便不得與本約第四欵所載别項貨物轉運時不得阻滯各節有所妨碍附件第二中美兩國兹修訂通商條約第四欵内載明所留通商口岸之常關應由中國政府設立分關以保中國各該關之税餉至其與總關相距合情理之遠近分口必須該各口岸之新關華洋官員以爲徵收該口岸進出贸易貨税所必需方可設立所有此項分口及總關須照一千九百一年和約所載辦法由新關管理附件第三本約第五欵所載進口貨之税則爲本約之附表現彼此聲明其附表卽指中美所派大臣議定之税則係照一千九百一年九月七號和議大綱已於一千九百二年九月六號美國大臣中國大臣上海所簽押者 
[俄兵東下]  
　　英京倫敦來電云日前俄皇明降諭旨飭將某營陸軍移往關東駐紥意者俄國擬設之西伯利亞防軍隊刻已將次告厥成功乎 
[俄使要求]  
　　香港循環日報云傳聞俄國駐京使臣雷薩爾君近復要求西比利亞俄貨免予榷税及營口剏設騐疫局兩事持之甚急華政府尙未應允俄使又時時以撤兵之事相挾制未悉政府若何對付耳 
[奏參商部]  
　　香港循環日報云近聞王侍御乃徵封章參新奉諭旨增設之商務部大致謂中國商務毫無頭緒若不先行保護商人權利驟設商部不過分辦外務部事務而每年必費至若干萬金當此國庫支絀之時復增此無益之舉調劑幾輩在部大員　諸商人開設行鋪旣無貨物安有生涯有不虧累倒閉者乎昔榮相在時曾力持不必添設商務部之議蓋其所見亦然也奉旨交商部議奏部中諸堂官礙難聲覆擬請旨交六部九卿會議云 
[藏患宜防]  
　　重慶訪事友人云西藏巴塘一帶地方事宜向由土司主政近日喇嘛忽起而爭奪相持不下幾釀兵端駐藏大臣有夢琴星使以彼處久爲英俄二國所垂涎若先肇亂機未免授人以隙爰會商蜀中大憲擬募精壯十營委已革提督丁鴻臣軍門督帶前往紥駐竭力防維 
[法防匪竄]  
　　香港循環日報云日前署兩廣總督岑雲卿制軍致電京師政府内開據法國駐粤領事官函稱現已由法添派巡勇駐守南關一帶嚴防流匪外竄所有境内各匪雖其蹝飄忽然已勢甚窮蹙業派各營扼要駐紥刻因粤東官紳疉次電催回粤督理各項事宜擬帶安勇東回俾資彈壓 
[滇軍助剿]  
　　香港循環日報云聞貴州大吏委岑總戎有富統帶滇軍數營馳赴廣西助剿日前已行抵粤東將來擬分布各要隘聯絡鄭蘇龕京卿所統鄭軍八營以防游勇竄擾云 
[牝賊横行]  
　　柳州友人來函云廣西融縣所屬石朗灘有土匪五百餘名盤踞其間上月十一二日迭與鄉團開仗傷斃團丁數名二十四五等日上憲連接融縣長安埠警報數次探得土游各匪糾約三四千餘内有女賊二百餘口跳刀拍張尤爲精悍由東蘭河池等處至小長安拜盟祭旗揚言先攻融縣後襲大長安蓋大長安乃烟木各商薈萃之區精華所聚久已垂涎也柳河護商局憲聞之眷念桑梓之情立調廣勝軍若干名督以某營官前往援救 
[招匪被傷]  
　　柳州友人來函云本月初旬某日廣西　容縣知縣胡大令親往中渡地方招安匪首王中珪中途被匪黨百餘名截擊槍傷輿夫一名親兵數名令君幸免於難然已險矣 
[禁運銅圓]  
　　聞之東粤友人云前日廣東督撫憲接准兩江總督來文内開據上海關道詳稱轉據廣東職商袁啓材禀請集貲來粤採購銅圓一千萬枚分起運滬接濟批准由道給照咨請轉飭騐放前來等因兩院憲以粤省銅圓除供解部庫及營餉口糧外行之省城尙廣不敷周轉斷難接濟鄰省且前因奸商購運出口牽動市情百物騰貴業已嚴禁在案該商籍隷廣東豈不知本省錢荒乃竟敢巧於嘗試特先行電覆并會咨沿海各督撫分劄各關税務司嚴密稽查不准出口隨復札行司局申明舊章出示曉諭 
[緝私有效]  
　　揚州訪事人云近年兩淮各岸銷數疲滯異常上年僅銷四分之三尤爲從來所未有當升任廣東藩司程雨亭方伯綰運篆時禀商署理兩江總督兼鹽政大臣張香濤宫保請裁沙漫洲所設巡船而用小輪船巡緝長江上下游復派登瀛洲兵輪船駐紥焦山口門遥爲控制近日蒯禮卿觀察接辦是差見銷路日漸暢旺因於日前命駕來揚會商運司恩新甫都轉並邀集某大商擬設法提前運售 
[軍節親臨]  
　　浙江台州府屬甯海縣境距城二十里許之大利地方著名惡棍王錫同糾黨閙教戕害天主教民胡某等二十餘人已見昨報兹接寗波訪事人續函知當日浙江提督吕道生軍門委周參戎友信督帶勇丁數哨前往彈壓反爲若輩所窘急遣人馳禀軍門并請添調勇丁以資臂助軍門勃然大怒立卽督帶勇丁若干名親往鎭懾未知若輩果能畏威懷德漸息風波否 
 
 

Page 3

 
 
[拳匪伏法]  
　　重慶訪事人云前者四川大足縣匪人鄧宗瑀勾結一老嫗一幼女在僻靜處傳習義和拳術地保惡其妖言惑衆上前驅逐反被所傷嗣經縣差拿獲解經縣宰某大令訊明押解重慶府署府尊張太守勘訊屬實詳奉上憲批飭就地正法嫗與女發還原縣嚴行管束以靖亂萌至七月初一日巴縣霍大令接奉臬轅轉行刑部釘封文著將所獲拳匪楊佑之斬决等因遵卽飭差由獄提案騐明面貌箕斗喝令如法捆绑押赴市曹斬首梟示聞楊亦大足縣鄧匪之羽黨云 
[各回本任]  
　　杭州訪事人云浙江巡撫聶仲芳中丞擇吉本月十八日辰刻受篆後隨札飭護理巡撫本任藩司翁筱山方伯及署藩司本任杭嘉湖道崔磐石觀察署巡道正任杭州府知府宗子材太守各回任所崔觀察卽於是日申刻接受巡道關防太守則涓吉十九日辰刻接受杭州府篆惟方伯於十八日出闈後試事尙多末了閲日仍復入闈受篆之期大約須遲數日矣 
[浙闈五誌]  
　　杭州訪事人云本届浙江鄉試三場告竣後由彌封所解入内簾之卷祗七千八百五十六本當首場時入闈者多至八千七百數十人卽合計三場被貼之卷亦共不過二百數本蓋餘皆因病不到并聞奉化有閙教之案甬東諸生頗有不願終場急於回里者是以卷數益覺寥寥也監臨翁筱山中丞因新任巡撫聶促芳中丞於本月十八日蒞杭急欲交卸篆務爰飭書吏赶緊將首場試卷速送内簾以故十五日一律彌封告竣十六日辰刻卽掃數解清當二場點名時平湖縣學某生之卷被書吏夾入他卷中經人接去及某生至索卷不得查對册籍並未被貼迭飭書吏悉心尋覓終無著落因禀請監臨翁中丞核示中丞諭俟點畢細查及至封門仍未尋獲不得已由提調另給一卷以便入場迨放牌後此卷已有人呈繳受卷官見係曳白照例呈貼某生至此又不能入三場因向監臨申訴前由中丞飭受卷所查知前後情形遂仍補給三場之卷 
[節烈可風]  
　　紹興訪事人云會稽陳生年方弱冠夙負文名前娶李氏女爲妻伉儷甚篤近被二豎所崇醫藥罔效遽爾召赴修文氏痛不欲生背人吞金以殉刻已由族人具禀請旌以彰節烈誠足爲當世風已 
[鄂省官塲紀事]  
　　漢口訪事人云湖北候補縣許鑫齋大令歴辦堤工頗著勤勞上憲深爲嘉許現已奏補漢陽縣缺大約花封榮綰卽在指顧間矣○邇聞官場中人傳述現署湖北臬司斷濓溪廉訪已已上憲奏補漢黄德兵備道兼江漢關監督是否確實未得而知也 
[漢上題襟]  
　　漢口訪事人云往來滬漢之萃利華利二輪船向爲麥邊洋行之産邇來船主無志於此特將此二船及各口岸躉船貨棧一併售與日本郵船株式會社目下二船已攺懸日本徽章矣○日前日本郵船株式會社派令甲乙二日人由漢口至湘省查勘水路以便行駛輪船事畢卽於本月十一日返滬一俟布置妥貼卽須購備輪船專駛湘漢兩埠矣 
[獵秋草]  
　　松江訪事人云上月某日有婁縣所轄洒涇鎭人某甲至白龍潭萬歲亭前某竹行墻下捕蟋蟀竹行中人見其蹲伏於地疑爲穿窬之輩恃其膂力扭住兇毆鄰近某棺木鋪夥及某店主從而和之拳下如雨致甲立時殞命屍屬聞訃而至控經婁縣屈吉士大令親臨察騐仵役唱報實係毆傷致命飭吏塡明屍格將兇犯帶回研訊之餘惟竹行中人直認不諱因命釘鐐收禁○華亭縣北鄉莘莊鎭人李石生戳斃勇父徐仲賢一案報經縣主陳仲陶大令拘獲授刃之李阿蘭收禁獄中而石主迄未弋獲近日彼處地保續獲石生之黨張阿金一名解由大令訊明押候定讞 
[催發存單]  
　　本邑各號商貨物在江海關報税後遵章投蘇松太兵備道轅請換存單以便載運出口蓋以道憲兼任江海關監督故也近來磧至數日之久尙未給發存單各號商遂紛紛投江海關禀請税務司好博遜君據情照會道憲袁海觀觀察觀察立卽嚴催瘚上書　赶緊繕發如違定予究懲 
[請催部照]  
　　光緒二十四年江蘇淮徐海各屬洪水爲災上憲奏准札委松海防同知劉乙笙司馬設局創辦振捐當時報捐各項職銜者甚衆後因拳匪肇亂部册遺失至今尙無部照頒來各捐生屢向司馬續催司馬以督署當有底册可查爰禀請兩江督憲魏午帥　錄送部請發部照以免各捐生觀望懷疑 
[未便减捐]  
　　日前張聚壽沙船由關東裝油豆抵陸家嘴突遭風浪致船受傷所裝之貨大半潮濕不堪旣而籌餉貨捐局總辦揭述亭太守派人向收落地捐耆民彭友林具禀籲求酌减太守批飭按照江海大關章程按五成輸捐以示體恤不意彭仍不遵照續求减捐昨日太守批示曰前據該商具禀業經批飭按照大關减五成報捐係屬格外體恤起見曾經大關知會按五成照豆油五百簍元荳三百石實數完納本局事同一律應照大關之數報捐豈容再事求免殊屬非是著卽遵照赶緊如數來局完捐毋再妄生枝節希冀减免切切此批 
[讞員受篆]  
　　新委上海英美等國公共租界公廨讞員鄧鳴謙司馬捧檄蒞滬定於本月二十四日受篆等因已紀前報昨日黎明時廨中執事人役預備全副儀仗至錫金公所碼頭伺候鐘鳴七點二刻司馬公服登輿蒞廨先行拜門之禮然後入内小憇未幾前讞員孫建臣直刺飭丁將鈐記齎送大堂司馬拜而後受旋升坐公案受各書差叩賀事畢退堂卽照會各國駐滬總領事轉飭各捕房定於二十五日將各案解堂訊斷至　刻命駕詣道轅謁見蘇松太兵備道袁海觀觀察禀知任事直刺亦詣轅禀知交卸 
[醋海興戎]  
　　法界小東門外戲館街六十七號門牌花烟館中有烟妓名銀寶者向爲南市甲乙二人所眷前晚忽醋海興波相持不下甲突掣利刃欲得銀寶而甘心不意倉猝中悮將烟妓三寶連戳三下旋經龜奴舁送捕房捕頭騐明令人轉送仁濟醫館醫治一面遣包探嚴拿兇手務獲送懲 
[名論不磨]  
　　本月二十五日卽禮拜四晚上八句鐘時尙賢堂總辦李佳白先生仍在六馬路格致書院續講咸豐同治年痱中外條約欲知先朝外交之道者盍一聆妙論藉爲窮源竟委之資乎 
[美界火警]  
　　前日將晚五點二刻時虹口西華德路提籃橋左近隆慶里某姓所居門樓上忽然火起旋經救火會西人救熄計焚去　樓一間鄰佑並未延燒尙稱幸事 
[上海官塲紀事]  
　　本邑浦東保甲總巡謝岳松明府偶沾清恙特於日前遣丁投蘇松太兵備道轅禀請道憲袁海觀觀察給假數日以資調攝兹已喜占勿藥因卽詣轅銷假視事如常○昨日新任英美租界讞員鄧鳴謙司馬命駕至南市馬路工程局拜會總辦翁子文太守太守飭丁擋駕司馬旋復詣籌餉貨捐局投刺 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示期考優]  
　　杭州訪事人云浙江提督學政張燮鈞大宗師調考癸卯科優貢示期本月二十二日頭場二十四日二場各屬應試諸生先期由學備卷造册呈送杭州府署彚齊加蓋印信限於二十日由府呈送貢院 
[杭學招考]  
　　杭州訪事人云杭州府屬中學堂額收肄業生一百名其中外籍二十名本籍八十名現届甄别之期由杭州府出示招考嗣因外籍人數較多故擬專收本籍凡身家清白年在十五歲以上二十歲以下素無習染者准其邀請的實保人赴堂報名塡明證據及三代年貌籍貫限八月二十五日截止九月初五日傳考 
[捐地留名]  
　　漢口訪事人云漢上各國租界至仁濟醫院左近爲止界外房屋均係華民之産内有地若干畝係法蘭西銀行買辦劉鑫生所購近以工部局董推廣租界所需地畝陸續給价購歸劉遂願將已産捐築馬路不索价銀局董嘉之卽將續闢之界名之曰鑫生街以誌不朽目下已將次動工矣 
[剪徑何多]  
　　蘇州訪事人云省垣自舉行警察以來仍有匪徒沿途攫物明目張膽顧忌毫無本月某日上燈時有傅老三者行至養育巷中瓣蓮巷口突被甲乙二匪按倒於地攫取金約指一枚及洋銀四元七角訴諸警勇置若罔聞乃懊喪而返嘻異已 
[月湖秋浪]  
　　甯波訪事人云甯屬牙帖捐前經總局憲攺歸各卡局代收近日省中大憲以此事尙須斟酌諭令暫緩攺章○本月某日某船户由某商雇令駛往紹興行至西江迤西時已傍晚突來匪徒數輩口　異鄉音躍入船中意圖劫掠舟子大聲呼救其人卽略取衣服狂奔舟子恐復尋仇連夜揚帆而去 
[皖上瑣言]  
　　安慶訪事人云新任安徽巡撫誠果泉大中丞自本月初六日接篆後越日詣社稷壇拈香在官廳小憩時頂楅忽然壓覆以致杯茗悉墮於地屬吏驚惶失色咸懍然恐干不測之威中丞大度爲懷不予深究○前任安徽巡撫調補浙江巡撫聶仲芳大中丞自本月初六日交卸後定於初八日由皖起節所携行李由巡捕官湯某向澄清水師營是哨弁商調勇丁挑運時值夜深哨弁不在師船舵工將夢驚回惡聲相向事聞於懷寗縣主某大令立提夫頭某甲責令覓雇夫連夜運送官舫次日司道會議傳某哨弁至轅申斥并將舵笞責管帶官則記過一次以示薄懲 
[上海縣署瑣案]  
　　西門内石皮弄口福泰銀樓於本月十七日被賊竊骈衣飾洋銀所值甚巨至十九日有寄居靜修菴之朱義雲者在左近隙地拾得首飾箱一口意欲携之回去適爲朱福康所見攔阻索分正爭論間不虞爲捕役所聞一併拘送保甲總巡局轉解至縣前晚縣主汪瑶庭大令升堂訊究朱福康供稱小的以灌園爲業家住靜修菴西首路見朱義雲拾得一箱正在啓視向之盤問卽被捕役拘解總巡局由朱大老爺管押三日然後解送案下朱義雲供稱小的開設襪作本月十九日午後鄰女在附近荒塜旁見有小箱一口不悉由何而來喚小的往取小的疑係竊贜擬携送巡局朱福康適至迫令俵分爭閙之餘被捕一併解局二十二鋪地甲金茂　稱福泰銀樓被竊報局局員老爺正飭小的查緝朱義雲所得之箱查係原贜求給福泰主具領邱靜山供稱小的在治下開設福泰銀樓被竊飾物一百餘件除起案外尙少六十餘件叩乞究追大令著將朱福康掌頰二十下交人保出原贜給邱具領仍飭捕役嚴緝贜賊如違干比○前日王徐氏扭張雲卿至西門巡防局控伊賴欠借欵由局轉送至縣大令研訊之下王徐氏供稱小婦人係浦東川沙廳境人年四十丈夫王慶祥在治下開設成衣店小婦人於十九歲時被鄰人張雲卿勾引成姦嫁後隨夫到滬遂與張絶去年夫故遺有洋銀二百元張來襄理喪務用去五十元尙餘一百五十元張稱存在伊處將息給小婦人零用並許開銷日用之費將來併爲子女辦理婚嫁各事詎知初尙則每月貼洋銀一元半元繼竟分文不付小婦人不能度日向之索還存銀伊竟圖賴求恩訊追張供小的與王徐氏私識並無寄存洋銀之事實被誣控求恩鑒原大令判曰王徐氏所控存欵毫無憑據亦無中証不能照追惟張不應與氏有染著罰洋銀三十元給氏并以兩造均屬無恥之徒申斥一番令各具以後斷絶往來切結如違究辦○浦東保甲總巡謝岳松明府拘獲流氓倪毛大解送至縣大令研訊之下倪供稱小的安分營生不敢爲非作歹叩求鑒察大令判收攺過局半年 
[英租界捕房紀事]  
　　王福生將米包堆積福州路中巡街捕以其有違租界章程據情回告隨田捕頭派包探方長華赴公廨禀請新任讞員鄧鳴謙司馬飭傳訊究○前日許子寳至福州路某姓所開店内騙取洋銀若十元事後店主報由包探張寶榮拘入捕房捕頭令押候解送公堂禀請訊究○前日厦門路中遺有孩屍一具適爲某號巡街捕所見回報捕房捕頭著地保備棺收殮 
[法租界捕房瑣案]  
　　法租界公廨讞員魏蒓塢大令近有要公須赴蘇省因咨照捕房於前日午後將各案先行發落○蛋業認捐公所司事甘梅林陳上勳向販户收捐被人誘至英租界扭入捕房轉解公堂卽由讞員孫建臣直刺○解法界公廨大令訊取供詞判罰洋銀二百元并將公所器物悉數充公勒令具結遷出租界前日甘陳將罰欵如數繳呈大令著卽遷出不准遲延○輪船積竊徐阿四行竊某客所携烟槍衣物被包探偵獲解奉大令訊供著重責四百板發攺過局監禁三月○偷兒吳長明劉阿桂均由包探解奉大令訊供著將劉重責五百板吳枷號半月期滿責釋○偷兒陳阿榮陳連三均釋由包探解奉大令訊供著將連三責二百板阿榮枷號半月期滿後責釋 
[美租界捕房紀事]  
　　虹口捕房倍副捕頭查得第七百零四號及二百五十二號甲乙二華捕前曾在英界南京路新巡捕房當捕役後因犯事斥革今敢易名朦充遂令押候轉解公堂禀請新任讞員鄧鳴謙司馬訊辦○近有在提籃橋捕房當巡捕之甲乙二人借華記路某小茶肆設立牌九賭場日夜召集博徒抽頭肥已前晚被捕頭偵知令包探沈阿岳恊同某西探往拘時甲適在塲見勢不佳飛步逸去祗拘獲賭棍十餘名帶入捕房押候轉解公堂禀請懲辦○甬人王心福向在吳淞路穿虹浜左近吳正昌燭店爲庖丁昨日乘間竊取店夥某内之衣五件由内報知捕房捕頭令包探倪順泉將王拘獲押候轉解公堂禀請訊辦○昨日小竊陸阿四不知在何處竊得衣服若干件被包探劉阿炳所見拘入捕房捕頭令押候解送公堂禀請懲辦○昨晨某號華捕巡至百老匯路外虹橋堍見有一年約十餘歲之男于倒斃路隅遂　知捕房捕頭令　保轉報某善堂備棺　瘞 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
二十七日以前匯赴江海關道衙門兑收並给匯費銀四百六兩五錢七分二釐等情詳請奏咨前來臣覆核無異除咨户部外務部外理合附片具陳伏乞聖鑒謹奏奉硃批該部知道欽此 
[護贑撫柯奏匯解第九期新案賠欵片初三日]  
　　柯逢時片再江西奉派新案賠欵每年銀一百四十萬兩本年已解八期先後奏咨在案兹據署布政使陳慶滋詳稱動放丁漕加价銀十一萬六千六百六十六兩六錢六分七釐隨解關平補水銀一千九百一十六兩八錢三分三釐並另給匯費銀九百三十六兩八分五釐限八月初一日以前由官銀號匯至江海關道衙門投文作爲第九期銀兩詳請奏咨等情前來除分咨外理合附片具陳伏乞聖鑒謹奏奉硃批該部知道欽此 
[護贑撫柯奏湖口開埠通商撥派兵輪駐紥片初三日]  
　　柯逢時片再江西九江府地方爲長江上下游中權華洋雜處近來所屬湖口縣境又擬自開口岸彈壓巡防胥關緊要惟向無兵　駐紥不足以壯聲威前聞南洋有裁撤龍驤蛟子船在滬停泊當經電商南洋大臣魏光燾覆允發歸江西　用毋庸備价查有游擊銜補用守備陳應濓熟悉水師事務堪以派委管帶兹據禀報於光緒二十九年五月二十四日在滬接收現已駛回江　除督謴認眞　練曁將該船丈尺馬力砲位清單分咨各部查照外謹會同南洋大臣兩江總督臣魏光燾附片具報伏乞聖鑒再該船管帶弁勇數目薪糧雜用以及應需添置各件現飭派辦政事處司道覈議容俟議定另行咨行立案合併陳明謹奏奉硃批該部知道欽此 
[密夏將軍色奏佐領年者患病呈請休致摺初三日]  
　　奴才色普徵額跪奏爲佐領年老患病呈請休致恭摺仰祈　　聖鑒事竊奴才據署八旗蒙古藍翎恊領哈初先呈據正白旂蒙古佐領玻羅里呈稱波羅里現年五十九歲食俸餉四十四年自同法二年軍興起守起三載當賊匪入城時迎頭巷戰立時攻退繼因賊匪攻城節次縋城在四圍長湖等處迎敵攻壘共打仗三十二次殺賊一名奪獲長矛一桿於同治三年七月間跟隨副都統常陞分營駐紥　鄉會勦在良田渠新橋等處剿　回匪共打仗九次殺賊二名出兵一次於同治七八年間有董志原大股陜匪竄入寗境因在事出力經護將軍豐伸泰遵旨酌　賞給六品頂戴造册報部在案現年五十九歲前在新橋軍營腰腿染受潮濕時發時愈兹因年近六旬氣血漸衰舊疾復發兼之感冒風寒醫藥罔效動履維艱不能差操曷敢戀職情其呈告休等因據此轉呈前來當派佐　奇普森覆查佐領玻羅里步履維艱不能當差屬實等語奴才覆查無異合無仰懇天恩俯准佐領玻羅里以原品休致之處出自逾格鴻施除將該員履歴造具滿漢清册咨送兵部核議外所有佐領玻羅里呈請休致緣由理合恭摺具陳伏乞皇太后皇上聖鑒謹奏奉硃批著照所請兵部知道欽此 
[綏遠城副都統文奏報交卸將軍印務日期摺初三日]  
　　奴才文瑞跪奏爲交卸將軍印務日期恭摺奏聞仰祈聖鑒事竊奴才前奉硃批綏遠城將軍印務著文瑞署理欽此當經繕摺叩謝天恩在案兹新任將軍恒壽於七月十一日抵綏是日差派協領文哲渾糧餉同知吉泰將將軍印信曁敕諭等件齎交奴才恒壽接收訖所有交卸將軍印務日期理合恭摺具奏伏乞皇太后皇上聖鑒謹奏奉硃批知道了欽此 
[綏遠城將軍恒奏報到任接印日期摺初三日]  
　　奴才恒壽跪奏爲恭報奴才接　日期叩謝天恩仰祈聖鑒事竊奴才奉命升補綏遠城將軍遵卽趨詣闕廷仰蒙召見訓誨周詳莫名欽感陛辭後束裝越程於七月十一日行抵綏遠城准署將軍奴才　瑞將將軍钱信並敕諭及應交一切事件委協領文哲運同知吉泰齎送前來奴才當卽恭設香案望闕叩頭祗領任事伏念奴才滿洲世僕儀部微員司榷務於重關曾奉差塞外歴監司於兩省每切惕心中迨至奉天思尹則方漸隕越尺來凉地顧庸愚倍懼愆尤乃承綸綍隆施簡授邊疆重任查綏遠城地處朔方壤接蒙古聯合鎭竊馭七廳吏治兵防均關緊要練新軍以靖武要　餉不虚糜開曠土以養民庶使衆皆樂業况教堂林立交涉之事日煩而學校初興提撕之方宜盡奴才　昧深懼弗勝惟　殫竭愚忱與副都統奴才文瑞和衷商辦認眞整頓以冀仰答高厚鴻慈於萬一奴才赴任道經所屬右衛查閲官兵馬步槍箭尙屬可觀軍器整齊庫欵足數查點殺虎口驛站馬匹數目足額至綏遠城應查各項　地方情形一俟奴才挨次查明另行具奏所有奴才接印日期並感激下忱謹繕摺叩謝天恩伏乞皇太后皇上聖鑒再奴才經過地方民情安謐雨水調匀堪紓宸厪合併聲明謹奏奉硃批知道了欽此 
[新任桂撫柯奏報交卸贛撫篆務起和赴桂日期摺初四日]  
　　卸任護理江西巡撫廣　巡撫臣柯逢時跪奏爲恭報微臣交卸江西撫篆起程赴任日其仰祈聖鑒事竊臣欽奉恩命俾撫廣西當　恭摺叩謝天恩籲請陛見欽奉硃批著卽赴新任毋庸來見欽此遵將經手事　赶　料理兹於光緒二十九年七月十九日將江西巡撫　防同王命旗牌文卷等項委員齎交署撫臣夏旹接收臣於是日交卸卽於是日起程取道湖湘赴新任除俟到桂接印再行奏報外所有交卸起程日期理合恭摺具陳伏乞皇太后皇上聖鑒謹奏奉硃批知道了欽此 
[奉天學政裴奏援案錄送鄉試並借棚變通接辦考試情形摺初四日]  
　　奉天府府丞兼學政臣裴維侒跪奏爲援案錄送鄉試並借棚變通接辦考試情形恭摺仰祈聖鑒事竊臣於試畢錦州府屬 
 
 

Page 14

 
 
生童生童業將試竣日期專摺陳報另片陳明應卽接試奉天府屬一棚照約借棚蓋平並俟府試報竣卽　接立歲科兩考情形各有案臣於六月初一日抵省料理文卷專候府考嗣因久未報竣届六月下旬查係曩值兵事停緩至今各　送考文　多臨時辦造者尙非無故寛延而鄉試借　河南距奉且二千餘里雖火車便利寒士不免艱難不得不援照上届成案先行錄科赶送鄉試文册已於七月初三日派員齎送河南現在府考據報完竣應考人衆種種碍難緣蓋平係屬借棚現辦考棚考具諸事已備各學教官陸續送考到蓋生童分隷各屬遠近不等頻勞往返轉將赶辦不及且尤須預計回省會考優生之期而考生向歸奉屬一棚考試者已赴鄉試人數亦尙無多臣體察再三仍應卽赴蓋平考試卽日行文定期由省起程乘坐火車冀可從速實因兵燹後試事　積已越兩年一旦舉辦諸難拘定時口甫獲就緒不得不略予變通年有援案先行錄科已送鄉試曁借棚接考就地變通赶辦情形理合恭摺具陳伏乞皇太后皇上聖鑒謹奏奉硃批知道了欽此 
[署撫夏奏報抵贛接印任事日期摺初五日]  
　　頭品頂戴署理江西巡撫陜西布政使臣夏旹跪奏爲恭報微臣行抵江西省城接印任事日期叩謝天恩仰祈聖鑒事竊臣在陜西布政使任内恭閲邸鈔光緒二十九年閏五月十三日内閣奉上諭江西巡撫著夏旹署理欽此當經摺謝恩並將交代起程日期具陳在案兹於七月十八日行抵江西省城十九日准前護撫臣柯逢時派委署南昌府知府沈曾植標下中軍叅將劉雙保將江西巡撫兼提督銜關防一顆曁王命旗牌文卷等件齎送前來臣當卽恭設香案望闕叩頭祗領任事伏查江西爲吳楚綰轂之區實水陸交衝之地巡撫職守封疆責任綦重凡練兵籌餉察吏安民以及辦理交涉和輯民教在在均關緊要如臣　昧尤懼弗任惟　殫竭愚誠不避勞怨於地方一切事宜督同司道及各鎭實力整頓遇有緊要事件電商督臣妥爲辦理斷不敢稍涉大章致誤　機以期仰答高厚鴻慈於萬一所有微臣行抵江西接印任事日期並感激下忱謹恭摺叩謝天恩伏乞皇太后皇上聖鑒謹奏奉硃批知道了欽此 
[護大同鎮總兵孔奏報接護鎭篆日期摺初五日]  
　　護理山西大同鎭總兵副將銜留直補用遊擊奴才孔慶塘跪奏爲恭報奴才接護鎮篆日期繕具摺叩謝天恩仰祈聖鑒事竊奴才於光緒二十九年七月初二日奉山西撫臣張曾敭行知以大同鎭總兵劉光才奉旨陞授廣西提督所　篆務奏委奴才護理等因當將分統常備軍營務交代清楚由省起程馳抵大同府城於七月二十六日准陞任總兵劉光才派委中軍遊擊慶春將欽頒大同鎮總兵官銀印一顆曁王命旗牌書籍文卷齎送前來當卽恭設香案望闕叩頭謝恩祗領任事伏念奴才山左愚　身武備曾游歴於外洋繼備員於山右疉沐隆施晉銜專閫方愧涓埃未報兹乃渥荷寵榮忝護鎮篆兢惕時深查大同控制邊陲毗連沙漠際時艱之孔亟正武備之宜修舉凡嚴申紀律整飭操防和輯民教彈壓撫綏均關緊要奴才自維愚昧懼弗克勝惟有殫竭血誠矢勤矢愼隨時隨事禀承撫臣認眞經理不敢以暫時護篆稍涉因循以冀仰答高厚鴻施於萬一所有奴才接護鎮篆日期並感激下忱謹繕摺具奏叩謝天恩伏乞皇太后皇上聖鑒謹奏春硃批知道了欽此 
[商部奏陳明辦理商務情形以期上下交通片初六日]  
　　商部片再臣部綜理商務擬請設立鐵路鑛務農務工藝各項公司業於籌議章程摺單内詳晰具奏查泰西各國商政首重設立公司中國風氣初開臣　創始經營良非易事加以商情渙散財力未充從前各省開設局廠或官督商辦或官商合辦每因章程未善不免有牽掣抑勒等弊以致羣情疑阻現臣部辦理一切首在破除積習以期上下相符事權歸一惟臣等竊有緦緦過慮者則以管轄之權雖在臣部而所辦農工路鑛諸務無一非地方大吏之責成如或内外隔閡未能合力振興勢將無所措手相應請旨飭下各省將軍督撫於臣部所設各公司事宜務須會同籌畫贊助維持一面嚴飭各該管　府州縣盡力保護勿稍　視全臣部派出考察商務各員亦必選　誠實通達之人應與地方官彼皮接洽俾得呼應靈通如係該省自行籌辦尤須廣爲董勸力杜弊端並將辦理情形隨時知照臣部藉資查覈臣等受恩深重兢兢以不克稱職爲慮該將軍　撫等必能共矢公忠顧全大局倘或推諉因循及該管地方官遇事不能襄助以致商務久無起色臣等卽當據實奏明不敢稍涉遷就是否有當理合附片具陳伏乞聖鑒訓示謹奏奉旨一道欽此 
[江寗將軍信奏假期已滿病仍未痊籲籲開缺調理摺初六日]  
　　奴才信恪跪奏爲假期已滿病仍未痊籲懇天恩俯准開缺回旗調理恭摺仰祈聖鑒事竊奴才前因感患脾汇兼觸肝氣於六月初三日奏蒙天恩賞假一個月調理當卽趕速醫治滿擬病有起色銷假當差不意近日肝疾未平而脾泄復而轉痢疾陰分愈傷蓋江南地處卑窪春夏之交濕熱蒸騰最易感染况奴才銜命南來本係力疾就道兹以久病之質復感時邪以致疾病纒綿精力委頽百方醫藥殊未見功伏念甯防營務綦重但使稍可支持何敢自甘暴棄今假期　　　勢仍不稍减萬一公事或有曠誤　咎匪輕再四思維惟有仰懇聖恩俯准開缺旗調理倘能仰叨福庇董治就痊卽當泥首宫門求賞差使奴才世受國恩至優極渥况年力正盛萬不敢身耽安逸上負生成所有假期已滿病仍未痊懇請開缺回旗調理緣由謹恭摺具陳伏乞皇太后皇上聖鑒訓示謹奏奉硃批另有旨欽此 
[山西巡撫張奏爲按班請補選缺知州摺初六日]  
　　山西巡撫臣張曾敭跪奏爲按班請補選缺直隷州知州以專責成恭摺仰祈聖鑒事竊照沁州直隷州知州王旭東於光緒二十九年六月十一日病故應以病故本日作爲開缺日期業經另片奏　並將截缺緣由咨部在案　選缺直隷州和州定例係 
 
