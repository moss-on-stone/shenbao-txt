# 1896 - 45 - 4908200

 

Page 1

 
 
[今日附分捐册] [  申報館主人啓]  
　　本邑仁濟堂經辦善舉已歴有年兹届新正循照舊　印成咸有一德捐册請本舘附于報紙分贈同人如蒙慷慨解囊亦本舘之所　　　　　　陳諸惟鑒及 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[論釋氏輪廻之説足以誤人]  
去臘十二月十六日本報登有罪惡貫盈一則略云沙市沈姓女桂英年十八十一月十一日戌刻在路遭匪人劉先成自後以大手巾勒其口及其同黨四五人將女舁至徐劉氏家又由杜氏婦輾轉而至倪家口萬順客棧後樓并先拐六女孩縶手威嚇股栗聽命事由女母沈嫗查得徐劉氏形跡可疑向之盤詰哀懇繼以拚命氏乃將女交出衆鄰失女者就詢得其情亟鳴諸官發兵圍捕六女已逸僅獲棧主四川人張吉三婦楊氏及劉三犯加以刑訊據楊氏供出拐囤各情嗣於十七日縣尊奉道憲面諭將囤犯張吉三慣拐劉先成於捕署前置木籠中次日站斃當下籠時劉尙涕泣求恩張瞠目謂劉曰勢已至此何嘵嘵爲二十年後又一好漢子毋作兒女熊視顔向人也本館執筆人閲此不禁慨然曰若輩所云盖誤於釋氏輪廻之説也夫所謂二十年後又一好漢者每聞命盜各犯愍不畏死之徒當臨刑時神色自若率以此言爲解嘲此中人固習言之卽局外人亦習聞之以爲此固無可奈何之一語也旣而思之人情莫不幸生而畏死雖有至兇至悍之犯及夫刀鋸將臨苟有一線可生之路莫不流涕乞恩者此人之情也於此而略不畏懼神色自若固非可以僞爲者大約此非臨時聊以解嘲之虚言而實平日有恃不恐之成見然則率天下之人而敢爲兇悍不法之事者卽此二十年後又一好漢之言誤之也夫死後二十年仍得轉生爲人此固釋氏輪廻之説也然而釋氏之説其流弊竟至於斯其本旨則初不如是盖釋氏立言警世首嚴天堂地獄之分由此言精而究之實與儒者人心惟危道心惟微君子上達小人下達之義初無背謬至與下等人説因果亦卽我儒降祥降殃餘慶餘殃惠吉逆凶之理而特以理雖一定數或不齊跖壽回殤每有不可以常理解者於是佛法中乃以過去現在未來爲三世而輪廻之説以興所謂欲知前世因今生受者是欲知後世果今生作者是必如是而後陰隲下民之理乃判然而無疑亦必如是而後恐懼修省之心乃確然而可信揆之先王神道設教之微權亦足以發明而補救是則輪廻之説乃所以警兇徒而初不料若輩卽以之藉口也抑思釋氏之所謂輪廻者非謂無讑善惡皆可以安然而轉生也彼教中有六道之説爲天仙道阿修羅道衆生道地獄道餓鬼道畜生道而地獄餓鬼畜生又有三塗之號要以合六道而言之皆輪廻也其夙有善根證成善果得登大仙道阿修羅道者方以不再隨落紅塵爲幸而怙惡不悛　徒則將入地獄餓鬼畜生三塗之内亦不能入衆生道盖衆生道者爲輪廻六道之一惟無善無惡及善惡相當之平等人乃入此道豈若輩兇徒所得冀幸卽或有爲惡而仍轉人身者必其人他無惡業惟此一事俾兩造他生清償冤孽以示顯報於陽世二十年前此生旣能殺人二十年後他生必爲人殺言念及此將涕泣悔恨以求二十年後不再爲一好漢之不暇而又何樂焉而又何幸焉而又何恃焉西國監獄之制極爲精潔犯人各有所事俾之習勤卽俾之悔過中國宜仿此意選書吏之心地明白舌辯詳晰者每月以朔望入獄集諸囚而講論曉諭之如以上諸説使知釋氏輪廻之本義如此而後知向者所恃皆爲謬誤則不特已犯者知悔且可使未犯者從此不入迷途則天下幸甚民生幸甚夫事固有其端至微而其所積之委乃甚鉅者一爲深思莫不恍然大悟苟習焉不察則其爲禍豈有涯哉兹故因囤犯張吉三所云二十年後又一好漢之言而詳論其誤如右 
[諭旨恭錄]  
　　十二月十四日奉旨額勒春奏病尙未痊懇請開缺一摺科布多帮辦大臣額勒春著准其開缺回旗欽此○十五日奉旨光祿寺少卿員缺著成章補授刑科給事中員缺著增濟補授保送直隷州刑部主事德存著交部記名以直隷州知州用俸滿中城兵馬司正指揮沈墉著照例卄用保舉廣西候補道任玉森著照例用湖北候補同知直隷州知州諸可權北河先儘班前補用同知張愷康俱照例用卓異俸滿河南信陽州知州升補淅川廳同知耆齡著准其升補回任於知州任内卓異加一級升補陜西鎭安縣知縣林邕著准其升補擬補山東官臺塲鹽大使李毓林著照例用卓異陜西咸寗縣知縣焦雲龍著准其卓異加一級仍註册回任候陞欽此又廣西候補道任玉森奉旨著以道員儘先補用並交軍機處記名請旨簡放欽此 
[方伯進署]  
　　新授安徽布政使于方伯蔭霖於去年臘月月初三日在曾公祠行轅接印已紀報章兹悉藩署自王介艇方伯起程後經吳明府將署内外修飾一新方伯已於十五日吉時喬遷進署矣 
[預備行轅]  
　　揚州采訪友人云正任兩江總督劉峴帥陛辭出都遵陸南下去臘二十六日官塲得偵事者來信云憲節已抵仲興不知是否在袁江度歲或乘風直駛就邗上暫駐襜帷兩淮鹽運司江都轉聞之立派淮南總局預備行轅局中人爰將東關大街舊書局灑掃鋪陳煥然華美馬頭上亦經府縣各官飭人伺候張燈結彩熱閘異常旋傳聞峴帥有涓吉新正初四日履任之説未知確否 
[粥廠宏開]  
　漢口采訪友人云鎭上培心善堂於去冬十二月初八日凌晨開廠施粥繼其後者有敦　安　從仁惠滋福善道心願善諸堂咸以雙弓米餉竊黎鵠形鳩面者流無不歡天喜地蓋以去冬湘江遍糴漢口米價日增熟米一升須靑蚨四十翼得此杯箸之惠彼嗷嗷鴻雁或能免枵腹之嗟矣 
[靑皮宜究]  
　　揚州采訪友人云去臘沈碧香太守赴蘇垣公幹於十五日午後言旋舟泊河干見岸上有一壯 
 
 

Page 2

 
 
漢緊身窄袖躍入小舟其時河心有一划船正在中流容與壯漢卽由小舟躍上就艙内揪一人出任意揮拳意壯漢如此行爲决非善類爰飭從人拘獲押解回署訊知其人姓劉爲城外靑皮領袖專以魚肉鄉愚訛詐艮善爲事想必有以嚴懲之也 
[營勇滋事]  
　　金陵水西門外石城橋地方有營勇某甲寓居河西巷内去臘廿三日向沈源茂雜貨店内購買灶糖店夥以貨盡爲辭請至下家購買可也甲謂爾店無貨交易何不閉歇因此互相口角盛怒之下卽以櫃檯上鐵稱鍾對店夥面門擲去夥急閃讓用手接著回擲之恰中甲之客角鮮血迸出甲登時扭住店夥髮辫不與干休維時喊閙非常途人聚觀路爲之塞當經隣右鋪家出爲和事老邀至茶館賠禮外給以番餅二元其事始寢 
[遵議裁兵禀稿]  
　　閩浙督中恊鎭萬起順等爲會議禀覆事竊奉督憲行據司道詳送會議裁兵十四則事關更張營制應如何因地制宜熟籌辦法飭卽各按地方情形議覆察辦等因奉此卑職等伏查閩省内地水陸五十九營嘉道年間裁後額存制兵四萬七千餘名迨同治六年前督憲左奏請裁兵加餉挑留精壯五成十三年又經挑立練營内營之兵所剩無多而每營所轄地方數百里零星分布已形單薄今若再將内營一概議裁是盡撤營伍而地方何以爲衛也且部議祗曰裁兵未云裁營裁七留三係統指天下舊額之兵而言而閩省已裁兩次計逾六成之額似不能漫無區别也司詳謂部議裁兵意在騰餉同治六年裁兵五成其餉銀俱係加給練營於庫帑未嘗絲毫節省查前届裁兵餉項雖無節省而米折已裁五成年可省銀十五萬兩且未裁兵以前估餉一百三十餘萬兩近年僅支放六十八萬兩於原額已减其半司詳以前督憲左創議裁兵加餉原期袪舊兵之積習繼勇營之成規乃不旋踵而原營積習如故迄無成效查閩省未裁兵以前緑營積習實不可問自裁兵加餉從而營伍一變挑立練營後而營伍又一變練營規制與勇營同朝夕操練刻呼刻應前剿辦德化土匪曾調建威右營練兵去歲水提憲東渡亦調靖海練兵二營均能立時應調未嘗貽悮此練營之成效也原營之兵遇缺必逐層挑選壯丁多名送請大憲考補每月按期操演各技每年冬令合操聽候督憲按臨校閲旣無虚額亦無冗弱且定章原營之兵每年與練營互換一次是原營亦無不練之兵此原營之成效也司詳謂塘汛久成虚設盡人皆知查塘汛配兵若干均呈報有案無如裁兵後兵力不敷分布是以配兵寥寥謂兵丁無多則有之虚設則無其事也司詳謂去兵留勇可轉弱爲强夫兵不如勇斯語久矣不知非兵之不如勇實用兵者之異於用勇也溯自緑營初設亦所向有功川楚軍興始募勇剿賊原其得力之由蓋緣日給厚餉使足赡其身家故人樂爲用若兵則不然前此守兵月餉一兩戰兵月餉一兩五錢同治五年加餉後因捐貼練兵並裁减餉項故原營之兵依舊一兩六錢所入如此欲責其與勇練各營同一操演同一駐紥營壘其勢必不能此前督憲左所由於裁兵加餉摺内論之詳矣誠使養兵以養勇之餉制兵以制勇之方則兵勇均是人也安見其不相及耶雖然兵勇未經戰陣與將領之不得人均之無用也昔者淮楚各軍戡髮回之亂以勁旅稱今奉省防軍亦皆淮楚何獨潰逃相繼後先異轍哉無他將不得人勇未習戰故也以今日之勇與兵較原無所軒輊然論守土捕盜則勇又不如兵何也夫勇以外募之衆惟給餉者是從有事征戰勝且不免擾民敗更不免爲賊奚如兵之入伍有保革退有時有室家之繫戀習水陸之形勢守土能得其死力捕盜確有其把握耶此稿未完 
[括蒼火警]  
　　温州采訪友人云去歲十二月十四晚魚更初躍後突見西北方火光熊熊上燭霄漢人聲鑼聲互相鼎沸咸知占兆焚如而不知火塲所在次早始詢知徐山失愼共燬瓦屋二十餘家起火之由聞因飼猪時遺火猪欄所致 
[潯陽火警]  
　　九江采訪友人云去冬嘉平月二十六日戌刻道署隔壁華宅因洋油燈不戒於火以致轟轟烈烈毒燄披猖一時號砲齊鳴警鑼亂擊德化縣慶大令九江鎭宋鎭戎九江府尹太守以及闔城文武陸續飛馳而至督率差勇保護官衙一面指揮水龍吸水噴激道憲亦親自步行而出令各水夫挑水一擔給錢一百文約歴點半鐘時火始撲滅而華姓房屋五進已盡變刦灰矣 
[揚州火警]  
　　邗上采訪友人云去臘二十六日之夜時交三鼓郡城羅灣街某爆竹店遽兆焚如一時毒燄彌天濃烟匝地烟火流星掛邊雙響之類一齊燃著震耳欲聾左右鄰人好夢驚回披衣往救各以桶杓諸器挹注清泉正忙亂間水龍亦風馳電掣而來四面圍澆甚爲奮勇一炊許火卽撲滅僅燬店屋數椽當火熾時櫃内火藥一箱驀然轟發大聲陡起灼傷數人其中水龍夫二人薙髮匠一人受傷最重頭面腫脹慘不忍觀至起火之由因徒夥圍坐作夜工不隄防火油燈碰翻燃及藥捻藥婁以致禍生倉卒遭此巨災云 
[武漢又雪]  
　　據訪事人函稱武漢二郡地方自去冬十一月二十二日得雪之後暢晴至今和煦爲從來所未有地方官因殘臘積雪未厚有妨春耕爰設壇祈禱已歴三起臘月旣望之夕滕六君賁然來思五夜遨遊翌午始行返駕鴛鴦瓦上已積素約四寸有奇山農澤父無不色舞眉飛歡呼豐稔惟彼小本負販者流因生意不佳路滑如油反交相咨嗟曰天公不湊巧日前武漢一帶咳嗽盛行醫者指爲冬温想雪後此症可一律霍然矣 
[皖江雪景]  
　　皖省自禁屠求雪連日以來風寒天淡大有釀雪之意去冬臘月十五日下午五點鐘時正在圍爐淺斟取煖忽聞玉粒敲窓鴛鴦瓦上抛珠無算未幾六出飛花與鶴斃龍鱗隨風飄舞至九點鐘乃止沿途積素約二寸有奇來歲豐稔於此可卜十七日辰刻安慶府楊太守宗清懷寗縣吳雲濤明府均詣府城隍廟及龍神祠拈香叩謝神庥 
[監院易人]  
　　據訪事友云杭州東城講舍考試事宜向由善堂董事鄒廣文在寅經理並無薪水去年十月間束季符大令輪考發案後有書辦侵吞加奬之弊雖經水落石出而廣文意終不懌欲辭此差因大紳再三挽留不獲卸肩後又因院卷有雷同者五十九本未曾發出考生張某以爲監院故意抑勒與之吵閙鄒君因向縣中將原卷取回交書斗分給　府憲欲將張某發學戒飭查係石門生員故不深究鄒君因此决意辭差聞今年接辦者爲洪孝廉錫承也 
[北通州近聞]  
　　學院徐大宗師於去冬十二月初二三兩日接試武童技勇畢卽發正案初四日文武童總覆初五獎賞初六起馬回京闔城文武及順天二十五州縣學官均在西門外天成庵恭送本邑新進武童案首鮑鼎昌係花翎侍衛鮑佑卿之子年甫十三歲馬步冠塲弓刀石均父頭號學憲大爲讚賞諺云將門虎子良有以也總覆之日憲牌示卯刻諸童齊集貢院前聽候點名嗣二十四州縣文武童陸續齊至惟某縣武童遲至午後不見一名册卷亦未送到學憲大怒恐該學有勒掯印结之事立將該學官傳到大加申飭並記大過一次以爲玩視功令者戒○漕運廳通判李别駕與蘆臺通判顧别駕對調刻已各赴新任○開辦蘆津鐵路疉列報端臘月初有鐵路公司委員帶同洋匠到蘆溝橋勘道橋之左右多有碎石子當令雇工檢拾以爲造棧之用至沿途鐵路土工田工人分叚包修定於正月二十日一律開工從此百畚俱舉大興工作矣○自鐵路議定後所有北河一帶車船店脚倚食於此者未免大失所望刻下有財力者多往蘆溝橋左近不惜重資購地造棧以圖後利○坐糧廳英李二憲札派石壩州判陳别駕士杰前往裏河五閘查騐運糧官船二十五隻以便責成經紀排造預備今春轉運南漕又廳憲於臘月初六日當堂點派漕白經紀正副頭役又倉塲衙門隨役舍班内有金頭二名一梁某一盧某盧因病故遺缺派施某充補○去歲十二月初七日慶王瑞王均乘輿穿城前往東陵查工○俗傳臘月八日爲釋迦牟尼佛出家之期是日家家户户均備各種米豆菓品熬粥名臘八粥於五更時敬謹供獻亦舊例也○通州恊右營守府劉守戎調補保定府營守府所遺員缺以候選守備柴振邦補授某日柴守戎捧檄來通謁見倭恊戎禀 
 
 

Page 3

 
 
知擇吉接印視事○去歲入冬以來天氣温和久未雨雪時症因之盛行説者謂冬瘟未已春瘟又復興也○歲暮銀價日賤通平松江銀每兩僅易制錢兩吊六百六七十文轉瞬開正興辦河工恐銀價從此不復長矣○北運河自通州石壩以上劉莊起至小河口止歴年大雨時行山水暴發河身淤漲水清見底漕船抵壩節節難行前經王制軍札委務關廳同知姚小浦司馬勘估需銀三萬餘兩嗣另委員勘估需銀五萬餘兩制憲比較數目懸殊飭令通永道張筱傳觀察率同姚小浦司馬顧少卿别駕臨視復估以昭核實大約今正開凍後卽擬興工挑濬也○長蘆運司蔡鹺憲壽臻前深州知州錢别駕淵耆均來通見道憲會商北河工程公畢辭回○東關某甲昆仲五人平素在外河沿以包攬扛擡盤運貨物爲生某日甲病故家中高搭素棚延僧禮懴夜晚親朋畢至燈燭輝煌忽棚上烟燄上騰紅光萬道不可嚮邇幸人多手衆竭力潑救始得熄滅○某氏婦回教人撫有幼孩愛如珍寳一日與鄰童嬉戲鄰童失手誤傷孩之頭顱孩父聞之深責其母不應教幼孩與鄰童嬉戲並肆詈駡婦忍氣出門日暮未歸夫尋至催令回家及入室則已取菜刀自刎於牀下矣 
[福州紀勝]  
　　閩中采訪友人云閩淅總督邊潤帥示期去冬十二月十六日親臨南較塲閲看省會各營兵及全福三營洋鎗隊操演蓋亦循照向章也○省垣菊部以大吉祥陞爲最優大吉老生劉鳳鳴靑衫旦余彩林舞態歌聲無不出人頭地祥陞丑脚周玉蘭身輕如燕力捷於猱能以髮辫懸空中獻諸般妙技一時金張貴胄王謝名流顧曲梨園貂冠滿座咸謂京華子弟未必能爭擅勝常云○近日米價騰貴異常上白者每升須錢四十文良由各路來米無多也彼數米而炊者深恐難爲巧婦矣 
[穗石春聲]  
　　廣州采訪友人云姚某年約五旬子女數人皆已成立去臘之杪忽購洋烟吞服迨毒發呻楚家中人急多方解救而已藥石無靈延至數時溘然長逝又賢思里人譚某素性好賭偶與友人賭牌九輸去洋銀二千餘圓舞力以償遂萌短見私購洋烟二兩一服而盡旋卽魂赴夜臺○時逢歲暮盜賊繁多雖各大憲多派勇丁嚴行巡緝無奈奉派者皆循行故事不甚留心以致大道通衢時有殺人越貨之事誦李涉相逢不用相廻避世上於今半是君之句覺世風不古不禁感慨無垠矣去冬某日傍晚某銀號夥携銀數百兩送交　店行至楊仁里突遇緑林豪客多人手執刀槍向之恐嚇夥蜷縮如蝟若輩遂盡奪所有而逃迨盜去多時夥始狂喊窮追而已不及矣又某日午刻有四盜闖入油欄門外某海味店將櫃中所積銀千餘兩搶刼一空幸店中人齊出狂追有兩盜因懷銀過多行走不便遂經捕獲解請營官歸案訊懲○營勇某甲在清風橋直街某店購一小帽議定價值洋銀三角五分僅付三角强欲携帽而歸店夥不依彼此爭執營勇怒甚突將店夥肆毆店夥力絀受傷血流滿面營官聞之恐干未便立將營勇棍責荷枷示衆復浼人向店夥負荆○客臘某日之晚麗譙方轉二更洪恩里某娼館所掛火油燈無端爆炸登時火光四射幾兆焚如幸鴉婢龜奴爭先取水潑救火卽熄滅不致成災然諸校書已膽戰心驚玉容無色矣 
[甌郡麗景]  
　　温郡去冬天氣和暖如登春臺爲之不御重裘者累月詎封印前二日朔風突起寒威逼人雨點雪珠間相錯落鴛鴦瓦上淅瀝之聲自申迄戌無稍間俄頃則六出花飛其大如掌漫天飛舞遍地已裝成瓊瑶世界矣次早忽見曉日東昇一白無際庭前積素厚約尺許卓午始漸賡見睨曰消之什惟連日日光黯淡益覺嚴寒仰望碧翁翁復大有釀雪之意想天公玉戲興致猶未已也○去臘二十日已刻温州府舒端甫太尊率同屬均乘顯轎詣東郊行迎春禮適是日宿雨新晴太守以次儀仗俱簇簇生新輿前扮列十二花神漁樵耕讀興本年官府較少緣吳建侯司馬足不良於行尙在假期吕子良别駕因二十一天期服假未滿袁參軍新栽兼理雙穗塲未回朱寄雲二尹在柟溪徵糧差次也○百里坊一帶内河業已疏濬到八字橋頭劉軍門撥飭各防勇終日挑挖直至去臘二十六日方許停工現在濬深一丈五尺下岸河墈因年久屢有塌陷所異者馬銀潢眼藥店門前月臺之下塌出骷髏一具店主見而奇之卽令再掘掘下三尺許一棺木黝然具在且係薄材較之今時稍短查該屋建自前明萬曆年間係馬香霞舊廬懸有解元匾一方究不知此棺瘞自何年木尙未朽鄰里圍觀莫不詫爲咄咄怪事○三官殿巷某甲之妻於嘉平十八卯刻孿生三子俱男無怪狀穏婆因接洗不及任令呱呱而啼聲若巨霆産母驚悸　集四鄰一時里黨盛傳觀者如堵適是日寒氣砭人當卽殪其二僅育其一云○巡洋舟師陳把戎顯斌管坐新二號在洋緝捕客臘十六晚瞭　盜船揚帆追捕鎗砲齊施奮勇攻擊迨追至北麂洋面拿獲前次拒傷營船之海盜兩名被擄難民一人當卽解送道轅宗觀察隨於十七日午堂研訊該盜亦供認不諱當將發縣釘鐐收禁惟該難民有人知係漁户阿大之子准免發縣交保候傳觀察因陳把戎獲盜得力自行捐廉給賞英蚨三十翼當堂勉勵一番○去臘十九早永靖小火輪自平陽金鄉洋面追拿洋匪十名並獲兩船船内多帶魚掛麫等贓當卽解赴道轅刻聞盜供詞狡展嚴訊數堂尙不承認未知是否眞盜耳○十八未刻飛廉戢影浪靜波澂西門馬道竟有某杉板誤觸寗校纜索以致全船覆没同舟十九人僅十二人得慶更生其七人均占滅頂長從三閭大夫遊矣 
[武昌魚味]  
　　湖北采訪友人云湖北藩司王芍棠方伯因錢價太貴示令市中一律公平武漢三鎭各錢莊初尙不敢違抗乃未及旬日依然我行我素逐日繼長增高至臘杪時日斯巴尼亞銀一圓僅換錢一千零六十文墨西哥銀一圓換八百八九十文誠數年來未有之創局也○漢陽縣薛誠伯大令於去臘十九日封印之先飭將因案覊押之人提堂訊問其有事屬微細者概行開釋還家俾兒女夫妻團圓度歲蓋曲體我皇上懷保下民之至意也其餘案情重大之犯則仍拘押囹圄俟開印後分别責懲 
[滕王閣望春記]  
　　據訪事友函稱江省本年秋收歉薄生意清淡各鋪貨物俱不暢銷較諸上年不及遠甚其沿街鋪設零攤求售者更少人過問民生艱困世界蕭條於斯具見○近日錢根愈緊錢價愈貴每銀一兩僅兑足錢一千三百二十文本洋一元僅兑足錢一千二百一十文鷹光洋一元僅兑足錢九百三十一文市上百物騰貴而年年歲事居家人未能免俗不無相率購辦嗟我士庶日益艱苦不堪言狀將何以爲卒歲之謀耶○南昌新建兩粥廠日濟貧民不下三萬餘人實惠均沾功德甚大惟領粥人良莠不齊全賴稽查之時破除情面不假差役地保之手庶可遇案嚴懲杜絶效尤某日有某痞棍見一少女年十七歲姿首可人卽起意誘拐久之女爲所惑拐藏某處圖姦未成經役知覺拿獲送案新建縣嚴仲籛明府訊明稔惡各情飭笞三千板收押候辦先是南昌府倪覃園太守擬卽站籠立斃後因嚴明府面禀始允照辦 
[迎江塔鐸]  
　　皖省訪事人函云去臘初十日安慶西門外操江廠河下溺斃男孩一名年將弱冠手攀船練所以屍未流沈經人撈起氣早絶矣有識者知其係某醬坊之學徒傳聞因竊錢數文偷買食物被師呵斥該徒卽負氣投江現在該徒之父母大與醬坊爲難頗有不易了之勢然從人學徒經師管教爲父母者方將感激之不暇乃從而與之爲難是亦不思之甚已○前報北門王姓九歲小孩與周洪興雜貨店十一歲小孩頑耍抛石中額因傷數日而斃王姓糾衆與周爲難旋有爲再三調處令周出洋數十元從豐收殮其事始寢周非富實今遭此變已傾囊倒篋關門歇業矣○皖省立冬後雨雪寥寥自十月二十二夜得雪連凍數日屈指近已匝月風日晴和不似寒冬天氣經懷寗縣吳雲濤大令奉府憲楊太尊面諭出示禁止屠宰祈求瑞雪自去臘初九日起至十一日止昨又重申禁令自十三日起至十五日止各官連日詣府城隍廟拈香虔誠叩禱刻已寒風大作雲滿天低似有雪意但未知滕六君何時税駕耳 
[蘇臺訪古]  
　　蘇州來函云孫某年逾而立産自清江向在蘇垣織造署當長隨前年經司帳某君辭歇逾載來懇某君錄用某君子以紋銀二十兩託詞却之去冬又向懇情某君堅不應允孫卽繕禀於嘉平廿二日投蘇州府署候桐太守回轅時攔輿控告聲稱其父在日與某君結 
 
 

Page 4

 
 
八拜之交某君曾用其父銀二百兩數載於兹本利無著惟去年收過銀二十兩迄今餘銀向索不還求恩追給云云桐太守得供飭將孫押發元和縣看管候查明究竟再行核奪○蘇州本地人錢某醫生也素與徐姓子交好徐年甫二十左右近爲某姓家居間售去房屋一所合得中費洋若干當在元妙觀前赴席而歸行至太監巷二人皆已深入醉鄉適有某大姐被匪徒攫去銀簪一支飛步狂追二人竟醉眼朦朧上前將該大姐抱住恣意調戯該大姐追賊心急一時被二人摟住不得脱身忿甚卽大聲呼救指二人爲搶物匪徒霎時間圍而觀者若堵墻徐姓子指天劃地以白冤錢乃乘間逃逸詎該大姐瞥眼不見錢某卽獨指除向衆曰此人攫我押髮簪又將我摟住調戲於是衆咸不平大喝一聲將徐拖至街心併力攢毆旋至某茶肆啜茗中有某流氓欲將其衣服剥下徐不肯釋正在喧嚷之際適元和縣葉大令呵殿經過聞之飭差將徐及該大姐一併帶回縣署提訊之下兩造各訴前情大令謂姑不論攫物與否卽酗酒滋事已非安分之輩喝責籐條二百下押入刑房再訊該大姐當堂逐出翌日經衆人具禀求釋大令姑念其年幼初犯從寛釋放○有綽號娘姨阿金者不詳其姓氏蘇垣之無賴也向在養育巷爲人家薦傭爲業嗣在某地甲處當夥役祗以不安本分歇出後致無人顧問自此日以訛詐爲生去臘某日總捕府劉司馬獲到巨竊一名研訊之下該竊供出娘姨阿金坐地分贓每日用錢五百文屈指已一載有餘矣司馬得供飭差拘阿金到案研鞫再三阿金始一一供認并稱並未與之作竊惟每日詐贓五百文而已司馬謂汝之大名本分府久已傾仰今旣供認坐地分贓則罪不容赦遂判將阿金押入化莠堂該竊則押候再訊 
[不煩越爼]  
　　近有英商禀陳英領事官欲在新閘創設自來火領事卽據情函告江海關道黄觀察委保甲總巡曹明府前往查勘明府會同董事查得此處素有路燈可以無庸另設遂卽據情禀覆 
[委員勘地]  
　　前者招商局在浦東二十四保二十三圖置買田畝塡平河道以便起造棧房附近民人朱金龍等以此河用以灌溉田禾紛紛赴局滋閙黄大令飭差提案懲辦管押至年終交人保出兹者江海關道黄幼農觀察查悉此處田畝所報升科大有不合因札委升科局委員葉臨恭司馬前往勘明禀覆核辦 
[美界火災]  
　　前晚十一點越五十分時本埠美租界北蘇州路天后宫西首岳林寺佛店側小弄内第三百號門牌合泰煤炭行棧房忽然失火時各店皆有接財神之舉回祿君遂與五顯神各矜勇力飛揚跋扈勢甚洶洶雖有美捕房皮帶車轆轆馳來吸取自來水噴救而力有未逮如以盃水沃車薪直至英法各處救火會西人先後疾馳而至四面激射火始漸漸式微計被燬起火家平屋三椽旋延三百零一三百零二三百零三三號房屋 
[財神釀禍]  
　　前晚俗傳爲財神誕期各鋪户咸興高采烈暢飲歡呼南市大東門外關橋南首洞庭山碼頭弄内萬隆德米棧夥伴深入醉鄉悮遺燈燼於柴堆之上霎時間濃烟毒燄一發難收學徒及出店等人紛紛從後門逃出棧主卽鳴鑼報警旋得紛投撲救不致成災亦云幸矣 
[示救月蝕]  
　　本年正月十七日爲月蝕之期禮部札飭江蘇藩司鄧小赤方伯通行各州縣届時一體救護上海縣黄大令奉札之下出示曉諭一面飭傳道會司僧曾司臨時來縣承值不得有悮 
[局員懲賭]  
　　本邑南市大關碼頭寳大茅篷店中有甲乙丙丁四人圍坐賭博呼盧喝雉聲達通衢十六鋪巡防局委員巡查過此立飭勇丁帶回局中升案訊問四人同供稱新正無事小的等偶爾怡情不敢聚賭二尹喝令各笞責二百板旋有人投局具結保釋 
[英界公堂瑣案]  
　　蕩婦沈氏年纔二十愛好天然夫故後素服淡妝宛似梨花帶雨祗以性成淫賤與某甲結露水因緣旣而甲有事出門靑鸞黄犬信音乖終日惟倚樓悵望近忽患癲狂之症終日書空咄咄對影喃喃偶或與之交談卽絮絮問有情人消息癡心鬱結殊可憐已前晚二點鐘後有王姓子行經胡家宅左近與氏相逢氏卽攬其衣裾手舞足蹈王姓子駭甚急呼一百十三號巡街華捕至將氏拘送捕房昨日轉解公堂屠别駕飭交官媒押候核示○有女郎名粉子者韶華二八憨態宜人日隨其母王胡氏至某繅絲廠工作某日廠中女工阿三失去銀耳環一枚疑爲粉子所竊向之詢問堅不認承昨晨又厲聲盤詰粉子忿甚哭訴其母其母遂與阿三爭閙辱槍舌劍各逞詞鋒旋復扭至捕房　　聲訴捕頭派二百六十三號華捕解送公堂别駕著交官媒押候訊核○胡少卿蔡阿寳均流氓也近日團坐賭錢蔡輸去七百餘文無以應付胡逞强禠蔡之衣蔡大怒互相扭毆旋赴公堂控訴後經同黨出爲排解籲求釋出别駕准之○趙炳卿向在辜宦家當家丁前日主婦令出門購物趙無心錯悮大受主婦呵斥心不甘服再三辯論旋竟將主婦扭住髮髻兇毆主婦受此大辱告知辜宦辜宦怒甚喝令他僕將趙綑送公堂别駕著暫行管押候辦 
[美捕房瑣事]  
　　寍波人沈坤元現充業廣公司管房之役棲宿於漢壁禮路永祥里門樓昨晨將洗面水由樓窓潑下適澆於行人某甲處上淋漓盡濕甲不某休與沈理論沈猶不知咎反向用武旁人咸謂沈兇横爲喚走街捕拘送捕房押候送廨訊究○江北人宋仁和前晚由某乙竊得羢氈油衣等物持至新虹橋求質經包探竇如海查獲人贓一併拘解捕房押候送廨訊辦○流氓某甲與住居天潼路靑雲里之缝工某外未知有何事故於前日下午將乙軋至某茶肆任情敲詐爲巡街捕一併拿送捕房捕頭令禁押一天開釋以示薄儆○虹口賭風素著除寳攤晨尙有牌九花和麻雀等名目甚多向例元旦至初五數日内准暫弛禁令歲官府因奉旨禁賭不敢從寛故捕房亦遵照中國體例因於昨晨派四百四十七四百七十四號二華捕先後查獲賭徒五名押候送廨訊究 
[法界捕房紀事]  
　　浦東人陳錫耕向操京貨業在南匯縣屬新塲鎭某鋪餬口近以貪懶性成流爲匪類正月初三日竊取鎭上謝渭盛紙店内大自鳴鐘一座千里鏡一枚及零星雜物携至本邑小東門外某押鋪質錢經包探拘獲解入捕房抽頭令將各贓留候失主認領陳則押候解送公堂請辦○有吳崧者操常昭一帶口音自稱係頁生出身向在某統領處當文案前日手携西婦所穿在衣一襲至小東門外某押店質錢經法包探拘入捕房捕頭查問之下據稱與老公茂洋行軍裝文案唐　友相識捕頭派包探往詢有無其人旋回稱唐雖有其人並不與吳來往捕頭遂令將人贓押候解送公堂請究○正月初一日西興聖街第十九號門牌李長三花烟館火災有跑灘賊自稱十弟兄者乘火刼物經包探拘獲朱春濤一名解入捕房押候堂期解訊 
[正悮]  
　　前日報登善與人同一則其中唐君茂枝捐洋銀二十圓悮登十圓合亟聲明以昭核實 
[上海六馬路仁濟善堂勸募施醫給藥咸有一德一文愿捐册啓]  
　　敝堂歴年經辦各項善舉經費浩繁早邀共見共聞卽如常年施醫給藥一端客歲全年給出藥七萬餘帖計藥本洋六千元有奇加施靈符外合送純陽正氣九萬應靈丹臥龍丹雷公散虎睛丸等藥計藥本洋一千五百餘元兼之醫生轎金千餘元此項經費洋八千七百餘元之多逐年加增愈推愈廣敝堂臺無恒産所恃咸有一备一文愿捐册隨報分送蒙遠近善士互解仁囊陸續接濟今歲仍照舊章懇申報館隨報分送捐册再請發棠各埠大善士俯憐貧病苦况敝堂經費支絀勿責無厭之求隨緣樂助庶幾春臺共躋其間功德毋待贅言心香一瓣禱祝靡涯除隨報分送捐册並附小柬叩賀新禧請登報章恭呈德鑒經理董事施善昌募　孝經元善何芸思蔣　棻謹叩 
 
 

Page 5

 
 
[皖省官報]  
　　　補近判袁紀柱　駕候補知府許以　火　均謝　委一次　分　　新海防試用府　劉文耀叅軍到江蘇人巡檢　　　　文彬兩少尹　到　　入試用巡檢郡瑞　少尹到江蘇人指分安　試用從九楊光裕少尉　四川人周　　少到江西人　　　判梁文啓别駕赴宣　提漕折回候　　史萬　年少尉知奉臬委　扎留　西門内街道候　　　　文　明　知　委　收天　帝廟　　亭工程　　　　　　　泉叅軍由　州河直山東一帶運硝回省候　巡檢范光裕少　知奉臬憲委查東門　街道　入　　　雋少尉奉委解老湘　餉銀赴金陵候補知府許以增太守　赴京引見委署天長縣石成之大令知宿松任内交代　楚卽用知縣　滕誠大令李　　明府均到赴池州府閲　回候補　判孔廣洋别　到委　甘肅餉回卽用知縣　　　樸到委解甘肅餉銀回省請假三天 
[邗江官報]  
　　光緒二十一年十二月十七日湖北楊守戎崧解餉來揚　　尹　斯禀知到南鹽　差○十八日于觀察寳之到揚公幹戈分轉乃肅解甘餉起程分發經歴王　尹壽杞知事章　尹嘉玉安檢陳鹺尉保昌均　到○十九日封印各官　　戴分轉由淮北差次來○二十日丁觀察葆元項分轉　蕃均抵揚公幹正任　分司沈分轉桂由　公幹回楊分轉葆鈞由高　司差次來辦理江湖口船局劉太守思訓過　○二十一日各官商禀賀陳鹺尹懷清由十二圩來單　尹　蘭銷寳坊寺差○二十二日正任泰分司沈分轉桂禀辭衷　尉　哲辭回泗源溝卡○二十三日陳鹾尹大榮江　尹南鎕同解北鹽起程○二十四日題補興化縣項大令兆　過　戴鹺尹韶銷南京餉差○二十五日運　公座掣　胡鹺尹貽　委淮北　差張鹾尹之浴銷西岸差遣宣分　兆熊由淮北來揚公幹 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[年十二月十四日京報全錄]  
　　　　　　　　　　　前○直督王　黑龍江漠河金廠請報効軍餉摺○又　　　　捐　軍餉　獎給　　片○又　　　給　　軍火銀兩片○又　奏搶修永定河工動用銀數片○蘇織造莊奏接收前任交代庫　稽　相符摺○取　李三整　南運同籌出欵項擴充機器情形摺○十二月十四日内務府國子監正黄旗值日吏部引見三十七名太僕寺一名廂黄蒙二名正藍蒙一名兩翼二十名○濂貝勒假滿請安○　緒因伊子補佐領謝恩　補用知府胡傳釗謝恩○恭上請假十日○三德請假五日○值年旗奏派專操之大臣　派出果勒敏裕德○召見軍機溥良皇上明日用膳辦事後至南海　皇太后前請安畢還宫○○直隷總督北洋大臣臣王文韶跪奏爲黑龍江漠河金廠歴年積存糧貨餘欵等銀十萬兩擬請報効軍餉恭摺仰祈聖鑒事竊據督理黑龍江等處礦務候選道袁大化禀稱漠河金廠孤懸絶塞四無居民　丁所需糧貨遠購於數千里外盤撥積壓每多折耗故於年終核報糧貨底本均按八九成折扣以備霉爛虧缺歴經册報在案兹查歴年積存銀兩除彌補折耗及提作股票銀一萬六千兩外餘銀七萬二各六百餘兩又護礦勇一營自十四年冬間開廠招募兩哨至十七年始克募足成營該勇丁每因不服水土疾病逃亡又復時派員弁回關募補故截曠一項積少成多除每節提賞弁勇外餘銀一萬六千四百餘兩又前因各廠死事員弁歸櫬萬里例給卹銀並假歸各員長途川資均有不足將糧貨餘欵提銀一萬六千兩塡給股票按届收息分注作爲常年赡資以補卹賞川資兩項之不足比欵計亦餘銀一萬二各三百餘兩以上三項共餘愛平銀十萬一千四百餘兩該道等受厚重理宜藉伸報効擬將银銀一千四百餘兩留存礦局以備不虞其餘銀十萬悉數報充軍餉禀請具奏前來臣查該道袁火化辦理漠河礦務年來日有起色每届　撥餘銀十餘萬兩藉充邊防餉需於公家獲益非淺該道前因患病禀請交卸業經派員接替當交代之際又復以糧貨等項餘銀十萬兩報効軍餉實屬仗義急公合無仰懇天恩俯准賞收如蒙俞允將來修復砲臺購買洋砲所需正鉅所有前項報効銀兩可否留於北洋歸入海防經費項下核實動用出自鴻施除咨户部查照外謹會同黑龍江將軍臣恩澤恭摺具奏伏乞皇上聖鑒訓示謹奏奉硃批著照所請户部知道欽此○○王文韶片再據辦理駐津糧臺練兵事宜廣西按察使胡燏棻詳稱准淮軍銀錢所咨新授永定河道陳慶滋本年正月在正定府任内捐助軍餉湘平銀一千兩轉解糧台核收在案據該道聲稱不敢仰邀奬叙惟查本年户部議覆署兩江總督張之洞奏籌餉捐輸凡官紳捐助軍餉請仍照原定章程核給奬叙等因查新海防捐輸章程凡四品以下官捐實銀一千兩准奬花翎該道所捐軍餉銀數核與准奬花翎章程相符詳請核奏前來臣覆核無異仰懇天恩俯准將永定河道陳慶滋賞戴花翎以示鼓勵理合附片具陳伏乞聖鑒訓示謹奏奉硃批户部議奏欽此○○王文韶片再據北洋製造局禀稱核局造辦軍火專備淮練各軍之用上年供應浩繁需費已屬不貲加之客軍及新招勇營雲集榆關内外駐防則有旱雷電綫電箱　　　　則有馬籠洋鍁鋤鋸號鼓之用操練則有鋼鐵槍靶之需以及修配各軍槍械砲車添備零件皆關軍火要需待用孔急　　　　　　物晝夜加工製造此外尙有創造荷乞開引愉砲新式砲車馱鞍及　　　　　　等項計自光緒二十年五月起至　　　　　　止加工造修之件核價湘平銀二萬二千五百餘兩不在淮軍應銷　　　　　　　需向有定額無從籌此鉅欵均係設法挪墊應請按數撥還等情臣查製造局因上年加工造辦軍火接濟前敵各軍　　　　　　　二千五百餘兩該局經費有定無從挹注係屬實情相應仰懇天恩俯准由糧　撥給以清墊欵出自鴻施除飭　製造　　＃　　造具清册送交糧台彚案報銷外謹附片具陳伏乞聖鑒訓示謹奏奉硃批户部議奏欽此　　　　　　韶片再　定河每年梒修原定續增共銀二萬七千兩南運河每年銀六千兩北運河每年銀一萬七千兩經歴次　　部議　　同治十年起按原額每千兩發給實銀四百兩南運河自光緒五年起按原額每千兩發給實銀六百兩兩永定河自同治十二年　　　原額實銀全發兹　　永定河道竇延馨詳稱光緒二十一年汛期用搶修銀二萬五千八百八十三兩五錢九分又兩岸上游　　　添運脚不敷通融搶修項下銀一千一百一十六兩四錢一分共用實銀二萬七千兩又據天津道李岷深通永道張紹華詳稱光緒二十一年汛期南運河用搶修實銀三千五百九十八兩八錢二分二厘二毫北運河用搶修實銀六千七百九十九兩二錢六厘請奏前來臣復核無異除分飭該道等照例造册繪圖詳請題估外理合附片具奏伏乞聖鑒勅部查照謹奏奉硃批知道了欽此○○二品頂戴蘇州織造奴才莊健跪奏爲接收前任交代庫欵稽核相符恭摺奏聞仰祈聖鑒事竊奴才蒙患簡放蘇州織造所有接印任事日期前經恭摺奏報在案今將前任織造榮科移交各項錢糧收支清册按欵查核除各前織造歴年辦解運務動用欵項謹題銷至光緒十五年止此外奉辦添派另傳各項活計以及所放匠糧所用申餘亦僅報銷至十六十七各等年止在案其以後未經造報者前織造榮科正在造册彚案題奏適值交卸應歸奴才接收辦理至本年奉辦乙未赶運並添派各項業已先後辦齊解京交納所需料工銀兩前織造按照司關各局撥到欵内照數動用現查移交餘　各欵計正欵項下尙存銀二萬一千三百三十一兩五分四釐捐欵項下尙存銀一百一十一兩一分六厘辦差項下尙存銀四千四百二十七兩二錢二分匠糧項下尙存銀一百五十六兩三錢五分六厘申餘項下尙存銀四萬九千九百八兩二錢五分五厘與册列各數均屬相符並無短絀所有本年大運斃奉備　縀等項活計均已届限亟應開辦現由奴才咨催司關等處迅速籌欵一俟解到隨卽赶辦解京不敢通悮理合將接收前任交代庫欵稽核相符緣由謹恭摺具奏伏乞皇上聖鑒謹奏奉硃批知道了欽此○○降二級留任又降二級留任山東巡撫臣李秉衡跪奏爲恭陳山東整頓南運局籌出欵項　充機器情形恭摺仰祈聖鑒事竊維用財之道首戒虚糜當物　　　之餘尤宜遇事撙節惜浮費以供正用蓋用这於公雖鉅萬不當恡　　之於　雖　粟亦屬濫支臣查山東南運自同治六年　升　撫臣丁寳楨因商辦引懸課絀奏請攺歸官辦設立南運總局借藩　兩庫銀五萬兩行春鹽運至河南商邱鹿邑等州縣派員經理每年除完繳正雜課欵及扣還成本支銷局用外如有贏餘卽儘數充餉於規復額課之外復出其餘以濟軍需之窮法至　也及其後奉行不善積久弊生南運一局幾視爲撫署之外府除每年提充撫署公費銀一萬餘兩外凡冗員之薪水京官之情託往來遊宦之抽豐悉於是乎取給而外問分局委員亦率多瞻徇薦託漁利分肥支銷日繁成本日絀近年不獨臺無餘剩尙須多方借貸始能春運　非入之不多實由用之無節也臣稔知其弊於去歲抵任後以　法　目近始首將臣署每年公費銀一萬二千兩盡行裁革周中挂名薪水一概删除各分局擇其最優之處酌提餘利解省嚴飭南運總局詳細鈎稽務使涓滴歸公不留絲　弊混計一歲之中逐項　節可贏餘四萬餘金如能久而行之積漸可成鉅欵矣時事艱難練兵製械尤爲當前急務機器局所製洋式後膛拾槍尙能堅利及遠可稱利器惟舊有機器規模太小每月不能多造查外洋製造後膛槍械器多則數十萬兩至少亦需十五六萬兩刻下部庫兵餉尙艱　撥何敢再請購器之欵上煩宸厪臣擬將南運局贏餘之項自本年爲始儘數　　提作購置機器之用機器購就卽可擴充製造將來購買鋼鉛煤鐵及添募工匠設爐建廠等項須歲增數萬金　　　　　　　　　　擬俟機器購成後常年提南運局餘利四萬兩作爲添造槍械之需總辦南運局候補道康奉藹任事實心厘　　　　　　　　　　器局候補道　延祖沈思獨往明敏過人均能精核節省相與有成臣卽責成該二員籌欵則源源接濟製械　　　　　　　　　　　而革無名之冗費充有用之要需於時務不無裨益所有東省整頓南運以後裁禁濫用卽以此欵擴充機　　　　　　　　　　　皇上聖鑒訓示謹奏奉硃批着照所請户部知道欽此 
 
 

Page 10

 
 
[報全錄]  
　　　　　　　　　　　　　　　奏考核錢糧各欵情形分别覆陳摺○將軍沙奏據實覆陳摺○直督王奏請撤銷卹案　　　　　　　　　　　　　　　　光祿寺正白旗值日無引見○倫貝子由東陵回京請安○裕德果勒敏各謝專操大臣　　　　　　　　　　　　　　家鼐請假五日○召見軍機○○江蘇巡撫臣趙舒翹跪奏爲考核蘇省錢糧各欵情形遵　　　　　　　　　　　　　　　准軍機大臣字寄光緒二十一年六月初六日奉上諭户部奏謹陳辦理情形一摺等因欽此遵　　　　　　　　　　　　　恭錄轉行各司道欽遵查辦去後伏查考核錢糧一節蘇省賦額繁重甲於東南各省兵燹以後閭　　氣未復其間抛荒　　　由各牧令招徠客佃設法勸墾無如荒蕪旣久墾闢較難所需工本費亦倍蓰而所招又多江北窮民資本　　設遇水旱不特收獲無多而已得不償失紛紛棄去由是節年新墾所報無多錢糧爲　國家維正之供多徵一分銀米卽多濟一　　　　收任令州縣虚報减徵故虧賦额惟自光緒十五年水災以來頻歲歉收民情困苦已徵之田尙復議蠲議緩未墾荒田無從　　　徵統計各屬荒田截至光緒二十年秋勘止尙居十分中之二三内惟松江常州太倉三府屬之川沙奉賢上海南匯靖江崇明　　　　　八廳縣全行成熟外其餘各荒田多寡不等雖經嚴飭整頓認眞厘剔而旣限於天時又復困於人力勢逼處此實非該物　　隠匿諱飾本年秋收遵照部章飭令該管州督屬親履查勘核實禀報不准稍有扶揑並飭將原報荒田設法召墾勒限成熟啓　　　　　水旱偏災許卽專案禀報其中稔之年均應逐漸加完庶幾荒田日少復額可期又整頓厘金一節蘇省土産以絲繭爲大宗　　　　併徵責成于户先捐後居起運時換給護照通省驗免其各處商販大宗貨物如綢縀絨縐洋貨廣貨藥材柏油白蠟　　　　　　　帽皮裘　　桐油白麻各項均由各業認辦總捐或在進口首卡抽收一次或到地總完一捐或分進口先繳西成落地再捐　　　　中途各　概予照免倘有分銷别處准給運單過卡騐放其餘零星各項貨船每局共抽卡厘一道如由正卡收捐則分十　　　　　　　過則正卡驗免並無重複抽收此蘇滬各卡之定章也現在棉花一項已議歸産地併徵此外如能於要隘處所可以併　　　　當隨時察酌辦理蓋立法防弊未嘗不嚴而司巡人等難免日久玩生全在經理得人其弊自絶惟有嚴考察之法示賞罰之公庶可昭激勸而期整頓又裁减局員薪費一節蘇滬捐各局卡自同治七年後疉次裁併不下數十處現留正分各卡或地當衝要或專查繞越皆係扼要設立若撤去一處卽多一處偷漏體察情形實難再議裁併至委員薪費係遵部章按照九分開支僅能敷用卽或酌减一二爲數亦屬有限不特無裨餉需竊恐暗滋流弊轉於正項有虧往者疉次裁减薪費而核明留此者無非欲保全在事之廉　以鼓其急公之心儻所給過薄不足養廉不肖者必喪其操守别謀取償督責雖嚴實無裨補應請免其再减俾資辦公此外如善後局開支經費同治十二年奏准酌提厘金一成光緒十年攺支八分十三年復奉部奏定攺提五分如省城保甲發審官書洋務各局用　均歸善後局於酌提厘金五分内支放節經按年開單奏報並無另欵開銷至向設各局所疉經酌量裁併現在復將水利工程局併歸蘇釐局核辦此外均有經辦要務寔屬裁無可裁併無可併其委員薪費已經再三核减諸從節省僅足責其辦公實難再議裁汰又　　　　　厘一節已通飭各局卡查議於向抽卡厘之外酌加若干並令將城鄉各處開設土造烟酒作坊一律查明銷數舉辦　捐　　　　　容輕减以副部文重徵坐賈隠寓禁止之意據蘇州布政使鄧華熙會同善後税厘各總局司道會詳請奏前來臣復核該　　　條議詳均屬實在情形惟蘇省錢糧　弊亦不盡在宫雖錮習驟難挽回臣當隨時嚴察斷不任正供再有隠耗至釐金爲餉項所關整頓實爲目前急務蘇省此後厘捐能如積年收數卽爲幸事局員薪費尙無冒濫臣惟有自矢潔清力求撙節惟使費用日减以期補救於萬一除裁减制兵一節由督臣會議另奏又鹽觔加價一節查蘇屬係淅西引地應由淅江撫臣議辦並咨户部查照外謹會同署兩江總叔臣張之洞恭摺覆奏伏乞皇上聖鑒訓示謹奏奉硃批　部知道欽此○○奴才沙　都林扎布跪　爲遵咨查明據實覆　恭摺仰祈聖鑒事竊奴才於本年九月十五日准前　將軍恩澤咨開本年八月十七日承准軍機大臣字寄光緒二十一年八月初七日奉上諭有人奏叅全營　長富興　　兵餉等情　　　切查明據實具奏原片著抄給閲看欽此遵旨寄信前來當經恭錄札飭現充翼長協領富順慶祿確切查覆　據禀覆糧餉　翼長經理　　可稽前翼長富興有無尅扣須調右隊官來省質証方昭惟紛紛離防慮曠營伍應飭各隊具結呈報再爲禀覆等語現奉電　　　　　本任會辦墾荒事務亟應交卸起程　奏明咨　　富順等查覆卽日確覈具奏等因准此當經奴才飭在全營　　　　　　　　　　統領營總具結呈覆在案兹據新暑翼　　　派翼長慶祿轉據練軍各隊統領西隆阿達祿海穆隆阿儂英　　　　　　　　該前翼長富興任内並無　扣一月兵餉平日　無尅扣情事取具營總營官切結另加印結先後呈覆轉報前來查恩　　　　片内開全營翼長富興平日尅扣兵餉人所共知上年入都引見時竟勒扣全營一月兵餉共三萬餘金兵丁不服環禀將軍長順該將軍諭令富興退還富興　稱自能調處請將軍勿爲過慮將軍遂亦置若罔聞等因奴才查練軍餉銀向由各軍自赴糧餉處承領並非翼長經理無從尅扣如果富興平日有扣餉情事自係人所共知奴才近在咫尺當必有聞何以往時接見練軍統領營總委參領等查詢營務絶不提及一語上年富興入都引見時奴才正在吉林亦未聞有勒扣全營一月兵餉之事况餉銀爲軍食所關練軍數千人嗷嗷待哺必須按月發給以資接濟若平空勒扣全餉一月使數千人枵腹荷戈非特受者不甘雖至忍至愚亦不出此今查閲各隊切結證以奴才平日見聞正相脗合富興之並無扣餉情事自屬可信惟查練餉從前本歸江寗河南山東安徽等省恊濟懸欠甚多頻催罔應於是奏歸部墊每年銀二十八萬兩嗣又由本省大租項下每年撥銀五萬五千餘兩無閏之年僅敷所需遇閏之年就欵按月攤放每閏計虧銀二萬五千餘兩自光緒七年起至十八年六月間欠放官兵四個月餉乾十萬餘兩各軍環禀將軍長順討領欠餉長順飭令翼長富興勸導一面奏請由本省徵存洋藥票課開放欠餉經部議覆僅准動用十六年以前剩存銀一萬一千三百餘兩無濟於事十九年三月間該宫兵仍以欠餉爲斌長順無可設法與奴才商酌以本省洋土藥捐課盡撥海軍别無閒欵可資挪移擬向海軍衙門暫借經費應急俟催齊各省欠餉再行歸還騰值校閲江防出省未及具奏經奴才於七月間奏准借撥海軍衙門庫平銀十萬兩於領到後交糧餉處撥放在案原奏謂兵丁環禀將軍翼長富興稱能調處者或因兵索欠餉傳聞之誤奴才賦性愚直知無不言凡事斷不敢稍事瞻徇自取　戾况餉銀軍心攸繫果查有尅扣私弊奴才亦豈肯代爲隠瞞貽誤大局今富興旣無勒扣全營一月兵餉及平日克扣情事應請免其置議除將各結存案並咨黑龍江將軍恩澤查照外所有遵咨查明翼長並無扣餉緣由理合恭摺具陳伏乞皇上聖鑒訓示再摺首上諭係照恩澤原咨恭錄春其中字句有無錯誤奴才無從查對合併陳明謹奏奉硃批知道了欽此○○王文韶片再上年打仗陣亡員弁經前督臣李鴻章彚案奏請從優議卹在案兹准四川提臣宋慶咨稱平壤之役毅軍陣亡員弁内四品頂戴升用直隷州分省補用知州謝巨源右腿受鎗傷二處又復墜馬落江是以歸案請卹詎該員後經朝鮮國民救回醫治傷痕平復現已回營請撤銷卹案並稱該員係文案委員並無帶兵之責等情又據統領正定練軍　州恊副將卞得祥呈稱該軍差弁儘先把總劉福在平　隨隊接仗不知下落當時誤報陣亡應請更正等情臣復查無異相應請旨將謝巨源劉福卹案勅部撤銷該員弁等一係隨營又案委員由朝鮮國人救出一係微末差弁可否免其置議之處出自天恩謹附片具陳伏乞聖鑒訓示謹奏奉硃批謝巨源劉　均　　　該部知道欽此 
 
