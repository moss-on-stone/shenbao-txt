# 1913 - 284 - 4914602

 

Page 1

 
 
   
 
 

Page 2

 
 
[時評]  
　　英國之借欵方針　（冷） 
　　英國對於中國之借欵已改變其團體之借欵而為自由借欵以後所胃五國銀打團之勢力必不能如以前甚而中國日後之財政亦必大受影響 
　　夫一國之財政因借債者之改變方針而受影響此大可笑之事也然而中國近數年間以借債立國則借債者之方針變借人債者之情形亦變此自然之勢也况平英於五國之中佔有努力之大者英旣改變則所謂團體之借債不啻從此解散也 
　　然而英國此次之改變借債方針於中國利乎否乎此其事甚難定也其一自由借債易起競爭自後中國之借債或較易於今日此一說也其二自由借債祗有權利關係而無政治關係自後中國之借債或較妥今日此一說也其三借債既易借之必多外人監督之權輕而用之亦易足以速中國之破產此一說也其四各國之團體借債實為各國之均勢主義今英人借債之方針變而其餘之政策亦或改　各國均勢之義破而羣趨於自由當此中國多故難免不生意外此又多慮之說也 
　　命令 
　　九月二十四日臨時大總統命令　任命陳廷傑署四川民政長此令 
　　任命段書雲督辦徐淮海一帶淸鄉事宜管雲臣為毅李駿會辦徐辦海一帶淸鄉事宜此令陸軍總長段祺瑞呈請授喬毅夫為陸軍步兵中校陳鵬斌湯子桂張藩奎為陸軍步兵上尉並加陸軍步兵少校銜周忠懿為陸軍炮兵上上尉並加陸軍炮兵少校銜姚占鱉杜有材為陸軍步兵中尉並加陸軍步兵上尉銜應照唯此合 
　　警信 
　　南京訪函　二十八日晨八點四十五分鍾時張勳至日本領事署正式向日總領事道歉同行者有親信馬兵七十五名在署小坐十七分鐘之久即赴其他各領事署大約乃拜會各領事所過一路左右每隔五十尺站一天津警察嚴防衛距日領事署數百碼之鼓樓地方則站有警察百名攔阻各路行人張勳獨坐馬車之內凡見路過之民人辄向鞠躬鼓樓且駐有軍樂隊軍樂作時張乃入領事署旣而樂聲叉作張乃辭出騎馬衛隊則留於署外空地本星期置於署前之快砲兩尊日人已預先移去門首站有水手十二名迎接張勳張勳入門　諸丘皆向行禮並有保護日領事署之日兵百餘名在署內草地之上行立正禮兵後則置快砲七尊蓋為日領事臨時之防衛張勳離署後路透訪事即往謁見日領事頗蒙禮遇日領事聲稱對於張勳至署道歉及所允於本日下午派兵團復行道歉之舉已完全滿意日政府要求之條件中政府全己依行此案可稱巳了又謂此案能如　美滿了結彼殊欣慰蓋日本嘗盡其力之所能以避外交上之糾葛以求恢復舊狀有以致之云（特約路透） 
　　南京訪函張勳旣向日領事道歉今特將日僑遇害情形補述於此寗城將下時日僑多逃往日領事署都督府附近有日本理髮店兩家其理髮司二人經南兵僱用尚有附近小店店主二人當時均留而未走事急之際店主與附近其他日人四名逃至一理髮店內高豎一日本國大旗閉門同處屢有兵士入內交值錢之物搜括而夫惟未擾及一人旣而此日人八名决意逃至日領事署除下大旗（玩弄之小旗）携之向鼓樓進發路遇搶匪攔搜其身見係日商與南軍並無關係故釋之行至金陸大學附近復為兵士一隊所阻日人向之陳明理由後多數兵士皆允釋之惟有二人不允當場擊斃二人一人希圖逃逸亦為擊斃其餘五人由小路逃至日領事署此五人及其他在塲目覩之人皆為此隊北軍十有七八乃張動之兵蓋皆衣藍服及埀辮者也　（特約路透） 
　　南京訪函　二十八日路透訪事謁見日領事時詢問外間謠傳日領事深恐中日軍隊因日本要求道歉二事互相開戰故會命城內日僑離境此說是否確實日領事答稱預料開戰之說實無根據波因北軍司令不能約束兵士日僑數人會遭非遇故不得己乃調水兵二百名保頀日人之生命財產彼覺責當吿本國僑民住避此間之危險將將婦女送往安寧之地以候治安恢復再行遷回　（特約路透） 
　　南京訪函　張勳道歉之後此間大局己稍有希望惟非有明証保護人民以脫兵士之殃害　終難同復舊狀　內僻靜仍有兵士强姦搶刦前夜尙有一著名華人在鼓樓地方遇兵被刦天津警察徒有外觀上差之後仍至能稍為恢復信任（特約路透） 
　　南京訪函　南門外拘獲　搶匪一人解人城內即定死罪兩名槍斃四名梟首不知是否兵士或係營中之閒漢據遷至明陸一方面之人民回城聲稱該處鄉民不第為兵士刦掠且其門窗亦為兵士取去以當炊料南京訪函　張勳已派兵赴寗垣以南之各小城陽稱防守寗垣之入路恐此各城亦將不免如寗城之受灾 
　　專電 
　　北京電　憲法全案經委員會指定之起草委員張耀曾等五人擬訂全案為十章　國體　國土　國民　民國議會　大總統　國務員　法院　法律　會計　附則此後將連開兩院會合會大約選舉總統期不出十月初十以後 
　　北京電　集益會相友會超然社政德會將合併昨開聯合大會 
　　北京電　張耀曾谷鍾秀吳景濂特登廣吿謂對於最近主張實出於平心之判斷决未受別黨運動自處旨從乃有奸人故造蜚語設法離間蓋此輩已大受彼輩排斥 
　　北京電　前參議院秘書長平剛係國民黨有力分子現仍願受王家襄秘書之任 
　　北京電　自庫來降　那貝勒巳到隨從百餘牲畜數十車官長招待甚優但此事殊無益大局 
　　南京電　今日張勳將城內多數兵隊調紮城外計三營開駐朝陽門外孝陸衛三營开驻南门外雨花台二營开驻花神廟一營開　三义鎭一營開駐湻化鎭 
　　南京電韓省長本以行　經費無着巳電飭各縣暫借附加稅以資應用刻經各縣電覆允否未能一律 
　　南京電黎副總統　派賈昆來寗調查商民被劫損失情形及善後辦法 
　　南京電　旗民生計局呈報賑撫局現調查旗民除墾植學校工廠養濟四項內一千八百五十名外尚有二千九百二十二名 
　　宜興電　宜興與長興廣德毘連之戴埠等處潰兵勾結土匪秘立英雄黨軍裝快槍至處劫掠城鄉遍揭匿名帖日搶某鎭某日搶某鄉明目張膽肆無所忌 
　　宜興電　西南鄉淸白里（鎭名）突於前日上午十時有大帮土匪來鎭劫掠殺傷事主多人連刦殷戶十一家直至午後三時始揚長鳴號而去約計損失十餘萬 
　　南昌電　南潯鐵路收歸國有事股束於二八日舉吳鈁進京與政府接洽趙惟熙主張借比欵建築南萍路 
　　特約路透電 
　　北京電　據俄國消息俄兵千名內有哥薩克兵步兵炮兵各兩隊現仍駐紮沙爾蘇買（譯音）現悉俄兵道至該處實因有俄兵兩名遇害聞該兵兩名乃派往沙爾蘇買之外保護俄國僑民者途　為伊犁旗兵所捕一丘被縛頭足為二馬分屍一丘目珠被挖繼乃以鎗刺斃之聖彼德堡得此消息即派兵開往沙爾蘇買 
　　北京電　昌黎一案之調查員業巳回京聞中政府及日使署决議不宣布該案調查情形現信兩方面之委員對於該案各點大半業巳同意尚有藪點意見猶相柄鑿兩方面委員之報吿將作為日後中日互開談判之基礎今雖未得官場消息然聞兩方面之委員曾招當時售果之小販審問現信巳證明實係日人先行開鎗 
　　譯電 
　　北京電　倫敦泰晤士報近論豫言五國將更變財政之策巳由英德兩國新陽電社撮要電傅線舉現巳成為事實間銀行家　接各總行來電述及此事英使署亦於今晨據本國外務部關於此事之訓令三國四國五國銀行團除關於貸與中國國家以充行政費之借欵外共餘所訂合同一律註銷故五國人民此後對於中國鐵路實業各事均可自由投資其故不外乎泰晤士報社諭所云蒼英國今日所處之地位實願更變而定之政策法德日三國之行事其性質與五國目下依守之合同均相抵觸全係損英國之利益以求自利英政府今無別法權有修改所訂之合同以重得舉動之自由自中政府近與比國銀行團訂定重要之鐵路合同後此舉益覺急不可緩蓋該借欵雖由比人出名多屬法國之資本大約非法政府權力所能及而英國寳林公司所定鐵路重要計畫則因不得政府適當之助力竟歸失敗 
　　北京電　北京日報載稱熊希齡會探問五國銀行團願否續貸巨欵旋揥覆書謂正式總統未舉定前難望開議柏林電　德國某報載稱奧國某公司將購中國國庫券英金二百萬磅中政府即以該欵定造魚雷艇十二艘 
　　北京電　聞張動至日領事署道歉後即往拜會各領事狡閥保其顏面日本謀去張勳之舉將因此更為着力 
　　北京電　此間當道現料張動與其舊兵萬名不足為患其部下之新兵二萬名現信皆不足恃馮國璋抵寗後張將遵命復回兗州俟正式總統選定後必將任張為山東都督是時當不致有人反對 
　　北京電　袁世凱之左右力主於十月十日前選舉正式總統俾得在光復一週紀念以前各重要官員皆贊同此議且得國會同意選舉總統章程須得國會議員四分之三出席票數三分之二者始能當選一節巳得各政黨興意惟對於决選章程意見分歧進步黨要求得票最多之二人决選時獲多數之票者應當選公民黨生張得半數之票者卽當選總統任期以五年為限且可被選連任一節亦經各黨同意贊同 
　　北京電　內務部巳組織　備選舉總統之專局 
　　北京電　熊希齡與叚祺瑞對於中國陸軍前途問題意見殊不相投熊主置兵二十鎭叚主置兵五十鎭 
　　北京電　國權報載稱　東都督通吿外國代表旅順口不日將作為自由口岸 
　　北京電　憲法委員會最近商議以孔敎作為國敎之舉業己失敗 
[要聞一]  
 
 

Page 3

 
 
　　張勳及軍隊赴日署道歉詳紀 
　　南京日本交涉一案前李盛鐸在　時巳與日領事議妥惟謝罪1節張勳未允實行迭經日領事電駐京公使屢向政府交涉而政府亦迭次電飭張動謂宜以國事爲重務須慎重邦交勿得執傲即行解决云云詎張動距一再電部均謂道歉一層可以辦到而帶領軍隊前往實難行或自己前往或隨帶軍官數十人前去無不從命即請向日使婉言磋商至十九日張勳忽率馬隊數十名謁見各領事商議要政並未赴日署而外間紛傳張B赴日署道歉日領事益不滿且當時日署又接匿名函爾不日將在　日人均要驅逐云云故日領事嚴加防範又遣調日艦數艘來寗日兵荷鎗列隊陸續運解子彈進城日署內又架機關鎗以防不測以致謠言四起謂日本張動均巳預備開仗異常驚慌張聞此信當謂金蘇兩紳商商議一面幷派令前往日署調査情形一面飭商會傳知商民勿聽謠言金蘇連日向兩方商議張帶軍隊道歉該隊不進日署而日兵亦不得出署均不帶槍子以免意外之街突均即允行日領事友允預備筵席優待來賓於是二十八日九時許張動親率軍隊偕同金蘇等前往道歉是時張之軍隊在鼓樓黃泥崗十廟口一帶列隊又調東北兩署警察沿路防範而日署門首巳縣掛五色國旗奏軍樂歡迎張進署與日領事互行握手禮暢談約二小時之久共撮一影以誌紀念臨行時日兵列隊出署又以升降旗禮歡送之一番惡感從此消弭於無形矣 
　　另函云昨日（二十八）上午巳刻張動帶同譯員至鼓樓旁日領事署拜會船津君聲明道歉並順道往謁英美德三國領事同日下午二時後白司令官帶同張兵八百名代表全體軍隊排列在日領事署前對日本國旗行舉槍禮正式道歉並由日兵二百名整隊答禮 
　　文匯報云二十八晨間自都督府日領事署一路羣人麕集皆觀張勳赴日領專署道歉者花牌樓中正街及北極閣以下路左右均站有軍警嚴密防衛九點鐘時鼓樓軍樂隊三十五人奏進行樂　張勳巳乘馬車由騎兵行抵日領事署前張衣前淸尋常戎裝頭戴軍帽日領事署內外均駐有日本水兵携機關槍五架野戰炮兩尊張動下車后即由其參謀長及交涉都日本繙譯導引入客廳與日領事及署中各員相見行道歉禮張坐十五分鐘之久卽吿辭而出即以江蘇都督之身分拜會英美德領事聞張不日尙將以江蘇都督　身分拜會日領事 
　　張動之兵一團計九百名於二十八日下午三點鐘時衣黑色戎裝由白團長率領以軍樂隊引導必日領事署前列成八行是時日本水兵携機關鎗五架野戰炮兩尊相向列隊日領事及領事署辦事員海軍軍官日本僑民均署前白由團長傳令行舉鎗禮樂隊三奏日本國樂並由白團長代表全國向日領事行禮道歉禮退是時署外華人駐足圍觀者殊爲擁擠皆寂靜一若知此事殊關重要者　害日僑者本係張文生團內之兵是日張文生因患病吿假故由白團長代往 
　　南京收拾記　（三） 
　　下關現有商民淸理地址搭蓋蓆蓬專做小本生意昨日下關商開會集議此事公决須俟政府賠欺淸楚方准淸理地址如有不遵議者照罰 
　　近日官場雲集甯垣緞業生意忽然極好玄色摹本緞每尺　張至大洋八角惜乎缺貨機坊雖有經緯亦無機　織 
　　利涉橋一帶生意似逐漸有起色昨東關頭巳新開旅館及俱樂部並巳有中西大菜售賣 
　　兩院會台會討論憲法情形 
　　二十四日午後二時衆參兩院議員在衆議院開兩院會合會參院到會者一百八十八人眾院到會者四百零五人參院議長王家襄君主席報告上次常會關於憲法會議規則第＋條審查會否决後交起草員重行修正茲據楊委員長廷棟來函聲稱疊開起草委員會俱不足法定人數僅同韓玉辰君公同商定數條提出大會討論但不能認為起草會正式修正案　長又將各議員修正案分為三種一不用議决即付審議會二議决應否開二讀會三議决應否付審議會旋以陳光　之修正案付表决　又以賀占元之修正案付表决最後以原案付表决大多數又議第十一條易宗夔反對原案登台說明將憲法上幾多名詞如成文不成文剛性柔性之類加上幾個或者滔滔不斷最後又說出範圍以外之言如起草委員不盞好亦不盞壞易宗夔雖不好尚有五十九人亦部見不好等語而韓玉宸相繼發言盛稱起草委員淵博可謂一進一退議長以易宗夔之修正案付表决得多數之通過矣十二修條文胡汝麟主張刪去亦通過　由十三條至第四十六條中國無討論者惟第二十五條原案爲議員於同一議題發言以一次為限有參議員張某修改為第二次幸大多數知其用意不予起立至第四十七條原案於出席規定甚嚴於表决規定其寬汪榮賣君改為出席須凡開審議會須各得該院總數過半數表决非得到會四分三不可所以防審議會之輕於議决而大會終無結果也議長付表决大多數贊成由四十八條至五十九條亦無討論二讀會遂報完竣朱兆莘谷鐘均　張即開三讀會付表决得多數陳銘　提起異議反證表决少數　長因鐘點巳到以延長三十分付表决結果迺係少數遂宣吿散會 
　　參議院咨請議决議員旅費 
　　由院議員旅費表已經參議院開會議决通過於日前備文咨請衆議院議决文稱查議院法第九十一條第一項乙類旅費表爾俟本院議决後再行補送前會咨明在案茲經本院於九月十日開會將雨院議員旅費表議决通　按照國會組織法第十三條之規定仍應咨請貴院查照議决可也此咨衆議院計咨送兩院議員旅費表一間略分赴院回籍二項在直隸者二項各百元在奉天山東河南山西四省者二項各一百五十元在吉林黑龍江江蘇安徽江西浙江福建湖北湖南陝西廣東十一省者二項各二百元在甘肅四川廣西雲南貴州五省二項二百五十元在蒙古新疆靑海等處者二項各三百五十元在西藏者二項各四百元其中央學會及華僑選出之參議院議員各以其原籍地方為準 
　　北京補充兵與憲兵衝突 
　　日前下時餘有拱衛軍新徵補充兵三十餘名因息之　結隊再八埠花叢冶遊行至朱茅胡同蘭香茶室內不知因何尋釁將該茶室物件痛加擊毀並有羣毆傷人情事該樂戶急向第四連憲兵分駐所報吿該補充兵繫毀後復至石頭胡同雲蘭閣小班攪閙正汹涌之際適第四連憲兵三人追至向該兵約束詎該兵訓練未久不知憲兵為何物覓以武力相向憲兵因衆寡不敵遂抽佩刀與敵至將補充兵砍傷五人附近　士亦來相助補充兵始行逃避斯時各樂戶家家閉門行人奔避秩序紊亂憲兵分駐所聞信旋又派憲兵繼至彈壓又在火神廟來道海泉茶室內撞遇攪鬧之兵數人當場捕獲二名餘兵避去時至六鐘餘始歸寗靖聞憲兵營巳將弋獲滋事各兵函解該軍司令部辦理矣 
　　雜評一　無名） 
　　政黨之離合　進步黨未成立以前各黨由分而併進步黨即成立以後各黨由併而分今集益相友超然政德四會又擬合併獎其殆選舉之預備乎紛紛離台太不憚煩矣 
　　俄人進兵伊犁日人之交涉初了而俄人又以伊犁　兵殺死俄兵之故進兵矣何中國意外之事之多也雖然即無意外之事而各國之要求築路與商　借僨亦巳不少矣嗚呼 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　正式總統選舉之籌備談 
　　先奉總統間題巳由兩院會合會議决權選舉總統關係重大若不將選舉法詳細研究規定難免弊端刻該會又提出應　研究各條照錄如左 
　　職員問題選舉日應設之各職員　剪票員　簽名員　投票管理員　收票管理員　臨時監督　開　員　檢票管理員　唱名員遞票員　速記員以上各項應派　入各黨如何分派以及一次選舉禾能當選二次選舉時應否照舊執事均須磋商妥洽以免臨時爭事 
　　職務問題選舉時最聽硏究者投票及檢票管理員之職務（甲）投票管理員職務　决定投票之應否收受　記錄投票情形報告臨時監督　掌投票匭投票紙投票簿　稽查投票時紀律（乙）檢票管理員職務　淸理投票數目　檢査投票紙　决定投票之是否合例　記錄開票情形報告臨時監督　保存票紙　稽査開票時紀律 
　　投票問題投票方法有須先討論者　投票人以國會議員為限　投票人應親自投票　投票時先到簽名處簽字後方准人票　每人領票一紙　投票用記名法祇書被選舉人姓名不得書自已姓名　投票時除關於投票事宜得興職員問答外不得涉及私言　不得與他人接談及規事　投票舉縣退至各黨休息室不得逗遛　投票人有違章情事經臨時監督査出議罰 
　　檢票問題投票畢後臨時監督視時間能否開票卽刻宣布如認為必需開票時檢選員應檢左列各條　不照式書寫者　夾寫者　夾寫他事或選舉人姓名者　字跡模糊難認者　姓名錯誤或筆畫少寫者　選出之人不合第一條年限者以上各種應作為無效此係檢　之手績倘此次選舉第一次郎有上項情事致票不足數第二次選舉時能否通融或變更手續亟應研究 
　　另選問題選舉總統之次日卽應知照被選人倘有下列各事當應改選　辭任　疾病不應選或有故障　當選票數不實等改選日期及其他手績應於三日內宣布若被選後無上項情事正式總統應於四日將總統選舉法篇四條之誓　親臨國會朗讀或派代表但代表限於國務總理 
　　昌黎案交涉之近情 
　　自昌黎肇事中日間於南京交涉案外又生一絕大問題巳將迭次調査情形錄紀本報茲又探縣昌黎交涉近情如下 
　　政府之抗議致府以昌黎事件關係外頗不欲輕率從事故該案初發生卽行派員赴昌黎調查旋據關査報告悉此次肇事其曲確在日本因於本月十八日提出抗議於駐京日使略謂昌黎巡警興貴國衛隊衝突一專査其原因係因日兵向華商買菓而不給價之故査巡餐之死傷者皆負傷於背部此可見其無抵抗舉動曲在日兵望令當事者認過賠償云云 
　　日使之反抗日使自得政府抗議後謂我國所述情形全係揑造須待該國方面詳為調查始行答覆日使所持態度之强硬於此可見一斑乃昨據報告日使亦於日前提出抗議於國約謂昌黎事件其曲在我而不在日並此役日兵亦有負傷者云云此案怒一時雞了也 
　　日人方面之調査情形日人方面言論對於此次昌黎案宋件初時力主將該案與南京交涉案分為二事不可互相混合蓋恐以案關係削其閉京交涉方面要求權也最近則作進一步想思即就昌黎案方面設法以了本案因亦於各日報宣布該國方面所票調査昌黎案件情告情所陳述輿我國所宣布者大相反對云 
　　各政黨之注意兩院議員曾君有瀾廖君希賢等因此案於國體上非常受辱特與各黨重要人物於日昨兩院會合會散會後在急院　黨議員休息室各黨開代表會到會者進步黨張君嘉謀國民黨易君次乾溫君世霖政友會賀君昇平孫君鍾超然社袁君榮　炎業和黨張君瑾雯廖君希賢公民黨曾君有瀾等曾君起謂昌黎事件據各報所載証據確鑿諒諸君早巳知悉鄙人與昌黎事件相彷彿者莫如最近南京誤殺日僑事件此事發生後日本輿論沸騰日比谷公園開國民大會至四五千人之多其各政黨如政友會國民黨亦注意而此次昌黎事件為官吏非同日本普通人又為平時非同南京戰爭時代若中國對於此事毫無活動不特警官無人盡職抑且外國暗笑中國人無愛國心鄙人以為可開市民大會喚醒國人一可以為政府對外之後援一可以使全國知此次受辱之事但現在戒嚴時代若開市民大會恐警兵干涉又恐大會人多致有事變究竟各黨對於此事意見如何情為發表袁君起謂昌黎事件各黨應當特加注意如會君所言鄙人非常贊成但尙有數端不可不加以研究　旣云市民大會應由市民主動不可另由議會政黨發起　市民大會流弊滋多故到會者必須加以限制勿使不守秩序者羼入此頗不易着手　集會之處所必須先有豫備不可不擇地而施致成無秩序之會議然不易覓一能容許多市民之處以恰合此項會議之用試觀以上數端皆不彼免窒礙鄙意昌黎事件不如在議會提議或提出質問書以促政府對於此項外交之進　較為時捷也孫君易君均謂此事件本黨亦自糜注意但黨中主張如何尙不得面深知擬各俟本黨開會後再為報吿曾君復謂市民大會似屬激非我等議員所為自應再為集議研究安善辦法下次何日天會請即決定孫君易君謂此事請曾君廖君定於何日開會一俟通知即到會議畢遂散 
　　北軍未到湘時之危險 
　　省垣又大破機關黎公近以湘督舉動不無可疑特派前襄陽軍政分府黃仁菼赴湘調查昨黃由湘返鄂謁見黎公謂湘中黨人現藉北軍赴湘任意煽惑軍隊欲乘北兵未到之前擾亂先行拈據要隘幸曾防　　於十九日晚在舊藩署對面部軍國日報社破獲機關時黨人等正在集讓發難內有要人七十餘名盡數被捕於是謠風在作市面翌日北軍大隊抵湘將城外要隘重重扼守復有湯　銘次長所率楚謙建安湖鶚三　抵省駐泊長沙關前齋威大振連獲謀亂兵士三四百人分"處決　首於黃興門示衆現幷改名該門為北威門聞所殺者有偽師長四眞廳長程潛亦在內云 
　　嚴防私運軍械黎副總統近探得湘省黨人向某國再訂購快槍八千支彈藥二百餘萬褲分作數批運輸入湘第一批鎗二千支彈四十萬排係由九江運往萍鄉偷運至湘二三四批有擬由贛輸運者有擬由鄂輸運者均係某國人包辦運到付淸價銀特電江西護軍使及皖蘇各督各埠鎭守使查緝 
　　鄂省又大破機關 
　　蔡甸大獲黨人鄂省黨人現又有救國團之組織其機關設於漢陽鄉間蔡甸鎭查要於武漢機關之屢次失敗也該轉以製造炸彈暗殺當道為主要幷禾得有偉人似助經濟非常困難所用之欵係偽造之湖北官錢局鈔票該票之製卽在該機關幸為駐於蔡甸北軍二師七團所偵悉前往捕獲二卞四名抄出炸彈偽票數箱昨由漢利小輸專解到省審辦聞在逃之省議員趙鵬飛巳於該關內捕獲 
　　捕獲軍官學生鄂省軍官學校學生周文偉於　月二十八夜謀佔　陽大別山攻奪兵工廠之代表也事敗後潛逃無誕現省改名周英住撫院街法政學社內有所運動被偵探捕獲送軍法處審訊所供牽涉該校炮兵科學員故昨將鎗斃之後該科學生亦奉令解散矣 
　　斬决四犯原因二十四日軍法處請令在得勝廟斬决陳飛虎孔四斌李　　羅定坤四名聞陳孔李三犯係老匪首首吳炳奎邀彼在名城放炎者羅定坤一名係在京山縣殺害該縣知事顧慶雲者 
　　赣省會解散後之議員態度 
　　江西共和黨（現改達步黨）議員近對於總統解散省議會問題有極端贊成者有不以為然者其不以為然者謂以服共和當員之心查此次贛省獨立及推舉都督都長興討袁總司會實屬國民黨　之專制共和黨議員並未列席環境辦法你人似應府賞在倡亂之國民黨議員而以候補　員其額應請民　長電請中央分別良莠方昭古允其極端贊成者則謂共和黨議員確守黨綱擁護中央此心應為天下所共諒但江西前次選舉議員『由暴民專制搶票舞弊糊塗當選故國民黨獨占優勝且國民黨暴烈分子最占多數計議員百四十人宗旨純正者不過三四十人必遇一問題發生正論不申邪說獲　卽問有以正言相爭者激烈派便欲飽以老舉碩議會之笑話傳播天下巳非一日卽如此次宣布獨返立國民黨議員簽名通電者七十有二人彼彼法定之數少數之純正議員自然不能抗爭故當時在議會無鼓出而對者事後無敢敢請中央聲朋心跡者實處暴民專制　下欲求自全不得不爾正人過少不能代表眞正之民意造反作亂開口便是此等議會自不能不實打解散我輩人少力微旅進旅退殊深愧　厌不應以現充議員之故重視箇人之權利而貽全省立法機關以無窮之憂為今計只好邀求民政長通電中央將共和一都分議員之心跡解釋明白免吾輩有陷入亂黨之嫌一面實　改組求能多選出正人君子出而維持云云聞昨日共和黨某某購員（主要不應解散省會者）晉謁汪民政長邀求電請大總統收回解散省會之命令汪民政長當以此次省會通電獨立實屬造亂中央按照法律解散此造亂之機關實不能請其收回成命至諸君宗旨純正中央亦能相信現竟被亂黨牽連一同解　鄙人將來定有分別良莠之辦法云 
　　皖省之軍民兩政 
　　公署規復總務處倪都督蒞皖後以本省財政困難遂實行節省主義所有軍事民事概歸秘書處包括辦理自李國筠到任始籌設內務財政兩司而總務處仍議暫緩設置現在大局地方善後各事日見繁多且國務院來電凡從前法定機關　應漸次成立爰於昨日會議先將行政公署總務處即日規復以謀進行聞擬僅設三科所定辦事員額暨俸給等項亦力從減少以節經費巳定淤本月杪即須組織成立云 
　　電留軍艦駐皖皖省前次肇亂幸賴有金甌利濟等軍艦來皖鎭攝　聞南京張勳以皖省大局現已平定所有此項軍艦向駐寗垣乃委派該軍艦原管帶樂君一鴻帶文至皖將各軍艦仍調回寗駐防倪都督以皖雖平靖而匪徒仍出沒無常以故各陸路要隘及炮　均照常派兵分布防守而江面空虛尤不得不藉軍艦以壯聲威且皖省尙在戒嚴期內若遽將此次軍艦調去則上游或有警報一時恐難應付故特電張勳願留樂君駐皖統帶各軍艦以資臂助云 
　　派員淸查釐卡頃倪都督通合各屬釐卡云照得皖疆糜爛幾遍全皖亂後赤貧甲於各省以致百廢待興皆受制莫舉本都督　任以來整頓財政痛除積弊為首先急務滿目瘡痍傷心涸轍各卡經理職司權務責任匪輕務當認眞經理竭　維持如辦理完善仍舊售接允如賬欺不淸意圖朦混曠棄職守者立即罷褫並處以應得之咎刻巳派員分途淸查俟査明呈復以憑核　 
　　閩人追溯鐲立主名之痛定痛 
　　閩省自治會等日昨以嚴懲獨立罪魁故通電北京大總統參議院衆議院國務院司法總長財政總長大理院總檢察廳文云閩省此次獨立省議會自治會各政黨報館商學界除國民黨派士皆極力反對乃　七不軌行政官先　密請孫督獨立此等逆函存在督署査江畬經時已卸任何　首署此中主動非澈底根究何以謝人民近劉鴻壽經江古懷告發總檢察廳電飭國廳拘辦閩廳傳訊劉旣抗傳復加訕侮　庭威信掃地　以民國領土載在約法乃少數官吏　敢呈請脫離中央宣告　　偽軍政府動頒軍令使人民無敢抗邊明目張膽倡　內亂內外上聞取消後徒歸罪在逃許逆一入敷衍了事而亂黨叛官或逍遙法外或盤踞要津涓江河後患易極設後此禍機踵起有襲茲故智者政府將何辭以問其罪衆民更何術以斃自存政刑一失國本動搖羣公謀國之誠能勿惻然動念近聞兩務院電乞孫督劉民改査辦然孫為獨立中人劉為亂黨劉瀛劉鴻壽所保多方趨避希圖倖免務懇嚴持國柄體察民情按法究懲迫劫待命閩省城自治會總董梁北　　縣自治會議長郭章錅民主黨代表支部長鄭斷共和黨支部長陳光閩南聯合會長葉遂番鴻才漳泉永聯合會幹事柯春延建邵聯合會幹事郭鳳城閉會丁省再員在等二十三人律師公會會員黃元翔高贅鼎等叩 
　　杭垣戒嚴紀 
　　軍械局格外嚴防近日各路諜報暨鎭守使密電謂陳英士以當案破獰憤　尤其兼旬中召集緊急會議五次通告仇浙谷黨人决擬一擲孤注拚命破壞覆亡在所不計其暗殺隊係派錢仲茲李某等二人統　分道先　外另舉某　首為圖浙總　揮假以全權別設寓滬機關陳專任籌剾不與內部計　俾資專責各等情都督府信後明如黨人恫喝故為爭張然　路不容疎忽査名會軍械局儲藏極富為浙軍命脈繫昨特密令駐局守軍營又陳肇英嚴加布置者不計外每夜加派步哨巡選徹夜週歷該營長親出督察無問風雨昨又會商該局長斯良君議決在繞局士壕帶增駐哨崗　及電話鈴　關鎗俾得隨時通　以厚防堵云 
　　白雲庵發殼子彈西湖白雲庵為全省名勝之所地雖幽僻而游騌分紜詎本月二十六該庵住僧得山和尙視赴該管警　報謂前昨等日該庵游客絡繹男女不等不知如何潛飛子彈二包藏入香工臥榻枕工當代發羣情駭然　警官洪君據報卽派巡長帶隊往驗果有子彈四十粒並因該庵梵宇幽深檢査不易先將子彈帶署請　查白雲庵於民國未光復以前曾在該處設立光復社作為起死秘密機關部兼充儲藏室難免無軍火遺漏　值戒嚴時間搜資嚴密該僧惡遭嫌疑揑詞呈報抑果為游客潛棄是非眞偽　難捉摸特由該警官呈報本廳請卽派隊續搜俾淸餘與云 
　　飭緝陸軍部逃官日昨都督府又准陸軍部咨開大總統令據陸軍總長段祺瑞呈稱陸軍步兵校仔任軍衡司二等科員劉潛亮寒職潛逃應　褫革緝拿等情同時偕逃者尙有科員林宓一員　該員事前會經具稟辭職未奉批准票擅　脫逃者有別應請免予緝追一面將劉漝亮年貌書附咨通合各直省一體嚴拿解部云云昨巳分令各路軍警地方官專照協捕矣 
　　寗波破獲預備內亂案詳情 
　　甯波破獲謀亂犯林雲仙一名嫌疑犯沈　　一名同黨胡某一名解經軍庭秘密會審一　茲將此案。情銃下林鴻飛（即）仙廣東新曾縣人胡如峯浙江永嘉縣人林向充象山緝私營官現下賦閑無事契卷在鎭海關設消　館於　月間會回原籍路遇同鄉廣某不滿意於今日政府囑具在浙招兵起事每月允給酬勞金　十兩並兩名　以及上海住址等件林回鎭海無隙可乘適駐甬憲兵隊連變蔣鳳楣君聞信即令兵士潘家駒金振武二人前往偵査在邑觀　　啜茗遇林戚胡如峯因是介紹而識林某胡言林欲謀事委我為參謀員我恐不能勝任又言林鄺如何發情等語於是各人往來不絕假稱同謀林言在浙洋水師如何熟悉酈姓如何勢力如何能運動軍艦如何能自製炸彈有時兌延播家駒（偽名余大鵬）金振武至家住籌商宿籌商本月四日以借運械為名往滬僅帶子彈五百餘顆對潘金等說及鄺因近來南軍失敗業已返粵所有鎗彌聞巳運往他處至十四日林乘湖廣輸赴象山隔即旋若有喜色似乎運動軍艦成熱十七日林又赴上海比至甬於江北伊族人林奇處（保衆火險公司）接匿名函封內　潘某乃係軍事偵探當向潘究詰潘　能遮飾即商由金振武偕林於十　日來甬佯為査究匿名信之由來一面電告本連派兵協拿故於是．由憲兵連排長徐國强在江北岸拘獲林降飛名嫌疑犯沈韶詰一名供出同謀往獲胡某一名並在林宅搜出槍彈等物當即一併由連徧文解經顧旅長發軍政執法處鞫審昨秘密覆訊朋確是該犯等預備內亂之罪旣已成立合依新刑律第一百零三鮮分別科斷林處一等有期徒刑十五年胡處二等有期徒刑六年沈係無辜取保釋放云 
　　通如泰海各團體致張勳電 
　　江蘇都督張鈞鑒叛黨興戎蘇省獨受重禍金陸之戰民再流亡仁君子隱為痛心自旌麾南下壺漿道左父老權迎原以瘡痍巨痛待公而蘇乃百政未修羣疑猝　或謂軍隊有過當之行為或謂左右有自私么利用道路傳聞不幸而中計公　任時僅兩旬於各縣官吏之賢否豈已盡知而朝易夕更十巳八九即前淸督府受任之始亦未有若斯之舉動將以示無上之威權則人民非可以供嘗試威權之具將以宣中央之命令則地方非皆此次遵命之區揆公軍事旁午或　未暇為人擇事旣　於常軌怨乃集　於我公近駭一省之聽聞遠辱千秋之名譽民望喁喁豈應及此通如素海地勢毘連相輔而治秩序完整若行政官吏無取易人則羣情驚恐莠民或濱為謠　影響必及於課　豈僅貽地方之份擾亦　都督之重憂公赣　也使段李在贛贛人不安公亦必炎之必惻　率全體請順察與情俯思循倘或收回成命益見廓然大公豈獨　毫無損　云公之威權而已至軍民分治關係行政統系公之豈無明達又可俟凟陳惟民致設施利害尤切淤地方不忍坐視敢抒忠悃恩施之及偏隅為先政令所關薄海同望　電旁　無任依戀南通縣議會議長于振　餐邢啓才農會總理張　商會總理劉桂啓敎育會會長願公毅市總統習艮樞如皋縣自令議長汪慶元李蓮商會總理沙　炳泰與縣議會議長何鑫源商會總理吳長士海門縣請會議長張樹典商會總理獨爕鈞同叩沁 
[地方通信]  
　　蘇州 
　　揑報妾　逃之奇聞　蘇　虎邱顧易富係蘇州兵工縫紉廠經理其家有妾騰七人從前有十余萬資財近則揮霍殆疊且虧空廠中官欵甚鉅目前顧忍赴警　及各營報告逃去一妾一女一婢並被搶去金珠衣飾等約值四五萬之譜聞單（顧自由印失單分送各界）請緝當經石應長分飭各區追緝並派偵探潘老九等至滬（潘老九乃流氓捕房有案致被捕送公堂訊究）查　　實顧妾年已四 
 
 

Page 7

 
 
十餘歲浦東人顧口角後言明喚船赴普渡燒香　　隨身首飾衣物啓程顧易富國廠中虧空一時雞以彌補故捏報失去數萬請軍警追緝如不能獲到則所虧公欵可因此延宕今顧妾燒香事羣回滬得悉情形即約同其弟兄多人來蘇暫住連陞客棧卽有顧之友人勸合歸家顧妾即將以上情形布吿並云須聘請律師赴地方審判廳起訴云 
　　吳縣征收上忙　吳縣知事宗加彌以民國二年上忙連附加稅每兩仍征收一元八角定於十月一號即陰九月二日設櫃啓征除頒發易知由單催征外通吿各糧戶遵照凡長元吳三縣各戶無論管業自業務於限內持由單赴櫃完納倘逾兩月之限定即遵照省會議案每洋一元加收五分母得自悮云 
　　孔子聖誕之通吿吳縣知事宗加彌昨奉省長訓令接敎育部電准舊曆八月二十七日爲孔子聖誕日各省均應致敬各學堂均放假一天等因查舊曆八月二十七日即陽曆九月二十七號即在蘇州府學懸旗致敬並率同敎育會各員行禮並布吿各學堂一律放假一日以昭誠敬 
　　安徽 
　　愼重祀孔典禮　本月二十七日爲至聖先師孔子聖誕乃由孔敎會正副會長呂志元馬其昶　舉行祀孔典禮於謁聖禮節磋商良久有謂孔子生於君主時代今雖國代變更然參見禮節似宜遵照古制行拜跪禮者有謂孔子爲時中之聖現民國旣以鞠躬爲大醴自應遵照者某君即袖出五禮通攷爲研究資料然卒以三王異世不相襲禮大多贊成今禮聞倪郡督於今日（二卞七日）黎明親至聖廟與祭隨由內務司長李國筠秘書黃家傑孔敎會正副會長以及懷甯縣知事徐旭警察廳長朱家柯等陪祭惟聖廟以外均派軍隊防議不准閒人濫入云 
　　杭州 
　　校泗路之南北兩線　浙路杭泗一線測勘凡十二次前報載由拱宸橋出發經良渚勾莊上柏遞鋪莫干山梅溪小市以至泗安達安徽之廣德計程約二百五十里是爲南綫頃據工程師報告是線亦可由嘉興出發經新塍嚴墓震澤　南東遷舊館湖州鈕店橋紅星橋林石橋以逐泗安再通安徽之廣德計程亦二百五十里是爲北綫查南綫沿山通路工　較省惟距湖城賂遠似一缺憾北綫地勢低平港　紛歧工程稍大且有航路之競爭爾'相比較南綫較勝聞理事會對此問題將爲積極之進行矣 
　　鎭江 
　　日艦蒞鎭情形　二十七號上午十時有日本賑逐艦三艘及巡洋巨艦一艘均由南京駛至下椗江中有頃各艦統帶舍舟登岸會晤駐鈸各西官然後至烏洲山一帶游覺晚間北鎭日淸公司暨三井洋行各大班設筵欵待聞各艦小泊數日即須往　 
　　谷界慶祝孔誕陰曆八月二十七日爲先師孔子誕期鎭郡紳商學軍警各界均於是日午前八時齊集孔廟大成殿恭行三鞠躬禮亦一盛舉也 
　　大閱軍隊紀聞駐揚第四師徐寶珍師長日昨命令駐瓜洲陸師第七旅方更生旅長督率各營及第二區水上警察全部在瓜洲大校場整隊會操田師長派委參謀軍械各官到場校閱並赴各師船按名點驗視察槍械詢問用法據聞陸師操法較水警爲優云 
　　山東 
　　會匪徧布之可慮　毒張素多大刀會匪亂種潛布已非一日自前令王中雋在任亂徒嘗與通函於賊盜尤能寬厚優容不尚嚴酷於是匪胆益張略無顧忌燎原之勢日形張大近該令雖去而遺患已深匪首李曰太李曰謹等乘勢猖狂蠱惑尤力比聞公署巳得密報田會辦已飭該處官兵嚴速拿辦矣安邱高密一帶小刀子會近益熾盛又有所謂退伍改進團者其原發自湖北等處意在煽誘退伍軍士以遂其擾亂目的與該縣等小刀會相附合殊爲可憂云 
　　雜評二 
　　尊孔諸君亦讀鄕黨篇乎　謁聖雖經敎育部聲明取消九即皆禮然聞此次孔誕於謁聖禮頗多爭議有謂孔子聖之時者宜用今禮有謂孔子生於君主時代宜用古禮區有出五禮通攷以相質證者　謂諸公能讀五禮通攷而未讀鄕黨一篇鄕黨不云平鞠躬如也鞠躬旣創於孔子而民之又以鞠躬爲重則祀孔行鞠躬禮於古於今於尊孔之精義均無不合又何必遠引三王異世不相襲禮之義以相紛爭也哉（默） 
　　共和時代之失辭以共和國體而忽有專制故實發見於世界則人將羣目之爲不祥然而世俗相沿積非成是往往有一名一物之微隳入專制之游鍋而不覺矣 
　　共和時代民爲主體國民所不足政府例得而補助之如或政府於不得巳時有侵犯及吾民則產者事後例得而賠償之情也亦理也今乃不然於搶刦么後而忽加以賑撫之名試按之於共和之眞理合乎否乎不寧惟是今且有於政令通吿間而貿然稱之曰爾民人者 
　　共和時代之疑問　一國之交涉國民特政府爲保障面政府部以國民爲後盾若是者昌黎一案日人方在狡飾之中政府因應俱窮不得與南京武昌　案交換條件同伸公理市民合大會以討論之亦其宜者 
　　乃孫外交長旣以是爲有損邦交而各政黨之代表會又恐大會人多致有事變以改而爲議會提議或提出質問案以覘政府交涉之進行者嗚呼豈國民的外交之趨勢尚不適宜於吾國歟此又共和時代之疑問也（萍） 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　雷鐵生又訊一堂 
　　黨人雷鐵生（卽雷家駒）因與同黨方繼英（卽方籌卿）等圖往浙江嘉湖等處運動動動獨立經鄭鎭守使派探在英租界天津路甡泰客棧將雷拘獲迭解公共公堂預審嗣因雷在押患病飭送工部局醫院醫治在案昨届復訊之期白老閘捕房一號西探借毎華顧阿根同乘馬車將雷從醫院護送到　中央政府代表高易帮辦瓊司律師及被吿代表穆安素費性惇聖文三律師亦相繼到堂鐘鳴十下原審官王襄讞會同陪審西官美領强君升座特別公堂復訊先由政府代表瓊司律師上堂聲請命傳第三見証朱長奎（即朱銀奎）上堂　將朱等前往甡泰棧拘捕時偽託封德三請往雅叙園面談由雷親筆所書之名片遞與朱閱看並問是否此片朱答稱大約相似惟似乎小些因些被吿代表　安素與聖文兩律師師即向堂上聲稱該見証不能將該名片証實確係由雷處取得呈與鄭鎭守使之原片且云似乎小些應請堂上注意旋即命朱退云復第四見証周晉禎上堂由瓊司律師社問所供與前堂朱長奎所供約略相同並稱上月二十七晚間吳漢章至我處云有方姓至伊腐所留字約翌日至方處會晤因欲破他們秘密機關故我與吳漢章及朱長奎商定同去我且改姓吳假充與吳漢章係兄弟　二十八日與吳朱二人同至方腐所會晤後在雅叙園餐曾據同座之鍾岳輝施和棠自稱在革命　交通部辦事與雷並不相識惟至約定起程之日先在雅叙園會齊時我向方詢向炸彈究有若干據云現祇帶七十枚我復問祇我等數人帶幾十枚炸彈至湖州何能舉事據云到湖州之後再行聽信因尙有炸彈封德三當命雷鐵生帶來云云此時我方聽見雷鐵生之名字然雷究屬何人我不知悉供畢復由被吿代表穆安素律師逐層詰之下忽向周詰稱爾是否曾在公堂充當差役周答稱前淸時柄樞爲會審官時我曾在警役凌振手下辦公嗣凌振身故我即不做堂上卽命退下旋據一號西探堂將在乍浦路四百零七號房屋內搜出之東洋木匣一只並綳篩一只形似研藥所用之鐵盆及木槌各一件呈案並禀自將拘捕後即同總巡捕房西探總目安姆斯脫郎等同　乍浦路因該處即在東洋公館之後故由安姆斯　郎先至東洋公館然後至四百零七號門牌見門巳鎖閉故向鄰近人家借匙開鎖入內查出以上各件惟詢據鄰人云該房屋內時有多人在內有時或無人居住亦不知所作何事云云堂上即將呈案各件逐一察看復開木匣內祇有小小皮夾兩只並封德三以及安徽吳鴻德號子卿安徽張紹先號邵軒漢陽馮傳烈號蕉臣常州金蘭英等西式名片多張看舉即據政府代表瓊司律師譯稱頃給見証朱長奎所看之名片確係當時由雷處取得呈與鄭鎭守使之名片今敝律師要在堂上証由鄭守使轉交與敝律師今見証雖不能實然有由見證呈鄭鎭守使及轉交至敝律師處之經手傳遞之人下次可以帶令到堂證明此名片確是原片應請察核被吿代表穆安素律師駁稱此名片須在宙處取得之人證實方能有效今該見証既不能証實則無論鄭鎭守使自來或鎭守使府內之人均不能完全有效且下次帶領到堂原吿律師儘可寫信知照故敝律師不能承認訊至此時巳午刻中西官判雷仍還押候再訂期復訊核奪 
　　總商會謝絕虛獎 
　　上海總商會呈國務院文云竊本年月贛省事起擾亂東南大局上海商界全體反對通電全國商會一律同意商人在商言商自前年光復後元氣大傷至今未復當此民國初造建設方殷深　大局和平商務發達國家歲入增加庶幾種種建設有所措手人人心理中所盼望者既造民國必求鞏固以盡人民之天職別無宗旨於其間乃田疉蒙江蘇民政長來函工商部來電轉行大總統命令以商商會深明大義將出力人員擇尤開單獎給勳章匾額等因奉聆之下無任惶恐於九月二七日敝會本年第十八八次議董常會改為全體會諮詢意見各團體代表及到會各員友僉稱此次反對擾亂乃出於商界全體之同意不特滬商1致相同即全國商會亦與滬會相同既非一二人之力所能致自不得與行軍前敵衝鋒陷陣者相提並論政府固不能盡人而獎商界亦實無邀獎之人政體既改共和政府與商民實為一體當以保商恤商為根本則商民受賜良多應請呈復國務院轉呈大總統俯察輿情等語理合據情具呈伏乞俯賜察該轉呈不勝感　之至 
　　界務問題之談話 
　　英美工部局欲仕北四川路推放租界一事茲有久居閘北之某君前日赴錢市長處詢問情形據錢君答稱日前韓民政長在滬時曾議及界務交涉韓君云刻刻下工部局一面雖極力謀達目的但前省長巳委盧君紹劉來滬調查即政府亦知閘北地勢緊要且包圍寗車站若放租界將來於商務交通均有關礙以故未肯應允　君又云韓省長對於閘閘閘閘北界務尙題非常注間現擬擬籌欵在該處添築馬路以杜外人覬覦云云某君聞之慰其遂即辭出　 
　　署長顧全屯權 
　　西門外斜橋以財一帶雖與法界毗連實為華界管轄故該處居民鋪戶所需雷燈均歸內地　燈公司裝設相安巳久詎日前該處滙通書院耶穌敎堂暨牧師談某等　戶忽　原裝內地　燈公司之電燈一律拆去換裝法界電燈　為警察二署錢署長查知以事關主權昨巳報吿穆廳長核辦矣 
　　　備隊嚴査黨人 
　　淞滬警察廳長穆杼齋君以城廂內外黨人繼關業巳査獲多起稍疏懈昨第四隊長湯潮海巳率領警士分赴各處嚴密巡査如晚上見有形迹呵疑者必須拘留根究不使黨人混迹云 
　　知事署發給卹欵 
　　昨為縣知事署發給給兵災卹欵之期高昌廟帶商民均於上午携帶調査員所給之　　到署具領一時異常擁擠央知事當即派員論令勿得滋擾靜候給領該科員遂逐一檢發一元二元不等至午刻刻刻愈來愈多　達一千餘人吳知事立派地方警察二十名持械在公署內外竭力彈壓以免滋事一面將署門暫時關閉待門內之入發給完畢再行開門挨次核發直至溥暮尙未發畢乃由吳知事傳諭各災民著於明日卽今日到署具　衆逐紛紛走散 
　　卹　撥　橋上 
　　上海市政廳總董昨奉吳知　訓　云案查　據量稱外日　橋燬於兵火　須修建應請轉呈上海鎭　使撥給工費一案當經批答卽據情轉呈請於乒災撫恤欵內撥濟在案茲奉上海鎭守使批示內開據呈巳　所請修復日　橋工用擬歸入兵灾善後一案於被灾撫恤欽內先行撥濟以利交　等語事屬可行仰卽遵昭可也此批等因　此合行錄批飭遵仰卽正式備具領狀呈候轉請照撥一面即照原估工程先行興工修建速圖規復而利交通仰即導照辦理此令 
　　製造局附近之賭場 
　　店內之李修福又新街福順和離貨店主應金標楊福福等前日均違禁開賭當為軍警各員訪悉立飭軍士長警將一干人証拘獲押候訊明究辦又高昌廟　邊碼頭一百另一號門牌樓上近有多數閩人聚集賭徒勾誘軍艦兵士每於深夜在內賭博輸贏頗巨被鄭鎭守使訪悉論令軍事　霧員辛秀山路鶴岩二君會同警察第三分署陸署員於前晚各帶軍警　往拘拿為首賭徒解送上海檢察廳究辦房屋發封並令示諭附近各房主以後不得貪利租設賭場如違嚴懲 
　　製造局尙難開工 
　　上海鎭守使兼製造局督辦鄭汝成君原擬先將鎗炮二廠及炮彈鎗彈鍊鋼子藥等廠於十月一號關鑄造現因請部轉懇袁總統撥濟之八十萬元未奉接准以致開廠日期仍難預定昨特傳令軍械處長轉知各廠委員傳諭各匠目暫緩開工一俟部欵匯到再行核奪 
　　臧團長命令開操 
　　駐紮製造局之第十三團團長臧和齊以本軍三營自調滬防禦以來迄巳三月有餘現在防務稍鬆應由各營長督令士兵照章每日開操二次講解兵事一次俾得敎練嫻熟業巳令由第一二三等營魏淸和周孝騫高全忠三營長於昨日起督同各敎練官率領所部士兵在局內　晚操演矣 
　　警察廳長之羅掘 
　　淞滬警察廳長穆杼齊君昨日訓令淞滬兩地各區警察署分署及各警備隊云照得我國自遭內亂元氣大傷財政奇細不堪言狀各機關行政經費竭蹶萬分本　　餉實有入不敷出之慨作牽蘿補屋之計惟有將全部　警功過扣級截曠人民罰欵等項移抵正餉以資挹注査各處　項收入向於次月下旬呈繳照前情形殊屬緩濟　為此訓令該署即使遵照自九月分為始嗣後上月收入之欵無論何種性質統限次月號先將詳細數目直接冊轉到聽以便稽核如果事屬殷繁之區實有不克如式冊報者亦須依限分類先行呈報總數　三日內趕造細冊不得稍有延悮切切此令 
　　軍火不便久寄 
　　汪瑞　前赴江西民　長任時曾將衛隊所帶，洋翁數百桿子彈二十餘箱暫寄上海縣公署茲吳知事以此項軍火迄未取去諸多危險故於昨日一律　封派員雇車解送製造局存放 
　　江寧旅滬同鄉會紀事 
　　九月二十八日三時江寧旅滬同鄉會開談話常會到者二百餘人先將上兩次大會時所擬公呈底稿多件送交臨時正會長金　生副會長陳仲復兩君閱看旋由金君主席報吿上海地方除廣東甯波外卽以江甯人為最多自廳聯絡成情共謀公益此次甯人遭難迭經電吿巳奉政時撥歡欵二十萬元米五千石並議借大宗欵目籌辦善後今講君所議呈稿乃以團體開發表益昭愼重應再詳加斟酌公呈政府辦理此一事　本　　臨時機關惟組織正式會員應先行調　旅　縣同鄉各項職業及紳紳紳紳商　滬者再行投票選舉一俟選舉人　　額數方　以選出正會長此為手續上不可少之辦法此　一事也　本　章．及谷員職務亦應隨時商酌次第公布一　報各國　以資接洽但鄙筆耕糊口時問　為規少豆資望校長仍不願居會長之名陳仲復君答稱業經開會舉定無可更改且金君輿論交孚義不可辭衆皆一致贊同隨由金陳兩君商　各　調査員十餘人為入手辦法五時搖鈴散會 
　　潮惠　館提倡讓租 
　　本邑南市等處自遭兵災之後市面大為减色各商家巳請南商會董事　勸房主將被災時房租讓去以示體恤其稍具熱心者巳無不允讓獨十　鋪一帶受災較重之處尙無讓租之　茲由潮惠會館董事首先發起讓租一月如陰曆月份租金巳收者可於八月份租金內扣除業巳邀衆議决實行矣 
　　運送槍械子彈 
　　兼辦製造局督理鄭汝成君現奉政府來電以北洋現需軍械飭半局想出鎗枝子彈解津候撥等因鄭君當將局存快鎗五千枝子彈六百萬粒裝儲完固派委陳伯權君專司押解前日巳將此項軍械用船駁至淞口交由招商局津班輪船裝運赴律交納矣 
　　步矣規復舊制 
　　姚建屏團長所部步三營原係北洋陸軍第四師第七旅第十四團前因來滬防守製造局臨時改編為海軍陸戰隊並將第一營駐紮高昌廟舊砲隊營第二營駐紮三十七團舊營房內第三營駐紮閘北分別防守茲因戰事已平應將舊制規復仍隸第四師管轄姚團長現巳分令三營營長馬步雲趙漢章宋軍運禧一體照辦矣 
　　續解　警互　之嫌疑犯 
　　江灣兵警互鬨被彈壓巡警開鎗誤斃兵士一名曾誌前報茲悉淞滬警察廳長穆杼　君自此事發牛後巳將第　區第一分署當日馳赴該地彈壓之巡士張文成等兩名解送鎭守使署聽候訊辦現又經穆廳長査悉該署尙有王春榮馬漢章張松林三巡士當日亦持鎗前在于擊斃兵士一案均有嫌疑故於昨日續解縝守使署歸案併究 
　　發給江陰兵餉 
　　吳淞江陰　帶要塞總司令李厚基君因江陰要塞防兵現屆發餉之期特備現洋　萬五千元偕同副官曹斌臣於今日乘兵艦前往江陰點名發餉俟發訖後擬將該處軍事路加部署即回吳淞 
　　李司令商調防兵 
　　李　基司令以江陰為長江門　關係重耍不可無兵駐守現巳商　鄭鎭守使將現駐高昌廟舊炮隊營之第一團第一營及　淞獅子林之第二團第二營等　　兩營調赴山陰駐防定於　日出發所有獅子林地方即調第一團第二營前往塡紮 
　　願將壯志付東流 
　　自稱在某學堂肄業之四川人蕭漢勳前日忽在黃浦灘新碼頭投河圖盡經人救起送入捕房　晨解至公共公廨訊據供稱兄名肅樹芬現寓山　路同慶公棧內因見時事多艱是以輕生圖盡中西官判留候傳到其兄再核 
　　是禍根非一福根 
　　新閘大沽路二百五十五號門牌常州婦人陳應氏前晚不知何故忽將親生之三歲男孩　根用紗帶緊扣咽喉希圖勒斃經同居婦人白郭氏陳方氏及比隣陳阿狗等所見立　解救鳴捕送入捕房轉送醫院一面將氏拘押昨晨解送公共公堂先由白郭氏等上堂証明當時情形並稱該氏時常將孩虐打不知何故質之氏供因孩性倔强薄貴有之不敢謀害判押候小孩傷愈再核 
　　解釋竊案嫌疑 
　　新闸居民陆春寳因失竊锡燭台疑係新闸捕房九百七十號華捕所為控由捕房拘解公堂並經原吿將該捕遺落在地之夜差記事簿呈請察核因該華捕不認並稱記事簿係帮同追捕竊賊時遺落判令押候査接在案昨晨復訊關讞員與英頜康君以原吿所控無憑判令將案註銷 
　　　頭破產 
　　木行主吳良謨前投法廨控稱作頭孫達久前來交易除收結欠銀一千七百兩游約不付求請追償等情讞員因其挺押不繳故着原吿査明有無家產禀覆候　在案昨吳禀稱孫作場內有平房七問另有樓房三間求請發封備抵孫供平房係租地造屋樓房雖係自己之產巳經抵押與人可請訪察聶讞員判孫遼押將房屋拍賣作抵 
　　開除承發吏 
　　閘北初級審判廳承發吏范渭濱辦公舞弊前日經許檢察官傳到當事人吳秀山訊得該吏確曾受贿遂　將范　隊昭炯戒 
　　軍人欺侮苦力 
　　前日下午有扛夫蔡阿張某承運荳油過外灘馬路時突有滬防陸軍十一連三排正目汪　娥從電車上蹬下相撞油　損壤油即漏出蔡等向之索賠不允扭至弟一區警署着赴第一初級審檢廳起訴乃因是日適値星　應中停辦公事由　警令其暫候不料注即兔脫蔡等追上　被拾取攤上之菜刀猛砍恐嚇仍被逸去蔡又報廳者赴鎭守便府禀訴 
　　烟紙店失火即熄 
　　前晚十時滬南永盛碼頭義昌祥烟紙店不戒於火幸即覺察由衆鄰幫同救熄後由巡士將店主何榮美拘至第一分署飭罰洋一元充公以儆疎忽 
　　電車對撞 
　　號電車由閔行路向北駛來不及避讓互相碰撞各損車頭玻璃並撞傷搭客某氏婦之頭額由捕將二十號司機人及該氏併送捕房候核 
　　冒充電車査票人 
　　不給車資被控捕房拘押昨晨解送公堂訊據供稱新從南京來滬擬至招商局懇求譚買辦給一免票回箱因身無分文是以未給車資中西官以終屬不合判押三禮拜以儆 
　　是乃女流氓 
　　洋被控昨中捕房拘解公堂訊供不認旋據中西探禀稱該婦前曾攫物訊辦有案請為嚴究中西官判押候査明再訊 
　　日領調充參謀官 
　　參謀官現有君巳將署內公事料理交卸不日乘輪北上 
　　　方檢察廳批示 
　　　兆　等請求免　遞解伊父此伏悉准其領回原籍醫治　稍逗留此批 
　　陳陛陸請求提起公訴批　狀悉原卷已移送同級審　靜候審廳核辦母庸多凟此批 
　　沈雲生為沈懋源在押請求交保批狀悉嬸母有病與爾無涉所請保釋着母庸議此批 
　　四　警署瑣案 
　　前日有江北人劉金玉因偷竊鄉人李紹林坑內之糞被李毆　肩背等處由　警拘人四區警署聽　預訊核辦 
　　陳阿福日前因賭負急用向劉子榮借洋票元言明認償利洋一　二角後陳正　借本兩元昨被劉在途遇見向索扭毆由崗警一併拘入四區警署候查核辦 
　　公共公堂瑣案 
　　日商湯淺洋行控羅葆禎不理定貨虧又徐金楷控王南賓不還欠洋昨均由廨傳案分別　保候訊 
　　汽車夫阿福因在南京路開車　愼撞傷送人唐仁泉昨晨由捕拘解公堂判存洋一百五十保出候原吿傷愈同志訊 
　　蕩婦奚陳氏控被黃阿福拐賣至震澤得羊一百十元等情昨晨由捕解至公堂訊據供稱前與該婦姘識業已拆開今借因洋不遂致被誣控中西官以原吿所控無憑判將案註銷 
　　北蘇州路乾康絲廠女工張杏花因行兇打傷該廠用人王有順眼角被控昨由捕房拘案判罰洋五元充公 
　　蔡永章控郭士良拐匿伊妻蔡郭氏等情昨晨解訊判押候補提郭氏於禮拜三再訊 
　　張阮氏控流氓劉阿二在北山西路攫取小孩金圈昨晨由捕解案訊實判押兩月 
　　法公堂瑣案 
　　傅王氏投廨控稱前憑王趙氏為中買一使女詎為日無多忽於前日出外購物一去不返惟　趙氏時至氏家與該使女密語顯見被伊誘云求請訊追王趙氏供婦人燃起婢送往傳家成交後並　去遇一次豈能誘拐判交保候査明再核 
　　李朱氏至公堂控稱太夫亡故時遺下　婦所生之子李長生田氏敎養成人詎不務正業向之訓斤胆敢持刀行兇是以報補拘案求究李長生供小民係父親正室所生朱氏　父觀之姘婦此　因故父在日所合之會洋　朱氏收去故向索還遂被挟嫌具控求察判押七天了事 
　　木器作主曹東生前收榮泰木　　店主沈海生　洋一百元後祇交付値洋十　元之貨物餘者延不　情具　法廨交保限交在案今沈又求追曹供其洋由沈交與商作內之經理人現巳停歇可否俟經理人出面時再行料理判交人銀兩保限七天交情 
　　李耿　前投法廨控稱普益公司股東胡　宕前邀商人為經理墊洋五百元銀三百七十兩到期　還求追等情奉判交保限交今又届限胡兩次交洋三百元餘求寬限措　保人亦求請退保判另覓店號人銀兩保限期交淸 
　　美捕房瑣事 
　　杜阿元有一親生女榮林被後妻之子名甫生誘匿七浦路九十二號屋內前日被杜偵知投報捕房飭探將甫生及女拘獲解案杜卽領女歸家不欲多事甫生亦斥釋免究 
　　無賴李寶田昨在西華德路與姘婦王阿三口角相毆由捕併送捕房一併斥釋不理 
　　雜評三　（訥） 
　　南市讓租之倡議此次兵禍莫不以商人之所受為最苦其富有房產者雖亦大遭損失然其力尙足以當之也今者南市倡講讓租月在房主所失甚微而商人得此不無小補特未知十　鋪一帶之房主其亦能贊成此舉而弗令多數房主笑汝鄙吝耶 
　　張　謝罪之紀念謝罪誠辱事也然我既闖其禍則謝罪亦所應得惟有自防不再闖禍耳今聞張勳赴日羣道歉後並與日領共撮　影以留紀念八以留紀念為辱吾以為張勳與其軍隊果常以此事為紀念功未始非江蘇之福也吾　願全國之軍隊無忘此紀念 
[專件]  
　　公立高等　門墾植學校創辦人前任校長黃家本通吿書　（續） 
　　今年署假本校校長嚴君進京公幹西　逗留未能南旋校中辦事谷員及各學生大都返里其　堂者祇屬陝甘新奉吉晉汴黔　等遠省學生此次寧滬亂起本校尙未開課忽於八月二十四號奉應省長訓令到校內開　蘇行政行署為訓令　査吳縣閶門外墾植學校宗旨　不明暸此次　滬亂起査有組織秘密機關情事亟　勒令解散以除隱患合行訓令委員廬殿虎會同憲兵營長前往該校宣布訓令勒　解散將　項房屋點交吳縣知事接收查案辦理此令等因盧委員等當卽持令來校搜査其時留堂谷生均在校自修並　生馬鳳苞臥病　床搜查後證據一無所得盧委員遂釉出英洋一百元分給各省學生請谷回里作為川資諸生咸知公理興公俞所在堅辭本受其時並擬派憲兵押解各生赴滬事示果行盧委員遂與本校茶房頭目徐蔚榮接洽又出洋七十元分給馬鳳苞十元司書二十元徐蔚榮三十元雜差十元馬鳳苞司書及雜差均未之受當由徐一房一人収受自飽私囊後經本校査悉該茶房　虛　利迹近招搖事關學校名譽遂將該茶房拘送警局轉解檢廳懲辦當本校被封時盧委員且奉令將校內原有充公器具加以針固眞餘公物則棄量不顧並將校匾立時撤下且勒逼在校各生出校當斯時也各生不得已均吞聲含淚空身出校或居旅舍或賃破廬如是而後遠省學生甚且以此次變亂滙欵未到囊空如洗因而飯糗茹飪聊充饑餒者有之罹病在外藥資且無者亦有之旅費積欠吿貸門致被逼質者更纍纍焉流雖苦况情實可憫兄者淚下聞者長歎後於九月二號突有　君味　係盛君杏蓀所派代表來校據稱奉省長面諭到校接收房屋催搬校具等語事未實行至九月十二號吳縣宗知事加彌又有訓令到校內開奉江蘇行政行署指令所有盛氏房屋器具　件迅　派員會同盛氏代表鮑味莼一一點交淸楚至該校自　之校具應即限期勒令搬出如逾期不搬卽飭拍賣母任延擱切切等因奉此合行訓令委員曹迅炘 
 
 

Page 11

 
 
　　辦具覆此令等因九月二十二號吳縣知事又有訓令到校內　舉江蘇行政行署訓令限五日將校其搬出如逾期不搬即行拍賣等因此乃本校被封之情形也查本校校舍本為光復時飛氏充公　字其時本校以此　房屋既巳充公改作校舍尙稱適常夫以公家產衆而辦公立學校揆之理勞實所當然因即移此開辦從而添建　字改築敎室繕完　　裝設電燈循是以來一切佈置次第具備核計　後需　浩繁竊維本校為我國唯一之學陵既蒙中央提倡重得各　補助而莘莘學子又復粉至沓來組織成立既匪易事得此良果更屬難逢况乎開辦以來巳兩稔矣　設蒙藏兩科畢　將屆成績顯者且也蒙藏亘跨遼遠需才孔　如非大加擴充奮發進行殊不足以收樹人之後效而固金甄　萬里因茲原擬添建校舍推廣學額加以滿回語文分設路礦專科且招滿蒙回藏青年志士來相探討以資聯絡藉為導線凡此設施則經費其要着也無如本校開辦以來特別費一時尚未籌到擴充之議還須待諸異日所冀來日方長我國不乏熱心諸公必能有以提倡贊助俾有達目的之一日焉酒者今年暑假期內猝遭變　遑云擴充之議尚未寶　何國固有基礎因茲動搖致暑假後　未籌備開　一任　省來校諸生進退維谷流落在外最可憐者諸生均來自遠省、地旣係生疎語言又甚隔閡或以囊索吿罄而依歸無所或以夙願未遂而嗚咽自泣遠託異地昔人所悲本非木石能無慨然家本憶自創辦斯校之後無日不以校務為懷而希望學校之蒸蒸日上發達無垠也今若此其將何以對中央與各省之提倡贊助雨何以對諸生數千里來情殷學求之苦衷家本有　於茲愛不揣愚陋敢為我墾植學棱全體請命焉前者應省長長省時對於本校素具熱忱即本校被封後應省長有云現値戒嚴　內外間　　紛至　為封閉如查無實情當即啓封發還　以應省　卸任匆促事未果行今韓省長　巳履新即擬星睛韓省長復查發封俾得繼續開驟夙諗韓省長熱心敎育關懷邊事必能體恤下情設　維持也學校為敎育機關絕無黨派之別以云本校宗旨則中央與各省均有案牘可稽即滿蒙回藏亦知有本校之設立而利此開　時詳細章程巳　登各報早為各界所共曉此次本校被封外間傳說恐有娛會殊於學校有關用將本校創　之大概歷史以及此矣被封之實在情由縷述數行以昭核實除函電大總　國務院各部局參乘　院及各省　督民政長外謹此通　諸　公　幸垂察焉　黃家本謹啓 
[來函]  
　　章水天來函 
　　敬啓者二十八號貴報載有黨人等在上　總機關連日大開會　其　浙一路舉　章水天為總指揮云云正擬備　剖臼不意今日貴報新聞冠有大同民黨首領字様查大同民黨經鄙人發起素抱大同主義主張世　和平各界　知鄙人自四月以來為病　繞即本黨事務巳託陳林森先生總理一切何得與聞外事今大報所載各節毫無影饗內省無疚本可　之不辨而親友愛我轉為我慮不得不具函更正以釋華疑面免　會貴報素持公道還祈登人來函為　此頌著安章水天謹啓 
　　太倉吳挹峰來函 
　　連啓者頃閱貴報自由談瘦　君著太倉五　史謂此次北軍到太由於旅　同鄉會某某等四人所請派又　其有挾報復私仇之意查七月十九日南軍之由嘉而　太也其時航路阻滯交　　絕滬上謠言殊甚　南軍在　疑擾索餉。鉅一時難以解散久居必受其害至二十一日　鄉汪君以函稿來銷余用印函中具名者凡八人其　兵之意聞　軍在嘉一聞北軍將至即函風而逃故亦欲史軍　追蹤而至以　到厯　急耳且函中大致祇睛其給資解散免致交綏等語初不料北車到太適血南軍將解散之時更不料北軍之漫無紀律擾亂治　與大總統弔民伐罪之意大相刺謬此豈發函者所能逆料　謂其　復私仇　更冤矣試問具名之各同鄉家眷半在太城倘和軍　綏其家室田廬有不受其蹂躪者耶雖全愚之八斷不　此度愛　君係傳聞之誤未悉此函之真相故特表而出之祈登人來函門後以成信史是所至　　太倉　滬同鄉　副長矣挹峰謹啓 
　　失走小孩者注意 
　　敬啓者竊於九月二十四日據敝區第二分署送來在襲家宅查見迷路男孩王新六一名年十三歲　用波人又二十五日據敝區南叚分駐所送來在滬甯車站旁查見迷路路女孩陵順英一口年六歲不知何籍又二十六日據敞區崗巡帶進在寶山路查見迷路女孩蔣翠英一口年十四歲留山人當經逐一詳詢均難答悉住址欲行送達不知何處留區數日無人認領除由敝區再行出示招領幷將該男女小孩三名口留送閳北慈善圑惠足院留養外為此請登報末傳失孩之家籍以　信　來認領以全骨肉而免離散誠為功德無量矣　淞　第三區警察署啓九月廿七日 
 
 

Page 12

 
 
   
 
 

Page 13

 
 
自由談 
游戲文章 
[減政淸源策] [  超然] 　　　　 
　　讀財政部號電實行滅政主義裁撤各署人員以各省統計無盧數萬惟査大總統公布文官保障法第　條第三欵內開因官制之變更或官署額缺裁廢合併者其休職之期間委任官以一年為滿第七條內開休職之官除不執行事務外其他均與在職官無異據此則此數萬被命休職人員其果按照文官保障法規定免其執行事務而仍給予年俸歟是減與不減等耳如其不然則此數萬人員一旦被命休職　營無路請托無門其危急之狀自可想見諺有之曰狗急爬牆人急跳梁方今民心不定士氣囂張安保不因飢寒而起盜心竊　減政之策要在正本淸源中國素有人滿之患以致物價勝貴供不應求理財之術旣窮生財之道不出源無可開流無可節欲為减政之策要非减少人口不可惟是兵兇災歉死亡相藉有背人道主義仁人之心當不利人之死欲其不死莫如不生故蒙以為減政之策當從根本上着想與其裁革少數人員莫若裁革全體國民之陽具為愈也天下惟閒居之人無所事事則將以鑄造國民為事國民愈多則有限之財愈不敷支配支配不敷則盜賊以起苟無生人之具則我國民有死無生人數少則財帛不可勝用而牧民之官亦可大减而特减之抑且男子巳與女子少所差異則初等小學以上亦不妨於共校則敎育費可減一切姦非誘略之罪無自發生田房土地之屬不用為子孫針則訴訟事簡而司法費可減一般軍隊無論開至何地亦無姦淫擄掠之事實可言則我中華國民之民俗豈不雍雍戢戢直駕三代而上之哉或恐種類絕滅則有補救之法在凡有不肯裁革陽具者每一日征收營業稅黃金一條給予免許證許其營業認為國家特許享受之權利語有之云飽暖思淫慾則凡必欲保存此勢力者某人必能飽煖可知令其日納稅金以有除而補不足則就人道主義論可不患寡就社會主義論亦不患其不均也凡所裁革之陽具逐條歸公約計總數當得二萬萬條充作香腸出賣每條値洋二分則收入公欵可得四百萬元足支全國各省都督民政長府署官員俸餉薪公各費七個月有餘較之小借欽豈不便利多歟且為吸收民財計尤當特予優榮之褒狀凡有日納巨金經國家特許免革陽具者得於帽頂置一陽具模型一竿高高長約十二生的徑約五米里上綴鬚繐倒垂如纓其形式與大總統之冕相似使我國民一望而知為我中華民國傳種之偉人則凡心慕偉人者必將輦金闕下博此特別之頭銜以榮其身聚斂之術不必賴諸公債票矣故蒙以為減政淸源之策善奠善鈴革陽具也且陽具之稱亦曰命根革命革命喧傳巳久不從根本上革起無怪一次二次革之不巳如果實行革去命根豈不甚善不揣其本而齊其末諉日減政我未見其可也質之大部商之下部以為如何　 
[搶　仿劍秋君仿仁在堂體] [  奚悲秋] 　 
　　戰勝而搶官兵之天職也夫搶非官兵所宜出也然正維官兵斯精於搶耳諺有之日銅錢眼裏穿觔斗是錢固人人所必要者也顧要之義尙懦懦則難以到手要之意太善善則不能快心大軍其進城矣當此金玉滿前何不盡情一搶也如官兵者不嘗以救民聞哉救民者其意必誠意誠則亂黨宜攻者良民即宜撫救民者其律必嚴律嚴則拔葱能磔者折箸何能容而抑知否否足未臨石頭之城而露布橫飛巳覺心花怒放兵已入秣陵之境而泉源可挹不禁拚命窮搜則竟搶矣方其未搶也衣若懸鶉行軍而儼同行乞及其巳搶也漁眞竭澤伐暴而轉以伐民亂離時有搶匪顧彼則跟蹌以逃此則揚長而去災荒時有搶犯顧彼則按律以辦此則奉命而行前乎此者有南京之戍雞籠出畔羅掘盡雀鼠之微同乎此者有徐州之征鳬翳亭前驚惶極犬雞之擾嘉定之搶憂其餉糈之竭蹶也而茲之搶也何為靑浦之搶迫於解散之困苦也而茲之搶也何故李烈鈞之敗江西猶能整飭軍紀而茲則伐暴之師也何為攫笠不誅廢呂子明鄕鄰之法鈕永建之潰上海猶能維持秩序而茲則弔民之帥也何為盜紙竟赦寬劉知遠末减之情自有此搶而太平門則居民絕跡矣下關則炊烟不舉矣黃昏月黯彌增烽燧之思自有此搶而慈善會則席不暇暖矣自由談則料以平添矣秋夜蟲鳴益切號啕之慟使獻忠而遇斯人也則自願聯宗何必向梓潼之帝使惡子而遇斯人也則相對無色當退居弟子之班嗚呼滅此朝食搶掠酬鷹犬之功蕞彼元凶强暴率虎狼之衆我其如此搶何　 
尊聞閣詞選 
[秋夜] [  小蝶] 　 
　　西風吹雨濕紗帷小簞驚涼夢醒時照壁寒燈先結蕊入堦殘蟀自呼兒秋心如水聞簷霈鄉夢如潮落被池無奈夜深眠不得家書千里雁歸遲 
[晚來] 　　 
　　晚來霞似錦詩思出門多雨洗山容濕秋驚雁字訛夕陽下高樹淸磬動嚴阿行處不知遠亂烟生薜蘿 
[偶成小蝶一房山韵] [  拜花] 　　 
　　暮蟬聲裏倚柴扉樂事家園喜不違無語靑山笑離亂有情黃蝶惜分飛人從病復腰通瘦菊為秋來葉故肥風景眼前宜自賞何辭買醉典羅衣 
　　自憐心事幾人知塊壘難澆酒一巵闊別巳拚沉舊約痴情還欲問靈蓍安仁雨鬓霜　易杜牧三生夢醒遲　有轆轤腸九轉阿誰為我理絲絲 
[中秋月蝕] [  倚桐女士] 　 
　　聞道烽煙遍石城泰淮兒女各心驚如何今夜嫦娥面也露民間疾苦情 
　　新涼 
　　新凉天氣夜初長舊日寒衣且補將郎課嬌兒儂課女大家共此一燈光 
[奉和冷紅女士旅窗感懷原韻] [  紅豆女士] 　　 
　　夜靜思鄕切天寒客意寥西風驚短夢秋露冷長宵窗外花香永庭前月影遙幽愁書不盡都藉酒中消 
[早秋憶偶成] [  者香女士] 　　 
　　相逢已惱光陰促悵別偏驚物候催草綠猶牽靈運夢茗香常愛令暉才遙知詩寄鷥箋流定有書隨雁字來只惜湖山秋景好未曾興爾共銜杯 
[仲秋雨後却寄外子舊作] 　　　 
　　玉笛新聲動遠空詞人唫倦敞簾攏樓頭疊嶂排睛碧牆角斜陽抺晚紅夜雨多情留社燕秋風無恙送征鴻銀河盡處覘星象有客乘搓過浙東 
[奉酬思寡過齋土人見和七夕詩] 　 
　　竟把穿針結習忘閒拈唫管紀滄桑郤輸織女雲裁錦翻荷文星玉和章碧落高垂銀漢露金壺新灑墨華香治平第一河南守不讓宣城獨擅場 
[中秋望月有感] 　 
　　玉露寒霑桂苑花酒闌吟詠興偏賒南樓庾亮追前事東海張騫憶泛搓世局頻翻新氣象月輪不改舊光華詩成此夕將　和應費嫦娥手八叉 
[中秋月蝕]  
　　共道今宵月色多誰知造化妒姮娥廣寒一度金鳥厄等是人間劫數過 
　　乍圓乍缺費疑猜擊鼓聲中霽色開想是麟龍方鬭罷當天吐出夜珠來 
[西溪泛棹] 　　 
　　飄然一葉舟疑人神仙窟臨流灌酒杯掬取大邊月 
[聞笛] 　　 
　　明月照西溪誰奏伊凉曲小艇出荷業雙槳搖波綠 
[步寂紅女士寄贈原韻] [  紅豆女士] 　　　 
　　獨對靑燈獨自傷孤身旅館夜衾涼猶憐春日櫻桃紫怕看秋風楊柳黃客裏相逢如舊雨家中作別又新霜談心握手知何地再藉仙人玉尺量 
　　相逢預約桂花大未老覩芳姿夜不眠贈我新詩情宛轉思君斜月意纒縣漫求他日同心約好結今生　面綠一段幽愁何處寄拈毫聊寫薛濤箋 
[鏡花] [  朱芙鏡] 　　 
　　鏡外花迎鏡裏春相當相對自傳神照來昨夜疑明月看到他生定美人影若能香枝更好空仍是色面方眞如何缺待遙山補露出簪頭白髮新 
[燭花] 　　 
　　記得金蓮乍撤時　花四　幾時殘紅一剪燒愁明白三條照睡逝對客過書應解語替人惜別勝將離西窗坐話飛蛾避消息春深夜雨知 
[唾花] 　　 
　　閒階寂寂唾花寒數點春留石上看珠玉半天飛落共胭脂滿地拾餘難催還芳信壺應缺拭去香痕袖未乾記否捲廉人拂面下風消受氣如蘭 
[淚花] 　　 
　　怨綠愁紅總淚漣無端灑遍有情天楊花作點三分是湘竹成斑一樣圓臉薄難藏殘粉墜鼻酸都解暗香憐如何不見啼痕濕畫為離人化杜鵑 
[秋日偶成] 　　 
　　頓覺驅殘署西風一夜歸禾收。平野闊林缺遠山徽菊艷娛蘿徑松風。爽葛衣懷人　天。末惆悵倚荆。扉。 
[錢江觀潮] 　　 
　　何須秋後信氣巳滿乾坤捲地千山到嘶空萬馬奔掀鯨流極浦飛雨洒高原不盡蒼茫意風烟接海門 
醫話 
[花柳病之慘毒] [  丁福保] 　 
　　吾國花柳病日益蔓延其害頗慘酷然觀世人一般之心理以為花柳病一症無大害及於吾人無足介意此金所深為浩歎者也德國之花柳病防止會（上中下三等社會之人均網羅其内）於前年六月十九日開大會於柏林醫學博士特拉衣曷兒氏對於花柳病之講演頗足動衆人之聽聞摘錄其要領如左 
　　一及於夫婦間與後裔之戕害非常巨大 
　　一國家社會上所蒙之損失有出於世人意料之外者 
　　一淋病梅毒有害姙娠及生產二事 
　　一就社會及個人而論　出之增加與收人之減少眞足令人驚異者 
　　據日本陸軍省調査之報吿得左之結果調査官係山田軍醫正今將可供世人參考之事項述之於左 
　　一日本陸軍與各國之陸軍相此較其多數列於第四位 
　　一日本陸軍梅毒者之數與各國之陸軍相比較其多數列於第四位 
　　一日本陸軍之花柳病對於兵員之總數占百分之四六零四 
　　一日本陸軍之梅毒占花柳病中百分之二六零三 
　　一日本陸軍之花柳病患者平均一年五千六百九十三名 
　　一日本陸軍花柳病之治療數平均一人須二六八日 
　　一日本陸軍花柳病患者之延數平均一年十五萬三千餘人 
　　一日本陸軍因花柳病而兵役免除不合格除隊等之千分數總率每年平均百分之七 
　　一師團中占多數者乃第六第七第十二各師團 
　　一自矣之種類上論之占最多數者係輜重工兵要塞砲兵等 
　　一公娼之花柳病以第十第十一第十二為最多 
　　一每年平均腸窒扶斯死亡者之總數占百分之六零三死於梅毒者占百分之九零二故梅毒死亡者較腸窒扶斯死亡者多百分之三 
　　上之所述乃陸軍之統計近時學生間之花柳病日益繁多而學生與花柳病幾成一大問題深可憂也世之掌敎育權者其亦計及之乎 
小說 
寫情小說 
[黄金祟（九十五）] [  天虛我生]  
　　浪游旣倦遂賦歸與途次不無感悼仲姊惟予此時心理　　似乎敎　以為凡天下事莫不操之於天　　遭際悲歡離合與夫死生皆有不可勉强者焉故予遂以信天翁自居矣此及退舍則吳門橋下故事家中人俱無所知予亦秘而弗宣第與癡石言之癡石為予作吳門吊影圖以紀其事一時題者甚衆今予不作詩話可無論也其時所謂大觀報者進行已頗穩健銷數達二千紙以上惟印刷傭工每起要挾一日者黃金作祟羣以要求加給工資　滿所欲遂即相率袖手幾至不能出版我心以為彼蠢蠢者能之豈有吾儕弗能哉乃率吾季及館中全體試而為之獨頌花避弗至予則自操排了之役摸索盲尋身如辘轤之轉苦乃無藝歷一小時之久居然成一小版及至試印樣紙則行行自左而右不可讀也羣乃大笑因之悟澈排字之法每字必倒其理與照像鏡之倒影同也乃更為之通宵達旦始克告成因之於印刷事業駸駸乎得窺堂奥而傭工遂亦讓步復業蓋其黔驢之技不過止此已耳惟予季試為澆字鎔鉛注射灼其一指癡石則墨痕滿頰躍躍往來狀若劇中小丑至堪發噱是役既意癡石憤於頌花之不至率予往討其罪則渠家中無其人也且言昨晚出時謂館中有事故不歸耳癡石譁然曰咄哉阿頌吾知其老死於温柔鄉矣趣往捕之予以久客方歸故殊不知頌花近來之舉動途次以詢癡石始悉梗概蓋有所謂春影樓主人者儼然備其小星之列但未覓得金屋猶待量珠為聘耳癡石既　其家詢之小　則知頌花果在遂狂笑闖幃而入予因初至不敢貿然逕　閨闥則惟徘徊俟之顧見壁上屏幅悉為頌花得意之筆中有句云為防折盡儒酸福不把卿卿當美人又云男兒身手須當好羅列金　十二行予心不禁竊笑俄見癡石歙步而出於簾隙招予日試來窺之予從其指覘之則見左室隔以玻璃之窓面東設榻所謂春影樓者墮鬓不整欹枕俯視不知所覘何物從其所覘折我視綫至於室隅則有一入蹲踞藥爐之側握破蕉一柄簌簌煽火俄而煏灼有聲火星散如流螢直撲其人之身其人乃急起拂衣而種種之髮巳為星火所灼癡石鼓掌狂笑予亦不禁大笑其人跳躍而出　頌花也渠蓋不知我與癡石偕來且癡石因見春影臥病即與興辭　出茲復與我竊探而狂笑之故頌花蹙額日癡兒作事無所不用其惡作劇人　臥病膽怯如　汝乃必施種種手段以索　命珊君祭何和之予因笑而謝過癡石要其同出頌花有所不可癡石則又狂呼索酒頌花斥之日狂奴故態主死不改今予細君臥疾孰為主中饋哉願其早痊則明日之日或有杯酌饗汝必嚇而增其疾　汝之饞涎更當多垂數日癡石猶自索嬲經予為之耕解乃牽癡石之袂而另飲於金波之園　 
文字姻綠 
[戲答徐哲身] [  蝶仙]  
　　夏間索寄儷影乃賢伉儷各操利刃殺氣橫秋扮為捉拿花蝴蝶劇以表示其欲得我而甘心之狀僕固蝶也　不寒心迨後寄詩四首不獲片復以為畫眉之筆無餘睱也及讀令函始知恨我實深然而我亦幸矣前次過滬極擬趨前請罪惻聞文旌赴越不敢不避嫌疑遂不果往若果往者又不知恨我為何如矣今以周劍靑一叚故事蒙釋宿恨何幸如之倘承許我負荊必當踵門而請惟僕生性喜譃迄未能改倘不以謔為虐願博雙笑投我五體至問近况則淪落之感相憐同病前年未能崛起而為革命偉人去年未能大施運動而為兩院議員今年未能投身效命而為藍衣辮子之軍有何得意之可嗚哉徒以飢來驅我黃金祟人與世浮沈作一信天翁而巳大著金寶林小說殆為子炎作耶必有可觀拭目以竢尤以先賭為快郵寄甚便倘賜　讀眼福更自不淺至問弟亦畏君與否則充分不過於小說中寫我之身亦如蕭麻苗禿已耳倘蒙採入願充丑腳若　傳奇則低唱有人我當吹蕭以助雅興何如 
[題天虛我生黃金祟說阝用秦寄塵韵] [  東園] 　　　 
　　花前怕說少年游鵑北鴣南任去留傷別傷春多少恨時分付大江流 
　　黃金一笑等輜座憔悴偎紅倚翠身今日江南望江北栩園自是箇中人 
　　盥薇一讀一低頭說部縱橫附自由賺我幾回燈下坐薛箋三疊寫新愁 
　　紅豆春來擷一枝人間何處寄相思化為仙夢能成夢食盡人魚不療痴 
　　莫對桓伊喚奈何夜來停笛且高歌十三樓外秋光老日四橋邊月色多 
　　風雨雞窗幾晦明朝含綠意暮紅情恰將舞袖歌衫事譜出哀絃急管聲　（謂譜有傳奇十九種） 
　　苦逾蓮子美人心眉樣無從問淺深應共雞林聲價貴香山一字値千金 
　　因綠翰墨證三生五鳳樓高漸造成翦取吳淞半江水迢迢東去白波平 
　　郭緝人君鑒請示詳細住址俾寄奉自由雜誌 
　　法租界穎　潤璋民鑒前件並未收到且未悉詳細住址請復示愚民先生表示詢改正之自由雜誌較之初次發行者祇第　篇之不間足下欲掉換可至弟處接洽　　根復 
 
 

Page 14

 
 
   
 
