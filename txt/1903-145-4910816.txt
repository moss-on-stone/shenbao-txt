# 1903 - 145 - 4910816

 

Page 1

 
 
[九通目錄定期增價啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎本局初以嘉惠藝林起見每部售洋銀一元八角曾購本局股票者僅售洋銀一元邇因購者如雲虧折太甚定於五月初十日起每部一律售洋銀二元特此佈聞諸維鑒及 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彚案爲主而叅之聖訓諭旨及欽定專門諸書自嘉慶季年至光緒二十八年以聖訓諭皆則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尙實學朝野上下　究心經世之務官書卷性繁重購寘匪易私集事言龎雜抉　尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緒不啻舉八百餘書之菁英彚爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣木可知全書之　略矣外埠各坊均有出售此啓 
[美儒李佳白先生講義]  
　　希利尼亦名希　泰西之鄒魯也好學之士必咀嚼其文字呻哦其經書然後發爲文也秀表於言也淸否則未登大雅之堂鮮獲大名於文苑　山川鍾毓景物宜人碩彦宏儒相繼輩出若鎖格尼其最著者今者羣賢畢至少長咸集鄙人襪線菲才無以副諸君之雅望不揣淺陋謹以希利尼與土耳其合而言之决其異同尙乞匡我不逮焉一曰土地人民之異同希利尼土地二十五萬方里人民二百三十萬其地與中國浙省不甚參差土耳其土地七百六十八萬方里人民五千九百一十萬其地與中國山直兩省不相上下此希土土地人民之異也二曰歴代情形之異同希利尼三千年前爲富强莫京之國文風大振武略絶羣彼巍巍之羅瑪亦曾降於希而改爲希之京都註在一千五百年前彼時豪俊樂與希人遊冀得文學之衣鉢迨至千年前國勢日替有王者出博攬權威占坎司炭城而希利尼幾有不可終日之勢迨至五百年前希國淪亡而希人散居土耳其並亞西帶者實繁有徒越四百年卽七十五年前希人困於虐政不得已起而與土人戰彼此殘殺幸俄皇以同教之情臂助希人英法等國亦從而和之救希人復立爲自主之國至今七十五年矣土耳其人原自中國西方移往者首先與韃人鬨勝負未决後爲亞拉伯人所敗遂奉其教五百五十年前土人勝基督教民於坎司炭城爰都之越一年敗於意自是國威不振國勢不張苟延以至今日此希土歴代情形之異也三曰國主之異同希利尼今時之國主並非希人係丹國儲君按丹王子女數人福命超羣一爲英女王一爲俄后其子卽爲希國之主土耳其國主權柄無限人民尊敬此希土國主之異也四曰議院之異同希利尼數千年前卽爲君民共主之邦故議院之設先於各國土耳其君權專制故至今無一議院以逹民隱此希土議院有無之異也五曰自由之異同自由與議院並行未有無議院而多自由者土耳其無議院故無人民自由之例且其經典云世人不能自由須順命皇天希利尼議院旣爲各國先則自由之大於兹可見此希土自由有無之異也六曰官制之異同希人多才智之士俄奥等邦多用希人執政其官制須由學堂出身亦有以勳績進者土耳其官制雖有成例而多視爲具文故仕籍混雜惟賄是行不及希之什一此希土官制之異也七曰軍務之異同希人好文禮義是尙故軍務不甚進步土人好武干戈是逞故軍務頗有可觀且土國人皆可兵兵皆可戰爲列國讚賞不置此希土軍務之異也八曰教務之異同希利尼以希臘教註或曰東天主教爲國教民多信奉土耳其以回回教爲國教人民亦有信他教者惟教與教不睦時有爭端蓋土耳其之回回教不和於基督教而希利尼之基督教不和於回回教此希土教務之異也九曰學務希利尼學務之盛非土人所能仰其背肩數千百前大儒家出於希地者難以枚舉卽今希之文字經書多有爲西國之課本土人性質粗鄙故大小學堂除回回教之學堂外不過略備而已此希土學務之異也十曰商務之異同土人不善經營惟求入仕前已言之悉矣故商務不興商利商權大半外溢希利尼人心巧智裕億則屢中繪畫雕石之工超絶千古嘗聞天下最善經商者首推猶太人次卽希利尼人則希國商務之盛不卜可知此希土商務之異也由此觀之希利尼不及土耳其者惟土地人民耳他如學務商務等要非土人所能問津然則國家之興衰無關於地土之大小人民之衆寡要在精益求精强益求强上下一心以實心行實政而已乃有徒恃土地之廣人民之多考其變法則敷衍叩其西學則皮毛而欲爲治者不亦難乎哉 
[本館接奉電音]  
　　昨日午前京師飛電傳來上諭一道敬謹譯發道敬謹譯登○五月初四日内閣抄奉上諭王文韶著補授武英殿大學士崑岡著補授文淵閣大學士崇禮著補授東閣大學士欽此 
[電傳宫門抄]  
　　昨日午前京師友人專電告知本館云五月初四日皇上召見軍機大臣及奎芳忠廉文瑮 
[俄兵設戍]  
　　徐家匯匯報云俄人近欲在遼陽火車站附近　一屯軍之所長十里寛五百丈計地七千餘畝與各業主議定每畝歲納租値洋銀一圓有半由是處至鳳凰城爲路七站每站皆有俄兵約五十名駐守鳳凰城則駐有砲兵百餘馬步兵五十鐵嶺亦有馬步砲兵六百餘名 
[駐兵計數]  
　　日本某日報云目下東西各國兵士之設戍於中國膠州灣威海衛曁直隸諸處者計共七千四 
 
 

Page 2

 
 
百名其中英兵一千九百名法兵一千六百名日本兵一千零五十名意兵九百名俄兵八百五十名聞德國議院中近方議减戍華兵費大旨謂每兵一隊祗須馬克一千四百萬枚現在膠州灣所戍之兵約需一千萬馬克其他天津設兵四百名京師設名三百名費用頗極浩繁幾超出運華德貨之價云註馬克德國銀圓名猶英之先令法之勿郎也 
[義州近事]  
　　高麗平壤　人來信云目下俄國陸兵之占據義州隔岸安東縣境者計有四十餘名益以所募華兵四十餘名鳳凰城則駐有俄國陸兵約六百名左右校之撤兵期前時或稍有增减至義州附近白馬山確有俄人在此伐木郡守禁之不得韓廷因向俄使詰責其詞甚嚴 
[韓拒俄人]  
　　高麗漢城友人來信云前者韓廷移文俄使請將寄居龍川郡之俄人撤回未悉俄使如何作答至西歴五月十五號龍川郡守徐相薰申禀外部及内部曰頃由上京由治所偵知中俄兩國人之潛住龍巖浦者爲數甚多時出貲購取田園廬舍以至杯弓蛇影民情洶洶本守無力防維請示所以處置之法未幾外部電札郡守令默察中俄兩國之人究有若干詳悉申報并言中俄兩國之人結隊成羣麕聚龍巖浦貲購田園廬舍實屬違背約章著卽嚴加禁遏旋派本部主事俄語繙譯官金奭永隨帶巡檢一員正校二員於十七號前往偵察一面備文照會俄使曰貴邦民人相約往敝國龍川郡龍巖浦將土地房屋出貲購取一事本部曾照請貴公使禁止貴公使迄今置若罔聞兹接准龍川守來文謂非郡守之力所能阻遏等情是明明貴邦人藐視我韓禁令以致有妨兩國交情矣是否應照條約將貴邦民人撤回尙祈貴公使明以旨示觀其措詞嚴厲殆卽所謂末後一次公文歟刻雖未知俄使覆文若何而韓之旁若無人已可概見豈俄之勢力竟不能加於韓人乎抑韓果有人焉爲之奥援乎閱者試一猜之可也 
[風雪傷船]  
　　日本大坂某日報云東歴五月二十二日日本北海道所轄函館札幌十勝釧路根室小樽諸處天降大雪狂風怒號根室平地積雪尺餘行人爲之絶蹟入晚九下鐘越三十一分時操江軍艦駛至札幌海面距皮那他烏希冲四里許暴風激浪悮觸於礁船身受傷汽鍋炸裂船中人立時斃七名尙有六名蹤蹟杳然無從尋覓餘人急乘小艇渡登岸上未幾操江卽被浪激沈按操江實馬力一百二十四排水力六百墩彼國明治二十七年得諸中國蓋小砲船也 
[德國招工]  
　　徐家匯匯報云邇年德國所轄薩莫爾地方農礦諸工需人而理月前德總督薩爾福君乘請假回國之便繞道來華與華官訂立合同六條俾得招募工人前往一華工赴薩不得爲商二在薩華工不許購買田産三期滿即須回華四招募時須由醫生查騐五抵埠時再由醫生查騐六雇定時須禀明德總督華官亦定有章程四條請德員遵守一騐病不索費二不許虐待三工資先定須敷日用四回華時優給川資聞刻已訂定每人月給薪水銀二十兩矣 
[豫撫張大中丞請留賢守以順民心摺]  
　　調補廣東巡撫河南巡撫兼管河工事務臣張人駿跪奏爲要缺需員以資治理恭摺覆陳仰祈聖鑒事竊查二品銜新授貴州西道河南府知府文悌久官豫中循聲卓著在河南府任四年尤能深得民心本年奏奉諭旨錢糧改照通行章程河内温盂一帶民情素喜浮動卽有一二書差包戶暗中架唆聚衆滋閙旋卽逃散並有刁匪混入藉端搶劫經臣迭飭地方官會同防營彈壓解散弋獲首要嚴拿匪犯分别研訊確情地方均卽平靜而洛陽縣爲河南府附郭首邑與孟縣僅一河之隔該處百姓前聞該道升任離豫咸思挽留適該道因公來省民心益復惶惑傳聞孟縣滋事相率聚衆效尤當檄該道馳回河南府會督地方官妥爲辦理居民喜其再至於是紛紛解散具結愧悔一切悉遵約束是該道向來辦事爲該處輿情愛戴已可概見臣維貴州貴西一帶現値無事而河陜汝道一缺緊要數倍從前不但該管各屬匪衆甚熾卽以大汛勘工整頓鹽路興辦礦務措置教案而論亦必得精明幹練之大員方足以資治理現任河南府知府吳筠孫到任爲時尙遠且於地方亦係生手河陜汝道崇繕安靜自守於此缺不甚相宜倘蒙天恩俯念員缺緊要事機難易今昔迥殊以文悌調補河夾姨道即以崇繕調補貴州貴西道一轉移閒均於地方有裨固知朝廷用人自有權衡非臣下所敢擅請然時艱所値因地擇人巨亦何敢拘泥成例壅於上聞究應如何恩施之處出自聖裁謹恭摺密陳伏乞皇太后皇上聖鑒訓示謹奏奉 
硃批另有旨欽此 
[觐見盛儀]  
　　京師訪事人云四月十六日各國駐京大員曁各大員夫人齊赴頣和園覲見皇太后皇上計共肩輿七十 
餘乘是日辰刻先赴外務部會齊然後出阜成門至頣和園經步軍統領衙門派京營武弁協同外務部官員沿途護送帶領八園覲見後皇太后皇上賜令聽戯飲宴盡歡而散 
[相國舉襄]  
　　京師訪事友人云榮仲華相國薨逝後家屬擇於四月十九日舉襄暫厝朝陽門外東嶽廟蓋去歲相國夫人殁於西安靈櫬回京就東嶽廟暫停迄未安葬以故今者相國亦停柩廟中俟擇期一同下窆也是日相國之殯由東四牌樓至朝陽門沿途所經之處各署堂司人員之設筵公祭者絡繹不絶靈櫬以六十四人舁之御賜各物皆用黄亭安置鼓樂儀仗簇簇生新兩旁觀者密若堵牆亦可謂恩榮備至矣 
[示期揀選]  
　　京師訪事人云四月二十日吏部出示曉諭各直省下第舉人赴部呈請揀選略謂查各省會試舉人遠省一科後近省三科後例准赴本部呈請分别知縣教職註册從前如有因患病丁憂等事故未經呈請者准其補行各直省應取具六品以上同鄕京官印結旗籍取具本佐領圖結其曾經就教者須報明如隱瞞不報應將該舉人及出結官一併叅辦現値辛丑壬寅恩正併科爲此示仰爾等得知限於五月初十日以前該舉人等親身赴部呈請以便定期過堂 
[民變卽平]  
　　廣州訪事人云粤東鐵路陸續建築現已迤邐至英协縣界新塘村是處鄕民性甚頑梗一見洋匠卽鳴鑼聚衆欲與爲難經督工委員奪去其鑼多方開導中有老嫗亦婉言勸解事將定矣驀一少婦奔至奪鑼亂擊鄕人麕集聲勢洶洶有持大刀奔向委員前者委員懼禍奮步逃逸偶一失足滚墮山麓徧體鱗傷鄕民遂將洋匠圍在垓心閱五六點鐘時始由紳耆保護登舟鄕人更放槍擊之幸未傷及一人否則恐有不堪設想者矣 
[添馬路]  
　　蕪湖訪事友人云此間商務巡警兩局興修馬路上自陡門巷下通弋　萬鍤齊興如砥如矢刻又興築二街由石橋至陡門巷悉用細沙鋪墊江口一帶則改用石板不日亦可告厥成功矣 
 
 

Page 3

 
 
[禁約工人]  
　　蕪湖訪事友人云蕪湖米巿之盛爲他處所無江干之藉負米爲生者不下數千輩各有頭目此爭彼奪屢滋事端日前巡警局出有示諭云照得蕪湖米巿暢旺所有新關沿河一帶皆係米船停泊之所米包上下向由小工馱運藉覔生活兹禀定劃一脚力經商務局批准在案查馱米各夫人數較多有籍隸平民有身隸教會者爭先恐後易滋吵閙至有兇毆情事深堪痛恨查巡警法令應卽飭派水陸巡兵立時拘拿以昭嚴肅本督辦格外體恤深恐馱夫未及週知合行出示曉諭爲此示仰新關一帶馱米各夫知悉無論教民平民一律安分毋得爭閙致滋事端干端切切勿違特示 
[珠江夏汛]  
　　廣州訪事友人云粤省各局所委員雖蒞差有年每于局務毫不措意甚有偶承上憲淸問茫然不能答一詞者尸位素餐殊堪發　近聞岑雲卿制軍移節兩廣不日將臨各委員惴惴於心咸考求所管一切事宜往往自朝至於日中昃觀此不可見整飭吏治尤賴高位之得人乎○上月十一日傍晚七點鐘時肇慶府城忽然地震室中器物震撼有聲未幾卽止○入夏以來廣州府屬各縣境雨水過多田疇淹浸日前鐵路洋工程師至三水縣境測量地址因雨折回須俟水勢稍平方可前往 
[禹陵殘蘚]  
　　紹興訪事人云正任浙江山陰縣汪夢紱大令前因偶抱淸恙求准交卸就醫藩憲委趙大令佑之來越庖代大令履任後即淸理積案數十起兹又查得痞匪多名類皆平日素行不法或曾犯事有案者爰開一名單密派縣役四出訪拿○近年以來越中茶巿頗盛平永埠等處所産之茶銷運出洋尤極暢旺本屆新茶因月前陰雨過多略有所損旋幸天氣晴和頗能色香味三者並勝日來各茶客已爭赴山中收買矣○前自拘獲拐匪嚴行懲辦後家有寗馨者已得高枕而臥不意近日城廂内外又迭聞失孩之事遍處訪尋均不能得其殆又有匪徒出而施其鬼蜮　俩乎○上月二十七日黎明時午寺門内俞某家因火油燈猝然炸裂幾釀焚如之禍幸施救尙早始得撲滅然室中物件已毁失無存矣 
[催解漕糧]  
　　日前江蘇藩司陸春江方伯會同撫憲恩藝棠大中丞行文糧儲道羅少耕觀察飭將去年在滬購就之漕白二糧赶緊繳解等因觀察據情行知海運滬局總辦孫述亭太守著卽遵照催斛以待運解赴津 
[委員來滬]  
　　新委本邑籌餉貨捐局會辦朱耕丹明府於前日捧檄來滬謁見蘇松太兵備道袁海觀淞滬釐捐督辦朱　伯兩觀察並拜會在滬各寅僚隨涓吉月之十一日到差視事 
[南巿火警]  
　　昨日午後三點二刻時滬南大東門外大馬頭萬興米行執爨者不自謹愼遺火積薪中霎時毒燄濃烟冒穿屋頂司更人急鳴鉦報警俄而城廂内外各洋龍飛馳而至汲水噴澆火遂漸漸衰熄然比鄰各鋪已波及不少當火熾時蘇松太兵備道袁海觀觀察上海縣汪瑶庭大令保甲總巡朱森庭明府提右營廖楚材參戎均詣火塲彈壓 
[改時發落]  
　　法界讞員每於午後二下鐘時命駕蒞捕房發落案犯邇者謝副捕頭以天氣炎熱禀商代理讞員李茹眞大令請自禮拜一爲始改於午前九點鐘時發落昨已飭知各役一體遵行矣 
[悮聽鯨聲]  
　　前晚九點二刻時法界菜巿街某肉莊烟囱内忽有火星飛出巡街捕悮爲火警投報捕房迨經救火會西人驅皮帶車至始知其誤因卽折回至昨日午後三點二刻時瞭望臺上忽又鳴鐘報警及捕頭派包探往查知失火處實在南巿大東門外大碼頭遂不復　水龍往救 
[死殉金蓮]  
　　本月初四日淸晨裏虹口分水廟左近太平橋下水中忽浮起男屍一具身穿長服懷中藏有鳳頭鞋一雙剌繡絶工纎細不盈一握後有知者謂死者係洞庭山人夏其姓玉書其名向在胡家木橋萬誠槽坊執業二十三保二圖地保某甲以事關人命未便含糊協同坊主某乙投上海縣署禀請縣主汪瑶庭大令親臨相騐噫是豈失足於情天恨海中以致鴛鴦併命耶不然何爲心醉於潘妃步步蓮花不惜以身相殉也 
[美界火警]  
　　前晚美界崇明路第一千三百八十八號門牌某姓家誤翻燈内火油霎時火勢上炎幾釀燎原之禍幸卽覺察竭力施救祗焚去蚊帳等物然四鄰已飽受虚驚矣 
[上海巡局紀事]  
　　偷兒沈阿福濳至靑龍橋左近沈姓家行竊長衫一件當塲拘獲連贜送至二十三七鋪巡防局局員姚谷蓀二尹研訊之下判責二百板贓給失主具領○前日毛家弄勝友烟館内失去銅鍋兩口烟館主開單報諸十六鋪巡防中局請派差捕緝查局員黄衡堂二尹准之 
[英美租界晚堂案]  
　　楊雲寳扭其妻陳氏至英美公廨求發書堂讞員孫建臣直剌升堂質訊楊供小的係蘇州府屬某縣人妻子陳氏時私行出外訓斥不悛求恩發交善堂另行擇配陳氏供小婦人年甫二十於上年十二月間由母舅施樓生作主嫁楊雲寳爲妻初時琴瑟甚調近因楊别有所私置小婦人於不顧叩求公斷沒齒不忘直剌謂楊夫婦各有不合申斥一番命將陳氏領回嚴加管束倘再不安於室准再扭案訊懲 
[英租界捕房紀事]  
　　竊賊王金林行竊武昌路華順興衣服及河南路張源興衣服釘靴經包探張寳成拘獲帶入捕房捕頭著押候解送公堂禀請讞員孫建臣直剌訊究○流娼王林香周阿金在福州路中强曳行客經包探劉光震拘送捕房捕頭令轉送公堂禀請訊究○唐阿二行竊福建路李松林棧内雕扇一柄經包探金立生拘獲捕頭令押候解送公堂禀請訊究○陳長壽行竊雲南路翁生記烟館内烟槍一枝經包探方長華　獲捕頭令押候解送公堂禀請訊究 
[申報館協賑所經收山東四川合肥賑捐四月二十一日至四月三十日止第十次淸單]  
廿一日　西吉人求身體康健合家平安洋三十元我盡我心人求免不如意事洋六元常熟永義昶來不留名洋二元○廿二日姚錫漢洋五元○廿三日大豐同善會洋一元沈樹庭洋五角洪益祥銅小洋六十角吳宅洋一元○廿四日無虚氏洋十元隱名氏洋廿元同里全盛來守愚書屋銅洋六元○廿五日古越餘廕生洋一元張　順成來何　昌堂洋五元南匯寳順來永源公記銅洋廿五元○廿六日永利茶行洋一元南通州全泰盛來無名氏洋五元銅洋五元○廿八日武林思補堂洋十元○廿九日烟台和豐當銅飾一百廿二兩銅洋一元天津鈔票一元周家儒洋五角周姓洋一元陳壽洋五角陳厚洋五角陳富洋一元静記洋四元積慶堂洋二元心記洋十五元五角無名氏洋一百元趙門　氏洋十元四明人求妻産平安洋二元○卅日全氏洋廿元天一居士洋一百八十元衍慶堂王洋一元昇記莊洋二元仁義堂姜洋五元汪源昌洋二元以上總共收洋四百四十五元五角銅飾一百廿二兩銅洋四十　元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣瑣案]  
　　陳馨山陸鼎隆陸友山錢步淸奚長春陸松泉等七人聨名禀控黄掌掌朦充捆保等情前晚縣主汪瑶庭大令升堂訊究陸鼎　供係治下二十五保頭圖圖董向章居民輪充捆保共分六捆每年一易以田産多者當之今年輪應第六捆承充黄掌掌雖係六捆之首然田産無幾與定章不符惟陳馨山有田十餘畝理應接辦錢步淸所供與陸相同黄掌掌供小的於三月内先已禀明取具董事保結奉批給諭承辦在案陳馨山供黄掌掌將田産盡行租與洋商照章不能輪充捆保大令查核卷宗黄掌掌前曾揑冒董事陸鼎發之名具呈朦禀後經陸董之姪友山查悉以伊叔素患痴癲黄不應揑名朦禀等詞具控遂將黄大加申斥飭將諭單吊銷一面諭令陳馨山接充捆保黄掌掌如敢阻擾立卽提案嚴懲○上月十五夜又袋角某米鋪被盜行刼一案日來縣捕先後拘獲王老六王小洪陳小五仔三犯前晚大令升堂研訊土小供供小的係鎭江人前在浦東與陳小五仔同充運糧小工迨去年八月以後與陳等專在往來長江之各輪船試其胠篋探囊之技惟從未爲盜陳供小的湖北人前亦爲運糧小工後聽徐東海糾合竊取各輪船客人所携物件上月十四日在浦東遇王小洪詢悉刻由沿江某處來滬旋又遇王老六陳金標等人相約至某茶肆啜茗各語貧况至十六日復遇王於途見渠手携外國皮鞋一雙言昨日夜半時由徐東海起意曾同陳金標等十三人在新閘刼一米店由伊將刀架在婦人頸上厲聲恐嚇始交出洋银一百餘元事後祗分得數元聞此案王老六亦在其内小的並不同劫大合覆詰王小洪初供狡賴洎鞭背五十下始供稱徐東海陳金標袁光才李文樓戴三王老六吳東海葉阿三等十三人於上月十五日在新閘榮華茶樓聚集至夜半時由徐率領各人手持刀棍竹竿擁至某米鋪經李擊開店門衆人一哄入内見櫃内僅有小洋銀二百　枚當十銅元一包錢二千餘文及至房内將衣箱打開祗有布皮衣服兩件及被絮等物遂徐持刀向婦人恐嚇始指出某處有洋銀四十餘元各人隨盡　刦取小的在外把風並未人内旣而徐行至法界西新橋被巡捕追獲押入捕房當時小的祗分得小洋銀二十餘枚均已用去叩求恩典王老六所供相同大令飭將兩王釘上脚鐐分别收押陳交捕帶同線人訪拿餘黨 
[南巿捕房紀事]  
　　船婦彭朱氏忽與其夫彭虎山反目昨日黎明時節逃至馬路中經巡街捕拘入捕房捕頭令暫行看管未　彭　訴前情捕頭令覓得妥人具保領去○昨日南馬頭聚新園内有人因賭忿爭經巡街捕拘獲甲乙丙三人解入捕房捕頭令押候轉解馬路工程局禀請總辦翁子文太守訊究 
[法租界捕房紀事]  
　　某海味行執事人某甲扭某乙至捕房稱被騙去海味　擔値銀三百餘兩捕頭命將乙押候解送公堂禀請代理讞員李茹眞大令訊究○前晚有某丙者蹀　新拓租界中包探以其形跡可疑知非善類因即拘入捕房捕頭命押候查明曾否犯案以便解赴公堂禀請核辦 
[蘇省官報]  
　　四月廿九日藩轅牌示照得常州府總捕通判李彦鍾丁憂遺缺查有候補通判沈召堪以請補候補道陳善俞啓元均由甯來知縣伊立勳由吳淞江　局來單希曾禀知過班知縣並奉委管解京餉差巡檢程華源禀謝奉飭分常差遺卽辭三十日知府陸桂星由滬公幹回新科貢士陸鴻儀孔昭晉均辭行赴都殿試調署桃源縣張景祜禀辭知縣唐鶴年禀知奉委管解京餉差新任平　司巡檢楊哲謀禀辭赴任五月初一日候補道陳善俞啓元均辭行回甯王樹蔭通知赴甯見制憲知府沈鳳韶由滬來同知陳世恩禀謝　委兼督審局差方澤含禀謝奉委官兌局卽日到差七總巡均禀知今日　辦警察並開　關防通判沈召禀謝牌示請補常州府總捕通判缺知　戴運寅禀謝奉委署理南匯縣事郭曾程由江陰釐局專丁來省禀謝奉委代理江陰縣事陳其珩長洲無錫金匱胡燡吳縣常熟縣丞馬臯陽湖巡檢王恩鑄丹陽葉　澍江陰均禀知奉儲憲委催兌差卽辭同知銜卽用知縣何榮烈禀知由籍領咨服闋回省警察捕員范景賢胡棨光龍光湛羅鼎陳錫齡龔應圖周梓材林先植熊飛朱士模方肇撏均禀知　差縣丞丁浚昌禀知赴甯見制憲巡檢陳元瑞禀謝奉委盤門旱關差縣丞張廷琛巡檢王兆熊蕭澍霖均禀知浙江公設施醫局今日開辦夏防各段　均禀知今日開辦警　管　撫標飛划營儘先叅將徐錦堂禀知奉撫憲飭知赴南匯周浦地方公幹 
[皖省官報]  
　　四月廿三日候補知縣謝維喈謝奉行知請補廬江縣廿四五日前巢縣彭德超給咨赴引委辦中梅釐卡知縣羅琳委署太平府經歴歸兆嘉均辭知縣徐維瀚面試巡檢余文祿辭赴寗國府差遣廿六日徽寗道童德璋到蕪湖巡警兼馬路工程吕承　辭行阜陽縣李應珏辭典史傳炳章謝課吏局考取超等廿七日滁州熊祖詒到候補知縣廖昌彞知奉臬台委首縣帮審縣丞柳賡龢到起服來省廿八日知府楊綜淸由上海公幹回新選天　縣訓導王友彬到巡檢劉道相　奉行知過班　缺先補用知縣胡毓芬奉委發審局學習廿九日寗國府通判錢　豐到缷審靑陽縣魏馴到交代淸楚　玉　知奉委勸辦安省賑捐三十日指分安徽試用未人流　祖年到江蘇人蕪湖巡警總巡通判周家煜辭巡檢范光裕謝課吏局覆試考取 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十九年四月二十二日京報全錄]  
　　宫門抄諭旨均錄正張○東撫周奏爲揀員調補要缺知縣摺○騰越總兵張奏報接署雲南提篆日期摺○豫撫張奏報豫省黄河桃汛安瀾摺○又奏豫省庫欵枯竭欠解固本兵餉無力籌措籲恩展緩摺○又奏籌措鑛務洋務各局經費片○湘撫俞奏耆民捐充學堂經費籲恩准予建坊片 
頭品頂戴兵部尙書銜山東巡撫臣周馥跪奏爲揀員調補要缺知縣以資治理恭摺仰祈聖鑒事竊查調補郯城縣知縣管得泉於光緒二十八年九月初十日聞訃丁憂應以該員聞訃之日作爲開缺日期歸九月分截缺業經咨部開缺所遺郯城縣知縣員缺係衝繁難要缺例應在外揀員調補毋庸掣簽該縣界連江南民情强悍盜賊繁多緝捕巡防最關緊要非精明幹練之員不足以資治理據藩臬兩司於現任知縣内逐加遴選查有樂陵縣知縣何業健堪以調補郯城縣知縣等情會詳請奏前來臣查何業健現年四十三歲陜西石泉縣人由廪生應光緒甲午科鄕試中式舉人乙未科會試中式貢士殿試三甲朝考一等引見奉旨著以翰林院庶吉士用二十四年戊戌科散館二等以知縣卽用簽掣山東樂陵縣知縣九月初二日引見奉旨山東樂陵縣知縣著何業健補授欽此由部領憑十一月十二日到省遵例報捐同知銜二十五年二月初二日到任因疊次剿辦匪徒出力保免選直隸州知州以知府在任候補該員才優識裕明幹有爲歴俸已滿三年以之調補郯城縣知縣實堪勝任與例亦屬相符合無仰懇天恩俯念員缺緊要准以樂陵縣知縣何業健調補郯城縣知縣實於地方有裨該員係現任知縣調補知縣銜缺相當毋庸送部引見所遺樂陵縣知縣員缺東省現有應補人員應請扣留外補除咨部查照外理合恭摺具陳伏乞皇太后皇上聖鑒飭部核覆施行謹奏奉硃批吏部議奏欽此 
記名提督調署雲南提督篆務騰越鎭總兵奴才張松林跪奏爲恭報奴才調署提督接篆日期叩謝天恩仰祈聖鑒事竊光緒二十八年十二月初四日准雲貴總督臣魏光燾咨開署雲南提篆蔣宗漢飭赴貴州提督本任所遺印務委令奴才接署等因遵將騰越鎭内經手　件交卸淸楚於是年十二月十八日馳抵大理府城淮蔣宗漢派委提標中軍叅將楊建勳將欽頒咸字第三十八號雲南提督印信一顆及王命旗牌文卷筭件齎送前來當　恭設香案望闕叩頭祗領訖伏念奴才備員滇省隷籍江蘇溯髮匪之逆行由武童而投効轉戰以陜江鄂湘粤黔滇各省洊保記名提督簡授騰越鎭總兵調署古州鎭總兵光緒十六年奉旨仍回騰越鎭總兵本任二十年專閫愧涓　　　　　　 
埃之未酬兩次臨邊惟殫精以將事矧提封之重寄更責任以維艱况直緬越通商游氛未靖秋爲獮而冬爲狩正當講武之時南接法而　接英端賴安邊之策自慚檮昧深懼弗勝惟有勤習韜鈐無忘戰陣教新操於常備續備期如虎旅之三千矢報於念兹在兹冀答鴻慈於萬一所有奴才履任接篆日期並感激下忱謹恭摺叩謝天恩伏乞皇太后皇上聖鑒謹奏奉硃批知道了欽此五河南巡撫兼管河工事務臣張人駿跪　奏爲豫省黄河桃汛安瀾仍飭認眞修守以重工防恭摺仰祈聖鑒事竊照河防向以淸明後二十日爲桃汛應察看河勢之趨　工程之緩急預籌估辦春廂爲歲修根本臣先經派員會同兩道查騐料物督飭各廳勘估應辦之工當將騐料勘工情形繕摺奏報在案面批飭該廳員等各報定叚落核實興修並不時稽查督催務使工歸實濟欵不虚糜旋據禀報次第修築完竣臣復加確核凡迎　緊要各埽壩均已廂抛高整據報動用料石數目按工核計亦屬撙節無浮詳察河勢情形自交春以來大致無甚變遷仍以南岸上南廳鄭上汛頭堡至八堡並鄭中廳鄭下汛頭堡中牟上汛順河埝等處爲通工最要之區倍應加意籌防其餘中河下南及北岸黄沁廳唐郭汛攔黄埝曾於上年秋汛猝生險工衛糧廳陽武汛月石壩亦於上年舊工新生現在河勢均未外移防範不容稍疏查碎石爲禦險要需各廳皆宜寛備倘能分年添壩减掃自可漸收節料固工之效是以本年派辦石方數較往年加多現正傕令辦石委員分投趲運按廳寛爲堆儲以期有備無惠兹查自三月初九日節屆淸明起至二十八日正計二十日桃汛已過兩岸八廳工程一律保護平穩堪以仰慰宸厪惟本年春雨較多誠恐長水勤旺臣謹當督飭道廳工員加愼修防埽壩如見形蟄立卽廂抛盤築務使足資抵禦汛漲斷不任貽誤事機所有黄河桃汛安瀾緣由理合恭摺具陳伏乞皇太后皇上聖鑒訓謹奏奉硃批知道了欽此 
河南巡撫兼管河工事務臣張人駿跪奏爲豫省庫欵枯竭欠解固本兵餉委實無力籌措懇乞恩准展緩恭摺仰祈聖鑒事竊准戶部咨催河南省歴年欠解固本兵餉爲數甚鉅直隸　月請領刻不容緩現在部庫支絀焉有餘力墊放本應奏叅姑念籌欵艱難行令于接到部文赶速補解淸欵並將本年應解餉銀一併　解等因當經飭司遵照籌解去後兹據布政使延祉詳稱遵杳豫庫常年本屬人不敷出全賴騰挪周轉比年以來時艱費廣如恭辦鑾差除動支奏准截留京餉銀六十八萬餘兩外不敷銀一百一十八萬餘兩並未請欵又大河南北並泌陽荆關等處教案共賠銀二十六萬七千兩均在司庫於無可籌撥之中竭力搜刮設法應濟加之奉派新案賠欵銀九十萬兩又奉部撥漕折旗兵加餉加復俸餉抵還部認賠欵銀三十六萬八千兩此雖俱應解部之欵似與豫庫無關然措撥漕折一項歲多五萬兩旗兵加餉一項自豫省添營增餉久同無著合之應攤賠欵以及加平匯費歲不下一面七八萬兩而新籌之鹽斤加價减解上東愶餉房地捐輸河工節省酌復地丁舊價綜此數事約不過七十萬兩尙虧三十七八萬兩且順天鄕會試借闈河南所需經費悉　豫庫籌給又如加撥俄法英德佛郎磅價銀八萬餘兩當時奏明動學堂經費現在豫省設立學堂提用本欵則磅價尙不知從何挹注設誤還期必干愆咎每遇支放各欵仰屋徒嗟倍形竭蹶非不知部庫奇絀固本要餉亟宜另籌的欵無如取之於民則易滋事措之於庫則欵已枯竭誠如部文籌欵艱難力有未逮等情詳請具奏前來臣查豫省頻年出欵倍增庫儲羅掘一空委係實在情形合無仰懇天恩俯准將應解固本兵餉暫行展緩容俟儘力籌有成數再行報解以紓財力除咨部杳照外理合恭摺具陳伏乞皇太后皇上聖鑒訓示謹奏奉硃批戶部知道欽此 
張人駿片再查光緒二十八年春間福公司來豫於懷慶府修武縣境内開辦鑛務並由衛輝府屬之道口鎭至懷慶開通道路間多與民交涉事務紛繁經前撫臣錫良設立河北鑛務局派委候補道韓國鈞總司其事並加派各員分路彈壓照料以免滋生事端其局中經費福公司不肯承認而司庫又無閒欵可籌惟查學堂經費係由各州縣平餘内提充現學堂落成書器麤備隨時撙節稍有盈餘擬卽將河北鑛務局經費由學堂經費項下撥用以期無誤辦公又前次奏明設立交涉洋務局經費曾准作正開　惟現在庫欵告竭不敷動用亦應改由學堂經費頂下開支歸一律據布政使延祉具詳請奏前來臣覆查無異除咨部外謹附片具伏乞聖鑒謹奏奉硃批該部道欽此 
俞廉三片再臣據湖南署桂陽縣知縣龔開晉禀耆民朱廷燕捐銀一千兩充作該縣小學堂經費請予奏奬等情前來臣查定例紳民地方善舉捐銀至一千兩以上者准其請旨建坊等因今桂陽縣耆民朱廷燕捐銀一千兩充小學堂經費洵屬好善可風合無籲懇天恩俯准朱廷燕援例建坊給予樂善好施字樣以昭激勸謹會同兼署湖廣總督臣端方附片具奏伏乞　鑒訓示謹奏奉硃批著照所　　　　　　 
請禮部知道欽此 
 
