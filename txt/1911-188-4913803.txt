# 1911 - 188 - 4913803

 

Page 1

 
 
   
 
 

Page 2

 
 
上諭 
　　六月十七日内閣奉 
　　上諭山西勸業道員缺着王大貞補授欽此監國攝政王鈐章奕劻那桐假徐世昌 
　　宫門鈔十七日召見内閣總協理大臣陸中堂陳寳琛伊克坦 
交旨 
　　六月十一日欽奉 
　　諭旨親王世鐸等奏八旗預算覈减窒礙難行據實陳明一摺着照向章辦理度支部知道欽此又奉 
　　諭旨内閣奏接收吏部印信文件分别歸併酌擬暫行章程繕單呈覽一摺着依議欽此又奉 
　　諭旨李殿林等奏裁撤吏部交代清楚一摺知道了又片奏開支餘銀如何移交等語着交内閣接收欽此 
　　六月十二日欽奉 
　　諭旨郵傳部奏船路郵電四政經費不敷應行追認先行叙明理由一摺着度支部知道欽此 
 
 
 

Page 3

 
 
論說 
[皇上典學貢言（靜）]  
　　前日監國面奉皇太后懿旨。定於七月内選擇吉期。皇上在毓慶宫入學讀書。並派陸相國陳侍郎爲師傳。從此朝夕納誨。啓沃聖德。我皇上將來治國臨民之休範。均將胚育於是。在事諸臣。固宜勤愼奮勉。不容稍涉草率者。而皇上讀書課程。以及毓慶宫一切事宜。均由監國照料。是監國肩負之責亦匪輕矣。記者恭讀聖諭。審量再四。區區愚誠。竊有不能已於言者。爰附賢者採及芻蕘之義。竭其私臆。謹爲監國告焉。 
　　皇上現當典學之初。所定讀書課程。竊以爲一宜合於聖躬之素養。一宜適於國家之應用。關於國家一面者。此次諭旨中言之詳矣。舉凡古今中外治亂之原。以及數十年來通行之憲政。發明之學理。皆應詳晰講論。而要其所歸。仍基於孔子格致誠正修齊治平之道。此固侍讀諸臣所應奉爲圭臬者。而亦皇上將來臨馭中邦。協和萬國之要道也。記者謹於此略而不論。私衷所欲一吐其誠者。皇上當此養正之年。德性已定。智慮漸啓。雖宜端其聖基。尤應暢其天機。雖賦禀超越凡衆。未可與尋常兒童相提並論。然幼年性情。要亦無背於大概。竊以爲際此典學伊始。不宜盡教以端莊嚴重之理。遽授以高深淵博之學。似應參酌當今世界通行教授新法。配合自古傳授帝王要道。規定適當課程。由淺近文詞。普通科學。開始着手。以固入德之門。而培郅治之基。如是則授讀較易。程功較大。而於啟沃之道。固不無裨益者也。前聞監國預備皇上典學事宜。本有採用現在通行各種教科書之意。斯眞適合教育原理。培養聖德之實際者。深冀其見諸實行焉。現在部编各報教科書以及外省坊間所編行者。種類繁夥。抉擇維艱。其間宗旨之純駁。詞句之雅俗。一時頗難得其眞相。是應飭下學務大臣詳愼採擇。送由欽派師傳鑒核。再呈候監國定奪。如此鄭重將事。自可無玷缺。一面教以科學知識之理。一面更授以聖經賢傳之學。相得益彰。功効期著。則培智育德之道。均備於是矣。至聖齡漸長。更旁考各國文字之學。則尤足昭當世大同之治。而爲推廣皇仁之基。斯固無待草野之喋喋也。 
　　又有進者。察乎現今時局之趨勢。更審乎將來世界之進步。則我皇上異日正位親政之時。正當我國憲政大行。各國競雄更烈之秋。是我皇上涵煦智德於此時。發揚光輝於他日。對内爲立憲國之君主。對外爲揚軍威之主帥。是固運會使然。無可諉飾者也。則當此典學方始。於養德啟智之外。更宜注重武學。而於啓沃之初。尤宜注重游戲運動。竊以爲皇上每日在學治課。應於正課之外。兼爲有益聖躬之遊戲運動。以爲流通血脈。强壯筋骨之張本。此雖無關大體。要亦未可輕視。且喜動惡靜。出於幼年之天性。終日整躬端坐。飽飫義正詞嚴之學。而不參以流利活動之園囿游戲。轉於身心發育。有所妨碍。似未可拘泥舊說。屏此不爲也。又詩詞歌謡。最足以暢發胸襟。涵養性情。似於正課之外。亦宜兼營及此。冀免枯寂而饒興趣。是於培養聖德。亦大有關係者也。 
　　按上所述。是皇上受學課程。極宜新舊並採。互貫中西。斟酌損益。妥愼訂定者也。而職司侍讀之臣。如陸相國陳侍郎輩。固皆德望優異。學問淵博。足以當之而無愧者。第欲科學教授之盡合於規範。似宜更派深明教育。博通科學之士。輔翼其間。如是則相與有成。更可無虞缺漏矣。卽引導聖躬偶爲游戲運動之人。亦宜虛心探訪。酌量簡派。俾可各專責成。用冀聖德之日新。此等事宜。均可飭由學務大臣妥愼辦理。聽候呈奪。前聞宫中因皇上保養之道關係重大。曾聘日本深明保姆事理之婦人。參預其間。俾臻完善。以彼例此。則添派各種輔師。亦非事出創舉。度無不能措辦之理。要之我國在此數十年中。係處於多變之局。我皇上將來即爲出世處變之天子。則於典學之初。斷不宜率由舊章。不予變通。轉爲聖德之累。余故深望監國三致意焉。尤望身爲帝師者勉益加勉焉。 
要件 
[資政院會奏遵旨改訂資政院院章摺]  
　　奏爲遵旨改訂資政院院章繕具清單恭摺會陳仰祈聖鑒事。宣統三年六月初一日欽奉諭旨。資政院院章前於光緒三十四年由資政院總裁會同軍機大臣具奏。復於宣統元年經資政院會奏續攝院章。並將前奏各章改訂頒布施行。現在已閱兩年。時勢又有不同。核與新頒法令未盡脗合。亟應將資政院院章修改。以免窒礙而利推行。着資政院總裁副總裁會同内閣總協理大臣悉心斟酌妥速改訂具奏。候朕欽定頒行。欽此由内閣鈔交到院臣等欽遵諭旨。悉心商酌。竊查資政院院章。疊經奏擬改訂。所有組織之法。議决之權。皆最關緊要之端。規定均尚妥治。自可無庸輕議更張。其餘應行改訂者。約分四類。敬爲我皇上縷晰陳之。第一類。因新定官制。改從一律者。如院章原文所稱軍機大臣等官。現已裁撤軍機處改設内閣。不便仍沿舊名。又現在資政院總裁副總裁。各簡一人與弼德院官制院長副院長各一人相同。而原文所定各設二人應卽改正。又秘書廳請簡請補各員。按照現制。應分别會同内閣辦理。其各員品級亦應於另訂之官品章程統行規定。不必著於院章。此其應行改訂者一 
 
 

Page 4

 
 
也。第二類。因法令歧異。改從一律者。如原文第二十四條核辦事件上年欽定修正籌備清單按語業經申明。改歸行政審判院辦理。查行政審判院。定於本年設立。院章此條應即删除以清權限。又召集臨時會與召集常年會。均屬君上大權。而原文第三十二條臨時會分别由臣下陳請。與召集常年會辦法岐異。宜加修正。此其應行改訂者二也。第三類。因立法偶疏。改歸完密者。查外國議院規制不得向地方議會照會往復。我國各省諮議局。性質屬於地方議會。則資政院除有所諮詢外。不應行文該局。兹於原文第二十二條之次。酌加一項。又諮議局與督撫異議事件。有關於立法者。亦有關於行政者。若行政事件概由資政院核議。恐於事情有所隔膜。核議之後仍難施行。反不足以收實效。兹將原文第二十三條所規定。略加區别。俾與原文第二十七條辦法一律。又按外國議院開議大率以議員過半數或三分之一以上到會爲限。而原文第三十四條。非有議員三分之二以上到會。不得開議。限制太嚴。往往因人數不足。不能開議。兹將原文改爲議員過半數到會以免延擱。又按外國議院法。臨時改定議事日表。須得政府之同意。兹於原文第三十八條之次。酌加一項。此其應行改訂者三也。第四類因易滋誤解。詳爲申明者。如原文第二十三條第二項及第三十九條所謂不得與議者。均與所謂不列議决之數文義逈殊。兹於原文各加於會議時退出議塲一語。似更明晰。又原文第二十九條。資政院於民刑訴訟事件。概不受理。則陳請事件自不得涉及訴訟。兹酌加一項以示尊重司法之意。此其應行改訂者四也。此外原文第六十四條經費數目。由資政院另行奏定。現在預算統由度支部辦理。此條應即删除。又附條本章程施行日期亦應改訂。以上各節。臣等詳晰商確。意見相同。除資政院議事細則。卽各省諮議局章程。有應按照此次改訂院章改從一律者。另行分别辦理外。謹將改訂資政院院章繕具清單恭呈御覽。伏候聖裁。所有遵旨改訂院章緣由。是否有當。伏乞皇上聖鑒訓示。再此摺係資政院主稿。會同内閣總協理大臣辦理。合併聲明。謹奏。宣統三年六月初八日奉旨已錄。（清單見事件欄） 
專電 
[電一（北京）]  
　　趙爾豐電奏川滇藏唇齒相依倘允英要求永租則川藏震恐難保不變出意外務飭嚴重交涉勿稍退讓 
[電二（北京）]  
内閣飭民政部密拿叙官局藉事索詐之沈仁壽送交高等審判廳嚴懲 
[電三（北京）]  
　　内閣會議閣丞及廳局薪俸閣丞擬月給二千廳局長八百副長六百現因各局爭持故未决 
[電四（北京）]  
　　内閣會議法部覆奏陳善同奏外省審判檢察互相推諉飭督撫嚴甄選擇一事將次入奏 
[電五（北京）]  
　　澤公憤郵傳部辦理郵電船路四政追加經費破壞預算設京内外各衙門接踵效尤預算旣壞决算更無告成之期現正密查細情從重嚴參維持預算 
[電六（北京）]  
　　桂撫秉堃奏龍濟光創辦軍墾種植水利成效卓著請賞商勲奉旨着農工商部核議具奏 
　　糾正○初八日報載杭州專電謂商會會議元大倒賬案大起衝突云云兹悉所議者係元大被人倒欠之事電文過簡易滋疑惑特此斜正 
緊要新聞一 
[閣制預備三次呈請之意見]  
　　諮議局聯合會對於皇族内閣一案預備作三次之呈請已載前報兹聞該會各議員所以必欲續呈之意見因初十日上諭有黜陟百司係屬君上大權議員於組織内閣一事不得率請等語聯合會在京議員讀此轉滋疑竇咸謂兩次呈請均係機關問題制度問題並未干預朝廷用人之權顯係閣臣有意牽就輔弼無狀翌日即開會討論决議預備第三次呈請申辯前兩次之呈請係爲尊重皇族起見並不涉及用人問題故仍請按照前議另行派員組織内閣並聞已舉定某君爲起草員云 
[議員對於資政院改章之態度議時務者爲俊傑]  
　　在京資政院議員對於此次無故修改院章一事態度異常冷淡惟政學會開會一次尚未議有何種辦法憲政實進會上次開會并未議及此項問題近聞憲政實進會及政學會兩圑體雖擬一致行動對待此事然數日以來渺無消息惟各省諮議局對於此事多不謂然因原奏中於二十二二十三二十四三十二等四條所删改之條文與議員權利大有伸縮且第二十四條原文係核辦督撫侵奪權限及違背法律事件今將此條全删是有意削减議 
 
 

Page 5

 
 
員之權利况原奏摺尾有諮議局章程亦應按照此次院章改從一律等語則今日資政院即爲將來諮議局之榜様不可不謀自保權利之計因有致電在京之議員者主張先由議員質問正副總裁意見不必待開會時再爲討論其措詞頗形憤激惟聞政學會各幹事商之多數議員以此事旣經上奏無論如何舉動皆屬徒然總當待至開院始能有效故决議暫不開會歸入預備議案中作爲應行預備之一并聞已有電復諮議局矣 
[片馬果不得不讓借耶]  
　　片馬割租於英之問題不獨各國務大臣多不贊成即監國亦頗不以爲然兹據内廷消息日前某大臣奏對此事時曾言現議租借片馬實爲外交上不得已之政策事苟可以轉圜無不極力挽救倘實無可如何則爲保衛藏滇邊防大局起見勢不得不急而出此監國聆奏未置可否 
　　外部日前接到某駐使來電聞亦關於中英片馬之交涉據其意見頗以片馬之租讓爲非並謂沿邊各土司所有管領權尤須注重等語惟現内閣及外部業已抱定主見恐亦無法挽回耳 
　　又滇界本有重行勘劃之議某大臣擬保外務部左丞施植之充任勘界大臣兹聞内閣總理慶邸以現届中俄修約陸大臣已經出京凡關中俄交涉多徵計於施値此緊要之際未便令其離京故保簡勘界一節應從緩議或謂閣臣本不主張勘界以冀速了故借緩派勘界大臣以消滅之云 
[盛端二人之自危]  
　　聞郵部大臣盛宣懷近接秘密消息知都中確有人欲向伊行刺因之警駭萬狀即將外來匿名函件轉交民政部并請民政部及步軍統領衙門嚴密偵拿現在城内外警兵四出探訪一面另派警兵在盛大臣第宅近處防衞并聞端督辦此次出京形跡極爲秘密然河南衛輝某日有人至袁宫保居宅詢問端督辦何日可抵此間守門者無意告以明日必至其人即長揚而去然袁之守門者原係曾充緝探之人見此人所問之事可怪即疑必係不逞之徒至次日端果抵衞輝而其人亦至故當時即被拿獲惟搜查身畔並無危險等物云 
[新内閣之新舊聞]  
　　内閣中書等官留用制誥局者已於十一日發表所留漢缺計四十六員聞中書得補一等僉事者最爲便宜因僉事擬分三等而一等僉事秩五品漂亮者能以七品中書補五品僉事局中辦法論等不論品中書而得一等雖不論品實已五品矣以故留用者莫不欣然色喜然現時獲留者止有行走字様未卽奏補也 
　　每局設科不等科員即僉事任之其名義即稱第一科第二科叙官局共分六科第一科科長榮厚第二科科長王聞長第三科科長舒敏第四科科長任祖瀾第五科科長德安第六科科長楊敬遠又分二處各設科長一爲鍾崙一爲李坦印鑄局科員已派定者爲左念兹徐崇立羅超三人統計局則擬派方表黃敦懌蹇念益爲科員云 
　　吏部舊人獲留叙官局者僅百餘員其餘被裁者無不懊喪欲絶大有小兒斷乳之嘅刻聞寳張兩局長以叙官局政務殷繁不减往日所留之員實不敷差遣特禀總理大臣請示辦法某閣老擬將被裁各員嚴密考察分别改留大約續留之員樬在　百員左右一時裁員聞之又無不出其運動之能力冀逹留局之目的矣 
[内閣接收吏部暫行章程]  
　　吏部職掌以隸併於叙官制誥兩局爲多此項接收暫行章程十條其總綱已錄前報兹探得其詳細辦法如下 
　　一京官不分滿漢一律酌補也查改定官制以來各部官缺或尚分滿漢或祗分酌序或均歸酌題各爲風氣殊非畫一之制擬請嗣後將滿漢序補名目概行化除遇有缺出通行酌量才具升補學習未經期滿之員仍不准其請補其升補時官階事故應先行咨送查核 
　　一州縣以上外補各缺酌量變通也查道府同通直隸州州縣題調要缺關係綦重爲地擇人未便稍涉遷就嗣後題調要缺出時除坐補原缺卽行補用外應無論何項缺分何項班次悉准擇其人地相宜者升調補三項兼行升調舊例之准其聲明及不准聲明各事項概予删除惟特旨發往及卓異候升截取記名分發人員應先儘酌量升補知果人地不宜方准以他項人員升補應扣甄别考騐未經期滿留省者仍不准補用其中簡各缺補班仍暫按現行例章辦理至初任候補試用及河工人員補缺試署試俸名目應一併化除以昭核實而歸簡易 
　　一佐雜各缺一律酌補也查佐雜等官向歸咨補本與奏任不同嗣後無論何項缺分均無庸分别花様班次科分到省行後准其統行酌量咨補並仿照州縣彚奏辦法每半月彚咨一次以省繁文其坐補原缺試署試俸以及應扣甄别考騐之處均照州縣以上各官一律辦理 
 
 

Page 6

 
 
其簡缺中遇有裁缺即用迴避即用應補人員仍先儘補用（未完） 
[留學生禀求到部之怪狀不記激烈演說時耶]  
　　此次分部之廷試留學生因吏部裁撤交卸未清以致久未分咨各部然各學生急欲到部每日函電各衙門詢問消息或親自整冠束帶到各衙門當面叩問各部司員雖衆亦有山隂道上應接不暇之勢其最可笑可憐者籖分外部之余紹宋等日前竟邀集多人詣部要求到部外部謂此間非在外國使館可此爾等愼勿故態復作雖多亦奚以爲余等始抱頭鼠竄而歸乃昨日又由余紹宋領銜竊書三十一人名氏上禀外部稱伊等奉旨分部已久迄今未蒙允准到部學生裘敞金盡懇請格外施恩早許到部供差以資挹注云云其一種摇尾乞憐之狀態凡覽其呈詞者無不笑之以鼻稱爲咄咄怪事 
[中國留美學生畢業紀盛此爲廷試分部以前之留學生]  
　　中國學生留學美國哥倫比亞大學者以今年爲最多其畢業得學位者尤以今年爲最盛前月十一日該大學舉行畢業禮中國學生得博士者三人碩士六人學士三人爲從來所未有今列其名籍及學科如左 
　　博士三員陳煥章廣東高要縣人（甲辰進士）研究理財嚴鶴齡浙江餘姚縣人研究政治温宗禹廣東新寗縣人研究冶金 
　　碩士六員陳兆焜廣東人（癸卯舉人前京師大學畢業生）理財專科朱兆莘廣東人（前京師大學堂畢業生）理財專科馬寅初浙江人理財專科錢愉庭浙江人師範專科楊燕廣東人礦學專科瞿寳文江蘇人礦學專科 
　　學士三員曹芳雲江蘇人（女生）師範科黃振聲廣東人普通大學梅華荃廣東人普通大學 
[京師近事]  
　　郵部大臣以全國鐵路正在趕築之際於督鐵路大臣未出京時虞次會商粤省之廣澳鐵路去年已經批准開築使梁某承辦其事查該路一線未便因中葡劃界未清至令久停且此路關係重要尤須加緊趕築故日前由部電飭該商先由省垣至香山縣之一段早日開工其由香山至澳門之接線俟與葡國劃界交涉清楚再行展築 
　　開徐海清鐵路停辦曾紀前報兹聞其原因係爲阮惟和自開局後常川住京一載之中到局不及兩月上年在京係以請欵爲名今年則舍已芸人查京漢路查議善源皆係他項差事置本路於不顧五月回京又欲請款不知如何觸怒堂官遂負氣禀請停辦不料竟奉堂官批准除總辦另行派差外所有部派及調來之員均各回部供差其餘員可暫行遣散案卷圖册彝器傢具兩局各留一員看官現在該局業已奉文實行辦理收束之事 
　　鄂督瑞制軍日前密電軍諮府陸軍部謂現在漢口人民反對鐵路國有風潮仍形劇烈擬調新軍混成恊一恊赴該處駐紥以資鎭壓而防不虞昨已經軍諮府陸軍部照准 
　　昨紀郵傳部鐵路局與路政司爭權一節兹聞路政司已上條陳十條於堂官大旨以局不當直接堂官爲主義郵政司聞之以郵政收回伊始亦宜分明權限亦上條陳十條惟該部堂官以郵政事權尚在帛黎之手鐵路總局則已辦理故年均難驟行紛更不如俟新官制發表後再行酌定故兩條陳均未置可否 
時評 
[其一（希夷）]  
　　政府因收回粤川漢路商股無款。欲舉辦國債。又以前次昭信股票之失信。恐無成效。而不敢舉辦。特分電各督撫徵取意見不知前次昭信。股票之失信。猶不足慮也。苟此次相示以誠。力陳不得已之苦衷。則國民雖忍。亦斷無追咎往事。而不肯曲爲鑒諒之理。所虛者今日國民。方太息痕恨於粤川漢路之攫歸國有。而政府乃欲借。國民之債。以還國民之股。而收國民川粤漢之路。是直與狐謀皮耳。而謂肯取諸其懷以予之者哉。嗚呼政府。多見其不知量已。 
[其二]  
　　分發外部之留學生余紹宋等。因急欲到部。約集多人。赴部要求。外部某大老斥之曰。此間非外國使館可比。愼毋故態復萌。人多亦奚以爲。記者曰。寃哉斯言。彼等自身入國門時。其心肝面目。早已盡變矣。何敢於沐恩得官而後。尚出其對付使館之手段。以對付外部者哉。某大老詎不知此。不過欲假此以誚弄之耳。乃留學生猶不引爲奇辱。而復竊名上書。哀詞懇訴。冀以裘敝金盡之苦况。博上官一盼之矜憐。殊不知諸大老之心腸甚硬。非特不鑒其摇尾之苦。且將唾其面而嗤之以。鼻嗚呼留學生。抑何無志而蠢愚若此。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[川路騷動鎭懾之狀况]  
　　四川川漢鐵路係在湖北宜昌開始動工現已修成百餘里料車可逹歸州刻因幹路收歸國有川省士民羣起反對屢在成都重晵宜昌開會集議抵抗辦法而宜昌一帶修路工人不下二三萬聞有匪徒欲乘機煽動希圖擾亂大局連日宜昌地方風聲極爲吃緊該埠道府以兵力單薄深恐變起倉卒特電禀鄂督請示機宜當由莘帥飭兵備處派遣陸軍步隊第四十一標一營管帶戴壽山率隊前往彈壓聞該營業於上月二十九日乘輪前往初四日下午三點鐘始抵宜昌近日一切情况特錄如左 
　　駐紥地址該營於初四日駛抵宜昌後即由該地官紳迎接後指定住址惟後隊一隊駐城内城隍廟前左右三隊則駐於城外東山寺距城約六七里山高廟小三隊難以容納吃水採辦頗形不便 
　　督憲電諭一營管帶戴壽山到防後即將隊伍地點電禀莘帥略謂前左右三隊駐紥地點狹隘等情據於初七日復接莘帥電諭略謂如隊伍現住狹隘難以容納即飭宜昌巡防移防他處並將前左右三隊填住該處惟操課仍與屯營無異官佐弁目兵役無公不得外出務須確守軍紀若有因公外出均著哈其紗服裝並佩帶刺刀號牌如服裝不整及穿紫花褲布不得外出 
　　軍紀森嚴管帶戴壽山自接督憲電諭後即傳集四隊官佐申明督憲電諭及防令紀律如有犯者一體嚴究並不寛縱云以致各官無敢怠慢認眞查察不時點呼官佐目兵非奉公差無一外出者聞宜地人民素稱强悍兼之從前綠營慢無紀律四處騷擾人民恨入骨髓此次三十二標至該處人民亦目之如前云 
　　綠營遣散該地之鎭協操防各營尚有二百餘人前由督憲核定本年六月一律裁撤兹已届期由宜昌道府禀請督憲會同該管營官於本月初七日撤散當由陸軍管帶戴壽山特派前左右三隊嚴行彈壓尚無他變云 
　　路役現狀川漢鐵路自去歳開工後已造百餘里經費約耗二百萬目下工徒修築者間斷不一無所趨向惟該地民力雖不足反抗政府然一般工役動謂係先皇諭旨准歸商辦頃改國有决爲無効否則寗拚一死以報先皇於地下云 
[端大臣行轅之見見聞聞]  
　　督辦四省路政端大臣抵鄂各節已誌前報兹聞端大臣於十一日出轅遍拜鄂省官塲凡局所學堂軍營紳宅各處一概投刺回拜忙碌終日始行回轅而轅内候見之門生故吏已戶限爲穿端大臣因精神勞乏祗擇與路事有關係數人接見其餘一概道乏闻端大臣准於十三日詣奥略樓應學界歡迎會之召十四日至蛇山抱冰堂應軍界歡迎會之召藉便親祭張文襄以誌景仰 
　　端大臣於十一日札行川粤漢鐵路湖北分局及照會鄂境商辦川粤漢鐵路公司文各一件其内容係清釐收支欵目預備交接情形聞是日始開幕啓用篆文關防文曰欽差督辦粤川湘鄂四省鐵路大臣之關防並派定隨員郵傳部丞參上行走王孝繩觀察爲秘書長丁憂縣丞象燾爲監印官其行轅武巡捕係湖北督中協楊正洪保送千總劉魁喜等承充並派督轅已裁之戈什哈八名到行轅聽差 
　　端大臣昨發下手諭兩道一爲規定各員辦公時間一爲接見來賓規則惟下車伊始政務殷繁除有差缺大員及門生巨紳每日分頭二三班傳見外其餘閑散人員或圖謀差委者俟稍有閑暇再行接見此時如來見概勿呈上手版並諭巡捕差弁人等不准需索門包 
　　端大臣對於鄂省紳士感情甚厚遇事守和平主義昨與鄂督瑞制軍暢談謂前奉思命時見各省風潮迭起甚爲焦灼及到貴治見紳學界竭誠歡迎實非初願所及足見閣下導化有方而鄂人之明白時局非粤湘之氣質囂張又談及接收路務賬欵及換股票等事擬於日内柬請鐵路公司協會總理會長各巨紳等及諮議局商會各圑體代表到轅會議各抒所見務期和衷共濟又聞鐵路公司總理黎大鈞氏决定將所招商股一律於日内退還各股東如股東願換領國家鐵路股票者請自赴官局呈請辦理公司不擔其責任云 
[秦省禁烟風潮始末記]  
　　陜省禁烟自奉明詔通飭嚴禁疊經催查雷厲風行不遺餘力各地方均已禁絶民間尚無抗違之事獨興平縣屬之苟家坡武功縣屬之水渠村等處向來産烟最多風氣强悍且有游勇土匪藉端煽惑迄不遵犂地方印委各員勸諭俱窮經陜撫照會諮議局協商官紳苦口開導置若罔聞不得已奏派兵隊示之以威迨兵隊一到莠民即相率避匿任聽搕除並無阻抗激變之事現在苟家坡水渠村烟苗已淨地方安謐如常同時鳳屬郿縣向亦産烟最盛濱河灘地時有偷種情事節 
 
 

Page 11

 
 
經縣委分區清查將次廓清詎縣屬文家村民愚而貪該處地接終南太白山口時爲匪徒聚嘯出没之所會匪柳三李三泰等隂唆愚民乘機謀亂欲利用禁烟風潮藉肆擄掠以該村附近之空堡爲巢穴竟於夜半糾集多人鎗刧楊令於横渠楊令不得已會商巡防隊開鎗還擊當塲格斃匪首一名餘匪潰散現正懸賞嚴拿匪首柳三等先清巢窩解散脅從已經紳耆代請願於限内將毒卉一律剷盡楊令親履查勘匪衆實已散盡烟苗悉數剷除矣 
[東京通信]  
　　安奉綫開通延期日本某報云安奉綫改築工事旣成功者已逹全綫人分至九分之譜惟現因雞冠山隧道工事頗難着手故全線開通期須延長一月預定陽歷十一月三日日本天長令節舉行開通盛典云 
　　留學生愛國無路郵尚盛宣懷日昨電汪公使略謂留日學生紛紛歸國反對國事鼓吹流言殊違學生本分應請嚴加管束毋使私行回國等因汪使已諭胡監督牌示學生一體知道矣 
　　新女報又將出現留東女學界自秋瑾去後匿跡銷聲數年於兹近有廣西女史鄧博倩等發起一雜誌名曰女權專以提倡人道恢復女權爲宗旨並提倡民族民權民生三大主義與普通一般之女雜誌徒發牢騷斤斤於男女不平而絶無政治思想者大異聞來月初旬可以出版矣 
分類新聞政界 
[審判廳成立後華洋訟案問題蘇州]  
　　蘇撫程中丞接准外務部法部會咨云准湖廣督咨據交涉使提法使詳湖北省城及商埠各廳業已成立開庭惟民教詞訟情形繁雜其中日有關於外交不能杜外人之干預應付稍有未宜不免别滋交涉公同商酌嗣後遇有民教互訟案件孰歸司法衙門裁判孰歸行政衙門辦理總以有無牽涉教務爲界限會擬章程四條據詳咨核前來外務部查民教互控與華洋互控情形不同教民與平民均係中國子民所有民教互控案件但與條約無背自不必先爲區别致分畛域惟純因教務起釁致有外人干預自應仍照華洋互訟辦法暫歸行政衙門辦理總之劃分權限但以華洋爲準不以民教而殊不必另訂章程顯分界限法部查前擬通行華洋訟案暫行照舊辦理等因原係爲條約未改以前不得已之權宜辦法至民教訟案無論有無外人干預均不容因此藉口致多一重障碍且歷届條約所載無不聲明教民犯法仍由地方官照例懲辦一律遵守中國律例各等語現在司法行政業已分立則條約之所謂地方官即今日之審判衙門當此司法獨立造適伊始凡已設廳地方遇有此項案件正宜融和民教隱相矯正若慮應付未宜别滋交涉因而自紊其例授人以隙不特妨碍法權轉恐别滋流弊查外務部所稱純因敎務起寡致有外人干預一節細繹純因教務起釁六字卽來咨章程第二條之所謂教員此項教案必係閙教已成外人干預此時已與華洋案件無異而與民教之民刑訴訟則逈然不同自可照華洋訟案辦法暫歸行政衙門辦理若本無閙教情形但平民與教民互控間致有慫恿外人出而干涉則與華洋訟案有别旣不得此照辦理亦未便逕照敎案辦法以清界限而免轇轕外務部所稱劃分權限但以華洋爲準不以民教而殊二語最爲握要此中亟應解釋明晰庶不致臨事别生枝節除未設廳地方暫仍照舊辦理外所有原咨章程四條自應勿庸置議部商意見相同相應抄錄往來咨商文件會同通行該撫查照即日轉飭司應遵照辦理 
[分催各鄉鎭烟戶換照蘇州]  
　　蘇省長元吳三縣禁烟分公所日前示諭吸烟人民赴局倒換夏季挑膏執照屢次展限均已届滿乃赴局倒換者僅十之三四成尚有六七成延宕至今未來倒換推原其故實因換照費太鉅且各鄉鎭各膏店土棧無照皆可挑膏購土即蘇城内外亦復如是故吸烟人民視此照爲無關緊要之物皆不肯前來換照而分公所内因換照經費收不足數總副各董大爲焦急現擬分派本所司事分赴長元吳三縣所屬各鄉鎭督同區董地保勒催各烟戶來所換照聞所派各司事昨已分别出發矣 
[松郡茶捐風潮已息松江]  
　　松郡十五日城内外茶館一例閉市已誌昨報兹悉茶業同人業已赴縣懇減警捐亦由兩縣傳諭仍需照議定章程每檯每日捐錢十二文不准缺少聞已照常開市矣 
軍界 
[鄂省裁撤綠營之實行武昌]  
　　湖北全省綠營練軍共三十六營經鄂督奏准於本年一期裁盡限至六月底截發薪餉大小官弁給予三年恩俸恩廉兵丁則發給一年恩餉兹已經藩司籌定的欵於十三日照數頒發兵丁恩餉官弁恩俸亦定於本月二十三日具領所有省城督撫兩標曁城守營各兵丁即責成該管武官刻日遣散各自回籍歸農不准在省城逗遛其各城門管城兵丁現旣裁汰已由巡警道在各區挑選巡警六十名分派接管十城門矣又鄂垣關聖廟宇不十十餘處向由各綠營奉祀現在香火頓歸無着各廟住持僧道特呈請各營官公禀提台張軍門歸陸軍各標營奉祀聞張提已允咨請鄂督核辦 
學務 
[浙撫對於教育經費之政見杭州]  
　　浙藩吳方伯具詳撫院以各屬中小學堂教育會勸學所及其他關於自治範圍内之考試學堂兩欵經費概須提歸省庫其範圍内事應由自治監督委任辦理等因兹奉增中丞批示據詳已悉查教育會屬於自治範圍凡向由省行政經費支出之款當然收回惟須另案辦理以免與公布案牽混各屬小學已包括於自治之内則向來支用省行政欵項亦應收回惟必須籌定妥善辦法方不至立時停閉至勸學所爲提學司之下級機關本不在自治範圍以内所有經常用欵自應仍由省行政經費動支以符名實餘准如詳辦理仰卽悉心安議詳候核奪 
[中學擬抽畝捐駁議浙江]  
　　紹府溥太守以府校經費支絀擬 
 
 

Page 12

 
 
飭八縣每畝帶收府校經費四文一案兹悉前日吳方伯會同袁文宗具詳中座略稱紹興府中學堂因原有經費收不敷支徇陳監督之請擬自宣統三年下忙爲始於所屬八縣按每田一畞隨糧帶收府校經費錢四文雖援塘閘積穀舊案爲數無多而値此民生凋敝之餘使小民重增擔負旣不先與八縣士紳從長計議恐不免多所窒碍現在各府中學堂已由諮議局議决公布决由省行政經費支出以原有收入其性質屬於省行政之款抵充應支經費或多或少業經本藩司詳明通飭確查應俟復到通籌抵撥是於事實上已有變更所請隨糧帶收附捐之處應毋庸議 
實業 
[商會添舉渡東實業圑代表漢口]  
　　上海商會邀集各省埠商會組織赴日遊歷實業聞前已由漢口商會舉定會員袁淦臣張玉濤二君赴滬結伴東行嗣由上海商會代表沈敦和觀察以啓行之期須改在秋初故張袁兩君復行返漢兹問漢商會又添舉對日貿易素有經騐之蘇善夫爲代表定於七月間一同赴滬結伴起程 
[錢江輪船推廣之希望杭州]  
　　錢塘江上游行駛小輪由鄭君宜亭手創開辦年餘成效卓著當時因航線短促節節停輪不能不多設分局躉船以便行旅規定長短班各一艘近來風氣日開往來搭客咸知輪船便捷且免危險故乘客運貨異常擁擠經鄭君會商役東添開長短班小輪各一般長班航線由桐廬而至蘭溪擇最小且速之恒福一船專駛該處不料自嚴東關以上江灘棊布節節阻滯勢不能冐險硬進當即改造新式快船五艘每日由小輪拖送至嚴東關再行解纜上駛不加分文行旅稱便營業亦日形進步短班由聞家堰至義橋臨浦者每日往來兩次現因乘客擁擠故擬在閘口及三廊廟兩埠添設浮碼頭躉船俾免潮退沙漲時之便利云 
[蘇松滬航埠停班原因松江]  
　　蘇屬釐稅改作統捐後百貨應納之捐較前倍蓰且每過一處留難查看無可理說以致各航船往往不能如期抵埠航業中人現均不願行駛往來松蘇松滬各航船現已一例停班矣 
雜記 
[新任湖南長寳道起程蘇州]  
　　新任湖南鹽法長寳道汪頡荀觀察前於六月初二日交卸巡警道篆務兹悉觀察已於六月十五日赴撫轅禀辭帶同眷屬乘汽車起程至寗換乘長江輪船赴漢口聞須先行禀見鄂督瑞制軍後再行赴湘蒞任 
[架子大王愛女自縊漢口]  
　　漢口著名架子大王王福及其父王順因開設架子樓收買賊贓惡跡如林被鄂督訪拿到省委派專員審訊並於日前飭漢口文武將其産業查抄聞衣飾細軟之物已早寄囤别處然充公之不動産尚値二三萬金可見其平日儲蓄之豐矣王順尚有一婿劉某本係候補武官從前負無立錐自贅入王家亦倚架子樓爲業現王氏事敗彼猶明目張膽開設如故日前亦被鄂督訪悉飭拿劉消息靈通早已聞風遠颺其妻王氏性頗賢淑能識大體當王氏父子未敗時曾力勸兩家改圖正業王劉均不以其言爲然今見其父兄旣受牢獄之災且難免不作刀下之鬼而其夫帶罪潛逃亦恐終難漏網思念及此心膽俱裂遂於日昨自縊而死聞者悲之 
[鄂垣政界奸拐案末路湖北]  
　　史氏於初四日由其女親家前署臬憲札勒哈哩（即鳳池）現署漢陽府琦璋並其同鄉官候補道孫泰圻馮錫嘉以及候補府縣等一二十人公同出具保結保出因其夫佑已决計休去娘家人亦不便領回史無法特在小箭道街自租公館居住當出看守所時所中使役人等均得優酬蓋因史煙癖甚深在所全賴伊等通融維持之故至佑自得領箱籠後仍不失爲富翁連日在斗級營江蘇鴻磐酒樓請客酬謝興致頗豪惟十一日又有嚴禮安者江西通判佑之兄弟行也在地方廳具呈謂嚴佑誣控史氏一案因佑有瘋疾時發時愈幸賴史氏内助又因佑赴江南聽鼓家中外事無人經理乃重煩韓鞱在家代管一切上月佑與史氏因瑣事反目一房曾接史氏隨帶衣箱前去小住數日將爲和解不料佑竟聽人唆使誤用刑事訴狀以姦拐捲逃等詞具訴已由同鄉調處情願銷案至於韓鞱之吸食洋烟及奪司法巡警佩刀爲法律所不宥應如何懲辦悉聽廳中主裁云云不知是何怪相也 
[鄂督諭停出入炮鼓武昌]  
　　瑞制軍因近日政躬甫愈日前出轅至乙棧拜客時轅下砲手鼓手均照例放砲吹鼓帥躬不免爲所驚震昨特傳諭嗣後凡出入暫勿升砲吹鼓但迎送來往客官仍照例辦理 
紀事 
[直督未來之鴻雪因緣]  
　　直隸總督陳夔龍。向以懼内著稱于世。到津後意頗抑鬱。近自許夫人來津。即招畫工將其平生閱歷風景。描寫成圖。陳督自綴以詩。仿鴻雪因緣體例。每一圖下附說附詩。不久當行於世。人以書傳。可稱佳話。陳　鎭日以此爲業精神决不旁屬。例行公事而外。不辦一事。陳　之風流佳話。當流傳不朽。 
雜錄 
[滇南詩話迤南少年]  
　　滇人詩學。自古以獨立爲宗派。不蹈古人故習。最愛龔簪崖二絶云。少年役行執戈殳。百戰餘生膽氣粗。飲馬長江休照影。恐警霜雪上頭顱。無定河邊夜月昏。黃沙磧上陣雲屯。三千盡有封侯骨。畢竟誰擒吐谷渾。錢南園一絶。云高秋風急塞天遥。落日平原好射鵰。獨向玉門關外望。可見千載一班超。二公皆百年前人。而尚起精神。發逹如此。可法也。 
　　永昌張愈光含戾虫謡云。嗟哉猛虎。横行道阻。我欲射虎。誰借我弩。我欲殺虎。誰假我斧。悠悠倉天。寗獨予　。先生生明之中葉。殆有所感而作歟。 
　　鄧渼雲南六言詩云。地控雙關金碧。雲開雨迤東西。盈尺海波瀰瀰。四時草色凄凄。峯頭半起雲彩。江曲初生月牙。蘆岸荻洲　向。碧鷄山下人家。細雨斜拖白練。（鳥名）春風碎剪紅羅。（花名）感此傷心歳月。故園歸去如何。又曰。日出高原烟水。雷鳴　澍田疇。又曰。秋風一聲畫磽。殘星幾點松明。每一誦之。覺金碧之光。如在目前。 
　　東觀漢記載白狠王唐菆樂歌三章。可考滇中古方言梁國朱酺使犍爲田恭譯之。即後漢書所載之詞。古人譯學之工。亦於此可見一班。 
　　滇中植物。往往爲他處所罕見。惜調查之學未盛。不知埋没幾許。明有宦滇者作刺桐花詩四句。命吏錄之。脫寫第四句。誦之反有餘味。乃仍之。其詩云。樹頭樹底花楚楚。風吹密葉翠翩翩。露出幾枝紅鸚鵡。葢刺桐花紅如鸚嘴。詩頗工于體物也。 
　　善寫滇中景物　。句如張愈光之銅柱尤葭鴻雁響。　橋　雨鷓鴣　。又松凉月坐華亭寺。花暖春　碧玉泉。郭舟屋之湖勢谷浮雙塔去。山形如擁五華來。　穆清之滇水倒流窮地險。彩雲高湧　天低。　近人吳氏之岡廻石虎當關臥。江折盤龍抱郭來。倒影虹山經雨碧。隔城昆水拍天青。寫　皆妙。令讀者生愛　之心。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[招商局將改大清郵船總局事無不成]  
　　招商局擬收歸官辦一節已載前報兹聞郵傳大臣之意擬將招商局船改爲大清郵船前日與内閣總協理會議以招商局改爲大清郵船總局之辦法大致舊有船隻估價歸國有一律修理并酌添大小江船十餘艘所有未通輪船之航路及已通行而招商局船不到之處亦一律加往添駛以資交通并擬徵收航稅聞已定議卽日籌欵舉辦矣 
[退還洋商董事之告示]  
　　崇通海棉花公司所函復議禁攙合棉花總會董事云承送到告示章程五百份屬敝公所分送買賣棉花各行號曉諭種棉鄉民花販人等及收買零棉店戶一體知悉等云足徵貴總會熱心公益挽回權利之至意欽佩莫名但敝帮各行號遠在通崇海來件係告示體裁斷無洋商董事可出示曉諭我内地鄉民店戶之理敝公所不獨未便分送即分送亦不能實貼曉諭用敢將原來告示五百份退還再敝公所又有陳者今春提議禁止攙合棉花一事蒙貴商董相邀預議敝公所即推代表劉君一山到會並呈有意見書以議禁攙合棉花弊病極表同情惟烘騐潮子必須立有分數柰準定有升降賞罰方可折服人心當時承諸君贊成此說今章程中旣無彼此聯合之名義又無升降賞罰之明條而烘折標準又非會同妥議訂定是以敝帮各行號均不能承認此項章程總之生意乃交往之道宜彼此顧全從根本解决則事易集若祗從一方面計恐難收速效也愚昧之言尚望採擇棉業幸甚中外幸甚 
[嚴追義善源外欠之緩頰者]  
　　江督張制軍札委任劉兩觀察清理義善源票號虧倒一事迭誌前報兹悉該號被欠欵項除分别追償外尚有六十餘戶遷延不理業已咨請滬道札飭公共公廨嚴追如有玩延之戶著即提究而商務總會以年來市面凋敝銀根奇緊商力實有不逮且查本埠祗有十二戶又係官紳巨商設任指提必更不可收拾擬出爲緩頰商請滬道下札緩予提追由商會逕向各欠戶促令料理如果有意抗違再由商會指名禀究俾得顧全大局云 
[巡警局示禁匿名函禀]  
　　巡警總局因近來時有匿名函件攻訐警界人員特於日昨發出牌示云照得匿名揭帖本干例禁本總局開辦以來推廣區域分爲四路每路設立五區近又添設閔行吳淞分區並設立騎巡水巡偵探消防巡邏各隊合計官記長警不下二千人所有各區官隊官均經本總局遴選品正行端深通警學之員始予任使近來時有匿名函件投送本總局非禀控某區　索賄卽云某區官苛罰詩云人之多言亦可畏也果如來禀所指各節尚屬實在足以補本總局考查所不及俾各區官顧惜輿論知所儆戒豈不深幸本總局用人行政一秉大公先民有言詢於蒭蕘况來禀所稱均似確鑿可憑焉有不察之理乃迭經嚴密考察不惟查無實據抑且全屬虛誣卽如前日有人揭稱一路四區喬區官任意苛罰吞蝕罰欵又有人揑名禀控二路五區王區官藉端索賄任意苛罰不知檢束等情當經本局長按照禀控各節逐一詳查均屬情重罰輕無所謂苛給單繳欵無所謂蝕而王區官並有不肯受賄將行賄之人及所賄之欵登時解局請示核辦情事更無所謂索夫巡警爲保衞地方而設與人民最相親近各官長之所以不辭勞怨者無非各盡其心之所安期與地方人民增進幸福其公正紳董安分良民公道在人正深欣慰其不肖者或以爲不便私圖或以爲身受裁抑急忌交訌告訐以啟以爲幸而中則報復已遂可以誇耀於鄉愚即不幸而不中則禀旣無名誣告必無從反坐人心風俗之害莫此爲甚爲此牌示查禁嗣後該紳民人等如確見各區颧官長警確有不合情事即當用正式禀帖開註姓名具禀由本總局澈底查究酌量情形優予嘉奬倘仍蹈前轍匿名投遞或竟敢揑名具禀者本總局惟有置之不理並將投遞禀函之人嚴密查拿照例懲辦以儆刁頑其各凛遵 
[商圑公會選舉揭曉]  
　　南市商圑公便圑公會常例每年六月選舉職員現届第六次選舉之期先由會中分給選舉單陸續投筒已畢業者均有選舉權昨日下午二時在操塲當衆開筒兹將當選人姓名票數列下正會長李平書八十七票副會長王一亭八十六票葉惠鈞八十六票張樂君七十六票總司令江榮儕七十七票中隊長朱少沂二十九票特務曹長鄭品南二十四票幹事長姜楚三五十三票評議員崔奇峯五十九票史家麟五十一票潘浚夫四十三票黃襄三十三票書記員陶叔言六十八票范應生三十三票黃蔭南二十三票幹事員朱德生四十八票沈子卿三十九票陳善生三十三票郁仲榴三十一票孫守伯二十五票黃林福二十五票俞澄焜二十三票馬驥良十九票温維新十八票刻將由會分别知會各員矣 
[勸戒紙煙會記事]  
　　前日下午二時愼食衞生會會員發起在商圑操塲開會演說勸戒紙煙到者千餘人大半皆贊成八會就中又以求新廠工匠一百餘名更爲踴躍演說者有伍秩庸侍郎曁李平書尤惜隂伍特公江榮儕梁幹臣梅竹廬朱少屏諸君殿以求新廠工匠仲學準錢景揚二人勸告同儕勿吸紙烟其措詞亦頗動聽云 
 
 

Page 19

 
 
[法租界又將舉行祝典]  
　　西歷七月十四號即華歷本月十九日係法國改立民主之紀念日旅滬法國官商例於是日張燈結彩舉行祝典兹又將次届期已由工部局飭派工匠在領事署大自鳴鐘及各捕房門前黃浦灘等處竪立木竿以便届時懸旗掛燈舉行慶賀 
[江浙漕米運京]  
　　浙江海運滬局辦理上届冬漕刻將告竣該省糧道曲春圃觀察已便同江蘇糧道惠澤民觀察督解兩省曹米乘輪北上交納京倉所有海運局發審委員王促香明府則赴無錫採米三千石以備補湊短缺兹因尚未運到由該局總辦黃朗軒太守派員趕赴吳淞就近將米騐看過輪運京以免稽延一面定期二十日撤局 
[巡官愼重防務]  
　　城内一路巡警計分五區每區有巡長六名巡警六排每排連巡長計共十名分班更替現因福佑門落成中巡警總局姚局長札飭二區巡官分撥巡長一名巡警一排前往該門駐守巡官奉諭後已先飭巡長李文錦巡警劉芳志等九名駐城防守免致貽誤一面以東二區地處熱閙巡邏尤爾緊要若再調去一排守門則所存之五排必致不敷差遣因將前情禀明局長請飭巡警教練所派人按替以免有曠職守 
[雪裡梅抱怨劉洪年]  
　　妓女文媛媛前年由甬人方子章納爲小星帶回原籍詎該妓於本年三月間捲取衣飾逃至滬上賃居三馬路二百十五號屋内改名雪裡梅重張艷幟經方之表兄劉洪年得悉報請捕房將文妓與傭婦李王氏李陸氏一併拘解公堂押候原告禀請鄞縣移提在案昨日復經德襄讞會同英翰副領事研訊原告仍由劉洪年上堂代表並稱鄞縣尊已派差投案移提請交來差帶回歸案訊辦訊之文妓延禮明帮辦律師辯稱被告到滬曾與方姓言明並非私逃此事實係劉洪年唆使成訟請爲察奪中西官會商之下判文妓與兩傭婦一併還押候原告自行到案質訊 
[陳啟南自恃死無對証]  
　　四路一區巡長陳啓南將包車夫趙長林掌頰　下致釀命案業已屢紀前報昨經本縣田大令提訊陳供日前出外查差見趙長林與一女子在途互扭上前勸解並無將趙批頰之事大令以屍親尚水投質判陳收押候再訊究 
[請聽測字先生之大言]  
　　瘋人張海山妄想做官將不倫不類之諭單遞送本縣田大令乞借川資並求差使等情已誌昨報前晚經田大令提訊張供訴曰本官是本邑人幼讀詩書未曾發跡前逢髮逆擾亂時本官投筆從軍隨李鴻章連獲勝仗克復數城李以本官勲勞卓著故於平靖後論功行賞保至知府銜本官以候補無期遂甘心淡泊隱而不仕近以年老無計度活兒子現爲丐頭不肯孝養故擺一拆字攤爲自養之計前日有人交到文憑飭赶太倉州新任并由撫憲飛電貴縣傳知本官催往接任但本官見時世怗危奸邪當道且手無寸鐵不能孝敬上司是以不願上任日閒散已久衣冠儀制均付闕如特來拜會貴官非爲别事不過欲商量借些盤費想必應允其時在堂聽審者咸爲齒冷田大令見係瘋人不與計較惟問給汝文憑諭單之人汝可認識否並有無騙汝錢財之事張供想必是官署當差之人本官没有化過分文大令以張旣居南市着該處地甲到案將張帶去交其家屬領回僞憑諭單存查 
[仇忠漢果素有此病耶]  
　　瘋人仇忠漢自稱國民會會員以開設皮鞋店招請帳房爲由圖騙湯洪園押櫃洋五十元並向李祥祥勒捐等情迭紀前報昨晨仇母仇韋氏具禀公共公廨聲稱兒子素有神經病近來大發領回後恐再肇事求請送往醫院醫治孫襄讞不准着即領回 
[王調甫枉費心機]  
　　王調甫因虧倒巨款被控押追迄已年餘前因患有黃疸病由看役禀奉田大令諭候騐明核奪昨晚經田令大坐二堂提案騐看王面色雖黃實非天然病容難保無點染情弊諭飭還押并斥其欠欵不　反欲設計圖釋殊屬刁頑若再挺押定干嚴追云 
[億則屢中之騙術]  
　　向操糖行業之寗波人夏億中失業多時曾於去冬挽源豐米行夥莊介人向裕豐米行擔保掮賣米石積欠米價洋八十七元六角避不料理前日莊介人之姪桂春（即裕豐學徒）至公共租界收帳又被夏誘至一壺春茶肆騙去洋銀十元並至裕豐冒取米四石當被該行執事魏蘭亭察破扭控裁判所旋經查知慶豐同安兩米店前被車夫李金壽張金桂持條騙米亦係夏億中起意即由陳裁判傳同慶豐執事陳厚齋同安執事周緒明並提兩車夫質訊陳稱前次已被騙去米三石併請追還詰之夏供詞狡賴判戒責一百下押繳所騙之米及所欠米價如違重懲兩車夫交保候示車亦發還 
[洋行與錢莊之糾葛]  
　　英商新旗昌長利源利等三洋行同控源利莊股東經理不付票銀八千九百餘兩一案前日午後由廨會訊先由新旗昌代表律師哈華托與長利源利代表高易律師上堂聲明前情並請諭飭公正西人督同算帳被告股東延担文帮辦沃沛律師辯稱被告股東名下已派出銀七萬二千兩料理各欵况原告係指控源利莊請將該股東摘釋如將賬算明後再有不敷儘可照攤認派訊之經理由代表德雷司律師辯稱原告代表請派公正西人督同算賬一層本律師亦甚認可惟出入賬目係由該經理經管請准經理眼同核算寳讞員商之英康副領事諭將收到銀一千一百兩先行呈案遂判被告二人并交原保候派公正西人算明賬目復候核奪 
[質舗並不違章]  
　　迎貴戲園控用人范和尚串同李金生張方大朱阿福竊取値洋四百二十元之戲衣一案昨由捕房傳同收質此項戲衣之豫昌永源兩質舗櫃夥陸應生陸子良解廨復訊原告代表高易律師上堂請究並稱陸等收質戲衣殊違定意應請究辦陸等延羅銳律師辯稱查獻衣上並無該園圖記且近來戲衣每有由伶人出資自置者本人需錢暫當常有其事不能指爲違章應請將案註銷訊之范供小的承値外塲所有後台之事均不預聞德襄讞商之英翰副領事判將豫昌永源案註銷即着原告備本取贖范等仍一併還押候禮拜五訊辦 
[利興棧貨變價抵欠]  
　　滬道劉觀察批何兆政禀云仰會審官寳令准將利興棧房啟封照會錢業會商處迅速點收棧貨督同何兆政妥爲變價彙案攤償正元虧欠其缺少之七百五十件務即查追一并變賣是爲主要清單抄發 
 
 

Page 20

 
 
[謝贈]  
　　羅威藥房近有新發明之海水晶又名自來電係沐浴補身衞生之要品昨承惠贈六瓶書此誌謝 
[城内]  
　　伊誰謀斃○西南鄉二十六保二十四圖地保投縣報稱梅家弄左近有無名男屍一具用繩綑縳顯係被人謀斃禀請相驗田大令諭飭預備屍塲聽候明晨往驗 
　　警界調差○前上海巡警學堂頭班優等畢業生陳受爵現奉巡警總局姚局長委辦一路一區區官差又一路二區二等巡官潘筱農亦奉局長札委接辦四路一區一等巡官均於昨日到道禀知到差 
　　大工告竣○東北城新闢之新東門即福佑門工程業已告竣昨由城自治公所總董李紳鍾　函請監督田大令定期驗收 
[南市]  
　　宴會改期○邑紳李平書莫子經朱福田等訂期十八日假自治公所邀請卸任巡警道汪頡荀觀察閘北巡警總局局長姚捷勲太守上海縣田春霆大令筵宴已紀前報兹因汪觀察另有要公改期二十日午刻設筵欵待 
　　修屋違章○城自治公所路政處查得西門外秉吉里金姓家修屋違章特飭二十二舗地甲傳匠頭楊裕興到所詰問照章究罰 
　　義子違忤○南匯人金璆住居西門外林蔭路前因乏嗣將外甥鴻賓撫養爲子業已成丁不務正業並敢違忤由金扭控裁判所訊究鴻賓一味求恩判戒責一百下押一月 
　　分期繳洋○鮑生泰缸　店執事王蔭堂將金聚源沙船伙朱銀川扭至裁判所控被欠去貨貨洋五十九元五角延不付楚經陳裁判訊明判先繳洋廿八元交保限至九月底再繳廿八元完案 
[閘北]  
　　候提中証○西婦藍娘娘至巡警總局控告葛德福圖賴中金欠交田畝一案前經孫裁判集訊判候函詢寳山縣查明復奪在案昨由該西婦投案請追陳裁判諭候飭提中証人等併送寳山縣訊斷 
　　仍難吞没○崔老祥偕次寡媳侯氏至巡警總局控告長子桂生吞没田單一案昨又由崔老祥投案禀稱此項田單桂生已允檢還求恩開釋陳裁判准之 
　　地保本領○地保陳月堂因擅填梵航渡西首之馬路由四路五區拘送總局已紀前報昨日又有該處太和昌烟紙店和成京貨店等具禀總局聲明此路委係衆商民讞資修造求准交保陳裁判諭衆暫退候　 
　　匿居已久○住居日暉港之張貴源昨至四路分局控稱髮妻姚氏去年被蔡三郎拐逃匿居禎祥里第三家請爲提究經董區長飭提該氏到案蔡已逃逸奉諭收押候訊 
[英租界]  
　　能否認罰○英美電車公司控坐客劉廣裕朱裕才將過站車票圖混向查不服任意吵閙等情昨由捕房將兩人拘解公堂經孫襄讞會同英康副領事訊明判各罰洋五元充公如無力認罰各押一禮拜以儆 
　　竊賊待訊○朱彪祥沈阿餘串竊北四川路十二號門牌某西人家手鎗一支洋銀二十五元並衣服等物由探查獲昨解公堂請究判一併押候德領堂期解訊 
　　快馬違章○馬夫朱阿三迭次違章駕駛快車昨由捕房將宋拘解公堂訊實判罰洋十元充公押候繳洋開釋 
　　孕婦受傷○甬人張寳才與局鄉人胡小多胡李氏夫婦在虹口百老匯路互毆由捕查見一併拘入捕房分别管押詎胡妻懷孕受傷腹痛不止奉飭送往棲流所醫治昨經公廨中西官提訊判胡開釋張押候故李氏生産後於下禮拜一再訊 
　　印人索債○印度人薩逹門控江炳連不還借洋昨由捕房將江傳至公堂訊供不認判江交保着原告將據呈案於禮拜五再訊 
　　抵單不贖○瑞典婦人喬司登控奚長春抵單不贖一案昨經公堂傳訊判奚交妥保候核 
　　牽累保人○毛健生控謝茂槿不理棉花價銀昨由差探將謝與保人倪端一併傳至公廨過堂候訊 
　　何堪破例○李金記李萬興控沈蘭芳不付造屋價銀昨經公堂傳訊沈因病不到延律師博易並倩其友王維新到堂代表中西官以向無此等辦法着代表人退去仍飭傳沈到案訊核 
　　撞壞汽車○吳阿榮將某洋人新購之汽車私行開駛以致撞壞被該洋人控奉捕房拘解公堂請究原告倩用人周福上堂請追修費判吳押六禮拜車着原告自行修理 
　　毫無實據○王張氏控余三八仔瞿春生串攫金戒兩枚一案昨經公堂復訊余等堅不承認中西官以並無實據判余瞿一併開釋 
[美租界]  
　　晝夜賭博○華特路七十五號某姓家紏集賭徒晝夜賭博昨被一百十九號西捕查悉歸禀捕頭飭探查明姓名請廨傳案究辦　　舉動野蠻○住居靶子路一百七十四號之曹阿裕因欠周阿方借洋二元昨日在途被周剥去綢衫一件曹即投報捕房請爲查究 
　　因何起釁○沈阿二昨在西華得路毆傷裘阿林面部由捕併送捕房候辦又江阿桂王阿三陳阿才等昨日不知何故在天　路互毆由捕併送捕房各存洋五元保釋 
[法租界]  
　　警道拜客○新任江蘇巡警道吳肇邦觀察因公蒞滬已誌前報昨日上午十時觀察乘坐馬車至江總領事署拜謁當由譯員徐仁才君導引入内與總領事喇伯第君茗談片時興辭而别 
　　律師回滬○法工部局律師蒲石君日前應某西商之聘往天津組織公司曾載前報兹悉蒲君業已事畢於前日乘輪回滬照常供職 
　　一去不來○一百八十六號華捕日前告假回里迄未消假故由捕房將保人凌和尚傳至公廨詰訊據稱該捕因兄弟分家爭毆受傷就醫一時未能來滬聶司馬判凌交保限十天將該捕交案 
　　怙惡不悛○沈錫康陳小六仔兩積竊近又竊取王唐氏王仁倍兩家衣物被獲送廨請究判各枷一月期滿沈押三月陳押兩月逐出租界 
[海上閒談]  
　　人笑測字先生張海山之瘋癲。余謂今日之官塲。無一非張海山也。當其候補時。盻望差缺不得。則夢魂縈想。心志顚。倒一張海山之瘋癲也。一日升官之檄。天外飛來。則驚喜欲狂。驕其妻妾。一張海山之接奉諭單也。得官之後。大言炎炎。目誇其功績。自矜其家世。一張海山自稱隨李文忠勦匪之功也。上官喜怒無常。參劾之嚴摺已上。而彼猶不知。揚揚自得。沿路需索。一張海山之索餞行酒也。及撤任之明文已到。爽然若失。悵悵無之。憂急萬狀。書空咄咄。一張海山之結果。也嗚呼中國之官塲。一患瘋癲病者之拘留所也。痴人說夢之大會塲也。何笑乎測字先生。何尤乎測字先生。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[資政院改訂院章清單]  
　　第一章總綱第一條資政院欽遵諭旨以取决公論預立上下議院基礎爲宗旨第二條資政院總裁一人總理全院事務以王公大臣著有勲勞通逹治體者由特旨簡充第三條資政院副總裁一人佐理全院事務以三品以上大員著有才望學識者由特旨簡允第四條資政院議員以欽選及互選之法定之第五條資政院議員於院中應有之權一律同等無所軒輊第六條資政院會議期分爲二種一常年會一臨時會常年會每年一次會期以三個月爲率臨時會無定次會期以一個月爲率第七條資政院開會閉會均則降諭旨刋布官報第八條資政院開會之日恭請聖駕臨幸或由特旨派遣親貴大臣恭代行開會禮宣讀開會諭旨 
　　第二章議員第九條資政院議員由左列各項人員年滿三十歳以上者選充一宗室王公世爵一滿漢世爵一外藩（蒙藏回）王公世爵一宗室覺羅一各部院衙門官四品以下七品以上者但審判官檢察官及巡警官不在其列一碩學通儒一納稅多額者一各省諮議局議員第十條資政院議員定額如左一由宗室王公世爵充者以十六人爲定額一由滿漢世爵誽者以十二人爲定額一由外藩王公世爵充者以十四人爲定額一由宗室覺羅充者以六人爲定額一由各部院衙門官充者以三十二人爲定額一由額學通儒充者以十人爲定額一由納稅多額充者以十人爲定額一由各省諮議局議員充者以一百人爲定額第十一條資政院議賆欽選互選之别如左一宗室王公世爵滿漢世爵外藩王公世爵宗室覺羅各部院衙門官碩　通儒及納稅多額者欽選一各省諮議局議員互選互選後由該省督撫覆加選定咨送資政院第十二條資政院議員欽選及互選詳細辦法照另定選舉章程辦理第十三條資政院議員以三年爲任期任滿一律改選 
　　第三章職掌第十四條資政院應行議决事件如左一國家歳出入豫算事件二國家歳出入决算事件三稅法及公債事件四法律及修改法律事件但憲法不在此限五其餘奉特旨交議事件第十五條前條所列第一至第四各欵議案應由國務大臣擬定具奏請旨於開會時交議但第三款及第四欵所列事件資政院亦得自行草具議案第十六條資政院於第十四條所列事件議决後由總裁副總裁咨會國務大臣具奏請旨裁奪 
　　第四章資政院與行政衙門之關繫第十七條資政院議决事件若國務大臣不以爲然得聲叙原委事由咨送資政院覆議第十八條資政院於國務大臣咨送覆議事件若仍執前議應由資政院總裁副總裁及國務大臣分别具奏各陳所見恭候聖裁第十九條資政院會議時國務大臣得親臨會所或派員到會陳述所見但不列議决之數第二十條資政院於各行政衙門行政事件如有疑問得由總裁副總裁資請答覆若國務大臣認爲必當秘密者應將大致緣由聲明第二十一條國務大臣如有侵奪資政院權限或違背法律等事得由總裁副總裁據實奏陳請旨裁奪前項奏陳事件非有到會議員三分之二以上之同意不得議决 
　　第五章資政院與各省諮議局之關繫第二十二條資政院於各省政治得失人民利病有所諮詢得由總裁副總裁劄行該省諮議局申覆除前項諮詢事件外不得向各省諮議局行文第二十三條各省諮議局與督撫異議事件或此省與彼省之諮議局互相爭議事件除關於行政事宜咨送内閣核辦外其餘均由資政院核議議决後由總裁副總裁咨會國務大臣具奏請旨裁奪前項核議事件關涉某省者該省諮議局所選出之議員不得與議應於會議之時退出議塲 
　　第六章資政院與人民之關繫第二十四條各省人民於關繫全國利害事件有所陳請得擬具說帖並取其同鄉議員保結呈送資政院核辦第二十五條前條陳請事件應先由議長交該管各股議員審查如無違例不敬之語方准收受其經審查後批駁者在本會期内不得再行投遞或另向他處投遞第二十六條資政院於人民陳請事件若該管各股議員多數認爲合例可採者得將該件提議作爲議案其關於行政事宜者應咨送内閣核辦第二十七條資政院不得向人民發貼告示或傳喚人民第二十八條資政院於民刑訴訟事件概不受理陳請事件如有涉及訴訟者不准收受（未完） 
國外新聞 
[俄國新戰艦落水]  
　　十六日倫敦電云俄國第二奪雷諾脫式戰艦帕爾台伐號已在聖彼德堡落水 
[任大臣主用女子管車]  
　　據聖彼德堡某將載稱俄國郵傳部大臣近有條陳不日呈入内閣核議條陳之中請將國有鐵路客車中所用之管車員一律代以女子據謂嘗查各鐵路局所用之女子其道德心及辦事之認眞均勝男子云 
[東京市政府借債購路]  
　　十六日東京電云東京市政局在倫敦借債禮拜洋一百萬元以充購買東京電車鐵道經費 
[摩洛哥問題續聞]  
　　十六日倫敦電云據巴黎確實消息聲稱德法兩國磋商阿干提爾問題進步頗佳兩國决裂之恐慌現已消滅並謂英俄現均助法斡旋此事德國某報曾將國會各黨議員對於摩洛哥問題之意見彙記報中彼等均懇切贊成政府之舉動急進黨某議員已唯勇者能左右世界設吾人外交退縮則此後將永爲人所輕云（经上譯字林報）同日柏林電云巴黎非茄洛報載聖彼德堡消息謂俄政府並未以摩事質問題國摩　末菲哈菲特今已派兵赴摩洛哥北部愛爾克法地方西班牙政府因此舉易使摩軍與西軍衝突已向法國提出抗議法國外務部大臣不允將法德在柏林交涉情形略爲宣布惟兩國 
 
 

Page 27

 
 
交涉進行極爲順手顯然可知兩國邦交决裂之恐慌業已消滅法國今正深謀遠虛辦此交涉十七日倫敦電云統帶番士法軍之馬華里愛將軍現患寒熱病已回拉巴脫笛脫將軍將繼其任 
[波斯借債設立銀行]  
　　十六日倫敦電云波斯設立國家銀行之借欵英金一百二十五萬磅業已發售以五釐起息每百定價九十六磅半發行招貼内載有外務部六月三號之函允與以外交之助力惟不允負金錢之責任 
[俄國外相病狀]  
　　十六日柏林電云俄國外務部大臣薩薩洛夫君赴德治疾今已漸愈大約秋初可以回任 
[東京大學舉行畢業]  
　　十六日東京電云東京大學昨晨舉行畢業日皇曾親臨觀禮畢業生中有中國學生六人以上譯文匯報 
小說 
[殖民小說華僑淚（六十九）]  
范鳳洲大聲說道。一把這個電報讀給你們聽就是了。說着。便讀道。南京大同旅館范鄭諸公鑒。輔華。·······范鳳洲讀到這裡。不知不覺的吃了一驚。接着大聲說道。輔華病危。請速來。范鳳洲讀罷。把電報一擲。長嘆一聲道。輔華果然病重。我們該應赶快到上海去看他一蹚。才是道理。大家聽得區輔華病重也覺心上一驚。鄭國昌便道。我們八個人一起來的。如今輔華病重我們自然要去看他。大家議了一回。便立刻呌過家人。收拾行李等件莊仲山道。却好我明天也要回到上海去。旣然你們衆位大家都去。我們同走何如。大家聽了。自然答應。張月華見他們有事。早已起身辭别。走了出去這裡莊仲山領着淓鳳洲等一班人。到了上海。連忙到禮查旅店去探問時。方才知道搬在大英醫院去了。范鳳洲同着衆人。又趕到大英醫院。問到第二十七號病室區輔華。有個院役。領着進去。范鳳洲當先走進。一眼早看見了區輔華。向外睡着。病容憔悴。骨瘦如柴。正在那裡輾轉床褥呻吟不止。兩個家人。都呆呆的站在床側。一言不發。范鳳洲看了這般模様。料想這條性命。是保不住的了。想着那同舉代表。同進中國的朋情。看着這殘喘苟延。一絲兩氣的病態。不覺得無限凄愴。淚珠欲落。便連忙走上一步。走近榻邊。正要開口呌時。只覺得咽喉裡面有一件不知什麽東西。塞在裡面的一般。一時叫不出來。恰恰的區輔華張開眼睛。看見了范鳳洲。不覺又喜又悲。伸出手來。一把位住了范鳳洲的手。人氣無力的說道。你們都來了麽。我是不中用的了。我一時誤聽人言。要到上海來頑。直把一條性命。送在這裡。如今事已如此。只好請你們衆位來。交托後事。把我南洋各埠的一切財産都交給我長子區繼華管理。但是繼華的年紀狠小。恐怕管理不來。要請你們諸位念他是個無父的孤兒。大家都照應他些。我在九泉之下。也就瞑目了。 
來函 
[駐滬吉林圖長航業公司來函]  
　　啓者昨日貴報所記東三省通信欄内有上海華商圖長公司輪船於圖們江岸被日人扣留一節查本公司放輪前往圖們江運貨本係我國自有航權惟因上下人貨經過日本境岸致爲阻難原輪回申實未扣留另有本公司小輪二艘暫停圖們江口内亦無被扣留事深恐聞者悮會務祈迅賜更正以昭核實 
 
 
 

Page 28

 
 
   
 
 

Page 29

 
 
[ 
[兩誤]  
夫世之患毒者初則甚不介意繼覺稍有痛楚請醫調治想疴速去凡病家皆有此心而醫家亦有此意抑且名利兩全樂何如之熟不知毒門一道往往初起白濁小便略痛或胯中起核此乃皆由敗精淫毒濕熱所成是以黴毒之兆始萌若求即效其毒歛入經臟骨髓迨日久復發先從筋骨疼痛繼攻遍體紅黑點㿀破腦穿鼻喉痛目紅流淚等證甚至害及妻妾苦不勝言始知貪速愈之兩悮雖有解藥可解究竟症較初起難治奉勸病家初犯者至要服藥小心使得内藴盡净可免終身之害且無絶嗣之患余在永濟堂臨診已十有餘年凡就診者皆是愈後復發之症居多從中欲求速效悮投昇燻之品故有如此之害可　嘆哉患毒者宜愼之眞所謂兩悮耳　三馬路胡家宅耶穌教堂斜對面永濟堂林渭川醫生董事周兆永楊燕貽費育麟張渠卿仝啓 
[京都天寳齋人参鹿茸靈芝野术海狗腎扶陽種子衍慶丸]  
天下馳名○種子仙丹○靈騐無敵○舖在上海二馬路中市西鼎新里内交易○若服他家藥不靈請來一試虚言欺人罪我惟天 
本草云海狗腎一名腽肭臍其性大爲扶陽補腎養精堅固一切諸虚百損五癆七傷夢遺滑精腰酸骨痛四肢無力服則立驗本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不後四時可服專治男子陽痿不舉舉而不固既舉不久或精清如水精冷如水或未交精洩洩而不射雖年輕損傷體弱之人服之轉弱爲强雖白髮老翁久服陽足宛如壯年久戰不倦任情歡樂藍田種玉左劵可操扶陽種子效驗神速此乃本齋獨得秘寳非他家大言欺人毫無實際可比常服補命門益丹田開胃健脾活絡壯筋培元固本養精烏鬚黑髮轉老還童却病延年多男多壽此丸扶陽種子固十分靈驗敢稱第一絶非是誇口矣每料雙料二十兩洋三十六元每兩兩元單料减半▲另有始創秘製鹿茸海狗腎壯陽補身種子衍慶酒大瓶四元中瓶二元功效同上此酒如購十瓶照市九扣▲扶陽煖腎種子膏每張一元▲扶陽第一海狗腎每條洋十元功勝鹿茸十倍遠近函購托郵政局最妥信局愼防作弊上海二馬路西鼎新里内天寳齋啓 
[經理處上海仁記路二號文達羅洋行]  
好立克麥精牛乳最補飲料無上食品本公司所製之麥名牛乳久已馳精各國最宜於老年氣虚血衰之人並小孩體弱肌瘦以及仕宦紳商旅行之用因其能補血益氣强健筋骨乃乳膏中之魁首也　光顧者請認明牌記幸甚 
[杭州廣濟醫科大學招收新生預告]  
本堂開設浙杭大方伯原名廣濟醫學堂已經三十餘載畢業者已百餘人本年冬爲第七次畢業之期現值國家立憲自治無論軍警學商各界在在需用醫士故向學者年增一年本堂爲造就醫科人才并普及衛生起見業已設法勸募定於來年力加擴充建築廣厦增添學額已向英國敦聘專科教習五人并華教習五人自宣統四年爲始定名爲廣濟醫科大學所有學科章程悉照英國醫科大學辦理並不分教會省分界限茲將招生簡章列後學額自宣統四年起每年招收新生五十名以五年足爲畢業期資格身家清白品行端方年在二十歲以上已在中學畢業者或有相同之程度者爲合格報名自本月起至終止凡有志醫學者將姓名籍貫年貎三代履歷住址保證姓名住址并附四寸本生半身照片報送大方伯本堂事務所招生考期每年二次第一次本年閏六月二十七日第二次宣統四年正月二十七日招生考試考試科目如左　一國文策論　二英文　三化學　四算學　五地理　六生理學　七植物學招生考費報名各生應繳考費洋二元正無論取否槪不给還進堂各費新生進堂應繳各費　一徵信洋二百元正畢業後給還　二每年學膳費一百廿元逢閏加十元分二次於進堂時繳足　三校服費冬夏二十元進堂時預繳無論教内教外一律辦理開堂日期宣統四年二月初一日 
[欽命二品銜調補江南分巡蘇松太兵備道劉爲]  
給示諭禁事案准德總領事卜來函以據德商固本肥皂廠禀稱本廠造有固本肥皂在滬銷售華人利於購用近有華人假冒本廠肥皂以致受虧甚鉅即悞購僞貨亦受欺非淺實於銷塲有碍禀請函道示禁等情函請繕發禁止冐牌告示送署轉給等因准此除函復外合行給示諭禁爲此示仰商賈人等一體知悉自示之後毋許將固本廠洋皂假冒漁利如敢故違一經查實定即提究不貸切切特示　宣統三年三月十三日示]  
 
 

Page 30

 
 
   
 
 

Page 31

 
 
   
 
 

Page 32

 
 
   
 
