# 1902 - 22 - 4910334

 

Page 1

 
 
[勸募江皖急振啓] [  申報館協振所啓]  
本年之夏淫雨連綿兼旬不止陽侯因之爲虐沿江各省慘被水災江西安徽兩省受害尤重淹斃人口幾不可以數計卽幸而獲免於難而室廬田畝漂没無存呼號於波浪之中棲息於沮洳之地哀鴻百萬待哺嗷嗷慘目傷心莫此爲甚滬上好善之土旣籌集巨貲携往彼處核實散振然被災之地旣廣楊枝一滴實難灑遍大千况現在時屆隆冬雪虐風饕嚴守砭骨孑遺黎庶無食而兼無衣溝壑之塡勢終難免惟冀四方善士慈悲大發概解囊金少固無妨多則益善庶得源源接濟不致功廢半途闓澤之施馨香以禱救人救徹功德無涯矣肅此佈陳伏冀慈鑒 
[九通股票截止日期并提前出書告白] [  上海圖書集成局啓]  
本局前刋圖書集成及二十四史兩大册籍出售股票蒙海内稱許購者如雲蓋以本局誠信相孚非比諸凡出售股票者每致有始無終日後或竟歸烏有也本局於此二書外亦從未出售股票茲因　朝廷講求經濟實學變更考試章程因思九通一書於　昭代典章歴朝政術窮源竟委實爲大觀爰首先創議仿圖書集成二十四史例用新鑄大號鉛字排印成書惟以卷帙浩繁刋成定價昻貴深恐寒士不易購致因此貶俱招股每部僅收回工料洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年四月取　欽定續三通一部六月再取正三通一部蓋因現在部議定章此後鄉會試各題皆取資是書故特於秋闈前告竣俾有志功名者藉以資涉獲而備考核也惟股票所印無多續印者又將售罄現定期本年十二月二十日截止俾能核數欲購者尙其從速惠　遲將不能應命矣至是書之紙墨精良校讐完密本局另有樣本可以隨時取閱售票處上海在申報館申昌書局新聞報館京都電報局源豐潤票號博文書局天津電報局源豐潤票號萃文魁蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊杭州申昌書局岳州江左漢記分局漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都重慶河南開封湖南長沙廣東廣州廣西桂林福建福州均愼記書莊以便諸君子就近購買肅此佈陳伏維雅鑒 
[論盜刼帆船事]  
江浙兩省瀕臨江海宼盜充斥爲惠閭閻或則越貨殺人或則擄人勒贖行旅聞而裹足居民爲之驚心棘地荆天苦不安靖嗚呼夫此宼盜者非生而爲宼盜者也大抵防營兵勇或因犯事斥革或因節餉裁歸旣無恒業可以謀生遂流落而犯此不韙地方不法土棍無業游民又復被其所愚甘爲煽惑結成羽黨連絡爲非陽則以販鹽賭博爲名陰則行强取豪奪之事江浙之人皆名若輩曰鹽梟曰光蛋然苟地方官緝捕加嚴則亦尙知斂迹憶從前趙展如尙書巡撫蘇省於緝盜之令頗極森嚴一時光蛋鹽梟無不濳蹤戢羽尙書雖以去年拳匪之亂依附權奸不能力主剿滅之謀以致釀成大禍經各國共聲其罪干朝廷賜死之條然其在吳中緝盜之嚴江蘇人士迄今猶稱道弗置邇者捕務廢弛法網不嚴而所謂鹽梟也光蛋也又復結黨嘯聚恣意横行於是殺人越貨擄人勒贖之事又時有所聞而不以爲詫怪然其劫掠也每於黑夜而尙不敢公然行之於白晝其捕人也每投函其家而尙不敢公然遣其黨羽隨來索取銀錢乃觀於源順帆船被刼一事而更有異焉昨報嘗紀其大略曰本月初七日源順帆船由寗波來滬行經小赭下椗海中午後突有盜船一艘鼓浪而來鳴槍恐嚇旋有數盜躍登源順船劫奪貨物並擄去執事及水手各一名勒索洋銀三千元舟中人以未帶現銀對盜乃遣其黨一人隨之來滬令備齊洋銀同至海門贖出事爲洋關稅務司所知遂於本月初九晨飭水巡捕至源順舟中將盜扭去聞須問明口供解交蘇松太兵備道袁海觀觀察嚴訊夫源順帆船之於洋面被盜行劫也猶事之尋常者也即其擄執事水手各一人以勒贖也亦尙事之尋常者也所異者竟敢遣其盜黨隨至滬上索取贖銀是其明目張膽作奸犯科豈尙知有法紀耶豈尙知有中國官員耶洋關稅務司之飭令將盜拿去擬問明口供解交蘇松太兵備道袁海觀觀察嚴辦也固事之宜也然而虎兕出於柙中國官員未免當之有愧色矣或謂小赭洋面在定海南匯之間彼處瀕海居民性皆强悍日間每升屋以望見有行船之駛近海濱者卽出而掠奪此常有之事未足爲異今源順帆船之被劫非眞盜也殆皆彼處瀕海之居民也歴來官憲未嘗不知其事亦未嘗不思所以禁之無奈有不能緝捕不能剿洗者蓋彼處居民率無恒産一聞緝捕剿洗之信卽可盡室偕行遷至别地兵役至此惟見一片平壤絶無人烟則亦祇有望洋向若已耳官法有時而窮而盜劫之風亦遂不能絶執筆人曰今此事已由稅務司飭將盜黨拿去擬問明口供後解交道轅西人辦事認眞斷不肯苟且了事想中國官憲必當設法剿捕以儆强徒决不能如從前之安於無事但諉之於無法可治而充耳若無所聞矣 
[本館接奉電音]  
　　昨日午後京師飛電傳來上諭一道敬謹譯登○十二月十一日内閣奉上諭陶模等電奏據南雄州電禀法國柯教士面稱始興縣萇巿墟居住民房之茹教士不知被何人謀斃並致斃華人一名現尙未據該縣禀報當飭該州協同柯教士馳往查辦等語人命案件該地方官應卽勘騐禀報况事關交涉尤宜迅速辦理此次始興縣屬出有謀斃華洋二命重案該縣並不即時禀報實屬玩泄著卽撤任先行交部議處並勒限嚴拿兇犯務獲訊明從重懲辦如延不獲犯定將該縣嚴加懲處欽此 
[俄籌軍費]  
　　西字報云俄國執政者現已議定西歴一千九百零二年之内籌出俄銀九千八百三十一萬入千九百八十四羅布充海軍經費窺其意蓋欲耀武于東方也 
[美人設電]  
　　美京華盛頓來函云此間現有人鳩集美金一千五百圓創設公司向西伯里亞鐵路兩旁購地設電使之消息易于流通 
[携手東行]  
　　西字報登有西歴去年十二月十六號海參威來函云近聞法京巴黎司甲乙二格致會欲各派一人至俄京與俄國格致會中人互相聯絡游歴東方考究各國情形及人民性質 
[日員論學]  
　　香港循環日報云日人栢原文太郎前東亞學校監督也月前遊歴至粤東謁見督憲陶芷芳製軍暢言教育人才之事大旨謂今者貴國振興新學大抵取法日東然鄙意要貴量爲變通否則中外異宜强以改之無當也言次更引埃及緬甸二國之事証之迨本月初三日往遊城西時敏學堂堂董鄭陳諸君以禮欵接栢原君謂日本學校初亦由官商捐資創成其後國家乃歲有津貼予深望諸君之以毅力持之也 
[英船被擊]  
　　香港循環日報云華歴本月初五晚港中英官接西江來信知隔昨午後有一英國輪船駛至西江突被華人放槍攅擊或曰實係盜匪所爲時祈羅利戰船施教士裘雲君適在船上被彈傷一足而𨆪閱日又聞所傷施教士係英人檄棣君被擊之船名曰南寗向來往返廣州梧州兩處禮拜一檄棣君請假三日偕裘君附此船赴省垣 
 
 

Page 2

 
 
欲往西江遊覽禮拜二午刻方與關上西員花平君及西醫士麥端那君在艙中進膳忽聞人言岸上有華人列隊操演身穿號褂似營兵然檄棣君乃約諸人一觀甫出船艙卽有二三百人對船放槍彈丸紛飛船身擊成一洞并中裘君右膝蓋旋復一彈從花平君足面飛過船主見勢不妙急開足機　飛駛直前未幾與英國砲船名新派巴及羅邊者遇將情告知管駕某君遂將裘君扶移過新派巴載至香港送入水師醫院敷治幸所傷在皮肉間猶易治理至羅邊則泝江而上直赴肇事處偵查聞之土人云此項兵士早已革除營官不能約管又聞檄棣君回港時途遇中國砲船三艘内有一艘滿載軍士詢之言往攻剿叛兵刻下英國簡駐羊城領事某君已將情照會粤督陶芷芳制軍乞爲查辦矣 
[示辦畝捐]  
　　杭州訪事人云中外議和須償鉅欵前經戶部奏准除丁漕外另行按開畝抽捐浙江撫憲任筱沅大中丞旣奉咨文卽飭司道會同商議現由藩糧二憲詳請按照地丁每年徵銀一兩者加收制錢三百文自光緒二十八年上忙爲始應徵若干塡明版串此外並無閒費分文中丞准之刻已會銜出示曉諭矣 
[武備文言]  
　　杭州訪事人云省垣武備學堂提調聯太守於本月某日出示曉諭曰照得省城設立武備學堂及挑練武備新軍向來約束惟嚴不准在外滋事惟人數較多良莠不一本提調耳目難周或有藉端生事及匪徒冐充本營勇丁遇事生風等情種種不法在所難防爲此諭爾居民人等一體知悉如有本營勇丁及匪徒冒充生事者許卽捆送到營定當嚴加懲辦决不姑寛切切特示 
[灘地升科]  
　　紹興訪事友人云此間瀕海漲灘近經大憲飭報升科檄委候補府吳沅靑太守總理其事太守卽蒞紹郡卽設局大善寺先將山陰縣境灘地丈量然後得及他縣 
[惠州試事]  
　　聞之粤中友人云上月下旬某日學憲巡試惠州牌示三十日行香放告十二月初一日歲考惠州府屬生童經古初二日歲考惠州府屬各學生員初四日歲考河源連平初六日歲考博羅龍川永安各縣文童初八日歲考歸善陸豐各縣文童濟濟多才又將及鋒而試矣 
[鎮軍乞假]  
　　聞之粤中友人云廣東碣石鎭總兵劉淵亭鎮軍於日前行抵省垣隨具禀督轅乞假三月回籍一行未審督憲陶芷芳制軍批准否也 
[購緝妖人]  
　　香港循環日報登有廣東番禺縣錢大令告示云爲懸賞購緝事現據銀行忠信堂值事履祥店等禀稱近有一種邪術迷人甚難防閑其法用悶烟吸食或以手一拂或以烟一噴或以邪術近人其術一施人卽懵然不知遂隨其後行至僻處將被迷人身上銀兩掠去間有醒學者被其殺害慘不忍聞本年十月二十八日早商等行内打銅街廣發店著伴梁堂携銀四十兩往交十八鋪鉅益公司路經十七鋪被匪用藥迷悶梁堂卽隨匪行至泮塘地方將所帶銀兩盡行搜掠並用刀致傷其股尙有憑單一紙放在兠肚内梁堂倒地街鄰知事有因搜檢兠肚見有廣發憑單卽擡回該店施救詢問始悉前情查同日尙有數起均被迷引除禀南海縣外叩乞嚴緝究辦等情到縣據此除批揭示並移營飭差查緝出示嚴禁外合行懸賞購緝爲此示仰諸色人等知悉爾等如能將前項用藥迷搶匪徒拿解到案者首犯賞給花紅銀五十大圓從犯每名賞給花紅銀三十大圓七兌犯到訊實卽給决不食言 
[日艦抵漢]  
　　漢口訪事友人云本月初三日清晨有一日本國兵輪船中下游鼓浪而來就英租界江濵寄碇聞句留數日須赴岳州查察商情也 
[懸賞緝匪]  
　　廣州訪事友人云航船戶李平專駕舟往返省垣及花山等處本年四月二十日由省囘鄉行至麻鷹頭羣盜一擁而上將船中所有劫掠一空當卽報請悉禺縣錢大令移營恊緝聞被劫時小洲鄉悅興當鋪司事人黃昌及美國人李約翰同附是船李所失尤巨約值洋銀一千一百五十元延至目前未經破獲大令因於月初某日發出示諭縣賞購求略謂有能拿獲此案眞贓盜首者賞給花紅洋銀一百元從犯每名五十元 
[盜匪猖狂]  
　　廣州訪事友人云十一月二十五日之晚有匪徒數十人蜂擁至距城西三四十里之王聖堂村連刦十六家越日復麕聚附近沙誦鄉中有疾顔姓者適當其衝陡遭劫掠幸鄉人鑒於王聖堂之事先有準備一聞警報四出鳴鑼羣盜遂竄至打鐵基鄉行刦諸蛋戶瀕行復劫去一蛋女勒令備銀贖歸匪類横行至此而可謂極矣噫 
[杭省官塲紀事]  
　　杭州訪事人云正任浙江安吉縣汪夢祓大令奉藩憲誠果泉方伯調署山陰縣缺所遺安吉縣篆委現署新城縣羅大令綱乾署理遞遺新城縣缺飭部選之高子勛大令赴任供職○杭省城廂内外不乏釀酒之家各醬園亦多設缸自釀府尊宗子材太守札委陸惕身大令親往稽查以便抽收捐欵○試用知府宗子戴太守以孝廉報捐主事外放來浙本月初五日行抵杭垣卽赴各憲轅禀到○本月初五日藩憲牌示鎭海縣穿山司巡檢缺飭正任鄒梅卿回任長興縣典史缺飭請補之陸恩綸署理 
[越郡官塲紀事]  
　　紹興訪事人云前署浙江山陰縣何黼庭大令瓜期旣屆而正任是缺之寗琯香大令業已捐升道員藩憲誠果泉方伯因札飭葭芷同知姚子祁司馬代理篆務閱三月又委安吉縣汪夢紱大令一麟調署大約須於明春涓吉履新矣○紹郡酒捐督辦趙漁衫太守於上月杪奉撫憲任筱沅大中丞札飭辦理省城洋務總局担調事宜當卽專丁赴省叩謝卽而中丞以太守創辦酒捐未便遽易生手著俟章程定妥然後回省蒞差○富陽縣境井家灣客民因偷掘冬笋與農民糾衆互毆嘯聚多人乘機搶刦縣主陳挹斐非令飛禀到省大約不日卽有官軍到富駐防矣 
[皖省官塲紀事]  
　　安慶訪事人云代理安徽撫湖縣柳大令現奉藩憲湯筱秋方伯飭知改爲署理○前月某日新選池州府畢太守念祖由行在領憑至皖本月初二日藩憲湯筱秋方伯牌示飭赴新任○月初某日藩憲湯方伯牌示轅門新選黟縣知縣孫令家瑚飭赴新任供職○當拳匪披猖聯軍北上時撫憲王芍棠大中丞曾招募楚勇十五營嗣以和議告成陸續裁撤其駐守省城之正五營則汰弱留强酌留六成自行統率兹當交卸之際大約又須酌改章程矣 
[鎭郡官塲紀事]  
　　鎭江訪事友人云常鎭通海道長久山觀察以時屆隆冬宵小最易竊發特飭防營各哨弁督率勇丁四出梭巡以安良善○鎭郡行錐浙鹽前已加價日前官鹽總局接到兩浙鹽運司黃幼農都轉札文飭於十二月初一日起每觔再加錢二文以符部章刻已傅示各分局一體遵行矣○新任江蘇巡撫恩藝棠中丞遴委任二尹汝霖至鎭開辦房捐上月三十日乘舟戾止禀見道府各官聞擬先就巿房捐起每月租價洋銀十元者抽捐一元五角刻已會同丹徒縣張允臣大令出示通衢俾衆知悉矣○丹徒縣張允臣大令馳赴蘇垣叩責新任撫憲恩大中丞任禧事畢繞道滬江上月三十日乘太古洋行鄱陽輸船遄返 
[都門瑣紀]  
　　京師訪事人云使館界内各房主往往浼人請託報稱上等房屋以圖多領房價各委員一時無法清查乃公同商議均照前所定中等之價每間發給二十金○工藝局所出京話報向租某日人機器刷印嗣日人自出順天時報擬浼工藝局代售遍粘告白以廣招徠創興工藝局之革員黃思永恐與京話報銷路有礙未經允許日人遂將機器收回黃無可奈何祗得將京話報停止或曰是報也實爲地方官所 
 
 

Page 3

 
 
禁不許印行二說未知孰是 
[鄂江梅影]  
　　武昌訪事人云入冬以後天氣暢晴不必納日南而一領黃綿已温逾狐貉父老咸謂冬令和煦如此實爲歴年所未見年關伊邇無衣無褐者當可免於號寒矣○鄂省官中向於年終時凡無業貧民例得散給振米先期由保甲委員核戶查明開單呈報然後按名頒發此項善舉例由鹽道籌欵今歲鹽道凌睛霄觀察以庫儲支絀挹注維艱擬酌减數成以資撙節何甲總辦廖鹿坪太守謂省垣貧民日益加多卽照舊章尙苦難於徧給若驟行折减恐貧民向隅者衆不免嘖有煩言因向觀察一再婉陳未知能邀俯允否也○灌陽門甕城年久失修時有傾圯傷人之事現由城守營禀報大府卽請撥欵繕治督憲張香濤宮保飭臬司李少東廉訪轉飭各城門委員逐一查勘如有應行修理者核實禀報以便興工○鄂中人烟稠密居民炊爨無不以煤代薪其煤來自湘中平時每擔不過值錢二百餘文近因湘江水涸運載维艱價遂較前驟貴此外米糧蔬果亦皆繼長增高閭巷小民益覺謀生不易矣○蜀人某甲流寓鄂城曾在某釐局當司事近因失業無聊飢寒交迫遂竊取某觀察名刺向同鄉各公館求助事爲觀察所聞惡其招摇撞騙函請江夏縣派差拘究然甲已聞風遠遞不知所之矣 
[潯江楓荻]  
　　九江訪事友人云二套口釐卡委員頌召别駕以今夏洪水爲災感受潮濕禀請上憲給假回省就醫上憲准之所遺卡務檄委鄭覲侯明府前往接辦○南順記商人葉某慨念本年夏秋之交大水成災北岸封一圖等鄉哀鴻滿目爰於日前製就棉衣褲一千套擇尤施放旋又捐錢一萬一千五百餘千每大口給錢八百文小口半之商請前新關委員沈築夫明府督同號夥汪章槐妥爲散給○邇來德化縣境各錢鋪盛行錢票始而每票一千文近則百文之微亦出一票紳士劉道椿鄭瑞熙直揭其弊聯名禀請縣主呂明府禁止明府允之刻已頒貼告示曉諭周知矣 
[皖公山色]  
　　安慶訪事人云前月某日富紳馬某遣傭人潘某送物至親戚家途中忽失去德禽一尾馬怒痛毆之潘遂服毒斃命翌日潘父報知懷寗縣署不知因何被縣主笞責一百板潘父忿無可洩爰於二十八日投控府轅未幾又赴臬轅上控○本月初二日南門外招商局碼頭有某甲者水蹟淋漓倩某號砲船勇丁將某船戶拿住詰以故則稱由某處附此船來此携有洋蚨人翼驀被船戶攫去推入水中幸素諳水性得以泅登彼岸追尋至此砲船勇丁遂將船戶拘送縣署聽候訊懲○徽人某甲擬在皖省創設農務局招人赴各屬開墾曠土每年願報効銀十萬兩日前將倡辦章程禀呈上憲不知大憲將如何批答也 
[白門臘鼓]  
　　金陵訪事人云省垣居民大半喜用火油以是銷塲甚旺今秋多財善賈者乘貨多價賤之際廣爲收買藉以居奇不意數月以來來源甚旺價值遂不能繼長增高舉凡囤積過多者莫不大失其利亦可見經營之殊不易易矣○江寗紳士翰林院編修陳御三太史素以精時藝名邇經兩江督憲劉峴莊宮太保奏請與鍾山書院山長繆小山太史商定省垣大學堂事宜其亦可謂知人善任乎○前者江寍房捐膏捐局總辦王鹿峯觀察於所屬三十六州縣中各委一員會同牧令照章勸辦迄今已逾一月尙未呈報開辦情形日前觀宗商諸藩司札派兩員往催務須造具清册呈報到省以便早日收捐 
[房捐設局]  
　　日前蘇省大憲檄委候補知縣顔凝閣明府來滬專司查辦房捐之事初假英界昌記棧暫駐征驂旋於昨日設局縣署西首常平倉内以便辦公 
[定期兌漕]  
　　江蘇海運滬局總辦林質侯太守定期本月十四日在大南門外馬家廠海運局中較定米斛擇吉望日爲始收兌各屬所解漕糧 
[批緝海盜]  
　　源順帆船在小赭洋左近被盜行刦曾紀昨報兹悉此事已由船主具禀道轅昨日蘇松太兵備道憲袁海觀觀察批示云據源順帆船商禀海盜肆意行刦並敢捉人勒贖實屬目無法繏紀據禀前情候卽飛咨蘇狼福三鎭專飭巡洋水師上緊嚴密查拿解滬發縣照例訊辦可也 
[札縣查核]  
　　前者曲租界各華商投道轅環控公廨家丁任情勒索等情當經蘇松太兵備道憲袁海觀觀察札飭公廨讞員張柄樞司馬詳查申復兹各商又遞禀催查昨日觀察已札飭上海縣汪瑶庭大令查明禀復核奪矣 
[預防火患]  
　　本邑南巿小橋附近同順爆竹店開設未久比鄰各鋪恐釀火患聯名遞禀十六鋪巡防中局局員黃衡堂二尹飭傳店主張順昌至案轉送保甲總巡局總巡朱森庭明府升堂研訊張供小的在彼開設燭鋪兼售爆竹明府諭令赶緊將店内所儲硝磺等物移至他處俾免疎虞並諭令十六鋪地甲隨時查察如違禀候提懲 
[使君壽考]  
　　昨日爲瑞典瑙威君主誕辰午後四點鐘時蘇松太兵備道袁海觀觀察英美租界公廨讞員張柄樞司馬及寓滬各西商咸往瑞典總領事署祝賀總領事設筵欵之至六點鐘時始盡歡而散 
[新閘火警]  
　　昨日黎明五點逾二十分鐘時本邑新閘自來火行街第一百七十五號門牌殷姓家不戒於火致兆焚如瞭望臺鳴鐘報警隨由救火會各西人馳往救熄僅焚去房屋一椽　 
[上海縣署瑣案]  
　　前者浦東流氓包小安保被人戳斃報經縣主汪瑶庭大令騐明飭差嚴拿兇犯旋由捕役緝獲錢桂生卽高麗桂生一名前晚大令升堂研詰錢供小的本生父母籍隸高麗幼年由錢姓撫養成人今在鄉間以駕駛糞船爲業夙與包交好包冋在碼頭上攬載渡客與江北帮中人挾有嫌仇某日小的與包同行忽有江北人十餘名自後追逐不得已逃至造紙廠隨被一不識姓名人將包腰助刃傷小的目擊情形且見其黨五六人均手執尖刀因之畏而退避並未行兇叩求超豁大令謂本縣騐屍時鄉民均稱由爾毆斃包係著名無賴身畔帶有剌刀爾卽殺之亦無大罪何不從實供明錢仍推賴不承大令喝令鞭背二十下依然堅執如前乃著押候再訊○張寳智控地保張秋生阻葬等情前日大令升堂研訊張寳智供小的家住二十五保九圖祖墳已劃入租界中故將棺木十餘具遷至三圖突被秋生串同堪輿家沈夢齡出爲霸阻妄稱碍伊陽宅風水然此處距伊陽宅甚遠安有關碍之理實圖訛詐尙乞訊懲大令著先派差前往押葬再行提訊○徐殿卿控吳友甫掯匿田單大令提吳質訊徐供光緒二年故父將徐士芳戶名田單兩帋向吳祖抵錢十三千每年付子金二千文至本年七月小的備齊本利錢二十六千文冋贖吳不充已革五圖地保顧榮堂勸小的付吳洋銀四十元由吳繕立收條先還地七分之方單一紙尙有九分五釐之方單被掯至今求恩追給吳供小的現充二十七保七圖地保徐姓之田有單兩紙于道光二十八年售與小的祖父至三十年找價杜絶其中七分一地内有徐姓祖墳故今夏准其回贖此外九分五釐旣已杜絶未便贖回今將絶契及田單呈電大令察核契上字跡與收條相同且紙色甚新顯有情弊遂判責三百板出示斥革田單給徐具領 
[製粉免險]  
　　煤油易肇火災此人人所知而惜無法以治美國有漢先生者特出新意製成一粉名之曰免火油險粉以之滲入火油中可免爆裂之患且可使烟燄無復上騰而於燈下作事又能保衛目光不致有捐誠善法也數年前已行銷於美英法德各國今分運來滬以廣銷塲寄語燃點火油之家不可不購試之以免祝融氏乘機稅駕也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南巿捕房紀事]  
　　南匯縣屬周浦鎭人顧阿賢向以整容爲業前晚挈同張陶氏附船來滬在董家渡登岸雇定某號東洋車意欲並坐其中二十三號巡捕喝阻不依遂拘至捕房捕頭令押候轉解馬路工程局禀請總辦翁子文太守研訊○前日午後一點鐘時有一小輪船由某處載客來滬行經江南機器製造局附近忽有一船滿載黃泥揚帆飛駛不及避讓猛被碰撞敢小輪船中失去貨物所值不貲昨日船主遺人投捕房聲訴捕頭令水巡捕查明實有情形以便禀請馬路工程局總辦翁子文太守訊究 
[英美租界晚堂瑣案]  
　　淫嫗曹金寳卽阿炳娘在泰安里第九弄開設臺基誘惑良家子女　讞員張柄樞司馬訪聞飭送愶梁拘獲前晚升堂研訊金寳供丈夫曹倍生向操米業現雖賦閑無事不敢開設臺基叩求鑒宥廨差羊福禀稱小的奉票往提見其家有空屋三間牀楊整齊留有婦女四五口顯係納污藏垢之區司馬諭令具呈改結飭差押同遷出租界違干未便○王師卿卽王修正具詞控稱突被俞朗溪毆傷前晚司馬傳俞研訊王遺抱呈某甲投案聲訴前情俞供王僑居盤記棧前由職員向之定購羊皮立有單據旋即轉售與人後皮價忽昻王遂悔賴職員向之理論王自知理屈反來誣控若果被職員毆傷何以並不報請相騐况伊棧内人多職員獨自一人何能與敵今旣控案又不親來備質顯係情虚尙求押追所定之皮以安商業司馬著出外自行理處 
[英美租界公堂瑣案]  
　　永泰繅絲廠執事人華永舟控管絲房人張清卿林福祥將絲竊售多至洋銀二千餘元讞員張柄樞司馬飭提研訊暫押捕房昨晨包探邊槐洲解請覆訊華投案訴稱張林皆由温子　薦保請提温到案追賠張林同供小的等願自行料理尙求寛限日期司馬商之白繙譯官發回捕房押候提温再訊○前者王少山竊去曹振衆所置東洋車一輛經包探邵仁初拘解至案司馬訊明口供著暫行管押限一禮拜内賠償兹已逾限王無力措繳經邵探解案請示王堅求寛限司馬諭令展限十日赶緊清理違干嚴比○積賊蔣阿四行竊丁仁國家象箸水烟袋等物經包探張寳成拘解請究司馬判責三百板○許文樓行竊陳長富家衣物經包探顧福其拘解請究司馬判責三百板遞解回籍○王月山濳至某洋人家圖竊經包探張全林拘解請究司馬判責一百板○王長生行竊　仁甫家烟槍一枝經包探劉杏卿枸解請究司馬判責二百板 
[法租界公堂瑣案]  
　　本月初九日清晨七點鐘時公館馬路德銘里萬源昌雜貨號不戒於火延燒左右鄰居房屋十餘幢事後包探將萬源昌執事人胡啓泰拘入捕房捕頭暫准交人保出昨禮拜二堂期連庖丁蔡晉生解案請訊胡供號中存貨共值三萬四千金僅保火險銀一萬八千兩實係庖丁漫不經心遺火積薪延及自來火致兆此禍讞員杜枝園大令與費繙譯會商判罰銀二千兩限一禮拜内繳案蔡晉生枷號一個月責五百板○陳新第訴稱昨由某處附太古洋行某輪船來滬被歹人張榮生徐　華趙阿六搶去食鹽三包當塲扭獲送案請辦大令判將張枷號一個月責三百板徐責三百板發改過所監禁三個月趙責二百板○無錫人董華寳向在美界北河南路某南貨店爲夥其兄甲乙二人時往借錢致被店主斥出流落此間前日投浦江中自盡經巡街捕救起帶入捕房昨日解請大令安插董供小的尙有父母實因失業無依是以覓死大令惻然憐憫當給川資洋銀二元飭包探送上小輪船載送回里○榮華棧接客夥張祥訴稱二十七號房内失去被褥及水烟袋查係對門餅攤學徒陳福均所竊是以送案請辦大令判實手心三百下送改過所監禁三個月○蔣李氏前控謝方氏以伊夫謝昌安股開某洋貨　爲名騙去洋銀二千元還過二百元尙欠一千八百元大令訊供押缴在案昨日捕頭令包探傳同原告解請復訊蔣李氏呈遞信函憑摺謝方氏供此項洋銀係謝昌安所偖小婦人雖曾與謝姘識今已另依寄女度日謝現在廣東新會縣須來滬方能料理大令准交的實人保出赶　理處○張明珍前控拐匪李蘭慶串同蕩婦陳王氏誘拐伊家田防托蟻媒郭趙氏林包氏賣與寄居虹口之廣東人鄭阿福等情大令訊取口供著將孩交案及交出張細認面貌云非已子大令迭次嚴比未得端倪昨日命提復訊張稱陳王氏前供托徐和記將孩售出請提徐詰訊大令飭將李等一併還押候提徐質訊核奪○沈兆恒前以同鄉人吳二誘妻避匿將其兄吳福康扭案迭奉大令訊供責比昨日飭傅沈到案著移送縣署賢訊○張春林前控張連生欠洋銀一百餘元大令訊供押追在案昨日春林投案訴稱連生自願於年内還五十元其餘陸續拔還大令准交的實人保出年内先還五十元 
[美租界捕房紀事]  
　　孀婦張李氏賃居西華德路某里内有子紀生年未及冠日前忽患時症延醫生王某療治服樂未久卽斃命疑其草菅人命懷恨於心昨午王又行經氏家門外王突將轎槓挽住欲與拚命旋經某華捕一併拘送捕房捕頭詢得情形令氏自投公常具陸○前夜積竊某甲混入寄居漢璧禮路第一百四十五號門牌之甬人人傅龍善家行竊白玉如意及古銅香爐等物事後開列失單投報捕房請爲查緝捕頭允之 
[蘇垣官報]  
　　十一月二十九日花　指分江蘇試用知府吳炳元浙江人由京來紊到知縣楊寳善由常　專丁來省禀謝奉委海運京沽局差並　知在山西賑捐　内奬叙藍翎三十日張恭疉禀謝奉委海運京沽局差　問于貴之禀銷編查保甲差卽辭赴常鎭河工　巡檢能　　從九司徙汝鈞禀謝奉委海運京沽局差 
[安慶官報]  
　　十一月二十四日二十五日指分安徽試用巡檢茅乃鈺到江蘇人典史勞啓潯到湖南人二十六日署東流縣周德興到指分安徽巡檢吳冠竊浙江人唐中柱到湖南人從九蔡先夑到江蘇人二十七日花翎改指安徽補用知府何亮檩到湖北人號文龍指分安徽試用典史沈廷言到江蘇人二十八日　署　閣　馳馴到由池屬差次回本任懷寗縣楊兆琛知率委發審局副委上行走候補縣馬文錦直隸縣陳梓敬均知泰委敬審屬率暫指分安徽試用巡檢劉欽贊到江蘇人 
[閩省官報]  
　　十一月十三日署五虎巡檢鄭恩隆禀明奉閩縣委赴原龍卿勘量洲田差禀辭巡檢陶　自延年沙　分卡禀到　十四日藩憲牌示照得　州府　守奉旨升授福建鹽法道遺缺應以便補知府種祖福署理又霞運縣知縣何紹棠龍溪縣知縣孫具壽福清縣滬稱勵請假回籍修墓奉部文准予開缺所　　　縣　以　鼎縣丁芳調補又龍溪縣缺應以　補知縣本任按　歴潘　臨請補又福清縣缺以本任仙遊縣王煒堂調補特示十五日知縣佘玉君禀明奉委蕉嶺保甲分局知縣俞　祐禀明奉委兼辦縣吏館提調事縣丞謝用庥禀明奉委課吏館收掌書籍兼收支應縣丞陳肅綱禀明委辦捐局支應差巡檢楊士珩禀明奉委課吏館收堂差十六　升　按　楊禀見禀謝飭赴新任行知升　　法道鹿禀見禀謝飭赴新任飭知道台黎禀明進課吏館委署屬州府程禀明禀謝委知縣劉裔經禀明奉委課吏館稽核　謝辦　　陽稅厘局委員知縣劉衍茂專丁來省禀謝　署松溪縣事縣丞沮　禀接辦濟署文案十七日德化縣陳其　　事禀鲐禀假一天轅下文案知縣周啓銓禀明奉委　　府通濟門釐局禀謝十八日鹽塲陳顯亮禀明奉委金璋催　兼漳刦　查騐關督憲牌示諭駐防福州各旗營官兵知恐照得本部堂遵旨閱看官兵兹定於十一月二十四日辰刻會同福州將軍福州副都統親指甫校塲閱着福州各旗營大隊操演各陣並軍標　陣　勝兩營練軍陣以及官弁馬步箭曁各項槍技仰卽遵照價備特示又示諭本標四營福協兩軍各官兵知悉照得本都堂遵旨巡閱營伍現定於十一月廿八日辰刻會同福州將軍親館南校塲閱看雀標各營官兵大隊合葬各陣仰卽遵照　備毋違特示 
 
 
 

Page 10

 
 
   
 
