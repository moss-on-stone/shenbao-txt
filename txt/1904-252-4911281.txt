# 1904 - 252 - 4911281

 

Page 1

 
 
坊間四書五經義汻牛充棟日互相剿　十九雷同本局有見於北特請名夙廣收古今名人經義之作　為一編題有未備埃次擬補共五十七　　　　　 
卷為文五十千餘篇類皆獨運匠心詞嚴義正本届鄉試各題無一脱漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[除妖論]  
　　秋窻燈火兀坐無聊偶讀通鑑輯覽至唐大歴八年晉州男子邭模以麻辮髮持竹饙　席哭於長安東巿人問其故曰願獻三十字一字為一事若言無所取請以席裹屍置筐中棄於野京兆以聞上召見賜新衣館於客省御批請其迹近於惑世誣民代宗率爾召見不察其心之邪正言之是非輙復授衣適館昧於政體矣大哉王言何等光明俊偉我因以知江蘇撫軍午橋端公之誅妖道陳友志大英雄作用誠哉獨出冠時矣陳及志者頗不知其來歴一日以樹葉製為羽士服懷中置一白公雞端坐綠呢四人興後擁材官前導騶卒直抵蘇垣奉直入旗會館求謁端公端公正訝其無因至前旋見手版　受業門生頓首頓首頓首拜云云詢知其狀不禁勃然震怒發縣嚴懲及搜其行囊則有頭品頂戴提督軍門某某巴圖魯僞印一方及尺許小匕首一殺人數次血蹟斑斕種種皆違禁之物迭加三木一味胡言遂處以死刑於上月下旬就地正法噫若陳友志者其夢囈如妖巫其兇惡似劇盜化日光天之下意敢以異言異服干昌憲威肆諸巿曹烏得謂為刑之過當哉或曰陳非妖巫亦非劇盜也不過染有心疾故為是如狂如醉頓忘禁令之森嚴耳允若是則曾經殺人炎小匕首胡為入其行囊哉所不解者　公旣欲將陳置之重典何以不聞鞫及暫充頂馬之陳錦標與夫向為傔從之何柏生以致一个疑團迄未盡情打破曰此正見端公之大有作用也必欲窮其究竟則株連者衆而平日被其煽惑者勢必陷身縲縛因之蕩產傾家曷若斬盡葛藤使陳自作自受之為妙端公蓋早已胸有成竹非淺見者所能窺測而知也抑我朝之誅妖人亦不自陳始矣聞之父老言道光時满洲大學上福濟文慶二公皆奸神仙術有妖人薛執中者挾其技游東三省自言得異人傳授能驅神役鬼起死回生愚民奉若神明布施無算時邊外某將軍亦好道聞其名重幣招致築百尺浮圖居之而已膜拜其下長跽塵埃中恬然不以為怪顧薛亦實有妖術住口外數載聞京中宰相求異人忽欲辭之而往將軍不允薛笑曰某欲行則行耳豈大帥所能禁阻哉請以千人圍浮圖而遣健僕入京偵探某後期至非夫也將軍如其言比偵者至京薛已先到一日矣先是文相秉燭坐忽簷端如飛鳥墮一羽客翩然入驚而詢之白以故且言不遠數千里來此敢獻不死之丹文相大喜闢靜室以居約同福相及諸同志師事之頂禮皈依置部務於不問某御史我朝包鐵面也彈劾不避權要惡釋道若仇會太夫人抱采薪憂有薦薛能治以符咒者御史痛斥之太夫人聞之曰而不欲母生耶苟效則延之雖羽士其何害御史不得已召使診視薛言太夫人腹有泥孩二須下之御史益恕其妄於母疾愈後具疏劾之薜下刑部獄鞫得諸弟子職名於是文福以下皆得罪而薛遂 
[棄巿此固煌煌]  
　　諭旨薄海皆知不同小説家言出自齊東野語至嘉慶朝王偷之亂山左咸同間齊二寡婦之亂齊豫一則謂其能興水以致兵將一則謂其被獲正法劊子㓾其腹已成姹女嬰兒此則語出無稽不敢信以為實也今者義和拳紅燈照諸妖孽削平者未數年僻壤遐方槎枒未絶而妖道陳友志意敢逞其誕妄干謁鈴轅弔詭矜奇可駭可詫縱衣衷小七首並無行刺之心而卽此怪異支離已與妖人薛執中不相上下幸端公公忠正直迥異昔之文福二相國故得奮其雷霆之怒立時明正典刑否則左道惑人有不闔省被其哄動者哉我乃因之有感焉目前義和拳紅燈照雖經殄滅而奉直諸省之在理教江浙各處之大被糍團清水諸教蔓延無際在在堪虔卽就目前至近者言之南匯則有所謂吃素人者羣聚唪經行蹝詭秘為人作法事與僧道大同小異蓋卽大被糍團二教之餘波而上海高家行一帶之荷葉門則非峴非巫不僧不道夜聚曉散門外人莫得窺其所為至杭州更有顯宦巨紳設乩壇以叩休咎入壇稱弟子者有在任之藩伯有歸田之翰林與國若狂釀為風俗人心之害日前監司許貞幹竟因此而掛彈章安得各處大吏盡如端公其人者以治陳友志之法治之庶乎妖孽濳蹝還我清凈世界乎子日望之已 
[本館接奉電音]  
　　昨晚十一點鐘時京師友人飛電傳來上諭一道敬謹譯登○八月初二日内閣抄奉　　上諭本日道旁叩閽之護軍巴雅胡著交刑部嚴行審訊欽此 
[電傳宫門抄]  
　　　昨日午後二點鐘時京師友人專電告知本云八月初一日皇上召見軍機大臣是日並無明降上諭○至晚十一點鐘時又接電云八月初二日皇上召見軍機大臣 
[死傷計數]  
　　昨晚十二點三刻鐘時接日本東來電云自七月十六日我軍攻撃遼陽以來戰士死傷之數計右翼軍四千八百六十六名中央軍四千九百九十二名左翼軍七千六百八十一名俄軍自鞍山站一役後計共死傷軍士二萬五千名科薩克騎兵旅團長少將米同墨斯科臨陣戰殁我軍奪獲戰物内有違犯萬國公法所禁用之達逹姆砲 
[日報戰勝一]  
　　昨日駐滬日本總領事小田切君函示華歴八月初一日之夜十下一刻鐘時東京來電云刻由元帥大山巖電報大本營内開我日右軍於華歴七月二十五六兩日與俄交戰得將烟臺堡煤礦及玉門子山占據俄之中軍大約已奔至恒何之北矣訊之士人僉云俄人之死傷者計一萬餘名悉用火車載去我日所掩俄屍則有三千餘具當俄人未退之前將車站附近火藥局縱火以焚然我軍仍奪獲藥彈及糧食甚多 
[日報戰勝二]  
　　昨日駐滬日本總領事小田切君函示華歴八月初一日之夜十下四十分鐘時東京來電云頃由滿洲軍大元帥飛電報稱華歴七月二十五六等日我日右翼全軍追逐敵兵奪獲烟臺堡煤礦及玉門子山以意度之敵　當已退抵渾河北岸至渾河南岸則俄人惟略派兵士看守其數大約無多烟臺堡西北方約距離六日里註每一日里合中國六里强有地名三疉鋪者俄國馬軍聚集於此傳聞華歴七月二十六日俄人約舁受傷兵士一萬　 
 
 

Page 2

 
 
名赴奉天之北但實在數目一時未易查知當遼陽左近交綏時　人之陣亡者雖已次第將屍移去然仍遺棄三千餘具及退也車站附近儲物之屋皆縱火以焚然我軍仍獲其食用諸物不少刻下俄人見軍中砲位已少爰將砲彈及載運火藥之車焚燬砲臺之上則藥彈尚多至遼陽四圍諸戰我軍所獲敵之開花彈有十五生的米得者有十八生的米得者觀此逆料俄人必携有大砲惟未開放耳 
[日報戰勝三]  
　　昨日午後一下鐘時本館得日本東京專電云頃由滿洲軍總統發來捷報内開我日陸軍右翼於華歴七月二十五二十六兩日疉次攻佔大連溝爛泥房玉門子山各地敵軍正營刻已退至渾河以北當交綏之際遥見敵人搬運屍骸然死亡若干究難查悉惟悉七月二十六日有負傷兵約一萬名左右載赴奉天其在遼陽一帶陣亡者似有三千名之譜又遼陽車站儲物之所敵人於敗退時付之一炬然尚有糧食器械爲我軍所得砲臺及營壘之内遺棄藥彈甚多一時不及盤點所帶大砲未及一用遽爾委諸沙場 
[賊陷遷江]  
　　廣州嶺海日報登廣西桂林省垣訪人來函云竄赴慶遠之股匪經過遷江縣城時城中猝不及防致被攻破旣而匪黨恣行飽掠隨卽遠颺 
[勦匪失利]  
　　廣州嶺海日報登廣西桂林省垣訪事人來函云上月某日大兵進勦四十八峒亂匪官軍失利武弁之死於陣上者多至十餘人 
[生員爲匪]  
　　廣州嶺海日報云三點會匪之散布於韶州府屬各邑者多至萬餘名就曲江一邑言之一月之間就撫者至有八百餘名之譜訊知其中被脅者半甘心者亦半七月某日有會黨二百餘名竄入瑶山竪旗　會擬會同各路起事攻入郡城幸營縣查辦彌嚴未敢揭竿斬木閲日縣主勞大令鼎勛擒獲會中僞先鋒朱神養吳陳勝二名鞫得曾另犯搶劫打單擄殺等案并稱爲首者係生員馮佩琪現經禀請褫革衣衿懸賞緝辦矣 
[籌捐當户]  
　　廣州訪事人云日前和泰公司商人洪寶春等具禀督轅請將當鋪一律加捐以助餉項隨奉督憲岑雲帥批示云粤省整軍經武内政外交百凡待支日形不繼所議籌欸之法當户一家額餉之外歲令捐銀一百五十兩若與押餉相提並論押餉重而當餉輕則所派並不爲苛但此事責成各廳州縣諭勸其勢較順若由商人承辦易涉煩擾又州縣地方繁簡不同當户生意淡旺各别卽使當捐無碍商力足支亦須因地因時酌予等級未可膠柱鼓瑟執一而論仰廣東布政司會同善後局體察商情妥議辦法據實禀覆察核 
[浙宦培才]  
　　姑蘇訪事人云寓蘇浙江孝廉兪某等人以兩浙子弟之有志嚮學者每因客中艱窘無力讀書因聨合同志數人遞禀撫轅請准籌貲設立學堂俾得宏施化雨撫憲端午橋中丞深韙其議批飭署臬司朱竹石廉訪及督糧道陸申甫觀察蘇州府許予元太守實力襄　　　　　　　 
辦務期必成蓋廉訪觀察太守均籍隷浙江故中丞以此事委之也 
[備迎星使]  
　　松江訪事人云鐵寳臣侍郎奉旨赴江南勾當公事已於七月某日駐節滬江江南提督楊鏡巖軍門聞之立卽赴滬謁見越日提轅接兩江督憲魏午莊制軍來電知侍郎將次來郡察閲城東火藥局及正副兩營巡警隊等因或謂侍郎先由蘇垣折赴金陵然後來松公幹二説未知孰是 
[蘇鄉梟害]  
　　姑蘇訪事人云邇有梟匪數百人麕聚木瀆光福等處支棚聚賭兼將良家婦女擄至舟中强行奸污某姓女年甫一十有五被奸後給以洋銀二十元爲醫傷之費又一十七齡幼女竟被輪流姦污直至憊不能興始釋令登岸現在此事已爲大憲所聞不日卽當撥營往剿矣 
[贑省官塲紀事]  
　　江西訪事人云前者欽奉諭旨不准已革道員郭人漳統帶江西常備中軍撫憲夏菽軒中丞卽委黎直刺丹接統直刺以郭革道曾支領官欸銀二十七萬兩創造兵房置辦兵衣等件其中兵靴一項每雙費至銀四兩自餘可以類推深恐照此報銷有千吏　　　　 
議力辭足差中丞旋札委滕營官驤接統膝君亦繳還委札不得已飭郭革道將經手官欸自行清理一面撤銷統領名目札委滕君督帶以一事權○江西督銷淮鹽局總辦歐陽觀察霖於前年七月到差至去年七月瓜代督憲魏午帥披閲觀察先後條陳認銷章程頗爲許可諭令展辦四月繼又展辦一年今者瓜期又屇爰札委江蘇候補道夏觀察時濟總辦江西督銷淮鹽總局大約月内卽可到差矣 
[白下官塲紀事]  
　　金陵訪事人云江寗藩司黄花農方伯近奉朝命補授山東藩司而以山東藩司胡方伯廷幹調補江寗七月二十三日此間接到電音督憲魏午帥擬卽於糧鹽兩道中遴委一員暫署江寗藩篆○江寗工藝局向爲商務局總辦劉聚卿觀察所創經費支自銅圓局赢餘項下現在所出藍白布手巾縀帶木器之類頗能遠近通行督憲魏午帥因飭加撥銅圓餘利仿造各種洋貨土貨並以商務局公務繁冗未能兼顧另委李觀察有槼專辦工藝局事宜觀察奉委後已於七月二十三日到差矣○下關掣騐淮鹽局總辦趙觀察有倫邇因婪索船户逼斃人命以致激成衆怒事爲兩江督鹽憲魏午帥訪知立將觀察撤差另委胡觀憲銘業接辦七月二十三日胡觀察禀知到差矣 
[京口官塲紀事]  
　　鎭江訪事人云常鎭通海兵備道兼江防營務處郭月樓觀察以時事多艱江防緊要爰於七月二十一日偕江南武威全軍統領魏軍門榮斌及南洋續備新湘全軍統領徐軍門萬福往象山一帶察勘形勢以便設防○總辦蘇寗鐵路事宜之沈期仲觀察於七月十九日由金陵乘官舫至鎮江拜會各當道二十一日附某輪船赴申江謁見督辦鐵路大臣盛杏蓀宫保禀商築路事宜大約日内卽須定期河作矣○駐防揚城之武衛全軍統領李軍門本清前赴金陵謁見上憲刻已事竣於七月二十日乘某輪船抵京江小作勾留卽乘砲船至二汊一帶巡緝梟匪然後遄返揚州○署靖江縣知縣賴葆臣大令於七月二十三日因公來鎭禀見道府各官小作勾留隨於二十五日乘舟回任所 
[蘇省官塲紀事]  
　　蘇州訪事人云撫憲端午橋中丞爲節省經費起見擬將警察督辦一差改歸糧儲道陸申甫觀察兼辦而以蘇州府許子元太守為提調不日擬將巡警總局移至府署土地祠中矣○太湖聽同知德舜臣司馬前在省城閶胥二門外拿獲逃犯一起竊賊二起蒙上憲獎以大功一次常功五次已於七月二十一日專丁來省詣各憲轅禀謝飭知矣○招商局文案委員王大令宗炎於七月二十一日由江寗來蘇趨詣撫藩臬各轅禀見聞勾留三五日卽當返棹白門 
[杭垣小志]  
　　浙省訪事人云臬憲李廉訪因省垣痞棍充斥非從嚴懲辦不足以儆效尤因於七月某日將尤爲兇惡之著名巨棍混名三橋覇王及潘榮祥飭勇拘獲解送縣署押候嚴懲○七月某日山墩鎮出有命案當由地保投錢塘縣署禀報隨經縣主郭大令灜槎帶同刑仵役吏人親臨相騐 
 
 

Page 3

 
 
[鐵甕秋濤]  
　　鎮江訪事人云鎮郡日新街左近乾元豫錢鋪係掦州巨紳尹子山所開日前尹忽因病逝世鋪遂倒閉約虧空十七八萬兩之多○自内河小輪船盛行往往行駛不遵定章輙與民船碰撞釀成門毆交涉情事常鎮通海兵備道兼鎭江關監督郭月樓觀察查知其弊擬定妥章照會駐鎭各國領事及新關税務司諭令各小輪局一體遵章行駛以免枝節叢生○有德國兵艦一艘前赴漢皋遊歴事畢東下於七月二十二日道出鎭江下淀甫定艦中統帶某君卽命駕登岸拜會駐鎮各西官翌晨鼓動雙輪駛回滬上○丹徒縣知縣楊襟山大令訪得境内每有梟匪土棍持械横行擄人勒贖爰傳諭各鄉鎭團董一律兠拿毋任養癰貽患如有聚衆拒捕者格殺弗論 
[邗上客談]  
　　揚州訪事人云七月某日地方官奉上憲檄文大旨謂柳州匪亂未靖湘省邊防戒嚴長江一帶梟匪會匪所在多有防維尤關緊要所有内地各處以及境内教堂均應責成各該地方官預爲籌防嚴加保護等因江甘兩邑宰遵卽會同城守營並團練局督率弁兵書夜巡察仍不時親往教堂左近稽查此亦防患未然之意也○便益門外某寺住持僧某甲因事他往留其徒守門寺有挂單僧某乙偶與徒嬉一　　　　　　　　 
失守擊中徒之要害登時斃命隨經鄰右人等將乙看管報由地保報有司衙門呈請相騐○左衛街某善堂每届夏令施送丸散以輔官藥局之不逮洵善舉也刻下本郡時疫漸興無告貧民正深倚賴乃善堂忽於七月中旬遽爾停止施藥往索者類皆垂頭喪氣而回噫其殆因經費不足歟然非外人所得知矣 
[茸城雜志]  
　　松江訪事人云邇日松郡謠傳欽差練兵大臣鐵寶臣侍郎將次來松校閲營伍以故正副二營巡警軍及提轅常備 
護軍隊中左前城守四營制兵排日至校塲操列陳打靶諸技上月二十三日中營守備張守戎金溶偕朱韓蘇三守戎傳令汰存之綠營兵百餘名會操申請何雪門參戎曁左營陳楚臣前營余志賓城守營曾鏡亭副營王翰如四遊戎升帳簡閲○金山縣差役姚晉甫昆季兩人因通同已伏法之梟魁高阿虎在後岡敲詐良民被縣主蔣瀾江大令訪聞拿解府署府尊田紹白太守飭發華亭縣獄收禁連日親提二姚訊鞫熬刑不承
　　 
太守乃飭傳被詐之羅某等四人到案對質訊羅等歴供當日被詐情狀如數家珍中有某甲者稱當時聞鄰右人聲鼎沸偶出閒觀突被伊黨扭　　　　　　　 
住令呼姚爲老相公阿虎爲高老爺其弟高某卽到案鞭責者則呼爲二老爺並羣向小的索取洋銀百元後高老爺許减至五十元小的有妹在後岡開設豆腐店聞耗奔至以洋銀三十元爲壽始得釋回二姚見證確鑿始稱此項洋銀由高取去二十元尚餘十元以二元爲烟飯資四元爲舟金四元分給夥伴小的分文未取太守命仍收禁華亭縣獄聽候擬定罪○近奉撫憲端午橋中丞札飭將栽去門丁婁縣黎子新大令遵卽將署中錢漕稿案汰去所有公事均當親裁華亭縣孫花樓大令於二堂設立木箱聽吏役以公事納入至府尊紹白太守到任時已裁去門稿改用委員名曰收發處 
[星使行轅紀事]  
　　昨日午前商約隨員楊觀察文駿文報局總辦吳觀察辛某省候補知府袁太守世輔華太守承法貨捐局會辦左司馬念慈先後赴天后宫後行轅禀見欽命襄辦練兵事務兵部左侍郎鐵寶臣星使星使飭材官擋駕午後二點鐘時星使乘馬車至黄家庫拜會商約大臣吕鏡宇尚書及辭出復至垃圾橋北塊拜會督辦電政大臣吳仲懌侍郎以次及鐵路督辦大臣盛宫保宣懷隨辦商約事務高觀察蔚光至傍晚時始返聞星使所挈隨員蔡二源觀察請假四日 
[上海官塲紀事]  
　　昨日署黄浦司巡檢萬綬甫少尹毓桂命駕至上海縣署謁見縣主汪瑶庭大令禀知本月初一日交卸○廣東撫憲張安帥札委候補知縣王稀民明府來滬開辦賑捐昨日命駕至縣署拜會縣主汪瑶庭大令○昨日梅家弄保甲巡防局委員汪晉嶠二尹鳴謙　　　　　　　　 
乘輿詣縣署見禀縣主汪大令○江蘇撫憲端午橋中丞札委候補知府陳亦君太守赴奉賢南匯兩縣查辦要案昨日道出滬江命駕詣道轅謁見蘇松太兵備道憲袁海觀觀察 
[稽查烟窟]  
　　日前上海縣主汪瑶庭大令訪悉本境各烟館往往深夜開燈恐不免有藏垢納污情事因嚴飭各鋪地甲將各烟館主年貌籍貫開具清册呈候轉詳上憲查核 
[禁約茶寮]  
　　本邑城廂内外各茶肆往往繼容匪賴訛詐良民前經保甲總巡朱森庭明府訪聞飭傳肆主諭禁在案邇來訪得此風仍未盡絶難保不由地甲徇隐所致爰於前日飭傳地甲到局諭令一律查禁不得有違 
[庖人自盡]  
　　俄國駐滬辦理軍務大臣德希諾君行轅在法國新拓租界中長浜左近前晚方在設筵宴客因庖人某甲烹調不善略加訓斥甲以其辱已太甚步登樓上掣取手槍自擊倒臥血泊之中德君聞之急延西醫救治據云傷非致命尚易奏功因卽雇車載送虹口某醫院敷療 
[萬國紅十字會來函]  
　　啓者昨日本會疉接奉天增軍帥廷尹堂先後來電謹抄乞登報伏希公鑒○七月三十日上午來電中西萬國紅十字會諸公台鑒南東兩路分會送來土工礦夫不下數千名已設立籌濟局現經派員分起彈壓周給川資送至新民府紅十字分會任啓人涂性模兩會董隨時發給免票乘火車入關俾出危險以免聚而爲匪此間人情尙安又南城南路難民紛紛進城已飭備房院棲身庶免流離祺杰勘七月三十日下午來電中西萬國紅十字會諸公台鑒號電敬悉遼陽辦法已密飭各屬仿行併在省城設籌濟局各城如有流寓難民可送省城籌濟局照料查明實係貧苦無力酌給川資轉送新民府交紅十字會董接送入關似此通融推廣或於難民有濟頃連日送回工人甚多現已且奏并另文咨達冰案一面電告徐性模任啓人兩會董以便接洽朱會董與遼陽官紳聯絡卽照辦飭遵哈爾賓工人詢宋委員亦云未得覆想軍情緊迫火車不便之故日内遼陽地方兩戰國戰事甚急尙未得確信該署牧姓鮮名俊英字華甫合併附聞祺杰沁印上海萬國紅十字會同人謹啓 
[申報館恊振所經收紅十字會第四批清單]  
　　七月初四日太倉王洋十元上虞鹽公堂洋六元○初六日吳馥記洋十元幼女吳雲珍洋五元○初七日溧陽全盛局來勉力氏洋三元○初八日崔瑞麟票元十兩○十三日全盛局來吳淞隠名氏求合家平安洋一元無名氏洋一元○十五日修慶堂洋一百元○十七日楊州老福興來史濟道爲母求康甯遐壽龍洋十元史濟莊又龍洋一元九畹齋爲亡姐四十冥福龍洋一元淨心齋龍洋一元葉小松珠洋四角曹振鈞洋四角張紹美洋四角史美德洋二角李蕙艭錢四百文蘇州協源局來楊省卿爲内助金林龍朱氏女子求病速愈洋五元○十九日杜蔭楠洋十元鄧姓洋五元○廿二日吉羊書屋票洋三百元積餘子票洋三百元守信子龍洋五十元太倉永義昶來姬岺軒逸客子龍洋十元○廿三日　生發罰欸洋二元○廿六日吳馥堂洋十元吳雪珍洋五元○廿七日李門朱氏洋十元灜海仙館洋二元○廿九日泰記洋五元○三十日隠名氏洋五元以上總共收洋八百六十九元四角票元十兩正銅角合錢四百文八月初一日照數統解總局 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[實業學生全榜]  
　　商部實業學堂考取學生於七月初一日揭曉本館已將正取前列姓氏樀登於報兹得京帥訪事人寄來全案計正取一百二十名備取一百二十名爰備錄之以供衆覽正取王兼善邱嗣杰葉鴻　王振毅袁樸崔永鎏唐忠行陳兆彤陳毓康陳徴祥阮尙介王紱焯錫剛楊曾謨楊鴻通李廷馨趙世緗許連峯胡慶奎朱恒鈞唐宗儀朱興華徐楷陸鳴鶴柏勳陶聨善胡齊孟華景顔紀鐘鈰陳震華王襄趙翼宸李干藻池兆儀鳳林鍾溎卓峯朱炳章莆　棻張錫田劉式曾許銘旗吳瀚霖沈承焌孟繼珙項鎮方姚履亨盛振摽周振聲毛祖詒蔣嘉珍王鳳聲沈豫善曹夑徐學賢致禮致祿朱聨雲保誠胡慶科馬恒幹吳振麟靳家伾唐文壽王綏坼徐誠鍚劉式郭白　潘承曜關明梁耿善工張家璈張啓沃劉昴劉子達謝寰清王志清鄭廷圭萬班王荗文綿齡温兢胡毓藩張元金白載仁趙世增趙汝鈞王堃陳樂信春煕葛紹勤劉保謙余吾祺紀鍾淇劉式元周維榕汪國棟鄭啓聰張贊臣梁大誠王維夑喜太永祺申曾祥武翰章王治壽朱綸萬霈隆剛花連布崔逋達周保釐劉煜賢沈承煌鄭鴻梁鴻年鄭爾熾賀昌連貴和花山布備取黄恩詔誠勤金其堡章衍藩曾堃南李樹皋韓叔密陳蓉生易　劉啓泰黎　　　　　　 
廣潤陳敬衡歐陽福增何虔陳與椿王達張琪者齡德昌聨褔周詩禒沈彭年夏清寰許承岳張振聲張壽田鄧筋山李文麟兪述培全榮袞瞿綬萬淵汪伯剛朱頤壽良秦達馬光灜馮學新周賡慈黄璟國棟壽明啓良錢詩楨鍾球張其次李紳佑張世　朱文鈞何作鏞謝開杰鄧潔李經世李梓笏同善樂紱多綸高創陳培鑲錢淇王丕揚張會嚴李龢佑湍齊賢庚厚楊　耿同祿劉堃邵作榮李湘趙宗陶鄭濤張廷寶歐陽慶增萬文翔吳誦慈興安張天元郭振華石用和趙恩彬李述祖寗鍚恩孫網萬翊堃南進明王孝羅沈宗元汪中方金文輝曾桂文元朱世增陳叔玉將鐵　任行素鄧屬南李國琜陳履祥王昭棟鄭呤航宗楙全保王傳鎏黄裕堃汪文質董棫董艶春李國墐羅桓熊張騰驤范綺黄均查鍾奇操持邵金鐸馬養志徐世一沈覲宣盧爵勳 
[皖江漁唱]  
　　安慶訪事人云東門内鐵佛菴產業饒富每歲可獲二千餘金住持僧廣參雅善酬應聲氣頗廣并遣其徒分管城北三祖寺北門外清涼菴事務不耕不織衣食裕如近以飽煖思淫私留某氏婦宣淫佛地事經無賴子覻破獲送懷寗縣署旋由縣主鄭大令派差將鐵佛菴清涼菴三祖寺一併封閉所有產業悉數充公縣紳聞之以尙志學堂經費支絀聯名禀請將此項菴產留二成為香火資其餘八成撥歸充學費刻已出府尊委員會縣查明辦理矣○七月初旬某日之夜有余某者携一少婦附太古洋行某輪船赴某處適為巡警兵所見以其形跡可疑拘送警察總局局員研訊之下知婦家居三牌樓左近被余拐逃遂將余送縣訊責一面傳婦夫來案領回約束一時遠近土庶咸朖警察之公效昭彰云 
[上海縣署瑣案]  
　　上海縣汪瑶庭大令訪聞浦東三林塘有劣董惡保私和人命情事因飭差提方一圖地保張荗榮屍母王楊氏到縣前晚升堂研究張供方一圖地保姓金名秀喬刻方患病雇小的代庖上月二十日小的在滬售棉花二十五日回鄉聞人傳説圖中有土曉賢者與張姓婦有姦被張鑑堂謀死小的詢之屍母據稱實無其事故未報知王楊氏供年七十有五只生子　曰曉賢年四十五歲媳婦已死遺下一孫年祇六齡兒子向患痨瘵此次病發並兼患急痧於上月二十三日死於家内並無與張姓婦通姦及被人謀害之事大令飭將張交差看管氏叱退去聽候稽查○范陳氏與子連生扭流氓王紹基周百華　阿仁到縣前晚大令升堂研訊連生供小的家住老北門外外甥汪禮卿早喪父母賴祖母撫養成人聘倪姓女為童養媳已十七歲刻因伊祖母病故内政無人料理由親族商同擇期完姻倪姓允之前晚成親之際突有鄰人馮安生者自稱道轅書辦糾同流氓香案等物撃毁幸由地甲獲住三人其餘均被逃去王周同供是晚在康園飮洒回家路經是處遒遇汪姓結親小的入内觀看人衆擁擠跌仆於地致將　案撞燬求鋻何供小的向為雕花匠是晚看汪姓結親忽有流氓互毆小的從旁解勸以致被拘大令判令將王周二人各責二百板何掌頰十下○新調銅山縣知縣袁大令以某輪船茶房王裕亭藉端需索唆令船中大副爲難等情禀知蘇松太兵備道袁海觀觀察請照會該管領事著船主將王交案訊懲前日觀察將王發至縣署至晚大令升堂研訊王供小的係湖南某邑人前在徐州府董大人處服役被歇後在某輪船當茶房此次實因某姓客誤入官艙以致與官艙中人口角無知誤犯尙乞施恩大令者交人保出候示 
[馬路工程局紀事]  
　　日前船户張鍚桂阿冬冐充江海關水巡向同業徐毛毛王阿海藉端詐得洋銀一百元徐王忿不能平扭控馬路工程局總辦翁子文太守倩襄讞委員黄衡堂二尹訊明分别枷責在案昨日張因患病由地甲解案請示二尹命開去其枷交人保出○昨日上海縣署捕儀陳昌投馬路工程局叩見總辦翁子文太守太守准卽留局當差○南市捕房八十四號華捕沈連生玩悞公事經捕頭禀知馬路工程局總辦翁子文太守前日太守徒案訊明著將卯名斥革不准復充 
[英美等國租界公廨紀事]  
　　流妓金鳳林在南京路强曳狎客經某號華捕拘送至廨讞員黄耀宿司馬飭交官媒看管聽候訊核○某號華捕見某姓家婢女王阿囡迷失歸途因之伴送至廨司馬飭交官媒看管聽候出示招人認領○某號華捕送病民莊阿大至廨司馬飭役送至棲流公所妥爲醫養○前者薛陳氏控戚永泉借銀不還等情司馬訊取供詞著將戚交人保出赶緊措繳迄今日久置若罔聞因於昨日飭差提到押候訊追 
[英租界捕房紀事]  
　　日前比商天寶洋行主查得棧中失去馬　二百十七磅報由十五號西探協同華探李星福拿獲賊犯曹正永劉長福起到原贓若干約值洋銀三十元解經英美等國租界公廨讞員黄耀宿司馬訊供未結近日二探除將銷售本埠者次第吊出外詰知尙有售與蘇州齊門内某姓家者因訴知捕頭恊同天寶行夥赴蘇查吊已於昨日起程矣○昨日代理總進捕頭麥高立帶同包探李星福至公廨詳視男女各押所旋禀請讞員黄耀宿司馬將日久未結諸犯開一清單司馬准之隨查得押至二十閲月者五六人半年以上者數十人數月者數十人都計男女一百餘名口傳諭各看役務將押所打掃清潔以免污穢董蒸如有任意凌虐需索等情一經察知嚴懲不貸 
[法租界捕房紀事]  
　　積竊吳阿福前因迭次犯案奉讞員陳楚生大令訊懲飭發改過所收禁兹已期滿由管所委員送回捕房捕頭命押候解送公堂禀請大令核奪○小車夫張阿三爲客裝運鋪蓋行李迫交卸時失去衣服等物被客扭送捕房頭命押候解送公堂主禀請讞員陳楚生大令訊辦 
[美租界捕房紀事]  
　　元芳路某小客棧主張源泰投捕房訴稱前晚流氓阿品及順生等十餘人前來聚賭不遂其欲借端詐去洋銀數枚請爲緝究捕頭允之○前日傍晚時某號傭人某甲曳車載運貨物行至百老匯路撞毁西人某乙所坐馬車一百二十九號印捕見之將甲拘入捕房乙不欲追償捕頭乃將甲　出○本邑人察雲生在元芳路恊康南貨店爲夥前晚私開銀箱竊取洋銀若干店主查知扭交五百十六號　　 
 
 

Page 10

 
 
巡捕帶入捕房捕頭令押候解送公堂禀請　員黄耀宿司馬訊辦○前日漠碧禮路馬桂全所開烟館深夜尚未熄燈爲捕承所知令包探張才　　　　　　 
寶將馬拘入捕房押候解送公堂禀請訊前○前晚西人某丙雇坐王阿四之東洋車至百老匯路非但不給分文反敢逞兇毆撃適被二百二十八號巡捕所見一併拘入捕房捕頭令將王送至同仁醫院醫治丙稱願出養傷費若干捕頭遂命釋出○前晚江北小工　光財行經篷路忽患急痧倒地適爲某西人所見唤令四百九十四號巡捕雇車載送捕房捕頭令轉送同仁醫院醫治 
[萬國紅十字會經收捐欸清單]  
　　醫者本會昨承陜西金金學台朱大宗師來函　捐业代寡陜　平　一千二百三合來元一千二百六十兩駐日使署來函並匪到雲貴日本留學生同鄕會公捐日鰲洋一百五十七元合來洋一百六十九元七角三分文盛堂捐助洋一百元江西傷補府業仰駕太守捐助日本龍洋七十元沛國濟陽氏英洋二百元紫芹館主捐助英洋二百元天順祥陳澗翁交來雲南電局捐助英洋五百元南昌電局魏捐助英洋一百五十元登州電局劉捐助英洋三十一元二角同和菲焦樂翁交來蘇州陳瀭如兄代募隠名氏英洋二百元承志堂捐助規元二百兩承裕莊交來梅隠捐助英洋二十元全氏捐助英洋三十元隠名氏捐助英洋四元除分掣收照並函復外　抄乞登報伏希公鋻再者本會昨承平江朱麗山先生來函啓云鄙人以五十初度蒙諸親友惠賜隆儀理應設燕藉答盛情今不備綻席而以各處隆儀以及應侑席資合洋一百元進助中國紅十字會善舉惟願諸親友德腪綿長為親盟給收絛更請列登各報尤為域禣等困除掣付收照外合亟登報來揚伏乞○公盟上海萬國紅十字會仝人　啓 
[烟台萬國紅十字分會收到駐烟各國官商曁本埠各大善士捐欵清單]  
　　駐烟各國官商捐欵美國兵船洋一百七十八元五角白脱勒洋二十元　伯烈治洋二十五元思士洋二十五元梁先生洋二十元日報館洋十元黄鐵士洋五元友人洋五元盛記洋行洋十元哈唎洋行洋十元屠法利洋五元推勒洋行洋二十元思特羅老治洋二十五元席麥門洋行洋二十五元克士洋十五元亞西丁司克洋五元李先生洋二十元東海關洋二百元共洋六百二十三元烟台本埠商號捐欵潮州會館英洋三十元范德盛英洋二十元福泰棧　聚盛源盛號裕盛和英洋各十元潮人無名氏英洋六元順成洋四元共洋一百元[  上海萬國紅十字會仝人啓]  
 
 
 

Page 11

 
 
例意查律載斷罪無正條援引他律加减定擬又例載誣告人致死被誣之人委係平人擬絞監候各等語此案杜必芳因賀有喜與其弟妻吳氏同在一室該犯甫自外歸不知吳氏改嫁情由心疑姦拐盤間被斥不甘輙以姦拐孀婦將其扭送九谿巡檢衙門控請訊究致賀有喜畏累自刎身死查賀有喜娉娶杜吳氏旣先憑媒説合又經該氏夫兄杜必荗商令杜必忠曁該氏胞兄吳宗保均各從中主婚是明媒正娶並非姦拐賀有喜委係平人惟杜必芳因撞見賀有喜同吳氏在其母家憶及賀有喜家居石門縣屬之白羊湖與　弟杜必範遷居之桃子溪相隔不遠心疑吳氏夫故子幼被賀有喜姦佔赴巡檢衙門具控事出有因與平空誣告者不同例誣告有因致死平人作何治罪專條自應依例酌减間擬杜必芳應照誣告人因而致死被誣之人委係平人擬絞監候例酌减一等擬仗一名流三千里該犯事犯在光緖三十年正月十五日恩詔以前核其情罪不在部議不准援免之列應准援免後再有犯加一等治罪仍照律將該犯財產一半斷付被誣之賀有喜家屬具領以資養瞻　兵覃開奉派看守賀有喜致令自刎身死雖訊凌虐情事究屬疏於防範應請比照不應重律杖八十事犯亦在赦前所得杖罪應子援免仍革役無干省檡未到人証免提省累屍棺據飭領埋巡檢陳恪因杜必芳扭送賀有喜到署稱係拐犯將其交差看管准子解送印官審理尙無不合惟失於防範致釀人命所有應議職　係九谿巡檢陳恪相應開報等情具詳前來本任撫臣趙爾巽覆核無異適值交卸未及覆奏移交到臣除將全案供招咨部查核外理合恭摺具奏伏乞皇太后皇上聖鑒謹奏奉硃批刑部議奏欽此 
[盛京將軍增奏為遵旨查明東土默特旗蒙古貝勒被恭各欵據實覆陳摺十一日]  
　　奴才增祺跪奏爲遵旨查明東土默特旗蒙古貝勒被恭各欵據實覆陳恭摺仰祈聖鑒事竊奴才承准軍機大臣字寄光緖三十年三月十八日奉上諭有人奏恭東土默特旗蒙古貝勒色凌那木濟旺寶貪殘暏殺等語著增祺松壽按照所指各節確切查明具奏毋稍徇隠原片著抄給閲看將此各諭令知之欽此遵旨寄信前來遵卽分飭署義州知州瑞安候選知縣馬夢吉等按原恭各節前往嚴密訪查去後兹據禀稱如原參熱河自遭兵燹民困未蘇近又有東土默特旗蒙古貝勒色凌那木濟旺寶貪殘睹殺庚子年以團練爲名招納亡命如李五趙祥尤詳等皆著名馬賊該勒貝均檀自給以翎頂令其訛索富户劫奪商民則從中分肥一節查庚子年拳匪之亂該處盜賊蜂起該貝勒色凌那木濟旺寶於光緖二十八年二月請立團練經前熱河都統覆奏有案凡拿獲盜賊送交朝陽縣詰辦未聞有妄殺無辜情事李五即李墨林因乘亂迭次捐搶於二十九年正月初九日經該處壕外南牌練長王樹槐將李五拿獲送交朝陽縣訊明正法趙祥因强搶莊廷柱家報經該管縣飭團兜拿於二十八年十月十三日經該處壕外北牌練長孫尙清緝拿該犯拒捕當塲格斃報縣立案訪詢李五趙祥未充過團練朝陽縣有卷可查尤詳一名東昇又名洛玉文名相德先充鄉約並非賊匪二十八年該貝勒請辦團練卽派尤祥卽尤東异爲右管管帶給以翎頂事或有之迨二十九年十月間尤東异因隨蒙員攻剿股匪六十三案内出力曾經該旗呈請熱河都統覆准給獎現已辭差又原叅該貝勒所屬蒙員色丹敖力布及德勒格爾皆同惡相濟凡見小康之家即向勒索銀錢名曰賀儀不與則誣以通賊帶囘覊禁陵虐百端往往致斃如蓋漢布　　　　　　 
勒格村人葉喜被扭至瑞應寺殺死其尤著者一節查上年該貝勒渥蒙天恩賞戴三眼花翎賜用黄韁所屬慶賀蒙民多有賀儀謂其同惡勒索不與則誣以通賊覊禁陵虐之處訪查未得確據至村人葉喜之死因該旗梅楞色丹敖力布之壻葉經爲葉喜之弟屢被築喜欺侮爰經色丹敖力布於二十七年三月間將葉喜扭至瑞應寺前之喇嘛房子用槍擊斃有瑞應寺之札薩喇嘛處印卷可查非由勒索賀儀不遂殺死也德勒格爾係上年充補該旗副恊理訪詢其爲人尙無甚劣跡又原叅該貝勒在奉天義州清河門地方私設税局違例苛徴商人苦之一節查清河門内向有户部及奉天斗秤各局其門外設有税局一處名曰三座塔分局係二十九年二月有生員郭清泉者禀請熱河都統包辦經朝　縣移會該貝勒轉飭旗屬一體遵照嗣因郭清泉辦理不善屡次被控於是年八月改歸官辦仍按三座塔税務章程每年撥給該旗三成旗賞現係熱河都統派員經徴該貝勒並無設税苛徴情弊又原叅朝陽佑順寺喇嘛潘成卽秋來納賄該貝勒得充該寺住持益倚勢横行庚子年勾結馬賊焚掠縣街及松樹嘴教堂並謀殺喇嘛六喜並八旬姑母均該貝勒包庛竟得無事近益廣招馬賊收買洋槍心殊叵測若不早加懲儆必爲地方巨害各節查潘成卽秋來前因朝陽教匪肇亂焚掠縣街曾赴錦州請兵靖亂由此知名又以該寺房宇坍塌經秋來幫同住持巴彥阿木爾募化重修並自行捐資使衆僧糊口衆僧感服得以幫理廟務光緖十七年五月本廟住持巴彥阿木爾物故衆僧公與秋來彼時適有本旗卓索圖盟長之協理堂官因公寓寺准令接充原叅納賄得充住持或卽指此而言至庚子年縣街被焚乃朝陽降隊内苑五戴五等率匪焚掠其松樹嘴教堂並未焚燒惟附近之滑子溝教堂係被匪徒鄧來峯餘黨燒燬正犯早經拿獲正法又查光緖十八年間秋來以　喜勾串色卜各扎布等抛磚謀害偷竊物件等情控經朝陽縣究辦嗣於十九年正月六喜又與哈吉都馮在税務司另案涉訟看押保外旋在蒙古各瓦占家病故是年九月有六喜之徒阿木爾倉以秋來把持廟務欺凌衆僧勾串縣役私押六喜在店殞命又以六喜之族家　母孀婦老姑娘聞六喜屈死是年於四月來熱河呈控五月十六日氣鬱身死等詞控經都統衙門札飭朝陽縣會同司員訊明將阿木爾倉秋來一併解交該貝勒旗分别管束查辦一面詳准銷案朝陽縣均有案據至廣招馬賊收買洋槍一節前於二十七年五月間有該寺僧格瓦販買洋槍經統領楊玉書拿送朝陽縣究辦非秋來所為惟聞秋來現與僧人佟祥彼此緾訟已閲數年尙未了結朝陽縣卷宗備載其詳各等情先後禀覆前來奴才伏查東土默特旗向隷熱河都統所轄朝陽縣卽在該旗境内南與奉天錦州府毗連庚子拳匪肇亂以來土匪乘機肆擾擄掠焚殺到處戒嚴該貝勒色凌那木濟旺寶請辦團練自係爲保衛地方　見李五趙祥查係賊匪未充團練業經正法而派充管帶團練之鄉約尤東异卽尤祥查明並非賊匪雖經給以翎頂或因一時權宜暫資管帶旋經隨案請奬其情似尙可原奉天清河門外税務查係熱河都統衙門派員經徴非該貝勒所設詳核查報各情該貝勒尙無貪殘嗜殺情事該旂副協埋德勒格爾亦無劣跡惟該旗梅楞色丹敖力布擅將其壻兄葉喜槍斃尙應查究朝陽佑順寺喇嘛潘成　 
 
 

Page 12

 
 
卽秋來雖查無勾賊焚掠縣街教堂及謀殺喇嘛六喜廣招馬賊收買洋槍確據惟現與僧人佟祥纏訟數年案在朝陽縣未結應請飭下熱河都統就近委員將梅楞色丹敖立布喇嘛潘成卽秋來等各案覆查確實分别辦結以重民命而清積牘所有遵旨查明東土默特旗蒙古貝勒被恭各緣由謹據實覆陳伏乞皇太后皇上聖鑒謹奏奉硃批著照所請該衙門知遵欽此 
[山東巡撫周　奏為山東黄河伏汛盛漲下游北岸利津縣境薄莊隄岸漫溢情形摺十二日]  
　　頭品頭戴兵部尙書銜山東巡撫臣周馥跪奏爲山東黄河伏汛盛漲下游北岸利津縣境薄莊隄岸漫溢情形恭摺馳陳仰祈聖鑒事竊查東省黄河曲隄坐灣下游尤稱難治本年伏汛奇旺疉臄甘肅電　蘭州府河水陡漲二丈五尺宵夏府水陡漲過十字均為歴年所未有萬錦灘沁河亦疉次報長東省自五月下旬雨多晴少河水逐日增漲下游鑒窩中家梨行等十餘處蟄掃刷隄紛紛報险當半在工管營委竭力槍護乃六月以來利津縣南岸五十六月廢埝衝毁塯勢自盬窩下移薄莊挑隄陡蟄隄亦隨坍正在　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
搶護向南岸忽生灘嘴溜注北岸益重至二十九日酉刻西南風大起全河大溜泃湧太猛套隄亦復漫溢據下游總辦道員朱式泉等禀報前來臣派員往勘漫口處所距工尾僅二里口門刷寛一百餘丈走溜六成水分兩股一趨東北入鐡門關黄河故道歸海一稍偏北　絳河歸海被淹二十餘村並盬灘二十一副聞未損傷人口臣查薄莊地居工尾隄形横曲本擬遷民展隄放寛河面因工大費鉅未及舉辦鐡門關俗名古正河卽光緒十五年以前黄河故道前撫臣李秉衡前大學士臣李鴻章皆欲恢復此道而未果行惟現在漫水又分洩於鐵門關北之絳河自古正河不能兩行分洩不妨歧出將來如何相勢疏築以暢尾閭而裨全局俟水勢稍定臣當親往督同工員詳細勘籌妥議具奏所有被水地方已飭道員朱式泉利津縣吳士釗赶緊撫恤並飭振撫局派員夜星往放急振免致小民流離失所將來仍須覓地遷徙以奠民生永除水患至薄莊漫口雖因隄曲浪湧人力難施究屬疏於防範相應請旨將防汛委員候補知縣張瑄試用從九品王篤明管帶津北營遊撃王得坪哨官守備趙興禮一併革職留工効力署利津縣知縣吳士釗革職留任總辦下游河工道員朱式泉提調試用知府高令喆一併交部議處臣督率無方咎有應得請交部議處現在秋汛水勢有長無消河南沁河又於七月初四日報長四尺各叚搶險電報絡繹不絶臣一面嚴飭各工堨力搶護一面飭司局挪撥欵項濟用力保完善免致再有疏虞所有下游利津縣境北岸薄莊漫溢緣由理合恭摺由驛馳奏伏乞皇太后皇上聖鑒　 
訓示謹奏奉硃批另有旨欽此 
[署雲貴總督丁等奏為查明官軍撲滅河口等處點匪在事出力員弁擇尤保將摺十三日]  
　　丁振鐸林紹年跪奏為查明官軍撲滅河口等處點匪在事出力員弁擇尤保將恭摺仰祈聖鑒事竊臣等前因河口蠻耗等處會匪滋事飭派兵團勦辦檎渠釋脅當經專摺奏明並請將其餘在事出力各員弁擇尤彚獎光緒二十九年七月十二日奉硃批著照所請該部知道欽此欽遵恭錄轉行照辦去後兹據委辦開臨管務處雲南補用知府賀宗章詳細查明開單請將復批南雲南善後局營務處局道劉春霖等一再嚴核詳請奏獎前來臣等覆查三點會匪起於兩粤侵及越南匪首曾秀蘭由越潛來河口蠻耗一帶與匪首嚴效平鍾五少關輔臣等結成死黨又得粤營不肖弁兵暗為護符其勢益張燒殺槍擄毫無顧忌沿河往來船隻時被劫殺蠻河猛喇等寨漢夷紳庶爲其誘脅莫不入會圖保身家嚴有燎原之勢河口且為商販及法員路工人等由滇越出人所必經對河卽越地保勝理捎涉遲延勢必蔓延愈廣未易撲滅更恐别生枝節幸派出各營星馳剿辦乘勢截撃遂將　首拿獲懲辦匪股十餘悉數殲除脅從解散商旅暢行如常居民亦皆復業在事文武員弁馳逐於暑癘盛行之際烟瘴最惡之區均屬異常出力不無微勞足錄詳加察核尙無冐濫謹繕具清單恭呈御覽合無仰懇天恩俯准獎叙以昭激勸出自逾格鴻慈除履歴咨部查照並武職千總以下各職名送部核辦外所有查明官軍樸滅蠻河點匪出力員弁擇尤請獎緣由謹合詞恭摺具陳伏乞皇太后皇上聖鑒訓示謹奏奉硃批該部議奏單二件併發欽此謹將官軍剿辦蠻河三點會匪案内在事出力武職員弁擬請獎勵各職名繕具清單恭呈御覽計開副將銜補用叅將楊宗墀請免補叅將以副將儘先補用並請賞加總兵銜補用遊撃速國相請免補遊撃以叅將儘先補用並請賞加副將銜都司銜儘先補用守備岺得貴黄新春蕭振聲均請免補守備以都司儘先補用並請賞加遊撃銜賞换花翎儘先補用守備戴致明請免補守備以都司儘先補用並請賞加遊撃銜儘先補用千總董自新羅群書刁衛國藍翎守備銜儘先補用千總吳萬才均請免補千總以守備儘先補用並賞戴花翎已革千總李美請開復原官儘先補用把總劉沛連吳鎮祥黄建壁李正雲龔得勝均請免補千總以守備儘先　　　　　　 
補用並請賞戴花翎千總職銜傳興泰補用把總周雲昌陳耀蘭何品章鄧光玉李吉履羅定邦王長青孫廣文均請免補把總以筀千總儘先拔補並賞加守備銜儘先補用名委劉遠林賀天一柯運芝劉恩六軍功黎國英黄體金關建祥曾紹棠曾忠體唐金聲梁恒富均請免補外委把總以千總拔補並賞加守備銜六品軍功姜臣周李鎭邦馮家貴周源楊運泰梁鳳祺高永勛八品軍功楊正才何上林均請免補外委把總以千總儘先拔補並賞戴藍翎八品軍功楊興楊順均請以把總儘先拔補並賞戴藍翎奉硃批覽欽此謹將官軍剿辦蠻河三點會匪案内在事出力文職各員擬請獎勵各職名繕具清單恭呈御覽計開藍翎安寗州知州羅守誠請賞换花翎直隷州補用知縣莊楷請賞加運同銜同知銜大挑知縣譚沛霖請仍留雲南歸本班前先補用試用直隷州州判朱廷銓請免補本班以知州仍留原省補用四品銜廣西直隷州知州黄膺請以知府在任歸候補班補用候選教諭徐敬官請以本班前先選用六品銜前先補用巡檢柯樹勳請免補巡檢府經以知縣仍留原省儘先補用並請賞加同知銜雲南前先補用同知黄河源請免補本班以知府仍留原省補用廣西案内請開復原官已革候補府經　廖建森請俟補缺後以知縣在任儘先補用並請賞加五品銜分缺間補用州吏目林樹藩請免補本班以州判仍留原省歸 
 
