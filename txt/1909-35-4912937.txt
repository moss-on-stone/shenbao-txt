# 1909 - 35 - 4912937

 

Page 1

 
 
   
 
 

Page 2

 
 
宮門抄 
　　正月二十日召見軍機梁敦彥聨芳鄒嘉來論說 
[論蘇垣路政之不修（東）（吳）（續）]  
　　一菜塲宜多設也我國向無菜塲之制。魚腥蔬菜之屬非肩荷求售。即挨市設攤。以故市集之中。街巷之口。橋欄之旁。莫不星羅棋布。求益爭多。喧嚷擁擠。舉步如墮荆棘。尙且魚餒肉敗。腥穢觸人。遺蔬在地。不加掃除欲求街道之整潔。烏可得也。蘇州當道。昔年曾建菜塲四五處。顧居民以安於習慣而不欲遠行。小販以恐悞主顧而不肯遷徙遷延迄今。卒未實行。刻聞當道擬用誘掖之法。願遷入者略加獎勵。以爲之勸然人情是否樂從。尙在不可知之數。竊謂公益之事。宜顧大局而捐小惠。便民之政。宜先一路而後一家。如其勸之不至則稍臨之以威。初辦之時。旣不收其捐欵。又可得所廕庇。當不至過於抗違也。惟蘇城地大。必宜多設。方得相容。更宜申禁窳敗之物。不許入市。收市之時。各加糞除。則居者行者。胥蒙其福矣。 
　　一淸潔章程宜嚴訂也蘇州行道有三苦。一巷口之灰泥。一沿途之尿溺。一糞夫之穢氣也。内街僻巷。類多貧苦之戶。家無僕役。又無園舍。灶灰壁泥隨手棄擲一巷之口往往高積尺許除鄉農竊取之外無人加以掃除。而行人過之。以爲曠棄之地。則就之便旋焉。夏日發酵。冬日凝氷。熙來攘往。罔不苦之。擔糞之夫。自朝至暮。行於市間。又無一定時刻之限制。桶不加蓋。穢氣薰蒸。雖在都會之市。無以異於鄉村之間焉。今宜仿行上海淸潔章程。一切不潔之物。沿道之戶。則限時棄於路側。巷内之戶。則限時棄於公置之器具内。由公中雇人收棄之。糞夫亦由公中發給桶盖。淸晨 
 
 
 

Page 3

 
 
限至某時爲。止逾限及不加蓋者有。罰此等雖似細微之事。然坦坦王道行旅。皆出其途。世世子孫舉足即蒙其福。蓋亦路政上之不可稍緩者已。一屋内衛生宜講究也蘇人向有不潔之病。中等以下之人家。庖廚與厠舍相連。爐灶共溺器並置。殘垣破壁。皆爲鼠巢。壞棟敗窗。幾成蠧窟。而且陳腐之器。不肯舍棄。或堆積庭隅或亂庋門側。日煮雨淋。積久生霉。汚濁之氣。中人欲噦。其有地形抵窪如護龍街等處。春夏兩季。遍地潮濕。如被蒸氣。礎不雨而亦潤。階不掃而生苔。居民習焉安之。不以爲怪。建造之時。曾不知將地基稍行培高。或覆以地板。是故六七月間。暑盛疫生。其勢沛然莫禦。而觸染者以下等社會爲多。亦可憫也今宜曉之以利害。行之以賞罰。或命其於夏初粉壁一次。或於暑盛之時。擇人多而屋擠者。分别灑撥避疫藥水。而平時則由紳董演說衛生之益。不潔之害以勸之。此事雖近瑣碎煩擾。然擾民之事小。便民之事大。擾民者一時。便民者無盡。是在任事者之勞怨不辭。也 
　　一消防之法宜整頓也蘇城火患。不如上海之多。顧每遇不測。往往不可嚮邇。何則。街道旣狹。衡宇相望。其勢易於蔓延。而階前盈尺之地。觀者逃者。紛集一處。援救之人。無可容其展布。則雖欲迅速撲滅而不得也。不寗惟是。城河兩旁。皆有房屋。市集距水較遠。皮帶不能通過。取水倍覺困難。且水龍夫役。多係徵募而來。一水龍共夫役數十人。營私與急公參半。人挾一斗。廣不盈尺。汲滿其半。能得幾何。而火警之時。觀者塞途。行走又極艱困。數水龍聚於一處。甚至因汲水之故。舍救火而事鬥毆。水道之不便。亦可慮之事也。夫消防之法。臨時施救。與先事設備。二者均屬必要。今爲先事設備計。能興辦自來水。設置太平龍頭最佳。否則分劃地段。距離若干丈。鑿官井兩三口。置太平缸若干只。以皮帶之長短能通過爲率。餘若禁搭蓬廠。禁放蓊砲多闢横巷。改濶官道。亦宜次第籌畫者也。至爲臨時施救計。則宜責成警兵。一見火警立吹警笛。警局即派巡長。於兩面各距半里之遙。率兵守住不許一人出入。俾救援者可以盡其力。刦物者無所施其技。而警鐘之設。又較鳴鑼奔走爲便。所宜預備者也。惟集合救火團。非此時人民程度所及姑緩俟之。（未完） 
專電 
[電一（北京）]  
　　廷寄各省督撫吏治關係最大到省人員應照章嚴加考試不准稍徇情面法政學堂課程尤應加意分别長短期以成材爲主母以調濟爲心 
[電二（北京）]  
　　今日（二十日）召見樞臣攝政王又以人才缺乏詢及趙啓霖等多人 
[電三（北京）]  
　　攝政王而諭梁敦彥外交固貴和平尤貴勿辱國體 
[電四（北京）]  
　　憲政館派辦理諮議局員將入奏按電文簡略知何項人員 
[電五（北京）]  
　　黑龍江請每歲撥濟銀六十萬兩度支部擬准如所請 
緊要新聞 
[萬國禁煙大會紀事七]  
　　萬國禁烟大會各專員於昨日上午十點牛鐘復在匯虽旅館開第五次會議即由英國專員白倫叶脫君呈遞報告詳述鴉片嗎啡問題關於印度緬甸情形呈　甫畢時已十二點四十五分鐘乃即停議午後兩點十五分鐘復行續議由法國專員巨籟達君呈遞報告陳明法國鴉片需銷情形及吃烟之源流並將上海法租界管理鴉片銷賣辦法約略宣述繼由勃納里厄君宣布越南鴉片情形報告之節錄後由葡萄牙專員博帝業呈遞澳門鴉片情形之報告並允俟接到葡萄牙及各屬地之要件後當再續遞報告奥大利亞意大利及波斯三國報告均將編畢星期五日皆可呈會俄羅斯之報告隨後亦將呈遞旋於三點三十分鐘散會展期於星期五日（二十二日）上午續議 
[京師近事]  
　　明日（二十二日）午時爲大行太皇太后恭上尊諡之期先經禮部查攷典禮奏定前期三日齋戒皇上御靑長袍褂冠綴纓緯王公百官均靑長袍褂帽綴纓緯穿孝百日之王大臣等於齋戒三日内召對及管領引見均服靑長袍褂帽綴纓詣大行太皇太后几筵前應服縞素者仍服縞素是日皇上御太和門行恭閱册寳禮畢還宮易縞素届吉時詣几筵前恭進册寳上香奠帛讀祝行三獻禮王公大臣及四品以上官 
 
 

Page 4

 
 
均隨行禮禮成翌日頒詔天下前期一日告祭天地太廟後殿社稷壇先師孔子廟承祭及執事各官均朝服告祭奉先殿承祭及執事各官均補褂告祭觀德殿几筵前承祭及執事各官均各照應穿服色捧册寳大臣執事官及隨同行禮之王公大臣官員等於皇上閱册寳時均靑長袍褂帽綴纓至殯宮行禮時均靑長袍褂帽摘纓恭上尊諡禮成後凡章奏文移俱恭書廟號尊諡 
　　張相國曾於年前擬定改建内閣方略面請攝政王鈞裁甚蒙嘉許聞張相國預定改建之法係以軍機處與内閣衙門彼此混合自軍機大臣至章京以下各差俱以大學士以下閣學侍讀中書等員選派 
　　鄭州實業學堂係二年前鄭京卿淸濂等所創辦去年春季該堂監督鄭司馬叔恭等以經費維艱禀請郵部撥助將全堂學生改學鐵路郵部堂官以路界需才孔急准每月津貼銀三百兩去臘届年考之期特派部員李大受曾鯤化赴該學堂監督考試李君試法文數學幾何曾君經義歷史地理體操聞成績頗優已將試卷吴堂核定并擬大加擴充聞本年春季再行添招斯班六年畢業普通二年專門四年 
　　初五日晨石頭胡同春陞茶室翠喜屋内有住客鄭姓忽服自帶白没藥昏睡不醒報由警察往驗一面請醫士補救追查其來歷始知爲日本人改裝華服戴假辮遂飛延東洋醫士加籐淸繼詣醫據加籐認明確係日人大塚乃一無賴之徒曾經該日本使署警察放逐者遂自行電告該使署派警官大喜多會同中國檢察官驗明委係自服嗎啡身死取有加籐證書由大喜多領屍自殮 
　　外務部日前接温宗堯來電請部代奏聞係關於藏境圜法財政之事聞該部已將該電咨會議政務處度支理藩等部查照 
　　會議政務處前議奏改邊疆行省旋以各境情形不一議從暫緩後又擬在西寗靑海綏遠城察哈爾阿爾泰山等蒙邊處所酌增官缺刻聞諸駐防辦事大臣先後電覆邊疆人民稀少設官無以施治徒糜帑項應由殖民入手等語故議政王大臣現又擬從緩辦矣 
　　北洋大臣前商農工商部擬在天津北京籌辦勸業大會以提倡商務勸辦農業爲宗旨聞此議樞廷諸臣亦均贊成將籌欵開　矣 
　　駐京義國公使日前帶同隨員及兵官二人兵士五十名乘火車到京聞昨已赴外部拜謁各堂 
　　桂撫改駐南寗一事迭經政府磋議茲聞政府以西省邉防關係至重非改駐未易兼顧擬仿直督駐天津辦法所有司道槪不更動並修一鐵路藉以往來兩地傳遞要公刻已電飭細察情形以憑酌核 
[戲園主開鎗拒捕駭聞厦門]  
　　代理招商分局瑞記洋行東某同安人也幼無賴佔黃姓財產十八萬改入日斯巴籍易名瑪　保（惟聞官塲已電查領事據云並未入籍）頗强橫前年在本埠開設天仙戲園去臘在國喪期内仍舊開演厦道諭令停止該商不聽遂於正月十二夜飭陳巡官帶巡士往該園指拿女伶該園主竟敢恃勢用强關閉園門將二巡士拘去吊打不肯釋放各巡士打門去奪該園主復敢開鎗拒捕陳巡官幾遭不測現劉道憲已電禀松督外部請示嚴辦 
[商會總理收捐之衝突厦門]  
　　厦門商會總理林爾嘉去臘因催收捐欵拘和春行夥計以致激商界公憤於正月初二日商界電禀商部請换總理繼又續開會議二次請林總理談話林辭不到商界乃復發布傳單於各外埠同鄉以數其罪林總理亦刋發傳單辯白收捐爲歸還墊賠鉅欵實出於不得己嗣又於十二日復在商會開會談判此事到者甚多林對衆宣言云前次因收捐事爲難和春運記二家誠爲鄙人之過然該二家竟聨名蓋印電部似亦太甚且聞蓋印時各店家多有不知作何用者鄙人充總理三任迭次告退不獲交卸如有過失無妨直告以匡不逮何必電部傳單云云各商不與辯詰旋卽散會刻聞各邦商人擬出爲和息 
[皖省匪黨獲供彚聞]  
　　皖北道禀報王佐供詞砲營右隊三排排長王佐現經皖北道飭派馬隊哨官饒能斌在靈壁縣馮家集地方拿獲訊據供稱與熊逆並非同黨且事前因接家信令其回籍完姻業於廿五日在陳管帶處請假三星期廿六日淸晨出營是晚見營内火起始聞有熊成基謀叛之說排長與熊成基素有嫌隙恐其被獲誣攀故卽連夜逃回後聞由省營回籍之弁兵均須拿辦是以冀逃他處躱避行至靈壁即被拿獲但熊成基向與陳元鑑等往來甚密是否同黨亦未知悉等語當經毓觀察核其供詞恐係恃無質證狡供避就爰發鳳陽縣暫行監　一面禀報皖撫請俟緝拿陳元鑑再行質訊惟陳元鑑前已由巢縣拿獲業經解省研訊朱中丞因即批飭臬司提陳審問 
　　巨盜拒斃緝役駭聞廬江縣著名巨匪張三毛漏網有年屢拿未獲現復乘間濳回糾黨肆刦並將該縣緝役崔斌拒殺身死現經譚令祖綸禀報皖撫朱中丞卽行批司通飭各屬并戒檄該縣赶緊嚴拿一面將譚 
 
 

Page 5

 
 
令先記大過兩次勒限半月内務獲究報届限不獲定即撤參 
[粤路建設貨捐局辦法廣東]  
　　粤督照會粤路公司云爲照會事光緒三十四年十二月二十日據廣東厘務總局詳稱竊照粤漢幹路前於光緒三十年間築成由省至佛山及由省至三水兩處枝路當查佛山三水爲商業大埠商民利其載運便捷不日可以暢行省河補抽及河口兩廠釐金收數必將减色由局詳准援照湖北火車貨捐章程扼要設局專辦火車貨捐以杜繞越隨於省城附近之石圍塘地方設立火車貨捐專局派員辦理并於三水西南設立分局由專局酌派辦事一員經理分别詳明飭遵並經將粤漢鐵路幹路由黃沙起經花縣淸遠英德曲江乳源樂昌達湖南宜章縣界則北江之蘆包韶州等廠必致分釐無收等情於詳内聲明呈請憲鑒在案茲據蘆包釐廠總辦委員補用知府許守榮章禀竊查粤漢鐵路上達北江田黃沙站起經西村小坪大朗江村高塘新街三華店大逕橋軍田銀盞拗迎嘴源潭共一十三站合計一百二十八里所有附載之貨多係衣服布疋藥材蘇酒鹹魚花欖子海味霉菜生猪雜烟茶油等項而起卸各貨之廣站每在黃沙新街源潭等處商人利其快捷亦無捐費是以多用小件包裹或筐簍裝載購票轉運藉以繞越非設廠於要站按章抽收將來車往琵江口以上則北江貨物恐將由路附運所有貨船釐金必見短細當此開車伊始似宜先事籌防庶免偷漏諸弊查卑廠之石角分卞原爲巡緝繞越而設所收釐金多屬零星雜貨卑府接辦後督飭員司認眞整頓每年約征三千金之譜現查繞附車運之貨以遞月應納釐金約計不止如石角卡所收之數且車站與石角相距甚遠萬難兼顧可否札飭石圍塘貨捐委員查明實在數目就近設法征收以杜走漏而期起色等由到局據此當飭局員　許守面詢情形并傳貨捐委員傳倅博修妥商辦法隨復接許守函稱石角分卡所收釐捐均係由淸遠各水客販帶零星貨物完納每旬收數多則百餘兩少亦數十兩現查水客多半由火車逕到淸遠以致分卡收數驟减等語似此非速設法將火車貨捐推廣辦理不足以杜繞漏本司等伏查黃沙地方與石圍塘僅隔一河現在粤漢幹路已將自黃沙至淸遠縣屬之源潭一叚築成共一百二十八里有奇業已開車凡由淸遠來往經過蘆包石角之上下水貨物現多繞由陸路附車運戴上水貨則由黃沙附載至迎咀源潭等站卸落轉運各處居多下水貨則由源澤附載至西村黃沙等處卸落爲多西村距黃沙六里餘黃沙即在石圍塘對河今若於黃沙另行設局派員專辦不免多所糜費查石圍塘火車貨捐自開辦至今每月收數均甚寥寥所入尙不敷出總辦委員似不必專駐於此且石圍塘火車係屬枝路黃沙則爲幹路發源之處尤應在該處設立專局以植根本本司等再四籌維擬請即將石圍塘貨捐專局移設黃沙地方并於西村源潭兩處各設分局一所石圍塘原設專局之處亦即改爲分局連同原有之西南分局共爲四區均歸黃沙專局統轄分派司巡查騐巡緝另行換刋粤漢鐵路黃沙貨捐專局關防頒發啓用其西南分局本有辦事官一員擬於源潭昐局亦由總局加委辦事官一員以資贊助將來該處鐵路漸次展拓續築則源潭分局亦隨鐵路遷地設立所有抽收一切貨捐即責成現辦委員傳博　仍照石圍塘原辦章程妥爲辦理伏乞府賜咨明督辦粤漢鐵路大臣并轉飭粤漢鐵路工程局於黃沙西村源潭等處車站撥地設局以便派員會同查勘擇定地叚從速建設等情到本部堂爲此照會貴總理煩爲飭粤漢鐵路工程局遵照施行 
東三省近呈 
[竪立國境界碑]  
　　東三省日俄兩軍退凈後地方主權統歸中國自主茲徐欽帥以三省地方荒遠兩國交界務須劃淸現已商由吉江兩撫遴派熟悉邊地之員馳赴俄韓壤境各要隘會同俄韓委員竪立界碑以免越境而起交涉 
[議定兩路借欵詳章]  
　　中日吉長新奉借欵詳章近又由兩國委員在南滿鐵路公司會議大致已妥兩委員均擬於日内起程　任聞該詳章俟兩國政府批准後約陽歷三月間即可簽押云 
[奏覆錦州墾務]  
　　翰林院侍講榮光奏錦州墾務有减丈變則及包庇佃戶各情弊一摺茲經徐欽帥奏覆以官莊零星小叚土色不一其上中下各等則向由委員隨時指定稍不詳查即易混淆變則之說或由此起至減丈十餘萬畝則任事者胆大當不至此至委員受賄包庇佃戶當丈　　莊時莊頭均紛紛出具無力承領甘結其許春聲自領與親佃分領若干畆該佃戶均係苦力亦何有賄之可行請免植議 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[庫倫近信]  
　　外蒙古車圖兩盟所屬中俄交界共有卡倫四十八處每届五年庫倫辦事大臣應巡閱一次上年又舉巡閱之期辦事大臣延祉曾擬於去年十一月親往各卡倫查閱因遇國喪遵禮成服百日未便遠離任所當即札派印務處蒙古辦事章京車林多爾濟代該大臣前往各卡倫巡閱今春該大臣仍擬親往查勘 
　　庫倫大淸銀行經理王秉鈞去冬逝世現該行總辦谷輔堂特派專人將該經理靈柩送回山西原籍並額外贈銀千兩以酬創辦之勞 
　　庫倫地面火警最多自辦事大臣購辦救火機器穿鑿井泉後華人舖戶及蒙人寓所仍有失愼情事去年十二月十七日辰刻活佛廟堂之西北喇嘛庽所不戒於火經該大臣率同蒙古巡警宣化營兵扛擡救火機器前往撲救因無水車載運井水特飭各備水車一輛奈庫商冬日皆化食冰塊雖有水車亦早經收藏及將水車取出而該喇嘛庽所業己焚燬殆盡矣 
西報譯要 
[唐紹怡注意財政]  
　　字林報載十九日倫敦電云中國專使唐紹怡於星期日在唐林街與英國大藏大臣喬治互談甚久 
[津浦鐵路分叚管理之風說]  
　　文匯報載十九日北京電云津浦鐵路南叚事務聞將收呂海寰管理北叚事務則將由孫寳琦管理 
分類新聞 
政界 
[浙撫奏准實行禁烟杭州]  
　　浙撫增中丞札藩臬兩司文云照得本部院電請軍機處代奏浙省禁烟請以宣統元年爲禁絕之期茲於光緒三十四年十二月二十五日欽奉電旨增電奏籌辦全省禁烟年分著照所請該衙門知道欽此當經抄錄原電（原電已錄前報）分咨禁烟大臣度支民政部欽遵又因上海開辦萬國禁烟會札委王道豐鎬前往隨同參觀曁咨明南洋大臣查照外合將原電抄錄札司即便欽遵辦理 
[鎭道重申烟令鎭江]  
　　常鎭道劉襄孫觀察深恐各府廳州縣禁種鶯粟奉行不力昨特嚴札各屬認眞履勘勿得違玩 
[組織自治研究會鎭江]  
　　鎭屬金壇縣王紳等現邀集同志組織一地方自治研究會並擬選舉職員籌議一切 
[台紳請查苛捐病商杭州]  
　　台州府寗海縣生員王榮夔等禀浙撫文云竊寗海本瘠苦之區名爲濱海而南之海游離城六十里北之薛嶴離城四十里東最近離城十五里之白㠐而阻以大山又爲海港以故商人運販貨物陸路多而水路少勢使然也其間有從水路柴船便帶者亦非繞越偷漏之可言試爲憲台直陳之大凡南北二貨由落地起捐至鎭海關進口完稅並鎭海捐局納釐而後至寗波大關照票並捐局查驗如此可以發貨於行號銷售此明証也至若寗海至寗波配貨由柴船便載仍從大關出口給單爲據復經鎭海關照票蓋戳並鎭海捐局查驗完厘有戳爲証如此方可出口而至寗海之白㠐關照票雇竹簰由溪入城此水路之自南門進也若附輪船而從北門來者亦必如此起騐由寗波由鎭海獨路扼要而至薛嶴是此貨不特二起二騐尙何從而繞越何所謂偷漏也今復於南門添設補捐所假名稽查實行勒索非重捐而何奈慾壑難塡人心奸險復假移卡爲必售之計明知萬里君門未能目覩商民易侮未敢訴聞故薛嶴四十里而曰十里其明証也至若陸路由奉化過西墊納釐于鳬溪照票此必由之路且無泛海之險誰不經行而曰幾同虚設試問移而爲一卡乎抑分而爲二卡乎如以爲移則虚設何如不設如以爲分則律有定章如以爲所則前省局憲批示謂只宜稽而不宜徵豈容顯背竟不思當今振興商業思欲裁釐增稅開通商路而正困難商人至欲請兵捍衛是獨何心夔等生長是邑目覩生悲爲此禀叩藩憲外環叩憲台大人恩准迅查立行裁撤茲奉撫憲批云據禀在南門外添設補捐所藉稽查勒索各情是否屬實仰布政司移會釐餉局查明詳復察奪 
[承修閘工委員之恐慌武昌]  
　　卾省望山門外武泰閘堤工修理三年用欵數十萬金於去冬始行竣工承修委員伍卓初曾出具保固五年内不致衝壞甘結現春水初泛古王惠橋附近堤身即已下塌尺許兼管閘工鮎魚巡檢錢二尹立即報告該委員星夜雇工前往修理 
交涉 
[房產抵押外債之轇轕天津]  
　　京師商人艾文慶曾借天津禮和洋行銀數萬兩用崇文門外花兒市舖房抵押迄今不還該行禀由德領事照會津海關道轉行京師地方審判廳將該房判歸禮和洋行收管審判廳已查照辦理將該房暫交禮和洋行接收 
[通飭控案不准擅列敎民字樣江西]  
　　南豐縣民曾年慶控曾料俚搶穀兇毆一案經該縣提案訊明分别斷結禀詳贛撫在案茲奉馮中丞批云兩造輙列敎民字樣均屬不合以後遇有此等案件應照平常詞訟判斷當堂申斥不准擅列敎民字樣併卽飭遵仍由洋務局通飭各府州縣一體遵照辦理 
軍界 
[拿獲嵊縣約期起事匪徒浙江]  
　　嵊縣於去歲除夕疊起謠傳謂有匪徒起事該地人民異常警恐新正以來日夜若嚴現悉鄭副哨已拿獲着名匪首兩名一爲北鄉仙嚴村趙光朝一爲西鄉上路西村張杏明 
 
 

Page 11

 
 
當由張統領與陳大令訊究趙光朝直認不諱供稱係奉王金發之命定是夜各帶軍械至大洋路亭會齊到者約有一百餘名且有白色大旗上寫斗大王字下書革命大統領字樣至崇仁搶刦富戶以爲起事之用旋因風聲敗露各處防守甚嚴且西路各匪本定起火爲號後約會不至是以散去今旣被拿獲但求速死云云張統帶意欲將趙就地正法陳令擬先禀上台再行定罪 
[鄂軍購到丹國新砲湖北]  
　　鄂省現在購得新式快砲（譯名約葛）係丹國所出前身帶有鐵腿可伸可屈砲身極輕人人可以背負口徑七米粒五速率一分鐘時可放廿八苗準可打一千八百米達鄂省前有之砲莫能與之並駕是砲洵爲陸軍最利之戰具也 
[派弁查拿熊成基鎭江]  
　　安徽叛首熊成基潜逃江北小海鎭迭經飭拿迄未弋獲刻聞江督又密派武弁帶領得力兵士不動聲色潜赴興化東台一帶探訪蹤跡嚴密查拿 
[張統制移駐標兵之計畫武昌]  
　　鄂省陸軍張統制因所屬步隊三十一標及三十二標一駐城内一駐城外步隊四十一標及四十二標一駐漢口一駐城外而十六協司令部混成協司令部均在城内設遇變故頗難策調爰具禀鄂督擬將三十一標調駐城外四十二標移回城内十六協司令部亦隨同移駐城外俾各該協統得以就近指揮 
學務 
[改設龍城師範學堂常州]  
　　常州近日官紳協議就武陽公學設立龍城初級師範學堂分簡科本科兩班本科額設四十八名自費生十八名簡科一年畢業每鄉各送一人均不收膳宿費惟交操衣及雜費十二元本科生於正月廿四日考驗簡科生於二月初二日考騐 
[皖江中學堂定期開學蕪湖]  
　　蕪湖赭山中校現在重加修理規模益臻完備定期二十日照章開校惟因國制未滿擬二月初二日始行開校禮每期膳費减爲英洋十陸元須先赴本街萬祥錢莊繳淸取有收條始准入堂 
[舉定勸學所總董浙江]  
　　安吉縣鍾今大焜通詳省憲略謂勸學所爲總核學務之機關總董有推廣敎育之權限事體煩重關係非輕必須品行端正留心學務者方能擔任茲據紳士莫如滋等公舉歲貢生郎繼生委係公正廉明熱心敎育充作勸學所總董洵堪勝任詳請加札派充並請頒給鈐記俾資遵守現奉支提學批云據詳郎繼聲𤍽心敎育公舉爲勸學總董旣經該縣先行開會俟試辦三月後如果確能勝任再行詳請札委批飭會同該總董妥訂章程將劃區興學各事宜尅期籌辦禀報察核母再延緩至該所鈐記准頒給字樣即由縣照刋 
[呈報鄂省學堂總數湖北]  
　　鄂省學務公所已將去歲全省學堂總數查明報部計現設有師範四十三所師附小學堂九所普通中學二十所專門學堂十所實業學堂十二所高等小學堂一百十七所初等小學堂一千零八十所半日學堂二十二所女學堂十五所幼稚園三所 
實業 
[獎勵商民開新商塲廣東]  
　　香山縣職員王銑等擬在該邑荒地開闢商場禀奉勸業道批云開闢商場墾植荒壤誠爲農務要政該職等以縣屬山塲吉大兩鄉交界土名灌環民荒約七百畝宜於種植工藝局亦可藉此振興擬劃地築堤建舖興辦實業商埠與該兩鄉紳耆訂租立約議章籌辦洵屬根本至計惟查該處内河水海是否係屬蠔田果否確係民荒該職等所議章程按之本處地方能否悉協現在籌議開辦究竟准集資本若干查該地近前山應由香山縣會同前山廳刻日前往勘明按照所繳章程迅速察核禀覆核奪候分札前山廳香山縣遵照辦理 
[飭議編列漁團善法廣東]  
　　粤省商船總公會總理余守耀乾等以漁船請領旗牌並會同地方官調查編列漁團以保治安等情具禀督憲茲奉批云漁船請領旗牌係遵部章辦理應准照辦至所稱該會　漁業公司宗旨各無妨碍等情究竟彼此辦法如何劃分權限曁將漁商各船查明造册呈由該公會派令兵輪調查編成漁團保甲並酌給軍火准用洋鎗緝捕有功給獎之處並未據將酌定章程隨禀呈核此事造端甚大是否可行應再詳審熟籌以防流弊仰廣東勸業道會同藩臬兩司善後局營務處悉心妥議詳候核遵 
[純銻鍊廠開工試辦長沙]  
　　湘省華昌公司於去歲十月間由該社派洋工程師兩人偕同留學英美礦學畢業生梁王兩君到湘將機器安設配置至臘底始行安妥當經試鍊銻養今正初六七日又試鍊鈍銻均有成效惟現在機件尙未十分完全約須二十日内外始能開辦 
[會勘南社村阻碍路線廣東]  
　　廣九鐵路工程現在東莞石龍一帶履勘路線行將興工惟南社村鄉民以該路線與該鄉有碍衆情不服昨經勸業道陳觀察特委劉令贊淸前往石龍會同該縣令復勘並勸導鄉民無得滋事 
[漢市土膏營業之發達漢口]  
　　漢口市面自經三怡倒塌後百業均受影響獨土膏舖異常興旺茲因開辦土膏牌照捐經警局淸查各土膏店本年正月望前所售膏土之數計大小土膏舖百一十餘家十數日之間約有九萬餘金之交易云 
[總理派充三等諮議官漢口]  
　　漢口爕昌火柴公司總理候選道宋偉臣觀察因創辦漢上水電公司集資三百餘萬元現電燈己經開辦自來水不日竣工特請商會轉詳商部給予獎勵經該部按照奏定章程奏派宋爲農工商部三等諮議官昨已咨行鄂督轉飭知照矣 
雜記 
[奏請宣付故紳事蹟武昌]  
　　鄂督陳筱帥以興州故紳萬斛泉以布衣疊蒙恩獎五品卿銜且年逾九旬猶日課諸生不干外事實堪矜式後學昨特於去臘將該紳詳細事蹟專差奏請宣付國史館立傳 
[商會干預釐卡之禀詞安慶]  
　　日前泗州牧上皖撫禀略云本月十三日奉牙厘局札奉憲台批天長卡尹允諧禀宣煒率衆閙卡及商會干預釐務等情飭往訊辦並飭查明商務如何干預平日名譽若何禀覆察核等因遵即馳抵天長縣會同李令振遠將宣煒閙卡一案訊結禀報 
 
 

Page 12

 
 
在案復因商會干預釐務無案可稽隨即備文移查旋准尹丞復稱敝委到差適值董魁生閙卡之後是以格外審愼乃未越數日忽由商會總理宣煒帶同張同甫來見據稱現有木排投連村分卡報捐該卡司事扞量不符意圖浮報等語當經加派司事前赴該分卡邀同木行經理逐細復扞該總理及張同甫旋謂丈尺無訛實係算錯及叩其如何算錯如默然而退竊以此事如果連村分卡扞報不實則該行何以認捐如果本無錯訛則該總理等奚爲多事此干預釐務者一也又前據連村分卡司事轉據該鎭魚行主于萬三王興面稱同業江福源魚行私開魚船運赴江陰銷售等語該司事隨向江福源行主江楚三查詢不服遂帶同于萬三王興兩人來城作證請予究問續經張令本謨簽傳江楚三商會總理宣燽復赴縣抗提致迄今案懸莫結此干預釐務者二也又香溝分卡駝載貨物曾由敝卡會同天長縣張令議定報捐辦法乃本城駝販忽一律停班不勝詫異當飭扞勇探問情由據稱實係商會司事吳嘉炳吳曜東在外多方唆惑致鄉愚誤受其欺此干預釐務者三也總之商會釐卡各有應盡職務即各有應守範圍若專以憑藉商會擴張已權爲事則無故紛擾後患將不可勝言溯敝委到差及該會成立時均未久而節次干預層出不窮不惟於釐務前途大有窒碍即該會以個人喜事亦恐關及全體名譽卽如宣煒函告廚役擲磚打人一經證明送縣不難立予嚴懲乃　煒宣焌等恃商會總理輙率衆閙卡毆人迨敝委送縣請究該總理復挺身抗提更聞有事外之人聨名上控則若輩平日氣燄可知移復查核等由直州查張姓木商應完木釐已經算淸完納駝販抗捐停班亦遵開導照常開班均請毋庸置　其江福源魚行私開魚船不服查詢一案旣已移縣傳訊自應仍由張令傳案秉公訊明持平審辦惟其總理宣燽於已亥年十六歲入學現年二十五歲甫於上年附股恒元吉錢店與部定商會章程不合此次赴省　控以其堂伯宣兆和出名遞禀旋知直州奉委查辦即以荒誕之詞寄信同會復由商人將信持送張令閱看設此狡謀無非要挾迨李令到縣遵札會同傳訊宣燽又以個人私事竟用商會圖記牒詰理由似此種種妄爲平日名譽可知應否撤換另舉或札飭省城商務總會將宣燽嚴加申斥以儆將來之處祗候鈞裁 
[江督由鎭回寗鎭江]  
　　江督端午帥此次由滬過鎭暫駐行旌茲因政躬稍有不豫即於十六日午後仍乘江元兵輪溯江上駛遄回金陵瀕行時鎭城文武印委各官均詣舟次恭送如禮 
[印花稅抵賭餉之條議廣東]  
　　香港商務研究社近日倡議以印花稅撥抵賭餉略謂我粤之賭自光緒二十六年李鴻章督粤竟居然以番攤承餉於是粤之賭商皆大開門戶明日張胆以賭爲生涯矣而山票舖票諸賭餉之名目愈複雜城鄉市鎭皆設賭具男女老少皆爲賭徒政府歲收賭餉四百萬則任我粤之人捨正業而日沉於賭一歲之中爲賭而生命轉溝壑子女鬻爲奴者蓋不知凡幾故欲振興農工商業皆爲此阻窒今日禁賭有一策可行者厥爲印花賭之爲餉政府利此四百萬之資無以抵償則難禁止印花若行不止四百萬已也印花之稅旣可抵賭餉而有餘政府又旣决意行印花使我粤人今日又不發以印花抵賭餉之議則今日賭餉旣括數百萬將來印花又再括數百萬粤人有何財力其不疲而死者幾何 
[發封歇業烟館二百餘家武昌]  
　　鄂省各大小烟館均於去春勒令歇業其小烟館仍多違禁私售現當道因外人指摘鄂省禁烟不力特飭屬嚴行查禁刻經首縣王令特傳各坊地保將前業烟館之戶現未搬遷者查開姓名逐一傳案出具再不私開違者治罪甘結又即日遷移切結併豫備封條二百餘紙交各保正按照具結各烟戶限十八日一律標封王令又於十六日親至原開烟館房屋内查驗是否遷移以杜欺飾 
[胥口盜犯監弊蘇州]  
　　搶刦蘇鄉胥口鎭張董家盜犯王么由營獲案解縣訊供不諱已誌本報茲聞該犯因縱火焚燬砲船被火藥轟傷火毒攻心在監斃命當經吳縣王令禀請上憲委派隣封相騐收殮 
小說 
[潘傑小史英國梅撰著泖浦四郎信譯]  
　　（一）白玫瑰（七）　　宛南夫人起立曰作往屬令預備佳肴。一爲若人洗塵。即屣履而出。 
　　潘傑熟視奇南而笑曰。弗命痕與当有何情愫。汝誠屬意於騃愚漢乎。 
　　奇南曰。汝何爲名其騃愚。余誠愛慕若人 
蕃傑曰。在下果有奇怪之事。有如汝者。語畢　易遠其坐位。以示不然之意　　奇南又問曰。汝何言若是。汝意以爲若何。潘傑曼然應曰。亦並無他意。惟可笑汝胥將以是物遇人人。 
　　奇南曰是物何物也。 
　　潘傑微笑曰情種而已。 
　　奇南曰。潘傑汝言未免太甚。 
潘傑曰有何太甚。不過个人之私見而已。余將入内寢睡。汝且預備欵待回里之英雄。顧毋擾我也。 
　　潘傑語已入内就寢。奇南袖手至衣鏡前。對鏡自照。顧影語曰。人謂我兩靨　麗。雙眸俊俏。然乎否乎。余衣素裳。是否相稱。余年已三十有一。與若人游玩時僅十有六歲。若以顏色較之。當遠遜於前矣。所恃眼角龐兒。尙多娟麗之。處或者尙足邀若人之一顧乎。又自慮曰。究　不逮　昔。倘若人掉頭不願。悔改前言。將奈之何。 
　　奇南雖如是思想。而身己緩步尙園中矣。循玫泊花叢旁而行。擇一含苞放吐之白玫珀。摘之以歸盛於水内。（未完） 
文苑 
[擬祭大沙頭風流鬼文]  
　　焚琴煮鶴之　。雲散花殘之夜。風流男女。葬身於火坑之中。滿座賓朋。滅頂於頽液之下有心人謹以鷄食年碗。猫飯全盆。濁酒三杯。死灰一榻。敢致奠於珠江之濱。沙頭之上。招諸風流鬼而告之曰。嗚呼。最難得者佳人。最快活者嫖客。未易斷者情根。難計數者寃孼。方謂豎起旗桿。引幾輩貴豪子弟。開排酒席。延一種富容商人。高囀歌喉。能使英雄短氣。横吹玉笛。未免兒女情長。蕩子則情消彀中。狎客則魂飛天。外競華鬪闊。爭揚大少之名於靑樓。酒地花天。賭張塲面之闊於紅粉。豈料霎時事變。忽遇焚燒。曹阿瞞之神機妙算。難逃赤壁片師。阿房宮之鈎角鬭心。不免咸陽一炬。蘭摧玉折。何堪絕世佳人。爛額燋頭。難爲許多浪子。任爾柳腰桃口。玉石俱。焚莫道紈袴錦衣。城魚並燬。嗟夫不顧生涯。甘投死路。龜婆偕烏假同傷。嫖客與妓女難會。從此風。流雲散。酒艇之絃管無聲。月黯燈殘。花叢之枝葉已謝。雖則寃兮莫白。悲固可悲。到底死也風流命。亦好命。前因莫了。後果難知。稍盡我情。聊　君誄。嗚呼。哀哉尙　。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
官長設立 
[廣東]  
　　粤省開辦諮　局已擇定裁缺撫署二堂旁地於去臘開工修改不日落成惟規模極爲簡樸建築費僅有六千兩云 
[福建]  
　　元月初九日閩省通城官紳聚集諮議局會議此事茲將是日議案錄江一福建專額議員選舉之辦法專額議員選舉辦法與各省通常議員選舉辦法在略相同但其選舉範圍僅限於京旗及駐防之部分則名稱額數調查及投票開票種種手續必須釐訂細則以昭劃一面免混同茲特分晰言（第一名稱）專額議員特指諮議局章程第二條第二項所載京旗及駐防人員而言故其選舉人及被選舉人亦以京旗及駐防人員爲限福建駐防在於福州省城則選舉被選人说限於福州之駐防人而他省之駐防人自不得享福建尊額議員之權利（第二額數）各省駐防專額議員之數以舊日取進之學額爲準十名以内者設議員一名二十名以内者設二名二十名以外者設三名福建駐防學額雖無定額然每歲取進多在二十名以内固可推定爲議員二名但於此尙有問題者則繙譯學額應否合學院取進學額而併算之若祗算學院學額而不算繙譯學額則取進不止二十名而議員僅得二名使繙譯出身者未免向隅若合繙譯學額與學院學額而併計之則議員額數必須早爲計畫（江寗江蘇已議及此）（第三調查）專額選舉人之調查由督撫會同將軍都統於京旗及駐防人員内酌派選舉調查員旗人本有籍可稽較之普通調查尙易下手但調查員須選廉明公正者以昭愼重（第四投票開票事宜）初選附於京旗及駐防相近之初選投票所開票所複選附於省城或將軍都統城守尉所駐及相近之複選投票所開票所與通常選舉同日舉行就福建論則初選投票應附於閩縣城内區開票應附於閩縣開票所複選投票開票應附於福州府投票所開票所但須别設一投票匭以免混淆 
　　尙有手續當研究者去年十二月二十七日奉憲政館電專額議員選舉一節有將軍都統酌派會辦選舉管理員一名會同該管地方官辦理旗人選舉其頒發告示及知會等事仍由地方官專辦以免紛歧據此則頒發選舉告示及知會仍歸地方官而管理選舉事宜則歸會辦也福建會辦選舉管理員尙未派定今選期己逼當即遴選幹員以重其事一面札行閩縣頒發選舉告示俾衆周知 
二决定建築諮議局興　日期前次會議决定地址及欵項未定興工日期及告竣時限查江蘇各省均於二月興工九月以前告竣福建似不容緩請裁定日期召匠繪圖估價以便尅日鳩工 
[安徽]  
　　廬州府廬江縣昨以辦理初選情形并造送職員名册調查須知調查細則等禀奉朱中丞批云所擬細則大致尙屬妥洽本籍寄居之規定財產資格之分配迭准憲政編查館電知較原章稍有變通之處已另文飭遵在案應即查照更正惟該縣奉文已久事務所章程尙未擬定經費亦未妥籌殊涉宕延查事務所爲調查選舉之總涵有調查細則而無事務所章程於緩急輕重之間尙欠斟酌現期限甚迫勢難再延仰籌辦處轉飭骸縣迅學事務所章程及經費並選舉區　分别妥辦申送備核勿任玩違干咎 
　　寗國府太平縣昨以辦理調查選舉事宜並事務所職掌各項章程及職員銜名等禀奉朱撫帥批云察閱章程條理頗爲詳　惟調查細則第五條第九項所舉財產資格之分配業經本部院電詢憲政編查館核定嗣准電復已另文飭遵在案應即查照辦理乂事務所章程第三章第二條所稱常駐議員云云及第五章第六第七各條無論議長員俱稱議員云云似該令於章程尙未審察查議員名目須俟諮議局開辦時始有此稱此時事務所甫經設立固無所謂議員也事關定章未便一縣自爲風氣亟應遵章釐正以符名實又第八章第三第四兩條所載各端均非初辦調查選舉時應有之義亦應删去其餘未盡事宜應查照籌辦處札發章程辦理仰籌辦處轉飭知照 
　　現聞籌辦處委派員紳分赴各屬督催選舉聞太平府屬派潘伯和君寗國府屬派方德齋君池州府屬派馮子餘君廣德州屬派法政學員王某徽州府屬派法政學員李某均已陸續首途矣 
士民實行調查 
[安徽（太平蕪湖）]  
　　蕪湖縣初選監督沈令前因蕪埠寄居人多調查不易特備文照請商務總會及皖南敎育會推舉職員協同辦理迨開會集議時黃卓如潘伯和謝岷泉諸君以適值本省寄居人問題發生浙撫寗藩迭電憲政館詢問而憲政館覆電均斷定與非本省人資格一律實與局章違背且於情勢不合窒碍甚多務宜據理力爭請衆公决衆議由商　兩會聨名推黃卓如君主稿擬具公呈懇請朱經帥再行電咨憲政館更正解釋當由經帥據情電商憲政館已允變通商學兩會以事已轉圜亟應派員會商辦理免誤限期刻聞商會派定謝岷泉潘伯和二君學會派　黃卓如陳香岩二君同任事務所職務業已函知沈令曁事務所沈令允即備文照會各員以便即日舉辦 
本埠新聞 
[金陵駐滬勸業會呈江督電（勸業會開辦事務所）]  
　　南京督帥鈞鑒南洋第一次勸業會上海董事會事務所今日成立在商務總會内蔡道親蒞事務所隨後呈報請帥即賜札委陳道琪充勸業會坐辦並飭寗商速舉董事四位及副會長一位俾得寗滬恊同赶辦董事會謹禀號 
[外部詢問禁烟會情形]  
　　滬道蔡觀察現奉外務部來電飭將萬國禁烟會提議各節摘要報部以　查核現蔡觀察已函致各專員一體知照矣 
 
 

Page 19

 
 
[傳諭華洋商輪繳納稅釐]  
　　南市貨捐局委員訪悉大達公司新建盋頭有租與洋輪停泊情事恐於徵收釐捐有所妨碍特於前日禀知淞滬捐局總辦朱觀察請爲核奪茲聞朱觀察以大達公司旣將碼頭出租無論租與洋商或租與華商各船所裝土貨洋貨均應遵章繳納厘稅如已領有子口單者准免繳釐業已移請滬道轉飭大達公司傳諭各輪一體遵照矣 
[紀上控包捐擾累案]  
　　總工程局承包垃圾捐照人孫桂林（即沈桂林）屢被船戶徐楚雲等在蘇臬司署聨名上控茲奉批發松府轉札上海縣查辦禀復昨經李大令照會局董去後即由孫明府傳原告徐楚雲孫雲南等及被告沈桂林並經勸之葉三岳到局質訊徐等供有檣船前由沈派人收捐不允將物搬去惟此次上控小的等並未列名求鑒判一併留候查明再核 
[請再勒令日商自行出境]  
　　日商鈴木元英在泰興地方售賣丸藥干預詞訟曾由泰興縣王大令禀知滬道商准駐滬日本領事飭令該日商父子二人准於二禮拜内離開泰興詎迄已兩月仍未出境該縣王大令因又禀陳滬道請再照會日領迅飭該日商即日出境不得逗遛 
[錢莊拆票涉訟]  
　　厚泰鼎昌兩錢莊各被鼎生莊欠去拆票銀八萬餘兩控由總工程局將鼎生經理王調甫送縣研訊王供鼎生莊所拆之銀係被鎭元莊欠去當時泰昌莊亦被鎭元拖欠往來銀十三萬餘兩至去年歲底鼎生名下又被鎭元欠去十四萬有奇因此周轉不靈求鑒判交差限半月料理 
[人和永花行倒欠近聞]  
　　南市人和永花衣行倒欠鉅欵一案除由商會勸令先還一成外餘均置之不理茲由和豐和祥等六錢莊將股東吳祥林扭至總工程局請追吳供勤昌絲廠執事湯生源所欠人和永欵項約廿五日付還應請寬限判劉候至廿五日邀中理處 
[中等商校歲之組織]  
　　商學公會籌辦之中等商業學堂原分本科預科今年又添設附屬小學爲推廣教育之計該校本科課程略舉日本之甲種商業學堂相同預科則從今年起添授商業學大意　簡易商品學簡易商業薄記等而國文注重商業尺牘算學注重珠算及一切商業算術俾將來畢業後無力再入本科即可投身商界云 
[錫箔店主聲明被控原因]  
　　貨捐局移請提究逃捐一案昨日由縣集訊沈永生供在錫箔認捐公所充當司事查悉錫箔店主兪福初等專事逃捐去歲曾經查獲詎兪等反以小的在租界勒捐　情控經公共公廨訊明開釋爲此禀局移請提究訊之兪供在英租界虹廟弄開設恒和錫箔店所有杭州來貨均在周太僕廟釐卡完納厘捐至應完落地捐前已由楊沁香出爲包認小的等每月認繳洋十五元今沈每月需索三十元小的不允遂被妄禀求鑒判兪覔保候傳提人証再審 
[美國添派陪審官]  
　　駐滬美總領事以近來會審公廨案牘益繁電請美政府添派陪審一員茲悉美政府業已照准除電委駐粤美副領事祜維德爲陪審員外並電知駐滬美總領事查照 
[飭再保舉斛]  
　　江蘇海運滬局歷年辦漕均由米業司年等保舉斛手散夫頭目到局承辦嗣因上届冬漕被京局查出短折責今賠償故該業不再保舉茲糧道惠觀察恐該斛手等非經保薦尤覺漫無約束爰特札飭該司轉諭遵章辦理以免流弊 
[贈送𤍽心公益匾額]  
　　淞滬巡防隊管帶徐潤蓀太守以該隊第五營弁勇前在浦東東溝一帶駐防時曾由塘工局紳董朱日宜　源深朱有恒朱有常等籌撥巨欵建造營房以資住宿特於前日移請滬道給予該紳董匾額以資獎勵茲聞蔡觀察已准給匾額一方文曰𤍽心公益移請徐太守轉送矣 
[工部局防範鼠疫之認眞]  
　　工部局西醫防範鼠疫歷紀前報茲乂將毒藥和入麫餅每日派人按戶分發爲毒斃鼠子之用次日復派人收取死鼠彚送醫院焚化 
城内 
[騷擾不堪]  
　　寡婦趙趙氏同子趙海生投縣控稱族人趙桂增昔年出嗣朱姓曾將房屋二間半歸併婦人執業現桂增早己去世其子朱生生忽於本月初十日來家索詐不遂當晚紏衆二十餘人執械尋仇兒子海生當即逃出生生追赶不及旋復來家將房屋打毁請飭提究判候飭差查明再核 
[學董作保]  
　　南匯縣學董朱子灝投縣禀稱金明圻因案在押現己舉錢董事商妥願繳銀一千兩賠償損失錢己允許爲此送呈票銀一千兩請將金明圻交保大令准之 
[婢女捲逃]  
　　劉某遣丁劉升投縣禀家稱主於去歲價賣使女玉英本月初五晨該婢忽然逃逸捲去金珠衣飾約值洋二百餘元訪查多日知被蘇福秀串誘叩求提究判候查明再核 
[落坑身死]  
　　新閘二十七保十圖地保徐子良到縣禀稱奉英捕房傳諭梅白格路地方坑厠内有跌斃尸身一具頭上有血查訽鄰近據云該尸係江北人向做馬夫年二十三歲現住在陳胡氏所租之屋内其人患病兩月早晨登厠失足墜斃現己將尸舁在驗尸所囑身報騐李大令諭飭預備尸場聽候蒞騐 
[官事]  
　　候選知州王佶奉天提學使署英文譯員兼方言舘學堂英文敎習居世主昨均到道禀見震澤縣知縣張溎禀辭回任 
南市 
[跡近串騙]  
　　沈桂生前偕伊妻張氏控喬蔡氏誘拐伊女阿七賣於周浦陳姓一案昨由工程局復訊得主陳秋江偕該女投案供稱去年憑喬蔡氏爲媒娶沈桂生之姘婦張氏爲室不料付去身價洋七十元未及立據即被脫逃當將氏之生女阿巧留住詰之該女供詞略同判張氏戒責三百下沈戒責一百下喬責五十下均押候交保並限令張氏交還身價該女留堂俟結案後給領 
[吊取賊贜]  
　　英美公廨　讞員昨派中西包　帶同專竊妓院綢皮衣服之葉瑞卿至總工程局協探至振大鴻源等質店吊取原贜帶回核辦 
閘北 
[差弁不法]  
　　巡警總局差弁沈耀庭私出傳單藉案勒索一案前日經孫明府傳到事主李佩紳質　沈供　不諱判責四百板令將所得賄洋七元繳出押候禀明總辦核奪 
[斥革偵探]  
　　郁實如控偵探楊玉標拐匿伊女阿三己詳前報前日經巡警總局孫正巡官傳案質訊見証阿英因事不到楊供與阿三相識確曾戲謔實未拐匿判楊斥革一併斥退 
[警界害苗]  
　　巡警總局張叅事官訪悉偵探徐永昌許德標汪險庭通同某警局家丁汪某藉案勒索並有私出捉賭牌票情事昨特禀明總辨請示核奪 
 
 

Page 20

 
 
[因賭互毆]  
　　德生里口魏祥和剃頭店内前晚有陳阿六王國正謝阿二等同賭牌九陳因賭輸情極將王之大洋一元小洋二十餘角一併搶去以致互相兇毆旋由巡士將一千人拘局請究判陳罰洋兩元王罰一元謝罰五角一併充公 
[聚賭宜究]  
　　永順里空屋内聚賭抽頭由四路一區巡士拘獲張阿桂一名已誌前報前晚經孫正巡官提案研訊張供係王昌倫及某巡士等向身借用檯凳是實判仍還押候查明核辦 
英租界 
[匪徒就獲]  
　　匪徒周順金王阿二因在公陽里剝取吳復初皮袍又在三馬路東鼎興里搶取卡恆志皮褂前日由探查獲昨解公廨請究先據　卞二人投訴被　情形旣訊周王二匪均直認不諱判仍還押候補提同黨到案於下禮拜三再訊 
[兇刀何用]  
　　流氓丁桂生王如桂深夜持刀　刦由探一併傘獲昨解公堂請究丁王二人狡賴不認判一併還押候查明再核 
[搶取金飾]  
　　流氓王順發在北京路寳康里口搶取曾王氏金押髮由捕傘獲昨經公堂訊供屬實判押三月期滿逐出贜交失主具領 
[搶匪入獄]  
　　顧生生（即孟鴻芳）舉西牢逃犯張阿三强搶周忠山皮衣一案昨經公堂復訊屬實判顧押西牢半年期滿逐出 
[移提兇手]  
　　唐月山在上海縣署控被沈柏生陶松林成寳生用刀戳傷逃匿租界昨由縣令移廨飭派差探將三人一併提獲解至公堂押候查明案情再行送縣 
[曾否行兇]  
　　夏顧氏控被許丹桂毆傷並打失金環等情由探查獲解廨許不承認判交保候查 
[仍須收押]  
　　龍飛馬房用人馬文金控羅少廷葉菊生張少雲虧空洋三千餘元一案昨由公堂復訊張延愛禮司律師聲稱現已將欵　淸求請釋放中西官以張不應串同 
圖賴判押捕房三禮拜羅葉還押候核 
[串小孩]  
　　王連生張韓氏串　談楊氏家小孩由廨判押在案昨日復訊判仍分别還押候移提人証　訊 
[確已知情]  
　　徐長生控汪永山拐匿伊妻吳氏昨經公堂提訊汪供徐妻現與其母同居南市小的並不誘拐判汪交探帶至　南工程局協提吳氏到案冉核 
[烟具充公]  
　　周琴軒私售燈吃由捕查獲昨解公堂請究判周開釋烟具充公 
[深夜售烟]  
　　沈董氏深夜賣烟由探查見昨晨傳至公堂請究判罰洋五元再犯封閉 
[鴇妓被罰]  
　　鴇婦陳王氏縱令雉妓陳三寳在途拉客昨由捕房傳至公堂請究判鴇罰十元妓罰五元充公 
美租界 
[洋員過]  
　　駐京英使署頭等書記員杏達君赴日游歷已畢道出申江不日即北上 
[勒拆草屋]  
　　鄉婦毛袁氏近在塘山路搭盖草屋未領執照昨由捕房查知飭探傳諭該氏速將草屋拆去 
[女傭被侮]  
　　張李氏在百老滙路某俄人處爲傭昨向洋主索取工資無着反被逞兇氏即報知捕房飭赴俄署控告 
[質券何來]  
　　崑山路念一號門牌夏雲海前被賊竊去綢衣十餘件昨晨忽在屋内拾得質票一紙夏即報知捕頭飭探再行勘緝 
[店夥行竊]  
　　吳淞路龔少卿粥店夥楊萬初竊店中銅元十餘千由探拘獲押候送辦法租界 
[盜取莊摺]  
　　德裕提莊夥吳連卿串同外人蔡棟厚竊取該莊與源利等錢莊往來憑摺二和私至各錢莊支取票銀四知兩往榻慶和老鳳祥兩銀樓兌換金飾逃避嗣由銀樓夥持票至莊照對始被察破後在妓院將吳蔡拘獲送廨請究判各枷一月吳押一年蔡押半年 
[興盡悲來]  
　　呂福高向工部局領得家庭娛樂執照一紙日前紏集多人紮就龍燈一頭鼓樂喧天繞游街示捕房以其違章拘廨請究判罰洋五元充公 
[搜獲贜証]  
　　侍者劉阿德行竊洋東衣物洋銀約計洋一百餘元另有同行木工徐福榮亦被竊去布衣一件茲己搜出原贜及當票一紙拘　請究判押　房一月 
[堆積垃圾]  
　　新租界居民曹順趙聚標王阿桂魏二等各戶均將垃圾堆積門口昨被工部局衛生處西人　見函知捕房飭傳曹等到廨訊究聶司馬姑念初犯從寬斥釋 
[男孩迷路]  
　　江北男孩李阿二年九歲迷路啼哭由捕送廨請爲安插判送善堂留養　領 
小說 
[官塲小說衣冠影（三十一）]  
　　第九回巧捐官移花接木逐西人鐵面氷心金觀蔡看了。心上十分託異。暗想道個洋人是來做什麽的吃得這般沈醉不要在路上閙事的麽。想着。便立定了脚看他。只見那洋人東倒西歪的。歪進一家洋貨舖子去。拿了一個金表。問要多少價錢。那洋貨舖子裡頭的人。看了這個洋人已經吃得爛醉。雖然怕他。却乂没本事赶他出去。只得對着那洋人。伸出一個指頭道。一百塊錢。那洋人本來懂得中國話的他却假作不懂。伸手到袋裡去。摸了一塊錢出來。丢在櫃上。拿着金表。轉身便走。那洋貨舖的夥計慌了。連忙三脚兩步的赶出來。一把拉住洋人的衣服。口中亂叫道。洋先生。洋大人。這個表要一百塊錢。不是一塊錢。那洋人聽了。回過頭來。瞪著眼睛。舉起手裡頭的手杖來。昭着那夥計手上。就是一下那夥計呌聲阿呀。不覺把手一鬆。那洋人大踏步往　便走。兩旁店舖裏頭。和街上走路的人看了。都有些不服。却又見是洋人。閙出交涉來。不是頑的。大家都不敢出頭。金觀察看了這個樣兒。怒從心起。要想過去和他講話。却又怕言語不通。只得跟在那洋人後面。看他走到那裡去。只見那洋人在前面緊走。幾步慢走幾步。有時見個衣服襤縷的中國人走過去。他就不由分說。舉起手杖。劈頭打他一下。又見了一個挑担的走過去。他便上去把他的辮髮一拉把那挑担的拉了一交。這些人都見是個外國人。不敢和他爭執。忍氣吞聲的走了過去。洋人見了。却哈哈大笑。口中高聲唱歌。也不知他唱些什麽。金觀察見了。更加氣憤。一直跟着他走了一里多路。只見他走進一家客棧。口中大呌快給我開門。却說得狠好的中國話兒。金觀察聽了知這個東西。原來是會講中國話的。便搶步過去。問那洋人道。你到這裡來有什麽事情。那洋人聽了。睜着兩個眼睛。看他一眼。口中喝道。給我滾開去。那個同你講話。金觀察背後的兩個差官見了。連忙喝住道。這是道憲金大人。不得無禮。那洋人聽得是道台。就吃了一驚。便也除下帽子。對着金觀察鞠一鞠躬。乂拉拉手兒。金觀察道。不必客氣。只請問你到我們敝地有什麽事情。方才爲什麽强買那洋貨店的東西。那洋人聽了。脹得滿面通紅的道。我到貴國來游歷。的說了道一句。那底下的話就支支吾吾的講不出來。金觀察又道旣然游歷。可有游歷的護照没有。那洋人聽了。一時說不出話來。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[贛撫馮汝騤奏贛省警區改良局制事宜摺]  
　　竊維地方治安繫於警察東西各國警察條理精嚴深有合於周禮司虣司稽修閭野廬之遺制故能朝野整肅綱維畢張而其造端握要之圖實由於行政司法莫不有規定之權限以爲執行之方針此其所以善也贛省自光緒二十九年二月開辦警察及警務學堂至今已閱六年法規迄未妥善自非將局制切實改良不能收整齊劃一之效茲經臣督同該局司道等體查地方情形　仿部頒警察章程先於省城總局設立警務公所分總務行政司法衛　四科以資董　又設發審處以裁判違警之訴訟設稽查處以考核員司長警之優劣勤惰設調練所以調練長警之禮節操法設拘留習藝所以敎養覊押人犯設差遣隊以調派各處執務設探訪隊以廣偵緝設消防隊以防火災設備差隊以供警衛設衛生公所以防疫淸道設巡警學堂以養成備補長警之資格並於七城門分設稽查以嚴門禁於舊設之城内外五分局地叚劃分行政警區計城内東西南北各三區共十二區城外四區卽以各區分於分局以分局直隸於總局各分局長皆責成兼管第一區事以節糜費此外十一區皆各設區官飭令分别駐區擔任區務以期息息相通漸收指臂相助之效每分局各配置長警四十人每分區各配置長警三十三人各項執務員司薪費長警糧餉均核實撙節無梢冒濫其各隊局區以下所設巡官巡長巡警三項槪分一二三等階級以便升轉現定一總局四隊五分局十五區以及衛生公所警務學堂七城門共設員弁長警夫役一千一百八十一員各總計每月額支薪餉曁活支經費共銀九千一百八十七兩六錢五分統由藩司籌撥濟用核實支銷即於本年十二月初一日照改定新章實行此改訂局制餉章整頓一切之實在情形也查警政爲内治之要端而省會尤爲各屬之模範觀聽所繫關係非輕伏讀憲政編查館王大臣奏定遵議憲法大綱並逐年籌備事宜淸單廳州縣巡警限於第二年内粗具規模第三年内一律完備於第四五年内籌辦推廣鄉鎭巡警誠以地方自治必與巡警同時並舉非依限籌備何以如期施行雖值財政支絀措置爲難而似此重要之需仍未敢稍存敬簡之意惟當綜核名實屏絕舖張務使欵不虚糜事歸實際循序漸進隨時督飭外屬糜州縣認眞辦理嚴予責成力圖進步仍一面遵照民政部章程籌辦本省高等巡警學堂造就警務人材以爲整理合屬警政之用茲據警察總局司道等繪圖造册會詳請奏前來臣覆核無異除將圖册咨報憲政編查舘曁民政部核外查所有贑省新定劃分警區改良局制籌辦一切事宜並薪餉數目緣由謹會同兩江督臣端方合詞恭摺具陳伏乞皇上聖鑒訓示謹奏光緒三十四年十二月三十日奉旨該衙門知道欽此 
國外新聞 
[日本航務議案批准]  
　　十九日東京電云日本政友會現操國會大　連日與首相　太郎會商後已於今日决議批准津貼航務新律 
[臺北戰事近聞]  
　　十九日東京電云臺灣日軍近與北部番民會戰日兵戰死者十二人番民僅死兩人 
[南斐洲憲法大綱]  
　　十九日倫敦電云南斐洲憲法現己起稿計設總監一員上議院下議院各一所共分數省每省由地方立法員統治惟立法員務須歐人充當英國及荷蘭兩國語文一律通用 
[塔孚脫君查工己畢]  
　　十九日華盛頓電云塔孚脫君己由巴拿瑪啓程回京 
[德報倡議英德聨盟]  
　　十九日倫敦電云柏靈某報近載有要件謂謙伯林君前於一千八百九十九年十一月三十號在里欺斯脫　英德聨盟之說當時雖爲德國袒斐黨所反對而功己垂成矣旋因關於拳匪賠欵一事兩國各存意見致事敗未成近者英法大有聨盟之勢而各國復病擴張軍備之熱狂英德果能聨盟以上兩舉俱可同免云 
[美國排日風潮續聞]  
　　十九日倫敦電云美總統羅斯佛電致開列福利亞省知事其萊脫君深斥開省立法院主張日童分校之意見並評論全局詞頗暢達並謂該議案大可開罪於人且與條約應守義務有所違背務須呈交合衆裁判所詳爲研究同日華盛頓電云美國國會定期西三月十三號開臨時會議排日各議案悉將呈會討論同日紐約電云美總統近與國務大臣裴康及頭等襄理大臣哇洛夫林會談謂開列福利亞省排日議案全由上議院議員配京斯竭力倡成開省立法院各務顯由鐵路大王哈立門主持一切又紐約電云萊勃拉斯茄立法院現有人呈遞議案請將打包日工分所營業大約哇里岡省立法院亦將有人呈遞議案請禁日僑購置實產 
[德法摩洛哥條約簽押]  
　　二十日倫敦電云德法摩洛哥條約己於昨日簽押約内承認法國握有摩國政治上之利益德國則握有該國商業上之利益 
[英皇抵德瑣聞]  
　　二十日倫敦電云英皇英后已於今日行抵柏靈德后與英后同乘而行途次軍樂大作歡聲雷動御車之馬受驚而蹶乃易他車前進十九日栢林電云德國各報皆著論歡迎英皇英后詞頗誠摯惟大半皆不涉及政治事宜 
[意大利國會解散]  
　　十九日柏靈電云意大利國會已於今日解散定期於西三月七號選舉新議員 
[萬國金融匯兌大會]  
　　荷蘭政府前曾邀請第二次海牙和平會與會各國在海牙另開大會會商訂立金融匯兌公律事宜現陸續接到各國覆文與會之國除荷蘭德國意大利外尙有中法比美西班牙瑞士腦威布勒嘎利亞芒替里格洛墨西哥巴拉瑪秘魯坎拿大暹邏等國 
 
 
 

Page 27

 
 
   
 
 

Page 28

 
 
   
 
