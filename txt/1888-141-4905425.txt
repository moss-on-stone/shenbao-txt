# 1888 - 141 - 4905425

 

Page 1

 
 
[招售經室續經解股票啟] [  點石齋主人謹曰]  
　　經解彚刻首推通志堂體例可謂善矣然所采多宋元儒先之說時好不尚焉及學海堂行世而士知實學直可爼豆漢儒衣被天下矣然所取或非足本次第僅據生世疇人之傳廣雅之編盡列其中通儒微嫌其體例後學又苦於檢尋此編所定依經編次則全仿之通志堂而棄取之間一以漢學爲宗凡稍入宗儒論說者概從割愛廣徵秘籍力闡幽光采成書至百七十餘種之多樍卷牘凡千四百有奇又復甄綜加精條流不雜博而有要富而有倫東海九京可作　徵英靈未泯其許爲功臣視爲克子乎凡所採諸書除坊間所有者十居其三此外或孤本行世未久燬於兵　或家藏稿本珍秘殊甚未經鉛槧博學通材欲覩其書甚於飢渴或知其名而未見其本或懸百金於市搆之累年而不得者皆不惜重貲竭力羅致都爲一集實儒林之鉅觀不朽之盛事也閱所編目便知其書之可貴核其卷牘又悉其價之甚廉本齋志在壽世匪以圖利預定者僅取工本先繳洋八元後找十八元取書一部外加文木箱子一只約六月終成書截數後不預股者準售每部四十元滬上股票頗多訾議惟本齋從未失信於人諒早在諸公洞鑒之中無俟贅言特此佈聞售股處在上海拉圾碼頭點石齋南局帳房及三馬路申報舘帳房蘇州察院塲奎文書局京都源豐潤票號揚州多子街申昌汕頭吳明麗福州復利洋行香港文裕堂書坊廣東十八鋪中約申昌南京申昌天津裕通恆申昌本埠三馬路申昌 
[事類統編出售] [  點石齋代啟]  
　　古勘類書故研京十年　都一紀攟摭乎羣籍躭騖乎三上其結搆若斯之難也嗣唐歐陽詢藝文類聚後駢儷精贍者惟宋吳正儀事類賦百篇由明迄國朝或廣或廣廣或續廣或補遺至增補事類統編出而囊括古今至賾大備庶無浛海遺珠之憾本齋特購善本精書石印計三十五卷訂成十二册俾閱者瞭如指掌朗若列眉几案舟車取携良便洵人間第一有用書也刻巳出書每部碼洋四元在三馬路逢源里愼記書莊發售此佈 
[止鬥芻言]  
　　日前詠霓茶園伶人粉菊花因與同班之十四旦不洽開槍轟擊以致受傷此中詳細情形早巳登諸本報客有善諧謔者戲語賓紅閣外史曰嘗見稗史載明太祖詠菊詩云百花發時我不發我若發時都嚇殺要與西風戰一場滿身披上黄金甲意者菊花禀秋時肅殺之氣故敢愍不畏死視人命如草菅乎外史曰非也子平日博覽羣書獨未將中庸一讀乎中庸曰衽金革死而不厭北方之强也而强者居之彼山東道上綠林暴客殺人劫財孤客往來往往被其戕害甚至有所謂黑店者客苟住宿其内假意殷勤俟其醉館之餘酣然就枕卽㓾以白刃滅跡毁屍而囊中干百金貲皆入其手彼其視殺人如宰犬豕豈非由於强悍性成耶然此猶曰爲圖財起見也至於天津之混星子則更任性乖張矣混星子亦曰混混案牘中則謂之鍋匪其人大抵無室無家閒游浪蕩各糾黨羽横行於廛市中稍一觸之動輙籍端訛詐潑皮撒賴聲勢洶洶務必償其無厭之求而後寢事時或此黨與彼黨一言不合遽揮老拳旗鼓相當不致屍骸狼藉而不止間之友人云其有向賭館婪索者自褫其衫褲赤條條不挂一絲操白棓毁其門逢人使毆見物使毁賭徒見而大怒摔於地羣毒楚之其人抵死不求饒然後羣呼之曰好漢好漢爲之延醫療治月給陋規若干萬一當拳如雨下之時一聲呼痛則人皆唾其面指爲懦弱無能噫北人之强悍如斯是直出于性成而于粉菊花又何足異哉各曰唯唯否否彼混星子專以訛詐爲牛横行選事自命爲鐵錚錚强漢時以盛氣凌人是以血薄肉飛至死不懼也粉菊花一戲班中之花旦耳平日花嬌玉軟粉膩脂香裝束登塲極盡冶態而又年未及二十温婉如處女絶不類雄赳﨣偉丈夫何至因排戲微　嫌逞其血氣之勇與十四旦勢不兩立欲得甘心槍響一聲仇人倒地甘當死罪不復顧及室家乎予曰　亦有故古語云近朱者赤近墨者黑又曰與善人居如入芝蘭之室久而不聞其香蓋與之化矣與不善人居如入鮑魚之肆久而不聞其自亦與之化矣彼混星子所見者皆操刃尋仇之事所交者皆青皮撫賴之儔自弱　至壯年無　日不與混星子爲伍染其氣類自能移易性情宜乎兇燄飛揚勃勃不可抑遏矣粉菊花者跡其温柔旖旎斷不至兇横性成然其所演之劇皆以淫殺爲宗久之而習染漸移漓其本性初或偶因小事齟齬繼且報及睚眦久之而習慣成自然一觸其鋒卽怒不可制殺機一起忿莫能銷盖其漸漬使然夫固匪伊朝夕矣客曰昔年某觀察綰天津道篆時目覩混星子之横行市井良民受累不堪適因械鬥到官遂判令將爲首者數人薙其髮梳髻作雙丫綰以紅繩而又製紅衣紅褲衣之面傅脂粉若小孩然置之囚籠中押令游行城内外同類皆引以爲辱不復與之往來其人遂喪氣垂頭潛消桀驁之氣游行既畢分寄外縣獄中俟其有悔心然後次第開釋人皆謂觀察此舉不用一刑不定一罪而能使兇頑之輩默化潜移意美法良無逾於此今滬上所寓天津人卽就梨　中而論數已盈千昔年徐阿二亦曾操械傷人至去歲徐世芳則一躍登臺持刃自劙其面意欲向人拚命反致自蹈刑章今粉菊花又敢持洋槍擊人幾至釀成命案若不早爲懲儆此後必致械鬥之案牘積如山曷弗以觀察治混星子之法治之俾不惡而嚴若輩不再敢肆無忌憚乎曰是亦不可彼混星子皆以好漢自居一旦勒令裝作嬰兒同輩皆所不齒至於班中戯旦平日薰香薙面加以巾幗而不羞勒令扮作嬰兒彼直以爲司空見慣烏足以消其毒燄戢其兇鋒哉今有一法焉務令各戯園將兇惡之戯當塲殺人及破肚開膛等類者一一禁革不准登塲若敢故違嚴懲不貸使目中所見皆忠孝節義堂皇止大諸端庶幾漸漸能革面洗心不致殺人如艸芥乎客曰若是則戯舘生涯必致减色恐雖有是令未必能從也曰惡是何言歟生意之佳不佳豈在於戯之兇惡不兇惡他事不必論卽以目前全近者徵之日來天仙園一本萬利登塲燈彩輝煌絲竹柔婉其中關目芟盡淫兇而觀者若堵牆後至者幾無容足地可見演者苟能爭奇鬥勝生意卽源源而來更何必以兇惡之情形盡情扮演乎客曰滬上之以洋槍殺人者實始於去冬某某二人迄今皆引以爲笑柄且聞有播諸管弦者子以爲宜禁乎不宜禁乎曰是在爲民上者牖下書生但能以筆墨代口舌之勞烏得干預時事哉但書所見以質當道諸公可也客遂唯唯而退 
　　　神京珥筆 
　　内廣儲司銀庫開放内廷各處公費銀兩曁各門各項值班口分銀一月統計放銀二千數白兩其餘應放各欵仍令該各承領人員聽候傳領○三海添派官兵守衞巳見報章兹聞各旗營撥派頭班官兵已於本月初六晨分往三海圍墻各朱車駐守入值計外圍牆設朱車七十餘座神機營分值二十餘座八旗驍騎槍營分值二十餘座左右翼技勇營分值二十餘座每班入值官兵七百九十九員名每朱車派官一員兵丁十名由官給予號燈一架鈎竿五桿長矛五桿弓五張箭五十支撒袋五分綠鞘腰刀十一抱天青布掛十件緯帽十頂鋪　十一分各警官兵相 
 
 

Page 2

 
 
間分佔朱車互相值班彼此稽察並由該各派官弁於另立公所住班無分晝夜不時往察以期認眞傳更送籌云○禮部尚書臣宗室奎等謹奏爲奏聞請旨事恭照四月十三日卯時成貴妃殯宫前行初禮四月十九日卯時成貴妃殯宫前行大祭禮臣等查臣部則例内載禮節初祭大祭均應讀文致祭例應奏請欽派親郡王各一人承祭謹將親郡王等銜名繕單呈覽伏候簡派二人按期前往將事理合繕摺具奏請旨奉硃筆派出和碩睿親王魁斌和碩莊親王載勛欽此○兵部咨行侍衛處謂現在出有叅將一缺應歸本部揀補按照奏定銓補章程此缺輪應由廂黄旗侍衞人員保送揀補相應行知貴處卽於廂黄旗頭等侍衞中擇其資深耐勞者保送數員造具出身履歴卽日咨送過部以憑辦理○戸部片傳鑲黄正黄兩旗所有應領四月季兵丁甲米折色銀兩本部於十一日已刻開放相應片傳貴固山派委章京届時前赴部庫支領此欵再各衙門應領本月官兵馬乾公費等項銀兩本部於十二日辰刻開庫放給○本月初七日爲日斯巴尼亞國君誕辰各國駐京欽差署悉於清晨高揭國旂以誌慶賀總署各堂官亦備具名柬差官往投以鳴賀意○内閣行知各衙門謂内閣滿票簽處爲傳知事光緒十四年四月初十日皇太后皇上駐蹕南海所有呈遞如意之王大臣於是日穿蟒袍補褂在西苑門外跪迎○初九日爲徐蔭軒大冡宰桐懸弧令誕在廷諸臣曁年誼門生躬往祝嘏者實繁孔庶車馬輿從擁集門前○禮部示傳候補咸安宫敎習於受慶候補八旗教習何廣生等二員限三日内親身赴部騐到並携帶筆硯以備塡寫親供覆對筆跡勿得自悞 
[袁江雜錄]  
　　上月二十五日城隍街某氏兒忽然失去其母奔走街頭遍爲尋覓尚未得見珠還也○徐州府屬遞解罪犯一名至浦年僅十三四歲聞係其母與人爭鬥趨而解勸誤以鐵鋤傷其母遽爾殞命乃罹十罪云○豫省甲乙兩米船過閘之時甲船故撞乙船乙船詈之以致彼此懷恨迨停泊復尋前隙互詈互毆甲船人多摺住乙船戸之子痛抶之乙母趨護誤受丙一棒遂卽倒地無聲閱時而逝委員尚未知覺彼等已私下講和聞甲船花錢不下千貫也 
[閩中雜紀]  
　　南臺龍嶺頂有陳某娶大家婢許氏爲室生有男女伉儷甚篤因生理頗佳去冬延高某爲夥賓主相得店事悉付經理詎高見氏年少貎美邪心頓起小娘子又不能拒絶遂成孽緣前日陳偕友赴　蒱局數日不歸高乘間尋歡一日天未明聞叩扃聲急披衣起倉卒間悞穿氏之下裳出外開門其時夜色朦朧不辨顏色悶戎盧尚未打破也陳因賭得百金洋洋得意煮酒爲樂呼高共酌高再三推却陳不許始勉强入座燈光之下經店徒指點高始悟而陳亦覺矣急入臥以破夏布褲易之陳佯爲不知捧巵相勸高辭以量窄兩相齟齬陳曰爾作得好事尚假裝斯文耶取利斧所之高奪路而出拔刀相抵正在交鋒經隣人力勸始散許氏巫山夢醒聞門外爭閙聲出外探視陳見其下體穿男子裳益信通姦無疑卽揪氏髮毆打眼零雨而首飛逢娘子情虚曷怪郎君手辣也聞此事已赴海防署控告矣○閩省風俗兇悍往往以强凌弱有陳慶慶者大義鄕人也族大人多在鄕開張雜貨店恃其勢力聚集鄕人賭博抽頭漁利設局陷人非一日矣有吳細波年甫弱冠上月被其誘賭約輸百餘千吳兩手空空祇得寫立借票嗣被吳之父所知將子斥責不肯如數償負前日吳在陳店前經過被其迫討一言不合彼此爭毆吳回家斃命閩縣得報經會審委員甯司馬前往相騐聞陳傷痕甚多山根竟被打斷正兇聞風逃遁尚未弋獲也○省垣娼寮林立射圃里尤爲薈萃之區有鴇婦三三嫂者覓屋於此以計誘得良家婦女丰資絶世者羣聚其中有林愛梅年甫十八工於言笑少年子弟以金錢買笑者戸限幾爲之穿前日有周某等四人同租一屋在驛前橋以重金聘林去四人挨日輪姦立約爲據甫閱月被周父偵知率同戚友到安樂窩中搗毁一空新巢已破香夢不圓嚴父之威可怖乃爾○南臺稅厘局許星翼觀察之太夫人在籍患病沈重觀察接得電信告假回籍於初六日搭輪啓行○初六夜天大風雨福州府司獄署監牢外墻霎時坍塌丈餘其墻適臨北門正一行宫正街幸時逾二更行人稀少無傷人之事首府因監墻有關緊要現已僱匠修砌矣 
[北通漕務]  
　　浙江萬景兩總辦於四月初二日公宴在壩文員於總局肴芬酒冽珍錯雜陳飲至酉刻各憲始興辭而退○山東頭帮粟米本月初六日已抵河西務三四日卽可到壩惟小河口淤塞水深僅二尺許重載不能進口倉憲飭坐糧廳福廳憲親詣河口勘騐富派通上汛某弁督率夫役迅速挑挖毋碍運道今届山東到壩粟米一百二十票共米六萬石後有粟米二十票能否到壩尚無確信也○浙江糧儲道世敬生儲憲於本月初四日由津乘坐大太平船起程約於初六七日到通浙局總辦率同委員在東嶽廟預備公座迎迓憲駕江蘇糧儲道成月坪儲憲聞政體稍有違和約遲數日方能赴通○壩樓前一帶係晒米之處每有牲口茶棚飯棚　蓆人等在彼雜處以致米廠無地堆放高西林别駕諭令一律遷移違干究懲○南漕開騐日期曾列報中三月二十七日倉憲提騐江蘇第二起漕粮二十八日提騐浙江第二起第三起江蘇頭起白粮前半起二十九日提騐江蘇第三起浙江第四起江蘇頭起白糧後半起三十日提騐江蘇第四起第五起浙江頭起白糧前半起四月初一日提騐江蘇第六起浙江頭起白糧後半起初二日提騐浙江第五起江蘇第二起白糧前半起初三日提騐江蘇第七起浙江第六起江蘇第二起白糧後半起初四日提騐浙江第七起江蘇第三起白糧前半起初五日提騐江蘇第八起第九起江蘇第三起白糧後半起初六日提騐浙江第八起浙江第二起白糧前半起 
[試塲瑣記]  
　　漢口信云張大宗師按試漢陽塲規極嚴於挑覆童生之時令各童生死坐大堂左右宗師端坐中問限香一炷交卷題目係宗師自寫密置卷内分給文童宗師令其開卷始一律揭開不准交頭接耳左顧右盼香滿交卷逾限者逐出有沔陽州某童水牌名列第一但以府卷筆跡不符宗師面詢其故該童懼不能對卽行扣除該童慚極赴水斃命聞該童於府試時因病沉重不能應試後倩其胞弟代爲補考是以筆跡不符但當堂不敢明言以致如此惜哉又有孝感　某童亦因挑覆被斥羞忿交集潛吞阿芙蓉幾乎斃命幸灌救尚速得慶更生又有漢陽縣廪牛黄元吉呈控廪生萬福來方作仁劉文標等性情猥鄙有玷膠庠一案現已札發漢陽府秉公訊辦 
[東夥搆釁]  
　　漢口俄商之辦茶者每箱外必包以篾皮故業篾作者無不利市三倍而包頭則每年可得數千金緣洋商之包頭每一箱約在二百五六十文左右包頭付散工每一箱二百四十文阜昌順豐德昌及新開之得昌等洋行每年約銷數十萬箱故包頭之獲利如此其厚也有某甲者爲包頭十餘年所獲雖多而性極豪奢故槖中亦寥寥無幾向來待帮夥不甚有禮夥等啣之而未遽發今年甲以帮夥屢多掣肘欲兼僱外人襄辦其事詎機事不密爲同夥所聞遂紏黨三百餘人圍甲之門聲言評理甲匿不敢出經人調處而散然已停工數日矣甲陽爲屈服有言皆聽而實則暗禀官憲拘究初九日官役到漢紛紛拘人一時人心惶惶尚不知作何了結也 
[玉蘭吟社第三集紀事]  
　　前日爲玉蘭吟社第三集主人岸吟香先生方自夏口回爲之談晴川之勝景訪解珮之仙蹤清談轉深其樂何極既而樺　高照華筵大張酒沛肴蒸互相酬酢主人殷勤執爵歡笑忘形直至漏下三商始各盡歡而散社中諸題係主人所擬爲蠶婦吟浣花日遨頭宴江南四月天漢臯彩藥擬陶淵明讀山海經與會者計十二人爲天南遯叟倉山舊主鶴澗亭民茶磨山人海上忘機客策鰲游客蘭簃子朶紅仙侣高昌寒食生夢畹生秋山君儉爲及主人邀而未到者計四人爲縷馨仙史霧裏看花客吳君蒼碩楊君佩甫新入社者一人爲賦秋生小坐卽去云 
 
 

Page 3

 
 
[拍照續述]  
　　奥國夏領事延拍照西人照英會審衙門及蔡太守升堂情形已列昨報兹悉夏領事又請太守派差帶枷犯二名至德國領事公館以待拍照聞所拍各圖帶至外洋呈國皇鑒閱者不知果否 
[醉人入水]  
　　昨午十二點鐘時太古碼頭停有蔴雀舢板有西國水手五人令渡回兵船時已略帶醉意不無顚簸舢板立卽傾覆五人及舟子一併落水經别船上人帮同救起則五人中已少其一矣 
[邑尊騐屍]  
　　昨報列法界彩視街二十號門牌阿三家烟妓德仙吞烟斃命云云其於何時身死不得而知十六日午前十一點鐘時有人走報捕房稱德仙勢將垂斃其因發痧或係吞烟則尚未悉至一點鐘後該烟館龜子又報稱德仙已因發痧身死當經陳通事將情面述於備捕頭知曉立飭包探江德林投縣報請相騐該處坐落二十五保十二鋪該鋪地甲聞信恊同縣署當差人亦向裴邑尊面禀昨晨十點半鐘時邑尊帶同刑仵書役官媒人等親臨相騐捕頭派中西捕探率同夥役人等到塲彈壓邑尊先登樓閱看一週旋升公座傳鴇婦阿三詰問阿三供稱小婦人家在蘇州鄕間來滬開花烟館祗有德仙一妓時王鴈臣司馬亦在座聞供謂德仙究竟如何身死阿三供稱十五日晚上有生客五人均有醉意前來吸烟嫌德仙不肯裝水烟以致口角幾至揮拳旋經勸令出外邑尊問五人是何名姓阿三稱因係生客故不得知至次日午前德仙未起開門觀之則已垂斃當卽倩人請陳竹抨老爺到來則軀體已僵無從施救矣邑尊問德仙之死可是吞烟答稱樓上下並無洋烟不知如何身死邑尊謂烟館無烟實爲詫異爾樓上有兩房間尚有一妓是何名姓答稱另有一妓乃借房間者去已多時矣邑尊騐得實係吞服生烟斃命時阿三已備有棺木衣衾當塲收殮標發封條上寫烟妓陳德仙字樣著舁赴壇上暫厝復當塲開發各項書役飯食錢將阿三帶回以便研詰又詢包探曰阿三姘夫可曾帶案禀稱帶在屍塲請爲訊問可也邑尊謂此乃人命理合帶回問話包探禀稱待小的回禀捕頭冉行送案邑尊首肯隋卽乘輿赴新閘騐屍○昨報列廿五保十圖地保徐子良投縣報沈富兒吞烟斃命云云昨日上午十一下鐘後裴邑尊帶同刑仵等人詣新閘鎭相騐時地保已預備屍棚邑尊升座卽傳船主王長興詰問王稱小的籍隷如臯操舟爲業沈亦如臯人在船爲夥昨忽吞服生烟小的察知急請醫生救治實因烟毒已深是以無效而斃地保所稟略同邑尊問沈因何事自盡可有屍親王稱並無嫌隙伊家中祗有老母邑尊飭仵作將該屍檢騐旋據喝報委係吞烟斃命邑尊離座親騐無訛隨飭具結棺殮赶速將棺載回本縣當移請原籍地方官傳屍親投案具領諭畢飭將各書役飯食錢照數給發排道而回 
[補諭地保]  
　　前晚裴邑尊補傳前届未到之各圖地保諭以錢漕宜赶緊清完鄕民宜勸令息訟棍徒滋事宜隨時禀報云云與前報所叙大略相同各地保咸遵諭而退 
[上海縣署瑣案]  
　　前日二十五保十二圖地保顧調梅將受傷人陸阿士行兇人王三解縣裴邑尊質訊之下陸稱小的在南碼頭源興冶坊爲冶匠今日至友人烟館内取託洗之短衫袴王適在榻上吸烟袴墮伊身上伊卽大肆咆哮將小的毆傷頭面地保所禀從同土稱小的在巢河船上爲夥今日在烟館吸烟陸將褲套在小的頭上小的深恐不利是以向之論理邑尊騐得陸頭面略受微傷諭令自行醫治王荷枷發犯事地方示衆○昨報列西門外巡防局將賭徒八人送請究辦云云前晚裴邑尊庭訊之下邵金榜等同稱小的等籍隷山東在滬御車度日叩求鑒宥邑尊飭將邵等五名枷往犯事地方游行五天帶回發落尚有王阿得等三名發自新所收押候辦○前日朱渭泉投縣控稱妻子張氏年三十一歲無端逃避今已在法租界八仙橋德順里八十號門牌家内尋見詰知與西裝之華人姘識向論逞蠻叩求提究帮審委員陳伯葵明府訊供之下令明白具詞呈候移文法公堂查明核辦○昨日婁縣張明府批差解到丐鬥案内之沈小和尚請卽轉解太倉裴邑尊飭暫押自新所以候備文解往○十鋪地甲張勝前因匿報妓斃經裴邑尊判令荷枷昨日邑尊公出該甲叩頭如搗蒜哀求開釋邑尊允之諭令勤愼辦公不得再蹈前轍○英公廨移稱謙益公司經理人有恒洋行主敬妥琱控胡瀛舫父子不交租地一案前經會同英副領事訊得胡將地八十餘畝租與該公司永遠管業計價銀二萬兩後僅交三十餘畝尚有四十餘畝延不交清節次飭催胡父子杭延避匿兹據該洋商交來四十餘畝之紅契請卽照存飭承過戸俾歸該公司執業裴邑尊立飭該圖册書查明照辦 
[英廨瑣案]  
　　前報張錫桂控被楊桂牛楊涨坤等硬佔挑糞一節聞該處房屋係西人亨逹生現托瑪禮孫經手者張錫桂知楊等佔挑卽訴捕房捕頭告以儘管去挑鄕人若不遵斷儘可隨時報捕拿案懲辦○鄕婦王張氏控被丈夫王秀春毆打致傷左臂值日差據情禀明蔡太守飭候訊辦○前報列張蔡氏控隣人顧徐氏放火一節由蔡太守親往該處踏勘情形仍在疑似之間聞定於今晨覆訊蓋是案情節較重如果放火當科重罪若係妄控亦須究誣也 
[法界捕房瑣案]  
　　前報列浦左人顧文英以弟婦龔氏與湖北人吳春庭私識生有小兒因來滬將該氏尋到連吳送入捕房以上情由屢詳前報昨晨王司馬臨捕房顧扶叔母陳氏到案叩請將龔氏給領司馬研詰之下顧龔氏出言挺撞着先掌頰八十下復鞭背一百下交其姑領回又將吳重責三百板着具結覓保嗣後無論顧龔氏走往何處惟吳是問姦生女甫及三月顧陳氏不願領回着送城内善堂撫養○前報列三小兒逃學一事王司馬因李許嚴三家父母各執一詞因着一併管押昨晨提三兒到案李世泰已將所當衣服贖出司馬謂各家管教不嚴着各親自動手將自已小兒懲責以儆將來○前有王阿大與江子山卽阿六爭用傭婦阿珠起釁阿六暫押捕房着卽交人嗣因患病經順隆烟舘張阿生保出嗣是連傳不到王司馬傳令該保人親自帶往觀看阿六究竟有無病症○顇洽興作主控石子作某甲欠洋二百元屢索不還昨將甲押候送案○某甲瘋狀可掬在路選事被捕拘入捕房昨晨備捕頭向之研詰其人稱並不肇事因見捕房枷犯有遊示之例故亦遵例遊街捕頭着驅往南市 
[上海陳家木橋電報總局豫皖協賑公所十一至十五事略]  
　　十六日開封發來經佩翁電報云文二十五抵扶部署今復到周運錢佑翁處借來六人初三開查配欵三萬串官賑放過三十萬口事日内水漲二尺外口門難合甚憂錢價大佑亦到周云○廣局來電云本月初一起初十止共收賑銀一百五十八兩二錢五分○杭省養心軒主人來救疫驅瘟神丸二千服蘇電局十六批四百廿三元錢六百文凝善堂五十二五十三批合芸翁十七批汕頭電局廖四批沙市電局三批得見齋十一批均到先此報聞 
[序文]  
　　鏡影簫聲初集集海上名姝五十人係吾鄕徐君朗寅一手所繪也臨摹照片姿態偪眞淺綠妍紅無不宛肖其筆法之精工衣褶之細膩已承海内諸名士題詠跋賛日登報章毋庸瑣述說者曰精則精矣或致引人放佚乎殊不知卽空卽色操縱在心若以目中有妓而曰心卽隨之是冬烘先生之見也况名曰影名曰聲皆空象也影空而鏡留之聲空而簫傳之以空引空而形色绵空僕與朗棣交垂二十年相知最深其繪是書也殆於影聲中指示迷途而欲顧影聞聲者爲之相機拯拔乎諸君子或賛筆法或詠形神非不窺其底藴而僕獨於是圖之邊際悟之其上邊也如行雲其下邊也如流水其兩旁復以竹節環繞之雲無停水無滯竹節無心何空如之其植品清超用意絀緻豈尋常丹青家所可類觀乎若徒以百美兼臻各出新意爲徐君諛猶淺之乎視徐君也是爲序[  苕上尋眞舊侣朱炳疇希九氏拜手]  
 
 

Page 4

 
 
[補註]  
　　丁亥年十二月二十六日報中賑捐清單武昌盡心人爲父及已病愈完愿銀二十兩處州厦河釐局安分知足子洋四元包劍澄趙雨祈各洋五角蘭溪桐陽氏童張氏楊希齋同善會四戸各洋一元間奪數字兹特補註絲業會館籌賑公所少欽施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[助賑彚誌]  
　　初二日怡昌洋行莫靄樓先生寄來福州普安堂續收規銀一百十三兩九錢七分○初八日裕通祥號劉思先生交來常德左松珊善士續募第十一次桶捐規銀四十四兩三錢五分七厘○初九日恊同慶寳號交來四川提督錢軍門捐廉川平銀一百兩合申規銀一百另三兩一錢○初十日百川通寳號王玉山先生交來京都若梅女史續助京平銀一百兩又篔簹閣女史續助京平銀三十兩又芳雲女史助京平銀十兩三戸共合來規銀一百四十四兩二錢或多方勸募或慨挹廉泉樂善不倦同深欽感至若閨閣好施一再捐賑尤深敬佩所有閩湘各捐戸姓名已列入清單彚登矣[  愚弟功陳煦元謹托]  
[題嘗胆樓詩集乞申左夢畹生藜牀舊主正之並請耘劬先生教政]  
　　君能博古又通今盥徽鴻泥韻更深桃李新裁分畛域門牆廣德仰良箴鸞牋十樣三千句雲錦七襄八字吟儒雅曾搜播潞國談瀛名譽似牙琴[  古吳綠蕚舘主]  
[前閱報中有孫大令感懷四律頓觸予愁爰步元韻聊以自遣伏乞諸吟壇指政]  
　　宦游兩浙卅餘年疉著勳勞孰比肩管領湖山孚物望評量風月結詩緣君在浙素有詩名疏河捐俸民沾利度地興工士集賢開城河造書院皆君德政也如此好官如此遇令人怎不代凄然逖聽循聲綰印符口碑傳頌到姑蘇君籍隸江蘇那禁宦海三春浪頓促歸帆一葉蒲始信多才遭暗忌卽看大用展雄圖願君重莅餘杭地首害嚴條在雉盧近時吾杭聞賭風日盛實爲吾杭第一要害我亦因公起禍端曾蒙憲鑒再三寛到差未久卽起浮言良由積弊太深一經整頓怨尤交作幸比較日旺得以倖免一時風順行舟速四處雲遮得路難嗣以在事者不善逢迎刻意挑剔遂至被議旁觀無不代爲不平事到艱危知有命性成疎懶幸無官閉門暫作林泉客且待良緣復整冠莫笑窮酸壯志消前程在望路非遥出身已作泥沾絮立脚須防竹忌蕉到省卽得厘差外人無不妒忌伴我蝸居邀夜月臥房狹小每至夜不成寐對月自悔自歎看人鵬舉待秋潮秋闈六次仍未獲中今又逢大比之年不禁爲之心動家鄕親友頻相勸及早投功答帝朝[  西湖退補生未是草]  
 
 
 

Page 10

 
 
 [G　　>匡救情殷欽差大臣兵部左侍郞承襲一等毅勇侯加一雲騎尉曾紀澤題贈老德記大藥房雅鑒 
　　上海大馬路拋球塲東首老德記第一家藥房 
　　本藥房於道光二十二年上海通商之初首先開創所有出售各藥皆係極貴料品格爲製煉無論內外病症按病給藥靡不見功復承中西仕商嘉許信任温語褒掦誠恐遠地賜顧未得週詳謹摘試騐各藥循序刊報尚有無數藥味不及盡載於茲兼售印書機器墨水照相皮鏡藥水等件如荷惠顧價當從亷　新增分鋪在京城正陽門外廊房頭條衚　西路存德藥店內　計開痔瘡斷根藥感風發疹藥腦寒流水藥濕氣爛脚藥補氣益血藥治黃疸症藥救食生烟藥瘰　疤平藥風流角虱藥止瀉止血藥金刃刀傷藥隆冬凍瘃藥坐版濕瘡藥文武痴癲藥下疳諸症藥治損傷骨藥追風袪濕藥患臘梨頭藥淸凉疥癬藥頭風頭痛蓊治咬髮癬藥骨節痛楚藥吃搐痧氣藥辟瘟疫氣藥眞八寶限藥善點惡痣藥耳聾復聰藥患膝脚風藥治蚤虱妙藥小腸氣痛藥諸瘡漬爛藥無名腫毒藥戒血毒靈藥 
　　延生堂 
　　在上洋法馬路中精製清陳膏海內久遠馳名兼　原莊另　大小洋藥照箱批發近有將僞貨混充市面射利惟本號貨眞價實格外克已凡士商賜顧認明招牌庶不致悮 
　　新到平安火柴 
　　本行在申歴有年矣專製高料各牌火柴正號洋皂遠近馳名貨高價塵凡蒙　仕商賜顧請至虹口華昌號交易誠實無欺 
　　鳴隆洋行告白 
　　新開深柳堂書莊 
　　本莊不惜重資專辦各局石印鉛板銅板各種書籍出售批發格外克己貴客賜顧認明本莊招牌外埠亦可逕寄開設在上洋棋盤街北首便是 
　　深柳堂主人謹啓 
　　失票 
　　今遺失同興來衍大莊票四月廿四期第六百卅號票元三百兩巳向前途說明作爲廢紙望各寶號莊切勿收用特此佈聞 
　　大茂啓 
　　寄售燕窩巴肥兒代乳粉 
　　本堂開創百餘年徧行海內家藏監製燕窩肥兒代乳粉者以本堂爲祖是名一家珍藏也此粉配製得宜氣味中和價廉功高專濟小兒失乳而婦人初生無乳或短乳病乳卽將乳粉代之不越半月小兒血氣充足肥壯艶顏大能開胃健脾老少相宜或窻下攻書進塲送禮往來士商途中饑餓均用　茶開而服之眞有補天扶元之功老而還少之力也諸尊光顧請認本堂招牌內票爲記庶不致悮並有加料精製各項蠟丸萬應如意油奇騐珠珀吊毒膏專治男婦習染花柳白濁疳疔魚口妙在外貼奇門吊毒之法旬日全愈永無後患不用多服寒凉之劑以致身體變壤也若要鈿詳請取原單一看便知明白老鋪向在廣東佛山鎮豆豉　〇分鋪湖北漢口鎮黃陂街○上海四馬路隆棧內〇虹口廣東街昇利號寄售 
　　參茸扶腸乾健丸　廣東鹿芝館　扶陽乾健丸 
　　易曰乾道成男是知男子稟乾健而生夫所謂健者莫男子若也然天之降生本厚而人之戕賊無瀝水火地木金每為食色憂勞所伐心肝脾肺腎遂有損傷疾病之虞故或神倦而血虛域精遺而陽痿眼花耳響脚軟腰疼氣喘心驚汗浮便泄本然之健已頹焉本舘得祖傳良方揀選上藥精製乾健丸其性補而不焦潤而不泥常服此丸自然共慶安瀾同登壽域去何慮乎楊之枯悉可占乎蘭之秀也小丸每瓶四兩洋一元大丸雙料每盒四個洋一元單料每盒十個洋一元廣東鹿芝館分設上洋三馬路老巡捕房斜對門 
　　大業成功 
　　英六月票雙張單張分條均照大市批發紅覃格外申足信購原班回件上洋棋盤術 
　　　彩大萬元 
　　英六月大票雙張十二元單張六元四開三元分條七角賜顧認明上洋拋球塲 
　　屈臣氏老號監製上品鮮花露水發售 
　　花露水之著名久矣欲求價產爾用廣者則以所製此鮮花露水爲最因其選料極精而製造極巧故其香則遠勝群芳其水則皎如秋水乃能蒙我　英國君主公主大加賞寶陬　咸欽所以高出乎別家所售者之上　　極其功用更能治諸般病症並皆佳妙詳叙仿單每罇價銀大三角小一角正〇另有奇妙香水鍊成各種花香然價似覺貴昂而香氣更能耐久腰諸君諸爲當試並香五色玻璃管售每支大二角五小一角正 
　　上洋英大馬路屈臣氏大藥房謹啓 
　　看書卽知戒烟法 
　　此書蒙　克王爺賜章鑒定　倉塲督憲宗室鍾　曁　上海道憲沈　賜序最部者服藥後腹中積滯烟油悉由毛孔而出故能除心癮愈百病增飲食豐容貌冬月手足不冷夏天身體不熱鬚髮竟可轉黑既痿復能種子每兩價銀一雨每癮一錢服丸三兩除根惟藥丸無凸凹刑奢卽係假藥另有　狐騷臭藥每料一元三日除根　雀斑藥半元十日退淸　髮禿藥六角半月重生　淋　癬等藥二角　瘧　痢　瀉　目疾等藥一角　賜顧者送書一本上海只此一家金陵另有一鋪其餘省城各碼頭並無分鋪上海北門外吉鮮街如意衖金陵城內十街口生生堂同啟 
　　機器軍械出售 
　　啓者本行在滬專辦軍機歴有年矣屢蒙各省各局委辦一切貨價無不相宜近來英國製造之法較前更屬精巧今有新式铜鐵大砲來福洋鎗大小銅帽粗細火藥挖河機器大小各種俱全倘有貴客紳應需各種各式祈至小行視樣面議價目格外公道特此佈聞 
　　光緒十三年六月日地亞 
　　士行啓 
　　藥筒針灸 
　　程君杏橋蘇城烏鵲橋兪子珊先生入門弟子針茅徙柳頗得心傳無論內外諸症皆可針治仍庽老巡捕房南首城濟堂內朱綩夫孫少 
　　甫仝啓 
　　金銀錶出售 
　　茲波喱厘高華士公司自造各欵金銀錶久已名馳中外所造之錶深得工妙加工精造眞材實料無阻滯之虞貴客賜顧請到上海謙信洋行 
　　三鞭壯陽丸 
　　此丸能固精滋腎壯陽扶脾滲濕養血袪風利氣行痰專治元陽衰弱陰分虧損酒色過傷陽事不舉不能堅久精　困倦目視無力腎虛耳鳴腰膝酸痛履步維艱四肢無力脾虛受濕夜夢遺精肌黃體瘦大便搪泄腎氣不化飲食不思以上諸症皆難有嗣雖妻妾滿前尤有老翁之歎本堂良方用三鞭配入上品之藥製成此丸服這能助元陽不足可使精髓充盈有健體強神榮筋活血老少咸宜欲廣嗣者請嘗試之功效自有神奇幸勿視余言爲妄也其藥性平和時常可服無病能開胃進食養血駐顏每早晚用淡鹽湯送下四錢毋庸戒口每兩大洋二角 
　　上海英巡捕房對門廣東接元堂何均年監製 
　　撥雲霧而暏靑天 
　　僕前因患麻疹遂至失明　矇如在暗夜不勝艱苦去臘吾友自滬回皖贈以樂善堂光明精琦水一瓶點之一二次頓覺眼中凉快嗣後以此水每日三次點目十數日後稍能辨物乃知妙藥靈騐而藥水巳盡矣因於新正托局再購二瓶如法點之又十餘日豁然開　視物了然不復有蒙蔽之患誠喜出望外感德難忘特登報章藉以嗚謝并以告世乏同病者 
　　舒州許學松謹啓 
　　包治經期腹痛丸　包治經期腹痛丸 
　　婦人無子世多謂命裏生成面不知月信失調百無一產是以婦科一道首重聞經經症一門最多腹痛故或經前作痛或經後作痛或常時作痛為痛雖各不同總不外血積血盧陜其塞熱之為患調治倘無辦法將必漸成痼疾欲望其生育也難矣僕醫治婦科不敢自詡精通然考究二十餘年博訪名公頗知端約茲特配製此丸斟酌盡醫統治經行腹痛各片曾經服食者幸皆見效故敢公諸海內俾知線於孕地者傔可以人力挽回也每丸大洋一角滾水開報廣東延春難魄丸號分設上洋棋盤街北首 
　　祥監衣莊眞不二價 
　　本莊開設久年專做時式新衣產售原典估衣照碼每兩　洋七角劃一價照大市格外克已倘　價資包退包換貴客賜顧請棋盤街北首並有四季衣　出貨 
　　洋磅天平出售 
　　今有美國蜜師好牌子洋磅天平極其堅固靈準在本行銷售久已馳名用法甚便或一面中國觔兩或二面磅碼大平四百磅至三千磅小平櫃抬用六磅至三百磅止各貴商欲辦者其價 
　　格外公道　晋隆洋行啓 
　　佛羅斯買　藥水 
　　茲有製造局廣主言館學生六增祥讀西書用心過度時常乏力又聞知老底紹興會宮　有一友名呂盛德向來做上等絨衫鎖售伊內室朁　幣用外　成衣做　盡力太過皆云面帶　瘦飲食少進閱申報知晉隆藥房取貢邦藥水每時飮之今幸病除食增矣 
　　蘇州陳氏修譜 
　　吾族陳氏自始祖北溪公諱通遷吳後逮六世祖旭如公諱亮建關於虎邱山塘七世祖舜功公諱治見分立新祠當時輯有宗譜經道光二十五年重修迄今逾四十年矣加以庚申之難有遷居異地者半難稽攷今擬重修宗譜務望各支將世系支派生死年月墳墓地址官秩升遷等詳細開明寄蘇州閶門內回龍閣口本宅限本年十月底爲止計開族中待攷者六世燦如公諱銑次子舜佐公諱漳傳至　世佳麟仁麟無攷六世德鄉公　鑛傳至十二世樹百無攷六世君高公　鏡傳至十世延圭無攷其餘一支中子姓被難後在外者不勝備載祈各支明示可也 
　　實　祠十二世裔孫淸　謹啓 
　　石印經義述聞 
　　本齋購得嘉慶間王氏家刻初印本付之石印校對無訛紙墨精良每部二元四角躉買面議要者問本齋及南申昌文玉山房文報局內謝簡庭翁邑廟十二樓外埠各招商局可也 
　　鴻寶齋啓 
　　石印王石　山水墨跡 
　　　朝王石谷山水久爲斯道中　師烟雲樹石茅舍竹慮　閱一過則松　邱壑恍行黃　村中是本十二幅爲石谷得意之筆茲用石印每套洋　角半　上海四馬路文宜書局代售 
　　順氣化痰丸 
　　痰屬濕熱乃津液所化百病所有多因起居飮食失宜七情抑鬱六淫所擾而成痰徒氣升降無處不到欲治其痰必先順氣次以導之使氣順痰消自然無病耳本堂特選料配製此丸能治男婦痰多或虛火妄動痰隨氣上升壅肺咳嗽甚至痰中帶血精神短少四肢困倦胸膈不利飮食無味一切咳嗽之症並能治之每早晚用淡鹽湯送下三錢服後利氣開胃化痰咳嗽自止耳每瓶大洋二角另有綠水甜油玉桂發兌價面議上海英巡捕房對門廣 
　　東接元堂何均年謹啓石印書籍碑帖 
　　皇淸經解洋十五元小題珍珠船初續集八元多賣船六元大題文彙八元小塔珠華一元四角耕　　放大七角金石文字張叔末解元跋二元四書全註二角皇甫碑帖六角王夢樓帖橫　三角梁山舟琴條綾裱八角帖六角書式三角影宋楊九成宮綾裱紅木面四元宋榻九成宮巳裱八角鄭板橋小中堂三角皆從眞跡脫下專售各局石印銅版鉛版書籍畫譜地圖碑帖如蒙〇賜願者格外克已躉買者從亷面議可也 
　　上海棋盤街北首三蒼書局啓 
　　救命靈藥 
　　世之心存行善者莫不以濟人爲先圖而志在濟人者又莫不以施藥為急務要之施藥濟人之最為危迫者則莫如中風中暑中痰中氣中血以及痧疹時疫諸般急症或因觸受邪氣或因炎暑薰蒸山嵐瘴毒遂致病起須臾命懸頃刻設或救治不速或用藥無靈其人呼吸存亡可危可懼是欲救人淤死反致悮人之生藥力所關豈淺鮮哉本齋所製射香痧氣丸○八寶紅靈丹〇諸葛行軍散〇射香臥龍丹〇萬應午時茶〇藿香正氣丸〇太乙菩提丸〇消暑甘露茶並各種丸藥俱皆揀選上品配合得宜監製精良倍加詳慎取價甚廉爲功甚捷症雖危急無不應手回春備悉近時志士仁人好行善事伏冀隨時隨地預蓄此種丸散存心普濟方便世人庶幾陰德齊天勝造浮屠七級矣 
　　一分鋪鎮江日新街　廣東邇遐齊分設上洋老巡捕房對門 
　　新　大　土　 
　　本號　設上揀遜大小洋藥照箱批發精製陳膏每洋還灰二兩四公　二兩七冷籠三兩一　　三兩　平　外比衆公道 
 
 

Page 11

 
 
   
 
 

Page 12

 
 
   
 
