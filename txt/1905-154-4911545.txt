# 1905 - 154 - 4911545

 

Page 1

 
 
[諭旨恭録]  
　　四月二十八日奉硃筆圈出瑞璐稽察廂黃旗漢軍旗務御史惠銘稽察正黃旗蒙古旗務欽此 
[電傅宫門抄]  
　　五月初六日召見軍機豐伸泰 
[論保全之實禍]  
　　有富室焉擁貲巨萬家政不修羣盜耽耽日伺其旁主人大恐思所以保全之策而不得皇皇然不可終日有一人焉直入其室語之曰吾爲爾驅盜保全爾之物産遂踞其室而不去久之曰爾之室吾所保全者也宜興吾共之又久之曰爾之財物吾所保全者也亦宜與吾共之又久之遂并富室所有而入己之手矣泰西外交家往往藉保全士地之名而收利益均沾之實其陰謀詭計得母類 
是歐洲近百年來新學日啓驟致富强其大者勢均力敵互相牽掣莫敢先發小者亦發憤修改獨立自主争存於優勝劣敗之諸大國見域内之無可染指也於是各出其外交之政策仲權力於變亞兩洲其始也不過曰通商也曰傅教也久之遂佔踞其土地奴隸其人民十百千萬之方里儼然人己之版圖矣一曰英之於印度其初不過設東方公司於擺退城以求贸易耳然後設商會公所於濱角戌以防兵後又派商務總督駐紥其地權勢益張至一千八百七十七年英王兼五印度帝號全地皆歸於英矣一日法之於越南阮光平之出亡也借法兵之力始得返國其後滅鄭黎取眞臘亦多得法助處教士阿特蘭於西貢以示親睦咸豐七年因教案齟齬法人來侵至同治二年越人割地求和西貢遂爲法有又四年法人以計誘柬埔寨爲屬國自後日漸侵削至光緒甲申越南全境盡陷於法矣一日俄之於回俄自得西伯利全礦遂有志有中亞細亞然阻裏海鹹海復間以沙漠故未能得志厥後步步爲營以逼哈薩克次第侵蝕嘉慶年間屯重兵於其地與英争印度雖未獲勝而回部之地十得八九希哈爾亦俯首帖耳受其霸勒矣一日英之於缅甸英人既取印度與缅接壤因邊界失和英師入缅缅人輸金幣請和并割沿海之地後又取古剌之地緬人益窮促及法人并有越南英人遂陷莽逹拉執缅王以去而全缅地圖爲之變色矣此四國者初皆藉保 
 
 
 

Page 2

 
 
護之名而戌以兵繼則日削其地而至於亡此外若英之於埃及遣兵平亂留戌不去財政兵權俱歸英人掌握若土耳其若波斯若阿富汗若俾路芝皆因與俄搆兵頼英保護許其得沾利益不啻陰爲其藩屬者所謂保全土地之政策其結果竟如是矣甲午以後日本扶三韓自主然事事出而干涉務得其利權去年日俄開戰韓遂與日訂約歸日本保護而日人勢力遂益復拓張吾國數十年來外交失敗國勢陵夷東亞之膏腴爲列强之魚肉然被中之主持公論者未嘗不創保全中國土地之説夫己有土地而欲賴人保全己無顔立於天壞况其所謂保全者乃佔據之美名耶吁 
[梁使電陳争回華工禁約辦法北京]  
　　駐美梁使日前有電來京謂　工禁約請俟柔使到京與之力争否則經行罷議或交荷蘭何和會裁判所公斷（屯） 
[電請勿畫美禁華工約押北京]  
　日前巴克兒城華商電請政府勿畫美禁華工新約押（屯） 
[新民府日俄之要挾北京]  
　　日前俄闊使照會外部言日兵在新民府若至四月二十九日不退則俄國不能以該府鐵路爲局外中立之地經外部照請日使日使答以新民府俄先有用兵之事日本不過步其後塵現在日本須俟兵事己畢無需此地時方可撤退云（良） 
[俄使不認侵損新民鐵路北京]  
　　北洋大臣日前函致外部略謂新民鐵路與戰國無涉倘有侵損須向索賠外部據請俄使俄使云此事應向佔據該處之日本責問（艮） 
[詳述運煤辦法各公使之意見北京]  
　　上海運煤辦法外部與各國公司商議英國先允奥使言煤斤與米穀不同德使云罰以五倍未免太重限期四十天未免太促且烟臺運至上海海關亦欲照辦尤難應允法使云罰尚可惟如有船裝煤入口於二十四點鐘内復出口者是否亦在禁例且商船往來應用之煤不能一律照辦日使於辦法甚以爲然俄使則甚爲反對謂中國此種辦法明係與波艦爲難且於關内外鐵路運往接濟日本之雞鴨牲畜雜糧等物並不禁阻而獨禁阻禁斤出口明係待兩戰國不能一律堅不允從（艮） 
[電請戴税務司帮辦中立事宜北京]  
　　日前南洋葉提督電禀外部請飭戴樂爾税司帮辦中立事宜并請飭赫税司各口不准引港人領日俄戰船入口（良） 
[有泰電陳商上效順情形成都]  
　駐藏大臣有泰日前有電至京稱巴塘案起商上頗知效順添員守禦不准匪徒勾結噶勒丹涵巴代理商上（噶勒丹涵巴則商上之名）足資鎭攝無異逹頼在藏也（屯） 
[英使請飭督撫嚴防海盜北京]  
　　政府嚴飭各督撫力除沿西盜匪一事己誌前報兹悉此事因英薩使稱廣東西江及省河各口時有海盜搶刧請飭岑督暨李提督設法整頓政府故從英使之請命爲嚴防也（良） 
[俄使干涉京張鐵路北京]  
　　日前俄使照會外部稱中國建築京張鐵路勘路用人是否仍照原議（艮） 
[鐵路公司之衝突北京]  
　　（盛杏蓀宫保赴京時有福公司之洋總辦邀盛至河南途中火車忽然出軌兹悉當福公司火車失事之際即有粤漢鐵路公司之花車前往迎接宫保即乘該車晉京福公司以大失名譽固留宫保宫保以晉京有要事不便久留爲辭洋總辦大怒藉口他人之車不得經本公司之鐵路按照定章非償萬元罰欵不克了結故近日正在會議此事云（月） 
[山東鐵路之佈置濟南]  
　　山東全省鐵路擬築文路數係除膠濟鐵路外一濟甯鐵路由濟南府逹濟州二德州鐵路由青島逹德州三省南鐵路山青島南逹江蘇宿遷等處此外如西北鐵路接至直隸境内西南鐵路接至河南境内預行佈置頗爲完密惟此係官塲傅説未知一一脗合否（月） 
[英使請以九龍廣州鐵道速商盛宫保]  
　　日前英蕯使函稱香港政府擬造廣州至九龍鐵路請速與盛大臣商酌提英人擬造九龍廣州鐵路事己誌本報（艮） 
[德使以礦權被阻請嚴斥端撫北京]  
　　德使因禮和洋行開礦之權爲湖南礦章所阻向政府交涉謂此章與條約違背四有仇洋之意請嚴斥端撫（屯）　 
[英商開辦銅官山礦約逾限作廢京師]  
　　安徽銅陵縣屬銅官山礦於上年四月間經英商凱約翰呈請開採當由外商兩部照意發給採礦執照兹届一年限滿并未開採前山皖撫電咨外商兩部按照礦務章程逾限不開應即廢約當經該部電復該撫請酌核辦理並照請英使立案將該英商所領之執照繳銷（需） 
[澈查房山縣煤窰天津]  
　　順天府周之房山縣煤窰林立然大半皆係私窰或有但請縣照即稱爲官窰者事爲商部所聞并經他人舉發疉次札飭順天府查明詳復嗣據詳報到部皆係舍糊其詞顯有不實不盡其中弊竇不可勝言復又札飭順天府轉飭該縣將官私各窰究有若干座澈底查明並將籌辦煤窰情形限奉文一月後詳細分别報部母再舍混致予未便（需） 
[浙撫奉咨查考滬紹航路杭州]  
　　職商戴乾等集股創設通濟輪船有限以司專行滬紹等埠前經禀請南部立案兹聞商部己行咨浙撫令將航路淺深寛窄有無别項違碍該商所集之股是否與原禀集有股銀四萬餘兩一併查明詳細聲復以憑核奪（震） 
[外部電商各督撫關道籌撥習藝所經費金陵]  
　　慶親王那尚書致各省督撫　道電二十七年京師創立警察旋改工巡局現修律大臣删訂刑章定罰金作工之 
 
 

Page 3

 
 
律亟須遵旨增設習藝所惟開辦經費甚鉅部欵難籌不得不爲集腋成裘之舉擬請尊處酌量籌解若干速匯來京俾資開辦嗣後常年經費本局己籌備的欵此係要政亦爲善舉想臺端宫樂助其成也希電復（歸） 
[調查浙省銅元局大宗開支杭州]  
　　浙省銅元局老廠現每日可鑄當十銅元六十七萬枚雖赢餘甚鉅而奉撥新政學務等欵經費亦殊不資均歸外銷免予報部按月將收支細數造册呈報撫憲察核以杜弊端兹以三月分本廠薪紅工食雜項各欵詳細調查列後花紅項下撫轅洋五百元督辦洋五百元各員司合提三釐洋二千九百九十六元薪水項下自會辦起至額外司事共洋一千二百五十三元三角九分八釐會辦洋一百三十三元三角三分三釐提調夫馬洋四十元文案稽查各四十元駐滬採辦洋八十元司事洋十二元學習司事八元額外司事六元三元不等辛資項下局書包數司事巡丁聽差小工等共洋八百零一元五角七分九釐辛工項下鎔銅碾片大機春餅烘坯摇洗各廠工匠工資共洋六千九百十四元三角一分護局親兵口糧共洋七十八元六角伙食項下共洋八百四十三元雜用項下共洋二百十九元五角九分器具添備項下共洋六百十五元修理項下共洋四百零五元紙張筆墨項下油燭附共洋六百三十三元息欵項下共洋一千二百十七元税餉水脚挑力項下其洋四千九百零六元以上均爲報國寺老廠支用月計册報之數若錢塘門西大街新廠開辦方及旬日其銅元坯購目東灜惟自印花以故費用較省容再詳細調查續録（復） 
[閩督咨請寳壁船增價福州]  
　　閩省船政廠前稱寳壁船由杜業爾私造請由北洋就近變賣等情己誌前報兹悉閩督近又行咨北洋略云船價僅估四萬不敷尚鉅可否略增以救船政之窮（屯　） 
[直督揭參吴調卿觀察之風聞天津]  
　　探聞天津候補道吴調卿觀察前以商部創設勸工陳列所報効京平銀五萬兩由商部奏奬得有四品京堂候補現在不知何事忽與北洋大臣意見不合引北洋有欲揭叅之説果如所言想該京卿又有一番運動矣噫患得患失其能己歟（需） 
[電詢滇督調移石道北京]  
　　日前英蕯使函稱滇省議界事方有頭緒而滇督忽將石道調往他處明係延緩不願辦理己由外部電詢丁督矣（艮） 
[增韞仍署奉天府尹北京]  
　　增韞現授驛巡道己奉明諭兹悉仍著署理奉天府尹（屯） 
[趙次帥緩赴奉天之故京師]  
　　新簡奉天將軍趙次帥緩行一節外間紛紛傅説莫衷一是兹得最確消息云實因命下之日外部即照會日本内田公使日使允爲轉逹日政府至今尚未回覆又因户部交代事宜頗繁辦理尚未就緒是以遲行（坤） 
[周部郎充商部差遣委員北京]  
　　工部郎中周錫璋前以創設烟捲公司并報効銀二萬兩嗣經商部批飭毋庸報効即以此項銀兩添助公司資本各情己紀本報兹悉周部郎己奉商部調充本部差遣委員己札飭遵照矣（需） 
[商部飭查設立總商會京師]  
　　海門浙甯會館董事胡沛霖前禀商部擬在該處設立總會以資聨絡商情并呈送章程若干條請予立案刻經商部札飭上海總會將設董事所禀各節暨至程是否可行迅速查明報部以憑核奪（靈） 
[整頓厦門商政局福州]  
　　商部近聞厦門所設之商政局有名無實並不能實行保護之政因即電咨閩浙總督請轉飭該局將原訂章程迅速報部并令愼官紳切實整頓（需） 
[户部咨查墾牧公司成熟田畝京師]  
　　前江淮巡撫奏辦海贛墾牧公司業經奉硃批户部商部知道日前户部行咨商部略謂沈編修雲沛所辦海贛墾牧公司該地既界兩屬袤長有三百餘里其中己經成熟之田當亦不少應將成熟之田若干據實詳報升科未便以熟報荒含糊隠匿又張修撰謇所辦通海墾牧公司辦己有年頗著成效現在己墾若干成熟若干並未據報到部應請一併行咨江督蘇撫飭將海贑通海兩公司己辦未辦各項章程及有無成熟田地若干畝詳細其具册報部以憑查核（震） 
[練兵處咨送閩省留學生京師]  
　　去年各省奉練兵處咨文選派武備學堂卒業生各數名來京考驗咨送東灜學習武備彼時閩省未將學生咨送來京於本年四月念六日始送到三十名即經練兵處分科考驗咨送東洋入振武學校肄業（坤） 
[商部陸主政派赴南洋本館京師專電]  
　　商部派陸主事長携直南洋調查商務不日到滬（容） 
[德總領事照覆不允將派守公廨之捕撤回]  
　工部局派捕看守英美公廨一事屢經道憲袁觀察照會領袖德總領事請飭撤回兹悉昨日德總領事己照復觀察略謂工部局派捕之由實以近來公廨一切訟　未能悉遵公定章程辦理不得不派捕查察以便隨時辦詰且公廨係華洋公共衙門又建立於在租内工部局派捕乃自有之權所商實難照允（巽） 
[川督錫奏剿平犍爲縣拳亂情形摺]  
　　奏爲犍爲縣拳匪倡亂戕弁撲城四出毁擾立派防軍奮力攻擊殲滅搜捕地方悉就敉平恭摺具陳仰祈聖鑒事竊查神拳一教惑民最連往歲資陽等縣疉釀巨案蔓延廣遠逼所省垣用兵幾及一年爲禍甚烈奴才到任後飭屬常加查禁久未萌逞惟該教易習易散習則爲匪散則爲民婦孺又皆能之故難言永絶根株也加以遊惰實每奸黠者或以仇教爲名或以防變保家爲説符咒欺誘昏愚迷信恒欲藉端滋事恣其毒虐去年富順縣朝天寺等事若非迅雷弗及又將釀患匪輕奴才前曾將該圑保等奏奬即以策勵後來十 
 
 

Page 4

 
 
　　二月間署犍爲縣知縣李端㮣訪知縣屬文家山有張老三等習拳馳往格殺並獲其兄張潮濚懲辦詎本年正月傅習愈盛聚黨衆多蓄謀滋大李端㮣率勇查拿該匪事破情危分股突起初亦託名仇教繼以附近教堂均己防護無從窺犯遂指各場新辦小學堂爲洋學肄意打毁先將羅成場寺處之學董師範生暨保正等殺害甚且屠戮家口復思奪取精利槍砲二月初四日乘靖川砲船道經縣屬石板溪登船殺擄該船衆寡不敵管駕史久預等並死其難續備右軍左營哨弁徐國楨楊占元率勇馳至與匪接仗多有擒斬該營管帶朱登五亦來奮剿並經差弁李清廷在牛心山將匪擊退初六日該匪一從鎭江渡來者千餘人一從眞武山來者數百人均撲犍爲縣城幸朱登五先己到城督隊迎勦自朝至墓酣戰於城外鳳凰山梢却復聚適徐國楨等正從唐壩口勝匪而至夾擊愈力匪衆奔北是役也轟斃悍黨四百餘人斬馘數十生擒相若奪獲槍砲符籙旗幟等件此後餘衆竄踞鐵山龜頭寨等處又分擾榮縣之新橋塲抄毁民教十餘家殺斃張三聞等先是奴才聞警明知小醜不難翦滅但教堂林立教士沓來水早戡平必滋他患復揀續備中軍統領柴作舟暨飭右軍統領樊溥霖分道並出期於速就殄除初八初十十一十四等日樊溥霖殲匪於羅城鋪而所部朱登五仰攻龜頭寨等處匪以死拒皆能不避砲石奪險窮追柴作舟又督帮帶黃啓文等冐霧進攻掃盪鐵山生擒首匪王子男蔣冥山等由是山寨一無匪蹤四外搜捕專清餘孽伏查此次犍匪假妖妄以倡亂蠱椎魯以成衆打毁學堂等項戕殺弁董諸人並敢犯縣城抗據山寨凶燄一時頓熾猶幸赴機奮迅弁勇俱稱驍果所戰皆捷其始股多黨悍疉次陣斬首要袁邦才胡國安三腦子王靈關張大木頭吴學富李老軍任裕隆並將擒獲之王子田蔣冥山妖僧高自明等訊明正法憝惡漸盡餘衆遂己畏懾潰散兼旬之内地方悉就敉平教堂教士俱得保護無恙尚堪仰慰宸厪所有尤爲出力各員弁自應優給奬叙以勵有功合無仰懇天恩俯准將四川督標武進士朱登五免補守備本班以都司留川儘先補用五品軍功徐國楨儘先把總李清廷楊占元楊萬福均免補把總以千總儘先補用督標左營右哨都司把總黃啓文免補千總千守備儘先補用以示鼓勵至署犍爲縣知縣李端㮣失察境内拳教滋事實難辭咎惟該員屢經拿辦又復會合防軍擒渠獲醜功過尚足足抵現仍責令將在逃匿黨再行弋獲多名以觀後效如涉玩泄即行嚴參奴才又己剴切示諭並通飭各屬母任拳教傅習認眞防範俾遠爾共臻静謐此次尚有應保員弁勇丁並被戕管駕史久預以及傷亡勇丁另行分别奏咨奬恤所有犍爲縣拳匪倡亂立派防軍殲滅搜剿地方己就敉平謹將剿辦情形恭摺馳陳伏乞皇太后皇上聖鑒訓示謹奏奉硃批朱登五等著照所請奬勵仍著嚴拿逸匪分别懲曾欽此（露） 
[俄大臣欲知日本議和章程]  
　　初六日倫敦電云露透駐俄訪事人電稱俄議政大臣在皇宫會議後於昨日電囑駐美及駐法兩俄使謂俄欲知日本所擬之議和章程譯文匯報 
[英政府撤回赴華戰艦]  
　　初六日倫敦電云英戰艦兩箙皆載重約一萬三千墩本在英抛斯默斯埠後備隊内者前次奉命赴華以厚英海軍在中國之勢力己行抵哥倫布埠近爲英政府所撤回譯文匯報 
[腦威决議與瑞典分離]  
　　初六日文匯報接倫敦電云腦威議院己議定與瑞典分離并聲明奥斯克皇以後不爲腦威之皇又給與目下政府各大臣以施行帝政之權初五日德文報接相林電云腦威議院及通國皆無讐視奥斯克皇之心瑞典國現可立一年少之君以掌政 
[法外部辭職德人並不震動]  
　　初五日柏林電云法外部突爾楷斯君辭職之消息德人聞之甚爲鎭静譯德文報 
[各國議派專使會議摩洛哥事]  
　　初四日柏林電云北非洲摩洛哥之出題德法仍未改其政策故目下情形毫無變動并不較前緊急眞關係之各國現己商議遣派專使至萬國公會會議此事以應摩皇之講譯德文報 
[法報謂俄人不肯議和]  
　　初五日柏林電云法太晤士報謂列强要索俄國即應議和然俄仍不肯改易其政策譯德文報 
[日親王將閲看砲廠]  
　　初五日柏林電云日本有栖川親王在德將閲看克魯伯砲廠譯德文報 
[日軍報告俄俘確數]  
　　初五日東京電云據最近之報告稱對馬之戰曰軍共獲俄俘犯六千一百四十二人内有一百三十七人即將釋放并有三人己死此外又有教士及醫士六十九人先己釋放 
[日軍所獲俄艦改題日名]  
　　初五日東京電云日人所護之俄艦四艘己改題日本名號譯字林報 
[日報記滿洲最近戰勝情形]  
　　初五日東京電云日本官報刊行滿洲最近之情形如下日軍在壞遠堡門北三英里之馮家屯五次繫退俄軍并將昌圖東十英里沙河子之俄人逐出即占據沙河子車站及附近之高地俄馬兵一隊被日軍由馬家屯西八英里之計家子及馬家屯本地逐往北方即將此兩地占據譯字林報 
[法外部由首相代理]  
　　初五日倫敦電云法外部突爾揩斯君現己辭職其事暫由首相羅維盍君代理 
[法相代理外部不礙英法交情]  
　　同日倫敦電云英露透電局駐巴黎訪事人電稱羅維盍君須將目下未了之交涉辦妥始再委派外部大臣然羅君代理外部於英法交情未必有礙譯字林報 
 
 

Page 5

 
 
[法相要索俄國保狀]  
　　同日倫敦致電云匯維盍君亦必維持俄法同盟之約但須要索俄國出一保狀以後不再爲拉己利益之事且須聽從盟國之良言譯字林報 
[俄自治會仍復聚議]  
　　初五日倫敦電雲俄脱勒抛夫將電雖不唯俄國各處自治會員在莫斯科聚會然各員仍於昨日在該城聚議一日演説之人皆謂議和之問題及整頓國務之問題幾由全國民人决定譯字林報 
[俄海軍被拘及陣亡之確數]  
　　初五日東京電云對馬之戰俄人被日軍拘獲者共六千一百十二人陣亡者共五千餘人譯太晤士報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[崇正學堂停辦漢口]  
　　漢陽南鄉崇正學堂内外一切均由密昌墀大令主持程度頗受業諸生日有進步刻因經費不充又無官力之提倡業己停辦聞者惜之（泰） 
[管糧署改設仕學館蘇州]  
　　蘇省仕學館現己擇定就城中海紅坊現設農務局之管糧署改設至農務局則移至寳蘇鑄錢局蓋農務局總辦宗介眉明府現兼寳蘇鑄錢局差故兩局併爲一處俾得申於辦公也（隨） 
[匯寄留美學生學費武昌]  
　　鄂中留美學生學費月以萬計頃聞前匯之欵己將用罄張督飭學務處籌匯華銀一萬兩交梁星使分給支用（履） 
[何牧師將設醫學漢口]  
　　英國循道會何福善牧師擬在漢口創設西醫學堂回國籌畫經費兹聞己有電來漢准於六月初到漢開辦（泰） 
[德領事游歴請飭保護武昌]  
　　駐漢德領事砍爾輔君卸事後擬遊歴各處并考查鐵路附近一帶商情己請新領事照會江漢關道轉詳上憲行文天津飭地方官妥爲照料矣（履） 
[鐵路購地西局示期給價蘇州]  
　　甯滬鐵路道經蘇州之地分爲東西兩局東局業己丈畢給價現西局購地委員丁石懷太守方穀於本月初一日示諭各地主到局領價限端午日截止（隨） 
[户部咨取銀幣武昌]  
　　湖北所鑄一兩銀幣張督曾以十枚進呈御覽後户部亦咨商湖北選送一分俾得存案考查近聞銀幣局己奉上憲飭知預備齎送矣（履） 
[請設航業公所清江]  
　　前日劉玉生等具禀漕轅請設航業公所奉批議設公所實爲保護商務維持航業起見惟該職等向係何業雇用民船若干隻領照繳費是否衆情所願未據聲明無憑察核且事歸董辦端在得人能否絶無包攬壟斷把持營私等情應再會同熟商逐一妥訂章程呈候察奪如果有利無弊自當力爲主持以維商務（夬） 
[勸立學督松江]  
　　松江府田紹白太守志在興學擬在城外適中之地設立師範講習所以便學界中人互聚講貫無荒實業爰於上月某日命駕往謁耆宿陳菊生明經籌議一是聞太守意欲請明經爲各學堂總稽查明經堅辭之（賁） 
[查勘銅礦蕪湖]  
　　滁州南约五里許有鳳凰山銅苗極旺經熊直剩禀報皖省商務局後該局己派員蒞滁查勘以備開採按此山與琅琊豐嶺毘連有馬姓者意欲據爲私有未識開辦時能免涉訟否（恆） 
[預備供張清江]  
　　善後局委管理錢庫委員許蔚卿叅軍携洋一千三百元前赴䢴江購辦提署辦公木器以備劉侍郎永慶履新之用（夬） 
[札拿鄉董松江]  
　　南鄉後岡等處董事潘某孫某近奉道憲袁觀察札府訪拿府尊田紹曰太守奉文轉札華亭縣趙豹文大令派差傅潘孫等到案適該鎭陶某華某等聨名禀訐潘董有通同梟匪吞没善欵等十餘欵並以前任華亭縣孫花樓大令致潘之信呈案爲憑趙大令遂傅兩造質訊供詞各執大令諭即退去俟禀復府憲核奪或謂藩己托某善堂董某孝廉爲之斡旋矣（賁） 
[操場劃界蘇州]  
　　常備軍第三營操塲向在護龍街南首現學堂督辦費太史以是地爲諸生體操塲殊屬相宜因禀准撫憲陸春帥將是地劃爲東西二斱東首爲師範生體操之所西首仍爲營勇操塲（隨） 
[械鬭惡俗厦門]  
　　同安縣屬　州陳姓與後崎紀姓皆强悍巨族也近爲紀姓水船交涉屢有齟齬二十四日下午二姓又糾集多人在典寳街洪本部械鬭街上各行號恐遭波累相率閉門水陸提督中軍彭保清參戎聞報即帶勇至該處彈壓事後查有勇丁三名亦受刀傷數處紀姓水船三艘及紀族三人均被陳姓刧去尚中不知何何了結也（蹇） 
[掛單行竊蘇州]  
　　蘇鄉七子山某寺院於二十六日有口操外路音之野僧三人來寺掛單詎夜探人靜三人竟燃悶香將合寺僧衆悉數悶倒即至各處搜括一空而逸翌日諸僧蘇醒知爲所算因訴知董保投縣署請緝（隨） 
[捕快爲盜揚州]  
　　江都縣署快役顧春又在府軍廳充當快役人皆以顧三呼之實梟匪之黨也前月二十日夜率領多人往張網鎭之花市街行劫爲該處農民獲住捆解到縣陳大令擬照行劫未成拒捕被獲之律將該犯充發極邊人皆快之（益） 
[會拿土棍松江]  
　　土棍莊太阿弟在西南鄉李塔匯地方開設賭塲事爲府縣各憲訪聞即由田太守屈大令各派幹差會同飛划副左營何哨弁馳往拿獲逕解府署太守升座研訊莊不認聚賭情事飭鞭荆條三百五十下仍矢口不承繼訊地保夏某則供認每日收受賭規二十文太守遂飭一併釘鐐收禁婁獄（賁） 
 
 

Page 10

 
 
[小輪謬妄蕪湖]  
　　某公司小輪船由蕪湖開往廬州乃方駛至巢湖該船主以煤炭不足强將拖帶船隻纜繩割斷其時狂風大作被棄之船幾遭覆溺歴盡顚危始逹被岸頃聞搭客多人己禀請税務司慶君懇其轉飭該公司妥訂拖帶船隻章程以免半途失事云（恆） 
[考試繙譯武昌]  
　　前紀洋務局編譯科經陳星午大令極力運動復有開辦之説兹聞張宫保須委繙譯文案辜員外湯生施司馬肇基將各繙譯一律考試方能定局（師） 
[草屋大火蕪湖]  
　　前月二十八日下午蕪湖河南草棚失火計百有四家都付一炬雖竹籬茅舍而烈烈轟轟其勢頗盛聞均係 
湖北貧民棲止所云（恆） 
[恩賜紗葛北京]  
　　本日内奏事處面奉兩宫諭旨軍機大臣機親王弈劻大學士王文韶及各大臣等均著賞賜實地紗蔴地紗葛紗各二卷以示寵渥聞己專員頒賜矣（訟） 
[膺賞北上厦門]  
　　林時甫京卿於二十三晚接奉電旨賞加侍郎銜著即來京陛見蓋將畀以督辦鐵路銀行一切要政故京卿摒擋一切不日即須束裝北上矣（蹇） 
[限交槍匠蘇州]  
　　營弁唐顯丙身死不明一案屢志前報兹蘇葛二大令以文並無口供而唐之身死似係被人灌毒查是晚文開堂受徒係在槍匠翁錦生室中翁爲槍匠室内藏有鏹水而案發後翁即銷差逸去因請上憲飭該營管帶李瑞琳限十日將翁解案違干押交（隨） 
[各國兵輪紀數漢口]  
　　刻下英法諸國在漢口江心停泊兵讑計有七艘然英輪居其大半云（泰） 
[督署委員監修武昌]  
　　督署改修詳身久志前報現在文案房武學堂實業操練營房等處己委定王太守元常楊太守汝康估工監修（師） 
[拿獲賭棍松江]  
　　著名賭棍孟瞎子皖之巢湖人向寓於郡城西門外壽安街邇日婁邑尊屈吉士大令忽派通班差捕將孟拘入署中研訊一過飭釘上脚鐐收押待質公所以待覆訊説者謂孟之被拿係奉上台密訪不日即需解省嚴懲矣（賁） 
[貧民自願習藝南京]  
　　甯垣機器工藝局係商務局劉聚卿觀察借文闈供給所開辦專募無業游民用機器仿織日本綢布手巾等物頗著成效故去冬於阜成倉擇地建造新廠俟完工後即行竭力推廣以興實業現有皖省近山各州縣地方貧民百餘人結伴來甯聨名具禀督轅求人工藝局學習手藝玉帥准如所請飭該局悉數收録一俟工程千竣即令入局執對（豫） 
[湘省補行三十年大計單長沙]  
　　薦舉昌官十員岳常豐道韓慶雲鳳凰直隸廳經歴華廷凱永州府知府德泰安鄉縣典史周維屏永綏直隸廳同知吴傅綺准調長沙縣知縣陳吴萃准調湘鄉縣知縣顧玉成衡陽縣知縣胡鑑瑩淮調永順縣知縣趙從嘉岳州府訓導劉國泰叅劾官九員不謹官五員慈利縣知縣袁世傅宜章縣知縣趙廷光道州訓導祭鍾濬衡山縣草市巡醱顧緒昌宜章縣白河巡檢黃效忠罷執官一員桑植縣知縣劉人駿浮躁官一員湘潭縣典史方懷才力不及官一員龍陽縣知縣廉德浴有疾官一員宜章縣教諭劉時暘（餘） 
 [P四月分教識選單 
　　教授陜西西安張煥堂鄜州副正諭直隸玉田席之瓚宣化河南鎭平顔敏文汝甯江蘇溧水顧懋熙常州陜西邰陽葉丙甲西安四川茂州植鴻銘邛州福建永定陳伯勛福州雲南尋甸州謝家樹東川河南鹿邑李維城開封陜西華州阮開珂興安雲南鎮雄州李文治大理安徽泗州江鑑安慶廣德州胡青雲甯國俱舉浙江臨安金國錫湖州人湖北宜天柳麟材訓導陜西甯陜廳梁守典乾州舉廣西雒容馬憲章南甯人雲南巧家廳向家儒臨安人顺天懷柔孫尚誠天津歲直隸獻縣單元度永平歲江蘇如皋趙臣傑鎭江舉山西左雲安濟川汾州優陜西孝義廳袁黼延安歲四川江津張載揚錦州歲直隸高邑張作楫定州福建松溪周慶雲泉州俱舉復諭直隸成安楊世鈞順天廪江西彭澤蕭彦輝南安廪廣西貴縣唐兆熙桂林恩貴州湄潭謝華欽遵義禀福建松溪蘇允恭永春州舉山東沂水鍾毓琪青州拔廣西岑溪李鼎星桂林舉廣東電白楊慶鱣瓊州舉四會胡夢熊陽江廳禀直隸元氏樊培元順天附貴州印江許長齡貴陽舉復訓廣西平樂府鍾端猷梧州廪浙江嘉善夏嘉祉杭州增湖北施南府熊觀國武昌轝四川蓬州李葆光叙永廳廪江蘇鎭洋周夢田海州吴鍾綬俱鎭江舉福建永定王冕元福州舉直隸吴橋馬錫蕃定州廪山東恩縣李蓉第濟南廪西川江北廳汪世伊重慶人安徽池州府胡鏡甯國廪福建霞浦吴守澄福州廪 
[學徒輕生]  
　　英租界大馬路抛珠塲某鐘表店於前日遺失洋銀一百元店主疑學徒某甲所竊訴由包探金立生將甲帶至覽勝樓茶館盤問甲懼甚乘人不防從窗外躍下一落千丈暈絶街心因即禀知捕頭送入仁濟醫関治（木） 
[工匠停工]  
　　本埠各髹工前因争加工價藉圖停工挾制俊經該業董事竭力周全得能照常工作不謂昨日又有甯帮舉本帮木匠在日昇搜曾議停工加價之事各漆工因事未議妥亦於昨日一律停工（木） 
[倫兒跌傷]  
　　前夜陳加銀至泥城外勿利路咪吔洋人住宅濳登三層樓上竊得金表金飾各物值價甚巨旋經西人報知静安寺捕房捕頭立派包探陳雲忠偕西探馳往勘察瞥見陳竊匿於屋頂之氣窗内因即上屋兠拿陳竊轉至屋後奮身躍卜傷及腿腰不能行勳立時拘獲搜出原贓回明捕頭飭送仁濟醫院俟傷痊後再行送葬死辦（木） 
[法員回國]  
　　法領事署繙譯官魏武逹君定於本日上午乘法國巴利納西華郵船回國日行公事由副繙譯蘇君接辦關道憲袁觀察上海縣汪大令昨日均往送行法讞員陳大令假海天春番 
 
 

Page 11

 
 
[第十一版]  
菜館設席祖餞（水） 
[盜刧未成]  
　　前晚九點鐘新租界羅家灣左近西天祥花園後面某姓家突來盜黨二十餘人明火執仗以石撞開大門入内肄行刧掠事主鳴鑼呼救巡街捕報知捕房捕頭立飭馬巡偕中西探捕前簇兠拿各盜始一哄而散（水） 
[拘究殘忍]  
　　鄉人陸昭生將某洋人宅内所蓄之猫用刀斫去兩足洋人以其心太殘忍扭送法界捕房捕頭命押候解堂請問官究懲（水） 
[給費棺殮]  
　　江北小孩孔大八在美租界北蘇州路被救火皮帶軍碾斃後由工部局出棺殮費若干傅其父兆奎到來備棺收殮（火） 
[幸未成災]  
　　前晚美租界寳勒路某粤妓家忽然失火由救火會西人驅車前往救息祇焚去衣被等物瞭望臺上亦未鳴鐘告警（火） 
[上海官事]  
　　採辦江蘇貢木委員劉甫臣參軍敬煥昨日由蘇來滬住南市龔森木行十後到道轅禀見○法租界會審委員陳楚生明府曾培前日因公赴蘇昨己返滬到道轅禀知○南市工程局總辦翁太守昨又飭丁投道禀請展假三天鈞和兵輪船管帶馬核軒千戎昨亦到道禀請病假二天○淞滬釐捐督辦陳亦渙觀察電政大臣吴仲懌侍郎唐德熙徐傑顧肇熙沈能虎徐潤等諸觀察以及楊京卿士琦等昨均因有要公先後詣道轅拜會袁觀察互商一切（金） 
[上海縣案]  
　　前日湖北人夏曾蔭以胞弟子林被毆斃命貝禀縣署求請開棺復騐汪大令於晚堂提訊夏供胞弟子林在怡和絲廠爲小工被工頭徐良卿毆傷斃命由地保報請騐係吞烟身死小的得耗來申探問同廠工人黃某等僉稱實被徐毆斃黃某等前曾環遞公禀務求開棺復騐大令令將致命傷供明具一切結准予復驗夏不能供明大令謂本縣親督仵作用銀條探入死者口内拔出時現有黑色其爲吞烟無疑銀條封存在卷爾以無據之語妄請開棺顯圖藉詐判責一百板從寛免究○警察南局函解李孫氏擊破張氏頭額一案到縣旋由氏之主人李某函稱氏先有不合求請遞籍大令提案訊問張氏供蘇州人在李宅傭工常抱小主人至李孫氏家閒坐今日所被孫氏驅逐擊破頭額孫氏供張氏時來躱懶推令出外跌扑受傷大令判張氏遞回吴縣原籍交家屬具領孫氏斥釋○劉晉雲因販賣小孩拘案管押其妻夏氏復帶所買女孩金珠往粤由海琛輪船截回解縣汪大令因劉在押故將夏氏訊釋金珠發堂兹夏氏又朦禀金珠買作養媳堅求給領大令提劉質訊劉供金珠自幼買作養媳前曾帶回廣東二年餘並非販賣金珠供年九歲母因家貧於前年賣與劉家去冬由夏氏挈同往粤圖賣幸經截回小女子在伊家兩年餘曾見劉夫婦販賣男孩五名大令判劉掌頰五十下還押候辦金珠仍發堂留養○周鄒氏被壻陳二索交逃妻情急自刎兹己傷痊亦經汪大令提訊陳二供因妻私逃曾往岳家詢問並未勒索鄒氏供女兒逃後婦人與丈夫周長林帮同尋覔無著陳又指爲串謀索交愈急故而自刎周長林供同大令判仍彼此尋覓母得纏訟（金） 
[上海巡局紀事]  
　　昨日住居南市二十七鋪境内之江北人洗長壽因妻某氏逃逸無蹤疑係鄰居蔡士子誘匿因即扭控二十三七鋪巡防局局員姚二尹飭押候研訊○晉艦二尹查得境内公義馬頭等處流氓甚多因諭地甲勇下留心查拿究辦（土） 
[馬路工程局紀事]  
　　經收馬路工程局船捐之徐金和因所雇收捐夥將舊捐票收回私行塗收冐收捐欵爲翁于文太守查悉己傅徐到局究部矣○吉祥弄一帶往往有種包車大成羣結黨肄行滋事現經彼處各鋪具禀工程局請派探捕驅逐（土） 
[公共租界公廨早堂案]  
　　倫章造紙局司事控做工婦人沈龔氏强取吴費氏朱錦生工摺二扣並霸令一概停工因特報捕拘案吴費氏供工摺被沈龔氏騙去不肯交還以致不能作工讞員屠興之司馬判責一百板○美商鄧璧控周百生等賣地不交昨日飭傅五十一圖地保費惠祥並周秋生到案周秋生供禮拜六十二點鐘定將方單送至美署司馬令具結與惠祥一併交保周關林供方單抵與住居下海廟之韓長生處須還銀五百餘元方可贖出周百生供小的爲鄧璧買地前後賠墊多金今反被控實係寃屈司馬商之美副領事斷令原告出洋三百元著地保同去贖出田單關林不允判押交單釋放周百生仍交原保曹士榮將皮皂粘以金箔僞稱治病之藥到處騙人爲包探李星福拘案司馬判押候明日詰問○天樂園酒館主婦陳彩娥控稱昨日張阿松來索菜洋四元小婦人商以暫緩兩日至晚張忽紏多人前來將衣服木鐘東洋花瓶等件盡竽取去並將小婦人毆傷求請究辦包探李星福禀稱此婦被張搬物之後曾吞烟以圖自盡田店中人到捕房控訴故即拘案司馬判責張二百板○袁瑞富被王阿四等六七人攫去銀表一只銀練一條向之争奪被王阿四用刀剌傷左腿負痛呼救由巡捕帮同拘住餘人逃散三百八十二號巡捕禀稱聞袁呼救急即前往見王將物擲於河内惟是否即係尖刀黑暗中未能清楚司馬判王發押 
西牢一年○婦人岳王氏控被近鄰錢阿二竊去金戒一只錢母到堂供稱兒子並未行竊司馬判押錢三天○前者英商克明控徐貴洋行竊麻袋白鐵後經徐在英署控克明短交造屋銀兩曾在英署質訊故將此案暫擱昨日由老閘北巡捕房將原被告傅案請爲訊究克明邀見証陳玉明到案供稱前次倩徐造屋所用白鐵係向陳購買後有用賸白鐵十一打半爲徐竊去徐延陸舌儒律師到堂聲稱克明託徐造屋短交銀兩致徐赴英署呈控蒙領事傅案訊供尚未發出堂諭此案克明似有挾仇之意請爲明鑒美繙譯安立德君以克明係英國商人且此案情節本繙譯未曾詳悉須歸英領事訊斷隨與屠司馬商酌之下判徐交陸律師帶去著原被告於今日投案質訊○陳福林吕生林冐充包探夥於端午節向計吉人陳阿林王榮記吴桂華等舊貨店强索節規每家半元計等以向無此種規 
 
 

Page 12

 
 
費喚巡捕將陳吕拘入房昨日解究司馬判將陳吕各責一百板各押西牟六月○過犯陳阿根在小菜場竊取周來生洋十三元報由包探錢榮堂拘案請究判責三百板管押一年（木） 
[法界發落案改於午前]  
　　法讞員陳大令以天時炎熱所有發落各案著改爲上午九點半鐘現己飭差役人等一體遵照矣（水） 
[南市捕房紀事]  
　　前日南市某包探在白玉樓茶肆疑某甲曾竊取某姓眼鏡扭入捕房旋有相識者前來剖明捕頭即縱之使去○前日旁晚有一四輪馬車飛馳至十六鋪橋左近突將某姓撞仆巡街捕舁送捕房捕頭令家屬帶回醫治（土） 
[美租界捕房事]  
　　昨日甬人施寳元吕福壽持匯豎銀行五元鈔票一紙至西華德路蔣長甫所開烟店内兌換現洋蔣指爲膺鼎以致互相争執當即投控捕房捕頭令包探沈阿岳將施等一併帶入捕房旋騐得並非僞票一併麾之使出○招商局北棧小工頭目榮子儀則日忽紏衆停工管碼某西人訴之捕頭令包探張才寳赴公堂請屠司馬出票將榮提入捕房候送公堂禀請訊究○昨晨陳阿狗在西華德路小菜塲摸取周來生袋内洋銀五元爲包探錢榮堂查獲拘入捕房押候解送公堂禀請懲辦○昨日百老匯路劉盈記碎石行遣夥投捕房報稱包車夫徐阿福竊取鈔票洋銀四十七元逃避無蹤請爲查緝捕頭允之（火） 
[金陵官報]  
　　二十一日長江提中斃張亮有裕溪前哨守備曾程發均請咨知縣陳祖懿禀知到府發審差二十二日泰甚由蘇專丁來禀知奉撫台委代辦實蘇銅元局提調物料庫等差直隸州童耀煜由京來禀到二十三日江蘇試用道竇以莊禀到主簿王澍田禀謝江蘇海運案内保本班儘先補用二十四日知縣袁廷禧分甯差委二十五日聶培新叩謝飭知漕運案内蒙給儘先拔暑優缺一次蕭譽昌禀知代辦火藥提調並叩謝儘先超委優缺一次游師程禀知李文忠公專祠造成二十五日午刻進主戈乃文縣丞張茂桐均奉委監修城工差王文珍謝飭江北河運給奬調署司適道領優缺一次二十六日候補道吴學廉何亮標由淮北公幹回 
[蘇垣官報]  
　　四月二十日同知魏汝駉禀知奉撫憲委收呈差署金壇縣翁有成禀謝奉委調署昭文縣事准補靖江縣委署新陽縣馮璋禀辭赴任通判何朝星禀謝奉委赴荆溪縣查驗積榖差候選縣丞沈亮棨禀知奉撫憲札委學務處差遣二十五日撫轅牌示照得四月分考武職月課聽候本部院於二十六日委中鎭叅府仉大人校考洋鎗武進縣頼專丁來省禀謝牌示請補宜興縣缺金壇縣吕尊丁來省禀知於四月十九日接印任事縣丞沈紹源禀辭赴錫金絲繭捐差二十六日吴江縣陳禀到從九李麔禀謝奉首府委代理長洲縣典史事 
 
 
 

Page 13

 
 
   
 
 

Page 14

 
 
   
 
 

Page 15

 
 
[第十五版]  
　　十三名工夫較少每學教習一人暫可無須加增外其原設有清文教習一人漢文教習二人因學生衆工課加增漸有難於兼顧之執現己挑選清文學生三十名漢文學生三十名分爲清學兩堂漢學兩堂每堂以十五名爲定額於來年正月加委清文教習一人以期認眞教課查有塔城新滿營左翼恊領花沙布前於八月十六日經塔爾巴哈台參贊大臣春滿以塔城新滿營兵丁與哈蕯兄争水滋事　其奏參革職現己咨送回旗奴才察看該革員學問尚優清文明白正值學堂清文教習未得其人己委該革員補充清文教習所加清文教習束修昭原定額數由哈蕯克報效繹費欵内每月匀挪支給銀二十兩不必另行籌欵除咨明大學堂外所有中洋學生者選撥學並養正學堂改設俄文教習添設清文教習限定學額緣由理合附片陳明伏乞聖鑒謹奏奉硃批該衙門生道欽此 
宫門抄二月十八日内務府國子監廂藍旗值日無引見徐會澧假滿請安富侯由白龍潭回京請安玉璋請假十日松公續假十日内務府奏派致祭黃木神派中文煦召見軍機徐會澧 
直督袁奏請恩准該紳張友梅在於原籍自行建坊給舉樂善好施字樣以示旌獎片 
袁世凱片再據總理直隸學務處轉據衡水縣詳稱該縣巨鹿鎭紳董五品銜刑部司獄張友梅前於庚子年間回籍聨絡鄉民防禦拳匪籌欵重修十寨並創辦練勇獲匪多名地方頼以安堵上年改辦巡警躬親督率頗著成效又在鎭捐設初等小學堂一處延師教授童蒙計先後辦理十寨巡警學堂各事共倡捐銀才千兩由該村紳董等聨名禀縣轉請奏獎前來臣查士民遇有地方義舉捐銀在千兩以上考例得請旨建坊今該紳張友梅辦理地方義舉躬任勤勞復輸巨欵洵屬急公好義冠冕梓桑所捐銀數核舉建坊定例相符令無仰懇天恩俯准該紳張友梅在於原籍自行建紡給與樂着好施字樣以示旌獎理合附片具陳伏乞聖鑒訓示謹奏奉硃批著照所謂禮知道欽此 
河南巡撫兼管河工事務臣陳奏爲揀嗣請補直隸州知州以裨地方摺河南巡撫兼管河工事務臣陳夔龍跪奏爲揀員請補直隸州知州以裨地方恭摺仰祈聖鑒事竊照汝州直隸州知州李鐵林於光緒三十一年正月十一日在省庽病故開缺業歸正月分截缺造報在案查例載直隸州知州題調要缺無論何項出缺或調或補准中該督撫酌量具題至以候補人員請補時該省如有截取記名分發人員應先儘酌量請補如果實係人地未宜始准聲叙以各項候補人員請補又遇應用候補時先儘科甲出身人員如人地不宜應令詳細聲明方准以别項出身候補人員請補合等語今汝州直隸州知州係繁難兼二題缺例應在外揀選必須煨明强幹練逹有爲之員方足以資治理查豫省現在雖有記名保送分發候補直隸州知州唐彛藩殷柏齡海壽連桂四員或到省未久或於此缺人地未宜未示便遷就請補臣督同藩臬兩司復於通省現任知州知縣卓異向例應升及候補直隸州科甲並别項出身各人員内逐加遴選非本任緊要即人地未宜惟查有候補直隸州知州松垿現年五十五歲廂白旗蒙古克明佐領下人由廪膳生考取蒙古字話筆帖式同治十二年五月選補察哈爾都統衙門筆帖式是年十二月到任光緒二年遵例報捐主事候選開缺考中國史館校對官遵海防例報捐知縣指分河南試用十二年二月蒙欽派大臣驗放領照起程於五月初九日到省期滿照例甄别留省補用十三年九月二十日聞訃下父憂回旗穿孝百日咨調回鄭工當差因鄭工合龍案内異常出力奏保免補本班以直隸州知州仍留原省歸候補班補用十五年七月初七日奉旨依議欽此服滿由旗呈報於十六年四月十六日奉准部咨准其起復六月十二日回省旋於順直振捐案内獎戴花翎請咨赴部於十八年閏六月二十四日經吏部帶領引見著照例用欽此七月二十日領照起程九月初五日到省一年期滿加考甄别留省補用因勸辦秦晉振捐出力經升任陜西撫臣升允會保俟補缺後以知府用又於兩廣振捐案内獎加三品升銜歴署開封府理事同知暨光州陜州等直隸州知州各任内交代均己清楚由後任結報據布政使瑞良按察使鍾培會查得該員精明稳練才具優長以之請補汝州直隸州知州實堪勝任與例相符呈請具奏並聲明銜缺　當毋庸送部引見亦毋庸查開參罰等情具詳前來臣查該員松垿才猷練逹辦事勤能堪以補授汝州直隸州知州實於地方有裨理合恭摺具奏伏乞皇太后皇上聖鑒敕部議覆施行謹奏奉硃批吏部議奏欽此 
宫門抄二月十九日理藩院光禄寺八旗兩翼值日無引見召見軍機景澧 
江督周奏爲揀員請補陸路遊擊員缺摺 
頭品頂戴兵部尚書銜署理兩江總督山東巡撫臣周馥跪奏爲揀員請補陸路遊擊員缺恭摺具陳仰祈聖鑒事竊狼山鎭標中營游擊朱啓詠叅革潰缺接准部咨係題補第一輪第九缺應用儘先人員請補等困伏查題缺遊擊駐紥通州爲狼山鎭標各營領袖有督率弁兵巡緝操防之責該營汛地極爲遼闊逼近海疆塲灶環繞向爲私梟出没之區緝捕巡防在在均關緊要非精明强幹長於緝捕之員難期勝任臣於儘先各員内逐加遴選查有儘先遊擊何復勝年六十三歲湖南湘陰縣人由武童投効軍營隨勦出力薦保儘先遊擊光緒五年奏留兩江補用十九年經前督臣劉坤一奏補江南泰州營都司因前在軍營受傷請免騎射奏奉俞允嗣因失察鹽勇誣指窩販私鹽一案經部議降二級開缺以守備調用二十六七等年因迭獲盜犯並拿票會各匪在事出力經前任監臣劉坤一彚案保獎奏請開復因公降調處分仍以遊擊歸兩江補用經部議准二十八年四月二十五日奉旨依議欽此該員辦事勇住緝捕勤能歴委差缺均能措置裕如惟照章須引見後方能補用第今通州毗連下河一帶爲私鹽出口要隘近來整頓鹽綱嚴緝私梟尤關緊要該員何復勝素著緝捕之名且曾署該營守備多年情形最熟以之請補是缺遊擊雖於例章稍有未符惟人坡實在相需合無仰懇天恩俯念員缺緊要准以儘先遊擊何復勝補授狼山鎭中營遊擊員缺實於鹽務地方均有裨益如蒙俞允俟部復至日即行併案給咨送部引見以符定制除飭取履歴咨部查核外謹會同江南提督臣楊金 
 
 

Page 16

 
 
   
 
