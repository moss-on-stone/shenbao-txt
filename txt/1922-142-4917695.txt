# 1922 - 142 - 4917695

 

Page 1

 
 
   
 
 

Page 2

 
 
   
 
 

Page 3

 
 
時評 
[心境欠佳（冷）]  
　　心境由於處境而異也處境佳者心境亦佳處境不佳者心境亦不佳今聞府近心境不佳其亦由於處境不佳之故乎 
　　當奉直戰事之前余即心爲將陷所謂府者於孤立之地位無論奉直孰勝府必不得久爲其府特以當時兩害取緩之故寧望直勝而奉敗今直旣勝所謂害之緩者轉而成急矣此心境欠佳之所由來也恢復舊會之說心境欠佳之一也南北退位之請心境欠佳之二也内閣成立之難心境欠佳之三也國中皆有其去之便之狀心境欠佳之四也奉敗太甚致不能與直對峙無法以圖牽制之術心境欠佳之五也雖然苟心地而光明者何欠佳之有 
[命令]  
　　五月二十八日大總統令篤噶博封爲鎭國公此令 
　　又令任命胡龍驤爲將軍府將軍此令 
　　又令代理部務陸軍次長金紹曾呈察東鎭守使兼察哈爾陸軍騎兵第二旅旅長陳錫武因病懇請辭職陳錫武准免本兼各職此令 
　　又令任命丁長發署察東鎭守使兼察哈爾陸軍騎兵第二旅旅長此令 
　　又令任命陶經武爲陸軍第十三師步兵第二十五旅旅長王敬紳爲陸軍第十三師砲兵第十三團團長此令 
　　又令張叙忠加陸軍中將銜劉文藻加陸軍軍需監銜楊文彬端木偉均授爲陸軍一等軍需正此令 
　　又令簡任職存記之王保華着交財政部酌量任用此令　　又令代理部務陸軍次長金紹曾呈請將梁仁駿加陸軍步兵中校銜張炳封　作繡均加陸軍步兵少校銜周子齊蔡頌瑀授爲陸軍二等軍需正陳桐壽爲陸軍三等軍需正葛海涵劉鵬加陸軍三等軍需正銜均照准此令 
[國内專電]  
　　北京電榆關附近二十七有小接觸二十三師連長何振譯戰死 
　　北京電薩鎭冰昨到京言本人憤鬍匪支配政治故自忘老而且病當泊榆關海岸時本人吐血甚劇以爲不戰死卽病死今病稍愈予目的已逹不願爲新閣一員並辭上將（二十九日下午一鐘） 
　　北京電陳光遠儉（二十八）電粤軍未越大庾惟李烈鈞勾結贛南各屬土匪到處蠢動請速發援兵吳以湘軍一部攻贛電趙恒惕勸阻謂與北軍退出兵州宗旨相左湘欲圖贛則鄂人豈能放心趙覆湘軍决不侵贛侵贛者非湘軍 
　　北京電王懷慶特任衛戌總司令聶憲藩爲步軍統領原京中治安職權甚複雜非戒嚴時無統轄軍警全權王專任衛戌則步統警廳可受節制聶爲步統小於王之步統權限（二十九日下午一鐘） 
　　北京電報載海參崴政府將與張作霖訂盟約所派代表已抵大連張又與熱河附近之某蒙王結合正在募集蒙古騎兵（二十九日下午一鐘） 
　　北京電魯約將於七月初批准交換小幡定三日由京赴青島調查岸田事務根津通譯將同行 
　　北京電府近日心境欠佳已將一部物品送五條私宅（二十九日下午一鐘） 
　　天津電舊會議員吕復定陷日（三十）由津赴滬再赴粤約西南舊議員來津預備恢復舊會 
　　天津電吳佩孚日前派專車來津接林虎赴保擬以林虎爲桂總司令張其鍠爲省長顏啓漢爲粤總司令徐勤爲省長所需械彈由吳供給餉項須自籌 
　　天津電吳景濓應洛吳之邀勘日（二十八）由津赴保商舊會復活事瀕行並電請王家襄赴長辛店同車赴保（以上二十九日下午四鐘） 
　　漢口電吳沁（二十七）電蕭謂已商准曹使撥兩混旅派蔡成勳統率援贛卽日南下過鄂時妥爲照料蕭諭副官處預備船隻 
　　漢口電各團代表勘（二十八）開外交大會討論日警擅捕韓人案决推十代表艷（二十九）分往交涉署警務處要求向日領交涉懲日警及道歉並釋李基彰 
　　漢口電孫傳芳電調永安建中兩艦赴宜協防二十五師砲團勘日由信陽撤回武昌 
　　漢口電贛派員由鞏縣兵工廠購運大批子彈過漢赴贛 
　　漢口電孫傳芳勘電徐東海孫中山請同時退位（以上二十九日下午七鐘） 
　　蘭州電省局在青海玉樹等處設郵務局爲經營該地準備 
　　蘭州電隴東前防司令宋有才與陜軍會勦土匪來電稱秦省西路昨告肅淸（以上二十八日下午八鐘） 
　　蘭州電陸督眞除各鎭守使連電慶賀謂甘肅大局從此可保安謐（二十八日下午一鐘） 
　　香港電孫令陳炯明辦理兩廣軍務肅淸匪患所有兩廣地方均聽節制調遣 
　　香港電大本營電告中路滇贛軍宥（二十六）佔南安右翼粤軍在坊廟附近獲勝奪砲數門槍千餘機槍二十餘刻正圍攻信豐 
　　香港電聞孫擬派江大江漢江鞏江固四艦保護兵工廠 
　　香港電廣州工團因大理院訂取締條件昨開會議聞决定非藝術工會自行呈請解散并遷工會來港辦事（以上二十九日下午六鐘） 
　　香港電聞葉舉堅要復陳烱明總司令職大本營不令所有駐廣州各軍不得進兵三華店以上因此人心頗驚惶　 
　　香港電劉炳宇偕桂軍司令劉逹慶到務肅梧約同商會長董向雙方調停求粤軍全數退出歸政桂人由駐戎墟散兵萬餘人塡防粤商大恐紛將貨物運粤并力挽關國雄部勿去願濟伙食惟關軍允留否未定 
　　香港電港小輪工人已與船東商妥條件一二日内可復業 
　　香港電城北製彈廠儉（二十八）爆炸火藥千餘磅 
　　香港電澳門昨有黑人侮辱婦女爲工人毆傷警察拘數工人旋有大隊工人到警署要求釋放陸軍馳至援助開槍擊斃多人全澳華人大憤均罷巿街巿亦無食品發賣（以上二十九日下午十鐘） 
　　安慶電藥業同人加薪未遂艷日（二十九）全體罷工全城藥店閉巿 
（二十九日下午二鐘） 
譯電 
[杜白林槍傷英兵]  
　　二十七日倫敦電今日午後杜白林某處郵局外有人乘自動車開槍轟擊英兵兩名一殞命一受重傷兇手逃逸自五月二十日起至五月二十六日止貝爾法斯特地方共擊斃二十三人傷七十人 
[英愛代表會議]  
　　二十七日倫敦電簽定自由新條約之英愛代表會議一小時半之久注重愛爾蘭總選舉籌備事二十九日尚將續開會議 
　　二十八日倫敦電杜白林臨時政府宣布於七月一日在杜白林召集國會 
[勞農政府擱置减兵案]  
　　二十七日倫敦電莫斯科勞農總執行會開會時已將减少紅軍之動議取銷執行會通過决議案如下日諾瓦會議旣未能規定勞農政府與各中等社會政府間之關係故在海牙會議開會以前减少陸軍問題應加擱置 
　　二十八日倫敦電觀察報佛蘭克費訪員潯里加消息勞農政府没收教堂財產之政策反對者日多羅斯土夫之大教長及彼得格勒之教士八十四人因評詆此項政策爲當道所拘 
[德國擴張無線電]  
　　二十七日柏林電諾安無線電臺現已大事擴張舊有電桿四枝行將拆去另樹新電桿七枝無線電報公司已增加資本二千五百萬馬克 
[法前總理之法國利益談]  
　　二十八日南特電克勒滿沙氏今日在此間歡宴會演說謂昔以爲法國不能戰勝之人今復詆責法國欲復啓戰釁吾人實不欲戰爭唯欲和平惟不欲有不榮譽之和平吾人不應抛棄聯盟國惟不能爲他人之利益而犧牲自己之利益法國現方竭力維持和平但有一定之界限吾人不能越此界限 
[英員之鴉片增價觀]  
　　二十八日倫敦電殖民次官胡德氏今日在下院答覆議員維爾遜氏之質問謂北波羅公司自增加鴉片之　　俾限制鴉片銷數後成績頗佳一九一九年銷數爲一九九六六磅一九二一年已减至一一二九七磅 
[英飛行家抵馬賽]  
　　二十九日馬賽電白萊克少佐已於今日午後由里昻飛抵此問當降地之際因地面不平推動機爲之破壞飛行家未受傷豫料不致久延 
[美員被判徒刑說不確]  
　　二十七日倫敦電美國報紙盛傳駭人之消息謂前駐北京美使克蘭氏因煽動叙利亞人叛變爲大馬斯克法國軍事裁判所判定徒刑二十年此說現由克蘭氏否認紐約導報巴黎訪員謁見克蘭氏據稱此項消息全不確實法庭並未以任何判詞通告之渠並未與大馬斯克及巴黎等處之法員起事此項消息之傳播徒足苦擾法國人民極可扼腕云云法外交部關於克蘭氏定罪消息並無所知 
[各國近事記]  
　　二十七日海牙電外交部已任巴克赫成博士籌備日諾瓦會議所定之專家委員會開會事務開會期爲六月二十六日 
　　二十六日巴黎電賠償委員會考慮德國國外借欵事後已延會至五月三十一日俾各員告蕆其調查事務　　二十七日倫敦電蘇俄輪船加里瑪克斯號載木料駛抵英國赫爾懸蘇俄旗號此爲戰後蘇俄抵英之第一船　　二十七日倫敦電蘇俄官報稱來俄爲社會革命黨辨護陰謀推倒政府案之社會黨樊特維爾特氏等三人抵莫斯科車站時爲羣衆辱駡且欲尾之至旅館爲民兵所阻 
　　二十九日香港電澳門華人宣告總罷工各業均爲停頓 
[交通大學無線電]  
　　馬尼剌電菲列濱宿將艾葵那都氏（一八九八年美國戰勝西班牙時艾氏率衆起事叛西班牙）定七月初赴美參與八月間在洛桑傑爾舉行之西班牙戰爭將士大會同行者有昔年起義時同志三人（五月二十九日） 
[公電]  
　　孫傳芳請孫徐退位電各報館公鑒傳芳本日上廣東孫中山先生北京徐東海先生一電文曰慨自法統破裂政局分崩南則集合舊國會議員選舉孫大總統組織廣東政府以資號召北則改選新國會議員選舉徐大總統依據北京政府以爲抵制誰爲合法誰爲違法天下後世自有公論惟從此南北背馳各走極端連年内黷視同敵國鬩牆煑豆禍亂相尋民生凋敝國本動搖顚覆危亡迫在眉睫推原禍始何莫非解散國會破壞法律階之厲也傳芳刪日通電主張恢復法統促進統一救亡圖存别無長策近得各方覆電多數贊同人之愛國同此心理旣得正軌進行無阻统一之期殆將不遠惟念法律神聖不容假借事實障礙應早化除廣東孫大總统原於護法法統旣復責任以終功成身退有何流連北京徐大總统新會選出舊會召集新會無憑連帶問題同時失效所望我兩先生體天之德視民如傷敝屣虚榮及時引退適可而止知幾其神標遜讓之高風促和平之實現救人民於水火繫國家於苞桑無使天下擾攘再爲兩人俾得大好山河全歸一統從此莊嚴民國得享承平黄炎子孫胥受樂利飲水思源罔不知感馨香頂戴於萬斯年傳芳武人粗知大義愛人以德緘默難安賢逹如兩先生當不河漢斯言等語謹此電聞佇候明教孫傳芳叩勘印 
國外要聞 
[德海軍大戰中損失之確數]  
　　國聞通信社譯字林西報云據路易氏週報消息德國在大戰之時對於戰事中海陸軍所受損失之確數極力掩飾惟於其無可諱言者始承認之苟有眞相可以秘密者務力使其勿洩漏於外此種設施蓋爲戰時所常用其目的有二一以鎭定國内之人心一以欺詐敵人是已迨戰事終了而後日前之秘密雖漸有發見於外者然 
 
 

Page 4

 
 
亦多所掛漏至近日有名之海軍年刋復活於停刋十數年之後其上始有完密之紀載 
　　按大戰之中德國潛艇作戰最勇因而損失亦最巨此固無論矣即海而船隻亦未嘗不受損傷其中大艦以常泊港内之如損失最少無畏艦並無沉没者大於無長艦祇伯慕恩號Ｐammern於芨脫蘭遭魚雷轟擊與載重二萬六千六百噸之戰鬭巡洋艦魯脫崇號Ｌutzow同時被毁此爲德國主艦之損失至鐵甲巡洋艦之損失則甚鉅在戰端初啓之時此號戰盤共計九艘而被敵人擊沉者六艘輕便巡洋艦損失亦鉅被毁者不下二十艘以上所述之損失事實不可諱言故當戰時人即共知惟其魚雷艇及補充艦損失之巨則外間鮮有知者兹據上述海軍週報列表所示毁滅艇之被敵人擊沉者八十四隻較之英國同様戰艦所受之損失多出十五隻按英國之毁滅艇常處於戰事之中心幾無日不在大海作攻擊之計畫而德國當時祇以此艦作防衛之用難得出攻擊之舉乃其損失反如是之巨實屬令人可驚蓋德船之損失以水雷爲其最大原因當戰爭之時英人常以水雷能力不足爲慮及睹此次德船之損失表乃知事實適異於是德船之被水雷所毁者計毁滅艇四十九艘巡洋艦三艘潛艇三十六艘其他補助船隻一百艘以上 
　　德國潛艇損失超過二百艘其中約有一百八十艘係遇敵而毁餘數則因其水手拒絶紙被俘自行炸毁所謂遇敵云者即如上文所述觸水雷者二十六艘此外又有二十隻係爲英國潛艇用魚雷於此可見戰前所謂潛艇不能攻擊潛艇之說並非確實尚有其餘遇敵之一百餘艘係因砲火互撞飛機之炸彈等原因而毁且有少數係觸己方之水雷而被炸者 
　　補助艦及商船之服務於軍事者其結果俱屬可悲如ＴheCapTrafalgarKoisesWilhalmderGrosseMetorLeopardGriefKoniginLuise等號均作爲武裝巡洋艦服務咸於戰事中被毁其他尚有若干遭相同之命運者現計其損失之總數列紀如下補助巡洋艦一五燃料船四運送船四警衞送艦三大號水雷掃除船（三百五十噸至四百五十噸）二九小號水雷掃除船一六水雷掃除補助船四六前哨巡船六○警衞港口船一七其他補助艦一八蒸汽拖船四 
　　德國海軍附屬飛艇之數該年刋列有總計表計齊泊林飛艇六十三隻巴塞爾耳飛艇四隻捷得蘭次飛艇九隻此七十六隻飛艇中之五十八隻係戰時眞正之損失計被砲火及飛機擊落者二十隻其在停泊處爲聯軍飛機炸壞者尚有因自身失事或氣候不合因而墮落者 
　　德國當戰時所造成及在建造中與訂造而未着手建造之潛艇該年刋中亦有詳表紀載之此項潛艇合戰前造成者共計八百一十艘此中約計二百艘在戰時被毁一百艘仍服務至戰事繼束四百艘則在建築時代以最後一數觀之可知軍事當局當時尚企圖擴充戰事之範圍其意且擬以能在海洋中停泊之巡艦爲根據而推廣海軍活動之勢力圈藉以阻碍大洋之交通故並建造此類之大艦六十艘每隻載重自一千一百噸至二千一百七十五噸不一其上載五寸九分口徑之砲一尊或數尊此中有二十隻形式相同載重二千一百十五噸上述之砲三尊又魚雷管六此種形式之艦聞擬以擊運送船及輕便武裝警衞船者一百三十九號Ｎ字船即其中之一曾收此種攻擊之功效然以大體而論Ｎ字巡洋艦其功效終屬有限反不如平常載至八百五十噸至九百噸之Ｎ字船 
　　當戰事將結束之時德國除潛艦以外尚有其他相當額量之海軍建築其中有戰鬭艦兩艘每艘載重二萬八千六百噸戰鬭巡洋艦兩艘載重三萬一千噸後述之艦速率二十八海里裝十四寸口徑大砲一尊此外尚有形式相同之輕便巡洋艦五六艘每艘載重五千六百噸速率二十七海里有半載五寸九分口徑之砲魚雷艇之在建築中者則有大號毁滅艦九十隻魚雷船二十二隻於此大規模之建築大可見當時德國之野心現在此項未成之戰艦或已拆毁或已改爲商船矣 
[蘇俄之財產私有法]  
　　上海華俄通信社二十日莫思科電云全俄中央執行委員會第二次大會通過司法委員會關於整齊所有權議案該案以一切土地爲國有私人房屋所佔之地面須從國家租借該承認一切動產如工商業出產品器具機械等之私有權印刷權遺產權亦經承認該議案並包有發展商業工業農業之規例承認一切合法的交換·讓與·賣買·租借·雇用·借貸·保險·銀行等但爲合法者皆受保護除各國民法所許可者外契約須經法庭之廢止無公民權者所訂之契約交換爲無效凡契約之有害公益者爲無效此案大綱已經通過其細則由該委員會自定之 
　　司法權限由下列兩條件定之㈠監督一切機關之行動㈡處罰一切犯法者人民司法委員會爲蘇維埃司法最高機關有任免法官之全權 
[意大利一季間經濟狀况]  
　　世界新聞社云據羅馬消息意國經濟情形近來漸見進步財政及工業等問題皆有解决之望新政府對於財政力主節儉公家收入頗見增加紙幣流通額已略減少金融前途頗堪樂觀兹將本年第一季内各方面情形略誌於后 
　　政府收入預算本年（一九二二）會計年度六月三十日爲止之八個月内可收八四三五○○○○○○利拉比一九二○丨二一年度增收一四○九○○○○○○利拉 
　　司空多銀行改組正在進行中伊爾伐及恩薩杜兩銀公司將從事清理保品巿面不活動 
　　三大銀行在一月三十一日所有流通之紙幣計共一八七五五○○○○○○利拉去年十二月三十一日則爲一九二○八○○○○○○利拉存欵計共一四二三○○○○○○利拉各私家銀行存欵續减但現欵增加營業失敗之數去年十一月間减至一百八十九起十二月間又增至二百四十三起本年一月間爲二百三十七起二月間爲二百五十二起一九二一年宣告破產者共有一千七百八十九起 
　　米蘭方面前因利拉跌價對外貿易大受影響近來匯價較高意商已向外國訊問貨價出口方面力求增進以冀减少逆差本年度首五個月内（從一九二一年七月一號起）進口值四七四六○○○○○○利拉出口值三○八七○○○○○○利拉倘此後能保持此率則本年度逆差之數將不滿四○○○○○○○○○利拉 
　　意政府前與捷克斯拉夫波蘭及德國均訂立短期商約現與巨古斯拉夫西班牙法國亦在議訂此種短期商約前發生於李泊爾旋波及各埠之罷工風潮於三月三十日平息失業工人一月間爲五四一七七五人二月間增至六一六八一九人唯勞動界似不至再有大風潮因近來多雨意國北部使用電氣之限制已經取消工作已增多矣 
　　生活費略減少唯房屋極缺乏房主利用時機增收租金凡續訂租契者恒須增租金一倍 
　　二月份輸入外煤四四七○○○噸一月份爲六六六○○○噸國内產煤漸旺絲巿活動橄欖油跌價棉巿沉寂木材銷路頗大糧食進口一月份三十二萬噸二月份祇十八萬八千噸其海道全部進口亦減少一月份爲一百三十萬噸二月份跌至八十六萬三千噸 
　　雨雪均足冬麥收成可望得中數春種已在進行中 
[英人柯南道爾之有鬼論]  
　　世界新聞社云邇來神秘之學日益發明不但中國有鬼之說勢力日張西方文人學者亦多研究鬼學如以著福爾摩斯偵探案著名之英國小說家柯南道爾爵士於三十年前卽倡人死鬼在之說後其子荆思來死爵士自言時見其鬼迄今彼所與交談之鬼已多至二十人爵士近偕其夫人及二子一女自英游美欲以有鬼之學說灌輸於美人據其對人云「與死者通消息乃絶對可能之事但欲通消息必藉媒介媒介之良否於通消息之成敗大有關係英國婦女之得與其已死之子或夫交談者甚多有鬼之說今日在英國傳布甚速見鬼之事實亦日多尤以會有愛子死於戰塲之人爲特甚吾意美國亦必有此同一情形故親來一觀吾父爲天主教徒吾亦生而爲此教中人然吾早年即棄此教而信吾今日之所信吾信宇宙間有一至高之主宰乃廣大無極無所不知無所不能者吾於吾死後在别一世界中之運命今已知之且知之甚悉知事人於死後實較現世界爲快樂爲高尚而無困苦艱難至死後第一步之生活情形亦與現世無甚差别總之現世所有一切事情死後之世界中皆有其同等者凡不信吾說之人死後必自知之但須待此智識之自來耳吾於此别一世界之情形實瞭如指掌不若亞洲或非洲蠻荒中之野人狀况反爲吾所不悉也大戰中吾家附近有一營倉吾對將出征之青年講述有鬼之說信者甚衆後接彼等自戰塲來信僉謂在槍林砲雨之中全無畏死之念而目前之生活亦若全變面目蓋旣信靈魂不滅且死後較生前爲快樂卽可絶對不怕死也此種唯靈學說今日傳布甚速預料五十年内必徧於全世界彼時人類生活上必起一種大影響也」爵士言時其子女侍側爵士指之曰『吾已將吾之所信教訓彼等彼等雖幼稚宗教智識或較許多大僧正爲富且皆不畏死』又指其夫人曰『彼乃余之信仰旗幟下之健將也』聞爵士且將實行試騐與鬼交通以證其說云 
國内要聞 
[交財兩部之裁人與算賬]  
　　高恩洪董康之新猷 
　　高恩洪此次來長交部外間早傳其對於交通積弊懷有摧陷廓淸之想果然到部之第二日即實行裁員計昨日（二十七）被裁之人員單算顧問諮議已有二百餘人歷來與交部有關係之重要人物如張志潭田文烈陳璧顏世淸權量等皆在被裁之列此輩每月坐領乾薪多者千二百元或八百元至少亦在二百元以上裁去之後所省不貲高氏於裁顧問諮議之外昨尚有一快人之舉即株欽鐵路工程局已完全裁撤該路尚未動工工程局之設實屬駢枝機關裁後每月可省經費五萬元又福建漳厦鐵路工程局聞亦决定即日全裁則所省之費亦必不少在各路職員中昨日開手卽裁一位大員每月省下四千餘元其人即東海介弟徐世章氏其職爲浦信津浦兩路督辦也高氏對徐尚毫不客氣决然裁去則此後裁員之成績定有可觀聞高氏昨已决定請簡王景春爲交次至部内人員之調動昨日亦有數道部令發表（一）派殷泰初陳塾爲本部秘書（二）派徐中哲代理電政司司長（三）路政司科長兼鐵路聯運事務處副處長林則蒸着回滬寗鐵路局總稽核原差（四）派路政司總務科副科長陳承烈充計核科科長兼鐵路聯運事務處副處長又昨日午後高氏復親下手諭一道略謂自本月二十九起所有各司長及總務科長每日按照法定時間均移入總長室辦事不得無故告假又聞高氏於裁員節費之外尚有一積極整頓之辦法即决定日内通令各路以後務必解欵到部無論何項機關不得截留此舉期在必行且已派人前赴各路調查據聞吳佩妥已允以京漢鐵路全權交還路欵皆歸交部支配高氏本爲贊成特别會計之人然因數年以來特别會計之功用全失弊竇叢生故將暫時打破重新整頓高氏在閣議中該及謂今後當使交通純粹化爲營業脫離政治黨派漩渦自身住在部中認眞辦事即爲一掌櫃者說者謂高氏果能言行相符勿以節省之錢供給軍費而使交通行政日益發展築路養路皆有其源則誠不失爲有勇敢爲不但可使吳佩孚誇耀推薦得人而國人亦將讚美於後也 
　　董康上台以後適遇端節難關萬分棘手董之宥日通車固近滑稽然以此抵制各省無厭之需索亦不能謂爲全無意味據聞關於中央財政之統一乃董氏最熱烈之願望目下曹吳兩氏正擬與政府商議確定辦法每月規定給直派諸省欵項若干而應解中央之欵則提倡照解此項辦法先實行於同派一致之各督長冀以逐漸推行於各省雖加减乘除以後政府未必有欵可餘然財政統一之徑路或由於此又董氏前此財政條陳中有設立淸理財政處派大員辦理其事一項昨日已將派傅增湘提出閣議通過聞董氏對於淸理財政之意見頗覺前次參案操之過急此番將以和平細密之手段進行所謂淸理財政重在算淸賬目賬目算淸以後則將來之舞弊可以防止而不欲追究與已往賬目有關之人免致横生阻力引起政潮此意昨日閣議席上曾經宣布周自齊等皆以爲然至淸理處之辦事章程等則俟該處自行規定由傅氏與審計院長莊氏當其任云 
[節關中之京員索薪潮]  
　　内務部員因節關逼近而高凌霨對於發薪「事尚無辦法揆其情勢難免又成畫餅故於昨日（廿七）下午三時不約而集者四百人異口同聲謂總長旣躱在私宅不肯到部我等徒候無益應齊赴總長私宅質問薪俸有何辦法俾免日日痴候於是羣衆一齊離去部署向西城豐盛胡同出發當時有乘車者有步行者箇箇面帶窮急之象不一時而豐盛胡同已充巷塞途羣集於高宅門前向閽人請總長出見高宅急將街門緊閉高凌霨正在宅内午夢未覺旋被門外人聲嘈雜驚醒始知屬員前來索薪倉卒間惟恐屬員有暴動行爲急由電話召來許多武裝軍警彈壓但部員等僅聲明請見總長質問薪俸有何辦法並無其他行爲因此該軍警等無由干涉惟部員中有高聲請總長者有效秦庭哭者有冷言奚落者其熱鬧殊難形容高不堪其擾料躱避無濟只可勉强走至大門並經多數軍警挾持保護乃向屬員訴苦訴窮謂本總長旣未籌有的欵殊難答復但請諸君先行歸寓本總長即去見周總理董財長要求撥欵以濟諸君眉急至於欵之有無抑另有何辦法可請諸君於明天下午二時到部以便答覆部員等乃允散去 
　教部各員司前日（二十六）在部内開會推舉代表數名往見周自齊周氏對各代表云凖於二十七日午前十時到部籌畫該代表等聞之甚不滿意昨日各部員於午前八時即齊集大堂等候周氏直候至下午一時周氏尚未到部各員均怒不可遏認爲周氏失信當舉出代表陳仲騫（教部參事）往東總布胡同質問周氏並將會場情形報告極爲詳細周氏允於節前（三十日可發）籌欵一萬元陳仲騫當即回部報告（斯時會場尚未散）各員司均不滿意復由某某兩科長發言將教部各項印信一槪封鎖並諭知所屬各機關亦將印信封鎖以示罷工之堅决 
　　國務院各職員迭在頣年堂開會索薪周自齊曾允於三十一號以前儘力籌措一個月經費發給各廳局酌量支配因此秘書廳各員復於昨日下午二時在該廳商量本届發薪變通辦法聞以前只有委任職職員鬧薪至昨日則自參議以至辦事員全體加入商議結果决定發出公啓一道其原文如下節關已近財政奇窘同人提議節前籌出欵項如能敷一個月薪俸自應仍舊一律發放萬一籌不足數只有僅逐日到院辦公人員先行儘數發給其因公出差因事因病正式請假及奉調免扣資俸各員仍與到院人員一律辦理現設立簽名簿凡到會同人均須自已親自簽名除本日到會同人簽名外明日禮拜六及下禮拜一仍舊簽名共計簽名三日節前發薪即以此次簽名簿爲標凖未到會簽名各員應俟節後補籌有欵即行補發全體一致贊成特此通知 
[北京之援贛計劃]  
　　南軍分路攻贛連日正在激戰之中聞陳光遠昨續有宥電到京告急據云南電此次攻贛共分三路六防線中路總指揮由李烈鈞擔任以滇軍朱培德三旅黔軍谷正倫三旅贛軍李明揚一旅爲中路第一線又以曾昭所部滇贛聯軍十營爲中路第二線右翼總指揮由黄大偉擔任以本部一旅李福林八營賴世璜一旅爲右翼第一線又以梁鴻楷所部全軍爲右翼第二線左翼總指揮由許崇智擔任以粤軍關國雄吳忠信等二旅爲左翼第一線又以邊文炳所部全軍爲左翼第二線中路攻大庾南康右翼攻三南信豐左翼則聯絡湘軍攻仁化汝城等連日在大小梅關長江圩靑龍圩遊仙圩九渡水等處激戰數日夜防線延長逹六七百里卽以三南信豐一方面而論敵軍兵力共在十一旅以上我軍僅三旅有餘尚不及四旅以寡敵衆困難可想且敵軍更番輪戰不至疲乏我軍則始終支持並無接濟似此情形尤非持久之道務懇俯念贛防重要關係大局迅照迭電所請趕派大軍來贛不勝迫切待命之至 
　　據公府方面消息曹錕近日來電請派蔡成勳爲援贛總司令東海極爲贊許現擬乘機大舉出兵爲一勞永逸之計聞已决定以蔡爲援贛北路總司令統率所部第一師及河南常德盛一師尅日出發直赴贛南另由參陸處密下電令派陸榮廷舊部馬濟爲援贛南路總司令统領所部桂軍趨攻粤軍後路以分其勢所需兩路軍費已由參陸處函商財部籌撥五十萬元以資應用又聞曹吳兩氏昨曾致電陳光遠囑其飭令前線各軍暫時嚴取守勢切勿輕躁集攻以保實力俟援軍開到聯合一致一鼓盪平末又謂嚴守之期至多不出一月左右現應援之兵業已從事凖備定能一準開到 
[京都自治會請願裁兵]  
　　京都自治研究會等日昨分呈府院請厲行裁兵實施自治其請厲行裁兵之呈文略謂民國成立已逾十稔内亂頻仍萑苻徧地推原禍始皆軍閥肆虐而濫招軍隊階之厲也夫竭吾民之膏血以養兵對外猶可言也而其結果只供軍閥專横爲擴張權利殘賊人民之武器一有戰事其勝者固横爭暴歛荼毒民生而其敗者則流而爲匪貽害閭閻是則吾國軍隊愈多吾民生計愈困而内亂愈無已時矣查民七預算此項軍費已占歲出之四十有强當時識者已覺其病民主張裁兵比年繼長增高方興未艾而此項軍費殆幾占歲出三分之二長此以往豈徒病民而已將見宣告破產國將不國焉矧華府會議以後世界各國咸倡裁兵據其所公布者吾國凡百政務舉不如人獨此軍隊額數爲全世界冠希望裁兵意旨已於言外流露我於此時如再不厲行裁兵恐各國將起而干涉越俎代謀言念及此不寒而慄爲政府之說者曰政府非不知裁兵爲急兹特以兹事體大非通盤籌畫不可如裁兵之需費以及裁兵後之安揷在在均關重要不知實行全國裁兵容或有愼生考慮之必要今則戰事結果奉方軍隊已遣散者如第十六二十七二十八二十九各師及各混成旅已不下六萬餘人而河南暫編第一師及宏威軍亦復不能成師當局爲維持地方治安對於此種潰兵旣須解除武裝資遣回籍何如乘此機會嚴令凡已遣散軍隊勿再編補是此一戰而已爲國裁兵數萬即是爲吾民保數分元氣不舉裁兵之名而得裁兵之實舍此不爲遑言裁兵哉吾民雖愚將於此以觀政府對於裁兵之有無决心也所有請求厲行裁兵先就已遣散軍隊嚴令角再編補緣由理合具呈縷陳伏乞鑒核飭下所司施行 
[西報北京雜訊]  
　　文滙報二十八日北京電云董康欲淸釐財政之志日有表示今已舉前教育總長傅增湘爲清釐財政專員淸查歷來以各項抵押品濫行借債之積弊尤注重於鹽餘按傅氏素有淸正之譽 
　　星報二十八日北京電云蔡成勳援贛總司令之命昨夜發表聞蔡氏將率其部下第一師及常德盛部毅軍約一師之衆不日出發一俟抵贛將兼統江西邊境之贛軍而改編之 
 
 

Page 5

 
 
   
 
 

Page 6

 
 
國内要聞二 
[北京美術學校之考試風潮]  
　　北京美術學校近因經費支絀經校務會議决定提前舉行學年試騐以備結束昨日（二十七）上午八時該校圖畫手工師範科第一年級學生因倫理學之試騐惹起毆擊同學之風潮現在主動學生張悌繆厚和潘堯年王靑路尹述賢李宗壎等已於昨日下午經該校校長揭出牌示將其開除查該班學生在該校未决定考試之前曾有向教務處詢問本學期試騐與否者當時教務主任湯文聰答以各校因經費問題旣有不得不停止之勢考試與否誠不敢定惟以個人意見言之各專門科學除日日有成績不計外其他各門如所授不多將來諒亦可不試騐學生遂據此爲金科玉律至學校牌示學年試騐日期一律反對往返要求十餘次該校校長又提出校務會議議决仍須舉行該校校長復將此情形報告於八校校務討論會各校長均謂自五四以來事變迭起學生往往以考試制度之不良要求廢止至有不考試而升級畢業者日就月將漸成風氣靑年之惰性日增社會之責備愈甚爲矯正靑年心理改造學校風氣起見惟有厲行考試至於考試制度之良否是别一問題不能引爲口實該校校長復於上星期一親至該班說明並謂倘因預備不及可延期至最後一日遂親發通告定期昨日試騐至昨日上午八時監學吳起凡教員尹炎武乃上堂試騐當時上堂受考者有女生魯永貞林素雷若華劉瑞淸周孝玉邵碧霞六人及男生鄭興煥一人其餘二十餘人則均集於樓上教室集議處分受考者之辦法該校職員見此乃又勸不受試騐者趕緊上堂並允力爲通融辦理當時無一應者俄有學生潘堯年逕入試騐室中曰我以班長資格邀受試之七人出而答覆經教務長教員等阻止潘堯年始退不料未試騐之二十餘人忽由樓上疾馳而下由張悌潘堯年率領排闥直入試騐室中各就原位坐定大呼豈有此理潘堯年首先起立發言責受試者破壞團體要求卽席答覆其餘諸人均附和之於是秩序大亂受試之女生等請其勿加干涉羣衆大譁張悌繆厚和尹述賢潘堯年王靑路李宗勳等直逼鄭興煥之前以手加額寖至用武於是秩序更亂當由辦事人將鄭生扶出尹炎武見此乃大加指斥謂彼等爲全國靑年罪人爲女界同胞所共棄言時聲淚俱下衆乃一鬨而散 
[奉軍退扼山海關之外訊]  
　　國聞通信社云奉軍棄灤州而守山海關日本大阪每日新聞曾派員前往調查兹就該報所載山海關二十二十一兩日電訊譯誌如次 
　　奉軍後退之原因奉軍所以急由灤州退出者一以該處防禦線廣大於戰略上爲不利二以第二次决戰若在該地爲之殊無必勝之把握若再戰敗則將全失其餘力有不能再起之慮三以子彈不足四以財政關係五以外交問題恐在彼作戰招外人之干涉而其守山海關之利益則以防禦線簡單兵力需用不多又得利用長城爲防禦此其一直軍欲長驅至此蓋非易事於持久之間可有機會對軍隊行根本之訓練此其二以有餘之兵歸之關外使得任治安維持此其三 
　　山海關防禦佈置奉軍於十九日由灤州開始後退其主力軍於二十日集中山海關張作霖亦於是日來山海關以車站前天泰棧爲總司令部軍隊至二十一日到齊於山海關掘戰壕二道其一沿山海關河圍繞巿中其他則沿萬里長城構造第二線山海關巿街已爲此兩道防禦線所包圍集中於此地之主力軍隊爲二十七師及二十八師之一部全巿宣布戒嚴警戒嚴重軍紀甚爲整肅 
　　張作霖最近談話張作霖於二十一日語日本記者名村氏云戰敗之原因爲第十六師之内應與部下訓練之不完全尤以旅長以下之將校不解高等之戰術命爲戰略上之退却者乃爲眞實戰敗同様之退却致作戰上全成齟齬且我軍方面亦有一部隊之腐敗遂至事與志違要之今次之戰爭予吾以極好之教訓今後將以一大覺悟改正一切惟今日之結果多少有國際的影響是爲遺憾至本身之志願則不以勝敗而變更依然以南北統一國家和平爲念二十一省之同胞如以本身之志非爲個人而戰爭諒解此心猶爲吾之聲援則吾亦將求所以無負人民之聲援爲今後之處置惟於兹有應聲明者聞有吾宣布獨立之報道實則自開戰以來對於中央未發一次之通告僅對外交團有吳佩孚破壞三路鐵道之指摘而已今日無論何事均非以民意爲重不可不顧輿論决不能獨立此應請了解者也今次由灤州退下戰略上有複雜之情事一時集中軍隊於此一以便訓練一以資休養因努力振作軍紀之結果迄今幸無一人敢爲掠奪之行爲云云 
[張作霖尚在綏中備戰]  
　　張作霖自灤州退守榆關後即在綏中扼要設防張氏本人即率衞隊旅駐在綏中縣已令李景林就任奉軍第二師師長擔任前方防守事宜並派員在黑龍江招募步兵二旅定名江軍補充旅以便作前線補充之用吉督孫烈臣於前日由綏中急遽折回瀋陽聞其原因係孫欲張早日率兵回奉趕辦自治徐圖報復與張意旨大起齟齬孫遂遄返奉垣又聞張前在山海關九門口王家莊建築之砲台近更移進於深河驛椅子圈兩高阜大有深溝高壘欲圖死灰復燃之勢 
　　奉天消息近來省議會農工商學各團體見省垣金融奇緊人心皇皇持開會議除公電請張氏早日返奉以安人心外並公舉代表前往勸駕張氏因束約軍隊需時故回省之期須俟端陽節後江省吳督昨二十三日晨率隨員數十名偕同該省各團體領袖由江來奉旋卽入城與孫督王代省長等會晤聞江省各界代表之來係擬與奉天各團體合力挽留張氏之故奉軍退出灤縣計三萬餘人現在均集中於山海關共約軍力尚有四萬餘人尚期分配作戰各線現設總司令部於錦縣而軍隊撤退事宜尚未辦竣據由山海關返奉者云張氏目下尚在山海關天吉棧大樓上辦理退兵善後事宜於二十二日赴錦縣總司令部十一旅旅長湯閣忱前在西路督隊被直軍隔斷乃潛行至平橋日漸東來頃聞湯公館接電謂湯已帶兵繞道由熱河轉至綏中平安無恙日前省垣派代表數人入關懇請張氏回奉聞張接見各代表時略謂吾刻下若一回奉則軍心渙散物議沸騰大局愈不可收拾吾暫留此自有相當計劃以作後圖請釋關念至大家此番盛意極所感謝云云奉軍第二混成旅旅長鄭殿陞前當奉軍失敗時曾有受傷之傳說兹聞該旅長已於日昨乘京奉車回奉並未受傷俟日内使署會議後再行西上京奉車自十九日停止搭客後二十一日午前六時突自營口載敗兵一車抵奉該兵爲吉林林第六混成旅某團二營之兵卒計二百九十七名營長壽山率領下車於午後零時五十分更搭南滿車向吉黑方面輸送遣散官廳除派憲兵警戒外並有交涉員到站交涉裝載手續此項敗兵灰色軍衣上除蓋一小形之紫印「作廢」字様外更有長方形之大印蓋於其上聞小者係直隷所蓋大者爲營口上陸時奉天所蓋各人以賺無幾之錢効命前敵及今敗回竟被蓋印兩次咸抱悲怨並稱此二十日來之俘虜生活業已飽嘗滋味此番歸去仍作其苦力舊業永不想再當兵矣 
[奉天戒嚴中之暗殺案]  
　　參謀長被人擊斃 
　　奉天消息二十八師參謀長英占於二十三日下午四鐘赴吳俊陞督軍公館謁見吳氏後乘洋車回城行至魁星樓胡同畢姓門首有一身首軍服之軍人飛稱英大人站住你挪命來持手槍對其胸部射擊當即斃命而其馬弁隨後亦在洋車上將欲動手亦被其射擊一槍遂即逃竄不意此一槍正中馬弁之槍柄將槍柄擊碎驚慌而起持破槍追放數響而凶手已無蹤影矣另一消息黑龍江督署參謀長兼混成旅長英某前隨吳督來奉參與要政二十三日因事赴小河沿吳督公館於午後五鐘而歸乘車至魁星樓警察所西住户畢甘霖門前被剌客出手槍連擊五槍先二槍僅中兩頰後兩槍始中頭部當即斃命其同行之馬弁同時亦受重傷兇手立時逃逸又聞自此事發生後魁星樓胡同已經斷絶交通行兇者似亦係軍官惟身着便服有一着軍服者隨其後彼此相遇尚交相照呼行凶者乃令車夫止車謂有一言相告詎知車停而行凶者即持手槍相向馬弁亦欲取槍對待致被凶手一槍適中左邊所佩之槍柄馬弁驚愕行凶者遂向西逃逸事後經警察電話告知警備司令部當經正副各司令前往查視旋即買棺盛殮交通始行恢復至被殺原因或謂妒姦或謂私仇傳說不一惟死者實爲吉軍署參謀而非江督參謀該地旣有警所而其東爲吳督公館南爲舊日軍械廠西有駐軍行凶者當亦揷翅難飛然而竟逃無蹤跡此中不能令人無疑也 
[長春日警捕盜被害（隱）]  
　　本月十九日晚長春頭道溝日本警察署刑事（即稽查）河村助左衛門華人巡補（即日警之副手）李滿治二名被匪槍殺此外柴田警部補等警官數名亦受有重傷據日人方面消息是日晚九時半頭道溝滿鐵附屬地吉野町六丁目地方有行人曲尊五携帶奉票八十元被强盜二名刦掠並剝去衣服日本警察署接得警報後即電知各派出所作一非常線（即四出偵探包抄）並組織搜索隊由警部主任大内指揮一切該隊首向大和通華人妓館出動當時刑事池尻·巡補李滿治·密探王鳳昌姜春海等四人逐户搜查查至寶元班先查樓下各屋次登樓上按屋嚴查及到十六號李雲仙房華補李滿治甫揭門簾時二盜適在房内已知日警來查卽放手槍一彈中李腹立倒房門之口池尻刑事即舍命突進該二盜於刹那間已跳盪脫走其時天色黑暗密探隊聞槍聲後卽向各方面密偵匪跡警官隊追至三笠町四丁目地方一私娼處包圍之匪徒乃逃入日商大和商會飯田之屋後小弄中是地悉下等社會人所居矮屋縱横該匪遂伏身暗陬開槍亂擊日警官亦鳴槍返擊時有刑事河村助左衛門奮身往擒一彈飛來中其右肩膀骨之下穿左肩而出登時倒斃已而巡查福永才藏於左腿受彈仆地巡查桂大環又於左腿受彈左手穿彈而倒此時警部補柴田欣一郎見同僚死傷遂對凖一匪冒死往擒而一彈已貫其前腰部又一彈從左額角穿過卒爲扭住互相格鬥警部補星武·刑事池尻·乃趕往協力對匪連發數槍殪之而又有一匪乘紛亂黑暗間卒被逃去大索終夜毫無踪影二十日朝警務署長橋本氏到來將受傷者車送醫院救治殉職警官屍體移置於警務署樓上一室同僚均捧香臨喪至被斃之匪年約二十七八歲有绅士風身着白綿布短衫褲外穿鼠色夾衫並夾褲黑嗶嘰馬褂手帶金手表身藏現金四五十元身軀頑强望而知爲悍匪云 
[豫省戰事之始末]  
　　自奉軍入關河南趙督有附和奉軍乘機驅逐駐豫客軍截斷吳佩孚後路以爲鞏固自已地盤之計月餘以來即命其弟趙傑調動全省隊伍聚紥開封以西之白沙中牟一帶蠢蠢欲動彼時鄭州第八旅靳旅長雲鶚因公在京適值直奉開戰道途阻梗因航海回鄭抵鄭以後諸事未遑因恐戰端一開不免生靈塗炭且豫軍多係招安土匪戰必一敗塗地實非趙氏之福並自以與趙督感情素篤不忍坐視遂隻身赴省向趙氏昆仲開誠解釋趙答以初受僉壬挑撥心覺自危調兵自衛現已醒悟决不妄動又言倜本豫人若以豫人禍豫不惟於心不忍且將受桑梓咒駡云云靳旅長見其情詞懇切信以爲眞當卽旋鄭轉電曹吳兩使曁援直之陜西馮督軍代趙化除意見並力保趙氏無他已蒙復電推誠相示只要趙能一致行動决不追其旣往也兹將來往電文摘錄如下（一）靳旅上曹吳兩使電奉張甘爲戎首惡貫滿盈天奪其魄自取滅亡應請一鼓盪平用奠國基趙督先有誤會經鶚數番解釋業已化除意見情顧一致討逆并寛籌軍食以資接濟旅長靳雲鶚叩江印（二）靳旅上吳使電到鄭後赴汴見趙督昆仲爲盡忠告備得其調兵原因實係奸人屢以種種不利於彼之言向其挑撥不得已乃集兵自衛非有他意並出某某等密函見示經鶚剴切解釋頗覺悔悟不及現欲力圖自効盡出精銳開往應援並從豐預備粳秣源源接濟即趙師長（傑）現雖患病亦甘願勉赴前方致其死力鶚與趙接洽情形如此謹電奉聞旅長靳雲鶚叩艷印（三）靳旅致援直總司令陜西馮督軍電頃接通電欣知我兄督師到洛具見公忠體國仗義執言莫名欽佩奉張干紀亂政擁兵自雄久爲國人所疾視近復無故逞兵甘爲戎首所謂慶父不除魯難未已也吳巡帥爲國除奸迫不得已師出有名定操勝算弟兩次請纓未邀允准在吳使之意以爲前方與後方並關重要委弟爲留鄭總司令以資防範弟恐趙督嫌疑未釋明日往汴詳陳利害冀得一致進行專力克敵情形如何容再電逹弟鶚叩感印（四）又電昨赴汴見趙昆仲爲陳利害備盡忠告已悉其誤會原因係受奸人挑撥調兵自衛並無他意經弟剴切解釋頗覺愧悔無及現已籌備陸續出兵與我軍一致進行至兄來電已經轉送趙督閱看以表推誠相與之意知念謹聞弟鶚叩艷印（五）曹使復靳旅電豫督賴鼎力疎解行同一致具徵維持苦心尤切紉荷特此電覆曹錕支印（六）吳使復靳旅電趙督昆仲承兄解釋有所覺悟良深欣慰兄旣係駐鄭總司令即擔任聯豫之責促趙督竭力出兵爲偼吳佩孚卅印（七）馮督復靳旅電正勞念間奉讀感電欽佩卓見弟與趙督毫無私怨請兄爲弟竭力道之奉張年來行動輿論多不直之旣侵略察熱綏復覬覦直魯豫匪欲無厭國之害也但去奉張弟願即償請周人督軍以國家爲前提一致進行勿使帝制復活則國家幸甚愚見如是想兄亦以爲然勞念奉復即頌勳綏弟馮玉祥勘印 
　　按以上各電所言似直奉戰爭旣將告終豫省戰事不至再發現矣詎料趙督欵團仍未盡釋趙傑豺狼之性終未能馴因聞馮督胡師（景翼）由洛赴直道經鄭州遂謂西軍爲假途滅虢之計名曰赴徐暗實奪汴遂令駐馬店之毅軍扣火車六十餘輛陽爲運米陰實運兵並不准站長發表及靳旅長據報聞知卽電詢毅軍李統領據復確山縣購買雜粳託代留車運省爲數僅六七輛故未預告如尊處用車即行停運將車放過我輩袍澤决無他意云云然其話雖如此而暗地運兵不止靳旅長尚信其無他恐事出誤會特飛電趙督告以胡師赴保因鄭爲京漢隴海樞紐到鄭即行轉車北上如有經汴赴徐情事鶚願以身命擔保旋接趙督復電謂已飛飭各隊無庸戒備此五月五日之事也豈知靳旅長雖極力周旋而趙氏則乘其不備即於是日傍晚進兵鄭州城東十五里之古城以圖深夜暗襲鄭州靳旅長猶再三飛電勸其緩兵冀得最後轉圜乃趙倜次早復電竟然宣佈中立必使客軍退出豫省或卸去武裝而後可以言和至此而鄭州之戰事乃如箭在弩上不得不發矣所有戰鬥經過情形一併錄下（未完） 
[魯案善後近訊]  
　　中日協約將换文魯代表反對開埠 
　　魯案協約我國政府於四月二十九日批准日本亦於本月二十日批准二十三日並由外務省派專員齎送來京預計該專員於本月三十日或三十一日左右可以抵京我政府現已將一切準備俱已完畢一俟日本專員齎送約文抵京後卽當與小幡日使正式簽字交換因實施期在六月四日故交換之期總在六月一日或二日之間 
　　山東反對開埠之代表到京後連日向政府方面交涉據周子虞王儒堂之表示先在膠濟沿路開闢商埠三數處以慰日人希望而圖後來交涉上之便利惟代表團之主張無論商埠開闢多少非將從前日人强佔土地之懸案完全了結不能提出商量聞該代表等現對府院各方擬上最後呈文如政府不體魯民苦衷將請求全國人民協同爭執 
　　東方通訊社二下八日濟南電云爲開埠問題而赴京之魯代表報告云王督辦對於該問題已有一折衷主義即其方針爲就八都巿中僅開放張店·濰縣·高密·三都巿蓋以張店便於收容博山淄川周村之日人濰縣則便於收容靑州·坊子之日人故也又就交通上言張店爲博山淄川之連絡處濰縣爲烟濰線之連絡處高密爲膠徐線之連絡處故此三都巿必須開放 
[旅京魯人反對王瑚長魯]  
　　旅京山東同鄉會近因魯長韓國鈞久不到任傳聞政府有以韓國鈞調蘇以王瑚調魯之說特開會討論公决具呈公府切實反對並推定任方同李元主龍錫鉞等十人爲請願代表茲節錄請願呈文如下查王瑚長蘇以來並無成績可言其能否治魯暫姑無論彼韓國鈞蘇人也蘇人治蘇將見實行而以蘇人所唾棄之之瑚移而長魯必使魯人治魯之熱心不得一償所願政府果何厚於蘇而薄於魯耶當此國勢阽危海宇分裂自治潮流一日千里政府對於吾魯所要求者果倒行而逆施是直棄吾魯三千七百萬人民生命財產於不顧魯人雖弱誓死不敢承認惟有出於人民自衞一途以作最後之請求想亦政府之所不忍爲也除通電京外同鄉一致進行外理合具呈請願伏懇迅賜於魯人中聲望素優者簡一省長以順輿情 
[贛南緊急之近訊]  
　　贛南前傳十七日開火李烈鈞攻三南未得手岳兆麟軍大勝已佔南雄連平進窺翁源商界亦有戰勝贛安巿况平穩之報當道殊抱樂觀謂李不亟進顯懼陳炯明部之躡其後而中止其進軍計劃贛南及省城軍政要人眷屬曾約赴滬暫避亦未動身詎不兩日又聞岳鎭使拍來急電三南土匪蜂起布防棘手探報敵軍三倍於我衆寡懸殊恐難取勝援軍未至軍人惟視其力之所能及如有不測生死以之等語陳即分電中央曹吳鄂蘇告急請速派軍助贛軍政界人至此又懷悲觀一時外間傳言且謂虔南業已失守至廿六日軍民兩署又接虔南知事電有南軍勾引土匪淫掠刼殺擾害百姓情殊可惡非予痛剿不可等語二十七日贛州來人亦云前敵確已兩次開火十七日岳軍勝後似未利贛南軍隊集中信豐戰機益迫贛局惟視信豐能否保守爲斷虔南龍南與粤南雄連平同一地勢無險可守得不爲喜失不足憂信豐則居大庾三南之中心小路四通八逹地形極爲險要許（崇智）廣招三南土匪分擾各縣以疲贛軍如得信豐包抄大庾贛州亦危云云按當道承認二十三日二次開火惟無捷電宣佈前敵緊急之說當非偶然矣 
[九江近事]  
　　北伐軍逼近贛南贛省早經備戰前日由蘇省借來子彈七十萬業已運省形勢險惡無可諱言近傳前方業已開火而官廳則嚴守秘密茲從某代表方面探得消息陳督自謂南雄大庾間交通斷絶其作戰計畫情願放棄三南（虔南龍南定南）是三南失守似已證實又陳曾電吳請兵吳覆電大致謂經濟善後諸待進行我軍一時遽難南下囑陳暫取守勢至必要時得令沈（鴻英）軍南下據聞陳督現時已與沈軍携手擬將處罰九江通濟私米三千石中撥一千石與沈以示優待 
　　日本興業會社總理白岩農平日前偕駐京代表橘三郎來潯詢問南潯鐵路公司對於積欠本息欵項有無辦法聞雙方現已磋議妥協决定向興業會社續借二百五十萬其條件係聘用日人二名一爲車務總管一爲 
 
 

Page 7

 
 
工程顧問聞此項借欵須以一百八十餘萬清還前欠所餘僅能支配修橋及節關之用刻已由九江台灣銀行先行撥借其合同契約尚未訂立至回扣爲十萬元照例雙方經手人各得其半惟蔡儒楷則謂日人方面要求七萬伊實不願沾染分文尚須以二萬疏通省議員乃近聞議員中亦有絲毫未得者仍在設法反對云 
　　此間發行軍用手票勒令商家行使潯商會於前日召集商董會議僉以商家所賣之貨物由外埠購來軍用票不能通用各埠以之購貨殊感困難擬要求省當道在九江設立兌換所庶不至危及商本否則不敢承認聞此項軍用票警廳已領到一萬七千軍界方面數尚未悉下月一號發餉將實行搭放 
[中英協議中之海後灘案]  
　　厦門海後灘案迭經劉光謙交涉員陳培錕道尹與英國義領曁英使館參贊克維武會議結果有具體辦法四項㈠取銷舊約重立新約㈡海後灘管理權由英國讓出惟中國須聘英人爲顧問㈢太古飛橋當按年納租並取銷該地英國旗杆㈣關於該地治安衛生事宜應由中國官廳極力注意各該地西人隨時均有干涉之權以上會議情形劉陳二氏除呈外交部外並錄案請李厚基鑒核施行想不日卽可結束 
[閩永定之天災與人禍]  
　　福建永定縣轄之峯巿五月十九夜大雨傾盆至曉未止二十日辰刻突然坍塌山巖崩裂屋宇傾倒百餘座壓斃人畜不少該處之釐稅局鹽局郵政局菸酒局皆同時倒陷鹽局壓斃五人釐局人雖逃出而徵存欵項一律散失官民財產損失計在三萬元以上該縣知事王景仁日昨已電省告災 
　　永定縣各界代表因該知事王景仁以屠宰契稅抵押鉅欵二十三日曾電省反對其電如下李省長財政廳長省議會商會敎育會各報館鑒南北軍興連年不解民怨咨嗟哭訴無門永定山僻窮縣戊午後壘遭兵燹民生憔翠瘡痍滿目富已成貧貧流爲盜生計日蹙地方日亂殺人越貨之事層出不窮眷念前途何堪設想前任胡知事自睹慘狀亦以休養生息爲懷不意奉上峯命令以十一年度地方錢糧作抵索借一萬七千餘元至今未還已減殺國民之信用新任王知事下車伊始更將以屠宰契稅爲抵押挪借一萬七千餘元民力有限募債無窮政府祇知軍餉之不足不知民間之疾苦在人民迫於生活之困難鋌而走險民情惶恐莫知所措不得已電叩仁階請將此次抵押借欵一事收回成命以蘇民困而維地方不勝屏營待命之至永定縣紳商學界代表盧鴻綱王紹經陳國紀鄭芙盧義聲簡占奎盧濟遠公叩 
[粤軍界謀歸陳炯明]  
　　聯名電請孫中山收回免陳成命 
　　磋商中之三大條件 
　　葉舉熊略陳炯光羅紹雄翁式亮等各率所部由桂返粤經於十九日陸續全數抵省計共有八十營左右現分駐於燕塘瘦狗嶺白雲山東沙馬路及西村黄沙一帶其總指揮處則設於陸軍忠烈祠省中各要人如魏麗堂廖仲愷汪精衛鄒海濱等均乘汽車赴該處慰問各將領以荒凉寂寥之陸軍忠烈祠一旦車水馬龍頓形熱鬧頃聞葉總指揮以陳總司令離省後時局危急特於二十號晚在忠烈祠會議補救時局方法時魏麗堂廖仲愷汪精衛等名流均在座各有獻議某名流并言吾等一致决心請競公回省時有某司令起謂我們何嘗不知挽留競公回省但恐競公不能呼之即來言間頗形憤慨後談及恢復粤軍總司令問題某要人謂競公現任陸軍總長位置比總司令高將來或請競公擔任陸軍總司令職權更大何必一定恢復總司令某司令謂我們不要怎麽高大東西祇欲實際裨益大局等語隨後商酌許外而散 
　　另訊自葉舉帶軍隊回省後粤局發生急劇變化五月二十二號起省中戒嚴特甚省河各兵艦二十二號晚已燃放探海燈射察岸上光芒四射并不分晝夜燃着爐火預備有事隨時開駛魏軍現多駐燕塘據聞魏部原有十二營人數約三千之譜近自由潯梧班師後沿途多有離去者聞已招補缺額又聞葉舉二十二日并派撥所部軍隊馳駐粤路淸遠源潭站防守據報載葉等提出條件要求驅逐孫氏左右六人胡漢民程天斗均在内現聞除胡程外尚有朱桌文陳策二人餘尚未詳總之省城方面現在已陷入於被陳氏八十餘營親信軍隊四面包圍中而東江方面鍾景棠李炳榮等部尚不在内若併此計之則總有一百四五十營矣孫氏前以包圍省城法迫陳氏之去今陳氏各軍官又以包圍省城法促陳氏之來正如粤諺所謂「照辦煑碗」至陳氏左右人物如金章等前已離省現又已回來活動即省會臨時議長鍾聲經已離省刻下又復出現於議會以此種種情形測之陳氏返省之期計當亦不遠矣 
　　又聞粤軍楊坤如部自分駐於北江後現由源潭以南至兵工廠一帶均歸楊部分駐而兵工廠亦由楊部駐守經於日前聯名電請孫文收回免陳炯明職成命並且提出條件㈠回復各機關原委各職官（係指陳達生之公路處長陳演生之電報局長陳永善之兵工廠長等職而言）㈡撤革六君子（係指胡漢民胡毅生魏邦平夏重民蔣中正謝持而言）㈢恢復粤軍總司令職而省長則仍由伍廷芳任之限期於二十六日以前解决孫文自接收條件即派程潛遄赴惠州與陳炯明磋商陳謂此事並非由已主動仍請與葉舉等商之云云聞程卽趕程返省與葉解决現在磋商中 
[蘇省義敎期成會臨時大會紀]  
　　江蘇義務敎育期成會二十七日上午九時在南京開會在寗會員及四十五縣代表共到一百十一人會長袁觀瀾君報告開會原因謂義務敎育分年實施前由省議會議决公布惟籌劃經費問題未經省議會議决各縣有籌及若干有並未籌及者進行極爲困難所以上次本會開大會時議决俟省議會開會時再開臨時大會召集各縣代表開會歡迎省議員并正式請願解决經費問題現代表報到者已有四十五縣其代表中有少數未入會者擬請依照定章手續一律入會本日下午四時開會歡迎省議員備有晚餐先由舊府州十一屬同人各推代表一人到省議會招待接洽請其惠臨至請願書起草後因時間怱促大會未及討論曾由幹事會一再提出修正并商定由會長一人署名（原議由各縣代表連署嗣因代表中有本係省議員者不便連署又不使某縣獨缺故改用會長一人）而省議員中之願簽名介紹者已有五十五人此案可希望通過茲再就請願書内容提出三要點請公同研究㈠關於施行辦法者内分兩層第一層年期延長前年敎育廳原定八年普及計劃凡分兩期自第一年至第四年籌劃經費自第四年至第八年不另籌費故名八年實止四年惟四年辦竣實極困難師資旣不及養成增籌經費亦時期過促故現在擬改四年爲六年第二層學童數增加以前調查學齡兒童極不正確譬如女童較男童數僅得百分之六十一顯見漏略再則學齡兒童數與人口調查總數相差太遠現擬假定一比較標凖人口六人中占一學齡兒童又以就學現只四年可將齡八年之數折半計算以所得總數定添級之數㈡關於經費支配者敎育廳原擬敎員養成費未詳列數目依其養成人數計算須二千餘萬今依本會詳密核計此數尚可節減因列九百十二萬之用數又開辦費前定每級一百元但各地方可用之公屋極少若須建築此數萬萬不敷現擬假定每級三百元就舊有敎室與須添建者平均支配㈢籌定經費方法單提一種恐各地情形不同未免窒礙難行現將可籌各欵一一分列由各縣依地方實况酌定籌集但以敎育上敷用爲度以上各點諸君如有意見再請討論章君伯寅謂請願書大旨均可通過請推舉代表討論請願手續王君采南吳君福康黄君芳墅等迭起發言結果决由會長一人代表團體署名請願有主張修改書中「本會職員會員並各縣代表」字様者主席以付表决少數次主席宣佈復議募集地方公債爲各地方義務敎育經費案多數决定在請願書庚項下加（或募集公債）五字不必另提議案次主席宣佈討論江蘇暫行學董考核條例草案結果不成立時已十二點鐘主席宣告散會俟午餐後一時繼續開會主席宣佈阜寗田昌燾等提出關於義務敎育事項擬設區長村長事項案玉君采南謂案關一縣本會無討論之必要表决不成立次主席宣佈漣水唐雲卿提出校地得借用廟產案多數主張改廟產爲廟宇表决成立次主席宣佈唐雲卿提出擬就鹽塲帶收敎育特捐案有主張請願書中（己）項大宗出產品之附捐其範圍所包甚廣無須另行提案者主席以付表决贊成此說者多數次主席宣佈溧陽沈宗璜提出裁兵興學案表决結果緩提次主席宣佈崇明施祖恒等提出請省議會於制省憲時將義務敎育列爲專條案討論結果俟國會制憲及省議會制定省憲時分别請願并推定起草員草定請願書再行提出次主席對於各地方財政主張公開發表意見結果决定先由主席函各縣徵求意見再行提出議題已完時已二時四十分遂由各屬推定代表十一人（蘇）王采南（太）趙頌周（松）張彬士（寗）凌卓之（常）徐化吾（通）易作霖（海）申延秋（揚）韓亮侯（淮）唐雲卿（徐）謝福求（鎭）洪叔起與主席均乘馬車赴省議會歡迎各會員待至五點鐘各代表與省議員聯翩戾止（省議員簽到五十四人）先在大門外攝影次入餐室由袁觀瀾君致歡迎詞各縣代表亦相繼演說省議會議長起立致答各議員繼續暢談對於義務敎育籌定經費一事多表示力加注重之意賓主盡歡而散 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞三 
[粤官廳對於工黨之見解]  
　　廣東工黨近勢大張其維護正當者固多而舉動過度或主張游烈者亦有以致勞工問題成爲官工爭持之問題茲將近來各機關對於工團表示之態度節錄一二如左 
　　公安局呈報工黨之行動五月二十一日公安局呈巿廳文云竊本月七日下午四時職局據第一區署呈解糾衆入店毆打傷人被告高柳苹鄧貢二名到局當卽查傳被傷原告江顯到案訊據聲稱民在惠愛東路開設藝元洋服店前因與夥伴爭執工價致被該洋服工會開除會籍民店各伴亦卽辭工是日該會會員高柳苹等竟糾集多人直闖入店將民亂毆傷及頭部及右脅等處且被毆後吐血甚多勢極沉重并稱確係被高柳苹鄧貢等用脚踢傷脇部所致請爲究辦質據該被告高柳苹等均稱係洋服工會會員前因該藝元店折扣夥伴工價是以開會議决將該店開除會籍并禁止會員在該店僱工現該店尚有會員江顯在内工作故民等糾集多人闖入店内欲與其到會理論其後互相糾纒該江顯不知如何被傷并非由民等着手毆打亦不知是否被會員所傷等語是本案該被告高柳苹等糾黨入店恃衆行兇訊雖不認有毆打情事惟據該原告指證確鑿且被毆傷其勢甚重并據呈騐血衣果係被毆屬實案關傷害當於八日午前將案咨送法庭訊辦乃該洋服工會人等當本案由區解局之初卽已麕聚多人在職局門首要求將兇犯釋放迨夜後愈聚愈衆肆意喧鬧至八日早此案已送法庭旋總工會黄君煥庭到局經將辦理此案經過情形詳爲解說後并派員曉諭各工人囑其各回本業靜候法庭解决無如言諄廳藐仍復麕集如故當時并召集有工人合助社理髮縫業糞業廚業機器等工會約千餘人直至八日夜後猶未少散乃於七時許不知何故突有手持機器工會旗幟多人糾率各工會蜂擁强闖入局當由守衞隊警上前勸止不聽卒因來勢太兇秩序已亂迫得向空放槍鎭懾該工人等始紛紛退出局外至九時許乃呼嘯向東而去經將當時情形面陳在案竊維法律所以保障人羣警察所以預防危害故凡國家秩序社會安寗無論何國莫不藉此以爲增進幸福之具吾粤爲護法首區對於平民進化方扶持奬掖之不遑在政府復以民治萌芽時代恐窒生機卽偶涉過當之舉亦不惜隱忍姑容以盡愛護提携之責初不料工人等竟至逾越常軌妨害安寗至於此極也凡有爭執不俟官廳調處輒卽自由行動卽如前者茶葉茶居粉麵花館磁業酸枝花梨筍頭行抖行油漆藥酒紙業土木工人等會迭次聚衆滋鬧鬭毆傷人鎅木工人與貫抖工人爭執之糾衆入店毁物殺人等案諸如此類不可勝紀幾於無日無之推原禍始類皆以少數人之私意强大多數以服從或因私利相爭或恃蠻横戕殺馴至釀成禍害觸犯刑章猶復聚衆要脅圍困官署强侵法權長此優容何堪設想職局秉承鈞廳政從寛大維護勞工至意故每對於工人滋事案苟有可以曲予通融者無不極力爲之調處不惜舌敝唇焦以期寗人息事惟有時萬不獲已無可調停則不能不移送法庭審理以重法權誠以勞工固屬可矜職責尤難放棄此又職局歷次處理工會紛爭案之大略惟形也溯吾粤工黨原有七十二行在昔閉關時代皆以一藝專利頑守拙舊不事改良遇有發明輒深妬忌羣起而攻或因細故而至爭鬭習以爲常近年海禁大開新奇日競此風稍戢不謂號稱改良社會提倡互助之勞工反效百數十年前行頭之野蠻抑尤有甚者揆之發揚民治之初心寗欲有此局長竊以爲無論工行與會社均宜加以制裁但舊有行頭而千而年之固習驟不能一旦排除仍應隨時監督逐漸改良至工會之組合應請從新頒行條例仍限制依法行動不容逾越俾得脫離昔日行頭之惡習並以防止今後强暴之行爲誠以今之强迫入會禁制工作剝奪人權曁苛歛私捐隨意逮捕公然被害聚衆威逼種種行爲旣悖勞工之本旨亦爲法律所不容况近查各工會内部之醖釀互相傾軋各謀分裂仇殺之時正未有艾局長忝有公安職責目覩現狀情難緘默茲爲毖後懲前起見合將工黨舉動情形具文凟呈鈞聽至應如何設法防閑誘導勞工於軌範以維法治而保公安之處伏祈察核施行并候指令祇遵 
　　大理院批工人應受法律制裁總工會黄煥庭等聯名上請願書於大理院請願工人自决以重工權大理院長批示云呈悉查工人同爲國民有服從國家法律之義務各國所同未容獨異至工人與工人問關於業務之爭議如非逾越常軌自可聽工團自决但有妨害治安或觸犯刑章之處當然應受法律制裁現在覊押人犯辦法已有民事刑事覊押被告人條例被押人是否可以保釋及保釋程序如何應隨時呈候該管法院依法核辦仰卽知照 
　　省長解散鹽業工會令伍省長現以鹽業工人罷工有圍困鹽商公會等之越軌行爲又以該鹽業工人並未呈請立案成立工會今竟擅用鹽業工會名目擅作種種無理行爲殊屬非是近特令行巿廳轉飭公安局嚴厲監督迅將該未立案之工會解散以儆效尤而維法治巿廳奉令後已如命辦理 
[南京快信]  
　　省議會因在省人數不足現定六月一日開大會議員龐振乾等提議查辦蘇烟酒事務局李局長案某議員以烟酒局係中央直轄機關不在省會權限之内昨根據暫行法條文拒絶提議 
　　省議會否决有奬債劵案茲聞此項債劵係以國稅丁漕爲抵補金由國務院批准發行現已印好不日發行惟將前定章程還本期縮短爲五年利息五釐兩月抽簽一次頭彩四萬元 
　　豐縣紳董孫雋藩具呈省署陳述知事余家謨吞没公欵請澈查懲辦 
　　浙江省議會昨電蘇議會學生蹂躪議會逮捕議員通告自漾日起停會 
　　齊督今日上午十一時赴小營舉行授與射擊名譽旗並給各項奬章名譽旗係第三混成旅一團三營所得軍界全體均着制服參與行禮 
　　東大定本月三十一日開第三次圖畫展覧會陳列會員作品百餘幅 
[杭州快信]  
　　一中校與省議會衝突案法庭擬却下杭縣律師公會省教育會發起聯合各法團出爲調解聞省農會縣農會已允加入 
　　省議會今日（二十九）開第四次談話會密商對付一中辦法 
　　一中校長黄人望今日回校學生開會歡迎明日可望上課 
　　省教育會昨午後發出通告頃接本會評議員王卓夫毛志遠張穉鶴函稱此次學潮發生日甚一日甚非教育之好現象本會爲研究教育之樞機應籌善後之法現定二十九日下午四時開臨時緊急評議會 
　　岱山漁鹽運駁公所經該塲知事擬定取締簡章及船照式樣呈由蔣前運使咨行稽核分所核議迄今未據咨復聞杜運使昨已咨催 
　　杭商會省教育會體專醫專等校組織之滅蠅會定端節日分組出發講演 
　　日昨杭垣錢巿至下午六時始開出現水漲至每百元一元 
地方通信 
[松江]  
　　取締銅元大會議松江縣商會爲取締輕質銅元事於二十八日下午三時開商民大會到會者約三百餘人公推周鶴雲君主席說明開會宗旨後即由到會者各表意見綜其主張可分下列四項㈠取締銅元入境應以增漲洋價爲消極的唯一抵制法此事業已實行以後當本此進行此外如减折剔用等辦法非松人所能獨倡㈡取締銅元自應以禁鑄爲根本解决乃各省銅元局藉口軍餉不肯停鑄查銅元毛坯大抵從日本進口其價格每斤合中國大洋三角可出銅元八十枚加以每斤三分零之工資是大洋一元可得銅元二百二十餘枚商人能力薄弱雖不能辦到禁鑄然伸縮洋價則屬商人自由故洋價定率須超過銅元工本價格庶可不禁自絶㈢限制各埠船車運入數目至多每起以五千枚爲限如多帶查獲則以半數充賞㈣此次洋價突漲必有特别原因故應别謀取締方法其理由以爲日來各業所增貨價多數不照新增洋價爲比例分外加增不但背商人道德且惹居民非難對於主持洋價之司月攻擊尤力迨計論結果以爲洋價旣爲時勢上必要公認增漲業已先自實行以後當决定以巿上銅元多寡及附近各地洋價漲落爲轉移其餘限制入境及查獲充賞等辦法特表决如左（甲）限制入境各埠來松之航船划船每船每次所帶銅元不得超過五千枚如各船户批購貨物則照現巿洋價每元再加二十文折合洋元然後按價核算俾帶運者無利可圖此案准夏曆五月初六起通告實行（乙）查獲充賞如由火車或其他方法携帶銅元入境亦照航船划船辦法每起以五千枚爲限如查有溢帶情弊卽照民國三年前巡按使頒行之取締銅元入境條例第二條全數充公之規定改爲一半充賞一半充公此案應由會即日呈縣責成警察在船埠車站負責檢查旋即宣告散會 
[奉賢]  
　　第三國校組織捕蠅隊東門外第三國民學校地居海濱民智未開初辦時學生僅有二十餘人經該校長屠梯靑君悉心孹畫校事漸有起色現在學生已逹五六十人除組織童子軍儲金團外上月更發起捕蠅隊從事撲滅蠅類俾鄉民知公共衛生之必要云 
[蘇州]  
　　豐大債權團會議蘇城豐大銀行各債權人前日在商會會同該銀行代表蔡律師籌商債欵支配方法茲悉當時縣署代表以該行虧欠縣署之一萬元係屬公欵不能减折歸還遂議無結果而散刻又定於六月二日續開會議債權團主張如縣署欠欵全數歸償則各債權人亦須一律實足償還云 
　　機業罷工已解决蘇城織緞機工因工資以錢碼計算虧折甚鉅上月已有同盟罷工要求加工之風說事爲各紗緞莊所悉遂在雲錦公所開會於前日公同議决自夏曆五月初一日起機工洋價每元以二兩二錢爲則卽作錢一千五百四十文合之現在兌價卽每錢一百十文作錢一百文以資津貼並由雲錦公所函請商會轉請縣署出示布告惟機工向有二叔三叔之分二叔係出面向紗緞莊接洽者三叔則由二叔雇用工資亦由二叔發給詎此次有一部分二叔向緞莊領得已經加增津貼之工資轉給三叔則將此項津貼扣去致於二十八日先由一部分三叔憤而罷工旋即全體響應一律罷工推出代表向二叔交涉並向紗緞莊聲明理由警廳得悉後即立派騎巡保安等隊赴機工聚集處梭巡并通飭本區加意防範以保治安現雲錦公所方面已請商會共同討論設法弭平風潮矣另函云本年自銅元充斥後錢賤銀貴機業向以錢碼計算尤覺暗受大虧故於前日又實行罷工經緞業雲錦公所及總商會得悉立即召集各緞業會議准將錢碼與洋碼酌量平均改爲每洋一元不論巿價漲落工價槪作足錢一千五百文並由警縣相繼出示布告商會及雲錦公所方面另派專員向機業公所切商後雙方均已妥協二十九日起已無罷工事實矣 
　　痧子流行之危險蘇城童孩流行一種痧子症三四日後即轉劇殞命立夏迄今爲時不過三　　據聞城中郡廟前東起郡廟橋西止關帝　居巨　　　　　童患痧子不治者已有二十七人之多其允　可　矣　　教育界赴寗會議吳縣教育會勸學所等日論均投　南京江蘇義務教育期成會公函定期五月二十七日在寗開臨時大會云云故勸學所長潘振霄·教育會長龔耕禹·通俗教育館主任朱慰元·縣署第二科主任蔣青　·曁縣視學彭陸等均於前日同車詣寗列席與議云 
[無錫]  
　　澄錫繭巿報告二十八日爲錫地西南兩鄉繭行開秤之第四日東北兩鄉爲第二日南鄉下甸橋等處價目甚平每擔近六十元西鄉大徐巷東埄仙蠡墩等處到貨甚湧價亦相仿東鄉三壩橋興塘等處出數尚多價在六十元北鄉八士橋等處到貨非常擁擠各繭行門首幾無揷足地單獨一人竟不能上行求售價目先昻後賤亦在六十元左近前洲鎭本地到貨尚稀價近七十元而南門外一帶聞該處價昻消息紛紛載貨往售途中絡續不絶附近之玉祁鎭價目更貴每擔竟售至八十元左右各蠶家莫不欣然色喜其他洛社堰橋等處巿面尚平本城東南西三門尚好北門外通運橋下某繭行定價最低致被繭客呌駡不已江陰縣繭商於二十五日在靑暘鎭繭業公所開會到繭行代表三十一家至是日截止共計報開繭行四十二家當時議决二十八日開秤並議定鮮繭高貨五十元次貨照減夾夏繭者對折二十八日爲開秤之日到貨尚好塘頭橋靑暘南閘月城橋華墅峭岐楊舍等處價目均在五十餘元午後塘頭橋等地統放至六十元左右則所收之貨成色尚佳調查今歲蠶收高鄉稍次低鄉最佳或足補償去歳田事歉收之缺陷也 
[常州]  
　　錢業公會臨時會武進錢業公會於二十八日下午二時召集同業各莊經理開臨時會議其議决案如下㈠九十年廣東雙毫銀角曾於上年由會中公議暫作雜角通用現查蘇申錫鎭對於此項雙毫銀角一致照常通用武邑似未便獨異公决自即日起將限止取消一律通用以省手續㈠銅元充斥異常錢價因之日跌商業受虧甚鉅設非亟籌辦法後患尤甚公决根本辦法兩種（甲）嚴禁入口（乙）請求停鑄由會函咨商會陳請官廳照辦以維巿面而保圜法 
　　省委抽查印花稅調查印花稅省委周銘釗前日蒞常縣署特派朱大文隨同檢查昨日至四鄉公所調查印花銷數並催繳十年度四鄉印花欠欵以濟要用並聞周委抽查四鄉印花以地面遼闊殊難着手故不前往擬在城區抽查後即往他縣調查云 
　　義校索費無着武邑義務教育經費迄未籌有的欵各校長以行將斷炊前月特來城索薪縣署僅發經費一個半月現各校長又以端節已届教員薪水及伙食雜項不可不設法開支昨日（二十八日）下午各校長代表八人赴縣署索費姚知事特派收發處劉某接見劉謂此項經費須由勸學所負責遂招勸學所長徐化吾入署徐君以赴寗開會由會計卜渭臨前往卜君到後謂此欵未有着落勸學所殊乏點金之術雙方推諉未得要領而散 
[鎭江]  
　　請祀前清循吏丹徒縣士紳因前清鎭江府知府王仁堪丹徒縣知事王芝蘭爲地方興利除弊頗多德政特具呈丹徒縣署請代呈金陵道尹轉呈省長准予奉祀中冷泉樓兹金陵蔡道尹已准張知事呈請令候據情轉呈省長核示惟以所附清摺僅錄一份不敷存轉特令補錄一份送道備案張知事即遵照補錄呈送鑒考矣請禁客民騷擾徒邑東鄉大港豐村一帶時有江北客民成羣騷擾强索錢米砍伐樹木鄉民受累不堪現由該處董保呈請縣署設法禁止縣署據呈後已准飭該處警察查明具復核辦矣 
[揚州]  
　　省委會辦驗契減價驗契三月現已逾限財廳以江都縣辦理不力特委劉采年會同辦理先期令飭縣署遵　並飭在一成公費内提出半數供該委支用云 
　　宣陵商會改選宜陵巿商會日前遵章改選結果倪伯符趙子王當選爲正副會長業經該會具報縣署轉報實業　備案矣 
　　旱田已得透雨高寶鹽興阜東泰七縣地方天久不雨田禾難揷麥苗漸枯旱象已成乃二十七八兩日陰雲密佈大雨如注各縣鄉間溝澮皆盈農民紛紛揷秧忙碌異常高田麥苗亦勃然興起收成有望四民莫不喜形於色 
[淸江]  
　　湯家集兵匪激鬭二十四日黎明時淮陰五巿湯家集忽到土匪八十餘人由該集東圩門入直撲駐防縣警備隊住所意圖先刦槍械然後搜索居民詎匪等甫入圩内即爲警備韓正目所知立即促醒兵士十餘人伏伺隱處旋見住所牆頭果有多人希圖闖越韓等即先後開槍傷匪甚多匪見勢不佳即在室外縱火韓等即由蘆笆逃出旋又伏伺於街頭某小巷中相機痛擊匪徒縱火之後羣以爲警隊悉葬身火窟矣不復有所顧忌不虞紛紛入街之際韓等忽又排槍射擊屍身枕藉計又傷匪多名然匪心不死折向集主湯建勳家希圖架搶詎湯姓早經聞警預備即由建勳本人帶領練丁迎擊前來一面由警備兵士抄襲其後匪始不支負載傷匪仍由東門逃去行時並遺落傷匪一名其人腿骨已被槍擊斷當經警備兵士收押此次兵匪激戰閱時較久凡距離該集較近之縣警備隊如宋集沈排長運球劉皮沈排長乾伯五里莊張排長明才各率警隊前往援救旣悉匪已退走遂又各率兵士向金家口一帶跟追而去而警備長王振鵬二十五日晨亦由縣城率隊馳往矣 
　　淮陰繭巿報告今的淮陰蠶事比較往年減色其原因由於氣候寒暖不均本月最近兩旬氣候又特别寒冷致四鄉育蠶農户多憂形於色咸呼大不利去茲淸江方面新繭上巿已有多日普通價目五百内外一斤次貨則四百八十文一斤惟賣者寥寥不若往年擁擠而興裕公司所派出之四鄉買客每日收貨亦復有限云 
[南京]  
　　范源濓抵寗前教育總長范靜生前日乘津浦車抵寗寓居下關旅館二十八日上午晋城十一時在東南大學演講農業與公民教育十二時該校教育科主任陶知行農科主任鄒秉文等公宴范於農塲菊廳下午二時范往金陵大學演講不日即須赴滬聞六月二日放洋抵美考察農業教育云 
　　南高畢業同學會近事南高畢業同學會現值署假期近特假該校農校菊廳開駐寗幹事會議組織籌備大會委員會討論結果推十五人爲籌備大會委員定二十九日下午七時半舉行籌備大會委員會以籌備大會中一切事宜後即以該會修改會章委員會之修正草案逐條討論以備提出大會通過云 
[徐州]  
　　振務行將結束徐屬此次災荒經慈善家號呼奔走捐公私欵項約計五十萬元正在分頭散放現擬俟上海華洋義振會撥給價值三千元之振米及轉運遺失之豆餅運到分放後即可結束呈報矣 
　　城堞將次修竣銅山知事曹彝仲以城堞經雨塌毁致城内發現搶案當即商同地方士紳捐欵修理於上月終開工近各處工程所餘無幾約端節後即可竣工　　私立高小辦畢業銅山馬溝巿趙氏私立高等小學校開辦三年屢經教育機關視察認爲成績優良現該校第一班學生二十餘人功課均已終了由校長趙子文函請勸學所呈縣轉呈教育廳訂於二十八日行畢業式當由勸學所委派駐所勸學員楊承烈第二區學務委員侯永康前往參與云 
[嘉興]  
　　籌設偵探隊嘉興警察所張所長以城内外竊案頻聞破獲極少特擬組織偵探隊責任緝捕以保公安規定招收偵探十二名所有每月餉項擬由菜館捐籌充不敷之欵再行設法籌撥現報名已有多人張所長將於日内傳集試驗以憑給證供職 
　　二師演劇籌路欵浙江省立第二師範學生因籌欵贖路於陰曆五月初二初三兩日在教育講演廳試演警世新劇劇資分半元一角半一角三種得欵盡數移作贖路儲金初二日所演爲「愛國新劇醒」及「前本英雄涙」初三日所演爲「恨」及「後本英雄涙」劇終又表演國技頗爲滿座觀者贊許惟塲内不再募捐故兩日劇資僅得百餘元云 
　　徵收丁銀起色嘉興縣公署所設相銀兩櫃徵收十年份丁銀及抵補金不及十成之五曾經汪知事諭令各催徵吏赴鄉趕緊催徵以重國賦刻下鄉間已届蠶罷絲繭均已上巿鄉民已有進益連日各催徵吏赴鄉催徵故日來銀糧各櫃每日約得五六千元云 
來函 
[交大唐校本四赴京學生來函]  
　　各報館轉交通大學唐京滬諸同學公鑒唐校學生兵燹以來即散歸各地同人等爲最後離校之一小圍體自同人等離校後校中留居者不過十餘人自無全體學生開會之事現聞交大因更換校長事有人假借唐校全體名義致電滬校謂唐校全體已加入行動同人等敢以一小部分同學資格證明唐校學生並無全體開會討論之事俟唐校同學全體返校後對於交大進行一切事務有否主張再行明白表示恐有誤會特此聲明此啓交大唐校本四赴京學生十一人同啓 
雜評一 
[國民黨（默）]  
　　孫左右之民黨與陳不洽原因說者謂爲爭地盤之故吾則謂以爭地盤測民黨淺之乎其測民黨也民黨中豈少心地坦白不爭私利之人所以然者弊在自信過深而不能信人以爲惟民黨乃能眞愛國而民黨以外之人不可恃惟民黨乃有救國之經驗而民黨以外之經驗不可恃印此老同盟會四字於腦筋中一若除此舉無可以共事者於是進一步乃惟民黨之人是用民黨之勢力是謀結果遂成不能容物之局量所謂非我族類其心必異者民黨不免以此疑人而人亦不能不以此疑民黨此即與陳意見之所由生而其弊之所至正與北方北洋派之觀念同　 
　　北方武人懸此老北洋派四字於胸中於是至今尚有維持北洋正統之說殊不知北方之勢力豈此老北洋派所能佔盡如曰能之當無北洋派失敗之歷史南方民黨懸此老同盟會四字於胸中於是必欲以民黨中人攬政權殊不知南方之勢力豈此老國民黨所能佔盡如曰能之亦必無國民黨失敗之歷史吾故謂今日之北派南黨苟能擴此狹隘之主義而大之則非特北之北洋派能與非北洋派相容南之國民黨能與非國民黨相容即統南北之派與黨而一之可也何必另謀所謂携手者哉 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[顏外長携眷南下]  
　　外交總長顏惠慶博士及其夫人於昨日（二十九）晨由京乘車南下轉乘滬寗路特别快車將於今日（三十日）晚十時到滬聞顏君定於明日（三十一日）乘車赴杭云 
[美國海軍總長之來華期]  
　　七月十七日 
　　星報云美總領事署今晨接無線電稱美國海軍總長登白氏將於七月十七日乘美海軍運艦漢特森號抵滬擬在滬地盤桓四日按登白氏之隨行者有亞拉波里斯海軍學校一八八一年畢業生多人及美國新聞家與戲影家數人漢特森號於七月二日可抵東京將留駐一星期之久日政府今已籌備招待事務 
[史梯芬今日回美]  
　　星報云新銀團美國領袖史梯芬氏定明晨（三十）乘花旗輪船公司威爾遜總統號前赴紐約豫料將於九十月間回抵北京 
[海德生回國]  
　　浚浦局總工程師海德生於昨乘輪返國局内華洋員司均赴埠歡送云 
[工商留學生協會之發起]  
　　總商會會長聶雲台及工商界錢新之等十六人近發起工商留學生協會茲將缘起簡章照錄於下邇日吾國競言實業矣然留學諸君之畢業工商各科者歸國之後與吾國工商界中人每有扞格不入之虞以致二者之間用非其材及材難於用者比比皆是叩其故此則曰工商界時代幼稚習慣深錮無所用我且不願用我也彼則曰留學生經騐缺乏慾望奢大不能用且不敢用也二者之言均持之有故雖然皆是也而皆非也雙方互指之弊誠不能爲之諱但執此以爲不能相合之由則殊不然必另有其癥結之所在癥結非他雙方各自囿於環境各行其是情意不得而宣痛苦不得而訴遂致長此隔越今欲去其癥結首在溝通兩方使之有接近之機會庶幾難宣難訴之隱得以逐漸融洽凡當年畢業回國之留學生願入工商界者及工商界之願用學生者均有逹其目的之術而不致徒託空言此同人所以有工商留學生協會之發起也爰訂簡章數條列左 
　　（第一條）本會定名爲工商留學生協會（第二條）本會宗旨專爲聯絡新回國學生免除隔閡共同研究工商業之改良（第三條）凡已在工商界中人經本會會員之介紹由董决議贊成者得爲本會會員（第四條）凡留學東西洋各國之工商各科學生得有大畢或高等專門學校在民國十年以後之畢業證書新回本國者將履歷證書送交本會騐明後即得爲本會會員（第五條）凡工商界欲延用工商科留學生者可將職務薪水及科目函致本會由本會擇人才之相當者介紹於工商界試用至以後及以外轇轕等事本會槪不負責（第六條）凡工商留學生新畢業回國後願入工商界辦事者得由本會酌量書函代爲介紹至以後及以外轇轕等事本會槪不負責（第七條）凡工商留學生入本會爲會員須將本人照片及證書攝影存於會中俾可考證（第八條）本會每三月常會一次討論進行方法此外會員間往來交換意見得隨時約訂之（第九條）本會公推會長一人副會長一人會董若干人主理會務（第十條）本會設書記一人靠理文牘庶務（第十一條本會不取會費（第十二條）本會事務所設於上海北蘇州路三十號發起人聶雲台徐　榮宗銓榮宗敬劉柏森施伯安錢新之陳叔通吳敬淵姚律白馬潤生陳光甫徐振飛劉淵士陸輔舟 
[港海員會社交委員長之談話]  
　　星報云頃本報訪員往訪香港海員公會社交委員會長林鍾陸林氏爲述該會宗旨及航業界已往之成績與未來之希望略謂當海員公會未成立時華籍海員與其僱主間往往因誤會而發生衝突即就海員之簽字於受僱合同一端言若輩僅知合同上載有所署之姓名而於合同内容職務如何條件如何俱茫然無知類此者甚衆一旦發生爭執往往將私人不難和解之案件訴於公堂工商或竟激成暴舉是以該會宗旨不僅謀海員之利益且當使各海員俱能　然其責任之所在而履行之目下會員之衆已逹二萬人而新會員尚日增不已該會歷年輔助調停海員與僱主間或海員與海員間之爭執俾獲圓滿解决成效屢著至於會中經費全特會員所繳每年不逾二元之會費以挹注該會於横濱紐約倫敦各大埠俱已設有分會·或辦事處而於會員利益就香港論如染疾病則會中爲之免費醫治如有死亡則會中發給喪費五十元今又籌設海員銀行以利同人該會會員各省皆有故會中並無畛域之見人人竭其才力以謀會務之發展且料不日召集之萬國海員大會本會亦將委派代表預會林氏於該會前途頗抱樂觀會員類多具不自私之精神犧牲個人以利會務林氏又稱該會對於和解海員與僱主間·或海員與海員間之爭端俾其易於和解杜衝突之萌以保治安供獻良多諒官廳對於該會亦將日益重視且謂不信中國工人於政治問題毫不關心云 
[修改稅則會今日開會]  
　　討論貨物品類之劃分 
　　修改稅則委員會定今日下午二時一刻在總商會舉行第三次會議討論關於調查貨價品類之劃分中國提案業已擬就將在大會提出一俟劃分定當預備每一品類組織一審查委員會以示鄭重而昭公允云 
[國是會議之兩提案]  
　　國是會議已於前日開第一次會今日下午二時起將賡續開議茲有邱醒旦提出『補充組織大綱第三條之解釋案』云按本會議組織大綱第三條之規定以有全國各省區過半數之代表出席時爲正式會議照此規定核與中華民國二十二行省及四特别區計算須有十四省以上方合正式會議此係綜合全國而言但現在奉天吉林黑龍江三省受時局影響各團體懾於淫威之下一時似未能卽派代表捨此計算有十二省區以上便可正式會議總之此項提案祇指以上各省區有事實上臨時障礙非屏此數省區使其向隅也嗣後各該省區仍得隨時加入以符大綱此關參酌一時情形權宜辦法以求正式便議早日成立以逹本本始終貫注之精神是否有當仍候公裁又劉陽生等十人提議之組織大綱修改案及議事細則修改案云組織大綱第四條應改爲凡出席代表每人一個表决權用投票方法表决時亦同第八條應將『經本會第二條規定團體代表二人以上之介紹』等字様刪去議事細則第二章第五條五人二字應改爲二人第三章第十四條九人二字應改爲三人 
[勸辭闢北洋正統說]  
　　聯合通信社云前在浙省充警備隊司令之徐樂堯氏因吳佩孚論復舊會之利以鞏固北洋正統相號召特庽書詰責云保定吳子玉將軍偉鑒報載足下論恢復舊國會有三利其二副總統即可選出北洋正統從此可以鞏固惡是何言歟中國者中國人之中國非北洋系之中國自有民國以來國人本無南北之見乃袁氏一度稱尊挾駐防政策以臨南服馮段襲其故智昌言征服激成分裂六年之亂殷鑒具在同爲中華民族誰爲征服誰爲被征服以北洋爲正統將以非北洋爲異類乎抑自信北洋之局部可以統一全國乎斯言一出使天下曉然於提倡統一之用心爲鞏固北洋正統而發是直奉勢力之比較方終而南北民族之忿爭又始愼勿大言欺人謂時局之易於收拾也足下而果爲此言寗復有幸如其新聞失實則願辭而闢之不然吾恐統一之障礙不在他人而在足下矣徐樂堯叩 
[縣聯會請願代表歸來]  
　　六月四日開幹事會 
　　江蘇縣議員聯合會前推代表赴省議會請願恢復縣議會等情已誌前報茲悉該代表李味靑梁鴻卓陳傳德等業於日前赴省議會請顧由省議員張福增馮世德張援朱紹文盛元音朱世瑾等二十餘人介紹付請願股審查會再交大會討論該代表等當卽返里並聞該聯合會訂於六月四日卽陰曆五月初九日開幹事會討論進行事宜茲已發出通告矣 
[荷屬華僑之呼籲補收歐戰稅之苦劇]  
　　國聞通信社云南洋荷屬萬里洞巴當中華總商會因該管政府補收歐戰稅項一般僑民苦多難償特電上海商教聯合會乞爲之助其原函云敬啓者南洋自歐戰停後商務凋零已逹極點僑民困苦不可言狀居留政府不但不設方法以蘇民困反行暴横之征補收歐戰稅項之巨多數僑商雖破產尤難相償以致目下僑商歇業者不一而足雖敝會交涉數次均置若罔聞茲特函逹貴會事關商務前途務希羣策羣力打消此横暴之苛征以蘇華僑之劇痛云云 
[航業消息紀要]  
　　新絲茶開始出洋大連餅荳大宗到滬 
　　新茶葉現已上巿外國之歐洲國内之北洋均有去路計今日運出者有一千四百箱裝往烟津二千二百箱裝往營口而洋莊出口之新茶其第一批貨運出係於六月二號由英郵船開盤號裝赴英國有新茶四十餘箱其餘爲蛋黄出口數爲多云 
　　本年育蠶者以蘇省金錫等處收成爲最不佳多半在三眠以後蠶皆死亡育蠶之家均大受損失現在新絲已上巿英法商且已着手採辦出洋六月二日之英郵船開盤號出口上海即有新絲五百餘包開始裝往法國各屬云 
　　大連灣之荳餅黄荳近頗有大宗貨裝入昨招商局之新康輪由該處運來大荳餅二萬六千件荳子四千包均卸存滬上 
　　法郵船盎高爾號此次運法之湖絲爲九百七十六件内中有絲頭五百二十一件其餘蛋黄一百二十五箱蛋白一百十七桶頭髮五十四件茶葉二百六十九箱府綢十五件草帽邊五十件羊皮五十六件 
　　本埠某銀號昨從招商局之廣大輪裝到毫洋七十四箱其數有三百五六十萬枚另有金鎊洋四箱價值甚巨每箱約五萬元云 
　　提督公司之瞿斐遜總統號輪由美國西雅圖來華昨得無線電云本日船可抵申停泊招商局中棧來貨中以花旗松爲最多其有五十萬尺餘爲雜貨定一日赴香港及小吕宋上海出口貨以蕃薯鷄子爲多共計三百五十噸 
　　大英公司之杜古拉號定今日赴歐此次該輪被熊野丸撞擊後多留上海一旬其損毁之引擎機器等刻已修好據聞杜古拉輪在此十天内之損失若修船費若商貨延遲之巿面影響若十日留泊之開支等至少當爲十萬金以上云云該輪原定七月四日到英現須七月十四日方可至倫敦云 
　　留東學生之於昨午歸國者計有張姻·萬端奈·王聘華·周學普·劉懋淳·李坦·羅喬聲·陳其昌·宋翰祥·楊殿安等十一名又有大批船員四十四名同由日本來滬　　駐滬英國某巡洋艦昨託太古公司之甘州輪自港運來艦隊中所用之軍火五十箱聞均爲槍械手槍子彈及各項火藥品業已起卸提出矣 
　　日本海軍省特調佐世保兵團第三分隊司令遠籐猪三到滬任駐滬島羽巡洋艦内之司令官又調東鄉三郎任驻華業馬巡洋艦内之司令又有該國弘前巿步兵第三十一聯隊隊官由本基行昨亦同乘日郵社之山城丸到滬 
　　昨日本部日郵社得其總行預告云六月五號之伏見丸來滬時船中有陸軍中尉鈴木展之助·文部省委員石演知行·九洲大學教授來廣中心·海軍大佐小倉氏·新加坡正金銀行長山崎垣四郎·化學專家佐佐木德次郎大阪石神病院院長鈴木芳夫等均乘此船至上海云 
[浚浦局致寶山縣署函]  
　　爲老鼠沙地畝問題 
　　浚浦總局近致寶山縣知事署函云逕啓者本月二十四日本局工程師愛格倫君與貴知事所談關於老鼠沙地畝問題鄙人知此事將照下列各項辦理今特再爲陳之㈠鄉人所要求伊名下之道契必須騐明實在屬下之地畝其面積亦由貴縣核對開證實之㈡在現已築成之圩内劉出等大之面積在其西北方將另築一圩以圍繞之此圩由本局築造即在本局地面之上㈢兩處地產之界河必須該鄉人塡至吳淞水平線上十尺本局當補償此項工程補償之數當與貴知事共决之以上各節務希見示庶可徵實云 
[續誌岑春煊宅中之兇案]  
　　寓居靜安寺路哈同花園内前西南政府總裁岑春煊之家屬及安傭等九人於前日清晨被住居新閘路一千一百零九號屋内之已歇差弁山西人惠雲亭用茶刀砍傷由捕將惠追獲並經岑分電當局請飭將惠引渡各情曾誌昨報昨晨由靜安寺捕房華探目陳雲忠·包探馮春福·孔慶平·與七百三十五號·一千三百五十七號·一千四百四十七號·一千四百九十五號·及哈同花園司閽之五百十七號各華捕等協解兇犯惠雲亭至公共公廨第一刑庭卽據九十八號西探目與陳探目等相繼上堂禀明被告惠雲亭於昨晨六時持切菜刀闖入原告岑春煊之内室砍傷岑之眷屬岑蔣氏岑譚氏男孩三口·女孩一口·及傭婦高陳氏·劉張氏·張李氏等九人棄刀飛逃經包探等追至新閘路將其追獲所有受傷各人送往同德公利等醫院内醫治各節並將兇刀呈案原告延律師安德臣到堂代表聲稱被告持刀行兇砍傷九人現在醫院醫治惟高陳氏受傷最重恐有性命之虞請將被告嚴究云云經關讞員核供商之英包副領事判惠雲亭押候展期研鞫 
　　星報云星期日侵晨岑春煊宅中忽有已歇差弁持刀潛入刃傷岑妾兒女及女僕等九人之衆按岑氏寓靜安寺路哈同花園内數日前有差弁惠雲亭者侍岑氏業已二十年因有不正當行爲被岑辭歇惠弁探知其被歇之故由於岑妾所譖銜恨剌骨因於昨晨六時潛入岑妾房中持刀行兇除岑氏二妾外尚有兒女四人女僕三人悉被戳傷輕重不等卽其第七子年僅三歲亦遭波及某女僕受傷最重其左臂骨臂已斷僅一線相聯迨靜安寺路捕房聞報往勘見該僕婦已昏臥血泊中立送醫院療治其餘受傷者則皆在家調治據稱岑氏聞警急入隔室嚴局其門故免於難至兇手出事後急行遁回新閘路一千一百零九號家中吞服火油希圖自盡未幾卽爲西探目麥克杜莫脫氏緝獲當於今晨解往會審公堂略經審訊卽行回押聞須俟該女僕傷痊後再行開審 
　　聯合通信社云岑西林差弁惠雲亭於前晨忽持刀砍傷其家人九人一案已誌昨報今錄其詳細情形如下　 
　　惠雲亭湖北人在岑宅當差已十餘年素爲岑氏信用一月前雲亭忽染淋症當由岑氏軍醫李梅齡治瘳六七日前竟又發梅毒岑氏以其家人衆多恐爲滋染（按梅毒爲氣化之一種卽病人所用器物及痰唾皆傳染之媒介）因卽支付醫費五十元連薪水約近百元左右囑其暫行回籍醫治痊後再行來前服役當時雲亭面上殊頗不快怏怏摒擋辭行心中頗挾恨岑之二三姨太太以爲岑之出此必若輩唆使所致故於前晨藏刀復至岑宅當時其餘侍役詢其何故尚不回籍雲亭謂因老爺示恩甚厚故今日特來叩謝衆卽不以爲意豈知雲亭卽逕行登樓直入二三姨太太臥房内當雲亭闖入臥房時適岑之最幼子奔出雲亭遂以刀揚之曰汝速走開此事與汝無涉（按此子非二三姨太太所出）語竟卽持刀入房亂砍計傷岑之姨太太三人子二人女三人傭婦三人一時血流滿地狀至可慘雲亭旣砍倒各人之後卽行奪門逃走卒爲街捕等捕獲受傷人等由李梅齡醫生診看後用汽車送入同德醫院診治傷勢雖重尚無性命之憂云 
[閘北水電廠改歸商辦之請議（續）]  
　　查閘北水電廠當成立之初本爲商界所組織地方商業雖不若今日之繁盛而廠中設備尚未聞有供不應求之弊查其組織内容原有電機一部可發燈六千餘盞足供當時之需卽水量一項於該廠未設之先閘北人民均接租界之水設廠以後迭經廠員勸導始得改用廠水主權賴以收回利權不致外溢詎歸官辦以後於地方情形遂爲隔膜不察巿政之驟興罔顧地方之利害仍以商辦時有限之水量供現時人數蓓蓰之時局以致求過於供早爲地方所詬病查鐵路迤北一帶以及近年所闢之新路未經裝管者十居八九已經裝管者亦因水力不足有管無水形同虚設居民爲防患計懇請擴充水力雖舌敝唇焦置之不理尤所不解者新路居民請求裝管接水或裝燈接線該廠按照定章須貼費五成於營業性質未免背馳以致新路等處之居民均因無水可求巴接租界之水即有稍知大義不甘自喪主權者如鴻興坊等處已開掘地井爲飲料此官辦後關於水力一部之現象也至於電力一項商辦之初尚有電機一部自行發電嗣因馬力不足訂購英工部局之電原屬權宜之計孰知收回官辦後因循敷衍電力之需要雖益廣仍不思恢復舊制目辦電機一惟英工部局是賴今所續訂合同爲期又將届滿尚未聞有若何籌備若再因循貽誤勢必繼續展期設工部局有無理要求不知何以應付閘北工廠林立胥有斷電停工情事商民之損失何堪設想主權操於外人尤不可不早爲慮及此官辦後關於電力一部貽誤之情形也總之水電兩項雖屬營業性質究於地方人民生命財產有至密切之關係故各國恒將此種事業畀諸巿民所公有誠以經營其事者每視巿面之興盛年需增加巨額資金以應地方要需而謀居民之福利固不可與尋常營業同日而語近之如上海租界其水電兩項資本均兩千萬以上猶復日謀推廣上年英工部局因電廠擴充更發行公債以爲接濟凡此皆足證爲辦理水電事業之重要若我閘北其範圍固不遜於租界而水電廠以有限之資力應此廣闊之營業捉襟見肘竭蹶情形由來已久徒以省欵支絀因循敷衍終無擴充改良之望以致商民所感痛苦亦日深一日况閘北地勢處處毗連租界地方事業之良窳恒爲外人所注目友邦視線所集國家主權所在我不自謀人將代爲我謀眈眈外人寗俟終日卽如去年東新民路發現工部局越界築路事說者卽藉口水電不良致有引狼人室之舉思之可爲歎息故前次滬地紳商曾有改水電廠爲官商合辦之請無非冀以商民之財力促進水電之改良然猶慮官商性質兩歧未必能收和衷共濟之效現在情迫勢急視昔尤甚紳等一再集議僉以該廠實非完全改歸商辦不足以應地方要需爲此謹依約法第七條提出請願蘇乞貴會鑒核施行此上 
[日華紗廠罷工十誌]  
　　浦東陸家嘴日華紗廠罷工風潮已九誌本報茲悉三區警署曾署長昨據該廠李翻譯報告謂紡織工會連日有工人開會集議情事當卽飭警往查據復會内只有十餘人並無若何舉動是以撥派巡警二人在會門首梭巡監察而管押警廳之代表張益章王春鑫昨經工人徐錫林徐傳昌劉正根等一百十六人聯名公呈警廳略謂此次風潮實係日人意圖推翻工會鎖閉廠門驅逐女工激動公憤所致工人等非不欲做工實因被迫無奈只得相率休業至在押之張王二代表如有煽惑罷工證據違犯法律務乞速解法庭懲治否則由工人等擔保開釋隨傳隨到以免牽累而順輿情等情奉諭候批示飭遵又昨日午後該會接到公濟醫院來函云貴會此次罷工理由及要求條件同人等極表同情尚希堅持到底舉動文明免野心家有所藉口同人等才微力薄無所供獻茲捐集大洋十三元九角敬祈察收倘得分身尚擬赴貴會慰問云云當由會内賬房掣給收條而去 
　　又一消息云昨午男女學生仍照常向華洋各界募捐甚至有一人捐二三十元者故捐欵踴躍之現象要較前日更佳在前日捐欵時有中華職業學校學生與愛國團某二君被法探捕去至昨上午十一時始放出放出之後仍各肩一筒向各處募捐其餘學生見二君之奮勇亦異常熱心不料捐募至下午五時許又有某女校之學生邊君被捕各募捐人聞之擬延聘律師正式向公廨申辯云 
[中國工會開會紀]  
　　爲援助女工被汽車輾傷 
　　國聞通信社云昨午三時中國工會爲滬西寳成紗廠汽車撞傷該會女工要害特開緊急會議當由主席報告略謂本會會員王秀曾之女向在寳成紗廠做工五月二十七日六時適爲該廠日工放工夜工上工之際該女被該廠五千二百三十五號裝貨汽車開行快車時撞倒傷勢頗重當時由戈登路捕房車遂仁濟醫院醫治茲據該院西醫云肋骨壓斷三根傷及内部恐有性命之虞本會以保障工人爲職旨應有方法以善其後嗣由黄玉芳謂吾儕不幸而爲工人精神上之痛苦已經遜人一等該廠行駛快車有違租界定章本會應函致該廠交涉以符本會宗旨而維人道云 
[烟兌業徵求銅圓意見]  
　　三種辦法請同業認定 
　　國聞通信社云烟兌同業會日前對於輕質銅元問題曾先後發表意見二次提交各團體討論輕質銅元聯席大會未經討論連日接本外埠同業及各界來函促其召集入會各同業自行開會對銅元案應有妥善辦法因此項銅元利害關係與烟兌業最切則對付辦法亦惟有由烟兌業自動解决之昨同業會議定辦法三種㈠將閱價抬高至二千文㈡仍照舊狀㈢拒絶不用不兌派交際委員若干人持向各烟兌業請每店自由認定何種蓋印於下待各同業蓋印後再行檢點三種辦法中以贊成何種者爲最多數然後再邀集各同業集會討論一律實行 
 
 

Page 14

 
 
[閩學生代表請釋劉開祥等訊]  
國聞通信社云閩學生劉開祥等被誣與陳謝案内嫌疑一案迄今已將二載尚未結束該生等久覊異鄉貧病交侵狀至危急閩省各界有鑒及此已組福建滬案後援會專事援救本日有該會派赴京滬代表劉學基到滬聞卽分向各團體各報館接洽並擬于明日親詣地方廳陳請一切此間事竣卽赴蘇洲北京向各法院各團體爲該案呼籲云 
[毛冷同業集端節筵資贖路]  
　　興聖街毛冷同業鑒於儲金贖路刻不容緩除個人分向各往來華商銀行存儲外并將本届同業端節筵資集洋三百元於昨日分向絲綢惠工兩銀行存儲 
[各處繭巿消息]  
　　溧陽甓橋等處各繭行因鮮繭難收價又放至極點已於初一日起陸續收秤因被天雨所阻二三日少收甓橋一莊鮮繭數推最多亦祇九百擔有零扯價須七十五六元無錫正值湧朝價亦不賤宜興常州亦在今明收秤扯價均須七十八九至七十六七元此届開秤至收秤每斤放加至一角六七分誠空前未有也 
　　西鄉龍華一帶近年來育蠶之家因桑葉價昻較從前略少繭汛較之浙紹稍遲甫於前日上巿鄉民求售者卽在該處售賣繭身頂高者昨日巿價每擔計洋八十元另收買鮮繭分莊計有祥豐永豐振華聚源公興嘉泰等六行期約一得期卽當收巿云 
[棉紗價昨日又漲]  
　　绵紗自星期六以來逐步轉堅昨日星期一三品紗與星六相仿美棉印棉均漲物品與取引所均辦交割巿場停拍惟紗布則仍舊照拍標凖近遠期漲四五錢至五六錢現本紗十六支漲五錢二十支漲二兩日紗東紗漲數錢至一兩川邦又買二十支寶塔三羊採花五福牧羊等二千餘包天津廣東汕頭北帮青島牛莊江西長沙蕪湖野鷄等各帮亦買本紗一千二三百包日紗七八百包内外廠開出七八九月期紗二十支水月二千五百包東華廠開出七八九月期十六支鴻禧百包三新開出二十支採花五百包現出（價詳商情欄）武進之常州紗廠開出十六支仙女小包一百件價一百四十一兩本埠大中華紗廠開出二十支中華地圖價一百五十五兩十六支中華地圖價一百四十兩至一百四十一兩五錢大包本月份出貨惟在端節公會小包交易不多人心頗爲穩固是以節後必有生色可預卜也 
[昨日之茶巿]  
　　新貨祁門紅茶上巿之後已由洋莊天祥怡和天裕保昌杜德等洋行先後開辦巿價開盤尚優繼即回小數兩昨日杜德洋行向恒記購買公馨祁紅九十七件價照頂盤加三兩爲七十六兩又貢尖四十四件價七十三兩紫珍一百零八件價七十兩巿面有回好之象建紅新茶由協和洋行向恒記購祁銘建紅七十九件錦標建紅一百零四件錦隆洋行向恒記購春華建紅一百零四件價均三十八兩其餘由公福隆忠信昌洪源永等售與各洋行亦有一千件左右云 
[昨日之金巿]  
　　昨係星期一大條銀例無電報標金開盤二百九十六兩三錢小至二百九十五兩五錢先令初揭曉祇有嗬匯大一盾德滙大五馬克餘均勿動先令等巿面見軟七月份先令銀行賣出三先令六辦士半買進三先令六辦士六二五時有某銀行買進七月份先令二萬五千鎊價三先令六辦士五六二五美滙七月份賣出七十八元六二五買進七十九元一二五東匯賣出六錢零六二五買進六錢零二五斯時金價爲二百九十五兩六錢迨至十時五十分先令改縮半辦士而人心反虚兼有印匯小三羅比二五法匯小十法郎美匯小一元東匯大半分嗬囒小四盾半新加坡大七五餘勿動先令巿面忽硬忽軟先令交易約五十萬鎊左右故金價最小跌至二百九十三兩一錢收盤二百九十三兩八錢烚赤做過三百零五兩五錢 
　　午後標金開盤爲二百九十三兩七錢即小至二百九十二兩先令揭曉均勿動標金二百九十二兩二巿面較上午爲硬賣出七月份先令價三先令六辦士八七五買進三先令七辦士又賣出七月份美匯價七十九元七五買七十九元八七五又賣出東匯價六錢買進五九半後爲三先令七辦士可結但未成交故標金小二百九十一兩五錢後至三時二十五分許先令忽而改長半辦士有印匯大三羅比七五法匯大十法郎美匯大一元東匯小半分嗬匯大四盾半新匯小七五標金當時爲二百九十二兩銀行賣出七月份先令價三先令六辦士八七五買進三先令七辦士美匯賣出七十九元六二五買進七十九元八七五又賣出東匯價六錢買進五九半與未改相等後先令則仍爲三先令七辦士可結所以標金又小至二百元九十兩零九錢後至二百九十兩七錢收盤據業中人云大條先令均縮面居多標金則難跌云 
[昨日之金融巿况]  
　　昨日上午洋釐忽小三釐爲七錢二分六釐下午收盤七錢二分七釐比前日小二釐厦門裝來洋四十萬元無錫去洋五十萬元聞溧陽及他埠繭巿現將停秤此次所收不多現洋恐將有餘剩裝滬以是銀幣有人售出後勢看續小云 
　　銀拆上下午皆五錢五分匯豐銀行收欵八十萬兩其餘道勝麥加利大通等銀行二十萬兩裝去南京現銀二十萬兩巿上銀根甚緊花旗銀行做出活期押欵三十萬兩拆息八兩五錢麥加利做出四十萬兩息同上活期住友拆出銀十萬兩息四錢九分以夏曆五月初六日止三天期 
[友華銀行滙巿報告]  
　　昨日友華銀行匯巿報告云星期六日倫敦大條銀價近遠期各縮三七五紐約銀價縮至七角一分半倫敦紐約間滙價未動仍四元四角五分一二五今晨此間各國匯價俱照星期六未動但開盤時巿况頗軟其後英鎊電匯縮去半便士美金亦縮一磅音餘亦各有漲縮將至正午巿况回堅午後於英鎊滙價長至三先令七便士餘均回至星期六價格晨間英鎊電滙成交價縮至三先令六便士半美金成交價七十八元七角五分下午英鎊售開價近期至七月份回至三先令七便士美金售開價近期至七月份七十九元七角五分收盤時巿况見硬星期六倫敦銀巿收盤時中國購進巿况堅定紐約巿况亦堅售者多不能按照掛牌價格 
[昨日之國内滙兌巿]  
　　昨（二十九日）京津來電洋滙各無變化惟銀匯則均跌一兩北京公砝每千兩合申元一千零四十八兩五錢銀元每千元合申洋一千零零三元天津行化每千兩合申元一千零五十六兩五錢銀元每千元合申洋一千零零二元漢口洋例每千兩合申元一千零二十四兩五錢銀元每千元合申洋一千零零一元沙巿九九銀每千兩合申元一千零七十兩宜昌宣平每千兩合申元一千零二十七兩銀元每千元合申洋一千零十四元九江南昌温州銀元每千元合申洋一千零零五元蕪湖銀元每千兩合申元一千零零三元五角安慶清江海門等銀元每千元合申洋一千零零四元蚌埠徐州銀元每千元合申洋一千零零四元較上星期六（廿七日）行巿均縮五角南京蘇州鎭江揚州無錫常州常熟等銀元每千元仍全申洋一千零零一元五角宜興南通銀元每千元合申洋一千零零二元杭州寗波嘉興湖州紹興餘姚等銀元每千元合申洋一千零零三元蘭谿銀元每千元合申洋一千零零四元五角福州厦門銀元每千元合申洋一千零十元重慶九七平銀每千兩合申元九百八十七兩五錢成都九七平銀漲五兩每千兩合申元一千零十七兩五錢萬縣銀元跌五兩每千兩合申元九百九十兩重慶成都萬縣等銀元仍無變勳均與申洋相同云 
[洋布巿况週報]  
　　商情通訊社譯瑞和洋行報告云本星期美國曼鳩史得布巿較形堅定白色巿布價格較上星期漲高三先令原色巿布則跌三辦士印度方面頗有需要聞該處目下存底已極單薄因久未訂貨之故埃及號輪船在白里可脫方面遭險裝運洋貨悉被淹没故上海一埠有貨亦已經薄云 
　　下星期因届夏曆端節是以呌莊無巿本週中售出之數極多巿面暢旺共計有六萬件之數雖此拍定之貨一時未出然巿面則大體較前活動至星期四元芳洋行拍賣時售出計八百包各項花色中原色巿布價跌一錢至一錢五惟十磅至十五磅布不動白巿布售出甚多至元芳呌莊貨時拍出凡三百五十箱白洋布略跌墨西哥標布細斜紋白粗布均稍有進步土耳其紅布亦較堅硬翦絨平定白洋紗跌五錢至七錢拍出之數較增蓋此項貨色不過三個月巿面而已元色羽綢較形堅定惟各種牌子中頗有跌價五分至三錢者斜羽綢稍疲泰西緞交易不多價與上星期盤子相同兹將本星期售出之花色疋數列後 
　　原色巿布一四○九五疋白色巿布二七八○○疋 
　　漂白標布三六○疋粗布六○○疋 
　　土耳其紅布一七四○疋翦絨二一○疋 
　　洋紗二五○疋羽毛三○疋 
　　元色棉羽綢一○八八○疋嗶嘰一二○疋 
　　絲羅緞一八○疋羽綾四○疋 
　　泰西緞二二四七疋小呢一二疋 
[昨日滬杭車運來之浙鮮繭]  
　　滬杭甬鐵路滙通公司於昨日（二十九）在長安裝來鮮繭二百三十包係上海公大之貨又閘口裝來鮮繭九十七包係上海振源之貨又長安裝來鮮繭三百八十包係上海公順之貨又長安裝來鮮繭四百三十五包係上海公記之貨以上共計運到鮮繭一千零八十包均運抵上海南站卸車仍由繭捐員會同海關查騐放行 
[法租界商業聯合會消息]  
　　法租界商業聯合會前晚八時許開星期常會提議各案列后（一）銅元問題由汪醒齋報告外方對於拒絶折扣行用兩種辦法各有批點然鄙意以本會前議每銀幣換銅元二百枚每銅元對折行用一面並將貨價對折出售極爲妥善云云議决俟下届常會妥議後再行致函總商會核奪（二）膠濟籌欵贖路一事不能再緩議决通告前届常會公推之常務幹事准於本月初七日開常務幹事會籌商進行方針議畢散會兹將該會昨日發出函件錄後（一）致衆和社公函略云頃讀報載貴社於昨日特開職員會由主席報告頃得京函各省停鑄銅元一事業經提出閣議一致通過已由院函致各部即日頒發明令一律停鑄並函致稅務處禁運銅元材料不久當可實行等云果如所言社會幸甚第明令非各部所頒發此項閣議各報北京專電未見批露事關重大諒非信口雌黄如免巿面紛擾計未可謂非請將京函詳細宣佈以安衆心云云（二）致徵募贖路幹事函云逕啓者籌欵贖路於前星期常會議决辦法公推先生爲籌欵贖路徵募隊常務幹事兹定於陰曆五月初七日開常務幹事會務請台端届時出席共謀進行無在企禱云云 
[食米採辦處董事常會紀]  
　　滬上食米採辦處於陰曆五月初二日假新開河永大號樓上開第二次常會到者董事朱葆三莫子經秦潤卿穆杼齋朱福田王伯塤姚紫若陸崧侯葉惠鈞沈步雲姚子讓張樂君臧廉遜王一亭等上海縣沈知事委代表姚鑫之蒞會首由該會主任顧馨一報告第二批米已到申惟巿價日疲本期内售出之米一千五百包價在九元三角至九元四角本日（即初二日）賣出米二千五百包價在九元四角其上期售出米數計一千一百二十包共售出五千一百二十包現在公議因新米上巿爲期尚遠必須再向外洋繼續訂購接濟惟虧耗甚巨雖有呆猪熬油行之罰欵一萬九千餘元撥入本會尚慮不敷應再設法籌欵云云次由朱葆三報告滬上奬劵公司共有十一家現由鄙人力向勸導每家須每月捐洋五百元以三個月爲限各該公司已允每月捐助三百元然其中尚有虧短之數另再設法籌措所有現在到米之墊欵已由經濟董事擔任分墊云云議至此時已五鐘摇鈴散會 
[閘北米糧公會常會紀]  
　　閘北經售米糧公會昨日下午三時開常會到者正會長陳叔敏副會長范和笙錢君華會董祝厚甫朱子明華棣軒曁會員等過半數即將各種要案提議表决如下（一）提議近來百物昻貴生計日難自後五月初一日起每石增加經倜一分内中提出每石三釐爲同業保證二釐爲客家公積以防不測等事試辦一年期滿再定去留由公會按月向同業收取出给三聯收條轉存銀行非公不得動用各種章程再開大會定奪（二）本本公函吳淞江水利工程局或乘船只稀少無礙工程米巿一帶河邊再來續濬（三）本會聯合同業起見無論各帮有同業介紹均可入會不取會費（四）行家付與客户之洋找每洋作一千四百文現值洋價漲至一千七百左右本會公函仁榖公所轉逹南北兩巿米行公會每洋照例衣牌除一百文小洋照巿次角不收速請發表實行增加（五）舊曆端節照例休息一天（六）本會成立迄今二年會長會董任期已滿應由同業下届常會提議改選議畢六時散會 
[茶業推定公磅主任]  
　　茶業對於銷洋莊之各茶向有路莊公磅處之設由茶業各帮推舉俞某一人爲公磅主任監視過磅以免後有虧短重量等弊該機關辦理三年茶業羣沾福利上届遂易姚姓爲主任姚氏因事不暇兼顧業於去冬聲明辭職前值新茶上巿公磅主任一席初因各帮意見紛歧尚未舉定茶業中如陳翊周洪味三等均贊助創辦之人特推舉兪氏繼續辦理矣 
[童子軍之比賽訊]  
　　前日（二十七）爲本邑童子軍開始分團比賽之期是日下午西區各團假貧兒教養院舉行到者有交通大學附屬約翰大學青年會貧兒教養院復旦大學會長沈叔逵總教練沈同一經乾麟區教練張玉麟均蒞塲先行校閱式次卽比賽各種課程比賽畢有葛志亮君致訓詞來賓鄭培之郭子彬二君相繼演說當場允各製大銀盾一座奬給優勝團體卽由總教練致謝散會昨日（二十八）繼續舉行比賽中南二區上午九時假普益習藝所集隊第二師範及附屬梅溪小學中華職業學校中國女子體操學校競榮學校新普育堂浦東附屬縣立二高縣立一高養正學校清心中學等童子軍團由區教練王英超兪元爵督同指揮下午二時東北二區假北四川路青年會操場舉行到者有巿民公學愛國女學格致公學華童公學惠兒院招商局公學廣肇義學滬北公學等由區教練徐子成樂秀榮督同指揮據沈總教練云此次比賽成績以目前曾經比賽者而言較諸前兩届殆有過之而無不及此足見上海童子軍事業進步一斑矣 
[跳電車死一男一女]  
　　男的年約五旬不知姓名前日下午有年約五旬身穿短衣形似工人之某甲乘坐電車駛至楊樹浦路急卽跳下失足跌傷倒地由司機人鳴捕將甲車送同仁醫院因傷重不及醫治斃命由院通知捕房將尸舁送斐倫路騐尸所於昨午刻報請公共公廨李襄讞與英米副領事蒞所檢騐之下卽塡明尸格升座公位卽據電車賣票人徐福生投案供稱昨午後電車駛至楊樹浦路正在開駛快車乃死者忽然躍下失足跌倒受傷當卽鳴捕送院醫治云云中西官得供遂判騐得無名男尸係從電車跳下失跌身死訊據各證口供死者於開快車時跳下查無尸屬飭保報堂棺殮發壇暫厝候尸屬認領 
　　女的是紹興人葉翁氏紹興老嫗葉翁氏於本月十九號在漢口路外灘四路電車上跳下跌斃業經公共公廨騐明尸體收殮昨晨捕房將人證傳至公堂由李襄讞會同英米副領事審訊該氏跌斃情形據該電車賣票人沈生榮上堂供稱是日訊氏係從楊樹浦登車駛至漢口路外灘車尚未停該氏卽跳下以致跌斃又由證人沈耀庭證明伊目覩該氏係於電車未停跳下跌死是實中西官得供判曰訊據各見證供稱該老婦係於電車未停時下車失足跌傷身死開車人無干省釋 
[虐女致斃案預審記]  
　　婦人陸邵氏凌虐親女琴寶威逼吞服赤燐致斃由女父陸鳳初稟求伸雪當經地檢廳將該氏及該氏姘夫張水根訊供收押起訴審判廳連日由該廳往傳要證陳徐氏吳孫氏陳唐氏黄趙氏等於昨日午到案由堵推事官提同在押之陸邵氏張水根及各證人上堂特開刑庭預審良久判將陸邵氏張水根分别還押各證人退去聽候再訊 
[探目緝獲韓順成謂搶殺陳捕夫婦之盜黨]  
　　江北人韓順成經新閘捕房華探目邵和鈞查係搶刦新閘路和樂里一千八百四十二號門牌·戈登路捕房三百四十四號三道頭華捕陳廣忠之妻楊氏金鐲·並槍殺陳捕夫婦·已解護軍使署懲辦之盜匪胡大甫張大祥等同黨前日由邵探等將韓緝獲拘押昨解公共公廨卽據中西包探上堂稟明前情中西官得禀以案關盜刦傷人判韓押候查明展期再訊 
[上海華洋義振會導淮宣言]  
　　淮水爲患泛濫大北江部害及蘇皖豫三省每届秋收將熟之時洪水横流以致直接間接所受之損失不可勝數人民生命財產喪失無算爲治標救急之計惟有散放官振義振然年復一年　於胡底殊非長治久安之策也查本會自民國九年爲北方旱災由中外各大慈善家組織而或並承中外各善士及國外華僑慨助鉅欵襄成其事去歲又繼辦蘇浙皖三省水災鑒於捐欵辦振之難再四集議臨時救急固爲要圖究不救災救澈去其根本上淮河致害之由爲探本窮源之計即以蘇皖兩省而論素稱產糧富饒之區自屢遭淮水之患損及稼禾致江皖以北貧瘠日盛因而遍地萑苻蔓延長江一帶危及治安至豫省亦係產麥之區直隷等省向賴接濟其受害雖不如蘇皖之甚而歷年所受損失及其影響於鄰省人民生計與匪患實與蘇皖大同小異此皆由於淮河爲害之烈也本會是以不揣棉薄亟思作根本之計劃已於開會時通過導淮議案擬聘世界最有名望之水利工程師佛立門君來華調查俾得專門人才之確切報告以資入手而利進行倘人力果能回天或此義舉不特蘇皖豫三省得能永免沉災即以現有之田畝而論俾年年不受水災則產米超出原額不可勝計若再加荒田成熟則人民生活受益無窮從此匪患潛消安居樂業凡商務教育賞業諸大端亦可相繼發展國計民生有赖於是關係何等重大似此除害興利根本要圖義難漠視惟兹事體大需欵浩繁自非羣策君力通力合作不可願中外各大慈善家竭力輔助提倡宣揚共襄此舉以期克底於成庶一勞永逸剷除無窮之巨患善莫大於此也 
[塘工局籌發營房地租之文牘]  
　　浦束其昌棧駐防軍隊營房地租業由塘工局呈請擔任籌給兹將關於此案公文照錄知下 
　　塘工局呈上海縣文爲浦東駐防軍隊營房地租請賜核轉改由塘工善後局按年籌給鄉民具領較便乞令祗遵事竊奉鈞署第一八七號訓令案奉松滬護軍使訓令據陸軍第六混成旅第一團第一營營長賈萬勝呈稱竊營長前以軍隊駐防浦束其昌棧之民屋年久失修房主無力修葺而軍隊保護地方治安一時又難裁撤擬請於原租操場連之地添租數斷連築營房一所業經稟蒙面諭照辦兹經會同第三區曾署長帶同地保帶錫華租得民房六畝七分六釐議定租金每年三十元以二十年爲期期滿續租或退租聽憑軍隊核奪地主皆無異議並經召匠估計定期興工理合缮具清單及承攬合同等件備文呈請察核等情據此查前項地畝係建營房保護地方治安所有單開每年新舊租金共計洋九十元應由滬南工巡局按期照數發給除指令並檢原單令行滬南工巡局送照外合行檢單令行該知事等因並發清單一件到縣合行抄單令仰該局董查照此令等因並抄單到局奉此伏查浦東其昌棧地方舊名下海浦渡係董局籌辦善後區域範圍之内上年與英商怡和行交涉議結其昌路放寛三丈渡口留寛五丈兹擬將該處路綫直逹朝裏以利交通而固主權董局從事工程時與軍警接洽有息息相通之感所有建築營房操塲需用民地每年新舊租金洋九十元自應就地籌給實爲董局當盡義務同該圖地保帶同各業户按期來局具領較爲利便奉令前因理合具文呈請仰示鈞鑒察核轉請護軍使俯賜轉飭將此項營房地租改由董局按期籌給俾鄉民就近具領以省周折實爲公便 
　　上海縣指令呈悉陸軍第六混成旅第一團第一營軍隊駐防浦東其昌棧地方所租民地第年新舊租金共九十元奉令由滬南工巡局發給據稱塘工局從事工程時與軍警接洽所有上項租金請由塘工局就近籌給以省周折等情該避董素以公益爲懷對於軍警保護治安尤爲注重兹以奉令有着之租欵另行擔任可謂辦事熱心候轉呈松滬護軍使核示飭遵仰即知照此令塘工局與賈營長往來函塘工局接賈營長萬勝來函云敬啓者頃奉軍使訓令以浦東營房先後租用民地新舊租金每年共計九十元改由貴處就近籌付等因查此項租金每年四月一日即爲應付之期本年租金業由敝處照數發給兹旣奉令改由貴處籌付所有本年發給各地主之欵應請撥交敝處以清手續兹特連同地圖曁各地主姓名單函送貴處備查希即檢收是盼云云附到清單内開舊租其昌棧操場地主姓名一百四十七號陳培坤一畝陳福生陳玉林一畝五分七釐陳陽生陳如勳一畝一百四十八號陳棣椿一畝五分七釐陳坤培二畝零二釐陳如勳一畝零六釐陳陽生陳茂芳一畝五分七釐陳慶昌一畝三分三釐許月堂陳寶英二畝二分九釐一百五十號陳禮英二畝七分八釐九毫以上共地十五畝六分九釐九毫民國五年三區署長解恩桂其昌棧地保曹昌桂所租言明每年租金六十元又新租其昌棧操塲地主姓名一百六十號陳陽聲六釐五毫襲金貴六釐五毫一百四十五號陳和升一百四十七號陳伙夫一分陳陽聲一分陳和升七分五釐陳家度七分五釐陳愛和七分五釐陳根升七分五釐一百四十六釐陳少陵一畝二分一釐五毫陳敬昌一畝二分一釐五毫以上共地六畝七分六釐民國十一年三區署長曾永奎其昌棧地保曹錫華所租言明每年租金三十元前二欵本年五月已由塘工局備洋函送營部其函云敬啓者頃准大函以浦東營隊租用民地租金每年四月一日爲發給之期檢送領紙二張囑即察收等因查此項租金已准滬南工巡局函囑送交貴營撥還在案准函前因除領紙附卷外兹將本年分新舊地租洋九十元備函送請查收轉還敬請台綏當接賈營長復函敬啓者頃接華函並地租洋九十元業已專人轉送工巡捐局矣所有以後租金請貴處按期發給可也 
　　尚有本埠新聞等轉入後頁 
雜評二 
[夜長夢多（旡用）]  
　　凡缺乏眞確見解堅毅能力之社會不論爲何種事利速不利緩速則一鼓作氣緩則夜長夢多徵之往事罔不然焉如國事執政者初未嘗不堯舜也而卒利祿薰心而爲盜跖民國十年紛擾十年夜長夢多之病一也復次言省政治之改進者幾何積弊之剔除者幾何始挾銳氣而來殆欲手造新邦百世流芳之槪而無如其空氣惡濁環境鬱悶徘徊膽顧掣肘益多麻木不仁絶少活氣夜長夢多之病二也復次言自治固利國利民之事也無官無民宜共協力乃元首假命令以敷衍門面疆吏藉籌備以塗飾耳目人民徒開會議舉代表以仰望終身卒之官治依然自治不進久之敷衍門面者并門面而不敷衍塗飾耳目者并耳目而不塗飾開會不聞代表絶跡自治二字葬於無何有之鄉夜長夢多之病三也復次言輔幣罷工不予速决民生有窘迫之憂社會懷卼臲之懼輾轉蔓延糾紛錯雜不可思議之怪象恒於此等處發之夜長夢多之病四也彼半開時代每采開明專制以爲治治之乃效然開明專制終必來其反抗焉曾不如本眞摯之熱誠運靈敏之手腕一氣呵成庶乎其免夜長夢多之誚矣 
 
 

Page 15

 
 
本埠新聞二 
[贛州南昌紅會之來電]  
　　贛州南昌兩紅十字分會來電二則如下（一）上海紅十字會總辦事處鑒現在贛南時事吃緊分會地當衝要籌辦臨時病院及臨時婦孺救濟所請分電雙方當局轉飭前方軍隊照約保護爲禱贛州分會梗（二）中國紅十字會總辦事處鑒兹定六月一日出發粤贛交界之間祈通電粤司令兵隊保護并電戇督通令前途官弁知照南昌分會叩儉 
[續誌警探緝獲盜案關係人]  
　　南巿第一區警署巡官李敬于申錫侯近據眼線報告閘北胡家木橋茅棚内匿有盜黨男女數人當由王署長密報徐警廳長令飭該兩巡官官同本廳偵緝隊隊士數人至五區三分所境順合茶樓内拘獲盜黨靳鳳山一名又在該處草棚内拘獲身穿舊軍衣之李鳳池李金龍及婦人李王氏女子唐招弟第並起出手槍兩支珠十餘粒一併帶回申解警廳收押候究昨日已飭傳失主妻興小錢莊及益豐典當等到廳指認各盜黨之面貎以憑訊究云 
[國慶路小命案之傳證]  
　　鹽城人張成昌之十歲子大年子被益興里之潘小五子毆傷肋骨身死一案兩誌前報昨午地檢廳派法警來閘北將原告張成昌及證人等一併傳案聽候訊理 
[北工巡捐局取締垃圾新罰則]  
　　應由路警多負些責 
　　滬北工巡捐局昨發出取締垃圾佈告云爲布告事照得沿路傾棄垃圾本屬違犯警章現届夏令取締尤宜從嚴業由本局訂定罰則交各區事務所遵照辦理並函請淞滬警察廳查照協助在案合行布告仰居住民商一體知悉務須注意公共衞生勿於沿路積存汚穢如有違犯定當扭送警區照章罰辦切切特此布告附罰則八條（一）在上午十時以後沿路傾倒垃圾者（二）雖在限時以前近處有垃圾箱而並不傾入箱内者（三）見自已門前有他人傾倒垃圾旣不阻止復不代爲掃除者（四）以菜果皮壳瓦礫穢水等類傾棄道路者（五）各種水果攤擔以皮壳棄置道路者（六）行人口食瓜果將皮壳隨地抛棄者（七）各户門首有掃淸之必要令其清掃而抗不遵從者（八）在路任意便溺者凡違犯上列各條應由分段事務所隨時逕送該管警署照章罰辦 
[工商會星期常會紀]  
　　聯合通信社云上海工商友誼會於前日下午八時在金隆街會所開星期委員常會到二十餘人總務委員主席文牘委員紀錄討論各事如下（一）主席報告本會近忽接到無頭信多件詞多毁謗本席者諸君意見以爲如何僉謂童君發起本會苦口婆心爲同志會友所欽仰此等無頭信件無論之價值可置勿問邱啓明主張一面聲明一面密查以便法律從事童理璋自謂本席不願與人生惡感但願投書人當面來會質問以便答復云（二）輕質銅元問題又接到某君之匿名函大致希望不使營工小販吃虧公决請烟兌部代表余長明出席聯席大會與各團從長計議（三）陳寄塵提議法租界近日公然開放公娼弛禁彩票於道德風化均有妨碍公决函請法租界各商業團體設法消弭（四）同仁輔元堂慈善團董事主張遷塚致各界公團羣起反對公决與各團體一致進行（五）端節商人消耗問題公决請工商界將消耗費欵項作贖路之儲金一面預備歇職善後（六）暑期衛生勸化團决定照上年辦法（七）報告各會友來信並徵求各會員七期夥友報稿畢散會 
[各機關端節休息]  
　　明日星期三係舊曆端陽節又爲國定夏節本埠各機關届期均停辦公務公共會審公廨亦於是日停理讞政一天昨日關讞員餘分函到堂陪審刑訟案之領事查照外並飭知檢察處條示頭門仰闔署各科辦公人員曁訴訟人民一體知悉 
　　上海兵工廠及江南造船所爲工匠最多之廠茲届端陽節循例停止工作一天昨由謝劉二總辦示證届期照章停工以資休息松滬護軍使署以本月三十一日爲舊曆端午節所部各軍隊兵士均應停止操演一日惟不得請假外出祇准在營休息所有輪值勤務巡查站崗各職務之官兵因須保衛商舖收賬人等以防匪徒沿途搶刦應當照常服務尤宜格外注意藉以維持商業昨特分令所屬各軍隊届期遵辦矣 
[寰球學生會年宴會預誌]  
　　寰球中國學生會定於七月一日（星期一）舉行年宴大會預定秩序中有名人演說唱歌幻術等地點已定一品香想屆時必有一番盛况也 
[奉賢城巿第一校組織捕蠅團]  
　　奉賢城中第一國民校經職員會議决組織捕蠅團推舉王一莘君爲團長錢國源書爲登記員學生捕滿三十枚記一功滿十功給奬品已由校長朱醒華君於朝會時宣佈辦法積極進行矣 
[朱少屏在羅馬攷察美術]  
　　寰球中國學生會總幹事朱少屏前年八月乘「南京」號赴美調查教育曾經倫敦瑞士日内瓦等處旅行該會復委託朱君考察歐洲職業介紹機關之組織朱君現往羅馬一月後再往意大利各處參觀美術大約八月中可返國云 
[星相公所選舉職員]  
　　本城凝河路星相公所於夏曆五月初一日開選舉職員會到者百餘人由趙北海爲臨時主席報告此次選舉手續云前經理諸賓海君任事迄今已届六年亟應改選尤當遵奉縣案辦理云云經職員全體通過次由蔡伯琴宣佈本公所沿革歷史及將來興辦各事繼由前經理諸賓海報告六年經過情形畢公推開票員姚朗淸唱名員倪桂生紀錄施笑山於下午三時選舉告竣常選職員爲經理張夑堂協理張正明會計諸賓海書記施笑山評議員爲蔡伯琴趙北海丁太炎倪桂生張夑庭錢茂林另選候補評議員六人尚有庶務等職不備載散會時已鳴鐘五下矣 
[龍王廟住持保存廟產之節略]  
　　上海縣公欵公產處昨接南巿龍王廟住持夏潤和管理羽士喬文逹所遞節畧陳述該廟歷史並會議籌欵將前住持押出之房屋贖回一併遵照工巡捐局定章依限將廟基退建錄其原文如下 
謹畧者龍王廟係海神廟之俗稱淸嘉慶二十五年南巿沙船號商集資創建沙船號船惟憑神護中供海神亦崇德報功之意相傳久之遂稱之爲龍王廟道光六年江蘇巡撫陶文毅公以運河間阻奏請試行海運沙船承辦漕運復於海神廟之後捐資添建風神殿設立海運公所咸豐三年毁於兵海軍局董事沈譽來等會同米業於海運漕米斛錢内帶捐集欵於咸豐五年重建選延潤和之先世道士主持香火歷届漕運辦理於此同治七年香山葉司馬廷脊來守海防總司運務於殿旁添建樓房三楹以資辦公歷年本廟修築之費香火之資由豆米業司月完全擔任故住持道士之去留財產契據之保管亦均歸豆米同業主持其事豆米同業議事每會集於此前光緒八年三月間殿南旁舍三間曾爲本縣莫前知縣賣於沙永公所嗣於光緒九年十一月由本廟前住持陳德新籌欵贖回當經稟縣給諭有案可稽迨光緒末年先師祖陳德新久病身故醫藥喪葬均無資欵其徒施炳生曾將山門右首巿門面兩間（一）現租與裕和酒行一同德生藥棧）抵借閔行李顧二董銀二千元以房租作息民國初年索還抵欵一時無着當向欵產處商借公欵洋二千元將該屋贖回轉抵於欵產處仍以該項房租作息近因工巡捐局塡築肇嘉浜工竣限令敝廟將後牆至龍德橋坐南朝北各房屋及風神毆一律退建不得不將該項抵出之廟屋數間贖回曾由敝住持等陳明情由函懇原抵主李英石先生轉請欵產處查案放贖旋接復示欵產處回函内開查龍王廟本屬地方公產並非該住持之私產主權關係未便任令收回等語奉讀之下殊爲惶悚伏思寺廟基地及所有財產本屬地方公產並非住持者個人所私有惟國家宗教不滅寺廟屋產迭奉大總統明令保存並不在地方公欵公產處所應收管之範圍以内住持者自有管理保存之責查去年五月間内務部令頒管理寺廟條例第二章寺廟財產各條載明不得抵押及處分之並載明抵押或處分寺廟財產時由該管地方官署收回原有財產或追取原價給還該寺廟等語故敝住持如不贖回且有應得之咎故敝住持等惟有遵守辦理兹特分别備函申明情由請巿經董設法覓地將隆德學校遷移外一面邀集原施主豆米業等會議籌欵將前住持押出之房屋向欵產處贖回一併遵照工巡捐局定章依限建以維公益而保廟產此敝廟創建之緣起及此次翻造之詳細情由也縷晰陳明惟祈公鑒 
[護軍使署之批詞]  
　　閘共和路餘慶里房屋因房主迭加房租房客公舉代表李震康等前日具呈松滬護軍使署請求示禁等情昨奉何使批云呈悉 
查房屋加租一事早經本署飭由廳縣酌擬取鍗辦法會銜出示佈告有案據呈謝林記公司弁髦法令無故屢次加租究係如何情形除訓令淞滬警察廳持平辦理外仰即知照云云又祝榮華具呈請求發還被刦贓物等情昨奉何使批云呈悉查警廳呈解該民人家被刦案内盜犯陳四弟第三名并原贓衣物等件到署現正飭課研訊一俟訊明判結自應將所獲原贓發廳給領仰即知照此批 
[華珍公司提倡美術工藝]  
　　法大馬路九十號美記華珍公司經辦出口古玩雜貨分銷巴黎進口白金鑽石及巴黎美術化妝物品創辦以來頗有誠信近復擴充業務研究美術工藝不遺餘力最新發明電刻銀製字畫器皿深得社會歡迎該公司重要職員均屬殷實粤商總理李應生係法國化學工藝專門畢業於工藝研究有素曾赴歐美各國實地考查美術工藝云 
[紐約眼鏡公司設立分行]  
　　紐約眼鏡公司以上海一隅眼鏡營業日見發逹特設立分行於英租界北福建路轉角以擴充在華營業並請眼科專家騐目配光熟手工人量面配架將來於滬人士之不良於視者造福必非淺也 
[天蟾舞臺舊時藝員全班赴杭]  
　　本埠天蟾舞臺自聘梅蘭芳楊小樓王鳳卿等來滬演劇後所有舊時全班藝員經杭州鳳舞臺聘請前往演劇訂定合同一年昨日（二十九）下午一時二十分滬杭甬鐵路由滬開杭之一百零八號快車有此項全班藝員計一百五六十人赴杭當經鐵路局加掛二等客車一輛三等客車一輛照團體乘車减辦法以示優待 
[昨夜滬江影戲院之佳片]  
　　昨夜滬江影戲院開演快回頭影片計八本觀者頗爲歡迎座爲之滿該片述旅美華僑張某以孔聖之道誘掖美國少年男女出諸水火改惡從善引起外人崇拜華人道　是片開演尚有二夜即須運往外洋云 
[先施樂園之改良]  
　　先施公司屋頂樂園自徐卓堯君主任以來内容佈置一新近復裝飾花草燈彩加聘名角唱南北曲調影戲有偵探長片聞甚佳妙端節門票仍售一角 
[船務棧房工會之追悼會]  
　　本埠船棧房工界聯合會昨日下午二時爲已故會員黎國興吳成啓張祺祥盛一籌四人在會所開追悼大會由張福堂主祭麥毅夫宣禮祭畢由黎君等家屬致謝而敝會員到者頗衆會塲肅然大足表現其一種哀痛沉默之象云 
[代工人募捐之被罰]  
　　張某等兩人前日手携竹筒以罷工經濟後援會名義在法租界沿途分發傳單向人捐募銀洋適爲探目程子卿包探金成山查見以張等有違定章故將張等拘入捕房昨解法公堂請究先由捕頭上堂稟明前情詰之張歐兩人同供民人係在某學校肄業此次實因浦東某廠罷工故出外代工人捐募中西官判各罰洋三元充公抄案之傳單等物没收 
[徐喬英迷路吳淞]  
　　六區巡警前日在吳淞鎭上查見迷路女子一口帶入警署經劉署長訊問女稱姓徐名喚喬英年十七歲泰縣人昨將該女轉送閘北司法科候查傳其家屬到案認領 
[警廳招告紹興阿堂]  
　　浦江水巡隊水探陳榮華拘獲紹興人小見阿堂（又名瞎子阿堂）一名查得與傅姓航船搶案有關由隊申解警廳司法科訊究昨日已由警廳出示報告仰受害人赴廳告發以憑併案嚴究 
[香港交易所股東之主張]  
　　國聞通信社云香港中外交易所自去年冬季開幕後回營業不發逹每月開支坐蝕股東資本至今半載虧耗甚鉅茲有赴港調查該所情形後於昨日持有三萬餘權之股東代表張某在上海發起香港中外交易所上海股東聯合會連日與上海方面各股東接洽其中有主張從速解散者有主張將該所股票掉換某銀行股票者意見頗不一致聞不日即須開大會籌商辦法大致以主張掉換某銀行股票者爲數較多因某銀行與該交易所有利害密切之關係也云 
[全球交易所控祝蘭舫父子之管轄問題]  
　　大豐銀行行長祝蘭舫及其子祝伊才自被全球貨幣物劵交易所與義商遠東銀行在公共公廨分别呈訴不還存欵不付支票共計銀二十四萬餘兩奉傳到案具結出外後即延哈華托律師具狀呈廨以此案公堂無管轄權要求將原稟却下昨日下午張襄讞因會同義副領事費洛氏升座審訊被告之請求祝父子亦皆到案首由被告代表哈華托之帮辦律師起述公堂不能受理此案之理由略謂大豐銀行係有限公司業經向部註册營業地點不在租界祝蘭舫父子雖住租界然其係有限公司之職員對於公司債務不負責任公堂如受理此案將來即使判决原告勝訴亦無從執行是以請求將此案取消以免徒費審訊之光陰否則原告須向城内審判廳起訴云云原告代表斐斯律師駁稱被告律師之辯詞殊爲特别豈其尚不知會審公堂設置之意義而提出此項請求耶蓋一千八百五十八年中英條約内有一欵載明凡洋商控告華人案件應由領事與華官會審因此遂有會審公堂之產出試問歷來可有英商爲原告而向内地官廳控告華人之事乎遠勿具論最近有一英商在公堂控告亞昌鐵行該鐵行營業地點亦在南巿然以條約故仍歸公堂受理是以凡被洋商控告之華人雖遠處西藏亦須將其引渡到案若以判决後不能執行爲慮儘可援例咨請内地官廳協助何况兩被告均住租界焉能避免管轄彼所謂被告係經理不負責任此一問題須俟此案正式開審時證明應否負責始可解决云云中西官磋商之下宣布判區云被告律師請求不准本案仍歸本公堂訊理 
[鎭昌米廠債務之近訊機器生財召變抵債]  
　　新閘大通路鎭昌碾米廠於本年二月間因倒欠鉅欵數有三十萬被各債户起訴官廳發封在案茲由房主及各債權等以時届端節不能久延稟請啓封將廠中機器生財等售賣抵償業經上海縣知事沈寶昌函飭縣商會轉逹米業董事錢貴三會同房主等秉公調處現錢董以事繁無暇特知照米廠同業開會舉定朱安生爲公正人至廠估價昨日由錢董親書手函給朱安生携赴縣商會接洽後再與商會派員同往鎭昌廠將機器生財估價召變抵償欠户云 
[人力車乘客中途昏暈]  
　　昨晚八時許有一年約四十許身着黑長夾衫携帶行李自北火車站雇乘人力車往法界唐家灣行至霞飛路忽不省人事氣存一息當由車夫送入嵩山路捕房經捕頭派捕送往仁濟醫院醫治 
[汽車碾繼行人足骨]  
　　某號汽車昨下午一時許駛過滬西海格路時撞倒行人周金生碾折足骨由捕押令汽車載送受傷人投紅十字會總醫院醫治旋即帶該汽車入捕房禀候捕頭發落 
 
 

Page 16

 
 
[三水匠失足跌傷]  
　　法租界許耀記作塲昨晚六時許泥水匠奚老虎潘二毛許阿金等三人失足自高墜下皆跌傷頗重當經工頭車送仁濟醫院醫治 
[三鋸匠攅毆成傷]  
　　揚州人陳元鴻嘉定人何阿六李阿金同在閘北夏家　羅生記工場爲鋸匠昨在工作時忽生衝突何李將陳攅毆成傷由四區巡警一併拘案押候訊辦 
[倪沈氏驗係病斃]  
　　周家渡鄉民倪官生（即倪關勝）控曹家宅船户曹根發毆斃伊母倪沈氏請求騐究一案前日下午地檢廳何檢察官沈檢騐員等下鄉相騐當騐明該氏兩肋雖有皮傷並不致命實係發痧而死塡明屍格判倪自行棺殮聽候核辦 
[監犯疲斃者兩名]  
　　漕河涇鎭江蘇第二監獄内昨日倒斃宋軍卿一名報請檢廳由鄭檢察官蒞監相騐又李長興因案發送分監收禁執行邇因染病發送新普育堂醫治無效而死報告該廳由楊檢察官前往騐明棺殮 
[裘天雨被毆斃命案之昨訊]  
　　在楊樹浦蘭路緯通紗廠做工之裘天雨被同廠工人王義華毆傷醫治無效身死由捕房報官相騐王逃避無踪等情已誌前報昨晨西探目搿勃脫華探張永成將尸妻裘張氏帶至公共公廨第二刑庭稟稱兇手尚未拿獲該氏亦上堂訴稱我夫於本月十二號向王索討欠欵被其毆傷延醫療治至二十號因傷身死是實李　讞及英米副領事得供將西醫所呈剖騐尸體之報告書察閱之下判曰據西醫剖騐得死者内部有傷惟兇犯業已在逃應候飭緝到案再訊 
[梁福才被毆受傷]  
　　無賴李金寶李三桂前日不知因何糾同多人在法租界紫來街地方將梁福才扭住攢毆致梁受傷到地後由三百五十號巡捕聞悉到來將兩李拘獲帶入捕房管押一面將受傷人送往醫院醫治昨日將李等解送法公堂請究先由捕頭上堂稟明前情並稱受傷人尚未痊愈請爲展期訊核中西官向李等略訊一過遂判還押聽候原告傷愈後再核 
[顧其祥張阿六供認爲盜]  
　　淞滬警察廳特别偵探周根瑞王愼卿等前日緝獲與盜案有關之顧其祥張阿六二名解送該廳偵緝隊昨午由郝隊長提案研訊顧其祥供江北人向來拉車度日去年冬間民等各道窮苦常有某甲等爲首起意上盜糾合民及張阿六等共六人於十二月中旬往閘北崇義里六十七號門牌開設新成絲廠之王運塘家行刦復到王勉甫家搶刦甲等二人各執手槍餘持兇刀民祗在門口迨搶得銀洋銅元衣服等物由甲出外分派現在甲等四人不知逃在何處求察質之張阿六供亦相同郝隊長得供立命偵探等押同顧張二人前往崇義里指傳該失主到案據稱去年十二月中旬晚九時許該盜黨確有六人一擁而進俱執手槍兇刀當將商等及女眷驅入廂間復將廂門反鎖然後將室中衣物洋元飽掠而去該盜黨去後大聲喊救經隣人到來去鎖開放是實郝隊長得供判將顧張二人連同供單申解司法科訊辦該失主着投科候質 
[挾嫌誣報爲盜押六月劉長生喪盡天良]  
　　法捕房前得劉長生報告稱住居戈登路地方有大批盜匪曾經搶刼法界某姓家衣飾等語當由西探長戴薩克君立率偵探督察員王金榮探目韓邦逹梁大寳等前往該處拘獲蔡桂芝喬金標張洪勝朱首有王克芝施春華李振有陳林堯顧大橙子蘇廣大等十名並抄出盒子槍四支帶入捕房昨解法公廨經中西讞員升坐刑庭先由西探長戴君上堂聲稱查得被告均係當過兵士此次實因劉長生與蔡桂芝挾　誣報被告並未犯過搶刧案請核詰之劉長生供因蔡桂芝虧欠民人銀洋不還故此誣報質之蔡等同供此項盒子手槍實孫當兵時所用來申後並未犯過搶案請求查察聶讞員商之法副領事歐君判劉長生不應誣報着押西牢六個月期滿出境蔡等十名着一併永遠逐出租界盒子槍没收 
[火腿箱内之烟土]  
　　海關騐貨關員前日在某公司碼頭查獲火腿箱三只内藏烟土二十四斤當將報關之四川人劉雲咸拘解水巡捕房昨經梅捕頭訊據劉供稱此項貨物係友人由外洋運滬託余報關並不知内有烟土等語奉判於午後押解地檢廳訊辦 
[鴇婦買良爲娼押半年]  
　　常州婦人楊董氏被人誘拐來滬賣入廣東路自由坊一百九十一號門牌鴇婦周陳氏花烟間爲娼被包探陸桂山查悉將氏與周鴇一併解送公共公廨奉飭分别留候訊核在案昨由捕房將氏夫楊連城傳案經中西訊明董氏實係被拐出外會判董氏交本夫領回鴇歸周陳氏不應買良爲娼着押女所半年身價不追賣身　塗銷 
[行使鉛洋之王奕才]  
　　福建人王奕才昨在虹口乍浦路王文奎烟紙店内行使鉛質小洋被包探柯振武查見將王拘獲抄出僞角帶入捕房稟請捕頭核辦 
[匪刼元懋麵粉店]  
　　前晚九句餘鐘有口操北省音之匪徒三人各執兇器闖入閘北共和新路二百零一號元懋麵粉店内行刦店主無錫人唐伯寅見匪等來勢兇猛不敢與較當被搶去大洋五十餘元小洋三百數十角銅元二千文皮夾一只携贓分途竄逸事後投報該管四區總署顏署長立率巡官長警四出兜拿奈盜早遠過當即詳報淞滬警廳轉飭各署所隊一體協緝 
[攫花衣人船並縛]  
　　本埠永大裕花行於前晚在浦東其昌棧碼頭被匪攫去花衣五包當經海關水巡捕房西捕追獲原贓連同摇船之陳阿虎·陳阿狗·嚴阿秋·併解捕房昨經梅捕頭訊據陳等同供此項花衣係公司和尚小春祥等收來小貨並非盜取等情梅君判將贓花五包交該行領去船隻扣留陳等三名於午後押解地檢廳訊辦 
[扒手朱雲千押半年]  
　　紹興人朱雲千先後在外灘電車内及廣東路浙江路等處摸竊行人任餘幸林春祥等身畔金表金鍊銀元等物昨被包探吳如熊拘解公共公廨由中西官訊實判押西牢半年以儆 
[公共公廨訊案彚錄]  
　　昨晨公共公廨民四庭由兪襄讞會同美丁副領事訊理各案併誌如次（一）合衆晚巿交易所訴該所理事長向瑞琨會計主任張丹庭及其子孟定三次取去洋二十四萬元案現已在外和解由原告稟請銷案結果照准（二）上海日夜銀行訴林志華不理押欵洋八千六百零五元往來賬洋三千零九十九元案結果原告請求銷案應照准（三）沈鴻奎訴孫天寶不還長隆牛肉莊生財盤價洋三千五百元案結果被告交一千元舖保並着將賬簿繳存公堂李氏訴孫天寳案准予併訊（四）洽興公司訴采芝堂藥店不將所租房屋依限遷讓案結果准改期訊民三庭由張襄讞會同俄員儀君訊理俄僑錢債案兩宗從略 
　　又午後民四庭由陸襄讞會同美約副領事訊理（一）黎聯世延朱斯芾律師訴樂羣旅館股東兼經理張夏生阻止伊將該旅社股單出賣過户案结果准由原告代表律師修正訴狀將周蒙記等列入被告地位飭令具結聽候復訊（二）中華捷成轉運公司訴鄔烈武用空賬洋案結果着原告調查被告有無財產報告公堂候核（三）高源成訴盛文頤不還綢價洋案結果原告請求駁回堂費應由原告負擔（四）陸順泉訴胡德興佔地案結果准予提前執訊 
[誌謝]  
　　昨承商務印書館惠贈第二卷第八號『兒童世界』曁第三四七號『英語週刊』各一册又大東書局惠贈第十三號「星期」婚姻號一册又世界書局惠贈第六期「快活」一册又大世界惠贈五月份遊劵十五紙誌此併謝 
[中華職業教育社通訊]  
　　住址上海西門外方斜路三四八號 
[研究學程之通告]  
　　五月十九日舉行全國職業學校聯合會年會中華職業學校提出『各種職業學校所設各科應依其程度之高下修業年限之長短定各學年之教程及實習之程序俾學者易於遵循』一案如臯縣立乙種工業學校提出『劃定科目』一案經合併討論之餘僉以此部題非短時間所能解决且知江蘇省新學制學程研究會職業教育部分委員會正在研究此題爰議决由本社通知各職業學校加入該委員會共同討論除即屬該委員會分寄報告書意見書外特此布告即希公鑒 
　　附錄江蘇新學制學程研究會職業教育部分委員會通訊處如下上海小南門外陸家浜江蘇省立第一商業學校趙師復君轉 
來函 
[蔡倪培律師來函]  
　　敬啓者讀五月二十八日貴報本埠新聞欄内警廳裁判無故增房租之批詞一則内有自歸李某收租後即發生加租反對風潮等語查三在里加租之事始於去年九月而李某向地廳辭職則在本年春間又謂涉訟地廳迄未解决查此案房東方面委任本律師代理經審判長當庭和解勸令房東遲加四個月兩造各願讓步和解業已成立又謂日來房主方面有將租户之電燈線割斷並關閉自來水龍頭情事等語查該處租户裝用電燈係自行納費與房主無關至剪線一事因租户李靄庭家原裝電燈三只近自電燈公司改用火表後每月費洋騰貴至二十四元有餘由是該租户不願繼續裝用報知公司將線關斷更與加租之事毫不相關至關閉自來水龍頭一節更屬縱影全無况自來水管除公司派人修理時偶然停止外用户斷不能自由啓閉又稱李耀庭等投淞滬警察廳呈請維持奉廳長批飭該管警區依法裁制等語查割斷電線係電燈公司因改裝火表而發生之行爲關閉水管尤屬子虚烏有之事虚僞告訴意圖他人受懲戒處分刑律定有專條法律平等無衆寡强弱之殊也惟杯弓巿虎難免淆惑聽聞合亟據實聲明即乞登入來函門内無任感荷律師蔡倪培頓首五月二十九日 
[東方儲蓄銀公司來函]  
　　啓者敝公司董事施本德先生以事已往美國來華猶無定閱故將董事一職辭去前日貴報所登未詳特此聲明敬乞將此函登入貴報來函　爲荷東方儲蓄銀公司謹啓五月二十九日 
來件 
[招商局章程私議（續）張一鵬]  
　　第二章營業範圍 
　　第二條本公司以航行國内外江河海各著名巨埠運輸貨物攬儎客商爲主要營業以公積財產置買房地不動產收取租賃爲附屬營業（說明）舊章於營業範圍並未列有專條僅於第六節上節云專做合同所辦之事極不明嘹招商局營業事項本祗航運攬載貨客嗣於民國二年以局存盈餘公積財產結出洋四百萬元以積餘公司名義另給產業股票專以產業收息然招商局總以航業爲主要營業產業不過附屬而已故訂專條以區别之第三條本公司於現在航行各埠外如須添闢碼頭應呈部立案核飭該地方官保護其在國外者並轉咨該國保護 
　　第四條本公司於舊有船隻外須添製新輪應呈部領照並請海關給發船牌其舊船拆卸變售時應即繳銷（說明）以上兩條悉參照舊章第五第六第七三節其添闢碼頭之應呈部立案添製新輪之應請給部照以及舊船變賣繳銷執照均屬法定應有之新輪之應請給部照以及舊船變賣繳銷執照均屬法定應有之手續必須遵照均應仍舊惟舊章三節詞意參雜且字面亦有應行更改者兹併爲兩條一則添闢碼頭一則添製新輪較爲醒目 
　　第五條本公司除遇政府因戰事調用商船作爲運輸兵士餉械之用由主官管署商准本公司臨時另訂特别專章互相遵守外其他不論何項機關槪照普通商人一律辦理（說明）本條係參照舊章第九第十兩節惟舊章另訂專章之手續由海陸軍部轉手在前次修訂章程時局中原擬及以後簽註部章均以直接爲請再三陳說終以格於郵部管督之權爲所改易今亟應更正直接辦法以順衆意而期便捷（仍未完） 
公布欄 
[江蘇高等審判廳]  
　　批示李金棠呈爲民姪虎兒慘遭故殺延不究辦反行濫押請飭縣依法秉公辦理由呈悉本案究竟如何起衅李虎兒實被何人如何傷害致死前經指合泰興縣從速查提一干人證研訊務得確情依法辦理在案兹據稱各節是否屬實候再飭交該縣嚴行查訊並勒限查起屍體分别究辦給領仰即知照此批張李氏呈爲遺產涉訟再請核示執行範圍由呈悉查此案前據常熟縣呈復辦理情形業於本月二十五日批示矣仰即知照此批（以上五月二十九號） 
[上海地方審判廳]  
　　判决主文（簡易庭）件判决陳鴻勳訴沈岳林等欠欵糾葛一案（主文）沈岳林欠通和洋行房租洋二十六元朱爾寶欠通和洋行房租洋七十八元恭仲柏欠通和洋行房租洋三十元張阿香欠通和洋行房租洋二十四元王英桂欠通和洋行房租洋二十六元唐佛生欠通和洋行房租洋二十四元王阿大欠通和洋行房租洋廿四元凌東昇陽欠通和洋行房租洋六十七元五角葛怡和欠通和洋行房租洋九十六元汪子香欠通和洋行房租洋二十四元沈喜根欠通和洋行房租洋三址元姚辛欠通和洋行房租洋三十六元應各如數繳由陳鴻勳具領本案訟費葛怡和負擔十六分之三朱爾寶凌東昇陽各負擔十六分之二沈岳林恭仲柏張阿香唐佛生王阿大王英桂汪子香沈喜根姚辛各負擔十六分之一一件判决朱金魁與陸志剛欵項涉訟一案（主文）陸志剛應償還朱金魁洋一百四十三元零四分一釐本案訴訟費用歸陸志剛負擔一件决定張福林與張逸民票欵聲明窒碍一案（主文）本件窒礙之聲明照准一件判决陳正禮訴卞吉臣等租屋糾葛一案（主文）卞吉臣租賃德記公司坐落胡家木橋北三十三四兩號房屋二間朱長上租賃德記公司坐落胡家木橋北二十七號房屋一間均應遷讓並着卞吉臣償還房租洋四十六元朱長年償還房租洋二十四元各繳由陳正禮且領訟費卞吉臣負擔三分之二朱長年負擔三分之一一件判决王阿堂與高阿榮保證債務一案（主文）本廳民國十一年五月九日本案之支付命令廢棄之原告人之請求駁回訴訟費用歸原告人負擔（民一庭）一件判决陸榮華與陸秋餘田產涉訟再審一案（主文）本案再審之訴駁回訴訟費用歸再審原告人負擔（民二庭）一件决定曹愛祥聲明窒碍一案（主文）本件窒碍之聲明准一件判决之寶農工銀行訴袁伯貞因欠欵紏葛一案（主文）被告人應償還原告人洋七千五百元及自本年三月二十九日起至執行終了日止按月一分計算之利息訟費歸被告人負擔一件决定上寶農工銀行爲與袁伯貞欠欵糾葛聲請假扣押一案（主文）本件聲請駁回 
[上海縣公署]  
　　批示姚聚本張錫榮等呈爲紊亂行規不願領單請准傳諭遷閉由批呈悉候飭吏查明刁萬才設店如果違未領行單即傳諭遵規營業可也此批二十五保六圖册書胡承恩呈爲具覆丹鳳樓户單地過户情形由批丹鳳樓户單地五分二釐由王省記購置准由王省記户承糧此批 
[上海地方審判檢察廳]  
　　布告（第三一號）爲布告事照得本年五月三十一日爲夏節日本兩廳遵例停止辦公合行布告仰訴訟人等一體知悉特此布告廳長梅貽榖檢察長車顯承 
 
 

Page 17

 
 
自由談 
遊記 
[步行環遊全球記（五）] [  梅魂]  
　　行約一星期路上萬里赤地人跡罕至風起處沙隨之飛舞一日水用盡近數十里内無湖無川涓滴難覓余友竟因此而死所存者孤苦零仃僅余一人耳回憶約彼等來時何多興若此今則客死異地聞之令人酸鼻况余目見者乎當是時余幾痛不欲生顧思及危境未去仍向前進余幸而尋得一小池賴以不死迨逹東部始乘舟入爪哇Java境爪哇者澳洲西北小島也其地之土人更殘忍不可言使摩洛哥土人見之當自歎不能望其項背也彼等實爲食人獸較之虎狼亦遠不及彼蓋彼等具極智之腦誘人入其家待之如上賓而於夜間殺之彼處風俗男子欲娶婦者必取白種人之頭携至婦前以爲文定且遇生子彌月迎娶出閣等喜事必以白種人之頭手足爲禮物彼等殺人先斬手足後割其首並以爲殺一白種人可抵土人五故白種人到此探險者輒死於彼等手凡此事實皆余訊婦人而得因余諳其土語余旣至每親婦人如見男子來必遠立而握槍某晚余臥一土人家屋以竹爲之榻設竹籬旁余坐久之俟彼合家入睡鄉後乃熄燈就寢置臥具牀下未幾聞潛步聲見籬外四土人手持闊刃由籬缝揷入槖槖有聲刃斬竹牀無何彼等謂余已死矣其明日男子十餘人咸遥立視余見無恙面呈驚懼色至下午一婦人姗姗來欲與余談余窺其步法知有異疑男子化裝暗藏利刃殺余余擲皂一探其俯身拾物之勢果男子也因婦女多拖長裙故拾物時二足必成叉狀今此婦拾時獨不然余遂决定爲男女擎槍指彼操土話曰惡奴竟敢設計欺余如不去當饗汝彈彼聞言觳觫而遁然婦女之所以喜親余者無他愛余之假珠鏡子等物耳爪哇多虎余每殺之住十餘日共誅虎十有一土人頗感余德云 
　　爪哇之北有大島焉曰婆羅洲Ｂorneo地平易行過赤道Ｅquator至新加坡Ｓingapore進中國境由香港赴廣州逹廈門福州等處迄於今來海上是游也計行二萬四千九百六十英里而費時不過三年餘耳所恨者良友三人俱死殊方不能同歸廼荷華人高誼購片助我然此行僅半幸險處已去今後雖費時日步行不艱一星期後當游江寗九江重慶經四川入西藏而至歐洲謁倫敦渡大西洋返美洲而逹余之目的也 
劇談 
[梅訊（二）] [  珍重閣]  
　　翌日畹華遂偕玉芙乘般克第二千六百八十五號紅照會汽車出外凡各報館及薄有關係者均一至焉 
　　啘華御湖色大萬字文嵌花華絲葛夾衫加以黑馬褂丰采視客年有加玉芙在京雖遭镪水之險而面部已幾平復額次眉際少爇香瘢正似壽陽公主點額加妍也 
　　玉芙以前年老月結褵海上若吳昌碩沈夔笙朱古微王雪丞趙叔雍諸君等均有丹青文字以致賀儀而客年已誕掌珠今年當卜懸弧也 
　　奉直交戰時京城固不受驚而啘華尤至西山一行雖砲火之隆隆亦未曾一耳誠爲幸事 
　　高梧軒主人趙叔雍昨往謁談深言移晷 
　　昨夕啘華輩於一品香設筵欵海上諸報館票房列席者約有百人 
　　張嗇老今歲五月二十五七秩大慶將約畹華輩赴通一行而此間　主訂期一月届時何以抽身尚難預定據啘華云或前一夕首途則次午可抵卽獻藝祝嘏卽夕返滬則次日已可登臺矣嗇公已遣其子孝若至滬接洽 
　　張孝若卽日假西摩路蔣血蘋密韻樓爲洗征塵兼取進止密韻樓藏法書名畫蜚聲海上啘華輩旣飽郇廚又得鑒賞殊可快矣 
　　鳳卿今年正值四十初度生辰六月初九日特届時將返京師未能於海上設千秋之宴矣 
　　畹華小樓今春在京搬演霸王别姬萬人空巷比至海上盛况更當十倍王城也 
　　畹華學書學畫均有進益邇來亦稍事收藏友人李釋戡輩佐爲鑒定頗致精品 
　　啘華諸閣員一時不及赴滬供職聞當於中旬左右始可兼程也 
　　日昨密均樓勝集到會者許秋帆錢新之朱古微徐鏡人趙叔雍蔣孟蘋吳寄塵楊瑞生恭秉初陳抱初張孝若諸君畹華於一時二下五分就陳抱初三千○三十三號之德國汽車蒞止妙香玉芙亦均届時同臨也 
　　畹華昨日御藍鐵機緞夾袍黑馬褂灰色呢西帽 
　　畹華抵滬二十八日適爲何詩老九秩開一壽辰但到時已晚未及登堂拜祝也 
　　密均樓主人知畹華邇繪佛像頗有進益因出所珍藏唐貫休禪師繪五祖傳授六祖圖卷宋李公麟九歌圖長卷又十六梵應圖長卷相示明窗凈几間畹華從容領略不特於畫理有所增進即慧心亦爲之闡發不少 
　　筵次主人張孝若盛稱賴婚影戲之佳妙謂不可不一往觀遂卽時就上海大戲院定包廂二間於五時往觀 
　　賴婚一劇不特人心之微添毫於頰上卽犬馬動物亦一一使之有情就中有鴿子飛翔孝若曰此或綴玉軒中之半天嬌韻耶 
　　影戲場中燈光闐寂萬頭攅動同座者初不知有畹華在也賴婚最後數幕冰天雪地阿娜顚沛其中幸得多情之子力起追訪瀕危化夷畹華觀至精警處鼓掌不已 
 
[今年之新五毒]  
小說 
[社會小說人間地獄（一一二）] [  娑婆生]  
　　第十七回忽掛先容五爺匍匐强書債劵稚子驚啼 
　　屠老太太哭著說著哭得上氣下接下氣旁邊屠五太太也連帶的一旁流涙幾位屠小姐也忍不住紛紛的用繡花的盛紡手帕輕輕的向臉上揩拭涙痕正在滿室哭聲不得下台的時候屠六老爺的生母四老太太究竟上了幾歲年紀而且與屠老太太也有嫡庶之情從前屠老太爺討這位四姨太太進門的時候屠老太太著實的照應他暗中維護不少四老太太今天追記前情又見五老爺在大庭廣衆之中長跪流涕也著實有些不忍雖然他用空了銀錢恨如切骨但是事已如此就是將五老爺母子哭死跪死也不能换回分文心中一想便走過去拉勸屠老太太屠老太太見他來勸分外哭得起勁這一哭明明是要激動四老太太的總算是屠老太太用的哭術果然四老太太道太太别哭罷全是一家人没有什麽大不了的事他們兄弟總好商量的太太别哭出個三長兩短來那是擔不起的屠老太太道全是我的五兒子不好該死該死事到如今悔之晚矣還要求你和六老爺七老爺討個人情瞧著死的老太爺面上放他一條生路四老太太道太太你先住了哭我們再商量罷此時屠六老爺屠七老爺見跪的跪哭的哭也是束手無策賈大人便走過去低低的和屠六老爺道你家家事本不應我外人揷嘴不過這様鬧下去與事無濟外觀不雅而且恐怕激成事變六老爺道依你怎様賈大人道依我主見第一先將老太太五太太勸上樓去第二放老五起來我們到客廳廂房裏去商量一個還債或是付利的辦法叫老五立個筆據給你你們兄弟總算現的没有還有欠的叫老五負完全責任豈不比這様有點交代嗎正說之間七老爺也走過來六老爺對他道老七你瞧怎様七老爺撅著嘴道有什麽法子呢聽你辦罷横豎我們預備買竹午鉢頭討飯罷了說罷走了開去賈大人見六老爺有些活動肯受商量的態度心中一喜便做好做歹的將屠五老爺攙了起來一面招呼胡福扶着陪到間壁客廳廂房裏紅木匟上躺下又命胡福趕緊倒了一杯茶擰了一把熱手巾來屠五老爺呷了一口茶擦了一把臉總算緩過一口氣有幾分人様外邊屠老太太見屠五老爺已由賈大人保護著起來到客廳裏去心中放了大半便也順手推舟聽四老太太的勸扶著孫女兒連同四老太太一齊上樓去了賈大人安排好了屠五老爺便又拉著屠六老爺和屠七老爺到對過西廂房西席老夫子的書房裏坐下子細問明了前因後稟情形賈大人又反覆申動了一番磋磨了有一繼鐘之久總算於無辦法之中有點　法賈大人見六七兩方面已經說好於是又到客廳中來徵求五老爺的同意 
[餘瀋] [  天恨生]  
　　今有人焉不善御術高牛馬羊於一廐中能相安無事乎 
　　吾國之内爭不息亦猶是也豺狼雜處各逞野心而爲元首者又不能善馭之甚且從而挑撥之若賽秋虫寄之　門然寧　息爭之日耶 
 
 

Page 18

 
 
常識 
　　（一）投痛本增刋者其材料除衛生法制道德經濟四項外增教育科學宗教巿政雜錄問答六項其計渉攻訐個人者恕不登載 
　　（一）投稿者篇末須開明姓名曁詳細地址並黏一名片每名請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬甲種兩元乙種一元其願取酬者投稿時須署各蓋章於標題下（但署各不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕酬不給 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刋得酌量增刪其字句 
　　（一）投稿不登載者原稿恕不發還 
[成功百訣十一版]  
　　沈有乾君成功百訣茲經本館十一版每册仍收回印本銀五分外埠函購加寄費一分售書處本館營業部寄售處中華職業教育社中華書局 
常評 
[端午雜談（二）] [  老圃]  
　　吾鄉婦孺相傳有五月五日殺韃子之說謂古者每十家供養三韃子衣於斯食於斯視漢人如奴隸辱及婦女漢人不勝其憤陰謀去之約定於五月五日門上掛蒲劍爲號一時漢人羣起殺韃子韃子殲焉此說蓋無稽所謂韃子者亦不知何所指考元史統兵諸將往往於所駐之地掠人户爲奴所占之户動以千萬計雖明令禁止或隨時放出然此風迄未盡革雷膺傳言江南新附諸將往往强籍新民爲奴隷此殆養韃子之說所由來意者元明兵亂之際漢族羣起而攻之故相傳有此說也又金人入主中國以種人設明安穆昆分領之使散處中原其後以武力强占民田及宣宗時金勢不振失田者羣起殺種人元遺山謂顧盼之傾皆死於鋒鏑之下雖赤子亦不免完顏懷德碑謂民間讐撥地之怨睚眦種人期必殺而後已尋踪捕影不二三日屠戮凈盡豈所謂殺韃子者卽指此而言耳 
衞生 
[端節宜舉行衛生運動] [  嵐光]  
　　節届端午陋俗相沿术羹蒲酒艾人虎符以辟毒厲蓋天氣漸熱疫疹洊至不知攝生之道而唯迷信是賴是緣木而求魚也嵐光以爲端午日種種陋習皆宜革除欲免夏秋之疾病莫如舉行夏令之衛生運動不亦較有實效乎夏令衛生運動者游行講演幻燈等是也紙紥甚大之蚊蠅等害蟲飛集瓜果肴饌坑厠之中以傳疫癘燃以燈繪以畫游行街巿間以警惕吾人或於是日請名人講演夏令衛生之方法夜間復以幻燈影示蚊蠅傳病之情形及霍亂赤痢瘧等病菌之繁殖狀態能編爲霍亂病菌自述語等小說分贈各人尤爲有益猶憶包天笑著肺結核菌述語丁仲祜著有肺癆菌戰爭記不佞亦草有花柳病菌之會議小說以醫學家言撰爲小說使人知所警惕養成衛生之常識不亦愈於誨淫誨盜之小說乎海上小說家如鯽能不以鄙言爲河漢否際此痰菌將發生之時此類小說之撰述自不容一日緩又不僅供端午節衛生運動之應用已也跂予望之矣（乙種酬） 
道德 
[記吳江中學勇敢學生] [  壎]  
　　本星期三我校與四中比賽足球於公共體育塲球場在江邊兩隊球員正在奮鬥之時忽焉江邊黑烟如雲而起遂停賽而奔觀之但見烟而不見火聞一小船中狂呼救命乃知船中失愼矣我校同學在岸旁萬分惶恐有一無錫同學姓王名南屏我校童子軍總隊長也不待教師之命即解衣跳入水中火勢愈猛見船中一老嫗年約七十左右髮白如雪火烟環身有不可嚮邇之勢王君乃扶之而出細觀之髮已盡頭已爛膚已炙乃送至醫院調治因已中米毒翌日即斃王君係客地學生財力不足由校中教職員各出銀若干合六十餘元王君爲之辦衣柩等葬於男義塜遂入土爲安矣今詳記其事寄登道德門内一以誌王君之勇敢一以見童子軍服務社會之精神（乙種酬） 
經濟 
[商業問題之研究（續）] [  吳東初]  
　　零購學（二十）貨物來源（十）代購機關 
　　吾於商店進貨曾提起一層由當地同行組織一合作社自廠家躉批藉獲批發之折扣但有時因同行不多或因他種不便原因不能組成合作社則或親自採購或託人代辦西洋大商埠往往有代購機關之組織所以應内地店肆之需要擔任代購事宜只取廠家回佣不向店家需索其便利於店家亦商業進步中之一着也 
　　代購機關之設立本無甚關係於大商店因大商店在各大商埠均派有進貨人員常川駐留如申地一般莊號是也吾人路過某衖口輒見懸掛某處某店申莊之牌號是即該店不啻在上海設有進貨部也第中等店家對於此等佈置因開支關係勢難舉辦於是在商埠上苟有一種機關專門代人購買則又誰不願委以進貨之責任乎此西洋代購機關之所以日多一日而申地雖目前尚未成立思不久當有應時而起者 
　　滬上雖無正式代購機關然一般莊號每有代其他商店購買貨物事務水客中之善做生意者往往擔任數家之進貨責任無怪水客爲店友所羡爲優缺而不可得者也於此亦足見代購機關大有發展之餘地矣 
　　滬上爲進出口樞紐如有組織此項代購機關者其發展嘗有出人意料者不過吾於此項機關之組織有當先事警告者卽不可專以營利爲目的要亦當爲内地中等商店之無力自設進貨莊號者之一種服務也於是下列數端有須注意焉㈠須代表著名與可靠之廠行多家㈡除廠家或行家之正當個佣外不可另向店家方面有何要求以重其擔負㈢代人購買當視同已事所進貨品當爲巿上價值最公道者㈣一切開消力事撙節所持目標在多做生意薄其利益反之店家之請託代購機關亦當本此四點而定其取捨之標凖庶幾不至於上堂而能眞獲其中之利益也 
法制 
[解釋訴訟法以原就被之理由] [  瞽丐]  
　　訴訟管轄必限定以原就被者無他蓋訴訟之搆成其理由雖未必盡曲在被告然究以曲在被告者居多理曲則氣餒故臨審匿不到案爲被告所常有惟訴之於所在地則官　對於被告或者傳喚或者拘攝相機而動寗能久匿此以原就被之便利一也再問官審理案件實藉證據以證明者爲多證據之在被告方面者旣來告訴自當悉數提出若被告對於證據有所藏匿則惟所在地之官廳可以偵察可以搜查凡屬威力得行之地盡爲偵查可到之所此以原就被之便利二也有此兩大便利所以近今訴訟法對於訴訟之管轄悉以被告所在地爲原則其間以行爲爲例外者亦以行爲地證據充分故也（乙種酬） 
 
[財政軍人的專利軍費]  
教育 
[告提倡運動者] [  鬩好]  
　　世之提倡教育者竭力提倡運動以期懋育成績之優良是固然矣然而流弊百出則提倡教育者或未知乎以余所聞殊堪駭怪茲撮其尤廖而大背乎教育原理者略爲世之辦學者告庶幾有則改之無則加勉乎 
　　有比賽而後有競爭有競爭而後有進步而弊即從此生頗聞某某校有特别奬勵運動員專事練習田徑賽其他學科均可視爲隨意科者大攷時槪予及格槪予升學畢業而平時教室中幾不見此輩運動員之影矣 
　　又有某某校特懸一格凡運動員運動成績得若干分以上免其學費尤上者膳宿費亦免之其最優良者且加狀銀焉（箴按此法比較弊少惟不宜用奬銀耳） 
　　又聞某校某科教員因以教室規則繩某運動員遂遭全校運動員之反對而某教員遂去職於是他教員相戒勿談規則於是雖非運動員亦不能以規則繩之矣 
　　又聞某校僻處偏隅學徒不甚發逹運動成績無可觀致聯合運動時屢負遂異想天開雇用校外人之年齡與學徒相等者或謂人力車夫亦蒙優待焉未知確否 
　　綜上所聞述之教育界而有是其現象何如人心何如非敢攻訐也亦不安於心故述所聞耳（乙種酬） 
　　按凡事不能心知其意徒騖其名必有極大之流弊不獨運動一事爲然也然亦不宜因是而鄙薄運動願知其弊者矯正之（箴） 
雜錄 
[茶肆誌感] [  定奕]  
　　鄙人前啜茗於蘇城之某茶肆見旁桌有甲乙二人均係壯年聽其言語知爲商界中人而抱有發財思想者爰將甲乙所談舉要記之並誌我感投刋本報以勸世之好購彩票者（甲）余在某店經商每月薪金祗六元耳當此米珠薪桂百物昻貴之時區區此數不敷食用除非中得頭彩實難以度日也 
　　（乙）我在店每月所入與君相等故亦常有此感想月月必費二元以購彩票奈半年以來不特大彩無着即末尾亦烏有豈我之命運不濟耶 
　　（甲）前余往某命相處以卜命運相者謂余年内必發財運余思所謂財運莫非中得頭彩是以余每月須購彩票三元蓋小錢不費大財不來也 
　　（乙）相者有預卜命運之術明日我亦須往一卜如有運而中得頭彩則可以安樂度日母慮食用之支絀矣 
　　鄙人聞甲乙以上所談不禁有所感也夫個人經濟之充裕全特操業之精勤至命運之說更屬無稽今甲乙二人旣以入不敷出爲慮反將有用之金錢擲諸虚牝並以命運之有無就卜相者聽相者之誑言自以爲得意祇以一得頭彩便可安樂享用爲快而不知於正當職業上力謀發展我知其必致生計益艱而將難於度日矣 
　　故鄙人敬勸諸君勿如甲乙之妄想發財視彩票爲致富之捷徑勿以辛苦所得之金錢投之於汪洋大海對於自已之職業須專心經營對於平日之用度須竭力節省如是則食用恒足生計自裕矣願世之好購彩票者勿以鄙言爲河漢也可（不受酬） 
 
