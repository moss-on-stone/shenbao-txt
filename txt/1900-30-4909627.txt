# 1900 - 30 - 4909627

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[重印四史告成] [  圖書集成局啓]  
　　四史者何史記前後漢書三國志是也本局前曾精工排印甫更裘葛篋笥頓空兹又重付手民校前益加精美惟紙墨工料日漸加昻是以每部 
核定實價洋銀五圓諸君子有留心乙部者請臨三馬路申報館申昌書室選購可也此布 
[人日巵言]  
　　世俗以正月一日爲雞二日爲狗三日爲豕四日爲羊五日爲牛六日爲馬七日爲人八日爲榖而卽以是日所值之天氣陰晴占一歲之休咎晴則所主之物育陰則所主之物災相沿至今所占雖　必果騐然其語實出自東方朔非不根之言也而人日之名尤著婦人孺子皆能道之本年自元旦至初四日皆陰晦初三日尤簷溜淙淙昕宵未絶迨初五六兩日而始開霽雖天氣較冷御重裘尚不甚温而旭日一輪晶瑩朗澈親戚故舊咸於此二日中具衣冠登門賀歳禧道吉語主人流寓於滬日惟操不律從事於故帋堆中西抺東塗不遑休息復何暇更至戚友家道寒温通契闊哉禰衡之刺自笑生毛靖節之門不嫌常閉而二三舊雨則有乘此新歲休沐顧我寓樓相與縱横其議論昨復有客蠟屐而至遂與之擁圍爐瀹清茗作娓娓談主人日德清俞曲園先生之寓居西湖也嘗署其門日只談風月不具衣冠先生耆儒碩望海内仰之如斗山杖履所經大吏必造廬拜訪因是秦諉楚諈之事遂紛然而來先生山林疏散風骨高騫故爲此言以示謝絶今僕與子名不出於里巷學未能通一經名公貴人皆非素識當世人倫之鑒亦斷無有及於我輩者曹邱游揚羣知不能爲力齒牙餘論誰肯屬之亮節高風固無所用其矯節際此良辰美景盍亦徴談故事以遣駒光乎客日諾卽景言情請與子徴人日之典宋宣和時宫中於人日張華燈結綵山金碧相射錦繡交輝并金書宣和與民同樂六字以慶昇平今宫中此典不知尚舉行否主人曰堂高廉遠草野細民固無由知宫闈盛事也客日唐貞觀三年正月七日製破陳樂舞使百二十人習之數日而就今國家内憂萑苻之不靖外憂强敵之紛乘安得一張破陳樂舞俾皆畏我天威乎主人日先王耀德不觀兵忠信可以爲甲胄禮義可以爲干櫓張撻伐之師不如布脩齊之化雖然聞鼓鼙而思將帥之臣若客所言固足以勵我三軍之壯志也客又日宋太平興國二年正月七日太宗親試吕蒙正以下並賜及第今我皇上以本年適屆三旬聖壽特開慶榜嘉惠士林各省黌序中人不乏棫樸菁莪之選文堪鳴鳳技擅雕龍上以應聖世之旁求下以爲親戚交游之光寵特不知有吕蒙正其人者俾他日獨立朝綱參知政事否主人日蒙正之爲人也寛簡厚重以正道自持遇事敢言每論時事有未允者不肯屈其論征伐也嘗日治國之要在内脩政事則遠人來歸自致安静嗚呼世未有朝廷不脩政事而足以安内攘外者蒙正斯言可以風矣横舍諸彦淹雅多才異日身膺鶚薦必有以蒙正之心爲心上佐聖天子垂裳之治者客日荆楚之俗是日剪綵爲人或鏤金箔貼屏風上或戴之髻以博利市而蜀中士女則於是日擊小鼓唱竹枝歌作雞子卜夔州重諸葛武候又於人日傾城出游八陳磧上謂之踏磧閨中人拾小石有竅者貫以綵索擊於釵頭以爲一歲之祥顧我江南六朝金粉素所艶稱何寂寂無韵事可述耶主人日宋武帝壽陽公主人日臥含章殿下梅花落額上成五色花後人效之爲梅花妝此非江南人日之艶典乎且薛道衡之聘陳也爲人日詩云入春纔七日離家巳二年人歸落雁後思發在花前薛雖寓公亦一江南故實也客嗤日名下無虚士主人亦滬上寓公殆欲借以自見耶乃相與軒渠不置客請退主人復吟東坡七種共挑人日菜干枝先剪上元燈句以送之而并序次其語付之剞劂氏以爲靈辰佳日本報弁首之文 
[本舘接奉電音]  
　　昨日午前京師飛電傳來上諭一道敬謹譯登○正月初五日奉上諭前經降旨令崇綺充大阿哥師傳在内授讀並派徐桐常川照料現在大阿哥典學伊始讀書課程關係緊要著責成徐桐崇綺選擇品學兼優者二三員據實保奏候旨簡用欽此 
[攻搭非易]  
　　華歴本月初三日倫敦來電却英國派駐阿非利加洲南陲之兵士屢與搭浪司華列人交鋒迤今尚夫得手有地名四邊夾者於去臘二十及二十一等日互相鏖戰兩軍皆奮不顧身當英兵出隊時搭人忽約退及英兵馳至突見四圍山上搭人槍砲交轟英兵無可支持紛紛敗去是役也武弁之陳亡者多至二十一員傷二十員被禽六員兵士死傷不計其數所有被圍之馬非金及來的西米司二處英兵目下尚未出險計英兵之在阿非利加洲者共十八萬六百人大砲一百一十尊小砲四十隊馬匹亦甚多然搭人出没無常故攻之甚難集事某日英京太唔士報發爲議論謂日内英廷應調兵士五萬人并豫備五萬人接應庶可告厥成功云 
[禁約商人]  
　　香港循環日報云英國外務大臣某君通飭本國商人及各國人之在英國經商者日英之於搭本爲仇敵凡諸商人食毛踐土久荷帡幪當念同袍之誼若有接濟其糧械者固屬不可其他一切貨物亦不許與搭人交易各宜自省自愛免干不韙之名 
[俄願己償]  
　　倫敦來電云某日俄皇下詔略謂俄旣得絶東之不冰港夙願己償在事諸人宜膺懋賞至日英兩國宜彼此互相連絡不可誤會致啓猜嫌總以俄國爲東海之領袖則國勢當日上蒸蒸矣 
[臺民未靖]  
　　去臘臺灣訪事人來信云土人戴藍一者曩窮迫時依義民林少猫度日後嘯聚其衆於大崗山一帶作緑林豪客常出没於二層行溪河口及山仔頭莊等處爾來勢更披猖乘縣知事及警部長公出之時將在監之翁長庚刧出繼又集衆五十餘名至小西門外街仔内街張金池家及董事洪水來家肆刧槍斃郭喜一名刀傷吳炎等數名刧去財物約值洋銀四五百元警察署長得報後立派巡丁五名往救而若輩亦己飽欲而去矣由此觀之始臺地居民尙未歸化東瀛歟 
[蘇鄕盜案]  
　　姑蘇訪事友人云觀音山附近有地名巓橋者一小市集也去臘二十一日之夜更魚三躍時突來盜匪多人明火執仗擁入陳姓家肆行搜刧迨館慾壑始呼嘯而逃是處鄰右聞警鳴金聚衆各待器械躡跡窮追遙 
 
 

Page 2

 
 
見盜黨自村後河畔躍登雙槳槍船飛駛而逸鄕人亦登舟追逐至三十餘里盜黨開槍轟擊鄕人知不能敵始廢然而返又某夜白馬澗附近張姓家亦被刧衣　約值三四百金想須報請地方宫查勘緝拿也 
[鹽梟猖獗]  
　　鹽梟孔老窩子率其醜類麕聚浦東南匯縣境周浦鎭去臘曾誌報端兹得松江采訪友人來函云此股梟匪除總頭目孔老窩子外尙有高彩喜及吳某等人爲之領袖松郡開去之副營後哨何弁所帶兵丁駐紥鎭西城隍廟梟匪略不畏避臘月二十八九等日府尊濮紫泉太守連接南邑主汪蘅舫大令申文函件乃竭見江南提督李壽亭軍門面陳一切未幾卽委孫舒兩委員馳往嚴密訪查今正初一夜提轅又接南匯營都司朱都戎密禀梟匪依舊逗留軍門勃然震怒立卽傳見城守營楊遊戎克明面授機宜初三日遊戎飭封雇民船十餘號親率惲黄兩哨弁所帶之前左兩哨兵丁會同帮帶周都戎於初四晨拔營前往另有趙汪等水師哨弁帶杉板船四號同時進發聞之某差弁謂軍門深恨梟匪飭遊戎儘力剿除如一時未能得手則當電調吳淞南字營開花砲隊助之此外復撥内河水師砲艇十二號分守白蓮涇周浦塘閘港口等處俾若輩不能他竄旌旂所指當不難一鼓盪平也 
[瀛洲大雪]  
　　日本訪事人云東歴正月十一號龍公試手六出花飛一望迷漫不辨亭臺樓閣至十二號午後滕六君始返駕然平地己積至四尺有餘壓損電桿及民房甚夥十三號得盛岡來電略謂本日平泉火車驛被雪壓破貨車二輛傷及驛夫一名幸坐客皆安然無恙然亦險矣 
[潯郡官塲紀事]  
　　九江訪事友人云去臘十八日前任兩廣總督譚文卿制軍乘江孚輪船上駛道經潯陽並不小駐調者署九江鎭中衡遊擊李叅戎天元於去臘二十日辰刻接印任事○試用典史林曉嵐少尉正春聽鼓省垣年餘未得一差異常困苦去臘夫人某氏忽爲二豎所侵少尉深苦無可爲計赴省告貸未及返旆夫人己逝陳屍十日經其母沿門哀告始由同鄕榮昌火柴公司執事人賻助得資棺殮迨少尉返一慟幾絶宦海沈淪至此亦己極矣 
[潤州官塲紀事]  
　　鎭江訪事友人貽書云去冬常鎭通海道長久山觀察買棹赴金陵恭祝正任兩江督憲劉峴帥壽誕兼賀新署督憲鹿芝帥任禧勾留數日旋於嘉平二十七日遄返京江官舫停泊六吉園馬頭新兵前營及防營各勇均鵠立江干鳴槍誌敬俄而觀察命駕登岸排導回署○去冬嘉平二十六日江南提督兼自强軍統領李壽亭軍門自白門乘虎威兵艦順流而下道經京口下椗江中各營健兒均列隊江干鳴槍迎迓頃之軍門傳駐鎭水陸各防營統領管帶詣舟次籌商防務良久相繼辭出軍門卽命展輪東下遄回松郡節轅○客臘辰江水師提督黄芍巖宫保赴江寗祝正任兩江督憲劉峴帥壽辰嗣於二十六日乘鏡精兵艦旋鎭江勝新湘各營官咸詣碼頭恭迎處節○署理鎭江府知府王鹿峯太守缷篆後赴金陵謁見正任兩江督憲劉峴帥旋於二十五日乘舟回鎭携瀛眷赴金閶鎭城所屬各官咸往江干恭送○蘇松鎭總兵兼統南洋兵輪船陳印波鎭軍在省公畢於客臘二十七日乘南琛兵艦抵鎭下碇後卽舍舟登岸詣新河街行轅拜會黄芍巖宫保良久辭出卽　　輪船駛焦山砲臺升砲送之禮也 
[東海祥雯]  
　　日本訪事人云東歴正月十七日午前静岡縣及甲府同時地震房屋皆格格有聲移時始止○邇來疫癘流行厥我百司敦醫家謂是乃鼠瘟之類日前大阪私立衛生會中人集議懸賞捕鼠以十日爲限至多者膺一等賞洋銀二百元次等百元三等五十元穴蟲家鹿遭此一刧亦不料也○日本自攺正條約以後准各國人民雜民内地外交内治事甚紛繁日前内務大臣諭令各地方官日有外國人留居境内者須將其國籍人數及所操何業一律查明限日回覆查中國人之雜居長崎埠者竟有一千一百數十人合計泰西各國之人反不敵此數何我旅客之多卽○英國商輪船名薤南瀉者日前駛至北松浦郡生月島瀬户忽觸於礁勢將沈没日官急派大國丸救之得將貨物如數起出將船帶至長崎港入塢修理雖略破修費然出此大險亦云幸矣 
[禾中歲景]  
　　嘉興訪事人云新塍鎭鄕民某某等十四人於去歲十二月十七日之夜四鼓報時載米至郡完納漕糧行未數里艙中忽滲漏人皆涉水逃命船旋沈没河心幸有客船來援諸人得慶更生祗餘一人斃於水内○歲事將闌鄕民之赴嘉秀兩倉納糧者日形踴躍亦足見急公奉上之忱也○臘月中浣天氣放晴至十八日忽又降雨年關將屆入市購物者無不怨天公之不做美也 
[洪崖訪道]  
　　南昌訪事友人云前者江西譚弁娶某姓女爲繼室過門後忽生異志迫令大婦願給二百金以資養贍某姓不服控縣控府並上控省垣種種情節離奇令人無從揣測去歲之暮撫憲松鶴齡中丞以此案時閱半載亟宜訊結特委新建縣江雲卿明府秉公核辦明府提集人證詳細推鞫始得水落石出某姓俯首無詞遵斷具結明府乃令譚弁再給洋銀三百元俾另行擇配○去歲城鄕等處暘雨愆期收成歉薄鄕民流離困苦皆虞卒歲無資某日梅子肇部郎之太夫人馮氏自擊情形惻然動念命部郎加意撫恤部郎仰承慈意錢致函萬舍市所開恒升當鋪自仲冬朔日起凡鄕民之贖取棉衣當本在千文以内者减息一半不及五百文者其情尤爲塞苦祗收當本槪免息錢所有棉被棉褥不論當本多寡均减息一半貧民聞之歡聲雷動莫不頌太夫人無量壽無量福云 
[鍾山瑞靄]  
　　金陵訪事友人云省垣向有一種匪徒每屇歲闌必多方生事敲詐鄕民及至新正則又開塲聚賭顧忌毫無蓋恃在封篆期内有司不理政事故敢明目張瞻爲所欲爲也署理江寗縣戴子和大令洞悉鞭惡爰於去年封印後出示訪拿著名棍徒後又單開地棍百餘名榜示通衢嚴拿重辦各棍徒聞之知非一紙虚文奉行故事遂皆銷聲匿跡不敢敌智復萌矣○敬惜字紙婦孺皆知然近日惟庠序中人稍知此義此外市井愚民往往任意踐踏江寗府劉嘉樹太守因曉諭通衢大旨謂昔聖造字流傳至今翰林狀元皆由此得種種利益殊雖盡述所聞每屇新年各紙鋪所售紅錢上戳吉語多字一遇陰雨被風吹落污穢之處作孽實非淺鮮自示之後如有紙鋪不遵定卽從嚴治罪云云寄語居民尚其仰體太守垂訓之意毋仍如前之肆無忌憚也 
[京口魚箋]  
　　去歲除夕前一日本館得鎭江采訪友人來函云京江爲華洋通商碼頭五方雜處又係揚子江來往孔道宵小最易混跡其間時屆歲杪種火情事時有所聞常鎭通海道長久山觀察關心民瘼爰商請黄芍巖宫保飭江勝各營官弁每夜督率營勇在城廂内外嚴密梭巡因是地方賴以安静○去冬嘉平月二十六日之夜二鼓時瑞雪紛飛不啻搓酥滴粉翌晨起則鴛鴦瓦上己積至二寸有餘方欲邀集吟朋鬥尖叉之韻而一輪紅日照遍大千六出之花消融殆盡紙窗竹屋煖意漸回不必榾柮爐煨始免鳶肩高聳也○匪人某甲誘得鄰婦某氏挈至京口令作皮肉生涯嘉平某日氏夫由瓜州來鎭四處偵尋始知其所詎料匪人反逞强用武不許領回旁觀者咸抱不平扭匪至保甲局請辦而氏復持刀向親夫亂戳以致鮮血淋漓諺謂最毒婦人心斯言洵不虚矣 
[糜臺近事]  
　　姑蘇訪事友人云織造署庫房書吏胡幼迎性善揮霍日在花天酒地中沈迷不返以致侵蝕某欵二萬餘金事爲景尚衣查悉批交有司從嚴訊追胡知難彌補連夜潛逃不知所往未識尙衣若何設法彌補也○前者昭文縣監生黄振聲卽黄星若被傭婦誣控强姦幼女一案經蘇州府彦詠之太守　明原委將傭婦及原騐之官媒釘鐐收禁擬以軍罪案己昭雪矣惟唆訟之附生丁大先舉人曹先日久在逃未獲聞去臘某日太守二將丁曹功名詳請上憲咨部褫革並行文各省府廳州縣一體嚴緝務獲究懲○每屇年終各省聽鼓人員例由上憲給 
 
 

Page 3

 
 
發度歲資以免號寒啼飢之苦其多寡則視班次之大小以爲衡去臘二十六日由蘇州府彦太守督同各省首領官按名頒發一時仕途中人莫不周飛色無云 
[上海官塲紀事]  
　　新簡安徽巡撫王芍棠中丞之春自去歲除夕莅滬後駐節美租界北河南路天后宫側出使行轅兹定於今晨起節乘招商局海晏輪船北上○前晚代理上海縣篆務之戴子邁明府乘官舫赴松江叩賀府尊濮紫泉太守年禧聞尚須順道赴蘇垣也○日前英美租界公廨讞員肥笠漁直刺赴蘇垣叩賀各大憲年禧業己事畢昨日午後乘官舫用小火輪船拖帶回申署中書吏差役等人咸往馬頭迎迓○昨日法租界公廨讞員朱森庭明府乘官舫帶以小火輪船赴蘇垣叩賀各大憲年禧定於初十日回滬十一日卽禮拜六到公堂會訊各案 
[示禁擾害]  
　　欽加同知銜代理上海縣正堂戴爲出示嚴禁事照得光棍索詐罪應斬絞棍徒擾害例應充軍國典森嚴豈容輕犯上海華洋雜處良莠不齊流氓棍徒互相勾結遇事生風或受雇代人打降或無故籍端硬詐或將人恐嚇藏匿勒贖甚至身帶刀械結黨横行一言不合輙以白刃相加其擾害兇狠情形有非情非理難以言語形容者以致良民受害忍氣吞聲道途爲之側目匪瞻因而逾張迭經前縣出示曉諭訪拿嚴辦乃近來故智復萌仍有結成死黨擾害閭閻情事視王法如弁髦以告示爲桐喝人心之壞一至於此言之令人痛恨刻下年關己迫訪聞流氓等名目甚多每於歲底債務等項急迫之時無法可施卽更肆其狡毒会倆到處訛詐生事較之平時尤屬兇横無忌閭閻何以安生除多派幹差嚴密查拿外合行出示嚴禁爲此示仰諸色人等知悉須知棍徒擾詐罪名綦嚴重則駢誅輕則遠戍爾等生長上海謀生之計較他處爲易况上有父母下有妻子待爾養贍何業不可營生何苦結黨成羣憂害生事卽使詐得洋元不過吃酒浪費祗圖一時快活忘却犯案之苦惱本縣下車伊始不忍不教而誅故不憚諄諄告誡經比次示諭之後凡有流氓土棍務各革面洗心散開黨羽各謀正業勉爲聖世之良民莫作餐刀之怨鬼爾等少壯有力之人如能嫻於武藝亦可投營効力爲國宣威萬不可逞恨私鬥自投法網倘敢執迷不悟仍前擾害本縣惟有立時拿獲到案情重者立予處死情輕者永禁囹圄以昭炯戒勿謂言之不預也其各凛遵毋違切切特示 
[懸賞緝贓]  
　　去年臘月中旬某日署理兩江總督鹿芝圃制軍由滬上起節赴金陵登岸時失去衣箱四口内儲各物價值不貲當飭江寗縣戴大令提訊挑夫從嚴枷責迄今贓賊未獲大令恐此輩匿跡申江遂移文法界公廨請讞員朱森庭明府轉飭包探嚴行跴緝並頒到賞格其文日爲懸賞飭緝事照得新任督憲起岸行李各牧皆係各夫頭承撥各散夫挑送查有遺失白毡包小黑衣箱一口篾簍一個麻布包内包小紅匣二個浦包衣箱一個卽徑飭隄各夫頭訊責枷號勒緝並飭差查緝在案迄今未據緝獲合亟懸賞飭緝爲此格仰諸色人等知悉爾等查照前項所失各件如有確知此案情形將物拿獲送案者賞洋銀一百元聞風報信者賞洋銀三十元揭赴本縣請領本縣捐廉以待决不食言須至賞裕者 
[盜案立破]  
　　本邑大南門外三官堂左近居民某甲在同仁輔元堂當溝兒匠頭目家道小康前晚有盜十餘人各執器械毁門而入翻箱倒箧搜括一空揚長而去事後甲號召多人躡跡尾追拘獲曹根生一名昨晨解送縣署請究並開列失單約值銀七百餘兩報請查緝適代理縣篆之戴子邁明府公出署中人立傳捕役前往勘視捕投盤詰所獲之犯答稱係湖南人前曾在此當護勇被革後無可謀生遂與盜黨爲伍捕役乃嚴行看管聽候訊究 
[軍犯定配]  
　　前年有自稱都司職銜之四川人馬道隆由崑山乘航船至申誘拐孀婦朱氏匿跡英界滿　芒左近悅來客棧肆意玷污棧中人覷　投報捕房捕頭派探拘獲解送公堂經讞員翁笠漁直刺移解縣署請辦時候補道黄受棠觀察方綰上海縣篆訊寳口供解赴省垣由臬憲勘明發回監禁昨日縣署接奉護理江蘇巡撫陸春江中丞頒到札文謂此犯前巳擬定軍罪據情題奏刻奉部文著卽解往福建浦城縣配所安置等因刻巳由書吏繕備公文聽候起解矣 
[賭棍行兇]  
　　前日唐振聲至法租界新街某賭檯賭博輸去洋銀五元數角喪氣而歸喃喃毒駡適爲賭檯立角之拾張頭小麻子所聞以爲有意辱己尾隨至英租界某處突出利刃連戳數下唐痛極聲嘶血流如注是處巡街捕見之拘兇手入捕房捕頭詰知肇禍處在法租界命將受傷人送仁濟醫館醫治兇手則禁押捕房一面傳律風告知法租界捕頭請卽查明核辦 
[違章罰鍰]  
　　粤人翁阿四郭阿二均義興押鋪中人也昨日手携金色鯉魚兩尾放於浦中返時忽然内急在董家渡新馬路旁小遺四十號巡街捕見之以其違章上前喝阻翁不服與捕格鬥撕破其號衣後經捕唤同他捕得以扭解捕房捕頭立卽禀知馬路工程局總辦程雨村大令大令提集一千人研訊旋傳押鋪主某甲到案判罰洋銀十元具結開釋 
[印捕不法]  
　　南市捕房向用印度捕四名藉資彈壓前日一號印捕與二號印捕不知因何齟齬忽起爭端各持利斧亂吹旁人畏其力大如牛不敢解勸嗣經捕頭禀請馬路工程局總辦程雨村大令親詣捕房始得解圍而散然尙詬詈不己大令勃然大怒令總捕頭王經年嚴爲約束 
[飭繳舊票]  
　　南市馬路工程局應收各項捐欵槪於去年歲除日停止昨日總辦程雨村大令傳諭收捐司事人令將去年舊票一律繳呈以便更易新票照常開捐 
[法董云亡]  
　　去年法界工部局首董永興洋行主罷倫君因事交卸回國至十一月復至滬上偶患沈疴醫藥罔效延至前晚溘然長逝習日備棺盛殮午後五點鐘舁至八仙橋西首外國墳安厝捕頭特派中西各捕及各包探帶領探夥沿途照料 
[英美租界公廨紀事]  
　　昨報紀事必有因一則兹悉戴仲和又名錫純向在粤人郭虞臣股開之合信土店司帳因郭串同夥友陳伯如陳紫翔捲銀逃逸故投公廨控稱陳紫翔之保人陳某在四馬路許和豐號執業其家住新閫某醬園左近馨昌里請卽提究并自請管押聽候訊追○昨日野雞娼婦王金玉乘車至公廨聲稱志切從良被惡鴇土氏多方霸阻叩求大老爺拔出火坑旋由公役看管候核○前日傍晚時二百十二號一百十八號兩華捕解送病民應萬全及某甲到廨請爲安插甫及門卽相繼逝世署中人倩人至保安善堂領棺收殮舁瘞荒塜○前日本署捕役凌振之姪凌甲出外游玩中途忽發癲狂四百十三號華捕見之恐肇事端拘入捕房轉送至廨捕役中有與之相識者卽入内禀明押送回家延醫調治 
[美租界捕房紀事]  
　　昨晨流氓阿桂及福生二人在吳淞路因賭起釁大肆兇毆巡街捕喝阻不依遂一併拘入捕房捕頭命押候解送公堂禀請讞員翁笠漁直刺訊究○昨日清晨乞兒王阿三混入唐家弄甬人某姓家竊取衣服携之而出適爲包探石金榮所見因卽拘入捕房捕頭令押候解送公堂禀請究辦○昨日江北小竊楊阿二潛至吳淞路某姓家竊取布衣數件被包探沈阿鶴緝獲連贓帶入捕房捕頭令押候解送公堂禀請訊辦 
[正字]  
　　昨日本報所登靖謠方說中細行受細名名怱促中誤細爲小合卽正之 
 
 

Page 4

 
 
[申報館恊振所經收山東河南江西皖北浙紹賑捐去臘十二月廿一日至十二月三十日止第三十五次清單]  
去臘十二月廿一日張光翁吳賴子洋五元○廿二日周蘇氏洋一元樂俊寳洋十九元○廿三日徐芬爲孫傅元病愈求永不再發洋一百五十元孫穆如洋八元○廿四日無名氏因兒媳分娩祈保平安洋九元六角貝潤記銅洋二元瑞康銅洋十五元○廿五日無名氏銅洋十九元二角○廿六日黄禮步小洋六十角揚州全昌仁來崔樹記洋四元○廿七日唐徐氏求病速愈洋二元○廿八日排字房洋一元一角○三十日眉山後裔洋二元梁溪澹遠氏洋五元無名氏銅洋九元無名氏銅洋一元隠名氏脣風復發求速痊洋二十元以上總共收洋二百三十二元七角銅洋四十六元二角 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[試題續誌]  
　　湖北漢陽府合生員古經題經學國學鄕學大學小學考通四方之珍異以資之謂之商旅說史學韋陟舉士許先自通以試其能論元初封諸王於西域各部攷算學凡卯爲數根則甲减一甲减二以至甲减卯加一連乘之積除首末兩項外各項之倍數必可以卯約之試求其證設有孤矢面以繩繋弧背懸之令矢平於地平巳知正矢九通弦十九問自繋點至矢之垂綫若干律學書日本商律後使無訟策掌故擬請詔徴晚出諸書續纂提要疏釐金剔弊議格致輪行地上令切面减寛一倍則地面所受壓力必加一倍其速力亦應增大試析言其理依前題或謂若令速率加一倍則地面所受壓力並不加增其理又安在性理安定泰山徂徠開伊洛之先論江漢先生傳道圖贊詞章游定夫知漢陽軍召士子講學於庭賦以視事之餘講學不倦爲韻勸各屬士民購閱商務報啓擬宋元豐四年十月六日拂箖國貢文貝明珠獅象方物表迎冬詞加課武生測算題設有圓城一座巳知徑五百四十丈人在外測得城寛十二度三十分問人距城若干弧矢形令大矢等於通弦设半徑十七問通弦若干漢陽府漢陽漢川孝感童生經古題經學國語引詩多釋其義卽訓詁所本說釋荍史學史家傳文苑但紀行略不載箸述說歴敘漢以後凡外人之入官中國者算學圓容五等邊自乘方與十等邊自乘方比若五之平方根加五與二比試求其證設有大小兩平方積之和二萬二千九百九十四兩方邊較七十二求兩方邊各若干律學讀洗冤錄宜參究全體學論瑞典國有不入書院之刑坐及父兄中國能行此律否掌故書户部議覆秦侍御請停何運摺後農工商牧礦五者收利孰捷格致汔車行經鐵路灣界兩軌所受壓力不同其輕重之率試以算理明之論空氣有吸色之性性理鄱陽三湯學術辨語錄行而經術荒論詞章唐開元三年召新除縣令試理人策賦以選叙太濫悉召試之爲韻攺建夏口廰置碑記擬曹子建古樂府分切夏口商務不拘首數漢陽府黄陂沔陽童生經古題經學月令一篇或以爲周公所作或以爲吕不韋所撰試條證而詳辨之書陸德明經典釋文後史學蕭常郝經績後漢書義例異同攷歴叙漢以後心外夷之遣子入中國者算學弧矢形内容長方形令長與闊比若七與三巳知通弦十九正矢六問長闊各若干設有圓城外圍以濠濠之内周抵城根外周距城十丈濠之面積以八十乘之等於之面積問城徑若干律學釋専利之例論西人十等律掌故三通多宗杜馬而黜鄭會稽章氏非之其說允否郵政不奪民利說格致以時兌力說颶風起於熱帶以内而赤道之地無颶風其理安在性理西山鶴山學術優絀論宋儒學分三派攷詞章張柬之因壘爲隄以遏漢水賦以築隄遏水闔境賴之爲韻中興名臣事略後序擬江文通雜詩不拘首數生員經古覆試經學四夷之樂惟南可以和於雅說史學大秦國爲安息遮遏不得通使於漢論算學設有一二三四以至二百連乘之積以三爲法屢約之問最多能約若干次使實無奇零並問求次數之法若干設有不等邊三角柱體任從腰斜剖之令剖面成等邊三角形巳知元形大邊三十七中邊三十六小邊十一求剖面之邊若干不等邊三角形外客圓其中垂綫與小腰比若大腰與圓徑比試依鈍銳二形各作圖解律學各國交涉公法論提要掌故續編海道圖說叙例格致水面兩處發出圓浪紋其兩圓界漸大至相遇時必相交而過並不阻消試言其故性理蔡牧堂以程氏語錄邵氏經世張氏正蒙爲孔孟正脈說詞章唐開成中帝詣咸泰殿陳銀燭奏仙樂奉觴獻壽賦以奉觴獻壽如家人禮爲韻童生經古覆試經學袚禧褫祜解史學讀陳同甫中興五論書後算學三角形之三垂綫爲甲爲乙爲丙問求三邊之公式若何設圓田内有方池池方三丈其兩角切於圓周池心距田心十二丈問田積若干律學禁心禁言禁事釋義掌故論湖北鐵政格致空氣含水最多之時卽爲一日中最熱之時試言其理 
 
 

Page 10

 
 
   
 
