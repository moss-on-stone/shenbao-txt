# 1916 - 253 - 4915658

 

Page 1

 
 
   
 
 

Page 2

 
 
時評 
[試驗] [  冷]  
　　今日政府之外交手叚視袁氏時代之外交手叚其優劣如何今日日本政府之對華感情視袁氏時代之業華感情基善否何如今日鄭家屯案其第一試驗也 
　　我之爲此言者非無謂也蓋以袁氏之外交在袁氏以爲獨具其能而在國人以爲偷安誤國者也日本政府之對於袁氏謂其好弄權術素不滿意而對於中國人民初無惡感者也故有此鄭家屯案以實驗之觀其結果可以知其前言之如何矣是所謂第一之試驗也 
　　夫中日之當相親而不當相惡中日之有識者皆能知之矣我甚望鄭家屯之交涉爲中日相親之原而勿爲相惡之原則中日二國之幸也 
[命令]  
　　九月十一日大總統令司法總長張耀曾呈僉事兼任秘書胡祥麟懇辭兼職胡祥麟准免兼職此令 
　　又令任命陳肇英爲暫編陸軍第一師步兵第一團團長陳璠爲步兵第二團團長李全義爲步兵第三團團長伍文淥爲步兵第四團團長余憲文爲騎兵第一團團長郝國壐爲砲兵第一團團長劉炳樞爲第二師步兵第五團團長吳思豫爲步兵第六團團長胡大猷爲步兵第七團團長施承志爲步兵第八團團長陳　爲混成旅步兵第一團團長鄭炳垣爲步兵第二團團長此令九月十二日大總統令林輅存給予三等嘉禾章陳建勳給予四等嘉禾章此令 
　　又令巴孫比埃爾給予四等嘉禾章方羅給予五等嘉禾章此令 
　　又令任命李煥章署陸軍第二混成旅砲兵團團長此令 
　　又令陸軍總長段祺瑞呈請以海榮慶充任陸軍第二十師步兵第七十八團團附應照准此令 
　　又令陸軍總長段祺瑞呈據步軍統領江朝宗咨請以松山升補左翼正藍旗蒙古協尉應照准此令 
　　又令陸軍總長段祺瑞呈准署吉林省長敦宗熙咨擬以　恩隆補阿勒楚略正藍旗驍騎校奚祿補鑲紅旗驍騎校應照准此令 
[專電]  
　　北京電外交界消息中日在公主嶺誤會衝突案日本陸參兩部開會頗主和平惟鄭家屯案甚爲吃緊尤注重軍權與警權兩條聞政府意如謝罪等事已難屈從關於軍警權尤不能負此重責輕易應允云 
　　北京電陳代外交總長自前星期六提出辭兼職書後已絶不願與聞外交事叚總理與各部總長連電催唐就任今雖得寒日起程之覆電而仍須水道來北外交危險已極 
　　北京電鄭家屯案今日與日使開議政府對日本要求條件决定全體駁拒 
　　北京電某要人言借欵與四國團商議確爲一萬萬元但尙不至大喪利權語頗樂觀恐未必確 
　　北京電畢桂芳電告頃有某國人在黑省一帶私行測繪勸阻無效請中央直接交涉 
　　北京電陳總長言財部改組辦法已定三大網㈠裁減經費以補缺陷㈡遵守官制凡官制以外之機關槪行裁併㈢淘汰劣員將原有人員加以甄别分别存留但實行約須在半月以後 
　　北京電參議員秦錫吉以俄國招募華工外部有無正式立案是否不致發生危害提出嚴重質間 
　　北京電許世英又宣言部務將養成登進專門人才公開財政收支以清積弊謀郵電普及各郵局擬附设電報局 
　　北京電大借欵四國露監督用途意談判又停頓 
　　北京電范總長優訂華僑回國就學章程並擬校内設華語一科校外任切實保護 
　　北京電元首申誡府屬人員收受節禮茶敬着指揮使傳單布告 
　　北京電羅佩金改署川督戴戡署川省長兼帮辦軍務即發表 
　　北京電憲法會議延至二點未齊王謝家請議長注意王家襄答尙缺九人一部分擊掌催促又五分鐘到參百八十三人衆四百十二人始足法定人數主席報告羅履衡病假無異議王鑫潤登台說明七章國務院七八至八一條陳銘鑑說八二三條劉崇佑說法院全章於八六條尤詳請衆注意景耀月質問民事刑事行政三項訴訟並立於司法獨立有無妨礙蔡與清代答都在說明書内張我華說明法律全章於九二條二項回述總統章六三至六六條衆嫌其繁直呼委員說明不要太簡單亦不要太多言乃下程瑩度說明會計九五至百條駱繼漢起立質間主席以逾三點告息二十分延至四點人足續議參百九十三人衆三百九十九人主席問有無質問或謂審計院组織條文矛盾曹振懋附和或云殆指百七條言委員尚未說及衆大鬧解樹强乃說明百一至百六條張嗣良問四與六條二頂牴觸解答此應二讀討論向乃祺、 
說百七八兩條曹振懋謂五六條衝突解云無答復義務黃贊元說十一全章初讀告成主席按會議規則十條問應否付審議張伯烈稱地方制度應訂入宜交起草會屬草呂志伊鄭江灝等附張反對審議甚力褚輔成主付審議張知竸張我華牟琳等附褚贊成付審議各登台說明理由主席遂以褚說表决起立者大多數宣告散會劉成禺以未先决討論終局狂呼無效拍桌大罵衆已散出復經入勸始退 
[譯電]  
　　北京電外交次長昨至昨使署以中政府答覆鄭家屯案日本要求之文使督以中政府助男爵聞凡礙及中國主權之要求均未承認至於口述要求滿蒙聘用日本軍事顧問中國陸軍中學校聘用日敎員二事日使顯不願與外交次長討論而主與代理外交總張陳錦濤面談陳因財政部公務繁重允絶少餘暇且因缺乏外交學識故不欲開始討論此項重要問題已請日使候唐紹儀到京再開談判唐允於本月十四日由滬啟程唐之入京乃取水道且已表露不即就任之意大約並未想及急待辦理之職務也（十二日） 
　　北京電鄭家屯案中國之覆文已於昨日下午遞交日使文内附有中國查案報告且表述對於案情之意見雙方各執一詞故須續行討論聘青木中將爲軍事顧問一事已决惟餘細則數條尙須商酌（十二日） 
　　廣州電龍濟光昨將印信送交朱省長候龍離省後由朱送交陸督軍龍之行期尙未决定（十一日） 
　　廣州電充軍用之租金捐有逾兩月未繳者警察拘禁房主勒令照繳衆爲大慣近今戰事 
 
 
 

Page 3

 
 
百工輟業日用品因而大貴貧民受累極甚（十二日） 
　　成都電省議會與羅督軍對於蜀省紙幣兌現事意見互異省議會得商會之輔助主張开開兌羅因財政困難不加允可（十一日）以上路透電 
[東方通信社電] [  日本人組織]  
　　東京電中國政府對日本要求之回答書已於昨夕寄到東京該回答並非拒絶日本要求之全部惟據中國方面之調查就事件發生之動機責任否認日本所說然此等節多半可由今後之協議解决故中國政府之回答不可作爲絶對的拒絶解又日本之要求係以事實爲基礎出以寬大故已無可緩和亦無撤回之事固無論耳惟中國現政府對内的基礎薄弱日本對於此點深表同情今後之交涉當以不傷中國體面之程度謀得圓滿解决云（十三日） 
　　北京電中日交涉鄭家屯事件中國方面善鄰主義解决云者意在低減日本之提議並欲延至唐紹儀氏來京時交涉云（十三日） 
　　北京電署交通次長權量氏突然提出辭表許總長許之（十三日） 
　　南京電馮督軍昨接海軍部電通令各艦隊司令官分劃江蘇省内警戒區域今後着各軍艦更番巡察此舉想爲防各艦隊集合於一地方云（十三日） 
　　東京電石井外相於十二日之夜以近來日之美國鋼鐵玉列利氏爲主賓在外相官邸開晚餐會陪座者有朝野諸名士十分盡歡而散（十三日） 
[戰電] [  英人路透電]  
　　彼得格勒電西南陣線之德奥軍刻在卡巴西安山山隘及哈里區境奮死抵禦俄軍進攻敵軍以厚援力守哈里區冀緩俄軍進攻萊姆堡高加索哇格洛境及薩基之戰事仍在停行土軍於前一處固守各陣地俄軍於後一處連敗土軍佔領巴拉（十二日） 
　　羅京電公報云敵軍繼續在哇爾特河流域退走羅軍已佔據希里巴米里沙爾西面敵軍之進攻者受挫而退羅軍取攻勢獲砲兩尊俘敵三百人多瑙河全陣線有來福鎗戰事杜白魯加戰事進行未已（十一日） 
　　羅馬電今日公報云意軍在伐爾拉薩及波細拉流域上游獲進步且擊敗進攻之敵軍（十二日） 
　　倫敦電據德國官中宣稱自開戰日起至本年八月杪止德軍共死傷三百三十七萬六千一百三十四人死數佔八十餘萬人（十一日） 
　　倫敦電法水兵已在雅典登岸保護法使署（十一日） 
　　雅典電希政府已承認協約國之要求（十一日） 
　　雅典電希臘首相柴米斯君上表辭職（十一日） 
[公電]  
　　安仁電報局來電火急交通部鈞鑒北京南京九江上海漢口南昌鎭江各局鑒今日下午一點鐘安至河口線阻所有南路官商各報祗能郵寄河口局謹此電聞安叩文 
要聞一 
[西報之中國財政現象譚]  
　　字林報九月九日北京通訊云此間各報日載財政總長與銀行團之各銀行家商訂借欵消息甚至舉其數額述其條件内容之苛刻及輿情反對之各點實則雙方並無此項談判中政府對於銀行家並未有何提議惟中國財政現狀至爲窘困苟須設法補救則大借欵問題提議之期必不在遠今秋中政府所應清理之外人債務爲數甚巨試一覽之卽知中勢日迫危機即在眉睫也中國之得免破產者端賴鹽稅而已近數月内若無鹽稅餘欵以資挹注中國必不能於歐洲償還各債而其信用必已大受損礙矣顧秋季鹽稅輒須大減七八兩月雖月餘四百萬元但恐未必能入持也今除以關稅鹽稅爲抵押品及鐵路借欵如滬寗鐵路借欵類之以本路入項爲抵押品者不計外中政府於本年年底之前須自行籌欵償還之各債計其總數共有英金三十九萬五千鎊（津浦鐵路借欵秋季利息十二萬五千鎊又該路追加借欵利息七萬五千鎊京漢鐵路借欵利息十二萬五千鎊吉長鐵路借欵利息五千鎊又償本五千鎊京漢鐵路借欵（裴乞爾者）利息一萬五千鎊又償本四萬五千鎊）此外所應清償者尙有國庫劵分批償還之短期欵及到貨之貨欵貨欵中有定造火車軍艦及代印紙幣等之各項内有數種因貨主尙望續辦尙可展緩繳付餘若延期劵將大損信用此項外人之債務較諸國内各用固屬細㣲然泰半須繳現欵不若國内諸需可另籌簡便方法也國内諸需以北京行政費爲最巨而最急苟無此欵則軍隊將叛變警察將成匪徒各部辦事員均將星散然有術可以挽回中國銀行之鈔票印刷極　北人見之頗覺其悅目故雖各略有折扣然　歡迎之北京政府乃得一面發行數百萬元之新鈔票一面設法示人以鈔票絶無流弊之意如報纸常載本月底兌現之消息卽此種妙法作用之一也第二妙法即在天津兌現是津地票額本不甚鉅京津相距咫尺津票旣兌現其良好影響乃及於京師第三妙法乃先農壇之開兌凡持五元鈔票跋涉長途奔至先農壇者可換得一元鈔票五張如能於日出之前擠於人叢中挨次等候則可以一元鈔票換得一元現資中國銀行之鈔票發行旣多而儲備之現金則未有加增市間折扣遇少數鈔票僅有百分之五但以記者所知某某外人銀行收入大宗鈔票竟取百分之十五之貼水就事實言之提謂折扣者皆屬不確蓋鈔票實能通用於市也不過執大宗鈔票者並未將其所有用之於市耳反抗帝制之軍隊不獨需維持之費且欠餉與犒賞皆須籌付此又爲政府目前之大債務此種軍隊苟不饜望則未能遣散人數以數十萬計遣散之費當達數百萬元之多此外尙有銀行家與正經商人當時被逼借出之巨債以及積欠龍濟光個人之三百萬元此位爲國家柱石之大員如何以三百萬元借與他人是誠者吾人所樂聞者也政府債務如是之多而抵償之品則苦不足各省協濟之欵僅屬涓滴袁氏早在未起義諸省搜羅一空故現政府今已毫無所獲惟望十月份有數省當可照常解欵但一時多數省分未能多解因其各有糾葛事件須理清也鐵路所入本爲大宗入欵自停兌令施行所收入者多爲不可兌現之鈔票非至銀行問題解决與鈔票信用恢復後鐵路未能裨益政府之財政各省與鐵路旣皆不能有所補助而各種稅項除鹽稅外亦復寥寥無幾記者誠不知政府將何以支持矣在今日以前政府賴鹽稅以保全但此後恐亦難乎爲繼且鹽欵亦不敷遣散革命軍隊或活動國家兩銀行之用然則唯一之希望惟有借欵而已借欵愈早則政府陷入難途亦不致愈深也 
[十一日參衆兩院開會紀]  
　　昨日（十一）午後二時參議院開會議長王家襄主席議員出席者甚少延長至二點鐘三十分始足法定人數約爲一百五十餘人主席報告國務院咨文係西藏四川安徽湖北遞補議員事按院法應付審查又報告新疆議員哈迪因病辭職表决多數主席云刻接葉恭綽來函因病辭議員職當命秘書長張東蓀宣讀來函畢黎尙雯云葉恭綽議員證書未經審查報告其資格尙未確定無對本院辭職之資格主席云俟審查報告後再表决可也又云今日外交部派來委員報告對於俄國要求取消外蒙古議員交涉情形但事關外交應行秘密請旁聽人暫退至四點復行開會主席按照議事日程開議㈠新到院蒙古議員葉恭綽證書審查報告委員長黎尙雯報告云審查葉恭紳證書原無不合惟在民國二年十一月六日補選旣經取得證書願爲應選其時並未辭却交通部行政官吏之職務雖蒙藏青海爲特别規定然葉君爲中央官吏非蒙藏官吏可比應照參議院議員選舉法施行細則第十三條之規定停止其議員資格是否有當仍請公决某議員云葉君非新補議員乃前年所補選經一年以上不到院其議員資格當然消滅王正廷云按院法第七條規定付表决主席付表决贊成起立者多數㈡提議另定鴉片烟罪特别法以除積弊案當由提出人何士果登臺說明理由畢梁士模云此案意思甚善惟與嗎啡治罪條例及刑律鴉片烟犯罪條文每每相同此案獨重鴉片恐人民避重趨輕嗎啡害更甚於鴉片矣衆請付審查主席以審查付表决多數贊成李光年謂有疑義主席反證表决起立者少數遂付審查㈢天津維持國權國土會請願事件當由審查委員章兆鴻說明審查結果略云審查原請願書方式尙無不合理由亦頗充足認爲可以受理報告畢主席云此案旣經請願委員會審查應爲受理即可咨送政府王觀銘張我華等又說明内容後主席以咨送政府表决多數贊成呂志伊動議修正憲法會議規則某議員云此案須在憲法會議提出衆請以變更議事日程表决主席付表决贊成起立者少數遂宣告散會時已五點 
　　同日衆議院亦於午後一時開會主席湯化龍宣告法定人數不足延長二十分鐘至一點三十分鐘始足法定人數共爲三百四十一人主席報告前次未到院請假議員五十一人業已油印分散除劉冠一等七人業經到院按照院法應請暫時退席有無異議請付表决又報告前次張益芳等之議員資格問題本院無從審查牟琳動議以後新到院議員由議長指定審查員組織特别審查會審查之主席付表决贊成起立者多數主席云應指定若干人褚輔成云九人均無異議主席報告議員席君壽二十九日來電請假有無異議禇輔成云旣係二十九艶日來電爲何今日始行報告想係電報局錯誤議長調查再爲表决李肇甫等亦主張交付審查董增儒云剛纔五十一請假議員旣經多數表决可以援例不必討論主席云席君來電油印分散後下次開會再行討論又報告新到院議員十八當命秘書抽籤定席次畢又報告朱爾典來函遂按議事日程開議㈠各特别行政區域仍歸原屬省會監督建議案延前會請繼續討論秦廣禮贊成此案以爲仍歸原屬省會督者指恢復原狀而言並非打消至於特别區域存在與否乃係另一問題按前次頒布恢復省會命令計之爲時促迫故本席主張不必審查咨送政府可也劉崇佑郭涵等均請付審查主席以付審查表决多數並限本星期内報告金燾云谷張等議員辭職事審查多日爲何不爲報告牟琳云催委員長張伯烈早爲報告可也王乃昌動議請外交財政交通等總長也席本院質問鄭家屯與中交兩銀行事褚輔成云一面議事一面電請政府主席云無異議不表决㈡請以明令廢止審判處及高等分庭暫行條例從速依據法院編制法將高等分庭分别恢復添設以便上訴而重司法建議案當由提議人王玉樹報告理由畢蕭晋榮主張取消主席以付審查表决贊成者多數宣告㈢請廢止懲治盜匪法施行法建議案當由審案委員蕭晋榮報告審查之結果畢多數反對主席先以可否開二續會付表决贊成者少數王乃昌担起疑義主席以不付二讀會反對記表决贊成者多數㈣請將袁政府所公布之參政院議决案咨交議會分别表决以定存廢建議案當由審查委員簫晋榮報告審查結果畢時至三點宣告休息未幾復行搖鈴開會並無討論即以二讀多數表决惟對於建議二字多不贊成後以請將民國二年國會停職後頒布之法令與法令同等之條例提交院議定存廢付之表决多數贊成咨送參議院時至五點呂復動議延長一點鐘繼續開議㈤請廢除縣知事兼理司法恢復各縣專審員復設省司法行政機關以重司法獨立建議案與㈥取消行政長官監督司法以謀司法完全獨立建議案當由審查員報告審查結果畢曹玉德反對以爲與第三案表决有衝突主張緩議褚輔成贊成緩議須重付審查呂復贊成審查報告將建議案改爲議决案敦涵贊成建議案以爲作爲司示獨立之初步亦未嘗不可與懲治盜匪案並不衝突王敬芳贊成審查報告反對陪審員制度以爲陪審員非仰知事鼻息即知事衝突有此陪審員不過位置私人多耗經費而已二十一席以馬議員主張此案延會付表决多數贊成七　趕造民國四年度歲入歲出報告書五年度歲入歲出概算書六年度正式預算建議案當由審查員褚輔成報告審查結果畢均無異議主席付表决多數贊成咨逹政府宣告散會時已六點 
[杭州快信]  
　　省議員王兆荃提出裁撤各縣小隊案胡禧昌提出質問書以實行裁撤調查視察差遣等目以省糜費金燮又向省長質問謂前巡按使擅自設立聯合師範講習所經費由縣稅支給實屬違背法案請三日内明白答復 
督軍署參謀長周鳳岐昨接滬上黃羣來電謂梁任公准於十三日快車來杭當卽委派職員到站預備歡迎 
　　辛丙俱樂部昨在圖書館開成立大會公選沈衡山等九人爲斡事沈定一韋文白等十一人爲評議員 
　　高等審檢兩廳長昨在籌備處會議决金永附設　方廳應設民庭推事三員以一員兼庭長刑庭推事一員學習推事二員檢察官二員學習檢察二員 
　　高等審判廳長委任斯文陳時政爲鄞縣地方審判廳推事何建章爲杭縣地方審判廳推事 
　　武康縣知事宗彭年因病辭職已由省長批准遺缺聞某機關何秘書有繼任消息 
　　滬杭甬鐵路局長鍾文耀委現任練習管楊先芬爲總稽查 
　　交通部電滬杭甬路局長謂兩路接軌由部派美工程師湯姆生前往勘驗云云 
[南京快信]  
　　聞國會議員趙某等以張勳侮辱國會决擬提出彈劾惟政府仍極力勸阻 
　　張勳前日（十日）在徐州鎗斃三人聞係因形跡可疑搜獲手鎗兩支並無切實口供 
　　倪嗣冲駐蚌埠之軍隊已預備陸續開回安慶省城 
　　聞顧鼇前日亦由津乘車來徐州 
　　馮督軍前日派李諮議赴滬與各黨首接洽籌商資遣黨人事昨晚李君已由滬回寗 
　　新任滬海道尹徐元誥准十二日出京來寗全國水利局副總裁潘復前日來寗今日擬赴滬又該局總裁谷鍾秀昨來電慰留運河開濬工程處督辦馬士杰 
　　駐常警備隊第一團團長張鳳鳴昨已奉命卸職來省 
　　揚中江陰無錫各縣知事均被各該縣紳民在省公署控告 
　　聞敎育部已派高次石來蘇考查學務 
　　寗垣孔敎會定本月二十號開大會 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外敎法三部之部務近况]  
　　外交唐總長經國會通過後即有北來之耗現聞唐氏近曾赴寗一行但决不由津浦北上仍折回上海定於十四日由海道來津到津以後尙須小作勾留聞唐氏之意凡駐外各使必須由彼擇選更換大約到津之後須待與政府接洽妥當然後入京彷佛卽以此爲就職之條件現在代理外交總長之陳瀾生氏前次本欲辭去兼職專辦財政旋以唐少川有不久即可北來之說政府亦以外交關係重要與其再簡一代理不如暫仍其舊之爲愈遂將此議閣置茲聞陳氏以正任外交總長早經兩院同意旦外交爲國家命脈所寄外交方針尤屬無從代籌因此業將欲解兼職之意於國務會議時詳爲聲明並另行備文請辭俾得一心辦理財政督促進行此舉自可照准於日内當有明文發表也 
　　司法部次長江庸及總檢察長朱深之辭呈在國務院閣淺情形已誌報端聞朱氏辭呈於星期六提出國務會議時司法總長張耀曾即起陳意見謂朱檢察長學問資格均足稱職但去歲籌安事起朱某　於檢察事務旣負唯一之職責意以消極處之頗遭時論攻擊今日國體更新用人必孚衆望朱旣辭職卽亦不必慰留段總理謂籌安會係一種集合結社問題爲警廳專責未可謂朱溺職且若論及前事則應行免職者寗止朱某一人兩方意見絶不接洽默然相持者久之於是敎育范總長乃起而轉圜謂朱之當留與否應以其對於籌安事應否負責爲斷今總理之意旣以爲咎不在朱當然應予慰留云云以後朱之果去與否雖未可知惟形式上必有一番慰留矣至江次長雖經長托人慰留但急欲南下續姻若竟繼續任事婚事必須延期故其去志甚難挽回 
　　敎育部近亦有改組消息但所以遲遲未發表者以照元年官制雖員額較現行官制爲增而元年行政經費僅及本年之半蓋元年官制員額雖多而懸缺未補者亦不少故該部經費每月僅有一萬元今則驟增至二萬元若恢復元年官制而一一補實之則經費必不下於本年反有失減政之本意且聞各方面薦書有三千封之多一時萬難安插故范總長對於改組之事頗費躊躇近擬在各省設立敎育廳一方面爲振興學務起見一方面即疏通京遭之計但現在所爭者若敎育廳隷屬省長如元年之敎育司則中央卽不能指揮一切故擬仿照前清提學司官制由中央直轄聞已以之提出國務會議矣 
[省長民選之三危說]  
　　民選省長問題各黨之意見頗不一致茲有舊國民黨衆議員谷仲言對於省長問題之談話一則其言曰近頃憲法問題以省制及省長民選爲最大問題但民選一節十分危險省議會議長爲省長省長由省議員選舉議長亦省議員　舉遇有選舉省長時議長以情誼聯絡之以條件結合之優秀者重議長之人而蟠龍附鳳者亦所不免其結果各省議長皆爲候補省長省長非學識經驗俱優者不可議長則未必盡能如是此危險一也省議會議員多者百人小者數十人其人選自各縣省選舉限制又未謹嚴其議員非地方之老紳士即中學以上畢業學生其程度不齊無楞諱言假使有資本家擲數十萬之金錢從事軍動收買以中國人賦有嗜官之特性其雄於資而未嘗入官界者必從事運動證之昔日捐納於國家與今日之運動於議會又何以殊吾晉昔曾有以四十萬金報効政府而冀一道銜者又光緒末年福建之林某以五十萬而博得一侍郎銜虚銜且如此况一省長之實缺乎此危險者二也中國係五族合成甘新二省國多於漢東三省漢滿蒙雜居基督天主各敎布滿全國人數多者議員必多是甘新選舉之結果或出於敎主亦未可知基督天主最盛之區域或出於神甫牧師而五族雜居之地又因爭選舉權而生許多之紛擾其外蒙各汗哲布尊丹巴兩藏之達賴班禪又必借特别選舉而充辦事長官之任此危險者三也以上三者其地著者其他獘端不可勝數或謂以法律之限制裁判舞弊以選舉謹嚴預防其端或選舉二三人由中央簡任一人補救之法甚多不觀民國元年各縣禀請知事乎凡由禀請而履仕者位置之要求辦事之掣肘署名禀請之人幾成知事之上司優秀以苦於應付不久旋去惡劣者遂狼狽爲奸地方受其魚肉以小例大選定請簡與禀請何異總之一國之大政府爲要總統國會選舉之總理國會同意之總統總理得其人登賢黜庸政府應負專責再加以省議會彈刻省長之權是省長自不能作奸犯科矣平心而論省長簡自中央尙未能收十分統一之效若出自民選是自割分中國爲二十餘國矣進而爲誅心之論抱大公者十居七八而私心希冀附合利己者亦所不免叩之國人普通自可得其是非矣勸告政府少用官僚多用士類自不至有民選之說矣 
[彭建標致國務總理書]  
　　邇來外間對於政府用人往往因别有意見肆行反對殊軼出於軌道之外不知官吏尙未蒞任豈能遽判其不能勝任即屬官吏違法自有法定監督機關執行職權自不容先事反對出參議院議員彭建標昨爲此事特致段總理書其文云國務總理鈞鑒國會散後建標緘口結舌於今三年茲値帝政消滅責任内閣實行總理手握政權又與國人相見以誠建標心有所見自難安於緘默謹對用人一項聊述鄙懷溯自袁氏執政不特國家法律視同無物國民道德亦被蹂躪無遺二三年來中央及各省之重要職位半屬應貪鄙殘暴者雜厠其間當時專制淫威逹於極點正人志士之居處國内者類皆敢怒而不敢言今共和再造應卽與民更始一洗從前之惡習近查政府用人克符衆望者固多問有劣跡昭著亦或畀以重要職位以致惹起一般人民爲法律外之反抗喪失政府之威嚴輕假名器違拂衆情其責任不能不歸諸政府現國會已開省會開幕之期亦轉瞬即届官吏違法自有法定監督機關執行職權倘政府任命之人非有重大劣跡自不容一般人民先事反抗從今以後深願納人民於憲政軌道開始法治之進行忖思治國之道千緖萬端而其要網全在國家得人現當流品複雜國勢飄搖之時政府用人必須其備下列之二種要件第一道德爲社會所素仰第二新舊炎學間兼長蓋儒生而無道德則學問適爲舞文弄法作奸犯科之利器故用人須注重道德實爲古今中西所莫能外然止有舊學智識而非優長橷學匪獨關於困難複雜之政治法律問題不能解决且舊思想充滿腦際非因循不振則排斥進易陷國家於危亡又僅優長新學而缺乏舊學根柢則主張多不適國情易招腐舊人物之反對斯二者均非今日國家之所宜故今日共和國基之鞏固與否全在政府用人當否以爲斷如築屋然磚石材木之質料採用其堅因合宜者然後此屋築成始可免傾覆之虞夫一二人之用舍進退千百萬人之生命財產與國家之安危强弱擊焉果用人一本至公不爲私情所牽不爲左右所蒙則人民方歡迎这宵睱何至有反抗之發生且政府用人如抱此一定方針則夤緣奔竸之風亦可藉以稍息是否有當希爲亮察 
[議員資格與秘書長關係]  
　　前日報紀江西候補議員之糾葛一節茲據某京報載稱張于潯爲民國二年當選之衆議員嗣以年齡不符爲候補者張益芳提起訴訟經本地方廳調查張于潯家譜年齡並無不符遂判當選有效此民國二年事也此因訴訟糾纒張一時未及到院國會即蒙非法解散此次國會重行召集張益芳仍未死心一面具呈以張于潯家譜年齡不足爲馮向大理院提起上訴一面運動衆議院秘書長劉道鑑行文本省長發給證書遂自到院列席按照選舉法關於選與訴訟只限一審不准上訴張益芳之上訴不能發生何等效力惟必書長劉道鑑未經議長認可卽行文江西省長認張益芳之資格爲有效實屬違法許多議員爲之不平議者謂議員資格問題一變而爲秘書長違法之問題云云 
[赴豫買牛之英領交涉]  
　　外交部昨僉事吳佩洮洸會同駐漢英領事赴河南調查買牛事項茲聞此事原因由於漢口和記洋行代英行代英加欲往河南買牛三萬頭宰壯裝罐頭運往英匣以爲食品河南省長田文烈恐其收買三萬頭於來年耕作大有妨碍曾行文各縣飭查現有之牛數旋據各縣詳報皆云無此巨額遂僅許購買六百頭乃駐漢英領事不知據何人之報告謂德國曾在河南購買數千頭該領事曾報告於英國駐京公使英使遂向外交部交涉非買三萬頭不可並請咨行田省長於是外交部與田省長往返電商而電稿幾經盈寸然田省長始終以以無若許之牛爲詞且並無曾賣牛數千頭於德國之事而外交部據情答覆英使英使遂欲會同派員赴河南調查如果未賣與德國或可商量辦理否則買三萬頭不可故外交部派吳佩洸會同駐漢英領事同赴河南許昌等八縣調查擬節後由京起程已約定該領事在京漢鐵路某車站相遇矣 
[演習飛機遇險紀]  
　　南苑航空學校校員等於前昨兩日遍請京中各界人士參觀飛機大演習一節已誌昨報茲聞昨日赴苑參觀人數比前日又多數倍惟是日風勢狂猛飛行較難校長秦君因恐有負來賓之雅意乃自駕元字飛機衝空而起與風抗衡不意推行機忽有損傷遂致飛機由空中墜落機體破壞比聞秦校長並未受傷參觀人始大聲呼幸嗣後以乘其他飛機翱翔空中撒散紙花以補前失而享來賓聞是日有女來賓蔣小姐男來賓某稱悉飛行術遂駕飛機翔至十餘丈之高忽然落下女子昏絶男子亦受重傷未悉後情如何 
[徐佛蘇呈辭公府秘書]  
　　大總統任命佛蘇爲府中秘書當經懇切辭絶一節近日外間不明眞相有謂徐氏已於某日就職者茲探得徐氏辭職原呈照錄如左爲呈請辭職事本月二日奉到大總統任命狀任命徐佛蘇爲本府秘書此狀等因聞命之下莫名感悚竊佛蘇自維謭陋無補高深前蒙委爲諮議管　之見尙可少効涓埃茲復任爲秘書孱弱之軀尤蓶難勝此繁劇倘或不自量度勉强從公得無貽誤事機愆尤畢集感深知已敢自惜其羽毛才不若人懼貽譏於覆餗敬銘大德莫知所云所有懇辭秘書緣由伏乞鑒核訓示祗遵云云 
[滿蒙軍事撮要] [  化險]  
　　張督軍昨接日本關東都督府來文云日軍自楊家城子至遼源東方地帶内當取自由行動云云不知是何用意 
　　日本關東部督府日昨令駐奉日武官黑澤大經佐向張督軍通告謂北自農安縣懷德縣楊家城子遼源新民屯南至營口西方雙台子線内若有官蒙兩軍交戰或兩軍之一方遁入此線内時日本軍隊當取使之解除武裝或討伐之自由行動等語我當局極爲跼踳 
　　日外務部向張督軍通文云爲維持治安起見不宜在楊家城子以東有吕鬭行爲張督軍當答覆謂於指定以外地點亦力避戰鬭以使蒙軍以返云 
　　新河口事件發生以來日陸軍着着進兵原駐海城日守備隊率大砲十數尊於六日早晨出發駐鐵嶺之日軍亦几新河口進行因蒙軍不日將抵楊家城子受日軍之監視故蒙軍亦由二道溝向楊家城子開發該地官軍則因之退却北方五里之地點 
　　日軍一隊已於六日下午抵楊家城子蒙軍於是日亦在查家城子南方紥營日軍於七日將蒙軍送之線外惟蒙軍則以既被官兵攻擊對於郭家店條約當無遵守之義務已向日軍聲明决意暫不離現在地點擬再出攻云 
　　日軍隊之大部分經佐蕂旅長選定擬在懷德及大黑林子問駐紥 
　　新河口事件日軍以公主嶺巡警局長有關於狙擊問題遂將其拘押 
　　奉天軍事顧問菊池中佐昨訪福原司令茲得其致張督軍關於時局意見其大要謂派遣日軍之主旨在官蒙兩軍在楊家城子鄭家屯以東區域戰時影響及於附屬地故若再在此區域内有交戰事不問爲誰必以武力迫令停止但官兵在此區域内行軍突宿營日軍並不阻止且日軍隊對於中國軍隊並無報復之意故宜令中國軍隊之行動明瞭並令高級將校常與日軍聯絡俾得互悉情形经免誤會若中國軍隊挾有敵意者實今後再惹起然險之原因云云 
　　公主嶺消息云二十七師騎兵一千名巡警三百名保衛團五百名日昨赴懷德又二十八師大部砲隊領大砲八尊及機關鎗若干架向某地進發又吉林軍隊一千名率有機關砲及野砲多尊刻在長嶺縣企劃追擊蒙軍之協議而日本某主力軍隊已於近日急抵楊家城子以作種種之監視 
　　官蒙兩軍聞於日昨在朝陽坡小有衝突蒙軍先鋒隊有三百名官軍及保衛團約有二千名翌日續行開始猛擊官軍放棄朝陽坡即向距該地東北三十里之三道溝退旋蒙匪激怒是役之不利乃放火焚燒朝陽坡重要房屋五十餘户其損失達二十餘萬元居民之中流彈而斃者計百十餘名是役也該地保衛團有阻碍蒙軍軍食之與動故蒙軍銜之尤甚 
　　前離朝陽坡之蒙軍續行退却刻在懷德縣及楊家城子附近官軍異常集密恐爲官軍所包圍前途當有大戰鬭發生惟蒙軍之一隊於五日搜查黑林子附近部落時在某農富翁家發見有官兵潛伏故當令鄉民避難於黑林子刻正將該部落放火焚燬　　奉天軍隊確在大榆樹附近阻阨蒙軍之退路 
　　張督軍昨開重要會議討議關於蒙軍善後策其决議内容如左（）官軍將蒙匪大半殺傷或擒獲其餘已就返蒙之途但人民似尙抱疑懼之念宜將蒙匪降伏情形明白曉諭並令照常營業（二）關於蒙匪之一千名返蒙宜供給糧食并令沿道人民不准高抬物價（三）蒙匪已繳械降伏然不逞之徒尙有八百餘名誠恐仍有叛亂之虞故令沿道軍警嚴行警戒且令吳鎭守使派兵二營監視降伏者北返（四）蒙匪二千餘名中有被脅迫附和而來者是等亟宜清查如脫離蒙匪當酌給川資令其返黑各就正業 
　　張督軍下令聲言不再追擊蒙軍故今後或無討伐之事 
[粤省滇桂軍退駐問題]  
　　粤省軍署内自近旬以來趕辦交代頗爲忙碌各科均添僱錄事多人夤夜謄寫文件前日龍濟光又接國務院來電謂已飭滇桂二軍退紥二百里讓出一路以備濟軍出境庶彼睚不　誤會並飭龍氏俟該兩軍退駐即行交代等語該軍係前月三十日發來者龍奉電後翌日又接一電係以黎總統個人名義發來者電文大意謂接陸榮廷電稱滇桂兩軍業經遵諭退紥至騰出之地點若新街三眼橋等處不能無軍駐守現由榮廷委派李團長督率所部前往塡紥請飭龍督嚴令濟軍勿得誤會等因合轉電聞希即將督軍印務趕速交代云云聞龍奉電後以一二日之間國務院與總統來電不同現擬飭各科將交代事年趕辦完竣即延請粤省紳商到軍署中公司察視當面將督軍印信先交與未省長云 
　　月之三號陸督軍將在行轅召集軍事會議各路護國軍總司令如莫榮新譚浩明魏邦屏等均經返肇與會此外并有莫擎宇之代表孔照度及車駕龍之代表歐陽斡等十餘人蒞會聞各總司令及各代表均以龍氏尙無去粤誠意一致主張武力對待惟陸督軍則謂粤事現情迭經電呈中央諸事均須聽候中央覆命斷不可輕與妄動云云璨聞莫譚兩司令已遄返防地矣 
　　駐禪軍莫譚兩司令三日函告佛山商會謂比接肇慶陸督軍來電去月三十一號奉國務院電飭滇桂各軍卽須退出粤垣二百里以便龍督佈置交代敝軍奉此行將退出禪境特告貴會等情該會董等卽邀集全鎭紳商尅期蒞會高議莫譚兩司令隨即到座經衆討論僉以桂軍一旦出境佛山防務一弛危險環生外軍勢必壓境鑒於近日江村高塘花地各處慘受濟軍焚刦實可寒心更恐盜賊乘機蜂起民軍逼侵種種慘劇萃於鎭内何從抵禦經衆表决將此情形卽日電達朱省長蕯巡閲使肇慶陸督軍代電中央力懇挽留桂軍仍駐禪境萬難退出庶保全地方不致糜爛實紉公誼云又聞佛山商會因此問題特議各派代有親謁朱薩各當道請酌調别軍來佛駐守至四號乃决定商會派陳藹人團保局派何舜門二人即日往河口見朱薩陸諸公面請維持 
　　滇軍司令李烈鈞昨遄回肇慶後連日與岑都司令陸督軍張師長等磋商籌給餉項曁收束軍隊各辦示已具端倪頃悉高塘江村滇軍自退紥新街後三四等日經奉李總司令檄飭陸續附輪回肇分紥閲江樓七星嚴等處日内如無别故即將此項軍隊遣回雲南綜計北路滇軍除退紥新街及調回　慶外所餘 
 
 
 

Page 7

 
 
南岡文　口各戰線均有五營其餘盡屬民軍現陸督深恐該處地面虚連日由肇提調梧州新軍逕到北江助防數約二千餘人云 
[蘇鄉陸巷鎭之巨刦案]  
　　蘇鄉陸巷鎭於舊曆八月十三日下午二時許到有匪船八九艘匪徒八九十人大半穿舊軍服有藍色有黃色有布褲不等各持快鎗由北橋登岸排隊過市先放朝天鎗一排示威该該鎭人民大爲驚惶相率閉市各匪行過北市街至南市先至警察第九派出所（該所歸湘城市吴縣第七警察所管轄）搶刦軍械（該所本無洋鎗）開鎗打傷巡士兩人火夫一人刦去指揮刀手鎗及自鳴鐘等物後即至富紳俞淦俞亮家中搶刦打傷俞妾某氏刦去金珠飾物衣服等項並將洋鎗四桿一併刦去又至裕德典當内搶刦包房中各物再至德豐米行（典當米行皆俞紳所開）搶刦錢洋及米十餘石分别運送下船卽行開向當熟一路逸去該事主俞亮在滬聞信趕回因所失各贓一時無從查點實數約計在五千元以上特先行來蘇至吳縣知事署及水警二廳報告該鎭警察派出所巡長曾一新立即赴湘城警昕報知第七警察所仲亮澄所長適仲所長赴滬隨卽派人轉報仲所長趕回查勘後即於十四日到蘇赴縣報告又經孫少川知事特派承審員及偵探隊潘隊長率同巡船數號前往查勘情形追緝贓盜水警二廳趙廳長得報即派淺水兵艦二艘帶同遊巡隊巡船二十號開往該處一帶查緝 
[浙省會第七次常會]  
　　浙江省議會昨日（十二號）開第七次常會到會者共八十三人一時二十分振鈴開會沈議長報告議事日程一請回復地方自治建議案二限制頋問員額並取消諮議建議案請衆討論張宗嶧質問旣稱爲建議案（指地方自治案言）何以並無文字石書記長以此係昨日通過列人議事日程者並以參衆兩院之有建議及省議會暫行法第十六條九項爲引證各議員卽討論第一項對於回復問題一致贊成惟如何請官廳回復各具意見有主張電請國會指示者有主張由本會咨行省長通令各縣速行召集者討論良久未能解决議長以電請國會付表决起立者二十八人少數遂决定咨由省長通令各縣自行召集議長以公文如何措詞諮詢衆意沈文華云公文中祗好叙明請將自治先飭籌備未便加入召集字樣秦炳漢贊成之孫棣三云議題僅云回復祗可請飭籌備李培鍔云祗須以依法回復地方自治督促進行爲意思可也衆無異議遂通過次議第二案提出者何紹韓說明理由略云顧問諮議甚多無事可爲而予以俸給未免濫費脂膏照省官制論本無顧問諮議名稱儘可取消或恐事實上有困難之處故加以限制云云勵延豫質問北項俸給在何處開支若支出於地方稅爲直接之關係支出於國家稅爲間接之關係許祖謙質問此案成立能否實行宋吉成云若規定名額恐將來即列入預算也潘澄鑑張宗嶧皆主張純爲名譽職不予俸給衆贊成付特務咞 
審查由沈議長指定凌福鏡徐汝蒙林同倪子安頋振庠頋宗况朱紫金徐定趨朱燕金　厲支石孫棣三葉冠唐十三人爲審查員議畢葛崇黼動議本會二年度决算請交付大會參觀衆贊成由石鳴盛書記長答覆當時解散祗剩破經摺三個所有簿據等件悉由官廳收云惟劉副議長將會内文卷物件造成清册三分官廳與本會執其一故二年度之决算實無從送閲云云語畢遂搖鈴散會 
地方通信 
[松江]  
　　義園掘遷古墓之反響前清康熙年間輕減蘇省田賦松人士因築萬嵗亭於白龍潭河干以爲紀念載在縣志遂成古跡年湮代遠亭圯碎斷由官產局認爲荒地丈量召買業經徽州義園資購管業而毗連界外之荒墳古塜該園亦擬以次掘遷附近士绅以掩骼胔埋本義園之義務不應禍及枯骨刻已聯名禀請縣公署履勘矣 
　　挽留徐營長漕涇鹽捕營長徐梅峯因受種種激刺託辭將母呈請解職該鎭紳商以徐營長巡緝認眞轄境從無盜案官鹽收鍋賴以兩旺地方受益非淺特聯名禀請蔡統領慰留未知能挽回其去志否也 
　　江湖戲班之滋鬧東北鄉新橋鎭十二日到有江湖戲班支棚演戲每人收銅元四枚該班更廣揭戲單開演夜戲誘人聚觀經該鎭馬警員竭力禁阻詎被該伶三十餘名擁入警局吵閙另有觀劇流氓百餘人隨聲附和勢將逞蠻摀局經警員飛報松局馳往彈壓未知能卽時角散否 
[嘉興]  
　　取消戒烟新藥社嘉興陸昌年等前此禀准縣署設立戒烟新藥社經誌前報茲自該社成立以來不洽輿情省公署特於前日飭令嘉興縣知事將該藥社取消業經袁知事遵照辦理矣 
　　講演員定期出發嘉興私立通俗敎育講演所自去歲成立以來各宣講員頗具熱忱茲徐所長又定明日偕同張陳顧夏諸講演員出發对餘賢鳳橋石佛寺興善寺諸鎭輪流講演矣 
[無錫]  
　　鄉民擊逐帮匪離城五十里之東湖塘地方日前有帮匪五十餘名在南街設樯聚賭經該處鄉民糾集饒有膂力之少年數十人羣起擊逐首由某乙將黃石一塊向賭台擲去賭客受驚四散鄉民一擁而進與帮匪鏖戰帮匪望西退却鄉民乘勢直追有一匪直入路旁高姓麫店内奪取切麫刀一柄且舞且遁鄉民追趕不捨致有二人受傷一傷手部一傷足骨嗣向左近居民借到農器重行趕去該匪等均已竄散矣 
　　戲園地址一覽錫邑各戲園自經縣警察所批准後除居民髦兒戲園新秋聲新劇社已於八日開演外景華及亞西兩戲園亦已於舊曆中秋節開幕其餘新舞台及景光戲園有定日内工竣之說而已開之啓民新秋聲兩家均演日夜戲每日各售洋二百餘元生涯尙爲發達茲將各戲園主及地址抄錄於後啓民髦兒戲園主孫希回地址在城内公園路新秋聲新劇社社民談半癡華鴻賓地址光後門外交際路景華京戲園主沈德庠前老戲館的址新舞台新劇開辦人王雨卿楊寳華地址在光復門外馬路上景光就戲園主秦景光前新戲館原址亞西京戲園主馬介儒設在公園路轉角以上戲園除景華景光兩戲園係舊有瓦屋外基餘均係搭蓋蘆棚去 
[青浦]  
　　敎育會改選職員青浦縣敎育會於本月十一日改選職員會員到乾百餘人知事高繼宗亦到會監視先由會長陳龍章報告該會經歷事實（一聯合軍動會二成績展覽會三四季學生會考四敎育研究會）後選舉正副會長陳龍章得八十票仍當選爲正會長戴克寬得六十八票當選爲副會長又舉評議員十六人當選者爲莊堃曹家鼎蔡琳周昌鎬許藻才施恩　夏本昌王時夏本立郭慶鴻杜濂諸光袁蔚文蔡鍾秀陸常懋趙良驥 
[揚州]  
　　商民留兵駐防混成第七十六旅張仁奎旅長前派所部團營駐防東鄉仙女　地方賴以安　刻聞有奉　消息日昨該處商民特至旅部禀請留防三月未知能准如所請否 
　　妓女不願爲娼揚城濟良所自開辦以來已收有難妓數人分别留養昨該所又有妓女季如意子等二人不願爲娼奔投至所經所長訊明屬實當卽收留擇配並具文至縣警察所禀請立案 
[杭州]  
　　財政廳長改期北上財政廳長莫伯衡原定於本月十一號起程赴京茲悉莫廳長擬將六年度預算携帶入都現因尙未編造齊全致難如期起程爰特諭飭主管制用科漏夜趕辦以使尅日竣事並聞軍費及司法費兩項預算甫於前日（十一）下午始行送到故該科辦事職員忙碌異常甚形辛勞如昨日爲秋假之期仍一律照常辦公並不休息目下已將次編造齊全至莫君赴京之期刻已决計改定於十三日下午乘坐杭滬特别快車起程 
[山東]  
　　曲偉青檢閲民軍之出發東省善後問題經各方面磋商就緖後曲偉青氏頗欲晋京一行嗣以高密濰縣周村等處民軍名册業經送到東下檢閲之舉不便再行延緩故北上之說又復打消昨報九號赴京之說實非事實茲悉曲氏於今日早八點鐘同軍督所派人員已由膠濟路東下檢閲聞其所訂之日程先從高密著手檢閲高密檢閲畢卽以次赴濰縣昌樂博山周村等處諸城則由督軍署直接辦理其隨同屬員曲君帶軍需秘書副官等七人督軍署派員十二人省長派員二人省議會派員三人云 
　　山東公民會成立山東公民會於九號午後一鐘假八旗會館開成立大會到者三百餘人首由臨時主席劉邁千報告開會宗旨次用無記名連記投票法選舉正副會長及評議員張洪基得一百五十五票當選爲正會長鍾繼昌得一百四十一票郭愚民得一百一十九票當選爲副會長羅亞民張篤廷薛浩然王畬三閣雲九羅騰霄賈鳳池姜芙亭遲相袁守慶郭倬雲張中立于泮章張煥鵬劉春山陳端甫李厚基孫佑廷郭耀卿等十九人爲評議員當由正副會長出席承認時已悯鐘遂宣告散會 
雜評一 
[嗜官特性] [  步陶]  
　　沈仲言以嗜官特性爲省長民選之一危事然而自我觀之省長卽不民選中國人之嗜官特性亦在在足以危及國家也 
　　我人以民國號召於世界者五年於茲矣然還觀舉國各級社會中所充塞而無一刻忘者殆惟此作官之一觀念是故中央各省之政爭已作官者之爭奪優美地位也政客權門之奔走運動未作官者之營謀計畫以求獲得相適之位置也議會政府間之呶呶置辯所最惹人注意者議員獵官之一問題也或張聲勢以使人畏或展手腕以使人念或欲取故與或已失復求爭作種種暗昩之行徑以使人不能徑行抛置此外附於大官者則有各級較次之官附於各級官吏者則有員司僕役等而官外之一般社會心目中更幾無一不以官爲天上人而自愧實命不猶設盡人之欲望查遂幾何而不易民國而爲官國也嗚呼誠異觀矣 
　　官爲羣衆之公僕必盡人而無一作官者國事其將誰寄乎然官而僅如目下普通心理中之所希冀者雖舉全國人而盡官之公僕之天職其能眞無愧色者有幾乎官之名徒存官之實不舉而全國人絞腦裝揮血汗之所入悉以供給此富有嗜官性者之揮霍吾恐脂膏易竭慾壑難塡我祖若宗所遺留之錦繡河山將隨此旅進旅退之官僚以一去而不再返要之中國人如不速剷除此嗜官之特性無論政治何如改進法制何如精良其無補於危亡之末運蓋可决言矣夫豈僅區區一省長選舉之問題而已哉嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商會聯合會在京開會之紊亂]  
　　漢口總商會代表俞崇敬致上海總商會書云敝會前准京師事務所函以陽曆八月十五日在北京開第二次大會討論改良稅則等事囑舉代表届期赴會與議等因當經敝會公舉鄙人等爲大會代表如期到會詎知抵京之日會期又展至二十五號查其辦事手續多未完備祗因旣已到京不得不暫爲覊候迨至開會期間秩序毫無其首先提出之案卽以改選會長及臨時議長兩事爲入手問題比經敝代表等駁詰以開會宗旨重在改良稅則現在向副會長主持辦理似無另舉臨時議長之必要即云向副會長任事年滿適當改選之期亦應俟前後手續辦理完竣再行照章改選方爲正辦遂决定仍由向副會長暫代十日先議别案免碍進行此敝代表等主張邘 
之辦法也自是改選會長問題各方研究意見紛歧奔走運動自不乏人迨讀尊電主張先修改章程規定會長資格以各省埠總商會現任會長副會長爲合格等因深佩卓識先得我心敝代表等極端贊成無如北方代表之謀居此席者羣起反對大不謂然内中尤以某商會（冒稱總商會）代表某反對最烈運動最力竊謂會長一職關係何等重要當選之人必須才地資望足孚輿論方克代表全國商界共謀公益固無所用其競爭也今某資格旣無才尤不稱廣施運動手段加以卑鄙行爲開票之日竟得當選卒因奸謀畢露衆論譁然非法行爲槪歸無效至於是日紛擾情形報載甚詳諒入青睞無俟贅陳現經公議從新投票另選贒能以釋紛爭而維會務但此次選舉未照尊電辦法將來無論選出何人終恐難饜衆望現在各省代表見此情形多有徑行出京者敝代表等來京已逾一月提議各案現在旣無結束而本會事務又復亟待清理擬於日内回漢以免在此久覊徒勞無益至此後續選之會長如仍舉非其人敝會亦决不承認想尊處對於此事當能得其同意也 
[提倡實施職業敎育之方法]  
　　江蘇省敎育會昨至致各會員函云敬啓者本届常年大會評議員提出提倡實施職業敎育方法一案公同議决先就到會會員組職業敎育研究會將此案辦法交會詳細研究再行决定即經九月一日職員會推員擬定簡章九條茲將簡章及原提議案到會會員名單一併印刷寄奉執事對於簡章如無異議卽請照章用通信選舉法推定職員每要票四人於本月二十五日以前示復本會並希發表意見隨時寄會研究是所至盼 
　　附錄評會提出提倡實施職業敎育方法原案如左一介紹各地已辦之職業學校或設有職業科之小學勸各地辦學者前往參觀一通告各地擬辦職業學校或小學样擬設職業科將其辦法報告本會以便轉知各地以資取法一由小學敎育研究會將小學校設職業科後其學程及時間若何支配分設或並設擬定辦法能通告各地一各地有欲設職業學校或小學擬設職業科者如有疑間得函告本會當代爲研究或訪問答復一請省立各師範學校斟酌地方狀况於附屬小學設職業科以爲模範一請師範學校從速籌畫加授農工商科以預儲師資一由本會於明年度設職業學校成績展覽會請省公署派員評判擇其成績優異者厚給該校以奬勵金以後每年舉行一次暫以三年爲期由本會函請省視學隨時注意督促實施職業敎育並就已辦之職業學校或設有職業科之小學校將其狀况通知本會 
[再誌回復地方自治之討論]  
　　江蘇縣議員聯合會昨接江者議員蕭淞來函云閲九月七日報載貴斡事疲露楊靜山先生函述縣會已經兩院通過不久當見明令惟聞一切仍沿前清舊制等語續閲八日報載松江周議員摘出不適用各條實爲討論要點并知貴會於十三日召集在滬各縣議員磋商辦法無任欽仰竊思省議會旣不適用諮議局章程則縣會回復當然仍用本省公布之暫行制斷無沿用前清舊制之理由况摘出各條均含有專制性質與共和政體顯多抵觸此時惟有電請兩院設法取消俾人民得享自由幸福否則事事受官廳牽製又何需此縣會爲也諸公毅力熱心宏才卓識必有補救之方一俟議定方針希即隨時宣布爲盼 
[索還議會器具之預備]  
　　本邑市議會正副議長及各議員在城内也是園組設地方自治研究會已迭紀前報茲聞該會以癸丑取消自治機關以後所有市議會一切器具均開單點交工巡捐局保存現在爲日已久無形損失爲數必多應先查明舊時册籍得有實數俾將來現規復時仍請該局如數交還云 
[再紀擴張市面之規畫]  
　　上寳兩邑連帶轄之依周港由浚浦局發起建築馬路並在沿堤築造石片駁岸預備開闢商埠振興市面曾經上寳兩縣知事會商上海工巡捐局長朱壽丞及閘北紳董錢貴三沈聯芳等先行籌措的欵以便動工在案茲經朱局長查得此項工費須籌四萬元僅賴紳商籌措恐難足數局中又因公費支絀並無餘欵可撥爰與上寳兩縣知事一再磋商擬先繪圖貼詳請齊省長及松滬楊護軍使道尹楊交涉員等酌撥公欵以資開辦云 
[十三誌第二次抄獲雲土]  
　　地方廳宣布判决 
　　雲南交涉署法文譯員趙宏欽（字不承）率同眷屬並僕人陸金琴等因事赴蜀道出滬江帶有雲南烟土七十二斤十五兩經海關托巡洋員查獲拘送上海地方審檢廳訊供判押聽候宣判在案昨日午後由端木棻推事官與李檢察官命提趙陸主僕二人至案略詰之下當庭宣判趙丕承即趙宏欽販土之所爲已犯刑律二百六十六條之罪處四等有期徒刑二年并科罰金三百元烟土七十二斤十五兩及夾底箱二只一律沒收銷燬餘物發還陸金琴帮助販土之所爲處五等有期徒刑七月并科罰金三十元惟聞宣佈判詞之後趙宏欽所延之律師黃鎭磐沙訓義等不服判斷尙須提出理由聲請上訴云 
[警署報告日僑之兇]  
　　昨日本埠日日新聞載閘北寳興路九十六號門牌日僑池松二四郎家同類挥刀一節茲經訪員至該管五區警署調查情形及其姓名與該報所載有不符之處茲將薛署長詳報徐廳長原文摘錄於下雲田玻璃廠日本工人小路宇三郎賃居北四川路丁興里一百零八號屋内本月十一日晚間有同廠之德田榮吉及棚田清吉二人至小路家飲洒醉後談及德田榮吉日前曾失去洋一元而棚田清吉竟指爲小路宇三郎所竊小路大怒持刀戳傷棚田之腿棚田亦以刀戳傷小路左臂等處因流血過多以致畢命當由楊巡官報告署長照會日領事蒞場驗明收殮兇手棚田清吉當時負傷逃逸後聞就醫於松岡醫院已經日領派人盾守至此案要證德田榮吉亦由日領事帶回押候訊辦 
[偵查宗社黨機關]  
　　松滬楊護軍使接馮督軍來電以漢陽蕪湖等處近來破獲宗社黨人高長志等訊據供出上海地方設有該黨總機關由副首領曾瑞彭主持黨務潛招退伍軍人相機起事囑卽嚴密偵緝等因楊護軍使接電後當卽選派本署稽查員會同淞滬警察廳偵緝隊在城廂内外嚴密偵查務獲解究 
[拿獲大帮盜匪五誌]  
　　公共租界捕房包探陳雲忠協同法捕房探目沈德福包探和富生在法租界打鐵浜十一號十五號門牌拘獲盜匪楊永明夏德高朱鎭洪黃子正張富春陳居九金秀山李德長戴龍章戴長春談小媛子及盜婦陳許氏金張氏等十三人解經法分堂預審判令管押候公共公堂備就正式牌票來廨移提在案昨由公共租界捕房中西包探呈上牌票請爲移提經法公廨中西官略詰之下以金秀山手持手鎗違犯租界定章判押一月期滿逐出租界其餘各人一併逐出法租界判斷旣畢准交來探提回英界歸案訊辦 
[美國郵件之受查]  
　　大陸報云十二日日本皇后號郵船抵滬載來大批美國郵件共計一百四十三包各郵件除致英國商行者外均在途受檢查蓋該船駛離坎拿大文哥佛時美國郵政部猶未接到上海美國書信局局長報告郵件曾受英員檢查之電文也 
[爪哇地震之警耗]  
　　文滙報云本埠匯通公司今晨（十三日）兿爪哇來電云地震甚烈林堡沙姆白瑪斯加里明格經理部房屋不能居住其餘產業亦受損廠屋幸免收成未受阻按上述之產業乃英爪地產公司與爪哇橡樹咖啡公司及橡皮公司所有林堡之經理所已逾五十年經理部本擬於明年生重建上次常年會議主席曾言該屋已不能久住沙姆白瑪斯之經理處共屋六間年數亦久建造新屋其費不出英金千　加里明格經理處之屋雖不甚舊然無關輕重其新屋方在建築中電内所云者大約乃指舊屋也所幸各廠所未受重損而收成仍照常進行各公司董事之意此次損失並不重大殊無驚惶之理由云 
[梁任公挈眷赴杭]  
　　梁啟超氏昨晨携帶眷屬於上午八時由滬乘坐火車赴杭遊玩並擬十五號前往海寗觀潮云 
[記哈同花園之餞别會]  
　　昨日午后三時温宗堯柏文蔚王寵惠彭善光陳國光陳濯江以及紳商各界假座哈同花園公餞唐少川詹大悲兩君滬上要人伍秩庸譚石屏譚亦張胡葵甫沈愛蒼許壽丞鍾紫垣朱卓文君等曁中外新聞記者及園主哈同均賓坐四時半入座酒酣首由温宗堯起立代表致詞略謂二公此行中國共和前途責任在二公身上同人敬祝二公健康次唐少川君致答詞略謂今日承諸公來召鄙人陪詹君因得與諸公前領敎甚幸但與温君之言恐有做不到處鄙人此次所以遲不赴京緣今日作官當然俟國會通過决不能如舊官僚先時赴京待命之故事鄙人過承國家負託之重此行必盡力竭能以無負諸君之渥意今乘此一堂話别之機會謹爲諸君還祝健康云次詹大悲君起立致答詞略謂今日召大悲來陪唐先生承温先生勉以責任大悲極感謝諸公盛意温先生所言共和前途責在二人就大悲個人說不才無學此言果然當不起但是吾國政治能否上軌道視國會與地方議會能否完全行使其職權欲求議會有效只在議員能否盡職不在政治上他方面不無阻力大悲爲地方議員一份子此行惟誓以至誠盡忠職務用答諸公盛意謹舉杯還祝諸君健康云云語畢賓主互相歡飲至七時先後散席當未入席之前並共攝一影以作餞别紀念云 
[縣知事勸諭漆匠開工]  
　　上海縣知事公署昨日發出布告云照得漆業工帮因要求店帮加價不遂致有同盟罷工情事前據工帮來呈欲將三百六十文之錢碼改爲大洋三角六分而據店帮呈稱但允加價二十文數目相差甚遠當經批飭大小行雙方協商持平定議復候核奪在案茲據漆藝工人代表陸和尙等呈稱該業公所司董避不與議請飭大行一律改定洋碼給工等語是彼此仍未能和平解决各小行亦迄未開工似相持不下兩方均有損無益小行日以食力爲和受損必且更鉅除批飭大小行重行集議外特再布告各工人等知悉爾等務各照常開工靜候雙方代表公同磋議復呈核奪本縣深知工業苦况自當曲予維持若仍聚罷工致有騷擾秩序之與動則是自取其咎法律具在本縣亦不能曲爲爾等恕也其各凛遵切切 
[稽查員招謠訛索之預防]  
　　淞滬警察廳接松滬護軍使署第一號令開照得本署現因政返共和大局漸定所有注滬上軍警各機關原設偵緝人員無存留之必要業經通飭實行取消并將派出各項探員一律撤回以資結東惟念滬地爲東南巨埠五方雜處良莠不齊宵小匪徒易於匿迹偶一竊發殊爲行旅商人之害若非從嚴稽察不足以戢澆風而昭法紀因另由各機關酌選老成練達辦事勤愼稽查員數人專司詰妤禁暴除莠安良務使　　無驚妤徒歛跡以副本使保衛地方之本意第念事須愼始弊貴預防倘有藉端招謠假名訛索則衛民之政反以厲民揆之初心寗非剌謬除由本使密派斡員隨時察訪有犯必懲并出示布告商民人等嗣後如遇冒充各稽查在外留難需索及一切擾害行爲但有確實證據准其指名控訴以憑究辦外合亟訓令該廳長仰卽遵照并轉飭所屬一體知照等因昨徐廳長已分令所屬各區署一體遵照矣 
[搜查土膏嗎啡類誌]  
　　福建路七百三十九號門牌烟膏店私藏紅土被洋藥公所查悉於前日協同捕房前往搜獲私士一包昨晨由該公所代表律師至公共公廨譯訴前情請傅該店主到案訊核俞代襄讞商之英白繙譯官判將抄獲烟土暫存捕房聽候險明再核 
　　洋藥公所以北京路八百八十七號門牌烟膏店所售烟膏似係紅土煎成業經協同捕房前往搜獲烟膏數缸將該店經理人倪阿六傳至公共公廨訊據供稱店主黃以仁現不在滬並延律師朱斯芾到堂聲明此項烟膏係向郭煜興土棧批來判來判候補傳該土棧經理質證在案昨晨由廨復訊據洋藥公所代表律師上堂聲稱此案人證未齊應請展期訊究被告仍由朱斯芾律師到案代爲辯護中西官諭候展期再訊 
　　虹口元芳路一百四十八號門牌甬人號門牌甬人　　張景掌私藏紅土並代某丸藥店代藏嗎啡被洋華公所查悉協同捕房前往搜獲私土將張與婦人張祝氏一併拘解公共公廨訊判各交五百元人洋並保候訊在案昨晨由廨復訊據洋藥公所代表律師上堂聲稱此案手續尙未完備請爲展期訊問關讞員商之英康副領事判被告男女仍交原保候訂期研訊 
[破獲旅館内花會機關]  
　　甬帮賭徒葉紀生在福州路一百二十號門牔滙中旅館五號房間内設立花會機關雇令王柯堂羅阿慶費阿渭 
 
 
 

Page 11

 
 
徐阿林陳阿方等四出誘賭前日午後被總巡捕房華探王松　偵悉協同西探海明惠前入該旅館内將葉六人及往買花會賭票之頋何元王阿朝徐連根連同賭具紙張帶入捕房昨解公共公廨請究卽由中西包探禀稱葉紀生在英簿界設立機關代爲收取其聴筒另設法租界某處係由某某等經管訊之葉紀生供認不諱中西官判葉押西牢三月顧阿元王王朝徐連根無干開釋王柯堂等五人各罰洋二十元充公無洋改押三禮拜賭具銷燬 
[學界又弱一個]  
　　美國本薛文義在學碩士楊錦森心一先生向主任本埠中華書局项文編輯及時報館繙譯品學俱佳早爲社會所欽仰對於團體事務亦極具熱心如江蘇省敎育會軍寰球學生會等資其臂助實爲不少去年中日交涉事起先生蒿目時艱卽創爲興學救國之說時倫偉之至其議論之通達文筆之流利則不難於散見各大雜誌之先生著譯中窺見之先生體素孱弱頻年用心過度致於去秋得咯血症請德醫診治後已大痊矣忽於今春復發即從德醫之勸往牯嶺養病不料沈疴難起遽於本月初十病故牯嶺醫院中現已由乃兄應蓀先生携柩還申擇日治喪海上同人聞此噩耗無不爲之一掬傷心之涙也先生有子女各一其子則甫在襁褓云 
[組織鄉敎育會]  
　　本縣西南鄉馬橋鎭沈志青君等發起組織鄉敎育會於本月十一日假該鄉經董辦事處開成立大會計會員七十餘人首由沈君報告大旨嗣推該鄉學務委員張聘齋君爲臨時主席議訂會章選舉職員並磋商進行方法旋即閉會聞已呈報行政長官立案矣茲將當選職員列後正會長沈澄清　副會長張　　評議員張益年　朱禮儉　王承堯　蔣清鏡　秦汝礪　鈕永亮　奚鋆　張之網　李學能　奚佐湯 
[保護採辦國貨華僑之復電]  
　　和屬回國採辦國貨華僑陳撫辰陳森炎二君擬往内地查考國貨經由交涉員楊小川君通電各省長官飭屬保護引導疊誌前報茲悉交涉署昨送陳君鄂省電王占元眞電云特派員楊小翁鑒庚電悉已飭屬保護並分函商會知照矣占元眞 
[皖人請釋政治犯]  
　　旅滬皖民公會致安徽廬江縣周知事電云查秦凈植及其姪繼滿繼煌均係政治犯現奉中央取消黨禁滿煌回里安業無故拘禁顯係違抗明令敝會爲維持法令起見敢請即日釋放皖民公會張滙滔等删 
[追捕水盜之通融辦法]  
　　水警第二廳趙廳長以上海浦江民輪各船自解嚴以來日夜行駛絡繹不絶惟查浦江之茅港地方水盜極多該處因與浙界毗連查緝不易業經會同浙省水警商訂辦法嗣後凡遇查緝匪盜不分界域均得追捕昨已飭行水警第二專署通飭所屬各師船一體遵照矣 
[海軍部派艦赴粤]  
　　海軍部以粤省軍隊現正調防且有退伍軍人爲數其衆誠恐滋擾事端故飭現泊浦江之海　建康二艦一俟修竣卽行赴粤擇要駐泊鎭懾 
[追悼謝江賚預誌]  
　　全國青年會協會總編譯員謝洪賚基督敎信徒也凡敎會中詩歌禮節典章文物由謝君手訂者甚多所著經義文章不下數千百篇對於表年會事業更盡心竭力勤勞卓著最先曾爲商務印書館編輯員所編各級敎科書早已風行海内不幸積勞得肺疾於九月二日在杭寓去世年僅四十有四各界人士聞之無不悼惜爰擬於陽曆九月十七日即禮拜日下午二時在杭州青年會開會追悼云 
[聖經演講會改選職員]  
　　廣東旅滬振坤女校聖經演講會前日（九月十一）改選職員鄧苑章女士當選爲正會長鍾苑菁女士爲副會長宋宛嘉卓苑書二女士爲正副書記陳苑瑤女士爲會計陳苑如鄭苑華二女士爲庶務斡事 
[法警在蘇猝斃]  
　　松滬護軍使署偵探馬善鳴程錦驥同夥郭先耀等前因姦佔婦人王陳氏之女王阿二並意圖販賣被控於上海地方審檢廳訊實判决馬等分别監禁候辦嗣護軍使署以馬等另有軍事案發生將馬程二犯提歸軍署訊究郭先耀則聲請上訴已由林檢察長核准聽候解蘇訊辦在案茲悉前日已由林檢察長備文飭派法警鄧慶鴻持文帶同郭先耀並王陳氏母女等乘坐火車押解蘇州高等廳請爲收訊鄧取到回文鄧於當日午後擬乘火車返滬不料行至閶門大街崇眞宮橋堍忽然腹痛倒地卽向該處崗巡乞取痧藥該警急向附近覔到痧藥與之吞服無如鄧所染之絞腸痧勢頗激烈不及施救氣絶而斃其屍身由該巡警妥爲看守旋經高等廳查悉當即電致上海地方廳昨晨由林檢察長另派法警邵子青帶同鄧之妻子等赴蘇備棺收殮 
[三人同占滅頂續誌]  
　　工頭戴桂子與甲乙二小工雇乘舢板突遭風浪溺斃浦江尸身未獲已誌昨報茲悉前日傍晚已將戴尸及甲尸撈起抬往華界胡家木橋地方收殮 
[小浜内發現孩屍續誌]  
　　斐倫路浜内發現男孩屍體一具由捕房將尸撈起送入險尸所候驗已紀昨報茲經所中醫士某君察得該孩尸已日久腐爛無須檢險捕房亦以查無尸屬諭飭該圖地保報堂收殮送往義塜埋葬 
[女子投河遇救]  
　　前日午後有一女孩在斐倫路投河圖盡經途人顧芝荃瞥見當與二百零六號印捕設法將女救起帶入捕房詢知係漢口人年十四歲在南潯路某姓家爲婢飭送公共公廨留候訊核 
 [P因何怨命> 
　　孫銀和前日在靶子弄内呑服紅頭自來火圖盡被五百九十四號華捕查見帶入捕房設法醫愈留候解送公共公廨訊核 
[檢察廳驗訊兇案]  
　　住居閘北黑獅路之呂壽品被梁阿五莫阿四等用刀戳傷由警將呂先送紅十字會醫院醫治梁則拘獲候究莫阿四一犯亦由美捕房拿獲已紀昨報茲悉呂梁莫三人均籍隷廣東向在四馬路露香園爲夥此次彼此因有嫌隙梁忽持刀將呂亂戳受傷昨午閘北警局將梁並見證蔡阿虎押送地方廳經賀檢察官提案預審驗得梁右手指三只受有刀傷判令收押察斥退旋卽率同沈檢驗員等至該醫院驗得呂壽品右太陽穴受刀傷一處左乳旁刀傷三處左腰肋一刀左腿二刀周身共受七刀傷勢頗重據醫生云恐有性命之憂賀君驗畢即返廳面禀林檢察長候函請公共公堂將莫阿四解送來廳歸案訊辦 
[潑灑强水之報仇]  
　　前在上海鎭守使署充當探夥之王才發前晚由小東門乘坐電車至大東門下車行未數步忽被仇人將硝强水向頭面等處亂灑王卽痛極倒地仇人乘間逸去旋由王之同伴扶登人力車送往醫院醫治 
[選充二十三舖地甲]  
　　二十三舖地甲姜木病故後所遣之役迭經陳升沈坤趙永林等多人至上海廳公署具禀求充昨日午後由沈知事飭將陳升等七人傳案逐一險看當經驗得羅永保年力强壯熟悉公務准其接充諭候給諭上差 
[船户違背行規]  
　　滬南各樹木行均領有部帖及登錄憑證前數日忽有崇明船兩隻滿裝樹料來滬停泊仁泰樹行碼頭銷售普不照章報行被樹業同行查悉因其違北行規出爲阻止並報明一區一分署及水巡隊阻遷無效詎該船户忽於昨日將貨抛在合興和樹行中聞該業已依法禀訴官廳提究矣 
[屢次違犯烟禁]  
　　向爲鐵匠之湖北人王五生因在南碼頭平安街地方賃屋陳設燈槍烟具私售鴉片曾被一分駐所查獲懲罰有案乃王怙　不悛仍敢違法前日由警報告李警佐派警前往查獲烟鎗兩支烟燈三只以及燒烟器具等當將王連同證物一併帶所詰明屢次違犯未便從寬飭即移解地方檢察廳依法懲治 
[日警將次來滬]  
　　英美總巡脯捕房總巡麥前以界内舊有巡捕不敷派遣特命管理華捕正巡官張都司往日本警視廳選募日警三十名聞此項日警已經選就不日即可來滬張君已於前日乘日郵船先行回申 
[小販積欠米錢]  
　　泉漳會館弄咸茂米行夥傅豐年扭賣火油人樂泉生至一區警署控被積欠米價洋五十元向索恃蠻等情詰之樂供實因無力求請寬限料理董警正姑念貧困免送地方審判廳即着覔取的保出外理楚 
[欠租人欺騙公堂]  
　　周愼餘控徐保生欠租不還公共公廨中西官因據被告供稱租金已繳呈審判廳轉交原告判候函請該廳飭令經辦是案之承發吏孫慶颿到廨質證在案昨晨復訊由該承發吏到堂證明被告並未繳呈租金中西官以被告不應妄供欺騙公堂判改歸刑事案訊辦一面飭將房屋押遷 
[被告抗不履行]  
　　陸兆麟在公共公廨呈控陳三郎抵單不贖由廨訊判房屋歸原告管業在案昨日上午又由王襄讞會同美郭副領事研訊據原告律師投訴被告房屋係在引翔港華界奉諭前往管業被告覇不遷讓應請核示中西官判候函請審判廳將被告房屋先行發封候再核奪 
[不認冒騙鐵墩]  
　　開封路五百八十號門牌住户王阿桂控王才寳冒騙鐵墩昨由捕房將被告拘解公共公廨訊供不認判押候查明再訊 
[私刋圖章之欺騙]  
　　吳金林私刋祥記絲頭號圖章向元吉　器店騙租彩綢質洋化用被祥記號王查悉報告捕房昨派包探將吳拘解公共公廨請究原告偕證林季仁土堂訴明前情訊之吳供認屬實中西官判吳押西牢三月吊案贓物准交原告領回 
[私用賬欵之牽涉]  
　　總巡捕房酒排間西崽王土生私用賬洋五百零一元逃逸由探緝獲解至公共公廨訊實判押西牢九月在案前日又由捕房將其弟王茂生拘獲昨解公廨請究經中西官略訊一過以此案前由美領陪審判王茂生押候美領堂期解訊 
[限交煤炭貨價]  
　　俞錦芳至法公堂控被董嘉生虧欠煤炭價洋七十四元八角向索不還請求訊追董供認欠洋屬實聶讞員判限期交還如違押追 
[薦保人祇可賠償]  
　　陳光林前至法公堂控稱曾由苗政貴薦夏水根來店爲夥詎被夏竊去白布一百餘疋當向薦保人追問由苗交還當票五張請求訊追苗供當票並非由民人交還判令將布吊案並着原告自邀見證來案候質昨由陳光林偕同見證劉仁高投案劉稱目見苗在某茶肆内將當票數張交於陳光林聶讞員判苗赔洋七十八元限二禮拜繳洋 
[貼償老婦醫費]  
　　工部局衛生處小工蕭下叔前日在南京路小菜場内將賣蘆粟老婦蔣余氏推踢受傷被氏報告捕房昨派包探將蕭拘解公共公廨經中西官訊明以蕭不應行兇判給原告醫費洋三元斥釋 
[乳傭通同竊賊]  
　　沈仰喬至法公堂控稱前被乳傭謝王氏串合匪徒來家竊去金珠衣飾値價數百餘元後見該乳傭袋内有當票一紙向之追問據稱在地上拾來即交民人贖取當至附近某押店贖出見是失贓再向盤問彼云某日民人不在家時有周阿慶王阿玉陸阿寳等來家行竊携贓而逸當由該乳傭追上彼等即分給珠芯一個寳石一粒餘物均被該匪等携去云云請再向之訊究質之謝王氏供認前情不諱聶讞員判令管押西牢半年一面飭緝逸匪務獲懲辦 
[流氓監禁三月]  
　　流氓顧阿福在福建路攫取呂孔氏金挖耳由捕追獲拘押昨解公共公廨經中西官研訊屬實判顧押西牢三月示儆 
[流氓攫取烟槍]  
　　流氓三扣子（即孟扣子）前日至西華德路五百八十號門牌甬人林雨豐家圖詐洋三元不遂攫取値洋四十五元之烟鎗逃逸被林報告捕房昨由包探將孟拘解公共公廨經中西官訊實判孟押西牢三月期滿帶堂再核 
[擅取婦女衣飾]  
　　向在英租界廣　路笑舞臺戲園演唱新戲之杭州人陸錦連於前日夜半突至白克路三百零二號門牌婦人張谷氏家向婢女阿菊恐嚇其時適張谷氏出外未歸陸將値價四百元之衣飾各物擅行取去迨氏歸家得悉卽報新閘捕房派探高萬生前往將人贓拘獲解入捕房昨日午後由捕將陸解送公共公堂經俞襄讞會同英白副領事訊問先由原告張谷氏偕證投案訴明前情請究詰之陸錦連供素與原告相識實因中秋不敷開銷故向原告商明暫借並無恫嚇之事求鑒中西官以陸不應擅取衣飾判押西牢二年贓給原告領去 
[尋獲拐逃婦女之鄰人]  
　　吳根林賃居北新涇劉阿桃家其妻張氏於上月間被鄰居陸銀泉拐逃前日由吳尋獲扭控四區四分所轉角司法科押候訊辦 
[不認收取銀圓]  
　　劉興台在英租界愛文義路開設烟紙店前日偕學徒徐鴻德扭藥水廠附近米店主莊阿生至四區警署控稱上午令徐帶洋四十元向莊收買銅元莊云所存銅元不足四十元之數囑徐稍遲來取徐即將洋先行交莊點收嗣往車取銅元莊忽圖賴謊稱並未收洋請爲究追經姚警正質訊之下莊仍不認判解司法科訊辦 
[無理取鬧]  
　　賃居南市十六舖太平里之甬人胡宗安同妻李氏因同居人賀明生夫婦遷移他處挾嫌燃放鞭砲賀得悉後以爲不祥向之理論互相毆鬭胡李氏稱被搶失金押髮一支値洋三十餘元鳴警到來連同證人李苗氏張陳氏一併帶至一區警署移送地方檢察廳訊究 
[美副領起和返國]  
　　公共公廨會審西官美郭副領事請假回國已於前日乘公司船蒙鐵敢而號啓行 
[氣候報告] [  上海徐家滙天文臺]  
　　已過者之報告九月十二日中國中部刻有頗重要之反旋風北直隷灣有新起之南風海岸他處有東北微風本埠日間細雨屢作晚間天氣又定十三日一夜涼風之後晨間露霧皆濃晴雨表已低落但仍在平均度數之上十三日午後四時前二十四小時内温度至高七八·六至低六○·八去年同日至高八五·八至低七○·五· 
　　未來者之推測九月十三日午後四時三十分預測北方有方向不定之微風緯線三十度以南有偏北之東北風斐列濱東面常有颶風發展之表徴 
雜評二 
[舊制之不適用] [  宇]  
　　前清地方自治之舊制不能適用於今日此顯而易見之事也蓋前清爲專制時代前清之地方自治集權於縣行政官雖曰自治仍專制之自治也以專制時代而欲行自治不得不訂如此之自治制今則爲共和時代而非專制時代矣如謂共和時代之自治仍可沿用專制時代之舊制其將何以解於共和之眞義乎此而曰可則共和二字亦可以專制二字易之矣其如世界僅有共和民國而無專制民國何 
來函 
[環龍路孫宅來函]  
　　敬啓者閲十一日申報登有法國招工電報一則云北京電聞梁士詒爲法國代募華工係用於農業近派人至山東等處招募梁從中獲巨利政府中人擬提議與法政府商酌改由政府辦理約定一待遇方法可以安挿無業黨人並聞孫中山亦有此主張云查此事中山先生始終並未與聞想係有人誤傳或係别有用意在内特此登報聲明環龍路六十三號孫宅謹啓九月十三日 
 
 
 

Page 12

 
 
   
 
 

Page 13

 
 
 [Ｇ> 
[存濟局周文卿大醫士治小便腫爛白濁刺痛魚口橫痃聖手]  
余酒後誤入花叢忽焉下身染毒初患小便刺痛繼則白濁淋漓兼旬不止嗣爲無經驗之醫生所誤投以不相當之藥反覺更劇於前竟然毒入下部兩旁突起橫痃便毒腫痛異常日益加重百治罔效蒙友指示六馬路朝陽樓茶館對面存濟局周文卿先生毒門擅長請爲包醫當服　先生秘製丹藥內服外敷立刻止痛未經一星期下部漲肉新肌立生橫痃魚口逐漸退消險症可畏全愈何速　先生真當世名醫也良用欽佩蓋滬上醫家林立丸飲繁多試之竟無寶效惟存濟局周文卿先生功效如神可推海上第一名醫　先生祖居滬上九世於茲臨診最久加之苦心研究精益求精無論何種至重至危之毒症四肢疼痛梅瘋癱痿透頂爛鼻下部腫爛均可包醫限日全愈出立保單逾限不廖可還原洋每日門診隨到隨看奏效神速醫資從廉　先生誓不用輕粉水銀惡劣毒劑摻雜爲丸患毒同胞幸勿交臂失之　該局秘製珠黃下疳散每罐一元　珠黃掃毒丸每料二元　珠珀立止白濁丸雙料四元　單料一元　橫痃魚口內消丸每料二元　橫痃魚口立消膏每張一元要皆神效無比也　本埠後馬路錢業鄭鑒清謹謝 
[大力補品]  
廣州槳欄街黃灼生新法大力自來精丸為國貨特別健陽宜子之秘寶○主治命門火衰精力疲萎子嗣艱難腰酸腿軟遺洩夜尿久濁神短戌痰咳哮喘體冷調經止帶先後天虧損百病價二元四元八元○代理上海棋盤東街厚豐祥棋盤街均益○天津東馬路共和藥房○杭州鼓樓灣保合和蘭谿合和○漢口打扣巷復興和○汕頭至安街廣發○南昌藥平中街曹三陽 
[京都天德堂]  
奚占一專治花柳病無論新舊危險兇惡來堂包醫出立保單過期不愈即還原洋　金藥資分文不取代煎湯藥不誤公事局設上海三馬路大舞臺對面民德里口 
楊梅疥瘡　服藥淸內搽藥除根三日脫凈五天包好不犯 
五淋白濁　血淋黃濁撒尿刺痛難忍當日立止四天包好 
魚口便毒　橫痃腫硬疼痛當消內口破日流膿五天包好 
下疳腫痛　包頭內疳吃藥下毒上藥止痛二日消腫包好 
痔漏瘡瘡　不用刀剪服藥內消擦藥拔管七天連根脫蕩 
小腸疝氣　左偏右墜小肚上下走痛三天保好斷根 
[笑舞台]  
廣西路汕頭路口電話三五一五 
夜戲月樓六角特廂五角特廳四角頭廂三角　日戲月樓四角特廂三角頭廂一角特廳二角頭廳一角 
劇務主任　汪優游 
樂天　瘋僧　笑倩　乃琨　利聲　嘯天　半梅　映霞　悲世　天影　予倩　無恐　劍魂　惠君　達心　寒梅　青樵　湘　　顚顚　慧因 
十七夜雙齝好戲 
福爾摩斯　之一　血書　紅樓夢之精華　林黛玉葬花 
[天蟾舞臺]  
八月十七夜戲特煩全體藝員合演拿手傑作 
李吉瑞　薛禮歎月 
大戰獨森關　鎗挑安殿寶 
趙君玉　怒沉寶箱　杜十娘 
蓋呌天　破三節　連環棍　四杰村 
小七嵗紅　大破　兵　鐵龍山 
小如意　代演陰配　紅梅閣 
楊月樓　官怕太太　浣花溪 
林樹木　怒沉寶箱　杜十娘 
[法界天聲舞臺　八月十七男女合演好戲 
[法界天聲舞臺八月址八男婦合演好戲]  
超等譚派須生　貴俊卿　烏盆伸冤 
坤角梆子青衣　孫桂秋　日戲三人疑　夜戲翠屏山錯中錯 
第一奇童　　七嵗紅　日戲飛又陣　夜戲水簾洞 
坤角超等鬚生　筱月紅　日戲　硃砂痣　夜戲李陵碑 
坤角超等花衫　筱桂紅　日戲賣胭脂　夜戲八翠屏山 
坤角花衫　小紫英　夜戲　梵王宮 
超等紅淨　王福連　日戲刺巴杰　夜戲歎津口 
超等武淨　李永黎　日戲酸　領　夜戲長板坡 
超等武生　董志楊　日戲刺巴杰　八翠屏山 
[商辦新舞台]  
八月十六禮拜三夜准演七八本就是我 
新加稀奇真馬真車真炮車霹雷閃電三層樓火景並有真水龍車上台當場求滅 
[天外天]  
八月初一日起 
本公司增廣遊藝特聘也是娥及男女說書彈詞何處女及男女蘇灘東鄉灘戲法宣卷名妓彈唱等半戲以來極蒙各界歡迎今新築大洋房於八月初一日起日夜添演 
日戲開演　活動大影戲　髦兒戲 
不加價遊資　盤梯上下小洋一角　電梯上下一角半 
[羣仙茶園十七日戲大減價正廳一角]  
小雪仙　戰太平 
小瑞仙　魚中劍 
小琴仙　富春樓 
張彩奎　仁宗親燈 
王鳳卿　三娘教子 
小勝奎　陳彩霞　迵龍關 
小鳳英　朱瑞雲　遺翠花 
小菊仙　張寶仙　限三郡 
[丹桂茶園十七夜戲]  
特別大減價　正廳一角　新添特別佈景 
金月仙　大　　 
楊文奎　桑園會 
陳方亮　胡鳳翠　紅梅關 
一陣風　蓋月樵　小春利　慶頂珠 
楊文奎　小蕊香　游龍戲 
張翠英　小春奎　新十八扯 
鑫秀卿　蝴蝶盃 
張翠英　靈芝仙　算糧登殿 
[羣仙茶園十七夜戲大減價正廳一角]  
小雪仙　龍虎關 
小菊仙　浣紗記 
張寶仙　黑鳳帕 
小鳳英　朱瑞雲　梵五宮 
王鳳卿　拾黃金 
小峻峰　小寶成　白水灘 
翁梅倩　陳彩霞　陳善甫　朱瑞雲　唐明皇　遊月宮 
[鏡花園]  
大減價日戲正廳一角包廂二角夜戲正廳二角包廂三角 
八月十七日戲 
小芳錦　任子辰　裘湧棠　趙虎豹　胡鳳林　林芳錦　史亦奎　周雲寶　張寶香　陳也秦　徐桂仙　袁子敏 
全本三官堂 
八月十七夜戲 
任子辰　俞大宗　史亦奎　章田鰲　胡鳳林　張光譜儀香　林芳錦　陳兆峰　周昌順　小鳳彩　楊子和　徐桂仙　袁子敏　還金鐲 
[杭州第一台十六夜注意]  
特別六角頭等四角二等二角三等一角五分 
曹報奎　李關反朝 
任長海　望兒回　 
徐雪鴻　徐楊進宮 
印德山　小桂卿　小活猴　陳加　　盤腸大戰 
劉慧霞　華雲射鵬 
劉玉琴　賣身投靠 
侯雲峯　諸雲仙　李蘭亭　七嵗紅　洗浮山 
馮子和　送花樓會 
小桂和　莊子鼓盆 
馮子和　小禿扁　李桂芳　于振庭　劉玉琴　劉慧霞　英國薛手印 
[虹口北四川路海寗路北收五十二號　愛普廬大影戲院]  
准于陽歷久月四號至七號即陰曆八月初七至初十接演 
十七本第九集　十八本　十九本　第十集　二十本 
環球馳名獨一無二連台大部最新偵探影片 
貴族旅館奇巧偵探案 
○藉緣家中遇○因仇女天跟○○用術使寇○施謀破好盜○ 
○宿富子途美○父俠郎涯蹤○○詐唆恩成譽○奇窺至為賊○ 
此片係美洲最近之事實劇中專叙宵小之輩假旅館而行其　張之幻而偵探者亦利用旅館破其不可思議之案全部十二集計念四六本包藏事二大探案每集二大笨每二大笨成為一案案案警心駭目可作旅行家當頭棒喝有始有終無未　全豹之憾頭二三四五六七八集十六大本已經演過據情離奇有口皆碑接演第九十集共四大本此兩集為全部十二案中最駕駭最有意味之案也另加演卓別麟君之奇絕笑據泥水匠作工受苦共二大本此劇為卓君獨出心裁之大傑作觀其一舉一動無處不令人發笑誠影片中無上上品愛觀影戲諸君孟興來乎 
[懷德堂眞正老醫局珠珀立止白濁丸]  
及靈極連○永無後患 
此丸專治一切淋濁或酒色而起或溫熱而生或虛虧而來或花柳毒傳染凡所致服靈丸立刻見效止濁每盒大洋一元　惟宿娼傳染花柳之淋濁重則毒氣傷筋小便閉塞痛苦難忍溲弱時痛如刀割或下部酸痛膿水淋漓紅腫欲破凡服本堂珠黃止痛止濁丸　痛止腫退濁上驗若仙丹　每料大洋二元　如重癥淋濁不肯早治必成楊梅結毒燭卸下疳橫痃魚口楊梅內疳血淋重癥楊梅風痛損形爛鼻下疳廣瘡其害無窮本堂在申醫癥七十說年見多識廣治愈下部潰爛筋骨疼痛咽喉腫爛損形爛鼻砂淋石淋極險極重毒癥可以復原全愈永無後患活人無算　如用水銀輕粉刧藥合丸天誅地滅雷殛火焚不效還洋　下疳腫爛珠黃霜一元　橫痃魚只內消丸一元　貼消膏加料珠黃掃毒丸　眞珠珀立止白濁丸每盒二元　近有假冒請認明上海六馬路中朝陽萬年樓西首第四家恒和油酒店隔壁懷德堂王雨香醫局便是 
[沈製生髪膠]  
本醫藥室主人發明沈製生髪靈膠不論男女老幼氣虛血衰髪黃髪白病後產後陰虧血薄脫髪等患均可禿髪重生係生毛髪唯一之良品久搽能烏黑滑亮清潔馨香光可鑒人永無吐落之虞洵固髪妙劑也自本醫藥室行消十年以來治好已不勝計不靈包可退回惟生髪藥名目繁多切記認明○藍龍商標○本主人餘年小像方是的真售價每瓶大洋五角每料六瓶二元五角○又製一種咬髪癬藥咬髪者係吐去之髪根上有白癬爲之咬髪若不早治久癬變爲禿頂此藥專治此症靈驗異常每瓶大洋四角每洋三瓶 
上海盆湯弄集益里對門人壽醫藥室啓 
[遺失股單聲明]  
上海虹口協綸　絲廠房公司馬錫股單三十股計股本洋一百五十元現在馬君已故所執股單息摺各一件遺失無着該股份當時由某介紹入股除已向該公司聲明作廢外特再登報逺明告白紹人吳百川介 
 
] 

Page 14

 
 
自由談 
遊戲文章 
[文虎（自由談部投稿人）] [  趙書城]  
　　菊花九香 
　　寓形宇内寄塵 
　　個個作馬牛竹奴 
　　天將以夫子爲木鐸警衆 
　　超然於塵埃之外雲鶴 
　　今日花開又一年遇春 
　　常以肅殺而爲心劍秋 
　　二水中分白鷺洲雙剪 
塵餘觚剩 
[怬簃小誌翼獻春] [  野鶴]  
　　翼獻春者不譒其爲何郡人人恒遇之毗陵道上芒鞋竹履髯縷縷若銀絲遙卽而望之大類神仙或叩以年歲第稱五十許未嘗稔言也旣來毗陵毗陵之人不與友獻春亦踽踽若不能友夜間宿紫雲宮高道士處宮後有嚝場荒烟叢草四序皆秋彌望第見慕碍翁仲顧自獻春之至夕照寂歷中遂時有道士及獻春及無數游影焉久之人過必見見則二人必疾避若有秘爲不可告洩時鄰郡方譁然謂黑中一夕失稚子十輩迹之無所得踰月而復然浸假面毘陵市中亦然　者或疑獻春所爲思有以窮其竟顧計無所出遊賞之爲又非可與之範涉縱曰有所爲亦不可行其詳蹝以爲研討之助久之久之賈者揚某遂得一計宣於衆曰是易爲耳渠輩旣有所作必非徒手從事者吾儕明日盍假名一遊其宮藉密跡其有無秘物宮本爲公有之產渠輩當勿能强人勿入也衆僉曰善詰朝五六輩舒步入道士鼾睡未興獻春方冥坐牕前若有所遲見衆至起立點首展顏而笑貌特恭於往日衆返大窘眺賞移時逡巡而去瀕行之頃陡聞稚子號聲自遙而至聲絶濁弱幾不可辨衆遂𢌞步獻春顏陡失色詭言遺矢亟奔而逸衆遂入内搜之初無所得最後至殿後偏椽闢扉而入稚子二十餘人啼呼正急或居於箱或居於筐咸面黃無人色衆遂一一出之并解高道士於官嚴刑始吐其實衆乃更釋然於往日夕時習見之故蓋獻春懼稚子久幽室中易搆疾病遂於行旅絶跡時携之一行散也讞成高道士流邊塞而獻春竟不可得 
　　野鶴曰數齡稚子一旦離家舉止無親仳離誰告惸惸子遺有心人能無愴然涕下哉高道士事在乾嘉間未審信否姑筆之以示末俗至獻春者實斯案之渠魁冥冥鴻飛射者莫得而弋視天夢夢吾復何言 
劇故 
[耕塵舍劇話（續）] [  瘦碧]  
　　今試將六宮十一調以笛中管色分配之則可知其運用矣小工調所屬者爲仙呂宮中呂宮正宮道宮大石調小石調高平調般涉調（中有彼此互相見者卽兩調可通用也）凡調所屬爲南呂宮黃鐘宮商角調仙呂宮六調所屬爲南呂宮黃鐘宮商角調商調越調（亦可小工）正工調所屬者爲雙調乙字調所屬者爲雙調尺調所屬爲仙呂宮中宮呂宮正宮道宮大石調小石調高平調般涉調上調所屬爲南呂宮商調越調古人論宮調者多矣然或失之艱深或失之支離後學殊難領會近且曲師故老先後代謝尤言之不能詳矣余嘗憾之前見近人所著頋曲塵譚論此明白嘵暢精警處多未爲人所道嘆爲傑作緣憶錄之以供同好溽署中煩悶不可耐買車赴廣和樓至則金鼓喧天中軸子之紅門寺方上場耳池中育育羣魚揮汗如雨萬目睽睽爭看男兒好身手富連成社素以武劇名似不必更加讚許而是劇之均以肉身相搏刀鎗劍戟風馳電掣觀者光耀銀海未敢少瞬尤武劇中别開生面者也劇中事實謂紅門寺㚥僧淫兇不法於清端公成龍巡視所及微服入僧室幾爲僧害賴侍衛救護得免實則非於成龍事乃海陽李公贊元也紅門寺亦係洪恩寺之誤寺在房山李公一名立清順治乙未進士巡視鹾政志在鋤㚥洪恩寺僧窩藏婦女劣迹昭彰公微行至房山誤入僧室被縛執有沙彌陳姓者爲之奔訴得救出公德之使返初服依於公家公官至兵部督部侍郎立朝有風節鈕琇玉樵觚賸載李公出按楚時鄂渚有大猾段世昌稔惡萬端而神謀囚逹前台使莫能誰何李至佯置不問一日餞客江干已微醉以一尉一僮夜往叩問世昌倉皇趨出經前手擊之命尉牽其頸蹈月還署卽置之獄遠近顯要爲之求解書牘盈案槪不發立杖殺之而未詳洪恩寺事陳姓沙彌之後道光年間尙有嗣在海陽而劇中並未提及是劇初演谥梆子班中乾嘉時盛行於山陜間當日去李公爲時非遙已誤爲於成龍事迄今沿誤襲謬均以此劇舉拿魚壳一劇並稱爲于公二奇案亦不深攷矣（魚壳情節見袁隨園語所紀頗詳盡余前曾攷之今稿已佚） 
小說一 
[斷雁哀絃記第二章（八續）] [  鵷雛]  
　　秋空涗寥村花照眼林中巨橡之葉爲風所擊　　作聲是日萊孫晨起摒擋已罷先命人將其巨　赴海次己亦易軍裝輝煌奇麗似此村中不恒見也口中則啣絶巨之烟管鑲以象牙斗中烟氣蓊然上冪其面蹀　廡下以待牧師父女之至有頃乃聞堂後續續之嗽聲則牧師出矣牧師衣黑衣絶博無倫似欲化爾猴爲巨象顧臂乃絶削行時乃類中空之風菱履聲甚重似力示人以莊嚴之熊面作左右顧努目獰視神威懔然蓋自審爲巨邸中之敎師非是良不足以拒人於千里之外旣見萊孫立出其手發聲如老鴟之鳴且欬且曰子爵起乃過夙　孫微笑旋曰今日當與賢父女叙别因之終夜勿寗然我固甚感長者厚意至於永永無說言次則與握手而馬利亦出三人乃同進晨餐馬利以目視地顏亦惙白似終夜弗眠乃成此狀食時三人皆無言餐已進茗萊孫乃起一一爲牧師父女祝福道别時忽微雨伯聲打窗境乃愈悽寂動人牧師口中尙曰願子爵平安且勿忘我則已𢌞身自入萊孫獨把馬利之手至於門次笑曰馬利别矣此行或僅三月馬利慘笑曰三月之利亦不爲非久萊孫微寂旋曰然願馬利弗忘我也則奪手力犇數十武外回首見馬利以手支門似暈作也（第二章完） 
 
 
 

Page 15

 
 
   
 
 

Page 16

 
 
   
 
