# 1916 - 73 - 4915479

 

Page 1

 
 
   
 
 

Page 2

 
 
時評 
[廣東之前途（冷）]  
　　廣西之獨立其關係之大不在廣西也而在鄰省之廣東故今日人所注意者其爲廣東之前途乎 
　　廣東將忠於政府以攻其鄰省之廣西歟將與廣西聯合以反抗政府歟抑將不攻廣西不抗政府如交戰國之守局外中立歟廣東之前途不出此三者而人所注目者亦此三者之將出何途也 
　　廣東當東南之衝財富兵衆交通便利更非廣西比也 
[命令]  
　　三月十七日政事堂奉策令吳壽許元震陳玉麟均給予四等嘉禾章此令 
　　又令張書紳給予四等嘉天章此令 
　　又令伍墉給予四等文虎章此令 
　　又令任命易抱一代理新疆政務廳廳長此令 
　　又令任命徐謙署理新疆喀什噶爾道道尹此令 
　　又令國史館奏請任命曾廣鈞爲編修楊增犖試署協修應照准此令 
　　又令國務卿奏據銓叙局詳稱遵核陸軍第三師司令部顧問官資格請予叙官等語楊嘉紳授爲上大夫此令　 
　　又令國務卿奏據銓叙局詳稱遵核京畿軍政執法處薦任文職各員資格請予叙官等語吳兆毅侯汝承劉永熙均授爲中大夫韓運章授爲少大夫夏孫楣張思永均授爲上士此令 
　　又令陸軍部奏請任命胡永生爲陸軍第十混成旅步兵第一團團附應照准此充 
　　又令陸軍部奏請將尉繁錦授爲陸軍步兵中校並加陸軍步兵上校銜張文郁授爲陸軍工兵中校並加陸軍工兵上校銜應照准此令 
　　又令陸軍部奏請將董學南授爲陸軍步兵少校馬承淵授爲陸軍騎兵少校應照准此令 
　　三月十七日政事堂奉中令據吉林巡按使王揖唐奏稱查明吉林省民國四年吉林等縣民旗各地被水成災分數請將廳徴地租分别豁免蠲緩以紓民力等語上年吉省吉林等縣夏秋之間雨水連線濱臨江河各縣多遭水患若將各該縣應徴地租照常徴收民力實有未逮應准如所請將吉林等縣應徴地租分别豁除蠲緩以䘏災黎該巡按使應即按照摺開分數刋刻布告張貼曉諭務使實惠均霑用副國家軫䘏民艱之至意交内務財政兩部查照此令 
[專電]  
　　南寗電龍覲光現正與滇軍第二� 
軍前衛遭遇龍覲光兵力約二十營滇軍兵力有四梯團總司令李烈鈞總參謀何國鈞第一梯團長張開瑞第二梯團長方聲濤第三梯團長何國鈞兼第四梯團長馬文仲兵力較龍軍爲優黔軍知龍軍攻入滇境急已派一混成旅由興義進攻西隆截擊龍軍之後路故目下情况龍軍處勢極爲困難兼以廣西宣布獨立龍軍更前後受　現在祇能按兵不動向廣東告急　 
[譯電]  
　　北京電廣西已正式宣布獨立與雲南貴州提携作戰維持共和（十七日譯大陸報） 
　　北京電袁總統電諭各軍司令保護外人生命財產及維持軍紀（十八日） 
　　北京電政府估計本年各省可以解京七千一百九十四萬元上月政府曾收入九百八十二萬元内有鹽稅五百萬元（十八日）（譯德文報） 
[東方通信社電（日本人組織）]  
　　北京電廣西省反對帝制之電報到京之後即經政府覆電勿受亂黨煽動廣西省遂又以電聲言與中央斷絕關係總統府十六日開大會議討議對廣西之策直至更深（十八日） 
　　北京電據政府某要人言廣西省宣言獨立之後北京政府部内大生恐慌急命交通部斷絕廣東廣西兩省間之電報惟王巡按使及陳署將軍許其通電其實陳炳焜係陸將軍之腹心廣西之獨立究無挽回之道但一面努力沮止廣東之獨立已龍將軍現在之地位政府亦有漸加猜疑之傾向云（十八日） 
　　北京電廣東電云自十二日廣西之態度决定以來廣東將軍府忙碌非常與北京政府密電往復日有十數次連日並開秘密會議城廂内外警戒極爲嚴重凡出入城門者均一一檢查其身體茶館旅舍以及其他羣集之所派有多數密探言語之間形跡稍涉可疑即被拘捕調取甚爲嚴酷將軍府之衛兵皆以親近之人確保者充之夜間街上分布武裝帶劍之兵士巡警甚多徹夜梭巡極力警戒又因廣西電報不通謠言百出故由省避難赴香港者甚衆車站碼頭擁擠不堪雖經官吏百方諭止而乘民船艀船等向香港方面者仍續續不絕檢查報紙益加嚴重（十八日） 
　　東京電廣東革命軍紛起繼以廣西獨立之電報到日激剌一般民心對中國之前途頗抱危懼 
 
 

Page 3

 
 
之念（十八日） 
　　東京電美國銀行家司密司氏今日入京市民歡迎頗盛（十八日） 
　　東京電日本讓與俄國軍艦手續準備業已完成唯待調印而已（十八日） 
　　北京電常德電云熊希齡於囗囗（電文不明）日隨帶衛兵二十餘名由辰溪（譯音）向貴州方面出發（十八日） 
　　東京電聯合國經濟同盟會議委員擬派坂谷男爵已如前電茲政府以該委員須有最上之資格方足代表帝國政府故擬加以全權大使或全權委員之資格並以便宜之故附隨副使或委員數員（十八日） 
　　東京電政友會以臨檢問題其性質甚爲重大决議力執公正之態度今日已正式申告該會總裁矣（十八日） 
戰電 
[其一（英人路透電）]  
　　巴黎電今日下午公報云法排砲毀尼曷濮爾敵軍交通戰壕死者頗多凡爾登北面無步軍戰事末斯河西面砲火稍弱化特勒芒及丹洛泊兩處則已轉烈德軍在杜哇芒築造防禦工程法軍在該處西面猛轟之亞泊勒芒東面有短兵戰事法兵加重創於敵且俘敵數人伏斯巨貝爾化有德兵進攻爲法軍砲火所敗（十六日） 
　　巴黎電法人輿論漸以爲凡爾登戰事今已至最後一幕各事皆利於法軍砲火與攻擊雖較前更烈德軍竟未得一寸進境即前得之地亦大半爲法軍奪回今日德步隊確與此戰初作時之步隊不同軍事家預料杜哇芒與估伏斯之陣地尙有一場惡戰（十六日） 
　　倫敦電西歐英大本營路透訪員稱二日拂曉英軍以地雷攻擊和漢索倫附近德軍陣線其勢甚猛恍若火山之爆裂英步隊即乘勢攻入佔據陷穴德軍回攻砲聲鎗聲炸彈聲終夜不息英軍於二十四小時内共擲去炸彈一萬二千枚敵軍回擊數日卒未奪回失地（十六日） 
　　彼得格勒電高加索俄軍之勝利完全破壞德軍進攻埃及之謀德國今不得不以大軍駐守巴爾幹而凡爾登亦需援甚急俄軍佔據克林特後僅有哈里京山隘足爲梗阻該陣地既破則可長驅入美索波太米亞平原（十七日） 
　　埃及京城電英軍在蘇魯姆追擊敵軍時奪砲三尊（十七日） 
　　倫敦電昨日瑪克那瑪拉議員在下議院宣稱海軍部已造成一强大飛船（十六日） 
　　亞姆斯特丹電荷蘭公司船土邦第亞號乃駛行南美航線最新最快之船失事時船上有船客三十三人水夫二百九十四人船長以爲係被魚雷擊沉（十六日） 
　　亞姆斯特丹電荷蘭公司船土邦第亞號載有美客三人（十七日） 
　　倫敦電孟郤斯德商會新董事二十二人中已有十八人决計於戰後不與德國交易（十六日） 
　　倫敦電星期銀市報告云銀市大有起色内國造幣廠購買甚巨爲其重要原因惟大陸所購之數不多今印度已定購若干中國匯兌已臻平率日本允爲俄國鑄造銀幣羅比通行益廣印度將整頓幣制有此數種原因銀市前途甚有希望（十七日） 
　　倫敦電柏林半官報稱海相竇比士已辭職今政府選擇向同竇比士辦事者使繼其任以維持德國海軍之政策而尤注意於潛艇戰爭（十六日） 
　　倫敦電路透電社探悉葡萄牙前皇麥紐爾氏勸令皇室中人扶助葡國現政府勿爭論政體（十六日） 
　　盤谷電暹羅王刻患神經衰弱症（十六日） 
[其二（德人德文報專電）]  
　　柏林電德軍大本營宣布公報如下十五日新福音堂附近敵軍前鋒陣地一處爲德軍炸毀守兵盡死英砲隊猛轟蘭斯哇波瓦附近及香巴業法砲隊甚爲活動末斯河左岸之德軍奮勇前攻於柯爾波西面及化末山俘軍官二十五員未傷之兵千餘人法軍屢次回攻輒負重創而退末斯河右岸及河東小山有激烈之砲戰伏斯巨法軍小攻多次均爲德軍擊敗 
　　十六日佛蘭得斯省砲戰極烈海濱附近尤甚洛瓦伊·及萊姆西北哇貝爾邸亦然法軍猛轟後進攻聖沙泊萊南及松末河西面之德軍陣地未得利且大受損失德軍損失頗微並俘軍官兩員未傷之兵一百五十人獲機關鎗兩枝末斯河西面之法軍希圖奪回化末山高地及東北兩面之森林陣地初進之時即爲砲火所阻末斯河與摩塞爾河間無攻擊之戰事德哨隊在尼台爾亞斯巴區南猛轟敵軍戰壕後奮勇進攻毀敵軍防地俘敵及獲戰品而還香巴業貝爾東南有天空戰事法飛機一架中彈墜落飛行家死於火敵飛機乘夜屢攻公佛蘭東拉白里德醫院第一次乃在十三日夜間未釀軍事損失僅傷婦孺各二 
　　十七日英軍在魯斯南轟發地雷六具未獲效果香巴業數處及末斯河與摩塞爾河間有激烈之砲戰敵軍屢於末斯河境以全師生力兵攻擊化末山德軍陣地第一次末先發砲突然掩擊僅有數隊進抵德軍陣前多死於砲火餘生者寥寥無幾均被俘第二次爲德軍砲火所制未能逞志（以上西境戰况） 
　　維也納電奥軍大本營十五日公報云俄軍猛攻烏細柯西北之橋端失利而退（俄境戰况）意軍仍在伊森沙陣線進攻波特哥拉高地有惡戰敵軍一部分曾攻入　軍陣線奥軍肉薄拒之敵軍敗退敵軍在桑瑪蒂洛西南境猛轟數小時乘夜進攻受挫而退陣線前滿積敵兵死屍約有二千餘具皆近數日内陣亡者伊森沙陣線其他數處兩軍以大砲及炸彈砲互轟甚烈意砲隊轟擊加恩勒陣線之菲拉境及鐵洛爾之柯爾第那拉境意飛行家以炸彈擲擊特萊斯特未釀損失（意境戰况） 
　　柏林電政界宣稱海軍大臣竇比士已辭職由加貝爾大將繼之加氏供職海軍部有年而於海軍工程尤爲熟悉向爲竇氏之良佐前曾代表海軍部出席國會而獲海軍工程應用之經費海軍大臣之易人與潛艇戰爭問題無關重要蓋此事權在海軍參謀總長之手也竇氏對於海軍工事提倡不遺餘力今忽辭職外間頗多評論或謂竇因德皇决議不將潛艇戰爭擴張於前致中立國通牒聲明之界限以外及不欲攻擊中立國船舶與其志不合故乃引退（十六日） 
要聞一 
[英日盟約與報紙關係]  
　　字林報三月十日東京通訊云（上略）數日前余（通信員自稱）至早稻田大隈伯私邸求見以日本小部份報紙批評英日盟約致令外人疑日本不與英國友好大隈伯對此於意云何爲問大隈伯答曰外間所傳日本對於英國友誼不誠摯或對於英國條約不忠信諸說皆完全不確其實日人對於友國極有忠俠之精神自戰局發作以來日人之表示此精神者不一其道余知英美諸國之領袖人物决不因日本一二報紙之狂論而疑及日本之忠誠猶之日本執政者不因英美一二報紙揭載失實之言而道疑英美之不友或不忠於日本也吾日人今正竭其所能贊助英國以攻敵國比來日本一部份報紙確抱狀若仇英之態度屢有人向余建議此項報紙宜嚴厲取締但余意報紙苟不偏激過甚則箝制言論一舉殊屬危事蓋余向來主張言論絕對自由也且無論何事眼光宜遠今若以遠大眼光觀察此事則所謂仇英輿情者不過限於極小一部份而大多數國民與報紙固極友愛英國及協約國也輿論參差各國皆然往往於政黨見之政黨輒以國際事件爲攻擊政府之具吾人常見英美報紙有對於日本發不友好之言論者今少數日本報紙對於英國發不友好之言論亦猶是耳但吾人未可視此無責任不足輕重之言爲代表多數輿論余敢言日本忠於盟約友於英國一切舉動不背信義英日盟約之有力今昔無異日本獲此盟約之益英國亦然吾人在今日辦理國家及國際之事件必須屏棄無足輕重言論與偏狹之觀念云云 
[西報述川中南北兩軍近况]  
　　字林報二月二十八日榮縣通訊云川中滇軍未曾續有戰事已十八日於茲自劉存厚軍隊響應圍擊官兵後官軍似已喪膽雖勉力突圍而出然聞軍火四十船已爲革軍所得矣援軍馳赴西境者爲數頗多但迄未進攻今前敵蜀軍皆被調赴北方名爲鎭壓盜匪實則官場慮其不可恃故令移駐他處以免附合滇軍而以北軍獨當戰事也北軍陸續由兩方面向叙府進發大砲與彈藥刻正運往戰地觀其情形似作日内大戰之凖備聞滇軍亦有生力軍來援外人之與滇軍接� 
近者皆極力譽揚滇兵之紀律嚴明舉動謹飭蜀人對之毫無怨言至於北兵之行爲頗多不滿人意之處以致怨聲載道推其原因或由南北語言隔閡所致當買賣之際方音各異誤會易生北兵任性逕行只躪自己便宜不顧他人利益蜀人積怒成恨乃相率不與之交易或待以閉門羹或予以不熟之食北軍又曾轟擊滇軍方面之叙府紅會外人蓋北軍屢中滇軍埋伏誘敵之計已成驚弓之鳥一旦見紅會外人出入戰地尋覓死傷兵士遂疑爲滇軍誘敵之行動而遽轟擊之至紅會外人之在官軍方面者則尙爲軍人所善待但官軍不許其行近陣線經紅會力爭即後可然猶距戰場二三十里也陣地傷兵　由兵士抬交紅會醫治然後送至相距一日路程之醫院軍中雖有曾習西法之醫士但其程度不高不過與醫院中配藥人相等耳各處紳士有贊助紅會或敎會醫院療治傷兵之事業者榮縣居民三萬有警察隊與蜀兵絇兩中隊及地方團練若干無論盜匪來否居民皆須給予報酬云 
[黔事快訊]  
　　威寗縣屬有逸匪張仕仁自稱總司令翟紹文自稱司務長聲言係奉滇都督令嘯聚匪黨數百人在二塘後寨地方駐紥并來城張貼告示人民驚恐經該縣王知事電請劉顯世轉電滇軍府查究此二人是否確奉滇府命令來威如無其事直是匪徒亟應嚴密防緝以定人心云 
　　黔省因川鹽不濟欲銷滇鹽由黔抽捐已於前月電商滇政府尙未議定茲查由黔抽落地捐恐難辦到黔省鹽缺民皆淡食異常恐慌現已電請滇政府轉飭承招商尅日配運鉅額迅即逕由中大路運黔銷售以濟燃眉并請滇政府照普興興安公司前例代黔抽稅存備撥用并發給執照以便稽查俟川鹽暢運時再酌量廢止 
　　雲南唐繼堯致貴州前敵各軍官電云晃州王司令并轉各營連排長銅仁專送盧團長并轉各營連排長均覽袍澤三年暌違兩地遍維舊兩彌用拳拳迭接諸君來書具感相念之厚以公冗未及裁答然思憶　深遠也舉義以來滇黔一氣中外同欽諸君深履行間迭獲優勝忠勇奮勵金石爲摧現我出川之師既佔叙州進攻瀘渝川南一帶相率響應成都動搖人心已去蜀省全局不日可定咋據確報新疆已宣布獨立廣東惠潮淸遠先後舉義北方則蒙軍長驅南下已逼幽燕孤立之勢斷難持久惟盼諸君努力進行將與諸同志會師武漢直搗燕京恢復共和還我民國諸君不朽盛名與國無極堯亦隨諸君後得睹太平斯則私衷之企幸者也别久思深聊抒積愫以當面談繼堯皓印 
　　松坎來電江津敵軍二十四號由龍台寺攻我左側昨日被我軍擊退敵軍扼守獅子台要隘頑强抵抗頃得熊團長報告我軍已攻下獅子嚴擒俘虜槍枝甚多詳情續報謹此電達戡瓛二十三印　又電敵軍由江津出三角塘有步一團砲六尊機關鎗二挺於二十四號向龍台寺高廟進攻我左路意在恢復東隘抄我後路當由熊華兩團各派一營夾擊激戰一晝夜現據熊報敵軍被擊敗我軍向三角塘方面追擊特聞戡瓛宥一印 
　　晃州來電頃我軍游擊隊統帶王華裔自靖縣報告該隊聯絡湘軍於十二號進攻靖縣敵軍兩營抗戰一夜天明時倉皇奔逃我軍追擊連佔通道綏寗諸城敵軍退守天堂要隘復鏖戰一晝夜棄械潰入武崗一帶現正撫慰軍民詳情續報華叩徑印 
編輯餘談 
[國際信用（飄萍）]  
　　嗚呼現今世界中國際信用之失墜如我國者亦可謂獨一無二矣諸肅政有見於此密陳維持之策（昨京電）良足嘉也 
　　雖然國際信用之程度與國内信用之程度爲比例斷無國内已失其信用而國際信用尙可以維持者亦斷無國内之信用甚厚而國際信用尙有待於維持者 
　　且維持之義乃繼續不使間斷之謂既間斷矣無法可以維持也然則爲國家計惟有重新造成國内之信用即以造成國際之信用此外無他道矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[醞釀獨立時之廣西情形]  
　　電誓之傳聞昨據某政客所談云貴州宣撫使陸榮廷日前來電對於政府表示誓詞略謂此次被命宣撫貴州恢復平和救濟閭閻災厄自有　當之手叚不必亟動干戈如水益深如火益熱惟達其目的大約限於一月以内必可奏功云云又聞昨日陸將軍又有電來京其内容所請求者計有兩事（一）請中央匯撥軍餉其數未詳（二）請令石井兵工廠供給軍械以上兩電如確陸將軍對於中央之態度似已顯然無他外間一切傳說一時固難遽下斷語也所不可知者餉械接到後其情形抑又何如耳 
　　專員之密派統率辦事處於昨日曾奉大元帥特交遴派中級軍官兩員出京趕赴桂省陸耀武將軍及龍臨武將軍處有秘密接洽之軍要據聞陸將軍處所接洽者係爲出師征黔之軍略桂省現時之防務軍火與軍餉之接濟中央特别政見之密示桂黔軍秘要圖之密頒等項龍將軍處所接洽者係爲桂粤聯軍之統馭政策出師入滇之軍略政見之特示桂滇軍秘要圖之密頒等項惟外間所傳則謂係密查兩將軍及各軍隊之態度者確否且勿深問第聞此次所派出者一爲陸軍中將方炳一爲陸軍上校劉中蔚云 
　　廣東之關係大阪朝日新聞載香港九日電云據廣西歸客談及謂陸榮廷將軍不滿意於龍濟光將軍對於廣西之態度對於目前時局决不與廣東協力故已派往百色之廣西兵今亦退回柳州又據陸將軍之所言明龍濟光斷不附革命黨且决意猛烈壓迫革軍因此革軍方面亦極力攻擊龍氏又北京政府以兩粤事託付與龍若陸榮廷抗命北京政府即派兵援助廣東龍濟光藉名遠征雲南而陸續派兵於廣西據别一報告陸榮廷以廣東方面對於雲南態度之冷淡甚不滿意且疑龍將軍與廣東之關係已　絕 
　　陸氏之軍略大阪朝日新聞云革命黨利用陸榮廷對於廣東之態度勸陸與雲貴共宣布獨立陸之態度雖未决定突然宣言獨立由廣西一掃廣東兵隊亦未可定其軍略似在使集於柳州師長陳炳焜之部下密於中途邀擊廣東兵隊若兩廣之關係破裂則中國南方之形勢必有一大變化云云又大阪每日新聞載東京電話云據某處得有電報謂廣西將軍陸榮廷承諾就貴州宣撫使之職使陳炳焜代理將軍事務而彼則向柳州雖屬事實然徴其軍隊之配置與其謂陸將進攻貴州却反似欲防備廣東湖南兩方面者由是觀之外間所傳陸榮廷已被政府懷柔之說似不足深信又載北京九日電云廣西將軍陸榮廷本月六日率其部下向柳州進發柳州集有多數之廣西軍隊政府方面則以爲該將軍係往貴州宣撫云 
[戰事推移中之川湘局勢]  
　　川湘戰事之因果十五日天津日報云南方革軍以雲貴四川之合縱爲第一期策戰計畫雲貴兩省既定以迅雷疾風之勢侵入四川欲於討伐軍未到以前環攻四川然今重慶尙未陷落討伐軍總指揮官曹錕已統兵二萬扼其進路南軍之計畫遂生一頓挫惟仍欲遂其初計故南北兩軍之大衝突必不可免蔡鍔知大隊北軍已集川境因急離四川前進北軍防備較薄弱之湖南專欲根據地利而收效果此際抛棄四川乃南軍所不得已者彼之計畫在使牽制軍能支持北軍對於湖南侵入軍如何使其執有利之行動設北軍仍駐四川僅滿意於小成功而甘爲牽制軍翻弄必至使湖南侵入軍乘隙席捲兩湖一帶並脅迫鄰境之廣西陸榮廷歸南軍方面此事極爲明白如此不獨遮斷四川北軍之退路北軍且將陷於腹背受敵之窮地亦未可測故此戰局甚令人注意云 
　　滇軍在川之策畫最近四川消息略云自川軍致力叙州大兵雲集滇軍遂幡然變計聲東擊西如叙州府以西之高縣以南之慶符等處均尙在滇軍勢力範圍之内大隊實駐叙永以爲各軍後援因該處東界貴州南界雲南納溪尙在其北故雖失利於作戰計畫上並無何等影響且川軍並無進取之志北省所派來之軍隊地理生疏不敢深入險阻止在東方一帶經營即如佔取江安南溪等戰功不過拾滇軍所棄聊以一紙捷音爲政府破悶深知政府此時絕不責其實績苟有足爲一件捷報之資料者便可得異數之封賞借以爲鎭定人心而促成帝政之進行而已又一報告滇黔現已會師昭通有取道馬湖進逼淸溪以扼寗遠咽喉直搗川軍中堅之氣概北軍楊起元統領刻正訓誓師旅預備迎戰惟入春以來陰雨連天瘴氣大盛北軍多病瘧疾革軍擬即乘勢進攻結果如何尙未可知 
　　川中官軍之近况征滇總司令曹錕將軍昨有要電來京直達軍務處其内容係詳陳征滇軍略最近籌定之要件並縷陳官軍最要之四大缺點一各軍聲勢隔閡之弊　一各軍紀律不一寛嚴失平之弊一軍權軍略不能統屬之弊一軍餉軍械運輸遲滯之弊請即詳細核議另擬完善防弊之方以免種種滯碍該處得電後隨即召開會議聞已議有相當辦法政府又以現在川中之南軍雖未盡取攻勢而叙州左近滇軍仍復不少劉存厚且携其部下向長寗一帶駐紥現據八望山與官軍對壘因此特電令第二路司令張敬堯督率所部圍攻八望山以期戰事從速進行然一方面又聞滇軍由昭通來援叙州之大隊已在途中亦不得不令各軍特别注意惟川中土匪散兵隨處皆是往往於官軍未及防備時起而爲難因此兵力牽制餉械被刦等事遂又相緣而起茲聞某機關接到重慶來電云本月四日運送北軍武器子彈之輪船大川號在涪州地方突遭土匪襲擊船中所裝之品物全然被奪又於月之五日輪船吉安號在長壽地方亦被土匪刦掠將所運之武器子彈盡數奪去云 
　　湘中戰事之吃緊昨據探聞湖南將軍湯薌銘日前對於中央拍來萬急密電一道略謂本省兵驕財盡險象環生請速示機宜維持現狀聞臨時軍務處關於此事即開會議種種討論後特覆電一道内容秘不得聞惟據一般傳說奉天第二十七師張作霖師長現有抽派軍隊前往湖南扼要防守之說聞其所派者爲第一百零六團團長周某同第一百零八團團長劉某酌帶第五十三旅步兵第一百零六團五十四旅步兵第一百零八團砲兵一團工程輜重各一營電信隊一隊擬由京漢路專運迅赴湘邊防守又山東泰武將軍靳雲鵬近知政府以湘中軍事吃緊征滇軍隊已有鞭長莫及之勢經往復電商聞已擬由山東第五師張樹元師長所領部分遴派馬步工砲輜各一營另由駐魯防兵酌撥五百人便道赴湘以資援助聞政府接電後已電覆靳將軍候中央命令再行撥往然則湘西一帶軍事其牽動之地方蓋已不少矣至於戰地被難人民之救濟一層熊希齡任命爲湖南宣慰使後該省將軍巡按使即籌欵二萬元以爲救治受傷軍隊醫藥之費中央政府昨又滙寄一萬元以爲此項經費之預備云 
[外交與帝制之因果談]  
　　捷電之作用協商國向政府提出極嚴重之大警告外間早已喧傳惟據政界中人則云此項警告内容雖未得全豹而其措詞非常嚴厲將欲正式提出時適來戰事捷報政府當將該捷報送致外交團俾證政府平亂之能力此項捷報竟將大警告迎頭打回至該警告將來若何據外交界密息最近協商國密議决定政策如中政府届六個月平亂期滿其亂情仍未一律肅淸再將該警告提出暫時作爲延緩此項警告與捷報僅隔一日倘捷報稍遲一日其警告早已發出誠不幸中之一大幸事也云云此說而果確也則捷電之爲用蓋亦大矣 
　　未來之交涉陸國務卿於近日來除連赴新華宮外即到外交部辦理外交要政頗形忙碌並與曹汝霖次長密議討論其情形極爲緊迫内容亦甚嚴密十四日據陸國務卿自行聲稱未來之交涉案甚多均極關重要者其困難情形必較目下尤爲加倍困難不得不亟圖預付之策又聞政府密電處於昨日曾拍出國外萬急密電多道係爲駐日本陸宗輿駐法胡維德駐美顧維鈞駐英施肇基駐德顏惠慶駐俄劉鏡人駐葡戴陳霖各公使聞均有調查之要件並係分别單獨普通兩項其單獨者係陸公使爲詳查日本對華政策之某某要欵顏戴兩公使爲詳查德葡兩國之邦交决裂密因其普通者係飭詳報各國政府對華政見之大略及是否仍有何項聯合警告案之提出並已否有承認滇中 
蔡唐等提出要求案云 
　　秘密之解决昨日（十五）上午曾爲某某要人近日先後密電中央詳陳關於調停戰事勸阻南省召集國會雙方化除意見共維國本免招外侮等要政特召政事堂陸國務卿左右丞各部院長官梁士詒參政等在居仁堂特開密會議據聞所議中對於國體之問題討論最久以其上項條陳各節均與帝有關並均以爲刻已不能有退讓之餘地大致係仍决定照前議對於雲貴之政策須用武力戡定其最後之解决確定不取消已定之帝制國體云 
[雲南快信]  
　　項城人何國華於淸末時在滇充任協統及陸軍小學堂總辦辛亥起義何入軍府充任庶務處長未及兩月去滇故與唐繼堯素來相識去年秋間何奉政府命爲滇省專使受二等勳位携有巨資來滇彼時唐繼堯曾與周旋適有滇軍第二師長沈汪度由蒙來省初次與何同席晤談之際沈極端反對帝制未幾沈師長即無疾而死（此事於去年曾載本報題曰師長暴死）其時滇省人以沈君係染暴疾而亡尙未知致死原因惟死後身手俱黑不無可疑迨去冬滇省舉義後以何國華爲政府專使拘留於交涉員署近日始由滇人查出去年沈師長之死實由何賄買奸人暗置毒藥於沈之食物内致斃乃將何國華移禁警察廳中並派員嚴訊數次現何尙未供認而各機關亦暫守秘密尙未宣布眞相 
　　雲南自起義後軍府以贊成省分固多而湖南與滇更有關係不能不先派員前往招撫現聞唐繼堯昨日遴派程潛爲湖南正招撫使陳强爲副招撫使業已起程前往矣 
　　韓鳳樓與袁總統本有親誼近亦因不贊成帝制於月前微服出京逃來滇省贊助革軍當經唐繼堯委任爲第三軍參謀長現更委韓兼充第三軍第二梯團長 
　　邱北縣屬著匪林國安於光復時曾糾普二董攔刦商人金連城經前縣緝拿該匪竟敢率衆拒捕傷警逃逸現復糾丁大等搶刦李成林得贓拒傷事主經縣知事派警拿獲訊供屬實詳請嚴懲 
　　巧家縣屬之老街子地方本月二十日有川省派來間諜數名爲林隊長查覺緝獲楊伯英崔佩珏諶華陳達三等訊據供稱由川邊之批沙霍烏蒙姑一帶沿途窺探來滇或僞稱滇軍調查員或稱係蔡司令委派等語當交縣監暫行管押惟林隊長以久覊恐有他變請當道迅示辦法云 
[贛商民對於戰事之籌議（俠平通信）]  
　　贛省商民以西南戰事益覺蔓延迭得湖南消息省中人民紛遷出托命於漢口三湘頗形搖動而贛省重兵已赴前敵地方空虚湘贛接壞勢如車輔湘省果致不穩贛省亦難免牽動故連日在商會招集各班會董籌議咸以本省自辛亥以還市面苶敝元氣凋殘至今未能恢復此次戰事適當人心搖動之時不能預料萬一三湘有警由湘及贛發生激烈現象則人民之財產生命何以自托故多數决議若果事出意外則湘既不保贛亦難支不得不籌備一切届時只有籲請將軍巡按兩署始終以人民爲重務須以和平之舉動維持地方之秩序免致本省再遭蹂躙且桂省當道亦曾依人民之請求轉懇政府不以該省作戰線以保地方之安靖贛當道亦必能以和平之心理造地方安寗之福云 
[西南戰事中之贛省談薈]  
　　贛垣之風聲鶴唳贛省自滇黔事起謠言百出人民已動色相告惟因李秀山將軍雍容坐鎭表面尙稱安靜乃近自湘鄂迭告警耗贛人自該二省携眷返里者車載輪運絡繹於途故謠言尤甚人心愈爲恐慌雖軍警屢次捕獲黨人而軍府所得警告之函不下百餘封本月七號戚巡按由電話傳達要公詎省城通至九江之電話陡然不通是日電報亦不能通達軍民兩府大爲詫異又値外間謠言甚劇當即頒特别戒嚴令凡各軍隊概出隊持械實彈佈滿街道梭巡徹夜迨至拂曉始行收隊而是夜行人九鐘後無燈者概不准行十一鐘後即全斷交通一時人民又大起恐慌次日聞悉省潯電線因被賊竊去二三尺以致阻斷未一 
日即修復如常照舊通電故謠風漸息惟贛人屢經禍亂大有談虎色變之狀態耳 
　　潯路之難脫外債贛省南潯鐵路因工程浩大早已借日商債欵七百五十萬元旋因欵已用盡工尙未竣又議續借日債二百五十萬元嗣以日商要求管理權經交通部否認乃展轉由通惠公司出面介紹新股東貲二百五十萬將該路舊公司取銷另設新公司於九江交代方畢正在工程進行之際而滇黔兵事遽興政府需欵浩繁不得不移緩就急而所謂通惠公司介紹之新股二百五十萬竟歸於無有該路新總協理孫多森劉錡劉廷珍坐辦阮貞元等均一籌莫展昔日極力運動愁不到手者現又苦擺脫之無術乃通惠公司諸大老於無法之中又復思借外債刻已議有端倪電致該路監察員羅兆楝（該路前協理）往京磋商贛人士因鑒於外債之禍遺國家故不惜以將成之路送之該公司乃聞此次添借外債仍不外以全路管理權奉之外人莫不大憤現已有多數舊股東私相會議將來恐不免有大風潮發生也 
　　偵探之互相拘捕贛省偵探機關林立如將軍府如第九部旅部如軍事執法處如憲兵營如巡按公署如警察總廳莫不派有探員在外偵緝凡遇破獲黨案無不立膺重賞故各偵探遂設種種勾距方法乃因此竟生出一大新鮮活劇頗爲有味爰於下第九旅部偵探某甲一日在某茶館遇某乙晤談乙對於滇事極力鼓吹李烈鈞之勢力甲疑乙爲黨人亦自稱係黨中重要份子乙佯爲不信甲云有孫文委任狀爲證乙亦云有李烈鈞委狀遂互相結合并互將委狀交換甲馳回旅部報告後一面約乙於本月十一號在城内繫馬椿一本祥酒館會晤至日甲先至坐候乙進該館見甲在座即報告警區指甲爲黨人當帶數警拘甲甲大怒即飽警士以老拳當被毆傷二警咸以爲眞係黨人極力捕縛正紛擾間旅部派令拿人之兵士亦到甲見即指乙爲黨人並稱其謊警捕已於是乙又被兵士捕縛而去警士因被甲痛毆終疑爲黨人亦將甲捕去不肯釋放迨至雙方詳送上級官廳始知甲固眞正偵探而乙亦將軍府之偵探員也彼此誤會遂成此新鮮趣劇初時附近人民因見軍警麕集頗爲該詫繼悉底蘊莫不引爲笑談之資云 
[川湘戰訊中之鄂省觀]  
　　鄂軍第一師砲隊兵士因南湖之變日前業已退伍所有各軍官之未牽涉者均令暫居該營聽候差委昨王將軍又據探報該營排長徐東陞劉啓發等四員猶有私通黨人即以該空營作機關情事已飭將徐等捕送陸軍審判處訊辦惟並未得其實在證據又有該師輜重營某下士前日亦遭逮捕聞其原因於該下士之妻赴某家春宴酒後妄言某夜該營將起事同宴某甲之妻歸告其夫甲固與某營長爲友亟欲詢問惟時已暮礙難前往面詢因向某處借電話詢問並囑其嚴誡所屬俾勿妄動詎電話總機關處即有軍署偵探得悉立報調查長周長齡密禀王將軍立下緊急戒嚴令迨達天明平靜如常一面由將軍嚴向某營長根究始悉此語由某下士之妻所出迭經陸軍審判處嚴訊該下士夫婦實係妄言故從寛革除其軍籍判處五等徒刑三月執行之前着以紅衣綠帽押令游街三日 
　　武漢地方軍警偵探密佈緝獲黨人之事數見不鮮然亦有無辜被探誣陷者茲聞漢口河街鳳台賓館有寓客兩名係由上海來之黨人昨經鎭守署偵探前往盤獲並搜出子彈數百排係夾於衣箱底中當將其解回鎭守署略審訊後轉送往武昌軍署發交審判處訊究又漢口小郭家巷涂復興泥木廠原以包攬建築工程爲營業茲忽被人投匿名函於軍署謂其有私藏軍火情事王將軍飭駐漢總稽查處查復核辦故昨由總稽查劉有才帶隊親往該廠中搜查良久並無所獲刻該木廠已禀請查究匿名誣陷之人矣又聞巡按使近飭警務處及各道縣公文二件聞一係由中央來電有黨魁蔡濟民田桐等率黨人百數十名來鄂運動軍警謀殺長官並連絡曾因嫌疑被逮之人飭即認眞防範其另一飭則謂現准統率處來電有黨人某某等與某國人及其國武官等分赴各省以權利二字運動内地不得志之人民應即通飭各縣如遇某國人游歷到境務須隨時格外注意偵查云 
 
 

Page 7

 
 
　　湖北所練警備隊向由巡按使主政前經段巡按將原編警隊三營分爲十五哨派往各縣駐防服務巡緝匪盜尙稱得力茲叚使以該警隊駐紥各縣日久與地方人民時有接洽誠恐受黨人運動生事故將其調移防地昨已令飭警備隊司令遵照籌畫調移並以新舊交接手續繁重特委派候補知事王定國李之幹二員分往現駐有警隊之黃陂孝感應城應山安陸雲夢漢川崇陽咸寗蒲圻各縣妥爲籌備換防事宜 
　　鄂省當道前因川湘戰禍蔓延本省風鶴頻驚而又財政竭蹶故一切政事皆停擱進行兩月以來政界消息幾無所聞茲因北軍頻告捷音當道以局勢漸轉政務始稍發展然所力謀者惟在籲請大總統迅速登極一事聞全省文武已有聯名電奏又武漢商民所用簿捷賬册記載之年月多書舊歷丙辰年不願遵奉官示書寫洪憲年號頃已由警廳奉諭挨户逼令書寫洪憲元年於簿據之上否則以黨人論而招集候補知事研習政法之吏治研究所組織之議已有數月因大局搖摇迄未成立茲已由段使委派本署内務科僉事田庚充當該所所長並委分校等員尅日組成所遺内務科僉事委調硝磺局總辦張雲生接充遞遺硝磺局差因與軍民俱有關係特改章增委會辦一員現已由將軍巡按會委薛仰暄王藎臣二君爲該局總會辦矣又段使以省立各學校前因謠言紛起學生多請假回籍禁阻無效茲本省大局無恙亟應竭力整頓設法維持昨特於署中召集各校校長省視學等舉行敎育大會議共謀挽救之策　 
[紀粤東牌捐之取消]  
　　省城歇業　省外不歇業　（特約員平生） 
　　牌捐之毒粤人痛心疾首久矣各縣函電交擊縷竹難書自省城西關東堤一帶紛紛增設其興高采烈之狀業如前次專函所云故紳商各界羣起而攻然官廳但以派員查察爲名猶不忍决然停罷也自七號午後西關一帶牌館忽然全行閉歇盡將門口紅字燈籠除去人皆怪異以爲官廳能服從輿論後查悉内容乃知自黨人謀襲肇和兵艦一案發生後而探報又云黨人本欲於此旬日間約集大舉故龍張兩大吏以各地牌館最易溷集歹徒特飭行財政廳出示將牌捐一項即日取消四城牌館亦於九日下午一律禁絕於是由省城警察廳即日飛飭各區分署宣布文云爲飭遵事現奉上將軍巡按使電飭所有牌館一律自明日停閉並飭各區傳諭業主不得私行批租如違封禁等因而財政廳蔣廳長亦飭行牌捐公司有省城開設之牌館均應尅日歇業等語官廳之文告如是但閱財政廳之飭文但言省城開設之牌館應尅日歇業而不言及各縣此中大有疑竇故同時承辦牌捐之粤興公司又在報中登一廣告抄錄財政廳飭文外即言所有省城地面開設各牌館刻日遵諭一律暫行停歇至省外各埠仍照常安業勿輕聽謠言致碍餉源云云然則牌捐之禁僅禁於省城而猶不禁於省外可異也牌捐公司之廣告云暫行停歇此暫字尤可異也或謂牌捐之餉四十萬雖爲數無多然於軍費有關現有尙須籌抵故龍將軍現已於九號下午六時請巡按使及召集財政廳長蔣繼伊警務處長鄧瑤光省城警廳長王廣齡水上警廳長蔡春恆稽查總辦李國治帮統商聚金文案劉樵山朱毓崧等十餘人到署開會徴集意見以籌妥善辦法 
地方通信 
[松江]  
　　軍警巡邏加嚴松地軍警兩界以時局未靖或恐有所謠惑因是巡邏較前嚴密昨夜一體戒嚴各機關添派守衛街巷軍警巡察絡繹如梭天明始已蓋當道爲治安計不能不注意也 
　　軍官眷屬出遊前者某級軍官有擬送眷屬回京之說蓋恐調防滬上諸多不便也近日楊護軍使夫人因事在松昨夜猛將會來城之時途人見有軍官灜眷隨帶護軍數名入市遊觀並徒步至店舖購物或言即楊夫人或謂係龔團長夫人不知孰是 
　　猛將會來城東北鄕猛將廟每十年迎賽神像一次遠近跟香之人以數千計週遊各團非數日不能回廟昨日從北外賣花橋一帶來城行經東門城廂士女幾於空巷出觀那警佐亦先期派員率警馳往彈壓時已傍晚神即駐駕於東外宋姓家明日往新橋廣化庵等處然後回廟 
　　李知事記過松江縣李知事去年曾因案記大過一次近又因獄中逃脫劇盜吳阿其吳阿金兩名勒役踵緝迄未偵獲詳經齊巡按使批回復記大過一次想需破獲後始可抵銷也 
[無錫]  
　　捉賭鬧成巨案無錫南門外民人過心卿向與該處憲兵某連長相識彼此時相往來上月過在家開賭有流氓十餘人擬欲入内尋錢因見過與某連長交好未敢造次遂揑信報告縣署並誣告過與匪徒通氣信内牽涉某連長當經王知事派警佐劉某會同當地陸警第二中隊方冠英派警前往捉賭而某連長並不在場當時獲得賭客五名拘署分别判罰釋放至某連長牽涉事情亦經本管營長派員查復委係被人誣告所控包賭各節盡屬子虚已禀報南京司令部查照丁案不意事隔已久忽然反案現過心卿以被捉之時檯上之銀錢家中之物件遺失甚多且揑名信内有不法通匪嫌疑等語關係甚巨特禀請知事追究原告查澈實在旋復由過心卿禀報南京憲兵司令部請求將捉賭時所失錢物查究給還一面再禀無錫縣知事轉詰劉警佐捉賭時家中遺失之物件是否知情茲經王知事以該警佐於執行職務時手續欠缺先行撤差聽候查辦至同往捉賭之陸軍警察第二中隊所派長警是否黨時有不正當行爲陳司令接到過禀後立即飭令駐錫大隊長王世傑秉公澈查且咨請縣知事將揑信誣告之原告追究到案以便質對而過心卿心猶不甘現聞特請某律師到蘇正式提起告訴於蘇常鎭守使署請其派員澈底覆查云 
[鎭江]  
　　高資巨案已破日前鎭郡西南鄕高資鎭左近潘牛柱家被匪搶刧財物殺傷事主夫婦二人並燒燬房屋逃逸經鄰佑報告警區詳請總局懸賞購緝已紀前報日昨偵緝隊傳明等已在鄕間獲有三女七男均係案内要犯一併解送縣署釘鐐收禁候訊 
　　警察拿獲積匪張英虎即張永富巨匪也積案纍纍在逃日久昨經丹徒竇埝鎭警察分所長蔣乾甫在鄕偵有蹤跡派警設法購拿業於日昨親自督隊護解來城詳送警察總局歸案訊辦 
　　電燈營業發達煤油價値今已漲至每斤二百文大小舖户均知燃點電燈價廉光亮且省抺擦之力日來咸向大照電燈廠掛號裝設電燈現聞該廠擬添購機器擴充範圍云 
　　改編學務區域鎭屬丹陽學務區域向分五區每區各設學務委員一人茲經王知事查得該委等程度參差不一擬即實行整頓提議改編學區淘汰委員以重敎育 
[揚州]  
　　學生行畢業禮省立第八中學校原由府中學收爲省立辦理頗著成績刻該校四年級學生已届修業期滿應舉行畢業禮昨經該校長謝茀儀擬定於本月十九號上午十時行禮邀請各界前往參觀 
　　塾師考試觀望江都縣知事前遵照部飭出示招考私塾塾師當定按區分期試驗先於該署設立報名處乃日來各塾師報名者寥寥且有多數呈遞名條希圖免試未知能否照准也 
[安徽]  
　　檢廳焚燬烟土蕪湖地方檢察廳自上年三月十六日起至十二月底止所有没收各案烟土四百八十餘兩及料土烟膏烟灰烟泡等類經何檢察長造册詳請巡按使高等檢察廳派委來蕪於十五日下午一句鐘在廳當衆點驗焚燬並函請本埠各官廳各機關到場監視 
　　提解刧案盜犯西梁山搶警局擄商店大刧案之逸盜羅老小即羅海山前被蕪湖警廳偵探隊查獲前日和縣裴知事已派差來蕪將該犯提解回和歸案究辦 
　　道試已有定期皖省學績考驗一事迭經巡按使飭知三道尹轉飭各縣先事籌備在案日昨蕪湖何道尹又接省飭謂蕪湖道試期限定於四月二十五日即委該道尹爲監視官云 
　　簡縣擬添承審皖省六十縣分甲乙丙丁戊五等凡甲乙丙等缺均委有承審員帮辦丁戊兩等則無承審員茲由李巡按查得繁缺知事每逢下鄕勘驗徴稅等事可委承審員庖代而簡缺知事則事必躬親詞訟案件不免覊押故擬添委丁戊兩等縣缺承審員二十六人昨已詳情大部核示矣 
雜評一 
[未來之困難（步陶）]  
　　未來之外交某氏以爲其困難將百倍於今日斯言也吾寗信之雖然在籌安會發起之初以視中央近月來所經過之種種固皆彼時所謂未來也某氏誠智者何不於彼時預爲籌議乃竟甘自釀成今日外交上無數之難題且身當其難而猶不速求其根本錯誤之所在以爲減免未來因難之地步徒皇皇焉爲無謂之杞憂其又何補於大局耶 
　　或曰前事覆後車鑒意者某氏已知彼時之未來既經一誤今日之未來自難容其再誤議之議之其殆懺悔之動機乎然而環觀今日之政治社會忽而惶恐萬狀忽而眉飛色舞一紙官樣文電而謂可以打回各國警告一二無關重輕之勝仗而謂平亂遂有把握然則某氏之所謂未來困難者幾何而不仍如在籌安發起時之視今日耶嗚呼捷電嗚呼捷電汝其無形困難之導線矣某氏雖籌議其將如彼何哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[一星期間之商業調查]  
　　金融本星期各銀行查倉存銀三千四百八十萬兩存洋二千零十萬元存大條銀一千二百六十二條各數與前星期比較稍有增加一星期内進口計來東洋大條二百七十五條本埠銀爐融化小銀幣四十五萬兩出口現銀三十萬往海參嵗十萬往漢口各莊存根近來大爲減少因此利息殊有增加倫敦大條行情前星期六爲二十七便士昨（十八）爲二十七便士一二五計長一二五倫敦電匯在前星期六爲二先令七便士八七五昨爲二先令八便士二五計長三七五期貨標金因此大爲跌落三月期自三百八十兩半跌至三百七十五兩四月期自三百七十九兩半跌至三百七十二兩現新絲匯票兌現者頗多先令尙須看長而歐洲銀根甚短大條亦看長 
　　股票本星期橡皮股票市較前稍有活動倫敦橡皮市價仍在三先令六七便士之間無甚上下藍格志交易寥寥紗廠平穩電車股份又漲一兩現價九十五兩半 
　　絲美洲消息時尙一變自棉織品愈趨絲織品故絲之銷路大旺絲價因此仍看長一星期内頭號絲已達每包一千一百四十兩之高價較上星期又漲二十兩 
　　棉花棉花存底甚短價又漲起通州花自二十五兩四錢至二十六兩他種亦均漲起四五錢較諸新正開盤時各貨均漲數兩 
　　棉紗紗市又大有起色各貨漲起二兩川帮亦進貨足見内地人心稍定據調查内地存貨甚缺戰事稍平價必飛漲一星期内交易亦不少印度紗約四千包東洋紗約五千包本廠紗五六千包孟賣紗市亦踴躍紗價飛漲 
　　疋頭疋頭市平穩但殊冷靜元色貨價頗跌落白貨較爲堅定四川帮亦進貨牛莊帮辦去不少花旗貨存底極短無甚交易茲調查英國一月份出口來華疋頭總數歷年比較如下 
　　原布　一九一一年三千一百五十萬碼　一九一二年一千三百三十萬碼　一九一三年一千八百三十萬碼　一九一四年一千九百七十萬碼　一九一五年一千萬碼　一九一六年八百七十萬碼 
　　漂布　一九一一年一千九百三十萬碼　一九一二年二千一百三十萬碼　一九一三年二千三百三十萬碼　一九一四年二千七百萬碼　一九一五年　九百二十萬碼一九一六年一千七百七十萬碼 
　　顏色布　一九一一年一千二百三十萬碼　一九一二年千三百三十萬碼　一九一三年一千二百萬碼　一九一 
四年一千七百四十萬碼　一九一五年六百八十萬碼一九一六年九百五十萬碼 
　　印花布　一九一一年七百二十萬碼　一九一二年五百二十萬碼　一九一三年二百八十萬碼　一九一四年五百九十萬碼　一九一五年一百三十萬碼　一九一六年六　十萬碼 
[養成完全人格之訓勉]  
　　寰球中國學生會日校爲注重學生品格起見定於每間一星期六請校内敎員或校外有名人物演講一切關於學生修身問題茲聞昨日該校校長特請徐紉蓀君演說全校學生入座聽講徐君謂吾人自幼稚而稍長由家庭而學校而社會固貴有良好之敎育尤貴人人有自助之能力自助云者即立身行己之大要無依賴他人之性質是也今諸生在學生時代當實貴光陰力求科學之進步宜習勞而耐苦毌畏難以苟安不沾沾以求人知不屑屑以求人助能爲一校優美之學生必成將來完全之人格西哲有言曰吾不能造成多數極有價値之學生吾甚願諸生自己造成極有價値之學生斯言也與予所論自助之意適相　合他日諸生之品端學純鄙人不勝厚望云云夫人之品格關系至重今該校極力提倡其有益於社會實非淺鮮也 
[發給出洋經商護照之限制]  
　　駐滬交涉公署昨奉外交部飭開近來請領出洋護照者爲數甚多其中雖不乏殷實商家而零星小販實居多數彼等既抵外洋或以紙花石件或肩負繭綢沿途兜售形同乞丐時有警察驅逐情事駐外各使以國體攸關往往報告本部匯欵資遣回國比年以來所費甚鉅亟應於發照之時嚴加限制以淸其源茲經本部訂定出洋經商護照辦法俾資遵守除通飭各省交涉員一律遵辦外仰該交涉員按照新章切實辦理爲要云云現交涉員已將新章牌示署前抄錄如左 
　　一每照應繳印花費二元照費二元 
　　一領照人須備呈四寸半身相片二紙一貼照上一存照根以便稽考 
　　一領照赴歐洲各國者每人須繳納保證金二百元 
　　一領照赴美洲各國者每人須繳納保證金四百元　 
　　一所收保證金註明照上並交存中國交通兩銀行生息俟本人回國繳銷護照時即將本息一併發還 
　　一領照出洋經商者須由商會具呈代領并須有殷實商號作保 
　　一凡小本營業暨無資本之技人雖照章繳納保證金亦不發護照 
　　一凡商人到外洋以後如有不能回國致由駐外使館出資遣回者則所有前繳之保證金凖抵資遣費用倘有盈餘仍行發還 
[破獲私造鈔票機關]  
　　新閘捕房華探自陳雲忠包探張林泰韋金福於前晚協同九號西探目斐司戤潑西探坎爾在重慶路四百二十四號門牌破獲私造鈔票機關拿獲爲首之無錫人歐榮生與諸志明陳芬芬陳全恆趙慶記蔣誼信刁宜山姚正信等八人搜出已印成未印成某銀行五元十元僞鈔票多張並製造機器玻璃板紙張顏料藥水等物一併帶入捕房收押繼至大沽路六百二十三號門牌歐榮生家内搜獲藥水等件昨晨併解公共公廨請究先由九號西探自斐司戤潑上堂聲訴一切繼據華探目陳雲忠投訴近來市上發現僞鈔票甚多奉諭留心偵緝因見被告等時常在重慶路出入察其形跡可疑因之留意偵察曾經令人扮作送信人入内察探數次似係印刷所情更可疑入於昨晚突入其家查察見樓下有形似雉妓之婦女三四人當令他去遂登樓察看見有人正在印刷察其所印紙引確係鈔票當用電話報告捕房立飭探捕多人到來帮同將被告等拿獲並在密室内搜出各種製造器具及僞鈔票等物惟此案關係重大請堂上蒞勘明白再行開審供畢　將僞鈔票等呈案請察會審員王肇之君商之德裴副領事判被告各人還押候勘明再核 
[强盜搶刦押店]  
　　前晚九時有操山東口音之盜匪四人至法租界菜市街昇平里口二百二十一號門牌公和押店以質物爲由突入店堂搶嚇禁聲張致被搶去大洋十三元小洋一百餘角事後失主投報捕房捕頭立飭探目黃錦榮前往勘明並着趕緊跴緝務獲究辦 
[檢查黨人郵遞之白紙]  
　　統率辦事處訪聞各處黨人因各郵局遞寄函件均已派員檢查甚爲嚴密遂改用疏酸鐵溶化爲水寫於白紙上外人見之仍是白紙交郵遞寄彼此通信俾檢查者不能見其字迹該黨接到後將紙抹濕文字即顯茲據廣東龍上將軍電稱現從某國郵局檢獲白紙信函一封諒係黨人所發遂即抺濕字迹顯露内係報告滇軍戰事之語粤中既有發現他處諒必亦有此種函件請爲通知各省妥愼檢查等因統率辦事處以上海爲通商巨埠郵局遞寄函件較多且黨人住居滬地者亦頗不少亟應派員嚴查凡遇白紙應用淸水浸濕以便檢閱昨已電飭上海軍警各署遵辦矣 
[政府飭拿黨人]  
　　中央政府近得報告偵悉某黨魁在某國宣布宗旨響應滇事已遣大批黨人回國先至上海機關接洽然後分往湘蜀粤等省聯合雲貴共圖大舉其派在上海接洽者共有三人業已將三人姓名於前日電告滬上軍警各機關按名查緝矣 
[協緝由豫潛遁之黨人]  
　　統率辦事處近據河南將軍巡按使電稱查有黨人趙文藝吳金印鄧傑等由上海來豫設立機關在駐馬店地方聯絡仁義會及白狼之羽黨並招退伍兵乘滇事紛亂之際意圖傷害要人炸斷鐵路暨路綫所過之橋樑乘機起事又委黨人劉某潘某爲招待接洽各事之職業經密派員探將趙吳鄧三黨人獲案現正研訊懲辦惟劉潘二黨人已被逸去應請通電各省協緝等情現已由處電致馮上將軍齊巡按使轉電駐滬各關機一體查緝矣 
[總商會議事廳開幕紀盛]  
　　會場之佈置蘇州河鐵大橋北岸上海總商會費銀十二萬元建築議事廳昨日行開幕禮一切籌情形已紀本報昨該會頭二鐵門均搭蓋薦篷内外懸掛五彩國旗路旁特設樂亭閘北孤兒院樂童十八名團坐奏樂二門旁設收劵處招待員二十餘人襟佩徽章站立其間賓至投劵即引導登石級而上會場在二層樓入場左爲官紳招待室右爲普　來賓招待室西賓招待室設在三層樓救濟婦孺會西樂隊有二十人在石級之前奏樂佈置精良秩序井然 
　　到會之人數總協理朱葆三沈聯芳坐辦嚴漁三及辦事員向鳳樓馮菊洲諸君先於上午九時到會前總理即現任滬海道尹周金箴君於前晚接到農商部來電委爲總長代表遂於昨十一時携帶部中祝電及代撰之祝祠驅車而往在會午膳其餘如特派交涉員楊小川君馮上將軍代表馬榕軒君楊護軍使代表趙聯璜君齊巡按使代表沈爾昌君財政廳代表周慶瑩君上海縣知事沈寳昌君公共公廨會審官關炯之王肇之君商品陳列所所長杜靄簃君稅務所所長吳靜山君南北報關公所由代表徐菊如君贈梯航雲集匾額一方尙有綢緞業董事呂葆元君等計官紳商界到者千餘人外國官商亦有二十餘人 
　　開幕之情形午後三時嗚鐘奏樂開幕中西來賓由招待室魚貫入會場樂止行三鞠躬禮各就坐總協理朱沈二君登台東西並立由沈君代朱總理報告建築概况略謂商會之發起始於前淸光緒二十七年仿照西商總會大意組織商業會議公所聯絡各業感情疏通官商隔閡以求商業上之進步第一任總理嚴筱舫閣學實爲創始之人其時尙未有商部也光緒二十九年七月特設商部改商業會議公所爲上海商務總會規模略具部定商會簡章第十七條内開商會開辦之始應先由該地方官體察情形撥給公房一所以資辦公一俟積有餘欵酌爲蓋造逐漸擴充以臻完備等因其時公房未曾撥給暫先賃屋辦公由蘇松太道每年津貼房租銀一千八百兩以符定章迨辛亥光復商務總會改組爲商務公所蘇松太道改革後房租無從請領民國元年大局既定由政府按照商部定章撥給出使行轅舊址爲商會辦公之地是年六月重選總協理改定名稱爲上海總商會徒以房屋朽敗不適於用且上海爲商務總樞凡遇商事關係之開會議事無正式廳事既蒙政府照章撥給基址自應酌爲改造於是定議建築自甲寅六月議决後十月興工至丙辰正月計建築議事廳及附屬各房屋費銀六萬八千兩馬路圍牆陰溝門宇餘屋花園電燈火爐各處家具及太平龍頭費銀三萬餘兩全工告竣某等承乏會務繼前人提倡之心藉各業協助之力幸觀厥成此係上海商界公共之建築無論何人均有保守之權應擔保護之責俟欵項籌齊繕造詳細淸册分送各業勒石垂久云云繼由部代表周道尹身穿制服并佩二等嘉禾章登臺報告云商會與農商部爲主管衙門今日開幕本道尹奉電爲代表今代致頌詞云維洪憲元年三月十八日上海總商會議事廳開幕本道奉農商部代表道賀謹致頌詞曰世寖大同白由貿易物質文明國威斯飭設所會議哥耳倡昔戰艦驟增效由商得至理懿範我國堪則通商政策保育蘇息南中多才懋遷富識幟樹春申集合羣力翹盻猛進寰球勵翼權衡供求富民裕國惟茲輪奐羣賢登陟嘉佩致詞相勗厥職　繼由馮上將軍代表馬君榕軒演說云貴總商會議事廳落成今日行開幕禮函請馮上將軍節臨參觀本擬躬親來滬宣揚盛舉用副諸君子雅望祇以軍事旁午不克分身派委營務處代表蒞會觀光以瞻盛典鄙人見議事廳如是規模宏大足爲環球之冠深佩貴會諸君子熱心毅力實爲吾國商務前途欣慶之至再臨行時馮上將軍又屬此次本擬請周道尹代表日前病假期内謠言日衆甚至離奇刻以銷假照常辦事特派代表到會與貴會諸君子面晤請轉告商界各業將軍坐鎭江蘇自應擔負完全責任萬勿誤會云云（馬君并宣讀頌詞其文已預錄昨報）繼由齊巡按使代表沈君楊護軍使代表趙參謀長財政廳長代表周君相繼讀頌詞　繼由周道尹演說云上海之有總商會實胚胎於商業會議公所成立於前淸光緒二十七年間嚴閣學爲首創之人鑛亦與焉迨後改商業會議公所爲上海商務總會又改上海商務總會爲上海總商會鑛承諸君子不棄凡舉總理者數四閱歲既多一無成績撫躬自問負疚良深而尤以正式議事廳尙付闕如耿耿於懷無時或已閣學嗣君子均君任協理時早建此議徒以人事變遷亦無相當地位不果者有年矣光復後政府以出使行轅基址撥給於是有建築議事廳之舉經之營之仍以坐辦嚴漁三君之力爲多漁三君爲閣學從子仰承先志令人起敬是役也發始於民國二年十月落成於民國四年三月而廳以外之設置如興闢大門平治道路又閱一年而告成其建築經費需白金十二萬圓有奇本埠各商業多所負擔不足仍由會籌措之今者開幕禮成籌躬與斯會不能無一言爲諸君子頌雖然頌不忘規更不能不爲諸君子勗議事廳之設爲敬業樂羣集思廣益計非徒以美輪美奐悅萬衆之觀瞻而已時則歐戰未已百貨翔貴一躍萬丈駭人聽聞在人以爲商業困難莫此爲甚在我以爲發憤爲雄正其時也今日到會諸君子皆夙負時望以挽救時艱爲已任我中國素負地大物博之美名然地誠大已物猶未博而欲名副其實此責匪商人其誰屬鏣不敏又承乏是邦一堂話舊無異曩時相愛相親莫如鑣若故不敢以泛泛之詞爲諸君子頌而以區區之意爲諸君子勗者當能諒此苦衷不以予言爲河漢則爲幸多矣并云余在此間任承上啓下之職諸君如有關於商業事隨時可以來商辦理云云　繼由上海縣知事沈韞石君演說略謂上海商埠爲全國第一我滬商責任亦特别重大現在之道尹即前日之商會領袖此後諸君對於商業應興應革請極力進行云云　繼道署實業科長李叔任君及稅務所長吳君讀頌詞尙有中華國貨月報社書業公所豆米業公所務商中學校南京總商會等均致頌詞　繼坐辦嚴漁三君代會長答謝來賓云本會議事廳告成今日爲開幕之期承中外來賓歡聚一堂萬分榮幸佩珍等忝列會長誼不能無一言以相答我國商業向形隔閡不但此業與彼業不相問聞即一業之中亦各事其事而官與商更無論已商會之設爲各業之聯合機關亦爲官商之交通地位是以本會設立議事廳而以四周餘屋爲各業之會議室分者合之渙者聯之集小團體而成一大團體以期稍合乎設會之本旨雖然尙不得爲務本之談若天商學如何可以振興商業如何可以發展當此競爭激烈之秋急起直追豈容稍懈蒙今日到會諸君子指示梗概有所遵循則嘉惠商場　乎遠矣謹謝　繼朱沈二君偕同各公所議董向外與來賓均起立行三鞠躬禮至四時三刻散會是日蘇州河岸北河南路一帶車馬途爲之塞捕房特派中西捕及印捕等二十餘名前往照料 
[浦東仁源槽坊盜案已破]  
　　淞滬警察廳偵緝隊日前據線人張金林報告有行劫浦東楊思橋東北楊家鎭仁源槽坊案内盜匪謝天生等匿跡其昌棧附近楊家宅地方請爲逮捕等情該隊長翟世淸得報後當派隊士我順生金殿臣徐榮福吳福榮等四名帶同張金林作線前往楊家宅拿獲謝天生謝洪生李玉山陳羣及某甲等五名當請該管警區解署長加派警察六名護解到廳經翟隊長詰據謝天生等答稱湖北人向在其昌棧一帶販賣私鹽爲業舊曆正月二十九日由謝天生爲首起意糾同謝洪生等一共三十一名共帶手槍六桿於是晚一時在楊思橋會齊同至楊家鎭事主周偉卿所開之仁源槽坊門首撞門入内刧得銀洋衣飾等物俵分質錢化用等語不諱詰其盜械手槍現藏何處據稱寄存同夥馬某處迨派隊士密赴馬處查拿業已聞風預遁復按所供質當地點查起原贓到案連同獲犯併解司法科押候傳同事主質訊核辦一面仍飭補緝逸盜馬某等務獲解究 
[匪徒白書搶刦]  
　　昨日午後有少婦二口至新北門内陳市安橋永祥銀樓選購金銀飾物正在議論價値之時外面忽來一匪將櫃上之銀鐲一只攫取奔逃該店夥即出外窮追當由崗巡帮同追獲搜出原贓送至一區二分駐所請辦王警佐以該匪白畫行刧愍不畏法立即解送警廳訊究一面着該店夥自行赴廳候質 
[修理舊縣署房屋]  
　　地方審檢兩廳業已奉諭遷移惟因新廳建築工程尙需時日是以暫行遷入舊上海縣公署内辦公以便將舊審檢廳房屋先行拆除將廳基招商承買並開築馬路現因舊縣署房屋損壞必需修理方可遷入故由淸理官產處撥欵一千數百元於前日起雇匠修葺並在第一看守所旁開築出路一條大約旬餘即可竣工云 
[華人修製橡皮之創始]  
　　橡皮一項在歐美各國用途甚廣近年以來運銷來華者亦復不少以之圍裏車輪最爲適用惟不數月即有損壞若倩洋人修理工價甚昻故用橡皮車輪者於修費一層不無吝惜今有華人某研究泰西最新製法購運美國機器在靜安寺路七號洋房創設茂孚公司延請名手承接修理聞一經修竣與新者初無稍異而其所定價目則特别從廉且不論何種橡皮物件均可保用三月云 
[明强學校開會紀]  
　　威海衛路明强學校於昨日上午開會先由校長史啓祥報告建築校舍宗旨繼由校董金可軒演說大旨謂今歲學生較前增至兩倍以致校舍不敷再四籌思惟有購地建築使求學靑年不至向隅今者鉅金募集校舍落成頌禱無量惟經濟問題尙覺困難不得不爲將伯之呼滬上多熱心慈善之人倘許解囊俾達目的幸甚幸甚次由徐敬峯等相繼演說皆謂此事爲普及敎育起見全賴衆力扶助後當各勉厥責努力進行自盡義務云云迨搖鈴散會時已鐘鳴十二下矣 
[儲蓄票開籤之預備]  
　　北京新華銀行總發行所致上海南北商會函云敝行發行之儲蓄票上年第一次開籤曾荷貴處選派代表到京指示一切茲仍定於本年四月二十五日在北京先農壇地方舉行第二次開籤一切手續均照第一次辦理特此專函奉達届時仍請賜派代表到場參觀以昭大公而堅民信或委託在京人員充任較免䟦涉之勞惟上年先期寄贈來往車票此次限於經費支絀不再奉送特併附及 
[瞎子相打]  
　　前晚八時許滬城道前街藥局衖口老虎灶内有兩瞽者口角打架惟雙方拳足多不着體觀者無不捧腹聞其起釁緣由因有瞽者劉炳元在該衖内研磨瓦灰向與灰作主沈茂芳往來近因積欠工賬核算不明乃邀吃講茶沈遣伊夥瞽者龔生生及王新桂等到場一言不合遂起衝突擊毀該老虎灶雜物嗣因劉炳元被龔拖住毆打受傷當有巡警到來將龔王劉三人併送一區三分駐所並將沈茂芳傳案旋據該老虎灶内之女子秦鳳實投局證明龔等行兇情形並請追賠損失宋警佐以案關刑事著送地方 
廳訊究昨日午後由檢察官提案預審驗得劉炳元受傷尙輕判令回去自醫沈交保龔王分别收押該女秦鳳寳請賠損失候起訴審判廳公判飭遵 
[鄉婦控告圖董]  
　　引翔港鄕婦張毛氏在公共公廨呈探圖董王秋屏以代轉單契爲由騙洋一百元昨由捕房將王傳案王延斐斯律師上堂聲稱敝律師甫經被告延爲代表案情尙未研究請將被告交保展期研訊關讞員商之德領師君判王交保候再訂期研訊 
[索詐拔人之懲治]  
　　朱碎貴前購大土計洋七百二十元暫寄沈秀峰店中固被僞土掉包由朱控經法公堂判沈賠償結案後有沈梧齋投廨聲稱此項烟土係由商人與朱合購應分洋三百六十元向之索取朱言涉訟時某某等項費去六百八十元將商人應分之洋呑没惟當時合做生意有周姓等可證請求訊追當因朱堅不承認故傳到見證周銀川王金文詰訊周供商人祇耳聞朱沈兩人合做生意不能指實王供朱與沈秀峯涉訟時托沈梧齋代書禀帖現因向朱索取酬勞致起齟齬至合做烟土之事毫不得知中西讞員以沈揑詞誣控判令罰洋十元詎沈已約同沈鏡芳沈秀成等守候公堂門外俟朱出外欲將朱拔往英界爲副領事德君親自看見飭探將沈等一併拘押昨又提案詰問沈梧齋供前在英界確已辦過此次自知不合索詐拔人今已知悔叩求恩宥沈秀成沈鏡芳同供均係沈秀峰之弟因朱碎貴被人控告故在堂外觀看不敢拔　中西讞員以沈梧齋索詐拔人目無法紀判押一年期滿逐出租界沈秀成沈鏡芳押候查明核辦 
[因何爭鬭]  
　　何有甫顧松泉等多人昨在北河南路不識何故互相扭毆由捕解勸不聽一併拘入捕房留候訊明核奪 
[受傷致死]  
　　徐阿生前在西華得路橋堍被工部局灑水馬車碾傷頭額等處甚重由捕房車送同仁醫院醫治已誌前報茲悉徐於前晚因傷身死昨由該醫院報告捕頭傳其家屬到院棺殮 
[引誘女子偕逃]  
　　浦東楊家渡附近婦人韓沈氏之女巧雲今年二十三歲尙未許字近被無賴馬阿交串通俞子祥將巧雲引誘偕逃昨日俞潛回探信被該氏扭控第三區第一分駐所轉送地方檢察廳押收候 
訊 
[誘拐女孩]  
　　周王氏控胡阿彩誘拐伊家七歲女孩桂江昨晨由公共公廨提訊以原告住居華界判被告押候函送淞滬警察廳歸案訊辦 
[拐匪歸案訊辦]  
　　婦人張王氏在地方檢察廳控告住居新閘愛文義路之車夫崇明人張小福串拐伊家四歲男孩根法前日由檢察廳派警持文報告老閘捕房協同中西包探將張緝獲昨解公共公廨請究原告偕檢察廳來警投訴前情訊之被告供詞支吾中西官以事出 
 
 

Page 11

 
 
内地判張解送檢察廳歸案訊辦 　　　　　　　　　 
[覇阻從良之惡習]  
　　女子楊雙喜前被其父押入朱大花烟間内爲娼計身價一百三十元現有狎客張榮易欲代贖身娶之爲妻因朱大索價甚巨覇阻從良由雙喜之母楊陳氏偕張報告捕房傳到朱大雙喜解送法公堂訊問雙喜供曾由父親押入花烟間據上書明一百三十元其實祗收洋八十元現在極願從良求恩超拔張稱願娶雙喜爲妻所需身價請求公斷朱供因雙喜年期未滿是以不允聶讞 
員判張繳還身價洋六十五元准將雙喜領去完婚 
[索討車租之衝突]  
　　住居餘慶里之黃巧良以放租黃包車爲業前向王壽王秋二車夫索討車租洋二元經人調處約期歸還詎二王延宕日久迄未淸償前日在共和路遇見突起衝突由崗警一併拘入四區警署押候訊明再核 
[工程圓滿]  
　　作頭姚振興前投法公堂控稱陸阿木雇商人包造房屋後又添做工程不加添造價洋三百餘元當經讞員酌斷加洋二百元後因屋内平頂未曾竣工故將洋扣留着姚將平頂完工再核在案昨日姚又投稱工程已完請求將洋給領質之陸稱工程確已告竣判姚將洋領去完案 
[出立期票之糾纒]  
　　西洋商唐晋齋在公共公廨呈控掮客馬星岩不付期票銀五百九十餘兩前日午後由關會審官會同西洋領事衛君在特别公堂研訊原告延律師上堂譯稱被告於前淸光緒三十三年間向原告掮去烟土當時出立期票迄已數年延不照付並由見證陳雲仙投案證明訊之被告亦延律師到堂辯護中西官以按照中國現行律期票如過十年應即消滅債權判候會商堂諭宣佈 
[都是錢債糾葛]  
　　日商井上助市在公共公廨控告石庸夫不理貨價銀五千五百兩又黃兆文控王佐才不理押欵洋一千一百元銀五百兩又竺紹淸控汪松卿欠洋不還昨由捕房將被告各人傳至公共公廨請示諭令分别交保候訊 
[讀書人失節]  
　　南京路美華鞋店主劉達夫控寓居山東路同慶公客棧内之吉林人吳某冒騙緞鞋六十雙移寓惠中旅館將鞋質洋浪用等情昨由捕房將吳拘解公共公廨請究據原告投訴被告向來讀書實係年輕無知妄作請從寛發落中西官姑念原告代求判吳管押七天以示薄懲 
[流氓藉端圖詐]  
　　流氓江阿實在滙山碼頭冒充禁烟局調查員搜查私土向胡實宏圖詐被胡報告捕房將江拘押昨解公共公廨請究原告投訴前情訊之被告供稱原告住居百老滙路一百十六七號門牌一般販運私土之人多至伊家接洽中西官以江不應圖詐判押西 
牢半年示儆 
[串竊洋布之結果]  
　　永昌泰控唐阿三沈長發沈利生戴大立子周阿德等串竊洋布九疋質洋分用由探將各人一併拘解公共公廨管押在案昨經中西官復訊明晰以唐係過犯判押西牢三年沈長發押一年沈利生押九月戴周二人各押三月示儆 
[同居不認行竊]  
　　王阿祥住閘北德潤里前日扭同居之陳張氏及朱佩珍二人至四區警署控稱竊伊銅元七十枚制錢二千文及衣服等物經姜警正質訊該氏等供不承認判暫押候查 
[竊案人證未齊]  
　　德商福來德洋行控苗長一串竊値洋八百元之牛皮又張長根亦控苗竊取値洋三百六十元之乾繭消贓於馮永成馮金山由捕將被告三人獲解公共公廨訊供管押候查在案昨晨由廨復訊原告延斐斯律師上堂譯訴案情請爲澈究並經中西官向被告等研訊一過判仍一併還押候補傳人證到案於下禮拜六再訊 
[竊犯移送地方廳]  
　　警廳偵緝隊隊士近日緝獲積竊趙晉臣周阿四二人一再盤詰據稱去年十一月三十日在季家衖大順烟紙店竊得銀洋銅元共値百餘元又於十二月十七日在小東門内萬隆餘皮貨店竊得白羊皮統三十件又在馬衖萬隆米店竊得白米二擔並報時鐘一只以上各贓均已質押用去等語該隊士遂禀明隊長押同趙周二犯吊到原贓白羊皮統八件報時鐘一只傳到大順執事殷順元萬隆餘執事馮炳炎萬隆執事薛鳳岐連同原贓及趙周二犯於昨日移送地方檢察廳請爲訊究林檢察長飭將趙周二犯先行收押各失主退去候示 
[道尹公署批示三則]  
　　民人黃小劣禀稱盜贓未償請求檄縣迅追由　據禀已悉獲盜既經供認何以贓洋仍未追繳給領仰崇明縣知事從速迅追給領母令小民負累而長盜風切切此批副禀發 
　　朱妙安等禀稱縣判不公請求吊卷發審由　禀黏均悉所請吊卷發審本署係監督司法行政官廳非司法官廳例不准行且查是案經縣判决已久上訴期間早逾更屬無從救濟仰即遵照嚴行母再妄凟此批 
　　董孫氏禀稱氏夫國良及子被誣情形請求伸雪由　據禀各節是否屬實仰南滙縣查訊明確詳報此批副禀發 
[工巡捐局批示照錄]  
　　劃鑄禀請變通接溝定章由據禀已悉公共道路陰溝概由本局主管修築係爲整飭路政起見業户應行接通溝道其在户限以外者係在公共之下應繳價到局派匠代築不能自由興工其不願繳價接通者聽之此項章程執行已久所請變通之處應毌庸議至縣前街現因舊縣署基地開闢馬路舊有磚溝已不適用故換築十二寸圓徑瓦筒以便接通肇家浜大溝併即知照此批 
[招請南市訪員]  
　　本館現需招請南市訪事一人以探事翔實文理淸順爲合格願 
承斯乏者無須托人介紹請先送訪稿三天註明住址姓氏以便函訂　申報編輯部白 
氣候報告 
[（上海徐家滙天文臺天氣測候報告）]  
　　已過者之報告二月十七日晴反旋風在江蘇低度在遼東與滿洲　山東有西風及西北風甚厲　此間涼風微弱而無定向　南方信風和適　十八日多雲而晴氣候亦温氣壓表下降頗緩涼風微和來自東南南　十八日下午四時前二十四小時内上海氣候温度至高五八·二至低三二去年同日至高六○至低二九·八 
　　未來者之推測十八日下午四時三十分豫測反旋風吹至中國北部海濱一帶有信風天氣晴朗 
雜評二 
[人格（宇）]  
　　吾國人之道德不修爭尙欺詐至今日而已極矣當此人羣進化之世長此以往不知自反己自處於天演淘汰之列而武備之不修工商之不振猶其後焉者也今寰球中國學生會日校注重品格於每星期六特請校内敎員或校外有名人物演講一切關於學生脩身問題俾一般靑年子弟耳濡目染養成其完全人格其關係之重爲何如乎苟各處學校皆能仿而行之吾知吵數年間吾國人品格日高凡今之爲 
父兄者將來必有對於子弟自覺愧慚之日也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬翁得勝控汪媒婆狀（見二月初十第七版申報）] [  天虚我生]  
　　爲　雄作雌以小欺老訴請律辦並附私訴事竊民世居鄂城年逾同甲念獨宿之難惠覺非人而不暖中宵魚目耿耿常懸一幅　　空空警抱既自傷其無偶懼不孝之有三用覔小星爲持中饋冀枯　之生梯料非短命三郎運老眼以看花拚向長安一日乃有媒婆汪魯氏者身甘作蟻口蜜如蜂出希奇古怪之謀裝撲朔迷離之戲竟以土皇宮附近之萊鑄飾爲　舞臺喬裝之花旦含羞作熊窺矯容於　廉顧盼一委請乃公而入養年華碧玉比梢頭之豈蒄差只二三身價黃金數夜半之鐘聲多僅卅二是誠物美價廉能不心慌意亂卜佳期於妙豆煎　之日百輛迎來成好事於鐘鳴漏書之時一篙攤去詎意函雄並立雙管齋陳老子猶龍翻作龍　之玩癡人騎馬竟逢馬驅之鑄亟欲退還詎遭拒絕且謂無心插枊不妨聊作螟蛉倘如有意分桃亦可諧其鸞鳳似此遮眼幻術直類化身奇談聊齋中之男妾不國重見於今社會上之瘟孫豈料排行到我爲此萬不甘心一行請願伏乞　鈞長迅疑汪魯氏到案科以略誘　刑處以詐欺之罪追其身價正不妨拆散鴛鴦驗厥形骸幸勿體指爲鹿馬謹狀（二） 
[擬官辦照相館廣告] [  黃金祟]  
　　本館近讀政事堂頒發文官考試章程及學續試驗之道試規則均須與考人員各照四寸照相一幀隨國願　陳　方得與考等因奉此具見政事堂特爲敝業推廣營業之至意伏查照相館普通價例四寸相比照六寸全身一律每片定價洋一元政事堂不用六寸但須四寸是爲本館節省經費起見自應遵照辦理以副作成之至意又讀報載某經關得有密探報告謂有黨人混入各機關局署或充丁役或交游小職員以託庇護特國各丁役各照一四寸像片　責查考等因此禀尤足以見竭力提倡外貨擴銷乾片白金紙之至意爲此特向各道縣屬地方分設官辦照相館專開前項與試人員以及衙署門丁厨役人等照像並照常例加印一紙以備陳送各該管長官一案其餘三紙是備將來凌烟閣上或昭關門外火車站中畫影圖形之用豈不甚善時勿可失盍興乎來（三） 
詩選 
[題鄒翰飛酒丐圖] [  醉蝶]  
　　富貴功名舍不取所求惟酒亦奇才世間如我太淸醒要向先生轉借來 
詞選 
[東風第一枝梅花] [  張慶霖]  
　　古驊探芳羅浮尋夢美人消息如昨銅瓶纔吐檀心紙帳漸舒綠　一枝簾外讓處士巡　笑索問天寒相守爲誰只有孤山逋鶴　妝點額氷淸玉潔香有韻參橫月落幾生修到仙標不負癯仙夙約儂非水部却情繫揚州東閣綺窗報寒著疏花春滿繡簾珠箔 
小說 
[滑稽時事小說車中客] [  覺迷]  
　　汽笛一聲京津火車之特别快車遂自北京開至天津車抵天津乘客紛紛換搭津浦特别快車霎時汽笛怒號火車遂又自天津開至浦口 
　　頭等車中高坐一顯者戴高禮帽穿大禮服著黑漆靴胸前勳章纍纍然滿態度昻藏不可一世苟有攝影機攝其影可作會客室中之裝飾品或投入各書肆可作週刋雜誌中之插畫而二三等車中座客見者輒指手劃脚曰是法律家也是參政也中有一人且曰此君南下非含有政治意味必挾有重要使命行見報上必有許多關於此君南下之紀載然終不出乎吾所揣測試閱日内各報當知吾言非妄此言出於是有羡其榮幸者有羡其闊綽者更有一般痴霖女心中且恨不相逢未嫁時否則今日之我居然爲欽差之夫人無何車抵浦口乘客紛紛下車顯者亦大踏步而逝 
　　翌日車中高談闊讑之某君抵上海急購各報東翻西閱殊不見關於所謂某法律家某參政之記載及閱至本月十七時報則有專　一條大書特書曰（法律家某參政撲克負六萬金索通緊　　已潛逃）不禁拍案曰吾初不料前日車中闊客乃非欽差大臣竟爲逃走····咄咄怪事咄咄怪事 
[義俠小說復讐（二）] [  小靑]  
　　錫掰門既行室中但褒賽一人仍凭窗兀立不稍移易其向目光外　慘象入瞼寸心如受臠切就勢言之以一嬌柔弱女目觸無所夭受戳或將驚暈至於　作顧褒賽　戟刺過深神經木　弗靈惘惘然若失知覺昏茫中猛閔鎗聲磞然作巨響衆聲亦　　囂　褒賽猝驚而覺如夢乍寤　耳儀聽外問喧噪漸殺知其夫一縷幽魂　隨此囂聲而逝即亦弗懼但垂目注地脉脉若有所思蓋此時温婉幽淑之褒賽忽一變而爲剛很暴戾之女子怨憤迸集仇心立茁念此撩殘忍若是慘酷無復人理吾必以彼所施人之毒螫還以治諸其身以報吾殺夫之讐且爲賁根泉下之士卒一洩其寃抑不平之氣第報之之術初非遽撲殺此撩以了此公案尤當誅絕其心必令彼天君慘痛長被無形之酷刑始足償吾忿恨念至此復屈膝合十而禱若乞其夫幽雲來助俾堅其仇復之心竊已立起離書室行譯廣廳過見廳中多人麕集錫搿門嶽然中立環侍諸人似皆謀士若方聚議一事衆瞥然見褒賽聲息立寂咸㢠其目光集於褒賽一身褒賽邁步而前至於錫搿門佇立之處錫搿門弩目矃視若慮女有兇暴之舉故作勢備觝顧褒賽神色夷若殊不露忿怒之狀已忽罄折向錫搿門爲禮錫搿門愕眙莫解然亦屈躬報之此少年之孀婦略不延滯悄然遂出歐斯忒樊亞耳敦伏刑之第三日錫搿門六齡之嬌兒猝忽失蹝小侯既失驚皇萬狀乃偵騎四出百覔珠亡朕兆或疑此事殆褒賽所爲及檢其屋亦虚　無蹝杳然不知所之直至三禮拜後忽於遠處深林中得小侯衷衣一襲衣中漬血斑駁慘不忍目并附一紙上書簡語曰（致吾殺夫之兇徒）錫搿門獲此噩耗中懷悲痛直欲狂易精神昏瞀舉止舛失無序時恒兀坐於小侯臥房之内扶頭追思緘默絕不言笑或爲拂拭其臥榻衾枕之屬似備小侯來睡而小侯之恩物玩器復一一什襲珍藏無論繼屑勿使有損壞遺闕長日惛惛如醉如癡歷久無改其狀而褒賽蹝跡既渺雖多方偵緝絕無端倪久之亦漸澹忘置之閱一年一日錫搿門晨起入書室歡見桌上留置一簡節面直書已名亟剖讀之書曰 
　　汝殘忍之兇徒見此自竊子失蹝以來訖一年矣此一年之中吾知汝方寸悲悼無有已時必以爲若子爲吾加害此時已舍此世界而去實則吾雖檮跡亦不致出此下策吾報仇之計入手伊始此著特其籌　胡爲遽死爾子今實告汝汝子固生存未死惟其生也乃足盡舉吾胸膈中含蘊之痛一一取償於彼今吾食以粗糲衣以敝服朝夕鞭箠令彼苦不聊生汝子無罪罪實在汝汝殺吾夫居心很毒已極吾虐視汝子即所以誅汝昧良之心汝頻年以還孤人之子寡人之妻乖戾恣睢爲惡胡可勝算吾今爲此實上帝假手吾躬藉示報罰於汝今試思之汝子孤出遐日襲爵承產承祧唯彼一人然以汝不肖之故殃禍及之竟令此齔年無辜之弱質橫被告曆汝淸夜捫心内疚又當何如兇徒聽之汝得吾書願勿爲無益之搜緝須知汝子方在吾掌握之中蹝跡堅秘萬弗能得且汝爪牙雖夥吾多半與之知熟稔足爲吾用汝苟有舉動立足知之今汝宜自省已書毌徒咒詛吾過異日有緣或尙有把晤時也 
　　錫搿門讀已面容頓異如中巨創執書之手不期𫃊𫃊顫動沉吟� 
踰頃立召侍僕究狀因示書詢曰此書誰携來者侍者瞠目駭曰勳爵吾乃無知語時期期弗即吐若懾於錫搿門神威遂威此狀錫搿門愈益疑駭默計此書果何由而至細審簡面并無印花反覆推想莫測其奥移時謂侍者曰趣速海登赫男爵戾此言吾亟欲需彼待者應命立退數分鐘後海登赫果至錫搿門授簡示之求其見　海登赫者爲錫搿門最親信之謀士每有所疑輒向讀詢　登赫閱書既竟即曰勳爵汝亦見書中時日乎錫搿門搖首曰未也吾初不留意因復取信觀之忽　聲曰噫此吾子讞　日也海登赫應曰誠然今日爲小侯生辰然亦即歐斯忒樊　耳敦臨命日也錫搿門聞言顏色立沉艴然曰函何忽及此吾深惡此名入耳海登赫遂不復語默坐久之兩人乃互爲　畫冀鈎索此作書之人乃輾轉策度殊無術得之自茲以後年復一年每値此生死紀念之日必有一書致錫搿門致書之汪層出不窮皆飄杳不可捫捉而書中所語多斥其惡書使之重温舊痛錫搿門一度披請輒復感愴靡止深信其子未死惟生受磨折其痛實祝死爲酷且蹝跡詭閟面見無由一若有人鬼之界則反不如徑然一死較爲了當以是憂懐內奰惄焉如擣無復舒眉之日（未完） 
 
 

Page 15

 
 
   
 
 

Page 16

 
 
   
 
