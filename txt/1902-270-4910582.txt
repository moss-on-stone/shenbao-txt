# 1902 - 270 - 4910582

 

Page 1

 
 
[增改現行律例議續昨稿]  
　　中國之刑死罪三爲斬爲絞重則凌遲生罪則軍徒流杖監禁西國生罪亦有徒流監禁而死罪則僅有繯首之刑或以洋槍擊斃權其所犯以爲定德國律以軍器殺人僅科以軍罪日本改用西律起意殺人者重懲役九年其於中律皆爲故殺爲斬監候他國刑律之輕若此中國刑律之重若彼彼安肯俯首以就我之重刑而不以治外法權恣行於中國乎嗚呼我民何辜同犯一罪西人生而我民死揆之公理於心何安或曰中國以重罪治其民而殺人者不少止苟殺人可以不死不且日從事於相殺乎曰用法者當知法外意漢文除肉刑而民不加淫劉寛用蒲鞭而訟益少曷嘗以法輕爲病哉且日本以改律故未聞民之日相殺而反得令各國收回治外注權此其尤大彰明較著者也是曰减輕此其宜改者一也聽斷之宜改有三端曰除刑訊設陪審官用律師西國聽訟有問官有陪審官有律師各有權限莫能相越問官有定讞之權陪審有稽察之權律師有辯駁之權官有律師兩造亦各有律師皆剖析至當而後獄成所謂疑獄與衆共之也中國獄官之權無限又明法者鮮其用刑訊尤爲慘酷而桀黠之徒遂得交通吏胥揑詞唆訟以陰持官之短長故訟棍徧天下西國有律師而獄事平允民受其益中國有訟棍而民破家亡産接踵相繼何也西國化私爲公中國則以公害私也且其律師率卒業於學堂而中國訟棍乃齊民之無行者也是曰聽斷此宜改者二也西國監獄整潔氈被木枕用物具備每日按時作工勞其筋骨活其血脉以工之值爲修獄費法至良意至美也中國則矮屋漆室塵垢臭穢視之如犬豕而又桁楊纍纍慘無人理罪人至此亦惟愍不畏死耳無他途也其爲秕政亦可知矣或曰以漆室待罪囚猶虞不足若驟易以整潔民不且樂於罹罪乎曰民之生非本惡也彼罹罪者大半迫於飢寒以致爲盜爲賊豈果皆不率教哉惟西國寓教於刑教以工藝養其廉恥俾免罪可以爲生民何苦不入生而必入死乎是曰淸獄此宜改者三也雖然猶有重要者在則國家設立法律專科是也蓋法所以治民當與民共之使其權公操諸民人法律之學有國際法有民法國際法卽公法也民法卽律法也使學法律者明習公法則予憑而得効用於外部明習民法則予憑而得爲律師如是則上多明法之大臣中多明法之良有司而下多明法之律師微特胥吏訟棍之害可以息而中西律例輕重旣大略相同則外人之以治外法權恣行於中國者至此亦當斂手息喙帖然自允收回矣凡此皆犖犖大者著於篇若其變通盡善條理至繁則有司存 
[本館接奉電音]  
　　昨晚七點三刻鐘時京師飛電傳來上諭二道旨一道敬謹譯登○九月初一日内閣抄奉上諭丁振鐸奏臚舉賢員懇恩奬勵一摺廣西署恩隆縣知縣補用知州王鴻誥署桂平縣知縣補用知州彭言孝署賓州知州宜山縣知縣李曰謙署馬平縣知縣貴縣知縣陳慰華署貴縣興安縣知縣駕源淸署新寗州知州補用知縣唐爾錕署來賓縣知縣補用知縣郁家珍旣據該撫臚陳政跡爲州縣中出色之員卽著傳旨嘉奬並飭令各該員等益加奮勉毋得始勤終怠欽此○同日奉旨這所叅疎防重犯越獄脫逃之管獄官山西署稷山縣典史黄世芝著卽革職拿問交趙爾巽提同刑禁人等嚴訊有無鬆刑賄縱情弊按律懲辦有獄官稷山縣知縣王正鴻據報先期公出仍交部先行照例議處外勒限將逸犯王天星等嚴拿務獲究辦該部知道欽此○同日奉上諭巡視中城御史文等奏援案請賞外城粥廠粟米開單呈覽一摺現在將届寒令五城地面貧民生計維艱所有中城之朝陽閣東城之育嬰堂南城之普善堂西城之碍塔處同北城之圓通觀臬家園各粥廠每月共需粟米三百三十石加恩照數賞給自十月初一日起由各城咨明户部札仝給發該御史等務當督同紳士妥如散放毋任侵浮單併發餘依議另片奏請賞給崇善堂等處米石等語崇善堂等處各廠收養貧民人數衆多米石不敷支放加恩著照所請所有淸化寺街及崇善堂梁家園之百善堂太清觀之公善堂三處煖廠各賞粟米三百石教子胡同禮拜寺賞給粟米三百石朝陽門外南冷會寺崇文門外玉譯觀各粥廠並崗子上興善煖廠各賞給粟米一百五十石東便門外三忠祠粥廠賞給粟米一百五十石宣武門外皮庫營兩悅生堂賞給票米三百石朝陽門外淸眞寺粥廠賞給粟米一百五十石小市口煖廠賞給粟米三百石以惠窮黎該部知道欽此 
[俄謀要口]  
　　廣州安雅書局世說編云旅順左近有地名靑泥窪者爲北洋之咽喉其口甚狹僅足容輪船一艘惟水底頗深可築船塢且冬令並不冰凍常年得以行駛自如近日俄人忽據而有之已令東三省總督紀鳳台繪圖呈覽矣 
[俄營鐵路]  
　　英京倫敦來電云俄國政会中人擬將中亞細亞鐵路由泰斯根接至中國京師已將遣人沿途量勘矣或曰當三年前俄國已有此意祗以度支不足故未舉行云 
[法艦觸礁]  
　　日本長崎訪事友人云東歴九月十七日卽華歴八月十六日得高麗仁川來電知有法國兵船名皮由齊遥者由長崎駛至八尾島忽觸暗礁船底受傷甚重竭力設法始得容與中流現已行抵仁川雇工修理矣 
[日重邦交]  
　　日本長崎訪事友人云前者日政府派令淺間高砂兩兵艦游歴意大利國意人待之甚優日皇聞之卽於東歴九月二十五日發電申謝旣而接到駐紥比利時國使臣加藤氏來電知比國皇后因病薨逝日皇因卽發電弔唁並在宮中易素服一日亦可見其誼篤邦交矣 
[廣西匪耗]  
　　頃得梧州友人來函云新任廣西巡撫王中丞及前会丁中丞目下均駐節梧州麾下共得兵士一萬四千人需糧甚多米價因之騰貴聞政府飭丁中丞暫留廣西會同王中丞悉心剿辦俟肅淸之後始得啓行惟刻下匪勢甚張官　屢挫除梧州桂平兩處外幾無一處無匪人不知何日始能奏凱而返也 
 
 

Page 2

 
 
[續錄奏請增設新疆府州縣各官摺]  
　　阿克蘇道屬温宿直隸州廣延一千五十里徵糧一萬九百九十餘兩地腴民富南疆要衝擬請升爲府曰温宿府舊設巡檢距府二十餘里巡檢職卑難資管轄擬請升爲縣曰温宿縣距縣四百八十里之柯爾坪地遠氏頑擬請增設分防縣丞一員曰柯坪縣丞以資佐理焉耆府南六百三十里布告爾分防巡檢地廣民多詞訟錢糧向由該巡檢就近代理不如分設一縣以專責成其地爲古輪臺擬名曰輪臺縣新平縣轄境二千餘里光緖二十四年臣以羅布淖爾撫輯纒回均已歸化安插甘　亦已就緖奏請改設一縣以資撫綏近因升署該府現任阿克蘇道江遇璞與現署該府劉嘉德設法開通溝渠招民屯墾業已水利暢行足蔭地數十萬畝該縣令草創經營近且不遑難再遠及距縣十餘站之卡克里克分防縣丞地小而腴轄境甚遠東接敦煌南通于闐爲邊隅衝要之區擬請升爲縣以便專意開墾地方經理民事其地爲古婼羌國卽名曰婼羌縣庫車直隸廳廣延八百里徵糧一萬餘石銀五千五百餘兩土性沃饒轄境遼闊擬請改爲州曰庫車直隸州州南一百八十里之沙雅爾民風强健地僻而寛先年開辦善後本爲庫車分局不可無官鎭懾擬請添設一縣名曰沙雅縣仍歸庫車管轄此擬東四城增設各官之大略也至於北路原設廳縣尚多惟迪　府阜康縣屬濟木薩縣丞距縣二百五十里土地膏腴錢糧户口較阜康爲多未便末大於本擬請升爲縣其底驛爲孚遠卽名曰孚遠縣吐魯番直隸廳同知廣袤六百餘里徵糧一萬七千餘石銀二千一百餘兩距廳二百四十里之闢展巡檢轄境甚遠物産頗饒爲東南路衝要擬請分劃地糧改升爲縣地爲古鄯善國卽名曰鄯善縣仍歸廳轄濟木薩縣丞旣升爲縣昌吉所屬之呼圖璧巡檢向收錢糧應改爲縣丞以便升調以上計擬升設三府改一直隸州一州增一通判九縣兩縣丞並各縣擬增設　典史如此分地而治庶民事可就近經理地利可逐漸墾興邊防亦益增嚴密矣其升設之知府卽仿照焉耆府例仍舊徵收錢糧管理訟獄卽以該直隸州舊有之養廉移爲知府養廉直隸廳改直隸州與知州亦然其缺均優原准公費悉行裁减增設分設之縣卽以該州縣原有之公費移作養廉所升三府之州吏目卽改爲府經歴　直隸之庫車照磨改州之瑪喇巴什廳照磨均改爲州吏目其餘有應添廉俸及縣丞典史俸薪書役工食修理衙署倉厫監獄經費擬仿照内地經徵錢糧例加收耗羡酌留動支升增各州縣皆舊有驛站不過酌增數處不須多添驛費均暫由善後項下開支不另請欵除原有防營照舊駐防外其無防營者由就近防營撥駐亦毋庸再添營兵此皆亟應變置之事就地可以籌辦臣應祺自光緖十五年出塞宣藩察看地勢民情卽擬變通辦理而未敢操切圖功歴經十四年悉心考察欲圖長治久安之策實無逾此亦何敢苟且因循以廢吏治與臣蕃再三往復孙電相商臣蕃查從前設官甚少係因地廣人稀現在人稠地闢政務殷繁委屬鞭長難及增設邊縣實爲良圖亟應詳議入告於吏事邊事均有裨益所有酌擬增設郡縣情形兹據甘肅新疆布按兩司會議請奉　來謹會同伊犁將軍臣長庚署喀什噶爾提督臣谷振傑合詞恭摺具奏是否有當仰懇天恩俯念邊疆重要地多官少飭部議准照辦如蒙俞允卽請飭鑄各府廳州縣印信並補刻焉耆府新平縣印信派員祗領頒發啓用以昭信守至各府廳州縣如何劃分地界匀撥錢糧及各應作何項缺分與一切未盡事宜容俟奉准部覆後再行陸續分别奏陳伏乞皇太后皇上聖鑒訓示遵行再此摺係臣應祺主稿合併聲明謹奏奉硃批政務處會同該部議奏片併發欽此 
[礦務文言]  
　　欽加同知銜署理安徽蕪湖縣柳爲遵札出示曉諭事奉府憲周札奉督辦商務總局藩憲湯札開案查前奉撫憲札准外務部咨酌定礦務章程第十二條内開一公司購用地畝自應平給價不得强佔仰勒地主亦不得擡價居奇並不准以有礙風水藉詞阻撓如該地主不願領價願入股份卽按照原值給予股票爲憑等因行局在案查商人設立公司開辦各鑛無論集股借欵購買地畝價值自應公平地主應否領價入股悉聽其便在商人不得强買在業主不得居奇立法本極詳善第恐有奸刁玩法之徒希圖漁利勾串洋人　辦鑛爲名引購山塲私相授受或多方挾制强佔或任意勒抑出業維時鄉愚受誘隱忍不言迨經開辦遂致轇轕突起枝節變爲難了之案不惟辦理棘手且於礦務大局實有妨礙與其調停於事後孰若預防於事先合亟札飭札到該府立卽分飭所屬一體遵照此後遇有商人呈投礦山稅契務將購地原委詢勘確實如有涉洋人情節亦卽叙明具詳本局察核須奉到路礦總局核准行局有案方能批飭印發不得含糊矇混擅行率准是爲至要並一面由該牧令示諭週知仍將示稿錄報備查均毋違延切切等因到府轉行至縣奉此飭將示稿錄報外合行遵札出示曉諭爲此示仰諸色入等一例遵照須知商人設立公司開辦各礦無論集股借欵購買地畝價值自應公平地主應否領價入股悉聽其便商人不得强買業主不得居奇倘有刁玩之徒希圖漁利勾串洋人借辦礦爲名引購山塲私相受授或多方挾制或任意抑勒一經察實定卽詳請究辦至授礦山稅契亦須叙明原委由本縣詢勘確實轉詳局憲核准方能印發各宜凛遵切切特示 
[洋關易員]  
　　漢口訪事人云漢口洋關委員王魯生大令刻奉漢黄德道兼江漢關監督岑馥莊觀察札委辦理道署文案遺差委徐刺史冠瀛接辦 
[潯陽火警]  
　　九江訪事人云八月二十四日之晚八點鐘時潯城西關外南門灣柏姓家不戒於火登時烈燄飛騰文武各官一聞警鉦咸卽臨塲彈壓少焉義渡局水龍風馳電掣而至吸水狂噴黄海門把戎更督率團防勇丁奮力施救得以應手而滅僅焚去柏姓一家然左右鄰已大受警駭矣 
[智婦除匪]  
　　廣州訪事人云上月某日甲乙兩村婦路經番禺縣屬圓頭地方突遇一匪持槍嚇禁欲褫其衣甲婦笑謂之曰妾係女流而袒露於靑天白日之下未免太不雅觀願壯士稍留顔面幸毋逼人太甚也匪不聽再三迫脅乙婦出其不意突以兩手力抱匪腰甲婦卽乘勢握其腎囊力持不放匪痛極聲嘶鄉人聞聲趨至則匪已氣絶矣鄉人大駭詰之甲婦徐應曰鼠輩何足道但未免污老娘纎腕耳言畢從容携手而去 
[鄂省官塲紀事]  
　　漢口訪事友人云新授雲南巡撫林大中丞紹年因赴新任取道武昌於八月某日戾止省中印委各員咸赴江干恭迓翌晨中丞親詣督撫轅拜會張端二大帥○湖北提督學政胡大宗師定於九月十八日由鄂垣起節按試荆州想彼都人士久已磨厲以須可以及鋒而試矣 
[扶桑近事]  
　　日本長崎訪事友人云東歴九月二十三日卽華歴八月二十二日此間得東京電信言及農商務省山林局調查課長書記官津田喜代太郎忽在家中掣取短刀自刎不知有何抑鬱不平之事也○　前北海道各處寒沍異常而以膽振地方爲尤甚　　日虻田郡後方羊蹄山天降大雪未幾眞狩地方濃霜遍野以致田中禾稻殊受重傷○海軍少尉後補生一百五十餘名前乘比叡金剛二兵船赴外洋紡 
 
 

Page 3

 
 
習閱一百八十七日始駛回横須賀軍港未幾卽編入常備艦隊 
[鳩水文鱗]  
　　蕪湖訪事友人云蕪湖浮橋口王榮昌醬園分鋪經埋人某甲因事回家銀錢一切均托某乙爲之暫理迨甲事畢而回查核帳目知乙虧空至數百金言語之間不免略加誚讓乙愧悔交并遽於八月某日自縊身死經園主某丙爲之草草棺殮事爲蕪湖縣柳小汀大令所聞深恐或有别情乘輿親往相騐并提園主研訊良久然後塡明屍格備案存查○蕪湖靖健武衛保衛各營現皆改用洋槍卽長江水師營弁勇凡登陸操演亦悉遵西法惟水操仍係舊時規制○今歲補行庚子辛丑恩正兩科鄉試先由禮部頒發章程改試策論及四書義五經義績學之士固可藉此見長而向時沈溺於八股八韻之中者不覺手足無措以故皖南北各屬之赴白門應試者甚形寥落知難而退不可謂非明逹之士也○日前蕪湖縣柳小汀大令接洋務局來函内開據内地會教士函稱莠民程錦榮冐充教民刻已被人告發除請照例嚴懲外乞并出示申禁保全教中聲名云云刻已曉諭通衢俾衆周知矣○去歲皖省洪水爲災無爲和含一帶受患尤劇督辦運漕河釐金之何太守文龍憫之慨助振銀三千餘兩密派妥人前往施放亦可謂好行其德矣○盱眙人傅根豫借寡婦紀楊氏洋銀數十元日久不還氏因於本年正月某日親至傅家索逋被傅羞辱及還家吞服阿芙蓉膏斃命母屬以縣主高大令辦理此案失之太輕具詞赴省上控現已由大憲委候補縣楊大令學海赴盱親提一千人重行訊鞫矣○前者和州城内禹萬源錢店被盜行劫報經州尊鄭直刺淑璋飭捕拘獲正犯六名内有馬姓署於上月二十四日病斃獄中直刺循例請鄰封全椒縣某明府蒞騐詳報此外五盜俟訊實後卽須解省審勘矣 
[上海官塲紀事]  
　　上海縣汪瑶庭大令將於日内赴蘇垣公幹○道轅英文繙譯范明府鍾允公務紛繁不遑治理現經道憲袁海觀觀察札委候補縣丞毛二尹嗣昌爲之襄辦○前四川鹽源縣知縣歐陽賓丞大令銜安徽撫標儘先補用都司徐慶生都戎漢靑均因公來滬昨日先後命駕赴道轅晉謁 
[騐收廟工]  
　　本城西門内關帝廟年久失修由上海縣汪瑶庭大令禀請蘇松太兵備道憲袁海觀觀察撥欵修理刻已工竣昨日觀察委清道局員袁明府前往驗收 
[飭鑄大砲]  
　　日前本邑江南機器製造局帮辦陳霽南明府偕砲隊營教習張雨村千戎赴吳淞及沿江一帶查閱砲臺見所置各砲間有損壞不堪者急須易以新砲隨於回滬後禀知總辦毛實君觀察觀察飭大砲廠工頭鑄造能容藥彈三磅及六磅之大砲五十餘奠以便分别布置亦有備無患之意也 
[局員易委]  
　　新委浦東保甲總巡魏蒓塢明府現經蘇松太兵備道袁海觀觀察札飭赴英美租界公廨代理讞政所遺總巡一差另委謝明府鈞接辦昨已到差視事矣 
[代理讞政]  
　　英美租界公廨讞員張柄樞司馬邇因抱恙未瘳不能治理案牘而捕房解訊之案又未便久懸因特禀請松蘇太兵備道袁海觀觀察委員庖代觀察允之札委現辦浦東保甲總巡事宜之魏蒓塢大令詩銓代操讞政業已分别照會各國總領事并知照捕房定於今晨升堂訊案矣 
[讞員謁客]  
　　新委法界讞員孫建臣大令於昨日拜會法總領事署巨籟逹君及副領事繙譯各員茗談片刻然後興辭旣又至法捕房與總巡捕頭克賴美相晤聞定於本月初三日到廨任事 
[貨船被撞]  
　　前日本邑南市恒生馬頭洽順油行執事人雇駁船户某甲載油一百簍赴某處行至浦東老白渡突遇日本大阪公司大貞丸鼓浪而來不及避讓致被撞沈所裝之油盡付流水現已倩人打撈然不免多所虧折矣 
[法界停訊]  
　　昨日禮拜四爲本邑法界公廨訊案之期讞員杜枝園大令以交缷在卽無暇到堂會判各案因特咨照法總領事署及捕房暫停讞務一日 
[小孩慘斃]  
　　法界新街同新酒店係寗波人任某所開邇方遷至新闢租界中留眷屬看守門户前日黄昏悞將火油燈潑翻然及被窩致七齡女孩霎時焚斃眞无妄之災也 
[西員問疾]  
　　英美租界讞員張柄樞司馬視事以來星霜三易邇因案牘勞形忽爲造化小兒所弄延醫調治尚未告痊昨晨租界領袖美總領事古衲君偕繙譯官白保羅君乘馬車詣廨在客座中小憇片時命家丁致聲珍重然後遄回 
[美界火警續聞]  
　　前晚本邑美界北四川路火警情形已登昨報兹悉火起於虹口穿虹浜左近某姓家緣室中所裝自來火管忽然爆裂以致濃烟四佈幾兆燎原幸家中人竭力施救得以告熄僅燬門窓器物迨救火會西人驅英美兩界皮帶車至業已烟消火滅遂卽分道折回 
[命等鴻毛]  
　　瞽者宗雲龍不知因何氣忿躍入蘇州河中六百三十一號巡街捕見之急命舟子援起送入英美租界公廨禀請妥爲安插讞員張柄樞司馬諭令送入棲流公所留養 
[尋仇㓾刃]  
　　流氓孫廟榮周相發素有仇隙前夜遇諸新閘某老虎灶茶肆中周突出利刃將孫戳傷鮮血淋漓不省人事當經茶博土將周拘獲連孫送入保甲局局員某君飭將孫舁送仁濟醫館醫治聞傷勢甚重恐難免性命之憂也 
[上海巡局瑣案]  
　　前日十二圖地保某甲拘送東洋車夫柏某至二十三七鋪巡防局禀稱此人每晚停車某餅攤前比鄰某花棧主徐菊生喚令移去非惟不聽反敢逞兇因倩小的送案請究局員高文軒二尹研訊之下令移送上海縣署請縣主汪瑶庭大令訊辦○前者梁國賢赴二十三七鋪巡防避控胞弟梁克勤乾没叔父借欵等情經前局員盛雨村二尹傳訊尚未斷結前日新委高二尹飭提覆訊將所呈契據一併給還叱之使去 
[英租界捕房瑣事]  
　　袁洪祥向在自來火行服役前日行經某處拾得金質對時表一枚匿不報捕昨經包探方長華查悉拘入捕房捕頭著押候解送公堂禀請代理讞員魏蒓塢大令究辦○偷兒李阿榮掩入南京路雲章綢縀莊竊取縐紗一疋經包探石金榮查獲送人捕房捕頭令押候解送公堂禀請訊究○朱紫卿前犯竊案遞解回籍刻又潛至租界中試其故技經包探劉光震拘獲送入捕房捕頭令押候解送公堂禀請懲辦○金華人趙阿談流落滬上失業無聊昨日至泥城外張園後繫帶柳樹上意圖自盡適爲包探陳雲忠所見押送捕房捕頭略詰數言令送赴公堂禀請訊判 
 
 

Page 4

 
 
高橋鎭人丁聖法在本鎭開設丁法茂魚行久巳安分營生不與閒事近因南市流氓火燒毛毛卽凌毛毛將長脚順卿卽張順卿挟仇戳傷丁與凌本屬同鄉相識遂被拖累牽涉在案受屈莫伸已被寳山縣王太令飭差拘去各鄰居見此事與丁無干實係寃屈不忍坐視爰特登報聲明想上憲明鏡高懸日後定能水落石出不使無辜受累也高橋殷旭初戴長庚朱子廷陸金祥李文翹陳士卿孫格平黄象新沈世榮施杏林仝人公啓 
第七會湖北票二彩第一萬一千三百九十四號由本號寄往粤友揚仁里廣有成潘勉卿翁全張獨得其彩洋一萬二千元由上海鴻安公司潘毓初翁代收雖得主之鴻運小號亦沾名譽焉現售第八會湖北大票九月廿四開彩批拆零售價皆克已函購原班回件不誤上海老北門城内第五家萬利昌分號啓 
疊奉○明詔銳意維新而政治藝學地輿三大端尤爲當務之急各書雖有刋入然皆不純不備有志之士不得窮源竟委心竊憾焉本局有鑒於此因博采各國要書分門彚錄政治考自世系疆域迄工政船政凡二十四類藝學考自格致算學迄西文西書凡十六類地輿考凡五大洲各國要隘名區瞭如指掌幷附圖繪使閲者更一目了然分則可爲政治藝學地輿三考合則可爲政治藝學地輿全書其書各臻美備無一挂漏每部計訂十四厚本價洋二元先覩爲快者請速購取此佈書經存案翻刻必究上洋鐵大橋堍中西書局代啓各書坊均有寄售 
　　沙太來○方一桂○沈海山○徐長靑○童又鵬○趙阿福○錢德深○王阿三○周張氏○盧禮亭○李鳳祥○胡譚氏○林小寳○張林氏○許阿和○王全生○朱速山○劉克定○王位堂○金存仁○夏仰子○陳景山○李一言○陳瑞利○王存才○葉立業○楊鳳山○陳錦山○周發祥○陳波淸○李云亭○王梅生○沈友才○趙月光○陳逸山○趙子卿○陳阿和○王阿生○王阿大○陳昌順○陳阿四○王利生○顧柏生○徐長發○周張氏○顧陳氏○馮四二○楊炳南○鄧春榮○王春山○朱阿三○錢得生○龔永泉○姚夢花○陳興來○趙阿虎○盧長發○程致中○尙士英 
　　開平總公司遠在英京其辦理情形諸多隔膜非特有股西人不以爲然卽局外人亦咸嘖有煩言故北方中西股東於兩月前在天津禮查議事　簽名者約有二十五萬餘股南方股東絡續籤名者巳得二十餘萬股尙少五萬餘股比致屢欲開議而屢改期皆因内地股東未盡週知爲滬上仍有股東一時未能透澈此中利益尙未籤名但其舉與中國股東大有裨益故得有五十萬股卽按照各國公司定例將公司移設天津或上海以便各股東就近查考一切不致如今日之不能知一事措一詞也今再展限兩禮拜屆期即截止收單並發單請簽名各股東到會議事簽名單寄存四馬路同文滬報館祈來索取簽名繳回可也施子英朱葆三唐傑臣陳輝庭虞洽卿公啓 
此水性極和平專治楊梅毒瘡下疳横痃陰戶潰爛魚口便毒大小瘰𤻤小兒胎毒癰疽惡核疔瘡流注癬瘡一切無名腫毒服則立愈雖遍體腫爛危險異常諸醫束手痛不可忍者速將此水服後頂刻消腫止痛生肌去腐平復如常倘前被庸醫暗用霸藥收毒入骨以致愈而復發染妻絕子無法可治但服此水功能直入骨髓運行週身所有經絡骨髓之積毒靡不掃除凈盡巨愈後非但不發更能生男育女屢試屢騐百发百中歷愈數萬人鑿鑿可據此永刻巳暢銷各國著效日宏如不幸宿娼　毒及患一切瘡癬投之立見奇效較延外科診治速而且妥如用雙料取效更速大瓶四元小瓶二元雙料加倍假冒甚多認明經售處在上海四馬路望平街口大隆公司紅磚洋房内便是一妙在靈藥苟不靈貴固無益賤亦不値而此水之靈則久播人口如人烟癮一錢日需烟資一角十日便費一元若以一元購水便可戒除等而上这癮一兩亦祇十元卽使加倍不過廿元以廿日之烟資際畢生之痼疾其爲便宜孰大於是一妙在穩戒焑藥最多未必全無效驗所難者戒時不吃力戒後不拖累耳惟服此水能免一切疾苦癮斷藥停决無後患一妙在適天下最適意者莫加吃烟卽最不適意者莫如戒烟惟服此水則一邊吃烟卽可一邊戒烟戒而不戒不戒而戒癮斷不覺誠最適意之事也一妙在便别種戒藥每含毒質常人悮服爲禍甚烈惟此水性極和平三歲小孩皆可試服並無妨碍隨置案頭不勞檢視是之昨便右四妙一色奇色本黄也而水面則結成白花一層如瑞雪如糖霜色澤鮮明藏久愈妙凡假冒者其色帶黑一陳卽臭一香奇龍涎枷楠别種戒藥常用之而服者不覺其香惟此此水則不用龍涎諸品别饒馨逸每開瓶清沁肺腑使人精神一爽一味奇甘而微鹹淡而彌旨耐人尋味服後能開胃健脾飯量驟進醉後服之兼能醒酒右三奇　一能治癱瘓據嘉定李若洲醫士言邑富人嘗購此水數瓶戒烟癮旣斷矣而水尙餘半瓶以贈其隣卽有烟癮而兼患癱瘓者也服水之後烟癮若失且能起行然患疾已十餘年服水僅半瓶耳李君嘖嘖言之諒非過譽也　一能治白濁本埠薙髮匠某患白濁已久而有烟癮服水二瓶小便竟通至三瓶而癮斷濁亦且愈矣購藥時親述如此按本藥房神藥奇功告白雖臚列此水能治吃烟人種種疾病然並未道及以上二種是則神藥之　眞有不可思議者矣右二能一戍戌以前未聞此水戊戌以後惟有本藥房出售此水可謂絕後空前一時獨步矣被未得良方而謬誇創製者能毋顏汗右一絕括打藥房啓 
戒烟藥甚多而能戒斷者絕少能容昜戒斷身體更壯健者尤少惟上海帶鈎橋北首普渡戒烟善會所　普渡戒烟丸確乎靈矣余因病吃上洋烟已十二載屢求各種戒烟方藥終鮮見效因購普渡戒烟丸依法試戒果然功效大見不一月竟將多年者癮一旦戒斷最奇者斷癮後不獨諸病盡除且人肥氣壯腎元復固親友中見余忽然棄烟如遺咸問有何妙術至此余笑日初無他異不過一服普渡丸耳一時互相傅述索藥者接踵而至惜所餘無多不能遍贈同志未幾而何君鶴齡魏君玉堂亦相繼斷癮二君大喜過望各以五十金爲報力辭弗獲爰將此欵函寄普渡書會囑爲代製丸藥以便設立分會施送貧苦鳴呼靈騐如普渡戒烟丸者誠可謂絕無而僅有者矣世有知余者當以余言爲不欺所望好善諸公廣行購送俾黑籍中人得以早離苦海其功德較送痧氣等藥不止百倍也錢塘許寳善宗麟甫拜手啓 
　　頭彩係漢陽西門外亨泰昌錢店蕭稀之胡三元兪成之丁仰之吳官劉法喜朱子香鄭春　合得五則○漢陽西門洋元妙觀隔壁彭長王南臣彭姑劉春山陽習之孫姑合得一則○漢陽興隆錢鋪得一則○漢陽西門外慶仁堂藥店吳良卿得一則尙有二則查明續登○五彩十方菴李永興布莊得二則○鮑家巷德太絲線鋪得二則○住中碼頭同安店應城閔玉珊得一則○李永興得一則○花樓永順和雜貨鋪楊姓得一則○太謙雜貨行黄致和物德成得一賜餘　　　湖北籖捐總局謹啓 
　　啓者現聞外間謡言敝行閉歇不禁詫異然敝行自前年兵燹後申津兩號仍卽照舊開張至今並無一些枝節無耻之徒竟敢造言惑衆壞人大局並知奸徒信告各客帮冀圖招攬生意如此行爲數不肖句　猶恐各客　不知直細故特登報聲明天津寳源官謹白 
 
 

Page 5

 
 
　　此膏道家所傅選三十六味貴品煉成能治男子遺精白濁陰虚陽痿腎竭精冷陽不盖人欲得弄璋貼此昜如轉興婦女赤白帶下經期腹痛子宫寒冷血枯陰虧等症貼此男先止遺女卽除帶諸探襄取物能煖丹田鎭玉恙漸漸驅逐元神充足養身之捷法莫敵於斯也每張洋七角○純陽祖法遺精必愈池固元神療虚損功難盡丸每料洋三元每盒洋一元此丸治遺精實有中流砥柱之力功能延年益壽言養龜存精百戰百勝誠種子仙膏保身聖藥兼治各症詳載仿單每張洋一元如購十張照市九扣用後舊膏退回作價二角○扶陽種子衍慶丸雙洋每兩二元單洋一元此丸苟能試服雖朽敗之體復如壯年無異欲種藍田之玉宜服衍慶之藥湯餅之會誠可預賀也 
　　市上種子各藥不知凡幾從未有如我壯陽種子龍馬丸之奇騐萬分者也此丸乃異人傅授奇方用眞正海狗腎煉其純汁加入吉林人參血片鹿茸黄山野术天生靈芝爲君佐以各種滋補妙品熬膏去渣取其精液爲丸故藥少勝多丸小力大專治陽痿不舉精衰腎冷見色卽泄或泄而不射遺精耳響面黄肌瘦眼昏潮熱咳嗽痰多腰酸腿軟一切虚損勞傷等症其效如神最奇者雖衰弱老人服後竟可轉弱爲强晚年得子面目光潤威重如山况少年服之其精力之强盛不言可知且藥性補而不燥滋而不滯絕非霸烈宣淫之藥實系王道廣嗣之品連服一月百病不生髓充精滿冬天手足不冷夏日身體不熱故常最能補命門安五臟壯筋骨益氣血烏鬚轉老還童屢騐萬無一失眞水火旣濟之良方却病延年種子之秘寳每兩雙料二元每箱二十兩三十六元單料减半如用雙料藥力大而取效更速另有參茸芝术海狗腎汁壯陽龍馬酒大瓶四元小瓶二元雙料加倍功同丸兼能通廿四道血脉鎖卅六道骨節久飲令人輕健多壽百病消除外貼煖腎種子膏更妙每張一元二角婦科調經白帶丸大盒四元小盒一元專治婦女赤白帶下立服立止遠方託郵政局匯銀函購彧滬友代辦最妥信局則不可靠或先由郵局函示銀數然後託妥局寄下庶免該局私拆延悮假藥貽害本堂當有發票回信總藥目爲憑鋪分上海丹桂戲館南首朝西轉灣正豐街廣東宏仁堂啓 
　　本公司主人贊醫士精通格致究參物理在補物中選其性之和平不犯尅削盡人可服莫如燕窩糖精夫燕窩一物其味平正其氣淸香常服能助人淸靈之氣平肝開胃添精補髓潤肺滋陰化痰順　養血健脾止咳嗽生津液以及癆瘵損症諸虚百病服則功效立見主人濟世存心不惜工本將燕窩化汁用貢糖提液釀成佳品以濟華人無病可調玉體有病能扶正氣邁年服之返老還童中年服之補陰壯陽兼治肺症痰血咳不聲揚哮喘氣急大便帶血及病後疲倦久不復元或瘰𤻤蔓延瘡不收口苟能頻頻入口神效之速不可思議○每大盒四元中盒洋二元○外埠函購外埠函購原班回件○售處在上海二馬路中市西鼎新里口暹邏大德通便是 
　　給示曉諭事據試用知縣孫瑞禀稱竊卑職去年五月朔日在滬剏設富强戒烟善會甫閲牛載頗著成效曾經禀蒙批示並蒙撫憲恩分别給示通飭曉　各在案伏以區區善舉不過士吏存心之一端所幸開辦巳逾年餘一切傅方送藥督飭　眞經理尙無流弊因思蘇城爲省會之區有志戒烟者日見增多若不設立分會廣行施送似非推廣善舉之道爰再另籌款項不外募捐謹擇七月初六日在治不閶門　街設立富强戒烟分善會專派司事董理其事遵照上海總善會禀　章程辦理誠恐地廣人稠未昜周知仰懇給示曉　俾遠近聞風興起共渡迷津造福正無涯量且恐無賴之徒假善會名目在外招摇生事寔與敝善會聲名有碍並懇一體嚴禁以維善舉等情到府據此查該令在滬剏設戒烟善會前據抄章禀府即經明晰批示嗣奉撫憲通飭又經分飭各屬一體曉諭在案據禀前　除批示外合行給示曉諭爲此示仰軍民人等知悉爾等須知沉溺洋烟必致廢事失業日漸貧弱現由孫令另籌款項分設戒烟會善係爲推廣善舉起見自示之後凡吸食洋烟之人務各憣然悔悟專心求戒以振志氣而脫苦累倘有無賴之徒假冒招摇及滋擾情事一經訪聞或指名禀究定即提案究辦其各懍遵毋違特示　　神效萬靈種子茶　大瓶一元　小瓶五角極效延齡百歲茶大匣一元　小匣五角神效明目仙茶　大匣八角　小匣二角極效小兒回春茶　大瓶二元　小瓶一元保不出天花神茶　大匣二元　小匣一元金老鼠糞萬應錠　每匣三角　計重一錢内治小兒胎毒藥　大瓶八角　小瓶四角外治小兒胎毒藥　大瓶八角　小瓶四角大孩小兒遺尿藥　大瓶八角　小瓶四角兒科萬病回春丹　每盒一元　計丸四粒神效清心牛黄丸　每粒四角　每盒元六神效驚風救命丹　每盒二元　每粒一元神效小兒鎭驚丸　每盒一元　每粒二五保赤萬應靈散　大瓶一元　兒科聖藥神效琥珀抱龍丸　每盒四角　每粒一角神效活絡靈丸　每盒四角　每粒一角止心肝胃氣痛丸　大瓶一元　小瓶五角止心肝胃氣痛散　每瓶四角神效專軟鬚髮藥　神效無匹　每個一元天下馳名烏鬚藥　每瓶一元神效喉科八寳丹　大瓶五角　小二角半專治頭瘋木球　男女可用　每二角半極效化痔仙丹　大瓶二元　小瓶一元靈寳外治痔瘡藥　大瓶二元　小瓶一元神效洗痔瘡藥　大瓶二元　小瓶一元極效耳聾復明藥　大瓶二元　小瓶一元神效善治耳爛藥　大匣五角　小二角半瘰癧惡核斷根丸　大瓶二元　小瓶一元極效狐騷返眞散　大瓶二元　小瓶一元秃髮重生雲母散　大瓶二元　小瓶一元生雲母龍形薄　丸　每匣一元荷風濕秘製善烟　功用甚多　每匣二角咳嗽哮喘化痰丸　大瓶一元　小瓶五角經騐寗神安眠丸　大瓶二元　小瓶一元神效益智少眠丸　大瓶二元　小瓶一元七十二症眼藥　大瓶二元　小瓶一元内治光眼還清丹　大瓶一元　小瓶五元外治撥雲至實散　每瓶四角神效立愈疝氣丸　每瓶一元半化學大仙固精丸　大盒一元　小盒五角極效神仙巨勝丸　大瓶一元　小瓶五角神效悮呑鴉片藥　大瓶一元　小瓶五角神效三陰瘧疾藥　大瓶一元　小瓶五角神效包利大便藥　大瓶一元　小瓶五角專治便血靈藥　每瓶洋一元神效痢疾藥　　每瓶洋一角神效化毒生肌散　每瓶洋六角痴癲猪羊癎散藥　每瓶洋一元立愈凍瘡藥　大匣四角　小匣二角癬瘡靈汗班靈藥　大匣二元　小匣一元立止牙痛藥　大匣二角　小匣一角眞正厚樸四川杜仲　每兩洋四角二角極大豆蒄　每粒錢六文陽春砂仁　每粒錢二文眞方戈製　半夏每　兩六元錢八角引見香肥皂　大匣二角　小匣一角八寳生髮油　每斤一元六花露生髮水　每瓶洋四角固齒花露洗牙粉　螺絲晶瓶　每瓶二角百花露艷容宫粉　大瓶一元　小瓶五角嫩膚潤面玉容粉　大匣二角　小匣一角纏脚印蓮散　大匣二角　小匣一角纏脚外洗藥　每瓶洋二角治傷風鼻烟　每瓶洋一角利便糖衣丸　每瓶洋二角清署痱子粉　大二角半　小一角半清香撲粉宫粧胭脂　每匣一二角自運艷容潤膚洋蜜　每瓶一角家傅百補燕窩粉　每斤一元六補身延壽百益餅　每盒洋二角保身養體衞生糖　每盒洋二角仙傅延年棗　每瓶洋五角開胃順氣化痰糖　大瓶五角　小瓶一角内宫口香糖　大瓶五角　小瓶一角小兒疳積糖　每瓶洋二角眞化州賴園橘紅　　大號一元　小號五角孫製參貝陳皮　大盒四角　小盒二角孫製消痰半夏　大盒四角　小盒二角孫製延齡佛手　　大盒四角　小盒二角孫製開胃青菓　　大盒四角　小盒二角孫製消食檳　　大盒四角　小盒二角孫製薄荷錠　每錠二角半孫製清凉菓子鹽　　大瓶半元　小瓶一角孫製順氣蔻仁　大匣四角　　小匣二角孫製止咳杏仁　　大匣四角　小匣二角孫製黄精　每斤洋八角孫製杏脯　　每斤洋信角孫製桃脯　　每斤洋八角上海英大馬路五福衖口朝南玻璃門面京都同德堂兌 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　駐紥浦東爛泥渡之提標柘林營某弁移送流氓小九剛及某圖地保陳俊卿到縣前晚縣主汪瑶庭大令升堂研訊小九剛供小的係安徽人姓李名秋江向在標局謀生後以失業無聊在浦東作工度日夜間假宿某小烟館中日前與某荳腐店並某飯店中人口角被毆受傷經旁人勸給養傷費後地保陳阿桃卽陳俊卿糾同賭博欠小的錢二千餘文向之索取遂誣指小的爲流氓串令某甲到營控告隨於昨日夜半帶領多人擁至小的寓處綑解至營移送案下求鑒陳保禀稱前日小的在田耕作忽巡防營弁某老爺遺人喚令往拿小九剛未知所犯何事及拿解到營始悉小九剛向人訛詐以致被控大令問爾奉營官之命往拿小九剛憑何信據陳保禀稱祗一字條而已惟當時小的未及查明因何事故自知錯誤尚乞原情大令喝責一百板收押自新所小九剛交差收管候函致巡防局查明察奪○去年鹽捕緝私營被私販拒捕遺失洋槍後拘獲匿槍之周山奎解縣收押候究在案前晚大令提案訊究周供小的在浦東某紡紗廠做工去年十月某日鹽捕營遺失洋槍後某晚小的放工出外見田内遺有洋槍一桿因之取回正欲送往營中卽遭拘案大令飭覓妥人保出 
[法租界捕房紀事]  
　　木作頭某甲包造余姓房屋若干幢因工料不固以致多所損壞控經讞員杜枝園大令飭提暫押大約須由新任讞員孫建臣大令訊理矣○鞋底作夥甲乙二人與同事陳某口角持刀將陳戳傷作主恐干未便一并扭送捕房捕頭命將受傷人送某醫院醫治甲乙押候解送公堂禀請訊究○昨日某戯館按目某甲行經三茅閣橋南首野鷄馬夫某乙强令附車甲不允致被辱罵兇毆適爲巡街捕所見一并拘入捕房捕頭命將馬夫押候解送公堂究辦一面使甲自行投案備質 
[美租界捕房紀事]  
　　昨晨小竊顧阿蓮持烟槍一枝至西華德路左近某押店質錢適爲包探錢榮棠所見向之盤詰知係竊自法租界某姓家遂連贓帶入捕房捕頭令押候轉解公堂禀請代理讞員魏蒓隖大令訊辦○昨晨妙手空空兒凌阿毛混入七浦路第二百二十七號門牌甬人某姓家行竊衣被携之而出適爲包探劉阿炳所見連贓帶入捕房捕頭令押候解送公堂禀請懲辦 
[蘇省官報]  
　　八月十五日縣丞吳德輝禀謝委署元江靑縣丞事卽辭赴任管帶太湖水師中營補用遊擊黄一桂管帶太湖水師副中營儘先都司劉祥吉均由防次來卽辭○十六日淮揚道沈到卽辭行候補道錢炘崔寳鴻均辭行赴甯調補揚州府知府余禀知交缷松江府任事來省同知何立坦禀辭赴准徐　各屬查鋪遞差捐升仍指江蘇候補知縣瑞成禀辭赴都引見理問吳惟聰禀知聞訃丁父憂巡檢胡鳳藻禀知奉委催提南匯縣漕項差卽辭知縣黄煊福建人朱文炳浙江人均由甯來十七日　補揚州府余禀辭赴甯同知李修梅禀謝奉委發審局帮審並謝奉委抽查上海南匯奉賢保甲差直隸州李傳蔭禀辭赴甯見制憲通判金殿元禀謝奉委海州贑榆沐陽抽查保　差知縣陳香祖禀謝奉委兼督　局帮審節到差並謝委抽查海門崇明保甲差徐芳懷禀知奉蘇松太道憲委赴江西公幹卽辭同知何希　山陽淸河桃源直隸州德堪無錫金匱江陰靖江周煦山吳江震澤川沙通判唐德勛鹽城安東阜甯知縣許涵怡武進陽湖宜興荆溪張學緖上元江甯六合江浦范守佑銅山宿遷蕭縣睢甯均禀謝奉委抽查保甲差十八日知府沈鳳韶禀辭回滬同知馮汝禧禀銷督審發審避差知縣凌邦璽禀知奉府委赴昭文縣秋勘差周濂禀知奉府委赴吳江縣公幹卽辭黎耀森禀謝奉委通州如臯泰興抽查保甲差並奉府委查勘長洲縣荒熟田畝差同知張家瑞豐沛碭邳汪鴻年太鎭嘉寳知縣米仁粟高寳興東吳俊卿長元吳太湖楊溥句容深水　湻陸清臣常昭崑新王金壽徒陽壇溧均禀謝奉委抽查保甲差縣丞馮汝璋禀謝奉委上海貨捐局查騐差指分江蘇試用巡檢蔣　順天人從九品馮世珍四川人均由就騐看領照來省禀到十九日江蘇試用道陳際唐安徽人通知由京引見到省文唐郁華湖南人由甯來知縣魏士鴻禀知奉府委查勘吳縣荒熟田畝差五品頂戴指分江蘇試用縣丞鍾守恆浙江人由京騐看來省禀到五品銜試用巡檢吳樹棠安徽人由甯來二十日候補道沈邦憲由　來同知萬賢穌由籍起服回省禀到知縣宋殿元禀銷解犯官差並謝飭知前解　械給子勞績班酌委署事一次金銓謝委督審局差試用縣丞張祖業禀知服滿　省二十一日候補道陳際唐通知会懇務大臣貽奏調總辦察合爾四旗墾務卽辭行請策勳通知順直賑捐案内捐升道員蒙撫憲給咨赴都引見卽辭知府沈泗孫禀知奉部核准順直賑捐案内報捐三品銜二十二日直隸候補道陸樹　由滬來知府林文炳禀銷海運滬局總辦差卽到善後局提調兼文放文案差花翎試用同知張汝廉安徽人由甯來知縣恩厚由車坊釐局來禀謝一年期滿比較盈收照章留辦一年並記大功一次劉歌維禀知奉委赴武進縣守提房捐差卽辭二十三日常熟縣郭禀到知縣劉廷鳳由常昭内河釐局來陳景韶由五庫釐局來沈祖濬禀知由京引見回省縣丞馮汝璋禀辭赴上海貨捐局查騐差指分江蘇分缺間補用府經歴劉晋堃江西人由京騐看來省禀到 
[江西官報]  
　　南昌府江毓昌統領常備中軍王芝祥俱禀知開辦官銀號韋家駒禀知儘先前補用行知候補縣廖恩光禀謝拔委一次韓經衡辦古縣渡瓷器查騐卡侯靑照騐收豐城堤工指分典史吳王生繳照季傳績就近禀到署蓮花廳同知恩彦現已　准部覆飭赴准調補定南廳新任所遣蓮花廳缺以現署九江同知事正任蓮花廳唐　周回任　遺九江同知篆務以鄭同誥署理又南昌縣丞湯祖和　故以現代斯缺之譚典酌委署理又新選永豐沙溪司程肇岐飭赴新任禮部主事劉景熙由贛縣籍來省翰林院編　　士端由甘肅來省胡毓沅由京引見回試用縣丞翟維藩禀到陳潤林張肇桂充當正副主考文巡捕吳城同知曾森湘禀謝以知府在任候補兼辦吳城官翰分局章福宗總　銀錢收　潘敦先接辦文安俱纊務公司差建昌縣周祖庚缷事淸理交代回朱錦回派辦改務處兼淸賦局提調樊恭慈陶壎俱入課吏館講習賀彦彬　啓補建昌府經行知指分試用縣葉舒詒禀到楊寅揆驗收濬河船工林胡濬汪肇　張遠猷俱記大功一次俞省三入課吏館肄業署宜春縣楊國璋缷事淸理交代回謝准補新昌縣行知皮嘉詁唐兆萼劉子雲徐紹榘翟鳳儀嚴葆鍈余寅中袁勵衷俱入課吏館 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十八年八月十六日京報全錄]  
　　宮門抄諭旨均錄前○兩廣總督陶等奏爲廣肇兩府基圍决口被災振撫及擬開辦振捐情形摺○又奏爲知縣病故遴員請補片○熱河都統色奏爲疏防府監夥犯反獄據實奏叅摺○署理安徽布政使聨奏爲接署藩篆日期摺○署理安徽按察使毓奏爲接署臬篆日期摺 
　　頭品頂戴兩廣總督臣陶模頭品頂戴廣東巡撫臣德壽跪奏爲霪潦驟漲冲决基圍廣肇兩府屬被災甚重現已分别賑撫並擬援例請開賑捐恭摺仰祈聖鑒事竊本年入夏以後雨水過多粤東東西北各江水勢驟漲廣州肇慶兩府屬基圍適爲其衝先經委員會同地方文武嚴加查勘防護迭據禀報四會縣屬之豐榮圍高明縣屬之大沙圍高要縣屬之白諸盤塘香山赤塘等圍南海縣屬之茯州良安等圍均於六月十三十五等日先後被冲决口其豐樂圍界連三水高要四會三縣受災最重居民十數萬田廬牲畜盡被漂没傷斃人口甚多尚難查點確數當卽電飭在就近稅釐各廠提銀數千兩並催辦糧米多雇船隻逐鄉拯救散振一面委員廣東布政使丁體常急籌賑欵親往災區查勘撫卹現據詳稱先從被災較重之豐樂圍親履蹈　該圍分隸高三水四會三縣爲西北第一大圍此次在四會縣境土名大沙墟尾决口寛三十二丈深四丈一尺該處居民一萬餘人淹斃將及百人其受災較輕之處居民亦不下萬人淹斃較少次及高明縣屬之太沙圍冲决三十二丈沿江泝流而上至高要縣屬查　白渚圍冲决二十丈零盤塘圍冲决一十四丈香山圍冲决亦一十四丈赤塘圍冲決一十二丈泰和榕村圍冲决十餘丈廻龍沙土圍冲决十餘丈大陳屋基冲决三十餘丈復查南海縣屬之茯洲良安兩圍受災較輕核與各該印委所報相同並聲明此次災區旣廣振撫需欵甚鉅各處基圍冲决修築工程尤爲浩大必須援案開辦振捐以資挹注等情詳請具奏前來臣等伏查此次災區界連三縣災民十餘萬田廬被毁困苦顚連徧野嗷鴻殊堪憫惻現雖分别振撫惟田遭冲刷卽使涸後補種恐亦難望收成爲日方長振需甚鉅且基圍爲兩府居民田廬保障亟應赶緊修理粤省庫儲奇絀旣不能籌此鉅欵民間被災甚重財力更匱近甫勸辦畝捐沙捐房捐等項無一不借資民力事關民瘼更不能不竭力籌辦再四設法惟有援照湖北江西安徽福建等省請辦賑捐之例遵照部定新章惟捐封典虚銜翎枝貢監等項以五成上兌所捐之欵全歸外銷赶將各屬冲决基圍認眞培修以工代振俾災民十餘萬得延殘喘以待春耕出自高厚鴻兹所有廣肇兩府基圍决口被災振撫及擬開辦振捐情形臣等謹合詞據實具陳伏乞皇太后皇上聖鑒訓示謹奏奉硃批准其開辦振捐以資撫卹著卽妥籌辦理毋任災黎失所欽此 
　　德壽片再缷任封川縣知縣鍾德瑞於光緖二十八年三月二十一日在省寓病故據廣東布政使丁體常詳請具奏前來奴才覆查無異除咨吏部及廣西巡撫臣查照外所遺封川縣知縣係選缺粤東省現有應補人員請扣留在外選員請補理合附片具陳伏乞聖鑒謹奏奉硃批吏部知道欽此 
　　奴才色楞額跪奏爲疏防府監夥犯反獄據實奏叅請旨先行懲處恭摺仰祈聖鑒事竊據承德府知府延譽詳稱據府司獄孫彭灝呈報光緖二十八年八月初二日傍晚雷雨交作該司獄親赴監獄收封甫開獄門忽聞獄中嚷亂該司獄當卽喚同外禁卒更夫堵住獄門不及上鎖監犯陳永等擁至分用碼斷銬鐐等件將司獄並禁卒更夫打倒闖出獄門外推倒府役捕盜弁兵由頭門脫逃該司獄負傷喊捕親帶兵役追拿登時獲住首要陳永並張子珍等十二犯餘犯悉行奔竄時在黑夜因監獄緊要當將獲犯帶　獄内查點各犯共脫逃六十名除追回十二名實計未獲四十八名守法未逃人犯内受傷三名内更夫禁卒亦被拒傷等情該府聞報立卽督同司獄跟蹤追捕續獲高蟻等二十二犯並格斃唐百歲一名共獲三十五犯餘二十五犯查明内有斬犯郭進學一名絞犯李廣成等四名軍流徒等犯李振梆等十二名甫經審轉之犯張連升等八名均尚未捕獲現選捕懸賞正在嚴緝先將大概情形詳請查核等情據此奴才查府監重地宜如何愼重　防乃竟漫不經心出此反獄之案監守各官實非尋常疏忽可比該管獄官監犯是其專責雖據報此次事起倉卒囚多勢猛該員身受有傷實係力不能制並無别故但事前毫無覺察防範竟致獄犯脫逃至六十名之多雖據獲犯過半仍屬咎無可辭除已飛飭熱河道錫恒將該司獄撤任聽叅提同刑禁人等嚴訊有無鬆刑賄縱情弊一面迅卽勘騐失事實在情形及司獄禁捕所報受傷有無揑飾據實禀復再行奏明辦理相應請旨將承德府司獄孫彭灝卽行革職拿問有獄官承德府知府延譽疏防之咎亦屬難辭應請旨一併交部先行照例議處除將現獲各犯飭道迅速訊明首要及有無同謀助勢照律懲辦仍勒緝逃犯務獲奏報外奴才因府監反獄案情甚重理合專摺先行據實馳陳請旨敕部分别懲處是否有當伏乞皇太后皇上聖鑒訓示謹奏奉硃批另有旨欽此 
　　二品頂戴署理安徽布政使奴才聨魁跪奏爲叩謝天恩恭摺仰祈聖鑒事竊奴才接奉兩江督臣劉坤一安徽撫臣聶緝槼會札以調補安徽布政使員鳳林到任尚需時日委奴才署任藩司篆務於七月十九日准調任廣西布政使湯壽銘將印信文卷委員齎送前來奴才當卽恭設香案望闕叩頭祗領任事伏念奴才滿洲世僕郎署輇材由京員而凉永備兵沐恩命而海轎辦事邊巡再任覺安民察吏之未能皖臬將陳念政簡刑淸而滋愧復仰承恩眷權篆藩條循省五中益增感悚官方澄叙旣無鑒核之長時專艱難未有涓埃之報自維檮昧懼弗克勝惟有切實講求勤愼遇事禀商撫臣認眞辦理斷不敢以暫時綰篆稍涉因循總期勉竭愚駑仰答高厚鴻慈於萬一所有奴才感激下忱謹繕摺叩謝天恩伏乞皇太后皇上聖鑒謹奏奉硃批知道了欽此 
　　三品銜署理安徽按察使　廬滁和道奴才毓秀跪奏爲恭報奴才接署臬篆日期叩謝天恩仰祈聖鑒事竊奴才於光緖二十八年七月十八日奉督臣撫臣行知委署臬司遵於十九日接篆當卽恭設香案望闕叩頭謝恩祗領任事伏念奴才滿洲世僕智識庸愚由京秩面觀政農曹承簡命而洊膺外任於光緖二十五年四月二十四日到安廬道任嗣奉派委赴汴迎鑾卽馳抵洛陽行在跪迎道周仰蒙召見一次諭令隨扈回汴隨班祝嘏旋奉恩旨仍回本任方愧涓埃未報兢惕滋深迺奉委權臬司冰淵益懔查皖省屬江淮要衝臬司爲刑名總匯舉凡安民察史禁暴詰奸在在均關緊要自維擣昧深懼弗勝惟有隨時禀承督撫臣實心經理不敢以暫時攝篆稍涉因循以冀仰答高厚鴻慈於萬一所有奴才接署臬篆日期並感激下忱理合繕摺叩謝天恩伏乞皇太后皇上聖鑒謹奏奉硃批知道了欽此 
 
