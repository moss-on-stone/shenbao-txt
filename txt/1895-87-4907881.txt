# 1895 - 87 - 4907881

 

Page 1

 
 
[新印直省闈墨出售] [  書集成詩啓]  
　　本科各直省闈墨爲長沙李荔邨先生鑒定其中琳琅珠玉無美不臻風會所趨自見蒸蒸日上誠　摩家之秘笈本局用新鉛字排印卽日出書紙墨精良校讐祥細足供海内文人賞鑒每部碼洋一角八分諸君如欲先覩爲快請向本埠三馬路申報舘申昌書畫室及各處售報人購取可也 
[四百零五號畫報出售] [  點石齋啓]  
　　韓邊外者蒙古統領也初爲馬賊自招撫以來率兵剿倭嘗匹馬單槍前往哨探能連放十三槍擊斃倭兵十三名故軍有飛騎十三槍之目誠今之賁育也他如安侍御祖筵之盛及本埠前日大雪諸景俱繪圖卽日同售此佈 
[日本貧乏說]  
　　有客語於余曰日本帑藏中儲有銀錢八十兆圓以備急迫時之用子亦曾知之否首則應之日此說也僕固　之前聞子何由而得知意者日人夸大之詞殆悞聽而悞信之耳客曰否我蓋得之友人而友人則得之彼國大藏省某官者曰此說烏足深信猶憶十五年前日人自稱庫中存現銀一千二百萬圓外人多有竊笑之者與官乃延西國駐節東京各公使入庫同觀有西人論之曰櫃中之銀並不逐一啓視有無固不得而知卽使眞實不虚亦不過合英金三百萬磅英國富商大賈一人之私財尙不止此而况國乎噫日本之貧不貧於土地瘠薄而貧於事事急於倣行西法以致金銀悉數流入泰西夫西法豈足以致貧而日人躁進圖功今日備戰船明日備戰具已不能製則悉向歐洲購之迄今維新後甫二十有八年雖凡事粗得西國皮毛而財貨已因之而盡或謂日本蕞爾一島國帑藏旣不充牣恐流出者亦未必能多曰是不然日主欲聚歛於民而慮民之怨咨交作也乃設計以誘騙之制爲紙幣責民間以現銀易去行使市中民間守法奉公不敢違抗於是銀皆歸之帑藏而民間惟以方寸之紙片作家私日主竊喜此計得行乃大放厥心向西國廣購戰船戰具陸軍海軍之制得以次第振興久之而虎視眈眈竟欲逞志於我同洲之國矣客曰日本陸軍海軍之制子已於去藏備細譯澄於報子固留心日本國計者請再將其徵稅之法一示崖略俾鄙人得以聞所未聞乎曰是無不可日本賦稅皆由大藏省主持亦猶我中國之度支皆歸於戸部也省在東京麴町區大手町一丁目設有大藏大臣一員而以次官秘書官叅事官及奏任判任諸官屬焉所徵之稅分爲二曰國稅曰地方稅國稅者地租銀行烟酒醬油電報郵便切手倡伎海關并零星諸稅納之於國者也地方稅者戸口地稅車船牛馬騐倡及雜業各稅納之地方官者也如地方稅不敷各府縣之用則發帑藏以濟之各稅中烟酒稅爲最重幾於什而取二其則定於明治十八年榷之以供擴張海軍之費次爲進項稅凡民人財産以及各官商歲入在銀三百圓以上者取百之一一千圓以上者百取一五一萬圓以上者百取二二萬圓以上者百取二五三萬圓以上者百取三羅省雀掘鼠謂餘力不遺矣而猶國債纍纍無可彌補小民生計日蹙敢怒不敢言而猶詡詡然自謂帑藏之豐盈有不令人聞而齒冷者耶及明治二十三年議政院告成倣照泰西民主章程與衆共議識者已憂其君權漸替時事日非然當其集議之初猶是稍有頭緒其法分爲經常部臨時部毎歲十二月卽由大藏省豫算明年國用將所入所出詳細鈎稽除出入相當外尙須償還國債二百餘萬圓且更略有贏餘方爲合度就近年而計大約毎年所出共七千六百五六十萬圓所入共七千六百六七十萬圖雖所贏不多然可不虞支絀乃至前年春夏之際而窘情現矣緣日本官俸甚薄而各項經費尙屬不敷貴族院議員爱以加稅爲詞衆議院各代議士則欲再减官俸各矜才辯旗鼓相當相持至兩月餘議尙未定日主乃爲調停之策允毎年節省宫中日用費三百萬圓噫日本之厚歛於民可謂極矣其於一切費用亦可謂浩繁矣今民間金垦已毫忽俱無惟恃此紙幣流行以資貿易而尙謂帑藏中儲銀入十兆豈非近於掩耳盜鈴哉况自去歲以來黜武窮兵老師糜餉所需軍費皆不在議政院豫算案中不得已逼勒富人强使捐助政苛於虎民怨沸騰雖欲不亡其可得乎於是乎作日本貧乏說 
[電述停戰確情]  
　　昨接天津電言李傅相已商令倭人停戰業曰錄入報章昨接廣島來電云倭人願停戰二十一日自三月初五日起至二十五日止惟專灣不在停戰之列其所以停戰者因傅相前被倭人小山放鎗擊傷故允暫行停戰以全傅相之榮名刻下傅相已命駕出轅商議和局將來之或和或戰大約二十一日之内可見分曉惟旣已暫停戰事而臺灣獨不在内亦可見倭人之志在必得矣我守臺將弁可不嚴爲之防以遏凶鋒哉 
[逆蹟記三]  
　　倭京讀賣新聞云豐島之役中國廣乙兵船受擊損壞操江兵船被日兵捕獲海洋島之役中國致遠經遠超勇揚威四兵船被日兵刼去廣甲兵船損壞不堪威海衛之役定遠來遠靖遠鎭海四兵船次第沈没鎭　濟遠平遠廣丙鎭邊鎭東鎭西鎭中鎭南鎭北十兵船俱經已革提督丁汝昌獻與日將伊東祐亨營中之役湄雲兵船又被日兵所擄至此而北洋只泰安一船矣○國民新聞云倭歴三月二十一日卽華歴二月二十五日午後二點鐘越數分時李傅相與伊藤伯會議和局伊藤伯令内閣書記官井上氏操英語書記生奈良氏操華語以相問答傅相則令叅贊伍觀察廷芳用英語酬對議至四點二刻時始握手而别所議如何外人無由訪悉惟聞是夜傅相連發電報二次至中華○又云李傅相所帶各人已悉數登陸計前出使日本大臣李經芳頭等叅贊官羅豐祿馬建忠伍廷芳醫官林聨輝繙譯官盧永銘羅庚齡陶大均繙譯學生柏斌黄祭俊高莊凱王崇厚史悠祿吕芳齡供事黄正武弁楊福同倪順邱榮閻欽田尙霖吳忠元吳錫寶柴振邦田錫珍此外尙有家丁十名庖丁二名薙髮匠一名僕役八名輿夫八名而米利堅國務卿福司透及某西人亦與　○日日新聞云中倭和局恐尙雜成倭歴三月十九日卽華歴二月二十三日李傳相發電至天津命官吏如前努力防禦蓋日本全權大臣預擬條件一須令中朝認朝鮮爲自主之國二須令中朝多償兵費三須令中朝割地數處四令須中朝各省一體開埠通商五須兩國互興有益於國計民生之事六須由日本獨得額外權和到底中國國家能允與否未可知也至前者城津上海等處西字報載日本要求諸事或係憑空推測或得諸風傅云○明治僞夫皇久居廣島倭果患　病幾殆刻已漸愈而僞皇太子名嘉仁近又罹傷寒重症僞天皇乃議於倭歴四月十日卽我華三月十六日率同山縣西鄉諸倭官回西京養　噫窮兵黷禍天必厭之僞天皇其殆死期將至乎何尚沈迷未醒也○前報記僞小松宫彰仁親王經僞天皇派赴奉天總督軍務兹悉僞親王定於倭歴四月十日以前就道并調兵站總監川氏軍令部長樺山氏從行○正三位勳一等僞文部大臣子爵并上毅於華歴二月二十一日病斃二十八日瘞於市谷藥王寺前町八十番地僞式部官正四位勳一等子爵松平忠禮於華歴二月二十三日病斃 
 
 

Page 2

 
 
二十九日瘞於谷中共葬地老成殂謝國之隠憂倭主其亦知之否　 
[禁止夜行]  
　　厦門一口輪船往來密如梭織毎日數艘或十數艘有時於夜問抵厦亦多乘潮入口兹因海防戒嚴恐倭奴假冐他國兵輪或商舶闖入口内黄芍巖宫保先事預防咨行道署轉札海關委員知照各國領事宫傳諭各國兵商各船夜間到厦暫在口外停泊升掛號燈以便辨識俟天明再行入口各國領事官已遵照傳知矣 
[鷺江紀要]  
　　厦門訪事人云泉漳一帶民人大都往南洋羣島自謀衣食毎年正二月間附輪出洋者以萬數計兹因海疆多事輪船之往來新加坡等埠者甚少因此船價頓增毎人須七八元船中搭客愈多擁擠不堪更有因搭客已滿在逆旅守候船期者船價旣多又加以待船旅費可見出外謀生亦非易易○臺北淡水荼市往年二月初旬各茶棧卽派夥帶資由厦前往採辦春茶現聞倭人有南犯臺疆之說商人恐遭擾害各有戒心不敢入山均在鷺江觀望俟和議之成否再定行止○臺灣南路以糖爲出口大宗向銷北洋日本各埠兹因倭人犯順烟臺牛莊天津等處客商均裹足不前往年正二月間北洋氷泮北郊各缺皆雇輪舟夾板前赴臺南販載現在竟無人問津而漳州所産白糖等貨亦因此而滯銷言念瘃此不能不恨倭奴之殘民以逞擾及商旅也○去春同安各鄉所産土藥收成甚稔漿水亦佳今届收漿之際厦門各土棧均派夥赴各鄉收買各夥僉謂本年土漿祗得七八收成膏水亦欠佳况洋藥價值日漸跌落採辦土漿者大教觀望不似去春之互相爭購云○金門協鎭李蓉甫副戎奉水師提憲調厦另委署右營遊府胡文和副戎署理金門協篆際此海氛不靖金門一島爲厦鳥門戸臺閩要隘胡副戎藉隷長沙爲左文襄公舊部謀勇兼優前在浙江疉攝台州各處協遊等篆頗得軍民之心而緝捕海盜尤爲得力楊西園軍門深爲倚重今爲黄宫保賞識委以金門鎖鑰可謂知人善任矣 
[防營移駐]  
　　駐紥蕪湖之良字右營管帶徐月亭叅戎前奉督憲檄飭改赴攔江磯換帶山字左營隨督標新立之忠字營統領王軍門招募新兵十二營馳往清江海州一帶防剿倭總叅戎奉檄後已料理行裝專　接帶有人卽當交卸起程乃又聞撫憲福少帥以此營甫經改爲精健新軍營制操防事事振作驟易生手恐難得力與制軍往返函商精另選賢將兹蒙制軍首肯叅戎遂不須策馬關山仍筮期賢帶本營尅日移駐下游東西梁山並聞上游攔江磯原紥之山字有營現亦奉有明文將移駐下游四褐山俾與東西梁山聲氣聨絡可成犄角之勢蓋皖垣新併之精健一軍前後左右四大營皆彚注一隅作爲江天之鎖鑰至本軍統領劉子幹觀察則另募新兵五百名作爲精健中營由觀察自行統帶駐紥鳩江俾爲後路之策應此乃近日撫軍與制軍往返丞商一定不移之成見云又聞精健中營統領已派幹員馳赴皖北頴毫壽等處建纛開招一俟招募成軍卽當督隊來蕪擇營安紥以鞏上下江之咽喉而攔江磯砲臺則由省憲另籌餉項招兵補駐云 
[修理電綫]  
　　蕪湖信云上月望後烈風霪雨繼以驚雷閃電氷雹横飛滕六君更從而稅駕麥苗果子凍損者不知凡幾由蕪湖達金陵之電桿附近采石磯地方被風吹折數根電綫亦因而中斷信息陡然阻隔蕪局委員王直刺聞之立派工師購備大木兼程連去重行栽建並帶鉛綫數百丈前往換接於是傳消遞息依然速於置郵又蕪湖寺碼頭口水綫向用巨石縋沈河底以免有礙舟行此次山洪暴注亦遭衝動浮於水面商帆估舶遂相戒不敢出入蓋一經碰觸無不立成虀粉直刺亦飭工匠赶速修理閱兩日照常沈諸河底不致再有他虞矣 
[新軍已集]  
　　統帶霆慶處字五營王軍門衍慶去冬奉張香帥委赴三湘招勇本月初旬先後行抵江寍分紥曾公祠方昌宫龍王火神廟西方寺等處復奉香帥札委軍門軍門署理蘇松總鎭以爲崇明聲援繼念此軍初集尙未練習故飭暫駐金陵一俟操練嫺熟再行調往 
[擬辦房捐]  
　　蘇友信云軍興以來需餉浩繁朝廷准部議飭各直省息借商欽蘇州雖不乏殷商巨賈踴躍輸將然守錢虜之觀望不前者亦復不少前經兩江總督張香帥面諭江蘇督糧道吳廣涵觀察傳諭各地方官擇殷富紳商勸令捐輸以濟餉項地方官奉諭之下莫不悉心勸辦然集欵仍屬無多近聞官塲中人傳言云蘇省大憲現擬抽收房捐以租價之貴賤定捐數之多寡按戸抽收悉心勸辦蘇垣房屋鱗次櫛比數十萬軍餉自不難咄嗟立辦此係得諸傳聞確否不敢必也 
[顧繡滯鎖]  
　　自倭奴犯順以來蘇州市面漸覺蕭條卽就顧繡一業而論已覺吃虧不少據該業中人云蘇垣顧繡莊大小合計不下百餘家平時所銷貨物以東三省爲最旺自去年中秋至年底關山東一帶生意約少二三十萬金皆由風鶴驚心貨客裹足不前所致間有數家專製高麗貨者則更不堪設想矣一業如此他項可知倭奴之肉其足食乎 
[潤州紅杏]  
　　鎭江信云一月十九日俗傳觀音大士誕辰鎭城文武各官均於清晨整肅衣冠詣銀山門觀音洞拈香行禮善男子善女人亦各具一瓣心香向寶座前深深叩禱乞灑揚枝一滴冀可祈福消災山門外擺設香燭攤及小本營生者無不笑逐顔開齊稱利市惟聞七濠口觀音山香烟極盛熱閙異常寺中排設香花炫異矜奇窮工極巧並以五色琉璃製成花菜等式供燈密排於几案墻壁之上映以大鏡叅差高下十色五光復雇六書班演唱雜劇絲清竹脆歌韻悠揚十八九兩日重門大開彷彿元夜張燈金吾不禁是處保甲委員督率幹役巡勇晝夜輪班彈壓故游人雖衆尙無滋擾未始非彈壓之力也○地方官辦理冬防向例毎至二月杪停止今大憲以鎭郡爲通商口岸華洋交涉人烟繁盛兼之海氛不靖恐有匪徒乘機滋事不可不預爲之防常鎭道吕觀察特於二十日面諭王大令及各叚保甲曁埽查委員接辦冬防一月以三月杪爲止務期認眞辦理使良民得以安枕暴客無從溷跡各委員奉諭後皆能仰體憲意嚴密梭巡毎至黄昏時各帶局勇挨叚巡察風雨泥濘不少間斷故馬蹄聲畫角聲達旦通宵不絶於耳凡街巷栅門均於二　時上鎭行人無燈籠者不准放行似此稽查嚴密城廂内外宵小爲之歛跡閭閻眞可安堵無虞矣○鎭江府彦之太守日前排導出西門乘太古洋行安慶輪船下駛取道申江然後乘舟由内河赴姑蘇謁見撫憲奎中丞面禀要公瀕行時丹徒縣王明府及印委各官咸在躉船恭送聞太守在省勾留數日卽當言旋也○府尊彦太守接到學院龍大宗師札開舉行府考等因按鎭屬四縣毎届府考徒陽則在郡城試院壇溧則在金沙考棚相沿已久兹聞太守擇於三月初一考試徒陽二縣及京口駐防旗童正塲預於二十七日取齊並出示曉諭仰各考童知悉務須先期來郡親赴禮房買購試卷報名註册 
[松試初志]  
　　江蘇學憲龍大宗師於初五日考試生員經古題目錄左古學漢成帝召黄門郎楊雄爲趙充國圖畫作頌賦以在漢中興充國作武爲韻擬庾子山鏡賦擬嵇叔夜贈秀才行軍賦得元暉詩變有唐風得詩字五言八韻白石山寮梧溪精舍不拘體韻經解漢世所有中古文源流攷戴禮與慶禮有無異同攷鴻漸于陸其羽可用爲儀陸儀恊韻說諸卦之爻皆見卦名坤小畜泰大畜旣濟六爻何以不見卦名釋師錫帝曰申鄭誼西伯戡黎微子兩篇今在商書而說文屢引其文稱周書釋疑餘題未詳文宗升座點名報時鐘僅鳴一下以故各士子握管疑思雖在風簷寸晷中殊覺綽有餘裕日未過午卽放頭牌四下鐘後塲中已闃其無人矣 
[五茸氣候]  
　　松郡自上月十八九日以來大雪漫天峭寒砭骨至二十三四之後日漸和暖却是三春景象至廿九初一兩日天氣又異常蒸悶礎潤欲滴雖衣單袷猶覺汗涔涔下詎至初二夜三鼓後竟冰雹雜沓又復寒氣襲人西北風更怒吼殊常體擁重裘仍不覺暖天時何不正如此耶 
[羊石采風]  
　　粤撫馬大中丞自蒞任以來以籌辦海防爲要務曾派員將虎門内外各砲臺繪圖呈閱仍嫌築造未精難期堅固兹擬重 
 
 

Page 3

 
 
加改作遂於上月十七親出虎門巡閱形勢指授機宜是日五鼓中丞卽輕車减從由署直出天字碼頭下船屬下文武各官概免迎送迨回轅時已星月交輝矣○新任海關監督文榷使於上月十九日行抵省河隨卽排道登岸先進日近亭是時文武各官已齊集亭中鵠候榷使一到恭請　聖安禮畢退入内堂寒暄數語榷使首先告辭各官亦依次鳴騶回署天字碼頭一帶車塡馬溢擠擁不堪榷使進城在素波巷行轅暫時駐節聞卽發出紅示定期廿一日辰時接篆○前署南海縣候補知縣楊左槐大令蔭庭由拔貢起家需次省垣已十有餘載先人墳墓祭掃久疏兹向大憲請假數月回籍省墓而撫憲馬大中丞以大令現辦署中文案公事熟悉正資臂助未便遽易生手遂再三慰留未予批准大令之才幹優長上游器重觀此可見一斑矣並聞馬大中丞見大令歴署各缺皆有政聲堪備循良之選擬具摺保奏云○記名總兵侯鎭戎誠戴係清遠縣人自幼從軍與水師提督鄭心泉軍門相伯仲戰功勇略久已傳頌鄉閭兹奉兩江督憲札委募勇若干名帶赴江南聽候調用鎭戎賦性忠勇奉檄欣然刻已回清遠珂鄉招募舊時部曲於月内卽可募足拔隊前往○二月以來雨澤稀少氣候温和居民雖穿夾衣仍覺揮汗如雨迨十九晚隂雲密布星月韜光風伯雨師聨鑣而至翌日蚤起天氣陡覺嚴寒寒暑表降至四十餘度披重裘居煖室仍有戰栗之象春行冬令恐不免疾病滋生○學憲惲次遠文宗巡試肇慶業已完塲次第發案揭曉凡所取錄者皆績學能文之士衆論翕然稱服○有某甲者翩翩慘緑顧影自憐某晚招邀鷺友鷗朋至榖埠某花舫宴飲燈紅酒緑樂且無涯醉眼麻荼　至船頭閒眺時適一彎眉月倒掛柳梢露冷江空嫩寒侵袂不知如何一失足顚入江心舫中人急雇人入水打撈而響滅音沈惟見萬點闋羅一江薄霧蓋已葬身魚腹矣吁慘哉 
[圑兵禮拜]  
　　昨日午前十下二刻時西商圑練兵齊集湘顱江澝關前列成陣式越一刻由大馬路西行向江西路折而往南抵紅禮拜堂前少停旋卽分道而别其從耶穌教者入紅禮拜堂從天　　者赴新北門外天主堂耶穌教中人在堂聽談道唱經天主教中人在堂中望彌撒并聆神父宣講隊中樂工於彌撒時按部奏樂旣而神父復行義中聖體降福之禮各兵於事畢後復至紅禮拜堂前會同耶穌教中人仍赴江海關前散去 
[交卸有期]  
　　本縣黄大令奉上憲調署南匯縣缺約於本月望間交卸合邑紳士製就匾額一方德政牌四對昨日清晨由同仁輔元堂董事曹寄耘鼓吹導引送至縣署額曰政通人和牌曰春露滋甘冬氷齊潔須臾又聞鼓吹聲喧則典業公所董事黄靜園送匾額至矣其文號濟美春申德政牌四扇其文曰澤垂春首明察秋毫氣滿四時才紆百里大令皆再三謙讓而後受之 
[民差齟齬]  
　　浦東社莊廟等處土人正擬迎神賽便事聞於關道憲劉觀察飭縣示禁并飭差前往傳諭各圖地保到縣諭話迭紀前報某差夥奉諭前往土人以爲嚇詐將差夥捆縛廟中肆行毆打現經正差聞悉遂禀明黄大令自往鄉間將某差夥帶回而某差夥回縣後受傷甚重現已禀請大令騐傷並請提土人侒辦奉飭聽候騐訊核奪 
[武伶跌斃]  
　　寶善街金桂茶園武丑混名緶子飛者於前晚搬演三上吊一劇失足而顚身受重傷不能行動遂倩人舁送仁濟醫院求醫延至昨晨溘然長逝旋經班主備棺盛殮送往冡地瘞之 
[學徒枉死]  
　　美租界某皮鞋店學徒某乙年僅弱冠忽於前晚購烟吞服店在人初不覺也至八點半鐘見其神色有異始知吞烟毒發急舁至同仁醫院求治奈毒氣已深難以施救幽魂渺渺遂投枉死城中不知能免雀鼠之爭否 
[玉山自倒]  
　　寍波人盛阿福年六十有二素操鐵匠業前晚十一下半鐘躑躅裹虹口小石橋附近忽然倒地經巡街華捕雇人舁至捕房則已魂游墟墓矣昨晨捕頭飭傳三圖地保費全全查明並無屍屬由其友周士林爲之集資收殮舁送寗波會館停放 
[諭交清帳]  
　　去秋寶順洋貨號股東胡小梅吳少齋因該號虧本倒閉互相涉訟一案宋通刺庭訊之餘判吳交差管押令胡邀同在股之李子軒及代書合同議單之胡子沅等到案再核嗣據吳少齋在押遣抱赴道轅上控旋奉批飭原審委員秉公訊詳通刺于奉飭之下著原差俞葆傳齊案内應訊人證于前晚升堂集訊先訊胡子沅供稱監生係浙江海鹽人向在原籍營生光緒十九年春間有向爲洋貨生理之同鄉人吳少齋糾合生之胞弟小梅在治下開設寶昌順洋貨號由生寫一式合同四紙計吳少齋得三股姚錦記一股半李子記卽李子軒二股半生弟小梅三股共成十股計資本二千兩店中出入由是人經理擇于四月間開張至上年正月該號因虧本倒閉後因欠裕盛莊往來銀二千兩迫不及待由吳再四向生商懇向該莊立據擔保現在此欵迄未歸還至四月間因被天福洋行控定貨不出一案奉訊將吳管押嗣經生弟小梅投案與吳質訊奉飭著生投案今奉集訊爲此據實陳明小梅供監生向在嘉興爲綢縀生理前年吳少齋糾生股開寶昌順洋貨字號旋經生轉邀同鄉李子軒不料開張後甫及八閱月不知如何虧本倒閉而吳將號中出入帳簿藏匿不肯交出實不知其是何居心前奉訊飭監生已將李子軒等邀案求請訊問李供監生亦海鹽人向爲醬園生理由胡小梅糾合入股計二股半資本銀五百兩餘供與胡等略同方景山供監生與兩造均稱交好故伊等股開寶昌順監生曾作見議該號閉後監生曾經調處其號中細情監生實不知悉周景堂供本邑人前年四月由吳少齋倩生在該號爲擋手通刺問司帳何人周稱開張時吳姓爲司帳嗣因吳逝世由小的雇王少蘭經理迨至九月另用徐法昌代理現在王已回桐鄉原籍徐亦來案通刺命至案訊問據供小的係本邑人在該號爲副帳上年九月進店正月店因虧本倒閉所有帳簿均在吳處求大老爺著吳交出始能揭帳通刺問今日姚錦記因何不到答稱姚錦記並無其人實係吳少齋之化名吳供監生與胡小樓等股開寶昌順實因虧本倒閉監生覊禁案下彼等則逍遥事外置諸不理不得已赴道轅上控今奉集訊容監生卽將各項清帳檢呈核算通刺以供詞各執著吳速將各項清帳交出逐細核算明白再行復訊吳還押餘人釋出候訊 
[縣案彚錄]  
　　粤人黄陳氏偕子潤祥於十八年投縣控夫弟黄漢樹霸店不交一案屢次研訊黄漢樹繳到現洋四百元存案一面飭廣肇公所秉公算理兩不允洽延宕至今前晚翁明府升坐花廳提訊司帳馮海籌供在店内經手停歇後所餘賞物值洋四百元尙有現洋三百十二元此兩宗存在廣肇公所宁内有洋四百元此外並無餘物黄陳氏供丈夫故後店中贏餘約有四千被夫弟漢樹覇吞其子潤祥供小的前到廣肇公所算帳叔父不許批小的之頰請大老爺當堂公斷又有郭陳氏黄陳氏梁陳氏到案附追存本數百元黄漢林供是漢樹之族弟亦在店内爲夥餘供與馮海籌相同黄漢樹供店閉後經黄陳氏搬取貨物若干黄陳氏供並不搬物明府曰此案爾等各懷意見兩不允洽以至懸宕許久案尙不結旣經廣肇公所葟事秉公算理判將案内之四百元發往公所爾等均赴公所聽憑董事連存公所之二項合計一千一百有餘元秉公攤派着各具結銷案各人皆遵斷具結而退○正德錢莊主洪承標前赴縣署喊控同裕板行欠銀一案已紀前報前晚經翁明府提訊洪供監生莊與同裕行往來結欠銀五千二百餘兩小莊轉運艱難求賜訊追曹守之供是同裕板行玉施樂卿供是該行經手向與該莊往來或還或借藉以爲常利息亦交不少去年還過五百兩今春亦還過二百廿五兩尙少四千五百餘兩現在存貨過多銷塲甚滯致無現銀措還莊欵伏求寛限候存貨銷售卽當繳還洪稱請將行主曹守三管押限日清繳否則曹刁猾異常故意延宕監生實吃虧不起明府判令曹守之限於二月内如數措繳着具遵限結交保料理○李元郎前控船戸徐三富毆打請騐一案已紀前報前晚由翁明府騐訊李供山東人販油荳餅來滬投主銷售雇徐三官之船裝載船名徐恒興到滬後小的已投行家銷售議定價目成交貨物由行家起卸小的可不與聞徐三官催促卸質赶往山東再載 
 
 

Page 4

 
 
别貨亦的向伊言明貨物已售與某行由該行起貨徐與小的口角將小的從樓梯上拖下拳毆脚踢攫去銀表金戒指現聞小的喊請提究伊卽欲出口逃避求速提案明府飭仵騐看果有拳毆傷並拖擦傷報明後明府飭令回去自行醫治一面飭該稅行將船扣留毋令出口并發硃簽拘提徐三富到案訊究 
[英界公堂紀事]  
　　馮錦魁馮管氏馮夏氏鄭夏氏李梁氏等不知因何在路爭毆經一百三十二號華捕拘入捕房捕頭令轉送公廨宋通刺飭將馮交差收管馮管氏等交官媒收管○華顧氏訴稱翁阿妹欲强偪小婦人入倡寮小婦人情有不甘叩求援手宋通刺飭暫交官媒收管聽後堂期訊核○瘋子楊木發沿途胡閙病民陳少堂僵臥途中經包探竇如海等先後送至公廨宋通刺飭將楊送請果育堂醫治陳送請棲流公所醫治 
[法界捕房紀事]  
　　某法兵艦上小兵官某甲因病送入醫院療治不知因何私至英租界外洋涇橋聳身躍入浦中適爲杉板船戸金忠孝所見入水援起送入英捕房捕頭詢係法人遣人送請克捕頭收管克捕頭禀明領事以銀蚨十翼酬金拯救之功令親赴捕房領取○一號西捕雇用某甲爲細崽某日失去皮鞋一隻甲懼而脫逃旋又於昨日投捕房伸訴捕頭命將鞋價照賠○高第里寡婦某氏投捕房訴稱曾娶某氏女爲媳過　童養邇者兒子物故媳之母舅某甲將媳誘出潛圖販賣奈何甲稱氏媳藏匿舟山願卽交出捕頭著交保出外此上月事也昨日氏又投捕房訴稱養媳由甲領回後匿於家内仍不送來捕頭遣包探諭甲送氏媳入捕房傳氏領去○前日下午有一湖北划船停泊老北門外護城河中旋有某姓孩上船玩耍船戸指爲竊賊任意攢毆號泣聲嘶行人某甲見而喝阻船戸反糾同黨羽與甲爲難將甲簇擁至河沿某茶寮巡街捕見之拘獲二人解入捕房捕頭令押候傳到原告解送公堂請訊○某號巡街捕行至小東門外拘獲竊取鹹肉之賊犯一名解入捕房捕頭令押候堂期解訊 
[慨擲囊金]  
　　本館昨承仁和長寶號助洋三十元元興長寶號助洋十元並媵手札云因聞澎臺又有軍事我華軍衝鋒陷陣砲火喧天受傷弁兵屢蒙紅十字會醫院留治特助微資聊當杯水捧誦之餘具見大善士救危解厄願力宏敷載道瘡痍有不歡呼頌德踴躍思奮哉合書數語代表謝忱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[餞提媒]  
　　　五椌趙倪氏白鴿騙銀一案宋通刺升堂訊究姚供小的年五十二歲係嘉定縣人向藉　工度日兹因内顧乏人曾　同鄉周阿桂等爲媒娶醮婦趙倪氏爲室出身價洋八十元由倪氏之胞兄倪某立據收價於去冬十一月廿一日戚親初尙相安無異日　　氏詭言尙有前夫所生之五齡女孩一口在上海親串家囑小的同來領回身信以爲眞旋卽趁航船同來及至虹口白大　某茶肆内該氏欲圖　遁爲此扭案請究倪氏供小婦人年四十九歲係川沙人丈夫棄世有年遺有一子今已五歲兹因衣食不繼欲來滬上傭工選在　大橋某茶館見張和尙之母某氏述及爲氏舉薦傭工之所氏一時誤信被騙至嘉定縣鄉間三十五圖地方周阿桂家藏匿十餘日旋被售與姚五爲室其時小婦人曾與姚言明被人拐騙婪賣等事今氏在姚處約及三月之久因念家有幼子屢欲回家餘供一味游移通刺判將倪氏皆交官媒候提到蟻煤某氏一併解嘉定縣訊辦令姚自行投案候質姚叩謝而退 
[美捕房瑣事]  
　　嘉定人朱德甫賃居美租界漢璧禮路永祥里某日忽失鋪蓋一個皮馬甲一領約值洋銀十餘元往訴捕房前日下午經包探張阿五查知係附近永泰烟館内值堂之嘉定人曹桂生所竊遂將曹拘送捕房由捕頭訊問曹供贓物均質於裏虹口公安押店此次係張銀香指使求請提究捕頭立飭張探將張銀香拿獲原贓亦已吊齊捕頭命一併押候送英公廨請究○積竊倪阿寶前日午後在北四州路經包探張阿五拘獲解入捕房押至昨晨捕頭飭張探查知倪曾在某馬車行竊取衣物捕頭令押候吊出原贓送英公堂訊究○寗人傅阿東顧金虎二人雇杉板船駛至虹口巷醬園碼頭停泊舟中藏有油漆五箱包探竇如海見其情有可疑上前盤詰傅顧二人支吾以對竇探遂將二人拘至捕房捕頭嚴詰之下始知在裝載電線之某輪船上竊來捕頭命人贓暫留捕房候報知失主再送英公堂究辦 
[廣學會敬募金資以助華人啓]  
　　夫博施濟衆自古仁人引以爲病子産以乘輿濟人孟子譏其毎人而悅日亦不足自古已然於今爲甚今中國各省水旱偏災靡歲蔑有樂善之士有概捐千金萬金者所措充其量之極至遇救災民多亦不過千萬衆而止且救所知之甲地彼乙地災重而人未知仍轉於溝壑也救見告之今年彼明年災輕而人未告仍莫登衽席也僕謂天下善事有所挾甚微而所施甚宏者假如一物也重逾千鈞百夫不能舉輔以舉重之機器斯一人了之矣一路也遠逾萬里三月不能達濟以行遠之汽力斯數日赴之矣故持此以例人　出其力以樹百榖工出其巧以成百器商賈　其才智以轉輸百貨皆所以便民救民者也有士焉出其心血以著羣書愚者讀之而明柔者讀之而　救時於無形之中救效於無　之外以此搏　　衆豈不可毎人而悅况乎中　今日地狹人稱民貧財盡苟非探新學以補舊學之不逮縱使災荒旣告朝廷截潛發帑善士解　傾囊韾之　者急但治標未克諳其元氣其重賴乎學也尤屬急不待緩敝同人隷藉遠邦僑居華土目覯中國受病之深而和緩之能治者共袖手漠視之無以對上天卽無以對一世是以仿泰西　學會之法設會於上海擬擇西法之　有益於華人者或自著新書或轉譯新說計初設之五年中未有大可記之事故亦未敢募捐於華至第六第七兩年卽光緒十九二十年辦事　多截至年終兩刊紀略所譯所著諸書一一開列乃所需經費悉募於西友一　之腋豈能成裘一木之徵豈能支厦敝會竊不自揆曾作募捐小啓呼將伯於逹官貴人而先爲之核其成效曰中國慨捐兼金敝會得所藉手毎年可各以重五十兩之寶銀一錠徧貽於五口之家此蓋參較中西兼權今古而爲是减之又减之說也推而廣之雖比戸毎年各溢收寶銀十錠亦無所難華民旣在富至此中國豈有不强者乎故富民又　乎保國夫泰西所戒尤在誑語苟無實在憑據豈敢徒說大話獲罪於天不料言者雖舌敝唇焦勸者亦心疲力盡僅承今兩江督憲張公捐銀一千兩浙江臬憲　公捐洋一百元招商局總辦鄭陶齋觀察捐洋四十元其餘寂然無聞此恐因敝會前啓未能十分懇切之故今若不重申前請益復切實指陳恐敝會之終不得成其志卽華人迄未能躋於富也可歎孰甚焉總之以小就而論得銀數萬兩華人已可不憂凍餒以大成而諸得銀一百萬華人男女四百兆年共增收銀四千兆兩而百萬之本仍在也此種商務此種利銀實爲中國從古所未聞宜其多有不信者然先就小就一端而小試之衆擎易舉可旦暮以俟其成用敢再爲此啓以告同仁倘蒙大人先生鉅紳富室樂捐銀兩以助敝會卽以救中華請就近送交上海厪學會卽可拜領其經理總帳者爲上海長利洋行亦可交付按期登列月日各報以先示信年終當再彚刻紀要以紀收欵辦事更有具高識卓見者或以敝會之所紀述有未洽處尤望從速告知以便諸董會議之際議其得失尤爲厚望總之僕斷不敢謂助賑之不善而舉行　學實超助賑功德之上惟君子鑒之也[  李提摩太敬啓]  
 
 
 

Page 10

 
 
   
 
