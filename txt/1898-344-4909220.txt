# 1898 - 344 - 4909220

 

Page 1

 
 
[勸募山東急賑] [  申報館協賑听謹啓]  
　　天災迭告飢饉洊臻江北江陰　江等處急　紛至辦賑者正苦點金乏術仰屋興嗟不料近山東楊大善士來電内開東省黃水爲災漫决堤埝十餘口被淹二十餘州縣災情甚重待哺嗷嗷本館除將原電登列報端外竊思東省頻年水患積困未蘇今乃虐肆陽侯其魚又慨何天之不弔一至於斯耶吾儕幸生樂國得免凍餒之憂尙冀各發仁心同襄義舉善囊早解多寡隨心俾此數十萬苟延殘喘之民不至仍壤溝壑是則本館所馨香禱祀以求者爾肅此佈陳伏惟鑒德 
[整頓海軍議]  
海禁之開非中國之失策也然而地球雄國自英俄法德以及意奥日本等遂借保護之名各駕師船　　弋　洋面出入我口澳布伏我肘腋偵探我動靜致令我沿海七省門户處處可危者何哉曰海軍不練練而不精故也　　如之何而可曰海軍之制其職事專且繁其器械美且備精而推步測算粗而升火添煤廢一則不舉小而繩索水　大而帆檣砲位缺一則不良苟以未經航海未習水戰未入學堂之人猝然而遇强敵若前日之何如璋近日之丁汝　　　轍固可取鑒也嗚呼曾謂備戰三十年糜帑千億萬迄無一將一卒之足用舉鐵甲魚雷船塢電機一朝拱手而讓之他人其能免鄰國之笑乎爲今之計中國旣不能自創操練之法則莫如舉西法而倣行之中國又不能盡行西法則莫如舉西法而變通之變通仿行又不可以不擇最精之法也則莫如以英爲宗英之海軍盛於羅馬　創行也最久其製造也日新千年以來摧西班牙敗法蘭西蹙俄羅斯服衙蘭吞印度而遂侮我中國此皆昭昭在人耳目者也今中國兵不素練與無兵同練而不精與不練同坐使地球雄國知我虚實而欺侮益肆甚至瓜分之說昌言無諱而大局已危如櫐卵矣西人之論兵者謂如人之有手足無手足不可以爲人豈中國無海軍而可以爲國乎故今日重設海軍實爲萬不容緩之舉惟以從前覆轍未遙而整頓之初必得一至善之策試爲借箸而籌之一曰立海部以統事權英國水　不隷兵部而立海部者以其事至繁任至重也中國於同治年間赫德在譯署曾獻議請設總海防司後左文襄請設海防全政大臣馬建忠上李伯相書復有設水師衙門之議迨乎甲申年海軍衙門由之特設然事權不事動多牽掣　　　一專官如日本海軍大臣之職則始基立而指揮定矣一曰聘洋員以造人才夫水師提督而外舵師一職西人頗爲　　必須深明算術兼通天文熟習潮信風期諳練水性地理者當之今中國旣無此人而借材異國戰事一起皆守局外之約而去有誰能勝其任者故旣延洋員必多派能識西文能通西語之員以爲副斯可以盡傳其秘又兼仿英國章程選十三歲至十七歲之幼童派入練船或入水師學堂習行軍布　　量駕駛諸法則不數年間可望人才輩出矣一曰造器械以資實用中國自造之船如寰泰　淸開濟較南洋定購之南瑞南琛爲優其平遠鐲甲又與北洋定購之致靖經來相將曩者大東溝之役雖受敵彈而船身卒未損製可知中國船政未必盡出西人下也今北洋重整海軍購船英德計造鐵甲船三艘鋼船二艘工竣駛來路費且需五十萬金其不如自造也明矣至於火器購之他國則一船必有數種此砲之彈誤入他砲往往易於炸裂今莫若攺歸一律飭漢陽等處之槍砲局火藥局製造又推行總署之議凡創此等新器者仿西國章程許以專利若干年則不必遠購而器械新矣一曰破常格以募水師英國於千六百年前兵無定額遇事則倉猝募集或强人入船或派兵拘之此虐政也以是操之愈蹙則失之愈甚乃易一法凡仕途中之祿位旣武重於文而武員中之祿位又海優於陸或有以王子王孫之貴始入學堂繼而躋升統帥者故人人以入船爲榮而中國武職之輕積習已久變通之法宜量加優異使人樂於進身凡水卒操練數次者宜先分上中下三等苟有非常之才卽拔之以充砲長隊長翼長之任則勤者奮而惰者勸練兵之法卽所以練將矣[  此稿未完]  
[諭旨恭錄]  
　　十月十九日奉旨分發直隷道繆彝江蘇道兪明震河南知府陸鍾岱直隷同知王麟熒北河同知朱又震江蘇同知許鑫浙江同知魯彤曾湖南同知孫之湘四川同知孫鏘雲南同知朱毓崧山東同知張霨浙江民知何蔭　湖北直禁州知州桑寯廣東直隷州知州黃榜書安徽通判王承洛浙江通判史悠祥江蘇通判劉文㴻羅源湖北通判曹受詔四川通判李光覲雲南通判劉世濬江蘇知縣沈兆奎顧元亨山東知縣吳若灦河南知縣王寳　陜西知　　廷瑞浙江知縣夏敬宜江西知縣許應　湖北知縣賀祖蔚侯昉四川知縣張克貴李宏年江蘇知縣陸景澄曾紀樑山東知縣瑞麒線全河南知縣楊恕祺李聨鈺浙江知縣張茂鎕江西知縣童炳森錢昌　劉世芳顧永　江西知縣陳兪福建知縣章景楓湖北知縣徐久緖湖南知縣黃　廣東知縣姚紹書山東鹽大使良縉陳仲璠河東鹽大使姜士嶲福建鹽大使何韶俱照例發往盛京刑部員外　著景　　授禮　員外郎著峻昌補授刑部員外郎著壽昌補授保舉山東補用知縣畢椿億高尙尊俱照例用開復前直焚大　廣道吳廷域著准其　復原官銜翎仍　原省補用欽此○二十日奉旨正白旗滿洲副都統著崇光　調補　　　　副　　　　　調補廂黃旗蒙古副都統著　蘇圖補授欽此同日太常寺題十一月初五日致祭先醫廟奉旨遣闊普通武行禮兩廡遣莊守和李德昌各分　欽此 
[本館接奉電音]  
　　昨日上午京師飛電傳來旨一道敬謹譯登○十月二十八日奉旨奎順著來京當差闊普通武著賞給副都統銜作爲西布辦事大臣照例馳驛前往欽此 
[俄路工程]  
　　香港循環日報云俄人所築西伯利亞鐵路其東已至拿氈士埠屈計工程大約西歴明年二月卽可直逹芝打城至東邊鐵路一千九百西里則已告厥成功矣 
[粤路招服]  
　　香港循環日報云粤漢鐵路由前任新加坡總領事張弼士觀察在叻中設局招股并發札文至日裹埠開招邇者卑士地列士各埠華商認股甚爲踴躍觀察因復發股單至香港開局招徠大約此路工程開辦當不遠矣 
[俄營旅順]  
　　廣州博聞報云英國某報載俄京聖彼得堡來　謂俄廷曾飭總管大臣赶緊興辦旅順防務因此多添工人約三千名○旅順興築砲臺等事工程浩大經費或有專欵或歸額外開支○俄人擬建各砲臺第一在旅順東一西里又八之一臺上安設最新式之十二寸口大砲八尊能擊至十三西里高三十九度遇轉成角三百八十度 
 
 

Page 2

 
 
次則六寸口快砲十六尊用鋼板遮蓋前厚十五寸兩邊及頂均厚五寸其十二寸口砲另有遮蓋之鋼板厚十六寸臺上設瞭望燈五蓋并安設水雷二處每處有十八寸管三枝至臺上所有物均不能由海面窺見以防敵人攻擊第二砲臺在旅順西二西里有半較第一砲臺近海面五十碼安設十二寸口砲十一尊六寸口快砲二十八尊其餘與第一砲臺相同第三砲臺在後路三西里内有兵房可駐步兵五千名砲兵一千二百名安設十二寸口快砲十二尊四寸口砲五十二尊○俄國義勇巡船名彼得堡者赴奴烏士克裝載鐵軌以備運至滿洲約於月前開往旅順載有俄兵一千五百名並水陸兩軍機器匠一隊○俄兵所需槍砲軍械約運至明年春季始能告竣現駐是處之各項士卒二萬二千人威海衛製造最大挖泥船以備挖深衛口近日兵船之在口外停泊者計共十二艘 
[日募新軍]  
　　日本訪事人云大村衛戍步隊第四十六聨隊邇又新募一大隊教瀗成軍於東歴十二月一號入伍是日統兵員弁率領標下各健兒至放虎原練兵塲舉行典禮刻下計此軍共有三大隊十二中隊矣 
[相節啓行]  
　　天津采訪友人云李傅相於十月十九日由天津赴山左查勘黃河二十三日官塲接得電音知二十四日行旌可抵德州大約需攺由陸路赴濟南屈計節鉞回京早則臘鼓聲中遲則春燈試後蓋回時河道全行膠凍德州以上亦需跋涉長途不能以一葉扁舟中流容與也聞傅相召對時曾請旨應否俟工竣言旋皇太后温語撫循謂汝年已老不任煩勞但以事情重大關繫民生國計故著汝一行旣到山東查勘派定修守事宜卽可回京供職故預計行李往還多至三月少或兩月有半云 
[節麾過潤]  
　　鎭江采訪友人云十月某日江南提督兼自强軍統領李壽亭軍門接奉兩江總督劉峴帥密電請迅赴白下商議要公因由申江乘虎威兵輪船溯江上駛二十五日辰刻道經京口下椗東碼頭新湘各營勇丁咸赴江干列隊長江水師提督黃芍巖宮保新湘全軍　領陳宇山軍門江勝全軍總巡周錦堂都戎曁江勝各營官弁咸登舟投刺軍門與宮保及陳軍門晤談良久餘人一槪婉辭旋卽展輪向白門進發 
[五馬履新]  
　　鎭江采訪友人云新簡蘇州遺缺知府許太守葉棻由京南下行抵金間旋由藩司聶方伯牌示著署理鎭江府篆務十月二十六日卓午太守由省垣乘官舫抵京江就六吉園碼頭繫纜所屬各員弁咸迎諸江滸　靴手版一望如林有頃太守命駕赴試院暫駐襜　聞擇吉十一月初一日接篆 
[示禁偷漏]  
　　九江訪事友人云月前關道憲誠果泉觀察出有示諭一道其文曰欽命花翎二品頂戴江西分巡廣饒九南兵備道　理九江關稅務誠爲出示嚴禁事照得九姑兩關徵收稅課向有一種牌保户專代牌客船户　稅並與書役人等勾串舞弊曾經各前關出　禁革本關部蒞任以來復迭經示諭嚴禁並隨時密查各在案近聞九江姑塘河下復有不法棍徒包攬偷漏中飽私囊甚或勾串在關書役人等賣尺分肥弊端百出以致近來船數更少大於稅務有碍除委員密訪嚴拿外合再出示嚴禁爲此示仰往來船户牌客及軍民人等一體知　嗣後爾等船牌抵關務當照章赴關分别挂號呈報聽候隨到隨量立時收稅放行愼毋聽信棍徒包攬致被撞騙分肥自示之後倘有不法之徒仍前勾串船户書役人等取巧舞弊一經本關部訪聞或被告發定卽按名嚴拿到案從重懲辦决不寛貸本關部言出法隨各宜凛遵勿貽後悔切切特示 
[保護教堂]  
　　漢口訪事人云邇來鄂省各府州縣時有民教失和之事湖廣總督張香濤制軍先事預防爰就各教堂派勇梭巡藉資保護並責成董事遇有交涉事件曲爲調處以期弭患無形 
[獲匪類誌]  
　　漢口訪事人云前者某弁在石灰窖黃石港等處拘獲會匪嚴行訊辦兹高叅戎玉華又於十月某日緝至圻州拿獲餘黨四名解省質訊尙無眞實口供○紅燈會匪首易春亭之表弟某甲潛來漢口謀爲不軌幸經縣役人等偵知蹤跡設計拘獲解至府署待訊想須按律懲之也 
[織局停工]  
　　漢口訪事人云鄂省織布局邇因　塲阻滯貨積如山總理其事者以工役繁多徒費貲財無補於用遂飭暫停工作以節度支 
[褚山合龍]  
　　揚州訪事人云前者揚河水涸兩淮運司江都轉檄飭淮南局員毛平甫司馬等分投前往將秋間所啓之歸江各壩勘估興工兹聞司馬承辦之褚山壩招集夫役昕夕從事已於上月二十三日禀報合龍連日加壓大土水已斷流二十三日揚河水勢加漲尺許來往空船均可中流容與矣其餘各壩約十月底亦可一律告竣 
[儀河築壩]  
　　揚州訪事人云十二圩之儀河爲南北各塲運鹽孔道兩岸皆係沙土易於塌卸加以濵臨大江潮汐往還尤易淤　是以各商均於平日按引捐集挑河經費繳存大棧以備疏濬之用月前各商以河水日淺鹽船行駛節節膠滯曾聨名禀諸棧憲隨由儀棧提調任希臣分轉躬親查勘實係泥沙淤塞非大加挑濬不可因特來掦將一切細情面陳兩淮運司江都轉候示祗遵都轉擬自東石人頭挑起俾可一勞永逸刻已派委某員无往堵築攔河大壩俟壩築成卽可逐叚測量遴派熟諳河務人員劃叚興工擬委儀棧提調任分轉淮南局員毛司馬爲提調大約長至前可以一律下札矣 
[蒼梧火警]  
　　香港循環日報云十月十八日午刻廣西梧州城東猝稅吳回之駕此處皆廣西貧民聚族而居與太古洋行房屋相對竹籬茅舍一望蟬聨時際初冬風高物燥以致火勢上熾瞬息燎原雖有各處水龍雲集救護無如火猛風烈人力難施至鐘鳴二點火勢愈盛迨經灌熄已焚斃居民二人至燬屋若干現尙未知確數而居民之因是流離失所者已不下千百人殊可憫也若夫洋人產業被池魚之殃及者祗包韋洋行一家 
[香江火警]  
　　香港循環日報云十月二十一日上午十一點鐘後對海水雷署中水師煤棧忽爾烟燄蓬勃某機器師見之連發德律風請救水陸兵差等人各帶救火器馳往救援閱數點鐘之久火勢始熄然詰朝尙餘烟裊裊也 
[湓浦官塲紀事]  
　　九江訪友人云新任九江府孫太守艈駿陛辭後由京南下至天津乘某輪船抵滬十月十八日附江裕輪船至金陵謁見督憲劉峴帥其灜　先已抵潯假寓名利棧聞五馬戾止後擬赴南昌晉　上憲然後履新○藩憲札委候補通判樂别駕業饒别駕宗義管解京餉銀兩赴京投納道出潯陽照例請營縣派撥兵役護送出境○卲芝　　駕循名經上憲委赴九江府屬淸查各項牙帖十月下八日到潯暫駐關帝廟内○福昌縣彭星階明府派家丁管解兵米三百石於十月十九日抵潯投德化縣署交納○九江鎭宋佩珍鎭軍以時事多艱慨然以整軍經武爲已任其所部各營除照常　演外並令讀書習字十月二十二十一二十二等日親至新勁選鋒左右各管面試以課勤惰○十月二十二日江防同知曾司馬德化縣吳大令奉道憲委赴廬山踏勘地界次日言旋 
[菫山寒黛]  
　　寍波訪事人云關道憲吳福茨觀察牌示十月二十二日在小教塲校閱防兵並演洋龍先期飭地保傳諭附近各米鋪不 
 
 

Page 3

 
 
　　教塲曬晾米榖是日鼓樓下肇康天寍寺　源泰兩米店抗不遵諭操未畢瞻敢鋪簟曬米以致勇丁被簟所絆不能進退自如觀察見之大怒令鄞縣畢大令飭差提到兩米店中人各予重責以爲抗違盡諭者戒鼓樓前某蛋行係盧姓所開十月二十日之晚夥友某甲不知因何忽然雉經急卽解救已不及矣事後報知屍屬以甲身死不明多方恐嚇盧畏罪避匿央人調處願出洋銀二百元作棺殮之費其事始寢然行已因此閉歇矣 
[弄珠樓紀事]  
　　嘉興采訪友人云十月二十五日淸晨嘉興縣葉邑尊乘舟赴省垣謁見各大憲面禀要公○十月二十四日之晚嘉興府宗太守親詣各鄉抽查保甲門牌嚴拿匪類○邇日時有飢民扶老携幼肩挑籮擔沿途作庚癸之呼此往彼來如梭之織地方官恐滋生事故立卽舉辦冬防并將　栅一律興修務期堅固 
[八閩寒籟]  
　　福州采訪友人云新任閩浙總督許筠帥由珂里入京陛見署總督增軍帥接得電音卽委文巡捕田二尹葆禾護送原任總督邊潤帥靈柩還鄉并往申江迎帥節十月某日筠帥電逹閩省略云刻已出京暫留滬上軍帥因續派文巡捕王二尹錫榮往迓○原任閩浙總督邊潤帥淸介自持閩人士望之如泰山北斗設尊之日熬峯書院山長陳弢菴閣學輓以聨云時局去留難淸鯁一生今論定宦游離合數� 
過從吾土算緣深浙江巡撫廖中丞聨句云起家詞苑歴鎭雄圻　年誼忝苔岑最難忘𥞊馬臨風白簡有聲傳四海淸節胡威去思羊祜一旦歌凄薤露惜未遂鱸魚　思黃花無語黯重陽○提督福建學政戴少懷文宗從上游試畢回省官塲酬酢幾無虚日○南校塲所駐福靖等營由上憲委候補道孫靜珊觀察統帶十月二十二日署總督增軍帥親臨簡閱 
[飭備供張]  
　　前廣東巡撫許仙屏大中丞自裁缺後卽遄回珂里兹者將次到滬松江府張子虞太守亦擬於日内至申江上海縣王欣甫大令已飭辦差人等預備迎迓矣 
[造册徵糧]  
　　每届冬漕例在冬至節後擇日開倉徵收糧米兹者上海縣王欣甫大令以開倉在卽特於昨日飭庫書傳諭各櫃書速將糧册及由單赶緊造就照册徵收各書奉飭之下昕夕從公不敢稍暇想此係天庾正供小民當輸將恐後也 
[開濬河道]  
　　本邑浦東高行鎭與川沙交界之處有大河一道俗名鹹蕩附近農田皆資灌溉近年漸次淤塞董事顧澤堯等具禀上海縣署願自行集資開濬惟以毗連川沙請移文川沙廳准卽接開以通水利王大令以有裨農田准如所請卽據情移請川沙廳陳司馬接開直逹浦江並出示曉諭以便擇日興工 
[嚴緝兇徒]  
　　數月前英界四馬路迤西老胡家宅洋房内某氏婦被人戳傷至今日久尙未將兇手緝獲茲悉此婦係前臺灣巡撫卲中丞之族姪孫妇嫁與洋人馬某因被匪人無端圖害訢諸中丞函請上海縣及英界公廨緝獲兇徒從嚴懲辦王欣甫大令卽會同鄭瀚生大令飭差嚴緝特不知鴻飛冥冥能爲弋人所篡否耶 
[咎有應得]  
　　寗波人卲阿奎賃得英界租界福建路八十號門牌某錫箔店樓上房屋開設信昌烟館曾倩某洋行保火險昨日天將破曉時忽窓檽中濃烟直冐適爲鄰人所見大聲呼响毁門而入汲水以澆得卽熄滅事後人言藉藉咸謂邵有心種火因之投報捕房捕頭立飭包探趙銀河往查邵言實係煤灰遺火所致趙探遂將卲解送公堂請訊鄭大令提訊之下卲供訢前情並稱雖保火險資本不止此數况經包探查過如係種火必有痕跡可指實係鄰人懷疑誣控尙求明察大令商之梅繙譯官以卲雖無種火實情然疏忽之咎究屬難辭著罰洋一百元撥充善舉以示懲儆 
[失火卽熄]  
　　廣東香山縣人朱某不知向操何業挈其梅鶴僑居本邑美租界北四川路仁智里第七弄第一百十二號屋内前晚因煮夜膳遺火積薪未及覺察迨至夜半火忽上炎幾肇燎原之禍幸家中人從睡夢中驚醒竭力灌澆始得熄滅祇焚去披屋二間然左右居鄰已受驚不淺矣 
[匪人獲案]  
　　匪人錢生生已斃惡丐鄭子明之黨羽也蟠踞本邑英租界鄭家木橋迤北一帶身懹利刃專事訛人如遇探捕查拿卽　入法租界逍遙法外已非一朝日昨驀向舟子張阿虎訛詐不遂聚衆行兇並刺傷張之手背報捕後由包探李星福拘獲在身畔搜出刺刀一柄昨晨解送英界公堂禀稱當小的拘錢時黨羽多逃入法租界未便往拘故僅獲錢一人現聞法界捕頭亦經拘獲數人請爲訊辦以警凶頑張阿虎供稱傷已由仁濟醫館醫生敷治約二禮拜可愈錢生生供本邑人素來安分不敢訛詐傷人叩求明察鄭大令謂證據鑿鑿豈容抵賴姑候查明核辦 
[上海縣署紀事]  
　　法界公廨移送張公館傭婦金夏氏至案王大令提訊之下金夏氏供蘇州人前在蔣公館爲乳媼嗣因主人赴省小婦人不願同往始至張公館傭工主人張廷樞老爺前納某姓妓女爲簉室妓母張邢氏恐其女不諳規矩故薦小婦人去隨時照料曾隨主人至杭州不知何故主人恐被人控告遂回上海前日主人忽稱箱内失去洋銀四百元突將小婦人送入捕房誣指行竊但小婦人傭工十餘年從未犯事所積工資洋銀二十餘元及衣飾均被扣留吞沒求恩察核大令飭暫交官媒看管候查明實情核辦○前者怡豐錢莊主陳文榮控夥友沈友安戴茂亭濫放銀錢無從收取資本不能周轉因而歇業叩請追償帳欵王大令因沈友安往天津收帳未回祇提戴茂亭到案訊押已誌前報兹者沈已回滬大令飭提訊問沈供在怡豐錢莊執事資本四萬兩被某皮貨店虧欠二萬餘兩其餘各户共欠三萬餘兩小的曾往天津收取分文無著徒手而回求恩鑒察戴供雖在莊上管事至放帳係沈一人經手求恩明鑒大令曰沈友安旣在莊上執事銀錢均歸其掌握贍敢入出如許巨欵尚供分文無著莊主陳文榮直至本銀已盡始行查究控告東夥俱屬糊塗遂判令將戴交保沈交差看管限三日内帮同淸理禀覆核奪○湖北人張小庭控皖人吳紫峯短交貨銀王大令提案訊鞫張供小的專販羊毛由掮客吳紫峯代爲銷售短交貨銀四百餘兩屢索不付務乞究追吳供此項貨物售與王志春王混稱小的前曾欠伊銀兩將貨銀扣住四百六十兩以致短交人令飭將吳交差看管俟補提王志春到案訊明再核○攺過所押犯寗湘瑞楊玉秀兩名於今年四月二十九日收押刻已期滿由管所委員李葆初二尹備文解回縣署請爲核辦王大令諭令原差暫行看管候吊原卷查明核奪 
[美界捕房紀事]  
　　前日拐匪周錦太生在虹口北吳淞路誘拐某姓小孩適爲四百九十四號巡街捕所見拘入捕房押候解公堂禀請究辦○積竊施雲峯係太倉州屬崇明縣人昨日至裹虹口某姓家肆其故技爲包探竇如海所見當塲拘獲並在身畔搜出質卷一百餘紙因卽送人捕房押候解公堂禀請懲治○昨晨偷兒王阿大至蘇州河中某姓駁船上行竊布帆等物經包探劉阿炳查獲送入捕房押候解公堂禀請懲辦 
[十月分缺單]  
　　小京官兵部司務許惟善分發知州貴州永寍沈毓蘭開缺知縣湖南華容劉朝焜順天永淸呂慶坡江西東鄉王會同浙江武義葉大琛俱丁府經廣東高州庾祖培革典史直隸淸豐余家勳故廣東博羅李枚故 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[花業須知]  
　　日本訪事人云日本所需吉貝有購自孟買者較中國所產略高惟到者甚少次係歐西各處所產至中國棉花則其價視歐西到貨之多寡以爲衡近來中國所到之貨經日人騐得潮濕不堪不特日久易於霉爛抑且織成布疋亦不甚佳以此内地各關津各設有專卡嚴禁中國棉花而各海口所到者皆發往彈莊彈成片子轉運海參嵗及朝鮮等處目下市價日貶卽上海所到之機器花亦然寄語箇中人何不一正市規以免此後有折閱之嘆也 
[吊客盈門]  
　　揚州訪事人云兩淮運司江都轉之五公子今秋在都逝世靈柩業已南旋擇於十月二十一日在天寍禪寺受弔是日郡城印委紳商均衣冠往奠素車白馬絡繹於途 
[細故釀命]  
　　温州訪事人云康樂坊鞋店工人張甲筮吉十月某日婚娶是處向有擲米俗例同業朱乙以柿穰攙入米中抛擲藩丙在旁見其惡作劇舉手批其頰乙乃忿然作色大興問罪之師甲以是日吉期不與計較業已願出菓燭鞭爆負荆請罪乙堅欲罰令雇梨園子弟演劇一天致未寢事越三日丙父潘德昭經過乙門乙復咆哮辱詈丙父亦不肯稍讓遂互相扭毆乙固强有力者陡飛一脚適中潘之要害遂卽斃命當經屍屬報請縣尊秦大令相騐後經人出爲理處令乙出資厚具棺衾其事始息 
[軋傷斃命]  
　　王阿三寗波府屬之某縣人也在滬北怡和紡織廠内工作前晚偶一失足從高墮下適跌在機器上以致軋斷二足鮮血摸糊廠中司事立倩人舁送同仁醫院療治比至中途已氣絶身死噫亦慘矣 
[馬路工程局瑣案]  
　前晚無賴謝阿土在董家渡江南一枝春茶樓吵閙不休由捕拘解捕房昨日捕頭王榮培解至工程局請朱森庭明府提案研訊潘寳書供在茶肆執役謝阿土來觀影戲缺少茶資十一文向索不付反敢逞兇將桌上茶碗擊碎是以喚巡捕拘案請究謝供本邑浦東人前在滬北五雲日昇樓後某姓彈花衣店做工現將調至王家碼頭仍理舊業偶至茶肆觀影戲並未行兇明府詰以茶資果否缺少謝供小的因不敷所給婉言相告明府謂茶碗旣經擊毁顯係行兇烏得抵賴遂判責四十下著具攺過切結不准再往滋事○前日卜倪氏投新馬路捕房訢稱突被夫弟卜虎金毆傷請拘送工程局訊究捕頭王榮培卽浼地甲局差將卜虎金解局請訊朱明府提案研詰卜倪氏供小婦人係浦東楊家渡人丈夫於本年八月某日去世遺有一子年甫十五女孩亦祗三歲向有祖遺灘地四畝四分兹者夫弟卜虎金硬欲奪去將小婦人毆擊受傷鼻孔血流如注不得已來案喊控叩請究辦卜虎金供家中有田四畝八分長兄在日雖已析箸並未將此田分派現被長嫂租與别户每年有租金一百千小的應分得二十千向之索取分毫不給求察明府諭以卜虎金係倪氏夫弟倪氏旣已寡居理應照顧何得呈强實有不是另傳地保楊顯華謝梅亭訊問禀稱卜倪氏有田四畝三分數厘向來錢漕由卜倪氏之翁卜四海完納虎金則另有蘆蕩若十明府諭令出外協同卜姓族長妥爲調處○賭棍老許由局差拘至捕房捕頭解送局中朱明府提訊之下供淮安府屬山陽縣人初次犯賭尙求恩宥明府判掌頰四十下 
[英界公堂瑣案]  
　　試用包探某甲禀稱紹興賊犯王連生在河南路竊取行人眼鏡送案請懲王供詞一味支吾讞員鄭瀚生大令商之梅繙譯官判令重責二百板發回捕房管押三月○包探顧福其禀稱粤東賊犯竺阿喜竊取卓兆三家綢布衣四件反誣崔阿裕所竊是以一併送案請究竺供與崔同竊崔供中竺竊取質洋五元將質票焚去與小的無干大令飭將竺發捕房管押一月期滿遞回原籍崔從寛斥釋○四百零五號華捕禀稱寍波人張榮德無計謀生投河自盡小的見之送請安插張供實因飢寒交迫致圖自盡大令著留候遞解回籍○有錢阿四者行至西稘盤街被嚴西華攫去洋銀四元投報捕房捕頭令包探緝獲送案嚴供洋銀在途拾得並非攫取大令著覓妥人保釋○小竊許仁富竊取陳鳳生所携烟袋一枝由包探倪順泉拘獲送案請究許供詞狡賴大令判責二百板華彩庭被陳德竊去金約指三枚投報捕房捕頭令包探顧福生緝獲人贓送請訊辦陳供在鎭江府署當差因事來滬至華龜所開妓院内開筵並未竊物大令判責二百板發回捕房管押兩月○包探石金榮禀稱山東人吳雲卿躑躅江干意圖自盡經小的所見送請安插吳供由湖南來申探親不遇衣物典質一空末路誰憐惟求一死大令著賞給洋銀四元送回原籍○包探沈生全疑本地人吳仁林竊取麻繩私刑吊打然後送案請究吳供前日在南市三泰碼頭購就麻繩一捆雇小車載至虹口沈包探疑小的竊來致被扭至阿三所開小客棧内將衣服褫去任情毒毆叩求伸雪大令飭押候查明復訊○包探趙銀河禀稱昨日流氓張寳生曹阿小至陳金芳顧錢奎所設書塲内勒詐洋銀兩元不遂所欲攫取靑蚨六百翼是以送案請究張寳生曹阿小同供向以賣糖爲業並未勒詐洋銀叩求明察大令判令各責三百板枷號三月 
[法界捕房瑣案]  
　　去年金陵人金三子因貼票虧欠各户洋銀三千零五十元被債主沈阿淸具控公廨前讞員鄭景溪大令及朱森庭明府失次訊供勒限嚴追金挺　不繳明府限至月底先繳洋銀一千元昨日届期仍復分文不繳明府大怒著從重笞責二百板還押再限五天如延定予血比○張炳耀前控行夥秦葵生串同歇夥馮瑞生竊取棧單抵押與人經朱明府訊供飭交保出外各繳洋銀七十元迄今已逾兩月昨日原告投案求追明府著保人將秦馮交案秦葵生呈繳洋銀十元求恩寛限明府著交原保人保去展限五天繳淸如違押追○周吉金前控張靑源欠銀二千餘兩迭經明府訊供張陸續將銀繳案尙少洋銀一千餘元昨日張又繳一百元求交保出外收取帳項明府不准著還押比追○范章控沈寳全沈子卿欠銀一百六十兩　明府訊供飭將寳全交保出外理償昨日原告投案遞禀聲稱欵已還淸求卽銷案明府准之遂將子卿當堂開釋○大有等各水菓行主控葉文波欠洋銀一千零五十元迭經明府訊供押追葉挺押不理昨日原告投案控追明府著過堂復核○春園烟館執事人曹銀生禀稱館中有餘屋轉租與泰源小錢莊近因販運銅洋銀破案發封積欠房租六個月計洋銀五十四元求准將生財拍賣以抵欠租明府著登申報告曰三天方准拍賣○孫博泉控小東門外源泰客棧吞沒洋　迭經明府勒限淸理昨日原告求追明府著展限五天如延嚴比○扒竊江文奎台州阿五之徒迭次犯案怙惡不悛昨又拘獲經明府訊供著重責五百板發攺過所監禁○扒竊查東元在小東門外竊取周義和銀節店内　時表一枚經包探緝獲人贓解請明府訊供昨日命提至案著重責四百板釋出贓給失主領回○偷兒王阿林王阿福經包探拘獲解請明府訊供昨日命提到案著各笞五十板從寛斥釋 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十四年十月十六日京報全錄]  
　　宮門抄○諭旨五道錄前○燕督裕奏爲東明黃河南隄迭出巨險搶護平穩另案添撥經費摺○又奏爲報銷永定河漫口並培築新堤用欵銀數摺○蜀藩王奏爲交卸起程赴川履新摺○鄂臬岑奏爲兼署藩篆日期摺○湘臬李奏爲交卸日期摺湘臬夏奏爲接印署事日期摺○十月十六日内務府國子監廂紅旗値日提督衙門引見二十二名正白滿十八名鑲白滿十一名廂白蒙二名廂　漢二名○禮王等仰山窪合操覆命○睿王等塲差覆命○徐樹銘專司稽察覆命○李中堂前往山東請訓○懷塔布請假五日○那　榮　溥善果勒敏各請假十日○良培福森布各續假十日○楊頤請假兩個月○侍衛處奏派補進西苑門内大臣班派出松溎廣忠文熙○値年旗奏派稽察七倉派出溥善掌儀司奏二十五日祭奉先殿溥僎行禮○召見軍機李中堂○○頭品頂戴直隸總督臣裕祿跪奏爲東明黃河南堤伏秋迭出巨險搶護平穩照章另案添撥經費恭摺仰祈聖鑒事竊據大順廣道萬培因詳稱東明黃河南堤六十里地勢折高南下鄭工失事以後河身淤墊日高大溜側注南岸險工迭出非從前情形可比本年春間各汛卑矮掃叚緊要鑲修高整並將新舊各磚壩分數加抛甫交桃汛掃叚頻蟄隨時搶鑲穩固其稍可從緩者因庫欵支絀未能一律加鑲土工一項仍係大名練軍協挑用鐵車運取遠土帮寛壩基追壓埽面入夏以來河流屢漲洶湧異常各汛當衝掃叚蟄塌頻仍搶護幾無虚日下汛十二堡臨黃各掃緊適河溜或蟄與水平或沈蟄入水督率龎營汛委各員力與水爭日夜搶修原估歲防料物業已用罄六月初十十一兩日河水陡漲三尺五寸奔騰浩瀚拍岸盈堤十二堡一帶溜勢擁注不移圈埝三十埽迤下坡脚衝刷岌岌可危相機搶下新埽二叚十八至二十日河水續長三尺三寸溜急上堤十二堡撐壩勞成頂衝驚濤駭浪直射撑壩五埽迤下壩基刷動危險萬分竭力搶下新埽六叚嚴督廳汛不分風雨晝夜分投搶護始臻平穩計下汛十二堡圈埝搶下新埽二叚撑壩搶下六叚共需稭料廿六萬五千五百束合銀一萬一千一百五十餘兩麻柳夫工等項合銀四千九百五十餘兩統共需銀一萬六千一百兩此項工程委係新出險工並非原估所及請歸另案添撥等情前來奴才查東明南堤工程重要防守倍難每届歲欵銀七萬三千餘兩本屬不敷本年秋汛内黃水屢次盛漲下汛十二堡圈埝撑壩紛紛刷動異常危險兩次搶做新掃八叚始克轉危爲安另案用銀一萬六千一百兩較上届節省甚多委無浮濫已飭藩司練餉局設法湊撥照章另案造報不與歲欵牽連併以淸界限所有東明南堤新出險工照章另案添撥經費緣由理合恭摺具陳伏乞皇太后皇上聖鑒勅部查照謹奏奉硃批該部知道欽此○○頭品頂戴直隸總督奴才裕祿跪奏爲永定河堵築漫口並培築新堤壩墊坑塘挑挖引河及善後禦水等工繕具工叚丈尺銀數淸單仰祈聖鑒事竊照永定河於光緖二十二年北中汛六七八號漫口當經前督臣王文韶將堵築合龍日期奏報在案兹據永定河道陳慶滋核明北中汛漫口加廂大壩邊掃加添秫稭運脚培築新隄挑築後戧加挑圈埝塡墊坑塘修補殘隄挑挖引河减河補還北六工八九號旱口挑築外戧修補隄掃加抛磚壩以及兩岸禦水善後石土隄掃各工共需銀三十六萬一千一百七十三兩四錢六分二厘四毫除水旱各壩工程各員應賠銀六萬七千六十三兩八錢九分四毫業已繳淸抵用外計領過海防損輸銀二十九萬四千一百九兩五錢七分二釐均係實用在工並無絲毫浮冐據該河道禀請具奏等情前護理督臣袁世凱未及核辦移交前來奴才覆核無異除水利局道員晏振恪等承辦挑挖下口各工用欵另行報銷並飭該河道陳慶滋照例造册詳請題銷外理合繕開淸單恭摺具陳伏乞皇太后皇上聖鑒勅部查照謹奏奉硃批該部知道單併發欽此○○頭品頂戴調授四川布政使卸任湖北布政使臣王之春跪奏爲恭報微臣交卸藩篆並起程赴蜀日期叩謝天恩仰祈聖鑒事竊臣於光緖二十四年八月十六日准總理各國事務衙門寄到八月十五日電旨四川總督奎俊布政使王之春均著迅赴本任毋再延緩欽此等因當經恭錄禀請交卸旋奉湖廣總督兼管巡撫臣張之洞札行委員接替遵於八月二十五日將湖北藩司印信文卷移交兼署湖北布政使署理按察使本任糧儲道臣岑春蓂接收任事謹卽束裝於九月初五日起程水陸兼進馳赴四川調任不敢稍事躭延除俟馳抵川省接篆後再行恭疏具題外所有微臣交卸湖北藩司篆務由鄂起程日期理合具摺馳陳伏乞皇太后皇上聖鑒謹奏奉硃批知道了欽此○○兼署湖北布政使署按察使督糧道臣岑春蓂跪奏爲恭報微臣兼署藩篆日期叩謝天恩仰祈聖鑒事竊臣接奉湖廣總督臣張之洞行知調補四川布政使王之春奉旨迅赴本任所遺湖北藩司篆務奉委臣兼署等因於八月二十五日准調任藩司王之春將印信文卷移交前來當卽恭設香案望闕叩頭謝恩祗領任事伏念臣粤西薄植楚北督糧藉餘廕於先人常懍懹夫遺訓前此權陳臬事方漸報稱之無能兹復兼攝藩條益恐旬宣之乏術地方得人而理安民以察吏爲先財力交迫之時開源與節流並重凡保富保庶籌餉籌捐諸大端在在均關緊要如臣才庸識闇責重事繁惟有隨時禀承督臣勉失愼勤力圖兼顧斷不敢以暫時兼署稍涉因循冀仰答高厚生成於萬一所有微臣兼署藩篆日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○二品銜新授福建布政使臣李經羲跪奏爲恭報微臣交卸臬篆日期叩謝天恩籲請陛見仰祈聖鑒事竊臣於光緖二十四年八月二十四日奉湖南撫臣陳寳箴行知准吏部咨奉上諭福建布政使著李經羲補授欽此當卽恭設香案望闕叩頭謝恩卽於八月二十七日交卸伏念臣皖廬下士識淺才疏上年由湖南鹽法長寳道升授臬司十月到京仰蒙召見兩次訓誨周詳莫名欽感今春旋省權攝藩條月琯再更飭回本任受隆施之稠疉慚報稱之毫無兹復渥荷殊恩升補福建藩司自天聞命伏地增慚感𢛔之餘彌深惶愧查閩省爲濵海要區藩司乃旬宣重寄舉凡用人行政籌餉通商在在均關緊要如� 
臣愚昧深懼弗勝惟有仰懇天恩俯准臣趨詣闕廷跪聆聖訓俾得有所遵循以期仰答高厚鴻慈於萬一所有微臣交卸臬篆日期並感激下忱籲請陛見緣由理合恭摺叩謝天恩伏乞皇太后后上聖鑒訓示謹奏奉硃批著俟假滿後卽行赴任欽此○○二品頂戴署理湖南按察使候補道臣夏獻銘跪奏爲恭報微臣接署臬篆日期叩謝天恩仰祈○聖鑒事竊臣於光緖二十四年八月二十四日奉湖南撫臣陳寳箴札飭按察使李經羲欽奉諭旨升授福建布政使應卽交卸起程新任臬司蔡希邠到任尙需時日所遺篆務委臣署理八月二十七日准梟司李經羲將印信移送前來當卽恭設香案望闕叩頭祗領任事並接收支文卷訖伏念臣西江下士知識庸愚以州縣需次嶺南歴經委權繁劇疉蒙聖恩歸道員補用因廻避攺發來湘管領牙厘涓埃無補兹復權陳臬事撫衷倍切悚惶查湘省爲南服要區臬司係刑名總匯安民必先察吏期懲勸之兼施執法尤貴持平庶寛嚴之悉協矧當會匪游勇未絶根株亟應禁暴詰奸力淸保甲受任綦重圖報益難愚昧如臣深虞隕越惟有勉圖振作力矯因循本實事求是之心懍守正不阿之義於伏莽則樓除務盡毋偷目前旦夕之安於僚屬則糾察必嚴毋蹈見好依違之習以勤補拙以猛濟寛隨事隨時禀商撫臣認眞辦理不敢以暫時攝篆稍涉疎虞以期仰答高厚鴻慈於萬一所有微臣接印任事日期曁感激下忱理合恭摺叩謝天恩伏乞皇太后皇上聖鑒謹奏奉硃批知道了欽此 
 
 

Page 13

 
 
[光緖二十四年十月十七日京報全錄]  
　　宮門抄○諭旨四道錄前○湘撫陳奏爲省會首邑要缺需員揀選調補摺○又奏藩司因病乞假據情代陳片○又奏遴員接署臬篆片○燕督裕奏爲揀員請補知縣摺○十月十七日理藩院鑾儀衛光祿寺正藍旗値日無引見○許應騤鹿傳霖謝賞朝馬恩○溥善謝稽察七倉恩○文熙等謝補進内大臣恩○直隸總兵李安堂到京請安○貢成綬謝授四川順慶府知府恩○湖北藩司善聨請訓○奉天府丞陳兆文請訓○廖壽恒請假五日○耆齡請假十日○壽昌遞遺摺○召見軍機許應騤善聨鹿傳霖○○頭品頂戴湖南巡撫臣陳寳箴跪奏爲省會首邑要缺需員揀選調補以資治理恭摺仰祈聖鑒事竊照湖南長沙縣知縣張祖良於光緖二十四年六月十一日丁憂遺缺應以丁憂本日作爲開缺日期歸六月分截缺咨部在案查長沙縣知縣係省會首邑衝繁難兼三要缺例應在外揀選題補定例應題缺出先儘候補正途人員題補無人准以應升人員題升如實無合例堪以題升之員始准於現任人員内揀選調補又調補州縣以上官員必於本任内歴俸三年以上方准揀選調補又現任要缺之員槪不得藉詞員缺更爲緊要另行更調其有必須更調者查係由三項要缺更調四項要缺及最要之缺或由四項要缺及最要之缺更調附省會百邑該員委非另有不合例事故卽行議准又首府首縣缺出應令於通省正途人員内揀選調補又州縣以上再調人員除初調任内罰俸處分毋庸核計外其前任内應繳罰俸銀兩必須按限逐案完繳後方准再赴調任各等因今長沙縣知縣缺爲省會首邑政務殷繁時有發審案件必須精明幹練之員方足以資治理南省雖有候補正途人員均於是缺人地不宜無合例堪以題升之員自應於現任正途人員内揀選調補臣與藩司兪廉三臬司李經羲逐加遴選查有湘鄉縣知縣高聨璧年四十六歲四川東山縣人由同治十二年癸酉科拔貢甲戍科朝考一等第三名引見奉旨以品小京官欽此簽分户部浙江司行走到部期滿奏留授爲七品小京官遵例捐免歴俸光緖四年奏留作爲　外主事五年在湖南恊黔捐局遵例加捐五品銜三次俸滿擬所作爲候補主事十一年五月遵海防例攺捐知縣雙單月選用呈請離署十一年十一月在廣東遵海防例加捐新班卽選用十二年五月分簽掣湖南興寗縣知縣引見奉旨湖南興寗縣知縣員缺著高聨璧補授欽此領憑起程是年九年十二日到省十二月初三日到任光緖二十一年准調湘鄉縣知縣二十三年十二月初十日到任臣詳加察看該員樸實果毅堅忍耐勞以之調補長沙縣知縣洵堪勝任與例亦屬相符據藩臬兩司會詳前來相應奏懇天恩俯念省會首邑要缺需員准以湘鄉縣知縣高聨璧　補長沙縣知縣缺　於治理有裨如蒙兪允該員係現任知縣請調知縣銜缺相當毋庸送部引見再該員由興寗縣知縣調補湘鄉縣知縣今復調補長沙縣知縣係屬再調人員其前任内罰俸案件另册開報所遺湘鄉縣知縣係繁疲難要缺例應在外揀選題補俟奉准部覆照例截缺揀員請補謹會同湖廣總督臣張之洞恭摺具陳伏乞皇太后皇上聖鑒飭部核覆施行謹奏奉硃批吏部議奏欽此○○陳寳箴片再臣據新授福建布政使湖南按察使李經羲禀稱上年入覲出京較遲隆冬航海陡患寒疾醫治未痊扶病回籍修理祖墓維時假期業經届滿不及調養怱促來湘叩奉奏署藩司篆務黽勉奉職　瘁弗辭迨回臬　本任事繁責重兼之釐金關繫通省度支杜弊稽徵益苦龎雜力疾支持幸無貽誤今夏酷熱異常炎暑鬱蒸眞陰虧損加患怔忡驚悸之證據醫者言實由病後積勞所致必須靜攝數月多服補劑方可就痊否則樂力無功將成不治之症私心危懼尤恐萬難勉支貽誤職守曾經據情禀懇奏明開缺迭承慰勉未允正擬再申前請適奉諭旨補授福建布政使聞命徬徨莫知所措　維臣子不欺之義原應輸悃籲陳祗以新命甫申受　深重値此時局艱難正宜捐摩頂踵勉圖報効曷敢顧惜微軀堅求引退惟念閩省爲濵海巖疆政務繁難實非病體所能勉勝且身抱沈疴遽爾遠涉風濤亦恐困頓中途不能卽履新任欲速反遲轉增咎戾伏念此次仰蒙簡　業經具摺恭謝天恩奏請陛見卽日迎摺北上必須道經安徽原籍惟有呈請據情奏懇聖恩除去往返程途准予給假兩月俾得在籍安心醫治一俟假滿病痊卽當遵旨迅速就道等情據此臣覆加查核所禀均係實在情形該藩司此次來湘本屬患病未愈在署藩司任内日久勤勞倍形困頓迭請奏開臬司本缺回籍調治經臣再三勉留暫復力疾從事兹復渥蒙恩摧感激圖報之忱本不敢再申前請惟該藩司器識才具久在聖明洞鑒之中平日辦　不辭勞瘁苟可勉力支持斷不敢稍涉推諉但以病軀遽爾遠涉誠恐因之益劇轉雖圖報將來該藩司年方壯盛倘因便道回籍籍資調理當　易於就痊合無仰懇天恩俯准除去往返程途賞假兩個月俾得在籍安心醫治一俟假滿病痊卽行遵旨就道所有升授福建藩司李　羲因病乞假緣由謹附片具陳伏乞聖鑒謹奏奉硃批已有旨欽此○○陳寳箴片再湖南按察使李經羲欽奉諭旨升授福建　政使應卽交卸起程新任按察使蔡希邠到任尙需時日所遺按察使篆務亟應委員暫行接署以重職守查有候補道夏獻銘器識宏深辦事　練堪以署理除檄飭遵照外謹會同湖廣總督臣張之洞附片具陳代乞聖鑒謹奏奉硃批知道了欽此○○頭品頂戴直隷總習奴才裕祿跪奏爲揀員請補沿河要缺知縣恭摺仰祈聖鑒事竊查交河縣知縣原恩瀛調補天津縣知縣接准部覆應以光緖二十四年七月初二日接到部文之日作爲開缺日期歸七月分截缺所遺交河縣知縣一缺地當衝要命盜案繁糧多逋欠兼有運河隄工係繁疲難三項沿河要缺例應在外揀選查定例州縣應調缺出如無合例堪調之員准以候補人員題補又部議章程題調缺出照例於現任人員内揀選調補如果實無合例堪調人員准以奉旨命往及曾任實缺候補進士卽用人員酌量補用又沿河州縣除照例升調不計外如用候補時將沿河候補與地方候補仍酌量補用等語奴才督飭署藩司兼署臬司覺羅廷雍在於選缺知縣内逐加遴選非歴俸未滿卽人地不宜一時實乏合例堪調之員自應在於候補並進士卽用人員内揀選據該司查有沿河候補知縣龔彥師堪以請補具詳前來奴才查龔彥師年四十七歲安徽合肥縣監生報捐從九品加捐縣丞指分北河試用光緖十四年因搶辦永定河合龍出力保俟補缺後以知縣用十五年因升任江海關道龔照瑗攤捐息欵案内移奬免補本班以知縣仍留直隷歸候補班補用十六年八月十二日由部帶領引見奉旨照例用欽此在部領照於八月二十五日到省試用一年期滿照例甄别在案因勸辦順直工程出力保俟補缺後以直隸州知州用十九年在山東賑捐局加捐同知升銜二十一年丁本生父憂五月二十二日回籍扣至二十二年五月二十二日降服已滿在籍呈報起復於二十三年正月十六日回省奴才到任未及三月例不出考惟據　藩司兼署臬司覺羅廷雍查得該員老成諳練辦事勤能以之請補交河縣知縣實堪勝沿河要缺之任與例亦屬相符合無仰懇天恩俯准龔彥師補授交河縣知縣實於地方河務均有裨益銜缺相當毋庸送部引見所有揀員請補知縣員缺緣由理合恭摺具奏伏乞皇太后皇上聖鑒敕部核覆施行謹奏奉硃批吏部議奏欽此 
 
 

Page 14

 
 
[十四年十月十八日京報全錄]  
　　　　　　諭旨一道錄前○陜督陶奏爲仍請以山丹縣知縣升補靈州知州摺○又奏爲揀員請補要缺知縣摺○齊撫張奏請將前寍海州知州　留本省補用片○又奏查核東省營伍員缺並酌留兵額情形摺○粤督譚奏核銷善後局收支各欵摺○十月十六日　吏部翰林院廂鹽旗値日吏部引見五十八名理藩院六名太常寺四名正藍蒙十二名○直隷布政使廷杰到京請安○許景澄等　　缺恩○岫巖城守尉阿揚阿請訓並請假兩個月○錫公請假十五日○成端續假十日○李安堂貢成綬陳兆又預備○召見○内閣奏派稽察中書科派出李殿林○召見軍機廷杰阿揚阿李安堂貢成綬陳兆文○○頭品頂戴陜甘總督臣陶模跪奏爲仍請以山丹知縣蘇重熙升補靈州知州員缺以重地方恭摺抑祈聖鑒事竊查靈州知州查之屏勞績保升遺缺前請以山丹縣知縣蘇重熙　補旋經吏部覆奏該員蘇重熙卓異未經引見係循例請升之員該省雖無卓異應升合例之員按照定例應應以各項勞績應升人員揀選升用該督摺内並未將各項勞績應升人員聲明有無不合例事故及是否人地不宜遽請以循例應升山丹縣知縣蘇重熙升補之處礙難核議其靈州知州要缺應令該督在於各項勞績應升人員内揀選升補如不合例或人地不宜詳細聲明再行請補等因光緖二十四年五月十八日奉旨依議欽此欽遵咨行前來當經行司遵照去後兹據甘肅藩臬兩司會詳稱遵查靈州知州係屬要缺對品之簡缺知州二員皆未到過本任例不合調卓異應升之員皆未引見回任未能合例亦無勞績在任應升之員惟有仍以循例應升之山丹縣知縣蘇重熙請升查該員年六十七歲山東淄川縣廪生同治三年甲子科舉人考取咸安宮教習俸滿以知縣用籖分甘肅於光緖九年十一月到省補授兩當縣知縣十五年十二月到任十八年大計卓異保薦嗣經調補山丹縣知縣補行二十一年大計卓異保薦歴俸早滿三年各任内均無叅罰案件該司等查該員蘇重熙經術湛深撫循有法在甘年久於地方情形最爲熟悉以之升補靈州知州實堪勝任人地亦極相宜仍會詳請奏前來臣查該員蘇　熙老成練逹素著循聲合無仰懇天恩俯念員缺緊要准以山丹縣知縣蘇重熙升補靈州知州實於地方有裨如蒙俞允俟接准部覆再行給咨送部引見以符定例謹恭摺具陳伏乞皇太后皇上聖鑒訓示至所遺山丹縣知縣係繁要缺例應扣留外補合併聲明謹奏奉硃批吏部議奏欽此○○頭品頂戴陜甘總督臣陶模跪奏爲揀員請補要缺知縣以裨地方恭摺仰祈聖鑒事竊據甘肅藩臬兩司會詳稱海城縣知縣蔡如蘇開缺回籍修墓奉准部覆業已截缺報部自應由外請補查知縣應調缺出現任無合例堪調之員例准以候補人員酌　又曾任實缺應升知縣保歸候補班者無論題調選缺均准酌量補用各等語今海城縣知縣係繁疲難三項要缺該處漢回雜居風俗浮動非精明幹練之員不足以資治理現在簡缺人員均與此缺不甚相宜該司等在於候補合例人員内逐加遴選查有留任實缺應升候補前先知縣徐光興年五十三歲湖北漢陽縣廕生在國子監肄業考取州判同治七年選授廣西安平土州判九年五月到任十一年奉調來甘差遣西寗肅淸案内保以知縣仍留原省補用關隴肅淸案内保以開缺仍以知縣攺留甘肅歸候補班前先補用俟補缺後再行送部引見以光緖四年六月初二日作爲到省日期係曾任實缺人員例不甄别歴署安化縣鹽捕通判各缺均無貽誤該司等查該員徐光興諳練樸誠盡心民事以之請補海城縣知縣實堪勝任人地亦極相宜會詳請奏前來臣查該員徐光興年强才裕辦事穩練在甘年久歴署各缺諸臻妥恊合無仰懇天恩准以徐光興補授海城縣知縣實於地方有裨如蒙俞允俟奉准部覆再行送部引見以符定例謹恭摺具陳伏乞皇太后皇上聖鑒謹奏奉硃批吏部議奏欽此○○張汝梅片再開復原官山東前甯海州知州陳壽淸經前撫臣李秉衡奏叅革職留營効力嗣因督帶營勇擒獲要犯出力保請賞還原銜復因隨營拿獲要匪並以該員性尤明敏長於聽斷才識實足倚任廢棄未免可惜送部引見光緖二十三年十二月初三日奉旨陳壽淸著開復原官欽此旋卽回東投効河工臣以其曾署東平州篆務情形熟悉委辦該州水利溝洫及泰安一府保甲團練事宜次第會同各州縣認眞舉辦條理秩然東平爲衆水匯歸之區民遭昏墊該員勇於任事不避勞怨帮同地方官設法拯救災黎多賴生全尤屬留心民瘼爲牧令中不可多得之員現准部咨歸於單月應補班内選用爲期尙遠核其獲咎原案係屬公罪例得不扣原省合無仰懇天恩俯准將開復原官前寗海州知州陳壽淸留於山東原省補用仍令照數補交分發銀兩以符定例出自鴻慈逾格除咨部查照外謹附片具陳伏乞聖鑒訓示謹奏奉硃批著照所請該部知道欽此○○頭品頂戴山東巡撫臣張汝梅跪奏爲遵旨查核東省營伍員缺並酌留兵額情形恭摺覆陳仰祈聖鑒事竊臣承准軍機大臣字寄光緖二十四年九月初三日奉上諭兵部奏山東巡撫張汝梅奏裁副將以下各缺請飭詳加酌覈等語山東濵海控河地方緊要今歲黃流漫溢飢民紛紛遷徙必須有營汛彈壓方足以備緩急著張汝梅體查情形據實奏明辦理等因欽此仰見朝廷愼重海疆厘飭兵政至意感悚莫名伏查東省營伍自光緖二十二年經升任撫臣李秉衡奏定裁汰兵額五成分五年裁完共應裁汰兵額六千八百四十名實减原額之半而各營官弁則仍以互相匀撥有一弁而管兵丁二三十名者有僅管兵丁十數名及數名者官多兵少徒糜俸餉於營伍地方兩無裨益東省爲南北孔道水陸衝衢舉凡巡洋防河捕盜解犯護餉運糧保衛教堂撫輯災民各事宜無不藉資兵力如照原額裁汰一半不敷分布之處勢不得不添撥勇營而養勇之費則視養兵爲更鉅是擬節省而更費也臣前摺奏裁副將以下等官缺亦是因兵額過少官同虚設之故今如議將原裁各缺於營汛之相距較近可歸併者歸併之不宜歸併者量予存留則所裁之兵亦應酌留舊額以收分布相維之效查東省裁兵原案於二十二三兩年及本年陸續裁去三成共已裁有四千一百餘名之多尙有二十五六兩年議裁之兵未裁可否仰懇天恩俯念東省濵海控河地方緊要將奏裁兵額截至二十四年所裁三成爲止所有二十五六兩年議裁之二成仍照原額存留匀撥各營分汛操防實於營伍地方兩有裨益臣當一面咨行三鎭將所裁原缺詳細察看營汛繁簡衝僻量予汰留另行奏明辦理以存舊制而顧全局所有覆核東省營伍並酌留兵額緣由理合恭摺具陳伏乞皇太后皇上聖鑒訓示謹奏奉硃批著照所請該部知道欽此○○太子少保頭品頂戴兩廣總督臣譚鍾麟跪奏爲廣東省光緖二十三年分海防善後案内收支各欵請旨飭部核銷恭摺仰祈聖鑒事竊照廣東省辦理海防善後收支各欵業經造報至光緖二十二年底止在案兹將二十三年正月初一日起至十二月底止海防善後一切收支銀兩逐細稽核統計上年餘存及本年新收各欵銀一百七十二萬七千二百六十兩有奇開支各項綜計十二案共請銷銀一百七十七萬七千六百九十兩有奇均係查照定章及准銷成案辦理惟以收抵支尙有不敷銀兩均向商號挪借支給俟下届收欵撥還據海防善後局司道分晣造册詳請奏咨前來臣覆核無異除收支淸册送部外謹繕摺具陳伏乞皇太后皇上聖鑒勅部核銷施行謹奏奉硃批户部知道欽此 
 
