# 1886 - 199 - 4904769

 

Page 1

 
 
[搜印大題文告白] [  點石齋主人啓]  
　　朝廷以制藝取士士舍是靡由進身而所挾之技則鋒利可自主也刻本已汗牛充棟然皆習見不鮮本齋兹特敦聘名才遴選大題文二萬爲均取揑法清異詞句權正之文以作觀摩善本一切　淡庸濫難邀知遇及大題文彚文府凡已經石印者概不敢列一篇惟是篇章旣富選擇仍精　　所見未廣尙希海内士林有藏先輩稿本書院課作近今窗課不吝金玉郵寄本齋卽付收條爲據或選入後酌送潤儀或印出後酌酬數部均無不可其有名人鉅製多士傳抄一文而數處寄來本齋均以先到者選用至原稿之選與不選一概未能寄還特此預啓再惠寄鴻篇請逕寄點石　不必由申報舘轉交請鑒之 
[畫報後幅招登告白] [  點石齋主人啓]  
　　本齋創印中國畫報爲時已踰兩載四處通行無遠弗届曩年曾登各寳號告白於後幅衆情翕然僉謂與曰報可以相輔而行且可益日報之所不逮今議於六月二十六日八十三號畫報後仍登各寳號告白價目較昔年爲廉連登亦可减讓一切規例均詳此次畫報後誠恐一時未盡周知用特聲明如蒙各寳號惠顧請至點石齋南局帳房面議可也此布 
[八十二號畫報出售] [  申報舘主人人啓]  
　　美國某報舘人挾其私智煽誘各廠工人以作奸犯科聚衆至二萬人之多巡捕　滋事前往彈壓而工人發槍砲以拒捕嗣經巡捕緝獲匪首於駭誠中起出槍砲炸藥等件而其事遂平本齋按照西國畫報摹繪成圖以供衆覽淞隐漫録圖説一則仍附盡報之末准於十六日出售此佈 
[論青清近事]  
　　客有自青浦來者謁余而言曰子亦知故鄉近事乎鹽梟光蛋結隊横行今日劫某村明日劫某宅明目張膽絶不知國紀王章捕獲一二人則又虚聲恫喝以反牢劫獄爲辭　致人心惶惶城門且有開酉閉鈴柝之聲通宵不維鄉間稍有積蓄臥不貼席類多移住鎮巿以避凶鋒金澤一隅幾爲若輩巢窟曰晝持刀黄昏長嘯居民惴慄較諸粤匪竄擾時巢湖帮槍船帮尤爲過之子何若罔聞知乎余曰君誤矣月之十六日有持青浦告白囑爲登報者其中敘哨弁胡業發奉督捕營劉治卿觀察令於上海拿獲盜首劉潰榮等數名經錢明府訊明夥劫沈黄等姓不諱起贓收禁迨六月初一日明府親帶壯勇會同胡弁砲勇至泖澱湖邊尋緝未見盜蹤明府卽晉省面禀要公胡弁旋抵葑薁塘突遇盜船數隻爲眼線看破飛卽兠　五人并船三隻内有事主沈姓眞贓及過山砲一根大小洋槍十數桿長矛短刀多件勇丁祇受傷一名云云事未浹旬何後先矛盾若此也客笑曰子所信者乃官樣文章耳前所獲盜實有六人綑解縣城程捕廉以邑令公出不敢收留胡弁無奈將盜犯帶回鎖禁船上盜黨聞而忿甚率槍船十餘艘呼嘯一聲仍將六盜劫去砲勇以勢力不敵任其奪回居民一夕數驚城廂内外各鋪懚有閉門者某夜有地保以劫案報縣民恐益甚富商巨室相率遷移邑尊聞警馳回再三開導衆始稍安此皆身之所視初非耳食其言與松江訪事友所述略同噫異矣青清素稱澤國未設縣之前三湖四白蕩悉爲逋逃主萃淵藪宼盜縱横號爲難治嘉靖時分華亭上海地建縣治於青龍鎮惜鞭長莫及無補民生不二十年遂廢萬歴朝從兵部侍郎蔡汝賢之請復設青浦縣移治於唐行鎮卽今址始稱資控制焉然章練塘一帶仍有盜窟泖濱顧六顧七等迭爲魁道光李年痛加洗滅爰設縣丞一員守備一員移駐章鎮而民于是卽安兵燹之餘各大憲務行寛大未免網漏呑舟兼以遣勇過多遂乃暗結私梟濳招土棍販鹽度日出没于洪波巨浸中緝私之令愈嚴販私之黨愈衆在上者專于姑息　至養癰而不知除莠以安良詰奸以禁暴乃千古治盜之經何遽束手而無策耶然則謂邑令之不職與非也捕務廢弛非一朝一夕矣昔白圭治水自以爲功高於禹孟子斥以隣國爲壑不若禹以四海爲壑今之捕務皆以鄰爲壑者耳江盜竄浙則江以無盜喜淅盜竄江則浙以無盜告上行下效不啻護疾而求醫其始减發經費其繼任情縱玩不得不破之案巧將壯捕嚴血比收家屬以激其早爲緝獲迨緝獲矣或仍吝賞輅而不之予捕務如此其何以堪洵若是將所謂鹽梟光蛋者聽其自生自滅不必設方略以芟夷之乎又不然治之之法莫如用嚴寛以濟猛猛以濟寛子産之言適爲此時正辦庶萑苻得以少靖蓋此等匪類本非善良大半曾入營者居多其與動行爲實有愍不畏死之概若再優容掩覆熟視焉而若無睹竊恐涓涓不塞將成江河後且無可收拾符相沿已久決非一縣令所得奏功耳且欲除外患先絶土匪鹽梟恃土匪爲窩頓土匪借鹽梟爲聲威禍患之來由於積漸唯行以實政貫以實心聯保甲以絶根株密巡防以杜竄優暗訪土匪有犯必懲使來者無所憑依而又江浙會同不分畛域行見不過數月而滅迹銷聲焉復何慮當車螳臂哉客旣退爰走筆書之傳聞異詞或尙有不實不盡者惜青浦無訪事友未能一一致詳云 
[上諭恭録]  
　　六月十六日奉上諭都察院奏據湖北武生劉鯤等以書吏加徵錢糧勒派規費等詞赴該衙門呈訴案關書吏舞獘違例苛徵虚實均應澈底根究羞湖廣總督湖北巡撫親提人証卷宗秉公研訊務得確情按律定擬具奏陳告武生劉鯤該部照例解往備質欽此 
[京師要電]  
　　正任蘇松太兵備道邵小村觀察由港馳回升任豫臬一事已據官塲傳述照録報端但未見明文尙不敢遽信也乃昨日上午十點三十分時本舘在京訪事友人專發電報云江蘇蘇松太兵備道員缺奉諭着龔仰蘧觀察照瑗調補所遺山東登萊青道員缺着盛杏蓀觀察宣懷補授已于二十二日下賁綸音或者昨日傳聞非盡無因而兩觀察鴻猷卓卓中外同欽至此皆得展布優游不虚所藴矣 
[俄員瓜代]  
　　京中訪事友人來信云漢口署理俄領事普君因病西歸適該埠茶事殷煩不可無員駐守北京俄欽差因派某隨員星速就道馳往接任 
[高國盡臣]  
　　客有自高麗來者爲言閔芸楣之事實有足多者芸楣本世族名泳翊前年值金玉均之變其父杓庭殉節於王庭芸楣身受刃傷七八處命在旦夕幸賴西醫治愈亂定起服出仕心知民困國弱難禦强敵欲仿行泰西政治乃束裝首途擬先至香港再游各大國徒以朝命趨之歸不得已有還闕下然終以不雪國恥不報家讐爲憾故不知者以爲芸楣好遠游其實彼有大志存焉謂非高之蓋臣也乎 
[京事彚録]  
　　御前大臣等交諭該各衙門欽奉懿旨自本年冬至大祀圜丘爲始所有壇廟大祀 
 
 

Page 2

 
 
皇上均親詣致祭一切典禮着察照同治年間辦過成案查明禀知本爵以憑核辦○本月十三日時應宫設壇唪經侍衛處將散秩大臣銜名繕單請點奉旨派出德慶○有一西人乘脚踏車飛馳至東四牌樓南燈巿口見是處泥淖難行意欲轉輪而返　偶欹側人卽跌落塵埃中泥水淋漓無翼小狐濡首因卽乘車向東而去○衡水縣人高士魁向在都中貿易上月望後由紅橋買棹回家同船數人皆商旅也舟人西河行數百里一夜泊舟岸側倚棹閒眠至三更後突有匪黨由後飛棹而來數十人一躍而過手持　鎗轟然燃放時高與同人俱蝟伏船旁廳其搜掠劫去數百金衣服甚夥隨騰身上岸一去無蹤高因驚成病空手還鄉説者謂船户與賊一氣勾通始有此事未知然否然行路之難亦概可見矣○打磨廠深溝地方德星堂妓被人掠去一案已紀報章兹聞妓名阿六以沈淪孽海苦不堪言意欲效竊藥常儀私奔月府遂暗約素識之甲乙劫出火坑不料車碰麫攤以致事敗刻案到刑部阿六供吐實情惟鴇母則堅不承認云○六月初旬有數人舁一病人赴燈巿口西醫院求醫新來之某醫士見其人肢體已氷惟胸口尙覺温煖詢以何病舁者答稱此人於今晨與妻口角怒將陽物割傷醫士言此係痛極閉氣須將未斷處用刀割下倘能呻吟方可望活舁者允之洎奏刀時其人果極聲呼痛醫士云愈矣遂敷以藥仍令舁歸不數日已步履如常然世　楊善脩其人恐奚老土終成廢物矣○永定門外二郎廟附近居民張姓素以織席爲業欺妻固河東獅子也據地一吼懦兒郎幾蜷縮如蝟娶有媳婦年祗十七齡婦虐待之一言不合輒鞭笞如雨下六月初十日又以無端受責自怨實命不猶夤夜濳至護城河投水而死次日經人瞧見急報諸張正在報請南城司官相驗而媳之父卽率領多人扭住張妻痛扶並摔碎其桌案傢伏旋經兩家親串調處尙未知如何了結也 
[蜀中教案公牘]  
　　川省焚燬教堂一案本報已屢次録登兹閲益聞録載有重慶府巴縣知縣國邑尊禀函及各憲告示因卽照録報端以告留心時務者○敬禀者頃間由憲轅回署紳商面禀美國旣允退地方何以又無數目顯係狡詐圖緩目前必電報鄒城饒舌殊難憑信且信無圖章尤難爲據經卑職再三婉勸始暫散去當令家丁向嘉牧師問其福音堂賠數一齊開出以便解散大衆前晚曾面向嘉牧師詳説一切據伊回稱已寫信與班大人矣想班君當已面商憲臺如何之處務求速示爲禱卑職在此四年心力用盡今因嘉牧師於鵝項頸修屋一事致令士民不服滋生事端旣令法主教呼累尤令卑職受辱今仍狡詐百出尤令百姓與卑職爲難卑職官不足借身家不能不顧若再遲延士民生忿亦無可如何矣亦求憲臺維持要緊刻下四街傳鑼聲稱每街添設栅欄每鋪家各出一人以備匪徒滋擾掩人耳目係如此説法密機細底實爲西人起見其意恐西人遁去也卑職四處解説亦屬難聽柏果樹又派老差頭瞿志促令周紳同往昨日酉刻過河飭團齊集團丁外防匪徒護内教堂教民至今無信當可無慮長生橋塲有教堂佃户家住有西人白姓四鄉哄動瞿志勸説已交地方保護求密爲知會顧主教放心總之此事一二日内不能説定揭曉終恐難以解散衆怒怱促迫切不及楷書伏求鑒原專肅恭請鈞安卑職國璋謹禀○再正封禀間接奉憲諭囑令妥爲保護教堂教民等語卑職但得有一口氣在必出全力維持區區費用何足計較其如嘉牧師尙狡詭不説　目不能安衆人之心奈何○敬禀者今早肅呈一緘實係無可如何午後紳商來見旣喜其退還要隘又疑其不談用費再三迫逼卑職無以回覆答以現在西人清算帳目且俟算出自然曉諭始各散去劉軍門到卑職去見談及沿途謡言頗衆亟宜防範鄉間團保來見力求出示彈壓不然衆心鼓噪伊等亦難爲力至此時不見嘉牧師將帳算出想係揑造希冀漁利卑職内受憲臺申斥外令紳民訾議焦灼莫名查嘉牧師凡有事件皆係班君着人來談自然聽伊指揮懇祈憲臺就近問明班君究屬如何免卑職從中爲難班君前日非卑職無以得生今坐視卑職一人受窘殊屬不合况四鄉民卽使卑職萬分護救亦無以見信亦甚對不住顧主教也懇祈速催班君作函定局免致激成他事曷勝感禱專肅敬請鈞安卑職國璋謹禀六月初五日○敬禀者頃據初次派往柏果樹差人郭順回署禀稱現在太塲左近四塲均已齊集團丁保護周紳毓山到後又復傳諭憲臺飭令卑職開導愚頑認真保護教民該塲總散監保亦皆仰體德意齊團住紥聯絡聲勢倘有外來痞棍入境圍拿送懲該書院亦有准備差人親見劈山等砲並雇有幫助周紳佈置妥善與差人同回聞得界石醫舘拆毁周紳孚先生起回救護盧烏棒聞亦於初三夜被人打毁道經離城六十里途　三次專去老差頭瞿志前往邀集周紳毓山再去卽住該書院中就近勸解救護旣集團丁又復有人在彼似可無慮求憲臺告知主教俾可放心卑　但凡力所能爲决不致飾詞偷安致負鈞囑兼負主教重託之情專肅再請福安卑職國璋謹禀六月初六日○川東道示兩岸要隘三處洋房有千衆怒英羨自願退還鵝項亮風叢樹三處二律歸官永遠不復建竪冀與斯民安業毋庸再生疑懼法國並不相涉尤宜加意保護民教各安各業條約凛遵勿誤○縣正堂國飛諭飭遵事照得城中打毁美國醫舘教堂由美英洋人在鵝項頸叢樹牌亮風埡造屋起衅現在甘願將三處地方退還永不復修誠恐無知痞徒仍然藉口滋事除特派丁役分巡外爲此諭仰該丁分别巡查並傳知各塲總散監正保正客約甲長人等知悉爾等速卽傳諭四鄉美國甘退修房之地已有成説各處教堂教民務須妥爲扶持且民教相安已久尤宜認真保護萬不可使痞徒藉口滋鬧貽累地方如再抗違滋生事端定惟該首人等是究各宜凛遵切切飛諭 
[閩省官報]  
　　題奏道楊正儀自京引見于十七日到省按司獄陳時寳奉委井樓門外保甲分局知縣何維搢奉委辦水口稅厘局知縣趙丙榮奉委辦安海厘局署竹崎巡檢林德懿卸事禀到并謝飭回閩縣典史任甯德縣典史管嘒聲辭赴任 
[彛陵雷雨]  
　　傳聞宜昌相近地方近日起蛟以故江流甚急下水之船無異離絃之箭又聞數日前雷雨大作仙桃鎮一帶電桿被雷擊碎數根電報因之阻滯現已陸續修竣矣 
[營口雜紀]  
　　營口自去年被水民困未蘇今夏雨水頗多百里以内二麥均被淹没雜糧亦難望有秋蒼蒼者何不愛我民之甚耶○撑舢板人高姓私販洋槍被某巡丁用槍尖刺落河中當卽淹斃高姓纔十九歲其父兄自以販私違例不敢與巡丁理論云○增盛園雜貨鋪係山東人王姓所開發出憑票數萬席捲而遁鋪中貨物被人搶掠一空該鋪所出憑票防營中得其大半遂由營官彚送道憲請爲究辦道憲當將搶物之人指名拿究一面移咨山東關提土姓到案以便追比 
[然洞開]  
　　距九江四十里沙河街後張家墩地方望前某日雷雨大作時有耕夫數人忽見秧田内裂開一穴形如水桶深不可測衆咸詫異近前窺視則見一物似龍非龍似蛟非蛟兩目猙獰不敢逼視無何穴漸大口廣四丈穴中水聲潺潺衆以二十餘丈之麻繩繫石墜入尙未到底該處居民恐遭水患擬他徙以避之 
[萬壽無疆]  
　　本月二十六日恭逢慈禧端佑康頤昭豫莊誠皇太后萬壽聖節道轅牌示所有屬下各員於是日五鼓咸衣朝服赴萬壽宫隨班叩賀英法兩公廨停訊一天海關亦於是日停辦公事 
[滬城雜記]  
　　昨爲回禄神誕辰今日爲雷祖誕辰城廂内外善男信女入廟拈香絡繹于途火神廟附近居民於廿二日起至今日爲止結綵懸燈任人觀玩蘇松太道湯小秋觀察恐奸徒混跡易肇事端遂飭各局員派勇梭巡上海縣莫邑尊亦派差恊同地甲分投彈壓○前冬顧壽泰控欠案内牽涉顧玉成經黎前憲訊供管押洎省釋歸家則箱篋中所放銀洋已盡被鄰婦蔡陸氏盜去顧遂忿甚扭該氏至案控　情形邑 
 
 

Page 3

 
 
尊訊供後判將該氏發官媒押令繳齊贓物迨莫邑尊接任後歴將該氏帶比未繳分文邇日該氏患病沈重前日勢已垂危當由官媒等據情禀報邑尊邑尊諭令交保療治旋有該氏家屬赴縣取保舁回未幾卽斃 
[爲友作証]  
　　小工查阿二被法公司輪船上西人推墮清江身死及法領事商請道憲定期會訊各情疉登前報日前法領事已將西人傳訊據供查竊雪茄烟經我撞昆情急脫逃失足落河而死事後屍兄查阿彩等前來滋詐聲言非洋五六百枚不肯了事我未應允伊卽涉訟云云領事隨將供語譯送道轅湯小秋觀察卽札縣提案覆訊昨日莫邑尊飭差傳到屍屬於下午二點鐘升堂研訊阿彩偕屍妻查金氏投案同稱阿二素來安分營生並未犯竊實遭西人推跌浦江以致身死事爲同時上岸之小工劉阿大所親見願作証人劉供當日小的與查同在船上做工西人向章十二點鐘放工吃飯同船做工者四十人一擁而上查行稍後西人惡其行步濡遲舉手推墮浦中邑尊問當　爾在阿二之後拆在阿二之前答在前問爾願作證人乎答稱小的與阿二素來交好阿二旣遭慘死西人反以行竊相誣致阿二含寃莫白小的不忍坐視是以來作証人邑尊謂須具切結呈案本縣當赴法領事署會訊劉唯唯遵諭旋偕屍屬即謝而退噫我見今之講父游者矣生前雖密若漆膠死後卽付之流水甚至平日指天誓日白首爲期偶因一介微嫌遽爾凶終陟末友道如此吁可嗟已劉僅一工作之人耳而能情深友誼生死不渝目覩含寃挺身作　謂非加人一等者哉書此以愧世之面交者 
[控拐被被押]  
　　蔣陶氏前在縣署呈稱孫男阿八年甫八歲被閩人林阿元拐匿向領不還莫邑尊謂其一面这詞斥退不理詞該氏復呈請追提邑尊遂提齊兩造於昨日下午研訊蔣陶氏伸訴前因林阿元供孩向該氏買來立有賣契該氏稱兒子年老膝下無人故撫阿八爲螟蛉自五歲至今已逾三載烏忍售賣與人林實飾詞叩請明鑒邑尊謂觀爾兩造供語紛歧殊難定讞遂一并斥退該氏堅請察斷邑尊怒甚着卽簪押限三日内交出伊子及保戳以便復訊核辦噫若該氏者眞所謂不度德不量力者歟賣契之眞　可辨該孩之向背可徵不此之問而徒赴琴堂瀆訴其被押也固宜 
[負嵎八水]  
　　昨午一點鐘時有某甲竊得洋傘一陋行至大橋邊忽見印捕神色倉皇捕知其有異欲拘問之其人反身急遁捕追之其人奔至河灘循灘而行捕不捨追至橋洞忽被物絆足蹶然而踣比起身復追則其人已走入水中時潮水未至寨裳可涉而捕則不能入水窮追乃登岸投之以石招之使登然宛在中央者竟以一衣帶水爲嵎之負兩岸觀者及停泊之杉板船上人咸拍掌大笑時適無他捕繼至竟無相助之人以上情形乃西友所親見者不及觀其究竟未知以後如何也 
[田單案結]  
　　楊雨亭所控將屬單向趙發茂抵借洋百元劃與啞馬龍生照付詎趙將田單掯匿趙發茂亦訴楊向西人湯姆抵借銀洋由我作中曾言劃付未經收到詎楊又托包討償之德國人向啞馬龍生折收完結致湯姆之洋無着且我逐月代付利洋已有六十餘元楊雨亭又訴共被啞馬龍生欠銀一百五十餘元除劃趙欵外尙有餘銀啞馬龍生亦訴共欠楊銀一百五十三兩初言劃付趙洋百元因一時無力又由楊合做買辦之丁沛雲託德國人向我索洋言明折還銀百兩了事且我交與楊之西字據亦均收回如何尙有洋百元德國人亦到案申訴已代忻收了結因啞馬龍生滬上並無領事經管初由羅太守請奥領事夏士陪審繼由蔡太守會訊各情此皆已昆前報昨晨蔡太守又與夏君會訊啞馬龍生楊雨亭趙發茂仍執前詞太守以此案情節支離商之夏君判啞馬龍生再繳前經折讓之銀五十兩并着楊雨亭繳湊齊數歸償趙發茂給還田單了案啞馬龍生遵斷求限至西歴八月三號繳銀趙發茂又稱尙有利洋係我代付均有收條且抵借時方明二月爲期逾期不付卽將租界内叉袋角地方之田地由湯姆管業太守謂趙已代付利洋旣有收條未便折讓着楊照數理還楊又稱趙串西人湯姆出面如何有代利收條諒是揑造太守謂趙呈抵借契的係借到湯姆字樣且載明逾限則以田地推抵楊又稱田單係借來者不能推抵太守着各遵斷免多周折 
[妓女交保]  
　　昨報列不准保妓一節當晚蔡太守升堂飭將妓女沈湘雲帶案再三勸其發堂擇配沈湘雲不願到堂仍求交保隨有他報館訪事人陳子勤到堂聲稱願保沈湘雲從良不再爲娼可以具結太守問如何與妓相識答稱我妻與之認識太守謂發堂擇配帶擋澤可置弗理若具保出外恐債户再生枝節陳稱領沈回家與妻同住嫁人略得財禮卽可攤償各户如債户不侬儘可送案請斷太守又勸該妓到善堂而該妓不肯太守祗得交陳保去 
[研訊欠租]  
　　前報列洋人亨逹生控合祥公司袁松林積欠地租一案昨日亨逹生投案候示袁呈遞禀詞翁太守閲竟問包探可曾將該公司股主金周兩人傳到包探嚴頌眉禀稱已往傳過據云伊等祗有兩股袁有八股諸事憑袁作主所以不來太守謂無論股之大小均應到案隨謂袁曰爾禀詞上言有人欲圖爾房屋今亨逹生云本來追爾欠銀非欲收爾房屋爾若還清所欠則地基仍租賣與爾現應按期還銀若干袁稱地租每年本出一千二百五十兩去年讓去二百兩所借之欵五千兩常年八厘起息分作四季每李還銀三百七十五兩太守請祁繙譯官轉詰亨逹生據稱須銀四百二十五兩袁稱若此則二百兩仍舊加上矣太守謂旣立合同不能强辯前已讓過爲何不另立合同至房檯被人拖欠九百餘元此是爾自已之事與地主無涉爾旣知有人欲圖爾所租之地諒必　價洋人豈肯讓租所云小股不來此是伊等之過爾大股應允伊等卽不敢不依爾今自去思量現在地主不願收爾房屋只要追爾欠銀如再不繳到公堂一月外定必收取房屋袁稱旣不讓租不能再租我亦被金姓數蔽太守謂爾旣受伊蒙蔽儘可自去尋伊理論與洋人毫不相干袁稱銀實無力措繳只好將房屋歸償太守移請祁君轉諭該洋人據稱除袁大股外尙有小股兩人不知肯將房屋抵欠否太守謂且待禮拜四傳到問明再核 
[情甚支離]  
　　戴某投法界公堂訴稱原籍上海現住杭州草橋門外女兒阿囡今年十六幼稚無知被尤六駕所誘去年正月十二日經尤雇轎濳停門外女兒卽乘人不備逃逸無跡妻子因此忿恨吞服生烟而死小的與尤素不相識寔因所住之屋與之毗連是以常常見面嗣聞尤有父母在滬因卽來尋前日在西馬路中興里尋到女兒在杭已許字王永奎今年尚須婚娶翁太守可尤詰問尤未開言女竟代爲回答太守怒其無恥喝令住口尤供今年二十五歲素習丹青在杭借住戴家戴妻夙有烟瘾日倩小的代爲裝吸因將女許字小的太守問可有婚帖答稱有放在家中太守問女曰爾母已死爾可知道答稱音信不通無從知道直至父來始經説及問爾爲何私逃答稱母親將我與尤對親父親並未曉得去年正月母親將帖子交伊看來不能不從是以一同來滬太守謂爾母已死不然亦應提辦隨詰尤在何時訂親答稱在八月十二日婚帖書戴炳堂名太守問戴現住何處答稱住六馬路仁記客寓中太守着退去飭帶尤至案問爾在杭未住草橋門之先住在何處答稱住在清河坊問如何住到草橋門去答稱因聽伊母女兩人唱小調隨卽認得搬住伊家太守着仍帶出俄頃其家已將婚書庚帖送到太守着留案待閲 
[英界公堂瑣案]  
　　包探王阿二稱緝獲竊犯孟增祥搜出押票二紙係紡綢衫褲等件查明失主在江西路第七十三號房屋内今有在滬故未吊贓押票呈閲蔡太守判將孟押十四天押票暫存俟失主認領○張永奎鍾阿旺稱失竊衣物報捕緝獲竊犯邵三毛楊阿生吊贓送案蔡太守見邵三毛年幼從寛責一百下再押七天楊阿生笞責百極管押七天贓給失主○包探康阿順稱昨有曹文山扭五阿土至捕房言被王所推之車碰傷今將王阿土送案曹未投質蔡太守以原告不到卽將王開釋 
 
 

Page 4

 
 
[法界公堂瑣案]  
　　蘇州西白卡子巷人顧榮增偕姊丈夫王春山投案訴稱六月十五日早起妹子阿龍私自脫逃因於十七日動身來滬追尋遇諸新街卽向捕房控訴家中尙有老母妹已許氏徐姓今年　九月間卽須完娶包探禀稱伊等來報後前去查過伊妹在新街五弄八十六號門牌花烟館中次晨捕頭派往拘拿諸人均已逃去太守問阿龍爲何來滬答稱有鄰居姊妹行在上海是以欲來游玩不料到時尋不見姊妹行正在搔首躊躇卽有一婦留我在伊家住過兩夜卽經哥子到來太守問爾如何來此何處登岸答稱附婁門航船來此帶有舊衣數件惟不識路逕放不知何處上岸但見有木橋岸上衣攤甚多太守着將阿龍交顧領回管束并着包探住問是日到滬之婁門航船是何名姓以便根究○亨逹利夥田興忠私用洋二百十七元一案訊理情由疉登前報此項除田之保人胡寳才繳到洋五十元外田自稱願紏會繳全業已多時分毫無着至昨田始繳洋二十元翁太守以田前稱該行買辦孔炳艾肯張羅洋元且按月工洋八元今祗每月取洋六元計共做三十個月云云昨日遂飭將孔傳案詰訊據稱田之工洋每朋祇有六元所云張羅一節伊目下正在紏會我亦允伊一股太守謂爾旣肯帮伊可認二十元本應繳洋二百十七元除已繳七十元孔認二十元外尙少一百二十七元着卽赶緊料理繳足○舊案斷結一事張子山節麻兄未由保人交到翁太守因將朱周氏押令交張昨日堂期麻兄到案其所得洋元除前繳外尙短二十元亦卽悉數齎呈捕房又將朱周氏解送公堂太守謂朱張氏寄頓女子張知徐賣女從中分洋俱應懲辦今姑念繳到洋元從寛着將朱周氏釋出張責八十板 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[怡紅園惜花侍者電務旣精遄返申浦相逢江漢倐已三易蟾圓微疴偶抱不　　克握别江干而聚久難分未免陽迥九曲不揣謭陋勉成 
四絶聊伸祖餞需尙祈吟壇哂政]  
　　溜花香　送君行話到分離倍繫情吴楚東南千里隔幾經惆悵望星旌雙輪跋浪棄無涯十里申江逸興　南部繁華依舊好惜花人合惜羣花蠻語西文願足酧琴詩行篋快遄遊他年蠟屐重經候有取爭迎第一流見見聞聞同會萃寰瀛軼事覩爭先多情三寸生花筆餘興還將好句聯[  丙戌天中後六日留琴仙館太憨生拜手謹呈]  
[爲掃花僊史囑題代贈楊才寳校書賦十二録呈高昌寒食生斧政]  
　　生成絶世好丰姿纔睹花容恨已遲愧我貌非同衛玠疑卿色可勝楊枝從來韵事原如夢花後情投有所思臨别何勞頻執手幾番回首費躊踟碧紗窗下坐深宵共飲香醪伴寂寥堪歎塵　思命　只因艶福怎魂消情濃豈慣音書斷親暱何須折柬招待到月明三五　裝成金屋貯多嬌[  怡紅園惜花侍葆青錢顯甫待政草]  
[贈陳少尉君玉仁兄]  
　　遨　十載少知音屢讀佳章寤寐欽識志還勝徐穉榻論交何異伯牙琴惜花遠寄千行字謂周侣琴詞史報國常懷一片心愧我才疎無以答聊將俚句獻情深[  怡紅園惜花侍者弟葆青氏稿]  
[上海北巿絲業會舘核奬籌賑公所施少欽經收山東賑捐六月十一二三四日第一千零四十八九五十五十一次清單]  
　　適繼述堂徐楊氏渝平銀十兩由天順祥代交來九八規銀十兩零五錢二分沈壽祺求母病速愈由惠泰莊來洋一　元積誠子十五元秀水　署王安侯求妻病速愈由老恊興局來十元五文鈺求父病速愈由南涯三墩鎮義隆號寄寳順　來十元太原女氏求孚體健肝胃口增添六元王惕齊求子病速愈一元無名氏二元不留名移助懺資爲先考秋農公祈冥福由蕪湖全泰盛局來本洋十元以上十一日○振華堂由大昌順號來九八規銀三十兩金沙童氏太太　省針資日用費移助由巨豐莊來洋十元徐潤芝求病速愈十元劉善德求保胎除病六元姚思補子爲先考恂甫公百年冥壽經懺資移助求資冥福四元朱誠念爲妻産平安還願由南潯全盛局來四元無名氏二元戴朱氏求生産平安一元郭謙遜一元○張應梅求合宅平安一元張畢氏求病除限一元二户由乍浦振泰昌寄全盛局來○漢口胡瑞卿募嘗事求是八十元遠遊子求母康健一元又湖北光化縣老河口厘局丁子容募昌字一千四百十六號册作德日歉人紋銀四兩畢仁豐程仁昌於是月初五日　居失慎幸神佑獲免建　資移助八元又前署壞寗縣錢募一萬二千六百五十九號册同字一次毘陵適齋主人爲妻生産許愿得保平安酬願資移助二十元共五户由江孚船來○金壇增記號募四千五百五十號同字一次册不書名二元無名氏錢五百五十文二户由全盛局來○揚州慶壽堂募四千五百十五號同字一次册繼序堂一元謙益党錢十千文慶壽堂三千文榮茂棧吉聚和二日各二千文趙松銘堂一千文無名氏六百六十文共七户由全盛局來洋十八元以上十二日○江蘇朱嵩喬求保合家平安由江孚船交來洋二十元益元參號以新聞張謝客筵資移助十五元不留名十元夏德槐求子病速愈十元隐名氏求病速愈十元甘泉縣無名氏因病　愈續助十元拙安生求病速愈六元楊榮森求病速愈四元陸善十爲母求壽由崑山恊源局來三元○蘇州孫志雨募李子木無名子二户各洋一元無名氏一元無名氏半元　同慶存義公錦全具萬盛高德成李恆　泰六　各二角　照堂經畬堂二户各一角無名氏十一户各一角共二十三户由鴻源局洋六元以上十三日○無名氏由同春榮號來洋五十元璉孫求保平安十元數尊氏求妻病速愈由松江恊源局來十元江右穉　子積膏大移助由江西全泰盛局來十元江坤成求病速愈由坦直橋信昌典寄日生局來五元勉力學好人由浙杭全全盛局來三元費　雲求弟媳病速痊二元　承忠二元山陰閨女愈庚生祥生求合家平安由錢塘儒學姚寄永和局來二元隐名氏一元○退省齋因先人　　未安求早得吉地九八規七百兩益源堂二百兩感仁齋求早得子一百兩三户中蕪湖天成祥號寄政大局來九八規銀一千兩○漢口上下　金總局代收山東五月分捐九八錢三十五千合洋三十元四聞二元十六開一元無名氏紋銀二兩三錢五分遺安堂因先妣陳氏忌日懺資移助二元三户由江孚船來○喜嘗堂錢五千由泰號源來洋四元錢六百文○真州無名氏祈保祖孫父子老幼平安爐胚洋六元力不足子還心顯爐胚洋三元二　由江西福興潤局來○琨原靛客募四千六百九十一號同字一次吴致　陳鏡林靈冠英祝冠羣四户合洋二元由南京永大布莊寄福興潤局來○無錫黄烈文募三千一百五十九號同字一次册休南雲林叟洋十二元樂善居孫十元不書名銅洋一元三户由通裕局來○武詒經堂　張　暫堂　保平安四元又募同字一次一千九百九十二號册佩記錢六百珊記霞記　記三户各五百棣寳二百又巸寳一百又募一千九百十三號册吴惜分書屋吴杯雪軒二户各五百文陶嫣二百真記一百又募金閨福幼册錢門王氏四百海棠春曉樓三日共十三户合來洋八○長裕莊募二百廿九號同字一次册　裕莊洋廿二元江如川無名氏程體仁三户各二元汪慎齋江棣如曹曉峰大興隆宣樂堂殷潘萬順吉興祥羅葆臣黄杏甫九户各一元無名氏三户各一元宋鏡清無名氏二户各半元共十八户由惠泰莊　洋四十一元以上十四日 
[上海四馬路高公館籌賑所經收六月十一日至廿一等日賑欵清單]  
　　十一日麗如銀行帳房募福字四千零五十九號册黄芹軒洋五元徐京梅陳玉書陳宅黄俊卿馮福五户各中元　名子七角王清華黄逹生無力子黄陶齋四户各二角張緑朱昭朱桂堂黄寳珊徐通黄玉生無名氏許祥無名氏洞庭逸士無力子十一户各一角以上廿二户洋十元○十二日黄徐氏洋一元○十四日九江黎雲生翁寄來廖魯東翁募福字三千七百八十二號三千七百八十三號兩册葉錦臣洋四元康晉臣　姓胡姓陳姓四户各一元廖　東錢二千無名氏錢一千二百公和昌無名氏二户各錢一千陳敦五廣豐元吉無名氏四户各錢四百無名氏錢三百無名氏無名氏復成鎰和肇興富有樊正發無名氏無名氏劉棟臣十一日各錢二百恆升益錢三百太和　興和順余雨如堂四户各錢一百以上三十户洋八元錢十千○南誠信捐桶及各灘頭油火錢在内洋一元六角錢七千○同若捐桶洋五元三角銅洋八元錢二百○老丹桂荼園捐桶洋一角錢一百五十○北誠信捐桶銅洋二元錢三百○潘韓氏免災洋二元○十五日衛耀亮洋中元○十六日香港東華醫院寄來石清樓吴炳垣翁經募七百零一號七百零二號七百零三號册吴炳垣五十元無名氏三十元羅鴻朋廿五元鮑尙志堂葉綿遠堂楊洽源三懚各廿元吴賡堂容兆譜容遠舫蔡紫微何雲境馮　箎鄧文卿何曉生八户各十元昌隆號鮑守益堂梁錦田黎寳田吴涇笙永茂六户各五元陳倬雲韋賓卿吴鏡泉容百喬林幹卿黎念　六户各二元霍廷璋葉紫若梁東青　寳山涯智裳韓群　周蔭甫何　臣吴業恩洛興號吴肇煌馮儒珍鄭木臣吴焯軒馮香國十五户各一元蘇鏡泉梁吉軒郭俊棠郭煊錦馮耀葉閲川六户各中元上以四十七户洋三百零五元又鄭國鴻翁募無名氏五元祐誠堂五元黄修甫三元會昌號鄭恆裕敬業堂三户各一元無名氏隨緣氏二户各中元無名氏榮陽氏二户各二角五分以上十户洋十七元五角以上四册共助洋三百廿二元五角由港匯申每元七一八七五寸支信力一角由麥加利銀行交到規元二百三十一兩七錢三分○朱錦軒翁交來陳卓卿十元謙益號五元○十八日麥加利銀行帳房募福字四千零七號册韋　氏洋十元黄竹栅許棉力氏韋隐士子京兆生半獃子五户各一元閒習氏周子香文新堂吴孫彬何世德陳志海洪蔭十氏王甲三吴國治九户各中元許棣芬二角合元氏一角以上十九日洋廿元○安慶輪船交來福字三千六百六十五號册夢警生錢五千聚亨祥大升全二户各錢二千以上三尸共錢九千伸洋八元一角五分○九江太古洋行黎雲生翁寄來三千七百八十四號三千七百八十一號册西之子十元太古洋栅六元和悦洲鹽行四元謙名氏二元無名氏無名氏張三畏堂同慶亨無名氏無名氏不名氏不名氏不名氏不钷氏名心氏十户各一元以上十四户洋三十二元○祥茂行交來葉人泰洋一元不該子忠孝堂錢四千李澹甯堂堂錢二千願議堂三義堂二户各洋一元張敦銘堂無名氏公助二户各錢一千石隐者錢六百無名氏錢五百以上八户共合洋十元○○以上統共收規元二百三十一兩七錢三分洋一百十五元六角五分錢一十七千六百五十銅洋十一元 
[上海三馬路與昌絲棧陳竹坪經募山東賑捐六月廿一日第三百四十二次清單]  
　　蘇州吴縣正堂馬洋三十元由久大莊交來○同順泰錢一千一百八十文又募李安房瞬甫六保周德彩朱渭泉各錢一千文施順記程廣財雷長富黄芝山各洋五角宋祥禮錢四百趙恆隆葉啓興各錢二百文十九　各錢一百文以上三十二户共洋八元虚對四個○湖州同裕典經募　記靜思羣玉各洋一元吴興居十壽嬰遵記逵記各洋五角闔記錢五百八十文貴行恕堂錢五百文以上九户共洋六元○無錫同信昌號洋二元又募不書名惠東海氏瑞各洋五角知愧氏錢三百文又錢二百五十力不如愧登名各錢二百五十文七户各錢一百五十文貝三觀錢一百文以上十五户共洋五元○無錫嘉泰豐　莊交來勉力子洋五元贖過氏洋二元范耀記洋一元程秋記錢二百五十文嘉蘭氏錢二百愁少氏錢一百五十文五户各錢一百文以上十一户共洋九元○蘇州幾泰煤炭號江念房　坊合洋而元葉佩芹洋一元○蘇州天成棧有心無力人不留名無名氏慈德堂節省零費各錢五百文積善堂無名氏士記各錢三百文四户各錢一百文以上十二户共洋三元錢五百文○常熟朱雲卿經募周芸塘洋一元力不足不留名各錢三百有心無力隐名氏各錢二百無名氏錢一百文以上六　共洋兩元○鎮江致祥和經募鄔步衢求母病速愈藥資移助洋五元○寕國府曹逸園洋二元全泰盛寄來○杭州萬承志堂續募同慶堂葉氏爲兒媳生産幸獲母子平安助太乙救疫丹五百錠以上均係塔册○祝同心先生第一萬四千另六十五號同字册杭州恆豐綢莊經募蔚文堂綉餘免疫求郤病子各洋四元中秋書資洋三元織署勤熙堂楊巾軒顧椿萱安四非子積回輪資竹安氏願子自　人各洋二元李炳蔡湘氏綿力人陳王氏省味子周厚甫匣書堂有心無力人九德堂楊廣順願子積石山房新名災過各洋一元貽鑑堂德聚堂合洋一元張蓮賓徐福馨合洋一元守約軒魯乃真合洋一元殷靜山張英堂張濟卿魯乃仁各洋五角衆友續補錢三千文曹嘉友錢二百文沈嘉秀錢一百文以上三十七户共洋五十元○漢口公餘氏洋五十元由本埠衍大莊交來○裘翼卿洋三元錢溪隐名洋五元陳水初銅洋一元○本日共收英洋一百八十一元銅洋一元虚對洋四個錢五百太乙救疫丹五白錠合併聲明 
[上海四馬路文報局内恊賑公所經收賑捐六月中旬清單]  
　　十九日滬上四逹瑞洋貨號交來崇明龔心　善士募第八次洋十一元○二十日急單浙省金發和善士銅洋二元瀏河效顰人洋二十元屠甸鎮沈順昌號交來棣蕚主人一元○兩天共收英洋三十二元銅洋兩元○本旬共收規元七百三十一兩三錢四分四厘英洋四百廿六元計規元三百址三兩九錢六分二厘現銀二日日六兩八錢八分批申元二百三十一兩四錢一分五厘銅洋五十一元烊見規元七兩五錢一分七厘次本洋十六元計規元十二兩四錢八分小洋十七角計規元一兩二錢五分三厘虚對開一個計規元二錢九分五厘錢十四千一百文計規元九兩四錢○八項共合規元一千三百另七兩六錢六分六厘○連前共收規元二十六萬七千四百八十一兩二錢七分四厘○連前共解過規元二十七萬另九百九十六兩四錢另二厘○實墊解規元三千五百十五兩一錢二分八厘合併聲明 
[上海文報局恊賑公所經收崇明龔心友善士經解第二次賑捐細户清單]  
　　補登六月有十九日急單郭松齋錢小福二善士經募魏振隆陳大成各錢五百文詹四盛錢邦俊趙生茂黄綿賓四户各三百文汪德生秦阿如西錦成程恆大萬泰張元昌卞長泰東錦成方國良陸醉仙張涉廷恆興洽記龔内齋天茂東茂泰朱餘慶　朱道生陸金全　受堂曹淮城朱士逹何少浦陳圯庵二十三户各二百文西大元施保昌沈求心恊記號郭福海薛振昌洽成春黄萬裕用裕盛錢正昌張逹夫陸永盛郭仲山郭子家東大元王啓源公記東萬裕德生堂龔合興樊香哉唐寳仁施廷揚朱太生郭松齋二十五户各一百文共計錢九千三百文敦厚經募隴西三畏銅洋一元張敬勝三百文方廿浦善士募胡學羣沈錫華鄭　堂許廷棟吴雲亭五户各洋一元無名氏五角無名氏三户各銅洋二元陳綏之八　文汪甫廷六百文季惇之聚和森沈子鈍三　各四百文戴梅卿江承蔭漢翰文沈靜美四户各二百文黄晉夫張忍餘詹履之三户各一百文共計銅洋六元英洋五元五角錢三百七百文桐石山房募病愈還願十一千文無名氏七百文舒東山六百文江誠齋四文施　三百文胡楚材胡成周二户各二百文周和尙一百文共計錢三十千五百文小竪河鎮湯募寄庽擬海客一元黄冠侯小竪河厘局陞萬昌源盛方兆麟五户各五角陸崇德二千四百文黄秀先一千文中山氏成記莊乾元亨扶風氏四户各五角程恆泰四百文乾泰昌恆記二户各三百文桂馨主人信記陸聖儀三户各二百文陳鼎新莫計功塵海糊塗客起德源四户各一百文共計洋三元五角錢七千四百文以上統共計英洋九元銅洋七元錢三十四千二百文　併聲明 
 
 

Page 11

 
 
[光緒十二年六月十六日京報全録]  
　　宫門抄○上諭一道録前○發杪旨四首○鎮撫張奏爲擬結京空舊案摺○西撫李奏爲甄别知縣夾片○浙撫劉奏海塘被冲摺○東撫陳奏爲審明逆倫重犯按律擬辦摺○六月十六日刑部都察院大　寺正藍旗值日無引見○鍾公假滿請安○壽昌服滿請安○寳昌續假五日○召見軍機○發抄劉秉境奏勘明海鹽州石塘工程擇要估修奉旨該部知道欽此○又請將完解兵米之降補教職黄兆槐暫革之案開復奉旨着照所請該部知道欽此○又儘先副將范銀貴等留浙補用奉旨着照所請兵部知道欽此○又請將欠交南米等銀叅後全完之海甯牧李光高等免議奉旨該部知道欽此○○雲南巡撫臣張凱嵩跪奏爲擬結京控舊案以清積牘恭摺仰祈聖鑒事竊查光緒五年九月十三日准州部咨據鎮雄州民婦彭余氏遣子彭聯芳以弁差張正榮等慮民舞斷等情控經都察院將原告彭聯芳遞回行至湖北病故當經行提人証來省發委審明將張正榮擬遣張金聶任汪兆齡擬徒由前督撫臣覆審具題經刑部以州差李炳章顯有與趙成元商同局詐差旣得誠滋事該州豈得諉爲不知何待别案革役州同丁華串詐該州同果不知情則正自得計果併辭役自當見疑何以並不查察且兩州丁役如有辭革當府提時何以未經詳報案内以州同丁差三人情節最重全不到案州羊四名僅以從犯聶升到案府差三名僅以張金到案而獨自詐誠之王慶曾否到案作何治罪未據聲明駁令嚴提丁役澈底根究等因奉旨依議欽此欽遵咨復續據該民婦彭余氏用彭俞氏頂名於光緒六年四月復以串差揑控等情控經步軍統領衙門咨回查辦均經行司勒提通緝詳咨展限各在案嗣經屢次嚴催因事隔年久人証逃亡僅據將革役李炳章獲案解省而原告彭余氏因病取保回籍屢傳不到催據鎮雄州查明頂名亦控之彭俞氏已於光緒八年十一月十六日病故彰余氏現已病重　願終訟具結禀覆一併發委核審去後兹據委員雲南府知府鄧革熙等提訊續獲之李炳章並前留省之王兆齡等均與原案相同議擬由署按察使熊昭鏡會同署布政使史念祖覆審辭解前來臣親提各犯按照原駁情節逐層研訊據州　李炳章矗升同供伊與魏均於同治十一年六月間奉票時因土匪滋事道路阻塞不能前往又皆患疾曾經禀明州官俟匪退往傳不知趙成元如何得知繞道先往詐去銀兩至八月匪退魏均病仍未愈始派伊等前往因彭聯芳疑是假差爭閙起意磕非實没先與趙成元商同局詐情事據前署鎮雄州知州蔡元燮禀稱烏代汛距州城尙遠時當匪亂游勇搶劫官兵拿辦格門事所常有故於李炳章　磕詐致被糾搶雖經汎弁往拿格鬥而軍務倥偬致未訪聞且該役等始則因路阻未經往傳　復前往曾咽稱彭聯芳避雞傳喚不獲亦係當日實情故未深究迨查知而李炳章等已先後革役不知去向實非知情故縱質之李炳章聶升供亦相同據前署彛良州同沈兆蘭禀稱前在任時正當匪亂同治十一年營升張正榮將糾匪毆差之彭聯芳送父因路塞不能解州派差何雲賀廷標吴一帶至劉金興店内看管時正辦防隨卽出經不料家丁李行山等乘間詐索嗣因匪勢益迫伊等咸以畏賊　役以爲丁役常情當未見疑後事平訪聞杳拿已經遠颺而其荐引之人又俱陣亡更無從着交迄今多年查訪仍無蹤跡委係失察並非知情各等語餘供均與原案相符復卷查彭余氏前以迭次被詐情形控經迤東道批府提訊該府指提丁差旋據鎮雄州申報州差李炳章等先因另條革役州同家丁李行山等亦先於匪亂時辭退不知去向州差王慶及其餘人証均避匪外出等情當府提時並非未經詳報正核辦間旋據昆明縣申報被告張止榮汪兆齡李炳先後因病提禁縣監身死騐訊刑禁人等並無凌虐情獘詳提歸案附報在案臣伏查此案蠧役詐贓釀成京控自應按名拿獲澈底根究惟滇省前當各屬擾亂吏治未逞地方官日從事於戎馬差役人等乘間赫詐事所時有而其避亂逃往來去尤屬無定每至無從約束係屬實在情形嗣　控提解時該役等均早辭革多方查緝始獲府役州差各一名迄今又六七年　限懸員批　頻催續獲者僅李炳章一名而瘦斃纍纍情實堪憫若再懸延停待未免拖累滋深自應就案先行議結俾清績牘而恤纍囚此案千總張正榮因民人彭聯芳糾匪捆毆差役向其恐嚇得銀七十兩自應按例問擬張正榮應請革去千總外委拔去藍翎仍照原擬合依監臨知人犯罪而恐嚇取財以枉法論枉法贓五十五兩杖一百流三千里律擬杖一百流三千里府役張金冋彭聯　索詐　銀六兩五錢　仍照原擬合依蠹役詐贓六兩至十兩杖一百徒三年例擬杖一百徒三年照例刺字州差李炳章索詐得銀五十兩畏懼退還財　合依蠹役詐贓十兩以上發近邊充軍受人枉法不枉法贓而於財主處首還者减罪二等律遞减爲杖九十徒二年半聶升隨同索詐亦應仍照原疑於李炳章罪上減一等杖八十徒二徒均免刺字守備汪兆齡冋民人彭聯芳借　一百兩盧市錢一百三十午按核處虚市錢合制錢十千四百文折半共計贓五十五兩二錢汪兆齡應革去都司銜守備恩騎尉世職拔去藍翎仍照原擬合依官吏挾勢借貸所部内財物計贓准不枉法論不枉法五十兩杖六十徒一年律擬杖六十徒年張正榮李炳章汪兆齡已先後病故應與訊無凌虐之禁醫人等均毋庸議張金聶升事犯到官在光緒七年五月十四十年十月十一日十一年正月初四日迭次恩旨以前應否援免聽候部議原告彭余氏京控事出有因惟令彭俞氏頂名續控究屬不合應照不應輕律笞四十係婦人照律收贖旣據結稱不願　訟免其提質仍追贖罪銀兩解繳彭俞氏聽囑頂名罪有應得旣經病故應毋庸議前署鎮雄州及彛良州同訊非徇庇其失察事在赦前應免查叅李行山　仍飭嚴緝獲日另結餘悉照原招邀免贅叙除供招咨部並分咨查照外所有審明積案擬結緣由謹會同雲貴總督臣岑毓英合詞恭摺具奏伏乞皇太后皇上隔鑒勅部核覆施行謹奏軍機大臣奉旨刑部議奉欽此○李秉衡片再查定例大挑舉人到省後試用一年期滿該督撫隨時甄别堪以知縣用者卽以該員期滿之日作爲甄别日期又准部咨無論何項出身月補缺應具題者試用期滿由督撫甄别具奏各等因歴經遵辦在案兹查有大挑舉人籖分廣西試甲知縣官箴業已到省一年期滿例應甄别臣查該員年壯才明勤慎不懈堪膺民社據署藩臬兩司會詳前來除將訪員履歴咨部外謹會同兩廣總督臣張之洞附片具奏伏乞聖鑒謹奏軍機大臣奉旨吏部知道欽此○○頭品頂戴浙江巡撫臣劉秉璋跪奏爲查明本年四月分海雨塘情形恭摺具奏仰　聖鑒事竊照浙省仁和海甯二州縣海塘沙水情形向係按月繪圖具奏兹據布政使許應鑅署杭嘉湖道祈兆煃曾禀稱四月朔望兩汎時屆孟夏潮勢旺極查勘得康塘尖山護壩并西　范公塘兩　河塗反南岸各山之外新舊漲河誌椿丈尺曁東塘念尖兩汛海中新漲險河逐細查量均無冲刷與上月相同惟念汛貼塘浮洄現被旺潮冲刷坍卸各等情禀　前來臣覆查無異謹繕單繪圖恭摺具奏伏乞皇太皇皇上聖鑒謹奏軍機大臣奉旨工部知道單圖　發欽　○○革職留任山東巡撫臣陳士杰跪奏爲審明逆倫重犯按　擬辦恭摺仰祈聖鑒事竊前據樂安縣知縣揚濤詳報案犯魏蘭幅毆傷親父魏擇良身死私埋匿報一案臣因案情重大批司轉飭該縣親身押解犯卷至省發委濟南府知府梅啓熙會督候補知府劉景宸等審明擬議由司解勘前來臣親提研鞫緣魏蘭幅籍隸樂安縣魏擇良係魏蘭幅親父魏蘭幅素性强横屢經伊祖母魏魏氏並魏擇良訓教未悛光緒十一年四月二十四日魏蘭幅堂兄魏蘭台七歲幼子魏小元　魏蘭幅家玩耍將機刷採落一綹魏蘭幅由坡回歸瞥見欲尋魏蘭台不依經魏魏氏魏擇良斥阻魏蘭幅聲稱機刷已壞定不甘休二十五日傍晚魏蘭幅氣忿莫釋復携小戒手刀欲尋魏蘭台拚命魏擇良上前　住　罵撲毆魏蘭幅一時湖塗順用小戒手刀抵格適傷魏擇良胸膛倒地經魏魏氏聞喊趨至查看問明情田詎魏擇良移時因傷殞命魏蘭幅畏懼起意私埋匿報跪求魏魏氏隐瞞魏魏氏慮恐魏蘭幅到官問罪日後無人養贍亦卽應允主令魏蘭幅將魏擇良屍身買棺盛殮揑稱魏擇良係患病身故央允隣人葛長平徐安並雇不職姓名乞丐一人帮同將屍身棺抬赴莊外地内掩埋魏蘭幅卽携刀逃逸經該縣楊濤訪聞獲犯詣騐訊供　詳提省魏審招解訊供前情不諱詰無起釁别故及在塲帮毆並另有抬埋曁逃後知情容留之人案無遁飾查律載子毆殺父者凌遲處死又例載子殺父之案若　省在三百里以外審明後恭請王命卽在省垣正法仍將首級解赴犯事地方梟示又例載斷罪無正條援引他律比附定擬又子被殺母私和者杖八十又例載毆殺人案内兇犯起意　屍滅跡若受雇抬埋並不知情者照地界内有死人不報官司而趣埋藏律杖八十各等語此案魏蘭幅因伊父魏擇良知該犯見堂兄魏蘭台幼子魏小元將伊家機刷採　携刀欲尋魏蘭台拚魏命擇良攔阻撲毆該犯輙田刀抵格致傷魏擇良身死實屬行同梟障罪大惡極自應按律問擬魏蘭幅合依子毆殺父者凌遲處死律擬凌遲處死查樂安縣距省在三百里以外臣以審明後飭委前署臬司黄大鶴臣標中軍叅將玉秀恭請王命將該犯魏蘭幅卽在省垣綁赴市曹正法並將首級解赴犯事地方梟示以昭　戒魏魏氏於伊子魏擇良被伊孫魏蘭幅札傷身死輙慮魏蘭幅問罪無人養贍私埋匿報殊屬不合惟例文並無子歐殺父伊祖母私埋匿報作何治罪專條自應比律問擬魏魏氏應比依子被殺母私和者杖八十律擬杖八十係婦女照律收贖葛長平徐安因魏蘭幅揑稱魏擇良病斃聽從帮同抬埋訊非知情亦應按例問擬葛長平徐安均合依毆殺人案内兇犯起意埋屍滅跡受雇抬埋並不知　者照地界内有死人不報官司而　埋藏律杖八　例各擬杖八十葛長平折責發　徐安年逾八旬照例收贖與魏魏氏追銀册報魏小元採壞機刷致釀逆倫重案本有不合第年僅七齡律得勿論地保徐玉修成魏蘭幅扎傷魏擇良身死私埋　報時因先期外出催糧事後查知卽據寔供明並非知情匿報應免置議受雇帮抬之不識姓名乞丐並免緝究除將供招咨部外理合恭摺具奏伏乞皇太后皇上聖鑒謹奏軍機大臣奉旨刑部議奏欽此 
 
 

Page 12

 
 
   
 
