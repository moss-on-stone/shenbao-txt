# 1893 - 331 - 4907407

 

Page 1

 
 
[恭印本年秋季諭旨告成] [  申報館謹啓]  
　　本館於欽奉諭旨隨時恭錄報首外復按春夏秋冬四季排以新鉛印以大　俾薄海臣民　得整襟莊誦本年秋季諭旨今巳印成每本碼洋四分欲購者仍循曩例此佈 
[新出鉛板南雅堂陳修園廿一種醫書告成] [  圖書集成局代啓]  
　　長　陳修園先生精醫道自負長沙後身治病必騐其醫書二十一種爲妓黄家所必需坊間初僅十六種後增至二十一種共間魯魚亥豕版多錯訛本局自去歲擺版至今秋始告竣字式照圖書集成其間梭對精工有目共賞毋待縷述今巳出書由五馬路文玉山房及古香閣煥文書局千頃堂代售每部價洋三元書甫訂成購者接踵而至已消其半遲恐消完爲特登報緣此次僅印數百部版巳拆缷倘荷賞鑒家賜額以速爲妙 
[治水客談二]  
　　余著治水客談意尚以爲未盡獨居深念更欲有所敷陳適見十月十二日邸抄内載有洪右臣給諫良品奏災全功近請及時修治以杜後患而固邦本一摺亟取而讀之言詞懇至計畫精詳其一片憂國愛民之心流露於行間字裏不勝欽佩之至正在廻環雒誦琅琅然若出金石忽有剥啄聲啓而入之則藕船遊子從金鰲玉蝀間來一見如舊相識自言其神交有素今兹特來相訪作竟日之談明日卽當拆江而上談次見余所讀之疏因指謂余曰右臣先生以戸科掌印給事中加四品銜與僕相知最深且最久其生平以致君堯舜爲已任顧瞻時局不勝殷憂惓惓之懷時時見於顔色其於永定河决口一事尤爲焦心殫慮計其疏凡數十上有發抄者有不發抄者有發抄而删繁就簡未曾全錄者猶記其最詳盡之一摺内言不可緩者有六似難而實易者有三行之大利者十有一所當豫計者有五　縷詳陳不减於賈長沙之痛哭流涕至今都人士猶能上口焉先生亦願聞之否余曰唯唯客曰所謂不可緩者以京畿爲國家根本渾白二河相距尤近河道日淤勢必遷徙將來刷近都城復有支河内外交漲或如汾河之敗山四省垣何以禦之及今濬治尚易綢繆未雨其不可緩者一也邦以民爲本民以食爲天頻年水旱田廬蕩然弱者轉於溝　强者流爲益付明季張李盜起半由煽誘飢民所致爲民牧者正宜制産樹畜豫爲代籌衣食以塞亂源其不可緩者二也何　久難復舊而太倉儲粟又復缺耗甚多惟恃海運源源接濟前與法人搆釁海運已虞梗阻設一旦海疆有警南漕不至京師數百千萬官民軍旗人等豈能無米而炊卽天津數萬防軍何以購食其不可緩者三也近畿一帶山川形勢拱衛神京爲萬國觀瞻所繫昔單子過陳見其野塲若棄尚以致機今西人沓至若我地農政不修人民流離年復一年未必不因而生心以啓輕侮其不可緩者四也近來談富强者每欲講求商務而不知中國之富在於農田産所出　爲財用大源乃數年以來直隸頻災議蠲議賑費帑不下百千餘萬而民間不收之糧又不下數千百萬蕩耗已屬不賞吏早用二三百萬以治河則可省百千餘萬之蠲賑藏之公府並可保全數千百萬之貨物藏之民間若復因循不治勢必公私交困民生愈蹙而國力亦復難支恐貧弱之徴卽在於此其不可緩者五也外間談洋務者極言西人致富徒侈陳其火車之速轉運之利而忘其田野之治川澤之修此固基經營繕理而乃以其餘力推之於鐵路者使先不於此致力卽有鐵路一遇水澇卽在洪濤巨浸之中朝修夕毁營費無已何以垂久遠而利遄行其不可緩者六也余聞之不禁拍案擊節曰至哉言乎夫近來談洋務者大都不外乎富强二字致富在乎商致强在乎富故西人重商而不重農然農者商之本也商苟無食何以能枵腹經營卽曰苟其囊有餘錢何妨不耕而食然苟人人皆存此念則耕之者少食之者多恐有如曩年紹地髮逆攻圍包村天久不雨糧道被斷無從購食有手握寳銀而殭於路者又安得舍農而悉務乎商也而倘欲重農則治河尤爲宜亟卽鐵路火車外洋所以推行盡利者亦正以道路平治川流順軌之故同一馬車行於山東道上與夫都城之中傾側不平坐車者將頭爲之破而脛而之折其行於上海之洋塲上者則稳而且速矣此無他地之平陂不同也况鐵路之費甚鉅而隄决水衝其潰敗决裂又可以挾鐵路而去之卽使不壞而在巨浸中亦不能行年年如此則鐵路有亦如無也至於汾河之敗城明季之流宼此理人所共知特不敢侃侃言之耳 
[諭旨恭錄]  
　　十月十八日奉旨山西道監察御史員缺著齊蘭補授截取吏部郎中戴錫鈞著照例用擬補宗人府主事汪朝模江寧將軍衙門筆帖式吉秀俱准其補授福建布政司廣襖庫大使彭立中山東富國塲鹽大使鍾鰲俱照例用分發直隸道劉盛芬河南知府王善澤江蘇知府凌家森浙江同知王念祖福建同知李韶級江蘇直隸州知州陳錫純四川直隸州知州黨鳳岡浙江知州汪煦雲南知州左肇南江蘇通判鍾壽康浙江通判郭維銘直隸知縣銘峻章紹洙江蘇知縣邱樹勲沈翰汪鳴鳳浙江知縣孫鼎烈程忠詔廣西知縣張炳榮直隸知縣吳永王寳光江蘇知縣李承諫袁運恒王元常寗英山西知縣李文煇河南知縣潘毓岱陜西知縣孫奉先甘肅知縣蘇保國浙江知縣陳桐翰趙聯元黄紀年福建知縣章瑞湖南知縣李德煥廣東知縣劉曾枚張允武兩淮鹽大使彭熙臣廣東鹽大使沈棠俱照例發往盛京兵部郎中員缺著文貴補授慕東陵禮部員外郎員缺著奎秀補授孝東陵禮部員外郎員缺著義誠補授大理寺寺丞著逹冲阿補授擬補盛京刑部筆帖式張殿瀛著准其補授欽此 
[鸞坡弭筆]  
　　内閣接准吏部通行甲午年舉行京察咨文後刻己傳知滿票簽等處將旗漢實缺侍讀典籍中書等官出身籍貫姓氏食俸年歲有無兼他項行走所有侍讀等官食俸年歲均扣至明年止務於十日内將滿漢印册付送派辦京察處核辦並將上屆京察列入幾等開單附送其候補學習貼寫中書等官亦將出身履歷一併附送○廂藍旗恩護軍統領普諭印務章束福謙等知悉本營擡槍鳥槍練兵隊長副護軍叅領惠昌現在病故所遺隊長一缺有統轄全隊訓練槍操之責應卽遴員接充以資鈐束著派副護軍叅領常慶充補本營擡槍鳥槍練兵隊長一面咨明神機營查照○戸部三庫爲咨行事三庫檔房案呈查三庫筆帖式己報期滿數缺應卽調補前經記名各員均己調竣照例咨取各衙門筆帖式揀選引見請旨對調相應咨行各部院等衙門卽於一等筆帖式中出考保送如一等不得其人或有經手未完事件准以二等人員出考保送務於卽日開送過庫以憑覈辦○新署兵部尚書敬子齋大總憲信涓吉於十月十六日辰刻履任經司務廳示仰闔署書吏馬館廐長効力差官各省駐京提塘並巡捕五營副叅游都守十六門門千總以及闔署皂役人等知悉至期一體謁見 
 
 

Page 2

 
 
[相國壽辰]  
　　十月十四日爲大學士福箴庭相國錕六旬正壽皇上賜以御書匾額一方楹聯一副壽字一個無量壽佛一尊三鑲玉如意一柄蟒袍一身補褂一襲大卷綢縀十二卷内務府備綵亭六座盛之皇太后賜以御書匾額楹聯福壽字益壽蟠桃等圖長壽佛玉如意搬指翎管古玩陳設蟒袍補褂尺頭綢縀活計等物内務府備黄亭十座盛之派文苑卿送往每亭以蘇拉四人肩荷出東華門福相國預備鼓樂一部龍旗玉仗提爐官員數人花衣乘馬在大栅欄恭迎排列導引出東安門沿大街經燈巿口東四牌　抵王駙馬胡同相國府第福相國在門左跪迎將賜壽諸物分奉壽堂内黄案上相國向上叩頭祗領苑卿退出還海覆命相國於翌晨具摺謝恩旋召菊部以宴嘉賓十四日演同春班十五十六日演四喜班凡三畫夜袍笏如雲笙歌咽雨在廷王大臣及戚友僚屬門生故舊前往祝縀者輿馬盈門棚中昕挂壽幛竟有無隙可容之勢可謂盛矣 
[請定吉期]  
　　禮部遵旨會奏請於明歲皇太后萬壽聖節前期欽定月期以憑劄由欽天監於是月中選擇吉日舉行崇上慈禱端佑康頤照豫莊誠壽恭欽獻皇太后徽號恭進奏書册寳賀表慶賀頒韶一切興禮一摺於本月十五日具奏奏事處口傳奉旨留中欽此 
[京師得雪]  
　　北地得雪本館前接電信登諸報錄兹接訪事人來函云十月十四日卯初京師大雪頃刻屋瓦皆白直至下午一點餘鐘始止計得雪七八寸近畿一帶普被祥霙登高遠眺西北諸山一白無際惜不以雲林妙筆寫之 
[京師火警]  
　　京師宣武門内興隆街東小東嶽廟胡同有某甲開設花砲作本月十四日八點鐘遺火延燒萬花怒放東突四射上下翻飛飛若萬道金蛇幸天降大雪又賴官廳汲桶水會水龍先後馳至分投撲救僅焚燬南房二楹火勢卽熄他處隣舍均未延及誠幸事也滅後卽由地方官將甲解往提署照例懲辦 
[潞河寒汛]  
　　北通州訪事人云今夏大水成災居民蕩折離居飢寒交迫直隸瀋憲俯念民艱擇被災較重之州縣札飭地方官轉飭所屬當典自十月起原當三分者减去一分二厘原當二分者减去六厘子母旣輕取贖較易是亦恤災之善政也○新授通協右營劉守戎係進士出身前充京都安定門千總任滿選授斯缺於十月十二日來通履新適本任王守戎奉道憲差往保定府藩庫領餉大約履新尚需時日也○通州中西兩倉於十月十一日開倉監督進倉祀神施放鞭爆嗣後擇期放親王郡王貝子貝勒公侯以及三品以上大員俸米○小雪前一日陰雲密布勢如潑墨俄而細雨廉纖繼之以雪至晚始止屋瓦上約四寸許○東門至北門一帶城墻缺陷者多今夏河水暴發水與城墻缺陷處平再漲一尺卽漫城而過居民因此惶恐夜不成眠幸水漸消退得保無虞道憲張觀察會同吳直剌籌集欵項擇城墻缺陷處所凡八叚飭工包修刻巳鍤畚兼施矣○某甲係在北鄕草茨地方居住夫婦二人務農爲業一日甲在墻外掘井獲白鏹一　喜不自勝不敢公然向錢鋪兌換卽在屋内水缸下掘坑埋之關時旣久風聲漸洩一夜忽有匪人持刀入室逼問銀藏何處甲禁如寒蟬不發一語匪人連砍十數刀甲仍不語甲婦見此情形以爲與其吝惜銀錢令我夫作刀下之鬼不如和盤托出尚可保全性命於是示以藏銀之處匪人悉數携去甲亦自歎曰横財不富命窮人 
[興脩石路]  
　　運糧河紅廟决口後河道依然阻隔京通往來貨物均由天津起旱轉運無如旱路連年水漲平地變爲澤國大車須繞道前行時而高原時而窪下從前一日路程今走一日半尚形拮据數年前從天津至浦口計三十里修成石子路轉運貨物人咸稱使刻聞官塲傳言李傳相札飭通永道　觀察由天津籌賑局籌欵從浦口接修石子路沿途經過河西務碼頭張家灣于家圍直逹京都沙果門委員丈地興修限半個月工竣以工代賑嗣後由載貨大車抽厘補還賑欵轉飭所屬武清香河通州地方官妥爲照料行見化鳥道爲康莊闢蠶叢爲捷徑履道坦坦幽人貞吉可預卜矣 
[决口述聞]  
　　紅廟决口本月初七日甫經合龍旋復崩裂三丈許近聞南北兩站又冲刷十餘丈緣口門之下約深二三丈原泉上湧太椿砸入水底不能稳固因此殊多棘手說者謂非另改河道不易奏功前停工三四日刻又連土興修河工總局委員來通購買停泥料半磚數百萬塊運至河工堵築傳說李傳相以運糧河有關運道擬於月内親臨紅廟查閱口門未識屆期果否駕臨也 
[鐵路紀聞]  
　　北洋官路鐵軌巳接至山海關外惟天寒地凍碍難奏工爰將工程暫行停止擬俟來歲春融再行接造又商路公司每年經費銀約計二十萬兩卽可敷衍而每年進項計有二十五六萬不等出入相抵大有贏餘惟人浮於事且頭緒紛繁以至所餘無幾現在總辦伍秩庸觀察等以多進不如少出通盤籌畫事事擬從撙節以期可大可久云 
[水淺礙舟]  
　　天津訪事人函云海河水淺如前以致輪船停泊大沽界外不能入口又經數日自十四日新裕連陞逕抵馬頭而後至　七日始有北直隸輪船入口脚行客棧於一日中數至馬頭迎迓待至譙樓鼓動而輪聲帆影依舊杳如蓋又在途擱淺矣屈指郵簡非十日不能達若運貨之濡滯更不問可知無怪乎商人望眼欲穿而輪船公司曠日持久似覺愈難牟利矣 
[邗上述聞]  
揚州訪事人云上月二十日有某大憲差弁在揚州城外某小茶館緝獲王姓會匪已登前報兹聞有秦闌鎭署皖省與邗江交界之地王匪就鎭上殷屠肆恃其鼓刀之勇武斷鄕曲鎭中人咸畏之如虎相約避道而行數年前經大憲訪拿脫逃未獲前月忽潛回邗上溷跡鈔關門外爲偵者所知立向大憲禀白大憲飭弁不動聲色率砲船星夜來得以一鼓成擒　由營縣各官添派差捕等人沿途護　至省○兩淮商捐順直災振銀共十萬兩分而計之淮南運商得七萬八千兩食岸得二千兩准北得二萬兩原定三月内繳清瞬值寒冬急須起解局總因出示催繳共文曰四岸運商捐助順直振銀前經運憲批示准照甘儀災振銀數捐助七萬八千兩依限繳完原定以十月底爲滿限刻下仍未據一商破白呈繳用特示催爲此示仰鄂湘西皖四岸運商赶急依限呈繳事關災振切勿稽延○新任揚州府出示曰照得本府恭膺簡命來守是邗久歷京曹甫肩外任下車伊邇風俗未諳所有地方應辦事宜計惟博訪諮採次第措施俾可以遂初心上酬高厚本府家本寒畯性復迂拘第念儉可養廉勤能補拙清潔自矢事必躬親幕僚悉取端方書吏祗供繕寫子姓則義方是訓僕從更約束綦嚴清夜捫心頗堪自信惟維揚乃南北通衢五方雜處難保無不法棍徒或冐名親友肆意招摇或謬託知交指稱打點　張爲幻蠱惑多端除隨時訪拿嚴懲外合亟出示關防爲此示仰闔屬軍民人等知悉爾等須自顧身家各安本分勿存僥倖致蹈刑章倘有冐名欺詐撞騙等事不拘何人准許捆送來府就近扭交地方官轉解審辦從嚴懲究如敢輕信其言瞻敢嘗試一經訪聞或被告發定行提案律以與受同科本府言出法隨决不寛貸三尺具在其各凛遭此例示也凡在新官莅任必以此等文告張貼通衢見慣司空了無足異惟訪事人旣經錄寄本館亦不妨援日報之例登之爾 
[江流九派]  
九江訪事人云前報載湘帮鹽船魯瑞清代鄭寳記由十二圩裝西岸官引至九江有龍王變成老叟附船至潯此誠無稽之言也兹者道路傳言次日甲乙二水手見有龍王欲持棍以擊登時飛砂走石甲乙皆倒地而亡船主驚怖異常叩頭如搗蒜具磁盆盛清水安置解　内請龍王登位供以香花閱三日忽不見迨甲乙殮後龍王忽又來船至鎭江遂送登岸上龍神廟迨返則仍在船迨泊潯數日船中秤出多鹽六千餘斤乃復送至西門外關部隔壁龍王廟安置每日官幕紳商士庶拈香者絡繹於途有見者謂龍王法身長不盈尺色烏而帶金黄　 
 
 

Page 3

 
 
　　然不時變易口方頭圓有角有鬚九江道誠觀察諭令不可褻瀆飭廟祝請乩判詞嘻不亦異哉○九江道誠觀察體天地好生之德捐設育嬰堂月瞻赤子千餘口歷任各委員亦均能仰體憲意鞠育盡心刻下堂中委員胡少卿明府毓麒丁憂回里觀察遴得蔡次眉大使濟良委令辦理○日前接南昌電音知前辦九江文報周任若愚明府國銓委署上饒縣事十六日午刻又接省中電音知翁少村别駕寳仁委署分宜縣劉小湘司馬家棣委署景德鎭同知黎麗生别駕雲福委署袁州府同知○十月十四日英領事梁君福送竊樹賊王姓請辦盛菊號司馬喝令笞責三百板枷號示衆 
[蘇試紀聞]  
　　本月廿一日江蘇學憲溥玉岑大宗師提覆童生題目惡紫之奪朱也至取瑟而歌作釣下中渡二十二日提覆吳縣童生題目人能充無受爾汝之實作後二比今將新進案錄下○長洲陶曾澎潘志桓馬應驥潘第勞樊毓鋆陳賓陸廷楊 
宋泰庚汪縠孫尤鳳春趙維城沈榮李張永煒陶忠溎管尚潤楊光裕徐寳倫張天翼費廷湖帥頌清邱永康 
周保世蘇鴻運姚沛然徐梁○撥府王維德汪誠保潘誦鑠章鴻魁○元和新進案夏鼎張慶齡黄甲殷履亨顧戬顧家樑孫春雷仲文湜高祖同周翰潘立書陳昌壬李鳳鳴張象輝沈家棖王柟嚴翼丁有庠徐　楨蔣仁忠李文蔚程大權薛福偉王恩湛盛德鎔黄道○撥府蔡　　丁有銘張文壽張濟泉胡寳書 
○吳縣新進案宋相保王棋賢徐學禮朱大鏞郭曾壽浦大鏞曹乃嘉潘誠德張康保許驥譚贊清葉耿光王仁治陳毓麟孫樹川衛鴻模趙延昌朱毓采張肇奎貝洽楊德元羅紹　蔣中覺李文鈞潘承謀倪朝荃盛鉞張鍾齡錢麟書鄭慶祺汪志澂錢鴻寳董國榮鮑宗蕃汪克壎○撥府盧國棟朱廷弼馬恩培費元相○常熟新進案孫霖陸其萃劉樹棠陳祖善夏鼎柏祖堯耿政德朱鳴球王　珏錢琛方壽萱李寅金鶴振 
趙宗榖王炳章張　金　璐周爾昌陳時錢育仁周家楨王鐘金鹤翀○撥府戴鍾俊葉蓁錢鵬年沈起鳳章文英○昭文新進案歸鳳翔俞鳳采馮　聲趙允綬楊慶祥曾培蔭蘇舜田胡炳復陶亮杜魯邦詹龎超吳榮疇王傳松張玉王紹元王鶴松顧人瑞陶福培劉永昌孫同虞○撥府程樹楨王和鈞鄒銘勲潘樹聲 
王肅维屈賡華 
[折收定價]  
　　頭品頂戴江南蘇州等處承宣布政使司布政司鄧爲出示曉諭事照得各屬折收上下忙等項錢糧銀價曾於光緒三年十月間詳奏减價禀内聲明自該年爲始每屆二八兩月查明巿價奏報一次現屇下忙徽收之期查核巿肆銀價與本年上忙數目不相懸殊仍應照案每兩折收錢二千三百文無論花戸完納先後照價一律徴收以昭平允詳奏院憲附片具奏外合再出示曉諭爲此示仰各屬糧戸人等一體知悉爾等須知本年下忙銀價仍照案連公費每兩折收錢二千二百文係屬因時體恤務當激發天良赶將今年下忙錢糧照例自封投櫃踴躍輸將掃數完納掣串安業倘敢觀望遷延任意遲悮定由府縣提案追辦决不姑寛其各凛遵毋違特示 
[舟行遇盜]  
　　福建興化縣人黄某在滬小東門外開桂圓行又在崇明沙頭鎭開設一鋪本月十八日黄購齊各貨雇崇明人掌寳之船赴沙頭分店清理帳目十九日黎明時行抵吳淞口外二百里之遥鴨股口相近忽有盜船一艘内有十餘人飛駛而來相離一籌之遠盜黨突開一砲將掌寳轟斃俄而盜船駛近一擁而上聽該匪口音似係寧波産卽將黄及船夥等禁閉艙内任意搜括並將黄等身上衣服盡行剥下一併運上該盜船盜黨恐有後患復將黄之坐船帶至佘山地方將纜斬　然後呼嘯而去此本月二十日事也　　見盜去遠　得駛至海濱就近　地方官衙門禀報經縣令前往騐勘允爲查緝至前日上午黄等始乘舟回滬風波跋涉脫險歸來當有悲感交集者矣 
[本埠官塲紀事]  
　　管解京木委員姚君世聲於前日由金陵乘輪來申本邑印委各員均至江干迎接○調補華亭縣童大令寳善由穌領憑於前日來滬小作勾留卽須履任本埠文武各員均往拜會而華亭皂快兩班差役亦來恭迓昨晨大令入城往各衙門答拜禮也○昨日亭午上海縣黄大令在署陳設華筵請姚委員童大令捕盜局總辦張太守等宴飲陪座者爲保甲總巡葉司馬鈞船局總辦竇明府一時水陸紛陳盡歡而散 
[他鄕人和古]  
　　有馮某者末秋閒曹浮沈己久近奉藩憲委署紫地三界司馮孑身赴任未帶眷屬同行近爲二豎所　兩度蟾圓未占勿藥遂於日前請假帶同家丁乘木輪船來滬就醫詎料藥餌無靈前日在舟中病故當由家丁赴嘉定縣禀報張邑尊得信委南翔司張二尹庶康至滬料理喪務二尹於前日抵滬督同家丁在城隅息影公所成殮一面發電至浙江催家屬來滬領棺回籍俾安窀穸 
[畜犬新章]  
三百八十一號華捕同捉狗夫吳土金至英公堂聲稱見無主之犬上前捉拿被曾寳順及同伴焦惠仁焦眉友等覇阻爲此拘案曾寳順焦惠仁焦眉友等同供係福州人在南瑞兵船當水手犬項繫有皮帶圈捕房向不捉拿此次忽被動手故與理諭並不逞蠻蔡太守問犬有皮帶何以捉拿華捕稱近奉捕頭諭皮帶圈上須釘銅皮再刻主人姓氏祗有皮帶無銅皮者仍須捉拿太守謂捕房另定新章外人有所不知飭曾寳順等領犬開釋嗣後須在皮帶上加銅皮刻字以使　認 
[定貨糾葛]  
英商裕泰洋行西人投該管領事署訴稱　章興西國皮鞋店主梁阿佳托在外洋定買黑皮棕色皮鞋帶皮等共價英金七十磅十六先令核華銀四百餘兩立有合同承代定貨之據載明貨到上海限一月付銀出貨逾期將貨拍費設有虧耗向定貨人追償今已逾期因外洋催取貨銀無奈將貨抵在銀行請爲傳訊等情薩副領事照會英廨讞員蔡太守飭傳章興店主梁阿佳於昨晨會訊西人申訴前情梁阿佳供係粤人開設章興皮鞋店曾向裕泰洋行定買各種皮料貨到後看明與原樣不符不能付銀出貨西人又稱我爲代定貨之合式與否原與我不涉不過略取用銀有合同可証且到來之貨與原樣相符並無不合梁阿佳又稱如果與原樣相符最妙之事孰知大不合式太守以訊供各執姑飭兩造各邀同業公正人看明貨物是否與原樣相符再行定奪西人又稱貨已抵在銀行如再過遲又須加利太守諭梁阿佳曰爾等於西人定貨合同上亦須載明貨不照樣退還字樣則彼無可飾詞矣今着爾先行付銀出貨如果與原樣相符可毋庸議否仍各邀同業公正人秉公估看再行會商核辦梁阿佳遵斷而退 
[屍棺召認]  
　　英租界上麟街地方宋錦堂所開福泰小客寓前日有程姓客口操浦東音年約三十餘衣服藍縷望門投宿後因患病沈重旋卽斃命當報捕房傳地保至查無親屬報知保安善堂棺殮發壇召認其人身穿破舊眞青布棉襖内有施棉襖日洋布單褲破舊青布棉套褲脚穿白襪蒲鞋秃頭面黄長方式無鬚 
[吞烟免騐]  
　　前晚三鼓時虹口廿三保二圖地保陸坤咸投上海縣報稱虹口華記路三官堂相近有邱福生所開邱永順鞋子店内殷錦泉吞烟斃命且租界中屍身不能久擱爲此來案禀報昨日十二點鐘時上海縣黄大令升座訊供陸供稱小的現充廿三保二圖地保昨日知　永順店夥殷錦泉吞烟身死查殷於昨日午後吞服洋烟當時無人知覺迨後神色慘變急送仁濟醫院求治業已不及院中人見其受毒巳深 
 
 

Page 4

 
 
難以施救遂令舁回至晚間八點鐘時氣絕身死大令問曰殷係何處人答稱浦東馬廟人問今年幾歲答稱三十餘歲又問殷因何自盡答稱小的查得邱永順店主邱福生將殷生意辭歇致圖畢命問邱何時將伊辭歇答稱聞在本月初十左右問殷可有親屬答稱有小的與邱均己派人往追問何時可到答稱約午後二點鐘可到大令曰屍親到時爾可立卽邀來本縣定於四點鐘詣騐陸遵諭而退至四點鐘大令帶同仵作書差人等正欲詣騐卽據屍母殷沈氏偕抱呈殷玉堂奔至縣署欄請免騐訴稱兒子錦泉實係自行服毒與人無尤爲此來案求免相騐大令准如所請著具切結備查 
[以騖易鷄]  
　　有名炳豐者將小土一包托滬南大東門外信局寄往杭州交德裕店查收及寄到時經德裕拆看包内並非小土僅有大頭菜一塊德裕當卽退還炳豐得信向該信局理論信局中人告以信業定章包封無論大小皆不私拆兩下互相爭論紛紛擾擾後不知其究竟 
[賭棍横行]  
　　趙福全者本邑浦東人也向以操舟爲業邇來酷嗜摴蒱恃其膂力專在南碼頭一帶横行動輙與人打架前日午後趙在浦灘小茶館内聚賭有鄕人某甲作壁上觀適趙輸錢數百文以甲站在背後遂遷怒於甲不問情由扭住便毆甲力不能敵頭面均遭擊破血流不止當時昏暈旁人代抱不平羣起攻之趙見勢不妙乘間逃逸甲尚欲追赶經其友再三排解始默爾而息 
[人數不符]  
　　十六鋪巡防南局委員鍾偉臣二尹前晚督同局差地甲出外梭巡至楊家渡弄内見姚品山烟館人數大不相符二尹飭將門牌吊回一面提姚到局訊供之下姑念初犯從寛著具切結門牌給還 
[竊木被笞]  
某委員之戚某甲乘舟來申停泊南巿前日有船戸卜寳寳以甲船碰撞爲名不分皂白將甲船上之木三根取去甲畏其兇横不與計較事間於十六鋪保甲北局祝翼雲二尹立飭保甲局勇前往將卜提到當卽升坐提訊卜俯首求恩二尹著重笞一百板具結交保其木卽由該船管帮喬芝山交案二尹飭交失主領去 
[來啓照登]  
今日得見他報所刊論賽會事一則後書廣帮同人公啓不勝駭異徧查同人並無知其事者是必奸徒假託殊堪痛恨刻已確查究辦以警刁頑敵帮公啓之件必經同人集議乃可發行前曾函致貴館等必有公所圖章始能代刊安有如此荒唐之舉倘經訪確務祈示悉尤所感禱耑泐肅布祗請台安不備[  廣肇公所啓十月廿二燈下]  
[貧黎戴德]  
謹啓者敝堂接奉廣東大主考吳星使寄助施粥經費洋五十元祗領之餘仰見民瘼關懷已飢厪念曷深感謝目下開廠在卽踵門鵠候實繁有徒仰仗菩薩慈悲仁漿慨助眼前功德造福靡涯敬盼鴻施莫名延跂上海六馬路仁濟善堂董事施善昌等謹誌 
 
本號向在姑蘇閶門外葉家衖口開張於光緒元年始遷於上海五馬路恆仁里專做批發嗣於戊子冬十月分開一店於法馬路東首門市交易專售吉林老山人參溯自在蘇遷滬以來二十有五年誠信無欺定價劃一賜顧不論遠近俱給包單包退回換以故年來如香港漳州新嘉坡　　諸海島以及蘇杭長江一帶微名頗振茲將人參各種價目開列於後計開○鏡面每兩規銀二百卅五兩○上身每兩規銀一百九十七兩四錢○下身每兩規銀一百十二兩八錢○貨中每兩規銀一百卅一兩六錢○中身每兩規銀八十四兩六錢○由中每兩規銀四十八兩八錢八分○熟身每兩規銀十兩零三錢四分○拗抄每兩規銀一百十二兩八錢○泡抄每兩規銀六十五兩八錢○泡頭每兩規銀五十一兩七錢○片料每兩規銀七十六兩一錢四分○脚稍每兩規銀三十六兩六錢六分○大抄條每兩規銀五十二兩六錢四分○中抄條每兩規銀四十兩零八錢九分○大泡頭每兩規銀三十一兩九錢六分○細泡條每兩規銀十六兩四錢五分○大統條每兩規銀八兩九錢三分○小統條每兩規銀六兩五錢八分○大兼條每兩規銀二十一兩六錢二分○小兼條每兩規銀十二兩二錢二分○正蘆生兩規銀十三兩六錢三分○蘆丁每兩規銀七兩五錢二分○老山眞人參鬚每兩英洋六元灣人參鬚每兩四元遠處寄購信力自給法馬路新昌人參號主人識 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[不翼而飛]  
　　有周根根者係南巿常昭米業公所之客人也前日午後帶洋九元出外購物行經楊家渡忽被偷兒所算將洋竊去比及知覺己無蹤迹聞已報捕緝查矣 
[糾衆尋仇]  
　　虹口通裕碼頭裝運糧米小工頭目由本邑人顧柏生承充嗣有青口帮唐少卿殷瑞生張德生三人藉端尋釁屢次糾衆肆毆經美捕房將工頭顧柏生並行兇之殷瑞生二十餘人一并拘送英公廨由蔡太守提訊以殷等三人係安清道友素行不端未便斷令作工商之易副領事判將此項生業任聽米商自雇嗣後各米商仍令顧一人承辦詎唐少卿等前怨未釋竟集衆百餘人於昨日亭午時持械尋仇各小工正在工作措手不及致被毆傷顧柏生等七八人俄而巡街捕至上前拘獲二十餘人送押捕房受傷之顧柏生等送往同仁醫館療治當該巡捕往拘時亦被擊傷手背遂禀明黎捕頭自行醫治待各犯解案時到堂質訊 
[英界公堂瑣案]  
　　王大桂訴稱開設客寓被朱阿生積欠寓錢一千四百文向索無著反被毆傷爲此報捕拘案求請騐傷究辦朱阿生供口角起釁只求施恩蔡太守騐得王受有微傷判朱管押廿一日以儆○巡捕解送爭毆之一起人請訊周桂桂顧桂林同供在牛肉作爲夥昨至周阿大飯店用飯先借錢十文買酒及算帳忽言二十文致與爭毆周阿大周阿四高阿和同供在飯店爲夥被伊等先借錢十文悮爲二十文己向服禮伊尚不依致被毆打蔡太守以釁起細微着一併開釋○包探唐寳榮禀袖海書局之張少亭報失連四帋萬餘張查被鄭木生沈少榮等行竊售與王兩全陳雲鶴處及往起贓據王陳言各收千張兩共二千張今將人贓送案張少亭申訴前情鄭木生沈少榮同供在書局營生帋由糊裱節省下來售與王陳等每張價錢一文别無餘剩蔡大守飭將人贓押候查明有無餘贓再行覆訊 
[法捕房發落案]  
　　浙江金華府雲騎尉世職戴齡昌被吳阿渭將皮箱撈去投訴公堂曷同轉准詞提到吳阿渭及文憑等件因文憑濕透無可辨認求請同轉移文上海縣請爲補給嗣因急欲起程復求同轉索還原禀已紀前報昨據該世職呈具領狀並聲明上海縣已給咨文呈送浙撫憲請爲另給同轉以領狀未據聲叙明晣諭該世職另具領紙送案以憑移復○萬茂火腿店學徒王小卿同店主之妾陳姚氏投案訴稱前日鄭家木橋南首特茂里不戒於火已奉訊明交保出外至火塲收拾物件限三日内投案具見恩施格外兹小的同店主婦在火塲檢點各物尚少金戒指二隻大小銀鐲五隻金秋葉一枚金鎖片一槐小金鎖一把銀鍊條二根爲二房東吳阿生之妻拾去店主婦無心失火已傷二孩之命情實可憐求飭給還原物同轉飭探帶同王小卿陳姚氏至吳阿生家押令交還原物將陳帶回捕房照原斷禁押十天以示薄儆該氏以有哺乳小孩求請免押同轉命將小兒帶進以便哺乳○著名流氓饎飯杏生被同類之錢桂慶及妻嚴氏糾同漆匿阿明等在廣大酒店攢毆經葛同轉分别責懲押候覓保昨據金阿四投案呈遞保單聲稱在大東門外某紅坊爲夥前與錢桂慶夫婦爲鄰兹因犯案禁押小的情願具保出外以後决不滋事同轉以此種流氓未便姑容著另換結實保狀並呈改過切結方准呈保○李錫芳訴稱胞弟德祥今年三月間在徽州家内帶出先在小東門外筆店習業因不肯操作時常出外曾經英捕拉至新衙門同轉問因何事供稱因店主囑買物件將錢用去在路徘徊不敢進店今又被拘入捕房奉諭傳小的來案包探禀稱此孩前巳流入匪類至長發棧乞飯爲無錫人領去因不習上復被逃出流落至此同轉著掌責六十下交其兄帶去○蘇人張梅亭投案遞禀略謂老北門外失火之洋鐵店主陳恒瑞奉諭禁押半月伊家有七旬外之老母病臥在床無人侍奉求請恩施從寛釋放同轉謂管押半月已屬從寛今旣代爲懇求本委亦樂施恩准爾具保出外張叩謝而退 
[賑濟彚登]  
爲善最樂人助賑銀一百兩蕭山黄夏氏遺腹子又新求長養成立洋五十元震豐莊來喬梓恊記氏洋五十元耿鶴年求父病康　洋四十元蘇州無名氏洋三十元石門厘局來五道人添孫湯餅移助洋三十元溶齋主人洋廿九元南巿興記行交來滬南下士求途中來去平安樂助賑銀一百兩又奉江西裴根石善士續助紋銀五十兩批見規銀五十一兩八錢四分七厘正茂順號翁吉卿仁翁來陳頴生求病速愈洋一百元香港吳理卿翁來吳啓瑞善士祈母病愈洋五十元陸少園翁來隠名氏爲女肝氣求速愈洋三十元蘇省恒孚銀樓寳號經募廿六戸並桶内零散戸共　振洋一百五十一元又奉金應蕃仁翁交來平湖婉記善士樂助洋一百元孫鴻棻善士爲長兄鴻藻服符病愈完愿洋八十元松山氏善士樂助洋五十元無錫樹德堂太原氏孫病求愈洋五十元山左元合號求保海道永寧洋五十元丁性齋爲父七旬冥壽懺資移振祈福洋十元楊州福和祥寳莊經募無名氏善士爲中州故友造冥福樂助順直賑紋銀廿兩又募各戸并東台信昌代募及桶内零戸共助紋銀廿八兩八錢洋一百一元錢八千二百六十四文由寳和莊交來合申規元一百三十二兩二錢八分四厘又交到安心氏善士求慈親咳嗽速愈洋廿元留餘堂先酬半愿人洋廿五元源生鹹魚號樂助洋三十元龎建亭善士求病愈洋三十元壽蓮亭主人壽筵移助施　藥經費銀一百三兩四錢子記善士助施粥經費洋四十二元寳和莊交來衍慶堂善士爲母子服符病愈完愿樂助規銀一百四十三兩九錢三分一厘愼記由同源昇交來仰日堂善士樂助銀五十兩金陵協振公所匯到第四批順直振銀五百兩第五批銀八百兩太平儒學正堂徐奉學憲委募自助洋四十元並五戸合洋四元菊隠紋銀二十兩又募三十九戸花洋二十元錢十七千四百文先後領到具徴菩薩之心廣長之舌共襄義舉宏濟時艱救命之功及時更大合登報章謹誌心儀[  上海六馬路仁濟善堂籌辦順直振捐滬局施則敬謹誌]  
[福建官報]  
十月初三日候補按經歷王三錫禀明奉委陽岐稅厘分卡鹽塲朱丙森巡檢章承武俱禀銷假縣丞楊啓瑞禀假赴上游措資典史賴永福禀接辦東三叚單日保甲查夜差○初四日知府聶元龍解餉進京差竣回省禀到從九品鄒佳霖禀明奉委南臺橋北稅釐騐卡○初五日調署興糧廳戎陳猷禀見禀辭赴任兼龔雲騎尉防分缺間補用知縣汪若樑試用巡檢張文泰典史陳振鑫俱自京禀到轅下文巡捕候補知縣何建忠解餉京旋禀到鹽塲陳本橒禀辭赴房村官運掣騐　候補按經歷王三錫　辭赴陽岐厘卡○初六日永春州沈受謙禀謝回任飭知新選永安縣葉新第禀謝赴任飭知同知陳錟禀明奉委南臺水亭厘局禀見○初七日典史汪臻漢禀　辦稅厘局核對監印文案差巡檢潘廷杰禀銷稅厘局文案並禀辭赴汀州窰上稅厘分卡○初八日縣丞易德聲自京禀到○初九日武平縣唐志燮准補湖口巡檢曹世鏞俱禀謝飭知縣丞劉譽禀明缷辦陽岐稅厘分卡禀謝奉委長樂稅釐分局巡檢李鵬自京禀到藩憲示照得沙縣典史劉耀塾在任病故遺缺應輸新海防遇缺先補用典史劉雲鴉咨補特示○初十日泉州府馬巷通判黄家鼎禀辭回任○十一日永春州沈受謙調署連江縣駱騰衢調署福鼎縣方朝榘新選永安縣葉新第俱禀見禀辭知縣郭文泰禀銷閩縣發審差禀辭赴湯嶺稅厘分局禀見藩憲示照得調署長汀縣丁芳禀請病假遺缺應以候補班儘先補用知縣尹翼經署理又峰巿縣丞張肇培丁憂遺缺應以試用府經歷高岡署理　示○十二日直隸州周傳輝禀缷辦南臺水亭厘卡同知陳錟禀接辦南臺永亭厘局縣丞劉譽禀辭赴長樂接辦稅厘分局○十三日署福安縣典史錢清蔭缷事禀到署沙縣典史唐佐熙禀辭赴任○十四日調署同安縣宼宗華禀辭赴任縣丞章彬自京禀到鹽塲威樾缷辦邵武兼安渡官運局禀到藩憲示照得本任將　縣典史吳暘患病請假遺缺應以試用巡檢丁椿榮署理特示○十五日縣丞葉學和禀謝准補泉上里縣承飭知○十七日知州楊思桓缷辦汀州府坎巿稅釐分局禀到藩憲牌示照得浦城縣熊汝梅告病遺　以　卽日本班知縣李　斗　補特示○十八日知縣李敬禀見禀明奉委辦交代局文案差○十九日辦理延平府救生局委員通判彭壽松禀明奉准銷差禀辭回延交缷 
[浙省官報]  
十月十二日石門典史蕭昌墀專丁禀謝大計卓異在任加一級候升巡檢錢金溥由籍領咨來省禀到○十三日候補府景方昇禀辭赴寗郡釐局差正任東陽縣路由金郡會算交代清結　省禀到楊清綬禀知臬司委發審局帮審差叩謝潘輝曾禀辭解餉赴都嘉興府經歷李恩元禀辭赴任○十四日候補縣李秉衡禀知京餉昨日釘鞘寄存外庫禀辭起解赴都梁登什禀知釐捐局委寗郡洋廣兼閩捐局差叩謝 
[鄂省官報]  
十月十二日藩憲牌示監利縣白螺磯巡檢事務詳委枝江縣江口巡檢周祚康枝江縣江口巡檢事務詳委監利縣白螺磯巡檢史悠政俱先行署理　　縣典史　缺飭准補之胡家楨安陸縣典史員缺飭准補之徐保宗俱赴任竹谿縣典史事務詳委試用從九王廷銘宣恩縣典史事務詳委試用巡檢時懋森俱署理天門縣乾鎭巡檢事務詳委宣恩縣典史方朝鍵調署○十三日候補府經歷潘　枋缷署孝感縣丞回省禀釗隨州梅近巡檢謝重遠禀謝飭知赴任○十四日候補縣丞王錫韓奉藩憲委赴潛江縣會勘厓湖能否建機赴兩院禀知○十六日候補縣胡子功管解四批京餉並赴部引見回省新選潛江縣典史蕭世培自京領憑來省禀釗○十七日候補府詐炳叅起服來省禀到卽用縣張文瀚奉委辦河溶釐金局禀謝調署應山縣平靖關巡檢事本任蘄州大同巡檢李德悅禀知謝 
[金陵官報]  
十月十八日　選州同顔琯主簿劉景儀均　　火藥局札委調辦徐州軍硝差卽辭○十九日差泰釐捐知縣陳紹唐專丁禀　奉委調辦仙鎭釐捐差知縣孫慶璜謝委丁堰釐捐並銷釐捐局稽核差○二十日新授湖南鹽法長寳道李經養到見同知鍾祥燾奉委赴江西勸辦賑捐通判張景祜謝委會辦浦口粥廠差州同王來牟謝委聚寳門外粥廠差典史劉炳由蘇回禀謝請補贛榆縣典史缺巡檢姚愼修由揚來禀知瓜濠保甲期滿缷差回督轅牌示贑州姚鎭據報因病出缺該處地方緊要卽委　署九江鎭何明亮謝署未到任以前卽委中軍遊擊態得勝兼護所遺九江鎭篆務卽以周鎭有才署理 
[蘇省官報]  
十九日直州徐慤立由江寗來禀知奉飭派蘇差委知縣沈佺宗能述禀知臬憲委發審局差○二十日鎭江府彦禀辭赴任知縣王椿蔭禀知臬憲委　　局稽核差並謝奉飭因審結要案給予酌委一次謝蘭軒禀知臬憲委發審局帮審差從九李烺輝臬憲委赴江北緝捕差辭○二十一日孫傳恕解飛金赴都禀辭阮逹元魏士鴻韓國楹均禀知臬憲委發審局差翁慶麟解京餉赴都卽辭分發江蘇試用知縣吳兆林湖北人到省巡檢黄錦鵬銷東路一叚冬防接辦齊門旱關差　轅牌示照得請調蘇州府知府王仁堪據報病故所遺員缺應卽揀員接署查有候補知府林文炳堪以署理撫　正前營候補道韓慶雲辭行赴徒陽河工知府彭文明牙釐局會辦提調差委署華亭絲　　善辭赴任府經王石麟辭回南渡厘卡巡檢黄毓瑞服闋領咨回省 
[皖省官報]  
十月十七日缷署五河縣孫玉銘到並交代清楚回候補典史楊顯名到由亳州土釐分卡回典史祖燿謝奉行知咨補潛山縣典史○十八九日　示准補渦陽縣歐陽　新選阜陽縣典史張瀛均飭赴新任候補知縣吳雲翔委署宿松縣通判王良駒委署安慶府通判知縣張振　到赴江蘇勸辦賑捐回並奉北洋大臣李熱河保奬案内直隸州用 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年十月十八日京報全錄]  
宫門抄○諭旨一道錄前○直督李奏請免騎射片○又奏請改奬更正片○滇撫譚奏調署通判知縣各缺片○又奏叅革知縣片○皖撫沈奏經辦輿圖請展緩一年摺○總兵柳奏恭報接篆日期摺○鄂撫譚奏籌解第九批地丁京餉片○十月十八日戸部通政司詹事府正藍旗擇日無引見○葆公假滿請安○召見軍機熙敬崇禮陳學棻○○李鴻章片再軍營打仗受傷人員不能練習弓馬例准免其騎射查有記名提督鄭崇義記名總兵借補提標中軍叅將李安堂花翎總兵銜儘先副將居步龍花翎留直儘先副將王得勝花翎副將銜儘先叅將封得勝徐宏佐副將銜留直儘先叅將王佩蘭副將銜兩江儘先叅將孫王龍花翎儘先叅將馬朝龍花翎副將銜儘先遊擊王雲瑞花翎儘先遊擊聶鵬程花翎遊擊銜兩江儘先都司鄭崇山花翎儘先都司尚鴻恩徐照德洪殿元吳添培王惟善花翎都司銜儘先守備曹得勝唐得魁藍翎都司銜儘先守備許萬順花翎儘先守備何伍喜李桐名梁文敬林蔭元王榜興陳貴琪王全馬永德李正清閻起龍尹得勝王殿清蔡金貴藍翎四品銜儘先千總劉金彪藍翎儘先千總莫嘉珍儘先把總許義友等三十六員皆因隨勦髮捻各逆及剿辦熱河教匪迭受重傷深透筋骨委難練習弓馬由提鎭各營請奏前來合無仰懇天恩俯准將鄭崇義等三十六員均免騎射仍照章練習槍礮除履歷咨部外理合附片具陳伏乞聖鑒訓示謹奏奉硃批著照所請兵部知道欽此○○李鴻章片再海防五年期滿文武員弁請奬案内有儘先守備譚福林千總張得順周承魁胡啓魁等四員先於肅清熱河教匪案内均己保有升階以致底銜開列不符擬請將儘先都司譚福林改俟補缺後以遊擊用儘先守備張得順周承魁胡啓魁三員改俟補缺後以都司用千總金印本係馬蘭鎭標左營實缺千總誤作儘先千總擬請改以守備補用又儘先守備錢仁貴原保俟補守備後以都司用該弁本係千總用儘先把總擬請改俟補千總後以守備補用又同知銜分發補用知縣賈泰杰原保俟補缺後以直隸州在任候補擬請改俟補缺後以同知用又儘先千總蔣秉中保俟補缺後以守備用清單内誤作蔣秉忠又肅清熱河教匪請奬案内儘先把總周行彪保以守備儘先補用並戴花翎誤作周興彪均係開保時筆誤據直隸提督葉志超等呈請更正改奬前來臣覆查屬實委無别項情弊合無仰懇天恩俯准飭部照擬分别改奬更正以昭核實而示激勸理合附片陳明伏乞聖鑒訓示謹奏奉硃批著照所請該部知道欽此○○譚鈞培片再現任維西通判准調他　通判葉如桐調省遺缺查有准補維西通判謝光燾應飭赴任麗江縣知縣劉文理調省遺缺查有補用知縣何肇祺辦事稳愼堪以署理現署順寗縣知縣准補元謀縣知縣黄炳南調省遺缺查有實任威遠同知張舒翰堪以署理據藩臬兩司先後會詳前來除分檄飭遵外謹會同雲貫總督臣王文韶附片具陳伏乞聖鑒謹奏奉硃批吏部知道欽此○○譚鈞培片再道府同通州縣等官到省試用一年期滿例應督撫察看才具奏明甄别以肅官方兹查有雲南候補班前先補用知州丁澤化試用一年期滿例應甄别據藩臬兩司會詳前來臣查該員丁澤化才具稳練堪以本班留省補用除將履歷清册咨部查照外謹會同雲貴總督臣王文韶附片具陳伏乞聖鑒謹 
奏奉硃批吏部知道欽此○○譚鈞培片再州縣爲親民之官得人則理所關於吏治民生者最爲緊要臣隨事留心稽察遇有不職之員必當隨時叅劾以肅官方兹有署宣威州知州馬鯤聲名甚劣不洽輿情未便稍事姑容據該管府道揭由藩臬兩司會詳請叅前來相應請旨將署宣威州事補用知縣馬鯤卽行革職以昭懲儆除咨吏部查照外謹會同雲貴總督臣王文韶附片具陳伏乞 
聖鑒訓示再該員尚有被控案件現將人證提省審辦應俟訊明再行核辦合併陳明謹奏奉硃批著照所請吏部知道欽此 
○沈秉成片再光緒十五年十月准會典舘咨頒行欽定輿圖格式限期一年測繪省圖府直隸州圖州縣圖各一分附以圖說解送到舘等因當經行司通飭遵辦嗣據各屬繪道府州縣總分各圖核與會典舘章程格式多不相符未能精審訪問安徽本省亦少鶉諳地理兼工測算之人堪以勝任其事臣招致同治初年承繪江蘇全省輿圖員紳購置器具在省城設立公所派委同道總理籌欵議章令該員紳帶同勘丈書算人等前赴皖南皖北分爲兩路次第測量十七年四月復准會典舘咨行續定章程表格令於各府州縣城池所在實測大度經緯以爲開方計里之根仍擇高山大川或鎭巿要區再測二三次得數幾度分杪逐細列入表中宜詳毋略等語是不專以地盤爲準而以測天定度爲第一要事使之參合成圖期有實際惟派出各員紳内用其所長詳於地而略於天勢難求全責備延訪精通算學熟習天文之人一時旣難其選而測天應用儀器亦且未易購求安徽與五省毗連周圍有數千里水則江淮二瀆經行之地緜長與巢湖洪澤湖及各支河道逐處相通　港紛歧源流曲折山則徽州池州寗國等府州屬高嶺重崖逶迤銜接緜足數百里徑路紆回安慶六安等府州屬亦復岡巒相連地多扼要但就測地而論須將巨細水道支派勘明而詳其匯注分流之蹟大小山形根盤量定而究其高低斜廣之程次及鄕鎭村庄圩堰津渡一一考實依率爲圖以期方向不差里數可合凡其致力之處多在曠野之中每逢雨雪泥塗卽難措手費時曠日事出有因至會典舘頒發續定章程表格己在原限一年之後較之初次定章更爲精密轉飭遵照辦理已量此須覆量已測此須重測環行通省展轉需時現在各府州縣地盤測量齊全詳註在册憑册戳成幹路算計方里格式繪畫所有縮圖軿圖及繪草繕清單等事均極繁重雖已粗有規模尚須詳加考核若夫天度經緯非得其人無從下手測天各種儀器亦非得有解人不能運用如法臣訪聞湖北測天蕆事度數精詳函商湖廣督臣分派熟識測天紳士四人並借用所置西洋經緯儀度時表空壳風雨表測向測高儀器各二具攜帶來皖飭委候補知縣劉籌督同該紳等專測天度經緯安徽八府伍直隸州四州五十一縣仍分南北兩路至各治所恪遵會典舘所指各項周歷實測使與地形合叅不致差誤其事精微重要非數月所能速成加以粗就地圖悉心校勘府直隸州圖詳記爲說州縣分圖列叙爲表至速再須年餘方可一律告成擬請自本年七月起展限一年據提調輿圖事宜侯補知府楊奎綬詳由總理輿圖局藩司德壽候補道朱文藻會詳聲明開辦以來所用員紳人等薪水夫馬等費概由省城籌給無累州縣合計用欵頗鉅由釐金項下撙節動支事竣據實造報請銷等情詳請奏咨前來臣查安徽地處要衝幅員廣闊測繪輿圖一事爲國家考証所取資亦於地方政治民生利害得失關繫匪輕必求精確無差有裨實用察核該司道等具詳各節委係實在情形自宜審愼周詳寛以時日方無草率舛錯可免駁查合無仰懇天恩俯准自本年七月起展限一年俾得細心測繪以昭愼重仍由臣隨時督催認眞赶辦不令稍有躭延除咨會典館查照外所有安徽省繪辦輿圖請展一年緣由謹附片具陳伏乞聖鑒訓示謹奏奉 
硃批該衙門知道欽此○○記名提督江西湖口鎭總兵奴才柳金源跪奏爲恭報奴才接篆日期叩謝天恩仰祈聖鑒事竊奴才於光緒十九年正月欽奏恩命補授江西湖口鎭總兵員缺遵　旨入都陛見仰蒙召見二次聖訓周詳莫名欽感陛辭後遵卽取道南下六月十七日行抵江甯省城接奉兩江督臣劉坤一行知飭赴新任七月初八日准兼護總兵署湖口鎭標中軍遊擊王洪陞將關防文卷等件齎送前來奴才當卽恭設香案望闕叩頭謝恩祗領任事伏念奴才起家行伍知識庸愚忝領偏師未嫺豹略榮膺專閫渥荷鸞綸矢忠信以涉波濤任慚坐鎭欣拜颺而瞻雲日命奉遄歸新承雨露之恩彌切冰淵之懼查湖口爲江面要區總兵有督操專責舉凡整頓營伍簡練舟師在在均關緊要奴才自維檮昧深懼弗克勝任惟有恪遵宸訓勉竭愚忱一切應辦事宜隨時禀承督臣提臣認眞經理以期仰答高厚鴻慈於萬一除將接印日期循例恭疏題報外所有奴才感激下忱謹繕摺叩謝天恩伏乞皇上聖鑒謹奏奉硃批知道了欽此○○譚繼洵片再光緒十九年京餉湖北奉撥地丁銀四十五萬兩業經先後委解八批共銀三十六萬兩奏報在案兹據湖北布政使王之春詳稱復于地丁項下動撥第九批銀匠萬兩查有候補同知薛華城候補通判張良弼堪以委解詳請奏咨前來除繕具咨文轉給該委員等妥速起解並飭將奉撥　兩續籌委解外謹會同湖廣督臣張之洞附片具陳伏乞聖鑒謹奏奉硃批戸部知道欽此 
 
