# 1893 - 29 - 4907105

 

Page 1

 
 
[新印徐霞客記吉] [  集成局啟]  
楚書爲明徐宏祖撰宏祖江隂　　客其號也少負奇氣出游游則必作日記以志鴻泥　　　　　　　間　　湘箋直至燕蜀冀　　魯滇　　賑復　金沙江從　北採深　齋海而違共成書十册不特搜奇寥蜂閱之足狹耳民一　抑民並　志山經多所者親洵足補方輿之紀較爲　學之津棻也兵燹歴遺民周罕有善本本局資得楊名時所重相編訂者亟付手民排印以虞流　　　　　精良裝賞尤爲　飭刻己告茂分裝　册核定碼洋六角諸者子有癖耽游趣者請移玉至三馬路申報館　房及各處申昌書室或經　申報處　或可也 
[琿春客談]  
昨有友人招飲於復新酒樓在坐客有來自琿春國與談琿春事余間之曰客居琿春幾何年矣曰十有七年盖客本粤籍而懋遷於彼者則己久也余把酒詳詢琿春風土俗尚出産與夫中俄兩界交涉之事客執爵而言曰琿春之地乃　五大洲之中猶成周時之洛陽也在中則爲東三省其地八月卽冷往往見冰雪一年之中惟五六七三月則熱餘皆　冬天一日之中惟亥子二時暝暗餘則皆明所産亦有麥有米有五穀而山多木盛故競取木燒炭以禦寒約計一年之中須圍爐者八九月而山中木炭取之無盡藏其火爐則皆大如圓桌而房屋四壁門窗亦多密不通風是眞唐人所云胡天八月卽飛雪者也見行人多白髭盖氣水凝結成冰花則又李華所云積雪没脛堅冰在鬢芽虚語也男女耕作者多其人多尚回教亦有崇釋教者而回教中唪經其音調與俄人一律盖與俄羅斯接壤俄人亦多尚回教以此俄人輒有覷觎之意琿春出産無多其皮貨大都來自俄國由滬販往者則洋貨居多雜貨亦有之巿面亦頗繁盛惟簡陋渾樸不尚奢華耳余曰客之來滬也由烟臺牛莊乘輪而渡乎客曰非也由琿春至日本之長崎輪船約行四日程由長崎至上海則兩日程耳較牛莊爲便捷也余曰客言俄人有覬觎琿春之意可得聞乎客曰由琿春而至白水祇九十里己爲俄界由琿春至海參　俄界則三百里而近與三姓接壤如犬牙之相錯其四則爲高麗境聞俄人招募高人爲兵者己有數萬人而於白水地方戍兵三萬建築砲臺海參崴則更成重鎭計俄人所築之砲臺大者共十七八座小者共有　千數百處一臺祗安一砲其砲臺皆就山爲勢鑿坏穿穴審其高下揆其向背而布置之其地設一總督一巡撫整頓邊防不遺餘力迹其所爲則豈肯晏然無事者余曰由客之言觀之則高麗必將先受其禍夫高麗之君若臣皆無遠慮不知謀國其人民又疲輭無氣節往往從風而靡今其人民之被誘者己如此其衆　一旦舉兵以壓高麗之境倒戈爭　者當不止此二萬人高人又豈能支持勢必折而入於俄高麗折而入於俄則中國固失其屬藩日本亦喪其唇齒竊恐俄人之得志者較之黑海而倍勝也客曰子勿爲他人慮盍先自慮之子言高麗先受其禍意者謂俄人猶懼中國兵　而不敢遽啓爭端乎前者伊犁之役左文襄慷慨誓師志在以戰爲和至今俄官言及前此兵威猶覺有談而色變者　日中國兵到俄人兵少不與接仗去而避之行數十里安營造飯飯尚未熟而華兵己接踵而至遂至棄其鍋灶枵腹以遁因言中國之兵步履矯健俄人所不能及迄於今尚言之慄慄自東三省增設練軍俄人見而氣爲之沮然俄人雖斂迹於一時而其暗中窺伺乘隙而動此蓄心己久以故鐵路之築日增月盛將來由海參威以至白水而直逹琿春或旁及三姓或側擊高麗皆意料中事有令人猝不及防者中朝亦未嘗不早知所以防之故東三省練軍視爲極鄭重之事顧前數年琿春地方有練軍四千駐紥其間城雖土壘而相地度勢布置砲位擇扼險要建築砲臺其設守尚爲謹嚴近年以來軍政似較往年爲懈弛琿春所駐之兵其數約少其半豈汰弱留强可以少許勝人多許乎抑别有良圖乎吾儕小人不知軍國至計焉敢妄言是非承先生明問敢舉所知以告余尚欲有所詰間而侑酒諸校書己花枝招展陸　　到拇戰喧呶絲肉互作客亦無暇再言卽言之亦不復可聞比席罷卽己各命駕星散余旣歸乃卽客之所述篝燈命筆録而存之於簡端 
[雪電彚登]  
　　昨接蕪湖來電云初九晚起連日得雪尺餘現尚未晴又接甬江來電云初十日至今得雪己積尺許現未晴　 
[蘇臺咏雪]  
　　連日天氣嚴寒河冰堅凍舟楫不通有某貨船自某處開行來蘇至盤門外踊墳數里恐被層冰阻住不能行動舟子共有五人甲乙丙三人素有烟霞癖此時積糧己罄坐困二日急欲登岸添購尚距水程里許適見冰堅似鐵相與步冰而行至某烟室一燈相對樂且無涯呼吸旣闌仍復踏冰而回至半途甲謂乙曰如此堅冰大可舞拳弄棍我與汝對搏何如乙欣然相與摩拳擦掌跳躍自如丙則在旁閒看正在采烈興高時忽聞撲通一聲兩人俱入河心查無蹤影因慌極不敢回舟登岸告知某貨行由行主立懸重賞謂有能將二人屍首撈起者酬洋十元當有某丁慨然自任手持巨斧至是處將冰鑿開詎知前面甫開後面又結不得己回至該行謝以不能是以二屍迄今尚未撈獲也○某姓嫗年逾七十住西善長巷孤苦零丁毫無依賴本月初五夜黄昏時因被窩内潑翻脚爐烈焰熊熊延及牀帳鄰人聞聲齊集七手八脚得以救息然臥室内什物皆己付之一炬熰則渾身焦灼呻楚一宵竟於翌晨斃命慘哉○本月初五日午後有某甲乘輿出行至葑門内以氷地滑澾輿夫立足不牢跌仆於地二人皆受重傷經人舁歸甲則頭觸於石額破血流不省人事當經家人奔至舁之以歸赶卽延麗敷治據醫者云傷勢甚重須百日不透風始保無虞當出番佛二十尊令醫生用藥敷治迄今尚未見愈也○本月初四日傍晚總捕署前有甲乙二童扭住兇毆旁有一女　涙解勸正在爲難時乙突出并州快剪刀向甲腿上直刺登時鮮血淋漓衣褲作猩紅色隥伏於地大聲呼救旋爲總捕府惠司馬所聞飭差拘拿當將甲乙二童及女二併獲案司馬升堂先提女訊問女供係關上人年十七歲向在本城某姓家爲大姐先與乙童私識用過洋銀數十枚兹又與申童往來尚未匝月今日偶偕甲童游玩欲往某酒肆沽飲不料與乙童相遇二人覿面之餘未啓酒瓶先翻醋罐遽爾大肆兇毆令小婦人左右做人難祗得在旁勸解至乙童身藏剪刀行兇小婦人實不知情童供稱姓張年十六歲家住本城近與此女相識今日偶爾遇見乙卽行兇務求伸冤乙童供　姓王年十一歲數月前與此女相識小的待之不薄今又與張私通是以忿火中燒欲與伊拚此小命旣蒙大老爺提案求恩鑒察司馬問汝在家作何事答稱在書房内讀書司馬問汝汝旣與彼相識可有　昧事答稱有數月來只在一處宿司馬不覺失笑旣而拍案大叱謂乙曰汝小小年紀並不用心讀書反作此不端之事尚敢拔刃行兇如再加數年則作奸犯科不知伊於胡底喝令拖下重責四百板責畢喝問再敢與女姘識否答稱蒙大老爺教訓以後不敢再犯司馬 
 
 

Page 2

 
 
卽飭仵作騐張腿上傷痕仵作騐畢喝報右腿一傷深約三寸許委係剪刀所戳並未傷及筋骨赶卽用藥敷治尚可無害司馬謂汝等均係好人家子弟且正當少壯之年不思上進竟作此敗俗傷風之事殊堪痛恨卽飭重責六百板交差與甲一併管押女則掌頰二百下交官媒看管如有的實保人暫行交保俟飭差查覆再核 
[六橋衰柳]  
　　杭州府所轄富陽縣地方某姓孀婦僅有一女坐擁良田數十畝雇某甲耕種瓜田李下不避嫌疑遂與婦有非禮之干越三四年女年及笄甲有得隴望蜀之想復與女有染月下花前恩情如漆今夏被同族人知覺將甲逐出甲僞造庚帖至前月某日邀集多人乘夜座婦家將女擁抱而去鄰人初不知其搶親但見明火執杖而來疑爲盜黨刦掠財物鳴鑼集衆持械鬥毆剌傷九八斃命者三人而甲則乙如鴻飛冥冥無從弋獲翌晨由地保禀縣未知如何辦理也○業機料房之某甲夫婦兩人倡隨相得稅屋東園巷地方其妻於春間畜鷄雛二翼至今約重三四斤某晚被賊攫去甲妻憑空毁駡言下似疑仝居某乙所竊乙素不安分游手好閒日與糧署差役相往還遂邀差役至甲家恐嚇隣人不服謂彼所罵者偷鷄賊也與爾何干且前晚見汝懷而去者非鷄也耶乙曰予所懷者係狸奴而非母鷄初右隣某丙失貓一頭聞言應聲曰所失之貓旣是汝所竊定當原璧歸趙否則决不于休於是左右鄰人十餘家擬俟公禀呈送保甲總局乙懼向各家泥首謝罪一切茶酒費用及差役工食均由乙歸楚計費番餅十五枚始寢其事噫禍福無門惟人自召觀於乙而益信○三九時瑞雪紛飛迨至四九光隂天寒日薄凍雪未融堅冰在地街頭巷尾行路艱難居民因念劉吉園軍門爲省防統領時每逢雪霽卽飭營兵赴各處挑掘俾道路坦坦行人無跌仆之虞往事追思誠不减甘棠遺愛也○杭垣自上月二十六日以後天氣嚴寒城中各機料坊及玉器作翡翠作鞋帽排刷鋪一律停工俟天氣稍覺和煖再行工作○牛羊司巷某姓嫗年己七十餘老態龍鍾夜寒擁爐臥敗絮中旋卽深入黑甜茫然罔覺仝居某甲與嫗僅隔一板甲有烟霞癖正在吞雲吐霧時聞有布穢氣試起視之則見嫗房中濃烟四塞破扉直入牀帳被褥半己焦灼急將嫗唤醒取水撲滅幸未成災誠犬幸也 
[鄞縣二覆題]  
　　月之初七日鄞縣楊稚虹大令二覆文童四鼓開門點名魚貫而進並不擁擠所有題目録下外塲文題斤以時入山林内塲文題輿能與人規矩通塲賦題知章騎馬似乘船賦以題爲韻通塲詩題賦得水動山頭月得亭字五言八韵 
[預防火患示]  
　　鄞縣正堂楊爲出示諭禁事據天一咸安永安臨安同安靖安來安普安麗安長安保安均安和安皆安等水龍會呈稱供等設立水龍局己歴多年遇火往救不敢怠悞兹緣失愼處所往往由於居民喜放颺燈流星並用洋鐵火油手炤所致又見失火之處每有不法之徒手執高竿燈籠或僞書店號或書備而不用或安防或坎卦字樣不一頭戴竹帽冐充在會救火實則乘機搶刼不知者反疑會中執事肆掠抱冤莫伸如各行號欲備不虞燈籠可向就近會中領取以免匪徒溷跡叩請示禁等情據此除批示外合行出示諭禁爲此示仰城廂鋪户居民及諸色人等知悉爾等須知防患未然欲免火災務絶此火之物况颺燈流星本屬耍貨自下而上吹落柴逢草堆卽致燎原貽害匪淺其洋油手炤亦易爲患自宜格外小心至匪徒乘機搶奪法紀綦嚴豈容嘗試自示之後爾等再放颺燈流星貽人火患倘敢故違以及不法之徒乘火搶奪定卽飭提到案嚴行禁辦决不姑寛其各懔遵毋違特示 
[穗石郵談]  
　　金利墟大火迭登前報業經省憲委員馳往撥欵撫恤據郷人來言災後該處時聞號哭之聲千百爲羣若遠若近燐火閃爍聚散無常令人聞而心酸見而骨竦現有善士議延僧道設壇建醮俾藉楊枝甘露遍熄燄魄於火坑云南人信鬼豈虚語哉○人生七十古來稀而况壽享期頣洵屬熈朝人瑞雖茅簷蔀屋難霑雨露於九重而其事其人則固有足傳者聞老城内朝天街有盧姓婦現年一百零一歲精神矍鑠杖履安康親見六代五世同堂子爲順邑茂才年逾七旬孫亦服官年届慶洽抱孫前日爲元孫湯餅之會慶集親朋婦飲酒樂甚迨至夜候各歸寢所翌早家人見日上三竿婦猶未起揭帳視之僅逾一息越刻卽撤手紅塵駕返西方樂土矣○粤西蒼梧縣爲梧州府屬接近東粤一水相通往來船舶視同東道故貨物雲屯客商霧集近年貿易塲中尤爲繁盛兹聞順德某君以猗頓之多財擅陶朱之妙算曾服賈蒼梧因察地利以製物宜特出資創建火柴局以廣製造其機器則購自西洋其工匠則募於東粤開設年餘己獲厚利蓋由該處運往滇黔等省道路旣近利巿三倍而操計然術者又以地僻且遥無有起而與爭故能獨享其利也多財善賈觀斯益信○河南某氏婦家徒壁立擔石無儲客歲姑死無以爲殮與人措銀十兩訂明月息三分半載清還迨至逾期追逋日至婦空空妙手無以歸趙前日債主復至坐索不去婦不得己將其棉被托隣人典銀兩餘交與欠户及啓視半屬僞銀交回典肆失口不承認鄰人亦多方推委婦進退維谷哭至失聲猝然暈倒傍人灌救生還欠主憐其苦况暫爲展限婦至夜饑寒交迫默念命途多舛殊無生人樂趣遂俟更深人靜欲假三尺紅羅斷絶人生煩恼幸同居知覺急爲解救不致枉死城中多增一席里中好善者憫其顛連簽助洋蚨贖回棉被以免凍餒父侵然債臺高築杼柚皆空婦仍難以爲生也○第二甫某姓家前列桃李後棲梅鶴前日生徒早膳未回師坐擁臯比閒翻芸簡覺地磚摇動未幾墳起洞穿一穴有獸竄出繞庭而走仰天而視闔家駭呼隣舍齊集將其捕獲覊以鐵籠詳審其形則狀如小犬身作黑色其尾甚長若狸奴然惟額多一目時閃閃作光性純善任人撫玩飼以豕肉食之靡遺無有知其名者於是好事之徒妄指吉凶禍福粤人之好爲誕妄　此可見一斑 
[鳩江巿景]  
　　今年蕪湖大田多稼普慶豐收闤圚生涯大率有赢無絀新關一千八百九十二年一年稅册己逐欵開造計本關所收出入口各貨稅銀七十餘萬兩雖較去歲短收七千餘金然亦可謂盛矣 
[潯上官塲紀事]  
　　新簡九江關道誠果泉觀察勲莅任後一切差使多所更調無非量材授職而己兹將銜名照録左方辦理洋務兼新關發審委員江防府王司馬儒楷九江關委員兼會辦洋務新關發審盛司馬富懷姑塘關委員萬少尹象春彭少尹光榮新關委員王司馬亘周叅將鴻飛金少尹内楨王少尹祖蔭張二尹學勤鍾二尹煇巡江委員朱二尹錯森把少尹允中查兵輪委員林少尹志忠于少尹桂芬李少尹榮植育嬰堂委員胡明府毓麒軍火局委員彭明府騰瑞○長江水師提督黄昌岐爵軍門巡閱長江後由漢皋乘招商局江永輪船東下本月初五日酉刻前驅抵潯道鎭府縣文武各員俱至江于迎迓鎭標各營勇及砲船水手均列隊鴻槍放砲以致敬忱軍門暫駐一宵次晨卽展輪東下 
[黄陵廟題壁]  
　　宜昌下游鼓樓塊卽後漢時猇亭也向爲竊盜連逃之藪自前歲羅鎭軍拿獲二盜正法又飭令民間起千人會家出一人巡蔡以合古者守望相助之意如遇賊警急出鳴鑼務使十里五里之間匪人不得逃逸誠善法也匪知此處不能托足悉逃往荆宜交界之白楊山山去宜昌百餘里之遥中夜不便往返因之宜昌城内外竊案較稀亦鋪户居民之福也○寳塔河爲各處往來者所必經某日有一篷划飛渡過河内載黄豆數十石中流陡遭風浪急切不能攏岸致船覆入波心黄豆全數漂流無一存者船中人皆泅水而起獲慶更生亦幸矣哉又一草船同時亦被風吹覆船户及挑草者皆得救起草則浮水而下四散無蹤○小河口浮下一屍有下衣而無上及渾身雪白無瑕經善堂用棺殮埋以免沙埋浪打○西郷某村落某氏婦戀姦情熱將本夫謀斃抛屍廢井中雇士人某乙挑土塡滿言定工資數千文先付其半乙未填滿卽向氏索找氏不　付乙忿忿不平逢人輒告以故經地方保甲查悉據實報官日前官己下郷相騐矣傳聞如是未知確否○大南門外洋廣貨鋪開設甚多金碧輝揘直逹洋街洋碼頭之畔地方官恐夜間宵小恣行偷竊飭就街旁設立更棚每棚添雇更夫一二十人住宿其中以備夜間巡綽 
 
 

Page 3

 
 
並查禁烟室不準歇留匪人○上月二十二日怡和洋行昌和輪船抵宜城内外各營兵弁在河于站隊鳴鎗虔申敬意河下砲船亦燃砲粤接喧爾異常聞來看爲管帶荆宜一帶長江水師官先是宜昌一帶紅船砲艇均由羅鎭軍兼統自羅鎭軍仙逝後督憲另派官員統帶水帥紅船至今如宜昌接管○宜昌稅關前次被人喧鬧將栅欄拆斷兹經縣令禀明上憲在招商局前及舊時領事署卽今利川公司門前添設更棚一座招　練勇二十名一則彈壓宵小一則防護洋碼頭街面免人滋鬧○近日天氣嚴寒較往年爲甚十一月二十三日夜大雪紛飛次早遠山近水一曰無垠二十四五兩日池塘中積水成氷道路滑撻行路者每多顚躓寠人子凍斃不少○羅鎭軍在宜時交游極廣凡客官之過境者無不盡情餽送程儀頗有鄭莊好客之風但宦囊不甚充裕多向殷實號商挪借陸續移湊約欠萬餘金及新任蔣鎭軍來宜慨念旅櫬未歸虧積未了准同袍之誼遂在署中請各債主商議减免債項幸各債主平時受羅鎭軍恩遇見蔣鎭軍居中理勸慨然願减或竟以欠欵作奠儀有某官錢鋪欠銀五千兹願以兩千銀作奠儀其餘三千銀尚須籌欵給還其餘所欠無幾羅鎭軍之厚道照人贓不可及而蔣鎭軍善全友誼不以生死而　九泉有知能無銜感○有舟子數人因峭寒驟逼登岸縱飲夜半時回船行至招商局何坡跌仆在地乘勢直下有一人折其左足呼痛不己倩人抬至船中以白水神符醫治先出錢三甲三百三十三限二十日復原不知果能無凝否○東湖縣尊往北郷相騐命案尚未歸署有在半路攔輿請騐者聞係河西地方謀殺親夫之案該婦先願出錢十二弔倩人謀斃親夫迨事己成竟不付錢遂致爭論被親人覺察赴官報案旋將凶婦並動手之人拘獲想當照例懲辦也 
[蕃釐觀賞雪記]  
　　揚州訪事人云揚河凝凍舟楫不通江甘兩邑尊以邗上爲南北往來孔道時有大差及餉船過境豈能聽其膠滯河于遂飭役協同河快等人招雇民夫將河冰逐叚敲擊連日天氣稍形和煖得以隨敲隨融現由灣頭直至瓜洲己一律通行無阻惟滿河冰塊晝夜願流而不長年三老刻刻提防偶不留神船身卽被童陽甚至截爲兩叚蓋鋒棱犀利尤勝并刀也至下河則尚有一二處膠冰如故云○邗上以負薪爲業者不下數十家今年沿江各處新柴幾被蝗蝻嚙食凈盡又加以金陵添設粥廠需柴甚多是以本城各柴篷來貨漸稀存貨亦寥寥無幾日前雪後河凍柴舟不得進口各篷主遂商議將價增加甚至一日之中疉長四碼茅簷蔀屋小民所進幾何何堪旣苦米珠又愁薪桂乎日内經粥廠中紳董禀請江甘兩邑宰出示禁止居奇廠中應用之柴令各柴篷逐日遂交不准缺乏米則祥霙渥沛巿價稍鬆目下秈米每石須洋銀三元五六角云○自滕六君稅駕後道途積雪迄未融消轅門橋等處鬧巿中經人隨時掃去而冷街僻巷依然遍地琉璃較之鳥道蠶叢尤爲巇險一日傍晚有一男子行至舊城北門街偶不經心猝踣於地久之不起視之己體冷而僵矣當極冷時寒暑表縮至八九分舊城石塔寺新城瓊花觀兩粥廠就食貧民多有凍斃者嗚呼慘己 
[勝境重新]  
　　大境亦曰大千勝境在滬城西北隅傑閣三楹附庸雉堞中供關帝像其下槿籬茅舍疏柳叢篁城巿山林頗饒幽趣每當鶉　庚伏鑠石流金團扇輕衫携朋而至清風習習如遇羲皇上人昔年惡札歪詩塗寫盈素壁適海昌李壬叔先生下榻於此命堊者悉剷去之荆榛滿目爲之一清今者飽閱星霜漸形頽廢鱗鱗翠瓦遍布昔邪住持羽士遂募集金貲重加茸治近以大工告蕆於十三日落成從此名勝之區依然完好花晨月夕益足快我登臨矣 
[取水惟艱]  
　　昨晨八下二刻時有人行過崑山路乍浦路轉角處見有一婦向街旁管理自來水龍頭者曰家中水管裂矣瓶盎旣　汲飲無從請挑送若于以供晨炊之用可乎管龍頭者曰爾有挑夫可來挑取不能煩乃公僕僕道途也婦曰若然則需水籌否曰奚而不需爾有水籌方能挑取世上豈有將水白送與人者婦乃不語而去本館按日前自來水公司曾登告白略謂凡人家水管裂壞可暫用街上總管之水若是則婦之向索固其宜也至水籌乃不裝水管於屋中零星買取者所用旣有水挑至卽以籌給水夫二者固分道揚鑣各不相紊意者此次公司中别改新章耶然本館則略不聞知因以目見者筆之報靖俾公司中西人得以重加整頓焉 
[道憲回轅]  
　　關道憲聶觀察於上月二十六日因公赴蘇將次言旋道轅遂派執事差役人等赴滬北新閘碼頭迎接此己列報兹聞觀察於前晚抵埠當卽舍舟登陸乘坐緑呢大轎回轅松海防劉司馬上海縣黄大令及城廂内外印委各員均至道轅請安禀見 
[滬南火警]  
　　前日夜半時忽聞鑼聲鏜然啓户出視但見東南角紅光燭天探悉係小南門外倉橋北首韓萬年堂樂材店披屋中失愼廿三鋪地甲卽向各善堂禀報於是海運局水神閣復善堂十六鋪保安會等處洋龍一聞警報陸續偕來督同救火諸人分投汲水澆灌廿三七鋪巡防局員邱王李三貳尹帶同局勇到塲彈壓其時火己延燒貼鄰巨順亨商船號披屋其中滿積柴薪最易引火有拉朽摧枯之勢適滕六君乘興而來祝融氏力不能敵遂中道折回是役也共燬平房三間城内各龍尚欲出救早己火滅烟消毋庸奏手矣 
[偷木受罰]  
　　滬南新碼頭有某甲者開設新太木行前日有客至該木行購木十五根將價付清令排夫王扣仔撑運詎王暗中多撑六根私售與某乙店中適被該木行出店查知回行訴明甲欲將王送往巡局究辦旋由夫頭解勸令王將木交還並雇清音向甲服禮始寢其事 
[船貨被扣]  
　　滬南鼎豐糖行前日雇杉板船一艘裝糖六包至萬裕碼頭向松江航船上交缷不料航船尚未到埠杉板船户正在進退維谷適被糖捐局巡丁查知指爲漏捐當將船貨扣住禀明局員聽候傳該行主到局辦理 
[遞解過滬]  
　　陳鏡者廣東人也曾赴湖北鐵政局學習工匠性甚凶横近在該處與人滋鬧恃力傷人經地方官拘獲判令遞解回籍解差將陳押解登程道出滬上由英界讞員蔡太守提訊數語飭送上海縣核示前日英公堂差役解陳至縣值日差禀明黄大令諭令收所候訊 
[屍身待騐]  
　　有某甲者突然闖入虹口某碼頭所泊某輪船帳房携取水烟袋司帳者以爲竊也將甲拘拿竟跳浦江及打澇起早己淹斃遂投報捕房捕頭傳地保至令報請上海縣黄大令相騐 
[英界公堂瑣案]  
　　包探張九意禀稱汪玉才劉福山二賊專在各輪船行竊曾經獲案由大老爺判令遞解回籍今又來滬依然怙惡不悛昨日至元和輪船圖竊經小的拿獲在汪身畔搜出小雙刀劉身畔搜出手鎗一枝詢以何用均言查緝匪類用以防身然並無文憑是以一併送案汪劉同供稱小的等奉蕪湖保甲局員某老爺命爲眼線來滬緝拿孫阿高周老五二匪是以携帶軍械護身不敢爲非叩求明察蔡太守飭連鎗刀解道轅核辦○二百十八號華捕禀稱昨夜黄昏時小的巡至大馬路西首小便處見有人自縊解救得生問之云姓汪名阿生今特送案請訊汪供稱小的係寍波人光绪十五年妻子脫逃因之來滬訪尋落魄至今不得己而自盡蔡太守憶及汪曾控陸楊氏匿妻訊據陸楊氏等供稱汪將妻抵押爲娼隨狎客逃去旋因氏等患病交人保出因問爾旣因妻脫逃控告有案何致自尋短見汪稱妻子逃逸無蹤小的難以活命訊至此有李槐芳者投案訴稱汪是小的之表兄因吸食洋烟以致失業此次不知如何覓死汪又稱小的之妻實被陸楊氏等誘匿太守謂此案本公廨旣不能爲爾將妻追到應由上海縣黄大老爺再行訊究隨交李領回安置候著保人將陸楊氏等交案以便移縣訊理○陳仁和訴稱虞阿茂竊去家中衣服是以交捕送案但究係生同桑梓尚乞免懲虞供稱不敢行竊求大老爺恩賜矜全蔡太守飭卽將虞開　○包探孔阿才禀稱張阿裕竊取某姓家水烟袋一枝是以拘拿送案張供稱小的的係初犯惟乞施恩蔡太守判令管押一禮拜贓存捕房以待失主往領○包探顧 
 
 

Page 4

 
 
阿六禀稱黄元生竊取某姓家火油一箱是以拘拿送案黄供稱小的亦係初犯求免與積竊同科蔡太守判令管押一禮拜贓存捕房以待給還失主 
[法界公堂瑣案]  
　　日前沈仲遞禀詞控稱鄰人章子香來說合與裘子鑑合作舊棉花生意致生意致被騙去洋銀一百五十元葛同轉准之昨日包探將裘章提案沈申訴前情同轉問爾與伊合股經營共有資本若于答稱前者章來說定當與裘合業小的付出資本洋一百五十元從十月初三日起一切均由裘章經理小的查知十一月十八日裘等售出花四十包每包約重四十斤共二千斤之譜而帳上載明是日祗售去五百餘斤顯見作弊多端故不與之合股欲將原本收回裘遂付下匯生錢莊期票一紙計五十元不料竟暗中向匯生掛失將付來之票作爲廢紙不得己投案求追裘供稱沈章均係鄰居沈欲合股營生　的遂與之各出資本洋銀一百元在菜視街開設萬順泰店棧房又賃屋泥城橋畔陸續向軋花局購得油花每擔約銀洋九角發交女工揀選歴兩月之久共買進油花約二十八元有奇售出之貨計四十餘元收付均有簿據請查閱可也同轉問爾等爲何不立合同答稱須待明年始立合同謂目下沈不欲合股爾須將資本一百五十元如數付綸答稱沈前次央小的轉向他處借出期票三張計洋銀五十元此外尚陸續借去洋銀二十餘元又由章代沈往某廣貨训内取洋肥皂等物合算爲數不甚懸殊矣沈稱確曾借用洋銀二十餘元惟期票三張由裘交下懇小的代伊更换現洋銀後知裘私刻圖章是票毫無著落是以留存在此章代賖肥皂祗三元有奇同轉謂裘曰爾將别人之洋銀作爲資本又敢以僞票搪寒殊屬可惡著將連章押候交保限三日内料理禀覆復諭令包探持票向匯生莊查問因何届期不付洋銀○寍波人方元成具禀訴稱家住治下某處九月二十一日招得同郷人黄子生同住上月女兒忽出天花深恐别孩傳染是以領往家郷屋中零物倩傭婦看管黄乘傭婦不在私進房内將值錢衣物捲取一空現聞妻女將次來申遂於本月初三日附某輪船回去傭婦不知被竊反於動身時替伊搬運箱物目下查明一切故將薦黄來賃住之王阿林扭送案下被竊之衣物約值洋銀三百餘元王供稱黄確係小的之友不知因何竊物求將小的釋出外往寍波追尋來滬葛同轉允之交人保出○通裕槽坊收租人童世浩訴稱治下小東門外野茡薺茶食店夥李德明積欠屋租銀七十三兩四錢二分六厘張同發烟館主張福欠銀三十四兩二錢九分屢索不還送案請究李供稱店主回家被冰所阻今年不得來申房租約明日可付張供稱目下無錢可付須待歲暮之時葛同轉飭將李交保張押繳○通事禀稱前晚竊賊周阿大在春園烟館内竊取某烟客棉馬褂一仵拘獲人贓送案請究失主係江裕輪船水手業將原贓領去矣周供稱小的素在某烟館值堂現因失業多時衣食不給以致　隙竊物務乞恩寛葛同轉判令押候掌頰四十下○劉義和烟館主劉明和訴稱王阿六僞充烟客乘間竊取水烟袋一枝人贓並獲送案請懲葛同轉判令押候掌頰四十下○包探王榮培禀稱小工陸四不知從何處竊得煤鈔一柄持向某押店質錢陸四供稱小的向在太古煤棧作工煤鈔係工頭李連標之物是日因無資里腹故持以抵押飯錢葛同轉判令押候笞責六十板贓　待工頭來領○元泰煤炭店主應開觀訴稱店中松柴等貨均堆存隔壁墻門内屢次被竊約失二十二梱之譜昨晚邵鴻生又來行竊當塲追獲送案請追邵供稱小的祗竊柴三梱其餘不知誰人所竊葛同轉判令押候笞責六十板再行追究 
[山西急賑上津海關道盛方伯電信照登]  
　　杏翁鑒貝君來奉示並晉省當道函均悉關外沉災極應往賑惟滬上捐數日寥子英因經辦直捐未能結束不克遵往可否潘振翁留東請嚴佑翁赴晉滬欵三萬須先借備賑存項以應雪中送炭之急善昌等啓 
　附啟者山西張方伯俞廉訪玉丁兩觀察疉來四函爲晉省大同朔平兩府以及關外七廳合計四十餘州縣先之被旱繼則被潦災民勢在垂　斃速請賑救所述慘將不忍卒讀節次登報布照公鑒然山西自戊丁大祲之後元氣未復兼之連年歉收民生己屬不堪設想今再水旱頻乘　死亡枕席慘莫可言善昌等駭聞之下情何能己奈籌捐值此弩末之時直東豫鎭各省災區尚且應接不暇而晉省赤手空拳如何往救再四　思維只得先行借欵三萬兩一面電商津海關道盛杏翁方伯請在山東放賑嚴佑之大善士帶銀前去至山東災區統歸潘振翁一手經放因　盛杏翁來函爲晉民請命不分畛域一視同　歴持賑務不厭不倦善昌等莫名欽佩爲特致盛方伯電信刊布報章叩求各省紳商善士仁人　俯念晉省遍地哀鴻命在呼吸早解囊槖同襄急濟現在助賑乃是救命之錢造福種德時在於斯較之尋常助賑功勝萬倍敝堂所蒙皖撫沈　仲帥之女公子書畫彩票洋一千元來意擬助順直今山西最爲悽慘首先移助晉省急賑竊以山西災清望救之嚴刻不待緩登報籌捐仍恐　緩不濟急萬望三晉大紳服官外省以及票號仁商推念桑梓早爲樂輸庶幾聞風興起源源而來俾晋民有更生之望功德尤爲無量泥首百　叩不勝急切之至上海協賑公所施善昌經元善席裕祺楊廷果謹啓 
[仁壽同登]  
　　謹啓者敝堂接奉湖南瀏陽縣不書名大善士樂助醫藥經費漢平銀五十兩申九八規元五十二兩六錢祗領之餘莫名欽佩滬地五方雜處窮民無告之儔覓食維艱貧病相因何堪設想敝堂常年施診經費之鉅素邀公鑒大善士不遠千里一視同仁眞所謂造福無量者矣望雲叩謝并告同緣上海六馬路仁濟善堂董事施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤官報]  
　　　憲牌示陽江同知缺詳請以准補番禹　惠登甲調補龍川　十一司巡檢缺委試用巡檢諸清揚永女縣馴雉里司檢缺委試用從九馮佐朝河源縣藍口司巡檢缺委試用從九干蘭皋　羅縣蘇州司巡檢　委試用從九　准光東女　西山司巡檢缺委分先用巡檢周成業均署理准補按司獄毓森飭赴新任督憲牌示督慓後營左哨外委千總缺以督標中營額外外委何啓寛拔補督標中營額外委缺以儘先外委彭殿輝拔補 
[邗江官報]  
　　十二月初一日龔鹺尹照琨銷文案到監印差許鹺尉承廣調委新河口差初二日郭鹺尹曾尚起復回淮初三日南河知邱季蓴司馬文純由京　銷解餉差初四日歐陽鹺尉訒起服回淮初五日鄭鹺尹貽泰解海分司餉銀到揚初六日張鹺尹行孚委寳坊寺鹺尉士成委廟灣鎭緝私差 
 
 
