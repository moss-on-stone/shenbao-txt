# 1921 - 278 - 4917473

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[窮凶極惡解（老圃）]  
　　所謂窮凶極惡者非徒至凶至惡之謂蓋謂窮而後凶極而後惡耳獸窮則搏鳥窮則啄窮凶之謂也狗極跳牆人極造反極惡之謂也飢寒不能自存乃流爲盜賊而不覺政府至於破産乃流爲賣國而不覺故無論爲個人爲政府凡窮者易爲凶極者易爲惡 
　　軍隊所至往往取之商民而商民因其數月不發餉不敢與較正以其窮極耳釐卡爲害自前清已然而今日愈逼愈甚正以其窮極之程度更甚於往日耳凡天下喪心之事固莫甚於借善舉歛錢而天下無恥之事固莫甚於出空頭支票此皆無賴之所爲而號稱政府者亦復爲之乃知倉廩實而知禮節衣食足而知榮辱管子爲人民言之亦爲政府言之也 
　　軍人官僚以商會爲搖錢樹有事即搖之近農商部且通電各省商會請助太平洋會議經費不知商人納稅固已擔任一切之經費矣偶一舉動即須呌化試問敲膚吸髓所入果安在耶且此類外交經費與農商部又何涉該部果具有熱心則以投機業所納之費撥充會費固綽綽乎有餘裕矣 
[命令]  
　　十月十一日大總統令蕭耀南加陸軍上將銜此令 
　　又令馮玉祥加陸軍上將銜此令 
　　又令陸軍總長蔡成勳呈暫編奉天陸軍第三混成旅砲兵營營長鄒作華另有差委請免本職應照准此令 
　　又令陸軍總長蔡成勳呈請任命陳琛爲暫編奉天陸軍第三混成旅砲兵營營長應照准此令 
　　又令小田切正紋給予二等嘉禾章此令 
[國内專電]  
　　北京電某洋顧問建議太平洋會議題綱目中國政府於提出意見時可增以下三點（一）中國應要求列入國際平等稅則自由主義（二）中國應要求列入遠東移民問題於議案因日有過剩人口在滿蒙移殖之圖中國過剩人口向何處移殖應與與會各國公共討論（三）中國應要求於太平洋會議各國共組一仲裁機關與國際公斷條約性質相同取各國完全平等主義（十二日上午十鐘） 
　　北京電顔惠慶將延期起程 
　　北京電靳諭潘幹一天辦一天事潘向華北借五百五十萬法郎九四交分八利先扣明年二月至七月鹽餘由滙理扣十八萬潘又向中交商墊欵各七十五萬以十月後放還關監餘儘先扣除又上月政費無着仍先開期票指十年債票變賣收入爲抵（十二日上午十一鐘） 
　　北京電顔德慶接交部挽留電由法電部允卽搭船赴美爲交通專門委員（十二日上午十一鐘） 
　　北京電日遞信省野田卯太郎爲煙臺上海間海底新電棧事正與交部交涉進行（十二日上午十一鐘） 
　　北京電日本新銀團代表小田切辭少貫垂治繼（十二日上午十一鐘） 
　　北京電贛南鎭守使檢查文件截留郵袋損失信件外交團有異言交部電陳光遠注意（十二日上午十一鐘） 
　　北京電院電吳佩孚宋旅應由秭歸直趨巴東王師應由野三關進攻施南計畫甚佩台斾回漢前必竟全功（十二日上午十一鐘） 
　　北京電綏遠省議會電院沈文炳等勾結日本東拓辦歸綏電燈請撤查（十二日上午十一鐘） 
　　北京電吉黑江防司令王崇文庚日赴奉係參預航路會議 
　　北京電法使館十一日批准中法振業銀行二十二開幕 
　　北京電青日由奉解到大盜首蔡殿庫（混名蔡老）係京南槍傷高司令之要犯（十二日上午十鐘） 
　　天津電天津警察廳長令各警區辦賑欵每區派五千元三十八區 
 
 

Page 7

 
 
負責日來警察沿户輸捐 
（十二日上午九鐘） 
　　漢口電前方戰事停頓吳由巴東返宜劉湘派參謀萬某由渝到宜托外人介紹見吳求和要求將施屬被圍唐張潘藍各部川軍武裝放回並請釋迭次所獲俘虜吳須先解除武裝俟和議告成再行遣歸現施屬盜匪如毛軍民餓死甚衆吳特派趙榮華爲施南剿匪總司令外訊但懋辛部尚駐在巴東上游六英里官渡口川軍大隊均集於巴東夔府之間聞劉存厚聯絡劉成勳由川北取道順保趨重慶約定事成存厚任川督成勳任川省長兼軍務會辦川局恐將有變化 
　　漢口電靳因南方孫文有删（十五）日出師北伐說密電吳佩孚蕭耀南注意鄂邊防務 
　　漢口電湘代表唐義郴眞（十一）由省搭輪赴宜與吳接洽湘事聞湘南戰事巳停頓趙撥沈鴻英部餉洋三萬令該軍掃數移湘南以禦粤軍一說趙商贛陳將沈部移贛陳因粤軍圖贛思欲借助於沈巳允趙請（以上十二日下午五鐘） 
　　蕪湖電許世英乘江華過蕪明日任事（十二日下午四鐘） 
　　杭州電文日（十二）下午一區四分署軍警衝突兩次搗署傷警十餘格斃北兵一宗陽宫一帶罷市半小時（十二日下午七鐘） 
[國外專電]  
　　紐約電美總統哈定電致徐總統文曰今日爲中華民國建國紀念日余極欣快謹以美國政府與人民之祝忱致諸足下（十一日） 
　　火魯奴奴電檀香山萬國報界大會今日正式開幕到會者一百三十人計代表十三國中國董憲光王伯衡許建屏被推爲將來新聞事業股議案股大會會章股之委員董致北京政府所贈之禮物申報所致下屆大會在中國舉行之請書已在會塲宣讀大受歡迎 
　（十一日） 
[公電]  
　　安徽來電申報轉皖同鄉諸公曁各團體鑒皖局紛擾險象環生爲本自决精神組織公民大會於青日成立務除痛苦力謀幸福尚祈諸公共䇿進行是幸安徽公民大會文印 
　　管鵬來電申報轉旅外各同鄉均鑒安徽第三届省議會選舉不理人口以舞弊賄買搆成訴訟案者至數十起道路喧傳且謂爲倪黨所包辦鵬頃承地方選舉於箇人被選始末有不能已於言者壽縣自癸丑後荼毒之酷百倍於他縣積壓下之反動於是有良心選舉之宣誓不以鵬爲無狀舉之使厠議席當選後自審迂闊深懼不副地方人士剷除暴力打破閥閱之初衷方滋悚惕然此届選舉包辦賄買事實爲社會所發現者亦旣如此無所逃於公論鵬個人出處本無足計惟使壽縣地方全體以清白之舉人牽率而蒙不潔之汚名返諸良知豈容嘿爾而息今謹以極誠摯之言自白於邦人君子之前鵬及同縣程君登嶸各以十八票當選此三十六票旣非金錢所購買亦無辇力之支配不敢自欺以欺天下亦不忍自汚以汚地方自於此届議會應如何處分法律有神聖之效力輿論有正當之主張激濁揚清人有同情鵬謹奉正誼以從諸父老兄弟之後壽縣管鵬侵 
世界路透電 
[國際聯盟與上西萊西亞案]  
　　十一日日内瓦電國際聯盟行政會今晚會同專家開全體會議討論上西萊西亞問題其决議尚未公布外間盛傳德國將得格里維資興登堡二區及白桑區之一部分柯尼施特加土維資及白桑餘土將屬波蘭泊萊斯與里白尼克南部亦屬波蘭 
　　十一日巴黎電駐巴黎德大使美葉氏今日謁見法總理白里安氏向渠解釋聯盟行政會决議不利於德之重大影響預料協約國在下星期前不致以决議照會德波兩國 
　　十一日倫敦電國際聯盟西萊西亞案委員會之建議文巳送交巴黎高等會議巴黎與日内瓦皆有一種消息謂建議文利於波蘭主張以柯尼施特屬諸波蘭此說須俟高等會議發表原文後無從徵實之惟德國得此消息已大惶恐有韋士政府辭職之說德報現皆討論此事柏林日報社論謂國際聯盟果墜法國破壞德國民政之計而逼現政府辭職則德國將不能履行其賠償義務且將閉門以拒瀕於破産亟需德貨之波蘭云云德人傳說英國對於聯盟委員會袒護波蘭之建議已諷示反對之意但據倫敦有責任方面云協約國總揆必守前言接受國際阰盟會之决議 
[裁減軍備會議之預備]  
　　十一日華盛頓電國務卿休士氏已召集美國代表於明日開第一次裁减軍備會議預料該會議將考慮各部預備關於大會開議軍備問題時應需資料之報告政界深知欲望大會獲良好之結果則與會者必具友好之精神故大會籌定可令各方面和洽之會議手續實爲必要之舉美代表僅提議考慮議事日程中各問題之方法而力避有控制會議之痕跡現望其他代表亦具此精神將來開會時擬先討論易解决之問題而將困難問題列後 
　　十一日比京電比政府所派參與華府會議之代表尚有佛拉諾克氏及海外銀行職員加蒂愛爾氏二人 
[英愛和議談判]  
　　十一日倫敦電今晨唐林街開英愛談判會一般表同情於愛爾蘭者當新芬黨代表蒞止時大呼歡迎並於會議開幕後高唱聖歌閣員張伯倫氏扶病到會午 
頓新芬黨代表宴所揮舞新芬黨旗幟齊唱愛爾蘭歌午後集會時門外觀者寥寥午後談話未有紀錄其性質乃英代表掬誠發言爲新芬黨告也速紀員亦未許入内據報界公會云此次會議有一特色即新芬黨代表到時輒有人持械相隨是每車有一武裝衛兵坐司車者側其衣袋中藏有槍器可一望而知午後會議歷一時半之久明晨十一時再議 
[英相與工黨討論失業問題]  
　　十一日倫敦電英愛談判會散後今晚有工黨代表六人在唐林街與内閣失業委員會集議共歷兩小時工黨代表陳說工黨所擬補救失業之議内有鼓勵産額增造房屋興築道河利用全國賑務以興公利事業之計畫首相向各代表致謝謂當再相見以討論政府理財之議 
　　十二日倫敦電首相昨與工黨代表會晤後即召集閣員於今晨開會失業問題將爲討論主要事件之一 
[美國巴拿瑪河免費案]  
　　十一日紐約電報紙皆討論巴拿馬運河美船免費案紐約世界報社論稱共和黨之國會方視英美間尊嚴條約爲一紙具文而　定總統乃於此時邀請英國參與軍備會議吾知其有左右爲難之感矣紐約商報稱參議院所擬修正案無可擁護總統職守所在惟有否决之而已共和黨著名報紙稱波拉氏之提案或將無期擱置於衆院案上非至大會閉幕後未必有何舉動此問題在國會最後决議之前可以外交方法解决之聞哈定總統與參議員洛志氏已討論此事據人傳說哈定甚以參院通過此案爲滿意並無干涉之意 
[英國商業狀况]  
　　十日倫敦電商部九月份之報告出口品共值英金五千五百萬鎊按上月爲五千一百萬鎊入口品共值八千七百萬鎊按上月爲八千八百五十萬鎊可見出口貿易已漸起色 
　　十一日倫敦電孟郤斯特商會會長斯托克登氏今日在此演說謂棉業因定貨者漸多故前途希望甚佳不久將有更多之機器開工 
[各國近事記]  
　　十一日維尼斯電奥匈代表團應意外相之請令日抵此會議以期解决西匈爭端 
　　十一日瑞典京城電新内閣業已成立以白蘭汀氏爲首相兼外交大臣 
　　十日倫敦電馬尼剌電稱代理總督葉特氏在餞别宴會中力駁無責任方面所發美國主權永留於菲律濱之議謂瓊司案已允以主權給予菲人此爲美國尊嚴之質言苟破壞之則使美國名譽永有汚點實則美國俟時局可交還主權時必踐其言惟鼓噪之風潮亦不可不壓平之也 
　　十一日威靈頓電紐絲綸高等裁判所所主薩爾孟特氏將代表紐絲綸參與華府會議 
太平洋路透電 
[宜昌戰訊]  
　　十一日宜昌電由重慶開下之輪船基里特號曾被轟擊死一人領港者亦受傷洪江輪船亦抵此問途中曾大受轟擊但無死傷稅關曾搜查洪江輪船查出鴉　一百七十四包計重六噸約值五十萬元　　　　　 
　　十一日漢口電十日無線電稱川軍陸續由歸州及夔府退走但懋辛現率軍駐關土口（譯音）各領事現正與川當局談判恢復航行事但劉湘似堅主各船須運送川軍爲條件之一重慶現頗安靜貴州對川省之態度甚爲可疑吳佩孚右翼今日可抵宣恩左翼已抵野山關 
[内閣問題]  
　　十二日北京電據當局宣稱靳雲鵬已允留任惟財政總長行將易人奉派之高凌霨殊有希望外交總長顔博士因須應付俄葡及其他重要問題一時不能離京惟可及時趕到華盛頓參與太平洋會議 
[南方近事記]  
　　十二日香港電羅基菲勒氏昨由廣州歸來離廣州前曾與孫中山茶會兹定明日赴滬 
[東俄近事記]  
　　七日哈爾濱消息大連會議現爲哈埠之談話資料左右兩黨覺於此會議大有希望右黨現信日本將知不能訂定何種條約左黨希望正式條約訂成後雖屬商業性質亦可解决政局其一爲中東鐵路管理權問題衆信赤塔政府現將竭力與中政府聯好　長春鐵路會議頃已告竣中東鐵路由魏博士及哇斯特羅摩夫氏等代表南滿鐵路由該路總裁等代表計會議八日之久所討論者以兩路通車運費問題最關重要雙方各有讓步以求兩路均沾便利 
國外要聞 
[巴黎通信（續）（昭昭）]  
　　四海困窮乃有今日 
　　我留法華僑在巴黎西郊之設施在戰前最著者爲李石曾先生之豆腐公司近已停業惟協和飯店踵協和學社以興甫於民國九年元旦開業店主段壽田直隸蠡縣人兼售中國雜貨其分店在里昻市近郊海外大學對門總店規模雖不甚大而肴饌烹調之美在巴黎城内外可稱第一故留學生及倁工爭趨之星期日營業最盛僑工以北京山東人爲最多數習勞耐苦均於戰期中受雇於法迄今漸多期滿回國者然均略有積蓄與勤工儉學生大不相同也（如附圖爲民國十年七月十四日法國國慶節旅法華工會選舉職員年會之影） 
 
[旅法華工會選舉大會攝影]  
前面第一排自右向左第四人爲李光漢君 
巴黎西郊空倫比站附近所發見之兩種小報一曰旅歐週刋一曰華工旬刋其紙面頗整潔似均係在都爾城Ｔｏｕｒｓ印刷者此外勤工儉學生發行（工學）（勞工）等期刋用謄冩板油印頁數及發行期均無定在此各類印刷物中新發見一最有趣味之名詞即我國僑民僑工留學生均稱法幣Ｆｒｓｎｃ爲方不稱佛郎連篇累牘不約而同可與我國稱五金幣之爲銀圓或銅圓者遙遙相對今日歐洲窮極有若干處圓形五金幣竟不可得而方形之紙幣遂悉起而代之故記者嘗戲言謂此方字不獨可用之稱Ｆｒａｎｃ似可化爲一切紙幣之通稱吾儕處歐土見方形幣不見圓形幣世界各國之窮困更可不問而自知矣 
　　最近中法實業銀行之停業爲歐美各國所希聞尤我中國人士所應急加研究者溯其停業原因明顯言之實因此行總理在歐戰時兼營買空賣空之投機事業過於膽大初不料此大戰局竟爾中止不能延長至若干年後也如水泥船在戰時能多造可補鐵甲船之不足戰後即無所用之而此行總理投資於此者甚鉅一朝失敗不能變得分文綜其損失數達法幣五千兆方某銀行投巨資救濟轉瞬間又陷於不可救濟之危境而受其牽累故其他法國各銀行寗坐視其停閉不欲再被波及而引起金融界更大之危害據老於財政者言此行即得其人以謀整理恢復至少亦須於十年後方可望克奏全功巴黎（音問報）ＬＩｎｆｏｒｍａｔｉｏｎ金融界最著最大之日刋也其總主筆曉聞樂君ＬｅｏｎＣｈａｖｅｎｏｎ所述此銀行停業原因確視他報紙面立論更進一層曉氏解答記者質疑之言則謂十五閱月以前法政府所施政䇿　欲抬高法幣價格其影響於實業界者至鉅中法實業之停業即其影響之更大者歐戰而後在或幣低落之國固甚困窘而不知國幣增高實力不足之國其困窘爲尤甚此又一般歐洲理財家事前所不易料及者天下不易料及之事正多我邦人若不能放大眼光則豈徒如儉學生之潦倒與中法實業之波折歟今中法實業雖可挽回而其停業原因固足使我實業界得一極大之敎訓我國年來銀行之産出多於雨後筍究竟若何更非管窺蠡測如予者所能先時逆料矣 
國内要聞 
[南方對太平洋會之態度（平）]  
　　太平洋會議爲我國生死存亡所關人方以我爲俎上肉而我方以南北分裂之故關於遣派代表斷斷爭論最近南方消息對於該會議欲持消極態度不復與聞蓋此間旣宣言絶對否認北代表則南北合派之說自無磋商之餘地而此次壇坫上所恃以提出要案爭回主權者乃全擊於北代表之手能否勝任殊屬危險更不能不以全繫民氣爲之後盾聞滬上將開全國商會敎育會聯席會議討論外交方針廣東敎育會長汪精衛亦與與未知能有切實辦法否耳日前周自齊由京致伍朝樞電徵求仛太平洋會議代表同意言此舉爲民意所屬望請勉爲一行當經伍次長覆電拒絶謂樞之行止當惟政府之命是聽不能自由行動云云昨顔惠慶復來電敦促云廣州探送伍朝樞先生此次太平洋會議關係至鉅執事學識宏富中外同欽業經商定爲列席代表出月四日又十五日由滬放洋之厚基的船及亞洲皇后船均留有船位同行有幾位何日起程盼電示顔惠慶艶伍朝樞覆電云北京顔駿人先生鑒艶電敬悉樞之行止早於覆周子　先生卅電言之度邀鈞鑒太平洋會議南政府須俟美政府邀請方能遣派代表業經宣言在案且尊處不與本政府商酌僅爲個人之接洽事實上必不能行想早在洞鑒中矣伍朝樞江印現南方各要人已下一决心必須美政府承認我南方政府然後以正式政府名義派員列席如南方未派代表則太平洋會議議决各案南方絶不負責一面準備北伐務將北庭推翻建立統一正式政府以籌對外之正當辦法故就現勢觀之南方對於太平洋會議主張不得不暫處於消極也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[北京通信（市隠）]  
　　今年雙十節之北京 
　　我中華民國自呱呱墮地以來轉瞬十周歲矣此十周歲中九難三災七顚八倒今年干戈未息各省又屢告災在政府一方早已索然無　是以公府停止筵會早有明文而各衙門每屆國慶例須奬勵僚屬請給勳章者本屆並經閣議停止僅放前門橋頭及東西四牌樓等處紥成電燈彩門數座又中央公園及各部院門首略略點綴燈彩而已惟各銀行及大商店頀有高紥松門燈彩輝煌者但究居少數也故在北京以言雙十節之自身可以二字賅之曰（蕭索）而已在歐美各國值國慶佳節未有不舉國若狂者其在首都尤有金吾不禁萬家空巷之概而吾國則殊不盡然當此國慶之時北京人心異常不安蓋在輦轂之下時常發見持械刦財刀傷事主情事如西城巡捕廳汪姓往户搶案距雙十節不過四五日此外若三五成羣零星小刧案更復時有所聞步軍統領及京師警察廳以職守所在特派稽查分區巡緝持令奔走甚覺勤勞高級職員有時亦親自出馬深夜梭巡頗聞公府方面及内務部咸有特别訓令達於提署警廳可見地方治安之現象惟北京勞動社會似覺比較從前稍有生機蓋今年南方各省苦於水災而京兆直隸一帶則頗雨暘時苦五穀豐登是以雖在百物騰貴之時而小米大麥高梁等之價則較前爲廉也至於政局則更陷入混沌狀態靳閣仍無銷假消息其關鍵全在財長問題靳昨語人謂（大家旣要我支持下去若不將財政想出法子則我如何能幹得了）其意可以想見潘復雖經各方反對而仍未消滅其續幹之意吾以財長問題經過之情形言之所謂邊守靖入閣說張壽齡調任說此皆在王迺斌未由奉回京之時有此小小部分之空氣迨王氏齎得關外大帥之命令至京則上說早已等於火滅烟消毫無踪跡最近十日間棉花胡同之迭次會議王迺斌之汽車時時不離於靳氏之門其磋商經過約可分爲四步第一步靳擬以曹銳人長財政調奉天財政廳王永江作財政次長此即奉直勢力相調劑之一種辦法也然電報拍發之结果曹以從前天津會議曾因請其入閣一言致演出摔茶盃之怪劇今復舊話重提當然不能承認王永江則張作霖倚如左右手視爲當代第一理財大家區區次長一席且又在於曹氏之下自亦不肯屈就第二步爲王迺斌調長財政但王氏謂（我無經濟才借債更不慣農商且幹不好何敢改幹財政總理千萬别提此話免得令大帥不高興當局至此乃亦不向下說第三步爲張弧長財政說張本爲奉張所賞拔王氏當然居贊成之列但直系方面東海方面又未能同意第四步辦法即請李士偉回任而李旣鑒於目下之形勢不肯輕易上台他方面又鮮有表同情者此說又不能成爲事實因之不得不趨於留潘之一途好在潘本無不願續幹意現正搜羅借欵結歡曹張以備雙十節後之重整旗鼓焉 
[吉省會議長風潮之一段落（隠）]  
人民干涉之力 
　　吉林本届省議會當召集之初即有于（源浦）程（科甲）二派競爭議長迨九月五日互選議長之時于派以金錢萬能得獲最後勝利程派議員心不甘服於八日聯名電呈府院曁國會籌備事務局張巡　使併分呈孫兼省長地方檢察廳請予查辦嗣由實業廳長馬俊顯永衡官銀錢號會辦何雨人兩氏以紳士資格居間調停于之議長准於八十日内提出辭職表面上已告一結束乃程派議員必欲去子而後甘心遲不出席二十六日開會祗到十七名二十七日又開會祗到十四名二十九日又開會祗到十八名均以不足法定人數未能開議公民方面以省議會流會三次成何事體由劉甲三董錫九等集合同志擬即邀集各團體開大會議對於溺職議員提出不信任案其公啓云（竊維省議會爲一省立法之機關議員係人民所選舉神聖尊嚴不可侵犯中外各國胥重視之在議員諸人宜順從民意各本良心爲地方謀樂利爲國家計安全况我吉林處特别地位内政外交非常繁難較之他省尤關重要加以太平洋會議轉瞬即届各省皆積極討論研究應提議案以便彚報政府轉交赴會代表等在會議席上請求各國主持正誼秉公解决則所失主權或有挽回之希望吉林壞接日俄數十年來因條約之關係旣約外之要求所受種種損失均待此次太平洋會議分别修正之減除之恢復之地方人民深冀議會之合衷討論得以復我主權固我疆域乃該議員等不此之謀竟於本年九月一日起迄今一月之久一會未開結黨營私不顧大體以堂堂立法之機關爲議員個人爭權攘利之淵藪良心喪盡法紀蕩然清夜捫心寗不愧死常會期僅二月虚度其半此筆經費悉民脂膠即或人不汝責而自問將何以對人其喪心病狂所關尚小而溺職誤公所繫實大似此現象殊負我全省父老兄弟選舉該議員等之初心應請各團體諸公熱心桑梓主持公道即日邀集各界開大會議提出不信任案分别呈請國務院内務部東三省巡閱使吉林省長公署將該溺職之議員等一律解散另行選舉查省議會暫行法第三十三條内載議員無故不到會延至十日以上者除名此次延悞至一月之久當然查照法文除名惟該議員等同惡相濟斷無自省之理我全省人民自應依據民爲國家主體之義羣起自决不令該溺職之議員等把持營私破壞我吉大局是否有當用特函請公鑒）自此項公啓傳出後兩派議員均有警惕之意素日傾軋亦稍轉圜惟程科甲以事已至此未便貿然出席仍主堅持一般中立派公民團詞氣激昻一旦發生問題關係匪細届時恐難挽救莫若設法開會先事消弭遂仍央馬何二原調人向雙方警告勸令切實退讓結果由調人擔保于浦於開會後十五日内提出辭職程派議員即日出席爲雙方交換條件雖未承認已經調人强行說妥遂於本月四日正午十二時開正式會議出席者二十九人（程科甲亦在内）已足法定人數由于主席宣告開會依照議事細則籤定議員席次及各股股員簽畢互舉各股股長韓俊傑當選爲法律股長安慶雲當選爲建議股長譚世貴當選爲懲罰股長王貫三當選爲庶政股長刁蔭棠當選爲財政股長陳材楠當選爲特别股長互選舉畢散會諸議員經公民團之威嚇日内或不致故態復萌惟十五日後調人擔保之議長辭職問題能否不生枝節則猶難逆　耳 
[山東省選之黑暗青兗兩區現象]  
　　山東省議會通電云各省議會商會敎育會農會各法團各報館鑒政體改建十稔於兹方期選政公開民意獲伸何圖官吏暴横公理愈湮東省本屆省議員覆選田督蓄意舞弊久播傳聞本會一再通電聲揭冀促醒悟乃嘵音瘏口若罔㓕知青兗兩區摧殘尤甚青州覆選延期五次地點遷移迄今尚未投票莫明其用意之所在兗州覆選監督滋陽縣知事王鑄於投票塲内備置暗室密布警兵盡委各縣知事充當管理假借官權施行其迫脅手叚當經衆選民覷破技倆據理請求主張公開該王鑄亦知公論難冺意存猶豫詎料政務廳長黄樸蠱惑田督暗行授意極端壓迫於投票日喝令警隊將初選當選人本省衆議院議員李慶施省議會議員孔繁堉及張儒玉王宸鍾文新孟傳瑾黄艾生高延柳等八人悉行綑毆投擲階下周身繩綁視同重囚暴辱終日晚復收獄慘酷之狀見者泣下在平民罪名未成猶不能肆行逮捕矧李孔二人身爲人民代表例受法律保障横加酷虐法紀何存該王鑄身充職官寗能不明此理設非有所秉承有恃無恐安敢倒行逆施甘冒不韙此田督蹂躪民權之罪一也彼時初選人等見横被拘捕恐遭不測不得不暫爲避禍王鑄乘此時機遂即使少數初選人投票間有遺失證書不願冩投者　令錄事代爲繕補被選者未足定數又抽換票紙强使足額如孟傳瑾投和入十八票而僅　八票唐承緒被抽四票王寳銅被抽五票黨同穆被抽一票朱祥麟楊琴舫王全郴本無一票而竟以八票當選舞弊違法至於此極迨初選人等籲請總監督派員查辦而田督陽派濟寗道尹張慶澐往查陰則調張來省留不使行並　派黄樸赴兗爲王鑄銷毁舞弊證據强權所及直無天日事已旬餘毫無相當解决此田督摧殘選政之罪二也田督自兼任省長以來專横溺職人民早皆存不信任之心今更以陰毒手段操縱選政非素與接近者一概不准當選非將省議會變成省議局議員變成委員不足以快其意試問共和政體之下演此怪象尚何法律之足言魯人何辜慘罹酷虐豈僅選舉之不幸全省憤怒恐非釀成大變不止也同人等目睹慘暴良深憤慨除電中央按律懲辦田督及王鑄等並取消兗區選舉秉公另選以維選政外用敢縷陳藉請公判諸公護法防弊具有同情尚望協力主持共爭民權不勝迫切翹企之至山東省議會叩 
[趙恒惕允再任省長]  
　　湘議會對於趙恒惕之請辭省長曾咨覆挽留並指摘其措施失當責令妥籌善後以保地方昨趙氏答覆已允再行留任其咨文云案准貴會咨復敝省長咨請辭職另選一案除原文有案不錄外尾開所有未能遽聽辭職各情相應咨覆請煩查照等因准此竊吾湘前闪援鄂本爲貫澈自治主義不圖正義未伸反遭挫抑增人民之痛苦貽父老之隠憂結果不良寸心滋疚比以湘土多艱善後孔急自顧庸絀難勝兼任因亟引咎辭職以謝邦人請求另舉賢能以維湘局兹承承大咨未允去職垂以責難恒惕責任所在治省之下益懍冰淵惟所指各節有與事實不符者有因步驟未能遽及者自休戰以來日謀裁减軍隊以節餉糈邇來員兵之被遣歸各部之經收束者業已不少擬定裁汰之數亦正尅芿實行對於剿匪事宜則迭電責成防軍嚴厲辦理至各機關人員或因經手事多仍須責其清理或以過渡時代難覔相當替人斟酌情形不得不從權處置其他整理財政澄清吏治靡不視爲重要分别進行實非自背宣言意存敷衍大咨所云在貴會急於求治詰責不憚加嚴而揆諸協恭主義是否盡恰非所敢望惟旣固辭不獲謹當於最短時間矢竭駑鈍以䇿進行一俟完成大法回復疆土財政漸次整理匪患漸告肅清即行避賢引退决不久尸高位以增咎戾而誤地方但目前辦理諸務困難至多其最要者遣散軍隊與夫收束一切需欵甚殷經常旣人不敷去特用尤急不可待此不得已之籌措不能不望貴會加以匡助以利實施當兹危急存亡之秋政府議會責任與共所冀互相尊重互相維繫各盡職責共濟艱難庶要政可期畢舉湘局得以又安此則恒惕所加勉而願貴會予以諒解者也 
[蘇議會之爭長潮（三）]  
　　前昨兩日蘇議會休假對於議長問題本有協商地步但兩方意見益深中立派旣未得多數卽無調停之實力故本日（十一日）大會仍醜態百出貽笑大方午後三時議員到一百二十二人臨時主席張肇忻報告開會選舉職員正欲發票朱紹文趙雪陳亞軒屠方四人一齊登台合力阻止朱紹文手奪票紙一束捲而納諸懷屠方則奪得數十張撕作蝴蝶舞是時在場議員面面相覬在旁聽席之學生有分發油印品者擁護反對各有其說朱紹文聲啞未多發言與趙雪分占演台之隅陳亞軒屠方則斜立兩旁旣不能舉又不能散劉文輅請主席維持秩序旁聽席中嘘聲大起吳輔勳登台表示意見大致謂上兩届選舉均未有此笑話誠所謂一蟹不如一蟹嘘聲又大起李中一謂今日可不選舉但朱議員所搶之票不能不交出嘘聲又大起朱紹文謂决不少一張語未畢而掌聲作楊懋卿謂因金錢運勳外間已有議匪之稱非洗去此惡名不能選舉掌聲又大作蔡璜謂天天如此實難爲情不如不要議長言畢自行退席繼之者有朱鏡明等數人俟後劉文輅等一啓口嘘聲必起朱紹文等一發言掌聲必作無所謂秩序更無所謂規則照此情形議會自身不能解决恐將開外界干涉之端數日内本省國會議員舊的新的及新新的不少奔走其間是否爲調停而來能否收調停之效果均未可知也 
[杭州快信]  
　　省議會昨又選出副議長祝紹箕今日選舉審查長以張天錫呼聲最高 
　　譚延闓九日由滬來杭寓新市塲清華旅館次日在督署午宴後即離浙 
　　浙江各法團十四日開理事會十六日開幹事會 
　　杭縣知事惲福鈞本日午刻接篆 
　　餘杭常途汽車公司開辦在即營業預算每年收入可得十四萬四千元支出十二萬九千九百八十元 
　　富陽電燈公司涉訟三載現經羊培森調停結束已呈請省署飭杭商許某接辦 
　　省垣上年有人組織總工會省署查核與商會法四十四條抵觸批駁不准現工界朱明珊又思重行組織刻正四出運動成立 
地方通信 
[蘇州]  
　　縣署會議預算吳縣十年度預算案經審查會盡力核减後尚不敷三萬五千元郭知事於昨日重行召集商會敎育會農會市鄉董事等各團體在署會議下午三時開議討論良久祇有各市鄉警察費項下每年支出六萬餘元收入有三萬元左右以此相抵又可減去三萬元不敷僅五千元較易設法遂又公推内務審查員丁鵬等七人敎育審查員潘盛年等五人實業審查員陶惟坻等四人并决定内務費占預算十分之三敎育費占預算十分之六　業費占預算十分之一至散會時已萬家燈火矣 
[鎭江]  
　　鎭地金融近况鎭江近日錢業市面銀拆洋釐有減無增因本年秋間棉花黄荳風水爲災收成歉薄有價無貨故花荳兩項需用現洋比較往歲幾減十分之五加以江南北各屬均遭水荒各項商業清淡異常滙用規元無多以致規元市價日漸短縮昨今兩日銀拆已跌至二錢左右現在重陽已過晚稻將次收割米商購稻均需現洋預料本月下旬錢業當有起色並聞各銀行錢莊存有現銀約百萬元銀根已呈鬆動之象 
　　漆工加價風潮鎭江城廂内外各嫁妝店漆工爲數甚夥近因百物騰貴所得工資不敷生活爰於十一日邀集同業在油漆公所集議一律罷工要求各店東加增工資以維生計 
　　二橋發生刦案鎭城對江二橋地方成姓家昨晚十時許忽來盜匪二十餘人明火執仗衝門而入嚇禁聲張恣意搜刦並砍傷事主一人呼嘯而去現已報縣勘騐矣 
[南京]  
　　皖學界與許世英之談話新任皖省長許世英於雙十節下午由蚌過寗庽城内娃娃橋安徽旅寗同學會公推陶知行洪範五周寄高光宣父姚文采等八人代表見許陳述旅寗同學對許之希望並請其宣布治皖方針許謂此次到皖負鄉父老兄弟責望之殷殊覺惶悚但服官本省自應勉力以謀桑梓幸福惟皖事於今諸多手措置不易兹就鄙見所及計畫約分治本治標兩端治標有五（一）籌賑水災先在本省募集一百萬元餘向他處另籌决不增加附稅（二）軍餉已在蚌與張督協商宜從裁減軍隊爲根本解决之法但爲維持目前軍需計先由私人暫墊一二十萬將來山中央收入項下撥還（三）姜高琦案情已由政府委蘇省軍民兩長查辦訴訟已移交九江審檢廳審理俟抵皖後當盡力使此案得公平之解决（四）省選雙方爭執現尚未明眞相惟解决此事一須遵守法律二須尊重多數民意（五）對於敎育一事前在閩時一年内增加經費九十餘萬今於吾皖自當力謀擴充設法實行十年度預算至治本計畫約爲整理財政整飭治經濟公開修理道路普及敎育振興實業等事云云各代表對於計畫尚屬滿意惟對於省選問題討論良久謂此次省選全爲倪黨所把持若使聽其成立必再陷於公益維持會極盛時之狀態寗同學咸認此事爲生死問題不　目的不止省長能毅然主持吾全皖人民當以實力爲後盾許允依法解决各代表乃興辭而返 
[清江]  
　　黄旅回揚無期揚州黄介丞旅長今夏應淮人請求曾開撥一混成團駐紮淮安城内以資鎭懾原擬泗匪平後即行返揚兹因冬防在即而泗匪又益猖獗遂將在揚所有操塲器械如浪木平台跳台木馬鞦韆架等　於七日一併用船載運來淮大約今年冬季該　恐未必能回揚也 
　　各河水勢大落秋初淮陰境内各河水勢浩大皆漫溢岸上淹没田禾裡運淤黄鹽河三河皆岌岌不可終日而尤以裡運成災爲重計沿運黄鹽三河兩岸損失僅淮陰一邑不下數十萬元工程費用尚不在内現在秋汛已過水勢大殺除淤黄已歸槽外其裡運則較極盛時已低落丈餘鹽河亦低落六尺左右至鹽河所以低落較少者蓋因雙金閘倒裡運淤黄概由彼處分洩入鹽也　　 
[揚州]  
　　牙稅附加學捐登錄稅附加二成係勸學所呈請用以擴張義務敎育者嗣詹介臣以加捐太重請縣令所核議迄未解决現王知事以學欵支絀體察情形改爲十分之一藉資彌補已於本月分起實行加收並訓令牙稅委員遵照辦理 
[嘉興]  
　　籌振會成立嘉興紳商五日在精嚴寺藏經閣聞籌振談話會公决於十一日召集　邑紳商開成立會是日共到八十餘人當推屠伯欽爲臨時主席宣佈開會宗旨畢即將簡則逐條通過繼公推盛沅爲正主任高如澧爲副主任陳志鞏等二十五人爲評議員其餘調查庶務文牘會計等各部職員亦分别推定聞名職員現擬於日内開一職員會公議進行方法 
　　委任選舉監督嘉興縣選監督業由縣署令　各區自治委員薦委在案現第一區代理自治委員蔣輔卿已將該區監督分别薦委計城區顧昌元雙橋區顧如桂東栅區方受伯昨由縣署發給委狀矣 
來函 
[吕超盧錫卿石青陽來函]  
　　本月十一日貴報專電　渶口電載劉存厚與直軍聯合並結僕等攻川等語閱之殊深駭異竊僕等爲國効勞奔走十年均爲護法自治而職從無毫髮私見雜於其間即去年之役亦祗爭出兵救國一事此外别無他圖事實昭彰無　諱飾且四川今年將領之所主張尤與廣東趨向一致故最近出兵扶助鄂省自治實與軍閥吳佩孚决戰正與僕等素志符同方將竭力贊助以償初願即前劉存厚所部鄧田劉諸君與僕等聲氣未爲隔絶衡其形勢亦萬不致倒行逆施貴報所載聯結攻川一則確係傳聞之誤或爲吳系造謠以惑視聽亦不可知爲此特請台端予以更正將此函刊佈俾衆週知實紉公誼吕超盧錫卿石青陽鞠躬同上 
雜評一 
[魯吉兩議會（默）]  
軍閥官僚欲挾議會以自重議員欲挾軍閥官僚以自利二者相因而議會遂演成種種離奇怪诞之醜史山東田中玉欲造成一官辦之議會於是以軍警强迫選舉捆綁公民釀成議會未有之慘劇而上推其意不過欲豢養議員以爲裝飾品也吉林省議員欲造成與督軍省長朋比之地位於是以金錢運動議長穢聲四播引起全省人民之干涉而止推其意不過欲假借官威以便其私圖也倘此種議會而成結果不過如倪嗣冲之製造皖議會議會勢力所及即官廳勢力所及議員除媚官外無他事議會除爲官廳飾體面外亦無他用官廳如虎狼而議員爲虎狼之牙爪官廳如盜賊而議員爲盜賊之嚮導此種議會不如無議會爲愈 
　　是故今後議會選舉有如魯議會之以官力脅迫者國民宜力與此官力抗有如吉議會之以財力運動者國民宜力與此財力抗國民須知議會爲國民之議會非官廳與地方少數人之議會勿視同隔岸觀火而以不干涉爲清凈也雖然此時干涉效亦僅矣 
 
 

Page 11

 
 
   
 
 

Page 12

 
 
   
 
 

Page 13

 
 
自由談 
遊記浙皖旅行記 
[新安江之觀感（六）] [  風塵餘生]  
　　余離徽州以後經陸路冋滬沿途所過較之水道有别有觀感焉 
　　八月二十六日由轎至齊武約行六十里途中所見祇有騾驢馬轎背負貨物而已但觀所裝運諸物大都以白棗居多轉運深渡以棗易貨抵齊武時約六句鐘投宿客寓適逢方君仲三曁吳君華明在此地經商得蒙招待談笑盡致入晚方君奐塵又來長談歙縣情形敎育實業風土民俗解述尤詳至十一時方君奐塵始去余遂下榻而待次日之行 
　　八月二十七日由齊武起程赶至昌化沿途祗見招貼於家家門楣中學畢業應試文官等字樣初見之際莫明其妙後探問路人據說老竹林老竹舖白石源葉村中村珠㻻浩山灣等地有在中學校讀書現已畢業故設筵請客非但可誇耀鄉土而且亦可略打抽豐吾以爲果如所說殊足爲新學界之羞但該處官迷之盛已可概見某石庫門上有書斗大八字（分發山東候補知事）舊派固無足談而假自號爲維新文明者亦染此舊習良可惜焉 
　　八月二十八日由昌化至化龍二十九日由化龍經於潛過臨安而達餘杭此間山林複雜道途維艱屢有匪盜出没於此一段而尤以臨安至餘杭間青山楊梅灣更爲險甚兹已派有重兵爲旅客之護得能無恙斯兵實與力也即晚餘杭抵杭州投宿迎軿旅館次晨三十日上午過訪友人重游西湖午後二點五十分乘特别快車回滬抵站已鐘鼓七下燈火放光此余十五天之旅行遂告結束歸後因觀感所致故約略記之以誌念耳 
筆記 
[慘紅記（中）] [  余空我]  
　　旋得覆書曰君尚憶予與天醉十年前共學啓育公學時乎彼時之天醉固一有志而能克苦之學子也天醉旣失怙恃不得於叔氏先妣哀而憐之命撲被來予家與子共寢處天醉又攻苦性柔婉能得家人歡故先妣待予二人初未嘗有親疏此君之所知也然君果非健忘者尚能憶予二人散學歸家時不有一冲齡女孩逆予等於校外乎此予家紅姑也紅姑樂與天醉共遊戲而與予反較疏有時天醉敎予家紅姑歌歌始不叶韻紅姑則跳躍而笑先妣顧而樂之嘗謂予曰得如是人偶吾阿紅者於願足矣予輩畢業後君一肩北去予與天醉走滬濱予習實業而天醉習音樂天醉以三年卒其業不料先妣適於是年棄世予星夜奔喪窀窣旣竟乃挈妹來滬更宣先妣遺囑將以紅姑配天醉天醉唯唯由是與紅姑形跡更蜜時天醉執敎鞭於小學校逾年而予亦卒業執務某工廠天醉有大志執敎鞭未三載得該學校某君之助供其資斧將往東瀛專攻音樂予以紅姑年巳長意欲爲二人舉婚禮商之天醉天醉可其議禮成而天醉遂東渡 
劇談 
[都門劇塲雜志] [  半塘]  
　　九月二十五號爲星期日吉祥分發傳單印成斗大紅字係陳德霖王鳳卿張春彦梅蘭芳姚玉芙姜妙香羅福山諸如香合演四郎探母代回令加以小樓金福等之全本落馬湖朱桂芳許德義之攻潼關朱素雲裘桂仙之飛虎山并注明（白天准演謊）六字是日上座甚佳及至飛虎山後小樓演賈家樓小梅唱汾河灣石頭並未上台苟在十五年前如此欺人必定退票而是日並無風潮不過接一連二開閘口中均呼（上當）（倒霉）（糟糕）不止余亦上當之一份子於此可見有准演不謊之說刋於傳單上者即係表示一定扯謊之標幟也此種情形實爲都門劇塲之特色 
　　入京匝月僅九月十九號之義務戲中見小樓瑤卿之長板坡及二十三號三慶園見小余小雲拴子之審頭剌湯差强人意餘者皆不足述反不如聽馬二先生之學劉寳全大鼓楊小樓說白脸味多多（余寓東方飯店督鸞間日而至來則朋輩輒嬲之爲此二事因其頗有幾分神似也） 
文苑 
室　人遠　 
[民國十年雙十節感事（集杜少陵句）] [  松江雷君曜]  
光芒六合無泥滓星象風雲喜共和歡劇提携如意舞飛騰無那故人何開新合故置何許男穀女桑行復歌已忍伶俜十年事向來哀樂何其多 
　　光芒（趙公大食刀歌）星象（承問何北諸節度入朝）歡劇（舍弟觀赴藍田取妻子到江陵喜寄）飛騰（奉寄高常侍）開新（白絲行）男穀（蠶穀行）已忍（宿府）向來（漢陂行） 
干戈衰謝兩相催懷抱何時得好開萬事糾紛猶絶粒百年多病獨登臺魑魅魍魎徒爲爾鳳凰麒麟安在哉在野只愁心力破安危須仗出羣材 
　　干戈（小至）懷抱（秋盡）萬事（寄常徵君）百年（登高）魑魅（趙公大食刀歌）鳳凰（又觀打魚）在野（白黑二鷹）安危（諸將五首） 
飛揚跋扈爲誰雄驅石何時到海東隠士休歌紫芝曲天兵新斬青海戎故鄉門恭荆棘底漢主山河錦繡中洶洶人寰猶未定十年厭見旌旗紅 
　　飛揚（贈李白）驅石（陪李七司馬皂江上）隠士（洗兵馬）天兵（後苦寒行）故鄉（畫夢）漢主（清明三首）洶洶（承問河北道節度入朝）十年（冬狩行） 
　　北庭數有關中使社稷蒼生計必安枉沐旌麾出城府漫勞車馬駐江干魚龍寂寞秋江冷關塞蕭條行路難多少材官守涇渭老農何有罄交歡 
　　北庭（近聞）社稷（承聞河北諸道節度入朝）枉沐（奉酬嚴公寄題野亭之作）漫勞（有客）魚龍（秋興）關塞（宿府）多少（諸將）老農（嚴公仲夏枉駕草堂） 
[十年之雙十節楨孚同學與靜貞女士結婚書贈同心永愛四字爲頌系以一詩] [  張枕綠]  
　　佳期節恰逢雙十小誓雙雙若有誇相約同心永相愛同心更愛自由花 
小說 
[劇賊肢篋記（二十二）] [  一圭]  
（四）一夜 
　　有一天晚上辣弗里司把他以前所犯的案講給我聽先就問我道你可願意聽麽我道這有甚麽不願意我是很喜歡聽你說的辣弗里司道那麽我就說了且待我潤潤嘴唇於是他就喝了一杯麥酒又點上一枝捲烟一面吸着一面搖着身體似乎很爲得意他開始說道我是個劇賊别人家都不嘵得我也不願在外面招搖並不是怕露了風聲出去惹得人家來捉我却是怕他們起了恐怖我的心我以後做事就不易下手了因爲這個道理無論甚麽事我都讓些他們就以打球一事而言照我的球術雖不敢說一時無兩郤也能百戰百勝但是我打勝十次總得輸給他們一次這就是我有意謙讓的地方了有一次有個外科醫生忽然問我國家銀行裏有個辣弗里司和我可是同族我聽他這話不禁大喜過望因爲我有個同族正供職在國家銀行裏而且職務狠高他郤是我的財産管理人我曾聽說他創辦個甚麽郊外銀行他自己做經理我久已想去尋他怎奈不曉得那郊外銀行的名稱就此躭擱下來如今郤有人來問我我就可問這人問明白他的底細所以我覺得狠爲歡喜當下問你可能把那郊外銀行的名稱告訴與我那醫生道我能告訴你的還不止此呢且待你會見了他自然曉得至於他那郊外銀行的所在地郤在伊埃城外距離抺般尼之北大約有五十英里又道他祗有一個人他姓名的首列字母是Ｗ·Ｆ·兩個字前兩日我聽說他已離開那裏但或者已經回來我若去到那裏說不定可以會見他我如果是你我就先冩封信去 
餘瀋[  吳秉恬]  
　　百貨之價格雖各有不同然若爲同等之貨則價格之低昻必亦不甚相遠至於人格雖同一手足耳目言語動作而爲高爲下爲貴爲賤其相去正不可以道里計故有志之士必努力以爭此人格有爲之國亦必加意以造就人格也 
 
 

Page 14

 
 
本埠新聞 
[各公團宴送太會國民代表紀盛]  
　　公請代表赴美宣傳民意 
　　預定十五日代表出發時集衆歡送 
　　昨晚六時江蘇省敎育會中華職業敎育社新敎育共進社紗廠聯合會日報公會上海學校敎職員聯合會華僑聯合會上海縣敎育會寰球中國學生會九團體假座大東旅社設宴歡送出席於太平洋會議之國民代表余日章蔣夢麐二君各界人士列席者共約百人由沈信卿君主席宴罷（一）主席致歡送詞云（今夕各團體公宴余蔣二君歡送二君代表國民赴太平洋會議藉以宣傳民意是二君之所擔負者甚重而吾人在國内者亦當努力同心勉爲二君之後盾庶可希望二君在美獲收良好之結果歸慰全體國民二君首途在即吾人實韾香禱祝其成功今願聆二君之高論焉）（二）余日章君致答詞云（此次承各公團謬推蔣君及鄙人代表國民赴美並荷今夕餞别感愧交并在理今夕鄙人等不必發言但須飽聆諸君高論以便赴美發言也雖然有動乎中容自已敬願略抒悃愫以就正焉鄙意對外宣傳宜摘述可與人以良好希望之點庶人不厭棄吾國以爲不可救藥而終樂助其成如陳烔明之當財力竭蹶時而能犧牲每年一千三百餘萬之收入以力禁廣州之堸賭此非偏袒南方但平心而論此舉實有足爲外人道者更有一層鄙人前年在美時每值演說機會輒就上述之義發揮外更力主自動的門户開放主義蓋聞日人久倡（日本地少於人不移居於人少於地之中國必有一部份人將死）之說深獲美國人士之同情故鄙人力主門户開放但以（日人等可居中國而不得妄思以其國旗隨時植於中國）之說抵抗之其意即爲吾人開放門户但可出於自動且不僅對日本爲然也此次與蔣君赴美後深願竭力宣傳邦人君子之眞意仍盼隨時加以導助幸甚幸甚）（三）蔣夢麐君致答詞云（鄙人等感愧之意已如余君所言兹不贅述鄙人此行擬純不仿用外交家粉飾之手腕以誑外人轉僨國事但當效（言忠信行篤敬）这意從事宣傳即將中國有如何優點如何劣點誠懇言之於外人如言（中國現實不統一）但可又言（中國人民實未嘗不統一）並可詳舉近來全國敎育會聯合會全國商會聯合會等和衷共濟之情形以告之則是中國固未嘗不可救藥也尤有如余君所述及鄙人親在廣州聞見者南方確不派代表確不與北代表爲難但視其結果如何以便與普通國民作一致之對待又如廣州市政等種種有希望之新建設誠爲吾人平心所許之者非故作偏袒之論故外人言亦可述及以與人以樂覩也）（四）穆藉初君致詞云（今夕吾人歡送余蔣二君實則吾人非僅一送即可了事也淺言之如放風箏然愈期其高翔愈常備其線索否則殆已自今夕始吾人當愈知仔肩之應擔重責大事之不可以一二人了之財力猶在其次此後吾人均當力引太平洋會議及種種事爲已任共組堅實有力之團體以進行現在尤當每日有各種材料報告於余蔣二君如何如何願共圖之）（五）王顯華君致詞云（鄙人竊願余蔣二君在美隨時監佐北京政府所派之代表頻頻寄示吾人當共爲二君之後盾也）（六）邵仲輝君致詞云（鄙人敬願國人留意余蔣二君之言對於南北政府下一眞是非之判斷尤願二君對外宣傳時謂惟吾人具有求眞正統一之决心）（七）謝福生君致詞云（二君之行吾人敬希國人祝其成功且力爲種種之準備也）（八）黄任之君致詞云（蔣君曾主美國報紙律政近十年久事宣傳民意余君前年與鄙人等在美時周遊二十五城隨在爲宣傳民意之演說二君之克勝今次之重任可以洞見且今日全國敎育會商會聯席會議已一致公推二君爲代表尤覺重鄭惟十五日（即明日）二君之行滬人士實當齊送江干以壯行色尤當先期登報紙廣告俾衆周知也）（九）吳和士君致詞云（鄙人敬願二君力負重責吾人當更瞻前顧後從事凖備也）（十）崔通約君致詞云（鄙人昔與蔣君各任美國報界事與余君二人均所同欽此次二君之行敬祝成功以歸也）（十一）主席云（時已甚晏吾人雖各有無限希望待言惟宜讓二君早事休息請即散席何如）鐘鳴十下乃散 
[商敎聯席會議開會紀]  
　　十月十二日第一次 
　　推請余日章蔣夢麐代表赴美 
　　審查對外對内各大問題 
　　國聞通訊社云全國商會聯合會全國敎育會聯合會於昨日下午二時四十五分在上海總商會議事廳開第一次聯席會議到會者爲直隸吉林山東安徽河南湖北四川湖南江西江蘇浙江福建廣東山西十四省又綏遠京兆北京三特别區共七十七人開會後推舉聶雲臺爲臨時主席向國旗行禮略報告商敎聯席會發起之原由即討論商敎聯席會議臨時規則當簽定黄任之爲正主席聶雲臺爲副主席次議　子民來電兩通决定覆電（另登）次議請余日章蔣夢麐兩君代表兩聯合會赴美宣傳民意案穆藕初謂會期已近各公團宴送赴太會國民代表攝影 
經費募集爲難即余蔣兩君在十五號出發以前最少須募得六萬元至十萬元之數九團體方面本擬請四人赴美聶會長亦其一也嗣因種種關係未果將來如有機會多派人去自屬更妙云主席以由兩會先行委請余蔣兩君宣傳民意付表决多數通過又議第三案關於太平洋會議提案及第四案本聯席會議宣言以合併交付審查付表决通過審查人數定爲十三人又議第五案關於整理内政之提案及第六案本聯席會議宣言二衆仍主按照前兩案辦法合并審查又報告謂頃接檀香山報界大會中國代表來電謂下屆報界大會擬請在中國舉行此事銀行公會已經議决本會如能同意即可發電敦請當經表决通過乃報告青年會商務印書館均擬約期歡迎本聯席會議會員至五時散會今日上午九時外交内政兩部審查員開審查會議下午二時繼續開第二次大會云 
[全國敎育會致敎育部電]  
請懲毆擊武高師學生之軍警　　北京敎育部鈞鑒報載武昌高師學生因赴部請求學費横遭軍警毆擊等語國立學校費無所出已貽國家之羞青年因不願失學赴京請願反以武力相加尤屬騰笑萬邦應請從速籌欵維持並商陸軍部内務部將肇事軍警依法懲治免再激成學潮全國敎育會聯合會文 
[全國商敎會覆蔡孑民電]  
　　贊成國民外交 
　　昨日該會致北京大學孑民先生電略云佳日兩電敬悉本會議本爲研究外交問題而起對於國民外交聯合事宜頗極贊成惟本會議甫經開幕一切辦法尚待愼重討論謹先電復並謝指導云 
[謀剌王伯羣未遂案再誌]  
　　捕拿辛治國詳情　　王履泰准予開釋 
　　松滬護軍使署偵探日前在滬寗車站緝獲蔡必章解由使署軍法課訊悉各情並拘得蔡黨辛治國已誌昨報兹悉辛治國係貴州人曾在王文華部下充當副官有學生貴州人王履泰（又名王愼和）新近來滬與辛相識辛乃約王同居新旅社第六十一號房間旅社循環簿祇有王履泰姓名並無辛治國字樣故前日特别華探目鍾星南包探白忠祺前往該旅社調查時初尚不知有辛姓其人嗣見六十一號房内寓有兩人始詰悉其一即辛治國當將辛王二人一併拿獲在鋪蓋内抄出實彈手槍一枝電刀兩柄鈔幣二百五十八元現洋二十元金手表一隻連人帶入虹口捕房押至昨晨解送公共公廨第二刑庭由西探目柏生華探目鍾星南上堂稟明緝獲辛等情形並以王履泰一名雖與辛同寓然其對於暗殺查無關係請爲先行摘釋當經張襄讞商之英赫副領事准捕房請求將王開釋辛治國帶回收押聽候展期研訊 
[紀昨日浦東汽窰之焚土]  
　　上海租界禁烟之好成績 
　　昨爲江海關在浦東汽窰焚土之期新任監督陶瑗尚未接任仍由姚監督辦理先期函致各機關派員監視嗣以爲數甚多提早開燒復經函約各機關監視人員於昨日上午六時齊集關碼頭乘小輪渡浦七時開始焚燒姚監督委派代表夏嘯雲會同副稅務司候禮威譯員黎錦波等押運烟土渡浦督率火夫人等將四汽窰同時生足火力開始焚燒至十二點二十分鐘始畢計共焚燬烟土一百三十五擔九斤十三兩嗎啡安洛因戒烟丸等七百餘兩此項烟圭等係自本年六月二十一日起至九月二十日止陸續搜獲者計一百八十餘起其中除工部局郵政局送儲外其餘皆爲海關緝私隊在各輪船上搜獲查攷案卷此次工部局所抄獲者計達五十餘擔誠爲上海租界禁烟以來最好之成績也此外尚有鎭江關送來者計三十四擔有奇亦爲禁烟史上足堪紀述之事各機關監視人員到者爲江蘇省長曁滬海道尹代表顔德清護軍使署廖守忠淞局警察廳賈煜地方檢察廳郭壽璜上海縣公署熊烈會審公堂翁季平等十餘人並有陸軍第六混成旅楊連長及三區警署李巡官遊巡隊孟隊長等各率所部在場彈壓事後酌留長警在塲看守所餘灰燼仍須抛棄海洋云 
[外團照請約束軍警]  
　　本埠軍警各機關近奉江蘇軍民兩長令開准國務院電奉大總統諭據外交部呈准萄使函稱近時華兵屬於陸軍部或各省軍隊迭次非法肆行搶掠外人生命財産時虞危險各省長官在所轄區域内是否有能力保護外交團必向中政府聲明如中國高級軍官其管轄區内因其所管轄軍隊之行動或因不能全責致使各國僑民利益受有損失者應由中政府責令高級軍官負責一面各國對於此項犯事官員不論爲各國境内或有治外權之公共租界中國地方一概不准其逃匿各國官吏亦决不予以庇護等情飭即遵照云云咨請飭屬約束等因令仰各該長官查照切實敎導約束以盡職責而重邦交等因滬地軍警各長奉令後已遵照切實約束云 
[美橋工專家之造橋談]  
揚子江之橋如何 
　　大陸報云美國橋工專家華德爾博士刻由南京到滬今日起程赴漢口因受中政府之委託考察南京與漢口之長江情形可否造橋或築路以通長江兩岸也數日後即須返滬在約翰大學演講擬本月十六日左右往北京現正草擬寗漢可否築造江橋之報告不日即將送交中政府惟其報告内容非得中政府許可後未便公佈博士覺在漢造橋過江較在寗爲易中政府又請博士察視若干鐵路橋工因鐵路橋梁其原有工程本以可備歐式載重十噸至十五噸車輛經過爲目的但現用美式車輛載重自四十噸至八十噸恐原有路橋工程不能勝此重量故託博士考察之俾有以鞏固之黄河橋工技師顧問會關於橋工投標之報告分爲兩起一佔多數一居少數中政府對此兩種報告尚未有何决定據華德爾博士意見投標者所送圖樣苟無根本上之修正皆不可用再開價亦嫌過高聞中政府有另行招人投標之意云 
[醫學支會公宴美國名醫記]  
著名醫家許温芝克拉克 
　　中華醫學會上海支會昨晚在本埠西藏路寗波同鄉會公宴美國著名醫家許温芝克拉克二君到會者有著名英美名醫如辛布生克來更林肯德革畢德等以及該會會員如刁信德俞鳳賓牛惠霖生惠生張道中古恩康胡蘭生余達東陸錦文等四十餘人報界代表有汪英賓等由刁信德主席宴畢刁信德起立致歡迎辭繼由會長俞鳳賓演說謂吾人奮力之處如科學名詞之審查公衆衛生之注意青年衛生之增進防疫之勇敢醫家人名錄之編訂醫學雜誌之刋印均十分盡力即雜誌一端已銷行於五大洲然吾人應任之事不僅此數端今逢世界著名學者到滬同人等皆得一種感動Ｉｎｓｐｉｒａｔｉｏｎ使同人等將來更有興趣更有進步盼望美國醫學會會長回國時將同人之嚶鳴以及誠懇之友誼切實介紹聯絡感情擴充學術母任欽感次許温芝演說略謂吾人學醫不限於國家主義宜擴而推之全世界並謂下列兩大題爲美國之最重要之問題亦即中國應解决之問題（一）康健之保定與預防較治療更爲重要（二）醫學之高深學問雖爲一國之必需而切於實用之普通常識亦宜時加灌輸次克拉克演說謂醫家與醫家宜有道德觀念末有該會書記牛惠霖演說希望許克二君回國能轉致誠意於貴國醫學會於明年正月間舉行之醫學討論會多賜敎言俾資互助云攝影散會巳鐘鳴十一下矣 
[法總領事取締交易所續聞]  
投機界之大打擊章程共有七條 
駐滬法總領事韋禮德鑒於本租界内交易所日見增加投機賣買有紊金融特訂取締規則已略誌昨報兹覔得律師致各交易所原文錄下逕啓者前奉法總領事第三百十五號函開法租界内交易所日見增加中國交涉員屢以取締相請自應重訂新章嚴密防範而謀商業之安全徵求各法國律師之意見等因奉此兹將草訂新章七條送請台閱請於三日内將尊意見復爲荷此致第一條凡在法租界内開設交易所或經紀人公會應向法總領事署立案法會審公堂檢察處註册法工部局請領執照後方可營業第二條交易所呈請立案時應附呈下列文件（一）交易所中法文章程（二）發起人姓名所認股分及股分號數（三）銀行證明書（中國銀行交通銀行或外國殷實銀行所出之證明書均可或財産起居）證明書資本確經認定照章繳出（四）交易所營業地址時問第三條交易所呈請立案時必須第二條第二項所規定之發起人認繳資本四分之一以上方可核准立案第四條交易所備左列條件方能核准立案（一）交易所股票在營業第一年内概用記名式（二）交易所自開始營業後三個月股票不得過户轉讓（三）發起人之股票一年之内不得過户轉讓如違反前項規定發起人應受民刑事之制裁第五條凡交易所人員或經紀人不得在本所内爲賣買行爲如有發生前項情事交易所應受停業及清算之處分并應令交易所及理事等對各關係人及股東負完全責任第六條交易所應聽任工部局人員查檢賬簿察看是否遵守前項規定第七條交易所賬簿如置訂不良及司賬人有舞弊情　　確因理事失檢所致由理事負責 
　　又聞上項章程法總領事已得中國交涉員同意恐須積極實行頒布而各交易所聞將聯合反對昨各交易所因鑒此風潮人心惶惶有秘密關照各經紀人轉告做多者勿自驚擾自有對付方法奈何客家將信將疑紛紛圖脫是以昨日股票仍有漲有跌强自鎭定然恐不能持久也 
[霞飛路開槍傷人案四誌]  
　　霞飛路開槍傷人一案業經三誌本報昨上海日報紀載此事較詳特　譯如下文云本月八日正午法租界霞飛路第一百十四號意大利人巴維志宅突發開槍傷害事件查此案之傷害犯人爲日本香川縣人住楊樹浦路桃源里第一六四一號名横井幾太年二十歲（前誤爲三岡）十日送於本埠日本總領事館警察署是日適爲雙十節故至昨日午前十時始由法捕房將加害者之身分及案情全部送到警察署接收之後即向本人偵查午後二時復由栗原官補木下署長小林警部三人乘汽車押同横井至巴維志家與法捕房探捕協力實地調查至午後四時始返領館據小林警部云此案尚未預審詳情須續探在横井方面之言誠不可盡信而被害者巴維志所供亦不能遽憑爲判斷被害者目下瀕於危篤如所傳横井剌巴當時之行爲大有須加研究之必要自未可遽判横井爲惡人也至横井之身分係珠寳商而兼密賣軍火者兹其三十八番之手槍於本年正月間由某船員約以與價值八十元之翡翠交換本月八日在密勒路武昌路轉角由日人河野之介紹至巴維志家訂二百五十元賣出之契約時午前十鐘也此契約定妥即發生前述之慘事而起喧譁耳至横井似非善類與禁制品有關係即巴維志亦頗噯味時占不正之利此手槍究爲横井所有乎則當爲三十八番而小形者或爲巴之所有搜查結果又發見手槍三枚是最初開槍或爲巴維志亦未可知此事法捕房頗爲協助以期調查眞相水落石出云 
[抽閉妓寮期改早之布告]  
十二月六日 
　　公共租界二次抽閉妓寮前經工部局通告定於十二月十四日在南京路議事廳當衆抽鐵兹因十二月十三日至十八日議事廳須作學績考驗之用故妓寮抽籖一事提早於十二月六日午後三時舉行今日工部局已發改正日期之佈告 
[海陸軍警衝突案之和解文]  
　　海軍定安運艦兵士前因酒醉在高昌廟與人口角警察巡士理勸不從衝突搗毁辦公室窗户一案迭誌本報兹悉海軍方面因尚不服故由海軍總司令致函軍署查辦而松滬何護軍使以海陸軍警相處以來素稱融洽論職務各有專責論情誼不啻一家此次雖略有衝突然究係出於誤會且事甚細微似各不宜過事吹求致起無端之爭議而傷向來之感情現下應由我海陸軍長官各將肇事之人酌予懲戒以昭公允而資結束一面應分令各管官長以後對於部屬務當嚴加約束以免再滋事端况海陸兩軍及警察等同爲國家服務休戚相關尤宜互敦睦誼不可稍有芥蒂所有肇事之海軍兵士旣由海軍總司令依法懲戒惟查此案之巡警如果善於處理妥爲應付斷不至釀成事故據事實而斷則此次之肇事由於巡警之處置失當實屬咎無可辭故昨日除令行淞滬警廳將該巡警依　懲戒並飭屬以後勿得再有疏忽外一面函復海軍總司令部查照矣 
[約翰創設新聞科]  
　　文滙報云聞本埠約翰大學已開辦新聞學科聘遠東週刋主筆彼得森氏爲敎授彼乃美國密索里大學新聞學科畢業生也約翰學生將發行一種週刋云 
[新米源源而來]  
　　邇來滬上南北兩米市新貨已皆到齊北帮常錫南帮蘇同青角等處到船日湧兹據米商南北兩帮公所調查本届新米上市被水災躭誤時日之後故新貨已在八月下浣始見運到計調查八月份内共到常錫蘇同南北兩帮貨十二萬石其中北帮約佔八萬石南帮佔四萬餘石陳貨十之三四新粳十之三四其餘則羊秈杜秈等二三成至於銷路則北市可銷去八萬石其中所銷者北帮貨居多南帮米祗二三份南市方面銷去四萬餘石内所銷者南帮米佔十成之七八北帮貨祗二三成查七月份統市到頭約八萬石左右核計比較多四萬石之譜際此新貨上市市面下山之勢購貨者皆有不敢多存之心故銷路未見暢旺昨經米商南北雨公所查明到貨與銷路開單報告仁穀堂公所查核矣 
[銀洋市况報告]  
　　金融通訊社十二日報告云今日洋價略形堅定市面平靜賣買均少早市價爲七錢二分八厘與昨同午市跌小一二五近日洋厘銷路已减杭州南京來源日增故洋價趨勢疲軟且申勢已停止購買面目前津埠洋價亦已見跌與本埠洋價已相仿佛故該帮恐未必再存需要如是洋價當漸見低小矣 
　　銀拆早市五六分市面又見緊收欵五十萬兩銀行仍有拆出且略有絲經出欵故午市　見鬆動收盤爲四錢四分但銀用日增供給甚枯拆息一時斷難望小也 
[昨日之銀洋進口報告]  
　　滬杭甬鐵路上海南站昨日（十二）由杭開滬之一百零三號早快車在杭州造幣廠裝來新幣十萬五千元分裝二十一箱係上海日夜銀行六萬元中國銀行二萬元鹽業銀行二萬元惠興銀行五千元又滬加區間車在松江典業銀運交上海交通銀行五千元又松江信餘運交上海永裕現洋四千元又松江甡沅運交上海鴻賚鈔洋二千元以上共計現洋鈔洋十一萬六千元均運抵上海南車站卸車云 
[滬杭車運貨報告]  
滬杭甬鐵路上海南站昨日（十二）由杭開滬之貨物車在王店裝來新黄荳三百三十包係上海南市元和昌之貨又莘莊裝來新花衣三十七包係上海大陸花行之貨均運抵南站卸車分别送交矣 
[航務消息彚紀]  
　　本星期六昌興公司之俄后號赴温哥武本埠交涉公署爲派赴華府會議代表購定艙位五間其領名者爲章祜此外京漢路亦電定兩間計已購定七間至各代表姓名明日當可發表俄后號於星期六放洋預定二十二日抵横濱本月三十一號至温哥武云 
　　北美西雅圖航路刻下日美間暗競甚烈一昨提督總行來電發表日美輪船運裝華絲至紐約遲速之比較成績計該行之銀邦號由八月十七號裝華絲至横濱加裝日絲甚多係於二十三日離日赴西雅圖轉運至紐約交卸時乃在九月七日共計十四天十六小時可以蕆事矣而日郵社之諏訪丸則於八月十九日亦在横濱加裝湖絲赴美至九月六號抵紐約需十八天始能達行如此則美船速而日輪遲矣因此日郵社現有將該路船票減價之舉至提督公司對於此舉刻下暫無表示但據該公司云俟與該社船相值同時出口時屆期或亦減價競爭今則未得總行電知也 
　　提督公司因慧目邦號調航他路故又向美政府請得同等大小之新郵船松木邦號ＰｉｎｅＴｒｅｅＳｔａｔｅ一輪提 
 
 

Page 15

 
 
先代海峽邦號班次准定十二月十日由西雅圖開滬至於海峽邦號ＢａｙＳｔａｔｅ則改定明年一月七日開出自此次添定各輪後以後即永遠規定此五郵船往來西雅圖上海矣 
　　丹麥古本哈根一埠今祗寳隆經理之丹國東亞公司輪船行駛今於東亞航路内又派新造摩託輪船爪哇號一艘有一萬二千噸之巨刻已開出十一月底可至上海更調汽輪羅德西亞號Ｒｈｏｄｅｓｉａ從羅鳩爾ＬａＲｏｃｈｅｌｌａ開來將於十一月七日至申又有亞拉濱號Ａｒａｂｉｅｎ則須十二月下旬至申云 
　　太平洋郵船公司之第三號新輪毫雪邦ＨｏｏｓｉｅｒＳｔａｔｅ
昨日已從舊金山開始出發加入中國航路内行駛定十一月二十日至上海 
　　日本國際汽船會社刻下已有輪船五十七艘達四十九萬五千噸上海向無來船今已有九千零九十一噸之英倫丸貨輪一艘業經開來現暫歸鈴木經理該社將在上海添設輪埠云 
　　太古公司之新寗號昨自香港裝來毫洋十九箱約五十七萬角又金子金洋等九箱價值三萬元 
[美新船來滬預告]  
　　大陸報云提督輪船公司自十二月起將添新船一艘此船名松樹邦號係美國航務部所定造係最新五三五式現已完工撥歸提督公司經理定於十二月十日由西雅圖初次放洋二十七日即可行抵上海 
[改良上海商港之紳士會議]  
　　人數不足改談話會 
　　浚浦局會議改良商港一案訂於本月十五日開議此事關係江浙兩省農民水利甚鉅曾經浚浦局顧問唐露園君函訂上海總商會先於十四日開預備會並請邑紳姚子讓邀同地方人士及水利專家蒞會與議當經上海地方欵産經理處函約各市鄉經董及水利專家定期於本月十二日上午八時在也是園開會等情昨日因人數未足作爲談話會並無議决事件定於十四日集齊總商會再行提議 
[巡工司布告鐙塔]  
　　中華民國各口巡工司額出示云照得本巡工司前奉總稅務司令行以沿江沿海建造鐙塔浮椿等事或係創設或宜改移或有增添或須裁撤營造旣有變更務即隨時彰明曉示各處俾得行江海船隻周知徧喻等因兹本巡工司查東海關稅務司所屬界内成山頭東北角鐙塔鐙光更變合將其情形開列於左山東成山頭東北有鐙塔特爲指明第七百三十號警船示喻内開之紅光經已取銷現查該鐙仍係聯閃急迅鐙其光則改爲每十五秒時聯閃白光兩道照見之處如無障礙於天際線四圍均可瞭望爲此合即遵行曉示各處船隻 
[官塲紀事]  
　　江海關姚監督調任鳳陽兹悉姚即於本月十六號交卸新任陶監督亦於是日視事昨該關職員人等已趕辦交代矣 
　　駐比利時國全權公使王景岐氏由京南下乘滬寗路夜班快車於昨（十二日）晨到滬 
　　德國政府現派體而爲駐滬頭等總領事由駐京公使德卜氏照會外交部指令江蘇特派交涉公署查照兹聞體總領事已於本月初十日任事前代師總領事即於是日交卸昨已分别函達交涉公署查照云 
[希人謀殺親妻案續誌]  
　　提起正式公訴　　押候續訊 
　　希臘國人斐爾特考波拉於本年七月十二號將妻誘至引翔港河畔謀斃案發捕房將其拘解公共公廨豫審明晰諭被告押候捕房正式起訴再核等情兹悉捕房業已正式提起公訴控該希臘人謀害人命昨經俞襄讞會同英包副領事提審被告延甘維露律師代辯昨到案作證者爲孩子張小狗瞿友生等該孩曾目覩被告當時在河畔溺斃其妻狀態結果被告還押候再續訊 
　 
[汪精衛演講預誌]  
　　本埠靜安寺路五十一號寰球中國學生會定於本月十五日（星期六）午後七時半敦請廣東省敎育會會長汪精衛到會演講題爲國民今日應有之决心汪之學問道德久爲一般人士所欽仰凡所言論皆以促世人之覺悟今蒞該會演講必能發揮盡致以饜聽者有志者可先向該會索取入塲劵也 
[演戲助賑預誌]  
　　松滬何護軍使以蘇省籌振待需孔殷一時無欵可撥遂商之淞滬警察廳長徐國樑擬請滬上某舞台演義務獻三天所得劇資悉充振欵聞徐廳長已向該舞台經理人磋商演戲充振辦法所有進行手續已由徐廳長擔任不日即須實行云 
[美商務員辦事處遷移]  
　　美國駐滬商務委員辦公處現移至廣州路三號大來洋行新屋第四層樓電話中央六一二七辦公室備有商務書籍商業目錄等以便各國商人之參考云 
[憲兵不准賒賬令自以現錢賀現貨爲是]  
　　駐滬憲兵第三營昨奉京師憲兵司令部訓令謂近來時因軍餉不足每有兵士在外賒欠賬欵等情實於軍譽大有妨碍應令該營長分飭各該連長以後凡有各兵士在外賒欠賬目者應責令於三月以内如數清還以免發生他項事端致使損毁軍譽當由汪營長通令所屬各連長督飭該司務長等妥爲遵辦矣 
[清潔人稅欵不清]  
　　滬南工巡捐局姚局長查得承辦東南區清潔事宜之張才卿於應繳稅欵項下其九月分之稅欵迄今尙未清繳昨已傳論該認商遵照務於三天内悉數措繳以充局中公用不得再事玩延云 
[慈善正劵開奬]  
　　慈善正劵昨在南市開奬塲開奬上午九時起各官廳派代表監視憲兵及游巡隊曁第一區巡士在場保護兹探得五大奬列下頭奬二萬三千七百九十七號杭州仁裕經售二奬一萬陸千二百零三號天津德源經售三奬八千三百九十六號本埠有利源經售四奬一千七百五十號杭州中英經售四奬二千八百零七號九江惠然經售五奬一萬四千九百八十號抗州仁裕經售五奬一萬陸千零三十九號本埠飛來福經售其餘各奬今日號單已發表矣 
[無名屍案滬寗車站一具新普育堂牆角一具]  
　　昨報紀滬寗火車站月台上倒斃無名男屍一則昨午又據寳山縣吉一圖地保查無家屬亦投上海地檢廳報請相騐米幾即據死者之妻顧葛氏帶同十五歲屍子顧全生同投地檢廳具詞聲稱蘇州人死者爲婦人丈夫顧菊如今年四十六歲家住治下新北門内天主堂街安善里二十二號門牌每日在城隍廟戲臺下擺設糖攤生理近因染病乏資醫治於本月初三日親往蘇州向外甥李阿土索討舊欠躭擱數天至十一日由李伴送回滬及抵上海分道來家不料李到家已久不見丈夫歸來於是大駭急赴車站找尋始悉丈夫已在車站倒斃實係因病身死與人無尤要求免騐自願棺殮王檢察長准如所請着該氏其結呈案 
　　新普育堂前煤屑路馬路雖寛行人稀少因此移屍抛棄時有發生報告警局亦彼此推諉因有三不管之名稱詎昨日黎明時該堂所設之時疫醫院牆隅又發現年約四十左右之無名男屍一具身穿元布夾襖白布褲秃頭赤足形似移屍到此山二十五保十二圖地保顧愼霖查無家屬於午後投地檢廳報請相騐 
[無頭屍案]  
　　本邑西鄉塘灣鎭迤西有地名横濱沿頭者係一小溝兩旁叢植蘆柴爲人跡罕到之處昨晨該溝中發現屍身一具惟無頭顱身着元布衫白布褲察其情形似死已多日當經附近村民告知當地二十一保四十二圖地保王秀元查無屍屬出認即投地檢廳 
車下鄉檢騐 
[小麻子死得太容易了]  
　　方板橋東首方浜路十九號門牌小茶肆中昨晨六時許有一茶客名汪春即混名小麻子入内啜茗甫經坐定即神色有異俄頃氣絶而死當經崗警報告一一區一分署諭飭九舖地甲查無家屬於下午投報地檢廳稟請相騐 
[汽車傷人三則]  
　　公共租界新閘路新閘橋塊昨日下午三時半有小北門同興公司之汽車夫吳大生開駛汽車經過將安徽人金成撞跌於地碾斷左足小腿骨當經新閘捕房一千四百九十二號華捕到來押令汽車送受傷人往仁濟醫院醫治一而滯汽車夫入捕房稟請捕頭核辦 
　　又有某號汽車於昨下午四時許駛經南京路撞倒江北人吕欽貴腿足受傷當由老閘捕房八百三十號華捕前來雇人事送往仁濟醫院醫治一面抄錄汽車號碼呈報捕頭候示 
　　又虹口鴨錄路昨日下午四時半有一百零七號汽車駛過撞倒行人陳榮福跌傷首臂腿足等處當經閔行路捕房四百三十九號華捕前來阻止汽車開行押令汽車載送陳榮福投同仁醫院醫治旋即帶該該汽車夫人捕房請究 
[牙刷廠一火再火]  
　　閘北新大橋塊美華牙刷廠前年焚斃男女工十餘人後停止營業近在共和路四區警署東首即陸軍三十七團營房舊址重行組織改名鉅美製刷廠仍由前經理錢某主管廠務本月十日晚間十時許該廠薰猪毛間忽又起火一時烟霧騰空硫磺氣四播幸廠門前本有自來水太平龍頭得以灌熄然附近鄰居及廠中工人均已受驚不淺矣 
[虹橋路案中之要犯]  
　　華界虹橋路　　　居人日前被盜黨多人持械入室刦去值洋三百元之衣飾銀洋逃逸業經淞滬警察廳偵探拿獲盜黨陳桂林之妻陳王氏詢悉匿居滬西麥特赫德路之江北人王金標與此案頗有關係於前日稟請備文報告戈登路捕房派探毛伊文協往將主緝獲押至昨晨解送公共公廨先由中西包探投訴協同來警將被告拿獲情形並據來警帶同案證陳王氏上堂稟明前情又據陳王氏供稱被告王金標係其丈夫陳桂林之師父（即帮中人所稱老頭子）時常同維同出惟搶刦是否在内當因我在紗廠做工實不知悉云云經俞襄讞核供商之英包副領事復向王略訊數言遂判王交來警帶回歸案訊辦 
[張港發生刦案]  
　　江灣鎭下鄉張港輿上海境區僅一河之隔本月十日夜間該處祝榮華家被盜搶刦盜匪計數十人明火執杖當欲砍破大門不果旋將後户撞開各匪擁入將事主八人一併捆縛任意搜括計被搶去衣服首飾銀洋約值數百元呼嘯而去幸未傷人該户原有防盜器亦被盜一并刦去聞已獲住三匪送廳訊辦云 
[訴請賠償失物案續聞皮毛公司與招商輪船]  
　　法商東方皮毛公司前延巴和律師代表投法公堂控稱原告前雇招商局輪船由天津裝載網物十八件到申後不料失去五件求請追償損失等語被告招商局亦延農復律師代辯稱貨物實被風浪吹入海中云云奉判覆訊再核在案昨又傳訊先由被告農復律師稱此貨實因置在船艙上面故被風浪吹入海中此乃天災所致今有船主在案可證繼山船主某洋人上堂證明一切（未譯）嗣由原告巴和律師稱現由該船主到堂言稱對於裝貨之事乃係局中所管與伊不涉兹經敝律師查得此貨理應安置艙内現因被告裝貨置在船上以致吹入海内實係被告之過求請訊核中西讞員判聽候下堂諭飭遵 
[惡子請官究辦]  
　　鹽城人董泰仁拖車爲活住閘北國慶路前日具呈司法科稱其子董大林子曾習鐵匠不務正業拜清帮何某爲師近與同帮楊有才爲伍已四犯行兇鬥毆案屢次訓戒不聽日前楊復糾民子毆傷徐大德子楊已逮押民子在逃但民係勞働小民恐被牽累用敢自行舉發請求緝獲重辦以儆不肖云云奉諭退去聽候查辦 
[罰儆私煙間主客]  
老閘捕房副捕頭麥拐於前日下午率同華探陳桂卿在廣東路三百六十四號屋内破獲私烟間一處當將其主蘇州人闕志林烟客闕浜福張桂生時阿虎張阿泉黄福慶連同烟具烟土一併帶入捕房准烟客各存洋十元保出闕志林收押昨晨解送公共廨經中西官訊實以闕志林破壞烟禁判罰洋一百元無洋改押西牢一月黄福慶保出不到着將保洋充公餘人各罰洋三元烟土烟具焚燬 
[行人懷土罰鍰]  
　　蘇州人許阿六前晚身藏鴉片烟土行經北蘇州路爲二百三十號印捕查獲帶入捕房押至昨晨由包探陳玉由解送公共公廨經中西官質訊之下以許身藏違禁物品有違租界章程判罰洋三元充公烟土送關焚燬 
[塌屋之罰金]  
　　法界天主堂街密采里原址前由某紳商雇用潘榮記作頭建造交易所旋因房屋砌造不固故此坍下壓傷工人多名後山捕房將該作頭傳至法公堂奉判再核在案昨又傳訊先由捕頭禀明坍下原因中西讞員判潘罰洋二十元充公以儆 
[兩過犯又犯竊案收賊賊不追當本]  
過犯楊愼元蔡振榮均因潛入租界被老閘捕房包探陸根生汪竹生查獲解奉公共公堂諭着押候查明解究在案兹經陸汪兩　查悉楊於八月十三號行竊和記洋行内忌紗十六疋蔡於五月七號在漢口路大新坊攫取孫昌良鈔票洋二十元並在新閘路　十一號門牌萃昌當舖内吊出羽紗昨晨傳同原告將楊蔡二人解送公堂經中西官質訊屬實判楊押西牢二年蔡押年半期滿仍均逐出租界而萃昌當舖延律師到堂要求償還當本堂上以其不應收質賊贓當本不追起案羽紗交和記洋行西人領去 
[公共公廨訊案彚錄]  
　　昨晨公共公廨民四庭由關讞員會同美丁副領事訊理（一）華承煜延禮明帮辦台維司律師訴婦人華黄夏香私刊圖章簿據案結果被告准具結出外候訊並諭該被告於本案未訊結以前不得私用榮昌圖記（二）吳萃五訴婦人范朱氏抵單不贖案被告延甘維露律師到堂請求减輕交保結果被告准於七日内交一千元舖保候訊（三）和興機器廠訴朱子英不理貨欵銀一千四百九十五兩三錢七分一釐期票洋三百三十元案結果被告屢傳不到應照原告所訴缺席判决（四）李章亭延許理律師訴秦輔之不付房租請飭遷移案結果准予復訊 
　　又午後民四庭由李襄讞會同美約副領事訊理（一）婦人陳秀英延許理律師訴其夫陳祥生虐待請求離婚案結果准給諭該被告不准向原告滋擾聽候訊明核奪（二）洽和公司訴陳福泉不付房租請飭押遷案結果被告不遵堂諭再限一禮拜付清房租立即遷讓逾限即將該被交保押遷 
[誌謝]  
　　昨承商務印書館惠送英語週刊三一四期小說月報第十二卷第九號各一册内容精美洵定期出版物中之佼佼者祇領之餘書此鳴謝 
來函 
[檳榔嶼華僑各學校聯合辦事處來函]  
　　敬啓者南洋英屬頒布學校註册條例僑人抵抗不屈險阻備嘗業將一年餘所經困苦情形通告中外當蒙國内同胞垂察矣近來威逼日甚大局危急萬分特再飛函爲吾全國父老兄弟姊妹畧陳其概焉暑假以前霹靂州所屬各校早因被逼而一律停辦暑假後雪蘭莪芙蓉兩州除尊孔坤成等校外其餘均未開課七月二十九日總代表鍾吳兩君由檳起程赴英八月十八日三州府華民政務司又發迫令註册之通告當經僑衆一再上書請求展期迄未應允但僑人始終堅持靜候總代表請願消息故風聲雖緊而叻嶼呷及嘭哼四州府各校尚能照常上課不料九月二日及四日檳嶼華民政務司突然親蒞中華台山兩校查問即將所見上課敎員共九人一併控告其理由以敎員不註册而上課即爲違背法律審判結果各罰叻幣五元時九月十五日上午也檳城人士憤懣已極即日下午開會議决各校一律罷課九月十九日又在新加坡敎育總會開第四次七州府聯合會議仍主張請願未終交涉未了概不註册惟以勢之迫於無可如何乃有七州府一律停課之决議現已實行自此南洋華僑子弟數萬人皆罹敎育饑荒之禍如此重大犧牲誰爲爲之誰令致之嗚呼豈僑人之劫運將臨耶更可駭者七州府會議未終而敎育總會於二十一日突被叻督封閉案卷一起没收查星加坡敎育總會爲七州府僑學唯一機關歷屆開會絲毫未有逸出軌外舉動竟遭此浩刧世界各國未之前聞而吾華僑偏受此等待遇凡有血氣孰不痛心現在熱心奔徒之人均爲當道所注目以後恐無開會集議之自由僑人至此可憐力竭聲嘶無異束手待斃此僑學最近之情形也概自學校註册條例頒布以來莊陳二君因之出境敎員九人因之被罰全體華僑因之停課兒童數萬因之失學敎育總會因之封閉此外教育界之因此事而廢時失業者尚不在内痛苦不可謂不深犧牲不可謂不大幸有多數覺悟之僑胞相與奔走呼號竭忠盡智前仆後繼百折不撓用能激勵羣衆團結精神尚未至爲高壓力所屈服但是華僑寄人籬下力弱勢孤若無内國同胞爲其後盾恐境遷事過終難制勝强權螳臂當車早知無幸用是剖心泣血將伯求援務乞速電全國各團體請其協助並將近情電達英政府國會及英倫各報以壯聲勢（此層最緊要因英國最重輿論若得英報鼓吹請願即易着手總代表曾電囑特别注意此問早已發電恐被扣留故請國内轉電千萬不可忽視）僑學有亡在此一舉惟吾全國父老兄弟姊妹其亟起圖之 
　　再總代表於九月二十一日來電稱學校註册條例事英外部前經拒絶顧使交涉兹因敎員被控請願效果英外部允顧使重提磋商速將被控情形詳報星伍領事轉電顧使此間積極進行請候結果轉各州云云是則請願前途未必無一線希望然使國内外同胞不能爲有方之援助英京新聞界無所據以爲鼓吹之材料恐此行不免徒勞往返華僑永無超生之望耳此上申報館轉全國各團體公鑒　檳　嶼全體華倁學校同啓 
雜評二 
[敬告歡送國民代表之國民旡用]  
　　國家旣爲民主國家主權屬於國民全體則不獨天下興亡匹夫有責即平日外交内政亦不當如曩昔之一任肉食者謀而自處於庶人不議之列此義至明無俟贅論焉 
　　此次太年洋會議結果如何雖不可知其爲主張公道發展民權也似可斷言則我中華民國於政府派遣代表而外更由國民推舉代表赴美與會於外交上闢一新紀元亦即順此潮流以謀國家昌隆社會發展者所應有事也余蔣兩君將次登程滬上公團舉行祖餞陰主席與代表之演辭今後我中華民國之外交漸有從政府專辦而趨於國民分辦之勢國民分辦外交於政府無損而有益於友邦亦當無間然以國與國交政府屬形式的而爲客國民屬實質的而爲主客主齊來雍容叙論開誠心布公道從此國際上無不可解决之事吾敢斷爲此種舉動爲外交界進步之舉動也 
　　顧願爲歡送代表之國民進者代表行將去矣所謂代表者代表國民也國民於此推舉代表之旣應有一臨時機關爲代表接洽之所且吾人對於太會所希望各點宜有切實之凖備會前如何接洽臨會如何援助設或代表有須國民䇿應之處則究以如何策應凡此非空言所能有濟亦非有系統的準備所能有濟蓋代表之責誠重矣而國民之責未嘗輕也國民其念之哉 
公布欄 
[江蘇高等審判廳]  
　　民庭判决馬培卿與程椿年爲牌號糾葛控訴一案（判决主文）原判除維持吳恒孚二字商號應改去一字及訟費部分外撤銷吳恒孚除商號更改外並不得　用上字雙獅商標本件控訴及被控訴人其他之附帶控訴駁回本審訟費歸控訴人負擔吳根發爲執行異　不服上海地　廳决定提起抗告一案（决定主文）上海地方審判廳民國十年八月三十一日之决定撤銷本案應由本　爲第二　裁判本件抗告不合法駁回抗告費用應予發　　　俞廷宰等與楊誦清等爲經界糾葛涉訟上告一案（决定主文）本件上告不合法駁回預約本審訟費發　馮子卿與曹愼齊爲田單涉訟上告一案（判决主文）本案上告駁回本審訟費歸上告人負擔陳龍海爲徐啓明誣告吸烟不服奉賢縣判决控告一案（宣告判决）耿俊儒與鄭司陳爲田産聲請再審一案本廳定於十月十三日下午二時（宣告判决）　曾翰爲莊産涉訟控告一案（决定主文）本件抗告駁回 
　　批示金慶熊呈爲高鼎芬擔保欠欵一案請飭縣執行由呈及判决書均悉俾候飭縣迅予照判執行判决書一件　還並仰來廳具領此批 
[上海地方審判檢察廳]  
　　布告第一○六號爲布告事案奉江蘇高等審判檢察　訓令第五三六九號開本月七日奉司法部魚電開本届司法官考試日期現因各員尚未周知兹數定於十一月五日舉行除呈明外所有報名日期　展至本月二十日截止仰即通告周知等因合行令　該廳於文到日即有通告周知除令通告並登報外仰即遵照此令等因奉此合行布告仰應試人等一體知悉特此布告 
[上海地方檢察廳]  
　　批示李道有等狀悉傳訊此批各有田狀悉候傳訊核奪此批劉吳氏狀悉候訊奪此批范心即狀悉候查明核奪紫批吳阿林狀悉候覆騐後再行核辦此批冷至開狀悉案已起訴仰候審判此批馬福祥據訴爾妻朱氏因審　傳訊連夜捲逃祕匿不出出等情查與刑事無關所　緝究之處應毋庸議此批以上十月十二日 
[滬海道尹公署]  
　　批示江蘇省議員楊而墨電呈南滙縣管獄員臧汝鑫减囚糧姦宿女犯　查辦由代電已悉所稱該縣管獄員臧汝鑫尅减囚糧各情是否廳實自　詳切澈查候令南滙縣事查明具復核奪此批公民陸水祥呈控劣保匿留戮　私蓋害民請求令行上海縣迅予吊鎖由據呈地保　　泰私蓋戮記盜賣民田等情如果　實何以呈謂縣署延不批示究竟如何實情仰上海縣知事即便查案秉公核辦此批 
 
 

Page 16

 
 
   
 
 

Page 17

 
 
常識 
常評 
[得過且過] [  覺]  
　　我國人普通之心理大率得過且過而絶少爲未來之計畫者此民貧國弱之大原因非急進以興奮劑殆不可救藥矣昔左文襄旣平回亂功高名重其在官署治事往往繞室而行巨聲長歎曰又是一天蓋深惜此一天之過去也而今之手握政柄者坐視國民之憔悴於兵荒日日以挨過一天爲幸莊子所謂哀莫大於心死正哀此輩耳 
　　古人有言志士惜日短我國民誠欲起貧弱之國家而躋於富强則急起直追猶恐不及而奈何除少數武人以擾亂和平爲能事外凡身負責任之人泄泄沓沓無一不染得過且過之惡習耶新建之國家而暮氣充塞如此此醉何時醒此夢何時覺乎 
道德 
[悟語後] [  覺]  
　　希望與努力是猶舟之與舵 
　　能助人得一分進步勝於己之得大注錢財 
　　背良心而謀富母寗求眞理而受苦 
　　勞動爲天賦之本能 
　　懶惰實墮落之導綫 
　　天下最不道德者爲富有一無工作之人 
　　愛情爲人類結合之源 
　　有眞愛情方能眞犧牲 
　　婦女之求解放須明了男女之特性安在 
　　高談覺悟而己之行爲一仍舊習慣者視不覺悟之人更爲糊塗 
　　時間之經濟重於金錢之經濟 
　　好著書而少讀書者已爲虚榮與金錢所惑非眞正之學者營商固以圖利爲目的但利有義不義之别 
　　深癖之惡嗜好都起因於逢塲作戲 
　　覺悟無止境一覺悟而即以爲澈底者乃懶惰心理之表現墨守舊法者固爲迂腐盲從新說者亦爲淺學 
　　眼光能見及將來而自動創作者上智者也覺到現在之需要而動作者中人也時機已過而猶不知急謀補救者斯下愚己（乙種酬） 
衛生 
[束乳之害] [  徐]  
　　攷現代女郎多盛行束乳之風（以女學生爲尤甚）推其原因無非以乳房隆聳爲不雅觀（實則乳之隆聳正女人之天然美觀也）以巾横束之則帖服而雅觀矣殊不知其害較之纒足及西婦束腰爲甚也爰不揣譾陋述其害如次 
（一）束乳足以阻礙血液及呼吸胸之外部爲乳内爲五藏而臓之與乳相並者厥爲心肺二部心主行血肺司呼吸偶受束壓血液即不能暢行呼吸即不能暢快是以巾束乳即不啻束血液束呼吸矣 
（二）束乳足以殘害生機女子旣達成年其發育點即爲乳房以巾壓束之則發育受阻是又殘害其生機也 
（三）束乳足以遺害子女女郎爲他日人母苟殘其發育機能賊其血液呼吸者則他日育兒即不免有孱弱多病難養等患良以先天已不足也 
綜上三條觀之束乳之害之鉅有如此者吾可敬可愛之女同胞乎奈何舍天然美觀而不取竟矯揉造作而殘賊可貴之身軀並遺害子女而不悟耶果必謂乳之隆聳爲不雅觀者則將衣服放大乳房亦便不致高突矣（乙種酬） 
法制 
[上訴審級之普通錯誤] [  冠宇]  
　　我國現制地方審判廳及兼理司法之縣知事實兼有地方廳及初級廳之性質普通人民對於控訴事件常不知地方與初級性質之分别每遇不服地審廳或縣知事之審判而上訴時常將原審應屬初級廳管轄之事件而向高等審判廳上訴以致審級不合被駁不准後雖明悉而補行合法上訴然已多費手續躭擱時光或且貽誤法定上訴期間致訟事失敗雖可聲叙事由呈請回復上訴權於受理上訴審判衙門然金錢與時日之損失不可勝計矣此種錯誤數見不鮮試檢閱公布樣之法庭批示不難常見上訴審級錯誤之批詞此皆不明訴訟手續之所致也蓋普通之誤解以爲旣稱上訴則受理者必爲更上一級之法庭豈知現制規定除原審事件應屬地方廳管轄者始可向高等廳上訴外其原審事件應屬初級廳管轄者須仍向地方審判廳上訴原審與上訴同在一廳特不過另由合議庭審理耳當事人苟明乎此又何致誤入歧途耶（乙種酬） 
[正當防衛淺解] [  耿長寅]  
　　吾人處社會之中孰不欲自保其權利然而竟被侵害而莫能維持甚或操之過激反罹法網始疏略而終咎悔豈可勝道吁亦可憫矣吾人苟了然於刑法上所與之防衛權而出以正當之自衛則禍變之來吾人於輕重緩急之間又寗患無因應之方乎我中國現行新刑律第十五條稱對現在不正之侵害而出於防衛自　或他人權利之行爲不爲罪但逾防衛行爲必要之限度者得減本刑一等至三等準此則正當防衛之成立其要件有三 
　　（一）其侵害要爲不法行爲 
　　法所反對之行爲謂之不法行爲若其侵害之行爲係法之所許或所放任則正當防衛不能成立例如警察逮捕現行犯現行犯不能反抗又如甲從火中逃出乙適當其路而用腕力排除之於此乙能防衛而不能有防衛權此其結果若乙因防衛而傷害甲則不得援用防衛過當例享得減等之利益須照通常傷害罪處斷 
（二）其侵害要爲現在 
此可分爲二點論之 
　　甲其侵害之行爲係在將來現在雖有侵害之意思亦不能行使其防衛權例如甲將蓄謀殺乙乙乃豫殺 
[空空如也　學　]  
　　之以除害則如乙者蓋不能辭其殺人罪也 
　　乙其侵害之行爲業成過去則私人之權利已非防衛所能救濟從而懲創之與復仇何異例如甲盜乙物甲已遠颺乙尋獲而殺傷之則如乙者蓋亦不能辭其殺傷罪也 
（三）其侵害要關於自已或他人之權利 
所謂權利者其類别有五曰生命曰身體曰自由曰名譽曰財産若有無故侵害及之者出以正當防衛固法之所許然其所侵害者爲其一己之權利則他人無所用其防衛例如有人自斵其手足或沉其金錢於海皆無關他人事他人不得强其制止其行爲也故吾本身之權利而爲人所侵害或吾親朋以及世間一切之人其權利而爲人所侵害吾儕皆有正當防衛權以爲救濟 
　　愚意國家刑事政䇿所以設有正當防衛者其理由蓋有二人之自衛根於天性坐視其權利聽人侵害而不思抵抗世有幾人設正當防衛所以順人情此其一國家原有保護人民之責然其力或有所不及與人民以正當防衛權則奸宄之徒有所畏懾而人民之權利益臻鞏固此其二雖然行使正當防衛權時有極宜注意者即不可逾越必要之限度法文簡而事情雜所謂必要之限度又豈可以列舉而預定是在臨時酌斟耳要亦可以一　蔽之曰能排除其侵害而保護我人之權利而已足矣不然譬以病者謀殺壯夫壯夫奪刃還殺之則其行爲實屬於防衛之過當而不免於犯罪者也（不受酬） 
經濟 
[戒吸紙烟] [  曹陶成]  
　　紙烟之害不减鴉片人盡知之無如我國男女明知故犯相習成風酬酢賓客必以此爲上品出外游覽必借此爲美觀予每過劇塲酒肆中見座上老幼男女　一不吞雲吐霧自謂得意吸之旣久遂成烟癖雖耗費金錢損害精神亦不之顧呈此固國家之不幸人民之悲觀凡吾同胞若欲自躋於富强之林必自實行戒吸紙烟始戒之之法約有三種 
（一）迭減法譬如每日須吸十枝烟者次日漸減至九枝八枝以至於無 
（二）强斷法此法出於强制而以血氣戰勝嗜欲如今日起戒烟之念烟癖即自今日戒斷非勇於改過者不能行 
（三）替代法此法予友曾行之大有效驗其法當烟癖萌時取香糖一粒含之口中數分鐘後烟念頓忘月餘遂與烟草斷絶（未蓋章） 
[答客問] [  誅心]  
　　客有自寗乘滬寗火車來滬者與余言及乘客到站不知下車之事其言曰今年以來余乘滬寗火車由滬而寗由寗而滬來往僅四次耳雖僅四次已發生乘客到站不知下車之事二次矣滬寗火車無論何站站之兩頭均有木牌上書華文又書英文辦理不可謂不周妥其如不識字者何又其如近視眼者何即使眼非近視而又識字無如甲車方至站而等甲車之乙車已先停在車站則該站木牌上之字仍難一一見之職是之故此所以發生乘客到站不知下車之事也吾子有何法以改良之余應之曰如欲改良非仿電車上賣票人每至一站即呼一站之地名不可例如火車將至無錫由茶房在車上大聲疾呼曰要快到無錫了及到無錫復大聲疾呼曰無錫到了此一法也抑或例如己到無錫由錫站之脚夫在站上大聲疾呼曰無錫到了此又一法也以上二法果能擇一而行仍發生乘客到站不知下車之事者吾不信也客唯唯而退余遂泚筆記之（乙種酬） 
 
 

Page 18

 
 
   
 
