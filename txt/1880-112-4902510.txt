# 1880 - 112 - 4902510

 

Page 1

 
 
[點石齋印售書籍碑帖價開] [  齋主美杏啟]  
　　本齋於去年在泰西購得新式石印　器另用照相之法照印各樓　　皆讀興元本不爽緇銖且神采正覺煥發　　成縮本尤極　工舟車攜帶　可無累　之處且行列并然不費目力開天地間有數之奇事也今在申報館　齋　室出售和將印成　　價目列左 
　　書籍○縮本字集二角五○晚笑堂藝傳三角五○英字入門一角五○耕織圖五角○華英字典五角○聖讀　解五角○簡明目錄七角五○簡　因緣圖記一元○廣治平略五角○歷代名媛圖說七角○華英通用要語一角五○狀元圖考一角二○於越先賢　傳二角五○萬　盛典五角○華英文字合體二角五○黑　風土記二角五○華文譯英文字典八角絹面一元○汻簡二角五○詩　舫六角五○帘鑑圖說價凈六角○華英說　摘要四角網面者洋六角○皇朝　省地興全圖每部七角網面一元○華英尺牘二角五○康熙字典一元七角 
　　碑帖○玄秘塔二角連裱六角○王夢　　牘一角五連裱三角五○董其昌成鄉軒八分連裱一角六○五版十三行一角連裱一角八○　廟碑一角五○張五德崇仁寺碑一角五○成親王閔邪公家傳八分連裱一角六○多寶塔一角八連裱三角八○徐昌緒　陳文恭諸五分○黃歷經一角已裱一角八○聖教岸二角五紙裱五角五○米府宮虎邱詩一角二紙裱二角六○趙之謙舊陳夫人家傳二角紙裱三角五○　琴紙一角二紙裱二角二○梅野人草　八分紙裱二角○何子貞上　　相詩七分連裱二角二○沈桐　書王右丞遣事裱加分○表忠觀碑縮本一角已裱二角○近今翰林墨蹟三角連裱六角五○　坐位一角已裱二角○趙子昂龍與寺碑一角已裱二角五○文徵明前赤壁賦墨蹟一角五已裱二角七○　其昌秣陵碑一角五已裱三角三○梁文定公墨蹟七分已裱一角五○汪仕鋐　風墨蹟一角八已裱二角二○虞恭公　公碑一角五已裱二角加版面三角五○　甫君碑二角五已裱五角加版面五角五 
[論惡役秧民]  
　　保甲一事本屬地方官應為之務其意益恐良莠不齊奸宄潛蹤則居民受累故嚴責保甲使地方人數有所稽核然後匪徒不得而混跡而居人鋪戶可以相安若能實力舉行雖使外戶不閉之風復見於今日可也會大郡人烟輻輳商賈雲集行旅載途在來聚散皆無一定徵特街巷之中嚴分幾戶室有幾人地方官不及周知卽本里之保正左右之鄰居亦無從深悉緣人旣不齊籍貫又異性情相格風俗難同非若僻丞相堡里黨之人世居其地有守望之義具酬應旨文皆知其家世悉其產業為易於聯屬也故慶弔不相通貧病不相恤張王李趙任其去來不暇閑間官憲以其事較繁瑣地更廣闊有司不暇詳求而五方雜處奸徒藏匿誠足為一方之審是以設立保甲局派總辦以總稽之分巡員以詳查之置更夫巡役以周歷之員不嫌其增費不厭其鉅一月之薪水工食數千金而不惜豈候補者多調劑無方特假此以徇私哉亦甚願在事之員役實力奉行有裨於耳不調市井間又從此多事也卽如昨報鄂省私行弔打一事豈非明驗哉　各省保甲大憲以為慎重故詳立章程報銷經費視為省城之一習處承平已漸不加意徒具虛文而乃昏惰之員竟日末嘗到局則貪很之役隨地可以生財愚民易欺鮮有不遵其毒者然則無保甲之局不過匪類有雜處之虞有保甲之局反使惡役多橫行之禍而況編查之時毫不經意一家人數　給門牌更不增減往往照底冊書之而逐年加其主人之歲數而已是慮匪類之雜處而并不會查也然則僅事編查何貴　有保甲不編查而轉為居人之害更何取乎保甲哉夫百工執業飽　有資農異勤勞子孫世守之不列四民之內上則為司事籍薄奉以瞻家下則為徒役領工資以自給其歲得者幾何而欲其不貪分外之作無端之惡靈有幾人所持者委員竭力從公而總辦不虛應故事不任若輩妄為則聞風知畏稍　其心耳試觀厘卡中司巡交通賣放若干私罰若干其臨之者尚以厘金為優差躬自鈎稽不肯假手而若輩　有生財之道欺凌商民抑勒行旅中於無惡不作而況保甲之僅有薪水則無盈餘委員並不親身到局日夜巡行使若輩狼狽為奸易於舞弄者乎夫旣有此事旣設此局卽不能不用此等人然用之者彼為我用也乃我用之而卽信之并居然聽之是不　我為彼用矣在上之人而為下所用亦複成何事體以我之名為彼之利一旦從恣太甚為商民訐發為上憲訪問恭屬降革誰執其咎然委員之所以不之慮者以鑽斡此差本出上憲調劑之意旣瞻徇於先必不實備於後有恃故無恐也各省都撫甄別人員惟有差使者方可考其成量其才識其為人往往一案之中局　二三人三四人不等豈局差之流獎僅止次數局務之敗壞問有此人而其餘未經恭罰者皆能員乎果多能員何以私刑勒索之案到處皆是如前述江西某委員信役濫刑及現在鄂省保甲局惡役秧民猶得謂之非委員之過乎夫某公館之畏　某甲索欠賭錢誘而毆之致有傷痕九處幾　命案雖其人凶頑成性豈不知殺人抵命之理其心以為鋪役某某我所素習卽有變故何難斡旋是以放瞻為此而鋪役果然私訊復行弔打是長隨興鋪役原屬一類平時該役橫行被屈之人不知凡幾且必為委員親信而後事不敗露今與上下其手　為不可此長隨之所深知之要之小人難養與其寬容以從禍不若嚴馭以府怨捐職雖微乃敗　於若輩之妄為未免可惜今局務不能　裁窮員又復無路方恃以為調劑之法而此事屢有聞焉宜乎不宜 
[恭錄　論旨] ○三月初十日奉　上諭給事中張觀準奏官吏索費請旨懲辦一摺司員辦理務宜如何潔已奉公約束　吏若如所奏吏部於各省州縣補缺戶兵工部於軍需何工等報銷冊內書吏藉端挑駿任意索費　 
 
 

Page 2

 
 
甚至捐輸以及賑欸報部司員高下其手殊屬不成事體着該部堂官隨時查察如有前項情獎卽　自從重懲辦　山西河南賑欸前各該撫奏請開單報銷免其造冊業經允准張觀準所請着毋庸議欽此同日奉　上論前江西九江鎮總兵桂文炳着發往江南交劉坤一　清委用欽此同日奉　旨周德潤補授右春坊右中允欽此○十一日奉　上論吳元炳奏恭劾庸劣各員等語江蘇候補知府田祚蒙昧哀庸難應表率著以原品休致候補直隸州知州黃國光操守不潔膽大妄為奉賢縣知縣韓佩金　　無能不勝民社均着卽行革職陽湖縣知縣梁鵬身窮多病不勤民事着以教職銓選荊溪縣知縣潘樹辰因循不振人地弗宜着開缺另補以示懲儆餘着照所議辦理該部知道欽此 
　　日昨天津船到邸抄已寄至本月十二日惟各處郵來之新聞較多深恐積壓因間斷一日明日再將京報照錄[  本館告白]  
[會試頭塲題目] ○首題　予曰吾與囘言終日不違如愚退而省其私亦足以發回也不愚　二題　　遠人則四方歸之懷諸侯則天下畏之　三題　又尚論古之人頌其詩讀其書不知其人可乎是以論其世也　詩題　賦得靜對琴書百慮清得清字五言八韵 
[京師風聞] ○昨有天津輪船來滬傳說崇地山星使於三五日內可出刑部并以三五品京堂補用其因何上沐寬典之處尚無確音又聞有人保舉亦不得實據但云此數日內准有　上論且謂此事雖係風傳實有可憑前聞有各國使臣之事大約或此之故又據京中官塲傳說已得有俄國信息知俄甚愿與中國和好因現在與俄不睦之國甚多若俄與中從事恐各國乘虛而入也按所傳似亦近情亟登錄以慰眾望 
[江西保甲紀畧] ○江右保甲之設始於咸豐三年沿至今日其章程未嘗不極週密然治法必賴治人有法無人亦徒覺其麼費多事而已其梗橛有可得而述者按省城內外各設總局一皆以候補府主之城內七門則又設七分局將各街分為七叚　於每叚之中視地方之寬窄或編十數字號或編數字號仍算定合成七十字號每字號設一本地紳士其字號隸屬于某段者則歸某局辦事固非限定一局十人也惟委員則每局限定左雑兩員每員月領薪水銀十二兩另有隨差各兩名按名月支工食一兩二錢此則第為委員之外花者若紳士則有總辦幫辦分辦等名目每局總辦幫辦各一人月領薪水八兩分辦五兩然分辦亦有十二缺八兩者則設以待勞繼之班局另有費按月支錢十二千或十六千歸于總辦租局以及茶水油燭之用委員及幫辦分辦均不得過而問焉是總辦於正俸之外亦逐月可以得外花六七千文外則總局設巡丁十二名差役八名書辦兩名分局無書辦祗設丁差各四名按月每丁支工食一兩八錢書辦同每差則支一兩二錢更有棚欄四百餘座每座設一更夫按名月支工食九百文地保每局三名亦祗月支千數百文至城外則僅設分局五處順化永和兩門不設無甚居民鋪戶故也共委佐雑十員兼查河下其薪水較城內有加隨差則各四名分管地叚無紳士而有甲長每局或八名或六名工食與巡丁同見委員無坐位盖流民為之者局內丁差一切亦如城內而加設書辦一名又冬防則每局加設巡丁四名至局費則月十六千或二十千由委員自領之而自開銷非如城內之歸于總辦紳士復有巡河船費故城外委員出息較城內幾多兩倍也試為統計一歲之報銷城內蓋一萬三千餘金城外七千多金若城內委員紳士之辦事則皆私定為輪班委員則一夜一週紳士則或三夜或四夜一週於二鼓後到局開燈煮茗開談時許卽閉門散去又於春夏之交更換門牌一次然不過照底冊抄錄付之丁差了事但不如是圓通必欲登門亦惟極下之戶任其稽查中戶多置之不答不應或相揶揄上戶及公館則且辱罵加之城外亦有門牌而情形則仿佛也其刑具則城內外無殊總局得用毛竹小板之外兼可用枷兩面分局則惟委員得用小板盖定章祗令其答實地保更夫查有奸細當送縣民聞案件不准過問　意久則盡失本意也頃聞大憲亦深悉此弊擬槪裁撤另立章程有除舊布新之意云 
[整頓義學] ○揚州城鄉均設義學以卹孤貧子弟意　美也其欸每年支用若干統由運庫給發惟各義學日久懈生不免有名無實現奉運憲派員逐處稽查於可刪者刪之於可併者併之其不力者卽從而更換之又於湏設義學之處向無義學者從而增添之　此一番整頓行見教化所及其玉戚者當不少也 
[棄嬰歸宗] ○蘇郡於庚申之難拋棄妻子者指不勝屈其時城中某姓銀樓生子甫經兩月以父母無力襁褓棄之以行嗣為陸慕鎮鄉人夫婦所得以其無子也抱歸撫養厥後鄉人連生兩子而待不啻如己出比及長成先為之訂婚授室旣生兩孫矣而鄉人不知棄嬰生自何人棄嬰亦不自知其謂他人父也今正鄉人婦病劇旣死復蘇乃告棄嬰來歷之由且言病中夢一婦人云棄嬰之母告其現在住地墾乞歸宗云云棄嬰正在猶豫未敢憑信適城中某甲亦以死婦示夢尋訪棄嬰之耗逕至鄉人家中詳述當時棄嬰所穿服色及其八字一一符合乃更對眾滴血亦復交凝鄉人知係嫡脈且夫婦已舉兩子遂許棄嬰歸宗并其妻子送至某家而兩姓遂如姻婭焉按此事已將閱二十年彼此茫茫卒能還原返本者實由棄嬰之母思子情殷至於病死之後復精魂不昧終使團圓骨肉事屬創聞而揆之至情至理則慈母愛子之心無所不至寸草春暉亦足為人子者激發其鳥鳥之私也此蘇友所嘖嘖稱述者姑照錄之 
[鄂撫開弔] ○鄂撫潘偉如中臣因有太夫人之喪丁艱囘籍茲聞於十六日開弔十七日出殯至祖塋安葬中臣素性純孝飾終之禮備極哀榮故郡中人於此次出殯皆欲瞻望威儀以擴眼界也 
[鄂省决囚] ○鄂垣近來決囚數起聞所犯案情實為奇異初四日所決兩犯一為湖南人一為蔡甸人年俱三十外無鬚齊學左道名曰迷藥初則至省垣內長街買皮貨數百金請學徒送往取銀至半途過麪館前聲言饑餓食麵主客數椀食畢學徒出店已早昏迷此兩人卽將皮貨取去前月抄復至漢口後堤某玉器鋪亦照前法購買玉器數百金同送至客棧糝藥於茶亦卽登時昏倒次日訪查始於他棧獲住送　 
 
 

Page 3

 
 
官請辦經縣稟知督憲請令斬決梟示故首級一懸漢口龍王顧碼頭一懸五顯廟碼頭並有告示附錄左方　欽加三品銜補用　候補府漢陽督捕清軍府分防水利事務漢鎮總察加二級紀錄十次張為出示曉論事照得此次拏　迷拐匪犯萬　山王玉臣等昨經解省訊實稟奉督憲李札飭正法在案查漢鎮五方雑處恐尚有此種匪徒涃跡其中懇不畏死希冀嘗試除仍隨時密拿外合行出示曉論為此示仰軍民人等一體知悉爾等須知以藥迷人得財之犯定例不分首從均照強盜律懲辦法律　嚴前車可鑒毋蹈覆轍貽悔噬瞻其各凜遵切切特示　旋於初五日又決六名聞是襄陽府光化縣一帶拿獲而來者因在是處聚集綠林匪類地方官不敢擅拏及至報省飭委前往會同武　於去臘除夕侯該匪等正在歡呼暢飲時擒獲者該匪平日慣搶人家婦女明目張膽毫無忌憚如被搶之婦女家有錢亦準贖取否則奸污貨賣他方悉隨其便現在斬決後卽將首級委員解往該境懸竿示眾云 
[禁自傷殘挾制示] ○特用府漢陽縣正堂林抄奉二品頂戴布政使銜湖北等處提刑按察使司按察使兼管驛傳事務姚為出示嚴禁事照得設官所以治民凡軍民詞訟均應候地方官審理如果不得其平並聽上司衙門控訴果其自問理直亦何不伸豈容故自傷殘希圖挾制查例載控訴事件故自傷殘者主使教唆之人與自傷未死之本犯均杖九十徒兩年半如子戕之犯已死亦究明主唆及預謀各犯分別治罪等語嗣本司訪聞近來各府州縣審理案件往往尚未訊結而案內人證辄赴衙门自戕者層見疊出未必皆由情迫所致其中難保無旁人主使教唆希圖挾制情　此風斷不可長除檄飭地方官遇有此等情事務宜追究主唆　案懲辦外合亟出示嚴禁為此示仰軍民人等一體知悉爾等凡有涉訴在官務聽官為審理設有屈抑仍准伸訴切勿誤聽旁人教唆故自傷殘希圖挾制須知案情曲直自在承寫官斷不能因爾自戕稍存瞻顯旣屬無益於事何苦枉自輕身若僅傷而未死及由刁徒從旁教唆一經訊實尚應分別治罪無屬自貽伊戕自小之後爾等倘敢蹈轍前非定卽嚴拿懲辦決不寬貸其各凜遵毋違特示 
[孝子宜旌] ○揚州甘泉學書左某平日以純孝稱以其妻為母所不悅寄於岳家每年　往看一二次日前母患病延醫調治無效而日見沉重嗣易他醫治之謂前方有悟用一二味藥者彼時左某已悔恨莫及及母病逝左則呼天搶地哭失聲迨葬后三日竟自覓死於墓側其弟於身旁搜得遺書云母死時本擬卽追隨地下祗以大事未畢不得不茍延殘喘今已入土願隨赴九泉以便朝夕承歡云云之其母死時所有親友中經手各事均料理清楚無一累人此本月初八日事也本館據所聞而錄之以備採風者觀也 
[春郊試馬記] ○原夫霧　雲鬃撥叱桃花之騎雷轟電掣馳驅楊柳之隄芳草王孫弄影而珊鞭低拂錦衣公子據鞍而玉勒橫飛人則王稚恭道上盤旋姿生一顯地則庾蘭成園中曠朗色縇三驅此皆游戲之間情略囂英雄之本色雖古今之異世實中外之同情者也乃若選來上駟冀北室　駛出名駒江南生色年年逐電傳盛世於春三歲歲　風暢豪情於秋九萬人空巷門新妝而觀者　　一　平原　　　而行人望影旣分勝負無非脫帽懽呼乍判低昂大都奉觴稱慶是又見之者腕脫而不勝其載聞之者耳熟而罔勿能詳也已然而時有各殊情難例視一年一度好花不厭頻看三起三眠弱柳何妨屢折豈是青郊款叚但隨繡　以尋芳更看紫陌飛騰競越秀勝以決勝當局旣難禁技癢旁觀亦不覺　馳焉時則天開瑞景人樂平時杏雨不來桃烟欲笑銅鉦色麗正宜輝映驊騮玉路塵清疊合平馳　　肯作后塵之步色舞神飛爭看先路之登興高采烈並驅兩牡輕儇不讓齊風駟鐵齊飛矯捷無殊情俗千　一律五色陸離踏花而香到蹄涔襯　而春生腰裹一鞭殘照指軌跡兮烟花凝雙勒長嘶望圍塲兮日暮是日也共賽八次其得彩者萬隆洋行得其三拉古得其二海珍得其一聞此次輸贏最大餘則為順全隆興順發所得云 
[根查主使] ○前報匪黨逞凶一案昨又據惠捕頭傳錢阿南投案請追嗣因阿南患病故遣金吳氏候質惠捕頭至英公堂聲稱林阿如糾黨與婦女尋衅乘間攫取金飾殊屬不成事體應請從嚴究懲追歸原物金吳氏則稱錢阿南遭林阿如等恃變攫物各持已具稟聲訴在案司馬問李林阿如究竟是何人主使當時共有幾人着卽供明免于咎戾林乃堅不承認司馬又問金挖耳茉莉簪何在答稱實未攫取司馬隨令將林管押俟下禮拜核斷 
[小竊薄懲] ○顧阿榮至英公堂稱在工部局經管水龍被王子康竊取水龍上之木板當卽獲住人贓送請究辦王供彼　水龍推動我實錯認有小工錢是以幫同携取水龍上木板是實今求恩斷顧又稱王實行竊抵賴陳司馬判押王七日以示薄懲贓究顧領 
[當熟水齊堂求助直省災民百文愿開啓] ○頻年協賑濟荒民確是筋疲兼力竭卻欣　去暗中來預兆年鑒占瑞雪我鄉　屬好善人箇箇心腸無不熱欲求再發菩提心因此重調廣長舌旱荒乍過水災臨直省天河復陷溺歲冈尚未轉為豐安能當此　湍激　君嚴君并李君連次來函代乞　南中善士繪成圖展卷心傷淚頻滴汪洋一片路雖行莫辨村南與村北可憐被捲入波濤屍骨皆為魚鱉食細將本患溯根由祗為下流都淤塞以工代賑雇人修一舉且欣有兩得雖然妙想屬天開猶慮無錢難修築伏期兩邑好仁人各把長歌試一讀當思物與民胞心頃助傾裹宜速速杖頭錢肯解下來天公自賜無窮福 
　　再桃花塢寄來直省水災圖並陸王氏寄香原稿早已散發張掛倘有發心或自寄蘇局或由本堂轉寄均已收票為憑好善者互相轉勸是禱[  水堂同人開啓]  
[考證律呂說] ○書曰聲依承律和聲孟子曰不以六律不能正五音是五聲之高下必以律呂為根本也禮曰五聲旋　為宮如黃鐘為宮而太簇為商則太簇可旋為宮而姑洗旋為商也或大呂為宮而夾鐘為商為商亦夾鐘可旋為宮而仲呂旋為商也律管之制以損益相生之　 
 
 

Page 4

 
 
數定之與五聲之高下相較逐管依級數而漸濁故至半黃鐘而不與正黃鐘相應自古至今常有論及者然究不能發明其所以然夫五聲原有全級半級之分乃天籟之自然如宮至商為全級而變宮至宮則半級果能清濁相叶高下相宣者無論何種樂器　皆如是惟聲出於實體者正半相應故將其全體半之而其聲乃與全體相應也至於空積所出之聲則正半不應故將同徑之管半之其聲不與全體相應而成九與四之比例古來相傳以弦音與管音相合則宮應黃鐘而羽應應南呂清宮再應半黃鐘如此而首音至八音之間自由全級半級之定位但半黃鐘旣不能應黃鐘而弦音之清宮則與宮相應兩相　　不能相合之理顯然國朝定樂以宮應黃鐘變宮應半黃鐘而以清宮應半太簇正是叶何和同聲陰陽類從分用合用無施不宜然七音中全半二級之比例各調皆然若以徵應夷則聲當半級者而移作全級恐於正變之相距得數太多而與人聲自然之高下似難浹洽也以上致疑之處自知考核未　妄施臆見但學問之道不妨精進求之以　一得所以敢告同志所以正律半律之不應實體空積之不同可將心得之精徵而發明其理卽藉其理而制器以器證理以理明器確有實據而無疑義者敬以重儀相酬如有教言函致滬上格致書院徐雪郵收队啓惟千　論樂之書汗牛充棟各具見解數十年來寒齋批覽並聞諸師友者亦復不少惠教中如有引用之處亦宜隨文注明以證實學倘或掇拾陳言而敷衍成文與愚意不甚相關者不敢請教敬讀律呂正義云專肆聲音熟諳字譜而於理數之原棄而弗考者工師之習也空談理數拘守舊聞而於聲字之義語而弗詳者俗儒之學也由是觀之理數與聲音相需為　不可偏廢今欲考證者正在二端萃於一身之人區區之意拭目望之然律管之尺寸乃古聖人之制度無敢增損其間惟鄭世子載堉稍變其制以黃鐘為一尺且用連比例而不用三分損益至半黃鐘而仍得五寸其管徑不作同徑而漸收小蓋欲使半律正律相應之意理雖近似尚未密合此因不知空體所出之聲必小至八分容積之一始能相應之理也　錫山徐壽　白 
[三月初三日由拳衛家壽擬上蘇護撫譚中丞官兌煙膏條陳] ○煙膏一日不由官兌卽煙燈一日不能禁盡現在除蘇城外雖各處奉禁而該煙燈視為利途尚多陽奉陰違或外為桃膏店或裝作點心店客　或深藏樓閣或反鎖門戶而內中吃煙不絕者　隨在皆是擬　以清其　庶或可乎　一專任以得人為要辦合省或合府則宜立總辦一人以摯其網若僅辦一縣亦立總董一人以主其事惟專關國計民生之大務得才德兼備者禮以遇之信以任之寬以期之庶於事有實濟不致罔上行私亦不致膠執誤專用人者毋忽諸　一分勞以盡職為要在城除總董外則立私總一人常收支銀錢熬兌土膏總數購土則有探採辦熬廠則有監熬運膏則有抑運以四邨殷富中之廉倉者二一人為鄉董主一鄉承領煙膏收繳銀錢總數其次七八人為　董主臨其輪流到局秤兌煙膏事宜再由總董掇拾給常川司事一人隨時與他局調用以下城鄉局廠書寫司秤熬手及執司雑事夫役人等均需臨時酌泒應有盡有毋濫毋刻惟不准用吃煙人　一造冊以詳細為要刊刷如後繪空白圖式由縣按圖分飭地保查明吃煙人數煙癮分兩并其入年歲習業住址逐一填實呈報編成兩冊一蓋縣印交總董備查一由總董蓋戳分交鄉董查照以清有無煙癮界限　一憑兌以給照為要由總董督全書手照冊　填印照呈請該縣蓋印飭保分給各戶照式應由縣俟奉文後聲敘刊刷不能預擬　一籌欸以預兌為要由總董逐　製成木質腰牌一方如後繪圖式照冊編　號數煙癮分交邨董先　由縣照後信兌例明白曉驗令各兌戶分照三六九期按起携带印照前來對號憑給腰牌並各照煙癮先繳兌十日煙價錢文及煙灰以備購土熬膏此後臨期准兌均須以腰牌呈騐為憑毋庸仍帶印照倘及貧之戶十日煙癮不滿一兩者准後臨期繳兌將腰牌由鄉董交還總董加蓋戳記後給庶不礙難通行　一購土以領照為要由總董核照合縣煙癮總數領給該縣護照填寔土數派赴採辦不准多少以杜包攬　私之弊 
　　一熬膏以監察為要設寬廣廠房數間密砌爐　每爐用熬手一人司火一人每十爐派飭監熬一人臨熬時由總董將土剪開拆去皮　灰煙秤準面交監熬限以熬繳斤數不準伸絀並將熬廠封鎖臨密入出搜檢以杜在廠偷漏惟熬員之地最易作弊故熬廠宜總不宜分　則弊多而難察或辦合府宜總設於郡城辦合省宜總設於土之進口處均歸總辦經管　一裝運以固封為要用　　大可容煙膏千兩者口小頸細底平將膏秤準裝入口有兩窟上用蓋蓋有兩　穿入窟中略旋　不致倒漏者外用棉紙和生　腐　封蓋上編　某子號內凈膏若干斤　　若干斤再用紙條捻成線兜入細頸緊結餘兩端寸許放開粘貼合成一片如指甲式上另用份封戳外裝人木桶蓋緊糊封固密　無中途透漏之弊後均繪圖式　一鄉兌以分局為要於四鄉的中市鎮每十里設一分局無局中先由總董製千兩至　數烙印錢籌一筒卽交當用司事在局當設錢柜令各兌戶隨時買領錢　全期繳兌煙膏以　便捷又第一號至百號紅　一筒均如後繪圖式鄉董按期赴城領膏下鄉并冊面交輪流經董督同司事查照兌給以專實成　一信兌以期　為要吃煙人眾卽分數局鄉兌尤須每局分日每日分起以百號為一起總以日兌千號為率除由縣明白曉論外先於所給腰牌分注歸某處分局逢某日第幾起持牌赴兌等字樣庶免擁擠而照信實　一秤價以從寬為要查市平每土一兩價四百八十文熬見凈膏一兩四錢以每年售錢七百文計之合錢共九百八十文除人工柴炭約五十文之數核計每膏一　應餘錢三百二十文茲擬官兌應照市平每兩申一錢核照市平土一兩熬計官兌凈膏一兩二錢六分再兌價照市減取八扣錢每兩五百六十文兩共核計實兌得市平煙膏每兩四百九十文庶致眾心悅服不病苛難其每兩煙膏尚應餘錢一百八十二文除支後戒煙九片虧價並提局廠人等月奉火食及柴炭日用一切等費外槪充本地　舉由總董　核報銷　一臨兌以監秤為要局前按起數張掛虎頭牌如後繪圖　由經董輪流到局者二人各帶司事二人前向鄉董領取是期鄉冊並煙膏桶數秤驗拆封另設甲乙二櫃一經董坐甲柜持冊批騐腰牌並令司事一人秤收煙灰一經董坐乙柜督同司事一人收照錢　秤發煙膏其餘司事二人以佐錢櫃令各兌戶將下期煙價錢文先向錢櫃換領錢　並帶腰牌及灰　繳甲櫃由甲櫃秤收煙灰照腰牌號數換給紅簪一支如牌係第一號卽給第一號紅　百一千一號者　 
 
 

Page 5

 
 
皆同站立櫃外俟經董將腰牌檢冊查封加戳照兌減兌等字樣轉送牌簪至乙櫃憑乙櫃經董收照錢　秤發煙膏仍交甲櫃經董將膏過秤并牌面給兌戶收回紅簪畢後核計錢簪煙灰及兌存煙膏總數由經董手注冊尾同戳手印併交鄉董收繳總局以便稽查而絕　　　一勸戒以鼓勵為要煙膏一經官兌則無癮者無從覓食有癮者亦漸知悔滅應准其減兌不准復加倘并不願兌膏有志思戒者局中應預備戒煙丸片照原價減取七折兌給以示鼓勵均於鄉冊注明惟先令該戒戶携带煙具前來劈毀繳局以防授受如無腰牌均不准兌　一舊販以嚴密為要煙膏旣由官兌凡城鎮桃膏拆土等店當　煙燈一律禁盡倘該店積有土件限五日內繳由總董照原價加一分息給還木錢此後均作私論並知照在禁之關卡不得納稅放進若商旅往來有稽時日帶有煙膏或土不滿十兩者可不論　一給俸以從優為要成大事者不惜小費惜小費則用人必不妥作事必多獎且弊多而有局於情之不能防勢之不勝防事尚何可問哉擬給總董月俸五十千司總月俸二十千以下局廠監熬採辦書寫司熬司秤及在鄉一切司事夫役人等均照　減酌給倘辦合府總辦月俸當以百計辦合省以千計周有大　善人是當此政之所以臻上治歟　一察弊以精密為要凡局董互相佐理亦互相防弊而人心莫測尚有可慮者報銷不無　　兌膏睿或亂真擬在局一切應需流水等賬簿均憑跨蓋縣印限以張數發給填寫以便抽查不致歧造混飾除由憲台勤發總董按月　總核報仍隨時密泒廉委近局暗查據實稟復倘有舞弊確情卽行　換訊究該委不得藉端需索程儀規費名目憑空捏報致辜　上台委任之本意　又條約未及網目詳細然能隨地隨時酌照試辦由一縣而推一府由一府而推一省由一省而推各省天下幸甚萬事幸甚是所望於志明救時功垂千古者 
[勸賑歌] ○古來豐歉本當無救在恤憐自有方平夥施粥賑法詳義舉端賴仁人倡媧補天禹平地信非誇何容易乾坤缺陷尚能修博施濟眾詎難事次年水旱恒苦饒哀此窮民竟何依君不見四境嗷鴻聲啾唧鵠形慘淡無顏色又不見幫子賣妻尤堪憐牽衣泣別心茫然富室協倉箱膏粱自飽飫日食費萬錢尤無下箸處何不發慈悲各省筵宴費一餐足飽千人腹免他骸　而骨炊渴施茶病送藥矧此飢民性命薄危哉旦夕填溝壑臨田種向心田收荒年人有豐年樂豐年樂免飢死人不飢死天亦喜天本愛民如赤子區區劫運偶然耳積善之家慶有餘天之佑善必如是吁嗟乎人生最苦惟飢寒坐視不救心何安賑飢福報　簡端可以興兮可以觀體天心廣仁術世間積德事雖多賑濟餓荒功第一[  飽食衣人稿]  
[大江東去　題敬齋宗叔乘槎圖] ○半生伏　任唯愁約恨誰堪相告擊楫中流豪傑淚空有凌云懷抱銀漢鉤情瀛洲眷夢何日騰身到羨君騰櫃乘風飛去瑤島　批卷快讀奇書借來下酒狂把金尊倒極目　茫天地間付與一聲長嘯幻蜃噓雲　龍噴浪怪異憑聞眺滄溟浩蕩飄然煙際鷗小[  梁溪瀟湘館侍者瘦鶴詞人鄂弢稿]  
　　上海保　錄賑局經收三月初四日起十四日止直賑捐數　○招商局王心翁經勸來藉虹氏捐規元一百三十六兩又九江分局鶴麟堂捐花洋三十元又橫濱招商局經勸來五十三戶錄下繆　泉捐洋四十四元陳玉池羅朗鄉大德堂俞嚮伍耿竹苞五戶各捐洋二十元德　號捐洋十五元　榮山願捐二戶各捐洋十元張熙堂鄭誦之三盛利　同奉忠和泰廣福呂廣萬泰文佐號公興隆羅謙益十戶各捐洋五元鄭敏夫鄭秩龜二戶各捐洋四元陳佩之廣　蓆庒慮心盤兩宜押阮月湖永生和義昌號茂昌號和昇泉生莊梁麗棠十一戶各捐洋三元李泰柏李智輝記廣昌號順和棧合和棧同興號問安押廣利源九戶各捐洋二元吳永儉同順利廣隆泰恒昌號廣成合陳儉卿周江潘東僑廣德昌人和號益匯店源信十二戶各捐洋一元施坤寄捐紋銀十四兩五錢孫炌捐洋三十元應記治記二戶各捐洋一元○初七日由公所　解直隸規銀二百兩云　 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
