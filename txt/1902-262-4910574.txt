# 1902 - 262 - 4910574

 

Page 1

 
 
[新印各書籍發售] [  圖書集成局啓]  
　　　朝東華錄實價洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益　咸豐朝東華　錄實洋二元五角○左文襄公奏疏碼洋四元○刑案匯覽洋七元○景　全書碼洋三元○資治新書碼洋一元五角○　　三　　　碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫　　義碼洋三角○瘍醫大全碼洋三元○臨證指南碼洋一元五角○花月　碼洋四角○日本國志碼洋二元五角○徐氏十三鍾醫書碼洋一元六角○大淸會典碼洋一元六角○六科準繩六套實洋六元○醫門法律碼洋一元○諸君欲則者請移玉至三馬路申昌書畫室或申報舘帳房可也此佈 
[科舉必不遽停說]  
　　有客自白門試畢襥被回滬謁執筆人猝然問曰子知科舉不久將廢乎執筆人曰何謂也客曰予在省垣聞傳者嘖嘖僉謂大小考試已定於明年一律停止或言載諸日報或言已奉綸音衆喙爭鳴莫衷是故予亦神志沮喪深恐此次一試不售永無自見之時今子旣未有所聞意者此脫果子虚烏有乎執筆人曰甚哉人言之不足信也夫科舉爲掄才大典唐尚詩賦宋崇策論代各不同惟我朝沿前明舊制以八股文取士管今二百數十年良以八股代聖賢立言足覘其人器識非若詩賦策論之專務馳騁故以此爲取士準繩也乃無何而失之浮華矣無何而流於　巧矣　至空疎之士摹擬聲調居然博高第而掇巍科於是八股中遂無人才而人人以八股爲詬病去年朝廷幡然變計特頒明詔廢棄八股改試策論及四書五經義宏綱細目幾經在廷碩輔一再籌議然後見諸施行本屆補行庚子辛丑恩正兩科鄉試首塲試論五首二塲試策五道三塲試四書五經義三篇是爲變制後第一次舉行之盛典今者我士講求日淺淹雅宏通之選或尚不多行之數年士習日移人才輩出國家得人之盛胥於此立其基安有渙汗猶新不旋踵而又生異議哉或謂中國近日仿行西法特命各省設立大中小三等學堂廣爲造就俟卒業依次升轉分别予以出身原以開辦之初人才尚少故與科舉並行不悖他日成才日衆學堂所出之士無不名顯當時然後將科舉徐議廢棄識微之士早已逆料其必然所慮者各省郡縣自奉旨廣設學堂之後或因未得師範或以經費難籌輾轉遷延幾類道謀築室間有一二規模已具者又以士林意存觀望未能砥礪有成推厥原由皆以士人有志功名皆須力求舉業誰肯於學堂中專心致志以求意外之遭逢此科舉不廢學堂必不能興之議所由起也先是兩廣總督陶芷芳制軍有見於此疏請停止又知目今未便遽爾議及擬請暫裁府學進額爲各學士進身之　以資鼓勵旣而直隸總督袁慰庭宮保又於皇太后皇上召見時敷陳此奏朝旨深韙其議　卒未奉明諭飭交政務處會議何以好事者過神其說遂以爲事在必行乎夫居今日而論學堂旣有不得不興之勢將來科舉自有不得不廢之機顧必謂科舉不可得眞才學堂能出奇士揆諸情理恐未必然夫十步之内非無芳草十室之邑必有忠信天下之大無地無材教育有方則爲純儒爲良吏登選一失其道則狡黠者得售其術而循謹者反無由自顯其能無論爲科舉爲學堂但得在上者矢以實心隨在皆有成效誰謂科舉僅爭一日之短長易開徼倖成名之漸學堂執有卒業之憑據果皆通逹時務之才乎果如所言是因噎廢食矣且我朝自開國迄今其間將相聨翩功業彪炳原其發蹟之始無不由科舉中來一旦以設立學堂遽薄前人遺法爲不足遵非惟聖君賢相所不忍爲抑亦非樂育無方之道也客聞言起而謝曰吾今而後知人言之不足信也聞君高論茅塞頓開盍筆之報端以釋天下之疑可乎執筆人曰諾遂詮次其語而錄之 
[宮門抄]  
　　八月十三日内務府國子監正黄旗值日無引見普公文年各續假十日掌儀司奏十五日祭 
[奉先殿恭王行禮召見軍機]  
　　十四日理藩院鑾儀衛光祿寺正白旗值日無引見溥侗假滿請安廣東學政朱祖謀謝恩姜桂題伺候召見召見軍機姜桂題 
[山東鄉試全題]  
　　頭塲題越王句踐之謀生聚秦商鞅之崇告訐皆急於圖强敗壞風俗論秦并天下幣爲二等黄金爲上幣銅爲下幣而銀不爲幣論漢文帝遺匈奴書言和親之後諸過不先論李林甫上元和國計簿論王安石靑苗錢法誤會周禮論第二塲題泰西商務競爭謂之商戰中國應於何講求爲抵禦之術策泰西稅重而民樂輸宜考求其道以順輿情而裕國帑策公法内有人民僑民異邦保護之例宜切實講明以安客民策造山東鐵路以收利權策研化學告有農務者俾助成農業策第三塲題言忠信行篤敬雖蠻貊之邦行矣義人人親其親長其長而天下平義繫于包桑義 
[閩省鄉試二三塲題]  
　　格致之學中西異同以中學馭西學策以周禮春秋證公法策興利爲當今急務西人礦務鐵路及農工商諸政中國漸次舉行收效尚緩近年攤派償欵各省籌辦不同其大宗如鹽房糧膏等捐能否經久此外有何良法足以開利源而行之無弊策擬仿英國泰晤士日報例各省徧設官報局與電報郵政並行以期廣開風氣策中國礦地甚多而實力興辦者尚少近人建礦屯之議是否可行統籌利弊得失策三塲題子曰中人以上可以語上也中人以下不可以語上也懋遲問知子曰務民之義敬鬼神而遠之可謂知矣問仁曰仁者先難而後獲可謂仁矣高子曰禹之聲尚又王之聲孟子曰何以言之曰以追蠡曰是奚足哉城門之軌兩馬之力與篤公劉阮溥旣長阮景迺岡相其陰陽觀其流泉其軍三軍度其隰原徹田爲糧度其夕陽　居允荒 
[揚屬蝗患]  
　　揚州訪事人云本月某日傍晚揚屬東鄉一帶忽有飛蝗成陣翔集郊原各鄉農月之立卽起而驅除苟能通力合作想不難殲除凈盡也 
 
 

Page 2

 
 
[廉州荒歉]  
　　叻報云廣東廣州府屬本爲産米之區每歲中常有榖米販運出口今歲旱魃爲虐禾稻歉收以致市上米價繼長增高而越南東京又風水成災田中禾稻一掃而空未能運米接濟幸有北洋商人由港雇定輪船二艘載米千餘抱到埠民情得以稍　然價尚甚　中等米每石銀四元五角至五元八角上等米則值銀六元貧苦小民謀食誠未易也 
[兵輪抵漢]  
　　漢口訪事人云本月十六日午刻南洋登瀛洲兵船因公蒞漢就招商局下首停泊聞勾留數日卽須開行下駛也 
[閩瑣紀]  
　　福州訪事人云此次閩省下闈士子約七千三百餘人塲規之寛爲歴來所未有秦學政又因天氣酷熱塲中感冐者多囑令提調監試號門早開頭塲登藍榜者四十餘人二塲入闈僅有六千七百餘人登藍榜者二十餘人十五日十點許鐘卽有交卷者尋因交卷頗多卽時開門有沙縣鄧生臨出巷時取碗自擊頭顱血流如注昏倒於地衆人扶之而出并聞寫有七律詩一首云戳死糟糠記昔年冤冤相報總牽連一生貞節心難泯七載幽囚意可憐貴富命成窮福命好姻緣變惡姻緣勸人家室須和睦莫學無情一命捐又能福安某生亦於出塲時雉經號舍經號軍擡之出闈至登瀛橋畔七孔流血而斃又據闈中人云頭塲因病出闈死者四人二塲病斃塲中者二三人三塲士子感冒者雖多均幸無恙 
[續錄蘇皖贑三省裁併弁兵情形奏稿]  
　　謹將安徽省各標營裁减弁兵名數開具淸單恭呈御覽計開撫標左營擬裁把總二弁外委一弁額外一弁兵二十一名撫標右營擬裁把總一弁外委二弁額外三弁兵八名安慶營擬裁外委四弁額外四弁哨官四弁兵五十名潛山營擬裁把總一弁外委四弁額外二弁兵三十名遊擊擬裁外委一弁額外一弁哨官三弁兵六十二名皖南鎭標左營擬裁把總一弁外委一弁額外一弁兵二十八名皖南鎮標右營擬裁千總一弁外委一弁兵二十名徽州營擬裁把總二弁外委五弁額外二弁兵五十九名廣德營擬裁外委一弁額外四弁兵三十名蕪采營擬裁外委一弁額外七弁哨官二弁兵三十一名池州營擬裁外委二弁額外五弁哨官四弁兵三十四名壽春鎭標中營擬裁外委二弁額外六弁兵九十七名壽春鎭標右營擬裁外委一弁額外九弁哨官三弁兵六十六名六安營擬裁額外四弁哨官一弁兵五十名廬州營擬裁額外二弁哨官一弁兵四十一名潁州營擬裁外委二弁額外七弁哨官二弁兵四十七名毫州營擬撤外委一弁額外六弁哨官一弁兵二十九名龍山營擬裁外委三弁額外入弁哨官一弁兵八十九名以上十八營共擬裁把總八弁千總一弁外委三十三弁額外七十二弁哨官二十二弁兵七百九十三名理合登明奉硃批覽欽此謹將江西省各標營裁减都司等官並撥營汛抄汰兵丁名數開具清單恭呈御覽計開撫標左營撥歸瑜州營存城把總一弁擬裁把總一弁額外一弁馬兵二十四名步兵十七名守兵五十五名撫標右營擬裁把總二弁額外一弁馬兵二十四名步兵十九名守兵五十七名南昌協營撥駐豐城縣汛把總一弁守兵三十名進賢縣汛把總一弁守兵三十名奉新縣汛把總一弁守兵三十名靖安縣汛把總一弁守兵三十名擬裁千總一弁把總一弁外委四弁馬兵九十名步兵八十六外守兵二百五名武寗營擬裁都司一員外委一弁額外一弁馬兵七名步兵十四名守兵三十名銅鼓營擬裁都司一員把總一弁外委四弁額外二弁馬兵十七名步兵五十四名守兵六十名該兩營裁存弁兵歸並南昌恊營管轄撫州營撥駐金谿縣汛把總一弁守兵三十名樂安縣汛把總一弁守兵三十名東鄉縣汛外委一弁守兵二十名崇仁縣汛外委一弁守兵二十名宜黄縣汛外委弁守兵二十名擬裁額外一弁馬兵十九名步兵十名建昌營撥駐南豐縣汛把總一弁守兵三十名新城縣汛把總一弁守兵三名瀘谿縣汛外委一弁守兵二十名擬裁外委二弁額外三弁馬兵二十五名步兵十八名守兵五下名廣昌營擬裁都司一員外委一弁額外二弁馬兵八名步兵十五名守兵三十名該營裁存弁　歸併建昌營管轄瑞州營撥駐上高縣汛把總一弁守兵三十名擬裁馬兵十二名步兵二名守兵十名袁州營撥　萍鄉縣汛千總　弁守兵四十名分宜縣汛把總一弁守兵三十名新喻縣汛把總一弁守兵三十名擬裁馬兵三十名步兵十九名守兵三名臨江營撥駐峽江縣汛把總一弁守兵三十名新淦縣外委一弁守兵二十名擬裁把總一弁馬兵十二名步兵十名九江鎭標前營撥駐建昌縣汛把總一弁守兵三十名安義縣汛把總　弁守兵三十名南康營存營外委一弁擬裁千總一弁外委三弁額外一弁馬兵三十五名步兵三十五名守兵七十一名[  此單未畢明日再續]  
[揭陽縣李令上丁觀察陽夏戕弁情形禀]  
　　敬禀者竊卑職於本年六月初　會同統領信勇吳協戎將嚴辦縣屬鳳湖陽夏兩鄉鬬案及格斃捕獲鳳湖鄉楊姓鬥匪聨銜通禀並山卑職禀　憲臺曁本府電請將迭次糾門楊炳高等三犯就址懲辦業經查明不停刑日期先行正法通報各在案維時因開考文童科試卑職卽於六月初八日回署吳協戎仍督勇駐鄉勒交緝捕乃林姓日延一日屢次逾限不交鬥匪吳協戎見其如此疲玩卽於六月二十六日　隊往林阿快住屋搜捕該匪等登卽逃往附近巷口埔口園等鄉躱匿吳恊戎卽將陽夏村匪首林阿快住屋并砲樓一律焚毁詎該匪就在鄰鄉擩鼓圖抗吳協戎正欲督隊前往圍捕適有二三老農遮道跪求稱係本日河水大漲鄉人擂鼓救堤並非意圖抗拒官兵仰求詳察等情吳協戎見水勢甚太信其言是眞卽收隊回營然猶慮該匪等别有詭計故分派差弁密往查控匪巢虚實以便往捕及至夜深各弁均回獨藍翎侍衛陸壽祺把總雷伯超一弁未見回營連日派勇查訪始悉係林阿快之子林必傑糾黨數人伏在路旁蔗園深處窺伺該弁等經過突出截擄禁在匪巢私刑拷打該兩弁罵匪不屈致被戕害屍身不知存亡卑職於試竣後聞悉前曰當以該鄉界近普邑卽於六月三十日親赴普甯縣而晤鄧令詢知陸雷二弁被林姓擄禁戕害屬實因思此案於剿辦鳳湖鄉楊姓鬥匪之時卽應乘陽夏林姓不備之際匪未遠颺一鼓而併擒之斯何如得機得勢辦理毫不費力乃有普寗紳士趙揚廷方顯一人面求吳恊戎自願具限繳械交匪懇請暫緩捕拿如林姓抗不交匪有伊等承當等語吳協戎與卑職以爲林姓旣知悔懼自可寛其一線迨入其鄉復有趙方一人爲之迎候其屬恭謹趙揚廷又親自住在林亞快家内以期保全匪屋乃日久非惟未交一匪反敢圖抗官軍將差弁擄捉謀殺該兩紳實難辭咎未完 
[薇垣課吏]  
　　安慶訪事友人云本月十六日爲甘署藩司聨墨樵方伯課吏之期是日所命各題照錄於左首題捐例雖停而仕途壅滯已同積薪宜如何設法使人才無暴棄之虞而國家亦得收用人之效議○次題修政事必自整飭吏治始安省官常雖鮮縱肆之習殊乏振奮之機宜如何而使揣摩趨附者一變爲砥節礪公吏治可期日上各抒所見勿隱 
[山寺被盜]  
　　姑蘇訪事人云距蘇城西十一里楓橋之畔有寒山寺者著名梵宇也本月二十日寺僧咸往某施主家禮懴寺中僅一住持老僧及香工某甲至夕陽將下時突有緑林豪客多人擁至寺中肆行劫掠當將老僧及甲一併刃斃迨附近鄉人知覺號召衆人持械兜拿盜黨已四散奔逃杳無蹤影翌日經僧人偕地甲投吳縣署報案縣主田春庭大令帶同書差親臨騐　迨回署嚴限差捕赶緊蹈緝務獲究辦 
 
 

Page 3

 
 
[典案紀聞]  
　　　州訪事人云前報紀揚城鉅興當鋪閉歇後虧空公欵經地方官將管事胡雨亭管押勒追旋經某洋人將胡保出並將鋪中架存各貨全行運至京口由某某估衣店變賣得價八千千文嗣爲南洋大臣兩江總督劉峴帥所悉札飭常鎭道將胡交丹徒縣洪大令看管兹悉胡於上月某日在押病故聞此鋪除虧空官欵外各家存欵亦多並聞起意邀洋人出保之某某成衣業經緝獲現尚覊禁江邑尚不知若可了結也 
[紹疫未已]  
　　紹興訪事人云紹郡自六月以來民間多患疫癘至中元節方慶稍平不料七月下浣始而酷熱繼而驟凉本月初旬忽又奇燠居民調攝不愼每多患病旬日間殞命者已百餘名甚有全家罹難才吁何其慘也 
[鄂省官塲紀事]  
　　漢口訪事人云下局釐金總辦程稻村太守近以局中所用司事巡丁開支薪水爲數較巨此外一切費用亦太浩繁爰命大加裁减照半給發以冀將來比較或有起色也○濮二尹良基兹奉上憲札委管解荆州道署火藥已上院禀辭矣○近日沔陽州出一重案牽涉紳耆不少是以上憲特委牛刺史棠前往會審俾成信讞云○近日圻州迭出盜案多起間有刃傷事主者州奠凌仲桓刺史嚴飭通班人役到處查拿兹已拘獲數名解請鄂憲訊辦 
[鷺島客譚]  
　　厦門訪事人云本月十一日之晚一點鐘時塔仔街某錢鋪突來盜匪十餘人排闥而入劫去洋銀三百餘元翌日事主開單禀請地方官嚴行查緝務獲重懲○十二日水師提督楊西園軍門排道至大校塲傳守備任守戎觀潮蔣守戎開寳等考騐軍政事畢回轅已鐘鳴九下矣○上月二十九日有年甫八齡之幼孩獨往鼓浪嶼閒遊行經新池邊頭上所戴草帽被風吹入池中孩俯首拾取一時立足不穩竟遭滅頂之兇殊可慘矣○八月初旬泉漳各屬士子均晉省應試嗣因省城疫氣盛行深恐或被傳染因之束裝回厦者竟多至一百餘人○厦門布袋街啓源號因虧欠育嬰堂公欵洋銀五百餘元經堂董禀請厦防廳先將號中各貨及生財什物標封備抵嗣因延不料理由廳憲出示如變以清公欵○厦門盜匪充斥民間受害甚深水師提督楊西園軍門爰派營務處楊壤先叅戎督率弁勇日夜梭巡一面示諭各烟館客棧等夜同以二更爲度一律閉門俾匪徒無從匿跡 
[粤海秋濤]  
　　廣東訪事人云東莞縣屬承抽鮮魚餉向爲臺砲經費前經商人張獻愚承辦每年認繳餉銀一千四百元久已給示開辦在案兹有是處魚商榮合等號赴臺砲局禀稱張商每年所抽經費除繳餉外尚獲利數倍並設欄壟斷商販受其挾制故商等又公舉商人張奕安等另行承辦願每年加繳餉銀一千元共二千四百元另繳報効本邑小學堂經費洋銀六百元繳膏火洋銀八百元仍照舊章抽收每銀一兩抽買賣各二分請將舊商撤退給示起餉開辦業經善後局憲批飭地方官查明禀覆核奪矣○粤東荔枝一項爲圭産大宗本年所産較多遂至盈街賤賣計最佳者增城掛落次至羅岡桂味糯米慈等爲上本年荔花重開又皆結子大約九月中旬又有秋荔上市亦向年所罕見也○省垣交秋後雨水稀少田中枯稿如數日間再無雨澤恐上成必歉矣○新寗縣紳士呈請開墾官荒興辦種植畜特聞倡辦者一爲江西試用知縣劉汝霖已設立一會名曰宏益會集股　萬二千元開墾海宴都土名大海村東至山堂四至上弓嶺南至風東灣北至牛頭坑大坑尾等處專以種植爲事一爲廪貢生余約設立種植會在桂水堡余姓大小共十一村每人認一股每股繳洋銀一元擬集一千股其貧而無力可繳者應工五日作爲一股講求種植松米杉秩等樹俟辦有成效再行推廣仿照西法種桑飼蠶養蜂採蜜以及採取牛乳羊毛等事聞大憲須俟察核章程方行批示准辦云○本月初七日城内觀音門者爲老城中一勝地也是日辰刻有少婦乘輿及從者數人同往叅神竭蹶以越抵近山麓卽棄與徒步拾級而登行未數步别有空輿　乘停在道左輿前有壯夫數人席地而坐一見少婦突起而納諸輿中從者大驚疾呼有賊少婦驚極不能言兩人肩之飛馳而去○南海清遠三水高要四會高明等八縣現聞海水漲决大憲委前任南海縣楊蔭廷大令前往查勘後擬將各　圍卽日興修○住居省垣河南界之客民王某娶妻某氏有心疾時發時愈今春忽生一子頗能撫育王意氏病已瘳矣詎料某日王自外歸見婦和衣而睡兒則不見因呼妻而問氏答曰兒不在釜中浴耶王大駭急奔至廚中則見釜中熱氣蓬勃啓蓋視之則兒已成蒸豚矣○自老明全等承抽省豬捐各屠户皆不願抽甚至罷市現經委員胡通守與南海縣裴大令迭傳商人到縣開導各行仍求免抽旋經南海縣批示云昨傳各商面諭再三開導仍一味推諉實屬有意刁抗現已另諭新商承辦並出示著迅速函知各行赶緊遵抽尚可從寛發落否則定行重懲 
[上海官塲紀事]  
　　出使比國大臣楊誠之星使回滬後駐節美界天后宮側出使行轅本城道營廳縣各官咸往謁見昨晨星使遣丁持片赴各署報謁○昨日法界公堂讞員杜枝園大令命駕至縣署拜會縣主汪瑶庭大令晤商良久而别○昨日駐紥徐家匯巡防局武弁陳把戎謨因洋人欲購地基特詣縣署謁見汪大令面商良久始行告辭 
[靈輙抵滬]  
　　江南提督李壽亭軍門之第四如夫人在松江任所仙逝後其靈柩業於昨日運抵滬江就大馬頭停泊本埠印委各員均往吊奠聞二十五日卽附輪船運回江西珂里 
[西員視疾]  
　　英美公廨讞員張柄樞司馬偶感時邪政躬因之不豫昨晨十點鐘時美繙譯白保羅君蒞廨問候并爲悉心診視聞白君素精西國醫理想不難藥到病除也 
[控究釘作]  
　　釘書作主任晉臣攬釘秀文仁記印書局所印皇朝掌故彚紡二千部立有筆據限七月内一律裝釘齊全詎届時不能出書書局主俞某屢向催追竟避而不見爰於前日據情投英美租界公廨呈控讞員張柄樞司馬准詞簽差飭提到案押候訊供究辦 
[上海巡局紀事]  
　　日前南市王家馬頭日新園浴堂所雇夥友高松齡因抱微疴暫倩丁某爲庖代旣而浴堂主王國樑忽將高辭歇高疑丁進有讒言始則與之饒舌繼竟將其戳傷由王國樑喚地甲將高松齡及丁一併送至十六鋪巡防南局請究局員賈叅車提訊以高不應行兇判笞責五百板丁申斥數語從寛斥釋○著名賭棍陳阿根因誘騙鄉人案發由十六鋪巡防南局委員賈楚玉參軍提案究辦昨　復備函移送保甲總巡局請朱森庭明府究出餘黨從重嚴懲 
[馬路工程局瑣案]  
　　前日有甯波人金楚喬投南市馬路工程局禀稱光緖二十六年分有火油一百五十聽交船户葉爾松運往海甯交缷在途被葉盜賣若干避匿不見昨日始行尋獲故扭案請究襄讞委員黄衡堂二尹提訊之下以葉不應盜賣客貨姑寛著交保淸理禀覆候核○前日有胡王氏投馬路工程局控子胡寳珠不務正業日與下流爲伍求請懲辦襄讞委員共二尹提訊之下判責胡一百下著當堂向母服禮具改過切結完案 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　日前英美租界公堂派差移送陸南坡陸張氏時葉氏瞿時氏到縣前晚縣主汪大令升堂提訊陸南坡供小的籍隸江寗某邑向在某局當差娶妻張氏已閱十年嗣以不安於室曾挽時葉氏帶出覓人改嫁不料一去音信杳然今細意偵探始知被伊價賣向論不理爲此扭控公廨轉　案下叩求究追大令察閱移文内有賣身契一紙由陸立名答押隨向詰問陸語塞陸張氏供丈夫設心不良旣被價賣又肇訟端小婦人心實不甘求恩超豁葉氏供陸南坡前以貧苦難堪無务養贍妻子倩小婦人說合轉嫁與人由陸立據畫諾不應又來小訟小婦人並非蟻媒尚求鑒察瞿時氏供小婦人係葉氏所生祗因夫故無依隨母度日與陸爲隣陸自倩母親介紹將妻價賣大令判令葉氏母女自行回籍毋許逗遛陸南坡無故賣妻反敢揑詞誣控掌頰二十下揮之使去陸張氏發普育堂擇配○鄉民王阿木投縣喊求騐傷汪大令提訊之下王供小的以伯母無嗣立以爲後不料伯母之寄子陸炳永久有謀奪産業之志小的常在滬上工作不克隨時歸家今年五月伯母患病陸在家侍奉不通一言及至病危始致信來申小的聞耗赶回伯母已一息奄奄臨終時曾言及田契方單鎖在箱内命小的急爲收管彼時小的以赶辦喪務未及查檢以致忙亂中被陸竊去今始查明向之索還非惟不允反被毆擊叩求騐明究辦大令察得傷勢甚微諭候飭差查明再核　前日王栢錦投縣喊控汪大令提訊之下王供小的有祖遺地十三畝上葬棺木數十具餘田向由叔祖承種代爲完粳以作　　迨後叔祖故世小的向之索還墳地始知已被叔祖向人抵押制錢數百千無力不能贖回不料近日堂兄阿四竟敢備價私往贖出售得巨資竟將墳墓任情毁壞小的聞耗前往喝阻致被兇毆爲此叩求究辦大令以所供碍難憑信著候查明再核 
[英租界捕房紀事]  
　　偷兒瞿阿福在厦門路行竊某姓水烟袋等物由包探方長華拘入捕房捕頭著押候解送公堂禀請讞員張柄樞司馬訊究○流娼王小寳張周氏在雲南路强拽狎客違章由巡街捕拘入捕房捕頭令解送公堂押候訊究○前日有妓女洪如玉投英公廨控被親戚羅周氏押令妓院逼令作皮肉生涯求爲超豁值日差據情入内禀明奉諭暫交官媒看管候訊○前日有匪人某甲至北石路萬康小錢店稱西兵營中人欲兌換小洋店夥郭長元遂携小洋一千一百元隨之而往及至愛文牛路匪徒突出利刃將郭左手戳傷攫洋而去郭投報捕房捕頭立派包探陳云忠前往查緝務獲 
[法租界捕房瑣案]  
　　有唐獻州者漕河涇世家子也邇因不務正業漸入窘鄉專以串騙爲事上月某日將曹裕卿之脚踏車一輛私售洋銀三十元控奉大令訊供押候交到洋銀給還失主昨日其父唐某將洋銀如數繳案大令傳曹到案具領唐交其父領回管束○致和錢莊遣出店人某甲至某處收得帳項洋銀五百三十餘元雇顔小央之東洋車駛至鄭家木橋怱怱下車將洋銀遺於車上顔持洋回車寓寓主呂正祥分給一百元令速回海門原籍同寓車夫二十餘人各分給四元其餘盡入私囊失主報捕查獲解奉大令訊供押交車夫顔小央勒　吞用之洋一併交出追比三次分文不繳昨日其妻薛氏投案禀稱此項洋銀丈夫祗分得九十元現在禁押捕房實難措置求准交保出外籌措並將分用各人按名尋交到案大令著將洋繳案始准保出○張阿有行竊大羅洋行酒桶十枚報捕查獲供出曾竊取英租界天羲壳件兩洋行物件昨日大令飭提到案著重責三百板移送英公廨辦理○錢家有以香烟自來火等物私售與押犯被巡捕拘獲又蔡子木在某輪船夾帶私鹽爲司巡查獲送案奉大令訊供判各罰洋銀若干詎兩人一味挺押並不繳洋大令著還押候過堂核辦○偷兒陳阿二王阿四均奉大令訊供著先枷號半月發碼頭示衆○小竊王福廷王阿秀均奉大令訊供押候分别責懲昨日命提到案著各責二百板開釋 
[美租界捕房紀事]  
　　前晚有形似水手之某國西人不知在何處飲醉在北四川路沿途滋擾逢人便毆爲六百十號巡街華捕所見恐肇禍端設法拘入捕房捕頭令押至酒醒時釋出○日前東洋車夫某甲乘間竊取穿虹浜某姓車寓内之東洋車一輛昨經包探劉阿炳查獲拘入捕房捕頭令押候解送公堂禀請讞員張柄樞司馬訊辦 
[皖省官報]  
　　八月十二日鹽提舉銜分發安徽分缺先補用通判龍紱祺湖南人缷署東流縣周德興到交代淸楚指分安徽試用縣丞趙彦到浙江人知縣李延　知奉臬台委赴無爲州訊案典史陳幹辭赴湖南探磺價十三日改指江蘇候補道蔡世昌辭行委辦馬頭釐卡州同毛熙淦辭知縣張鑑榮知代首縣赴永豐圩騐收閘工木料回十四日委辦皖南土藥兼商務局提調通判梁文啓到候補通判左楨辭大通撤籌議局知縣嚴國棟由京引見回典史袁勵恭辭赴皖北措資十五十六日代理桐城縣謝維喈到委辦皖南土藥兼商務局提調通判梁文啓辭准補隸州府通判王承治由淸江提餉回安慶府照磨虞德元知奉委解京麻指分安徽試用知縣張傳鴻到浙江人號威如劉以煊到江蘇人念曾府經鮑宏祖江蘇人准補太平縣萬世章盱眙本任懷遠縣楊兆琛滁州候補直隸州陳梓敬來安均辭奉委公幹知縣杜葆光桐城陸恩壽徽屬以到查牙捐回更目福蔭奉行知註册遇缺先補用縣丞汪孝銘奉委解水師月餉赴金陵巡檢馬履堃到起服來省 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十八年八月初八日京報全錄]  
　　宮門抄諭旨均錄前○浙江巡撫任奏爲隨辦洋務教案出力人員懇恩准予彚奬摺○熱河都統色奏爲徵收熱河所屬金銀各鑛銀課數目摺○又奏爲延聘學堂教習片○又奏爲整頓鑛政並擬先收押課銀兩片○商務大臣盛奏爲俄商助振鉅欵懇恩援案奬給寳星片○江西巡撫李奏爲臬司到省升署藩司篆務片 
頭品頂戴浙江巡撫臣任道鎔跪奏爲浙省隨辦洋務教案出力人員懇恩准予彚奬恭摺陳明仰祈聖鑒事竊照浙省自光緖二十一年奏明於杭州武林門外拱宸橋地方開設商埠與各領事及稅務司劃定租界建立洋關内河輪船直逹蘇滬自是各國官商往來如織交涉事件日益繁多遂奏設通商洋務局派委司道大員督辦並遴選熟諳交涉之員隨同辦事凡開埠後興建工程及一劫創辦事宜均係責成經理其各府縣遇有緊要疑難之事亦隨時派員會商辦結至二十六年北地拳匪事起全局震動浙省情形岌岌匪亂疉乘當將各國官商及教士人等送護出境旋復會合江南等省與各領事倡議互保其時事機百變電牘紛馳各該員夙夜從公殫竭心力浙東各屬民教齟齬疉出重案蔓延至十餘縣焚毁教堂數十處教民局屋千餘家業將防護不力各員分别叅撤而各教士索賠甚鉅拖延日久枝節横生當派　　許貞幹督飭各員分投查辦與之切實磋磨反覆勸導始得减讓鉅欵於上年正月間將全省耶穌天主新舊各教案一律淸結經前撫臣奏明有案由是民教嫌釁漸冺遂少續出之案計自二十一年十一月間奏明開埠時逾六年在事人員始終奮勉著有勤勞擬請仿照南北洋成案懇恩給予奬勵由洋務局司道詳請具奏前來臣查洋務交小滋繫緊要近年事務繁重十倍於前隨辦各員始則經營開埠有創辦之勞繼則時際艱危有調護之力至淸釐教案相機速結於外交内治均屬有裨查定章南北洋隨辦人員三年奏奬一次以十員爲率近來山東亦請將承辦出力人員澤尤彚奬奏明立案業經奉旨允准浙省分隸南洋與東省亦事同一律較之尋帶經理關務者迥不相同計自開埠至今已逾六年之久可否仰懇天恩准予援案將歴年隨辦各員擇尤併案彚奬並請此後每屆三年照章請奬以示鼓勵出自逾格鴻施除咨部查照外理合會同閩浙總督臣許應騤恭摺具陳伏乞皇太后皇上聖鑒訓示謹奏奉硃批著照請該部知道欽此 
奴才色楞額跪奏爲徵收熱河所屬金銀各鑛課銀數目恭摺仰祈聖鑒事竊查光緖二十二年欽奉諭旨訪查金銀鑛地設法興辦以供國用等因欽此當經前任都統宗室壽蔭督飭委員分往跴勘招商興辦照章升課嗣因課欵過重所出不抵所費人皆退縮不前復經奏請金鑛每出金百兩收課金六兩銀鑛每出銀百兩收課銀八兩無論所出多寡均按出數計算徵收課銀内提二成作爲局用請免報銷各在案復因所開各鑛或沙線微細或隱線無常多難經久是以報明升課者仍屬寥寥截至光緖二十七年九月底止除舊有銀鑛土槽子遍山綫外其先後據報升課者僅有豐寗縣屬之寛溝灤平縣屬之桑園平泉州屬之密雲鄉金鑛承德府屬之龎家溝銀鑛其餘各鑛或係甫經開採或因未獲正線均未據報升課已督飭各鑛員司認眞經理期早升課以濟餉需各在案兹查截至光緖二十七年九月底止舊管實存庫平銀一萬一千五百五十三兩六錢二分三釐一毫二絲由是年十月起至二十八年六月底止除土槽子遍山線所徵課銀另有報銷外其豐寍縣屬之寛溝灤平縣屬之桑園等處金鑛據報共計出金四百四十七兩四錢七分四釐六毫每百兩照章抽課六兩共抽課金二十六兩八錢四分八釐四毫七絲六忽每兩照時價三十二三換不等共合庫平銀八百七十二兩五錢七分五釐四毫七絲又平泉州屬密雲鄉金鑛共計出金一百八十三兩七錢七分四釐四毫六絲每百兩照章抽課金六兩共抽課金十一兩二分六釐四毫六絲七忽六微每兩照時價三十二三換不等共合庫平銀三百五十八兩三錢六分零一毫九絲七忽又承德府屬龎家溝銀鑛共出銀八萬七千六百兩零二錢五分每百兩照章抽課銀八兩共抽庫平銀六千六百八十八兩零二分以上三處統共徵收庫平課銀七千九百一十八兩九千五分五釐六毫六絲七忽内除提收二成局用庫平銀一千五百八十三兩七錢九分一釐一毫三絲三忽四微計實收正課庫平銀六千三百三十五兩一錢六分四釐五毫三絲三忽六微内除抵撥熱河駐防練餉庫平銀三各兩外實存庫平銀三千三百三十五兩一錢六分四釐五毫三絲三忽六微除造册咨送户部路鑛總局查核外所有徵收熱河所屬金銀各鑛課銀數目緣由理合恭摺具奏伏乞皇太后皇上聖鑒謹奏奉硃批外務部户部知道片併發欽此 
色楞額片再熱河承德府設立中學堂以育人材非西學兩文兼通之人不足以爲師範查有直隸試用知縣張書紳西學精通堪勝教習之任相應請旨飭下直隸督臣袁世凱飭令該員迅速來熱以便委令赴堂開學訓迪其餘各教習俟諮訪得人再行分别咨調延聘除咨明直隸總督外理合附片陳明伏乞聖鑒謹奏奉硃批著照所請欽此 
色楞額片再前曾欽奉諭旨開辦鑛務以裕餉源等因欽此當經前任都統宗室壽蔭奏明委員設局開辦以廣招徠並將熱河所屬府聽州縣煤窰附片奏明化私歸官抽交課欵以濟餉需均經先後奉旨允准在案乃自開辦以來煤課雖著有成效而新報開採者仍屬寥寥至於金銀各鑛呈請開辦者紛至㳫來不下數十處除土槽子遍山綫舊鑛已歴多年其續報升課之金鑛如平泉州之密雲卿豐寗縣之寛溝灤平縣之桑園銀鑛如承德府之龎家溝均已陸續呈報升課外其餘各鑛皆無成效推原其故或因鑛質堅硬工作不易或因水工浩大賠累滋深往往畏難中止又有一等奸商不論鑛之能否採作專以開鑛爲名鑽營揑報執照到手卽藉此招摇設局誑騙谿壑一盈卽携資遁去似此任意揑報藉端誑騙殊非裕課之道若不設法整頓是徒有開鑛之名難收開鑛之實奴才前經酌擬征收抽課銀兩以杜招摇而收實效無論金銀各鑛每報開一處令呈繳押課銀三百兩將來辦有成效准其抵歸應交課欵倘限滿無效呈報停採卽將此銀歸公列入收課項下抵撥共餉煤窰每座收押課銀五十兩均照金銀各鑛辦理自本年正月定立章程之後已收到金鑛押課銀一千二百兩煤窰押課一百五十兩均照數存庫所有金銀各鑛煤窰酌擬先收押課銀兩緣由是否有當理合附片陳明伏乞聖鑒謹奏奉硃批覽欽此 
盛宣懷片再長江一帶上年水災極重江西省南昌九江等處望援尤殷疉經江西撫臣李興銳電商籌撥各欵遴派員紳先後馳赴災區查放義賑兹據上海俄商道勝銀行總辦戴澤茂報捐英洋五千元指明撥助江西賑欵洵屬慷慨好施臣查華俄銀行書記武列福前年在京辦賑曾由外務部具奏蒙恩奬給寳星係列三等第三今道勝銀行總辦戴澤茂捐欵助賑事同一律其職司亦在書記之上理合援案奏懇恩准賞給三等第三寳星以示優異而資勸善除飭將前項捐欵逕解九江協濟賑需並咨明江西撫臣列作收放是否有當謹附片具陳伏乞聖鑒訓示謹奏奉硃批著照所請外務部知道欽此 
李興銳片再藩司柯逢時奉旨護理江西巡撫所遺藩司篆務查新授按察使陳慶滋現已來省堪以委令署理除檄飭遵照外謹會同兩江總督臣劉坤一附片陳明伏乞聖鑒謹奏奉硃批知道了欽此 
 
 

Page 14

 
 
[光緖二十八年八月初九日京報全錄]  
　　宮門抄諭旨均錄前○江蘇巡撫恩奏爲審明聚衆抗租人犯按例定擬摺 
頭品頂戴江蘇巡撫奴才恩壽跪奏爲審明聚衆抗租人犯按例定擬恭摺仰祈聖鑒事竊准刑部咨奏請嗣後外省命盜死罪案件無論凌遲斬絞立决監候舊例應會題者一律改爲專摺具奏仍備錄供招咨部查核等因奉旨依議欽此咨行到奴才自應遵照辦理兹據署按察使朱之榛審解昭文縣民人丁關聚衆抗租拆毁催頭錢錦山等房屋並顧聚寳挾嫌糾邀沈少江等拆毁何鴻鑒等房屋乘使搶奪銀洋曁許二等被脅同行沈少江等在監病故一案奴才親提研鞫緣丁關顧聚寳許二均籍隸昭文縣或種田度日或小本營生丁關與已獲之曹龍鹽故之陸坤未獲之陸仁卿俱係前署直隸津海關道孫士逹之佃户孫士逹因年老多病家務出其子候選道孫思敬經管延　仁耿與司帳各鄉租規向來花租係十月初一日米租係十一月初一日起限令各佃户一月内完繳限滿不完照規加收光緖二十六年八月孫思敬因嫡母身故居喪家法一切收租事宜委司帳唐仁耿經理唐仁耿因是年秋收歉簿慮恐佃户拖欠意谷提早催收卽在收租限單内私蓋紅戳提前一月花租改爲九月初一日起限至月底不完每畝加錢一百文米租改爲十月初一日起限至月底不完每石加米一斗爲業户主意令催頭錢錦山等照單催收丁關心懷不服衆佃户亦有怨言十月十一十二兩日丁關卽起意借業户加租爲名出頭約會抗租找向監故之陸坤已獲之曹龍在逃之陸仁卿沈學初等告稱孫士逹家提前加租佃户無不怨恨欲約會鄰近三家港屈漊東淘沙涇西淘沙涇丁石涇馬德涇六村人家各出一人去錢錦山徐玉家内硬求减租如不答應卽拆兩家之屋大衆均須帮助陸坤等膽怯未允丁關聲言倘有一家不去卽先將其房屋拆毁陸坤等被脅勉從丁關卽通知各村約定十四日在園神廟會齊至是日六村鄉民陸續走至廟内丁關逼令道士葛湘洲寫出各村人名共有二百餘人又令陸坤每村照謄一張丁關自帶三家港一張其餘五張各歸各村之人收執卽逼令大家動身先至錢錦山家告知减租情由適錢錦山外出家僅婦女回稱提前加收係業户主意與錢錦山無涉並將同去之人一併混駡丁關卽喝令衆人動手將錢錦山所住草屋拆毁陸坤曹龍寺在後站立未能上前帮拆復又至徐玉家找尋徐玉亦未在家丁關等又將徐玉房屋拆毁均未搶取財物陸坤曹龍等仍未動手各自走散是月二十八日在逃之蘇三因業户龔姓之催頭陸星齋亦欲加收租米起意邀已獲監故之劉六糾約窰鎭鄉民往拆陸星齋家住房劉六卽逼脅已獲之邱小弟與鄉民一百餘人同至陸星齋門外蘇三劉六等因陸星齋未回蘇三復率領劉六等往拆毁孫士逹催頭戴文姚栢裕等兩家房屋顧聚寳聞知赶往帮助見屋已拆完各自走散十一月初一日蘇三因催頭叶之釗已將孫姓加收租米收過大半復聚衆往向　之釗家討還加租如果不允卽將其房屋拆毁邀約監故之沈少江已獲之龔海全同往沈少江應允龔海全先未應允因被蘇三逼脅亦卽勉從顧聚寳憶及業户何鴻鑒平素收租利害人皆懷恨伊從前曾欠何鴻鑒木料洋四元未還卽被搬回木料其司帳陸志亭亦不容情心懷不測起意乘勢將其房屋拆毁洩忿找向沈少江並已獲素識之許二戈松方錫錫俞二嚴進在逃之馮小莊等多人告知邀約幫助沈少江應允並許代爲邀人約在支　會齊計二等慮恐滋事先未答應顧聚寳謂如不同去卽先拆許二等住屋許二等無奈勉從沈少江卽先同蘇三等同至周之釗家向討加收租錢周之釗央緩蘇三不允周之釗上前扭其髮辮蘇三與沈少江卽令衆人動手將周之釗房屋拆毁龔海全在旁未能幫拆先行走回沈少江復代顧聚寳邀得盛炳等多人下午時分同至支塘顧聚寳亦帶領許二等踵至與沈少江等會齊共有一百數十人行至中途嚴進畏懼故意落後乘空走回顧聚寳等先至陸志亭家將其草屋拆毁許二戈松方錫錫俞二均未上前幫拆又至何鴻鑒家對岸見門前木橋業已抽起不能過河顧聚寳聲言前面豆餅行與木行均係何鴻鑒家所開可以分作兩路將其行屋拆毁許二因家中有事先行回歸顧聚寳與沈少江等共爲一班偕至豆餅行外先將門面拆開擁進屋内戈松方錫錫俞二仍未動手亦未進屋顧聚寳瞥見帳櫃一支卽取鐵錘打開見有許多銀洋乘便搶得銀洋一百五十元沈少江在旁亦搶得銀洋一百元餘亦紛紛亂搶亦有動手拆屋因人多手雜究竟何人搶洋何人拆屋顧聚寳等未能記憶彼時分去拆木行之人亦將木行房屋拆毁仍會合一處顧聚寳先行走回沈少江復帶領衆人繞道至何鴻鑒家將其住宅拆毁器具什物全行毁壞方始走散次日許二與顧聚寳會遇知亦搶得洋銀當向索分顧聚寳卽分給許二銀洋十元均各花用無存此外尚有孫士逹之窰鎭催頭周蘭亭鄭少帆支塘催頭張桂星項橋催頭龔錦山陸燮堂李市知數朱時翔業户王似山宗小亭邱義茂等家房屋於十月二十六二十九三十十一月初一初二等日先後被各村鄉民聚衆折毁究係何人起意何人往拆丁關等均未在塲不能供出姓名維時該縣張瀛已先期赴省面禀地方事宜公出於十月三十日回署風聞前情正在飭查卽據孫士逹將唐仁耿送縣訊押該縣自奉文於十一月初二日扃試不克分身前往彈壓先行出示曉諭解散一面飭差查拿首要禀經升任蘇州府濮子潼檄委截取知縣楊炳震會縣查拿解省訊辦初三日該縣出塲會同委員營汛馳往分　彈壓飭兵役拿獲沈少江卽沈逹逹許二先行帶回管押飭傳董耆地方人等勸諭鄉民不准再復聚衆滋事當經前撫臣聶緝槼飭派蘇防統領杜俞帶領營勇帥船赴鄉駐紥彈厭並經頒發告示徧貼曉諭鄉民旋卽紛紛解散會委勘訊勒緝比差續獲顧聚寳一名提同沈少江許二訊供收禁又續獲方錫錫戈松俞二邱小弟四名據報沈少江在監病故禀府檄委常熟縣騐訊明確詳經批飭核案擬辦嗣又續獲丁關陸坤劉六曹龍嚴進龔海全六名連同顧聚寳等及唐仁耿先後押解到府並勘騐情形具文通詳前升府濮子潼提訊劉六供認隨同蘇三逼脅邱小弟拆毁陸星齋家房屋並與蘇三另拆戴文柏等家住宅屬實訊據顧聚寳等供詞游移未及訊明并任缷事張預到任接交復據元和縣禀報劉六在監病故由府檄委吳縣騐訊詳報批飭核案擬辦張預及代理府田唐均未及審辦先後缷事向萬鑅抵任催據該縣以查得孫士逹業已病故其子孫思敬丁憂守制遣丁來府投質兹據審擬解勘據供前情不諱究詰不移案無遁飾查例載直省刁民假地方公事强行出頭偪勒平民約會抗糧或果有冤抑不於上司控告擅自聚衆至四五十人尚無閧堂塞署並未毆官者照光棍例爲首斬立决爲從絞監候被脅向行者各杖一百又例載强偪爲盜臨時逃避行刼後分與贓物以塞其口數在一百兩以下者杖一百徒三年又律載制書有違者杖一百又不應爲而爲事理重者杖八十文斷罪無正條援引他律比附加减定擬各等語此案該犯丁關因假秋收歉薄業户提前加租爲名强行出頭聚衆二百餘人拆毁催頭錢錦山徐玉兩家房屋顧聚寳並非佃户亦敢挾嫌起意商同沈少江等糾衆一百數十人拆毁陸志亭住宅何鴻鑒荳餅行並敢搶取銀洋雖聚衆滋事係由丁關首倡其端而陸志亭等房屋被拆實由該犯主謀厥罪惟均自應各按爲首例問擬丁關顧聚寳均合依直省刁民假地方公事强行出頭逼勒平民約會抗糧或有冤抑不於上司控告擅自聚衆四五十人尚無閧堂塞署並未毆官者照光棍例爲首斬立决例各擬斬立决照例刺字許二被脅同行當沈少江聽從顧聚寳糾邀往拆何鴻鑒等房屋在塲動手帮拆劉六聽從在逃之蘇三逼脅邱小弟拆毁陸星齋家住宅均屬爲從亦應按例問擬沈少江卽沈逹逹劉六均合依爲從絞監候例擬絞監候陸地據供被丁關偪脅同行並代寫各人名單徧查律例並無作何治罪明文惟查乾隆二十七年廣東陽江縣武進士姚恩因挾該縣鎖押之嫌起意阻考洩忿一案[  此摺未完]  
 
