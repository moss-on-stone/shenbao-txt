# 1900 - 220 - 4909817

 

Page 1

 
 
[新印各書籍發售分] [  圖書集成局啓] 　　　 
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤褔咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○随園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋 
一元二角○欽定六部處分則例碼洋一元二角○補註洗寃錄碼洋六角○康煕字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何碼洋一角五分○六字科準繩六套實洋六元○醫門法律碼洋一元○醒世姻緣碼洋一元四角○繪芳緣碼洋一元二角○紅樓夢補六角○閲微草堂五角諸君欲購者請移玉至三馬路申昌書畫室或申報館帳房可也此佈 
[論禁習洋操事]  
　　國何以能强曰惟兵精之故兵何以能精曰惟能練之故中國緑營舊制斥之者如枝指如贅旒其偷惰畏葸情形固夫人能言之矣自粤宼披猖曾左諸公崛然而起知緑營積習最深斷不足以禦强宼於是召募三湘子弟操練成軍今爵相合肥李公則招集江淮健兒别樹一幟次第削平大難翊佐中興嗣自湘軍淮軍之名震於宇宙迄乎承平日久百戰之將漸次消亡新進者習於晏安初不知戰陣爲何事以致甲午一役喪師失地貽誚列强旣而和議吿成當事諸公毖後懲前以中國緑營旣不可用勇營亦暮氣甚深非改弦更張不足以消敵謀而振國勢於是直隷提督聶功亭軍門所練武毅軍三十營首先改練洋操署兩江總督張孝達制軍亦延請西弁教練自强軍八營計二千五百八十人練習之勤餉項之厚悉仿西國規制不少參差一時慷慨譚兵之流無不翕然稱頌迨制軍回任鄂省復奏請酌仿直隷武毅軍章程編爲護軍前後兩營藉以開風氣而漸成勁旅朝廷准如所請奬勵有加各疆臣逖聽風聲凡滇黔遠徼開隴邊陲相率變通章程競思爲後塵之步一經封章入吿無不立予允行蓋朝廷全局统籌固知非此不足以張國威而弭外侮也今者北方拳匪借仇教爲名激成中外交鬨之局巖疆失陷名郡淪亡有心人蒿目時艱方冀南中各省添練精兵藉支危局乃日前忽奉上諭凡各省練習洋操者一律改復舊制各疆吏接到電信遂亦札飭所屬不許再練洋操嗚呼朝廷旣不顧反汗之嫌疆臣亦甘蹈隨聲之誚經營數載變易一朝吾壹不解當軸者具何肺腸而竟以此膠固謬戾之言陳之黼座也意者其慮各兵士旣與洋弁相習一旦疆塲効力竟不免反戈相向乎不知所延洋弁但有教練之司並無統帶之責果使爲之帥者智勇兼備時時能激勵軍心則雖營制悉仿外洋斷無有反主爲客之事若止疲延咸習僅　　　則緑營勇營悉係漢家制度何以一經戰陣望風潰逃此中樞機當可默會總之兵之强弱實關係國之安危當時不思就素有之湘淮舊勇竭力整頓漸冀變弱爲强而徒效法泰西輕爲更易本不足謂爲得計惟旣行之數載鼓角口令各軍士已習慣成自然自當精盆求精斷不可再有變易若茲之朝令夕改新操旣禁再習舊操又多遺忘勢必至事出兩歧無一兵可以效用一旦變起倉卒其果何所恃而不恐乎嗟乎文塲之仍復時藝也武塲之仍試弓箭也朝政孌遷已令人無所適從蹙蹙靡騁兹復於危急存亡之際忽有此意外之變更誰秉國鈞建此謬说君子顴於此不能不歎國之無人而深抱杞人憂天之想矣[  使署確函]  
　　腴州灣華字報云日前英國使署中所延美醫柯曼氏電逹烟臺西友轉電青島美教士白君略謂現在美國人之流寓京師及北通州者皆安然無恙我等報友中如和爾其君查平士君士密士君威閣父士君威理提君何柏君题利君麥期君俱起居觕適得電後祈轉告諸舊雨以免懸懸惟房屋皆被拳匪所焚徳使於華歴六月二十日遇害繙譯官亦被亂兵所傷各國人之被圍於英使署者日受槍砲攻擊幸亂兵及拳匪皆無甚膽略時被我等亂勇擊退我美國人之死於是役者六十員名受傷者七十員名敵人則死至數千此間全不知外邊消息米糧雖罄麥與馬匹尚多日來時宰馬而食某日有一華人手執白旗至署云奉榮中堂差遣來問英使願停戰否英使答云願甚但華人切勿行近署前爲要其人唯唯而去自此以後遂無槍砲之聲日來我等已困憊難堪然仍日夜不得休息一面接戰一面修補墻垣桃挖溝塹各使署除英署歸然獨存外餘皆燬於砲火美國水師屯紥城上作犄角之勢以爲各使署奥援西歴七月三號各國護衛軍由使署列隊而出直撲華軍統帶賈耳士氏竭力鏖戰華兵敗退奪獲旗幟軍械甚多其副士歸耳士氏頉有膽識然當時亦幾爲匪人所誘甚危險也現在我等仍十分昐望救兵柯曼具 
[俄報譯登]  
　　俄國某日報云華兵刻方進攻黑龍江曁勃拉谷凡吃斯克卡巴祿斯克立克爾克蘇哩諸處是明明已與俄國開戰矣我俄國亦曽聲明自俄歴本月十七號起将海参威一帶作爲戰地 
[分運重貲]  
　　西字報云當各國聨軍攻入天津城掠得貲財無數事後分給日本兵一百餘萬兩刻已運赴東瀛至美國人所得之銀則将運赴上海云 
[大通警耗]  
　　安慶訪事人云大通鎭距省垣一百八十里歸池州府铜陵縣管轄鎭之對岸和悦洲市面繁庶商賈雲屯設有釐金督銷等局昔年英法兩國人曾在鎭上建立教堂宣購教中經典環而聴者頉不乏人本月十五日淸晨省垣忽傳有匪人閙教之事末幾官場接到警電撫憲王芍棠大中丞卽調新募之武衛副前營傅弁督勇一哨附江字輪船馳往彈壓閱日有自和悦洲避亂来省者據述十二三日土民聚衆焚燬教堂大通水釐局兼辦保甲委員許燬教堂大通水笨　局兼辩保甲委員許太守鼎霖立卽督率局勇拿獲滋事之十民數名嚴刑詰訊翌日羣不逞者簇擁至局環求太守施恩太守不允若輩遂恃衆藐法将被獲之人劫去各持利刃大肆兇锋局中人懼四散奔逃若輩遂劫掠利和錢荘隨復闌入督銷局行劫十五日大通和悦兩岸各肆均閉門罷市太守電達省垣請兵中丞卽委署恊鎭傅協戎永貴督帶副前營勇丁一哨前往迨抵埠竟無划船渡登彼岸聞鬧事之人係地方棍徒及哥老會水師營勇湖北划船户等迨見勇丁不能登岸遂猖蹶益甚至傍晚時四處縱火揚言九龍山大盗來此或自稍係義和拳民店铺居民多被劫掠倉皇奔竄擾攘紛更是處本有水師叅將張某駐防至是急覓船渡江飭某某都守率兵防者詎知部下軍士不聽指揮各解號衣竟與匪徒聨合一氣肆行搶劫前将贓物儲諸砲船叅戒見號令不行投江而死或言呑金而亡未知孰是中丞連接太守急電復飭新募之武衛楚軍五營每哨酌調勇丁二十名計共五六百名卽刻乘長龍砲艇用小火輪船帶往相機勦辨 
 
 

Page 2

 
 
[電召夙將]  
　　廣州訪事友人云日前雲南提督馮軍門子材接奉電諭命帶兵北上保衛京師軍門原籍廣東欽州某日己馳返珂鄉招募舊時部曲以便編成隊伍卽日起程并聞諭旨有令軍門總統諸軍之說未知確否 
[英艦至漠]  
　　漠口訪事人云日前有英國兵艦名哈士者駛抵漠皋在江心停泊統帶某君不許軍士登岸擅入華界蓋恐滋生事故驚擾居民也至此艦來漢之由云爲保護教士商民並無他故 
[暫停遊歴]  
　　重慶訪事友人云自北方拳匪仇殺洋人大憲思患預防商諸各國駐川領事請飭寓居内地各洋人一律暫避免生意外之虞上月某日有由印度遊歴至川之三英員督率印度兵八名将泰西婦孺護送東下 
[劉軍入衛]  
　　廣州訪事友人云自北省拳匪肇事時局岌岌京師戒嚴署粤督德中丞前奉電諭著劉軍門永福帶兵入衛因卽商之軍門酌帶福軍三千人由陸路北上定期本月十二日各軍士先拔隊進軍門則尙須緩日起程 
[大軍過境]  
　　揚州采訪友人云北方匪警日亟東南各省疆吏咸選派勁旅入衛京畿揚郡爲南北通衢本月某日先有皖省武衛前軍五營過境桓桓赳赳類皆如虎如貔旋又接上站滾單内開日内尙有湘軍經過飭卽備雇民船裝運以免逗遛乃招招者最欋兵差一聞是言爭先躲避埠頭夫役不免左右爲難矣 
[蜀軍北上]  
　　重慶訪事友人云四川總督奎樂峯制軍蒿目時艱關心君國擬派丁總戒周觀察督率練兵數營入京保衛冀得稍紓宵旴之憂刻已次第登程羣向神京進發矣 
[楚軍過鎮]  
　　鎮江訪事人云本月十五日華利輪船由皖南裝載武衛楚軍一千名至鎮江倩地方官封雇民船由運河北上聞此項楚軍由安徽撫憲王芍棠中丞檄調入京當過鎮時常通海道長久山觀察深恐滋生事端特飭水陸總巡周錦堂都戒及保甲洋務各局員妥爲彈壓不准至洋街遊玩是以安靖如常 
[蘄州閙教]  
　　漠口訪事人云鄂省蘄州瀕臨大江向爲會匪出没之所兼之民風强悍好勇鬥狠習以爲常刻當北方多事之秋若輩遂乘隙蹈瑕糾集黨徒將西人所建教堂拆毁幸教士早經避匿不至受傷地方官禀報至省卽由湖廣總督張香濤制軍撥兵馳往彈壓想烏合之衆不難立刻盪平也 
[教案繁多]  
　　九江訪事人云本月十三日聞小池口有閧教之事德化縣應莘臣明府星夜渡江彈壓匪徒始不敢逞祗毁教民房屋二間事後明府報知鎭憲請派勇四棚前往保衛想不至再興波浪矣并聞黃梅縣之孔壠鎮及蘄州廣濟各教堂亦有被毁之事然皆得自傅聞未知確否 
[暫適樂郊]  
　　揚州采訪友人云北方匪亂迄未敉平各教堂傅教洋人前曾遷避江南以免心驚烽火嗣聞郡城謠言漸息稍稍折回乃近日不知何故市中讕語忽又朋興妄謂外國師船刻已闌入長江不日卽在瓜洲開仗以致地方痞棍躍躍欲試咸思滋擾教堂諸教士旣有所間不免心滋疑慮遂於本月十二日謁見揚州府沈碧香太守曁江甘兩邑宰歴述情形太守及兩邑宰告以欲保萬全莫如　尋樂土堂中器物儘可點交收管倘有蔬失自當照價賠償諸教士唯唯遵從翌日卽将教堂各物運至皮市街耶穌堂禀請地方官派人點明開單收執教士感恩無旣至晚卽携襆被登程現在堂門已由邑宰標封扃键矣 
[會匪正法]  
　　镇江訪事人云前者長江水師提督總統江勝全軍黄芍巖宫保訪聞哥老會匪安清道友有勾結沿江一帶匪徒乘間竊發之意因特札飭江勝六營營弁嚴密查拿兹者江勝右營管带周遊戎訪知哥匪巨魁彭有富在各鄉散放票布遂會同各營往東馬頭擒獲解至提憲行轅研訊之下彭匪供認放票不諱旋於本月十七日在荷花塘處决梟首示衆常鎭通海道長久山觀察深恐彭匪羽黨衆多復通飭所屬各州縣及水陸各營一體查拿並出示曉諭略謂如有将票布自行呈繳者免其治罪否則一經拿獲定卽禀請正法决不姑寛 
[局員攝篆]  
　　漢口訪事人云保甲局員聶福田明府廣澤近由省憲委攝黄陂縣篆蓋以黄陂縣某大令别有差遣也惟明府兼辦烟燈捐事務紛如須俟料理一清始可接接印視事也 
[成都火警]  
　　重慶訪事友人云六月初旬某日黎明時成都學道街兩儀堂書铺不知如何火起延燒左右鄰一百餘家上海㸃石齋石印分局亦與焉誠巨災也 
[潯陽火警]  
　　九江訪事友人云本月初六日西門外正街某铺失火當經各水龍飛馳往救時値西南風大作祝融氏遂乘機作祟勢甚猖狂一霎時災及運昌大綢縀荘王森茂大傘店宏懋昌機器製襪店某烟店某油鹽店某整容店某廣貨店惟馬萬和洋貨店僅拆壞房屋未付　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
劫灰亦幸事也 
[三竺延涼]  
　　杭州訪事友人云自北方拳匪肇亂以來風聲日亟此間謠言四起各處土匪皆有蠢蠢欲動之情浙江撫憲劉景韓大中丞心焉憂之特飭仁和錢塘兩縣主嚴行查禁兩縣主爰於本月某日會衔出示曰爲嚴禁事案奉撫憲面諭省城地方每有不逞之徒在於茶坊酒肆混造謠言煽惑居民若不嚴加懲究難免滋生事端本縣奉諭後除飭差訪拿外合行出示曉諭爲此諭爾諸色人等一體知悉嗣後如再有在茶坊酒肆妄談時事揑造訛言者一經訪拿定當從重治罪决不姑寛各宜凛遵毋違特示○省城舉行團練議定章程後經紳董設局宗陽宫擬抬集圑丁三百名分叚巡察大旨謂此項圑丁專備保衛本境永不調往他處責令戮力行間所招者須年富力强素務正業並無嗜好取具的實保人甘結方准入選若游手好閒及前曾犯案之人概不收錄其法以二十人爲一隊派一教習勤加訓練使之演習槍砲及各種技藝所用軍械除操演及巡夜外均須存儲局内不准私自携带以免滋生事端○近日天氣炎熱民間患痧症者甚多有吳阿化兒者在台州犯事訉實解省詳請上憲過堂發押仁和縣獄本月十四日忽患急症施救不及倒斃獄中縣主杲大令禀請府尊朱太守委錢塘縣沈劍芙大令往騐仵作唱報委係因病身亡並無别故遂取具看役禁卒人等甘結附入屍格呈送府署禀請銷差 
[四明談屑]  
　　寗波訪事人來函云本月十七日午前有英國兵艦一艘駛入鎭海口内停泊或曰係來此保護商人者或曰來此載教師出境者甬人多疑頗有驚惶之狀○本月十七日鄞縣捕役貲購線人在郡廟内緝獲盜犯李雙雲一名先是此盜在廟偃卧首枕包袱内藏六門手槍一枝捕役呼醒盤詰眞情曅露遂立刻解送縣署縣主徐大令嚴訊之下飭鞭責藤條一千下釘鐐暫寄外監○浙江撫憲劉景韓大中丞因近來閙教之案日多辦理不易特委前任寗波府牙釐局總辦王太守專辦此種案件太守到甬時民圑局紳董湯仰高特備盛筵欵接陪席者爲寗波府高太守鄞縣徐大令 
[彝陵近事]  
　　宜昌訪事人來函云宜昌府陳太守以北省拳匪滋蔓難圖宜地居民亦因之浮動遂發出六言告示實貼領事署及各教堂前其文曰照得西人傳教本以勸善爲心爾等旣已歸教應保教中聲名不得干预詞訟亦不容留匪人犯法一體究辦不分是教是民平民固當重辦教民亦應嚴懲以上所議條約務在秉公持平领事亦已畫押爾等豈無所聞此後倘有閙教抑 
 
 

Page 3

 
 
威　教　行本府謹守條約决不偏袒容情爲此逐條宣示民教均安凛遵○溥安公司肇通輪船在重慶停泊多日本月初十日來電謂已作渝開行旋於十一日午後抵宜各國教士附之而來者約百餘人重慶領事官富美基君及税務司某君亦附舟戾止聞皆須候上海總领事之信以定行止并聞肇通卸貨後本擬不日赴川後因氣缸損傷須往上海修理云○宜關委員羅明府鎭由上憲委署東湖縣事仍兼辦宜闞事務志大令善於本月某日經宜昌府陳太守調往歸州代理篆務所遺關上公事不知改派何人也○本月初十日夜半大雨時行平地水深尺外十二日傍晚又大雨一時暑氣潛消農田沾足○自北地拳匪肇亂宜昌貿易皆需現銀卽貨船掛旗亦必先交旗費洋銀市價不一有兌錢入百七八十文者有兌錢九百或一千文者不知何日方有定價也 
[漢皋解佩]  
　　漢口訪事人云湖北潛江縣人朱華山素習藥材業頻年落魄遂與會匪爲　出没無常行蹤詭秘迨事發經地方官監禁有年邇者又因他案解往雲夢對質中途忽乘間脫逃押解委員回禀情形上憲勃然震怒立将委員看管一面飭差四出通緝不知脫　之鳥能否再入金籠也○漢鎭樓隠寺對門有譚賢者虎而冠者也孔武有力人咸畏之月初與橫隄人張納王祖呂王老么諸人因賭起釁張等大受窘辱心甚銜之初八日之晚七㸃鐘時行經二爽巷乘其不備突出利刃猛砍譚負痛仆地旋經家屬舁至張家越日身死隨由地保投夏口廳署禀報廳尊某司馬委員蒞騐屬實諭令屍親暫行棺殮一面将張之家屬拘案訊鞫以便照例嚴懲○漢口由義坊某委員别有差委所遺事務經漢陽府施鶴笙太守札委彭二尹璋瓜代 
[傅相行轅紀事]  
　　昨日錢志澄馬建忠潘學祖三觀察及刑部王立生王立達兩部郎先後詣轅禀見○昨晨發出公文二角送道轅又　五角送文報局轉遞○四點半鐘接大北公司外洋電報三封五點鐘發濟南粤東南電報各一封 
[印兵未至]  
　　日前英國水師提督西摩氏電致香港總督請調印度兵三千名至滬已於上禮拜五卽華歴本月十六日在香港啓行其船一名依定達者係英帥鴿列氏及隨員所坐一名敢寗者係第四隊谷爾甲陸兵所坐一名糾該巴得稜者係第三十隊孟買野兵所坐屈計程途昨日可到乃至下午六點鐘時尙未見雄師抵埠其殆中途留滯歟抑暫小泊吳淞口外歟均難臆度而知也 
[兵艦運銀]  
　　昨晨九下鐘時英國某兵艦由津載來被火焚鎔之銀塊數萬兩寄存匯豐銀行或謂此項銀塊係在津城搜出共有二百六十餘萬兩之多尙須陸續運滬以作軍需之用末知確否 
[局員拜客]  
　　保甲總巡傅辛崖明府昨有要公命駕至縣署拜會汪瑶庭大令晤商良久始辭别回局　　 
[局員更調]  
　　日前十六鋪巡防北局委員楊聘候二尹奉蘇松太兵備道余晉珊觀察調往龍華鎮辦理保甲局務二尹奉札後筮吉本月二十五日到差視事 
[壽母稱觴]  
　　昨日爲署理松江府張子虞太守之太夫人設帨良辰淸晨蘇松太兵備道余晉珊觀察上海縣汪瑤庭大令撫標滬軍營管帶龍葆珊遊戎以及文武印委員均往祝嘏笙歌雜遝尊爼紛陳亦一時盛會也 
[造謡被獲]  
　　昨日甲乙二甬人在美租界漠璧禮路某茶肆互談京津拳匪之事鋪張揚厲不啻目擊身親包探孫阿新聞之惡其造言生事遂一併拘入捕房捕頭令押候解送英美租界公堂禀請讞員翁笠漁直刺訊懲以爲信口惟黃者儆　　　　　　　　　　　　　　 
[縱火未成]  
　　前晚英租界六馬路陶萬興鞋店比鄰空屋內忽然火起當經某號巡街捕瞥見立喚衆鄰入內取水救息後爲捕頭所知命某包探往查據管屋人稱先一日有寶山縣人來租此屋先付定洋六元查檢屋內有鋪蓋一副火油半箱細察樓梯等處均有澆抹火油形跡顯係縱火無疑捕頭令包探嚴緝縱火之人務獲懲辦 
[私刑宜究]  
　　前日小販陳阿仁徐了頭行經南市大馬頭某水果行門前被妙手空空兒王秋義攫取青蚨一千二百翼正欲逃逸經陳徐二人當場拘獲處以私刑適馬路工程局總辦程雨村大令經過瞥見飭地甲將一干人傅至局中研訊之下以陳徐不應妄用私刑判各三十板管押捕房俟王傷痊再核 
[控拐無憑]  
　　甬人劉大春卽劉言卿之妻范氏爲項大增誘拐出外控諸英美租界公堂讞員翁笠漁直刺以情節支離判令押候堂覆訊前晚倩襄讞委員張柄樞司馬研訊劉供小的係寗波府屬鎭海縣人向在上海小本營生去年十二月某日憑媒娶范氏爲妻旋被鄰人項大增引誘成姦後於本年六月初六日誘拐出外尋覓無蹤前日與項邂逅相遇是以鳴捕解案請爲究辦項供小的係山東某縣人在公和祥碼頭爲小工家有妻兒實無誘拐范氏之事叩求明鑒司馬以劉所控無憑著將兩造一併逐出 
[窮途自縊]  
　　有汪福山者原籍安徽祁門縣在粵省德昌布荘執業年近日因事附某輪船來滬抵埠後在虹口某馬頭雇野雞挑夫将箱籠行李挑送至某客棧距行至中途與挑夫散失所有行囊盡歸烏有自思人地生疏無門投訴且又難回故鄉不覺愈思愈忿至前日夜深人靜時濳至南市老白渡畔坑厠內引領自縊迨黎明時居人登厠見而大驚旋由陸稿薦肉店主陸蓮芳告知救生局傳十六鋪地甲將屍解下撫視氣猶未絕爰卽設法救甦旣而由地甲投徽寗會館禀請董事安插 
[英美租界公堂會訉案]  
　　美商皮酒公司控華商揚泰記擔保英商戴蘭司結欠皮酒價值洋銀四千七百八十元經讞員翁笠漁直刺會同美繙譯白君迭次會訊諭邀律師担文秉公核帳昨午皮酒公司復延律師侯魯公到堂聲稱前堂奉諭命被告戴蘭司邀担律師秉公核算帳目詎料戴蘭司一味延宕不理往催楊泰記亦置之不睬請諭保人楊泰記先行賠銀如欲控告戴蘭司再往英領事署控追可也楊泰記倩律師哈華托到堂訴稱戴蘭司與皮酒公司另有糾葛以致不肯將所欠照付直刺商之美繙譯白君以前堂諭楊泰記邀担律師秉公核算帳目迄今多日仍未往邀顯係抗不遵斷判楊泰記具限十日理清延干末便 
[英美租界公堂瑣案]  
　　包探竇如海禀稱北協盛大觀樓寄園靑蓮閣五層樓各烟館失竊烟槍衣服等物報捕後捕頭令小的緝獲張子林金渭山二賊犯吊到原贓送案請辦張金二犯俯首求恩讞員翁笠漁直刺商之白繙譯判令將張管押一月金笞責一百板遞回寗波原籍○包探倪順泉禀稱錢阿金前因犯竊遞回甯波原籍茲又潛蹤來滬竊取馬小富家衣服經小的緝獲解案請辦錢供稱以後不敢再犯求恩寬恕直刺判令笞責一百板仍遞解回籍○耶松廠支更印度人禀稱張阿福竊取廠內舊鐵二方當塲拘獲扭案請究張供並末行竊實遭誣指直刺著抻候交人保釋○二百六十二號巡街華捕禀稱兪坤泉在租界中引人賭博適爲小的所見解案請辦兪供初次誤犯尚求恩宥直刺判責二百板○張桂生禀稱昨日有素不相識之姜桂山强向小的借貸不遂卽糾同羽黨恣意兇毆爲此鳴捕拘案請究姜供詞支吾直刺判責二百板 
[美租界捕房紀事]  
　　前晚偷兒顧阿榮闖至北蘇州路某日人家竊取麻繩携之而出適被包探沈阿岳所見拘入捕房頭令押候解送公堂禀請讞員翁笠漁直刺究辦○前晚竊賊張有景混入虹口某姓家竊取綢布衣服若干件携至某押鋪質錢適爲包探張阿五所見拘入捕房捕頭令押候解送公堂稟請訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　 
[牌示包釐]  
　　廣州訪事人云承辦七十二行釐費一事早經遍發公啓義定章程禀請釐務總局核示日前局員牌示云爲遵照事照得商包釐費每年認繳餉銀四百萬兩原定領諭後限三個月内缴足餉銀一百萬兩作爲試辦三個月之餉於第三個月內逢五十分期提前預繳第四個月餉銀詳奉奏明在案嗣據商首等一再禀請展限經局迭次嚴催僅據繳到現銀七十萬兩於六月初一日定期接餉開辦當經奉院批准并由局諭飭該商等勤限半個月內將欠繳之三十萬兩如數清繳迨至逾限日久僅據湊繳現銀四萬六千餘兩又復飭傅商首等到局諭催據稱商力竭蹶籌缴維艱情願於七月初一日起遵照原案逢五十按期繳餉經本署道等俯順商情准如所請原屬格外體恤乃七月初五日應缴頭期餉銀五萬五千餘兩僅據繳到現銀六千兩并據懇請撥抵九拱兩關收過銀一萬四千餘兩外所欠尚鉅查釐金爲本省餉源至重且大該商欠繳預餉之三十萬兩旣經屢限屢延而應繳頭期餉銀又未能依限繳足事關餉項豈能聽其貽悮業經回明院憲本應卽行撤退姑再寬限五日該商首等務須認眞妥籌依期清繳倘有延欠定必詳請撤退扣除自開辦後應繳月餉外餘欵悉數充公仍勒追足繳預餉二十餘萬兩以重餉項至該商首等包承全省釐費預須破除私見一秉至公商情旣孚餉項自易籌集愼勿誤聽謠言懐疑觀望自貽伊戚是爲至要切切特示 
[上海縣署紀事]  
　　己革新關扞手沈延炳前因舞弊送縣訊辦前縣主王欣甫大令卸篆時覆訊口供忽子開釋嗣經道憲余晉珊觀察知之札飭前縣主藍雲峯大令查拿未獲今始由英美租界公堂獲解道轅前晚余觀察派差押解到縣汪大令卽飭收入押中聽候訊究○緝私營勇吳顯鴻去年在浦東陳家行與土人爭門開槍撃斃鄉民汪五觀控提吳顯鴻到案屢訊不認兹經汪瑤庭大令研訊始供認撃斃情形大令以鬥毆殺人例須擬罪詳請各大憲核示一面將犯釘鐐收禁兹奉泉司朱竹石廉訪批札到縣略云旣據訊實通詳仰卽將犯解省勘訊核擬等因汪大令奉到憲札卽飭書差赶備文牘刑具聽候定期起解○流氓謝掌華前因某錢荘出店馮阿富送銀時被人戳斃案內拘獲到縣訊供收押釋出後仍不改過日前又犯槍傷船戶李顯華一事刻已拘獲到縣收禁獄中兹奉道憲余晉珊觀察札飭上海縣以該犯兇惡異常務須從嚴究辦○前有孫竹卿等砍斃郭松林命案內犯人姚長根康介堂葉關林等三名由縣訊明實係帮兇禁押囹圄通詳各大憲核示兹奉上憲批飭將該犯等各杖一百板昨日汪大令奉到憲札卽傅諭伍伯整備提犯行杖 
[上海縣署瑣案]  
　　前報紀上月十八日之晚黃昏時有一不知姓名人至法租界劉吉茂家內呑烟身死報縣相騐旋由法界公堂解劉到縣訊供之下命押交伊女來案兹由縣差緝獲劉之傭婦馬葉氏解案前晚縣主汪瑤庭大令研訊氏供小婦人在劉吉茂家傭工劉有一女向開妓院於上月十六日由崇明返滬死者當日來家與女面晤十八日傍晚復來與女在樓上言語多時同食晚膳後女向死者借洋銀六元出外搖會女去後劉卽喝令死者出去死者因與相爭劉卽上樓將死者揪扭下樓死者卽睡在樓下榻上劉復上要見洋烟匣内烟膏缺少并死者面色有異始知呑烟赶卽施救不及而死女至十一點鐘始回劉向女訴知前情女卽出外一去不返小㴆人尚被欠工資洋銀五元大令以所供殊屬支離再三盤詰仍執前供因判交官媒候再訊究○前日上午汪瑤庭大令赴道轅回署時見道署西首大街有兩婦人沿街爭罵大令飭差喝阻不服帶回縣署於旁晚提訊趙童氏供揚州人丈夫在道署當家丁與王氏同居王居樓上婦人居樓下令晨婦人痛斥自已小孩王氏悮爲將伊詈罵因而爭鬧求鑒王氏供平湖人丈夫亦在道署當差今晨趙氏以罵小孩爲名其實譏訕婦人故向理諭乞宥大令以兩婦均有不合判令各掌頰二十下斥釋 
[法租界公堂瑣案]  
　　湖南人談彚由長江附某輪船來滬假寓級陞棧倩茶房潘長發雇車裝載行李至其處箱內失去衣服十餘件向潘詰詢　索取酬儀允許代爲查緝談疑爲串竊將潘扭送捕房解經明府訊供押候查明復核旋據包探查得衣服實爲跑灘賊王阿榮所竊已典於南市十六鋪正大當內愛卽拘獲人贓昨日禮拜二堂期解請朱森庭明府陸繙譯會訊王阿榮供認竊取衣服五件質洋二元四角談請追餘贓並求研究串竊明府著一并押候吊贓覆訊核辦○崔阿春禀稱在泉領事公館充當馬夫前年有已歇之出店人朱端芳結欠兪田福會洋八元朱被控到案奉飭交保不知去向前日兪至公館向小的索取會資滋擾不休拘案請懲明府以兪不應至公館滋鬧本當責懲姑從寬釋出所有會疑著崔帮同理處兩造各遵斷而退○包探禀稱鄉人陳榮泉手携元縐繡花衣片向某押店求質向之盤詰棄贓而遁拘案請究陳供浦東高橋人向爲木匠現在失業有名錢大者竊得此衣托小的代求鋻售明府判責一百板贓存捕房待領○包探禀稱偷兒孫連生行竊寶興里兪姓家衣服倩王阿寶質押將票售與擺設舊貨攤之李慶行王福生經小的查獲人贓一併送案請辦李王同供小的等收買質票屬宝明府判各罰洋銀五元孫連生王阿寶各責二百板贓存捕房待失主認領○包探禀稱積竊金和尚屬在護城河畔攫取途人物件前經懲辦釋出末幾又蹈故轍特拘案請懲明府判令枷號半月期滿重賣三百板○包探禀稱沈阿狗與車夫某甲口角將甲毆傷現方送院醫治先將沈解案請辦明府以原告不到判笞責五十板從寬開釋○包探禀稱沈福生手持衣服二件深夜在途行走形跡可疑拘案請究沈供浦東人並末犯竊明府著卽開釋 
[嶺南官報]  
　　粵藩牌示連平州吏目缺委道庫大使李鴻齡署理從化縣典史缺委分缺先用巡檢方　錫署理文昌縣典史缺以海防試用典史施士圻咨補高明縣三洲司巡檢委試用典史王國銓署理東安縣西山司巡檢缺委試用從九品吳際昌署理龍川縣知縣員缺以廻避開缺甯縣知縣蔡先岱請補乳源縣武陽司巡檢委烟瘴俸滿巡檢馮豫吉署理澄海遇縣典史請以新海防遇缺補用典史周蓉咨補新選番禺縣典史陸連昇飭赴新任仁化縣知縣員缺以正途新海防先用知縣成守正請補吳川縣知縣曾缺以借補海關厙大使大挑知縣王麒兆請補新選合浦縣珠塲司巡檢陳公弼飭赴新任 
[安慶官報]  
　　七月初十日代辦華陽厘卡知府陣兆慶辭○十一日劉篤烈劉作樑均辭行赴天津同知銜試用知縣鄧瑜到由京引見回號子賢候補同知馮錫文辭赴望江會訊案件縣丞史紹魚奉撫臺委充文巡捕○十二日委辦皖南十藥兼商務籌防局知縣劉疇到洋務局應對直隸知縣嚴國棟赴建德公幹委署壽川王懋勳霍邱縣許維傑均辭知縣胡登崧知修理城門工竣○十三日候補知縣柳元翹知在本省賑捐局請獎同知升銜包惠疇辭奉洋務局委赴婺源查案余鼎镛辭泰洋務局委赴宿松查案胡壽祺由江西探磺價回直隸州判朱傅笥知奉委管多寶倉○十四日淮北牙釐局委員知縣松云到解餉來省○十五日安徽候補道龔盛階到湖南人分發安徽試用直隸州同朱謙到浙江人求是學堂提調戶部候補郞中聨恩知奉撫臺委洋務局提調本任銅陵縣劉佐宸到由蕪湖公幹回委署蒙城縣黃瑞動辭知縣董玉書知奉撫憲委監辦製造局劉儒芹辭赴江西贛州勸辦賑捐曹文境到赴含山訊案回縣丞余世芳面試 
 
 
