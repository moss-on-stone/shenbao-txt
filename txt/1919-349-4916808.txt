# 1919 - 349 - 4916808

 

Page 1

 
 
   
 
 

Page 2

 
 
   
 
 

Page 3

 
 
時評 
[恃人恃已（冷）]  
　　當國事重要之時凡爲國人者人人當存恃已之心决不可稍涉恃人之意蓋人即可恃必先有已之可恃然後能恃之也人苟不可恃旣有可恃之已在不恃人亦何害也 
　　是故此次對於福州事件之應付皆當以國人之己力成之他國之議論與消息雖不可以不體察然不當因有助我者而氣盛亦不必因有不助我者而中怯也此則我對於國人唯一之忠告也 
專電 
　　北京電李厚基電日人及台民尚在南台故意挑釁嵯峨日艦抵閩後美法亦有將派警備艦前來說請速向日使交涉（三十日下午一鐘） 
　　北京電薩鎭冰張元奇今午代表閩同鄉謁徐證明日人故意挑釁請嚴重交涉允再電莊催復 
（一日下午六鐘） 
　　北京電學生聯合會各界聯合會福建同鄉會爲閩案發起國民大會加入者已有三十餘圑體訂江晚假北大法科開籌備會每圑體推代表二三人出席商决大會地點及日期（一日下午四鐘） 
　　北京電外交協會决議閩案一通電各圑體贊成八項要求一舉代表四人加入國民籌備會 
　　北京電三點外交協會開會林長民主席决議（一）通電全國省會敎育會商會曁各圑體日人在福州殺傷學生警察近日福州官紳詳電日人蓄意挑釁事實照然乃復遣軍艦縱兵登陸蔑視吾國且反公法是可忍敦不可忍政府業經對日抗議本會開議决請政府要求日本卽日將軍艦退出閩港撤換領事懲辦兇手謝罪賠償并擔保以後不得再有此種暴動非達目的不止（一）推舉林等四人於江晚赴國民大會籌備會一致表示（一日下午六鐘） 
　　北京電旅京福建各界聯合會决議對日條件（一）撤駐閩艦（二）由日政府向我國道歉（三）換福州日領（四）懲日人在閩禍首及兇手（五）賠償被害人（六）日政府應保證在閩日人今後不得携帶兇器游行街巿以上六項請政府卽日向日本提出限日政府於十日内答覆 
（一日下午四鐘） 
　　北京電學生圑對閩案决議本日集天安門並赴外部請願當局向日使嚴重交涉惟政府以抗議正催答復勸學生勿作二次游行 
（一日下千三鐘） 
　　北京電衛戍司令部假治安名義討論對於國民大會應取何種手段結果先派探員偵查各界籌備情形不越軌外無庸干涉 
（一日下午三鐘） 
　　北京電意使館以衛隊軍裝爲名運大批軍械至津海關不受稽查内有步槍二萬餘枝砲三十餘尊存儲意租界日使詰問外部聞該項軍裝係陳樹藩曹錕所訂購政府頗覺爲難（一日下午二鐘） 
　　北京電參部免職人員易兆鴻等呈政府請將張懷芝查辦原呈宣布靳派人告易不必再控 
　　北京電皖倪請宣佈裁兵辦法院復正在籌議俟有端倪再行通電一致進行（一日下午三鐘） 
　　北京電農長擬提張弧鹽署長曾宗鑒嚴璩有望農次定劉體乾 
　　北京電外蒙官制由部改訂 
　　北京電唐繼堯電靳謂裁兵爲救國要圖極所贊佩但和議不成縱裁亦屬無益仍應先辦和議 
　　北京電庫電外蒙自治時曾借俄欵二十五兆盧布請設法墊還 
（三十日下午一鐘） 
　　香港電岑春煊艶晚返省聞在橫縣與陸榮廷聯電（一）致軍府擬撥關餘五十萬交馬濟擴充兵工廠（一）致西南整理電政（一日上午四鐘） 
　　香港電學生决對魏邦平續行請願查辦對先施起訴法庭復宣言不達目的不復課（一日上午四鐘） 
　　香港電憲法會議備三月内制成憲法（一日上午四鐘） 
　　香港電旅粤閩人電南北力爭閩案擬聯合各省圑體開公民大會籌議對付（一日上午四鐘） 
　　南京電李齊兩長據學生請願五條（一）日軍未經我政府許可擅自登岸應請政府迅速阻止（二）更换福州日領事（三）日本向中國道歉暴行日人從嚴懲辦（四）死傷損害應予賠償（五）日政府保證日民此後不再有此種行爲發生已轉電府院嚴重交涉（一日下午八鐘） 
　　南京電日本大倉氏頃抵寗 
（一日下午八鐘） 
[太平洋路透電]  
　　一日香港電英國第六濳艇隊共潛艇九艘昨日抵港　　三十日北京電星期四日外交部致牒日使署要求一撤退福州領事二充分賠償福州鬧事中華人生命之損失並給與受傷華人之醫藥費三按法嚴懲肇事負責之日人四福州日領事應向福州中國當道道歉聞以上四條日使署迄未答覆 
　　三十日北京電昨日學生游行抗議福州事件人數逐漸增多約有一萬五千至二萬人内有女學生千人始終秩序安好羣衆對之極表同情薩鎭冰昨晚抵京今晨見總統聞談及閩事 
　　三十日哈爾演電蓋達將將軍仍在海參崴聞革命黨又擬起事蓋達之不出境頗爲不滿人意因蓋達自恃有功現擬利用民衆之崇拜也 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　廣州電岑西林陸武鳴已於橫縣會晤岑已起身同粤月底可到 
　　廣州電唐繼堯通電勸留西林反對改組并陳述六條（一）以民治主義制定憲法立最高之信仰以吸收中外之人心（二）實行民治主義以倡導全國之趨向使武力統一派之主張失其根據（三）就西南各省施行適當之地方制度實行改良政治以立護法救國之表信待國勢之轉移（四）對於和戰相機因應一面準備實力靜待外交時局之變動（五）尊重國會憲法及取消賣國密約之主旨爲作戰之步驟（六）以各省各軍之鞏固爲進行之標準軍政府得電後已議决贊同（以上二十九日） 
　　以上平和通信社電 
　　北就電農商敎育兩總長或另提或派署靳雲鵬意俟參院通過後再定 
　　北京電徐昨接見學生團代表有無論如何不使交涉有所失敗等語 
　　北京電英美法駐京各使電本國政府對日人在閩舉動頗不謂然 
　　北京電各調人分電西南首領請蠲除内訌如不見允各調人一致卸責 
　　北京電當軸對福州交涉决定嚴重抗議已派員勸學生團勿作二次游行 
　　北京電莊代辦來電已向日政府提出同樣抗議 
　　北京電湘紳迭電請撤換張敬堯徐已諭秘書長檢齊文件送院核辦（以一上日） 
　　北京電農敎兩部暫不提總長靳已商准東海仍任江天鐸傅嶽棻爲次長并代理部務 
　　北京電閩事各省法團及軍政府來電均請嚴重交涉保國權平民憤 
　　北京電駐外各公使急電政府山東交涉未了閩又衝突國人對此益加不平亟宜力爭將來必得外界贊助（以上一日）以上中華通訊社電 
　　廣州電沁（二十七日）衆院議决由議長會同參院議長電謝美國上院保留山東三欵（二十八日） 
聯合通信社電 
　　北京電政府决裁庫倫都護使陳毅調京任用籌邊使移駐庫倫 
　　北京電閩案政府向日使要求先撤兵艦再議他事日使態度强硬謂須有不再抵制日貨之切實保證交涉甚棘手（以上三十日） 
　　北京電敎育將提田應璜農商由内田暫兼俟一月後派張志潭署理此爲調停派之主張或可實現 
　　北京電陳籙不願久代部務昨見靳露辭意并電陸徵祥催速回 
　　北京電田擬以江天鐸調内次正在疏通中 
　　北京電薩鎭冰來京劉冠雄俟交卸後卽赴津將任劉以海疆巡閱使 
　　北京電海軍藍司令電告由厦門赴福州並陳日艦到閩閩海佈防情形 
　　北京電公府外交委員奉諭開重要會議聞關閩案交涉事件 
　　北京電當局電各督徵詢對於裁兵費意見俟覆到齊後由院聯合財委會參陸處協議决行 
　　北京電交部電隴海施督辦晋京詳詢該路比借欵付額及路上現狀備覆陜議會 
　　北京電院部核准開復英順原官昨已呈請頒發明令（以上一日） 
　　齊齊哈爾電孫督軍艶（二十九）日由奉返節 
（一日）以上中孚通訊社電 
[公電]  
　　詔安來電各報館均鑒接福州電十一月十六夜日本籍民持械戕殺學生毆辱軍警全城罷巿罷學羣情洶洶籍民在閩爲虎作倀種種罪惡中外咸知此次日人又利用之以搆釁戕害我青年擾亂我秩序橫衝直撞旁若無人辱國喪權草斯爲甚交涉保護責在官廳伈伈俔俔伊誰之咎同　憤激萬狀外懾危亡泣懇諸公嚴籌對付以全國體而保治安迫切電陳佇盼明敎福建詔安明社代表林屈理吳鵬求曁全體社員叩徑 
　　湘西羅茂蘭等通電（銜略）湘西不靖變起蕭牆廖逆湘芸犯上作亂竊周總司令則范自帝制發生追隨蔡公松坡提師一旅響應滇黔厥後張勳復辟則涕泣誓師段氏違法則洪江樹義攻克常澧轉戰鄂西馳驅於新安資江流域之間大小數十戰支持三載籌餉練兵志不稍懈詎廖湘芸者自中途收入委以第四梯團團長不思力圖報効共濟時艱乃虺蛇爲心豺狼成性覬觎大位逞其鬼蜮伎倆乘鉅猷遠戍洪江鎭藩請假養疴之際竟於本月十三率該團官兵全體譁變先刺三梯團楊團長玉生於烟溪縣前羅弑周總司令於溆浦總部架通敵大題以莫須有三字通電全國噫欲加之罪何患無辭夫周總司令當危急之秋保障西南不少退縮豈有餉源未絶械彈加多湘省有主大局之解决有期竟幡然變計致與北庭　欵洽耶執途人而語其將誰信乃廖某悍然不顧以下弑上自居縱隊司令之名狼子野心復欲爲一網打盡之計讀廖逆宥電誣鉅猷告密竊鉅猷職處僚屬前聞廖逆將變密電周總司令防範此爲應盡天職有何告密之可言乃廖逆利祿薰心因此蒂芥竟不恤以兵戎相見竊周楊無辜被害茂蘭等含羞茹苦忍辱負重不與置辯者原爲顧全西南大局保衛地方人民爰集所部全體官兵開會討論緣本軍於帝制亂國之後周總司令尙未接統時黔軍舉義入湘本部官兵即首先加入隨現駐洪江王司令轉戰武岡綏寗靖縣洪江往事堪證爾時尙不附敵何待贅白今値千軍一髮事機迫切之會若一抗廖必致關係全局然勢萬難附廖輾轉廻思公同表决按照前此舊例通電各上級長官仍歸駐洪黔軍王司令節制調遣改編爲靖國聯軍湘南第五區警備隊以劉叙彝爲司令羅茂蘭爲副司令已蒙各省上級長官電飭委令照准辦理在案詎廖逆不諒苦衷窺竊大位旣逞其殘暴之謀復施其併呑之計竟敢不遵各省上級主裁通電反對必以兵戎相見鉅猷湘西鎭守保衛治安責無旁貸現鎭藩亦間關出險會合洪巿暫仍約束所部對於後方秩序始終以維持地方爲目的廖逆諸公仗義執言誰爲戎首諒在洞鑒謹佈區區伏維垂察焉湘西護國軍副總司令羅茂蘭鎭守副使蔡鉅猷財政處長羅棻參謀長兼民政處長田鎭藩第二梯團司令劉叙彝曁各營長等叩感印自洪江發 
[里昂無線電（路透電社送）]  
　　三十日巴黎電巴黎各報印刷工人罷工約三星期今决議照常上工報館主人幹事會宣稱目下之經濟將况未便增加工資如展長爭端徒使經濟狀况巿爲惡劣耳 
　　三十日巴黎電前德船達尼亞號懸掛英旗載華工一千二百人今日在哈佛啓椗英船波希米亞號亦載華工三千人開往加拿大哈里法克斯 
　　三十日巴黎電柏林日報載稱匈國媾和代表團由亞邦　氏爲主仟現待命前往巴黎該報又稱據匈國政界消息媾和談判將儘速進行和約可於十二月下旬簽字 
　　三十日巴黎電德國與立陶宛國經協約國國際軍事委員團居間調停訂定休戰條約規定立陶宛於十二月十三日以前不再攻擊德軍德軍應卽開離立陶宛境 
　　三十日巴黎電羅馬電稱希首相維尼齊洛斯氏星期六日謁見意外相蒂土尼氏繼又謁見意首相尼蒂氏相談甚久 
[中美新聞社電]  
　　巴黎二十一日電最高會議已議决以十二月一日爲正式批准對德和約之日 
　　華盛頓二十一日電白宮宣布威爾遜總統將於十二月一日致書國會討論和約全　問題 
　　華盛頓二十一日電參院之不批准和約使和約之運命又操諸威爾遜總統之手其情形與六個月前無異參院將於十二月一日再開會彼時之程序尙無正式公布 
　　華盛頓二十四日電威爾遜繼統已召集一新實業會議定於十二月一日在華盛頓開會會員共十七人内有政府官員實業家前國務院官員及前各州州長此實業會議將繼續擔負前因團體買賣問題意見不一而解散之全國實業會議之職務威總統召集此會議之公函中有云余爲上次會議之經騐所引導以爲此次新會議宜不再承認特别團體而各新代表所宜注意者有三事一吾國之工業應善爲處置務須注重國内之公平使勞工肯盡其力量二使雇主得有一種可獎勵之利益三使公衆不受勞工及雇主兩方之害 
　　華盛頓二十一日電萬國勞工會議主張修改一九零六年伯訥條約禁止婦女夜間作工之一欵該約之原則業經成立惟主張加以修改以適應十三年來工業及社會上發展之要求之對於該約之某某規定亦主張修改因有小國之中凡爲政府所指定之工業或可停止施行此約今規定該約中之條件必須隨時强迫施行於各工廠云 
　　華盛頓二十四日電國務院於星期一日晨發出宣言云國務院前以駐墨國普白拉之美領事勤根司被墨政府於其被盜擄去釋出後又加以拘禁照請墨政府迅即釋放今尙未接答復聞墨政府於星期五日已將我政府照會考慮并召普白拉總督入京詢問一切云云 
　　舊金山二十四日電太平洋沿岸造船廠前因工人罷工於十月一日停工現又於星期一日開工並未承認工人聯合會 
　　紐約二十一日電紐約匯兌所今日銀條巿價一元三角四分墨銀一元零三分又八分之一 
　　紐約二十四日電星期一日銀條巿價一元三角六分又　分之一墨銀價一元零四分又八分之七 
[世界路透電]  
　　二十六日柏林電昨日波斯丹復有汎日耳曼之示威運動羣衆集於魯登杜夫將軍信宅之前歡呼表示贊助魯登杜夫前德皇乃黷武主義魯演說稱楊普魯斯之精神 
　　二十五日開羅電埃及政府施行嚴峻之計畫後大局日有進步各報論調亦漸見和平茲復逮捕三人國民黨領袖之姪亦在其内 
　　二十五日哈里法克斯電英皇太子已於今日離此十二月一日可抵樸資茅 
　　二十五日丹京電英俄代表關於交換俘虜之談判今日在此開始 
　　二十五日羅馬電政府將發行五釐息國債每百實收八七五政府不日將提出新律徵取戰時所獲資財其率自百分之十至百分之六十不等 
　　二十六日紐約電據胡克明之希里丹電稱卡萊維爾之煤礦工因不允上工已爲美兵所圍拘禁獄内 
　　二十六日倫敦電今日杜白林公報載有示文絶對禁止愛爾蘭全境設立新芬黨及同類國民黨之機　此種團　前經聲明均屬危險　質 
　　二十六日墨爾邦電澳洲海軍大臣柯克爵士今日在此演說謂彼極贊成國際聯盟但美國必須隨時準備蓋　美兩國之在太平洋發展其政策英國不能漠視也 
　　二十六日倫敦電今日午後下議院中考文氏稱澳洲傳來海電確有删漏之處郵務長伊林威氏答稱海線擁擠戰時已然今未稍减故逾常錯誤誠所不免但若謂今之錯誤較前大增則無理由今管理澳洲海電者業已呈稱刻正竭力整頓以期文字準確傳遞迅速云 
　　二十六日華盛頓電國際勞工大會已議定國際勞工事務所管理團體之分子此爲永久團體將出席於國際聯盟會討論國際勞工問題計有正式代表爲比法英意日德瑞士西班牙阿眞庭加拿大波蘭丹麥十二政府俟美國舉出代表後丹麥卽退出管理團體印度辯稱無論何種决議皆不信合法成立蓋印度　於組織册曾有抗議而國際聯盟議會尙　宣布意眲也南斐對於選舉管理團體之方法提出抗議 
國内要聞 
[北京通信（野雲）]  
　　北京學生之游街大會 
　　此次日人在福建省城無故尋釁演出毆人流血之慘劇蔑權辱國已令人慨憤不已今則日艦駛人軍港游行示威人民乃益激昻連日各省省議會及學界電報紛馳大有怨氣瀰滿全國之勢前數日在京各校福建學生已有分散傳單游行演說之舉動近復由北大高師兩校學生發起聯合各校共同進行於二十七日之夕在北京大學法科大講堂開聯合大會各校代表均到議决辦法四項一舉行游街大會多製旗幟分發傳單二實行露天講演激動巿民三發布宣言書四聯合各界擇期開國民大會於中央公園游行大會之期初擬三十日（星期日）嗣以時機急迫乃提前一日决於二十九日（即今日）舉行各校學生於是日十二時齊集天安門排隊游行沿途分散傳單隨行隨講惟須出以簡截明快沈着之語所有旗幟均由各校學生會備辦至於第二次以下則俟游街大會舉行之後再爲聯合進行露天講演由各校學生自由擔任對於校課臨時請假决不取罷課形式此當晚議决之大致情形也次日（卽二十八日）北大學生會即發出通告三則一徵集隨時時費以備辦公費額除已繳體育費一元外每人再各出一元二報告次日游街大會辦法三說明次日本校集合地點及時間一時人心憤激幾有不可遏抑之概是日下午警廳微有所聞即報告總監由總監派人至北大詢明游行之際有無别項舉動學生會代表答稱（决無軌外行動）警廳遂亦不加干涉此爲二十八日一日之情形也今日（即二十九日）十時即有學生排校已紛紛到齊於是排隊出發每四人爲一橫列各校自成一隊均有校名書諸旗幟以資辨别如北大高師學生並帶有徽章於衣襟之上首列一隊爲高等師範次則女子高等師範再次則爲聖公會女子學校女子中學此外則各校順序排列北大人數最多列在最後一層除各校校旗外並有白布小旗多種旗上所書如（救我福建）（抵制日貨）（寗自殺母爲人殺）（遬起救國）字樣亦有因風吹捲看不明白者合計學生實到人數在一萬人以上一片白旛　望皆是自天安門出發先過新華門前再出北經西安門越西四牌樓而南至西單牌樓再東行至東城復西行出絨線胡同出宣武門經騾馬巿至前門游行之際秩序整齊態度嚴肅又皆形容悲憤隨行隨講大聲疾呼以警告國人並有挾傳單於手紛紛向人分散市民觀聽者均極感動此種印象當然不能算小尤可敬者以各女校學生排列在游行隊中毫不現出纎弱之能清華學生戎裝列隊精神益覺奕奕當大隊行一騾馬巿福州會館門前時突有學生數人（似是福建人）指館門所懸匾額當衆演說道（所　福州就是　個福州呵）言時聲涙俱下同時哭者多人是日巿民於學生之經過均似受有一種大激剌者直至日落西山夜色已現始各回校是日沿街警察因預受長官命令　於學生　不　以干涉惟　細心　特秩序遇有行人擁擠之處則加　彈壓而已記者雖非學生但今日一日自朝至暮亦復追隨其後窺測一般人之心理有時憤有時悲有時憂有時喜眞如酸甜苦辣各味同時併在一堆令我無從分析也（十一月二十九日夜） 
　　附傳單七則（按是日傳單不下百餘種茲不過舉其大凡而已）（傳單一）旅京福建學生會泣告同胞書同人欲將日人蹂躪福建之慘狀泣告同胞蓋知所以爲言矣鄉井何如人民何如均不可知乃以覇旅之身作力竭聲嘶之呼籲同胞知同人之痛爲何如也日人恨我國之抵制其貨與不甘以青島斷送也常欲挑動變故以爲報復而福建固其所認爲勢力範圍者遂不幸首當其衝矣五四以來種種尋仇一發於外交勝利提燈會再發於天長節我閩人知弱國人民不特無快意事且不使有吐氣　故皆默然忍之彼因挑我之不動也遂不憚處心積慮出此摧殘立時殺死多人尙猶未足幽學生於仇店最後且捕數人至洋菜館自上以利物炸殺之同爲人類何忍出此彼日人常謂我野蠻民族吾人可以此種行動叩世界（人類）果誰野蠻民族也肇事以後吾閩雖極痛極恨然於消極抵禦外未嘗有何積極反抗乃彼固非人心者以爲可陵則陵之派軍艦赴閩率水兵入城蹂躪所及福建蓋已不省矣旅京學生以事關國體曾爲一度當局之請求不得要領遂以爲無望矣繼思日人蹂躪福建固其素來懷抱之野心而溯其近因實原於抵制日貨抵制日貨發生於青島之不交還　青島何如者吾福建又如此矣福建之被蹂躪原閩人意料所及故雖死亦心甘特不抵抗以死實貽我同胞羞遂不能不奮鬥奮門矣又恐力弱致敗爲同胞累遂不得不求助凡所以爲自衛計者請共努力行之我閩人願盡死以活同胞也（傳單二啊呀國民呀日本眞正來亡中國了兵艦已經到了福建啦中國學生合警察已經死傷許多了呵呀國民呀你爲什麽還睡着呀現已燒眉毛了猛虎已咬着身體了呵呀你爲什麽還不起來抵抗啊我们學生叫天天不應叫地地不靈請求政府政府是麻木不仁現在上天無路入地無門眼看了祖國淪亡心不忍只得用一腔熱血爲國犧牲我们死後還要請你们····呵呀中國國民呀快盡責任抵制日貨（傳單三）你们知道中國近來的大事麽知道中國福州的大事麽中國近日的大事日本强覇了山東的權利福州近日的大事日本殺傷了我中國的人民日本對福州就是對中國對中國有這樣舉動就是對我們自己有這樣舉動他今日把由東的權利福建的事件滿意了以後就可以保他知足麽他今日對待别處對待别人以後必定必到自已大家脫不了中國就脫不了日本的欺侮這麽看來中國的事福州的事不是别人的事是我們自已的事我們若不合力　付他他必定把我們各各欺侮個個看作牛馬各各看作奴隸到那個時候自已不也覺難過的麽所以我勸大家不要睡覺了起來大家想個法子吧（傳單四）同胞呀日本人在我們福建省傷殺學生軍警及商民慘無人道同胞知道了麽我政府還没有提出抗議的時候日本已經有抗議到我們的外交部不但有抗議并且派兵艦到福州現在水兵已經登陸了福州的秩序此時已紛亂我們此時不起來挽救福建的前途是不堪設想了福建的學生軍警和商民他隨便就可以殺害北京的學生軍警和商民他不敢來殺害麽睜着眼睛看國家的疆土一天一天的被人佔奪這是對得住我們的良心麽這是對得住我們的列位祖宗麽這是對得住我們的子子孫孫麽覆巢之下没有完卵我們這時候不起來盡力挽救對外做政府的後盾對内做辦理外交的監督還等到什麽時候呢啊呀祖國存亡就看這回民氣這麽樣凡我同胞趕快起來盡我們中華民國主人翁的責任不買日本貨（傳單五）同胞呀快醒來忙出來有一件事必定得邀同大家合力辦想同胞等亦曾聽過這事的就是那日人前者在福建將我們親愛的同胞無故殺害將我們的國權無故損失不應盡的責任也就不去盡了應當維持的國家也就不維持不由分說又派兵來了福州城和我們爲難這樣看來他就是要亡我們的國滅我們的族呢同胞呀這時不努力恐怕亡國之後雖想努力也不能啦但我們中國人有點毛病各以自已無能就將應辦的事也就不去辦了你們想想那國家是我們衆國民合成的有事就要我們辦呢若是我們四萬萬人都以無能自居那國家將待何人代我們去支撑呢所以必得大家協力維持如不合力去做非亡不可到那時我們大家都無着無落的有如喪家之狗請看悽慘不悽慘呢照那說來我們血性男子能安坐以作他人的奴隸麽（傳單六）國家分省劃區原爲的是治理方便並不是分出你我彼此來日本人在福州橫行就我中國人自已看起來是殺了福建的警察巿民學生是毁了福建的商商民屋若就外國人看起來人家就說是日本打了中華民國的人民殺了中華民國的警察學生巿民毁了中華民國的商店民屋了試問諸君你們也是中華民國一份子麽是的是的不過没有直接被殺被毁罷了但是要不快想法子替已死的同胞雪恥還對得　良心麽還能算是中華民國一份子麽（傳單七）中國現在是什麽樣的國家是台灣　是高麗嗎不是台灣不是高麗爲什爲日本人公然在福州殺傷巿民軍警和學生毫無顧忌殺傷了不算他還要派軍艦和提起抗議國民吓你趕快醒來别睡着做高麗台灣的繼諸君你記得（五四）和（六三）是爲甚麽事情發生嗎諸君你知道我們福州又發生更大的事情嗎毆殺我們愛國的學生　維持治安的警察諸君想想這種待遇是不是我們（獨立國）所應當承受的殺傷了不算聽說日本還派軍艦水兵上岸拿學生哩我們此次若使再承受下去恐怕將來日本要我們承受的事情還多呢不含忍反抗有血氣的人應當這樣說說來無用趕快做去 
　　附錄京報中消息昨日爲北京學界全體開游街大會之期十一時許天安門左右學生至者已有數校至十二時前後陸續到場有三十四校之多卽北京大學朝陽大學中國大學民國大學燕京大學高等師範上業專門醫學專門農業專門美術專門中央法政專門國立法政專門法文專修館俄文專修館蒙藏專門鐵路管理郵電專門新華商業豫章商業財政商業英文夜校清華學校北京師範第一中學第二中學第三中発第囚中學高等補習高師附屬中學畿輔中學體育講習所武術傳習所女子高等師範萃眞女學等此外尙有旅京福建學生聯合會共計男女學生二萬餘人平日一望渺茫如如大海之天安門前幾有人滿患每人手執紙旗所書標語幾有數千種之多十二時四十分整隊出發秩序整齊以清華學校之軍樂隊爲　導以醫學專門學校之紅十字會爲殿過總統府前時學生全體同時齊呼（力救福州）聲震天地其悲壯之槪有非筆墨所能形容者沿途輪唱（力救福建）（抵制日　）二語聞者爲感奮經西單牌樓出順治門由騾馬巿一直西行至珠巿口過京師總商會時學生咸大駡（奴隸奴隸）有主張請　長安迪生出見者嗣經大衆商妥舉代表二人訪安氏而安氏不在僅由一職員接待學生代表告以此次津滬各處提倡國貨之舉多由商會主持獨北京方面寂然無聞是何理由務請將此意轉告安會長云云代表退出後隊復前進由珠巿口　折望前門大街前進該處爲商業中心地兩旁商舖店東舖友咸舉手或脫帽表示敬意至正陽橋東折入打磨廠出打磨廠入崇文門兩旁街道武裝軍警林立蓋該處多日人商舖住宅故特别注意也至東單牌樓西折經由東長安街回至天安門時已四時五十分又召集各校代表開會議决本日（三十日）下午一時在北大討論厲行抵制日貨辦法全體學生三呼中華民國萬歲畢即宣告散會昨日之會布置之周到秩序之整齊爲前此所未見者卽此一端已可見我國青年間已養成一種適於共同生活之習慣而人人心中均感覺有切　之痛與隨聲附和者逈不相同此誠社會連帶性（Solidal　）之作用使然也聞昨會組織有四大部分其一爲便衣偵探隊共二十六人於上午九時即分配各經過之路線以偵查某國人有何舉動及軍警方面之意見如何其二爲衛生隊以備療治臨時有受傷者其三招待新聞記者隊以便通報消息其四爲交涉員以備對付臨時發生事件事前布置井井有條故毫無臨事張皇之弊又聞方前日之决定實行游街大會也學生聯合會會舉　藎民夏秀峯二人赴敎育部　其轉告軍警當局勿往干涉而部中空無一人不得已至該部秘書陳任中寓中面陳宗旨組織及一切　形由陳請傅次長　告軍警當局又某方面本有在天安門駐兵兩營彈壓學生之說嗣因警廳謂干涉反恐出事極力阻止得未實　是日學生沿途演說並散傳單一百多種共七八十萬張演說員每遇軍警　極簡單數語相告聞之有墮涙者進崇文門時有兩西人用快鏡拍照至東　安街北京飯店前有多數西國人至道旁來觀均相顧而　謂今日中國民氣實不可侮云 
[閣員案通過新衆院後情形]  
　　閣員同意案農敎　部經新衆院否决之後靳氏態度頗形消極决定不再改提所有兩部政　擬任他部總長暫行兼署或任次長代理部務俟兩院臨時會閉會後再定他種辦法聞安福方面頗希望以吳炳湘長農商田應璜長敎育曾由某　力者向政府微露意旨惟靳氏對於此種要求已完 
 
 

Page 7

 
 
全拒絶安福幹事王郅隆已於二十九日上午八點鐘車出京急行赴蚌向倪嗣冲報告一切並請示將來對敎育農商兩部應取之方針至前日已通過之各閣員已由衆院備文咨移參院聞參院方面已定於二日（即星期二）投票雙方業經疏通清楚不至有何問題又據某方面言敎育次長傅嶽棻大約可繼續代理部務至農商一席大約非由田文烈依舊兼理則以江天鐸代理部務此說如確則安福部之次長夢恐又做不成矣 
[閣議與參陸會議]  
　　昨日（二十九）星期六國務院舉行例會上午十點四十分開議最重要議案計有三起（一）福建日人暴動案靳總理提出將李閩督來電六七件并陳次長報告與日使交涉經過情形檢齊當由各閣員傅觀此案計死史某一人被傷者八九人刻下日兵上岸在福州隨意游行若不從速交涉仍恐再釀意外討論結果定由三方面進行一面電致李督與日領交涉注重中國民意尤須限止日兵隨意游行一面由外交部向駐京日使嚴重交涉并電莊代辦將中國民氣激昻情形轉達日政府請其顧全邦交持平辦理（一）本月分中央直接發放之軍費案總數尙欠十分之六七結果决定各省有解稅欵到京者儘先撥發（一）緩撤前線蘇皖各軍案蘇督李純皖督倪嗣冲日前來電請將前線各軍分别撤退討論結果以前防土匪充斥未便遽行撤兵俟大局完全平定再行辦理分電李倪兩督遵照辦理其餘尙有例案數起并對於本日學生游行一事亦加討論主張如無激烈舉動暫不加以干涉并分别飭知各軍警機關妥爲維持其時已届十二鐘二十分遂卽散會當由田總長進府報告 
　　昨日參陸辦公處於上午九時召集會議參陸總次長均到關於閩省日僑毆傷學警日兵强行登岸事件討論辦法良久决即電李厚基密示方略加意嚴密佈置又新疆楊增新因俄亂急須布防請撥械彈决即交部核復又駐贑湘安武軍請撤回原防决即提出閣議主從緩撤俟大局定後再决 
[交通部與福公司借欵之内幕]  
　　交　部近與福公司有建築清化鎭至孟縣間鐵道借欵之談判其情形略紀昨報茲據大同通訊社消息道清鐵路位於河南省之北部其路線長計一百七十餘華里當初英國投資興築係爲運輸焦作所產之煤其管理之權乃操之英人之手嗣雖名爲由我國贖回而英人之主持如故比年以來福公司依據合同規定允許之權利向我政府要求建築支線二線一自清化至該省之孟縣　自清化入山西省經過澤州以至平陽此種計劃係因澤州產大吉炭最盛現在只用舊法開採其成本較之福中公司之混合炭所廉已多倘再改用新法并將支線修成則福公司當然舍焦作而遷於澤州旣得路權再求鑛權其結果必致中原公司之營業一蹶　振也民國五年許世英長交通時福公司即提議要求支路建築權當經許以緩　今年該公司又申前請其經理英　某更奔走於京晋問極力活動今旣有已訂延長路線至孟縣契約之消息則當然福公司之計畫一部分　經做到至於清化至澤州支線之計畫究係如何刻下尙未明瞭也又據日人方　消息外間近傅交通部爲延長河南道清路正在與英商福公司交涉借欵其實是項借欵並非道鐵清道之延長借欵係建築清化鎭至孟縣間十四哩之鐵道借欵其主旨原以獲得自清化鎭至山西平陽之敷設權爲前提故將來至山西平陽之鐵道借欵不久亦當提議至此次借欵契約槪要如左一金額英金三十五萬鎊二利息每年七分五釐三擔保一中國政　之保證二本鐵道之財產及收入三本鐵道之收入如不能償還一年本利之時則由福中公司應行支付道清鐵道之煤炭運搬費内撥歸塡補四償還期限自開通後分三年償還五草約簽字日期八年十月三十日 
[全美對外貿易大會之報告]  
　　開會日期與航期 
　　駐美金山總領事朱兆莘呈農商部總次長文云爲呈報一九二　年全美對外貿易太會開會日期及特别備船接迓外國商人赴會事竊查美國全國商會聯合會一九二○年對外貿易大會以金山爲開會地點前准美國總商會函告經於五月二十九日呈報鈞部在案茲查該大會已定五月十二日至十五日爲開會日期除美國各埠商會會員與會外對於中國日本南洋南美洲各國商人到會特别歡迎已與太平洋郵船公司訂定航期向各國口岸接迓赴　人員計分三路一由南美洲智利佛爾栢利蘇等處四月十五日開船逕往金山一由印度卡爾吉打三月十一日開船取道哥林堡錫蘭星加坡西貢小呂宋等埠轉往金山一由香港三月二十四日開船取道上海橫濱轉往金山凡赴會商人可就近向太平洋郵船公司各分號頂定船位依　啓程但必須船開之日先行發軍預定旅館因赴會人多上等旅館勢必擁擠非早定難得房位也謹將開會日期曁來美航期續行呈報以備察核駐金山總領事朱兆莘八年十月二十日 
[京華短簡]  
　　薩鎭氷氏於本月二十五日自閩省動身二十七日抵滬昨日下午七點已由津通車抵京擬於今日（三十）晋謁東海至海軍次長一席據聞前次長李和及中將沈壽堃運動頗力究未知鹿死誰手也 
　　天津日領干涉商會選舉一事該埠商民極爲憤激當山省長曹銳電京請示聞政府昨覆曹氏一電略謂商會選舉係屬吾國内政各國不能干涉日領要求各節政府斷難承認希轉諭各界知照並令安心樂業勿滋誤會 
　　參謀次長陸錦被控案雖已獲勝利然内不自安　　　子志電催來京籌商要政陸氏當復以二十九日准可到京但望政府准其於此次内閣改組中連帶去職將來另行爲國効力云云聞當局方面於陸之乞退尙擬作一度之挽留然後照准至後任次長已定熊炳琦氏熊爲陸軍大　校長熊若升調則陸大校長一席以史久光呼聲最高 
　　警察總監吳炳湘氏前日稱病請假多日云俟新内閣成立以後卽再懇請辭職並將前在魯省隨同來京之軍需員薦充部中主事辦事員等職以酬多年相隨之勞去意甚爲堅决乃日前忽由内部代呈消假照常視事聞因商會極意挽留而安福方面亦嘗敦勸故吳氏辭職一層已不成事實至步軍統領歸併及擴張爲獨立機關一節當道認爲有種種窒礙擬從緩議 
　　對德和約條文日前寄京後卽由外交部分别繙譯昨聞該部已將全部條約一律譯成漢文付印昨已印成計印三百册之多每三册爲一部全書印成之後卽日分　府院各六册一面又分送各部院全册存案矣 
[福州大交涉近聞]  
　　自福州日人及台籍人十六日肇事後外交特派員王壽昌即親赴日領署請其設法制止該管　民日領託病不見王大憤回署即具正式公文照會日領日領亦未答十七日王又往謁日領日領面稱此事發生皆係貴國學生無故焚燬日貨提倡排日因此日本僑民疑懼萬分不能不爲此正當防衛之策云云王交涉員當駁以學生等並未有此舉動卽間有焚燬日貨之事皆對於本國商家而施　無侵礙貴國商民之處何得指稱有排日之舉且數日前已經督軍省長徇貴領事之請出示嚴禁在案貴國人民當可釋懷如學生等尙有意外之舉貴領事亦不妨照會敝署轉呈督軍核辦何得在我完全主權領土之内持械殺人本特派員對　殊多遺憾云云日領無詞置答惟稱此事貴國官廳旣已電政府當候貴國政府與敝國政府談判可也王退回即　此事詳細情形備文呈部約數千言而十七十八十九等日復有日人在南台一帶尋人毆擊省警察廳復備文咨請王交涉員向日領交涉王即據以函致日領事（文已見前報）日領答稱接准來函敬悉查帝國臣民若有不法行爲應完全取締白不待言惟望貴國官憲對於學生等途中詈駡帝國臣民或檢查日本商品妨害營業之行爲以及散佈故意激動民心之傳單並新聞記事等等嚴查取締完全負責云云迨王交涉員聞日領事已准該國僑民請求派軍艦四艘來閩示威又函致日領阻止其函略謂聞貴總領事已電請貴國政府派艦多艘來閩查十六晚發生之事貴總領事屢以本口僑民疑懼爲詞　經本特派員迭次聲明中國官廳當員完全保護責任軍艦若來誠恐人情憤激一方面難保無貴國暴徒憑藉軍艦威力滋生事端應請貴總領事設法阻止并希見覆爲荷日領事覆云逕啓者本領事電請帝國政府派遣軍艦撫慰日僑一事本日准貴特派員公函閱悉一切查排日風潮發生以來貴國學生之暴行殆不遑枚舉雖貴國官憲當已信認是事本月十六日午後貴國學生圑又有强制取押邦商天田洋行商品之行卒至惹起如此重大事件謠言四起本邦僑民徹夜不安在貴國官憲保護邦人生命財產完全負責自不待論但本領事電請派遣軍艦來閩者不過撫慰僑民而已貴交涉員以恐邦人中之暴徒憑藉軍艦威力滋生事端等因前來查在福州帝國臣民中無一暴徒幸勿誤解合就函覆請煩查照云云王交涉員因又再覆日領事函云逕啓者接准貴領事第二十八號公函閱悉一切查本月十六日晚間發生之事警察廳尙未函達前來然當時由電話報知當場情形顯係有貴國暴徒手持兇器無故繫傷學生巡警等人今來函謂貴國僑閩人民無一暴徒者未免無誠意答復至請貴總領事阻止貴國軍艦來閩本爲消除雙方人民之疑慮貴總領　不允設法阻止殊深遣憾除已分别呈電外合就函復希貴領事查照爲荷此日艦未到前官廳交涉經過之大略情形也　人民方面自將議决對付辦法由公民會電告北京後旋得外交部覆電謂日人刃傷學生案電悉已告日使迅電日領取締並妥籌善後辦法該使允爲照辦但尙未得報告云云公民會因於十八日再致一電略謂北京外交部鑒洽電敬悉昨公民大會議决四項諒已電達現全城罷學待决懇迅嚴重交涉維國權平衆憤請覆自　以後尙未得有若何答覆而日人派艦之說已起於是又電向北京告急矣 
[鄂學界對閩案之憤慨]  
　　敎育廳長之壓迫手段 
　　此次福州風潮起後鄂省學界亦甚憤憤除已聯合分電政府及各省一致進行外特又集合同志組織禦侮會業於二十六號在某會集議刻正擬訂會章草撰緣起不日即可通告成立又武漢兩商會學界聯合會發起外交後援會連日集議數次聞該會將附設於漢商會内現正聯合各界進行一切並已通電各省定下月一號在漢口開成立大會惟敎育廳長路孝植恐武漢學生憤激過甚特於昨二十六日下午一時召集武漢中學以上各校校長到廳大開會議直至三點餘鐘各校長始行返校聞敎廳長責成各校長預爲防範勿使學生有開　集議或擅發傳單等舉動發生並令隨時召集學生訓導一心向學勿干外務劉洪烈等聲言學生在校内並無開會情事惟聞有少數學生時在某書院及某會内開會殊無法禁止云云散會後路氏復親赴省署請何氏照會駐漢各國領事請其查禁如再有　會情形由中國警察會同該國巡捕前往干涉未知此種壓迫手段不激起反響否也 
[魯會表决濟南不准設外廠]  
　　十一月二十七日下午二時山東省議會開會出席議員七十餘人議長鄭欽主席首由秘書報告事件畢由外交委員會長王者　報告外交事件云查中日通商原根據於馬關條約而該約内最要之點即有約開商埠自開商埠之規定約開商埠始準日人通商只云通商亦不準設廠製造約開商埠四處該約已經列舉而濟南並不在内考諸中國當時開設濟南商埠之公文確係自　毫無疑義據最近調查口本在濟南設立製造工廠共有五處之多實與馬關通商條約有所違背委員會討論結果擬資請省長並專電中央請其向日本提起嚴重交涉務必令其取銷工廠以符條約而保主權請衆討論公决施行大衆贊成遂令秘書迅速起稿乃按議事日表宣布討論他案至五鐘散會 
[河南林務之狀况]  
　　中美新聞社開封通信云河南於林業向不請求童山曠地所在多有民國六年設置林務專員辦事處之後責有攸歸頗事提倡各界遠識之士亦復知造林之益積極進行其最著者如杞縣之曰旅長益三（名友望）於杞睢惠濟河兩岸購置荒地一千二百餘畝　垣鑿井培植德國槐秧數百萬株可謂深得造林要務者開封屬惠濟河疏浚告成各社首於兩岸按段栽植樹秧以固隄防而擴林業雞公山附近森林刻經詳勘繪圖分段放租以資提倡偃師土壤膏腴樹木繁盛新植者已二十萬零五千餘株處城縣之實業社於該縣護河七里許兩岸及黄河沿岸栽植之樹成活甚多孟津縣鐵謝鎭西南之漢世祖陵寢地約七十餘畝原有古柏數百株近經謝錫朋等擬在陵園附近擴充樹藝保存古蹟亦曾呈請當軸立案其他各地之從事植林者日見共多茲得林　處彙輯之各項成績擇要述之藉以覘河南林業之狀况焉　一廣設苗圃苗圃爲森林之基礎欲振興林業須先廣設苗圃多培樹苗以利進　民國五年省長公署按照農商部四年七月十九日呈准新法責由四道及　縣各農會　設苗圃後據各道縣呈報勘定圃址籌備開辦者約計數十處六年四月林務專員設置後卽勘擇地畝闢治苗圃模範森林局亦劃定區域設圃育苗是年九月林務處整頓縣立苗圃擬訂縣苗圃規則十三條并刋發苗圃鈐記以昭信守自是而各縣苗圃次第委派圃長完全成立辦法亦漸歸一致此推廣苗圃之情形也　二提倡林業豫省西南山陵環供中腹沙磧充盈因地制宜提倡林業尤爲要務民國四年田省長在附郭禹王臺前劃撥公地數十畝創設森林局以樹模範而資表率五年捐廉四千九百數十元購買局址附鄰地百餘畝以圖擴充是年清明節先期按照農部四年七月呈准植樹節辦法通令各道縣各學校各會場一律舉辦届期省長親率僚屬赴古吹台前農事試騐場植樹計植　二百株六年仍在該場植花柏一百五十株并查照成案責令各道縣學校會場等一律遵辦一面籌集大林區經費七年由林務處查考五六年各處植樹成績尙我掛漏擬訂報告表式頒發各道縣照辦另在模範森林局擇定植樹地點届期舉行八月林務處呈准撥欵補助私立林業傳習所以謀普及林業智識年終卒業者一百四十七名成績尙優此提倡林業之狀况也三調查森林調查各處森林植物種類并新舊森林情况以便鑑别土宜周知蓄積得以策勵進行民國四年省長公署編製固有新造森林調查表式六種并振興林業條例十一條頒發各縣遵照查報五年復責令賡續舉行六年林務處成立各年度表册均經催報齊全各處所產之森林植物種類亦經責令各縣及圃長并赴鄉委員分别查報此調查森林之槪略也 
[南京快信]  
　　學生數千　肉閩省日人傷斃學警事前日冒雪結隊至軍民兩署曁省議會請願現以政府對於此案迄無切實辦法羣情憤激昨在學生聯合會開會議决聯合各界擇日在公共體育場開國民大會共謀對待方法南京地方公會昨亦　京請照閩省國民大　　决四條辦法向日政府嚴重交涉以安人心 
　　省立各校學生擬日四舉行大游行演說俾各界　所觀感奮起力救福建 
　　李督齊省長眸已會銜電京報告前日學生數　人爲閩省日人傷斃學警軍冒雪　願情形並謂舉　文明秩序極安乞迅提條件向日使嚴重交涉以平民憤 
　　齊省長因學生於閩　憤激殊甚昨諭敎育廳長胡家祺設勸導胡　請各校長令管敎員善言安慰 
　　各界　　閩案與動省警廳頗取嚴厲態度學生游行演說時警察雖未明白干涉然暗申记範極嚴連日各通衢均加　雙崗晚間崗警槍枝均上刀刺 
　　各界聯合會籌備進　頗　現工商學報各界均願加人一俟籌備妥善　開成立大會 
　　齊省長令各道尹選送具有法政學識自治經騐人　來省以便咨送入京師模範講習所疑業 
　　省署准内部咨　行政官廳行使　權自應以　安警察法爲根據各警　處尤宜權衡法理斟酌事情旣足保障公安而地方人民亦有所遵循云云 
　　造幣　趕鑄銀元連日已　數千箱　滬　　巿面 
地方通信 
[松江]  
　　松人士對付閩案之意見松地各界因日人在福州戕殺　警於二十九日午後在公共體育場開國民大會請全國各界聯合會代表王者師等演敓中情業誌本報茲悉與會各圑體於散會時各留代表三人在體育塲議事廳内集議對付辦法直至深夜始行决議聞其所議分對内對外兩種對内辦法約分六事（一）與日本人停止國民交際（二）積極抵制日貨即請商界聨合會籌劃抵制辦法（三）禁止糧食及原料出口派遣代表分赴出產地演說以期禁絶（四）舉辦演講男子赴内地講演女子在家庭講演總期内外一德合力對外（五）請各學校福輯國恥史隨時灌入學生腦蒂（六）勸導資本家提倡實業開辦工廠對外分爲四事（一）由日政府正式謝罪并撤換福州領事（二）懲辦禍首（三）撤退兵艦（四）賠償卹欵以十四條即日請求政府向日本政府嚴厲交涉如不能達到目的即請提交國際聯盟會付之萬國公斷 
　　學生會開歡迎會松江學生聯合會於三十日上午假座聖經學校歡迎全國各界聯合會代表劉清揚女士及上海女界聯合會代表李果女士并請劉等演說聞劉女士在學生會自述身世謂彼之家產足資温飽彼之家庭亦極輯睦惟彼不願享個人幸福故願犧牲一切　多數人謀幸福云 
[金山]  
　　盜財反噬金山十九圖農民干秀元平日略有積蓄而無妻室有妹　於未涇鎭紳程姓家程之女素日烟癖兼　販土　間聞干身故因偕　婦至干家席捲所有行將携歸干族　憤阻其行程女不得已啓篋出洋四百交干秀餘（秀元嗣子之父）不意程女歸後即以秀餘　財鳴警將秀餘拘留經族人保釋程女旋復　呈縣署　將秀餘夫婦管押鄉人咸以明明干姓之產與程何涉旣盜其財且又反噬故甚抱不平云 
[鎭云]  
　　臭風潮已平鎭江警察局因取締冀夫各糞夫遂们二十六日起一律不上城挑糞以爲抵制嗣經商會與張知事磋商後祗限糞捕加蓋並而諭各區長不必勒限鐘點風潮始息各鄉人）於三十早照常挑糞矣 
　　催繳河工捐欵徒邑城外運河淤塞已久去歲曾經挑濬乃因虚糜工欵毫無成效現値冬季水個之時急須雇工疏濬惟經費無着　張知事現特令催認繳河工捐欵之舖戶趕速措繳以便興工 
[揚州]  
　　烟　帶徵學捐之未准蘇省敎育行政會議於第三次議决烟酒公賣稅仿屠宰稅辦理帶徵學捐三分之一補助敎育經費山敎育廳呈經省署轉經財政部咨全國烟酒事務署核奪茲該署以烟酒捐尚未統一碍難帶徵學捐復部咨省轉飭各縣知照矣 
　　魯敎育界來揚參觀山東菏澤縣勸學所長劉效會派定六中附屬小學校長趙佩　公立高等小學校長曹蘭珍縣立高等小學校長馬良敎育會長何在田等前往江浙兩省參觀各屬學校狀况以資借鏡呈山該縣轉呈省長咨江蘇省長令行各縣知事飭各校遵照矣 
[南京]  
　　支配振欵之辦法蘇省江南各屬今歲水災甚重現値隆冬災民饑寒交迫望振甚殷齊省長昨特募集官義兩項振欵分别災情輕重支配散給並令財政廳遵照撥放略謂本年崑山等縣被水爲災前奉中央頒發官欵爲數無多自應連同籌募義振各半支配茲經本省長按照災情輕重分别核定計崑山常熟吳江三縣　重每縣各發官發振欵銀七千元宜興溧陽太倉三縣次重每縣各發官義振欵銀四千五百元吳縣次重發官義振欵銀三千元金山縣次重發官義振欵二千五百元合計官義兩振共發銀四萬元應即分别撥放以資救濟除分令各該知事切實辦理外合行訓令該廳長即便遵照如數發縣應川仍將發欵日期具報查考 
[安慶]  
　　日商小輪交涉案之結果日商戴生昌公司元陞小輪前在合肥三叉河搭客下划遭風傾覆溺斃多命一案蕪湖交涉署函致日領飭令將該公司負責人迅速交出一而將該輪扣留嗣據該輪駢蕪總局函稱航業章程在輪　事責歸公司在划出事責在包局此次係在划船失事應歸包局主任程鳳籌負責請免扣留該小輪等語業經令飭合肥縣查照辦理矣 
[湖北]  
　　武長路貨車失火有人由長沙搭車來鄂者據云武長路煤車於上月二上五號拖帶客貨車三十餘輛山湘來鄂中有萍鄉煤車一輛上覆　渣是日西北風甚緊該　逆風而行以故車頭筒内能出　炭渣延燒煤炭由是紅光四燭不可嚮邇時距湘陰縣車站尙有二十餘里車員欲救無術幸該路局辦事之某外國人力往撲救致將面　　傷未幾祗湘陰站始得　該車卸去並未燒及他　云 
來件 
[中國和議前途之新曙光（英國詹爾士撰）]  
　　居今日而言中國之和議無異鄉下人之食青果索然無味且予爲異國人便無干預中國内政之必要蓋中國之内政自有中國人處理之中國人若不善處理或處理而不得其當則吾人當　至公之心爲誠意的勸告以促中國人反省也 
　　雖然中國人對於一髮千鈞之和議問題果出以何等之態度耶所謂代表委員等果曾以國利民福　前提而處置此問題者耶何歷時至久而收效竟等於零且兵氣愈驕匪氛日熾小民待治若大旱之望雲　即吾等外國人亦日坐愁城中希望中國由黑暗中一轉而入光明之途也 
　　吾甚　中國人以神明華胃之裔占世界　古文化之中心其　明才智若發掦而光大之將裨益於天下者實匪淺然何以値此干戈紛擾之際民窮財盡之餘且與已身又有切膚之利害而竟無一人大聲挨呼力排衆難使中國早登天堂也雖然吾今於四萬萬人中得一人焉其人爲誰即前敎育總長張一慶氏是也張氏以在野名流對於和議極爲熱心其所以特異於衆者即因彼關於和議問題有具體的計畫而其計畫又合於時勢便於實行也 
　　氏張計畫中最詰　之點即以（一）省議會發起和議吾人雖不能謂省議會即爲中國完全之民意機關然中國除省議會外可以代表民意者實無其有中國之和議以最近情勢觀之又不能不轉動方向由秘密主義一變而爲公開主義所謂公開主義者即以民意爲基礎而開之和議是也若然是和議捨公開主義外别無他法捨由具有民意之省議會發起外則更無他法矣（二）張氏謂（應由各省議會副長中推一人）此語頗可索味不推正會長而推副會胡者以正會長職務甚忙副會長則綽有餘暇且所以平均重視大局與一部之密切關係也不云選舉而曰推選者所以避武人之干涉金錢之誘導且以時間躭擱之故至妨和議之進行也（三）省會議昌旣爲比較的民意所出則其所選必能博國民之歡迎與原諒蓋無庸欵其所推每省三人不限於議會乃以一人之年高望重者與二人之南代表或北代表新國會或舊國會蓋參照事實與理論而調和之而此三人之中果能和衷共濟不黨不偏爲國努力則中國和平不難指日可待矣（四）張氏主張不設總代表互選一人爲議長者一則因旣由各省會組織和會已無今日所謂南北之分而南北總代表之名詞當然在取銷之列一則因屢次和會之頓挫多由於對人問題朱啟鈐旣失敗於前王揖唐復被拒絶於後即南代表之唐紹儀亦復有吏撤之消息且總代表旣非由各代表眞心所愛戴有時被　之言論思想反爲總代表一人所箝制曷苦由彼輩中自擧一孚衆望者爲議長之爲愈也且對友邦於亦可表示中國無南北之可分惟統一之汲汲張氏之用心深且遠矣（五）雖然尤愛張氏之一言焉其言曰（　席會議中會推之法回避木員之本省如江蘇則令江蘇以外二十一省會推之免索掣且示公平也）此尤見該氏之思慮縝密何者若本員不回避本省也一則難免瓜李之嫌一則惟利桑梓是務且恐爲强有力者所利川匪爲牽掣亦不公平矣有此五端予故以張氏之計畫爲中國和議前途之新曙光爲中國人民之救亡藥且甚希望中國當局急採川之則和平統一不難早日收功而吾輩外人亦得共其休戚 
　　聞最近上海報紙有攻擊張氏之主張者予以是益見中國人之根性薄弱而深爲歎息予以爲中國人若皆能實行孔子中庸之道則决不致成今日之紛亂張氏之主張於中國和議上雖不能稱爲絶後亦可謂爲空前蓋適合中庸之道之故奈之何竟有逞私見之人而肆其反對也哉 
雜評一 
[外交（默）]  
　　向來中國但有政府外交而無國民外交非國民之不知有外交也因政府每引外交爲已任而不肯分之於民故一言國民外交政府必出而干涉之曰是應靜候政府交涉也曰是不宜任國民自由行動以增政府困難也迨至政府外交失敗始欲以國民外交之力起而補救之其何能及是故所謂弱國無外交者非眞無外交也政府不以外交之責分任於民民又不引爲已任而力乃愈弱耳 
　　今之閩案政府宜盡政府之力以辦外交而勿干涉國民國民宜盡國民之力以辦外交而勿依賴政府一致並進勿交責勿互　始不蹈以前之覆　 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[太平洋學社致日外務大臣電]  
　　太平洋學社致日本外務大臣電云（原文用日本文）東京外務大臣鑒責國駐福州軍隊槍殺我學生擾亂我商民貴國公使猶不自引咎公然抗議刻復以海軍登陸滋擾我居民全國震動與論譁然豈貴國以强佔青島爲未足必欲隨時隨地表示排華之態度以激起中華全國人民之公怒耶貴國昌言親善而見諸事實者恒爲反比此敝國人民之大惑不解者也誰謂華人可欺耶誰謂中國無人耶閣下其三思之且也此次肇事除殘害華人外並及美國敎士試思歐戰之肇端亦不過塞爾維一皇太子之暗殺德人之敗前軍具在閣下其念之乎哉中日兩國同文同種兄弟之邦也乃年來以貴國當局之不諒動多過分之要求由是抵制日貨之風以起而米糧出口之禁令愈嚴矣豈貴國出口貨之暴落與食糧恐慌之痛苦爲未足必欲堅華人排日之决心耶豈貴國之民食以後不必再仰給於中國貴國之工商品以後不必再運銷於中國耶是則貴國之欲以氣凌人者適以成自殺之政策耳明達如貴國當局想必不出此敝社爲維持東亞和平及兩國邦交起見不得不切實警告請速遣使來華協同兩國官憲實地調查撤回軍隊懲戒罪魁賠償損失親來道歉以維正道而見眞正之親善則兩國人民之幸亦東亞和局之幸也上海太平洋學社叩 
[上海學生聯合會對於閩事之宣言]  
　　世界和平之實現端賴國際間以平等爲原則强者不宜過乎此而肆兼并之野心弱者不宜不及乎此而蒙沉淪之慘禍我中華民國之人民佔世界人類四分之一不能不傾向平等以與各友邦共負維持和平之責乃近年以來日本政府惟思藉侵略之聲威以蒙蔽人民北京政府惟思借日本之實力以壓迫人民是以兩國之軍閥官僚互相勾結借欵三萬萬締約二十餘起舉我國之軍事鐵路鑛產森林郵電種種主權利權次第爲日本所攫取以去直接醞釀遠東之競爭間接破壤世界之平和吾人言念及此甚爲痛心邇者福州日領事署警察長指揮其僑民槍擊我學商軍警彼國政府反派遣艦隊至福州自由登陸大捕學生是日本之故意挑釁已爲世界人士所共見我國人民苟聽肉食者之愚弄而不爲奮鬭之準備則中華民國將斷送於秘密外交之中而萬刼不復矣本會鑒於福建官吏之封禁學生會以及學生週刋即知北京政府之甘於媚外辱國而吾人不可不具一破釜沉舟之决心以與日人相見也所冀全國同胞澈底覺悟兵士以悍衛國家爲天職而打破擁護私人之慣習商人以銷暢國貨爲已任勿以原料售與日本勿以日貨輸入國内農工各界亦各爲其所能爲同人自當奔走呼號同仇敵愾與國内同胞發揮互助之能力倘此次交涉不得達我國人民决議之目的惟有犧牲精神生命財產以殉公理寗使中國爲戰敗之荒壘母使吾人爲異族之奴隷高麗以亡國遺民尙能徒手崛起運動獨立我國人民豈亡國遺民之不若而可伈伈俔俔坐任他人之宰割支配乎以我國之海陸軍與日本之海陸軍較固不逮其精銳然正誼足以戰勝强權已爲現代之趨勢無論友邦敵國凡寳愛正誼者皆將厭棄日本軍閥官僚之蠻橫而表同情於我國人民矣德皇威廉第二之顚覆比利時之復國豈非彰明較著之證據耶吾人已以正誼爲旨歸對於日本僑民不問平時戰時仍本國際法以待遇之萬不可任意暴動致貽友邦之羞此同胞所當特别注意者也本會同人對於日本在福州之舉動認爲違背正誼是用掬忱宣言惟我全國同胞共鑒存之 
[各學校學生之演講]  
　　勤業女子師範法租界南陽橋勤業女子師範　校學生分會鑒於此次日人在福州之暴行蔑視公理傷斃多人極爲憤激乃議决每星期日分隊四出講演喚起國人努力抵制以盡國民救國自救之責任昨日上午十時下午二時分兩次出發共計四隊騰城内外各要道而於城隍廟中講演之時尤多各學生由史彩珍黄國定陳靜芳張志貞陳彥娟分隊帶領并有敎員周惠英隨同照料 
　　南洋女子師範南洋女子師範自五四聲起該校學生每週出發演講矢志勿懈閩耗傳來益形憤慨聞已全體議决一致向校長請假三日出發游行演講鼓勵民氣云 
　　第一商校南巿省立商校學生分會自五四運動發生以來會員奔走宣勞不辭辛苦雖社會抵制熱度日漸冷淡而該校進行仍不稍怠此次閩耗傳來人心大慟該分會當行召集緊急會議一致向校長請假一星期全體出發游行演講激勵人心云 
[十三公圑電謝美國主持公道]  
　　本埠江蘇省敎育會等十三大圑體昨致駐京美使電云北京美國公使鑒貴國參議院通過山東保留案敝國人民深信貴國之確能主持公道至爲感佩敬表謝忱請爲轉達貴國參議院江蘇省敎育會上海總商會上海縣敎育會上海縣商全寰球中國學生會中華職業敎育社上海青年會上海學生聯合會上海商業公圑聯合會上海歐美同學會上海基督敎聯合會華僑聯合會上海救火聯合會東 
[華商要求巿民權紀]  
　　本埠公共租界華商要求巿民權籌備已久昨日（十二月一日）上午十一時將租界全體華商簽蓋之圖記送呈交涉公署實上海開埠以來未有之舉而爲租界歷史上開一新紀元也茲紀昨日情形如下 
　　各馬路懸旗表示公共租界各馬路西至靜安寺路東至楊樹浦路沿路各華人工廠商店門前均懸有白布黑字（華人要求巿民權修改洋涇浜章程）飄揚空際滿目皆是且有門窗内粘貼要求巿民權等字者 
　　董事會集於總會各馬路商界聯合會之董事於昨日上午九時先期會集於愛多亞路總聯合會討論要求巿民權之手續甚久届時各乘汽車共計一十六輛各處華人商店於汽車過時羣向指手以華人要求巿民權之小旗相揮送以表示羣衆一致之能態度 
　　全體董事之姓氏（總董）陳則民（副總董）金馥生俞國珍（董事）王才運余華龍沈永康王宗藩黄愼康鄭鷓鴣金友生馮仰唐俞葆生徐時隆張炳臣呂靜齋陸福生張進雲王兆豐汪堃　文中周之潢曹梅勛陳厚載胡汝鼎張繵堂張慕曾費良衡潘東林宋誠璋唐繼演王肇祥顧惠民馮志卿張華卿朱一笙黄次俊胡鑑堂顧觀卿馮文濤陳鼎（顧問）湯　之朱賡石沈卓吾（會員）顧唐如共計四十四人 
　　交涉公署之接待各董事至交涉公署下車後由該署職員陳震東卓健伯楊小堂李子安等殷勤招待延至内花廳茗坐片响楊交涉員親出接見一一握手當由總董陳則民將華商要求巿民權全體圖記四册及呈文親交楊交涉員接收後乃詳述租界全體華商　道之要求及其不達目的不止之志願楊君誠懇致答允子盡力并略述初任交涉使對於租界要求改革之經過甚詳復由陳總董將要求修改洋涇浜章程各節擇要說明末謂華商此舉實爲增進租界之利益而於公共治安中外邦交尤具莫大促進之效用茗談許久乃握手道别楊交涉員并親出致送各董事登車各董事回總會後合攝一影以留紀念而散 
[法租界商業聯合會成立會記]  
　　本埠商界人民自五四風潮後對於國事異常熱心公共租界各商界聯合會已次第成立不下數十處所今法租界亦相繼成立法租界各華商創辦斯會亦不自今日始惟斯會宗旨雖與公共租界同而組織則比較稍異因公共租界之組織係分路而組成者法租界因地面褊不遂合一共組自黄浦灘口以至霞飛路底合組一會故其地面雖較公共租界褊小而組織之手續似較繁難遂直至陽曆十二月一號下午一時假座愛多亞路商　公圑議事廳特開成立大會蒞會者約數百人二時三十分鐘振鈴開會後奏國樂由臨時主席葉貺辰報告宗旨宣讀宣言書（錄後）全體會員向國旗行三鞠躬禮來賓及會員演說主席答謝閉會欵待來　會員茶點而散茲將實言書　演說詞錄下 
　　宣言書竊自五四以來全國同胞知危亡之機迫於眉睫也故救亡之　繼長增高奔走呼號大有朝不保夕之槪冀促國民之覺悟我輩商人亦國民一份子智識雖淺而對於救國之熱忱具有同心故爲公義所迫共作產業之犧牲罷工罷巿如火如荼幸人心未死全國一致公理終能勝强權方有此山東懸案之保留然而事之成也所赖有恒數月以來國人苟安之念復熾臥薪嘗膽之志全消而抵制日貨之壯圖乃於此危急之時反而漸趨煥散劣貨進口日加月增强鄰侮辱紛至沓來山東傷我商人之交涉未已閩省槍傷我學商軍警之舉又生於是憬然覺悟知此實吾國人無組織無圑結力使之然耳爰徵同業創立斯　同時上海各路皆已漸次成立國民自覺已呈佳象本會當仁不讓謹本發起　早之精神誓與各界取一致行動茲據觀察所及東鄰謀我純取經濟侵略政策我商人之勢力範圍全在金融禍患之來首當衝要若不從速覺悟籌謀抵制則國敝民貧吾人實尸其咎回顧我國工業不振仰人供給奸商貪圖小利不知愛國瞻念前途良可浩嘆而危亡之機實伏於此因商界爲買賣之機關日貨之來及國人之所以購買日貨者由吾商人爲之媒介故本會之天職乃以圑體之結合抵制日貨振興國貨作根本之强國計畫一面聯合全國各界本良心之主張作積極之救國所望各界亟力憤起勿再觀望致放厥責外患迭作國事日非本會不敏謹謁棉薄隨諸公後區區徵忱都惟亮鑒 
　　演說詞首由戈朋雲演說略謂改良二字對於國家誠是必要之着惟改良二字須認眞不可甲事改良而乙事反加增不良此等事反足誤國吾人苟欲愛國必先認眞改良二字便人人有自覺心人人都自覺必須自强而後方可以强國則我中華民國必有轉弱爲强之日云云次章太炎演說略謂方見法捕房派人來言謂商人只可談商務不可干及政事余（章君自稱）謂此言甚是並深望我純潔不污之眞商人須努力打破賣國之假商人云云次由程孝福女士演說略謂抵制劣貨事並深願商界同人努力從良心上終始不易愛國之本旨爲要又次盧任華演說亦謂提倡國貨乃愛國眞正精神又次馬少奎李耀南楊士清蕭伯年陳家鼐范祚介蔣介民崇金泉錢士湧沈維華章志讓諸君演說大槪多愛國愛民之　　　 
[滬西商界聯合會之籌備]  
　　滬西商界聯合會於昨日（即星期日）在大沽路假勵羣公學開籌備會到者八十餘人公推顏芹香爲臨時主席當由主席報告蓋印等經過情形即公推徐雨岑唐美甫黄鼎祚王蔭甫劉順昌陶慶祥戴符九王恩孚張少園等爲臨時幹事次由徐雨岑陶慶祥等相繼演說宗旨不外互相聯絡維持公益俾資久遠等語即由主席將金省三所擬之本會草章提付公决并提議經常費及訂定成立大會日期（下星期）而散 
[最近進口日貨表上海學生聯合會調查科稿]  
　　買號船名來埠貨色件數價値鼎記加茂丸橫濱黑參四擔八十斤六十元又又又干員二十一擔六十斤二千一百六十元又又又油魚海參等一百二十擔四萬三千元　泰熊野丸大阪各種雜貨三十餘種二十五擔二千二百元又若浦丸又各種雜貨四干餘種四十二件三千四百元又築後丸東京毛絨六擔三千六百元又近江丸大阪鏡子等六擔二百八十元又熊野丸大阪雜貨十四件二千八百元 
[工界志成會請派勞工代表電]  
　　工界志成會昨爲要求選派工界代表參預國際保工會致北京政府電云北京大總統總理鈞鑒自國際保工會開始以來徵求各國選派勞工代表蒞會參觀盛舉發揚工業此種機會千載一時查我國工界方在萌芽誘掖改良端資借助况工列四民之一民生主義富强根源胥於工乎是賴故古之立大業成大功者或以惠工致中興之治或以勸工爲立國之經史册昭垂壓觀不爽管子謂農以出之商以　之而必待工以成之也中國工人謀生海外及工作内地者爲數甚鉅然大半愚蒙供人驅策而業主之對待儼同牛馬償工呼籲　者痛心觀於英倫路礦勞工之爭抗美國銅鐵勞工之忿激無非以工業制度之不良迫而爲此潮流所趨莫知紀極萬國保工會　設蓋亦因時利導應運而興爲工界放一線曙光卽爲民生謀完全幸福誠宣急起直追派員與會時乎不再萬不可失我政府素以提倡實業爲心勞工問題　關乎國際上勞働界之前途斷不能以放任主義視爲無足輕重敝　忝列工界一份僅爲生活之權度壉爲工業之發達計謹守範圍無敢或越然對於該會不得不請派代表者其原因有四一海外華僑不惜身居異地以血汗博金錢者工人一方面大抵十居五六此次保工會起彼等迭馳函電要求敝會轉請政府遴選代表與會以爲維持善後之方語重心長令人感動敝會誼屬同舟萬難恝置此不得不據情代陳者一也一敝會對於工業力圖振作於紡織製造諸大綱無不極意研究以希進步所恨見聞較隘未能實地練習他由之助悵望徒殷能得與會參觀博得新智識以歸餉祖國灌注工界實敝會同人等之所尺祝在工言工旣無權利競爭亦無絲毫政治臭味　不得不據情聲明者二也一歐戰告終中國得列歐洲和會者未始非數十萬華工之力在列强方以是稱許而我國反謂無工人豈謙以自牧乎抑　工無足道卑之無甚高論乎自昔西漢時代方以重農爲轉移風化之資及今大勢所趨宜以重工爲循致富庶之本後之視今亦猶今之視昔一經放棄恐我國工人將來無立足世界之一日毫釐千里端在斯時况最近顧公使有保工會提議各國工廠法中國如何應付之電可知勞工代表萬難視爲緩圖此論現時之情狀不得不陳請者三也一歐西各國際戰局旣終後方思休養生息以培元氣振興内治以固國本譬之病後非補劑無以爲功故昔之以海陸軍稱雄者今皆注意工業矣蓋保工即以保富保富即以立國其目光之遠蓄意之深有令人可驚可愕不得不追隨驥是而引爲先河者再查葡萄牙威耳斯各國均派定勞工代表與會參議我中華工界雖居幼稚而人民知識豈讓人先不於此籌一勞永逸之謀圖救敝補偏之策事機一失後悔何追孟子云雖有智慧不如乘勢此衡將來之時局而不得不陳請者四也披瀝陳詞無仟迫切伏乞我大總統總理當機立斷明令選派勞工代表蒞會以觀厥成工界幸甚中國幸甚工界志成會叩 
[全國各界聯合會評議會紀事]  
　　昨日（一日）全國各界聯合會開第十三次評議會由施洋主席李渤海記錄一主席報告山東省議會來電申明山東問題中日直接交涉該會並無此等主張二討諭各地各界聯合會應創辦平民自治白話報案（李亞夫提議）李宗鄴李渤海互有辯論照原案通過三討論派代表赴國際勞動會案（丁肇青提議）决定與本埠工界圑體聯絡研究具體辦法再定派否四通過組織各地平民商會或商界聯合會案五通過組織各地工界聯合會案六通過創設各地平民學校及平民敎育講演會案將議事日程各案議畢由陸濟動議催執行部迅交本年度預算張敬之動議催執行部迅交執行部辦事細則以便本部從事審議衆贊成散會附山東省議會來電各界聯合會并轉各報館均鑒省代電敬悉某報等記載殊堪詫異敝會之外交委員會係敝會内部分任職務之一部所有議决事件仍須交會議决施行并無此等主張且敝會屢電中央嚴拒中日直接交涉文電具在舉世共覩豈容奸人任意造謠誣我與論除察究外特　聲明以釋羣疑魯省議會叩艶 
[學生聯合會總會往來電文]  
　　致海軍部電北京海軍部鑒頃讀烟台學生宣言爲之扼腕吾國海軍人材甚形缺乏而此次出校之學生實具有不得已之苦衷其所要求之條件亦皆確情近理望大部本爲國惜才之意依納輿論力予改革使平民子弟永無向隅之憾出校學生早日歸校勿荒學業無任盼禱中華民國學生聯合會總會啓 
　　徐州學生會來電全國學生總會轉各圑體各報館均鑒前電諒已達覽敝會自將該奸商游行示懲社會大爲快心僉謂作　自苦理所應爾詎該奸商良心已死仍不之悟乃反具呈縣署揑辭控告誣爲盜賊恃衆搶刦商務會長趙某復從中慫恿各商號全體罷巿要求嚴重懲辦敝會深恐人民智識淺薄漫不加察中其奸計影響社會必鉅當即招集各支會緊急會議公意咸望解釋抵制眞義爲根本要　議定翌日會集全體會員游行講演並發散傳單爰於今日早八時齊集雲龍山下向城内進發沿途由各支會講演員宣布抵制眞義及該號之陰謀勸各商會萬勿誤會爲其利用聞者多爲感動除該奸商及與其同業之福聚同永康祥吳益昌等號冥頑不靈甘心自棄外餘均立時開巿照常交易當晚復由余縣長及鎭守使宋代表蒞會調解允轉達商會予以相當懲戒敝會亦以目的已達靜候答覆再爲辦理知關綺注持續奉聞徐州學生聯合會叩勘 
[歐美同學會第一次聚餐盛會]  
　　歐美同學會書記沈楚紉君日前致通啓於各界歐美同學略謂本會定於十二月一日（即昨日）晚七時假跑馬廳一品香開會員聚餐會望各會員届時偕同家屬蒞臨等語昨晚西藏路四號四葉旋轉式之西式旅館大門前車馬絡繹正對大門之會餐廳壁間國徽五色大餐檯上聚餐秩序單（盾形）會徽亦五色大餐檯排列成（册）字形有網羅一切之義縱橫合計共得五排唐少川氏第八女公子實玫女士之衣色紅燦若曙霞吳宋玉女士之衣色藍明於晶體張端珍女士之衣色黄淡逾秋山與同會理事曹慶五夫人之以美國女士着雪色中國女衫曁各會員之以中國新人物御西式純黑常禮服者合之又得五雲之數一時盛會勝覽不期竟符中座曹君（慶五）二字之佳讖也　是夕會餐者爲唐少川唐竇玫（八女公子）薛思培（清心校長）薛馬夫人曹慶五曹赫夫人（Mune　Elin　Tsao）余日章黄大偉沈楚紉張端珍沈彬貞（二女士爲中西女校敎授）湯壽君（復旦敎授）曹亞伯（民黨鉅子）謝應瑞（倫敦皇家大學内外科婦產科醫士）俞希稷（南洋敎授）李應濓李松濤鄺　坤席德懋席德柄席德輝席聚星林允方吳宋玉女士吳維勳關瑞麟雷仲雲李觀森祁玉麟尤志邁李薛思梅女士李耀邦許推里湯藹林女士楊錫珍女士楊毓英女士譚沃心伍灼泮程義藻席德應席德炯朱少屏唐實書黄榮輝郭尙賢程坤譚瑞銘譚奇芳謝建屏李松泉朱文鑫嚴觀韶徐申伯李迪雲李迪華楊伯蘿黄鴻鈞王福衛周愼謀王一之等男女會員六十餘人當進餐時首由各大學同門三數輩起立呼本校口號其揚聲對舞狀頗類中國之猜拳但其精神之融洽　活潑又若於舊式猜拳外别開生面者此時（哈佛）（惠賜康新）等校名絡繹如貫珠恍令人置身歐美名校之大園場見諸大學生推肩翔踊時也迨食事將告終臨時主席余日章君乃起述開會詞謂今夕之饗宴爲吾儕第一次交誼盛會曹慶五君及曹赫夫人將往丹麥指顧間即須遠適想曹君臨别贈言對我輩必有見敎處曹君慶五卽繼言曰（主席－諸君－余日章先生演說夙著盛名非鄙人之北京語尙係在外洋所學得者所可同日而語鄙人在北京時曾一度爲國語演說其時適在病中本會章程逐節當場直譯辛苦不堪言狀今夕尙祈諸君見恕仍以英語出之）乃續操英語述去國十二年重到上海見洋涇浜已塡塞城垣已拆卸先施永安諸大建築已高峙雲端重到北京見道路已化平坦過漢口見新事業甚發展過無錫見工廠烟突有十五株之多意念間已甚愉快前爲歐美同學會事漫游北京天津漢口南京各大埠晤諸名人共策進行亦復隨處有美滿之觀感至若歐美同學在香港創設Ｐacilic　Trading　Company期於推行及各埠者尤足以見我輩同人之能於經濟上謀自立也鄙人今有一言爲諸君勸卽（我輩之利須自保之）Ｐrotect　Our　Lnleresc此言雖近自私但經濟上不能自立諸事不可爲也不能自利焉能利人敬重申前說而爲諸君進一解曰我輩當自衛如一體Ｐrotect　ourself　as　a　body云云次主席請全體會員起立唱國歌並謂中國國歌眞衷一是留學同人亟應出製一最美之歌以通行全國云次楊毓英女士奏琴楊錫珍女士唱西曲（楊女士唱西曲曲湯藹林女士奏琴）全場鼓掌次主席余日章演說謂有三語欲貢獻於在座諸君之前第一語勸諸君無論柯種學問須永遠繼續研究留學生歸國每因不良社會習染之污消却平時繼續求學之心如鐵路工程一類人才以鄙人年來游蹤所及遇者百分之七十均於歐美最新出版之書籍雜誌報告三項絶未庽目問其原因爲過忙也長此以往新敎育何以發達新人才其何以增加之乎望諸君亟以所學參合中國社會情形而研究之第二語勸諸君對國民常發表意見諸君學已甚富而尙謂未足從不敢於報端一抒偉論母乃過自謙抑歟鄙人嘗往日本調查其出版界每年由國内外學者著譯之書不可勝數更退而就我國留學歸國之人數計大抵至少亦有千人左右若每人著書一册至少亦得千册今往商務中華兩大書局一觀不獨此項新著甚不易得即各方面發行之諸雜誌亦不易見諸君之手筆也本會盼諸君此後對時局重要問題至少每年須得發揮宏論兩次以供大衆研究蓋如目前（新銀行圑）一事關係我國处害之鉅進之可令我有極大利益退之可制我全國之死命者恐在座數十人中業經詳加研究者尙甚少也我輩且不研究試問此時國内尚有何人之可企盼者耶第三語勸諸君須如西諺之（辦事時盡力辦事遣興時盡情遣興）也我輩每日甚忙不宜無消遣法消遣法不正當者（如鬭牌等）固應屏絶其正當者如諸君今日之高唱各校口號雖在五十六十之老翁亦可自忘其老其樂境正無限量也但今日到會諸君耶路出身者止曹慶五若一人空倫比大學出身者止唐少川君一人豈上海之大曾問學此等名校者人數竟若是其鮮少哉望此後盛會諸君幸勿失此絶妙之遣興良機云云次湯藹林女士奏琴盡抑揚頓挫之致鼓掌之聲亦爲之抑揚頓挫者再次李松泉君幻術如紙牌之五點者咄嗟間令去一而爲四手巾包内裏銅圓銀角十五枚者包在人手而包内之錢數忽增爲二十一觀者莫不稱奇若其最後一種以全付紙牌令囑張瑞珍女士等三人各抽其一抽牌時止須背施術者以點數微示旁座而施術者收牌後將牌向空一擲即可抽劍出匣而擊中其抽過之三枚且能連串而洞貫之即論手術已足令人贊嘆不置况張瑞珍女士隨意抽及之一牌又恰巧爲　uoon（坤后）耶洵奇術矣予見李君施演幻術者前後凡數次實以昨夕所演爲最李君演畢乃各唱（思舊曲）Ａuld　Lang　Syne（蘇格蘭語）以壯曹君之行歌罷散會約在十時後矣 
[寰球學生會之歡迎會]  
　　寰球中國學生會昨日下午五時開會歡迎赴菲列賓考察敎育回國諸君先由主席朱少屏致歡迎詞旋請向弼五演講略謂菲列賓各校組織皆甚完備對於財政墾植商業工藝敎育等無不注重辦理敎育皆有統系且得美人之力助故其成績極優美不勝述次史磊冰演說略謂菲島地雖較小其近年來之敎育洵可謂一日千里比中國優勝多矣呂宋農業學校尤屬完備校内設有郵政銀行工廠警察等各機關所有職務統由學生擔任帮不患無職業云次陳覺民演說略謂菲島各校宗旨大抵皆注重實用敎育此外關於該處敎育其最有益者爲交通利便蓋交通利便則城鎭巿各處之智識可以平均而進步更速現在菲島各處交通甚便亦由於美人之助力有以成之也次趙綸士演說略謂菲島之敎育日有進步其高初小學成績最良聞其敎育經費有三萬元之多最注重者爲農業有某農校内專種菜蔬運銷各埠利益甚厚其他工藝各品出產亦多菲人生活本極簡單然其整齊清潔衛生均極注意該處極愛祖國吾人往游招待甚週故願吾國人對於該處同胞亦當時相聯絡云　　賡卿報告該處出入口貨物統計現在進口貨日少而出口貨日多足臻其事實之發達云演說畢復由朱少屏答謝而散 
[上海童子軍會將開年會]  
　　靜安寺路五十一號上海童子軍會定於十二日下午五時 
 
 

Page 11

 
 
開常年大會集議一切重要問題並選舉下届職員茲將該會民國八年報告錄下 
　　本會成立於民國二年發起人爲華童公學校長康普先生迄今已六年於茲會務之發達成續之優美與日俱進而以本年爲最現有童子軍十四隊隊員凡六百八十八人敎練員佔三十七人會員一百五十人會員年納會費一元會中經費殊充足本年除用費外尙餘銀六百餘元贊助會務最熱心者爲總司令英人羅賓生君本會之所以能臻此者皆出羅司令之力而有賴各職以之輔助其功固亦不可没者也本會之組織宗旨在訓練兒童視察服從及恃已等習慣敎以忠恕之道並授以一切利人益已之藝術使成爲良善有爲之國民涉及軍政兩界之事本　槪不與問至童子軍注重之宣誓有三（一）對於國家當盡責任（二）隨時隨地輔助他人（三）遵守童子軍律軍律維何卽信實忠直助人友善禮讓仁慈服從愉悅儉約勇敢貞潔恭敬等是 
　　本會極望童子軍之於中華此後更有進無已俾盡納青年受厥陶冶幸各界志士共同提倡之焉茲將本年經過情形略述於下 
　　一（春賽）各隊競拔節目係救傷造橋烹餁測量繪地圖等及其餘各種有益之競拔茲將得勝之童子軍隊及童子軍應　獎品并贈獎者之台銜開列於後第一獎童子軍模型一座伊文思書館贈第二獎盾一座上海商業儲蓄銀行贈尙有唐露園君獎繡旗一方及唐露園披挨史奚蘭卿諸君之獎牌分給得勝隊之童子軍 
二（游蕶會）五月三日下午假夏令配克戲園開游藝會其秩序一新幻術二童子之精神三急救四滑稽雜俎五鄙夫之大損失六忠信之童子七笑林此外尙有韓秉謙君之魔術南洋公學之軍樂是日游藝佔優勝者爲第十隊南洋附屬小學校是日參觀者有千餘人（未完） 
[組織滬海道屬勸學所之發起]  
　　上海縣勸學所所長李頌唐昨致道屬縣巿鄉敎育行政人員公函云敬啓者頃接奉賢縣勸學所所長朱友青先生來函以勸學所事務殷繁須彼此聯絡交換意見以爲策進事業之助發起組織滬海道屬勸學所聯合會屬弟函致台端如荷贊同並乞賜復以便定期集會共商辦法 
[洋釐昨已鬆動]  
　　滬巿洋釐飛漲由各界協議維持并由寗趕造銀幣運滬救濟等情迭詳本報茲悉前昨等日銀幣來源不少洋釐因而鬆動已由七錢六分外至昨巿收盤跌至七錢四分九釐云 
[海關改訂稅章之討論]  
　　自稅則實行修改後所有改訂海關徵稅各項章程經江海關魏稅務司加擬意見書函致南北巿兩商會請轉知各業商家將所改稅章互相研究前日魏稅務司又親詣總商會謁見正副會長面商良久請將所擬之意見書逐條磋議以便利商業爲宗旨云云聞該會卽將此種意見書轉爲印刷傳達各商周知以便討論云 
[部訂華茶銷售辦法之函知]  
　　江蘇財政廳近致茶商公會函云奉財部令出洋華茶准免稅釐二成一案早經國務會議議决明令公布在案惟一般茶商運銷境外在内地設法兜售者實繁有徒關係稅收不無影響本部爲杜漸防微免滋流弊起見特訂銷售辦法數條以期整頓稅收俾免華商從中舞弊令仰轉行遵照等因合行函達查照 
[寗波同鄉會消息]  
　　維持甬巿電寗波同鄉會接寗波米業敦業公所等來電即日開會討論電致杭州齊溴肯張財政廳長請其維持巿面以蘇商艱電稿錄後杭州齊省長張財政廳長鈞鑒頃接甯波米業敦業公所當業公所鹹貨敦修公所布業洋貨公所綢業公會糖業安瀾公所藥業連山會館曁油業等電稱甬埠自平現以來錢業因金融閉塞各圖收縮本届九底長期一律停放各業週轉不靈勢必同歸於盡全巿震動商情惶駭事關桑梓大局敢懇將甬巿危殆情形電陳省憲迅飭地方官設法維持以救巿面不勝盼切之至等語前來錢巿不通百業均敝法令巿情似宜雙方兼顧伏乞電知地方長官迅賜救濟設法維持以安巿面而恤商艱實深紉感謹電盼復寗波旅滬同鄉會張美翊方舜年陳仁琅叩東 
　　開紀念會昨日午後三時寗波旅滬同鄉會在河南路事務所爲故董嚴忱熱開二週年紀念會預由該會函告嚴君家屬及中華基督徒佈道圑故是日敎友會董到者百餘人門首有閘北中西商務學校之童子軍招待首由會長張讓三宣佈開會宗旨畢向嚴君遺照前行一鞠躬禮次由副會長陳良玉述嚴君生前事實旋由來賓戈朋雲蔡式之陳志渭顧惠民沈嗣昌蔡覺非童理璋等相繼演說六時散會 
[麵粉新貿易所展緩開幕]  
　　民國路機製麫粉公會内組織之麫粉貿易　本定昨日（一日）開幕營業茲悉該貿易所一切股票與成單尙未印就故開幕之期又須展緩矣 
[組織大豐儲蓄銀行]  
　　邇有祝伊才顧馨一李英石等發起籌集資本洋二十五萬元組織大豐儲蓄銀行地點在民國路機製麫粉公會樓下所有儲蓄章程悉仿新華儲蓄銀行逐月抽獎辦法業已呈請北京農商部立案一俟批准年内尙須開幕 
[兵工廠駐兵調防之預備]  
　　步兵三十八圑第二營全部官兵業於前日（三十日）午後乘坐超武兵輪開差赴浙已誌昨報茲悉該圑部下向駐兵工廠内之第一第三兩營現尙在滬一俟超武輪返滬即當出發昨日浙督軍來電以此次第二營營長李廷美所率之全營已令駐紥台州等處所有一三兩營將來抵浙後着令駐紥甯波一帶防守希即轉令該兩營收拾軍械器具預備開差至於上海兵工廠爲製造軍械重要之地應速派定接防軍隊以便尅日交替而重防務等因故何護軍使昨日令飭步兵十五　所轄各營調駐兵工廠防守 
[飭查梟匪拒捕情形]  
　　蘇屬緝私宋統領訪聞松江上海二縣毘連之界涇口於上月二十七夜有大帮梟匪販運私鹽經過爲所轄之緝私巡船所見當場兜拿詎被匪黨開槍拒捕死傷兵士有五名之多查該處爲所屬緝私第三營管轄區域迄今未據呈報究竟如何情形死傷兵士共有幾名有無失散軍械自應查詢爰於昨日令第三營營長余炳文迅速據實查復以憑核辦 
[沛縣匪犯判决引渡]  
　　前日有徐州鎭守使署偵探李景顏耿獻廷至暫移虹口捕房之特别機關報稱有住居公共租界大通路新康里二十四號門牌内之徐州人戴得功（卽戴征武又名李嘉相）及劉寳三董潤昇曾於本年陽曆七八月間在沛縣地方將趙培謙之子抬架勒贖洋三千元並迭犯夥刦案請爲協拿等情當由西探目壳羅香華探目陳雲忠李星福包探姚阿生往將以上三人拘獲帶回收押昨解公共公堂請究首由中西探目禀明得報往拿情形次由李耿兩探分别到堂證明獲案被告在沛縣犯事日期並將該管地方官廳所出緝票呈察李襄讞與英包副領事核禀以案出内地應予引渡諭三被告押候備文詳解護軍使署訊辦 
[浙省警探解盜來滬]  
　　浙江警察廳前在杭垣緝獲盜犯鄔阿二陳阿根岑見明等三名訊得該三盜在上海亦有刦掠案件牽涉應解上海歸案訊辦故將該三盜派令偵探一名押乘昨日二班慢車由杭解滬送請淞滬警廳訊辦 
[塗改鈔票之懲辦]  
　　本埠中國銀行因見巿上常發現北京中行塗改爲上海中行之鈔票函請公共捕房查究前星期六經暫移虹口捕房辦公之特别機關華探目鍾星南偵悉鎭江人王亦慶串同崇明人袁朝品及在逃之人在閘北漢中路某號門牌屋内專事塗改上項鈔票因禀明西探壳羅香投閘北警署加派警探協往將王袁二人拘獲抄出已經將北京兩字改爲上海每張一元之鈔票三紙及藥水多瓶圖章數顆計數經摺三扣一併提回收押昨晨解送公共公堂請究卽由中西探目禀明前情將抄出證據逐件呈察而本埠中國銀行亦延律師到堂請求將獲案之人嚴辦以儆效尤訊據王亦慶供稱漢中路之屋係在逃之吳炳生租賃鈔票亦係吳塗改等語袁朝品供稱我身畔抄出之鈔票一元係在烏鎭路菜巿賣鷄所得之價洋等語中西官得供以據證確鑿豈容狡賴且察核抄出之計數摺八月份一月竟塗至有四百二十六張之多商民受害實非淺鮮若不盡法懲治殊不足以儆詐欺判王押西牢五年袁押西牢二年期滿均逐出租界塗改鈔票銷燬 
[孔家弄命案上訴期已過]  
　　西門内孔家弄婦人凌洪氏被螟蛉子凌連生糾合王春林張慶平殷阿三等夤夜入内用刀戳斃一案經上海地方審檢廳迭次研訊明確判决凌連生王春林各處無期徒刑在逃之張慶平殷阿三等俟獲案另訊在案茲悉王春林之族叔王家奎等探悉案由大爲不服邀請律師於昨午投檢察廳具詞聲請上訴當經該廳法警告以此案判决後上訴期過已久所以王春林凌連生二犯早經送監執行不能上訴云云王家奎等尙不肯信聲稱再與所邀之律師討論救濟方法云 
[南帮米船夥要求加薪續誌]  
　　南帮米船向來承裝内地各米行之米至滬交卸俗稱出門船近該帮各船夥因百物昻貴所定薪資微薄不敷日用懇求船主增加等情已誌前報茲悉各船夥因開往之船尙未到齊暫時議决在滬南竹行弄租賃房屋设立臨時事務所現報名者已有二百餘人每人出報名入會費洋二角以資開銷俟各米船一律到齊再行邀同全體會議增加辦法以便對付各船主云 
[新世界議决停止營業]  
　　泥城橋塊新世界去歲因擴充北部耗虧不資本年春間已呈危象嗣有錢庠元出任維持籌墊至十餘萬逐月報告除付債息外尙有盈餘此次因電燈機器押欵就中有數董堅允將門票减折作抵以致收入銳减錢君精疲力盡迭向各董懇求墊欵維持均置不問各債戶重復逼緊遂於昨日下午召集股東緊急會議三時許股東董事陸續到會首由張經理報告開會次由司賬古某報告賬略畢即由總理錢庠元宣告公司内容大致謂今日開會實非得已前因公司危急蒙股東曁各董欲余爲總理其實余在將任未任之際已墊去洋數萬元當時公司空宕房租多月貿孚又請堂諭封門萬（倒閉生財房產均須落空而債欵依然三十餘萬將何了理故余不得已出任維持自知家非素豐但就力之所及儘力撑去中間借欵理債兼顧營業種種困難實爲有生所未受又幸公司逐月尙見盈餘雖苦余一人猶可以對諸股東不意今年八月云歲所定愼昌洋行機器運到需洋五六萬元一時無從設法乃由董事賈坤林介紹押欵提議門票作抵當時余個人原不贊成載入議案終歸無效以至今日外面售票日多公司售票俞少開銷短乏鄙人到此已籌墊十五萬餘實覺精疲力竭（隨將墊付帳略讀過）非特對於公司無法籌措即個人一身亦已債負纍纍際此銀根緊急惟有請各董共同設法維持曾於本月初一日召集董事會議告以急難狀况不能再任總理之職詎意各董旣不推人又不籌墊鄙人山窮水竭惟有向股東申訴蓋自鄙人任職於茲董事未嘗籌墊分文一木焉能支大厦故自今日起敬向股東退謝總理請舉人替辦好在公司地租已經設法付去房屋生財尙可有着較余今春情形略有優别云云當由股東推　董事鄭錦峯爲議長鄭發言聽總理言似仍請各董及股東出錢設法何飛君代表經汪國貞詰問錢總理倘使股東董事均歸無法是否關門答難說　言如此按法應須清算庶幾收賬結東能得折減公司可少吃虧如有頂受股東或有餘錢一時股東董事議論雜作秩序稍亂嗣經股東推舉前總理經汪國貞作檢查員張蝕川孫鋆卿賈坤林三人管理生財所有契劵仍歸總理執掌並提議清算須延外國律師惟公司經濟拮据律費浩大各股東或主出元一千兩或主出洋一千元衆議律費明日可再議總以愈省愈妙董事孫鋆卿贊成延羅傑律師大多數通過議長鄭錦峯遂云如無别議可以散會時已　鳴六下入夜十二時而此巍峨之南北新世界遂同時停止營業矣 
[吳江同鄉會補行秋季常會]  
　　吳江旅滬同鄉會於星期日下午二時借絲業會館補行秋季常會三時入席首由會長施子英述開會詞次由副會長錢慈念報告會員姓名錄編印不及是以開會延期至半年來經過情形已於會員錄上附見茲不再述並代經濟幹事報告收支狀况繼議補推經　幹事施會長主仍挽留徐寳琪輔以周心梅衆贊同次會員提議事件俞積餘提議閩事須警告本縣内地吳敏於提議俟會費稍裕須辦旬報馮寄吾提議會員認定會費凡未繳者須派人往收又謂創辦滬北公學數年筋疲力盡以後願將教材及器具悉捐入會中開一旅滬公學施會長提議本會欲立基礎須先購地施一本堂余與省之兩人名下首先認捐洋一千元餘再勸募提議　畢衆以新會員費樸安新從斐律賓調查返滬謂其演說中以斐律賓地近熱帶盛澤綢行銷該地尺寸須再加寛質地須再求薄數語衆尤感動五時散會 
[勵志圑星期宣講紀]  
　　公共租界派克路百合里勵志　國宣講國講員前日下午二時在邑廟大殿前宣講首由項含悲講（提倡國貨即爲救國）朱文華講（高尙之人立志不渝）徐惠施請（國人快快犧牲金錢作預備强權不減公理難伸）周少葵講（臥薪嘗膽敵愾同仇）上海公學程仕勇講（人之爲善爲惡救國賣國皆根據良心）吳兆麟講（福州之危險即全國之危險）奚成良講（欲禦外侮必須合羣）顧泉生講（人人注意國貨即爲强國之本）末有大東門育材學校之幼生講（福州日僑之跋扈）聽者環集擁擠異常迨講畢已入幕矣 
[同志研求社開職員會]  
　　南巿小南門外大街同志研求社於昨日（三十日）下午二句鐘開職員臨時會茲將議案錄左（一）遷移社所現因社員日多社務益繁社所房屋狹小且閱書報室等無從佈置殊以爲憾議决由庶務科另擇相當房室以敷應用（二）社長報告編輯主席程逸民函請辭職意頗堅决議决推舉代理結果顧香田當選（三）會計主任曹漢三報告社員常年費尙有未繳者殊與定章不符議决由該科去函催繳至五句鐘散會 
[滬南神州醫院開幕紀]  
　　滬南神州醫院前日行開幕禮一時後各界及各圑體代表陸續到院參觀者達數百人護軍使交涉員警察廳長均派代表蒞會内容布置第一進爲掛號處候診室辦公室診察室藥劑室樓上爲普通男女病房女看護室病人休息室第二進爲頭等病房會客室醫生臥室司事臥室西面爲浴室厨房厠所太平房樓上爲二等病房看護生臥室第三進爲院長室隔離病房休息室樓上爲見習生看護生講堂及臥室病房布置尙稱完備迨參觀畢二時由院長李平書報告開會緣起次行開幕禮次中國救濟婦孺會代表張天帚全國學生聯合會代表華振鐸廣益中醫院代表畢霞軒上海公立醫院代表徐收湖及來賓王立才周廉生戈朋雲等演說次煙酒聯合會代有上海縣商會代表紹興旅滬同鄉會代表相繼致頌詞次監院葛吉卿醫務主任包識生演說並致答詞畢乃攝影散會 
[漕河涇李警佐因病出缺]  
　　本邑西鄉漕河涇地方警察第四分所警佐李梅生前因患病呈明警佐領袖王敬常請給病假當由王敬常轉稟上海縣沈知事委派董守安蒞所代理在案茲悉李警佐之病醫治無效延至前晚在小南門外倉橋附近寓所病故已於昨午由家屬爲之棺殮一面據情報告沈知事所遺四分所職務即命董守安暫行代理 
[陸軍監獄長易人]  
　　江蘇第二監獄典獄長兼陸軍監獄長敖雲亭前因陸軍監詎離新監路途　遠呈請盧護軍使開去兼職俾專責成當時因陸軍新監尙未工竣未邀允准茲敖典獄長探悉陸軍監行將告成又赴軍署重申前請業經照准另派本署軍法課拘留所長何邦彥兼充斯職何君已於昨日到陸軍監與敖典獄長接收視事 
[控訴佔地案判准註銷]  
　　鄔茂道在公共公廨呈控嚴務本嚴藍田侵佔二十三保十二三圖無糧地皮十六畝餘私轉道契等情迭由公廨傳同兩造及地保朱瑞階周海榮訊供未結昨日午後由關讞員會同美丁副領事升座第三民庭復訊據原告代表律師上堂譯訴現兩造所爭係一百三十九　地皮被告呈案之一百三十八號方單不能作憑等語被告代表律師以原告祗呈白契較被告所呈之證據欠足原告旣稱購買迄今已有三十餘年何以至今又投案起訴請爲將案註銷云云中西官核供判准將案註銷被告開釋 
[債案分别判决]  
　　李松茂控陳壽萱不還借洋五百餘元又徐占元控谷如通借洋四十元不還又顧增桂豆腐店主婦陳劉氏不還豆洋四十元等案昨日午後均經張襄讞與英包副領事分别傳訊之下判陳壽萱折還原告洋三百元谷如通着照數還洋陳劉氏令分四個月折還原告洋二十元顏景秀控郭連生吳毛洲欠洋三百元又金二竇控沈增茂不還借洋九十餘元又韋吉人控余達仲不理欠欵等案亦經張包兩君逐一研訊之下判韋吉人控余達仲准予求銷其餘兩案均因原告證據不足傳着一併註銷被告等開釋陳萬興木作主陳昌坤被王金愼范瑞和周潤貴周瑞章等呈控不理貨洋三千餘元一案昨日午後亦經張包兩君傳訊原告代表律師上堂訴明被欠數目請追訊之陳亦延朱斯芾律師到堂聲稱被告承認欠欵惟當時貨價不符未能照算所致請爲展期容出外理結云云中西官核供判兩造出外於兩禮拜内調處如理處不明稟候再核 
[略誘養媳之薄懲]  
　　上月二十九號下午公共租界九江路（即二馬路）源源旅館中人用電話報告老閘捕房稱頃有二男一女乘坐一千四百六十號汽車而來到棧後該女啼哭不已恐係被誘請爲派探來棧查詢云云捕頭得報即飭華探姚錫卿西探搿勃脫協往查詢該男女等言語支離遂被一併帶入捕房經捕頭詰據女供年二十歲在閘北太陽廟地方金沈氏家爲養媳現在北四川路新倫絲廠内繅絲因放工回家被該廠出店劉阿和與一不相識之人將我曳入汽車開至二馬路强迫至該客棧内劉欲行非禮女思已爲金姓之媳豈能再訂婚約因之不願啼哭正在危急間幸包探到來將劉等與女拘至此間是實詰之劉阿和供稱早訂口頭婚約且會與女洋十二元事前與女言明故至福州路中興汽車公司雇得汽車駛往等候而女自願隨我上車並非强迫並囑友人李阿根一同乘車照料云云又據李阿根供稱因向劉索取欠欵囑我同乘汽車當時雖見女同坐車中據劉稱是伊未婚妻子故不介意等語捕頭得供諭令將女暫留濟良所劉李兩人收押於昨飭探傳同女姑金沈氏見證女工金洪英金啓卿及汽車夫張長生將劉李二人與女併解公共公廨請究經關讞員會同英卓副領事訊悉前情以劉不應將有夫之女誘入客棧實爲有罪判押西牢二月李助人爲惡亦着禁錮一月分别示儆金秀林交其姑領回完案 
[和誘案之發覺]  
　　住居閘北王家宅之侯家善前投上海地方檢察廳稟控南巿陸家　爲竹匠之陸阿虎前在王家宅做工時將我妻王氏勾引致被席捲衣飾銀洋出外姦佔　匿要求提究等情諭候查獲訊辦在案前日原告將陸與該氏等雙雙拘獲喚警拘送五區警署轉送地檢廳奉飭分别收押侯退去候示 
[扭控鄰人拐匿女孩]  
　　寳山鄉民談桃全有女年十二歲名四珍於上月二十七日失踪前日談扭鄰居人倪張氏沈瑞華李貴福李顧氏至五區警署控稱女被倪等串拐藏匿請爲究追當經王署長質訊一過命解司法科押候訊辦 
[强剪妓傭髮髻之判押]  
　　廣西路樂餘里妓女青雲之房侍老三（即胡木珍）本與麥加利銀行西崽吳金榮姘識賃居雲南路二百四十三號門牌近因老三與某狎客結不解緣爲吳偵悉於前晚回家用利剪將老三髮髻剪下被控老閘捕房派探沈阿岳將吳拘押於昨傳同見證婦人沈蔡氏將吳解送公共公廨請究原告偕證投訴前情訊之吳堅不承認中西官核供判吳押西牢兩禮拜示儆 
[汽車夫不愼肇禍之押儆]  
　　汽車夫王阿郎於上月二十三號午後在楊樹浦路開駛汽車不愼將漆匠林阿東撞倒碾傷腦部身死業經捕房報請中西廨員　明傳令尸妻林徐氏領尸棺殮並將汽軍夫押候訊核在案昨由捕房傳同坐車西人　雷將王解送公共公廨請究先由捕房刑事科代表牛門律師上堂譯稱汽車夫王阿郎於上月二十三號午後五時開車至楊樹浦路因不經心將林姓撞傷斃命經美領陪同騐尸查得坐車西人係英國籍故解請英領會審云云繼由英人搿雷投案經牛門律師　據聲稱是日午後開車至茂海路轉角見有電車三輛（一）七號電車正在停車調頭（二）由茂海路開至楊樹浦開駛甚慢（三）由楊樹浦開往上海馬路中間電車上落之人甚多且其中有許多小車東洋車該汽車夫乃從右邊開往前面適死者從電車旁竄出以致被撞倒地傷及頭部見死者耳孔中流血查當時開車速率約十三買至十五買等語並據該管捕房捕頭及一千三百六十八號華捕陳阿福相繼投訴當時被告開車太不經心及事後至肇事處察勘情形又據尸妻林徐氏投案遞稟呈請爲死者伸雪復由牛門律師向堂上聲稱被告於人車會集之處開駛十三買至十五買速率致肇斯禍殊不顧危險應請核辦經關讞員核供商之英卓副領事判王阿郎發押西牢半年示儆 
[汽車碾傷男孩]  
　　前日下午五句餘鐘時有一年約十一二歲不知姓名之江北小孩在虹口西華德路公平路附近行走被某汽車夫所駕四百八十五號近車迎面疾馳而來致將該孩撞倒碾傷當經四百五十五號印捕查見除將傷孩車送醫院醫治外並摘錄該車號碼歸稟捕頭核示 
[汽車傷人兩則]  
　　昨日午午刻公共租界福建路有某號汽車駛過將道經其地之海門人張克健撞傷倒地不省人事經老閘捕房七百八十三號華捕瞥見前來抄錄該汽車號數另雇車送受傷人往董院醫治即據情歸報捕頭請究又昨日下午二時許有某號汽車駛經九江路撞傷行人符錦凱曹四村腿足跌倒於地當爲老閘捕房一千零作十四號華捕查見雇車載送受傷者投醫院醫治一面抄錄汽車號數呈報捕頭候示 
[欺騙乘坐汽車之押儆]  
　　靜安寺路亨茂汽車公司西人指控寓居南京路東亞旅館内自稱總統府侍衛武官兼海軍航務司之徐季霖以購買汽車爲由乘坐汽車三天延不付價有意欺騙等情由捕將徐拘解公共公廨訊據徐供伊父徐果人在北京爲議員該汽車係乃父囑買判押候電致北京海軍部復候再核等情屢誌本報茲悉捕房已得電復據謂徐果人並無兒子海軍部亦無徐季霖其人故於昨晨復將徐解送公堂並稟明前情訊之徐季霖供稱係過繼與徐果人旣不承認請堂上從寛中西官核供以徐不應欺騙判押西牢半年示儆 
雜評二 
[告茶商（庸）]  
　　華茶出洋减收稅釐一案經各方面之主張茶業之力請財政當局迫於衆論所在乃有允許核減二成之舉非眞熱心於對外貿易而以此爲實行保育政策之嚆矢也 
　　比者財政部以此案施行以來茶商報運每多弊混於稅收大有妨碍乃又特訂銷售辦法以示制限在茶商一方藉出洋減稅之機機因緣爲奸希圖短匿稅欵誠或不免然財政當局平日素以取盈爲務稅率之減輕又豈本心所願一旦有口可藉彼自振振有詞影響所及恐眞正出洋之茶且將以非出洋者之朦混而被其牽累此商人方面所不可不知者也 
 
 

Page 12

 
 
   
 
 

Page 13

 
 
   
 
 

Page 14

 
 
自由談自由談三字皆用當代名人字跡每星期調換一次今日係譚組雲先生手書 
[自由開篇] [  咄咄]  
　　自由人唱自由歌警信傳來日日多膠州未了福州案如此橫行我奈何實事談 
[約翰大學之沿革譚（上）] [  冰巖]  
約翰大學創立迄今届四十載成效卓著蜚聲中外本星期六將舉慶祝紀念届時定有一番盛况也上海主敎格蘭符夫Ｔhe　RiahtReverend　F.R.Craves,D,D,Biehop　of　Shanghai著有該校沿革史一篇刊登大陸報爰譯於後想亦諸君所樂閱乎一八八一年去今爲三十八載余始見有聖約翰專門學校之出現此專門學校業已一躍而爲大學矣追溯往昔之規模制度以較今日果大相逕庭已 
　　初創之時校舍爲一中華式房屋方形而二層者也寄宿而受業者約五十人課堂狹小即其禮拜堂亦祗闢二三間小屋而成者也所授課程祗爲算術等而已化學物理諸科均在後加入緣斯時之學生及其家屬咸以爲凡此諸科無甚需要而對於體操一科尤視爲無用且謂有失斯文儀禮故亦付闕如即英文一科亦且無之蓋爾時英文之効用至微雖已有少數青年習此然其目的不過能與西人貿易於商界上活動而已當時英文於文化上敎育上之利益固未現示此項心理亦無怪其然矣以故用以距練者祗惟中文斯時極思以官話敎授而負笈學子與夫授課敎員大半來自江蘇多操滬語此項計畫遂付之夢幻泡影矣 
　　草創時之情况已槪略述之茲進言其創辦原因時滬上主敎爲司謙司曲司加Bi　hop　Scherschewgky　司謙司曲司加旣建敎堂於滬濱後其第一志願所耿耿未能忘懷者則創辦一敎會學堂斯時在中國之敎會學校已有多處惟司謙司曲司加氏之志殊不在此其意蓋欲建一規模較宏程度較高之學校卒業學生可灌輸新學識於國内者也且更有進者則授以道學造成數青年牧師俾耶穌敎得以廣佈中華以司謙司曲司加氏之意此時中華之需西方文明固急急也惟此計畫成之滋難第一即爲經濟困難緣爾時滬上尙有ＤuaneＨall及Ｂaird　Hall二建築經費旣難籌措是以落成之校舍甚小校具頗多缺乏規模旣小課目又不完備所謂專門學校者特一名詞作虚幌耳際今日之中華敎育狀况思此簡陋狹小之專校誠足令人失笑然今日之光明大學實肧胎们此小小校舍中者也 
　　雛形之專門學校經幾許敎育家之奮力從事漸次發展成有今日之大學吾人於此不能不感司謙司曲司加君發起之熱忱與夫恊助之諸君也初創之時其最熱心協助者爲Ｙ.k.yen,W.J.Boone,E　H.Thomson,D　N,Bates,四牧師及Ｅ.A.Spen　　　女士女士爲該校英文科主任 
　　一八八八年卜芳濟牧師Rev.F.L.H.Pott爲該校校長卜君博學多才兼富智慧其致該校進步之速殊可駭也一八八二年設英文班一八九二年專門學校各科完全就組蓋斯時已名符其實矣一九○六年改制而爲大學該校漸次之進步及校舍之屢改固可得而蹟焉茲試述之一八九四年初建之校舍不足敷届以是改建其基址即爲今日之預科校舍也一九○四年所建之ＹenHall及Ａumni　Hall始告落成一八九九年建理化室　一九○九年建ＮannＨall一九二三年得Ａlumni及其友之助建圖書館而爲卜君二十五年紀念一九一八年紀念敎職ＰrofF.O.Cooper氏練身房以關於此界内更擬建一課堂及理化試騐室後得ＣhinalMedical　Board　of　Rackfell　Foundatlon及美邦之友助始以告成一九一一年　介於馬路校舍間之Ｕakazi一九○八年以Alumni之捐欵建體育塲於蘇州河之東以上所言祗爲建榮上之進化茲　言其精神上之進步 
新拾遺 
[山西女稽查員規則] [  摘]  
　　第一條女稽查員每至一處須確實檢查不准瞻徇　面並須負勸導之責所查情形須據實報告縣署不准揑造致失公允 
　　第二條檢查之標準如左一十歲以下女子仍　足者二士一歲以下婦女仍裏有布條未解放者三十六歲以上婦女仍飾用木底者 
　　第三條如查有前條所列情事即分别報告縣署女稽查員不准擅自　罰 
　　第四條女稽查員入戶檢查查畢即出不准在人家逗留檢查時須知會街村長副或閭長一同前往如須登記婦女家主或其夫之姓名問明街村長副閭長塡寫 
　　第五條女稽查員只查第二條所列各事並勸導解放不准干涉衣服式樣及其他裝飾 
　　第六條女稽查員下鄉各帶巡警一名巡警只在被查各戶之門外伺 
候非經呼喚不准擅人民宅其所帶巡警係爲保護女稽查員而設並不准參與檢查天足之事 
　　第七條女稽查員下鄉須潔已自愛所帶巡警尤不准絲毫向人需索倘有訛索情事由各村長副查明確據報告縣知事懲辦 
　　第八條女稽查執行職務時倘遇有抗拒及詬駡情事該女稽查員祗向村長副閭長詢明家主或其夫之姓名報告縣知事究辦不准在外滋生事端 
　　第九條本規則自公布之日施行 
 
[新大陸美景五十六　大道林園（美國式街道之特點）]  
美國式街　亦有　特點即其巿之美足令人不履名園而得攬勝之雅趣也（飛拉待飛城）Ｐhladelphia外（樂斯登）Niristown正街一帶茂林夾道風日之美不减城西之（飛奔園）Ｆairmont　Park與（日耳曼屯）Garnantown等佳境也（一九一八年七月二日）[  一之]  
詩錄 
[不言無樓詩話（七）] [  莊蔚心]  
　　屯艮作紅薇感舊記一時題詠者甚多其玲瓏館詞十八首爲一時傳誦錄數首城中三日吾何事醉到眉痕黛影間已分今生難再見重來肯放此游閑從識情場有萬難佳人紅涙累無端飛花身世看花感各自傷心　酒闌春花爛漫遍千山中有香王號以蘭但覺羣芳盡奴隸此花不厭百回看中年絲竹意闌珊綺語敎吟亦等閒却笑美人心未死更從刼後祝平安此情誰與譜傳奇瀨水堪銘太白磈佳詠人間待徵遍駢文先撰女郎詞珍重傳題一卷詩强將恩怨託人知此情肯向温柔擲留護春殘花落時不减　人雜詩佳句也 
往年兩　啓宋詩之爭甚烈實則宋人無一不出自唐賢特另出　徑自成一家耳以此相詆誠不生問題也致陳鄭之詩足以張西江　　餘無愧得失千古事譽之不爲功毁之不能損徒互爭閒氣耳　　　詩二首曰巿樓殘話付追尋冷笛斜腸此日心敬禮定文知不易憂來對洒一沉吟其二坐　燈樓車影稀沉沉宵酒一沽衣肺肝吳越行相斫文字干戈孰解圍牽率憂患成小故尋常放　近危機煎　焚艾今同歎投律何須列是非其言婉而摯 
小說 
[西班牙之女賊（三）] [  雛鶴譯]  
　　其言曰先生其眞爲我儕作介紹邪誠佳事馬丹言時普至嬌怯頰際紅渦亦漸漸而起直類含苞之玫瑰潤以甘露益逞其嫵媚羅羅迥其首木立弗動第覺其聲之曼妙至可悅耳亦不更辨其作何語時桃絲丹方立於琴側展其深碧之目流盼及中年婦似不以馬丹言爲然移時歘然起座舒其温欶之玉臂攬羅羅作媚聲曰我儕曷下樓作抛球戲乎羅羅　獲温存寸衷益擺蕩如小鹿兩眼亦眯合成一線怡聲曰汝耶謝君盛意第余意欲綠衣女士奏一歌而更抛球君能允余請求否桃絲丹曰可於是抑揚頓挫之琴聲破空而出羅羅側其耳擊其掌若老於顧曲也者一曲方終尾音尙旋繞空際不絶如縷羅羅目眯合之細縫中逗出至小之目光怡然曰是誠佳曲特不知是何歌名斯時綠衣女盈盈起琴座笑且言曰是爲西班牙古軍歌今人孄此曲者甚尠蓋余是歌尙得之於祖父也言次舉其摻摻之手桃理毿髮不止爲狀至憨而雪雅則又攙言矣其言曰瑪麗誤憶矣是歌得弗爲上將夫人在跳舞會中授汝者乎少女略不思索逕答曰然我誠誤憶矣言時環雙臂於其頸旋轉不已羅羅覩此天眞爛熳之少女腦海中斗發一種不可思議之感念覺西班牙婦女態度之幽嫻聲調之嬌嫰用情之眞摯舉全世界名媛麗姝恐不能及其萬一羅羅此時盡麾斥其一切而不顧用其全副腦力及目力流連貫注此三女間若嬰孩之對母乳視之一刻所不能恝置者也少須老媼進晨羹乃各就餐餐旣桃絲丹自網籃出一球目同儕曰曷下樓作此消遣聲寂門隨開闖乃相率下 
　　旣下就門前纖草地上中間以網時媼亦殊興高扃其戶執警笛狂吹　且呼曰預備！預備！！旣而聲起相各舉球未逮五分鐘羅羅已不能支於是就蒙茸之纖草上稍憇未幾衆亦捨球環羅羅而坐羅羅殊自得意謂此諸人者皆視余而定行止余茲實有左右諸貴族之能力亦榮矣哉殊不知此數人者正各展其神出鬼没之手段以柔媚蘢絡之以威力鍜鍊之以馴伏羅羅之身心爲彼儕所役使而始止可憐蠢然無識之羅羅懵懵如在睡鼓中而未之覺也 
　　馬蘭咖啡館於望拉特街頗負盛名豪富貴族皆　集其間而規模宏大尤爲巴黎首屈時未四下座已脫售惟中間一大餐桌尙虚無其人而侍者振喉高呼客滿須臾槖槖之馬蹄聲與哺哺之汽笛聲相繼止館門御者各搴其車帘車中人相率下首爲一衣棕色衣之中年白晳無華脣際微微髭作燕尾形侍者聞聲立出垂其手兀侍弗動且掬其至殷渥之禮貌欵此上賓次則爲一二十許之少年又次則爲一胖矮老人蹣跚上階及門傲然曰其稍俟之更有西班牙王族蒞此侍者深鞠其躬應聲曰諾閱者抑知此胖矮之老人者固誰蓋即警署長羅羅氏也羅羅旣入餐室即擇座於門次以便接應來者且揚手語中年曰意撒更一刻者當有滿意之希望無上之榮光試思彼西班牙王族其平日尊貴自高雖建樹偉績之上將蔑以傲之茲得蒞此寗非幸事且我深信於個人之前途尤可托所希冀也言已更有一侍者呈酒饌上意撒目視碟中物作疑詞曰其信耶少年則痴痴然詳詢瑪麗事羅羅似厭冷然曰我固言再逾片時者當有滿意之希望予汝也爾時若須知彼儕皆王族中人於禮貌上尤所注意弗嬉皮如平日致遭彼曹所鄙麥利沈吟曰然則彼西班牙人斤斤以禮貌定家世之貴賤而不在血統乎 
[自由談之自由談] [  不冷]  
　　年景今年舊曆以閏月之故時令較早故雖當十月之交而各種情形已有年關凄凉景象是其故不特歲序爲之亦經濟　有以使之然也 
 
 

Page 15

 
 
   
 
 

Page 16

 
 
   
 
