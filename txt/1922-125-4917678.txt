# 1922 - 125 - 4917678

 

Page 1

 
 
   
 
 

Page 2

 
 
   
 
 

Page 3

 
 
時評 
[取消北京政府（老圃）]  
　　頃聞吳佩孚欲取消西南政府恐西南政府中人未必首肯然國家果能統一誠不必有西南政府之名吳言亦何嘗不是但北京政府當與西南政府同時取消方足以昭公允以近日北京政府之腐敗實無可以存在之理吳佩孚但言取消西南政府而不言取消北京政府豈傳者有漏辭歟不然則偏見也 
　　北京政府近方汲汲謀組織新閣吾以爲誤矣今日北京但當謀解散内閣解散之後亦不必組織此輩腐敗官僚亦斷無組織之能力他姑不論但以大贓案言警察廳膽敢率領武裝警士向總檢察廳强索贓案中之重要證據而總檢察廳亦俯首聽命獻出賬簿於是轟轟烈烈之大贓案遂於奉直戰爭前無形消滅試問此類政府尙有政府之資格否 
　　然吾知北京政府中人必甚願取消西南政府而不願取消北京政府此實不恕凡事皆當以身作則皆當兩得其平嘗讀北京退兵令一方令奉軍出關一方令直軍退還原防讀者或加非笑然吾以爲不失其平北京政府中人果能即以其道還治其身則一方勸人取消一方亦自行取消方爲兩得其平若不待他人取消而先以身作則吾知中外人聞之必歎爲盛德也 
[命令]  
　　五月十一日大總統令任命趙凌雲爲都護副使此令 
　　又令任命施從濱爲濟南鎭守使此令 
　　又令任命馬鴻逵爲陸軍第五混成旅旅長此令 
　　又令任命王永貴爲陸軍第九混成旅旅長章錫麟爲陸軍第九混成旅步兵第一團團長李玉柱爲陸軍第十二師步兵第四十六團團長此令 
[國内專電]  
　　北京電吳俊陞調奉督馮德麟署黑督袁金鎧長奉史紀常長黑昨戌始决定亥正不令府信馮德麟擔任拒張回奉幷有代表到津但尙未到而吳已回保蒙疆經略使裁撤後徐意回復都護使舊制吳對蒙邊甚注意謂南北統一後彼自願鎭蒙幷謂治蒙以趕築庫恰張鐵路爲前提（十一日下午二鐘） 
　　北京電王士珍以財長問題尙未慨允頒令王意先籌五百萬入閣問汪士元汪無把握問周自齊周云目前難致問鍾世銘鍾云勉力可羅致半數故王意周長財鍾同鹽署昨英人梅爾斯濠禮爾見周談財政未知是討債抑借債 
　　北京電銀公會以財部提公債基金四百萬通電呼籲財鹽兩署亦發一眞電謂關餘結算報告有餘與公債基金無碍各種公債本息仍按期照付恐各省誤會特電聲明頃打聽安格聯據云基金確虞不够但今後逐漸補救可免失信（十一日下午一鐘） 
　　北京電王承斌到軍糧城派兩旅追至開平收降潰兵六千又一支隊開至豐潤收降潰兵二千今早有擄獲品三列車裝五十四輛由軍糧城送津吳令繳還部庫按此項軍裝卽奉軍前月刼之於部庫者（十一日下午一鐘） 
　　北京電曹錕保車慶雲爲京師憲兵司令直軍補充團請吳擴充爲旅吳曰爾等向奉軍學耶須知已潰之兵一個不能用奉軍招安福潰兵成軍所以敗也不許吳佩孚又云董康爲財長很好左右微笑吳曰財長經手錢財一絲不苟卽爲盡職會拉攏卽會搗鬼與國何益（十一日下午一鐘） 
　　北京電吳以直方某首領乘勢多保人員大不樂馳書曰吾軍出力人員不必急于支配地盤免畸重招怨望吾軍宜收人心萬勿向中央逾分要求免招物議幷謂事實上無人與吾軍競爭請策遠大津紳李廷玉等大駡曹氏以闒茸（十一日下午一鐘） 
　　北京電吳佩孚王承斌在津會議再派八萬人掃盪奉軍刻下正向軍糧城寳坻玉田等處布置軍隊灤州軍以電線不通無從窺測惟聞張作霖現尙集兵昌黎以圖大舉反攻（十一日下午三鐘） 
　　北京電曹錕電口北一帶正在搜堵潰兵譚鎭使未便遠謀請以蔡成勳爲察哈爾都統（十一日下午三鐘） 
　　北京電閣議閣員同辭職散後同入府例案平糶米糧免運費可决交部參事何瑞章免董顯光繼司長劉景山蔣尊褘免沈琪祝書元繼（十一日下午十鐘） 
　　北京電徐决組裁兵委員會王士珍會長吳佩孚副（十一日下午十鐘） 
　　北京電舊議員多數包圍吳佩孚要求默認彼等自由召集 
　　北京電津浦貨捐提四萬交直軍需鄒政清携往軍糧城收潰兵 
　　北京電昨（十）（日）申刻領袖葡使訪外長催京榆交通恢復顔覆直軍抵灤州後卽可回復交通 
　　北京電財部向震義借短債五十萬（十一日下午一鐘） 
　　北京電贛陳電北伐軍前隊已抵南雄哨隊已抵峨眉關仙人嶺尋鄔寗都上猶崇義等處防線太長請撥兵兩師以資援應（十一日下午三鐘） 
　　北京電陸錦蔣雁行俱向曹錕要求熱河都統缺曹允爲陸錦帮忙 
　　天津電警廳前因戒嚴干涉團體開會嗣商准吳佩孚重行開會乃訂每星期二次 
　　天津電王承斌眞（十）（一）早一時赴軍糧城巡視軍隊及指揮追剿 
　　天津電曹銳電楊以德爲無期省篆護理楊堅辭誓不蟬聯 
　　天津電美軍官率兵三十餘人赴唐山防禦奉軍侵入 
　　天津電京銀團籌墊鉅欵資遣奉軍回籍將來在梁士詒存欵内抽還天津附近收容奉軍三百餘名現由警廳用日輪載至牛莊轉赴奉天 
　　天津電昨有直軍因强買食物被控查實由長官立予槍斃以肅軍紀（以上十二日上午一鐘） 
　　天津電昌黎一帶集有奉軍五萬掘壕作守勢直軍數萬現展布唐山附近雙方相距十餘里恐不免一戰 
　　天津電吳調二十六師守山海關十五旅守楊柳青 
　　天津電津紅會電滬會請欵幷乞各界施助（以上十一日下午五鐘） 
　　天津電吳電蕭馮豫事由裴其勳調停如豫軍回原防我東西南北各路援軍及駐鄭防軍可停進攻勿爲已甚現鄂已停止輸送鄂援軍分駐信陽以上長臺關明港等處未進 
　　漢口電趙倜已免趙傑職候吳懲辦傑已潛逃倜電京自請處分 
　　漢口電豫境佳（九）（日）無戰事西平豫軍被鄂軍及靳旅二團繳械許昌長葛新鄭等處豫軍均解散一說調回開封鄂軍二十一混旅灰（十）（日）午抵武勝關同靳旅分兩路進逼信陽豫軍知不敵向確山退却 
　　漢口電信陽以北路軌拆毁數段現路局派員役分段趕修北上票車眞（十）（一）可達信陽 
　　漢口電裴其勳佳日到鄭會同商會通電弭兵（以上十一日下午六鐘） 
　　漢口電蕭灰日布告禁謠謂鬍匪已肅清豫亂經馮靳兜剿彼知勢絀通電言和尅日可告結束 
　　漢口電豫事調解尙未就緒駐馬店以南尙有豫軍數千不服趙倜制止直陜軍正在圍剿中信陽雙河一帶眞（十一）有戰事豫軍死傷甚衆靳旅及鄂軍二十一混成旅亦死傷七八十名眞日二十旅運傷兵二十七名回省二十一旅眞日在省領機槍四架子彈五十萬粒砲彈千顆運赴武勝關 
　　漢口電路訊豫軍散布信陽一帶紀律極壞居民受害甚重鄭州以南亦有豫軍抗拒恐將變爲流匪北上車僅達信陽 
　　漢口電陳督派參謀眞日到鄂商布防務 
　　漢口電吳電蕭俟京津善後辦完二三日卽回洛陽處分豫事 
　　漢口電院諮議鮑祖恩眞到鄂商時局與蕭劉在軍署密談良久 
　　漢口電熊祥生將改任烟酒局長由郭幹卿兼財廳長鄭焯改官錢局及造幣廠坐辦（以上十二日下午六鐘） 
　　漢口電吳密電蕭提解决時局三辦法徴蕭意見（一）内閣暫局部改組鞏固中樞（二）開國是會議召集合法國會促成統一（三）國會未成立前擁護現政府維持國際地位蕭已覆電贊成 
　　漢口電參陸部灰電鄂派代表赴京開善後會議並有王士珍等電蕭主張在津開統一會議請鄂派代表與議 
　　漢口電張紹曾在津函鄂某要人請仍籌備國是會議進行 
　　漢口電院派僉事祝鼎勳灰（十）（日）到鄂與蕭有所協商 
　　漢口電蕭密派員調查趙倜在漢財産候請吳没收以抵豫境損失 
　　漢口電蕭劉擬發兌換劵二百萬元收回官票三百萬串如有成績將陸續發行已令財廳妥議辦法 
　　漢口電第二旅留省一營灰日開蒲圻駐漢陽二十五師一營灰調省（以上十一日下午六鐘） 
　　香港電前海員會長陳炳生特赦後來港眞（十）（一）午被港探拘捕原因未悉 
　　香港電駐桂大湟江口粤軍支（四）（日）撤防後翌日卽爲匪佔商民逃走全埠一空匪無可刦日伏岸邊伺刦般隻現大江上下游完全梗塞（以上十二日下午六鐘） 
　　香港電葉舉部四五十營全抵肇各娼寮均停業其他商店亦間有閉門因防兵士騷擾葉出示謂桂事結束粤軍回肇休息商民無庸驚恐 
　　香港電有海軍高級官數十名聯呈湯廷光請卽銷假 
　　香港電總商會總工會擬聯呈省署禁軍人拉夫 
 
 

Page 4

 
 
　　香港電香港電聞報載陳炯明部下軍官請陳以總司令部名義返省另電請孫恢復總司令職（以上十二日下午九鐘） 
[公電]  
　　鄭州馮玉祥蒸電各報館均鑒玉祥率師出陜赴援京畿曾於上月十九日開拔之始通電各省迭奉曹吳兩巡閱使電調祥部十一師及中央第四混成旅並陜西第一師各部迅速開進玉祥星夜兼程於上月二十六日到洛所部隊伍尙未同時集中而吳巡閱使因前方吃緊先於二十五日赴保留祥代行副使職權指揮後方各部其時中央第四混成旅隊伍分駐鄭縣一帶三十號奉曹吳兩巡閱使電調十一師之二十一旅及第四混成旅開赴保定鄭縣一帶暫以張之江所部二十二旅塡駐該旅駐鄭僅有兩營餘部分駐氾水滎陽鞏縣聽候調遣本月五號奉曹巡閱使電張之江旅火速開來保定正在準備出發之際而是夜下三點鐘趙傑率所部襲政鄭縣倉猝應戰該旅及駐鄭之第八混成旅與四十七旅官兵傷亡甚多玉祥得電後當率十一師在洛各部馳往救援陜西第一師隊伍亦陸續開到與趙部在鄭縣迤東地方激戰數晝夜於本日午後趙部始陸續潰退向開封方面竄去此趙部攻擊我軍數日以來之情形也惟玉祥奉令援直中途被趙部截阻隊伍旣牽制不能赴保官兵又傷亡甚衆平地風波頓遭慘刧雖幸鄭地保全未遭糜爛而人民所受驚恐已屬不小本同袍澤無端相殘官兵何辜人民何辜目睹慘狀有淚難揮然趙部雖退是否别有陰謀能否不再反攻刻下尙難斷定爲地方計爲自衛計不得不嚴裝警備如臨大敵　趙不反攻我軍亦决不進擊諸公愛國愛民是非曲直當必有辨惟望主持公道解此紛亂除電請曹吳兩巡閱使聽候解决辦理外特電公佈諸希明察援直陜軍總司令馮玉祥叩蒸印 
　　寳德全趙傑等通電各報館鑒竊維保境安民本屬軍人之天職折衝禦悔夙具吾輩之决心德全等追隨我趙督軍先後幾二十年大小經數百戰紅羊歷刼白狼肆凶我趙督軍力征經營功成汗血遂得削平大難專閫中州固非尋常巧取豪奪者比也不意直皖戰爭以後吳佩孚盤踞洛陽分兵許鄭官不同於留守事竟類於監殷刧餉奪械侵權干政勒捐商欵不足則槍斃嚇之朘削民膏稍緩則械繫置之蹂躪我土地糜爛我人民一面指派我軍爲調虎離山之詭計一面嗾令陜督爲假途滅虢之詭謀以爲鄂王旣可取而代之趙督何妨逐而走之馮玉祥前在信陽其刦餉奪械侵權干政一如吳之在洛陽也並且斃我軍民感情傷盡此次不知究係奉何命令無故出關輕啓釁端破壞中立是去歲之前嫌未釋而斯時之新隙又成我趙督則愈避愈難而彼輩愈逼愈緊德全等懷主辱與辱之義存城存與存之心旣親見受恩長官受此歎侮尙何惜捨身疆場與彼周旋雖留一卒一槍亦必堅持到底何况同心同德居然衆志成城是非旣明曲直自判公理所在强權難憑敬布腹心伏祈亮察河南歸德鎭守使寳德全暫編陸軍第一師師長趙傑豫皖毅軍總司令常德盛豫西鎭守使丁香玲南陽鎭守使李治雲豫北鎭守使馬志敏各率所部同叩魚印 
　　東三省各團體電北京徐菊人先生廣東孫中山先生國務院各部院各省區督軍省長都統護軍使省議會農工商敎育會各報館鑒本日讀電令罷免張巡閱使本兼各職本會等應三省人民之請求開緊急聯合會議僉謂張使去留爲三省三千萬人之生命所繫對此亂命一致否認合卽電聞東三省省議會聯合會商務會聯合會農務會聯合會工務會聯合會敎育會聯合會眞印 
　　廣東溫樹德通電各報館均鑒冬日奉大元帥令開任命樹德爲海軍艦隊司令同日奉令任命樹德爲海圻艦長自維庸駑謬膺重寄汲長綆短時虞隕越惟念北虜未滅國難方亟壯夫報國義弗敢辭遵於五月五日就職視事此次樹德秉承密令改造海軍其主旨在鞏固政府基礎促成國家統一仰賴大總統之威靈曁各袍澤之協助鏖戰竟日羣孽肅清謹再代表我海軍將士鄭重宣言（一）竭誠擁護正式政府（二）完全服從大總統命令（三）整率海軍尅期北伐其有心懷疑貳爲國家統一之障礙者樹德卽認爲公敵願隨諸君子之後誓剗除之鞠誠電聞佇候明敎海軍艦司令海圻艦長温樹德叩江印 
　　南京中華業餘運動聯合會代電全國各學校各體育運動機關各報館均鑒此次戰事突起交通梗塞全國運動會籌備不及原定日期已由業餘運動聯合會執行部議决取消至將來何時舉行臨時再行另爲通告中華業餘運動聯合會眞 
國外要聞 
[一星期中之日諾瓦會議]  
　　日諾瓦會議前因俄德協約問題已呈崩裂之象近復因比國代表要求俄國恢復私人産業問題益陷危境自法代表巴爾都氏於四月二十九日回國後瑞典代表亦束裝回國俄代表三人及專家十二人則赴柏林與由莫斯科至該處之俄員恊商一切此外離日諾瓦者尙有德專家塞財政大臣奥總理而英代表喬治氏亦備車作歸計就五月六日之情勢觀之日諾瓦會議實際已絕望矣而巴爾都氏適於此時由巴黎回至日諾瓦 
　　六日午後巴爾都氏晉謁喬治氏茗談良久巴氏聲明渠奉政府訓令非俟比國對於致俄牒文表示同意法國不得予該牒以最後之同意渠信會議終可不見得滿意辦法巴氏又安慰喬治氏謂法國極願會議之成功否則渠今番不回日諾瓦矣喬治氏即言渠並未建議在日諾瓦召集高等會議不過因凡爾塞和約簽字國之代表今皆集於此間故建議由各代表開一談話會巴爾都答稱法國非至五月三十一日以後不欲開此談話會翌日巴爾都氏復發表文告略謂渠曾奉命贊助比國關於保全私人産業之要求法國會及人民皆視此要求爲正當次乃否認法國對英比兩國意存軒輊之說繼言不列顚與其殖民地及比利時在戰時之勇俠犧牲法人永不能忘故愛此兩國出於至誠第俄國或將拒絕協約國今所提出之條件「不侵犯的條約」苟無俄國簽字實無所用且一切將成泡幻云云同時比首相竇尼氏亦向巴黎晨報宣布態度謂勞農政府簽定之公文渠不能信之渠對於私人産業問題意志不稍移動渠望大會能産生新信任但恐此種信任非一時所能獲耳 
　　就巴爾都氏之談話與宣言觀之法國唯比國之要求是重如俄國能承認協約國之條件則法國亦可附加大衆惟比首相之主張則雖俄國承認條件而不經大會擔保比國仍不願遷就也但據八日巴黎消息法國無論俄國如何答覆協約國之牒文决不承認勞晨政府必俟知勞農政府對於國際契約之誠意及由該政府證明確係代表俄國始能予以承認法政府之意俄國參與日諾瓦會議之要目的乃在得巨金之借欵此則法國所極反對者也又十日法國閣議比國縱承認調停辦法然法國則須法人之權利受縝密之保護與擔保後始能加入該約由此觀之法國固不專以比國之步趨是從其態度已視前更形强硬矣 
　　日諾瓦會議搖動之際訛言朋興有謂俄國與捷克斯拉夫已於五月三日簽定與俄德協約相同之條約者有謂喬治擬脫離政界俾自撰小傳某書肆已允酬値八萬金鎊者而在此時復發生重大之枝節則爲倫敦泰晤士報日諾瓦訪員傳電失實是先是泰晤士報訪員電傳喬治氏曾語巴爾都氏謂英法間之協約已經破裂英國今可另不見新交云云此種消息果屬確實則英法　國不啻宣告絕交也故八日英下院開會時議員對於此事紛紛提出質問張伯倫氏答稱日諾瓦之討論似不致危及英法邦交英國對於履行凡爾塞和約之政策未嘗更變且謂喬治氏已請渠否認此說爲無稽之談工黨議員桑恩氏質問政府是否有權傳該報館記者至下院由議長加以訓戒張伯倫氏置之不答於是工黨議員大呼曰曷爲不能工人犯過輕於此者爾等猶眞之獄是日司法大臣白根海爵士亦向晚報聲明泰晤士報日諾瓦訪員所稱渠促喬治氏與法决裂等言全屬子虛路透電社日諾瓦訪員來電謂喬治氏或曾言及法國堅持目下之態度殊與日諾瓦會議及三國協約有碍但確未有大會已了協約已終之言喬治氏得悉此事後亦大爲着急卽貽書巴爾都氏請其更正流言謂渠在戰前多年已早端力贊助恊約法英之合作價値甚巨不能容公衆之誤傳巴爾都氏之覆書曰閣下並未發英法協約已告終止及閣下左右現力促與德聯好之言閣下僅言及英法邦交現所經過之困難惟並無一語可指爲含有决裂友交之意而余對於此友交仍極抱信任云云同時法總理普恩賚氏亦貽書駐巴黎英大使哈定治爵士以釋喬治氏對於其法國表示同情於比國之宣言所具之惶感謂法國無一人曾忘戰前戰時戰後英法兩國之合作無一人不願和諧之邦交維持至久兩國當局旣有此聲明空氣之緊張頓爲緩和而意代表山塞爾氏復從而斡旋故在五月八日日諾瓦會議復有轉機之象 
　　英意之和諧法國殊爲猜疑故法報盛傳英意擬承認勞農政府之說巴黎時報且臆測日諾瓦會議將商訂英俄德協約又有謂英意現正草擬協約擔保意國在地中海之地位者喬治氏則以法國有反對俄國借欵之言曾向各國新聞家聲稱協約國今皆反對以巨金貸與俄國惟勞農政府之覆文如實在滿意則渠信法國必能仍與吾人携手也喬治氏與山塞爾氏一面又懇請俄代表接受協約國牒文之大綢允貸以國際借欵其數約三千兆金盧卜 
　　大衆引領以盼之俄牒文已於九日由　代表先以覆文大意通告協約國代表據謂此項覆文純以和解之精神屬稿俄國力事讓步雖對於協約國牒文中數次建議不能同意但俄國力圖調和社會及經濟制度上之衝突希望此種不同意之困難不致消滅牒文中之政治特點更深願談判不致因以决裂又謂英俄商約之結果即不能稱爲完全滿意亦已使兩國國民較爲接近竊意日諾瓦會議於此亦大有助力至於恢復私人産業一層世界各國須知歐洲現有一國其生存大半根據於公産制度且個人與共産兩主義之人生觀念並存於俄國各有範圍足見其於國際關係亦非不可並存且於私人事業仍綽有餘地云云俄覆文本定十日提出是晨由俄代表齊吉林氏賚至日諾瓦與意代表山塞爾氏談話後復携回桑太瑪希里太與其同僚會商俾加修改齊吉林氏在日諾瓦語英國每日導報訪員云俄國覆文要求借欵一○○○○○○○○○○○元或現金或貨物均可俄國旣承認舊債則俄代表必有實在之物携回國内方足以報命又據十日日諾瓦消息俄代表在提出覆文之最後數分鐘奉莫斯科政府訓令要求協約國承認産業國有之原則並供給借欵十萬萬元及提議將協約國牒文第七條關於恢復旅俄外人私有産業事移交討論戰債問題之國際專家委員會考慮按俄國亦有代表參與該委員會也俄覆文旅卒於十一日由齊吉林氏賚送山塞爾氏彼此談話良久齊吉林謂覆文全遵莫斯科訓令擬就並聲明願與他國代表繼續合作之意覆文中建議在日諾瓦會議後派特别委員會繼續進行談判各國代表對於俄覆文似多不滿意而英意代表則視此項覆文已差强人意正不知法比兩國將有若何之表示也 
　　大會諸國代表對於許多事件意見雖大相岐異然十日晨間仍開會三小時議妥關於東加里西亞·維爾拉·匈牙利·布加里亞之問題多件喬治氏曾答覆基督敎會聯合會之電文曰「世界人道主義之團結力今正列陣以抗野蠻團結力之暴虐日諾瓦已鳴和平之晨鐘吾人非至獲勝决不罷手」足證此老對於前途仍具樂觀也 
[英海軍部實行拆毁戰艦]  
　　世界新聞社云據倫敦消息英海軍部因美國參議院已批准華會所訂太平洋海軍及遠東各條約已下令實行拆毁下列各主力艦征服號·君主號·哇林號·各二萬二千五百噸哀琴考脫號·二萬七千五百噸伊林號·三萬三千噸獅子號·二萬六千四百五十噸郡主號·二萬六千三百五十噸澳洲號·一萬九千二百噸紐絲綸號·一萬八千八百噸英海軍部前以預料美參院必通過此等條約已先就海軍條約所規定英國應拆毁之戰艦二十隻中拆毁其九隻現除上述各艦外並將條約允許保留作非戰鬭用途之一萬九千二百五十噸戰艦考林胡特號一併拆毁正在實行中又現載英太子游歷遠東之一萬九千二百五十噸戰鬭巡洋艦名譽號已决定俟載太子歸後即列入後備隊内英海軍部此舉固出於依照華會條約實行之必要亦因國家財政困難全國要求減縮軍備費之呼聲甚高近且有葛台司委員會大加節省之提議不能不應此潮流實行撙節海軍界人員之私人意見頗不一致但海軍部以爲此後多年間英國海軍未必參加於任何大戰依世界大勢之推移英海軍儘可改取「一國標凖」政策以與任何其他一國之海軍力均等爲基礎不必再取「兩國標凖」主義徒重國民之負擔而於事實無益也海軍部秉此宗旨故來年度海軍預算案中規定在全役務中之主力艦僅保留十五般比一九一三年三月間之三十八艘不滿一半其他裁減各項爲（一）大西洋艦隊之毁滅艦續行減少（二）潛艇減二十七艘並減在全役務中者之數（三）廢除蘇格蘭沿海及西部海軍司令部（四）裁減艦隊將校士卒二萬人以上當華會未開時英國曾開始建築新戰鬭巡洋艦四艘其後卽經停止工作華會海軍條約中所規定之較小戰艦兩般已在動工此外並無關於海軍之新計畫此項撙節政策之結果來年度預算政費計減省二千一百萬鎊云 
國内要聞 
[北京通信（侗生）]  
　　追志奉軍之敗徴及吳佩孚之豪語 
　　張奉天之軍今日以敗聞此不足異也張之一生但以武力爲政爭後盾實未嘗一用兵此次戰事歷七日砲聲隆隆終夜不息不可謂非大戰當其未戰之時張氏實尙無用兵之意方其集兵軍糧城劍拔弩張氣吞河嶽戰禍若在目前顧吾人聞京奉扣車但扣東段知奉軍無魚貫西下之志其眞意所在必有所待而後動中牟之變殆張作霖所最希望者不幸而謀洩張知援軍太遠中變必無望故梯次其軍陸續西下車不必滿載務列車多聲勢大以壯内應者之心某外人觀其軍笑其零落不整與北京之大出喪無異而不知此種「出喪式」之行軍奉張實有用意不可以戰略論也迨奉軍南下者已至滄州豫省之内應不復起而吾友之自魯來者謂魯省中下級軍官怒奉軍將由龍口登陸將牽動外交特開大會公决有謀亂魯省者共拒之而對於直系則表示善意之中立此會旣畢魯省軍官中雖有一二人欲動亦不敢首難魯旣向直豫省趙傑之軍伏處吳佩孚監視之下亦不復應奉奉軍捭闔之術至此已窮張作霖此時作何種計劃記者不能知然奔走京津之調人接近奉系者居多數而調人會議席中惟某某數人有條件提出而接近直系者絕未一作切實之磋商吾人可想見兩方之眞意不意學良公子年少氣盛作相司令亦自信二十七師足恃兩方步哨相觸戰事遂興方戰事之殷吾人雖多方刺探消息苦於不能發表今戰事大體已畢記者姑以所聞之可存者次論之則有奉軍致敗之因三事有此三因雖對方不爲吳佩孚亦必大敗三事惟何一曰失人心奉軍之凶暴書不勝書今晚九時警廳接收奉軍駐京司令部於其中搜出皚皚白骨見者悚然卽此新發生之一事可見其餘此次軍興作戰於直境自不爲直人所悅其兵士臂上記號爲黄藍二色黄藍二色五色旗中代表滿蒙色也奉軍軍中亦確有蒙軍張作霖平時最與張勳善此次戰事作作霖忽以十六師之一部駐景山保護清室凡此皆足增加其臂上記號之顔色爲衆人所厭棄二曰指揮無人此次奉軍作戰殆以一旅爲一單位旅之上應有統率者而奉軍中不聞有能統率之人即以一旅論之一旅之正面通常爲九連散兵並間隔計之其長應達千五百密達其縱深常爲四線此指開戰之始而言開火稍久正面加長縱深因之而减則指揮益困難故旅長之才非易易也奉軍軍官惟李景林可用其他軍官但知浪費砲彈而已野戰之砲皆車輪砲也宜於前後移動左右移動則較難時至黑夜砲失其凖惟有射擊已經試射之地爲有效直軍屢歷戰陣非不曉事者安能自處於試射之地然奉軍每夜必縱砲累累若串珠其取自陸軍部武庫之砲種類甚雜而所備砲彈無多一砲之彈旣罄其他砲彈不合型則砲亦無用開戰甫數日奉軍已四出密購砲彈有郭某者常爲外人作掮客奉軍力以購彈事相囑郭某逃避交民巷中至今日甫出三曰士無戰心此節不勝畢舉舉其大者琉璃河水深僅三尺奉軍敗於南岸砲之棄於河南者五十尊得達北岸者僅二此五十尊之砲不盡爲野砲山砲重量輕健夫一人可負之而走竟遺棄如此之多士無戰心可想友人前日自南來者謂奉軍查車見草帽必携去蓋已作變裝潛逃之計其敗宜哉 
　　吳佩孚昨日九時至豐台在豐台午餐席中謂某外人吾此次與奉軍作戰西路付董政國等中路付馮督軍東路付王會辦足可放心余惟從事後方給養吾軍自開戰至今無一人餓者奉軍給養常不全降兵中有二日不得食者吾已分食食之吾軍未用者尙有一師在途未到者吾已令其勿來來則給養難也吳氏此語吾人信其非誇然吳氏之勝由於奉軍之不競雖勝不可狃也善治其軍備爲國用勿恃勝逆民意是善處勝者（五月四日鐙下） 
[張作霖尙未退出關外]  
　　大陸報十一日北京電云據奉天有責任方面來電稱張作霖與孫烈臣於星期日抵奉現復回前敵且以軍需援兵及子彈繼之顯圖在長城附近作負嵎之計 
　　交通大學天津無線電云張作霖在長城南六十五里京奉鐵路一帶屯集大軍抗拒吳佩孚張氏宣稱如吳施攻擊外人生命財産受有損失渠不負責任又東京電云梁士詒及閣員兩人改名逃抵日本 
[字林報論張作霖之敗]  
　　世界新聞社譯字林報社論云兩星期前張作霖幾可視爲萬能全北京皆恣意崇拜之今日則總統之筆草寫剥奪張氏一切光榮與布告張氏及其屬僚犯法之命令若有嫌其太慢之勢一世之雄而今安在凡具人之感情者殆不能不爲彼一歎向使戰勝者爲張作霖而非吳佩孚則張氏將何爲此疑問殆將永莫能明一般人料其或將重立帝制彼自已屢次告人則謂欲逐去徐總統此舉似極博公衆贊成而統一中國今姑謂彼此項目的含有自利性質然若成功未必爲中國之害質言之領袖之人物而果偉大者則彼愈圖自利國民所蒙之福將愈高而張作霖斷然爲一大人物不僅含有「浪漫的」性質而已凡深知其人者恒爲彼辯護即如世人多指其親日然知彼之外人多謂此絕不確並引事實爲證彼所在之省分日本勢力極大應付自屬困難不免有遷就之處人遂以親日責之但眞正之張作霖吾人敢斷言其無賣國於任何外國之意假使他人易地以處在此滿洲現狀之下能否如張作霖之堅持其地步或握如許之威權洵爲一大疑問歷史上之爰書乃不能預料者吾人今尙不知張作霖是否將貼然服從此等徒有大聲之總統的雷霆抑將仍爲其奉天之寳座而奮鬭然使彼果將從此失勢一蹶不復振者則誠足使吾人驚異不置也 
 
 

Page 5

 
 
   
 
 

Page 6

 
 
國内要聞二 
[西報述奉軍失敗原因]  
　　泰晤士報六日北京通訊云奉軍長辛店一役雖係子彈不繼之過然軍中將士之不能御下其失正復相同此項斷語乃記者在奉軍中觀兩日夜·復在直軍中視察一日夜所得之結果奉軍之濫耗子彈無復倫比而兵士之對於長官命令當時固表示極端服從但事後則忘其善忘之程度正不亞於當時所示之服從程度某　記者方立於火線中心主要砲位之後有一隊長前來傳令曰「非俟確見敵人並確知其在火線以内不准發彈須知軍中彈藥行將有缺乏之虞」當時砲兵固莫不舉手致敬恪遵命令但隊長下山後仍復濫發不已若此者隨時可見正不止一二端奉軍紀律腐敗若斯安能望其戰勝張作霖今日似亦知之且奉軍將驕卒惰不能治下更書不勝書官長莫不閧飲並於附近村中二宅匿有婦女夫將士身臨戰塲而携有婦女此則爲記者所創見惟奉軍之退走長辛店不可謂無紀律當其散走豐台通州廊坊時僅遺棄機關砲五架野戰砲二尊芻糧七車餘均挾之而去且於兩小時内完全退畢夫以數千大軍及牛馬騾驢汽車等俱能於短促時間内退出誠令人不得不驚其輸運隊之能力矣按四日侵晨三時奉軍彈藥將罄而直軍則方向其左翼猛轟直軍中有一克虜伯砲猛烈無匹奉軍屢圖燬之吳佩孚遂决意將其移置陣地然懼爲奉軍所見乃集空汽油箱中置彈藥使之爆烈其炸聲與發砲聲無大異於是奉軍砲火仍集中於此不知其所擊者乃汽油箱也至上午十一時後察哈爾及熱河大隊援兵開至携有軍火甚多不知長辛店已爲直軍所佔逕行入鎭立爲直軍所俘外間各通訊莫不謂直軍軍械缺乏記者亦不免此失蓋因吾輩處京中祇能得奉軍方面消息宜有此種誤傳其實直軍軍裝甚備携有德奥意大砲多尊子彈糧食莫不充剏運輸隊全係騾驢車所組織但車中無物不具即芭蕉扇及香烟等亦俱携及其外表雖不若奉軍之清潔然長途跋涉久經灰砂宜其有此張作霖嘗云軍士非有子彈不能作戰而長辛店之敗退即全係缺乏子彈此言固確但奉軍之敗亦非全因子彈其所處陣地極爲形勝山前步兵皆匿壕内步兵之後爲馬隊馬隊後機關砲隊機關砲隊後即爲山岡重砲隊列陣於此且直軍攻左翼者人數並不多亦未猛撲但奉軍見敵前來卽不戰自退至直軍之優於奉者一爲軍中少幼弱之兵二爲兵士對於上級者之命令恪守惟謹雖伍長之言士卒亦不敢違而奉軍則紀律蕩然頗似烏合之衆兵士心目中視長官若平等宜其有此失矣 
　　大陸報載霍爾氏通訊略謂各通訊員所述戰事未免多所夸飾失其眞相當記者四月二十五日至洛陽時吳氏卽語余戰事已操必勝之勢蓋吳氏於馮軍抵觀音堂時卽决直軍之必勝其部下亦莫不同具此心吳謂此次奉軍必較之二年前之安福軍潰敗尤速三日内保爲君破之其後渠復將破敵之期增加二日此因其所統軍中有一部進行過緩所致若按照洛陽所定計劃而行固必無愆遲直軍組織並不如外間云云全線悉由吳氏一人指揮馮玉祥則留守洛陽吳部第三師由王承斌統率在保定天津間前線作戰曹錕部下及豫軍則易以第三師之將校由吳氏自率在琉璃河一帶作戰至其計劃於王承斌則令其向天津馬廠方面續漸進攻而琉璃河一軍則令其將奉軍前隊驅回長辛店山下後保住陣線不必進攻山頭俟馮軍到後再行進攻蓋馮部陜軍吳氏期其作側翼撲攻者也惟琉璃河方面於星期六（二十九日）夜間開戰後奉軍前隊稍作抵抗即沿鐵道而退直軍前進時曹部某將擬率隊衝上山岡全軍覆没吳氏聞信立赴前線記者從焉是時吳氏以旣經衝擊若再頓兵不戰恐隳士氣遂令其繼續進擊三日之内傷亡約一千二百人有數次直軍雖經敗退但愈接愈厲精神益奮時曹部軍中缺額悉招十二歲至十六歲之幼童臨時補充豫軍旣到吳氏立命往前線調回童兵嘗曰余當將此孩兵置余部下養成其軍人資格逮星期二（二日）夜間馮軍始到軍中佈置至爲完備每隊中機關砲兵砲兵騎兵悉全馮軍到後軍心大振人人皆謂馮軍從未戰敗長辛店已指日可下馮部軍容甚整紀律森嚴軍士皆不准吸紙烟翌晨馮軍全旅已到吳氏卽親率之抄向西山麓下地名土里（譯音）者前進超過敵軍西首陣線沿途未遇一敵足見奉軍設計之疏至午夜直軍已深入敵軍左翼後五哩奉軍乃用馬隊作一度猛衝後卽下令退却但奉軍秩序未亂且戰且退其命令亦以退至長辛店車站爲止吳氏乃向其陣心突擊星期四黎明車站四周奉兵已大亂輜重軍械遺棄滿地卽鐵道亦無暇掘毁營帳亦不暇顧及直軍乃緊緊追擊自蘆溝橋而豐台復自豐台而天津其時吳氏立長辛店山頂顧其部下逐敵記者趨前握手道賀吳氏曰余其失約否 
[吳佩孚將發表時局意見]  
　　吳氏已回保定 
　　大陸報十一日保定電云吳佩孚今日抵保逕入總司令部沿途並未警備保人士亦無所表示保定城中除一千五百之傷兵外所謂直軍大本營者徒存空名而已京漢路尙未通車但恢復之期當亦不遠此次大戰中有一至可注意之現象卽政局並未攪動是此則四吳氏取不干涉之政策使然當爲各方面所共認者也吳氏今方指導組織一强固之内閣若國人無召集國民會議之要求則内閣成立後吳氏暫時於願已足聞吳氏在途多嘗笑語迎謁之官員云余此次解散奉軍可謂已副華會中欲我國裁兵之願望又同日北京電云吳氏將發一通電宣布善後方針刻在起草中大致第一步改組内閣次召集國是會議謀南北統一然後更希望召集正式國會選舉新總統但在新總統選出之前仍擁護徐世昌以期得外交上之便利又謂一俟新總統選舉不復過問政治聞此項通電將由直系各督會銜拍發 
[再紀吳佩孚在津之言動]  
　　天津各團體代表會於九日早九點召集代表一百六十二人由總商會事務所出發赴總站謁見吳佩孚首由宋則久與吳之副官長接洽交出各代表名剌及禮單當以會客室地勢狹隘祇推出宋則久孟震侯馬千里時子周劉鐵菴竇英堂劉明義何永祥張象東李燕豪劉激清十一人爲代表十點二十分由吳氏接見首問各代表云天津紅十字會醫隊已出發否馬千里答云前因奉軍反對未能出發吳云今奉軍已退馬廠一帶傷亡尙多似宜出發救護時子周云巡帥日來劇戰辛苦之至國家將來有許多大事尙待解决國民方面對巡帥實抱有無窮希望吳云直省之事應由直人自辦余責在軍務他事不能干涉宋則久云敝會即一百零二團體代表所組成今日共來代表一百六十餘人爲愼重起見皆帶袖章其餘代表因素仰威名皆欲一瞻巡帥丰采可否令其入内吳云實因功夫忙迫不得晤會深爲抱歉隆情心領請代致意可也宋則久云敝會特備微些禮物希予哂留並備手巾及折扇贈與巡帥部下聊表敬意吳氏起謝宋則久又云直省障礙甚多殊有妨於民意之發展仍須巡帥扶助一切吳云大障碍余已爲貴省去了一個至省長問題須諸君自向曹帥請求余因反對曹省長者甚多昨已去一電話告其勿求時子周隨呈上控告曹銳呈文吳云此事余不能過問應將呈轉達曹帥諸君此後如有辦不去的事請告予予將代爲轉達時子周云敝會因警廳干涉不能開會巡帥肯爲設法否吳云余當向警廳說說談至此各代表遂興辭 
　　又是日午後四時直隷敎育廳長孫子文偕中等以上職敎員十二人計北洋大學馮叔文法政李秀夫趙建中水産范蓮青甲種商業徐子聲官立中學王夢周等到新車站謁見吳氏入座後由孫廳長代表向吳氏慰勞略謂特來歡迎一則表示敬意一則希聆敎言吳詢及直隷學校曾否受戰事影響孫答當　軍接觸時各學校均皆停課所幸爲日無多現將漸次恢復原狀嗣又談及敎育原理吳云天津敎育久爲中外所稱道惟學校均注重科學以爲各科學均爲泰東西研究發明殊不知我國大學一篇於致知格物亦言之頗詳惜後人多未考求每舍本求末蓋前清辦學之流弊在求名現在辦學之流弊在逐利果能預防此弊則敎育自無不蒸蒸日上之理鄙意學校中能以中學爲主以西學爲輔則將來敎育之人才必可爲國效用余武人本不敢參預敎育將與諸君晤面不過談論及之非若軍事敎育余略有經驗也孫等極爲稱許不置遂興辭而退 
[張作霖敗後之奉局]  
　　瀋垣戒嚴令已於四月二十二日實行昨聞孫代使以現下風雲日緊即於昨晚（四號）起省城特别戒嚴並增派軍警添設崗卡以備守衞蓋是晚已得奉軍大敗之信也又聞使署四日晚接到張使由行轅重要來電後代理督軍之參謀長喬漢章於是晚即招集孫烈臣副司令與五十三旅旅長·及陳亞興司令警務處長王連坡在使署開秘密大會議報告關於時局之重要問題議畢後副司令孫烈臣即日怱怱入關巡使一職暫由黑督吳興權代理吳於昨日午後八時甫由北來奉據署中人所傳吳此次來奉之原因係因黑省邊境起有大夥俄蒙黨匪燒殺搶掠勢甚猖獗故吳氏來奉擬與孫代使籌商應付辦法以重主權云云實則此來專商戰後問題吳到後即得奉敗之訊說者謂吳對於奉局將有一種布置或者東省内部將有重大之變化云 
[史蒂芬在北大二次講演紀]  
　　美國新銀行團代表史蒂芬氏前赴北大講演頗受歡迎嗣以時間短促只能討論新銀行問題之一小部分上星期六（六日）史氏又應北大經濟學會之約講演「新銀行團非壟斷機關」由馬寅初敎授擔任翻譯史氏於演說之前曾謂人於年少時對於一切問題之討論應養成一種分量觀察之習慣無論何種問題總具有利害關係必使兩方面辨其孰勝而定取舍是爲得矣例如新銀行團問題曾有以新銀行團係壟斷性質而加以反對並欲拒絕者彼謂學者所應考慮者非新銀行團之爲壟斷與否之問題乃其利害問題耳乃其對於中國國家利害之分量何如之問題耳即令新銀行團有壟斷之嫌如其實行能否爲中國造福中國將來之發展需欵至鉅新銀行團成立非中國政府之厚援乎中國漠不關心使其自消自滅乎史君又謂彼相信中國人與外人交涉甚爲審愼新銀行團已來華一年餘尙未被承認論者謂須視輿論爲向背不知人心易變時機不再中國卽有待於輿論恐人之不中國待也彼又謂新銀行團計畫係民國七年夏美國外部所提議在日本大借欵之後實出於友愛中國之心非僅爲銀行家謀利益己已也美國銀行團之成立亦係美國外部所促成其領袖與政府當局經營亘兩年之久始底於成亦云勞矣史氏之演說文正文如下欲應種種財政上之需要接濟中國政府之銀行須即具有極雄厚之力量若中國政府依賴其力量終必歸於失望美國銀行團由美國三十九家大銀行所組成其聯合之資本及盈餘約十萬萬美金又與英法日三國之銀行團結合而成新銀行團其各銀團亦由各國極有力量之銀行所組成且具有鉅大之資本及盈餘如是新銀行團之組合可謂有史以來絕無僅有之團體也能經營任何國際銀行團所能經營之債欵中國如得其協助可謂莫大之榮譽爲他國所未能享受者銀行競爭借欵者可以得較良之條件有人因此而反對新銀行團自係無經騐之語昧於財政上之設施者也中國將來需用之資金至鉅各國銀行聯合舉辦猶恐未能供給又何能作乞丐式之舉債由甲銀行至乙銀行由甲國至乙國耶發行債劵與糶米不同乞丐式之發行於小事業則可於大事業或能獲得一二次之徼倖久之終歸失敗歐美往事具在可覆按也故已舉行大實業者多就商於可靠之銀行家而惟彼是賴如此辦法因政治及經濟狀况之不同雖不能隨時由銀行可致巨額之貸欵然比較銀行素無關係之實業家則優勝多矣在新銀行團外之美國銀行不至來中國與團内份子競爭英法日三國想亦如是所謂新銀行團壟斷者此也雖然假令銀行團解組使美國銀行獨任借欵之責亦非有一美國銀行團不可因中國建設需欵至鉅之故競爭乎壟斷乎其結果一也其他三國情形恐亦相同如中國政府承認新銀行團而與之接洽非爲屛除中國銀行家也中國銀行家如願提携投資於中國政府新銀行團應表歡迎余願中國銀行家參加於新銀行團之任何借欵亦係大家所諒解者中國修鐵路造國道以及其他公昔事業需欵至鉅鐵路之修築即須增設數萬里之國道實業之發達隨之恐盡中外銀行家之財源尙不敷也近日有人謂若容納新銀行團計劃中國將爲其所拘束僅能向新銀行團借欵即他有條件較優之借欵　不能辦矣此係誤解我相信新銀行團當局無人曾發表是項言論又不見之於新銀行文件中於將來借欵合同中特别規定某項事不能向他方借欵容或有之但此節尙提不到且與新銀行團大體無關新銀行團非欲壟斷借欵也短期借欵不在其範圍内在中國發行之債券不在其範圍内非爲政府所擔保之實業借欵不在其範圍内而又不欲自營銀行製造鑛山航船諸業或爲諸事業之借欵如此私人實業借欵非但不因此而受阻撓反可因新銀行團借欵開發之結果行見是項資本需要之增多也新銀行團不欲在中國享有鐵路或其他種特權並不願築路及購料之利益新銀行團不過一銀行聯合機關買中國債券以賣與外國投資者其所得入欵爲中國造鐵路之用耳中國政府或地方之借欵或爲中國政府所擔保之借欵而其債券又須在海外公共發行者始在新銀行團範圍之内設使中國一銀行或一銀行團做此項借欵新銀行團即欲干涉亦無權干涉諸君須知中國銀行團之組成即新銀行團良果之一該團已爲中國造福不淺其前途正未可限量微新銀行團來華其能如此耶新銀行團計劃不能因一二團之不同意而中止營業新銀行團合同規定不先行要求其餘團員參加無論何團不得爲中國政府在外國發行長期債劵此爲國際借欵於中國政府聯合之必要條件否則爲國際競爭矣但是於提出之借欵一團或數團不願參加而其餘之團員同意時新銀行團合同亦無條文足以阻止之換言之新銀行團内無一團可以他團之單獨借欵也新銀行團借欵因須得有各政府同意之關係必定公允美國政府對於美國團關於一生政策及合同有同意或否决權即令美國團對於某項借欵條件有不公允時（余敢告諸君决不如此）美國政府亦可制止之其餘三團亦係如此在華新銀行計畫之下中國實受四友邦之協助時常在報紙中見中國借欵之利率有三分以上者余又思及外國銀行家利率之限制如仍懼新銀行團條件之不公允抑何可笑也中國之政治及經濟情形實於我輩討論之問題有關脫令中國能易致幾萬萬之借欵則此銀行之聯合可以無須恐亦不致提及也只因實情如此欲銷鉅萬之中國債劵則非國際聯合不爲功即以美國之富盡數年之力而欲行銷中國債劵以促成中國極重要之粤漢或川漢鐵路之成功失望與否尙在不可知之數也中國在海外信用日壞欲致巨額之欵誠戞戞乎其難矣爲中國謀幸福之設計多矣而未有逾於新銀行團者新銀行團之借欵定能爲中國人民産生一種有相當價値之物品其用途當爲人民造福爲他種計畫所不及也如競爭計畫可以成功亦必由於監督用途之一層前此之借欵非新銀團所貸者已爲數不資矣並未爲人民成就若何有價値之物新銀行團之成立暫時將爲政治原因秘密借欵之壟斷打破秘密借欵將難實現於新銀行之下也中國政府未曾加入新銀行團合同内亦未承受新銀行團　除借欵合同規定外亦無須乎承受新銀行團之約束中國如與新銀行簽定一合同此决不致使中政府或新銀行團簽定其他合同也中國對於新銀行團並不必囫圙容納新銀行團計畫非爲固定不可變動的其主要人並未曾詳細規定條件一切都可於談判時斟酌之簽定一合同後則規模稍具則後此合同將有所遵循矣於去歲一月頃四國公使曾致通牒於中國政府報告新銀行團之成立同時四國銀行團代表亦函答財交兩部並附新銀行團文件迄今未得答覆承認與否當時與現在均非重要問題惟其彳亍如此一若一與新銀行團接洽即爲其所拘束或傾害者然實則新銀行團又何足當此榮譽也惟有一事焉倘中國政府長此不承認新銀行團　在團人員或認爲中國人民對於新銀行團若有所畏懼者只得解組以遂中國人民之願否則承認新銀行團除禮貌文章外於中國又何害焉不過於需欵（如造路）之時可與諸代表從容討論借欵但除非簽定合同後及合同以内事中國又何嘗不可自由行動耶再者設使新銀行團解組中國將何所適從乎余想其結果更不圓滿中國近年來以不能及時償債之故信用日壞試問中國能致多數之海外銀行以競爭借欵乎試問屆時能有美國銀行代表來華乎現在世界各國羣向美國借欵自新銀行團解組後美國尙能來中國與其他具有政治或其他野心各國競爭借欵乎以上諸問題余皆不致答願以質之主張拒絕新銀行團者中國對於新銀行團漠然視之或者因壟斷或其他問題而拒絕之亦未可知現在政治狀况如此新銀行團亦難經營惟長此漠然長此拒絕將來國内政治修明時尙有新銀行團之靜候承認於國門之外與否亦在不可知之數也 
[濱江通訊（鴻）]  
　　市民代表赴站拒司蒂芬 
　　哈埠各團體以中東鐵路技術部有損主權違反協約堅請撤消迭經文電部院一再舉行市民大會游行示威並公推代表赴京請願民意堅决有再接再厲之象又以美代表司蒂芬氏爲該部中堅人物且主張共管最力之人故决議於未撤消技術部以前應先拒絕司蒂芬來哈以遏共管之源日昨得報司氏凖於一日晚九點鐘抵哈乃由各團體召集緊急會議討論對待方法當經决定舉刁子明程曉川張維中姚錫九范俊夫諸君到站面見司氏表明市民反對理由並遞公函一件由業商學校英文敎員金午峯譯述請司氏犧牲個人主張俯從人民公意據司氏答稱遇事自當尊重中國民意所云共管實無成見云云當時到站歡迎者有我國軍隊及軍政要人與各國領事各國代表及全體路員對於市民代表之舉動均頗注意聞各界擬再舉定代表面謁王督辦遞請願書要求司氏離哈倘始終不悟不日將有第三次市民大會之召集總期貫澈主張以保路權云云又聞司氏此次來哈帶來美人頗多並打字機器多架云 
[長沙通信（華）]  
　　湘省對外之兩派性質 
　　湘省對外方針幾於一日三變内部主張之不一致無庸諱言惟譚趙兩派心理相同之處亦多如（一）收回岳州（二）不欲粤軍假道幾經研究已趨一致惟收回岳州譚派主張武力趙派主張口舌粤軍假道趙派主張置而不答譚派主張湘軍先有表示（即與西南爲一致）再請西南不必入境此其不同之點也今當分别言之於後 
　　主張武力收回岳州者其目的有三一因湘軍以前敗於吳佩孚之手欲以雪忿二因湘省譚派勢力甚厚惟將來省長一席爲趙所占不能不向外發展爲譚謀一位 
 
 

Page 7

 
 
置（聞譚已在粤）三因湘軍如能攻岳粤軍可不入境（日前許崇智黄大偉來電仍有由湘出發之意其言如此未知是否借以恐嚇湘人令其入彀如果確有此種計畫則許之假道明爲由攸醴攻贛實則監視湘人也）而主張和緩者其理由亦有三項一爲湘省子彈太少不可久戰二爲直軍勝利湘省必受奇禍爲實施省憲組織新省政府爲遵守省憲計不能對外發生戰事兩派各有理由各有目的今後之變遷如何當視直奉勢力之消長矣 
　　日前軍事會議主戰者幾占優勢趙總座之意雖極主張穩健惟軍人苟有一致之傾向彼亦不再堅持惟是日會議魯師長忽稱病而去致無結果而散次日再開會議忽得電訊直軍已得勝利於是穩重者之主張遂得多數之同情今日軍政要人多往對河魯師長宅勸其銷假魯已首肯聞魯宅亦有一非正式之會議其内容未易全窺惟形勢已漸和緩蓋亦爲北方時勢所迫也觀此可知主戰者雖不乏其人而穩重者亦有時勢之凑合而得發展其主張焉 
　　此外尙有一事頗可叙述者即聯省自治派之政客與孫派政客之互傳直奉勝利消息是也彼等之主張各爲一部分軍人所容納前者爲穩重派後者爲主戰派當直奉戰事未定時特派多人宣揭某軍勝利某軍失敗以亂湘中空氣其意無非欲使軍人爲所動搖兩派報紙亦日日附會其說故湘報所紀直奉戰事全然相反今則奉直之戰局已明而宣傳直勝方面亦若獲最後勝利湘局遂亦因之而生變化矣 
[魯銀團調停議會之現勢觀（濟南通信）]  
　　山東銀行團出而調停省議會記者前次通信其内幕已略有所報告惟讀者諸君吾知必有懷疑蓋官府收買議員操縱議會其在吾國已爲司空見慣惟銀行團純粹商人也於議會有如風馬牛不相及議會成立與不成立於銀行團有何得失又何勞其越俎代謀不惜犧牲鉅資促成議會之議長選舉且濟南之官私銀行皆同心一致是誠使人費解者矣雖然記者爲之一語道破則讀者疑團可以渙然冰釋蓋年來山東財政困難官府與銀行間已發生許多債權債務關係以山東財政狀况而内債又非外債可比不惟不能按期償還且有如泥牛入海永無收回之望此年來銀行團所焦心急慮者也今適逢議長選舉官府地方相持之際銀行團乃乘此機會思有所斡旋觀其調停條件由銀行團出資十五萬選舉議長後通過預征丁漕由預征項下償還歷年借欵果使調停成功是銀行所犧牲者甚少而其所獲者甚多也記者託銀行界友人物色一賬單茲錄出如下其利息結算日期至本年陽曆四月底截止計「中　銀行六十一萬八千一百六十一元二角（月息七釐）應付八個月利息三萬四千六百十七元又廿萬元（月息八釐）應付月半利息二千四百元又十萬元（月息八釐）應付三個月利息二千四百元又二十萬元（月息八釐）應付八個月利息一萬二千八百元又十萬元（月息一分五釐）應付九個月利息一萬三千五百元又十萬九（月息一分七釐）應付五個半月利息九千三百五十元交通銀行三萬元（月息一分七釐）應付月半利息七百六十五元又九萬元（月息一分三釐）應付六個月利息七千零二十元又六萬元（月息一分七釐）應付月半利息一千五百三十元又四萬元（月息一分七釐）應付三個半月利息三千三百八十元又五千元（月息二分）應付四個半月利息四百五十元又五千元（月息一分七釐）應付半月利息四十三元邊業銀行十一萬元（月息一分二釐）（原借三十萬已扣還十九萬元）又二萬元應付三個半月利息一千一百九十元濟南東萊銀行四萬元（月息一分六釐）應付一個月利息六百四十元山東銀行七萬元（月息一分七釐）應付三個月利息三千五百七十元又五千元（月息二分）應付四個半月利息四百五十元商埠山東分銀行二萬元（月息一分八釐）應付四個半月利息一千六百二十元青島東萊銀行二十萬元（日息一分五釐）應付三個月利息十萬二個月利息十萬合計六千五百元工商大陸銀行十三萬元月（息一分六釐）應付四個月利息八千三百三十元銀行公會三十萬元（月息一分六釐）應付七個半月利息三萬七千元又十五萬元（月息一分五釐）（原借二十三萬已付八萬元）應付四個月利息一萬三千八百元東萊工商銀行三萬元（月息一分七釐）應付三個半月利息一千七百八十五元」然上項借欵能償還與否以議會調停奏效與否爲先决問題日來調停經過據記者所調查昨日調人方面薛蔭棠等及各俱樂部代表孫介人等已開兩次談判由薛主席提出辦法係議長三席分割爲二得一正者讓出兩副由銀行團支出十五萬元以八萬元給得正議長方面之兩退頭者以七萬元給副議長者方面之一退頭者塡補損失此調人所開之價也而地方派所還之價則由宋徽五充正議長（誠社）陳鸞書（民治社）王貢忱（正誼俱樂部）退頭十五萬元全數給地方派作賠償損失之用記者草此稿時政府派尙未提出條件調人對地方派之要求亦未表示可否其結果若何尙不敢臆斷然議員劉永壽·孫寳林·杜純一等已宣言反對此次調停主張從速選舉議長是調停前途已生一暗礁矣宣言如下慨自議會召集已逾半載僅以議長問題波折重生議會自身幾等消滅議會職權無從行使乃經三次定期召開大會困於人數未足法定均改爲茶話會於四月二十六日幸大會勉强開成始獲議决五月三日選舉議長方冀議長如期選出會議得以完成庶可稍慰我三千八百萬同胞之渴望聯盡我一百三十二人之責職詎料霹靂一聲又有調和之說出因之一天雲霧頃刻化爲無有夫議會爲神聖尊嚴之地對於表决議案具有不得變更之效力所以見議會之權能者在此所以取社會之信仰者在此今經大會公决之選舉期案少數人竟敢悍然於曾外協商取消是不惟弁髦議員之公權並將議會之權能摧殘無餘由此例推則日後之一切表决案無不可於會外變更議會旣失其維持議决案之能力有何存在之必要申言之議長選舉不成不過見棄於社會猶是議會之不成立問題選期能於會外取消將議會權能盡失則進而爲議會之消滅問題矣嗚呼吾同仁何不幸而爲山東第三屆省議會議員吾山東又何不幸而有此第三届議會也雖然而今而後切盼我同仁澈底覺悟須知代表受國民之付託天職所在不可長此荒廢不欲議會存在則已如欲存在則必共同負責維持議會之信用不欲議會成立則已如欲成立則必從速集合研究開選之進行何黨何派無非被二三人之操縱何去何從應受良心上之驅使贊成斯旨者希卽從事團結能足法定人數卽召開大會表决選舉日期一日不能至二日二日不能至三日三日不能至無定日總期自開選日起不至選出議長而不止凡我同仁幸垂察焉（五月九日） 
[魯人反對膠濟線開埠]  
　　魯案研究會日昨通電云大總統國務院外交部濟南王督辦田督軍鈞鑒近聞政府有允日本要求擬將沿膠濟路綫重要城市開爲商埠之說查國内重要商場應否開埠須由吾國審查情形自動辦理原非外人所得干預此次中日山東條約對此並無特别規定所有沿膠濟路重要區域自無允許日人要求開埠之理且考日人所以出此無非以彼居留各地人民違法取得土地經濟各項權利經此結束難以保障思藉開埠以圖悠久我政府尤應洞燭其隱勿爲所矇如果魯案結束以後各該地方商業經濟實有開放之必要吾國自爲分别緩急着手進行事關國家主權不得不披瀝詳陳尙乞嚴正主持據理駁復無任盼切山東魯案善後研究會叩又魯省紳商學報界亦電北京政府云北京大總統國務院各部總長鑒頃閱報載閣議通過沿膠濟路開闢高密青州濰縣坊子淄川博山周村張店八處商埠東人奔走傳告驚駭莫名查吾國商埠向分約開自開兩類約開係爲條約所束縛自開則應時勢之要需即當年中德約章亦只有濰縣周村兩處俟有開埠之必要時可以酌闢此外無論何項條約幷無此項規定今竟不察僅據日人暗中之請求即允於膠濟沿路遍開商埠是非有意媚外即屬絕無常識喪權辱國莫此爲甚東省人民誓不承　臨電迫切萬懇取銷前議以保主權而順輿情大局幸甚山東紳商學報各界同叩 
[時局變化中之皖訊]  
　　皖省八日宣布臨時戒嚴係根於蚌埠軍事會議省城方面連日軍警稽查非常嚴密夜間十二句鐘交通即行斷絕戲館夜劇亦連帶取締各城門九時落鎖輪船客棧檢查較前格外認眞一般膽怯者疑神疑鬼生出種種謠言謂某軍因欠餉關係行將譁變甚至無識者携眷下鄕避匿因之銀根奇緊市面大受影響揆厥原因皆由皖省新舊兩軍各具色彩張文生之地位頗有岌岌可危之勢馮玉祥督皖聲浪已愈唱愈高若非近與豫趙接觸則恐實現矣皖人希望馮氏督皖有兩種關係（一）馮玉祥係皖省巢縣人皖人督皖一切易於就範（二）新安武軍餉問題欲藉此機會以輕皖人擔負所以張文生戒嚴令不行於奉直戰爭開始之際而行於戰事將終之日乃别有用意焉 
　　奉張失敗之聲傳到後數月不能解决之財　問題亦可望解决緣孔憲芳之所敢與許世英抗者無非藉張文生之勢力現在奉張已倒張文生因系統上關係本身位置已有不穩之象孔何能恃爲後盾故七日晚旣怱怱就道聞今日已有電至省囑該廳辦事人員速將交代料理清楚預備交卸至菸酒事務局長史久紹爲張文生秘書長去歲接事後常川駐蚌省城局務委託該局科長照料頃亦有電到省囑將局内各項事宜清理就緒大有隨張同時去位之槪蕪湖之財政審查會原係皖人自决對於軍餉問題完全否認新軍餉項由皖擔任前數日尙慮議决不能實行今大局變化亦可望迎刃而解省城各公團代表程慶福史藴璞錢芾棠舒兆華諸人業已凖備日内赴蕪與會矣 
[安徽財政審查會開幕紀]  
　　安徽各公團組織財政審查會迭誌前報該會展期至十日開成立大會截至昨日止各處報到代表共三十一人其餘遠道代表未到者尙多惟均已發來軍信不日可到而已到各代表因茲事重大未便再延故於今日先開成立會其大會開議日期則俟代表齊集後再定今日會塲假定城内蕪湖縣敎育會門首綴以松柏枝並有警察數人在門前照料其奏樂時則由貧民學校笛鼓隊擔任至上午十時三十分各處出席代表計到二十三人當卽振鈴開會公推吳松亭爲主席報告宗旨大意謂皖省財政極形紊亂收入支出其間不敷甚鉅然而吾皖致陷於今日之危境者莫非種種支出不能遵守預算之故倘長此以往則危險甚多故吾人爲自救計不得不籌自决之法云云次由安慶各公團代表舒鐵香出席發表意見大旨不外如前所記又次爲安徽旅寗同學會代表陳陶菴與汪實夫相繼發表意見後即由該會職員報告五公團代表有意見發表然延至數分鐘並未出席遂由蕪湖縣敎育會陳慕蘭繼續發表謂本會之組織實爲全皖人民哀告之意至其宗旨一本良心主張爲自救之計並非爲反對何方面或爲何方面所利用也且全皖三千萬人對於此會固極贊成而盼望諸代表均能出其誠意以出吾人於水火之中故甚望諸同人互相扶持以達目的至於組織之大槪則前已言之亦不再述云云次安慶代表潘惠齋發表謂安徽破産雖在目前且並非蕪湖一處全皖六十縣當同受此種痛苦然而吾人果能同具决心雖將來之事毫無把握實亦不難達到目的卽如李兆珍之長皖堂皇明令尙可驅逐何况其他養兵雖以衛民無如兵費俱已溢出預算之外不足則取給於吾民如王占元之治鄂任意苛求民不聊生卒釀成驅逐之結果深願吾皖勿爲湖北第二云云發表已畢已將二時遂由該會職員某起立謂今日爲成立會所有討論事宜應候大會時再議　搖鈴閉會於是來賓俱散尙有未散之代表則由該會備午餐以餐之當日來賓計到四十餘人警廳長徐石禪親到道尹與知事則因有他事故均未到會該會並印有安徽財政審查會之主旨及皖省十年度中央專欵及國地收支槪算兩種印刷品分送代表及來賓因詞長故不併錄　錄該會宣言如下啓者今日爲吾皖財政審查會開幕之第一日承旅外同鄕曁各縣公團代表諸君熱心桑梓遠道而來曷勝感佩惟吾皖財政紊亂紛紜至爲繁複提綱挈領先應審查軍費查全省國家地方兩項收入八百餘萬其中六百餘萬屬於國稅而舊安武軍餉三百八十萬占歲額三分之二餘爲行政司法各費是皖於舊軍餉項而外並　絲毫餘力擔任其他軍餉故歷年預算案僅列舊軍至新安武軍本屬中央軍隊餉項向由部發自聶前省長權認歲給七十萬元新軍餉遂竄人本省藩籬未經國會議决未得人民許可違法禍皖百口莫辭然此七十萬元猶係指定銅元餘利契紙加價牙帖附加三項爲其專欵至所借之鹽捐印花烟酒各欵旣不在專欵以内應由中央撥還乃張督竟一切不顧通電截留稅收無論若干掃解蚌埠行政司法受此影響漸行停頓地方收入不歸省庫各敎育實業機關亦將全體閉歇凡舊有軍警各餉無欵可發自向駐在地迭次籌借試思行政司法所以保衛治安敎育實業所以發展文化今將停頓閉歇勢必陷於無政府無法治之地步况軍警無餉能否長此忍受尤屬堪虞且截留稅收即在預算以内已屬擾亂財政矧所截留者全在預算以外形同攘攫歷來所無此項惡例一開恐將波及各省吾皖人如緘默不言是自禍地方之罪小而禍及全國之罪大也同人等本良心之主張爲自救之計畫不得已開此會議惟開會之始應再聲明主旨本會對於新軍餉確守本無關係之界說對於舊軍餉務達縮減範圍之目的此外各事屬於財政者自當陸續討論不屬於財政者則非本會所能提議請諸君各紓偉論拯濟鄕邦同人等謹代三千萬同胞致謝伏乞亮察 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[蕪湖快信]  
　　奉直戰事現已告終皖督刻忽宣布全省臨時戒嚴蕪湖皖南鎭守使署已接蚌埠來電大約俟馬帮辦回蕪（聞定十一日）方可實行茲將各處戒嚴司令官錄下蚌埠正司令殷恭先副高旅長蕪湖馬鎭守使正陽關倪團長金鏞副夏廳長永倫合肥楊統領文修當塗張團長洪德六安王團長尙林壽縣王統領泗縣李統領宿縣錢統領符離集靳帮辦固縣趙管帶恩廷臨淮關王營長澤春滁縣吳管帶大鶴明光馮管帶秀儒烏衣靳營長青松 
　　財政廳長孔憲芳前日携眷過蕪赴蚌 
　　駐蕪舊安武軍第一旅第二團一二兩營已欠餉四個月未發縣知事余詠南日前商准蕪湖總商會代借一萬五千元暫發兩營兵士餉兩個月以維現狀商會各帮現將此欵凑齊十日上午由商董縣知事會同儲參謀長張團長親蒞該兩營核發 
　　舊安武軍第五混成旅長史俊玉十日乘招商輪由蚌過蕪回安慶 
　　新安武軍第七路帮統金志昌六日由蚌來蕪小住兩日刻已回蚌 
　　蕪湖四月份新關出口米數僅二萬二千零五十二石二十斤 
　　蕪湖五九紀念日學生聯合會在大舞臺化裝演戲 
[蘇議會紀事]  
　　第二次大會情形 
　　本日（十一）蘇議會續開大會午後三時議員簽到八十五人徐果人主席錢基厚請變更日程將其所提省立各工塲應根本改組以期整理而免糜費案提前討論主席付表决贊成者少數董增傳請變更將省長交議帶徴忙漕蘆屯場灶各田地特捐銀二分五釐以資支配案提前討論表决多數財政廳長嚴家熾出席說明本年度支出增加收入因去歲水災等種種原因以致短少收支兩抵不敷甚鉅曾由財敎實三廳開一會議會商籌補辦法祇得帶徴用將此案呈請省長鑒核轉咨貴會議决於是許銘範賈先甲朱德恒夏先翰等羣起發言反對增加省署第三科長吳邦珍說明敎育經費增加原因及此次編制預算經過情形劉文輅謂省署此次編制時恐難免徇情觀省敎育會加補助費五千元可以推知顔作賓對於補助義務敎育期成會之三千元亦提出疑問表示反對次由省署第四科長劉鍾璘說明實業增加數目又由實業廳長張軼歐說明農林機關有增加之必要至於各工塲蹈常習故恐無辦法故曾提出意見希望貴會採用或另想方法補救云云王景常對於自來水保息提出疑問錢基厚謂省立各工塲辦法多不合所列經費主張通裁黄端履補充錢說王慶瀾謂官廳旣經說明本席主將此案付審查劉文輅宋銘勳王朝幹陳謨朱德恒等羣起反對主張當塲否决馮世德屠宜厚屠方等主張付審查朱紹文登台說明應付審查理由陳允元隨其後意欲止其發言是時議塲之内一片聲響不辨云何結果當場否决而散 
[南京快信]  
　　馬聯甲昨來寗謁齊督密談甚久 
　　齊督昨諭宮鎭守使王警處長王憲兵司令加派軍警於車站輪埠城門嚴行搜查以防匪人混入 
　　齊督委碭山縣知事周鴻誥兼軍署軍事備問員並加給軍法官銜又委姚崇光升充軍署軍需課一等課員高伯榮升補特設二等課員任傅祐升補三等書記官 
　　高郵縣知事盧鴻鈞呈請加給軍法官銜齊督以該縣不在剿匪區域以内所請旣係爲湖河防務吃緊鎭懾地方起見姑予照准惟嗣後不得援以爲例 
　　馮夢華昨電振務處云議會致哈同證明振務借欵電省座致西林電均代達西林謂哈意仍游移恐難達目的渭卿未回滬袁欵又不成事實是沛欵短萬元仍無着盛氏兩會結果以漢冶萍股票交出向銀行抵借二萬此事恐銀行不能如約交到經孟繁一再磋商始允仍墊五萬元亦尙未交到時迫欵艱百無一應災民不幸尙復何說 
　　新疆楊增新來電通告實行裁兵前裁步隊十九營現又裁馬步隊十一營尙有可裁者仍當體察情形辦理 
　　齊督昨准陸部咨嗣後各屬軍隊換防遇有當地商民備送旗傘者應先行正言勸止臨期一槪不准收受以杜流弊 
　　第二艦隊司令杜錫珪尙留寗已赴秦皇島說不確 
　　江浙絲繭總公所總理沈鏞等代電兩長請通飭軍警保護繭區兩長以春繭登塲華洋各商運欵運貨在在均須防衛昨特通令各鎭守使道尹縣知事及軍警一體切實保護 
[杭州快信]  
　　杜運使昨日委徐木君充本署總務科長王笨充紹興督銷局長 
　　外海水警廳縮小範圍現分三期裁減各分隊及稽查差遣等各冗員 
　　全浙七十五縣常平倉向備荒旱急需詎近年存榖騰挪一空現各縣議會成立已發起聯合提議設法購儲藉重荒政 
　　法校暗潮愈烈非諸曁學生今日午前開會後由張景龍等二百六十三人發出逐校長周伯雄宣言並赴省議會請顧 
　　杭關監督眷屬昨日移入關署並委王溥源充本署總務科長 
　　環湖馬路將次工竣省會警廳擬添設保安第三分隊藉資巡護 
地方通信 
[松江]  
　　商家失竊糾葛西門大街連日發生竊案多起被害者俱係體面商家且失事地點均離警局極近因此各該事主多不滿於二區警察昨晚隆泰茶莊又被竊去銅元三十七千比報局請勘而往勘之探警巡士謂祇有出路不見進路言下似謂非外賊所爲因此愈激事主之怒十一日被害商家隆泰·志大·章日大·源昌順·萬源泰·德記等六戶聯名印發傳單邀請西外全體商家定十二日假座商會開臨時大會共籌對付辦法另函云松江西門外商號德記隆泰章日大志大源昌順萬康泰等因連遭肆竊未有破獲於古曆十六日下午三時假座縣商會邀請該區各商號代表議自衞方法到會商號代表共六十餘人當即公推倪質衾君爲臨時主席由倪君宣布開會宗旨後即由德記等號代表先後報告被竊報勘各情大致以警區所派履勘人員往往以不負責任之語來相搪塞以故一被偷竊終無破獲希望是商人之以汗血金錢輸納警捐而所養之警察竟不負保護責任吾商人惟有實施自衞以免再爲無益之輸納云云旋經到會者主張先請該管警區巡官張靱秋出席質問對於竊案是否負破獲之責該所夜間之巡邏究竟是否實行俟其答復如何再定辦法詎兩次專人敦請俱以巡官不在所中回復厥後因到會者堅持巡官不到不散始由一張巡記代表蒞會而以負責限緝等語勉强敷衍會議結果决定由到會各商號署名呈請縣公署兼警察所長勒限該管警區之探警及巡緝隊務於三日内將已出各案人贓破獲否則當於本月底止由本區商號實施自衛云云經全體贊成始行散會 
　　浦南天花盛行浦南一帶天花流行小兒患痘死者已屬不可勝紀該處亭林市第三國民學校學童共百八十餘人而出天花痘者竟占四分之一以上校長馬志重爲預防傳染計親至上海學習播種牛痘方法旋復購備漿苗器械仍回浦南將未患各生一律播種對於校外兒童亦復一體施種以免向隅 
　　演講改良農事東南大學農科敎員張益三昨來松江進謁縣知事聲明奉派前赴各地演講改良農事及撲滅害蟲辦法當經縣署三四兩科合繪本縣路線並開明演講地段交張選擇講演地點現張已决定先往滬杭鐵道一帶再行雇舟至浦南各地聞縣署已令知各警區於張君經過時妥爲保護矣 
[蘇州]  
　　聚賭詐騙之肇禍臨頓路懸巷某銅作内前晚有著名賭首許某糾集賭徒數十人在彼聚賭入局未幾忽有制服佩劍之甲乙兩人在内自稱係蘇警廳稽查員向許要索規費嗣由雙方數目相去過鉅各不相讓頓即互毆一時拳打足蹴扭成一堆當由某丙等出而排解始各釋手散去事後始悉甲乙兩人一係北區巡長歐某一係巡警陳某現已由該管警察署長查悉立時黜革解縣法辦矣並聞有王仁寳者前日由滬偕一汪姓婦携帶鉅欵趁車來蘇庽閶門外某旅館内次日王偕汪婦邀請蘇垣著名賭徒許某等三十餘人至某妓院内聚賭牌九是日終局後結算許竟負至五千數百金之鉅許某於事後始悉係受局騙翌日即糾集多人蜂擁至某旅館與王理論初尙口角繼竟用武致將旁人周某兇毆成傷立時仆地雙方見已肇禍均各逃散茲聞此事已爲蘇常朱鎭守使訪悉昨特令行李警廳長轉飭偵探隊長潘國俊督率探士勒限嚴緝矣 
　　人力車夫罷工詳情蘇州閶門馬路黄包車夫因車公司方面須將每日車租由五百文加至七百文故於前日（十一）午刻交班時一律罷工當日以公司車夫雙方均不讓步至晚未能解决九時許有車夫徐某由胥門拖至閶門之乘人黄包車一輛抵閶門時突有在該處車夫王阿二等五六人以徐某不應獨違衆議即一哄上前將徐痛毆致徐受有重傷車亦被毁旋由崗警到來將徐王及毁車一併帶往閶門第五分駐所拘押訊究至昨（十二）晨有黄包車夫二百餘人至第五分所要求將王釋放該分所巡官當即向衆車夫理喻略謂爾等罷工與否警所姑不過問惟王阿二現因傷人毁車不能釋放云云詎該車夫等聞不能釋放即羣起鼓噪並噪入該所搗毁一部分雜物該巡官見將肇巨禍即將王釋放衆車夫始行散去現該巡官已將上項情形報告警廳候核至於車夫罷工問題至昨日午後三時尙未解决云 
　　鹽警毆人案靜待解决鹽警隊長張懋林吊打寗帮船夥陳阿東張銀全身受重傷一案前日統部某副官親至寗波會館拜謁會長林梅卿允爲調查明確即行嚴辦並謂石統領因公赴滬昨即函請返蘇辦理此事云云而寗波船帮雖經同鄕會劉正康勸導各安營業靜待解决然仍堅持非將張隊長歸案訊辦决不開船云 
[無錫]  
　　通俗敎育館落成廣勤路廣勤紗廠植棉場後首近由該路董　楊翰西建築通俗敎育館一所現已落成惟内部尙未完備故暫時謝絕參觀一俟設備完竣即當開放云 
[太倉]  
　　電告借漕會議之不成太倉田業集議所長錢泰階等電云南京督軍省長財廳鈞鑒太倉季知事本日會同廳委邀集紳士議借冬漕雖去年秋成奇歉民窮財盡然歷屆已酌量認借本年自未便完全否認乃竟無人出席實因季知事不洽輿情所致明知借漕係另一問題惟季知事施行庶政信用均尖故在任一日即借漕一項亦萬難舉辦紳等爲地方大局計譁以電聞太倉田業集議所長錢泰階等叩蒸 
[鎭江]  
　　財廳催解稅欵財政嚴廳長通飭各釐局迅速將五月份原訂比較如數解省以濟要需丹徒瓜泗荷花池各釐局均已奉令遵照矣 
　　漆工要求加薪邇來銅元充斥洋價竟漲至一千七百文錢賤物貴爲當然之結果城内外各漆店工人以月給錢碼實難維持生活特於前日開會集議要求各店東增加工資未識能達目的否 
[揚州]  
　　日員代理分所協理揚州稽核造報分所協理日人高洲太助氏呈准北京總所給假返國遺缺由該所調日人船津文雄來揚庖代已謁運使報告任事矣 
　　更委運銷局長兩淮丁運使近委郭恩湛充鹽阜運銷局長並調浦六儀運銷局長許彤充駐漢口掣騐員許之遺缺以該署監印林志伊委充不日卽可分别到差矣 
　　調查各塲存鹽揚州稽核造報所以圩棧儲鹽將罄昨特派員赴各場揚號調查各場存鹽以憑支配各商訂單掣運 
　　運使電催運鹽十二圩存鹽將罄淮運使特電板浦楊運副云東電計達棧儲告罄待掣萬急請飛飭濟南淮北各場嚴勒場商星夜運圩以濟岸銷現已起運若干幷希電復 
　　邵伯全鎭閉市揚屬邵伯鎭向係裏下河米市之總滙近來亦感米稀價昻之苦因有一般貧婦分組向各米行滋擾勢甚洶洶經該管警察機關電報縣署王知事除飛函該鎭商會速購米糧開辦平糶接濟外並於十一日令派警所差遣隊長王有才帶同警士前往會同駐在地警察公同彈壓以維治安續函云邵伯貧民以米價已漲至十三元向米商聲請減讓未蒙允可該米店等恐貧民結怨搶米遂將囤積之米移存他處祇存空店貧民見之更覺憤懣復要挾其他各商舖一律閉市否則即與之爲難各商爲環境所逼一體遵從故全市於十一日始均已罷市矣現經本地警察及紳富會同縣委之王有才出爲排解不悉能和平解决否也 
[南京]  
　　義敎期成會之重要决議案江蘇義務敎育期成會於本月五日開職員會時由陸規亮君提議「推行義務敎育應先整頓原有國民學校」一案當經到會職員公同决議呈請省長行廳令縣查照辦理除由該會呈省核准施行外茲將辦法錄左（一）各縣敎育考成不可徒以學校之多寡爲標凖而當以學生數之多寡爲標凖（全縣除高等小學外國民學校共有幾何校幾何級學生幾何名以級數除學生數每級平均若干人統合覈計以别其整頓之認眞與否）（二）市鄕小學每級應滿五十人但過七十人應分設二級（三）市鄕立小學不滿三十人者除甫經開辦或已加整頓决定第二年後可滿額及有他項特别理由者外可歸併於就近小學（四）凡一學級之學校以正敎員一人任之但兒童過五十人以上得加助敎員一人（五）凡學生未滿足相當額數不得添辦第二級如敎室不能容納應由勸學所督率本學區確籌經費限期修改（六）於春秋二季各校開學後應由勸學所派勸學員或學務委員調查各校學生總數與實到數之比較陳報縣署彙核級數一次並得於規定期限内複查二次以期核實（七）凡撤換校長敎員時設有挾私把持飾詞拒却者由縣嚴切懲究 
　　全國商聯會蘇事務所蒸電各報館轉全國各公團鑒頃致北京文曰大總統鈞鑒民國成立十歲九爭國命民生不絕如縷近以奉直交戰犧牲更多中央雖有查辦之文而號令限於國門空言亦復何補今雙方勝負旣顯分矣乃免職之處分僅及於葉梁諸人而不敢施之於軍閥在政府本意非無鑒别是非之心祇以顧忌太多遂不得不出此察看風色八面玲瓏之策不知數年來國事之日見敗壞軍閥之互爲消長即此敷衍圓融之政策階之厲也現戰事雖未告終而結束當必不遠自今以來應請總統借鑒前車嚴整綱紀對於此次作戰之督軍巡閱使無論勝負誰屬而要必本輿論之向背以爲黜陟之憑至内閣人才宜速擇頭腦清明心地潔白爲輿論所傾向者共同組織腐敗之舊官僚圓滑之新政客一槪屛絕勿用而武人一方更宜拒絕干預組閣之事且應責令根據各本人通電宣言速爲裁撤軍隊之預備幷容許人民爲合法之組織參預一切善後諸政與民更始澈底改革吾國或有振興之一日否則一誤再誤而大好之中華民國將斷送於此容忍爲政姑息養奸之手矣敝會等棟折榱崩將壓是懼用本春秋責賢之意責難政府願政府速爲之計也情急語戇統希鑒原等因務請一致監視妥辦善後以清亂源而杜後患全國商會聯合會江蘇省事務所南京總商會叩蒸 
[南通]  
　　大綱公司股東會鹽城大綱鹽墾公司第三届股東會於十日下午四時就城南别業舉行探錄開會秩序如下（一）余總理報告經過情形（二）監察人報告帳略（三）公推江幹卿主席（四）提議事件（五）修改章程（六）改選董事及監察人聞上屆債權債務差足相抵本届因鹽務虧耗利息洋虧及分地費用等項共計負債約十二萬元决將上𪣿等處之地酌量出售俾資清償債欵曁下𪣿工程之用若該地一時不易脫手旣以所得草息三萬五千元爲抵償債欵本息及經常費用又南通股東團擬請攤派草地自行管業當經各股東討論議决俟明年股東會解决是日計到股東五十餘人共計七百三十九權沙健菴馬伯良等九人當選爲董事江幹卿等二人當選爲監察散會時已鐘鳴七下矣 
[清江]  
　　西壩烟禁廢弛清江烟禁自警察劉端甫局長到任以來認眞嚴禁疊破烟案是以土販烟館較前頗覺收束惟離城八里之西壩地方不論土販烟館莫不公然售賣如上月警局唐稽查在八面佛圩内查獲大宗烟土亦由西壩販來故西壩地方人皆視爲烟霞仙洞推厥原由皆因該鎭警察腐敗有以致之惟望警務當道時加考察則地方幸甚矣 
　　軍隊領到餉項駐淮陰泗陽漣水之第三師軍隊自今年舊曆新正以來迄未發餉致惹起種種謠言刻該師師部軍需曾某業由南京返浦於八日下午到師部携有一月餉欵十日各中級軍官咸至淮揚鎭守使署（卽師部）會商發給方法 
　　淮安勤節堂成立淮安縣紳解慶成等發起設立勤節堂購定舊府署東首房屋一所已經設備完全公請毘陵華謝女士總理堂務女士曾奉大總統題褒女範昭垂匾額並褒辭褒章等件惟因經費不足暫收節婦十人隨帶幼孩八名聞各節婦在堂均能勤作手工預備儲蓄爲將來裕後之計故定名爲勤節堂云 
[徐州]  
　　黄口風雹鉅災客有自徐城西黄口來者談及前日風雹奇災爲從來所未有未降雹之先空中響聲大作如怒濤振撼旋卽挾狂風飛舞而下大者逕六七寸小者如拳如鴨卵乾塊紛落並無雨點約一小時許始止大風發屋拔木合抱之樹連根拔起折枝斷幹者滿目皆是擊死鳥類極夥凡樹林之下鳥尸無數人畜被擊斃者不知確數黄口一村塾適値放學學生五人住隔里許風起響聲滿空際師阻其行不聽行未幾兩生返塾幸免其三生均被雹擊死路中又豐邑運振糧馬車在途擊斃車夫一名馬四匹不知下落又販蓆客人在途中冰雹促至覓得賣飯鐵鍋一口頂頭上而蜷伏貼地鍋碎而命以保全瓦屋粉碎草屋蓬飛一地如此他處可知將熟麥苗盡皆打壞其損失尤爲不資也 
[安慶]  
　　六中請學欵獨立代電安慶學生聯合會公鑒振興敎育端賴經濟皖庫雖絀區區學欵當不虞竭蹶乃年來省立各校經費累月不發雖各校長坐省迫索迄無着落財源斷絕何以支持縱有熱心敎育之士亦斷難枵腹從公我青年求學之路將自此而中斷矣茲據宣城學生聯合會函擬聯絡全皖同學爲學校聯合會之後盾要求省政府一面籌現接濟一面將學欵劃分獨立以爲敎育前途之保障計遠策長極表贊同惟敝校僻處一隅交通濡滯往返極感不便是以未能專派代表來省參加特專奉懇貴會力爭誓取一致務達目的而後已安徽省立第六中學學校市全體公啓 
[嘉興]  
　　統捐局長易人俞統捐局長奉令他詞遺缺由省委徐紹棠接充現徐局長已於十一日上午蒞嘉接事業將任事日期呈報上官備查並佈告闔邑商號週知矣 
　　路燈改裝電燈城内外路燈由第一區自治辦公處向永明電燈公司訂立合同一律改裝電燈以便行人現該公司已依照燃點路燈地點植桿架線業已裝置就緒故城内路燈已於前晚起一律放光矣 
[寗波]  
　　慈谿普迪學校之成績慈谿縣私立普迪國民學校爲秦君潤卿李君壽山王君榮卿等所籌設成立於民國五年迄今已六載舉行畢業四次凡貧寒子弟之入學者書籍學費一槪免收爲純粹的義務性質本年開學人數已達三百名以上内部分春始秋始兩組預計一年以後當滿足四百名定額其經常開支年費四千餘元悉由普迪學會指撥學會設滬上與該校同時成立會員初僅十餘人年來旅滬同鄕之熱心者逐漸加入已增至七十餘人其捐資尤巨推爲董事者計二十一人現會中財産截至十年度已積有三萬餘元之巨惟願此後積極進行他縣聞風繼起當不僅一邑蒙惠也 
雜評一 
[地盤與怨府（默）]  
　　直而能自愛當善自保守而不當急急焉擴張地盤直而能愛人當勗部下以遠大而不當急急焉爲之謀擴張地盤 
　　助直之人而能愛直當善盡其忠告之道而不當代爲鋪揚戰功以爲攫取地盤之地步助直之人而能自愛當自顧惜個人名譽而不當借直一戰之威爲個人攫取地盤之機會 
　　蓋地盤非他國人之怨府也奉張之所以結怨於國人半由奉張之不知足半由於奉派依草附木之徒借奉張勢力以發展其個人權位於是怨皆集於奉張一人而收今日失敗之結果使戰勝奉張者而亦效奉張之所爲盡取奉張之勢力而代之則吾謂其所得非奉天之地盤而實奉天之怨府也失敗亦寗在遠哉 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[贖路籌欵大會開始訊]  
　　顧維鈞與密勒氏演說 
　　擔任接收貯金銀行之名單 
　　籌金贖路已成爲舉國一致之熱潮惟茲事手續繁重辦法尤費磋議故難遽行成熟本埠籌贖膠濟鐵路委員會成立以後對於募欵方法經幾次會議僉以爲普遍計劃自以貯金方法爲最妥善以免臨時急促難籌此三千萬之鉅欵至貯金章程該會已與本埠各銀行擬定而貯金存摺亦已由該會製就分發各收欵銀行學界方面俱有具體組織接洽定當故該會决定今日下午二時假總商會議廳開贖路貯金開始大會由委員長余日章主席一面報告該會經過情形一面陳說籌欵贖路在中國前途命運之重要其開會秩序如下（一）奏樂（棲流公所）（二）主席致開會辭（余日章）（三）報告經過情形（四）演說（顧維鈞密勒氏）（五）主席答詞（六）攝影（七）茶點（八）散會又明日起各銀行即開始收欵擔任收欵銀行名單錄下中國銀行交通銀行浙江興業銀行四明銀行東陸銀行明華銀行通商銀行山東銀行中孚銀行中國實業銀行北市正利銀行南市正利銀行大陸銀行中華國寳銀行上寳農工銀行上海農商銀行廣東銀行永亨銀行中華銀行江南銀行鹽業銀行百匯商業銀行淮海實業銀行棉業銀行聚興誠銀行蕙工銀行浙江絲綢銀行東萊銀行富華儲蓄銀行華豐銀行蘇州銀行江蘇銀行華孚商業銀行浙江地方實業銀行勸業銀行煤業銀行南京金城銀行北市金城銀行中華勸工銀行工商銀行中南銀行大同銀行華大銀行東亞銀行信通銀行上海商業儲蓄銀行 
[十人團再討論贖路問題]  
　　聯合通信社云本埠南陽橋中華救國十人團聯合會昨日開職員會議到會者計唐豪樂嗣炳殷濟之等三十餘人推唐豪爲主席討論「贖路儲金」問題當由主席起立云贖路儲金一事實爲當今救國急務但茲事貴實行若徒事空談殊屬無補前次假三馬路慕爾堂舉行大會原冀喚醒國人共襄斯舉但默察社會近狀依然混混噩噩興起者仍不多見我儕急宜設法云云經衆討論之下以通俗歌曲最足流傳此後出發宣講將編成之贖路儲金歌多印分送或可收效於萬一也又該會關於贖路事復籌贖膠路委員會函云逕啓者昨接大函藉悉貴會開始大會日期地點業經轉告各會員屆時當趨聆讜論竊敝會對於贖路儲金一事本不敢後入惟自愧棉薄故經特别大會提倡在案但事關國家命脈非藉羣力不足以有成而喚醒民衆更非有適當之宣傳方法不爲功敝會認通俗歌曲爲有效宣傳之一種故於儲金贖路亦已編成俚詞印發各界茲際開始大會之良機擬再印發一萬份俾廣流傳而獲微效除届時派員擔任分發外特先函聞謹祈台洽並乞妥爲指導爲盼是否有當當希覆示爲禱 
[丁錦致馮玉祥書]  
　　論戰事之善後▲主張復舊國會 
　　煥章仁兄大鑒此次鬍軍潰敗之速海内咸驚執事與玉公用兵之神僕謂是無足奇執事之爲人及貴軍之素養以禦外侮雲國恥而有餘今僅僅對内亂之鬍軍而不勝匪惟無是天理此後天下人將不復識字國家將不復設敎育設鬍軍傳習所可矣僕所慮不在戰局而在戰後前年近畿戰罷僕嘗在津勸若輩屈己愛人示天下以除暴母徒轉移軍閥以某系易某系某氏易某氏也若輩口雖唯唯而終不能聽遂有今日軍人無澈底覺悟戰敗固敗戰勝亦敗所分遲早耳辛亥以來偉人多矣而今安在執事由今以前言論動作尙無可指摘處由今以後名位彌高爲功首爲罪魁皆在一念愛民則敗亦功首害民則成亦罪魁成王敗寇之言逆取順守之舉可以見諸一姓家譜不能行於民主國家况乎有史以來幾見害民而成者天下紛紛患在人心貪暴以義止貪以仁止暴微吾煥章不能語此前致玉公一簡直遞鄭州不審到未勸渠戰後倡復舊國會其餘一切不問蓋救國非統一不可統一非以舊國會爲樞紐不可餘皆萬不能成徒費金錢時間及民命耳國事敗壞至此屢誤不堪再誤此外如督不能驟廢先廢巡閱兵不能驟裁先裁空額亦造福不淺閉戶無事拉雜以當面談千萬自愛不宣丁錦白五月十一日 
[蘇議員反對内部解釋]  
　　省議員兼任市鄕董問題 
　　張議員葆培等致王省長函云鐵珊省長鈞鑒敬啓者本届省會彙刋第一號載有貴公署咨轉内務部解釋省議員不得兼任市鄕董等語查省議會暫行法第九條省議會議員不得同時爲國會議員並無其他之限制法律本不容曲解亦無可比附現在縣市鄕自治制尙未恢復更無解釋之餘地内務部咨文法律上毫無根據命令不能變更法律乞將前咨取消以免紛擾是所切盼張葆培黄申錫黄端履宋銘勳盛元音侯兆圭陸元萃楊而墨胡允恭許銘範馮世德華彦銓陳大啓鮑貴藻鮑友恪葛浚蔡璜張福增王詠梅陳允元張援王師曾季通朱紹文喬　楨張宏業陸曾燕蔡君植同啓 
[修稅會之棉紗布疋審查會]  
　　修改稅則委員會二次大會通過中國調查貨價標準年度後各代表以棉紗布疋兩項中國輸入額極大故與各國利害關係甚爲深切特組織審查會以昭愼重茲悉棉花一項與日之關係最多而布疋一項則與英國往來之數目爲最大故該兩國對於是項審查極爲注意聞日本方面意思擬以民國六七年間輸入時之價格爲凖惟據熟悉貿易狀况者言如果中國承受此種意思則與中國殊多損害因目下價格與前相距太甚日本提案殊欠平衡至中國方面現正檢查海關貿易冊及委託商會代表王文典等切實加以整理與調查以期提出公允之議案使各國樂於容納至審查委員會各國委員約須一星期可推齊云 
[公債基金究竟如何]  
　　敢正告政府曰動不得 
　　政府發行之内國公債前傳基金動搖本埠金融團體曾去電詢問復稱無動詎近有停付一年之說本埠上海總商會錢業公會先後發電詰問其文如左 
　　（一）北京財政部公債局鈞鑒歷年内債除銀行收存外散在民問爲額甚鉅全賴關餘鹽餘及交通部指定之欵隨時照撥庶幾還本付息不致愆期市面金融得資周轉近自政局多故交部撥欵幾成畫餅而上年應放鹽餘亦未能按額撥足尙賴銀行勉任籌蟄稍資應付自安格聯將上年基金收支情形宣示以後執持債票者已有戒心如再以本年關鹽餘欵指作他用必致基金動搖本息虛懸絕内債之來源貽全國以恐慌影響之鉅决非前清昭信股票可比年來財政幾瀕絕境惟内債信用政府尙能曲意維持未始非財政一線元氣所繫若併此而斵喪無餘其害甚於飲酖止渴應請政府將維持基金原案决無變更動搖之意速行明白宣示以定人心上海總商會叩冬 
　　（二）北京財政部内國公債局鈞鑒冬日代電請維持公債基金尙逆料原案必無變更第以訛言繁興冀藉此安定市面茲見京銀行公會青日來電竟謂鍾代理部長擬將應撥基金停付一年是昔之過慮將成事實滬市人心倍形恐慌竊謂政府雖羅掘軍需急不暇擇亦何致併内債一線來源全國金融命脈必欲摧殘斷送使此後國民經濟永無活動之餘地如有此議仍祈速予打銷否則亦請根據原案迅予明白宣示以定人心上海總商會叩文 
　　（三）北京國務院鈞鑒前聞公債基金有動搖之說呈奉財部電復由部照撥並無動搖希宣布等因傳示各報市面大定忽又聞挪作他用並欲停付基金一年語若非虛禍機隱伏恐從此金融窒阻人心渙散大局阽危不堪收拾務懇迅飭財部實力維持挽茲危局伏候電示上海錢業公會叩文 
[各國司法視察團來華期]  
　　約在本年秋季 
　　國聞通信社云按照華盛頓會議議决案與會各國應於開會後四個月内組織司法視察團來華考查司法事業以决領事裁判權之撤廢問題茲據某外交家所談各國以中國署熱不願於夏季派員前來大致須至秋後方可實行派遣云 
[美國大學俱樂部聚餐會紀]  
　　星報云本埠美國大學俱樂部今日正午開聚餐會由卜舫濟博士主席顧維鈞博士及美國新聞家麥高森氏均即席演說麥氏發言約三十分鐘之久請衆注重中國之國勢恢復與改造事業俾中國得在以經濟諒解爲根據之新文明曙光中之泰西各國之林占其地位中國且當宣布終止黷武主義俾可將華會所主持之原則見諸實行顧博士之演說稱揚美國在華之敎育事業謂智識的了解必成國際合作之基礎肄業泰西大學之中國學生將於改造事業占一重要部分中國非經改造必不能樹立於羣邦中今内國雖俶擾不靖所喜民意已漸占勢力云云麥氏之演說有言曰華盛頓會議甫告閉幕而中國已陷入内亂漩渦此爲最不幸之事麥氏又暢述世界大勢而於國際經濟諒解尤反覆申論麥氏謂東方後此十二個月之關係其重大無異於華會開幕前之十二個月華會者乃政治家之集會各布其政策而告明日本何者當爲何者不當爲也麥氏並警告大衆勿於華會閉幕後遽抱危險之樂觀又望東方能發生和平商業競爭之感想而廢棄暴力之侵求世界和平將唯此是賴云云 
[留美同學會歡迎顧公使預誌]  
　　上海留美同學會於今晚八時在南京路六十號該會會所歡迎顧維鈞公使並有跳舞以作餘興云 
[今日約翰大學同學之懇親會]  
　　約翰大學同學懇親會定於今日下午一時在母校舉行已誌前報茲將其秩序照錄於后是日一時半起參觀校舍二時游藝三時開同學　（一）謀得利軍樂奏樂（二）全體唱懇親歌（三）主席宣佈宗旨（四）奏國樂（大學國樂隊）（五）演說（卜舫濟校長）（六）南方拉戲（沈易書）（七）魔術（莫悟奇）（八）茶點（九）鋼琴雙奏（朱其廉朱荷貞兩女士）（十）各種游藝（十一）演說（顧維鈞公使）（十二）唱歌（吳淑娟朱其廉龔寳珍呂廉）宜胡永馥高君韋諸女士）（十三）西文短劇（聖瑪利亞七年級生）（十四）給徴求會奬（十五）給奬（贈紀念品）（十六）蹈舞（聖瑪利亞女校）（十七）謀得利軍樂隊奏樂聞謀得利軍樂由曾君煥堂特贈屆時旣有名人演說又有各種音樂以娛身心與會者必甚擁擠也茲錄該校同學懇親會委員如左 
　　（秩序股）股長李迪云股員胡永馥女士桂德華女士朱其廉女士朱文瑞曾煥堂趙修鴻楊潤身（招待股）股長李翰綬股員卜夫人蕭夫人瞿夫人伊夫人那夫人聶夫人羅夫人雷夫人沈夫人華夫人李翰娟女士唐恩美女士（游藝股）股長沈嗣良股員張子震林桂慶（佈置股）股長朱士嘉股員吳淑娟女士高君韋女士莊尙德唐恩膏（運輸股）股長陳炳章股員聶光堅周啓邦及（聖約翰童子軍公告股）股長張竹平股員汪英賓招待員爲壬戍年級 
[何使歡宴顧維鈞]  
　　下星期二 
　　國聞通信社云淞滬何護軍使及許交涉員定於星期二日（十六）下午七時半在靜安寺路設宴招待顧維鈞公使並已邀本埠各官署重要人物作陪云 
[王正廷北上之任務]  
　　魯案善後督辦王正廷業於前日搭車北上已誌各報茲聞王氏此次赴京專爲陳述辦理魯案接收情形及魯案善後公署組織狀况此項任務完畢後尙須在京小作勾留俟顧維鈞公使到京後再與當局籌商華會善後問題云 
[陳炯光由港抵滬]  
　　前粤軍第三路司令雷州善後處長陳覺民君（炯光）於前日（十一日）乘天洋丸由港到滬寓於大東旅社 
[美商務參贊安諾德氏抵滬]  
　　駐華美國商務參贊安諾德氏已於星期四晚携眷由京乘火車蒞滬庽膠州路一百四十四號擬在滬度夏云 
[京漢路京鄭間已通客車]  
　　京漢路綫自直奉軍開戰以來雙方軍隊大集在長辛店車站等地因此交通斷絕茲奉軍敗退京漢綫皆在直軍之手該路已於昨日（十二日）起客車可由北京通至鄭州惟和尙橋及新鄭縣等車站因河南軍發生戰事雖已被馮軍繫散河南兵尙未清靖軌道尙未修復故由京直達漢口之通車不能行駛滬寗滬杭二路昨接京漢路局客車由京開至鄭州之電已通電各大站於昨日（十二日）晚起出售至鄭州之聯票矣 
[昨日北京通車乘客未到]  
　　昨日津浦路由津開浦之特别快車（即通車）因沿途誤點到浦口車站遲五小時之久故昨日（十二日）滬寗路由寗開滬之特别快車通車乘客及郵件均未到滬 
[海軍派員晋京催餉]  
　　海軍所轄各軍艦之薪餉向歸總司令部核給近因政府欵絀積欠餉銀數月之久此次得直軍接濟業將各艦欠餉略予給發聞已發至本年二月上半月爲止惟總司令部官佐之薪餉祗給至上年十一月份爲止總計欠餉仍屬不少現蔣總司令查得前向鹽務處商於十二圩鹽稅項下提撥海軍月餉一欵因海軍部未能如數轉撥發下者僅祗四成以致仍難按月清發今據各艦長要求將所提鹽稅項下之鹽餘欵一併轉發以資開支各艦薪餉勿得留部充作别用蔣總司令業經准如所請昨已派員晋京面請李部長照發矣 
[信陽天津紅會電告救護情形]  
　　本埠紅十字會總辦事處昨接信陽紅十字分會來電云中國紅十字會總辦事處鑒蒸日豫直兩軍開火分會救護隊即刻出發各救濟所共所得婦孺二千餘名現已派掩埋隊前赴戰地服務謹報請查照信陽分會眞又接天津紅十字分會來電云總辦事處鈞鑒醫隊三路出發情形已經報告今因傷兵太多除本會設治醫院外又設分院兩處需欵實屬不資乞尊處俯念下情佽助欵項以濟要需不勝迫切待命之至天津分會眞 
[航務消息彙紀]  
　　日本需求雕刻石工與織夏布工 
　　日本學生抵滬及外交官赴歐 
　　吾國苦力工匠赴日謀生曾經日政府禁阻登岸並令原輪退回上海曾誌本報自四月中旬以來中國僑日之傘商及普通工人因在東謀食維艱亦紛紛歸國惟昨據東洋汽船公司言刻下日本商市上因需用職業上有限制之華工故一方面嚴杜普通華人之入境而一方面又需求雕刻石工與紡績夏布之華工往日自本月份起日當道對於該兩業之中國人已稍弛其禁令惟與該工人等乘輪動身赴日之先必須具有下列之聲明（一）聲明到日本某地某商店服賈且須開明商店中之店主等姓名以照核實（一）聲明職業並註明日本確有知好熟讅之人有此二欵方能上船到日後猶須經該地日人之查核無訛始克登陸邇來中國之雕刻石工與紡績夏布工之赴日者又復絡繹不絕大半爲浙籍之人均搭日郵社及東洋汽船公司各輪而往云 
　　日本福岡商業學生等來滬考察中國之金融商情已誌本報昨午又有日本長崎縣島原中學校學生增賀國治·松本永藏·小島義治·岩永豐·等六十九名由其敎員櫻庭中藏結城喜藏二人率領自長崎乘竹鳥丸到滬亦係考查中國各省會及各地之商業經濟現象現尙在申不日將分赴内地考察矣 
　　日政府派赴德國之陸軍高級軍官長尾恒吉柏林大使館外交官加用信憲又赴德之日本控訴院棆事長福井捨一及田中子爵東京帝國大學之主敎三浦周行及日政府新簡之國際聯盟會委員柳田國南等悉於昨日上午十二時許乘箱根丸至滬其船抵匯三碼頭時留滬之日人及領事等均往迎接當即登岸留覽但駐滬一日今日即須由原船赴歐其中除國際聯盟委員柳田氏係至法國馬賽外餘皆往德國者至在上海起岸者有新委廣東領事村上初次郎一人又有香港領事中山又次郎亦搭箱根丸而往云 
　　今日太古公司之凉州號來滬代上海錦經輪銀號裝到廣東老毫洋十二箱約六十萬角又招商局之新華輪在今明日到滬時該號亦有老毫洋十箱約五十萬角運來云 
　　本埠麥加利銀行今日有大條銀三百零八條托太古之新寗輪裝赴廣東計合滬銀三十一萬兩之譜此誠近頃出口銀條中之較多者聞匯豐等行亦有條銀裝去若華商方面則仍無購運也 
　　法郵船包島斯輪出口湖絲之總數已誌本報茲據報告運赴里昻有二百七十九件野絲五件運赴馬賽有湖絲一百零二件野絲十五件絲頭三百三十一件運往波賽有湖絲四件運往亞威奇拿有野絲十五件云 
　　招商局之江通輪此次失愼損失聞船貨兩項已達七八十萬元又有死傷旅客六十餘人實爲江輪中近來罕有之浩刼也 
　　留日中國學生監督處委員范鴻晉與本埠裨文女學校校長縛賚恩傅智及留東歸國學生鄭幼屛林長㙈林恩光等四名均於昨日來滬 
　　怡和洋行之同升輪原定昨日出口赴烟津詎此船未見由烟津駛到因此展期至明日開班但因何遲誤船期未據來電報告故無從得知也 
[前日到滬之太條銀]  
　　各銀行大條銀已有三星期未到前日太平洋郵船由美來滬載有本埠滙豐銀行大條銀二百六十三條大通銀行大條銀一百七十四條又大英公司載來麥加利銀行大條三百零八條華義銀行大條八十三條懋業銀行大條二百七十九條共來大條一千一百零七條計重量値銀一百十萬零七千兩此項大條現雖提取入倉不日將裝往香港印度等處應用因聞各埠需要甚亟故即須轉口裝往云 
[友華銀行滙市報告]  
　　昨日友華銀行滙市報告云十一日倫敦大條銀價近遠期俱長一二五紐約銀價長至七角零二五倫敦紐約間滙價未動仍四元四角四分七五今日此間各國滙價英鎊長至三先令六便士美金七十七元七角五分日金縮至六十一元五角其他俱有變動通日市况自堅至硬晨間英鎊成交價近期至七月份交貨三先令六便士二五美金成交價五六月份交貨七十八元二角五分七八月份交貨七十八元一角二分半下午市况大硬投機者多售出收盤時益硬英鎊售開價五月份交貨三先令六便士六二五六月份至九月份交貨三先令六便士半美金售開價五六月份交貨七十八元七角五分七八月份交貨七十八元六角二分半今日復有數宗滙票成交故市况益形堅硬昨日倫敦市塲印度購進現銀少許市况堅定紐約市况已不如前日之硬收盤時投機者多售出 
 
 

Page 14

 
 
[標金市價之趨下]  
　　期貨標金自新正開盤三百三十五兩四錢以來最高曾到過三百四十一兩九錢嗣後逐見平落尤以邇日爲甚昨日晨間大條長一二五標金毛盤爲二百九十八兩半最高至二百九十八兩六錢九時半先令揭曉長一辦士印匯小一羅比半法滙大二十　郎美匯大一元七角半嗬匯大三盾半新嘉坡小一分半香港大七五東匯小一分半俄滙大一萬五千枚德滙跌五馬克市面仍硬六七月份先令有三先令六辦士二五可結美滙銀行結出七十八元二角五分東匯六錢零五釐銀行四月份先令三先令六辦士三七五至三先令六辦士半東滙六錢零六二五至六錢零三七五美匯七十八元五角人心因之更虛金價小至二百九十六兩五錢收盤午後標金開盤二百九十六兩四錢又高至二百九十六兩七錢人心仍趨下故小至二百九十六兩四錢銀行先令賣出爲三先令六辦士六二元結進三先令六辦士七五東匯結出六錢零五結進六錢零二五美滙結出七十八元五角結進七十八元七角半標金收盤二百九十五兩大市之趨勢小面爲多數故預料今日二百九十兩或進關亦未可知也 
[昨日之國内滙兌市]  
　　昨（十二日）京津來電較前日行市計銀滙提高一兩餘匯各漲一元半漢口宜興銀匯繼跌二錢五北京公砝每千兩合申元一千零五十一兩銀元每千元合申洋一千零零八元半天津行化每千兩合申元一千五十九兩銀元每千元合申洋一千零零七元半漢口洋例每千兩合申元一千零二十七兩銀元每千元合申洋一千零零二元沙市九九銀每千兩合申元一千零七十兩宜昌宜平每千兩合申元一千零二十九兩銀元每千元合申洋一千零十二元南昌九江清江溫州蚌埠等銀元每千元均合申洋一千零零五元徐州銀元計縮小一元每千元合申洋亦爲一千零零五元蕪湖海門銀元每千元合申洋一千零零四元安慶蘭谿銀元每千元合申洋一千零零四元（安慶不動蘭谿則縮去五角）南京蘇州鎭江揚州無錫常州宜興常熟南通等銀元每千元合申洋一千零零二元較星期四計疲去半元杭州寗波嘉興湖州紹興餘姚等銀元每千元合申洋一千零零三元福州厦門銀元每千元合早洋一千零十元重慶九七平銀每千兩合申元九百八十兩計跌五兩成都九七平銀每千兩合申元一千零十兩萬縣九七平銀每千兩合申元九百九十五兩銀元及萬縣成都銀元每千元均與申洋相同價亦並無上落云 
[昨日之外幣市况]  
　　昨（十二日）各國現票狀况仍屬平常中外各商之需要甚少盧布千元票及二百五十元票略有交易故千元票遞漲二錢五買價爲四兩二百五十元票遞加一錢買一兩一錢五分東京老期票及坡元法郎荷蘭花旗英金票均見疲落港票馬克五百元盧布等因有少許收進故價格尙能站住英金票跌八分買價爲七元八角七分花旗荷蘭票各低一分荷蘭票買六角三分花旗票買一元七角三分五法郎縮一釐買一角五分六坡元跌一分買八角七分老頭票跌八釐買價爲八角三分一馬克買七釐二五盧布五百元票買十五兩二錢五五元至二十五元票買九兩五錢均與前日市價相同云 
[昨日之金融市况]  
　　昨日現幣市價上午爲七錢二分六釐一二五下午七錢二分五釐六二五比較前日小去二五數日内裝往紹興一百餘萬元昨又裝往四十萬乃又裝往蘇往二十萬元而杭寗兩廠新幣來源甚湧且市面各莊放欵帶緊現洋需要亦微故洋釐難見好起 
　　銀拆午前二錢六分收盤二錢三分小去六分云 
[昨日之棉紗市况]  
　　昨日棉紗市價仍平軟大阪三品電漲　角美棉現期漲二十五個磅音遠期漲十六個磅音印棉朋搿而勿動奥佛辣白洛處均小二個標凖紗價較上月小去七八錢因有空頭公司之先鋒在各所市塲放空頭抑小又日商某洋行買進十六支日光日紗價目一百四十七兩七錢五買起買至一百四十九兩旋又售出少數價一百四十八兩五錢以是人心遂空虛市面見軟川帮買進二十支三羊四十包津帮買進十六支豐年日紗一百餘包北帮青島威海衛汕頭廣東蕪湖野雞等帮共買本紗日紗一千二百包左右公會小包成交一百餘包客帮被空頭放小故無敢入手今日客帮如能活動市面不難轉機云 
[國貨維持會會議維持綢貨]  
　　中華國貨維持會因邇來呢絨充斥綢貨減銷迭據蘇浙二省絲綢機織各業來函並派代表到會要求速籌補救方法以維國貨該會特於昨日午後二時開緊急臨時會議由評議長汪星一主席先將各地絲綢機織業來函宣布一過並謂絲綢品爲我國大宗實業上係國計下關民生在各業中向推爲巨擘近因原料昻貴大局兀臬感受痛苦已覺匪輕今被直貢呢嗶嘰等項舶品灌輸人情厭故喜新鶩於時髦初猶上等社會稍有採用近更紛起效尤即中下社會及女界無不樂於購辦甚至一帽一履亦皆惟彼是尙將固有之紗羅緞葛棄置不用以致銷路幾被侵奪殆盡影響所至内地機工首當其厄停機歇業者踵趾相接頃聞鎭江綢業因停歇機工已起風潮蘇杭湖盛各屬初則先停夜工近復停止日工亦日見其多以故各機工頗起恐慌値此柴荒米貴之際該機工日事工作尙且度日維艱何堪再遭摧殘釀成事端請諸君從長討論以資補救云云經衆一再磋商公共决定辦法如次一函請綢機各業將各項出品設法改良務合時尙勿再墨守成規不知變通一由本會刋印勸用國貨白話傳單分發勸導一組織宣講隊並函致少年宣講團將宜用國貨理由切實宣講一商請報界將提倡國貨事竭力鼓吹一函致綢業緒綸公所等請轉告各同業對於國貨務宜克己定價設法推銷一分函帽業履業公所勸告各種鞋帽務必仍用絲織品等各種國貨一致函新老戲館及游戲塲等處商請於感動人心之戲曲灘簧說書各項中酌加勸用國貨之參插議定散會時已鐘鳴六下矣 
[銅元低落後之物價一斑]  
　　聯合通信社云近來輕質銅元充斥洋價飛漲每元約換銅元一百七十枚物價昻貴爲向來所未有賣主又乘機增價加倍取償於買主中等以下社會痛苦難言茲將目下貨價略舉數種如下「猪油」每斤大洋三角折合銅元五十枚「雞蛋」每枚二十五文至三十文「食鹽」起碼十文重僅一兩零較前加倍半「湯糰」每枚十二文從前每枚僅五文「豆腐乾」每塊十文油豆腐同較前加倍「豆腐漿」每碗三十文按猪油雞蛋亦平民歲時伏臘所需似不得與烟酒茶糖一律指爲奢侈品豆漿野雞糰滬人向目爲粗點心豪富所不屑食亦如此珍貴可駭之至 
[國是會議之函牘彙誌]  
　　八團體國的會議辦事處昨接湖北全省商會聯合會來函云逕啓者查貴會章程各省總商會各推代表三人各省縣商會合推代表三人除敝省漢口總商會推定王君先庚汪君得深業經函報外茲於敝省商會聯合會第二次大會期間由各縣商會公推汪君孝慈熊君文略爲與會代表除函知汪熊二君預備赴滬出席外相應函達貴會即希查照並煩於汪熊二君到會時請予接待惟現在奉直戰禍橫開交通梗阻能否確定開會日期尙祈明示以便函知敝省代表預定行止至紉公誼又致江蘇省議會等各函轉促代表到會函云逕啓者本會議業於月之七日行開幕式計已到代表共十三省區四僑埠貴州甘肅兩省代表亦已起程不日可到前昨開會兩次僉以未派代表或已派代表面未到之團體雖經本會屢次函電催促仍未見派及未報到者尙多公决擬請江蘇省議會江蘇省農會江蘇省敎育會上海總商會上海銀行公會上海律師公會上海總工會上海報界聯合會或上海報界公會各函轉請未派代表者從速選派蒞會已派代表而未到者迅卽蒞臨共策進行似較接近而獲便利等因相應函達即希貴會查照辦理爲荷又函福建省縣市鄕聯合會云逕啓者本會議業於月之七日行開幕式計已到代表共十三省區四僑埠貴州甘肅兩省代表亦已起程不日可到昨接准貴會函開推舉吳弦毛一豐劉陽生三君爲參與本會代表實深歡迎本會連日以來正在研究各省區縣團體如何合推方法迄今尙未籌得良策而各縣團體已紛紛來函詢問究竟乃貴會旣推吳毛劉三君爲與會代表定有完美合推辦法用特函達即祈賜敎俾得有所遵循再貴會何日成立組織法及章程如何均希一並示明不勝跂盼云云 
[各團體致電車公司函]  
　　本埠寗波同鄕會廣肇公所紹興同鄕會四明公所各路商界聯合會全國工商協會各路房客聯合會浙江旅滬學會閘北商業聯合會救濟婦孺會等各團體爲本月九日五路電車碾斃小孩一案特具公函致電車公司原函錄下逕啓者本月九日上午九時有往來斜橋及車站 
[少年宣講團兒童圖書館開幕攝影]  
之五路電車駛至北浙江路華興坊口將寗波鎭海人柴姓之五歲孩子碾斃當撞倒時小孩尙昻首仰攀車牌狂喊乃司機人竟不將救命板放下遂致全身碾成粉碎慘不忍言此種草菅人命該司機自有應得之咎羣情憤激輿論譁然殊與貴公司營業方面大有影響用特忠告應請貴公司對於五路電車該司機人立行停職送安懲辦以重人道而服衆心再於行駛章程速謀改良預防危險免致再演慘劇至爲公企云 
[張欣生等將發回執行死刑]  
　　張欣生毒斃親父張駕雲一案業經大理院書面判决張欣生朱健臣朱潮生均處死刑聞此案現由高等廳呈請司法部發回第一審衙門執行死刑云 
[英國注意華人敎育]  
　　政府組織專門委員會▲討論推行英國敎　之計 
　　據本埠外人方面消息英國政府近以在外國人民中推行本國敎育與本國對外貿易有極大之關係從前英國商業所以能在中國較别國占有優勢即大半因英國敎育之勢力被及中國最早惟歐戰以還英國在華商業漸見减色非從根本設法决難望其重振去年中國英商會開會即以推行英國敎育爲言故現在特由政府人員組織一委員會專門考察於華人中發展英國敎育之計其中人員多爲熟悉華情之人物如前駐華公使朱爾典匯豐銀行總理藹迭士以及賀爾安特遜及外交敎育兩部人員此委員組織之結果將使留英中國學生以及華人之有志受英國敎育者將來得許多之便利云 
[青年會衛生展覽會三紀]  
　　第三日 
　　青年會羅列各項衞生圖畫模型標本以及種種有益於衞生之煉乳香皂並袪蚊殺蟲防疫藥品舉行展覽大會等情迭紀本報昨爲該會展覽之第三日下午五時請中國衞生會胡宣明博士演講『衞生與國家之改造』晚八時有畢德輝博士演講『傳染之預防』並有南市中華武術會表演武術又有洪星垣之戲法北區公學之疊塔均極純熟展以少年宣講團之絲竹而散今日爲該會展覽會之末日仍於下午五時敦請孔庸之君演講『衞生與道德』及本埠音樂社之絲竹北區公學之表情歌等晚六時又値該會博愛隊主席之叙餐會該會會員均可加入晚八時再請胡宣明博士演講『衞生與個人』並有愛國女學之蹈舞及該會通俗演講團之新劇各界士女乘此一日之長前往縱覽以增智識而保康寗預料今日往觀者必更多於前數日也 
[商品陳列所綢業談話會誌]  
　　上海總商會商品陳列所議决於本年八九月間開蠶繭絲綢展覽以爲明年二月美國紐約絲業博覽會與賽各商之準備前曾邀集絲業領袖到所討論己誌前報昨日十二號下午四時該所又邀集各綢業領袖蒞所集商進行辦法到者有申江縐業公所潘祥生錢江會館席嘉蓀金溶仲雲錦公所王介安盛澤綢業公所陳保欽山東河南綢業公所龐竹卿曁總商會副會長秦潤卿該所所長田時霖生辦李華堃顧問吳茂卿等十餘人由田所長報告該所舉辦蠶繭絲綢展覽會之原因（一）促進蠶絲各業之工藝（二）爲明年美國紐約絲業博覽賣與賽之預備（三）聯絡工商各界共同研究改良養種繅織等法衆皆贊成當將會議情形報告各公所通知浙湖蘇杭等地之綢廠預備出品云 
[俄災振濟會之昨訊]  
　　聯合通訊社云俄國災荒振濟會上海部昨午二時假西門共和影戲院演劇籌振各界男女到者五百餘人售得劇資約計百元至二時半開演劇目爲法國霞飛元帥閱操一本趣劇四本開士東二本卓别靈二本至五時始演畢昨日該會續收到捐欵如下南洋中學一百七十二元小洋六百二十四角銅元四百二十九枚清心女校一百八十九元小洋四十四角浸會堂三十七元小洋一百六十五角銅元四百二十九枚華洋公學小洋十一角銅元一百十六枚聖瑪利亞三十一元小洋二百六十六角銅元八十二枚張錫三六十六元應志成十三元小洋七十六角孫蕊眞女士八元小洋四十二角銅元六十六枚余沁霞女士七十五元小洋五十五角鈕黄梅仙女士二十九元小洋一百四十四角銅元二百七十八枚胡忠朝一元小洋四十七角銅元一百二十五枚 
[基督敎今後在華發展之方向]  
　　鄕村敎育▲城市衛生 
　　國聞通信社云基督敎全國大會假南京路市政廳開會業於前日（十一）閉會本次所討論議案甚多惟殊繁瑣外間難得一簡明之槪念以明瞭該敎今後發展之趨向昨晤該會主要代表某君所述頗多可紀某君略謂當大會未開之先中國突起一反對宗敎之狂潮而反對基督敎尤烈我等對之殊不願有任何殘酷之批評而深信爲中國青年注目於社會問題之良好現象小視個人而着眼社會犧甡一己而福利社會本爲吾敎根本之立脚故吾等可自信任何設施决不致以損害社會爲前提惟我等以爲雖有良好之方向苟不能努力以赴之則仍爲空幻彼反對宗敎者亦自有其改造社會之方略維冀其奮力前程以收殊途同歸之効而已我等經此熱潮之燙漾益信社墖是相求之切而將更致其力於敎義之實現此次大會各省代表到者多至一千餘人議案亦甚繁複槪括之則有兩點（一）『鄕村敎育』（二）『城市衛生』中國各地無論爲其鄕村爲城市無不見有禮拜堂塔尖之矗立換言之則均爲吾敎徒所當服務之地惟我等觀察所得城市敎育勝於鄕村而因人口繁密之故汚濁殊甚以致疾疫厲行至鄕村地方野空氣殊潔於個人生活甚爲暢利惟因我國社會貧乏之故青年子弟泰半失學故會議結果一致主張以敎堂經費若干分附設提倡敎育及衛生余信果能實行必可有較大之成効請君拭目觀之云云 
[相對論主倡者東遊預報]  
　　國國通信社云據外人消息相對論主倡者愛痕斯丁大學敎授ＰrofessorＥinstefn聞將於本年秋季前來遠東偕行者爲其夫人大約愛氏於八月由歐首途十月可抵日本在日躭擱一月即赴北京其留日留華期内將在當地各大學傳佈其學說云云 
[童子軍協會開會紀]  
　　昨日爲中華童子軍全國協會組織討論會開會之第一日是會之動機在去年遠東運動會在本埠開會時由張伯苓君等鑒中國童子軍事業聯合協作之必要因於各省童子軍領袖參觀遠東東會在滬之時發起組織籌備委員會召集各省代表開會討論議决先從調查入手將組織計劃願詞規律服裝用品等分爲三委員會分組進行一年以來各項手續次第就緒因遵議案於昨日起開會正式討論到會者爲各省各機關代表曁委員等共計二十三人上午九時半振鈴開會公推黄任之主席報告開會宗旨次各代表將各處童子軍情形報告一過次請懷履光牧師演說略云據最近統計中國童子之可爲童子軍者有六千萬人以今日之童子軍事業視之殆滄海一粟耳童子軍事業在兒童方面爲完成其人格在會方面養成童子義俠助人之美德國家方面造就健全之國民世界方面養成人類優良分子「四海一家」之實行者其關係之重要可知華人應竭力贊助而發揚之協會今後之事業大要有四（一）統一全國童子軍之願詞·規律·服裝·標職等（二）童子軍之資格各地相等（三）全國事業之促進行動（四）贊助各地事業之進行云云次將組織及計劃委員會報告書提付討論第一條名稱沈信卿主張改「中華童子軍協會」爲「中華民國童子軍聯合會」或「中華民國童子軍總聯合會」唐閏生主張不用總字沈同一主張改爲「中華民國童子軍會」各代表均有發言結果因名稱須視宗旨組織爲斷先將宗旨與組織討論之名稱緩議第二條宗旨因宗敎與文字之關係討論許久結果組織審查委員會審查後交議其餘各項亦然時已十二時乃宣告散會下午三時復議討論願詞規律結果願詞第一條交付審查第二條第三條通過願詞第一句「吾以吾之名譽爲誓願盡力」改爲「某誠心立願」規律第五條「好禮」改爲「禮讓」「清潔」改爲「整潔」各要目自第一條至十一條均通過各條說明及十二條「虔敢」均交付審查當推定沈信卿黄孟奎李啓藩唐閏生魏亦亨等五人爲審查組織法之委員趙師復魏子銘泰執中楊舞心卜舫濟等五人爲審查願詞規律之委員章君疇沈同顧拯來章伯寅華樂等五人爲審查服裝用品等之委員定於今日開會分别審訂散會時已夕陽西下矣 
[傷害法捕房華捕犯判解軍署]  
　　法捕房九十八號一道頭金線華捕劉四福於四月二十六號晚巡緝至貝勒路地方被匪潘德喜開槍擊斃後爲包探將潘及同黨侯天友奚佐春吳阿福等一併拘獲抄出手槍解經法公堂訊供各情已誌前報昨經中西讞員商明堂讞判曰此案已經訊明被告等承認拒捕擊斃華捕罪已成立案關人命着送護軍使署按律懲辦 
　　尙有本埠新聞等轉入後頁 
雜評二 
[手的贖路（旡用）]  
　　膠濟一路不能原璧歸我而必出於贖之一途非得已也夫贖路二字本爲一部人士所不滿意第不滿意贖路之人士迄未覓得較勝於贖路之方法所謂不得已而思其次夫姑一致贊同曰贖路耳 
　　雖然從前之贖路爲口的贖路祇須能說贖路之話便是愛國君子從後之贖路爲手的贖路必且實繳贖路之欵斯爲愛國君子蓋籌欵贖路會開幕矣各銀行允爲收欵矣惟望愛國君子之手慷慨解囊出資贖路鉅金立集不難若袖手旁觀束手無策則以口的贖路始以口的贖路終言滿天下分文不値吾聞其聲不見其金以云贖路戞戞乎其難之 
　　吾故正告國人曰膠濟路落日人手矣欲不勞而得天下無如此便宜事出資贖路奚啻買國家之運命手援天下此其時矣 
 
 

Page 15

 
 
本埠新聞二 
[太湖流域防災會成立會紀]  
　　江蘇各縣士紳發起之太湖流域防災會於昨日下午二時在城内也是園開成立大會江蘇各縣各士紳均到會外並柬約浙江嘉善等縣紳加入共到三十餘人公推沈惟賢爲臨時主席開會後主席即起立報告開會宗旨略謂上年蘇省水災痛苦江浙兩省人士咸無所歸欲從下游疏導爲入手太湖水利工程局辦事有不能滿意之處因其對於後鄕之用意在開放漲灘財政部函件又有擬發行三千萬公債票以湖田一千五百畝作抵之計畫事甚秘密後由該局職員洩出消息同人等聞之極不爲然曾於上年公呈當道主張浚治下游不願開放漲灘事未果行今同人等發起斯會研究疏導太湖下游流域俾得水有歸源以防災祲而保農田云云報告畢即將嘉善縣紳對於太湖流域防災會之建議書印發各會員討論經到會各士紳討論之下公决再行呈請江浙當道實行疏濬以保農田次通過簡章次選舉正副會長幹事等職六時散會 
　　附嘉善汪山對於太湖流域防災會之建議太湖爲江浙洩水尾閭近頃失於疏導支幹各河日就淤塞一遇淫潦水流不暢災祲迭告杭嘉湖蘇松太六府屬胥受太湖淤塞之害頻年患水兩省人士爰於民國八年間公呈政府請求特設修浚太湖機關今太湖水利工程局成立已三年坐糜巨欵一事未能舉辦去夏水災重演蘇湖二屬受害尤烈其次爲嘉松二屬鄙人籍隷嘉善爲嘉屬七縣之一地形低窪上承天馬山之水不能西流無阻直瀉太湖至於東流入浦又爲泖河淤塞其勢紆廻停滯中流浙江水利議事會考察所及莫不歸咨於西之太湖壅漲東之泖河淤塞而中間復阻以松屬屠家村之塞枝節橫生水患無已於時江浙巨紳孫慕老耿伯齋等鑒於各屬水災聯合呈請兩省長官曁交通部電令路局改建屠家村橋梁以殺水勢而弭後患鄙人曾參與末議並不附名呈請之列一面又專函太湖水利局王督辦爲災民請命俱刊登浙滬各報今部令以欵絀緩辦（估計橋梁工費約二十四萬元）復由孫慕老等條議集欵辦法仿北省振災加收車費例於滬杭路帶徴至足額爲止公呈去後尙待核准蓋屠家村斷關係各屬水利問題重要自無待言而與太湖水勢來源去委亦有密切之關係故開通屠家村塞當爲重要議題之一鄙人敢不將斷釀災之原因與築橋防災之方法提出於諸君之前務祈實力援助一致進行公呈院部繼續請願俾達改造橋梁之目的以免各屬未來之滬災此固鄙人所私心竊禱者也 
[食米採辦處常會紀]  
　　上海食米採辦處訂期昨日在新開河永大號樓上開董事會常會第一次會議已預函南北市商會並各團體與米業董事等至期蒞議昨日屆期上海縣沈知事委本署科員姚鑫之爲代表於午後三時到會各團體方面到者十餘人當開會時由食米採運主任顧馨一報告所有購訂之秈米業已由外洋運滬第一批共到一千噸其餘購成之米亦將運滬所需價値每擔約九元八角五分之譜云云當即公决將該米按照市價發交各米行商店鋪等經售刻聞滬上米市中最近價格因有是項大批秈米運來接濟後市面大爲活動米價因而鬆跌一般升斗小民莫不額首稱慶云 
[之江同學會在滬宴會]  
　　之江大學同學會昨晚假大東旅社舉行宴會該校新舊校長職敎員同學之赴宴者座爲之滿席間討論擴充之江校址從事推廣聞該校去年在美國華府立案後凡從前畢業於該校者均有獲得學位之希望幷可直入美邦各大學校因此該校以後課程等均仿照該國各大學科斟酌改善在座者對於此項計畫一致贊成想此後該校之設施必更勝於從前也 
[浦東公所大會紀]  
　　浦東公所昨開大會到者一百二十餘人午後二時開會公推傅佐衡主席報告一賬略二經過情形次討論議决事件摘要錄下（一）建設董家渡碼頭議决照案進行（二）殯房及公葬議决在浦東白蓮涇沿浦購地設備（三）同人會新浦東企業儲蓄國歸併公所案討論之下約分三種表决一同人會請求之有條件歸併否决二到會者主張無條件歸併可决三附設否决（四）奉南川學會提議設立義務學校又華駿超君提議設立平民學校案議决交董事會議决核辦（五）收回警局借住之樓房案議决照案辦理（六）催索捐入抵借案議决照案辦理（七）迷路同鄕資助回里議决照行議畢開票選舉董事二十五人南滙十人奉賢五人川沙五人上海三人寳山二人姓名錄左（南滙）傅佐衡王一亭張效良龔曉江係一善李國卿王彰孚朱南泉王濟川惟丁守吾王芹伯二人皆三十三票尙待如何取决（川沙）黄任之張伯初丁純濤張竹溪頭蘭洲（奉賢）朱昂若沈夢蓮沈維賢阮子衡陶晋卿（上海）秦介侯葉惠鈞瞿羅伊（寳山）黄星階沈景周 
[羣學會之遷塚意見]  
　　羣學會復沛國族會函云沛國族會均鑒奉公函關於慈善團議遷義塚一案審傎周詳欽佩無量惟敝會同人意見義塚之應遷則否尙是另一問題慈善團董事會是否成立其議决案是否有效竊願與各團體一商榷焉（一）查前市政廳議會議决公布之慈善團辦法大綱第二條云慈善團之統一機關以同仁輔元堂爲事務所設經理協理各一人是慈善團於法律上並無董事事（二）又慈善團義塚條約載新舊義塚本慈善團負有保守之責任非經市議會以正確之理由議决亦不得擅行遷動等語是義塚之不得擅遷已成鐵案即使該團承認有董事會該董事會自認有干涉權獨於義塚一項已無可置喙之地（三）二年冬季市議會議决同仁輔元分堂改建堂屋碍及塚地案内開遷塚事係根據慈善團參議會查該會性質與正式議會不同擅行議决不應發生効力此後如有再挾此項名義進行者本議會萬難承認等語查此次所發見之慈善團董事會實係參議會之變相旣經正式議會否决仍復私自組織實屬可嗤可鄙綜上三者應請貴會聯合各團體對於法定之慈善團經協理嚴重監督輔助進行勿束縛於勢力勿坐誤於因循庶於自治未回復以前地方設施不致以違法貽譏無任幸禱順頌公祺羣學會謹復 
[緝私巡船被刦案之破獲]  
　　蘇屬緝私一團二營第二隊八號巡船奉派駐紮本邑西南鄕梅家弄鎭巡緝陽曆本月五號夜十一時許忽有匪徒十餘人各執兇刀扁擔等擁至該巡船行刦該巡船上祗有二三人無力抵抗當被刼去洋槍三支子彈一百數十粒並零星物件一哄而逸嗣後該巡船船長王修德兵士唐昭得等據情報告營長並稱遭該匪等砍傷頭顱等情營長據報後除飭屬嚴緝外並將受傷之王修德唐昭得二名片送南市紅十字分會醫治又函請上海地方檢察廳派員蒞會騐看受傷部位該匪等刦得軍械後當夜沿滬杭甬鐵路向松江方面逃逸並將軍械埋藏松江縣界附近河中前日該匪黨潛赴該處河中將所藏之械撈起爲該處農民目覩鳴鑼集衆分投兜拿拘獲劉傑發（又名馬友志）一名抄獲新式五響快槍一支子彈二十九粒皆係該巡船之原贓又抄獲兇刀一柄事爲附近緝私營查悉立往將劉並軍械押送該營派員研訊劉供安徽人向來販私營生同黨共有七人此次擬往嘉定七寳等處是晚所刦巡船之物大半爲同黨取去求察問官判令暫押昨午備文派弁將劉並原贓等函送地檢廳請爲懲辦當由檢察官提案預審一過判劉收押兇刀存案聽候擬辦所有快槍子彈均交該營來弁具領 
[德人索還揚子碼頭股票]  
　　駐滬德總領事體爾君近致函交涉公署略謂據德人師塔貝爾希稟稱前有揚子碼頭股票五紙交存滙豐銀行嗣由該行送呈交署現在此項股票存何官廳請查明發還等情聞許特派交涉員查得該項股票本署並未收管特函淞滬警察廳詢問當清理特産時有無此項股票請查明見復以憑轉致云 
[靈學會之近訊]  
　　俗例四月十四日爲純陽誕日民國路靈學會諸會員特於是日下午二時假雜糧公會三樓設壇舉祭以祝仙誕並開乩沙是日仙佛降壇者報有數十餘名最奇者凡善書善畫諸仙佛均錫有乩筆書畫共二三十幅間有施色者書極渾古畫極風流似非凡筆所及是誠不可思議矣現聞該書畫均懸列在雜糧公會三樓上任人瞻覽好奇者曷往閱之 
[三一校友會開叙餐會]  
　　旅滬三一校友會職員會通啓云逕啓者五陵車馬都係芸窗之人四月清和正値風詠之候祗以學成任事勞燕分投惟是德必有鄰爪鴻猶在敢藉杯茗之聚用篤契闊之情謹定於五月十三日下午六時假五馬路復興園開本校旅滬各校友叙餐會特先修箋奉達屆時務乞駕臨共襄盛舉無任盼禱此頌日祉云云 
[少年宣講團松江演講預聞]  
　　本埠少年宣講團定五月十四日赴松江假縣立圖書館大講堂舉行演講大會除宣講外並爲通俗游藝（國樂）（歌舞）（幻術）化裝演講（警世新劇英雄涙）藉獲間接勸導之效另分講員在岳廟舉行游行宣講此行該團員共有二十餘人旅費每人約一元由各團員自認可謂熱心社會服務矣 
[同濟醫學會一週紀念誌]  
　　同濟醫學會成立已届週年按照會章所有評議幹事兩部職員應從新選舉十一日（星期四）午後七鐘該會在寳隆醫院開會到會者除全體會員外有海上各界名流及同濟醫科敎授柏德博士費士達博士博羅博士歐本海博士馮伯寗博士白朗士博士蘭爾博士麥登斯博士寳克斯博士柏爾德博士德士烈博士費理西博士及柯牢克君等當時選出幹事歐陽漗程傳愷陳倫會韓法周等十二人評議尹志伊谷瑛楊尙恒李邦政等十人兩部職員均擬於數日内一律就職共同研究會務進行云 
[華僑開設實業銀行]  
　　上海香港各設一總行 
　　國聞通信社云現有南洋及香港來滬富有資本之華僑在滬組織一大銀行定名爲華僑商工實業銀行資本一千萬在香港上海二處同時各設一總行營業種類分（一）銀行部匯兌國外金融兼營押滙押欵曁儲蓄貸資等（二）貿易部銀行旣營押滙押欵彼大商家固得利便而小營業實未沾惠故設押質科以便小欵通融又爲各埠代賣代買俾遠地客商貨物便於流通無鞭長莫及之虞免山川跋涉之勞以收貿遷有無之效則遠近工商均沾利益（三）運輸部普通商人營辦貨物旣需押　押欵則運輸自不能免故特　運輸一部以便押運各埠附設堆棧以便屯積則各地商工同沾利益聞現已收集資本二百餘萬設籌備處於南京路民豐里内大約開幕之期約在秋節前後云 
[造船所發給花紅]  
　　江南造船所去年營業甚爲發達盈餘計有二百萬金之譜應提一成分派全塢官長員司及洋工程師工頭入等花紅業經劉總辦分别照派所有應給各工頭之花紅亦於前日一併核發矣 
[實業乙種副券開奬紀]  
　　昨日爲第三期農商部有奬實業乙種副劵開奬之期在南市久大碼頭利濟總悞内舉行茲將開出之五大奬號碼及經銷各票號錄下頭奬一萬六千五百二十一號杭州兆元二奬七千二百七十九號本埠廣萬源三奬三萬三千六百三十五號本埠廣萬源四奬七千九百四十四號杭州義利源又四奬一萬七千九百零五號常熟厚生五奬一千七百四十一號南昌利達又五奬一萬一千一百號南昌利達 
[閣樓失火之查究]  
　　前晚夜半十二句餘鐘美租界唐家弄三十九號門牌李桂正家閣樓不戒於火頓時冒穿屋頂當經各段救火會聞警立驅皮帶車馳往灌熄僅焚燬房屋一間事經滙司捕房得悉派探劉永茂前往詳查起火情形奉候　　 
[火燒草屋]  
　　高昌廟砲隊營對面菜園北首近有江北貧民租地新搭草房十餘間所居者均係江北貧民昨日下午三時許忽然起火所搭草房盡皆焚　安鎭救火會近在咫尺立時往救始免延燒附近之瓦房各區救火會亦均先後到來施救得以熄滅惟起火之家知已肇禍當塲逃逸無踪致未獲辦云 
[電車傷人兩則]  
　　公平路皮鞋店學徒丁茂生昨日下午四時許附搭九路電車行抵楊樹浦被人擠軋跌下電車頭腦受傷不省人事由楊樹浦捕房七百七十六號華捕到來抄錄司機人及電車號碼另雇車送丁茂生投同仁醫院醫治一面歸報捕頭候示又有鎭江人周阿五於昨晚七時許行經小東門被人力車擴跌適有電車駛來復被電車撞折左足大腿骨當由小東門法捕房二百二十號華捕到來將人力車夫拘入捕房一面送周阿五往仁濟醫院醫治 
[山東路帶鈎橋昨日坍屋]  
　　幸未傷人 
　　山東路帶鈎橋金隆街美倫里右邊（即山東路商界聯合會間壁）第十一號勤益長洋貨號之房屋忽於昨日午刻坍下所有該號内之一切貨物均遭毁壞幸未傷人損失約近千元該處係多年老屋表面上雖有各房客修理而骨子裡係久年舊柱樑故坍下後各柱子均已拆斷當時經工部局派員騐看確係自行坍下云 
[同居人帮盜行刦押一年]  
　　楊樹浦盧家宅居民高老虎家被盜刦失財物後經該管捕房包探張玉嶺緝獲案犯張毛生（又名張和尙）解由公共公廨押候查明訊辦已紀前報昨晨李襄讞會同英包副領事升座飭捕傳齊人證將張提審首據事主高老虎供稱張係與我同居本月二號夜半被盜匪十餘人擁入我臥室搶去現洋衣物事後由婦人陳吳氏告知係張引導盜匪並擊我房門云云並由陳吳氏證明目覩張將高房門擊開是實質之張供是晚有四盜來家我因被威迫不已始帮同擊門並非我糾黨搶刦中西官得供以　帮同盜匪行刦屬實判决監禁西牢一年以　 
[索陋規行兇押四年]  
　　虹口捕房包探侯松山查見寗波人莊正榮（即阿寳）糾黨十餘名向船戶李文耀索取陋規不遂行兇當即將莊拘入捕房押至昨晨解送公共公廨請辦該探並稟稱莊糾黨橫行擾亂租界治安應請嚴懲經李襄讞質訊之下商之英包副領事判决莊禁錮西牢四年期滿永遠逐出租界不准逗留 
 
 

Page 16

 
 
[私藏手搶充公完案]  
　　滙司捕房包探陳玉山前在海寗路查獲身藏手槍之江北人王田明周富貴兩名解經公共公廨命押候查明有無犯案再核已紀前報茲由該探詳細偵查該兩人在租界並未犯有何項案件而王周亦迭在捕房供此項手槍係購買帶回原籍作爲防衛等語昨晨將其復解公堂經中西官質訊之下以王周兩人不應在租界内私藏軍械判均逐出租界手槍没收 
[尋妻糾葛]  
　　住居閘北香烟橋之阜寗人陳國隱昨扭鹽城人沈洪竹沈洪書兄弟至五區三分所控稱二沈無端糾衆來家尋釁被毁器物碗盞並被攫去棉被衣服等物請究經王署員質訊之下洪竹供民妻江氏於三月間失踪今偵知係陳之長子文奎所拐故向找尋云云奉判轉解司法科核辦 
[招領少艾]  
　　淞滬警察廳今收有女孩一口名王林寳年十七嘉興人耳帶秋葉墜前劉海五色絨線辮繩白面孔尖嘴衣黑地白花褲月白襪藍鞋棕色羅紋片襖藍色半截袖五月十日夜在二區迷失據稱父母皆無在嘉興葛姓家當大姐隨鄰婦來滬又稱在上海朱姓家當大姐四月隨婦女出外其餘均不肯說現留養於新普育堂云 
[迷路女孩不能答]  
　　四區崗警前日上午在閘北查見迷路女孩一口年約三四歲身穿本廠布衫褲頭上有小辮四根詢其姓名住址均不能答經顔署長諭送慈善團留養聽候出示招領 
[江湖流乞强索之押儆]  
　　無賴張阿卓李仁龍張阿桂陳阿古范秋濤俞阿根等六人日前手持江湖流乞字條至法新租界霞飛路地方朱奮熙喜事家强行勒索遇有探目徐阿東任小揚包探李連生等巡緝到來查見上前將張等拘獲帶入捕房昨解法公堂請究先由西探稟明前情詰之張等同供民人等實係至原告家搬運妝奩不敢拆稍中西官判張阿卓李仁龍兩人各押西牢六個月張阿根押五個月陳押三個月范俞兩人各押二個月期滿一併永遠逐出租界 
[夜市交易所理事被控案之訊判]  
　　夜市交易所股東陳兆青張仲丞等延達商律師在法公堂控該交易所理事一案昨又傳訊先由被告逖百克律師聲稱查該交易所合併議案係經股東會多數議决該所股份全額十萬股依法非有五萬零一股以上之股權不能推翻股東議案原告僅三百股權無起訴資格豈能請求清理况所控各節亦無證據交出原告律師稱因原告不願合併故此請求清理等語經兩造律師互辯良久聶讞員商之法正領事德君判前判封存賬簿案着即註銷即行啓封一併發還堂費歸原告負擔 
[挾恨損人名譽押兩月]  
　　總巡捕房兩次接有郵遞信函據稱新記浜路三百零七號門牌協興藥居主楊年芳有私賣嗎啡情事即飭特别機關包探范德孚往查不實並悉該函係南京路某藥房夥楊韓臣所遞以其不應損人名譽及信用稟明捕頭將其拘押於昨傳同楊年芳解奉公共公廨經中西官質訊明白以楊韓臣因欠楊年芳銀洋被索懷恨所致韓臣實有不合判押西牢二月示儆 
[俄妓拉客罰五元]  
　　俄國妓女白蘭克前晚在白大橋外國公園内拉客被西捕愛文司查見以其違章當將其拘至捕房奉飭轉送公廨拘留昨晨解送公堂經中西官訊明判罰洋五元充公示儆 
[五鴇婦違章罰鍰]  
　　公共捕房專查妓院之中西巡捕查悉北雲南路四十五號門牌雉妓院鴇婦金王氏縱妓拉客又北雲南路四十三號門牌鴇婦林陳氏未向工部局領照私行賣娼又福建路一百零五號門牌妓院鴇婦方徐氏令已經抽去之妓女張寳寳冒頂金寳寳仍令應客又廣東路二百十六號門牌花烟間鴇婦蔣氏遷至西棋盤街一百六十九號門牌並不報告捕房又廣東路一百八十九號門牌花烟間鴇婦袁氏容留無照烟妓賣娼均屬違章請廨出單於昨將以上各鴇併傳至公共公堂經中西官逐一訊明判蔣氏罰洋五元餘鴇各罰洋二十元一併充公分别示儆 
[愛多亞路之賭窟]  
　　老閘捕房捕頭開立根前晚率同中西包探在愛多亞路三百六十六號屋内破獲賭窟一所捉得頭家戴方頭一名賭徒楊金步錢春生王月慶顧國祥吳榮順倪瑞生沈四寳等七人連同賭具一併帶入捕房飭將戴收押餘人准各存洋三十元保出昨晨經公共公廨李襄讞會同英包副領事傳訊各賭徒均不投質諭將各人之保洋充公以戴聚賭違章判罰洋五十元如無力繳洋改押西牢一月示儆賭具銷燬 
[相驗三林塘焚斃之婢女]  
　　浦東三林塘鎭湯蓮甫所開裕豐米店失火焚斃使女張翠珍經女母張張氏女翁龔金泉報請地檢廳騐究一案已紀前報前日午後該廳委派郭檢察官沈檢騐員並呂書記官率同法警等渡浦前往三林塘鎭先至火塲察勘一周並將在火塲中檢出張翠珍之屍體相騐該屍四肢頭部不全祗有尸身一段委係焚斃諭令屍屬棺殮郭君遂至縣警察第五分所升坐公案命傳湯蓮甫及被焚公順祥洋貨店主胡某以及左右鄰人等來案問話湯情人扶掖投案訴稱日來有病不能陳述詰之鄰人咸稱夏曆四月初十夜十一時火從裕豐而起究其如何失火不得而知惟外間傳言謂湯蓮甫私煮洋烟致肇焚如求察並據張張氏龔金泉先後投案請求爲翠珍伸雪郭君得供謂曰湯蓮甫本日應當帶回檢廳候審姑念有病從寛判令暫交二十四保六圖地保孫少亭妥爲看管聽候飭傳交案張張氏等一干人證退去候示迨郭君渡江回廳時已入暮矣 
[公共車務公案訊案紀]  
　　懲罰二十二起 
　　星期四午後公共公廨車務公堂由陸襄讞會同美約副領事訊理車輛違章案二十七宗内除汽車夫吳秀山包金生各交一百元舖保候訊包車夫陳阿四撞壞汽車臨訊未到飭即再傳楊仁根周阿元兩人被訴開車違章訊無證據註銷之五宗外計受懲罰者二十二宗被罰人名及罰欵數目誌之如次徐金寳因將汽車租與無開車執照之朱阿五開駛罰洋十五元朱阿五罰洋十元林阿秀江四寳沈道亨均因開車不聽巡捕指揮各罰洋十五元俞阿狗李三寳王毛囝沈巧生各罰洋十元陳芝根陳忠友周阿富崔仁元朱根發施巧生各罰洋五元王富林高子貞王小寳唐明義陳香蘭各罰洋三元姜明良罰洋兩元汪桂生林阿三各罰洋一元以上罰欵均着充公 
[公共公廨訊案彙錄]  
　　昨晨公共公廨民四庭由陸襄讞會同美丁副領事訊理（一）唐柳溪訴朱鶴亭夏晋伯欠欵案原告代表朱斯芾律師聲稱兩被告係鼎豐錢莊正副經理均已逃避查金慰民係該莊股東現在蘇州請求移傳到案加入被告結果准原告律師請求將金慰民列入被告内並函請吳縣協傳到案核奪（二）婦人張何氏聲請給諭管理遺産案結果准登申新兩報十四天倘無人反對即給諭管理遺産（三）戴恩洋行訴中華懋業銀行損失案結果原告請求復審無充分理由未便照准（四）竺自倫延甘維露律師訴利去孟不理生財價洋案結果聲請人應向理賬員說明理由聽候復核（五）裕黔公司訴旗昌源號定購機器不出請追價洋案結果候禮拜五續訊 
　　又午後民一庭由李襄讞會同英包副領事訊理張延鐘訴貝潤生不付造屋價洋案結果改期續訊民二庭由張襄讞會同俄員儀君訊理俄僑訟案四起從略民三庭由美丁副領事陪同華官訊理美商控告華人兩案（一）惠泰洋行訴同成公司定購洋紙不出請追貨價銀四千二百五十二兩八錢二分案（二）履泰洋行有利銀行同訴吳榮昌將利滋公司洋棧内所存擔保之貨物私自提取案以上兩案經各造律師略辯數語結果均着展期再訊民四庭由俞襄讞會同美約副領事訊理（一）孫又新訴杜馥卿等不理擔保墊欵案結果杜馥卿准减七百兩舖保候提其餘被告到案再訊（二）史鴻珊訴章福齋定貨糾葛案結果准原告登報十四天再核（三）兆豐絲號訴汪味青等不理繭子押欵案結果改期十四天由汪味青函訂原告　晤日期派捕押往原告處面商辦法並着原告調查被告有無産業報告再訊 
[誌]  
　　昨承商務印書館惠贈第八卷第五號「英文雜誌」及第十三卷第五號「小說月報」各一册謝謝 
來件 
[認印安士全書第五次報告]  
　　附消除未來兵禍之通告 
　　天童文質和尙五首部三百五十元重慶佛學社一百五十元鎭嵩軍武紹先營長一百元太和洋貨莊一百元王君叔七十五元沈君季宣五十元劉君瞻明三十元開願師二十五元安徽省立第二師範二十元又張君東甫傅君梅槎各二十元願宗師十五元趙君椒圃十四元四角黄君樹玉十四元高鶴年居士十二元開律師十一元馬君汝霖劉君亮章舒君楚石龔君雲伯各十元董君再生程君少吾殷君贊鈞費君仲深金君獻卿牧供師林君警聞馮君漢青吳君修梅李君運啓張君祥伯周君夢熊各五元榮君柏雲加認五元「合前十元」竺庵法師加認五元「合前五十元」傅君振廷四元松潘靜遠君三元五角蓉湖顧姚氏三元孫君永年爲母植福二元趙君里千陳君簡清鄧君冠千趙君友之陶君秉陽宋君梅先黄君涵之王君子仁各二元葛君益甫吳君致覺商君笙伯秦君森和各一元自四月一日至三十日共一千一百四十八元約一千八百二十部合前共得三萬五千三百二十八部初版一萬部已裝訂竣事二版一萬部亦已印出裝訂即日告竣本外埠認印各戶統由中華書局印刷所按號分布其本埠欲快先睹而尙未派人送達者可派人持原收據並另紙開寫住址至本埠靜安寺路一百九十三號中華書局印刷所發書處核領即使無人向領儘月内可以一一由印刷所按號送達三經收處暫時作一結束本埠樂於加入者以五月十號即陰曆四月十四日爲截止期外埠以五月三十一號即陰曆端午日爲截止期嗣後欲零星請閱者可直接向中華書局發行所購備價亦克己大批印送可致函本社登記其匯欵訂印事可徑向中華書局印刷所所長俞仲還先生處接洽消除未來兵禍隴海鐵路督辦施省之先生慨捐四千部孫月三居士慨捐三百二十部劉圓照黄月軒二居士各慨捐一百部文質大和尙慨捐四百五十部願來大師慨捐一百零四部眞達大師慨捐一百四十部海濱學人捐四百部均請普陀印光法部方便分布爲消弭未來兵禍之用印光法師又自行捐出五百二十部共得六千一百三十四部又印光法師捐出各施主最近之檀施功德欵二百二十五元作郵費用統交本社妥爲分布我國海陸軍界爲特敬告我伯叔昆弟諸姑伯姊之與海陸軍要人有世誼威誼及其他種種關係者萬望不吝齒芬進言紹介囑即馳函本社索閱此書本社即依據正式請閱函件按號分送凡督軍巡閱使鎭守使師長旅長營長團長各參謀長以迄武偏學校軍官學校水陸軍界要人及海陸軍界重要機關首先致送其雖在軍界而以普通個人名義索閱者僅先行登記待足敷分布時得有餘剩即按號分送以送完爲止此六千一百三十四部已决定分送水陸軍界他日如有聞風繼起委本社分送其他各界者再行通知不在所定範圍以内之函件恕不答覆萬祈鑒原受信處上海蘭路七百二十七號佛學推行社謹布 
公布欄 
[江蘇高等審判廳]  
　　民庭判决▲張祥書與　劉氏爲遺産糾葛涉訟控訴一案（判决主文）原判關於張丹甫存欵九百元由張祥書分五年貼還張劉氏五百元及祖遺房屋照三房均分之部分變更張丹甫存欵張元卿陳沛仁處洋九百元由張祥書一次貼還張劉氏三百元祖遺房屋仍作爲老八房共有張祥書其餘之控訴以及張師氏錢寳箴參加之訴均予駁回本審訟費由控訴人負擔▲張季麟爲同居涉訟不服江寗廳决定抗告一案（决定主文）原决定撤銷本案應由江寗地方審判廳依法爲第一審審判▲錢誠與錢孟瑚等爲莊産糾葛涉訟控訴一案（判决主文）原判撤銷本案廣善契祭紹祭修文義渡五宗田産應認爲錢誠高祖庭紹支派産業前項五宗田産及廣義一宗田産應准全部收回自管本案訟費均由被控訴人負擔▲吳厚卿與周子良爲水弄涉訟告一案（判决主文）本案上告駁回訟費歸上告人負擔 
　　批示▲律師陶鎔陳元素呈爲檢呈證書及登錄費請核轉登錄由呈悉據稱擬在本廳管轄區域内執行律師職務呈騐證書繳納登錄費二十元請予轉呈核准登錄等情並據江寗律師公會查明該律師確與修正律師章程各規定並無抵觸具呈證明前來應准呈部核辦證書登錄費均存此批▲陳祖貽一件狀請向本廳呈遞上告理由書由狀悉上告理由書自可呈由本廳核轉此批▲周毓莘呈爲檢送憑證請送甄拔律師委員會審議由呈悉查甄拔律師委員會章程第一條規定受甄拔人員之資格第二欵在外國大學或高等專門學校修法政之學三年以上得有畢業文憑而成績優良者但在日本畢業者並須通曉歐洲一國言語等因該具呈人前在日本法政大學法律科畢業是否通曉歐洲一國言語無從審查仰再遞　證明文作以　核辦憑證兩紙暫存此批▲陳履孚呈爲寗廳執行推事武斷承　吏等串索銀洋請調案查辦由狀悉據訴各情候令廳查覆核奪仰即知照此批▲蔡吳氏呈爲許應騤欠債不還懇請飭縣押追由呈悉已令縣查照民事訴訟執行規則各規定妥速辦理仰即知照此批（以上五月十二號） 
　　布告▲茲傳考試承發吏及格人員張振華於本月十三日上午九時來廳服務仰即届時報到並先期繳納保證金一百元以便塡發執照此批（十二號） 
[江蘇高等檢察廳]  
　　批示▲楊智增狀悉候令六合縣知事迅予依法判决此批▲李如楷呈及憑證均悉候檢同憑證轉呈司法部核辦仰即知照此批（以上五月十二號） 
[上地方審判廳]  
　　判决主文（民一庭）一件决定胡妙瑛與沈繩祖解約及財産涉訟一案（主文）本件訴訟准予註銷▲一件决定謝長生與周錫寳因欵項涉訟一案（主文）本件訴狀准予註銷訟費歸原告人負擔▲一件判决朱長青與陳如喜因會欵糾葛一案（主文）原告人之請求駁回訟費歸原告人負擔（民二庭）一件判决陶志宏訴陸其祥貨欵糾葛一案（主文）陸其祥應給付陶志宏洋二百二十二元七角四分陶志宏其餘之請求駁回訟費歸陸其祥負擔▲一件决定方增祥與殷季鈨田畝糾葛抗告一案（主文）本件抗告駁回抗告費歸抗告人負擔（簡易庭）一件判决陳明記與朱連祥賠償損失涉訟一案（主文）朱連祥應償還陳明記損失洋一百八十二元並此金額自民國十年舊曆十月起至執行終了之日爲止月利五釐之利息訟費歸朱連祥負擔▲一件判决李雪生與李渭深賠償損失涉訟一案（主文）被告人應賠償原告人洋五十七元七角九分五釐原告人其餘之請求駁回本案訴訟費用歸原被兩造各自負擔▲一件判决王際雲與盧氏等因租屋及欠租涉訟一案（主文）盧氏與王際雲締結之租屋契約應即解除限盧氏陳文錫於判决確定日遷讓屋屋並由盧氏給付王際雲房租洋十八元九角本案訴訟費用歸王際雲盧氏各半負擔以上五月十一日 
　　公示送達（全文在本廳揭示塲公布）第六二號（民一庭）一件鄭全與徐沐生因租屋糾葛控訴一案（决定主文）本件駁回右仰控訴人鄭全知照▲第六三號（民二庭）一件蔣成永與唐立中等因領妻糾葛一案（判决主文）唐立中廳將蔣馬氏交蔣成永領回訟費歸唐立中蔣馬氏負擔右仰被告人唐立中蔣馬氏知照 
　　判决主文（民一庭）一件决定張步蟾與吳至德　務糾葛抗告一案（主文）原批示撤銷本案應由崇明縣知事依法繼續拍賣（民二庭）一件判决陳友記訴孔巧福債務糾葛一案（主文）被告人應償還原告人本洋二百元及自民國十年陰曆十月初八日起按月二分利率計算至執行終了日止之利息訟費歸被告人負擔▲一件决定夏坤生聲明寃礙一案（主文）本件窒碍之聲明照准▲一件决定傳劉氏訴金金氏等婚姻糾葛一案（主文）本件訴訟駁回▲一件决定邵思銀訴施胡氏婚姻糾葛一案（主文）本作訴訟駁回▲一件判决包志學與包志祥贖田糾葛控訴一案（主文）本件控訴駁回本審訟費歸控訴人負擔▲一件判决李楷訴劉海粟因賠償損失糾葛一案（主文）劉海粟應登報聲明李楷確非上海美衛專門學校退學學生李楷其餘之請求駁回訟費兩造各半負擔（簡易庭）一件判决朱雲亭與方翔森欠欵涉訟一案（主文）方翔森應償朱雲亭欠欵洋五十元訟費歸方翔森負擔▲一件决定沈士林與周元慶欠欵糾葛聲請回復原狀一案（主文）本件聲請駁回聲請費由聲請人負擔以上五月十二日 
 
 

Page 17

 
 
   
 
 

Page 18

 
 
自由談 
閒話 
[繁華風轉記（四）] [  昭實]  
　　（一千九百二十二年之巴黎風） 
　　德國最近新版書籍爲一時風氣所趨而所涵意味彼此不能强同者可區分爲五大類一爲歷史演義歐洲大戰而後新著新版驟見加增爲戰前所未曾有誠以德人今日方處艱危一旦而從歷史小說詳徴往事知古代德國尙有更痛苦更窘迫之時期亦可引以自慰此實最近歷史演義風行各界之一原因至所演故事有時亦不限於德國如談荷英戰爭其事雖屬諸他種民族其書亦爲德人士所歡迎所可慮者歷史小說讀之甚費力最易流於冗長枯澀故今德國出版界務求設法引起讀者興趣其最近新版各書除用精槧圖繪描摹情致外更别用一新法截取一時代之故實而編演成書全書不以史事爲綱領乃以一帝王之情人或一極負艶名之美婦人爲主體而以明白曉暢之史事附屬之書中幷詳演其時之習俗嗜好飲宴歌舞娛樂裝飾等事均人所樂聞者此實最近歷史演義風行各界之又一原因二爲陳述戰事之記錄在戰時及戰後頗見盛行此不過一時風尙經久人漸厭之論者謂大戰爭中壯士勇夫奮身爲國國民對彼似宜永誌不忘最近自出版界廣告懸賞大加鼓動民厭倦之心亦漸爲一種好奇心所壓抑如興登堡將軍德前皇等重要人物故事每足引人注意不問其著述者手筆如何而銷路之暢旺大抵相同也此外關於將來人民生活之預言亦覺數見不鮮 
談叢 
[說跳舞（二）] [  邃]  
　　跳舞在藝術上的地位要是以現代立論就遠不及音樂和美術的發達可是以時代的久暫而論這三種藝術當中總算跳舞一門發達最爲久遠是所以發達最爲久遠的緣故就是跳舞不假身外的器具祇要有了一個活活潑潑的身體就能運動如意表現體内的感情像這樣方便的藝術漫說是音樂和美術是萬萬望塵不及就拿文學來說恐怕也沿有這　的容易呢 
　　跳舞和音樂一早就有了極密切的關係有跳舞差不多就有音樂所以我國古時歌舞兩字是相沿並稱的考究希臘進化初　的跳舞也就有了雙管笛和銅鈸和他節奏諸君要是看了希臘古代的彫刻畫就必定領會我的說話了到了文藝復興以後跳舞的藝術就居然拿音樂的Ｔempo來分别他的名稱和運動其中最普通的就是四分之三Ｔemno的Ｗaltz·Mazurka·Three-Step·Bolero和Minuet·四分之一Tempo的Two-Step·Polka·Habanera和Ｇake_Walk四分之四Ｔempo的Ｇavotte和Ｓchottische這十數種跳舞當中要算Ｗaltz爲最流行Ｗaltz我國譯作璇轉舞或作圓舞這跳舞到了法國路易十四世極盛的時代就成了社交的裝飾品當時ＰolkaＭinuet和Ｇavotte雖然跳的也多到底比不不上這Ｗaltz的普及至如Ｂolero和Ｈabanera等跳舞乃是西班牙所發明除了拉丁民族以外跳的人也就有限得狠了 
　　西班牙民族大槪染有極道守Ｇypsy的色彩思想非常的奔放對於人生觀多抱樂天主義所以發明跳舞獨多除却Ｂolero和Ｈabanera以外還有ChicaFoliasJotaAragonesaSeguidillaZapateado和Fandaago種種跳舞最後所說的Ｆandango差不多就是西班牙的國技馬德里京城巴西龍的港口是不必說了就算諸君跑到比利宜司山麓的窮鄕僻野也可以看見村中的男男女女隨着六弦琴的節奏不住的跳這Ｆandango 
藝談 
[對口相聲考（上）] [  少卿]  
　　日前約友人特往大世界聽白雲鵬大鼓及登樓陳子貞華子元正演對口相聲考相聲原爲口技之專名一人以口舌學飛禽之啼走獸之鳴以及社會種種事物之聲故謂之相聲相聲旣成名詞而社會間稱此等技藝爲說相聲如『人人笑』是其正宗也而京津一帶謂做雙簧者初步之兩人鬭口爲對口相聲殆認爲說相聲之一體其實非也予謂對口相聲之事以語言滑稽爲主兩人設一主一賓一智一愚意在描寫社會現狀略帶諷刺實唐之打參軍宋之滑稽劇元之院本之遺體唐之參軍戲以蒼鶻打參軍至宋參軍變爲副凈蒼鶻變爲副末宋之戲曲史引夢梁錄云.........『副凈色發喬副末色打渾』發喬者假裝痴呆之謂打渾者關鎖發揮其詞意以作笑柄也宋敎坊伶人多扮戲以滑稽語諷刺朝政府時事不勝舉又引元之院本『長壽仙獻香添壽院本』云『辦凈同捷譏付末末泥上.........捷云今日雙秀才的生日您一人要一句添壽詩捷先云檜柏青松常四時付末云仙鶴仙鹿獻靈芝末泥云瑤池金母蟠桃宴付凈云都活一千八百歲付末打云這言語不成文章再說付凈云都活二千九百歲付末云也不成文章.........凈趨搶云我也有我有一幅畫兒上面一個靶兒我也不識是甚物人都道是春畫兒付末打云這個甚底將來獻壽凈云我只願歡會長生.........』 
小說 
[社會小說人間地獄（九八）] [  娑婆生]  
　　第十六回洋務世家密編脂粉隊荒年生活墮落虎狼窩 
　　柯蓮孫道這却不可寃枉這位外交官他的夫人這些秘密勾當外交官並不知道我上次聽阿寳說外交官還每月寄錢來接濟湯二小姐不過湯二小姐的手筆狠大外交官分潤廉泉怎彀他的揮霍别的不必說單是鴉片烟一項湯二小姐要吃到四百多塊錢一個月再加上房租火食衣飾穿著豈不要上千塊錢一月的開銷嗎現在的這個世界向人告貸是無從啓齒湯二小姐没法起初呢還是個人行動不過個人的精力有限所入自然不豐加以自己又吃了烟一天一天的黄瘦下來自己的活動能力格外有限了這時候天無絕人之路竟讓湯二小姐發明出這一號的大組織來他介紹一個人那當事者以血肉之軀勞動終宵不過得着五塊錢他却要收入七塊錢比那捨身體的還多兩塊你想他一天只要介紹十個人八個人便可安坐而得六七十元的收入外加各種附帶的營業他一月定不是有二三千元的進項當然彀他的開銷了黎宛亭插嘴道我聽見阿寳說道頂熱鬧的日子單是門市有二十多起外面各處的送貨還不在内替他算一算眞要比做一個總長還要舒服呢賈大人聞言歎道唉這位湯二小姐比買良爲娟比老鴇虐妓接客還要罪孽深重你想老鴇買一個兩個妓女或則三個五個討人逼着他做生意爲虐不過僅及於這三五個可憐的女子他這辦法簡直是無限公司來者不拒造孽更是無窮了柯蓮孫笑道你老說他作孽湯二小姐還說是做功德呢賈大人道這話怎講柯蓮孫道有一次我同朋友到這裏來也是時候來得略遲些靜坐着去等着呌人恰巧湯二小姐那日政務清簡過足了烟癮他與我們作一度長時間的談話他的談風狠健話也狠多我也記不了許多最有趣的是他說如今的上海女人眞正可憐眞正作孽别的不必說單是我這一個機關也不知道有多少人靠着吃飯不瞞你們各位說我是做得厭也厭極了久已要收拾收拾回廣東去無奈這許多可憐的人一定求我不肯歇手他說二小姐一走拆散了塲了我們家裏就没飯吃了父母便要將我賣到野鷄窠花烟間裏去了三更半夜風雨雪雹還要立在街心倘然没得客人還要被老鴇毒打即使有客人那些地方進出的全是下流骯髒的人容易生梅毒癧子頸不到多時便要送脫性命二小姐倘然有點良心肯救救我們還是不走的好你們各位想他們這些話也眞是實話你說可憐不可憐 
[餘瀋] [  劉豁安]  
　　蚩蚩吾氓安居樂業一聞軍興便動色相告慮戰禍之延長不知田園寥落骨肉流離伊於胡底而憂患餘生驚魂甫定轉太息於慘死之戰士與失敗之將軍爲非値得若忘其痛苦然蓋厭亂極矣 
 
 
 

Page 19

 
 
   
 
 

Page 20

 
 
常識 
　　（一）投稿本增刊者其材料除衛生法制道德經濟四項外增教育科學宗敎市政雜錄問答六項其語涉攻訐個人者恕不登載 
[（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛]  
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其取酬時之署名蓋章須與投稿時同 
　　（一）問答一項專爲喜閱本增刊諸君確有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
常評 
[關睢說] [  老圃]  
　　宋人以意想說經疏於小學聲韵此其所短也但漢人師說亦不盡可守以關睢一章言朱註實優於舊說舊說后妃不嫉妬思得淑女以配君子信斯說也是后妃所寤寐思服輾轉反側者無非欲爲文王采求淑女以供嬪御此必后妃有狂易之疾而後可否則爲文王所威迫乃晝夜不安喪失魂魄若人情不相遠殆未有不嫉妬者也况所謂窈窕淑女者僅以供嬪御乃傷風敗俗之尤又安得言關睢爲正始之道王化之基乎鄭箋言不嫉妬謂三夫人以下漢人相傳舊說謂天子有二十七世婦八十一御妻合三夫人九嬪共一百二十人鄭君言之鑿鑿有如目睹謂后一夕三夫人一夕九嬪一夕世婦三夕女御九夕凡十五日而徧果爾則天子一夕而御九人又無一夕得息其說可謂謬矣凡此皆師說所傳亦未必爲鄭所虛造意者太古之世蠻族酋長有掠奪百數十人供淫樂者此或可信然分其等差定其夕數而謚之曰禮則必秦漢以來賤儒如叔孫通輩所造以媚時君者也要之不嫉妬之說不足以說關睢毛傳言關睢鷙而有别鷙者言雌雄情意至厚别者言各自爲偶不雜交也凡鳥類分爲二一曰一雄多雌類雞是也一曰一雄一雌類雁是也關睢歸後類故曰鷙而有别惟别故鷙不别亦不鷙也可以人而不如鳥乎 
衞生 
[勤浴能使思想靈敏] [  季鈞培]  
　　時常洗浴不特能使身體清潔而不生疾病且能使思想靈敏夫血液中有汚質由皮膚孔排洩於外時常洗浴則皮膚孔不致爲汚質所塞則血液中之汚質可時常排洩出外如此血液日能清潔而思想因之而靈敏焉不然則皮膚孔爲汚質所塞血液中之汚質不能排洩出外血液汚濁思想因之愚笨焉 
　　証諸東西洋人彼時常喜洗浴彼之思想誠優於我人科學之發明工藝之製造非思想靈敏安能致之耶我國人不喜時常洗浴除夏季外其餘三季終鮮時常洗浴思想之較外人劣職是之故乎（乙種酬） 
道德 
[戒烟興學] [  之清]  
　　我有一位朋友姓鄭名有道他從二十歲起中了烟癖現年三十二歲回憶這十二年中不知消耗多少金錢而且近年來烟價騰貴禁令綦嚴以每天計要吃兩元有零以全年計連請請朋友等要滿千元左右他的家境究有幾何没有確數相傳是很富饒之家他近來見報章所載我國敎育如何如何不普及各處都在辦義務敎育而且覺得烟之於身體其害眞非淺顯所以他從今年陰曆元旦日起誓不再吸他說以每年省下來的費充作義務學校經費他從戒了以來已有四個月了竟一些不吃他預計每年所省之費充作四個學校之經費現在兩校已經開辦聞說本年秋季還欲興辦兩校每校每年經費共二百五十元敎員一位薪水每年二百元僕役一個役費每年三十元雜費及學生書籍費文具費等每年二十元校舍利用鄕間之廟宇空房開辦費問鄕裏索取學生方面分文不取鄕裏除取開辦費外不再另取補助費 
　　先哲有言云有志者事竟成斯言也眞不我欺也社會上吸烟浪費者不止鄭君一人若能人人有如鄭君之回頭從善有志敎育我國敎育之普及可拭目以待也（乙種酬） 
[爲什麽] [  鸞]  
　　茫茫衆生如病痴狂忙來忙去所爲何來余自墜紅塵無一日不在莫名其妙之中爰出所惑擇要言之高明諒達其亦引而撫躬自問不 
　　爲什麽我們要做虛僞的應酬 
　　爲什麽我們喜歡受人家恭維 
　　爲什麽有了兒子的還要娶妾 
　　爲什麽許多人留財産給子孫 
　　爲什麽男子要狎妓 
　　爲什麽女子要搽粉 
　　爲什麽談人道主義的對車夫爲了一兩個銅元喊警察 
　　爲什麽有人仗着新文化或是保存國粹的旗兒去謀位置 
　　爲什麽天天看見六零六的廣告 
　　爲什麽天天聽見汽車壓死人的新聞 
　　爲什麽世界上會有戰爭 
　　爲什麽世界上會有罪人（乙種酬） 
法制 
[毁竊公共物者之犯法] [  老蘆]  
　　前日在蘇州留園見有某甲攀折桃花某乙笑止之曰公共地方攀折花木母乃非公德乎某甲嗤之以鼻曰子母假文明此地桃花千百稍折庸何傷况吾輩出資遊覽即折一二枝諒園中司事亦不能嗔怪余聞之竊歎吾國人程度太低以衣冠楚楚之少年且如此其他則又何說在私人園中且如此公園則又何說須知毁竊公共地方物件不獨違背道德抑且干犯法律略舉一二如下爲當世青年告焉 
　　（一）毁壞罪（甲）無價物如樹木之類人若折傷此類物即犯違警律五十二條第五欵採折他人之樹木花卉或菜菓者處五日以下之拘留或五圓以下之罰金 
　　（乙）有價物如鏡鐘盃盂之類被人毁壞之時又分誤意故意兩種 
　　（子）誤意的卽照違警律十九條責令賠償 
　　（丑）故意的卽犯刑律四○六條損壞他人所有物罪處以四等有期徒刑拘役或三百元以下之罰金 
　　（二）侵竊罪凡公共物什如未向公共地方主管者請求借用得其允許卽私自携出者卽犯刑律三六七條之竊盜罪處以三等至五等有期徒刑（乙種酬） 
經濟 
[移演劇費贖路之我見] [  餘姚史楫材]  
　　吾邑向例每屆四月間由各商家集資演劇美其名曰太平戲一月間幾無日無之不知此乃無益之事况一日之戲價非數十金不可加以親朋之招待費遊客之舟車費茶坊酒 
肆之閒食費廟内神前之香燭費一切消耗總以萬計吾邑如是諒各地亦如是則合計全國其費誠不可以數計夫以有用之金錢而浪費於無益之處不亦惜乎鄙意莫如將此欵移作贖路之用蓋演劇爲迷信之事贖路乃國家大事演劇可廢除而贖路則不可稍緩移無益之金錢而挽回國家之主權諒亦愛國同胞之所贊許也（乙種酬） 
[抄襲稿子的不經濟] [  徐卓孫]  
　　我常常看見報上通信欄内有『某君尊稿某處抄襲應：：：』心裏非常難過因爲投稿是一方面增進閱者知識一方面得些酬報很純潔的事爲什麽祇管酬資不願：：：呢現在我拿抄襲稿子的種種不經濟地方講明白希望以後永不出現『某君尊稿從某：：』 
　　一·不會瞞過的俗語說『水滴石頭穿』所以抄襲稿子卽使瞞過一時但是終究有人發覺不過時候的遲早罷了 
　　二·破壞名譽名譽爲第二生命可以破壞難以修補若一經揭出「某君尊稿：：」豈非名譽墮落卽使用别號也終是不好看 
　　三有損道德朱柏廬先生說『勿貪非義之財』所以我們要得錢財應當做正當的工作即使一時騙過酬資到手於心何忍 
　　四有碍精神抄襲稿子總要廢一悉精神先希望登載再希望没有人指摘所以投稿的心裏常常不安眞何苦呢 
　　五耗費時候與金錢抄襲一篇稿子至少要廢二三點鐘寄到報館裏至少費郵票三分若然被人查出徒然廢丢可貴的光陰和金錢眞所謂『偷鷄不着失了一把榖』呀（乙種酬） 
科學 
[雞蛋與銀針的迷信] [  作屛]  
　　我門鄕裡設遇了病人神氣昏迷口出亂言：：等症常常有一種遺傳下來的試騐法試騐他是否『土打』『土打』是我們鄕裡的一個俗名（不知别處有否）其意大槪是人們或掘土挖泥設或觸犯了山神土地的怒山神土地就要對他不起打他一下於是便發生這種症狀了其實迷信之至可笑極了 
　　這個試驗法就是拿一個熱鷄蛋棄了殻用一隻銀針對穿過這鷄蛋的兩端且不要把他弄破用手將這個鷄蛋在病人的胸腹上輕輕的滾動幾分鐘然後將鷄蛋内的銀針取出來看如若銀針變成黑色他一定是土打了再請菩薩等等替他懺悔懺悔然而這個試騐可說十個有十個銀針是變爲黑色的何嘗和病有什麽關係這種鄕下人實在因太愚蠢而受騙了可憐之至 
　　因爲鷄蛋内含有硫化物的銀在化學上有一種特性就是他和氱气不拘在怎樣的溫度内不能起直接的變化但是他與硫化物很容易起反應而變爲硫化銀（ＡgzＳ）硫化銀的顔色是黑的這就是銀針揷入鷄蛋内變爲黑色的緣故並没有什麽土打不土打的關係又如貴族式的人家用銀匙來喫鷄蛋銀匙往往變爲黑色也是這個緣故啊（乙種醞） 
雜錄 
[讀常識後所獲之益] [  汝澤]  
　　自申報刋行常識以來一般人士爭喜閱之因其文字淺近且所載均切日用使人可以依法效行其有益於社會誠匪淺鮮爰將鄙人所得實益書之如下以供諸君一覽焉 
　　（一）身體上之獲益余體質素弱每多疾病其故莫非由於不知衞生之道有以致之閱常識衞生欄屢有忠告及補救之法於是猛然自醒舉凡節飲食勤運動等等均依法照行迄今半載有餘自問今之身體較前之羸弱多病者誠有天壤之别 
　　（二）常識上之獲益余年幼閱世未久對於古人懿言以及處世之道諸多未曉今該欄時有披露使人增一無形之敎師得益良多 
　　（三）醫藥上之獲益世人每抱微疾輒求治於醫生旣費金錢又曠時間且或醫生不明眞相藥石誤投則爲害更大今該欄對於醫學常識時有討論吾人儘可自由採用免至偶然小恙即需求治於醫生也（乙種酬） 
 
 

Page 21

 
 
申報汽車增刋第二十五期 
評論 
[上海汽車營業不發達之原因]  
　　今日上海汽車營業以中國一國言之固甚可觀以世界言之則遠遜於泰西各都市然上海爲萬國通商大埠汽車營業早應蒸蒸日上何至今猶不能與泰西各都市相比較請以下列原因與讀者諸君商榷 
　　（一）上海汽車租價之昂貴每點坐價四元中下人不敢顧問於是耗之者寡汽車不能發達原因之一也 
　　（二）上海華人鮮有能自行開車者即有力購者每購一車非雇汽車夫不可而汽車夫之薪工至少三四十元鉅費之外猶欲受其欺難願購車者見此焉能不使其退縮汽車不能發達原因之二也 
　　深願海上汽車營業中人對於上提二層原因能澈底解决則上海汽車營業之將來正有未可限量者矣 
討論 
[論「公共汽車之研究」] [  秦伯未]  
　　上期本刋載旨顯君「公共汽車之研究」討論路權和經濟兩問題審慮周詳佩甚鄙意二者不難打破何以言之 
　　（甲）路權問題此意早已料及曾於上期發表大略主權雖操諸英法工部局之手我人不能獨斷獨行更不能預料其必准然便利交通有益社會想他們亦把公衆事業爲前提以利弊說之當没有極大的反抗力但手續上不能無一度之商榷與彼完美的答覆至於公共汽車向無成例則不妨自我爲之苟利之所在他們亦決不會以始創見棄的 
　　（乙）經濟問題據預算表每人每哩汽車大洋二分電車頭等二分四二等一分三則汽車之値較電車頭等爲賤較二等僅昻七釐即多銅元一枚鄙意坐電車者不盡貧困者流必不致愛惜此十文的小費而棄迅穩的汽車更徒步以犧牲光陰和足力况且公共汽車通行在没有電車的地方行人除了人力車之外簡直没有别的好坐那末把人力車和汽軍相比孰優孰劣孰速孰緩孰從孰捨固也不待言了但上邊所論都是實價售票時以每人加十文作爲贏餘計即較電車亦僅多二十文我想將來一定能發達或者乘客超過原定數之外也未可知的 
　　統　之經濟問題可不必顧慮不過路權問題稍覺費詞然當亦不致絕對的反抗管見如此未識讀者諸君以爲然否（甲種酬） 
專論 
[上南長途汽車路應設鋼軌之吾見] [  朱貞白]  
上二期汽車增刋載有秦君伯未曁穆紓齋先生對於上南長途汽車路舖設鋼軌之意見一篇思慮周詳各有見地甚佩甚佩竊不自量亦欲將管見所及與諸君子一商榷焉 
　　當上南長途汽車路之初築也聞將以煤屑路行駛汽車愚頗不以爲然欲有所論列繼聞有改設鋼軌之議喜與鄙意有暗合者遂不復列論 
　　不以煤屑路行駛汽車者有數因焉難於載重一也路身易壞二也車輪易損三也灰塵易颺四也舖設鋼軌則以上困難均可减殺 
　　煤屑鬆散不易固結一遇天雨易成窪坎重車行之有黏滯下陷之虞一遇天晴則塵灰四揚妨礙呼吸且煤屑粗糙橡皮車輪不能勝强烈之磨擦若改鋼輪則車身易於顚頓乘客將感不適否則橡皮輪之銷耗其一年之結果當必甚鉅且若中道破裂則又妨礙殊多改設鋼軌而用鋼輪則此項銷費自可减少顚頓不平之弊自可避免煤灰飛散之量亦可稍殺揆之重學原理汽車行平地上與行軌道上旣爲一與三之比則秦君所謂「再加鋼軌之重更易傷路一層」似嫌過慮試觀滬上有軌電車路與無軌電車路之建築工程便可比較而得若謂「舖設鋼軌亦當有堅固之道路」一層確爲不易之論然愚意以爲舖設鋼軌之處路身固當格外堅築軌道兩旁無重物之壓載卽工程稍遜似亦可以無害若火車路及有軌電車路之建築工程可以爲例也倘不設軌道則路身全體須堅築若無軌電車路其例也路身全部堅築之費與堅築其一部分之費相較孰爲經濟不辯自明 
　　又秦君謂「鋼軌每里需價四千元六十里需二十四萬元若以此欵築路富足有餘」其所謂「富足有餘」者不知築何等堅實之路亦有標準與比例否若依穆君以上海南市之道路爲標準爲比例則每里需萬元六十里需六十萬元視二十四萬元相差甚鉅更何能「富足有餘」今假定其二十四萬元能築成六十里如上海南市之路矣而不設鋼軌吾敢斷言其車行不出三月路身便可損壞此則鄙人所曾親見者也 
　　當民國五年福州省城至南台築長途汽車路一條計長二十里上舖三和土（係黄砂石灰泥三者合成）約厚尺許其下舖厚二尺餘之石子以爲基其堅固平坦實較上海南市之道路爲勝然車行不及三月路身已凹凸不堪其後幾無日不施修築非特所費不資即車行亦多阻碍時鄙人正作客於彼自始至終皆曾目覩鄙人之主張長途汽車路須舖設鋼軌之意即基於是故鄙意以爲即使二十四萬元能築成六十里若上海南市之道路以行汽車亦不若以二十四萬元舖設鋼軌之爲愈也 
　　若夫「出軌」「相撞」之危險所慮亦未嘗不是特此乃意外不常有之事意外之事即不設軌道亦能發生憶民國六年夏季福州淫雨涉旬長途汽車路頗多低陷之處車行旣甚顚頓駕駛亦甚吃力一日駕駛者偶不愼車遂駛入田中而覆計搭客之受傷者數人而車重非人力所能起越三日由洪山橋兵工廠運來起重機一具始將該汽車運起此亦意外事與「出軌」實相同也至於「相撞」一層則不設軌道更易發生滬上新聞時有記載可不繁徴引設軌後車行來往有一定之時間相撞之事反可减少至「互等」一層雖所不免然時間有定當不至過久若電車火車之相等其例也觀此則上南長途汽車路之應設鋼軌與否其利害孰多孰少似可曉然矣敢抒管見以爲質（乙種酬） 
[對於滬太長途汽車之感想及管見] [  楊祭正]  
　　太倉居内地離申江有百里之遙雖爲文人萃集之區然以交通不便故新文化之吸入也頗遲運輸貨物愈受其困一般有志之士屢欲開闢道途以利交通然以功程浩大籌備經費又一窒碍故一時未能實行迨各處響應富商四起披星戴月僕僕風塵費數年之經營耗巨大之金錢而滬太長途已成惟煤屑未經舖全（煤屑自滬舖至劉行不過佔全路四分之一）汽車已行多日人民之受利非淺將來全路告竣則人民之來往日繁而内地與滬上亦漸觸矣如是則滬太長途汽車旣利内地人之至滬上者復便貨物運輸之敏捷迴非從前之太人至滬旣耗金錢復廢時日之所能比也以是而觀滬太長途汽車之於人民交通敎育文化人均受密切之影響不可不謂善舉矣再以管見所及略述於後 
　　（一）對於長途汽車站之見聞是站係西式造法有房屋數椽一爲辦事人員室一爲會客室一爲購票者之憩息室種種辦法　火車站殆無異也然以開辦伊始諸多未能周到若開車之時雖定實則隨到隨開不遵所定之時於乘客旣受其困難而於辦事者則失信用何以故蓋春假前予曾與同志陶君乘汽車焉至汽車站時已一點三刻越一刻後已屆開車之候奈票門旣未開而汽車又未至斯時心甚急忙惟歎中國人之無辦事能力乃與陶子至辦事室交涉據云時間已過汽車未至即賣票於汝亦無所用總祈諸君原諒當其發辭時雖侃侃而談然面虹耳熟不禁爲之赧然要亦資格淺薄有以致之然覩辦事之人員類多繡衣麗鞋頭戴大帽手穿金戒一若專事風頭者其意氣之浮囂不言　知更聞旁人言曰此種辦事人員若遇親戚朋友時則特别開車非特不凖時間且索價又低廉行公事而私心若此則中國人辦事之黑幕可見一斑即此而論汽車之辦事人員萬萬不可不選擇而行車之時更宜一定非有特别事故不可失時 
　　（二）長途汽車汽車係電車式坐客擁擠甚至有不得坐而直立者有以疲勞而席坐者坐客不分等第惟需金錢男女雜坐炭氣重重急行時汽車搖搖無已兩人不能言語車旣狹小復有榨殻滿地 
 
 

Page 22

 
 
於形式上不甚雅觀乘客頗受其困故余曰長途汽車之坐客不可過多至於衞生更宜及時注意（一）禁止隨地吐痰以免毒菌之發生（一）禁止吸烟免烟氣之騰騰擾及地人吾所最期於辦長途汽車者即車内宜置報紙若干份蓋利用延長之時間而供坐客之參閱旣爲公共事業又可消遣坐客所耗無幾而得益良多未知辦事者以爲然否 
　　（三）長途汽車路車路約六七十里之長廣約二三丈（自滬至瀏河）汽車來往約十數次乘客不可謂不多惜乎築路未能鞏固以致行車後路皆變爲小漕高低不等在乘者已受其痛苦而行車者亦頗感不便至天雨時行愈爲艱雖有數十人之修補然路程消遙不克見效况已修之路又爲汽車壓低若是而行則徒勞而無功耗時日費金錢更無論矣負此責者吾想必有善後辦法决不袖手旁觀其成敗倘常此以往非特煤屑不能全舖即所築之路亦愈行而愈壞再有圓滿之結果乎雖然若象掣則易舉羣心羣力决非少數人之事也（丙種酬） 
　　按作者以所見而生感想由感想發爲議論本刋以我國汽車事業猶在幼稚時代故各方意見皆行發表旨在引起各界討論故所發表者非必斷論讀者儘可隨時以批評賜寄本刋卽以本文作者之建議而論以報紙若干置車中以供坐客之披閱一節實屬事實上萬不可能者也蓋長途汽車之路線必短坐客必多若干份報紙旣不足以供披閱且擁擠中亦不便以閱報致多佔地位也（省註） 
[評滬太長途汽車路] [  旨顯]  
　　滬太長途汽車路自上海之閘北至太倉之瀏河鎭共長七十二里開辦經年現已通車自上海至大塲長十餘里通以白斯直至瀏河則以容客五人之福達車通行之作者關切路事聞之欣喜爰於暇時特往一瞻該路之碩畫宏規茲將管見所及評論於下該路任事諸君熱心毅力至堪敬佩自不當謬加指謫惟吾國築路通車事在剏始不能盡善之處或不能免今表而出之以引起世人研究之興趣將來於造路之術或不無小補該公司如能俯納蒭言尤所願也 
　　滬太路一切設施大致頗佳殊足爲人模範生意甚盛每日過客平均在五百以上每日收入在三百元以上作者雜衆人中乘白斯至大塲然後自大塲步行回滬路上最引作者之注意者首推路線之灣曲此路轉灣之處極多屈曲蜿蜒頻頻轉折幾無一里係完全繩直者且有數處轉角極急有一處在營房附近驟然轉一正角又有木橋數座橋之前後均屬曲路又有數處其路始向右折未及百數十尺而又向左折勢甚急促者默察所經之地勢一望平坦無山河之險無房屋之阻路線之勘設大可隨意所欲爲然而灣曲若是頗不可解路線之最佳者在理自屬直線然而拘守直線在地勢將有所不能故必須設曲線以救濟之惟曲線之設必須審愼於行車之安全與經濟兩無妨礙斯可如在可以不用之處而任意用之其害甚大試言如左一曲綫多則路長兩點之間最近之路莫如一直綫其間若添設若干之曲綫則路程自必增長以一定之理也路綫增長之結果如左（一）築造費增加因此每年所負之利息金增多（二）路面修理保養之費增多（三）行車費增多（四）耗廢時間茲設喻以理之 
　　某某二城間直綫距離二十里所造道路中多曲綫路長爲二十二里每里造價設爲三千元如造直路二十里需銀六萬元今路長二十二里需銀六萬六千元苟所經地段無大險阻增長二里之程而無利益可資補助則此六千元之造費等於虛擲此六千元之數以一分利率計之每年損失六百金與路相終始而爲永久之耗費修理與保養之費與路綫之長短成比例設以每年每里一百元計則每年耗損二百元汽車開行之費視車之大小而殊姑定每車每里一角五分每日有車百輛經過則每日損失三十元每年損失一千一百元至於時間之關係則多行一里多耗二分鐘之光陰積而計之其數非少然不能以銀錢計也綜前三項每年耗損於此冥冥之中者達一千九百元之巨將來車數愈增受累愈重此路綫延長之爲害也 
　　二灣曲能致行車之費用增高路多屈曲御者時有戒心不敢用最高之速率每至轉角之處更須慢行以免出險故在路上之時刻延長因此而得二項損失（一）耗費機力車速改慢之時常須用輪掣一部份有用之能力化熱而廢棄（二）車之效用減少例如每日在良路上能行百五十里在曲路上每日祗能行百二十里則損失三十里之路程行車費各項中有關乎開行路程之長短者如搿斯令車油及修理等是有不關路程者如薪工利息車房等是不論其開行與否總須有若干之開支是以購買一車務須盡其用不可使之躭延時刻行走之里數愈多則每里所分得之經常開支愈小行走愈少則所負愈大車之效用降低卽行車費用增大之謂也 
　　再汽車在直路上行駛其各部份重量平均轉灣之時因離心力之作用車之重傾注於一邊彈簧及架骼勢必受重大之壓力而有暗損臨灣曲時改低車速過後又須增高傳力機之齒輪多受兩番調用而速其磨損又舵輪相聯之機件及輪胎自必受若干之影響總之轉灣實不利於汽車足以增高其修理費而促短其壽齡至於多轉一灣耗費若干則情形太雜非巧歷所能算也 
　　以上所言指急促之灣而言也若寛緩之灣則於開行費可無大影響轉灣之勢愈緩愈佳大約三百尺半經之曲路上則事仍可捷駛不必改緩則上述之弊可減今滬太路上急灣頗多汽車行過頻改換速率似不甚相宜也 
　　三灣易多危險轉灣之時極須謹愼稍一大意即遭危害或開落河浜或二車相撞傷財喪命時有所聞故泰西各國在灣路上各設標記與警告以戒御者是以多一灣曲即多一危險之機會急灣之處其險更甚然則如何方能使之安全乎曰引長瞭望線瞭望線者即御者在車中明白看見前面之視線也設前面路上有一阻礙物在遠即望見之則駛車者能爲之備而從旁避過若因灣勢急促望不及遠至近而始見之則措手不及矣是以爲行車安全計瞭望線愈長愈佳不得已時至少須設有三百尺之望線自此以下則爲險路矣滬太路上未免一二處近乎險路 
　　四多灣曲則不舒適開車者時時留心緊把舵輪全時一貫以應付灣曲固不舒適坐者左偏右倚坐立不定亦不舒適 
　　總之路線愈直愈妙灣曲線在不得已時始一用之切不可濫用滬太路之多灣曲自有其原因及其所感之困苦然而其原因似太微細不値得以路線犧牲之也路面之不良可隨時改築之排水之不合法可隨時修善之車輛之不佳可隨時選購之惟此路線則爲永久之物路線而良也永受其利不良則永受不弊一次鑄成不知止何年月而始得矯正創始之時不可不十分審愼也 
　　今取上海衆所習知之二爲例路一爲法界之霞飛路自八仙橋以西毫無灣曲一望無盡駛車於其上非常安適一爲英界之靜安寺路多小灣曲駛行汽車頗感不便執政者知其非而思改正之近數年來常有大隊工人日事工作移墻毁屋大費周章設當初有寛直之路線又何來今日之艱勞乎 
　　汽車公司營業之機關也路線無論如何拙劣行車無論如何耗費公司不負此損失不過將來乘車價目抬高而已所損者仍爲往來之旅客耳不良之路將永爲工程失當之記念金錢鑄成之大錯往來之過客地方之民衆將耗費無量之財於此冥冥之中可不惜哉（乙種酬） 
[對於滬太長途汽車應增加股資之商榷] [  夢花]  
　　月前擬乘滬太長途汽車返家等候多時方見車來而人數旣多落後不得乘者甚衆余怪其故詢之局中某友始悉股欵尙未收齊經濟缺乏車輛因以少且小歸途見道途高下車行不便足見非有巨大之資本不足以濟大事滬太長途汽車事業之不能完全發達其故或由於此乎故余深望各股東旣熱心於前當完美於後迅將股欵交齊或增加股額及股欵以謀將來得莫大之發達查該公司以資本缺乏故購小號之汽車每輛不過十五座左右所得不償所耗且雨天則因築路時未加充之資本車輪每陷入泥内欲其行動非多加格司林不可而車身尤小祇四座損失更巨故愚意俟資本充足時可購較大之汽車而車路須加意經營力求堅固遇雨勿使陷下若是則往來旣便座位旣多當復無擁擠之患損失之憂矣（乙種酬） 
[克來克沙納脫嚮笛之應用] [  嵩生]  
　　本增刋曾有「嚮笛之研究」一文告駕駛汽車者之須謹愼蓋嚮笛之裝置爲汽車 
[新式克來克沙納脫電氣嚮笛]  
上所不能免且其效用頗大凡於轉灣處應用嚮笛車輛得以讓避行人得以安全然嚮笛種類不一效用各殊近有新式克來克沙納脫嚮笛出現引用電力價額旣廉費電尤少施用於新式汽車上亦云宜矣 
　　昔日之舊式克來克沙納脫嚮笛用電多故當時有提議改良者今之新式嚮笛不過耗去一又四分之三安不以激動原動力其發聲不甚粗糙但覺和藹且能聞及於遠處是故斯笛之特别長處卽當遇他車輛或行至轉角危險時均能使人早聞其聲而預爲之備也 
 
[普通式之短嚮笛]  
　　普通式之克來克沙納脫嚮笛不論何處皆可裝置若裝於踏板則當以三角式之嵌裝於底部此機構造頗稱簡單軸終有齒輪連接裝置極小之發電器使輪齒平行旋轉以達膜片每齒輪旋轉在薄金質圓片中必與嵌塊接觸其全體組織堅固喇叭口係黄銅製成如機上有黄銅製之長笛則價四鎊鏿製者祗須三鎊十五先令一切應用物件均包括在内由是以觀新式之克來克沙納脫嚮笛用電不如昔日之多價格亦極公道故特書數行以作紹介諒必爲備有汽車者所築用也 
[我之發展汽車事業觀] [  秦伯未]  
　　汽車事業在現在潮流中眞是刻不容緩便不能不想一法子去促進他發展他姑將個人的意見發表在下邊有當與否還要請大家賜敎哩 
　　（一）設立汽車聯合會設立聯合會對於精神和事實上似都不可少的因爲有了聯合會就可大家亟力研究和改造每月或聘名家演講汽車的新智識以增國民的學問即表面上也有一種團結的精神不是很重要嗎 
　　（一）發行汽車雜誌或報紙雜誌報紙爲言論鼓吹之大關鍵也是發展的大主腦不論那種科學雜誌報紙愈多則其科學愈發達因爲其中專取公開主義互相切磋琢磨或把歐美智識灌輸國中進步那有不速的道理呢刻下除了申報中之汽車增刋外並無發刋鄙意不是國人缺乏汽車智識實在没有人去提倡罷了使什種精神同散沙一般不能結成巨大晶體輝耀世上什是很可惜的 
　　（一）籌備汽車醫院上海汽車日漸發達但肇禍的事也日有所聞那末汽車不啻人類的大敵人人日與汽車相搏好不可憐呢苟能籌備醫院專究汽車受傷的醫術凡關於汽車受傷的便可送往醫治醫治費由肇禍車夫擔任我　比較别的普通醫院成績當要優良些哩 
　　我國汽車事業目下雖屬幼稚時代積極做去進步當速因爲没有一椿事不是 
 
 

Page 23

 
 
由簡至精從抽到巧的正在自爲罷了上邊所述文字很簡單不無缺略和矛盾的地方俗務累身無暇周詳請原諒好在「大行不顧細謹」正不必煩瑣理（乙種酬） 
[汽車夫之箴言] [  非我]  
　　美國惠廉屋來太平汽車公司支部經理司梯渥君一富有經驗之汽車專家也嘗謂凡開駛汽車者須謹守平日之箴言臨時母怱遽行事則汽車車身之失可以减少彼又將其平日所奉爲汽車夫之箴言「十勿一"ＴenDon 'ts"者宣布於美國各報對於一般汽車夫作誠懇之勸告茲特譯其意轉以告吾國汽車夫 
　　一勿急駛於潮濕之馬路上而復忽然停止 
　　二未轉開閉器Ｓwitoh·時勿開動引擎Ｅngine當槽中夫滿汽油Ｇnsoline時亦勿開動引擎 
　　三當開動引擎時勿使火星迸出 
　　四將齧合子clutch宜徐徐勿急驟 
　　五非於不得已時勿將制動機Brakes驟然使用 
　　六當引擎正進行時勿推機鈕ＳtartingButton 
　　七於使用橡皮胎時宜令其適當的膨漲愼勿過於漠視 
　　八如覺車内發生特别聲音急宜從事考察有無異徴 
　　九未轉移聯輪機Ｇears之先須將齧合子放開不可忘却 
　　十汽車遇轉灣時勿忘預先將車身偏向反方使距離寛大以便於繞轉（甲種酬） 
[我國急宜多設汽車之製造廠] [  楊石師]  
　　我國之交通事業年來經熱心者之竭力提倡亦漸知注意於汽車之事業雖不可謂非交通上之進步然亦一種好現象也有此好現象則吾國民當努力前進以冀達到美滿之結果以與歐美各國相頡頏惟我國絕缺汽車之製造廠舉凡一國之内各商埠所用之汽車靡不購之外國而外洋之汽車因此得銷售至中國以收其極大之利源夫即以千金一輛之汽車有十輛即一萬矣有百輛卽十萬矣一年之漏巵何可計數其能承造各項之汽車者十無二三卽能承造矣而各項所需之機械器具亦外仰給泊來品良以一方面無雄厚之財力多設偉大之製造廠一方面無專門之人才及適當之工具以製造故以全國汽車之數與歐美各國而較之自有天壤之别美國繁盛之區無不有汽車製造廠之設立每廠製造之人數以數千計製造之速式樣之新駭人聽聞吾國汽車事業正在開始之時以後應用之途眞有應接不暇之勢豈一二廠所製造能哉海内不無富厚之人何不集極大之資本籌欵劃策於通商大埠增設製造廠或聘專門人才或派員至歐美學習採其精密之製造法以灌輸至吾國吾國旣能自造各式之汽車則凡農工商業上所需要者可立時承辦母必再求之於外洋旣受社會之信仰則國内各地之欲購汽車者必日衆又可附設汽車修理廠凡車輪車機之有損壞者卽可隨時修理蓋吾國現亦缺少完美之修理廠至於詳細切實之辦法是不得不望於海内之繼起者（乙種酬） 
[寗波宜通長途汽車之急務] [  鄭汾英]  
　　我甬長途汽車籌備已屆一載尙未就緒默察甬人心理多以費大事艱抱冷觀援助者少以致未能急於進行此甬人對於社會公益事業漠然之缺點也爰舉費大事艱之心理用詞以釋之 
　　甬人頗能羣力任何之大事業均能力成如昔年同鄕會會所之建築一舉手而拾萬金集長途汽車爲公益事業如能以上之援助精神公司進行則通車有日矣况平甬人著商大賈多於他郡而滬太上南均得成立於先廻顧吾甬不勝感觸至於事難則股欵集後一年内就可通車如滬太等均建築一年而開車者也至今營業收入則超預算之上鄞慈鎭長途汽車以我甬人口之衆糧食與花出産之富勝於他處將來營業之發達可操左券此則所望我甬人其速起以圖大成矣（未蓋章） 
[寳山之路政談] [  楊石師]  
　　陸上交通全恃道路道路之於交通猶人身之有四肢四肢發達則動作敏捷隨處可以自由有廣闊之道路然後可以車水馬龍城市得以開通商業因以發達路政之重要可以知矣寳山地地瀕海濱形勢重要近年來以吳淞交通之便利交通事業始及於内地人民知識日益開通路政方面亦漸次建設進行其根本辦法從普及各鄕道路入手南門而南有煤屑路長六里可通吳淞此路可稱廣坦現築數大幹路以通各鄕一由寳城通彭浦一由寳城西通楊行而至羅店一由寳城北至月浦其他支路之建築尙未實行俟幹路造成後將繼而行之建築事業悉由交通事務所管理之工程橋樑特派專員行之各路之廣約有一丈六尺聞預備異日駛行汽車之用其上皆蓋以堅厚之煤屑兩旁廣植樹木由塘工局發人種之鄕人能種活一樹者槪酬以小洋一角以資鼓勵自前年提議之後至今皆在積極實行之中羅店劉行大場一隅且有滬太長途汽車所假之道路與上海之交接亦日便將來頗有樂觀願各縣起而效之（丙種酬） 
[句容平治道路續談] [  郭濟民]  
　　句鎭（由句容至鎭江）句湯（由句容至湯水鎭）兩馬路之建築已詳言之矣（載在四月二十二日本增刋）茲查句鎭馬路入手之辦法係分全路爲十六段段有工目一人各率小工百名同時並作預計工程四閱月即可竣事惟句湯馬路則略有停頓因省公署未能核准該欵也其覆文大致謂公益費不能挪移積榖欵關係民命水利費不能截留仍着該縣就地籌欵現地方人士復謀積極進行辦法務必達目的而後已也 
　　句容除茲兩路外尙有在醞釀平治之中者一則由縣城南門至天王寺而達金壇溧陽溧水高淳諸邑向爲衝途近聞已劃爲省道一則由丹陽至茅山而抵天王寺客歲某公（南海人）擬發起改築馬路迄未果行竊以天王寺處縣治南陲五十里山岡環峙形勢雄壯土地肥沃礦産藴富省道戡入蓋有深意存焉茅山在縣東南四十五里處著名甚古每年春季自江浙一帶來進香者絡繹於道而在野名公亦以此爲棲隱之所南距天王寺十八里此路如能改築則游客等必不致再假道航船或土車籐轎騾馬矣將由滬寗路至丹陽下車另乘長途汽車駛行至山豈不較爲輕便而捷足歟 
 
 

Page 24

 
 
如上所言能成事實則與北境之句鎭句湯兩路聯接以句容縣城爲中樞設長途汽車總站則東達鎭江西抵金陵南由天王寺往溧陽溧水並間接由茅山至丹 
陽事業之巨爲何如也（丙鍾酬） 
[我對於汽車夫應用奬勵法的意見] [  徐雪生]  
欲免除汽車肇禍的方法除「養成駕汽車專門人才」和「改良汽車」二種方法外其惟提倡奬勵譬如汽車夫一年不肇禍奬什麽三年不肇禍奬什麽.........而奬勵的條件或用名譽或用全錢或用物件等使他們腦裏常常印着名譽金錢物件等的慾念那末開車時候自然能「戰戰兢兢」不肯大意了我想那時即乘客請他開得快些恐也做不到了至於奬勵的手續可以附設於汽車公會或汽車聯合會等隨時考察汽車夫的行動而實行在奬勵至於經費一項或拿汽車夫肇禍的罰欵充作不肇禍汽車夫的奬勵或竟可以向各界募集我想這種保護人道的慈善事業一定可以允許而且可以說是極端歡迎的吾想這種奬勵的方法比較「養成駕汽車專門人才」和「改良汽車」的方法要簡便許多而且很容易收効閱者諸君以爲何如請有以指敎（乙種酬） 
[汽車夫應行注意之點] [  楓江]  
　　汽車至便利也因駕駛之不經意而便利之中卽有絕大之危害生也今旣無積極之組織爲汽車事業具改進之觀惟有圖消極之補救於人命前途增一層保障也茲將注意之點分述如下 
　　一轉角宜加大汽車行駛於直進時且不免發生危險而轉角爲尤甚使於一隅之地急轉直下駕駛者視線未及而兩旁之人亦猝不及備其危險殊不堪言狀故所轉之角度宜加大則時間雖費而行人尙有趨避之餘地矣 
　　一繁市宜緩行繁盛街市行人如織踵接肩摩爭先恐後汽車駛至此地自不免有所障礙急宜將通汽活罨略閉使車身緩緩行駛勿存銳進之心致召劇烈之禍也 
　　一響笛宜長鳴響笛一物不啻對行人下一種警告俾知趨避之方故駕駛者宜時使響笛作聲繁鬧之區尤宜注意否則寂然而過禍患隨之又或駛至附近然後鳴笛則趨避無從而怯弱者反因之而受害也 
　　以上三端不過就鄙見所及苟能留意行之於汽車前途未嘗無絲毫裨益也（乙種酬） 
[汽車肇禍之補救法] [  徐絜]  
　　海上自行汽車以來殺人日以數計市虎猖獗旅人歌行路難矣哀我細民呼籲無門而死者嫠孥之凄凉慘怛稍有惻隱之心者當不忍聞矣夫死者不能復生刑者不能復贖奈何驅此無辜之民裂於車轍之下而所謂大人先生者方馳騁以示豪舉殺人而不貶眼斯匪天下之奇事哉於戲汽車能殺人非汽車能殺人人以汽車殺人耳汽車豈任其咎哉夫殺人者死律有專條今殺人以車律勿問揆諸情理豈得謂乎捕房有取締速駛之章汽車自不得電馳飈發報紙掌社會之賞罰試閱未埠新聞汽車肇禍之紀載無日無之然僅記汽車之號數不揭示汽車之主人予以爲不然蓋汽車號數雖可檢得其主人而非一般人所能知必當揭示肇事汽車主人之姓名與職業大書特書以示社會則社會對於屢次肇事汽車之主人必發一種痛恨之感情而有所表示而肇事汽車之主人鑒於輿論之攻擊社會之惡感必知歛跡而懲戒其家人則市虎之患或可少戢而汽車應用之眞諦必著於世矣不知高明宏達以爲如何（乙種酬） 
來件 
[四川省省道條例]  
　　第一條全省道路分彙如左 
　　一省道二縣道 
　　第二條省道分六大幹路如左 
　　一由成都達巴縣之道 
　　二由成都達萬縣之道 
　　三由成都達嘉定之道 
　　四由成都達康定之道（附漢會道） 
　　五由成都達灌縣之道 
　　六由成都達廣元之道 
　　第三條縣道分彙如左 
　　一由此縣達於彼縣治之道路 
　　二由縣治達於衝要各鎭之道路 
　　第四條省道寛度三丈 
　　第五條縣道寛度五尺以上 
　　第六條省道縣道之寛度遇地勢狹窄及有其他特别情形應酌量變通時由省道局核定之 
　　第七條省道之修治由總司令兼省長督辦之幷設局辦理省道局組織條例及辦事細則另定之 
　　第八條縣道之修治由各縣知事酌擬辦法呈由省道局核定由各該知事會同地方自治團體修治之 
　　第九條道路經過之河川溝渠等處須建造橋樑者　橋而寛度應按道路寛度酌定之 
　　第十條凡關於省道縣道之修治及公用土石該地人民均有維持之責 
　　第十一條凡省道路線勘定後由省道局派員逐路估價依土地公用徴收條例酌分等級塡給公債票其細則另定之 
　　第十二條關於修治省道路之經費採用地方公債成法由省署隨時酌量情形發行省道公債其條例另定之 
　　第十三條本條例自公布日施行 
　　四川德司令兼之長劉湘 
　　中華民國十一年三月日 
汽車問答 
[問答] [  楊石師]  
　　問汽車之能力如何答利用極小之機部能載許多之乘客且可運數噸重之貨物問汽車之功效如何答能便各地之交通助人力車輛之不及且能於極少之時刻内　極遠之路程其速率不啻火車及尋常之飛機 
　　問世界汽車最多之國答美國 
　　問世界汽車最少之國答中國 
　　問中國汽車最少之理由答交通未盡及於内地少廣坦之道路街衢以通行汽車在上者不知提倡在下者不明汽車眞眞之利益 
　　問然則中國如何以發達汽車之事業答縣道不可不築長途汽車不可不通國民對於汽車之常識不可不有汽車公司不可不設製造廠不可不多 
　　問汽車事業發達之後有何結果答物質文明之發達日高一日而工商農業亦大可以振興（乙種酬） 
 
