# 1920 - 319 - 4917155

 

Page 1

 
 
   
 
 

Page 2

 
 
   
 
 

Page 3

 
 
時評 
[庫事（冷）]  
　　凡一事之發生其原因起於一者雖難而易了其原因涉於二三者雖一時不見其難而其了也甚不易庫倫軍事之前途以今日觀之其了恐非易言者 
　　何也旣有俄人之關係又有邊防軍之餘孽也俄人之關係以彼新舊黨之故變化巳多邊防之餘孽又以徐氏脫逃之故反覆又可慮是庫倫軍事今有内外交迫之勢而斷非一端所可理者矣 
　　是故凡患當初起之時可以撲滅而不用全力致養以久留者其後必蒙其禍何則一患不足爲慮一患未除而使與他患相并則其害寔有不可勝言者庫事之患正若此也雖然政府固未足以語此若奉直者今方醉心於爭權奪利之中亦不以此爲重然而我恐他日必將深悔此時之自誤無窮也 
[專電]  
　　北京電王士珍到後徐卽邀入商時局據言王雖來京然仍無就蘇皖贛巡閱意（十九日下午八鐘） 
　　北京電王士珍對蘇皖贛巡閱仍不就並主裁撤（二十日下午三鐘） 
　　北京電外傳駐庫褚旅因小徐關係有不穩息陳使巳來急電報告　　北京電張志潭王懷慶有請辭職說聞與小徐脫逃事有關 
　　北京電某當局建議發行烟酒公債五千萬元除提五百五十萬還美債外盡充年關政費 
　　北京電張懷芝經靳慰勸昨銷假到部（二十日下午三鐘） 
　　北京電電令張景惠爲援庫總司令（二十日下午三鐘） 
　　北京電夏壽康定明日赴鄂（二十日下午三鐘） 
　　北京電財交農三部會議發行西北航業公債二千萬將戊通各艦收回國有（二十日下午三鐘） 
　　北京電華俄道勝改波蘭銀行說不確（二十日下午三鐘） 
　　北京電吉鮑電復派赴延吉軍隊已抵敦化額穆催令速進至日本撤兵日領似無權談判仍請由部交涉（十九日下午十鐘） 
　　北京電陳毅篠（十七）電删（十五）與敵接仗將大毛慶一帶完全占領敵勢不支向東南森林方面逃竄又電烏叨黨匪麕集現飭各軍分路進擊迫懇迅飭察區運械接濟（十九日下午十鐘） 
　　北京電陳毅電軍政費再不給發毅無力維持惟有辭職回京待罪　　北京電褚旅電餉械兩竭待援不至庫若失守非但我軍數千斷送無遺全蒙從此不復我有元年已事可謂痛心（十九日下午七鐘） 
　　北京電贛陳電李烈鈞現由湘邊集合滇黔軍萬餘人從袁州進窺萍鄉情勢萬急請示機宜 
　　漢口電熊克武派代表祝土熙皓日（十九）到鄂會同劉存厚駐漢代表傅維藩謁王督接洽川鄂聯防與轉請中央接濟餉械數事（二十日下午三鐘） 
[公電]  
　　廣州李福林通電上海孫總裁伍總裁唐總裁廣肇公所潮州會館北京廣東會館列位同鄉先生鑒桂軍莫榮新馬濟等自退出廣州仍集衆盤踞肇慶所過焚殺慘無人道敝部聯同友軍協力攻擊删日我軍佔領後瀝乘勢撲攻旱峽銑日拂曉敵兵潰走我軍從後追擊立將肇城收復從此珠江西北已靖妖氛嶺嶠旌旗同瞻化日謹此馳報藉表歡忱李福林叩銑印 
　　陳炯明告捷電各報館鑒前草賊派盧炎山江永隆劉逹慶卓貴廷等四盜聚匪七千之衆據守河源經於前月五號爲我右翼　完全撲滅俘獲總司令卓貴廷團長何其多統領劉傳忠陳雷緘十餘名槍械無算我軍前進略定觀音閣派尾等處正擬規復惠州博羅詎李根源甘爲桂逆鷹犬率兩混成放由龍門襲我右側劇戰數日迴龍一役爲我軍擊破其主力李根源方聲濤狼狽逃命僅以身免俘獲團長孫協荇一名營長四名尙有殘部千人由東浦竄入河源城附近我軍正在包圍勒令繳械中適沈鴻英莫正聰各率大股繼至又與我軍劇戰十餘日聚匪至八千之衆先後爲我軍痛剿逐漸包圍敵勢窮蹙遂於本月十五夜遺棄輜重潛逃十六早行至浪前又爲我先期設伏之兵迎頭痛擊俘獲其衆此路潰敵約三千餘名得以漏網者其數極少其一股向平雜退却我軍尙未報告想尙在追擊中查河源前後彼共計敵軍約有一萬五千之衆卒爲我軍殲盡無餘桂賊實不足平也特以奉慰陳炯明巧印 
 
 

Page 4

 
 
   
 
 

Page 5

 
 
   
 
 

Page 6

 
 
[公電二]  
　　林建章率艦離崴通電各報館鑒竊建章於七年四月率艦來崴原以保僑爲專責後因俄領肅西伯利亞情勢紛糾協商國議定聯合出兵建章復奉派爲海軍代將留駐此間節制我國在俄海陸各軍與協商國一致行動才輇責重隕越時虞所賴中央威信友國和衷三載以來幸無貽誤念仔肩之未釋遂病體之日增茲幸協商各國對亞已一律撤兵建章得以乞假就醫藉資休養除尊令將駐崴軍事機關於十月二十五日撤消並通告協商國各代表外建章即於十一月二十日督帶海容軍艦回國護僑職務另以永健軍艦代之竊念建章在外經年鑒於他國黨爭海氛日甚輒惄然爲我國内亂憂之本年夏間迭經電告中央合力謀和以蘄息事寗人爲民國定萬年之策茲幸南北統一明令已頒文治刷新内憂可弭惟是近日所發生之琿春事件庫倫事件無一不與國際有關俄黨旣須愼防韓邊亦須嚴備建章見聞較切殊抱杞憂用敢掬示血誠以當忠告尙望邦人君子共起圖之臨行不勝惶恐屏營之至林建章巧 
世界路透電 
[俄國之内戰]  
　　十七日倫敦電過激軍旣逐走藍格爾將軍似將從事攻擊貝特魯拉將軍所統之烏克蘭軍蓋俄國自與波蘭媾和後常爲該軍困擾故也據共同通信社華沙訪員電稱烏克蘭軍已委棄基夫及他鎭於紅軍前逃亡紅軍巳在各地點擊破烏克蘭軍之陣線烏克蘭軍苦乏子彈 
[希臘王位與列强]  
　　十七日雅典電政黨領袖之大多數均言康斯丹丁之復位已成事實且言哇爾加太后將代康杜里哇蒂斯海軍大將任攝政員雅典金融界已因時局大起恐慌交易所已停市銀行因提現及滙欵者過多亦均閉門　　十七日倫敦電波拉勞氏在下院答覆質問謂按照一八三二年與一八五三年條約英法有保護希臘之責但此項責任已在對土和約序言中取消故英法關於希臘復辟目下完全自由惟今日猶未便討論此事云又答覆某議員之質問謂希臘事變或將影響土耳其之時局惟目下亦未便討論此事 
　　十九日巴黎電英法外交部已開始商榷對希態度聞列强擬商妥一致行動之辦法聯合發表宣言書倫敦巴黎似有决計反對康斯丹丁復位之象 
[英俄之通商]  
　　十九日倫敦電英相昨在下院宣稱現正草擬英俄通商之新計畫不日將提交莫斯科勞農政府 
　　十七日倫敦電今日内閣會議曾討論與俄通商問題未有决議聞喬治氏與波拉勞氏主張早日通商但克松貴族邱吉爾氏張伯倫氏對於俄國對付中東小共和國之態度問題略有反對後决議商諸俄代表克拉新氏詢其能具何種何證使俄人在英停止文字鼓吹聞前所以爲障礙之各點政府行將商得同意惟承認俄國舊政府債務之困難則仍未解决 
[南俄之難民]  
　　十九日巴黎電君士坦丁電稱難民五萬人已由克里米亞抵此以乏容留所不能登岸現擬安插若輩於萊姆洛斯島不日尙有難民十萬人自克里米亞抵此泰半將運往亞爾其里亞 
[美國之對墨]  
　　十七日華盛頓電現有人施嚴重之壓力欲使美國承認墨西哥成爲事實國務院聲稱無論何種團體與個人均不能發承認墨西哥之命美國非俟墨政府將墨國憲法第二十七條解釋淸楚之後决不予以承認 
[法國之礦工]  
　　十九日巴黎電法國礦工與礦主代表昨日開會礦工承認雙方所訂召集各區地方委員會修改工資章程之合同旦謂擬商勸鐡礦及其他五金各礦亦舉同樣之委員會 
[英國之鴉片執照]  
　　十七日倫敦電商部布告八月以前所發鴉片高根出口之執照現已取銷新執照可呈請具領前充海牙鴉片大會英國代表之高林士投函於泰晤士報謂一九一二年一月三日在海牙簽定鴉片條約時英政府曾聲明此約可適用於英屬印度錫蘭南洋羣島香港威海衛與在英國同惟在一九一八與一九一九年之年度印度輸出鴉片一萬七千三百十八箱大半裝往遠東而嗎啡一物每年由英國輸出亦復甚多世界所産之鴉片嗎罪高根實遠超出醫藥或他種合法用途之上甚願國際聯盟議會從速設法使世界各國皆於類有英國近所通過之法案而集合各國之力以實行之 
[各國近事記]  
　　十九日日内瓦電貝爾福氏明日抵此又英相喬治氏將來日内瓦參與國際聯盟議會之說已經正式否認　　十八日巴黎電芬蘭總統已請國會社會黨領袖組織新内閣 
　　十八日匈京電國會旣爲批准特里亞的和約之最後儀式後首相台里基氏旣上辭職書未經攝政員接受於是首相通告國會仍擬留任聽國會役使衆歡呼 
　　十八日巴黎電波希米亞之捷克人爲日耳曼人及國會中日耳曼人代表之態度所激怒昨日有羣衆約二千人入一德人之劇場樹捷克旗於屋頂並要求此後演劇僅能用捷克語繼乃入德人俱樂部擲維廉第二之石像於窗外並懸捷克旗另有羣衆命德文波希米亞報停止出版後又赴泊拉格日報館館中經理懸捷克旗於門外衆始散走 
　　十五日倫敦電海軍部宣稱黑海英艦隊曾奉命嚴守中立各艦僅盡其巡邏職務 
　　十五日倫敦電晨郵報載電意大利與南斯拉夫簽定愛德里亞條約後即簽定互衛條約志曱遏制哈泊斯堡皇室之復權 
　　十九日巴黎電衆院昨日繼續討論恢復敎廷大使署經費問題賚米爾氏與滿台爾氏均發演說贊成此舉　　十九日巴黎電法報載稱協約國專家下月將開會議由比首相台拉克羅瓦氏主席研究德國賠償問題　　十九日巴黎電波蘭代表昨日下午簽定波蘭與丹齊自由城所訂之條約 
[法國大學將贈博士於徐總統]  
　　十八日巴黎電巴黎大學由文學科建議以名譽博士學位贈與中國總統徐世昌頃巳定議此爲最高學位歐美之人得之者僅六七人贈與亞人此爲初次其禮節將於數星期内舉行 
太平洋路透電 
[日本近事記]  
　　二十日東京電漢城消息英商夏氏已於本月三日具保一千三百元釋出同奉東京英使之勸告立卽起程回安東法庭給以安行證夏氏有友在漢城爲其代表以備法庭傳召大約此案之最後判决即將在漢城發表據夏氏之妻云夏夫婦將率其子赴横濱過耶蘇誕節 
　　二十日東京電日本郵船會社日淸汽船會社正金銀行與大倉三菱三井等之代表今日午後參與中國北方振災會之會議捐欵巳收日幣十八萬五千元第一批捐册定十二月十五日結束商會銀行學校醫院等皆設法勸募俱樂部戲塲等皆貼有募捐啓事振災會現擬派人赴中國施振並擬請赤十字會協助 
　　二十日東京電日本社會黨公會定十二月十日開成立會警察刻嚴宻偵察其行動高等官吏謂將禁其集會　　二十日大阪電大阪每日新聞載稱日本海軍前向英國每年訂購石油二十萬噸英國因來源短乏巳加拒絶日本乃向美國訂購美國亦加拒絶此事大礙日本海軍計畫今海軍所需石油須賴内國供給但甚不敷用若不急行設法則遇有事時其危害甚大云 
[外團與俄僑問題]  
　　二十日北京電外交團十八日答復十月二十二日中政府之文略謂來文所稱中國對於俄僑種種之辦法僅屬臨時性質在華俄人與其利益將來若何更變槪須與日後正式俄政府討論之俄人仍可享條約所保障之利益俄租界之行政將無更變等節均巳誦悉查所稱各節迄今似未履行外交團因俄僑地位涉及其他外人利益爲保護其他外人利益計認爲有提出下述建議之必要（一）俄租界之警權應置於俄租界市議會之下而市議會則遵照舊章辦理（二）至於司法權凡遇可能之處舊有俄法庭與其組織及人物皆當保全此種法庭以中國名義行事但適用俄法凡原被告皆爲俄人或原被告一爲俄人一爲外人之案件應由此法庭審判會審公堂則應受理俄人被告之中俄人案件若華人被告之中俄人案件則歸中國法庭辦理以上純係臨時辦法且不得視爲前例（三）凡俄僑甚多之地方管理俄人與辦理俄人法律上事務應由中國交涉員爲之而以俄顧問襄助之再外交部應設特别俄事股以華員爲股長以俄人爲股員俾辦事不致參差並設中俄委員會以不代表政治機關之俄人爲委員俾詳訂細則委任俄顧問應得外交團同意覆文末稱時閱數月迄未有切實之了解希從速答覆 
國内要聞 
[北京通信（吹萬）]  
　　各省區自治聯合會第八次會議 
　　十七日星期三各省區自治聯合會開第八次常會於贛園由河南代表陳銘鑑爲主席（一）報告文件（甲）邊藏旅京同鄉會推充寳琳姜郁文爲正式代表函（乙）京師都會區農務總會推史熙敬爲代表函（丙）察哈爾同鄉會推定張欽卓特巴札普孟儒珍杭錦壽劉挺之鄭英楊恒靑邢尙志爲正式代表函（丁）京兆同鄉會聲明巳推孟憲彝等十人爲正式代表函（戊）江西代表邱珍辭職公推黃有書遞補函結果完全交審查股（二）審查會報告謂於本星期一二開會二次第一次討論審查辦法第二次審查無問題諸省代表惟京兆安徽有問題尙未審查因審查覺原定章程有當修改處經江蘇湖北江西山東全體代表提出修改由萬兆芝說明將各省區代表必需　并入同鄉會代表内之不妥因改第三條爲「本會由左列各代表組織之（一）各省區旅京同鄉會十人（二）各省區議會四人（三）各省區教育總會總商會農務總會工總會學生聯合會各一人（四）各省區籌辦自治各團體經該省區兩法定團體以上之介紹得共推一人」照修正案通過各代表資格重開會依所修改者審查甘肅代表詢問同鄉會解釋謂各省舊本有同鄉會而不熱心自治另有新同鄉熱心者登報召集全體同鄉定期公開會議推舉代表加入其代表是否接受張煊答苟眞爲公開之同鄉會不問其召集者爲何人其代表當然認爲有效以同鄉會本以同鄉爲主體而非以同鄉會辦事人爲主體也（三）公推請願代表爲田中玉自請廢督請中央允之者王玉樹請於此項代表并向政府表示本會宗旨請其答復衆贊成迺推代表聲明審查資格尙未定各省區今日出席之代表皆得推代表一人如將來審查不合格再取消其代表資格衆無曱議互推之結果鄂朱和中豫王撫洲贛萬兆芝閩林逈羣蘇王玉樹都會包庸京兆王建中晋張聯魁甘柴春霖魯消明遠川寗肇基邊藏充寳琳安徽代表以資格未定自不肯推各代表定星期六上午八時會於江西會館同赴府院并由文書股備宣言書及請願書各二份且先期通知各代表文書幹事以各股辦事細則未出文書股僅一二人負責時間或有不及請不復負通知各代表責由各省代表自行通知其未到會者衆贊成（四）討論宣言書爲時頗久結果决定茲錄其巳修正之文於下 
天禍民國變亂相尋九年之間迭遭兵燹揆厥原因固由於少數桀黠者流把持政權攘奪私利抑亦我國民漢視國事放棄公權之所致也夫共和國家主權在於人民全體本爲國家組織之原理且經我國國法所採用然回顧我全國人民憔悴呻吟於軍政之下宛轉呼號於兵禍之中對於政治不特無參與之機抑且無發言之權所謂主權在人民云者究何所附麗究何以行使全國人民淡焉若忘於是梟傑者起而乘之頑强者從而效之使一國大權集於少數軍閥之手濫用武力以禍我民我民隱忍退讓九年於茲矣今則忍無可忍讓無可讓久假之權應還我民同人駑劣率先前驅無惟我父老兄弟諸姑姊妹督促之鞭策之使毋隕越而巳 
　　同人之起而爭國民自治也雖曰恢復我民之主權抑有深痛而不得巳者存焉國於今日必先自有國民之人格而後足以立於國際之林英之憲政視我號稱共和而實爲專制者何如愛爾蘭人民之自由平等與英蘇初無差異視我各省人民一任軍閥之屠戮淫掠而莫敢誰何者何如然愛爾蘭之自治運動一往直前百折不撓近者柯克市長且以身殉而愛人前仆後繼不爲少挫何則最近國民自决之說大昌不容有一民族被治於他一民族亦不容有一階級被治於他一階級質言之人人應自治而不應被治其有被治者則先自喪其人格矣同人爲我國人格計爲我國立國於世界計均不得不起而爭國民自治雖有犧牲所不辭矣 
世界之大勢如彼國内之現狀如此同人再三籌維以爲非國民自治不足以順應大勢挽救危局而國民自治尤非羣策羣力不爲功此各省區自治聯合會所由組織也 
　　組織旣就旣揭櫫其主張一曰廢除督軍及類似督軍制度二曰限制軍費此二者皆實行國民自治必由之程途請爲我父老兄弟諸姑姊妹一陳其義 
　　曷言乎廢除督軍及類似督軍制度也今一國大權内之不在中央外之不在人民獨在二十餘督軍手中耳同人敢謂督軍制度而一日存在即我民主權一日不伸我民人格一日不全亦即我民所受苦痛一日不能免除我民所蘄向之自治一日不能實現質言之有督軍則無我國民有我國民則無督軍時至今日我國民實與督軍制度不共戴天本會寗不知各省督軍之中不乏公忠愛國之人際茲風雨飄搖正宜同舟共濟詎忍自分畛域過加抨擊顧對人爲一事對制度又爲一事今日之督軍以一人之身臨於一省之上重兵在握大權亦在握舉一切行政司法財務敎育實業各機關悉屈服於此重兵大權之下莫敢與抗卽中央政令亦有所不行重以部下之裹脅游士之慫恿雖有賢者莫能自拔此本會所以尤不能不主張廢除督軍制度也抑督軍制度廢矣其或别立名目如將軍巡閱使軍區長等我民將忍受之乎曰否否我民惟知國民自治其有爲國民自治之障者一切皆罷去之將軍巡閱使軍區長等名非督軍實同督軍其足以禍國殃民與督軍制度等其足以爲國民自治之障與督軍制度等名實未虧而喜怒爲用我民不若是其愚也故一切類似督軍之制度亦在所必發 
　　曷言乎限制軍費也夫督軍之爲害以其擁兵自衛故耳國家設兵本以對外今我國之兵不特不足以對外並不足以對内以之保衛閶閻則不足以之擾亂地方則有餘賊來如梳兵來如櫛想我父老兄弟諸姑姊妹均應感此苦痛抑兵之爲害尤不止此也今軍費佔全國歲入四分三以上使國家財政陷於破産者兵爲之也向使養兵而能保我國衛我民則我民或將忍痛以供此鉅額之軍費然我國之兵除最少數軍隊尙知紀律外餘則僅能禍國殃民耳我民何爲出此鉅額之軍費以自殺耶不寗惟是方今世界趨勢爭言弭兵即以國内現狀衡之亦實無對外戰爭之理同人外順六勢内審國情爲國家免財政破産之禍爲人民謀減輕負擔之道爲前途建設計爲社會安甯計均有限制軍費之必要此本會所以毅然主張限制軍費也 
　　主張旣明請進而一言本會惟一之宗旨即實行國民自治是也本會所蘄向之國民自治非政府頒布數十條自治法案之自治乃全國國民自行立法自行行法自行司法之自治也前者政府之所予政府能奪之後者我民之所自定亦我民之所自守無論何人不得而動搖之斯爲眞正之自治斯爲眞正之國民自治猶憶民國初元固嘗有所謂自治矣然袁世凱以一紙命令遽取消之覆轍在前迷途知返我民决不再向政府要求自治惟自起而求之而巳雖其制度如何應俟全國国民各依現代法理地方情形考慮而定然其精神所在可得而略言也自其消極方而言之則大權集中之自治制度本會所反對也本會本主權在民之義一面固反對中央集權督軍盜權而爭國民自治一面亦反對假借自治名義而集權於省長或其他一部分人之手總之大權所在即難保其不濫用濫用之結果未有不犧牲他人之福利而營謀私人或一部分人之福利者也故本會反對大權集中之自治制度自其積極方面言之則各省區應制定一根本法以爲自治之根據也民國成立九年憲法尙未制定此誠國民之恥第以從前制憲之經過觀之其論爭之焦點尤在地方制度其實中國幅𢄙遼闊各省風土異宜必欲以一種制度强各地方人民咸受其支配不特有背國民自治之眞義且必有扞格而不能行者不如各省區各自制定一根本法基於此法而成一政治組織爲一具體而微之國家再由各省區相聯而爲統一之中華民國一面各省區之根本法固應預留一部立法權於將來之全國憲法會議一面即將來制定全國憲法時對各省區已成立之根本法亦不應蔑視此本會所以認爲各省區應先自制根本法以爲自治之根據也昔人有言『爲政不在多言顧力行何如耳』豈惟爲政即我民之於自治亦然同人旅居京師睠懷故鄉具有『維桑與梓必恭敬止』之情敢忘『天下興亡匹夫有責』之義勉効前驅愧空言之無補共作後盾賴邦人之奮興我父老兄弟諸姑姊妹須知國家生命之存亡國民人格之有無胥繫於此自治制度一日未立即我民職責一日未盡所望全國各界一致進行同人當勉竭駑鈍期其實現倉卒陳辭不盡欲言次由孔庚報告租定順治門大街一百三十六號房爲事務所公推文書幹事張煊庶務幹事王撫洲駐所五時四十分散會（十七日） 
[琿春交涉中之枝節]  
　　北京益世報載琿春事件我國正在要求日本撤兵乃在琿春之日軍因與韓人衝突又復要求自由行動昨日（十八）吉督鮑貴卿關於此事有兩電到京報告原文如下（一）删電云日軍五人在小綏芬遇害業於元日電報陳在案茲據剿匪總司令闞朝璽隊電報當派參謀邱宗濬營長宋九齡帶同繙譯會同日本大尉森善一親到日人被害地點調查據報該處係在小綏芬河南十五里之中八家子八日午後有日本步兵中尉村田等五人均著便服該處韓人十五名持槍將日人擊斃並將房屋焚燒往金廠去訖日本帶去該屯韓人三名許成普李恒玉金人緩等將該屯中國人仲肇功帶來作證又據報稱日軍向土城子八家子進兵在六站等處要求華人車輛運傳並佔用俄國舊營房又准總司令部文電稱昨據日軍聯絡員來部聲稱日前該軍田村少尉奉派帶同譯士兵等五名赴小綏芬附近調查鮮匪情形當向宋支隊請求派兵保護竟被拒絶不得巳自行前往頃據由八家子來人乃該少尉等由小綏芬河起早赴金廠行抵八家子正在民房吃飯不意被鮮匪圍住放火焚燒現時不知下落等語當即答以該少尉等現時旣無下落其曾向宋支隊請求派兵被拒之事由何而知應電詢宋支隊長此事眞相該員無言而去今日復據該聯絡員通告現時該軍爲討伐金廠附近鮮匪起見今日即將駐海林之日軍三隊調在小綏芬集中明日即實行進剿各等情查日軍以便服越境調查事前日旣不通知軍隊保護猝然遇害究屬自取該國應向我國請求緝兇何得自由行動除電延吉道尹交涉制止外謹聞鮑貴卿印（二）銑電云日軍田村中尉等五人在小綏芬八家子地方遇害一事迭經電陳在案茲准總司令部轉據宋支隊長電稱該中尉在小綏芬曾來面叙一切當即力爲勸阻乃該中尉堅持不聽逕行便裝前往遂致遭害等語查該中尉始旣不聽勸阻逕行前往及致遇害日軍又復自由行動且照會闞總司令謂巳經五站官憲允許殊屬藉詞狡賴除巳電延吉道尹妥爲交涉阻止外謹聞鮑貴卿銑印 
　　又據晨報云日軍近在琿春延吉各處郭外遍築營壘似有長駐久守之意鮑吉督聞知後卽派員前往交涉竟聲言五縣股匪一日不淸則日軍一日不能撤退實則該處巳無匪踪不過日人誣指一般游民爲股匪每於捕獲後加以酷刑再送交中國官署此項誣揑之事日來已迭次發現日軍近於五站因與土民爭執駐紥地址竟指爲股匪調集軍隊包圍大肆剿捕幸經鮑督派員前往始將日軍勸止刻下該處仍駐大批日軍對於土民如臨大敵並向中央聲明五站等處股匪出没無常應由日軍派遣大隊前往設防以免意外又關於琿春問題曾經政府致電東三省張巡閱使徵集辦理一切經過情形彼時適值張使假期故未報陳中央茲張使返省特派喬漢章來京報告聞喬氏業於昨日（十八）上午十點二十分抵京旋即逕赴國務院面陳一切即於本晚八點半出京返奉矣 
[危急中之庫倫消息]  
　　庫倫來電報告云庫倫仍甚危迫大股俄匪皆屯聚於白彦臯地方（此地在庫倫北面距庫百餘里爲新地赴庫之要路此處被匪佔據則糧道斷絶矣）大木都沁一帶有俄匪數百人庫倫西面有俄匪千餘人此兩處俄匪所佔之點乃由南面入庫之要道俄匪扼踞其間我入庫之援軍頗慮途中被刦糧餉故商由庫商會會董王蘭亭與其叨林分號致電令其就近接濟而庫倫商會恐該處之商號不敷供給是以日前由庫送叨白麫二萬斤派兵三名護送行至大木都沁左近被敵全行刦去又據軍界確息政府昨（十八日）接陳毅急電報告俄黨自佔恰克圖後卽分兵擾亂庫倫西北所有各路援軍除褚旅防衛庫倫高團及察軍綏軍扼守多倫等處外又各分兵與俄黨作戰是以寡不敵衆仍難支持務祈迅速電催大部援軍前來助戰否則蔓延之禍即在眉睫並祈速令奉天飛機來庫應援 
[引度禍首之措詞]  
　　徐樹錚逃出日本使館政府原定前日以公文向日本抗議内容係根據日使向世界聲明保護禍首宣言認日本無能力保護致將徐樹錚疏脫且恐其他八人亦有走脫之危險因請即日引渡於中國政府等語惟以引渡問題係法律問題外長必須通知法長方能將公文發出當於昨（十八）日閣議席上報告各閣員認爲可行遂於是日下午將照會送交日使其内容約分三項（一）日使前次通告旣稱對於徐樹錚等嚴重告誡勿令與聞一切政治且令完全與外界斷絶關係等語而此次忽有徐氏脫逃之事則日使館自應負完全責任（二）此次日使通告謂徐氏於十四日夜至十五日晨間單身脫逃則何以 
 
 

Page 7

 
 
遲至十六日始行通告（三）日使館對於所容留之禍首九人旣未能有嚴重監視致令於徐氏脫逃之事惹起吾國不安則欲預防此等事件之再行發生自應請將其餘各禍首一律引渡 
[十八日閣議紀聞]  
　　昨（十八）日爲星期四閣議例會之期靳氏及各閣員均於上午十時三十分先後蒞院旋即開議重要議案計有六起（一）外交部提出禍首徐樹錚逃逸日使巳正式照會到部擬提出抗議並要求引渡其餘八人以便歸案辦理結果通過卽日由部備文送逹此項抗議書因關法律事件並交由司法總長在原稿署名簽核（詳前條）（二）内務部提出復議參衆兩院選舉日期擬將衆院初選改定明年三月一日舉行復選改定四月一日舉行參院選舉改定四月二十日舉行又蒙藏靑海參議員選舉改定四月三十日舉行請公决結果通過（三）航空事務處提出規定全國航空路線五條（一）京滬線（二）京漢線（三）京哈線（四）京庫線（五）庫科線請公决結果通過即日以指令批准（四）敎育部提出據蔡元培呈請補助法國里昻中國大學常年經費計每年十萬佛郎請公决結果照准交由財部如數籌撥（五）交通部提出請派章祜爲國際交通大會中國代表結果照准（六）司法部提出請任李懷亮爲大理院庭長結果照准此外尙有例案數起議至十二時二十分散會由外長顔惠慶内長張志潭入府報告 
[黎天才潛行來漢之謠傳] 軍警搜查不獲 
　　黎天才敗退利川部屬潰竄早有所聞乃此間今晨（十八）盛傳黎潛行來漢昨晚爲軍警所捕報紙且有紀載此事並謂已交軍法處記者探諸各方面始知軍警確於昨晚大來輪船到時前往搜捕但並未就獲也先是黎敗退利川時軍署接得川督熊克武密電謂黎因所部不能成軍業於某日潛附美商大來輪船東下到漢時希派探拿捕王督聞訊特命軍署參謀傅人傑會同武漢稽查長李壽山漢口特别區市政局長冷少梅（因大來輪船碼頭在特别區）等前往守候期在必獲昨十七晚十一時該輪抵埠岸上軍警即於其未靠近碼頭時搖旗令勿近岸並不准他小船往近該輪以防兎脫傅等親率便衣警探上輪聲言宜昌某旅長捲欵潛逃特來一搜然搜索許久竟不見黎之踪影始向該輪大副道歉而退據該輪大副言該輪自重慶下駛到夔州時有三軍人欲附輪下行該輪不允三軍人即開槍恫嚇幸該船有兵輪隨護亦以槍還擊一軍人落水二則他逸意此三人中或有黎氏在内否則黎先微服上大來至宜昌改乘他船以行亦未可知也 
[廣州通信（平）]  
　　粤境肅淸與西征海軍之暗潮亦息 
　　自廣州克復桂系餘孽率其殘部退保西北兩江猶欲收合餘燼捲土重來粤中各軍隊思欲貫澈粤人自治之目的驅逐桂軍於境域以外以免遺患於將來厚集兵力分路進剿韶關一帶自沈鴻英敗走巳告敉平但肇慶爲粤中重鎭桂系據守有年其布防之週密設謀之深遠大有負隅自固之勢故戰事甚爲劇烈然桂軍以屢敗之餘軍心不固昨十五日巳遁走梧州翟汪即率兵進駐肇城軍民兩政由葉舉用陳總司令名義主持一切從此全境肅淸桂軍再不能爲患矣茲將肇城攻下時情形述之（一）我軍之聲勢此次聯軍攻肇方略以李耀漢周之貞兩部擔任北路以翟汪全部擔任南路而永安聯軍則擔任中路分水峽旱峽同時進攻而恩平兩境則由粤軍爲後方聲援使桂軍背腹受敵遂於十五日舉行總政擊全軍大捷肇慶旋即收復（二）桂軍之潰退桂軍將領韋榮昌林虎馬濟等死據肇慶韋部約十三四營林部約十營馬部約八營自被聯軍包圍後惟有竭力固守無發展餘地且餉械缺乏軍心動搖深恐日久相持全軍有覆没之懼乃運動肇城紳商請聯軍緩擊一面陸續退往梧州故當粤軍總攻擊時桂軍大部分業經遁走惟邱可榮所部五營歸翟汪收編此克復肇城之情形也於此時期各將領以我軍兵力雄厚不難乘勝直下梧州以掃除廣西軍閥惟尙有考慮之點其一陳總司令注重民治不欲再動遠略仍遺黷武之譏其二粤軍苦戰經年省庫財用匱竭亦宜休養生息不宜用兵以重民困其三此次驅逐桂系標舉粤人治粤主義故所向披靡若再大舉西征則桂人爲有詞勢必乞援北方協以謀我兵連禍結無有巳時其四各省自治潮流所趨桂人自治不難實現我粤只宜爲好意的援助無庸以武力競爭基此數理由故粤中軍官雖多數請纓準備西討而陳總事令尙未有發表意思但仍有人獻議以粤省大軍雲集名目繁多收朿爲難不如大舉攻桂得以容納惟餉項如何籌措尙待籌商說者謂西征與否亦須視上海方面之意向而定如果爲西南大局起見必欲大張撻伐則粤軍自必積極進行否則自固吾圉培養元氣亦粤人今日同具之心理也 
　　頃據軍界某君云北江戰事巳停西江亦將結束汕頭浙軍侵入爲下台之一種特色非别有所希望也現下巳派代表來省接洽陳總司令就省長職後主張民治政策刻先以消除賭館着手省城方面巳於初二日停止惟尙有數家照常賭博不識將來能否逹到目的也洪兆麟所部現將開拔潮汕洪爲潮梅鎭守使粤局初定數日間極力維持不免有局部分爭將來結果不能預定海軍方面暗潮巳息林部長走後以湯代之湯欲作海軍總司令不願就職亦於前日赴港海琛艦長魏子浩與同安艦長兼陸戰隊統帶饒子和與林氏舊黨爲海軍全體排斥亦於前晚離粤海軍總司令以海圻艦長林永謨任之該艦長以參謀部第二局局長毛某任之風潮因之遂息陸戰隊以温樹德代之刻下尙未發表此次桂系之失敗大原因在孫李二總司令意見不合致河源惠陽敗北也 
[川軍官之川局善後意見]  
　　川省前敵軍官聯名通電云川局善後急待解决具體辦法難於驟定前敵軍官各有磋商茲將主旨要點略陳（一）不牽入南北問題决取川人自治主義其軍民長官暫用軍政總長民政總長名義行之其人指定資格由公衆推舉（二）軍隊分配駐防擔任防區内收束軍隊淸鄉剿匪事宜其防地由公衆議定（三）軍隊編制其標準除此次前敵作戰有功及開赴前方與有軍事歷史關係者爲定餘則槪歸各軍師旅防區内消納（四）財政除鹽稅關稅公平匀配外暫由各軍師旅於防區内暫行劃撥三月以外槪由民政總長財政廳徵收案照預算支發（五）兵工廠子彈分配由各軍師旅派員坐守按數匀配於曾經作戰之前敵各軍一年以外如需存儲軍械庫時得由各員隨時覆騐（六）軍事會議之規定關於軍政大興大革問題須經軍事會議之通過會期每年一會會員以各軍師旅長充之前敵各軍總司令劉湘第一軍長但懋辛田頌堯鄧錫侯楊森陳能芳陳國棟張冲何光烈喻培隷同叩 
[蘇議會紀事（續）]  
　　（八）劉伯昌動議變更議程將補發議程所列特别審查會審查屠宜厚等提議取消絲區内違法繭行憑證以准省令而免妨害蠶業案馮世德提議修正繭行暫行條例案黄次山等提議修正繭行條例開放繭灶以裕農商案請議審查會提出宜興徐治等請議開放繭行繭灶以裕國課而利農民案請議審查會提出金壇王鼎等請議打消取締繭行條例案胡允恭等提議丹陽綢産關係全縣命脈爲維持原料計應依照江寗等六縣先例劃爲特别絲區案報告右六案審查結果提前討論報告云民國六年本會議决之江蘇省取締繭行暫行條例施行數年頗滋流弊亟應廢止俾商民得自由領照在全省各縣開設繭行或單設繭灶代人烘繭庶本省蠶桑絲織諸案方可逐漸改良進步其理由（一）開設繭行旣有一定制限則此少數行家必有把持抑價諸弊一般農民旣直接受害其間接遂生蠶業衰頽之結果如將行灶開放以後競買原料者多多數蠶戶交受其利反成生産激增之原因（二）保護綢商織工實爲向來取締繭行唯一之口實然此制行之數年業織者依然安於固陋不求改良徒享保護壟斷之利而不能與外國輸入之絲織品競爭如將行灶開放綢商旣可領照自設購買鮮繭且可改置鐡機利用廠絲旣無原料缺乏之虞反可收改良絲織之益（三）再就絲繭商言之以前設行權利僅爲少數商人所壟斷如將行灶開放則多數繭商亦可均沾利益設慮將來繭少行多致有求過於供之勢亦可由繭商自行設法推廣蠶桑改良種子吾蘇土質氣候到處均宜蠶桑如能竭力講求推廣則將來繭絲産額斷不止區區從前之數量也至取締繭行暫行條例旣經根本廢止所有以前絲區及開放繭灶諸端均可無庸再議報告畢略有討論卽照報告表决將繭行條例完全打銷以後蘇省商民得自由在全省各縣開設繭行或單設繭灶代人烘繭（九）原議程第六案内務審查會審查省長咨詢議决删減馬路工程處衛警經費應行專案追加案報告依報告表決時已五鐘遂散會關於蘇省長問題胡議員等有致王瑚一電附錄如下北京王京兆尹賜鑒公受命長蘇久不蒞任是何濡滯眞相莫明蘇省民政百端待理今以公故仍寄權於屢被彈劾明令免職之齊耀琳倒行逆施弊害益不可究詰公來則速來不來亦應有明顯眞確之表示斷不容徘徊觀望於其間誤我江蘇全局應請即日宣示意見或决定到蘇日期以釋蘇人士之疑慮迫切陳詞竚盻明敎江蘇省議員胡允恭黃次山王發蒙蔡鈞樞等叩皓 
[南京快信]  
　　財廳長嚴家熾接事後感於財政困難用人掣肘巳有辭職意昨日爲留學經費事下午一時在座會議連日凡有差缺及候補人員槪不接見現仍住鐡塘池丁庽寧垣學生因琿春事擬大遊行以喚起國人注意李故督所委之南京造幣廠副廠長朱蔭棠財部以不合官制昨來電撤委 
　　齊代督之瀛眷日内即遷入督署所空出三元巷之房屋改爲軍界俱樂部 
　　天津總商會電蘇議會否認施行所得稅雲南省議會來電通告於十一月三日起依法延長會期十日 
　　兩淮運使趙毓煊奉派赴閩調查鹽務昨由滬折回决辭差不去又兩淮緝私統領楊恩培軍署軍法課長王履占軍務課長張松柏等昨均赴津送李英威葬 
　　靑年會定今日（二十）午後三時開德育演講大會特請師古德博士主講聽者甚衆 
　　張文生昨派秘書劉夢庭來謁齊代督有所接洽 
　　蔡元培昨過寗未入城卽轉車赴滬 
　　賈豐臻蔣乃曾吳福康蔣拱宸袁希洛奉令　赴歐美考察敎育昨晋謁省長敎育廳長並向財政廳請發經費以備治裝准期放洋 
[杭州快信]  
　　泉唐物品證劵交易所省署昨巳咨部實行取消杭縣公民朱某等昨發出通告創設自治其成會省議會昨因人數不足宣告延會省議員鄭邁提出恢復省自治大綱建議案詳叙理由四種付會公决省垣日來猩紅熱症盛行女子師校亦有染者自昨日起巳暫行停課 
　　四師師長陳樂山憲兵司令馬鴻烈曹署副官長何國華等十人發起直魯豫三省演劇籌賑會自二十日起至二十二日止假鳳舞台舉行每劵售洋兩元旅浙同鄉購劵頗踴躍 
　　江蘇省敎育會昨函浙敎育會以本月江浙省敎育會協進會在杭舉行常會敝會代表擬於二十七日早車赴杭二十八日開會尊處是否便利卽候復示核奪 
　　高審廳長陳福民准二十八日接篆 
杭垣米市今日又漲二角起價售六元八角頂尖售八元八角現水每百元需一元二角 
地方通信 
[金山]  
　　電請維持公欵南京省長齊敎育廳長胡上海滬海道尹王鈞鑒松人把持府屬公有欵産藉詞朦蔽全邑憤慨誓不承認六邑代表所議辦法要求滿意解决愜理洽情萬祈俯予挅擇公平處理幸弗偏徇致滋糾葛金山縣農會會長潘玉振商會會長林棠敎育會會長莫寳勛市鄉助理員蔡德繩等叩號 
　　演劇助賑紀聞朱涇市助理員蔡綠琴等近鑒北方諸省災情奇重待賑孔殷特聘江湖京班來朱於夏曆本月十二日起在上塘邑廟日夜開演期定十天賣價特等三角普通五分所得看資除開支外悉數捐入賑濟云 
[松江]  
　　中校開會運動省立第三中校校十九日在該校操塲内舉行秋季運動大會延請松滬體育家多人到會評判各種拳技團體及田徑運動上午九時奏樂開會迄下午五時閉會共演三十節會塲布置極爲莊嚴所演技術亦頗活潑可觀甲乙兩組運動員孫國楨馬錫祜兩人於八百八十碼賽跑時步法始徐終疾深得運動三昧會場糾察除一區所派警察外並有縣立一·二·六·三高小校之童子軍在場輪流服務該三校並曾參加來賓運動一·二兩校演徒手及游戲六校演童子軍救護法均能博得來賓之鼓掌至城廂内女各校亦均全體蒞會惜是日天隂欲雨來賓寥寥遠不如去歲開會時之擁擠耳 
　　盜船連犯搶案五庫河内日前泊有小船一隻内載壯年男子十二人鄉民以其形跡可疑報請警察逐令離境詎該小船開行未遠即圍刦商舶並奪其船而有之次遇柴船一艘以其並無財物即投柴浦中而他去續遇大帮捕蟹漁船復擇其中之堅實者據其船而迫令漁人登岸其餘漁船羣起鳴鑼兜捕以其鳴槍抵抗致被兎脫續犯搶案四五起然被害者皆過路客商故未報縣請緝昨有人見該盜等在六吊灣地方經過雖人仍十二而船隻則已增至八艘比派警馳緝又己開駛他往因此該處民因大起恐慌聞已有人向水警專署請求派駐師船以資保護 
　　警所回復舊狀本邑　所前奉警務處訓令脫離知事管轄改任一等警佐那鶴年爲所長那已布告任職詎昨忽續奉警務處訓令飭令暫緩改組所長那鶴年仍回一等警佐原職那奉令後業於十九日轉令二等警佐宣杏帆將警所鈐記送還郭縣長接收矣 
　　監視典當賠償亭林鎭同孚典當於前月被火損失四萬八千餘金前日經郭縣長邀集亭鎭士紳假座西門外醉白池議定賠償當戶辦法飭令該典照辦茲該黄於十九日起遵令攤賠當由郭縣長委令那鶴年警佐前往監賠矣 
[蘇州]  
　　校長赴寗催欵蘇垣省立學校有醫學第一師範第二女師範第二中學第二農業第二工業等六校常年經費向由省署按月撥交銀行轉放乃本年省中經費竭蹶以致各校經費巳有四個月未發各校敎職員等大爲恐慌迭次電省催促迄無效果嗣悉新任財政廳廳長已經蒞任各校長等即於日昨同赴寗垣謁見嚴廳長請求照發以維學校 
　　航船中途遇盜吳縣知事公署據第十三警察分所長王德猷呈報本月十二日上午十時許有李錫甫行駛之航船由陳墓開蘇行至二十都六圖明星塘中突來高脚船兩艘盜匪三四人蜂擁上船傾箱倒篋並將代寄貨物以及乘客銀洋物件一併搜刦無遺携贓仍登原船向明星塘方面逸去開單轉請勘緝等情當由承審員帶同錄事署警人等馳往履勘無異遂於昨日填表通呈各上級衙門並分咨水陸軍警曁鄰封各縣飭屬一體嚴緝務獲解究 
　　委定新警廳長蘇州警察廳長崔怡庭君　　出缺等情業誌前報所有廳務暫由總務科長高登第代理現悉廳長一席巳由齊省長委定警備隊隊長李明遠署理李君奉委後即於十八號千刻乘快車由寗至蘇暫庽惠中旅館廳署各科長科員曁各區署長官等均紛紛往謁聞李君擬俟晉見朱師長王道尹後即行蒞新 
　　學生扭控校長三多巷私立中華體育學校係江隂人朱某等發起創辦已有二載朱某自任校長凡到校肄業學生每學期每生須納學費洋十元其中已有學生七十餘人本年下學期學費均已繳付共有三千餘元乃朱校長收受學費之後即赴他處日久不來校中經費無着學生等大起恐慌即於夏曆八月間公舉學生陸某等赴吳縣公署起訴以朱校長將學生膳宿等費飽入私囊以致内容腐敗不堪請求提究等語當經温知事諭候調查核辦前日各學生等至無錫將朱校長尋見押同趁火車來蘇扭至縣署經藍承審員胡明情形諭令交保出外自行理處以保學校名譽云 
[南通]  
　　冬防期内之刦案餘東區北鄉陳姓饒有資財日昨忽來匪徒二十餘人明火執仗蜂擁前往搶刦衣物現洋爲數頗鉅臨行時鳴槍示威向鄰區而去業經失主報告該管警區吳區長聞訊後立派幹警前往跴追該匪等已鴻飛冥冥未能弋獲云 
[鎭江]  
　　焚燬大宗濕烟駐鎭英美烟公司日前由滬裝鎭翠鳥牌香烟數十箱約值五六千元詎雇駁船起卸偶遭風險船翻烟濕計有三十五箱未便售賣由該公司施大班於十八日雇夫將該濕烟悉數舁至南馬路空地燃火焚燬以重衛生而全信用 
　　呈請添聘助敎徒邑第三學區學委夏伯安本届視察第七國民學校學生總數已滿五十人以外校長一人實難兼顧昨特呈請縣署給欵添聘助教一人以資臂助 
　　反對所得稅鎭江總商會以政府新增所得稅累商病民特於日昨召集各帮商董開特别會討論此事結果一致反對隨即擬稿電請國務院財政部農商部要求將此項新稅暫緩實行 
[揚州]  
　　决議洋布減價揚州各綢緞號近以洋貨布疋進價低廉爰集同業議决售出之貨照前減百分之五藉廣銷路以示劃一　　批駁控告會長揚州商會前次改選舉定資望素孚之朱竹軒等爲正副長嗣有柴蓬業張夑等在縣控朱等爲不合法佟知事查該會選舉初選會董復選會長時隔多日毫無異議今張等忽以資望不孚聲請考核顯有挾私懐怨情事特批駁張等知照矣　　核准公司立案揚州便淮編織包袋公司前將簡章呈請縣署轉詳實業廳立案茲縣署已奉到該廳指令照准轉知該公司遵照矣 
[碭山]  
　　縣商會報告勦匪電貴報館鈞鑒碭邑僻處邊圉匪亂最熾自毅軍馬八營全軍營務處李岳五駐碭兩載迭殲巨匪鄉里稍獲安居今復於本月十五號派邢哨官鳳翔帶馬隊數十名改裝隊多名赴城西虞碭交界之處梭巡下午四時遙聞喬莊附近槍聲不絶立即馳至見碭邑警察巡官曹伯勛譚維忠唐步雲郭守存汪鎭沂等率馬步隊百餘名正在喬莊圍擊股匪天色已晚軍警冒彈猛進擊斃大桿首劉得功及閻五周七等十餘名焚斃多名生擒桿首李大辮子獲鋼槍十餘支肉票多名餘匪無幾乘夜逃竄查劉得功等係多年積匪常在蘇魯豫三省交界之處肆行焚掠一旦殲除實爲人心大快望祈登諸報端藉表歡忱至禱碭山縣商會代電 
雜評一 
[廣東之西征論（默）]  
　　粤軍克肇而後軍勢甚盛於是有所謂西征論者然果實行之即大失粤人自治之主旨矣廣東人之廣東一語即粤人自治之張本也廣東人不能自守其廣東而以廣東供人之用不足以言自治廣東人以固有之廣東爲未足而欲思發展於廣東以外則又踰越自治之界限是故自治者不受治於人亦不侵人自治而思治人之謂也若一方仍以廣東之力聽命他人一方又以廣東之力侵略他人去自治主義不知幾何矣　 
　　况乎欲自治須先收束軍隊今日廣東之軍隊不易收束人所共知若因軍隊過多無從收束而思消納於他省則非特無如此收束軍隊之辦法且更將兵連禍結愈陷兩廣於不堪收拾之域自治又將何從實施乎從前所惡於桂派之黷武者爲何粤軍人自思亦可以恍然悟矣 
　　用兵與自治兩義絶對相反是故廣東而不欲自治也則巳廣東而欲自治當首關此西征論之謬說 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會徵求會董意見]  
　　上海總商會昨致會董通啓兩則一爲全省商會聯合會在寗開會討論修正商會法實行裁釐加稅裁併江北常關緩行所得稅四大問題徵集各會董意見一爲徵集裁釐抵補意見以便下期常會議决後禀覆財部茲將通啓原文錄下 
　　（其一）逕啓者頃准全國商會聯合會江蘇省事務所函稱海安寳應常熟等各商會提議召集討論修正商會法實行裁厘加稅裁併江北常關緩行所得稅四大問題訂定十二月四日即十月二十五日在南京總商會内開江蘇全省商會聯合會請本會推定代表携帶會費如期到會各抒意見等因業經函復表示贊同惟茲事體大關係甚鉅必須預爲討論發表事實以備提出應請執事速就四大問題發揮卓見於十日内條議復會以便彙集備帶赴議盼切禱切 
　　（其二敬　者九年十一月十日奉財政部周總長函開國家設關征稅非徒擴充歲入裨益度支凡所以杜塞漏巵提倡實業其樞要罔不在茲我國關稅因受條約之拘束不克隨時操縱以致土貨之行銷日减洋貨之輸入日增商業無從振興國勢所以凌弱流弊所至豈僅影響於歲收若不奮起直追亟圖挽救則際此商務激戰之場將無與人周旋餘地挽救之方維何舍從裁釐加稅入手殆無善策此不獨自齊能言之固舉國公認而旦夕所企望者也顧是說倡之已久迄未能見諸實行者殆有故焉現在全國收入除田賦鹽稅而外釐金實爲大宗各省區軍政要需類皆恃此挹注故商民安於習慣之旣久雖重受困難而無辭政府艱於現狀之維持遂隱忍遲回而有待意必加稅有確實辦法方能着手議裁而釐金一項各國誠皆視爲惡稅但直接受其害者固非外商故裁釐加稅雖約章訂有專條而累月經年交涉迄無結果每以裁厘居於加稅之先輾轉延宕二者事屬相因勢難並舉用是遷延觀望以至於今自齊外觀大勢内察商情其必决心以裁厘爲前提使外人無所藉口始得依據條約力謀加稅之實行特國計商情亟應並顧是有不能不掬誠商確當厘金旣裁關稅未增之際其間時日久暫不可臆定若無相當之抵補將見應付之立窮自當仍就商貨一途暫時酌籌的欵彌縫缺額以期兼全惟此事關係甚巨着手之初允宜審愼期折衷於至當特廣益以集思諸君洞悉商情深明世務尙希發抒意見匡濟時艱自齊不才竊願竭知盡能合内外心力以圖始也等因奉此當經於本月十三日第二十三期常會交議僉以實行廢除厘卡常關去惡稅改良稅爲振興實業之根本解决假使厘金巳裁關稅未加應以何者相當之欵爲抵補伏讀周總長之通啓自當仍就商貨一途暫行彌縫則我商界未受其益先受其害此事關係甚巨急應徵集意見惡稅如何去除良稅如何入手廢關裁卡抵補安在不作空談斷言事實限一星期内條議送會俟十一月二十七日下期常會公開審查等語在案相應專函奉逹即祈貴處從詳計議發抒意見准期復會是所至禱 
[商會請緩行所得稅之函稿（續昨）]  
　　第二從事實上觀察認爲不可行者亦臚列其理由如下（一）徵收方法之不當觀今日政府稅目淸單其先實行課稅者可别爲五除（一）項爲官公吏俸給公費年金等在官家管轄範圍以内可於支給時扣收之其他如（二）項凡依律註册之公司銀行工廠槪照其在九年營業之損益計算書依條例第三條第一種法人所得稅率及第二十三條之納稅期限於十年開徵（三）項由官特許之商號行棧其在九年營業之所得由主管官署查定後照前條辦理（四）項銀號錢莊金店銀樓無論資本多少其在九年營業之所得槪令確實認報由主管官署查定後照前條辦理（五）項普通商店資本在二萬元以上者即依法人稅率及期限於十年開徵暫免查賬故今日之實施課稅者除第一項外其餘皆與我商人有直接之利害關係以今日我國登記法之未行地方警政之不舉與商業設備之不完事前旣無精確之統計事後又難得詳細之調查一旦舉行所得稅恐租稅公平之要旨未必可保而保弊逋逃之風乃一發而不可遏抑政府必欲得大宗稅欵因估定每年所得稅收四百萬元用包辦制責成各省分攤承認並高懸奬勵以資振奮今雖聲明暫不查賬而地方行政官爲考成計必將窮事搜括以希奬勵而圖中飽而我商民苦矣以名正言順之稅法徒令擾亂社會安寗並以其稅收之若干部分歸吏胥之中飽揆諸情理豈得云平此不公平之稅法尤我商民所不甘奉行者也（二）用途之不正確（以下與本報一日所紀盛葉兩董原報告書稍有更改用再錄之）查財政部通告聲明所得稅之用途一則曰「取之於民用之於民」冉則曰「誰無子弟而所得稅即爲其培養子弟之資誰不治生面所得稅即爲其奬助生産之用」固名正言順也雖然文告之不信於天下也久矣吾人一考旣往之歷史卽可知政府必無振興敎育與提創實業之誠意夫理財之道不外開源節流與其開源以病民不如節流以利民歷年軍費占歲入百分之八十全部政費百分之十最多亦不過百分之二十以吾國人口之多百年樹人之敎育費亦僅占百分之三尙何敎育之可言若常年軍費年逹七八億究意何益於國家去年學潮發生靑年學子激於愛國熱誠雖未免有過情之舉然當局不加體諒竟驅軍警而厲行蹂躪京内京外數見流血國家元氣斵喪殆盡甚且各地方有靳令解散學校之舉如湖南等省盡解散官立學校以敎育費充軍費如此摧殘之不暇又何必藉口振興敎育以行其搜括之實政府果有振興敎育之誠意則裁減一小部分之軍費巳逾四百萬元之數又何用增收新稅重苦吾民至於提創實業更不敢信前者政府利用國民之僥倖心以發行奬劵如民國三年之新華儲蓄票巳届還本之期而遷延未了今年又發行有奬實業債劵亦以提創實業爲言乃成效未覩又欲藉端以闢新稅夫誰復敢信試觀財政部通令各省財政廳文中有云「目前財政困難巳逹極點自非新闢稅源不足以資挹注」而未及敎育實業隻字則其本意可知我恐所得稅施行以後敎育實業未蒙其惠而四百萬之歲入又可加增戰鬭力不少且將來借用外債時又多一抵押品矣此皆可料想之事也以上二者就事實上論今日之所得稅皆吾人認爲不可行者再就政府方面觀察之數年來人民擔負之重爲從來所未有地租帶徵之種類日繁新稅之項目亦日增無已國之取於民者不可謂不豐而從未聞政府有何等國利民福之建設尤未見有一合法之預算案財政當局尙始終以自由借債度日爲能事自民國建元截至八年止其有稽考之外債已逾十二萬萬八千八百餘萬内國公債亦二萬萬而庚子賠欵尙在停付期内各省小借欵在百萬内者及軍事協定等各種秘密借欵均未列入合計國債一項有二十萬萬之巨而人民始終未明其用途當軸者猶以供軍用爲辭其實國家對外並未實施戰事所謂軍用者無非供鬩牆之鬭權利之爭及飽各個人之私囊耳使今又舉行新稅是直慮軍事殺害之未足私人財産增殖之不多而又從而益之無怪人民抗稅之呼聲日高一日綜上以觀政府今日徵收此所得稅其爲非必要者巳不待煩言而决總之今日政府所欲厲行之所得稅吾人可斷言之曰非法曰不公平曰時機未至苟政府必欲施行之者應提出數問題以促政府之反省（一）所得稅法必須經過合法國會之通過（二）所得稅法本身上不公平之點須切實改正（三）須於一切惡稅廢止並實行保護工商政策時（四）所得稅法之用途須確實予人民以監察之權（五）須實行登記法改良警政社會有精密統計時（六）須聲明不以所得稅抵借外債（七）政府舉行之新稅應列入合法之預算案（八）政府未實行裁兵及節省各項糜費以前人民不能承認此新稅以供無謂之浪費以上數問題政府如肯俯從切實改善人民有納稅義務再無反對之餘地否則我商民爲自救計萬難奉命雖有何等壓力亦所不計也以上所議各節經敝會再三審查僉以所得稅行之於歐美各國固不失爲良好之稅則若我國捐稅之重疊如彼而各埠商業之凋敝如此遽行此稅害商病民無可諱言審查意見一致贊同下情上逹具有同情謹會同上海縣商會由敝會主稿聯銜函請貴公署迅賜核轉以備採擇而順商情實紉公誼 
[西報紀疋頭貿易之近况]  
　　字林報云前數星期疋頭貿易之良好氣象今似完全銷滅此星期市况甚疲大約舊曆年内未必有眞正起色中國疋頭貨缺固無疑義但商人以爲貨價行將低落故縮手不進華商或能見有暫時價落之一日而收其利但目前金融緊迫之狀况致使世界商務受其影響者一旦鬆動則貨價必復舊觀况世界各處疋頭皆缺價將大漲殊無足異綜之從前價格今已不可復得因原料人工等固無一不較前昻貴也用者亦惟有趨合新時勢而已金融窘急各國皆然中國則在金融困難上尤有爲難之處數月前錢莊放欵以貨爲抵爲數頗巨嗣見數月内市面情形遂變其政策不再放欵在此年關將近之時不放墊欵在錢莊方面誠爲穩健但生意大受影響愈難活動矣聞内地現資頗多然遇此時局恐未必肯流通於外也兩星期前川帮所購進之貨現聞在滬轉賣因蜀省大勢未定商業未能恢復之故一部份疋頭商人前有罷市或抵制之說此星期中此說復熾然洋商則不爲其所動第一因洋貨公所並未與聞此議第二因罷市一舉能否實行正未可知也 
[法人論法租界電車事]  
　　法人邵波氏續著一文論法租界水電公司經營電車事字林報譯載其大旨略謂法租界之有電車始於一九○九年與公共租界同時開辦一九一○年乘客七百二十餘萬收入二十三萬餘元用車三十二輛此後乘客與收入逐年增多而所用車輛與電車軌道則未見加多直至一九一五年始會同華商電車公司合築民國路軌道自小東門而逹西門電車亦加至四十九輛自此而後電車旣未增加軌道亦未推廣觀該公司辦事之因循可信其無擴張之意公共租界電車開行之第一年乘客僅一千萬人去年則增至九千五百萬人車輛亦由六十五輛增至一百九十輛法租界電車乘客人數四倍於第一年入欵由二十三萬餘元增至六十七萬七千餘元然車輛僅由三十二輛增至四十九輛較諸公共租界逈不如矣 
[關於同濟建築費之來往電]  
　　齊省長來電吳淞同濟醫工學校沈信卿先生鑒貴校建築需欵前接魚電請飭廳處照撥等語當經會同軍署令廳會同各處局速籌並電覆在案茲據財廳復稱奉經函請官産處印花稅分處兩處長及沙田局長中交兩行行長於本月八日來廳會議公同議决由官産處沙田局印花稅處出立借據向中交兩行各借二萬元分兩個月交淸每行每月交銀一萬元由官産處印花稅分處沙田局擔任連息歸還官産處沙田局每月各還銀七千元印花稅分處每月還銀六千元俟本息還淸之後再由三機關各交銀二萬元分三個月解淸共成十萬元之數撥給同濟學校爲建築經費應請轉電財政部核令該處局分别遵照呈祈鑒核施行等情到署除指令照准並電財政部分飭各處局遵照外知注特聞齊耀琳銑印 
　　致財政部電北京財政部總次長鑒衣周塘欵被提十萬元一案奉敎部歌蒸兩電巳咨大部轉電聲明允撥在前未便提作軍餉并蒙派員往查呈核各等因甚感頃接蘇省長銑代電開（見前）等語查此案原將衣周塘的欵指撥今乃攘奪有着之欵以未來不可必得之數指償是不啻司賬者勾串刦財之盜反責他夥應付事主世界寧有如此政體按原電稱銀行借欵分兩個月交淸聞中交兩行於第一個月交欵後該三機關如果不能歸還其第二個月卽不照付是在同濟可希望取償者僅二萬元餘欵均將無期延宕證以原電俟本息還淸之後一語足見所訂兩個月與三個月限期仍屬兪紀琦狡滑手段萬不可恃且校舍一經開工需欵無可延緩非有整數現欵儲存不足應付茲奉省電前因恐建築仍復無期全校異常焦急應請大部迅電蘇省長並飭蘇財廳另在上寳等縣本年冬漕項下就近劃撥以濟要需再前奉電將衣周塘地價悉數撥交查該地價連同照册費共計十六萬餘元除已解到明年三月期票五萬元曁被提十萬元尙有一萬餘元并請迅電蘇省長轉飭官産處即日掃數補解至建築費原案奉撥二十萬元現尙不敷數萬元仍懇速籌另撥　不勝迫切企禱之至沈恩孚皓 
[護法各省軍代表討桂通電]  
　　旅滬護法各省各軍代表昨發通電請一致討桂電文如下（銜略）北廷據岑陸等個人投降私電僞令宣佈統一其視國事於滑稽無損護法之毫末巳奉各總裁國會議長西南各省當局通電力關無待詞費惟桂系以窮蹙取消自主乞援北廷變節事仇實爲西南公敵諸公勉爲國是萬流共仰務乞一致聲討力淸内寇以免肘腋滋患而玷護法大業民國前途實利賴之留滬護法各省各軍代表同人叩霰又粤軍挺進隊副司令潘乃德等通電不日西征討桂其文從略 
[蘇州旅滬同鄉會電請廢督]  
　　廣西路蘇州同鄉會昨爲請求廢督事分電北京府院兩處其文曰北京大總統國務院鈞鑒辛亥而後蘇省財政半　軍費欲蘇民困當先廢督同人等籍隷吳中經商滬瀆博採時論僉謂廢督爲目前救國救民之要圖爲此迫陳伏乞鑒納蘇州旅滬同鄉會全體同叩效 
[撤消改組縣警所之省電]  
　　各縣警佐改組所長歸江蘇警務處管轄一案松滬何代軍使以上海爲特殊區域電請江蘇齊省長仍歸縣知事兼任由本署就近指揮以保地方治安等情昨得齊省長復電云改組各縣警所原爲整飭警務起見暫爲試辦以觀成效乃自此案頒布後各縣未及改組卽准省議會來咨以諸多窒礙請卽撤消前案敝省長察核輿情自可照准上海事同一律除飭知警務處外相應電復貴使查照云云 
[紀十二月份開赴德國之商輪]  
　　太古洋行經理藍烟囱公司之PYRRHUS由利物溥來華已得船主巧立克來電謂該輪於星期一晨間可到上海該輪進口貨中聞有鋼鐡及五金雜件甚多餘悉爲疋頭洋貨抵滬卸淸各貨後尙須開往日本至出月十六日裝貨開赴德國漢堡又有日本郵船會社之利瑪丸LIMAMARU巳定本月三十號結關十二月一號開往漢堡現在中德商交行將恢復兩方進出口貨已甚多日郵船會社亦乘機擴充航業除利瑪丸及現往德國之逵甘丸以外刻下又加派敦賀丸ＴＳＵＲＵＧＡＭＡＲＵ行駛中德兩國定下月月底離申開赴荷德惟較利瑪丸多往盎凡爾斯一埠其餘三船係同一航線云又藍烟囱公司之阿加配拿號ＡＧＡＱＥＮＯＲ現亦派定於十二月九號開往德國係取道倫敦及阿姆司得登與落得旦姆兩處該輪雖往漢堡但注重於荷蘭國又羅瑞斯號ＲＨＥＳＵＳ在出月十九號由英國來申定十二月三十日直放德國又好時洋行經理東亞輪船公司之愛爾巧白號ＡＬＣＨＩＢＡ由德荷來華於本日可以進口大約二十六號赴日本巳定十二月十七日由滬裝貨赴荷德兩國綜計十二月份赴德之輪共有六艘載量有五萬九千零六噸云 
[織綢廠赴美賽會之預備]  
　　本埠物華機器織綢廠因美國定於來年二月六日在紐約開萬國絲繭博覽會江浙皖絲繭總公所巳派定代表屆時携帶出品赴美預會因思中美兩國國旗實乃此次賽會必需之品特出新裁監督機匠加工組織國旗三對中美各半擬送交總公所赴會代表携帶赴美應用現正在組織中不日即可告成該旗爲長方形計長六尺闊四尺餘中旗以五色絲織成統幅無縫美旗因花紋過繁織造爲難擬織成後加印花紋云 
　　本埠物華錦雲兩機器織綢廠所出各品頗爲優美今因美國在紐約開萬國絲繭博覽會爲期將近特將各該廠以廠絲織成之綢貨各選優品送交絲繭總公司附帶往美預會其賽品計錦雲八匣物華四匣云 
[國貨推銷義國之機會]  
　　精選貨品寄往義國陳列 
　　中華國貨維持會昨接上海義國遠東商會函云敝國奈波利地方中義商會現創辦中國貨樣陳列所爲將來貴國國貨行銷義國之先聲本商會日前接該處寄來詳章已由義文譯漢登入十月份本會月報茲特奉上一份請速照轉貴會各處會員並請登入貴國各報以便欲推廣國貨各商界照章寄樣前往至盼云云該會以歐戰告終各國咸思所以恢復原狀羣起注意商務而對於吾國商情尤爲着重今義國奈波利旣有華貨陳列所之設正吾商界對外貿易之一大機會當即轉知各工廠愼選精貨寄往陳列矣該陳列所詳章附錄於後凡往賽之貨每種須寄貨樣三件用中英文字註明下開之情形（甲）商店名稱（乙）地位（丙）電報通信之地位及所用之電碼（丁）貨物價目以寄貨物之時核算并運貨價水脚保險費在内並須以寄至義國吉羅愛ＧＥＮＯＡ奔波利ＮＡＰＯＬＩ必利狄西ＢＲＩＮＤＩＳＩ費利賽ＶＥＮＥＺＩＡ特利司提ＴＲＩＥＳＴＥ各地方計算（戊）各貨之長短容積尺寸等一一開明（己）購買貨物如何付欵及往來之銀行名稱（庚）此項陳列不取分文（辛）通信用何國名字該會西名爲ＣＡＭＥＲＡＤＩＣＯＭＭＥＲＣＩＯＩＴＡＬＯＣＨＩＮＥＳＥＮＡＡ２ 
ＰＯＬＩＩＴＡＬＹ 
[葡巴兩公使明日回京]  
　　葡萄牙公使巴西公使此次來滬公幹業已完畢現定本月二十二號（星期一）乘滬寗頭班車北上江蘇特派許交涉員已函致鐡路局請爲預備花車以便葡巴兩公使乘車回京 
[孫寳琦今日北上]  
　　全國稅務督辦孫寳琦氏將於今日（二十一日）乘滬寗路夜班快車赴寗北上 
[第二批遣散龍軍昨已抵滬]  
　　龍濟光部下解散之振武軍四百二十七名由滄洲乘車轉乘滬寗路車於昨日（二十日）來滬已誌本報車到滬站由營長李震耀領至法租界各旅館如中和人和二棧及愛多亞路小客棧暫寓待輪赴粤回籍解散 
[殺子案判處一等有期徒刑]  
　　　船戶姚張氏舟泊杉板廠附近前因糾合族姪將子用繩勒斃經水巡隊查悉報告地方廳派員騐明並將該氏拘案訊供判押候辦在案茲悉此案業奉檢察廳起訴審判廳昨經沈刑庭長會同堵陳魏推檢各官開庭另提姚張氏至案研訊之下以該氏無故殺子罪巳成立判處一等有期徒刑十四年零兩個月判畢飭令還押候示 
[策進會餞送馮唐二君出洋]  
　　國民大會策進會昨日（即十九日）下午在西藏路一品香公餞馮少山唐寳書二君出洋考察實業并聯絡僑胞公推陳良玉爲主席李澤源應季審沈仲華金拜仁等爲招待鐘鳴六下馮唐二君先後蒞止入座後首由陳良玉起立代表全體致歡送詞奉祝前途順利以考察所得歸餉同人聯合僑胞共謀救國次唐豪起言從前出洋者均係考察政治致造成今日政爭之局勢現在出洋者漸知注意實業聶雲臺以商人資格出洋考察於前今二公以商人資格繼起於後從此商界出洋益衆於我國實業前途國事前途均有無限希望周劍雲起言政界人物久失華僑信仰現欲敷設民治喚起華僑回向祖國共同努力是在二公此行鄭　鴣起言從前一切新思想新事業皆由海外華僑輸入國内今望二公將我純粹國民思想宣逹國外孫道勝起言今日歡送一感謝二公在申時對本會盡力一希望二公出洋後仍時時爲本會盡力陳家寳言二公出洋本會少二人辦事似可惜二公在外爲本本鼓吹則又可幸司徒俠海起言望二公將本會純粹國民自决救國之精神宣傳僑胞次霍守華言實業可以救國各國政策在扶助實業我國則反是故欲求實業發逹必先政治改良欲求政治改良須由人民公意産出良好法律趙南公起言政治改良在於社會任矜蘋謂各國人民不知我國近年之民氣從中又被他國播弄以致國際事事受虧希望二公將吾近年國民心理或用文字或於社會交際時普告各國人民繼顧品三張炳榮張漢傑林炎夫王保相等均有懇切之演詞嗣出馮唐二君致謝詞讌畢合攝一影而散 
[初選調查費應酌减之省令]  
　　上海縣公署昨接省長第五一八一號訓令云案查財政廳長呈爲核明太倉縣選舉經費於自治欵内借撥一案據稱該縣地方費歲有不敷財力困難自當力求撙節况調查戶口甫經蕆事册籍具在不難按圖索驥以情理論調查費用應較上屆酌減地方自治經費尤應妥爲保存等情前來除指令外合行令仰各該縣知事查照辦理此令 
[各方面之籌賑聲]  
　　華洋義賑會華洋義賑會昨據中華基督敎靑年會全國協會余日章君轉來河南省公署政務廳長孫世偉君函述豫省災區狀况及當局救濟方法云查本年豫省旱災極重豫北豫西赤地各里預東豫南亦以雨澤愆期收穫銳減總計被災最重之區已逹四十餘縣茹及草木道殣相望聞之傷心見者慘目趙督軍於八月寒日曾將被災情狀撮要電呈仰蒙大總統頒發賑銀二萬元豫省災黎同沾恩澤張省長八月下車即以災賑爲當務之急入手之始先事調查各縣糧價之高低産糧之盈絀貧民之多寡流亡之戶口倉穀之虚實以及其他一切災情之輕重製定表式分飭查填又慮各縣報告之不實特按舊府屬區域委派專員前往查勘現在詳細分村災情調查表雖尙未據各縣報齊而大致情形業經分别最重次重於本月初旬列表咨部在案惟饑民之待哺孔殷救荒之行政宜速是以一面調查一面組織災區救濟會紳商各界聯爲一體竭力籌欵一致進行旅豫外國敎士致誠惻怛極願相助爲理爰仿華北救災會直魯豫義賑聯合會華洋義賑會各團體之例請其加入但仍以辦理團體公益爲界并不涉及荒政範圍數月以來奔走呼號文電絡繹籌欵辦法約分七端（一）募捐印刷捐啓痛陳災情編號分投求人樂助（二）所得捐凡軍政各職員月薪在五十元以上者扣捐十分之一（三）縣知事攤捐大縣二千元中縣一千五百元小縣一千元由各知事先行墊解以五年爲限按月在薪俸内匀配扣還遇有交替准其歸入交案流抵不得絲毫派及人民（四）徵收局長攤捐一等局二千五百元二等局二千元三等局一千五百元四等局一千二百元五等局一千元均收各局長先行墊解扣還流抵辦法與縣相同亦不得絲毫派及商民（五）紳富捐由各縣知事邀集本地紳富告以災情之苦動其惻隱之心凡有解囊相助者悉登捐册集數報解以應急需（六）義務戲由警察所承辦分六日排演開支以外悉數歸公（七）救濟奬劵此項奬劵原爲去歲南陽水災開辦乃今歲入夏以來雨澤稀少旱象之成趙督軍已早有所見當時原定八期尙未届滿是以水災雖經結束此劵並未中途停止（未完） 
　　北方工振協會該會委馬羣超君等赴北方各地放振茲得馬君抵直隷棗强縣後來信報告災地狀况錄之如下任之先生大鑒昨接賜函甚爲忻慰晚等自十一月八號起調查至今共查三千三百戶第一區村莊業已查完明日即將調查第二區調查共分四組出發每組三人惟第二區村莊離城較遠不便回寓即帶行李同往寄宿村中茲將第一區調查所見報告於後據尊函中所云有人自災地回道及災區地方有井處即不至有重災惟晚每至各村調查見有井處頗多而災况最劇之處井亦不至於少蓋因井中之水祗能供給村民之用對於災情輕重絲毫不生關係也即使井水充足之處或稍供灌菜之用耳若村中無井則災民旣飢且渴不能生存矣至於交通便利地方乞食之災民尙非甚苦者確係有之此後第二區調查完畢再行報告此覆即頌公安馬馨姜安定謹上「附調查直隷棗强荒年食糧價目比較表」未荒年食糧價紅米（高梁米）每斗（天秤二十斤）京錢一吊邦子（珍珠米）每斗（天秤二十斤）京錢一吊小米（小米子） 
 
 

Page 11

 
 
每斗（天秤二十二斤）京錢一吊六百麥子每斗（天秤二十二斤）京錢一吊六百白米每斗（天秤二十斤）京錢五吊荒年食糧價紅米每斗京錢三吊二百邦子每斗京錢三吊二百小米每斗京錢五吊麥子每斗京錢五吊白米每斗京錢五吊北方人皆不喜食白米故其價無甚差别該會於十一月十七日致開封河南省議會河南趙督軍河南張省長電云敝會前經專員調查貴省工振辦法據分别報告到會豫北衛淇洹諸河流域溝渠及豫西觀潼大道均有施工之必要惟敝會現已籌集預備貴省工振之欵約僅三十萬元勢難兼營並進事關貴省利害應請就渠工路工兩項辦法詳加討論决定其一以何項較爲利多於十日内電復以便由敝會迅速派員前至貴省籌辦上海北方工振協會　（十七日）「調查北方工振報告摘要」北次籌辦水利工振經各方調查足資研究者如豫之溝渠直魯之河工俱可以工代振惟施工於直僅能除水之害施工於魯豫則兼可興水之利且其工程範圍能視振欵多寡自爲伸縮似事易而利較著至分布災區各縣尤合工振本旨茲將各河渠情形揭要如左（一）」直之寗晋泊」現已游成平陸若非先將淦陽河下游開浚疏暢恐有倒灌之虞未便輕易着手（二）「四女寺減河」此河長約四百里經過直魯兩省其工程約非百萬元不能着手且與馬廠河同一分洩南運之異漲事類駢枝效力不大（三）「直之捷地減河」在倉縣東南爲子牙河闢一分洩尾閭可減少灌注下游之流量惟經費尙未估定現由順直水利委員會工程師羅斯君調查計畫（四）「魯之聊城至臨淸運河」自黄河改道漕運停止黃河北岸迄臨淸舊日運道多成農田惟聊城至臨淸一帶雖積漸淤淺時見偏災但有金線河之來源衛河之倒灌可資利用若加以疏浚不特水患可除且得恢復東昌臨淸間之交通其工程費約需十二萬七千元尙不失爲工振適當之地（五）「豫北溝渠」豫北爲漳衛淇洹諸河流域下游滙於臨淸平原而成山東直隷之運河水源極旺運河水量常苦其多今若於上游之豫北多開溝渠引爲灌漑之用則除害興利一舉兩得查開築溝渠可以工代振之縣業經勘報者湯隂安陽濬縣林縣汲縣新鄉修武封邱等八縣約共需欵十一萬七千餘元此外各縣已由該省水利局飭屬查勘大約有欵三四十萬元豫北全道可普及矣至豫西溝渠亦有可以興辦之處尙未估計在内 
　　河南旱災救濟會豫省旱災赤地千里哀鴻遍野慘不忍聞福中總公司撥助賑欵洋三萬元中原公撥助賑欵洋二萬元福中總公司總理兼中原公司協理王敬芳君及福中總公司總理費趨福君（譯音）爲河南救濟會董事日昨電逹駐滬經理徐文耀君轉朱葆三宋漢章二君及各慈善團體爲豫請命原電錄左上海福中徐文耀君轉朱葆三宋漢章二先生及各慈善團體鈞鑒赤災奇重流離載道朔風凄厲慘難罄述諸公矜念災黎極所欽佩茲託徐君代豫請命凍餒餘生渴望援手臨風百拜並候福音河南旱災救濟會王敬芳皓 
　　大昌烟公司之籌賑菊花會大昌烟公司因北省災區待賑孔殷特於夏曆本月十三十四十五三天假座大世界開辦籌賑菊花大會現正在籌備一切聞届時塲内各種游藝甚多異種菊花亦不少想必有一番熱鬧也 
　　北省災孩抵滬華洋義賑會及大昌烟公司在北省收撫災民男孩一百名於昨日（二十日）乘滬寗路四等車來滬内中六十五名轉乘滬杭路夜車送至松江留養餘下之孩由該會會員用汽車載去 
[外洋船行期之報告]  
　　法國郵船公司之智利號ＣＨＩＬＩ由馬賽來華已於昨日上午十時進口抵吳淞此次由該輪搭乘來滬之旅客共一百八十七人内有華人二十名該輪現泊於黄浦碼頭於本日開往日本之神戶又有高而提蘭號ＣＯＲＤＩＬＬＥＲＥ准定二十四號開還法國馬賽先到香港之後便即逕赴西貢並不再往海防矣又有中國郵船公司尼羅號於十九日由香港開來二十二日（明日）午前可抵吳淞來客約十一時乘駁船抵上海新關碼頭去客則於午後二時離岸該船經過長崎橫濱但不到火奴魯奴約十二月十二日可逹舊金山此次在申赴美之旅客僅有數十名又英輪船公司台文哈號ＤＥＶＡＮＨＡ於十九日午後三時由香港開行約二十二日午後可到上海 
[一週間之金融調查]  
　　進出口銀洋數調查此一星期間國外運來大條銀祗有四百七十四條現標金裝赴日本大阪者計一千九百二十五條至國内杭州南京鎭江等埠共來國幣五十六萬元現洋裝往香港一埠計五十萬元寳銀裝往杭州南京兩處者計六十萬兩又國幣裝赴山東蘇州南通等處計二十八萬元此次進出口銀洋較上週間少去十成之三今將逐日進出口細數錄下「十五日」通商銀行從杭州來洋二十萬元又裝去銀十四萬兩本街花商裝往南通州去洋五萬元「十六日」大陸銀行從南京來洋二萬元又裝去銀二萬兩中交兩銀行亦各裝去銀三萬兩中國銀行又裝烟臺去洋四萬元「十七日」交通銀行從鎭江來洋四萬元又大陸銀行二萬元中交兩行各裝去銀三萬兩中國銀行裝赴南通洋五萬元「十八日」交通銀行由南京來洋四萬元通商銀行由杭州來洋十萬元又裝去銀十四萬兩中交兩行各裝南京去銀三萬兩中國銀行又裝南通州去洋五萬元「十九日」交通大陸兩行各從南京來洋四萬元又中交兩行各裝去銀三萬兩又大陸亦去銀二萬兩中國銀行裝通州去洋三萬元又蘇州去洋四萬元山東去洋六萬元滙豐銀行裝香港去現洋五十萬元正金裝日本大阪去標金一千零五十條又臺滙亦裝去標金五百七十四條又朝鮮裝去標金三百零一條「二十日」東京公司輪船從歐美來滬運來花旗銀行大條銀四百三十七條又華比銀行三十七條交通銀行由南京來洋四萬元中交兩行各裝南京去寳銀三萬兩大陸銀行從南京來洋二萬元又裝去銀二萬兩 
　　洋釐邇來各銀行與各莊存洋仍有二千七百數十萬元此一星期除滙豐裝墨洋五十萬元往香港外其餘國内用途不多天津等處之需用皆由中國銀行囑造幣廠直接由津浦火車裝往因之洋釐漸漸回小十七日之午前常在七錢二分三釐一二五是日下午迄今已跌至七錢二分一釐半較十三日下午收盤價每圓共跌銀二釐三毫七五現對於商業上觀察洋釐不致大增也　　銀拆此七天中常在三錢至四錢間然近日來進口貨仍超過出口貨各錢莊之放欵一層異常審愼於是銀根外寛内緊隂曆年内之商業恐不易擴充也 
　　國外滙兌先令自十五日改縮至五先令二辦士美滙八十七元近期大條銀五十三辦士二五遠期五十二辦士八七五後逐漸縮短至昨日先令已縮至四先令十一辦士近期大條銀四十九辦士八七五（遠期同上）法郎美滙東滙等咸跟鎊價更改以是現貨金價及十二月份期貨標金價每條共漲銀十兩之外恒孚與大同行銀樓飾金每兩亦漲兩元上下於此益信各國鞏固金本位壓小出口貨之市價但一般華商做洋貨者皆受大恐慌也 
　　銀洋查倉數昨日星期六調查駐滬中外各銀行共存寳銀三千七百三十三萬兩洋二千七百三十七萬元大條銀九百六十九條押欵銀四百七十萬拆票銀一百二十五萬兩較十三日少存銀二十二萬兩洋亦少存三十二萬元大條銀多存四百六十九條押欵銀少四十萬拆票銀多三十萬兩茲再將各銀行所存絀數錄下麥加利存銀二百十萬洋一百五十萬押欵銀二十五萬兩滙豐存銀一千零四十萬押欵銀一百零五萬兩道勝存銀一百五十六萬洋四十五萬東方存銀二百六十萬洋四十五萬花旗存銀一百萬洋一百三十五萬大條銀六百六十五條押欵銀一百二十萬華比存銀八十萬洋三十五萬大條銀三十七條和囒存銀四十九萬洋九十萬大條銀一百五十二條中法存銀七十七條洋一百四十七萬通商存銀五十萬洋七十萬中國存銀一百五十萬洋六百四十五萬押欵銀二百二十萬各錢莊存銀三百九十萬洋二百三十萬交通存銀九十五萬洋四百二十萬有利存銀四十五萬洋三十五萬菲律濱存銀四十萬洋六萬友華存銀四十萬洋四十萬安逹存銀三十萬洋十萬匯興存銀一百十萬洋十八萬懋業存銀四十萬洋二十三萬拆票銀六十萬華義存銀四十萬洋二十萬拆票銀十五萬尙有臺灣拆票銀五十萬兩某國銀行六家之存數一槪不錄惟入華商銀行團之各銀行（除中交）十餘家之銀洋存數皆不在内 
[美盛公司棉市報告]  
　　中美新聞社譯美盛公司報告云上星期華棉價漸跌昨收盤時跌銀一兩隂曆新年將近預料價須再跌價下棉價已立於高昻矣棉紗上星期市况堅定出貨狀况甚佳四川已將日棉重運出口現川商擬購華棉代之現有械紗一萬以至一萬一千包在萬縣候運至重慶兩月内可以運到棉紗前途頗爲穩固云利物溥市面穩固紐約市况頗好孟買無消息 
[稅務處對於滬南魚商之批示]  
　　滬南魚商公和行前請上海商會具呈北京稅務處請發還罰欵並取銷不准再來報關之令等由業經孫處長批回茲錄如下據呈已悉當經本處以該商行所稱各節實情若何令行代理總稅務司轉令江海關稅務司查明辦理并呈復去復茲據代理總稅務司呈據該關稅務司復稱查該兩行投報魚乾一項實屬有意假冒希圖漏稅稅務司爲體恤商人起見特准將原罰常關平銀四百七十兩減爲二百五十八兩六錢三分對於該民船辦法實與辦理洋商案件一律持平並無歧視華商苛待之意此案並經函商監督贊同現准監督函知該報關行具呈財政部稅務處核辦因即飭令常關在該報關行原繳四百七十兩内將此項減定罰欵如數扣下另存暫勿入賬所餘之數悉行發還至所稱常關勒停報關亦屬不實當此案發見之初曾經常關停止該商行律關十日至十月二十一日即已滿期是日傳令該兩行到關由中國帮辦告以停止報關限滿仍准照常報關在案此項假報漏稅　　大半不在貨主而在報關行况該報關行具呈部處文内所稱各節明係虚妄之詞所有巡查各緣由理合呈請鑒核等語代理稅務司合將原呈附請鈞鑒核示等情前來查該商行投報魚稅一案據該關稅務司所稱有意假冐希圖漏稅按照　章自應罰辦現旣准將原繳罰　減定罰扣餘悉發還並准照常報關已屢體恤商艱從輕辦理似此辦法尙無不合合行批示該商會轉知該商行遵照可也此批 
[浙軍調防之暫候]  
　　前駐寗波之步兵三十八團第二營全部官佐士兵奉令移往嘉興駐防前晚由甬乘座超武兵輪抵滬暫泊兵工廠碼頭惟原駐嘉興之浙軍第一師二團第二營官兵奉令調防寗波訂定昨日來滬互調輪船各往指令防地駐紥乃浙軍之第二營尙未抵滬是以三十八團之第二營官兵祗得在滬暫候云 
[鴨窩沙附近連出搶案]  
　　有金同利寗波釣船裝鐡沙泥運滬卸完於十二號駛出淞口行經 
鴨窩沙相近爲時巳晏突來盜船數隻四面圍住盜匪開放空槍迎上喝令下帆託稱騐查米土立時由衆盜蜂擁上船持刀威嚇一面搜抄詎料係屬空舟並無貴重貨物當將老大沈德昌扭住向索銀錢無着用刀戳其腿部受傷甚重當時刦去食米五石乃零星貨件未遂其欲將船移阿富擄去聲稱須預備銀洋六百元方可贖回遂歸盜船揚帆而去其時船主林洲如躱在下艙事後祗得將船駛往寗波現阿富尙未贖回該舟於昨日進淞口將情告知經報行家始悉其事又前數日有章姓釣船駛出淞口亦遇盜船兩隻章見勢不佳急即轉舵折回吳淞未曾被刼又有滬商張性記廣順鴨屁股船往甬裝運煤油三百聽並食米數石亦在鴨窩沙一帶遭盜搶刦船夥被褥亦被刦一空該商巳稟請江海新關河泊司於前日電問張華浜新關河泊司泡面君立即派譯員周林和赴淞向各經報行家調查一面前往水警廳咨會廳中己派策電巡輪前往防護該廣順船己於越昨駛回吳淞仍擬預備出口 
[孟納拉路發生搶案]  
　　前晚十一句餘鐘公共租界孟納拉路六十七號門牌謝憤生家突有盜匪多人敲門入内一盜袖出手槍嚇禁聲張羣盜直逹臥室翻箱倒倒篋當被搜刦值洋七百餘元之金珠飾物現洋呼嘯而去迨謝開單報請新閘捕房立飭通班中西探捕馳往兜拿該盜等己携贓遠遁該探等即向事主詢明盜匪年貌服式口音遂回訴捕頭業已據情稟明總巡麥高雲氏通飭各捕房探捕一體留心偵緝矣 
[浦東金家橋之搶案]  
　　浦東金家橋鎭閔慶祥銀樓洋貨號於前日夜半時突來盜　　　人撞門入内各出利刃嚇禁聲張店主閔嘉生父子均被盜綑綁毆打該盜等任意翻箱倒篋刦去銀洋衣飾約計五百餘元携贓而去事後該店主開單報告東溝六區警察所請求飭緝 
[救主堂展覽會紀]  
　　狄思威路救主堂女子服務團昨日下午二時開手工成縷展覽大會適逄天朗氣淸惠風和暢赴會者滿座由朱葆元碩士與該堂同人股股招待會中有昌世中學新組織之銅樂集國樂集及救主堂禮樂集合奏高等中西音樂如卿雲歌進行歌等所賣手工之資悉充昌世中學新校舍建築費明年雙十節後新校告成當更有一番熱鬧也 
[培德公學童子軍游藝會紀]  
　　培德公學在虹口淸雲里該校童子軍昨日下午一時起假座四川路靑年會開遊藝會籌欵以擴充團務購備用品來賓約數百人其秩序如下（一）報告（二）歡迎歌（本團童子軍全體）（三）音樂（廣肇童子軍）（四）表情唱歌（本校幼穉生）（五）幻術（　漢玉君）（六）技擊（本校全體）（七）音樂（廣肇童子軍）（八）新劇（本校敎員及童子軍）劇名「頑石點頭」現身說法情節甚佳其要目如下第一幕訪戚第二幕獲盜第三幕經商第四幕讀書第五幕入童子軍第六幕效果薄幕始散 
[商務義務學校演劇籌欵紀]  
　　商業義務學校在西門安瀾路昨日午後一時起該校假座靜安寺路夏令配克大戲院演劇籌欵以資維持該校所設義務學校校務來賓約數百人所演新劇名「何日醒」叙一奸商媚外以致破家形容可謂盡致末復以義僕救主美滿作結亦足動人其簡單節目如下「勸捐拒絶密約逐僕授課留僕演說捲逃逐子賣女求乞救主獲妾贖女許婚」新劇演畢繼　映開司東滑稽影片及商務印書館新製梅蘭芳之春香鬧學天女散花影片而散 
[寰球學生會徵求消息]  
　　靜安寺路五十一號寰球中國學生會第十次徵求會員團開幕以來進行情行數誌本報茲悉日來各徵求隊之成績日漸增加茲將昨日該會所徵集之第一次分數報告照錄如下（一）江少峰隊六九九分（二）李登輝隊三八八分（三）楊先芬隊二○○分（四）楊筱堂隊二○○分（五）沈叔玉隊一一二分（六）宋漢章隊七三分（七）吳和士隊七二分（八）錢新之隊五八分（九）張炳榮隊四八分共計一八五○分 
[四馬路聯合會選舉會紀]  
　　四馬路商界聯合會昨日下午二時假大觀樓開選舉會來賓李澤源童理璋兪潤之等十餘人經衆公推爲監視開票員遂由主席徐衡一報告開會理由（一）追述前届經過情形（二）推臨時執行開票員（三）報告趙南公二十四票當選爲正會長張漢傑十九票項松茂九票當選爲副會長唐乃安張晉卿爲評議幹事長其餘張金源等二十四人爲職員主席提出照章必須通知被選各員并定於本月十六日假大行台後廳開全體職員會互推評幹兩部職務公推張漢傑起草（四）來賓章理璋李澤源先後演說（五）新會長趙南公張漢傑項松茂三人同時起立表謝來賓并宣布就職及以後進行方針畢遂各用茶點散會 
[惠泰洋行開幕紀]  
　　惠泰洋行　設蘇州路中國花圃對面七號電車公司樓上昨日開幕中外來賓甚衆由該行洋總經理惠泰（ＨＢＷＡＩＬＥ）華總經理嚴漁三華副經理傳其霖君等殷殷招待本日營業已甚興盛云 
[浦江水巡隊之移泊]  
　　淞滬警察浦江水巡隊本駐南市洞庭山碼頭浦面邇因浚浦局挖泥機船海　號刻已在關碼頭浦面開挖漸將移至南省逐漸開浚爰由該隊長呈明淞滬警察廳長徐國樑核准將水巡隊駐泊坐船一艘及連帶之小輪杉板船等一併暫移至北首常關碼頭迤北與稅務總公所所設之水卡巡船並排駐泊以便由該局機船從事開浚一俟機船移南時仍行移泊原處云 
[楊樹浦冬令内之防範]  
　　英美總巡捕房總巡麥高雲氏以時交冬令宵小易於竊發尤以虹口楊樹浦一帶地處荒僻匪徒尤易出没特通令各捕房捕頭諭飭中西包探入晚加緊巡邏分段稽查以保治安 
[日人途中被刦]  
　　日本人某甲近乘該國公司輪船來滬昨晨抵埠在滙山碼頭登岸雇乘一千七百四十四號黄包車擬赴某日本旅館詎該黄包車夫疑甲身畔藏有嗎啡鴉片烟土等物行經東鴨綠路指使同黨多人蜂擁上前袖出手槍嚇禁聲張擅自搜查身畔將甲所帶日幣五百七十元悉數搶取逃逸事後該日人據情報告該管捕房捕頭立飭華探目王四福包探尤雲卿至海寗路將一千七百四十四號黄包車夫李金生查獲帶回捕房向詰不認押候查明解究 
[科罰燕子窠主客]  
　　江北人趙德坤在裡虹口街四十六號屋内私售燈吃洋烟前日被一千三百七十七號華捕查悉報由該管捕頭戤畢生同往將趙及烟客張大劉五並烟具帶回捕房押至昨晨解經公共公廨中日兩讞員會訊屬實科趙罰洋五十元無力改押西牢五十天張劉二人各罰洋三元充公烟具銷燬 
[不購電車票之釁端]  
　　前日有護軍使公署内軍樂隊甲乙兩三人因事在西門外附搭華商電車經五號售票人囑令購票未允以致互相口角由查票員上前勸解不服反被肆毆由崗警查見一併帶入該管二區警署之派出所旋用電話通知軍樂隊隊長派人持片將三人帶回該隊自行處治事爲何護軍使所聞特派軍官至該公司查明事實並擬從嚴懲辦肇事之隊士以儆兇頑 
[機器軋傷工人]  
　　陳阿才年二十七歲寗波人在閘北長安路開豐搪磁廠機械部工作有年昨日下午四時因裝地軸皮帶偶一不愼衣袖爲地軸皮帶扣住隨輪船旋如風車然直至腿臂雙斷人由空中抛下身手分離血肉横飛頭破骨碎昏迷不省人事當由廠中工役雇車遂往同仁醫院療治恐有性命之虞也 
[迷路男孩待領]  
　　四區崗警前日查見一迷路男孩口操廣潮音年約十餘歲在途啼哭帶回該署詢其姓名住址均不肯答顔署長諭交十一圖地保帶出調查惟因該孩似有神經病除飲食哭笑外槪無所知以故無從查訪其家屬祗得暫留署内聽候出示招領 
[麻袋内抄獲烟土]  
　　崇明人朱士淸施大寳等前日傍晚行經浦東爛泥渡形色倉惶經崗警獲住盤查當在朱士淸手提麻袋内搜出烟土三包計重二十餘兩即將人證拘解三區警署經曾署長訊據朱供稱向業船戶此次由崇明裝米來滬泊於陸家嘴浦邊昨日行經十六舖地方途遇同鄉人倪元發交我麻袋一包託帶回家並不知内有烟土等情質之施大寳供與朱略同當以事關烟禁於午後判解警廳訊辦 
[米船被搶類紀]  
　　白鶴港在崑山靑浦兩縣交界之處爲蘇常米船來滬必經之道有常帮米船戶王三大由常熟裝載白米開駛來申前晚黃昏時行經該處突來江北開艒艒船三艘上有匪徒十餘人手中皆執有刀棍鐡尺等物攔住去路搶刦見船上並無現洋遂將白米刦去十餘石而逸又南帮自賣船戶何永泉由松江縣屬之亭林鎭裝載糙米八十石來滬販賣前日下午五時許經南黄浦長十八里地方亦被匪徒糾衆刦去糙米二十餘石該船戶何永泉等於昨日來滬投報南帮常帮兩公所請代爲追究兩公所各董以本年夏秋以來米船之在中途遇刦者巳有數十艘迭經函請商會函致崑山靑浦兩縣飭屬保護迄未得覆現屆冬令商船往返更多長此以往商民血本攸關除即備具公文呈報水陸官廳請緝外另再訂期邀集各帮公所開會公函商會轉請保護 
[購買廉價衣料之吃虧]  
　　近日英法租界及十六舖内一帶有開設售賣印花洋標及各種花色呢絨等店皆某國劣貨及陳宿棧底水漬遭火或浸及藥水之類門前並不裝璜以紅紙條書減價售現等字樣購者貪其廉價且尺寸寛放購歸製衣數日即毁前日有小西門内之項某購得橡皮呢十碼携歸製做棉襖未一星期已皆碎　或謂係某國所製顔料内所用鏹水過重之故云 
[花會賭徒禁押一月]  
　　賭徒張福卿（即田福霜）現在逃同黨某某等三人在新閘温州路四百號屋内設立花會機關雇人四出誘賭歛錢被新閘捕房包探張盛全拿獲搜出花會賭具將張解送公共公堂訊供押候補提同黨併究在案昨晨由廨復訊據張探投訴前情並將該賭徒行賄洋七元呈案請究並據捕房代表律師上堂譯訴花會賭博害及婦孺最爲社會之惡點應請嚴辦復由該律師向張探詰問拿獲賭徒及如何行賄情形一過訊之張福卿亦延律師到堂辯護經張襄讞核供商之義副領事費君判被告押西牢一月示儆賄洋充公 
[鄺錦全請求緩刑不准]  
　　廣東人鄺錦全於上年五月三十號帮同在逃之葉富私運槍彈一萬八千粒裝箱進口在虹口招商局中棧碼頭起岸經海關稽查洋員查出鄺等棄物脫逃直至前月復行回滬受雇於某照相館遂被專查特别事件之中西包探偵悉將鄺拘解公共公廨判押西牢半年詳情業紀本報昨晨鄺延律師乘原審官陸襄讞及日副領事林出君之堂期到堂請求緩刑其所提理由大致以鄺當時係接友人戴卓文從香港來函謂有行李搭輪運滬請爲照料故鄺遂偕同其時寓於大東旅社一百十四號房内之葉富前往該碼頭將箱起岸後由海關查騐箱内究竟係槍彈與否鄺實在不知且鄺向未犯過刑事今在押已有多時是以要求准予緩刑云云問官核稟磋商之下以被告行爲核與所科刑期情眞罪當所請緩刑未便照准 
[黄包車夫串搶金鐲之押儆]  
　　婦人趙顧氏日前雇乘周阿三之黄包車擬至南火車站探親行經法租界愛多亞路火輪磨坊街口周僞稱乏力停車突有同黨兩人上前將願氏手上所戴之絞絲金鐲一只强捋而逸當由包探到來將周追獲餘均逃逸吊出原贓帶入捕房候究等情己誌前報昨將周解送法公堂請究先由捕頭上堂稟明前情繼由原告投訴被搶情形求究詰之周阿三供此項金鐲實係在逃之金寳起意搶取現逃何處不得而知餘供支吾中西官判周押西牢三個月以儆贓給原告領出 
[私賣燈吃之科罰]  
　　潮州人蔡某在法租界小東門外暗設烟榻容人在内過癮惟其地址甚爲秘密現爲該管捕房捕頭偵悉蔡在一枝春街六十號門牌某飯館樓上私立燈吃機關故於前晚帶同包探劉官發前往抄出烟槍十餘支惟蔡已聞風逃逸當將烟客二十餘人及夥計陳阿三一併帶入捕房諭令各烟客薄罰斥退昨將陳解送法公堂請究先由捕頭上堂稟明前情詰之陳阿三供認私賣燈吃不諱中西官判着罰洋一百十五元充公烟具銷燬 
[第十期國民快覽出版]  
　　上海書業公所印行之國民快覽第十期現己出版内容除照往年份應有盡有己換新材料外並請畫家繪五彩聞雞起舞之封面更有國語五類二十五音圖說及國語統一字切學例等　以直皖戰爭紀附載之日曆所有節氣等項與十年官曆無異昨承該公所惠贈二册書此介紹並誌謝忱 
[誌謝]  
　　大昌烟公司於舊曆十三十四十五三日假座大世界開籌振菊花大會昨承惠贈入塲劵四紙又中華書局贈第八十四期英文週報一册均此道謝 
　　更正十九日報載浙江輪船運飛機十六架至天津轉運奉天由上海英昌洋行經辦代裝云云茲接英昌洋行來函謂該行並無經辦代裝飛機之事合行更正 
雜評二 
[美之賽會與意之陳列所（訥）]  
　　世界大戰後各國力謀增加出品擴張輪運以逹其海外競爭之目的所謂世界商業上之激戰其期固在目前也我國人亦知此等商業上之激戰我國商業不能逃此漩渦然試問將何所持以與此長袖善舞之羣衆相周旋當亦思之熟而慮之審矣改良製造提倡國貨我日聞其言第一攷其内容則非特年年依舊時機屢挫且日呈衰頽之景象此則吾人所不解也夫以無進有退之國與日進千里之國競其有倖勝之望耶 
　　我國工商業之無進步由於外界之阻力固有多端然决非盡外界之咎國人因循觀望無振作之氣無堅毅之力無一致團結之决心則固有所不免也海外之赴賽陳列爲推廣海外貿易之機亦即改良貨品之助今後商界對此之興味較之往日如何亦可爲吾說之一證 
公布欄 
[江蘇高等審判廳]  
　　民庭判决（民二庭）一件劉鳳儀與張馨齋爲債務糾葛控訴一案（决定主文）本件控訴不予受理一件倪鑑銓與黄順全爲土地涉訟上告一案（判决主文）原判撤銷本案發還上海地方審判廳迅予更爲審判以上十一月十七日一件徐肇洲與蔡廣卿爲贖田糾葛上告一案（判决主文）本件上告駁回上告訟費歸上告人負擔十一月十九日 
[上海地方審判廳]  
　　公示送逹第二三○號爲公示送逹事案據朱繼善與侯藎生因票欵糾葛一案因被告人避匿無從票傳業經本廳公示送逹在案茲該案已於十一月十八日判决爲此將該被告侯藎生廳執判决一件仍依法公示送逹仰受送逹人知悉特此公示民二庭推事鄭畋第二二九號爲公示送逹事案據薛秉龯訴朱錫卿貨欵糾葛一案前經本廳定期審理飭吏按址票傳旋據去吏毛猶龍報稱被告朱錫卿已於前數日闔家遷移不知去向以致傳票無從送逹等情前來茲復定於十一月二十六日上午十一時開庭審理合將該被告朱錫卿之傳票一件依法公示送逹仰該受送逹人嚴守上開日期來聽候訊毋得違誤特此公示民二庭推事施霖 
　　判决主文（民一庭）一件判决章勝朝與楊桂卿因米欵糾葛一案主文楊桂卿應債還章勝朝米欵洋二百零二元二角五分訴訟費用歸楊桂卿負擔一件决定陸桂銓與陸仝松因蕩田涉訟聲請延期一案主文本件聲請駁回一件張星泉與席裕祿物件糾葛一案主文被告人應將紅木椅子一隻交還原告人訟費歸被告人負擔一件判决陸仝松與陸桂銓因蕩田糾葛控訴一案主文原判撤銷陸桂銓在第一審之請求駁回本案訴訟費用歸陸桂銓負擔一件判决楊淸泉與楊季氏婚姻糾葛一案主文原告之詒求駁回訟費歸原告負擔（民二庭）一件判决陶如海與馬振榮因婚姻糾葛一案主文馬振榮爲共女馬阿大與陶如海所訂婚約認爲成立熊由陶如海擇吉迎娶馬振榮不得悔担訟費歸馬　榮負擔一件判决朱志堯與夏　邦等執行　議一案主文本件控訴駁回本審訟費歸控訴人負擔一件决定顧文學聲明抗告一案主文本件抗告業由南通縣知事更正原庭諭瞧毋庸　一件判决袁財記訴　進德擔保糾葛一案主文原告人之請求駁回訟費歸原告人負擔一件判决陸榮華與陸秋餘等田産涉訟控訴更審一案主文坐落上邑二十九保六圖黄字圩等三百十二號龔守坤　戶之田四畝六分五釐歸陸榮華所有本案訟費歸被控訴人等負擔一件决定黄林和聲請家礙一案主文本件　礙之聲請照准一件判决崔國權訴李榮記等抵欵迷訟一案主文李榮記應償還原告人九八規銀七百兩原告人其餘之請求駁回訟費歸李榮記負擔以上十一月十九日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[中國婚禮奇譚（四）] [  鴛雛]  
　　今當言結婚時之禮數矣在媒人銜命關照結婚日期於女家時女家苟不委延則必有一番爲「大盤」之磋商或至爭執「大盤」者男家貢金飾衣服於新婦之禮也或代之以銀而俾女家自擇迨至婚時尙有所謂「銀兩」之徵取女家附妝奩於男家不啻即男家貢來「銀兩」之代價也大槪奩之豐瘠略以「銀兩」等爲衡惟女家顧全體面者必倍之然事前獨不思後來之親誼與乎己女分上而必極力爭彼銀數費媒人無數之脣舌街頭擔賣之口吻亦不過如此可哂巳原兩方持此以爭若婚事專爲鬭氣而發者其過不盡在兩方主人蓋媒人而外另有一種形似上等人專佐人家慶弔事司出納總婚禮遺僕從謂爲一「賬房」而博得僕從輩「老爺」或「師爺」等稱呼者主人須完全信之彼輩乃深熟一種舊婚姻等法度（近參以新更不成話）大言炎炎牢不可破遇「銀兩」等爭執兩方「賬房老爺」有似舊小說中兩國「軍師」鬭智者然當是時一絲不容假借雖主人亦失其權至其結果不過賬房見好於東翁多酒食多酬資而其内行不弱之手段可以震僕從輩於算賬時多打扣折而裕己囊也主人不能盡嫺此等婚禮故須寄重之然兩方有時或受其累者余今春嘗伴一新郎至女家「親迎」其尊人惑於賬房言對於女家所開之銀數及己所願出者誓不更益一毫致新郎之往女家令新娘遲勿登輿新郎與男家僕從鵠候眞欲無以爲情後經媒人勸新郎補足其數始得擁同余難得見此等怪狀憤不可遏乃人家以爲應有之事不足怪也余乃怪此新郎之成婚依賴父氏而不能得自由與自立之詮者也有此情形往往致新娘赴男家後受其報復彼此眞　何苦後日兩家親畹相見回念賣買式之爭執亦啞然失笑否然未嘗思作俑者誰 
劇談 
[霓裳新話] [  野驢]  
　　文人佗傺無聊往往借美人生色然往古來今試問有幾個美人肯爲我輩所借不得巳而思其次擇伶人中色藝雙佳者品頭論足以舒胸臆故如馮子和梅蘭芳賈璧雲輩莫不有人殫精用力爲之出專集實則所謂借他人酒杯澆自己塊壘是也 
　　自白牡丹于翠花來滬後我友醒民舍予又爲之出合集定名爲歌場二妙托楊塵因任編輯之職聞大致巳就緖不日出版其價值未識能否在馮梅賈等諸集之上 
　　綠牡丹臺步聲容極細膩風光之致聞乃師戚豔氷死時綠牡丹祗學藝二年能戲亦僅十餘齣戚父以生計問題遂帶以鬻技荏苒二年今能戲已六七十齣之多如寳蟾送酒嫦娥奔月等劇從未學過他伶串演時悉從旁心領神會得來習練登臺則又有同宿構祗見其彩簾甫揭已彩聲四溢矣惜余壓綫勞人苦無暇晷否則邀集二三同志每劇寄以歌咏以綠牡丹眞實色藝論他日然成集時恐不在歌場二妙之下也 
雜錄 
[蘭簃雜識] [  瘦鵑]  
　　前輩李蠡隱先生爲陳栩園丈詩友跌宕騷壇垂二十年詩膽甚豪近隱於商而吟詠不輟所居春江讀畫樓圖書盈壁足資觀賞閒坐其中可以傲仙人矣昨出其所爲記見示錄之如下文曰余槖筆滬瀆閱十數寒暑矣滬上華洋雜處囂塵蔽天浮侈繁華甲於他處欲求一淸凈之地渺不可得爰就所居之樓稍爲修葺置圖書其中四壁懸名人字畫顔之曰春江讀畫樓並撰春申江上千颿影讀畫樓中萬卷書一聯丐徐公丹圃以籀文書之覺古氣盎然撲人眉宇又丐徐公見石爲圖以誌之樓之外帆檣絡繹往來浦江間當夫春日融和東風澹蕩柳新桃灼各自爭妍令人悠然有武陵源蘓紛紛爭逐意在必　獲 
之想若夫祁寒暑雨人有怨咨而登斯樓也則襟懷瀟灑寵辱胥蠲朋儕嘯歌琴尊雅集誠有足樂者又若新月廉纎華燈乍上添香則嫣然紅袖煑茗則活潑奚童於斯時也直欲合東山絲竹綠野詠歌鎔冶一鑪以陶寫中年之哀樂而余於此間體隂陽含飛動判丹靑之跡象綜古今之旨趣而摻抉之揅證之尤可樂也人生稀百齡所謂行樂須及時者得其樂而樂之卽眞樂矣彼縈情撫仕役役而鮮生趣者不知吾人之樂又安知斯樓之樂也哉讀天文可以想見其爲人薄海同文苟有以詩詞歌賦論序跋贊等見貽爲斯樓張目者尤爲先生所歡迎云 
新聞拾遺 
[烈女] [  幻夢]  
　　寗邑東門蕭某秣陵人蓮花幕中之翩翩書記也娶妻温氏美而賢伉儷極篤不意茲月初旬蕭偶爲二竪所纒遽赴玉樓之召婦朝夕哀號聞者慘惻乃姑以媳年尙少復乏後嗣百端勸其改節再適婦寗死不從姑不聽日前竟受某姓之陋婦聞而哭曰一身二夫吾之所恥姑不諒乃奪我志我惟有覓故夫於地下耳是夜竟乘人不備投繯以死 
[胖婦] [  吳秉恬]  
　　新世界遊戲塲昨日下午來一年約四十之婦人高不滿五尺而腰粗如甕面圓如盆腹大如五斗栲栳計其重量當在三百磅以上行時氣咻咻然先由盤梯上至各處游鑒一周乃從電梯下向例梯容五人此次司機者爲愼重起見僅許三人入内餘則屏諸欄外云 
小說 
[社會小說衆醉獨醒（一九九）] [  瞻廬]  
　　第三十三回事多拂意悍婦反脣語出有心匪徒切口娘子又喃喃呐呐地駡道道不要臉的東西你平日花言巧語說得天花亂墜現在這張嘴那裏去了原來也有開口不得的時候老娘和你講話你只裝聾做啞三拳頭都打不出你一個悶屁（趣語）你不開口難道老娘便罷了不成你不講老娘偏要你講有話快講有屁快放說時指着鼻搠着腮揪着耳朵硬要他回答一言半語勉齋到此地步開口也不好閉口也不好才曉得家庭裏面的法律男子打破了飯碗便犯了極大極惡的罪名眞是法所不恕律所難容（詼諧語亦眞確語）每天牀上起身揉開眼晴開門七件事一件都少不得没奈何只得走到娘舅家裏暫去挪借（娘舅何來）編書的不曾說起勉齋有甚麽娘舅怎麽驀地裏跳出一個娘舅來須知這這個娘舅郤是公衆的娘衆不是勉齋個人的娘舅（愈說愈奇）原來蘇州人的習慣喜歡搭空架裝虚幌明明捧着大包小裹向當舖子裏去走動偏要拉個極面子不說到當舖子裏去只說到娘舅家裏去積習相沿便把娘舅家三個字做了當舖子的代名詞雖然同是一句話然而說了當舖子覺得異常寒酸說了娘舅家覺得稍爲體面勉齋的娘舅家不消說得便是上文說的當舖子了然而這幾個月内只見他捧了東西向娘舅家裏去質當不見他備了銀錢向娘舅家裏去取贖俗語道坐吃山空漸漸的質無可質當無可當娘舅家裏的蹤跡便也一天一天的疏遠起來這天勉齋大淸早出門東也去尋朋西也去覓友也有勉强出見的也有託故不見的白白的奔跑了許多路依然絲毫没有影響彼一時此一時這輩朋友平日價勉翁勉翁呌得怪響到了這時都是冷冷的另換一副面目 
[自由談之自由談] [  鵑]  
　　媚香樓主招游梁溪會以俗冗苦不能往捉筆之暇頗涉遐想吾想像中彷彿有惠泉山色憧憧心頭便怡然自足生平每遇不可得之事物往往以想像得之聊以自娱可笑亦可歎也 
大昌煙公司徵文揭曉（丁等） 
[滑稽小說閨謔爲大小嬰孩牌香烟作] [  楓隱]  
　　新郎說吾愛曾見過好嬰孩麽 
　　新娘說不會 
　　新郎說吾却見過兩個 
　　新娘說那兩個 
　　新郎說有個朋友曾抱一個小孩到吾家這小孩生得比雪還白比玉還潔眞是天上石麒麟人間寗馨兒吾歡喜得天天和他接吻携手誰知道朋友今年又抱了一個大些的小孩來生得和前回的小小孩一般美秀活潑你想稀奇不稀奇 
　　新娘說果眞有這好小孩怎麽呌我也見他一見 
　　新郎指着妝台上的大小嬰孩牌香烟說吾愛你要見這兩個小孩　且把這兩種煙各盡一支明年今天我就可以同你生下這一般的兩個好嬰孩了 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[一週間世界大事撮要] [  圓]  
　　國際聯盟大會開幕國際聯盟以行政會大會及秘書廳三機關組成之自今年正月十六日以來迭在巴黎倫敦聖色巴斯相ＳＡＮＳＥＢＡＳＴＩＡＮ開會者非大會也行政會也行政會會員僅九人五大國佔其五其他諸國公舉四人故其　圍綦狹各國代表皆可出席者爲國際聯盟之大會前由威爾遜總統召集以本月十五日在瑞士日内瓦城正式 
　　國際聯盟大議會之會所（在瑞士日尼瓦國家旅館）國際聯盟大議會普通建設委員會副會長吾國代表顧維鈞 
開會有代表列席者大小四十一國美國以共和黨之峻拒盟約未遣代表德奥布爲大戰時期内之敵國今雖戰終修好而協約諸國猶未許其加入以世界永遠和平爲標榜之國際聯盟法國拒絶德國之態度猶爲嚴厲云開會第一日奉定比國總理希門斯ＨＹＭＡＮＳ爲會長分劃事務組織委員會一曰普通事務之委員會二曰專門建設衛生運輸財政之委員會三曰法律問題國際法庭之委員會四曰國際聯盟會財政委員會五曰審查新國入會之委員會六曰代管及武裝委員會第二日討論開會手續决定依照國會開會程式辦理又决定委員會之議事記錄應行發表第三日南美阿眞廷代表演說其要旨一希望聯盟有變通辦法使美國亦得加入若有一二國拒絶聯盟而另組一種國際聯合會則本屆聯盟卽受莫大之打擊此其立論蓋根據美國共和黨柄政後將另行組織國際聯合會之事實也二主張國際聯盟行政會會員（即前文所謂九人也者）應由大議會選出瑙威代表亦主張大議會應管轄行政會小國之不滿意於五大國之支配行政會也於此可見矣又舉定六委員會之會長及副會長吾國代表顧維鈞當選爲普通建設委員會副會長第三日下午丹齊自由城憲法正式成立第四日討論遣還戰俘事報告行政會巳往之成績在本文付印前國際聯盟大議會經過事績之犖犖大者如是而已美人輿論謂聯盟中拉丁人種頗佔勢力蓋中歐新建諸國皆親於法委員會會長副會長名單中頗多南美代表南美諸國拉丁人種也 
　　南俄藍格爾將軍之失敗去年此時俄國之反過激派西有宇登尼克全部之瓦解東有柯爾恰克將軍之敗亡今年此時南俄藍格爾將軍亦遭敗衂於是俄軍之以抗拒紅軍見稱者無有能保全立足地者矣藍格爾將軍者舊隷台尼全部下今春台軍戰敗藍氏代統殘軍在塞巴斯土波爾Ｉ 
[南俄新敗之藍格爾將軍] Ｉ 
　　藍格爾將軍身長六尺三寸面龐淸瘦腰圍細小如弱女子而膂力絶大全身無一磅肥肉今年四十歲系出瑞典世家遷俄已數世矣幼習礦務工程弱冠從戎官至中校旋退伍日俄戰時加入哥薩克騎隊以善戰負時譽繼畢業於陸軍大學一九一四年大戰起時爲騎兵上校旋晉秩爲少將數獲戰功革命時猶率兵守加西亞陣線及勞農政興台尼金義勇軍起於南俄力扛紅軍將軍率部歸之旋爲騎兵總司令統領台軍右翼今春台尼金敗將軍代率其軍爲南俄克里米亞反過激軍總司令 
 
[國際聯盟大議會會長比國總理希門斯]  
專錄 
[美國共和黨之政綱（二）] [  通一]  
　　行政費預算吾黨得以製成一法案規定訂立行政費預算良堪自慰此項法案爲節省政府費用使財政之基礎得以穩固所必不可少者也威爾遜總統濫施其否認職權以推倒之未嘗不痛之恨之也 
　　重組各部吾黨主張將聯邦政府之各部詳加審察而重組之以厚其根基淸其權限節省冗繁減免遲緩而務使其爲今日最新式之組織 
　　總統戰時之權限威爾遜總統剛愎自用濫施其戰時之獨裁特權以否認國會對德宣告和平取銷戰時法令之决案其不願美國人民及各州恢復戰前以憲法爲根據之政府之决心昭然若揭此等武斷侵權之舉動誠足受極嚴厲之鄙薄者也 
　　賦稅美國人民所負之賦稅誠重而且繁然按諸事實如欲减低一時定難辦到更改賦稅之性質則事屬當行現政府共有應即歸還之活期債欵三·○○○·○○○·○○○元一九二三年到期之公債五·○○○·○○○·○○○元皆應即行籌措而爲之備賦稅卽不減低亦當籌辦簡捷之徵稅法以蘇民困現今之稅法窳敗實甚蓋不啻一種銷費者之罰欵營工商業與圖積蓄者之障碍物也 
　　吾黨主張將所得稅之統計列爲簡易表册公諸大衆國庫ＳＥＢＡＳＴＯＰＯＬ樹反過激派旗幟經營克里米亞半島ＣＲＩＭＥＡ轉戰逐北掩有亞速夫海ＡＺＯＶ沿岸地春夏之交俄波戰事方殷藍氏乘機結好農民通欵法國以鞏固其南俄之地盤七八月間西俄戰事不利於波蘭華沙危在旦夕法亟承認藍格爾之政府以牽制紅軍對波之攻勢自是藍氏勢力張盛南俄桐河ＤＯＮ尼泊河ＤＮＩＥＰＥＲ下流膏腴地陶耐資ＤＯＮＯＴＺ産煤區皆入其掌握吾國取消俄使俄領待遇渠竟用南俄政府之名義提出抗議則是以舊俄政府之繼承者自居矣詎知十月中旬俄波和約告成勞農政府後顧無憂乃移西俄軍隊南窺克里米亞半島本月朔遽以大軍二十七師進迫彼里柯浦ＰＥＲＩＣＯＰ乘藍不備潛師渡海攻其側面彼里柯浦者克里米亞半島與大陸銜接之地頸有砲營至鞏固藍軍之主要保障也鏖戰十日卒不守紅軍遂長驅入半島十四日五時陷塞巴斯土波爾藍氏之基本地也藍氏乘軍艦遁於君士坦丁難民亦多先期避入君堡安揷及救濟難民問題遂爲當今急務英之於藍軍敗亡事絶不顧問蓋自始未嘗承認藍軍且已與勞農政府開始通商今其黑海海軍仍嚴守中立也獨法人終不願考慮承認勞農政府事縱藍軍失敗亦不能變其初志云 
　　部將其規程妥爲更改以待正式機關之批准而施行之賦稅督辦得納稅者之允准後可規定徵稅之範圍與賦稅之則例防止舞弊並組織一賦稅局是局至少有三人代表納稅人民賦稅部各科科長可爲該局主要之委員對於賦稅之淸理徵收手續及稅法之改良陳述意見於議院等事項皆由其主理之 
　　銀行與幣制此届戰費之大部得自銀行之墊欵與公債聯邦準備局故將債劵之折扣放大以圖暢銷此爲戰時權宜之計當與戰事相終始者也然政府至今猶濫發紙幣與公債不加止遏實自抑其信用而授人抨擊之隙而戰事費用亦因之益見浩大矣人民按規定之價購自由及勝利債劵迨至今日損失奚啻鉅萬此種未有戰爭而實似戰爭之現象使政府信用日見墜落投機事業愈形擴大工業根基頓露不穩吾黨以爲銀行當予各重要工業以借貸之優先權聯邦準備制當離政潮而獨立以圖挽救 
　　生活程度之增高生活程度增高最大之原因爲美金之值以濫發紙幣而折去其半他若出産減縮賦稅繁重各業利息之膨脹與百貨需求之浩大皆與有影響者也此等不良現象民主黨政府不健全之政策實有以釀成之然猶强辭奪理歸咎於瑣小之原因以文其過良足痛惜今者禍重災深吾黨對之竟乏補救之方故亦不敢張大其辭妄爲貢獻以欺吾人民惟吾黨旣素以重視公欵理財有方見稱於全國今敢嚴重申明將竭力防止生活程度之再漲對於公債之發行寗嚴毋濫濫發之紙幣當力事收縮出産之增加與工作之效能務使日見增進凡牟利困民之事業富加以限制公欵用途力求經濟個人儲蓄力爲提倡因戰爭而新創之稅項當力事裁減若是則人民之平和生活狀態可望復原矣 
　　私營厚利吾黨對於私營厚利者嘗立有取締之專律而民主黨政府不克實行之遺憾良深 
　　鐡道吾黨反對鐡道爲政府所主有或管理或受制於鐡道上被傭之人員觀察吾美全局近二年來鐡路之費用與他國較實有改良之必要若各路完全由人民私有而爲之訂立適宜之規則以督治之則費用可減少而效能當增加 
　　交通事業不可有投機的利益惟爲已投資於鐡道事業者着想爲恢復鐡道固有之信用爲招致以後投資家并爲日後擴張起見凡投資於鐡道者應得相當之酬報各路服務人員之職位當得穩固之保證工資工作時間與工作狀况當與其他同類事業無所軒輊一七二○年國會中吾黨所立之交通法案吾黨仍擁護之而視爲最有保存價值之法案焉 
　　水道吾黨敢公然宣佈提倡振興全國水道以扶翼吾美商業 
　　工商業之規律吾黨對於現有箝制專買及聯合貿易之聯邦法案之大體未嘗不贊成之然猶嫌其全案有浮泛不切之弊吾黨主張於現有法案加以改良俾商界中人遇有發起聯合貿易時即可按法以衡其是否合於法而毫無疑竇 
　　聯邦貿易委員會在民主黨政府之下實未嘗實行其所以設立之目的若組織合宜按例奉行則加惠於人民及合法事業者當匪淺鮮吾黨以爲愈合法之事業愈不當受不合法商業之影響以蒙損失凡以非法手段營商業者皆當厲禁之 
　　吾黨誓將與吾美和平各國之商業關係立即恢復原狀 
　　國際貿易及稅則今日各國間滙兌與債務上之偏勢猶捉摸不定幻變無常全球經濟與貿易兩界爲狀仍大殊於平昔其近期内之趨勢猶難推測則欲於今日定一具體辦法爲一年内施行之指南亦屬不可能之事然吾黨敢重行申明自保主義爲吾國際貿易最善之策略而遇有稅則有改訂之必要時當即爲之更訂以保護吾工農與勞工三界之利益 
　　商業航運爲保護吾對外貿易之利益起見吾黨主張將現有之航運事業大加擴充凡造船隻當爲最新式者其主有權當完全屬之於吾美吾黨願各船皆揚美旗僱美人以私人之資産爲資産而以私人之能力經營之 
　　法令吾黨將貫澈實行在法律下人民平等之主義若不服從法律而維持秩序則凡百組織皆將瓦解故吾美法令必本公平正直之義以實行之扶植正道使民咸享平權實爲當今之急務 
　　道路吾黨主顷公共道路得由人民主有而與各州共同治理之信若是則輸運之費可以低減農産品之貿易可更利便鄉僻區域之郵政可望改良而全國國防可益形完善矣 
　　聯邦政府扶助各州興築道路之程度當視其於各州劃出森林準備區域之廣窄爲衡準森林區域例可免徵賦稅若其範圍較廣影響於國庫之收入者大則其於道路之扶助自亦當縮減以資調劑 
　　共和黨之政策以保守爲嚆矢首倡之者爲羅斯福總統近時吾黨所制定之煤煤油燐酸鹽水力租賃各法皆以保守天産爲主旨歷來篤守是義未嘗因人之反對摧殘而或變水力法案經議會中數次之爭執吾黨卒見其成然威爾遜總統竟拒絶批准固當爲吾黨所詆斥者也保存全國森林與夫建樹國家大林之計劃吾黨當始終主持之不稍退沮吾黨保守主義之焦點實將集中於造林政策今日銷費林木之速度過於其生産者遠甚以致林木之價騰漲不已農界所用之木居全産之半其所受昻價之損失亦爲最甚木材價昻尙無大患所可慮者自今全國有木荒之象耳聯邦政府各州政府與私人之業林木者當通力合作而共籌補救之方誠爲當今之要務也（未完） 
[希臘政爭中之失意人]  
　　希臘首相威尼瑞洛士ＶＥＮＩＺＥＬＯＳ歐洲最近之大政治家也往年德奥之軍蹂躪塞門要盟布土稱雄於巴爾幹半島希臘王康士坦丁通好於德卽欲投入中歐同盟賴威氏竭力反對得免於禍時希臘猶守中立協約國之得在薩洛尼加（希臘領土）出兵阻止德奥軍之侵入愛琴海者亦威氏之功也其後威氏得海軍推戴推翻康士坦丁立王次子自爲首相即宣告加入協約對德奥宣戰休戰後威氏出席和會週旋英法意諸國之間外交上頗占勝利希臘疆域倍於戰前威氏之功大矣然在本届繼祚問題政爭中威氏竟遭失敗爲希臘狄克推多數年雖功高終敗甚矣狄克推多之不爲也 
經濟 
[參觀江蘇省敎育團公有林第一林塲記] [  行知]  
　　余自幼嗜讀農學書頗有志於農林之業曾著論述農業致富及種樹之益等篇尤羨歐美各國造林之政盡美盡善森林之大利幾爲政府收入鉅欵之一大宗而我中國則造林之風氣未開余遊歷十餘省所見皆童山濯濯廢森林之大業棄山澤之大利深爲痛惜近聞我友盧君紹劉創辦江蘇省敎育團公有林有年成效漸著實爲中國造林之開山始祖亟思一往參觀冀以實驗所得筆之於書推廣於各省九月十五日先參觀農業學校得盛校長夢蓀之介紹入農學會爲會員旋山林科主任敎員兼公有林技務主任員陳宗一君委託公有林第一林場第一區技務員林偉民君於十六日陪同至江浦老山實行參觀林業之成績是日黎明即起天氣尙佳余偕林君等至下關津浦鐡路輪渡碼頭時則大雨如注幸過江後雨少止乘人力車至浦鎭暫憇片刻同早餐乃僱騾行十二里道路狹窄屈曲灣環越過高嶺數處低橋數處兩旁草長齊膝加以小雨濛濛衣履沾濕低窪之處濕泥甚滑下騎步行由騾夫夾護乃得渡過及到第一林場辦事所已交午正林君取出衣履請余沐浴更衣余在山中住三日遍觀林塲及苗圃覺此林場之擘畫經營規模遠大而極合經濟無妄費之處且辦事有秩序尤足爲他林場所取法因戕此林場之歷史及組織法管理法等編爲十條以告全國之有志於振興林業者 
　　（一）公有林創辦之歷史南京第一甲種農業學校分農科林科兩大部除講堂外另有研究部十餘室及試騐場四百餘畝規模頗爲廣大辦事尤覺切實惟林場必以山嶺爲適宜非另借山地不可林科主任敎員陳宗一君常散步江邊遙望隔江諸由槪然有借山造林之志旋卽渡江到江浦縣老山調查考察歷經數月以爲大有可藉之機乃商於農校長過探先君過君深以爲然與陳君幾經討論草成計畫書以進陳於江蘇省公署敎育科長盧紹劉君盧君大韙之以爲查照部章本有借用官荒造林以作敎育基本金之條例即具呈請齊省長准予辦理當由齊君一面批示照准一面呈請總統批准一面分咨敎育農商財政内務各科備案一面又諭江浦縣知事查明官荒山地一律撥歸公有林管理并出示曉諭人民毋許阻撓此江蘇敎育團公有林創辦時之大略情形也 
　　（二）公有林籌經費之方法盧科長紹劉旣經省長批准試辦公有林而經費尙未有着乃召集省立各學校校長會議籌欵以期衆擎易舉議定每年由省立各學校於所撥經費内節百有分之二三作公有林場之資本他日成林後准將利益十分之六撥派各校爲敎育基本金各校長均極表贊成於是各認定數目不旬日而兩萬四千金之經費議决有着矣第一年集欵創立基礎次年各校長卽將所認之欵列入預算請省議會加撥經費於是公有林即直接向財政廳支領每年二萬四千金民國八年又經省議會議决加撥公有林經費六千金此公有林籌經費之大略情形也 
　　（三）設立公有林總局及分設林場辦事所江蘇敎育團旣共任公有林經費卽由各校長組織議事會推舉盧紹劉爲總經理陳宗一爲技務主任李仲綸爲事務員林偉民任第一林場第一區辦事員蔡壽仙任第二區辦事員徐祿鈞任第三區陳翰友任第四區民國九年又在江寗及句容之交界名湯水者設第二林場委張君鏡蓉爲辦事員造林總局先設於浦鎭約二年後遷於南京儀鳳門内以便與省公署及農校接洽租屋十餘間並不鋪張形式其各林場辦事處及工人住屋除第三區租借廟屋外餘均自建瓦屋或茅屋但求工堅料實不華不樸此公有林總局及各林塲分局之内部組織情形也（未完） 
[備荒裕農議] [  德全]  
　　貸本儲蓄法農業保險法建立農倉法 
　　民以食爲本事須預則立今年直魯豫鄂各省水旱洊臻至　憫惻雖經賑撫獲就安全然懲前毖後要在平時之積貯查歷代荒政如漢耿壽昌之常平隋長孫平之義倉宋朱子之社倉莫不綢繆於平日臨時乃得收補救之效德博士好 
 
 

Page 19

 
 
申報星期增刊 
　　爾瑪悅德氏籌議農業保險法頗詳備日本采取其說制定備荒儲蓄法由國庫年支補助金百二十萬各縣公積金二百四十萬以二十年爲期貯欵數萬萬藉備凶歉是皆惠民之良法也夫備荒之道以勵勤儉勉積蓄爲至當不易之理是宜本耕三餘一耕九餘三遺意減無爲之費省不急之需日積月累集腋成裘蔚然成一大資本用以通有無濟貧困春貸秋償滋生羨息藏富於民切實易行其鼓舞儲蓄之法以便民爲第一要義或組織農社或設平民銀行百文以上即可寄存錙銖之微亦能起息隨時激勸家喻戶曉俾各出其餘以爲不足之備恒産裕而恒心不失衣食足而禮義自生改良農民地位非此莫屬且合於人民互助之常道而適於地方自治之原則此勸民儲蓄之萬不容緩而尤應從貸本儲蓄入手也 
　　小民終歲所仰全在及時播種每見歲功方興窮黎以籽粒無措縱有田可耕坐失東作者所在多有此無下級金融機關之故若以本村之積蓄濟貧農之緩急定期借給以田爲 
　　美國伊利諾斯州某機械師近曾獨出心裁製一水面脚踏車形如小船而全部機械之結構無異脚踏車製法以緊密不漏氣之五金類製成船形之坐槽兩具一　圖似船頭（圖中Ａ）一長方似船尾（圖中Ｂ）而中連之坐槽可載遊客二人全機之能　浮水面者即賴此坐槽兩槽連接處中空無主氐爲駕機者之座位其下即爲機械結構全仿脚踏車行駛時没入水中推進機在後部（圖中Ｃ）有兩輪一鐡練一曲槓與之連接脚踏中輪則與鐡練之轉動而後輪　轉如　又因曲槓之前後推動而推進機亦前進矣其把舵機（圖中Ｄ）則不用脚踏車上之横檔而仿傚摩託車上之旋輪　輪微動則以鐡練之連接關係而後部之　（圖中Ｅ）亦左右　動是機除駕駛人外船首船尾各可載遊客一人（如下圖）每小時速率六英里若只載一人則每小時可駛八英里自是　賓湖而風景佳勝之處又添遊行利器矣 
村分任其失一省受損則由不受災之省分任其害保者愈多分擔愈輕如遇凶荒先將公積之欵以應急賑如尙不足則由公司幕債接濟有備無憂此農業保險之亟宜計畫也農作皆按節氣秋收之徬需欵孔亟急於求售則不免價跌商賈非至賤不糴非至貴不糶挾其至貴至賤之權以乘小民之急夫安得不困農於商市致失立足之地所謂穀賤傷農也故管仲通輕重之權李悝平貴賤之數日本審計院長田尻博士於農業倉庫提倡甚力山形各縣行之民受其益德奥各國更認爲行政之必要或補助鉅欵或政府建築蓋農爲邦本農民之利害有關於國家之休戚設倉藏穀以圖善價實爲勸農最要之方農倉之益大者有四 
　　　存得法穀無紅腐之虞通年接濟價有常平之利凡關於倉庫建築機器布置皆按適當科學完全無缺倉無霉變穀無朽蠧少曬晾之煩無翻騰之勞經費大減一也就其幅員之廣狹度其道里之遠近或就鐡路或近水運酌設倉庫以便於轉輸靑黃不接之時得以調劑民食二也收穫農産必質耕種有資無虞拮據行有餘力即可選佳種購肥料開溝洫闢荒蕪以增生産之力而益國家之富有負重息者代爲籌還以免爲强有力者所併而農民不致終陷於困境寛其期限以舒民力償其舊逋以蘇民困助其發逹以啓民富法非庶民銀行不爲功此下級金融機關之亟宜籌辦也 
　　天時有雨暘地土有高下年歲之豐歉因之法國盛行雹害保險農民不因災祲而有所失吾國常平社倉缺點在救罹災之窮氓而未能免不時之損失讀德儒農業保險知所主張大有理在以天下之大疆域之殊歉於此者或豐於彼例如五穀與芋曹其感受收成適屬相反至於洪水成災低地爲盛若以全國面積計或僅百之一或千之一如風災則所經皆有緯度惟適當其衝則顆粒無收若以全國出産計則爲數甚微風爲旱兆雨爲水徵而况蟲害之驅除旱魃之汲漑皆得以人力防遏不致蔓延無救如仿行保險之制則損害分擔荒歉無憂其法各村自行結合收集保費由國家特許之保險公司妥爲經管積爲準備一村受災則由完全之擇乾燥者精選之後方能送倉交納徐察市面以待善價三也農民互相聯絡收穫則貯之於倉添附商標以爲準則按品質之優劣定押欵之成數許照市價與以通融四也有此四利此農倉之亟宜建築也 
　　綜觀時局似應開平民金融機關以便民積貯設庶民銀行以與民通融籌備農業保險俾小民水旱無虞建立農倉以聚散農産似應由中央設保險總局以爲提綱挈領各村設農民儲蓄社各縣設庶民銀行即以之代理保險事兩相聯合成一大機關惠厚而利溥費輕而易舉合乎古制乎於今時洵備荒之要圖誠裕民之良策也 
 
[水面脚踏車]  
商業 
[八年度上海口華洋貿易情形槪論（四）]  
　　（七）旅客本年經由滬寗鐡路往來之旅客七百二十萬人其經由滬杭鐡路者五百五十萬人均較上年增及百分之十據鐡路人員之報告就現在之籌措而言所有之車輛巳形完備預計將來客貨之數目必將更有增加現方力謀擴充以應有加無已之需要十月間滬杭鐡路特加夜車即其改革中之成績經由蘇杭航線往來之旅客與上年相伯仲計九十四萬人其寗假道航路而不經由較捷之鐡路者殆爲節費起見由海道往來之客商無從考核確數惟當歐戰時期雖屬多有不便亦不見減少至由本口往來歐美之旅客取道航線者更屬有增無減也 
　　（八）金銀世界産銀旣較平時爲少而需要轉殷本口上半年現銀之缺乏已岌岌可危下半年間雖進口日多而全年平均所存銀條不過三千萬兩就本埠市面而言存銀最少之數目非得四千萬乃至五千萬兩不克周轉靈活也現銀之需要雖因全球物價昻貴廣需銀兩應付而國内鈔票及俄幣之落價亦爲增加現銀需要之一大原因自美政府撤消現銀出口禁令以來大宗銀條得有進口本埠金融界得此接濟殆無殊於大旱甘霖下半年進口之多竟至五千二百九十六萬兩出口運往外洋四百九十萬兩以運往香港爲多運往通商各口者三千一百五十萬兩漢口天津占三分之二 
　　本年金融界最足注意其現象爲向所未有者莫如現金進口計進口金條金幣總數值關平銀四千四百萬兩出口之數合國内外計之不過一千一百萬兩此中原因除各大銀行多存現金以爲準備又各金號標金交易復占鉅額外金飾之暢銷實占多數因中國人士多喜儲藏現金卽僻壤鄉村亦有此風氣 
　　現洋缺乏亦爲本口金融界重大問題平時洋釐不過七錢二分本年有時竟至八錢可見現洋缺乏巳逹極點在一商埠之中有兩重銀本位其價值之區别大足爲正當商業之害而開買空賣空之源有識者遂有提倡廢止銀兩純用銀圓之議其始不過爲一種之議論迨英國商會議决贊成遂爲國人所注意政府行將於本口設廠廣鑄銀圓以爲實行之初步云 
　　（九）藥土政府禁止洋藥營業本年一月决定焚銷之策關於洋藥之紀載本年遂成爲最終之歷史其時政府以數逾一千二百萬元之鉅資完全收買洋藥公所之存土將盡付之一炬於是舉世屬目之焚土計劃開始進行政府特派司法次長張一鵬爲委員長蒞臨滬濱與本關稅務司協商辦理遂委本關執行而輔之以工部局警員及駐浦東之中國軍隊該項洋藥經委員會及本關並其他有關係之團體公舉經驗家當衆詳細騐明固封蓋印共計一千五百箱派遣多數軍隊押送浦東復啓封檢驗相符投諸特製四火爐中焚燬所有檢驗焚銷一切進行手續歷時約三星期之外始告完竣時則本年一月二十七日也 
　　（十）雜論本年五六月間因停銷日貨曾經數次紛擾五月七日學生於城内開會决議反對歐洲和會可决日本繼承靑島權利之議案並要求釋放因反對日本被捕之學生翌日設立學生聯合會代表三十學校共謀停銷日貨遊行講演散佈傳單並開公民大會其始停銷之事僅限於小販至五月杪乃遍及於全埠六月四日學生聯合會得北京四百學生因游行被捕之消息立促城内各商罷市以示反對五日城内實行租界繼之是時雖稍見衝突而舉動皆確有秩序惟僑寓租界之日本人頗受攻擊是晚巡捕見羣聚道路者卽强制解散六日蔓延愈廣至有數處街市商店被迫關閉於是購求日用物品頗感不便情勢愈亟義勇隊乃於是日午後出發協同巡捕維持秩序及保護公用食物之供給七日中國軍事當局鍳於情勢重大乃於華界宣佈戒嚴十日除商學兩界外復有二萬四千工人罷工全城頓呈慘淡之象十一日得北京開釋被捕學生及罷撤三閣員之電風潮漸息租界各商遂於十二日開市各方面亦均恢復原狀迨十六日情勢已歸平靖然不幸有所謂慶祝民意戰勝者出欲巡行於租界巡捕阻遏不聽遂致開槍射擊華人死者一傷者數名 
　　南北政府代表兩次會議於本埠共謀遏止國内日久之競爭終至會議解散和平無望 
　　西伯利亞當大亂之餘俄人之避難本埠者二千餘人大半皆一貧如洗日用所電不得不仰給於本埠慈善家之供給於是有本埠董事會及賑濟局之設立藉以供應被難俄人之衣食嗣因本埠對於此等外國工人需用甚少僱用僑民之策不克實行其唯一解决之方惟有分送各處地方庶易另籌生計 
　　十一月間英國商會開會議於上海中國及香港各處派遣代表與會者逹十七處之多 
　　本年試辦惜隂之舉自四月十二日起至十月一日止撥早鐘點一小時用意良善惟未克繼續施行 
　　各處敵僑於三四月間經由本口遣送回國者爲數逾二千人 
　　（十一）本口常關本年以無海盜之剽掠政治之變遷及旱魃爲虐等種種不幸之事實以致貿易暢旺常關稅課可稱歷年之冠雖　行稅則爲百四十年前之舊例及土布稅（年約二萬五千兩）之暫免徵收而稅收總數計逹關平銀二十五萬七千兩較之上年增二萬四千六百兩實爲歷年最高之收入上列徵收數目僅及經過常關貨品全數之半其餘一半皆有免徵單照之貨例不徵稅者也 
　　船隻一項由上海往來江北各處舟山諸局及興化等處之定期内河輪船本年增加十三隻由海門載運鹽斤至十二圩之輪船計五十隻進出口船隻總數三千一百十七隻計一百零七萬一千四百四十五噸上年則二千八百二十九隻九十四萬一千九百六十八噸據各航商之報告均有大宗之利益報運長江上下游之貨物以輪船代民船之用者約占三分之二民船進出口四萬三千十六隻較之上年計增六千七百八十六隻惟山東民船則較爲減少緣在吳淞上游百里之瀏河釐局報運者多也然浙江民船增四千六百五隻江北民船增二千五百七十五隻固足以償前項之損失 
　　進出口貿易本年此項貨物總估值關平銀四千九百八十五萬六百三兩較上年增一千二百二十四萬二千五百兩計增四分之一内進口貨估值三千二十八萬六千八百八十五兩較上年增六百萬兩出口貨估值一千九百五十六萬三千七百十八兩較上年亦約增六百萬兩方五月間之停銷日貨也國貨之輸入頗多類皆用以代替日貨如棉布自來火布傘鹹魚之類需求國貨者多遂致本埠及江北各工廠均有應接不暇之勢裨益於工界者誠非淺鮮而江北工人得以樂業安居蓋尤爲幸事也進口貨物如豆類樟腦棉花棉子蛋及蛋製品鮮菜均屬增加尤以後三項爲最豆油土酒紙海蜇種子則較爲減少秋問雖略苦乾旱而豆及棉花收成尙稱愜意江北植棉之地較之上年爲二與一之比例各該貨物進口增加實原於此樟腦之於日本蛋及蛋製品之於歐美均需求甚殷出口貨物加增者爲棉紗自來火豆餅豆桐油土酒烟絲蒲包布傘而糖磁器鹹魚棉花則皆形減少廣包上年僅三萬三百五十條本年增至一百二十二萬九千九百六十條大半皆運往海門作裝運鹽斤之用棉紗運銷内地以織土布杭州及本埠仿製之自來火及布傘而運鄰近市塲以抵日貨之用 
　　因停銷日貨關係城内售賣日貨之商舖關痚數家繼又有罷市風潮城内華商有因而歇業或暫停貿易者 
　　由上海直逹吳淞之馬路寛至三十尺者本年五月工竣開始通行吳淞地方本年設有一救火會由該處公衆集資購一機器水龍此舉甚爲切要緣上年該處曾遭一次火患因無救火之適當器具焚燬房屋多至二百五十間也該處電燈公司久延未經開辦本年三月六日巳告蕆工電力可供二千盞電燈之用聞公司股本逹四萬元南市電車公司營業甚形發逹電車軌道擴展西向直逹龍華（完） 
 
 
 

Page 20

 
 
   
 
