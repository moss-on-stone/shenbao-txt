# 1888 - 31 - 4905315

 

Page 1

 
 
[願惠卿先生練繪山水衆轉出售] [  申報舘點石齋主人啓]  
　　本舘向有山水隶人屬出售摹蹭精工著色卽隱早巳不脛而走　神像尚未全備或以爲　　復不惜工本請　　　先生　别出新裁另　　　其中神像較前增至數倍山水則深深可愛諸像更奕奕有神工緻精雅有目共賞　之　中可以使敬神如在之意　然自生刻巳用照相石印法成軸卽日出售每幅著色者收回工本洋一元三角水墨者洋五角　成者洋一元六角五分售處仍照曩例諸君幸屬　　盼 
[蒐經説啓] [  點石齋主人謹白]  
　　本齋現輯經解除近刻易購等書外如錢氏守山閣蒋氏别下齋黄氏士禮居叢書所採各書雖罕見而猶可搜求至於盧弓召抱經堂减在夏邦經樓李香子校經履宋于庭浮溪精舍凌曉樓蜚雲閣丁儉縣轉頤志荘葆琛珍藝宦凌厚堂傳經堂夏弢甫景紫堂錢獻之四種周松靈遺書孔衆仲所箸書馮勺園全書孔叢伯遺書戚鶴泉遺書以及劉申受之易虞氏五述周晋園之尚書證義馬瑞辰之毛詩傳箋通釋包季懷之詩禮證文馮孟亭之詩説馮勺園之三家詩遺説桂文燦之毛詩釋地羣經補證盛庸三之儀禮集編朱文夫之禮記調纂洪稚存之毛詩天文攷吳侃叔之至經字攷王南陔之經説邵二雲之榖梁補注柳賓叔之榖梁大義述王實齋之大戴禮解詁戚鶴泉之讀詩或問或未經刋行或未見傳本或板燬而傳本絶少均爲世間不易得之書本齋皆巳搜到選人經解矣海内箸述家如别有未刻之底稿及巳刋而傳本鮮見之書本齋尚願代刋務乞旋　　二月　交到當　票一紙留作憑準俟書成後底稿十卷以外酬新書一部十卷以内酬英洋八元五卷以内　英洋四元刻本則十册以外　　　一部十册以内酬英洋四元五册以内酬英洋二元憑票取書其原底亦附票繳還决無遺誤 
[論知人之本]  
　　寒天偶暇輟筆圍爐適半人至命奚僮烹苦　一　相與斟酌清談縱論時事半人亦健談且遇事必欲分肌析理　有剝繭抽絲之益漸及於知人半人曰前者子曾有知人必先知己之説此正爲我下腦門針每一念及輒自警省顧知己而後可以知人理固甚確而知己而仍不能知人亦庸有之乎余曰無之盖人惟不知己故不知己之分寸并不知人之分寸於是貿然出與人交而交淺言深　託知巳等病　遂以護生人或目之爲不識時務其實則此語猶屬貢諛彼於返躬自鏡猶然昏無所知烏在其能識時務耶苟於已知之深則甘苦之味嘗之已熟深淺之量　之已周卽以已之心度人之心不難以已之心印人之心至於心與心可以相印而猶患其不知人者鮮矣半人曰非此之謂也我能自鏡新知者我之造詣我之分量耳出而與世交則世人之造詣分量豈皆與我不相上下哉其上者一層高過一層則測之也難卽知之也不易卽在我之下者我亦不得以我之所至印之必且降格以求另放一副眼孔另用一番心思而後上下皆足以供我之知其俯而就者巳屬不易其仰而企者距不大難乎余曰我而苟能自知則管之於　　　潔凈較船無滓物來則妍媸悉無遁形無論美如西子者毫髮無遺卽醜如無鹽者亦痠痺悉露不但魑魅魍魎無可逃其奸状卽　神仙佛亦不能掩其眞形我之心苟能如鏡之明則以我對鏡而成一形以人對鏡而另成一形推之以百千萬億人對鏡而成百千萬億之形於鏡無損也蓋以我觀我而我自有我之境地猶之以鏡照鏡鏡且有鏡之光明又何慮其不如也半人曰我觀古今之人其不易知者甚多卽我能自知而亦安能悉以人印我卽如古之大賢大聖當其未遇時　　無賴不修邊幅不拘繩墨者往往有之當其伏處草莽時安有人先爲物色又如古之大奸大惡當其未遇何嘗不折節讀書隱懷大志見之者方且許爲大器而孰知後來乃大誤蒼生前人有詩曰周公恐懼流言日王莽謙恭下士時若使當年身便死一生眞僞有誰知此眞探本窮源之論由是言之知人不愈難乎我觀近今之人但知如武三思之與我好者爲好人與我惡者爲惡人而不知好人之中必有一二不好之處或者性情古執或者行事粗疎平時每不免不理於衆口而厥後臨大任當大節凛凛然赫赫然絶無絲毫可議此獨非美中之不足乎惡人之中必有一二不惡之處或者爲衆口所交推或爲一時所感觸卽不必其有爲而然居然眞心實意見者咸嘖嘖稱道弗置而名譽乃漸隆而行事乃順手而其志乃得以自此而逞迨一朝事權在手操縱從心而後侈然妄作無復顧忌此不必其大者卽在閭閻氓庶尋常交接之間亦未嘗無此等人若苐就其始以視之則好與惡幾将倒置已與人不且兩悞也哉觀人者必於不好之中見其好不惡之中見其惡乃爲眞知灼見則以一副眼光而用兩副心思以是爲知人之眞難何如也且人孰不掩其不善而著其善我但見善以爲善則受愚者多矣我必見善而不以爲善則逆詐億不信又爲聖人所不許知人之難誠有不能盡言者而子乃以知已二字盡之或者爲我下針砭而非至當不易之理乎余曰子之所言仍專就知人一邊而言也見爲知人之難則出與當世相周旋必且畏首畏尾如狐之聽冰一前一郤足無停趾而卒不得渡此豈處世之道耶子試卽以子所以觀人之法先返以照已已有善已知之巳且欲彰之巳有不善巳知之巳不欲顯之古人謂陰德如耳鳴善之端也又曰雷擊三知人惡之端也善惡之端已知之而特時有一隱惡而揚善之念以此心印人心如模與範如節合符不差累黍所慮者是非善惡之見不眞惡人作惡彼豈自知其爲惡而爲之哉彼固不知爲惡也不但不知爲惡且見爲善也迨小試之而人或激之則譬之以石擊石火星亂迸而一往之志遂不可回斯時則亦自知爲惡矣祇以騎虎之勢不能下耳曹瞞一生奸詐而當其見端則止在對陳宫數語曰寍使我負天下人不可使天下人負我彼爲此言時固以此言爲是也宫見爲非則旁觀之清而當局者烏得知之故欲知人必由知巳始欲知已必先明是非善惡之念始此而不明不足以知已又烏足以知人半人稱善爲錄存其説 
[東甌瑣誌]  
　　松臺山麓向有一井名曰上井乃温郡第一名泉近來井水乾涸汲水者每於夜間濳往初三夜有某甲失足墮井次日舁出手足均己跌斷是亦慘矣○新任温州府福太守擇於初十日接印永嘉縣恩邑尊已将考棚修整以待五馬之臨○枬溪人某甲因被洋槍匪案牽涉管押翼房初四日患病身死恩邑尊将屍提至自新所親自檢騐旋據忤作報稱生前被洋槍擊　腿腹其傷早已醫痊今次因病身亡並無别故云○康樂坊某甲開設布荘其姪年甫弱冠在店内經管銀洋近被親串某乙哄誘竟将店内銀洋用空七八十元被甲查悉各情逼姪照數歸償姪一時無從挪措當卽吞烟斃命推究罪魁不能不歎息痛恨於某乙也○每至歲底新春陽老春陽葉德昌葉益美震記正記各南貨店均添　友數人近來生意異常清淡不復添夥賦閒者因此愈多矣○府前街某錢荘日前爲兑換洋錢與某姓口角起釁兩下均赴縣署控告當經縣批據呈所稱藏匿招牌索洋勒贖實屬行同無賴候飭差提集訊聞某姓巳邀 
 
 

Page 2

 
 
同戚友出爲理處不識可以和解否 
[河工瑣述]  
　　張屺堂廉訪督辦下河工程挑濬各情屢經登錄兹聞大圑閘河巳将次挑竣丁溪閘海河久經派定劃叚派員兹以夫役未齊且工殷綿長年内爲日無多廉訪籌思至再現飭各工員今年無庸興辦一律於來年正月初六日開工連日廉訪又至小海地方勘估河道亦擬估定來正興挑云 
[委署塲缺]  
　　泰屬丁溪塲許菊菴鹺尹近因政體違和禀請病假已禀鹺憲批准卽以板浦塲大使葉潤齋鹺尹調往者理遞遺板浦塲缺札委候補大使懋鹺尹績往署均於初十日牌示矣 
[搶攤宜懲]  
　　前報保大輪船在成山擱礁被漁民登舟行搶十日知縣帶圑丁彈壓不服遂致拒捕傷人經李傅相咨明山東巡憲派勇搜捕得獲首犯以爲搶攤之風可絶矣乃九月内又有江蘇沈松茂沙船一號在莫邪島擱淺所載布五萬疋被島民搶掠一空船板亦被拆散及宫往查燬板滅迹該船尚有耆民二人在縣乞求追繳贓布該縣支吾至今所追不及十分之一年寒歲逼耆民亦苦矣哉又聞該處謡言成山一案已經京控拿獲人犯均可釋回漁民不覺歡欣鼓舞又聞撫台已派道府二員到烟台覆審犯供不諱現已解省仍須按律懲辦所控兵勇赴成山騶擾各節亦經查明並無其事村長俱各具結當日帶兵之統領係漢中鎭係金彪營官係知府焦宗良久隨張中丞紀律森嚴遵撫台札帶去只有八成隊一營在成山駐紥兩日烟台道台率同地方官俱往彈壓當時有一勇離隊隨卽割耳示衆所繳贓物之内有衣服數十件不能定是輪船搭客之物因無搭客往騐仍發交董事給還漁户此皆大員到彼查訪而出中丞已據實入奏大約該處搶攤已成風氣地方官從不過問此次李傅相因有搭客赴津控告赫然震怒以爲若不嚴辦恐以後洋船擱淺被刼更難理論然則有地方之責者似宜懲前毖後不可畏難也 
[廣東官報]  
　　藩憲牌示靈山縣張璿調省差委遺缺委欽州知州李受彤兼署連平長吉里司缺委試用道庫大使李鴻齡署連山宜善司缺以河源藍口司王道瀛調補崖州永寍司缺以從九品錢綸書詳補連平上坪司缺以補用巡檢崔楨詳補揭陽縣缺以卽用縣張問崇題補 
[邗江官報]  
　　十一日萬分轉葉崧抵揚公幹王鹺尹鍚祥銷鑄　差十二日沈鹺尹崇善委豐掘稽收差十三日周大令士釜十四日南掣師小卿司馬均到揚迎謁新都轉探聞新任運憲田熾庭都轉十四日可以抵揚 
[洋蚨飛去]  
　　揚城三義閣内日前施放棉衣貧民麕集迨晚散後僧房内忽失滚蚨若干匣外封鎖依然人咸疑爲鐵算盤算去當卽呈請巡查委員查緝然証據毫無不識可能緝獲否 
[古潞近聞]  
　　天時亢乾瘟疫盛行張璞君刺史示期十一月十九日起禁止屠宰許觀察每日兩次率同屬員在城隍廟設壇祈禱以期早降祥　店鋪人家門首高懸叩天求雪四大字無如杲杲日出和煦異常羅家橋一帶河南向陽處冰均融釋河北較冷亦不過結冰二三寸城東小河水流湯湯仍可操舟以渡實近數十年來所未有也○城東二十里小柳店沈某務農爲業家有良田數頃父母妻子一室圑圓甚樂事也顧沈獨喜唪經持齋時作出世想前數年遯至京西南千餘里墨雲山山多洞僅可容身渴則呼儔嘯侣採山草煮湯飲之饑則煮高梁粥果腹如是者六年其兄偵知促令回家時年三十有六歲家人見其鬢髮皆蒼鬚長過尺不復前時面目矣沈在塲院小住數日家人挽留不住仍翛然遠行與木石居與鹿豕遊自謂别有天地非人間嘻其果有仙緣耶抑被邪魔所祟耶明理者自能知之鯫生可不煩饒舌○賭博一事迭經官憲三令五申雖不敢明目張胆喝雉呼盧然僻巷小街暗設賭局引誘少年子弟入其彀中者亦所時有某夜曹守戎巡行至西街聞一家喧嘩聒耳尋聲而往乃一賭局也當将賭首四人捉住餘俱鳥獸散次日送州嚴辦○前奉諭旨有人奏洋人於各省通商口岸購運乾隆以上純銅制錢鎔化提銀並各厘局存積純銅制錢加價售與洋人希圖獲利大于例禁云云張剌史奉到督憲行知一體嚴禁違者從重治罪○吉林兵弁由新疆撤回分寓西街諸客棧嗜賭者往往陣入迷龍樂而忘返現經神機營迭次札催迅速回籍不准逗留無如諸兵大半餉銀耗盡衣服已空欲住無錢欲歸不得吉林二起叅将萬叅戎慶訪知将嗜賭之兵弁嚴行責斥並查得匪徒李八開塲誘賭移請張剌史拘案究辦○街巷凹凸不平行者多稱不便時至冬令各門口任意潑洒穢水堆積糞土老農老圃晝夜挖日久年深坑坎愈甚張剌史飭差拘獲數人枷號示衆仍責令地保不時稽察以防日久懈生○州考於十一月十九日終覆共取文童四十名張剌史設筵欵之盡歡而散○松方伯頒到示　略云豫省河工緊急将現行之海防捐例暫行停止請開鄭工新例捐輸各項捐欵實官雙月三班分發指省並分缺先分缺間本班儘先各花樣以及應行收捐各項條欵均照籌餉例及常例銀數核减四成統令以大成實銀上兑並擬另立鄭工新例遇缺先花樣一項班次較優擬照籌餉例分缺先銀數只减二成以八成實銀上兑至於職銜封典升銜頂戴貢監等項另立核減五成以五成實銀上兑花翎藍翎亦可捐輸惟照晉省賑案辦理無庸核减子限一年除去封印日期限滿卽行進止定於十月二十五日在保定府開辦想捐生自當踴躍輸将力圖報効也 
[潯陽見雪]  
　　九江月初以來同雲密布細雨廉纎四鄉俱慶霑足不但牟麥饒有生機卽城廂池塘堰井亦俱驟添活水足供飲汲之需至初十十一等日東北風大作江中雪浪如山十二日東風尤勁至晚則大兩傾盆簷溜聲如瀑布夜深雨止旋見雪花飄墮如飛絮之點簾幙也十三日晨起高原下濕一白無垠平地已積二寸許是日天氣頓寒雪仍不止呵凍抽毫圍爐煖酒雅人於此興復不淺 
[中流遇救]  
　　潯陽江上創設義渡局經茶土帮董事與局員司事妥籌良法平時往來渡人不取分文若遇風狂浪湧則在江面游弋以救舟楫之遇險者十一日午刻東北風大作上水各船順風揚帆勢如箭激有一船行至九華門江心船桅忽被封家姨折斷船在江中如轆轤之旋轉十分危急渡局司事卽飭巡勇喚一號義渡船開帆搶救用篙鈎住船磐帶回南岸該船户感救生之德詣局叩謝局員卽将一號船記大功一次賞水手錢一千文並諭該舵工不許索取船户分文立法已善又得局員之實心經理宜乎行人之稱頌勿置也 
[祥渥霈]  
　　杭垣於初十日見天宇低垂濃陰匝地嗣是以後連日不露晴光至十三日早起則雪花飛舞墮地穿簾午後雨雪錯雜迨交戍初雪花如掌飛墮空中十四清晨雪勢漸减辰刻始止以天氣不十分寒冷故隨落隨融平地積雪不過二寸屋瓦約厚三寸有餘又接蘇省信云自初一日起陰雲四布旭日韜光溟溟濛濛有釀雪意十三日細雨廉纎沾衣欲濕滕六君亦乘勢而下約積一寸光景十五日辰刻西風大作雪花飄飄間以微雨至夜半則扯絮槎綿紛紛不已侵晨簷際已積至兩寸許三吳士民莫不喜溢眉宇交相慶賀按本埠連日雨雪交作簷溜聲淙淙不絶想下隰高原均可霑足矣 
[藩憲行程]  
　　蘇省接到揚州來電悉兩淮運司福都轉裕於十五日交卸運篆卽於是日起節過滬來履蘇藩署任聞擇於廿四日接印三首縣本擬在八旗奉直會館預備行轅現因易方伯瀛眷卽日起程回籍方的則於交卸後鼓棹赴杭借俞蔭甫太史西湖之俞樓度歲藩署已空故福都轉到省卽可進署不另設行轅矣 
[上海求志書院丁亥冬季題目]  
　　經學題左氏不傳春秋説爾雅非周公作説大學非曾子所述説詩序書孰爲可信説○ 
 
 

Page 3

 
 
史學題高紀五諸侯考齊得十二秦得百二解關内侯有食邑無食邑考輯漢律佚文○掌故題河流合淮原始河南行北行利害議泰西電學原始礦學原始○算學題平圓半周任分爲大小不等三弧已知三弧之通弦爲甲乙丙求圓半徑法以甲乙丙連乘四約之爲負實以甲乙丙各自乘相加四約之爲負上廉下廉空一正隅開立方得所求試證之欲知繞地一周爲幾何里法於湖水鏡平時取竹竿植水中令出水面數尺自植處舟行約十里外人立舟上最高處屢以遠鏡窺之至不見爲度因地面凸處所阻故過此不見乃平人目懸垂線於水面量行垂線尺數以里率約竿出水數命爲甲約垂線命爲乙自竿至窺處測得若千里命爲丙又命甲乙相加爲和相減爲較則法以甲乙二𢌿相加倍之以减丙𢌿復以丙𢌿乘之較𢌿除之又以和𢌿加之四約之爲長方積和乘丙𢌿較𢌿除之復以和减之爲長闊和開平方得闊爲地半徑里數以倍周率因之得球周設乙等於甲則較等於無開方式遂變爲極簡之法實式試證其理能以眞數騐之尤佳今有人募傭初日用一人次日三人以下每日遞加二人初日一人給銀一錢次日以下每人遞加三分共給銀七兩三錢五分别得梯積内函三角平垜以三角平垜每層爲乘法順乘他垜得他垜之峯嵐形知峯嵐形卽知增一乘積之倍數故可演得倍銀數得十四兩七錢爲負實一爲負上廉十七爲正下廉四正隅開立方得日數試爲細草今有人募傭初日用五人次日以下遞加二人初日每人給銀二錢五分次日以下每人遞减三分共給銀九兩四錢五分乃命二减五爲甲二十五爲乙則法以倍銀數爲負實甲乙相乘倍之加三甲二乙復加四爲正上廉二乙内减三甲爲正下廉四負隅開立方得日數試爲細草○與地題水由地中行説齊吕塡閼八流論引黄歸淮害不止一省論俄人於亞洲北境築鐵路論○詞章題炭昻鐵低賦以冬陽氣至炭昻鐵低爲韻落葉七律四首詠梅四首各七律一首竹外水邊月下夢中擬歐陽文忠答聖俞白鸚鵡雜言用原韻 
[封印例誌]  
　　本埠各衙門擇于明日已時封印明年正月二十一日開印英會審公廨循例停訊一天 
[命案巳結]  
　　嚇斃學徒一案迭紀報章前日傍晚裴邑尊升坐大堂訊究屍父夏慶堂訴稱兒子蓮生死於非命小的年老無依叩求昭雪屍兄桂生稱蓮生由小的荐至曹榮興學業今被染坊中人恐嚇致死叩求伸寃漆作主曹阿榮稱蓮生藏匿布疋小的並不知情恐嚇服毒時小的亦不在作内染坊夥張廷棟供稱坊中所染花布晒在架上被該學徒抽去一疋向問不認旋經汛捕副甲等當塲搜出並無恐嚇事情實係該學徒因羞自盡而曹及屍親恃蠻無禮将坊中什物毁壞一空副甲康進供稱蓮生自盡後屍親等向乾源染坊盤踞滋擾小的曾經理勸並無嚇斃事情汛捕王翔供稱乾源因有花布一疋被該學徒竊去乾源倩小的向之理論並無别情邑尊提訊唆訟之某甲甲供稱身當某衙書辦當日道經花衣街見親戚所開之乾源門首圍繞多人正在詢間間屍親卽誣指爲硬霸以致扭控案下邑尊謂蓮生因竊布含羞自盡咎由自取本縣因念年幼捐廉賞給棺木衣衾并給以盤柩回家之費屍親等無庸多瀆可卽具結備查曹毁壞物件着卽酌賠染坊中人於學徒旣死之後猶敢向索前此無據之失布實屬謬妄糊塗罰令将城内街道傾圮處一律修好十六鋪　甲康進延不報案意圖舞弊實屬胆大妾爲判笞五百板枷號三月将役革去不准復充汛捕王翔從中播弄不法可知判笞一千板棚號頭門俟知悔過然後開釋汛捕一役亦卽示革永遠不准復充某甲插身多事其平日之狂妄已可槪見判掌頰二百下枷號一月染坊夥稱主人陳姓因病回籍奉諭罰修道路小的不敢擔當邑尊怒謂本應懲責因念爾係生意中人姑全體面爾尚不知好歹乎乃飭發待質公所管押候辦當日有道署差役乎執門條傳喚地甲汛捕尚須禀請道憲查明核辦案遂結 
[孀婦鳴寃]  
　　日前有浦東廿一保十二圖陳家巷孀婦楊沈氏遣子敬堂爲抱呈協同地保蔡于岡攔裴邑尊之輿訴稱丈夫士昌於本年十月病故後同村惡棍李阿鍚欺小婦人孤寡無依動輙强索硬借嗣因借錢不遂突於月初糾同張炳奎張阿齋錢阿華孫阿妹金咸全等多人擁人氏家搶去棉花四十一包及豆麥衣服等物氏畏遭强暴孤掌難鳴迨至喊集隣人向之追赶伊等業已去遠無可尋蹤旋卽告知地保至三十圖杜家巷地方尋見二張并錢孫金等五人棉花巳被質諸該處同源同興兩典鋪當将五人交該圖地保張相春而伊等又復恃蠻爲此投案喊求提究蔡保所禀略同裴邑尊飭地保到鄉理處如果理處不明再行禀案提究 
[英界公堂瑣案]  
　　英工部局西人好司稱向例牛肉庄不許雜賣馬猪等肉今查得華記牛肉荘懸掛猪肉三塊爲報捕房傳到該荘之唐嘉福并将猪肉呈案唐供牛肉荘是我父所開猪肉乃相識之庖人許小弟暫寄並非出售許小弟供猪肉共有六塊巳售去三塊尚存三塊每塊重三十餘斤值錢三千零確是我暫寄好司稱旣言暫寄何以懸在門前蔡太守謂華記違章理合科罰今姑從寛判将猪肉一塊撥歸棲流所流民食二塊給還許小弟充公一塊之價值着華記給償許小弟違干提究○包探王阿二稱葉阿才之衣物被陳毛頭行竊賣與唐蘭亭業已起贓送案葉阿才申訴前情陳毛頭惟求施恩唐蘭亭供不知竊贓誤收蔡太守隨判陳毛頭管押一月罰唐蘭亭洋二元撥充醫院經費贓交失主領去○包探顧阿六稱昨見李阿春手持自鳴鐘水烟筒形跡可疑拘獲送案蔡太守飭将人贓帶回捕房候查明失主解訊○包探李錦堂稱拘獲屢次犯竊之王阿二詰得行竊眼鏡押在正興押鋪尚未吊贓先将竊犯解案蔡太守判将王阿二笞責三百板再押三月吊贓後交失主認領○前報烟館堂倌韓金壽控飯店夥吳雲州因送飯找錢誤認吳餘生飯店主吳桂良助夥尋釁致失洋烟筒一節昨據包探顧阿六禀稱查得該烟館門前有長櫃臺烟客在内與飯店夥爭執外人不能入内行竊控失之事諒屬子虚韓金壽吳餘生吳雲州吳桂良等各執前詞太守謂旣經包探查明無失竊之實據則索找飯錢爲數無幾事屬細微一併斥退 
[法捕房瑣事] 　　　　　　　　　　　　　　　　　　　　　　　　　　　　　　　 
　　法包探獲到偷外國被　之某甲解入捕房詰訊之下據供曾偷某西人單被四條業已質去兩條捕頭着暫押候吊贓送案以待失主認領○日前有某甲至小東門某客寓借宿昨晨出外時将被一條乘寓夥不備偷出被巡街捕瞥見将甲獲住送捕房旋據失主投案訴明被竊情由捕頭着将甲押候解案○小東門碼頭泊有救生局船前晚有小竊乘間至船倫竊棉被用零物等船中人知覺赶卽登岸追赶至洋行街始行獲住送交小東門捕房捕頭以人贓並獲押候解訊 
[助賑彚登]  
　　十一月十五日本埠顧雲錦綢荘交來公隱記洋一百元二十日杭州丁四豐寳號交來戚財茂洋五十元十二月初四日盤記棧内劉思九先生交來守愚氏洋一百元初八日恭盛洋貨寳號來規銀一百五十兩又杭州徐小築爲子宗彝求病速愈洋二十元初九日延康荘交來木石居士銀一百兩初十日恊成乾寳號交來山西太原府太谷縣吳愼修堂洋二百元又餘姚縣署經募一百另一户合來洋一百元十五日盤記棧内劉思九先生第三次交來庽常德府左松珊善長續募憑天發願補過自新齋助常平銀二百兩合申規銀二百十三兩又源豐潤寳號交來王蔭人周調梅移遷居賀儀洋四十元又章洛卿洋一元十六日四川保泰和助規銀五十兩西安張欽明助規銀五十兩以上各欵皆助豫賑謹已收解彚列清單登報矣仰蒙諸大善長孶孶爲善源源而來或獨力倡捐或多方勸募始終不倦遠近勿遺旣積德以積功尤可敬而可感至誠斯格豈惟病却而災消善氣所鍾定召年豐而人壽願海内聞風慕義共濟時艱将河流順軌安瀾同登樂土矣上海三馬路恊賑公所竹坪陳煦元謹誌 
 
 

Page 4

 
 
[代柬辭謝]  
　　余本命已亥祇緣隔歲交春皆謂生於戊戌而以今年十二月廿三日爲五十壽辰深感交情莫不預商釀祝並多製有詩文屏幛投贈者其實余尚須守待來歲也自問何人乃邀如是之愛殊不敢當卽奉教佳作素所不敏自入公門更同陌路苦無能一一唱 
[和爲愧凡在遠道已各專函璧謝就近諸君槪容再待一年卽愛吾矣且不日别有公幹他往勉奏如聨預鳴辭謝]  
　　方知四十九年非慚愧蓬門舞綵衣僻性旣曾悲馬汗曾隨李相國部下平賊無功虚名還是乞人依敢勞閫外将軍賞昔年同營換帖多塡戊戌生致有遠頒壽分在千里之外辜負花前學士歸今秋同窗中已有特從遠道歸來卽欲設筵堆菊花山預祝適以疾辭多謝諸君開宴日桃符再侍換柴扉[  上海曹錫階步池氏拜草]  
[募夢畹名久昨過高昌寒食生齋邂逅相遇賦此持贈卽希政是]  
　　久蒹葭岸依稀想見之今欣償我願猶恨識君遲珠玉詩千首風霜筆一枝斯人能挽俗世道藉抶持[  味道館主葉耀元拜手]  
[夢歸]  
　　夢歸見老親皤皤白頭雙夢醒身猶客欹枕對銀釭笛聲落江月梅影寒雪窓跡縱羈歇浦心常繫家邦夜闌不成寐離恨滿吟腔[  龍山擅夢生初稿]  
[朱月湖仁兄報捐河工先知縣勉成四律聊叙離情錄呈桂笙五兄大人吟哂正并希斧削]  
　　九萬鵬程發軔纔獨衝風雪走燕臺臨歧不作可憐色攬轡居然濟世才明月自能千里共好花須趁一時栽者番快奉毛生檄博得萱堂笑眼開爲目時艱喚奈何幾回執手發悲歌櫻　絡繹東防海土石喧　　導河爲念膏原成瘠壞首輸積粟挽狂波漢廷卜式君無忝拯溺籌邊共不磨憶從内子度秋風曾作金陵兩寓公一瞬駒陰催去箭十年蠖屈感飛蓬文嗤隱　光常晦賦獻凌雲願巳空太息　生眞𣯀𣰕羡君先著祖鞭雄匆匆行色話分歧一曲驪歌繫所思霖雨要符盈野望清泉詎改在山時爲求實濟心逾約能淡浮名業始奇此去陽春應有脚郫筒好寄錦囊詩鳩江砭頑子如弟周詒忠未是草 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
