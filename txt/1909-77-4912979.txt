# 1909 - 77 - 4912979

 

Page 1

 
 
   
 
 

Page 2

 
 
上諭 
　　監國攝政王鈐章　閏二月初三日奉 
　　上諭倉塲侍郎着俞廉三補授欽此 
　　上諭左翼總兵着鶴春署理欽此　 
　　上諭都察院奏現届舉行京察之期謹將聲名平常未孚衆望之員據實叅劾一摺給事中李灼華掌雲南道御史俾夀掌浙江道御史常徽均着回本衙門行走欽此　軍機大臣署名奕劻世續張之洞鹿傳霖那桐假 
[宫門抄]  
　　閏二月初三日　召見軍機　肅王　林紹年　甘大璋　吳士鑑 
論說 
[改良教育說（越）]  
　　今日欲救中國之危亡。莫不曰開民智。欲開民智。莫不曰興教育。而教育上最要之點莫不曰普及。曰强迫。顧教育欲其普及。必俟財政清釐自治。發達之後。則地方之公欵有着。而學堂可以多設。强迫欲其實行。必俟户籍編齊户口清晣之時。則學童之年齡有考。而及年不至荒嬉。試取籌備立憲之。清單觀之。此等成效。殆在十年以後乎。值兹存亡危急之時。與其荏苒十年。靜俟不可必得之效果。何如先事預備。以爲開通民智之先河。且普及也。强迫也。皆屬教育行政上之事項。苟其行政上之事項。設備完全。而教授上之實際。尚多缺陷。則又安望其有成效也。乎竊嘗縱觀各處。學堂非不林立。然教育之宗旨不確定。則教科之書多凌亂。而不能爲兒童心理之範圍。教授之手續不完備。則就學之人。熒惑迷亂。而不能收循序漸進之成效。記者不敏。竊有所獻議者四事。願主持教育諸君。有以教誨之焉。 
[一確定教育之宗旨]  
　　（甲）發達國民之特性。　自來政體之於教育。有密接之關繫。有專制政體則有個人教育焉。有立憲政體則有國民教育焉。今日中國旣在籌備立憲。自以施行國民教育爲是。惟欲施行國民教育。當先研究人民一般之特性。蓋立國數千年。必有其歷史上地理上以及政治宗教言語等。演成一種天然之特性。以東西洋各國 
 
 
 

Page 3

 
 
例之。英國之民富愛國心。沈着自負。取保守宗旨。當事果斷銳敏。有不能禁遏之。風其特性然也。德國之民。壯勇堅毅。忠愛發於本心。且思慮縝密。好學術。能興事業。其特性然也。法國之民。雄視一切。爲國忘家。而不免於輕躁。乏忍耐之力。亦其特性然也。美國之民。雄氣勢。重信義。無嗜利之習。而喜發明新奇之學說。雖與英人同出一源。其氣槪與母國不同。亦其特性然也。日本之民。健進取。耐勞苦。負忠勇敢爲之氣。然見小欲速。未脫島民積習。亦其特性然也。各國之。特性不同。故國民教育之精神與實質亦各自不同。英以養成活潑進步之國民爲宗旨。德以發揮愛祖國愛同胞之精神爲宗旨　。美以自由平等。法以開豁超越。日以尊王尚武爲宗旨。宗旨旣定。而後種種附屬品。始得有所歸宿。萬變而不離其宗。美不能襲英。日不能襲德。要皆研究國民之特性。保其良者。刮磨其不良者。以期養成完善之國民而已。我國種族旣繁。區域又廣。言語則南北不通。宗教則蒙回各别。欲研究人民之特性。誠非易易。然舉其多數言之。其民勤儉耐勞。保守之心甚富。此性之優點也。情意渙散。無團結力。趨個人之便利。而乏愛國之熱心。此性之劣點也。優者發達之。劣者洗除之。就現狀而觀。惟以進取主義助保守。以愛國思想化個人。則庶幾可乎。蓋以進取助保守。則保守一身一家一族者。推而廣之。未嘗不可保社會保國家。以愛國化個人。則愛其一身一家一族者。推而廣之。何患不能愛祖國愛同胞。崑崙天柱。毓此良民。是在主持教育者。有以誘進之耳。譬諸樹蓺。擇其物土之宜。因時播種。則其滋榮也必速。此理之一定不易者也。 
　　（乙）改良社會之道德。　中國四千年來。號以禮教立國。顧綿蕞朝儀。已非秦舊。循斯以降。斤斤於跪拜進退之繁文。沾沾於親友酬應之末節。其始欲以禮教防閑性情者。寖至性情漸歸消滅。而禮教且無所附。蓋中國禮教之亡久矣。一二拘墟之士猶。竊竊焉懼新學日盛將壞禮教之大防。而悍然以保存國粹爲請。不知我國禮教之亡已久。今日所謂大防。所謂國粹者。僅個人之私德而已。公德私德之界。稍習西儒學說者。類能知之類能言之。無俟我之贅述。惟我欲人人自問其本心。自察其行爲。固何事能合於公德而無憾者乎。我恐竊竊焉懼壞中國禮教之大防者。亦將箝口結舌而不能自解也。夫今日世界文明之進步。方以民族人羣主義。與他國相競爭。而我尚墨守個人之私德。以與之對待。即使窮理居敬。存心養性。言寡尤。行寡悔。於私德無欠缺。於社會究有何公益。况社會之上。奸詭雜出。正以私德太重之故。往往損及公益。又何禮教之足云乎。則今日所當急急者。擴私德之範圍。而入於公德之範圍。乃報育上獨一無二之要件。蓋國民教育者非發達個人之公德。則功效無自而成也。（未完） 
專電 
[電一（北京）]  
　　度支部奏清理財政處章程十三條設提調帮提調總辦由提調總辦總理其事五年預算案成立即行裁撤　又各省清理財政局章程十五條設總辦一員藩司或度支司兼充會辦無定額以司道或候補道充之正副監理各一員由部派員充當或銀行造幣局總辦兼任二年爲一任任滿得連惟督撫不得奏留該員尤不得兼充他差各署局造報不實或查復遲誤監理得逕稟本部照章奏叅并叅總會辦扶同徇隱之罪監理扶同弊混亦嚴行叅處特别事宜得派監理查察設議紳該紳如確知各署局之弊得報局清查並設科員及書記以舉貢生充之重大事件得逕報本部如調查確實無誤期限准每届三年奏奬一一次五年預算案成立再行奬勵經費作正開銷總會辦議紳不支薪水 
[電二（北京）]  
　　直督楊奏州縣入不敷出擬加契尾旨交度支部議覆 
[電三（北京）]  
　　東督吉撫奏調各員吏部議令照繳離省指分班次免保各銀始准調用 
[公電（南潯）]  
　　曹纉明於投票日自任總稽查擅派職員十九人有招待照料等目串塡白票自舉並泄漏除伊外伊弟銓及孫祖祿得多數震五區另函 
緊要新聞 
[攝政王顧全憲政民生之周密北京]  
　　近來各言官以預備立憲用欵繁多各省捐派頻仍民心將失屢上封奏請飭妥爲籌畫攝政王非不謂然祗恐於新機有礙是以留中未發兹又有某京卿奏請飭下度支部將清理財政一事從速關辦謂現因預備立憲應辦之事甚多各省往往以庫儲支絀意存觀望或藉案勒派小民何辜遭此病虐應請飭下度支部將清理財政一事從速辦理俟有頭緒即將辦理何事動用何欵逐細指明通行各省庶各省不能再以欵項無着諉卸不肖 
 
 

Page 4

 
 
者亦不能藉案勒派徒飽私囊似此辦理庶於憲政前途民間生計兩有裨益等語攝政王仍恐有碍憲政留中未發然閱摺後益以民間困苦念念不忘擬即通諭各省將苛細雜捐一槪停止暫行開辦統稅槪免重征曾以此事商之樞臣各樞臣以國家地方等稅將次實行可不必再事紛更對攝政王仍諭從長商擬辦法請旨通行以蘇民困 
[攝政王注意西國歷史北京]  
　　應進攝政王之講義孫張二相及陸尚書已在憲政館會議數次大致仍分輿地歷史西史等類並擬首先進講宋臣眞德秀太學衍義嗣因奉攝政王諭多編西史寳侍郎遂派本館科員中之學有根底曾經出洋者數人帮同編輯議定進講各大臣每逢初一十一二十一日到館會議一次仍分班每日於辦事後進講一小時 
[憲政進行種種]  
　　電查各國國會内容　憲政編查館王大臣日前分電考查憲政大臣于式枚汪大爕李家駒等飭將英日德各國於開國會時各項議員委員係何種名目如何佈設其召會議員先期若干日及開會後以若干日爲結議散會期並將總議長副議長議員委員等發給薪水大者若干數小者若干數詳細調查以便參考聞此電係奉攝政王面諭轉詢 
　　實行御前會議先聲　聞樞府提議現在籌備立憲重要政務日益繁多擬請攝政王行升殿禮後仿照各立憲國御前會議制度遇有應議要事各王大臣請王升文華殿開議 
　　納稅標準暫按現情辦理　現聞憲政編查館以各省地方選舉一事其有被選資格者均有担任國稅義務惟調查選舉事宜關係至重而現下民間一切稅捐名目繁多選舉資格自當以曾納稅捐之人民即予有選舉之權俟將國稅辦法釐定再訂專章現正開辦調查選舉各事勢難延緩自應暫按現情變通辦理等情已咨行各省查照 
　　擬設官話傳習所　政府以各省語言不同將來召集議員會議要政必多扦格實與事實有礙現擬通行各省各於諮議局内附設官話傳習所一處令議員入所傳習以爲將來統一語言之預備 
[度支部清理財政之措手北京]  
　　度支部澤尚書以清釐財政當自京師起手屢與政務處諸公提議釐訂辦法先調查各部院常年經費統一表現已將大致訂有端倪不日即可頒行以備先行調查京師財政需用確數庶各省亦不難措手　澤尚書以各省財政最爲複雜有與本部直接者有與本部間接者又有與各部院徑行交涉者欲實行統一大非易易議定以後凡關於財政事宜均歸度支部核銷不得與各部院直接交涉故又咨催各省速行清理造具詳細表册迅速報部以爲實行統一財政基礎 
[京外官制之小變動北京]  
　　攝政王以内務府縻費鉅欵已屢飭裁節現聞該署各堂提議自行整頓辦法擬先將所屬四十八作核實奏請歸併以節經費再將闔署人員考試一次酌裁冗濫以爲本年改訂内官制地步　軍機處王大臣以現在政務繁多那中堂請假世中堂又署理外務部會辦大臣商議奏請添派漢大臣一員在軍機上學習行走以資襄辦政務攝政王已爲允可飭各軍機於諸大臣中選擇　資政院擬仿照軍機處辦法咨取各衙門司員考試章京記名傳補一切廉俸升階品秩悉照軍機章京辦理不日具摺奏聞　徐般侯侍御條陳司法官制一摺聞内容係謂各級審判廳章程多未完備與地方官權限亦未劃清請速飭詳定　日前吏部陸尚書與樞府王大臣會議外省官制事宜以府廳州縣均應添設佐治員庶足以清除弊端裨補治理所有佐貳各官事更清問應即分别裁汰　政府以州縣爲親民之官屢飭各省嚴行考覈惟各督撫率多仍循舊例其中不無濫抑之虞現擬由政務處議訂考核州縣新法推行各省以爲實行州縣久任之張本 
[籌備海軍最近之手續北京]  
　　政府近日會議以興辦海軍籌欵維艱擬請明降諭旨飭令文武百官呈遞說貼條陳以收集思廣益之效　樞府擬與海軍大臣商議奏請加南北洋大臣會議海軍崇銜以便遇事恊商　籌備海軍大臣前日會議建設軍港一事聞按照各省報告處所惟福建馬江地方最爲合宜該處爲海綫扼要之區其形如弓水度極深港内可容大艦三十餘艘若建爲中央軍港與各省均能聯絡一面派員前往查勘一面與薩軍門妥爲商議　籌議海軍處王大臣日前飭令海軍副使譚學衡將肅王奏摺内稱興復海軍之關係及籌畫各項緊要節略與薩鎭冰商議故譚副使連日將海軍之節略妥爲預備以便與薩提督會議一切　籌辦海軍王大臣於念六日會議約三點鐘之久以現值籌辦海軍之始所有應舉事宜頭緒紛繁擬先設立編譯處一區以爲採取東西各國關於海軍之書籍章制詳細編譯以備叅考 
[奉移　梓宫預備再誌北京]  
　　鑾儀衛具奏恭照三月十二日德宗景皇帝奉移山陵所有沿途上行祭陳設鹵簿照料官應行請旨欽派以便届期敬謹預備當於二十六日奉旨派仁堃届期恭備　欽派承修陵工大臣倫貝子以梁格莊修飾之皇太后駐驛行宫工程尚未告竣故親行催修並查閱有無草率之處　步軍統領衙門以奉移梓宫所有應修沿路廳堆橋檣工程曁官員帳房兵丁號衣以及應用激桶在在均關緊要擬請照二十九年恭謁西陵成案飭由度支部籌撥銀四千兩以濟要需已奉旨依議定於閏二月初一日派員到部具領　駐京日使照會外部謂德宗景皇帝奉移之日日本特派伏見宫貞愛親王充爲大使來京恭送以重邦交　内務府以德宗景皇帝梓宫年前本應 
 
 

Page 5

 
 
上漆嗣以天氣漸寒擬緩至今春舉辦惟現在距奉安之期將近恐有措辦不及之虞可否俟奉秋梁格莊後再行舉辦前日特奏請定奪 
[奏准設立檢騐學習所北京]  
　　法部會同吏部議覆東督奏吉省擬設檢驗學習所改仵作爲檢驗吏一摺大旨已見前報專電茲節錄原奏如下　查相驗一事係檢察官應盡之職權該省旣於高等審判廳内設檢察一廳自應責成檢察長妥爲經理惟所稱一年畢業爲時過促然遽照各國設立專科又慮緩不濟急臣等公同商酌擬請嗣後設有審判等廳省分應於上級廳内附設檢驗學習所一區調取各屬識字仵作並招考本省二十歳以上總穎子弟若干中入所肆習仍照例各給洗寃錄一部派員請解此外生理解剖等學亦應擇其普通淺近者附入課程並陳列骨殖模型標本藉資考證定期一年半畢業發給文憑分派各州縣專司相驗等事舊日仵作名目即改爲檢驗吏優給工食其未經設立審判各廳者即在法政學堂内添設分所傳習惟此項檢驗吏旣擬設所肄習應於畢業時由該管衙門造具籍貫名册註明畢業等第報部備案即以充役之日作著役日期扣足五年役滿准其查照各省吏攅考職之例一體考試將錄取者分爲二等以從九品未入流兩項送部註册選用如蒙　俞允臣等即咨復該督並通行各省一體遵照仍箚飭臣部奏設之總檢察各廳妥訂規則酌給經費先在京城設立一區以愼庶獄而儲吏才二月二十二日奉　旨依議 
[京師近事]  
　　翰林院議定限制兼差辦法凡有烏布者槪不准兼差無烏布者雖准兼差亦須將本院津貼酌扣一半以示限制 
　　憲政編查館各大臣日前特派專員四人專司查核各省所報選舉表册有如與奏定章程不合之處隨時呈閱以便駁令更正俾資完善 
　　吏部各堂擬將佐貳佐雜一律停選改歸外補刻已飭員籌畫章程 
　　溥侗將軍勘定禁衛軍營地于暢春園已揷立標記惟所勘之地多係墾熟之水田附近民居賴以生活濤貝勒擬發給各民重價以資體卹聞定于本月初十日以前開工 
　　陸軍部堂憲以江南陸軍中學將次開辦兹特箚派候補道舒直夫爲該堂總辦以專責成 
　　世相國擬請攝政王於近畿一帶設立八旗教農廠一處延農師教授旗民講求農務 
　　德國駐京衛隊約三百名於上月廿三月早由統領魯喜率同搭坐火車出京赴津英法日奥意荷比等衛隊及各國使館武員均至車站送行聞該隊業已由津上輪回國矣 
　　陸軍部以蒙藏地方尚無精細全圖實爲軍事上之缺點擬即由部簡派精於測繪人員分赴各處勘繪精細全圖凡山川要隘及將來應設路綫之處皆須詳註以爲軍事上之研究惟所需經費尚無着落 
　　滿蒙學堂總理伊克坦君以蒙古學務急宜振興擬將中國教科書繙成蒙文以便教授蒙古生徒之用 
　　旅京各省公立學堂組織教育公會公舉翰林院侍講學士李士鉁太守爲會長 
　　外部梁尚書日前函致駐京俄使定期磋商上年未經訂定之黑龍江省阿爾古納河限制行船專章俄公使尚未照覆並聞梁尚書以此事頭緒繁難交涉棘手已商諸樞府届期請派唐紹怡與議 
　　攝政王前交愼刑司懲辦太監勒索規費一事兹聞攝政王訪悉之原因係由某員將該太監等如何勒索規費情形郵寄函告故攝政王查實後即將該太監等懲辦 
　　内務府電飭蘇省織造大臣速將東省陵寢宫殿應用之龍氈帳簾等物織成解交以備恭用 
　　度支部澤尚書現擬派司員赴邊省一帶調查金礦出産若干以備造鑄金幣之用 
　　日前農工商部咨行鄂督以前據應城職商袁桂華在部禀請設立石膏公司經部查核合格現已准予立案併准專利五年以示奬勵相應知照貴督查核轉飭所屬查照辦理 
　　沈女士控前出使德國大臣楊晟一案兩造質審情形已詳前報本月二十五日楊晟遣抱告李允謙具呈京師地方審判廳云竊沈慕貞即沈少華誣告敝東欠銀八千兩并假造字據入官當奉憲廳票傳沈慕貞帶同廳警指傳楊晟等因敝東經於本月二十二日新到當堂對驗筆蹟當蒙憲廳公判該氏所呈字據興敝東楊晟筆跡絶不相符旋經敝東呈繳沈慕貞告貸書函復蒙廳憲當堂諭與沈慕貞筆跡相符並經該氏自承親筆書寫各在案竊查誣告反坐律有明條假造僞據大干法犯應懇憲廳按律嚴辦以戢刁風而杜嘗試此不僅爲敝東湔雪誣陷已也伏乞迅賜施行謹呈 
　　度支部前將新訂一兩重新幣模式頒發各省銀元局現擬再飭各省先按照所頒模式暫行試鑄百元送部考驗其重量銀色花紋模式是否相宜再行續鑄以免有叅差不齊之虞 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[郵部核銷贖電用欵北京]  
　　郵傳部奏云據上海電政局呈稱所有電報商股收贖用欵截至光緒三十四年十二月底止共收二萬一千五百六十七股給付票價三百八十八萬二千零六十圓合規銀二百八十八萬四千七百四十兩九分三釐又各局經理收股用欵外洋華僑匯票保險各公司洋電等費共支規銀三萬一千二百三十八兩一分開單呈請核銷前來查此次收贖電報經臣部分飭電政各局經理收股交通各分行經理付欵均尚得力兹據該局呈報核銷各欵與交通銀行所列數目尚屬相符應請准其照銷至贖電之欵係向路局及交通銀行等借撥當經於收贖京漢鐵路借欵摺内附片陳明撥給二百八十五萬兩以爲贖電之需所有路局及交通銀行等借撥各項擬即以此欵清償其贖路借欵未清撥以前各處息項仍舊支給不敷之欵以電報局應交二十六届官息餘利抵支毋庸續借以清欵目核計商電尚有四百餘股散布内地外洋一時不能掃數收清其有隨時交繳零股者應歸該局電報收支帳册内核銷不必另行造報以歸簡易清單錄左 
　　新収　一借用鐵路總局規銀一百萬兩　一借用交通銀行規銀三十一萬三千八百兩　一借用交通滬行規銀一十六萬四千四百兩　一借用交通滬冼規銀十八萬兩　一借用交通滬行規銀三十萬兩　一借用交通漢行規銀二十萬兩　一借撥上海電政局規銀五十五萬七千七百七十八兩一錢三釐　以上共收規銀二百九十一萬五千九百七十八兩一錢三釐 
　　開除　一付電股二萬一千五百六十七股每股一百八十元共洋三百八十八萬二千零六十元合規銀二百八十八萬四千七百四十兩九分三釐　一付上海天津北京香港漢口廣州長沙各電經理収贖電股紙張筆墨報告等費規銀九千五百四十九兩八分四釐　一付匯寄各省及外洋股款滙費規銀三千二百八十兩五錢　一付各電局經收外洋華僑來往寄票保險等費共規銀一萬八千四百八兩四錢二分六釐　以上共支規銀二百九十一萬五千九百七十八兩一錢三釐 
　　實在　收支兩抵無存 
　　查此次贖電欵項前經奏明在贖路借款内撥給二百八十五萬在案兹以此欵清還前項支借各數實在不敷規銀六萬五千九百七十八兩一錢三釐應歸入三十四年分電報收支册内核銷 
[學部奏奬中學畢業生北京]  
　　廣州府中學堂　學部奏云臣部前准兩廣總督咨稱據署廣東提學使詳稱廣州府中學堂修業滿足十學期所有考列最優等之沈厚龢等五名優等劉作伊等十一名中等李紹祖等二名自應詳請咨部奏奬拔貢優貢歳貢以示鼓勵相應咨請分别奏奬等因臣等查定章中學堂五年畢業咨部請狀廣東廣州府中學堂學生修業已滿十學期自應照章議准前以該學堂核算分數之法不合定章曾經臣部咨行該省總督轉飭改正此次該督咨到該學堂分數清册仍未悉合定章現經臣部照章詳加覆核前次列入優等之劉作伊一名分數旣滿八十分應准改爲最優等其原列優等之黄耀光一名分數不滿七十分應改列入中等以昭覈實所有原列最優等之沈厚龢沈光燾李潤時朱伯熙沈道源等五名以及改列最優等之劉作伊一名擬請作爲拔貢考列優等之沈祥龍蔡沛端黄兆鴻區汝鐺施廷棟孔昭瑨王學泉李景琳彭遹等九名擬請作爲優貢改列中等之黄耀光一名以及原列中等之李紹祖何藻鑑等二名擬請作爲歳貢以資激勸 
　　湖南經正中學堂　又奏云臣部前准湖南巡撫咨稱據湖南提學使詳稱案據湘省學務公所議紳譚延闤等會同該堂監督仇道南呈稱經正學堂於光緒二十九年七月開辦已歷四年今實得畢業生三十八人查奏定章程中學堂係五年畢業惟經正立案係在奏章未頒以前而學科程度實與奏章所定無異伏乞二體畢業等情當經遴委員紳詣堂監同試驗旋據該紳等造具分數等第清册呈請詳咨給奬相應咨請查照奏奬等因查臣部歷届辦理福建等省高等學堂預科畢業按照中學奬勵成案皆以各該學堂設立在奏章未頒以前學生肄業實係四年均經先後議准湖南經正中學堂開辦之時奏章尚未頒行該生等修業已滿四年擬請援照臣部歷届辦理中學畢業成案給奬自應照准所有經正中學堂考列最優等之胡安恂黄澤漢孫孔厚游洪範胡啟鑾吳禎祿張鍾璠向紹藩等八名擬請奬給拔貢考列優等之胡錫齡向紹軒龔鰲黄德華李明俊曹國嘉向紹洪朱應嘉朱應和郭啟岷林宏業胡恒唐家振李廷陞等十四名擬請奬給優貢考列中等之胡正沅劉建邦張養質李政歐陽奎徐鑒秋彭全炳李敬思胡元灝柳克準徐鍔秋朱登瀛何燎李敬修劉翼等十五名擬請狀給歳貢考列下等之柳克達一名擬請奬給優廩生以資激勸 
分類新聞 
政界 
[魯撫刻意求才山東]  
　　魯撫袁中丞以辦事全在得人札飭各屬不限官紳各舉所知以公牘薦舉並隨札發給薦舉表式令分别品目按格塡註札文略謂照得辦事之根本全在得人求才之方略端資博訪是以姬公上聖尚殷吐握之誠小白賢侯乃設庭燎之典近代如胡文忠曾文正以命世人豪建中興偉業亦皆網羅多士廣攬羣英汲汲不遑如恐或失蓋自古艱虞之秋盤錯之地濟屯出險靡不由兹本部院學無根柢 
 
 

Page 11

 
 
識闇知人仰鏡前徽百無一似忝膺疆寄顚越時虞日冀羣材共相匡助而地隔遐遠罕與接搆虚心相望引領爲勞各司道曁各守牧令與本部院共事一方者也槿膺察吏之權評操月旦或負知人之鑒胸有陽秋接見習斯屬僚之才智胥知地位親即士紳之品學亦悉今與諸僚友約各舉所知分别品目詳列事實均按格塡註以公牘薦舉德不必其具備獨行皆甄才不必其兼賅一長亦錄外交内政理財治獄何者深諳學商工兵路礦農林何者嫻習人不限以官紳位不拘其高下但使專門之獨擅自當衆口以交推昔宋司馬文正議設十科謂若專引知識則嫌於私若止循資序未必皆才莫如使在位各舉所知然後克協至公野無遺賢本部院竊師其意以此爲治齊魯之根本願與諸僚友共勉之夫千金之裘非一狐之腋大厦之作待衆木而成方今時艱孔棘庶政方殷不集衆思曷以克濟其各妙選英異分門以對旣以覘諸僚友夙昔好善之誠且以慰本部院寤寐求賢之雅也抑本部院尤不憚往復者賢否之鑒别自昔爲難聲氣之應求各從其類舉不以實同負責任則非本部院之所敢期矣務當虚衷訪求秉公切實推薦毋得稍徇私意是爲切要 
[通飭赶辦清理財政蘇州]  
　　蘇撫陳中丞通飭各屬文云此次清理財政爲籌備立憲之權輿而截清舊案尤爲清理財政第一入手辦法然欵目紛繁限至本年年底均須逐案報銷其三十三年以前奉部駁查之案更只限三個月即須一律查明聲復時日迫促上緊赶辦尚不知能否副限若稍事因循勢將延誤通飭各司道關局府州廳縣一體遵照查明光緒三十三年以前業經報部之案或奉駁而未經聲復或飭减而並未遵删逐一開具案由遵照部飭將何項必須變通何項漏未立案何項尚可酌量核減何項礙難遵照删除一一明晣聲叙赶於文到兩個月内咨由清理財政局彙核轉詳奏咨其有光緒三十三年以前未經報部之案亦即詳細查明據實開造清單移送清理財政局復核 
[加捐公諸輿論吉林]  
　　農安縣夀大令日前具稟公署以該縣地方遼闊人烟稀少雖經去年下鄉調查劃分區域今春移改四鄉各小學并添設幾處以期教育普及然常年經費猶是懸而無着似不得不略事變通爲挹彼注兹之計刻經邀集紳商在勸學所開會議决擬請自宣統元年起每地一晌酌加捐一百文專措四鄉各小學堂常年經費之用此外不得移挪俟此邦風氣大開智識稍高父兄知入學之有益兒童具向學之熱心再由各堂學生攤繳脩膳等費此項捐輸即可槪行豁免等情奉批抽收晌捐補助學費就地方公共之捐資辦地方公益之學務似屬可行惟旣有晌捐又擬額外加抽恐該處輿情或未盡洽即揆諸民力尤虞未逮若第據勸學所一面之議即准加捐將來定多枝節現届預備立憲時代凡事須公諸輿論方無流弊仰該令會同該所紳董并邀集四鄉紳耆定期開會善爲開導當衆宣布每晌加捐之欵係專備鄉學之費申明宗旨後果能人人認可槪無異議方准立案照行 
交涉 
[中俄韓分界之先聲吉林]  
　　東督徐菊帥以東三省地方遼闊亟宜派員查明邊地與俄韓交界之處安立界碑日前特商吉黑兩撫並邊境日俄官員詳細勘清國界以免彼此侵越並各實行地方主權 
[中日會勘安奉路綫奉天]  
　　中日兩國會勘安奉鐵路委員沈觀察黄司馬會同工程師島黑田君等於二十四日帶同隨員護勇由瀋起程前往蘇家屯勘測鐵路地叚至安東止一俟勘測繪圖後即行再議購地辦法 
軍界 
[滇邊防務之嚴密雲南]  
　　滇督錫清帥日前密電政府以該省與越南附近某某地方匪徒聚集甚衆已與法兵接戰現飭滇省各軍戒嚴當經政府復電飭該督嚴防迅將佈置辦法電奏并電飭王正雅廉訪留滇控制各營以防他變 
[編練測量隊之先聲吉林]  
　　吉省叅謀處幫辦張復泰以該處附設測繪學堂之頭班學生於閏二月初十前後畢業若全發交陸軍差遣則爲數至四十餘人之多一時殊難位置現擬稟請撫帥編爲測量隊飭令分赴各府廳州縣測繪詳細地圖以爲行軍指掌之用 
[淮北緝私統領列易揚州]  
　　淮北緝私營因地方遼闊部署難周非有常川駐統之員不足以資鎭攝兩淮運司趙都轉因海州營叅將戴棲田叅戎熟於該處地方情形可以就近統領稟請江督檄委定於日内接統云 
[統帶留省查辦長沙]  
　　湘撫岑堯帥以長勝水師營統帶何副將官佑於營務緝捕未能切實整頓飭令銷差檄委駐紥省垣南門外金盆領之中路巡防第一隊管帶陳参將寳源接統陳參將已將赴差適有以匿名信函由郵政局投遞撫轅者據稱陳叅將前帶中路巡防第十一隊時有缺額不補役使勇丁情事岑撫帥接函即飭陳参將留省聽候查辦暫緩赴差所有長勝水師統帶防務緊要未便久懸因即另委兵備處提調趙通判均騰暫往代統以重營務 
學務 
[勸學所會考私塾學生蘇州]  
　　長元吳勸學所以各處私塾學生去年冬季曾在石塔頭本所會攷各塾學生分别優劣給予奬勵在案兹因各塾開課已久本年春季應舉行第二期會考私塾學生以覘學問之進步昨已通知各塾預來報名以便定期考試 
[捐産助學之撫批安慶]  
　　指分安徽縣丞蔣德涵現將原置全椒縣田地一併捐入高等學堂上稟皖撫當奉朱中丞批示云據稟該員自置全椒在鄉界首坊王圩莊田三千四百餘畝並大王莊等處基地隨同各處佃房及添置農具等項共約值銀八千餘兩中稔之年約可收租一千五百餘石情願全數歸省城高等學堂以充經費具徵熱心公益嘉惠士林披覧之餘良深慰佩惟前項田地界址曾否清楚能否不致别生糾葛仰藩學兩司速飭全椒縣尅日親詣查勘明確先行造具頃畆四至細數清册詳送查核以憑飭令收除過户藉濟要需 
 
 

Page 12

 
 
[學務佐治員之先聲鎭江]  
　　蘇省樊學司以學務爲當今要政必有專員認眞提倡方能進步爰通飭各府州縣遵照學部定章均添學務佐治官一員以示提倡等因鎭江府承太守昨已奉文飭遵矣 
[酌提中費興學常州]  
　　武陽勸學所因鄉間學堂經費多於田房買賣價内酌提中費數成惟多寡不一且非遵用官契難免多方隱諱特移由鄉董公所核議章程禀奉藩憲批准以後鄉間田房賣杜找所用契紙由縣發交鄉董公所分撥各鄉凡有田房出入必須購用官契酌提中費四成充學務經費倘或私用白契定當遵章處罰已由縣出示一體曉諭矣 
實業 
[九南鐵路之眞相江西]  
　　贛省九南鐵路開辦四五年京省嘖有煩言郵傳部特委路政司選用郎中顔德慶丞参廳特用小京官何肇基隨員唐乃倉前來查勘工程聞勘得由九江至德安縣界僅塡土方計華程約百里許其由德安縣至建昌縣約華程數十里僅經實測尚未購地更未塡土其由建昌縣至省城約華程百里僅經丈量尚未實測更未購地塡土其鐵橋鋪軌車站等役槪未遑及大工告成似無定期日昨由潯至省會晤贛撫敍明一切情形擬具覆郵傳部核奪 
[廣東將新開商埠廣東]  
　　粤督電告政府以該省香山縣山塲灣與葡領澳門鉅離約二十餘里爲一極佳之港口凡由省港赴澳門者必先經過爲澳門咽喉現已度地興工擬開商埠令各商民購買地畝築造鋪店預備開作商埠政府已飭粤督籌辦 
[商務分會總理連作蘇州]  
　　江震商務分會總理龐元潤被人揑名禀控各節經蘇商會詳細查訪實係被誣呈由農工商部乞核辦理已紀本報兹奉部批云據呈查明江震分會總理龐元潤辦事和平操守可信被控各節全無足據自應無庸置議該總理歷任兩届商情允洽前據該會會董投票公舉仍占多數懇留續任應即照准 
[農品陳列所之需要品蘇州]  
　　蘇垣農業學堂前經何肖雅太守捐欵建設兹太守又於校内增設農品陳列所藉以研究土宜特札縣將境内穀黍荳菜以及他項土産諸品每種揀取一二升送府以憑歸入陳列所研究至各種産品必須標明播種之期灌漑培壅之法所宜何地值價若干俾諸生易於辨别 
[西溪湖農業之興辦杭州]  
　　上虞縣虞西兩等小學堂堂長嚴曾銓等通稟省憲財政困難非講究農業竭盡地利不足以圖富强治下西南鄉西溪湖半湖週圍約七里之廣淤積殆遍湖中浮漲之地濬湖墾荒約可八百餘畝各村紳耆業已會議妥洽並黏簡章呈請飭縣示諭以資遵辦奉支提學批云稟悉旣稱公司與劃收公有地地爲學校基本金者不同究竟該湖漲地已否有人開墾高墾低濬能否兼營無碍水利沿湖各村人民是否均已妥協無從查核應自行呈由地方官查勘明確稟報核辦 
雜記 
[管帶誣良之詳情杭州]  
　　餘杭止戈學堂校長張雲飛家頗小康前月杭防帮帶秋占鰲帶隊捕盜即駐其家謂張曾買盜贓初以言餂繼用威嚇冀勒重賄乃張紳性懦而嗇未遂所欲誘閉張於該學堂樓上與哨弁李義昌將張剝衣倒懸以香火烙其肩背逼令供招張遂誣服復又誘請王紳升球至勒逼畫供一併用囚籠裝解省垣暫押秋公館再派兵赴張王兩家查抄所有細軟刦取一空並將張母及妻女髻簪手釧另星銀飾拔捋無遺因之全邑紳商學界大動公憤現已聯合教育會勸學所學堂商會及善堂紳董等五十餘人來省分赴各憲轅控訴前日由增中丞札委督練靳参議杭府卓太守先後提訊驗明張雲飛兩拇指繩傷及徧身籐條火烙等傷尤以頭部刀傷良爲尤重供詞證據毫無影響尚不知如何禀復也 
[保存忠藎遺蹟安慶]  
　　安省北門外清水塘地方同治年間吳竹莊方伯任皖藩時因該處係元余忠宣公殉難之地特於塘内建立碑亭以期表揚忠盡歷數十年無敢議毀兹馬副將雲龍等創議將塘塡平建造房屋作爲同善堂傳殯舍正在鳩工適余公後裔來皖祭祀諗知此舉上禀撫台請飭遷地修建俾存忠蹟而免湮没 
[委員誘伶爲妾蘇州]  
　　蘇垣閶門外馬路春仙髦兒戲園近有盤門稽查周委員曁六門釐局文案委員日夜到該園看劇竟誘得著名女伶爲妾致該園不能開演經該園主具禀控告兹悉上憲已將稽查委員撒差示儆惟捐局文案某委員聞尚無恙 
記事 
[投票瑣談新愁]  
　　蘇屬甲乙兩縣回城同於閏月朔行諮議局初選投票甲縣以城内某地爲第一區乙縣以城外某地爲第一區兹錄兩第一區所聞見 
[跟班監視投票紙]  
　　甲縣第一區管理員帶有跟班兩名雜處監察員中往復梭巡不知者幾疑爲監察員所異者穿領衣帶緯帽知爲公門中人而已有某君當寫被選舉人姓名時忽見兩跟班立桌前低頭細看某君即起立發問云（敢問監察員此問規則當寫票時是否須由監察員監視）某監察員答云（否監察員不過恐人寫錯代爲指點）某君又言（旣不須監視旁立二人胡爲者）某監察員乃令二人退去且囑以後有人寫票不必去看云 
　　按章程三十二條投票所除本所職員及投票人與巡警外他人不得闌入跟班入所儼然職員矣監察員尚未便干涉寫票而跟班轉能細看其體面遠出監察員之上如謂以後不必看則以前看見已不少且票紙寫錯不過無效此際亦煩諸君指點耶 
[地保察看選舉人]  
　　乙縣第一區門立各圖地保五十餘人每一人至報告住址後先由監察員呌起該圖地保令其察看果係本人始准簽字投票該處習慣凡紳士遇流氓詐擾則傳地保驅逐第一區投票者多係體面人今呼其姓名使地保辨認有謂用對付流氓之法不免言之過甚然亦褻矣 
　　按地保雖熟悉本圖人物焉得人人而識之脫其人確非頂替而地保因不識其人而答稱無有是人者將剝奪其選舉權乎（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉區成立]  
[直隸（易州廣昌）]  
　　廣昌縣高令具禀直督云窮查卑縣前蒙　憲檄籌辦選舉事宜遵經派員講習章程劃分選舉區城調查選舉資格彙造人名總册依限送州核轉並已分期呈報在案所有投票所開票所例限二月呈報自應先期預備現經卑職督同初選監察員馬紳汝典會議勘定卑縣選舉區域共分東南西北中五區中區投票所卽借城内自治學社四鄉四區即以各該區適中之公立學堂爲投票所其開票所即在縣署大堂辦公以昭便捷各區應用投票匭亦已照式製成不致有誤除仍由卑職照章布置妥協依限舉辦并再選舉投票開票管理員監察員另文呈請本州核派外理合將勘明各區投票所開票所地址繕具清摺稟報大帥查核備案　今將卑縣東南西北中五區初選投票所開票所地址勘明繕摺呈送　憲鑒　計開　中區投票所擬借自治學社　東區投票所擬借三甲村公立小學堂　南區投票所擬借走馬驛公立小學堂　西區投票所擬借并子會村公立小學堂　北區投票所擬借中莊公立小學堂　初選開票所本縣大堂督憲楊　批禀摺均悉仰諮議局籌辦處查照飭知繳 
[官長設立]  
[安徽]  
　　定遠縣禀報籌辦調查選舉大略情形並呈長格區圖奉皖撫批云察閱表開分項辦法條理尚屬精祥該縣調查已於去年竣事本年正月復將各册查核釐正分區宣示辦理亦較迅速該令之奮勉任事與各員紳之踴躍從公均堪嘉許應先將名册申送來轅備核不必俟由府彙申轉致稽延也至籌欵爲辦事根本該縣義學及施棺項下存放息銀爲數頗鉅旣據各紳具禀請提爲開辦經費何以各欠户竟致任意把持實屬味於公義應准該令擇尤懲處以儆效尤現辦選舉惟有撙節動用核實造報不得稍涉虚糜事畢後應將用欵逐項開列榜示俾衆周知以昭大信仰籌辦處轉飭知照 
本埠新聞 
[共濟會代表暫緩回滬]  
　　粤路董事局致上海粤路股東共濟會電　上海商學公會轉共濟會股東鑒貴會公舉吳寄塵翁已到念八日議定各善堂行商各舉查帳員憑票覆選正四人副六人稽查一切欵目務請電囑寄翁俟清查事竣再行返斾報告並另訂期偕寄翁往查各處工程物料粤路董事局艶 
　　共濟會復電　廣州義善源楊吳譚得公司電甚慰請從容調查丙丁二事亦卽商定不另復公司希致意共濟會 
[出示保護自治研究所]  
　　上海縣李大令出示云據三林學區舉監生員朱孔文趙履信等禀稱恭讀光緒三十四年十月二十七日憲政編查館奏定城鎭鄉地方自治並選舉章程一摺仰見國家昭示大公導臣民以佐治之方爲預備立憲之本欽佩無量但此事以法理爲淵源非宣講則或致誤解以地方情形爲根據非研究則不利推行且自治職員之選舉以調查人口爲最先自治範圍之率由以籌畫經費爲必要紳等爲此數端約集同志創設三林區自治研究所粘章環乞出示俾便奉行等情到縣據此查該紳等創立三林區自治研究所講求地方公益爲預備立憲基礎熱心時事殊屬可嘉所擬章程亦尚妥洽應准照辦除批示外合行出示曉諭爲此示仰三林區闔鎭紳民人等一體遵照後開章程實力研究幸勿自誤該處無知鄉民不准擅入滋擾倘敢故違一經指禀定干提究不貸 
　　一謹遵憲政館奏定章程研究地方公益事宜及將來實行之方法 
　　二自治區域以三林固有之區爲限直接受上海縣尊之監督 
　　三暫假三林塘鎭孫存善堂爲地方自治研究所俟奉批准即行開辦　　四凡本區内之選民皆可入所研究 
　　五憲政館奏定之地方自治並選舉章程由本所推舉法政專員詳明宣講 
　　六調查人口區别居民還民以定鄉鎭之資格並預備選舉之實行 
　　七自治範圍内一切應辦事宜除前已開辦者切實整理外其他俟議會董事會或鄉董會成立後舉行 
　　八開辦經費由發起諸人捐助俟辦有成效再議籌集公益捐咨明憲案核奪 
[南市木業開會詳情]  
　　南市木業歷年虧耗在事諸人幾有力不能持之勢爰邀集同業力求改良由發起人葛君詞蔚徐君冠南徐君曉霞於初二日十句鐘在木商會館開會到者一百餘人先由發起人宣布開會宗旨繼推莫訪梅君爲臨時議長莫君請田君澍霖爲代表報告國家振興商務之時凡在商界莫不改良且我木業以鉅本經營倍嘗艱險年來不能沾潤反致虧蝕皆因積習相沿未能聯絡一氣祇以售貨爲先着不思顧及成本以致受客愚弄惟有化除成見汲汲改良庶可失之東隅收之桑檜衆皆稱善後由朱省之陶菊齋兩君相繼演說痛陳利弊衆亦稱是時適午餐休息片時旋於二句鐘續議並投票公舉朱省之君爲正議長陳蓮舫君爲副議長胡芸軒張聘如田澍霖陸明珊楊祝三馬驥良胡子臯七君爲議董後經兩會長推定陸馬兩君爲調查員全體贊成遂即散會 
[何嘗不先期知照]  
　　英美工部局前因江督蒞滬帶有華兵一百八十名經過租界未曾知照捕房稟請領袖照會滬道聲明以後如有大員來滬應先知照等情已誌前報兹蔡觀察查得督憲來滬時所派護衛弁勇一百八十名先期函請領袖飭捕照料有案今工部局何以怱稱並未照會殊爲不解究竟因何藉口已飭公共公堂寳明府查復核辦矣 
[滬道訂期會訊訟案]  
　　德商順發洋行延佛威律師控戴春林香粉店股東汪予記等不出定貨一案前經德領函請滬道訂期會訊兹蔡 
 
 

Page 19

 
 
觀察定于本月初九日下午三時至北洋務局會訊昨已函知德領並飭公廨傳齊人証届期候訊 
[查拿私逃巡士]  
　　閘北四路巡士曹樹屏劉鳴鸞二人擕帶文憑私自逃匿兹由總辦汪觀察查悉曹劉二人係安微桐城合肥縣人因於昨日移請安徽巡警道卞觀察轉飭原籍地方官查拿解滬以便訊究 
[城内]  
[播弄是非]  
　　西鄉孀婦范季氏於去歳二月初至城内晝錦牌樓周姓家傭工旋有該鄉巡防局差蔴皮洪章即蘇洪章串同捆保錢效良向氏恐嚇謂汝夫兄范查和言爾身已懷孚不如先向訛詐可得洋三百五十元該氏不信蘇錢又至范登和處謊稱爾弟婦季氏已將爾在城控告後經范與季氏覿面詢悉情由禀控到縣昨奉李大令提訊明晰判錢責五百板蘇責四百板候保開釋 
[誘拐二女]  
　　曹振聲控隣婦趙劉氏誘逃其媳江氏及鄧禮臣之女由縣將劉氏交媒看管在案昨日復訊曹供找尋多日並出賞帖仍無影響不知誘逃何處鄧禮臣供女兒常到趙劉氏處學習針線曹振聲之媳亦常在趙家與江和尚有私被江誘令曹媳及小的之女逃逸求追訊之趙劉氏供仍狡賴李大令以江和尚現押公共公廨判將原被移送公廨質訊 
[兇犯解回]  
　　太倉州前解謀斃親夫之桃姐及帮兇之才寳到道審勘已奉蔡觀察親提過勘訊供不諱判發回縣署收押在案昨觀察諭飭上海縣將該兩犯解回太倉聽候核辦 
[官事]  
　　蘇松鎭總兵叚日陞昨日到道拜會　新委公共公廨管理押所委員謝崇聲禀知即日到差　綢捐局北卡委員候補知縣鮑德和禀知請假赴蘇 
[南市]  
[催解漕米]  
　　浙江海運滬局應徵去年冬漕四十萬石並帶収上屈截漕八萬石共計四十八萬石現祇収到十七萬零數千石欠解尚鉅昨總辦李時泉觀察已札飭各屬迅即解滬免誤正供 
[冐取醫金]  
　　醫生蔣嘯嶼被已歇輿夫顧關泉竊取名片私向北市北泥城橋許公館冐取醫金洋十元昨由蔣送至總工程局經陳叅軍訊明尚有未歇轎夫張根及許公館傭人王三分去六元顧得四元判顧押限繳出再核 
[情節支離]  
　　柴船户沈杏林與販賣花衣之周阿金同至何加福船上賭博沈輸洋十四元周輸洋七十元後因心不能甘邀同柴船管帮錢永泉（卽旋明全）至得月樓茶肆評論旋　錢永泉縱何逃逸遂致口角扭至南區轉解工程局審訊錢供此事先由茶館主及衛靜園等出爲理勸令何罰助修理碼頭費洋十元已經了結求察陳裁判以情節支離判押候補提人証復訊一面飭探訪查 
[叔姪涉訟]  
　　販賣草蓆之張廻維將伊侄鼎如扭至工程局控被鼎如將蓆代賣於浦東張裕大店内得價洋七十元當時交來現洋三十元又四十元之期票一紙不料該票現被鼎如私行收用請爲追究判押限五天覔保　處 
[管束宜嚴]  
　　去年崇明同鄉會查獲被拐來滬之黄陳氏送至總工程局判交該會送歸原籍由其夫黄和尚管束有案詎該氏近又潜逃來滬復經同鄉會送局請斷判仍交該會送交本夫從嚴管束 
[撞傷車夫]  
　　東洋車夫葛小王被塌車夫葉高桂撞傷鼻孔由巡士拘送工程局判葉罰洋兩元一半給葛醫傷一半充公 
[閘北]  
[誘拐女孩]  
　　秦誌瑤偕見証吕近松扭控陳福生誘拐九歳女孩經巡局孫巡官提訊陳不承認秦供尚有陸姓女子眼見被拐判陳還押着秦邀齊証見覆訊核辦 
[巡士犯賭]  
　　巡士惠廣良在王潘氏家同飯店主顔寳喜流氓張應元等聚賭蔴雀等情已誌前報前日下午經巡局孫巡官提訊王潘氏因病未到惠顔張等狡賴不認判惠還押顔張暫行交保候移送總局質訊核辦 
[聚賭罰洋]  
　　張阿二余天福陸阿克單根楊等聚賭紙牌被四路一區巡士拘局訊究判張罰洋一元余陸單各罰洋五角具結開釋　又施粥廠間壁合記米店内聚賭牌九亦被巡士將米店主張大金沈長生賭徒陳小弟王阿榮張志成張阿生等一併拘局判張沈各罰洋兩元陳王張李各罰洋一元具結釋放 
[英租界]  
[子媳違忤]  
　　許張氏控子桂生與媳沈氏違忤行兇等情昨晨由探將桂生夫婦解送公堂請究張氏供兒子向爲銅匠工頭每月可得工洋五十餘元月貼婦人洋五元因不敷所用向子取洋竟被毆傷手背請爲究辦訊之許桂生夫婦供母親獨自租屋請其同居不允並不違忤行兇判桂生押捕房一月期滿候核沈氏從寛開釋並諭善事其姑如違提究 
[自願再醮]  
　　蟻棍尹坤林張祥春串同老媪沈胡氏將寡王沈氏賣於鄉人張金才由探查獲一併拘押昨解公堂請究王沈氏供因貧苦無依自愿再醮所得身價係還債所用請察判張祥春與尹各押一月沈胡氏姑念年老開釋王沈氏交張金才領回完案 
[未能脫累]  
　　周發全控沈小雙子拐匿伊女大根子一案昨由公堂復訊女供被曾生奎與沈串拐出外初至松江繼往海門是實中西官以曾生奎屢訊無憑業已開釋判沈押西牢九月女交周領回飭提曾到案訊究 
[形跡可疑]  
　　金阿根張阿寳陳才德周和尚韋阿四張金榮等六人均庽於西上林街八十三號小客棧内包探以其形跡可疑一併拘入捕房昨解公堂訊明六人均非安分之徒判一併逐出租界並傳棧主到廨訊究 
[手鎗充公]  
　　朱高照將手鎗寄於葉友才家由探查獲昨解公堂請究朱供伊之舅父在蘇州充當包探囑將手鎗携回上海修理中西官以所供難信判將手鎗充公朱葉從寛開釋 
[鄉愚無知]  
　　浦東鄉人陳阿福朱阿四王阿弟王仁寳等硬趁公司小輪渡浦水手陳毛毛阻止不服報知水巡捕房將各人一併拘住昨解公堂請究中西官以鄉愚無知一併開釋 
[不認局騙]  
　　清鄉公所調查委員李來臣控著名賭棍葉新寳等局騙洋六百餘元一案昨由捕房將葉解請公堂復訊仍不供認判還押候禮拜五訊核 
[拘拿同黨]  
　　流氓張立甫因紏搶威海衛路周云甫木作内洋松由探拿獲解奉公堂判押在案昨日復訊判仍還押候同黨再訊 
[串吞店産]  
　　吳傳氏控吳鶴蓀串吞店業昨由差探將吳傳至公堂諭候過堂訊究 
[並不欠租]  
　　愛爾德洋行經租人控傳德生欠租不付昨由公堂會訊據傳供除代裝自來水費外並不欠租現愿存洋三十元請爲飭查中西官准之諭候查明於下禮拜一再訊 
[美租界]  
[婦人短見]  
　　住居華記路三十號門牌之粤人林奕華前晚與妻許氏口角氏即吞烟自盡嗣由捕房將屍車送騐屍所飭保報縣屍弟許國樑以伊姊旣已自盡不忍經官相騐遂即偕林投縣禀准免騐收殮了事 
[監犯瘦斃]  
　　西牢押犯孟順金因犯縱火案經公堂判禁三年在案昨日病斃由管獄人知照捕房飭保查明有無屍屬再行棺殮 
[淫惡宜懲]  
　　泥水匠蔡桂生之妻顧氏向與甘鴻清姘識蔡有一子亦被甘領去昨由蔡報知捕房飭探將該氏及甘一併拘入押候解廨訊辦 
[法租界]  
[粤人聚賭]  
　　顧阿寳代粤人李英瞿阿仁何阿友徐國忠出面向吉如里張仁林家租賃餘屋開設賭場昨由捕房查知立派中西包探將李瞿何徐四人及與賭之陳南根王順興王阿德陸方氏一併拘獲解廨訊究陳南根供此種賭博共有三十六門每錢十文可贏二百七十文是以貪小悞犯求宥訊之 
 
 

Page 20

 
 
李英等四人俱不認爲首判陳南根王順興從寛各罰洋一元王阿德陸方氏各押二天顧阿寳交保李等四人押候究辦 
[拐案送局]  
　　陳吟香控徐松林姦佔伊妻一案因訊供不認由公堂判押候查在案兹經聶司馬查得兩造俱住浦東因於昨日將徐提案飭送浦東總巡局就近訊理 
[何嘗安分]  
　　煤炭船主樂阿鶴與船夥王桂林算帳爭論被流氓成和尚出爲詐擾將樂毆傷已誌前報昨由捕房將成解廨據供開設高陞小客棧現已安分並無行兇情事判押候查明再訊 
[収贓獲咎]  
　　王品鶴代銷賊贓烟膏一百餘兩於陳雙桂由探偵悉拘解公堂判押在案昨又解訊判王枷一月押三月陳押一月 
[押舖失愼]  
　　前晚三句鐘八仙橋永利押舖失愼殃及鄰居某烟紙店鞋子店等房屋數間捕房恐有縱火情事飭提店主訊究 
專件 
[蘇撫咨憲政館籤註新訂刑律草案文（十）（續）]  
　　第七十條　凡二罪以上之提起公訴權據最重刑從前條之區别定其時效期限　按本條即二罪俱發從重論之意自可遵行 
　　第七十一條　凡本刑雖應加重或减輕者提起公訴權之時效期限仍據本刑計算　按本條規定允洽可遵 
　　第七十二條　凡提起公訴權之時效因左列之行爲中斷俟行爲停止另行起算　一　豫審上訴訟行爲　二　公判上訴訟行爲　三　搜查上强制行爲　前項行爲對於一切共犯者有同一之効力　按本條所列起訴時效中斷之辦法亦係仿照各國律法規定蓋因裁判官於豫審公判搜查等事不免有延長時日或須愼重審辦之處故不在起訴者時效之内乃謂之中斷必俟中斷之行爲停止另行起算公訴權之時效以素習中律者視之不無詫爲新異並嫌其繁瑣但推究理由亦猶中國承審官展限之意耳旣有前定起訴權之時效則此條關於裁判一面亦不可不有自應照行惟豫審公判搜查各名目應請再酌爲聲註理由俾閱者共曉並免裁判官藉詞延宕 
　　第七十三條　凡被告人因罹精神病其他重病停止公判間提起公訴權之時效即行停止　按精神病即是瘋病之類其他重病必是不能審訊之病旣公判停止則起訴權之時效自亦即停止 
　　第七十四條　凡刑之宣告確定後於左列期限内未受執行者則因時效消滅其執行權　一　死刑三十年　二　無期徒刑二十五年　三　一等有期徒刑二十年　四　二等有期徒刑十五年　五　三等有期徒刑十年　六　四等有期徒刑五年　七　五等有期徒刑三年　八　拘留罰金一年　按本條頗滋疑義旣云刑之宣告確定則非如第六十三條四等以下有期徒刑得猶豫執行者可比况死刑一項本案並無監候明文豈此處所謂死刑三十年未執行者即指監候人犯入於秋審緩决者言之乎至無期徒刑及一二三等有期徒刑雖情節各有不同究非若四等以下輕罪徒刑之犯旣宣告確定何以當時不入監獄執行猶任其逍遙事外延長時間轉得消滅執行之權似非明罰勅法之道且易滋流弊應請將各項如何未受執行之理由明著之篇重加釐訂以杜趨避 
　　第七十五條　凡執行權之時效依律例停止執行間即行停止　按本條依律例規定之停止執行自當遵行 
　　第七十六條　凡執行權之時效因執行而逮捕犯人即行中斷但餘未發覺刑不在此限　罰金及没收之時效因執行行爲即行中斷　按本條執行之中斷與上條停止不同當執行時而逮捕同案犯人因之中斷自可照行若本犯未發覺刑在裁判官本不知之自應仍就現犯確定之罪執行無所謂中斷也罰金没收隨同暫時中斷亦通常之辦法 
　　第七十七條　凡時期以日計者閱二十四時以月計者閱三十日以年計者閱十二月　按本條規定甚允 
　　第七十八條　凡時期之初日不論時刻以一日論終日閱全一日　放免有期徒刑囚人於期限旣滿之次日行之　按本條剖晰甚明 
　　第七十九條　凡刑期自審判確定日起算　審判雖經確定尚未受拘置之日數不算入刑期　按本條亦甚明晰應遵（未完） 
來件 
[敬告學界同胞] [  （靖湖鄭誠元稿）]  
　　處今日之世而欲振興我中國以教育普及爲第一義此固我學界同胞所公認者也怨我洞庭西山孤峙湖心數載以還學風　寂羅公煥章熱心公益綿力興學我甪里鎭亦得有初級小學一區幸何如之孰料學務之萌牙方茁意外之阻力横生彼鄭祖庚方將以仇學之心遷怒於僕僕誠不能已於言矣夫羅公關心桑梓捐廉獨辦小學十區非特爲我西山首創教育之大偉人即江蘇一省之大亦不可多得僕感其熱忱佩其卓識願盡心力襄理開辦庶務以自請而羅公亦不以僕爲不肖委與戚君蘭初共籌教科校舍事宜但及今正　山各小學校舍俱定而我甪里獨無其時第七區小學報名者滿額開校之期日迫僕等展轉籌思萬不得已乃於正月初五日恭請靖湖廳廳尊蒞鎭察勘校舍蓋僕等之本音惟冀第七區小學得一良好之教室庶甪里子弟可速遂求學之志願耳廳尊辦學有年素諳學務彼以雲深堂屋宇廣闊光線合宜改爲教室自無不適我闔鎭之父老士紳俱表同情遂紛紛簽允未幾則出示曉諭矣此其理固無不合也蓋雲深堂爲七八九三圖所公建其中皆空屋有地藏神龕一乃由隔鄰長夀寺移入者則此雲深堂之築原非爲地藏神龕而設今者遷神龕以設學堂化無用之地爲有用使此偌大之屋不致因一神龕而廢置此誠至善之策亦有識者所當共認也况事無大小必當務之爲急如今之設學正刻不容緩豈可因迷信之悞而不得屋宇因屋宇不得而遂置之不辦乎其不能不就雲深堂爲教室者　也捨此他求則甪里民房鮮合學校之資格徐君日先徐君仰韓已先我言之而全鎭屋宇之較大者如耕心堂清芬堂等僅可租其正廳一間然屋簷過闊光綫不宜其不便一廳旁皆住屋婦孺喧擾學生聽講不免分心其不便二我國單級教授未發達勢必分設兩講堂地位旣狹分之更隘不便三即强分爲兩講堂蕞爾一隅同時授課學生聽講勢難明辨不便四大者如是小者可知其不能不就雲深堂爲教室者亦勢也（未完） 
來函 
[招領孩童]  
　　頃由香港保良局來函并男女孩童照相九張據云該童等均被匪拐至香港因年幼不知姓氏住處惟聞其口音均似江蘇人特囑本堂　貼告白并將九孩照像懸諸門首俾其親屬見像認領後再行登報聲明凡失孩之家可至本堂門首一觀如有認領者報知本堂可也廣益善堂同人公啟 
 
 
 

Page 21

 
 
   
 
 

Page 22

 
 
   
 
 

Page 23

 
 
（ｃｈｉｎｏ　　－ｓｈａｎｇｈａｉ） 
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（二十六）]  
　　第五回　巡捕房包松濤吃虧　一家春施雨田請客 
　　那兩個車夫被他纒得急了。便道。這個車。子是人家自已出錢買的。又不是你的東西。怎麽你這樣的胡閙呢。包松濤聽了。也怒道。我知道這個車子。是人家出錢買的。知道不是我的東西。我出錢租你的車子。難道你不租給我麽。兩個車夫見他越說越不明白。只急得雙脚亂跳。要想拉他下來。又不敢冒昧動手。正在彼此互相爭閙。恰恰的一個巡捕走了過來。問道。什麽事情。你們在這裡吵閙。可曉得馬路上的規矩麽。兩個車夫見了。便搶步上去。指手劃脚的。把情形說了一遍。巡捕聽了。也覺好笑。便走上去對他說道。這是包車。旁人不能坐的。你赶快走下來。包松濤聽了。那裡相信。便道。我知道他是包車。難道包車就坐不得的麽。巡捕道。你不要在這裡七不搭八的混閙。你們外路人。旣自已没有包車。就只好坐野雞車子。怎麽你硬占。人家的包車呢。包松濤聽了。心上還是不明白。鼓着一肚子的氣道。你這個人。也是不講情理的。我們雖然外路人。却是一樣出錢的。爲什麽我們外路人。就該應坐下等車子呢。又爲什麽我們外路人。坐不得包車呢。你倒把這個緣故。講給我聽聽。巡捕被他纏得厭了。便道。我没有工夫和你講這些閒話。你下來便罷。你不下來。就請你到巡捕房去坐坐。這位包松濤包師老爺。平日間雖然也聽見有人說過上海巡捕房。却不曉得這個巡捕房的内容。究竟是個什麽樣兒。只認着這個巡捕房就是租界上的地方官衙門倚仗着他自已是莊中丞的幕府便氣昻昻的道。就到巡捕房去。怕什麽。難道巡捕房也和你們一樣。不講情理不成。說着。便跳下車來。跟着那巡捕便走。不多幾步。已經到了老巡捕房門首。包松濤同着巡捕進去。等了一回不見捕頭出來。這位包師老爺本來是鴉片大癮。一天要吃八九錢。等了一點多鐘的時候。包松濤烟癮發作起來。便嚷道。怎麽樣。我來了半天人也不見一個。正嚷着。一個門差巡捕走過來。喝道。你閙什麽。這個地方。是什麽所在。那裡容得你這樣的高聲大氣。這幾句話。把包松濤說得目瞪口呆。只說怎麽怎麽。這裡到底是個什麽地方。要拿出這樣嚇人的勢派來。就是督撫衙門裡頭。我也直出直進慣的。 
國外新聞 
[英國海軍問題]  
　　初二日倫敦電云英國殖民地大臣克里維伯爵電覆新西蘭謂政府擬將貢欵建艦之舉詳加研究電中頗有感慰之言西特萊近祖餞新南維爾斯總督羅笙時席間有國民三人願各捐英金一萬磅尚有一人願捐英金五千磅澳大利亞英民爲奪雷諾脫式戰艦一事頗具熱心現在各處皆在開會討論英國下議院近投票贊成訓練精强之海軍全院一致並無異見首相愛士奎斯宣稱此種舉動魯莽違理殊非愛國之道國家之和平殆難夢想云貝爾福君聲稱今舍速造奪雷諾脫式戰艦八艘之外别無良策可饜國人之望 
[萬國海軍大會近聞]  
　　初二日倫敦電云萬國海軍大會訂定之約擬名之曰倫敦宣布書其内對於萬國海軍國際法已大加修改頗臻妥善凡戰時禁品及臨時禁品一一規定煤斤一項列於第二類棉花一項則列入第三類封港問題亦並商定嗣後凡駛入封港人舉動界線内之船隻無論何處均可逮捕中立國輸運戰時禁品之船如遇事迫亦可轟燬日本代表阪本海軍大將與路透代表談及會事謂英日兩國對於該會始終同意深堪欣慰並深謝英國之主張和平主義又謂該會之結局其利益實未可限量 
[日本上議院近事]  
　　初二日東京電云日本上議院已將請復互行賭賽及少年禁酒兩議案駁絶 
[美國新稅則近聞]  
　　初二日紐約電云菲列濱下議院現擬拒絶國會議員裴萊君所呈修改稅則各欵蓋防商業交際竊切之後政治交際亦將因以密切也美國鋼業會社總理斯威伯君預料修改稅則之後鋼業必因以滅落云裴萊君所呈增减各稅條陳已受各方面歡迎大約可望在議院通過 
[俄國禁止遠東航務]  
　　初二日栢林電云俄國商部擬自本年西十月十四號起禁止縣桂外國旗號之商船來往遠東俄屬海面沿海各處惟黑龍江巡撫准用外國旗幟輪船數艘限至一千九百十三年十月十四號爲止至來往奥爾干及高麗之帆船仍准駛行惟須照章納稅 
[德國飛船之進步]  
　　初二日柏靈電云德國齊泊林伯爵最近造成之飛船駛行異常安穩 
[德大臣宣布海軍政策]  
　　初二日柏靈電云德國外務部大臣斯曲恩近在議院預算部宣稱英國雖經宣明願與德國協約海軍軍備限額事宜惟並未呈有正式條件可供開議故德國對於此事並無成見未便呈遞此項條件且呈遞後能否收納亦在不可知之列英國並未有正式之舉動辦理此事者大約即爲此故也該大臣又謂德國海軍軍備並非欲示威他國蓋全供保護德國利益之用耳 
 
 

Page 27

 
 
   
 
 

Page 28

 
 
   
 
