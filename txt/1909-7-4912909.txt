# 1909 - 7 - 4912909

 

Page 1

 
 
   
 
 

Page 2

 
 
上諭 
[監國攝政王鈐章十二月十五日内閣奉]  
　　上諭第三期保荐人才經派那桐等查騐詢問兹已一律召見完竣所有單開之署外務部右丞外務部右參議張蔭棠著以外務部左右丞記名請旨簡放候補四品京堂渠本翹著以三品京堂候補記名丞參候補五品京堂梁士詒著仍以丞參記名請旨簡放殺虎口監督度支部郎中林景賢著以道員記名簡放法部京師高等檢察廳檢察官候補道朱孫茀著以道員記名簡放湖南辰沅永靖道江毓昌著以四品京堂候補江西補用道曹樹藩著仍以道員記名簡放湖北候補道錢紹楨著仍以道員記名簡放四川試用道鄧維琪著以道員仍發原省遇缺即補廣西候補道劉人熙著以道員記名簡放在任候補道江西撫州府知府王乃徵著以道員記名簡放在任候補道雲南雲南府知府秦樹聲著以道員記名簡放吉林補用知府戚朝卿著以知府記名簡放候補知府吉林伊通州知州金永著在任以知府儘先即補湖南候補知府靖州直隸州知州金蓉鏡著在任以知府儘先即補湖南郴州直隸州知州譚承元著在任以知府候補前候補直隸州知州河南鎭平縣知縣徐壽兹着以直隸州知州儘先即補陜西舉人杜良奎著以知縣分省即補揀選知縣周務學著仍以知縣分省即補安徽廪生胡元吉著以知縣分省補用欽此 
上諭徐世昌奏查明奉省新民錦縣廣寗綏中四府縣被災地畝懇恩蠲緩錢糧一摺奉天新民等處各項地畝本年夏秋間被災被雹傷毁田禾淹斃人口冲坍民房該省兵燹之後連年荒歉尚未復元兹復被災實堪軫念加恩著照所請所有新民錦縣廣寗綏中四府縣並巨 
 
 
 

Page 3

 
 
流河等界旗民地畝本年應徵錢糧著按照各村屯被災分數分别蠲緩如未經奏請以前業經花户長完者准其流抵去年正賦未被災之錦屬各州縣秋成歉薄並著將歴年民欠緩徵以紓民力該督即刋刻謄黄徧行曉諭務使實惠均霑毋令吏胥舞弊用副朝廷軫念民艱至意該部知道欽此軍機大臣署名奕劻假世續張之洞鹿傳霖那桐 
[宮門抄]  
　　召見軍機洵貝勒倫貝子澤公鹿中堂 
論說 
[駁江衡所說之諮議局蘇民來稿]  
　　孟楊王蔣。謬承褒奬。何以克當。今從有說焉以下。就江衡所說各條。一一駁正。以一全省觀聽。 
江衡曰諮議局爲一省言論之滙歸充其大智慧大魄力其權限終不能越一言字諮議字並從言有言之權有言之人非居於行政之位操行政之權也 
駁之曰。正惟不居行政之位。故不必拘定一處城垣。有如分防守土者。然。豈分局乃不越言字。合局即越於言字乎。 
江衡曰行政之權督操之撫操之不得謂督有權撫無權也不得謂督駐之地是省會撫駐之地非省會也朝旨明言均設諮議局矣今乃以蘇省爲寗省之附屬爲不得横劈一省爲兩省是將以取銷蘇省名稱裁撤蘇撫員缺爲諮議局中第一問題矣是蘇省之稱蘇撫一缺不廢於朝廷而廢於諮議局矣豈曰南洋之開通腹地之閉守朝廷命官於江督蘇撫意分軒輊乎此必無之理也 
駁之曰。督與撫之權。自是行政權與諮議局無涉。蘇撫當裁與否。自在。朝廷。更與諮議局無涉。江寗亦蘇人耳。當爲蘇人計利害。不當爲行。政官啓爭權之萌。以士民而挑官長之隙。更不當擁護行政官。而以全。省民命爲媚官之具。諮議局爲地方利弊而設非爲擁護一官而設。議員固。無能力爲。朝廷裁官。官亦嘗賴士民之擁護。而始免於裁。此非。徒吾士民非。所與知。恐官長稍明事理。亦不任受此擁護之功也。 
江衡曰諸君之對於諮議局爲籌欵計旣賴有一蘇藩以行政言若可無一蘇撫經費責任於官操縱聽命於紳人將曰蘇紳之權重一至此乎 
駁之曰。籌欵在官。蘇紳即當依懋此官。爲乳子之戀母乎。紳存此心是。可以。貨取。官存此心。是可以賄合。此至無恥之言。官紳皆不願聞。且蘇。藩所籌之欵。本吾蘇人之欵。江衡亦有分焉。謂江衡亦攤得少許之欵。諮議局應。分設於江衡住宅。猶有理也。以是欵感激蘇藩之恩蘇藩其。受寵而驚矣。蘇藩承。王命來蘇。豈當以。國家之帑項。有要挾士民。之用乎。 
江衡曰蘇撫政煩責重凡百新政急賴諮議局紳條議且時常接見以期近捷事有兩省應合議者有應分議者蘇撫間一至寗猶可若每會必赴寗局則輕易出境事所難行且名有監督議會之權而實同於遙制此不便於官者一也 
駁之曰。吾士民但求江蘇省之諮議局。止有一所。以便合議。在寗在蘇。原無成心。江衡言合議分議。竟昌言兩省。吾江蘇果何時分兩省乎。督固管轄及蘇。撫亦何嘗不管轄及寗。督撫旣不同城。則設局於寗固距。撫稍遠。設局於蘇不距督等遠乎。吾江衡能令寗屬議員。就蘇設局。吾亦蘇人。豈不大願。然事實所不能也。至監督則寗亦有督。非僅蘇撫有。耳目。而江督即爲聾盲。願吾江衡忽慮。（未完） 
專電 
[電一（北京）]  
　　開缺尚書袁世凱已於昨日乘車出京樞臣往送外間謠傳由津追回不確 
[電二（北京）]  
　　江督端奏外交如此困難良由不諳外情所致請飭各駐使將各該國歴來約章等件錄送外部編輯成書發交各省備查奉旨外部知道 
[電三（北京）]  
　　學部奏進士館游學畢業生回國准隨時攷騐奉旨知道 
[電四（北京）]  
　　直督楊奏留邢端辦理實業奉旨該部知道 
緊要新聞 
[新奉吉長鐵路借欵續約]  
　　中日兩國政府按照光緒三十三年三月初三日即明治四十年四月十五日所訂新奉及吉長鐵路協約第四欵應由兩國訂立各該鐵路借欵合同惟訂立該合同以前兩國政府擬除該恊約所訂事項外再訂續約兹後列兩員各奉委任協定如左第一欵中國政府按照新奉及吉 
 
 

Page 4

 
 
長鐵路恊約下文稱恊約第一欵及第二欵允將京奉鐵路遼河以東路所需欵項之半數即日本貨幣三十二萬圓及吉長鐵路所需欵項之半數即日本貨幣二百十五萬圓向南滿洲鐵路公司籌借第二欵借欵利息常年付息五釐第三欵借欵實收價值按照協約第六欵每百按九三扣付第四欵中國政府按照協約第三欵在借欵期内京奉鐵路遼河以東路之總工程司應用日本人則開辦伊始可即以現在京奉鐵路所用之日本工程司充之其事權仍照現在辦法歸京奉鐵路總辦與總工程司管轄倘將來有時須更換該工程司應按協約與南滿洲鐵路公司商明派定其事權仍照上開辦法一樣第五欵中國政府因京奉鐵路遼河以東路之帳目難以分開日本國政府可允諾在該路司帳人不另派日本人又日本國政府照允中國政府按該叚借欵總數算出按年應還本息數額再算出按月應還本息若干以此按月應還本息數額抵作爲遼河以東路之餘利於每月初一日由中國政府存放南滿洲鐵路公司指定在中國之日本國銀行以爲届期付還本息之用將來届期如何付還本息及銀行給回存欵息率若干俟訂立借欵細目合同時另行商定又中國政府允將京奉鐵路全綫之月底帳目大綱及年底决算帳目之英文徵信册按月按年送交南滿洲鐵路公司閱看第六欵吉長鐵路總工程司及司帳人均按協約第三欵應用日本人其任用法總工程司應由中國政府選擇幹練人才商明南滿洲鐵路公司後由中國政府派委員司帳人由南滿洲鐵路公司選舉商明中國政府後由中國政府派委倘將來有時須更換該總工程司及司帳人應按恊約商明南滿洲鐵路公司亦按上開辦法派委第七欵關於借欵細目合同應遵照協約及本續約南滿洲鐵路公司與中國郵傳部委員另行商訂本續約應由各本國允認施行 
[政務處議覆財政近聞北京]  
　　政務處議覆清理財政一摺提調吳郁生王爵生及帮提調錫鈞易楨劉榖孫憲政館勞乃宣沈林一均每日到處擬稿分國家歲費地方歲費兩大綱後由文案參酌已將奏稿擬定初八日該處奉到慶邸示諭定十二日具奏已知照會議大臣以便遞牌嗣又以摺已繕完改期初十日入奏聞此外尚有附片三件 
[外部致江督電（爲禁止嗎啡事）]  
　　本部與各國議定自西正月一號起禁止販運嗎啡鴉藥針本日具奏奉旨依議欽此詳細章程已先由稅務處通行各省關除刷奏另咨逹外希卽電飭各關道遵照外務部庚 
[郵部變通鐵路免價減價章程北京]  
　　初五日 
郵傳部具奏云鐵路旣以營業爲宗旨則無論官商各路均當實力整頓廢去免票之名庶無虧耗之實除海陸軍兵丁餉械係另訂專章及有借欵行車合同之路仍應查照合同辦理外其餘各部省辦公人員及官用物料擬自本年十二月初十日即西正月一號起一律停發免票各部省巡警查稅文報各項局所員司若慮買票延緩准其給予憑照月底彚算收欵往來亦見迅速即臣部因公出差司員及應用物料亦概令照支公項遵章購票俾歸畫一此外如有親貴大臣奉命往來者擬由臣部代購車票一律作正開銷似此辦法鐵路可免供應之繁各部省仍受交通之益於路政方有起色謹擬變通辦法章程八條繕單呈覽 
[附章程]  
　　（一）凡欽差大臣如致祭陵寢查辦事件專使外國閱兵巡河放賑者並其隨帶司員人等行李車馬均由臣部代爲購備車票所需車價由臣部作正開銷現任將軍都綂督撫曁其隨員眷屬行李車馬等項如係隨同現任將軍都綂督撫搭車者亦一體照此辦理（一）凡各省現任司道從前原定减價者一律照收金價（一）凡陸軍部及將來設立之海軍部曁各省督練處軍人及軍用物品因公來往輸運者應由陸軍部或該省督練處商由郵傳部發給憑照减收半價此項詳細章程應由臣部與陸軍部另行訂定其非陸軍部奏明編設之新軍及未經欽派大臣考驗者概不得援引此例（一）地方官所派巡警練軍係於平時咨明專爲保護鐵路之用者如因辦理鐵路公事往來由各該路局按名發給本路巡警車票其尋常巡警不在此例（一）凡從前各部省稅局文報局造幣廠探訪局各所係因往來迅速起見發有免票今旣一律停止應由各路局刋發憑照按次記帳每月結算按照全價付欵俾利遄行（一）各省運賑除訂有合同之路應照合同辦理外如遇荒年急賑因臣部體察情形酌减半價倘係尋常備荒平糶並非荒年不得援例辦理（一）官運物件除海陸軍兵械馬匹照第三條辦理郵政官　郵件仍暫照光緒一十九年三月外務部核訂章程八條辦理外其餘無論何項物品概收全價（一）以上各條自奏定頒發之日起凡現在及將來官路商路一律遵行其從前所定免價减價各章程即均作廢如尚有未盡事宜由臣部隨時酌量增改奏明辦理 
[江督嚴札各屬裁節浮費南京]  
　　江督端午帥札各屬文云光緒三十四年十一月二十四日欽奉上諭（已恭錄前報）查理財以節用爲先崇儉乃養廉之本寗垣所屬各局所以及學堂軍隊迭經本部堂派員清查凡掛名津貼之欵濫竽充數之員已通飭嚴加淘汰顧念物力艱難日益加甚總核名實不厭求詳此次特奉諭旨誥誡諄切尤當一體欽遵凡所屬官員宜如何激發天良上懔宮庭軫念之殷下念民庶負擔之重不避勞怨實力奉行崇儉戒奢以爲砥礪廉隅地步乃本部堂體察現在官塲風氣衣服輿馬務極奢華徵逐嬉游罔知顧忌人人有酣豢之習慣無刻苦之精神不獨財用由此日虧即庶政亦因之不理興念及此實切殷憂自經此次通飭之後凡各衙門各局所各軍隊各學堂應再切實清查如有應行裁併節减之處務即據實呈報聽候察核施行勿稍姑息赡徇仍滋冘濫至於起居服御宴會應酬尤當力戒浮華克敦朴素仰遵詔旨俯懔官箴倘敢陽奉陰違仍前玩泄一經本部堂詢訪得實定即以白簡從事斷不曲貸姑容 
 
 

Page 5

 
 
[查覆鎭海火藥局失事情形寗波]  
　　鎭海營何參戎日前接奉提督札查營中藥局失火情形兹已查明禀覆略云據卑營守備張有基禀稱十一月廿九夜六點鐘後忽聞大聲發於城北異常震嚮守備當即查究知係火藥局失愼正擬奔赴旋見隔火藥局半里之文昌閣被火球飛落燃燒當即先往救熄不使蔓延一面急至火藥局看視見該局已轟爲平地計儲藥局洋藥五百七十九斤土藥三千七址斤未裝藥開花彈五十斤鎗砲鉛彈一千六百六十斤均已分毫無存其另存軍裝局之鉛子砲彈等尚屬無恙查問守庫効用沙甫卿勇目吳安心馬賢桂等均經回家晚飯不知起火原因當將該効用等送縣訊究有無情弊隨由防城把總馬曉山訪得有住近該局之陳准生現因冒藥受傷歸家臥床該把總前往盤詰據陳准生說於是日糾同應阿善並已死之錢三德董阿華孫阿助及不識姓名舟山人入局行竊伊與應阿善在外把風所以未死其錢三德董阿華孫阿助舟山人當即轟斃因即密告知鎭海縣請飭差協提陳准生應阿善及錢三德妻張氏董阿華妻包氏到案訊供確鑿並不推諉是火藥局失愼實因竊賊遺火所致所幸者除轟斃賊犯錢三德等四名外其餘民居或因奔避而致傾跌或因屋宇傾頺而手足頭面間致受微傷者有五十七人現均全愈並無性命之虞若文廟崇聖祠節李祠鐵觀音寺性初學堂困勉學堂均被倒塌墻垣其民房毁壞者計四百十餘間共三百六十四户現因各憲捐廉撫卹民心大安理合禀明等情即經查核無異除將專管該管員弁及兵丁銜名開具清摺呈乞察核外理合據實禀復 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[施南府禀報拿獲妖匪之可笑湖北]  
　　施南府張太守壽鎬日昨通禀省憲略云據後路巡防隊第三營王管帶移開探得倉官谷距市場三里許半溪有吳姓一族約計烟户百餘家秋間忽來譚姓一人自稱譚神仙初到吳木匠家中誑云該木匠乃吳三貴之後裔有帝王之相可登九五傳爾符法能有千斤力量足可保身吳木匠信之塑木像數尊朝夕禮拜吳本與倉市兩益盛雜貨鋪有仇練法旬餘卽率衆將其店舖打毁該汛把總杜某帶兵前往彈壓竟被活捉至匪窟迫脅歸順該市紳聞此消息即集各莊圑丁與戰被譚匪用妖法連敗二次旋由王管帶率所部會同桑植縣差勇馳往救援用污穢之物破其妖術當塲拿獲匪首譚神仙吳木匠二名並傷匪三名餘匪各自逃散現在風謠已息地方安謐候訊明擬卽處決以昭炯戒 
按施南府竟率爾據此不經之說通禀上憲其程度尤可想見 
[永寗縣禀報同心會聚衆抗糧江西]  
　　江西永寗縣饒大令宗羲會同警察委員縣丞李鴻鈞禀報棍徒聚衆抗粮情形文云卑職督率櫃書粮差前往礱市設局催徵有蕭姓欠糧最鉅飭差嚴追並拿賭博私宰烟館查有蕭菊壽私開烟館抗不遵禁隨即簽差往拿胆敢拒捕傷差詎有同心會爲首土棍蕭耿光蕭耿孚兄弟卽於是夜藉此啓釁鳴鑼聚衆綂率黨羽百餘人黑夜來局圍困數次意圖辱官刦局實屬目無法紀情同土匪幸卑職隨帶家丁親兵尚稱勇幹及隣近紳民尚屬知事竭力抵禦幸而未傷然被辱不堪次日復迭次來局圍困幸卑職先夜專差回署移會營汛趕到聊以自衛尚未釀成巨禍而其野蠻性成仍敢擅用鳥鎗器械四路圍困卑職在局似此明目張胆立會抗官雖未開堂放散票布然其所行所爲實與會匪何異若不早除勢必養癰貽患將來謀爲不軌滋擾難圖卑縣汛兵亦祗十餘名辦此强暴之徒亦難資得力惟有禀請本府移會駐郡巡防隊綂領袁軍門酌撥營勇刻日下縣以便會同嚴拿同心會爲首土棍蕭耿光蕭耿孚兄弟及黨羽蕭菊壽蕭懷仔蕭相仔蕭繪一蕭貴林等按名務獲懲辦以肅法紀而靖地方 
西報譯要 
[袁世凱出京]  
　　字林報載十四日北京電云袁世凱已於今日下午五時乘專車出京將赴彰德府回籍袁氏啓行時並不秘密亦不舖張其妻妾亦均同行云文滙報載十五日倫敦電云路透報接有消息謂英政府對於袁世凱開缺之事逆料時局必有危機駐京英使朱爾典曾向英外部電論此事刻已行文中政府表述此事之關係十四日柏靈電云各國政府因袁世凱開缺故對於實行撤退北清戍兵之舉皆懷猶豫 
同日北京電云袁世凱已由京赴津往謁直督楊蓮帥未經接見今午五時已乘京漢鐵路專車前赴河南盖恐有人以炸彈謀害故也袁氏之行政界全未祖餞送至車站者寥寥數人前任德使孫寳琦亦在其内袁氏足疾並未形諸步履云 
[遼東暴動]  
　　又載十四日東京電云旅順電稱遼東半島貔子窩附近有亂民萬人相約起事現已有常備軍八百名馳往鎭壓 
[調查坎拿大華人]  
　　泰晤士報云萬國禁烟會坎拿大專員金氏此次赴華並擬順查坎拿大華民日增之故按四年前坎拿大人頭稅每名曾增至英金一百磅移民之舉因以停止上年入口華人忽增至一千五百名之多共收稅欵一十四萬九千二百金磅故今特委該大臣調查驟增之故 
[日本商務疲滯]  
　　泰晤士報載大阪日報云近因世界各處經濟告困故各國外國贸易俱有减落日本外國贸易因美國選舉總綂及經濟恐慌復因中國南省抵制日貨及中國兩宮升遐致大受影響一千九百零八年出口貨綜計共值日洋三百六十二兆四十六萬四千八百三十一元入口貨共值日洋四百三十二兆七十三萬零一百八十元入口貨較出口貨計多洋七十兆零二十六萬五千三百四十九元較之上年出口貨共少洋六十九兆九十四萬八千零四十二元入口貨共少洋六十一兆七十三萬七千一百六十六元 
[孫寳琦抵京]  
　　文滙報載十四日北京電云缷任駐德公使孫寳琦頃已由津抵京衛兵列隊車站迎接頗盛駐京德公使雷克思君亦率職員往迎 
分類新聞政界 
[電禀宜荆漕櫃洋價情形蘇州]  
　　旅滬宜荆紳士任錫汾禀蘇撫曁瑞藩台惠糧道電云宜荆收漕因折色洋價官紳均電錫汾商酌懸揣情形慮將多事或更上瀆昨復官紳電謂此與無田業者不涉佃户亦在其次均勿藉口恃衆滋議應速請城鄉田業主首並五百畝以上各業主到塲與邑尊當面切實會商公所折中定擬自各允洽云謹聞卽請賜察似可無須委員查辦或電飭賴嚴令照擬酌辦以合官民兼顧之道敬請察核施行 
 
 

Page 11

 
 
[安省對於禁烟大會之預備安慶]  
　　皖撫朱中丞以明年正月各國在滬舉行禁烟大會亟宜預備一切爰飭巡警道逐一查明兹悉已經該道查明三大端以備來年問答（一）安省産土各州縣已種者盡絶根株（二）省城吸食者有四千一百三十餘人（三）三十三年銷土二百九十萬兩三十四年銷土二百三十萬兩 
[禁烟所禀撥膏捐未准蘇州]  
　　昭文縣東北下區禁烟所馬董元等禀請藩憲酌撥膏捐以維禁烟事務瑞方伯閱禀後以禁烟政策爲百姓剗除烟害官紳應共担責任此時膏捐倍收額解果有盈餘准其撥作經費是辦理禁烟尚非一無憑藉即使膏捐有减無增加捐僅敷原數則就地籌欵設法挹注不得不屬望於地方熱心紳董所請撥捐二成事關通省大局礙難照准已於日前批飭昭文縣傳諭知照督同該董等恪遵禁令認眞辦理一面將膏店捐欵核實稽徵照額報解清楚毋得缺誤 
[鹽道易員代理南京]  
　　江南鹽巡道榮心莊觀察前爲某大員保薦屢經禀請江督懇予早日交缷以便赴部報到經江督一再挽留未邀批准兹觀察又再三呈懇已荷允許所遺道篆昨已奉督撫會委王道瓘代理聞王觀察已定十五日接印視事 
[勒交海塘公欵蘇州]  
　　蘇藩昨據崇明縣何令禀稱陳令修理大堂擅動海塘公欵用至一千九百餘元亦未禀請派員勘估騐收等情兹奉瑞方伯批飭勒交略謂崇明海塘雖曰紳辦官有監督之責陳令不顧利害擅動海塘欵修理大堂先開弊混之門由是不肖紳董羣趨染指卒致塘工糜爛歸咎於陳令一人試問何從置喙其居心之陋見解之闇實所罕見現經王道台查明確情開送清摺陳令修署經費動支育嬰頂收洋一千二百元海塘欵七百九十餘元尚支銀三百兩來禀漏未叙入應勒令一併交出分别提還本欵斷無含混支銷之理除逕札陳令外仰太倉州速飭遵照 
交涉 
[法水手刃傷巡士蕪湖]  
　　蕪湖停有逹雪提法兵艦一艘初十日有水手兩人登岸游覽及晚間九點餘鐘飲酒過醉在長街一帶梭巡數次十一點鐘時至江口水菓攤取食橘子啖畢揚長而去設攤者向其索資乃大肆毆擊經四區站崗巡士聞見上前勸解該水手竟乘醉用短刃向巡士臂下猛刺並將所荷之鎗擊斷巡士急吹警笛當由各巡士圍集獲住一人送至巡警公所總參事沈少薇太守飭移送洋務局核究未幾又獲一人洋務委員彭星堦當夜即將該兩水手函請新關洋員送交該艦請其管帶發落 
[英領事請開小馬路杭州]  
　　駐杭英國領事署建設在拱宸橋運河北面地僻路崎出入均用船隻殊苦不便樂民樂君日前照會浙撫以該處東傍運河西通沙廠小路蜿蜒出入頗爲不便擬籌欵另開小馬路一條庶便行人往來當經增中丞核准札行警務處派員測繪勘估籌議辦理一面特飭杭關道啓觀察轉札馬路工程局委員會同勘估 
軍界 
[軍界開會追悼陳管帶南京]  
　　安慶兵變砲隊營管帶陳昌鏞死後江寗省城軍界學界警界同深哀悼特於十二月十二日借商園開追悼大會到者約數千人輓聯多至數百副江督端制軍亦命駕蒞會對衆演說 
[革去顧道翎銜安慶]  
　　皖撫朱中丞頃奉廷寄謂顧忠琛濫保匪人敗壞營務限期拿獲刻已逾限未獲著將該員花翎運同銜革去收監管束再限一月將熊拿獲如再延期不交即行從重懲辦 
[督帶誣指革黨浙江]  
　　湖防督帶周游戎前月在德清縣屬新市鎭某薙頭店内拿獲匪黨陳士金等六名並起獲悖逆票據印板等件指爲革命黨即日解省禀明各憲發交營務處督同讞員嚴密會審詎提訊多次各犯無一承認細核供情大半支離參差日前承審某大令以此案種種疑竇顯有寃抑特密禀臬憲條列供詞請再派委密查庶無枉縱等情卽經啟廉訪據情回明增帥遴派候補知縣施榮復微服馳赴獲犯地方澈底訪查 
[鄂軍屯粮所被焚武昌]  
　　鄂省輜重營屯積兵食馬糧所在閱馬廠地方初六日午刻不戒於火忽兆焚如被燬一空幸官私各水龍竭力撲息不致殃及民房刻張虎臣綂制已將管理該所之弁兵拘究 
[陸軍執法官易員武昌]  
　　鄂軍第八鎭執法官係江夏縣王士衛承充兹因事務繁多無暇兼顧由張虎臣綂制改委郭寳珩接辦昨已禀報到差 
學務 
[江督批奬蘇提學留心人材南京]  
　　江督批蘇學司詳文云據詳已悉該司此次考送理化學生朱文鑫鐵路學生朱汶赴美游學具見留心人材情殷作育深堪嘉佩至所稱選送學生必以志節器識過人爲主所論尤爲扼要仰即轉飭該生等專心嚮學蔚爲時用是所至盼 
[民立小學定期開懇親會蘇州]  
　　蘇城蕭家巷蘇衛民立小學南倉橋民立日日學堂自開辦以來敎育完善規則全備現該校等約期定於十七日假吳公祠開懇親會陳設各項科學品評優劣以勵學生而策進步 
[中國公學董事會立案南京]  
　　江督批中國公學監督夏敬觀禀云據禀向來扶持公學諸紳組織中國公學董事會業於本年八月十八日開會擬定章程舉定職員等情具見在滬官紳熱心敎育集合同人之意見鞏固公學之前途嘉惠及生良可佩仰詳閱摺開會章尤見權限分明條程詳密應准立案仰該監督移會該會知照 
[邳州興學彚誌蘇州]  
　　邳州文生聶之佑等以聶家閣舊有關帝廟一所廟田七十畝無僧住持廟已頺壞現就該廟略加修理組織一初等小學名曰育英初等小學堂酌撥廟田四十畝爲常年經費不敷之欵由同人捐助及各學生學費以爲補助酌議章程延聘敎員招生開校開具表册呈請州尊通詳立案邳州屬北鄉第二區勸學員職員董景箎等議定在岔河圩就董氏家禂設立會粹高等小學堂一所其常年經費 
 
 

Page 12

 
 
即以该圩及蒲汪村廢廟公田五十餘畝並抽收牛斗布疋等釐爲的欵不敷再由該員等補助業經延聘敎員招集各生開校 
[京口八旗學堂禀准畢業南京]  
　　江督批京口八旗學堂總理王宗炎禀云據禀京口八旗中學堂甲乙兩班學生自光緒三十年正月開學扣至本年年終適合五年畢業期限請於冬季舉行考試又添招揷班新生年限稍有不符各科課程現已敎授完全請准予一體考試等情旣據聲稱原有各生年限課程與定章相符插班各生於從前未習課程均令隨時補習自應一律准如所請仰蘇學司轉飭該總理按照部定考試畢業章程切實辦理具報又批云據禀京口八旗初等小學三處係兩等小學故設除將該堂優等生撥入中學附屬高等小學外尚有舊時高等生作爲初等甲班計自光緒三十一年三月開課至本年年終已届八學期請將該三處初等甲班生准於今年年終考試畢業以便覆考升入高等小學等情查學部定章初等小學須五年畢業旣據聲稱甲班生年歲較長已在家塾讀書數年入校以後現在各項課程於初等小學畢業程度相符與尋常縮短年限禀請畢業者不同自應量予變通准如所請仰蘇學轉飭該總理准將該三等處初等甲班生按照部定考試畢業章程切實辦理具報 
實業 
[江西商務總會上商部電（爲劃留怡生厚産業事）]  
　　北京商部堂憲鈞鑒黄家瑜兄弟等在南昌所開怡生厚莊於前月倒閉實因接濟漢口怡生和等聯號所累計八九兩月由南昌運漢之銀二十餘萬現共欠南昌各商欵四十餘萬查廬陵撫州南昌等處財産約祗值十餘萬兩已不敷抵償若再劃出更何能受其鉅虧前已據情電禀湖北督憲兹因各商號愈加迫切特禀懇憲部作主維持准以黄氏在贛之財産全數抵償贛債庶免累而又累所關甚巨伏乞保全不勝感激餘禀詳江西商會支印 
委充工務科長蘇州 
蘇省農工商局憲前委候選知縣劉善浤往赴南京採購電桿以備裝設電話之用現已購齊回省熊觀察以該令辦事動愼昨特札委本局工務科科長以資助理 
[電請查封木行鎭江]  
　　鎭江府承太守現奉江督札飭准鄂督電咨以鎭郡新河某木行欠漢口怡生錢莊銀十餘萬現該錢莊虧倒官商各欵三百七十萬有零急須追償該行旣欠有鉅欵應卽查封備抵等因太守當即轉飭丹徒縣王令派差將該行所存木牌等項一併封存電覆鄂督核奪 
雜記 
[閶門關員易委蘇州]  
　　蘇城閶門旱關委員張雨田二尹現已委充海運滬錫局差務所遺該關差缺已經臬憲札委巡檢朱景昌接辦並飭認眞稽查以重門禁 
[曉諭典舖停歇原因安徽]  
　　皖省典舖因抽捐停當等情已詳前報兹由巡道出示云典商同春恒豐係因虧欠莊欵已於十一月十六日未經宣布捐章以前即據該商禀明藩司出示停當候取在案今民間謠言紛起竟謂該典因捐停歇其中難保無造言煽惑之人應即嚴拿懲辦况警局抽捐只土膏客棧兩欵甫經實行其餘各條皆發商會核議行止尚未定局云 
[禁烟局成立有期寗波]  
　　定海禁烟局事宜提議已久迄未舉行兹龔司馬决議開辦業經照會許紳錫鈞爲該局總董請先擇定局所一面妥定章程其經費一項先將王安邦罰欵内所撥洋三百元以作該局開辦之用其後經費不敷再行設法籌捐聞年内爲日無多俟來春舉辦 
[皖省抽捐滋事續誌安徽]  
　　安慶巡警道卞觀察現因經費不足擬抽地方捐欵辦理致有典舖停當人民浮動之事已誌昨報兹因抽收土膏兩捐又起風潮該商以土膏兩捐捐數過重力難承認禀請求减已非一次本月初八日巡警道忽傳土産楊同興等到案立令遵章認繳當時該商等言語稍有激烈致被覊押六人於是商界咸爲憤憤齊集商會力請總理宋玉田等出爲保釋旋經宋玉田等出而調停允爲代勸總須稍從輕减不虧成本該商等自可樂輸等語卞觀察聞之因將所押之六人暫行釋放刻下各商均日集錢業公所會議意在持平了結故近數日雖已開市然僅能挑膏其烟土仍屬封儲并未售賣 
雜評 
[外人之於袁世凱]  
　　袁氏開缺回籍後。西字各報。多歎惜之。如字林文匯泰晤士論說。多以中國政界之進步。歸功於袁氏。一若袁氏眞有濟世之幹材者。嗚呼外人之惋惜袁氏何其至。而歎服之又。何其誠也。 
[國人之於袁世凱]  
　　去夏袁氏入軍機時。極力主張立憲。奏請速立責任内閣。國人多贊美之。及一入外部。逼借路欵。擅賠辰丸。遂大失東南人士之感情。今此開缺。一似大快人意者。嗚呼國人之積。恨袁氏何其深。而唾罵之又何其烈也。 
紀事 
[某女士]  
　　百里洋場。萬家烟火。華洋之富商豪賈。聚族。而居者以數萬計。曰此輸進文明之地點也。男女學校。星羅棋布。裝點於斯土者以百數。於是若俊秀之子弟。若娟麗之閨秀。咸聯袂。而至。莘莘學子。濟濟女士。洵盛軌焉。 
某女士某縣人。年及笄矣。性剛愎。色殊佳麗。幼即許於其戚。某氏顧未成婚也。其夫庸惡陋劣。貌亦不揚。女甚怫之。而重於父母之命。媒妁之言。怨固在心。羞難啓齒。未敢顯言也。憑欄長歎。望月感懷。秋月春風。濕透幾重衫。袖。 
里有某氏女。與女士爲姊妹行。讀書於滬上。一日走訪女士。見女士有不豫色。謂之曰。月夕風晨。深閨寂處。終日倚牕刺刺作針黹。過數日抑塞而死耳。安能鬱鬱長處此耶。女亦。一國民。安能日坐牢獄作囚人狀。而不急急。求學問。爲自立地。 
女士感其言。商諸父母。父母許之。乃與隣女同學於某女校。校固小。不適起居。遂與鄰女賃居於校外。雨灑風馳。幾許道路泥濘之苦。馬龍車水。固多市井耳目之觀。求學志切。奔走苦所不屑也。 
女士生長十餘年。未受家庭敎育。程度固甚淺。學畫習文添多少忙碌。顧普通學亦由是。大進。女士固多姿。又日與同學輩。晨夕過從。歡言笑語。酬應旣工。拂飾亦因之益善。雅淡。可人。梅精堪擬。姊妹共相稱譽。曰彼也野鶴。若我輩羣鷄耳以色論我等愧死矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局官長設立安徽 
皖撫致憲政編查館電云皖省諮議局籌辦處業經遵照奏定章程遴選明逹官紳創辦其事所有辦法章程及各員紳銜名容卽咨呈立案兹據籌辦處禀稱查諮議局章程第三條第五項在本省地方有五千元以上之營業資本或不動産者細繹條文語意似以五千元爲得有選舉權者最低額之標準而以以上兩字爲加多之數其非每有五千元即給與一選舉權可知近聞各處調查此項資格時有殷富之家可分析五千元配與同居子弟選舉權之議竊疑此說似未盡善設有資産十萬元亦將析爲二十選舉權令其一家子弟握有多權恐滋流弊究何適從應請明示又諮議局選舉章程第五十六條初選以本區應出當選人額數除選舉人總數將得數之半爲當選票額按照條文解釋以選舉人總數爲標準雖甚平允惟現在風氣初開創行選舉投票實數恐不能與選舉人數適符設選舉權者過少票數自然减少若以少數實投之票而仍據選舉人總數以定當選人票額恐票額愈未易滿不免再選之煩可否略予變通以本區當選人額數除本區實在投票總數以得數之半爲當選票額似與定章不甚相懸而行使選舉時諸多便利又諮議局章程第三條第三項生員有選舉權如高等小學堂畢業奬勵之廪增附生是否與生員一律以上各端懇請電示飭遵家寳東印 
憲政編查館覆電云查諮議局章程第三條第五項五千元以上云云蓋以五千元爲最低額之標準非謂每五千元即可有一選舉權凡富家資産並未分析則子弟雖多不能按資産分配令一家占多數之選舉權第五十六條當選票額來電所慮却係實情雖檢票以後臨時除算稍多周折而可免再選之煩所有初選舉以本區當選人額數除本區實在投票總數以得數之半爲當選票額亦可用同一解釋又高等小學堂畢業奬勵之廪增附生自應與生員一律即希轉飭遵照憲政編查館虞 
[士民實行調查浙江（寗波定海）]  
　　選舉調查事務所通告各區略謂選舉一事爲同胞莫大之權利一旦被選而爲諮議局議員卽與聞一省之政事再進而爲資政院議員卽與聞一國之政事此誠同胞從來未有之機會豈可因循觀望自行放棄其權蓋無此權卽不得爲完全之國民苟非犯罪囚徒及有特别事故者即政府亦不得剝削其選舉權要知此權至重且貴本所現正遵章派員分區調查凡我同胞萬勿悮會此舉以爲將來歛財地步如有選舉資格而漏未查及者請將姓名職銜年歲籍貫住址合于某項資格詳細書明函寄廳署土地祠内本事務所俾使補行入册以明年正月十五日爲限幸毋自悮 
本埠新聞 
[禁烟會英國專員將次來滬]  
　　字林報云萊特勞君爲萬國禁烟 
會英國專員之一偕其女公子不日抵華現已在禮查旅館定就庽所駐滬荷蘭總領事碩君亦在該旅館爲荷國專員擇定寓所 
[訊結淫婦捲逃案]  
　　寡婦王陳氏控夫妾王周氏與自稱入籍日斯巴尼亞之金劬官私識捲逃一案前晚由公共公廨提案復訊陳氏與夫弟王渭川供被周氏捲去方單道契衣飾各物請追訊之王周氏供所有珠飾各物被訟棍陸道生騙去付質爲運動等費當票早已呈案寳讞員以道契方單均已查明號數分行立案非王渭川王潤身到塲不能過户自可不必追究所有陸道生繳案洋三千元及當票等物一併檢交王陳氏具領惟王周氏旣在王處生有兩女未便置之不顧著於明年正月起每月向王姓所開和昌成報關行領洋三十元爲赡養之資至所控周氏犯姦一案因已押四月從寛交保並具安分切結開釋完案 
[江蘇敎育會法政講習所第三届畢業名單]  
　　最優等七名趙鴻書武鶴翔沈紹潜葛夢樸余煥文俞燮沈繼慶優等六十六名錢衡璋李方來吳承楷李傑潘嗣曾李方照吳亮杰江　周紘順石頴逹衛朝幹謝一同許寳鼎黄國器黄文傑陸承卓鮑德和陳仁術詹夢蓮馬思賛厲鼎璜吳鴻甲陸誦清牛柄辰莊彭年牛拱辰錢衡銓吳銘禮劉戎任魁斌朱士偉馬秉澄蘇恩培吳其澍婁德琳周夢齡龔承勳陳鈞程汝藻王光鼐陳震時王紹壎吳亢臧陰松江承圭張鏚周增元宋璆屠振嘉年錫　馬逹周璋陸士鐸唐春霆董觀復唐蔚儒周士鼐汪洋程耀斗王志鵬張藻鑑陳元愷梅冠黌徐鼎元王占瀛張爭中等十六名孫存謙丁魁卿張恒華張　甲陸乃顧陸文椿陳振今陽燮沈維禮孫殿聘陸道隆蔡鳳聲花黻臣朱曾廕王　曾蔡源瀚補考畢業者四名商文蔚孫錫庚錢聯科蔡銘卿 
[製造局預備停工]  
　　江南製造局總辦張觀察因時届歲暮自應循例停工昨特傳知提調處督同各廠司員催令工匠將未竣鎗械等件赶速營造先於十九日將鎗砲砲彈廠停工度歲其餘各廠俟工竣停止 
[防範鼠疫之周密]  
　　英美工部局防範鼠疫歴詳前報兹又傳諭居民凡板壁地板等處如有大小窟窿一律設法塡塞俾鼠子無由出入疫氣無由外洩云 
[謝劵]  
　　四馬路華美公司於十五晚起開演影戲幻術送來優待劵兩紙二馬路石路西大新街口文明雅集送來茶票一册 
城内 
[竊賊冐官]  
　　冐官行竊之孫驩　即子昌經公共公廨向工程局提去訊究後兹與同黨沈長仁一併解縣訊究據大成綢莊夥張錫鈞投供孫於初二日先來買去花縀付洋十餘元初三四日復來購料伊黨沈長仁亦即闖入竊去花縀二疋後由養　參店查獲前來知照查英界大　綢莊亦被串竊多疋該犯先在工程局供認將本店花縀向成裕當質洋五十九元但本埠並無此典求究訊之孫供詞狡賴判責一百五十板跑練一時許還押再究 
[奪子續誌]  
　　尤式玉與妻李氏控呂長榮李馬氏搶奪伊子一案昨由一路巡局解縣訊究尤供於二十九年分娶孀婦李氏爲室生有一子名一桂今年四歲上月十五日李氏携子入城被呂長榮將子抱至李馬氏家掯匿不還尤李氏供前與李文俊同居李妻馬氏誣指犯姦將子搶去婦人當至西四區警局控告詎將呂長榮縱放反將婦人夫婦解至一區訊究有馬維藩插身幫訟求究馬維藩供當營勇姑丈李文俊在日曾與李氏姘識生此一孩故由李妻馬氏託人抱回判馬交呂長榮李馬氏到案訊核 
 
 

Page 19

 
 
[供認行兇]  
　　戮斃鄭阿根之兇手沈六寳小福壽由縣復訊沈供小的先被阿根戮傷是日携帶手槍邀同小福壽等五人將阿根戮傷小的戮五刀福壽戮二刀在逃之阿九戮四刀訊之福壽供詞相同判還押候懲 
[地保串騙]  
　　李胡氏控八舖地甲潘福串通肉莊主黄培元將廢單抵去洋三百元昨由一路巡局提訊潘不認串騙判責三百板限尋黄培元及中保人等到案再訊 
[文明結婚]  
　　南洋中學堂學生濮星北昨與中西女塾學生笪秀貞在談家弄租賃房屋行結婚禮親朋滿座頗稱熱閙 
[會哨路由]  
　　城内各區巡官每六日會哨一次今因冬防緊要改爲間日會哨議定路程如下由一路分局往西出盛家弄繞三牌樓過畫錦牌樓陳市安橋侯家浜旦華路和尚浜朝北穿心街新北門老街到城門口復進盧家弄出福佑路過安仁橋至東二區休息由東二區起天官牌樓至察院場小東門過益慶橋東街聚奎街至敬業學堂到四牌樓曲尺灣出西姚家弄東街轉大東門城門口過水關橋繞城脚過道署至南三區休息由南三區起過永興橋轉俞家弄上大南門犬街過陳顧同橋往西喬家浜凝和路梅溪衖轉參府署過皇宮至莊家橋出西門大門復回至虹橋過太平街抵縣橋過縣前街回局 
[道批五則]  
　　烏顯家禀批查吳淞向有釣船公所爾等裝運砂石旣係事同一例即不應另起爐灶致涉紛擾所請應毋庸議陸趙氏禀批案經控廨諭理如該族長不能理結應即由官查明秉公澈究仰公共租界會審官遵照辦理具報黏抄並發梅香珊禀批前據源吉莊等禀已行縣查提該商曁黄瑞麟備滬究追現該商旣自行投到着即赶緊清理並候札行靖江縣查照可也許桂雲等禀批林丁氏前禀甫經批行據禀前情仰寳山縣查明鄭小美改名金鴻發船户提案究追具報至河鹽廳前次因何將船釋放仰即查照察核勿延周阿才禀批劉鄭氏上控一案究竟應否覓人偵拿該氏事關切已必能爲　法爾旣逐出租界何能再至界内充當線人不准 
[縣批五則]  
　　許文先禀批爾與孟張氏合股開設公大昌油米雜貨店孟張氏共出兩股計洋三百元又存欵洋七百元厥後孟張氏因無餘利可圖即欲拆股業據將股本存洋陸續交付無悮並由爾另招新股潘仁基六股重新議據立紙將昌字加一金旁改作公大銀以示區别是孟張氏旣已拆股即將股單交出何以匿不檢交惟曾據另立摺上董保亦經畫押實已確鑿可據是可無虞後累也摺兩扣閱發施仁錄禀批坆地方單自應妥愼收藏何致平空被人取去抵押爾取執墳地田單一紙何時遺失尚不自知直至顧姓持單囑保簽押始向盤詰抑何疎忽至此殊堪詫異保非别有糾葛應著自向范姓根查妥理不得率請飭提張秀卿禀批湯氏不願安守在堂逃逸其必失節可知自不應再進張氏之門如其潜回自可驅逐母庸備案怡和等禀批糞缸係澆灌田畝之用豈容禁阻茶捐禀准有案何得擅加據呈潘金華父子假公營私各節殊堪詫異惟該處清潔所究出何局主見應候移請浦東總巡查復核奪朱建芳等禀批抵押田單如果並未找絶豈能掯不放贖著即持批邀中妥自理明贖回管業毋庸一再纒訟 
[一路巡局批詞]  
　　商民章鼎謙禀批據禀該商經理魏保生雇用做手蔡雨生等串覇停工并竊取坊内領布簿據私向錦豐貨店騙取布疋懇請究追等情仰候飭提到案訊明核辦商人徐叔瑜禀批查上海租房一事往往由房客以所租餘房轉租與人每致糾葛該房東於汪晃恒承租立據時註明不准轉租甚屬妥善汪晃恒自應准照租據空歇餘房照退减租由房主自行收管何得加租轉租并將自已名下應付之租延欠不付至六十餘千之多基貪婪圖賴情形昭然若揭據禀各節仰候飭甲協同中証理處 
[官事]  
　　法部差遣河南補用知府俞紀瑞候補知縣朱鳳翔廣東補用知縣方崟運上海縣李超瓊公共租界會審官寳頤昨均到道禀見新委三路三區副巡官劉佛船禀知到差縣丞談定瀛　銷三路　區副巡官差 
南市 
[勒緝惡丐]  
　　新北門外站橋巡士杜志堂前因縱令放火圖害之惡丐阿憨躍河脫逃由工程局警務處斥革在案兹運動該處彩票店主丁春濤等具禀到局請准復充昨奉批云來禀閱悉惟該巡士旣因疏忽撤差應俟緝獲阿憨之後再予復充 
[一再聚賭]  
　　尚庭山馬頭森裕烟紙店主馬永發前因糾人賭博由總工程局飭令具結在案近又違犯前晚由巡員拘獲賭徒邱蘭芳王阿三解至當值處將邱收押王罰洋四元候傳馬永發到局究懲 
[拖累中証]  
　　已閉順大土行主蔡泉德前被米船户石根泉欠銀一百五十兩將船抵押由常昭公所司事蔣友蘭及地保副役沈妙金爲中租與阿三大撑駕現何欠租洋一百十二元五角逃逸控奉工程局傳蔣到案審訊不認爲中旣傳沈妙金訊供屬實判交保帮理 
[船夥騙洋]  
　　富雲卿前被山西輪船夥汪爽亭等僞稱薦至萃利輪船執業騙去洋一百九十元由該輪買辦徐其相出立收條後忽推托圖賴兹由富控奉西區移送工程局請究判汪交保限十天交徐到案質訊 
閘北 
[再三鞭責]  
　　騎巡隊捉賭肇禍一案已由巡警局刑訊數次均誌前報前晚又由警保科汪科長復提在押之賭徒張鴻生張阿全張雲清周阿虎王阿桂五人研訊五點鐘之久仍無實供判張鴻生鞭背一千下張阿全張雲清周阿虎各責二千板王阿桂掌頰六百下一併還押候核 
[偵探朦蔽]  
　　王梅氏控未婚婿張園林糾衆搶親一案經一路分局巡官諭着保人調處迄無音耗昨該氏又至總局喊控稱此案實由偵探薛香升與城内皮箱店主某甲串同朦保求究諭候飭該偵探交出原保再核英租界 
[自應酬謝]  
　　鄭召臣　美商用人奚國榮（即奚朗如）不付酬銀等情昨由公堂會訊鄭供代辦奉天礦務酬銀奚不交付請追訊之奚供礦未開工是以未付判奚先將票銀四千兩繳案候禀請道憲轉禀奉天督憲查明復到再核 
[幸有産業]  
　　萬泰升大等五户控綸章造紙廠主朱培初欠銀一萬四千餘兩不還前晚由廨提訊各原告投案求追朱供有産業數萬可以變價攤抵判朱還押候核尚有日商三井控案候照會日領再訊 
[同族興訟]  
　　方慶奎控族弟方東生方錦榮方關榮串同賣地前晚由衣提訊供詞各執判關榮錦榮仍交原保候東生病愈再訊中保王德松王竹山一併開釋候再傳訊 
[寡婦追欠]  
　　寡婦劉沈氏控胡金高不還借洋前晚由廨提訊氏供前有女傭李氏之戚胡金高於光緒十八年間借去洋七百元立有筆據延不歸還求追訊之胡供與徐東海吳美權向氏代借洋一百五十元餘不知情判還押候補提人証再訊 
[保人提案]  
　　鉅興等各號控吳春九欠銀不理前晚由廨提保人邱愷生到案研訊判邱押候提吳到案再核 
[發封作場]  
　　陳家移控木作頭鄔承烈抵單不贖前晚由廨將中証馬北塘提案研訊馬供僅爲中人並不担保且鄔承造某姓房屋尚有徐桂堂與之合辦現徐因另案在押鄔已病故請向徐究追旋提徐植堂到案據供鄔與小的合造房屋因無資本向陳姓抵銀七千二百七十五兩小的收洋二千五百元是實判徐仍還押馬交保幫同理處所有鄔姓股開之貴禮公司作場先行發封 
[變産理償]  
　　恒德錢莊等三十二家在道署上控北京路全泰美磗灰行主戚桐芬虧欠巨欵一案前晚由廨提訊各原告稱被欠銀八萬餘兩求追訊之戚供有産業向人抵銀六萬餘兩可以料理判戚押候移請商會查明帳據並傳各股東到案再核 
[負欠纍纍]  
　　華洋各商環控湯禹臣欠銀不理昨晨由探將湯傳至公廨押候訊追 
[私取帳洋]  
　　周芝德控陸紹生私收帳銀 
 
 

Page 20

 
 
昨由差探傳陸到廨判過堂訊候 
[賠償了事]  
　　田文記控吳日生騙洋一案昨經公堂復訊田投案求追吳延聖文律師到堂代辯判吳賠洋一百二十五元了案 
[得不償失]  
　　山西路鼎陞客棧被鄰居失火殃及已誌前報昨由棧主禀知捕房知照泰和保險公司及魯意斯摩西人到場將焚剩各物逐一檢出任令寓客取去 
[小題大做]  
　　電車公司控收票人嚴維岡虧空洋一角八分昨解公堂請訊中西官以事甚細微將案註銷 
[找尋拐匪]  
　　李祥雲控陳新昌陳蘇子串拐伊孩昨晨由探將二陳解請公堂復訊陳蘇子供前在天仙戲園門首賣八寳飯雇張得勝爲夥李云伊孩被張拐匿實與小的無涉求察判陳新昌還押陳蘇子交保限三天尋張到案再核 
[限交小孩]  
　　張吳氏控陳正興王利正串拐小孩一案昨又解廨訊究仍無實供判一併押限一禮拜交孩如違嚴辦 
[串拐小孩]  
　　顧趙氏顧扣子控顧橋良王吉林王阿二串拐小孩阿林由廨判押在案昨日復訊屬實判王吉林顧橋良各押西牢一年王阿二交保開釋 
[查獲拐匪]  
　　周錦全周阿芬周錢氏徐李氏由漢口串拐男女六孩來滬當被包探查獲一併解廨請究判分别還押候查明再訊 
[男女串搶]  
　　流氓胡桂生與蕩婦胡葉氏串搶施安忠洋元由探查獲昨解公堂請究判氏與胡桂生分别各押九月 
[復訊命案]  
　　周如廷控湯阿二毆斃伊孩一案昨經公堂復訊判湯交保候函致上海縣詢明驗屍情形再行核辦 
[藉端勒詐]  
　　方梁氏等九户控匪徒劉福標藉端勒詐昨由公堂訊明屬實判押西牢二年期滿逐出租界 
[公堂瑣案]  
　　高阿香控林胡氏竊取金飾衣物研訊不認判氏押候查明再訊張慶林控唐祥大顧如祥串竊皮衣昨日復訊判顧交保唐押候補提薛鴻韶到案再訊李湘臣控被車夫張連卿失去衣物由探查獲解究判張賠洋四元如無力繳洋改押一月孫桂生劉阿毛鍾開有串竊顧益齋衣物判孫押四月劉鍾各押兩月 
美租界 
[封閉店舖]  
　　西華得路稻香村茶食店積欠房租百餘元由房東壽昌公司控奉公廨將店封閉 
[女孩迷路]  
　　沈榮泰昨日在途遇見一迷路女孩啼哭不止當即車送捕房留候認領 
[扭獲搶匪]  
　　林徐氏前被宋掌林强搶金飾報捕飭拿未獲昨忽在途遇見扭交包探帶入捕房押候查辦 
[給還傷費]  
　　馬夫王阿四昨日策馬至西華得路撞傷行人曹阿羣由捕併送捕房飭王給還傷費了事 
法租界 
[流氓宜懲]  
　　李金林薛文江周鳳安等與某日人夥同行竊一案昨由捕房解請公堂訊究據包探訴稱李金林係安慶帮著名流氓黨羽甚多請爲嚴究判仍還押聽候核斷 
[房東送縣]  
　　住居寳興里之陳阿三被人戮斃後由本縣李大令飭將陳之二房東王阿方送交捕房收押在案昨日解廨請訊判送縣辦理 
[失竊白馬]  
　　陳兆昌日前失去白馬一頭知被江根生竊去由朱妙增經手賣與他人爰即報知捕房將江拘入押候提到朱妙增再行解廨訊究 
[收票舞獘]  
　　電車公司收票人馬和生吞用票資洋七十五元並竊取油衣一件兹爲公司查悉送捕解廨據稱吞用之洋已由薦人償還油衣願照價賠償判押候償還再核 
[婦女淫奔]  
　　李崔喜之妻某氏向與土阿四姘識近忽逃匿無蹤由李將王扭至捕房解廨訊究王狡賴不認判押候查核 
小說 
[衣冠影（三）第一回戰强人砲台失守奉朝命大將出師]  
　　幸而砲台的前後左右。都没有民居。還没有打壞什麽房屋。那班强匪。聽得背後大砲打來。只嚇得魂飛魄散。一個個放開大步。往前逃走。就是那些商人聽了砲聲。大家也吃一驚。不敢再放。大家打開行李。在砲台裡面睡了一夜。方才走了。按下不提。只說那砲台上。原有一員游擊。和八十名。營兵。在那裡防守砲台的。如今又到那裹去了呢。怎麽憑着這些人。登台。開砲。竟没有一個攔阻禁止的人。這是個什麽原故呢。原來當着那一面。商人酣戰之時。正是這一邊將士潜逃之日。那位砲台守將赫游戎。正在。那裹睡午覺的時候。忽然有一個守台兵士。走到台上去閒望。猛然耳朶。裹頭。聽得鎗聲絡繹。隱隱夾着叫喊的聲音。不覺吃了一驚。連忙擡起頭。來。依着鎗聲來路的一方面。仔細看時。只見遠遠的一大隊人馬硝烟滾。滾。塵土紛紛。風一般的直望砲台的一方面。馳驟過來。這個兵士看了。這一驚非同小可。暗想這一支兵馬。一定是革命黨裹頭的人。派來奪取砲。台的。我們一古腦兒。只得八十個人。怎樣的和他抵敵。况且還有一大半。人。都是吃鴉片的。不如還是三十六計。走爲上計想着。便一溜烟跑下台。來。三脚兩步的。趕到兵房裹面。亂搶了幾件衣服。往外就走。一面走着。一面口中大叫道。有無數的人馬。來搶我們的砲台了。我們快快的走呀。那班兵士不聽見這句話兒還好。一聽了這句話兒。命時大家嚇得個三魂。失二。七魄剩一。一霎時鴉飛雀亂的。搶了行李。大家紛紛。逃走。這位赫游。戎。正在大槐國裹看着金枝公主招親的時候。這個當兒。也驚醒了回來。聽了這個信息。也嚇得發昏。連衣服銀兩都顧不得搶。拼命的跟着大家。逃走。又恐怕後面有人追赶。一個個放開脚力。就如騰雲駕霧一船。不多一刻兒的工夫。早跑了二十多里。看着後面靜悄悄的没有一人追赶略略放心了些。正要歇息一回再走。猛聽得遠遠的轟的一聲知道是砲台上開砲。嚇得這班將士。立起身來。望前再走。又走了十多里。方纔大家都放下了心。那位赫游戎喘息了一回。點點手下的兵士。幸虧生了兩只快。腿。整整的八十個。一個也不少。 
國外新聞 
[意大利大地震八誌]  
　　字林報十四日華盛頓電云美國國會已准撥欵八十萬圓賑濟意大利災黎同日倫敦電云英皇電嘉英艦隊援救茄拉勃利亞灾黎之勇武英政府現已磋商撥欵賑灾問題惟英國國 
 
 

Page 21

 
 
會現正休議以故遲緩未决美國紅十字會已電滙洋三十九萬圓交羅馬辦理賑務美國國會除助賑物兩船已運赴意大利外復准撥洋三十萬圓以充賑欵泰晤士報同日紐約電云美國下議院亦助賑欵三十萬圓加以羅斯佛請國會撥助之欵五十萬圓合成八十萬圓文滙報十四日柏靈電云羅馬敎皇對於茄拉勃利亞及雪西拉救災之舉頗爲熱心現親赴各處慰問嬰疾各災黎美西拉及里其哇兩處業已頒布軍律 
[美總綂與國會之齟齬]  
　　十四日華盛頓電云美總綂羅斯佛近以特别公贖呈交國會論密查事宜謂國會議員現所反對之詞卽昔出於議員口中者云云現國會拒抗羅斯佛之感情頗爲激烈 
[委總綂病狀近聞]  
　　十四日倫敦電云委納瑞拉總綂開斯屈洛因患疝氣近經醫生開割兩處事雖危險然已奏效 
[近東大變局七十一誌]  
　　十四日倫敦電云據維也納某官報載稱奧國駐伯爾格萊特（塞京）公司已奉政府訓令因塞國外務部大臣近在議院所發之演說蔑奧過甚著向塞政府要求服禮否則塞奧恐因此失和云 
[韓皇出巡]  
　　十四日東京電云韓皇將於星期四日由漢城啓程巡狩韓國南部各省需時約一星期之久日本駐韓綂監大臣伊藤王及政府各大臣均將隨駕韓皇出巡實爲韓國歴史上未有之舉以上譯字林報 
[美孚罰欵案近聞]  
　　十四日紐約電云美孚火油公司前經蘭狄斯裁判官判罰美金洋二千九百萬圓後經控訴裁判院平反兹有檢事長巴萊派脫君復請高等裁判所將是案重行鞫問業經駁退 
[美艦隊行蹤近聞]  
　　十四日紐約電云美艦隊除有艦四艘駐泊賽特口外餘艦悉在蘇彞士河以上譯泰晤士報 
[英皇偕后定期游德]  
　　十五日柏靈電云英皇英后現已定期於西二月第二星期以正式之禮往游柏靈 
[意大利國會定期開議]  
　　十四日柏林電云意大利國會定期本月九號開議 
[各國承認摩王]  
　　十四日柏林電云各國政府承認慕連海飛爲摩國君主之公文現已送至摩京菲士交納以上譯文滙報 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
