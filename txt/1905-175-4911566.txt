# 1905 - 175 - 4911566

 

Page 1

 
 
特准掛號立劵之郵件 
[電傳上諭]  
　　五月二十七日内 
閣杪奉 
上諭崇禮奏假期届滿病仍未痊懇請開缺一摺 
崇禮著准其開缺欽此同山奉 
上諭鐵良著調補户部右侍郎兼管錢法堂事務 
兵部左侍郎著增崇調補欽此 
[電傳宫門抄]  
　　五月念七日召見軍 
機連魁 
報記英美公廨舉行土地會事憤而書此 
異哉上海租界公廨而竟有出土地會之事也夫 
公廨不知何爲而至地地殊不可解惟以邇者土 
地忽有損壞舁至城内修理現己修竣定於本月 
三十日由城内積善寺舁回遍歴租界各處然後 
回至公廨先期擬就路由布告遠近一若誠恐人 
有不盡知者噫嘻是非租界之創聞官塲之奇事 
哉夫中國迷信鬼神之事固久爲各國所姗笑然 
或行之於窮鄉僻壤創之於野老農夫陋俗相沿 
猶可說也乃以素稱最文明最開通之上海租界 
而亦忽有此事風旋所布觀聽一傾議論所騰影 
響實大今試舉種種乖謬之處正言以告焉 
迎神賽會最爲地方之害試觀各處因賽倉而肇 
禍者幾於無地無之無時無之近來如甬人因附 
小輪船觀會至全船傾覆死者數百人江寗亦因 
觀會橋梁坍塌死傷者數十人此外因人多而被 
擠傷或匪徒乘間攫取物件每賽會一次必有小 
小禍端而勞民傷財猶事之小焉者也故地方明 
白之紳士往往請申禁令不許舉行今租界人稠 
地狹車馬縱横雖有巡捕彈壓未必無意外之禍 
此賽會之萬不可行者一也 
官長爲斯民之表率地方有惡陋之俗官宜阻遏 
之閭閻有違理之事官宜禁革之賽會者俗之至 
惡陋而事之至違理者也官而不知則已旣明知 
之安可不力行禁止乃中國官塲於廨辦各事並 
不措意而於朔望赴神廟拈香則視爲必不可緩 
之舉又或於某神某佛誕日尤整肅衣冠恪恭將 
事官爲民人觀膽所係而舉動乖錯若此又何怪 
愚民之聞風興起相率效尤也卽如此次土地會 
雖未必倡之於官而舉行旣在廨署兩面者苟非 
陳仲子之耳無聞目無見何一任廨中人之肆行 
胡鬧而不加禁遏夫愚民何知彼以爲官署中尙 
 
 
 

Page 2

 
 
申報第二版 
　　有如此舉動必將援以爲例互相仿行一國若狂千夫所捐椎原禍始誰其任之此賽會而在官廨尤斷不可行者二也 
東西洋各國人之來華者無不薈萃於租界故外人欲略知中國風俗大率以租界爲衡租界所行各事而合於文明也則外人欽敬之租界所行各事而入於野蠻也則外人鄙夷之故租界者不啻中國全國之地之人之代表也今於中外屬目之地而忽舁一土偶嗚鉦代鼓過市招摇問其置土偶之處則曰公廨也問其迎土偶之人則皆公廨之人也嗚呼公廨卽不自愛其聲名亦何爲令中國鄙俗不堪之舉動必欲表而出之以供外人之譏笑耶夫向來民間賽會從不許在租界遊行乃此次則英法美三捕房竟皆允准是豈西人之故事通融哉亦以中國諛媚鬼神之事而竟倡之於官署亦藉以覘中國官塲之腐敗焉辱國辱民莫此爲甚此賽會在租界而更萬無可行者三也 
有此三端故歴任讞員無論賢否均未嘗允行此事不意今屠司馬忽以將去之身而留此特别之紀念記者明知事在必行言之無益然骨骾在喉不能不吐并望後之繼任者其將有所鑒焉 
[梁使因禁工苛例向美索賠示式廣州]  
　　美國禁工苛約現已滿期各省志士方籌議對付之策而美國不待我國承認續約竟將到彼國之士商任意損害幸駐紥彼國之梁震東星使尙能據理力爭並扎令署金山總領　鍾君轉諭曾被凌虐之華人將當日情形詳禀以憑索賠是亦爭回國權之一端也兹將鍾領事示文并所開格式照錄如下署金山總領事鍾爲曉諭事本日奉欽差出使美日秘古墨國大臣梁札開照得美國禁限華其變本加厲苛凌騷擾不可終日上年續約届滿經本大臣咨請外務部聲明作廢并會美外部在案惟我政府顧念邦交又因美國工黨爭權有碍該國政治姑允另訂條約來美工人酌行限制别數項華人一律優待由本大臣咨商外務部擬稿送交美政府磋磨月尙無定議查前約己於光緒三十年十一月初二日即西歴一千九百零四年十二月七日期滿停止自是日以後凡華人抵境及寓美華人諸事即不應按照前約辦理雖美國禁例業經議院議定於廢約後仍舊照行然此國續例關涉彼國未經彼國認許者不能强令遵行現在約章能否續議旣屬未定我華人來往居住如有窒碍害損之處自應按例索賠華人以彰公道而荷人權惟慮華人於美國事例未能通曉所開清單或有未合致遭挑駁特行擬定被阻被撥索償格式華人寓美查册被拘被撥索償格式各一紙發交該總領事轉交所轄各會館商董人等遇有華人不論商工各項抵境被阻被撥查册被拘者一律按照格式所開各條詳細塡註尤須核實從事以備稽駁不可稍有含糊致貽口實塡註之後呈由最近之傾事申送來署候本大臣復核無訛届期彙案照會美外部請其按數賠償用昭公允雖美國外交疲緩宕延未必遽能如顧然公理公法固應有此辦法本大臣責任所在不忍見吾民枉遭凌侮呼籲無門爲此札仰該總領事速即按照上開事理妥辦母得視爲具文等因奉此除另行諭知中華會館紳商董事外亟出曉諭爲此示仰　埠華人知悉嗣後遇有華人不論商工各項抵境被阻被撥查册被拘撥者一律按照格式所開各條詳細塡註呈由來領事申請使憲核辦必須核實從事以備稽駁不可稍有含糊致貽口實切切特示計開華人抵境被阻被撥索償格式全用漢文英文一本人姓名二何處居住三作何事業四領有何項護照或有商工紙五何處出口來美六何日出口中歴西歴七何船出口八何日抵美中歴西歴九何處入境十問口供之美員是何姓名十一傳話人是何姓名十二問答如何全叙十三因何被阻被撥詳細寫明十四如係被阻被撥若干日由某日至某日西歴十五如係被撥何船撥回何日離境中歴西歴十六船　支費若干取收單粘附爲據十七車脚支費若干取收單粘附爲據十八船上費用若干十九車上費用若干二十狀師支費若干取取單粘附爲據二十一傳話人支費若干取收單粘附爲據二十二如若被阻被撥期内商人應得利益所值若干工人應得工資若干二十三有無凌虐情事詳叙本人簽名二証人簽名西人更好呈請中國領事查明簽名爲証○寓美華人查册被拘被撥索償格式全用漢文英文一本人姓名二居住何處三作何事業四原日用何項紙入境五何處出口來美六何日出口中歴西歴七何船出口入何日抵美中歴西歴九何處入境十原來作何事業何處十一寓美若干年十二被拘之時作何事業可處十三查册美員是何姓名十四傳話人是何姓名十五何日被拘中歴西歴十六在何處被拘十七因何被拘十八如係被撥何船撥回何日離境中歴西歴十九曾請律師代駁否二十請律師支費若干取收單粘附爲據二十一傳話人支費若干取收單粘附爲據二十二如係被拘被撥期内商人應得利益所值若干工人應得工資若干二十三如係被撥實在損失若干二十四有無凌虐情事詳叙本人簽名領二証人簽名西人更好呈請中國領事查明簽名爲証右論運○另昭一公所知照云如各梓里有親朋經美關員被阻被撥者知照上列各格式詳註中西文字托各該會館董事或鋪户代禀知仰事轉禀使憲回美政府索償爲盼塞 
[俄政府已允定期開議和局]  
　　二十六日柏 
林電云俄政府已允於西八月一號在華盛領與日開議和局　德文報 
[日不欲俄以古將軍爲議和大臣]  
二十 
六日東京電云日人聞俄政府擬派古羅伯脫將軍爲議和大臣頗不滿意且謂俄派古將軍有得罪日本之意譯太晤士報 
[美總統通知兩國議和大臣之名]  
　　念六 
日柬京電云俄日兩政府由美總統羅斯佛　彼此通知兩國議和 
 
 

Page 3

 
 
申報第三版 
大臣之名待兩國允准後方將其名宣示於衆人譯太晤士報 
[浙江留日學生電阻美營浙路]  
　　五月二十日留學日本浙省學生致北京外部商部電云美營浙路紳民業已拒　浙撫承詔開議顯蹈皖礦覆轍乞速電阻（外） 
[定南廳勦捕三點會匪詳電江西]  
　　閩省三點會匪竄入江西由閩贑粤三省會剿已迭紀本報兹將贑南鎭道電報照錄於後福建三點會匪竄入贑境時駐防定南廳營弁張某僅帶兵數十餘名前往查拿該匪見兵少拒揂將弁兵層層圍住勒今入會不從乃捉而殺之計殺斃兵丁十二名該弁張某被害屍身並係支解情形慘極迨贑鎭馳往救援該匪等始四散奔逃查得該匪首係何仙姑劉青山等現己會同廣東福建三省撥兵協力兜拿會勦因廣東距定南犯事地方僅隔一河兵易調到而吉安亦撥兵六哨去矣（晉） 
[大庾縣竄入三點會匪警電江西]  
　　贑撫胡中丞日前接據贑道江觀察電云南安府大庾縣現亦有三點會匪竄入鄉間聚衆訛索並捉去鄉民數名計圖勒贖己由贑鎭分撥弁兵前往查拿（晉 
[龍泉縣匪耗江西]  
　　吉安府屬龍泉縣現值考試之時士民雲集竟有三點會内游匪溷跡其中究其所匿之處該縣南鄉一帶爲最多業經左安司巡檢拿獲五名送縣訊辦（晉） 
[臨川縣鄉民因爭開河毆官江西]  
　　撫州府附郭臨川縣何家口地方其瀕臨大河兩岸之居民於前年間一欲關浚小河一欲閉塞小河經前縣主戚升准大令勘訊斷結以小河閉塞已久母庸再開自此遂相安無事上月戚大令調署新喻縣由黄杏泉大令接任不知如何忽准鄉民之請開浚小河反對者不服聚衆數千人希圖阻閉黄大令帶役馳往拿捕鄉人益不服竟至毆官大令受有微傷跟蹌返署刻已經撫州府王聘三太守通禀省憲禀詞多至三千餘字頗以戚六令所辦爲然省憲因飛札朱雲甫太守帶同劉殿侯大令督率營兵百名馳往查辦而外間遂有將調戚大令仍回臨川之風說（晉） 
[禀覆銅餘利不能爲鐵路經費江西]  
贑省鐵路總局紳　請提銅圓餘利歲十六萬金充作鐵路開辦經費已誌前　兹聞當日並請提欵於九江設一分廠鼓鑄銷售以廣餘利禀奉撫憲批飭銅圓廠堤調核覆提調沈魯卿太守以銅圓現值擴充之際縱有餘利可提應先彌補購置機器資本須俟二三年後始能提作别用鐵路興辦在邇緩不濟急連篇累牘禀復撫憲已奉批示所禀尙屬實在情形不爲無見至該紳議於九江開設分廠一節　費浩繁現當庫欵奇絀亦無此種閒欵可作分廠鼓鑄經費云云（晉） 
[解餉改用銅圓電商辦法南昌]  
　　贑省奉到大祭來電以京師制錢缺乏嗣後各省運解京餉請一律改用銅圓等因贑省以銅圓解費過鉅且諸多窒礙電致各省　撫商酌情形擬俟兩廣湖定議具覆如所見相同即與各督撫聨名會奏（晉） 
[教民誣控定罪淮安]  
　　碭山縣民人孫金山向入天主敎前因范廷選等逼索賭欠爭閙由教堂彭神甫斷令孫金山出錢修堂了事孫金山即挾嫌揑報被刼誣指范廷選等爲正盜迭次控告並赴京師都察院衙門呈控咨解回淮當由恩藝師轉發徐州道袁觀察親提人証質訊明確實係孫金山挾嫌誣控曰應照律反坐將孫金山擬流三千里到配仍遵新章收所習藝日内即須詳復矣（蠱） 
[排長訐告營官蘇州]  
　　常備第一營排長　鎖平朱殿卿均係學生出身近被管帶楊榮勝斥退因投臬轅控被侮辱行兇并稱朱與帮帶叚天一狼狽爲奸以惡濟惡全營腐敗等情朱竹石廉訪批示云楊管帶酗酒詈毆誠有不是該學生等因轍去排長逞忿禀訐亦有不合總之此等風氣不即湔除則常備一軍徒糜經費爲可嘆耳旣據並禀應候撫憲批示遵行繳（蠱） 
[緝拿私梟拒捕揚州]  
　　前者江督周玉帥往下帥往下河　看鹽務時聞有鹽梟一二百人盤踞新興塲地方希圖連私　卡因派新勝營徐寳山遊戎帶勇往拿遊戎即調集各營行抵新興塲地方適鹽城縣張大令亦派勇前來遂會同督勇分路包　詎梟黨恃衆開槍抵拒各營勇等奮勇直前梟等力不能支紛紛逃逸當時拿獲梟匪耿學榮陶三子張年方三名奪獲槍砲刀械號衣等件並鹽船數只私鹽一百餘包當塲槍斃梟匪一名又跟蹤追　至郭村地方拘獲逸匪劉義得劉殿順二名一併拘解至揚奉兩淮鹽運司恩都轉飭發江都縣訊辦（蠱） 
[凌得勝捕梟被傷蘇州]  
　　飛划副左旗領哨凌秉忠卽凌得勝沈葆義即沈小妹帶隊出巡於五月二十三日至震澤縣屬横扇鎭適梟匪董道富帶船數十號徒黨二三百人均有後膛洋槍在鎭搭棚聚賭董梟聞凌沈已至卽令徒黨携槍上岸凌沈亦即發號出隊在拍鎭約二里許之某地互相攻擊時飛划左營朱大斌都戎亦帶隊而至聞此消息即令各勇登岸馳往接應突於凌沈隊伍之後發一排槍以致反傷凌得勝之左脇下而是時凌沈所率之各兵巳開槍打傷董梟隊内數人并擒獲二匪董梟遠颺餘黨亦散乃卽收隊回船將凌載至蘇州天賜莊醫治其擒獲二匪奪獲軍裝亦己解省候訊矣或曰是役自二十三日上午九點鐘起至下午七點鐘始收隊傷匪二三十名死者十餘名割取梟黨　三首級生擒蘇張胡三匪云（蠱） 
[查獲私鑄蘇州]  
　　蘇城銅元舊廠於本月二十日遺失銅元兩箱計值洋二百二十八元至二十三日由外稽查韓婬在廠之左近井内及糞坑内查獲隨派人一併撈起查對數目所缺無多韓姓又在廠後顔家祠堂内見有湖北口音數人並有鑄錢器具在内隨喚巡捕人等查拿僅獲某甲一人其餘均已逃逸因連鑄錢爐子銅罐等項器具一併解送西路總察局郝大令提訊之下甲供認 
 
 

Page 4

 
 
申報第四版 
　　私鑄不諱所鑄小錢均陸續運至三多橋小錢莊銷售所有銅　係與廠内管氣筒之某乙等串通運出嗣因查察緊急私藏於井及糞坑内等語郝大令卽將某乙一并提案移解吳縣訊辦（蠱） 
[皖撫奏保人才安慶]  
　　日前撫憲誠中丞奏保蕪湖米釐委員候補道卞緒昌安慶府知府裕厚調署蒙城縣鳳陽縣知縣陳士奎調署渦陽縣知縣袁學昌署定遠縣知縣嚴國孫謂各員均屬才識兼優足備賢能之選（雨） 
[西撫自知保護寺産之不合廣西]  
　　梧州冰井寺經莊守改爲學堂寺僧立然赴李撫處誣控陳李諸紳竟蒙批准將寺産給還并責成梧州府保護已紀本報旣而莊守電禀李撫叙明原委李撫自知不合電覆莊守兹將電文抄錄於後莊守甲江電悉查立然等一禀係四月十三日批發該守三月三十日請將氷井寺作高等小學堂一禀係四月十九日到院當立然等呈禀時本院並不知氷井寺非勅建亦未知該守當日諭僧遷讓酌給養赡即該守三月三十日一禀亦祇請示開學並未叙立然係著名奸劣累經邑紳控告曁學堂己經改造僧房内起出刀械賭具多件存案等情該守熱心辦事素所信諒本院心深倚畀此事著即明白禀叙本院但求有益地方豈肯拘執成說該守亦無庸預爲激言旣據查明立然係奸惡素著誣控搜括陳蒙李三舉人實心任事本應電批照准因來電不便發行仰即將立然劣跡並氷井已改造學堂已酌給養赡各情迅速切實詳禀以便照禀批行即奉旨一節但禁刁紳蠹役藉端滋擾及勒捐等弊旣非滋擾勒捐則興學要政歴奉嚴旨豈容奸僧藉口况學堂己造斷無毁成之理也（冬） 
記者曰西撫保護寺産本報不能代爲之諱今能幡然變計則本報亦應表而出之以風世之飾非文過者 
[鳩兹又報大火蕪湖]  
　　鷄窩地方前次大火餘燼尙未收拾不意二十日三更時有劉姓小雜貨店忽又遭回祿之災各局洋龍齊集灌救由菜市至吳萬泰木棚止均成灰燼雖延燒不及如前之甚然已焚燬一百餘家矣（恆） 
[稅司核定小輪碼頭辦法鎭江]  
　　鎭關稅司義里邇君前派理船廳往清江勘定小輪碼頭分爲一二三四五六叚其第一第二叚地勢便利人皆羡之稅司恐啓爭端乃擬行掣籌之法定期由關道派員會同監視由掣得某叚之籌者即頒給某叚執照不得再有違言（井） 
[軍人易服北京]  
　　前經練兵處奏准陸軍酌改服制茲悉駐紥南苑之　軍第四鎭第四標馬隊營已於本月十八日由官長頒發新式軍服軍冠所有營内官弁一律改服其軍服之式樣尺寸仿照外洋軍服其軍冠皮靴亦與洋兵無異軍冠上亦用實星分品級某營之教練官己將髮辫剪去一半纒於頂上便戴軍冠按北洋憲兵亦剪去髮辫三分之一服制一如日軍形式（月） 
[陳鎭軍未經叅革吳淞]  
　　蘇松鎭陳印波鎭軍當俄國兵艦遊泊淞口外時初未察知後又遲報幸福山鎭徐吉雲鎭軍適過淞口遇見俄艦即電禀江督得即轉報政府未落外人之後近已事平江督咨請江南提督惕軍門詳查當時遲報諸營員弁外並受意楊軍門轉令陳鎭急自禀退以免列參並先將兼統浙西外海緝私營事宜撤去改委前福山鎭李本欽軍門接統外間傳述陳鎭軍經江督參革尙非確語（旅） 
[請酌提漁業關稅津貼釐局]  
　　江浙漁業公司禀奉江督批准完稅免釐後茲悉淞滬釐局陳觀察以捐局月須籌解賠欵今魚船悉數免釐捐項無從籌措辦公竭蹶勢所必然業已禀陳江督請准於漁業公司所完　稅内提撥釐局若干以資貼補刻已奉周玉帥批飭江海關道核議詳辦矣（别） 
[摩洛哥事可望解散]  
　　二十七日文匯報接倫敦電云本處衆人之意謂德國爲摩洛哥事政策甚爲和平故此議可望解散蓋各國公會之議旣由摩國創議故德亦不能限制此公會之範圍但德人不肯明言允法故欲以摩國爲辭而遵從於法二十六日德文報接柏林電云法京傳來消息謂現法爲摩洛哥事已允由各國公會議斷蓋因法國各報謂德於此事實有信義因此法國漸願將摩洛哥問題由公會議斷而從德國之希望 
[有棲川親王感謝英人厚意]  
　　二十七倫敦電云日本有棲川親王謂此次遊歴英國極爲欣悅英國上下之歡迎深爲感謝昨日下午有栖川親王及其夫人閱英海政衙門晚間赴駐英日使之席譯文匯報 
[開魯蘭羣島大風]  
　　二十七日青島電云德西特革兵輪已奉命駛往德屬開魯蘭羣島因該島近有巨風之災譯德文報 
[德承認法國於摩國有特别之勢力]  
二十六日文匯報倫敦電云駐法德使己將德答覆摩洛哥事之公文呈於法政府據公文内云此事必須各國遣專使至公會曾議但會議之範圍不必先議且公文之語意頗爲和平倘法國於虛禮間稍爲通融則此事卽可解散蓋德國頗重視此虛禮也德己如此答覆法亦難於不允公會之議且德國已承認法屬地哀爾及里亞毗連摩國許有特另之勢力 
[法收回不准槍砲運入摩國之禁令]  
二十六　倫敦電云法現將哀爾及里亞邊境不准槍砲等件運入摩洛哥之禁令收回譯文匯報 
[德公文謂黄拔特被佔之說不確]  
　　二十六日倫敦電云德國官塲之公文云近日海軍在非洲屬地與土人戰至十四點鐘之久後乃佔據土人之總城地公文内又云土人佔據黄拔特之消息係不確譯士林報 
[瑞首相謂不宜與瑙威開戰]  
　　二十六日倫 
敦電之瑞典議院會議時各紳謂政府與瑙威交涉過於懦弱因未 
 
 

Page 5

 
 
申報第五版 
與瑙威訂定切實之條欵故也又有數紳　政府應與瑙威開戰但瑞首相答云此事不宜開戰倘瑙威戰敗則聨絡實爲大　故以不失兩國之威僅與瑙威分雛爲最宜之政策譯士林報 
[英皇優待有栖川親王]  
　　二十六日倫敦電云英皇昨晚設席邀請日水有栖川親王及其夫人宴飲時親王引英后入席英皇引親王夫人入席此英國敬賓最大之禮典也當時在坐之他客英康腦脫公爵與其夫人及外部大臣蘭斯唐侯爵羅斯徘雷伯爵斯賓塞爾伯爵首巴相爾福駐英日使林董伯爵及日使署之參賛席罷又作軍樂以肅賓客昨日腦脫公爵代英皇賜有親王巴斯頭等十字寳星一座譯士林報 
[英兩黨恊力維持日英聨盟]  
　　二十六日東京電云日本國民報述及日本有栖川親王奉日皇之命遊歴英國一事云英國之守舊黨及急進黨棄其黨派之意見恊力維持實行互保之盟約實爲罕見　宇林報 
[俄軍北退]  
　　二十六日東京電云本處官塲報告滿洲俄軍五隊大砲六尊於二十四日晚在康平西北十五英里張家屯之附近被日軍所敗乃向北而退譯士林報 
[日本佔據餘松]  
　　二十六日東京電云高麗之日本己佔據北高麗廣松北十一英里之餘松地方譯士林報 
[日議切實講明高麗及滿洲問題]  
　　二十六日東京電云日本之政反會會議日俄議和之事當時决議雖未一一指明日本應向俄國所索之欵而勸政府應向俄國要索土地及賠欵以便穩保本國並勸政府乘此機會切實講明高麗及滿洲聞題以永保遠東之和局日本之急進黨决議亦然譯士林報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
申報第九版 
[通屬鹽河未便築壩揚州]  
　　泰興各地全銷通屬塲鹽而運鹽河淺狹異常時致膠滯前江督周玉帥擬加疏濬奈此河綿亘甚長工程浩大未敢輕舉後有人建議於某某等處各建一壩俟上河水大時啓壩引水入内復將壩口堵閉則所費無多而又無虞淺擱玉假韙之當即札行運司恩都轉勘辦都轉立飭鄭分轉琦躬往詳查所指築壩之處皆不免有碍農田鄉民亦多不願分轉復會商本地紳耆亦以築壩爲不宜遂於日前回揚禀陳都轉以便轉詳玉帥核奪云）益） 
[督銷淮鹽總辦將次更調漢口]  
　　督銷鄂岸淮鹽總局江蘇補用道曾嶽崧觀察交卸在即聞接辦之袁觀察世廉定於下月初蒞漢（泰） 
[私茶充公福州]  
　　日前悅興隆茶行由沙縣等處販茶八百零二包沿途報運到省南臺稅釐局巡哨林依開查知有以多報少情弊即到局報明局員李伸昌司馬派哨長候補把總林長州督帶哨丁前往查驗時茶已運去六百六十包報明向安關上棧船内尙查有二百二十四包較之茶照之數溢出八十四包因將行夥林阿譚拘至局中李司馬會同總巡陳心泉太守禀明藩司周子迪方伯將茶充公以示懲儆（萃） 
[委查出缺示經具結杭州]  
　　餘杭縣典史戴少尉丙源因病出缺由縣詳報後緣尙未據親屬具結復奉藩憲派委程大令肇允查明覆以少尉並無家屬在署所致當卽懸牌以遺篆飭委分缺先用巡檢王少尹文藻署理（復） 
[瓦木工匠集議行規鎭江]  
　　鎭郡瓦木各匠前因工頭所給工資高擡洋價相約罷工赴縣喊控各情已紀本報茲悉署丹徒縣郭子華大令立即傳諭各工頭嗣後工資若給洋銀須照市價核算不准高抬故各匠現已一體照常工作惟恐日久仍復違犯規例復於十六日邀集同業至城外德星宫議整行規（觀） 
[扣欵備辦樹藝工藝揚州]  
　　揚州務本堂分設棲流所專爲窮民戒烟之地乃二十年來曾無一能戒者而經費甚爲充足日前恩都轉查知該所戒烟人數寥寥合義學生徒不過四五十人而董事司役工夥人等轉有五十多人顯係冐領公欵飭將鹽務按引捕收之欵扣留八成儲爲樹藝工藝之用（益） 
[添招工藝預備科杭州]  
　　浙省工藝傳習所自月前坍倒機工房後當卽赶建兹因各項工藝均須推廣故又出示添招預備科新生四十名不拘年歲稍知字義卽可取列惟須覔有妥保并具願學證書再行擇期考騐（復） 
[八旗方言學堂添習俄文武昌]  
　　端中丞撫鄂後將荆州駐防改練新操附入常備軍各學堂并立方言工藝兩學堂已誌前報茲又於方言學堂中添課俄又己延定常希李坦兩君爲教習按李常兩君本係北京俄文學堂學生（履） 
[選派鐵路購地勘路紳員九江]  
　　江西鐵路南潯第一叚經過之新建建昌德安德化四縣均應委總辦紳士一人分辦紳士數人襄同辦理購地勘路事宜現德化總紳已委定羅舉人大拴月支夫馬費三十兩叧委鄭瑞驊萬才達李翿等三人爲分辦各月支薪水十八串（遯） 
[照請傾事諭飭小輪停班南京]  
　　揚鎭小輪定章凡水漲至一丈二尺五寸卽當停駛以免刷岸之虞曾經鎭關於洋子橋石閘南岸設立一丈六尺長之誌樁藉驗水勢本月十七日水漲至一丈三尺六寸江都縣旋即禀報常鎭道照請領事傳諭洋商小輪照章停駛（井） 
[稽查厦門商務福州]  
　　總辦閩省商政局兼農桑事務何碧鎏觀察現由商部授以議員之職凡閩中商務咸令悉心研究觀察因於前日禀明上憲赴厦門查察商情約六月初回省（萃） 
[沙市輪船改行江西漢口]  
　　少市輪船因往來湘漢等處生意不旺遂於日昨由漢啓行改駛江西以闢利權（泰） 
[縣令破格超升廣東]  
　　廣西興業縣知縣賀源清桂撫李中丞以其才可大用奏請補授柳州府知府業經奉旨照准升補（暌） 
[張督又欲干涉楚報武昌]  
　　楚報出版後鄂中官塲爲之側自無不思中傷之日前得有消息謂張制軍擬與外人商籌禁止之法但事出無因尙未得有罅隙也（履） 
[樊芬學堂札准立案蘇州]  
　　日前樊芬學堂經理人將所定章程及日前推廣情形禀請立案兹奉撫憲陸春帥批示略謂查該堂開辦有年延聘通人主持校務造就甚廣遠近交稱原辦高等初等兩報小學近吏推廣普通中學員見層累遞進敎育有方深堪嘉慰應卽准其立案所請畢業後照章由官考試升等給奬曁教員擇尤奬勵各節仰學務處核 
 
 

Page 10

 
 
申報第十版 
　復奪飭遵並卽詳候咨明學務大臣查照另由處刊木質鈐記發交該堂齎　鈐用此繳（隨） 
[蘇州私塾改良社半年大考記略]  
　　私塾改良社四次會考均借元妙觀方丈内舉行本報己歴記之矣本月二十三日爲該社半年大考之期因學生日多天氣炎熱方丈内地位狹窄故特借貢院爲考課處各幹事員於先二日預先佈置並會議大考辦法是日學生到者約二百五十餘人大半均戴草帽穿體操衣帽上衣上均有各塾之記號自上午八點起至下午六點止考課中午預備麫點下午預備茶點會董彭君頌田尤君鼎甫王君勝之潘君濟之方君孝充及紳士吳君子和潘君仲和汪君伯琛劉君季雲陸君雨菴汪君叔平等先後駕臨木瀆小學堂教習雇舟率學生到蘇觀大考盛典四點後考課已畢各塾分六起考體操操畢培養學堂教習徐君印若率學生到貢院會操與社中之尋常小學生比較栅門内外觀者如堵兩學堂操法並皆佳妙是日幹事員六十餘人各任其職有條不紊並有十人當内巡警之職又雇警察兵爲外巡警故諸事甚爲整齊各私塾之女學生亦於是日在鈕家巷胡宅會考由胡洪二女士及徐君小若之夫人沈君戟儀之夫人會同考課女學生到者共二十五名聞其中頗多英才體操亦頗純熟云兹將頭班試題列下愛羣論蘇州試院大考記致同學友約暑假後研究科學書其國文修身地理算學等題及二班三班各題門類繁多不及備載女學生頭班論題興女學論鴉片烟害之（容） 
[福州]  
　　新港在南台大橋之右約二里許一小村落也支港可達水部官中設有關卡船貨有經過其地者均當完釐前日午間風雨大作已有行人甲乙丙等同避入新港卡中時電光閃爍衆咸爲之震慴旣而甲忽冐雨而出衆方向之勸阻突聞霹靂一聲甲登時殛斃於道中矣○前有公和茶棧代客向南合尾墩茶卡完報茶葉十八包卡中人當即給予釐單迨茶旣入棧南臺稅釐局哨丁莊九查知内有弊端卽到棧查詢棧主出二元錢票賄之莊據情回禀總稽查陳心泉太守帮辦李仲昌司馬即飭將原貨押解到局究辦（萃） 
[九江]  
　　九江電局差向係署德化縣汪芑孫明府兼攝日前忽奉憲檄令即交卸接辦者爲張香谷太守書蘭己於初一日到局視事矣○日前九江道瑞莘儒觀察批監生吳光景禀牘云此案現據德國駐寗領事蓋來函瑞記行買吳麗堂於三泰錢莊往來一案業與上海瑞記行面談該洋行願表好意己函致九江經理人等因是瑞記買辦吳麗堂所欠該錢莊銀兩蓋領事主持公道而瑞記行東亦敦重信義必能照數歸還據禀現經英領事諭知分作三股歸償行交銀二百一兩二錢九分餘銀四百二兩五錢九分九釐俟西歴年終清還則是定有期限旣經英領事傳諭决無拖延之虞惟該店待銀周轉勢難久待候照會英德領事轉飭早日還清以示體恤而昭誠信著即知照（遯） 
[寗波]  
　　甬江北地方近來商務日旺現山工程局將積欵提出若干購方石多塊雇工將前後大道通行修築以期平坦刻已動工撥派巡捕押令工匠等人從速修補矣○甬江北專關寗波甯海等處之寗海小輪船業於本月十八日開班行駛購票者頗形踴躍（坎） 
[鎭江]  
　　租界左近大小輪船公司林立搭客携帶行李物輒由挑夫人等紛紛爭攬或遇失落無從追尋丹徒縣郭子華大件知其弊特諭各挑夫於本月初十日起一律由夫頭造具清册禀報到縣按名發給腰牌庶失物之人可以持牌請追便於查察○寓鎭日商以本國軍士在對　島海戰大捷俄國艦隊全滅因於某日醵資治筵假江邊某洋房邀集同人讌飲藉伸祝賀○常鎭通海道所屬教堂教民實繁有徒現由道憲郭月樓觀察札行各府轉　各縣查明教堂數目以及教民姓名刻日造册詳報以備稽查○鎭郡學界現在大有進步城鄉增立高等學堂計二十餘所初等小學數十所半日學堂四字講社亦均有增設○鎭郡防營甚多各勇丁强悍性成往往聚衆滋事南洋常備續備新湘各標統領聞之特於日前出示嚴行查禁略謂兵勇之設原以衞民近聞各營勇丁每三五成羣游行街市動輙鬥毆實屬不成事體自此次曉諭後務各痛改前非倘仍怙惡不悛定即按軍法從事（觀） 
[飭札查察學務]  
　　撫憲陸中丞以蒙養一道爲教育根基查蘇屬各州縣所立小學校未能合法亟應參照日木校規認眞辦理即責成該管道隨時查察是否合格各屬如能辦有成效即予奏奬以昭激勸業已札飭上海道及各屬一體遵辦矣（别） 
[擬與日教習訂立合同]  
　　江督聘請日本教習石籐豐太邱來滬教習製造無烟火藥一節已紀前報兹聞江督擬委候補道潘芸蓀觀察與石君訂立合同（渙） 
[遵札禁售小票]  
　　前日南洋大臣周玉帥札飭上海縣汪大令略謂江南義振彩票前因原辦公司不善業已飭令停止改歸官辦名爲南洋籌捐彩票按月所售正副票欵除發兌紅彩及支銷用費外贏餘歸公自應推廣銷路以濟要需茲據代辦官票梁鄭二道禀以鎭江一帶近有巧立名目私設鴻利通裕發記等小票行銷長江一帶月有數萬張之多若不及早禁止實屬有碍官票銷路等情具禀前來自應從嚴查禁札縣一體出示嚴禁勿稍玩怱等因大令奉札後卽遵照辦理矣（渙） 
[解運銅元機器禀請應否保險]  
　　江督前飭製造局總辦向瑞生洋行訂購銅元機器刻由外洋續到四部委張直刺裝戰順和帆船由鈞和兵輪拖帶赴省禀請上海道袁觀察轉禀周玉帥此項機器應否保水火險候示遵行（渙） 
[札飭示諭行用當廿銅元]  
　　上海縣汪大　奉撫憲陸札開照得當十銅元係本部院在藩司任内詳准由江南銀元局附鑄運蘇行用旋因出數有限復經購機在蘇設局自行鼓鑄經恩前部院奏明在案兹查銅元行使雖便惟舊廠鼓鑄無多新廠建造未竣開鑄需　以致市廛行用仍慮不敷現經本部院諭飭寳蘇局趕將制 
 
 

Page 11

 
 
申報第十一版 
　　錢加工鼓鑄一面查照北洋章程飭令舊廠添鑄一等銅元每個當錢二十文　廓完好花紋字跡精緻分明無慮私鑄自應與二等銅元一律通用札縣出示曉諭等因大令奉札之下業己飭書繕示曉諭矣（渙） 
[撫恤乘車跌斃]  
　　婦人李丁氏投公共公廨控夫李福慈即李容波乘王阿三馬車致遭跌斃求請伸寃王阿三供　日由三茅閣橋玉十六鋪行至松江路過黄浦灘　面來一脚踏車致馬受驚飛奔坐客四人均各躍下李跌於石上致　後腦小的拉韁不住亦仆於地上吳維卿陳金水供小的等與李同乘一車連一老嫗計共四人行至外灘　近馬見脚踏車受驚頓時狂奔勢將傾覆李乃手抱小孩首先躍下後腦撞在石角致受重傷小的等亦各躍卜僅傷頭面馬夫拉韁不住從車倒下三百二十七號華捕供小的見一驚馬飛奔車上無人相隔不遠又見一人帶一小孩跌在石上腦破發暈立即送至仁濟醫館時甫七點鐘至黎明斃命孫明府商之美副領事即著馬夫王阿三給卹李丁氏洋五十元（木） 
[巡丁記過]  
　　滬城警察東局五十七十兩號巡丁因上美時任意酣睡爲總局巡查所見禀知總巡朱明府函致局員郁二尹令將兩巡丁申斥記過（金） 
[飭流氓]  
　　近來上海縣西鄉龍華一帶流氓允斥鄉民受累不堪縣主汪大令飭皂快全順薛貴率夥往拿昨自己將知風不報之兩地保拘縣請究矣（金） 
[移解女伶]  
　　昨日公共公廨據蕪湖警察局移解女伶小月芬即王月芬一口到廨查其來文謂該伶　在蕪湖榮華富貴樓髦兒戯班爲優　等情屠司馬諭令著交官媒看管聽候訊核（木） 
[呈控虐待學徒]  
　　昨有季士高投公共公廨控稱兒子阿炳老在閘街萬　樓對門銅匠作内習業爲師凌虐並被將鐵練鎖　等情屠司馬著　季交差看管聽候傳訊核辦（木） 
[上海官事]  
　　昨日上海道袁觀察札委南市救生局員陳别駕至蘇公幹○廣東候補副將劉長貴副戎因公來滬現巳事畢定於二十八日換乘新濟輪船北上（金） 
[上海縣案]  
　　姚洪良投縣控請驗傷前晚汪大令提案訊詰姚供去年三月與沈品堂各出資本洋二百元在萃豐碼合開義和米店雇周禮生爲經理至今年端節周竟將店私閉避匿資本及餘利均歸烏有尙欠外欵洋五百餘元昨日尋見向論反被凶毆求騐大令判飭原差押同與周算帳禀復察奪○二十二保五圖各梱保禀控雇收錢糧之孫思增私侵公欵亦奉汪大令訊究孫供去歲帮同梱保經收錢糧後疑小的侵用曾央土某担保故將所收冬漕錢洋交王轉交小的並無蒂次大令判交差袁憲帶至糧櫃查問該圖冬漕是否繳楚抑有别項紏葛禀候核辦○楊松田前控兒子子卿違忤由縣主汪大令發改過局收押兩年現將期滿松田禀請續押免得釋出滋事大令不准前日改過局將子卿送案據供以後願遵依父訓不敢再犯且母親向來慈愛大令判飭差帶交伊母是否收管再核（金） 
[會訊巡捕擅入人家毆人案]  
　　英界捕房三十三號西捕一百七十五號華捕控哈華托律師繙譯胡增華之車夫陳阿二一案尙未訊結昨日上午十點鐘英副領事德爲門君到廨會同屠與之司馬集訊先據捕頭禀稱前堂所問七百四十一號華捕之供後經本捕頭將其在捕房之供互相核對中多不實因此今日請將該捕控告胡繙譯之案註銷其車夫陳阿二與一百七十五號巡捕互毆一節仍請研鞫中西官准之捕頭隨請將四百二十九號趙阿二五百八十八號陳阿二七百五十三號王阿四一百六十五號印捕三十三號西捕並是日在寫字房之十八號三道西捕頭均一一訊共所有供詞大同小異惟車夫陳阿二供係一百七十五號捕欲將小的兇毆故逃回家内捕卽跟蹤而入該捕供稱胡家人多被彼等曳人又七百四十一號捕供有門己緊閉爲其撞開等語堂上詰以當時門被擊壞否捕稱巳經損壞而胡繙譯稱自捕房回細驗得後門大門等均無傷痕再各捕供進内時見巡捕被毆仆於地下號衣扯碎而見証人王阿五只稱車夫阿二被巡捕毆倒於樓梯下弄内並見阿二面鼻有血造胡繙譯從捕房回家將阿二保出見阿二身受硬傷十餘處人極委頓隨飭人將阿二送至仁濟醫院求治現經　生出據說明傷勢呈堂候核捕頭將各供訊畢復由哈華托律師將此案情節申說一番大都謂捕房巡捕如無呼喚不應擅入人家且並無毆人之權此事已蒙堂上詳細訊明諒堂上目有明斷毋庸敝律師辯論也訊至此時已過午中西官隨即退堂諭令靜侯寠諭（木） 
[會訊劉貴記陸純伯賣地糾葛案]  
　　劉貴記前控陸純伯賣地不交一案前日午後經　讞孫耳三明府會同英副領事德君研訊被告延高易律師到堂譯稱光緒二十七年分沈春和等將地三畝二分四釐買與陸處計價銀一萬八千兩嗣因失去方單一紙禀請印諭經威金生律帥勸陸加銀五千兩立契過割後沈又向陸照原價贖還迤西一半之地至二十八年冬沈仍賣與陸當付銀二千二百五十兩并將是地託威律師經管威律師給陸受託據一紙詎沈收銀後並不交地至去年控告至今案懸未結原告請賀立克律師聲辯譯稱今日堂訊係劉貴記控陸純伯不交地皮與沈姓何干被告律師若欲牽涉須有見証到堂具此産係屬沈姓公共據上名列七人自應均各簽字現在沈春和沈桂松沈少祥俱己在堂候訊亦請敝律師代爲聲訴陸姓控賣之地内有迤西八分四釐此三人未曾出賣因此均未簽字沈春和供初時賣與陸地榷係一併售去計銀一萬八千兩嗣因其契價不付復贖還一半至後來迤西之地小的内有四分二釐未曾出售高律師將契據三紙並西文一紙上有七人華文名字一并呈驗孫明府著沈自認問是爾簽字否沈祇認二十八年分一紙又問西文紙上列名是否爾所書答言是惟當時據威律師稱換道契故令列名小的等不識西文不知所書爲何中西官諭禮拜五再訊（木） 
 
 

Page 12

 
 
申報第十二版 
[公共租界公廨早堂案]  
　　日前李茂英陳阿善與婦女阮順妹口角被捕拘案當經訊明責釋旋由陳阿善呈控李茂英誘匿伊妻藏於妻母阮俞氏家求提訊究因又出票拘提昨晨由捕房解到孫明府諭令押候報問○前日午後覆訊袁瑞富控王阿四攫表行兇刺傷左腿一案今晨下堂諭云案經辦定且均有証見不能更改仍押西牢○船户周阿連控附船之張加生攫取花客洋二百元當經包探緝獲人贓昨日一併解案判責二百板押三個月○李阿福控被開烟館之汪安卿擊破額角田捕拘解判罰洋二十元充濟良所經費○何馮氏控女兒杏寳被夫何阿根售與張三陽處求恩斷贖杏寳供年七歲被父售與張處計得洋七十元明府斷令何馮氏還張洋四十元出外覔人担保限一個月内還清女當堂給領（木） 
[法租界捕房事]  
　　昨日嚴干氏投案呈具領狀謂將伊媳劉氏領回劉氏供稱屢遭翁姑凌虐受苦不堪請發堂留養待丈夫來案具領大令一再開導劉氏堅不允從仍著發堂候本夫來案具領○倫兒姚子卿行竊太古碼頭船上繩索爲巡丁狗獲將八贜送案請究奉大令訊供著重笞二百板贜父失主領回○丁坤生行竊某姓家衣服水烟袋等物失主報捕查獲吊到原贜解奉大令訊供著重責四百板斥釋○王阿生在某輪船行竊衣服一包爲包探緝獲解奉大令訊供著笞責四百板斥釋○積竊陳阿福陳福堂前奉大令判發改過所監禁半年昨已期滿由局送回捕房解案請示大令著從寛開釋不准再犯（水） 
[美租界捕房事]  
　　昨晨一點鐘有張阿二者在北蘇州路行竊酒醉俄人身畔皮夾一口内有金四開三枚俄鈔票三張共值洋四十元爲包探倪順泉朱桂生拘入捕房押候解辦○昨日午後四點鐘益壽年烟館主劉河其行經北蘇州路誤拉二十四號房屋所設之呌門電鈴被侍者陶海和追獲即父由四百五十二號捕帶入捕房捕頭以劉尙係商務中人暫行開釋俟知照公堂出單傳訊○前晚九點鐘蔡朗來投捕房聲稱在海寗路小茶肆啜若被無賴全生强借洋元不允當被毆傷請究捕頭當飭包探陳洪德往查核辦○前晚某小竊潛斐倫路河干某柴船上行竊爲柴船户某抛入河中經人援起由捕巡見將兩造一併拘入捕房捕頭詢得各有不合一併斥釋（暫） 
[南市捕房紀事]  
　　前晚南市捕房水巡捕在浦江中查見徐和金陳阿金阿輪船上鉛絲五百餘斤雇船載運以其形迹可疑解入捕房捕頭向之詢問據稱係祥記馬頭大昌雜貨店所購因命交保出外昨日飭探查得店主沈阿瑞專收私貨當卽拘獲一併解交馬路工程局禀請黄二尹訊究○前日某米行函改馬路工程局稱有船户朱金和積欠貨洋若干元請追翁太守飭令將朱拘獲管押捕房所獲之船飭人看管○昨日潘得培陸老利在十六鋪養和樓啜茗偶與閩人林阿崑林阿三林阿華口角有水果行伙韓炳生在旁不服起與互毆潘陸稍受微傷鳴捕將一千人拘入捕房捕頭令押候移解工程局禀請訊究（土） 
[四月份經收月捐清單]  
　　李珊記一百元道署四十元隱名氏十元祝蘭舫周湘雲二户各六元陳善亭五元泰昌四元李雪巖韓潤生貿孚綸華天餘五户各三元朱葆三徐貫雲譚幹臣韓山曦老順記南順記戴生昌祝源昌萃豐存濟堂何瑞棠信昌隆順泰復泰陳志雲怡泰昌大慶樓振盛十八户各二元源豐潤一元八角莊源大一元六角戴運來滬江第一樓蘇寳森老悅生新順記大觀樓愼餘堂申茂瑞昌順江南烟雨樓元昌聚昌王陽生枼天德胡綏之可熾可熾順湯蓮笙章佩華董天頤念户各一元介福嘉綸二户各七角中和帳房六角五分九章北天成咸章三户各六角泳記洋一元二角萬有全李珊記梁煥南隆昇四户各五角恆升怡園復新　杭恆富大昌德五户各四角萬椿八角其萃樓春園施德豐徵昌怡昌熾大六户各三角青蓮閻羲盛一壺春曹德大四户各二角未完滬北天后宫前廣益善堂司董嚴信厚等謹誌 
[上海六馬路仁濟善堂籌振公所施子英經收山東各處籌振捐四月初一日至二十日第一百廿九次清單]  
　　任操卿觀察交到隱名氏例洋一千元餘蔭彝屋爲母六旬壽辰洋二百元陳箕鎬爲父病速愈洋一元盛世鈞寄生善士彭叔書各洋十元胡益劑求母病速愈太倉汪仲安各洋三十元沈氏潘少記各洋五元周振庭洋陸元無名氏洋一元知過子求妹家平安童馬氏求兒目疾速愈各洋廿元本月份共收洋一千四百四十七元扯七三一申元一千零五十七兩八錢二分連前共收元十六萬二千二百十六兩三錢二分六厘除解各處賑欵外凈存元三千二百八十兩零一錢六分九厘銅洋八十三元十七角 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
