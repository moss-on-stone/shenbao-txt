# 1917 - 313 - 4916079

 

Page 1

 
 
   
 
 

Page 2

 
 
時評 
　　段内閣冷（冷） 
　　段内閣倒矣意者其爲國内調和之始歟雖然段内閣之所謂倒者段内閣總辭職之謂也段内閣之總辭職其爲知難而退以留此一息中國統一之機以爲調和之地乎抑負氣而去乎如爲知難而退尙不失爲愛國之徒如爲負氣而去則北方互爭之局已成而他日國内之亂抑不知其紀極 
雖然今日叚内閣之所由倒因調和之説而倒也則就今以論今且爲留此一息中國統一之機之設想也可 
命令 
十一月十五日大總統令任命蒯壽樞爲青海甘邊屯墾使此令 
又令張樹幟授爲陸軍少將此令又令曹善志授爲陸軍步兵上校武滋榮授爲陸軍砲兵上校張維清授爲陸軍騎兵上校此令 
 
 

Page 3

 
 
又令任命魏蕙田爲陸軍第十一師步兵第四十一團團長此令 
又令審計院院長莊藴寛呈請任命夏承冠林鍾蕃爲審計院協審官應照准此令 
又令陸軍總長段祺瑞呈請授宋秉智爲陸軍步兵中校楊福壽閔鴻儒白雙奎爲陸軍步兵少校應照准此令 
又令陸軍總長段祺瑞呈請授白文惠王家駿劉先甲爲陸軍步兵中校王楝材爲陸軍工兵中校杜之瑞張士選文海郝樹屏龔鳳山王純如爲陸軍步兵少校劉錫田爲陸軍二等測量正賈鋭爲陸軍三等軍需正李垣昌周之佐周之望爲陸軍三等軍醫正王春田吳人彥爲陸軍三等軍法正均照准此令 
又令陸軍總長段祺瑞呈請任命廉奉先爲陸軍第十一師步兵第四十二團第二營營長應照准此令 
專電 
北京電段内閣全倒馮已電李純來京改组（十六日上午十鐘）北京電馮派謝龍蘄伍傳銘赴蘇鄂商决南北和議預備 
（十六日上午十一鐘） 
北京電政府昨得賀家山行營營長等急雷稱敵軍緊逼子彈缺乏乞速派援電末具官無名可疑頃電傳查詢（十六日上午十一鐘） 
北京電官電吳光新軍撃黔軍於母猪籠新廟子間以機關槍斃敵二百餘敵已退據鹿角塲現正三面包圍又電川軍攻瀘獲勝旦夕可下（十六日上午十一鐘） 
北京電汪外長續假一月照准（十六日上午十一鐘） 
外電 
長沙電全城縝密戒嚴三日後政局忽有大轉變傳良佐今晨二時三十分乘砲船遁走省長周肇祥亦離省現由第八師師長王汝賢代理督軍任已宣布全停行軍諸事願得和平解决並允代任以候北京政府另簡繼任之員居民大爲震驚蓋恐無約束之北軍起而刦掠也（十五日）大陸報 
漢口電長沙來電云自傳督軍逃免後第八師師長王汝賢即入督軍署維持秩序北軍右眞先鋒隊第十七師第二旅（卽舊湖南第二師之）改稱）攻撃永豐將卒對於南軍均無戰意於十二日潰散朱旅長失蹤湘鄉以南皆歸南軍佔領又北軍左冀安武軍十一日佔領攸（譯音）縣北軍中央軍方面並無變更尙與南軍相對峙此間傳説傳督軍之逃亡因見湖南事變蔓延之廣出於意外自知湖南人不堪勝任而　悲觀故出此下策云十五日第八師王師長開軍事會議舉彭廷衡（現任講武堂長）爲督軍在北軍未撤退以前由王師長擔任維持秩充之責衡山方面之北軍現在正漸向湘潭方面退却十四日王汝賢范國璋聯名發布通電聲言南北兩方面不得不和平息事北軍之一部業已出發溯江東下（十六日） 
北京電段總理昨晚十時辭職各部總長於本日上午連袂辭職據國務院某要人語云此次内閣急激之變局實由李純來電明有訓告段氏自辭之意且有不須處罰南方要人平和解决之主張凡此種種皆爲段總理所萬難採納之條件故段氏遂憤然辭職或因馮總統之勸告而致段氏再取消辭職之説現尙未可預測也據消息最靈通之某氏語曰此番之政變一方面起因於交通系之隂謀似係由徐樹錚等激起李純使發電報依此以謀改造現内閣又令參議院握規定約法之實權而增交通系方面之總長以圖同意通過之便利又一方面則有進步黨與馮河間相結合令三督軍爲調人使成立南北媾和之局而以改創參議院召集新國會爲媾和條件如此雙相背馳之隂謀同時爆發遂至有此結果云云馮總統之眞意似已預備使王士珍爲總理以组織新内閣故一般人士皆知總統之挽留段總理僅爲形式上之一種舉動耳（十六日） 
北京電十五日下午三時各部總長參謀總次長等集合於段總理私宅關於重大問題開秘密會議聞該問題之内容關於李江蘇督軍之電報即四川湖南兩方面戰事須停戰三日可以便於講究平和解决等語聞王占元陳光遠亦均有表示贊成李督之電報但該會議之結果終無具體的决定（十五日） 
北京電李督提電調停者其意在平和解决而段總理主張即在武力解决此間自有逕庭但在政府部内人多有持平和解决論者故段總理不得已今日請假一般人以爲辭職之凖備（十六日） 
漢口電昨日抵漢之第七師爲第二十八團步兵一營砲兵一連炮四尊馬二十匹輜重兵一營軍用行李四列車（十六日） 
漢口電督軍王占元利用日美新宣言之機會向西南各省發布警告曰日美兩國關於中國之間題已發表新宣言公等如不速息鬩牆之爭端而一致於外侮之防禦祖國之前途蓋不堪設想云云（十六日） 
奉天電黑龍江風潮自處分英以巴兩旅長之舉實行後已完全解决其餘懷抱不平之軍隊皆移駐省城之外一般情狀已歸穏靜前往齊齊哈爾之吳俊陞中將已中途折回其部下之開往齊齊哈爾者亦中途折回又由海龍北進之許蘭洲亦於十四晚間回奉天吉黑兩省之紛糾從此告一段落（十六日） 
東京電日本政府本日對於來日參觀陸軍大操之中國武官靳雲鵬以下九名叙勳靳雲鵬賜勳一等瑞寳章曲同豐賜勳二等旭日重光章熊炳琦以下各有叙勳（十六日） 
東京電陸軍大操於本日午前告畢大元師陛下已賜聽中村大尉關於觀音寺决戰之講演（十六日）以上東方通信社電 
戰電 
瑞典京城電據自芬蘭抵哈巴蘭逹之旅客聲稱芬蘭謡傳俄京有大火（十五日） 
倫敦電今晚海格將軍報稱英軍佔據巴香逹爾村後敵砲隊猛轟該村及毗連正山脊之部分星期六日英軍進攻獲勝後敵軍砲火更爲劇烈延至昨晨敵砲隊注撃英軍前鋒陳地昨晨下午四時三十分尤爲猛厲今晨聞敵軍曾出攻敵步隊圖沿韋斯特羅塞比克路前進爲英車步砲隊繋退英軍陣線安然無恙夜間英軍在巴香逹爾村西北稍向前進昨日英飛機撃落敵飛機三架又逐走四架（十四日） 
巴黎電今日午後公報云末斯河右岸砲戰甚烈今晚公報云愛恩河北面與末斯河右岸等處均有砲戰（十四日） 
倫敦電海軍部宣稱上星期内商船駛入英國各口岸者共二千一百二十五艘駛出者共二千三百零七艘被沉載重一千六百噸以下之船一艘不足一千六百噸者五艘又漁船一艘敵潛艇一艘撃沉協助巴力斯坦英軍之驅逐艦及小鐵甲艦各一艘驅逐艦失七人小鐵甲艦失二十六人（十四日） 
羅馬電上星期内商船駛入意國各口岸者共三百八十四艘駛出者共三百三十三艘被沉載重百噸以上之帆船一艘（十四日） 
倫敦電愛士葵氏今日在下院起問協約國高等軍事會之職務何在該會是否有干預或蔑棄國内陸軍參謀部意見及戰地總司令軍略之權該會之軍事職員將否自設通信機關及行軍各部關於軍隊分配與行動之最後决議權是否屬於該會抑屬與會之各國政府議院今可否討論關於此舉之辦法及喬治氏在巴黎發表之意見喬治氏作答時先讀法意英商定组織該會之條件其第一條爲該會以參與西歐戰事之各大國首相及政府大員一人组織之應否推廣至其他陣線容後續議第二條爲該會之職務乃在監察戰爭之進行獻議政府以拱採擇詳查實行之情形並報告關於此項事宜之消息於各政府各國陸軍參謀部及各軍司令對於其本國政府仍負責任喬治氏繼又逐條解釋謂該會並無執行各事之權力關於戰地各軍布置行動諸事仍由各本國政府主之故曾中不另設行 
軍部云云政府建議定本月十九日討論該問題並討論喬治氏在巴黎所發之演説 
（十四日） 
羅馬電意國下議院復開會首相哇蘭杜氏宣稱今日戰局絶爲嚴重意國今須抵當奥國全國陸軍及德國陸軍最强之預備兵意國人民衆意成城足爲勇武戰士之後盾首相繼乃表示對於英法美慷慨協助之感忱後由議員波塞里君提議全院應重行聲明信任協約國全國急宜一心扶助陸軍逐退敵軍即於歡呼中經衆贊成（十四日）公電 
吳光新通電大總統國務院钧鑒各督軍省長各報館均鑒竊光新奉命查辦川事原爲解决糾紛必各方有和平共濟之誠始足副國家息事寗人之望光新亦得奉行職責竭智周旋以求平衡而謝天下乃行抵渝城始知滇軍拚命興戎莫可理喻内江自貢之役焚掠奸殺殘暴不堪川民何辜罹此荼毒往事未已復蹈前尤曲直伊誰不言而辨是無待光新再行查辦者也惟念黔審自奉令罷兵以來對於滇軍行爲未敢附和亟思提携川黔俾得消弭前隙共衛國家屢電劉督開誠布公請先撤退綦江黔軍往復商榷心意交融正擬轉呈中央代其請命忽聞南岸鎗聲殊深詫異自光新所部分駐渝城保全商務方圓不出五十里對黔决無戒心乃劉督一面電允即日撤兵黔軍一而暗行侵襲突於文日拂曉向距城三十里三百梯之我軍前哨骤施射撃三面環攻意在乘我不備襲取渝城所幸我軍皆久經戰鬭之兵親上敬長奮勇力敵卒以三營兵力抵拒兩師以上之敵軍苦戰兩晝夜將敵撃破凌亂而退中外僑商賴以安處然而我軍無端被攻官兵傷亡過甚心乎何忍咎則誰歸夫光新此行固奉查辦之使而爲排解之人今黔軍復師其故智越境來攻猶於文日電告國人誣稱我軍先發似此險詐行伍爲羞是非又起自無查辦之餘地惟有仰懇我大總統罷查辦職以謝國人至若黔軍欺上背信擅攻我部戕害官兵破壞秩序應如何懲辦以肅法紀之處我大總統自有權衡敢貢愚忱伏維埀鑒吳光新寒 
要聞一 
[湘南戰事之外訊]  
英文楚報十一月十日長沙通訊云此星期日北軍頗爲不利雖北軍乘火車南行者日輙四五起然絶無勝戰可紀而各戰地之南軍則無往而不獲利寳慶復爲南軍攻陷矣醴陵之南現有南軍砲火矣六十餘年前洪楊之徒由郴州永興安仁攸縣醴陵之路而入長沙今南軍所經者即此路也南軍由此而來勢如破竹未經阻遏此乃北軍治兵者不得其人之故當南軍初抵郴州時醴陵尙在北軍手中北軍彼時縱不確知南軍進行之路然數十年前之往事豈竟忘懷奈何事前無所提防耶昨夜長沙城内發生命案一起遇害者爲父子二人父爲水上警察廳長乃最先歡迎傳氏督湘之一人傳到任甫三日卽酬以永州一席以代劉建藩此次被害當係政治仇殺惟兇手何人迄未發獲長沙居民因戰氛躉延已覺惶遽不寗今又見此仇殺將愈爲不安矣此外尙有兵士姦淫之案件日昨有一婦人不肯辱從致襊老羞成怒之兵士以鎗剌傷後由人送往醫院乞治當時有警察一人鳴笛告警亦被兵士戳傷兇兵卒逃避無蹤長沙省城也而姦殺之案件竟發生焉且不破獲焉居其地者安得視爲樂土耶 
[臨時參院之議長競爭]  
臨時參議院於昨日下午開談話會關於選舉議長之第一次開會期已决定明日故此一兩日間希望作議長副議長者旣鄭重其事則其形勢亦可供吾人之記載昨日所聞大略如左一議長議長之爭梁善濟已將無望於昨述情形之外猶有進步黨内部之關係吾人試閲昨日研究系一部份人所辦之報有駡研究系中應用進步黨名義者可知其原因矣藎進步黨之黨員誠稱六十餘人其實　純粹之研究會大約只三十人左近如陳銘鑑等原爲進步黨中之統一派者則傾向於王揖唐爲王盡力之康士鐸王印川等前晚大宴全體被派人於泰豐樓以示聯絡而對於蒙古議員則尤注意目前王揖唐之呼聲極大大約可如願以償也二副議長昨聞孫潤宇可以有望那彥圖不成事實今日所聞乃情形大變那彥圖之於副議長竸爭亦極劇烈且將駕孫潤宇而上之那之所以佔優勢者聞有數因（一）段總理以目前蒙古多事欲對於蒙表示五族共和利益擬援那彥圖爲副議長（二）那彥圖屬研究派現在研究派之梁善濟議長將不成事實擬以那彥圖爲副議長之議與王揖唐派交換（三）那彥圖爲蒙古人蒙藏議員願爲盡力而王正竭力蒙古人故旣得蒙人之助又可得王之助但孫潤宇對於副議長之競爭猶未肯放手（三）秘書長王揖唐旣有議長之望則秘書長以于寳軒爲有望其原因所在（一）于爲王掌内務部時之司長與王有極深之關係（二）王之運動議長于頗爲之奔走但聞于氏之外又有胡某亦爲王氏之親信大約不屬於于必屬於胡新聞編譯社消息云此次臨時參議院成立羣料其將議國會组織法及選舉而止權限狹小期限短促卒不能與時局發生如何重大關係但據近日所聞議長一席同一進步黨中而甲派與乙派競爭如是之烈已漸開分裂之端或即自此發軔分爲兩黨亦未可知又關於參院職權問題近日確有主張行使普能約法上之職權者此層聞與政局變遷頗有關係惟政府中人對此主張如何頗不一致故參院召集之效果果能如最初主張者之期望與否殆屬疑問 
[南京通信猩嗚]  
王鐘啣命赴贛協商時局議會商會反對軍械借欵蘇紳晋謁李督請廢礦約省敎� 
育會分事務所成立 
李督軍以外交風雲緊急而我國内之戰事日益紛擾長此自戕無異飲酖自求速死故决計出任調停以息戰禍而保國本惟各方面之意見紛歧情勢不同故疊次電商贛督陳光遠鄂督王占元共同出任調停協力進行前次贛督派總參議李廷玉鄂督派參謀長楊文愷來寗會晤李督均爲互商解决辦法兹李督以南北息戰爲救國家危亡之最要關頭昨特派本署參議王鐘赴贛與陳督秀峯協商南北先行停戰辦法並囑王參議將在贛與陳督協商情形隨時電告聞王參議已於昨晨（十五）乘輪赴贛矣 
蘇省議會平日對於時局向持穏健主義其實即觀望主義也此次中央有軍械借欵消息李督首先通電反對議會似應急起真追作李督後盾乃議員對此亦多抱消極態度兹徐屬議員馮士奇淮屬議員朱紹文王玉樹董永成等以此等重大問題倘亦置不問殊有辱我神聖議會之榮譽且蘇省鳳凰山鐵礦亦在其内更有切膚之痛尤難緘默故馮等連日奔走於在省各議員之門相約到會開談話便討論對於此事通電問題某議員擬定電稿措詞極爲和平一俟談話會通過即行拍發又聞南京總商會已電中央其措詞大意略謂果有其事務請嚴詞拒絶卽屬謡傳亦請問白宣示以釋民疑云云 
蘇紳因鳳凰山鐵礦問題昨推代表數人晋謁李督請電政府力爭廢约李督於上午十時接見某代表告李督云原約有不能認爲有效之理由第一鳳凰山鐵礦當業條例成立之初卽宣布國有在農商部有案法律上不能與外人合辦第二華甯公司本身並未案華寜本身旣未成立更無出賣此鑛之權李督聆言允再電政府力爭廢約並謂應請諸公一致進行云各代表乃與辭出 
門帘橋江蘇省敎育會分事務所昨日（十五）上午十時開成立會到會者百餘人均敎育界巨子曁各學校管敎各員由仇亮卿報告分事務所未成立以前經過情形繼由正會長張謇代表沈恩孚演説江蘇近年敎育之狀况末蔣夢麟演説敎育當注重訓練十二時攝影散會下午四時復開會歡讌行政界要人李督軍派副官陳廷謨齊省長派敎育長盧殿虎（敎育廳尙未成立）代表到會實業廳長張軼歐實業諮議金其照財政廳長胡翔林均親自到會參與宴會長黄炎培於昨日下午由津浦事抵寗亦趕到與會酒過三巡督軍代表陳廷謨起立致祝詞略云我國敎育以江蘇爲全國懸足見諸君平日辦事之熱心敎授之得法管理之良善故足資各省模範惟頻年國家多故財政困難行政方面對於敎育界不無抱漸之處而蘇省進行如故仍有蒸蒸日上之勢可見辦敎育實不在專恃行政官之提倡也云云黄副會長致答詞極謙抑時已六鐘遂散席 
[南京快信]  
鄂督王占元昨又派南元超（新任爲第十八師第三十五旅長）來寗代表晋謁李督商議要政密談數小時内容未悉李督上午十二時在署設宴疑待兩淮運使張季煜亦在坐陪席 
尹昌衡昨上書李督軍痛陳時局 
張敬堯在徐待欵尙未拔隊出發倪嗣冲在蚌尙未入京聞須待張敬堯離徐出發援湘始首途北上 
閩督李厚基派來歡迎第十六旅之曹副官咋偕第十六旅參謀長邱斌乘車赴滬 
魯督張懷芝電調蘇督軍署副官世傑充魯督軍署中校參謀昨經李督允准 
浙楊善德派李參謀入京昨過寗誢李督軍旋卽轉津浦車北上 
馮玉祥所部之第十六旅昨已開滬 
駐下關之第十六師第四團日内卽開拔過江駐防浦口 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[最近閣議中之要題]  
　　今日（星期二）國務例會之期其惟一要案即日昨軍事會議所討論之湘粤軍事計畫如汪大燮總長能力疾到院尙擬繼續討論近旬以來所擱壓之外交要案其他如日昨財政會議之結果與四川省長請調政務財政兩廳問題皆待解决於本日之閣議惟聞外交總長大約仍不出席故外交要案仍不能開議此外議案之急待解决者爲陸軍部提出之某項要案及農商部提出振興各項實業條例數件其餘積壓之議案甚多恐今日尙不能完全解决也又聞法制局起草之國會组織法修正案大約今日可以提出討論 
財政總長梁啓超日昨下午三時借交通部大客廳（即交通博物館）召集財政會議一次到會者有中國銀行總裁王克敏交通銀行協理任鳳苞等十餘人其討論之事件除整頓中交兩行鈔票之計畫外（因中交票價近數日跌落異常）尙有某項重要問題數件又聞中交兩行紙幣之跌價昨日已至七零七然欲從根本上救濟非有現欵不可國庘情形如何不待政府言早爲人所深悉故財政當局謂發行内國公債以爲整理兩行北京紙幣之用但發行内國以中止故此次相欲發行内債必須訂一方法招徠易而保障足當局之意擬以延期之賠欵爲擔保利率甚高償期極短並擬特設一委員會以管理此項公債該委員會即以税務司洋員中行正副總裁交行總協理组織之聞將提出國務會議不知其結果又將如何也 
據政界消息昨日（星期一）政府因有重要軍事問題發生國務院内之參陸辦公處臨時召集軍事會議段總理親自出席重要軍官到者甚多關防非常嚴密所議問題似極重大自上午十時開議直至下午二時始散至其討論之議題聞係湘粤兩省行軍計畫其結果尙待段總理以陸軍總長名義提出於今日國務會議議决始可施行 
[解决粤局問題之梧州會議]  
陸榮廷八號馳抵梧州國會議長吳景濂軍政府外交總長王正廷孫中山代表胡漢氏陳炳焜代表覃超龔政以及程璧光李耀漢張開儒方聲濤李福林魏邦平周之貞林虎莫榮新沈鴻英所派代表均紛紛晋謁旋於十日開軍事大會議兹將議决問題録後（一）督軍問題陳炳焜旣失衆望程璧光又决計商蹈衆人一致主張陸榮廷兼攝陸使以廣東關係重大兩廣問題卽西南問題西南問題即全局問題義不容辭已允兼攝不日即着廣惠鎭守使莫榮新代拆代行至陳炳焜則改任爲攻閩總司令李福林則升任廣惠鎭守使魏邦平升任潮梅鎭守使周之貞則充任警廳長（一）潮梅間題程璧光統率海軍陳炳焜統率陸軍協同進取即由潮梅進攻福建以牽制川湘北軍不獨潮梅底定福建唾手可得浙江亦在掌握之中云 
[粤局紛擾中之最近消息]  
李耀漢赴梧續誌李耀漢離省赴梧已紀昨報兹悉李於八號晚乘龍驤巡艦先赴肇慶籌畫防務繼赴梧迎迓陸使同行者爲政務廳長胡銘槃參謀長秦一民此次李之赴梧實負有重要任務係由警衛軍各統領推舉各統領以陸使擬卽赴粤聞將隨帶得力軍隊數營以資護衞惟粤局正當糾紛之際如隨帶軍隊過多沿途深恐誤會况日來訛言朋興商民易滋疑慮故特公推李省長專輪前往一則以表歡迎二則請陸使無庸多帶軍隊輕裝減從兼程來粤庶使一切重大問題從速解决聞李十一日已抵梧州經陸使接見討論粤事甚詳陸使謂鄙人對於粤事已有解决之法早晚發表當能饜各界人士之希望囑李省長尅日旋省竭力維持治安聞李省長退出後已即日乘原輪東下矣 
陳炳焜之大宴會陳督軍以粤省内部紏紛多經迎刃而解然應積極進行之事尙多遂於十二日下午五時在署設備盛筵柬請福軍司令李福林警察廳長魏邦平及海軍總長程玉堂艦隊司令林悦卿第二軍司令林隠青虎門要塞司令潘甘霖滇軍師長張藻林陸軍師長陳厚裁廣惠鎭守使莫日初並朱伍兩旅長萬張趙楊梁何各陸軍團長蒙若陶申介臣各統領曁民黨要人汪精衞等國會非常會議正副議長吳蓮伯王儒堂等至署叙會磋商一切云 
移交警衛軍手續陳炳焜擬將所部警衛軍酌量撥回省長管轄以清權限初擬早日實行嗣因接管各營積欠餉項已鉅加以兼理數月新欠層積糾葛不清自非從新核算妥爲交代不足以資清理聞已令由該部軍需課趕緊辦理欠餉清册準本月内分别移交并派委商由省長妥定接管手續云龍濟交不干涉粤局瓊崖龍濟光態度言人人殊惟其所部軍隊刻尙駐紥瓊州確未出境一步聞其代表黄志垣王懋等日昨來省謁見省長代逹龍氏意見宣言振武軍對於粤局問題槪不干涉惟爲保衛地方起見决以全力擔任瓊崖欽廉高雷各屬治安不使稍生變亂請勿過慮等語當道即表謙謝之意請其回復龍氏聞王等已定期赴港回瓊復命香山告警後之種種香山獨立警耗各情迭記端此次發難者爲民軍首領朱卓文等其黨羽礦有數千之多日來多聚集隆都一帶擬分道進取石岐但香山縣城至今尙未失守聞警衛軍統領袁帶及縣知事周學仕因民軍聲勢浩大不敢與敵現暫閉城堅守迭發急電來省請派大兵下縣赴援危急情形槪可想見至外間盛傳袁帶態度不穏及周學仕逃匿失蹤之説均非事實惟自香山獨立消息傳播新順各屬相繼戒嚴順屬防軍營長李觀佑適因奉調赴惠行將開援該縣官紳商民驚惶無措紛電省吏求援頃聞陳督覆電云大良送順德宋知事江徽電均悉聲查李觀佑所部調赴惠州該縣兵力不敷自係實情已飭林總司令派隊前往填紥並轉陳村商會團局長知照矣又新會知事曾昭聲以該縣現受香山獨立影響土匪乘機竊發防務吃緊業經咨飭軍警同時戒備並定於日内率隊親巡屬境以資鎭懾惟所有公用兵輪兩艘被江門警察所長李寳祥所用於軍事交通甚形不便故已飛請江防司令迅速另撥一艘赴縣一俟風潮稍定卽請撤回云李省長接香山獨立消息即經派委副官陸領等馳往調處以期息事寗人惟因風潮劇烈未克倉卒就範昨據陸副官回省禀報一切後當以大局所關不忍遽以兵力從事致生糾葛聞擬定辦法再行派委前往爲第二次之調停俾獲和平解决至堪勝此任者爲顧問任鶴年以其曾任統領與香山民軍極爲浹洽將即派委陳帮統等會同前往極力調處並聞唐紹儀對於此事亦主和平辦理以保全地方故當道亦不爲已甚云 
續函云香山地方現尙安堵所傳種種警耗並非事實昨省垣據前山來電云陳督軍钧鑒奉支電飭遵率隊前往會剿等因正擬集隊赴剿忽接袁統領佳電稱兩電均悉翟使本日到查民軍沙匪現已解散並無戰事發生知注電聞等語謹聞團長盧炎山呈青印又香山來電云廣州督軍省長鈞鑒香城經袁統領周知事實力籌防近日安堵各營亦甚得力請紓憲厪鄭榮叩青印當經督軍復電云廣州李省長鑒香山鄭統領榮覽鄭青電悉香城經袁統領周知事實力籌防地方安靖甚慰仰卽傳諭嘉奬並轉知各軍警認眞維持爲要焜叩督軍蒸印又香山縣署致省報函云近閲省中各報載香山警耗或謂香山獨立知事潛逃或謂縣城失守知事被擄種種失實皆傳聞之誤敝處恐杯蛇市虎滋人惶惑今特質言之查十一月初間即聞縣屬隆都𢋵聚多人密謀起事即經周知事飭區密查設法解散尙未據復� 
及五號接自稱香軍司令朱卓文劉焯棠照會謂本邑健兒组織香軍宣佈獨立要求營縣取司一態度該朱卓文等旣非奉督軍省長令飭招兵又非奉孫中山先生委任组織事出無名邑人不服且去年覆轍尤所寒心周縣長經卽會同袁統領電省請示辦理奉復電派翟鎭使盧團長來縣查辦翟於九日到香囑先解散倘再不從再予剿辦旋卽回省盧尙未到此近日情形也現四鄉雖被搶掠而縣城防守週密周知事與袁統領負完全保護責任商民頗爲信仰秩序並未擾亂周知事日夕往來巡查人所共見旣無所謂獨立更無所謂潛逃被擄云云 
香山維持公安會函云（上略）孫中山回粤設立元師府後邑中好事之徒如朱卓文劉卓標李漢彬李炳初方有志劉薩棠方鏡如劉漢周王作標林敏雅等即假孫命令在隆都地方私招軍隊數百人圖謀起事舊曆本月十九日適新舊縣知事甫經交接諸事多未佈置該黨人公然分赴各鄉勒繳鎗械編集民軍第二區署長見匪勢浩大衆寡不敵乃飭令警兵持鎗伏在區署對山以爲暫避其鋒不意該處民軍多屬緑林無公益心志在刦掠當夜路經區署時見警兵躱避即以火藥包燃擲警署焚燒葵篷乘勢率隊入署鎗刦衣物以爲示威次日自稱討逆軍香軍司令朱卓文等沿街標貼佈告并以公函移知周知事及袁統 
領處周知事等見其並無奉有省憲行知到縣招兵公事赫然震怒立即佈告安民並限以兩日解散否則剿辦等諭該鄉民軍宗旨並非討逆實欲迫退彼等即盤據縣城任作威福耳現查縣屬民軍分爲兩派一司令爲朱卓文預定臨時縣長爲高拱元一司令爲林敏雅預定臨時縣長爲劉漢周朱黨實招有民軍五六百人鎗械不過三百桿林黨則恃有香山護沙軍隊四營及有緑林百餘人現袁帶探悉内容已在縣城戒嚴矣隆都民軍見計難逞則在該都地方到處刼擄勒餉勒械該都人士畏其兇悍各自防守其村鄉而已大鄉尙可保守小村之受苦情狀則不堪言也云云（下略） 
又昨香山所謂民軍司令朱卓文召衆據守隆都後節經省吏紛調大兵馳往剿辦兹聞交涉署陶委員昨據石岐關委員派人來省報告該關照常收税並無損失惟朱卓文等現擬要求給餉將所部遣散歸農並請給價繳械云云 
香山安香巡艦前在白蕉海面被奪現經江防司令查確該巡艦實係被香山護沙第四營副賴冬如强行刧去呈請軍署核辦已奉指令云仰候電令香山護沙各營黄統領立速查明勒令迅將該艦連同軍裝器具完全送還該部點收 
[西南要人之來往電文]  
　　唐繼堯電粤云南寗濤州陸巡閲使督軍省長廣州孫中山先生陳督軍李省長李協和先生鑒成密堯赴蜀督師相距日遠一切商辦事件恐往復延悮兹請協和先生爲全權權代表隨時就近籌商辦理除函聘外合電聞乞查照繼堯叩江印陳炳焜覆電云梧州陸巡閲使唐行營唐督軍南甯督軍省長廣州孫中山先生李省長李協和先生鑒成密唐督軍江電敬悉以後一切事件謹照台囑與協和先生就近接洽辦理特復炳焜叩佳印兩粤聯軍總司令譚浩明昨有電來粤致總謀鈕永建云來電敬悉粤事諸費周旋甚爲感慰布置就緒望由口口赴湘贊助弟本日抵靈川計一星期可抵口口矣寳慶於支日收復并聞 
武衛軍總司令馬濟昨電粤當道云月之一日率軍甫抵郴州旋准邱副司令謀報藉悉寳慶前鋒戰事正劇當即檄令步隊三營砲隊兩連漏夜開拔兼程赴衡并促後隊各營進駐來陽分守攸江沿岸以遏醴陵其時湘潭北軍因抽調赴援寳慶内方軍隊陸續移動忽聞吾軍前鋒抵衡恐湘潭有失中途折回三日下午林旅探知吾軍抵牽制湘潭圍攻寳慶益急戰至 
拂曉城兵望援不至秩序大亂賓正司令遂揮軍登城北軍由西北兩門四散竄逸綜計是役斃連長五名排長十餘名兵士七八十名俘獲鎗枝軍品極夥云云 
[雲南之遍地荆棘]  
　　富縣富縣遠在極邊與粤西越南連界昔爲游匪出没之區故搶案頻生人民難以安枕昨聞富縣知事和君又有電致省城略云兹有苗匪羅老三等十餘人糾夥持鎗來刦縣屬合補寨經寨民偵知報同本署團警齊團協緝卽時在寨格斃二名羅老三等十名就擒並獲匪鎗六桿解案知事訊據供認歷刦廣富各寨得贓曾將牛銀解送廣南壩勞保董張耀璧藉爲護庇等語查苗匪糾夥刦牛趕往越南變價俵分是其故智富民受害積案纍纍該保董張耀璧坐地分肥久爲民蠧特懇鴻慈即電令廣南縣將該保董張耀璧提解歸案澈究以清盜源餘文詳報云云綏江綏江縣與川地毗連常受川匪竄擾近又有川省漢軍私招匪羽佈滿對岸該縣淳知事屢電省垣請將永綏游撃全隊調赴該縣防堵在案現又據縣報告隊長已遵令將本部移駐綏江惟對岸敵軍佈滿股匪又乘機竊發綏邑戒嚴萬分吃緊查該隊長威望素著謀勇過人欲機宜之妥協必倚畀以特權懇請查照衛戍條例第十一條委任該隊長陳鼐爲司令官以重職權而維邊務云云未識軍署能否准如所請也元永楚雄與黑井貓井永井相距最近近日并地謡言楚屬匪徒大有刦井之勢灶民井民驚懼非常日在戒嚴之中本日有探報告匪定某夜大舉攻刦元永井井紳灶户遂公同議定一面集團保衛一面專派急足至楚雄飛電軍政兩署及稽核所運使請兵防衛電文略云元永四面俱匪警耗頻來勢甚危迫灶民異常驚惶請速趕派軍隊前來鎭懾以安人心而顧井地云廣通廣通縣因與楚雄相距不過六十里日昨函報楚雄縣張知事請其轉電省城軍署留兵驻防電文略謂探報匪衆將撲廣城請速救援已由楚派游撃全隊往援去後午刻又據探報距該縣城十里石子冲有匪衆聚集城虚無兵現警衛第六隊尙在楚城請求暫駐數日該隊堅持遵令開往舍資惟有飛懇飭令該隊暫留以資防剿俟匪忠稍靖再行開往云 
蒙自蒙自新安所爲蒙屬之一巨鎭人烟頗多距蒙甚近素來安寗不料昨日該處警察及居民均來城報稱新安所城内於本月七號下午九鐘被匪數十名擁入雲龍昌絲棉舖及雜貨舗等處聚衆搶擄駐紥該處軍隊聞聲出而迎撃抵敵多時該匪不支始行潰散臨行之時并將城外商民搶去數人勒贖云云并請蒙自衛戍司令部派兵前往追剿當經司令部加派第六團二營五連連長何志安帶兵馳往該處追緝又經蒙自縣冦縣長督同警務長派警二十名親往督率團警會同辦理 
瀾滄瀾滄縣地居極邊所管大半爲野犿居住丑犿 
秉性横悍常欲滋事歷年用兵未能敉平日昨又聞駐紥鎭邊獨立二連長王桂清報告署略云自大軍開拔後邦欠中課野犿又復猖獗威迫附近猓　索取財物日盛一日大有對抗之勢兵單械鈍難资抵禦請換發快鎗以資應用云云陸道尹當查明普防前裁第七游撃隊所遺九響鎗六十桿曾經由道留發思茅辦團現該連所有鎗枝純係馬的力一種實屬不堪應用况防務吃緊自非有利器不能乃由道尹電准督軍卽以前留思茅普洱團防九響鎗六十枝換給該連俾資抵禦 
中甸中甸與川藏毗連時有匪亂今日中甸縣知事端木壵有電致大理總司令略云川邊匪亂發生後日以威力脅民納欵投誠甸邑兵單械缺危機岌岌知事召集僧俗民團開誠勸勉成童耆年悉往守邊抵死抗拒已歷數月幸免侵擾本月六日據東玨僧團報稱近因連日雨雪突有蠻匪數百蜂擁過境將沿邊牲畜財物擄去甚夥民團聞報往救彼此對敵匪衆鎗利斃我團兵一名受傷五名奮繋經日匪始退出等語當商馬隊長立派士兵并由縣加派團丁馳往策應惟查匪勢日衆縣屬兵少鎗單萬難久支懇速派重兵駐防并解快鎗接濟不勝迫切待命之至云 
[北京農産品評會開幕]  
西直門外中央農事試驗場會同其附近之農林傳習所共開第四次農産品評會聞已准於十五日始開會五天至十九日則舉行褒狀授與式惟本年京兆各屬多罹水災二十縣之内約有十二縣故農産物之出品數比諸去歲之第三次品評會甚形少數幸該傳習所所長唐有恒氏熱心任事督勵京兆各縣之八處分所凡災情稍輕之處均竭力出品故現下榖菽諸類已逹二千點菜蔬與其他各類亦已逹二百點以上 
杨至開會之期尙有多數出品送來而中央農事試驗場不僅將其場内平日試驗各種産物及有益於農業上各種參考品槪行提供並將其場内所 
 
 

Page 7

 
 
　　設之陳列所再行陳列農産物之標本及各種種子即有病害各種産物之蟲類標本農園用之器具關於蠶絲業各種標本以及農業上之土壤肥料化學上之分配成績亦罔不分類臚列以供一般游客之觀覽至開會之五日内槪不徴收入場費儘可隨意游覽且將農産品評會章程揭諸要所以供游客之參考兹將品評會章程附後一宗旨本員以微集農産品評優劣喚起農民觀感之念使知研究農事之改良爲宗旨二會期本會定於本年陽曆十一月十五日隂曆十月一日開會以五日爲期三會場 
本會以西直門外中央農事試驗場及農林傳習所爲會場四出品凡出品物以本年産品爲限分爲六類出品數量各以其類定之如左榖菽類每種五合至一升（高糧榖子每種須備三至五個整穗玉蜀黍每種須備三至五個）棉麻類每種八兩至一斤以上二類如能連根桯及穗一齊送來尤爲善美蔬菜類每種三顆至五颗或三個至五個果實類每種大者十個小者十個至二十個蠶絲類每種繭四十枚絲一束蠶子一紙參考類不拘種類及量數五標識凡出品物須於下列各項依表明白填載俾便品評優劣之用（表附後）品名數量産地每畝産量每石每斤價值栽培略法六出納凡出品物須於十日以前由各出品人親自送至會場或就近交由農林傳習所或各分所代送至會場陳列開會後除售品及經審查而銷毁者外槪行發還原出品人七約賣出品物除參考品或非賣品外得於現場約賣但約賣品物在開會期間不得遽行搬出應於閉會後五日以内由約賣者自行來取八審查以本場長所長爲審查長各科技術職員爲審查員審查規則另定之九給奬分爲三等八十分以上者给一等奬七十分以上者給二等奬六十分以上者給三等奬於隂曆十月初五日下午一時發給十奬勵給奬之法如下一等奬金牌及褒狀二等奬銀牌及褒狀三等奬褒狀十一此次會場並陳列中央農事試驗場及農林傳習所成績以資展覽十二參觀開會期間每日由上午九時至下午四時任人參觀不收費用各勸農員及出品人赴會并特予優待派員遵引參觀十三經費關於品評會一切支出應於閉會後由場長所長會同報部十四附則會場内附設農事講演及農事訪問處由場所職員擔任之 
[魯省近事紀]  
濟南各團聯合會開會自日人在青島坊 
子張店濟南各處設立民政署東省人民聯絡各團籌畫抵制方法日昨該會開成立大會各界代表到會者三百餘人當由主席張公制報告開會宗旨并詳述近來政府對日交涉情形繼由許德一報告本會籌備之經過手續復由主席依次提出本會名義與地址付表决多數可决遂定爲 
各團體聯合會會所假省敎育會由衆公推張子衡許德一胡觀梅王默軒四人爲主任該會遂告成立末由到會各代表依次演説大率發沈痛之言并述各種對待方法而散 
緩設敎實兩廳之表白魯省敎育實業兩廳長因急切不得蒞任已聯袂回京兹聞張兼省長復電致政府聲言並非反對中央政策實以目前財政困難不得不請暫從緩現在該兩廳長雖已去魯然俟地方粗平財政稍裕届時必當電部轉飭各該廳長冋魯著手组織云云 
[杭州快信]  
齊省長昨行知敎育廳移交科員周志章四名省親學富光年等四名此外書記司書各二名廳署已在新市場槐隂别墅門首實行懸牌成立 
各縣學務委員已遵部令一律成立原有敎育經費應即移交專管齊省昨通令各道尹轉飭所屬遵照警備隊一區差遣朱昌龍昨奉楊督軍委充第四師補充一團司務長派赴北洋隨同劉團長辦理徴兵 
齊省長昨委徐雲蒸爲警備隊四區五營會計兼書記林淦彭承煥爲一區額外差遣 
時際冬防浙西一帶匪類充斥省署昨訓令水陸總稽查朱宗衡精細嚴防如須調用人員准予呈請酌派 
浙江巡按使及興武將軍兩舊印早經繳部惟小官印至今尙未繳銷國務院昨又咨催軍民兩長迅卽查取解送 
省會警廳特設調查警校畢專員准本月二十日起每逢五日十日下午一時至四時爲調查時間各帶憑證呈驗以憑列表報部 
金華第二高等分廳監督推事沈敏樹呈請薦任樊琦充本廳書記官長奉高審廳照准 
瓶窑三墩艮山站臨時添設之三絲捐分卡已一律實行裁撤 
聯橋大街忠清巷口昨大火自夜間四時起直燒至次晨六時被燬市屋六十餘幢損失頗巨 
[江北通信]  
淮揚鎭定使署於十一月十三日下午二時召集上中 
級各軍官開軍事會議内容未能詳悉聞係關於於防務計畫馬鎭守使此次肅清淮海匪患李督軍大爲嘉許現馬將於日内赴寗面陳防略 
蘇省憲兵司令官楊恩培來浦點驗第一營所部寓中西旅館數日刻已公畢遄返 
鎭江關監督周嗣培據現署江都縣知事詳稱清鎭長班内河小輪貪利儎重屢肇肇危險擬具章程取缔等情查袁前監任内會有載重　罰章程無如日久玩生自應重申禁令爰特抄録今昔各條訓令淮隂縣知事通知清江各小輪公司一體遵照 
淮隂縣驚察駐在西壩之第六區員姚志成因事撤換已由趙兼局長改委警局稽查徐某接充海神廟第四區區長張裕之有辭職由趙知事調往江都消息 
十一月十一日上午四時東城外惠元橋北岸某姓失慎延燒河北街店舗十餘家青龍庵亦將大門燒燬并將第四一五號電桿焚去後經各水龍齊集灌救始行撲滅淮安縣人民金小樓具禀淮揚道署控其劣姪麗生冒充軍隊强搶稻榖兩次計七百餘石并將莊户王禹之周恒金擄去無蹤等情王道尹以如此行爲藐法已極惟旣經投縣請究何以延不代追是否屬實爰特訓令淮安縣知事查復并令阜甯縣知事一體緝拿金麗生歸案訊辦 
淮安縣人民韓壽春控周恒昌等徴收舞弊王道尹以旣據黏呈糧串訓令馬知事查明具復 
清江浦東城外慈雲寺後浦惠粥廠開辦以來活人甚衆 
帷向恃募捐爲經費毫無的欵現值隆冬將届不得不預籌經費昨副經理倪炳勳已赴滬甯等處募欵矣 
地方通信 
[松江]  
省委到松省派秋勘委員江暮恂於十五號早車來松現庽縣署又本邑六年份烟酒牌照税尙短解尾欠二百餘元亦由財政廳派季裘祖蔭於十五號到縣催提 
限緝逃犯金山縣干巷鎭巡官夏恂如前因謀浙嫌疑捲欵潛逃奉省公署飭縣拿辦在案現聞詹亮疇知事已嚴限原保舉之某董刻日將夏交案某董奉令後業已派人四出偵緝矣 
選民册將審查本届松江市省會選舉調查現已將次告竣所有各段草册由調查員陸續送所照章選民草册送齊後開始審查所列選民合格不合格及停止選舉權或被選舉權各種手續昨松市調查所接縣函該項草册審查時應邀同各段主任調查員公同審查分别確定加戳送署現調查所已轉函各主任調查員請卽日到所依法審查矣 
請寛演劇時聞自新舞台第一社開演後因警所取締章程限制綦嚴定於晚間八　停演現由該台經理陳明不克遵辦之苦衷要求寛限至夜間十時爲率不知所長能允如所請否 
[無錫]  
團長來錫點驗江蘇陸軍警備隊團長于有富於前晚由宜興乘坐中華輪船昨日抵岸已鐘鳴六下當由駐錫警備隊朱隊長帶領兵士一小排前往通運橋畔中華輪船碼頭迎接並備大轎三乘該輪泊岸後朱隊長即命奏軍樂歡迎行舉鎗禮護送至新世界旅社駐節于團長此次來錫僅帶隨員二人專爲閲操與點名而來聞勾留數日卽須赴甯云 
[揚州]  
承審就職江都縣署承審員陳百思於新任接事後即行辭職經張知事挽留不允現張以陳經驗素著一再敦請已得陳君首肯於今日（十五）到差任事 
警區解匪揚州東鄉邵水市農民王姓家於十二日黑夜被匪搶刧當場格鬭盜匪誤斃同夥一人棄屍河中該事主以正值新舊知事交替故未報縣現該鄉地保拿獲身懷手鎗嫌疑犯一名由該管警區解縣訊究 
[鎭江]  
缷任知事過鎭江都縣周芷貞知事業於本月十二日交缷篆務本擬卽赴淮隂本任因在江都任内經徵各欵虧空甚鉅故親自赴省設法彌縫昨帶僕從二人匆匆由揚來鎭抵埠後即雇肩輿向車站進發即附午班火車赴寗 
捐資興辦小學鎭屬新洲地方户口旣多學童頗衆祗以風氣蔽塞尙未設有學校兹由公民柏小村捐助常年經費興辦鄉立第五初等小學一所揚中縣知事深爲奬許曾據詳請省長給奬以資勸勉 
招考學習織機丹陽縣平民習藝所王所長以該邑係絲縐出産之區欲改良機織方法以求推廣銷路擬以本所附設機織傳習所招考良民入所學習新式龍頭改良機織方法先招十人以四十日爲一期期滿試驗得法由所給薪録用學習期内膳宿由所供給不取分文業已詳奉縣長核准於舊曆十月初一日開辦 
[安慶]  
嚴懲遣散兵士滋事前次安武軍八路一三五營兵士譁變經馬統領督隊來省將變兵拿獲先後正法其餘不守軍律各兵士亦分别遣散不意八路三營已撤排長王沮洛等仍逗留省垣并有滋事舉動馬統領昨特派幹弁將該排長王沮洛拿獲擬卽加等治罪一面出示布告商民倘有已裁兵士騷擾情事准其扭送统部嚴懲并移請警廳一併稽查驅逐以安市廛 
預籌敎實兩廳經費皖省敎實兩廳刻已分别组織惟所需經費按照部定年共支洋七萬四千元除由省署敎實兩科經費年計五千四百元分撥兩廳并將財廳礦科經費劃歸實業廳外其餘不敷之欵擬於解部欵内扣留撥用已由財政廳呈請省公署核轉咨部 
雜評一 
[段總理辭職（步陶）]  
據東電段總理近有辭職消息其原因聞以武力解决之主張不能逕逹故夫中國今日官場之習慣每至不能遂其所欲時輙出之以請假請假而猶不能稱意弱者卽此鬱鬱而去强者且以一人進退牽動全局焉段今固國務總理也乃至不得已而相迫以出於辭職則其有關於時局之變化與全體閣員之影響必非淺鮮矣吾人試思段氏前爭對德宣戰之主張時一言不合立即出京而總統勸駕之使遂卽隨之此其舉足輕重之故何强勁而斬絶今此對於武力解决之爭議則密議連開迄無結果而時會所驅且至有此消極之表徵此其莫要如何之狀况又何宛轉而曲折夫同一段總理也同一不能暢行其所主張也而時更數月剛柔之用即判若兩人君子於此可以觀世變矣 
在世界立憲國家之公例爲責任内閣之總理其進退咸視所對負責者之形勢如何以爲權衡今段氏乃無國會之總理閣員又皆臭味不甚差池以常情言凡有主張當無不獲運行自在之理而初不謂起而迫其辭職者乃復有所謂督軍之文電出嗚呼此其督軍團所造成之新因果也夫 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[報界赴日視察之籌備]  
昨日上海報界爲推舉赴日團團長職員等開談話會兹將議决各條録後 
一團員張藴和申報張竹平申報汪漢溪新聞報包朗生時報余榖民神州報馮心支時事新報曾松翹中華新報員葭生民日報席蓉軒新申報 
一名稱上海新聞記者赴日視察團一團長公惟余榖民 
一記録公推張藴和包朗生馮心支一會計公推汪漢溪 
一庶務公推張竹平 
一川資以上海通用銀元於十七八日交由會計兑換日金一服裝團員一律穿本國裝戴呢便帽並多帶寒衣 
電東京中國估使文東京中國公使館章公使 
鑒各報館現组織新聞記者赴日視察團定敬日出發請轉知各領事及各華商會以便接洽上海日報公會暫定旅程表十一月二十四日午前六時上海出發（郵船近江丸）二十五日海上二十六日（未明）長崎着領事館訪問二十七日午前十一時二十分長崎發下關發二十八日朝神户着領事館訪問同日 
犬阪看朝日新聞每日新聞等訪問二十九日大阪發京都着三十日京都發同日午前八時三十分東京着十二月一日公使館訪問各新聞社訪問二日各新聞社訪問三日千住製紙所帝大早大帝劇等參觀四日名士訪問（在野）五日横濱游覽領事館訪問六日自由游覽夜東京發七日途中八日長崎着九日海上十日上海着 
[禁止棉花攙水會開會紀]  
十五日午後禁止棉花攙水會在怡和洋行開會討 
論中國種棉問題並歡迎農商部派來之種棉專家哲伯森等三人先由主席丕爾斯報告略謂本會前曾呈請農商部派棉花顧問美人哲伯森君來滬調查俾可商榷華棉改良事宜近接農商部農林司長來函謂本會前函未嘗到部兹因美使與總税務司之請即派哲君等來滬今日本會特開此會以歡迎之並請哲君發表改良華棉之意見俾可共同研究哲君即起而演説略謂此間棉花攙水之難題不難决唯在外人租界與中政府之協力爲之耳目下中外各方面所設之驗花所似宜併爲一 
處由政府給以經費規定棉花濕率濕輕者酌增花資以免吃虧濕重者酌減花資以杜取巧但以百之十五爲極度逾此者拒絶不收鄉人旣知乾花較濕花得利更優則自不攙水矣一面規定禁止買賣逾格濕棉花之辦法無論他人凡明知其爲濕棉而有意收買或出賣者當與攙水之人同受懲罰如是則濕棉自少惟鄉人愚闇此中利害宜有人善爲指導耳至於美國棉種中國可以試種而以長江一帶爲尤宜第一擇種宜嚴似宜先種短莖美棉較易收功然後再圖試種長莖美棉第二種棉宜疏不可如現在之稠密第三勿舉小麥同時種植惟中美氣候不同苟於華棉力求改良精擇種子講究種法則收效自較試種美棉爲易此兩事以同時並舉爲宜云云旋經大衆討論以添設種棉試驗場亦屬急於是通過决議案兩起其一曰本會籲請農商部注意於棉花攙水之大害請在種棉區域設法禁此惡習嚴定辦法而實行之以除棉業之患凡攙水逾百分之十五者宜視爲刑事犯辦理其二曰本會籲請農商部在官辦棉田内擴充種棉人數多種棉花並請以改良棉種供給種棉區域之鄉民 
[閘北水電廠不允改歸商辦]  
閘北水電廠自歸官辦以來因欵項支絀難期整理該處居民以水不清潔有碍衞生業已嘖有煩言兹有劉慎餘等發起集欵呈請齊省長改歸商辦未蒙照准兹將省公署批示二則録後 
原具呈人劉慎餘呈爲援案請將閘北水電廠歸商墊欵承辦由呈及存貿易银行洋二萬元摺據一扣均悉查閘北水電廠係省有營業能否歸商承辦候詳細考察所請未便照准銀款存摺已令上海縣知事轉行發還此批十一月十三日 
原具呈人利用五金花化煉廠等呈爲水電缺乏請照議會審查原案取决辦法由呈悉閘北水電廠已飭新任單廠長力圖整頓所請歸商承辦未便照准此批十一月十三日 
[華界電燈之今昔觀]  
南市及城内各處道路所設之電燈每晚頗多昏暗蓋因電燈泡滿積灰塵久未揩擦之故在昔自治時代由城自治公所市政廳經辦時燈泡不時調換並貼費於電燈公司雇工時嘗揩擦故光明潔淨行人稱便現在辦法相去懸殊本埠各紳董以現值地方戒嚴防務吃緊之際電燈明暗頗有關係爰特集議擬備公函請工巡捐局長會同淞滬警察廳長竭力整頓並在中華路添設電燈若干盞以便行旅其城内外偏僻小巷所備之路燈亦請嚴查整理以免工人舞弊尅減燈油云 
[提前適用修正商會法草案之呈批]  
全國商會聯合會近請農商部行知各省暫行適用此次鈔發之修正商會法草案業已批回該會除鈔送各省總分商會外昨將原呈及部批分别鈔録轉致本埠總商會曁南商會一體查照兹將該會呈及批詞照録如下 
全國商會聯合會呈爲呈請事竊查本會前呈 
擬懇鈔發修正商會法草案一案業於八月三十一日奉大部第八九七號批開據呈已悉查修改商會法一案本部前以各省商會對於商會法第四條第二項添設商會之規定同一行政區城以兩商會爲限按諸從前一縣原有數商會及商務同一繁盛地方確有設會之必要者限制未免過嚴施行不無窒礙業經本部將應改之第四條第二項及第四十三條酌加修正於本年一月應該各條鈔示知照此批等因並附鈔修改商會法草案到會復查修正商會法各條對於各省商會困難之要點業經解除限制仰見大部洞鑒商情客情力謀發展商界靡不欽感惟現在國會召案尙無准期各省商會爭執地點之案層見疊出立待解决大部修改各條旣未通咨各省亦未便擅自進行致違舊法爲今之計擬懇大部咨行各地方行政長官飭令各縣對於設立商會之事項在國會未經議决以前即暫照國務會議議决修改商會法各條辦理似此通融規訂則限制無過嚴之處施行無窒礙之虞矣所有遵照鈔發修正商會法草案擬懇行知各省暫行適用緣由理合備文呈請大部鑒核批示施行謹呈農商總長 
農商部批（第一○四四號）原具呈人全國商會聯合會呈請行知各省暫行適用修正商會法草案由據呈已悉查修正商會法草案前經本部咨呈交國務會議復核後提交國會尙未義决頒布未便將該草案提前適用但各省商務繁盛地方如遇有必須添設商會時應聲明特别理由由本部體察情形酌量辦理仍俟將來國會通過後再行依法辦理可也仰卽遵照此批 
[轉口貨米商之恐慌]  
本埠專做轉口貨各米行近來銷場頗爲暢旺惟湘皖兩省産地來源甚缺雖屢次發電至蕪湖江西等處催速起運亦無回復昨又聯合二十餘家電詢各處因何絶無來貨旋得皖省復電謂本年秋收尙豐市價亦已鬆動惟因上月問由倪軍採辦軍米十五萬石市上底貨頓少價格增漲近日閩省李督軍又派軍官李榮生在蕪湖設立採辦軍米事務所購辦大宗軍米陸續運往閩粤兩省者爲數頗巨故逐日所到各貨解交軍米尙恐不敷目下實在無貨可運云云該業接電後頗爲焦灼聞明日尙須邀集轉口各行會議維持方法云 
[增加菸酒公賣認費之困難]  
江蘇第二區菸酒公賣分局羅局長近奉省局長與財政廳長令開國家公費支絀待欵孔殷所有菸酒各支棧主任認定後對於征收公賣費尙見起色現届冬季爲收數最旺之時應先調查各該支棧於此三個月之内可以征收公賣費實欵若干以便責令將認費内量爲加增俾濟公用等因羅局長遵即轉知各支棧主任各於每月繳解税欵内照數加繳三成各主任聞之頗覺困難因歐戰以來商業大受影響本擬呈請設法酌減現反責令加繳勢難支持故已相約具呈意見請免加增云 
[薩交涉員由寗入京]  
外交部特派駐滬交涉員薩福懋君因事赴寗已誌本報兹悉薩君此次赴省實係轉道晋京因奉外交部電令有事面商故卽於星期六（卽今日）由寗循津浦鐵道北上約一星期即回所有署中公事暫委本署總務科科長曹有成代拆代行昨已由該署函知駐滬各國領事曁英法公廨各機關一體查照矣 
[海軍總司令預備出巡]  
海軍饒總司令以現在江防緊要所有調駐長江上下游各口之軍艦泊防地點是否扼要自應親往考察故於前日通電各軍艦長着將該艦駐泊地點先行報告以便定期出巡藉資考察 
[陸軍部咨取水陸地圖]  
江蘇李督軍准陸軍部咨請飭取江蘇全省水陸地圖以備陸軍測量局考核等因李督軍查得各縣水陸地圖每由軍隊到防駐紥之後测繪備查今陸軍測量局旣須考查本省全境水陸地圖由部咨取自應分别咨令本省各軍署查取轉送除分行外昨特咨行松滬護軍使轉令各防軍迅將繪存水陸地圖照繪一份送候繪成總圖呈部備考 
[傷害西婦案尙待澈查]  
靜安寺路一百二十八號門牌西飯店主婦英人林培於本日四號清晨被人用刀戳傷胸背手臂等處當　其女報告新閘捕房將受傷人車送醫院醫治因據林培聲言行兇人似與比隣袁老四（即曾任前清滬）袁海觀之弟四子）家馬夫王阿四（卽麻皮阿四）面貌相似業經 
華探錢壽生與西探貝麒　王拘解公共公廨押候原告傷愈質訊在案兹因該西婦傷已平復昨由捕房傳同見證及王阿四之姘婦（卽袁老四家已歇之大姐）將王解廨請究由捕房代表牛門律師與西探貝麒上堂譯訴前情經關讞員商之英卓副領事以案關持刀行兇判王帶回捕房候查明實情另行訂期研讯 
[拘獲抛擲炸彈之關係人]  
松滬護軍使署因據稽查員報告訪悉匪徒孫金榮爲某處抛擲炸彈案内之主使犯現在匿居南市某處等情當即飭由淞滬警察徐廳長飭派偵探周根瑞協同一區三分駐所長警馳往前滬軍營地方將孫拘獲帶回警廳發交司法科訊明詳辦 
[續獲持械攔刦之匪黨]  
匪徒張阿二串合同黨在兆豐路搶刦經租人陳金官所收之房租大小現洋銅元共二百餘元由探將張拘解公共公廨押候補提同黨併究在案兹悉前日又經包探嚴阿慶續獲張之同黨張桂寳一名並搜出手鎗子彈昨解公廨請究即據嚴探上堂禀明前情並將抄獲之手鎗一支子彈九粒呈案請察經俞襄讞商之英白副領事以事關持械攔刦判張桂寳押候與張阿二併究 
[夥刦運大錢莊之證實]  
同寓公共公租界福建路六百六十五號門牌某旅館二十一號房間内之山東人張勵吾王庭惠安徽人殷長生經派駐老閘捕房專查特别事件之中西包探查與福建路運大國記錢莊被刦現洋鈔票六百七十二元六角一案有關禀明捕頭將張等三人拿獲搜出子彈及揩擦手鎗器具一併拘解公共公廨押候查明澈究在案昨晨由廨復訊據一百零一號西探目壳羅香華探王寳生桃阿生先後上堂禀明張殷兩人已在捕房供認與在逃之許其等持械往刦分得贓洋並據張供手槍係由巨匪丁三化所給言至此將殷所録親供呈案踏察並由線人陶漢卿投案證明搶刦運大錢莊係殷長生（卽老殷）説出與張勵吾等同往分得贓洋十餘元等語又據見證吳郁屏投诉王庭惠會托伊代消十響手鎗十二支每支計洋一百二十元惟並未代消訊之張等供詞推賴經關讞員將張殷二人親供朗讀一過詰問該被告等是否承認該被告等支吾以對王庭惠且不承認托吳郁屏代消手鎗旅由姚探投訴所有子彈六十二粒係在王庭惠身畔搜出云云又據運大錢莊學徒毛漢章投拆當時被刦情形並指認殷長生手持手鎗首先闖入店内關君復令辦認無訛遂商之英卓副領事判張王殷三人各押西牢五年期滿均着帶堂復核所有子彈及擦手鎗器具一併充公 
[泗陽巨匪在滬逮捕]  
江蘇泗陽（卽前桃源）縣人丁三花（即丁玉坡又名丁明 
俊）迭犯巨案經内地官廳懸賞緝拿在案兹丁與同黨揚州人黄阿七匿居法租界被派駐老閘捕房專查特别事件之中西包探偵悉於前日協同法捕房中西探捕前往該處將丁黄兩人一併拿獲提回英界昨解公共公廨請究據西探目壳羅香投訴被告丁三花與福建路運大錢莊被刦一案頗有關係並悉丁於西曆一千九百十五年四月十二號在内地犯殺人放火案又於是年七月問糾黨十七人在江蘇省内犯有盜案多起前清上海道及江蘇警察廳均出有牌票緝拿請爲展期開審候查明有無别案再行解等語經關讞員商之英卓副領事判丁黄兩匪押候查明展期一禮拜解訊 
[京直奉水災義振會開會紀]  
京直奉水災義賑會昨日開會到會者王芷颺杜梅叔哈少甫姬覺彌徐乾麟陸維鏞宋漢章徐輔洲代表趙殿英洪文廷陳安伯黄國英徐少棠諸君提議熱河姜都統來電乞振准撥洋五千元由滬中行滙出又該會駐津調查員李幹卿王竺鄰諸君來電請振五縣議俟護軍使致熊督辦銑電復到再定辦理又駐奉調查員田資民君來函請徐益振定再撥龍洋三萬元棉衣三千套又濟生會來函請擔任留養軍糧城葛沽沿京奉鐵路一帶流亡决議撥洋一萬三千元又由濟生會代辦棉衣一萬套除前已撥去洋一萬元兹准再撥一萬元合前共撥二萬元議畢散會已鐘鳴 
六下矣 
[講演生育化學説之展期]  
江蘇省教育會幼稚敎育研究會昨日通告各團體云敬啓者敝會本定本月十八日下午三時邀請朱友漁博士講演生育進化學説業經專函奉逹兹因本埠各團體於是是開會者甚衆誠恐各團體志願來會聽講者局於時問未能到會特商請朱博士改期於本月二十五日（星期）下午在時講演届期務請大駕時早臨至以爲盼 
[青年會今夜之同樂會]  
今晚（星期六）八時四川路青年會舉行第四次同樂大會選演俄國歷史大影戲女虚無黨據聞是項戲片始於昨日由外洋運到價值頗昻戲情曲折推爲影戲中首選外加韓敬文最新發明文武技藝亦大有可觀且韓君不日離申祗此一次作爲留别紀念故所獻各技較前大不相同入座劵仍售小洋三角 
[滬江大學紀事]  
滬江大學足球隊於本星期五即十六號）出發至杭於星期六與之江大學比賽至下星期一再與蕙蘭比賽此次該校校色已改爲紅與白故隊員更御新製服色形式上頗覺美觀 
又該校校色向爲紅與藍惟因藍紅兩色於拍照時及比賽時不甚顯明諸多不便故現已擬定爲深紅與白 
楊樹浦之滬東公社由滬江大學社會學科分設者現已修理竣事前日所擬開演景戲事今已集欵大半而其餘欵項亦有人分别擔任 
學道書院學生之妻子以敎育兒女之方法授諸鄰近鄉村婦女其貧者且施之以衣服又於女學道書院内設茶叙會以欵待之 
[約翰學堂之辯論會]  
十五日約翰大學開辯論會題爲中國應否將海口全行開作通商口岸上中級生互相比較中級生正面主辯者季澤晋約舉四端一因時勢不得不開放通商口岸二可以修改約章三延遲開放恐有不利於國四可以存均勢助辯者翁文濤等反面主辯者俞鴻鈞助辯者樊光煕等剖斷人華克先生及楊君寛麟等咸以正面主辯爲優勝云 
[督軍公署附設陸軍總稽查處]  
松滬護軍使署昨接江蘇督軍公署陸軍總稽查處公函云案奉督軍李訓令内開照得江蘇地方遼闊各路軍隊到處分紥所有關於一切軍紀風紀自非稽查週密不足以資整飭而重軍聲兹經本督軍於署内附設一陸軍總稽查處遴員组織尅日成立即仰遵照並將成立日期呈報等因奉此本處卽遵於本月十五日組織成立除呈報並分行外相應函逹貴使請煩查照 
[請免竈地准墾費之呈文]  
南滙松江金山奉賢川沙五縣灶地微课一案官民相持迄未解决昨由公民傳恭弼等抄粘储學祖耿道冲蔡宗漢等呈文節略具呈江蘇財政廳云呈爲准墾費萬難承認請賜俯察輿情轉呈核免事竊松金南奉川五縣公民耿道冲等以江蘇官産處違法處分侵害權利請求財政部核飭取消一案奉批呈及粘抄均悉候令行江蘇財政廳核議復奪仰即知照粘抄存此批等因奉此查此事迭經地方士民奔走呼告前奉钧廳會同松江運副使清理江蘇官産處兼沙田局訓命各揚縣轉飭各绅董訂期在上海集議將認繳准墾费銀或改升民賦辦法迅籌解决遵經赴滬並 
先期擬具節略就近陳請松江運副使交議八月二十七二十九兩日開會五縣士民表表到　七十餘人當蒙廳長代表王曁松運副使孫不蘇官産處曾蒞臨主席公同討論各縣代表對於准墾費三字絶對不能取認又改升民賦一節因向納之課按則科銀早成民賦性質今亦無所謂改升且給單安業在先現反須換部照並刋在官産字様尤覺名義不通故會議之結果曾處長允將部照轉請改頒執業田單以順民意惟國家財政困難藉此清理以增收益各代表僉稱如果實行清理手續完備至換給田單時認償清理费及换單費至多以每畝共繳二角爲限而曾處長就原定准墾費及照册費總數六角之内准減兩角每畝須實收四角官廳與人民各執一詞其數相去以倍致未解决此在滬會議之實在情形也各代表自滬回籍召集本場業户報告會議情形各業户當場一致聲明認繳每畝二角爲數已鉅不能再有增加正擬呈明部省間奉批前因爲合將准墾费萬難承認緣由呈請廳長鑒核迅賜據情傳呈財政部俯准取消令知江蘇官産處轉飭五縣事務所於清理完備後換給田單每畝實共收费二角以資辦公而洽輿情不勝迫切企禱之至再否認准墾費之理由 
已詳储學祖耿道冲等迭次公呈至清理手續應行改良具在蔡宗漢等所擬節略合併附粘備核謹呈 
 
 

Page 11

 
 
[濬浦工程師赴閩]  
　　濬浦總局總工和師海德生君日前迭接閩海關稅務司來電請速赴閩籌設開浚閩港事宜當因稍有感冒未克啓行茲已痊可聞於前日附輪赴閩惟回滬之期尙未預定云 
[緝私隊長之調動]  
　　兩浙緝私統領蔡和林昨委第二營第二隊隊長羅正玉調充第六營第一隊隊長駐紥同里鎭查緝私販所遺二營第二隊一差以鵬飛緝私兵輪閘官楊春林承乏駐紥上海查緝浦江上下游堵截内河各港之私鹽輪入滬地以重鹺政 
[通令步兵練習打靶]  
　　步兵三十八團馬團長以本團所部士兵現駐兵工廠内與西砲台所設之靶場距離不遠應由各該排長每日輪率士兵一班馳往該處練習打靶以期純熟昨已通令各該營長遵辦矣 
[繩索亦將漲價]  
南北兩市繩索店計有七十餘家近因麻皮一再漲價成本過重已兩次會議維持方法昨又在南市公會邀集同行會議增價茲將通告錄下啓者今因來葳進價飛漲以及百物昻貴不敷度日血本受虧爲此邀集同業公議重整價目議定後一律增價庶免虧耗茲擇於十月初三日准午後一點在公會會議請各同業至期駕臨會議爲荷 
[工巡捐局强制拆屋之先聲]  
　　工巡捐局杜局長昨諭廿二十五七頭二等舗地甲云照得大東門大街前經本總局規畫塡塞肇家浜將面北房屋退建浜基以便放寛馬路即經布告各業户一體遵辦並諭飭該舗地甲等轉知各業遵照限日拆遷在案迄今日久飭查該段房屋遵限退建者固屬多數而延宕未讓從中阻梗者亦尚有其人以致應築道路未能一律進行於地方交通轉多不便以一二户之私見阻碍公共路政殊屬非是爲此諭飭該地甲等卽便遵照傳知未經退讓各業户飭將房屋尅日退建浜基倘經此次諭催之後十五日以内仍未拆卸即由本總局强制執行派匠代拆母任遲延切切此諭 
[浦東人借地開會]  
　　浦東同人會浦東公所籌備處定於本月十八日（即明日）開聨合大會已誌前報茲悉該會以本届開會解决各項重要問題届時人數必多恐事務所不能容納故特假小南門外火鐘樓救火聨合會會場開會昨已通告各會員一體知照矣 
[幸未燎原]  
　　昨日清晨七句鐘時南市南碼頭機廠街寗波婦人方黃氏家因煑早膳被小孩遺火於木花堆中頃刻濃烟密佈幾致燎原當經第十五崗守望警察及隣居得悉同往撲滅然已飽受虚驚後將該氏帶入一分驻所詰明無心失火諭飭罰洋兩元充公以儆 
[限令德國人償還墊欵]  
住居虹口新靶子路求志里九百三十一號門牌之鎭江人魏潤庠前至荷蘭領事署呈控天德洋行大班德國人克勒佛（譯音）不還墊欵洋三千零二十四元並銀二百兩當經荷領集訊被告承認虧欠屬實輸着按照原告控數償還在案迨中國與德奥兩國宣戰後被告抗不遵諭料理故原告復至公共公廨禀控飭傳該德人到案迭經中西官研訊判候查閱荷领事堂諭再行核奪前日由原審官俞奠孫襄讞與義副領事羅斯君升座復訊原告延代表律師上堂陳明案情並稱被告並非無欵其母在滬約有現産十萬金請求根據荷領堂諭責令被告交保理償云云被告克勒佛亦延海德禮律師到堂代辯中西官以此案被告已經承認且由荷蘭領事訊明判决遂判被告具結出外限一月内償還原告洋三千零二十四元並銀二百兩違干未便 
[客棧器具充公]  
　　南市太平碼頭台公和客棧前因違章不領偱環簿招留來歷不明之人住宿且有私藏烟具吸食鴉片情事爲核管警署訪悉詳奉淞滬警察廳核准派警發封並屢傳棧主抗避不到當飭十六舗地甲將該棧看守旣由該房主函請縣商會轉呈警廳請爲啓封收回房産經徐廳長准如所請已將該屋啓封發還業主所有内中器具一併充即令該署警正遂一點驗聽候拍賣 
[再誌抵借欵項之糾葛]  
裘信甫延代表律師在公共公廨刑事科控陳龍海於本年八月十號將中華書局股票洋二千元向伊騙抵即期票洋二千元等情由廨訊判被告交一千兩人銀並保候再訊核在案前日午後由捕傳集人證經俞襄讞與美柯副領事升　復訊先由原告代表律師上堂陳述案情並由股票公會吳大廷投案證明一切又據見證陳新良上堂證明當時目覩被告將中華書局股票向原告抵押洋二千元以兩月爲期等語繼由被告代表律師向兩見證駁詰之下經中西官會判被告仍交原保候再訂期訊核 
[陳述僞鈔票來歷]  
　　住居北福建路九十五號門牌之陸紀榮因與潮州人葉金川趙子餘羅瑞眞等使用僞造之某銀行鈔票被探查獲搜出十元假鈔票十張一併拘解公共公廨訊供收押在案昨晨由廨復訊卽據中西包探上堂訴明前情並由陸紀榮之代表海德禮律師到堂辯稱此項鈔票係由滬寗車站茶房榮林記向葉金川購買烟土所付不知是僞應請傳榮到案訊核中西官判被告分别還押候補傳人證再訊 
[持刀圖刦之懲戒]  
　　方谷興指控張阿二於前日傍糾黨六七人在孟納拉路出刀恐嚇圖刧財物等情昨由捕房將張拘解公共公廨請究原告偕一千一百九十七號華捕上堂禀明被告持刀恐嚇圖刦情形並將刺刀一把呈案请察訊之張供不承認中西官以刺刀係由華捕在張身畔搜出未便狡賴判張
押西牢九月剌刀充公 
[深夜找人之蠻横]  
愛多亞路一千五百四十二號門牌住戶沈月豐控賣荳腐婦人俞王氏與俞錦德徐少炳深夜來家找人向諭行兇等情昨由捕房將被告男女三人一併拘解公共公廨經中西訊明以被告等不應行兇判各罰洋十元充公以儆 
[女子怒打餅師]  
　　南市十六舗一笑樓茶肆内餅師石某混名大石頭者昨晨暼見拾荒女子江北人馬大連子將其門口所堆之熟煤屑取去石即 
追上扭往將煤屑如數奪還該女大怒將手中所持之竹夾用力毆繫以致石之頭顱受傷血出如注正在爭閙爲崗警所知即將兩造帶至第一區警察署詰問馬女不認行兇董警正飭送地方檢察廳請爲核辦 
[三人均有推託]  
　　張晋華至法公堂控稱商人日前雇吳廷臣之黄包車裝連貨物至法新租界地方詎被吳乘隙竊去值洋十餘元之粉紅絨布飛奔逃逸後經商人報告捕房派探程芝卿將吴及同黨王三顧丫頭三人拘獲吊出原贓尙缺八码請求訊究吳廷臣供實係原告遺忘車上後由王三持往質當得洋分用是實王三供實由吳囑民人持往質當後又將當票給顧丫頭贖出意欲販賣致被拘案顧丫頭供因王三虧欠民人欵項故王將當票作抵由民人備本贖出冀欲販賣獲利不知竊來求宥判吳廷臣押一月王押六禮拜顧罰洋二元充公贓給原告領去 
[當舖不受欺騙]  
　　無賴張阿四日前持銅質銀鐲二只向法馬路順康當希圖質洋當被店夥察破鳴捕將張拘入捕房後又續獲同黨陳阿根昨日併解法公堂請究張阿四供此鐲係由陳囑我付質不知僞物求宥陳阿根供民人日前在某客棧住宿時於蓆底下拾得此鐲故暫寄張處不料張持向當舖質洋民人實不知情中西官判張押一月陳押十四天僞鐲銷燬 
[醉漢打毁監門之處治]  
　　台州人沈金傅翁金木兩人日前至小東門法租界某酒店中飲酒大醉出外吵閙打毁栗子攤當爲一百七十號華捕查見帶入捕房禁押候究不料沈等竟將監門撞壞故於昨日解送法公堂請究沈等同供實因飲酒過醉以致妄爲今已自知不合請求寛宥中西官判各罰洋十元充公並着賠償修理監門費洋十元沈翁兩人各出一半了事 
[胞弟屢屢纒擾]  
　　鄺家良至法公堂控稱胞弟家棟不務正業時至商人處借貸日前又來强借不遂所欲竟敢行兇無奈報告捕房詎已乘隙逃逸請求核奪中西官判暫行將案註銷如果再來强借准予隨時扭案訊究 
[串攫珠花之懲處]  
　　劣孩鄧金有王阿根與流氓王德元在山西路串攫顧陶氏值洋三百二十元之珠花各汕頭路某當舖質洋十六元分用業經滙司捕房中西包探將被告三人一併拘解公共公廨訊供收押在案昨日傅同該當舖櫃夥葛勝初將被告三人併解公堂經中西官質訊明晰判鄧王兩孩發押改良所習藝五年王德元押西牢一年葛勝初當堂斥退 
[破獲公益里花會機關]  
　　閘北四區一分所長警前日在公益里查獲花會聽筒當將奚惠祥潘永和任永貴王阿林金全才張于氏潘徐氏等七人一併拘解司法科經段科員判解淞滬警廳核辦 
[印捕搜獲紅土]  
　　專販紅土之山東人張大於昨晨身藏紅土一磅在美租界黄浦路徘徊圖售被三百三十三號印捕查見以其有違禁令將張連土帶入捕房禀明捕頭押候解廨訊究 
[索借不遂之吵鬧]  
　　無賴李飛卿昨至開封路三百三十八號門牌金炳記家硬借不遂肆行吵鬧被金喚到一百五十六號印捕將李拘入捕房押候解送公堂訊究 
[穢水任意傾倒]  
北西藏路五十一號門牌住戶張順興於前晚恠將污穢之水從樓窗口倒下適被三百七十三號印捕查見以張違章當即回稟捕頭請廨出單將張傳案訊罰 
[活人做鬼戲]  
　　浦東爛泥渡花園石橋居民許姓之女年方及笄尙未許字近忽患病身死其母慟甚因據女巫謊稱有洋涇鎭南首三壯廟玉府神鍾情於女擬娶作夫人是以致死其母信以爲眞遽即央媒出帖擇定昨日十六爲嫁女之期先期由女家雇工塑就女像並置全副嫁粧所費颇鉅該廟主等亦預備儀仗前往迎新一時鼓樂喧天觀者塞途該處迷信之徒尤莫不到期慶賀殊爲可哂云 
[江北人吃白食]  
　　閘北大統路聚興館飯店前日有江北人顧永林劉金餘范永中吳殷氏等十餘人到來大嚼計算酒菜錢十餘千文會鈔時互相推诿各不解囊紛紛走出該店司帳馬耀庭趕即鳴警到來將顧劉范吳四人拘入四區警署聽候訊究 
[布廠經理扭控女工]  
　　閘北大统通路和織布廠經理施煥銓昨將女工王李氏扭至四區警署控被行竊洋紗請爲究辦姚署長諭飭暫押候訊 
[過犯不認攫物]  
　　張和尙王阿榮趙榮生在廣東路串攫行路婦人金耳環逃至虹口被美捕房包探王桂生一併查獲拘押捕房昨解人公共公廨經中西官訊供不認以張等三人均係過犯判各押西牢一年期滿仍均逐出租界 
[電車上拘獲竊賊]  
　　朱華仙前日午後在靜安寺路某號電車上摸竊汪旭齋現洋十四元當被察悉鳴捕拘押捕房昨解公共公廨經中西官訊知朱係四次過犯判押西牢四年期滿仍逐出租界 
[否認收買賊贓]  
戴德子竊取西臧路四號洋棧内秦子其所寄値洋一千餘元之小土由捕將戴與收贓人俞書香韓芳美一併拘解公共公廨訊明判戴押西牢一年俞韓兩人各交五百元人洋並保候訊在案昨由捕房提同在押之戴德子將俞韓兩人解廨質訊據戴供稱於五月初二日將土四包賣於俞書香等是實訊之俞等延海德禮律師到堂代辯否認收贓中西官判戴仍照原斷還押俞韓各交七百元人洋並保如二年内再犯刑事除提案嚴懲外再罰保人洋七百元充公 
[小竊禁押三月]  
　　朱紀生昨至法公堂控稱商人日前行經法新租界被賊張阿三乘隙摸去皮夾内有銀洋旋經商人察悉鳴捕將張拘案請求訊究詰之張供認摸竊不諱中西官判押西牢三月以儆 
[召充地保之牌示]  
　　上海縣知事公署昨日發出牌示云爲牌示事案准上海會審公廨函開據陸裕舟訴沈錫福等發掘伊家祖墳一案辯論終結判沈錫福押四個月等因查沈錫福係二十三保東十三圖地保應即斥革另行招充爲此牌示遵照如有投充該圖地保者除圖董出具保結外另由華界殷實商舖出結擔保如無商舖擔保卽照案先繳保證金存案呈候核辦特示 
[縣公署批示二則]  
　　商人翁雨田呈爲鼎豐不改典業請勒閉由押舖改典奉令特定規條現經修改應俟省公署令行遵照該商母庸挾嫌呈凟此批 
閘北肩運工會龐俊升呈爲承運商貨恐遭損害請給示保護由呈悉據稱在閘北西北隅一帶地方承運商貨究竟該處地段是否在禀准營業範圍之内有無越界情事候令行該巿經董查明復候接辦仰卽知照此批 
來函 
[安利洋行來函]  
　　逕啓者昨日賽馬第五次第七次係西人海爾代安利英行勝今閱貴報登作瑞記實係纒誤用特專函奉佈敢乞更正爲荷上海安利英行謹啓 
雜評二 
[改良種棉問題（步陶）]  
　　棉花摻水固以鄉民無知欲取巧獲利之所致而尤以國家敎導無方未將種棉常識與棉種改良諸問題詳爲解說故愚民蒙於小利而輒自作僞心勞是故今日而欲鄉民勿復掺水第一當廣播農田常識使此掺水害棉之原理漸次家喻户曉其未經普及以前則暫將掺水所犯定入刑事範圍以使蚩蚩者微知俟懼一方仍當積極從事改良種子以爲根本整頓之計蓋凡事畏民以刑者要不如喻民以理之能得實際效果也 
中國近年來震於歐美文化凡事咸有抛棄己所固有而概從他人之觀念其實己之所固有未必盡無所用而歐美之所傳播亦未必盡宜於吾土特醉心歐化者常不自覺耳今美人哲伯森君對於種棉之意見以改良華種較試種美棉爲尤利便可見友邦賢達之啓迪吾人其用意良自深遠矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[鐵之自傳] [  天際孤鴻] 　 
　　自有爭戰以來世人之病余爲患者口甚及歐戰發生詬病日多至視余亦爭戰之主使加以擾亂治安破壞和平之目嗚呼余豈得已哉余之衷豈如是哉因自傅之以告世人 
　　余初無姓氏世人輒呼余早鐵姓耶氏余亦不知有叩余先世者余不能答然世人謂余始祖有如飛將軍從天而降者（此指隕石）有謂余本人山産（言自火山噴出）然均不可攷至余之家族則繁衍特甚上至星球（星球中含鐵分）中至生物（動物之血植物之灰皆有鐵分）下至土地（如鐵鑛等類）在在皆是然余未嘗恃衆傲人也余本好善遇慈善者（此指磁石）此身輒不能自主每追隨焉性復剛强不受鑽營世人謂余鐵面無私良非虚語更不善曲從人意人雖多方熨貼不能强也世人用是銜恨訾余爲鐵石心腸重以落落寡合益遭白眼遂相率引去然始終果如是者余旣不能得履人世又何能與世人爲害耶（以上言生鐵之性質）乃世有工藝家出僉謂余質固美材堪大用因要余出山以濟世焉嗚呼余豈知一履人世竟非復曩者剛直之性亦能柔順人意耶（此言熟鐵之性質）又豈知余之剛直之性適養成殘暴之性耶（此言鋼之性質）然當時雖能柔順猶未嘗盡徇人意雖有殘暴之性猶未起世人仇視之心蓋皆未如今日之甚也（此言鐵之應用範團尙小）迨十九世紀有比生姆（Bessemet）者授余新法余依法行之罔不如意（此言比生姆製熟鐵及鋼之法繼得脫摩斯（Tbkmas）之助（此言脫摩斯之改良製鋼法）余之爲用益宏而應世之方益備可剛可柔能屈能伸見者莫不交相稱奇各國爭歡迎焉（此言凡家常日用與耕種工作之器具以及房屋橋梁舟車砲機器等皆需鐵爲之）而英之亞姆可脫（Atmstrkng）法之克如蘇（Creusot）德之克羅伯（krupp）悉世界著名这兵工廠也皆視余若左右手故余聲譽之隆與日俱增不幸歐戰一開要余援助（此言鐵製之各種軍用品）遂至積尸百萬流血千里亦有家亡國破妻寡兒孤嗚呼余本無知罔識所措更念世人平日知遇之恩一有緩急安忍袖手欲不參與戰事豈可得乎乃世人詬余如此即姑依是說謂爲余過然而追憶疇昔事實昭　余之咎與抑咎在世人世有智者當知所判矣（五） 
家庭常識 
[燭上寫字] [  逸塵]  
　　肥皂水調顔色可於油燭上任意書畫 
金箋陳墨用醬油數滴洗之更以清水洗醬油則陳墨盡去 
[蟹] [  志憲] 　　 
人家每以整串之蟹放在水中其味已在湯内煮出蟹味盡失最好於鑊内用一竹墊將蟹放在竹墊上待下面水沸而蟹已熟透其味頗美若於水内略加生姜紫蘇陳酒以消寒性亦用免膻更於食蟹之後用生薑一二片泡白糖湯一盃飲之可免口燥舌碎之患 
[驗鷄鴨生卵] [  葆琪] 　　 
如驗鴨先視其尾如尾撕開則其生卵之期已近凡不産卵之鴨則其尾毛必不撕開如驗鷄先視面部及尾如面紅尾毛竪直卽生卵之鷄否則面部色白以此騐之百不失一 
[雞眼] [  鄭留隠] 　　 
初起如泡久而觸之甚痛形狀與雞眼相似生足指上凡喜足球者每患之治法以生石灰一塊如鈕大小再以糯米與碱研末同冷水少許調和於小杯中經二三時則成糊每晚臨睡搽少許數日卽愈惟初搽時須將雞眼用刀剔開少許乃有效力（却酬） 
[凍瘡] [  洪震亞] 　　 
天氣　寒手足易患凍瘡於初起時即用生南瓜（亦稱番瓜）切片擦患處覺熱即換早晚二次行之數日必愈若用白芝麻花　擦曾患之處則且永遠不發 
工業須知 
[紙纖維製造法] [  揖仁] 　　 
　　頃閱家庭常識第三集工業欄内吳君廷掦投稿之造紙法對於造法手續上可謂洋備矣而於原料之製造漂白之施行未免過簡夫欲製紙之佳良必求原料之精美故予再述紙纖維之製造及漂白法以步吳君之後　精益求精完而兼備則於製紙手續上庶幾可完美而無缺憾矣揖仁識 
　　（一）竹紙纖維製造法 
　　竹爲吾　古來唯一之製紙原料其品質之優美價值之低廉非他種原料　能比擬其製成之紙有粗細之别如福建山西所産之連史貢川均　細料浙江所産之表心火紙均屬粗料凡竹之適於製紙者爲毛竹及石竹二種其品質因生育之久暫分爲三等一未開枝卽筍之發生約四五旬將脫殼未生旁枝者料屬上等二芒種竹開已生旁枝者料屬中等三夏至竹即初生嫩葉者料屬次等繼之竹愈嫩者則製品愈佳可供細料之用而老竹　能供粗料之用而已今分别述之（未完） 
集益錄 
[第六十三問] [  李成志]  
　　鹽之一物最易行滷未知有何妙法可使不轉潮性而免虧折前刋食鹽精製法所云取市上不淨食鹽溶於水中由濾槽濾去泥土等之雜物製爲飽和鹽水然後處理不能見之物卽加鹽化鋇炭酸鈉鹽酸等藥品濾清即可加熱蒸發之遂得精製之食鹽云云但未知每擔（一百斤）汚鹽約需鹽化鋇炭酸鈉鹽酸各若干抑不知鹽酸放入鹽水入結晶成鹽於人食之有無關礙又查鹽内含有石膏甚富可以提出未識應如何提法均气賜敎無任盼禱 
長篇小說 
[社會小說貪嗔小史常覺小蝶] [  天虚我生合譯]  
　　第二十九章（三） 
　　夫以黛珊之嬌媚使他人當此心中寗有弗動然依洛克之心方思納蘭故漠然如無所覺第曰黛珊我殊不解君言何指黛珊倩笑曰吾亦知汝不解也蓋汝爲人卽切已之事亦復淡然若忘遑論他人之事然使有人告汝謂汝以前實受他人之欺將來必有報復之日則汝聞之亦將自喜乎而對於報告此好消息之人亦復生其感激否言時其首愈俯髮香陳陳透入依洛克鼻觀目光瑩然傾注於依洛克之面俟其答復而依洛克乃愈茫然竟無可答黛珊又又曰此人之心已完全向汝助成功勝敗雖未可料然必肯犧牲其一切與汝共禍福也若而人者汝將何以對之言至此其意已顯然而露是黛珊者直欲嫁依洛克耳依洛克心非鐵石豈能無所感覺即此室中濃香之空氣及甜軟之妙音亦莫不足以摇　其心矧納蘭已嫁卽龍滙之小友亦一去無蹤覺此畸零之身正如嚴冬枯木一旦而受春風之嘘拂寧有不欣欣然哉然依洛克猶復自持中心忐忑目光痴然以視黛珊而黛珊之首益俯但依洛克一啓口者婚約定矣而重帷之後忽起歎聲其聲幽怨有類鬼嘘微聲曰依洛克：：依洛克陡然一驚身乃不期而植回首視之不見有人依洛克乃起立　帷外望第覺眼前一瞥銀光燦然乃如燐火不禁寒噤而黛珊亦復起立以手撫心面上乃現無限失望之狀彼此互視不能出聲良久依洛克始勉强言曰黛珊女士君之美意吾誠不知何以爲謝夫我厮役耳初不敢當女士之靑盼願女士此後勿復以我置之心中嗟乎天吾將何以爲言哉黛珊兩靨慘白俯首視地而失望之狀乃與羞愧交併曰依洛克汝毋言矣汝之視我直輕同毛羽吾不汝怪但怪我向者誤認汝耳已矣汝行耳吾今見汝如受嚴刑願此後勿復再面依洛克此時中心剌促無可爲答欲擇一言以慰黛珊則黛珊已而壁而泣依洛克踟蹰而前曰姑娘恕我我實無心開罪於姑娘此我可以自誓者黛珊憤然曰已耳汝何必誓我於今日乃知汝心中已早有所愛之人耳依洛克　曰誠如姑娘言蓋我心中已愛一人而其人棄我已早嫁矣故吾心灰意懒已同槁木死灰無復生趣姑娘縱恨我即此一事亦當恕我矣依洛克言至此門外簾旌忽然一　依洛克未覺復曰姑娘鑒之蓋我亦失望中之一人也黛珊忍其悲痛始返身曰已矣汝亦不必更言汝心吾已知之但求以後勿再相見言次自以兩手相握格格作聲顏色凄厲凛不可犯（第二十九章完） 
 
 

Page 15

 
 
   
 
 

Page 16

 
 
   
 
