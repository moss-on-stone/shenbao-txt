# 1905 - 18 - 4911409

 

Page 1

 
 
[論辦理俄兵刃斃甬人周生友一案之難]  
　　俄國逃艦水兵刃斃甬人周生友一案先後情節本館已迭紀報端蘇松太道照會俄總領事開特别公堂由華官會審俄領事不允照會道憲祗允華官聽審道憲亦不允俄官乃自開特别公堂於俄總領事署判刃斃周生友之兇手俄兵亞其夫按律法中第一千零五十八條所列等第最輕之罰爲失去一切自由并斷作苦工八年惟以亞其夫此次所犯實出無意故特開恩改按海軍律第一百三十四條判以第七等之罰斷爲水手亞其夫失去一切自由并罰作苦工四年此雖俄官自定之讞詞未足爲據然此案定罪之輕重已於斯可見其大略矣甬人以俄領事不允華官會審聲勢洶洶將聚衆罷市併力與爭無論爭之而勝爭之而不勝而當其事端猝起則必有礙租界之治安以一俄人而累及無數僑居租界之各國人於情理旣不得其平且恐啓極可危險之禍夫甬人以周生友無端爲俄水手所斃羣抱公憤欲雪沈冤其心甚堅其氣甚盛一旦起而肇事原屬不得已之所爲事之利害彼固未暇計及也所難者在上之人旣不能遏抑甬民使之隠忍不發而俄官則始終倔强不肯就我範圍下旣有負於我民上更受朝廷之督責事之棘手莫過於斯吾試平心論之按中國刑律有故殺忿殺誤殺諸等之分罪之等差卽由此而定此案俄水手與周生友無一面之識其非故殺明矣如謂之忿殺則周生友不過行經俄水手之前並無相爭之事故亦不得謂之忿殺如欲謂之誤殺則俄水手之持斧欲砍車夫已有傷人之意並非因砍物所致無端傷及旁人故又不得謂之誤殺詳觀是案在忿殺誤殺之間卽彼此同係華人可以中國刑律辦理而刑名家已須多方比例始能定其罪名况在刑律不同之俄國乎此一難也假使殺周生友者爲俄國平民則事旣出諸租界之中理應由華官會審無庸爭也乃兇手爲俄國水兵攷俄國軍律水陸兵犯事均由兵官訊供必俟褫去號衣收其軍械驅逐出外始得由地方官捕獲訊明嚴懲然則此案在其他俄官且不能偕俄兵官會審何論華官今必欲强華官與俄兵官會審非彼國法律所有也此又一難也道憲照會俄領事謂俄艦逃至中立國境内歸中立國保護則爲弁爲兵已皆受中立國之管轄詞非不嚴理非不正無奈此意外之事吾意其軍律中未必有此種辦法可爲後人依據者道憲雖竭力與之爭執而兵官亦堅執成法謂軍律中未有此等辦法不能曲從微特道憲無如何卽俄領事亦無如何也此又一難也雖然事雖難尙有拘回之術前堂讞詞雖由俄兵官判斷然尚未宣不足爲定推彼之意未始不欲覘吾民之動静以定從違否則卽行宣示亦誰能禁之駐俄胡星使电稱甬人周姓一案已由俄海部飭交兇審辦旣允交兇卽不得視爲水兵之列由兵官審訊執此一語與之力爭或可視如尋常兇犯由華官與領事會審惟兇手亞其夫之罪前判已具大略恐未必大有出入矣然此係中俄刑律不同斷不能强人從我寄語甬人以爭至華官會審爲止俾在上者尙可藉手免致萬難况即以中國刑法論亞其夫所犯亦本非斬决之罪在不赦例也 
[俄官自定斧斃甬人案]  
　　西歷正月十三日俄官開特别公堂審問俄逃艦亞司哥爾水手二名斧斃甬人周生友一案當日曾經俄官自行判定惟因未奉俄國海軍提督之准命故訂於西歷正月十七號再開公堂始爲定讞頃俄國海軍副提督利脫承斯頂已傳諭俄官飭卽照前判定案矣諭中略云前開特别公堂審判俄艦亞司哥爾之頭等砲手亞其夫及同艦之二等水手地亞克一案本副提督利脫承司頂曾特命亞司哥爾之統帶司令官脫喜爲承審官及副將三員一名勃洛尋一名孟特拉其一名衣吉莫夫并參將一員一名哇道司基太納司基爲陪審官參將美特謂特夫爲書記員今本提督已經允准作爲定議故特命巡洋艦亞司哥爾之司令官卽照原判所議切實施行并將判詞照錄於下該公堂曾據一切案情詳加查察後特斷頭等砲手亞其夫黜革其一切權利自由并解回本國罰作苦工四年惟按目下情形决不能將其解回俄國監禁故改於上海法界工部局西牢内錮禁四載至同此巡洋艦亞司哥爾之水手地亞克與此案本不相涉然亦歸入該公堂審問之故祗因偶涉嫌疑而已惟該公堂明晰查得該二等水手地亞克原未犯法不過曾經抗違巡捕命令只此小辜但以其立品任職俱尙可嘉而於軍務中頗著勞績故曾奬有第四等之聖矯騎勳章本提督因此按上賜之功特爲寛宥免其罰鍰副提督利脫承斯頂將判詞讀畢後卽有一俄弁隨命俄兵一名行往兇手之前將其身上之飾物銅扣級牌及所懸一切金類之物飾等盡行用刀割去然後交予法國巡捕時門外已有馬車一輛駐待遂乘之送往法界西牢内監禁承審官卽傳命散堂 
[議和難望]  
　　華歷十二月十一日日本大阪來電云此間某日報謂頃得奥京維也納所發電信知俄國外務大臣蘭斯道夫伯爵曾致書某公使大旨謂觀目下交戰情形倘各國欲從中議和我俄决計不允以故前此美國大伯理璽天德曾擬勸令俄日言歸於好維也納外交場中人俱以爲此刻恐尙非其時也 
[俄又增兵]  
　　日本東京來電云旅順乞降之後沙河一帶戰局大爲變更數日之前俄軍左翼之在西川峪及金斗峪地方者日事增添兵力窺其意見大約欲在賽馬集前面攻我右翼陸軍也 
[俄違中立]  
　　華歴十二月初十日日本東京來電云此間日人之意均以爲俄軍此次進襲遼河擬阻截日本陸軍大將乃木氏所部之兵向北方轉運也各報記此事且引諺語云疎忽爲人之大敵蓋謂俄軍侵入遼西乃犯及中立之地當時竟未察及之也 
[俄將被撃]  
　　華歷十二月十一日英京倫敦路電局來電云俄將脫雷色夫曾任巡察局總辦昨日傍晚在莫司柯火車站送别大公爵色而及司時忽被一學生開槍轟撃連發三彈幸未命中迫禮拜日得有信息謂脫雷色天現日辭職至被撃之事則請陸軍提督苦洛拔托金處置云 
 
 

Page 2

 
 
[日將升遷]  
　　華歷十二月十一日日本東京來電云旅順俄人降服之後日本陸軍中將大川及川村三氏已由日廷論功行賞均摺升大將之職矣 
[安置俄俘]  
　　華歷十二月十一日日本東京來電云旅順乞降時所得俄俘約有八千餘人現均設法安置在事各官栗碌異常大有寢饋不遑之勢 
[駐秘國利馬嘉里約總領事陳查明光緒三十年夏季利馬嘉里約兩埠商務呈報京師商務部摺]  
　　本年夏季利馬嘉里約兩埠華商到者共計二百二十四人離埠者並無一人蓋近來中國生齒日繁謀食艱難復値南洋各島及舊金山等處或頒禁工之例或設抽税之章美洲各國惟秘魯相待最優且天時和暖工資較厚故紛紛相率偕來然近日來秘者半係衣冠藍縷從中國動身時或向親朋貸欵或竟鬻賣子女籌有下等艙位水脚卽行起程蓋其平日惟聞秘魯地曠人稀謀生甚易以爲一到其地卽可如願以償不計五萬里外旣無戚友引薦又未諳習語言囊無隔宿之糧家有妻兒之累至此則欲歸不得欲留不能其不善者且投入賭館冀僥倖於萬一領事深恐該民等流爲敗類曾與各會館値理等籌商每處安置數人俟其得有棲身之所交補原費惟該民等大半不守本分惰於工作時有爲鋪東所厭棄者若來者愈衆處置愈難矣夫工人所以不及於商者以其未受書塾教訓性情較爲粗魯近時來秘華民大半有此情形書啓算術素未習練又不知入國問俗入境問禁之事實與工人無異惟其爲商則不能爲工則不願不工不商實足招秘人之輿論領事責在保護自應設法圖維遠在他邦籌措殊非易易至夏季三個月並無華商離利馬嘉里約兩埠之故係因本年三月間華秘合創之京盛東輪船開駛時行者已夥近聞該船不久返秘均欲俟搭該輪回里俾簡捷而廉儉也○按西國市面所售精細物件常附有仿單一紙所以使購者知其品質與其功用華商由中國運來各物一仍其舊間有華字仿單洋交則絶無僅有每有貨物本可銷售西人惟以無仿單不知華貨之功用無從問津華貨售與西人難實由此故如廣東黄祥華如意油保滋堂衛先丸延壽閣萬靈茶等功用最宏藥力最猛西人間有試者方知其善惟不知其所以能治病之故致疑信參半且装潢粗劣更不適於西俗夫未逹不敢嘗中外一辙况樂石關於性命非知之晰信之深誰敢輕試是出洋藥石等物不可無仿單誠能由各省商務局出示曉諭凡可銷行洋人各物務須由熟悉西文者詳細譯成該國文字　各國語言不同如南美洲一帶均用吕宋文若刻以英文卽形隔膜如其物確係通行可將英法吕宋各文全行刻入則無論歐美均可銷售蓋西俗尙奢豪祇須其物適用稍昻亦所不計我商祗求其貨暢銷一切装潢仍取諸購若亦何樂不爲特風氣未開在發售之總莊祇知其物銷行國内不計購者再售諸外洋出洋華商旣因各物均購諸華人無從改而精美又因中國每出有新奇之貨不肯輕將其法授人上下其手痛庠不關較西人之遇有功用最善花樣最新之本國物産必使五洲通行寗初時折閱資本期日後膾炙人口有堅忍不移之志無或作或輟之風相去遠矣我商此時旣不能及此於各貨装潢精美加用仿單等事似非甚難可否請咨會各省督撫轉飭各商務局曉示之處伏祈察奪[  此件甚長明日續錄]  
[軍麾移駐]  
　　福州訪事人云閩省水陸提督歸併一缺近已奉旨水師提督事務責成陸軍提督黄芍巖宫保兼轄宫保因卽移駐厦門蓋以其地爲水陸要區得就近巡查洋面也 
[星使蒞湘]  
　　漢口訪事人云上月三十日之晚此間接湖南來電謂欽差大臣鐵寶臣星使於二十九日蒞湘一俟查辦事畢卽須遄返鄂垣 
[禀撈沈艦]  
　　金陵訪事人云前者飛霆兵艦被火焚燬沈没江心歷任制軍均以此艦專供儀棧緝私之用應責成儀棧總辦蒯理卿觀察賠償觀察允之日前謁見今督憲周玉山制軍禀稱已與上海某船廠洋人訂立合同鳩工撈起修治制軍領之日内卽用機器將艦起出矣 
[升遷有喜]  
　　松江訪事人云江南提標中營參將何雪門參戎以漢軍世家幼歷戎行頗著聲譽近日金陵督中協缺出兩江總督周玉帥晤商提憲楊鏡巖軍門詢以何人可補軍門　列某某等三人以參戎爲首大約日來可望摧升也 
[赶鑄銅圓]  
　　金陵訪事人云江南銀銅圓局所鑄當十銅圓因外府及鄰省紛紛請領以致省垣反不敷周轉總辦潘芸蓀觀察查知其事傳令昕夕鑄造以便行使市廛 
[鑄匪成禽　]  
　　蘇州訪事人云北路警察局勇某甲於十二月初七夜在津巷王天瞥見一人形蹤跪秘尾隨至某姓空屋門前四顧徬徨旋卽疾趨而入向門縫中窺之見有多人麕集一室鼓鑄私錢因卽回局告總警察彭明府帶同差勇馳往獲住甲乙丙丁四匪及鑄錢器具全副帶回局中研訊之下飭送吳縣署請縣主李紫璈大令訊懲 
[捕獲巨梟]  
　　蘇州訪事人云著名梟匪吳君樂於本年三月初三日在吳江縣治黎里鎮與管弁孔家禮尋仇格門事後上憲懸賞購拿迄未獲案近復率同黨羽屬集盛澤鎮開塲聚賭圑勇某甲上前阻止竟被其黨開槍轟斃駐紥鎭上之續備右營管帶楊榮生守戎耀庭督率健兒臨場彈壓吳復揮衆拒敵撃斃營勇三名守戎身先生卒奮力向前得斃梟匪八名生擒吳及乙丙二梟解赴吳江縣署縣主范大令飭卽收禁備文申上憲大約日内卽當解省訊供矣 
[緝獲巨棍]  
　　蘇州訪事人云錢應山者吳江縣治某鄉人也生平專以搶孀逼醮擄人勒贖爲事前在浙江海寗州拒敵官軍經州尊某剌史懸賞八百金購緝未獲上月二十二日留防太湖右營管帶王榮堂游戎偕續備右營管帶楊榮生守戎率領師船駛至南塘港拘獲星夜解至吳江請縣主范大令訊辦 
[麻局述聞]  
　　漢口訪事人云湖北麻布局官商合辦資本充召局内有日本女工三十餘人薪水甚優所製麻布花樣不一如果辦理得法將來必爲楚北闢一絶大利源也 
[厦島官塲紀事]  
　　厦門訪事人云水師左營遊撃陳遊戎紹芳於上有初八日因病出缺所遺左營遊撃一缺由提憲曹軍門仁祥札委署理後營遊撃吳遊戎錦堂調署後營遊撃則委連遊戎嘉賓接署○税釐局提調一差前已議定併歸厦防同知兼辦近適提調黎伯鄂太守瓜期已屇由督憲魏午帥札委巡查下游一帶鹽務○厦門火藥庫所儲新式洋槍數十枝被管庫之某武弁串通練勇私買與人事被提憲查悉將練勇拘送廳署請究武弁聞此風聲已潛行逃逸矣 
[鄂省官塲紀事]  
　　漢口訪事人云裁缺武昌糧儲道譚伯成觀察本定於上月二十八日交卸篆務嗣因經手事件尙未清釐大約須改 
 
 

Page 3

 
 
[期交卸矣]  
　　湖北官場知調任湖南巡撫端午橋中丞業已由蘇起節將次道出鄂垣已派定某員先期出境迎迓矣 
[白下官塲紀事]  
　　金陵訪事人云署理兩江總督兼南洋通商大臣周玉山制軍下車伊始查悉江南銀圓局弊竇叢生其中工匠攫竊之風尤不可究詰爰飭各廠添設總稽查兩員以資整頓日前總稽查徐太守棠查出隠匿銅圓之工匠六名高吊各廠門前逾日革去卯名然後釋出是亦可謂不惡而嚴矣○兩江督鹽憲周玉山制軍查得近年兩淮監務日形敗壞亟思設法清釐適鄂岸運商某某等以積弊多端來轅具禀並條陳整頓之策制軍察得所呈各節頗多可採因念此等情弊不獨鄂岸爲然爰札飭運司曁各岸鹽釐督銷諸總辦各就地方情形力籌補偏救弊之道誠整飭鹺綱之要圖也○此間機器局製造軍装專供北洋之用其中經費咸取給於北洋局事亦歸北洋主宰前者直督袁慰庭宫保查得所造槍砲子彈未能仿照外洋新式特派北洋總工師巴斯來此指示迄今一月一切機宜已能推闡詳悉因詣督轅禀辭南洋大臣周玉帥卽日啓行 
[　　蘇州訪事人云上海縣縣丞蔣二尹楨於十二月某日病故遺缺經署藩憲陸申甫方伯牌示以試用縣丞沈二尹恩湛輪署○吳江縣縣丞吳二尹樹楷因事開缺本月某日藩憲陸方伯牌示以分缺先縣丞朱二尹正倫輪署○昭文縣白茅司巡檢吳少尹樹德署事期满經藩憲陸方伯撤回委現署震澤縣典史陸少尉夔調署 
[上海官場紀事]  
　　昨日松滬各卡總巡江蘇候補知府沈鳳韶太守賡虞江蘇海運滬局總辦吳子佩太守觀樂新科翰林院庶吉士錢滌齋太史崇威江蘇候補道劉荔孫觀察崇惠先後詣道轅拜會蘇松太兵備道袁海觀觀察繼至上海縣署拜會縣主汪瑶庭大令延入花廳茗被良久而别○昨日本邑龍華鎮汛弁張慶堂把戎因事詣縣署謁見縣主汪瑶庭大令 
[開辦警察]  
　　昨日本邑城廂内外保甲總巡朱森庭明府以本城警察局現已招集勇丁定於本月二十日開辦因傳知東南西北中各分局委員一體遵照 
[照請修岸]  
　　前日蘇松太兵備道袁海觀觀察接准法總領事巨籟逹君照會略謂准工部局管理工務洋人禀稱現經工部局雇工從新北門起至紫來街止將靠北城河用水門汀築駁塡出七尺開闊馬路業已圍笆興工惟查河南面沿岸未築木駁勢將坍毁且該處居户時將垃圾傾棄作踐亟應赶緊興修因在華界禀請照會貴道查照等情爲此合行照會請煩查照撥欵派員勘修至照會者 
[大令驗屍]  
　　廣東人陳三文借寓法租界新街祥泰小客棧已閱三日前日棧主耿壽生見日上三竿尚未起身疑而呼之早已氣絶因卽投報捕房捕頭令十二鋪地甲金文禀報上海縣署旋經縣主汪瑶庭大令帶同刑仵人等命駕至棧升座後金保跪禀前情並稱小的查得其人並無親屬在滬大令飭仵役細心察驗旋唱報死者年約三十左右岙上瘡實因濕毒蕴積所致大令離座親視無誤飭保至同仁輔元堂領棺收殮暫厝義塚候屍屬前來認領○靑浦縣人卞某前在本縣開設某染坊生理寂寥旋卽倒閉厥後携其幼子至川沙廳收帳日前來滬假寓仁濟醫館對面某客棧中前日出外購物行經五馬路爲馬車撞倒碾傷耳際馬車疾馳逸去經巡街捕將卞送入捕房捕頭著送仁濟醫館醫治無如年老之人流血過多延至昨晨遽爾溘逝捕房立傳三圖地保投上海縣請驗傍晚汪瑶庭大令帶同仵役至仁濟醫館卞子年幼無知詢以父名亦不能答旋由仵作騐得卞實因被車輪碾傷流血過多以致斃命大令隨著地保備棺收殮俟家屬到滬給領 
[僞善官懲]  
　　日前有廣東土業商人投公共租界工部局控稱租界中有等無業流民假設痒堂收捐以館私囊請卽查辦等情工部局董卽飭捕頭派令包探查得孫瑞之所開恊濟善堂有向各店收捐情事因卽禀請公廨出票拘提及至則孫已將恊濟僞善堂遷至法界矣 
[上海保甲總巡局紀事]  
　　上海城廂内外保甲總巡朱森庭明府查悉本邑各烟館往往不遵定章窩留外人住宿及深夜開燈售烟深恐宵小乘機竊發爰於昨日飭傳各館主到局諄諄誡諭○總巡朱森庭明府以城廂各街道垃圾前經明定章程令店鋪居民遵照所定時刻傾入桶中現悉民間每有修造造屋不肯將磗片泥屑挑除積久堆存行人繭足爰出示曉諭諸色人等嗣後務於修造房屋之後卽經挑凈如果報由本局派夫掃除其船資挑費須繳局給發 
[上海保甲巡防局瑣案]  
　　江北人崔仁川失去一男孩疑被鄰人莊錫莊拐賣因卽扭控二十三七鋪保甲巡防局局員汪晉蟜二尹諭令自行訪尋不得無理滋閙○周寶大遣人投二十三七鋪保甲巡防局控被薛本大欠交地租請爲追給等情局員汪二尹傳薛到案諭令赶緊交付 
[馬路工程局案]  
　　前日南市船户陸炎桂承装某酒行燒酒被竊數罎追獲人贓送至捕房管押旋由捕頭解送馬路工程局總辦翁子文太守倩襄讞委員黄衡堂二尹研詰之下判責五十板交人保去 
[十一月分選單]  
　　知縣湖北羅田危者修江西附山東曲阜劉晉庚順天舉山西太谷方榮碌湖南附山東沂水奎保廂黄舉河南新鄉徐引源直隷附直隷欒城劉瑞璘河南甲博所鄧産芬四川舉縣丞福建浦城賀義彰湖北廪湖北監利王延詳山東廣西永福魯厚堃江西俱供事巡檢湖南興寗熊兆瑞四川監典史江蘇震澤孫啓巽河南監陜西洵陽蘇應唐江蘇吏員 
[十一分教職單]  
　　正諭直隷棗强趙浩然正定吉林五常廳王肅遵化直隷趙州朱之灃永平江蘇華亭高寶昌揚州浙江桐鄉鄭士掄台州福建南安劉常福州江西上饒程化九江湖北蘄水黄樹馨武昌貴州仁懷陳其傑恩南俱舉廣西河池州石維審梧州拔吉林賓州廳吳保昌保定貴州平遠王國楨貴陽俱廪訓導直隷高邑李之平天津江蘇贛榆王桐揚州浙江雲和孔昭藜寗波江西樂平吳崇英撫州廣昌胡鍾杰臨江廣西桂平吳兆梅桂林俱舉安徽東流歐陽鍷太平廪山西左雲楊宗時忻州優五臺丁世昌忻州陜西紫陽馬晉規同州福建光澤謝榕延平俱歳復諭直隷武强王廷鑑通州恩山西　城張効良太原舉河南商水劉金聲許州增浙江新昌范翊鉁寗波舉江西安義張之敬臨安廪湖北大治李祖聃黄州增湖南東安鮑文浚長沙四川南州梁仲舒潼川俱舉貴州安平楊漢章鎭遠恩復訓山東擁縣林崇學東昌拔河南信陽州韓鼐臣開封睢州陳際熙河南俱廪浙江諸曁程大廉衢州舉福建福清蘇朝政延平附清流鄭崧永春州增江西南康府邱全德贑州湖北石首彭錫爵漢陽湖南善化馮鈺常德俱廪廣西新寗州李光鋪潯州附 
[萬國紅十字會來函]  
　　啓者本會昨承懴紅助洋五十元陳桂森助洋二十元遼奉興兵灾民麕集流離凍餒慘不盡言蒙諸大君子憫念同胞源源樂助仁風普被曷勝感荷除分掣收照並函復外謹乞登報鳴謝伏維公鑒上海萬國紅十字會同人謹啓 
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[四明近事]  
　　寗波訪事人云甬江同潤鹹貨行前因收買螟蜅與恒泰鮮魚行訟涉經鄞縣主高子勛大令訊明斷令鹹貨行祇准收貿鹹螟蜅鮮者不收嗣同潤意圖翻案具禀百貨釐金總局局憲批示後恒泰不服上控道轅某日寗紹台兵備道高嶼卿觀察批示云查該行等前以收買螟蜅與鹹貨行涉訟甫經了結何以同潤行忽又赴局加捐另認殊可詫異近來商業之衰半由於同行傾軋所致同潤行另認一家之捐與同業分而爲二則將來傾軋勢所必然據禀若同潤欲售螟蜅應由公所出具認狀同列行號彚總認捐自是以整取散之法仰寗郡釐局確切查明所禀各節卽飭該業董事會同各行妥議禀辦興商之道在去傾軋本道就事論事無所偏倚並卽飭知具覆毋延○慈谿縣鳴鶴塲大使署書吏葉文遠前因開設花會經紳士葉鴻元等聨各禀請飭拘文遠知其事不諧赴省朦控現經大憲批飭當道速將葉鴻元葉文遠一并傳案詰訊各紳士以文遠係彼處棍徒未便與之對簿具禀當道請卽申詳未知能邀允准否○鄞邑陶江著名賭棍姚阿夏近乘廟會時聚衆賭博明目張膽忌憚毫無經縣主高子勛大令訪聞飭拘姚自恃黨類衆多膽敢麕聚抗拒差役知難與較回署禀明大令勃然震怒星夜帶差親往及至姚已聞風脫逃乃著族長限日尋交以憑懲治○横溪汛朱外委有光前因大賚當鋪被劫一案經浙江提督吕道生軍門撤任現在軍門以朱已將案中盜匪破獲過半札飭仍回本任已於十一月二十八日接鈐視事矣 
[禹陵衰草]  
　　紹興訪事人云新任浙江山陰縣知縣王少潭大令壽頤受事伊始查得書役人等積弊甚深因卽嚴行攷察擬將著名蠹劣之某某等數名斥革懲治旋又密訪各地痞姓名劣跡分别拘案定製重大木枷及站籠等具以便盡法嚴懲是亦除强暴而安善良之意也○金華内地俗尙鄙陋自廢時文設學堂而後始覺風氣漸開所惜士林中之自命維新者惑於民權自由諸繆說往往開會演說煽惑民心刻爲府縣官查知已據情申詳請卽核辦矣○越郡迭議舉行警察迄于無成刻仍循照向章編查門牌造册詳報臬憲李廉訪因派魯司馬彤曾來紹分詣各縣稽查諭令趕緊改辦警察以及城鄉民圑 
[上海縣署瑣案]  
　　前日某店主陳明福雇人舁其母陳劉氏至縣署訴稱母親突被店夥丁甘毆傷當晚縣主汪瑶庭大令升堂研訊陳供小的在治下開設襪店本年九月雇丁爲夥言明每月工錢三千文至上月初十日辭歇前日來店取鋪蓋小的因胞弟患病乏人照顧留伊帮忙數日詎料伊悮疑小的將伊鋪蓋扣留糾衆至店索取母親出阻竟被毆傷求恩提究陳劉氏供詞大略相同大令飭仵役騐得略有傷痕諭令回家静候飭差理處○錢金裕遣人舁伊叔錢老五至縣署訴請驗傷大令詰訊之下金裕供小的家在西門内與叔父同居向操紙業叔父無後由小的承嗣家有園地一方前由祖母向袁姓抵借洋銀四十元迨祖母病故小的與叔父迭次檢齊契據向袁贖取袁始終霸阻叔父性本固執屢欲投井自盡幸經鄰人救起復由原中秦某往勸數次無奈袁仍不許贖以致叔父情忿自剔求恩驗明提袁訊究大令飭仵役驗得老五頸間稍有傷痕諭之曰如果袁姓掯霸不難來安控究何得視性命如鴻毛著卽退去候飭差查明復核○十六鋪保甲巡防局員某君派勇解送受傷之施三郎及流氓潘月卿到縣前晚大令升堂研訊施供小的在大南門某姓頭繩店執業前日送貨至大東門收得洋銀五元行至小南門城下被流氓五六人將洋銀攫去及小的扭住突被若輩拔刀戳傷追至大東門始由路人帮同獲潘餘已逃逸今蒙解案尙乞嚴懲潘供是日小的與小鞭子小廣東等人閒遊目見小鞭子等將施扭住褫衣攫銀今伊等已逃逸無蹤獨小的一人被獲確知小鞭子等前在西門一帶攫取行人縀鞋十餘雙質錢分用大令著鞭背一百下笞臀二百板釘上脚鐐枷號十日期满之後發押改過局 
[英美等國租界公堂會訊案]  
　　日前西洋總領事博帝業君因事往香港有手槍二枝收藏本署冩字房迨回滬槍已不見因卽遺人投報捕房捕頭著包探朱桂生偕西探前往查勘後經傭人屈阿寶在字帋簏内尋見此槍不知何人放入爰將細崽陳裕慶傭人沈金三送入捕房上禮拜五解送公堂讞員黄耀宿司馬訂於昨日會訊昨日午前十點鐘時博君派繙譯官沙嘉士君到廨會同司馬升座捕頭禀訴前情陳供小的先在靶子路三十五號密司海末處執役去年十一月因病告辭此次領事大人由香港回來之第三日小的始到署中至今祇十有四日洋槍一事實不知情沈供小的於今春來申七月某日始至署中陳共管樓上之事冩字房在樓下小的等並不入門此次領事大人赴香港後冩字房中祗由西洋人阿爲大及甲乙二細崽照料本月初三日清晨小的從三層樓上下來見阿爲大挾新聞紙包進冩字房並不知包内所藏何物至七點鐘時查見洋槍始向領事大人禀訴屈供小的係江北人在冩字房爲細崽本月某日因生火爐檢取廢紙見有字紙包裹洋槍二枝當卽交與領事大人實未知何人放入司馬再三研詰供詞執定如前隨商之沙嘉士君暫將陳沈二人管押本廨俟一禮拜後再核 
[英美等國租界公堂瑣案] 　 
　　包探王寶生解李長生至案禀稱伊賃廣西路八十五號門牌與陳金氏同居前日忽然口角李忿不能平聲稱欲尋短見氏置之不睬李遂購阿芙蓉膏吞服氏察悉報由小的告知捕頭解請訊究襄讞委員孫耳三明府商之美總領事署繙譯官安立德君從寛開釋○包探顧福其廩稱有鄒阿才者以粥内浸洋烟遞與捕房押犯故由小的解案請究明府判責二百板○朱年亭訴稱小的在種界中某廟爲香工近被黄見富竊取神袍報由包探陳雲忠緝獲原贓叩求給領明府明府判責黄二百板枷號七日贓給朱具領○某號巡捕解送迷路小的孩順金禀請妥爲安置明府訊知家住新閘壽康里第三弄因飭差送至伊家收管○包探劉光震解施阿四至案禀稱此人與陳明甫在途互毆及扭入捕房由陳訴稱倉卒中失去洋銀十元及對時表帽子等物捕頭將施管押令陳自行投案不料陳竟臨訊不到明府著將施開釋○前日夜半時一百九十號華捕巡行某弄内見畢枝榮藏匿於暗陬搜其身畔有洋火二匣因卽拘入捕房昨日捕頭令解案請究明府判責一百板 
[法租界捕房瑣案]  
　　宵小王英泉借宿張氏所開某小客棧乘間竊取單被一條携之而逸被棧夥某甲拘獲解經讞員陳楚生大令訊明判責一百板○歹人陳錦昌行竊某姓水烟袋等物售與王金生經包探查獲解案大令判管押一禮拜責二百板王罰洋銀一元○偷兒劉阿二行竊某甲所佩銀對時表經包探查獲解經大令訊供判責二百板○金合順魚行夥金翰仁以朱桂法錢阿二二賊同至魚船上行竊解經大令訊供判各押捕房十日責二百板○流丐裘岳岳在洋涇浜畔攫取東洋車上坐墊經包探查獲解請大令訊實判責手心一百下 
[美租界捕房紀事]  
　　前晚某國兵船水手某甲在白老匯路向人逞兇一百四十七號巡街印捕知其深入醉鄉無可理喻因卽拘入捕 
房捕頭令押至酒醒時釋出○昨日午前歹人葉金生行至虹口密勒路見顧大昌之女名小妹者踽踽獨行出其不意攫取金耳環飛奔而逸適爲包探朱桂生所見奮力追獲解入捕房捕頭令押候解送公堂禀請讞員黄耀宿司馬懲辦○昨日午後流氓朱阿二在北河南路某茶肆中輿同黨某甲賭博起釁互相扭毆某號巡捕見之一併拘入捕房捕頭詰知兩造均非善類令各押乞丐牢半日以儆 
 
 

Page 10

 
 
[蘇省官報]  
　　二十七日候補道馮祖蔭禀謝奉委商務局會辦差知縣唐鶴年禀知奉撫憲札委清訟局差從九戴昌年禀謝奉委署崑山縣石浦司巡檢事正任新陽縣興史王鼎銘禀謝奉飭回任巡檢朱景沂禀辭赴日本　習警務張鴻恩禀知奉撫憲札委清訟局差同知鄧文堉禀謝奉委車坊釐局差知縣俞　善禀謝奉委撫憲文案兼官電局差孫光衍禀謝奉委撫署文案差二十八日委署松江府海防同知沈翊清禀辭赴任同知李念典禀知奉委騐收馬路甘棠橋半塘橋修補工程差總辦知府舒體元會辦宋康復知縣楊寶善差遣馬蔭樹錢國銜黄紹瀛均禀謝奉委海運京清局差總辦知府吳觀樂會辦沈泗孫委員知縣汪培棟均禀謝奉委海運滬局差知縣張孚襄禀謝奉委中學堂正敎員差縣丞金恩聰由籍起復領咨到省二十九日撫轅牌示諭十二月初一日各廟行香文廟撫憲親詣武廟藩憲文昌臬憲太陽風龍神均沈道天后風雲雷雨神均劉道更年火神孟將均首府吕祖總捕都城隍府城隍都土地三首縣分詣行香候補道瘙祖蔭禀知到商務局差知縣陳慶　禀謝奉委發審局差莊復恩禀謝奉委撫署文案差俞志善兼官電局孫先衍均禀知到撫署文案差調署宜興縣恩專丁來省禀知於本月廿七日接印任事委署荆溪縣准補金壇縣吕慶堂委署崑山縣　頤均專丁來省禀知於本月廿七日接印任事同知鄧文堉禀辭赴車坊釐局差三十日同知聶宗義禀知奉委查勘元和吳縣監獄差直隷州張有埰禀謝奉委管解京餉差請補震澤縣羅良鑑禀謝奉委赴湖南考察學務章程知縣唐鶴年巡檢張鴻恩均禀知接辦撫署清訟局差知縣鄧復興禀謝留辦江震絲捐局差府照磨汪開第禀謝奉飭換蘇差委巡檢杜鴻賓禀辭　　洋學習警察 
 
 
 

Page 11

 
 
[江南道監察御史錢奏爲浙省漕弊日深吏治日壞請旨飭查摺廿六日]  
　　江南道監察御史臣錢能訓跪奏爲浙省漕弊日深吏治日壞請旨飭查恭摺仰祈聖鑒事竊以浙江自克復後民氣　敝仰沐皇仁蠲减漕賦嘉興一府至八萬餘石且每遇災歉頻奉恩詔蠲緩殘黎得以復業薄海臣民同深感泣乃朝廷無事不以愛民爲心而有司日以朘民爲政敲吸之餘所存有幾以臣所聞浙省漕弊之深吏治之壞以嘉湖兩府爲最額徴之外有所謂客荒也浙西州縣各約十餘萬畝不等以嘉興爲多原定章程除給籽種外酌收盈餘不入正供儘數發作地方善後經費十餘年來悉數墾復畝收之數實已不貲而歷任皆隠蝕不報名爲撥作地方善後經費而地方不得分毫之益其利皆入私橐故嘉湖有客荒州縣名爲美缺調劑頻仍皆督撫私人恣睢於利民事益不暇究矣吞蝕之巧有所謂例災也每年冬令詳定緩徴七八釐實辦至四五釐而止已成一定格式故名之爲例上下應酬皆於是取之如上年署嘉興縣知縣瞿倬詳定額田六百四十三頃餘災緩八釐攤分胥移孝感各莊歉四釐五毫嘉長大德各莊五釐六毫新永白各莊四釐八毫坊嵌六釐一毫統計不及八釐署秀水縣知縣何士循詳定災歉九釐攤之民間亦無此數此則所謂例災故近日户部籌餉摺中亦指明此項例災爲積弊之一其徴收之弊有日票釐考原定每票九交爲各項善舉之用復增至十二文經前撫臣崧駿釐革有案近復滋蔓增至二三十文或八九十文不等視糧户之强弱爲多寡此項爲各縣庫書及縣署内宅朋分之利有日斛口者完漕之外又加餘米每縣多至二三千石其利官吏朋分之有曰櫃價者抑勒錢價比市每兩减折五六十文之多各縣皆然而縣各不同朝夕互異辦法殊爲紊亂故小民赴納銀米有每畝收至一兩有餘者極十八省之賦無此浮多窮苦農民何以堪此蓋浙省銀價由縣自定與江蘇之由藩司牌示者不同故得隨意增减毫無限制又未明定口費故得恣爲奸利官槖較江蘇爲優民困亦較江蘇爲甚所尤不可解者嘉興縣庫書趙幼雲漕書姚寅卿狼狽爲奸作弊最久前項各弊皆二人經辦地方官苟不與之勾結此等蠧吏早應革除乃經紳士等聊名具控時閱數年官非一任而多方袒護如出一轍其間如前署嘉興縣知縣蕭治輝已訊明　書等認有私立斛口漕費等名目復經前撫臣任道鎔以嘉屬浮收多由該書等吞災隠荒札飭嚴辦而該書等重徴勒收至今如故夫以一胥吏之微力能把持漕務莫敢誰何何以歷任地方官甘爲護符推原其故良以官吏一氣倚爲爪牙藉資挹注倘令本省督撫查辦卽不必故爲該書諱而漕務係浙省官場利藪恐亦未能和盤託出且臣綜計浙江客荒地畝以每縣十萬畝計之每歳所入奚止百萬方今籌欵爲難倘能查明實數酌提若干作爲新政要需有益於國無損於民於財政不無小補江蘇撫臣端方辦事認眞且江蘇漕務與浙西情形大致相同可否請旨飭下江蘇巡撫端方查辦之處恭候聖裁臣爲整頓漕務剔除中飽起見是否有當謹恭摺具陳伏乞皇太后皇上聖鑒謹奏浙江巡撫聶奏爲在籍已故大員分年捐修塘塔要工現已一律完竣據情奏請銷摺廿六日 
頭品頂戴浙江巡撫臣聶緝規跪奏爲在籍已故大員分年捐修塘塔要工現已一律完竣據情奏請銷案恭摺仰祈聖鑒事竊據員外郎職銜朱應鵬禀稱職故祖父原任兵部右侍郎朱智前因錢塘縣境内捍江塘并六合塔工程緊要自願分年措資獨任修建工竣請免造銷經前撫臣廖壽豐奏明立案　蒙賞給御書匾額一方祇領懸掛呈請據情代奏恭謝天恩各在案職故祖父年逾七旬未及竣事因病身故遺命家屬仍前實力興築以重要工伏查江塘迤邐二十餘里塘脚釘樁應在水涸見底之時逐層加高尤必俟潮汛緩小方免隨砌隨衝如逢雨雪卽畚挶難施不能克期竣事六合塔在月輪山巓前臨大江護塔廊屋支架登造頗涉危險風雨冰雪皆須停工宋紹興間建復此塔十年始成今塔心最高兩級均已全行拆造其餘門垣簷瓦及佛像彩畫等重新改作悉復舊觀恪遵遺命併力兼營以成先人未竟之志自光緒二十一年八月創始至本年正月塘塔兩工一律完竣計塘工六百二十六丈七尺六寸塔屋三百十二間繕具清摺禀請派員騐收奏明銷案一面轉行地方衙門知照所有塘塔兩項工程共用工料銀十萬三千四百五五兩零係職故祖父捐資報效請免造銀等情據此並據杭州府知府宗培查明覆核詳報前來臣查是案工程歷時將及十年需欵數逾十萬故紳桿衛桑梓之功洵堪歷久不朽該職善繼善述克竟先志尤屬難得應請准予銷案此係獨力捐辦義舉工程斷無不實且始終未動公欵前經奏免造銷自可毋庸由官委騐所有在籍已故大員分年捐修塘塔要工一律完竣奏請銷案緣由理合恭摺具奏伏乞皇太后皇上聖鑒謹奏奉硃批知道了欽此 
[湖廣總督張奏爲川淮鹽斤光緒二十九年分抽收練兵新餉兩數目摺廿六日]  
　　大子少保湖廣總督臣張之洞跪奏爲　淮鹽斤光緒二十九年分抽收練兵新餉銀兩數目恭摺具奏仰祈聖鑒事竊照鄂省遵旨力籌練兵新餉爲本省防營精練洋操經費曁荆州駐防挑練閑散旗兵新餉之需援案推廣川淮鹽斤加價每鹽一斤加錢二文以供餉需奏奉諭旨允准業經將光緒二十五年加抽之日起至二十八年十二月底止抽收銀錢數目由臣及前兼署督臣端方恭摺奏明在案兹據湖北鹽法武昌道繼昌詳稱宜昌川鹽局加抽練兵新餉光緒二十九年分共收錢一十四萬九千四百三十一串二百九十六文督銷准鹽局加抽練兵新餉係照歷届成案折合銀兩彚收光緒二十九年分共收銀一十萬二千三百一十六兩一錢一分六釐四川省已亥庚子辛丑三綱代收湖北鶴峯等八州縣練兵新餉銀四萬二千九百四兩一分二釐五毫均解文鹽道轉解善後局分别撥充本省防營新軍經費曁荆州駐防挑練閑散旗兵新餉等情詳請奏咨前來臣覆核無異除咨部外理合附片具陳伏乞皇太后皇上聖鑒謹奏奉硃批户部知道欽此 
浙江巡撫聶奏爲松陽縣已故監生周廷瑞之妻林氏慨捐鉅産俾益士林懇恩俯准建坊旌表以昭激勸片聶緝規片再據藩司具詳據署松陽縣知縣葉昭敦禀稱已故監生周廷瑞之妻林氏獨务捐助田一百十三畝零原議作爲闔邑文武章生縣試卷資餘息續置田三十二畝八分現據周林氏之孫周大勳聲稱情願改設初等小學堂將前項田畝撥充經費所有學科程度悉照奏定初等小學堂章程辦理選派公正紳董經理查核當時捐田一百十三畝時値價銀一千六百兩查例載士民 
 
 

Page 12

 
 
捐助地方義舉値銀千兩以上者准予旌奬樂善好施字樣又奏定初等小學堂章程内載一人捐資較鉅者禀請督撫奏明給奬等情由司造具清摺詳請奏咨前來臣查松陽縣已故監生同廷瑞之妻林氏慨捐鉅産裨益士林洵屬深明大義核其捐數在値銀千兩以上係與定例相符合無仰懇天恩俯准建坊旌表給與樂善好施字樣以昭激勸除咨部查照外謹附片具陳伏乞聖鑒訓示謹奏奉硃批著照所請禮部知道欽此 
[直隷總督袁奏爲天津道徴收海税一年期满摺廿七日]  
　　太子少保北洋大臣直隷總督臣袁世凱跪奏爲天津道徴收海税一年期满恭摺仰祈聖鑒事竊查天津海税每年定額銀四萬兩以二萬六千兩作正解部内開應開除例支書役工食以一萬四千兩作爲盈餘解怀充公道光以前輪船尙未通行怕收税銀有盈無絀迨輪船暢行以後收數日見短少幸有江浙海運漕糧沙輪各船准免帶裘二成税銀並給事中洪昌燕御史胡壽椿奏免米稻雜糧各税約計每年共免徴銀三萬一千餘兩尙應徴解部正額銀五千二百餘兩解司盈餘銀三千一百餘兩歷年雖無盈餘尙敷報解迨甲午内東之役海道梗阻税收益絀經前督臣王文韶奏准儘徴儘解後雖復額歷任均多賠累庚子之燮海船毁矢過半其未毁者亦多歇業而輪船較前益多奉省又開鐵路水陸暢行運貨尤便以致海船無可攬載收數寥寥臣於二十八年間奏請儘徴儘解欽奉硃批著照所請户部知道欽此轉行欽遵在案兹據天津道王仁寶禀稱此項海税自光緒二十九年八月二十日起至三十年八月二十日止扣足一年期满統共實徴銀一千八百八十四兩一錢三分五釐實因日俄戰爭商賈歇業以致知絀至此查歷届成案向除免徴税銀以實收之數按正額盈餘分成折算今實徴銀一千八百八十四兩一錢三分五釐自應循案分成折算每萬兩折實銀四百七十一兩三分三釐七毫五絲計正額二萬六千兩折實銀一千二百二十四兩六錢八分七釐七毫五絲内除支銷書役工食銀一百二十二兩四錢六分八釐七毫七絲五忽實應解部銀一千一百二兩二錢一分八釐九毫七絲五忽其盈餘銀一萬四千兩折實銀六百五十九兩四錢四分七釐二毫五絲應解藩庫撥用等情禀請具奏前來臣覆加確核並無徴多報少情弊所有徴收海税一年期满緣由理合恭摺具陳伏乞皇太后皇上聖鑒敕部查照再光緒三十年海税現據天津道以收數奇絀禀請歸併鈔關徴收已飭津海關道會議應俟議覆再行奏報合併聲明謹奏奉硃批户部知道欽此 
[直隷總督袁奏爲報撥本年冬季分供應惠陵員役俸餉米折等項銀兩摺廿七日]  
　　太子少保北洋大臣直隷總督臣袁世凱跪奏爲報撥本年冬季分供應惠陵員役俸餉米折等項銀兩恭摺仰祈聖鑒事竊據布政使楊士驤詳稱豐潤縣供應惠陵曁妃園寢員役俸餉米折豆草車價等項銀兩向係由司按季專案詳請題報一面由該縣赴司領回供應歷經遵辦在案兹據豐潤縣請領光緒三十年冬季分供應惠陵曁妃園寢兵役月餉米折豆草車價等項銀二千七百九十九兩七錢八分八釐改折八成實銀二千二百三十九兩八錢三分内扣豆草車價項下六分部平銀四十二兩四錢七分五釐實發銀二千一百九十七兩三錢五分五釐核與歷辦成案相符應請在於司庫地糧銀内動撥開單詳請核奏並聲明陵工員役增减無定難以預計應照急需錢糧之例一面具奏一面先行撥給俾該縣均以及早領回供應其實在支領數目統歸於奏銷案内核實銷算多則解還不敷找給等情前來臣覆覈無異除將簡明細數清單咨送户部相照外理合恭摺具奏伏乞皇太后皇上聖鑒飭部覈覆謹奏奉硃批該户知道欽此 
[署理江西巡撫夏奏爲江西重遭水患振限届满收數無多不敷墊振請再展辦一年藉資接濟摺廿七日]  
　　頭品頂戴署理江西巡撫陜西布政使臣夏旹跪奏爲江西重遭水患振限届满收數無多不敷墊振請再展辦一年藉資接濟恭摺仰祈聖鑒事竊查光緒二十五年江西吉安臨江南昌等府屬被水成災經前無臣松壽會同前兩江督臣劉坤一奏准開辦賑捐一年藉資工振嗣因二十六七八九等年連年復又被災節經各前撫臣先後續請展限收捐接辦振濟均奉硃批允准行司通飭照章勸辦並將報捐各生分次奏咨請奬各在案計自光緒二十九年十一朋初五日接展之日起除去封印曰期扣至三十年十二月初五日○年限满本應如期停止惟本年秋間廣信饒州二府屬重遭水患振撫需費沖沒田廬圩堤修築墾復工程浩大需欵甚鉅時艱欵絀庫空如洗積年墊用工振之欵又未能清還而廣饒被災之區工振尤未便從緩再四籌維惟有籲請展限俾墊欵工振有資據江西籌振捐輸總局司道詳請具奏前來合無仰懇天恩俯准將江西振捐於去年十一月初五日一年限满之後再行續展一年藉資接濟其收捐章程仍循舊案辦理以甦民困而廣皇仁除咨明户吏二部查照外謹會同署兩江督臣周馥恭摺具陳伏乞皇太后皇上聖鑒衷示謹奏奉硃批户部議奏欽此 
[署理貴州巡撫曹奏爲查明武職大員短額蝕餉並藉端尅扣據實糾叅請旨革職歸案審辦以儆效尤摺廿七日]  
　　署理貴州巡撫布政使臣曹鴻勛跪奏爲查明武職大員短額蝕餉並藉端尅扣據實糾叅請旨革職歸案審辦以儆效尤恭摺仰祈聖鑒事竊查前以游匪竄黔擾及丙妹客　防軍失利於電奏懲辦管帶案内聲明護古州鎮補用總兵劉仕旺平日毫無整頓先請交部議處一面札飭密查禀辦在案兹據下游營務處署貴東道嚴雋熙會同署古州鎭何秀楨查明該護鎮前帶安義右營缺額甚多迨交王虎臣接帶回餉由鎭署領發復藉端尅扣短少色數等情前來臣維游氛不靖防務孔殷黔餉尤難養兵不易曾經奏明器申禁令該護鎭以專閫大員應如何潔已整軍力圖報効乃竟狃於積習一味營私亟應從嚴究辦惟似此行逕貪劣若僅予以應得之罪則該員仍得飽其私囊庫帑終致虚糜盡法固以治貪追贓尤足示儆該護鎭前於交卸後業經請假回籍修墓相應請旨准將前護古州鎭記名提督補用總兵劉仕旺卽行革職飭下湖南巡撫臣轉飭該員原籍新田縣傳案禀請派員押解來黔以憑發委審訊勒追侵蝕尅扣銀兩如數完繳再行按擬奏明懲辦以昭炯戒而勵戎行所有據實糾叅緣由謹會同署雲貴總督臣丁振鐸恭摺具陳伏乞皇太后皇上聖鑒謹奏奉硃批另有旨欽此 
 
