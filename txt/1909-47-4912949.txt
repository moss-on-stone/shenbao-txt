# 1909 - 47 - 4912949

 

Page 1

 
 
   
 
 

Page 2

 
 
[上諭]  
　　監國攝政王鈐章二月初三日奉 
上諭都察院代奏學部叅事江瀚條陳請清訟獄等語據稱自停止刑鞫以後殘酷之風雖减拖延之害愈深因證據未備兩造爭執遂以不了了之民間受累無窮各省訟費名目繁多百端需索寃縱獲理家産已傾若如所陳情形實堪痛恨京外問刑各衙門將一切弊端認眞釐剔不得視此旨爲具文倘再查有各项情弊定行嚴加懲處欽此軍機大臣署名奕劻世續張之洞鹿傳霖那桐 
宫門抄二月初三日召見軍機梁敦彦 
 
 
 

Page 3

 
 
論說 
[解釋籌辦海軍基礎問題]  
　　亟宜籌辦乎 
抑宜緩籌辦乎 
正月二十九日之上諭曰肅親王善耆奏籌辦海軍基礎一摺所奏不爲無見著派肅親王善耆鎭國公載澤尚書鐵良提督薩鎭氷按照所陳各節妥愼籌畫先定海軍基礎二月初二日之上諭曰鎭國公　澤奏請收回成命一摺海軍關係重要亟應籌辦以立始基著仍遵前旨實力籌畫以期早日觀成所請收回成命之處著毋庸議則政府籌辦海軍之志决矣。顧海軍基礎之。亟應籌辦與否。在今。日。爲至要可大之問題。無已試舉兩方面之利害而權。其輕重緩急之數以衡之。亦記者所有事也。 
主張宜急籌備者之說曰。國家强弱。全視海陸軍之魄力。今我國處於戰。雲業集之地位。列强逼迫之趨勢陸。軍數年之經營。未見收確實之大效。而海軍整頓之說。倡之者旣十餘年。至今依舊寥寥數艘窳敗不力之兵。艦。瞻勢局。察軍。備愴然心。傷矣。外而觀諸列强。其遠者且不計焉。即近自。一月以來考之。若美國上議院。已准將海軍議案重行訂正。札派美國海軍之。半駐紥太平洋。若英國政府將實行首相愛斯奎士之約言。允於明年添造奪來諾脫式戰艦五六艘。故建造經費將自英金三百萬增至四百萬磅。若法國海軍部大臣闢茄特。宣述整顿海軍須籌經費法郎二百兆枚若俄國定於今歲建造大戰艦四艘。已於去年鳩集材。料夫以諸國。海軍。素稱雄厚。而其進益求精。竭力經營。不遺餘力若此。假令我國常此。因循。不求建設。我恐厝薪抱火。必難久居。帷幕燕巢。終非樂土。試思今日。列强之所謂保護和平機會均等者。此何等語。和平在我。而欲人之保護。是何機會。而使人之均等。偷息苟安。以圖目前之安。而不顧覆巢焚身於。數日之後。亦偵甚矣。此主張亟宜籌備之理由也。 
主張宜緩籌備者之說曰。舉辦海軍。全恃經費之籌措。今我國民窮財盡。司農仰屋。旣已羅掘一空。而新政種種之待舉者。又相逼而至。若更加以。碩大海軍經費。國家强弱。固關緊要。而小民膏血。亦屬可憐。民力盡。國必。危。悔無及矣。亦以近日列强證之。其餘且不必論。即以海軍立國之英美。言之。英國政府。擬每年增撥海軍經費三兆磅。以充建造海軍戰艦經費。自由黨頗爲反對。美國下議院决議採用海軍委員減少海軍經費之議。不主擴張。夫以兩國海軍之渾厚。國力之富庶。而議增海軍經費之舉。不盡贊同。時有出而反對。以爲民請命。况我國海軍規模未具。創辦之費。當數十倍於英美。籌備尤賴人才。則興辦海軍大學有費。職員薪水有費戰。艦之不能製造也。則購置有費。艦隊屯紥必須有軍港也則。建築軍港有。費。旣有軍港。又有軍艦而不可以無兵也。則練兵有費。試問積貧已久需。費浩繁實業未興之中國其能籌措此經費與否。不待明者而决矣。此主。張宜緩籌備之理由也。 
顧事必有其折衷。理無出於兩可。衡輕重定。緩急則必有所抉擇矣。蓋以。理論。今日何日。必無可以主張宜緩籌海軍之理民雖貧國垂危也。如以。勢言。今時何時。更無可以主張急籌海軍之勢。國雖危民命重也。若曰國。重於民。則無民安得有國若曰民重於國。則國亡焉得有民。不知輕重雖同。而緩急有異。今日中國雖弱。而各國競倡保護和平之說。互相箝制。不欲顯背公理。以犯天下之忌諱。卽如新法鐵路問題證之。各國咸不直日。本。各有違言。則我國今日鄭重邦交。内修國政。行憲法。廣教育。興實業。則國力自强。人民旣享叅與政事之權利。則自盡納稅之義務。而籌欵自易。若欲急行籌備。試問。經費將何途之從而出。若曰出之於灘派。則目前海。軍未籌。備而各省告匱之電已屢見。矣若曰出之於抽釐。則目前海軍未。籌備。而民已不能聊生。矣若曰如俾御史之請減浮費以興海軍。此係理。想之論。安能望其實行耶。太皇太后所儲之積蓄。果足敷籌辦海軍之用。耶。我恐海軍籌辦未備。而窮民而土匪而革黨而被逼無告之流民。且如。毛而起。我思之甚懼矣。是以二者緩急之數較之。則不能不舍其理論而。求諸事實。 
專電 
[電一（北京）]  
　　昨日肅邸與度支部澤尚書商議海軍辦法澤尚書歷陳財政困難情形謂國防與民力須兼籌並顧 
[電二（北京）]  
　　某侍御以海軍關係緊要不容稍緩擬请各省提倡海軍捐 
[電三（北京）]  
　　梁敦彦今日（初三日）召見時奉攝政王垂詢萬國禁烟會情形梁對此次各國均表同情必有良好結果 
 
 

Page 4

 
 
[電四（北京）]  
　　攝政王急欲整頓郵部諭李尚書速將屬員甄别毋庸俟徐世昌來京始行辦理 
緊要新聞 
[山東自治研究所開會紀事濟南]  
　　魯省自治研究所於二十六日下午二句鐘開會院司道各憲均到來賓參觀者約四十餘人學員約有二百餘人首由撫憲演說開所大意其訓詞由石主政金聲代行宣讀次藩憲演說次所長方君表教務長曲君卓新石主政金聲相繼演說約四句鐘閉會訂定二月初一日開班授課 
[魯撫訓詞]  
　　自去年八月初一日欽奉頒定九年籌備憲政案後吾國始確定爲立憲政體在歐西各國君民相爭至於數十百年而後得者吾君乃一旦而自𢌿於民此其深仁厚澤實非歐西各國所能企及宜吾民之感奮興起雍雍和和以迓吾君之洪庥也猗歟美哉使者不敏荷天子之命觀政此邦得親從諸君子之後艱難締造以共求憲政之成此尤使者素不自意之光榮而亦其恐懼惶慄所不能自已者也使者聞之凡立憲政體之國其一面圖國家之發逹其一面卽促個人之進行各有一定之範圍各有發舒之餘地故於國家設立官廳之外而别許人民组織自治團體使自關其生存發逹之途此所以有官治自治之分也惟是個人之發展失之過當則又有使國家解體之虞况處此國際競爭劇烈之際而欲制勝於敦槃玉帛之閒則國家之結合尤不可以不固故國家立法仍令自治團體歸於官廳之監督防其散漫放逸爲國家大局之憂去年十二月十七日上諭有曰地方自治乃輔宫治之所不及仍統於官治之内並非離官治而獨立之詞其所諄諄誥誡於吾民者即此意也而自治之實質如何亦即存乎此訓矣夫自治之事本吾國之所固有也比閭族黨州鄕之制肇自周時三老嗇夫亭長之官着於兩漢降及後世保甲鄕約社倉社學之制相沿不絕即今各省之水會善堂積榖義學諸事皆無非人民各自爲謀以輔官治之不及而鄕村圖里之分固猶儼然下級自治體之區劃也不過吾民之政治能力以政體不良之故未能舒發遂使歐西諸國其典章文物乃駕我而上之反令吾國一切行政規模不能不遠求諸海外蓋居今日而言自治其不能不規撫近世各國之制度亦勢與時之所爲而不容自遏者也獨是自治之事非僅恃夫法制完備已也必其實有自治之精神與自治之能力而後自治之事乃能日進而不已以鞏固憲政之丕基發揚國家之榮譽若無此精神無此能力則雖舉文明之法制盡以植之吾國徒爲繹騷紛擾而已有司或以是爲口實而破壞之而摧收之官民衝突之事愈接愈厲而社會之元氣乃大損此豈吾君所以與吾民謀幸福之意哉故諸君子而亦有慮乎此也則公共之道德宜留心焉蓋目個人言之則品性之高尚律身乙嚴密固所甚重而又推而及之於社會及之於國家勤勉奉公恊同一致以共求一般人民之幸福使一團體之内有敦龐和睦之風而無媢嫉浮誇之習有廉潔敬讓之節而無貪黷黨爭之恥人民敦於德義國家進爲太平斯豈非至盛極美之事故若昧於此義而惟一已之私利是圖不惜舉一團體之幸福而犧牲之則其人爲社會所共棄國家所必誅諸君子亦何取於此乎諸君子能於研究之餘而預爲滌蕩之也則使者恐懼惶慄之衷可以免矣　 
[藩司訓詞]  
　　地方自治對於官治而言所以輔行政官所不及而仍受監督於行政官者也外國人民富於自治之能力而國家又有法律以範圍之故其精神發逹各能維持公益以增進地方之幸福所由馴致富强者職是故耳中國數千年來周官比閭族黨之規管子軌里連鄕之制良法美意實爲自治之權輿自隋廢鄕官一切政治胥受成於官府鄕黨自好之士遂皆以不問事爲高而豪强狡黠者流又或虎視閭里重爲地方之蠧故一言人民自治將有燎原莫戢治絲益棼之懼要其流弊之宜防非立法之不善也今者朝廷遠鑒前古近師友起而有地方自治章程之布於宣示名義劃清範圍二者尤三致意焉憲政編查館原奏有曰自治之事淵源於國權國權所許而自治之基乃立由是而自治規條不得牴牾國家之法律自治事宜不得抗違官府之監督民不得奮私智以上瀆官亦不得擅威福以下侵用能各守分限而責任亦無所貸斯誠上下相維有利而無弊矣夫人民旣負此責任則必深明乎憲法之精義以謹守權限而乂當講求利病斟酌盈虚無徇乎一人之私無囿於一方之見人人有國家思想而後憲政賴以成立此非有素日之研究不可也山東古禮義之邦賢士大夫留心法政今日爲自治研究所開學撫帥及官紳咸集甚盛　也鄙人不敏謹述自治之大旨以告諸君他日官民一體無所隔閡以成完全之機關有厚望焉 
[湘省裁撤閒冗員缺長沙]  
　　湖南巡撫岑春蓂具奏云前准總司核定官制考察政治館王大臣咨奏定續訂直省官制清單第二十八條内開從前各省直隸州直隸廳及各州縣所設估貳雜職應卽一律裁撤酌量改用咨行查照等因自應遵照辦理兹查湖南長沙府屬茶陵州州判瀏陽陽縣縣丞二缺均與知州知縣同處一城並無應管公事名爲佐貳實同贅旒又永綏廳茶峒知事乾州廳河溪巡檢二缺當巖疆甫定之時深虞苗性難馴故設立佐雜分防俾資巡緝自咸豐同治以 
 
 

Page 5

 
 
第一張第五版 
迄於今六十年來峒苗涵濡聖澤均已化爲循良無殊内地即無佐雜在彼彈壓亦不虞滋生事端又澧州直隸州順林巡檢桃源縣鄭家巡檢所駐之地均隔各州縣城祗五六十里與印宫相隔匪遥俱屬地瘠事簡該員等名爲兼管驛務其實遞送文件均由各印官派人經理巡檢多不預聞以上六缺均極閒冗似應卽行裁撤至裁缺各員内有報捐升階者即令請咨赴引未捐升階者照例歸裁缺即用班補用懸缺未補者即行停補乂府屬州判湖南祗有一缺現有候補試用數員茶陵州州判缺分旣裁該員等即無補缺之望應請照例以正八品之府經歷縣丞借補俟接准部覆再行分别辦理據湖南布政使莊賡良署提學使吳慶坻按察使陸鍾琦會詳請奏前來臣覆核無異除咨部查照外理合會同湖廣總督臣陳夔龍具奏伏乞聖鑒 
電陳贛亂治標之策 
[贛南道俞觀察由南安致贛撫電]  
　　南昌大帥鈞鑒南密蒸電敬悉蒙午帥電擬設邊缺牧令一節誠正本清源要策惟目前匪有潜伏急則治標自宜先議添兵查此間邊境水路不通山路險遠米每石六元零油每斤三百六十文購疏菜須行數十里兵士至苦故營員必須眞能敬衆者加以優擢始能得力明知添兵之難而舍此不能制目前之匪牧令一節另電詳禀職道震禀眞印 
[又電]  
　　南昌大帥鈞鑒南密前電意有未盡時再禀陳兵不駐防則弱兵久駐防則懈此次擬添兵專爲搜巡深山窮谷要匪至若營官擬擇哨官之眞得力耐勞者拔擢之用其感奮方新之氣決不至於敷衍目前雖有賢牧令亦須藉兵力方能辦事所謂急則治標也牧令津貼一節本省財政至困恐難籌多費管見邊遠牧令以兩年期满優異者立調優缺如無缺出則仍接署三年後優異者立予優擢人有希冀之心則中才思奮吏治可望起色惟須憲台奏明立案至邊缺瘠苦宜示體卹邊地稅契無多稅契委員可裁月省五十金即抵六百金一年之津貼此外各出欵或裁或減雖無津貼之名已得津貼之實是否有當乞裁奪示遵職道震禀眞印 
西報譯要 
[東清南满鐵路定期接軌]  
　　字林報載初二日東京電云東清鐵路與南满洲鐵路已定期初四日接軌通運旅客及貨物 
[法總統接見唐專使]  
　　文匯報載初三日倫敦電云法總統法里厄爾斯已接見中中國專使唐紹怡及隨節各員 
[德法擬撤北清戍兵]  
　　又載初一日北京電云京津兩處德國戍兵不日即將撤退留駐一百五十名此項駐兵將於西六月間以海軍之兵瓜代又載北京消息云駐京德使近照會外務部謂現駐京津兩處之德國戍兵七百名將於西六月間全行撤退届時擬派水兵一百五十名代之聞北清法國戌兵亦將於同時減至此數 
[中日電政交涉近聞]  
　　又云中日討論满洲電政問題專員已於前月二十日在大連會集聞已訂定條約除南满洲鐵路區域内其餘各處電線悉行交付華官管理所有重要公文已於二十二日簽押不日交纳 
[四川禁閉烟館近狀]  
　　又載初一日成部電云成都之烟館共三百二十家售烟之私室共四十八所均於今日禁閉省城以外各烟館則限於一個月内停閉 
京師近事 
[張相國於創設存古學堂一事最爲關心日前又據浙江編書局總纂]  
姚丙然禀請速飭舉辦以存國粹張相國深以爲然已飭司核議辦法以便通飭各省遵照舉行 
[度支部澤尚書擬奏調前内閣學士朱福詵入本部在丞叅上行走以]  
資臂助 
[郵傳部各堂以京漢鐵路已經贖回工程師將換用本國人恐接成後]  
辦理不善昨特諄令新任京漢路總辦鄭清　務將該路事宜時加改良如有外賓搭車亦宜從優接待 
[日前攝政王面諭度支部尚書澤貝子將京師各部院及各省司道府]  
廳州縣局所各項官員應開薪俸餉需數目詳細開列清單呈進 
[軍機王大臣近以度支部改訂新章後所有本部内兼差人員一律]  
照何項兼差爲最優之津貼卽以該差津貼之數目開支一分其在本部兼充他項差使者均不開支以撙經費刻將實行嗣後各衙門擬一律仿照度支部辦理 
[順天府現因欵項支絀凌大京兆擬將直隸魚業鹽鹵常年稅銀撥入]  
本府支用聞現正典陸鳳石兼尹會議 
[禮部各堂憲以恭逢國喪及新皇登極各典所有在事人員不無微勞]  
足錄現在過百日擬即奏請奬勵 
[法部各堂憲以各審判廳仍有不按民事刑事界限濫收狀紙之弊昨]  
特通飭各處務須劃清界限以重裁判 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[米輪撞沉躉船三誌鎭江]  
　　鎭江美最時洋行躉船被德商米輪撞没情形已兩誌前報兹又得鎭江訪函云德商亞仙呢輪船由蕪湖满載各貨下駛於正月二十九日午後三點二十分鐘時道經鎭江轉頭下椗因行駛迅速一時不及停車致將美最時停泊躉船欄腰猛撞登時離開數丈漸漸沉下各商舖堆存該躉船之芝蔴烟葉糖鐵各貨均被漂失所值甚鉅並淹斃小工數人受傷者四五人該船主西人曁買辦工頭水手等三十餘人見勢不佳一齊躍上停泊附近之揚州課船得保無恙該處各民船被浪撃沉者二艘打壞者數艘有頃鎭江關稅務司戴諾爾君帶同理船廳大副二副等馳往查勘鎭道劉襄孫觀察亦因觀者甚衆恐肇禍端立派巡防隊統領周錦堂協戎洋務局委員李澍生大令丹徒縣王緯臣明府各帶差勇到塲彈壓以免滋閙 
[郵部咨查皖路加收欵項安慶]  
　　皖撫頃接郵傳部來咨略云前有某御史奏稱各省鐵道往往加收各欵以充路用或見之奏章或并未陳報應令各省將因路加征各項路成即行停止其所收之欵悉令塡給股票按照商股給息等語現已奉旨交議查皖路原有米捐茶捐彩票等項曾否塡發股票按股給息此外有無别項征收名目咨請詳查彚核復辦朱中丞准咨後即照會鐵路公司查明具復 
[勦辦臨安盜匪之得手杭州]  
　　金隊官昨禀浙撫文云竊標下於正月二十五日業將奉飭嚴拿盜匪緣由禀報在案即於二十六日黎明親率勇丁二十五名縣役汛兵四名馳赴横湖各鄕分投跴緝刻據探報臨安縣之西門外搶刦南貨各店匪徒八十餘人聚麕於三十六村山内等語標下卽由横湖派勇十名馳往徑山繞赴太公塘收隊至潘板橋調派百丈勇丁十五名整齊隊伍親率排長許景鴻涂佑仕帶隊二十七日二更馳赴三十六村之火龍寺距餘杭七十餘里該處箐密林深山形險峻探確匪徒百餘人屯集於山上之平山堂廟内標下親率勇隊扒山越嶺該匪徒等於廟中衆鎗齊放急呼伏地旋即開鎗還撃鏖戰四點鐘之久當場格斃匪首一名割取首級立獲匪徒查德桂查洪根安徽人占紙井台州人平山堂九尚能空山東人共計四名並獲洋鎗小鎗號衣贓物等件標下於二十八日下午五句鐘回餘杭防所除將匪徒四名送交餘杭縣訊究外卑隊傷斃正勇陳朝昌一名彈傷正勇李雲富正目吳雨耕所有拿獲匪徒情形先行馳報容後再將詳細緣由具文申報浙撫接禀後當飭營務處發去賞洋二百元撫恤傷亡兵丁仍飭該管帶跟蹤追剿務將此股匪徒悉數拿獲以絕根株 
[浙撫奏懲釀成海島案之縣令杭州　]  
　　湖州海島一案前經在籍紳士劉錦藻等始終堅持悉數爭回當奉增撫帥片奏請旨奏奬在案兹悉增中丞以此案糾葛至六七年之久現由王道豐鎬會同劉紳等延聘律師妥籌辦結劃還公地深費經營不遺餘力至釀成此案之泰順縣知縣前署歸安縣知縣朱𢡟清於教會購置海島地畝始則出示勸賣繼復擅收地價洋四百元又將教會調換買地執據率行蓋印發給實屬昏瞶糊塗候補知縣前署歸安縣知縣丁爕於教士在証通舖通濟舖購地輙爲援案出示被遷被毁學基各地復不親行履勘聽任圈築霸佔亦屬草率　頇前任歸安縣典史史悠斌通同教會居中說合串賣尅價尤屬卑鄙貪劣升用千總裁缺埭溪汛外委柳壽春隨同史悠斌作中舞弊咎亦難辭爰即專摺奏請將前署歸安縣朱𢡟清革職永不叙用前署歸安縣丁燮歸安縣典史史悠斌千總柳壽春三員亦請一併革職史悠斌一員情節較重並請永不叙用以儆官邪而除民蠹現已奉旨允准矣 
分類新聞政界 
[顧忠琛不准保釋安慶]  
　　日前江蘇紳士章鈞等出具保狀禀请皖撫懇將顧忠琛准予保釋候訊當奉朱經帥批云查顧忠琛濫用匪人貽誤軍務欽奉諭旨著即革去翎銜勒限緝獲熊逆成基倘逾限未獲定即嚴懲等因欽此自應欽遵辦理所請暫予保釋候訊之處碍難照准仍候督部堂批示又聞勒限顧忠琛緝拿熊逆限期已满該逆尚未破獲應將顧道如何辦理之處聞玉廉訪已上詳撫憲請示懲處矣 
[委員密查叅案揚州]  
　　趙都轉叅案疉經端督陳撫派員調查已見前報兹聞湖北陳小帥復密派委員一人來揚調查此案已赴各場暗訪到揚後並未逗留 
[嚴查卡員舞弊揚州]  
　　兩淮鹽運司趙都轉出示云照得緝私卡員迭經嚴飭駐卡督緝不啻三令五申乃近來各卡嗣多不親身駐卡督率勇役仍在揚坐領薪資以致各勇役等遇有私船則得賄賣放遇有貨船則認貨索費稍有不遂則查騐之時即任意留難覇阻收受黑費實屬辜負委任昨經本司訪查有三江營緝私卡役胆敢藉查騐之名揑名公項逐船照貨收費本司業經密派委員將該卡役按名提解來揚發縣嚴行懲辦該卡委員亦即記過撤差停委一卡情形如此其餘各卡保無需 
 
 

Page 11

 
 
索情弊若不嚴申禁令何足以肅鹺政而儆刁風爲此諭仰該卡員等即便遵照辦理常川駐卡督率勇役在應巡地叚認眞查緝 
[南漕折價爲難之公禀杭州]  
　　湖屬七州縣聯銜上各憲禀云案奉憲飭奉准度支部咨以江浙兩省本届漕糧仍酌留一百萬石由海運京等因轉行下縣奉此遵查近年浙省漕糧奏定運米四十萬石其餘改解折漕按照時價核定易銀批解前因米價昻貴每石折解銀二兩四錢及二兩八錢不等又因尚有盈餘復奉每折漕一石加提盈餘銀四錢以爲解撥學堂之用歷經遵辦在案惟查上年海禁綦嚴内地糧米不准顆粒出口因之各處存積纍纍米價日跌而秋成雖僅中年乃積米過多販商甚少以致巿價大减現在湖郡糙米巿價比較往年每石計須减少一元四五角不等而倉糙跌價尤甚應解折漕倘仍以二兩八錢核計所提盈餘固屬絲毫無著即以倉米售價抵解相去亦頗懸殊至隨收之二五耗米亦因米價短絀提欵數鉅本屬不敷挹注况將來各縣倉米同時出售巿盤之抑勒短價勢所難免且近年起運漕糧商局挑剔船户增價加以節扇一切層層折耗已屬爲難萬分若再重以折漕之累則更不堪設想知縣等一再籌商與其臨時掣肘設法爲難不若據情禀懇邀恩核减且現經被議何堪再受賠累所有光緖三十四年折解漕糧可否按照時價酌减四錢每石以二兩四錢折解如能照准以倉米售價相抵尚屬不敷所有奉提之四錢盈餘應請邀免提解庶幾得免賠累藉資週轉理合聯銜禀請俯賜奏咨實爲公便 
交涉 
[外人代道員索詐之交涉蕪湖]  
　　洋人羅克賴偕繙譯諸元澂于客臘十五日來蕪代陳哲甫觀察明遠向崔故紳所開之滙隆典内索詐股欵萬兩詳情已屢紀前報兹聞陳哲甫刻又造一咨文註明去臘二十九日由貴州礦務商局發二十四日到蕪咨内並有臘月二十八日擬羅克賴函稱字樣核之羅克賴來蕪日期羅克賴去函貴州日期不甚相符關道接咨後當即行縣查辦蕪湖商界對於此次洋人索詐問題尤爲注意兹將商會與貴州礦政局及貴陽府往返電文錄左 
商會致貴州礦務商局電貴州礦務商局鑒貴局來蕪招股人有無廣東候補道陳明遠及監工法國人羅克頼希即電覆盼切蕪湖商務總會馬 
又至貴州商局電貴州商會鑒貴省有無貴州礦務商局來蕪招股人有無候補道陳明遠及監工法國人羅克賴希即查明電覆盼切蕪湖商務總會馬 
又致貴陽府電貴陽府尊監昨電貴州商會代查貴州礦務商局有無廣東候補道陳明遠及監工法國人羅克賴來蕪招股之事未見電復懇即查明確實示復切禱蕪湖商務會叩 
貴州礦政總局覆電蕪湖商務總會鑒馬電悉查黔省向未設有礦務商局即敝局亦並未派有廣東候補道陳明遠其人及洋工來蕪招股之事詢之商會稱亦無人在外招股顯見影射牟利希貴會轉知庽蕪各商毋爲所惑倘受愚骗敝局概不與聞黔礦政總局 
貴陽府復電蕪湖商務總會鑒有電敬悉查陳明遠羅克賴久已離黔貴州不但並未派令至蕪招股亦且並無礦務商局貴處商友幸勿輕受誑騙貴陽府敬覆宥 
軍界 
[三都統電催軍務人員杭州]  
　　歸化城都統三六橋總制以該處辦理軍務需才襄贊特電調浙江武備畢業生顧乃斌等三員惟顧君等現充本省六軍各要差一時未克束裝昨日三總制又發電敦催云杭州督練公所總辦鑒請迅轉飭顧乃斌韓紹基馬玉成速來各給川資百元後趙乞先復張家口多叩 
[開辦新軍模範隊安慶]  
　　皖省新軍模範隊前經陸軍督辦處札飭開辦在案兹因該隊創辦伊始事務紛繁來往公牘若非刊用關防不足以昭信守頃聞朱經帥已札飭支應局刊刻管帶安徽新軍模範隊之關防迅速呈送督辦處以憑轉發鈐用 
[教員禀請入伍南昌]  
　　江西高等農業學堂畢業生曹献騶現充都昌官立高等小學堂東文教員日昨具禀贛撫懇入伍練習以宏造就現奉馮中丞批云該員係高等農業畢業生又充都昌小學堂東文教員是否能合軍人資格所請入伍充當正副目兵之處應俟辦理徵兵時目赴本籍地方官報名候騐可也仰兵備處轉飭遵照 
學務 
[學界與提學司之感情蘇州]  
　　新任甘肅藩司毛慶蕃自去年交缷蘇提學篆後暫寓錢浙會舘曾請蘇撫奏請病假二月現已期满聞定於初四日起程赴任蘇省廿區初等小學總滙處以毛學司提倡小學頗爲　心此次升任遠别不無戀戀爰由該處代理學務孔康侯主政提調徐光煦分轉等柬請毛學司於初三日下午餞别並邀新任樊介軒學使陪座旋率領全體學生在文相祠初等第一區操場合撮一影以留紀念 
[法政學舘紀事南京]  
　　四象橋江南法政學舘係由蕪湖汪伯衡君禀准各大憲獨力創設章程甚爲完備所有頭二兩班早經畢業除由該學館發給證書外并由督憲加給畢業文憑刻正招考四班定於二月初一日開學 
[江陵學界風潮湖北]  
　　湖北江陵縣孚保前以該縣學紳不願提解五成賠欵捐各初等學堂教員亦不受檢定且高等小學校諸生未满修業年限全體罷課要求畢業等情禀陳提學司刻聞學司已特派視學員李鑫劉賡藻張景羲等前往查辦 
實業 
[委員查案之模棱杭州]  
　　商人宋佐林等倚恃官符强佔錢塘縣 
 
 

Page 12

 
 
屬上四鄕黄梅山民地數百畝託詞農事試騐盜斫左近森林得欵肥私致激動鄕民公憤疉肇事端並控請大憲澈底查究詎宋等運動極神以致糾訟半年懸案莫結該鄕紳民團體頗堅新年續又具禀撫轅催請澈究詞連前總辦王省三觀察經增中丞飭司派委陳象黻大令會縣查辦日前禀復語多含混致干批斥謂知縣陳象黻略呈張頲等禀職官覇奪民産情形黄梅山地坐落何處何户承糧前據該紳張頲等禀稱有府志糧串厅憑似不難查勘訊斷乃該員並不遵札會縣親詣查勘僅憑伊令以住勘徒然原差未復等語率復致案無結期辦理殊屬非是仰布政司另委妥員會同錢塘縣調查府誌核明户糧查勘明確據實禀奪　 
[巢縣商會成立安慶] 　　 
　　巢縣地方爲水陸通衢商業繁盛之區前經各行號遵章創設商務分會公舉廪生杜琛爲總理擬具規章上禀當道轉咨農工商部准予加札開辦兹准大部咨復該縣略謂該地方旣稱爲商務繁富碼頭察核所擬章程尚屬不背部章應准開辦所有該會總理杜琛委札及圖記式樣另行札發安慶商務總會轉給該分會祇領 
[兩銀行定期開張浙江]  
　　杭城設立浙江銀行一節已誌前報兹聞該行定於二月初八日開張杭州大清分銀行現奉部定二月二十五日正式開張其鈔票已由度支部頒到即日發行各府州縣一律行用 
[皖路紀要蕪湖]  
　　皖南宣城至屯溪鎭之路去冬經皖回鄕在京定議仍歸周味西觀察總理刻聞周觀察已派定洋工程師格斯鐵路學生邵聘卿測勘此路聞出月初旬即當起程皖路米股旅蕪粤商於上月初一日停繳當時以總理無人爲藉口周總理到蕪後即於前日照會商商總理李仲絜觀察總辦皖路米股米捐事宜 
雜記 
[對付運動公産之辦法淞江]  
　　南匯普濟堂公産蕩田九千八百餘畝目向費任二紳買回後又被總佃等壟斷視爲世産昔年王紳等剔除中飽禀除總佃改爲散佃歸堂直接而總佃顧斯盛等大爲反對串反客紳糾衆阻撓幾釀巨獄嗣經督撫札飭松江府秉公訊辦而總佃等挺押不遵上年秋間賄通某巨紳托病保出近又多方運動串同鄰邑某紳密訂私約希圖翻案南邑紳商學界爰於正月二十九日開特别大會於明倫堂到者百餘人咸謂遵照松江府所擬辦法極爲平允不若以此遣人赴省禀請斷結與議者除張姓三人外餘均簽押即繕公呈分赴各署投遞 
[安神丸非戒烟藥安慶]  
　　試用府經洪浩素癖洋烟前經巡警道卞觀察飭入戒烟公所數日後竟被搜獲藥丸若干顆實與定章違碍當經卞道據實詳明皖撫咨部在案今該員乃以所搜藥丸係屬安神之濟并無鴉片嗎啡攙雜其中具禀力請復騐朱不丞以案經該道詳揭咨部批飭不准 
[江岸崩坍淹斃多人漢口]  
　　漢陽白鱔廟沿江岸一帶堤丁現正修理忽於上月二十七日午時崩坍數丈淹斃工匠三十餘人刻各善堂已派人往下游陽邏鎭廻水地方撈獲屍身十餘具亦一慘事也 
[店婦自盡原因常州]  
　　青雲坊成衣匠某甲連日賭博未歸昨日回家其婦因薪米告罄與之口角甲即將婦痛毆婦氣憤已極濳購大士和火柴汾酒吞服逮鄰右覺察施救則已無及至午刻斃命郡城近來賭風重熾某甲實因賭博破家此非地方有司之過歟 
[府縣注意禁烟松江]  
　　松江府戚太守面諭代書云戒烟禁令日益加厲嗣後本署投呈狀紙須將原告有無烟癮逐細註明並著傳諭各房書吏一體限日戒凈如敢違玩定行革究又聞華婁張劉兩大令各刊示諭分貼城鄕村鎭略謂禁烟功令日嚴一日非逹禁絕之目的不止凡已閉之烟燈膏店及民户儲有烟鎗烟具者一例繳案或就近繳由學堂莊圖董代爲劈毁如果深藏不繳查出後定照私吸究治 
[連山灣闢爲商港奉天]  
　　連山灣距榆樹關二百里三面負山灣内水深足以停泊巨船冬間不冰結實爲良港現今民船輻湊運往錦州之貨物以該埠爲集散之地故徐菊帥於上年奏請開濬改作通商口岸政府亦表同情去夏曾延聘英工程師派赴該地測量繪圖嗣因無的欵可籌暫從緩辦近聞政府復有此議現正悉心籌畫 
清談 
[選舉運動法二]  
　　一名議員做壽 
　　某縣有紳士。欲運動一初選常選人。屈指計算。能先運動五人。再由五人各自運動五人。合之得二十五票。如此方可命中。繞室旁皇。一籌莫展。忽自躍然喜曰得矣得矣。 
某紳之嗣毋適七句壽誕。先期乃大開壽筵。徧邀四鄕之董事赴宴。書其柬曰彩樽候光。届時四鄕董事咸集。酒半酣。某紳乃宣言曰。近來鄕間民風若何。則皆應之曰。鄕民善良。惟苦盜且每以錢債口舌細故興訟耳。 
某紳慨然曰。愚民無知。一涉訟即倾家耳。幸有公等爲之排解。 
鄕董曰。鄕民愚甚。非經官終不肯息事。然弟。等向不與官場交接。衙門高遠恨無門逕耳。某紳曰鄕民受寃抑。每苦無從伸雪。公等仗。義。作魯仲連。大善事。弟近與某太守某縣尊善。言無不入。公等他日如遇不易解紛事。弟當爲公等効勞。 
鄕董皆曰感甚。 
某紳又躊躇曰。所最難者。將開諮議避耳。他日諮議局成立。則權利將在議員手。而官長。無能爲役矣。弟雖與某太守某縣令善。恐彼。時亦無能爲力。 
鄕董曰。何種人可做議員乎某紳赧然曰。如弟者。咨格合矣。祗須有人舉之耳。如公等亦。有舉人資格者也。 
鄕董曰。有幾票可以當選。某紳曰約二十五。票耳。公等如欲爲地方計者。不可不有相識。之議員爲公等後盾也。 
鄕董皆曰我輩舉君如何。某紳微哂曰。公等五六人。尚不足以有濟。又回顧某鄕董曰。今日選舉人草册成矣。某鄕某圖某村鎭能合。選舉人資格者幾人乎。則皆應聲曰。某圖董。某世兄。某姊夫。某秀才。聞皆合資格者也。某紳曰。果爾。則公等能約此數十人以舉一。人。則人必當選。法無有善於此者。 
諸鄕董曰。然則我輩當合力以舉君可乎。某紳曰。弟何敢作此妄想。惟公等欲爲地方。計。不可不有如弟輩者爲公等作犬馬耳。諸鄕董稱善者再。時已薄暮乃散席臨行某紳復語之曰。毋相忘。則皆回首頷之曰。夫何。敢。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局官長設立 
[江蘇蘇屬]  
　　鎭江府四縣一廳人名册已由承瑞卿太守彚送蘇垣籌辦處丹徒二千六百十五人丹陽三千零八十五人金壇一千八百三十二人溧陽二千一百六十三人太平廳三百八十八人共一萬零一百二十三人丹徒初選管理員監察員已由王緯辰大令保薦請承太守核定甲區管理員縣教諭蔣廣文典史張捕廉監察員吳左卿明經趙蜀琴孝廉乙區管理員高家司王巡宰監察員張景周丙區管理員丹徒司吳巡宰監察員高禺言中翰盧茂才元鼎丁區管理員安港司陳巡宰監察員趙玉如封翁趙明經蓉曾事務所坐辦吳君左卿函催邑人之旅外者届期回里投票並遴派多人至四鄕宣講選舉之利益切勿自放權利不肯投票又刊發投票方法多紙廣送各處 
[安徽]  
霍邱縣昨以籌辦選舉事務所並委派員紳情形禀奉皖撫朱中丞批云該縣奉文兩月始行禀報已屬玩延至調查事宜不另派調查員一任各保董事鄕長自行查報辦法尤屬不合查調查一事爲選舉最要關鍵將來選舉之能否得你視此時調查之確實與否以爲斷該令負初選監督之責宜如何愼重將事乃藉口於幅員遼闊員紳不敷分布希圖敷衍塞責似此任意搪塞殊堪痛恨合行嚴飭該令務仍凛遵定章選舉派員紳會同該保董事迅速認眞調查以期如限蕆事勿再因循玩違致干咎戾切切其事務所章程及調查員銜名分區草圖仍當補報備查仰籌辦處轉飭知照 
涇縣昨以籌辦選舉事務所情形曁呈送初選章程禀奉皖撫批云前據該縣包前令來詳僅設一事務所而於一切應辦事宜均未舉行業經嚴飭在案該令到任未久規畫粗有端倪辦事尚爲勤奮所擬章程三十五條亦屬可行惟核計期限已届草册告成之時該縣甫經着手自非兼程並進恐難如期蕆事務即會同員紳迅將應辦各端依次完結不得再有違玩致礙全局是爲至要禁烟一事屢奉詔旨嚴飭該令懲辦烟館將其房屋變賣作爲選舉經費一轉移間除痼疾而興要政辦理甚爲合宜總之選舉調查包令旣已延誤於前該令務當勤勉於後以圖補救其調查員銜名及選舉人名草册仍當依次造報備查仰籌辦處轉飭知照 
專件 
[敬告諮議局初選選舉人（續）（金山黄端履稿）]  
　　獨是一省的百姓不知有幾千萬諮議局只有一處不能個個來議事的不得不定一額數其名目日議員議員是百姓公舉的非官府私派的列位有選舉他人的特權沁中有一著實可靠平日所信得過的不妨寫將出來他日開票後得數最多之人果爲我所選舉的這不是快活的事麽但在下有一句話要告訴明白列位所舉的並非諮議局議員却仍是選舉議員的選舉人外國有一種選舉法稱爲複選一名間接選舉又名兩叚選舉先教普通選舉人選出若干名再由被選的若干人選出議員這又什麽緣故大約初行選舉的時候國民辨識力很弱儘有選出不正當之人濫竽充數於是用兩叚選舉法就是說第一次被選的資格稍高叫他選舉議員自不致茫無頭緖然現今東西各國除掉瑞典丹麥搭德聯邦中幾個小國没有用間接選舉的因全國的百姓對於選舉這件事已如布帛菽粟一般没有不愼重的即没有選出不正當之人的我們中國諮議局旣採取外國制度用選舉法舉出議員爲什麽要從複選昵據政府的意思說人民程度不到這句話亦早已聽慣了倘程度不到驟然行直接選舉人家說有兩種弊病一則受人運動一則選舉不當這兩句話列位相信不相信呢依在下想起來如第一說列位是斷不犯的古人說得好君子自重列位要做君子那有受人運動的道理况被選的人爲公衆盡義務自已毫無權利這運動二字豈不是白費工夫麽如第二說中國教育未普及智識缺乏固無須爲列位隱瞒即在下自問也怕有這種缺點然事前能預備預備放開眼光仔細的認了一回那一位有才識的那一位有學問的提起筆來直寫下去斷不致惹出許多笑話故在下又有一句話請列位注意到了初選那一天雖非直選議員却不可推著有事自甘放棄更不可張三李四隨便寫寫果是有才識有學問的雖是我的仇家也不妨舉他若並無才識學问無論至親好友是萬不能寫上的列位啊果能選舉得人那程度不到的寃枉話可洗滌淨盡了挨到宣統四年諮議局更換議員時政府或逕許國民直接選舉亦未可知若朦朦矓矓看做無關緊要的事將來選出的選舉人仍是尋常人物或係舊日媚官欺民的釐事恐程度不到的話列位已自已供實在下即生有百舌還能替列位辨護麽 
再有一說經書上講的同聲相應同氣相求可見世界上的好人纔能夠引出好人列位所舉的選舉人假使才識學問一點也没有要叫他舉好好的人來做諮議局議員這如何辦得到呢一省的重大擔子不得好好的議員挑起來列位想想將來所議的事件斷不會體貼人情的把這種議員所議的施行出來種種苦痛仍是百姓受著列位到此地位只怕啞子吃黄連有口没處說呢列位要曉得國是人人有份的一省的政治人人該望他進步的快快提起腦兒想一個才學兩全的人寫在票紙上他日的好處眞說不盡呢至於投票的方法届時可問管理員監察員自然明的在下也不必多說罷 
江西諮議局籌辦處編纂選舉調查員辦事細則 
[第一章總綱]  
　　第一條本細則遵照選舉章程第十八條内開選舉調查員辦事細則由初選監督擬訂呈請複選監督核定施行今由籌辦處先行編纂呈奉撫憲核准分行各廳州縣初選舉區以歸劃二而免參差 
[第二章調查事務所]  
　　第二條調查事務所即附設於初選區選舉事務所中他省間有分爲二者其實選舉以調查爲始調查爲選舉之根合併一處用費旣可節省事權亦歸一致 
[第三章調查分區]  
　　第三條第初選區治地寛者數百里狹者亦百餘里初選監督照章程 
 
 

Page 19

 
 
應劃分初選投票區即可於調查分區時爲之預定查贛省風俗每縣治地悉以都堡鄕里圓團諸名目分配全縣境土（即如南昌一縣内分東西南北省中六大鄕）因此分區最爲妥協各縣分境名目不必盡同均可本此意而推行之但至多不得過十區此種分區法一則可以求速一則免致紛漏　 
[第四章調查員資格及委任名數]  
　　第四條調查員選用法以本地方公正紳商爲限就本地公舉呈請初選監督授以執照方足爲憑第五條調查員必須過二十五歲具左列資格之一者一熟習本區情形一品行端正一具有法政知識一不染嗜好第六條調查員名數籌辦處不能懸揣而定由初選監督酌量區域大小户口疎密因地而分配之城廂調查較鄕鎭爲難可酌量多派 
[第五章調查員職任及權限]  
　　第七條調查時須隨身携帶筆硯圖表及人名册記事簿等物第八條調查時須將籌辦處刊發各項章程條告携帶多份以資公覽第九條调查時須照表式詳細塡注不得舛誤遺漏第十條調查時須會同該區保甲董事人等請其協助指導第十一條調查時宜有先開演說之區須將籌辦處刊發白話演說等編高聲演解以釋羣疑而開民智第十二條調查員於章程内應行之事均得聽其自便籌辦處慮事周密預防流弊先劃清其權限分舉各節如下一調查時需用車馬船轎均照民間常例給費不得借言辦公僅給差價或並不給分文一调查時非遇暴雨大雪不得託詞稽延而誤期限一調查時宜和平訪問不得肆口呼叱稍加凌辱一調查時但問章程表格所及之事不得干預他事一調查時不得携帶親兵書吏人等一調查員不得倩人私代一調查員不得受人囑託賄賂冒濫塡注一調查員不得挾據私嫌有意遺漏致遭指控一調查員不得向被調查之該村該户需索夫役賞犒費食宿酒茶費筆墨紙張費致滋擾累（未完） 
本埠新聞 
[阻止公董局挑挖河泥續誌]  
　　法公董局雇工挑挖新開河浜及城河浜淤泥由總工程局禀知滬道照會法總領事飭令停工在案兹因仍未停挖復由蔡觀察照會法領謂該處河道係歸華官管轄一切開河等事應由華官自主斷非外人所能干預請飭公董局迅即停工以免交涉 
[紗廠總辦被刺四誌]  
　　集成紗廠總辦陳詠珊觀察被棧司駱再祥刺傷身死後滬道蔡觀察深恐凶犯駱再祥即駱榮潜往外埠避匿除諭飭探弁派夥分往各處查拿外復於昨日分電蘇松太二府一州及長江各關道飭屬一體密拿務獲究辦一面並飭上海縣李大令帶同刑仵書差到廠由大令親至臥室騐明腰際一刀量重確係致命遂即飭仵塡明尸格將刀戳之皮袍一件羅紡棉襖一件法蘭羢衫一件並凶刀一把一併帶回儲庫大令返署後立即傳諭各差將凶犯年貌服色一一告知謂該犯係貴州人年約五十歲左右能操湖北安徽口音鬥鷄眼行路時兩足如八字式身穿灰布棉袍腰束黄色絲帶如與以上情形相同者立卽嚴拿解案毋得疏忽又聞租界某捕房昨已查悉该犯避匿處所現派巡捕兩名前往緝捕未識能就獲否 
[訊理僞造鈔票案之周折]  
　　僞造日本假鈔票案内之張順發曾由滬道飭探拿獲發縣收押並由日本總領事函請從嚴究辦經紀前報兹李大令禀復滬道謂訊據張順發供稱此項鈔票係由李樹林在日本神户地方交付張順發向業廚役目不識丁查騐票内花紋字跡甚爲細巧張係粗陋之人斷難僞造此案非提李樹林到案質證一時難以定讞但張順發現在押所患病甚重而李樹林遠在東洋一時關提不易設張犯病斃更無質證究應如何辦理仍請核示以便遵辦 
[爭冋修理橋梁之主權]  
　　總工程局路政處去冬因西門外斜橋橋面損壞不堪正欲估工興修被法工部局出爲阻止致未開工兹工程局董查悉該橋已由工部局擅自動工侵越主權爰即禀明滬道照會法總領事飭令停工現工部局業已遵辦仍由工程局知照路政處從理速修以便行旅 
[鄕民反對糞頭]  
　　閘北清潔事宜前經巡警總局准歸黄金成承充試辦鄕民有種菜爲生者仍准循照舊章挑糞灌溉業經總局出示曉諭在案詎該商接辦甫及三日各鄕民已多不服前日下午由張榮根爲首鳴鑼聚衆約集百餘人在三路境内某茶館聚議抵制經該處分局德正巡官訪悉立飭長警人等前往驅散並赴總局禀報當晚由四路分局孫巡官傳該糞頭到局諭令按照定章不得覇持壟斷倘有暴動情事惟爾是問該糞頭唯唯而退昨晨總局亦派巡邏隊馬隊前往彈壓現仍謡言紛紛不知若何了結也 
[天津白河復凍]  
　　本埠商家得天津消息知星期六日下午天津忽起東北風致白河之水復行凍結日前本埠開赴天津之輪船須在烟台停泊數日俟開河後始能駛入津埠 
[颁發巡警服制圖樣]  
　　中國各處巡警服色現由陸軍部參照陸軍弁兵服制將號帽衣褲肩章袖口金缐條數各式繪圖奏准飭發江南巡警總局照式刷印成册昨已頒至上海巡警總局飭將局中巡長巡士分别等次照式製備以歸一律 
城内 
[兇犯解縣]  
　　盛寳生曾於光緖廿八年分傷斃人命由縣収押旋因親老丁單交保釋出詎上年十月間又向火油池工頭唐月山索討工資無着紏同孫柏生陶松林將唐戳傷三處巡士聞警往捕竟敢開槍逃逸現經公其公堂將三犯一併拿獲解縣訊究判各責一千板釘鐐收押 
[蟻棍拒捕]  
　　張月堂之寡弟媳三寳被蟻棍周鑒如賣於沈心田爲妻由張投縣喊控於昨日派差至法華鎭鄕間捕拿詎周竟不服持刀拒捕幸差役人衆未被逃逸遂用瑣練縳住解至縣署押候嚴辦 
[免請隣封]  
　　張摇摇張阿春蔡金標三犯同時斃命已紀昨報昨由李大令禀准泥道免請隣封仍由大令至普育堂相騐實係病死並無别情遂飭善堂備棺収殮 
[要犯順供]  
　　滬道蔡觀察昨日親提太倉州解勘謀殺本夫案内之犯婦桃姐帮兇單幅到案訊問該犯均各順供不諱飭於供單上加蓋指模仍命發縣収禁聽候發回 
[有何名譽]  
　　蘇省某紳前日遣丁到滬遞 
 
 

Page 20

 
 
禀道署略云主人之第三妾吳氏於去年在蘇州侍其巷住宅築間潜逃捲去衣飾銀洋甚鉅四處找尋杳無蹤跡直至今春始知避匿滬江在四馬路南平安里混名五毒之鴇婦吳顧氏龜棍朱小活猻妓院内爲娼取名吹玉樓又名平江寄廬主人因名譽攸關叩求提案嚴辦蔡觀察准即飭廨查提究懲 
[經理虧空]  
　　法界萬永盛火腿店主陳寳深去秋查悉被經手許永成用空洋八千餘元許即避不到店而司帳范品芳亦逃回原籍至年終收取客帳又被許等收去洋三千餘元兹陳將許尋獲扭解縣署訊究許供歷年盈餘店主不派花紅且須應酧客商用欵不少是以劃抵判收押究追 
[道批]  
　　張秀卿禀批前禀批查未復所稱該號田單即轉立六千二百五十二號道契已由局禀請退銷一節應俟會丈局具禀到日再行核辦至張雨田等旣住租界内亦應照章赴廨具控何得率請飭提特斥 
[南巿]  
[暫緩交缷]  
　　總工程局正裁判孫星垣明府期满交缷已紀昨報兹聞新舉之孫賡梅明府因在閘北巡警局辦理裁判尚未交缷一時未克到局昨又由局生集議仍請孫星垣明府留辦一月審理各案 
[修理弔橋]  
　　本邑老北門小南門城外弔橋均已朽壞工程局路政處因經費無着爰特報告局董禀請滬道撥欵興修 
[密查賭博]  
　　總工程局警務處查悉近有無賴在集水街鐵錨弄等處賃屋聚賭爰派巡員巡士嚴密查拿務獲究辦 
[西崽攫物]  
　　壽祥里成衣店主婦計艾氏將衣料携至某典求質中途被匪徒周春山攫去旋由西區巡士追獲解至工程局請究周供向爲西崽不敢攫物判戒責一百下押半月贓給氏領回 
[撈獲電綫]  
　　魚船户主阿三在浦撈獲電綫携至岸上求售由巡士查解至工程局判押三天電綫存局 
閘北 
[違禁售烟]  
　　車袋角朱泰和家私設烟榻昨有某廠工匠多人在内吸烟被四路四區巡士查獲將朱拘解一區判令罰洋三元並具改過結交保開釋 
[累及同居]  
　　德商哈脫禮因被廚司徐阿三竊去金飾鈔票逃逸將同居之沈寳山拘送三路一區分局轉解總局收押在案昨經聶司馬提沈覆訊因無証據交保開釋 
[英租界]  
[工頭淫惡]  
　　顔張氏投河圖盡由杉板船户戴生林救起遂入捕房昨解公堂請訊氏供在下海浦老公茂紗廠爲女工頭本月初一日被同廠工頭張云卿即已誅巨棍張桂卿之弟逼令通姦不遂被張用木棍毆傷頭額等處婦人無顔歸家是以圖盡判氏暫留女所候查明再核 
[吞烟圖盡]  
　　沈少林吞烟圖盡由捕救愈昨解公堂請訊據供蘇州人來滬尋妻不遇是以圖盡諭着自行回籍 
[急求從良]  
　　妓女林妙香閣因被鴇母覇阻從良逃至濟良所送請公堂訊奪林妓供係揚州人年二十五歲爲娼十年今在迎春坊二弄被鴇母覇阻從良求恩作主判送棲流所留養候核 
[賣良爲娼]  
　　金陵女子周小二子被匪拐至滬上賣於廣西路某花烟間爲娼兹經女叔周如鋼偵知控奉南京工程總局派差來滬協同公廨差探將女提獲解廨請究判交來差帶回歸案訊辦 
[姘夫貼費]  
　　戴陳氏因與姘夫姜喬喬口角用刀自砍昨經公堂復訊判姜每月貼還養膽費洋三元氏交其父領回完案 
[拐匪収禁]  
　　姚袁氏控金裕生拐匿女孩一案昨經公堂復訊屬實判金押西牢三年如能供出該孩下落准予酌改押期 
[婦人訛詐]  
　　沈福林在新閘地方被馬王氏等誣指調戲詐去洋三元沈即投控捕房派探將王氏等二人解廨請究判兩氏各押一天開釋 
[鴇妓罰洋]  
　　鴇婦張李氏朱四寳雉妓王秀桂張大寳陳桂寳等在途拉客昨晨由探一併傳至公廨判兩鴇各罰洋十元王妓等各罰洋五元一併充公 
[誣控行兇]  
　　李巧芝控被陸小三子用刀戳傷一案昨經公堂訊明原告所控不實判李交保候核 
[頑童剥衣]  
　　頑童王四十子剥取八歲小孩陸阿根之衣服由陸母將王尋獲送入捕房昨解公堂請究判押棲流所一禮拜着其母王李氏賠洋二元了事 
[馬夫殘忍]  
　　馬夫王阿根因將病馬駕車昨由捕房傳至公堂請究判王罰洋廿元馬留候醫治 
美租界 
[洋員抵滬]  
　　駐滬德國郵政司澳寗克君任满回國業由德政府派委費立師君以承其乏業於前日來滬入局視事 
[工匠跌傷]  
　　黄浦路禮查西飯店翻造洋房昨有工匠杜順發從高跌下傷及頭額即由工頭禀報捕房飭送同仁醫院醫治 
[銅洋何來]  
　　鴨綠路猶太妓院侍者陳阿林昨持十元鈔票一紙向張子良雜貨店兌換現洋去後復至該店聲稱内有銅洋三元向張掉換不允扭至捕房捕頭以陳有不合収押候查旋由該妓院主保釋 
[查究聚賭]  
　　漢壁禮路某老虎灶聚賭抽頭由西探查悉回報捕房禀廨出單傳訊 
[俄人行兇]  
　　昨有某俄人至蓬路某銀匠店購物論價不合行兇毆人旋由西探西捕拘解捕房押候送請俄領事訊辦 
法租界 
[命案送縣]  
　　陳顧氏情急自盡已紀前報昨日捕房將在押之張寳泉解廨請究先據屍夫陳得勝投稱隣人張寳泉因伊妻忽然逃去突至小的家内肆意吵閙以致小的之妻情急縊死求恩伸雪張供妻子與陳妻及小蘇州之妻女一同出外購物至晚未回因向詰問判送縣訊辦 
[烟舘罰洋]  
　　吉祥街清芬堂烟間時有婦女入内吃烟前日由捕查見禀知捕頭飭傳該店經理俞富祥到廨請究判罰洋十元 
[供認行兇]  
　　津人郭順太之子思慶破流氓沈三郎張阿二等數人剥衣兇毆並戳傷腿際當經郭順太將阿二扭至公堂押候緝拿同黨在案兹捕房又將沈續獲解廨訊究據供向爲馬夫與郭子碰撞口角由小的戳伊兩刀是實判沈張各先枷示一月期满沈押捕房五年張押二年 
來函 
[敬告華人自立之保險公司（振亞子擬稿）]  
夫洋商之來華設公司以保水火各險也歲獲巨利實爲我絕大滬巵近年華人集資仿辦冀挽利權計非不甚善然竊有所未喻者彼洋商所立保單不以華洋文合壁已乖乎營業之公例乃華公司竟尤而效之全襲西文習不爲怪是何故歟詎不聞列强之墟人國必先禁其用自有之文字胡我華人反甘以爲之倀也至其内容輙以重金延西人主持一切豈别有專門之學必借才於異地耶抑有所交涉非客卿不能承辦耶自來我國創行一事如路礦軍械輪船駕駛學堂教習種種大都借重外人顧其中有事屬惠門本國一時難得其選於初辦時識者猶或諒之若辦理保險非有精源微妙之理由也而必任西人而用洋文無乃傎歟据理論之以華人之公司保華人之房屋專用華人華文可也即降而求其次華文亦必並列於保單之内崇國體保國粹而被保者亦咸能一覽了然洞悉章程之所規定而靡有爭執此固亟宜改良而萬不能緩者矣吾又聞本埠城内房屋華公司往往不願承保彼洋商獨招攬恐後且間接以及於其他不通商之各府縣焉已有田而任人芸範圍日擴良可寒心凡此所言關係都爲重大吾甚望我華人之經理保險事宜者羣起而共圖之而勿視余爲饒舌之豐干也 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[官場小說衣冠影（四十二）]  
　　第十二回參屬吏白中丞受辱閙官廳許大令發標 
李太守到了這個時候。覺得道十一個人的性命。都是自已害他的。一霎。時心上說不出來的難過眞。似那刀攅肺腑彈入心房。跳起身來。把雙脚。亂頓道。這個白中丞。怎麽這樣的荒唐。他答應了不殺王亞銀的。怎麽又。是這般反復。這十一個人的性命。不是通通送在他手裡的麽。亂跳亂嚷。了一陣。也無可如何。只得叫差役把這一堆人頭交給首縣。騐明了送回他們家裡頭去。一面自已又想道。旣然如此。白中丞一定是把王亞銀殺掉了。但是我這裡怎麽還没有信息呢。不要他們匪黨聽了謡言罷。正想著。外面早送進省城的雷報來。拆開來看時。都是密碼。連忙繙了出來。果然就是這件事兒。恨得個李太守咬牙切齒。恨不得立刻飛到省城裡頭。去。指著白中丞的臉。大駡他。一場恨了一面。只口口聲聲的駡著白中丞。辜恩溺　。不配做什麽封疆大臣。一面駡著。一面連忙打一個電報去給。白中丞。把這件事兒細說一遍。請示如何辦法。白中丞接了這個電報。也吃了一驚。原來白中丞的意思。以爲只要先殺了王亞銀。他一班手下的。人蛇無頭而不行。料想他。們一定不敢殺的。不想那班王亞銀手下的强。匪。居然不怕什麽大帥。不大帥輕輕的殺掉了這十一個人。一個府城裡。頭的有名紳士。同時被强盜害了十一個。這個案情。非同小可。所以白中。丞也不免有些吃驚。當下便請了幾個幕府。和藩臬兩司來商議。這位藩台大人。本來和白中丞不對的。開口第一句就說依司裡看起來。這件事情。大帥未免做得有些鹵莽。白中丞也明曉得自家錯了。却不肯認錯。對著衆人說道。這件事情。也不是兄弟粗莽。兄弟因爲王亞銀。盤踞多年。久爲民害。拿又拿他不到。只好用智去取他。如今匪首。已除别的事情都不。要緊。只要商量一個法兒。去安頓這班被害紳士的家屬就是了。　 
國外新聞 
[近東大變局九十五誌]  
　　初二日倫敦電云據奥京維也納電稱奥國對付塞爾維亞之嚴厲各舉現已暫止並稱土奥兩國條約不日可以批准初一日柏靈電云布勒嘠利亞國君費蘭特現赴俄京聖彼德堡爲大公爵維萊笛密執紼經俄人以王禮迎之故外間遂有俄英法三國均以承認布國獨立之說其實尚未盡確初二日倫敦電云布勒國利亞王此次行抵俄京俄人將以王禮迎之俄國各報咸同聲贊成承認布爲獨立之國奥國亦將承認費蘭特爲王云初三日倫敦電云土京君土坦丁路透訪事電稱土政府近以公牒照會各國政府謂俄國已以王禮迎接布君質蘭特實屬破壞歐洲條約布國獨立應先由土爾其承認初二日柏靈電云各國政府現已預備會同照會塞爾維亞警戒一切上年西七月間維列米洛脫君組織内閣現已辭職 
[中國郵船遇霧觸礁]  
　　初二日東京電云中國皇后郵船於星期五日晨間在内海遇霧觸礁船底受傷頗甚致有海水浸入幸乘满潮鼓輪前進乃於是晚駛抵神户現已入塢修理船上貨物均未損傷 
[日本禁止少年嗜酒]  
　　初二日東京電云日本下議院已將禁止少年嗜酒議案核准 
[日皇叶見實業家]  
　　初二日東京電云日本室蘭鋼廠現擬擴充營業特延煉鋼專家洛白爾君及維克斯君來日襄辦今晨已由日皇召見垂問一切 
[奥王召見日親王]  
　　初二日倫敦電云奥王約瑟今日召見日本閉院宫親王 
[英國振興糖業]  
　　初一日倫敦電云英政府已簡派專員振興坎拿大與西印度間之糖業該委員中有坎拿大人兩員西印度則由西印度農務員馬利斯君代表 
[美國注意東方防務]  
　　初一日華盛頓電云美國國會擬撥欵三十五萬圓興造菲列濱羣島兵房並撥欵二十五萬圓興造小吕宋灣口考萊其度島砲臺 
[美艦隊抵海姆登路]  
　　初一日華盛頓電云美艦華盛頓電云美艦隊已於星期日駛抵海姆登路 
[美國鋼業將起競爭]  
　　初一日倫敦電云紐約電稱美國鋼業脫拉斯現已重訂價目冀使獨立之商行減落其價恐彼此將互以價目競爭云 
[美國保護漁業權利]  
　　初三日倫敦電云火奴魯電稱美國上議院已將禁止外人在夏威夷海面捕魚議案核准 
[駐英日使之言論]  
　　初三日倫敦電云日本駐英大使加籐君近接見路透代表據稱日本之志惟欲成爲太平强國之一並不欲侵奪他國權利日人在夏威夷及菲列濱兩處並未握有利益與美國互起衝突來件 
[法公堂罰欵收付清單]  
　　法公堂自一千九百七年七月起至十二月底止共收罰欵洋八千五百七十四元二角一分付公堂六個月費用洋一千四百八十四元一角三分付巡捕房充公洋二千四百十九元七角七分付仁濟醫舘及病院治押犯醫費飯資洋三百九十八元二角二分付還唐伯香失愼罰銀五十兩撫卹高錫舟洋六十七元五角七分付探目帶夥往紹興提案川資洋八十一元六角付探夥赴蘇州提案川資洋七元四角付探夥赴寳山提案川資洋十四元一角五分付探夥赴蘇州提案川資洋十二元七角付探夥赴南翔嘉定提案川資三十一元四角四分付王元記造押犯候審房工料洋二百零三元三角三分付義興做押犯棉被九十條襖九十件褲七十條共計工料洋六百零八元付寳和押犯絨毯洋五百零八元七角付普育堂善舉洋六百元付仁濟醫舘善舉洋三百元付放生局善舉洋一百元付果育堂善舉洋二百元付輔元分局善舉洋一千五百三十七元一角以上共付洋八千五百七十四元二角一分 
 
 

Page 27

 
 
   
 
 

Page 28

 
 
   
 
