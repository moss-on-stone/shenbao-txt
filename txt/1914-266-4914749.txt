# 1914 - 266 - 4914749

 

Page 1

 
 
游記 
[新疆旅行記（下篇）（十三）（單騎）]  
七月初一日與劉參謀長赴南校場閱看馬羣馬種甚好查中國産馬之區以蒙古新疆爲最但蒙古馬軀體矮小高不過四尺以爲尋常代步則可以爲軍騎則力有所不足予前在庫倫頗主張改種之說新疆馬高約四尺四寸甚合軍隊之用且蹄節均極堅厚堪以耐勞惟因俄人不惜以重價購買馬價頗貴普通一匹亦須七八十兩不等閱畢回寓路過俄領署内駐俄兵三十餘名並見其營官色卜夫氏該營官年約二十餘歲係貴族新畢業陸軍士官者據云迪化伊塔喀什噶爾阿爾泰向例每處駐兵至多不過六十名半年一換防來往甚便故不必多駐兵也予聞其言視新疆爲囊中物不復稍留客氣矣後又至天主敎高物師處晤談高牧師法國人能通世界語操纒頭語尤熟據云此間傳敎收效甚難以纒頭知世界上祇有穆漢木得之敎也觀此纒頭宗敎觀念之深與蒙古人之尊崇喇嘛敎無異焉 
　　初二日行期已近預備僱車查迪化至塔城尚有十餘日行程其通常用車有三種一大車一轎車一四輪車（卽俄國台車）大車最慢四輪車最快於是决計僱四輪車每車駕三馬能坐二人帶行李二百斤言定由迪化至塔城每輛銀一百兩並請楊督行文俄領發給護照以便出境 
　　初三日楊都督設讌府内餞行席甚盛讌畢楊督面請予晋京後第一將新疆財政爲難情形代爲 
 
 
 

Page 2

 
 
呈明予謂力所能盡無不爲之特恐内外財政同一支絀辦不到耳同時各司長亦異口同聲必須中央接濟現銀庶可維持予一一應之 
　　初四日飭服役整頓行李所有圖書公文封寄郵局先走因過西伯利亞各關口俄官檢查甚嚴如帶有秘密物件卽欲將人物一併扣留作爲軍事偵探懲辦云 
　　初五日先赴都督府辭行繼至各司長處精神甚疲且天氣已熱市街穢氣觸算難聞因之更悶 
初六日早七時起身車已至門不到一刻楊督亦來送行早餐後即上車出西門向西北行風塵障目不能辨物至二十里舖都督府衛隊出送至此亦云遠矣下車慰勞數語至四十里舖午尖風塵稍息路尚平坦兩旁俱可耕之地是晚宿昌吉該處居民繁盛約有一千餘户商家以天津帮居多初七日早出昌吉西北行地勢平坦多鹽池又多支流車行甚險而所駕之馬性惡劣屢遭傾覆幸車身低矮不至傷人是夜宿呼圖壁該處纒民最多約一千餘户（未完） 
時評 
[經手未完（冷）]  
周總長欲准張弧之辭職而某銀行以張弧經手未完尼之其所謂經手未完者公事耶則張弧雖去而財政次長仍在也私事耶張弧雖免財政次長之職而張弧之個人仍在也然則曷爲而不可易哉 
　　夫自革命之際中國無暇顧及租界而會審官員遂爲外人所選任至今未能更張之鼓浪嶼且因此而成交涉我已爲中國之用人危矣然猶得曰在租界也若財政部次長則明明中央之官矣而銀行竟有不可易人之抗令政府遂有恐須中止之遵從然則自今以後官吏之欲固其位者孰不欲挾外人以自重哉嗚呼官吏亦將掛外國旗矣 
[命令]  
三月二日大總統命令兹制定文官卹金令公布之此令 
　　又令兹制定商人通例公布之此令 
　　又令兹制定治安警察條例公布之此令 
　　又令　制定警械使用條例公布之此令 
　　又令李紹臣周金城徐華清均給予二等文虎章此令 
　　又令章　一給予三等嘉禾章此令 
　　又令沈朗陳兆豐　保林吳俊山閻駿聲蘇錫麟啓用中吕鳳山閻肇興吳大鶴張肇恩田畢坤周繼宗徐先志許藻章許嗚　許嶽鍾程建釗萬繩栻劉文揆李慶　李思慶陳敬　均給予三等文虎章王元德徐福海李世聲高世德黄均曹杰崔嗚鼎許造時萬弼臣沈問飛馮祖仁徐榮桂王梓動均給予四等文虎章蔣體師給予五等文虎章謝長梓王得勝均給予六等文虎章此令又令石錫祜徐國祥崔淮年王長齡馮居泰郭金壽李連魁王惠泉張明濬黄宗傑黄肇岐均給予七等嘉禾章許采琳張如浣侯樂山白安邦董祖培張學源蕭原菴李嗣敬蘇致五喬黌基尹序周璆驥蕭曙初張小波凌耀明尤靜芝楊仁齋王警誌范光鎭傳廼靈張寳　閻正蒙張錦堂　警鐸范明熙劉廷耆宋智春張景仁王愼吉饒聲玉蕭文澄龔樹棠楊紹箴曾國治李紹鈞馬文章李東河莊佑乾王長慶楊汝松吳永魁周善同馬金亭均給予八等嘉禾章譚德仁張澤民金以恕劉俊臣畢茂生韓雲舫魏雲泉路坤龔樹椿張青甫陳世煊羅永　劉玉衡任秉鐸張家驥李株徐正德徐汝源高其珍張文銓楊邦彦蔣壽昌王子衡均給予九等嘉禾章此令 
　　又令整頓吏治以用人爲根本各省司長曁各道觀察使皆有督察所屬官吏之權爲民　長之輔佐自宜明定完全辦法用昭鄭重嗣後各省遇有司長及各道觀察使出缺先由該民政長電呈派員代理如有人地相宜人員准其開具履歷及平日政績呈請交院部彚同　記人員一併開單呈請簡任其因廢弛職務及重大情節應免去本官及人地不宜應另行任用者亦由該民政長先電請解任派員代理一面另行詳叙事由呈候褫免以期進退不苟賢能樂於奉職吏治可望起色以收國利民福之效此令 
　　又令特派蔣尊簋爲政治會議委員此令 
　　又令代理國務總理孫寳琦内務總長朱啓鈐署財政總長周自齊呈據兼署安徽民政長倪嗣冲呈稱内務司長兼署國稅廳籌備處處長財政司長李國筠呈請免去兼任等語李國筠准免兼任此令 
　　又令任命龔心湛署安徽國稅廳籌備處處長兼署安徽財政司長此令 
　　又令内務總長朱啓鈐呈據代理江西民政長戚揚呈請任命陶恩榮爲江西省城警察廳長應照准此令 
　　又令司法總長章宗祥呈稱秘書范治煥李猷龍呈請辭職范治煥李猷龍准免本官此令 
　　又令司法總長章宗祥呈請任命徐承錦爲秘書應照准此令 
　　又令兼代陸軍總長周自齊呈核覆黑龍江護軍使朱慶瀾擬以穆糊阿補驍騎校請予准補等語應照准此令 
　　又令兼代陸軍總長周自齊呈核覆鑲黄　滿洲都統擬以石綸接製世管佐領請予接襲等語應照准此令 
　　又令代理國務總理孫寳琦呈據蒙藏事務局呈准昭烏逹盟敖漢扎薩克和碩親王棍布扎布呈稱輔國公銜頭等台吉阿拉瑪斯圖呼勸諭蒙旗傾心効順厥功甚偉請予奬叙等語阿拉瑪斯圖呼應進封輔國公以昭激勸此令 
　　又令代理國務總理孫寳琦呈據蒙藏事務局呈稱錫林果勒盟西烏珠穆沁旗都統銜管旗章京色旺拉什贊助共和辦事得力請予奬叙等語色旺拉什應准當給輔國公銜用昭　勸此令 
[專電]  
　　北京電袁總統日前尚與人言總統制之利謂現制總統總長都督爲三級制共有三總殊多滯隔又汪榮寳以使比謁辭謂有臨别乞言請勿行總統制而行總統内閣制以該制實令總統當衝今日辦事難滿人意若行此制殊多不利等語袁謂不然往者本行内閣制而祗聞有討袁不聞有討陸討段據此則總統制似决行　　北京電財政次長張弧以與周總長不合辭職周亦擬准而葉銀行不願謂張有經手未完事件不可易人恐須中止從此外人干預用人及官僚託庇外人之風將漸長 
　　北京電聞官制已擬就俟約法會議開後即以第一案提出 
　　北京電晋財政司長國稅廳長硬攔截某省解欵袁總統震怒立飭查辦 
　　北京電約法會議商會當選者馮沛向瑞琨季湛陽張振勳此外虞和德宋煒臣渠本翹蘇錫岱各得一二票京師議員當選者鄧鎔寳熙黎淵程樹銘 
　　北京電公司法條陳已交政治會議 
　　北京電總統府昨接浙朱督屈省長覆電裁减軍隊辦理完竣每年可省百餘萬元政費司法又减數十萬本年度除還借欵外擬勉解中央二百萬袁總統語梁秘書長曰各省均能如此中央可不必借欵 
　　北京電松滬鎭守使確有歸併消息鄭汝成將内用 
　　天津電朱家寳接浙督電留省城及商埠審檢各廳極表同情巳電復浙督并電告姜桂題 
　　杭州電大正博覽會觀光團已選下五十人定三月十號前出發實業司長有同往消息 
　　南京電白寶山來電二十六日又敗匪於馬陵山 
　　南京電孫復瑞至銅山沛縣等處調查兵灾省長電請張巡閱使派人保護 
　　南京電韓省長派警務視察員熊瀾恬赴申與警察顧問卜羅斯籌商一切　　南京電寧垣市立高初小學校組織敎育研究會議定發刋學務旬報 
[特約路透電]  
　　北京電聞袁總統未以廢内閣制議案提交政治會議因各省都督民政長有主仍用内閣制者有主用總統内閣制者且因此事當由約法會議决斷之故現料一俟該會召集後即將以政府制度議案交該會議議覆 
　　北京電聞約法會議將於三月十號開幕以參議院爲會所 
　　北京電此間商會及京城選舉團體均舉定代表各省選舉一律告竣政治會議議員多有被舉爲約法會議議員者政府並未設法補足缺額因目下尚滿法定人數且不日行將閉幕之故 
　　北京電民國第二會計年度中國各鐵路盈絀之數如下贏利者京奉鐵路六百十二萬九千元京漢六百四十八萬一千元京張六十五萬三千元正太三十六萬三千元萍資十七萬八千元虧折者津浦一百九十六萬五千元九廣九十三萬五千元吉長七十一萬七千元滬寗四七六萬一千元道清二十四萬九千元張綏一萬三千元 
　　北京電福州商會致電政府詢問孫道仁被逮之虚實如果屬實則當寛待因孫於前兩年維持福建治安有功之故 
　　北京電秘魯代理公使吳振平駐美公使夏偕復及使館一等書記周某昨夜同行赴美 
　　廣州電據廣州灣來電東海島有華人二百五十名因不肯繳納人頭稅已被拘禁繼因該島允於每年籌洋二十五萬元　與法員故皆開釋 
　　貴陽電警署出示　限半月繳出鴉片煙具寛限一月繳出煙土逾期須挨家搜查查出私藏者照律懲辦 
　　成都電據各報載稱華軍在察木多西某處受挫自認死者五十名惟謂藏兵亦死五百名現料兩方面死數當不相上下巴塘司令巳奉命派兵援助 
　　東京電漢冶萍借欵英金一百五十萬磅確已由横濱正金銀行交付該公司 
　　東京電中日企業公司已由日政府允加贊助該公司初由孫逸仙發起資本英金一百萬磅孫逃離中國後袁總統以該公司目的乃在發逹中國利源故未加干涉 
　　東京電各報代表五人上書日皇彈劾内務大臣原敬君該書署名者六十二人上書代表能親自呈文掌璽官此實從來所未有 
[譯電]  
　　北京電清帝宣統贈趙秉鈞家屬洋五千圓聞袁總統有爲趙鑄銅像之意 
　　北京電據北京日報載稱孫寶琦已駁絶法使要求賠償革命時所受之問接損失 
　　北京電袁總統命令江濱及山林附近之荒地准民領取耕種惟僅華人可享此權利　　北京電據東京消息黨人已在東京附近設立陸軍學校聘日人爲敎授學生多係中國北省之華人因若輩學習陸軍較爲合格之故現料不日將與南省之黨人聯絡 
　　柏林電俄國移民入蒙計畫今夏將告功成前充駐波俄使之某氏已購得蒙古俄國白蘭地酒之專賣權 
　　柏林電俄國駐庫倫代表因活佛於新年日未曾邀見曾要求活佛親至其署道歉 
　　柏林電德國國會會議時曾由某員宣稱中國已入萬國郵政會今年將派代表參與西班牙京城之大會 
　　柏林電柯爾里斯其叚　有聖彼德堡訪函詳論俄國籌畫軍備抵制德國一事據謂俄國陸軍日形精强現方預備增練新軍五軍團此項軍備須待三四年始能告竣於是恐有發生戰禍之虞云 
　　柏林電暹邏曼希杜爾親王已入德國海軍 
　　倫敦電愛批納斯之時局與愛爾蘭相同該地自行宣布之自治政府不肯屬於亞爾巴利亞新邦希臘軍隊現亦反對亞爾巴处亞實行兼併其同國之民甚至多願棄職助之　　聖彼德堡電俄皇履行二月十三號之戒酒政策已廢閱兵後飮酒祝頌軍士之禮准司令爲俄皇及其眷屬歡呼代之 
　　葡京電葡萄牙國會會議時某議員質問英德兩國所訂關於葡萄牙殖民地勢力範圍條約業已簽押之說是否確實首相答稱此種流言殊屬失當葡政府對於外國在其殖民地經營事業固極歡迎惟其事業果能愜意則僅能由葡政府定其舉動之範圍云 
　　愛特萊特電澳大利亞南極探險隊領袖穆生博士今日由大學開會歡迎澳洲總督丹曼君宣讀英皇祝賀隊員安歸及惋惜二佳伴侣逝世之電文丹曼君宣稱此行之價值不能以金錢計穆生博士謂澳洲之南有一大地必於澳洲前途佔一重要部分云 
[公電]  
　　參陸兩部通告勦辦白匪情形電據開封叚兼督武昌叚署都督東冬電迭稱白狼股匪經王總司令等痛勦大股已潰其餘三五成羣逕至光羅山嶺一帶復嘯聚二千餘人意在闖回老巢前月二十八日白匪悍股宋老年竄至柳林雙河等處經駐信之胡團長永奎派隊截勦斃匪二百餘名陣斃一西裝少年當係亂黨派赴該匪處爲參謀者旋又於白寨遇百餘匪徒正桴焚刧當卽兜團擊斃數十名生擒數名所有此次殲餘之匪雖抛械服裝扮作平民零匿山谷搜查不易然鎗彈罄乏且無大股剔除當不爲難各等情合行通告參陸兩部江 
　　北京孫武等通告漢冶萍股東電上海生活報神州報時事報大共和報時報申報新聞報轉漢冶萍公司各股東公鑒盛宣懷不經部准擅借日欵一千五百萬日金條欵苛刻　失權利近開股東大會冀朦混通過爲分肥卸責地步隠串實業當道主持官商合辦陰爲脫卸諸公試按此次條欵公司利權全失前途必致破産合同未消官商合合漢冶萍公司豈復爲吾國所有諸公血本所關同人應盡忠告維持挽救望努力孫武湯化龍孫洪伊丁世　薛大可梁善濟牟琳王乃昌曾有瀾汪彭年王治　張樹森同叩江 
　　察哈爾都統贊成留高等審檢商埠各廳電各都督民政長並轉將軍都統鎭守便鑒浙都督朱民政長屈勘電贛督感電均擬暫裁撤地方初級各廳及帮審員留高等審檢各廳爲上訴機關卓識偉論計慮周詳誠爲救時切要之舉藎籌謀國莫名欽佩諸公諒亦深表同情敬漸聯名前趙督　電仍請姜公領銜一併迅速入告臨電無任盼切察哈爾都統何宗蓮冬印 
 
 
 

Page 3

 
 
要聞一 
[政治中心之兩廳院]  
　　顧問廳討論總統制總統制問題尚未解决近聞總統已將關於此問題之各處來電一併交顧問廳討論於二十七日呈復大總統以總統内閣制實良於總統制其要點如左（一）考　共和先進國　無廢除内聞之理此次旣倣效美制則應　内閣總理由國務卿兼任即可表示承大總統意旨辦理藲政（一）總統制之弊害在大總統當對外之衝若虚設一内閣總理則有迴旋之餘地（一）大總統對於國民負責當不勝其擾仍以内閣負責爲宜但行政大權却由大總統握之此外尚有大總統對於國會不負責任等條皆係總統内閣制特長之處論者謂總統内閣制將來或佔優勝總統制即歸失敗云 
　　樞密會將代國務院國務會議移至總統府並曾舉行會議一次列席者除國務員外尚有副總統及總統府重要人物已失國務會議眞相昨有人提議改爲樞密會議在名義上旣屬適合於政治會議亦不致權限含混凡預備諮詢政治會議及提交約法會議各案件先由樞密會議討論一次樞密會議議長由副總統擔任將來國務院取消後以樞密會議爲之替身改名樞密院以副總統掌理院務云 
[高等諮問會之官制大綱]  
　　近日總統府中外國各顧問對於總統顧問諮詢等機關之設立多所陳述近聞有賀長雄又擬一條陳關於高等諮問會設立之理由及其組織權限其文甚長不及備載惟其大要則有數端（甲）中國國民對於憲法上之國論亟宜一定（乙）關於高等諮問會之組織主張利用舊派中廣有聲望之宿學名碩引爲高等諮問會員使取新派起草之憲法草案加以審議並引日本編訂憲法時各顧問員之名氏及其概要以資考鏡（丙）高等諮問會之職權一以審議未來之憲法使適合民間之要求一以解决憲法上所起之問題使前後克相一致其理由大略如此 
又有賀氏並擬具高等諮問會官制大綱併錄於後 
一高等諮問會專爲維持立憲共和之精神備大總統之諮詢審議重要國務而設 
二高等諮問會之組織如左議長副議長各一員大總統就會員中擇尤特簡高等諮問會　由大總統任命之三高等諮問會員在在總統副總統以下爲全國最有名譽之職 
四　舉精通中外吏學語學者若干人爲秘書秘書長 
五憲法及附屬法律之起草其委員以高等諮問會員及秘書充之 
六高等諮問會之職權如左（甲）憲法及國會組織法選舉法之起草及審議（乙）增修約法之解釋及修正（丙）憲法及附屬法律之解釋及修正（丁）關於憲法上重要問題之解决（戊）立法行政上之重要事件（己）大總統特别諮詢事件 
　　七高等諮問會辦事規則大要如左（甲）高等諮問會除審議大總統所諮詢之事件外又得進言於大總統（乙）高等諮問會之復議或進言均以全會之决議行之會員中不得以單獨意見自爲進退（丙）高等諮問會不得干與施政範團 
[熊周間之財政計畫觀]  
　　宅地稅法之草案宅地稅法爲財政部計畫中新稅之一關於該稅法之草案業經革擬脫稿共計十三條擬將來召集之財政會議開會後卽行提出討論以期實施兹探悉該草案内容之要點如左（一）該稅適用之範圍此稅之徵收限於建築物所用之土地凡建築住宅庭園或游戲場均課以此稅（二）該稅徵收之標準該稅之微收以該宅地之價格爲比例規定徵收其百分之六（三）該稅徵收之時期每年以陽曆一月一號起至三十一號止爲該稅徵收之期（四）該稅試辦之地點先由最繁盛之商埠及都會如北京天津南京上海漢口武昌廣州福州杭州蘇州甯波長沙重慶成都等處試辦然後再推及於各處（五）該稅施行之細則該稅施行之細則由各該省國稅廳草擬　部核准施行　　山西預算之追加前熊總長以减政爲第一能事凡屬請欵無不大加核減上年十一月山西省三年度預算案被減二百萬元閻都督曾爲此事親到北京與熊秉三面訴晉省財政苦狀請照原案核准熊當時以國庫支絀此次核減亦屬不得巳之舉云云閻都督回省後又會同民政長來電仍以預算不敷懇請核准酌加等情適財政總長已改任周子沂當即核准酌加陸軍費六十餘萬元其餘各費四十餘萬元統計一百餘萬元昨復得該省都　民政長來電略稱核准所請實深感佩足徵俯念晉省財政之苦心惟此項追加預算究由何處指撥尚乞轉致審計處審查示復以便遵照 
[監察官代行御史台之職權]  
　　日前有人建議請復設御史台之制一事政府亦以爲然惟近聞此議已作罷蓋此次政府所起平政院之草案其性質與御史台相彷彿院中設有監察官且得行使其職權如左（一）大總統特交平政院查辦之官吏違法事件應按實查呈覆大總統核奪（二）平政院監察官自行發見之官吏違法事件應一面具呈向大總統糾彈一面報告平政院（三）人民向平政院陳訴之官吏違法事件應斟酌情形輕重或呈向大總統糾彈或逕向平政院糾彈或批斥不允伹下二項須彚呈大總統鑒核觀以上平政院監察官得行使職權處與從前之御史台制度實相脗合故將來平政院之監察官即謂爲前清之御史亦無不可此御史台所以無復設之必要而平政院即可代行其職權也 
[華僑議員之約法會議選舉]  
　　約法會議全國商會議員額定四人其中一人以海外華僑充任現農商部籌議此事以華僑遠在海外一時調查實費手續且内中國民黨人實佔多數　須愼重特擬定三項變通辦法呈請大總統鑒核（一）由上海華僑聯合會調取有選舉資格者來京開選（二）僅就中央居留華僑確係經驗學識俱稱優長者分别列入被選及選舉人名册内隨同商會聯合會在京開選（三）調查前次華僑代表計一百六十餘人其中佔國民黨籍者十分之九擇其老成持重未列黨籍者數人舉行互選以得票較多者當選觀其第三項所謂華備代表者類多各回本埠經　商務决不願再來中央第一項第二項尚易辦到云 
[調驗地方行政官之變通辦法]  
銓叙局長以現在中央高等甄别委員會業經成立所有中央各行政官署薦任以上文官已未總統命令於一月二十五日開始甄别惟查文官甄别法本爲文官任用法施行法之救濟而設此項法案本包括中央及地方行政官而言現在中央應行甄别各行政官旣經依法開始甄别其各省地方行政官凡屬薦任以上者俟中央行政官甄别完竣亦應由中央高等甄别委員會一體甄别以符法案但各省行政官均有地方之責勢不能全行關京擬俟院令公布舉行後由局分别調取履歷編具表册呈送高等甄别委員會切實審查其案照資格必須考試經驗考驗學識者即行分定期限調京甄别其案照資格僅須檢驗文憑調驗經歷檢查成績者即用公文調取審查以免有悞職司其各省縣知事改爲署任按照内務部試騐知事條例調京試騐合格者免其甄别其保送免考者仍須案照本法第二二四條之規定俟其服官滿一年後再行依法甄别似此變通辦理於法委旣不相牴牾於事實亦尚可推行業已呈由國務院孫總理轉呈總統批准照辦矣 
[雜評一（無名）]  
總統制興其爲總統内閣制我亦寗爲總統制也總統制者總統掌權而總統負責任者也總統内閣制者總統掌權而内閽負責任者也夫掌權而負責任則功罪有歸掌權而不負責任以及不掌權而負責任則功罪究將誰屬雖在今日所謂負責任者向誰負之所謂功罪者誰得功之而誰得罪之負責任與不負責任無異功與罪無異然對於良心與夫百世之後則固有間也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政治會議第二次審查會紀畧]  
昨日二十八號政治會議於下午二鐘開會二次審查地方歲出標準辦法諮詢案委員到者八人由審查委員長饒君將前日起草之審查報告朗讀衆無異　惟對於文字稍加修正有劉邦驥君意見書一件議長特交囑爲採用經衆參閱與審查原案大體相同母庸另改報告書内容主張對於財政部原案大致贊同凡各省所辦政務不急者固應緩辦即要政而成績不著者亦應停止以紓財力除善舉敎育財務實業等照原案議行外其巡警一項應斟酌各省情形未便逕行裁減至編警備隊裁併巡防營亦須考察各省現狀如巡警可用則裁防留警如防營可用則裁警留防不能一律辦理自治經費業經奉令停止應母庸議云云討論旣畢宣告散會時四鐘半矣 
[趙都督逝世之續聞]  
天津趙都督逝世各節巳迭誌昨報兹又據各方面報告爲續述如下 
　　病狀之紛傳趙體素弱性頗畏寒旬日以前因事來京謁見大總統商辦一切要政回津後卽奉兼任民政長之命自此每日午前在督署辦事午後則到行政公署辦事除星期日外每日如是其臨危之前兩日尚至英領事署答拜駐津英領事至二十六日始發現有病移時即噤口不語頗似中風等病當經督署諸人延請北洋醫院屈貴廷君診治據云係痰絶之症恐施救不易果於二十七日下午即死當其病篤時督署曾電致總統府請給病假大總統以趙督素質雖弱然未聞有何等重病當無妨碍因派人赴津偵視並未許其請假及至二十七日上午始知趙督之病果將不起未幾陸參謀長之電報卽行到京又據一消息云趙督向來身體不甚强壯稍感風寒卽覺欠安又因自已頗精脈理時常煎服犀角並未延醫調治故說者謂趙督此次致命之原因即爲多服犀角之故云又一說謂趙督本未患病然渠向有鴉片痼疾當以烟禁綦嚴未能戒除常引以爲憾兹值天氣融暖意欲戒除故不吸煙已逹兩日詎於二十六號晚間煙癮大發服藥無效家人仍以煙進然已噤口不能吸入至次日午後而逝　　身後之景况趙都督年雖五十有餘迄今尚無子嗣其家室亦極簡單親眷中並無幾人所有其身後一切事宜俱由丁厚齋及其幕僚諸人爲之處理至下午七鐘朱家寶由京到津直赴都督府同時程克亦由京至津襄同料理一切善後事宜其景况非常凄慘聞趙　雖歷官多年並無幾多積蓄新近於河北無線電報公司後而營造花園一退居之地今中道而逝亦其自身所不及料云 
　　弔唁之人物趙督死後北京總統府接得此項電報在午後三時許其在各機關之重要人物聞知惡耗乘晚車赴律弔唁者朱家寶之外總統之第二公子克文亦同朱前往總統府參議顔世清參謀部顧問馮耿光前内務部參事程克西陵監修大臣凌福彭熱河國稅廳廳長陸鍾岱均一同前往云 
　　英報之記述英文京報稱余輩於二十七號之晚驚悉直隸都督之噩耗深爲惋惜先是二十六號晚間北京得天津來電稱趙忽得重病即有其親友數人及政府偵探隨即赴津二十七上午天津來電稱趙病甚危下午來電報其逝世據余等推測其逝世之時必在下午二點鐘左右矣又自接趙都督噩耗之後隨有種種可驚之謠言一稱係其回署時被剌一稱爲食物所毒後據官場消息趙今年五十二歲忽中風症而死趙爲袁總統之心腹其仇甚多今忽傳死信此則種種謠言之由來也又稱袁總統爲直隸總督時趙以舉辦巡警大見倚任中國有新式巡警者實始於此也當辛亥革命袁總統組織第一次内閣趙爲民政部尚書至清帝退位原任如故民國元年六月爲財政總長八月署内閣總理九月即眞至民國二年辭職被任爲戒嚴總司令而國民黨之解散在此時也去年十二月署直隸都督解散第一次國會之電呈趙爲聯名中之一人提議解散省議會亦趙領銜今其身死之日卽政治會議議决省議會運命之後一日也 
[知事試驗口試之第一場]  
　　日昨爲知事試騐口試第一場有與試者歸述其當時情形爲記如左 
　　場外徘徊余今日赴試甚早晨十鐘卽至衆議院守候徘徊門外閒觀牆上布告見二十四日試騐有數人於卷内自署其名均巳被擯不錄蓋試場規則係用糊名式暗中摸索苟於卷内稱名則疑預通關節春光洩漏自貽伊慼亦可謂弄巧成拙矣徘徊場外久不得入天氣旣漸和煦正午太陽炙人甚熱余旣勞憊乃詢警吏可入内休息否警吏以爲可並索余卷票爲證余乃徑入入後有警吏前導延至休息室又坐一時許有招待委員翩然入室有識之者多起脫帽爲禮余詢於衆知爲内務部張長植其人蓋一藹然儒者也未幾一鐘已過坐中人三五閒談幾忘有考試之事忽聞鈴聲琅琅處長吳笈孫一手握鈴一面高聲禁止衆人喧譁衆人肅然起立遂卽按牌唱名魚貫入場矣 
　　揣摩風氣未入場時余卽聞衆人傳言謂此次口試係學識經驗器宇三者並重一般揣摩風氣之流似早預聞此語故有年過七十鬚髮斑白此次均效唐紹儀岑春煊故事草薙無餘有年未三十恐以不及格被擯者則均預留寸許短髯作流行洋式以冀投機不料試騐資格中三十歲以上五字竟有如是奇效是亦民國考試一種趣聞也 
　　口試概情第一牌點名旣畢衆人均按次入座朱委員長自外入應試者聽候唱名以次至臺前預備問話其時問長者約五分鐘其時間短者約一二分鐘大約曾任縣知事及辦過地方公務者問話較多若僅有學堂畢業或曾在中央爲某官者則問話甚爲寥寥問話畢入休息室約一二分鐘再由警吏延入試場場中有試騐委員數人問話較多然亦不甚窮究底藴至是則試騐事全體完畢余之是否入彀己全由他人爲政矣 
[組織編訂禮制會之呈文]  
内務總長朱啓鈐遵議釐定禮制擬卽組織編訂禮制會以興禮敎業巳呈奉袁總統批准照辦兹錄其呈文如下竊維經國之要首崇禮制所以化民齊俗禁暴　衺蘄進郅隆必由斯道中國古世文質代嬗郁郁彬彬微猷盛美其時冠婚有制　祭有儀納民軌物罔不率循厥後籍失於諸侯書燔於秦火而周官一書模型具在歷代典章不相沿襲因革損益時爲變遷莫不體騐民情爲之坊表方今全球各國風氣棣通冠服禮儀粲然俱備往來交際文明咸取於大同國俗民風標尚仍沿其習慣故欲議禮於今時須待折衷於中外或保存勿替或借鏡有資庶幾昭和會於昌時導民俗於一軌民國肇建於今三載芟荆剗棘締造艱難制度未遑秩宗攸闕兹者祭天祀孔諸大典均奉大總統令交本部廣集見聞詳晰擬議呈候頒行本部職司所在凡關於各項禮制事宜籌議經年亟應分别釐定第以兹事體大自非招延鴻碩博訪周諮酌古準今難期美善現擬於本部組織編訂禮制會聘任通才悉心集議本三禮之精意採五洲之成規必求適人心之所同乃可爲通禮而不忒郯官可訪則取法於遠人殷禮可因則參稽於前代納古今於冶范匯東西而道齊以仰副我大總統昌明禮敎編垂國典之至意理合將本部組織編訂禮制會緣由呈請大總統鑒核施行 
[仲八譁潰後之勦匪情形]  
　　東海仲匪潰營逃竄後白統領一面派馬隊援沭一面督隊回房山廣招密探四出偵迹并傳知各鄉團連莊會隨時報告時陰雨連綿逹五晝夜道路泥濘不但步隊難以出發卽馬隊亦難於啓行十九號據博望鎭劉灣莊鄉長等報稱有股匪多人竄至孔圩已竭力抵禦當經派馬一營冐雨前進追五十里之遙行至該圩匪等已至鄉勇接仗我軍向前該匪等開槍拒捕當被擊斃逃匪宫晋彩等五名擒獲柴恒月等十五名該圩練勇劉道乾被匪轟死劉慶年李言傑二人亦曾受傷匪等隨卽遠逃復經謝帮統王先鋒官率隊前追夜深雷雨不止兵士衣履盡溼馬亦奔疲至丁報鎭頂湖莊經該莊莊長趙寶鈞率領莊丁助剿與該匪等對擊至二小時之久擊斃匪徒王魁芳等三名復追至二十里外捕獲柴體發等九名該帮等於二十號晚始回房山兵士稍息白統領分别犒賞并厚給孔圩戰殁及受傷練勇撫恤銀洋以資激勸此股匪衆確係仲匪營内第四連正兵多有保衛營軍衣半皆携帶快鎗均經奪獲復據宿境新安鎭巡警局長李茂同練長臧公懿等報稱在西南二十户等處訪察拿獲餘匪馬其五葛永法等二名均有軍衣並搜出保衛營營長戮記旗號等查仲匪自擁衆匪竄後因兵追襲不敢直犯　城竄至城西陰平街高流高塘溝一帶肆其搶掠蓋欲佔據高塘溝西南之觚山分派匪黨四出游行無忌此次痛擊加以各鎭連莊會齊心恊拿諒不敢輕於分擾勢必負嵎自固乘間竄逃現張巡閱使所派之尹分統率領馬隊巳抵窑灣復由田統領商明山東沂防營張統領派隊在馬陵山一帶截堵以免竄入東境桃源等處則有蔣護軍使飭其嚴防白統領自率精兵聯合各營四面兜圍使彼無所逃避庶可以一鼓盪平以靖地方云 
[鄂省防勦白匪之近報]  
　　白狼李鴻賓自被北軍總司令王占元在商城皂靴河蘇家集猛戰擊退後曾有一股由商城吳家坂竄擾湖北羅田麻城之大定㘭木子店卽經羅麻警備司令官蔡漢卿督率步礮隊扼守松子關長林關預備痛剿該關極爲險要守易攻難白匪猛撲數次均被擊退現在鄂軍在羅麻黄圻等縣者共有十餘營皆主守而不主攻惟本地土匪現皆冒名白匪搶掠燒殺（如羅田上保鄉被焚房屋甚多均土匪所爲）故軍隊防緝内匪較堵擊豫匪尤爲吃緊 
　　又一消息湖北麻城縣木子店日前有白匪黨羽竄據肆擾適麻城縣署第一課長顧善儒因公下鄉至周港聞悉此事當糾合四鄉團練暫出抵禦以待軍隊援救詎匪徒竟於是夕至周港搶掠顧即率團抵擊因軍火不濟被匪將團勇擊散顧被匪擄去時第四團軍隊聞風而至匪徒即四處放火將顧亂刀砍斃而逃現麻境匪已絶跡該知事王藎臣特禀請省長酌給顧君撫卹段芝泉總長昨電鄂都警以白匪現被困於商固窺得羅麻兵單因擬向鄂而竄祈速加兵防堵等語鄂都督當派留鄂寗軍一師二旅旅長張仲三即日率所部兩團及機關槍一連乘大慶大禧大元三拖輪馳往黄州轉赴羅麻防堵 
[龜山西北之新兵工廠]  
　　漢口英文楚報云龜山西北山腰横岡長可一千三百英尺深可二百英尺近經炸平俾得隙地興造巨屋數所安置政府新購兵工廠所用之機器今已於該地移去亂石共約一千二百萬立方尺塡平基地不日即將開工造屋龜山西北以此乃全失舊觀矣所購新機之中有大壓水機全副蓋供壓製二十一生的密逹口徑之砲彈也此項壓水機每小時可製口徑較小之砲彈二百枚其機將安置中央大室之内室上建有三塔以儲水力附近另設一廠專事磨彈修彈諸工作安置定造之特别機器四百部俾壓水機每日所製之炮彈卽可由該廠磨修告竣然後送入他廠實藥安裝雷管等物製彈所用之熟鋼亦由本廠自煉其屋現亦正在興工該鋼於入壓機前須先在特製之爐内燒軟今將於兩大室内置爐一百隻燒軟之鋼亦由機器移至壓水機下極爲靈便廠中且將安置巨機製造來福鎗彈其規模較前更大此外尚將安置自動機多部俾由生鋼條製成鎗彈所經諸工作可以依次進行不必間斷其廠址現亦擇定所需各機均巳交付政府矣此舉工程全託丹麥尼爾森温塞廠辦理本年之内將有兵工廠工程司數員由丹京來漢監督安置機器及敎授用法俟廠中工人精熟之後再行回國各機器皆以電力及水力運動其電機則由西門子中國工程公司承辦 
[川邊最近之匪警]  
　　川邊石渠縣所屬之娘措俄洛等處現有該地女土司王調兵數萬内有西寗兵聲勢甚大猖獗異常官軍駐紥該縣者備有邊軍三十人該知事張某無法防禦急調該地蠻兵數百名守署現已戒嚴并飛翼插遞文書至鑪請援不知鎭守使將如何處置也 
又聞蹄娃夷匪滋事聲勢日大聞駐紥河口之官軍尚未開仗惟馬提人民已有三百餘人避難至鑪向鎭守使署哭訴因馬提娃焚刧良民業已無家可歸觀此情形知川邊之事大有足慮者 
[浙路議歸國有之餘聞]  
　　外人收買股票浙路前日開會贊成歸國有者居多數議遂解决不料風聲所播　有人自稱某洋商間接託彼在城站各茶園四處兜攬言浙路旣願歸國有將來價格必昻現敝洋東願儘先收買不論整股零股能有數十萬數百萬鉅額更妙價格比照上年申市加一成計七二五兌現用費亦加一釐計二釐半多多益善聞者頗爲駭怪 
　　選定進京代表北京國務院交通部日前函致浙路公司如表示贊同國有者卽希推舉代表來京正式協議以期得圓滿之解决此項代表本擬在臨時股東會公同選舉嗣由多數股東轉請新舊理事聯合會選舉故前晚（一號）十點一分鐘召集新舊理事及監事等復在公司内開會討論選舉代表第一次投票虞和德當選第二次投票蔣孟蘋當選第三次投票黄暘笙當選代表三人旣選定不日即須進京 
[外人心目中之吉省森林]  
　　吉林森林豐富爲全中國冠久爲中外所公認而外人對於此富饒利源無不垂涎從事踏查者至近年而漸繁兹據最近英人某氏詳細踏查吉林省内森林之狀况兹撮述其大略如左一吉林縣山林雖多然不適爲材料二長春縣有三處大森林可採伐者僅一處三濛江縣可採伐之森林有七處面積二千方里四長嶺縣可採伐之森林有三十處面積八百方里五樺甸縣森林之面積有三千餘晌可採伐者約四分之一六舒蘭縣森林有二十餘處面積四十五萬响七縣森林有七十餘處面積七萬响八五常縣森林有十一處面積二千响九榆樹縣森林有四十餘處面積五十响十長壽縣森林有六處然不適於採伐十一阿城縣森林有二十餘處面積二千嚮十二延吉縣有大森林長七百二十里寛千餘里十三寗安縣森林有十一處然不適於採伐十四敦化縣森林面積有七十餘响然可採伐者不過十分之一十五盧樑縣有東西三百里南北五百里之大森林十六依蘭縣可採伐之森林有六處面積五百响十七臨江縣森林有三處面積五百方重十八密山縣森林有七十二處面積七百方里十九處林縣森林有五十餘萬里二十方正縣森林有三十處而積一萬一千响廿一樺川縣森林有三處面積五百方里廿二富錦縣森林有二處其中一處巳採伐 
[陳璧自白之略摺（續）]  
（八）當二年八月間南省軍事吃緊時繩曾宣言此番甚悔未隨其岳劉冠雄南下從軍乃未數日繩忽不見其牀上棉被箱中衣服均失因是疑繩志切從軍恐家人阻之遂潛行南去其時曾託劉家密電往查施據覆報無有然猶疑伊尚逗留途中斷不料其被人殺死也故於僕役或告假或逃走均未留意且其時璧曾將伊素有微嫌之家丁董升送交偵探隊拘訊以爲僕役等告假逃走係恐無辜被累故未報官緝獲至廚役成升本已屢次告假故於九月十七日告假遂准其行迨繩尸身發現後不免追疑逃去各僕役與此案有關係當日璧即函致天津令璧姪告偵探隊在津緝獲是成升所以得拿璧自告偵探隊以方向耳今謠言則云成升在天津壁舊宅爲偵探隊拿獲謂爲嫌疑之尤昧良之言固如是乎且在逃之任順任二亦係由璧出鈔派人會同偵探隊先後兩次前赴山東陽穀縣購線跴緝總應有案可稽旋經拿獲到案雖未報官於前但旣能尋拿於後璧亦可告無罪矣 
（九）又言偵探至璧宅偵察時璧戒令勿入後園及細察浮土水井等處時繹告以巳經看過等語偵探隊之來宅係璧令兒子繹向警察廳請派並非偵探聞風而來豈有旣請其來面又拒其細探之理且當日來時係繹帶領探察所有住宅後園無一不經細察且不止一次何曾戒令其勿入後園何曾告以巳經看過偵探來人尚在儘可詳細調查 
（十）又言繩失蹤後至屍身發見其間經二十餘日並未通知繩在籍在津之胞兄弟且於屍身發見時又將同居胞弟伯　禁之書室不令見人等語此語尤爲暗無天日他不具辯但繩胞兄弟及胞姊今尚在京偵探隊及檢察審判兩廳均有伊胞兄弟及胞姊姊夫諸人繩尸身未發見前之供詞卽偵探隊中人亦可爲證若謂二十餘日未經通知則此數人何自而知至伯　一與繩同住失蹤後因無侣伴令其移至内屋何謂禁之書室不令見人此種扭揑之詞未免陷害 
（十一）在案廚役黄貴供詞矛盾之處不勝枚舉僅就其大節略摘數條便知其供之毫無價值該供云此案係璧與兒子繹商議而行然又云不諳福州土話不過想當然等語捕風捉影何足爲據又供繹該夜到伊屋内喚伊出來領到院内時始告以殺人之事試思此等大事豈有不與預謀臨時傳喚之理黄貴並云行凶之時伊未動手然則繹喚伊出來將爲監察耶抑爲見證耶此理之甚不解者又供諸人乘繩熟睡闖入屋内繹將刀砍兩下繩遂卽身死旣云熟睡則衣鞋等件當已脫去查繩屍上下身衣服穿有數件足尚着鞋穿鞋熟睡向所未聞且騐尸身腦後面門均有刀痕計六七處今云砍兩下其不確可知且原供在屋内砍死後又供在院内砍死砍死地點　有數處又供繹喚他時伊在屋冩帳問以識字否則云不識不識字何能冩帳其尤異者黄貴原供伊在場眼見如何殺人後復供此事我一概不知董升全知道是他敎我說的據此看來顯係凶手串通信口污衊意圖嫁禍主人而法官不察竟毛舉家庭瑣節認爲犯罪之行爲遂生出種種疑點黄貴供詞是其所最注意今竟疊不相符且曾翻供是爲案中一大關鍵何不從此追問不知是何見解 
[地方通信]  
武昌 
　　恩施鄉民聚衆抗官鄂屬恩施縣地毘蜀境距省　遠鄉民性極悍暴爲産烟首屈一指者吕省長視事以來卽委任專員吳兆庭充該縣查烟委員嚴厲進行以絶鴆毒不意莠民黄璧臣向若貴王子彭等竟私種私售吳委員查勘屬實乃會請知事石蘇派衛兵八人分往剗搜詎委員隊士將及該地時尚未着手剗搜而黄璧臣已鳴鑼聚集流民盜匪三十餘人各持器械抗拒剗拔兵見勢不隹將欲鳴鎗恫嚇而黄等巳身臨逼近大肆擊毆所到九人無不受傷且被幽囦黑房以免派兵緝捕幸隊士王廷輔之 
 
 
 

Page 7

 
 
家　　知卽報經石知事派隊士三十三人於是日　帶出　於夕　　下時兜擒該犯獲黄向王三人救去委員隊土調　傷痕並聯電來省請示辦法省長以該犯等違法吸種集　拒捕毆傷隊士幽囦委員實屬藐無法紀着卽遵照前令將該三犯處以死刑并將從犯陳某林某拘案重懲勿稍寛縱云 
　　水泥廠收歸官辦大冶水泥廠爲鄂省絶大利源前因浙商程祖福不事整理致積虧日欵百萬金發封年餘無法救濟兹實業司長曹君以若不赶速設法維持恐將來釀出意外交涉故擬將該廠收歸鄂省辦理以該廠産業作抵欠欵不數之數由鄂政府押程追究所有日欵由鄂省續訂合同擔任償還現已將一切詳細辦法禀請民政長核示辦理 
　　監獄學校之風潮官立監獄學校開辦以來向祗月收學員學費二元需用講義均由學校發給近該校長程福民並校監李美文樊汝賢等因經費困難每月增加學員講義費五角非預繳不給講劵學員姜余等以該校學額二百名逐月收入學費四百元加之司法部月撥津貼四百元共計每月收入八百元綜算支出各管敎員并雜役雜費等足供分發且省垣旅費高昻專收學費亦屬拮据何能再　增加今旣非預繳學費不給講義則我等上堂無益乃全體均不到堂不知該管理員將如何善其後也 
[漢口]  
　　英界實行禁烟漢口英租界公政廳日昨會議實行禁止私開烟館議案如下一無論何人如未領公政廳執照者不准私售鴉片及私設烟巢二如租界巡捕廳拿獲私售私吸及私開烟巢者之實具富者罰金以一千兩爲限貧者監禁兼作苦工在六月之外三如本年春季經英國專員至湖北全省各屬調查中國若果確實禁絶則英領事當禀明英政府嚴禁印烟入口至漢行銷以遵約章而睦邦誼 
[江西]  
　　水巡查獲兩疑案近日謠言四起風鶴頻聞水巡總局總監以湖口爲省垣門户特派砲船多艦駐紥該處又隨時密派水警四處查察日前有某某冒充江西全省鐵路總辦住宿飯店并帶　箱大燈籠等件被水巡密探偵得見其大書某總辦字樣并非紗紙巳覺可疑及詳細檢查搜出徽章數十片顯係冐充官長在外招搖卽經水巡派警押解來省送交南昌衛戍司令部管押候訊再行核辦又　舍水巡　九汛檢查往來行船查有一人形跡可縬向前盤詰言語支吾且露驚惶之象旋即投河當經水警撈起業巳氣絶週身查騐内有一函被水浸濕字跡模糊上有李烈鈞名姓現經該汛官員飛報水巡總局轉報都督民政長核辦矣 
[安徽]  
　　馬隊將次回省皖督署衛隊僅有步兵而馬隊尚付缺如倪都督曾派官長在皖北一帶募集馬隊二百名督帶來省訓練旋因狼匪猖獗當令所招馬隊開往六霍駐防暫交馬統領節制頃因亂事粗定而此項馬隊亟應旋省訓練藉符衛隊之名聞該隊不日將由馬統領率帶來省云 
[揚州]  
　　清鄉軍械至揚揚州清鄉局成立以後因無鎗械子彈頗難進行曾經温知事會同丁會辦和笙呈請都督核發兹奉馮都督委派先錄官朱殿揚賫送赫德奥鎗三百桿子彈三萬粒解交温知事騐收轉發局中應用 
　　接收議輩會文件縣知事温尚曾以各市鄉議董等會業巳奉令取消其一切文件圖記未便聽其散佚特委王餘慶厲萬青等分赴各處接收一律賫送縣署聽候派人接管 
　　電請懲辦盜匪揚屬游緝統領馬玉仁中將續獲去臘三十夜行刦北鄉槐子橋舖户數十家之盜犯任保田李學科等解縣會訊夥刦屬實以該犯等聚衆連刦罪大惡極昨（一日）巳會同温知事錄供電呈都督請示懲辦 
[鎭江]  
　　試放機關砲鎭江鎭守使施從濱君曾於蒞任時携來機關砲多尊未經試放兹於二號午後三時就南門外將該砲排列開放隆隆之聲不絶於耳先時飭令警務所陸所長通令城内外各區鳴鑼曉諭居民届時開炮母得驚恐云 
　　派兵駐防瓜洲鎭守使施從濱君以鎭郡對江瓜洲地方爲南北水陸要衝奸宄易於溷跡現派所部混成旅一營於三號由鎭開往瓜洲駐紥以資巡緝 
　　拿獲販土安犯鎭江警務所楊朱二稽查日昨在江邊三義公客棧某號房間查獲私販烟土女犯陳王氏當在該氏房内搜出大土二十七斤遂將人土一併解所經陸所長訊供係揚州人在上海販來隨將該氏收押女拘留所俟繳欵釋放 
[雜評二（步陶）]  
　　吉林省森林之調查以借欵抵押故而招商局之産業何處值若干何處值若干一一聽估計於外人以鹽稅作押品故而何省鹽場若何何局鹽務若何一一任外人以察視雖然猶得曰有所仰給於彼不得不爾也 
　　若夫一無相涉任意調查如英人之於吉省森林事則又何爲者已有財物而確數未及詳已有田場而面積産物未及知人乃一一爲之調查爲之計算直不啻家珍之細數此豈許子之果不憚煩瑣耶其用意蓋别有在矣然而已方　　也然而所謂財物所謂田場其猶得稱爲己有尚復誰能見信者嗚呼吉省森林何以異是雖然中國事何一非吉省森林類在中國之外人又何一非英人類吾於吉省之一端又何多論爲 
　　編訂禮制會之組織以今日之人心處今日之時局習俗澆漓僞詐百出不有以範圍之勢必等吾民於草木鳥獸而洪荒景象瞬卽畢現於吾前汲汲焉爲訂禮制爲編法典誠矣哉無愧爲正人心挽頽俗而對於我將沉未沉之伯叔昆季痛施以對症之藥劑也 
　　雖然兹事體大其來也遠禮俗涼薄歷十數傳而始羣視爲固然人心險惡初遇之猶爭斥爲敗類蓋社會潮流無論或善或否鎔鑄之而成爲一種有勢力之趨勢必非一朝一夕　能有成也 
　　今不幸而禮毁樂崩巳歷數百年之積漸而至於此極急起圖之以求挽救雅爲心乎國是者所極端贊許然亦必實力踐行朝野共之其號稱先覺者更卽身作則樹之典型庶幾挽狂瀾於旣倒猶可俟之於十年或數十年以後否則今日開一會明日提一議問其結果徒爲文示日事章程而巳其能收效於將來者寗有幾哉 
　　他不具論前朝之大清會典大清律例在當時何嘗不典章文物彬彬一時而其彤響於吾民究何如者嗚呼爲治不在條文顧力行何如耳吾願爲今之組織編訂禮制會者更進一解 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[又有炸彈案發現]  
　　北四川路附近横浜橋地方某里第六百六十號門牌之安徽人張良明家因藏有炸彈於昨晨一時不知如何張被炸彈轟傷頭部手臂並毁門窗什物等件當經該處捕房聞警立飭探捕前往查察即將受傷人車送同仁院三層樓上三號病房醫治並由捕房派捕到院看守甚嚴一概不准入内探詢復經捕頭帶同中西探往張住屋内詳細檢查搜出手槍一支刀一柄並鐵血團證據多件連同炸藥一併帶入捕房聽候核辦 
[再紀供出手鎗之來歷]  
　　前報記閘北偵探在滬寗車站查獲身藏手鎗之王三由二區警署董署長解廳訊辦一案前日經徐廳長親自提案研訊據王供山東入向在南市製造局一帶賣油炸膾爲業因與局内兵士張玉山認識前日張以裝就子彈之手鎗兩支託我携帶與張同搭火車往南京言明酬謝洋二十元先給三元餘俟到寗後如數找付我一時貪利允代携帶不料上車時被偵探檢查破獲張已乘間逸去云云廳長判將王三解送鎭守使署歸軍法處訊明究辦 
[預防煤船之私運軍火]  
　　上海鄭鎭守使接浙江朱都督來電開據探報告近悉有人將槍彈藏於煤炭之下雇船裝運各處内地接濟梟匪應請通飭内地各稅務分卡凡遇煤炭船隻駛過務須詳細搜查等情除分飭外電請通令嚴密稽查等因現由鄭鎭守使函致江海關施監督轉飭一體嚴查矣 
[鎭守使恊緝仲八]  
　　上海鎭守使鄭汝成君昨接江蘇馮都督電開頃據江北蔣護軍使電稱匪首仲八與白匪暗通聲氣糾集匪徒希圖騷擾清海當經白統領寶山率隊兜拿匪衆均巳逃散潰竄搜查各村莊已無匪跡該逆匪仲八難免不逃竄他處致漏法網查該匪平素頭戴毡帽身長體胖應請通緝等語據此除分電外卽希查照飭屬嚴拿等因現鄭君已通行軍警一體嚴緝矣 
[查獲楠木棺材續紀]  
　　鎭守使鄭君前日派探余祖勳協同閘北第三區警探至沈家灣陳阿洪家曁朱家廟心覺庵查獲黨人鍾鼎寄匿之楠木棺柩並拘獲陳阿洪仇寳林及僧人善修已誌前報兹悉此案昨由軍法課提案研訊據陳阿洪供稱家住閘北沈家灣此項棺木係仇姓所寄小民與鍾姓並不認識亦不知仇姓爲何等人訊之僧人善修所供略同惟仇寳林查係新寗輪船所獲黨人仇鸞爕之弟當經隔别研訊關防頗爲嚴密並聞該項棺木係從前南洋勸業會與賽之品值價甚巨存候查明核辦 
[判决鍾鼎案]  
　　援照雷鐵生案辦理 
鍾鼎前住法大馬榮華棧經鄭鎭守使以其在鄂謀亂飭探協同法深將鍾拿獲解送法公堂由壘讞員與法副領事迭次會同預審照請鄭鎭守使索取　據當由鄭君檢出鍾在鄂謀亂各項　證延請福履理律師投公堂質訊等情巳詳前報兹悉法領事覆訊查無充分証據不允將鍾解交鎭署遂判令援照英公堂判决雷鐵生案辦法將鍾鼎由海道逐出中國境已於前日執行將鍾押乘某公司輪船東渡矣 
[柴啓藩口供錄送鎭署]  
　　暗殺李榮升之兇犯柴啓藩曾在捕房供明此案與鎭守使署偵探趙蓮芳有關業經陪審西官德領師君商請關讞員函請鄭鎭守使令趙到堂質證兹據鄭君函復以本署並無偵探趙蓮芳其人至柴匪所稱與曹軍官相識等語着錄供送署以憑查核關讞員得函後業已飭承錄供以便呈請察核 
[停辦自治機關餘聞（二）]  
　　賈議長致市董事會函前上海市政廳市議會議長賈豐臻致市董事會函云逕啓者讀二月三日大總統命令各省民政長通令各屬將地方自治會停辦所有各該會經管財産文牘等由各該縣知事接收保管並令内務部迅將自治制度從新釐訂其自治制未頒定以前各該地方官尤宜愼選公正士紳委任助理不得誤會操切各等因又讀省民政長公布各縣知事接收自治之執行細則九條諄諄以尊重敎育維持現狀爲務並明定接收結束期限不得逾三月三十一號等因乃見報載上海市政廳已由鎭守使令委外交員楊南珊君接收改爲工巡捐局先於本月一號開辦查本市議會旣未奉縣知事訓令停止職務又未見貴董會公函照述一切其間蟬蛻情形究屬如何苦於無從知悉乞貴董會函復俾便轉知議會全體以符法定手續尤有請者本市政廳歷辦地方自治所有迭次勸募之地方公債甚鉅其一切募借章程手續均係本市議會議决由貴董會執行多數債權者鑒於今日接收之手續嘖有煩言覺大總統之命令幾等無效縣知事亦屬無權羣相質問以一市議會與貴　會當共負責任不容恝置所有市政廳未取銷以前之公債應如何籌還斷非空言所能濟事乞即如數歸清以全信用庶不負地方人民熱忱贊助公益之盛意而貴董會方稱不負厥職卽本市議會亦可告無罪於市民矣祗頌台祺 
　　派員接收閘北市政廳閘北市政廳已改爲上海工巡分局業由楊南珊局長呈報鎭署開辦昨日楊君委派嚴寶華陳仲賢二人前往閘北接収各項卷牘嚴陳二君當詣閘北市政廳與前市長錢貴三君接洽聞工巡總局與分局各項辦事人員須於半月後由楊局長加給委狀云 
[解嚴令尚未公布]  
　　淞滬地面已奉大總統命令將戒嚴令取消一般商民皆相顧色喜乃報章宣布命令以來巳經數日而鎭守使鄭君尚未將解嚴命令布告人民卽行政司法各機關亦未奉到通告知照故對於解嚴後之設施尚無如何之舉動也 
[關讞員面謁楊觀察]  
　　駐滬楊交涉員業奉袁大總統命令兼上海觀察使爲英法公廨上級機關並經楊君分别令行遵辦在案兹悉公共公廨關讞員除飭承將上控各案卷宗檢齊預備申禀外昨復乘坐馬車親詣觀察使署面陳一切矣 
[公廨辦公室改建女押所]  
　　公共會審公堂西首本有廨員住宅一所於去秋拆除後英美工部局擬墊改建瘋人院關讞員以公廨爲中國完全所有母庸外人干預婉詞却之卽禀請交涉員逹部籌欵改建辦公室預備收回公廨後之用業已興工各情已誌本執兹悉外交團以公廨交還後所有房屋亦巳足敷應用母須添設辦公室惟對於女押所女犯　點尚多亟宜改良遂會商關讞員請將辦公室改建女犯洗澡室醫治室親友探望室及看役駐宿舍各一間以重女犯衛生等情關君以此議甚善深表同情禀准外部業巳繪成圖式發交承造工頭卽日改建矣 
[總商會臨時大會記]  
　　總協理允仍留任 
　　本埠總商會總理周金箴協理貝潤生二君忽於前日登報宣佈辭職商界聞之頗滋疑竇特於本月四日（卽昨日）午後三時在北河南路本商會舉行臨時大會到者沈仲禮傳筱菴顧子槃王厚存周渭石葉鴻英張知笙田資民沈聯芳郁屏翰顧馨一王子展丁欽齋楊信之鄭錦峯洪念祖（上海縣知事）梁綸卿陳可揚黄縉紳余魯卿唐露園龐萊臣陳一齋祝蘭舫吕葆元錢逹三林蓮生李伯葆周辛伯孫瑞庚毛耕園吳友三勞敬修周懷欽梁逸卿印錫璋謝綸輝金　孫原文山徐　村錢新之王介安韓芸根朱錫塘郭若雨黄少岩陳潤夫項如松陳利筆吳餘森黄伯年戚蒓芳黄韞甫徐菊如任炳榮曹鉅卿尤心記施善旺費杏生馬補之洪文廷壽秀甫黄廉叔邵燕山干蘭坪蘇筠尚李徵五錢庠元尤森廷等六十餘人至四時搖鈴開會首由總協理周貝二君宣佈辭職理由略謂鄙入等謬承推舉爲總協理以來才淺職重時虞隕越今日宣佈辭職實有不得巳之苦衷應請諸君原諒今將必欲辭職之三大理由爲我各議董議員縷晰陳之 
　　本埠葉永成號以押與各銀行各錢莊之房産向財政部抵借公債票五百萬元料理所欠銀行錢莊之拆票本非商會向部要求蒙財政部顧全滬市大局三次來電初則令商會切實擔保繼則將産業重復核估致費兩番手續曾經正式開會當衆宣布乃轉折多時忽又反汗事同兒戲鄙人等外無以對銀行内無以對錢莊抱媿無地此不能不告辭者一 
農商部與商會爲最切最親之機關理應捐除階級開通隔閡忽因公文程式之命令致傷全國商人之感情一律反對函電紛馳責令本會領銜協爭爭則開罪大部當此崇尚虚文摧抑商權之時或致變本加厲不爭則無以慰全國委托之望此不能不告辭者二 
華商旅滬維持會上年爲客帮興招商怡和太古日清四公司爭議水脚而發生曾經商會力任調停凡所要求數種亦巳擬議允洽今又因招商局與三公司續訂營業合同而欲侵犯其　業自由之權利因本會不允轉發交通部之電大加責備且以嗚呼總商會等字樣辱及全體本會議董張樂君先生誼屬同舟而兼任該會會長不必與之計較獨怪交通部不明事理致維持會興高采烈訛謬相沿胡所底止此不能不告辭者三 
　　旣有以上三種理由亟應引咎避嫌不能再效徵勞但商會係法定團體與其他社會團體不同不可一日無主持之人請全體會　　友即日照章選舉或公惟議董補任以維大局目前至要之事則籌　三月十五號全國商會聯合會及巴拿馬萬國賽會出品會兩事其餘並無經手未完事件至議事廳房屋雖未竣工此係全體負責之事請到會諸君子速謀完工爲幸 
　　旋據議董沈聯芳君起言謂今日之會關係極大因總商會係各省承認之商會各埠首創之商會至農商部通令總商會須用呈文至傷全國商人之感情當一律反對至華商維持會雖係十四團體結合而成然成立時並未有正式公函至會如到會議董不承認此會爲正式社會者應請起立（多數起立）次由王少岩君宣言謂華商維持會係因棧發生如本會因事開罪於貴總協理鄙人係維持會副會長俟報會開會後登報取消前函以贖前愆務祈蠲除芥蒂萬勿同室操戈以致貽笑外人次由王子展君宣言謂交通部不應附和維持會覆電允許取締招商局與洋公司訂立合同實在不明事理不知鄙人不畏部責如仍舊與洋公司續訂合同交通部將如我何次由沈仲禮君起言謂總協理不代維持會代發關於招商局之部電如諸君以總協理辦事不錯者請起立（全體起立）如諸君以維持會兩次致函詰責總協理爲錯者亦請起立（全體起立）如以後總協理遇有類於上項事件必須開會議决施行者亦請起立（全體起立）繼又由王子展發言謂日後如有公事對於官廳仍用公函尾後註明遵照大總統命令字樣（全體贊成）至葉氏産業一事係商人對於商會事應再開會討論惟總協理辭職之三太理由今巳表决如諸君挽留總協理留任者請全體起立挽留（全體起立鞠躬挽留）總協理允爲留任鞠躬致謝搖鈴散會時巳六句鐘矣 
[設立軍事諮議廳]  
　　江蘇馮都督近因籌辦蘇省水陸軍警减餉裁併事宜設立軍事諮議廳令委杜淮川君爲廳長朱先志李顯謨二君爲諮議官昨日水警第二廳廳長李顯謨君蒞滬施卽駕坐鈞和游巡艦赴寗謝委 
[照料被裁浙軍離滬]  
　　浙江朱都督前日電致上海鄭鎭守使云有浙省裁退之温台籍兵士六百餘名准江日（卽三號）乘坐火車來滬卽乘超武兵輪載往温台州一帶遣散請派軍照紏等因嗣由滬杭火車於三號午後一點餘時載到該散兵等當由鄭鎭守使令飭警區派警照料至南市十六舖地方登超武兵輪回籍一面將該散兵卽日離滬情形電復浙督查照 
[水警保安得力]  
　　原駐滬西閔行鎭之江蘇陸軍第二師第七旅第一營曾奉該師朱師長令調出發黄渡崑山保護鐵路等情曾誌前報兹悉該營於上月二十六號奉令後先由營長李咸傳令各兵士將鎗彈繳出僞稱另行派船運送至二十七號全部士兵徒手馳抵黄渡遂卽出令裁散官佐各給恩餉一月兵則祗發川資三元該士兵等當時多所懷怨因有北軍控制未敢妄動乃於前日紛紛潛回閔行意在勾結梟匪乘虚搶刧該鎭頓起恐慌幸爲水警第一專署長沈葆義得悉當即密飭隨駐閔行之第五分署長王壽良連夜督兵二隊一隊在街巷巡邏一隊率領師船分赴各港口查緝該散兵等見有準備始於昨日陸續附輪他往現聞該鎭商民因感水警保安地方特於昨日具呈上海鄭鎭守使及蘇省長請爲分别奬勵云 
[緝拿鹽梟]  
　　江蘇駐滬鹽捕分統耿華堂君訪聞洪興港地方現有著名梟匪謝小弟錢大生吳文榮錢六寳等專以販私爲業近復希圖糾衆搶刧航商特於昨日派委後哨哨官李春茂密往洪興港按名緝拿懲辦云 
[搶刦案歸入軍法範圍]  
　　滬南警察分廳長昨通令所屬各區署文云案奉督辦令開頃准上海鎭守使鄭公函内開二月二十四日准江蘇都督函准國務咨開案據晋南鎭守使董崇仁電稱據參謀郭學謙報告過客李成林等聲稱途遇巡丁王　勝等持械假公刦銀獲犯訊供不諱請歸入軍法分别懲治一案當經據情呈奉大總統批據呈巳悉值此盜賊充斥非嚴辦不足以安良該犯王彦勝等身充民警竟敢假公行刧實屬罪不容誅應准歸入軍法範圍分别懲辦以昭炯戒嗣後凡搶刧之案均應暫照軍法懲治在官人役亦應一律辦理卽由院轉飭遵照此批等因除分别令行并通行知照外相應咨行查照可也等因到本都督准此合亟函逹查照飭屬遵照等因准此爲此函逹貴督辦請煩查照飭屬遵照嗣後遇有搶刦案内人犯應即解送本署按照軍法懲辦是爲至要等因准此合行訓令該分廳遵照以後如有掠刧案内人犯應卽解送上海鎭守使辦理等因奉此除分行外合行令仰該署遵照嗣後凡遇破獲搶刧案犯均呈解本分廳聽候訊明轉送母違此令 
[引渡捲吞巨欵之貨稅局長]  
　　奉天貨稅局長張根仁因捲吞公欵銀一萬二千餘兩逃滬匿居海寗路一千五百七十號屋内經中央政府偵悉電令駐滬交涉員令行公共公廨轉飭捕房將張逮案迭經訊供收押在案昨晨十時關讞員會同德領師君升座特别公堂復訊中央政府代表瓊司律師上堂譯稱此案屢奉堂訊明白應請照章引渡訊之張根仁供認屬實並愿自赴奉天料理中西官核供會商之下以張旣願赴奉判送觀察使署辦理 
[洪知事宴請賽會勸導員]  
　　美國巴拿馬賽會上海分會曾經南北商會舉定勸導員在商學各界廣爲徵勸在案兹悉洪知事復訂定今日在北市設筵欵待各勸導員以酧其勞并擬諄囑各員實地勸導催促進行如期徵集母負委任云 
[組織紗布廠聯合會]  
　　中國紗廠布廠林立向無聯合團體前於西曆一千八百九十八年六月曾創立廠主聯合會後因維持乏人不久停止而近來總計上海蘇州無錫通州寗波各廠不下三十餘家紗錠八十五萬有奇織機四千有奇尚有增無巳兹由怡和紗廠經理開福春提議發起紗布廠主聯合會編定章程於前日遍請各廠主會議是日中國廠主之蒞會者恒豐紗廠聶　臺君和豐紗廠盧志清君大生紗廠吳寄塵君蘇綸紗廠許松春君等均與會討論一切云 
[通令調查漁業]  
　　上海縣知事洪伯言君接江蘇省行政公署訓令文云實業司案呈奉農商部第九十六號訓令内開查整飭漁政條理殷繁而周知漁船漁具漁户及漁民丁口之數乃其要端江蘇爲濱海之區漁民滋衆今值大局粗定漁業行政亟宜悉心規晝實行提倡奬勵之策而漁務之調查斷不容緩用特令行遵照將該省漁民户口漁業種類及漁船漁具迅飭造具清册彚報一部歲以爲常除分行沿海各省外令到仰卽飭屬妥速遵行是爲至要等因奉此查此項調查係屬漁政要務合亟令仰該縣知事迅卽遵照部令所開確實調查造具清册呈候彚轉母得遲延切切此令 
[路刦案亦解鎭署]  
　　神州大學學生潘天慧在西門外增祥里念九號門牌屋外下車突被匪徒搶去皮夾一只内有鈔票洋銀共計四十九元報由第二區警署派探拘獲清江人徐佩華一名供認在途拾得因有人跟蹤追赶情急抛擲於菜圃中等語解由司法科預審據供在製造局當工匠餘仍供認如前因事關在警備地域路刦移送鎭守使署軍法科訊究並聞崔分廳長查得此案破獲迅速署長巡官等特記大功一次偵探亦奬賞洋二十元 
[崗巡拘住嫌疑人]  
　　住居寳山路某號洋房之某洋人因開場聚賭經徐警廳長親率長警前往驅逐已記前報前晚二區崗巡見有向在該洋人家當侍者之趙某手携蒲包從屋内走出崗巡見其形殊備張問其何故人内趙語甚支吾因即拘禀董署長昨解警廳司法科押候訊究 
[開場聚賭]  
　　無賴張仁榮改名張仁寳　同蔡品卿紏合王阿二等於前晚在萬裕碼頭某星中開場聚賭當爲警備隊訪悉入内將張蔡王並吳阿寳陳福金盧永生朱阿毛施和尚張阿金等九名連同賭具銀洋并送淞滬警廳司法科於昨午後由該科備文飭警將張仁榮等連同賭具一并轉解上海地方檢察廳訊辦當奉汪廳長諭令分别收押賭具暫存 
[法租界破獲大賭窟]  
　　嵩山路捕房捕頭臘脫蘭君至法公堂禀稱巨籟逹路俞新家聚賭抽頭曾往知照不准再賭詎置若罔聞故此往拘先獲望風之人然後入内將俞及同居之張晋卿同賭之王楚卿葉欽山李裕卿陸梯寳姜子良周明生沈良甫葉仁山等拘獲抄出木箱二只内有賭具籌碼及鈔票洋銀金四開等共值洋一萬左右解請訊辦訊之俞供認聚賭不諱張供雖與俞同居並不與賭因欲開設公司故有許多洋銀王供詞相同葉等均供在俞處賭博並言張王並無開設公司之事張王始供認賭博讞員聶君商之法副領事德君判俞罰洋一千元張不應謊供罰洋一百元王罰洋三十元葉等各罰洋二十元連同抄出之洋銀金四開一併充作善舉判畢聶德兩君又以該捕頭能破除情面獲此巨賭辦公勤奮可嘉候在充公欵内提給酬勞費若干元以資奬勵 
[禁烟員辭職]  
　　南市第一區警察署特派禁烟調查員姚林江近見内地私吸者仍不稍减而界外之購運烟土者亦日盛一日自揣責任終學困難是以遽萌退志呈請崔分廳長辭職不知崔君能否俯從也 
[巡長被控誘姦]  
　　裴爕卿投地方檢察廳控警區于巡長誘姦伊妻向論逞兇等情汪廳長以該原告所控如果屬實則該巡長實屬法所不容惟所呈各節非本廳範圍之内着自赴該管初級廳控訴可也 
[一女兩嫁]  
　　蔡某之女蔡氏前曾憑媒許配與李倍章尚未成婚邇來該氏不知如何復嫁與周玉昭爲妻業巳成婚李得悉之下投地方檢察廳禀請提究而蔡氏亦到廳辨訴聲稱李倍章前因不願娶氏爲室央人與我父交涉過割今忽來案　控求察廳長汪君查閱兩造禀詞大相懸殊昨已飭警往傳該氏之父來案訊明再行核辦 
[識破仙人跳]  
　　朱玉廷前晚行經舟山路一千八百二十五號高來寳家門首高妻侯氏誘朱入内商明夜度資兩元交給後朱思尋歡詎高來寳與同居婦人陸王氏突入臥室大呼捉姦將朱毆逐朱以高等設計詐錢卽俗稱爲仙人跳報請捕房將高夫婦與陸王氏一併拘押昨解公共公堂請究經孫襄讞會同英領哲君研訊屬實判高夫婦分别各押一月陸王氏押七天分别示儆 
[審訊拐匪]  
　　廣東拐婦譚康氏等串拐大帮男女小孩陳小平江友來王小喜王來喜耿小姐王洪海馬阿有等一案曾奉地方檢察廳預審屬實起訴審判廳咋奉刑庭庭長楊君等特開法庭辨論談康氏盧梁氏陳周氏等供詞均推諉不認王來喜供有父親名阿香王洪海供年十二歲父名阿大無錫人本姓郁被該氏等令我改姓王云云陳小平供年六歲江友來供亦六歲常州人馬阿有供年七歲揚州人問官得供令各孩中年長之耿小姐上堂詰問耿供小女子等實遭談康氏等設計拐來伊等欲領我等往廣東販賣云云問官得供以該氏等串拐男女小孩離人骨肉實屬法所難寛應援照新刑律三百五十一條辦理判令押候宣布判决各孩送新普育堂留養候訪查家屬認領 
[鐵路體育會比球紀]  
　　前日（星期日）爲瀛寗津浦兩鐵路體育會比踢足球之日滬寗鐵路體育會會員乘二十八號夜車赴甯一號早七時抵寧卽於是日午後二時半會同津浦鐵路體育會會員在儀鳳門外比踢足球計踢九十分鐘之久以四十五分爲一次休息十五分鐘再踢一次四時十五分始畢兩方面均皆異常奮勇倩洋人施惠登君爲公証人津浦計勝二個滬甯計勝一個即晚津浦會員設筵於下關中西旅館欵待滬寗會員洋員亦往赴宴席間滬寗洋員馬士來君及津浦史悠齡君均有演說詞頗稱一時之盛聞下星期（八號）津浦會員應滬寗會員之請尚須來滬比踢云 
[公餘英文夜社分科開學]  
　　南市中蔑作街冬字四十三號公餘英文夜社近日分設高等及會話二科定於三月九號（即舊曆二月十三日）開課仍由鄧君元和主任敎課刻聞尚有餘額可補云 
[駐甬英領事來滬]  
　　駐甬江之英領事畢愛詩君偕同夫人搭乘北京輪船於昨日來 
 
 
 

Page 11

 
 
滬現庽　中西旅館聞於下星期内卽須遞甬云 
[老虎竈上控獲勝]  
　　閘北水爐公所董事蔡光漢等去年在初級審判　控老虎灶主虞少棠等違章設竈請予發封嗣緣虞等不服董推事之判决延楊景斌律師赴地方廳上控均誌前報兹悉此案業經張廳長調查得實以蔡等所設公所未經官廳立案不能　爲正式成立何得阻碍虞等營業之自由所有初級廳原判限令遷移自是不當應即撤銷而虞等所開各竈當然得以繼續營業訴訟費用由敗訴人蔡光漢等擔負 
[請求啓封房屋之突兀]  
　　滬城西門内金家橋地方某姓住宅一所中有房屋二三十間前因虧欠公欵經前縣吳知事禀奉省長諭令發封在案前日忽有李景枚者投上海縣公署稟稱該房屋爲我之産與某姓無涉爲此來案禀明請求啓封給領云云並粘呈金歧步堂子樣之契據洪知事查閱之下以李景枚所呈各據與此案名義土毫無關係批斥不准 
[盜賣祖墳案定期開庭]  
　　單永春控二十五保十三圖地保沈雨春（卽沈阿多）並圖董楊聲甫等串通盜賣祖墳與朱鑑堂爲業等情前奉地方審判廳開庭辯論楊聲甫不到經單永春弟兄到廳請提在案前日忽據律師投廳爲楊辨護並請改期審理單永春聞知亦邀律師請求提集訊究張廳長諭令被告律師速令楊聲甫投案一面着原告檢呈契據以便定期開庭辨論 
[胡子文冒名誣控]  
　　自稱石灰公所司事之胡子文前投上海縣公署禀控駁船户金銀山蔣子卿等設立機關私自抽捐等情經洪知事諭令候派員查明再核在案兹悉石灰行同業因胡子文並非石灰行司事實係冒名誣控特於前日在本城金家牌樓磚灰公所邀集各同行開會討論經衆議决聯名禀請縣知事飭提胡子文到案治以冒名之罪淇知事得禀之下卽派員前往調查昨日由該員到署禀復略謂查得胡子文卽胡阿才現在南市一帶自稱公所司事駁船户裝載石灰到滬必須伊經手每担抽用錢五分此次金銀山自雇船户落子卿至宜興窰内載運石灰來滬胡挾未經伊手之嫌揑詞妄訴是以各行羣起公憤特將胡壟斷把持砌詞誣控等情到案禀訴爲持據實呈復洪知事得覆後擬卽提集人証訊究矣 
[股份紏葛]  
　　朱少梅與李雲書朱子謙等爲英比銀公司股份糾葛涉訟公共公廨前日午後由廨傳訊兩造均延律師到堂辯護良久聶襄讞商之英領哲君判李與朱子謙等仍交原保候再復訊核奪 
[將田拍賣作抵]  
　　方素源前投法公堂控順良伯不贖田單計銀二百八十五兩利息分文未收求追等情後交過洋三百元尚少本利銀二百六十八兩交保限交在案今方將田單呈案仍求訊追餘欠顧供商人祗能還本利洋曾付若干餘者不能承認判展限七天交銀如違將田拍賣作抵又吕湘濤前投法公堂控稱前有　德奎將田單抵洋七十元日久不贖求追等情奉判交保限理在案詎無人保出昨又訊追謝供前已還過洋二十元餘欠無力交出吕稱收洋二十元係作利息並非拔本判還押將田抬賣作抵 
[騙術愈出愈奇]  
　　吕幼岩用普仁善堂名義僞造米票向湯恩路六十七號沈耕萃家騙取捐洋三元給沈米票十張沈轉給貧民無從領取詎吕前日又至沈姓附近六十一號屋内募捐被控捕房拘押昨解公共公堂訊供不諱奉判吕押西牢半年僞米票銷燬 
[嚴懲拆梢]  
　　前日有郭榮林偕同外國人某甲向法領事署總管事史鉅卿借端拆梢洋一百元爲法領事所知立將該洋人押送該領事署訊辦郭交捕　管押於昨日解送法公堂請究史稱先接郭來信内開史竹平欠伊洋一百元管事以竹平係胞兄死巳二十餘年欠欵又無憑據因此置之不　詎郭於昨日偕洋人到來嚇詐洋一百元請究郭供在某洋行代理處爲買辦餘供一味支吾旋有郭父生方投稱兒子實屬不肖求請公斷讞員聶君與法副領事德君會同諭曰本公堂向來保護安分華人今汝係華人串同外人直如自已拆自已之梢一般殊屬可惡着押一年逐出租界後來再有華人串同洋人拆梢者嚴行重辦以儆效尤 
[患病押犯之圖逃]  
　　拐匪閻洪祥過犯陸林生業經公共公堂訊實判閻押西牢四年陸押一年期滿均逐出租界在案兹因該兩犯在押患病先後送請工部局醫院醫治詎閻等前晚向出店借取剪力挖洞圖逃當被看守華捕查獲禀奉捕頭昨將兩人併解公堂請究經中西宫訊供屬實判閻陸各加押西牢四年以儆 
[保釋縱火之瘋子]  
楊樹浦路二千零四十七號住户周子良所居之屋被其兄抵押與英商卜内門因此氣忿縱火自焚經鄰人救息後爲該英商所知報捕將周拘解公共公堂訊供因其似有神經病判送醫院醫愈再核而到堂作證之隣人顧木金因在公堂妄供判押十天在案兹悉周已醫愈昨由捕房解案請示王襄讞商之英領康君判周交兩人保釋如半年内有違法情事責令該保人等各賠洋一百元 
[押繳洋一千元]  
　　英商愛爾德控陶澂孝陶澂祈陶徵禧陶金氏陶包氏及協源公司售地不交一案業經公共公廨訊明判陶澂孝等合繳原告定洋三千五百元及損失洋四百元在案兹因日久不理復由原告律師禀請公廨於昨傳同各被告到案訊追兩造仍延律師到堂代辯並據陶澂祈之子陶桂生投訴巳由孫姓向原告料理付過洋一千元等語王襄讞商之英領康君以被告所付之洋原告並未收到判陶金氏暫行拘留限陶桂生於兩禮拜内繳洋一千元所交孫姓之欵着自向追還 
[遞解回籍]  
　　松江婦人潘沈氏因將丁黄氏被搶之金押髮至某銀樓兌換當被扣留鳴捕將氏及子潘金寳一併拘解公共公堂訊實判分别各押兩禮拜期滿帶堂再核在案昨日届期由捕房將潘沈氏母子併解到堂請示奉判併送上海縣知事遞回松江原籍 
[公共公堂瑣案]  
　　英商高德洋行控無領事管束之西人康信不付房租洋三百三十四元一案昨奉公堂傳訊原告投案請追訊據被告控稱租金本常預備因囑修房屋故原告不來收取等語判各退去候再訊核 
　　錢老忠控通源菜館主王辛岐將抵押銀檯面私運出外又龔明山控沈馮氏抵單糾葛並被擊燬器具請追損失洋三百元等案昨由捕房將該被告等傳案奉判分别交保候訊 
　　海寗路一千一百十號木板店主劉有雲控俞洪山以購板爲由乘間混掉銅洋三元等情由廨判俞押查在案昨晨由廨復訊據包探禀稱前項銅洋尚未化騐等語奉判俞仍押候騐明銅洋禮拜五再訊 
　　毛巧生周金壽前日因在浙江路弄内毆打沈小弟致沈失去值洋二十五元之金戒一只鳴捕將毛周二人拘入捕房昨解公堂請究奉判各交十元人洋並保候原告傷愈再訊 
　　陳阿根余文德因竊王陸氏田順卿等衣物由探查獲於昨併解公堂分别訊明以陳余均係過犯判陳押西牢九月余押七月期滿均仍逐出租界 
[雜評三]  
　　謠言巳息 
　　人謂因謠言多而戒備嚴吾謂因戒備嚴而謠言多何則謠言者以訛傳訛之言也人但見軍隊若何防備巡警若何嚴緊以爲必有不測之事旦夕發生乃因疑惑而驚恐因驚恐而奔走相告探聽動靜而以訛傳訛之言遂愈傳而愈多詎非無事自擾哉苟軍警偶得報告而以鎭靜處之則必無此現象也不然何以戒嚴期内日日有謠言而解嚴以後即寂然無聞耶此非共見共聞之明證哉 
[來函]  
　　穆杼齋君函 
　　敬啓者湘瑤自因病交卸警篆後閉門養疴不與政治閱連日各報載有將任津浦鐵路局長之說又有不日進京之說實屬全無影響敢請登入來函一門是所至盼此請著安穆湘瑤謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[哀趙秉鈞] [  率公戲作]  
嗚呼趙公公其死耶公果何爲而死耶公未死之前不聞有疾病擾公公旣死之後不聞有黎民恫公公之死爲冤矣然公果何爲而死耶豈亂黨隠謀而公被暗殺以死耶豈烟禁森嚴而公竟戒吸以死耶豈應桂馨與宋敎仁訴訟而公遭嫌疑以死耶公之死苟或居一於此公誠不可以不死公之死苟或不居一於此公固可以無死而公今固死矣嗚呼趙公前清庚子以前公以佐貳聽鼓津保曾不數年獵取臺省公之才也宣統初元項城去位公舍巡警部侍郎而不爲翩然歸隠公之智也清帝退位公卽　贊項城碩畫藎謨多所倚賴蔚然爲開國元勳公之忠也民國成立短命之内閣或逃或病任事不過三閱月以至五閱月而公以烟内閣居然支持至七八月之久公之能也儀衛森列警蹕清道各省都督之威嚴遠過於專制皇帝而公獨居不戒守衛行不侈儀從公之度也以公之才而死智而死忠而死能而死德而死度而死則同官之才不如公智不如公忠不如公能不如公德不如公度不如公者宜乎其先以而死矣乃不死而公死倘亦以北洋爲疆吏之領袖故公以一死導其先路耶嗚呼趙公公之志願亦大矣首下令取消省議會則省議會死因軍民分治之不利於公力欲兼民政長則民政長死間者又默審吾國國民之程度司法不可以獨立躬冒不韙創議廢止各省審檢廳此固公苦心孤詣閱歷有得之言亦卽公福國利民生平所發表之最大政見也奈何時不我待各省同意之電遲遲不至未及入告而公死不能於公生前親見之是公欲死審檢廳而公反先審檢廳以死公之死其亦有所不暝耶嗚呼趙公設公不死則公之政策必更有大驚人之舉胡天不福中華民國奪公之速而公亦忍以一死了其責乎嗚呼公死於今日誠不能不爲公惜也蓋公死於今日以前則清室云亡公必在殉國之列公之死眞不死也公死於今日以後則總統解職公必在繼任之列公之死亦不死也公旣無端而忽生公又無端而忽死其時至今日始足以死公耶噫嘻吾知之矣亂黨四伏日思盜弄潢池白狼小醜横行汴中稱兵無忌公能以道德化干戈（命令中語）而時局如此公之道德似未至也公宜死荐歲飢饉民不聊生負担之重幾甲全球吾民之痛苦甚於水深火熱久矣喪其樂生之氣公能拯生靈於塗炭（命令中語）而現象如此則公之生靈將誰救也公更宜死嗚呼趙公一棺附身萬事都巳公之功罪早巳於公一死而定翌世而後當有定評固不能私於二三人之言論也吾儕小人旣不重公之生又何重公之死嗚呼趙公（二） 
[祭白狼文仿祭魚文] [  孽兒]  
維年月日河南都督段某使許昌知事懋功以槍一砲一投兇惡之匪巢以與白狼　而告之曰昔民國旣有天下列山澤罔繩揚刃以除兇徒藲物　而出之四海之外及後人　　不能遠有剛江漢之間尚皆棄之自稱地方安　况豫鄂皖之間去京帥萬里哉白　之　蔓横行於此亦固其所今　　登大位神　成武四海之外六合之内皆　而有之况　　所在項城之近地都督知事之所治出　　以供祭天祀孔國務秘書之用者哉白狼其不可與都督雜處此土也都督受繼統命守此土治此民而白狼悍然不安巢穴據處食民脂血肉財産以肥其身以養其子孫與都督亢拒爭爲長雄都督雖駑　亦安肯爲白狼低首下心　　　睍爲民吏羞以偷活於此耶且受總統命以來爲吏固其勢不得不與白狼戰白狼有知其聽都督言海之東賊窟在其中豺狼之大侏　之細無不容歸以淫以狡白𧳓朝發而夕至也今與白狼約盡三日其率醜類東徙於海以避總統之命吏三日不能至五日五日不能至七日七日不能是終不　徙也是終不有都督聽從其言也不然則是白狼冥頑不　都督雖有言不聞不知也夫違總統之命吏不聽其言不徙以避之冥頑不靈而爲民物害者皆可殺都督則選强兵壯馬挾快槍巨礮以與白𧳓從事必盡殺乃止其無侮（三） 
尊聞閣詞選 
[新柳詞] [  酒丐]  
　　離魂誰綰斷橋春重冩烟山樣更新短髮毿毿腰細細不逢張緒已撩人 
　　舊夢初醒第幾枝東風畫出綠絲絲阿蠻本是腰支好况在垂髫十五時 
　　含烟挹雨漸青青漏洩春光太不經記得去年攀折　西風落日短長亭 
　　初著韶華力尚柔板橋流水綰新愁年來最怕逢青眼漫結烟絲護玉樓 
[紀事] [  佐彤]  
　　玉貌傾城本麗都肯敎統洗費工夫南華讀罷闈無事試展腰肢入畫圖 
　　團扇輕携出洞房暮春天氣好殘陽幾回欲撲　蝴蝶見看雙　不忍將 
　　弱鬢風飄翠縷長獨憐幽水坐　旁魚行逐隊人難數若　貪心戀餌香 
　　緩步穿林舊路非那堪鞋瘦露偏肥阿娘笑問來何處惹得落花紅梁衣 
[自曠] [  嘯霞]  
　　過眼榮華盡子虚菜根清味屬園蔬松間屋破牽蘿補竹裏時成削翠書不藉猪肝供仲叔何曾犢鼻着相如蕭條家計無嫌薄野史山經許積儲 
自由談話會 
　　寡欲無求者古聖人治世之盛德也上行則下效不敢好貨以犯亶侯多藏之惡大法則小廉不敢營利以取竊賄之罪故仕途清政事理矣惟上下交征大小相奪而無饜足也於是開私門廢公道財　於中飽而奢費無度人怨於内爭而誅求不止雖危險在前顚覆在後爲欲所蔽終不悟也昔靈帝崇積私帑亦云富矣曾不五年散於大盜西園難據而文陵莫齎其爲禍國殷監豈不厚乎願今之貪黷者亟深思之 
　　天下之理至五經語孟亦可謂正矣邪說之害至五經晤孟亦可以息矣然而道大如天見在乎人堯舜爲天下得人而肆奪者用以爲名湯武爲順天革命而暴亂者取以藉口胤侯羲和而封不附己者資焉伊尹太甲而欲廢其主者託焉五就湯五就桀非爲利也而求富貴利違者以爲大人欲速其功也致辟營叔囚蔡降　非爲已也而刃　氣者以爲聖人與我同志也曰公劉好貨則　克聚歛不知紀極曰召公　　則窮兵遠伐無有休息曰省耕歛助不足則出錢貸民而取其息曰藏不售與滯同則置官　貨而自爲市有父之讐忍恥不報則曰春秋貴息兵以華夏之尊奴服仇虜則曰文王事昆夷遂使詆訾儒術者舉是爲笑曰五經語孟殆亦奸宄之囊　耳彼權姦詐妄者流弁髦士梗未足多誚特恐六經孔孟之格言屢爲後人欺世　惑之假借不容不辨也 
[  嘯]  
　　聰明用於正路愈聰明愈好而文學功名適成其美聰明用於邪路愈聴明愈謬而文學功名適濟其奸竊願今之人才三復斯言[  醉痴生]  
　　儉德會規則頗好惟不華服一條恐一般士女因此不御綢綾而用洋貨金錢愈多流出故特忠告諸同志宜時時以愛國爲念能以愛國布或本國呢類爲衣服最好[  王浙芬女士]  
　　儉德會規則一不狎邪二不賭博三不必以酒食徵逐四不必華服五不輕寒素 
入會者横濱孔廉卿寗波黄覺民洞庭秦述先松江王草兒王天愁楓涇李海霞嶺南老農古越孫琢仙無錫萬鈞慈溪盛者香寧波陳世岳陳巽甫李五均夏鶴齡應思賢鎭海金正卿紹興沈伯揚馬石癡馬耕僧馬靜僧曹叔川馬伯行孫乃振馬閏生江都陳明青吳興沈銘朱復基鄞縣徐嗚珂李渭鋆蔡念祖海鹽徐允石方惠雲王子仙沈蕩陳品新嘉禾曹幼庭平湖吳鴻壽 
劇談 
[誌新民社第二夜之梅花落] [  瘦鵑]  
　　初二夜新民社續演五六七八本梅花落較之第一夜益多精采如食橄欖如嚼甘蔗漸漸引人入勝矣 
　　憐影之圓珠無懈可擊說話俱極得體做工亦有精神聞柯林森言侯爵墜山受創時關心夫壻神色倉皇急得妙被賺入古塔後痛駡柯林森謂人心之毒毒於毒蛇猛獸駡得妙明知被賺而不流一滴涙不作一乞僯語鎭靜得妙見棄於侯爵時玉容不變搬釧珥以還侯爵謂侯爵賜吾之物今卽還之侯爵不願携以俱去高敖得妙哭訴李公佐一番話不蔓不支亦說得妙 
　　旡恐之常勃德侯爵表情大隹聞圓珠與柯林森鼓琴掉頭微　不作一語聞圓珠隨柯林森俱去亦掉頭微喟不作一語確是氣極時情狀舉圓珠决裂一席話咄咄逼人一味冷笑做得亦好優遊之柯林森自是不凡與常克朔訂酬勞合同半推半就患得患失描摹入神賺圓珠時氣嘘嘘地跑來言侯爵墜山一種惶急之狀甚妙引入古塔後與圓珠說一番話語語有味在客舍中與葛蘭遜對壘兩個惡人聚在一起你一句吾一句眞好看煞人飾葛蘭遜者爲秋聲窮凶極惡恰合葛蘭遜身分大隹大佳 
　　藥風之李公佐演得極有精采忠告常侯爵出語雋永耐人尋味爲圓珠辯白痛詆常侯爵句句入彀初飮藥後立而不仆力持常侯爵言圓珠無辜搖搖欲墜者屢然後仆地復轉側久之始不動絶妙神情吾爲之呌絶 
　　冶兒之常克朔亦極妙獻媚常侯爵拒絶柯林森說話頗有趣味大博座客歡 
　　天厄之李爾巽頭頭是道問常侯爵問醫生問圓珠俱極細心　類泰西偵探家 
　　石痴之醫生煞是有趣 
小說 
[短篇小說霧（八）] [  瘦鵑譯]  
　　沈思者久之斗聞空中有銳利之呼聲如蠟蝠未幾即覺數碼外有物墜地克拉勃立至其處舉手捫之則膽爲之落蓋赫然一人也頷下有長髯知是閣人但不省其如何下墜勞特裘凡司非人面獸心者流萬不作此不仁事殆其人忽爾發狂故躍出筐外以殞其生則或有是事有頃自語曰余且俟之觀以後尚有何變乃復歸坐爲時未久即聞遠處有細聲似在頭上旋聞有物着地作巨聲去氣球升處可二十碼克拉勃遽揚聲問曰吾主汝復下乎二碼外有聲答曰然克拉勃克拉勃曰吾主不圖天不相汝致去而復來吾心滋戚戚裘凡司曰克拉勃頃者汝聞有物墜地乎克拉勃歎曰天乎吾聞之裘凡司曰當氣球徐徐下降時彼閽人失望之餘忽如狂易竟一躍而出挽之已不及氣球漸升旋即下落克拉勃天上實無微風殊令人悒悒且吾尚有惡消息告汝昔姆泊爾夫人逝世矣克拉勃微喟聞裘麗亞嬌啼聲聲聲悽惻克拉勃乃起取一鐵板掩閽人之穴勞特裘凡司曰克拉勃今當使氣球上之繩索堅固俾不中斷言旣相將至筐側扶裘麗亞出舁昔姆泊爾夫人尸置於地上裘凡司曰上帝今當助吾輩成行然培脫來安在克拉勃曰渠在家中伴其細君裘凡司曰吾輩不可絶望當再納氣球中冒險一試汝趣喚培脫來來克拉勃遂匆匆去須臾已率培脫來夫婦至三人復入氣廠力作製輕氣以實氣球窮半日之力球中氣已充足將行　二穴瘞昔姆泊爾夫人及閽人諸事屏當旣畢勞特裘凡司曰吾輩今可行矣裘麗亞曰克拉勃亦當同往克拉勃曰姑娘余不願行裘麗亞執其臂曰汝必同往不爾儂亦不行勞特裘凡司曰良然良然克拉勃汝必偕吾輩行余實感汝甚克拉勃决然曰如此吾同行便少須五人俱入筐各棄其履取分物少許勞特裘凡司曰培脫來此實吾輩末次之機會矣脫再下墜者氣廠中無復餘氣足爲吾用克拉勃曰吾主余當斷此筐下之繩索勞特裘凡司曰可克拉勃問曰俱準備乎曰準備遂操刀斷繩氣球立凌空而上頭上黑霧密密團結如故裘凡司曰吾輩須經棕色黄色灰色藍色四色光然後能覩天日頃之呼吸已舒暢見頭上有灰褐色之微光旋復見蔚藍一色中明星爛如嚮西遠處有纖月一鈎如美人隠雲屏後露其半面俯視小鎭中燈光點點似流螢蓋方在夜中也（未完） 
 
 
 

Page 15

 
 
   
 
 

Page 16

 
 
   
 
