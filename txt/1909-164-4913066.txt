# 1909 - 164 - 4913066

 

Page 1

 
 
   
 
 

Page 2

 
 
[上]  
　　監國攝政王鈐章五月初三日奉 
　　上諭此次引見之廷試游學畢業生進十黄德章陳振先洪鎔程樹德均著授爲翰林院編修虞銘新朱獻文李盛銜彭世俊均著授爲翰林院檢討王孝綑張煜全胡棟朝顧琅均著改爲翰林院庶吉士顧德鄰章毓蘭均著以主事按照所學科目分部補用舉人齊鼎恒彭敬時程良楷陳海超趙連璧朱孔文馬德潤陳同紀吳炳樅張春濤均著以主事案照所學科目分部補用楊雲垣林先民王治煇陳承脩周琛許炳堃黄汝鑑鄧鎔齊鼎頣程蔭南曹文淵汪與準胡文藻李鳴謙黄右昌陸家鼎吳憲仁朱紹濂鄭浩陳官桃王家駒何福麟徐敬熙鄭聯鵬金慶间徐世勳孫成均著以内閣中書補用陳高第王恩博汪澐蘇道衡司徒駿易國霖陳亮羲羅兆鴻李振鐸蔣以魁盧弼黎淵莊澤定方時翮區樞趙憲曾叚樹滋徐鼎元樊樹勛卞頌元鄭禮鏗吳洪元張書詔楊華王鎭南黄成霖吳秉釗薛大可安當世胡國洸均著以七品小京官按照所學科目分部補用戚運機李景圻王永炅錢家澄于錫堯劉崇佑潘志憙均著以知縣分省即用葉于蘭著以七品小京官分部補用孫雲奎郭祖培于書雲均着以知縣分省試用舉人分部郎中陳應龍范鴻泰均著按照所學科目分部俟奏留後各以本部郎中即用舉人分部員外郎陳家瓚吳家駒陳文哲均着按照所學科目分部俟奏留後各以本部員外郎即用舉人外務部候補主事林志鈞着以本部主事即用舉人候選主事姚煥著仍以主事選用進士大理院候補從五品推事廉隅着以從五品推事歸原衙門即用舉人大理院候補從六品推事江庸着以正六品推事歸原衙門即用舉人直隷試用道陳紹祖着仍以道員歸原省補用欽此軍機大臣署名奕劻世續張之洞鹿傳霖那桐假 
　　宫門抄五月初三日召見軍機春照耆昌連培型楊履晉宗彝成允 
論說 
[駁外務部致豫撫電文東吳]  
　　河南交涉局員楊敬宸與福公司擅訂續約一事。其辦事之謬。罔上之詐。媚外之巧。賣國之毒。本報業經著論駁之。顧此事猶有一綫希望者。外農兩部合力。堅持於内。汴省官民。合力堅持於外。則此未經政府認可未經汴撫認可未經汴省全省紳民認可之區區交涉局員擅自簽押之。續約或不難於撤廢。即萬一不能撤廢。前撫成約原在。或不難使之遵守。蓋在彼爭之無由。在我持之有故也。乃事隔旬餘。外農兩部。未聞與英使開嚴切之談判。而外部忽於前日電致汴撫。其詞甚軟弱。其意將退讓。竟大失我人民之望。夫外務部者。全國交涉之中堅也。人民之能力。不能自保其權利。則向外部呼籲之。他人之行爲。或侵我民之利權。則由外部保。全之。今汴省紳民。旣公呈於都察院。而請飭下外農兩部。會同汴撫力爭。攝政王復哀人民情詞之迫切。而即責成外農兩部。會同汴撫挽回。則當事諸公。宜何如盡心協力。設法堅持。以期上副賢王愛民之盛意。下畣人民愛國之公忠。而顧先餒其氣。先諉其責。一若視此事爲無足重輕者。則外務部之行事不甚有可議者乎。今將外務部致豫撫電文。（原電全文載四月三十日本報要聞欄）分别條駁於下。願留心國事者加以研究焉。 
　　原電云英使索償每日一吉兩不再與本部提議我若一味堅持不特不能就範且恐變本加厲不及挽回如此銀欵將何處取償 
　　駁之曰甚哉外務部之愚也。英使而有索償之說。正欲我畏出償欵。則必 
 
 
 

Page 3

 
 
速求了結。旣欲速求了結。則必多方遷就。此等伎倆。行之已非一次。以我外務部之懦弱。行之往往而效。故今又復用之。并下决絶之詞曰不再興部提議。夫汴礦之事。英人已將權利攬入掌中。在彼固以爲無可議。亦不欲議。祗以我民不肯放棄權利。故必强與之議耳。設外部因其不再與議一語。而即不敢提議。則今日之議。已屬多事。萬一將來交涉之事。有更大於汴礦者。外部亦可因其不願提議。而即箝口閉舌。任其吞噬者乎。乃外部不知其計。幾皇皇焉無以自處。毅然靈告汴撫曰我若一味堅持。不特不能就範。且恐變本加厲。不及挽回。觀外部之措詞。彷彿已認。英使之索償爲正當。以爲今日而再堅持。英使將有加厲之要求。今日而能退讓。償欵或有挽回之希望。是外部挽回二字。專屬償欵一邊說。而不主廢約一邊說。其意固以能不償欵爲已足。非以前約必廢爲目的也。所以外部方竊竊焉以銀欵太大爲慮。而以無所取償爲憂。不知汴礦之約。成於一局員之手。未經汴撫認可。未經外農兩部認可。未經汴省全省紳民認可。此約固全無効力。絶無可以索償之理由。外部正可無庸慮。此然我今姑退一步說。即萬不得已而竟至償欵。則繫鈴解鈴。正自有人。夫楊敬宸一。交涉局員且。可以奉汴撫之命而議約。不可違汴撫之命而簽押。有必須保護人民權利之專責。無可以喪失人民權利之特權。今楊敬宸偏悍然不顧而爲此媚外賣國之舉則其罪攸歸其咎奚辭且我國官塲之心理固以恭順上司爲秘旨者也今楊敬宸獨敢違抗上司命令舍其媚上之秘旨而爲媚外之新法則必媚外所得之利益較媚上所得爲尤大始肯舍彼就此也不寗惟是身當交涉局差之人必爲省中之紅員其所積造孽錢必已不少福公司之一事爲萬衆所注目猶敢營私罔上則非萬衆注目之事足以自遂其私者必更不少區區每日千兩之數在外部視之方舌翹不下在楊敬宸出之當輕若鴻毛也夫以每日千兩計之堅持一月不過三萬兩推而盡之堅持一年亦不過三十六萬兩耳以彼身當交涉局差之紅員初不必傾其產而始償况一媚外賣國之醜奴即傾其產而亦無足惜也則我外部何妨姑目堅持一年俟觀後效若何然後再議取償之地也（未完） 
專電 
[電一（北京）]  
　　政務處憲政館今日會議新疆舉行選舉確有爲難然籌備憲政自應全國一律未便獨異擬與樞臣熟商再定奏法 
　　按新疆巡撫原奏見初一日本報 
[電二（北京）]  
　　樞臣以甘督升允反對新政玩視民瘼擬即奏請開缺别候簡用 
[電三（北京）]  
　　攝政王面諭振貝子迅速起程赴日致謝事畢即回 
[電四（北京）]  
　　昨晚（初二）樞垣得專使唐紹怡電刻已回滬卽日入京覆命 
[電五（蘇州）]  
　　蘇撫陳啓泰今日（初三）申刻因病出缺 
[公電（江西）]  
　　各報館鑒銅官事我皖堅持全力抵制旅贛同鄉已設立分會藉表同情祈貴報共伸公義以維大局安徽旅贛同鄉公叩 
　　右電於初二晚接到因時已深夜不及登出今特補錄 
緊要新聞 
[邊省鐵道槪歸國家辦理之述聞北京]  
　　陸軍部鐵尚書日前會商郵傳部徐尚書以邊省鐵路關係邊防最爲重要若歸商辦成立之期難免延宕於邊防大有妨阻不如統由國家辦理以促交通而便軍事事徐尚書極爲贊成現擬將新疆之蘭州伊犁間鐵道蒙古之恰克圖庫倫張家口間鐵道西藏之拉隡與成都間鐵道黑龍江城與齊齊哈爾間鐵道均歸國家辦理又以滇越鐵道先許法國承辦滇緬鐵道久爲英國覬覦龍州鎭南關間鐵道已由法人承造近且延長路線經過南寗一逹梧州一逹北海此時擬由國家辦理須先從該兩邊省入手以保利權而固邊圉聞日内即當會同陸軍部繕摺具奏 
[澤尚書組織清理財政官報之政見北京]  
　　度支部澤尚書近與各堂會議清理財政事宜尚書謂清理財政雖妥訂章程限期造報然中國向來出納欵目何嘗不造册報部究之所報者乃官様文章奉行故事今旣簡派監理官實行清理財政宜將從前腐敗積習一槪廓清於本部財政處組織清理財政官報一所將各省財政監理官按期造報者一一圈誌登之報端以便各省財政人員有所研究此項官報内容除各省按期造報及衙署局所學堂修造工程職員薪水及一切雜費出入數目諸表均當照登外凡關於各省財政之沿革及各國政治家對於財政之學說或採取輿論或叅以本部意見以收集思廣益之效其他新聞於清理財政無甚關係者槪可從略每月出版一册酌收報貲頒行各省清理財政各員以及商會自治會諮議局以昭大信而便研究 
[再紀謝禮專使之忙碌北京]  
　　駐京日本公使伊集 
 
 

Page 4

 
 
院君因振貝子將赴日本答謝特於上月二十七日下午七鐘在使館設筵邀請慶親王振貝子世中堂及外務部各堂官又振貝子之隨員外務部左叅議周自齊農工商部右丞祝瀛元署右叅議誠璋丞叅上行走邵福瀛道員馮國勳同往飲讌陪座者有日本度支部理財局長勝田君田君二員主客盡歡而散並聞振貝子定於本月初六日由塘沽啓行 
　　法部戴少懷尚書奉派赴俄答謝於上月二十八日上午八點半鐘乘京奉火車出京外務部梁尚書郵傳部徐尚書吏部陸尚書陸軍部各丞叅民政部烏林兩侍郎左右兩翼總兵順天府府尹學部兩侍郎内外廳丞外務部各丞叅大宛兩縣内外城巡警各一隊消防音樂各隊農工商部各丞叅法部各司員均赴車站送行聞戴尚書到津後擬勾留一日赴奉再由南滿鐵路赴俄答謝 
[直紳驅逐李德順之大會議天津]  
　　津浦鐵路北叚總辦李德順貪賄賣站吞欵各節已誌本報兹悉直隷紳商於上月二十六日開第二次特别大會首由調查員報告原訂合同北路只用德工程司一員而李德順竟用洋人七十餘員喪失主權糜費鉅欵又本路津站袁宫保督直時係擬設河北西沽附近本期發逹河北商務而爲抵制租界計乃李德順竟擅自主張設站租界近處將來租界必日見發逹華界必日形冷落至關於用欵弊端罄竹難書自當調查詳細宣布大衆以資研究次由主席提議此會主義第一不承認李德順爲北叚總辦第二車站須改設城西趙家塲其餘應行力爭之處再行研究衆皆贊成至對此事進行之方法公决（一）舉代表進京（二）致同鄉　官書（三）十郵傳部督辦大臣北洋大臣書并於天津直隷自治研究總所設事務所爲通信議事之總機關舉總事務員二員事務員十五員其辦事手續皆由代表與事務員會商辦理未有某議員提議若政府不允更換李德順如何復經公决如一次無效至於再而三而四總以逹到目的爲止遂閉會 
[鄂督奏覆安陸府屬匪亂情形北京]  
　　鄂督陳筱帥曾於三月二十日承准軍機大臣字寄三月初八日奉上諭有　奏湖北安陸府屬各縣盜匪聚衆焚掠知縣畏葸釀亂一摺着陳　龍嚴飭營縣查拿首要各犯務獲懲辦以靖地方並將縱匪釀亂之知縣陳劭修查明奏叅原摺看抄給閱看欽此等因兹筱帥已查明覆奏云此案先因匪徒張慈幅與匪徒龔士英在京山縣屬夏家場爭姦成仇龔士英將張慈幅戕斃匪首劉白七招集匪類聲言爲張匪報仇龔士英即招黨相拒匪黨愈聚愈衆各有二百餘人因之恃衆搶刦劉白七旋率黨燒燬龔士英巢穴附近之同興塲等處均被滋擾民間畏匪尋仇隱忍不報署京山縣知縣張德柄於本年二月甫經到任閏二月初五日一聞屬境有匪即與城守營把總同出緝捕一面整頓圑防一面禀請本府派撥練勇安陸府知府張履春聞報即密派郡城隄工練勇哨弁帶勇二十名會同安陸營都司李國明帶兵十名於初九日馳至京山之水隆河一帶彈壓查拿獲匪八名解赴京山縣審辦該匪徒遂乘隙外竄署安襄鄖荆道施紀雲聞警電禀經臣飭派左路巡防隊管帶候補守備陳德元率勇八棚前往並飭襄河水師中左兩營就近協助仍恐匪衆兵單復檄派駐省陸軍一營星夜開往方值安陸隄工哨弁與京山把總追獲匪目之時匪徒本已潰逃乃探悉弁勇解犯進城逆料大兵一時必不能到十七夜在洪山廟聚集多人竄至京山之多寶灣適水師中營師船已到匪遂折回於四更時分竄到鍾祥縣屬之臼口放火搶刦署安陸府臼口同知孫曾蔭即刻調集團練救火一面督同鍾祥縣派往之勇役追捕登時搶獲吳吉祥楊厚德兩犯該匪黨遂紛紛四散鍾祥縣知縣張樹森是夜趕往鎭撫查勘計被搶十一家被燒大小民户三十家戕斃同知署皂役一命數日之間京山潜江天門三縣亦各率團勇差役先後在各鄉拿獲匪首劉白七及匪黨多名均在臼口與該府張履春會籌堵緝吳吉祥楊厚德兩犯經該府提訊直供煽衆燒搶不諱電禀到臣當飭就地正法劉白七一犯格傷甚重旋即斃命此外尚有數匪係各縣當塲格斃者其餘已獲各犯如訊係匪中悍目應仍飭隨時正法餘犯則錄供擬辦龔士英一犯與劉白七同爲匪首現尚在逃仍嚴飭各營縣務獲嚴懲此安陸匪徒滋事由臣督飭該管地方等緝拿懲辦之實在情形也至原奏所稱天門蒿團等處燒搶一節查此次匪徒並　擾　該處現獲各匪亦未供有在張家祠堂分贜情事署天門縣知縣羅慶昌治盜素嚴並無報案不究之事又原奏京山盜案尤甚一節查匪首劉白七率其黨羽麕集縣南鄉距城窵遠小民被害或因失贓無多或因畏匪尋仇多不報案尚非地方官諱盜不禀至楊宗鑑家被刦一案已經該縣勘騐通報在前其拖船埠地方實無焚掠之事此次匪徒所過之處有搶去布疋衣物者均經該縣查明捐廉撫恤又原奏夏家塲聚匪二千餘　一節查京山陸家寨夏家塲楊家洪及潜江之白家台一帶素爲盜賊出没之區臣疊經嚴飭各該地方官認眞訪緝去歲冬防適前任京山縣知縣張受中抱病未出捕務不無鬆懈匪黨因此生心或所不免惟夏家塲聚集之區並無二千餘人之多該員張受中業經臣甄别案内奏明開缺示懲現署京山縣知縣張德枘到任未久一聞匪警即首先赴鄉緝拿辦事尚屬勤能至京山縣知縣前任張受中現任張德柄並非陳邵修鄂省官册亦無陳邵修之名惟濳江縣知縣名陳福蔭而濳境始終未曾被匪且劉白七一犯即係陳福蔭督團拿獲原奏各節情事多有不符自係傳聞之誤此查明該府屬各縣尚無諱盜縱匪　事之實在情形也臣查此次匪徒倉卒起事其初聲勢甚不鄉民聞變逃逸擾攘異常各該縣不分畛域合力兜拿乃得於數日之間即就撲滅雖事前防範稍有未周而赴機迅速巨患頓銷核其功過尚足相抵應請 
 
 

Page 5

 
 
母庸置　惟地方雖已敉平而善後事宜尤以清鄉爲要務臣已督飭安襄鄖荆道安陸府知府妥定善後章程責成該地方官認眞遵辦以紓 
　　宸厪至近年錢荒物貴無業者多人心不靖半由於此舍休養生息外别無清源弭亂之方此又微臣所日夜兢兢不敢視爲緩圖者也四月二十七日奉硃批知道了仍着督飭府縣營隊嚴拿首要務獲懲辦並將安襄一帶地方緝捕事宜認眞整頓母稍懈弛欽此 
[京師近事]  
　　前經郵傳部奏派測勘開徐海清路線之顧問員沙海昻係法國人其妻爲中國福州人沙君自受聘中國忠于　事幾無一日曠職此次我國新頒國籍法沙君首先人籍以明其專爲中國效用之志云 
　　日前御前會議提出議院未開以前在中央先以資政院爲基歴資政院中不惟各行省人士有議員資格即西藏蒙囘亦須選出議員與聞政事但南北語言旣已殊異西藏蒙囘更非重譯不能通逹自應亟圖辦法以期語言一致擬通飭於各該蒙囘藏地方一律設立漢語學堂所有一應籌劃應由各該管大臣體察情形　營布置 
　　蒙古土爾扈特王前在東京振武學校肄業時每逢考騐屢列前茅此次畢業旋京頗爲攝政王所嘉許前日召見時攝政王有所學甚好應再于中國軍事上加以經驗以副所學等語并謂軍事正在需人親貴中尚無投身軍界者爾旣畢業囘國自當仰體時艱力圖報稱又聞攝政王有擬留該王在京當差之說 
　　京華報總理唐繼星年前因事被留歷經報界公會以恭逢恩赦請爲保釋業經順天府尹直隷總督批准在案現聞法部忽又將此案批駁不准不知何故 
　　聞法律大臣已將上年農工商部奏送編訂破產律　案議有端倪定於節後會同農工商部入奏 
　　日前樞府諸公在内磋商謂庚子之難聶士成軍門始則剿辦拳匪繼則抵制聯軍均屬奉命憤勇陣亡殊堪嘉許業經慶邸面請攝政王擬將聶軍門入享昭忠祠以慰忠魂聞攝政王已經許可 
　　印花稅票度支部業飭司員詳核額數分發各省擬於五月内各省一律實行即提四成劃歸海軍經費但聞政府之意以興復海軍本爲保民而印花稅終嫌累民萬不可因保民而反致累民尚擬改辦統捐以示體恤一俟唐大臣抵京後即先提議加稅免釐問題俾期劃一 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[奏准革辦誤斃守備之武員北京]  
　　鄂督陳筱帥片奏云准長江水師提督臣程文炳咨稱本年四月初二日在岳州校閱水操演試打靶忽有署沅江營前哨守備本任沅江營左哨二隊行總萬鵬程舳板砲位誤傷署荆州營後哨守備蔣慶應身死當經飭查因其時正當操演蔣慶應砲船在前萬鵬程砲船在後正欲駛出港口萬鵬程因新換快炮恐臨時遲誤預將子彈裝入試驗誤觸機關以致彈斃守備蔣慶應等語查水操打靶向須出港後始准裝彈乃該署守備萬鵬程違章預裝以致傷斃人命雖事出無心究非尋常疏忽可比若不嚴行究辦殊無以備將來相應請旨將署沅江營前哨守備本任沅江營左哨二隊千總萬鵬程先行斥革以便歸案審辦四月二十七日奉硃批着照所請該部知道 
[道員携帶日婦回國之荒謬廣西]  
　　廣西龍州講武學堂總辦補用道吳元澤去年赴東考察政治回國時携帶日婦佐籐峯爲妾並帶該婦之父母回國行抵南寗該日婦以吳待之甚刻呈由日本領事照會粤督請爲離異粤督即轉咨桂撫從嚴查辦現桂撫以該道係日本士官畢業生身充軍職竟敢携帶外洋婦人致滋轇轕殊屬荒謬已奏請交部議處矣 
　　别函云湖南候補道吳元澤前經桂撫奏調廣西該員自請備資出洋考查政治詎在日本旅館遇一下女吳即悅之遂納爲妾並帶其父回國旋省後奉委梧州邊防統領又悅一土娼亦納爲妾居未數月兩妾各不相能大起衝突該日本妾之父遂上訴日本領事咨文桂撫由桂撫據實奏叅聞現已由部議定即行革職 
分類新聞政界 
[奏免糧道督運北上蘇州]  
　　蘇撫陳中丞片奏略云江蘇糧道惠綸往來滬錫等處驗收漕糧事務將次完竣本應飭令督運北上惟蘇省現正清理財政遵章設局派委該道會辦事當創始端緒紛繁期關於糧道衙門者尤必須責成該道一手清釐以期接洽一時實未便令其離省查前任糧道陸鍾琦曾因别有經手要公經前撫臣奏請免其押運有案本年運亦漕粮各員妥愼辦理該糧道惠綸擬請免其北上以便飭令將清理財政事宜會同藩司及坐辦各員迅速籌辦等語刻聞接到京中來電已奉批准矣 
[豁免州縣攤欵之撫批蘇州]  
　　蘇撫陳伯帥前據藩司等會同詳復豁免州縣攤欵請分别奏咨一案兹經伯師批云此案昨經本部院電商督部堂旋准電復以該司等詳内於向來攤欵數目均未聲叙若據以復奏難免部詰現在寗屬尚水復到已將蘇詳批示俟聲復至日再行彚奏等因仰即遵照督部堂批示辦理詳細聲復再候會商復奏 
[官紳籌辦地方自治紀要蘇州]  
　　蘇屬自治籌辦處前經撫憲飭將自治局裁撤另設自台籌辦處選委官紳辦理現該處即設大主平巷諮議局籌辦處内總會辦等以照自治日期表應辦各事均須逐一舉行開辦未便再緩業於初二日呈報撫憲啓用關防並札飭各屬知照又自治研究所本議定設於滄浪亭明道堂内外廳州縣每屬選送二人長元吳地居省會得加倍選送每人每月津貼二元額定八十名現定於七月初一日開辦又地方自治研究會以實行地方自治必先養成自治人才前經議定創設自治研究所與官立研究所相輔而行現因讓王廟内所設之法政講習會各生於本月二十日左右舉行考試半年畢業此後即須停辦擬仍在廟内改辦自治研究所定於暑假後接纊辦理 
[籌解京餉蘇州]  
　　蘇撫日昨據金陵釐局詳報籌解上半年續撥京餉銀兩解蘇轉解當即批飭蘇藩司核明兌收彚齊委解 
[創設巿民公社紀聞蘇州]  
　　蘇城觀前街各商界因宫巷内大火之後咸有戒心當由倪君詠棠等發起即在元都方丈内創設巿民公社以東至醋坊橋西至察院塲口爲區域試辦一切公益事項於衛生保安尤爲注意如清理街道埽除污穢曁添鑿公井整頓水龍及太平水缸等事臨時經費均由各社員協力捐助並聯合團體互相輔助均極贊成現擬擇日開會公决草章後即當實行 
交涉 
[銅陵縣人决死爭礦安徽]  
　　銅官山在池州銅陵縣境該縣紳商學界以麥奎不法憤不能平於月前會議力爭礦權特電北京云北京崇文門内西表背池州館團劉衆卿陳劭吾曁諸位先生鑒銅官山礦逾限作廢乞堅持到底麥奎姦佔婦女槍傷諸民恃一廢約且野蠻如此一旦合辦後患何堪設想倘有變通銅民惟有一死决不承認銅陵紳商學界公叩 
[電商收贖毛山礦業辦法山東]  
　　魯撫袁海帥日前電商外務部略云據德領事照會德商礦務公司願將五處礦產内毛山礦業讓還中國自辦惟須償經營費二百數十萬馬克等情查五處勘礦條約曾經限滿展期二年現又届期故當即照復該領事須切實聲明此次爲最後礦定之辦法方能開議收贖事宜請大部電示方略以便遵循 
[法人照請華官協拿革黨廣東]  
　　粤縣張安帥准龍邊方武電禀據越官照稱越南提恭狡猾殊常近查得該黨實有革黨僞將佐等協同以謀亂擾民爲事現法軍特調集大隊從外面四路包圍進剿詎該提叅 
 
 

Page 11

 
 
已私竄他方並有派黨陰行四煽之事祈通知貴汛各官弁嚴探該犯及黨羽蹤跡如在中轄或法轄均一體互相報聞協同剿除以保治安 
軍界 
[武科各員一律入學堂學習廣東]  
　　粤縣張安帥接陸軍部咨以現當振興軍備講求實學之際所有舊日侍衛等武科各員均應飭入學堂分科學習一律分發各省分班序補俾得及時效用現特擬定章程每省此項人員另立一班每年分叅游都守四缺分月按照資俸選用專用畢業合格人員如此酌量變通庶於奬勵才能之中仍寓不没微勞之意安師接咨後已札飭遵辦 
[電陳新軍附編野炮廣東]  
　　粤縣張安帥以粤省新軍自岑前督任内時閱兩年迄未照案編足且與成鎭規模相離甚遠而財政支絀又難急切圖功故擬定先編混成一協俾接續編成全鎭目下正值編配砲隊兩營原議全編過山快礮現并擬附編野砲三十六尊特將編配情形地方形勢電請陸軍部核明應用炮式及一切配置辦法以憑從速訓練俾立成鎭基礎 
[發給故生恤銀湖南]  
　　湘省陸軍速成科學生田齊上年考送北洋撥入保定陸軍學堂肄業旋忽在校病故現由該生家屬具禀兵備處詳請上台批准飭移善後局照章發給恤銀二百兩飭由該家屬邀保具領並速令搬柩回籍 
學務 
[粤督籌助香港大學經費廣東]  
　　粤督致港督原函云香港籌設大學經貴總督美意提倡聞近來捐欵甚形踴躍成事可望本部堂殊爲爲欣慰現已飭籌定項有二十萬元之數此欵備足可隨時匯交或候貴處應用函取悉聽尊便此外尚在寛籌總期爲該學堂多集經費用副雅囑旋接港督覆函云昨接貴部堂來函謂已籌定欵項二十萬元捐助本港辦理大學堂並謂此外尚在寛籌以爲該學堂多集經費仰見貴部堂熱心教育踴躍提倡殊深感激至於程度學級一節擬與英國頭等大學堂如貝明恩籌大學相比不分高下惟詳細章程尚需時日主能妥定 
[道士閙學罷巿鎭江]  
　　鎭屬順江洲地方所設公益初等小學堂向借文昌閣廟宇爲校地住持道士陳鍾元屢次商請該學堂董事王效伯遷移他處王君不允陳遂懷恨於心日前陳串同地痞謝駱等違禁賽會硬借該學堂作爲會堂王君攔阻陳遽唆令鄉民率衆將該學堂搗毁一空並至王家滋閙打毁物件甚多經王赴縣禀報後王大令飭差提陳至案訊辦不謂陳之黨羽竟約同無知識之徒奔走呼號造爲種種謡言謂縣尊將盡拘閙學與附和賽會之人懲辦等語鄉民大恐該洲所有各店舖一律罷巿王一令信後帶同差勇馳往查辦 
[邀紳會商學務蘇州]  
　　蘇垣長元吳三大令因奉學憲札飭整興地方學務當經三首縣於日昨邀請蔣紳炳章吳紳本善江紳衡鄒紳福保孔紳昭晉劉紳雅賓至長署共同商議整理學務辦法 
[武陽户口學務最近之調查常州]  
　　江督端午帥前日委陶智源叅軍於前月廿二日赴常會同武陽二縣曁勸學所總董切實調查學區户口幼童私塾現已竣事計武進學區城内爲中一區西北十七鄉分爲西十區北七區城鄉尸籍共四萬九千七百六十四丁口共二十一萬零九百三十（内幼童一萬五千七百零四）初等小學堂二十一處兩等小學堂六處女子小學堂一處法政講習所一處師範傳習所一處已改良私塾四十八處未改良私墪三百六十六處宣講所三處圖書館一處陽湖學區城内爲中二區東南十八鄉分爲東十區南八區城鄉户籍共五萬九千四百四十四丁口共二十七萬九千四百廿七（内幼童二萬三千六百六十二）初等小學堂十四處兩等小學堂五處高等小學堂二處女子小學堂二處蒙養院二處中學堂一處已改良私墪廿四處未改良私塾四百八十九處宣講所一處圖書館一處以上二縣丁口城鄉均無滿五萬以上者將來辦理地方自治城中議員恐祇二十人鄉間大約祇有鄉自治而無鎭自治矣 
實業 
[詳籌開闢西沙島商埠近情廣東]  
　　粤省李永提會同李道前往查勘西沙情形已誌前報現悉李提李道將所查事宜先後詳告大吏對於籌議興闢各有意見惟均以近東之伏波島及近西之魔壳島最合興闢商埠之用該島皆横長形伏波面積約四五里長徑二里半直徑理許梁交通兩地詳查西島形勢如興闢通商魔壳一島仍較伏波島爲合宜因伏波島淡水甚稀不足供多數之飲料其近島海邊暗礁沙石四處環繞大號輪舶甚難舒暢行駛不若魔壳島地勢略平可以仿照香港式條造馬路兩條其海旁浮沙灌地亦可建築隄岸通行車道擬即先就該魔壳島興闢一切其次再及於伏波各島此外羣小島嶼皆非商場所宜現大吏核據所查各情即飭司道按照查明情節會議興闢辦法仍分島分圖逐項條議以便即行核明咨奏立案 
[協贊會定期推舉職員蘇州]  
　　蘇垣官紳於前月發起開南洋勸業協贊會各情已詳誌前報兹悉該會自成立以來爲時已外亟應組織一切現經官紳商學各界定於初七日仍假閶門外馬路大觀茶園開會推舉各項職員分别推任以維會務 
[接辦自來水公司鎭江]  
　　鎭江自來水公司曾由都司任廷琇職員孫傳湘等組織粗有頭緒嗣因擅與此人訂立合同私招洋股經江督訪悉飭令廢約停辦在案現朱君中孚等擬糾集股本接辦特派人調查本埠城内外用户究有若千以爲項算將來盈虧之計一面妥訂章程禀由常鎭道詳請江督轉咨農工商部立案 
[茶巿近聞湖南]  
　　湘省安化縣爲產茶最盛之區該縣寶樹興茶莊頭字號運漢開盤三十四兩寶樹祥頭字號亦售價三十三兩其餘各莊則三十二兩三十兩不等又寶樹興二字號亦已運漢過磅售價二十八兩現在各莊均赶造三字四字以便陸續運漢發售 
 
 

Page 12

 
 
雜記 
[禾楓叚通車消息浙江]  
　　嘉興至嘉善一叚工程完竣已於十五日通行料車連日舖設石子聞五月初賣票開行客車嘉善至楓涇一叚端陽左右可與蘇路接軌開車之期當在十五日左右 
[厲令禀報研訊反監情形廣東]  
　　粤省署順德縣厲令式金具禀大吏略謂竊照本年四月十六日酉刻縣監奉發永禁降匪吳文五即吳斌與弟吳文六倉卒起意號召同監各犯共三十三名各執菜刀柴刀反獄脫逃適各役退入廚房晚飯巡勇區源蕭灶何權聞聲趨視攔阻被各犯斬傷頭非甚重其餘各通亦適在福德祠食飯不及提防被各犯追入勇廠奪取洋鎗號召覊墩所外木栅内乘凉覊犯共二十五名墩犯共一十七名同時逃出署知縣聞警會同城守王把總帶勇協同轉練紳耆追獲命犯陳成啓首犯吳文六等共二十七名當場鎗斃首犯吳文五等三名是夕趙協戎在外緝捕聞警折回會同督率勇役並各鄉約團勇續獲關亞耿等十三名格斃林申一名經將逃犯及獲回各犯情形先後飛足電禀　鑒在案兹提首犯吳文六研訊據供係兄吳文五即吳斌倉卒起意號召羅永及同監各犯各將菜刀柴刀反獄脫逃堅不承認起意情事顯係狡避查現獲回監犯十四名另當塲鎗斃首犯吳文五即吳斌張亞容二名獲回覊犯十七名另當場鎗斃黎庚及　斃林申共二名獲回墩犯和名合共獲回逃犯共四十名當塲鎗斃四名計獲犯業已過半其當塲鎗斃格斃各犯屍身均經署知縣騐明委係正身塡格照片附卷除再飛懸重賞及會同趙協戎督率勇役嚴速追捕曁覆提吳文六等研訊確供禀辦並將各犯案由另行列摺外合將脫逃及獲回各犯姓名先行列摺具禀憲台察核計開當場鎗斃監犯吳文五等二名已獲吳文六等十四名未獲監犯麥耀敦等十七名當塲鎗斃及格斃覊犯黎庚等二名已獲何亞炳等十七名未獲覊犯梁亞昌等六名已獲墩犯羅巨等九名未獲墩犯蘇錦等八名 
[浙江淫雨成災彚記浙江]  
　　近日狂雨兼旬錢塘江水日漲丈餘江干巿街及沿西湖湧金錢塘等門低窪處盡成澤國運署前水深二尺灌及大堂其餘居民墻垣被雨霖坍者觸目皆是其尤甚者如探訪公所如湖墅某小販家因墻倒帶翻正屋並有壓斃小孩馬匹情事又接紹屬諸曁縣通信云該處自二十三日起狂雨數晝夜迄未稍殺致山水暴發適值上游某鄉出蛟勢如奔馬又被攔江石橋阻　致横溢灌及全城東門没入水中離城垜僅二尺餘三處水門雖經堵塞而街巿尤深至丈餘縣署大堂上房等亦被淹入知縣楊大令挈眷出西門至胡公山麓暫避沿城居民商店半被漂没下游湖田堤埂被冲决者十一處早稻春花淹没殆盡災情之巨爲近十年中所僅見又聞富陽桐廬沿江一帶上游徽河及衢嚴蘭溪等屬水勢奔騰沿江村鎭居民被冲毁房屋甚多山會蕭三縣所屬上自臨浦至聞家堰一帶巿鎭街巷均通舟楫江水高過塘面三四尺一片汪洋莫辨航路凡西興赴紹興府城船隻已停止數日商店均罷巿而雨仍未止 
[戒烟人之自欺長沙]  
　　善化陳某自行投入官立戒烟局戒烟旋以積癮太深不堪其苦每晚濳緣厠屋矮牆私自出吸局員微有所聞立予查訊均力諱辯遂暗派護勇伏牆外探捕果於前晚捕獲局員以自行投戒仍暗出吸實屬有意混冐火食虚糜公欵即送巡警分局枷號示衆潘傑小史 
[（五）衡義]  
　　潘傑正慮南禪等亦至北非蘭。恐敗乃事。中懷疑懼。不意歸至接待室外。聞人語諠譁。傾耳聽之。則宛然黎姆司之聲音也。潘傑猶疑慮曰。豈有非黎姆司而音似者耶。潜步至門隙窺之。則果黎姆司也。婉妙都麗之南禪。側坐於室之南牖。潘傑驚異易色。逡巡未入。適爲宛南夫人所見。語曰何佇立不入。黎姆司夫人别汝久矣。今方至。曷不速人謁。 
　　潘傑乃入。口中惟曰怪異。丨怪異。 
　　有禪笑曰。余審汝寂寞鄉村。應鮮伴侣。故來爲汝作伴耳。汝母謂以庸俗漢聒我兩耳。也潘傑曰。何以先無一語告知。突如其來。豈非是飛將軍自天而降也。 
　　宛南夫人聞之。語潘傑曰。奇南語。汝豈不聞之乎。奇南曾語汝曰。南禪將於北非蘭作一月游。 
　　潘傑語塞。乃以他語亂之。即坐諸宛南夫人之旁。 
　　宛南夫人又語曰。黎姆司來。尚未有居也。聞羅勃脫之廬可傳。距此僅數步耳。汝以爲若何。黎姆司聞言。即起立致謝曰。此室果隹。且清靜。誠爲鄉間所不可多得者。倘得之甚佳。南禪即鼓掌語曰。甚善甚善。此屋適臨渡口。假令坐諸牕畔。以觀行人濟渡。亦一韵事。夕陽雲樹。微雨蒼茫時。又添多少風景也。 
　　宛南夫人見潘傑顏灰白。有異常時。語潘傑曰。汝受寒否。何顏色乃爾。夫人即以熱茶一杯授之。 
黎姆司　潘傑曰。此次契來不至想亦爲汝所不料。 
　　獨南禪不語掩口欲笑復止。 
雜錄 
[鍾馗說（選）]  
　　鍾葵食鬼。鬼盡。鍾葵曰。陰間之鬼旣盡。而陽間之鬼更多。特至陽間。欲捉以充食。 
　　陽間衆鬼。聞鍾葵至。所有戇鬼。衰鬼。頓鬼。呆鬼。冒失鬼。長命鬼。計氣鬼。以及色鬼。餓鬼。賤鬼。窮鬼凶鬼惡鬼。千百爲羣。將鍾葵圍困。或摟其身。或掩共眼。或縛其手。或拔其鬚。鍾葵窘甚。曰衆位小鬼。我到陽間。志在游歷。非有他意。望爲饒恕。哀求良久。衆鬼始散。 
　　鍾葵方走。被賭錢鬼截住。鍾葵問曰。小鬼見截何意。賭鬼曰。我正賭敗。欲與進士公備貸。以爲恢復。鍾葵曰。我身上未帶一錢。不能相借。賭鬼不容分說。脫去鍾葵所穿之藍衫。携往典肆而去。 
　　賭鬼去後。又一醉酒鬼至。掠取鍾葵靴帽腰帶。並奪其扇。摇擺而行。鍾葵亦無法以治之。旋復有嫖鬼來相擾。鍾葵曰。我身上穿著。俱被人搶去。祇剩一劍。藉以防身。小鬼得此。亦無所用。嫖鬼曰。近來龜鴇。專敲竹槓。我得此可以抵制。安得謂爲無用。亦攫其劍而走。鍾葵爲衆鬼所纒。倦極少憇。適鴉片鬼又至。將擄以勒贖。謂鍾葵曰。我近來黑糧告絶。須絡我烟錢。否則要隨我去鍾葵曰。我與小鬼同好此道。且癮較小鬼更深。氣時相投之人。萬勿見窘。鴉片鬼曰。進士公亦有此癖乎。鍾葵曰。小鬼着我面色。即便可知。我每日吸兩餘烟。故面黑至此。今衣物盡。爲人所掠。望小鬼見憐。鴉片鬼信其言。乃舍之去。 
　　鍾葵回。見閻羅王。語及其事。謂陽世之鬼。除鴉片鬼外。無不凶且悍。非陰間鬼可比。閻羅王曰。陽世之鬼。皆具有一種陽氣。惟鴉片鬼。與陰鬼爲隣。故較爲易制云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局初選舉開票 
[湖北（黄州廣濟）]  
　　廣濟初選舉開票以六十五票以上爲當選已經當選者六人尚缺五名擇次多數加倍開列訂於二十六日再行投票劉寅熙一百十四票郭黻一百零九票夏昀七十五票孫秉國七十二票宋元龍七十一票潘廷琛六十七票（次多數）周鴻熙吳鍾銘張梅雨孫殿卿吳道南楊壽鵬李裕詒李德純劉楫　 
[山西（忻州定襄）]  
　　定襄縣初選舉於三月十五投票十九日開票當選四人宋光湯張柳星齊寶璽鄭淑二十日重行投票當選三人郄嗣惜劉肇興牛誠修 
初選舉重開票 
[浙江（各屬）]  
　　慈谿第二次選舉實到投票人五百二十七名以十六票爲當選兹將姓名錄下陳鍾瑞陳鼎年李鍾鼎洪曰湄錢保杭葛崇黼任企尹陳鴻逵陳訓正阮丙炎葉愈經候補當選五名孫文柱鄭起鳳胡美腴童祥春兪斯珺 
　　臨安於二十四日重選開票計當選者七名胡仁壽周鼎馮峻德兪芳梁殿爕兪汝霖池清候補當選人七名朱敬曾張彝訓楊濬陳鍾靈楊元愷董運昌駱鳳鳴 
　　孝豐初選舉於四月十五日舉行投票十八日開票無一當選者乃於二十一日舉行重選實到三百零五票以三十一票爲當選二十三日開票當選祇有四人核與原額尚缺一人當選者四名錄下章育麟萬庭王步瀛王遂鎣次多數二人周昌甸費耿元 
　　新昌初選當選人十一人第一次開票計當選者六人缺額五人重行選舉二十四開票當選人五名兪伯棠陳念祖吕文臣兪葆鑑梁葆成候補當選人二名陳福堂張殿華 
　　蘭溪當選額數十五名初選舉當選七人再行投票二十四日開票仍以實到人數除算滿二十六票爲當選現已如數足額餘作爲初選候補當選人初選舉當選人七名姜閏年兪允嘉祝紹政諸葛輔蔣俶唐爕壵唐望君初選再選舉當選人狼名吳麗金趙佩壬徐鎬蔣倬章張羽鈞樊翰周潘聖源兪舜欽候補當選人七名于藻章霦嚴濟寛鄭品瑚黄趾麟毛正壽蔡文瀛 
　　浦江初選當選人六名樓占魁張若騮陳志黄志璠張兆蓉鄭暉重選當選人十三名陳秀張夢魁朱鴻荃張煥張時立陳志賢黄獻廷張時星吳寶瑔黄遵慶張廣銓陳鹿珊潘瑞芝候補當選人七名潘庚三潘香濤倪光洪胡玉書石潤芳柳全基陳澵 
　　金華錢耀星宋吉成朱錫疇趙琴黄世基金思俊張毓琛曹紹匡程宗洛曹汝舟程謀嘉方鴻訓胡德華兪玉相黄載賡黄繼明李彥時周薫尹衡金學瑛劉壬濤傅炳文王廷藩錢肇華尹熙候補當選一人郭寶琮 
　　歸安於二十八日開票十五票爲當選合格當選人二十三員除歸額十七人連初選十六人合計三十三人足額外其餘六員作爲候補當選人當選人十七名李翔羅鶴年蔡蒙曹元晉沈元章朱祖謀袁廷熊嚴以政李光煒凌廷賡沈斯成張思藻陳元沈樹鑅沈星隆沈廷杰周載吕候補當選人六名吳公陶朱毓廣孫士麟孫歧信楊擢英陳祖虞 
[湖北（漢陽）]  
　　漢陽縣再選當選人名單姚壽東五十三票萬昭度四十八票劉作杞五十七票蕭新芸四十四票張桂鼎三十八票黄式鈺三十三票余崇敬三十三票李則蕭二十七票田先傳二十六票（籖抽第一）候補當選一名丁崇英二十六票（籖抽第二） 
本埠新聞 
[唐專使到滬續紀]  
　　赴美專使唐少川星使前日抵滬駐節江西路客利西旅館已紀昨報昨日美總領事維禮德君滬道蔡觀察及各商董均至行轅拜會聞星使定於今日即須北上 
[商界愼重民命]  
　　滬北各商家以向來公共公堂判押西牢之犯案華犯如在牢病斃捕房即草草收殮並不報官又在押期滿之犯亦不解廨擅自開釋尚有判押捕房之犯往往擅送西牢似此辦法殊欠公道爰特聯名禀請滬道蔡觀察妥籌善後並請駐滬領袖領事轉飭管理西牢捕頭嗣後押滿華犯須解公堂再行開釋其有在牢病斃者亦須報官蒞驗以便查傳家屬棺殮至判押捕房之人尤不得擅行改押西牢俾順輿情而重民命 
[賭徒拒捕傷人案之督批]  
　　江督端午帥批上海縣禀云此案前據具禀業經明晣批示乃遲至數月之久首要各犯尚無所獲其現獲之賭徒張阿全等四名又未訊取確供辦理殊屬率延現在李令業已因病出缺仰蘇臬司即飭新任上海縣田令上緊比差嚴密查拿此案首要各犯按名悉獲盡法懲辦一面先提現獲各賭徒訊明詳辦案關賭匪拒捕致傷巡警轟斃幼孩情節重大母稍宕延干咎 
[日人查驗冒牌火油之騷擾]  
　　閘北巡警總辦汪觀察移文滬道略謂美孚洋行訪聞閘北大豐仁記等號出售冒牌火油雇用日本人高岩勘次郎往查局中業已派員同該日人前往查騐均無冒牌實據惟查大豐號賑簿每日所買鐵箱甚多難保無暗用新牌冒充老牌情斃因飭大豐罰洋一百元充作善舉詎正在判斷間該日人堅欲科以重罰大肆咆哮且查該日人每至各店查驗時動輒恃蠻强奪賑薄實屬擾害治安 
 
 

Page 19

 
 
大悖公理應請函致美領迅飭美孚洋行將該日人高岩勘次郎即行撤回以後如再查驗應另選和平公正之人至局恊同往查以免滋事 
[嚴查書差違禁吸烟]  
　　江督札行滬道略云訪聞各屬府廳州縣衙門書吏人等仍有私吃洋烟情事應即轉札各屬速將各書差實力查驗如有私吸違禁者立即斥革重辦現蔡觀察已轉行各屬遵辦矣 
[移請驗放湘米]  
　　浙江定海廳屬田少山多食米甚少現届漁汛放洋之際各漁船須帶食米無由購備故由道頭莊人和米行採購湘米三千石藉資接濟兹該米行以長江米禁未弛深恐運滬後不允騐放因特禀由寗紹台道桑觀察移請滬道轉致新關稅司准予驗放 
[定貨糾葛案改期會訊]  
　　德商乾興洋行控協生祥定貨不出一案曾由德總領事照會滬道定期四月三十日在北洋務局會訊嗣經公廨讞員查明此案被告除股東周步雲業經投到外尚有陳子琴出外未歸曹季安汪少甫亦未到案是以改期會訊 
[長餘公司製造肥皂]  
　　外洋肥皂每歲輸入中國不知凡幾實爲我國一大漏巵兹有華商在中虹橋斐倫路創辦長餘肥皂公司所出之貨質堅耐用無論水之鹹淡用之無不適宜以視外洋來貨殆有過之無不及也 
[謝贈]  
　　昨承亞東製藥社惠贈汪裕泰茶號新發明之枸橼茶四盒書此誌謝 
[城内]  
　　縣令宴客○本縣田大令昨日在暑邀請英讞員寶子觀大令襄讞員李萼仙司馬王肇之大令管理押所委員謝樹伯明府法讞員聶榕卿司馬總工程局工裁判官孫賡梅明府道署法文潘譯萬翰香太守等欵宴以叙寅誼 
　　保護醫局○藥王廟施醫局自本月初一日開辦以來求診者甚爲擁擠該局委員張方鑾因恐人多滋事昨特禀請滬道諭飭巡警局撥派巡士到局彈壓現游正巡官已轉飭南三區派撥巡士前往保護矣 
　　肥皂冒牌○隆茂洋行經理周鶴齡日前在邑廟花園查見毛錫卿所擺之洋廣貨攤上有假冒隆茂肥皂當即報知巡士將毛所刻之假印抄獲扭至東區轉解一路巡局訊究判將肥皂充公假印銷毁從寛斥釋 
　　道批六則○張祿村禀批此案前已批局移查究竟趙錫卿有無冒產盗賣情弊仰會丈局速遵前批移縣確查復奪步鰲禀批案經商務分會牃縣飭查應即靜候辦理母遽越瀆抄黏姑附倪學詩禀批察閱抄黏爾所控爭蕩田經縣飭差查明係袁姓得買黄姓之業執局契據爾父爲中由爾代筆飭令母再混爭向袁算償墾本在案乃該農民延不遵辦今忽又以所買田内復被袁應添等奪種二十餘畝爲詞率請提懲而所稱價買施姓契據並不一併抄呈無從辨别四至畝分顯系意在朦准應着遵照縣批收本息事現在正届農忙勿好訟滋累也周福根等禀批來禀未將控廳批示抄呈顯有不實不盡不准職商袁梅袁楠禀批世間難得者兄弟易求者田地古人已慨乎言之果能如是存心家庭豈尚有難處之事何必定欲涉訟公堂仰會審官寶令迅即移請商會傳集袁氏兄弟調齊簿據妥爲理結以全商界體面倘經此次勸理之後仍難解決即由商會移還該廨集訊秉公判斷以免纒訟可也仍將辦理情形具報母違抄黏並發趙鼎銘禀批此案節據宋金榮以遵斷赴　繳價被該監生囑差保行兇截阻並將伊子强捉私刑押解縣案等情來道具禀業經批飭集訊斷結在案前據該監生禀訴前情是宋金榮前禀顯有揑朦情弊殊爲可惡惟該地究由該監生収牘願賣在先宋金　　　找價早已備足在典應否令其繳足原價丈界換契過割抑竟令領回付贖完案之處仰南匯縣核明酌斷辦理仍具復察奪抄黏並發 
　　厘捐總局批詞○棉紗認捐董事董杰等禀批此項紗捐據稱前曾由巡道衙門一再與法領事函牘往來阻止干預有案此次應仍聽候巡道衙門查案主政核辦仰貨捐局轉諭遵照 
　　官事○貨捐局總辦候補知府金兆蕃巡警總局偵捕課員道庫大使周亮工江督委查營地委員候補知縣安炳耀候補縣丞蔣光燾閔行汛官劉安邦昨均到縣署拜會南匯縣知縣王念祖昨日到縣辭行赴寗謁見江督 
[南巿]  
　　房屋坍塌○二十七鋪池河頭地方楊潤昌之空屋五間因年久失修又值大雨於前日坍倒幸未傷人兹南區已飭派偵探勘明情形知照該業主從速翻造矣 
　　一再窩姦○十六舖會館衖張順記小客棧容留費榮思馮氏女在内姦宿已由工程局罰洋斥釋有案詎該棧又於前晚招容無賴剃頭阿三與李張氏及阿三之同業吳老和與王裘氏同宿適被某巡長進内查獲一併拘解到局押候傳同該棧主從嚴究辦 
　　起獲原購○王順興樹行傭婦周張氏竊取賣珠寶婦人顧劉氏之珍珠迭紀前報兹由工程局偵探帶領原被與該氏之弟張阿賴同至松江該氏家内起出大小珍珠十串尚少三串及玉翠等物值洋百餘元昨經孫裁判傳張復訊判限初六日迅將氏夫周玉春交案以便追交餘贓周張氏還押餘均斥退候示 
　　强搶金釧○丁子園昨挈其子在南會館地方購買花紙突被匪人將該孩所帶之金臂釧搶去丁即投報南區派探偵緝未知能弋獲否 
[閘北]  
　　課員請假○巡警總局裁判課員汪大令前日因有感冐請假三天 
　　供認行竊○積竊張筱成陳有志昨由三路分局拘解總局訊究張供在江灣做小工前在租界竊得某號鈔票百餘元在胡家木橋賭抬上悉數輸去前日又在屈家橋攫人食物由陳起意求宥判張責二百板陳責四百板押候查明有無别案再行訊辦 
　　自認受愚○承辦閘北清潔局之黄金成控殷金林紏同多人霸阻桃糞昨由三路一區德正巡官提殷到案殷供爲人所愚求恩寛宥判交保開釋着具改過結備查 
[新租界]  
　　妓女下塲○妓女巧仙常州人於光緒三十三年由公廨判發棲流所擇配在案嗣因患病送院醫治延至前日下午因病身死讞員寶大令即函請上海縣蒞所相驗 
[英租界]  
　　性命堪虞○紅幫衣匠張有吉與馬夫李毛弟因妬姦起釁互相戳傷一案兹悉李之腎囊被張用刀割被後業由仁濟醫院用線縫合約三禮拜即可痊愈張受傷甚輕亦在同仁醫院醫治不久可愈惟聞婦人王氏身受刀傷八處雖經醫生盡力醫治尚無把握恐有性命之憂 
　　龜棍宜懲○著名龜棍車阿大在福建路久安路七百三十三號開設妓院昨由包探張寶榮與七號西探在該院内查獲十二歲之幼女楊彩雲十四歲之幼妓林瑞寶十五歲之女傭錢阿新又十七歲之妓女林瑞香連同該棍拘入捕房捕頭飭將該掍収押餘女一併送至濟良所留候解廨訊核 
　　安插婦女○招商局安平輪船前日由天津帶來無可依靠之婦人屈氏等六口於昨日一併送至濟良所請西女董妥爲安插 
　　封閉客械○山西路福裕公客棧因欠新沙遜洋行房租銀一百九十餘兩昨由公廨派差協探將該棧發封備抵 
　　疑有别情○江灣人王二寶年二十二歲向在南京路二百五十四號門牌專做洋鎗上之皮袋前晚忽爾身死王妻得悉疑有别情即投捕房控告捕頭飭探沈阿岳查覆核辦一面飭保報縣蒞驗 
　　一再聚賭○廣東路正豐街祥春園茶館主陳阿根前因招集惡丐大頭阿四即王阿 
 
 

Page 20

 
 
四等聚賭油頭被老閘捕房華捕將王阿四等拘解公堂訊判交保即由陳將王阿四保出前日復訊因該惡丐等情虚不到已將陳収押限交在案兹捕房訪悉仍有流氓在該茶館内聚賭爰即飭探前往查拿務獲究辦　　雉妓違章○西藏路雉妓王老二廣西路雉妓王金寶均在途拉客由捕查見拘入捕房經捕頭詰明往址暫行開釋昨飭包探沈阿岳查明請廨出單傳訊 
　　馬車肇禍○馬夫王阿二駕車疾馳將行人桂應釗撞倒跌傷頭面由捕查見一併拘至捕房捕頭飭將受傷人送請仁濟醫院醫治王存洋五十元保出候訊 
　　串竊包車○徐阿榮徐阿四串竊山西路周昌記客棧内庽客汪義堂之包車昨由包探孫岳廷將兩徐一併查獲解入捕房押候究辦 
　　拐匪病斃○拐匪王雙喜因誘拐蘇州人張徐氏之女張金妹賣於松江路華阿大花烟間内爲娼經氏控奉公堂訊實判押西牢三年在案兹王在牢患病送往四考子路工部局醫院醫治無效昨由斃命捕頭飭保查明家屬赶速棺殮 
　　升降巡捕○英美捕房華捕張正巡官昨出示諭云查得楊樹浦捕房華捕王慶仙解送罪犯被逃著降充四等巡捕二月西虹口捕房華捕王永仁擅離職守着降充三等巡捕一月總巡捕房華捕王阿農擅離應巡地叚着降充二等巡捕一月老閘捕房華捕姜才生品行不端著降充四等巡捕一月虹口捕房華捕林阿二在差獲賊該捕下級升期著提前四個月一體遵照 
　　逐出復來○五次過犯王阿富即孫福生逐出復來由探張寶榮拿獲解入捕房押候究辦 
　　印捕獲賊○榮同高昨在河南路行竊元吉洋貨店汗衫由印捕拘獲解至捕房押候解究 
[美租界]  
　　並非法人○洗衣作主徐春記被昆明路三十一號法國人（史丹麥的司邦納司）毆傷頭額已紀前報昨由捕房飭探至法領事處查詢據云該國在滬者並無其人該探即回禀捕頭候請公堂出單傳究 
　　查獲逃犯○判押西牢之搶匪王阿二前因患病於送院醫治時乘隙逃逸迄已多日昨日由捕緝獲拘入捕房押候究辦 
　　伊誰抛棄○二百二十號印捕昨晨巡至北四川路某里口見有竹籃一只籃中臥一病嬰當即携回捕房送院醫治 
　　請緝逃妾○吳淞路轉角徐永茂壽器店主昨至捕房報稱其妾某氏捲取衣飾私逃請爲查緝捕頭准之 
　　西孩毆人○陳桂生王阿法昨日同至捕房稱被新記浜路之拍球西孩十餘名圍住蜂毆請爲究辦捕頭飭投該管領事署控 
　　騙取膠布○天潼路裘雲記洋貨號夥友昨至捕房控被某掮客騙去膠布二箱值洋五百餘元捕頭准即派探查緝 
[法租界]  
　　副領回滬○法公堂陪審西官博副領事因公赴寗已紀前報兹博君業已回滬所有公堂應訊各案准今晨會同判斷 
　　講求火政○英法兩界火政事宜向來聯絡一氣嗣因地方遼闊户口繁多遂於上年議定各守各界自此法界救火會各項器具莫不精益求精近又在外洋運到新式皮帶龍頭多具聞此種龍頭套在自來水龍頭上汲水可有四條皮帶同時出水且較舊式更爲靈捷若欲停止吸水亦母須將自來水龍頭關閉即關閉皮帶龍頭可也 
　　匪徒就獲○匪徒陳阿慶專在城河浜一帶搶取途人物件昨被包探拘住吊出牙扇等贜甚多解入捕房押候嚴辦 
　　包探獲賊○沈阿二行竊王姓家衣包一個　至押店求質適爲包探撞見即將人贓拘入捕房押候究辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[郵傳部會奏覈覆正太鐵路收支各欵摺]  
　　奏爲會覈正太鐵路收支各欵報銷恭摺仰祈聖鑒事前軍機處片交前督辦鐵路大臣盛宣懷奏明正太汴洛兩路收支工欵隨時咨部覈銷等因一片光緒三十二年十月二十二日奉硃批覽欽此欽遵到部嗣經盛宣懷將該兩路收支各欵表册帳略咨送農工商部由農工商部分别轉咨郵傳部查核前來除汴洛一案另摺覈奏外查正太鐵路由前山西巡撫岑春煊奏請開辦因係盧漢分支請歸盧漢總公司辦理經盛宣懷與華俄銀行訂立借欵合同奏由外務部覈准具奏奉硃批依議欽此在案兹據盛宣懷原咨内　前因總公司秦請裁撤改歸唐大臣接辦收支各欵應結至西歷一千九百零五年十一月分本大臣交卸日止山本大臣造册報銷等因自應將所送表册督飭司員逐欵詳核計此案自光緒二十九年五月初六日即西歷一千九百零三年六月分起結至三十一年十一月初四日即西歷一千九百零五年十一月底止開支各欵按册覈對總散尚屬相符惟查收欵項下按照歷年季報表册遞算與此次總册列報數目不符應令詳細查覆再行覈辦謹將准銷行查各欵開具簡明清單恭呈御覽其自光緒三十一年十一月初五日起該路旣歸唐紹怡接辦收支各欵自應由唐紹怡接續造報以重欵項所有覈覆正太鐵路第一届報銷緣由理合恭摺會陳伏乞皇上聖鑒再此摺係郵傳部主稿會同度支部辦理郵傳部右侍郎盛宣懷係原辦太臣并未到任例應廻避後不列銜合併聲明謹奏宣統元年四月二十日奉旨知道了欽此 
　　謹將覈覆正太鐵路自光緒二十九年五月初六日即西歷一千九百零三年六月分起截至三十一年十一月初四日即西歷一千九百零五年十一月分止收支各欵開具簡明清單恭呈御覽計開 
　　舊管無項 
　　新收項下一册開新收共公砝足銀一千八十一萬六千九百六十三兩七錢九分查該路借欵法金四千萬佛郎克照合同九扣實收法金三千六百萬佛郎克以三佛郎克三十三生丁零三分之一合公砝銀一兩共合公砝銀一千八十萬兩此次總册報收借欵全數公砝銀一千公十萬兩又收寄存押欵公砝銀一萬三千七百一兩七錢六分又收試辦行車進欵公砝銀三千二百六十二兩三分統共收公砝銀一千八十一萬六千九百六十三兩七錢九分又據表册内稱開辦起至一千九百零五年七月分止已列收公砝銀四百四十萬六千六百四十一兩二分其八月分起至十一月分止實收六百四十一萬三百二十二兩七錢七分惟查歷年季報表册截至零五年七月分止共收法京匯欵五次合公砝銀三百十五萬四千二百零一兩八錢代付欵五次合公砝銀一百十一萬九千一百十六兩二錢八分五次息欵公砝銀十一萬八千零二兩七錢五次雜欵公砝銀一萬四千九百十三兩九錢四分試辦行車進欵一次公砝銀七百零四兩八錢八分應共收四百四十萬六千九百三十九兩六錢加八月分至十一月分止實收銀兩統共應收一千零八十一萬七千二百六十二兩三錢七分計總册列報短收公砝銀二百九十八兩五錢八分又查季報表册有收息欵雜欵等項名目此次總册只列借欵及寄存押欵行車進欵三項其如何歸併之處及何項應列借欵項下未據分晣聲叙無憑懸擬以上各節均應由該大臣詳細查覆再行覈辦開除項下一册開共支公砝足銀三百四十二萬七千五百九十八兩一錢三分查前項係法京公司薪費及在路華洋員公費薪水路費日費一切雜欵共支公砝銀二百二十二萬九千四百二十八兩五錢三分購地共支公砝銀八萬四千一百零五兩七錢二分土方共支公砝銀二十萬零四千八百二十二兩零六分工藝共支公砝銀三十二萬零五百十七兩七錢六分軌道共支公砝銀五十萬零五千七百十四兩零九分房屋共支公砝銀八萬六千二百十三兩一錢八分儀器物件共支公砝銀三十八萬四千一百九十九兩零三分軌道附件共支公砝銀一萬三千零八十一兩六錢六分備用物件共支公砝銀二十萬四千四百八十六兩八錢行車器具共支公砝銀二萬九千一百三十一兩零一分行車項下共支公砝銀三百三十九兩零九分以上統共支公砝銀四百零六萬二千零三十八兩九錢三分除收回各欵公砝銀六十三萬四千四百四十兩零八錢外實應支公砝銀三百四十二萬七千五百九十八兩一錢三分按照季報表册逐一覈對與總册結數尚屬相符應准開銷惟銀圓錢文折合公砝銀兩如何折算之處應令該大臣詳覆備案 
　　實在項下一册開結存公砝銀七百三十八萬九千三百六十五兩六錢六分查收欵項下不符各節應令該大臣詳細查覆此項結存銀兩亦應俟收欵查覆到日一併彚覈 
[又奏覈覆汴洛鐵路收支各欵摺]  
　　奏爲會覈汴洛鐵路收支各欵報銷恭摺仰祈聖鑒事竊前准農工商部將前督辦鐵路大臣盛宣懷造送汴洛鐵路工程收支表册曁華文原册洋文帳略及原咨原呈一併咨送郵傳部前來查汴洛鐵路前由盛宣懷以盧漢鐵路係貸借比國公司洋欵造辦豫籌幹路還欵保全枝路利益奏請將開封河南兩府枝路統歸總公司籌欵接造悉照盧漢章程辦理經外務部核准具奏於光緒二十九年九月初十日奉硃批依議欽此欽遵在案又查盛宣懷原咨内稱前因總公司奏請裁撤改歸唐大臣接辦收支各欵應結至西歷一千九百零五年十一月分本大臣交卸日止由本大臣造册報銷等因自應將所送表册督飭司員逐欵詳覈計此案自光緒三十年三月十六日起結至三十一年十一月初四日即西歷一千九百零五年十一月底止收欵項下共合洋例銀五十九萬六千四百五十七兩一錢五分支欵項下共合洋例銀三十六萬二千三百八十一兩八分實在項下共合洋例銀二十三萬四千七十六兩七分按欵核算總散賬目尚屬相符所有請銷洋例銀三十六萬二千三百八十一兩八分應准開銷其結存洋例銀二十三萬四千七十六兩七分查該路嗣歸前督辦鐵路大臣唐紹怡接管自應統由唐紹怡接續造報以重欵項所有覈覆汴洛鐵路收支各欵報銷緣由理合開具簡明清單恭摺會陳 
 
 

Page 27

 
 
伏乞皇上聖鑒再此摺係郵傳部主稿會同度支部辦理郵傳部右侍郎盛宣懷係原辦大臣尚未到任例應迥避後不列銜合併聲明謹奏宣統元年四月二十日奉旨知道了欽此 
　　謹將覈覆汴洛鐵路收支各欵開具簡明清單恭呈御覽計開 
　　舊管無項 
　　新政項下一册開新收共洋例銀五十九萬六千四百五十七兩一錢五分查前項收欵據報自西歷一千九百零四年五月分起至零五年十一月分止計收比公司撥欵並代墊各項共銀五十七萬二千三百零八兩二錢四分又扣還各包工領用料價共銀九千七百十四兩二錢扣留各包丄押欵共銀一千五百六十六兩九錢八分扣留各包工保固工程共銀三千九百五十一兩五錢四分收入利息共銀八千九百十六兩一錢九分以散合總覈符前數 
　　開除項下一册開公費工程利息等項共支洋例銀三十六萬二千三百八十一兩八分查前項支欵據報自西歷一千九百零四年五月分起至零五年十一月分止計支公費項下共銀二十二萬三千一百三十一兩二錢二分購地項下共銀一千一百三十五兩一錢一分土工項下共銀四萬二千四百五十兩工藝項下五千九百四十九兩九錢三分橋工項下共銀三萬三千四百九十八兩六錢七分房工項下共銀一萬七千四百零八兩七錢一分噐具項下共銀四千零四十五兩三錢八分軌道項下共銀一百五十兩四錢五分軌道属件共銀一兩零共分付出利息共銀三萬三千六百一十兩五錢二分以散合總數目相符應准開銷實在項下一册開結存洋例銀二十三萬四千七十六兩七分查該册支兩抵所有實存銀數覈算相符應令歸入下届報銷案内再行查覈 
小說 
[俠情小說縵卿小傳（一名像片案）叜著（三十一）]  
　　第十八章　惡感情 
　　桃符換。彩爆竹迎年。萬户春聲。一庭淑氣。匆匆節候。不覺又更一歲矣。正月四日。午後二句。鐘漫眞出城至大夫橋往。訪縵卿。沿途紅男綠女衣飾一新。别具一種。酣嬉情態。兒童三五成羣。擊鼓燃花爆。喧闐之聲盈耳。盖江南每值新年。俗習如此。漫眞客久。亦視爲固然。及至張素雲家。時縵卿理妝未竟良。以連日應客正繁。故起甚晏耳。　　 
　　漫旣坐定。於是燒巨燭。陳果盒。燃爆竹於庭。喧呼稱賀之聲甚繁。漫一一酬贈以金。循故事也。縵梳裹旣竟。乃謂漫曰。午前招商局即來招我。不得不一往。公必候我歸。妾來正速耳。漫諾之。縵乃去。 
　　漫寂坐無聊。姑就榻小憩。時有二三雛鬟往來絮聒。漫隨意嬉笑。以候縵卿。忽聞樓下。報縵卿客至。即聞梯齒丁丁。有客登樓入他室。漫問髴雛鬟曰。來者伊何人也雛鬟往覘。即歸報曰。魚鴻浦也。漫知爲縵之所歡。亦頗能關愛之者。初不爲意。及六句鐘。怱聞有縵與人語聲。漫知其歸矣。乃久仍不至。詢之女奴曰。尚未歸也。漫此時不覺。慍形於色。 
　　漫之。遇所。歡也。素以平等心相待。以爲彼旣非專屬於我。則其應。他客也是其。職業倘存。嫉疾之念。是褊急耳。殊不足取。故從來。於所歡也鮮怒容。而今忽。慍形於色。者盖别有故。漫時確知縵卿已歸先就魚鴻談耳。顧先往就魚。亦所應爾。緣魚本爲貲本家。縵之。仰給於彼者寔繁。於勢正。不得不。然特以縵。瀕行堅囑坐候已歷四句鐘之久旣歸矣即先來一關白。再往就魚。未始非計况。漫又非不通情者。今詭詞未歸。直欺枉之耳。安得不怒耶。 
來函 
[鎭江造紙公司股東一分子來函]  
　　閱報載鎭江造紙公司欠信義銀行銀十八萬兩禀官查封備抵又鎭江造紙公司有擔任信義銀行欠欵之告白又某員查復道憲謂尹克昌除造紙公司外别無他項產業云云鳴呼我股東共有之造紙公司竟指爲尹克昌一人之產業矣於是而備抵焉擔保焉種種悖謬惟所欲爲絶不與衆股東一謀而股東亦寂無爭者鳴呼我股東甘棄血本乃若是之甚耶查造紙公司原議招股二十五萬兩九折實招銀二十二萬五千兩今者機器甫到廠屋未竣材料未購人工未雇股本已費盡外欠至十八萬有是理乎謂非設騙圖吞其將誰信尹克昌私設信義銀行毫無資本全藉造紙公司以肆招摇幸而不敗利歸尹槖不幸而敗則牽渾造紙公司揑報欠欵以隣爲睿謂非架空貽害咎將焉逃爲今之計我衆股東當一面澈查造紙公司一面按律控爭以保血本而維實業顧獨木難成端資羣策苟我股東而不忘權利也還宜奮發興起不才甚願追隨鳴呼事急矣時不我待千鈞一髮此其時矣中國興辦實業往往敗於奸儈此而不問我國實業前途尚可問耶尹克昌而有言也還當復我 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
