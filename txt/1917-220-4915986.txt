# 1917 - 220 - 4915986

 

Page 1

 
 
   
 
 

Page 2

 
 
時評 
[宣戰後之希望（冷）]  
　　宣戰後之希望論者多謂息内爭以一致對外余以爲此易言而難行者也蓋原有之内爭决不能因此而盡息我所希望者自後於對外宣戰期間不另生不屬於戰事之糾葛耳 
　　内爭不能息其可因是而暫緩乎不因是而加速乎宣戰雖曰空名其可因是而稍加以實力乎或因是而稍振國人之怠氣乎不因是而以爲泰山有靠益苟且而偷安乎此則我第一之希望也 
[専電]  
　　北京電審理敵國人民民刑訴訟暫章要點（一）戰期内均由中國法院審判其與外國人民之民事訴訟應外領審理者不在此限（二）民刑第一審除刑訴草案第六條三四欵各罪外均由地審檢廳辦理未設廳各縣由該管官移送附近地廳特别區由司法籌備處或審判處附庭行之（三）應管收及刑事判决執行或民事應收敎養局作工之敵人於新監獄行之（十　日上午十二鐘） 
　　北京電宣戰令昨夜由汪外長偕國務員進府連夜蓋印今午十時發表計對内大總統布告一件對外三件（一）照會駐京荷使轉逹敵國並電駐德顔使在丹駐奥沈使逹各該國政府（一）知會協約及中立國駐使（一）電駐中立國使轉所駐國政府（十四日下午三鐘） 
　　北京電今日戰令發表後有院令部令十餘道隨同公布（十四日下午三鐘） 
　　北京電臨時參院召集令本週内發表（十四日下午三鐘） 
　　北京電奥兵均由荷使舘派人看管定期移付於我國（十五日下午五鐘） 
　　北京電交民巷粤兵隊全部現由荷使收容荷營内（十五日上午十二鐘） 
　　北京電導淮新借欵六百萬美日各半即將簽押（十五日上午十二鐘） 
　　北京電導淮借欵美日出資共六百萬元吉長鐵路借欵四百三十五萬均不日簽字（十五日下午五鐘） 
　　北京電美使今亦覆書申賀兼表祝意（十五日上午十二鐘） 
　　北京電召駐奥沈使回國我國在粤利益托丹麥代表（十五日上午十二鐘） 
　　北京電協約各使接通告主旨後均答書致賀（十五日上午十二鐘） 
　　北京電外部巳將粤使出境護照送去惟對日期未加限定（十五日上午十二鐘） 
　　北京電津粤界昨己接收粤人頗不恭順（十五日下午六鐘） 
　　北京電德華銀行巳由王克敏及中法實業銀行總理法人某前往清理津行則派京中行之虚克司前往接收（十五日下午五鐘） 
　　北京電協商方面現研究處置德粤船舶租界兵隊之方法（十五日下午六鐘） 
　　北京電德華銀行由財外兩部派員接收至則空無所有遂將行封閉（十五日下午十二鐘） 
　　北京電國防委員會長段不暇兼指派靳雲鵬充任（十五日上午十二鐘） 
　　北京電大借欵無回音再從小借欵入手梁財長親與京津外資本家接洽巳兩三處有成議（十五日上午十二鐘） 
　　北京電一千萬元借欵政府主張作爲短期俟大借欵成立歸還日人則主張爲大借欵之一部一切條件待大借欵開議時討論（十五日下午六鐘） 
　　北京電李長泰今晨就步軍統領職决從根本改組（十五日上午十二鐘） 
　　九江電李純移蘇前衛隊己抵潯删日由行轅衛兵司令張中和統率前往（十五日上午十一鐘） 
　　東京電大借欵中預付一千萬元事件倫敦四國銀行團本部方在協議大抵金額由日本擔任擔保爲監稅餘欵期限六月前三月由鹽餘撥欵付息後三月償付本息如未盡償由大借欵中扣除 
[外電]  
　　北京電今晨政府發表向德奥宣戰之命令其文甚長中國不復承認對德之財政議務政府己收回津漢之租界取消治外法權荷領事代理德人利益當然即此作止中國之德僑今後全由中政府管理至於政府處置德人辦法之最後 
 
 
 

Page 3

 
 
意志迄今尚未宣布惟聞擬先將政界聘用之德人一律開除餘人則分别覊禁今所可滿意者政府巳以迅速手段對待德華銀行中國五處之德銀行均於今晨九時由當局會同當地西員正式封閉並决議清理行務己派中法銀行裴洛特氏中國銀行盧克斯氏等五人分理京津滬粤漢德銀行産業簿册等物且會同當地交涉員及中國銀行行長商訂必要之辦法財政總長巳有部令致中國銀行總裁矣（十四日） 
　　北京電華字報滿載關於大借欵談判情形之消息聞不日卽可訂定彼等之意似欲使人信協約國將以無限之欵供給中政府俾可大舉制服南方實則銀行圑雖允如中國向德宣戰則可以日洋千萬元供給中政府而日本銀行將否出資其他銀行將否參與投資尚未定議上年開議英金一千萬鎊大借欵之談判雖仍可謂爲尚在進行中但至今日不過以日洋千萬　爲墊欵將來由借欵中撥還耳（十三日） 
　　以上字林報 
　　北京電荷蘭公使巳接收奥使署及粤兵營奥使出境執照將於今日送交德華銀行巳閉門並由協約國公使各派衛兵二三人看 
守荷使亦派水兵駐守中政府己施行敏捷方法以清理德華銀行賬務中法銀行總辦裴洛特氏奉命接收北京德華銀行之簿册現資産業政府又派中國銀行盧克斯氏赴津巴塞里氏赴滬梅克雲氏赴粤直隷銀行副總理某日人赴漢巴塞里氏刻在北京當即出京南下德奥人民暫不拘禁苟無危害國家擾亂治安之行爲仍可安居營業由中國官吏隨時監視（十四日） 
　　香港電昨日午後香港九龍　有狂風經過雖未傷人頗有損失低層電車軌道巳被吹毁過渡輪船暫時停開九龍電話電燈皆毁路旁大樹拔根倒地印兵馬房亦被吹倒馬皆亂竄山上鎗會及軍營之屋瓦皆被吹落（十四日） 
　　香港電香港德華銀行之房屋與地基今日拍賣得　洋三十三萬五千元（十四日） 
　　以上路透電 
　　北京電雲南電云雲南督軍唐繼堯十四日發佈告示其文如左一不承認解散國會之命令二黎總統之辭任無國會之承諾是以認爲無效且黎氏迫於四圍之狀况陷於不能執行事務之境遇故總統辭任之通電亦難遽信馮國璋之繼任總統即無理由應作無效三曩者宣言獨立之倪嗣　以次各督軍應加處罰四段内閣非據約法認爲無效又唐爲靖國軍總司令任命羅佩金爲靖國第一第二軍總司今庾恩賜爲第三軍司令黄毓成第四軍司今（十四日） 
　　北京電中國對德奥宣戰協約國及亞美利加各公使方面均表滿足之意且甚希望南北雙方今後捐棄其堅執之意見力舉舉國一致之實（十四日） 
　　北京電内務部以部令公布處置敵國人規則十條（十四日） 
　　北京電中國政府於布告宣戰時求協約各國各派兵一二名於十四日午前十時看管德華銀行實行封禁（十四日） 
　　北京電各國接到中國對德奥宣戰之照會後於十四日午後致文回答中國政府協約國及美國回答之文巳如前電同一意義大意慶賀中國對德奥宣戰並云今後協同對敵益堅其結束云云（十四日） 
　　北京電中國對德奥宣戰後曩因歐洲開戰解除武裝繫留上海及他各處之協約國軍艦武裝立即復舊又今後中國與協約國方面之間尚須協議處分在中國之德奥兩國人處置租界處分殘留德奥兩國兵士及德奥船舶等問題（十四日） 
　　北京電德華銀行决由如左之協約國方面銀行家監理繼續事務北京中法銀行副總辦法人北爾諾特氏天津現中國銀行副經理英人爾戞司氏上海中國銀行顧問法人巴司利氏廣東英人孟遠氏漢口天津通商銀行員日人外山氏（十四日） 
　　北京電段總理欲於對德奥宣戰同時確定國内之地位遂愈决定以力壓迫南方惟須先固一巳之勢力擬先任命自巳親信之人爲步軍統領並效袁世凱之模範團編制軍隊目下正在計畫（十五日） 
　　北京電交通系不欲第二次大借欵由進步黨之梁啟超手成立故力反對大借欵之成立種種運動以　妨礙而梁啓超等則以爲無論如何必竭其力設法成功以立目下財政之計畫刻下正在苦心積慮云（十五日） 
　　漢口電王督軍十四日夜接到中央對德奥宣戰公電卽於十五日召集重要文武各官訓示一切並議防務（十五日） 
　　漢口電王督軍遵奉北京政府命令於昨招集交涉員吳仲賢及警察廳長中國銀行經理等協議保管漢口德華銀行收管之手續該銀行所有現欵債權契約帳簿等擬悉保管查銀行内之現欵不過三千一百六十七元（十五日） 
　　漢口電王督軍擬於武昌下游之靑山建築砲石因於十四日親蒞該處查勘（十四日） 
　　以上東方通信社電 
[戰電]  
　　巴黎電今日下午公報云塞尼與克拉盎勒　砲戰甚烈十一日德軍於愛萊南面攻擊法軍戰壕未獲效果而退受損甚重敵軍在柯里愛萊叢林與白松伏襲擊均在法軍砲火下敗退法軍擊落敵飛機兩架繫留汽球一具並重創敵飛機三架迫令降地（十三日） 
　　倫敦電據空中引導員報告星期日敵飛機襲擊一役志在倫敦一地因見英飛機起抵　者爲數甚多故乃轉嚮以自隠而於沙成特擲下炸彈且將所餘炸彈傾入海中此次英國抵制飛機砲協助飛機隊作戰甚爲得力沙成特共死三十二人内有女子十三人孩童九人又傷四十三人内有女子十八人孩童十二人（十四日） 
　　馬德里電西班牙全國頒行戒嚴令罷令罷工風潮甚大且含有革命意味政府巳命預備兵準備一切全國各處紛起騷亂京城中現尚安静（十三日） 
[公電]  
　　四川省自治會來電馮大總統國務院段總理各督軍省長省議會各報館鑒川省不幸於兵變民變之外又逢官變流蜚有聲呼天無路然尤以此次戴戡熊其動之舉爲殘酷焚殺搶擄過於闖獻尤可惡者索銀許以不燒乃如數跪獻仍不免於放火之災難民刦其資財乃紿人奔逃仍不免於排鎗之　　稚同盡貧富皆烖慘目傷心欲哭無涙以致被殺者數千人被燒者二萬户被刦者數萬家掦州十日無此忍嘉定屠城無此凶不意竟出於堂堂特簡之戴督軍赫赫聲威之熊旅長竊查民國新建無辜損失原有賠償之文城會係代表全城理合籲懇我大總統總理俯念川民巽儒迭遭官刧前番查辦旣以誑民此次横災當蒙執法應請通飭各省曁原省地方查明戴戡熊其勲家産及寄頓私財一律查抄變價發川以爲賠償而懲官邪並另請頒發巨帑急賑災民俾稍緩水深火熱之痛再督軍一席聞巳簡人暫代權操中央無庸置喙第當此滇軍猖獗之際一師又鞭長莫及設使劉存厚前敵　君寒心解體滇人乘隙而入川黎子遺何堪再禍明逹如我大總統總理對於劉存厚應如何設法簡櫂收拾軍心當必駕馭有術不使我川民再罹第二次兵災也迫切嘶呼無任屏營方命之至四川省成都城自治會議長馬盛鴻副議長馮元輔議員楊星源胡太和張學豫廖成章吳永順張孔瑞李炳文簡灝王梅軒周三益周兆奎周恒和顧奎壽王頤和廖渴春王陞榮徐璨陳鵑溥黄榮記周秉章宋元熙楊天盛葉涵臯劉汝南趙汝垓郭永年李德光劉□劉寳瑛陳新北戴孟吾鄧新泰陳祥發許源興李義順頼毓英徐天騏總董蘇兆奎董事董大可邱光第陳際盛張祥勱區葦王世榮劉萬鍾湯雨炎曾炳南王文浩汪鈺興職員　澄清賴瓊等代表全城七十萬户叩 
要聞一 
[對德奥宣戰之世界影響]  
　　大陸報社論略云中國之對德奥宣戰與戰事進行雖暫無實際上之影響然立有精神上之感應正未可輕視焉德奥人民處於楚歌四面疲於戰爭之地位近因俄國可望單獨媾和人心稍覺興奮乃和俄之幻想未成四萬萬人之新敵己至能不爽然若喪乎協約國方而有十三萬萬人與有一萬六千萬人之中歐諸國相鬭以八敵一此協約國方面人力之優勢也就財力與物質而言協約國方面尤可操必勝之劵中歐諸國之不能免於失敗德皇等早巳知之其所以支持不罷者不過希望俄國脫離戰局或有他種意外事件發生俾中歐諸國得以轉敗爲勝耳近數月來德人慮中國之將加入戰局不卹金錢大肆運動以期挽回今則京滬德華銀行昨己封閉他處分行亦當一律閉歇德人至是將不復有運動之餘地矣中國宣戰後可注意之事將陸續發生封閉德人銀行僅其先驅而巳德奥商船之留於浦江者雖有事前己售與華人之說今己立被收管目下海上海僑爲數下少待遇問題亟應討論中國或將要求引渡以便拘禁聞協約諸國刻方考察此項請求可否照准之問題德奥雖至戰事結束以後尚須感受中國宣戰之影響歴若干年而不己德奥留滬之商人自歐戰發作後猶能保全一大部份商業關係今則將一蹶不振矣中國今巳列入道德與民政之林對於國家主權與獨立之前途己獲取一新保證戰局結束之期雖遠近不可預决惟無論何時結束其結果協約國方面必獲勝利且可有力以維持此後世界之和平秩序保護弱國之權利而杜强國之欺凌中國既爲協約國方面一份子以保障民政與文化爲職務然則中國兩大黨派不當泯滅内訌糾正異見以其全力從事於共破公敵之大事乎南方領袖縱有屈抑然若於目下情勢絜長較短爭其主張則未免不智矣 
[文滙報論宣戰之因果]  
　　文滙報社論略謂中國之宣戰非倉促定議也加入問題之發　始於民國四年迨今春二月始决定抗議繼則絶交惟第三步之宣戰因種種原因至今始見實施所可注意者復辟前與復辟未成後兩内閣皆一致主張宣戰伍廷芳博士倡議於前今内閣贊成於前故對德宣戰之决議非出諸倉促也從前中國與外國開戰大都出於被動不得己而爲之今則不然純出自願非有强迫中德人士友誼尚佳故中國之宣戰非對於德國個人有所惡感實以德意志帝國所持之主義如處優越地位將不利於全世界也再中國之加入戰局雖將極力贊助有非常人所可預料者但未必抱大可促令戰局結束之奢望不過中國自覺其應爲世界法律與秩序計必須切實宣戰之正當耳中國採此觀念誠可表明其爲大國矣德國對於弱國不恤加以蹂躪中國弱國也今雖未受德國蹂躪卽在將來亦未必有此慘禍惟協約國之所爭者爲弱國存亡於此是繫之主義中國知此審矣國家軍事上之弱不足爲辱况向抱和平政策以致軍力不强如中美兩國者尤非國家之辱是以中國之决議在本性上極爲正當中國遠瞻大局不願見世界生活於武裝和平之下或有以有用金錢専供戰備之必要乃毅然决戰出於巳願其作戰之目的至爲高尚此世人所不可不明白知之者也至於外人强曳中國加入戰局之說則直荒謬之談耳中國旣己有此决計全國人民互相團結此其時矣當歐戰發作之初英國方　歷史上絶大政　爲美洲叛英獨立以來所未有但英國一經對德宣戰政黨爭競立卽終止他　情形亦有如是者中國黨派今日互有了解免去内爭而専注全力於一端庶其外以支持戰局内以鞏固國利跂予望之矣 
[宣戰案將發表時之京訊]  
　　對德宣戰非十三即十四日發表一節業紀本報兹聞政府以宣戰手續尚須愼重討論擬於本日再行召集特别閣議决定宣布即行面陳首座以明令發表但又聞財政總長梁啓超氏赴津昨日未回故今日之特别閣議能否列席尚未可知或者暫延至明日發表亦在意中據共同通信社消息對德宣戰之期巳迫不容緩本日國務院甚形忙碌兹聞宣戰之形式係先向外交團通告同時並以官報傳單公布又昨晚十點前外交團尚未接到何等通告據某外人言昨夜或今早極可注意蓋政府或以迅速手段出之也若昨夜今早猶不發表則明日之國務會議極可注意或再經一度之討論亦未可知至處置德人之辦法己大略决定所有官吏皆送回國各機關雇用之德人解除契約如充雇顧問及爲海關雇員其數不在少大約合内外計之有一百三十人左右將來此種德人另以他國人員充之至他項雇用之德人亦可酌量變通辦理惟無論何種德人皆須嚴爲取締以免滋生事端至軍人則認爲俘虜裁判權則完全收回又聞對德宣戰與對奥宣戰聞最近主張一齊施行者甚多宣戰後凡中國與德國所結之約於一千八百六十一年九月二日及一千八百八十年簽字者及其條約合同概行取消又一千八百六十九年九月二日與奥國簽字所結條約亦槪行取消 
　　政府以對德奥宣戰案卽須發表關於國防之籌備至爲重要巳擬定辦法由陸海軍參謀外交交通等部總次長及軍界重要分子組織一國防委員會今日（十三）上午定在國務院籌議一切上列等部之總次長及靳君雲鵬等今日皆列席再者財政部因宣戰在即關於各省之防務經費不能不先時籌措日前國務院曾發通令略謂國防緊要各省軍民長官宜妥爲辦理嗣聞各省均向政府要求防務經費之增加其額甚巨上星期五國務會議時僉以財政困難一律酌予核減由財政部覆電分爲四等辦法（甲）水陸交衝華洋薈萃防務最要之區如蘇皖鄂浙贛等省爲一等（乙）地屬極邊國防攸分之省分如奉甘新吉黑等省列二等（丙）年來盜匪熾氛防剿不容稍忽者如直魯豫陜等省列三等（丁）其餘各省則列入四等按照各該省區域支配防務以期永保治安而無意外疏虞 
[中央對川之軍事行動]  
　　川省亂事中央自聞戴戡督被害消息後曾再三嚴電詰責劉存厚并通電川省軍界諸要人詢問當時詳情兹聞日來中央所接此項覆電己不下數十起産見紛歧莫知曲直所在聞政府擬將此項來電暫行擱置静候吳查辦使到川查辦清楚後再各加以相當之處分又吳光新自任長江上游　司今兼四川查辦使現正在漢口滯留尚無入川確期聞政府以現在川事正亟吳之入川不能或緩曾連次去電督催飭令早爲入川之准備乃聞日昨吳又致政府一電頗有要求事件聞其大略一請政府明示查辦之要旨係爲劉存厚或爲滇黔兩軍以便有所適從一請撥的欵一百二十萬元一請酌調相當軍隊須在三個師團之譜一請預示未來川督之任命等情政府接到後尙未拍示覆電又一消息吳司令將帶隊入川政府巳令第二十師長范國璋率全師駐守岳州兹又探聞湖北督軍王子春電告陸軍部對於岳州防務擬派本省第一師長石星川將所部軍隊分駐岳州及新堤一帶爲鄂省上游之防護并令省防各團爲其援助隊加築砲台安置砲位以固邊圉而保大局至該部如何答覆刻尚未知詳細又京中某方面昨接成都來電日前佔領資陽之川軍壓迫滇軍而進逼於資州方面又奪回仁壽之川軍在仁壽南方與滇軍交綏頗有激烈之戰鬭目下滇似巳得若干援軍又由陜西派遣援助川軍之陜軍一混成旅巳入川境不日將抵成都與川軍相合又一消息當張動實行復辟之初雲南唐督軍異常憤激當卽將現有軍隊編爲靖國軍分道出發聯合川黔湘粤各省會師討逆乃存厚以重兵圍攻成都之事又起黔軍勢力單弱戴兼督巳出亡在外唐督覩此情形出師計畫更不容緩軍署隨即宣布通電唐督自發電後卽將出師計畫略爲變更前所派征伐復辟之軍隊卽令任討伐劉存厚之職目下正在進行中 
[南京快信]  
　　齊兼督連日在署與軍警界要人籌備對德宣戰蘇省之防務事宜甚爲忙碌 
　　齊兼督派交涉員馮國勲省警廳長王桂林會同籌辦德俘收容所 
　　報傳李督因贛南與粤省南雄交界地方發生戰事故行期又展昨據李之副官告人云李督實因調動軍隊布置贛防故行期稍緩所傳南雄發生戰事全屬子虚 
　　軍署傳出消息李督來寗日期恐因永新搶刦事略爲躭擱 
　　此間各界聞李軍在永新搶奪之說大爲懐疑 
　　新督參謀蘇國棟昨己來寗謁齊陳述一切 
　　昨日下關復興街觀音菴曁春臺旅館先後破獲黨人機關當時拿獲圖皖之方玿舟吳建三李子良等數人 
　　馮代總統電召黎克威入京聞擬派黎隨傳良佐赴湘 
　　軍署參謀長師景雲任爲公府軍事處參謀廳長一俟李督到任交代完畢卽北上就職 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[美俄間之鐵路政策]  
　　九日大阪朝日新聞云外間盛傳俄國將以東清鐵道讓與美國之說據當局所得確實消息美國部分人士有斯希望然現在美俄間尚未有何等交涉故一時從决定之也美國之注意於滿洲鐵道旣十餘年當明治三十八年八月二十日茅資茂條約進行時故哈利文氏東遊對當時之桂内閣提議日本可由俄國讓受東清鐵道卽由美國投資作爲美日合辦故井上侯等及政府部内之當路者頗然其說與哈利文氏交涉略有頭緒偶值隨小村大使往美之故山座圓次郎先行返國始知此事大驚極力游說政府及其他有勢力者痛陳不可因之政府態度一變中止哈利文之交涉美日合辦東清鐵道一事遂不成功抑哈利文氏所以爲上述之提議者其計畫蓋欲由太平洋通過西伯利亞鐵路然後經大西洋復歸此爲美國鐵道歸其掌中而世界一週鐵道置其勢力下之一理想也上述計畫失敗之後未幾復欲借錦愛鐵道以實現其理想亦因日俄反對終不成功然彼不肯放棄更與俄國舊政府交涉希望西伯利亞鐵道之一部及東清鐵道之經營委任與俄國舊政府間交涉後將成立一稍可滿足之默契不幸哈利文氏逝世其計畫遂閣置雖然美國人與哈利文氏有同一之理想者决不少也前次路德氏使俄重要目的之一亦有關於西伯利亞鐵道及礦山等之說說路德氏究齎何結果歸美今尚未明目下亦難信其巳獲得確定的權利而歸也要之美國人之一部旣不少有此等意見縱令非具體的問題將來能否實現亦固難言但雖滿洲里長春間之鐵道日本應由俄國讓受除長春老燒鍋間自不待說惟此問題我國不得不極注意云云 
[召集臨時參議員之停頓]  
　　召集臨時參議院之期刻尚未定聞自前次政府發出徴求召集臨時參議院通電後各省覆電廣東方面仍主張恢復舊國會其餘贊成及未贊成各省主張紛紛不一有主張由各省軍政長官指定派送者有主張由省議會公舉者又有主張於舊國會議員中選派者第一說之主張謂舊國會旣行解散若再由民選機關選出難保不再有激烈分子參入故不如由各省指送可免前此黨派分歧之弊第二說之主張謂臨時參議院雖非依法召集但亦名之爲民意機關萬不可由行政官吏主持其事至於臨時參議院之召集本無法律爲之規定特求手續上之順利與名義上之脗合自以由省議會公舉爲便第三說之主張謂舊國會激烈分子雖多但非全數皆然其中優秀分子亦屬不少似未可一筆抺殺現在旣擬召集臨時參議院各省指派固屬出於専制省會公舉亦恐稽廢時日不如由舊國會議員中擇其品行端方深明大義者各省酌派數人以求意見之一致且舊國會雖經解散除激烈分子多巳馳赴滬粤其餘尚多留滯都中一經召集不難立時成立似較之指送公舉兩說均爲輕而易舉以上三說主張各有不同其第一說之純粹主於官吏専斷决非共和國所宜有事政府若果爲尊重民意起見當然不可出此下策蓋所謂尊重民意者必有尊重民意之實際决非貌似神非之辦法所可敷衍了事且旣謂民意機關其分子自必由眞正之民意選出若以官吏代行民選之事其非眞正之民意可不待言項城時解散國會改組參政院其參政皆由總統任命以官吏代民意雖一時皆不敢有異詞然項城卒以是失敗前車之失不可不鑒也至第三說欲於旣解散之舊國會中求一變通辦法但選派之權操之何人而舊議員中應以何等人物方有選派資格則却難爲規定若云選派之權操之政府則與項城時之任命何異而舍政府外他人固更無此選派之權至於議員資格更無一定之標準湖南廣東國民黨居多直隷河南進步系爲盛若各省取平均之數必致湘粤少當選之人直豫多觖望之士是則事之至不公允者也或云選派盗格不必分别其黨派亦不必求人數之平均惟以此次是否補領歲費爲斷其領歲費者均不應在選派之列蓋激烈者領之爲他項運動之資貪庸者領之圖苟生活之計以理論之召集民意機關固决無此種手續也必求至當不易之辦法則第二說庶幾近之蓋省議會爲一省之民意機關由一省之民意機關結合而造成全國之民意機關兹聞谷鍾秀來京於此事頗亦有關張耀曾亦有來京之意張氏對於臨時參議院曾對人言如由省議會選舉則彼可贊成云云政府亦以谷張二人之說頗爲合理擬卽採用斯議故發表之期遂至遲緩矣 
[交通部策試屬員才識]  
　　交通部曹總長昨又發佈一訓令通行該部各廳司局所處略謂欲助長國家經濟力之發逹交通事業實筦其權以恒理論路電郵航各事業苟整理有方則收入遞增乃屬自然之勢惟欲求巨額之激增則非急圖開源不可查五年度四政收入較三年度增一千三百餘萬徒就收入而言不可謂非進步若收支併計則盈餘亦未可謂豐况天災人禍相逼而來軍事始平水患又見商旅交阻而路電首當其衝恐並此遞年少增之數而不可保夫生利之道節流不如開源此理類能言之而究之所開之源凡幾開而獲效者凡幾挾策言事者雖多然求坐言起行究不如當局者審諦之眞切本部内而廳司外而局所人才林立類皆供職歷年積有心得如鐵路一項如何吸收向不車運之貨物如何輸出向不外行之土産如何擴充易於獲利之支線如何籌畫附屬鐵路之營業郵電兩項如何增區設局逐漸推廣歸併民業聯絡國外各宜根據事實量度現力籌議以聞凡以能施行無弊而實效可以操劵爲主其爲利雖鉅而易於生弊或事在必行艱於籌欵者雖目前暫不能行亦不無論究之價值仰各悉必研求認眞體察自令到之日起限一月内具復不惟得集思廣益之功兼以覘各員之才識經歷幸勿視爲具文是爲至要云云 
[湘人迎拒傳良佐之兩說]  
　　據國務院消息日昨湖南財政廳長袁家並及第一師師長趙恒惕等均有電來歡迎傳良佐譚組菴亦有電來一方歡迎傳君一方力辭省長並聞湖南政務廳長范治煥君日昨與傳君會晤傳氏與之談及湘事謂余之赴湘一爲疏通中央與湖南之隔閡一替組庵帮忙故組庵萬不必萌退志云云范君亦略述譚之意思以爲組庵去年遭親喪本不肯任職因有督軍之地位得援墨絰從戎之義勉强支持今若専任省長則於義不可故組庵之辭職係出於至誠云云范君並述湖南財政之窘况謂每月收入不過三十七八萬元而支出則逹五十餘萬元出入不敷約在十五六萬元之譜以督軍省長尚可通盤籌措酌劑盈虚若省長専任則省長應負籌欵之専責而軍隊方面或不諒其若衷窒礙甚多云云又聞譚氏辭電到京後段總理擬去電爲一度之慰留現正設法疏通湘省軍界俾傳督軍早抵新任或兼省長亦未可知但另一方面探報湘省聞傳良佐爲督軍譚延闓辭去省長其軍界要人己開會二次决定阻止傳氏來湘首先將本省軍隊調駐防地免北軍侵入省垣并公推某某權攝省長藉維現狀一面由議會薦舉蕭翼鯤袁海鵬羅良幹楊道馨四人爲代表卽日啟程先往粤東繼分赴桂滇各省聯絡西南一致進行每人由會中發給川資四百元無論結果奚若刻下湘人之反抗中央似巳成爲不可掩之事實矣 
[榕城近事（赤水）]  
　　南北分裂之謠閩省傳之日甚蓋省内外之防務日緊軍隊日有行動因之引動一班人之猜疑此其謠之所由來也李厚基以陸軍不敷防備前曾電請派海軍來閩己有楚同停泊口外兹又得江亨一艘於前日駛來下椗馬江在李之意以爲可安人心不知實足起惶恐與謠諑也 
　　李厚基本不識法理爲何物段政府欲召集臨時參議院李則從而附益之其贊成之電（巳錄前報）閩人讀之無不三搖其首好事者謂此電中有若重召舊會法律果何根據環球上未之前聞等語我人頗服其膽大云 
　　福建各稅多屬包辦官吏坐享其資一任商人之壟斷民間疾若不問也現於菸酒公賣局將南台酒捐新與商務會長黄瞻雲包辦每年額定共十三萬元三年後遞年加額一萬元以十年爲期算定課額可增至二十萬元業經妥定又福建監政亦議包與商辦久未實行兹運使劉决行此主義己於前日會議將延建邵三屬先行包辦試視成績如何再定進止現正在覔此大東家矣 
　　司法總長林長民前日來電調私立法政學校理事楊遂爲該部秘書楊巳束裝即日北上 
　　高等檢查廳長許逢時辭職中央慰留現仍如舊視事 
[補誌蓉城戰時情况]  
　　焚刦後之西城六號夜川軍攻黔軍甚烈記者居近西城火線午後開門出望見軡軍陸續抬回陳亡者其多傷者亦不少傍晚時又見抬回黔軍數人皆面部不全至是夜四更後忽聞通惠門（即新西門亦即西較場爲黔軍營部）人聲鼎沸呼上呼殺則川軍巳乘勝追至軡軍駐地矣聞西城根街泡通街之黔軍與川軍之掩堡相距不及半里雙方猶在射擊黔軍旋亦從泡　樹支機石寛巷子窄巷子等街逃向皇城方面去 
　　七號天明時衆見川軍巳佔西較場驚魂稍定旋又見川軍將黔軍所棄各物陸續運至關帝廟警察署凡黔軍寄存人家之衣物亦多被清獲堆積一處 
　　通順中街之崔某見軍人紛紛自由取人財物遂亦取得笨重之物爲方桌椅子簽押桌之類爲川軍查見當將其槍斃於街面至是自由搶掠之風始息 
　　少城街道原係蜈蚣形通順街爲蜈蚣之身六號以後通順街以西間有川軍梭巡通順街以東地接皇城各街口之掩堡則由川軍扼守遇有形迹可疑者必盤詰再三至少城之小南門（即君平街口不許通過）每日開老西門以便居民買米而菜擔柴擔亦源源而來從此戰線移於皇城方面而少城内之公園暨商品陳列館逃難者不知又有若干人矣 
　　七號以後少城雖獲安寗而川軍圍攻皇城砲聲隆隆時仍多搬家下鄕者至通順街以東之宅院問有居民宅院門首大都貼一紙條不曰本寓搶刦一空卽曰本寓連刦數次銀錢衣物一掃而空云云記者見三道街相對兩公館各貼一紙條均足令人下涙 
　　十號夜皇城附近槍聲大砲聲又起似在老西門北較場躬擊須臾又有爆裂聲如堰水急流不可止遏繼響聲愈烈少城居民紛紛往西邊逃避即西邊居民亦復大懼且謂黔軍不知用何武器如此利害少頃知爲皇城内之子彈庫爆裂係北較場川軍以五擔山爲砲后陳地及西門川軍以城垣爲砲兵地而轟擊爆燃者至十一號早間火猶未熄是日南頭火起災民紛紛從少城西城根街逃去者絡聯不絶老者幼者坐車者乘輿者負病人者抬箱櫃者　包袱牽猪抱鷄者更爲擁擠少城居民眼見南方之火勢流民之慘狀深恐禍將及巳於是各街之凉棚一齊拆去以免惹火至晚各家門前點燈注意放火者其時支機石街有吕姓主張請本街貧民防守街之兩頭每人日給工錢二百文且議定如傷斃一人給三百元傷重未死者二百元傷而可醫治者由本街醫治然因街民多遷移下鄕此議未能實行是夜人人有戒心終宵不寐亦可憐矣 
　　十二號早間川軍拿獲放火者一名王有山供認曾放火十餘處推至將軍衙門背後處死當即宣布罪狀以昭炯戒是時忽有一彈飛來中一人頭部立即倒地此外復傷一人於是又起恐慌矣 
　　十二號午間少城居民紛紛以口袋盛土送至警署堆積如山復運至后子門作爲攻城之用 
　　焚刦後之南城十三號晨有黔軍奔出皇城旋被川電奮刀擊回后子門一帶堆積沙囊因十二號夜天雨未能一時布置齊全至十三號夜砲聲隆隆又向皇城攻擊矣是夜逃出黔軍約二百餘人聞有投降吳慶臨熙者 
　　十四號有潰出南門之黔軍約四五百人行至土主廟亦有逃往窰子壩者均被川軍與民團擊散同日南門外南台寺有黔軍百餘名經過被二師輜重營匡營長穆連長吕排長帶隊圍擊擒獲多名 
　　十五號省中四門交通無阻記者行至南門丁字街忽聞各街傳令鎖栅子門聞因黔軍將潰出之故是日皇城右旁安置地雷成功十六號即爆裂黔軍至更無鬭志 
　　十六號夜川軍二排奮勇由地雷轟開處攻入皇城黔軍乃派代表鄒懷西與川軍代表鍾雲鵠會於小紅土地廟鄒之公館内商訂退却條件（一）自中華民國六年七月十七號午前八時至十二時爲黔軍退却時間（二）退却路線由皇城前門出經三橋至紅照壁轉至南大街出南門至石羊場中和場繞道至大麵舖（三）黔軍退却川軍允不襲擊 
　　十七號黔軍如約退去城中鎗聲始息惟皇城前後左右臭氣薰人是日連下大雨兩次旋出太陽各街有懸五色旗者富有之難民漸漸歸來收拾居住獨此被焚之萬餘家貧民欲歸不得携兒帶女慘狀萬千卽使鄭俠復生想亦無從描冩之也 
[魯聞雜綴（懐瑾）]  
　　鉅野縣距濟寗九十餘里本月八日匪首毛思忠忽自鉅野致函濟寗道尹陸榮棨索洋十萬元爲犒軍費陸接函後報請駐紥該縣之唐旅長天喜徐旅長鴻賓出師痛剿旋經團長趙子才第一營營長曹某率機關鎗隊前往攻擊匪始退却現駐濟寗軍隊因匪勢猖獗戰事日多於日昨（十號）奉張懐芝督軍令設立陸軍臨時醫院診治傷兵省城軍醫院長譚斌宜巳搭　南下即行組織 
　　毛思忠大本營近忽移駐東平鄆城兩縣交界處之梁山泊内部組織有參謀副官秘書軍醫軍械等處機關鎗過山砲等等均置備齊全聞有某黨人爲之主持並有勾結袁英爲魯豫聯合之說 
　　張懷芝督軍對於膠東方面治安極爲注意除派張大英高立堯邱德亭及受僱之日人某某等常川駐靑島秘密偵查消息外昨又委公署差遣員姜歷山紀藹卿前往嚴密偵探以便對付 
　　自毛匪擾亂單縣後凡西南一帶土匪蜂起金鄕魚臺　受影響濟寗地方人民富庶商業繁盛交通上 
 
 
 

Page 7

 
 
更有鐵路運河之便故匪徒時常出没窺伺其間加以辮兵解散後又多趨附於此以故該縣一邑格外視爲重要屢關防營及陸軍駐守聞日前駐防陸軍在南陽湖附近捉獲一人並在城裏獲一販賣西瓜者嚴加盤結始悉爲毛匪奸細於是該處商民異常驚慌一時宣布戒嚴每至黄昏城門即行關閉 
　　近來悍匪毛思忠盤踞蘇魯兩省之處聲勢日益浩大韓莊一帶地扼津浦鐵路防務尤不可不嚴聞軍署又調駐紥禹城之新軍第二旅第三團一二兩營前往防堵該旅長薄子明團長賀丹墀奉令後己於十一日下午一鐘率兩營隊伍附津浦路火車前往矣 
　　平原巨匪顧德麟帶領土匪千餘人與駐禹城之陸軍及平原團防接戰陸防各軍以衆寡不敵致遭失敗匪等遂大掠任家莊張莊一帶受害尤巨平原車站人員多避之城内現惟留電報生及夫役二三名濟南車站自七號起己不賣平原車票 
　　新軍第二團解散後團長謝保軒逃所有兵士運赴濟南靑州濰縣高密各處發給恩餉分别遣散新軍第二旅本部昨又奉張懐芝指令駐紥徐州各剿匪實則不令駐省以防意外 
　　靑島黨人以退職軍官最佔多數如曾隷民軍之中級軍官紀某隋某陳某左某王某劉某等均躍躍欲試詎本月八日日本軍政署忽下取締黨人之令凡該埠之無業華人不論何黨何派一律勒令出境並以五日爲限違即引渡華官辦理 
　　濟陽縣城距省城僅百餘里目前股匪猖獗多至數百人縣境之葛家莊小官莊李王莊等處被匪蹂躪至爲慘苦縣知事急電省垣派兵往剿張督軍己派辛莊陸軍前往 
　　丁世嶧自上海回濟南庽商埠山東銀行有叩以時局意見者丁不答惟據其知交言丁以在滬兩月静觀大局日趨悲觀旣己不能挽回又不願加入一方故回濟小住怡情山水决不爲他種之活動 
　　臨時參議院議員魯省方面第一次喧傳者爲丁維魯蕭佑卿艾慶鏞李元亮莊陔蘭等似巳無望最近又有陳翰軒莊恩澤崔景三孫毓坦王默軒之說聞張懐芝個人對於是項議員並無成見其主持之者以政務廳長安茂寅省議會議長張介禮兩人之力爲多說者謂内幕中競爭頗烈 
[蕪湖快信]  
　　距合肥六十里與壽縣毗連之武山廟地方素爲盗賊淵藪即婦女亦精射擊刻由合肥回蕪者云前日武山廟發現大股土匪器械完全勢甚猖獗駐壽縣定武軍聞警前來剿捕匪等與之對壘定武軍被傷斃三十餘人隨即退回壽縣 
　　合肥自駐防定武軍之第十二營開赴壽縣後省垣僅派安武軍第六路兩連來合塡防外尙有縣城團練二百餘名自武山廟匪警傳來地方頗覺恐慌謠傳匪有進窺合肥之說該縣李知事以兵力單薄特電蚌埠安慶蕪湖告急 
　　蕪湖安武軍第一路統部於十四日午後接到蚌埠電令派第一營兩連第二營一連機關鎗三架即日整裝開赴合肥駐防以厚兵力該軍即於是晚九時由史帮統率領分乘陞豐小輪及拖船帆船各一隻星夜啟行赴合肥 
　　駐蕪安武軍第一路第五營營長張子俊係倪毓棻舊部前日隨同馬統聯甲赴蚌埠弔唁 
　　當塗辮兵七營雖經倪嗣冲令該營務處馬西林兼統至今多數未能服從現聞該統領陳德修前隨張勲入都刻己由海道南下不日即可來當並有仍統該軍之說 
　　蕪湖入秋後天氣炎熱較之三伏尤甚近兩日寒暑針巳升至九十八度十三晚十一時三刻居民正在外納凉之際忽見有形似新式電燈之火球由西南掠往東北光芒萬丈繼卽電光雷聲發現數次居民見者者甚爲驚異 
[徐州快信]  
　　張敬堯今仍駐車站津隴旅館 
　　張敬堯帶來之兵爲一混成旅除先開到之三營駐紥城中外餘悉駐車關車站 
　　寗軍多數調回原防留此者現僅有游擊隊一營　 
　　連日謡言頗盛城中戒備極嚴每晚九時卽斷絶交通各街口均有第七師兵士十數人武裝守衛 
　　辮兵第九營（即張勲衛隊前傳欲焚刦巡閱使署及鎭守使署者）屢傳有不稳消息商民惴惴惟恐七月十二夜之刦禍再見於城内張文生對於該營亦未釋然兹於本月十一日令將該營開往西北鄕劉集圩駐防聞該營各兵出發時頗形憤恨而城中各商民則莫不喜形於色矣 
　　辮兵之留城者現只有十三營之一哨十四營之三哨暨探訪營兵數十人統計不逾一營昨日（十一號）各團體假商會開會歡迎張督辦會間各陳述四境匪患情形當由張督辦答詞致謝並發表其以後行使職務之意見大致對於編遣辮軍去莠留良和平辦理對於剿匪一層俟大隊調齊即行合圍痛剿務須以嚴厲手段肅清之云云 
[江北之土匪與辮兵]  
　　土匪猖狂遍地皆是徐屬海屬蹂躪不堪疉經齊兼督電令海州徐州各鎭守使並剿匪總司令暨統領就近痛剿兹據定武軍第八路統領楊瑞文報告督署大致謂前奉齊兼督電令出防分駐睢宿邳三縣各要塞防匪當將六十六十一六十二六十三四營分駐於石莊周莊義集土山等處瑞文督營捕匪月之八日擊匪於南新河一帶九日困匪於彭莊圩是日各軍隊圍至圩根臥伏以待殲擒十日黎明伊始由東門逃走經隊伍合力痛剿匪遂奔逃追至瓦房遂與　遇儘力擊殺匪向不老河渡岸被軍隊擊沉匪船四只傷匪不計其數遂逃入山東界是役計二三日之久檢得匪尸十七具傷匪數十名擒匪首劉言修等計五名當己格斃獲快鎗七支馬二匹被擄婦女十七名牛十五頭驢三十九頭均令失主具領云云辮兵騷擾人民枕不遑安經馮代總統宣布改編警備隊分駐各縣以分其勢齊兼督極表同情日前特派王荗材王玉樹等爲宣慰員該員等業經來省報告宣慰情形並由省議員馮士奇等面謁齊兼督請求迅予收束詎倪嗣冲來電阻止主張先從剿匪入手俟匪風稍減再行改編齊督接到此電無可如何欲不改編而此事是馮河間與段總理所主張欲遽改編而倪嗣冲又有阻止改編之電報　思再四毫無善策特令省議員王壽喬馮士奇等公推代表請求中央究竟如何辦理一面電覆倪氏己令某某等公推代表入京請示機宜云云現在徐州旋寗人員特公推王茂材張從仁王玉樹等爲代表入京請願昨王等巳由津浦路下午三句半鐘乘車入都呈請改編辦法矣 
[江浙防勦股匪之計劃]  
　　江蘇水警第二廳長趙會　接省署訓令云案准浙江省長公署咨開本年七月二十六日據内河水上警察廳長徐則恂呈稱本年七月二十三日據職廳偵查員羅寳昌董仁海等報稱大帮匪首管大肚子李老窩子卽野財神糾衆六七十人匪船十餘隻槍械三十餘桿又匪首郭壽蒼姜老窩子張少光張六等集聚匪徒百餘人匪船二十餘隻鎗械數十桿又匪首阮老窩子阮本康等嘯聚匪徒七八十人匪船十餘隻槍械三十餘桿均係套筒五響共計三帮餘有土帮河南南橋等帮惟查管大肚子等帮竟在蘇屬松江崇明海邊柘林靑浦崑山殿山湖一帶意圖行刦所有管匪一帮己與蘇境水警第一専署二分署互戰片時匪勢退敗東竄西逃嘉湖兩屬地勢接連蘇境汊港紛歧難免不越境滋擾等情同日又據第二區長俞肇桐函報前據探報搶刦上潢濱案内匪首郭守倉張六等己併入大帮當即分别呈報並飛令所屬嚴防在案兹探得是股帮匪計有三帮一帮匪首阮老窩子己竄入無錫等處一帮匪首管大肚子與此次搶刧上潢濱匪魁郭守倉等聯合尚在江浙交界一帶意圖騷擾復查得匪魁郭守倉係東匪宋昌明之大門徒去年該匪投誠江蘇經趙廳長收錄所繳槍械十枝乃郭守倉之鎗該匪因與宋昌明有師生關係是以搶刦意在嘉湖更與江蘇巡緝隊長李楝勝有隙亦欲攻擊李隊長部下以圖報復應請鈞長速即函商江蘇趙廳長責成宋昌明郭守倉緝拿交案以弭巨患是否有當伏乞鑒核施行等情前來據此查此項股匪在江浙交界聊合嘯聚亟應防剿以戢匪患據報前情除咨請江蘇水警第二廳暨飛令各屬從嚴防緝外理合備文具報仰祈鈞長察核俯賜通令嘉湖兩屬警備隊暨各縣知事協同防範嚴緝實爲公便等情據此除以帮匪大夥嘯聚圖逞亟應嚴密防剿以靖地方己令行警備隊二區統帶暨舊嘉湖兩府屬各縣知事一體嚴防緝究並候咨請嘉湖鎭守使就近督同防剿曁咨江蘇省長督軍查照轉令仰卽督屬一體遵照辦理仍隨時報查母稍大意是爲至要等語指令並分令外相應咨請貴省長請煩查照希卽轉令所屬聯絡防剿以免交竄而靖地方等因准此除分行外爲此令仰該廳長立即會營聯絡防剿以免竄擾切切此令 
[杭州快信]  
　　冒充軍事稽查之鄭志鵬等連日在塘栖一帶藉端索詐昨由該處警備隊拿獲鄭等四人押送督軍署訊辦 
　　省會警廳以近日時值戒嚴容留匪徒每罹法網甚至房屋封閉昨特出示布告曉諭人民遇有租户須格外謹愼細查來歷妥覔保人否即按戒嚴律懲辦 
　　二區三營三哨哨官齊長庚因案撤差遺缺委差遣于定襄接充 
　　新委省會警察第一區警正李蔭梧報告省長准本月十六日成立區署 
　　警廳司法科員余廷楝奉夏　長飭赴桐廬調查要案昨巳回省報告 
　　高檢廳陶廳長昨委員分赴各屬監獄調查管理成績 
　　己撤二區警備隊統帶張德全昨報解本部及各營存餉銀七千七百二十元齊省長飭交司令部存儲并發給收證 
　　臨海縣知事汪瑩呈請撥發毛瑟鎗四十桿子彈二千粒齊省長昨訓令四區統帶黄繼忠照撥備用財政廳因各縣田賦考成亟須調查三四兩年份災歉成册至今未奉内部發回昨特具呈中央催領 
地方通信 
[蘇州]  
　　流氓行兇案判决流氓小金寳糾合同類俞才寛等多人各帶利刃鐵尺至黄　坊橋鴻　樓茶館與車玉器之奚阿春尋釁將奚阿春砍傷並以沸水灌傷多處當送醫院醫治並經警廳拿獲俞才寛徐廷貴吳金生江阿三等四名解縣訊辦小金寳則屢緝未獲兹經吳縣公署裁判員迭提俞才寛等研訊供不承認行兇旋經飭傳被害人奚阿春質　奚所受各傷雖經醫治漸痊尚不能步行當以竹楊抬至法庭與俞等對質俞才寛等始各供認不諱昨己宣告判决俞才寛卽俞根林徐廷貴即小常州吳金生即不狗兒三犯各處三等有期徒刑監禁二年江阿三卽鐵膀　阿三處五等有期徒刑六個月俟經過上訴期間送監執行小金寳等俟緝獲另辦 
　　飭塡敎育行政人員表吳縣公署第三科接到省長公署政務廳敎育科來函云巡啓者敞科現擬調製六十縣署佐洽敎育行政椽屬姓名履歷表以更查核附奉表式一紙至希查照塡列其縣視學曁敎育欵産經理處總副董核委之時所報履歷間有不甚詳備者兹請一併開明寄科爲荷云云縣署接函後巳遵照辦理矣 
[松江]  
　　嘉善自治員控告松江警所長楓涇鎭松江縣警察所長尹祖　自任事後對於職務尚能謹愼從事以故該鎭蘇界士紳尚無間言詎近日不知因何與該鎭嘉善屬自治委員施次吾有隙施遂冒充蘇界居民向滬海道署控告尹某違法批示巳載本月二十一日報端兹聞施某此次懐恨特甚非將該所長尹某解職誓不甘休不日聞又將繼續控訴云 
[鎭江]  
　　佈置水上防務灌揚湖河水巡團團長張金發前奉令赴揚州仙女　灣頭邵伯新馬頭二道溝等處接收巡船並布置各種防務刻巳完竣不日北返 
　　師長由寗返鎭駐鎭陸軍十九師兼要塞司令楊春普師長於日前赴寗晋謁齊兼督軍禀商防務事宜刻巳公畢於日昨午後一時乘車旋鎭 
　　軍　搜檢輪船現在戒嚴時代凡由上海漢口開駛來鎭之各輪船抵埠時每有多數警察及陸軍偵探隊搜檢行人行李他如清江南京十二圩各處開來之小輪亦一律檢查 
[杭州]  
　　浙軍陸續回杭開赴明光之浙軍回防一節曾紀昨報兹悉是時所到者僅爲第一次専車其第二次専車則於前日（十三）下午九時三十分到杭計有輛車二十四部共機關槍隊及團本部紅十字隊等則乘坐第三次専車於昨日（十四）上午九時半到杭内有第四團兵數連換乘専車開赴南星駐紥又第二營兵於前日（十三）夜間十時由南京出發亦於昨晚（十四）抵杭所有空車因滬寧鐵路之慢車貨車均因乏車停駛故卽日趕往南京以備掛用 
　　重訂男女檢查規則杭垣自戒嚴令頒布後車站即設有男女檢查員以盤查行旅兹聞省會警察廳因愼重檢查職務起見特重訂規則十條其文如下第一條現因時局不靖奉令戒嚴盤詰奸宄事所宜然本廳特於各車站酌量繁簡設立男女檢查以保衛地方之安治第二條各車站男女檢查員即隷屬　該管警署受署長署員之指揮監督第三條男女檢查員専以檢查違禁物品暨形跡可疑之人爲宗旨第四條男子檢查員每日於火車到站時間在檢查地點行使職務第五條凡由他處附車到站之人民貨物均須受男女檢查員之檢查不得違抗第六條業經檢查違禁物品及可疑之形跡即由檢查員於其物品上加以粉筆號記隨時放行第七條男女檢查員如遇有形跡可疑之人務須切實盤詰倘言語支吾不實不盡或有違禁物品及可疑證據卽須由警察解送就近警署辦理第八條男女檢查員行使檢查職務如有違法情事立即斥革究辦第九條男女檢查員如查有形跡可疑之人曁違物品可疑證據經警署訊實確與治安大有關係者當分别酌量獎賞之第十條本規則如有未盡事宜得隨時增改以期妥善 
[山東]  
　　殺人煑屍之駭聞高密城内后倉街張立堂係前清泗水縣訓導家稱小康晚年獲子張愛之切不免養成兇横性質本年四月間張子鑫納侯氏之女爲妾未幾即加虐待竟用鐵尺兇毆該女受毆卽與張子拚命詎張子竟用尖刀將侯氏腹部穿透多孔登時氣絶將尸支解數十塊以鉅鍋蒸煑將肉飼犬而以其骨匿於厠内事後聲言侯氏被其娘家誘去而侯家則以並未誘女向張聲辨因是雙方爭訟經知事高臯言一再傳案嚴訊以案屬可疑密買一老嫗暗往張宅偵察情形旋探得套間内之鋪蓋上似有鮮血痕跡花盆中有數個均係新土頗爲詫異據報縣署復派地方警察多名前往細加搜索果由花盆及坑洞内搜出人骨數十塊並殺人煑尸之證據多件昨經高知事當堂提案研訊張子及傭僕均巳承認殺人煑尸不諱夫人類而施此殘忍慘酷之手叚眞所謂駭人聽聞矣 
雜評一 
[宣戰後之國民（一子）]  
　　國民之愛國心無以感之不動也必有其事以感之而後愛國之心油然以生國民之自覺心無以引之不動也必有其機以引之而後自覺之心惕然以起今之宣戰旣成爲事實則此事實實足以感引國人之愛國與自覺何以故以宣戰一事不啻置其國於世界舞臺之上前途之爲禍爲福爲榮爲辱皆於此宣戰卜之亦即全賴此全國之人心以爭之也故國人對此宣戰而愛國與自覺民不感引而動者非世界大國之國民也 
　　夫此受國與自覺心於可驗之其必自消滅内訌一致對外始 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰發表後之海上風雲]  
　　中國對於德奥兩國於本月十四號上午十時起宣告立於戰爭之地位自前日（即十四號）明令發表後滬上中外官商人士莫不非常注意兹將各方面種種情形彚誌於后 
　　預先密告之院電松滬護軍使盧永祥前日接北京國務院來電云大總統布告十四日午前十時對於德奥兩國宣戰除應辦事宜由各部分電通知外特先密聞院元印等因盧使遵即抄錄原電通知軍警各機關並致南北商會分别查照 
　　交涉公署之會議昨日（十五號）上午十時餘駐滬交涉公署特開臨時特别會議本埠各機關行政官長均列席聞係關於處置德奥兩國在滬人民財産諸事並討論戰時國際公法午膳後復又會議分别實行云 
　　德華銀行之封閉公共租界工部局今晨出示謂現因中華民國己向德奥宣戰行將頒行警備條例且因外國租界之治安秩序有維持之必要本局特應中國當局與領袖領事之請將黄浦灘十四號德華銀行之屋封閉云云聞封閉該行之舉乃由交涉公署行之當巡捕未抵該行之前該行曾運出箱籠十五件内盛何物不能知之惟巳查明其藏匿之處如欲知其究竟當不難得之也封行之諭單乃由會審公廨所發且由領袖領事副署經巡捕房派捕若干人執行之行内德人毫未抗拒安然走出總辦費格氏仍得照常居住於該行之樓上惟巳設法阻其與行中相通矣又一訪函云盧護軍使自奉政府命令與德奥兩國宣戰後卽咨請薩交涉員轉商駐滬領事團立飭公共總巡捕房麥總巡先將黄浦灘之德華銀行派捕監視是日（十四號）下午五句鐘由麥總巡親帶西印各捕十餘名馳往該行日夜看守至昨日下午六時復經薩交涉員會同中國銀行行長宋漢章至該行檢點所存銀洋押欵及一切簿據交與宋君接管聞該行尚存現銀五十萬兩標金等押欵銀一百四十餘萬兩現洋與鈔票約四十萬元并聞華洋各商存欵巳寥寥無幾至該行一應未了事宜槪由中國銀行兼理云 
　　敵國商輪之收管拘留德奥商輪一事昨由海軍司令部派定海籌海容兩艦會同海關洋員前往收管所有各該商輪之船員水手等共八十餘名經護軍使署飭發上海縣公署覓屋安置當經沈知事擇定小南門外圖書公司爲收容所派兵監視一切食用由縣署承辦囑令滙中西旅館巳送應需之欵聞歸軍署撥付 
　　敵人存欵之停付江蘇交涉員薩福懋君致南北商會公函云逕啓者案奉外交部電開官辦商辦各銀行所有收存敵國人民存欵應通知商會會同查明報部暫行扣存停付如存欵人有因生活所需呈請支付者應將數目曁其人口開明報部核准細目函詳並轉該省各交涉員一律遵辦等因奉此除函知各銀行並轉本省各交涉員外相應函逹貴商會請煩查照辦理並希見復爲荷 
　　奥國僑商之要求旅滬奥國僑商昨曾紛紛集議保護生命財産等事聞决定呈請奥領要求中立國之荷蘭總領事承認保護而荷領事謂須俟奉到本國駐京公使命令後再行定奪云 
　　辦理檢查之循例滬上軍民各機關自宣戰問題解决後辦理檢查德奥兩國僑商財産人口軍械會所等事勢必忙碌其間德僑方面檢查手續巳於本年三月十四日我國政府向德國政府宣告斷絶外交關係後經駐滬臨時檢查所清查回國德人護送出境及旅行他埠並將寓滬註册人數及槍械財産船艦電房等按期造册報部此次宣戰不難復查而奥人方面頭緒紛繁必須逐細檢查庶足以昭愼重故由各長官議决以上次檢查德僑之經過情形殊爲完善現應仍循前例辦理昨交涉公署内附設之臨時檢查所巳着手辦理矣 
　　奥領事署之下旗駐滬奥國總領事署向在某洋行樓上現因吾國發表宣戰故昨日該領署巳將國旗除去並聞各奥商亦均休業云 
　　西報紀載之迻譯（字林報）中國向德奥宣戰後自歐戰初期停泊浦江懸挂奥旗之船三艘即被拘占昨日下午四時十五分左右中國巡艦一艘移泊浦江下游旋有海軍拖船一艘駛離該艦護以武裝小輪兩艘附近且泊有中國砲船一艘繼有華兵登奥船支那號波希米亞號西里西亞號而收管之並無周折且查視一過未見有何損傷船中共有德奥人約八十名均經送登岸上目下尚未限制其行動自由其需助之人則巳訂定供養辦法查三船噸位波希米亞號二八○五噸支那號三八六八噸西里西亞號三三一八噸中政府在滬所拘之敵船連前德船五艘共計八艘載重一萬八千六百四十五噸協約國軍艦今後復可出入滬港而前爲中政府覊留之小船亦得釋放此殆爲受人歡迎宣戰效果之一也上海薩交涉員曾告字林報代表謂處置德奥敵人辦法彼尚未接訓令惟交涉署對於若輩旣停止塡發旅行護照則其行動自將受有限制也薩君又謂封閉德人總會及德人報館二事亦未奉有訓令（大陸報）十四日晨本埠薩交涉員往晤領事團領袖嗣後會審公廨發出封閉德華銀行之諭單當由領袖領事副署送交德華銀行總辦閱看旋將銀行封閉並派人看守中政府之意欲令中國銀行接管德華銀行事務擬囑德行總辦派行員二人襄助中國銀行及交涉署清理該行錢賬中國銀行刻候北京訓令然後始可着手進行兹聞政府己派西員巴塞里氏由京來滬接收德銀行矣十四日午後浦江中奥船三艘波希米亞號西里西亞號支那號巳由中國海軍人員收管三船水夫約八十人巳送入租界暫由匯中西旅館供膳至於居住問題尚未决定據華人方面傳說宣戰之前奥船業由北京某某官吏默許售與日人今雖由華人收管日後即將轉交買主聞宣戰所以遲遲者殆爲成就此項交易計也中國電報局亦有敏捷之行動己發表發電新章旅滬德奥人民如何處置因有種種法律上複雜問題尚未議决上海公共租界含有萬國性質故乃一中立口岸但就學術言之土地上高等所有權仍屬諸中國此後租界中德奥人民是否將因此而被視爲敵人外交團是否將仍視上海爲中立口岸刻皆未能逆料但聞中政府並不願拘禁德奥僑民亦不願逐之出境不過欲置諸監視之下耳（文滙報）奥總領事署巳於今晨七時改懸荷蘭旗現由荷副領事基士特君管理因荷總領事魯士君在日避暑故也奥總領事白洛曷博士刻亦在中國北方避暑 
[奥領事署之奇案]  
　　僑庽法租界密采里西旅館四十四號房間之奥國人梅而喜（譯音）前日在滬西麥特赫司脫路奥領事署之洋台上忽然飲彈而倒頓時氣絶面死當經停在該處之黄包車夫趙嘉松瞥見告知七百二十七號華捕李源楊報告静安寺捕房捕頭立飭中西包探往查屬實當時疑係無領事管束西人因即將尸舁入斐倫路騐尸所報請公共公廨關讞員於昨日午後四時會同英副領事卓乃爾君蒞所驗得死者委係槍傷殞命遂塡明尸格升座公案命將各見證傳案先據密采里西旅館管事西人古爾狄斯（譯音）投案譯稱死者名梅而喜生前曾與西人斐理巴（譯音）至本旅館同居於四十四號房問四天後即行離開云云又據工部局西醫台維司（譯音）投稱驗得死者大半係鎗傷斃命然自擊與被擊非剖驗難以證實云云中西官會商之下即在驗訊單上簽判曰訊據工部局醫官聲稱巳死西人梅而喜係鎗傷身死應俟剖驗後確實報告再行訂期復審 
　　十五日文滙報云今晨本埠奥總領事署出一奇案其詳情至今日薄暮猶未能探悉顯因當局者欲守秘密之故惟下載情形似非不實也近有奥國或匈國革命黨五人由津抵流滬（聞天津有波希米亞人與斯拉夫人暗結一黨甚有勢力）今晨拂曉後同赴奥領事署聞志在得文件數種初由華僕一人容許入署五人即向該僕索取屜鑰並加恫嚇該僕不允並大呼粤副領事康士之名康士聞聲而出乃與五人大起爭論五人之一出手鎗示之謂如不繳出某種文件則將扳機斃之此時情形甚不明白俄有鎗聲數響副領事安然逃脫而五客之一名瑪里塞克者身受二彈即於數分鐘内殞命該屍後經移入驗屍所今日下午三時由英陪審員卓君與關讞員會同檢驗捕頭美里森代表捕房報告堂上謂今晨彼曾見奥副領事兇手現拘禁奥領事署惟奥副領事絶對不准將兇手解堂卓君謂此事稍緩討論之吾人今所事者爲塡明屍格與訊問死因耳該奥人如有到堂之必要可出牌票提之法蘭西旅館經理古爾狄斯認明該屍與另一人寓館中四十四號房間巳四五口之久惟不能决其姓名耳工部局副衛生官台維司謂彼未檢驗屍體惟信必係飲彈而死中西官於取證之後方欲起立美里森復稱某人力車夫於路上拾得手鎗一枝送入捕房於是捕房始知此案發生云 
[黨人運動軍隊之敗露]  
　　駐防吳淞之陸軍第二十旅偵悉近有黨人梁敬甫在該旅部下運動軍隊圖謀舉事當將梁敬甫拘獲由該旅長詰訊一過昨派委員押送來滬於上午九時解交松滬護軍使署訊辦又駐紮滬南昌廟之陸軍第十師三十八團長兼護軍使署參謀長馬鴻烈於十四日據該圑某隊拿獲代黨人運動軍隊之某甲一人卽經馬團長略訊一過命解護軍使署軍法課經鄧課長親提預審聞某甲係魯人爲某團逃軍現在英租界五馬路設有餅攤云 
[外人易裝赴杭之偵察]  
　　浙江督軍公署駐滬稽查員昨日電致楊督軍略謂近查有某國人改裝易服頭戴國貨通草帽身穿白夏布長衫足穿華鞋紛紛前往杭垣惟省垣正值戒嚴似應飭令所屬區域嚴密偵察加意防範云云楊督軍巳據情通飭省城各警區偵查防範矣 
[孔家灣搜獲炸彈]  
　　前日（十四號）午後五點時有衣服整潔之二少年乘車由北直往高昌廟地方經步兵三十八團馬圑長偵悉該二人係屬黨人派人跟隨在後旋見該二少年同入同安里後面孔家灣第一千二百八十二號門牌内遂由跟隨之人就近報告憲兵第一連經吳連長督同劉張二排長曁憲兵多名立至該處入内將該二少年拿獲並由跟隨之線人在該號房屋内搜獲炸彈十一枚查房屋内並無家用物件僅有床一只鋪蓋一個遂一併拘入憲兵第一連連部當由吳連長詰訊據稱一名楊以德年二十一歲徽合肥縣人一名唐開山年二十歲安徽廬江縣人今來此處因欲找尋朋友云云詰其炸彈何時藏入該屋堅不承認一面飭傳房主林德祥到案據供該房於一星期前有一婦人前來租借並無家用物件搬來餘均不知等語吳連長以事關重大當將一干人證及炸彈十一枚一併解送步兵三十八圑圑部請馬團長訊究昨開己將搜獲之炸彈派人先携數枚在浦江内試擲炸力甚猛另一函云此案捕獲共有三人爲唐可尚黄光采楊義生均隷安徽籍曾在某學堂畢業己於昨日上午八時連同搜獲炸彈十一枚押解護軍使署收訊矣 
[桂墅里查無黨人機關]  
　　前晚（十四日）七時許憲兵第一連吳連長又據人報告謂斜橋南首眞人路口桂墅里内設有黨人機關藏有炸彈等危陰品物云云當即督率兵士會同該處警官李錫恩偕往搜查及按房查檢一過並無禁物該軍警等遂分道而回 
[調查户口之嚴密]  
　　南市軍警各機關因據人報告黨人在高昌廟一帶潛租房屋混入居住窺探軍情並有暗藏手槍炸彈情事是以前昨兩日高昌廟軍隊調查户口非常嚴密每查一户必詳細詢問不厭類預 
[檢查車輛行人]  
　　三十八團所部各營長以前日高昌廟孔家灣林姓房屋内曾經查獲炸彈防範不容稍疎故嚴諭各崗士兵無論日夜如見北來車輛駛入西栅及望道橋以内如乘車之人携有物件者即須檢查以防來帶危險物件人晚對於行人尤宜注意云 
[梅白克路炸彈案研訊終結]  
　　庽居新閘梅白克路八十六號門牌前清宦裔王廷柱（即黄鼎祖）家於夏曆五月十一日晚被乘坐汽車之男女五人抛擲炸彈炸燬什物一案業由老閘捕房包探王寳生張炳成西探奎兒帶同眼線徐海卿前往法租界協同法捕房包探在鼎慶里緝獲皖人陳和臣李春榮婦人汪王氏等男婦三人提回捕房解送公共公堂訊判分别管押各情己迭誌本報昨晨由捕傳同見證汽車夫徐阿弟徐阿毛婦人王杜氏姚金生等將全案人證解廨經王崧生襄讞會同美博副領事在刑庭研訊原告黄鼎祖未到由代表鄧瑞陰投案訴稱原告年幼在家讀書故未至案一切家事由我代爲照料此案未發生之前迭接郵遞恐嚇信函詞頗激烈勒借鉅欵己將各種信函送至捕房請爲查究云云並延律師到堂請究繼據徐阿弟投稱我在湖北路飛隆汽車行内爲司機五月十一日晚七句鐘由法界寳昌路大利汽車公司代被告（指陳和臣）雇我行内汽車一輛我當與徐阿毛將車駛至法界大利門前陳和臣首先登車囑令開至守安里六十八號門牌第二被告（指李春榮）與婦人三口亦即上車命我開至梅白克路後即回轉經過西藏路往東直逹黄浦灘始回法大馬路守安里停車被告付我車資洋四元二角至於抛擲炸彈一層並未得知訊之王杜氏供稱被告於本年三月十九日來租餘屋至五月十二日搬出是實詰之眼線徐海卿供與被告陳和臣李春榮素來認識王汪氏係陳之姘婦五月十一日前陳製造炸彈一枚藏於牀舖上我見之向詢據稱欲携至梅白克路黄公館抛擲圖索鉅欵至十二日得悉黄公館内發現炸彈知係陳等所爲云云又據姚金生投案證明被告於五月十二日來租鼎慶里二號房屋一幢租洋十二元五角餘不知情訊之被告陳和臣供稱眼線徐海卿實係沈智才化名與我素有仇隙此次實遭誣指我並不雇坐汽車至黄姓家抛擲炸彈質之李春榮供稱此案發生時我並不在滬實被誣指汪王氏供蕪湖人於去冬來滬僦居鼎慶里洗衣度日並未與陳姘識至於炸彈之事實未得知亦不與陳同坐汽車求鑒中西官會商之下判被告與眼線一併還押候下禮拜三再行判决 
[指拿抛擲炸彈之暴徒]  
 
 
 

Page 11

 
 
　　昨日上午十一時半淞滬警察廳偵緝隊士至法租界總巡捕房聲稱有前在城内九畝地南京人金姓家門首抛擲炸彈之匪犯兹由眼線指明匿居法新租界平濟利路第二家請予派探協緝等語施總巡准即派探偕同往拿巳先由該眼線在平濟利路左近將甲乙二人拘住交由法探同至嵩山路捕房經臘捕頭略詰一過諭候禮拜五解廨預審後再送華界官廳訊辦 
[刺趙嫌疑犯尚須質對]  
　　謀刺浙參謀長趙禪案内經法包探緝獲之嫌疑犯夏永生孫權五兩名解廨預審後因線人武姓在捕房供詞與到堂陳述互有異點由中西官判令還押聽候詳細偵查再核在案兹悉軍署巳將武姓密訊多次得有端倪當將蔡谷勲（實名蔡可宣）拘獲解經軍署發課嚴訊據蔡供出謀刺趙參謀長由何人爲首何人在旁何時起程前往宿於某旅館中等語又經該署致電浙省派員至該旅館調查亦相符合故軍署備文擬請法廨將夏孫引渡研鞫而法公堂以軍署旣獲到蔡姓供指此案確由夏某爲正凶應將蔡押送到廨以便質對明白判令引渡庶昭折服 
[水警巡官捕獲梟匪]  
　　前日浙省水警高巡官督帶第二第四兩號巡船在蘇浙交界之浦江各港汊游弋傍晚駛至閔行鎭北夏家灣口查獲梟匪所駕之無錫快一只並梟匪薛樹平姚松林二名又信札兩封快鎗兩桿鎗珠一小木箱手鎗六枝鎗珠二十四匣每匣五十粒詰據薛姚兩匪供稱均浙江楓涇人此項鎗械信札係由龔麻子在上海所購交伊等送往湖州面交葉老大接濟太湖梟首曹某等語高巡官昨巳將人贓一併押送該管水警廳署訊辦 
[水警追獲私鹽船]  
　　昨晨水上警察第二廳某號淺水兵艦巡查至夏家灣相近適遇私鹽船數艘遂駛前拘捕各鹽船即向内港逃竄經該淺水輪追獲鹽船一艘人均泅水而逸該輪遂派兵登舟搜獲快鎗二枝子彈一箱當卽將船扣留於昨午押帶至滬南大碼頭暫泊詳細檢抄一過開單解送總廳發落 
[銀貴金賤之原因]  
　　連日本埠銀拆驟增聞因德華銀行催促華商取贖押欵之故昨日收盤巳漲至四錢五分又聞近一星期間標金之價每條共跌銀三十五兩係因先令大條頻長之故况我國大借欵將次成熟銀價驟增金價遂跌昨日一日間相差銀十九兩九錢一般做標金多頭者頗受影響并聞有江西富商某甲於有月間價在三百二十兩左右之時買進標金四千五百條迄今未曾結價若照昨價結算須吃虧銀四十餘萬兩云 
[續呈取締租契辦法之道批]  
　　上海市經董陸文麓等草擬取締租契辦法續呈道署昨經王道尹批示云呈悉查此案前據該經董等條陳取締辦法當經令據會丈局上海縣議復在案兹經該經董等所陳辦法巳准財政廳併案咨商到道是否可行候一併咨商交涉員酌核見復再行會議定奪仰即知照此批 
[偵探搜查小輪拖船之衝突]  
　　前日午後有招商局平湖班某小輪拖帶民船駛經捕東王家渡忽被該處三林塘縣警察分　偵探任海潮帶同夥役混名　　頭阿新等　上船託稱查搜私土軍裝翻箱倒篋將各客行李搜索並無違禁品衆以該探糾衆入船搜索希　敲詐皆不甘服羣相用武任探鳬水潛逃僅將各夥役鬁鬁頭阿新等四人一併扭送新關南卡轉送水巡捕房昨巳將人證送請地檢廳預審核辦聞任探躍逃下浦刻尚不知下落云 
　　又一訪函云内河湖州班公隆小輪前日（十四號）下午四時帶拖船數艘裝載客貨由蘇州河鼓　開行前赴湖州駛經南黄浦龍華嘴附近王家渡突來小划船一艘上載十餘人喝令停輪該輪舵工見若輩人數衆多疑係盜匪置之不睬該船即飛駛靠近欲將拖船　索用刀割斷該舵工恐肇巨禍祗得停輪戈船上人即一擁過舟聲稱我等奉上官命令稽查私運軍械烟土等違禁物品訪得爾等船内有人販運以上物品必須一查方准開行言畢即將各客所携行李任意搜檢一無所獲船上茶房及各客見若輩形同盜匪不禁忿恨頓起不平遂將若輩扭住凶毆内有六七人　入浦中鳬水逃逸當時獲住五人綑送水巡捕房由梅捕頭向之研詰據稱名王鳳章陳阿興黄楚萬許虎泉潘成泉均係跟隨三林塘五區警署偵探任海潮爲探夥終日隨任在浦江中檢查私帶烟士今日因有人向任報告湖州班小輪有私運軍械及烟土情事是以前去搜查任海潮被毆後巳被抛棄浦中現在不知存亡等語昨晨水巡捕房備函飭派探目何阿春將王鳳章等五人押送地方廳午後由檢察官提案預審之下諭着分别收押候示 
[德人侵吞公欵之被控]  
　　文滙報云中國海關稽查員德人沙姆士被控侵吞公欵於四五日前就逮聞其數甚巨惟尚未經宣布荷總領事巳派德副領事鐵泊爾克區審理此案 
[最近輪出之土産]  
　　近來國外貿易尚覺發逹日前東洋公司船天洋丸由滬出口開往美國新金山及紐約等埠裝去土産甚多計美鷹洋行廠絲五十包三井洋行廠絲九十包怡和洋行廠絲一百四十包百利洋行廠絲五包惇信洋行廠絲十包白絲三十六包信孚洋行廠絲二十包白絲五十包安利洋行廠絲二十包白絲一百三十包滙發洋行山東綢二件顧繡二件古玩三件興華洋行黄狼皮一件彚昌洋行廠絲十五包白絲五包山東綢四十六件伯樂洋行猪腸十件泰和洋行山東綢四件平和洋行鴨毛六十七件惠通公司古董五件良濟洋行浙綢二件古董一件寳克洋行山東綢二十件 
[本星期内金銀進出之槪數]  
　　進口滙豐銀行從香港運來大條銀四十五條又墨洋四萬一千元東洋莊從日本裝來金洋七箱值銀十三萬五千兩客　從靑島裝來現銀八千兩又洋三萬三千元又從汕頭裝來洋一萬七千元出口中國銀行裝往南京新幣十四萬元交通行亦裝去寳銀七萬四千兩中孚行裝往漢口寳銀三萬二千兩客帮裝往漢口銀洋二十一萬元又銀二萬八千兩又裝往天津金條二箱值銀一萬五千兩又銀洋一萬元又裝往長江金條三箱值銀四萬七千兩廣帮裝往廣東寳銀九萬兩龍洋四萬元又小洋十箱計洋三萬一千元 
[寰球學生會歡送赴美學生]  
　　寰球中國學生會昨發通啓云本屆北京清華學校派赴美洲留學諸君及自費生共有七十餘名護送員爲本會前職員卽清華學校校長周詒春博士曁該校赴美書記員周辦明君現巳齊集本會定八月十八日乘太平洋公司之委内瑞拉輪船放洋同行赴美者尚有本會會員張士一君李啓藩君張伯苓君本會爰訂於八月十六日下午三時假座西藏路一品香開歡送十會特備西點用欵嘉賓並攝影以留紀念届時敬請惠臨同襄盛舉曷勝翹企 
　　附錄清華學校赴美諸君姓氏護送員周詒春博士書記員周辦明戴志騫（特派赴美考查圖書館）過養默譚眞黄家齊薛卓斌裘燮鈞吳學孝陳佐璇沈良驊李祖法林志煌黄勤向哲濬唐文愷麥佐衡奚倫童錫祥秦振鵬吳宓陸明王祖廉劉莊莊澤宣沈鵬飛郭希棠曾宏逵張福生沈光苾燕春臺李珠李志仁孫雲霄周明政吳新炳曹涏蘇樂眞張時行梁承厦陳烈勲楊承訓王搘亞朱成厚李衷汪泰基 
　　又自費生赴美諸君姓氏張伯苓張士一李啓藩葉慧麗女士陳克明女士全紹蘭女士于德華女士閻道元王正基徐則林陳正咸徐肇鈞張石麟朱慶鐘朱海英余籍傳羅世琦林鳳岐羅景熙黄有書楊寳璜朱積權朱積淼汪熙昌 
[道屬高小校長定期集會]  
　　上海縣公署昨訓令公私立各高等小學校長文云案奉江蘇滬海道道尹公署第四百九十一號訓令内開案據道視學余沅呈稱竊道屬高等小學校長聯合會議暫行規程第三條會議時期每年二次於年暑假時行之兹值暑期似應循案召集俾資討論擬定八月二十七八日上午九時始在滬城也是園開會各屬高等小學校長如有議案提出應先期送會等情到道據此除分行外合行令仰該知事查照立卽轉知各會員届期一體與會如有提議事件並按辦事細則先期送會母稍遲延切切此令等因到署奉此除分行外合行令仰該校長遵照辦理此令 
[中華博物研究會在蘇開會記]  
　　中華博物研究會於八月十二日開常年大會於蘇州假省立第一師範學校爲會場先數日各部會員陸續蒞止該會湘支部亦特派駐會幹事尹鎭湘命典訓二君爲代表由湖南到蘇是日上午九時振鈴開會首由會長吳家煦君報告一年來會務進行之狀况次請湘支部代表尹鎭湘君寗支部部長吳元滌君吳縣支部部長彭樹滋君報告支部成立之經過及舉辦事件鄂支部因薛德　君抱恙未能到會由吳會長代爲報告次由會計員凌昌煥君報告决算再次修改章程大致與上届修正者無甚出入惟各科主任改爲二人吳會長乃提議事件如下（一）博物展覽會結束辦法議由各出品者補開出品目錄及說明書儘閉會後三個月内送至會中彚印成帙分送會員暨出品者以資他日採集與交換標本之檢查對於出品者贈送之册數以出品之多少爲標準（二）第二次博物展覽會之時期及地點議於民國七年寒假者在寗支部舉行儘年半時間籌備一切（三）推舉代表參加醫學各詞審查會細菌組審查細菌名詞即推定鄒秉文龐敦敏于鑛三君（四）劃一博物名詞議先從術語入手公推吳元滌爲植物名詞起草員薛　　君爲動物名詞起草員王烈君爲礦物名詞起草員更由吳薛王君約定相當人士通知會中補推爲各科起草員共同起草（五）會誌改良問題薛德焴君有提議書到會議由會長會計員與會誌總編輯隨時其斟酌辦理（六）薛德焴君提議舉行臨海實習會及講演會議由會長會計員斟酌經濟情形爲舉辦與否及舉辦遲早之標準（七）黄以增君提議博物標本減收郵稅案議即呈文敎育部交通部商請減收提議畢後繼以選舉吳會長指請章慰高黄以增二君檢票凌昌煥王采南二君記錄開票結果吳家煦君連任爲會長王朝陽君　選爲副會長彭世芳吳元滌君爲植物科主任薛德堉君鄒應　君爲動物科主任王烈君黄以增君爲礦物科主任凌昌煥君連任爲會計員顧型君曾格君爲書記員終以攝影迨散會時己鐘鳴五下矣是晚彭樹滋王朝陽黄以增王采南汪一飛五君公宴全體會員於校中觥籌交錯頗極一時之盛翌日上午開湘支部代表歡迎會並討論湘代表提出之各問題與籌劃湘支部之進行順序該支部得湘人陳宜誠君熱心贊助有廣場四百方丈擬於暑後建築會所經營植物園陳君特提萬金爲閉辦費討論之結果謂植物園若貿然從事易遭失敗應改爲第二步之進行第一步宜先辦博物院與會所相合費用較省不易失敗且使於支部會員及湘省各學校之研究對於博物院之着手辦法亦多所規畫大旨以省費而得實用爲主散會後應東吳大學生物學敎員祁天錫君之招往該校參觀採集製作之動植物標本祁君係美國人主敎東吳大學有年箸作甚多大率爲調查吾華物産之記載此次參觀博物展覽會深佩中華博物研究會之毅力經營成效卓著願爲會員協助會務之發展特備茶點欵待來賓盡發所有標本盡籍供人觀覽各標本之學名皆由祁君寄往美國請専家考定惟缺漢名經吳會長與祁君約定以後由該會彚集各地會員與非會員採集之標本擇其未有學名者付祁君寄美考定學名而祁君及其他西人之標本有學名而願兼知漢名者由祁君彚集送至會中分發各科主任考訂漢名云臨行祁君復以會員資格交意見書一通於吳會長約後此時相過從珍重而别 
[務實中學開辦模範商店]  
　　務實中學以原有校舍不敷需用於此次署假期内租定牯嶺路中沿馬路五十至五十三號屋宇作爲校舍除配定課室宿舍等屋外尚餘有店面房屋兩大間現由該校長王君擬將該屋關爲模範商店俾學生實地練習日昨下午二時邀集同人在校開會商議此事經多數贊成議决照辦該店之基金及開辦費均由王君個人擔任現巳從事佈置一俟規模完備即可開始營業其售品専注重國貨其辦法由校聘定商業上有經騐智識并識銀洋之司事充任店務由校長派定學生更番練習以期無曠功課而增益經驗云 
[新秈米昨巳上市]  
　　新客秈昨己上市聞此次新秈米係靖江運來二百餘石昨日到時巳晚不及開盤並悉該處收成頗豐約有八分年歳江邊新秈米明日亦可到申上巿惟江邊收成較之靖江稍低因前次氷雹受損之故南北市米業聞新籼上市粳米市價又跌一角 
[呈控賄捺重案之批詞]  
　　滬海道尹公署昨批賀信寳等呈爲賄捺重案罔顧民瘼請求令飭南滙縣迅將暫行保釋之首匪勒保交案並同在押羽黨嚴究正法一面緝捕逸犯治罪完案由據呈各情如果屬實何以時越二載官更數任始終不爲訊究殊不可解第控關刧案情節較重候令南滙縣知事澈底查明依法訊辦並嚴緝逸犯務獲究報仰卽知照此批 
[新菜場定期開放]  
　　法工部局前在新租界菜市路地方建築小菜場一所竣工後因場内電燈及一切佈置未經完備故未交易現電燈業己裝齊入夜燈色輝煌一切佈置頗爲完備准九月一號開始交易昨由法總巡施美德君發出中西文合璧告示遍貼通衢錄其華文如下大法租界總巡施爲佈告事照得本租界西門新菜場將於九月一日開放該菜市場於居民之種種便利因交易時無雨水日照之患且設有茶室一所由九月一日起安納金路及附近一帶所立之小菜場即行停止而各商販須將攤頭改設新小菜場内貿易本總巡願買客及各商販一體明白此項新章係以衆人安適爲惟一目的並各樂從以便施行特此佈告俾衆週知西歷一千九百十七年八月十五日示 
[取消公民聯合會]  
　　民黨周斌（卽克新）新本年春間創辦公民聯合會前派代表李統球卓武初鄭菊初赴粤與孫中山接洽擬在廣東設立總部將上海本部卽行取消因辦理至今開支浩繁悉由周斌自備此後恐不易支持也 
[典飾被竊之紏葛]  
　　南市小普陀橋東首合順典近被某夥友將各户陸續所典值價數百元之金飾竊取逃逸發覺後該典並未報案請緝兹有住居靑龍橋附近開設煤炭店之老者葉福海因上月間適有急需向親友家借得金壓髮一支金圈一副計重九錢五分向該典暫典洋二十元於前晚持票備本取贖無着始由櫃夥聲言將當本當票暫存待查明後再來取贖葉向之理論該夥等大言恫嚇葉年老氣憤登時痰湧昏倒於地該典立卽鳴警到場並由葉妻李氏葉弟正福趕來查看旋即甦醒遂由警察將典夥丁炳文並簿據帶至一分駐所由張警佐詰據丁稱葉之當飾祇重六錢六分彼典中人竊去祇得設法賠還而葉堅稱重九錢半請爲追賠張警佐勸各認虧半數飭丁賠還金飾八錢零五釐給葉領回並令葉交出當本二十元然後將票塗銷 
[阿土生拐匿婦女]  
　　住居夏家弄之木匠陸四順通州人其妻紀氏忽於日前潛逃四尋無着嗣經探悉係被混名阿土生所拐匿昨有湯少英石阿福劉友勝汪阿四等四人至陸處勸陸書立筆據阿土生願出身價若干云云當由陸鳴警將湯等一併拘入四區警署轉解司法科候辦 
[土耳其人由松送滬]  
　　土耳其人戞敲勃革林斐爾一名在松江縣境明星橋車站露宿經該處巡警詢係無籍無業游民擬赴杭州訪友謀事該警長以該土人旣無護照未便聽其停留内地當卽送由松江縣署轉送來滬由道署咨送交涉署發交捕房轉送公廨核辦 
[丹徒縣移提被拐女子]  
　　丹徒女子馬小蓮子近被鄰居丁張氏等誘拐來滬串同蟻媒蔡一清押入廣西路二百六十六號門牌鴇婦張潘氏所開之花烟間内爲娼得洋二十五元分肥經女之未婚夫兄楊正財偵悉控由丹徒縣知事署將丁張氏拘獲詰悉前情備文派警來滬請公共公廨出票發交老閘捕房派探將蔡與張鴇馬女一併拘解公堂經關讞員會同英領卓君訊供屬實判馬小蓮子交來警帶回蔡與張鴇分别各押半年以儆 
[救濟會探員又獲女拐子]  
　　拐婦陳徐氏王朱氏串拐女子阿囝昨晨擬乘輪販往他埠售賣當爲救濟會探員一併拘送地檢廳訊辦 
[佣金糾葛之辯論]  
　　崔長餘陸鴻實等在地方審判廳控南市宏泰鐵行執事丁紉秋圖頼佣金一案前日下午經該廳朱推事官開庭審理崔陸同稱専掮客貨爲生此次掮去各貨應向丁紉秋算取佣金計銀七十四兩丁不允付有意圖賴因此來案起訴請求追償云云丁紉秋供稱所有號中之貨係民人與日商直接交易崔長餘等並未在場介紹安有佣金可算且崔等一再與民人滋擾致他項交易爲崔等所阻虧耗約有百元云云　由兩造律師出庭互辯良久問官判丁交保候再訊核 
雜評二 
[奥領署之奇案（步陶）]  
　　當奥領下旗歸國之日而領署忽有革命黨五人之奇案發生是亦歐戰中奥國内情大可研究之點也五人自津來滬巳四日有餘不先不後適於宣戰發表之次日向奥領威索文書是明明利用奥領下旗之機會矣奥領不之許因起爭議乃飲彈而死者不在奥領而在五人中之一之瑪里塞克是當時致死之眞因或於西報所述外别有其情形有且瑪里塞克旣死之後其他四人下落不之詳惟言奥領不允兇手到案是又明明以此案爲奥人自國事其詳不足爲外人道矣惟是奥之革命黨其所有事似宜在其本國何僕僕於津　間以乘其自國領事之危演此惡劇不知其所謂某項文書者究於革命事業有何影響此又吾人反覆尋思而亟欲知其底裏者也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[消夏新聯珠] [  隠楓]  
　　蓋聞戲迷之癖以滬上爲最多游戲之場以近時爲極盛是以座裝電扇大絲臺外更有新舞臺茶飲風凉新世界後又築大世界蓋聞衛生之術至後世益覺發明飲食之精惟中華最稱研究是以水飲嗬囒不羡漢武金莖之露種傳水蜜豈慕西母瑤圃之桃蓋聞交通便利縮千里若户庭世界開通視萬邦若堂牗是以啖荔枝以消内熱何勞馳一騎於紅塵向蓬島而避炎氛奚須視三山若金闕（我國人多有往日本避署者） 
　　蓋聞夏日可畏賢奸諒有同情酷熱如蒸莽夫豈能不懼是以取蒲扇而遮而聖人或藉以蔽驕陽用鐵網而護身大帥或借以避潯著（張勳在德兵營護以鐵網） 
　　蓋聞斷章取義經生家之常言觸物興懐文學士之慣例是以食瓜咏七月警瓜分之禍即在目前飲冰值三庚知冰山之傾捷於指顧（陰陽書從夏至後第三庚爲初伏） 
　　蓋聞勞逸之分必對觀而始見凉燠之别必易地而始明是以覩歐洲之戰禍知兵鏖盛署彼輩雖覓休憇之時聞川皖之匪氛觀談者自由我儕己享清閒之福（五） 
家庭常識 
　　治螞蟥入肉農人赤足耕田往往有蛭（俗名螞蟥）　入足内爲害甚烈若用菜油或凡士林厚塗足上可免此患 
　　小兒便秘可以生雞卵一枚和牛乳一匙攪拌於熱湯中食之立效[  飼鶴生]  
　　木器防蠧法法將白木未漆時先用綠礬水作底後塗以漆或油永不生蛀[  佚名]  
工業須知 
[染色法（五）] [  左丹]  
　　（十六）綿布阿尼林黑之防染法澱粉末一○○分硫靑化鉀五分調和之押印花紋於綿布上以澱粉五分糊精十分水一○○分鹽化阿尼林一○分鹽酸鈉粉五分泥狀靑化銅一五分之混合液引染於布之全面暫時懸於温室後曝於空中使阿尼林完全酸化（約一晝夜）後漬於重鉻酸鉀之温液中（約百分之一之濃度）剥去附糊水洗而乾燥之使用此時如防染劑中加以鉛鹽例如混合醋酸鉛則得黑地黄色加醋酸礬土而最後於Ａjzarjne液染可得黑赤色之花印 
　　（十七）棉布靑藍拔染法水一○○分重鉻酸鉀二○分結晶炭酸鈉二○分使成糊狀將此糊以適當之花紋塗布布上乾燥後浸漬於硫酸（Ｔwaddell氏比重三度）一○○分草酸七五分之酸性溶液中約半分鐘取出水洗　乾燥之 
　　（十八）絹布赤色捺染法水一○○分澱粉十分糊精二五分草酸一五分ＢordeauxB（一種赤色顔料之名稱）二五分先將水糊精澱粉作成糊狀次加色素最後混入草酸以此糊施印適當之花紋於絹布上用蒸汽約四十分鐘蒸煑後永洗乾燥之此糊亦可以捺染羊毛布等即如普通之花印蒸煑一時間後懸垂空氣中一晝夜水洗而乾燥之可也若絹布未捺染時先浸於第一鹽化錫液中約四十分鐘後再入稀硫酸中十五分鐘浸過水洗燥而乾之然後捺染可得堅牢之着色焉 
　　以上各法爲染色術中之極重要者故詳述之其他從略（完） 
詩話 
[竹軒詩話] [  竹軒]  
　　賀人新婚詩最難作蓋太莊重則失之滯而太佻健則又似邨嫗惡口吻矣欲其纎穠合度不即不離者實不多覯去歲里中泰氏子合𢀷吾友何君子賢有詩四章賀之　旎俊逸稱誦一時合作也兹錄其二詩云對人無賴看紅燭招月相將競秀眉笑語低徊渾不柰此情恰有枕函　宵分漏永客歸時倫說郎君是可兒料得明朝春　後日高猶問夜何其 
　　春冶草堂時一卷甘泉江鑄伯著江爲嘉道時人集中各體俱工而世罕有知其名者可嘅也如何亭坐月云撟西芳樹影垂垂暢適亭軒小坐宜飛雨入湖雲挂脚遠天臨水月生眉花間露重寒蟲泣樓上涼深宿鳥知漸與西風消息近秋心搖落倚闌時題　扇云詩傳隴首不成行說到團團只暗傷誰把綵雲遮望眼自懷明月入空房身輕蟬翼飛難盡命斷桃花盡亦香須信君恩原未棄年年篋笥是珍藏工緻綺麗可見一斑 
　　近人作艶體詩類多律截而絶少歌曲欲求其隹則尤如鳳毛麟角絶無僅有矣兹就目前所見摘抄二章以饜同嗜蔡爾康春曉曲云薄寒曉壓蘭衾重紅珠斗帳埀無縫睡鴨熏殘百和香乳鶯啼破雙棲夢夢醒日高照鏡臺泥郎替儱雲鬢頽不知昨夜東風裏簾外而棠開未開程善之歇浦冶春詞云春魂半睇鴛鴦紅美人一笑花玲瓏鴉　醉　玉釵溜星眸冷送玻璃風揉粉搓酥作春蕊燕昵鶯嬌不成語絳燄時飄蠟鳳香綵雲自擁山鷄舞舞罷歌闌巧笑多家家兒女鬥雙蛾黄塵十里東風晚寳馬香車奈若何二作均細膩熨貼温李之遺（二） 
長篇小說 
[冩情小說柳暗花明錄] [  常覺小蝶天虚我生合譯]  
　　第三十二章（一） 
　　裘狄斯嬾然倚榻以足點地作聲言曰汝面色何晦乃如殮尸之人豈有不佳之消息抑汝病耶蘇惠恩不樂曰汝今夜又與羅倫出游耶裘狄斯意得曰然吾今弄彼如弄一狗吾欲其東彼焉敢西蘇惠恩汝思我樂乎不樂蘇惠恩曰然汝逼之太過亦非所宜彼曾來吾許裘狄斯微哼曰吾知汝爲怯夫實告汝其人不足駭也彼之命脈完全在我掌中彼但敢一舉手者我立可制其命汝奚懾蘇惠恩曰雖然但長此以往亦復何味金錢一事想必得手裘狄斯曰此何待言彼之財産即多之外府予取予求孰敢言否蘇惠恩曰賀君但吾意終宜從早立約索一巨欵則吾人後半世無憂矣裘狄斯曰吾意亦然汝可爲我擬定條約我當逼令簽字了此一重公案蘇惠恩曰汝意約中條件將如何裘狄斯曰任汝行之吾皆能令其服從决無違抗蘇惠恩曰佳但於何時行之須我助汝作證否裘狄斯微笑倚身於椅微闔其目半响復笑僂身以就蘇惠恩曰謝君盛意然無需於君明日吾當往餐於羅倫之家即於席間歃血定盟蘇惠恩愕然曰汝往......裘狄斯曰汝以爲我不敢往耶其實吾爲其妻彼家即爲我家我乃不能進一餐耶蘇惠恩曰但汝能聽我勸則......裘狄斯不待言畢卽曰汝母駭吾明日必往其家與彼女郎開一談判若彼敢有短長則......言次乃爲冷笑蘇惠恩不能再聲微搖其首旣曰簽字之後汝當離　矣裘狄斯曰然吾允汝者自宜守約但吾亦不欺汝此悉交易汝亦未必得十分便宜吾之性格固非易與者汝若欲後悔則不如預先說明蘇惠恩笑曰吾固不妨冒險試爲之言次心翼翼然亦　此女所言實確語也乃起立曰裘狄斯今夜深且别又竚定曰止今吾憶及一事矣裘狄斯汝亦知有一人每日近隨汝後汝覺之乎裘狄斯失笑曰是羅倫也汝寗弗識蘇惠恩曰否蓋我恒見一人徘徊巷底其意所注實在汝屋裘狄斯笑曰咄是偷兒矣然我有手鎗在汝何膽小如鼹行矣蘇惠恩汝爲律師乃多疑如此寗不可笑今歸可趣擬約必精密刻酷母令有逃遁之餘地明日大功告成矣蘇惠恩點首旣出覺街風至冷立定自整其衣領即有一窮子躅躑而來顧其時目光方晦其人背手佝僂似畏峭冷衣領高掩乃不見其面目　瞬之間巳轉入巷尾不見蘇惠恩仰天嘆氣心奕奕然如見鬼影則自　其胸以振其膽廻望裘狄斯之家亦重窗深掩鬼氣森然撲人眉宇蘇惠恩乃不期毛髮爲戴（三十二章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之絲茶 
[西人述絲市情形（見本報甲戍年六月初十日）]  
　　近有一西國人將絲業現情郵致字林報曰據今毆羅巴近狀按月計共有亞細亞所産之絲四千五百包按年則五萬四千包也　查倫敦目前各棧所儲之絲計湖絲二萬五千一百九十二包廣東絲五千二百八十一包東洋絲六千五百三十七包印度絲四千四百四十八包及零碎又八百另四包統共四萬二千二百六十二包乃查核今年各國運去之絲則有上海七萬包廣東一萬五千包東洋一萬五千包印度等國一萬二千包計共十一萬二千包連上列存絲則統計共十五萬四千二百六十二包去下一年將用之五萬四千包則下年之此時應存絲十萬餘包矣此外歐洲今年所産之絲較多於去年一百之二十五至三十也泰西近信又皆報歐羅巴市面無轉機之望即如我親接之信亦云絲主皆力欲銷售其貨無奈買客罔應銷場巳大减色絲價雖低而買者皆尚疑其更落今意大里國産收頗豐絲繭之價甚應第一等絲將來每磅僅售二十一先令云又有書曰今英美兩國所存之綢緞頗多難以銷出蓋皆以别物代絲也勢旣如是在中國還價本應較廉於西價而各商反不顧價而第知爭買其意殆不可解矣西人之信如是其意欲勸商人不昻價以爲己利耳是以華商亦未之深信然將以上各情細爲檢量亦無妨也按泰西邇年來以他物代絲者實有其事近湖絲之價漸敝者誠由此所致固爲中國一大患蓋以上海一年可出之七萬包每包減價一百兩計則中國産絲之人必因此而每年虧折七百萬兩矣一業之内有此大耗豈非一鉅患乎至泰西之别物代絲者由於紡織之時精益求精聞有數種之毛可製成大呢等物其光旣與絲相埒而價反大廉其最好之毛則名爲拉嗎毛也昔者即婢女輩亦少有不以一綢衣自誇者今以此故罕見之矣雖然時新必時變今絲價太廉想必有轉圜之機特不知其在何年耳（２５） 
尊聞閣筆記 
[記籠烏小果報（見本報壬申年九月二十日）]  
　　雙鴦鴛現齋主人云昨友人携一籠鳥過途齋中欣然示余云是購得百靈鳥也將以蓄玩籠扦蓑衣蟲數枚以供鳥食蟲尚蟠　動余見之愀然不喜爰舉童時目擊一事告之友不覺悚然懼即於應中啓籠放鳥鳥竟鼓翼去亦余生平之一大快事也目擊一事者何憶先君子向設一錢莊于泉漳會館後有紹興夥友蔣姓者嗜蓄鳥積四五籠食餌之外飼以活蟲日殺不下數十命先君子屢覩不忍輙勸戒之置勿聽一日來一猫窺籠鳴動爪傷鳥翼蔣急逐不走忿甚隨取廚刀竟斷貓頭貓立斃先君子惡其殘忍後假他事辭去蔣旋易别莊生理賓主稱相　迨復莊有虧欠事莊主潛匿被欠者誤以蔣爲知情緣是被控拘蔣于邑署班房時值酷署天窗不蔽蔣坐于下適一貓過失足誤墮爪破其背深入半寸許痛不可忍血溢淋漓因在拘處且創傷背復不便洗治日致腐爛生蛆蠅蚋爭啜如是半載訟始結出倩醫生　治又半年方得平復先君子賞笑語之曰此汝籠鳥飼蟲殺猫之小報也夫鳥之在籠一如汝拘閉不能適意自如因鳥而殺貓以故猫忽墮而傷背汝以活蟲飼烏使汝創腐生蛆蠅蚋爭啜可見報之巧而未始非小懲於汝也雖然吾儒不談果報但屠牛者牛觸之食犬者犬逐之殆在氣類所感不期然而然者歟蔣亦曰然自是不蓄鳥（２４） 
文苑 
[銷金窟歌有序懴情生（見本報壬申年六月初八日）]  
　　奢華糜費至江蘇之上海極矣人之言曰此眼前之極樂世界也吾則名之曰銷金窟焉二十年來縱觀盛事徧壓歡場嘆桑海之幾重乃驕淫之倍甚暇取時事而静驗之窟之大者有三日妓館曰戲館曰酒館一日夜所銷不下萬數千元焉窟之小者有三曰清烟館曰花烟館曰女堂烟館一日夜所銷不下千數百元焉他物之以日計者稱是大抵一年所銷不下數百萬金來游是邦者少不自檢往往失足於窟中蓋金有限而窟無窮窟難盈而金易竭床頭有幾多積聚經得如此銷　哉爰仿靑蓮蜀道難體衍爲長歌藉驚短夢嗤我詈我所不計也 
　　嘆吁　迅乎疾哉銷金之易易於擲深淵花天及酒地爲　何茫然爾來三百六十日不圖隨在皆雲烟北當彝場爲巨窟游人喜色生眉巓金迷紙醉美人笑何堪烟花酒色相鈎連上有戲　酒肆之高標下有茶館烟局之常川入定之僧尚不得過神仙欲度愁牽緣財物何盤盤黄金白鑃堆嚴巒追歡買笑無休息以手加額忘嗟嘆問君來游何時還勾欄相好不可　但見乞兒誰氏子忍　號寒臥途間又聞神鬼啼某家崩銅山銷金之易易於　深淵使人聽此凋朱顔可憐謀利不盈尺頓令家徒成立壁朝歡暮樂爭喧　傾家喪産一聲雷其害也若此嗟爾少年之人胡爲乎來哉慾海博大而兼該萬人營窟一人莫開所交或非良盡爲狼與豺胭脂者虎疊毒者蛇磨牙吮血殺人如麻彝場雖云樂不如早還家銷金之易易於擲深淵側身北望長咨嗟（２５） 
神話 
[鬼討房飯錢（見本報壬申年六月十九日）]  
　　越中姚江之鄕間有民家賃屋以居取媳入門亦殊婉順年餘各相安也一日婦適在堂中午餐忽投箸倒地口角流涎　語不絶急掖之歸寢而面色靑白手足撑拒若與人相搏擊者越中最信巫鬼急延師婆視之則稱有一縊婦爲崇着藍布短衫靑布裙褶形狀檻褸意在求食無他患也因如其敎設筵祭之并多焚褚錢婦亦遂甦越數日鬼復至室中復大擾婦復埀死翁與姑患之曰是不可以賄求也是不可以理遣也因焚牒訴之本境土地神反邑中城隍神次日婦忽絶越半日始醒曰吾得幸免矣頃見城隍堂訊彼婦怒其屢相侵擾巳痛箠之而復令監禁之矣家中皆大喜慰相率以瓣香敬酬神佑乃不數日婦正臨窗坐忽見有巨掌擊其面大號而仆家人扶之忽怒詈曰爾　太惡毒可憤然城隍神何能爲哉吾旣爲爾　被責創鉅痛深此　鳥可不報吾詈不與爾干休矣言畢扼吭搯背無苦不備再四哀懇略覺稍蘇婦之父母兄弟前來問視者咸歸咎於宅之不吉因慫恿遷往母家母家故居城中往必以舟乘婦是日神氣清爽急拿舟送之乃甫登舟而痰涎四流譫語大作洶洶曰爾將欲遠避我耶今竟能避否婦之父母兄弟舉無如何携之歸歸而作崇如故也婦之父某甲者憤曰是非控之上清宫不可因齋戒爲文侃侃數百言往跪於東嶽帝前禱祝而焚其疏須臾婦若爲折辨聲又若爲哀求聲又若爲呼痛聲時許始息而婦亦倦臥及醒則巳脫然矣家人咸額手相慶居無何一嫗負薪歸忽撲地倒臥不省人事援之入内灌以薑汁忽開口作北音曰我一流離女子無可依頼在此間設一客店某縊婦居我店久所欠償飯價房資不下數十百千正在設法催取完結而爲汝家所限禁入嶽帝囹圄不能出矣我之房飯錢將問誰討乎我山東老寡婦向不畏人者爾不能還我債主爾代彼還債銀可也不應則將索爾於投環之室耳言詞憤厲氣更洶洶家人無奈之何以紙錢祭品償其值云夫禮稱魂氣則無不之而猶有宿客店之縊鬼豈死而爲厲其氣固不散乎抑所謂方以類聚物以羣分凡枉死者必有枉死者以爲伴侣而故有此牺身之所耶是眞不可解者矣（２０） 
 
 
 

Page 18

 
 
   
 
