# 1915 - 325 - 4915374

 

Page 1

 
 
   
 
 

Page 2

 
 
時評 
[權利與禍害默]  
西儒耶理特克氏有言權利人之所欲也必於機先謀之禍害人之所懼也必於事前避之一旦時會之來智者取權利愚者取禍害而去斯言其今日中國之殷鑒乎 
蓋權利之爲物决非他人所能代謀者故天下無倖致之權利禍害亦非他人所能代辭者故天下無倖免之禍害其取權利也必以眞力其避禍害也亦必以眞力苟不自審其眞力之有無而貿然行之焉有不失敗者耶今日之中國所謂權利禍害並置於一時矣孰去孰取俄頃間耳而中國之命運亦即於俄頃間决之哉 
[命令]  
十一月二十五日大總統策令特授白實山以勳四位此令又令洪以點著開復陸軍中將原官此令 
又令岳憲玉着加陸軍少將銜此令　 
又令外交部呈請任命祝惺元爲僉事仍叙列四等應照准此令 
又令科爾沁右翼前旗郡王烏泰者留京當差此令 
又令鍚捋圖庫倫札薩克達喇麻羅布桑林沁着賞坐綠圍車札薩克喇麻鄂爾圖那蘇圖商卓特巴沙□巴達剌克齊均着賞給綽爾濟銜此令 
又令蒙藏院呈准伊克昭盟長鄂爾多斯和碩親王特古斯阿勒坦呼雅克圖咨請以伊爾濟色凌補放鄂爾多斯左翼後旗協理台吉應照准此令 
又令署烏爾泰辦事長官劉鑑炳呈稱署總務處處長曾子書詳請辭職等語曾子書准免署職此令　 
又令陸軍部呈請將王貫一孫會雲均授爲陸軍步兵中校應照准此令 
十一月二十五日大總統申令内務司法兩部呈准文官高等懲戒委員會議决福建巡按使呈劾松溪縣知事陳時夏疏脫監犯一案依照知事懲戒條例應受降等處分等語陳時夏着准照所議即行降等以示懲儆此令 
[專電]  
　　北京電英法俄三國運動中國加入協約說雖無實據然日報頗攻撃此說 
　　北京電近日英江俄意駐京公使往來頻繁聞係關於某項問題多所商議 
　　北京電前借外債一千六百萬定本年終爲償還期刻因政費支絀與前途磋商展期 
　　北京電參政院昨議修正商會法案及修正刑法案審查報告 
　　北京電田次長宥日由京奉路扶柩回籍 
　　北京電北京共和黨本部現因黨務淸閒議决取消 
[譯電]  
　　北京電英文北京日報今日載有社說題曰大問題明白主張中國加入三協約國方面其結語謂中國政治家如决定主張加入協約則協約國應盡其力之所能爲保全中國利益而中國亦可請協約國予以充分之保證聲明必以相當利益保酬中 
國則中國國民皆知政府之拔刃乃爲伸公道抑强權所致云云（二十七日） 
　　東京電上次内閣會議首相大隈侯爵因病未到此外尙有數大臣亦未與議故政府對於邀請中國加入協約國一事未能即行議决惟政府當時曾請三協約國駐日大使聲明以何條件請中國參與戰爭不幸此項消息先由華盛頓傳至此間且有妄傳三協約國此舉志在保全中國不使受日本之侵逼者於是衆乃因而疑及協約國之用意日本各報發表之意見苟即爲政界意見之標準則三協約國之提議必不致爲日政府歡迎各報之意邀請中國加入戰團事關重要日本保全遠東和平之責任旣由各國承認則今日此舉理應由日本發起云（二十五日） 
　　北京電北京日人各界謂邀請中國加入協約之議巳引起日本絕大之疑慮 
（二十七日） 
　　北京電順天時報謂三協約國公使連日會商重要問題其爲忙碌（二十七日） 
[戰電]  
（英人路透電） 
　　倫敦電每日電報薩洛尼加訪員電稱俄皇親自致電塞首相謂俄軍於一星期後必出現布境意國亦允派兵四萬名援助塞國（二十六日） 
　　雅典電可恃方面消息云俄兵二十五萬刻集羅國邊界附近伊斯美爾境内羅京報章云俄羅兩國近在鍚里斯特里亞開會取議羅國代表爲陸軍部工部農部大臣及羅首相之弟俄國則由東方著名人物烏魯沙夫親王代表巴黎瑪丁報云俄羅兩國會議討論多瑙河下流將因戰局而發生之各種事變（二十六日） 
　　巴黎電薩洛尼加電稱德國知照塞國如塞國許德軍自由出入並許德軍暫時佔據所獲之地則德軍願停戰但塞國亞歷山大親王嚴詞拒絕之（二十六日） 
　　倫敦電薩洛尼加司令部路透特派員電稱該處巳成出人意外之重要地點各色民族之陸軍人物往來不絕但遍處皆有偵探軍情之人最宜注意此輩來去自由無人阻擋且公然行其不高尙之事業德奥布土之細作察視各種機密及軍事之行動英法當局目下無權辦理但此問題必須迅速解决英法應稽查來去之客及所有電信俾可使不相宜之人不得匿於軍事區域此種合理之要求當可爲希臘所鑒諒衆信希臘覆文定載有必要之辦法（二十六日） 
　　巴黎電法軍巳在克里伏拉克進攻布軍獲要村一布軍乘夜奮力回攻爲法軍撃退英法大隊援兵陸續開抵陣地 
（二十五日） 
　　巴黎電今晚公報謂西歐前敵無事可報法軍在克里伏拉克東面撃敗布軍達達納爾土軍漸形活動二十一日進攻英軍陣線三次希　奪回所失戰壕數道但無一次得利且爲英法軍砲火殲其什九地道戰事仍在進行法軍炸毁土軍地道一條二十三日土軍發砲開鎗甚爲猛烈但爲飛機所擾致多頓挫君士坦丁至第第加志鐵路亦爲飛機所損鐵甲艦現正轟撃海濱迫令土軍以重兵屯駐該地（二十五日（ 
　　巴黎電今日下午公報謂戰局沉寂伏斯巨巳降大雪（二十六日） 
　　羅馬電加尼亞境内及亞第巨與特倫太中間砲戰繼續活動奥飛機以炸彈攻撃杜爾麥但地方未受傷損戈里西亞西北激烈戰事仍在進行意軍佔據加爾伐里哇山峰續又奪獲戰壕奥軍回撃無效意軍在加沙高原巳得若干進步（二十五日） 
　　倫敦電戈里西亞巳被攻陷之傳說尙未經　　 
意公報證實公報稱昨日戈里西亞鎭西北高地仍有戰事意軍鞏固新陣地並延長其陣線奥軍雖奮力回撃終無效果加沙高原沿聖邁克山至伊森沙一帶曾有惡戰奥軍倐然襲撃奪獲山脊但意軍復撃退奥軍而據有其地（二十六日） 
　　彼得格勒電今日公報謂俄軍在里加陣線與德軍戰於白斯芒特附近奪獲小山一座俘敵兵百人獲機關槍六枝斯凡台境及平斯克西南之斯摩岡境之戰事仍在劇烈進行斯蒂爾河曾見大戰俄軍在塞米柯夫資攻撃敵軍迫令退至斯特里巴河且殱其一部分餘兵則於渡河時溺斃（二十五日）　 
　　倫敦電彼得格勒電稱德軍攻撃里加巳成絕無希望之事業故擬撤退進攻里加之軍並從特維拉陣線全師引退今巳着手佈置凡重大可貴之物巳從米托移出（二十六日） 
　　倫敦電英帥費蘭巨今日來電謂英軍砲隊於前四日内轟撃敵軍之戰壕毁鐵絲障碍物進抵女牆敵軍發砲甚稀前數日内兩軍不時轟發地電（二十六日） 
　　巴黎電法國兵債第一日即告勝利全國爲之歡忭一日之間而募足法郎二萬兆圓此實諸協約國之大勝利也米勒蘭君謂法蘭西國民　 
 
 
 

Page 3

 
 
今人人盡責以助軍人求勝云（二十六日）　　倫敦電尼克松將軍續來電報告巴格達附近台細方一役之詳情謂湯興特將軍之軍現占守戰地土軍退至台細方上十英里之比亞拉該地與巴格達相距亦十英里土兵被俘者一千三百人英軍傷二千五百人内有一千八百人巳於二十五日赴巴斯拉陣亡將士之數未經報明尼克松將軍極讚湯興特將軍之謀略及兵士之勇戰惟因缺乏糧食淸水故損失較重云（二十六日） 
　　倫敦電財大臣瑪堅萊與紐約講壇報訪員晤談時謂英國金錢未見缺乏之時德國兵士之接濟巳早告絕統計德軍每日損失不下二十萬人故其支持戰局之期可屈指而計英國金融市場仍然活動德國則不然其恃以應付大欠欵者乃爲必不可得之賠欵耳（二十六日） 
　　倫敦電巴特勒特氏致函倫敦泰晤士報論邱吉爾新近演說曰邱吉爾言及達峽戰事曾有　　 
不知土軍之防務滿擬大戰艦伊里沙伯皇后號之砲火定能掃去拉洛斯土軍砲台等語要知戰艦轟撃峽内外砲台非能直接瞄凖則不能收重大之功故海峽戰事之結果徒證明戰艦砲彈所加害於砲台者簡直無關重要耳當二月二十五日外哨工程攻陷之後三月十八日海戰之前其間二十餘日英艦從事於掃除水雷收效甚㣲拉洛斯之下有水雷區域三道苟不全數掃除之則戰艦斷不可强入海峽否則徒使海軍受前所未有之喪失而巳海軍宜於其時撤退巳顯然可見斐希爾將軍至是對於進攻達峽之舉頗懐疑念邱吉爾涉及斐希爾之言與三月十八日之戰情不盡適合泰晤士報曾謂觀於所得之損失可知是日斷不能攻破海峽而土軍公報亦謂砲台毫未損毁乃邱吉爾定欲續行海戰艦隊之得幸免於前無比擬之大禍者賴有斐希爾及在場之海陸大員耳是日伊里沙伯皇后號深入海峽浮雷四佈而與其同在戰線之不屈號卒被浮　所毁云云（二十四虹）　　倫敦電倫敦市長致函全國各市長謂各敎堂主任决議邀同國人於一月二日行全國祈禱會此事巳由英皇贊成云（二十六日）羅馬電吉靑納貴族巳抵此間意内閣上下兩院之議員陸海軍軍官及縉紳顯貴之迎迓者備極誠摰各報一　稱讚吉氏之將才並望吉氏統一協約國軍隊而獲最後之勝利云（二十六日） 
　　倫敦電吉靑納貴族及羅特爵士各與意國首相及外交大臣會商政務英國大使署曾開宴會致敬吉氏意陸軍大臣及殖民大臣均與會吉氏繼與意陸軍參謀總長會談旋復往謁法使各報讚譽吉氏詞極誠摯下午吉氏赴意軍前敵往見意皇及意帥 
（二十七日） 
　　倫敦電英國報界隨法軍觀戰之正式代表估計德國於開戰十五個月内死傷兵士之數共有四百五十萬人中有三百萬人不致生還按麥堅萊君前謂德軍每月死傷二十萬人此後必被逼將軍役年限展至四十五歲以上云云證以今說益覺信然德政府巳發密令命當道辦理自四十六歲起至五十歲止之男子註册事宜（二十六日） 
　　倫敦電公報載稱棉絨與棉絮現巳禁止出口（二十四日） 
　　墨爾帮電澳洲政府巳頒禁令不許車役年齡内之男子私自出境惟有合法營業者不在此例（二十六日） 
　　倫敦電英皇御躬日健巳略能行動（二十五日） 
[東方通信社電（日本人組織）]  
　　北京電英國勸告中國加盟協約方面問題之眞相聞　最可信之中國人言本月十八日英國公使朱爾典氏以非公式訪問外交陸總長說明中國加盟協約方而利益殊多之點點告中國加盟陸總長答容熟考至二十日英公使又赴外交部催促回答前述問題陸總長婉辭答謂該問題處於今誠覺困難且五國聯合之交涉尤須細加考慮今僅貴國勸告誠難作滿足之回答等語頗露謝絕之意而中國多數之意見以據英使所言中國殊無何等利益反對者頗多云云（二十七日） 
　　東京電中國問題有於北京交涉模樣日本政府現正講求不使列國無視日本地位之相當手段（二十七日） 
　　東京電日本在野兩黨今日大會係接洽關中國之問題（二十七日）　 
　　東京電本日政友會大會第一攻撃大隈内閣外交之失敗次論大浦内相凟職事件並議乃木問題攻難政府之處置發表現内閣無經綸之彈劾的宣言同志會大會之宣言爲力求外交之刷新謀國防之完全利用此機行外債之整理且獎勵國内產業之發達農村之改良社會政策之改新並滿蒙移民政策等之决議書發表無所屬團亦開代議士會（二十七日） 
　　東京電日本天皇駕由京都發輦今夕抵名古屋行在駐蹕預定明日午後四時三十分還幸東京（二十七日） 
　　東京電日本明年度預算歲出爲五億五千三百五十萬四千二百六十四元比之前年度減少三千六百八十二萬四千二百七元（二十七日） 
要聞一 
[德博士台爾白洛克之戰局譚]  
　　大陸報昨載美訪員本斯太英氏與德博士台爾白洛克氏之談片茲節譯於下本斯太英曰台爾白洛克博士者乃德國歷史家兼政治家且爲德皇幼年之師傅也名望素著勢力素强今日之戰局早爲彼逆料所及博士誠德國鑄造輿論之重要人物哉博士爲持重進化家非軍事家其議論足爲一般有思慮德人之代表余特造其廬詢其對於戰爭與和平之意見焉余問曰今各國所發表之公文書多矣有所謂紅皮書白皮書綠皮書藍皮書者種種顏色幾無不備皆詳載戰禍暴作之原因惟余亟願一聆博士之言俾知戰局之眞確原因博士答曰此極淺顯歐洲此次之戰局實由俄國欲獲取君士坦丁摧殘奥國奪取瑞典北鄙之一念所釀成俄國實抱此意德國不願其逞志而英國又欲維持協約乃因協約之機械而陷入戰事漩渦簡言之塞京受俄國之唆惑造成此戰局俄國干涉於先英法加入於後德國旣不能坐視奥國之滅亡又不能任令俄國欺凌突厥而自　脹其勢力再除上述原因外德國於此戰局中不獨有造於攻陷諸省内之波蘭等人民助其恢復自由且未嘗無益於俄國以促其謀取自由試觀俄羅斯國會今日之作爲君不見其民選議員改革國家之力刻方摧殘殆盡乎但東境德軍之勝利即俄政之失敗可以啓俄人之耳目促俄人之醒覺而使其自　以超出不自由之境故吾人乃以自由送入俄國直如一八七○年吾人救法蘭西於拿破崙之手耳余續問之曰此次戰局完畢之後博士以爲德國武力主義將繼長增高乎抑數百萬生靈同歸於盡人類呷吟之聲將阻遏武力之主義精神乎博士接言曰君謂德國武力主義乎德國舊有所謂武力主義者亦係由俄國輸入俄國軍隊極多合德意奥三國尙非其匹俄國有如是之大軍此歐洲之所以有武力主義也德國鑒於俄國陸軍之多恐其哥塞克兵侵擾我疆破壞歐陸和平乃爲自衛起見不得養成偉大陸軍於是法國相繼　起擴充軍備而英國又欲保衛法國今若俄國屈服抑其蠶食他國之貪念同時俄國内弱小民族得分收其土地脫俄人之覊絆則武力主義之危險即可銷滅而各國軍備或可減少蓋俄國武力實爲眞正危險物各國軍備之重負皆由此而來也余曰三年前博士與余言德國目的時固巳料及今日戰禍博士曰誠然當時余曾以德國天然之目的語君矣德國志在獲取殖民地不亞於其他强國如斐洲中部即其一證余意各國如了解此事而願循此方面以與國協定　理之辦法則戰局即可速了余曾言天下陸軍其訓練最精作戰最利者固莫若德軍然其不肯徒因政治之野心權力之渴念而出戰者亦莫若德軍設國家之存在　其榮譽爲他國所危及國家不得不自衛以取政治上守勢之行動時德軍乃始有强力可言世人今常言德國侵略並引證德軍事家之言然須知所謂侵略者乃指戰術而言若爲政治上之侵略召起大戰局以期握世界之覇權則非德人所願爲也　德國初下動員令之時兵士之有戎裝者尙不足今日戰地者百分之十五其餘百分之八十五率爲農工學三界中人泰半乃平民家庭之主人試問此種人民詎肯徒因正治野心之計畫而遽願戰死沙場乎德人生爲擁護祖國之人普魯斯能以捍禦歐洲掃蕩拿破崙之淫威及俄皇之强勢者實賴有此精神今世人若指此爲武力主義未免厚誣蓋一百年來普魯斯陸軍僅佔全境人民百分之一觀此可知德國武力主義之　爲不實矣（未完） 
編輯餘談 
[日本人之美日戰爭談（五）（王）]  
未幾二軍漸近僅離一千五百碼矣美艦阿爾罷賣號（ＡＩbaＭa）忽砲發中我艦阿加希丸（ＡＫashi）檣雖折而船則未受絲毫偒損也距離旣近砲火遂烈我艦富士丸東京電　ujＩ）　美國頭等戰艦喬治號（Ｇeoigia）相遇富士丸之砲火齊發不數分鐘間喬治號白烟四起轟然一聲葬　海底矣 
 
 
 

Page 4

 
 
   
 
 

Page 5

 
 
   
 
 

Page 6

 
 
第　版 
要聞二 
[延期中之政界籌備]  
　　禮樂之籌備國體問題雖有延期之說而籌備固未嘗因之以稽延其進行方法早巳分頭辦事茲聞關於儀制一節近由陸代國務卿商諸各部每部另派參事或秘書一人會同禮官處商　皇帝即位應行之儀制各部均由總長開列正陪各一人函請陸兼代圈定刻巳組織至禮　處禮制館巳派人如汝人鶴吳勤訓陳曾則吳慶嵩吳秉釗程世模唐春　嚴崇智等均在其列此項禮制趕於十二月十號以前議决十五日左右則實行演禮至于即位樂章詞句巳見各報茲悉國樂傳習所之樂舞生業經練習成章該所所長詳由内務部派員於前星期在先農壇傳習所演習數次均無錯誤將來登極時即奏斯樂云 
　　外部之態度國體改革事務甚爲緊要所有籌備之件業經政事堂會同各部分别呈明總統惟外交部所擬之籌備表較之他部呈遞最遲其規定之進行期限亦較各部爲異各部多持急進主義而陸總長與曹次長等則堅守穩健之能度 
　　要政之延緩政事堂昨於下午曾特片交敎育司法交通内務農商各部略謂頃奉大總統交論近因國體上關係所有各項要政多致延緩殊爲不合而尤以敎育司法交通自治實業等項爲最要以後無論國體是否延緩均無碍各政之進行應即積極進行不　再緩是爲至要相應知照查該辦理 
　　至寳之呈進國體變更後所需御用至寳聞巳由印鐵局預爲定鐵　　　　呈必有一篇駢儷之大文章出現當不出該局易參事之手筆有人回溯其進呈民國壐文中有惟眞人上協乎天心斯大寳終歸於日角二句若移用此届呈文尤爲典切但伯里仲尼之對仗則殊用不着矣 
　　移宮之消息政事堂派員面商淸室催其遷宮此說喧傳巳久現内務部亦飭工程隊整修皇牆茲據個中人云新皇登極爲期在邇關於朝賀儀節殊屬重大非有寛敝殿宇斷不足以敷用太和殿氣象堂皇最爲適宜地點將來大禮舉行當然在此唯淸室移居頤和園或三海問題尙屬太早蓋頤和園殿宇輝煌本可遷入唯地勢崇高祇宜暑夏現時節届嚴冬寒冷異常若遽令遷入不惟不足以示優待淸帝之誠且恐招世人物議一則三海風景佳絕較之皇宮遠勝幾倍即或淸帝將來有不能不移入時則中海亦必作爲東宮御所有此兩種關係則淸帝仍依舊暫居宮内俟明年夏初天氣温煖淸帝即外搬頤和園斯時新皇帝即隨遷入宮至於新皇帝未入宮以前每日朝覲確在太和殿蓋由中海東門入西華門登殿道途不遠　興甚易唯中海東門與西華門之間將來咸禁止通行或另築皇牆内　部正在籌備云云　 
　　徐氏之病狀日前外傳總統曾遣内史持手　往勸徐國務卿早日銷假因此京中遂有徐氏巳允於二十七日銷假視事之說茲悉日昨有人進謁徐氏　以近日病狀如何徐氏答言從前精神本好自數年前行步偶一不愼失足傾跌腦筋受震遂種頭腦昏眩之　疾時愈時漸不耐煩勞此均因舊疾復作乞假休養雖巳多日仍未全愈云云談次殊無不日銷假之意然則外間所傳固不確也 
　　孫宅之茶話憲政協進會因欲與北京各報社聯絡特於昨日發出通啟訂期在該會副理事長孫少侯宅内開茶話會商榷一切其原啓云敬啓者本會訂於星期六即本月二十七日下午鐘至四鐘假座會計司胡同孫宅奉約各新聞記者茶話届期務乞惠臨藉聆大敎祇頌時綏憲政協進會啓 
[鄭故使靈櫬抵津紀]  
　　上海鄭故使之靈櫬巳於前日即二十三日）下午運到天津津站籌備十分周到車站前高搭彩棚内設神龕上有藍白湖縐製成之帳幕並有藍紫色綢製成之萬民傘十六頂四周遍懸輓聯其最著者即直隸巡按使朱冢寳與政界商界所送之輓聯又各處皆紥有黃白菊花之花球天津警察廳派警隊保護本地消防隊亦蒞場巡視并延僧道誦經當　　專車駛近車站之時在橋上　觀者擁擠異常是晚靈櫬厝於車上昨日下午四點三十分與行大祭政界自巡按使以下均到場弔唁祭奠之後即俟二十六日午前運送北京至天津之籌備喪儀者　由天津警察廳長楊以德與京奉鐵路局長李福全二人辦理　 
[梁蔡兩參政之辭職]  
　　參政院參政梁啟超呈請辭職文云竊啓超因緣時會獲預嘉招處十未有遠謨書生乃其本色過蒙恩禮終始弗遺猥隨諷議之班仍托賓僚之上循涯逾分又歷年時近緣祇役爰　桐江見嚴陸山水之高求方干釣遊之宅低徊竟日欣慨交心吾非斯人之徒竊有終焉之志比旋轅倍道趣對威顏尙期効用股肱敢謂愛其毛羽不圖遭疾致阻　公纔望上都言歸私館雖蒙異數之加聽其休沐之便惟是恩稠賈誼莫對蒼生德媿　瑗久疏過闕在大總統爲尊士在啓超爲曠官蓋聞先勞後祿忠信乃其本原當官而行名實必其相副伏願弛其負荷俾遂寛閑飯牛同寗氏之歌何幸生逢堯舜　　亦周家之粟詎云高揖夷齊實迫　庸冀安調息翔鴻寥郭仍包天地之中老馬識塗効馳驅之報不勝懇迫待命之至云云奉批令呈悉該參政呈稱因病未能趨公著給假兩月俾資調理 
　　經界局督辦兼參政蔡鍔氏因病續請辭職奉令給假兩月兼派員署理經界局及參政等缺巳見昨日命令茲悉蔡氏請假後即赴天津總統尙命蔣方震前往慰留但蔣氏抵津時蔡巳於十九日起程南下矣故派署之命即行發表 
[山東沿海各口現狀（特别通信）]  
榮成縣屬　縣治十五里有海口名俚島頗有市面前淸末世曾遭胡匪搶刦然未受大傷今年夏間大帮胡匪乘風船而來水警被綁兩名陸警被傷兩名南北兩街搶掠無遺商民損失數十萬元後因水警砲船追蹤而來該舍舟登陸逼勒沿海居民爲之僱車裝載盜贓不下二十餘車榮成縣知事閉城自守不敢過問隔日乃飭某警佐出城彈壓未至俚島而回該口經此大傷市面不可復振商人之被綁者因水警砲船追逼甚力匪徒遷怒遂被一律投諸大海而死從此不成市面現交冬令毫無交易景象冷落爲從來所未有云 
即墨縣境之勞山由海口勞山　上岸行二十里即入勞山佳境相傳勞山產水晶上淸宮及下淸宮皆曾有異人修眞風景爲山左全省之冠　留仙聊齋異曾詳言之近有胡匪出没於陸海之間本年春季巳被匪乘風船而來搶刦下淸宮道人及下淸宮左若之居民數家勞山灣一帶遂大不安靜以文人憑眺之境變爲匪徒蟠　之場過客不敢問津此亦一大煞風景之事 
　　海陽縣屬有乳山口該口兩山對峙中有海流一支曲折由乳山口經行風　氣聚眞絕好一大市場十年前市面大興風船由該口跑江南者不止數十隻而商人以榨油爲業統計二十餘家商市之富爲各口冠前淸末季胡匪刦掠址次遂一蹶不振現查該口店面十室九空高大市房半以鐵鎖門東西各街皆是詢之該處父老則痛言前淸縣官漠視民艱以至盜匪縱橫市揚冷落言次猶憤恨不止所望賢長官設法招商以恢復其市面也 
諸城即墨兩縣間有山名大鋸山以山形如鋸因以大鋸名之又名大珠山咸名大柱山該山雄峙海　勢頗高峻又以層嵐疊嶂互相環抱前後占地數十里近有胡匪巢穴山迭經剿捕終以山深林密仍多漏網該匪在山　瞭望　悉不遺海面客舟形跡稍孤即遭刦掠本年内米船漁船之被刦者時有所聞控告無門呑聲欲恨益歎航海之不易又查諸城縣境時有客帮由大連販烟土而至者如諸城之　口被刦即因土商販土至爲胡匪所埀涎而董口地方每年漁市上場烟篷賭窩林列不絕該口巡警亦復熟視無睹尤爲近時之特别怪狀也 
[安東黨案之内幕]  
　　東三省日報　稱安埠豫昶號主任楊金西潛庽黨人范益三圖謀不軌經警廳金世銘督察長帶警搜拿曁獲通亂信件數封請由東邊方道尹派委員科長徐慶鏞並馬鎭守使公署派委張總理竹亭氏曁安東縣程守初知事警察廳執法科科長許泮香提同會審該犯等供詞閃　　供出日租界安東舞臺之經理李景和字溪波司賬人呂祥五二人有該信内之嫌疑關係等情當經照會日領署引渡於日前二十號晚九鐘復經原審各員詳細研訊該犯供詞與各信推觀因楊金西曾有搭姘頭之日婦與范某似有不解緣彼以友誼勸楊實欲爲離間之計楊乃執迷不悟遂用此種種信件恫嚇等情究無十確切爲匪之證據其嫌疑犯之李溪波呂祥五業巳分别保釋外其楊金西范益三二名之案情將來恐涉及因姦妄造違警信件之處分分别擬議也 
[紀奉天之枊河]  
　　奉天當夏秋之間大水爲災總計受災縣分最得者新民等七縣次重者營口等八縣稍輕者錦義等十三縣業由張按使請頒公帑籌辦捐賬聊以救濟目前但哀鴻滿地實惠未易均沾小民受累巳深不得不謀後來之補救水患雖曰天災然實緣水道壅滯所致叚兼使查得奉天歷年所遭水患均係柳河失治以致橫流放决冲没田廬影響於國計民生甚大亟應妥訂標本兼施之策曾經飭令遼瀋道道尹榮厚氏詳擬辦法呈候核定施行嗣據覆稱派員勘得柳河自新民西北入　舊分東西二流西流巳廢東流河身原寛一千二三百尺自京奉路橫架軌道後河流不免有淤滯之虞雖經分建五十三四五號三座鐵橋而最寛之橋僅七百餘尺橋孔甚窄水停淤積一旦大水挾沙泛溢橋孔即被堵塞歷年水患實此之由現定修治辦法三（一）從杜家屯東新决口處開寛河道加築鐵橋引水入遼是爲東道治法爲急則治標之要策（一）從單家邊引西流規復白旗堡舊道是爲西道治法係屬萬全之策惟費繁工鉅須用機器船挖泥斷非一時所能籌辦現擬置爲緩圖（一）回復未决口以前現狀引水南流出五十二號橋梁是爲中道治法係爲根本兼顧之策現巳商請京奉路局將東道開掘長溝改建五十五號橋均再加寛爲七百尺但增高護壩各種費用計需一萬餘元茲巳雇工趕修務於冬令以前告竣其中道各工需時較久轉瞬沍寒恐趕辦不及擬俟明春請飭令二十師及二十五師加撥工程隊協助挑挖惟東西兩壩冲壞各處應行修理各工費約估九萬餘元擬請籌備的欵發縣核實支用所有京奉路局各項橋工並請咨行交通部轉飭遵辦務使水歸一途力足刷沙而不致再爲民患等語聞省公署業巳核准將東道工欵　　　 
飭令財政廳核發其中道經費擬請由中央協接咋巳據情呈報中央請示辦法矣 
[湘省財政之新調查]  
　　五年度之預算湘省五年度收支預算　表册巳經完全造具於本月十五號分别咨送中央財政部及審計院查核計收入項下較四年度增額爲一百七十三萬七千五百八十元各政費支出較四年度增額爲二十九萬四千五百元兩相比較五年度仍多收入一百四十四萬三千零八十元 
　　新稅欵之溢額財政部以各省應解中央五項新稅專欵定自本年八月起每三個月爲一結以考溢短而定獎懲巳經呈由總統核准在案現在截至十月底止爲第一結懲奬之期湘省所解五項專欵爲三十七萬九千七百八十九元四角六分五較原認解額超過四成以上經財政部周總長呈請奬給湖南財政廳嚴長一等金質單鶴章以示激勸咋巳電知沈巡按轉令嚴廳長查照矣 
　　子口稅之近狀長沙稅關本年十月分徵收洋貨子口稅銀三千二百一十六元七角去年十月僅收二千九百三十七元比較今年多收二百七十九元七角　十月分徵收土貨子口稅銀三百零六元去年十月無此稅欵巳由該關朱監督彚報稅務處查核矣 
　　各雜捐之總數沈巡按蒞任後即擬將各屬自行附加及興辦之屠宰猪油柴麻等項雜捐一律收歸省有以一財權所有各縣政費再由省就雜捐收入項下分别支配巳製定表式通飭各縣將雜捐收額用途詳報核辦現由各縣先後具報合計七十五縣所報雜捐總數爲一百二十七萬三千五百元除開支及充政費外尙盈餘一十萬五千元有奇昨由沈使將原表發交財政廳令即妥擬收歸省有及支配各縣政費辦法詳候核奪 
　　解賦欵之期限財政廳嚴長以各縣知事對於徵收上下忙賦欵往往延不解繳雖經飭催亦視爲具文若不明定限制何以重稅收而紓財力咋特將本届下忙應解賦欵限期通告周知如有延誤定即嚴懲不貸（一）本年十一月内解三成（二）本年十二月内解五成（三）所餘二成務於明年一月内解淸 
[鄂政界之新聞見]  
　　水上稽查之職權段按使以近値防務吃緊水面治安亦關重要特委任存記道尹叚世德卸任來鳳縣知事王繩高充水警總稽查會同水警廳長相輔進行惟叚王二員均以稽查爲職亟　劃定權限咋經使署政務會議决定以叚世德爲長江總稽查王繩高爲襄河總稽查長江以宜昌至城陸磯下達武穴爲其管　區域襄河以由老河口下至漢陽爲其管轄區域以免侵越推諉 
　　礦廠鈔票之查禁漢冶萍煤鐵廠礦公司因廠礦發放薪工紙幣便於現貨特在滬上訂印該公司鈔票事爲財政部所聞以該公司性質與銀行不同不能任其濫發鈔票損害國家權利特派員赴滬查得該公司係在上海某　館訂印一元劵三萬張五元劵二萬四千張共合十五萬元據云漢冶萍此次訂印之劵係專爲公司廠鑛中發薪之用因從前所發舊劵年久破爛現擬以新換舊並附送劵　到部現財政部以實業公司不得發行鈔票爲各國之通例現該公司所印之劵與銀行兌換劵無甚區别斷難准其行使並以該公司廠礦大半在湖北境内特咨請鄂巡按使通飭各屬出示禁上商民人等收用一面由巡按使飭該公司禁止發行矣 
　　學校運動之督察湖北全省學校聯合運動會原擬今年舉行嗣以趕辦不及乃改定明年歲首舉行藉以點　新氣象故巳由巡署通飭各學校自本月十五日起按日選舉學生到閱馬　練習運動茲叚使爲督促進步鼓勵精神起見復飭敎育科僉事羅襄按日輪派該科人員一員到場督同練習並將當日練習情形分别紀錄以備查考 
[宿松烟葉行商之呼籲]  
　　皖　宿松縣出產以烟葉爲大宗刻因皖省烟酒公賣徵收過昻無客購辦宿民生計因之大受影響蕪湖商務總會前日接宿松商會來函云敬啓者頃據烟元三泰張三泰虞大昌張德昌周萬隆高太和劉萬和朱實大高隆順高通汪和太羅隆順張永盛朱順泰周萬豐周復泰朱義昌王復昌陶萬太等報稱爲擔負不均商民交困懇減劃一以救生命事緣宿西北多山東南多水其餘平岡俱砂石磽土不宜五穀自改種烟葉以來民間生計胥賴於此近因產稅遞加銷場漸滯今春每百觔加至洋八角較原有之稅四百巳加兩倍後又奉示照熱河例加稅兩倍　邑公民巳將宿烟產稅獨重難再加各情由稅局申詳在案蒙財政廳批詳巡按使以皖鄂接壤而皖獨重咨請財政部擬定劃一稅則咨行鄂贛各省一律實行俾免軒輊旋蒙巡按使咨部以加稅之始必宜稅率劃一擔負平均請比較稅率斟酌訂定咨行鄂贛皖三省定期一律施行以昭公允足徵各大憲體商民之心無徵不至後雖添設公賣局照部章係整頓全國烟酒各省一律亦無輕重之分商等以爲擔負雖重而稅率旣均自無避重　輕之弊烟葉一時雖滯將來總可售銷不料開局兩月無一客來等只得親赴江蘇各處招請從前老客皆以宿烟產稅重於他省公賣費又加倍重改往他省挅辦查湖北江蘇費額均祇一二江蘇產烟甚少湖北烟以黃岡爲最每包百三十觔高莊估價十二元中莊九元次莊四元平均計算每包納費洋九角零每百觔不過六七角江西省額雖規定二五而產地銷地各納一半出口烟葉祗納費一二五現由商民求減准照申漢一律江西烟以廣豐爲最每簍百五十觔不過納費洋一元左右今宿烟價格雖滅　四元三角二五納費須洋一元有零宿烟賣價較黃岡減少兩倍較廣豐減少五六倍而費額反高一倍豈非大不平均乎若以所加兩倍稅歸併在内查湖北黃岡烟每包納稅錢五百六十文至武穴出省加抽錢一百七十五文江西廣豐烟每百斤抽稅銀二錢七分至湖口出省加二成抽銀五分四　是較宿烟產稅洋八角又輕一倍矣各省均未聞有加稅之事何獨安徽加稅兩倍歸併公賣乎且鄰邑黃梅產稅每百斤祗錢三百五十文今公　亦祗一二合計較宿輕數倍現梅烟銷數頗多宿烟因無客買多送往梅邑求銷宿局稅收亦終歸烏有商等開設烟行不過代客買賣又無力自辦今無客來生計斷絕空賠牙稅而鄉民時復送烟上門勒賣吵閙不堪不求減照各 
 
 
 

Page 7

 
 
省劃一稅率以廣招徠不惟商等　口無資將來鄉民爲飢寒所迫棒貨待斃恐有意外之虞爲此縷陳若情公請貴會轉詳各大憲鑒核懇飭公賣分局減照江西分產地銷地各半或照湖北江蘇一二費額納費以一稅率而昭平允等語據此相應函請　會通知烟酒業戶要求各上憲減輕費額劃一稅率以廣招徠而　民困誼關唇齒理宜互相維持並希見復敝會不勝盼望之至 
[黔中達德學校之近電]  
　　北京籌安會久巳成爲歷史上之名詞矣然貴州地處邊　凡事得信較遲日昨該省達德學校之敎員等尚致會一電文云章啓謹悉方今國勢安危全在執國命者是否誠信相孚君主之說適足惑亂人心甚非國家之福望速解散敢布區區貴州達德學校敎員凌雲黃魯連聶正邦漢振熊傑吉張應霖　光李培章王承緖陳應禧熊傑慶朱英周垂訓凌鐘樞徐光鎔龍祚變何玉書等叩 
[松紳請免加漕電]  
　　蘇省加漕一事蘇紳迭次電請免加旅京蘇人亦一再電致使署請齊使維持均群載本報茲聞松江公民良澐雷補同等二十人又於二十日致電寗垣請求齊使咨部乞免然巳無法挽回矣其電文云南京巡按使財廳鈞鑒松江忙漕本與蘇大等屬同爲各省最重區民力凋敝巳久近奉部文今届漕又加五角民情惶駭查忙銀於定價之外業奉增收省稅手數料帶征水利經費民力巳苦不勝秋間迭被風災棉稻早巳受傷九十月問正在垂熟臨收又遭兼旬霪雨棉爛稻芽各鄭民持腐棉芽稻紛紛報告歉象巳成現正開倉徵租各業　議成色比照上年酌減以示體恤今漕價反增實難負擔擬請咨部收回成命俾蘇民困松江張良澐雷補同等二十人公叩　 
[地方通信蘇州]  
　　初選當選人又將赴寗吳縣初選監督孫知事近因覆選之期將至所有城市鄉各　選議員應即尅日來縣接洽領資赴寗特函知各初選當選人從速照辦故昨巳紛紛至縣謁見監督領款並預備日内出發矣 
　　禀控檢查員騒擾崔警廳長對於禁烟問題異常注意接事後添加禁烟檢查數員均屬義務惟以罰欵項下給三成酬勞故各檢查員搜查亦不遺餘力近有新委之汪鯤楊顯揚等報告閭門馬路同春坊枊小靑花麗春朱寳林等曁城内小北良士卷沈姓家與包李二姓均有私吸情形崔廳長恃發命令往查城外枊小靑等未獲絲毫證據城内小北良士巷沈姓家向不吸烟而生人在寧財政廳辦事汪楊二檢查先將沈婦揮出門外翻箱倒篋搜查數小時亦未獲烟具等憑證沈受比一番騒擾心不甘服具禀蘇常道尹請求追究殷道尹閱後立子即派員調查聞沈包二姓向無吸烟之人地云　 
　　取　民船夜行　程警察廳長因時届小雪恐有匪徒藏　水道特頒取締行船章程六條飭令水巡隊長强玉亭　派划船梭巡河道並將章程給發各船戶遵照辦理（一）各項民船於日没後在河道行駛時須懸燈燃點遠者　罰但巳携有燈火或遇有緊要事故未燃點一經巡警指導立即道燃者從寛免罰（一）各項民船每晚於八時後一律不准行駛違者處罰但經安警阴上即行停　泊者從寛免罰（一）各項民船凡違背本章程者處五元以下之罰金其他項情節者另案辦理（一）依據本章程第一條第二條酌量情節執行罰金爲各該署長之權其情節較重者解廳核辦至水巡隊查到之案不論何項情節均須送廳核辦（一）收納罰金應塡戴本廳印發蓋有騎縫圖章印信之三聨單分别發支遞送存查（一）罰金欵項仍遂本廳原定章程於每月（二十五日）　止由各區詳報送廳以憑轉報並處罰日期受罰姓名事由罰金數目逐欵抄列一併公布 
　　稽查夜行之糾葛蘇垣現値戒嚴之際軍警異常愼重晚間行人必携燈籠方始放行前晚有閶門電報局信差以加急電報一件送至盤門二馬路日本領事府該役行至西區學士街乘留橋堍遇有崗警盤查該役即將手携之燈及對牌交該崗警察閱而該巡十不知因何指信差爲犯夜並與爲難信差見事不佳即繞道返局報告執事乃另派人送電一面將情由報告蘇常道尹請咨警廳通飭各區將來電報局送信人執有對牌及燈籠無論何時一律放行以　定章而免誤公云云殷道尹昨巳通飭崔警　長轉飭各區　辦矣 
[松江]  
　　育嬰堂發現軟脚病長壽橋南育嬰善堂出其餘美就堂之東偏拓地建屋創設廣育院廣收郡境孤貧兒童課以書算工藝巳歷數年近聞該院學生多人抱　脚病　於步履主持院務各職員急爲延　診治嗣因染者更多家屬頗爲擔憂有請假領回醫治者該院洋式樓舍高曠燥　且動止有度飲食有節較各童家居自勝而今乃有此病其原因不知果何在也 
　　毛蔣兩盜鎗斃之案由昨日鎗决毛鴻生　　兩盜有鴭追述其案由者謂毛係亭林人蔣張　人曾隸軍籍充司務長張堰新街張董姘佔一婦其族昆恿毛蔣輩率黨捉姦順間掠去銀洋二十四元及衣飾等張遂以盜刧拒捕報官並裝飾事主傷痕請驗毛蔣就獲復赴案指認問官遂援治盜新章科毛無期徒刑蔣有期徒刑十五年毛父欲不服上訴以無錢而止嗣因兩次閙獄乃詳准省憲加等科治即行鎗斃 
[鎭江]  
　　新洲請復警區鎭屬揚中縣新洲人烟繁密商舗亦夥原爲揚邑南鄉市鎭之一民國成立該洲即辦有警察上年改組警區時始將警所裁撤歸併　區經管現該洲紳商兩界以區員駐在他鎭遇事諸多不便擬仍舊設　警局舉任區員來揚具禀警察事務所請求核准並保成某充任區員 
　　旗民迭控被斥鎭江旗民恩綸等在江蘇巡按使署迭次控發旗民生計所各節巳誌前報茲悉李鴻才等復在省署控告恩綸等劣跡均經齊使批飭丹徒縣章知事查復在案刻恩綸又赴省禀催齊使批謂查此安迭據該民來署具禀及李鴻才等禀控民等劣跡昭著等情均經先後批飭丹徒縣知事查明復奪在案該民等並不靜候查辦一再來署嘵凟其不安本分巳可槪見應行申斥此批 
[杭州]  
　　胡運使考察鹽務回杭胡運使此次偕同丁恩氏及稽核分所協理馮驥才出巡由申而甬而岱而餘周歷考察極爲詳盡而於場產之狀况場員之優劣尤爲注意茲聞馮君業於昨日返杭胡運使丁會辦則與分所洋員大河平隆將金山曹娥各場鹽務考查完竣即於二十五日抵紹調查東江三江場務并縮煎增晒情形又派隨員赴紹城中國銀行驗明紹蕭運鹽公司繳存之基本金額擬於今日（二十七）由蕭渡江回省巳電致運署派員在江干招待並預備丁會辦寓所矣 
　　杭辛齊被捕案中之許氏歷史前辦白話新報漢民日報之杭辛齋在北京海昌會館被捕聞同時被捕者尙有紹人許和僧惟許之歷史多未詳知茲據浙報謂許確係紹人十年前海寗人陳守廉任張家口蒙鹽局總辦時許曾爲局中幕友陳杭同鄉至好許遂因陳而識杭後陳筮仕江西任石城縣知縣許某不知何往一月前狼狽至京時陳巳出任河南太康縣知事並未在京許於京城相識無多遂往海昌會館訪聞陳之蹤跡適杭君寓於會館遂介紹而留住之不久遂被逮捕至許因何被捕亦未了了也 
[奉天]  
　　東省新官制之實行期東三省改行新官制一節屢誌本報茲據政界要人云政府派段香岩軍帥督奉之目的本望其恊同朱王兩巡按使將三省財政加意整頓以便實行新官制孰意帝制問題發生敎育工商等事咸歸停頓現當道擬於帝制揭曉後以一個月内銳意改革幣制及官銀號等事大約明年一二月　新官制定可實行 
雜評一 
[納稅之義務]  
　　今人但納稅爲人民之義務而不知義務之所由起但知義務對權利而言而不知權利眞際之所在我今臚舉近代租稅上之學說以解釋之 
　　一曰購買說以租稅爲對於政府勸勞民事而所納之代價也一曰利益說以租稅爲受益於政府之報酬也一曰保險說以租稅爲保護人民生命財產之保險費也一曰　出說以租稅爲達公共之目的而由人民　出之以供其用也一曰社會政策說以租稅可爲發達社會事業而利用之也我謂此五說者何論任舉一說均可爲義務權利間之　解然則反是而思今日以義務責人民者其所予之權利果案在我民亦知財政當局之困難用途之急迫不忍以權利義務斷斷相衡第以民窮財盡達於極點不得巳而爲此豁免加漕之籲請而官應之文告則每義正詞嚴曰應負之天職應發之天良應盡之義務一若我　不知也者故敢從而爲之解 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商會聯合會臨時會紀事（四）]  
　　昨爲全國商會聯合會開臨時會之第四日議案爲討論印花稅事宜茲將昨日所聞種種情形錄後　　到會人數昨日（二十七）上午十一時開會議　出席者四十一人正副會長張弼士向淑予及農工商部工商司長陳蔗靑司法部民事司長林斐成上海地方審判廳長袁麟伯均到由向副會長主席上海總商會協理沈聯芳坐辦嚴漁三亦均到會嚴君任書記長當由向會長將各議員提出印花稅案意見書付討論 
　　各處意見印花稅議案意見書共十五件南京總商會蘇州總商會吳興商會綢布業羅商　柯橋鎭商務分所均以發票及年節賬單不應貼用上海荳米業以發貨票百貨釐捐之捐單及分運單不應貼用上海笋業靑雲堂上海顏料雜貨業以發貨單不應貼用上海振華堂洋布公所以發貨票總淸單添貨單揭單裝貨隨貨單計數單及價目花名單不應貼用上海總商會謝議董以發票送貨單不應貼用應另立收條貼用印花警廳檢查須於一星期前通告上海錢業代表以莊票與存單滙票期票不同不應貼用正陽關總會李君請減輕稅率二元以上貼半分八元以上貼一分福州總商會姚盧二君以票根簿不應貼用寗波總商會以發票年節賬單禮物劵不應貼用發貨票十元以下免貼十元以上貼一分當票五元以下免貼五元以上貼一分宿縣商會請專歸商會經售以免騒擾 
　　討論情形第二席議員起言印花稅爲法律所規定政府對於商民不必强制自可一律遵行惟現在之辦法不善非但任令警察之攪擾而官廳分用抽頭如同營業加以邇年來政府以財政困難稅捐名目紛至沓來人民　負實在難堪如現在國體問題發生致全國商民不能歡欣鼓舞者良以擔負太重痛苦　深人人自顧不遑未克出而預聞國事本席意見以現趁此全國商會代表在此大會請會　折衷民意電請大總　　　 
統迅將印花稅辦法改良對於全部分之徵稅名目亦請大加減輕倘中央能曲諒人民而人民當然擁戴政府否則徒事搜括民不聊生於國基前途深爲危險三席起言印花稅非不能實行不過要求非改　不可四席起言政府施行印花之手續各國無此辦法請要求改良然後實行二十二席起言各店舗之發票不應粘貼印花今各處警察擾及地方應請切實改良二席又起言今日諸君討論之事各處與財政部力爭無效爲今之計請合詞電呈大總統俯順商情云云 
　　議决辦法主席向副會長起言刻農商司法財政各部亦處於困難地位倘力能顧全者諒能曲順民情現拍電一事先請起立表决全體起立繼宣布本日下午將本案先行審查俟審查之後再發電旋推盛竹書沈聯芳等九人爲審查員鐘鳴十二下遂宣告散會 
　　設筵公請代表南商會總協理以此次全國商會聯合會開臨時會各省派有代表到會且有司法部民事司林司長農商部工商司陳司長參政院張參政等先後來滬亟應聯絡情誼以資接洽故於前晚在北市某菜館設筵公請以盡地主之誼 
[主地議董名單此次全國商會聯合會開]  
　　臨時大會所有主地議董姓氏謂查如下沈仲　朱五樓林蓮蓀宋　章陳潤信之郁屏輸祝蘭芳陳一齊　鴻英丁欽齊朱吟江傳筱菴　樂君胡　　王子展勞敬修施善畦朱鑒堂葉敏齋 
錢達三謝　　唐露園聞蘭亭張知笙姚　若陸伯鴻莫子經干蘭　穆杼齋陸文　汪寛也鍾新甫李詠裳朱子謙沈潤挹王文典徐炳輝葛吉卿 
[先令漲價之影響]  
　　本埠市面自鄭鎭守使被剌事發生後各項商業受其影響巳現停滯不動之勢不料近日先令價格忽又大漲（前日一天幾漲至一辦士）金賤銀貴市面頓起恐慌考其原因實緣外洋運去大宗現銀所致據商界中人云先令如此大漲實所罕見不但金店之做抛盤者在受虧折即其他各業亦多受其影響茲就調查所及者分述如下　　棉紗日來因受先令漲價影響銷路頗爲停滯價格因而驟跌各路客帮之辦進者數極寥寥蜀帮近辦有老中國牌十枝印度紗二三百件計價銀七十八兩本廠貨惟内外廠水月牌二二枝者售出二百件計價銀一百兩又十六枝者售出三百件價九十六兩至東洋紗十六枝立馬牌開價九十六兩福島牌開價九十七兩二十枝漁翁牌開價九十八兩近無大宗銷路調查近來存貨印度紗共積有七萬包東洋紗二萬五千包本廠十六家共六萬包現價與前兩星期比較印度貨約跌八九兩東洋貨跌十兩本廠貨跌六七兩云 
　　棉花近因先令漲價紗市疲滯各廠家收入較少惟銷路雖滯而市面花價仍屬平定並無跌落之勢日來四牌子開價二十三兩四五錢南通貨開價二十五兩近來到有靑島陜西漢口等處棉花數頗不少但顏色稍次止可紡十枝十二枝之紗十六以上即不能紡售價二十二兩云 
　　又一訪函云本埠金融一項自去年歐戰發生以來赤金價目迭次增漲城内外大小各銀樓售出金價每兩增至洋六十四元因此該業中獲利頗　邇來仙令逐漸增漲而赤金因此跌價初則每兩跌至六十元左右前昨兩天竟跌至五十七元五角若居民赴該店兌進者每兩祗値洋五十三元云 
[改組護軍使之手續]  
　　改組松滬護軍使一事聞楊樹棠將軍迭與中央及宣武上將軍行署往復電商大致業巳就緒如日内頒到關防擬於十二月一日爲實行改組之期至以前收支欵目則結至此届月終爲止以後即作護軍使署支惟以前一切文牘卷宗因鄭前使出缺變生倉猝非平常彼此移交可比故連日楊護軍使正在督飭淸理以便改組後有所查考 
[梧州路轟發炸彈三誌]  
　　僑居梧州路之日本人大谷秀被炸彈爆裂轟傷頭腦在佐木醫院（昨報悞作渡邊醫院）醫治無效斃命各節兩紀前報日由該醫院報告捕房轉禀日領事署暫將死者之妻釋出料理喪事俟收殮後仍行拘案候訊至其住處現派華探晝夜輪班看守以昭鄭重 
[刦案三起]  
　　雲南路前晚十時許有盜匪四人在公其租界雲南路西新　北堍仁和烟紙店門首以打架爲由　　　入店堂各出手鎗利刃嚇禁聲張刦取賬櫃上大洋六十三元小洋五百三十九角銅元六百枚呼　而去迫老閘捕房　警产飭通班中西包探馳往兜拿詎駭盜等巳早遠遁該探等即向仁和店夥詢明被刧情形及盜匪服式　　復分頭查緝未獲遂據情回禀捕頭轉禀麥總巡通飭各捕房中西探捕一體留心偵緝 
　　長浜路英法交界處之長浜路又名愛多亞路第五十六七號門牌周順興米店前晚正在收市之際突來盜匪五人當有三人　入店堂各出手鎗刀械將該店夥友攔入後披屋内嚇禁聲張遂將賬檯上所有大洋一元小洋九十六角銅元一百四十枚小木盒一只刦取逃逸事後由該店主周國鈞報請老閘捕房飭探勘緝 
　　西華德路西華德路板橋弄第九十一號門牌粤人某姓家前晚忽來同鄉口音之匪徒四人以問信爲由一擁登樓搶去金飾現洋約數百元呼嘯而逸其時某家祇有婦女未敢聲喚追捕事後投報捕房捕頭昨飭中西探前往查勘并通飭各探捕分投跴緝 
[圖刦盜匪持械拒捕]  
　　盜匪兪桂生王東海帶有手鎗鎗珠欲圖搶刦爲法捕房探目黃錦榮包探韓邦達方福林程芝卿查見上前拘兪等竟持械拒捕後由該探等奮勇拘獲昨解法公堂請究兪供揚州人手鎗係前充鹽捕營艙長之應玉林交與民人於上月間在法租界與陳老五遇見各道貧苦難度陳囑民人翌日等候在火車站同往崑山縣境搶刦行經法租界被拘是實王供武昌人上年在案下犯案奉判驅逐出境當即回籍　本年八月間復來上海九月初三日在八仙橋某茶肆與陳老五遇見囑民人與兪桂生同往火車站等候陳再往别處邀人入夥同往崑山搶刦經過法租界與兪同被包探拘獲陳現逃何處實不得知在法界内亦未犯搶案是實中西官會商之下以兪等在界内雖未犯案惟帶械拒捕圖搶罪業巳成立判兪王兩匪一併甲解護軍使署懲辦 
[槍斃鄭道華]  
　　巳故鄭鎭守使前在法租界金利源碼頭被人抛擲炸彈圖害未成一案經租界緝獲案内要犯鄭道華一名預審明確申解鎭軍法處訊明屬實擬處死刑詳奉馮上將軍核准巳於前日午後將鄭道華提出驗明押赴西砲臺槍斃矣 
[請獎拿獲刺客之中西軍警]  
　　近聞松滬護軍使以鄭鎭守使在白大橋被剌時中西軍警能當場拿獲剌客王銘山王小峰兩名實屬奮勇可嘉擬請將公共捕房總巡麥高雲獎給四等嘉禾章總探安士林獎給五等文虎章差弁張學孔獎給少尉以排長記名並賞洋五百元其餘出力之探捕人等俟結案時另行請獎以示鼓勵業巳電呈中央請求照准矣 
[出力巡警之獲賞]  
　　淞滬警察二區一分駐所巡警張萬福古衛生二人於十月二十四號天甫黎明時被人用鎗頭刺刀戳傷甚重曾由前鄭鎭守使賞給恤款洋四十元上海縣沈知事警廳徐廳長各賞洋六十元在案現爲馮上將軍齊巡按使查悉以該二巡警所給賞洋尙嫌輕微又查有閘北四區二分駐所長警等亦曾出力緝獲黨人朱　南不無微勞亦應獎賞特籌獎洋一千元飭發徐警長一併分賞故由徐廳長查明以上兩案出力員警分别給賞茲將給賞長警員名及洋數錄下二區一分駐所巡警張萬福古衛生兩名共賞洋五百元二區警署巡士郭萬順賞洋八十元二區一分駐所巡官夏雲昇巡長沈金明巡士于　祥等三名各賞洋二十元二區一分駐所巡長劉金　陳作霖孟傳曾巡警于金文　玉李樹魁郭金標楊萬春高鍚成趙斌趙錦章等十一名各賞洋二元四區二分駐所巡官李鳳　因緝獲朱耀南賞洋五十元緝獲朱耀南案内之線人賞洋一百元又巡長高貴閣巡士郭玉峯張士廷孫叙銓王署達等五名應各賞洋二十元昨將獎賞數目呈報軍巡兩使查核矣 
[美國人注意中國事務]  
　　駐華美國按察司洛平桀君前告假三月離任回國日前巳乘日船抵滬洛君抵華盛頓時曾至白宫晉謁威爾遜總統又與國務卿等會商公務且與塔氏脫君晤於鹽湖白利安君晤於華盛頓羅期佛君晤於　約洛君謂美總統及美國國民均極注意中國事務彼所之處輒有人殷殷詢問中日交涉問題及中國改革國體事宜云 
[規定警叫之公函]  
　　淞滬警察廳徐廳長致閔行稅務所公函略云接准函開敝所於上海南市油車碼頭之南設有稽查分所專司到滬子花花衣船隻補稅事宜備有關快兩號兩面巡緝如遇兜拿逃越花船之時需吹警呌以便呼應惟與警察警笛易致混淆請飭行妥爲規定以免誤會並希見復等因當即飭行水巡隊查照迅速規定去後茲據該隊長潘恒言詳稱警佐酌度情形擬請將該稅務稽查分所警呌照電車所用有心呌鞭如呼應該所巡船吹一長一短倘欲巡警援助吹二長一短庶無　觸不致混淆至該所函稱時有木排船隻攔截浦面障礙驗稅辦公令其讓開等情如確係阴碍交通人力可爲應由該所來隊聲明俾便飭警查明辦理等情詳復前來察核所擬辦法尙屬可行除批示外相應函達貴所即希查照辦理云 
 [P國貨維持會近事> 
　　歡迎道尹國貨維持會會長伍秩庸王文典王介安諸君以新任道尹周金箴君本係滬商領袖自升任以來提倡國貨積極進行特備柬到署邀請訂於二十八日今日）午後二時在錢江會館集全體會員開會歡迎周道尹亦備有對於提倡國貨之方法擬到會發表並邀農商部工商司長陳蔗靑君到會報告國貨展覽會之成績 
　　選舉職員昨（二十七）爲該會第四週年選舉職員之期下午三時在錢江會館開會由副會長王文典君主席報告略謂今日乃本會第四週選舉職員大會鄙人承請君舉任副會長一載以來毫無違白無裨國貨殊負諸君選舉之雅今幸任事期滿應請另舉賢能以利進行次正會長伍秩庸君代表朱謙甫君報告略謂鄙人由伍君委託致詞因近來事務殷繁前承各圑體公舉無論何等職務業巳一槪謝絕應請諸君另舉賢能以利進行次副會長王介安君報告本届收支大略普謂謬任副會長職務三載未能切實進行抱歉之至近更事多體弱遺誤非輕尙乞諸君准予辭職另舉賢能以重會務旋即開票仍以伍秩庸君得二百票當　爲正會長王文典君得二百票王介安君得八十八票均當選爲副會長 
[南洋華僑收買國貨]  
　　南洋華僑近來均愛用國貨前有僑商吳鶴泉君等在上海自來水橋南江西路三和里組織收買國貨機關名曰滬杭華盛貿易公司由謝復初經理邇來營業甚爲發達茲將該公司簡章錄下（一）本公司爲提倡國貨挽回利權並介紹海内外商務便利起見凡南洋各埠商號委託採辦國貨轉運及内地各商號　運銷國貨到南洋者無不竭誠從事海外華僑自造之貨託運銷内地亦力表歡迎（二）凡内地南洋託代辦代銷各貨每貨銀一千兩酌扣回本公司用銀二十兩以資津貼（三）凡内地外洋託代辦代銷各貨除巳免出口關稅外應納海關進出稅餉及輪船水脚報關等費槪由託辦各商號照數核繳（四）凡内地各商號託運國貨到南洋各埠應納出口關稅及輪船水脚報關行用等費臨時計貨定之（五）海内外各商號委辦國貨務請將貨欵約數隨單滙申或電　上海華俄道勝銀行該銀行南洋經理店列左爪哇八打威檳榔　本公司上海電局掛號洋文（從略）此無誤又或由上海代　銀　押滙均聽各商號之便（六）海内外各商號託代運售各　倘　合銷路應將　貨運回所有關稅水脚等費仍向託代各商號算還（七）南洋八打威埠商務最稱發達經本公司託該埠同新公司經理吳鶴泉君兼代理一切各商號委託採辦轉運亦可就近請與吳君接洽以資便利 
[學校比賽足球紀]  
　　聯合體育會在滬比賽足球一事迭誌本報昨日約翰大學足球隊赴滬江大學運動場與滬江足球隊比賽自下午二點五十分起至四點十五分止聞約翰大學運勝八球云 
[紀尙賢堂之感謝節會]  
　　本月二十五日爲美國感謝節之紀念日歲由美總統下令舉國奉行所以紀念美國合衆獨立後國基鞏固年穀順成具有家 
具同一之感想也尙賢堂中外女士會以此俗爲善故於民國二年來届時必集合中外士女聞會倣行前日（即二十六）之會爲該會之第三屆下午三時半中外來賓到者甚夥該堂特於西偏備茶點以欵來賓四時許賓客人座一時笙　絃管之聲洋洋盈耳頗復下俗歴片時樂止先由某女校生合唱一歌於是主席唐紹儀君出席報告開會宗旨次即推伍延芳博士演說感謝節會之歷史與夫本會倣行之理由若箴若規　　動　演說畢復由李佳白博士譯成英語以告外賓拍掌之聲喧震一時於是乃由南門外某女校生全體曁中外來賓等羣起立合誦感謝祈禧等文末復殿之以愛國歌歌聲琴聲契合無間頗極愉快之致嗣由李博士向主席曁來賓等道謝比散會巳六時餘矣 
[滬南通行電車之先聲]  
　　内地華商電車公司查得小東門迤南至小南門一帶所塡城濠築造馬路業巳工程　竣近因南市商民往北乘車不便　向公司要求鋪設　道通行電車故由該公司丈勘計長一千四百密達業巳　備鋼軌飭匠趕速鋪築矣 
[海軍司令部挑選衛兵]  
　　海軍李總司令茲以司令部衛兵不敷守衛昨日命令應瑞通濟兩軍艦内挑選水兵三十名以充司令部衛兵 
[調查贛災之報告]  
 
謂八號由省起行十二抵吉安沿江察視田廬漂没甚多萬泰災尤重大茲際寒冬災民仍多露宿嗷嗷待哺一息奄奄非有巨欵救濟則十餘萬哀鴻萬無生理至泰和一邑沿工兩岸田地都成沙磧不能耕種極貧戶口巳有五萬四千餘人漂没房屋三萬九千餘間災民棲止頽垣敗堵之下身無棉　灶鮮炊烟其病飢不起者呻吟於瓦櫟沙石間情形尤慘實屬目不忍視耳不忍聞務求廣籌捐欵以救餘生云 
[盜匪送囘發落]  
　　匪徒李光（即李二麻子又名李永泰）因老公茂内河順利小輪於本年四月二十九號在崑山縣屬陸家浜河道被盜匪黃長友（即孫三）等攔刦去値洋一千餘元之衣物現銀之案内牽涉由捕獲解公共廨訊供判交崑山來警帶回如訊無盜案關係仍送回公廨發落在案茲經崑山縣知事一再研訊不認與叝刧輪案有關惟供認在公共租界西藏路行劫一次詳奉上台飭仍送回昨由該縣知事備文派警將李光法送回公解請爲發落經王襄　商之美領博君判李帶還捕房候下禮拜四再核 
[攫物案彚紀]  
　　匪人周桂林孫小莊仔前晚在虹口海寗路糾黨攫取瑞典商人某甲皮夾内鈔票現洋六十五元逃逸被控捕房由包探蔣阿林與西探利扶司往將周孫二匪緝獲昨晨押解公共公廨請究先由中西包探上堂禀明前情會審員王肇之君核供商之美領郭君判被告押候照會瑞典領事於下禮拜二蒞廨陪審 
　　匪類楊三前日在北浙江路攫取老婦李周氏銀簪圖逃當被四百零五號華捕追獲昨解公共公廨經中西官研訊屬實判楊押西牢三月以儆 
[烟犯斃命續誌]  
　　蘇州人聲桂生現年三十七歲陽曆本月二十五號私帶洋烟六錢擬乘滬寗火車赴蘇在車站爲警查獲解送警局旋即斃命等　曾紀昨報茲悉鄭之斃命　因在局時呑服洋烟經局中察其形色有異立送警察廳飭發上海醫院醫治延至咋晨氣絕因無族人函請地方廳委派宗檢察官並沈毛兩　驗員蒞院驗得巳死鄉桂生身穿墨緣呢單袍元色呢夾馬　委係服毒身　塡明尸格判由堂收殮發封厝壇候認 
[汪家弄小河中發現男屍]  
　　靜安寺迤西汪家弄地方小河中昨發現無名男尸一具年約三四十歲上身穿有短衫下體無　經該處二十八保十二圖地保李梅卿查無尸屬恐有被人傷害情事立投地方檢察廳報請相驗林檢察長諭候派員驗可也 
[誘姦案分别判罪]  
　　穿心街匣子作主許炳如控馬夫楊金中串通傭婦陳郭氏姦拐伊女許阿貞捲逃一案管由地方審檢廳開庭辯諭終結候判在案昨午趙庭長宗檢察官開庭命提一干人到案宣判以楊金中和誘舉和姦　罪俱發判處監禁一年零一個月陳郭氏帮助和誘判處監禁五個月許　貞和姦之　爲判處監禁五個月期滿交父母頒回管朿所有原告請追私訴被捲衣飾仍着楊金中如數繳案聽候給領 
[扭控拐子]  
　　北新涇人宋興舟有十三歲之女名小妹在信昌絲廠做工於陰曆九月十八出外不歸四尋無着刻經宋偵知尹女被顧士章蔡巧林二人拐賣於蘇州嚴姓家前日宋令妻往蘇取贖二面將顧蔡二人尋獲扭控四區四分所昨由警佐蕭煥文派警解送閘北司示科押侯究辦 
[拐賣婦人敗露]  
　　吳高桂拐帶婦人王施氏來申在法租界求售爲包探查見拘解法公堂請究施氏供原籍象山縣丈夫出門生理上月間得有信息丈夫因病客死他鄉婦人當即前往盤柩回籍經過玉山縣境與吳遇見被吳甘言引誘來申携至法租界花烟間内與鴇婦議價始知受騙大聲呼救爲包探到來拘獲是實吳供因施氏欲來申帮傭故帶伊至申餘供一味支吾　讞員判吳禁押六個月施氏資遺回籍 
[仇殺犯減處徒刑]  
　　怡和紗管車人洪泉淸因被同廠工頭夏新初播弄是非絕其生計一時氣忿持刀將夏戳斃經公共公堂將洪申送鎭守使署飭發地方審檢　辯論終結聽候宣判在案昨午該廳刑庭趙庭長會同端木堵宗推檢各官開庭命提洪泉淸至案略詰之下以其傷害罪當然成立按照刑律應處死刑今姑從寛判處一等有期徒刑監禁十四年飭令還押聽候執行 
[汽車夫罰洋一百元]  
　　法國人小納夫之汽車夫楊正樹在長浜路撞倒雷明裕所拖之黃包車以致跌傷坐車之西婦由捕將楊拘解公共公廨迭經訊供判文三百元人洋並保候核在案昨晨復訊捕房代表牛門律師另有要公故由禮明律師到堂代表譯稱該汽車夫不但違章且於肇事後仍不　意實屬藐視人之生命請爲訊究訊之被告由其洋東代表律師到堂辯稱實係事出無心等語中西官核供判楊罰洋一百元充公以儆 
[兩方各判罰洋]  
　　徐鑑三投法公堂控稱在申購得印花土若干包托某輪船夥王志卿帶往蕪湖交某姓收取今某來信云眞土巳被掉去故將假土退回向王理論不　求請訊究僞土呈鑒王供該土交明某姓時原封不動民人實無掉換情事中西官以王不應代人帶運烟土罰洋二十元原告亦不應私販罰洋五元僞土銷燬 
[律師無索取酬金之例]  
　　中國律師沙訓義在公共公廨呈控成都路居人盛旣昌欠找律費洋五十元及所許酬洋三百元一案昨日上午聶襄讞會同英領卓君升座民庭研訊先據被告代表律師上堂聲稱所欠律費洋五十元因案未結故未照付至酬金一層被告不能承認且六月二九日法部頒佈取締律師規則第一條卽不能向當事人索取酬金並經各日報宣佈請爲明察繼由原告代表但　到堂聲稱被告因與伊姪盛愼卿爲產業糾葛在城内審判廳訴訟延原告爲代表所有律費尙欠找洋五十元至酬金亦被告允許且委任狀上註明應請訊追並將委任狀呈案中西官核供以中外律師素無向當事人索取酬金之例遂判將案註銷被告開釋 
[夫控妻之訟案]  
 
 
 

Page 11

 
 
七浦路七百六十四號門牌之張巧挂在公共公廨刑事科控告伊妻張郭氏將　子根全凌虐致成　　並將水銀置於　餅内　謀生命等情昨由捕房將　氏傳案請究中西官諭着鄧氏交一百元人洋並保候訊　 
[混用支單之判押]  
　　張百朋因持仁昌洋行式拉夫徐晉鏢所失計洋八十一元之花旗銀行支單一紙至福州路沈夢周洋廣貨店内購物找取現洋　經沈持赴該銀行收取稱巳掛失　報捕將張拘入捕房昨解公共公堂請究供由伊子張具昌取來並　張其昌供稱係在途拾得中西官核供以雖　　取惟不應混　判張其昌押兩禮拜張百朋從寛省釋 
[工巡捐司之批示]  
　　大　廟住持蔣慶榮禀請還欵由批禀悉此案甫據該住持禀奉道尹批行到局當以現在局款支絀仍擬隨時設法如有寛裕即行提前拔還抒財力詳奉批示在案至該廟修理費巳有地租可支此款斷非急需仍候隨時籌還毌　嘵凟再前廳分配廟產變價一案係在陸　董任期之内所禀殊屬誤會併飭知照此批 
　　商人王善耕禀請拆除竹笆由批禀悉飭據工程處查復該　　 
處向無公路祇有田　現在沈姓改作屋基　笆　自向沈姓情商辦理所請由局勘令拆除之處未便照准着即遵照此批 
　　邱挂堂禀請給照修屋由批據禀巳悉准予　時修蓋以示體恤仰即遵章來局領照仍俟本局規定路線後再行改造毌得違誤切切此批 
[氣候報告]  
　　（上海徐家滙天文　天氣測候報告）巳過者之報告十一月二十六日中國陸地之反旋風仍在中部諸省天氣俱晴日本滿洲及朝鮮氣壓表大降上　甚晴二十七日天氣其佳日出有重　二十七日下午四時前二十四小時内上海氣候　度至高六○·一至低三八四去年同日至高五七至低四六·八 
　　未來者之推測二十七日下午四時三十分預測天晴海濱一帶有北涼風 
雜評二 
[亦一利益交換說]  
　　商會聯合會某號言商人所以不甚贊成帝制者以稅重之故能將苛稅豁免自必樂於擁戴是說也亦如外人之所謂利益交換說也以國體與捐稅併爲一談不可謂非見解之誤然而商人苦重稅不暇他計之情况亦盡見乎詞矣故吾竊料其稅必得一部分人同意鳴呼 
來件 
[無鍚商會研究債務訴訟結案辦法意見書]  
　　無鍚商會遵奉農商部飭令研究債務訴訟結案辦法屢經公同集議謹提出意見書如下 
　　商業之流通全憑信用法律者保障信用之具也民國肇建沿用新律法官之顛倒黑白者無論矣即謹守法律之士亦時虞鑒柄不合時用於是法官遂爲世所詬病雖然豈　法官之咎哉吾中國風俗　慣省與省異甚至縣與縣亦異不問風俗習慣而一以新法治之法律有時而窮　至案懸莫結官民皆爲法困夫訴訟者欲恃法律爲保障而反爲法律所困殊非意料所及大總統察知民　　商法兩部派員　求各商會意見討論結案辦法所謂法窮則變吾商民其庶有　乎謹辦法數條以貫採擇 
　　一議每縣設商事裁判員附屬於縣公署專理商事訴訟案件而假以執行之　受縣知事之監督 
　　一議裁判員得用法警若干名以供驅　遇有執行事件得請知事派縣警輔佐之 
　　一議裁員遇有不明瞭之案件得委托商會徵求事實並咨詢當也習慣務求得案中眞相以期融化法律而免抵觸難行之　遇有兩造爭執不服裁判者得請商會開會公　而後執行 
　　一議裁判員如有枉法徇情等弊商人得向縣知事申訴縣知事審查確實有詳請斥懲戒之權不得徇情　護 
　　一議裁判員判决之案商人不服而申訴之於縣知事者知事得平反之如知事認原判决爲有效者仍交裁判員限期執行適敗訴者有不得巳之故而必須上訴時須取具公正殷實商人兩人以上之保結或當地商會之公上級官廳方爲受理 
　　一議案經上訴如上級官廳仍維持原判决而認上訴人爲無理要求者則具保人當負責任並須賠償勝訴者以時間之損失 
　　一議裁判員受理案件須隨時結朿並得勒取保結以免遲延判决後逾限不遵者卽隨時執行尋常案行自受理至執行期間不得過二月特别案件干續頻煩者不得過四月逾期者以枉法論一執行　裁判員對於破產者有管押及駁奪商人資格之權對於抵當物產者有查封召變之權有諭飭書吏過戶奪稅之權一商　裁判宜採取合議制裁判員額數視事務之繁簡而定一裁判員由縣知事會同商會詳請巡按使委任之 
一誣控之風日甚一日應取締誣控處以反坐之罪而執行之無鍚商會長孫鳴圻祭文鑫提議 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[勸八股文] [  漱冰]  
　　同一勸也而勸之義異矣夫勸美名也乃此一勸焉彼亦一勸焉勸之義不從此異哉今夫是非不並立彼之所是或爲此之所非此之所是或爲彼之所非古人所以歎人心之不同各如其面也從未有同一問題其實異而其名同如今茲之所謂勸者噫異矣夫勸曷爲夫來哉人之成一善舉也立一的而欲赴之乃或有志未逮遂致願與心違於是友人起而慫恿此勸之一說也人之趨一岐途也舍正路而不由焉使不及早回頭終致恨　失足於是父兄出而糾正此又勸之一說也今茲之勸則何　勸乃相對的名辭也有所勸者必有受其勸者萬不料所勸者即爲受勸者之所勸也勸中之勸固難爲局外人道也勸有互的關係也前旣　焉後不得不勸焉從可知前勸者即爲後勸者所從出也勸上加勸更難爲　中人地也西出陽關更盡一杯之酒主人之宴客也則必出乎勸當此殷勸上壽之時量窄者固當勉盡一巵量宏者更當滿浮大白其歡樂爲何如乎今所勸者殆即勸酒之勸歟往生天國須忍片刻之艱縊鬼之叨替也亦必出於勸當此生死關頭之際拒絕焉不勝逼迫順從焉斷送殘生其苦痛爲何如乎今所勸者殆即勸死之勸歟其斯以爲勸歟 
海外奇談 
[世界最大之旗幟] [  楓江]  
　　美國百朱北埠官署前每歲於共和紀念之日例製一最大之旗幟所以發揚國威振作民氣旗爲長方形長一百八十尺闊九十尺以鐵鏈繋之署前竪一六百尺之鐵桿爲懸旗之處上綴小國旗五蜹面下麗小國旗五千面雲霞燦爛五色交輝翹首一望見此空前絕後之大旗幟隨風飄動飛舞空中此亦美國獨立史上之大紀念物也 
[軍用之傳書鳩]  
　　前數十年軍隊之通信均用傳書鳩昔英杜戰爭英軍深陷重　使用此鳩頗著奇效後英國更許民間多養傳書之鳩以供戰時之用凡英領地之海岸每隔百二十哩建築高樓一所爲鳩之休息處又於軍艦之問試傳書鳩之通信得良好之成績因傳書鳩經長距離之地能不見疲勞不索食餌故也 
[不拾遺金之乞兒]  
　　柏林市街之間有一乞兒名康的斯面目黃瘦短　不完日惟沿途素食以爲生一日過某街於人烟稠密中拾得價値千金之兌換劵審視之知其爲他人所遺失者即於拾得處待之良久無人顧問因送交附近之警署警官某頗異之賞以百金不顧而去 
詞選 
[疎簾淡月梅花爲彝齋賦] [  徐仲可]  
　　羅浮春暖正一片隨流和夢都遠購得　前獨笑爲誰簾捲淡黃 
月色回闌底認眉痕舊時曾展　環聲悄啼殘翠羽儘容淒　漫冷却芳心一半有空際仙雲流照亭院忍着橫斜雙影鏡瀾淸淺東風消息還宜準怕高樓玉笛吹怨夜寒人靜相偎素被冷香　徧 
律記 
[牛記] [  劍秋]  
　　我國幅員廣大交通阻隔故各地風俗互異有極文明者有至　野可笑者苟有人律而記之亦一極有趣味之事也同居盛君灼三浙之金華人爲余言其地有　牛之俗洵屬聞所未聞盛君之言曰吾邑與義烏鄉間恒有一種廟宇若關帝城隍之類鄉人供奉香火敬謹弗替定例每閱十年必鳩資重新廟貎一次共第九年節爲　牛之歲先期鄉人之欲參預其事者四出購牛豢餋而訓練之若西人於賽跑之馬然其牛絕不耕田專用以决　者貴者二三百金即至劣者亦須五六十金豢之之法與尋常耕牛不同時其起居調其飲食食料非僅僅草豆巳也或以紹興陳酒或以高麗人葠甚有　之以阿片烟者故其牛皆碩大肥腯毛革豐潤鬭牛場所率在廟前空地先由鄉人推舉一富有鬭牛智識者爲雙方之公正人届期鄉人畢集紅男綠女靡不携手偕來赴鬥之牛均裝飾一新頭插金花身披紅綾宛如戲劇中扮演之新狀元一人則在其前鳴甸鑼爲導鏜然聲聞數里衆望見牛至率歡然高呼曰黃飛虎來矣或曰薛仁貴來矣或曰　子老虎來矣不知者往往眞以爲黃飛虎薛仁貴復生獅子老虎偕至其實皆鄉人恭上其牛之徽號也衆牛旣至羣請公正人分配公正人乃徐徐而起手旱烟管實烟於斗而吸之且吸且周行審視一一相其大小强弱而配合之某牛應與某牛鬥獅子應與老虎鬥黃飛虎應與薛仁貴鬥凡公正人所指定者衆人均不得反對斯時兩方乃各牽牛至决鬥之處釋其繩以遠立公正人則高坐以　之牛方鬥也以角其始各怒目相視視久乃奮然突起或俯其首角與角抵或並舉其前足首與首相撃撞或一牛俯首疾進一牛故昻其首以迎壓之使不得起鬥之旣久公正人乃下評判曰某牛與某牛力均無分勝負宜和解其有勝負者則曰某牛勝某牛敗雙方皆　然應各牽其牛以去更換兩牛而鬥之凡赴鬥之牛其角皆　削如利刃能淍堅革故敗者往往流血被面或眼珠突出最可笑者　如張三之牛與李四之牛鬥李四之牛敗而逃則羣衆笑而譁曰李四逃矣李四逃矣不曰獅子老虎黃飛虎薛仁貴也李四亦引爲大辱若眞戰敗於疆場無面目見江東父老者歸家即縛牛殺之食其肉以洩憤更覓能鬥者以往雖重價不惜必戰勝基敵始巳此則與吾省之鬥　鶉脰（烏名）者無以異也鬥牛之期月約二三次亘一年乃巳鬥畢即以其牛售於他鄉之鬥牛者此時以有一極可笑之事凡賣者與買者吾人視之不過一種貿易而己彼等竟以此聯爲婚姻稱爲牛親家往來蓋異常親密云 
　　劍秋曰吾　世界各國唯西班牙有鬥牛之俗然彼則人與牛鬥而非牛與牛鬥即吾國向來亦唯有鬥鷄鬥　鶉鬥蟋　之風若金華義鳥之　牛則誠聞所未聞是亦採風問俗者所宜注意也 
小說 
[家庭小說嫣紅刦] [  常覺小蝶合譯天虛我生潤文]  
　　第七十七章 
威康與梅麗往法蘭西度蜜月矣此中美滿之光陰著者殊無筆足以形容然吾固不妨以梅麗上其母密昔司安西來之　貢之讀者引書至海兒斯東時蓋巳在威　結婚後一禮拜矣其辭曰吾親愛之阿母鑒此兒此書付郵時兒等猶未至巴黎蓋兒實不願捨去此間海濱之生活而往繁華之市場唯威康之意堅欲兒至巴黎一游則兒亦不能拂其美意此間海龍一鎭人烟極稠密頗足稱爲繁華兒惡囂頗不能慣故巳與威康另遷人一　靜旅舍然吾人所游歷之地亦復不少如卡雷格拉姆林及浦爾堡卡瑟爾此二地初不濱海而風景獨佳卡瑟爾蓋一小山綠樹叢　貴家避署者咸築屋於此而吾英人之游此者則　名之曰法　西之馬汶山吾與威廉尤樂桓盤倘阿母日　至此當尙能尋得吾二人之爪泥鴻印焉威廉告兒謂於此下望可見市鎭凡八十有八但兒則除見基鱗鱗碧瓦同被斜陽外殊不辨其爲鎭爲市也威廉嘗以此笑兒實則兒生平未嘗出海兒斯東一步貧里兒乍見大珠猶以爲天上明月也威廉又告兒此外尤有佳景爲英國所不常　者以兒思之此間歎觀止矣恐亦未必再勝於此此間尤有僧院鐘罄梵唄之音終日不絕兒聞之以爲較歌曲勝也去卡瑟爾數十里爲鄧克即兒與威廉今所遊者所居旅舍曰絳帻頗華美鄧克本有大旅館二今一巳爲修道院故僅有絳帻而間居人咸儉樸有古風市集則在禮拜三六與海兒斯東相同此人口之稠繁過之其地有市集之場曰基武巴爾中建基武巴爾石像地蓋以人名也場外又有船埠長不知其里數嘗有一同遊之人見告謂曾寓此四年猶未步及其尾然兒與威　殊不以其長見法每當薄暮恒聯臂數步其上海風吹袂胸禁都寛一日散步歸忽遇一人阿母試思之其人乃何人耶則吾知阿母必不能憶及其人蓋特雅家中之保姆苿特冒史皮　卡也然巳瘦損不堪目陷顴露表狀如豺威廉初惡其人旣見其病則亦憐之問其病從何起則泫然曰久矣醫生見告謂吾生巳如經霜之葉不久且飄堕入土威廉曰汝知哈勃克現狀如何其死母乃不確此語威廉初實未嘗思索故語出亦卽悔唐突而皮　卡巳怒曰密斯特好禮倍登毌提此人此人實無賴之尤言之令人生恨威廉因亟顧而言他且詢其何疾則謂是瘵渠本在比國勃羅瑟而作敎讀薪水所入亦復有限而精神則大疲病亦深入膏育醫生令其權作旅行故來法國而病亦殊不能廖且加沉重醫生令其勿再他往綠旅行亦無益於事耳皮　卡又言謂彼實深望死星之早臨因日遷月延經濟亦將不支也皮　卡之爲此言侃侃而談初不甚悲抑若以死爲樂旣而又向威廉曰密斯特好禮倍登君不嘗在安西來廠中與雪笠兒共事威廉答之曰然皮　卡因問吾人現在所居旅館名威廉亦告之皮　卡乃　然而起臨别又詢威廉倘彼倩人來請威廉往者威廉亦能不推却否威廉不置可否但告以此間尙有一禮拜之耽延皮　卡乃自去去時有一白冠女敎士扶之然而一舉步間仍復喘自不至都其狀實不能再久人世矣至晚皮霭卡果遺人來請威廉往今威廉往矣兒獨坐無聊故作是書以上吾毌暫時且弗封緘俟威廉歸後更以皮　卡所言敬告吾母又一行曰威廉歸矣渠謂皮霭卡巳無生望唯其所言則不能宣布以皮　卡親囑其秘密且其事猥瑣不足辱吾母耳也梅麗好禮倍登上又泩曰此問有一墨塗乞吾母恕我以我巳誤書作梅麗安西來矣 
濟航君鑒乞示詳細住址俾將酬金寄奉覺迷啓 
 
 
 

Page 15

 
 
   
 
 

Page 16

 
 
   
 
 

Page 17

 
 
申報第五張 
中華民國四年西曆一千九百十五年十一月廿八號星期日舊曆乙卯十月廿二日共五張專件 
[違警罰法（再）（續）]  
　　第四章妨害公務之違警罰第三十八條有左列各欵行爲之一者五日以下之拘留或五元以下之罰金一於官署及其他辦公處所喧譁不聽禁止者二除去或毁損官發告示者 
　　 
[第五章誣告僞證及没證據之違警罚]  
第三十九條有左列各欵行爲之一者處十日以下之拘留或十元以下罰金一誣告他人違警或僞爲見證者二因曲庇違警之人故意湮减其證據或揑造僞證者三藏匿違警之人使之脫逃者前項第一欵第二欵之違犯於該案未判定以前自首者免除其罰第二欵第三欵之違犯者若係犯人親屬亦同 
[第六章防害交通之違警罰]  
　　第四十條有左列各欵爲之一者處十五日以下之拘留或十五元以下之罰金一妨碍郵件或電報之遞送情節輕微者二損壞郵務專用物件情節輕微者三妨碍電報電話之交通情節輕微者 
第四十一條有左列各欵行爲之一者處五日以下之拘留或五元以下之罰金一於私有地界内當通行之處有溝井及坎穴等不設覆蓋及防圍者二於公衆聚集之處及灣曲小巷馳驟車馬或爭道競行不聽阻止者三各種車輛不遵章設置鈴號或違章設置者四未經官署准許於路旁何岸等處開設店棚者五毁損道路橋梁之題誌及一切禁止通行或指引道路之標識等類者六渡船橋梁等曾經官署定有一定通行費額於定數以上私行浮收或故阻通行者前項 
[第六欵浮收之金錢没收之]  
　　第四十二條有左列各款行爲之一者處五元以下之罰金一於渡船　梁等應給通行費之處不給定價强自通行者二於路旁羅列商品玩具及食物等類不聽禁止者三瀝繋車筏致損毁橋梁堤防者四於道路橫列車馬或堆積木石薪炭及其他物品防碍行人者五於道路　馬或疏於牽繋妨碍行人者六並行車馬妨碍行人者七并航水路妨碍通船者八將冰雪塵芬瓦礫穢物等類投棄道路者九於道路游戲不聽禁止者十受官署之督促不洒揥道路者十一車馬夜行不燃燈火者十二消滅路燈者十三於諭示禁上通行之處擅自通行者 
[第七章妨害風俗之違警罰]  
　　第四十三條有左列各欵行爲之一者處十五日以下之拘留或十五元以下之罰金一游蕩無賴行跡不檢者二僧道惡化及江湖流丐强索錢物者三暗娼賣姦或代爲媒合及容留止宿者四唱演淫詞淫戲者 
　　第四十四條有左列各款行爲之一者處十日以下之拘留或十元以下之罰金一沔損祠宇及一切公衆營造物情節尙輕者二沔損他人之墓碑者三當衆駡詈嘲弄人者四使用人對於傭主及傭主之賓客有狂暴之言論或動作者五於道路呌駡不聽禁止者前項第三欵第四欵之違犯經被害者告訴乃論 
　　第四十五條有左列各欵行爲之一者處五日以下之拘留或五元以下之罰金一於道路或公共處所爲類似賭博之行爲者二於道路或公共處所赤身露體及爲放蕩之姿勢者三於道路或公共處所爲狎　之言語舉動者四奇裝異服有碍風化者 
[第八章妨害衛生之違警罰]  
　　第四十六條有左列各款行爲之一者處十五日以下之拘留或十五元以下之罰金一未經官署准許售賣有毒質之藥劑者二於人烟稠密之處開設糞廠者三於人烟稠密之處曬晾或煎熬一切發行穢氣之物品不聽禁止者四售賣春藥堕胎藥及張貼此等告白者六個月以内於同一管轄地言違犯前項第一款至二次以上者應令停業三次以上者得勒令歇業違犯第一項第二款者勒令歇業 
　　第四十七條有左列各欵行爲之一者處十日以下之拘留或十元以下之罰金一應加覆蓋之飲食物不加覆蓋陳列售賣者二　雜有害衛生之質於飲食物而售賣藉牟不正之利益者三售賣非眞正之藥品或深夜逢人危急拒絕買　者 
第四十八條業經准許懸牌行術之醫行或產　無故不應招請者處十元以下之罰金其應人招請無故遲延者亦同 
第四十九條有左列各欵行爲之一者處五元以下之罰金 
一毁損明暗溝渠或受官署督促不行浚治者二裝置糞土穢物經過街道不加覆或任意停留者三於商埠繁盛地點任意停泊糞船者四以穢物或　獸骨投入人家者五於道路或公共處所便溺者　 
[第九章妨害他人身體財產之違警罰]  
第五二條有左列各欵行爲之一者處十五日以下之拘留或十五元以下之罰金一加暴行於人未至傷害者二以不正之目的施催眠術者 
第五十一條有左列各欵行爲之一者處十日以下之拘留或十元以下之罰金一解放他人所有牛馬及一切動物未至走失者二解放他人所繋舟筏未至漂失者三强買强賣物品書類跡近要挾者 
第五十二條有左列各欵行爲之一者處五日以下之拘留或五元以下之罰金一無故强人面會或追隨他人之身旁經 
阻止不聽者二無故毁損邸宅題誌店舗招牌及一切合理告白者三任意於人家牆壁或建築物張貼紙類或塗抺　刻者四在官地或他人私有地内私掘土塊石塊情節輕微者五採折他人之樹木花卉或菜果者六踐踏他人田園或牽入牛馬者 
附則 
第五十三條本法自公布日施行（完） 
 
 
 

Page 18

 
 
   
 
