# 1924 - 296 - 4918562

 

Page 1

 
 
1;第一萬八千五百六十二號;中華民國十三年 西曆一千九百二十四年十月三十號
星期四 * *   
 
 

Page 2

 
 
1;第一萬八千五百六十二號;中華民國十三年 西曆一千九百二十四年十月三十號
星期四 * *   
 
 

Page 3

 
 
1;第一萬八千五百六十二號;中華民國十三年 西曆一千九百二十四年十月三十號
星期四 * *時評 
[不和中之和（冷）]  
　　昨謂不戰之戰今日又聞有本和之和　海關之戰事旣因不戰而移之於京津之間京津間之不和又將不戰而有和議是不戰之戰後又將有不和之和也 
雖然不戰之戰終不免於戰不和之和終難成於和山海關間旣以不戰之戰而復戰京津之間復以不和之和不成而亦戰是今日以後之大勢固戰多而和少也 
特是此不戰之戰後果能不復再見内戰於國中則此不和之和之不成原非所惜也 
國内專電 
[北京電]  
　　使團息吳佩孚雖尚欲爭紮一次但吳所擁非人徒增人民之憎惡因曹及保派之卑汚早已失信於人民誰擁保派即誰失敗等語（二十九日下午一鐘） 
[北京電]  
　　張紹曾在津見吳請吳澈底覺悟放棄武力統一偏見吳示可商張昨入京見馮同行有西人傳樂及劉治洲謂已到通州見過胡景翼胡言依照國民軍宣言則可商馮見張後所談均對吳牢騷語并示可以和平張即覆電謂此間對於和平主張亦甚贊同容俟議定條欵再行奉逹今晨形勢即馮吳妥協而奉軍則已長驅入關外交上看法不同各政派主張不一張紹曾和平運動能否成功與誰人可止奉軍之來京津皆爲問題（二十九日下午一鐘） 
[北京電]  
　　張紹曾持國民軍條件赴津謁吳 
[北京電]  
　　馮吳調和事晚六時半張紹曾覆電謂吳云須俟各疆吏覆電再答 
[北京電]  
　　張紹曾云二十七日訪吳於津車中力勸放棄武力統一主義吳氣甚誓死發兵靖難張云君與馮爲中國軍人模範且同爲我親家萬一衝突必有一傷且曹係無聊之徒擁曹徒失人心勿效婦人之仁且師出無名吳猶言不濟則以死繼之張復偕曹鈞曹鍈再勸吳爲留曹生命安全勿宜動曹鈞曹鍈均不贊成吳進兵張言曹氏昆仲且如此君何苦堅持吳始言你意如何張云當約胡立笙同訪馮煥章張遂乘汽車至通沿途均阻幸胡景翼因事到通始延入談頗快張偕胡二十八晨同抵京到旃壇寺見馮馮言贊成和平則罷兵不贊成則打予已備好攻撃令剛發出張請收回馮言吳覺悟否張言待商馮問有無轉圜否張言余旣來任魯連當有一線希望馮始將攻撃令撤回由張拍電致吳僅言可商待覆截至二十八夕吳無覆馮與張談九時久吳仍未覆張不得已於二十九晨七點親赴津索吳答覆馮表示條件（一）曹下台（二）吳之第三師仍保留（三）吳率第三師赴青海吳允商限於二十四鐘覆否則即下攻撃令但下午五時半記者訪司令部謂吳猶未覆到（二十九日下午八鐘） 
[北京電]  
　　曹函吳佩孚曹鍈馮主和平兄極贊成切勿動兵免塗生靈共商安寗辦法聞係吳毓麟經辦者（二十九日下午一鐘） 
[北京電]  
　　公府各門已有人監守但曹及左右尚照常起居曹昨言馮亦擁吾吳亦擁吾不問結果如何本人生命財産必無恙但深悔去年賄選之非致令浙奉等以此藉口演成南北慘禍等語蓋不到今日不悟也 
[北京電]  
　　昨報載英軍在廊房車站向南北各設有大砲四尊機關槍四架無論何軍均不准在車站附近作戰（二十九日下午十鐘） 
[北京電]  
　　馮備車赴廊坊督師（二十九日下午九鐘） 
[北京電]  
　　楊村廊房雙方相距三十里并未接觸楊村橋有外兵守護拆毁說不確 
[北京電]  
　　胡景翼返通遄赴前線 
[北京電]  
　　航空司令　景文派員與馮接洽 
[北京電]  
　　馮等電津歡迎段就元帥職 
[北京電]  
　　段入京尚有待允先就國民軍大元帥此間已飭製印一顆即日送津啓用 
[北京電]  
　　使團息灤州遷安間到有張宗昌之奉軍一大團係由石門寨經抬頭營而到盧龍者此軍實使榆關直軍不能守查榆關至石門一帶直軍約四萬人之衆通過於灤州以西僅十六列車約萬餘人 
[北京電]  
　　日電山海關直軍向西退却奉軍竭力追撃又灤州電張宗昌二十八下午四點占領灤州北方高地直軍一部由火車西走一部向西陸路退却張宗昌二十八下午五時佔灤等語（二十九日下午八鐘） 
[北京電]  
　　此間各界人士對於今歲戰爭之禍首實爲賄選捧塲分子主張由新政府開一國民大裁判以其財産賑濟戰區損失至戰死者之孤兒寡婦應向此輩索命 
[北京電]  
　　京師憲兵改隷孫岳爲國民第三軍憲兵已發每連接濟費百元司令委劉文漢軍警督察處及京師一帶稽查處暫留將改組（二十九日下午十鐘） 
[北京電]  
　　基督教會均允爲馮玉祥和平後援馮語柯樂文予係革軍隊萬能之命並非革政治之命故曹地位未推翻顔閣亦未加變更將來善後聽元老會議和平會議解决（二十九日下午九鐘） 
[北京電]  
　　劉鎭華覆馮派張治公派員向貴軍接洽（二十九日下午九鐘） 
[北京電]  
　　程希聖旅到楊村不及千人械彈甚缺（二十九日下午十鐘） 
[北京電]  
　　王承斌代曹籌萬元購食物接濟 
[北京電]  
　　京兆尹王芝祥經馮委任接事 
[北京電]  
　　凌毅偕孫山往跑馬廠 
[北京電]  
　　今日警察總監張璧到任依國民軍公推公函到廳各處科區隊穿制服迎接如禮各署長全體歡迎（二十九日下午一鐘） 
[北京電]  
　　李彦青復在拘留中甚優待 
 
[北京電]  
　　警衛司令部公布戰事消息比上次直軍公府消息爲詳確（二十九日下午十鐘） 
[北京電]  
　　日人辦太陽汽車公司往來京津甚獲利京津國際列車每日一次 
[北京電]  
　　徐季龍電感（二十七）晨由滬啓程入京（二十九日下午十鐘） 
[北京電]  
　　艶（二十九）參院大會出席八十餘人數不足延會（二十九日下午十鐘） 
[北京電]  
　　美使館調到海軍百五十由國際列車來京（二十九日下午九鐘） 
[北京電]  
　　法國正式承認蘇聯 
[北京電]  
　　美新代使邁爾就職（二十九日下午九鐘） 
[天津電]  
　　報載府訊曹對馮玉祥主張召集元老會議不表示意見藉避嫌疑 
[天津電]  
　　直王宥（二十六）由熱抵京謁曹對曹辭職極力勸慰曹謂個人去留不成問題願早息訌 
[天津電]  
　　傳永定門外已掘戰壕 
[天津電]  
　　聯軍車沁（二十七）晚六時抵京即於九時開回 
[天津電]  
　　宥（二十六）日前線戰爭激烈至沁（二十七）早得失不明 
[天津電]  
　　馮宥電段速到京就該軍大元帥職 
[天津電]  
　　津市銀價日漲（以上二十八日下午三鐘） 
[哈爾濱電]  
　　聞鮑忠告伊局長愼發鐵路以外之言論設不當即惹中俄人之憤懣 
[哈爾濱電]  
　　警處長王順存昨回哈 
[哈爾濱電]  
　　奉張以哈埠戒嚴爲最周妥集會結社布告五日前聲請戒嚴部核定由主管機關辦（以上二十八日下午二鐘） 
[哈爾濱電]  
　　八年九月迄今東鐵護路軍陣亡官佐三十七兵士百五十朱在顧鄉屯立紀念碑今早十鐘行禮各界均到頗盛 
[哈爾濱電]  
　　哈工業營業照原定一萬元資不爲 
 
 
 

Page 4

 
 
1;第一萬八千五百六十二號;中華民國十三年 西曆一千九百二十四年十月三十號
星期四 * *頭等現改正自三十萬元至三十元分十九級年納捐自千三百餘元至六角餘 
[哈爾濱電]  
　　吉林省會選票現每張價逹千元 
[哈爾濱電]  
　　戒嚴部設游民收容所有業或有確保者免收容（以上二十七日下午四鐘） 
[漢口電]  
　　鄂派討馮軍除寇張兩旅外二十五師一團及宋大霈第三旅曹士奎補充旅均預備陸續北上 
[漢口電]  
　　川討馮軍一師三旅聞有一師到宜即將過鄂蕭令軍需處籌備招待並備車二十列 
[漢口電]  
　　軍署儉（二十八）會議旋派兩代表向漢商會借六十萬元充軍費商會儉晚議决允借三十萬准艶（二十九）交欵金庫券决提前發行 
[漢口電]  
　　楊清臣眷屬儉日由豫來漢方本仁部軍官眷屬亦由贛來漢 
[漢口電]  
　　趙繼賢被馮拘禁吳電令馮澐暫代京漢路管理局長（以上二十九日下午五鐘） 
[蘭州電]  
　　護送班襌大員李迺芬來電班襌寢（二十六）日抵靜寗州 
[蘭州電]  
　　川邊鎭守使陳遐齡來甘在川軍隊悉潰散（以上二十七日下午一鐘） 
[重慶電]  
　　實廳謝培筠感在渝鹽帮公所就職 
[重慶電]  
　　渝埠癮民月納烟捐燈捐五元八角 
[重慶電]  
　　楊森扣留造幣廠長及其三科長委軍需課書記高濟和接辦（以上二十八下午八鐘） 
[長沙電]  
　　陳渠珍之代表胡履端來省謂陳抱實行鄉村自治保境息民之旨服從省長命令保守固有防地 
[長沙電]  
　　長沙義務教育促進會寢日成立 
[長沙電]  
　　黔軍代表謝汝霖等通電歡迎李子仁回黔（以上二十七日下午二鐘） 
[香港電]  
　　孫電吳鐵城飭留守廣州并將市公安局改組爲省會警察廳仍兼全省警務處長 
[香港電]  
　　儉（二十八）長堤廳泰來棧後面洋樓失火北風甚烈吹火燼至海珠將軍政部辦公貯藏駐兵各室焚燬有二炸彈爆發響震全市火旋救熄海珠已燒去一半惟程璧光像無恙 
[香港電]  
　　胡漢民伍朝樞傳秉常因要事來港 
[香港電]  
　　省署飭將商團自置房屋充公 
[香港電]  
　　清遠滇軍電省告急謂清遠商團作亂聯合省垣逃出之商團及佛山未繳械潛逸之商團并深從兩縣民團土匪五六千人且由陳炯明自港派來多人主持省商團代表杜琯英爲首領欲佔清遠爲根據地城内外均貼請孫下野宣言請商許飭四會粤軍張旅就近赴援 
[香港電]  
　　陳炯明宥電段祺瑞請出山集合羣力循共和之正軌謀統一之坦途炯雖在野苟利於國罔不竭其所能又電馮玉祥謂頃聞回師首都除共和障碍請秉持宏願廓清凶殘炯罔不力贊其成等語 
[香港電]  
　　省署旁昨有人放炸彈未傷人事後發現一布告係署誅奸救國團名同時三角市亦有人圖放炸彈不成亦發見誅奸救國團布告（以上二十九日下午九鐘） 
[福州電]  
　　中等以上教職員沁日回復職務 
[福州電]  
　　省議會議决陷（三十）日閉會世（三十一）日續開第二次臨時會提出整理財政問題（以上二十九日下午九鐘） 
[厦門電]  
　　孔昭同部數百人進駐南安縣城 
[厦門電]  
　　艶（二十九）夜水仙宮大火 
[厦門電]  
　　拐匪在金門設機關計拐得百餘孩厦警廳偵悉儉（二十八）派警往捕匪聞訊以兩船載逃經烈嶼遇風沉一船溺斃四十餘孩卒未獲（以上二十九日下午十鐘） 
[揚州電]  
　　緝私四五兩營已於儉（二十八）日過揚回鹽東防（二十九日上午十一鐘） 
特約路透電 
[北方變化與戰訊]  
　　二十八日天津電吳佩孚在楊村掘壕備戰現未越過楊村塘沽與秦皇島開來之兵車集於天津東站與總站以現象察之一時不致即有戰事惟吳佩孚現待蘇鄂魯之切實聲援聞河南開來之許多兵車刻集於徐州據唐山可恃消息第九師與第二十三師之兵前屬王承斌統帶者現紛紛由喜峯口繞道而至唐山天津領袖領事往城内吳軍總司令部訪吳佩孚請其注意於辛丑條約不許駐兵天津及其附近之條文英艦隊司令雷福森今晨離津往大沽仍駐哈金斯號艦中國際軍用火車已由京返津星期三日將復入京 
　　二十九日北京電　奉軍以倒撃運動進逼灤州直軍開始退走在奉軍占據該地前約有直軍二萬名經過灤州直軍餘部顯已被圍恐不得不出於降之一途吳佩孚之兵曾在蘆台運河掘壕數日退軍已占據該處新陣地京中無新發展 
　　二十九日北京電日本官電稱直軍於十月二十七晚起向海退走有多數在蘆台南登岸即向蘆台進發直主軍之在山海關者現無消息故直軍此役敗之程度尚不能估計小隊直兵現整隊經唐山退走 
　　二十九日天津電京津時報代表今日午後晤吳佩孚吳對於討馮戰事頗抱樂觀謂湘鄂晋等省均允助之預料可一戰敗馮不必戰於都城又謂渠之精兵現築壕於楊村廊坊之間著名第三師亦在其列蘇省第四師今夜可抵津埠 
　　二十九日東京電天津所傳秦皇島日軍擬阻吳佩孚由海道退走之說經外交次官切實否認謂日司令僅以秦皇島外國戍兵司令會議之主任資格警告吳佩孚不得在秦皇島作戰俾保全外僑之安寗並聲明如漠視警告列强將被迫施行自衛計畫 
　　二十八日北京電秦皇島可恃消息稱奉軍昨對山海關鐵路區域開砲轟撃而直幂亦以重砲還撃之砲聲頗久此外無戰事全陣在昨晚迄無變動聞奉軍飛機以炸彈撃中海圻毁其艙面 
　　二十九日東京電奉天公報稱十月二十八日午後四時奉軍完全佔領　州直軍現後退有一大部份即將投降東京所接之半官消息與上述相符並謂敗軍内有第十四第二十六第三十九三旅 
　　二十九日青島電温樹德星期二日由秦皇島乘永翔砲艦返此此間實行戒嚴青島警備軍王司令現管轄一切夜十二時後不許居民出行 
　　二十九日奉天電盧永祥偕隨員今日抵此 
[英國之選舉運動]  
　　二十八日倫敦電英相麥克唐納爾今日有恙午後未能對衆演說殖民部大臣湯姆斯預料工黨可得視前更多之議席工黨政府不致因選舉結果而辭職將以工黨政策列入英皇訓詞中而對國會發表云云 
　　二十八日倫敦電反對當所稱首相數星期前已見俄齊來函因黨派關係延不發表一說乃對於政府之最嚴重打撃麥克唐納爾在加狄夫之演說已將此種打撃無形解除但反對黨報紙尚未完全滿意謂以一部之長而對於未有發言答覆權力之屬員加以抨撃誠屬罕聞云目前齊函眞僞問題人皆暫不重視之惟首相對俄政策乃政黨發揮最力之事件保守黨以此爲運動選舉之資料極力慫恿態度冷淡之有選舉權人勿入棄投票權利惟自由黨雖亦不滿意於麥氏之答詞然警告擁護本黨者勿對於俄事問題予以過分之注意面對於保守黨之保護政策反懈打撃之力 
　　二十九日倫敦電選舉運動現已閉幕歷届輒有人於此時預計投票結果此次則無之獨保守院黨自料可得過半之多數但謂必須投要人數多於去年而後可自由黨自信仍可在國會中有舉足輕重之勢力工黨亦自料可獲大勝利但未自信可得過半之多數約有二百二十五區之選舉結果今夜發表後即可以無線電佈告全國所有劇園音樂室等將開門至深夜鐵路開特别夜車 
[俄齊聲辯僞函]  
　　二十八日莫斯科電齊諾維夫今日對新聞記者發言謂英國所得之函實係僞造九月十五日渠在基洛伏資克養病未能簽發任何文件查函中有給與英國共産黨軍事部之訓令尤屬荒唐共産黨中並無此部共産黨有更重要之事件尚待考慮無暇計及英國紅軍之組織如萬國共産黨如何可將其意見陳述於多數工人之前一事即共産黨所亟欲考慮者此函眞僞可由英國工團大會决定之渠當服從其决定以渠觀之此函係波蘭所僞造云 
[法俄談判之開始]  
　　二十九日巴黎電法國致俄之牒承認蘇俄政府惟規定承認一舉不妨碍法國所有之任何擔任並明白保全法政府與人民關於俄國前朝債務之權利又主張兩國各不干涉彼此内政俄國覆文表示法牒所言問題當可於將來談判時美滿解决之希望並歡迎法國不干涉内政之宣言 
　　二十八日巴黎電政府今晚宣佈正式承認蘇俄政府 
二十八日莫斯科電法總理赫里歐正式承認蘇俄之公文建議立即互派大使 
[各國近事]  
　　二十八日倫敦電今年三月二十二日有穿南愛自由邦軍官服裝者四人在昆斯頓開放機關槍轟撃英兵致死一人傷十七人此案有關係人今晨由偵察在杜白林搜獲七人 
　　二十八日金斯頓電誓美加（英屬西印度）帝國聯合會向政府陳訴誓美加商業移入華人掌握中之情形請禁止外僑入境現有許多候選人以排斥華人與叙利亞人之政策爲其明年一月議會選舉運動之主要政綱 
公電 
[天津吳佩孚電]  
　　各報館均鑒本日奉大總統派員交到命令如下討逆軍第三軍總司令馮玉祥擅離陣地人犯京師實屬目無法紀罪無可　馮玉祥應即免去本兼官職並　奪官勳官位著討逆軍總司令吳佩孚督同各省軍政長官共與義師一致討伐速靖逆氛奠定國本有厚望焉此次馮玉祥稱兵作亂京師根本重鎭治安並待維持著討逆軍第二軍王總司令懷慶星夜率同第十三師及游撃三大隊入衛奠定邦基此令特派李景林督理奉天軍務善後事宜此令特任李景林爲東三省巡閱使此令特派王懷慶爲陸軍檢閱使此令特派王懹慶兼西北邊防督辦此令特任胡景　爲熱察綏三特别區巡閱使此令特任劉鎭華爲甘陜新巡閱使此令特任吳新田爲陜甘新巡閱副使此令等因特電奉聞吳佩孚宥印 
國内要聞 
[北京通信（Ｈ）]  
　　馮軍班師回京之因果自二十二夜午馮軍班師北京入於非常狀態旣遍貼檢閱使名義之班師主和通告一切交通如電話電報火車均爲戒嚴式之斷絶即重要街衢亦禁通行迄於今晚尚未完全恢復但今晚已下四令一爲停戰一爲由王承斌彭壽莘收束前方軍事一爲吳佩孚免巡閱總司令兩職一爲任吳以青海屯墾督辦從表面觀之可謂告一小段落而默察政局之變化則似方在開始今以所聞之因果言之 
馮氏之出師原非本意此人人能言之者吳未入京以前即有人傳說謂彼將俟相當時機通電主和而以所部軍隊爲維持北京秩序之宣告且傳馮之於段實有一種秘密接洽即吳氏亦頗疑之吳一入京即將馮與王懷慶各畀以一軍之總司令使赴熱河而馮王亦不置一詞率部以去吳及曹側頗私心慶幸以爲王慣送行馮不可恃今已離京如釋重負故即調孫岳率十五混成旅入衛以孫前爲曹之衛隊旅長大可倚爲泰山也然而馮雖出京而行途遲緩且所過之處皆先修汽車道且步步挖壕爲戰守之預備及抵古北口則不再前進王承斌承曹吳之命出監二三兩軍行至古北馮亦勸其不必前往故二人行踪迄未離古北口一步灤平承德曾要紮彩牌樓歡迎馮氏馮亦只遣代表前往告以服裝餉項一到即行出口而每日打一電至府催冬衣催軍餉此一月以來之事也距今半月前已傳馮將領銜主和某西報曾微露其消息國慶日前後則傳馮連來電請誅禍首十人其電被扣數日後又傳馮玉祥胡景翼王懷慶有聯銜之電主張停戰時北京警備嚴重人不敢言言者亦不得其詳及最近一星期則馮與孫岳結合已成個中人言馮胡孫三人已爲三角式之結合孫岳之旅司令部原在地安門一帶已密有布置馮於二十一日下令班師由古北口出發限二十三日拂曉須全數抵京沿途先斷電線以防洩漏及二十二夜馮抵北苑所部即於夜二時入安定門佔領各重要機關街衢解除步軍巡警之武裝設警備司令部於天安門並一面捕李彦青王克敏等蓋即政府要人亦至昨（二十三）晨而始知之也 
入京以後之情形曾見今日各報者不必贅述但知王克敏已逃李彦青已捕以外政府要人如王毓芝吳毓麟等皆在監視中陸錦且不能出門昨日確有一函致閣員具述班師回京之意又以所發布告及通電送閱昨晨顔遣人邀各閣員集於大取燈胡同私宅會議一次相顧失色不能有何辦法下午始知馮意旨爲今發各令而加以海内賢豪共同解决國是之主張各閣員下午又會商一次認爲解决國是須從緩進行而以停戰免吳由顔與曹面商曹謂此可由内閣主持但須以前綫不至陷於不可收拾爲限且謂討伐之令非我一人之主張不能專問之我今日上午顔宅又開議一次仍難遽决而内次薛篤弼以馮方要人政府藉之以通消息奔走城内及北苑之間往返不止一次至今晚而四令發布交通亦將由此而恢復也 
昨今之問相傳最關重要者即公府衛隊問題李士傑之第十六旅係曹氏之子弟兵又有劉金義所領之衛隊一混團其人數較普通之團爲衆馮氏昨日對外發表已謂希望其自行解裝退駐城外則癓結所在可以知之聞曹士傑曾間接向馮表示謂當服從命令此言如確殆不啻不願解除武裝之意昨日下午府中曾頒發口令並於新華門内自行戒嚴盤查出入以人數而論當然未必與馮軍衝突但引種情形則令市民談而色變且天安門之馮軍景山之孫旅皆於高處架砲西安門地安門東安門等處昨晨即交通阻斷今日下午府前街府右街皆以大車遮斷車馬行人馮軍梭巡其間則馮氏方面固不肯對於衛隊遽有强制執行之舉以使北京稍受驚恐而其希望所在則可以知之又傳護衛司令部方面今日尚有會議謂吾輩爲護衛總統者須惟總統之命是聽故此一問題今尚未易解决而北京之嚴重形勢即未易連行解除也 
至於曹氏之地位各宣傳機關所述馮意均謂仍舊尊重然而黃郛王正廷皆代馮接洽使團者依王與某某等使所言則已露希望曹氏下野之意而另行選舉說改用委員制說外同業已喧傳大約此一問題已爲今日以後之新聞材料特府方現止顔惠慶可以入内詳細情形不得而知耳 
至於在外之諸將則王承斌有今日由高麗營返京之說通電雖未列名相傳已與馮一致王懷慶亦未列名今日接近馮側之某報號外謂王已在叨爾登被胡軍監視晚間所開又有王氏及其所部已被解决之說而胡景翼氏則聞擔任京津綫之防禦所部開赴豐台廓坊西路之長辛店則馮派一部前往防守吳佩孚之在前線戰事不利種種消息已人所共知但今日尚來一電以馮氏昨日通電轉向馮詰問其態度爲綿裹針然前有奉軍後有馮胡且後方接濟今已全斷料已無能爲役但尚不知其作何結束耳（十月二十四日） 
[奉天通信]  
　　直派内變後之奉訊奉直兩軍正在激戰將來勝負誰屬猶未易言不謂北京方面突生急劇之變化段祺瑞晋京馮玉祥王承斌倒戈交通機關全爲馮軍把守同時王懷慶胡景翼米振標孫岳鄭士琦閻錫山均已加入反直派協力驅曹吳吳在前敵聞之頗不肯信表面仍甚鎭靜而實則甚惶恐已急急布置曾付此其說確已徵實然此種消息在奉直開戰伊始記者即有所聞且曾通函紀載此事惟彼時中外報紙均無此項宣傳驟見之人咸目爲不實甚有謂爲反直派製造空氣者今則醖釀成熱事實表現則已往經過有可得而言矣當奉直和議宣傳最盛之時王承斌假此機會　向奉天表示好感比時即有聯奉卿洛之計劃嗣因王氏優柔寡斷致不能成爲事實彼時奉方對王頗露不滿然彼此往還固未嘗斷也嗣王懐慶亦以地位問題發生異念亦曾暗與奉天通好且聲言一旦奉直開戰彼當宣布獨立響應奉方張作霖亦極意交驩感情似較王承斌尤密至馮玉祥與張雖有往還不過個人普通之應酬初無何種特别關係親奉反直馮初尚無此意也故在奉直開戰時直方要人向奉通消息者僅王懐慶一人王承斌猶且無之馮玉祥更無論矣至開火以後馮玉祥王承斌統兵北上逗遛古北密議計劃議旣定馮遂密派專使剖脛藏書賫至奉天述聯結段王驅除曹吳之意張作霖以事出無端初尚懐疑後得李景林電述接洽經過又得段祺瑞來密電證明由此始信乃令熱河方面之奉軍暫取守勢不准進政精銳師旅趕速調赴山海關附近一意對吳故近日熱河方面無大戰爭而山海關秦皇島兩方則無日不有劇戰此直方諸將結奉經過之大槪情形也而在此中之主幹人物則爲久居天津之段祺瑞氏段與奉天之關係人所共見各種計劃久已計議唯靜待機會之成熟耳當江浙形勢危急奉直兩方互相備戰之時曾毓雋吳光新等即來往津浙奉三方爲秘密之商榷比時曾决定江浙一旦開火奉天即舉兵窺關更慫恿段祺瑞通電全國以資號召而京津咫尺不易展布遂請段赴浙主持一切段以浙江爲四戰之區難於據守而浙省内部又欠一致因此躊躇不决曾吳輩又請段改赴奉天先電張作霖徵求意見張亦極表歡迎段以東省地位與浙江廻别戰不勝猶足自守一戰而勝則京奉密邇交通便利朝發夕至乃亦甚　此議曾來密電言於二三日内由津啓程（在九月初旬記者曾有報告）張得電曾將奉天行省公署樓房劃出一部作段氏辦公處此事軍政兩界人員無不知之此時奉直兩軍猶未開火也但段此行仍未見諸事實者則内中自有原因在蓋直系内部原分津洛兩派曹錕入京洛派權勢炙手可熱津派爲所抑制屢思報復竟未得當奉直再戰吳佩孚統兵北來馮玉祥王承斌調赴朔北一戰勝奉則洛派更形得志馮玉輩或至不能立足際此權利關頭不能不審所自處適段祺瑞響應率張態度業已表明各省又多陰通欵曲乃遂與段張結合密約舉事俟吳佩孚由京開赴前線馮王即統兵返京驅逐曹錕拘捕羣小迎段祺瑞赴京主持一切密議旣定段遂中止出關在津靜候迄於今日奉軍屢捷連奪要隘山海關迤北戰線日形擴大吳佩孚雖親出督師激勵士氣統部下精銳反攻山海關石門寨沙門寨秦皇島等處而旬日以來之直方戰線仍不能向前展進咫尺時届冬令天氣嚴寒直軍單衣不暖尤難久戰馮王乘此機會乃統兵返京踐履前約張作霖於二十四日午即接段祺瑞由天津來電謂馮軍入京曹錕被圍李彦青王克敏被馮拘留議組國民軍推煥章領袖事苟可爲瑞不惜犠牲餘年爲諸君子助嗣又接馮玉祥胡景翼電謂今晨入都現已就緒商民如常正促段老入京又接天津某要人電謂馮玉祥第八旅之一團已入北京佔領電話電報局斷絶消息孫岳軍隊亦有舉動日本北京守備隊緊急集合又電云王承斌王懐慶胡景翼米振標孫岳鄭士琦閻錫山等均贊成馮玉祥加入反直派又電云馮與津保兩派結合掃除洛派張作霖　閱各電後極爲快樂各界要人聞此消息者亦多赴總司令部賀張一時軍政兩界頓呈與高采烈之象晚間復由天津方面得較詳確之電報謂馮玉祥自與奉天方面表示一致討曹後當於二十三日馳回北京隨行者有三旅兵力曹見形勢不佳欲逃入使館界經某閣員擔保安全而止及馮軍入京即將電報局電話局佔領以防直方走漏消息一面將京奉京張京漢火車盡行扣留一面圍總統府捕曹左右惟多數已逃馮已出示安民並通電北方各省一致停戰胡景翼軍隊刻正直向軍糧城進行中各路直軍後路完全斷絶據傳吳將率兵一萬人退走山東蓋各艦最大限度亦僅能載一萬人也馮玉祥業已用無線電通知各軍艦令從速拒吳預想一星期内當能將殘餘直軍完全結束云云頃又聞軍界某要人云直方馮胡部下軍隊一半調北京鞏固中樞地位一半南調協助奉軍攻吳佩孚軍隊之後路而奉方在熱河一帶之軍隊亦向山海關一帶開調以厚兵力此後軍略全注重山海關秦皇島兩面猛攻吳軍云云（二十四日晚） 
[張宗昌佔領灤州之日訊]  
　　東方社二十九日天津電云灤州來電張宗昌軍於二十八日下午四時出現於灤州北面高地在灤州直軍之一部對張宗昌軍防戰即被撃破直軍全部或乘火車或徒步散竄四方下午五時張軍乃完全占領灤州該處日本守備隊及日僑無恙 
二十九日奉天電云山海關方面之攻撃二十七日晚間二郎廟方面直軍戰線被奉軍突破直軍在山海關市街被包圍張宗昌軍二十八日晨在冷口越關是日下午三時撃破在灤州附近步兵一千二三百砲數尊之直軍五時確占領灤州其主力約三萬現集中於灤州張宗昌現將其主力集於灤州擬先率護衛隊攻撃天津因奉方飛機偵察而失退路之山海關方面直軍異常動搖奉軍已乘此時機開始猛烈之攻撃 
二十八日奉天電云奉軍因凖備長期追撃於彈藥糧食之補給兵力之移動戰線之整理歷數日之久現已凖備完畢於二十八日起在山海關方面開始猛烈之攻撃矣 
二十八日秦皇島電云二十七日以來山海關方面及石門寨方面槍砲聲甚激烈二十八日又繼約戰鬭不已戰况似直軍不利但尚支持戰線 
二十七日灤州電云直軍第九師及第二十師之敗兵由冷口方面在灤州已在附近村落開始搶刦數日以來唐山方面因亦有直軍敗兵搶掠故美國軍隊已出動 
 
 
 

Page 5

 
 
1;第一萬八千五百六十二號;中華民國十三年 西曆一千九百二十四年十月三十號
星期四 * *　國内要聞二 
[馮吳調和與馮吳决戰]  
　　東方社二十九日北京電云爲吳佩孚之使者於二十八日進京之張紹曾與馮玉祥會見提出調停條件（一）吳佩孚率第三師赴新任地青海（二）曹錕退位馮氏已表示個人得與同意張紹曾即於當晚出京 
吳佩孚在天津之直隷省長公署稱奉曹錕委任發佈大總統令種種極力宣傳又吳因欲與馮妥協而使之改變初志故於二十七日派張紹曾乘汽車至京 
二十八日北京電云胡景翼之陜西第一師大部分及馮軍之一旅已於二十七日一日悉行集合於廊房預定於二十八日向楊村攻撃前進又孫岳之第十五混成旅及第十三師之一旅在長辛店附近佔領防禦陣地凖備向保定前進其搜索部隊已於二十六日在琉璃河與由湖北北上之湖北第二十五師之一部隊衝突除以上各軍外馮軍之大部響應馮氏而由熱河方面退回之諸隊集合於豐臺黃村通州北京南苑北苑及城内各處又於二十八九日有馮氏將親自督軍攻撃天津方面吳軍之說 
二十七日北京電云吳馮對峙之京津間戰線實狀如何東方通信社記者擬往視察特於今日午前十時搭乘天津開發之軍用列車於午後六時得抵北京今記錄實地視察戰線之狀况如下喧傳在楊村之吳佩孚尚在天津中央停車場嘗見其總司令部列車與其衛隊糼年團軍等數列車此次與吳同回者爲第三師第二十六師及第一混成旅之混合軍今日沿楊村之河作成陣地而佈砲陣者約有一旅又其最前線在張莊驛北方現正掘約七百米突之散兵壕至胡景翼之陜西軍約一旅則於廊房設陣地由馮玉祥之第七混成旅由後方增援之又在豐臺亦正布造陣地見有大羣駱駝輸送軍需品 
二十八日天津電云在天津附近之吳軍約有五六千在楊村者約一千餘正在防禦工事中 
[奉方對京局之懐疑]  
　　大晚報特約員金氏二十九日奉天電云此間消息靈通之華商似多料北方戰事未必就此結束甚且有欲公然表示直系雖經政變而吳佩孚仍能得最後勝利之意見者若輩謂馮玉祥此舉僅能發生一小小危險此種態度不僅迷信洛吳萬能者有之即在事實方面亦不無根據例如奉紗自接馮玉祥政變消息價格驟增今又回跌至舊價矣此間人民對於洛吳回軍撃馮之說都目爲可信且有謂馮氏算吳敵手者對於官報所載則稱其未免過於藐視洛吳餘衆之實力官塲方面亦承認山海關前線猶在激戰中此間近又盛傳馮氏回京係得洛吳默許以期吸收奉方金錢者足見人民之不信任馮氏即在奉張本人於馮氏亦不甚信任此於其命令李景林率第一師向北京進發可知官報稱李氏現向北京進發此間謠傳吳佩孚曾以巨賄允李景林欲其背奉附直也又大晚報二十九日奉天電云今晨奉天總司令部官報稱段祺瑞已抵北京 
[尊段聲中之雜訊]  
　　東方社二十八日北京電云現總合各方面之情勢觀大約至段之入京其間尚有不少之經緯據熟悉中國某方面情形者談段若入京將派唐紹儀爲總理黃郛爲内務汪大變爲外交朱啓鈐爲交通傳嶽棻爲教育汪兆銘爲司法 
山西閻錫山出兵三旅在石家莊遮斷京漢綫據云將進佔黃河鐵橋閻於二十六日且致電馮玉祥促即推戴段祺瑞 
蕭耀南二十八日發通電曰馮玉祥旣對奉直主張停戰議和馮軍亦應本此主義速退出北京力避與吳佩孚軍衝突待大局之安定 
陸錦與王克敏未被捕已避往某國兵營 
[馮師入京後之種種]  
　　馮軍保護中之公府前昨兩日公府周圍均駐紮有重兵前後門一帶均被遮斷因此各方對於公府衛隊態度甚爲注意茲聞昨午三時該衛隊業已繳械此後府曹即由馮軍保護又聞府曹對於此次政變頗不自安當各要人入府請求將吳佩孚免職並下令停戰時曹曾表示只望息事寗人餘事　不過問云云 
　　馮王軍隊之布置王承斌現在高麗營距北苑三十里此外聞尚有某重要人物數人亦均在高麗營至馮將軍現並未入京亦未定入京日期今駐節於北苑王懐慶聞亦駐節於此唯胡景翼則已於會議後即往天津現馮胡等之主力軍隊均駐紮於北苑其總數爲八旅此外尚有約十旅之軍旅則分駐於北京天津豐台唐山等處馮委第二十二混成旅鹿鍾麟爲馮軍警備總司令以統率之鹿氏當令二十二旅之全部駐紮於城内各重要地點如交民巷之東西兩口曁東四牌樓曁東西長安街各城門等令蔣旅宋旅等部分駐於城外各衝要地點如前門外之東西車站曁先農壇等處並將佈告遍貼於各街道此外並於景山妥置四方大砲並斷絶後門交通預防他軍侵入 
　　陜軍擔任京東治安古北口第二軍軍隊班師時陜軍胡景翼之一部分由遷安開往灤縣並以李虎城一旅由豐台往塘沽出動大槪北京以東各屬之治安均由陜軍擔任又聞馮使此次回師事前曾與胡景翼議定胡軍擔任保護京津鐵路線馮軍擔任保護京師治安故胡氏前在北苑會議畢怱怱赴京津沿線一帶布置防務現在沿路各站均爲陜軍之防地駐紮豐台者係補充旅長李雲龍之司令部胡之總司令部假設香廠新世界内其在通州者已易爲留守司令部聞胡定昨晚七八時趕回北京與馮使協議一切 
　　時局變化中之段王態度大局發生變化後合肥之言動一切頗爲一般人所重視據聞最近對人表示者主張國内各軍完全停戰然後召集在位在野各重要份子討論善後一切辦法務使澈底解决不容稍涉敷衍以免再蹈前此之覆轍其態度甚爲堅毅並聞合肥接到馮使主和停戰之漾電後即有贊成和平之通電以爲響應而軍興以來持冷靜態度之晋督軍閻錫山亦致電段祺瑞贊同段氏救國宏志願取一致行動段氏而外爲時人所注意者尚有王士珍氏聞昨日王聘卿門前有某某要人往來徵王對解决大局之意見並有請其出而維持之意王當表示其素來主張和平當然爲力是視共商國是云云 
　　吳佩孚之驚疑時局陡變吳佩孚方面態度如何極堪註意聞吳初接到馮等漾日通電尚不信其爲事實曾於昨早由秦皇島發電向承德灤平探詢蓋猶未知馮軍已全部抵京也馮玉祥接吳敬電後以吳澧是將信將疑故再致一電如下秦皇島吳巡閱使大鑒敬電奉悉民九以還戰事迭興民生日蹙國計日艱揆諸事實不忍再戰故有聯銜通電主張停戰惟一時權宜之計事前未及電商殊深抱歉倘蒙贊同實爲國家之福人民之幸掬誠奉復敬候教言馮玉祥敬印由此觀之則吳氏謂馮氏居心早已料及之說恐未必也 
[北京政變後之津訊]  
　　自馮玉祥率軍入京後一時津地人心均猶疑不定頓現恐慌之色時局將來之變化尚未能預料然天津市面秩序尚　平安居民之皇皇不定者均紛紛移居英法日各租界東馬路及日租界旭街一帶人力車滿載箱籠連續如長蛇然津埠多居外人且距戰地較遠絶不至受若何之影響據外人方面所得確報自馮玉祥率軍向北京進發後陜軍胡景翼師亦由喜峯口南下經豐潤遵化而趨開平目的在佔據京奉路線以扼吳佩孚之後聞此乃馮（玉祥）胡（景翼）合議所决定之策略以解决山海關之大戰者至於津埠爲北方重鎭市面治安之維持甚屬要圖戒嚴司令李榮殿楊以德連日分派軍警嚴重警戒各界情形尚稱安定然一時有傳說馮玉祥將分派軍隊來津維持治安者雖未足深信而馮確已電促王孝伯省長回任聞王省長日内即可抵津維持本埠之治安 
馮玉祥軍隊於前日開至豐台駐豐台之第三師學兵奉令開往蘆溝橋已與馮軍發生衝突馮軍第八旅先鋒隊前晚已抵落垡駐津十六混成旅旅長曹士傑步三營營長張輔增帶步隊一營開往楊村並即調駐馬廠二十六師軍隊於昨早（二十五日）九點餘鐘有五營步兵過津開往楊村聞日前前線司令張懐德帶軍需一列車已抵馬廠張司令即駐馬廠助理軍務恐楊村難免戰事 
自北京劇變發生駐津各國司令開會議决所有天津現駐之軍隊均退出二十里並要求戒嚴總司令部下軍隊解除武裝地方治安由警察廳長楊以德及各署長保衛並由日法美各國派遣軍隊在各車站防衛係保護鐵路業經李司令楊處長照議實行前日駐津英國司令派遣武官一員帶兵五十名由津開赴郎房以駐紥各車站均有外國軍隊守護 
自直奉戰事發生以來新車站至河北一帶所設之司令部辦公處總兵站各軍事機關有二十餘處聞北京發生劇變各機關辦事人員均皆消極各處僅掛招牌一面内容已無人跡形狀極爲荒凉云 
吳佩孚於二十四日急召張福來由海陽鎭前線遄返秦皇島對時局之變化開緊急秘密軍事會議會議閉幕後張之行動即不明謂有張奉吳密令赴山東或河南爲某項之舉動者一說張爲計一身之安全已由京奉路線來津轉乘津浦車南下返交河原籍避禍者 
本埠各界紳商因北京之政變恐地方發生恐慌於前日齊集商會會議推舉代表往謁戒嚴司令李榮殿詢問維持治安之辦法當即公推卞月庭李頌臣前往李司令態度極爲鎭靜並云軍警維持地方治安萬無一失望轉知各商民萬勿自起恐慌且楊處長已聲言以全力担任本埠之安全 
天津臨時戒嚴司令部恐土匪乘機擾亂地方擬定各部隊巡查區域及警急集合地點以資保衛（一）鎭守使署巡查隊巡查區域城裹四馬路估衣街侯後家河北大街西北城角以東南門外楊家花園及三不管等處以鼓樓爲集合地點韓隊長指揮（二）督署衛隊巡查區域大經路迤東北至總車站及金家　一帶以督署前爲集合地點由安營長指揮（三）曹公館衛隊連巡查區域大經路迤西及曹家花園一帶在曹公館前爲集合地點由曹連長指揮（四）駐河北公園警備隊與駐無線電局巡查隊擔任新鐵橋及阻止傷兵過橋任務以公園前門口爲緊急集合地點由崔連長指揮（五）警備隊第三營巡查區域西南城角以西西關大街西北城角以西　包店等處以城西門外爲集合地點（六）保安巡查隊區域巡查東南馬路及特别二區在警察廳前爲集合地點（七）巡查特别三區者在特别三區前爲集合地點（八）巡查特别一區者在特别一區前爲集合地點已於前日起分隊按照所劃區域實行巡查云又戒嚴司令部已加派員弁赴車站彈壓昨晚警察廳派保安隊隊官鍾寳誠帶保安警察一隊亦到車站彈壓 
[吳佩孚抵津後之山東]  
　　馮玉祥入京吳佩孚回津山東當此時間雖無若何兵力財力供給任何方面然鄂豫江浙各省之援吳軍隊均須乘津浦車由山東北上形勢上旣關重要則督理鄂士琦省長熊炳琦對馮吳之態度與吳對山東之要求亦大可注意茲分錄之如下 
鄭士琦對此次事變態度頗爲鎭靜吳子玉雖屢電鄭令將第五師開赴廊坊而鄭僅復吳一電謂五師擔任青島濟南及膠濟津浦兩路防務萬難調動只可令中央第一旅長潘鴻鈞帶隊北上因之潘氏特於二十六日來濟與鄭氏接洽餉械問題二十七早由濟回兗州是日下午該軍即有一團過濟赴津但多新招兵士能否作戰殊不敢必鄭士琦並派副官房某帶大宗食品赴兗州犒勞該軍令其暫休息幾日北上 
城裹商埠兩商會昨接到軍民兩署表示保境安民之公函且令商會轉知銀行公會停止省外匯兌存欵至一萬者不准提取以免供給任何方面軍餉 
督理署秘書長吳汝澄於二十六日由津夜回濟報告吳子玉於二十六日午前十一點抵津帶兵一旅將來馮吳决戰地點大約在萬莊一帶二十七晚吳汝澄又匆匆回津津報雖載有鄭士琦通馮等種種消息然證以鄭氏之態度沉靜毫無動作則可斷言馮吳未分勝負以前鄭决無若何表示也 
熊炳琦與曹吳之關係盡人皆知伊對此次事變當然表示擁吳二十六日發出佈告二十七日又發表一津電均係利於曹吳而不利於馮張者吳佩孚昨由津派其參謀石桂山副官孔祥森來濟除催五師第一旅第二十旅即日開赴廊坊外并索餉三百萬元尚未聞鄭熊二氏作何應付第二十旅駐徐州之一團則確已過濟北上外傳魯軍截斷吳之歸路一節即此可證其不確 
[北京政變後之鄂聞]  
　　自馮軍入京發生政變後鄂蕭對於時局一持穩健態度除調寇宋兩旅回鄂催張聯陞鎭使回防外對於全省防務均在積極布置中茲將本日所得各方報告揭載於下 
蕭於昨日陳嘉謨師長到署謁見後即晚召集第二次緊急會議省議會議長及各廳道亦被邀列席對於京師政變决守中立惟武漢防務須加緊維持並商陳師長抽調二十五師一部回駐武漢陳已允可全省自治籌備處昨午亦召集緊急會决請蕭宣布湖北自治將以該處名義發表通電刻正起草電文省議會亦定二十七日召集緊急茶話會討論湖北對於時局之態度 
二十四晚巡署開緊急會議蕭氏於散席後當即傳見因公晋省之襄鄖鎭守使兼中央第十七混成旅旅長張聯陞促其尅日回防又留省鄂軍第三混成旅旅長宋大霈亦令將該旅全部開回武昌藉資鎭攝張氏准本日（二十六）五時帶兵二十餘名遄返襄陽宋氏亦定日内回宜調部來省由襄河調駐信陽協防之鄂軍二旅寇英全部因奉蕭帥電令回防武漢原定昨二十五日南下刻據確訊昨日僅有三數官軍來漢辦理前站寇氏約二十七八兩日始能率全部回防 
蕭電如下王總司令盧副司令宋旅長于旅長警備總司令部陳師長張鎭守使王旅長胡旅長杜鎭守使王廳長孫旅長寇旅長劉旅長曹旅長崔處長陸司令鑒頃接吳巡閱使敬電開連日榆關戰事極其順利已撃潰逆軍有八旅之衆頃接京電馮玉祥背叛中央効逆去順擅離防地率隊入京威脅元首罪惡昭彰現决定先討馮後對奉已令前方據險暫取守勢回軍肅清京畿總部擬移駐天津以便居中指揮除調蘇浙軍各二旅陜軍一師三旅豫軍二旅一團皖軍一旅川軍一師三旅北上外請速飭寇旅兩旅火速開拔北上共張撻伐等因除電復照辦外特電知照蕭耀南徑據大智門車站消息昨二十五日南下早車於當日午後四點鐘到漢南下晚車據長辛店來電凖於今二十六日午後一時到漢又南下快車係由鄭州開來凖今二十六下午兩點五十分到漢局售票北上車只能至保定爲止外傳可直逹北京不確 
[陜軍李旅業已東開]  
　西安通信直奉再戰陜軍餘駐外之胡景翼田維勤曹世英已運往前方不計外此間劉鎭華方面爲澄清西路應付洛吳起見僅令駐武扶之陜軍第五混成旅李奪出關連日爲該旅籌備出發頒發軍用品已籌措開拔費惟恐其不早出關該旅方面因駐外之陜軍已逹三四萬人且前次田維勤回省時迭向劉鎭華運動李奪隨渠出關以爲本人在外成師之預備劉則喜李出關而不願李歸田指揮爲個人無形樹一勁敵結果李旅歸在外之陜軍第二師張治公節制但李旅魏定一團長確係田之學生此番住省醫病爲時甚久與劉田均有接洽以故得由營長而擢團長該旅此次所以易於關拔實因以上關係又聞該旅全部俱由咸陽草灘兩渡口上船東行共計船四十餘隻已於昨日起行所有該旅防地武功扶風兩縣劉已着駐西路之鎭嵩軍第一師柴雲昇塡防武功僅有李旅留守兵實不足兩連至渭北方面能否全部開拔近頗沈寂而劉鎭華原擬之陜軍第六混成旅賈濟川出關一層已成泡影賈自成旅後已由商　一帶移駐澄白聞意在就近聯絡駐蒲城之緱保傑打破井岳秀與緱何傑之密切關係消弭緱劉意見於無形中也 
[贛南最近軍訊]  
　　九江通信據軍界消息近畿第一師第二旅旅長馮紹閔自接到贛南鎭守使京命後即先將該旅陸續開往贛南現已進駐吉安將樊部别動隊撃退聞樊部大隊在遂川其在萬安泰和吉安一帶者則爲樊部先鋒歐陽豪所帶之别動隊歐陽豪原爲吉安人故官廳認爲土匪也又據政界消息新任贛南鎭守使馮紹閔一時斷難前往接任二十三日潯陽道尹公署已奉到蔡督通令謂新任贛南鎭守使馮紹閔現已派往吉萬遂崇一帶率領所部剿辦北匪暫難飭其赴任該鎭守使未到任以前應由方督辦暫行兼攝以重職守云云二十五六兩日方本仁及常德勝部下軍官眷屬紛紛由贛州派兵送來九江方本仁眷屬已轉輸赴漢常之軍官眷屬則暫寓九江據最近交通界消息江西内地郵局匯兌完全停止九江小火輪僅開到鄱陽湖西路之吳城·與東路之饒州而止不敢再進則上游各縣之軍情與地方之景象亦可想見矣 
字林報十六日贛州通訊云十四日夜間余輩在塘江離贛州六十里忽聞槍聲及騷亂聲有北軍一營約三百餘人潰降抄攻龍泉（遂川縣舊名）之南軍北軍於潰走時先行割斷電線此項消息係由專差報告贛州於是城中官眷遂於昨日紛紛離贛民船幾全被雇定停泊河干以備緩急此種恐慌原因全由於北兵之不可恃即官長亦慮其難靠蓋若輩新從北方招慕來贛軍械子彈俱不完備至北方南軍人數猶難確知其離大隊抄攻龍泉萬安圖截贛州後路者約有二千人探報又稱離此一百二十里之上猶更有三四千人目下該處停戰但兩軍距離甚近今日北軍司令眷屬亦由大隊兵士護送離贛該司令所部即爲第一師第一旅云 
[戰後之廣州現狀（毅廬）]  
　　廣州商團軍已告一段落陸上商業與水路交通漸恢復廣州被撃敗之商團自分兩路由廣州市逃走附城各鄉後其一路敗走沙貝鄉者即在該鄉集中嗣爲警　軍偵知即派隊窮追官軍於十九早即將沙貝鄉包　商　在鄉内還槍抗拒雙方戰至十九日上午十時許商團軍卒不敵紛紛棄械逃去查此項商團軍爲陳軍舊部此次係由商團長招集而來故當日事急時即卸去武裝經廣州市警察七區三分署地段向泥城方面逃走人數約六百餘名擬據沙員鄉再　活動不料十八日被官軍偵知即派飛機前往偵察其後官軍繼至故將之驅散此項潰敗商團軍在沙貝敗後即由上番禺遁走高塘高增越粤漢鐵路而入花縣其籍隷北江者則乘車北上當若輩北上時即聯合北江商團將粤漢鐵路新街站之路軌掘去以斷官軍之交通故是日由韶關至省之客車過站時即行遇險幸司機制機迅速不致大損傷僅傷車上官兵十餘人而已又同日粤漢路沙口站又被散軍掘斷車道十九早由韶開赴省城之第一次客貨車事前不察駛抵沙口地方時（英德站以上）路軌鬆脫隆然一聲機車倒地客貨車輛同時傾倒當場傷斃搭客十餘人黃沙車務處據報後即派出工程師前往修復是日下午各車次已照常通行事後護路軍在遇事地點附近捕獲毁路嫌疑人犯三名解往韶關大本營核辦聞日前清遠縣出發來省之商團軍約五六百人道經潖江口時聞省城商團軍失敗頓即折回詎爲粤漢路官軍查悉當將清遠商團軍包圍盡繳其械此後北路商團已不敢再發動此次商團舉事失敗暫時已告一段落而廣州秩序始漸就恢復自二十一日起市内永漢路之大隊滇軍已奉范石生令撤退即日調回原防其駐紮長堤一帶之湘桂軍亦陸續他調無復日前之刁斗深嚴矣故市内商店復業者已有十份之九各家百貨大公司亦於二十一日起開市惟銀業米埠當押三行迄今仍復業無期省署以該三行停業日久牽動甚大特令飭公安局責成該三行迅於三日内籌備復業否則嚴予懲處并由公安局布告如有阻撓開市煽惑人心者即行嚴拿按照軍法懲治各鄉輪渡因此亦相繼復業據二十日之調查已有電輪數艘開往近省各鄉由省開往黃埔新洲者有新洲小輪開往南海官窰者有昌興啓明兩電輪開往茶亭者有神州電輪開往大範鄉者有貴益電輪二十一日由省開往香山小欖者有恒德拖渡開往新會江門者有新城拖渡開往順德陳村者有粤和拖渡開往肇慶者有利發輪渡及寳安渡二十二日開往官山者有合記拖渡開往順德各地者有大良拖渡來往省城寳安者有寳安渡其餘香山四邑三江清遠各渡則定於日間開行似此省城與各　之交通不日可完全恢復矣（十月二十二日） 
[浙境贛軍已撤回]  
　　上饒通信贛蔡以粤孫北伐贛南吃緊電令第二十三旅尅日開回集中吉安停止待命以暫編第三旅開駐樟樹遙爲策應並令贛東鎭守使楊以來親率所部近幾第一旅開赴南京浦口聽候調遣所有攻浙贛軍現已完全撤回玉山上饒廣豐河口鉛山一帶防務即責成江西步二團分防擔任一時各軍開拔絡繹不絶車船夫馬搜羅殆盡至十八日楊鎭使由上饒起程赴省各軍始完全開去所存留者惟步二團一團及近　砲兵一連而已 
[浙省軍事後之酬庸]  
　　浙省軍事善後第一位置人員第二籌畫兵餉至於民間若痛不加稅已算滿足更說不到撫卹現在衢防及杭滬一帶爭戰出力人員均須優加拔擢以示鼓勵總參議王金鈺聞將任警務處長統轄全省警政各縣警察所長及各鄉鎭警佐均須由其委任代理處長　煥華即調充浙軍旅長軍需處長蔡　升任財政廳長後所　處長一職以程步青升充至原任財政廳長蕭鑑曾於夏省長接事時委代政務廳長現在財廳職務接替有人已允即日就政務廳長之職由省署電請中央任命尚有寗波警察廳長一職劉鳳威已呈辭林映清本可回任孫皆交出名條共有四人請省長擇一公充頗覺應付爲難孫督並於二十七日午後一時在本署護會廳公宴全體軍官第二師長周鳳歧第四師長夏兆麟亦均列席對於東北戰事雖允出師一旅助吳攻張而北京突生變化行程尚難確定至前次開戰時各處招募 
 
 
 

Page 6

 
 
1;第一萬八千五百六十二號;中華民國十三年 西曆一千九百二十四年十月三十號
星期四 * *輪卒不下六七百人　在兵事終了已每名給　十元另加旅費一律輸送回籍以便各安生業至籌畫軍餉一層除截留鹽稅外尚無辦法惟大戰爭後增重人民負擔恐不能一致承認也 
[杭州快信]  
　　吳佩孚敬（二十四）來電　謠謂馮玉祥等正在前敵督戰現已嚴查揑名通電者究治各界疑信參半 
　　自二十三日起京電不通謠言又起京局變化軍政界尚多否認現商界祇知京市已安他無所知 
　　杭州綢業前因蓮輸久停懇商郵局寄遞瞬經半月輸出綢疋以京津居多數詎前日京津車又告停駛即津浦車亦有不通消息紛紛函電探詢大起恐慌 
　　孫傳芳昨（二十六）在公衆運動場召集駐省各軍官佐演說慰勞 
　　財政廳長蔡樸昨（二十六）發表各廳局長將有一番大更動 
　　財廳昨委趙潤充安昌統捐局長葛敬年充聞　統捐局長張常亮充常開統捐局長許高華充海鹽統捐局長陳電祥充塘棲統捐局長張宗華充武康統捐局長葉永清充餘東關統捐局長 
　　閩軍二師第六團一二三各營昨奉令開赴艮山門外筧橋大營駐紮由團長王茂桐督率出發 
　　省公署昨委劉世鶴充司法秘書余本立充第一科科員吳皓充省會工程局監工員應磬充警備隊第一區三營管帶 
　　杭總商會紅十字會籌欵遣送輸卒回閩回贛自十三日至二十四日止已遣送三百數十名二十五日至今又續到一百餘名有烟癮及瘡傷者居多數 
此間各界創立紅十字會赤十字會等連日開會報告經過成績不日辦理結束並頒發會員獎章以資鼓勵 
　　杭總商會感電財政部整理六釐公債第三次還本抽　（十一月十日）已推李祖基就近報到參觀 
[南京快信]  
　　陳調元於二十七日下午七時率領所部第五混成旅乘滬寗專車到寗本城軍警長官紛往車站迎勞隨即從煤炭港渡江轉車開回徐防 
　　滬寗路二十七日上午由前方運回大維　飛機三架當轉寗省火車運至小營飛機場停放 
　　海軍艦隊司令楊樹莊昨　杜錫珪命赴眞茹謁齊已於二十七日上午專車返寗 
　　本埠紅卐字會在前方之甲乙丙各救護隊隊員一百五十餘人二十七日下午七時回寗本會全體職員均到站迎勞並有軍樂歡迎 
　　韓省長委任省警廳勤務督察長許桐充江蘇保安大隊總隊長兼江寗値衛團團長又委朱國衡充警備隊事務所佐理 
　　浦口港務處長部委時子周暫行代理 
　　江寗縣境淳化鎭聞二十六夜被匪連刦數家並傷警二名已由廳縣派隊加緊跴緝 
　　江陰縣議參兩會代表費鴻聲電呈兩長江陰借銷淮鹽確有必要請電丁運使知照辦理批謂電呈已悉現在浙鹽已可暢逹不虞淡食所有原議借運淮鹽之舉自應作罷仰即知照（二十八日） 
　　省城軍警機關以南京爲輪軌交通要道値此時局未定亟宜注意治安故近日内新來駐防之軍隊會同意兵及省防保安隊徹夜輪班梭巡異常嚴密 
　　陸軍第七十六混成旅第一百五十一團團長陳兆豐奉令率領全團來寗駐防於二十八日滬寗早車　到分駐下關煤炭港一帶團本部暫設天興旅館 
　　第六師第二十四團日内將開拔回寗駐防現該團部内借設之臨時醫院已預備遷讓 
　　九江紅十字會在戰地服務已畢由贛北鎭守使吳金彪夫人親率女看護等乘車到寗當於二十八日轉輪返　又南京基督教戰地青年會幹事葛銘勳等在前方服　日久多染時疫亦於昨日回寗 
　　滬寗路二十八日早車續由前方野戰病院運回傷兵百餘人送入陸軍醫院療養 
　　用沙縣知事韓省長曾委陳良璐接署因接齊督來電原任　事嚴森此次保全地方頗能盡力應予留任當即復電照　 
　　新由前方回寗之紅卍字會救護隊二十八日上午在本城全體游行有軍樂爲導並有各界贈送之旗匾等以彰榮譽（二十九日） 
[蘇軍官與商團交涉]  
　　蘇州快信閶門内之商團第四支部昨日下午排隊出外經過穿珠巷時有包車數輛疾馳而來商團喝令停車該車夫略一延遲致觸商團之怒竟扭住車夫痛毆一頓然後整隊而過不料車中所坐者一爲鹽捕第六營營長兼守備司令部參謀髭董述輝之夫人一爲太夫人一爲其子及保姆係赴補充團聶營長夫人之宴歸學士街公館路過此處忽受驚恐遂告知聶營長且因該部商團穿黑色制服疑爲警察故聶營長立用電話向軍警聯組稽查處質問聯組處長袁季梅以未據報告無從表示聶營長遂自行派人調查始知肇事者係第四支部商團乃派部下多人至天庫前火神廟第四支部事務所要求交出負責之人各團員均面商相覷無法對付遂被派去兵士將商團四人傳至營部商團團本部團長鄒椿如得訊趕至業已不及遂即赴司令部執法處詎門衛兵士不知其爲商團團長因言語誤會致鄒稍受折辱及鄒出示名剌乃另有人出爲招待旋鄒即赴守備司令部謁見申振剛司令陳述經過情形申即婉詞調解而商團四部亦向聶營長聲明被捕四人並非肇禍者至肇事之人乃係排長吳祥生遂將吳送往換出四人據云董營長現不在蘇須俟董回蘇後始得解决但商團以肇禍之初必兩方各有不是堅請團本部速將吳祥生保出以昭公允如不能逹目的則願聯名全體具保而董營長方面則謂董夫人身懹六甲經此驚恐腹部發生隱痛而董子腕土當時且失去一金鐲車夫受傷亦重未必即此了結恐尚有一番交涉也 
[全國教聯會消息（十五）（召）]  
　　第五次聯席會之庚欵問題第七次大會之議决案件第十届全國教育會聯合會於昨日（二十五）上午九時至十二時開第五次聯席審查會又於下午二時至四時開第七次大會各省區代表除湖南姚孟宗已於昨早離汴返湘上午河南陸松下午雲南秦光華廣西謝起文請假外餘均列席聯席審查會仍爲討論庚欵問題主席陶懹琳首先報告雲南省教育會來函内容分二項一報告該省童子軍近况二請本會此届應根據上届議案催促各省區按照議案實施問衆對此有無異議如無異議即行照辦衆無異議主席謂日前聯席審查會議决本聯會有組設關於庚欵永久機關之必要宜應如何組設之處應先分别項目俾便討論結果（一）名稱全國教育會聯合會庚欵事宜委員會（二）地點北京（三）組織各省區教育會各推委員一人以能隨時出席者爲限在委員未推出以前暫由本聯會各省區此届出席代表中互推一人代理（四）委員任期一年（五）經費委員旅費由各該省區籌集至辦公費由各省區均等擔任暫定爲三十元（六）集會暫設事務所於北京教育會内所有召集開會一切事宜由所在地省區之本會委員擔任之（七）權限執行本聯合會此届議省區均等擔任暫定爲三十元（六）集會暫設事務所於北京教育會内所有召集開會一切事宜由所在地省區之本會委員擔任之（七）權限執行本聯合會此届議决關於庚欵一切事宜議畢時間已到遂散會按自十八日至昨日共開聯席會五次所討論者均屬關於庚欵問題各省區所提出之案將二十件之多足見此題重大解决匪易今幸此題審查完竣已得具體辦法日後大會當不自再感困難矣至下午第七次大會所議决各案詳錄於下（二十）各省區宜斟酌地方需要設小學職業教員養成所案（甲理由）職業教育關係之重要國人士類能言之近且極力提倡日謀推廣然實施之初諸感困難而最重要者尤在師資缺乏查十一年十一月教育部公布之學校系統改革案說明第十六欵雖有於相當學校内設職業教員養成科之交但當職業教育方在萌芽欲爲根本之解决非廣儲師資實不足以謀擴張而期推廣如僅就各校中附設職業教員養成科不特造就有限供不給求而各校限於人才經費設備　難周詳辦理鳥能完善故此種辦法爲一時治標之策固無不可若爲職業教育發展計究非根本之圖茲擬於各師範學校高級中學校仍酌設職業教員養成科外並就各省區專設職業教育養成所以廣儲師資茲擬辦法如下（乙辦法）一·設科各省區宜按照地方之特産及社會之需要分别設科二·招生由各縣招考初中畢業生及程度相當者咨送按縣分大小酌定名額三·課程參照職業學校及師範學校必修科課程酌量定之四·修業年限視科目之難易繁簡分别定之六·經費由省區經費支給之（本案省略三讀文字由文牘股修正）（二十一）學校内不得傳佈宗教案各級學校應設科目本有定章所以養成健全人格發展共和精神乃近來一般人士每假辦學名義於校内傳佈宗教强迫學生講讀經文舉行宗教儀式顛倒錯亂失學校教育之本意起社會觀聽之紛糾設非嚴予禁止殊不足以回未俗而策進行爰本此意略訂辦法於後一·各級學校内槪不得傳佈宗教或使學生誦經祈禱禮拜等事二·各教育官廳應隨時嚴查各種學校如遇有前項情事應撤銷其立案或解散之三·學校内對教師學生無論是否教徒一律平等待遇（二十二）呈請教育部從速頒布關於初等教育及中等教育各學校法令案甲理由·學校系統改革案頒布經年以前中小學校之學制細則多不適用各省區施行新學制若無法定之標準殊於教育進行妨礙太甚乙辦法·應由本會呈請教育部從速制定合於初等教育及中等教育一般適用之各種規程大網通令各省區以資遵守再由各省區按照地方情形釐定細則以期實用（二十三）教育宗旨　加培養民族獨立思想案世界各民族各有其固有之文化與特性教育者所以適應特性以增高其文化也吾國施行教育不免模倣之弊受有教育者亦多盲經倡像毫無獨立之精神思想輸入無以調劑文化融和先所依據從事依賴其何以謀完善之生存或以爲國際教育正在極力研討提倡拘拘於一民族思想之保存殊覺示人以不廣其實民族結合必各民族具有可與結合之資格民族而無獨立之能力　澌滅矣尚有何項結合之可言故養成民族獨立思想即以培值參與國際各項事業之資格爲吾國極不容緩之要圖而况吾國現勢弱點暴露已多青年士子今日醉心某學說明日倡言某主義展轉裨販而於本民族應有之意識蔑如也學者政客以及當國者或假外力以自重或記外論以相欺隨時流露其媚外意態而於本民族人格上之努力非所問也自暴自棄苟安托庇將成爲全國人民之劣根性民族自决其理非誣儆惕而振拔之實爲當今教育之急務查本會議决早經公布之教育宗旨所謂養成健全人格發展共和精神尚覺偏而不全頗未能滿足我國所需要謹本此旨提出辦法二則是否有當佇盼公决一·教育本義除養成健全人格發展共和精神二語外應加（培養民族獨立思想）一語俾兼本此旨以施行各種教育二·各校宜法重解釋近時國恥史之實際情形及其因果并研究時事在不妨碍學業時間内指導學生爲參加國恥之運動（此案主文在審查時改爲（教育宗旨應加培養民族持性案）大會議决均覺未洽俟通知各省區教育會討論後明年再議）（二十四）師範學校各科教員宜注重本科教學法以期增進畢業生之教學效能案查部定師範學校課程標凖各科教學法原列入教育學範圍以内故多數師範學校擔任此項教授者槪屬教育學教員而他科教員對於所任該科之教學方法毫不過問是則師範學校之教授實際上與他種學校之教授全無分别殊失師範教育之眞意茲擬由本聯會函請各省區教育長官通令各師範學校以後各科教員教授各該科課程時須注重本科教學法以便觀摩則由教育教員擔任庶教員各盡所長以免顧此失彼之虞而學生將來畢業時之教學效能亦可藉此增進矣 
[浙省校開學之困難]  
　　浙江省立中等以上各校校長周伯雄計宗型等（共二十校）因開學問題今日（二十七）續呈教育廳云竊屬校奉鈞廳迅即籌備之命令當經伯雄等提出經費上必要者三條呈請核辦在案茲宗型等或親自晋省或派代表晋省與伯雄等開會討論對於伯雄等原呈一致贊成僉以前項請求實係最小限度若不獲命則雖欲開辦而有所不能即使勉强開辦亦必不能持久且各校中間又有校長籌墊先開者若經費長此拖欠則開者亦將閉歇爲此公同議决環　轉呈省長將伯雄等所請三條迅予核准教育幸甚所有開會議决緣由是否有當理合備文呈請鈞廳鑒核示遵 
地方通信 
[松江]  
　　泗涇教育界近况泗涇人士對於教育素具熱忱此次江浙事起雖公家經費分文未撥而該地弦歌之聲未嘗或輟逮戰事逼近學子星散不得已始暫行停課數天現在東南風雲業經平息地方秩序亦漸次恢復該地公立第四小學鄉立第二三小學及經訓女校等均已發出通告定期十一月一日繼續上課停課期内所缺課程亦已擬有辦法設法補足至公立各校經費現正向教育局請求補發鎭紳李文來君從中調度尤爲盡力 
[蘇州]  
　　水警第一區長易人駐蘇水警第三區長宋仲良在蘇水警中頗負時望而宋對於此次戰事尤多出力故近日本有升調要缺之說適松江水警第一區長沈葆　堅請辭職遂由水警廳長趙會鵬呈准齊督將宋仲良升調第一區長業於昨日發表但所遺第三區長一缺聞逐鹿者有三四人之多 
[常熟]  
　　私鹽案私行了結南門外日前有江北船一艘滿載私鹽行經東市河爲緝私營兵士查見將船拘扣搜獲私鹽八十三包連同船隻解隊訊辦據舟人供稱船内載鹽共有一百二十餘包在梅李鎭以四十包送與親友云云當經緝私營吳隊長將查獲之鹽送交浙鹽公堂源泰棧查收詎越時未幾忽有類似軍士者兩人至緝私隊内據稱被查之鹽係某師長餽送親友之物並非私販當向吳隊長索回吳以緝私爲本身職責力拒不允軍士均悻怒退出次日爲主任警佐王振華所聞爲和平起見前往該隊與吳協商結果不得要領而出而吳隊長亦向上官請示辦法昨聞此事已由某紳調解擬備價回贖送回該師雙方均已允洽云 
　　丐捐移充收容所乞丐收容所開辦將及一月計共收留乞丐二十九名開辦經費由趙知事以乞丐教養所捐欵撥用近由該所主任狄鑫將各商户所認丐捐挨户清查每年共有三千六百餘千此項丐捐均係丐頭收用决計將丐頭名目裁撤隨將丐捐充入收容所經費昨已呈奉縣署核准布告矣 
[無錫]  
　　保安隊近狀駐錫蘇州警察廳保安第二隊隊長兼無錫戒嚴司令部軍事盤查所所長和瑞堂（靄超直人）連日派巡官裴之彦權仕漢等輪流至通運橋下等處輪船碼頭嚴行檢查惟有隊士四人因日夜服務精力不支前曾患病由和隊長轉託縣警察所警佐侯惕丞送往醫院醫治現已有三人痊愈照常服務矣 
　　金融又因京變停頓無錫金融自戰事結束後本已稍見流通乃因京局發生重大變化全市爲之震動故今日（二十七日）起金融又至停頓商業亦見蕭條頗露不安狀態云 
[鎭江]  
　　　調元率兵回防過鎭昨日（二十七）午後五時駐紮眞茹之陳調元率領軍隊乘火車回防過鎭時警廳劉廳長丹徒翁知事均到站歡迎陳師長特下車與之小作周旋隨登車向寗垣而去 
　　士紳電留守備司令駐鎭守備司令張仁奎自移駐鎭江以來對於保衛地方不遺餘力且與各界士紳感情極洽刻下兵事已告結束各士紳深恐調歸原防特於日昨（二十七）電呈齊督保留 
　　紅卐字會全隊回寗鎭江紅萬字會隊長紀正和方履康戴慕虞等由崑山到寗接洽出發東北事宜刻因政局變動暫不北上并將崑山前防全隊撤回於二十七日午後乘車回寗辦理結束 
　　鹽斤定期加價鎭江浙鹽總棧前奉齊督軍論浙鹽每擔加價兩元以作兵事善後之用該棧奉令後訂陰歷十月朔每斤加錢四十文居民聞之莫不叫苦 
[清江]  
　　遺失定期兌券交涉本埠西圩門外團總韓以忠日前由縣署領得定期兌券二百元放置套褲筒中晚歸遺失爲圩外本團挑水夫傳三所拾得適被李姓豆腐店東瞥見疑爲新式鈔票即向傳三索取云係乃子教科用的圖書李騙取後即向城内中交兩行兌換詎一致拒絶始怏怏而返惟韓於失票之後曾因尋覓不得呑服燐寸三盒幸經家人灌救無恙此風傳出即有多人赴韓報告券落傳三手内於是延傳詢問又知券在李家央人討索李不肯給後經多方說項由韓出酬金兩元其事乃寢 
　　平市局復活近訊本埠城内文元巷平市官錢局自去年夏間受北京總局影響發生擠兌風潮閉歇之後局長趙錦城（正）浦子平（副）二人皆以辦理不善去職迨至今年春間改歸省辦即由省委派王某來長該局並由省庫撥發現洋五萬元來浦營業原擬中秋開張旋因戰事未果刻蘇浙戰事終了王局長遂將局事大加整頓擇期開張茲因已先行交易所出銅元票紙計分三種一每張兌銅元百枚一兌銅元五十枚一兌銅元十枚三種但一般商民有鑑於去年擠兌之故每多不肯使用云 
　　第三師將完全擴充駐紮淮屬第三師師長馬玉仁其原有軍隊不過步兵九十兩團近以江浙戰事曾新紹輸送隊别動隊及補充團等數近萬人聞戰事結束之後有改編完全一師消息旅長兩人已擬定原任第九團長袁得才及第十團長劉漢民其四個步兵團長則以原任九團一營王兆武二營顧德掦十團一營陳鳳榮三營計龍章四人遞升而各團營長之缺除原任營長不動外所有王顧陳計四營長遺缺曁新添兩團之營長缺尚在計畫之中未見發表惟據鎭署消息大約騎兵營長以蓋少雲升砲兵營長以吳子慶升工程營長以張得仁升輜重營長以戴以文升至於步兵各營長缺如王爲龍·馬湘濤·祁亞凡·宋立中·尤貫中·張學德·王崑山·唐光華等爲最有望 
[徐州]  
　　第五旅回徐防守江蘇第五混成旅前因江浙戰事隨同陳使調元開赴前方現下戰事結束所有魯豫駐徐各軍行將撤回各省防地徐州又適會匪滋事以故該旅亦回徐州第一團馮獻瑞團長二十五日率其所部並砲兵一連由眞茹分乘三列車先後開到吳代使鴻昌即令分駐城内快哉亭·黃樓·關帝廟當平倉舊鎭署·以上均係城内）軍米局·（東關外）雲龍山·南關外）大王廟·城外東南部）等處面陳司令調元近因北京政變亦於今日（二十七日）將司令部及五旅第二團畢團長全部分四列車回徐並定明日（二十八日）將新編之三十九團及補充團一律開回徐防以資鎭攝又有陳使所部將改編爲師之說現尚未定 
[嘉興]  
　　電請清算公欵嘉興前知事李壽慈警察所長張光烈於離職後公欵尚未清繳嘉興地方善後委員會於二十七日電呈浙當道云（孫巡帥夏省長蕭財政廳長鈞鑒嘉邑連年災歉已屬公私交困而地方欵項經此次墊用軍需亦已提用無遺查前知事李壽慈乘軍事倥偬之際隨營赴滬所有任仙征起縣稅凖備金均未清算且臨去時聞又囑令催徵吏向業主預借銀糧之說而警所長張光烈承辦兵差索欵地方不意所辦米糧等項純向各商號賒欠旋即棄職遠颺均置地方公欵於不顧値此公私匱乏之際地方善後諸待舉辦爲此迫電公請嚴令各該員到嘉清算俾地方公欵不致懸宕不勝迫切待命之至嘉興縣地方善後委員會叩沁） 
　　限令投繳軍械縣警察所長張鐸以禾邑自軍興後有等匪徒冒充軍人私藏軍械在外發生詐索現在時局敉平該項軍械等亟應查繳以維地方治安因於二十七日出示布告限私藏軍械者於五日内到所投繳如逾限不繳准人報告查獲後酌予賞給一面將私藏者送押軍法處按照軍律處治云云 
尚有地方通信轉入後頁 
 
 
 

Page 7

 
 
1;第一萬八千五百六十二號;中華民國十三年 西曆一千九百二十四年十月三十號
星期四 * *地方通信二 
[掦州]  
　　整頓房捐辦法欵産處以據新委房舖柴炭果蛋等捐徵收員李家驊函陳入手整頓辦法擬分徵收調查爲兩股舊有之捐根據前委交册由收捐司事照舊徵收此外遺漏短少之户責成調查司事先行分段調查各街號市房月租若干如係已産照隣店估計列表報由交涉司事交涉確定增捐一户隨即付　徵收股按月照收另立一册名爲新捐凡受雇充任調查交涉司事槪不給薪但於增出捐欵内提成充賞又以向來催捐多借用警察恒有呼應不靈現擬自行招募警察二名餉項服裝自備專備催捐之用請轉縣令遵等情特呈請縣署核示祇遵矣 
　　　獎教育人員江都縣署三科主任吳名封主管教育行政十有餘年擘劃周詳成績超異縣教育會長李豫曾身任中等學校校長教員六年以上教授有方後任江都縣　學垂六年之久視察認眞推廣教育成績俱極優良刻經省教育會通俗教育研究會主任吳孝侯·江都市教育會副會長戚素秋等援例呈請縣署轉請教部各給予二等獎章以昭激勵又江都通俗教育館副館長吳山服務勤勞先後捐助書籍及不動産物已逾百元亦經吳戚等依據條例呈縣轉請省署給予銀色三等教育褒章以資鼓勵均經曹知事於二十六日分别轉呈　獎矣 
[紹興]  
　　槍决盜犯兩名紹興清鄉巡緝隊於日前在夏履橋石道地捕獲行刦南錢清高仁壽家中財物之盜匪金阿懐盛富有兩名由清鄉辦事處解送紹屬戒嚴司令部發交軍法處訊據行刦不諱按照懲治盜匪法處以死刑於本月二十七日上午十二時綁赴西郭門外法塲執行槍斃云 
　　定期補開全浙教聯會全浙教育聯合會原定九月二十日在紹興縣教育會舉行嗣因江浙戰事發生各縣代表報到者無幾因决定延期現在戰事已平業已决議陽曆十二月一日爲補開日期通知各縣教育會公函亦已發出矣 
　　念佛橋發現被害露屍紹興昌安城外念佛橋地方於本月二十七日發現身被戳傷血肉糢糊之無名男屍一具旁有行李等件似係夜間被人謀害究不致因何致死也 
　　處理滋擾之難民紹興九嚴日前曾有難民騷擾現聞是項難民多係湖南人因需索錢米推倒旁觀婦女致啓鄉民公憤鳴鏺示威以期驅散有一王姓難民因逃亡時失足落水致遭溺斃因之各難民藉詞不去騷擾不堪由柯鎭警所派警連同水警陶分隊長前往彈壓一面由警察局派趙督察長率同長警多人共同設法遣散由該鄉自治委員高聯芳募墊小洋一千角柯橋商會借墊小洋三百角傳喚難民代表梁某等令其　論約束大衆具結領洋另僱船隻派警驅逐出境落水身死之難民由地方分庭李檢察官騐明確係生前落水身死並無别故云 
[寗波]  
　　甬城官事紀寗波警察廳長劉炳樞因有要公於昨（二十七）日上午乘車赴杭隨行者有杭州保安隊一百三十名該項隊兵即係劉廳長與周師長抵甬時所帶保安隊之一部分而外海水警廳長來偉良亦於同日晉省接洽所有廳務委政務科長王浚代拆代行寗台鎭守使署參謀長邵槐庭日前因事離甬赴滬昨仍由滬來甬入鎭署照常視事鄞縣知事昨奉箥令委加軍事執法官銜以重事權該知事已遵令兼行矣 
　　農工銀行將遷甬奉化大橋農工銀行自開設以來營業尚稱發逹近爲謀發展起見經董事會之議决將行址遷甬聞行址現已覓定崔衙前一經裝修就緒即可實行遷移矣 
[安慶]  
　　羅家嶺鎭大刧案桐城縣屬北鄉羅家嶺鎭離省城祗六十里該鎭因年來地方豐　省城商販大都於秋收後携帶現欵前往該鎭收買雜糧是以商務日漸繁盛本月二十四日下午三時許忽來土匪百餘人大半携有快鎗該鎭旣無警察又無鄉團任該股匪團入鎭上挨户搜搶當時該鎭商民突聞匪至驚惶　急　奔逃亂竄該股匪派人分分途把守全鎭商民無一家幸免直搜搶至夜半匪聞附近村莊將來救援始整隊携贜而去次日清晨該鎭商民遂派人晋省報案并有　處方姓雜貨店有郵匯數十元尚未兌收乃赴郵局掛失據聞該鎭此次被刧所來之大股土匪即係盤踞　縣東南鄉之匪徒也現在分股搶刧各大村鎭羅家嶺全鎭遭此浩刧損失約十餘萬元惟未演燒殺慘劇尚不幸中之大幸也 
 
 
 

Page 8

 
 
1;第一萬八千五百六十二號;中華民國十三年 西曆一千九百二十四年十月三十號
星期四 * *++   
 
 

Page 9

 
 
1;第一萬八千五百六十二號;中華民國十三年 西曆一千九百二十四年十月三十號
星期四 * *本埠新聞 
[關於北方戰事之滬訊]  
　　奉軍有抵灤州訊孫傳芳派兵北上援吳吳軍攻馮之計畫昨據外人方面之消息吳佩孚自秦皇島抵津後吳軍約六萬人抽調西下已分駐軍糧城·塘沽·楊村·北倉·駐守吳軍已分四路進攻馮軍（一）由京奉路之落垡·廊房·黃村進攻豐台（二）由永定河至良鄉·南崗窪·長辛店·進攻豐台（三）由良王莊·馬廠·進攻滄州取守勢以備禦山東鄭士琦之軍隊（四）由永定河至良鄉縣南下至高碑店·保定府·正定府·駐守以取守勢以阻山西閻錫山之軍隊由正太鐵路之交通（正定府至太原府之路線）吳佩孚電蕭耀南注重京漢路線因軍事上之供給火速派援軍至高遷村及石家莊進攻閻軍以清路線聞吳軍佈直尚未完備進攻馮軍之總攻撃令未下鄂蘇浙皖軍紛紛乘車至鄭州洛陽駐紮待命吳佩孚以津浦京漢二路之貨車大半在京奉路線上故路局之南段需用車輛甚急因欲用以運各省之援吳軍北上之故 
　　孫傳芳派兵赴津援吳訊二十九日晚滬寗杭路局奉齊督訓令内開頃接杭州孫巡閱使儉電開現派第十混成旅赴津增援先開拔一團附砲兵一營機關槍十六架人約二千名由杭二十九日出發請火速備車以便迅速前進餘隊陸續出發盼復等因除電復外合亟令仰該局長遵照立即預備車輛俾便該隊到滬立即前進勿稍誤延切切此令等因吳局長奉令後當經飭撥車務處預備專車三列計四十五輛星夜開赴松江車站候命輸運北上云 
又訊孫傳芳之援吳軍約二千前日由杭州乘車至楓涇定於今日（三十）由松江乘車來滬轉車至寗北上滬杭路車務處已備車輛前往松江站矣 
　　京津　况之各通信社消息國聞通信社云關於京津情形昨日本社得各方面所接函電數通特錄如下（一）（奉天來電）據二十九日上午一時奉天發來電報云據馮軍報稱吳軍第三師留駐廊坊之殘部已爲馮軍繳械馮軍進至楊村孫岳赴保定收降曹軍殘部胡軍已進佔唐山勘（二十八）日秦皇島直軍經奉軍包圍太急直方施放毒瓦斯彈奉軍因早有預防並無損害查毒瓦斯爲國際禁用之品吳竟施之於同國之人慘無人道一至於此吳餘部艶（二十九）日已可完全殲滅奉追撃隊向西挺進張效坤（宗昌）吳自堂（光新）艶（二十九）日抵灤州云（二）（天津來電）據二十八日下午五時天津發來電報云馮玉祥胡景翼孫岳等有（二十六）電段請俯念國難方殷國民屬望出任國民軍大元帥即日就職來京主持段意傾向和平擬勸吳犠牲曹錕服從民意勿再作戰特召張紹曾商洽張晤吳後赴京訪馮鄂蕭派隊援吳被孫（岳）胡（景翼）在京漢路堵截已開火晋閻出兵三旅沿京嘆路南下抵禦援吳軍灤州·唐山·秦皇島·吳軍大刦云（三）（天津來信）昨有本埠某君接天津友人來信所述京津現狀如下（一）北京國務院自顔惠慶以下各總次長均逃避一空僅留黃郛一人實際上政局由黃一人主持（二）山西閻錫山部第三混成旅前日已由孔旅長率部開抵石家莊第四混成旅昨亦開到現正與馮軍會商禦吳（三）京漢路交通仍未恢復（四）段祺瑞已接到山東鄭士琦宣布山東獨立之電報（五）津地治安現由李榮殿·楊以德·兩人佈置防範楊宣言以身家性命擔保津埠治安云 
遠東通訊社云昨（二十九）日本社從本埠可靠方面探得京奉京漢兩路之軍事消息數則茲分述如下（一）（奉軍前鋒將抵灤州）奉軍自二十七日下總攻撃令後即於當晚用大隊圍攻秦皇島與彭壽莘軍激戰至二十八日下午彭軍始退昌黎及安山一帶抵抗嗣因後方胡影翼軍將逼近唐山恐爲胡軍截斷歸路即紛乘京奉車退回唐山在唐山附近佈防并將灤州附近之軌道拆去一段奉軍張宗昌吳光新部隊二十八日下午已由昌黎沿路向灤州進發（二）（吳軍集中天津）吳佩孚所率張福來彭壽莘等部尚有數萬人吳氏已令各部勁旅集中塘沽·軍糧城·北倉一帶落垡有吳軍數千二十八日拂曉　馮玉祥撃退至楊村又據日人方面接天津電稱胡景翼有一部已佔唐山馮軍已由落垡　攻楊村（三）（孫軍調防保定）馮玉祥因吳佩孚仍欲再戰保定方面尚有曹錕所部恐其擾動京漢路即派孫岳所部於二十八日開抵保定所有京漢路自北京至石家莊一段各要隘均被國民軍佔領京漢客車僅　開抵石家莊爲止（四）（閻錫山出兵兩旅）日馮軍入京後閻錫山即表示贊同並出兵兩旅協同作戰二十八日已抵石家莊馮玉祥擬調一部偕孫軍之一部由保定之清苑過河間進攻滄州截斷津浦路圍攻天津云 
聯合通信社云昨日各方電訊關於北方軍事者　　如下（一）（吳佩孚在津之行動）吳佩孚在天津駐省長公署以代曹錕大總統名義下種種命令並竭力於宣傳事業二十七日午後派張紹曾乘汽車入京向馮玉祥謀妥協一面派兵六千在天津附近佈置防禦工事又派兵千餘人在楊村爲同様之工作（二）（奉軍完全佔領灤州　）外人方面得二十九日灤州急電謂由冷口喜峯分道入關之奉軍張宗昌吳光新兩部約三萬人於二十八日晚間完全佔領灤州由前線退回之殘留直軍二十七日起搶掠附近村落及奉軍到逹亦略無抵抗又本埠某要人得奉天張作霖來電報告二十七日張吳到灤州（三）（奉軍大舉入關）奉軍凖備對直軍長期追撃連日補充子彈糧食調動兵力整理戰線將次竣事至二十七日山海關方面開始猛烈攻撃二十八日砲火更猛據巡視戰地之飛機報告直軍已開始退却奉軍擬取大包抄形勢將使此間直軍全部繳械（四）（天津楊村間戰事將作）胡景翼所部陜軍第一師及馮軍一旅二十七日完全集中廊坊二十八日向楊村取攻勢前進馮玉祥將親自督師直迫天津（五）（陳炯明響應國民軍）粤軍駐滬代表劉君亮昨晨（二十九）接陳炯明自汕頭來電文曰上海劉君亮兄鑒頃復馮一電并電請合肥出山維持大局速召集各省代表會議解决國事電稿另寄寗齊浙孫兩處亦致電請其加入炯明感印（六）（孫岳軍正向保定前進）孫岳所部第十五旅及第三師之一部占領長辛店之防禦陣地正向保定前進另有搜索部隊在琉璃河與由鄂省北上之第二十五師發生衝突（七）（晋軍扼斷京漢路）山西閻錫山派兵三旅進駐石家莊後急遣一部份隊進佔黃河鐵橋完全隔斷京漢路二十六日閻錫山急電馮玉祥促其推　段祺瑞主持大局 
　　馮玉祥代表抵滬國聞通信社云馮玉祥代表宋大堃於前日（二十八）抵滬現寓南京路某旅社現與各方駐滬代表及在野名流接洽一切善後意見云 
　　何豐林赴奉日本電報通信社二十九日别府電云盧永祥等動身後尚留别府之何豐林因得盧電招即於二十九日午後三時二十七分火車首途赴奉 
　　盧小嘉赴奉東南通信社云盧小嘉前日由日返滬後曾在某方面有所接洽昨已事畢又乘輪赴奉天云 
　　馬良前晚赴津曾參與此東南戰事之馬良因奉段褀瑞電召於前晚乘輪赴津惟其部下一部分軍隊則仍暫留滬地聞曲同豐與之偕行 
　　章太炎致馮電未發國聞通信社云北京政變發生後章太炎氏曾草有一電致馮玉祥等對於將來政制有所發表現以洛吳率兵到津京滬電報均遭扣留故該電未能發出暫行擱置云 
　　旅滬贛人促段出山電上海申報轉天津段芝泉先生勛鑒國人苦曹氏苛政久矣溯自洪憲政變以還我公總攬中樞論功定罪倘以曹氏屏諸遠方何至釀成如此局面乃不此之圖反以直督相畀養　貽患流毒今日揆諸春秋責備賢者之義恐公不能辭其咎今者馮胡諸公順從民意首義京師推公爲國民軍大元帥據報載謂公有俟曹氏退位始行入都之言夫曹氏爲國民公敵又爲公部曲公執行大元帥職權殺之可也赦之亦可也何疑何慮而再三愼重如此際此千鈞一髮之會詎徘徊觀望之時務請刻日晉京就職以竟前功而慰民望狂直之言幸垂察焉江西第二届省議會議員駐滬辦事處贛事商榷會上海贛社等鹽 
　　法意葡艦之赴津北京政變發生天津遂爲重要之區今直軍又續續往津故美艦八艘首先開旆保護該國僑民至昨日法國由寗波調來上海砲艦愛格爾號在滬僅留一天即已奉京津來電調往又意國駐滬艦中最巨之裂帛號艦中有陸戰隊士兵昨亦奉命急至天津又有葡萄牙從澳門調來上海之柏太力號亦同往天津矣 
　　美驅逐艦之續往第三十八　之美驅逐艦隊由滬開赴渤海天津後嗣因胡倫號之陸戰隊已在天津登陸津埠形勢嚴重遂又續電來滬命三四二至四五號之潑立脫號·巴白立爾號·太立撤登號·與泰爾西·號等四艘驅逐艦亦於昨日離滬加調至津該四艦開出後同時又由馬尼剌加抽二二四號與二二六·二二七號之史抵華畢立子寳等三艦至滬接防浦江等處 
　　大批日本海陸軍續派來華據日海軍界消息北京生變後日政府已派遣第一戰隊軍艦多艘外現因天津等處形勢非常嚴重昨又令知佐世保海港派出第三戰隊旗艦五十鈴夕張多摩三艘裝載大批軍士糧食及子彈等即日來華又陸軍省昨又派出步兵二中隊開赴大連步兵大小二隊開赴滿州 
　　日海軍司令慰勞將士日海軍駐滬司令野村氏因此次海軍上陸會同義勇隊保護租界治安頗爲盡力昨日正午特設歡宴慰勞各級軍官席間義勇隊大谷司令·矢田總領事陸軍武官岡村等均在座對於北京政變後長江各埠防務有所商榷云 
[滬局善後之昨訊（一）昨日之軍隊消息]  
　　鄂軍一部分之開拔援蘇鄂軍第五混成旅旅長張允明指揮之鄂軍第四旅七團於昨（二十九號）奉令開拔回鄂各該旅官佐兵士於昨晨已整裝出發所有分撥軍署軍法課守術曁看守陸軍監獄之某連亦於昨晨交替由第五混成旅某連接管兹聞第四旅之兵士均係鄂籍係鄂省防軍咸願開拔回鄂業由賃定之贅臣洋行某輪載連計兩輪約載千五百人之衆惟直至昨日午後尚未起椗聞須今晨出口云 
又訊駐紮龍華之援蘇鄂軍第四旅旅長劉佐龍所部第七團團長陳堯鑑所部全團軍隊於昨日（二十九）開拔回鄂該團部派有副官至車站司令部接洽配掛鐵　車及廂車共二十二輛集中龍華車站裝載該旅輸送隊一營及團部各營底軍用品糧食等於下午四時由龍華站專車出發至南站下午四時二十分侯命出發聞於下午六時開往高昌廟其該旅之七團步兵由龍華步行至高昌廟江邊碼頭乘輪回鄂並聞該輪係招商局之公平輪船船價及飯食一應包定在内共三千兩後改乘江永輪船約夜間四時開行前往湖北黃州云 
　　吳佩孚電催張允明北上駐紮龍華高昌廟等處之鄂軍張允明部原定昨日開拔北上援吳祇因皮制服正在趕辦故未成行至開拔經費已經齊督籌撥清楚兩日内當可發出昨（二十九）日張旅長會接吳佩孚由天津轉來之密電一通大致係催逼該旅北上又駐紥眞茹南翔一帶之蘇軍第六師曁第一二兩師等均未開拔 
　　張克齋商借軍餉援蘇鄂軍張克齋部軍隊到滬後駐紥龍華因無開拔費刻未開拔聞張氏曾向本埠南北商會商借軍餉洋十五萬元各商董以停戰以來商界擔任籌募善後經費及各省客軍給養等費動逾數十萬元現在淞滬警察廳商借警餉尚未籌齊際此商業凋敝銀根緊急之秋何能籌借大宗軍餉難於應付故昨日總商會特開緊急會議聞已議定籌欵若干送交張氏以作犒賞之費云又聞鄂軍第五混成旅張允明部援蘇軍隊因無開拔經費以致遲遲其行昨聞張部已得鄂督派員解到之現欵七萬五千元故昨日張部軍隊已有一團開拔北上矣 
　　皖軍王普部已開拔皖軍王普部下數百人駐紮大塲鎭軍紀尚嚴鎭中至今未發生騷擾情事鄉人亦極爲愛戴茲聞該部以援蘇事畢特於昨日（二十九）陸續由大場開拔聞將取道金陵然後返皖云 
　　吳恒瓚部將開抵大塲昨日（二十九）上午十時許江蘇陸軍第四混成旅旅長吳恒瓚派副官三人至大塲鄉公所與陸紳紫雲接洽謂該部約三千人將於一二日内由劉河開抵該鎭囑速凖備兵士住宿房屋鄉公所已代爲找覔 
　　第十師長易人之原因遠東通訊社云第十師師長朱聲廣於前日突然辭職由鄭俊彦旅長接充等情已誌昨報茲晤該師某軍官云朱氏爲此次主張和平之人而部下各軍官則大都主張作戰故戰事結束後朱氏與部下聲氣已不相投及該師開回江灣後朱氏與齊夑元迭次商議改編問題齊氏堅欲令該師調赴南京徐州等處以孤其勢並允以開拔費二萬元朱氏爲人極忠厚即一一慨諾而部下各軍官則以北京已發生政變正可待時活動不願開赴南京徐州態度極爲堅决朱氏聞悉後以旣經與齊氏磋商就緒似未便再有變卦於是意見益見相左部下各軍官又以朱氏少應變之才易爲人欺且朱氏係北京府曹所任命之師長對之更抱懹疑態度朱氏旣陷於左右爲難地位遂於前日（二十七）下午召集各旅團長開一軍事會議正擬將個人苦衷向部下各軍官作懇切之談話以免誤會並商榷該師究竟作如何行動詎待至深晚各旅團長竟以不出席爲消極對付最後祇有一團長趕到朱氏至此始恍然明瞭部下已不能指揮不得不辭職告退乃將該師關防派員送至鄭俊彦旅長處請出爲維持各團長亦以鄭氏辦事頗有手段遂亦表示一致擁戴鄭氏固辭不果遂代朱而繼任該師師長現該師部下對鄭氏甚表服從之意故前日鄭氏未蒞江灣接任以前各兵士即將街道打掃清楚懸旗結綵興致甚豪並全師整隊迎接云 
　　江灣續到軍隊之行止前日（二十八）下午江灣續到兵士八百人聞係楊化昭舊部由羅店開來者到鎭後即駐紮在鎭南新江灣地方（在模範工廠後）並將新　樓房數十幢門打開盤據其中各兵士並將臂繞蘇軍（母　六訓）之紅布紛紛卸除 
[（二）昨日之路局消息]  
　　滬杭路全路恢復交通之辦法滬杭甬鐵路前於戰事時炸壞在湖蕩之三十一號及三十四號兩大鋼橋經該路工程師前往察勘以便估計工料從事修理等情迭紀本報茲悉三十一號橋西首橋　炸燬半段上面之　樑亦有炸斷爲數不多尚可修理約　時四五十天可以工竣惟三十四號橋損壤頗巨聞西面一段所舖鋼軌全被炸燬（此項橋面鋼軌係在外洋訂購）其西首橋　亦須重行建築故一時尚難修理約需時五六個月始能工竣現聞工程師爲維持交通暫行辦法預備橋面暫鋪枕木設軌現已購定木料一萬根其工程須二個月餘可以完工客貨兩車均可行駛惟用小龍頭拖帶裝載貨物重量係三十五噸車位一列可掛二十六七輛查四十三號橋係上年動工改築新橋其橋面早經向外洋訂購尚未運華將來運到時先將此項橋面移撥三十四號橋俾可早日交通現聞該路通車擬於十一月一日起先將客車由滬開至三十一號橋再行由小火輪載客至三十四號橋以便嘟接火車到杭輪行約需時一小時路局已經租賃小輪二艘渡船八艘每月約費一萬二千兩並在三十一號及三十四號兩橋堍添築分路以便車頭停留待接來車又設車站辦事人員昨日（二十九）先行試行車輪穩妥即當實行 
又訊滬杭路於江浙交戰時炸毁之第三十一·三十四號兩鋼橋經洋工程師迭次前往察勘非一二月工程可能竣事該路爲維持杭滬交通計特在斜塘（三十一）圓洩涇（三十四）兩岸間建築碼頭各一所並備有渡輪一艘以便渡載乘客茲碼頭工程已竣事訂於陽曆十一月一日起實行渡運通車該路車務副總管鄭雲五等於二十九日上午十一時專車前往三十一號橋岸試騐渡輪速率以便規訂行車及渡輪時刻公佈並聞該路於十一月一日起杭滬間每日開行快慢車各兩次車價於原價外另加渡船費三角渡輪船名昌明號已由吳局長呈報交通部咨行江海關署備案矣 
　　昨日滬寗路開車情形昨日（二十九）滬寗路上下行客車各開快車兩次上行車第一次於上午十時五分開寗計掛車十七輛乘客約一千人第二次因車輛缺乏延至下午四點十分開寗計掛車十輛乘客約三百餘人下行快車第一次車於下午九時一刻抵滬計掛車十九輛乘客約二千人第二次車於九時三十五分抵北站計掛車八輛乘客約三百人聞今日寗滬間仍開早午快車各兩次開駛時間槪無確實規定云 
　　前夜昨日之軍事運輪統計滬杭甬鐵路上海南站於前夜（二十八）下午六時由龍華開來第一師馬隊兵士一排及稻柴一車又六時十分由眞茹運來鄂軍第五旅第十團一二三營民夫一百五十餘名及麵粉一百二十袋隨車押運來滬搬往各營部又昨日（二十九）下午一時蘇軍第一師第一團第三營之輸送隊二百餘名由北站專車開來至南站下車現住車站後面貨棧房又下午一時四十分由松江開來閩軍第二師第五團之衛生隊六名隨帶藥品十餘箱下車前往高昌廟又下午二時由北站運來蘇軍第一師辦事處所存炸彈十一箱及步槍二十枝運往上海防守總司令部又下午三時南站總司令部車務處副官萬長泰因公乘坐專軍前往北站轉赴眞茹云 
　　路局長室裝軍用電話齊督仍駐眞茹連日辦理軍事運輪對於路局接洽事務頗繁故於昨日（二十九）特在吳局長公事房裝置軍用電話一架與眞茹行轅啣接俾便接洽軍務 
　　護路事宜之會議昨日（二十九）新任滬寗鐵路巡邏隊督察長周以森奉吳局長命邀集滬蘇錫常寗全路各巡官於午後四時特在北站督察長辦事處會議討論沿路線派崗護路事宜結果訂於十一月一日起實行歸各該轄巡官派崗巡邏負責一面呈請局長頒示祇遵云 
[（三）吳淞昨日之消息]  
　　第十師一部分兵昨赴吳淞駐紮江灣改編之陸軍第十師步砲各軍共有一萬餘人業已編制就緒其要求條件亦已商議妥洽故有一部份兵隊奉令於前晚夜半由淞滬火車特開專車兩列開淞其第一次車用兩機頭拖送掛有鐵篷車四十餘節滿載二千餘名第二次專車到淞時已天將拂曉計鐵篷車二十八節約裝兵士一千餘名均在吳淞砲台灣連站下車迨天明後即分紮原有之步砲各團營駐紮其所穿服裝均不齊整槍械亦不完全據云此項軍隊現歸新代師長鄭俊彦統率云 
　　馬玉仁部　又封船吳淞黃浦江中因近二三日未見有兵士封船等事發現故出入商船已有在淞停泊報關　騐詎昨日又有馬玉仁部兵士協同寳山縣警察等到淞封雇船隻當被封去重儎大約船三四隻其他各貨船聞訊頓時紛紛開駛逃避一空故昨日浦濱又似前數日之蕭條景况矣 
　　吳淞兵民誤會之渙釋吳淞西鎭於前日午後一時餘聞東鎭發生搶刧致各舖户相率閉門一事已紀昨報茲聞此事係因言語不通以致誤會昨晨業已證明茲特補誌之前日有背負盒子砲之馬部兵士六名至東 
 
 
 

Page 10

 
 
1;第一萬八千五百六十二號;中華民國十三年 西曆一千九百二十四年十月三十號
星期四 * *鎭先向崗警云吾等欲往上海購物身穿軍服不便往租界祈代借便衣六套該警答云目下百姓均逃避在外無處可借云云詎該兵等即往黃長發　貨店内亦以對崗警之語向店夥言該店夥等不知眞話以爲搶刧故進門時均用飾辭應付且即逃避該兵士等即將店堂内之長衫一件夾袍一件帽子一頂携去後該店經理恐懼異常一面發函上海行家止貨一面雇船將内中餘貨搬滬迨至昨晨九時許正在將貨搬下船時忽有前日取衣之兵士到店云吾等已在上海買好衣服等物故特將衣服帽子送還言畢將衣置放店中而去至是始知眞實疑懼頓釋安心營業云 
[（四）白寳山駐也是園後之戒備]  
　　禁止在曬台瞭望司令部上海防守總司令江蘇陸軍第一師白寳山師長自將司令部　駐凝河路也是園後該園背後即吾園路一號一號屋頂上近日新添極高之曬臺一座臺旁又設板房一間從高望下司令部一目了然昨日該司令部以該曬臺與板房諸多窒礙論令該一號居民自即日起不准登高瞭望如違干咎 
　　也是園一帶添派崗位上海防守總司令白寳山師長自駐也是園後以該園四周圍墻矮而低對於防護上諸多不妥乃諭飭淞滬警察廳長王靜菴特令一區三分署魏署員加派長警於昨日始在該園圍墻以外如吾園路·先賢祠凝河路一帶擇要添派崗位四處有武裝實彈警察二名畫夜輪流防護一切 
　　白寳山目兵分駐北貨公所白寳山師長隨帶衛隊並機關槍·匣子砲·騎兵營·等各兵士分居也是園司令部附近南阜公墅·蕊珠書院·王姓巨屋以來尚有多數目兵猶無容足之地茲經覓得大南門内薛家橋北首北貨公所房屋一所昨晨已有多數目兵移入 
[（五）孫傳芳辦理滬事之結束]  
　　孫傳芳在滬收束軍隊之收支報告孫傳芳來滬收束軍隊曾向商界借去洋二十萬元茲各項事務業已畢事昨由孫致南北兩商會函云敬啓者戰事告終軍隊結束在在需欵北次鄙人抵滬承貴會籌欵繳大洋二十萬元俾資辦理軍事善後各節地方秩序賴以維持軍隊編遣各使有所鄙人更深幸早日藏事皆貴會斡旋之力莫名佩紉茲將開支各費數目飭繕清册附抄各項收據備函寄請察閱務望明白宣布俾衆週知是盼再各部隊收欵單據例須由敝署存案轉報未便寄送原件爰將各該部領欵憑證按照原件一一抄送以備考核合併奉聞此致上海總商會虞會長·縣商會姚會長附收束軍隊收支報告（甲）收入項下收上海總商會兩次共繳洋二十萬元（乙）支出項下（一）發第四師給養費三萬元（一）發第四師預借薪餉洋三萬七千元（一）發第四師購辦棉軍衣八千九百六十一套每套三元八角計洋三萬四千零五十一元八角（一）發上海防守總司令部给養費洋二萬元（一）發第六旅給養費洋七千元（一）發第六旅預借薪餉洋一萬四千零九十四元（一）發浙江憲兵司令部給養費洋一千元（一）發第二師三旅犒賞洋一萬元（一）發第二師四旅犒賞洋一萬元（一）發衛隊團犒賞洋五千元（一）發病傷兵犒賞洋三千零十四元二角（一）發總司令部曁三四兩旅并衛隊團給養費洋一萬元（一）發遣散輸卒一千五百七十名每名餉洋十二元計洋一萬八千八百四十元（一）發遣散輸卒一千五百七十名每名川資八元計洋一萬二千五百六十元（以上共發洋二十一萬二千五百六十元除將收入欵項用去外不敷之數由本總部墊支） 
　　楊邦藩代浙孫贈送照片上海兵工廠總辦楊邦藩昨分致虞洽卿方椒伯等函云洽卿椒伯聯芳紫石田莘彬彦諸先生鑒敬啓者奉孫巡帥面諭在滬迭荷教益贊襄至爲感佩匆匆返杭未及告别特命邦瀋代致拳拳並奉贈巡帥尊照一幀至希惠存邦藩承巡帥電呈中央政府接任上海兵工廠總辦領教情殷容再奉謁先此致敬時希惠教爲荷 
[（六）縣商會代勸墊借警餉]  
　　縣商會請各業墊借警餉之通函上海縣商會前接淞滬警察廳函請擔任轉向商界籌措借墊警餉一事當經開會邀集全體會董會員各業代表籌議决定俟轉告各本業商酌進行在案茲因尚有未經到會列席與議之各業代表恐未週知昨日由會特發通告云爲通告事滬上自盧何下野以後所最要者一爲維持治安之警餉問題一爲軍事收束各項問題處此情勢迫切間不容髮之際各商業不能不公同籌墊維持到底免致功虧一簣茲復於十月二十八號（即陰曆十月初一日）特開緊急會議邀集本會會董會員及各公團體共同議决所有十月分警餉仍各照九月分認派數目墊出其克字軍餉需等項亦照警餉之數認墊不敷之欵再由商會籌借此項墊欵由商會負責籌還不致短欠即請貴業照下開數目於兩日内交至本會掣取收條本會即分别轉送發給以維治安幸勿稍涉延誤至爲感盼 
[（七）本埠最近之防務]  
　　華界防務仍嚴北京發生政變本埠接得電音後華界南北與浦東一帶仍奉淞　警察廳王廳長頒布戒嚴華法交界如民國路十六舖小東門方板橋並斜橋等處防護更嚴每晚十時後若田北市入華界者雖有通行證出示亦難通過 
　　閘北又特别戒嚴連日閘北方面又特别戒嚴晚間七時後即斷絶交通與租界毘連處均由變崗駐守無通行證者一律不能走出華界云 
　　滬北五區三分署之注意防務滬城防務自北京發生政變後復又加嚴滬北五區三分署孟浩吾署員以轄境胡家橋及分水廟一帶華洋工廠林立而絲布各廠又因時局不靖金融緊迫相率停工以致工人閒居境内際此鄰鎭江灣等處駐軍四出滋事之時深恐受其影響乃諭飭出勤各崗警一律携槍加上剌刀並令落差長警不准請假出外隨時抽調便衣長警出外巡查夜間則於各要隘處加派雙崗十二時後孟著員每晚必親率長警分至四鄉荒僻之處與閘北保衛團第六支團朱靜庵團長會哨互傳口令分别梭巡須至天明始各回署云 
　　閘北保衛團消息上寳兩縣閘北保衛團昨日消息如下（一）江灣鄉公所董事張元升許亦甫等到該團要求添派團丁四十名略以前派團丁到該處駐防地方甚現安靜惟連日形勢驟變該鄉附近地面小搶日有多起游兵散勇觸目皆是何自而來何所而去無人敢詰居户甚形恐慌挨晚即各閉户較諸上旬聯軍退滬時尤形吃緊等情該團團總五彬彦尹村夫等商洽之下擬加派二十名連前共六十名成一連派連長一人前往督率以資鎭攝（二）該團印就符號二千方送請上海防守白總司令加蓋關防昨已奉准頒發其符號爲白底黑字（上　兩縣閘北保衛團第號）等字様擬於必要時再行分發佩帶以資信守（三）該團因時局　趨嚴重事變發生無分日夕特指定値宿人員以便隨時應付除正副團總　川駐團外指定陳安甫焦成之姜懹索徐少棠孫啓英王顧廉宋儒卿黃浩遠沈坤波等九人爲値宿員每日二人即自昨夜（二十九）起實行並函各値宿員云奉團續命令以時局不靖地方防務重要團本部亟應派員値宿以重團務並經核定値宿名單茲特附送即希查照爲荷此頌台綏閘北保衛團總務處啓（四）該團因團務稽核之必要特就團本部設巡察處委任徐少棠孫啓英爲巡察員以巡查各區團地面糾察目丁値勤之勤　爲任務遇事各按地段知照各該管支團長迅速辦理並隨報告團本部用代正副團總之耳目庶處理妥速不失機宜（五）該團因天氣漸寒前募團丁已一律換發新呢制服而新編團丁因時間怱促未及置辦而單呢制服實不若棉製者温煖禦寒特趕製黃斜紋棉制服昨已製就七百套正趕編銅質號碼即日分數各隊以資服用（六）該團現因團員丁等數逹二千近因時局嚴重員丁値勤曉夜從公衝風冒雨極具辛勞而其中爲寒露侵逼難免不生疾病特設團醫聘委孔錫鵬爲醫長卞海程徐錦裳等爲醫員以便各官佐員丁就診云 
　　董家渡保衛團組織抄兜隊滬南董家渡天主堂保衛團共計新舊團員一百五十名均係該處附近商家熱心者志願投充現該團總司令朱少沂規定每日分上下午操演槍法步伐以資純熱並演講保衛團一切要義茲聞該司令現又編制抄兜隊每晚注意在該處境内街道抄兜土匪等類刻已實行出隊於夜半兩時輪流出發由各團員一律武裝分組查察至清晨五時歸隊 
[（八）各地人民遭刦與請賑]  
　　四同鄉會請撥海關附稅賑災致公使團電嘉定·青浦·松江·太倉·四同鄉會昨致北京公使團電云北京領袖公使各國公使公鑒江浙戰爭延長兩月嘉定青浦松江太倉受災綦重人民房屋不燬於火必刦於兵日用器具以及農具牲畜蕩然無存國軍淫掠之毒甚於齊魯之匪現在百餘萬人民不特目前衣食住三者均屬爲難即來年春耕亦難恢復當茲秋盡冬藏岌岌不可終日鋒鏑餘生待振孔亟國家多故不遑顧及地方籌餉籌捐心力俱盡殘破之餘益難　手因思本年北方水災政府議决以海關附加稅一部撥充今吾蘇兵災之烈甚於北方善後巨欵急難籌募特電懇貴公使垂念受災慘重募欵爲難迅速通過允將海關附加稅全數之半撥由上海華洋義振會收領按查被災輕重分别振撫以期欵不虚糜民沾實惠邦誼隆情感佩無旣嘉定青浦松江太倉四縣同鄉會公叩　 
　　閔行馬橋等鄉請展限徵收下忙上海縣知事李南山現奉蘇財政廳令催匯解忙漕欵項當經分函各鄉董督促各圖地保催解在案茲聞閔行馬橋等處鄉董王承堯鄉佐楊維幹等以該鄰在職線以内人民損失甚巨現在戰後人民困苦原氣未復特呈請上海縣知事將本届下忙展限一月征收以蘇民困云 
　　安亭戰後之情狀安亭現駐皖軍兩團由吳買二團長統率民房大半被兵佔據晨間鎭上稍有市面四鄉騷擾頗甚該鎭領袖曾請二團長設法遏止但該軍已三月無餉飢寒交迫故各軍長亦無能爲力據昨日來　之紅會會員言鎭上及四鄉居民家中均無長物廳上方磚均被掘起屋中如開戰壕有石角廳某姓家先代本富裕曾窖藏金錠一缸銀錠二缸刻已式微而子孫無知者今亦被掘去掠來之物在鎭上設灘數處綢緞·洋布·火柴·捲烟·衣服·被褥·均有出售吳團長性頗慈善見此處受災之重常唏嘘嘆息曾在蘇定製鐮刀二百把發給災民爲割稻之需有機關槍隊亦捐麵粉十包現銀十五元以助紅會軍士之好動者携道士之法衣及各廟之冠袍披帶以出在城隍廟戲臺上演鐵公鷄刀棍齊舉引吭高歌響徹雲霄見者莫不大噱鎭上慈善機關甚多如本地之紅會紅卍字會·藍十字會·白十字會無錫紅會·蘇州紅會·南京青年會等十餘處有無錫慈善家某君已捐新棉衣五百套白米三百石並預備慨助二萬金以濟災黎云 
　　以南翔同鄉請截留贜物南翔旅滬同鄉會昨（二十九日上午接旅居常州同鄉某君報告函云前在丹陽目見軍士出售在翔搶刦粗細物件並木器雜物等共裝四五十船沿途兜售貴重物件已連至寗城有血裙血褲棄之街頭慘不忍覩即請同鄉會迅電各當道速爲截留云云該會得函後正籌商辦法 
　　南翔難民戰後之餘刦住居南翔方泰等處之逃滬難民以近日時局稍定即欲返鄉收拾殘局歸家後不　鵲巢鳩占兵士不許入門並將携回物件刦掠一空有在收容所領得之新棉衣被亦被搶云亦云慘矣 
　　江灣吳巷又發生兵士搶刦昨日（二十九）據江灣人報告云二十八日下午四時許該鎭天錄寺後吳巷蔣姓家突來兵士十餘人入内搶刦並將失主頭部用刀斫傷傷勢甚重糼子某出而狂呼被兵士將鐵鈎拦插入肉中擲諸門外其殘酷手段聞者莫不駭然 
　　寳山已到憲兵四十名寳山兵災善後協會推代表六人赴眞茹謁見蘇軍當局請設法阻止兵士搶刧後憲兵馬司令即遴派憲兵四十人於昨（二十九）日開赴寳山即駐紮於縣立第一高小内所有憲兵膳食均由縣署代爲供給昨日各憲兵已分頭赴鄉間稽查 
　　漕河涇鄉民請查匪兵漕河涇鄉十四圖紳耆陳德愼等快郵代電云上海總指揮張揮下敬啓者漕河涇鄉·十四圖·東漕河涇·顧家車地方痛延潰兵浩刦後曾荷出示收束負保境安民之責人民正深慶幸重整舊巢不料有似兵非兵肩無領章之輩沿途搶刦無論精粗美惡家用什物搜刮一空前去後來絡繹不絶刦後鄉民仍難安枕爲敢披瀝陳詞務乞鈞座速派憲兵持令巡查嚴拿究辦不勝迫切待命之至 
　　逃兵與贜物併解警廳核辦英美兩界各捕房前日將截獲逃兵劉鳳祥·劉發明·戴福昌·胡銘玉·嚴青州·陳慶生·段維泰·李鳳山---賈明信·施國軒·等十名及抄獲搶刧鄉民之贜物計銅錫器四蔴袋衣服一蔴袋又衣包四個銀器玉器一小包又皮夾單衣九件金戒兩只銅手表一只鈔票現洋三十四元鉛洋兩元解經公堂訊問一過移送閘北司法科轉解警廳分另核辦 
[（九）救濟兵民與掩埋屍骨]  
　　警廳飭屬調查各院傷兵淞滬警察廳長王固磐昨訓令各區署所隊略謂現値戰事結束之際所有滬地駐院傷兵亟應調查明確限三日内列表呈報以便彙轉云云其調查表示列下（一）管轄區域（二）病院名稱（三）病院地點（四）軍官傷數（五）兵士傷數（六）醫院待遇傷兵情形 
　　白十字會送回松江避難婦孺昨日白十字會各收容所中所有松江避難婦孺因戰事結束均興歸歟之思因此該會即於昨日午後將松江籍婦孺三百餘人該由會職員伴送乘滬松客車回松云 
　　嘉定同鄉送振濟品返鄉昨日嘉定旅滬臨時維持會消息如下（一）昨日用船三艘裝下列各物赴嘉定分會以待分發計松柴一百擔棉衣四百套棉被五十條米四十包麵粉十包（二）崇明黃伯鈞來函謂該處有嘉定人前往避難者頗多該會特派高價人前往崇明調查情形再行設法送回嘉定（三）嘉定來人述該處近日城内秩序尚稱安靜惟各鄉於入晚後軍隊刦掠情事仍然不絶云 
　　馬橋鎭基督教婦孺收容所之結束馬橋鎭基督教堂附設之婦孺收容所在未開戰前計收避難者三百三十五人由所護送上海·閔行·各慈善團收容者一百八十餘人迨開戰時臨時避難所内者又有百餘人並由吳牧師雍文用西藥醫治某軍兵士長官之有疥瘡者計二百餘人當經機關槍排長傳某蒞所致謝捐助福建甲子年小銀幣九十八角連前後各善士捐來之欵共收一百八十一元九十八角白米七石除施粥及各項救濟雜費外尚餘洋一百五十元左右業於十月二十六日下午二時開職員會議决將餘欵存典生息規定婦孺名額及救濟金按月發給籍副捐助者之厚意云 
　　監學會第二收容所之結束本城福佑路煤炭公所靈學會設立之第二難民收容所槪爲該會松江分會送來收容者茲因戰事結束大局平靖特於昨日遣散由該會救濟隊護送回籍收容事宜即行結束其房屋將由該會設立施粥廠云 
　　聯益善會埋葬隊消息胡家木橋香烟橋路上海聯益善會埋葬隊邇來除派員出發戰區調查遺屍外對於本埠中國紅十字會各醫院等處仍行從事殮葬昨日棺殮者爲洪新廢在傷兵第一醫院潘華廷·張作生·顧一武在傷兵第地醫院黃潮山在寳隆醫院秦福連在紅十字會南市醫院又據寳山救濟難民收容所報告閔行苦兒院苦兒吳　祥年十三歲上海人病故在所由院長證明請爲收殮工部局華人醫院報告愛而近路二十七號徐金娥嘉定人避難來申因病身故該曾當即飭令扛夫舁材前往分别殮葬又前日死在海格路總醫院之瀏河農婦顧華氏現由其夫顧桂泉來會聲請運回原籍安葬當囑至總醫院報告備函聲證以昭鄭重 
[熊克武行抵辰溪之滬訊]  
　　國聞通訊信社云熊克武氏整軍攻鄂已見報端茲悉昨日某方得訊熊氏率部確抵辰溪地方該地離辰州尚有數十里至湘趙恒惕意思對於熊之假道不示反對但以爲最好出常德轉向鄂省辰州一路認爲牽動太鉅云 
[上海外商之重要會議]  
　　上海各國聯合商業會議所因中國時局問題定於今日在字林西報館樓上開臨時聯合會其重要議題如下（一）關於中國關稅會議事件（二）關於治外法權存續事件（三）關於中國條件及履行財政上之責任組織列國共同委員會事件（四）關於江南製造局·龍華火藥局·吳淞砲台·遷移事件（五）江浙戰爭時對於各國艦隊司令官·及公共租界·法國租界·各當道感謝事件 
[縣警所熊主任被委爲警所長]  
　　上海縣警察所熊主任前日奉江蘇全省警務處委令内開案查本處援照縣警察所官制變通案將江蘇縣警察所所長一職改爲不由縣知事兼任另委敬佐充任縣知事仍處於監督地位以專責成一案前經呈由省長轉咨内務部呈請變通嗣奉省長公署第一二六一號訓令内開案查前准内務部咨開准咨據警務處呈擬請援别省成案將江蘇省各縣警察所所長一職不再由縣知事兼充遴派專員辦理縣知事仍處於監督地位以期整飭警務等情咨部核辦前來當經本部援案具呈請准變通縣警察所所長一職改由警佐充任仍由縣知事監督以利進行茲於本年三月二十八日奉大總統指令呈悉准如所擬辦理即由該部轉行遵照此令等因奉此相應錄令咨行查照飭遵等因准此比因各縣警務非從調查入手無從澈底規畫並經分别派員前往茲調查告竣者已逾半數應准將此案着手試辦除已另案詳細指令外合行令仰該處即便遵照此令等因除分行外合行令仰該試任所長即便遵照並將該所鈐記及所有經費卷宗册籍器具等件接收清楚分别造册具報并即遵照定章分别規畫呈候核奪切切此令熊主任奉委後當即與李知事接洽一切李知事亦已奉到省令故於昨日將鈐記先行移交熊所長接收熊所長即於昨日正式任事聞熊所長以警所與縣署雖畫分爲二然内部組織一切大致仍照舊章故經費項下仍按照前兼所長任内規定開支數目核實支持不稍增加云 
[昨日厦門路發生暗殺案]  
　　死者名馬維揚昨日下午三時半公共租界厦門路發生暗殺案死者名馬維揚（號小武）年約三十餘歲浙江嵊縣人曾在廣州軍隊中當副官新由廣州來滬下塌某旅社昨日下午出門閒眺行至厦門路適有某姓家大出喪方駐足觀看間忽其所穿鞋子脫線裂開乃就該路某弄口皮鞋擔上修縫此時兇手大約已伺候多時乘其不備由背後趕上開放手槍撃中馬之頭部子彈由腦後打進額間穿出頓時痛倒在地及巡捕聞警趕來兇手早已遠逃急將馬維揚送仁濟醫院醫治方至門首即已氣絶而死當由探捕查得死者身畔有皮夾一内儲馬維揚（號小武）之卡片多紙又有一紙形如委任狀上黏孫中山照片此外尚有銀行存欵簿·及手錶·眼鏡·等物死者身穿物華葛黃駱駝絨袍子元色花緞馬褂聞暗殺原因大約係私仇捕房已訪得其家眷現正在詰詢及偵查中云 
[英艦赴漢訊]  
　　文匯報云英艦蜜蜂號或將於明日離滬開往漢口 
[航業消息]  
　　美白蠟大批輸入美國白蠟我國近來需用甚廣日來花旗公司之立帛司探與亞司愛倫兩船由美來滬載到大批白蠟六千餘件今均起卸該二船即轉運巨額長江桐油赴美 
　　若松丸在皖擱淺日本郵船公司之若松丸係在江浙戰事終結後復行日本揚子江及至大冶亟運中國鋼鐵至東之十四輪中之一今次由日來華欲至蕪湖經過長江内安慶下游適値江水大減該輪即遭擱淺該公司接得電報後已派小拖輪往拖矣又太古公司之揚子江上游輪長沙號向行宜漢班者茲因江水退減不能行駛昨已改調來申將更派至長江綫行走矣 
尚有本埠新聞轉入後頁 
 
 
 

Page 11

 
 
1;第一萬八千五百六十二號;中華民國十三年 西曆一千九百二十四年十月三十號
星期四 * *本埠新聞二 
[俄船員自戕]  
　　大晚報云聯益輪船船員俄人卜萊度洛夫氏昨日在船以手槍自殺當即舁往騐屍所於今日經公廨官員前往檢騐云 
[郵局新屋將工竣]  
　　文匯報云四川路橋新建之郵政總局不日工竣郵務當局即擬於今後四五星期内遷入辦公該屋爲上海最大建築之一佔地二英畝許自底層至旗桿頂共高二百二十呎在地上者亦有二百呎屋頂花園離地七十呎最闊處逹三百五十呎全部建築盡屬最新式設備亦最完備内設乘人升降梯四具運送包裹及信件俱用機械以期迅速全屋用避火材料建築　户亦不易着火三層樓以下爲各部分曾公室四層樓爲職員宿舍更上爲屋頂花園聞該局自十一月内遷入新屋後所用辦事人員將增至二千人云 
[香港東亞銀行控廣州英領案]  
　　上海泰晤士報云香港東亞銀行昨日延請律師卜德氏及赫博羅氏在本埠英按察使控告廣州英總領事哲美遜氏及副領事華禮士氏不允換契過户事據稱原告於去年八月四日在沙而英租界購地一方擬建銀行房屋及往英總領事署換契過户被告藉口該行股東大半爲華商按照條約不能在英租界購置地産爲由拒絶其請今該行股東雖大半爲華商然查一八九八年中英條約對於香港地方有限公司或該地公民未有規定就事實言華股東之居住香港者即認爲英國人民且在香港地方註册之有限公司即爲香港一法人應完全認爲英國公司股東之個人資格除爲　戰時之敵國人民外不生問題故該領事無權拒絶註册云云原告律師陳述訴訟各理由畢遂宣告退堂　今日續審 
[上海婦女會昨日之交誼會]  
　　上海婦女會昨日（二十九）午後假南京路上海女子商業儲蓄銀行樓上開交誼會到者三十餘人由蕭智吉夫人主席致詞後即請女子銀行行長嚴順貞女士演講講題爲（女子經濟與儲蓄問題）其大意謂女子經濟不外儲蓄與節儉二端然欲儲蓄必先求節儉云云嚴女士言詞懇切聽者頗爲動容講畢後各進茶點盡歡而散 
[佛教協會之先聲]  
　　旅滬熱心佛教之施省之·關綱之·沈惺叔·顧聯承·羅濟同·趙雲韶·諸居士發願　建佛教總機關假定名義爲（佛教協會）以解經爲宗旨内分二大部（甲）宣揚教典（乙）專修凈業昨午在功德林蔬食處開發起人會估計地皮房屋約需十萬兩當推定施君爲臨時主任葉伯臯君起草章程並由施關顧沈羅五君各認捐五千兩施顧二君又各自捐五千兩以爲之倡是誠佛教之好消息也 
[上寳區捲烟會討論售價問題]  
　　上寳區捲烟業公會昨日下午二時召集滬商等各區同業討論捲烟門市售價問題到者各區同業代表一百八十餘人公推張炳源爲主席報告略謂我華界滬南·閘北·等各同業因軍興以來市面凋零邇來洋價飛漲門售零落而各店門售市價參差不一所認特稅又不能酌减以致開銷日增若不嚴行整頓設法補救則吾業生計必陷於絶境請衆討論應如何將售價整頓經衆討論結果决將市價改訂並函請各同業按單沽售若不按單營業察出按照本會章程處罰議畢遂散云 
（附該會致各同業函）啓者溯自捲烟特稅發生以來吾同業受幾許苛煩本公會之組織由此而起自始迄今近將一載苦心經營躊躇討論方始逹到分級認稅目的本公會對於吾同業無非體恤商情愛護聯絡起見現在稅額旣已認定而洋價飛漲且軍興之後市面蕭條今後務各聲氣相同心心相印母得彼是此非致擾市面爲特訂定捲烟售價表凡吾同業一致依單照行以免紊則而歸一律是所企禱此啓附價單如下大英牌一百文五十支大前門每十支一角二十五十支小前門每聽五角八十十支小前門一角二十花園牌五十紅星牌八十仙女牌九十品海八十雙喜七十小孩牌六十花旗牌六十九如牌五十五十支華盛頓八角一百二十十二支華盛頓二角四十名人牌九十紅橋八十五十支大内未七角一百十支大内未一角一百小内未每聽五角一百三十二十支内未克二角一百五十支大前門七角六十十支大前門一角六十十支土耳其二角五十支大三砲台小洋八角三十十支大三砲台二角五十支小三砲台大洋六角十支小三砲台小洋一角六十五十支特别大三砲台大洋一元五十支司令牌八角八十十支大聯珠一百十文五十支茄立克大洋一元十支茄立克二角九十五十支使館牌大洋七角二分十支Ａ字九十十支小長城一百文 
[美國芝加哥鉅商抵滬]  
　　美國鉅商海普士君ＷＲＨＧＬＥＳ爲芝加哥馬錫飛公司總經理已歷四十五年該公司爲世界大百貨公司之一有職員二萬五千人每年銷售總額平均爲二萬萬金元海君於十八歲時入該公司充售貨員數年之間據爲總經理又爲芝加哥總商會總董海君尤樂任義　十年前舊金山大地震災時被推爲芝加哥賑濟會會長旬日之間募集一百餘萬元今年已六十有三此次漫游東亞濡滯日本兩星期旋經朝鮮而逹京津漢口已於昨日抵滬現寓法租界巨籟逹路五百三十二號約有旬日勾留云 
[八釐短期公債還本抽籤期]  
　　六　公債第三次還本抽籤日期已誌二十四日本報茲悉總商會昨日又接財政部内國公債局來電謂十一年八釐短期公債四次還本照章定於十一月十日在中央公園抽籤届時請貴會遴派代表蒞會參觀藉昭國　云 
[法新租界前晚之兩刦案]  
　　徐家滙路法新租界徐家滙路第三百六十一號門牌郁了頭家於前晚七時餘突來盜匪六名敲門入内袖出手槍嚇緊聲張當被搶刦去金戒衣服等物價値洋三十餘元而逸臨行時開放手槍兩　迨偵探督察長黃金榮·督察員沈德福·特别機關探目任水揚·徐新法·包探徐日湘·等到來兜拏匪已遠　當即詢明面貌服色回稟捕頭　令務獲解究 
　　亞爾培路前晚八時餘法新租界亞爾培路西錢家庫居民孫周氏家突夾盜匪四五人敲門入内各出利刃恫嚇並將周氏綑縳旋卽翻箱倒篋被搶去皮箱一只内藏現洋皮衣等初約値洋五六百元之數携贜而逸後由事主報告捕房立飭探目任水揚·陳三林·包探吳藝芳·李耀龍·李金生·徐日湘·等前往查勘一週回稟捕頭論令務獲該匪等到案究辦 
[男女拐匪分别監禁]  
　　婦孺救濟會偵探余長林陳少廷·前在新濟輪船上查獲拐婦王倪氏·董林氏·施周氏並南京拐匪王慶章·福建拐匪鄭萬興並被拐寗波口音四歲男孩陳從德等常經并送法庭訊辦在案昨日午後由地方廳推檢各官開庭審理終結宣判王倪氏·董林氏·略誘罪成立判令監禁五年施周氏監禁一年鄭萬興·王慶章·各監禁二年該孩陳從德當庭交給伊父領回團聚判畢飭將男女各犯帶下還押候上訴期滿送監執行 
[丐頭分錢不均致被毆傷]  
　　本邑城隍廟大殿自夏曆七月十五日午　被焚以來廟中香烟不减於昔連日到廟拈香者仍絡繹不絶廟中乞丐向香客求乞亦均利市三倍聞該丐等亦有領袖每日乞下錢文午後由領袖按股分派昨日午後各乞丐以領袖王長生分派不均多數爲其中飽羣起而攻將王打傷搫破頭　臥地不起旁人報告一區地分署派警將傷者車送醫院醫治一面往拘兇丐嗣拿獲顧寳　一名解署轉送　廳訊辦 
[閘北金陵路火警]  
　　閘北金陵路佳興里萬升槽坊忽於前晚十二時半起火延燒比鄰某姓家樓房共三幢由各段救火會到廳救熄事後四區崗警將店主本地人陸偉成傳案經劃署長訊問陸諉　已　店夥曾否保險不得而知當詰　店主姓名不能對答署長派巡官往鄰近調查僉謂該店確係陸聞且保有火險等情判陸收押候查明眞相再行核辦 
[綢緞大同業繼續廉售]  
　　本埠綢緞大同業老介福·老九綸·老九章·老九和·大綸·大盛·大昌·大成·何恒昌·等九家前爲江浙戰事劑平物價起見特將綢緞及洋貨一律减售九五折實行以來營業頗盛該綢緞局等本擬於江浙戰事了結後即行恢復原價詎東北風雲又變幻無常故該同行等特於昨日開會議决再行繼續照减價目發售各種新貨以平物價 
[普善山莊九月份善舉報告]  
　　閘北普善山莊常年舉　掩埋無主屍骸及收葬抛棄孩屍實力奉行設立中西醫院施診給藥貧黎咸受其惠茲據該山莊報告九月份掩埋大棺五十三只小棺八百五十三具施出小材二百七十一具中醫院施診給藥二百六十九號西醫院二千九百八十六號云 
[弟媳控夫兄凌虐]  
　　唐劃氏昨報　美律師代表投法公堂控稱前嫁唐維炳之弟唐維鈞爲妻向來同居在治下新　河三十五號門牌因原告丈夫　居多年專與其兄唐維炳在外作不正當之營業故由原告力勸其夫爲正當生意因此唐維鈞函致湖南原告父親處托薦生意旋由原告父親來申欲帶領其婦至湖南謀業是以原告於上月十七號回家欲將紅木器具車至張元春紅木作内修理不料被夫兄唐維炳阻止搬取旋即動手將原告兇毁受傷今有西醫（郎培而）傷單可證惟原告自嫁唐維鈞後時遭夫兄唐維炳凌虐曾與民國七年間亦因虐待具控高等廳嗣經親戚和解由唐維炳出立以後决不再行凌虐之　　可證查被告唐維炳之品行素來不端前在華界因犯私造圖章案經官廳懲辦兩個月今有報紙可證呈鑒被告於此案發生前一日曾向原告借洋二百元將原告毆打後潛入房内將原告箱内之首飾物件竊取甚　揆其居心利用其弟在中共同作不正當之營業因此阻止原告搬遷木器惟原告與其丈夫維鈞素來和好近彼其兄維炳從中播弄且原告之夫近有外遇因而失和被告唐維炳如此行爲可惡已極請求重辦被告唐維炳延博勒律師代辯稱原告所稱各節毫無正式證據足見所控不實今原告挜故謗譭被告攸　名譽被告欲以民事再訴原告損失等語唐劉氏稱是日婦人至家搬取紅木器具詎夫兄唐維炳即行阻止動手行兇並由其妾在場　兇當由張元春木器店主目見可証本欲到案作證因彼唐維炳前往一味恐嚇故此未曾到案請求傳案質訊即可明白並由原告之父劉如生到案證明一切聶　員商之法嗣領事馬君判退去聽候傳證人到案再行訊奪 
[西人騙物押西牢六月]  
　　無領事管束之西人軒登糾同在逃之華人張伯清在漢口路虚設天裕洋行向金文照·顧鶴壽·陳嘉桂·等騙取値洋一千餘元之皮箱·劉聲機器·麻雀牌··銅器等物案發案發匿居於大東旅社前日被總巡捕房包探邵仁初協同西探亨脫將該西人拿獲吊出一部份贜物昨解公共公廨請究由被騙各户到堂證明被騙情形而大東旅社因該西人拖欠房租十七元故延律師到案請求將所吊之物發還該旅社抵償被欠租金質之被告供詞支吾經陸　　與英馬副領事磋商後判决軒登監禁西牢六月起案之物發連大東旅社 
[私設妓寮容留糼女之押儆]  
　　案内之假丈夫押捕房候查婦人洪趙氏陳張氏同在北京路八百六十六號門牌私設妓察寮容留十六歲女子　媛·十四歲女子新寳及五齡女孩毛毛·住宿於内被專查妓寮之中西兩捕查見一併拘獲昨解公共公廨請究被告延斐斯門律師辯護質之洪趙氏供新實毛毛均係我親生之女我夫名洪阿六現在案下可以質證等語堂上命傳該氏之夫詰　時有一男子投案供名胡修齋做印書館生意洪趙氏係我之妻其餘供詞與該氏完全不同中西官核供判兩氏各押女所一月三女暫送濟良所留養胡修齋着押捕房查明再訊 
[販土罰洋五百元]  
　　廣東人陳福在東棋盤街七十九號屋内私吃洋烟被捕查悉前日往將陳拘獲抄出販鴉片烟土證據昨解公共公廨經中西官訊得被告販土屬實判令罰洋五百元充公起案烟具等物銷燬 
[南市查獲烟案多起]  
　　一區三分駐所巡官史記言前晚巡至滬軍營三多里旁某號屋内深夜人聲囉唣進内查看係私賫燈吃當場獲住私吸之劉乃清楊堂升·朱生生又在附近之望海墩楊裕興後面查獲私賣鴉片之户拘王烟犯許得勝又回所時巡至高　頭馬添興等七號門牌屋内查獲烟犯得阿招·時雙林·等連同烟具等件解所經魏署員略訊一過飭一併申解　廳司法科訊究 
[西華德路破獲燕子窠]  
　　滙山捕房華副捕頭鮑永順昨在西華德路三百零五號門牌破獲燕子窠當拘獲粤人翁松泉等五名連同烟具帶入捕房捕頭略詰一過諭飭翁還押其餘烟客陳義等四名准各存洋保出着自投公堂候訊 
[兜售實彈手槍押三月]  
　　充當兵士之山東人許宗山前日携帶實彈手槍潛入開封路承售爲楊樹浦捕房探目季立仁包探汪竹生偵悉協同四十五號西探將許拏獲昨解公共公廨由李襄讞會同英惠領事質訊之下判許押西牢三月期滿逐出租界槍彈没收 
[懲罰新記浜路燕子窠主客]  
　　婦人施王氏在新記浜路七十一號屋内私售燈吃洋烟昨被包探王桂生·徐德森·連同烟客張阿根·蔡金榮·等及烟具一併獲解公共公廨經中西官訊實判施王氏押女所兩禮拜餘人各罰洋三元充公烟具銷燬 
[方菊影醫生返滬開診]  
　　法租界民國路東自來火行街口大方醫院方菊影醫生前因任紅十字會救護隊醫生出發戰地暫停診務現方君已回滬該院昨已照常開診并佈種牛痘云 
[誘拐男孩押二年]  
　　南濤人馮鴻生前日上午將兆豐路三百九十七號門牌婦人朱陳氏家之四歲男孩拐出　至廣東路被氏之隣人劉阿才瞥見向馮詰問何故與孩同行馮言詞支吾劉知有異扭交包探朱漢波帶入捕房昨晨傳同孩母解送公共公廨經中西官質訊之下以馮略誘罪已成立判押西牢二年孩交其母領回 
[警廳招領迷路小孩]  
　　淞滬警察廳昨通告招領男孩紀金根一名年六歲面貌圓方頭帶小帽身穿藍條布罩衫内穿花點布棉襖茶色法衣接袖頸上銀鎖片一面上有關煞開通四字頸及口邊有瘡耳從貼有膏藥一張　留置新普育堂候領云 
[招領迷路男孩]  
　　五區崗警前日查見迷路男孩一口名阿榮年十二歲本地口音五區崗警前日查見迷路男孩一口名阿榮年十二歲本地口音詢其家屬住址均不能對經李署長解送司法科發慈善團留養候領 
[公共公廨訊案彙錄]  
　　昨日公共公廨　理之民事訟案併誌於下（一）董戴生延高露玲律師訴醫生楊心純欠洋案楊延江一平律師辯護堂諭原告呈證本公堂認爲可信應着被告償還原告洋四百元案堂費被告負擔（一）李茂昌延高露玲律師訴金安年欠鐵料價洋案堂論被告飭傳避匿原告呈　證明應准予缺席判决着被告償還原告洋三百零兩元二角並負堂費飭被告到案交保（朱子昭訴張永高·朱德惠·將汽車損壞請追修理費銀案張延雷聲布律師代辯堂論着第一被告指同第二被告到案質訊（一）徐王氏訴胡興才欠借洋案堂論限被告七天投案質訊如再延違定予缺席判决（一）一陳士鴻訴陳全慶等取去養老費案堂論本案駁回仍仰原告以刑事起訴（一）永記公司訴莊久康不付押租佣金等欠欵案堂論准被告律師聲請展期一禮拜修正訴稟再行審理（一）徐志良訴李根濤欠欵案堂論被告請求復審駁回（一）張德大延楊國樞律師訴徐南祺大欵案堂論本日審期旣未通知斐斯律師應予改期提早排訊（一）周安卿訴周雨卿不分遺産案堂論准予復訊各隊呈閱後發還（一）三益公司延慕思律師訴　珍記押欵案堂論改期候法會審公廨訊理决定後再核（一）朱顯恭訴李和尚欠會洋案被告延江一平律師辯護堂論兩造之請求均予註銷堂費各半負擔（一）俄人以及旁訴怕大被欠欵案堂論着被告遵論於十一月内任何日期起按月拔還銀五十兩以還清爲止（一）程子敬延台維斯律師訴鄭仰宣賠償名譽損失案堂論候登報公示傳還此論（一）周志軒訴劉際昌欠洋案被告代表佑尼干帮辦赫克孟律師帶證人曾姓到堂証明該欵係被告代美商輪船所負且數目不符糾葛未清此案應歸美公堂受理云云堂論本案被告係代表美商輪船公司應歸美公堂管轄（一）楊在田訴張平夫不交道契　柄單案堂論改期訊理（一）屠壽昌延海恩克律師訴徐　才等違背承租繭行合同請追損失案第一二兩被告同延　聲布律師辯護堂論改期訊理 
[誌謝]  
　　昨承大世界惠贈十月份游券二十紙謝謝 
 
 
 

Page 12

 
 
1;第一萬八千五百六十二號;中華民國十三年 西曆一千九百二十四年十月三十號
星期四 * *商業市况 
[北京專電]  
　　暗盤整陸六十八元三角玖陸二十二元四角餘無市（二十九日下午五鐘） 
[厘拆趨勢平穩]  
　　昨日洋　早市七錢二分九　半比前日好起六毫二　半午市略回收盤爲七錢二分九釐結果上落微細銀行方面如交通等　進二三十萬備裝天津餘如各莊等進出稀少市况殊屬清淡銀拆依然早午市開二分銀行收欵約計七八十萬　頭仍乏加水總觀大勢各莊浮單約多一千萬之譜非俟大局平定營業推廣銀拆决難上升也 
[上海銀行國内滙兌行市報告]  
　　昨日天津未有電到漢口因現洋出境洋厘高漲滙價縮小濟南洋　又漲青島内盤略漲保定石家莊張家口因均在軍事發展地帶暫不通滙其餘尚無變動漢口來電銀元六九八五合申七一三規元九七九洋例掛牌一千○二十三兩五錢重慶厦門哈爾濱杭州各埠滙出銀元可以免收滙水漢口銀元小數免費大數可以貼出無錫滙價二元五角汕頭二元　南六元許州十二元 
[神户英美滙訊]  
　　昨日神户英美滙市電訊午前日美　價三十八元六二五買價三十八元八一二五均與前日午後價同日英賣價一先令八辦士五六二五　價一先令八辦士六八七五均較前日午後價小一二五午時日美賣價三十八元六八七五買價三十八元八七五均較午前高六二五日英賣價一先令八辦士六八七五較午前高六二五買價一先令八辦士七五較午前高六二五午後日美日英賣買兩價均無變動 
[外滙略疲]  
　　昨日星期三先令開出均無更動掛牌　前銀行各滙市况初時較好後則時振時疲結果仍屬　勢計銀行賫出一月份先令價三先令四辦士七五買進三先令四辦士八七五賫出美滙價七十六元五角賫進七十六元七角半賫出東滙價五錢○八七五買進五錢○六二五後東匯忽輸英美則仍相等計銀行賫出一月份先令價三先令四辦士七五買進三先令四辦士八七五賫出美滙價七十六元五角賫進七十六元六二五賫出東滙價五錢○六二五賫進五錢○三七五嗣後銀行賫出一月份先令價三先令四辦士八一二五買進三先令四辦士八七五賫出美滙價七十六元五角買進七十六元六二五賫出東匯價五錢○八七五買進五錢○六二五至收盤時英美仍相彷價從略東匯更小計銀行賣出一月份東滙價五錢○七五買進五錢○半銀行交易不多午後例無市面 
[標金仍屬平疲]  
　　昨日星期三大條銀來電近遠期各　二五計近期掛三十四辦士八一二五遠期掛三十四辦士七五日美滙兌大一二五日英弗動十二月標金毛　漲七錢價爲二百四十九兩六錢（爲全市最高價）嗣則市面平平祇三四　漲落先令揭曉均無更動其時金價爲二百四十九兩一錢銀行暗盤亦平故標金無大上落十二時許銀行蝉盤見鬆日美滙兌亦復小一二五日英未更故金價小至二百四十七兩五錢收盤（爲全市最小價）烚赤交易無多價格較前見跌計做開三百十六兩至三百十五兩五錢較前跌銀三兩七錢五分人心仍無定規故交易清淡登賑價格十月份二百五十一兩十一月份二百五十兩十二月份二百四十八兩補水二百五十四兩午後交易祇一時許因滙無市標金市而平平日英美滙兌均未改變是以上落祇四五錢計開盤價爲二百四十七兩七錢又小至七兩六錢高至八兩一錢收盤價爲七兩八錢較之上日則小去一兩一錢補水仍爲二百五十四兩 
[紗市先堅後疲]  
　　華商紗廠聯合會花紗報告云昨日星期三美國棉花先因出口需求增加及美廠陸續購進而漲後因一般獲利賫出而價跌現貨不動近期小二三個磅音遠期小三四個磅音印度棉勿洛去漲六羅比東洋三品紗近期未動遠期漲八九角二十支現貨紅財神大一元標準紗上午因現貨銷路暢逹致人心稍堅市勢又見增高近期漲六七錢遠期大七八錢客帮中需用不惡故現貨賫價又漲二錢半至五錢光景午後塲内又發生謠言市氣受其影響買氣見弱近期又小六七錢遠期亦小三四錢但川帮又進十支寳鼎金城二十支採花等紗共計二三百包其餘如江西汕頭漢口長沙寗波廣東野鷄等帮買去各牌華日紗一千五六百包永安紗廠開出十六支金城大包二百五十包價一百六十六兩五錢至六兩七錢半扣佣現出恒豐紗廠開出十六支富貴大包一百六十四兩五錢一百五十包一禮拜交貨二十支富貴一百五十三兩八十包均凈盤云 
[現花平平]  
　　交易所通花標準市况平穩後市稍漲錢許三井洋行買進現貨棧交安慶花五百包價三十六兩五錢東華洋行買進現貨送廠餘姚花一千担價三十六兩八錢厚豐買進現貨棧交粗絨花一百五十件價三十七兩五錢南市碼頭到有通州花三千担價叫三十七兩又餘姚花呌價三十五兩二錢均未成交 
[大阪紗布兩市不動（二十九日大阪電]  
　　棉紗輪出方面略有成交數量極微無轉移市况之力内地需要完全杜絶僅金魚二十支成交百包中等二十支本月期叫價爲三百五十元現月期爲三百四十三元 
　金魚二十支十二月期三三四○○ 
合同二十支現貨三七五○○ 
攝津十六支十月期三五○○○ 
棉布亦隨紗市趨勢沉寂又因接近月未交易益淡行情毫無　化鳳凰十一月期一○九○ 
[三品人氣動搖（二十九日大阪電]  
　　　高白术月　貨繼　　風後市中人氣益形疲軟近期旣無交易　　　僅了結買賣大宗交易更無談成之望以後中况因美棉形勢混沌中國政　不安　難望發展也 
[絲市益趨疲賤]  
　　昨日洋莊絲市益呈　廉之勢蓋歐美各莊對於高等　絲雖有巡　惟吃價祗有一千一百兩之　故尚無成交然輯里白經下等現貨英莊去　稍有行情竟較賤二十兩四川黃經中等絲昨亦續有成交絲價立定灰經未聞有銷路 
[橫濱絲市回跌（二十九日橫濱電）]  
　　生絲現貨昨日跌去二三十元買方又開始活動惟賣方仍不願抛　意將待價而沽雙方因此　持不下然大勢所　賫方或不能堅持到底云 
絲屑亦因買賫雙方價格　殊　望談成 
[茶市仍趨暢逹]  
　　昨日星期三本埠洋莊茶市仍趨暢逹珍眉一項交易最旺計成交九百七十八箱　源高莊之貨售盤自六十五兩至七十二兩屯溪等路之貨售盤自五十兩至六十二兩土莊貨售盤自三十四兩至四十七兩五錢市價均較前日約漲一二兩大帮成交四百十五箱係由天裕錦隆兩行買進售盤自三十八兩至四十三兩市價亦較前見高貢熙中而依然穩固　源高莊之貨已由拈孖治洋行加至五十八兩惟市上存貨缺乏交易已無日前之旺蝦目珠茶保昌洋行業已開辦成交百五十八箱來路莊貨售盤自五十兩至六十兩王莊貨售盤三十四五兩市價均無漲跌云 
[粉市不振]  
　　時局混沌賫氣仍盛昨日粉市繼續不振　自北京政　後時局混沌銀根暗緊京津等帮按兵不動市場中賫氣仍盛了結未清之經紀人力謀清結故行市步趨疲勢昨日交易所上午開盤後市場人氣以政局變化莫測各客帮均趨觀望各月市盤除遠其堅定外餘均趨跌午後開盤套頭色彩濃厚市盤旋升旋落收盤結果本月份價爲一兩九　零五較前日收盤價計跌七釐半十一月份爲一兩九錢四二五十二月份爲一兩九錢六二五均較跌半分正月份價爲二兩零一二五較跌一分標準粉成交額上午計十一萬三千包下午十二萬八千包收市六萬八千包共計三十萬零九千包較前日增三萬包股票無市 
[怡和呌莊]  
　　昨日星期三輪値英商怡和洋行第一千二百六十二次拍賫前以戰事停拍茲始恢復仍分有限價有不限價兩種拍賣排列羽毛羽綾嗶嘰彩呢泰西緞羽縐寗　元絨毛布原布漂布等各種疋頭八十四件計三千六百九十二疋拍成二十九件計一千一百零三疋較上次少拍三十九件計一千八百二十三疋未拍成者有五十五件計二千五百八十九疋市况之清淡去路之呆滯爲歷來所罕見各貨均有低隨之勢惟漂布中有數牌稍漲餘則均見下落（羽毛）三件計三十疋桃紅人馬跌二　五大紅跌一兩桃紅鵝牌跌二兩零五分（羽綾）一件計四十疋人馬跌一兩一錢馬頭亦小四錢五（嗶嘰）二件計六十疋馬頭跌七錢虎牌跌二錢五分（彩呢）一件計六疋價小二錢五（泰西緞）三件計八十九疋龍鳳跌二分半有餘跌五釐福祿跌一分七釐五（羽綢）七件計二百八十疋價跌一錢二分五至三錢五惟九虎漲二分半（寗綢）一件計三十疋音樂會跌七分半（毛布）件計一百五十疋僧帽跌一錢八分七磅藍　跌一錢三分（原布）二件計一百二十疋紅瓶跌二錢四分鷄心跌一錢三分（漂布）六件計二百九十八疋價漲五分至二錢二分惟内有跌者自四錢至四錢二分云 
[五金市况漸佳]  
　　近來五金市况日趨佳勢内地之湖嘉等埠又繼蘇錫而起故市上交易更形活動北路帮亦比前日爲狂致大路貨開出甚旺各貨售價因存底及人心關係雖以一致上漲惟躍躍欲上者不下五六種鋼鐵品中之三角鐵及新洋元等則因存底極充依然軟弱 
 
 
 

Page 13

 
 
1;第一萬八千五百六十二號;中華民國十三年 西曆一千九百二十四年十月三十號
星期四 * *常識 
常談 
[痛苦後能自覺乎] [  箴]  
　　江蘇人受此次戰事之痛苦不爲少矣其未受戰事之痛苦者各宜自發天良駕地方力圖善後若有利用機會冀弋取私人之權利者江蘇之罪人也 
如江蘇人尚不自覺則此後之痛苦正未艾昔之未受痛苦者安知他日不受痛苦即已受痛苦者安知他日不再受痛苦惟有減少慾望各就其本分以内之事確負責任斯爲眞覺悟此豈特新受痛苦之江蘇人爲然苟全國之人能了解此義時局何患其不寗靜哉 
衛生 
[飲料之清潔法] [  西]  
　　大戰之後戰地居民清注意飲料以防疫癘之發生已由黃熾君於十月七日作文於本欄發表但黃君祇述飲料之宜注意而清潔之法並未言及故補誌之 
飲料（即水）之清潔法甚多大規模及須大資本者對於住户固不適用必擇其輕而易舉者爲宜下列一法所費少而得益多普通住户均可仿製述之如下 
取缸一隻於其底開一孔若花盆然缸之底先舖粗石子一層其土再舖較細之石子一層石子之上舖以粗砂一層砂上置一有孔之板板上再舖以一層洗凈而摀碎之骨炭（約三四寸厚）如是裝置即可用以清潔飲料法以水由上下注則依次經過骨炭砂石等物　底部孔中流出此時缸中之骨炭有吸色去臭之功故汚濁之水經此法後即可變清凈惟骨炭與砂石等物久用之將失其效力必取出以水洗清再依次舖於缸中繼續使用此法非僅戰地居民可以用之即普通住户亦可備置一具也（乙種酬） 
經濟 
[余因戰事所得之教訓] [  酒中仙]  
　　余之收入支出均無統計手有餘錢無不購置衣物素無若干之積貯初以爲收入之欵源源而來固不虞其青黃不接也不意自戰禍發生後社會金融頓呈恐慌之像余亦因是而遭擱淺初則竭盡棉薄尚可支持今則羅掘俱窮矣然而開門七件事無一得以或緩始悔當初不知儲蓄致有今日之害故特草是篇公諸報端以戒世之同病者並且用以自惕也（乙種酬） 
道德 
[患難中同情與互助之實習] [  許元啓]  
　　經過這一次戰爭吃了這一次驚嚇與損失就應想想 
什麽是叫我的什麽是叫他的還不是誰也保不住誰的從今天起更應該想想我的是保不住永遠是我的他的也保不住永遠是他的不能保住就不必保住與其等人家用强力來搶去化去倒不如順自已的心意去救人家助人家明中去暗中來祇要是自家的好意就自然激起同情同情就自然還你互助也不必說痛苦中撫慰的感激是金錢難買更不必說患難中援手的功德比吃素念佛尤勝無量同情和互助本不是紙上和嘴上的空名詞 
然而只要一件不急用的舊衣服冷冷的放在箱裹一朝披在南翔嘉定瀏　一帶災民的身上放出他煖氣的時候就是人類最高尚的本能即所謂同情所謂互助的表現這原非金錢可估計城施者固不値多少受者却當是無價之寳了（不受酬） 
法制 
[保衛團之必要] [  敬之]  
　　保衛團之組織顧名思義原屬平民自保自衛之法定團體當軍事倥偬地方戒嚴之時固有必辦之需要即在平日亦未可廢止請進而言其理由 
一此次江浙軍興各地公民爲求地方安全於倉卒間分頭成立保衛團措置雖稱敏捷實際之訓練容或未充世事無常時局多變宵小竊發平時有之保衛團不撤廢而按時訓練則有事之秋可資利賴試觀滬埠萬國商團服務之精神何等振奮此豈旋設旋廢者所能及乎 
一戰事甫了冬防之設施已及其時非特冷落之鎭市有待於保衛團之巡緝即如滬埠華界之市塲亦非有此以輔助巡警不可一國人久習於兵民殊途故遭亂惟有逃遇匪惟有避地方不能自衛身家不能自保倘今後各自覺悟明瞭軍警之力未可盡恃羣思於現有之窜衛廟作爲發軔而漸次養成地方自衛之精神則擾亂治安之事將無由起 
保衛團之團員係義務職團部之經費所需不多永久存在地方上擔負有限而獲益實大吾願已成立之保衛團從而整頓之充實之未成立者亦勿以無事而不　遙行也（乙種酬） 
家政 
[戰後之家政] [  絜感]  
　　在戰禍中家庭皆呈紛擾之象遂無家政之可言今幸戰事結束家庭漸復舊觀而家事之措置大有研究之價値務當斟酌妥善庶彌戰時之損失而　幸福之家庭焉作戰後之家政 
（一）廬舍已被毁於礮火者宜修葺之不必鳴工　材大與土木以聊蔽風雨爲主寗移此欵爲振濟災黎之用際茲深秋嫰寒之時無衣無食　餒堪憂痌　在抱者宜　善後之道也 
（二）家中用具不妨因隬就簡以導節經費（三）吾人生丁亂世茆舍數　得蔽　雨菜飯數孟得以充飢布衣數　得以禦寒於願已足矧夫烽鏑餘生尤應節衣縮食以維持困難之生活也 
（四）婚嫁宜取儉樸主義袪除繁文縟節生辰冥講無舉行之必要盍移此欵爲爲振濟災黎之用乎 
（五）兒童因戰事失學已久今戰事旣平自應從速入學孜孜兀兀以補戰時之缺　稍有事故以不　學請假爲宜 
（六）家庭受戰事之影響在經濟上必蒙重大之打撃自應開源節流以爲挹注商家政之措眞尤當從事整噸以袪家中之積弊 
（七）兒童開食宜禁止旣簡金錢又免積食坎病之患 
（八）家庭戰地附近者恐有屍體毒菌釀病之害主持家政者對於家庭消毒防疫等事宜格外注重（乙種酬） 
雜錄 
[今日之罪言] [  無錫錢基博]  
　　祝凱旋哀蘇民 
廬永祥定齊督軍勝將振旅秦凱以人建業今日齊督軍之所得也 
雖然吾蘇民之所得者何如 
曰屋廬夷田野蕪牲畜死財産刧鹵子婦離散此則吾蘇民之所得也 
雖然此以論黃渡瀏河一帶戰區之人民則然耳寗所論於非戰區 
然則非戰區人民之所得又如何日捉夫也拉船也交通之斷絶也工商之失業也地方教育費之無着也地方公欵之提取也悉索敝賦猶曰未足則并吾民備荒救死之積穀而脅取以盡也此又非戰區人民之所得也然則脅督軍之所得者戰勝也吾蘇民之所得者痛苦也涕涙也 
雖然吾國固民國也（國以民爲本）在昔專制時代之　君虐吏成且知之　　論服役民國之軍帥之官吏 
然而齊督軍固渙然大號曰（弔民伐罪事出不獲已）也吾江蘇人民亦當諒之敬之然浙之罪人則旣伐矣將何以弔其管轄下保護下之吾江蘇人民則吾且請其於戰勝奏凱躇躇得意之餘一弔吾江蘇人民之痛苦之涕涙 
吾更且進一言以告吾江蘇六十縣之縣長官曰縣長官者吾民相敬之辭也而法文正名之曰縣知事爲欲責其知一縣之事也知一縣之事孰爲先孰　急則必曰知縣民之疾苦爲先爲急而固不以供辦兵差爲知所先務也則吾且請其於供辦兵差奉令維　之餘一知其所　縣民之痛苦之涕浱而陳之於長官於齊督軍 
或曰子之爲此言也獨不慮吾蘇勞苦功高之齊督軍與各縣民具爾瞻之縣長聞之而怒怒之而罪乎則應之曰固所願也然使齊督軍而果以弔民伐罪爲心也者知必不以吾言爲罪而當以吾言爲疚使縣知事而良心絲毫未喪盡稍稍能知其縣事也者知必不以吾言爲罪而　以吾言爲疚 
雖然猶未已 
吾更且進一言以正告吾江蘇六十縣人民代表之省議員諸君曰 
諸君者代司吾民之喉舌者也吾民痛苦涕涙而不呼號喉舌失其職矣昔齊威王之喻大鳥曰（此鳥不鳴則已一鳴驚人）諸君則旣三年矣今日不鳴俟且無日 
吾終欲進一言以正告吾江蘇之父老伯叔兄弟曰吾國民國也民國之姑無論人格如何要不可不具民格個人之人格或可喪失而全民之民格不可不保存所謂民格者民財可刦撩也民權司剝奪也而民意之表示不可不出以眞誠西洋人之言曰（不自由毋寗死）民意眞誠之表示也中國人之言曰（撫我后虐我仇）民意眞誠之表示也戰勝奏　則今日齊督軍之所以表示其勝利之榮譽者也於吾江蘇人民何與吾江蘇人民祇有痛苦有涕涙便有涕涙而不疾揮有痛苦而不疾號猶曰未足而假顔歡笑以相媚悅婦德而然謚曰娼妓是豈烈丈夫之所爲乎然吾江蘇人民　兵荒洊臻痛苦涕涙之今日而或有人焉有地方法團焉飛電走書矯爲民意以得呈身賀捷於齊督軍爲榮者是即吾江蘇人民之喪心病狂幸災樂禍而失其民格者也海可枯石可爛此恥不可浣矣 
吾宣教春江會當戰地睹斯民之蕩析哀來日之大難瞻望故鄉苛政猛虎兵有餉項而民不許有資産官有考成而民不許有身家濡墨和涙抒此哀鳴吾蘇鉅人長德儻哀吾文尚以此意誥諸當地知供軍而不知恤民之縣知事陳諸吾蘇已伐罪而未及弔民之齊督軍（乙種酬） 
 
 
 

Page 14

 
 
1;第一萬八千五百六十二號;中華民國十三年 西曆一千九百二十四年十月三十號
星期四 * *   
 
 

Page 15

 
 
1;第一萬八千五百六十二號;中華民國十三年 西曆一千九百二十四年十月三十號
星期四 * *本埠增刋 
[愼昌發行眼鏡]  
　　南京路盆湯弄東首愼昌手表眼鏡公司近新由美國運到夾金秀郎自由架鏡千副該項眼鏡式様美觀每付祇售大洋八角半並贈送賽銀匣一只但每人祇可購二付自今日起以二星期爲限云 
[慶大祥皮貨局將開幕]  
　　新北門大街新開慶大祥皮貨局自建洋式門坐東朝西裝璜華麗所有一切粗細皮貨該局主潘君親赴京峽各産地選辦大批皮件已轉運來滬定於古曆十月初三日先行交易云 
[先施增設湘繡部]  
　　先施公司綢緞部每値廉價顧客較他部爲多此次亦然該部爲擴充生意搜羅國産完備起見特在湖南繡藝公司定繡大批繡品現已陸續運來凡屏·對·中堂·橫披·壽屏·壽幛·壽對等種類甚繁色様新奇無不完美尤合家庭陳設及婚壽禮品現已陳列二樓以應購者選擇云 
[永安昨日廉價開始]  
　　永安公司於昨日减價後各部營業頓見增加不少二樓疋頭部顧客最多該部貨品價廉者亦最夥如彩條絨每元可購五碼新式花洋布亦每元五碼什色嗶嘰單幅每尺三角大衣呢單幅每尺五角英國花布每元四碼元色直貢呢單幅每尺六角駱駝絨單幅每尺四角半此種價　較原定減去甚多故購者尤衆云 
[同昌又到新汽車]  
　　南京路同昌車行出售各種車輛現有一種英國麥根泉車構造精巧携帶安放均便利適宜於華人之用車具一汽缸而堅固輕巧爲英國機脚車界之特色價較伊文思車所大無幾云 
[德國運來五彩畫片]  
　　乍浦路英法夜社販賣部前由德國運華之五彩宗教畫片光彩奪目畫背具撑架能在棹上安放現已售罄第二批日前到申計分大小二種大者面積約長五六时小者三四時每張售價目四分起至二角止另有新到耶穌生在馬糟内畫片其形如房屋式亦可展放作爲檯上裝璜兼作耶穌聖誔之餽送品函索樣張附郵　 
三角即寄云 
[自來水筆等之新貨]  
　　　　書局發售各式自來水筆如華脫門維克多康克林華而等新到中華牌一種式樣莊麗配置細密又到大　寒暑表種類甚多云 
[新到呢絨多種]  
　　虹口天潼路恒興日前運到呢絨今又由外洋新到各色呢絨甚多榮泰頭號新花格子呢每尺減沽四角四分　號英國全毛兵家嗶嘰能久不變色每尺减沾四角九分羊毛駱紽絨每尺　沽六角加厚大衣呢每尺减沽九角八分間花起線月華緞顔色美艶每尺滅沽三角五分尚有各色新近最流行之時花布疋顔色極多云 
[明遠新到家庭影戲機]  
　　大新街明遠電料公司專營電汽材料曁大小引擎近該公司經理沈尚卿鑑於活動影戲感化社會實屬不淺爰特向歐美定製大小活動家庭影戲機十餘種昨已到貨價格最高四十餘元最低一元二角云 
[出版界消息]  
　　化學藥業雜誌爲化學界專門人才所編輯第一期業已出版中西合璧醫藥方面論之精詳對於藥師當識及化學分析亦有專論月出一册每册售價三角該雜誌社設九江路Ｃ一號云 
[爲國犠牲）述評（二）]  
　　赴萊尼肆後在演說塲中雖爲彈撃傷面部人滔滔不休益見愛國熱誠吾佩劇中人又佩此扮演者盡力表演使人益痛恨當時貴族之專橫爲民呼苦在國會散會後與一貴族齟齬之時厲聲呼斥怒擲其帽貴族呼之曰小丑含藐視貌馬勒報之以專造悲劇家蓋謂貴族專事戕殺貧民造出許多悲劇又取其鏡以視其面貴族批之馬勒反以一種不屑理之之態度以出之其表演之自然當以此處爲最佳范倫鐵拿不能及也與侯爵撃劍一幕劍術之精較（盧宮秘史）中又且過之擁愛倫出巴黎城則又愛情綿綿故拿懹羅之飾此角也兼英雄多情人而有之其與愛倫之愛雖直至最後一白尺之影片中吾人始深信而不疑而中叚之若即若離正所以顯其爲國而犠牲也愛麗絲泰蘭之愛倫艶麗无與倫比表情之細膩亦遠出其他女伶又以見馬勒斷巾後之神情與馬勒將與侯爵撃劍之前赴馬勒處慰勸馬勒反揮之令去一腔熱腸欲訴不得心雖歸之无以白之惟有飲恨涕泣等幕爲最佳 
魯易斯史東之侯爵無　可撃一望而知伶界老手凡一舉一動之間莫不包含藝術撃斃貧民與菲力撥爭論聲色俱厲恐當時之貴族亦不是過矣當衛兵至崑鼎家探馬勒時衛兵啓户而馬勒已先啓　遁當時魯易斯之神氣於　眉之中作笑容以承愛倫比種神態畫師能繪而不能肖也二次撃劍皆頻頻作藐視貌至番大戲院觀戲見克麗媚時驚其艶大有情不自禁之勢總之一鐵石心腸之貴族表演无遺其他諸角亦頗不弱萊尼肆之長官聞馬勒告以虐待之詳情時官中人亦不免爲之涙下及聞此虐待他人者即爲侯爵則又　涙爲怒力斥馬勒且欲得之以甘心官中人之心理於此可見一斑至此片之攝影亦多高妙處國會中貴族演說祇見一首仰大而言旋轉不已一若輕視衆人又當衛兵至崑鼎家搜馬勒前愛倫局馬於一户適爲侯爵揭帷窺見攝得何等精細至說明字本一層精於藝術之演員凡其表演觀者自能理會本不必賴說明以解釋之說明者輔助品耳萬不能表出者不得已乃用之劇中人之言語因片上不能發音乃亦用之苟非此二者而專用說明以明全片斯下矣說者謂吾國影片之劣點即在此點若此片之說明　括而明晰不濫用用必有意可師矣 
歷觀殷克蘭姆導演之片中常有奇形怪狀之演員參雜其間而此片獨多且此等演員類能表演滿意如萊尼肆之長官鼻高而博頣寛而肥常飲酒以爲樂哭時狀熊頻頻以巾拭其目狀至發　戲班中之女主人面奇醜見馬勒時又怍羞澀之狀國會塲中之聽者其面種種不一或高若山峰或低若陷井或巨且大苟其他導演員而導演之必將爲之束手矣而殷克蘭則有法以支配之匪特令人見而不惡之反令人歡迎之吾不得不歎導演家之手段矣（伯長）（完） 
[神州公司遷地攝新片]  
　　神州影片公司因原址不敷辦公已租定新閘路辛家花園七九號洋房爲辦事處並將該處大草地一方闢作攝影塲即在日内遷徙昨日並在梵王渡等處開攝新片聞成績甚爲滿意云 
[聯合公司往普陀攝片]  
　　克明路聯合影片公司已編定劇本（水落石出）其中情節頗爲曲折佈景亦具美術思想另有海景堪爲全劇精華其主要一角須有游泳技術方可勝任惟此項人才一時難以選擇故决由該公司導演張君慧冲自任已於前二日（即星期一）帶同男女演員三十餘人乘新北京輪船往普陀山先行攝取海景大約此行須一星期始可竣工回滬云 
[明星新片（誘婚）今日試映]  
　　明星影片公司攝製新片（誘婚）今日午後三時定在夏令配克先行試映　六時並在三馬路共樂春宴客云 
 
 
 

Page 16

 
 
1;第一萬八千五百六十二號;中華民國十三年 西曆一千九百二十四年十月三十號
星期四 * *[婚禮新誌]  
　　　芝金字檯德曾肄業民立中學現任職於本埠英美烟公司廣告影戲部定十月初三日即今日下午在水南門外小雲巢與侯祥珍女士舉行婚禮云 
應業任君與周志勤女士儷影（紀事見前報） 
（中華攝）（本館製版） 
[學務併載]  
　　盧梭法文夜校之創辦法學博士姚肇第·金書百等連合同志創辦盧梭法文夜校一所專爲有志研究法文而設不拘程度男女均可入學即日起可以報名擬十一月一號開學云 
　　女子職業校尚有餘額九畝地女子職業補習學校自江浙開戰以來雖在華界該校仍照常上課現尚有餘額有志向學者可速報名云 
[醫界新訊]  
　　民國路東自來火行街口大方醫院因方菊影醫生往戰地任紅十字會救護醫員曾停止診務昨日方菊影醫生已回滬該院即照常開診花柳科及外科手術取費甚廉云 
[女伶小評]  
　　粉菊花文武花旦粉菊花姿容妙曼身段活潑能文能武多藝多材前隷乾坤劇場聲名雀起譽滿滬江自人共舞臺後正戲不常演近且淪爲呂美玉之配角使英雄無用武地殊爲可惜偶觀其演陰陽河唱則哀艶動人做則細膩熨貼還魂一場武工卓絶男伶中如小如意對之當有愧色求之女伶中誠絶無而僅有也 
　　崔金花崔金花新隷共舞台專演花衫戲貌艶於花藝亦不弱頗爲滬人士所贊許所演各劇如貴妃醉酒翠屏山等最爲拿手惟崔伶不擅武藝故翠屏山一劇須與粉菊花雙演方稱全璧他如麻姑獻壽等戲演來亦有精采無怪紅氈毯上博得采聲如雷也 
　　呂美玉呂美玉爲呂月樵之女曾肄業某女校花容玉貌足當美玉　字共舞臺張文艶去後每演壓軸戲頗能叫座失足恨一劇爲其最得意之作以女學生身份演女學生實事自無待效　也近則文艶親王之能戲美玉次第演之均能叫座滬人心理色重於藝美玉扮相旣佳是以受人歡迎况知識字進步極易前程　大將來當能駕文艶而上之也 
[陸樹田之（四盤山）]  
　　四盤山一劇爲譚派之重要戲昨觀陸樹田演此猶能過癮樹田飾楊延輝扮相尚温雅坐宮唱（楊延輝···一段慢西皮悠揚婉轉頗娛耳聽（好不慘然）一句歌來悽凉之至尤見精采四句（我好比）亦極有神致一段二六之轉腔頗不易唱而樹田歌此竟得圓滿却屬　能數段快板亦流俐簡潔無拖泥之疵見公主時（未開言不由人涙流滿面）三句西皮倒板衷氣充足聲震屋瓦四座彩聲因之雀起接唱（賢公主細聽我表說一番）之原板亦圓潤穩健（賢公主我的妻呀）二句音調悲慘大有令人不忍傾聽之勢與公主對唱之（站立宮門叫小番）一句要腔亦佳見娘後唱（老娘親請上受兒拜）一句搖板與（千拜萬拜也應該）之一段二六均能極頓挫仰揚之妙入後快板等句歌來亦多警句呂美玉之宮主花容月貌美麗絶倫唱則仰揚自若做則細膩入微睹延輝夏悶時之猜度表現尤佳是戲之得以起色者美玉之力居多也（洪洪水） 
[集會表]  
　　本月陽曆　時間地點召集會事由三十日晚六三馬路共樂春明星影片公司宴會三時　一日　　　各隊　　　　勇軍大閣　 
[天氣報告]  
　　徐家匯天文臺昨日下午四時三十分氣象預報云天　或陰菲律濱颶風將續向西進迫及北呂宋台灣呂宋之間及中國海北部天氣惡劣有旋風東海上有東風或東北風黃海上風無定向又昨日下午三時前二十四小時内本埠氣温最高六六·七最低三八·八去年同日最高八一·三最低六三·一 
 
 
