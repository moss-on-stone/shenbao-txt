# 1918 - 273 - 4916396

 

Page 1

 
 
   
 
 

Page 2

 
 
[] 時評 
[] 　　停戰　　議和之先在停戰此必然之勢也今德奧土三國既向協約國請停戰矣則議和之機亦必隨之而起是歐戰之和當已不遠非若前此之無期也返觀我中國餘之得南北請停戰之電亦已三十餘起而徐亦將於就任後行之是中國南北之停戰亦已動其機也停戰動其機議和亦必隨之而起也雖然停戰非即議和議和非好成和其間亦尚有時日矣 
[] 命令 
[] 　　十月六日大總統令　陸軍總長段芝貴呈請任命孫桂廷為扶農鎮守使署副官長應照准此令又令　恩華給予二等大綬嘉禾章此令又令　斯脫杭給予三等文虎章此令 
[] 專電 
[] 　　北京電　南北電請東海先令停戰者三十餘起東海海擬就任後決議辦法（七日下午四鐘）　　北京電　黃陂遣使賀東海曹錕曹銳張敬堯趙倜田中玉俱擬到京覲賀（七日下午四鐘）　　北京電　報載協約國公使皆表示勸政府謀和全力對會德奧中政府若有息內訌辦法皆願力助（七日下午四鐘）　　北京電　徐今午訪段又訪徐商內閣問題（七日下午六鐘）　　北京電　吳佩孚查辦案今日參 
 
 
 

Page 3

 
 
院開會否決眾院則付審查　　北京電　張敬堯抵保定晤曹錕又擬來京行蹝大可注意　　北京電　宋育仁請徐赦張勳徐置不復（七日下午四鐘）　　北京電　西南軍有攻陷漢中消息（七日下午四鐘）　　北京電　聞日本退還賠欵已有公文到華希望以實業教育為用途改良棉花供給棉鐵於日本云（七日下午四鐘） 
　　香港電　四日國會開議議員出席者逾四百人通過議案為現總統任期未滿以前不能選舉總統軍政府應執行總統與內閣之職權（五日下午二鐘）　　香港電　陳烱明任福建宣撫使　　香港電　肇和巡艦歸附南方今日可望由閩抵奧（七日下午二鐘）　　香港電　李耀漢答覆國會議員書有仍願負責等語（七日下午二鐘） 
[] 外電 
[] 　　北京電　廣州來電謂南方軍政府因徐世昌接受非法國會之選舉故已正式對徐世昌宣戰蓋以徐之就職是承認非法國會而不尊重舊國會也徐世昌對此作何感想今不能知但就事勢察之徐決計先進行其就任典禮然後著手解決內爭也聞段祺瑞切實決定於徐就職後辭總理職但若段仍為參戰督辦則亂事將繼續發作眾皆謂段將利用參戰督辦之地位編練大軍以西比利亞助戰為名而以自逞其私為實觀於參戰處近日派赴蚌埠之兵今方進逼浦口以懾李純亦可見人言之非無因矣（八日）　字林報　　海參崴電　烏姆斯克政府代理總理愛夫克森狄夫氏電致總理伏洛戈資期氏略謂伏爾戞陣地形勢現甚嚴重此處有失與政治軍事皆有妨礙我軍方集合捷克與哥薩克兵士於此方面過激黨有德奧華人等由德將指揮協約軍宜即速進援茍有一師從速來援即可挽回時局云云　烏姆斯克電稱土姆斯克國會與烏姆斯克政府間之衝突現依和平調處之根據從事解決云　今日伏總理與霍爾瓦特將軍同見英國代理高等委員謂烏姆斯克政府與霍政府之磋商今已完畢其條件不久即可公佈雲　意國關於意兵在西比利亞助戰之宣言今日在海參崴發表　（五日）　　路透電　　　北京電　今日參議院否決吳佩孚查辦案眾議院即將此議案付審查（七日）　　北京電　徐世昌於本日午後訪問叚祺瑞既而叚又訪徐其內容未詳據一般人士之觀測謂徐慰留段叚復固辭　　（七日）　　北京電　前日四國銀行團開會集議關於中國改革幣制及幣制借欵合同延期之交涉討論之結果決議致公文書於財政部敘述銀行團對於財政部在發布金券條例時交來之幣制改革案之意見且聲稱一千九百十一年之幣制借欵合同將於是月十四日期滿因銀行團不及於該合同滿期之日以前與中國協議關於改革幣制問題故擬再將該合同之有效期間暫行延期　聞銀行團俟幣制借欵合同決定延期後即將與中國商議幣制改革問題　（七日）　　北京電　叚祺瑞現從徐樹錚之獻策急急編制參戰督辦處所屬軍隊此項軍隊即精選新招軍及補充奉天軍三旅及龍濟光之新振武軍此外又以甘肅省名義再行新招各軍皆在其內　　北京電　自劉鴻舉來京以後頻向徐世昌及安福俱樂部及其餘各團體為曹錕運動副總統但至今日為止關於此事似尚無確實把握　　北京電　四國銀行團已將監稅剩餘金五百三十三萬元交付政府作為十月分之監稅剩餘金（七日）　　東京電　今日時事新報揭載日本外務大臣內田子爵於二日向各國使臣宣佈外交方針之詞其言日帝國尊重日英同盟關係保持日美兩國之友誼敦厚與法意等聯合國間之友誼可不待言即與中立諸國亦復增進睦誼中俄兩國為我鄰邦利害相共益當繼續親善關係更不待言尤希望兩國之和平及恢復秩序且望聯合國有名舉之戰勝云云（六日）　　東京電　政友會於本日開協議員會裁原首相出席演說其要略如左　因預算編成迫軌幾無餘日不得作其充分之施設實為遣慽餘不論在野與在朝絕不歧其主持之意見今也大戰延亙五年其影響及於我國將一變國狀實行何種之政策當察民意之所存以期憲政優秀之美云云　（五千）　　東京電　九日下旬對華貿易出品貨一千零六十五萬六千元入口貨五百八十八萬六千元（五日）　　東京電　駐中美國公使藍辛氏本日由京都出發經馬關歸任（五日）　　　　　　　　　　以上東方通信社電　　北京電　副座舉曹各系一致承認惟票價尚在爭議（七日）　　北京電　府院均趕辦交代異常心碌（六日）　　北京電　禮官處外交部會演招待暨導引外賓觀賀儀節　　　　　（六日）　　北京電　京稅監督某某互競東海擬納楊杏城請以趙椿年復任（七日）　　北京電　駐烏裡雅蘇台恩華上參戰處條陳內有處置敵俘接濟鄰食各則純採用戰時國際公法詳晰得體合肥交處議採行（六日）　　北京電　葉譽虎辭職後舊交系部員多恐慌（六日）　　北京電　交次以權量為最有希望（六日）　　北京電　張作霖函聘曾毓雋汪有齡充三省閱使顧問　　（六日）　　　　　　　　　　以上中孚通訊社電　　東京電　日本郵船會社其社員今茲轉任更迭如左新任用度課長上海副長林朝太郎氏新任天津支店長般客課長石譯民術氏新任橫濱支店長天津支店長深野志磨氏新任香港支店長基降支店長安田繁三郎氏新任大阪支店長香港支店長森辦治郎氏（六日）　　東京電　滿蒙四鐵道及此外鐵道借欵之先交額四千萬圓本定由與業銀行隨交付茲因為前藏相勝田主計所公表致有為難處乃暫緩付（六日）　　東京電　希臘派遣駐日之第一任公使白拉湼克斯氏於昨日到京（六日）　　東京電　傳報鐵道院技師長尾半平氏將代平井睛次郎傅士為中國政府顧問（六日）　　東京電　日本計劃於吳（軍港處）附近建設海軍飛機及潛艇二個（六日）　　東京電　北京電訊雖傳日本有除免團匪事件償金以之充中國學生教育費事云云惟此須經議院之協贊而引項今已算入來年之預算故事屬空傳惟政友會有以現欵充中國學生教育費之議則屬實也（六日）　　東京電　山本農商務大臣以調節米價事將派立石管理課長來華調查確有幾何糧食能得運出（六日）　　　　　　　　　　以上共同通信社電　 
[] 戰電 
[] 　　　　　　 
　　倫敦電　今晨海格上將報稱星期五日英軍戰於聖康丹北面大獲進眇俘虜八百人　今晚報稱英軍復在聖康丹北面小戰獲勝　英軍繼續於全陣線厭逼之結果使敵軍由加特萊與克勒佛柯爾間萊斯柯運河彎之高原退走英軍進至萊一叚　敵軍現縱米焚燒杜愛鎮（五日）　　倫敦電　海格上將軍今晨報稱英軍雖遭猛烈之反攻已佔據芒特勒漢與波勒伏瓦爾二地（六日）　　巴黎電　今日下午公報去聖康丹北面之戰事仍在進行劇烈之勢未嘗稍減法軍已將距夏爾同凡爾東南一千二百邁當高地及附近業林之敵軍逐退　法軍復沿萊姆西北愛恩河之全陣線猛逼敵軍曾於數處渡河而過進至貝爾末裡柯爾邊際　近五日內法軍俘虜二千五百餘人獲砲三十一尊內有重口徑者二十尊　法美軍在香巴業猛攻者昨日向亞爾萊方面疾進敵軍因左翼有被抄擊之虞忽遲委棄山境東部蘇泊河西叚之法軍隊追敵軍後衛夜抵距摩朗維萊爾東北八百邁當之高地　法軍於芒土瓦南擊潰反攻沙丹十字路之敵軍固守所得之地德軍得重援後現於哇佛伊芒土瓦全陣線出死力以爭土地　今晚公報云法美軍在凡斯勒河及香巴業陣線猛攻數日無戰不勝敵軍力不能支已向蘇泊河與亞爾萊河退走委棄四年來慘談經營鞏固之陣地　敵軍刻正沿萊姆東北兩面廣四十五基洛邁當之陣線退走　自裡芒砲臺摩朗維萊爾高罔均入法軍之手洛強拉貝塞高罔已完全被圍　法軍前鋒與敵軍後衛緊接已過哇萊維勒等處稍東之法軍扼守亞萊爾河流域且於哇萊維勒渡蘇泊河並於數地點渡亞爾萊河（五日）　　倫敦電　今晚比國公報雲比英法軍九月二十八日會同進攻於四十八小時內克復佛蘭得山脊全部分此後戰事志在清除通山脊之道路因於廣四十基洛邁當之陣線前進十四基洛邁當伊泊爾乃得完全脫離敵軍之壓近以上諸役共俘虜一萬零五百人內有軍官二百員獲炮三百五十尊戰濠臼砲二百尊機關槍六百架（四日）　　倫敦電　路透電社由海軍界得確實消息德軍今有委棄佛蘭得海濱全部分之象　聞德軍現正從事移運砲位　近數日內協約軍曾猛轟佛蘭得海濱三次（四日）　　丹京電　維也納公報徵實布皇飛蝶南禪位之說（五日）　　海牙電　荷蘭外交部宣稱維也納所傳荷蘭已請各交戰國議和一節無一字信（五日）　　丹京電　柏林公報宣稱夫博士已任為外交大臣戰爭期內仍兼任殖民大臣（五日）　　亞姆斯特丹電　柯洛業報載稱匈首相維克爾博士等會於謂吾人今方經營和問題今日或可有切實新辦法博士後語客　　亞姆斯特丹電　維塞報謂奧國內閣大臣因巴爾幹事變大為惴恐現主與政治反對黨聯好聯邦制之說復大盛胡薩克博士擬組織混合內閣預備施行必要之改革各報預料實行聯邦制後奧國必將脫離戰團與德絕盟且料奧匈終有分立之一日（三日）　　倫敦電　路透電社得確實消息土德兩國邦交日見危急土人對於白萊斯特裡土夫斯克各約之附約漸形不安且怨德人遏制高加索土軍之活動至關於和議一節土國不願於列強交際上返於舊日地位而尤欲得免受布國攻擊之相當保證（四日）　　亞姆斯特丹電　蘇菲亞電稱據半官消息布國各政黨一致贊助政府（四日）　　巴黎電　維也納電稱羅馬尼亞京城布克哈萊已宣佈戒嚴令（四日）　　倫敦電　柏林日報維也納訪員及某德報所稱英政府答覆奧政府議和通牒請更為明確規定媾和條件一節據每日電聞云此種消息皆不可信吾人敢謂英國答覆奧國通牒之文惟九月一日貝爾福君之演說耳敵人捏造此種消息足證其拙劣之和平攻勢今方大張旗鼓而進行該報又稱柏林日報維也納訪員所謂荷蘭已應奧國之請發出召集媾和大會之請柬云云昨晚探諸外交界亦不能徵實此說（五日）　　巴爾（瑞士）電　今日維也納電稱布皇飛蝶南昨日譯位與波裡斯親王波裡斯親王已握大權（四日）　　裡昂無線電　蘇菲亞消息布王斐爾蝶南於星期五日讓位於其子博裡親王新王博裡一世於星期六日正式即位布國國會開秘密會議一致贊成休戰條約（六日）　　裡昂無線電　法政府關於德軍在被佔區域之破壞舉動特致莊嚴之文告於德國其結語云德軍此種暴行須受各種之結果德軍在道德上刑律上金錢上均負責任雖欲設法推託亦不可得法國現正與協約國磋商所採取之方法（五日） 
[] 要聞一 
[] 德奧土三國請和　　　　　　　　　　德國新首相之主張路透社五日丹京電云德首相美克斯氏今日在聯邦議會宣佈星期五夜以通牒交由瑞士政府轉達威爾遜總統請從事媾和並以此事通告其他各交戰國新首相今日在聯邦議會演說日九月三十日德皇下論謂帝國政治領袖已經過根本上之改動餘特依照政府今所提出之辦法以盡餘重大責任擬用之主義當眾申告聯邦議會不稍延緩此種主義曾於餘就首相聯之前商諸各聯邦政府及議會大多數黨之領袖而確定者故其中所含政治信仰之表白匪特屬餘個人的且屬諸全國之大部分餘以深知多數國民將起而助餘故敢於今日困難之際擔負國家重任惟斷非一人之力所能負此艱鉅必須國民努力襄助由其自由選舉之政治領袖解決彼等之前途夫然後執政者始克盡其責任而無隕越之虞餘之決計就職良以工黨領袖已於新政府躋登全國最高之位置此足為新政府已得多數國民贊助之穩固保證餘所依賴之多數黨之政綱含有認可前政府答覆一九一七年八月一日羅馬教皇通牒之公文及無條件受納一九一八年七月十九日聯邦議會通告之決議案並宣佈願加入以強弱國享平等權利為根據之列國會議解決布國問題是在完全恢復比利時而其獨立與土地完全二端尤為重要賠欵問題亦宜竭力得一了解政府之政綱主張不許今前所訂之和約妨礙公共和局之告成其主要目的為即於波晚的諸省立陶宛波蘭依廣大之基礎組織公共代表團體且在以上諸土立即施行民法為此舉之豫備規定彼等之制度及與鄰邦交往不受外人干涉之條例至於德國民治政策就餘組織政府之情形觀之餘已佔一光明穩固之地位餘所物色之閣員皆不顧戰爭情形而以公正和局為主義者雖在德國軍事極勝之際已嘗公然宣佈此為彼等之主義云云又六日裡昂無線電云德奧及土耳其向國威爾遜總統提議立即全部休戰開始討論媾和法國全國報紙視此項運動在敵人方面係一種無力績戰之自白此舉揭破敵人意欲動搖協約國之意志惟欲請求休戰設法避去敗北而不供給相當之保證則絕無成功之望法報反覆討論稱協約各國首宜熟知與敵國何種政府磋商乃能得事前之保證而可深信敵人之言語云 
[] 國際研究社第一期演講 
[] 　　　　　　　　　　　　國際大同盟問題　　星期五（四號）下午五點國際研究社歐戰演講會第一次延請英國和德勳爵在北河沿大學法科演講國際大同盟由大學教授胡適之君繙譯聽者千餘人和德君所講大意謂國際大同盟昔為理想今已有實行之希望其界說莫若威爾遜所言者之明晰允當即（一種法律之統治以被統治者之意思為根據以人類有組織之與論為輔助是也）實行此大同盟為英國前外相葛雷所謂五種必要之條件葛雷並謂今日當學大戰之教訓不學則亡云將來戰後各國必須依賴共同之建設不能依舊有破壞之競爭現在為戰事便利已有國際之組織將來即推廣之為國際大同盟此大同盟一方有干涉破壞和平者或陷於內亂者責任一方有保護弱國之義務或恐此大同盟將為強有力之同盟然此乃德國之主義非協約國之主義也協約國主義為互助自主及人道三者或疑其將如歐洲昔日之神聖同盟然此乃民主的自由的組織也或疑其將為資本家之同盟然戰後勞動者之勢力必更大也今之戰爭已成為公理抑強權之戰爭此世界大劫所產出者即此大同盟也和德君並述美總統於美國獨立紀念常說所云之四大主義而以葛雷之不學則亡一語畢其說焉該項演講中西文將由國際研究社刋行之下期演講為下星期五（即十一日）俟布置有定該社即將通告本日聽講者有西報訪事多人 
[] 風博中之時局 
[] 　　曹錕與張懷芝昨又電政府聞對最近時局有所條陳主張宜用和緩主義徐觀各界情形相機應付不宜施用積極手段致生意久枝節張電並陳選舉副座之事似應提前辦理勿留後日難點至國會方面更須極力保護不可輕聽誘言以亂國政　　西南護法人物近日迭次致電北方要人指摘政府違法之處聞奉皖兩督除將原電轉致中央外並請由政府質問南方兩點一西南事先不與中央協商即藉口起義是否違法擾亂一舊國會係黎大總統公佈令解散者仍號召私行集議是否不出法律範圍惟政府對此尚未表示意見　　長江某督軍對於京內外政潮早有主張已成不可掩之事實惟政象日趨險惡各督如何主持及其舉動實足引人注意昨探府院方面消息此三五日確未接有長江各長官解決時局要電據云長江各督刻下實無何項問題僅取默观主义至于将来变化须视东海就任后对南方针如何为转移　　西南对北意见仍处于极端反对地位日来政界多主张派人前往桂粤疏通东海颇不谓然拟单独邀请梁任公入桂赴武鸣谒见陆幹卿後再至廣州面見岑雲階因梁氏當內辰之役輔佐蔡松坡時頗得廣西軍界歡心且係粵籍晤岑當有效力　　前敵及長江各省軍官屢請於雙十節前頒布停戰明令俾便從事調停頃據政府消息此項停戰命令暫時決難發表不獨河間任內不能頒發即東海就任之後亦須稍待西南對於東海及新國會是否承認為斷聞某方面昨又密致岑西林陸武鳴要電一件即為徵詢對此意見謂其餘事件皆易解決如岑陸二氏不來覆電該項明令恐無期頒發也　　據政界確實消息日來徐東海之建設主義確已決定故與各國務員晤面時東海必殷注意維持政綱辦法其最關重大者尤主張新內閣宣布大政方針然此項方針據各政客之研究咸以全國不能統一實難確定況北方各省一切軍事外交財政交通實業教育司法各項均極凌亂幾無統系可言惟東海之意以南北雖難議和亦須由長江迤北維持統一秩序一俟內閣改組即行宣佈大政方針 
[] 新國會之副座選期 
[] 　　　　　　　　　　　　　聯合會已決定九日　　昨日（五日）午後一時北京新國會兩院議員在眾議院開聯合會協定選舉副總統日期延至二時參議員到者一百零五人眾議員到者一百八十五人合計二百九十人足法定人數宣告開議王揖唐主席起言按照前次決議副總統於雙十節前選　出至遲以九日為止現因議員出京者多已分電催促囘京稍遲至九日可期一一趕到光云錦等贊成即以九日開總統選舉會選舉副總統付表決贊成者多數旋光雲錦提議以內務部所定雙十節新總統就職慶賀次序單議員席次乃儕於普通官吏之列查從前袁總統就職議員席亦特列兩廂蓋總統就職時宣誓種議員前往非衹慶賀亦含有監督之義內務部如此規定殊屬非是此應報告大眾公決辦法克希克圖主張由兩議長請內務部更正有提議請新總統依法到議院就職者於是反對贊成雙方發言極多最後決定仍由議長請內務部更正否則星期一日開常會再行表決辦法遂散會 
 
 
 

Page 4

 
 
   
 
 

Page 5

 
 
   
 
 

Page 6

 
 
[] 要聞二 
[] 　　倪嗣沖之辭職與慰留　　倪嗣沖辭職之說甚熾政府昨又接安徽省長黃家傑江日來電稱丹帥請離任養疴因中央未派有繼任者現仍照常辦公所有例行軍事未能力疾躬親暫交參謀長李玉麟辦理聞東海昨以私人名議致電倪嗣沖勸其萬勿辭職叚合肥亦已派員赴蚌慰留各省中曹錕先有電請政府切實挽留昨魯督張懷芝及蘇督李純亦續有留倪之電倪之辭職本為表面問題各方亦以表面慰留之倪之辭職當然可以打消又前日外人方面頗有風傳李蘇督與張懷芝聯絡一氣將有排倪表示之說今得兩氏來電挽留倪氏亦可安心矣張電云大總統總理鈞鑒安徽倪督軍東日通電因病聲明辭職並謂本日已電請中央派員接替等語在政府用人行政無微不照諒已早有權衡惟懷芝鰓鰓過慮有不能已於言者皖省地處衝要筦馭維艱一隅動搖全局牽累倪督威望素著坐鎮有年地方又安人民協服當此伏莽披猖之際一旦遽更生手對於軍隊對於商民均不相宜且尤有進者方今南北紛爭統一未成惟賴我輩鞏固團體維持鉅艱倘因身體稍欠健康驟懷去志人皆如此則團休渙散即在目前大局安危關係甚重除專電倪督勸留外務懇政府主持不准倪督辭職力疾從公以維地方皖疆幸甚全局幸甚謹電陳請伏候鑒察李電云頃准安徽倪督軍東電因通宵不寢急待靜養業經電呈中央懇柱中流比年以來鎮皖疆於磐石之安措國防於金湯之固為政則視民如子治軍則紀律謹嚴中外同欽與論翕服至其維持大局擁護中央偉烈豐功咸為同僚所推重今因採薪偶獲退志遂萌磊落光明敝屣權利尤屬難能可貴惟倪督出處動關大局當風雨飄搖之日正艱屯貞濟之時況值外侮方殷千鈞一發純與相外既久知之較深皖蘇唇齒相關大局所係尤不敢安於緘默惟有仰懇我大總統鈞院鋻察倪督公忠體國宏濟時艱俯予慰留以安眾望而維大局謹以電陳伏維埀察 
[] 東京通信　（心危）九月三十日　　原內閣成立情形已詳前函其外相一席竟屬諸內田康哉內田為不主張西柏利亞出兵者而陸相田中義一則為竭力主張出兵者兩者各趨於極端而同一內閣如何調和則全視原氏之手叚矣一說原氏對於出兵本不贊成以後諒不再增派且宣言中曾有於相當時期撤兵之聲明故與論咸謂原內閣將收拾此殘局但以目下情形論西伯利亞方面似尚未到撤兵之時期此後之田中陸相或將注其全力於充實軍備以助政友會政策之成功則其對俄外交與寺內之以軍隊進行者或將不無少異也外交調查會聞仍舊不動寺內後藤仍為委員惟須增添委員縮小範圍其縮小辦法係分外交問題為兩部一部分不交該會討議以保閣權而以該會為真正之諮詢機關至其對華方針如何吾人所尤注目據政友會某要人言內田外相之對華方針前無所聞惟原敬在外交調會時於寺內之極端援助段閣政策會有所表示故可斷言必將一新其面目也原氏嘗謂對華外交須圖兩國民之了解而不偏倚於官僚政府云云政友會中如罔崎床次（現內相）等時與唐少川把晤交換意見章行嚴行將東渡或將努力援助之亦未可知要之原內閣與北方之距離漸遠而一方面即與南方接近又可斷言者也故原內閣對華方針可心推測者不外三種一承認南方政府二調停南北三旁觀態度倘取第一種政策則經與南方政府提攪自無待言倘出於第二種原氏或能間接直接以奏其效蓋南北雙方未嘗無此意思也然以上兩政策均不能免干涉內政之嫌或者仍墨守不干涉內政之舊套而名為第三種之旁觀政策或於南北無所偏倚雙方均供給以軍器借款則南北之勢力相等而我國內亂益將延長矣 
[] 西歐聯軍最近之勝利 
[] 　　過去八日中西歐戰情之最關重要者為美法軍佔據聖米葉凸隅全部之一役其地在凡爾登之東南與凡爾登土爾諸鎮成連環砲臺線而與勞蘭省邊疆相接地勢險惡多高山密林有大鐵礦在焉德軍據此已及四年布置鞏固自不待言美軍偕法兵分西南兩路合攻截斷美資鐵路灌輪軍需之交通不足兩日據有全隅得地一百五十餘方英裡俘敵一萬五千餘人獲大砲百餘尊機關槍與壕砲各數百其他戰品不可勝計此役為西境美軍第一次攻勢奮起一擊即奏膚功戰線因以縮短二十英裡雖司令之指揮得宜然美兵之善戰又可於此得一明證矣德軍退走頗速軍品未及焚燬橋路未及拆斷其疲憊張皇之象已可想見而俘兵中頗多奧兵尤可知德國兵力不足乞助於奧今美軍準備擴充其進攻區域不久將見美法軍馳聘於勞蘭省之境而奪回法國舊有之土地故亞爾薩斯與勞蘭兩省人之在美國者聞美軍捷音即電賀裴與將軍祝其繼續勝利焉至英法陣線連日因天氯陰晦德軍決河放水協約軍進步稍覺徐緩但非有所停滯奪地俘敵日有捷報十四五兩日共俘敵兵三千五百餘人足徵協約軍之進行不息八月份美兵之抵歐者共三十一萬餘人似此大軍源源而來西境協約軍又安得不日佔勝利哉 
[] 歐戰最近之趨勢 
[] 　　　　　　　　某外武官談片　　亞東通信社記者日昨晤某使署武官某君詢以歐戰最近情形某君云西歐戰地匝月以來聯軍迭獲大捷久為世人所注目然據最近各處戰地報告如巴爾幹半島及波勒斯丁等處聯軍戰勝情形亦有為開戰以來所未有者蓋福克將軍之軍事計畫原欲各處牽動敵軍使之四顧不遑故德軍所受之打擊正不獨西歐一隅而已也巴爾幹一方面自上月十八日波爾加裡亞（即勃牙利）軍隊在佛特河下游敗退聯軍即乘勝追擊波軍望風而靡致聯軍戰線前進有一日之間而至二十五英裡之遙者所有戰地各阨塞悉被佔領而葛來特斯加至潑來老之鐵路為波軍交通之要道亦被拆毀故聯軍進攻為勢甚易旬日之間即迫波爾加裡亞邊境而德軍又無餘力以為之後援波京於是大震遂遣財政大臣前往聯軍司令部代表波皇請求停戰前月三十日雙方簽訂停戰之約所有聯軍提出條件悉行承認據今日新接電訊波爾加裡亞已投降矣至英軍在波勒斯丁一帶者其南隊在海崖一帶進據奇魯撤冷遂與土耳其軍隊接戰土軍大敗第四第八兩師全軍覆沒德國軍官之在土軍為指揮者亦棄之而逸其北隊則由海法登陸直進佔沿梯勃來爾湖一帶之要塞遂迫爾典河而東現爾典河之上下游既為英軍之南北兩隊所佔領河之四岸已絕無土軍足跡而波勒斯丁已全在英軍之手聞英軍馬隊日內正進窺土國舊京恐土耳其亦不能終於固守也至西歐戰地聯軍進攻亦日有進步與登報戰線已被聯軍擊破而英軍在大卡勃來大道一帶迭獲勝仗兩星期以來所獲俘虜近二十餘萬人山砲計四百餘尊沿大道一帶之阨要悉已佔領卡勃來城陷落之期亦當不遠法美聯軍在亞加山又獲大勝亞加山兩旁之戰線計共四十英裡德軍依山為壘形勢甚佳自美軍奪回第加法要塞法美兩軍左右進攻每日戰線前進平均計有七英裡之遙綜觀以上各戰地情形德軍於西歐戰地塈無防禦之能力而於巴爾幹土耳其各處又不能盡扶助同盟國之責即欲收拾燼以求一逞恐亦難以善其後也 
[] 政府承認捷克軍之宣言 
[] 　　政府因協商各國已承認捷克軍為交戰團體曾在閣議席上討論決與協商各國一致行動已由外交部通知協商各使惟此項公文係用節略並非照會所承認者係承認捷克軍對於敵國之行動於俄國內部之地位並無外交上之表示此節略係前日下午由外交部送到協商各使館其內容大致謂捷克民族欲組織獨立國家其志甚堅經久弗懈中國政府素表同情查該民族素以反對德奧為宗旨中國政府因其舉動與聯盟各國一致是以對於該民族軍隊之西進曾經允其假道中東鐵路為種種之協助現該民族軍事局勢日益發展中國政府深冀該民族能以武力達到抵禦德奧之目的故特承認在西伯利亞作戰之捷克軍隊為對於德奧正式從事戰闊之聯盟交戰團並與各聯盟國軍隊為同等之待遇中國政府並承認捷克國民委員會具有統御之能力遇有必需事件甚順與該委員會交際除已分行知照外全行備具節略知照 
[] 中東路捷克軍之又一交涉 
[] 　　捷克斯拉夫族近以崛起遠東援俄戰德極為世界所崇拜我國當遣對於該族軍隊亦深表贊助決步英法後塵承認其為交戰團體而該軍在我境內假道運兵諸事莫不特予通融乃該軍官長等於國際權利義務又往往不甚注意前者蓋達司令曾發布告在哈爾濱設軍法會審為我抗議取銷今該司令又有中東路界內總司令之任命顯係侵我主權日前孟吉督已特電政府請示茲將關於此事文件録後　　蓋達司命令　現因本司令公出遵照西比利亞政府所授本司令特權任命上校喀特列次為海濱阿穆貝加爾各省及中東鐵路界內總司令以便設法維持秩序及保護公眾安甯此令少將蓋達　　總長官之通令　喀特列次既受命令以沿海區聝穆爾前貝加爾各區及中東路線總長官名議又發通令云第一欵茲因中東一帶海陸軍總司令蓋達少將前往內部施行保護國家之秩序及社會之安甯遵西比利亞臨時政府授予之權任予為沿海區聝穆爾前貝加爾等區及中東路線之總長官第二欵予於九月二十六號就總長官之職茲特布告本地人民及軍民行政長官表明予之被命對於本地應管之一帶軍民各官守絕不廢弛總長官團長喀特列次參謀長上尉杜比甯一九一八年九月二十七號布於哈爾濱城　　俄司令之反抗　中東路警備權現在完全操於我國之手惟文云為佈告事據報紙登載及沿街張貼之赤赫斯拉夫軍上校喀特列次命令謂伊就任中東鐵路界內總司令之職等語查鐵路界內總司令為霍爾瓦特將軍在其公出期間有本上將奉命代理至赤赫斯拉夫軍則根據與中國所訂約章在鐵路界內不能有何項權利且亦不能發生此項權利為此佈告凡赤赫（即捷克）斯拉夫軍對於俄國官民之命令一概不應遵行此佈上將普列施闊夫一千九百十八年九月二十九日哈爾濱　　我國司令布告　我國之中東鐵路警備總司令陶祥貴亦出有布告聲明不承認捷克軍命令其文云為佈告事照得中東鐵路為華俄全辦營業按照合應由中國政府設未予保護鐵路及維持界內秩序是以本總司令統率軍隊沿路駐扎擔任一切護路責任近見有以喀特列次上校名義佈告謂其奉少將蓋達命令任為中東鐵路界內總司令維持秩序保護公安等語本總司令聞之殊甚詫異此項佈告妨害我國主權斷難承認此種無理舉動亦當然不能發生效力為此佈告中外商民一體知悉勿為所惑是為至要 
[] 對俄邊訊一束 
[] 　　西伯利亞方面戰事過激派迭為聯軍所敗已陸續向伯力以西退卻現聯軍前隊已進至愛琿附近大約不日將下第二期之總攻擊昨鮑黑督已有電報告謂據宋支隊通告聯合軍第一期作戰計畫業已完全告成此後將節節進攻至愛琿以西則入於第二期之作戰計畫吾支隊亦當隨其西進　　去年鮑督在海倫設立俘虜收容所收容至三百餘人自今年擴充之後又收容至一百餘從大有人滿之患近日黑河滿洲裡迭經捕獲俘虜均經解送到省又有一二百名之多解省之後均交軍隊看管實非正當辦法統計海倫所收及省城所收計達七八百名之多海倫既不能再收遂有在省城添設收容所之提議聞此議已經中央照准鮑督昨已有電報告擇省城西大營地方建設日內即行著手辦理　　近日東北軍形勢甚佳過激派漸退散黑龍江北岸之阿穆鐵道已能全線聯絡歸聯軍保護　　政府以滿站國防軍人數過少若加派第二批軍隊前往經費過鉅日來疊與東三省張作霖通電聞已議妥抽派奉省現有之一混成旅前往滿站協防惟此事雖已磋商妥協但因某種關係須與日本協議始能進行　　駐庫倫辦事大員陳毅前因外交棘手曾屢次電請來京均為政府電阻並允派兵赴軍昨據政界消息政府現又接到陳都護使加急密電堅請准其來京理由有二一自治政府宗旨不定前途危險極大今有某種外交關係必須面陳一俄國亂勢漸及外蒙更應面請中央指示辦法政府允否刻尚未悉政府昨接新疆楊督軍電內稱俄屬與新邊交界地方近有大地過激黨人自俄境敗退紛向齊都浩罕薩穆爾塔什附近一帶開動騷亂萬狀除分兵佈防外請速電示辦法參戰處奉叚合肥交論致伊犁鎮守使楊飛霞寧海鎮守使馬麟電一件內稱近得探員報告德奧在俄俘虜已有多數潛至西北圖謀煽惑回民擾亂地方除囑詳報有無此等情形外希速派兵扼守要隘嚴防勿使敵俘入境　　聞政府昨接吉林孟督軍急電捷克軍與霍軍意見相左恐在中東路沿線有決裂舉動已令陶總司令李副司令一面勸告捷克軍離開吉境一面嚴為戒備　　協商國公使前請中國政府禁止由松花江運輸各種貨物前往哈巴羅福克以免有接濟敵人之危險現因西比利亞形勢變遷激學德俘均已敗退所有哈巴羅福克一帶已無敵人蹝跡協商各使日前又珳政府取消此項禁令聞已由稅務處令行濱江關遵照嗣後由松花江運往哈巴羅福克海蘭泡等處貨物一律放行不加禁止 
[] 府院仍有互遷消息 
[] 　　新公府與國務院互遷消息現下仍在進行並未停頓昨據院中消息因新總統就任在邇故決定雙十節前均不更動惟新總統因將來府院辦事便利起見仍擬將國務院遷入三海日昨國務院為遷居問題秘書長與各局長大開會議討論分配房舍辦法聞會議之結果秘書廳已決定遷入公府內前政事堂洋樓之全部銓敘法制兩局已決定分佔卐字廊內錫福增福永福來福四堂統計局決定佔用松壽齊因該處房屋不敷應用又擬佔用現在指揮處但指揮處是否允為移讓目下未敢決定聞正審議中另一消息府院互遷問題外間傳說甚多茲聞東海就職後擬將瀛眷居住國務院因該院係東海從前在項城時代舊居之所此處尤校三海房屋為安適東海辦公處仍在中海蓋府院地址原屬相聯擇適中之處另開一六以資便捷至國務院全部將遷至南海云 
[] 共同出兵之奉訊 
[] 　　日本陸軍在奉勾留並舉行閱兵式現已休息多日以迤北邊防吃緊特以分批北下由二號先後二點鐘起開始陸續北開每日以一禮拜運竣又一函云日本滯駐奉天之軍隊決定自本月二日起陸續開拔茲聞該軍隊乘車時期決定三天全數開拔二日午後二點五十分三日先前十點十分三日午後二點五十分四日午前十點十分四日午後二點五十分以上開具鐘點係各開列車一次　　傅良佐周肇祥兩專員日昨來電已將哈爾濱調查就緒繼續赴海參崴及黑龍江沿邊塞各縣視察（一）作戰形勢（二）兩方陣地及兵力（三）中國參戰任務上應取之計畫等　又聞傳周兩君來奉後張巡閱使頗為優禮聞二君將來在巡閱使公署中占一位置以專任參戰事宜為主體因戰事中之運籌帷幄及與中央接洽者大有相需之勢　　參戰軍隊指定鮑德山旅長等二旅迄今尚未運到聞中央以南北時局沿未妥協此次軍隊一時難於北下須俟時局稍有眉目即將參戰各旅全數北下　　一日夜日本赤塜總領事假奉天俱樂部招宴張使聞日本方面有駐奉日本高級軍官數十名中國方面則為張巡閱使以下吳師長張代師長袁秘書長史政務廳長關交涉員王財政廳長王警務處長等駐奉日本記者亦參列其間賓主極為歡洽至八時始行散宴 
[] 奉天近事紀要 
[] 　　張巡閱使近又電致參陸處極辦主戰茲悉該電係前月二十九日拍發同時又有一電致國務院稱改變主戰方針實伯中央威信若各省前敵軍隊反對主戰則以奉軍當之希政府早定大計暫將湘南前敵各軍一律撤回由奉軍起而代之云云據知其事者謂張氏自升任巡閱後此等閑事早已無心去管且亦知南北無志戰之力只以自己為主戰健者不能不有所敷衍此番之電不過因中央和議聲高恐戰派失利故以此電助其聲威冀促成東海就任後主戰政策仍無變更時局亦無所轉換也云云此言未知有合真相否　　曹經略使派其弟鈞來奉與張使疏通南下問題茲據另一消息謂現下時局之待解決者南北和戰問題尚在第二步統一北洋團體實為第一步數月以來北洋團體或主和或主戰已呈公裂景象中央為統一計決定將副座選舉曹錕俾將來無論和戰北洋團體不至瓦解曹鈞此番之來即代乃兄疏通副座問題及協商將來之應會辦法二日督軍者召開軍事會議亦即討論此事曹氏昨已離奉返直矣　　奉督迭次招添新軍吉督孟曙村亦以函防之故招添新軍擴充軍備茲據某機關消息張使對於吉省添兵一節似以節劍經費休養民生為詞將分電政府與孟曙村督軍阻止之現已擬電待發　　東三省巡閱使官制已經政府擬定而巡閱使署仍未成立茲聞該署組織之大綱雖由政府訂定然辦事細則係由巡閱使自行酌定其中關於支配節目施行權限張使正與各員核擬是以一時未能成立一俟辦事細則核定即可發表　　駐紮天津靜海之獨流一百七八二團軍隊早有調回消息茲聞張使為配置國防省防軍隊起見決定將該二團調回其遞遣防務擬以二十八師五十五旅接替 
[] 探報中之川陝軍事消息 
[] 　　吳光新昨接宜昌前敵來電報告軍情略謂頃據渝訊一川滇黔軍敬日聚會唐主張四星期內派三混成旅援鄂使川軍任前線戰關滇軍防衛後路熊克武託詞陝事緊急不能分兵並以軍餉缺乏遲不前行二黔軍王文華袁祖銘均已先後回黔該軍留川者無幾三葉荃已率一團由大寗方面逃往陝西唐繼堯已委河海清接統其軍原因雖不得知據聞其事甚確業已另電飛告劉亮章旅長矣又熊克武與石顏素來意見不合該軍聲言願與熊軍開戰倡言無忌內情可知四熊曾滙銀五千兩交駐京某員該員在京或係代熊說項者五唐繼堯派楊庶堪為四川省長於八月養日到渝會議後即赴省長任但熊楊向不兩立勢必決裂　陝省漢中危急萬分昨陳陝督及劉省長二日續有電到呈報現狀並請迅撥餉械原文略謂迭奉鈞院覆電指授方略曷深感佩遵即分別辦理惟平利嵐辠漢陰與安石泉等縣相繼倫陷漢中岌岌可危頃據豫督電復以為目防單薄殊難抽援雖承晉督電允應助務須籌務整齊方克出發實屬緩不濟急但熊唐王黎集合滇黔兩軍分道進逼敵勢異常猖獗秦軍十五旅扼駐漢中甚形薄弱形勢日亟焦灼莫名伏懇迅撥大軍星速兼程入秦以保關輔並乞由部籌給大宗餉械逕行滙運陝南俾厚軍實籌策萬全不勝迫切屏營待命之至 
[] 山東龍口與築公司近況 
[] 　　龍口商埠自改歸商辦推舉趙瑞泉為總理以來內部組織即由趙君與蔣協理晉英總計核張維仲規定分為會計工程庶務文牘等科凡購買材料由上列三科會同定價後再由庶務工程科騐收由會計付欵會同簽字以杜弊寳其用款至五元以上者必須總協理認可始能支付而每日帳目須於晚間送總協理過目有一用欵即須具一收條除重要事件由董事會解決外每星期二與六齊員司會議一次討論進行方法凡此皆屬該公司辦事正確之明證聞趙總理每次會議時必稱鄙人有不到處必須直言無隱因所用者皆係股東血本吾輩憑良心做事即可將良心話說出俾鄙人收集思廣益之效云云且碼頭已包與美商慎昌洋行該行現派丹國工程司二人赴龍於上月動工限年內將鐵骨洋灰柱做成並限明年六月前將碼頭告竣故該行工程進行甚急又如該碼頭係保險十五年等舉均足為該商埠前途發展之基礎將來或可為全國辦實業者之模範云 
[] 南昌通信 
[] 　　　　　　　　閩敗軍紛紛入贛　　　　　　　　　楊師長怱怱返防　　閩粵交戰後北軍失利於是與閩連平毗連之贛南寗都瑞金石城縣境即先受其影響潰兵越境日有所聞業經陳督戚省長電委在贛南差次之候補知事薛雪就近馳赴寗瑞石等處設立潰兵收容鎗械所近日贛東與閩大埔接壤之廣昌南城縣境亦有大隊潰兵紛紛入境情事日前廣昌知事梁境寰南城知事解鳴珂飛電軍民兩長請示辦法遂即電覆令其照寗瑞石辦法速設潰兵收容鎗械所給以川資船隻遣回原籍其繳存鎗械彈藥等項則令迅速解省交陸軍軍械局收儲其經費准著正項開支云云又據廣昌梁知事電稱另有福建連平大股潰兵一千餘人遁入寗都北鄉地方由北鄉竄至廣昌沿途騷擾據掠姦淫無所不至等語陳督軍戚省長當又會銜通令各防軍暨軍警各機關一體防範如遇潰兵過境務須隨時加派軍警妥為照料遣護出境以衛治安省垣連日以來亦甚戒備潰後均由廣昌南城下駛紛紛抵省於對河年行車站轉車赴潯回籍此項潰兵每日到省不下數百人其中有軍官督帶列隊隨行者有零星自由無軍官管朿形如乞丐者其一種慘狀有令人不堪寓目者　　蘇軍第十九師長楊春普自前次在吉安防次通電主和後即離吉安防地於上月六日來省與陳督軍作一度之商榷旋又怱怱赴寗籍祝壽之機會與李督密謀和議駐節金陵已逾四星期矣邇者因防務吃緊該師駐吉各軍隊紛紛電請師長指揮揚遂於本月二日專車返省陳督軍派代表至年行車丫迎椄楊入城後即駐節馬王廟留守司令部是夜晉謁陳督軍密述李蘇督主張內容秘密至夜十二時始回行轅聞楊不久仍回吉安防次據外間傳說楊師長此次忽然返贛與奉軍南下事頗有關係不知確否 
[] 贛省會已無法收拾矣 
[] 　　　　　　　　　　　　　　議員尚未悔禍　　江西省議會前議長任壽祺因此屆省議會議長尚未產出而迭次搗亂迄無解決方法以致印發傳單一事讜言合羣函社主張歧異致起兩方來函質問因於昨日繕具通告聲明不負責任 
[注意漢口葉開泰廣告]  
本店祖訓不准另開分店自開設漢鎭鮑家巷三百餘年甲寅六月因屋朽遷至大夾街陶家巷口交易照常向係聘請公正友人經理本主人均不干涉以一事權且各房門費亦不定有額外不能私取分文近因人丁日盛家用有額倘有子弟假托本店牌號向親友及往來各號通挪銀錢貨物等情此係個人交涉請向本人速論與本店經理人及其伯叔兄弟毫無關係槪不承認恐未週知特此廣告 
[上海新開河盈記號廣告]  
茲因本號專運南部極嫩鮑魚精工監製罐頭鮮鮑價廉味美如蒙　光顧須認明　牌盈印又日光牌兩種商標及各牌等庶不致誤 
[消痰止咳杏仁精]  
本公司延請藥學士徐錫驥先生爲製藥主任採辦上等杏仁用化學分析提其精華棄其糟粕製成杏仁精爲潤肺止咳之聖藥專治肺熱喉炎氣逆痰飲咳嗽氣喘等症藥半功倍神效無比服法另有仿單大瓶大洋一元五角中瓶大洋八角小瓶大洋五角如蒙批發另有章程外埠函購欵由郵局滙到即日回件無誤　總分發行上海英大馬路盆湯弄口杭州清河坊巷内大井巷口大生製藥公司 
[治咳聖藥美勒補肺精]  
咳嗽種類雖多而傷肺則一故服美勒補肺精無論久年咳嗽帶血咳嗽及年老痰咳童子乾咳時行傷風破金失音等咳無不立見神效定價大瓶二元小瓶一元二角總經理上海棋盤街中洋大藥房 
[明光岐陽李氏修譜徵訪]  
我李氏自武靖王爲明初重臣賜葬南京鍾山蔣廟一支世居南京一支仍守原籍祖墓清初南京營隨豫王北遷其遊宦他方因而寄籍者甚夥查光緒廿二年有自署十八世孫永欽者係管帶湘右支今重修譜課望寄詳信津浦鐵路明光站適園收此外各處支裔如家有舊譜或世系詳明確同宗派者務於陰歷九月前投到上開地址郵函亦可 
[上海印刷有限公司廣告]  
本公司專印鈔票錢票股票圖畫商標紗牌絲牌書籍招貼月份牌中西支單各式匯票等印刷精美取價從廉倘蒙賜顧定期不誤 
上海老靶子路赫司克而路三十三號（電話北二六五二）上海印刷有限公司謹啓 
[此處作爲廣告地位如欲登者請與廣告處接洽]  
 
 

Page 7

 
 
見後）惟任氏雖有不負責任希望議中自由磋商之宣言然究黨看守印信保管文書既未交代終難卸去他肩因於昨日（二日）午後五時以個人名議分函合羣讜言兩社請各派代表三人至渠庽邸(新東獄廟九號）磋商繼續開選舉會方法兩社接函後合羣社即公推代表曹俊胡廷鑾胡元軾三人黨言社公推劉真陳鍾傑劉濬源三人八句鐘時六代表先後開會首由任氏宣佈通啓不負責任之苦衷並勸告兩方代表化除意見速選出正副議長以好完全交代早卸仔肩云云次由胡廷鑾發言謂議長問題鄙人極希望早日解決似此爭持不下外貽官廳之訕笑內受與論之攻擊非特對不起全省人民即我輩撫躬自問亦未免私衷抱疚鄙人以為解決之要點首在對於選舉方法慎重從事莫如仿參議員選舉法設一寫票專席由各議員依次投票俾得保障投票之自由權諸君以為何如劉真起言云據胡君所云依參議員法投票選舉固屬慎重但恐事實上做不到耳陳鍾傑日此次搗亂之焦點實由於蝙蝠派議員過多故有私設監察之噯味其弊萬難蠲除然據鄙人看來還是聽其自由搗亂的好諺云水到橋邊自然直此時不妨任其搗亂久而而久之自必有解決之一日將來非到打架流血鬧成滿場刑事犯萬萬不能收兵即不然便就搗個三年大亂亦算不了一場事也嗣齊濬源又云既要依參議員選舉法投票又將何法以分先後竊恐議員爭先投票亦難維持秩序胡元軾云依照參議員選舉法仍先簽定臨時席次按號投票自不至混亂秩序劉濬源起而質問日果如諸君所言諸君能否代表全體負完全之責任吾等卻不敢負責任胡廷鑾答日鄙人等雖不敢負責然而敝同志諸人均係如此主張吾等特為之代表而已劉真等無言可答故此會仍無結果而散茲録任氏通告書如下　逕啓者前月三十日合羣社全體議員代表黃君人庸胡君廷鑾面交來公函內云逕啓者邊日兩社各自要求開會質問每多衝突致無良好結果嗣後如有要求開會函到非經雙方同意請勿照發通啓名義所關務希格外慎重等語今晚業經面告讜言社議員胡君廷校黃君炳煥乞為轉告一切乃本日晚又接讜言社議員十五人等來函內云第二屆省議會奉省長命令召集業經開選舉議長會三次現在議長既未選出依法應由省會發出通啓繼續選舉此項通啓確係正當手續乃執事應有之職權萬無中止之理本日晚同人等尚未接到明日（二號）選舉會通啓未知因何遲疑為此具函質問希即明白答復云云查此次選舉議長已閱旬日無論何會或何方要求鄙人均飭辦事處照發通啓毫無遲誤之處惟一方事前既有異議一方臨時並未要求鄙人何敢擅出主張且任期既滿毫無職權可言然此時尚旅進旅退於其間者不過保守文卷靜候交代而已事有標準尚可襄命若各執一說殊難代辦通啓雖應由議會發出如謂必歸舊議長主政既無細則規定更乏先例可循權限問題不敢不慎也茲承技問頗覺無味為此聲明以後不負發開會通啓責任並望諸公自由商定手續辦理是所切禱此致第二屆議員諸公均鑒任壽祺敬啓十月一日晚二時　　此次選舉議長因合羣讜言兩系競爭各不相下以致堂堂議會竟變為兩系賽武之場而議長卒無由產出日復一日愈鬧愈糟現聞兩系穩健派議員以此回自由間來所費已屬不資若徒以一部份人之意見致議會不能開會甚至因而解散則損失更大於是均主張雙方討論一折衷辦法以資救濟昨午合羣系並公推顏丙臨曹俊二人晉謁省長申訴一切聞戚省長亦勸以化除私見並聲明對於兩系並無畸輕畸重之意惟望和衷共濟以為地方人民謀幸福云云顏曹同署後本欲邀同系議員開一會議因係假期和議員多已出外遂作罷論今日乃由顏丙臨邀約同系開公磋商又以為時匆促到會人數無多乃改訂本日（二日）晚間八句鐘開各屬議員議話會以便明白（三日）實行投票選舉 
[] 皖省近事 
[] 　　皖省議會選舉議長已由省議會籌備處通告各議員於四日八時舉行副議長亦周時賡續選舉迨選舉揭曉晉恆履得八十五票當選為議長趙繼椿得七十四票黃家駒得八十一票均當選為副議長　　省金庫證券已於本月一日實行搭放政費按十分之二軍餉按十分之一　　安慶道區警備隊司令部刻已就道尹署組織成立業由警備司令通知各界查照　　教育廳長董家會現對於教育上之一切設施力圖積極進行聞不久即親臨各屬調查教育之狀況以為將來改良教育準備　　日前奉軍南下行經浦口被蘇督截阻聞此事已由中央電致蘇軍署解釋悮會並派員疏通已無意見俟輪船一到奉軍即行南下現倪督已接到此項院電矣　　長江水上警察廳長程炎勳自任事以來對於江防籌劃周密日前黃省長以其成績昭著特呈請中央授以簡任職以酬其勛刻已奉部令照准　　今日為警務處劉筠青四秩壽誕各界均往慶祝　　天長縣東鄉仁和集雖係鄉鎮而居民稠密人煙輻輳日前該鎮鄭萬和雜貨號因開聲洋油致肇焚如正在極力施救之際而對門鄭姓磨坊不知因何亦同時起米以致施救無術延燒三十餘家歷兩句鐘始已計焚去財物約值數萬元亦浩劫矣 
[] 杭州快信 
[] 　　雙十節國慶除放假一天外各兵士每名仍給賞洋二角尉官以 
下各官佐每員各給讌會費一元在營休息不得出外游行咋已通令遵照　　閩訊浙軍三團李全義團長現已督率二三兩營親赴同安設防督戰　　浙江郵務管理局長阿林敦現擬將管理局歸併城站郵務局仍站屋式建築新屋不日與工　　礦產禁止外人附股早經農商部通令在案現實業廳查永嘉坑坦頭洋銀礦公司有被外人收買消息已令縣尅速查明復奪袁運便昨委費雲敏充本署督察處稽查員長與知事王吉檀因胞史吉菜病故請期服假十天所遣職務委第二科主任朱炳然防務委城區警佐孔照齊分別代理調署臨海知事東怕騶（候補道尹）已將前鄞縣任內交代首先算楚奉省令記大功一次　　海寗知事韋紹辠請委饒均藝為本縣承審員昨奉照准警務外昨委吳憇棠充桐鄉屠甸警佐李逢源充紹與辠埠警佐倪國忠充乍浦警佐錢青充寗海海游警佐裘嗣動充蕭山龕山警佐徐楷充龍游溪口警佐 
[] 南京快信 
[] 　　叚祺瑞通電各省聲明十日辭職　　曹錕張懷芝電李督商聯銜電京慰留叚祺瑞　　李督昨電復徐東海遵不來京蘇省秩序當勉力維持　　李督代表何恩傅齊省長代表蔡實善均於昨日入京觀賀東海就職　　雙十節軍政各機關人員齊集軍署舉行慶祝典禮並由財政廳撥欵犒賞兵警以示鼓勵　　贛督陳光遠電李督准虞日首途來寧轉車入京 
　　駐蚌奉軍定八日來浦聞已備車數十輛載送福州新建兩艦大約今日可抵浦　　聞李督昨接參陸處電閩事已有轉機蚌埠奉軍衹須開二團赴閩應援　　李基厚來電閩省軍事吃緊請李督促會早日赴閩　　李督恐各軍經過徐州發生衝突昨特電張文生陳調元嚴戒所部恪守紀律　　王巡閱副使已回浦李督力請王使擔任浦鎮一帶防務全責隴海鐵路前日已通車　　省議員到省者已有八十餘人聞十日開會軍民兩長均擬藩會鄂督王占元昨電李督商鄂西軍事　　聞倪嗣沖將赴津養病例行軍事委參謀長李玉麟代行教育符廳長派章欽亮童斐李荃赴京參與中學校長會議昨已首途聞部定真日開會　　內務部召集各省軍警務主要人員赴京參與全國警務會議龍濟光派參謀胡某回香港昨過寗轉車赴滬省署昨將新製全國區劃表飭發各機關以備參考 
[] 地方通信 
[] 　　蘇州　　學校對於國慶之舉動　蘇城省立各學校前日開會議定於雙十節在王廢基公共體操場舉行聯合運動會並於是晚預備五色燈穐數百盞縣掛操場以誌慶祝　　警察所長之欠捐　吳縣角直鄉警察分所長宋兆元欠繳屠宰稅款為數頗鉅勞經縣署催繳未據呈解茲吳其昌知事以交卸在即所有屠宰稅欵亟應繳清昨特嚴令　　所長迅將已征未解之欵尅日掃數清解以重公帑　　飭議火會經費　蘇城救火聯合會近以經費支絀呈請縣公署在附加稅內酌予撥助昨奉批示云據呈該會經費困難係屬實情應如何重行規定每年撥助若干仰候函致蘇州市公益事務所核議復奪 
[] 無錫 
[] 　　錫人對於雙十節之冷淡　楊知事奉督軍省長通電國務院冬電開大總統任滿及就職典禮業由內務部於本月二日呈奉指令等因新任大總統定於十月十日就職特此電達並希通飭所屬一體知照云云楊知事奉電後爰將原電抄録分別咨令水陸軍警各機關至於居民大半亦已得悉惟於雙十節慶賀等舉並無籌備頗見冷淡云　　周涇港車站遷移問題　南鄉周涇港國站營業不能發達西宅商界至站商議遷移並致書車務總管周涇港居民出而抗爭茲聞車務總管已具有答書通告商民略謂該站近雖搭客不旺然建造工程約在三萬以上設以此站移至西宅營業確能發達則一拆一造非五六萬不可若日後西宅營業與原站不相上下所有損失誰負其責況本路章程並無移站之條例衹有設立旗站由地方貼費之辦法云 
[] 松江 
[] 　　縣教育會之研究會　縣教育會於六日上午開小學教員研究會共到會員四十餘人會長吳致祥主席副會長倪汗沈提出研究題係學校授課時劣性兒不能注意低能兒不能悟會雖於課外多方勸誘設法補習終鮮效果欲求此類兒童獲有進步有何善法云云經眾計論後議決先推葉晴川徐鳴杰沈玉璇俞嘉言等四人草擬方法交下屆研究會討論至十月分研究題亦經會員公推錢增壽於下屆會前擬成交會云　　公有林場之籌備會　縣立學校建築公有林場一案迭經各該校長及勸學所縣署第三科開會討論公決在勸學所附設林場籌備會並公推第一校長錢魯詹藝徒校長張蔚丹起草六日上午該會續行召集各校校長勸學所長縣署三科縣視學縣農會長等集議林場進行事宜十時開會公推勸學所長張彬士主席先逐條增改通過章程並議決推縣農會長吳步蟾為林務主任第三科科長袁玉雨為事務主任協助籌務事宜縣教育團各主任將籌備事宜會呈縣署詳省立案俟林場章程呈准官廳後再行定期如集議董選舉職員云　　市教育會之選舉會　松江市教育會長懷其德於六日下午召集該會會員假座市公所開常年大會改選全體職員是日共到會員五十七人先由懷會長報告經過情形並謂該會七年度經費僅領二十五元不敷之處均由會長墊用是以改選後尚未能辦理交代云云次用變記名法散票選舉結果沈璇得三十五票當選為正會長陳念慈得二十六票杜衡得二十五票各當選為副會長次仍用變記名票選出評議員姜世綏等二十人始振鈴散會　　演龍之聯合會　松江聯合救米會洋龍十五架於六日下午在北外菜花涇舉行演龍大會先期由該會柬約上海蘇州無錫泗涇楓涇等處救火會會員到會觀演並請上海聯合救火會會長毛子堅擔任評判本邑知事李潤之擔任授獎其比賽方法於數十步外豎一活動標點與賽各龍按照預定次序先後入預備處聽由評判員鳴哨後即裝置齊備向標點注射俟將標點打落仍至預備處逐件拆下復還原狀然後由評判員記其經過時間於黑板至演完後逐一比對以需時最少者為勝是役東永安龍操作最為敏練自始至終僅需時六十九秒會中所備之銀質大獎牌遂被該龍半獲其次妙嚴寺龍需時七十秒最慢者為東門龍需時竟至三百三十二秒云 
[] 鎮江 
[] 　　部令查報廢銅生鐵　丹徒縣公署昨奉江蘇官產處公函云前奉財政部令開本部因造幣總廠需用廢銅生鐵當經令飭京兆直隷山東河南山西東三省各官產處查明具報在案現在銅鐵需用甚廣價值尤昂該省有無此項官存零蓋廢銅生鐵亟應認真詳查具報核辦除分別函令外相應函達貴縣煩即遵照部令會委詳查轄境有無廢銅生失重量若乾從速復處以憑彙轉　　並中孩屍案　鎮郡小閘某姓之五幾女孩身帶金鐲金鎖等物於四日晚失蹤其父母遣人尋覔杳無蹤影五日晨忽聞該周家左近井中發現一女孩屍身急趨往視實係所生女孩業已淹斃金飾無存當即報請丹徒縣知事委員相騐一面派役上緊緝凶務獲懲治云 
[] 清江浦 
[] 　　鎮署安民告示　日來浦地謠言蜂起鎮守署特於四日出示略謂奉督軍署電以奉軍南下曾經電詢政府悉係援閩軍隊已催政府趕速派船前來浦口裝運望即通知各地方商民無庸驚懼云云現已安堵如故矣　　反對保衛捐　淮陰保衛團經費擊籌曾經某某鄉在縣署開會議決每田一畝加捐五十文不分上下一律照加一市董董曾羣起反對經縣署認可取消惟四鄉有多數董事亦不承認已有多起在縣署呈訴矣　　輪拖失蹤之訛傳　泰豐船局行駛清海之六合小輪吳江拖船前有失蹤之風說茲悉該輪拖兩船係暫時停走調回南京修理於陰曆八月二十三日抵甯大約旅客等因不見該船故有此揣測之詞云 
[] 楊州 
[] 　　飭保護測量員　淮揚徐海四屬平剖面測量局現增派三角圖根水準各班員生前往各縣測量恐人民誤會或於施測之時發生阻撓特由馬總辦令行各縣轉飭警區董保俟測旦員抵境時妥為保護　　提解竄贓地保　泰縣地方稅管理員田綬青報稱會計室被賊偷竊請飭探緝拿查至江境宜陵鎮知地保單洪有容留積賊坐地分贓情事該保身所著衣即係此案贓物當經該探等報警傳訊五日特派警來場提解經趙知事加派警士劉德餘周往宜陵提歸泰縣訊究　　會議學欵預算　江都勸學所會所長於五日下午召集城鄉各區學董學委校長提議七年度學欵預算案及編製細目經眾通過呈縣署察核矣　　監船戶求加運腳　十二吉各幫監船不下二千餘艘裝運各岸之水腳係同治初年定章湘岸路遠原定每包水腳足銀四錢二分每包監重八十五斤光緒以後各監號迭減運腳至光復前減至二錢八九分多亦不過三錢其餘贛鄂皖岸均照遞減近年以來改用磅秤每包加重十斤若照舊章如湘岸者每包須要四錢六分方為持平而監號發給水腳仍照三錢結算者居多各幫船戶乃在彤華宮開會議決先行通函各號要求加價十月四號揚州各監號公涵覆到不允所求五日各般戶又在彤華宮開會其中主張和平者擬先呈運司及棧長要求加價如不批準再行停掣議決後各幫贊成下午五句鐘始散 
[] 南京 
[] 　　國慶預誌　十月十日為國慶日現軍民兩署已預定是日九時在署慶祝各機關各學校均放假一日並有多數預備扎彩表示慶賀各商店皆縣燈掛旗並聞某學校發起提燈大會未知能否成為事實惟南門外經緯學校由杜校長特製紅煤百個上有八字（國慶紀念慶賀總統）並由琴歌教員黃君編制兩歌教授學生以便是日慶祝 
[] 邳縣 
[] 　　反對典業加息之陳請　邳縣土瘠民貧惟寗灣有寳豐一典官湖有裕豐一典為貧民活動之機關向來取息二分五釐已較江南諸典加重現該典等復在省公署呈請一息省長體恤民隱批令農商兩界妥議邳縣農會以縣境疊遭兵焚小民生計日促若再如此朘剝殊屬不堪設想爰於九月六日開會由會員杜樹椿等聯名陳請呈本縣轉詳懇免矣 
[] 寗波 
[] 　　北軍駐甬續聞　調駐寗波北軍業由張師長駐甬接洽並由商會開會歡迎茲聞調駐之兵係四師第十六團由筧橋開來該團原係前何豐林所部抵甬後直接歸寗台鎮守使統率此舉於浙東防務極有關係並聞將照常設置戒嚴司令聯絡警備現駐甬之一師二團團長陳璠將督隊赴閩所遣寗屬戒嚴副司令官擬另委十六團長王鳴珂接任　　船貨捐收現會議　寗波船貨捐局長前月間奉省財政廳訓令船貨捐率照統捐辦法概行收現當由秦局長知照各稅行一面函咨商會照會各幫商客　照辦理茲悉南幫領袖郁桂芳君北幫領袖梁秉年君得訊後擬定五日在南北號兩會館邀同各商幫會議辦法云 
[] 嘉與 
[] 　　攜帶島槍之罰欵　嘉與東門外火車站於前日經軍警拘獲由滬來禾之沈哲夫即於行李內搜獲槍械一枝子彈數十粒即將人贓一併解送警所經張警佐略加訊問後遂即備文解送到縣當即開庭研訊據沈供稱此槍與彈專為射鳥所用不能移作別用問官遂即騐明槍械並子彈委係鳥槍惟值此戒嚴期內無論何種槍械不能私帶當判沈哲夫罰洋十五元釋放槍械子彈沒收　　知事親勘災情　嘉與縣知事張昌慶以四鄉告荒紛至沓來均請派唄履勘轉詳減賦又奉省令催促派員查勘乃定即日親赴各鄉履勘災情六日起先赴新勝鍾壗鳳石等區次赴塘滙王江涇等區大約五六日即可告竣云 
[] 長春 
[] 　　道立兩校運動會　一日上午八時吉長道立師範中學聯合運動會開會會長詹幼文致開公辭畢升國旗奏樂全體學生同唱校歌旋即開始運動惟是日北風凜烈時降細雨各運動員冒雨運動精神勃勃各界前往參觀者甚多並有女賓二十餘人運動項目上午七節下午九節結果中學總分三十八分師範總分三十四分全體第二楊世榮總分十四分第二王起元總分八分第三王惠民五佐周劉文翰三人各五分 
[] 專件 
[] 　　甬市平現之善後談　　甯波舊甯屬縣立甲種商業學校校長林瑞甫君因甬市為革平現升周題變方爭持金融阻滯特發表一善後方法意見書送呈商會原文力主現升有革平之必要對於銀單缺莊及中行同益恆孚並地方紳董均有極剴切之忠告並附有善後方法七條其文如下自省署有厲行革除現水之文告早慮及吾甬錢商若不速自覺悟共籌善後主策必惹起血脈停滯之恐慌屢擬貢一得以備採擇徒以怵於去幾忠告無效反遭意外疑謗用是憤悒緘默不願多言以重嫌疑今也近數日來種種不可思議之惡劇迭演於甬市商場雖經諸鄉老委曲調停而上下見諒於官廳下不奏效於社會甚至現貼暗增滙兌無市岌岌乎有不可終日之勢長此延誤吾莊嚴燦攔之甯波勢必因金融陰塞而自擾斗南固甯波人之一分子覆巢之下安有完卵忍無可忍不得不言且革平現升改良營業斗南雖言不一言或尚有不甚明瞭滋人誤會之處欲貫澈主張之本旨並說明其疑點更不得不言第有一言不能不預先聲明者斗南今日所發之言論並非攻擊何人亦非偏附袔人但盡我良知發揮本問題利害關係以促錢業界之覺悟並就鄙見所及代籌一善後方法以期保全甬市大局若疑六南發此言論或受某方面運動有絲毫權利關係則固可以矢天日而質鬼神此應請閱者諸君先行注意也茲先舉甬市現升飛漲之原因及其惡果之實例分別說明如左甬市現升之突然飛漲自民國五年始其飛漲之原因有一部分錢商頗多似是而非之論調最是以淆人聽聞特為列舉其說而一一辯明之　甲謂甬市過賬碼頭是賖碼頭提取現洋應有重大升水斯言之是否正確吾有一最簡單之斷語即甯波錢莊之過賬是否由民國丑年創始是也查甬市之為過賬碼頭已數十年於茲向來平日進出現洋與過賬無所區別惟當九十月花米上市時鄉民交易頻繁現洋需要增多偶有短期現升然至多亦不過三四元至年底節賬蹄集正二月間現洋往往減水未聞如五年以後現升之大而期間之長者更未聞如六年正月錢業尚未開市現升即漲至十六七元者此有歷年錢市行情簿可以核對非餘一人之私事也蓋甬市之過賬據經濟學上言之為節約硬貨之使用從商業學上言之為便利交易之收價與歐美各國所稱道之簿記信用同一性質斷不能以賖碼頭為口實即徵之錢業莊規其對於同業支單有拆出收現應聽其便等語是其為現碼頭而非賖碼頭更有明證矣　乙謂歐戰延長現銀缺乏而升水遂繼長增高此又一說也殊不知歐戰對於經濟界之關係全球的問題胡獨於甬市一埠受特別之影響此自欺欺人之談實無辯論之價值也　丙謂甬市進口貨之數恒遠超出口貨之數現銀因之外流現升遂從而飛漲此說也就表面上觀之似屬持之有故然按諸實際殊有大謬不然者海通以來吾國輪入額之超過輸出額早成為全國通病詎獨吾甬一埠為然即就甬埠而論通商數十年於茲亦向係進口貨佔大多數何以從前並無如此元價亦無如此現升耶猶憶七八年前甬元每百兩縮至一百三十三元現洋減水其時進口各貨尚多一種洋藥今鴉片禁絕已少一種大宗洋藥出欵而規元增高現升大轉為從來所未有謂非錢莊之作祟而何此第三說之巧自掩飾亦不足深信也 
[] 雜評一 
[] 解決時局之消息　　當北方新國會所選總統就職之時正南方舊國會通過緩選總統之日不使南北兩總統同時發現說者謂於解決時局上未始非留一磋商之餘地也京電又謂南北日益接近先商以政治問題解決果如其言是又妥協之一線希望也然以吾人觀之南之緩舉總統不過為法定數不足與時局之進行無關且既一再宣言不認新國會所選之總統即不認徐之為民國總統則徐就任後有無著手妥協之把握一疑問也軍政府聲明不願於法外言和者欲先以法律解決也南既堅持法律之說必不願再以政治為前題故欲以政治解決之說是否能成事實又一疑問也然則今日所傳之消息特片面之樂觀而已 
 
 
 

Page 8

 
 
   
 
 

Page 9

 
 
   
 
 

Page 10

 
 
[] 本埠新聞 
[] 昨日金價之增漲　　　　　　　　　　　　歐戰議各消息之影響　　昨得本埠各機關特別消息略謂今日九時許得法國巴黎無線電謂連日法軍屢獲勝仗德軍一時無力對待暫為停戰本埠金業中得此消息金價漸漸漲起十兩以外然此次市價較之上二次為平穩蓋因人心趨上之故銀行雖有賣出英金二三萬鎊十二月期價五先令三辦士起至五先令零七五止東洋亦有數萬元價四錢二分七釐半至四錢三分半又十二月份數萬元價四錢四分二釐半至四錢四分半然各銀行皆不欲賣出至下午交易更稀金價收盤二百二十兩零七錢今日大條若縮金價必至二百三十兩之外云云又函雲昨日標金開盤在八時四十分之譜價為二百十一兩五錢最小之價係八時五十分計二百十兩零五錢其後稍漲三兩六七錢至九時半先令揭曉並無更動其時金價已漲至二百十四兩七錢再後因銀行賣出之十二月份英金價為五先令三辦士半金價在二百十六兩之譜至後十時許銀行賣出英金價衹五先令三辦士斯時金價又漲一兩到十時半銀行賣革本月份之英金價已漲至五先令三辦士且皆得和局將有希望之消息故金價漲至二百十八兩七錢後十一時許因銀行無意脫售金價漲至二百二十六兩半買者尚甚擁護旋香港來電縮去半辦士至收盤略疲銀行賣出之十二月英金可結五先令零七五至五先令一辦士至下午金價雖小惟收盤時又漲到二百二十兩之外云　　英方滬報云七日午前滙兌率銀價每兩為五先令四辦士迨至收盤時則為五先令二辦士正式滙兌率雖僅低落二辦士然非正式交易則已照四先令十一辦十半成交矣日本金洋由四十二又四分之三漲至四十五午前十一時中國金條由二百十一又百分之五十漲至二百二十五又百分之五十未幾落至二百二十二又百分之四十至收盤時微覺鬆弱據華人意見八日金價當再漲起蓋以德國請和之消息故也 
[] 美兵過滬之招待 
[] 　　字林報云美國海陸兵士四百十七人乘南京號由美赴小呂宋往代斐列濱奇談戍期將屆之美兵六日午後路過上海此輩體力強壯品行優良南京號船員與船客交口稱之午後四時船抵虹口碼頭青年會於早數小時前始得美兵過滬之消息當即前往招待宴之於東亞旅館計美國水兵與宴者二百四十三人東亞旅館於短少時期內預備數百人之晚餐咄嗟立辦殊屬可喜餐後美兵赴新天安堂行祈祝壽禮然後分乘人力車略游熱鬧街市各回輪船云　　英文滬報云過滬之美兵於七日午後分乘汽車遊行上海各處晚間五時美國婦人俱樂部宴之於南京路市政廳後復開跳舞會以娛之美兵舉止端正頗為滬人所稱讚定於八日十時乘南京號赴小呂宋以代奉調開赴戰地之戍兵云 
[] 歐戰期內航政損失之調查 
[] 　　上海總商會接北京交通部訓令文云本年八月十四日准財政部咨開前准外交部函開將來歐戰議和時關於戰事賠償及損害賠償二者必為會議重要問題現擬組織戰時會計處將所有一切關於歐戰之直接間接費用及損失數目詳細調查列為戰時簿記等因嗣准國務院秘書廳抄送戰時國際委員會說帖內開戰時會計處係執行機關以附設財政部為便此係對外之事與對內不同不能視同決算辦理凡屬國際通例應有之費用均須登録務求詳備應由各部就主管情形擬訂欵目分令各省區長官及使領各館詳細報告前頃冊報應令分送各主管部審定後彙編表冊送戰時會計處依簿記法分類登録等因本部當即設立戰時會計處會同各部一再協商此項戰時費用損失應分為三期自民國三年八月六日宣佈中立起至六年三月十三日止為中立期間自民國六年三月十四日宣告斷絕外交關係起到八月十三日止為絕交期間自民國六年八月十四日宣告對德國奧國立於戰爭地位起為宣戰期間所有中立及絕交期間費用損失應即分期登録其宣戰期間費用損失應截至民國七年六月底止先行登録自七月份起按月登録所有關於交通費用損失應請貴部分行所屬各機關詳細調查先將中立及絕交期間併宣戰期間截至本年六月底止各項費用損失於文到兩個月內分別造報自七月份起於次月按月造冊逕送貴部審查連同中央直接所受費用損失彙編表冊轉送本部登録以重要公除分行外相應咨請貴部查照辦理等因並准戰時會計處抄送戰時會計報告書科目前來本部航政項下人民損失亦為將來會議問題之一亟應按照科目詳細登記以備交涉除分行外合亟檢同該項報告書四種令仰該商會遵照辦理所有中立期絕交期及宣戰期間截至本年六月底止報告書三冊連同七八九三個月報告書三冊均限本年十月內呈送到部嗣後均按 
月造報一次其各期各月內如無照此項費用亦無分別詳註隨報聲明事關人民生命財產務宜詳書無遣並勿延誤是為至要此令附報告書四份 
[] 江寬案第一次審理情形 
[] 　　招商局之江寬輪船被楚材兵艦撞沉一案海軍部組織軍法裁判委派軍法司長許繼祥理事鄭寳菁來滬主持辦理一面由鄂督將楚材艦長趙進銳及臨江管帶等押滬交審已誌前報昨（星期一）為特別法庭實施審理此案之期審判官主任藍建樞總司令陪席審判官四人（係海軍軍法官等）特別法庭組織於海軍軍械科午後二時許宣佈開庭總商會代被害家屬延請之佑尼乾律師及招商局方面之狄梁孫律師及被告方面之代表許繼祥相繼出庭官廳方交通部特派員租船監督薩柚蓀及海軍部理事鄭寳菁等外人方面為英法美等領事到庭觀審旁聽者為被難家屬等當由審判官命楚材艦長趙進銳及臨江管帶等到庭又命江寬船上遇救之員司客人列證原告律師主張江寬船被楚材艦撞沉損失船價貨物及員司等要求政府賠償政府方面主張以楚材艦係為鄂省差遣之艦咎歸鄂省許繼祥代表艦長主張亦云楚材艦係鄂係鄂省軍艦似與政府無干爭持許久無甚具體繼據佑尼乾律師主張要求堂上以英語審訊並謂此案開庭期促殊屬倉猝各方面均詳晰具有稟詡案關重大要求堂上展緩一星期訊理俾資審查各方面均表示同意當奉堂上准予展緩一星期再行續訊遂即宣告閉庭　　又英文滬報云江寬案七日在海軍司令部開審璧土華律師以北京政府及失事處之湖北皆無代表到庭請展緩一星期招商局所延之好華託之好華託律師麥克勞氏反對此議請僅停審二日但法庭終判定展緩七天商會所請之律師為佑尼乾幫辦費信惇律師云 
[] 總商會發送選舉票 
[]  
　　上海總商會昨日通告會董會員及各業代表函云敬啓者謹按商會第九條內開叫商會會長一人副會長一人會董自三十人至六十一人又第十八條會董由會員投票選舉會長副會長由會董投票互選又第二十三條會長副會長會董均以二年為一任期各等語是會長副會長由會董互選會董由各會員投票選舉各會員由已經捐資入會之各幫各行和公司各商號公舉本總商會遵照商會法第四章選舉今屆改組後第二屆選舉之期以舊曆九月初九日為選舉會董之期舊曆九月十六日為互選會長之期並定舊曆十月初一日為會長會董到會任事之期茲特檢送選舉票一張被選名單一通即請台端照章慎選填寫票內於九月初九日以前送投本會選舉筒內屆期並乞駕監本會監視以昭鄭重事關選舉幸勿他卻 
[] 衣周塘築路之波折 
[] 　　衣周塘馬路工程經慮護軍使抽派所部三十八團等車士擔任分段與築迭紀前報茲悉此路工程開築至今中間各段路基均已填竣日內正在鋪真煤屑石子即將竣惟吳淞盡頭處及上邑起點處之滬江大學（基督教會所設）前三四段連日正在動工昨晨築至滬江大學南首張家宅前因原有馬路闊衹二丈左右依新路規定須有四丈故各兵士於上下岸挿標加闊詎為滬江大學某西人所悉以該路東岸地址為學校業產不允癖讓馳往阻止各兵工以奉上官命令與之爭執嗣由隨往之某華人馳返校中稟報董景安監學立往商令監工員排長等暫時停止工作俟會商長官再行核辦一面即會同返校將情由電話呈報松滬慮護軍使慮使以電話傳達未能明晰飭令來署面商故董君即於午刻乘車前往龍華晉謁慮護軍使磋商辦法現路工業已暫停俟解決後再行工作云 
[] 莫禮遜博士過滬赴粵 
[] 　　英文滬報云北京政府顧問莫禮遜博士日前由北京來滬已於七日離滬前往廣州 
[] 英總領事出京返滬 
[] 　　英文滬報云本埠英總領事法磊斯氏偕其兵人往游北京聞定於六日出京乘海船返滬云 
[] 新總統定期就職之傳知 
[] 　　淞滬警察廳長昨日通傳各區署隊云為傳知事案奉督軍李省長齊魚電開頃接國務院來電開大總統任滿及就職典禮業由內務部於本月二日呈奉指令呈悉准如所議辦理著即妥為籌備此令等因新任大總統定於十月十日就職特此電達並希通飭所屬軍民人等一體知照等因合亟電知等因奉此合亟通傳仰各知照並傳論各該所轄境內商民人等一體知照 
[] 再誌國慶紀念與總統就任之祝典 
[] 　　陽曆十月十日為雙十節國慶紀念又為新任總統就職之期本埠上海縣沈知事淞滬警察廳長地方審檢廳陸林兩廳長等各奉上級官廳來文是日一律給假停止辦公以誌慶祝滬城大小男女各學校亦停課一天救火聯合會昨亦通告各區救火會主任屆時率同領袖並會員等來會齊集同出發舉行水龍會以誌慶祝 
[] 今日之拒土大會 
[] 　　自政府收買存土問題發生以來國民紛紛反對上海一埠已有三大拒土會一為南市拒土會黃任之君等主之一為建設會之反對煙土急進會聶雲台君等主之上海各公益團體多與其事一為中外聯合拒土會由傳道聯會青年會等疇體中人發起英國人梅益盛君主之今日下午五時特在四川路青年會開拒土大會邀集上海各團體及著名帥商共商辦法各界熱心人士均可赴會並聞三大拒土會有合併進行之說 
[] 米麥雜糧業議決酌加佣金 
[] 　　滬南米麥雜糧同業與閩省廈門客幫交易向有巾扛等費近因此項費用有於佣金內扣除者該同業以其與營業有礙特於前日下午二時邀集全體在仁榖公所開會同業到者一百三十餘家開會後經眾議決雜糧米石酌加仍金昨日遂由仁彀公所函致廈門幫泉漳會館云逕啓者敞同業與貴幫交易有年素相融洽平日於佣金一項雖向有定章而近年以來往往感情用事致將貼扛等費均在佣金內扣除長此因循剝削殆盡值茲金融阻滯而開支之大數倍於前若不重加整頓實屬難乎為繼爰特邀集全體同業一再討論僉以佣金本屬微細若再加以剝削此後無從挹注議決黃豆雜糧每百斤加佣金銀二分秈米每石加佣洋三分舊有貼扛一項歸貴幫承認不得在佣金內扣除自九月十五日起一律實行在案素仰諸公明達當能俯如所請也除將議決情形通告同業外相應函請查照見復為荷 
[] 福建潰兵遣送回籍 
[] 　　前日有福建某軍部下戰敗兵士邢福慶等九名到滬因無川資回籍特至龍華護軍使署稟求給發川資昨經慮護軍使令由憲兵第一連吳連長代購船票九張遣送回籍 
[] 閩督派艦來滬連載糧械 
[] 　　閩督李厚基調派聯鯨兵艦來滬裝載食糧軍械等項該艦抵申後椗泊滬南兵工廠浦江報由海軍司令公署查照當即由該署將各項軍械糧食於昨陸續運送入艦即晚起椗鼓輸出口裝赴廈門交卸以濟軍需 
[] 四誌屠夫怨恨姘婦之凶劇 
[] 　　莊永生（即張永生）控屠夫魏林生姦佔逃妻周氏（即周小妹）此次尋獲向領被魏用屠刀將周氏肚腹戳傷旋魏畏罪亦用刀自傷小腹由警拘送地方廳判將受傷男婦發送新普育堂醫治等情已三誌本報茲悉周氏與魏自經該堂中西醫士診治以來無如受傷頗重醫治無效該氏延至昨日下午因傷斃命魏林生恐亦難望保全性命堂董即用電話報告地方廳請派檢察官來堂相騐 
[] 浦東刦案續誌 
[] 　　浦東賈家角鄉民賈雲祥家被匪搶刦等情已誌前報茲悉此案發生後是晚游巡第四隊巡邏警在途拾獲自鳴鍾一架業已送繳該管三區二分駐所著令事主投案具領一面由王警佐嚴飭長警設未予跴緝贓匪務獲解究 
[] 蘇省水警區長之發表 
[] 　　江蘇水警第一廳溫朝詒第二廳趙會屬前會呈齊省長以該廳編隊分區事宜已於本年七月實行改組所有各區區長職務自應分別派充查有現充水警第二廳第二區區長趙鴻喜在長江專署任內辦理事務已逾四年成績卓著堪勝區長之任呈請咨部核辦現經齊省長令傷以此案業奉內務部核准並以沈葆議為第一區長師景山為第二區長仉志鵬為第三區長仰即轉行知照 
[] 美術研究會成立會紀事 
[] 　　江蘇省教育會美術研究會自發起組織以來各地人士入會者頗多昨日（六日）下午二時開成立大會到者百餘人其開會秩序如下一報告二演講三修改草章四選舉職員首由主席劉海粟報告組織緣起及開會宗旨次請沈信卿君演說略謂美為世界上天然所有的人以天然的美發為人工的美是謂美術即如象形文字亦由古來發明美術的專家摹仿天然的美而成畫亦如此但吾國古來所謂拳術者大抵為平面的非立體的摹仿天然是直接的美術摹仿範本是間接的美術美術範圍非常廣博各種工藝皆為美術黃任之先生考察美國學校所授寫生畫均採取天然的美成為人工的美例如畫一花必先調製其色彩與天然的花色相同置之一處儼如生物又如畫一美女之衣服亦必採取天然的顏色以配置其各部又如小學校所習圖畫亦從寫生入手手工亦與吾國今日學校所教不同其教授學生均取自動主義如授以木工而學生所製桌椅之類取材式樣各各不同此由富於基本的學識而發為新頴的思想吾國今日各種事業均缺乏基本的常識拳術亦然是以所製物品非但陳陳相因抑且日就退步試以古今比較之古時所製的物品大都採取天然的美如圖畫一物無不逼肖真形後人惟知摹仿古人的美以致愈趨愈下今日物品之價值遠遜於古者良以此也吾國之畫唐以前本尚定生宋以後惟講氣韻一般畫士遂任意揮毫寖失真美各種工藝均以圖畫為基本吾國職工無進步思想所製物品都是墨守前人之成法千篇一律毫無特殊新頴之點外國以互相比較凡百工藝無不逞奇關巧月異日新舊如畫一花各人以眼光的觀察而所畫之結果遂無一人相同且與天然的美無稍差異凡人思想宜時有進步變化不可拘執成見例如人體寫生為各國畫學上之基本法術而在吾國則以為有關風化殊不知人的裸體其肌肉凹凸最難摹仿最難繪出是以各國均注重於裸體寫生以為實體畫最能顯出真美而吾國以為此種裸體寫生最為敗壞風化之事此東西之思想高下之不同而文野之程度亦由是而高下也吾國人之思想從歷史上的觀察言之自古以來均崇尚技樸唐堯時芧茨士階夏禹卑宮室惡衣服皆以養成儉德為風尚是以後世不尚美術殊不知時代有不同儉樸固為美德但儉而至於陋劣則亦非所以為儉矣觀於吾國之物質竄敗不特不足稱為美術直可稱為惡術推其原因無非誤於膠執成見缺乏進步思想之故諸君宜打破成見以促進物質之文明西洋拳術均導源於希臘吾國今日宜提倡美感教育人無美感其思想必不高尚小學校中即應施以適當之美感教育民國元年頒佈教育要旨於道德教育軍國民教育之外更注重於美感教育以完成其道德蓋美感即所以養成人之道德但今日所應研究者應從真美上做去今日研究會成立於將來美術上之進步希望甚鉅云云次桂承之君演說略謂吾國衣食住三者皆有美的學理例如衣服的顏色配製之法即為美術飲食器具及宮室之製作構造亦為美術美術關係道德人心云云次黃樸存君演說詳述畫學源流歷歷如數家珍次沈泊塵君演說畢主席遂將章和逐條通過復即選舉職員沈信卿君當選為會長劉海粟君當選為副會長丁悚張聿光莊伯俞諸君等當選為職員散會時已鍾鳴七下矣是日並接北京大學校長蔡子民江蘇教育廳長符九銘來函贊助業經該會推為特別會員云 
[] 職業學校籌議擴充 
[] 　　中華職業學校募金團本埠籌募至昨日截止總計募到之數距定額相差無幾唯杭州吉林等處均函請派送學生前往該校留學其意甚殷該校為應時勢要求起見特議加增學額並將內部設備大加擴充豫算經費需用正多外埠募金本尚有一週限期故該團復通告各隊長隊員仍在各地分投廣募並由該社主任黃任之攜中外職業學校幻燈影片前往無錫武進一帶講演以為鼓吹並與當地擔任募金諸君接洽以期募得之數超出定額使該校經費充足得以積極進行云 
[] 寰球學生會歷年徵求成績 
[] 　　寰球中國學生會徵求團於民國紀元前一的由朱少屏君發起迄今八次該會會員類皆熱心從事故名士碩產咸惠然以往會 
 
 
 

Page 11

 
 
務之進行有一日千裡之根茲將該會七次徵求所得之成績録左　第一次徵求團（自民國紀元前一年三月二十三起至五月二十三日止）　全團團長朱少屏君　朱少屏隊徵得一千三百九十五分　韓玉慶隊徵得三百二十分　黃佐庭隊徵得八百六十五分六五　孫鶴鳴隊徵得二百三十分　李植藩隊徵得三百九十九分　總計三千二百十一分.六五（未完） 
[] 學校對於國慶紀念之籌備 
[] 　　震旦大學院學生以國慶將屆籌備慶祝極形忙碌聞門首擬用五色電燈紡成國慶二字及各種花樣附近左右樹上縣掛彩燈晚間燃放花爆及各種焰火屆時五光十色眩人眼球想往觀者當絡繹不絕也　　虹口東唐家弄紹與旅滬學校校長朱堯臣預備國慶日提燈瓏奇巧屆時大有可觀云 
[] 蜀省派員請領槍彈 
[] 　　蜀省北軍近因缺乏新式快槍兵子彈特派諮議官趙雄飛陳濤二員於前日來滬持文面謁上海兵工廠謝總辦請領七米立九口徑之槍彈三十萬顆計裝三百箱昨交南車站裝載一百七十三號箱車於下午一點三十五分時開駛赴寗再行換裝輪船運送入蜀以濟軍需 
[] 令放閩粵軍米 
[] 　　上海稅務公所昨奉齊省長訓令云准陸軍部咨准兩廣巡閱使派員赴蕪湖採購軍米五萬包分為十批每批五千包運至廈門璋州等處接濟軍食請令屬查照放行除通令外仰該所長一體遵照 
[] 駁船戶議定運費 
[] 　　本埠浦江中駁船代客駁連米麥等包件駁費向無一定近因百物昂貴船夥迭向船主求加工資故各船戶於前日邀集同業公同會議增加駁費以資維持公決定價自滬寗車站至白大橋大包二分三釐小包二分內河不論遠近價目一律擬於陰曆九月初十日實行云 
[] 木料最近之市況 
[]  
　　福建桶木市價現在十貫以外蓋因該省兵災水災來源少而用度多之故安東紅松每千尺價約六十兩左右惟東洋白松價四十三四兩來源多而滙水賤跌一時難以看好台州松板每丈三元三四角其餘各項木料皆缺價有看高之勢 
[] 引渡寳山縣命案之關係人 
[] 　　張榮榮在寳山縣公署呈控皖人李有信毆斃其戚張林江業經訊供牽涉住居虹口東嘉與路之李有清前日由該縣知事備文派警投請公共公廨轉飭哈爾濱捕房派探葛祖元協往將李有清拘獲昨晨解送公廨即經來警張福生投訴前情要求引渡李襄讞得稟並展閱來文畢向李有清略詰數語商之英白副領事判李准交來警帶回歸案訊辦 
[] 兒子被人戳傷之控訴 
[] 　　許永卿又名許子卿近與某蕩婦私職因妒姦起見被無賴楊老小等多人各執利刃在滬城邑廟桂花廳前將許亂戳以致許上下身共受刀傷四處倒地嗣經友人代為雇車送往新普育堂求治旋為許母金氏得悉於出事後三日至警察廳稟請提究徐廳長據稟後即發批示略謂許子卿如果遭惡棍楊老小等多從拔刀戳傷則傷害罪成立案關現行凶犯當時何不鳴警拘究何以延遲三天方始控訴其中情節離奇殊難索解況來呈並不載明楊等住址更無從查究案涉弄事著令詳敘事實逕赴上海地方檢察廳正式起訴昨日該氏奉批後偕同多人四處找尋當將楊老小陳全福陳祥生等尋獲扭入警廳務文一併拘送地方廳下午經檢察官提案預審一過判將楊等分別收押著該氏據實具稟呈候詣堂騐看許子卿傷勢若何再行核辦 
[] 寗波同鄉會募捐消息 
[] 　　寗波旅滬同鄉會建築新會所設立商業學校募捐展限一月現已期滿議決辦理結束催繳捐欵茲將近日繳到捐欵録下　穆生富君績募蔣紹良徐冬相忻東順周將與蔣永康錢根來錢定富曹阿棠應全洗陳阿根錢彩雲柴阿四王阿五戴定榮史與才王淡智李阿章石阿槐鄭世繳鄭源發鄭金貴鄭阿全洪順生桑永章失紀法鄧阿信褚杏生方乾豐虞龍明陳阿華諸君各一元虞品生虞小寳戴財源鄭阿毛忻雙全葛全明徐紹生丁運來唐阿多陳阿順張發成林賢生葉南卿胡阿發董寳定金阿德陳貴林陳少鶴王三陽方阿鶴潘阿貴潘德生曹照財錢阿忠鄭阿根徐全財李自信張少發穆文慶方鼎發張阿智傅阿鴻方順相史阿四李阿實鄭開富葛榮生朱吉品王林岳徐阿來王榮才鄭分法李阿洪葛毛任葉阿友鄭元才陸永福屠得才方鎮康姚承木李少存金豐貴周順才郁慶生任才元陸本相王阿炳戴行才孫炳順凌三華鄭金全戴和清鄭品生朱安木朱阿坤朱少坤朱順坤鮑茂材鮑鶴與穆彙根夏慶章忻新章忻新吾顧富根項阿根史貴來方生林金位與張阿隆忻在得餘如寳施連與許和尚史寳林孫銀泉朱冬惠嚴裕生應榮生傳和財張連生包杏生勵榮章陳成來徐彩鳳徐阿元蔣紹象鄭三全王福根王福定諸君各半元餘再續報 
[] 萬國商團華隊長命令兩則 
[] 　　工部局萬國商團中華隊葛正隊長第二百三十三號隊令云為本隊考試副總務副軍需及副排長日期十月八號（星期二日）下午四時正在操練廳教練預備新兵多數到楊者正棚長孫子辠君到數六十五次陳文龍六十二次特准正棚長張籌雲考副排長正排長陸葆泉宋雲奇考副總務排長及副軍需排長每員須帶操練書均穿操練軍服云云　　又第二百三十四號命令云（特操）第十三次正務特操為習練慶賀民國禮節（日期）十月八十日星期二四（時刻）上午七時至八時（聚集）操練廳（服裝）小帽夏季軍衣（槍械）操練廳 
[] 小本成業會開會紀事 
[] 　　葛羅路（即嵩山路）小本成業會自六號開辦以來由各會員介紹負販貧民借資貿易不取利息各負販人頗沾實惠前日該會假大世界壽石山房開全體會員會投票選舉董事舉定朱葆三姚頌南席立功邱謂卿陳震東邢頌生施善畦席德輝陸季春錢庠元楊鴻生郁葆青臧伯庸朱染塵丁甘仁莊凌晨曾煥堂黃鍾甫袁履敦沈變臣王曉籟方椒伯葛鳳池王學泉謝秀章諸君越日與創辦董事開董事會選舉正副會長朱葆三君得標最多舉為正會長王駿生黃楚九席云生陶梅生四君為副會長彼此竭力進行以後會務當益形起色矣 
[] 少年宣講團松江宣講紀 
[] 　　少年宣讀團第二遠游宣講隊顧惟一汪龍超等於前日（六日）乘頭班車往松江宣講上午在城內沿街宣講並參觀圖書館博物館等處午後出城擇定嶽廟為定所宣講該處為松江繁盛之點午後一時開講首由汪龍超報告來松宣講宗旨並講愛國要點印度高麗亡國慘史戒吸紙煙勸剪髪辦（因聽講者鄉人居多）歷述合羣互愛之益顧惟一講公眾衛生戒賭戒酒內地街道污穢甚不合衛生財為傷身敗家之利物酒能誤事等題引證各種往事講時用各種勸世圖畫指明極受聽者歡迎漸聚漸眾約二百餘人車站車中均隨時分贈印品各商店亦均分發印品攜去印刷物數種分送淨盡該隊回申時已八時矣 
[] 江南學學生之轉學 
[] 　　江南中學因經濟困難業已停辦所有全體學生由上海公學校長楊德鈞出為維持故該校寄宿生已於前日轉入上海公學住宿通學生亦於昨日(十月七號）清晨前往上課當開課之先楊校長命該校學生齊集禮堂宣佈校規並訓勉該生等日後務須專心求學演說畢即令各生填寫入學願書分班上課云 
[] 萃秀堂花園重九節開放預紀 
[] 　　油荳餅業萃秀堂公所內之花園每年重九節開放二日任人游玩今歲仍循例舉行昨日由該公所函致淞滬警察一區二分署王清和署長云警肅者敝所向有花園一所平日鎖閉禁止遊人每逢重九佳節開放二天任人入內游覽惟屆時遊客眾多其間良莠不齊深恐擾亂秩序礙及安寧前年蒙貴署派警保護在案現因重陽節屆仍擬自夏曆九月初八日起至初九日止循例開放二天為特函請署長臨時飭派警士到所彈壓以維秩序俾獲安全敝所幸託帡幪感佩曷極至時務祈署長光臨以壯斯舉除備柬恭請外謹以附聞 
[] 代理太倉知事赴任 
[] 　　代理太倉縣知事馮成（號寄裁浙江紹與人）昨日由省到滬分往護軍使道尹交涉各署稟知前赴太倉代理新任 
[] 修築通達龍華之馬路 
[] 　　自兵工廠西棚口起迤西至龍華護軍使署之馬路係為軍廠運械往來及軍署官長車馬出入之要道近因年久失修路面不平故由慮護軍使特令滬南工巡捐局姚局長籌欵趕修茲已由姚局長飭工程處分叚開工迅速修築限令尅日工竣 
[] 給發第十師兵士食米 
[] 　　松滬慮護軍使以所轄陸軍第十師各團營士兵所需食米向章按月核發茲屆十月分發給軍米之期爰將所購食米於昨日派員給發第連四十包每包百餘斤著令各營軍需官來署具領 
[] 途中合獲偽土膏 
[] 　　紅十字會南市醫院主任楊幼坡於昨晨九時半經過大達碼頭鴻安公司弄內見有紙包一件取而視之內藏料子偽土膏三斤有餘當將該料子列民送至第一區署由趙墨林署長檢視明確備文申送警廳請為彙總銷燬 
[] 養媳失蹤之請緝 
[] 　　咋有商民劉自魁至浦東三區警署訴稱現信治下爛泥渡鎮開設劉盛與鐘表店緣養媳張氏乳名如意子年十五幾楊州口音向在陸家嘴英美煙公司做工忽於本月陰曆初一日早晨往廠一去不返四處找尋杳無音信除已報救濟婦孺會外特此報告請求飭警偵查等情曾警正已飭長警一體留心協查矣 
[] 婦人私賣鴉片 
[] 　　浦東三區長警昨在爛泥渡怡和裡某號屋內查獲開燈私賣鴉片之婦人江蔡氏李王氏並吃客李阿五等三人連同煙槍併解至署曾警正命解警廳司法料訊辦 
[] 小茶館聚賭撲克 
[] 　　浦東其昌棧王子高所開之小茶館內因容人聚財撲克昨經三區劉巡官查悉密飭巡警孫起升等前往拘獲賭徒馬金雲陳金福張阿毛陳妙生張玉和張茂德王小有等七人連同王子高並撲克牌一付併解至署曾警正判罰洋二三元不等賭具銷燬 
[] 欠欵折還之限繳 
[] 　　謝國昌前至公堂控邱開鍾不贖顏料押款判將顏料拍賣作抵外尚少銀八百餘兩管押追繳在案昨又提訊邱供托人向原告情商折還洋三百元原告已允現向親友告貨銀洋尚未取到約一月可心了結質之原告則稱邱雖托人情商還洋三百元商人業已允許惟分文未曾收到仍求訊追中西官判交三百元人銀並保出外限一月繳清 
[] 債務人業已作古 
[] 　　蕭聯寳前至法公堂控王子藩不還欠洋九百二十七元判限三月了理在案現已屆限傳訊詎王已於七月間病故昨由伊子王天祥到案並延達商律師代表聲稱王子藩所立之據係分十年拔還不起利息非借據期票可比且王今已身故王子天祥無力認還請堂上察核王天祥稱民人年幾尚輕家無產業無力代還請察中西官判被告業已身故無從追繳將案註銷 
[] 限繳煤氣燈價 
[] 　　英商自來火行洋人昨至法公堂控沙錦記虧欠燃燈費洋四十三元三角八分向索不付請求訊追詰之沙稱此項燈費因商人於上年間將客棧租與任阿二開設由任虧欠現任已逃逸商人不能承認原告又稱此項燈費實係今年虧欠並非去年之事仍請向沙追還中西官判沙交人銀並保限七天還洋 
[] 保人不能卸責 
[] 　　魯正富至法公堂控泰安祥蓆店主雁寅生前代丁金福擔保向商人借去洋一百元屆期向索丁已避匿向應理論置之不理故此投案請求訊追借據呈鑒詰之應寅生借稱當時確會擔保惟言明衹保一月逾期不保後因原告不來追索丁即逃逸民人曾登報聲明退保是實中西官以證據屬實豈容抵賴判應交人銀並保限七天還清 
[] 麵粉價分期拔還 
[] 　　某麵粉店主孫吉雲昨至法公堂控萬與麵館主施良水虧欠面粉洋三十七元七角向索不付請求訊追詰之施良水供認欠洋屬實惟民人一時難以全數措還請求釋出每月陸志拔還中西官判均退去著施每月拔洋十元分四月拔清 
[] 火車碾斃女孩 
[] 　　昨日午後四時三十分鍾由吳淞來滬之火車駛至虬江橋附近將一年約七八幾之女孩碾斃該女身穿元布夾襖當由該處來署令飭寳山縣吉一圖地保陳友卿查無屍屬即至上海地檢廳稟請相騐 
[] 請騐小河內女屍 
[] 　　本邑二十三保十九圖地保張春岩於昨日下午至地檢廳報稱今午本圖中小港內汆來女屍一口查無家屬出認為此報請相騐云云林廳長論候派員往騐 
[] 署長取締車輛之布告 
[] 　　南市第一區警察署趙墨林署長昨日發出告示云為布告事照得本轄界內素稱繁盛之區各種車輛自朝至夕往來如織任意疾馳易出危險且有人力車二人同乘一輛者以座客故圖省費車夫競爭座客兜攬生意所致不知為力不勝以至兩相撲跌輕者受傷重則有妨性命衹顧貪營微利不鑒及此惡習相沿無日無之並有已經年老拉車之人不想筋骨就衰及年未成丁孩童不知力量不敵弗顧衝撞傾跌努力前奔肇禍可知衰我小民希圖牟利何事不可經營以上情事縷縷堪虞殊於人道有喪若不嚴加取締何以維治安免患將來除飭崗警隨時指揮禁止外為此佈告行人車夫居民人等一體遵照乘車衹准一人拉車必須年力強壯者如遠拘署重懲決不姑寬此佈 
[] 房客被賣生財之不服 
[] 　　鄭榮全鄭仁全史弟在閘北四區一分所境內租憑道達洋行市房開設飯店近因生意不佳暫停交易上月底將所欠一月房租交付經租賬房該賬房不收延至目下已欠兩月租金日前房東將該飯店生財發封拍賣鄭以房東未經呈請司法官廳核准擅自拍賣心不甘服遂將收租人陳筱泉扭控該管警所轉解司法科經叚科員質訊據陳供稱封門拍賣均係賬房主張請為訊究叚科員命移送地檢廳核辦 
[] 老嫗跌傷臂骱 
[] 　　江北老嫗戴張氏住居閘北姚家宅橋前日上午向菜販談杏生購買菜蔬貨價兩交後該氏又欲抓取菜蔬一握被談推開該嫗立足不穩跌僕於地致傷臂骱當由四區崗警一併帶署轉解司法科訊辦 
[] 控訴佔地案展期再訊 
[] 　　鄉民鄭華二在公共公廨呈控金小云佔地一案昨晨由王襄讞會同美丁副領事升座民庭復訊先由原告代表律師上堂詰據會丈局司事沈榮飛聲稱民國三年七月初十日接到上海縣知事論單至新閘陳家浜丈量地皮該處河浜已經填平稍有痕跡當將鄭金兩人在該處之地皮丈量明白早經繪圖呈請縣知事察核云云繼由被告金小云之妻趙氏亦延代表律師到堂復向沈榮飛盤詰一過中西官核供會判候再展期研訊 
[] 雉妓拉客保洋充公 
[] 　　雉妓張桂實前晚在北京路強曳狎客被一千二百號華捕查見以其遠章當將張妓帶入捕房存洋五元保出昨經公共公堂傅訊不到判將保洋充公示儆 
[] 病馬駕車之料罰 
[] 　　馬夫何長慶前日將病馬駕車行經北京路被二百九十七號華捕查見以其遠章將何拘入捕房昨解公共公廨經中西官訊供屬實以何不應虐待畜類判罰洋十元撥充救牲會經費 
[] 串竊白糖之押擏 
[] 　　南京路先施公司南貨部出店南翔人陸延林前日在虹口三菱公司碼頭出貨時串同李啓民竊取白糖六十八斤當被監視人察悉喚捕將人贓一併帶入捕房昨解公共公廨經中西官訊明判陸李各押西牢一月示儆 
[] 塌車撞壞汽車之處罰 
[] 　　場車夫李春開前日在乍浦路拖車不慎將三百二十六號汽車上橡皮輪及踏腳板等撞壞被控捕房於昨由捕將李拘解公共公廨請究據見證戴云卿上堂證明前情並經中西官向李訊明判罰洋五元充公 
[] 竊賊拘押兩月 
[] 　　唐家弄一百七十四號門牌居戶施小林指控無錫人王仁郎竊取布衣兩件昨晨由捕將王與贓一併拘解公共公廨經中西官訊實判王押西牢二月贓交原告領回 
[] 私賣鴉片之懲儆 
[] 　　甬人金阿二在虹口元芳路九十九號屋內私賣鴉片被凶探張林泰查悉於前日訴知捕頭協同西探往將金與煙客徐東香陳阿禮王阿炳等連同煙具一併帶入捕房昨晨併解公共公廨經中西官詰訊屬實判金罰洋五十元充公如無力繳洋改押西牢兩月徐陳王三人從寬省釋煙具銷燬 
[] 指控行凶之拘訊 
[] 　　周四寳指控江北人趙露亭於前日在密勒路持扁擔將其凶毆受傷等情由捕房將趙拘押昨解公共公廨請究經中西官向趙略訊一過判仍帶回捕房候原告傷愈再核 
[] 刑事改為民事 
[] 　　應林文周文俊趙文開周阿金等在老閘捕房指控甬人季阿岳王小連與在逃之供敦初以代薦北京輪船上茶房為由騙去拁櫃及運動費洋一百徐元請為訊追等情昨晨由探李明泉將季王二人拘解公共分廨請究先據應林文投案訴稱被告等於七櫃及運動費洋一百餘元請為訊追等情昨晨由探李明泉將季王二人拘解公共公廨請究先據應林文投案訴稱被告等於七月七號在福建路某茶館內允薦至北京輪船上為茶房被騙去押櫃洋三十元出有收條供至此將收條呈案請察繼據周文俊等先後訴稱伊等在湖北路龍鳳樓被騙押櫃銀洋尚有一人在逃請為訊追質之季王兩被告不認串騙關讞員核供商之英卓副領事以案屬民事判將刑事案註銷仰原告另行具稟歸民事起訴 
[] 匪徒攫取金挖耳 
[] 　　匪徒南潯人楊阿榮在武昌路糾黨攫取行路婦人唐徐氏所戴之金挖耳一支呼逃被凶探王少廷查見將楊追獲搜出原贓帶入捕房押候解送公堂訊懲 
[] 鞋店夥投浦遇救 
[] 　　北四川路某鞋店夥鎮江人薛明傑近因家中虧欠房租向店主商借不遂乘間竊取緞鞋一雙詎被該店主察出羞憤交併遽萌短見昨日潛至虹口楊子路碼頭躍入浦江圖盡經一千四百三十六號華捕查見急令舟子設法救起帶入捕房捕頭論飭押候查明解廨請究 
[] 淞滬警察廳指示七則 
[] 　　曹周堂批　據呈匪徒糾眾竊花持械恫嚇等情閱竟為之髪指仰候飭區查拿並准隨時扭交崗警解究　　周吳氏批　呈悉查王根大等圖賴津貼前以固執不允業經將其職務取銷論知中西區清潔所遵辦在案既已取銷職務則從前津貼義務當然隨之消滅特此明白宣佈仰即知照　　候金榮批　呈悉查董鶴琴積欠房租已是不合乃該民向之收取復敢恃蠻逞凶殊屬藐玩已極准即飭傳訊究　　王桂林批　呈悉查該民被扣制錢業據該管警區查復係在永利輪船運送至岸為崗警查獲核之來呈各節未盡相符所請發還應母庸議　　與業洋行批　據呈費和生匿單提貨各節係憑已故陸陽生之妻一面之詞殊不足據以為實且來呈並無費和生住址更屬無人楊一傳所請拘追之處應母庸議　　謝賢清批　呈悉既據憑友和解准即將案撤銷　　支葉青批　呈悉查爾媳劉氏攜帶錢物潛逃其為好人誘逃已無疑義准即通令訪緝可也此批 
[] 道尹公署指示三則 
[] 　　南滙懸民種崳山等呈為冒充地保魚肉鄉民請求飭縣拘究按律懲辦由　呈悉如果黃順全確有欺詐行為應即逕赴縣署呈請究辦母庸來道率讀此批　　寳順信局鮑松年等呈為盜刧戕命賠償為難懇請飭縣嚴密緝拿並批明賠數由　據呈已悉候令南滙縣知事飭警嚴緝案內贓盜務獲究報至所請減去賠償損失之處併候南滙縣知事查明依據習慣辦理仰即知照此批　　南滙縣民婦浦金氏呈為偏判迫脅訴求飭縣公處由　呈黏均悉查此安要業經該縣判決如果該民婦認為縣判不平應即依法逕赴上級審判機關請求救濟母庸來道率凟此批黏存 
[] 誌謝 
[] 　　商務印書館英文雜誌第十號出版昨承見贈一冊又勸業場見贈游劵十紙書引併謝 
[] 中華職業教育社特別通訊 
[] 　　職為學校募金團消息　　南洋史弟煙草公司捐五百元　　第八隊張叔良君續募到一百八十元　　第十七隊穆藕初君續募到七百元　　第十八隊錢新之君募到五百元　　第二十二隊趙灼臣君募到二千元　　鄭玉書君捐五元　　章君度女士捐十元又募到十九元　　沈鳳石君募到一百六十七元　　　　　　　　　　　總隊長朱慶瀾　　　　　　　　　　　副總隊長聶雲臺　　　　 
[] 雜評二 
[] 戰後之籌備何如　　面國獨休戰之後即繼以德奧土三國之請和是歐戰告終之期愈近矣歐戰告終之期愈近即世界得享和平之日愈近亦即所謂戰後經濟竸爭之期愈近故吾人一聞敵國請和之說而喜又不能不內返而憂蓋所謂亨和平之幸福者不過免再受戰事之損失而已至欲真享和平之幸福須我國人有實力以與世界之競爭經濟者共同競爭凡百營業日漸發展國力充足而後得享幸福之實際非然者徒見他人之享幸福而已　　然而返觀我國內一無籌備且擾我籌務之內戰猶未止息我人能不為戰後憂乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[掃晴娘傳] [  六宜軒主人] 　　 
　　掃睛娘胎洛陽人也先世與蔡倫有通家之誼你楮先生母曹郅氏孕睛娘不數日而生面黃膚粗材先生不之悅也有姊二一適米一適田米田二生共操穢業睛娘幼即恥之常謂其二姊日人不幸而為女子身良人不良是大不幸也設某遇之寗終身不嫁二姊以其以相謔而惡之晴娘幼即頴悟未受書即能為人草日用瑣屑賬楮先生始怡然訝其生知而稍優遇焉先是晴娘之未生也有翦氏者楮先生之莫逆交幼子甫期幾因指腹而議婚焉及晴娘長聞翦氏子亦不肖深惡而急憂之追思語姊羞悔失言益悟天下之事循環有定人必悔人而後自侮喜論人之是非長短者終必有自蹈之一日也於是俗念頓消終日事佛習呼風滅雨之術如醉如痴飄飄乎散仙一流矣居無何於歸翦氏翦氏子幼雖放蕩然風慕異術聞睛娘多藝喜出望外針織之餘切磋問難頗極開房之樂晴娘之術益精潑云霧見青天尤為晴娘所專長也初睛娘本一醜女子一家既貧衣履於是不備而晴娘又疏懶成性雖眉目間積垢亦不事修飾有見之者輙以沒字碑呼之及歸翦氏翦氏素富盈前縑帛裁之無顧惜意而晴娘服御於是乎周翦氏子以慕術故力迎晴娘意曉妝開處殷勤為睛娘修眉飾目習以為常而晴娘心廣意寬舉止益覺飄麗而眼波眉暈亦畢現矣翦氏子性燥見睛娘於歸以來從未輕騐厥技心滋悵惘常謂睛娘日懷才不用轉多辜負間者請一試焉會天雨睛娘戲謂翦氏子日天雨矣予技其試乎必有以謝我謝我非黏膩而油脆者不食也翦日諾晴娘日請挿血以書禱不如是不足以奏吾技也於是晴娘乃左手執箕右手執斗升雲梯廻旋若登天一時觀者如堵咸驚訝不置睛娘口喃喃咒不休手舞足蹈貼楹而忽不前俄而雨小俄而雨止俄而天霽而睛娘之名於是乎大噪是年夏鄰境霪雨三月澤國數十裡民訴太守太守無策聞之天子天子日夜憂祈之太空太空冥冥不可求而止晴娘聞日斯雨也其有待於某乎某不出何以拯災黎遂逕赴災區謁太守弔難民遺翦草血書上禱於天施法如術術施一書夜而無效晴娘訝鄰人譏太守怒於是晴娘立誓願以身殉頃焉雨大繼之以風風定而雨亦旋止晴娘稽首謝天而亟擬投水報太守日止予嘉爾慈佩爾德仰爾惻隱欽爾奇術救萬人而願以身誓仁人也羣黎多獲賜矣拜手而言日天不可欺予不強爾留夙聞爾喜食黏膩而油脆者已備之矣請嘗試焉晴娘如命旋火葬而冉冉升天災黎拜其惠涕零焚香跪而送之後太守聞之上賜名為掃晴娘云 
世界小新聞 
[戰後之飛機航務] 　 
　　華特爵士前月在倫敦飛行俱樂部演說謂一俟戰爭告終彼擬於紐絲輪以飛機輸送郵件裴巨爵士會言戰後倫敦與馬賽間即將開辦習機航務途中僅於巴黎稍止俾檢視機身他日君士坦丁可於二十小時內達之羅馬可以十二小時半達之馬賽可以八小時達之所用飛機為中等式者可飛行四百英裡而無停頓以上諸路每日若開飛機六次所需開辦經費不足英金五千萬鎊日後地球各處均可乘飛機達之以尋常頭等旅行費為之而有餘自英赴美需時亦僅一日半云云 
[倫敦之時花會 []  
　　倫敦特拉法爾加十字街口近開時花會會長即首相喬治君之夫人也夫人親自蒞會售花有法人加洛氏者代表法國男女優伶向購玫瑰花一朵出琴尼一百五十枚（每琴尼值二十一先）令）售花所得之資悉允法國傷兵運送車經費云 
[番民之食人]  
　　前月澳洲雪黎得有消息白種商民二人在新不列顛羣島為番民所擒加於刀俎湔割而煮食之後為當地官員所聞乃會同軍警披蓁覔徑搗其巢窟諸番民皆持有精利之武裝困闕甚悍中彈而弊者六十人餘悉就俘 
[一饭千金]  
　　坎拿大每日新聞載溫尼貝格消息云已故美克開格君之家屬近由遠客贍金一千六百鎊客名漢特森十七年前嘗叩美氏居宅之門乞食時室中方具早餐乃為供食焉漢特森尋經商於美國紐桀賽日見達發臨終不忘舊惠囑贈此金一飯千金不圖復見於今日也 
[益智新畫] [  程鏗] 　　 
小說 
[言情短篇五分鐘　（續）] [  常覺小蝶] 　 
　　裴荔詩入時殊無詫色蓋見卡東詭秘之狀即已知其來意微笑日諸君見恕吾來得母唐突乎言時態至溫雅卡東以為裴荔詩怯則意氣復高眉軒軒舉日先生何來乃不揚聲獨未知室中方有客乎裴荔詩微笑亦不以為侮言日卡東國民吾儕已闊別多載不謂君盛氣猶昔然君既憎我吾亦當退容君等得恣言也卡東以為裴荔詩果懼已矣又見曼黛似有詫容若深許已勇則為意愈得作色起日先生汝今聽我忠告宜即出此門閭母得更留一刻此時裴荔詩已欲退去及聞語乃轉止步日國民此汝誤矣蓋汝在此與我同為客座主人未言汝又奚能逐我卡東怒日我即逐爾爾奚敢抗汝自命新黨實則亂匪此清淨地豈容汝足跡污之汝趣行母自取辱裴荔詩笑日國民汝勿以盛氣凌人須知凡人亦有喜怒非慣忍辱即汝詭意吾豈不知汝特欲挑舉與我決門耳汝恃汝短劍擅能殺人不知我為受辱者固有選擇兵器之權則吾必舍短劍而取長刀吾行見汝貼耳受戮耳言次昂然撫其腰間佩刀卡東者厥狀正如送鼠當初意態非不甚高願一見貓爪則其頸乃立縮身已離椅乃不進而反退裴荔詩日國民汝之挑　乃如是而止乎實則吾亦何必與汝決門汝為夏蘭之倀即吾民黨之敵人吾但出門一呼即可探手捕汝而吾所以不為者正恐累及老人汝乃以我為畏汝乎卡東此時心膽已怯然猶強自作氣日裴荔詩汝亦勿悮吾豈畏汝亦正不欲騷擾於老人之家使其父女驚懾且吾此身已許國家亦決不與汝為無謂之私闕裴荔詩汝留此吾今夕姑護汝矣言次匆匆覆冠於首亦不待裴荔詩答言竟已躍窗狂奔而去惟恐裴荔詩踴其後者裴荔詩覩狀不禁失笑即曼黛亦為之破顰因念裴荔詩與卡東較其人品高下直不可以道裡計矣方思之頃忽覺有人微撫其肩回顧則老人已去裴荔詩當前而立含笑日尊甫已往送卡東僅留我一人於此今我欲有一言奉白姑娘亦能許我乎曼黛不禁顰　日先生若汝又欲以新說導我則我懇汝勿言裴荔詩日否吾今所欲言者實為尊甫耳惟我言之尊甫必不見聽故以轉白姑娥此事蓋至關係也（未完） 
 
 
 

Page 15

 
 
   
 
 

Page 16

 
 
   
 
