# 1884 - 120 - 4903973

 

Page 1

 
 
[經籍纂詁出售] [  點石齋主人啓]  
　　儀徵院文逹公視學浙江時以經術爲多士倡衡文之暇譔集經籍纂詁一書士林珍之如拱璧惜乎兵燹之後初印本良不易得坊間雖有翻刻舛誤旣多貽害匪淺本齋不惜重貲購到白帋初印本并將補遺逐頁繕寫分附每韵之後工料則精益求精校對則愼之又愼仍用照相石印法縮成巾箱本式分裝五本定價兩元治經之士當無不先覩爲快也準於十三日出書售處悉照曩例此白 
[和戰利害說]  
　　兵凶戰危誰不知之苟能仍歸於好孰不知其有利而有時害亦隨之者盖過於積弱則亦不可以國也魏絳以和戎而晉悼公克成三駕之勳秦檜以和戎而宋高宗卒陷二聖之駕此其利害截然不同故宼萊公雖受孤注之謗而擅淵一役不得不歸功於御盖之渡河于忠肅雖遭小人之毁而英宗得返不得不歸功於嬰城之固守此其中有權有經有奇有正固非畏葸者所能奏績亦非　躁者所能成功也今者法人無端而攻越南中國以保衛藩屬之故而　命將出師法人且將遷怒於我論者皆謂邊釁不可開睦誼不可失和之爲貴戰無利也此言固見其持重然亦有人謂此　中國積弱已久不可不一爲奮興前此琉球以因循不先舉動而致坐失機宜迄今猶有遺憾今兹法人逞强不肯相下則中國正當厲兵秣馬激勵將士以與之决一勝負幸而勝則可以大挫法人之氣而一伸中國之威不幸而敗則中國從此必將格外加意於整軍經武之事不敢再似從前之玩愒因循以至相沿成習然則此一戰也無論勝負皆有利於中國譼之病傷寒結胸痞積不解非用大黄芒硝大承氣蕩不可爲此說者亦未始非有胆有識特恐釁端一開兵連禍結中國而勝則法人未必遂肯甘罷尋仇不已何日了局卽使果能戰則必勝法人兵船來一艘則截奪一艘來十艘卽焚燬十艘務令片甲不回孑遺靡有如是則庶幾法人創巨痛深不敢復進卽他國亦無不懷中國之德畏中國之威乎不知卽如願以償而中國猶未必遂能安枕盖法人之兵卽平日無事亦當用此軍餉有事之時增費不甚多也故西人之於用兵視如故常無足怪異彼若以兵船四出紛擾卽使中國不喪尺寸之地不折一二之兵而防務不得不處處加嚴不能稍有疎懈試思中國此時其能籌此巨費乎中國而果奮厲無前率其精銳直走　黎斯以攻其腹地則法人自保之不暇何能出而攻人然度中國之兵船水師用之以守禦則尙足恃用之以攻人則未見可操必勝之權故法兵能來而我兵不能往此其理勢之必然者也彼出則歸彼歸則復此策也中國猶未能行則兵端一開之後中國又將何利耶且不特中國無所利而已卽泰西各國亦　多而利少西人之通商於中國原爲經營贸易以期獲利起見若中國有戰務則無論何時何地無論孰勝孰敗於各西人商務未有不窒碍者雖各西國守局外之例兩家之兵皆不能犯及各國且各國亦皆調派兵船互相保護斷不至有所殃及然害則或可免而利終不能圖　烽火連天兵戈匝地之際誰敢以商船貨物往來於其間卽曰往來無碍而銷貨之地旣皆被兵市　之區方且流離顚沛之不暇又豈能與西人相交易此其利之無可覔有必然者而况以兵船保護所費幾何設或　日持久兩持不决則各西商之受累無窮矣故各西商欲中法之出於和而不出於戰其情尤切夫法人之强横甚矣曾侯詰問而岸然不顧以爲與中國無涉觀其意不但從事於越南且欲啓釁於中國一似弗得逞志則必不能已也者然其商人則亦深防戰務興而商局有害故亦與俄美英德諸國聨爲一氣以期保護商局然則法人之意亦非盡欲出於戰而不欲與和也所慮者法人無理取閙而必欲中國償以兵費則中國决然不從或致不能不戰耳今賠費之說法人尙無明言前者不過法國新聞紙偶有此說而詢諸東京之法國員弁則　並無此言若此則此說原非出於法廷旣無此意則此次中法相議不過仍在分疆　界之處其事尙易爲力現在曾襲侯旣專辦俄英兩國而以法事暫交李星使另簡許竹篔侍講以任其事吾知中朝秉鈞諸人亦必不泥於成見而欲爲棄仇尋好之意其端倪已有可見矣法人恐害商局而深願其和各西國皆慮有害商局而深望其和中國亦降心相從而有意於和則行見易干戈爲玉帛化甲胄爲冠裳旦暮間事耳不禁拭目俟之 
[本舘接奉電音] 　 
　　昨由通州電局專發電音到本　有四月初九初十日諭旨八道敬謹譯登○四月初九日奉上諭奏鍾簡補授刑科掌印給事中欽此同日奉上諭左宗棠奏目疾稍愈遵旨銷假一摺大學士左宗棠素著公忠不辭勞瘁朝廷深資倚任前據奏稱目疾增劇　旨准開兩江總督之缺俾得安心調理現已漸臻痊愈覽奏深慰厪懷左宗棠着卽來京陛見欽此同日奉上諭李鴻童奏德州境内運河各工請飭山東撫臣籌欵興修等語山東德州境内運河兩岸工程近年修守廢弛堤身單薄迭出險工亟應設法興辦着陳士杰籌撥欵項遴委妥員卽將應修各工趕緊勘估擇要興修務期加高培　於伏汎以前完竣毋稍延緩其防汎事　並着嚴定官督民守章程以免臨事諉誤該部知道欽此同日奉上諭李鴻章奏直隸蔚州解交藩庫銀兩行至安肅縣存放客店被刦等語安肅縣關廂地　竟有賊匪多人搶刼鞘銀至三千餘兩之多首夥各犯僅獲何見石名餘均未獲捕務實屬廢弛代理安肅縣知縣劉兆祥不能先事預防署蔚州知州韓耀儕簽事不愼均難辭咎着交部照例議處並責令分賠銀兩仍勒限嚴緝贜賊倘限滿無獲卽行叅辦至所稱劉兆祥原禀缷任知縣厲能官不肯將銀兩寄放縣署是以存在客店等語着該署督確切查明如果屬實卽將厲能官一併叅賠以示懲儆欽此同日奉旨左翼監督着文秀去右翼監督着松溎去欽此同日奉上諭陜西延綏鎭總兵員缺着巢端南補授欽此同日奉上諭李鴻章奉開馬頰河　减黄流於地勢民情不宜一摺據稱該督派員查勘自長清縣黄河北岸之龍潭開至馬頰河抵沙十河海口共長十萬餘　計六百三里淺狹處約十分之七應佔民田廬舍共數百畝其不可開引黄流人馬頰者約有二端委員經過時　河紳民紛紛呈請免辦等語山東黄河連年潰决小民蕩折離居時厪得旰山東開河克减黄流實於民生有裨朝廷亦不惜重帑　據李　章會同陳士杰查勘明確地勢民情均屬不便卽着毋庸置議欽此○初十日奉上諭張凱嵩奏剿辦逆匪撲滅殆盡一摺上年冬間貴州婺川縣地方莠民陳鷂子四與猺匪覃鴨剃頭糾黨肆擾謀爲不軌經林肇元張凱嵩先後督飭叅將張連奭帶兵往剿迭將賊寨平毁斃匪多名並將覃鴨剃頭等生擒正法辦理尙爲妥速惟陳鷂子四現尙在逃亟應 
 
 

Page 2

 
 
認眞搜捕以淨根株着李用清飭令該叅將嚴拿務獲毋任漏網所有勦匪出力之叅將張連奭着免補叅將以副將儘先補用並賞加總兵銜以示鼓勵其餘出力員弁紳圑及傷亡人等着該撫查明奏請奬卹該部知道欽此 
[請頒國書] 　 
　　通商諸國凡新簡使臣駐紥友邦則使臣必齎　書以往所以宣主德而敦友誼也昨接到本舘在京訪事人來電謂風聞駐德李丹崖欽使自奉兼辦法事之命卽發電奏聞中朝請發國書以便待節往法盖尋成例也 
[俄使回國] 　 
　　頃接津友來信云俄國欽使韋君定於四月初八日由津上輪船回國初六七日各國星使曁津中官員紛紛送行李傳相亦躬親餞送暢譚久乏殊覺親睦於此可見俄公使之和藹可親也 
[換約述餘] 　 
　　英高換約禮成及巴欽差出示曉諭並派領事官兩員等情已列前報其和約條欵大略去年曾經譯錄故不贅述想從此英高兩國自當共遵約欵相與通商而高麗之商務定可蒸蒸日上矣 
[茶市减色] 　 
　　温郡各處茶商因去年在上海被各行棧倒欠虧本今年觀望不前刻下茶葉上市其價極廉頭次細茶至今尙無人購辦各處茶捐局亦未聞有人報捐則本年茶市之無起色概可見矣 
[揀茶生事] 　 
　　九江茶棧較往年减半而鄰縣及本處婦女之揀茶者轉比往年加多現在約有萬計茶棧向章每當初次揀茶時招婦女到棧挨次占坐號板每名給以揀茶票一紙以號數之多寡爲度以後有票者方准進棧揀茶無票者不得擅入謂之搶板但此規例用之人數少時則可若近來人浮於事屢有因搶板而生事者本月初頭茶到埠各婦女聞風早守候於各棧門前將俟開門搶板故棧夥不敢開門乃該婦女晝夜守候或坐或臥不難左右每日兩頓飯亦倩人送食如是者數日街道壅塞人皆繞道而行地方官見此情形深知不便傳飭各棧主務速開門揀茶給票倘有不遵卽行封閉永遠不准開設於是初二三四等日各棧次第開張發揀聞開門搶板時異常擁擠有踏斷腿脚者有打破頭顱者有幼女踣於地而踹出腸肚死者有某棧倒樓壓傷多人者某棧倒墻壓斃數人者又有一年輕孕婦將孩擠落婦卽斃命者種種駭人聽聞不一而足有謂此實各棧主辦理不善所致如照生童應試之法内有多少坐號外用多少號票分給有票者應點魚貫而入無票者不得冐名混爭庶幾可以無弊第人數太多部勒原非易易以後各茶棧總　熟思而審處之也 
[電線到潯] 　 
　　長江電線聞已設至九江岳師門外砲台邊又安線過江至小池口由小池設至北關再過江之南岸關牌夾地方九江人聞之無不稱奇逐日往觀者肩相摩踵相接云 
[筦鑰森嚴] 　 
　　曾九帥之蒞兩江也凡不時之需悉改而從缓不急之務悉易以他圖一時如縀捐局水利局次第裁撤現以海防吃緊已將挑河築隄之營勇調集省垣朝夕操練不欲以畚鋦土方疎其步伐墮其志氣並議就太平門神策門金川門儀鳳門旱西門水西門南門通濟門各紥一營盤壯捍衛而司啓閉城内如小敎塲唱經樓一帶亦均紥營槍砲之聲旌旗之色大非向時閑散氣象海防營務處已委前山西臬司陳舫僊方伯節制水陸馬步諸軍方伯昔駐雨花台以破城錄功第一威望素著今爵帥用得其人不但桓桓之士心知冋義可以敌愾可以同仇卽蔀屋億萬萬生靈從此望海若而不驚毋復以八公山之草木爲念古人云萬家生　此語豈欺我哉 
[烟台防務] 　 
　　月之初四日總辦山東海防營務處李觀察由登州到烟商辦海防事宜聞撫軍陳中丞不日亦將至烟云○曹　堂軍門於初五日與丁禹廷軍門乘康濟輪船至烟文武各官皆由新關馬頭迎接當日有鎭北輪船持李傳相緊要文件調丁軍門回津商辦軍務故次日仍乘康濟開往津沽也 
[粮貴烟賤] 　 
　　營口近日油豆餅價不甚　貴惟紅粮小米連日飛漲商船往來販運獲利倍蓰盖因直隸天津山東等處購辦賑糧軍食需用孔亟耳近來土價日賤盖東三省之種　粟者不下十之六七去年收成甚豐今年烟蕊露茁又極發榮滋盛業此者固有滿篝滿車之望云 
[浮言胥動] 　 
　　營口近因法越事急民心蠢然不靖謠言因此日興東營天主堂向有義塾肄業之華童約有五六十人五六日内忽盡歸家蓋因各家父兄禁之使勿去也而兵勇之視西人尤有氷炭之勢上月廿九日夜漏三下袁營中巡　之某哨弁帶小隊巡至東營適遇帆船上之西水手醉行於途灌呼呌囂某弁上前呵之彼此言語不通水手乘醉舉足踢某弁某弁拒之兵勇四面合圍將水手困在垓心正在危急時適又有西水手六七人醉唱而來見同類被困上前解圍將某弁之面毆傷一兵見勢不佳乘間馳回比至中途遇喬營耿營之巡夜兵四十餘人逕告以故終擁馳援幸是時葢平縣飭差送公文至　署目覩其事卽于投文時禀告道憲立飭署巡捕馬把戎前往勸解之次日道憲與領事官會商兩不追究又出示不准華人售酒與西人如違照販私例懲辦此事幸得消　否則中西又多一層轇轕矣 
[票號倒閉] 　 
　　漢口來信云該處有一山西票號開設已有二百餘年近日忽聞倒閉眞出於意料之外也 
[厦門防務] 　 
　　昨接厦門來信云該處近日賊匪甚多官憲諭令居人舖户將城内地段分界而守栅欄密布燈火通宵凡以除奸宄而安良善也 
[宜昌瑣事] 　 
　　上月二十六日午後四點鐘陡起狂颷河中船隻之傾覆者不計其數南關外龍王廟前一帆船略裝貨物搭客二人風起時將桅吹折船遂傾倒幸二客翻坐船　隨波逐流紅船　艘卽開往援救追至寳塔河下將該船及客援起船貨亦未全失亦幸事也○前報河西李某買米四斗鄰右挪借不允被王某搶去分食一案當卽拿獲數人兹於上月念六日將王某上站籠念九日卽站斃云○三月二十七日賀鎭軍乘江通輪船到宜兵弁皆排隊恭接聞擇於本月朔接印 
[行船宜愼] 　 
　　寗波城外有浮橋兩座以便行人省用船隻連絡上蓋板片兩面用大鐵鍊牽牢以期堅固一曰老江橋通江東要路一曰新江橋通輪船碼頭卽　北岸是也每逢船隻經過必開橋放行月之初五日午後有三道桅福建大商船一隻經過先將　索安置旁岸然後牽挽逆流而上不料船吊過橋繩索忽斷船卽順流退下將新江橋衝開兩而鐵鍊擊斷幸是時潮信將平水勢不急否則幾有傾覆之患也 
[見財起意] 　 
　　人肉饅頭惟梁山泊强盜爲之耳安有清平世界竟來屠伯於海外設陷阱於國中如場友所述一事是可異矣三月初十　　 
日午後江都縣差皂快兩班及縣中護勇保伊局勇共二三十人解犯人一起至縣内有四人三男一女鎖索琅鐺其原委係三日前城東三十餘里馬家橋地方有一餅店帶賣酒菜將近黄昏時忽有甲乙二客口操皖音肩扛梢袋到店沽酒乙謂甲曰今日不及到揚州且在此地宿我先去尋庽汝在此候我乙遂先去甲食畢算付帳目將往迎乙店中一中年婦人云我家有空屋可以住客與客同往一視何如甲首肯婦令甲負袋入内看屋不意背後突出二人以刀斫甲仆地旋卽拖入廚内碎割數十塊入鍋燒煮而婦仍至店中未幾乙來問甲何在婦云久去覔汝未之遇耶乙聞言卽返遍尋不見疑甲人花烟館尋歡矣歎息歸寓獨宿不意庽中一犬向乙狂吠不止呵之不止乙倦極遂寢犬竟大吠登　乙驚起犬直 
 
 

Page 3

 
 
前啣衣使出乙西與同寓數人隨犬所往犬或前或顧竟引衆至該店門前以目視乙衆大疑叩門不應衆排闥而入犬竟引至廚下登灶而吠衆揭鍋蓋視之則三鍋皆人肉也惟甲之首尙能辨認衆大怒常將店中夫婦及一子一甥縛住鳴保訊之蓋見甲袋内有洋四十餘元遂起意謀殺也行路之難竟若是哉 
[袁江雜錄] 　 
　　清淮各軍雖五百人爲一營然分佈各縣各鄉每以三五十人百餘人散紥巡緝漕憲以現值整頓武備之時爰札調各軍閱操想如火如荼不日卽可聚於浦上也○初一日晨烈風暴雨電光過處霹靂數聲屋瓦皆震旋悉北門迤東之城榮轟　或云有事物被　所迫以致帶坍未審確否○前報運河水勢滔减兹悉連次大雨沂泗來源又盛故水勢略漲聞邳宿辦工已撤下游水勢約漲二尺有奇矣○湘軍駐扎浦上築營壘盖房舍本作長久計器具衣服置備較多今當拔隊南下不便携帶衣物故各檢出售賣價亦甚廉云又湘軍駐紥旣久店舖欠帳等要亦難免現悉拔隊爭赴營追索奈營門不容混入各軍又發軍裝挑　囊忙亂異常安得覓其人而索討耶 
[榷使起節]  
　　新簡粵海關監督海榷使聞於昨夜起節想卽赴新任也 
[意使北上] 　 
　　意大利國欽差魯大臣於今日乘高陞輪船北上云 
[船事彚錄] 　 
　　招商局之永清輪船由天津回滬小有損傷昨日雇小火輪拖往浦東老船塢分廠修理○前報金星公司輪船由外洋來滬途中稍有損壞駛入耶松船塢修理現已工竣今日可以出塢○前報虹口梅家巷地方新造之艇船四隻陸續工竣下水尙有一艘今日亦可下水矣 
[水手兇横] 　 
　　前夜十點鐘時有西國水手醉後在虹口頭垻沿街打人旋又闖入鹽水妹家吵閙門口觀者擁擠該水手竟拔佩刀向人亂戳兇横如此而無人爲之禁止軍政果安在耶 
[賽馬紀餘] 　 
　　西商賽馬三日畢後例准馬夫賽跑或有西商之餘興未闌者挨入再賽二三次此向例也此次馬夫本定於禮拜六即初九日賽跑因是日天雨故改於昨日云 
[竊磗荷枷] 　 
　　粵人王阿唐在老北門竊取城磗被守門兵弁見而喝阻反敢逞兇故由巡防局解縣蔣明府飭將王枷號十日示衆 
[流氓案結] 　 
　前報嚴辦流氓一節前日又經金委員緝獲在香粉店起衅之乞丐唐富保一名解縣即與黎邑尊會訊提唐供稱前日在該店求化錢忽有王上奎等走來稱須向該店討洋五元我知伊藉端訛詐故不允詎王卽將櫃檯上之玻璃匣打碎並拾街上磗石擲去適金委員到我已先走並未擾事邑尊問王上奎等究竟咬傷委員手指及喊打死委員有我償命等語否答稱不知邑尊喝將王上奎打藤條五百王阿雙陳耀卿各打三百楊良卿打一百仍各執前供邑尊飭將四人各枷號一月在犯事地方遊街示衆唐丐答責二十板開釋完案 
[限追息銀] 　 
　　些厘公司洋人投英領事署控稱向在工部同傭工之朱榮明曾代徐王氏將田單來抵銀二千五百兩言明一分起息現被欠五月息銀一百二十五兩請爲傳追翟副領事據情照會黄太守於昨午前傳到朱榮明欠主徐王氏亦投質些厘公司洋人反案申訴朱榮明供代徐王氏將田單向該公司抵銀是實因延不付息屢經知照該氏赶緊措辦今旣控追特邀該氏投案該氏供願展期措銀付息太守商之翟君着限該氏二十天内繳齊息銀如再延遲定于提追 
[英界公堂瑣案] 　 
　　包探顧阿大稱前有金雲卿控曾娶花烟館妓女爲妻被嚴阿龍刼去當獲載妓之船户及嚴同伴張朝之妻送案押候提到嚴阿龍再訊在案今將嚴阿龍獲案且嚴犯事不止一次尙有别案原告均已投質嚴禀稱向在南碼頭做小工有相識之朱阿五尋見逃妻送歸家中我曾與朱同在茶舘吃茶金雲卿與我有怨卽以朱妻爲伊妻因被訛指翟副領事謂是案前經德繙譯會訊本領事未便干預應請將嚴阿龍押俟禮拜六仍由原審官辦理黄太守然之○禇阿永稱在新閘鎭開柴行前日我妻出外被馬車撞倒碾傷當將馬夫王阿　交捕妻送在仁濟醫院今馬房主央人關說情願出資了事求恩免究王阿耕供在公一馬房駕車誤傷禇妻今願調停償還醫藥貲黄太守准將王父保自行料理○華捕稱有車主向車夫索欠車夫情急投河救起送案陳明羣供江北人開車寓有年被徐朝川積欠車資房飯及洋烟等錢十餘千原令其逐日拔還錢五十文伊竟分毫不還昨日在路相商伊遽投河豈非累我乎徐朝川供因患病積欠陳錢一千六百文光景並無十餘千之多黄太守以徐朝川貧苦可憐諭陳明羣不必索欠陳遵斷翟副領事又賞給徐四闰洋二個徐叩謝領洋而去 
[來書照登] 　 
　　聞上海縣積　前年陸續接存錢十六萬千文向由堂董發典生息今歲本邑因上年七月間兩次風潮爲災田禾荒歉是以黎邑尊詳請上憲將錢漕合邑普减八厘並于積榖中發給各鄉户耔種上海合邑十二保二百十四圖除卄五保租界各圖外共議給二百零二圖每户以五畝以下爲率議定借錢不借榖發每畝錢八十文早經黎邑尊傳諭各董保造册禀報並出示曉諭在案但據鄉人言給發耔種須在榖雨以前乃可揷種現在遲至立夏節後尙未發給深恐貽誤農功用是嘖有煩言有謂堂董體卹典當按月生利週轉不顧鄉人利害故今年漕糧及上年下忙錢糧鄉人亦遲延不繳未始不由不發積榖之故也事關國計民生不忍默爾而息貴館素以興利除弊爲懷可否照登使下情不致壅於上聞禱甚感甚 
[請速購票以全善舉啓] 　 
　　謹啓者敝　館自上年七月初二日起接募山東順直賑捐仰蒙各省各埠諸大善士解囊樂助銀洋之外尙有珠寳金銀首飾皮統衣服古玩書畫器具股分等票無奇不有值此市道之衰一時難以脫手賑欵待放急迫萬不得已出此籌賑末議仿照洋人搖彩格式在上海承助來各物擬售一千號每號售洋兩元正在刊登報章佈告諸同善時又接到京中連聰肅年姪寄到部曹諸大善士代募貴重之物共計三百十八件内有元狐袍套皮統珍貴之物亦欲估售一時斷難覓主又加增一千號共售二千號得彩物者二百號一切章程早在日報上詳細刊登刻下售去大半外埠寄出助賑　票四册計四百號杭州一百號託胡厚記杭莊胡厚餘老伯代售湖州一百號姚大仁絲行姚守梅譜兄代售盛澤託沈天成綢莊沈奏雲年姪代售蘇州託金山如鄉長代售昨日承金山如司馬鄉長來函并助賑彩票册根一本第一千七百一號至一千八百號通統代售交來洋二百元尙有杭州湖州盛澤共三百號未見寄來今特託登申報務祈代爲覓售會館尙有八百餘號未曾售出務望各省善士解囊佽助將來中彩者以義取利卽未中彩者以兩元助賑亦是功德恐購票諸君時懸心目務請仁人早來賜購滿額之後卽行開彩以全善舉合再登報代災黎籲告卽請衆鑒[  上海絲業會館籌賑公所施善昌謹告]  
[題漢槎秋笳集詩後] 　 
　　科名斷送怵刑章成就骚人未可量天篤奇才磨鍊老世逢高義解推償廿年雪窖氣雄直一卷秋笳聲激昂生入玉關還故土鬢邊猶帶塞垣霜[  珠江拙閒廬主杜鳳岐邠農甫求是艸]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年四月初一日京報全錄]  
　　宮門抄○上諭一道錄前○楚督卞等奏請添設鄉試謄錄對讀各官摺○鄂撫彭奏調署知縣片○將軍金奏領隊大臣出缺揀員署理摺○又奏請議卹片○黔撫林奏請補都司摺○大臣永奏請奬勵片○江督左奏請分别給奬摺○又奏請改奬片○鄂撫彭奏爲委署知縣片○大臣永奏爲遵自酌保各員奬叙摺○四月初一日兵部太常寺太僕寺正藍旗值日吏部引見三十二名侍衛處一名○靈中堂謝管銀庫恩○童華假滿請安○熙敬等前往東陵請訓○福志楊澤山常祥預備召見○内閣奏派騐放之大臣派出六額駙恩承周家楣廖壽恒○召見軍機醇王常祥福志楊澤山○○署理湖廣總督湖南巡撫臣下寳第湖北巡撫臣彭祖賢跪奏爲籲懇添設湖北鄉試謄錄對讀各官恭摺仰祈聖鑒事竊准禮部咨議覆給事中鄧承修條陳科塲事宜一摺内開各省鄉試原定謄錄對讀各官員數多寡不同應否添派及量爲裁撥之處應　各督撫酌度情形奏明辦理等因經臣祖質轉飭句道核議去後兹據湖北布政使蒯德標按察使黄彭年等會議具詳前來臣等覆查湖北鄉試原設同考官十員謄錄官四員對讀官三員咸豐年間以應試諸生約計六千餘人歴次加廣學額生監就試者添至一萬一二千人同治九年經前督臣李瀚章前撫臣郭柏蔭籌議增添號舍二千餘間添設同考官二員現在應試生監每届遞多書手亦復加增旣賴稽查嚴密尤宜對讀精詳員數少則照料難　深慮貽誤相應仰懇天恩准將湖北省謄錄官四員添設一員對讀官三員添設二員各定爲五員自下届乙酉科爲始准作永遠定額俾稽查更臻周備校對可免稍疏臣等爲愼重科塲起見謹會同湖北學政臣高釗中合詞　摺具陳伏乞皇太后皇上聖鑒勅部議覆施行謹奏軍機大臣奉旨禮部議奏欽此○彭祖賢片再署京山縣知縣潘兆基調省差委所遺該縣印務查有新選到省之通山縣知縣林元菼幹練勤明堪以調署據布政使蒯德標按察使黄彭年會詳前來除檄飭遵照外謹會同署督臣卞寳第附片具奏伏乞聖鑒謹奏軍機大臣奉旨知道了欽此○○帮辦軍務大臣革職留任伊犁將軍奴才金順内閣學士兼禮部侍郎銜革職留任伊犁叅賛大臣奴才升泰謹跪奏爲察哈爾領隊大臣因病出缺揀員署理恭摺具陳仰祈聖鑒事竊奴才等於光緒十年正月二十日據察哈爾營總管圖魯托克托霍等禀稱署理察哈爾領隊大臣索倫營總管德勤自上年入冬以來時患氣喘服藥罔效延至本年正月十八日寅刻身故等情禀報前來奴才等伏查察哈爾營游牧邊界甫經分定該營操防整頓及沿邊卡倫一切事宜均關緊要現署領隊德勤因病出缺亟宜揀派妥員署理以重職守查有頭品頂戴記名副都統吉林蒙古正黄旗佐領雲騎尉世職　阿巴圖魯王寛爲人老成實心任事堪以署理除飭令接署外所有察哈爾領隊大臣因病出缺揀員署理緣由謹恭摺具陳伏乞皇太后皇上聖鑒訓示謹奏軍機大臣奉旨察哈爾營領隊大臣着王寛暫行署理欽此○○金順等片再前任察哈爾營領隊大臣喀爾莽阿係伊犁錫伯營正白旂吉福佐領下人歴任總管仰蒙天恩賞加副都統銜作爲伊犁察哈爾營領隊大臣在任數年以來於該營整頓安揷設復博羅塔拉卡倫一切事宜頗著成效並兼辦行營屯田不辭勞瘁上年伊犁收還該領隊親來伊犂面陳察哈爾營地方公事於四月初六日由博羅塔拉起程初七日行至薩墨爾彥布拉克地方歇宿詎意夜間被纒回巴逹爾潜入帳房刺殺殞命業將兇犯訊明奏請照例嚴辦案經議結惟喀爾莽阿身任大員因公途次遇害情殊可憫合無仰懇天恩勅部從優議卹以慰幽魂之處出自逾格鴻施謹附片具陳伏乞聖鑒訓示謹奏軍機大臣奉旨着照所請該部知道欽此○○革職貴州巡撫臣林肇元跪奏爲揀員請補都司員缺以重職守恭摺具奏仰祈聖鑒事竊查平遠協中軍都司儘先遊擊陳鳳岡呈請開缺歸遊擊班候補所遺員缺應卽揀員請補以重職守臣詳加遴選查有留黔儘先補用遊擊劉元雲現年三十五歲廣西羅成縣人由行伍於同治九年投效黔營剿賊出力給予六品軍功克復麻哈州城保以把總儘先拔補並戴藍翎克復清黄等城咨保註册以千總儘先拔補攻克普安等城並剿平牛角坡香鑪山各賊巢保以守備儘先補用十三年攻拔興義等城底定全黔保以都司儘先補用光緒二年克復永從等城並剿平六洞賊巢出力是年十一月十四日奉上諭着免補都司以遊擊儘先補用欽此五年奏留黔省儘先補用均經先後欽奉諭旨允准在案該員有勇知方堪以借補平遠恊中軍都司員缺現在黔省辦理善後整頓營務之時合無仰懇天恩俯准將劉元雲借補平遠協中軍都司員缺實於營務有裨如蒙俞允一俟接准部覆卽行給咨送部引見以符定制除咨部查照外謹會同雲貴總督臣岑毓英貴州提督臣羅孝連合詞恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○永德片再查現因撥兩天津添設鎗砲各隊馬匹派出承辦主　及解馬家員等均能辦理妥速沿途護解尙無貽悮援案請奬奏奉諭旨着准其照案請奬毋許冐濫欽此欽遵除在事尤爲出力各員專摺開革奏請奬叙外惟查有前准兵部咨議奏前任察哈爾都統謙禧保奏巡緝官兵出力各員案内之三品頂戴花翎商都牧羣總管額林臣請奬二品頂戴核與定章不符應令另核請奬等因在案此次撥解天津馬隊該羣總管督催揀擇類能一律臕壯又屬安速無悮殊屬倍著勤勞若不解案從優奬勵不足以昭激勸合無仰懇天恩將三品頂戴花翎商都牧羣總管額林臣懇請賞加二品銜可否之處出自逾格鴻慈謹附片具奏伏乞聖鑒訓示遵行謹奏軍機大臣奉旨覽欽此○○太子太保大學士兩江總督二等　靖　加一等輕車都尉臣左宗棠跪奏爲查明江北河運漕粮出力各員籲懇天恩分别給奬恭摺仰祈聖鑒事竊江北歴届辦理河運出力人員均經奏准給奬兹查光緒八年分江北河運漕粮於九年二月二十四日開行七月二十九曁九月初一等日分别留津運東賑濟先後照數騐收奏奬前來臣查本届漕船提前開行後經過十字河濟寗等處節節淺　起剝套塘灌送百計經營始逹陶城埠黄水續長隨卽啓　進口沿途晝夜催儧得以早日抵津截留賑濟具奉撥東賑米中臨清折回出口經行黄河二百數十里時值秋汎大溜奔騰湍激逆流上挽危險萬分多方設法保護相機儧行俾得迅抵濼口交收無悮在事各員煞費經營倍嘗艱苦洵属異常奮勉擬請援照成案分别給奬除將出力稍次武弁另行咨部給奬外理合繕具清單恭呈御覽合無仰懇天恩俯准一體給奬以示鼓勵謹會同漕運總督臣楊昌濬江蘇巡撫臣衛榮光恭摺具陳伏乞皇太后皇上聖鑒訓示謹奏軍機大臣奉旨該部議奏單片併發欽此○○左宗棠片再准部咨核覆光緒七年分江北漕粮河運出力各員奬叙案内三品銜卓異註册候升江寗府知府趙佑宦調署高淳縣知縣候補知縣王慶熙江蘇試用典史張書鼎藍翎不論雙單月遇缺卽選從九品張錫疇或與定章不符或官册無名或應補交未捐足班次銀兩各等因均經轉行去後兹據江寗布政使梁肇煌江安粮道張富年飭據該員等陸續查明聲覆改請奬叙開具　覆改奬清摺詳請附奏前來臣覆粮無異除將聲覆改奬各員開具清摺　送吏部查核外合無仰懇天恩俯准飭部查照分别議給奬叙以昭激勸理合會同漕運總督臣楊昌濬江蘇巡撫臣衛榮光附片陳明伏乞聖鑒謹奏軍機大臣奉旨覽欽此○○彭祖賢片再據咸寗縣知縣陳樹楠禀感患瘧疾請假囘省就醫應卽委員往署以重職守查有本任監利縣知縣諸可權老成穩練爲守兼優堪以署理據布政使蒯德標　察使黄年會詳前來除檄飭遵照外謹會同署督臣卞寳第附片具陳伏乞聖鑒謹奏軍機大臣奉旨知道了欽此○○奴才永德跪奏爲遵　　　　 
旨酌保撥解天津馬匹在事尤爲出力各員籲懇天恩給予奬　以昭激勸恭摺奏祈聖鑒事竊奴才前因撥解天津添設槍砲各隊馬四百匹當派主事英裕恩慶等隨同徐得元出口揀擇倍著勤勞管解馬匹之委翼長伊什拉普坦等沿途護解毫無貽悮援照吉林送馬成案請奬等因奏奉諭旨着准其照案請奬毋許冐濫欽此欽遵仰見我皇太后皇上於微勞必錄之中仍寓愼重名噐之意曷勝欽感伏香此次撥解天津馬匹派出承辦主事筆帖式等均能寔心任事揀擇　速解馬蒙員沿護解毫無貽誤亦属辛勤若不量予奬叙不足以昭激勸奴才擇其　爲出力者八員分繕清單恭呈御覽合無仰懇天恩俯准照單給奬以示鼓勵之處出　　格鴻慈所有遵旨酌保撥解天津馬匹在事尤爲出力各員擬請奬叙緣由謹恭摺具奏伏乞皇太后皇上聖鑒訓示遵行謹奏軍機大臣奉旨該衙門議奏欽此 
 
 

Page 11

 
 
[光緒十年四月初五日京報全錄]  
　　宮門抄○諭旨四道錄前○蘇撫衛奏審明定擬摺○又奉關稅短徵查照成案請酌減寛免緣由摺○湘撫藩奏請補知州摺○粵督張奏請員差補夾片○陜　譚奏請調補知縣摺子○四月初五日理藩院鑾儀　光祿寺鑲黄旗值日無引見○睿王假滿請　○德克精額寉國因預備召見○兩閣奏派騐放之王大臣派出烏拉喜崇阿崑岡徐致　陳蘭彬○召見軍機 
德克精額　國因○○頭品頂戴江蘇巡撫臣榮光跪奏　審明已革世職演習洋槍誤斃人命按例定擬恭摺仰祈聖鑒事竊據江寍縣騐報世襲雲騎尉陶澤勳因演習洋槍誤傷李三身死一案先經督臣左宗棠將陶澤勳附片奏叅　審奉旨着照所請兵部知道欽此欽遵轉行集証研訊去後兹據江寗縣知縣賈致愼審明擬議由江寗府知府　佑宸覆訊解由臬司評應鑅提勘無異詳請具奏　來臣覆　查核緣陶　勳籍隸　元縣其父從九品職銜陶鑄於咸豐十年間西督辦　練遇賊陣亡議給雲騎尉世職經前督臣沈葆楨騐　　標掌習與已死李三素不相識鴻澤勳以奉考月課見城内四象橋　有桑林一處桑樹茂密林外又係曠地並無行人路徑故將槍靶懸掛林内樹枝逐日前往演放光緒九年五月十九日早陶澤勳又至林内演習洋槍裝藥試放適李三與楊毓坤赶驢馱　　四象橋經過　頭斃逸李三追至曠地正值陶澤勳槍子打出林外致悮將李三右額角轟　喊跌倒地經楊毓坤赶入林内尋向陶澤勳告知李三傷重移時殞命報騐訊詳審供不諱詰非有心施放殺人亦無起　别故案無遁師查例載鳥槍竹統向城市施放傷人因而致死者杖一百流三千里等語此案已革世襲雲騎尉陶澤勳在桑林中演習洋槍致誤傷李三身死雖演槍處所外係曠地向無行人路徑但究在城内自應按例問擬陶澤勳合依鳥槍竹統同城市施放傷人因而致死者杖一百流三千　例擬杖一百流三千據供母老　單是否属寔飭縣另行取結查辦仍追埋葬銀一十兩給付屍屬收領以資營葬屍棺飭埋洋槍案結發營配用除供招咨部外謹皆同大學士兩江總督臣　宗棠恭摺具奏伏乞皇太后皇上聖鑒勅部核覆施行謹奏軍機大臣奉旨刑部議奏欽○○頭品頂戴江蘇巡撫臣衛榮光跪奏爲查明揚關四口光緒九年十月止一年期内徵收稅銀提解户部指撥京餉及籌解内務府參價並請　臣徵銀數查照成案懇恩酌减寛免緣由恭摺奏祈聖鑒事竊照楊由關閘應徵稅銀歴經奏明在案於白塔邵伯芝稻中閘四小口徵收照例按年奏報兹據委管揚關由閘稅務署常鎭通海道黄祖絡詳稱前道沈敦蘭自光緒八年十一月初一日新關起至九年三月初八缷事前一日　徵收商稅銀一萬四千五百三十六兩零又淮運司代徵鹽稅銀七百七十九兩零又黄祖絡自九年三月初八到任接徵之日起至十月底止徵收商稅銀二萬七千五十四兩零又淮運司代徵鹽稅銀一千七百四十二兩零統計共徵商稅鹽稅銀四萬四千一百一十三兩零除鹽稅銀兩由淮運司就近解交漕河總督衙門河餉外所收前項商稅銀四萬一千五百九十兩零連同上届存銀二萬五千六十六兩零共銀六萬六千六百五十六兩零内遵照户部指撥光緒九年分京餉銀三萬兩又籌解内務府光緒九年分參價銀四千兩平餘抬費及匯解等銀二百三十一兩零統共撥解銀三萬四千二百三十一兩零均經分别詳請給咨起解前赴户部内務府交納奉掣批廻在案餘剩銀三萬二千四百二十五兩零暫儲關庫存候彚解光緒十年分京餉所有前項一年關稅遵照奏案復用紅單按户塡給並無多徵少解情弊核計現徵之數較之上三届稍有加增照額仍形短絀實緣江海自通商以來與南北大宗貨物多由洋船裝運其内地出入洋土各貨僅止零星小販絶少大賈營運且一經洋商報運請有單照者沿途關卡又止騐明放行概不重徵查鎭關洋稅項下自光緒八年十一月第九十結起至九年十二月第九十三結止共收子口半稅銀十萬八千餘兩彼盈此絀職是之由兼之上年直東等省被水成災豆産失收來源缺乏各路購運賑米奉免徵稅是以更難起色所有上届短徵稅銀部議减免八成五厘賠繳一成五厘本届徵收稅數雖經竭力整頓而按額仍形短絀實係時勢使然委非經徵不力詳請援案奏懇恩施仍子寛免賠繳等情前來臣復加查核係屬實在情形且所徵稅銀比較上三届收數尙屬有增無減合無仰懇天恩　准飭部查照該關歴　期滿部定减免賠繳成數並免　處成案辦理以示體恤除將光緒九年十二月期滿徵收稅銀比較清單咨送户部查核外理合恭摺具奏伏乞皇太后皇上聖鑒謹奏軍機大臣奉旨户部議奏欽此○○頭品頂戴署湖南巡撫臣潘鼎新跪奏爲遴員請補直隸州知州要缺以資治理恭摺仰祈聖鑒事竊照湖南澧州直隸州知州吳起鳳休致遺缺於光緒九年十一月二十二日奉旨照第五日行文之例按期湖南省程限七十日减半計算扣至十年正月初二日作爲開缺日期歸正月分截缺咨部在案查澧州直隸州知州係冲煩難要缺例應在外揀選題補定例應題缺出先儘候補正途人員題補無人准以應卄人員題　又各省府同知直隸州知州係奉旨命往或督撫題明留於該省候補者無論應題應調應選之缺准先謹酌量補用又吏部奏定　程道府直隸州知州同知通判遇題調要缺酌量以候補人員請補時應先儘記名分發人員請補如寔係人地不宜始准聲叙以各項候補人員酌量補用各等因今澧州地方濱臨湖河管轄五縣民情刁悍政務殷煩非精明幹練之員不足以資治理湖南雖有曾任寔缺候補直隸州知州人員均與是缺人地不甚相宜卽應升人員内亦無堪以題升之員又直隸州班内並無記名分發人員應請於現任實缺候補人員内揀選補授臣與藩司龎際雲臬司孫翹澤逐加遴選查有候補直隸州知州道州知州福昌年四十一歲蒙古正紅旂文翰佐領下人由監生報捐知州雙月選用同治三年充實錄館協修全書告成議叙以知州分發省分歸候補班儘先前補用並加運同銜簽分湖南六年十一月初二日到省　營援黔出力保戴花翎嗣於苗疆肅清案内保奏光緒三年七月十八日奉上諭着俟補缺後以直隸州知州歸候補班補用欽此准補道州知州七年七月初七日到任江　土猺盛成　滋事案内出力保奏俟補直隸州知州後以知府用經吏部覆准於八年四月二十四日覆奏奉旨依議欽此該員持躬謹厚辦事勤能係在任候補人員以之請補澧州直隸州知州洵堪勝任與例亦屬相符相應專摺奏懇天恩兩念員缺緊要准以該員補授遺於要缺有俾如蒙俞允候奉准部覆並例給咨送部引見再該員係本任道州知州今請補禮州直隸州知州任内叅罰案件候到任援飭令完繳仍造册送部備查所遺道州知州係屬選缺南省現有應補人員應請扣留外補合併陳明謹會同署湖廣總督臣卞寳第恭摺具奉伏乞皇太后皇上聖鑒飭部議覆施行謹奏軍機大臣奉旨吏部議奏欽此○○張樹聲片再記名提督吳　洛所部武毅右軍淮勇五營上年經臣與北洋大臣李鴻章奏調粵防兹據吳宏洛請將该軍營哨各宮記名提督鄧正峰補用副將儘先叅將張邦福兩江儘先補用遊擊劉克順兩江儒先補用副將孫蔭槐儘先補用都司王安詳等五員奏明留粵前來臣查各該員皆久例戎行治軍有律現在該軍派駐安隘　爲出力相應籲懇聖恩　准將鄧正叅張邦福王安詳於兩廣差委補用並將劉克順孫蔭槐改留兩廣差委補用以資得力除飭取各該員履歴咨送兵部查核外謹附片具陳伏乞聖鑒訓示謹奏軍機大臣奉旨着照所請兵部知道欽此○○頭品頂戴陜甘總督臣譚鍾麟跪奏爲揀員調補知縣要缺以裨地方恭摺仰祈聖鑒事竊據藩司詳稱敦煌縣知縣費勛丁憂業已截缺報部所遺係繁難二項邊遠要缺例應在外揀調前奉部章甘肅升調　缺燮通辦理道府丞雜州縣以及佐雜各要缺將現任各員按照應升官階任内無論有無升案並是否到任實授以及歴俸試俸未經　滿各員　擇其人地相宜者一律升　等語今敦煌縣缺該司等查有兩當縣知縣喻炎丙湖南郴州廩生癸酉科舉人投効　靖　蕩平新疆南北兩路案内保以知縣留甘補用並加同知銜　部引見領照來甘年滿甄别以　缺知縣補用補授兩當縣知縣缺於八年十月到任該員明白穩練辦事寶心在甘有年熟悉邊情以之調補敦煌縣知縣實堪勝任會詳請奏前來臣查喻炎丙年强才裕勤政愛民仰懇天恩准以該員調補敦煌縣知縣實於地方有裨如蒙俞允銜缺相當毋庸送部引見該員任内並無叅罰案件謹繕摺具陳伏乞皇太后皇上聖鑒訓示所遺兩當縣知縣係簡缺甘省現有應補人員應相留另行揀補合併聲明謹奏軍機大臣奉旨吏議奏欽此 
尙有初四日京報俟到再　補錄本舘附識 
 
 

Page 12

 
 
[摸魚子紀夢] 　 
　　記相逢木蘭舟上春情緜密如許三年不見芙蓉面一見一番情緒雙槳渡正水長平湖湖柳飄芳絮韶華暗數有人影衣香倡條冶葉都載碧波去菱鏡破夢斷揚州歸路依依好景非故相思幻出菩提果春到小桃開處紅欲吐可笑斂春山畵印卿眉嫵魂離倩女算象管嗷嘈鵾絃掩抑時道謝娘苦[  維揚柳隱詞人馬相如甫稿]  
[慶春澤贈揖竹詞人]  
　　病旅言愁春人說夢一般心事分明碧桃開了那禁風雨冥冥燕支攙和珍珠涙說當初自負多情奈而今回首是門孤負園亭尋知憔悴腰支减且開尊良夜聊慰飄零酒人柔腸怎　淺醉微醒年來已是無家客　東風　住浮萍甚氤瘟一　馨香熏看惺惺[  悵花弔酒詞人蘇州太癡生悮軒高瑩玉倚聲]  
[貂裘換酒贈夢畹生] 　 
　　吾輩相逢處多半是蓬飄萍泊各爲羈旅滬水蘇雲三百里桂楫蘭橈容與爲只爲詩儔酒侣千古惺惺解憐惜喜美人一見蘭心素言正密春天暮梨園菊部爭隱舉爲問取于鄉底事鬢絲如許我有閨房兒女子歴歴半生情愫亦同是者般悽楚可奈一宵言不盡又五更寒夢人歸去况冐着風和雨[  悵花弔酒詞人高悮軒倚聲]  
[上海北市盆瀑衖絲業會舘主施少欽經收順直山東江浙等處賑捐四月初八初九日第二百七十二百七十一次清單]  
　　洞庭羅掉雲由太古昌棧來十元潁上子求同胞合家康健順利五元崇明王氏五元勉力子求萱幃病愈三元還願子祈保椿堂安健規銀一兩六錢顧自貞爲室人朱氏患内外症求全愈續助一元怡和洋行公和輪船上設立桶捐收交一元四開五元八開四元錢一千九百六十文陳樹滋三次續助一元○四川虁關百貨釐捐局鍾　菴觀察代募捐册萬縣興發壽記錢一百千文萬縣鹽局三十千文萬縣周母成太宜人三十千文上黨鮑二十千文無名氏十五千六百文皖北無名氏東越至德堂鍾富順祥泰源無名氏四户各十五千文楚北問禮堂萬縣福興隆雲利長江右迎輝堂四户各十千文浙湖務本堂汪六千文星沙槐菴氏南浦泰昌恆二户各五千文梁山蕭時榮萬縣富有行二户各四千文雲安紹德堂范　和堂奉節何樹山王萬福胡澍森萬　程昭德永盛益易德泰八户各三千文奉節周世安二千五百文豫章星齋氏奉節蔣正清二户各二千二百文雲安松蔭軒劉雲山奉節吳大興蔣秋　何瑞廷陳献淮劉星齋馮寳之徐須之周錫之葉華堂柯寶志徐其城山陰東浦愛蓮室萬縣集生和道生福豐記郭川發黄畐記山西全和泰二十户各二千文句容詩禮堂一千五百文渠武堂雲安月樵氏貞吉堂中峰氏奉節瑞昌祥萬瑞茂趙福順萬恆鎰馬道生義盛恆同乾裕胡向泰趙文煊劉壽菴萬壽宮僧容鑒李海馮榮萬冉繼善龔佩傳劉厚富梁山祝家杰張永銓張永鈺紹興東　村韓氏萬縣陳柏森陳寶珍王魯侯黄道中鼎興源姜超然程祥興行富順　長順三十二户各一千文奉節吳　瀛成都張煥廷三星堂卾城無名氏四户各五百文以上共計四百二十六千合收到規銀二百九十五兩由上海　署王君雲　錢席交來○　垣錢唐金山如司馬代募捐而方裕泰號吳瀚十元　展韶求兄病速愈五元同里曹十齡　女馨官因病許愿卽愈二元由陰俞十三齡童子壬　求讀書開悟　紙　錢一元由　盛局來○蘇州　王寺月和尙由童　　　　來圖畫業成票一張第一次先交原價規銀五十兩　紹有心無力人爲妻尹氏求却病延年助聯齋　異十六　　　　十木事　賦十　　又　施　求　速愈助　印　　圖二本芥子圖畵譜八本十竹齋畫　八本有正味齋　體六本留苑菴尺牘四本宣南鴻雲集二本均歸助賑彩票册内○餘姚翁　蘭先生書　助本藉　收二元大　○　　錢唐金　如司馬代售助賑彩票　鴻吉富仁坊至王綜　汪榮昌周　清河老人王思生周　　　　主周　王　　周　邵　夫唐　先　　　　兩號盛　甫姚永　願湘園　星堂　雨　恆昌申宜記兩號仁　記胡厚生王　之嗣復記玉仲記　　記　和　號姜寳記　　葆　慶葆有言有常　合得劉　之春怡軒　三善王　庭沈　山王仁　李安昌王吉升劉　之大石頭巷　福佑生王庚梅清河老人兩號金子莊　耋申　徒生金子槱王　居子　流生欲　　南鴻雪　卜登發童韻　江手錢子章　　　張松山秋月吟舘江　拙　敬元錢有餘李春泉高　山何子正王　氏王閏秋　虚齋兩號王　　　慶齋主清河老人研慮齋主姚泉溥清河老人　　室吳陳小安兩號三　老人十號徐心齋逹安居　一千七百零一號起至一千八百號共一百張計洋一百元以上初八日○滬城玉芝堂　求疾病速愈五十元浙湖沈同壽移彌月　六元揖竹軒主爲六旬父壽並祈雙親康健二元○海鹽　徐　春先生　祈嗣庚　香　門醫封　助計四號二元○餘姚翁已蘭先生書潤助本籍代收足對開一元以上初九日 
[上海官銀號浙紹收公所四月初六至經第三十六單]  
　　江西吉安府城由袁九齡翁處遞來楚北四香舘洋銀念元粵東世濟堂洋銀十兩楚南裕遠堂　四兩一錢四大　嘉廕堂王雨元楚南寶墨堂越　麓山房董兩户各一元讀　艸　紋銀四兩浙紹世同堂吳孝友堂張承恩堂朱凝德堂章四户各二兩以上共合規銀四十三兩二錢三分一○奉　縣　經　金右之洋十　承則堂陳八元約滋堂　元汪柏宇兩元安素齋陳朱芸舫未雪舫廖仲舫四户各一元楊震卿曹子勤合一元深松亭王湛園合一元○　堪司　政府胡經　耕餘書屋錢二千文安定氏一千三百文以上來洋三元○葛閨秀由直東江湖四省賑捐簿募來心嘉遵樂生會章程求百年偕老錢二千文源源而來二百八十文敬德堂金記二百文無名氏一百三十文以上來洋兩元錢三百七十文○以上共收規銀四十三兩二錢三公一洋三十五元錢三百七十文 
 
