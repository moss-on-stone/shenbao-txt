# 1911 - 197 - 4913812

 

Page 1

 
 
   
 
 

Page 2

 
 
今日本報目錄 
第一張上諭交旨論說要件專電緊要新聞一時評後幅緊要新聞二分類新聞紀事雜錄 
第二張本埠新聞海上閒談 
後幅要摺國外新聞小說 
交旨 
交月十八日欽奉 
諭　内閣會奏議覆江蘇巡撫程德全奏廳縣區域不便行政亟應量爲變更一摺著依議欽此　又奉 
論旨内閣會奏議覆前甘肅新疆巡撫聨魁奏請將温宿縣分防柯坪縣丞改爲府屬分防巡檢一摺著依議欽此　又奉 
諭旨貝勒毓朗等奏貴胄法政學堂第一屈常年經費　節動支擴充校舍並繳餘欵一摺又片奏添班經費　就撙節欵内開支等語均知道了欽此 
上諭 
　　六月二十六日内閣奉 
上諭直隷廣平府知府員缺着吳庭芝補授欽此監國攝政王鈐章奕劻那桐徐世昌署名 
宫門鈔六月二十六日召鑡内閣總協理大臣李中堂郭曾炘華世奎論說 
[論遠東大局日趨於危迫（審）（宜）]  
近日報載俄人急急籌備單事。且以我國有意與彼挑釁爲詞。以明曲非在。彼之意。其實我國當此時。局内憂外患。交相迭乘。自顧且。不遑。烏敢與人相見疆場。以速其禍哉。我政府縱不自量。何至冒昧若是。俄人憑空搆此誑言。聳人聽聞。母乃誣人太甚。然其用意之所在亦。可知已。蓋我國近年。整頓。一切國政。雖無裨於實際。然在外人觀之。已怵目驚心。懼將來大禍驟發之有害於已也。急急謀先發制人。預佔勢力之計。歐西各國。盛倡黄禍之說。即由於此。俄人此次倡言我國預備戰事。且言現雖不卽實行 
 
 
 

Page 3

 
 
第一張第三版 
遲至五年十年之後。必有與人爲難之事。亦卽基此心理而來。或者借此危言。驚動世界列國之觀。聽俾各注意遠東時局。共謀進行之政策。以啟擾亂和平之漸。而俄人乃可乘時崛起求償其大欲是誠俄人所蓄之深意。未可視爲虛揑之談者。嗚呼俄人之設計亦狡矣。 
　　俄人負遼廓之版圖。濱近北冰洋。氣候沍寒。萬里不毛。物産旣寡。財源斯涸。以俄人之陰摯險狠。居此絶地。不能大展其手腕。久有秣馬南來。重闢新土之意加以彼得大帝銳意改革植其富强之基又將廣辟土地大張威武之遺訓。昭示其。子孫故歷。代俄帝。皆奉引祖宗之成命。以爲經營事業之張本。我國滿蒙一帶。與彼壤地相接。自尼布楚結約以來。屢訂。界約屢歸失敗。以致吉黑。兩省邊境頓失數千里之地。從此黑龍江變爲。兩國混同之江。興凱湖之東不能容我插足。此爲俄人奮志南下之起點。庚子拳匪之役。八國聨軍進攻燕京。俄人獨不預聞其事。惟日夕進兵滿洲。以爲旁攻側擊之計。厥後和議大定各國退兵俄人竟力排羣議不予贊成日人旁出干涉遂成日俄之戰。嗣以俄人大敗。遂失其南滿朝鮮之勢力而日人。竟稱霸東亞。自是俄人以兵敗之餘。退處故國。養晦待。時已將十年。至今勢力漸次恢復。頓觸其重闢疆土之舊感。故於今春無端發難。迫我以種種要挾。以我政府不即允認。竟公然一再致哀的美敦書於我。政府。以示志在必得之意。萬一我政府不一一如命以應之。則中俄國交固已。歸於無何有之鄉矣。但我政府旣一一承認其要求。而俄人仍未表其滿足之意。當此改約伊始。勘界着手之頃。彼此從容討論。情形並不糾葛。均可解决於談笑之間者。乃俄人竟公然肆其種種之行動。朝派軍隊。夕運槍械。一若大敵在前。急待戰爭者然。嗚呼俄人設計之狡眞可謂司馬昭之心。路人皆知之矣而我國當此危局。實有朝不保夕之勢。乃政府諸公出以鎭定。不聞有所籌備。斯亦異已。（未完） 
要件 
[中央敎育會會長張謇開會詞]  
　　自學部奏設。七年於今。而有中央敎育會之設。此誠主持學務之大臣。念國勢之艱危。而益感於敎育之亟。因辦事之經。騐而愈覺進步之難。欲薈萃全國敎育家之智識。討論决議。藉以觀理論事實之通。定措止施行之準。吾國敎育界前途之幸福。必自今始。謇不敏。謬承學務大臣之推薦。朝廷之委。命忝任會長。固辭不獲。然得與同會諸君。相聚一堂與聞討論。以謀敎育前途之福良用私幸。區區之見。亦有所陳述以貢於諸君。 
　　今日我國處列强競爭之時代。無論何種。政策皆須有。觀察世界之眼光旗鼓相當之手段。然後得與於競爭之會。而敎育尤爲各種政策之根本故但。有西國古代歷史之觀念者。不足以語今日之敎育。以其不足與於列强况爭之會。即不足救我國時局之危。今日最亟之敎育。即救亡圖强之敎育也。然非有觀察世界之眼光。則救亡圖强之敎育。政策。無自而出救亡圖强之敎育。就形式一方面言之。全國敎育。大别爲普及敎育。師範敎育。實業敎育。高等敎育。武備敎育中國自興辦敎育以來。於此數者之敎育。亦粗舉其條目矣。然就形勢言之。或舉末而尚遺其本。或舉偏而未得其全。此形式之病。亦爲初次進化必經之階級例。之各國進化之歷史與日本明治二十年前之敎育。亦復如是。此由經濟之困難。人才之缺乏智識經驗之未及。無足深怪。然亦非國家與吾人所可推諉。以爲自寛之事。敎育費之必當竭力籌措。各種人才之必當亟亟養成。智識經費之必當日異月新。爲積極之進步。以應國家社會之需求。而爲世界之比較。不當謂某校優於某校。而自以爲成績。某省優於某省。而自引爲美談也。此形式一方面。當亟求完全之說。主持籌畫者。亟望於學部。輔翼而獻替者。亟望於全國之敎育家也。 
　　以今日各省見狀言之。亦有形式已告成立者。然實地觀察殊乏健强之力。此如幼稚已成病夫。他日安期發達。此則敎育精神上之病。爲吾國前途之大隱憂。凡我學部及全國之敎育家。不可不深思熟慮。亟謀鍼砭補救之方者也。譬如千金之隄。潰於蟻穴。九層之臺。下無堅礎。不謂之大隱憂不可也。精神上之病。大抵根於舊日之遺傳。或沿科舉之積習。或爲社會之頽風。或朕兆於家庭。或影響於政令。種種原因不可殫述。今但就其病之所中。與其發見之證狀。扼要言之。其中於心理者曰私心。而其中。於生。理者曰惰力。二者之病不去。救亡圖强之敎育。不可得而言也。敎育之精神。不可得而言也。（未完） 
專電 
[電一（北京）]  
新官制本定與典禮院同日發表嗣因俸給爭執未已乃暫緩數日頒布 
[電二（北京）]  
典禮院設一廳四署（一）禮制（二）祠祭（三）奉常（四）賜膳 
[電三（北京）]  
江督蘇撫電致内閣前滬道蔡經手之款糾葛極多各省押件因道遠難以應手已飭劉道諄切電催另 
 
 

Page 4

 
 
　　派幹員會同追理内閣覆電着於一月内理清○電四（北京） 
鄂督湘撫會奏添募防軍定中左右前後五路各設統領當奉寄諭該督撫近來挂匪時常竄擾着選得力弁兵會同桂軍一體搜勦 
○電五（北京） 
内閣存記之出使人才梁士詒廖恩燾孫士頤周萬鵬周長齡因攝政王屬意梁士詒周萬鵬二人不久即可簡任○電六（北京） 
禮王奏健銳營核减欵項窒礙甚多奉旨照舊支領緊要新聞一 
[中央敎育會開會續誌]  
　　中央敎育會於二十日上午八鐘假學部編訂名詞舘行第一次開會式會詳情巳誌昨報到會者約一百五十餘人首由學務大臣述開會詞（開會詞已錄昨報）畢并登台演說謂此次開會的宗旨大要都在此一篇說辭中其中只是調查學齡兒童劃分學區籌畵學務經費都是目前萬難辦的有何方法可想此次諸君會集於此亦甚難得其中尚有數千里遠來者總須將敎育之事就向來曾經騐過的大家討論一番能有好方法實在於敎育有補益方算此會不爲虛設又日前内閣總理大臣宣布行政方針說要注重實業論及敎育的事又說實業敎育與普及敎育並重本部從前曾通行各省呌一律開辦實業敎員講習所原是爲實業根本起見此次諸君亦應將實業敎育細細討論一番如有意見亦不妨擬作議案由諸君大家商酌 
　　次由會長張季直君致開會詞畢復致　演說辭大致謂吾國敎育宜趨重軍國民敎育主義次則勸勉各議員謂討論議案當平心商榷不可爭持意氣又謂此次開會爲中國學界第一盛舉中國敎育之發達胥賴有此機關提綱挈領策勵進行但此次開會與前資政院開院及其他各項政治結社不同會員諸君須人人心目中具有國家敎育四字依一定宗旨發爲議論議决之後切實推行方於學務有益萬不可存政黨意見 
　　次全體會員致答詞云今目爲中央敎育會第一次開會之期學部大臣蒞會演說其宗旨在集思廣益開誠布公所以屬望於全國敎育及本會全體會員者用意至深至切全體會員等學識經騐雖極短淺敢不各竭平素一得之愚以副學部大臣殷殷之望會員等竊念學術爲世界公物歐美各國凡一學術皆有萬國研究會以徵集意見開廣智識况一國之中命脈所寄之敎育學部大臣又爲主持全國敎育之一人全體會員又各爲與敎育利害相關之一分子其彼此竭忠畢慮推誠相與之意當不待言惟是言必期其可行此全體會員所當共勉以答學部大臣之殷望者也言之可行者必求其見諸施行此又全體會員所希望於學部大臣者也頃者新内閣成立各部行政統一凡一部行政與他部關連者自今以往必有切實相維提挈進行之效學部大臣爲内閣國務大臣之一將來議决之案一一見諸施行以造敎育無窮之福而爲他日進言之勸此尤全體會員所切望於此第一次之中央敎育會者也張謇等謹代全體會員抒忱奉答伏惟學部大臣有以敎之 
　　二十二日上午八鐘起十二鐘止中央敎育會開第一次大會提議學部於二十日所交議之兩大議案（一）國庫補助初等小學經費案（二）賦辦義務敎育案原案容續錄 
　　聞學部設部時其奏定官制案中即有高待敎育會議一項卒以主持無人迄未舉辦此次賴唐大臣竭力主張始成立然部員中反對者大有人在倘議員等徒爭意氣不能得善良之結果則適足以貽反對者之口實故贊成一派於議員此後舉措不能無惴惴張君力主和平之說蓋有深意焉 
　　此次開會其一切旁聽劵均須向該部堂官前乞討會中不列新聞記者席蓋雖云敎育會亦以守秘密爲宗旨也聞獻此偉大政策者爲該部專門司長王季烈云 
　　世界敎育會於二十一日在全蜀會館開會歡迎中央敎育會來京之會員聞世界敎育會現在主席係宋君育仁云 
　　該會會員已預備議案甚多聞汪出身奬勵者該會員已將議案刋布以徵求其他會員之意見矣 
[中央敎育預備會開會詳紀]  
　　中央敎育會會員組織一預備會借憲政實進會會所開會已誌昨報二十日爲成立之第一日議定於中央敎育會開會期内每星期開會三次凡次日到敎育會應議之事均於前一日午後預備會研究一次以免多費時間是日午後三鐘開會仍舉張季直會長爲臨時主席並由會員提議中央敎育會開會章程十一條會員提議案須會員三分之一以上之贊成一則須請學部改訂 
　　又聞是日會員到者百餘人先由會長宣言設立豫備會之意旨次即提議豫備會旣設定機關應卽推選幹事旋由陳君敬第謂幹事 
 
 

Page 5

 
 
第一張第五版 
　　宜聘任不宜用會員中推舉致妨礙會員討論議案之時間衆决定聘任隨由直隷議員王君劭廉等提出議案九件分布各議員而散其目如下（一）各省學務公所應開全省學務討論會議案（一）各府州中學改爲省轄議案（一）初級完全師範學堂改由省轄議案（一）關於中小學應用書籍議案（一）專設單級敎員講習所及推廣單級小學辦法議案（一）請停止學生覆試議案（一）統一國語議案（一）中學文實兩科考試計分宜採用計時乘分法議案（一）初級師範注重實科酌擬修改課程議案 
　　二十一日午後三句鐘敎育豫備會續行開會會員到者七十餘人首由張會長宣告定於星期日星期二星期四開預備會先討論第二日之議案並說明已晤學部大臣商允將學部會議章程第十一條三分之一贊成改爲三十人贊成即可提出等語次由副會長張菊生君報告由上海帶來唐侍郎文治提議案三件請衆閱看當由書記員將議案分散有人主張將該議案分爲三案一一問人贊成與否最爲便利隨有人詢贊成方法如題目之宗旨已贊成而條文中有不贊成者宜如何有謂宜先修正者有謂祗贊成題目至修正則俟諸大會及審查未爲不可大略主後說者爲多數次由會長宣告討論學部所交之第一案國庫補助初等小學經費對於此案辯論極多有謂條文中補助敎員薪俸仿俄國方法系使小學發達之妙策者有謂題目爲補助初等小學而條文中則優待敎員假日本之恩給金等是題目與條文不相符合者討論經三小時遂議决已贊成其題目明日再討論條文會長詢問已逾鐘點是否再接議第二題多數會員主張接議試辦義務敎育案對於此案有謂此種敎育宜責之地方自治强辦者有謂宜將此項由學部定爲法令奏請卜諭實行强迫者有謂宜將試辦二字删去者會長亦謂義務敎育非實行不可試辦二字一若辦之無效即行收回者是否將試辦删去衆贊成隨由副會長張菊生君謂時已七句鐘宣告散會遂振鈴散會 
[王鐘聲被逮始末記]  
　　北京社會之怪狀而亦極有趣昧之案件也 
新優王鐘聲日前被警廳在浙江會館傳拘到案現已送交地方審判廳此北京社會中最近最有趣味之案件也茲錄其詳情如左
先是田際雲一案地方審判廳以田罪名爲演唱新戲煽惑人心而演戲之主角爲王鐘聲故囑托警廳調查王之劣跡警廳方日日秘密調查稍有頭緒而浙江會館長班之告發至　鐘聲本住金台族館繼忽搬入浙江會館每逢禮拜六禮拜禮拜一必唱夜戲十二時已後始返返後則必有不三不四之人名爲其徒弟者踵門而入連夜聚打麻雀喧譁騰擾全館不安長班苦於應門亦極惡之其平日不唱戲時之聚集徒弟喧飲狂賭也亦然故全館中人皆欲驅逐之者久矣有稽姓婦人者本爲廊房頭條某金店掌櫃之婦現已似離非離而與鐘聲往來極密時住棧房時住會館每逢禮拜六禮拜必在勸業塲包房一間品茶坐飲稍久則必有四婦人之似女學生裝束者入座陪之笑談極歡其非此兩日則或在青雲閣或在第一樓不定官中人以其蹤跡詭異日日尾之一日向問名氏則出名片一紙赫然實踐女學校敎員也因向該校函問該校覆稱校員中無此人後又探得此陪飲之四婦人者皆秘密賣淫婦非女學生因决如其非善類矣鐘聲門徒且時有在館打架等事該館值年吳君緯炳因以書囑其他遷書意謂極知君爲開通人但中國社會積習未化固執者多君與合居多不　然不如遷地爲良兩得其所云云鐘聲大怒覆書與之謂凡浙江之人皆有住浙江館之權利况吾祖父曾捐金二千我豈有不能住館之理詞極狂傲吳君亦大怒乃追問長班鐘聲種種在館不規則之舉動長班盡情告訴因亦不免加添枝葉吳遂以之徧告浙江京官之沈敦老俞廉三喻長霖諸大老因决議令長班抱告以窩娼聚賭諸罪名向外城警廳告發警廳得告卽傳拘鐘聲到案問其何爲聚賭則稱會館中打小麻雀此爲數見不鮮之事不自我始何得爲罪又問何爲窩娼則曰無之因詰以素與稽氏婦人往來此婦人有上述種種情形汝不應不知則答以與稽婦係屬朋友至其種種私德非我所知亦不能爲我罪問以何爲縱容門徒在館中打架則答以館中打架旋卽和解與公共治安無關日亦並非已所縱容其詞極爲狂悍問官因告以聚賭卽是常事然警廳不告不理今已有人告發則不能不辦鐘聲因問原告何人何以不到堂警廳因告以有抱告長班某原告則有公信在此因以沈俞諸人名片示之卽解交審判廳訊理其稽姓婦人亦已一併解往聞鐘聲到審判廳後其供詞狂悍如故 
　　京師某報則載此案之發覺因鐘聲近日與京師一著名之錫太太者朋比相接專以勾引良家子女淫奔爲生涯錫太太每日下午必流連於勸業塲之第三層樓上少年子弟皆依之爲媒介物因以結識良家婦女者有日矣而鐘聲近爲錫太太作倀公同分肥數日前有某部某 
 
 

Page 6

 
 
第一張第六版 
司員之妾素以淫蕩稱曾托錫太太介紹青年子弟錫又轉托鐘聲物色鐘聲遂竭力搜羅一星期之内竟爲某妾介紹青年子弟五人宿於某妾之家事爲某司員所知澈底根究始知皆係鐘聲所爲遂控之於總廳總廳遂傳拘到廳鐘聲亦盡情吐露並歸罪於錫太太昨總廳巳並傳錫太太到案一并審訊尚不知如何了結果如是則鐘聲之罪不减於元元紅矣又聞昨日審訊之結果於姦淫一案罪情頗重甚難逃法且將牽涉多人 
[吳統制家中之一夜三命]  
　　怨毒之於人甚矣北京報報載有一夜三命奇案一則頗駭聽聞亟錄於下陸軍第四鎭統制吳鳳嶺前於十五日來京是夜其弟阿四趁時鎗斃其姪（即吳鳳嶺之子）斃後同時自戕而阿四之妻亦先時在房中自縊阿四有遺書一紙中有其兄吳鳳嶺種種苛待非人所堪因出自裁等於語是好奇者探其原因則係阿四有一子前在陸軍貴胄學堂肆業得氣漲病而死自此而後阿四夫婦已無意于人世間矣且極怨其兄當時不與其子及時調治竟致一死因思旣欲自裁不如將嫂姪一并鎗殺以洩宿憤蓄意甚久待時而發適值吳鳳嶺來京當夜其兄去後阿四即屬其姪晚間睡覺不必關門以便明早催促上學免悮時刻其姪不知是計唯唯從命復勸其嫂及其兄妾打牌其嫂却之移時即向房就寢阿四卽往敲門其嫂問何事阿四以請打牌對其嫂又弗之應阿四無法回房與妻對座酣飲暢談卽令其妻懸縊阿四復化紙錢少許卽出房去至其姪室因床臥兩人皆其姪僅一係吳鳳嶺之子首槍悮中其某姪手臂起坐見爲其叔跪求饒命阿四大呼不干汝事當向鳳嶺之子一鎗卽斃轉身復自戕殞命現陸軍部以事關人命已派人往查不知如何結局也 
[吏部舞弊案發覺詳紀]  
　　吏部爲舞弊之淵藪屢次誅戮不能淨盡此次被裁後由内閣叙官局接收復查有私造僞印假照之事當經第二科科長王聞長與劉某訪查明確於昨日將首要沈某（住長巷頭條）拿獲交外城總廳審訊已供出吏部員司及被裁書吏某某並度支部員司書吏等多人寳局長於昨日會同閣丞華世奎親詣總恊理請示辦法聞那恊理擬奏交法部嚴訊根究而徐協理則謂吏部現旣裁撤刁吏之巢穴已隳一追旣往必至牽連雅不欲興此大獄僅將沈某治罪可巳那乃首肯 
[陸軍貴胄風潮其遂平乎]  
　　陸軍貴胄學堂敎員全體辭職事已兩誌本報茲聞該校於風潮旣起後屢開會議僉謂監督副官王典型任性妄爲實屬不諳敎務若不嚴懲何以慰各敎師之心而平全堂學生之氣那總理甚韓其議已將該副官撤差惟該副官究係陸軍部人員應如何處分之處自應由陸軍部辦理現正據情咨請陸軍部核辦不識軍部對於此案作何辦理也 
時評 
[其一（雯）]  
二十日中央敎育會開會。各報專電。有學部大臣宣布意見。注重實業之說。繼讀其開會詞並未有一言述及實業。意者。因開會詞中。有方今。學界意議。大致分理。想實騐兩派二語。而遂。以實驗誤。傳爲實業乎。 
今觀會塲紀事則又不然。或謂開會詞早經擬定。嗣因慶邸授意。注重實業。故唐尚於登台演說之際。臨時補白者。或謂並非慶邸授意。因唐尚聞十五日慶邸之政論。而欲迎合其意。故臨時。亦遂以注重實業爲言者。果爾。則無論慶邸授意與非授意第以總持全國學務之大臣。不能預先確定一敎育方針。而一隨他人之主張爲主張。詎非可異之事乎。 
[其二]  
翰林院與禮部。爲極無用之衙門。說者謂即不盡裁。亦當併爲一處。乃於内閣屬官制發表後。翰林院即更訂官制。以圖保存其空名。禮部即改名典禮。院。以圖保存其實際。夫改良。行政機關。爲預備立憲之要務。新官制未布。而急急於不關行政之衙門。豈眞以文物典章爲重哉。不過安插一般舊人物而已。嗚呼。骨董肆。歟舊貨攤歟。吾烏得而知之。 
或曰。今日榮留學生以翰林院銜者。是販買東西洋之　鼎。以羅列於骨董肆中。作眞古物售也。改禮部爲典禮院。而仍用一般舊人者。是以重開之舊貨店。而換掛新招牌也。豈不令人失笑。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第一張後幅第二板 
緊要新聞二 
[王人文嚴參盛宣懐之眞相]  
　　惜乎其虛抱修正合同之宏願耳　　四川護督王人文爲鐵路借欵一事嚴參盛宣懐已見本報頃經詳加調查其措詞極爲嚴厲原奏略言非廣修鐵路則政治軍事實業均難發達非借入外債雖日日議修鐵路終等築室道謀數年來士民因噎廢食以自辦鐵路與拒借外欵之議同時並起臣嘗憤歎士民不研究借欵之法而惟倡外欵之不可借是何異不研究藥石之性而惟拒醫以待死臣自聞四國借款成立鐵路收歸國有不勝歡幸以爲救亡在此一舉及得郵部合同底稿反復尋繹不覺戰慄權利喪盡其故皆由於盛宣懐之欺君誤國至指斥合同種種失敗之處則謂稍有識者讀此合同無不痛哭流涕以爲落落二十五款雖標目爲借欵合同其實無異送路合同謂二十五欵中其保障最力者獨盛宣懐辦漢陽鐵廠之鋼軌一事盛宣懐知合同一訂必受攻擊因委其過於已死之張之洞又知合一訂必致無所措手又卸其責於將來之督辦大臣其用心之　諒爲聖明所洞鑒又歷叙四川爭路情形謂人人皆憤然宣懐之欺君誤國旣無一語然望朝廷尤無一人稍形暴動實不可繩之以法其歸束之處則請治盛宣懐以欺君誤國之罪然後申天下人民之請提出修正合同之議並自請治以與盛宣懐同等之罪以謝外人以謝盛宣懐但得鐵路合同有萬一一之轉圜國權路權有萬一之補救雖身被鑕亦所甘心云云 
[滇督又多此一請矣]  
　　請欵興辦實業不准　　滇督李仲帥擬請政府將此次所借四國欵項酌撥數百萬辦理滇省實業曾電農工商部請示業已奉部駁覆茲將原電照錄如左 
　督原電滇民奇困爲數十年所未有已成非救不存之勢度部責羲不能籌欵甘罪無辭然果早辦實業數年後滇能自立度支或漸可脫累否則不顧不可顧無已時必終有不顧之一日前請辦礦度支准募公債三百萬部省認半歸還他省能行滇省萬不能行羲三奏後亦不能再言今借欵舉辦實業已布明旨東　省周重滇即將來東三省而目前枯　尤數倍之必俟成今日東三省而後救悔將何及滇人羣起責羲羲又不能以待逐之一身忍默不言更負失機之罪用特電請貴部申達總理會商度支能否預定撥欵數百萬辦滇省實業滇實業最有把握者個舊錫務次則銅務再次則各種藝植有欵而後言人款定謀人得人方辦二者均不易須次第謀之部有專精於此而極熱心之幹員派來專辦更妥滇省此時萬繩綑縛已苦無專注能力若待滇人自辦非數年後才出利見不能奮趨羲知空奏無益交議依議見之屢矣故必待閣部商定而後内發外發乃無阻窒鈞意若何乞熟裁示復 
　　農工商部覆電電悉本部咨商度支部准復稱四國借欵皆有指定用項所請撥欵興辦實業碍難照准等因特電覆 
[中俄近日又有二月問題]  
　　中俄國境問題滿洲里國界問題自日俄單爭後倡議劃定數年之久至今尚未决定現俄政府特命布期羅夫氏梯達奴夫氏及夫特羅氏三人專任國境劃界委員我國則以前呼倫道宋小濓觀察爲委員會同俄人勘定聞此次勘定界限即依千八百六十年中俄北京條約爲根據然從來此地狀况無相當之資料以爲依據若以阿爾昆河支流爲據則該河上流早浸透於沙漠之中河身已無可考當俄人設滿洲里車站時事在光緒二址六年彼時該地尚無居人係廣漠之曠野中俄人往來是地者均默認該地爲我國領土計該地區域之廣袤不下間島及片馬俄人此次起意狡賴者實因該地於俄國國防上有莫大之關係是以注全力以與我爭計該地現駐之俄兵約三鎭之多若一日劃歸我有此項重兵即宜撤去於國防上頗有影響云 
　　中俄鐵道問題中俄合資修築由浦鹽至滿洲之鐵道此鐵道純爲商業性質由浦鹽至額木索（即吉林至寗古塔要地）與吉林連絡爲一綫次由俄領松花江下流直達三姓爲一綫以便農産物之輸出二綫計長五哩須修築費五百萬元此二線竣工後又擬由浦鹽至琿春間别設一線爲軍用上之必要此契約已經成立大約不日即可開工矣 
分類新聞政界 
[新巡警道这新猷蘇州]  
　　蘇省巡警道吳方城觀察以道署必須另設收發委員爲一署公𦢌出入之總機關庶幾事有歸束昨已派委候補縣丞徐官海承乏斯差徐二尹奉札後即於日昨到差　蘇垣城廂内外户口業經前道汪觀察督飭各員弁詳細調查彙總列表報部現新任道吳觀察到任後以蘇省人民户口繁多且時有遷來移去滋生故絶者必須隨時復查方得實在確數昨已諭飭蘇城各路區長各派本路官弁等按區分别詳細調查務得人口確數據實開報核辦各區已派巡長分 
 
 

Page 11

 
 
第一張後幅第三板 
[札飭催辦各項統計表册蘇州]  
　　蘇撫程中丞通飭各局所文云照得調查局業已實行裁併所有各項統計事由本撫院於署内另行添設統計專處總司彙核業將成立日期另文札知在案並經議定專任責成辦法按照統計性質凡孫隷屬某署局事件即由某處主管署局查報如民政表應由藩司衙門會同巡警道主辦財政表應由清理財政局會同藩司衙門曁蘇屬各關道主辦外交表應由蘇關道會同交涉使主辦敎育表應由提學司主辦實業表應由農工商務局主辦郵部之船政表由滬關道主辦亦經分札各主管署局遵辦在案現查該局應造之表有僅送至元年者有二年分雖送而尚未齊全者並有元年一届尚未造齊者亟應查照議定辦法截清界限所有各該署局應行賡續辦理之表自二年分起應卽依限妥辦送由主管署局核轉其二年以前未經查報各表仍由名屬赶速造送到院聽候核辦 
[賠欵盈餘劃濟外省之爭執浙江]  
　　浙東釐金抵還英德賠款酌提經費一成　擬陸續攤解正項嗣據外務部奏咨移作秦皇等處新設稅關之需歷年籌解無誤現在預算成立全省財政支絀萬分此項外耗久應停止日前經諮議局協議會提出質問要求卽日扣留等情茲奉增中丞批答云查七處鹽釐各局征解英德欵項内提一成經費前後據何令葆鼎陳請分别咨商按期提出作爲本年應付還欵之用等情即經飭據臬司查復以此項經費已於光緒三十一年由外務部咨明移作秦皇島等處新設各關經費之用等語本撫院以前欵雖已抵作新設各關經費如果各關經費已有實欵則此後似可不必移用能否設法停解咨商兩江督院妥定辦法在案現在浙省財力困難萬分若能爭回一分即稍紓一分困難察閱來書具徵意見相同但此案應候兩江咨復再行分咨度支部總稅務司核辦未可遽行扣除也 
[豫省河工將有大參案開封]  
　　河工向爲弊藪人人所知而辦料一端尤爲弊之大者日前豫省河道特派人携照相快鏡前往工次一一拆視拍照詎拆至一處石方上整齊堅實可以行人而其下乃竟空無一物如蓋屋然現巳一一照出呈請寳撫究辦不日即有大參案出現矣　 
[鄂督飭查遺誤堤工人員武員]  
　　鄂督以沔陽州近年迭遭水患民不聊生所有該州各堤垸耗費巨欵均不足以資抵禦近日險象迭見值此伏汎之際萬一出險數百里田廬生命均不可保因思前歲所派監修該川堤工人員侵蝕控案不下十數起業經懲罰者已七八員其餘各員亦處難辭草率遺誤之咎刻特飭藩司查各員銜名一律派赴工次防險以贖前愆而專責成其出差他往者即電令來省不准規避一班修堤人員以故莫不恐慌失色云 
[湘鄂水患一勞永逸之規畫武昌]  
　　湖北荆州府屬江陵公安監利石首等邑與湖南岳澧等處毗連地形狹隘河渠淤淺一遇江水泛漲無可宣洩遂成澤國近年湘鄂水災以各該處爲　去歲岳州府魏子題太守條陳鄂督湘撫兩省合修水利辦法由岳州城外開鑿河道直達沙市大江再由公安另鑿支河引水入江復於石首藕池口另鑿支河以洩監利荆江之水當經鄂督詳核地圖並派員會勘實爲水利扼要之論惟需費二百萬金爲數太鉅特與湘撫迭次電商攤欵合修嗣因欵項難籌終無成議本年因湘鄂又遭大水瑞制軍特重申前議電咨湘撫將兩湖米捐加抽公益捐提出興修此項水利昨准復電已劄交諮議局妥議矣軍界 
[磋商籌補海軍經費杭州]  
　　浙海關道桑觀察以派認海軍開辦經費禀准部飭不得動支關稅無從照解詳請撫院分飭司道各庫另籌抵補當禀增中丞批令財政局會同各司道通盤妥籌現財政局以海軍開辦經費前由本省認定籌解嗣奉部飭不准動支關稅則當時　關認解之款勢必另籌抵補今甯紹台道旣據以詳復而撫院又飭局會議本局明知庫儲支絀籌措維艱無如此項經費實爲軍政要需部中待用孔殷本省旣認定於先自未便遲廻於後獨是事關財政苟非先期擘畫成竹在胸遽爾會議難求効果藩司筦握財權於財政出納情形自必灼知底缦因於昨日移請吳方伯將前項海軍開辦經費究應若何措解之處通盤妥籌表示意見以便集會核議云 
[咨明軍事議官之坐次杭州]  
　　浙撫日前接到陸軍部電開督練公所軍事參議官與文職司道叙列坐次應照前軍諮處奏定陸軍補官暫行章程内附表辦理陸軍事參議官如得有陸軍協都統銜　叙列坐次應在布政使司之次如係陸軍正參領或得有陸軍正參領銜應在按察提法使司之次用特通電希卽查照中丞接電後已通飭所屬文武一體遵照矣 
[測繪學生不繳軍服之原因武昌]  
　　陸軍測繪學堂各生於今春自由薙髮者佔全校三分之二時劉邦驥充該堂監督除將　生記過外並謂粤省滋事革黨均係剪辫之徒現今當道捕革黨亦以無辫子者爲可疑爾等今剪辫髮幸喜身着軍服入皆識係某校學生如着便服則人皆目爲革黨未免自陷於危險地位其意欲恐嚇諸生復蓄髮也茲該校散放署假新監督喜君仲泉照校章令各生繳出軍服各生均抱劉前監督之言謂監督如要我等繳服裝卽是要某等腦袋喜監督無如之何故各生咸着軍服而去 
[廣甯令又請派勇駐防廣州]  
　　廣甯縣華令日昨禀報來省頃奉電開　懐集縣黨令禀廣甯什洞股匪散匿膺林兩洞無兵請飭華令撥兵以堵爲勦等由飭卽派隊會督認眞堵勦勿稍疎懈等因奉比　查卑縣匪股於五月初間嘯聚什洞大小坑等處時以縣屬兵單節經飛足報請本道府隆統帶派撥營隊相機搜捕旋於五月十四日准邱管帶可榮督隊抵縣約同取道德慶古有之兵馳進會捕詎該匪聞風先遁紛竄縣屬下游之心田山坑及清袁交界一帶邱管帶當以什洞未能遇匪沿山探搜陸續拿獲著名匪犯十一名内馮亞苟譚天來江金養歐閏瀾袁亞木五名以供認刦擄得贓多次世有拜會攻城拒捕重情容卽復訊禀辦嗣邱管帶於是月二十二日拔隊開赴德慶近聞又赴開建卑縣現駐防勇僅止六棚扼紥古水石狗兩處地均重要未便抽調奉電前因經派甯軍馳赴森膺什等洞周巡堵緝但下游匪氛現正猖獗兵力注重上游則下游空虛地尤遼闊亦屬可慮清夜籌思惟有仰乞憲恩俯念卑縣兵力單薄可否由省酌派勁勇一二哨下縣抑或電飭隆統帶酌量緩急抽撥隊勇來縣塡紥森膺什等洞　禦邊境抽出甯軍專作游擊之師似此首尾兼顧清辦較易爲力云 
實業 
 
 

Page 12

 
 
第一張後幅第四板 
[錢江商輪騐船記聞杭州]  
　　錢江商輪公司成立三載創辦人辛苦經營漸著成效近届騐船之期向例江海關查騐内外海商輪必須駛赴上海候騐惟錢江各小輪重洋袁隔長行殊多危險沿途又須守候風潮担誤時日即經該公司總理鄭宜亭君親赴江海關騐船司瀝陳爲難理由要求變通蒞杭騐勘該司愛文斯君體諒商情慨允照辦乘坐游船於二十晚到杭二十一改搭江墅火車赴閘口先將該公司恒泰恆益恆昌恆福四小輪逐一冷騐（驗船司騐船例分冷熱兩次）所有鍋爐機械馬力速率無不詳細標記念二晨二次在南星橋江中召集四輪升足汽表逐細復勘騐得船身堅靭機器靈便實較浙省各處小輪爲優即刻回拱進謁杭關稅司詳述到杭騐船情形並將騐單簽字備案以昭愼重 
[第一商塲之新笑林開封]  
　　豫省本極陋塞近年鐵路交通始漸開化省城馬道街豐釆戲園間壁之第一商塲乃前撫林中丞所參革驅逐之曹亦樓（羣呼曹六大人）集貲創辦建築雖仿北京工程極不堅固開辦數月入内設肆者除勸工陳列所曁茶樓照相館丸藥店並曹所開之洋貨店外絶無僅有游人亦頗稀少男女則分日游覽最可笑者門前高縣虎頭牌四面大書商塲重地禁止閑人倘敢故違定行究辦十六字或謂游人稀少乃此十六字之阻力耳 
雜記 
[皖南水災之聞聞見見安徽]  
　　皖南大水情形巳詳前報茲將近日情形彙錄知左（貴池）貴池地勢低漥今年五月起無日不大雨傾盆水勢日見增高六月初十後又復犯風暴雨竟日不休江水陡漲數尺淵圩盡成澤國城内水深數尺低窪之處竟可行舟四鄉難民紛紛來城者羣露宿於各城樓及奎星閣等處（桐城）桐城所屬各小玗因江潮激盪破壞不可勝詳日前又被狂風將程家洲大玗冲决遂致一片汪洋禾苗屋廬盡淹澤中數萬生靈男婦老少奔避水災惶迫萬分或父失其子夫失其妻慘憫情狀不堪問聞（懐寗）石牌鎭下六里許之許家畈近日忽水漲丈許十六夜竟將魯陳之同樂圩冲潰境内成爲澤國（東流）東流今年黄梅久雨四鄉淹没殆盡城外居民浮家泛宅因是有遷往鄉間而編茅爲屋者有仍蜷伏屋内而支板作室者近又連日大雨房屋倒塌大半家用特件順流漂没不計其數東門城隍嶺荒山一片地勢崇高尚稱乾土各舖户爭先恐後撑蓋草舍比户而居儼成街市該縣城垣平時坍塌過半其南門一帶鄉民往來視爲捷徑南門外即係大湖城内居民亦向在此處澣濯衣物本年水勢浩大沿江不能泊舟近日來往大小船隻均由南門倒城缺自由駛進城内東街黌宫前停泊水師砲船亦在南城根一帶繫駐以便交通其八都湖新築埂堤於十九日夜被水冲缺數丈全湖田廬均被淹没（南陵）南陵東北兩鄉地勢低窪山洪暴發江潮倒灌各圩新築埂堤極形危險幸玗民挑土釘樁不分晝夜死力搶救方無潰决之虞惟圩水瀰漫無從宣洩淹没田禾十有其五 
[梁鼎芬之投桃報李武昌]  
　　開缺鄂臬梁鼎芬辦理湖北學務多年門子徒孫佈滿學界其罷官後官囊蕭條狀頗窘迫門人輩感其舊德議定凡出門下者月薪在三十元以上照抽一成送交兩湖監督劉洪烈彙齊匯粤美其名曰著書費行之至今巳逾四年並無間斷梁受之亦無愧色現值夏令特親書紈扇百數十柄郵寄至鄂由劉氏分贈餽金諸人見者咸稱其書法秀勁不置 
[自治總理見太尊屈膝湖北]  
　　湖北荆州府城現組織農業分會於日前開幕闔郡官紳均皆衣冠楚楚到會向荆守斌小川太尊長揖就座有某紳復到身穿布衣腰挾雨傘屈膝請安斌太尊及滿堂賓客見狀駭異詢爲何人某紳痴立不知所言當有江陵總紳田楨代答曰此某區之自治總理也於是大衆鼓掌鬨堂後有與該總理相識者責以何必如此多禮彼答曰禮多人不怪云 
[紀事]  
　　雪印軒被逮始末記 
某二爺之情人 
俞檢察之大煞風景 
輦下一則之新風流案 
南妓雪印軒。上海之名　也。前日來京。託籍牛皮阿大所開之慶餘堂中。氣態軒舉。衣服。起居。豪華爲北京勾欄冠。來京不數日。即與著名風流大王某二爺。結不解緣。脾睨一切前數日大雨之夕。印軒奉召至李鐵拐斜街之惠豐堂。值道路泥濘。車馬夾道。城内初級審判廳檢察廳俞君所坐之騾。　與雪印軒所坐洋　相撞。騾車後圍受損。車夫遂互相口角。雪印軒即助其事夫罵人。俞君稍折抑之。則破口大駡曰。我知你是個官。我要革掉你。就革掉你。我是雪印軒。在慶餘堂。汝有事尋我可也。於是俞君即報巡警將車夫送至警廳。並將詳細情節。立時告知城外初級審廳初級審判廳移知警廳。傳雪印軒不到。乃傳牛皮阿大至廳。供稱是日印軒罵人不諱。問印軒何往。則曰已往天津。廳官即勒限二日。令交印軒到案。過二日不到。即拘阿大至廳追人。阿大供稱印　實匿於大外廊營某宅。警廳乃派巡警四人。令牛皮坐哭於某宅之門。必使其出而後已。是時印軒方在某宅打西洋牌。即所謂一二三者。至是不免稍慌。某宅亦慌於宅内用電話。作種種運動。謂可保無碍遂令印軒出門。隨同阿大至班盥洗。盥畢。即隨。巡警而去。由警廳解　判廳。現被押三日。尚未放出。聞將以藉私招摇定罪。遞解回籍。不知果否。惟雪印軒豐　修眉面圓。皮黄實非佳品。顧眉稍眼角。稍有豐龍。又以奢華勝。入所睡銅床。值二百金。床中安置五彩電燈。光明照人。所帶跟媽至九人之多。房中裝飾約值二千金。欠阿大帶擋八百元。若遞解　籍。不知某二爺尚能一作護花鈴否。聞雪印軒　與現　巨案天津淫伶元元紅。有魚水之交今一對野鴛鴦遥遥相對南冠楚囚。亦趣事也。 
[雜錄（續）]  
　　記廣慧冤獄 
劉等曰。汝猶狡辯。還　証見。突見一幼童。年約十四歲。兢兢戰戰。蛇行而前。劉等曰。汝何名。童曰張小二。賣葵花子爲業。劉等又曰。妙耳山之案汝知否。小二曰知。劉等又　兇手究係何人。如何謀害。據實供來。若有一字虛言將汝打殺。小二曰。小的某日賣葵花子路過妙耳山。聞呼救命。不敢往視。伏草際偷瞰見妙耳山和尚廣慧。尚有不知。　　　　　用刀將男子殺倒。初大呌。繼又復戳　　聲息已微。四肢挺直。僧將其投入雪中。手提男子包裹。倉皇歸廟。他事不知。不敢亂說。僧聞之大窘。劉等復問曰。人証現在。尚有何說。僧堅不供。命用刑。一聲呼喝。三木齊下。僧汗出如雨。口稱願招曰。小僧不合見財起意。謀殺是實。鷹洋二百元。現存某龕。後於是官　堂將僧坐囚籠與小二俱　回廟　贓。詎遍搜不得仍押回署嚴訊。歷用天秤架跪火練等非刑。僧又供在廟中某處。初言者謊也。又命押取。仍不得再訊之。僧始供實已用罄。願印。手紋結案。從之將　堂。忽役禀夥犯徐大麻子已解到。官復升座飭徐曰。汝與賊秃同謀殺斃無名男子。速直供毋隱。徐亦呼寃。堅不。認。官以懲僧之法懲徐。徐不。能熬刑。亦誣服越十　日論抵於竺橋市。僧斬而。徐絞。衆莫不稱快。是案之破。額外胡丑所報。也至是江　以爲能。由額外越補漂　守　。胡乃藍頂花翎乘欵叚上任。飛來富貴。　爭羨之。 
（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第二張第二版 
本埠新聞 
[縣差密拿道署司賬]  
　　本縣田大令昨奉滬道劉觀察傳諭轉奉督憲諭飭略謂道署司賬馮子如虧欠款項多至三十餘萬迅提究追等因大令立飭幹差至道轅請示答稱適不在署後至本城金家牌樓馮宅内不動身色拘解到縣諭飭看管候訊 
[中美銀行之續命湯]  
　　文匯報云本埠商界近接太平洋沿岸各商會公電謂現已力勸組織中美新銀行之華人候至來年再行從事 
[北京輪船在甬肇禍]  
　　太古輪船公司之北京輪船於二十五日開抵寗波泊近碼頭之際因司機不愼撞翻駁船數隻聞有八人不知下落此外救起之十六人亦均受傷昨日寗波旅滬同鄉會得悉其事立即電致本籍各圑體請爲妥辦電文錄左 
四明日報轉自治公所敎育會商會曁諸鄉老均鑒昨北京輪並岸傷斃多人請查確後爲被害各家屬援手力主正當辦法旅滬同鄉會宥 
[調停官幕奪米續誌]  
　　南市豐泰米棧因股東蕭伯平短交漕米二千六百餘石釀成官幕奪米衝突後已經上海縣田人霆大令將棧啟封俾將東西兩棧存儲米石歸青浦歸安兩縣運出變價繳縣公攤在案茲田大令復於前日傍晚順道至南馬頭豐泰米棧將該棧及東西兩面屋内共存米數查明實在業經青浦等縣家丁遵照縣諭分别運出矣　 
[邱潤初果有意朦混耶]  
　　南市己閉元源莊股東沈尚之控潤成麵粉號主邱潤初欠銀七萬四千餘兩前經公共公廨判邱押追嗣由被告挽友理勸願將簿據送交商會查核如無弊混即以期票銀五千兩由祥和漁等分立票據訂期三個月措繳現銀再立興隆票五千兩暫時結束當經禀奉滬道批飭公廨准將邱交保並着將簿據送交商會算核在案茲悉沈以邱保出後迄巳三月所保之欵尚無着落簿據亦未送至商會案懸莫結屢催罔應惟欠人之欵急迫萬分因即據情懇請南市商務分會轉請公廨着保將邱交案從嚴押追一面請傳各保人一併追繳以抵公欵會董以邱交保時曾據沈尚之交來振新義泰祥和漁怡和豐予興等五行保單計銀四千四百兩載明三個明繳銀並邱所立之興隆票一紙計銀五千兩卽經會中專人前去查對無悮及票到期又往知照不料三行已閉其餘兩行亦均支吾以對邱潤初乞未到會聲明其蓄意朦混已可概見昨已由會移請公廨着保將邱交案嚴追矣 
[延請公正人清理票欵]  
　　英商新謝昌源利長利等三洋行同控源利莊股東經理等不理票欵一案因此項票款紏葛甚多業由各原告延定西人麥夫由爾師爲公正人清理賬目刻巳禀准該管領事照請會審公廨於昨給諭該西人清理矣 
[婦人販賣小孩]  
　　周丁氏劉趙氏兩婦帶有男女小孩五口擬乘廣生輪船出洋販賣被美捕房包探施榮福查獲於昨日併解公共公堂請究據男孩小五仔供稱年十二歲瓜州人母死父存去年被拐出外今思回家女子褚根弟供稱江北人父母早已去世係被親戚價賣又據熊姓女孩供年九歲揚州人母死後被父賣於丁氏又拋男孩春陽供年六歲清江人父母均在原籍尚有一四歲女孩訊不能言質之劉趙氏供稱安徽人在滬求乞由周丁氏雇至輪船上看守小孩待至開船允給婦人洋一元五角不知該孩等係是拐來乞鑒詰之周丁氏供稱鎭江人年三十七歲丈夫周桂卿現在粤督署内當差所有小孩係同艙之粤人囑代照顧並非販賣係襄讞商之英　副領事以該孩等已供明販賣未便狡賴判周丁氏押女所二年劉趙氏押一月男女五孩併發棲流所如三月内無人投領男孩仍着留所女孩均改發幼女所留養 
[賴債富户到案]  
　　全泰美磚灰行股東紹興富户陳芝生因虧欠華洋各商鉅欵避匿原籍經各原告迭至公共公廨禀請嚴追在案茲陳自知不了日前來滬昨經差探將陳傳至公堂判令交保候分别訊追　 
[孫耳山案今日復訊]  
　　曹善鍾與公共公廨前襄讞孫耳山因欵糾葛一案定於今晨復訊核斷嗣因曹另有錢債案被控於閘北巡警總局轉解上海縣奉諭收押故昨由寳讞員函請田大令將曹送廨俟訊斷後再行歸案訊理 
[學徒因傷致死續紀]  
　　滬南花衣街尤源盛皮箱店作塲學徒董三郎前日下午在上海醫院内因傷身死已紀昨報昨經上海縣田大令帶同刑仵蒞騐委係燙傷毒氣攻心以致斃命旋據屍母董施氏匍匐案下堅求伸寃又據該同業呈上公禀剖陳委曲大令諭氏曰爾子工作不愼悮將膠料潑翻燙傷店主尤楚喬未嘗虐待不可聽唆誣害施氏勉强遵諭求請自行棺殮大令准之着具自願收殮領棺切結附案備查 
[延齡堂中之臭講章]  
　　糞夫與巡警衝突一案業由本縣田大令責成糞頭樓葆珊等四人具結準限每日早晨十時挑清不得違誤樓等遂於前日遍發印刷傳單定昨日三四點鐘在晝錦牌樓延齡堂茶館内集商解决辦法惟因人數衆多意見各異故所議一切尚未得其要領　 
[强盜裝束之奇特]  
　　駁船户陳得貴程得友承裝南市某行大豆及豆餅開往平望於二十一日下午十時駛至浦東三林塘南夏家口相近忽被盜匪將程得友船中之衣服銀洋搶刧而去翌日晚間十二時該盜黨復將陳得貴船中所儲銀洋衣物搶刧一空當時船户潛窺各盜裝束均頭紥紅布左右耳旁綴有鮮花二朶狀如戲劇中之梁山賊其衫褲大半純黑均操上江口音惟銀洋衣服外均未搶去故貨色並無損失所有失贓約值二百餘元事後由該處駐防滬軍營巡防隊緝獲盜黨朱廷貴劉萬有莊老漢王鳳山等並搜得手槍二枝刺刀一把鉛珠一匣飭同局差巡勇押解到縣田大令察得各盜中以朱廷貴之面目尤爲兇横飭釘重鐐與莊王劉三盜一併收禁候再嚴訊詳辦昨失主陳得貴程得友亦已投案候訊矣 
[旅滬錫紳歡迎汪令紀事]  
　　前署宜興縣調署無錫縣汪漢溪大令交卸宜興篆務在申小住近將赴錫履新是以錫金旅滬紳商周舜卿京堂廉惠清部郎諸君子特於前日就七浦路周京堂寓所設筵歡迎座 
 
 

Page 19

 
 
第二張第三版 
客甚衆大令於席間諮訪錫山利弊情形甚悉將來本采訪之所得爲興革之入手必能措置裕如俾錫邑人民增進幸福惠泉山下行見口碑載道矣 
[肥皂廠廣用中國原料]  
　　瑞嘉洋行創設固本洋燭肥皂廠經營三載成效大著其廠屋工塲設在本邑西鄉徐家匯迤西華界内全廠地址約佔三十餘畝布置妥貼規模宏大且中有深約數丈之大水池池中有二泉穴深在十丈以外池水清澈實所罕覯廠中即取其水以溶化各種原料用極新機器製造肥皂且其所用質料以採取中國牛油等爲主此外材料亦以中國所産者佔居多數故其出品堅潔適用足以壓倒一切刻下每日製成塊頭皂約在八百箱左右卽歸瑞嘉洋行經理發行因其取價較廉人咸樂用故銷塲之廣逈非他種肥皂所能及并有玫瑰等各種香胰芬芳馥郁堅細滋潤尤爲盥濯沐浴所必需該廠並製各種香水吸取百花之𥺞分配製合聞其原料一瓶有值價在萬金以上者入其室香沁心脾饒有幽趣現在該廠尚須推廣地址添製新機益求精進則其生涯之發達詎有限量哉 
[城内]  
牽涉舊投○本邑江境廟區董沈洪文等到縣禀控徐聖友擅將民田隱戤洋商匿短稅價等情經田大令准提徐聖友及地保侯阿根到案判侯交保徐押候補提人証訊究在案茲因牽涉前地保錢文祥由大令查知錢住法租界八仙橋鼎慶里因特照會法領一面飭差赴捕房禀明協探往拘錢已逃避昨日忽接法領來信謂准於二十五日上午將錢某解縣歸案訊辦云 
晨鐘報警○昨日清晨新東門内福佑路潘家弄陸桂興家失愼焚燬房屋一幢事後由東二區飭甲傳到事主詰問起火情由以便轉報一區區長請爲核奪 
道批三則○職商湯福基禀批着再加銀一千兩共繳銀八千兩聽候給諭管業此批湯沐霖等禀批據呈普通各科學表解叢書是否該商等編譯而成實係裨益敎育候移送江蘇敎育總會查核復到再行核辦顧全卿禀批此案前據該廨詳復諭飭水木公所董事妥爲理處等情今顧全卿旣以所董理處不公爲藉口應即由官　斷仰會審官寳令核明所呈帳據調查明確秉公飭遵具報 
道轅紀事○江蘇候補知府陳綸到道禀知奉巡警道委赴蘇松太查察　務以及敎練事宜廣東補用道陶譽光奉委赴山東考察新政到道辭行 
[南市]  
男孩待認○男孩蔡三子係揚州寳應縣人前日隨其同鄉人趙三來滬同寓某客棧内尋覔生業繼因趙久出不歸致被棧中逐出由巡士查見問明原因帶至南區詰知年十二歲奉飭留堂候家屬認領 
祇能送縣○滬南　豐錢莊去年春間在南市裁判所呈控木作頭凌晉奎將殷姓田單抵去洋一千元逾期不贖等情曾經裁判員集訊供由蔣昭生託爲代抵傳蔣質訊據供實因轉掉不靈以致加抵已還過洋二百元此項利息未能承認奉判交保屢請商務分會理處未洽前日由湯裁判傳集復訊以其情節支離判送上海縣訊理 
情節可疑○集水街正康小錢店學徒張振祥前晨持往來摺至義昌元益兩莊支取鈔票洋三百十元久不歸店至傍晚始回詢據該徒云行經南吉祥弄突被匪人持刀戳來幸未受傷惟紗袴已被刺破被搶洋一百五十元該店立報城自治公所警法當值處派探查無蹤跡各店家亦稱不知其事警務長以虛實均應澈究業已加派探役嚴查矣 
[閘北]  
同居行竊○施郁氏扭同居張錫香至四路分局控被竊取衣服什物賣與收舊貨之陳才祥請爲究辦經蕭區長提到陳才祥併解總局由陳裁判訊明判陳交保開釋張拘押習藝所三月贓給施郁氏具領 
　　自尋煩惱○王桂生前因帮同龜奴吳海觀向莫坤山猪毛作尋索逃妓致破毆傷由巡警總局送往醫院療治昨已傷痊解經陳裁判訊問一過判發習藝所拘押兩月以儆久病未痊○袁鶴泉控吳阿二蔡王氏串拐其妹二姑娘迭經警局提訊並無確供嗣緣吳患病發習土所醫治日久未痊昨奉陳裁判傳到原告判令帶出俟病痊帮同找尋竊賊收押○王小鐘子行竊鐵路北某姓家衣服由英公廨移解總局判發押習藝所三月以儆 
[英租界]  
　　欺壓女工○新衙門後面天保重大成布廠夥盛錦元昨因無故兇毆女工以致同廠女工不服向之理論盛尤出言恐嚇吵閙不已旋由廠主孫某向各女工婉勸其事始寢無恥已極○無賴樂夏生深夜在蓬路小弄内誘令西人鷄奸被捕查悉拘入捕房昨解公堂訊實判押兩禮拜以儆 
　　茶館聚賭○曹王氏在吳淞路六百七十號門牌開設小茶館因違章聚賭昨晨由探傳至公廨判罰洋五元充公賭具銷燬 
　　無心之過○任阿成之六歲女孩阿寳被朱阿明之脚踏車撞倒碾傷足骨控由捕房昨解公堂復訊中西官以事出無心　朱罰洋十元作爲原告醫費 
　　自縊遇救○張阿生向居滬西威海衞路因迭次犯案由捕拘解公堂訊實判押西牢一年半在案詎張在押半年忽患神經病胡閙不已當經捕房禀奉中西官從寛開釋乃前晚二句鐘時張在燕子路自縊圖盡適被靜安寺捕房三百四十八號印捕查見救下帶入捕房詢據聲稱家有薄産尚可度日因父母不肯收留無處可歸是以圖盡捕頭察其病尚未痊飭送仁濟醫院醫治再　 
　　從寛發落　日清公司等環控梧州路洽泰源鐵行主龔梅根（即蠟燭小開收贓案内之同黨張德星因病在醫未奉訊結茲已病愈昨由捕房解送公堂訊實中西宫以龔等已經罰辦判張押一月了案 
　　又獲兩人○無賴陳妙發因與鄭阿五（即鄭金榮）林小娘等攔路調戲繅絲婦人朱陸氏陳已由廨判令枷號犯事處七天在案鄭林兩人昨亦由探查獲解送於堂押候今日早堂訊辦 
　　供詞不符○西裝崇明婦人陳朱氏控詹金生串同包探拆梢洋五元由廨判詹押候氏夫某西人到案質究在案昨經中西官復訊以氏與該西人所供不符不足憑信遂判將案註銷 
　　馬夫該罰○馬夫吳金福蔡培榮昨日黎明時均由夜花園出來在靜安寺路爭先疾馳被捕查獲一併拘入捕房旋解公堂訊明違章屬實判各罰洋二十元充公 
　　雉妓拖人○會樂里雉妓陳四寳在路拉客由捕拘獲昨解公堂訊實着押女所十天　　僧人行竊○僧人眞如因竊某洋人家銀器由探查獲昨解公堂訊供圖賴判押候查明再訊 
[美租界]  
　　洗浴淹斃○顧桂才年十七歲在某洋行爲侍者前日下午送信出外行經揚子碼頭下水洗浴遽遭午淹斃其母某氏聞信奔至亦欲投河自盡經人攔阻報知捕房候撈獲屍身再核 
　　補領執照○昆明路住户唐王氏昨日建築籬笆未領執照由捕查見飭令停工赴局補領 
　　封閉米店○西華得路一千三百四號某米店主因代彭玉亭以田單向英商麥盖爾抵押銀兩逾期不贖被控昨由公廨飭差協探將店發封 
　　敲詐錢財○趙阿三昨至捕房控被朱阿三在北江西路敲詐洋二元數角請爲緝辦捕頭准之 
　　擊傷車夫○某西人昨乘沈高友之陳洋車至蓬路因有電車自後駛來該西人恐被 
 
 

Page 20

 
 
碰撞以棒向沈頭猛擊一下血流如注由捕併送捕房飭償養傷費洋五元了事 
[法租界]  
婦人多事○趙由初控葉世懐欠洋一百二十元圖賴不還經公堂判葉押候補提担保人寳寳即顧金發夫婦到案再行訊理在案昨由捕房將顧及其妻陳氏傳至公廨請訊顧供世懐係是内親欠趙之欵並不預聞據上旣由妻子列名請向妻子追究可也至陸稿荐肉店係是租開並無眞實資本詰之氏供葉欠之欵係與趙合做包飯生意以致虧空趙在外間寫成借據囑氏簽字並無膽保之事况葉已尋交到案求察判氏交保限一月料理葉仍還押 
妨碍衞生○夏阿惠王根福錢齊芳王阿二四人俱至西門外殺牛作購買腐敗牛肉煮熟消售被宰牲所西人查知以其有碍衞生一併送廨請辦夏等同供無知誤犯以後不敢再違聶司馬商之顧副領事判各罰洋三元充公 
訪明下落○張杏莊控洞庭春茶肆主欠租逃避一案茲經捕房將該店生財拍去所得之價尚不敷抵昨日張又投廨訴稱該店尚有大床衣鏡椅子等物被該店主攫出寄匿城内海防署隔壁某姓家人亦匿跡該處求請察核聶司馬諭令退去候提該店主並弔齊物件再訊 
　　不准逗遛過犯王阿二曾由英公堂辦過數次　逐出境茲乂匿跡法界仍不安分由探拘解公廨請辦判拘留四月期滿逐出界外 
海上閒談 
上海人之生。命賤矣。有爲人擊死者。有爲人逼死者。有羞憤難忍。而死者。有懊悔不及而死者。有死於獄者。有死於醫者。有窮無所之而死者。有樂不可支而死者。有因怕死而死者。有因不怕死而死者。有不知不覺而死於不講衞生者。有無緣無故而死於無妄之災者。試於枉死城中一。調查之。上海人必居多數。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第二張後幅第二版 
要摺 
[開缺新疆巡撫聨魁奏查明司道大員互訐請分别懲處摺]  
奏爲司道大員互相攻訐查明請旨分别懲處恭摺具陳仰祈聖鑒事竊臣前以新疆布政使王樹稱候補道陳璋彼此攻訐曾於上年六月初七日電請軍機處代爲陳明派委提學使杜彤候補知府張嗣業澈查當即札委並將王樹柟詳文二件禀帖二件諮議局籌辦處候補知府王乃發等呈文一件鎭迪道榮霈禀帖一件陸軍管帶李學文等公禀一件田熙年專禀一件委署霍爾果斯通判王相廷禀帖一件陳璋禀帖二件迪化縣知縣張輔宸等訊問書手劉榮詳文供摺揭帖共五件一併鈔給並軍衣像片縣卷各件飭查去後茲該司等查明詳覆前來據稱陸軍管帶李學文鄭永祥吳文燦田熙年控訐陳道不見屬員鑽營謀缺並招妓夜飲以軍衣爲妓照像各節除田熙年業經另案正法外其餘各員均經飭傳面訊僉稱事之虛實均不知情其聨名具禀委係聽從田熙年所爲詢其如何聽從之由鄭永祥稱田熙年謂陳道兄弟在京控告陸軍欲以此圖佔地步至吳文燦祗謂陳道不見屬員陳鐸自稱爲五大人及見像片是實餘亦係聞田熙年所說查騐像片所着軍衣按諸陸軍衣帽圖並不符合似未便指爲陳道自已軍衣以諮議局議長王乃發副議長張華齡段永恩曁各局員呈控陳道委充坐辦年餘到局僅祗兩次並强逼收錄自治研究員調戲僕役不從用諮議局關防誣僕爲盜送縣究辦各節查新省諮議局係變通辦法官紳並用當即按名查訊或當時並未在省或並不知影響或經局長數傳始至或稱勉從認可事前旣未開議遞禀又未與聞其代轉陸軍所禀各欵俱不知其底蘊而陳道到局有稱見一二次者有稱見三四次者其强逼收錄研究員惟段永恩稱係聞之前自治研究所所長吳光照至如何逼收情形不能確指其調戲僕役不從誣盜送縣細詢各員並無知者惟王乃發稱由迪化縣案卷查出張華齡稱聞諸段永恩段永恩又稱聞諸吳光照大約皆謂縣卷可憑當即面查縣卷宣統元年七月陳道因跟丁劉榮貪吃洋煙偷竊貂褂用諮議局關防送縣旋即保出此外查無别故亦無陳道另送僕役情事又王藩司詳轉署迪化縣知縣張輔宸等審訊劉榮一案並附齎照鈔揭帖一紙供摺一扣内稱有人進京投遞揭帖派員查審田方秉衡供出劉榮傳劉榮到案據供揭帖係陳寓張師爺所寫陳道禀件多出熊鶴年之手陳寓并藏關防四顆揭帖所蓋平凉商務關防即係陳寓所藏請依律將陳道按照投遞匿名帖擬以絞候各節當提劉榮万秉衡會同親鞫方秉衡稱早經告假此事不知劉榮稱自被陳道送縣保出後即往吐魯番廳當差上年四月進省六月初一二日張華齡飭其家丁楊姓將伊喚至公館恐嚇誘哄囑伊供認見過陳寓揭帖許爲代覔好事伊遂應允初三日諮議局員又著楊姓喚至院署號房等候許久初六日縣署傳審伊供去年四月見過陳道有信遞京去年七月有無其事伊實不知詰以前在縣署何以供七月揭帖係陳寓張師爺繕寫熊鶴年所作則稱宣統元年七月初二日陳道由昌吉發遞之禀是上長將軍公事並未蓋用關防此項揭帖堅稱不知核對原詳供詞多未符合飭傳張爕廷卽劉榮所指之張師爺當顺繕摺移取揭帖比對筆迹並不相肖陳寓所藏印信查訊更無實據（未完） 
國外新聞 
[英國殖民地首相贊成新約]  
　　二十五日倫敦電云殖民部大臣哈考脫君宣稱英日修改條約一事曾以商諸各殖民地首相彼等皆同心贊成 
[德國要索在摩權利]  
　　二十五日倫敦電云泰晤士報得悉德國現要求完全割讓法屬孔戈沿海及中央土地至桑加河爲止里白利維爾及羅安戈兩地亦在其内並要求法國在孔戈之先買權 
[法西爭端業已消釋]  
　　二十五日倫敦電云據巴黎電稱駐法西班牙大使已謁見法國外務部大臣道歉西兵拘縛阿爾卡柴法領事一事謂西班牙政府極欲維持兩國篤厚之邦交故已電命阿爾卡柴之代表向該領事道歉據西班牙京城電稱現接阿爾卡柴西班牙軍隊統帶電音謂已懲辦犯事之兵士及向巴華塞脫君道歉 
[波斯頒行嚴厲軍律]  
　　二十五日倫敦電云據德黑蘭電稱國會已予政府全權宣布極嚴厲之軍律政府已發大軍征勦黜王計巴克的亞里斯軍隊五百名改良馬隊五百名義勇隊多名並有巴克的亞里斯軍隊二千名開住冦提斯丹以攻黜王之弟（以上譯字林報） 
　　二十五日栢林電云波斯黜王率同隨員數人在阿斯屈萊培特登岸一節波斯官場已承認確有其事該王現向德黑蘭進發脫柯曼之人皆助之德黑蘭旦夕將有惡戰巴克的亞里斯之人現仍矢忠政府波斯全境已頒行軍律 
[墨西哥大局危象]  
　　二十五日栢林電云墨西哥大局復有危象僑寓其地之外人均請本國政府設法保護生命財産美國且在討論干涉亂事之辦法 
[德屬斐洲之惡耗]  
　　二十五日柏林電云據傳有士官一員率巡兵一隊在德屬西南斐洲被殲惟德國官塲尚未承認此事德政府現已預備調查事宜近有隊商數人在德屬東斐洲烏倫堤地方爲土人戕害卽經官塲切實嚴查此案並無重大關係 
[吉青納定期赴埃]  
　　二十六日倫敦電云吉青納將軍定於西九月杪由英啓程赴埃 
[英上議院通過否案權議案]  
　　二十六日倫敦電云上議院已將否案權議案第三次宣讀通過並無異議藍思唐侯爵當時演說謂反對黨於憲政風潮立意從政府之願幾畢全功政府今已得調停此事之材料云（以上譯文匯報） 
小說 
 
 

Page 27

 
 
[言情小說投海孤兒（六十八）]  
　　著者曰。馬利亞之追悔。甚無謂也。實則馬利亞即不追悔。亦决不至遂爲迭克司之妻天下事變。至於極處。必有意外之轉機。况馬利亞及愛力森皆爲善人。天帝之聰明至邇。安有聽此善人。陷入污泥之埋著者生平。最信天道。蓋著者固寒士也。平時行事。似未足對越上帝。然要之本心。則節節向善。絶無卑鄙兇穢之懐。以著者不足對越上帝之身而生平每值艱危。必蒙上帝之恩意。授以生機。。矧以馬利亞温柔仁孝之女郎。愛力森慷慨仗義之壯士。縱身臨危境。决無墮落之虞。何必沾沾自患。至於如是。諸公苟不信者。試觀俄頃之間。天帝之殊恩降矣。 
　　天帝之舉動至不可測譬如暮春之候麗日當空穠花照眼微風駖蕩吹此薔薇之花。盈盈而顫。蝴蝶兩兩。環飛於花海之中。窗外河水細流。觸石回旋。瀄汨作響。妙齡士女。恒携手同步於纎草之場。絮絮致其情嘆。似春氣融和。殢人行樂。因而發越其愉懌之懐。似此韶光。安能無悅。而俄頃之間。懣風忽起。黑雲蔽天而來。大地沈黑。電光閃爍於雲影之中。爲狀乃類金蛇之夭矯。雷聲一震。盛雨集矣。前此熳爛之春光。一瞬巳銷歸無有而成此可怖之景象。在此雷雨之前。决無一人能料及此時現象。吾書力言雷雨。而吾之筆舌。似有神助。能操造化之。權馬利亞方與愛力森握手立談。沙遜亦進執密昔司威耳之手。而刹那之頃。風雨至矣。 
　　哈麥斯東行於西印度羣島之間。乃不知風雨之驟至。司舵者方仰望在空。轉其舵柄。忽見黑雲一縷。起於西北。奔集天中。其疾如矢。挾風而趨。司舵者驚曰。颶風至矣。此間無地足以灣泊。奈何語甫畢。而暴風已自遠而近。大聲闐然。震盪耳鼓。直若巨山之崩裂。暴風。旣起狂雨隨之。海水翻波而立。船身大簸。中桅已築築有聲欲斷。水手輩大懼而呼。呼聲至烈。此風雨之來。直在十分鐘之。間來至神速。舟人乃不及措備。一時景象大變。　 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
第三張第二版 
來件 
[遠東通信社來稿（續）]  
　　故此案在上院交專會討論時延宕甚久雖有以上四類之反對力然斯脫力賓卒能運動全體於未投票之前預算當有十七票之多數安然無恐决議之日反對黨忽多二十六票出斯氏意計之外合其所預算之十七票是内外相差至四十三票此無論如何錯算懸殊何至如是則反對黨有秘密之運動爲斯氏所未防先是上院議長亞基莫夫於此案决議之前數日告其所親議員中謂俄皇深望此案通過屬其投票贊成右黨頗動無敢反對斯氏者其領袖中特海洛夫爲前森彼得堡市長殊得俄皇寵信乃親往謁見俄皇力陳彼之反對此案並謂右黨各員皆爲議長迫脅重以皇命不敢不遵其實皆非本願即各省人民之請願亦皆首相密屬各地方官運動而來决非眞正民意俄皇意頗猶疑特海洛夫窺測上意即出宫連夜召其黨員開秘密會决定一致反對斯氏全失右黨之且此其眞正理由也斯氏於上院否决其議案之次日面謁俄皇辭職俄皇不允斯氏謂俄皇信用已爲特海洛夫摇奪不能再負責任後俄皇復數次召斯氏於察士科瓦野塞落談判甚久卒許斯氏三事一屏退特海洛夫及杜洛倭二人明示以特爲欺君而杜爲舊黨領袖之故二斯氏提議之統一自治案用憲法第八十七條以君主緊急勅諭頒布三明年正月改選上院其中爲俄皇親簡之議員當將守舊黨員換去斯氏得此寵眷再出任事遂以勅令停止上下兩院三日並以緊急勅諭頒布統一自治案然西俄九省之中此案僅頒布六省而勾羅維爾納格荷達羅三省波蘭種人勢力太大仍如舊制不得同享自治利益下院十月黨前此本贊成此案者至是大爲反對該黨之意以爲全俄人民均有選舉權則波蘭種勢力自爲减殺不必顯爲限制反起惡感連日上下兩院均以最大多數反對斯氏痛詆斯氏違憲下院投票取决贊成斯氏者僅八十二人反對斯氏者乃至二百餘人俄憲第六十一條爲下院成立之基礎其條文謂（下院有三分之二反對政府議案則須將此案轉送上院代呈俄皇聽候裁奪）今下院反對斯氏之票旣在三分之二以上如照憲法條文當呈俄皇裁奪惟須經過上院其勢必歸無效蓋首相旣得俄皇信用决不因此罷之用俄制政府僅對君主負責任並非如英法等國對議院負責任也俄之政家均知斯氏地位無所摇動其旁聽席上亦不似前數星期之注意蓋已明知議院無實力矣按斯氏此時情形實有進退維谷之勢其在下院反對不僅左黨實有中央黨及政府黨日前十月黨領袖馬加洛夫演說其結語即謂現所急宜知者非西俄六省自治問題乃屬全俄法制問題俄究仍有憲法抑僅以斯氏内閣權力專斷換言之即政府與議院權力消長之問題實則俄皇與議院權力消長之問題也 
[蘇路股東柳寅伯意見書]  
　　總協理曁董事局諸先生均鑒謹啓者蘇路滬楓南線路短費鉅兼與航路並行萬難獨立全恃北線告成後營業發達爲挹注之計猶之滬寗鐵路每年須虧六七十萬必資京漢京奉餘利以爲彌補今政府旣收北線收歸國有除清揚線建築費外公司凈虧若干理應由國家補助俟公司營業發達獲有餘利儘先歸還倘政府不允所請惟有要求仍將北線劃歸商辦由公司借欵興築否則區區百餘里路線舉債至百五六十萬餘兩營業所餘貼息猶虞不足遑論償本數年之後公司恐有破産之憂舉股東數百萬血本付諸東流揆之國家振興實業之意不亦大相悖謬乎愚昧之見是否有當臨時會開會伊邇務希提出以憑公决施行至盻至禱 
專件 
[江蘇陸軍觀察隊章制]  
　　第一章　通則 
第一條陸軍觀察逕隸於督練公所其職掌維持軍紀糾察軍人不正之行爲保護地方之安寗輔助行政觀察司法觀察之不逮第二條陸軍觀察有拘捕軍民及搜檢之權但無上官命令不得妄行動作致干處分第三條執行任務時不得妄持兵器倘遇强暴或看管重犯或占守土地或保護財産方准持械彈壓否則禁止使用第四條陸軍觀察對於軍民不得使用盛氣以全體面第五條如地方有將變事情須報知督練公所及地方行政官以便互相防範第六條倘海陸軍官長或地方官因事商請協辦如係應盡職務即當盡職辦理但不得有私託受賄等情如陸軍觀察有協商地方官曁巡觀局者其地方官與巡觀局亦須互相辦理第七條對於軍民須嚴正和平對於同僚須謙遜篤敬對於自已須時時保存陸軍觀察之品格第八條凡遇火觀水災倘在軍隊駐紥之區及係於軍隊之各局所者宜急報知督練公所一面到塲救護　第九條凡遇秘密之事前往偵探者可易服往察須隨帶證據爲要第十條凡遇報告事件須以眞正確實爲主不得稍存偏見或自相矛盾亦不得以風聞塗說之事作正式之報告第十一條陸軍觀察無論駐於何地凡軍民交涉事件皆有監察之權第十二條凡軍隊駐紥之區無論平時戰時陸軍觀察均往監視如在要塞軍港等處除本管長官外兼受該處高級長官之指揮 
[第二章官長職務]  
　　第十三條隊官掌管全隊軍紀風紀訓練敎育曁薪餉服裝軍械馬匹事宜第十四條隊官有掌管全隊勤務及秘密偵探之責無論駐紥何地宜與觀察官地方官互相聨絡第十五條隊官於駐紥區域之内軍人之行爲人民之動作隊官均有隨時嚴密偵察之責第十六條排長禀承隊官命令監督部下軍紀風紀帮同訓練敎育率領目兵巡視管區並有保護服裝器械馬匹等事第十七條司務長專司使隊薪餉伙食馬乾掌鐵等事並帮同排長率領目兵出巡第十八條司書生受隊官之指揮辦理文牘及命令報告等事第十九條護兵專司傳達命令投送文件（未完） 
 
 
 

Page 35

 
 
   
 
 

Page 36

 
 
   
 
