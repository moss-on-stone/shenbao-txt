# 1917 - 121 - 4915887

 

Page 1

 
 
   
 
 

Page 2

 
 
時評 
[宣戰之交議（冷）]  
　　宣戰案巳由政府交議矣議院之决議如何今尚不可知也雖然有一事可知者則其通過必不能若前次絶交案之晚 
　　在他國而處此境地則必绝交案之通過難於宣戰案何則所謂先難而後易也然而中國之形勢則實異是宣戰案之通過難於絶交案何則所謂先易而後難也其所以致此者辦者之手段與判斷之思想各有其半也雖然先易而後難誠非政府之幸事 
[命令]  
　　五月七日大總統令陸軍總長段祺瑞呈准署吉林省長郭宗熙咨請以楊國珍承襲吉林滿洲鑲藍旗世管佐領應照准此令又令國會議决憲法成立慶祝法茲公布之此令 
[專電]  
　　北京電宣戰案昨晚（七日）八時送到衆院内容畧謂吾國與德絶交以來德政府仍侵犯中立權利損害吾民生命財産破壞公法違背人道本大總統爲促進和平維持公法保護吾國人民生命財産起見認爲與德國政府有宣戰之必要茲依約法三十五條咨請同意并依二十一條要求秘密會議云云今日午後常會恐有人動議先用投票表决 
　　北京電衆院點半開會到四百十七人湯主席郭同動議先議宣戰案吕復首先贊成陳家鼎主用投票法表决起立二百十八人某席謂眞相未明請全體閣員出席湯答總統來咨要求密會可令旁聽退席聞頃巳舉行投票 
　　北京電衆院將於十日討論宣戰案即日决定或先付全院委員會審查現在議論尚分兩派恐先付審查說占勝利 
　　北京電今日衆院郭同動議開秘密會討論宣戰同意案閣員全到汪彭年陶保晋等畧質問决定付全院委員會審查約十號投票 
　　北京電參院點半開會丁世嶧動議先開全院委員會請段伍出席說明外交眞相備質問可决旁聽退出 
　　北京電參院今日密會伍外長出席丁世嶧湯漪等舉疑點質問無結果散衆院密會段伍程谷張及伍朝樞均出席僅段按咨文簡單說明求同意結果開全院委員會審查蒸日（十日）舉行表决 
　　北京電宣戰同意案兩方觀察互異政府以研究會及大同俱樂部均贊成可得多數而政學益友丙辰中正仍反對討論平社新民等則態度未决今日衆院無解决希望 
　　北京電今日（八日）上午十一時段總理邀各派議員一百八人說明外交疑點（一）俄德講和經各使報告與駐京俄使在外部之聲明確非事實（二）對於美日英法俄等一致取親善主義並無與某一國發生秘密關係之事并就内政上有所商榷議員多數較前次談話滿意十二時半散 
　　北京電今晨段約某系議員接談表示决心謂如被否决立引咎辭職 
　　北京電今晨段約參衆議員談話表示宣戰通過必能貫澈其主張先組國防次組内閣將來選任閣員仍持人才主義各黨並進務持其平張耀曾對本黨宣言戰案通過後首自辭職 
　　北京電段總理表示宣戰後願將内閣大改組張谷願先辭職　　北京電叚總理定今晚宴益友社議員於公園 
　　北京電倪嗣冲以段總理對待國會堅採疏通主義諫阻不從憤然出京 
　　北京電外交消息協約方面保障條件日來仍積極進行各國感我誠意更願爲財政上助力北京電俄外部通電協約國駐使告各政府俄無單獨議和事　　北京電政府宣布駐俄使電俄外部通告敵人造媾和謡離間俄與協約及連美主張現全國一致不勝不止並附正前電不肯爲不背二字之誤某派報館因將電文出號外藉以闢疑 
　　北京電顔使抵丹報告學生未能出境待遇尚優並言二號有長電詳報政府未接到顔並請給假回國 
　　北京電任公發表外交方針質言内容分八端解釋列强現勢及影響我國商務民食殿以附言謂二月九日六點龍余爲最愼重之一人六點後爲最急進之一人茲事如誤國余不敢辭罪苟其利國吾不敢貪功文約六千字 
　　北京電今日内閣例會討論内部所提縣市鄉兩級自治章程决定提交國會即全體赴衆院　　北京電滬電局長洋及電料轉運處長徐時霖頃均來電辭職又交部秘書程袁胡均辭巳派孫王陳三主事爲秘書上辦事京綏路姜局長亦擬辭職 
 
 

Page 3

 
 
　　北京電蒙匪又熾將任張敬堯爲剿匪司令 
　　北京電元首昨餞各督軍並促速返本任 
　　成都電戴省長巳接督印省議會主迎岑西林督川省城秩序大定黔軍已將各街防守撤去警察巳出街站崗 
　　成都電羅佩金率滇軍現屯簡州劉軍撤駐城外聽候中央查辦 
[外電]  
　　北京電段總理今日午前在國務院招集主要議員一百餘人開談話會段總理之說明如左（一）中日兩國締結秘密條約全係虛說（二）俄德單獨講和並非事實（八日） 
　　北京電外交部方面消息駐京俄國公使奉到本國訓電於今日照會外交部聲稱俄國斷不單獨講和又駐京奥大利公使接到本國訓電謂中國與德宣戰之後奥大利即通告與中國斷絶國交（八日） 
　　北京電北京政界之形勢近又一變即民黨與段氏所屢折衝非以直接宣戰爲主題實欲使段内閣行此重大外交與否實現其公然之議論以白其反對宣戰即同反對協約國方面之誣此誣旣白遂得議段總理之不信任是以段内閣大有危險之勢段氏欲使此宣戰案完全通過議會此數日間尚須極力奮鬭云 
　　（八日） 
　　東京電舉日本中國非律賓三國熱血潮湧　之第三次遠東運動大會於本日午後一時許在芝浦會場開會大隈名譽會長先時乘坐汽車臨場未幾於瀏亮音樂聲中偕同加納會長先導繼非律賓選手執美國國旗中國選手執五色旗日本選手執旭日旗皆衣美麗連動之服由觀衆二萬人人縫拍手　彩聲裏入場開場式始大隈侯爵紀述體育之重要並謂運動大會資國際關係之親善者甚多云云次加納會長對各選手訓詞次非律賓選手代表安受氏中國選手代表陳樹春（譯音）氏等相繼致詞衆大喝采式終小息即行比賽第一次百碼賽跑第一中國第二日本第二次百碼賽跑第一非律律賓第二日本第三次百碼賽跑第一非律賓第二日本第三次先着非律賓選手沙白多拉氏其時間之速不及十　竟破遠東之動會之記錄（以下次電）未到（八日） 
　　北京電今日午後衆議院開會臨時動議討議對德宣戰案出席議議員四百六十餘人段總理偕同各國務員臨席由段總理述爲國法上人道上並促道世界之平和决與德國宣戰求予同意之意議員中有主張即行投票以决贊否者有謂茲事重大必須愼取决主張交全院委員會審議主後說者多數遂决此案交全院委員會議全院委員會擬後日開會今日衆議院之形勢贊否多寡尚不能明據中立議員某氏言贊成者或可得稍多數歟　　（八日） 
　　漢口電旅漢四川同鄉近開會議議决醵集捐欵一萬五千元救濟此次成都事變被害人民並電呈中央請令劉存存羅佩金兩人退出四川任命岑春煊爲四川督軍（八日） 
漢口電陸軍部近將中國國事偵探偵獲德國征服中國四大計畫案中輕侮中國海陸軍之一節翻譯咨送湖北督軍署即經代理督軍王金鏡分發湖北各軍隊（八日） 
　　漢口電此間接到消息云四川之亂雲南軍因得援兵勢力復回而各地土匪又蜂起情形益覺紛糾代理督軍王金鏡接到此報即與重慶鎭守使接洽協力辦理省境防備（八日） 
　　漢口電漢冶萍公司之股本中湖北省公有財産約有三分之二該省議會近舉代表四人要求十年來未給之利益且力爭將來之權利目下正在奔走（八日） 
　　以上東方通信社電 
　　成都電路透訪員聞官場云羅佩金部下滇軍仍在東關搶刦民間北京政府宜即諭令羅氏嚴束軍隊開出東關蓋戴戡未能約束滇兵也（六日）路透電 
　　華盛頓電約協國請美國加入五月十七日在羅馬召集之國際商業大會此會將討論戰後協約國關於經濟事件之辦法美國官場稱美國各口岸之德船前爲德水夫自行毁壞者將即修理限於一日二十日内修竣聽候遣調英國派往美國之工圑以期促進美國戰品之出産者今已行抵此間第二次大借欵美金二千五百萬元已借與英國英國外務大臣貝爾福氏於集會時向國會議員以非正式之資格演說主席者爲威爾遜總統（五日） 
　　紐約電海軍部稱今已發見潛艇難題之解决法（五日）以上德文電 
　　北京電今日午後政府將宣戰案送交衆院今日衆院集議時進步黨將動議討論此案但一時未必即有解决參院則反對宣戰頗力 
　　　（八日） 
　　北京電北京日報書云參議員丁世嶧即前總統府秘書長上書總統請否决宣戰案罷免段總理解散軍事會議並請總統辭職以示反對國務院政策惟段自信衆院定可贊成其外交政策至於參院如何則無把握聞段决意迅速决定此種重大問題（八日）以上德文電 
[戰電]  
　　紐約電海軍顧問部主席宣稱毁壞潛艇法近來試驗成績甚佳現信潛艇問題不久可以解决（六日） 
　　哇太樺電坎拿大代理首相赴美京參與協約國會議後今巳回坎據稱美國助戰極爲熱心又稱會中會提出協助造船及解决潛艇問題並與坎拿大同以糧食軍火接濟協約國提携進行陸海軍事務美坎合訂食物價率之辦法美國之加入戰局大約可以消釋英美間之誤會英美今將彼此扶助進行戰事及解决和平問題云　　（七日） 
　　倫敦電海格將軍報稱英軍於今晨在布勒柯爾東面興登堡陣線激戰之際曾從事鞏固所佔之陣地英軍巳向該村西進俘敵若干人英軍夜在哇比村南擊退以炸彈進攻之敵軍（七日） 
　　巴黎電今晚公報云昨夜德軍在蘇瓦松東北境内及歇滿台達美敗退法軍於此發現敵軍作戰者共有新兵四師敵軍猛轟後回攻佛羅瓦芒田莊等處之法軍陣地法軍奮勇抵禦擊退敵軍敵軍大受損失死傷甚衆法軍仍固守各陣地法軍自四月十六日至今共俘敵兵二萬九千人近數役内所俘者有八千二百餘人（七日） 
　　俄京電星期五日晚間軍人與和平派工人復起衝突工人三千列隊游行以持來福鎗與手鎗者八百人爲前列且持大旗上書推倒政府消滅戰禍字樣軍人一隊從旁干涉之即被鎗擊工軍代表會幹事部以近數日内騷亂之事疊見故已禁止開會及聚衆示威并出示諄勸人民安分守己及誡兵士勿携帶軍器幹事部又電話致克郎斯台特.塞洛宫.彼得化夫及近京諸處之戍軍非得幹事部允可之字據請勿派兵入京并請各戌軍選派代表入京會商安定大局辦法　　（五日） 
　　俄京電工軍代表會大會以大多數贊成協助臨時政府籌募自由借欵俄京戍軍司令柯尼洛夫將軍宣稱彼接報告謂敵人現於俄國北陣線屯集重兵且徵調德商船集於里巴港一俟天暖凍解卽將載兵登陸而由德艦隊護送登陸之地點大約乃在彼京附送云該司令因此下令重行編制預備軍俾力守俄京以禦外敵且藉以鞏固俄國人民所得之自由（六日）　　紐約電美國工黨聨合會致電俄京工軍代表會幹事部促請贊助臨時政府抵制袒德派　運動（六日） 
[要聞一]  
[對德宣戰案將交議]  
　　對德宣戰案政府日來正在竭力疏通漸有頭緒大約於明日再經過一次閣議卽當備具正式咨文送請總統蓋印卽於星期一提出國會至所傳交換條件至昨午爲止尚無眉目惟總理意甚堅决謂如有辦法或他種計畫儘可於外交問題解决以後從長計議若必欲以此爲事前要挾之地則萬不能承云云當對德問題初起時即有人主張改組國防内閣增設不管部閣員近來此說又大盛當局意見亦頗以爲可行惟終須在解决外交問題以後舉行耳 
　　昨晨叚總理請趙世鈺王正廷湯漪宋淵源四君至宅談話亦爲解釋外交上之疑點望代向議員界疏通聞議員諸君答以參議院全院委員會本欲討論外交利害因政府方針不盡明瞭故無從决斷倘已得眞相認爲政府之方針有利則當然同意不生問題云云聞段總理之意以爲對德宣戰旣經國務會議决定近日向議員方面竭力疏通雖不敢謂有把握而已竭其心力又因外間發生種種謡言甚或有解散國會之說段總理昨對人宣言云政府所决定之政策固自信爲足以救國並已竭盡全力向國會方面解釋疏通萬一國會不能相諒致政府之政策不能踐諸實行則内閣惟有引責辭織紧謝國民而巳 
[宣戰案提出時之各政圑]  
　　政學會議員李肇甫徐傅霖李述膺楊永泰王侃等八人於昨日（六日）午後二時應段總理之約赴府學胡同段宅談話段氏首述招待之意仍爲外交問題並述因對外關係不得不速行决定之實際情形後政學會諸君將外間懐疑各派所慮諸點一一述告並談及國會之形勢及各省反對者之多段氏對於懐疑諸點一一解言之甚詳事關外交多難揭載末復論政府未來之計畫數端諸議員末告以政學會前晚開會以問題重大未及表决今日尚繼續開會討論該會爲欲使表决有效一致主張故擬先令各會員盡情發揮其意見然第表决主張云云共暢談兩小時許始興辭而出 
　　憲法研究會對於宣戰問題曾經開會表决一致贊成政府政策蒈又有宣言書發表其文大旨首言德人鎖海戰略爲侵害中立國權利不能不提出抗議抗議而德國答覆不能滿意又不幸擊沈之船載有中國人者凡三十餘隻中國人之死者千二三百人所以迫而出於絶交絶交後德使禮送出境而我駐德公使被拘近雖釋放其辱已甚事勢所近宣戰蓋無可忍次言宣戰後成敗利鈍雖不可知而與協商國同其利害勝可操劵次言俄德媾和消息不可恃今而加入亦非乘人之危無論如何列席機會必有容喙之地其最後一段於加入條件尤力爲解說略謂加入條件之語蓋支詞也當我對德抗議對德絶交之初所與協商各國談者本有關稅增加賠欵展緩及撤銷天津不得駐軍之議則協商各國亦略示允我矣夫所區區者其利益曾有幾何關稅增加本爲夙議賠欵展緩終須償還天津駐軍爲我國權損害中之一枝枝節節不足爲根本之解决若各國表示親善以此爲陸誼之證我之所感我國人所願受也若以是爲對德宣戰之交換品則是以代表易吾國　宣戰而利即無此交換豈遂沮我義師宣戰而不利則以國命博此交換品國且不存何有於條件故條件自條件宣戰自宣戰無所謂交換我國家之榮譽我國家之義聞我國家之生命不能以價格售也今日若更有以條件爲言者非藉詞延宕即自蔑國家吾同人所不能苟同也云云 
　　國民系議員一部分組織政餘俱樂部自籌備以來巳將二月昨日下午一時開成立大會於象坊橋該會事務所到者約百餘人推褚輔成爲臨時主席卽由褚君述開會辭其進行所注意者大致政治上態度取平靜主義憲法未頒布以前益友社仍主張存在對於其他各政圑均抱親善主義惟主張平民政治對於官僚政治根本反對次王正廷報告組織情形報告畢以宣言書應速發表當並推定胡漢民陳獨秀吕復三君爲起草員即日起草衆贊成次由主席將章程逐章諮詢均無異議全部通過後褚輔成彭允彝等多人均有演說演畢遂攝影散會時巳四點鐘矣 
[查辦租車購車兩案結果]  
　　交通賄案發生後政府當局即派内務部司長楊熊祥國務院參議許士熊前往查辦茲聞兩查辦員已經呈覆其文略謂租車一案係該局前局長王家儉前副局長盛文頤經手辦理計畫欺罔辦法離奇程序不合條欵謬悮至購買機車一案該前局長王家儉前副局長盛文頤等辦理情形極爲詭秘以致公司代表美國何號何廠未能確指合同條文錯誤極多其附於合同之說明書與原交之說明書不相符合雖經該局商改所加英文一段仍與原說明書出入甚大合同簽字之見證亦係後來加入合同簽字後當日撥付中國銀行天津鈔票十二萬餘元係送至行轅内童益臨住宅點交北方口音之中國人且有關係該局前總務處處長童益臨賄賂　事雖經交通部飭局取消合同並飭津浦鐵路局將童益臨向天津地方檢察廳起訴而該局局長王家儉副局長盛文頤實爲兩案主要之人應一併歸案辦理云云並聞月之三日已奉大總統指令略云旣據派員查明津浦鐵路租車購車兩案確有弊混情形應責成交通部將前項合同迅即取消並將王家儉盛文頤一併交法庭歸案辦理云云 
[蘇省選舉訴訟二次開庭記]  
　　昨日（七日）江寗地方審判廳第二次開審選舉訴訟午後四時開庭旁聽席三十餘人告發人袁希洛張凌霄劉伯昌吳紹文徐沛孫光祖蔣濤等共到七人被告辛漢楊石仲頤葛夢樸等俱抗傳不到祗潘承鍔一人到庭並延律師馮國鑫出庭辯護袁推事先傳蔣濤上堂問選舉買票賣票究竟如何情形汝能作證可照直說出蔣供與葛夢樸同住省農會投票選出辛漢潘水鍔之日午前見葛夢僕接交通旅館電話稱楊石之欵已到可速進行至晚辛潘果産出楊東嚴落選推事繼傳劉伯昌袁希洛上堂問證人陳錫朋馮士奇陸文椿蔡璜等俱有函來今日因事不能到庭汝等前日第一次開審俱到庭聲訴全案事實今日有無意見劉供此案關係選政被告始終不到顯係情虛請庭長依法逮捕早成信讞推事復傳吳紹文上堂謂汝係此案告發人第一次開審汝未到庭今可將全案事實重述一遍吳供與楊石有戚誼潘承鍔亦係熟人三月二十三日在交通旅館門首遇見潘承鍔我問潘今日已組織成功可投票否潘云我與辛漢共有九十七票如楊石加入凑十票即可足法定人數成功與否且看今日與楊石交涉如保我遂隨潘進交通旅館仲頤房間見楊石仲頤葛夢樸馮弼仁吳輔勳郝儒琳等俱在彼等見潘到俱責潘來何遲旋見仲頤葛夢樸與潘承鍔交頭接耳不知所語何事楊石謂潘曰如在第二匭投楊　嚴我决不幹前議可作罷後葛夢樸仲頤極力向楊解釋並願出親筆保障證據楊始允許卽在懐抽出百元五十元一張中國銀行鈔票一捲交葛夢樸由葛點數爲一萬零五百元葛問尚有三千五百元楊云此數尚係七拉八扯來的其餘三千五百元即請心源（即郝儒琳）擔保俟楊東巖産出後交付葛無言楊即促葛書保障證據葛默然似因我在房有未便之意我會其意即與馮弼弼仁偕出翌日開投票結果第二匭投楊票竟因人數不足無效楊憤極即欲與辛潘起訴嗣聞辛漢潘承鍔等哄楊第三匭仍有效楊氣稍平越二日齊監督宣布内務部復電認爲無效楊即立延王朝幹律師預備自白控辛潘詐欺取財二十七晚我同徐沛到楊石家王朝幹適在後河廳替楊作狀狀稿由徐沛修改數字我向楊石要看葛夢樸所書保障證據楊即在懐抽出一白紙條内書如楊東巖不産出辛潘俱作無效葛夢樸親筆十八字我勸楊將證據攝影數張以防遺失楊允照辦是晚辛潘託人向楊賄和允賠償萬金惟無現欵交付楊因選舉訴訟期間將過恐辛潘是緩兵之計二十八日遂托王朝幹遞訴狀至四月二日賄和之風說巳成事實我連上二次緊急報告請檢察廳派人至惟肖照相館搜查所拍證據檢廳未行搜查我恐被楊石取去湮没遂與徐沛同到該館去取適店夥在櫃我問楊石所拍證據片乾否店夥云尚在水内我給店夥洋一元請先給我一張該夥即在水盆内取出一張正欲給我該店主徐體泉由賬房趕至謂此片係關於選舉證據不能胡亂給人我答有楊石名片徐謂非楊石親自來取不可堅拒不允我無法是晚又上第三次次勂地請檢廳速搜及至檢廳派人至該館搜查而該館巳連片底送交楊石復至楊宅搜查詎楊已携眷赴滬越數日楊由滬歸賄和欵到手楊始遞狀不承認有自首之舉但楊現已畏罪潛逃請庭長卽缺席判决實行通緝以維選政供畢推事命吳退下傳惟肖照相館主徐體泉上堂審訊（未完） 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東京通信（十）（心危）]  
　　今後日本之政局 
　　日本改選議員之結果及各政黨勢力之消長旣詳前函近以勝負已决政府暫無動摇之憂政局遂現沉滯不進之象然召集議會後之變化紛爭皆醖釀於今日也國民黨魁犬養毅曰日本政黨與他國不同無有固定之主義政綱（按此就實際言之形式上各有標榜之主義政綱）所有主張常視其所處地位而異故非近議會開會之期每無鮮明之態度　彼等以爭奪政權而存在常置民意於不顧　欲先期斷定各黨之行動戞戞乎其難也犬養氏之語抉各政黨之微矣是以寺内内閣雖有政友會及一部之不黨者　後援暫無　摇之憂然政友會非寺内所得而指揮其援助現内閣之時期及程度無從預測也當解散議會時國民黨率先提出不信任内閣案憲政會和之議會遂解散然國民黨是否始終與憲政會提擕以反對内閣亦有不容肯定者雖然稽攷陳迹默察現狀則今後之政局非絶不可推測也 
　　政友會未嘗自任爲政府黨其所表示僅謂對於現内閣取中立態度視其施政之善惡而贊否之就此觀之固不得以政府黨名政友會矣然而世人罔不以政府黨目之蓋政友會與閥族有相當之關係該會成立以來常據最大黨之地位及大隈内閣時大受打擊降而爲第二黨寺内旣繼大隈乃與政友會相互爲用一以自固内閣基礎一以恢復黨勢選舉旣終政友會復得爲最多數黨寺内首相欣色捋髭曰民意贊成現内閣也此即二者之關係而政友會之所以有政府黨之目也政友會選舉旣勝目的已達固可無藉於現内閣之援助然現内閣將借重於政友會者正多故今後二者之義務頗不均平此政友會之所以不必始終援助寺内内閣也或謂政友會目的旣達將反噬内閣取而代之政變不遠矣此微特信義上不許亦勢有所難能蓋日本閥族在政治上之潛勢力尚不可侮苟政友會卽行友對現内閣則失閥族之同情不易親近政權或且遭遇失敗更就政黨言之政友會雖爲大黨然議員一百六十人不及全體之半（一百九十一人）不能左右議會况與政敵憲政會之惡感極甚乎總之在相當之時期内政友會不致與現内閣反目而現内閣之壽命非極促也然則政友會將分割閣員一部分乎此視政友會慾望之大小而定苟無大慾則分嘗一臠是意中事如其不然將靜待時機取代寺内則非今日之問題矣 
　　憲政會反對政府黨也得議院一百二十席居政友會之次其不能不反對政府巳成騎虎之勢然力不足以左右議會反對無益也國民黨有議員三十六人以視政友會之一百六十人憲政會之一百二十人藐乎小矣顧其態度大爲世人所注意黨魁犬養氏嘗謂而今而後國民黨之天下也意氣之盛有如是者該黨志在第三黨欲介乎兩大之間以自重右甲則甲勝右乙乙勝故今次選舉政友憲政之勢力懸殊非國民黨之所好也然若與政友會提携即可制宰議會（兩黨議員共一百九十六人佔絶對過半數）且兩黨對於現内閣之態度雖不同而頗有提携之歷史并有提携之可能性因國民黨最不慊於憲政會曩日對於不信任案之同意僅一時親近之現象過此以往常反唇相譏其於政友會則不然且憲政國民二派對於不信任寺内内閣案之論據亦多不同之點即憲政會主張者打破閥族内閣與超然内閣則國民黨謂寺内内閣無根據故不信任之惟其論據不同二黨在今次議會所取之態度亦異詳言之憲政會不得不再提出不信任案以反對寺内内閣而國民黨無此必要也此又可以與政友會提携之一原因也不特此也二黨主張苟非絶不相同則以提携爲得計不然國民黨旣不見重於議會政友會亦復獨木難支須俯與不黨者周旋各有痛苦也雖然政友會若終爲政府黨則不必與國民黨提携國民黨亦必不願與之提携故二黨提携與否以不助政府（非即反對）爲前提更自别一方面觀之二黨竟然提携則政友會不必與寺内系之不黨議員相周旋已得議院多數而寺内内閣之運命卜於是矣顧此亦非今日之問題也今日吾人所可知者日本政局小康而已 
[議員對宣戰問題之派别]  
　　對德宣戰政府已經議决實行故連日向議員方面極力疎通期貫澈其外交政策據知國會議員内情者言此事主張約分四派一爲贊成派以此事旣經絶交自應實行宣戰以全中國體面而期國勢轉圜斷不能半途中止致貽虎頭蛇之尾之誚二爲懐疑派以此時尚不必急急進行總以視察俄國最近舉動爲上策如俄國確有單獨媾和之確信則於交上必有變更我國自應愼重出之三爲别有主張派以現時中國尚講不到對外苟内政修明外交自然可以强勝今内亂不已更何暇求此四爲反對派對於宣戰認可無同意之必要此派人大都即屢次主張不加入並發表種種理由書者此外另有一派稳健議員竟見以爲此次宣戰問題對外對内皆關係極重實國家安危所係之大問題故第一要義必勿以昆爲政爭之具否則有莫大危險至政府方面應注重民意顧慮周到勿以爲各省督軍旣巳贊成遂謂可以滿足此種主張目下在議員界中最爲有力是以切盼政府爲未决之先愼重考慮務勿令外交問題牽及内政也 
[川省羅劉開戰五紀]  
　　四月二十五日發（成都通信） 
　　成都羅劉開戰情形迭詳前報茲悉羅氏於十八號夜開戰時即以十萬火急電令自流井東路叙府瀘縣各屬駐防滇軍及川北綿陽安縣羅江金堂什邡綿竹彭縣等處清鄉滇軍（川報所載清箱軍是也）趕急回省助戰該兵是日紛紛抵省由武成門入分駐東較場舊藩署山西館皇城内外等處劉氏所部駐防邛崍眉山等縣第一混成旅各圑營亦於午間開援回省由通惠門入分駐省城西北兩較場是時省城紅十字會因人民遭此巨患無家可歸之窮民不下二千加以城門關閉之後街巷未通市絶交易致盯二三千災民假廟宇暫棲賴慈善度日該會特組臨時救濟圑印刷募捐手摺多份係由執事者分請各街紳商承首募捐以作救濟災民之資商會總理則召集各帮商董會議以各街被難災民死者凍餒者究有若干無從知悉擬派人分投調查而戰線内各街巷把守甚嚴特議製紅十字服裝十套即日備就分投調查省城各外國醫院及本國陸軍醫院從十九號迄今（二十二）甫三四日各院已人滿擁擠無地設楊各街棺木商製造不及價格倍增其慘狀亦可想見矣是開南門時有英法美諸國男女敎士十餘人均引領男女多人出城在耶敎會學校洋行内避災除在該處寄宿外每日并供給飯蔬兩餐東南兩門距火線稍遠之廟宇壛爲災民站滿每日兩餐槪由各街殷紳富商供給或施飯或散錢或給衣因之各處災民邕稍免凍餒之嗟省城自十九號後二三日内市　交通人跡稀少至二十二日茶坊酒肆飲食各小貿商漸有營業者但開半户而已是日東門由午前八鐘啟午後四鐘閉南門由午前九鐘啓午後二鐘閉餘均未開除軍隊入城旋開旋閉外無論何人均不能出入 
　　二十二日午後由省長同各國領事曁紳耆商會約五六十人到場與兩軍解和停戰詎傍晚時又砲聲隆隆烟火大起達旦始停砲而延燒仍未息其故因滇軍趨入黔軍區内刦掠因　衝突川軍見鎗彈如雨遂開砲猛擊彼此不讓戰　至通宵二十三日羅氏遣所部軍官到省署要求擴張地段請將東大街總府街附近各街巷所駐黔軍撤去所有地段讓與管轄派滇軍駐紥以通出東門之路省長即飭令所部通知各街商民徵求意見以便答復東大街總府街及各街商民一聞此信大爲驚恐立約各街之街正等聨名公呈商會由商董總理集議後齊向省長公署代述商情以四川省城之精華全在東大街總府街等處如聽其擴張殊爲危險十九號滇軍等曾在皇城附近各街刦掠燒殺死者暴屍遍市燒者雨木無存生命財産蹂躪幾及其半千萬懇求省長仍留黔軍保護商民等感德無涯云云省長見羣情不服遂卽據實答復羅氏是日白晝未戰滇軍官吏眷屬均於午前十鐘乘輿帶徒手護兵每輿二名紛紛出東門矣（女轎計八九乘） 
　　是日（二十三日）雙方停戰由戴省長派員通知羅劉兩氏各派代表到省署會議英法日三國領事及杜郵務長曁省城各官長商會總理周保誠白米舟率同各帮商董并紳耆宋育仁顔雍耆曾鑑徐炯等數十人於午間先後齊集羅劉承認停戰立即擬就合同全場人證著名簽押雙方代表亦簽押羅劉旣承認停戰後戴省長及法圑均有電文通告中央及各省軍民長官各法圑以慰懸念羅氏於二十一號已派副官將四川督軍之印关交省署戴省長不收仍行送還旋羅又派副官送交戴氏往復再三戴氏始允接受謂暫行看守待兩方戰事調停妥當再定處置劉存厚亦有將第一軍軍長兼任第二師長兩印交出之說有言繼代軍師兩長職務者爲前任四川兵工廠總辦徐孝剛（字申甫）氏一說爲劉雲峯或劉成勳究係何人俟探明續誌 
　　是日據某方面消息軍長劉存厚氏言羅氏若去不得帶大兵出省（防沿途騷擾）將來滇軍回籍尤不得携帶川省槍械並謂余之晉京不惟不帶兵械凡公家之物均不帶用云云然此事恐難辦到也羅氏交印後索欵甚急言北上心切省公署召集商會總協理到署嗟商極爲嚴密據某方面要人言是日由財政廳備欵二十萬商會備欵二十萬郵務長杜達氏（英國人）擔認二十萬令羅氏到余府滙兌現欵槪交羅氏答以明日出省特未知臨時有無枝節否耳 
[北京女師範學生自盡之内容]  
　　北京女子師範學校中於前月杪忽發見匿名揭帖大致言某某女學生等八人功課旣好爲某女敎員所特别賞識將來卒業後將由某女敎員帶至家中一律作爲其夫之妾云云此等揭帖本不值一笑然被誣衊之八人皆憤憤不平而揭帖筆跡又因鉛筆糢糊無從追究主名亦祇能暫置不問不料閱數日後此八人中有一天津某女學生侵晨臥病未起舍監往視見其已經服藥問以所服何藥答言提神之藥服之可以照常上課舍監視其藥係平時常服之半夏麵因亦不甚注意及舍監去後此學生忽要求堂中女僕作陪女僕陪之約一時許見其面色不好乃奔告女監學女監學奔視覺其面色較前愈壞急下樓請校醫適校董未至正欲另請他醫而校醫適至然病已不救矣觀其情形大約係服毒自盡然校中人謂無處得毒藥雖該女生於前一日星期告假赴親戚家然至其親戚家詢問亦堅言無毒藥查此學生平時在校功課品行均甚好爲監學及諸敎習所優待但有宿病北人名曰抽風略似羊癎風死之前一日在親戚家尚發過一次於是推測者略分數說此生死時旣在病中醫生亦不能證明其毒况又無處得毒觀其大勢似因病而死此一說也前次旣有匿名揭帖之事或因横被誣衊憤而私行服毒此又一說也據同學中知其家事者謂此生早喪母但有後母生平鬱鬱不得志且已經許嫁曾向人言我嫁之日即死之日或者别有他故不欲生此又一說也總之以自盡之說爲現在該校辦事人正在竭力整頓之際不免得罪於人於是有人乘此機會造作種種不根之言意圖傾陷但聞敎育當局已深知此中原委且深悉該校校長及監等皆品學兼優故亦不信其言而造謡者之目的亦遂不能達到云 
[病犯保外醫治辦法之重訂]  
　　拘役人犯之染病請保就醫等事京師地檢廳曾訂有辦法其後湖南等省又援例請行亦經變通准行但行之旣久不免時有弊竇發生司法部爰於月之三號通令京外各司法機關其文略謂民國三年二月間據湖南高等檢察廳呈稱舊監人犯衆多疾病危險若無救濟方法勢必坐視死亡因援照京師地方檢察廳呈准拘役人犯保外醫病辦法擬請各監獄重病人犯亦得照此辦理等情當經本部指令嗣後監獄中巳定罪人犯罪質如果輕微身分或非浮浪如罹重病的確認爲在監不能醫治出外始有轉機或罹激性傳梁病的確認爲如不保外勢必波及全監者得由監獄長官呈請該管廳縣酌量情形愼取妥保出外治療一俟稍痊仍即收監執行等因令遵在案本部此項變通辦法原以體恤囚人爲一時權宜之計該管監獄各員果能愼重審查辦理得當俾情法得以兼顧未始非窮變通久之規乃查數年以來各該廳處呈報此項案件其確議前項部令愼重將事者固蜀不少而迹涉浮濫經部駁斥者亦事所恒有殊與嚴重執生之旨大相違反非有通行辦法無以昭愼重而杜獘端爲此重申前令并增定病犯保外醫治辦法各條開列下方仰該廳查照轉令所屬一體遵照辦理云云 
　　附病犯保外醫治辦法一監所已决人犯患病時如具備左列各條件得准保出醫治（一）罪質輕微刑期不滿三年者（二）罹激性傳染病勢將波及全體或罹重病監所醫士不能治療者（三）有親屬或舊能擔任照料者二前項病犯經典獄長或看守所長或縣知事管獄員督同醫士驗明屬實應出具證書取具妥實保結京師報由本部各省報由各該長官核准再行交付保人但確係激性傳染病時得先行交保均由各該長官專案報部察核三病犯保出後應由保人按時查發病情如病已就痊或病雖未痊而已逾三月者均應收回監所繼續執行仍將收回日期呈由各該長官專案報部其在外期間不得算入刑期四病犯在外死亡時應由監所各官報請依法相驗仍塡具在監人因病死亡證書專案呈報五病犯在保脫逃以在監所脫逃論 
六病犯在外就醫不得出保人所在地域以外違者應卽時收回監所繼續執行七病犯不應保釋而誤予保釋或在外死亡不經相騐或應收回而不收回者查明負責之該管長官或官員交付懲戒八凡病犯保外醫治應隨時專案呈報如十日内未據報告經覺察者以違背職務論 
[陳時案上訴之波瀾]  
　　鄂省陳時因被選之參議員經高等廳判决當選無效不甘敗訴於接到判决書之當日即提出上訴並聲明參議員選舉訴訟雖經國會解釋不得援用普通上訴程序但大總統四月二十五日之命令政府公報鄂省尚未達到不能發生效力高等廳基此理由遂亦允予檢卷申送大理院核辦惟原告趙光弼等接到高廳通知陳時上訴狀後當日亦具書聲請高廳依法却下其理由則以衆議院選舉法第五章選舉訴訟之規定原無上訴明文又經國會因法律解釋議决參衆兩院議員選舉訴訟不得上訴由大總統公布是選舉訴訟之不得上訴實根據選舉法而來自本法施行日起即無上訴可言大理院前此援用普通訴訟程序已屬違法國會此時咨請公布者係解釋選法非選舉訴訟法本身有所變更也本身旣無所變更則關於選舉訴訟無論何時即不應提起上訴已屬彰明較著者且陳明援用政府公報條例以五日達到湖北乃生一律遵守之效力此言亦爲不符查該條例第五條云凡法令京師以刋布政府公報之日起各省以公報遞到該省最高官署之日即生效力又第六條云政府公報達到各地方日期不一鄂省係五日乃最遲不得過五日也若如被告人聲請所言則第二日第三日達到豈不有所抵觸曲爲解釋殊難成理况查二十五日命令二十六日巳刋政府公報二十七日確到湖北省署胡湖北公報二十八日排印登載於二十九日報内更足證明本案不能上訴且大理院衙門在京此項命令對於大理院生效之日期當然以二十六日公報刋布之日爲准是大理院於二十六日即不能受理選舉上訴案被告人雖已於二十七日電院聲明上告亦不能發生何等效力尤屬顯然總之選舉訴訟法無上訴之明文即無論何時不得提起上訴云云依此觀之高等廳似不應准其上訴現趙光弼等仍以此項理由聲請大理院拒却並偕律師向天鐘至京赴院呈訴聞陳時以大理院必能准其上訴業已往京預備矣 
[禁止華茶問題之英倫主張]  
　　字林報三月二十二日倫敦通訊云在過去半月中禁止華茶入境之問題頗起爭論反對此舉之動力其所從來之方面不一其途約略計之其數有五（一）經辦華茶之商人以商業上關係對此禁令當然不表同情（二）印度茶商爲參合印茶與華茶起見亦不全然贊成此舉（三）蘭加斯特省布廠與中國市場大有關係深恐華茶不能輸入英國中國人民少一利源則其購買疋頭之財力將因以減弱故對於此舉頗爲惶慮（四）中國施公使爲其本國商業利益爭辯甚力（五）英人因喜中國目下對於戰局之行動遂亟願中國受經濟上最優惠之待遇者亦復不少東方茶商首先發起聨合中國協會運動蘭加斯特布廠今已合向政府請求矣查每年輸入華茶共值三千二百萬鎊祗須輪船三艘即可全數裝來自歐戰發生後華茶悉由日本船運來當此時際欲照原額輸入自不焇政府所許可卽商人亦未必有年請求大約輸入華茶照原額十分之二或可辦到若逾此數則政府能否允許不能無疑想此函抵上海時此事早已解决但以記者之意度之政府必有一種讓步也 
[字林報之貴陽近訊]  
　　市政政圑烟禁盜匪 
　　字林報四月十三日貴陽通訊云聞貴陽電燈公司現已組成所需資本巳先籌得八萬元經理爲日本留學生器則購自美國此說果確則開辦之期當不遠矣　陽街道污穢溝渠閉塞其與十年前之情形稍異者不過街道間有清道夫打掃及熱閙地點地攤略少不甚擁擠而已羣益社形式雖存社員巳分成三派各欲擁護一人以爭省長一席煤油仍甚昂貴每一箱需十一二元又十六通訊云湘人之販烟者成羣結隊往往有數百人之多仍取道貴陽至黔省之西北收買鴉片事後仍由原道回湘貴陽城門有巡警駐守出入者輒須檢視土販何以能出入無阻殊令人疑大約土販回時繞城而行然若多派軍警分巡要途當亦不難捕獲其人蓋私販不嚴行堵絶則鄉農爲利所動將不免冒險私種鴉片也土販多持鎗械而行非地方官所能爲力此事當由省憲特别注意會查烟苗之英員原擬本月十四日抵此令聞巳改赴在定其地向爲著名種烟之區想英員等有鑒於此故改道前往調查貴陽又發生一政圑名民生社聞與省議會有關有人謂省議會欲推廣勢力並欲自舉省長觀民生社之成立即可知之云云黔省今年最初三個月陰雨頗多目下久未降雨農夫亟盼甘霖大道中盜風仍熾上星期由貴陽至鎭遠之郵件在城外三十里内爲盜搶刦郵差受傷在此三個月中貴陽城外三十里内之盜案已四起矣官場果願掃除盜匪肅清道路以惠行　城内固不乏可供遣調之軍隊也 
[粤省軍事長官之行蹤]  
　　巡閱使回　新督軍來粤 
　　陸巡閱使遄反廣西武鳴原籍其行期言人人殊有謂定於三號者又有謂陸使已於一號起程者茲聞一號之說較近昨晚（卽一號）九點鐘時陸使確由軍署赴昊字碼頭直抵廣明巡輪政界惟朱省長嚴廳長王處長馬廳長莫鎭守使諸人送行至三點鐘始動謂離省赴桂親軍帮統蒙仁階等數人隨行其護衞軍隊即蒙所統之親軍三營前數日已陸續出發赴梧廣西財政廳長田承斌昨離邕赴梧本擬來粤迎迓陸使隨同返桂嗣聞陸使不日離粤即留梧候接又新任廣東督軍陳炳焜軍署近 
 
 

Page 7

 
 
　　接電報已返馬平原籍滯留一二日即啟程東下并已電約陸使在中途會晤至陳督軍抵粤後晋京與否刻尚無確耗大約不晉京爲多現在西省督軍公署一切事宜交李靜誠代拆代行李本充廣東督軍署顧問亦爲陸使入京隨員之一返粤後由新任廣西督軍譚浩明委派赴桂者至陳督軍前站委員朱新謨昨日亦巳抵粤即晋軍署又胶代桂平鎭守使劉炳宇奉陳督軍命先行來粤前日特率所部軍隊抵梧船泊西門確頭下一帶已於昨日起程來東聞陸使西省行轅卽就督軍公署組織將以胡銘槃爲高等顧問駐轅參預機要陸使擔邕後即返武鳴稍息昨已派員先返武鳴將由武鳴直達邕垣之馬路修治以便改行摩托車又派邱司令蔚南赴港　置用具及摩托車五六乘綜觀布置情形可知陸使將來必駐武鳴之日爲多其事慶决不另設行轅東省行轅則附設督軍署以節經費邱司令係於二號赴港云 
[江北之烟與匪]  
　　烟蘇省煙禁雷厲風行江北徐淮海各屬尤爲一般人士視線所集故英領事陶樂爾已赴徐屬各縣查勘烟苗淮海兩屬轉瞬蒞止該管官吏莫不嚴飭董保極力搜尋務期毒卉無餘以免貽外人口實乃日來道路紛傳有多數奸民受人指使在淮陰泗陽各鄉潛撒烟子其發育之速度爲他物所未有一晝夜即能生長四星期結實云云初以事太離奇未敢盡信旋四市市董仲紹周等果於鄉間發見形跡可疑之男婦多人在田抛撒當在其身畔搜出烟子甚多或圓形或三角形爲狀不一復經各市鄉陸續拿獲二十餘人先後解送淮陰縣知事公署若輩所扮形式以賣洋紅洋藍等顔料者爲多乞丐次之大半口操北音訊據供認係古寨鎭王某給以錢洋若干令在沿途地内潛行佈種至王某究何居心莫得其詳趙知事甚爲焦灼已派隊緝拿王某澈底根究一面傳知各鄉保衞圑總督率農民各守田畝勤爲芟鋤勿遺餘孽聞將於此輩奸徒中行行擇尤處以死刑以昭炯戒并聞泗陽境内亦有此事發見 
　　日淮陰王營鎭恒昌義紗靛莊刦案損失三千餘金曾禀報營縣請緝贓盜日前該縣高良澗地方有三人衣服齊楚行經堤上形色倉皇被駐紥該處關帝廟之第一混成旅二圑二營所屬某連兵士帶入連部盤詰言語支吾互相口角該三人即在懐中探出手鎗向兵士轟擊受傷一人連長王祝三督隊來捕彼即外出飛奔衆兵跟追格鬭當場擊斃二人一人乘間　去伙夫某徒手奮追越河而過計距防地二十餘里迨至窪子西地方匪勢甚窮子彈亦竭爲鄉農數人協同捕獲訊係周子餘爲行刦王營恒昌義莊案犯事後連刦監船兩艘由營長袁得才轉解淮陰縣署歸案據供王營刧案由該處陳某勾結即令事主到場認明已死二犯及周不誤已先將巳死者戮屍示衆一面嚴緝陳某等質訊擬辦 
[杭州快信]  
　　嘉興迎燈肇禍案警佐金林至今尚由縣署看管勒交開鎗警士現金派人赴省節次辯訴齊省長又擬將該縣知事張昌慶撤任張聞信昨已來杭各縣社　積榖省署前令一律補足惟天台一縣已由知事王家琦會議籌欵購墊餘縣尚在觀望 
　　省城絲市定下月一號開秤細絲價盤四十五元左右肥絲三十六七元 
　　第四旅長潘國綱楊督軍特委爲牟山湖建築營基主任昨潘已在旅司令部召集監工管理各員集議進行辦法 
　　鳳山門六部橋私立工業傳授所現經齊省長核准續辦十五日開課 
[地方通信]  
[蘇州]  
　　重婚案判决震澤人龔吟梅棄妻重婚被前妻邢氏控於吳縣公署復被重婚妻朱二小姐之父朱季芬赴吳江縣控龔誘姦其女捲物同逃朱季芬又赴高等廳聲請將重婚案移轉管轄歸吳江縣併案辦理旋經高檢廳决定併歸吳縣審辦（已迭誌前報）現此案迭經吳縣曾裁判員定期傳訊乃朱季花避不到案並具狀請將誘拐案撤消經吳縣公署批准撤消邢氏之親族人等以刑事無撤消之例赴高等廳及縣署提出抗告本月四號縣署開庭曾裁判員經提原被人證逐一訊明判龔吟梅與朱二小姐重婚已經證實各處五等徒刑三個月龔吟梅當庭聲稱有病請求易科罰金裁判員允准龔又聲稱情願將罰金立時繳案請予保釋裁判員以重婚案雖已判决而誘拐案業經飭提須俟朱季芬到案審明辦理不允交保當令朱二小姐交保出外速尋其父朱季芬到案候審龔吟梅則仍行還押龔邢氏請求酌斷膳養以資過度裁判員諭令歸民事案另行起訴 
[松江]  
　　中學生赴杭旅行省立第三中學三四年級學生因欲赴杭旅行曾由楊校長向省署請領出省護照現此項護照巳由省領回故該校三四年生已於今日上午乘車赴杭 
[無錫]  
　　拜香波及職員賽會之熱自光復以後其風稍戢近年鄉農因靜極思動故態復萌藉春祁秋報之名依舊舉行舊歷三月十四日起爲各鄉香會陸續赴惠泉山之期鄉人稱爲朝山進香每一鄉之會足有千人其中點綴如高脚肉身燈飛叉舞刀等名目甚夥比諸前清過去盛况有加無已終日鑼聲喧閙游人如蟻縣公署司法辦事處等各辦公人員繩於香會之美觀竟牽動全局齊至西門及惠山遊覽致辦公乏人爲楊知事所聞大不爲然卽將出遊之職員悉予罰俸處分以爲玩忽辦公者戒 
[南通]  
　　緝私營閙學處分駐通兩淮緝私營兵士迭演惡劇不可勝數乃如臯苴鎭緝私兵士近又演出閙學風潮此案發生後該管營長萬霆即將滋事兵士陳錫藩解交唐閘營務處核辦張處長敬儒即委稽查張謙星夜前往該鎭密查及張委抵境而被毆之孫敎員已舁往如臯請騐是時羣情憤激幾至闔縣罷學幸張稽查迭與該校長及學務員鄧君等磋商妥當方得無事張稽查查畢回閘當將詳情禀由營務處長函達揚州統部日昨季統領已有覆函到通兵士陳錫藩重責開除周排長約束不嚴咎有應得立予撤差張君接函後即咨如臯縣知事轉知敎育會及該校矣 
[鎭江]  
　　大儀區員被控鎭郡對江大儀地方之紳董等以該區區員程元生擅權專横曠誤職守近復無故離區多日棄事不治特來縣呈請將該區員撤換 
　　電請抵制附如稅各縣附加稅經省議會議决取消由省公署依法執行後省署忽又發生二角五分之議各縣復紛紛請願丹徒柳衍齋等亦於日昨發起公電省會請求抵制 
　　調查警官資格省議會議員蔣士杰朱翼雲等以警官資格久經頒布條規鎭地迄未實行警務日形敗壞特於日前函請倪知事對此問題切實注重並請將現有警官資格開示一分逕寄到省以便研究 
[揚州]  
　　植立界碑江蘇會勘烟苗特派員俞壽璋以英員陶樂爾來揚在邇特訓令江都縣署速將　安徽天長等縣交界地點竪立石碑以清界限聞周知事業已派員前往植立矣 
　　徵收船捐揚州北門外划船專供游人乘坐自夏徂秋生意極盛去歲警察所因修濬城河須欵曾向划船抽捐補助計共一百千文近已成爲定例日昨沈警佐通知各划船自陰曆四月初一日起仍照舊例收捐並聞如有新船下水須向該所領取執照繳費二元方可營業 
　　顧問來揚總統府廳問李偉侯日昨由申來揚寓南河下太傅第内聞係爲清理同德鹽號賬目及料理他項事宜 
　　控告驅婚多子街吳榮盛漆貨號友劉天才本已娶妻因見蔣家橋朱億茂醬園主人朱在明之女姣好倩該店東吳萬修作媒撮合於昨前成婚現朱女歸甯哭訴謂劉已有妻不甘作妾該女父母以劉不應欺驅擬在縣署控告恐此事必有一番周折也　　謀財害命揚州埂子街蔣陳多稍有資財日昨來有在溧水縣充巡士之張廣桃到揚訪友叩門借宿該氏以素來相識不加疑惑詎張子夜半頓起不良衝門入門將陳氏咽喉勒住該氏大呼救命幸爲遴人所覺將張摺住以張謀財害命立即解縣究辦 
[嘉興]  
　　刧奪金戒嘉興近日刧案疊出民不安枕日昨上午九時許城中韮溪橋堍經過一年近六十之鄉婦手帶二錢餘重之金戒一只被匪李某等所見跟至僻靜處將該婦所帶之金戒强行刧去并傷手指該婦大呼經人追獲將該匪送入就近警所當在李匪身畔搜贓不得據供已入同黨之手惟該婦則堅稱確係該匪刦去云 
　　竊案未了嘉興東門外永濟輪船局司事賈士琪前日被間壁嘉發客棧旅客羅允康湯子卿計福生等三人竊去現洋五六十元衣服數件經人將羅獲住（餘二人均逃）送入警所被逃經賈呈縣飭警限緝奉張知事批謂此案已據警所解送警士陳德勝一名並贓物一包訊供實係疏忽脫逃並非有意放縱押再質訊擬辦在卷旣據呈請候令行該警所勒緝務獲追贓外所有現存贓物着即先行具領云云現賈以獲賊多日警所並不移縣懲辦守衞警士晚間不加看管致任脫逃不無可疑擬具呈省署請求飭縣將守衞警士嚴懲並令限揖 
[武昌]  
　　官辦善舉之悲觀鄂省居揚子江之中心爲川湘襄水之下游金口（武昌縣屬距省垣四十里）武湖（黄陂縣屬）臨湘（湖南屬縣與鄂之蒲圻接壤）一帶水勢急流從前往來舟楫屢遭危險光緒初元有余永清者熱心公益提倡善舉於金口地方創建救生船三隻行旅稱便其後苦費經營越二十年又於武湖臨湘添設救生船五隻（武三臨二）並於該三處建築局所於是乃成金武臨救生局焉後復在淮山臨湘二處修築磯頭鑿成縴路所有常年經費其田地房屋蘆洲年約租榖一千二百石租錢三千串文各官署捐欵及北茶商年捐共約二千串文逐年支用頗極充裕此余永清辦理時之大槪情形也余老病交卸後接辦該局各紳由其禀官保薦遂成官督商辦情質並以余紳勞苦功高絲毫不苟公議月送乾俸錢六串嗣余死家貧爰禀官立案仍按月照送以恤後裔各紳接辦以來陸續添置産業收入日漸增加除每年修理紅船費以及被溺者之餐宿調養川資給賞種種費用而外尚餘年終發給貧米暑天施藥送棺埋骨救火諸善舉無不竭力施行此官督商辦時之大槪情形也宣統間官場覬觎該局産業之富而局紳又自起内鬨遂將收爲純粹官辦此慈善事業之救生局竟一終而與釐金稅務各局相等長該局者年總可獲數千金不等上官以其不費官帑並不嚴爲監督耗没侵蝕槪不過問迨自入民國後掊削過甚該局經費短絀乃不能遮掩巳有之紅船盡皆朽壞原定局章大半廢弛器具殘缺水手減少更無論矣至余裔津貼則始由六串減至三串後復減爲一串現則分文俱無余裔竟有流爲乞丐者亦可哀也現有林煜南等以該局似此情形不數年必蔣無形消滅一旦停辦殊爲可惜特將其先後辦理情形縷陳省議會核議清查原有欵項議决善後辦法以杜弊端而保永外但其欵項産業旣已蕩然委員由清季至今又更易至數十人之多此時追查惜過晚矣 
[雜評一]  
[督軍宜早日出京（一子）]  
　　軍事會議議畢已多日矣各督軍尚徊翔於北京而不去者何耶以事務言各督軍之意見已達自無久留必要以職守言各督軍以防務爲重又何能久離其任此僅就常理論之也而在今日宣戰案交議之際各督軍尤應早自避嫌蓋自督軍到京而後外間即有以武力壓近國會之傳言今於此國會表决時而多數督軍張目以待使國會而通過歟人將疑爲武力壓迫之效果使國會而否决歟人又將謂爲武力壓迫之反動此所謂嫌疑之地爲督軍計宜早日脫離之爲愈也 
 
 

Page 8

 
 
   
 
 

Page 9

 
 
   
 
 

Page 10

 
 
[官紳會勘衣周塘]  
　　會勘衣周塘工一事種種預備經紀前報茲悉江蘇齊省長所派委員金其照來滬後已於昨午（即八號）十二時會同滬海道王道尹上海縣沈知事寳山縣張知事工巡捐局朱局長曁兩邑紳董等同乘汽車至吳淞藴草浜砲台灣一帶實地勘並由測繪生測繪一圖以便携回詳擬辦法薄暮始回 
[推廣電話線之籌議]  
　　南市華界自設中國電話局以來傳達消息頗稱靈便惟電話線限於華界不能與租界連絡各界遇有要事尚多未便各業商號以交易等事亦多阻滯營業之不能發達實由於此爰特聨絡會議由某商董等公函電話局長請爲電陳交通部設法推廣電話爲租界并與北市德律風公司接洽俾得通接電線以興商務云 
[請撤姑塘分關之部批]  
　　九江關免料加稅一案前經上海中華國貨維持會具呈農商部請令九江關撤銷姑塘分關等情已詳前報茲悉該會現奉農商部批示内開據呈各節經咨財政部稅務處核辦茲准稅務處復稱查九江民船免料完鈔加徵貨稅一事前次提議本有深意各商會未能體會紛紛電請取銷當電飭九江關暫緩試辦仍由該監督向商會切實開導一俟商情疏通再行提議施行茲據總稅務司將九江常關副稅務司詳文曁該埠船户羅成如等原禀逞送鑒查核閱船户原禀確係贊成此舉良以該埠洋商輪船公司或以本口駁船裝運貨物或另造洋式船隻用小輪拖帶往來江西内港向完船鈔不納船料而民船則未能享此利益仍完船料船鈔船料輕重懸殊前項駁船及洋式船艇該處近巳有三十餘隻之多長此不變將恐華船航業不爲外人攘盡不止免料完鈔加徵貨稅之主旨原爲維持民船生計補救華商貿易不使一方面獨享利益現方重提前議面各該商會又復來電否認竟置本埠利害於不顧須知部處一再措意於此並非沾沾爲增加稅收起見倘能實行於該處民船生計華商貿易可期挽救至該會所云姑塘設立分關加徵半稅部處並無此項命令當電令九江關監督查復據稱並無此事相應鈔錄總稅務司原呈各件咨復查照轉令各該商會通盤計劃忽狃偏見致遺後悔等因准此合行批示仰卽遵照九江常關副稅務司詳總稅務司文曁船户羅成如等禀抄給閱看此批 
[再誌嘉定鄉民報荒之風潮]  
　　嘉定縣屬鄉民因本月二日氷雹爲災報荒閙事已誌昨報茲從政界方面探聞本月四日先有鄉民十餘人赴縣報荒並請下鄉履勘其時姚知事因在縣境及寳山太倉交界地方會勘烟苗公出未回即由某科員答以縣知事公出俟回來定奪下鄉勘騐各鄉民以爲縣知事託詞公出遂憤恨而去赴鄉鳴　散布謡言謂縣署今日大放春賑可入城領欵鄉民信以爲眞一倡百和扶老携幼相隨入城冀得按名領賑一時聚集至三四千人之多同至縣署要求給賑其時縣中尚不知何事嗣見人數甚多無法遣散遂每名發給銅元二枚冀解其厄不料愈聚愈多事前未有籌備不敷發放而領欵者以銅元兩枚無濟於事人聲鼎沸滋擾不堪嗣又因警察開鎗恐嚇激動衆怒致演成絶大風潮民警互有損傷此本月五日事也事後姚知事以此次聚衆滋事有人主使必須澈究故已請得陸軍一連前往鎭懾而盧護軍使與王道尹亦已派副官科長於昨日馳往該縣調查眞相以憑核辦矣 
[美國自由公債之踴躍]  
　　本埠美總領事署接奉北京美使署轉來電文如下美國財政部總長佈告一九一七年自由公債第一次發行債劵以美金二千兆元爲額年息三釐半五月四日爲開募之第一日乃認購者爭來購定應接不暇是日共收美金三千九百百萬元左右財政部曾發電二萬七千通分致各銀行各大公司今來電認購者皆爲曾接財政部去電之人然來電較之去電僅得百分之二而第一日之成績巳如是之佳國民願以勝利了此戰局之决心從可知矣 
[警飭之德謂對華計畫]  
　　淞滬警察廳昨飭各區所隊文云案奉松滬護軍使傳開承准陸軍部咨開本部取有德相比脫曼霍告誡軍人征服中國計策一件頗可藉資警惕除分行外相應檢送刷印原件一紙傳仰該廳長一體知照等因奉此除分行外合亟令行該署所隊仰即一體知照此令 
[豐昌典當被刦續誌]  
　　老北門内白衣菴西首豐昌典當於前日下午六時被盜四人入内搶刦幸時已結賬櫃臺内存洋無多僅被刦去大小銀洋一百餘元已紀昨報茲悉該典被盜後業於昨日具詞分投滬警察廳地方檢察廳請提該處地甲金某到案勒令緝盜追贓務獲解究徐林兩廳長以該典係在滬城熱閙之區該匪等膽敢白日持鎗肆行强刦實屬駭人聞聽業巳嚴飭該管區署偵緝隊士曁各法警限期破獲違干未便云 
　　又聞徐警廳長除飭偵緝隊嚴緝各匪外並籌議防護典商辦法令知所屬各區署所警正警佐嗣後對於地方防務尤宜注意後日傍晚自四時至七時各典結束賬欵之際須將該段崗警移駐典舖門前實力防範並令巡長在週圍巡邏協助俟各典收市後始回本崗各區署所業已遵照辦理 
[三誌雷電氷雹中之搶掠]  
　　住居法新租界愷自邇路新首安里六十二號門牌爲古董生意之陳姓家於本月三號晚雷雹冰雹之時被盜匪九人敲門入内搶去鈔票衣飾等贓後由探目沈德福包探周寳生魏志餘曹福昌潘瑞福金九林偵知該匪匿跡新租界巨籟達路善樂里十二號門牌當即前往一併拘獲起出鈔票金别針各原贓解入捕房經捕頭向該匪王阿二陳林陳王阿四陸兆福錢阿福沈阿三沈阿子沈蘭卿沈老岳等九人逐一盤詰王等均承認行刦不諱並稱所少鈔票係購物用去難以繳出金鐲一副巳經質去捕頭詰其搶刦時所持鎗械今藏何處該匪等一味支吾後由沈探目復至該號屋内詳細搜查當在地板下及牆壁内抄出手鎗四支鎗珠一百餘料並刀械等物一併携回捕房呈明施石兩總巡諭將各匪還押鎗械暫存候吊齊各贓再行解送公堂訊辦 
[破獲夏月潤家盜案三誌]  
　　四月十三晚搶刦公共租界長浜路七號門牌夏月潤有鉅贓之匪犯經法捕房西探目阿而風西華捕目黄金榮包探韓邦達等在法新租界得勝里五號緝獲十一並在英界南京路仝羽春茶社續獲二人抄出手槍贓物併解捕房前日解送法公廨經中西讞員研訊將該犯周鰲等永遠逐出法界案歸英界公堂訊辦昨上午十二時英捕房西探目奎爾華探陸桂山同至法捕房移提經捕頭將該犯周鰲等十三人一併提出驗明面貌交來探帶回歸案訊究 
[安南副捕頭被匪傷害六誌]  
　　法新租界嵩山路捕房一道金線二十五號越南副捕頭於本月三號將次黎明時巡緝至吕班路文德里口見有匪徒六人進里當即入内拘拿遽被該匪等開放手鎗擊傷喉間左脇身死後由捕頭阿而風西及探目黄錦榮沈德福陸續拘獲匪徒十餘人管押大自嗚鐘捕房聽候詳細錄供再行解廨核辦在案現又由捕頭提出盤問察得内有孫寳川孟五吕榮卿三人情實可疑向之再三詰問據稱是晚三點餘鐘由東海縣人潘曾傳糾同綽號王大奶奶之王某及某甲並伊等三人同往藍維靄路一百八十一號門牌劉順記硝皮作撬門入内搶刦銀洋出外行經文德里被越捕查見拘拿民人等即乘隙飛奔逃逸施聞後有鎗聲實不知何人開放民人等確未動手至潘王等逃匿何處亦不得而知等語捕頭諭令還再候核辦 
[甬興輪船事聞已解决]  
　　本埠寗紹公司各股東因董事會將甬興商輪擅訂合同售於三北公司羣起反對由長生會等各股東組織聨合會邀請律師阻止海關過户一面由董事會邀請朱葆三張議三李徵五諸君出爲調勸等情已迭紀前報茲聞此事經朱張李三君連日與總理虞洽卿君及聨合會各人表極力商勸已有頭緒惟因該商輪現已由三北公司出租訂有合同未便毁約擬即由寗紹公司出租於三北公司月收租金一萬五千元（前由寗紹租出一萬四千元現多加一千元）將前訂出售合同取銷另立出租合同其餘零星損失歸兩方分别擔任已於昨日午後由調勸人邀同雙方在寗紹公司簽訂契約實行解决云 
　　又聞該公司股東聨合會昨接股東廣東高等審判廳廳長范賢方來函略謂頃閱各報有發起公司聨合會之通告以董事會將甬興船賣與虞總理私立三北公司買賣契約是否有害公司權利未知内容不敢臆晰但有三疑點（一）寗紹公司何以必須將甬興賣（通告中謂近日甬興頗有盈利）（二）甬興船何以必須賣三北公司（三）股東會開會在卽何以此等重大事件必在股東會以前成立契約賢方爲股東一份子已將此疑點質問總理矣旅粤股東多不明事實請尊處詳細函示俾定從違 
[粤路股東代表往粤]  
　　本埠粤路股東維持會因悉總公司擬將頭二期股票照浙路辦法併成整股並訂期本月二十五日開全體股東大會討論一切當經該會邀集旅滬各股東假廣棨公所開會决定先行驗票以觀衆意計自開騐後將頭二期股票携往註冊者甚爲踴躍而以三期收單持往請騐者亦頗不少現該公所各董事以併股辦法巳得大多數之同意而總公司開會之期轉瞬即届爰又商由股東維持會分函各股東仍假該公所於前日開會籌議辦法並公推代表前往粤省參與會議當經各股東互相磋商後公舉鄭曜東葉海屋兩君爲旅滬股東代表即日赴粤向總公司接洽昨先電告總公司曁董事局查照聞鄭葉兩代表因悉磋議之事甚繁不得不迅速赴粤故已於昨晚乘招商局廣大輪船起程赴粤矣 
[警官薪餉扣充工廠經費]  
　　江蘇水陸警察五廳長前擬在寗垣華園内爲馮副總統建祠鑄像曾由五廳長通令各該所屬警官警佐槪於所領薪餉内提取一成以充費用嗣奉馮副座命令將此議打銷飭各廳長將所扣各警官佐餉銀一律發還在案茲因馮副座將華園改築貧民工廠創捐洋二萬元作爲建築費所有前扣各該警廳官佐之薪餉一成仍須扣提解寗補助改設工廠之費用昨已由江寗王警廳長蘇州崔警廳長淞滬徐警廳長及水警第一第二温趙兩廳長會議定妥飭知各該所屬一體照抽解寗備用矣 
[函催修理鐵路橋梁之營房]  
　　滬杭鐵路蘇省境内橋梁共有五十餘座而以石湖蕩與斜塘兩處之橋關係尤爲重要曾經交通部咨請陸軍部轉飭第四師派兵保護嗣因該兩處舊有營房年久失修不堪駐兵由滬杭管理局飭匠修理故所派軍隊尚未開往駐防日昨江局長接盧護軍使函詢該處營房曾否修竣如未竣工請即飭匠從速修理以便派兵分駐云 
[查究俠義圑印刷品]  
　　淞滬警察廳昨飭各區所隊文云案奉松滬護軍使令閣案照本署近日接得郵遞印刷品一種標題爲警告我中華全國四萬萬國民注意下署中華俠義圑佈告等字樣查該該件内容純係試毁時局鼓吹煽亂其爲匪徒散佈無疑且此種函件旣敢公然投遞本署難保不四出散放雖其言論毫無價值實足以淆亂聽聞亟應嚴密查緝以弭隱患而維治安除派員確實偵查外合將原印刷品一紙令發該廳長仰即遵照轉飭所屬一體注意查緝是爲至要等因奉此除分行外合亟令仰該署所隊仰即一體注意查究勿任散佈流傳是爲至要 
[國民外交研究會之聲明]  
　　國民外交研究會員趙秋心等因近日報載上海外交研究會通電北京主張宣戰深恐各界誤會於前晚七時召集全體會員公同議决通告各界各圑體略謂國民外交研究會歷來主張中國嚴守中立對德抗議絶交亦未贊成如再宣戰并加入恊約則絶端反對誓不承認况前曾請願國會須依眞正民意萬不可置圑家於不顧其上海外交研究會與國民外交研究會並非一個圑體爲敢通告各界並各圑體務希注意切勿誤會特此能告云云 
[浙省旅滬公民會致參衆兩院函]  
　　浙省旅滬公民會夏爾鈞等昨以快郵代電致北京參衆兩院云報載政府對德宣戰已在閣議取决將提交國會同意立即實行敝會同人不勝駭異查對德絶交本非民意若再向之宣戰試問我國具有何種實力倘竟加入協約我負供給糧食之義務則糧價騰貴民食益艱勢必鋌險騷擾何以爲國况財交各部賄案迭見内政如此案可對外敝會同人心實危之用敢環請力爲主持將政府提交對德宣戰案立予否决以維治安而保國本國家幸甚敝會幸甚浙江旅滬公民　夏爾鈞黄奠華陳浩波林華挺梁康年邵憇棠梁耕孫蔡國寳謝錦堂謝偉莊等同叩 
[中華醫學會上海支會常會記事]  
　　前晚（七日）八時爲中華醫學會上海支會開常會之期由會員侯光迪張道中二醫士演說說畢由衆會員各抒所見討論一切實行交換智識研究學問之主旨洵美事也集各國學說及各醫士平日經驗所得而相互相磋將來中國醫界必能大放光明而普通社會得益定非淺鮮茲略記侯張二醫士演說詞及各會員之討論如左 
　　侯醫士演說題爲紅痧（即俗名咽喉痧子）略謂紅痧之症狀等諸君已熟識無遺母待鄙人贅言茲略就平日所經歷者言之紅痧病狀可分三種一輕症二受毒症三血中毒症（二三皆危險）上海一帶後交春令此病流行其受害最多者爲居民繁盛而污穢不善衞生之處成人及小兒均可傳染惟小兒尤多而尤危耳故一起此病隔離尤早尤妙醫生自應早爲斷定方免遺誤間有一種先起吐瀉壯熱抽筋不發紅疹狀如霍亂者宜勿誤認蓋霍亂即壯熱者甚少也 
　　疹狀一平常紅疹二血疹三膩疹凡患血疹者不三日必死 
治法注射白喉血清及狀化膿菌血清 
　　俞鳳賓醫士略謂紅痧微菌吾人素知尚未發現頃據美國梅羅翰博士報告彼已發現此菌然此菌於人身内生活期祗起病後四十八小時一俟疹子現後此菌完全消滅而所爲患者祗練狀化膿菌而已故此菌極不易發現也又病人所脫下之皮屑前以爲極有傳染力而梅羅翰博士以爲不然蓋此症病菌只有四十八小時之壽命無可再行爲患之理末謂病室消毒用臭藥水或福買林或硫黄等不一 
　　蕭智吉醫士略謂此病之易於傳染衆所公認而醫生亦以此病爲傳染媒介之一故醫生於診此病時宜另備白衣帽及口套等以免自害害人又謂壯熱而不即發疹者甚危治法對症療治及白喉而清注射末謂此症每發腎炎故切忌受寒及肉食當以牛乳爲飲料 
　　唐乃安醫士略謂鄙人在上海一帶除炎夏以外此病幾至通年皆有症狀輕者易愈惟腦部受毒深而無疹者必死 
　　張近樞醫士略謂此病一起吐瀉不止或脈形細數至百六十至以上者雖用止瀉及强心等藥大率無效蓋症不受其毒最烈故有時並無他種危象不二三小時内卽死者有之或竟完全痊愈後忽而倒斃者亦有之醫家當注重臟目不待言矣 
　　張道中醫士演說題爲華塞門氏反應及露汀之比較略謂余於講演本題之先當以蠲免私見爲前提蓋研究學問一道免除私見進步自易詳引西國諸說洋洋數各言均足動聽所說不外華氏反應非專用之於驗梅毒故所得之反應不能十分眞確凡有反應者梅毒自有無反應者尚不能卽指爲無梅毒故須復驗且其手續繁雜并貴不若露汀易而且賤也染梅毒之酒徒及婦女染梅毒而患滑胎者華氏每無反應蓋二者均可阻其反阻也露汀則均有反應華氏於梅毒第二期用之最適而露汀於第 
 
 

Page 11

 
 
　　二期後半及第三期最好也云云散會時已鐘鳴十一矣 
[國民禁烟大會之討論]  
　　法租界新民里中華國民禁烟大會于前日下午二點鐘在該事務所開會討論進行方法由會務科長黄奠華提出辦法（一）電請政府注意勿受外商運動或脅迫使買土合同仍爲有效（二）買土賄案電請政府交法庭依法辦理（三）電請兩院對於上述兩項辦法協助進行（四）致函李德立請其設法協助使租界土商之展限運動不得有效當經一致通過即由文牘科主稿拍發 
[四中校聨合運動預誌]  
　　滬江大學定於本月十一日邀集杭州蕙蘭中學蘇州晏成中學寗波浸會中學三校運動員到滬舉行聨合運動會先由滬江自行比賽繼滬江預科與三中校聨合比賽以覘體育程度之高下 
[英法夜社另設義務班]  
　　乍浦路多子里英法夜社係鮑俊德所創辦茲擬於暑假期内特設義務班聘丁伯文擔任敎務凡無力子弟有志求學者如有妥保皆可入班此時可先往報名云 
[捐貲助學之熱心]  
　　閘北眞茹鎭乙種商業學校自得徐百宜君爲主任以來校務日見發達惟經濟困難異常雖經校董曹雪賡等籌劃將去年購地虧空之三百餘金設法彌補其經常費仍形缺乏徐君除完全擔任義務外復捐洋百元補助該校經費其熱心敎育亦可風已 
[公立醫院添設分院]  
　　南市三泰碼頭上海醫院自去年收歸公立後整理内部就診者日形發達如婦人受胎十日之新診斷法腹中男女之新診斷法以及各種血清電氣六零六等之治療尤爲該院特色茲恐病者就診不便又增設第一分院於法租界甯波路即四明公所後同仁輔元分堂内定於六月一號開診每日下午一時起五時止貧病者照本院規則不收醫藥費亦擴張地方慈善事業一端也 
[國貨維持會接連開會]  
　　國貨維持會定於本月十日（即夏曆三月二十日）星期四開調查會翌日星期五開評議會分别籌議會務昨已分發通啓知照調查評議兩部職員請爲届時蒞會預議矣 
[請禁繭行私移添竈之省批]  
　　江浙皖絲廠繭業總公所總理沈鏞恊理黄晋紳爲宜興武進兩縣繭行違背定案私移添竈具呈省長公署請求飭縣封禁茲經省署批示公呈悉已令財政廳查照成案停給憑證并分令宜興武進縣查禁矣仰即知照此批 
[沈知事代募孤兒院基金]  
　　上海縣沈知事昨致各市鄉經董函云逕啓者據上海孤兒院總院函送捐募基金冊一本請代爲勸募等情查該院收育孤兒敎養兼施誠爲慈善事業之冠辦理十年成效照著現在募集基金自係爲維持久遠起見除由本署自捐銀洋五十元並分函勸募外合抄來函及募捐啓送請查閱務祈酌量捐助以收集腋成裘之效如荷樂施即希將欵送署以便登冊彙送是葆云云所有孤兒院致沈知事之原函附錄於下韞石先生鈞鑒逕禀者前日蒙鈞駕光臨敝會並仰荷賜訓榮幸會場感紉無旣茲因萬不獲已一再懇求夙承熱忱提倡樂善爲懐用敢謹呈敝院捐募基本金冊一本恭祈賞納並乞煩瀆鈞神力代勸募爲山難在一簣之始造塔重在歷級之基非得長官爲之設法則在下籌欵之難莫可言喻敝院敎養三百孤兒如日度年關養之無方散之堪慮此境盡在洞鑒高呼衆應古語無謬如蒙施仁援手因之得集基金院局賴以永遠保全則豈僅身受者感激涕零當鑄像立碑聊圖寸報耳自是恩滿滬江即地方之大亦將衆口同碑合誦生佛不勝盼切俟命之至恭肅蕪禀謹附捐冊敬請金安虔頌釐祺伏維埀鑒（募捐啓）自改建民國以來莫不以鞏固共和之基礎爲念然欲固國基必先强國種此理亦國民所公認也敝院創設孤兒院於未更國體以前誠以窮避無告之中孤兒尤堪憫惜自其呱呱墮地失所無依漸及成童流爲匪類者有之轉爲餓莩者有之其中雖或生性愚頑要亦不乏中人以上之材徒因敎養無人致成莠種莠種蔓延於社會即在專制時代已不勝其擾况際此共和時代貽患國家殆又甚焉敝院勉力經營開辦之初僅收孤兒十二名歷今十週男女生均至三百名以外其報名候額者尚接踵而至初則人多本籍繼則各省俱有惟院生日增經費日絀開支一項撙節萬端而每日至少非一千二三百元不辦悉賴諸大善士捐助纎毫無基本的欵近年中外多故捐欵甚難在諸大善士以事關公益竭盡熱忱在敝院覺捐無止時實深愧疚同人等再四會議擬除常年各捐户外另籌基本金一宗以二十萬爲限公作二十股每股萬金代募者自十百而至千萬隨願分任悉數歡迎得此本金或購産或儲蓄不作爲平時開支之用利率以按月六釐計院務即可永遠維持此爲一勞就逸之謀實拜九鼎大鈞之賜否則山爲九仭而一簣終虧樹之十年而成效盡廢前途設想所不忍言諸公念切痌瘝當必玉成其美方今國民敎育正在積極進行凡此孤兒孰非國民一份子乎諸公爲國爱培植人材宏造幸福必多有慨然樂施者謹掬悃誠伏維埀鑒 
[洮南酒商之反對公賣]  
　　中國烟酒聨全會昨接奉天洮南衆燒行來函云昨由商會轉到貴會丁字第二號布告備悉一切查烟酒公賣爲國家病商之厲政請求取消乃各省商民之同心今烟酒公賣事務署所言先代收後統一之辦法實爲籠終手段萬不可入其觳中我洮南僻處邊陲蒙亂之餘商民交困似此重稅萬難擔任務請大會諸公設法維持極力斡旋同發挽救之心勿袖旁觀之手以期達到取消公賣删除雜稅之目的則弭患無形同深感謝云云 
[春季賽馬二誌]  
　　昨爲旅滬西商春季賽馬之第二日午後各西人集齊泥城外跑馬廳舉行比賽共跑十次第一次十二馬洋人斯球代小馬立師粉紅衣帽黄馬勝第二次九馬洋人大德立師代平和洋行醬色衣帽白馬勝第三次十馬祥茂洋行洋人小白格爾黄衣帽灰馬勝第四次七馬洋人斯球代小馬立師粉紅衣帽黄馬勝第五次六馬洋人惠林代怡和洋行黑衣帽白馬勝第六次七馬洋人洋琴代麥邊洋行藍衣帽黄馬勝第七次五馬洋人野漢代大英公司黄衣黑帽青馬勝第八次九馬麥邊洋行洋人藍衣帽黄馬勝第九次九馬洋人柯柏藍衣紅帽黑馬勝第十次九馬洋人斯球代馬立師粉紅衣帽黄馬勝 
[第一區署定期考試長警]  
　　淞滬警察第一區署警正董希賢近奉徐警廳長面諭各長警見識不同資格各别亟宜逐一考試以資甄别等因爰卽發出通傳知照一二三各分駐所大旨謂各長警資勞較深明於事理者固不乏人而識見淺薄遇事茫然者亦頗不少勢非加以考核不足以分優劣茲訂於本月十月上午九點半起在本署考試各長警如不識字者當面問答勿得規避仰各該署員届時照單飭知各長警齊集本署聽候考試爲要附考試表計開十一日一等巡長兩名二等巡長三名一等巡警九名二等巡警四名十一日三等巡長四名二等巡警十四名十二日三等巡警七名四等巡警九名十四日十五日十六日同上 
[緝私營繳換鎗械]  
　　兩浙緝私第二營魏營長日前將本營舊鎗八十桿派員繳呈緝私司令部調給新鎗昨經蔡統領核准照數給換由魏營長派員具領轉發各隊每隊十五桿尚餘五桿留存營部 
[水巡船請修船棚]  
　　駐泊浦江一帶之水警巡船日前被氷雹將艦棚上之篾墊擊碎甚夥現由各艦巡官報告第三分署王署長轉請撥欵修理以蔽風雨 
[水警署長赴蘇祝壽]  
　　昨爲水警第二廳長趙雲生五十壽辰駐防閔行之第一專署長沈葆義特於昨日率同所屬各分署長來滬轉乘火車赴蘇慶　 
[吕班路添闢地支路]  
　　法新租界之吕班路自霞飛路中段起至廬家灣捕房止路途甚長雖其間巳有支路數條交通尚覺不便現由工部局路政處規定在盧家灣左近震旦學校天文台外添闢支路一條名曰天文台路已將路名鐵牌竪立路口不日即當興工聞此路築成後可直達肇周路等處交通尤爲便利云 
[除滅疫癘之媒介]  
　　法工部局衞生處邇因天氣漸熱對於公衆衞生非常注意茲經查得新租界西段各路兩旁多由鄉民耕種菜蔬地上掘有小浜及陰溝積水穢濁蚊蠅最易化生故將滅疫藥水儲於鐵車内專派工人十餘名每日車往各該處澆於小浜溝之内以絶蚊蠅而弭疫癘 
[法公廨循例停訊]  
　　昨日爲法公廨輪應訊理民事之期因值西商賽馬循例停辦公事故由法副領事德君咨照聶讞員停訊一期 
[閘北華盛路火警]  
　　昨日上午十一日半閘北華盛路詠仁里某姓家因午炊遺火致兆焚如延燒左右隣樓房三幢即由各段救火會到場救熄當火熾時四區姚警正派警到場彈壓事後即飭探查明起火情形復候核辦 
[閘北慈善圑催葬屍棺]  
　　閘北慈善圑昨發出六言佈告云現在時交夏令亟應思患預防每見貧民小户死棺暴露路旁茲派夫役檢查敦勸入土爲良眞茹建置義塜本圑定有向章分别標記登號手續不厭周詳若再因循不葬卽須遷瘞一方庶免穢氣四溢釀成疫癘災殃特此佈告屍屬幸勿觀望徬徨 
[夫兄無權干涉]  
　　浦東白蓮涇鄉民姜金寳有寡弟婦陳氏邇被鄰人蔡金生勾引私通姜得悉前情遽於前晚邀齊同族將男女用繩綑縛抛諸路隅旋由巡警到來喝令分别釋縛整理衣服然後連同姜金寳押送三區三分署昨晨函送地方廳經檢察官預審一過以兩造均有不合判姜金寳蔡金生姜陳氏分别收押候辦 
[旁人何苦帮忙]  
　　薛家浜住户王有卿之妻李氏近與顧洪寳私識前晚爲王有卿偵悉糾合王錫龍李德標等十餘人前往干涉詎顧力甚大出而抵拒因此互相扭毆王錫龍等頭額等處受有微傷迨由王有卿呼喚巡警到來顧已乘間逃逸遂將李氏及錫龍德標一併解送一區一分駐所連同王有卿於昨午函解地方廳經檢察官提案研訊之下以錫龍德標不應揷身多事姑念已受徹傷免予深究王李氏押候飭提顧洪寳到案再訊 
[新娘飽受虛驚]  
　　英租界九江路外國墳山對面弄内第二號門牌賀全記皮鞋作昨日爲子完姻午後一時新娘進門燃　鞭炮不料火心墜於柏油屋頂上登時濃烟上冲當爲瞭望台所見即用電話警告警巡捕房救火會驅皮帶車到來業已烟消火滅惟新娘與一般男女賀客巳受驚不淺矣 
[捉住兩個女拐子]  
　　滿洲婦人莫氏現年四十歲與五十八歲之江北婦人余李氏拐得十歲男孩金福七歲男孩洪四同乘海晏輪船由滬起程當爲救濟會探員虞占順余長林先後到輪查獲拘送地方廳經檢察官略詰數語判兩氏收押兩孩發救濟會留養候查傳家屬認領 
[兩騙案同時告發續誌]  
　　長浜路二百三十六號門牌磁器店主顧壽泉控崇明人楊江山揑寫字條冐騙磁碗五百隻並有張根發附控被楊騙取鐵條十三擔由捕將楊拘解公共公廨訊供收押已誌本月四日報端昨由捕房將收贓人楊阿培楊毛大兩人併解公廨請究經中西官質訊明白判楊江山押西牢牢年收贓之兩楊各年兩月起案贓物交原告認領 
[小拐子無人作保]  
　　海寧路曹連山家六歲男孩阿高被嘉定人李連生誘拐至法租界圖賣終法界包探查獲轉解公共公廨訊實因李連生年輕免予深究判交其父李永康領回管束並着另交一百元人洋並保如一年内再犯刑事除提案訊辦外再由保人賠洋一百元充公在案茲因李永康無從覓取保人故昨日復由捕房將李帶案請示先由九十八號西探上堂禀明前情繼由李永康投訴上海人地生疎無人作保請求明鑒王襄讞商之美索副領事判李永康退去李連生改發改良所半年期滿着其父來案傐回管束 
[輪船上竊案之餘波]  
　　浦東太古碼頭福州輪船前因搭客某甲失去衣服十餘件經該公司碼頭暗差楊阿桂查獲竊賊毛紅發拘解法公堂判押西牢一年在案茲悉毛父小山以其子無辜被押心不甘服於昨晨往尋楊阿桂無着卽將其兄楊裕春扭住聲言同往投浦拚命遂互相爭鬥小山頭部被刀戳傷血流如注後有崗警到來將楊毛二人併拘警署由解警正訊據毛小山供年五十七歲九江人其子紅發被楊等誣指竊賊無辜拘押今日向之理理致被用刀戳傷頭部請求昭雪詰之楊裕春供案由伊弟阿桂辦理並不知情今被毛等多人扭住毆打其頭部之傷係伊自用小刀戳傷藉以嚇詐求鑒解警正以兩造供詞各執判解檢察廳訊辦 
　　又一訪兩云湖北人毛洪發向在各碼頭爲小工前被巡丁楊玉春指爲竊物扭送法公堂訊供判押在案昨午毛父小山同次子洪才在浦東爛泥渡與楊相遇一言不合互相扭毆以致毛小山父子頭面各受刀傷當由崗警到來奪下兇刀一把將楊拘送三區連同毛父子轉解地方廳經檢察官驗得毛父子所受刀傷尚無大碍判令與楊分别押候查明究竟因何起釁再行訊核 
[行竊與收贓並究]  
　　張文子劉正其前晚與現已在逃之三人是虹口蘭路浜内竊取益泰花行裝於駁船上之花衣兩包携至楊樹浦路消贓於某花館主陸杏春被探查獲昨將張劉陸三人連贓併解公共公廨經中西官訊實判張劉兩人各押西牢三月陸押兩月分别示儆 
[偷竊妓女衣物]  
　　山東人在清山與王子沛前晚掩入勞合路二十八號雉妓院妓女王二寳房内竊取衣物携贓逃出當爲巡捕查獲帶入捕房昨日傳同王妓將任王兩人解至公共公廨訊明以兩人均係過犯判各押西牢二年期滿均逐出租界 
[持篙傷人之薄懲]  
　　舟子張陞順在虹口港内手持竹篙將他船上之劉根寳戳傷肚腹由捕拘公公共公廨訊判押候原告傷愈再核在案昨由廨復訊經中西官研訊屬實姑念原告傷無大碍判張押兩禮拜示儆 
[追獲攔路搶掠之流氓]  
　　流氓段主保前日在福建路攫取陸伯林皮夾現洋圖逃被捕追獲人贓拘入捕房昨解公共公廨經中西官訊供屬實判段押西牢四月贓交原告領回 
[戲館茶房被捕四誌]  
　　福州路丹桂第一台戲園内茶房俞兆生經老閘捕房包探陸桂山姚錫卿與西探奎爾查悉俞原名張嘉寳曾于西曆一千九百十四年六月二十六號糾黨搶刦貴州路九十三號門牌吳胡氏之金鐲逃逸經麥總巡懸賞緝拿有案當將該茶房拘解公共公廨迭經中西官訊供不認押候查核昨晨由廨復訊即據西探奎爾禀明前情並稱被告前犯刦案經公堂懲辦有案可稽惟原告已遷居他處無從傳案質證訊之被告仍堅不承認並延律師到堂力爲辯護會審員王肇之君商之美柏副領事以此案證據不足遂判將案註銷被告開釋 
[混用銅洋案證據不足]  
　　楊樹浦一千四百九十五號門牌泰豐米店主余邦元指控朱鳳川混用銅洋等情昨由捕房將朱拘解公共公廨請究原告偕學徒余克梅投訴被告混用銅洋已有三次今將僞洋三元呈案請察訊之朱鳳川供不承認並由其弟失金川投稱在德泰翻砂作爲業鳳川係是胞兄其洋係由我在外收來之會欵給於胞兄不知是僞乞察中西官以原告所控證據不足判令將案註銷被告開釋僞洋銷燬 
[借貸不遂後之作弄]  
　　粤人歐阿文因向北四川路一千八百九十號門牌同鄉婦人李劉氏借洋不遂於本月四號將氏之九歲女孩阿妹誘匿乍浦路一百八十號門牌婦人陳阿嬌家希圖價賣嗣被李劉氏偵悉報告捕房派探將歐與女一併查獲昨解公共公廨請究先由原告李劉氏投訴前情訊之歐阿文供稱實因母親在籍病危急欲回家苦無川資是以將女誘出圖賣是實中西官判歐押西牢二年阿妹交其母領回了事 
[追繳往來欵頃]  
　　已閉信通錢莊股東宓松雲在公共公廨呈控合肥人李瑞久不理往來銀一千二百零六兩四錢七分由廨准將被告傳案訊諭交保在案昨晨由關讞員會同英卓副領事升坐民庭研訊原告偕證劉松齋上堂證明信通關閉後曾奉公堂派員理賬被告所欠往來銀兩向收推諉應請追繳並延律師到堂代表請追訊之被告亦延律師投稱此項往來銀兩已經該莊經理陳銘山收去被告不能承認中西官判被告按照原告控數還銀違干未便 
雜評二 
[嘉定閙荒（庸）]  
　　荒政重在秋勘蓋農人一歲所動作其命脈全在秋收故秋收之歉爲害遠過於春荒嘉定鄉民此次以雨雹之傷及春熟致有報荒之舉因而釀成風潮以常情論之日者氷雹之烈春孰損害固钜然受其害者不止一縣何以獨聞嘉定且報荒之事向例多在秋間國家蠲緩錢糧恒以秋勘分數爲標準與春熟關係甚鮮故使嘉定今此之閙荒非如官場所稱有人主使暴動者則其原因亦必關於平宿之蓋藏問題而非徒爲本年春孰之歉取也 
專件 
[縣司法公署組織章程]  
　　（五月一日公布） 
　　第一條凡未設法院各縣應設司法公署其有因特别情形不能設司法公署者應由該管高等審判廳廳長高等檢察廳檢察長或司法籌備處長或都統署審判處長具呈司法部聲叙窒礙緣由經核准後得暫緩設置仍令縣知事兼理司法事務 
　　第二條司法公署即設在縣行政公署内以審判官及縣知事組織之 
　　第三條設司法公署地方所有初審民刑案件不問事物輕微重大槪歸司法公署管轄 
　　第四條司法公署設審判官一人或二人 
　　第五條審判官由高等審判廳長依審判官考試任用章程辦理呈由司法部任命之審判官經司法部任命後受薦任職待遇審判官之考試任用别以章程定之 
　　第六條關於審判事務槪由審判官完全負責縣知事不得干涉 
　　第七條關於檢舉緝捕勘驗遞解刑事執行等事項槪歸縣知事辦理並由縣知事完全負責 
　　第八條除前兩條規定外其他司法事務應由縣知事負責或應由縣知事與審判官共同負責依司法公署訴訟章程之所定 
　　第九條審判官不得爲法院編制法第一百二十一條所列各事 
　　第十條審判官受高等審判廳長之監督縣知事關於司法事務受高等檢察廳檢察長之監督審判官懲奬章程及縣知事關於司法之懲奬章程另定之 
　　第十一條司法公署置書記監一人書記官二人或四人 
　　第十二條書記監由高等審判廳長會同高等檢察廳檢察長派充並報司法部備案書記官由審判官遴員會同縣知事派充並報高等審判廳及檢察廳備案 
　　第十三條書記監及書記官掌理訴訟錄統計文牘會計及其他關於於司法上之庶務 
　　第十四條書記監及書記官受審判官及縣知事之監督 
　　第十五條司法公署承發吏四人至六人承發吏受審判官之監督 
　　第十六條司法署置司法警察若干人受審判官及縣知事之監督縣司法公署額設司法警察如不敷用得隨時調用縣行政公署巡警 
　　第十七條司法公署置檢驗吏一人或二人檢驗吏縣知事之監督 
　　第十八條司法公署酌量事務繁簡得用雇員 
　　第十九條司法公署訴訟章程另定之 
　　第二十條司法公署處務規則由高等審判廳廳長高等檢察廳檢察長定之並報司法部備案 
　　第二十一條本章程自公布日施行 
來函 
[烟酒事務署鈕傳善來函]  
　　逕啓者近閱各報登載傳善以十萬金向褚議員行賄託將本署預算列入經常門一事全屬子虛本可不必深辯惟杯弓蛇影誠恐譌以傳譌有不能已於言者查本署預算經費財政部編送國會後曾由政府擬具理由書送備參考然其審查内容則非本署所能與聞至報載檢查官在吳乃琛宅搜有傳善托吳乃琛行賄之函傳善素無與吳乃琛通函之事則檢察官搜出信件一節自係譌傳此可不待辯而明者也至傳善與陳前總長因公通函則職務關係時或有之素未一語及私實堪自信若謂傳善因保存機關遂以十萬金行賄夫個人與機關本非一體機關存否乃國家行政之事個人去留乃政府用舍之權即使機關永存傳善豈能終身爲此職况本署全年經費僅十五萬元遂謂以十萬金行賄若此十萬金係公家之款傳善憑何報銷若係私人之欵非有神經病者不爲而謂傳善爲之乎褚議員因謡傳誣衊已向衆議院陳請咨由政府轉行檢察廳澈　自不難水落石出伹日來謡傳愈衆不特有碍個人名譽於國家機關之信用亦有損失斷難含默特用函達敬祈貴報登載以釋羣疑此請公安鈕傳善謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[雹聲賦（仿歐陽修秋聲賦）] [  嘉定鳳公]  
　　莊鳳公傍晚歸校聞有聲自東北來者悚然而聽之曰奇哉初滴瀝以　（音忽）刺（音辣）忽劈拍而鏗鏘如琉璃震破碎片相擊其墜於物也乒乒乓乓屋瓦皆鳴又如頑劣之童抱器墮地不聞呵斥但聞碗盞之碎聲余謂學子此何聲也汝出視之學子曰日光匿影黑雲在天室無别聲聲在梁間余曰噫嘻怪哉此雹聲也胡爲乎來哉蓋夫雹之爲狀也其色皎潔晶瑩玉潤其形渾圓轂轆旋轉其氣寒冽凍人指骨其質堅實金石膠固故學爲聲也叮叮噹噹連綿不絶天窻明亮而洞穿花棚壓重而毁破樹受之而枝折花遭之而蒂脫其所以夭絶枯萎者乃頃刻之天災夫雹硬雨也（宋紹興十七年臨安雨雹太學屋瓦皆碎學官諱言雹遂稱硬雨）於氣爲陰（大載禮陽之專氣爲霰陰之專氣爲雹春秋榖梁說曰雹者陰脅陽之象也）又荒象也（左傳昭四年聖人在上無雹雖有不爲災）於時爲逆雖屬空氣之作用（今物理家謂空氣中之雨點驟冷而結成氷塊則爲霰雹者是霰之更大者）總以旱乾而失調農之於田小熟大收故其爲耕也麥苗爲禾稻之基豆則爲三月之糧麥埋也根街存而實亡豆斷也根縱有而無柴嗟夫穹昊無情陽九運丁農爲務本唯荒則盡戰禍迫於外則患起於中有違乎天必受其殃而况舉其力之所不足博其勢之所不得宜其蹶然起者爲反對鬨然議者爲紛紛奈何非充實之國欲與列强而爭雄念誰爲之作孽亦何恨乎雹聲學子莫對瞠目而立但聞四壁窻聲戞戞如助予之悲憤（四） 
家庭常識 
　　驚風預防小兒驚風勢最危險醫書謂因熱而致殊不盡然茲有一法在兒未彌月時用桃仁杏仁梔子白胡椒各一粒研細末烏骨鷄蛋清調敷於足心男左女右舊綢包好歷一晝夜去之足心即現一種青色以後永無驚風之患惟不宜經婦女手云此方爲秦郵張君所述試之良驗 
　　空房消毒久閉之宅舍人跡罕至濕毒鬱結不解若欲遷入須先以消毒藥水遍灑之否則不免致病（栩按以熾炭盆入蒼术柏子薰之亦佳） 
　　吞金金器入腹後不治必致墜痛而死若以鵝血飲之一二日内自可與大便同出 
　　洗哆囉蔴哆囉蔴洗後宜在透風處陰乾不可曝於日中否卽變色[  南錚]  
　　題壁粉壁上塗以墨字色覺死若預將墨中加鷄蛋白少許則光艶奪目 
　　天然墨製法極易白樹膠一珮（在西藥店購若改用本國廣膠亦可）清水一中碗並置鍋内煎煑待膠溶化隨意加油烟攪匀（若改用松烟亦可均在筆墨店買使）之濃厚取出入白糖少許即可用與舶來品無異惟望自製藉挽利權（大製造須略加鹽强水以除膠質凝結性）栩曩自製則加樟腦及大蘇打少許混攪之不生菌黴[  普益]  
粉牆石灰若加洋鹽少許則反射力甚强 
新鋼筆頭不易着水用火柴燒筆尖刺入墨水内可免此慮 
及金（即夾金）含銅分故有時生鹽基性炭酸銅（即銅綠）可用酸醋少許擦之卽去然後以香粉紙擦之則光膏如新掛物之鈎每患鼠攀繩而下可用瓦一片（或鐵板）中心鑿一孔繩穿孔打一結使瓦在繩之中部則鼠不能下矣 
　　畜犬人家所畜之犬切不可飼以雞之骨肉否則毛臭而脫阿刺伯樹膠須用冷水泡溶加酒精樟腦少許 
　　藏雞蛋藏於食鹽中母令彼此相觸則可經七八月之久　　[  鴻梁]  
　　碎皂復製用賸肥皂棄之甚爲可惜不若積之使多仍製成完全肥皂爲佳法以碎皂溶解於猪油中攙以食鹽煎熬成漿傾於模中俟凝結切開即得若於煎熬時加少許苛性鈉更佳 
　　秘書以鷹粉（香粉店購）和水書於素紙俟乾初不見字於燈下照之乃現[  一帆]  
　　又用皂礬浸入冷水（皂礬約一兩水約二三杯中等之杯可也）令化即以新筆蘸之書於於紙上乾即無色若以火烘之即現黄色文字[  居士] 不受酬 
　　附白家庭常識彙編已在編印容出牌即廣告惟印多印少殊無把握茲定每次凑滿一百頁即出一冊定價三角凡投稿家及愛閱諸君於未出版前預定者作附印論每洋一元得取八冊請由郵滙勿以郵票代現編輯者天虛我生 
集益錄 
　　第七問陽曆四月十五日本報第五張所載孫思詠君治瘰𤻤方内有奶奶草一種雖經說明形式而各處來函詢問並乞取標本者實繁有徒愚意此草旣有如是效用本草綱目中當經收入不識是何名目爰懇孫君曁愽物君子一查本草或花鏡等書示知名目如能採寄數株連根帶葉寄下尤所歡迎謹當繪圖貼說以廣其傳[  栩園]  
工業須知 
　　人造黄金即R金亦稱夾金法用純紅銅一百分錫十七分鎂養（MAQNESIA）六分淡輕四綠三分生石灰一分八釐鉀養果酸九分配合之法先鎔紅銅次加鎂養次加淡輕四綠及生石灰與鉀養果酸然後掉之約半小時添錫在面上而掉之俟金鎔化將鍋蓋密停三十五分鐘取盡面上之浮渣傾入所欲之模型此質不易生銹可抽絲可打薄日久生銹可用醋酸水拭之所用原料均須向儀器館購辦普通銅錫均不適用藥品則向西藥房購之[  李醒生]  
詞話 
　　祥符周畇督東歐草堂詞巷中有洞仙歌數闋旑旋俊逸抗手樂章而知者絶鮮可嘅也特錄如下其一云呵鈿綰翠坐棗花簾底花錜斜簪小鴉髻想粧成力怯換了鸞衫停半晌纔見盈盈扶起問名佯不說淺笑低聲暗裏牽衣敎娘替羅綺坐隨肩道是知情却偏又恁憨憨地也忒煞難猜個人心笑事事朦朧者般年紀其二云茶　風軟散閒愁無數吹送青鳬到花步算鴛鴦卅六排作郵籖好說與記個相思程譜（吳江至蘇共三十六里）尋春三度也永福橋西門閉枇杷舊時路小隔又生疏道罷勝常更没些離情低訴但佯笑兜鞵倚娘邊問梅雨連宵别來寒否其三云卓金車子接么孃來早嬰武銀籠隔花報聽纎纎繡屐纔近胡梯驀一陣抺麗濃香先到進房攏袖立瘦蝶腰身寫上紅簾影都俏側坐錦墩邊女伴喁喁盡背地贊伊嬌小看悄撚羅巾不擡頭怎比在家時更矜持了其四云猜花輸後露些些嬌惰怯飲瓊蘇繭眉鎖把銀蕉殘酒笑倩郎分消受這一抺口脂紅涴雁箏搊義甲唱罷廻簧蓮箭沉沉月西　席散點紗燈臨去殷勤問明日郎來送麽正風露街心夜涼時囑換了輕衫下樓方可其五云吳綃三尺屑輕煤初畫錦髻瓊題恁姚冶只花般性格藕樣聰明描不出留待塡詞人寫翻香么令豔細字紅蠶鳳紙烏絲替親界譜上女兒情偷拍鞵尖低唱向黄梔花下好宜愛宜薰喚眞眞辦一片誠心向伊深拜其六云閒情新賦把靈犀一點寫入香羅白圑扇好羞時低障浴後輕櫳長傍着小小桃花人面横塘重寄與滿握冰蠶比似華个一分見畫裏說春愁紅飾窠盪反輸與翠禽雙占倘　得隨伊鏡臺邊便掃地添香也都情願[  竹軒] （二） 
長篇小說 
[寫情小說柳暗花明錄] [  常覺小蝶天虛我生合譯]  
　　第二章（三）（陰曆三月十四刋起） 
　　井畔固有石製高椅可以坐憇薏德思在此小坐亦佳遂忘卜蓓卸冠於椅以臂加膝坐而深思覺今日者人人向己皆現其歡迎之色家庭固勝於學校多矣念次忽聞身後有劃火之聲薏德一驚廻身以視則椅背殊高乃不見人因低笑曰此必老馬泰矣兩年不見彼當不識我我試起而駭之乃歛笑躡足而前繞過椅後此時二人覿面矣薏德乃不禁㗳然石呼曰險哉蓋椅後所生之人覆冠於眉方抱膝而深思聞呼乃仰其面薏德則大頳曰嗟乎吾不料乃爲先生時少年亦愕然起立下其煙斗以望薏德似曾相識低聲自言曰何遇之巧哉言次亦不禁頳其雙頰薏盂此時巳知此人確爲舟中少年因復笑曰事誠巧吾乃不圖與君復晤於此少年聞語微笑而笑中又現憂色仍低聲曰我正念句又曰此遇誠出意料憶君所購車票非至旁司者耶顧如何而亦來此薏德曰然蓋火車固不能抵紅瑶村也誠告先生吾父及姊皆感汝德言次乃出其手篋赧然言曰今須償君欵矣勿待　　少年笑曰勿待風又吹散然乎薏德笑曰果幾金耶爾時吾欲奉償而車行乃不待人少年曰此咎誠在我然爲數亦廉只十八先令又四辨士耳薏德遂出一金鎊與之少年亦　然而受不少謙孫且找其零尾惄然言曰女士吾儕交誼殆盡於此矣薏德曰否蓋吾尚未謝君今即不妨相謝使君而即居此村中者則吾佼若姊亦將踵門道其忱歉少年聞語乃不期展頤一笑其狀似笑女郎之　而又似厭倦徐徐言曰是則過謙轉使鄙人不安但姑娘亦居此村中乎薏德點首遽起曰君少待吾取冠即來言時即自轉至椅背取其冠覆之於首卽坐於少年之旁夫以一女郎而與陌生之少年在禮似爲不可然在女郎思之則以爲船中旣可並坐井邊又何不可實則女郎心中卽此一念亦未嘗有時方展笑續其言曰然吾蓋生長於此吾父爲牧師在村中夙著聲名然君亦爲牧師乎少年笑曰否吾生平亦未嘗蒞此今爲第一次也薏德曰奇哉君來爲探戚串乎少年從容曰否吾蓋爲畸零之人遍村無一相識吾來略有俗事耳薏德聞語益奇凝其深黑之眸以視少年之面痴然自思以爲此人來果何事其商人乎然商人决無此高華之態要唯軍人庶幾近之然而來此村僻又爲何事少年似覺女郎所思因曰此細事耳頃刻可也今夜即須遄返倫敦薏德曰眞耶是則又不巧矣薏德言時容色至誠懇彼亦非因惜别特以爲其父若姊方欲面謝此人耳 
　　東園啓事刋江雜誌去年年底以河凍不能交通淮東郵遞較難今年閏月始行搜集各家稿件儘舊曆四月出版稽遲之咎伏希諸公鑒原自是之後按月付刋如期寄往特此奉聞總發行及編輯處在揚州南河下徐上將府發行處在揚州運司街文實齋 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之游戲文章]  
　　打押店賦仿阿房宫賦 
　　（見本報壬申年十月二十日） 
　　二簧畢行頭脫戲錢得衣裳覓推板幾句說話面孔勒直大駡忘八與狗入喉喘野嚮押店廣帮不肯相讓茶碗亂飛板凳急擲耳光儘刮拳頭瞎擉怒髮冲冠盡力相角掀拳焉勒臂專扭胸扯辫渾不知其將軍帽落糖棧店司亂揮獨龍天津相好血破流紅連忙報梢南北東西沿路飛信極汗淋漓一日之内一刻之間而戲子到齊大面二面老生小生手執家伙一路飛奔耀武揚威赶到東門明星熒熒映刀光也人聲擾擾大連環也血流漲膩腦袋開也烟斜霧横店門關也雷霆乍驚巡捕過也趕殺弗開亦付之無可如何也小旦相公盡態極妍遥立注視而望赢焉有弗怕死者無法無天押包之收藏舊貨之經營算盤之精明幾分幾釐刻尅窮人倚疊如山一旦爲戲子打脫其問生財嫁伙櫃檯招牌棄擲邐迤路人見之實在可惜嗟乎押店生意至刻薄之生意也絶包旣賤賣亦賤其價奈何賣貨較錙銖盤錢除新砂且生意之兇兇于强盜之打刧討價之大大于拍賣之抛盤面孔之生生子喪家之回眚言話之硬硬于褲襠之六端居心之惡惡於折梢之地棍相打之蠻蠻于江湖之打拳使旁觀之人不敢言而敢怒開店之心日益驕固武班呌津班舉押店打脫還燒大土嗚呼打脫押店者津帮也即戲子也打傷戲子者押店也亦潮帮也嗟夫使戲子不通其衆則頭不打破押店復不通潮帮之衆則南丹桂何致邀北丹桂之衆以至於打店也押店不能再開而戲子快之戲子快之而受傷死之又使四店而復快戲子之死也 
[尊聞閣筆記]  
[易名獲利（見本報甲戌年二月初八日）]  
　　梁陰棠順德某村人也貧而嗜賭屢絶炊烟因托足於村之賭館中自謂大丈夫遭逢不偶竟使昂然七尺塡溝壑耶四顧躊躇終無良策有某甲見而憐之奈囊中亦羞澀無方拯救沉吟久之忽曰汝欲生乎棠曰螻蟻尚知貪生誰某就死又曰汝能從我計乎棠曰苟能活何敢弗從願先生明以敎我甲白汝不賭則可生矣曰疇昔若能不賭奚至一敗塗地今旣危在旦夕悔之何及甲曰亡羊補牢未爲晚也苟能矢志我當敎之於是棠誓指天日以明己志甲曰村東殷户袁翁田園百畝家資巨萬彼足以救子棠曰翁之富其誰不知但性最吝嗇不拔一毛肯濟我乎甲曰袁翁與子同名料能濟汝棠曰天下同名者多矣試觀吾宗族兄弟中數千餘人蒙吾祖之周恤者十居其半得吾父之栽培者亦十有二三共派同源猶且視同陌路况袁翁與我素無瓜葛親又乏交誼臨危方抱佛足是猶緣木而求魚也夫仕宦而至將相富貴而歸故鄉高車駟馬旗旄導前騎卒擁後夾道之人瞻望咨嗟愚婦庸夫莫不奔走駭汗此大丈夫得志於時則然耳若夫士當窮時困阨　里庸人孺子皆得易而係之所以季子不禮於其嫂買臣見棄於其妻世態炎凉大都如是解衣推食之風於今不復見矣可勝嘆哉甲曰鏡必靡而後光玉必琢而成器人生斯世惟能通變達權忍辱負重者乃克自濟不然終亦待斃而已矣曰然則子將有以濟我乎甲曰然吾欲以污名贈子子其受之何慮不濟曰果爾呼牛應以牛呼馬應以馬在所不惜何有於污甲曰袁翁少年挑撻好詼諧因是人皆呼之爲大謬棠今吾亦以是名子子必應之棠曰徒有其名而無其實得之亦無益也曰先有其名然後其實從之此善變者之良策也請自茲起於是始則甲呼之而彼應之繼則人人呼之而彼亦應之同聲附和不數日村中人無不共呼其爲大謬棠焉一日袁偶適墟市忽聞背後人喚其名袁應之棠亦應之袁愕然回顧則見一人鶉衣百結跣足蓬頭類行丐者狀未幾數人過而呼之彼皆應之袁中懐兀臬覺相形不雅欲詰之適甲在旁袁問曰汝識此子否甲曰與君同鄉人孰不識曰此子作何事業可故其名與我適合甲曰此子素無賴以賭爲事日則賭場縱博衣則鼠竊穿窬多爲不義吾恐其難免官刑也然與君同名又同混號大不利於君萬一被人攻訐株連勢必相及以予觀之必使之更名方免也翁聞言心愈不安旣而曰子言誠是惟無術可使更名奈何甲曰不難彼但因貧而賭而盜耳苟不惜小費贈以資本勸令圖謀正業並使更名人或以君之名呼之彼不應反怒之則名漸泯滅子可以高臥矣袁喜曰善甲呼棠至其家贈以數十金令更别名囑之曰人苟呼汝混號汝勿應也棠受金稱謝曰今而後君大謬某不謬矣於是改愆易轍與甲合夥至上海營生竟大獲利而歸 
文苑 
[無題四首（蘇台居士）]  
　　（見本報壬申年十月二十一日） 
　　碧城十二暗生春雲鎖紅窻夢作塵空谷芝蘭憐臭味隔隄楊柳見丰神針無線脚穿難就絮着泥痕辨不眞一樹茶　開欲盡惜花情事向誰陳 
　　頻拈紅豆總茫然欲渡河氷怕未堅望帝可憐爲杜宇嫦娥應悔作神　由中靈藥難醫妬洞口桃花别有緣自笑痴心還似竊情絲不斷枉纒綿 
　　蓬山對面即天涯恨海頻塡計恐差冷我情腸寒水玉悮人心事浣溪紗調來百合難尋味開過將離怕看花一點靈犀無著處空餘幽怨譜紅牙 
　　浪把瑶箋付雁奴誰傳消息到迷途鏡花著影尋偏杳香篆成雲攪卽無鸚鵡前頭防漏洩鷓鴣聲裏聽糢糊從今領略相思味惆悵秋齋日又晡 
神話 
[狐女報恩見本報壬寅年五月初六日]  
　　有書生讀書野外古寺苦岑寂素習聞狐女故事心艶羨之冀有所遇迄未得也一日午餐畢散步寺外見叢莽中一物前馳數犬從後追之急往視乃一狐已爲犬傷毛血狼籍憫之乃持挺逐散羣犬而自抱狐歸置諸室中以湯沃之并以藥敷傷處俟其蘇息始縱之去次夜時已三更星月皎潔風露清冷生獨坐空齋惓而欲寐忽一人搴簾入急視起蓋女子縞衣綦巾居然絶代佳姝也駭問何人奚爲夤夜至此女子乃言曰昨遭大難蒙郎君再生恩特來拜謝且聞　君獨宿無偶倘不棄陋質竊願爲拂枕席恃櫛沐也生喜出望外即與共枕處自是往來無虛夕約兩月餘生日就消瘦心頗疑之然相愛特甚不能拒也一夜方共寢忽聞窗外呼曰阿三賤婢敢冐我名來魅郎君耶我受郎君厚恩以養創甫愈尚未報德不圖賤婢敢於如此倘郎君因此致脫疾有不諱不知者謂我負心卽知事出於汝而郎君救我我忍坐視其死而不一救耶今偕姑姨來誅汝女子聞聲驚起欲遁業有數女排　入掣之立斃生覩其狀頗婉惜旋見一女向其再拜自陳所以生視之容色尤聲於是衆女擁生與女生夫婦禮旋設酒筵山珍海錯羅列滿前生於燈光下晲視女郎不覺心摇摇焉不自持矣少頃諸女鬨然散遂賦定情錦衾角枕樂可知也自是女遂不去後年除生一子生亦遂不復娶竟以伉儷終焉 
[蟹佛（見本報壬申年五月十四日）]  
　　杭城有羣兒嬉戲者縛螃蟹以行於道上拖之曳之八跪皆折獨留一筐乃以水和泥塑揑其軀壳略具人形更以瓦礫堆砌一龕供奉蟹胚於内衆小兒膜拜之呼曰靈菩薩適有人往債家索逋者過之因瓣香默禱而去及返則居然全數索歸矣大靈異之因特燃雙炬如臂鼓樂敬神牲醪富厚自此祈福禳禍者日漸夥而神亦頗著靈相半月後竟至熱閙非常結草者焚紙者絡繹不絶遂有好事者爲之募建一室如土俗所立財神堂者然中設帷幔下列燭山旁置籖筒焉且傳言神能禍福人袁近男婦咸來賽願幾有舉國若狂之勢忽於今月端陽日有醉漢經過其處見人衆擁擠不能行前怒而擲神於地劃然一聲已成瓦解不覺盡露其本來面目矣衆方怒詈而神亦遂不靈醉漢乃大笑鼓腹徜徉而去論者曰是豈蟹壳之果能靈乎抑亦人之自相驚異自相欺罔耳彼菴觀之中巍峨而南面者夫獨非朽木泥塑也哉而人顧仙佛之神靈之則其見直與此游戲之小兒等而智出醉漢下遠甚矣無亦禍福之心怵於中而禱媚之事著於外則妖鬼皆得而憑依之耶抑實有其感應之理也耶吾不得而知之矣 
[雜錄]  
　　來函云江都徐謹謙字青人前清廪貢生也精於醫術寓揚行道歷有年所見今時患爛喉痧者大半皆斃於藥深爲心痛因創立此方屢驗屢效不敢私己尤諸欲公諸人上海地氣最熱煤毒較他方爲更甚特將原方呈閱務祈貴館及時登錄以廣流傳（下略） 
[爛喉痧疹瘟疫熱毒說]  
按是症從古皆無以今時多煤火煤油麵食則僞碱起酵凡人鼻受之氣口食之味熱毒久積腸胃三焦且天氣寒熱太暴稍大意便觸動如地雷炸裂直冲咽喉串入血絡皮膚兼見痧疹可見此症全是熱毒迷漫而發者每先從小孩起傳染大人因小孩臟腑柔嫩也凡病至傳染則爲瘟疫故謂此症當從瘟疫熱毒例治不得但照喉症治一忌風燥温升藥如荆芥防風葛根羌活獨活柴胡桂枝元荽觀音柳笋尖等一忌苦寒水伏藥如黄連黄岑黄柏石膏知母犀角羚羊雪水金汁梨汁等一忌陰柔滋膩藥如熟地黨參黄茋麥冬玉竹白术阿膠等一忌酸澁收歛藥如五味子山萸肉烏梅肉酸棗仁櫻桃核蒲桃乾青菓等專一蕩滌肺胃疎通三焦袪其邪從大小二使出則妙至於寒痰喉痺則大不同不必混入因特但爲此症立說 
　　謹擬煎劑方（此爲切病之方屢用皆未誤事以後隨症加減變易方法甚多紙短未及備載） 
　　山梔（三錢）杏仁（二錢）金銀花（三錢）牛子（三錢）連翹（二錢）通草（一錢）豆豉（四錢）枳實（三錢）人中黄（三錢）薄荷（錢半）滑石（三錢）生草梢（二錢）鮮枇杷葉（一片去毛布包）連鬚整葱（一根）童便（一茶杯兌）如天寒可酌加蘇葉少許姜一片小孩照此分量減半 
[吹喉散方]  
　　生甘草（五錢）薄荷（四錢）海蛤壳（五錢）秋石（四錢）人中黄（五錢）金銀花（五錢）生山梔（三錢）海浮石（五錢）寒水石（四錢）玄明粉（五錢）桔梗（　錢）天竺黄（三錢）砌砂（五錢）射干（二錢）青黛（三錢）外加正號眞梅片（二錢）另研拌入　　右藥生晒不用火焙極研細末是症初起即内服煎劑外吹此散更妙 
 
 

Page 18

 
 
   
 
