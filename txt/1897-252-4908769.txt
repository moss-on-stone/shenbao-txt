# 1934 - 252 - 4908769

 

Page 1

 
 
[本年夏季諭旨告成]  
　　大哉王言如綍如綸薄海士庶咸願薰沐敬觀本館歴年以來將諭旨按季校訂成編兹仍遵曩例印成本年夏季諭旨每本售洋六分欲閲者請至本館帳房購取可也此佈 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷園肍草存案曰敖氏傷寒金鏡錄曰痎瘧論疏曰達生編曰扁鵲心書曰本草崇原曰侶山堂類辨曰學古診則集前明及國朝諸名醫著述彚輯成編誠醫學之準繩後人所宜奉爲圭臬者也原板久已模糊兹本局承博文書局之囑排印成編賜購者請臨上海博文書局揚州點石裕記選取可也計書八册每部價洋一元六角 
[論考試之弊接前稿]  
　　一曰通關節關節之法不一端或用生僻之字或用怪異之典置之於若詩若文中他人不知而典試者則已不言而噲大抵考生與試官非有親戚之誼卽有故舊之情送此關節俾得揚眉吐氣侈然爲科第中人亦有考官起家寒微不能居於廉泉讓水愛財若命錢可通神祗須予以朱提若干卽可於暗中給以關節昔年北闈甚有投遞條子因而中式者自將考官正法後此風遂絶而關節之弊則以事甚秘密終不能盡除歴屆春秋兩試所放考官雖多廉介自持者未必果有此種人在内然亦未敢必其竟無也一曰買薦卷查各省鄉闈考數多或一二萬人少亦三四千人七八千人不等卷積如山日夜披閲無論文章自古本無憑據卽使有據而同考官簿書錢榖時文試帖多半荒蕪况加之以朱字麻茶時刻有限神勞力倦尚何能爲優劣之分等差之判哉於是考生中之有錢者遂爭買薦卷聞其價初不甚鉅祗須數十金數百金中式後再行加足各省鄉闈皆有買薦之習會試想亦不免嘗謂鄉會兩闈有大關二一爲薦一爲中然不薦則無由而中故考生於薦尤爲亟亟焉自有買薦之風長於文字者固願爲之卽文字不佳者亦以旣薦則易圖徼倖而亦無不願買至於雇搶替買謄錄雖非考試中之大弊而各省無不有之廣東則搶替之風最盛浙江則謄錄之弊最多聞浙省每有豫請名手入闈謄錄以便代爲之删削潤色者歴屆多有防不勝防其得錢則謄寫清楚不得錢則糊塗脱落令閲者不能卒讀尤其弊之小而不足爲此中大害也廣省則每有老師宿儒充當號軍混入號舍爲人捉刀甚有舉人進士而亦甘爲此者弊端之多至於如此科場之事尚可問耶顧或謂考試爲掄才大典國家之視此也甚爲鄭重而防之也亦爲甚嚴自五月初一日起陸續簡放鄉闈試差始則封其寓所繼於出京後按道路之遠近定以行程總須於八月初一日抵省旣不能遲亦不能速及到省垣之後卽有關防不得拜客及見地方紳士入簾之後又有監試以爲之監雖監臨與主考晤談而亦必有監試在旁監察其防主考之弊也可謂嚴矣至閲卷之同考官先期雖監臨有簾官之考而内簾外簾並不出案亦如考差者然及至入闈之後始由監臨派定某某爲内簾某某爲外簾外簾不過任收卷彌封之事内簾始得閲文而又有内外收掌提調監試等官以爲之防則雖欲肆其弊亦何從設法哉故通關節買薦卷無非外間捕風捉影之談未必果有此事至雇搶替買謄錄則稽察甚嚴誰敢以身試法觀本屆浙省查出年貌不符之謄錄二十餘名立卽驅逐出外又廣省監生韓某考遺並未入塲係别人頂名應考及德慶州生員陸然馮煥輝莫如霖覃煥南謝汝鎔等雖經納卷而該生並未到省恐有頂替等事一律將卷扣除防弊之嚴無微不至尚何弊竇之有然犯者百出不窮防之雖嚴容有一疏之慮故此種弊病余不敢謂其必無也况乎春秋兩闈有弊而殿廷考試則其弊尤甚每有朝考者殿試者默惴廷臣之中今科某某當派爲閲卷官於是不惜贄見之費爭拜門生呈其所書之楷字辨之旣熟則一遇是卷卽可拔置前茅故雖加以彌封第能糊其名而終不能糊其字是以富貴子弟得科名也甚易而寒畯之子欲求一第也殊覺甚難嗟乎以時文試帖楷書取士士之眞才固不出矣然苟於時文試帖楷書而得其眞尚不失爲雍容揄揚潤色鴻業之士而乃其弊之至於如此考試云乎哉時務云乎哉 
[諭旨恭錄]  
　　八月初八日奉旨札拉豐阿桂祥現駐南苑正藍旗蒙古都統着懷塔布署理廂曰旗漢軍都統著魁斌署理欽此同日奉旨芬車現駐南苑鑾儀衛鑾儀使著恩燾署理欽此同日奉旨芬車秀吉現駐南苑廂黄旗滿洲副都統著載瀛署理正藍旂滿洲副都統著阿克丹署理芬車所署正藍旗漢軍副都統着堃岫暫行署理欽此同日奉旨芬車現駐南苑左翼前鋒統領著阿克丹署理欽此 
[興辦電燈]  
　　漢口訪事友遞來魚素云日前有人在江漢關禀請招股開創電燈公司嗣經瞿賡甫廉訪批示謂有現銀二十萬兩存放官銀號處方准開辦等因均登前報兹聞又有某巨商糾合洋商合辦已在喬口左近購買地基以爲發軔之處至機器一切亦已倩人赴滬購辦想世界光明樓臺炳耀當指日可賭矣 
[鄂闈瑣紀]  
　　前日湖北棘闈頭塲點名時有某籍考生年已七十矣應點而至不料舊疾陡發暈絶於地適人勢擁擠不堪俱從某生身上踐踏而過遂致登時畢命翌晨塲内又病斃一名乃係咸邑之謄錄生也噫未題金榜先赴玉樓考生之亡固已可慘若謄錄生者又爲蠅頭微利客死異鄉名利累人有如是乎 
[浙闈雜誌]  
　　浙省文闈鄉試諸生投卷者共有一萬一千三百八十四卷頭塲不到者四百餘名皆由天時不正人多感冐所致仁和本科拔萃朱君用賓亦患病不到○初十日受卷所呈貼諸卷計共六十三名其中因患病未完卷者居多○十一日黎明開門點名第一二起到者不過十分之一餘俱補點以致稍延時刻直至五點鐘時始行告竣卽刻封門○初十日黎明時東文塲如字號某生扭鎖而出爲巡綽官所見當卽獲住帶入至公堂請提調憲訊問供初次應試因患病欲向鄰號乞藥一時糊塗誤犯塲規叩求寛恕黄觀察從寛辦理卽令押入養病所中俟放牌時扶之而出○監臨牌示限於初十拾三十六等日戍刻淨塲如有遲至亥刻者槪不發謄諸生毋得自誤故首塲各考生無不赶緊完卷呈繳至二砲後卽已封門 
[太守履新]  
　　署浙江衢州府志秋宸太守前奉藩憲惲方伯飭回湖州府任遺缺卽以正任　州府洪朗齋太守回任并飭志太守先行交卸委衢州厘局總辦沈太守文煒暫攝是篆兹者太守已來省禀到卽於初十日禀辭赴湖聞擇於十四日接印任事 
[軍憲閲兵]  
　　江寍將軍豐翰文軍憲按臨京口校閲八旗營伍副都統及文武各官預備迎迓並將將軍衙門 
 
 

Page 2

 
 
　掃一新以備旌麾暫駐此已紀諸前報兹悉軍憲於月之十一日清晨由省起程乘坐官舫用小火輪拖帶順流而下午刻行抵潤州舟泊義渡碼頭斯時水陸各防營曁八旗健兒兩行雁列恭迓如儀惟見江干五色彩旗遮蔽天日槍砲之聲震動山谷鎭城道府廳縣及八旗官員均次第登舟晋謁軍憲卽時登岸端坐緑呢大轎前導有肅靜廻避頭品頂戴賞戴花翎紫禁城騎馬江寗京口將軍等銜牌清道飛虎等旗五梅花劊子手戈什哈十六名小隊三十二名頂馬四員迤邐入城先至道轅拜會曾觀察然後答拜都統府憲晤談片刻興辭而出遂命駕至行臺十二日辰刻地方文武八旗營官齊至行臺禀安手版脚靴異常熱閙軍憲傳示各營官著於十三日齊集大校塲合操洋式陣法槍砲弓箭籐牌雜技等各營弁兵奉命唯謹預備應用一切先至校塲布置周備是日甫交五鼓各營整隊前往各依方向屯紥未幾滿營總曁八旗營官均先後蒞止頃之探馬報稱軍憲駕到各官齊下將臺迎候八旗營官均戎服佩刀雁翅排列各營健兒行跪接禮迨軍憲遥臨卽由正營門迤邐至廠中祀神拈香行三跪九叩禮然後登演武廳旌斾迎風弋矛映日威儀嚴肅不下細柳軍容俄聞將臺上升克三聲師旗高扯畫角齊鳴鼓樂交作都統各官魚貫而入挨次叅謁中軍手執三軍司命大旗臨風招展俄而請令開操號砲一聲各兵拔隊前進操演陣式如一字長蛇二龍出水三才四方八卦梅花等陣魚龍曼衍變化不測排槍連環槍均貫若連珠無絲毫紊亂其餘各技亦極靈便純熟且步伐正齊軍容肅穆實爲軍旅中之罕覩者時已貓睛轉午軍憲略進午膳復閲各兵馬隊上馬操矛起伏如志進退從心或疾或徐以整以暇鎭城人士作壁上觀者莫不眉飛色舞齊嘆爲大觀又閲各弁騎射當塲獻技各奏爾能類皆馳驟合法挽强命中間有得中全紅者各官試竣日已西斜卽命停操軍憲遂排導而回是晚都統各官假座座露寺設筵祖餞鐘鳴七點軍憲鳴騶遥蒞都統道府各官迎人獻茶畢以次入座樽前帆影欄外江聲羅水陸之珍盡東南之美十四日天甫黎明文武各員先出西門至碼頭伺候旣而軍憲命駕至接官廳各官依次相見梢憇片時卽揖别營舟各營官弁唱名跪送焦山砲臺升旗放砲江干所站各隊燃放洋槍隆隆不絶俄而憲舟解維用小火輪帶之溯江上駛　營總及各營官等咸乘舟遠送午刻始回 
[示禁花賭]  
　　漢上有種著名賭痞與妓院勾通開設賭局引誘外來客商良懦子弟一入其中無不身亡家破事爲新任清軍府陳蘧卿司馬所聞業已出示禁止未識若蜚能稍爲斂迹否也 
[完貞得偶]  
　　香山縣屬清水滘卽百公沙中小村落也五榖垂頴桑麻鋪棻誦西都賦兩言想見决渠降雨荷鍤成雲氣象村中有鍾某者年逾弱冠農服先疇椿樹早凋萱堂尚茂絲牽元振已訂良緣車挽鮑宣未迎淑女鍾勤於本業塗體沾足不憚劬勞日前當早稻登塲鍾笠戴斜陽鎌磨新月是刈是穫滿箐滿車意甚樂也詎因小故與某乙相爭始猶口舌相傷繼竟老拳交奮乙黨衆盛鍾不敵而走乙黨極力窮追如楚兵之迫子胥如邯鄆之躡光武鍾見追騎在後大江臨前自念泅水是其長技因躍身而下借蛟龍窟以暫避凶鋒乙黨追至始尚恨恨久之寂然不見鍾起對兹烟水蒼茫蹤跡都滅直至夕陽欲下形影毫無於時怨家快意道路傳言咸以鍾爲葬江魚腹矣翌日母聞凶耗一慟幾絶痛定卽携同親屬往撈屍首一連兩天均覓不見遂在海邊招魂還家設靈安坐其未歸之妻聞之亦來守貞方謂鴛枕風流偏生無望蟲飛同夢再世相逢不意一夕魚更二躍忽聞剝啄聲母細聽乃子聲也始而疑繼而喜豈其夜台孤寂暫歸月下之魂抑同秦諜復蘇重識春風之面忙出啓門急詢近狀始悉鍾入水不濡潛由别處登岸恐人瞥見匿於箐深林密之中久之乃學阮咸之哂犢褌劉秀之燎征衣日暮雖歸遂投宿於友處明辰友邀往鄰境觀劇流連數日故是夕始回家也母聞言悲喜交集亦將數日來誤聽人言措辦各事縷述一番妻在房内竊聽知藁砧在世且喜且羞遂乘夜逃回母家鍾聽母言如夢初覺卽將牌位焚化母連呼利是利是吾見長命富貴數聲鍾扶母就寢轉身入内私喜香探桃洞漁父初來熟料帳揭流蘇美人不見急奔告母翌早遣人探問女家始知女已潛返於是倩媒往説言爾女入吾家可否命肩輿抬回草草成禮兩家俱省費用豈不甚好女母已允女在房中聞之不以爲然邀母入内正言曰此女兒終身大事豈可苟且必要另擇良辰着花轎到門女方肯去母以女言有理將此意達之男家於是虔諏吉日預卜星期乃咏間關車牽之詩迎辰彼碩女而去錄博聞報 
[竊案可疑]  
　　江寗茜姓不知向操何業賃屋於文廟内亦旣有年近因科塲招租赴試士子有海州人租其前進房屋將屆入塲忽謂遺失洋蚨百餘翼并銀票三十餘張責令房主賠償某意考生入屋時祗帶鋪蓋並無箱籠等物與寒士無異何得有此鉅欵且帶銀票作何用處情實可疑置之不理詎考生竟赴保甲局報案經局員准詞前往察看並無形迹殊難判斷因特移送江寗縣想趙大令明察秋毫定能水落石出也 
[接錄訊結租船案堂諭]  
　　被告有理扣留江寗輪船一原告在六月下旬假造索欵勒償銀一萬二千六百二十兩疑竇由此而生二原告允於六月二十九日交還武寗寗州兩船至七月初六日原告忽欲在交船之前索銀二萬五千兩並呈一字據書明此數上蓋英總領事之印並無細帳徐委員願於一禮拜後約七月十三日在英總領事署存銀一萬兩將交還兩船索欵請公正人公評原告不允彼時交還二船之事尚在商議三原告係著名日處無錢之境謡傳將倒被告之船租借欵被原告二者並欠四原告執管之四船被告手中並無保據五約在七月十二日或十三日寗州船忽離上海旣不裝貨又無搭客探悉報關赴烟臺然不能信其必到烟臺因無貨客之故數日後上海得信該船竟往香港開出中國海境因此大疑六七月十六日晨接到原告一信謂寗州已抵香港曾遒臺一聞此信十分驚駭惟恐别船盡失又聞江寗將開名赴漢口深恐此船又欲開出中國海境因此設法將該船扣留在滬七各船皆掛中國旗號直到如今華官有理扣船應爲而爲也至被告大疑寗州一節事出有因業已供證明確且原告有意將新福建一船仿照辦理至扣留各船華官未用實在勢力如欲用若大勢力亦屬理當今説被告作爲無理此説眞是笑談至上年六月二十七日原告致滬關税司一函其眞情業已畢露原告生意虧耗實因無碼頭棧房之故担律師又指津約第十七欵曰如英總領事署不扶持原告則朋串誑騙之局决無能爲如英總領事不聽原告之言不先行文上海道臺按照條約勸息彼時兩造均已延有律師和平理處至令江寗船主儘力擾惱華人一節該船主均一一照辦當堂供出如何擾惱之法務使華人起釁原告藉此有詞指摘至原告謂滬關雷税司願付原告銀十二萬兩爲上海道臺阻攔一節雷税務司已經到堂證明此説全屬虚假至原告之待徐委員實不公允担律師復將原告朋串誑騙及被告案情縱論畢本道悉心斟酌詳核各供呈堂各據並兩造律師辯論查中國律法重在字據本案有許多字據能證案中要鍵口供不若字據之重也此案首先應查者莫過於各船租約因租約爲包括兩造一切之全約是以口説之事不得與焉租約係華文言之甚明被告將原船照原式出租各船修理已照能得保險爲度聽憑原告作爲商船如原告要改作商船之用其因改爲商船用去一切銀錢全屬原告之事如改作及船上增添一切之費意將歸被告付給者應在租約内詳細載明况修理費被告已用去銀二萬七千兩之多以滿勞逸船廠保險騐船師之意並開具在船各物詳備點交單連船一併點交原告當時原告並未挑駁亦無續修增修裝修之請查租約第二欵内載所有一切費用全歸原告付給與被告毫不干涉被告但收船租而已查租約第四欵内載所有尋常修理數在一千元之内者歸原告付給數在一千元之外者由華官付給但此等不得已之修理每起須一個月前知照華官然後由華官將船送交船廠入塢照修本道查核呈堂各件自四十四號至八十號今查得所有各欵原告要被告照付者其數皆在一千元之内照租約應由原告付給復查得僅有一字據係原告請被告允准購辦繩索之據然並無一據爲　告請被告准其修理費在一千元以上者此外呈堂各件内尚有多欵皆爲船上裝飾及屯儲各物而全非修理照租約無一欵能令被告付給除徐委員允　爲數不多之三欵外原告毫無一據能證　船在被告手内亦應有此等之修理裝飾屯儲各物也上年六 
 
 

Page 3

 
 
月十五日原告向被告索償之一萬二千六百二十兩之索欵其爲虚假欺騙顯然明矣所以當時徐委員屢向原告索取細帳票據而原告掯不交閲惟恐一經呈騐立見虚僞且原告無據能證其曾將如何彚成一萬二千六百二十兩索欵細帳票據或交或許交徐委員查閲而徐委員有上年七月十七日詳報南洋大臣禀内聲明屢向原告索取細帳票據而不可得之憑據本道以爲一萬二千六百二十兩之索欵爲此案最緊要之關鍵全案悉本於此雖尚有别種要情然皆不及此節之緊要原告索償此欵時如以被告不付爲不應則被告應擔任此絶大干係不應不付之咎彼時若以被告不付此欵爲有理則原告無理索償掯住各船其絶大干係悉在原告肩上如原告當時允徐委員之請由該委員存銀一萬兩在大英總領事署爲原告之保銀將索欵延公正人公評其事在上年七月間豈非全案得能從速查訊了結奈原告不允所請其爲情虚不敢將索欵由人詳查細詰但知逼勒被告付此一綜鉅欵而不得問聞其細帳此外又如原告邊列士供認謂彼時伊如能得到此一萬二千六百二十兩之索欵除付清各債外尚有餘銀在手試問彼之修理索欵焉能爲其按照租約修理乎此卽顯出原告之索欵無理若此何忍熟視哉是以上年六月十五日之一萬二千六百二十兩索欵不能開上被告之帳証供如此結實明白原告虚僞欺騙已經證實毫無欵義原告又供因一萬二千六百二十兩之欵未付是以有本案七萬兩索欵之語被告本不欠原告銀一萬二十六百二十兩則七萬兩之索欵全然傾頽矣本道查核如何彚併成此七萬兩索欵呈堂細帳兹查得所開各物按照租約均不應被告付給被告不付初次索欵並不違背租約而此欵無論憑何張本被告總不欠此銀至被告控訴原告朋串誑騙本道不得已而言之此節已供證明確所有原告索欵本道業已斷定全屬虚僞因有衆多憑據不僅被告之供証而原告之供已自顯其妄行逼索被告付此不公道之索欵本道不能不説原告之朋串誑騙已屢次證實矣至五萬兩索欵原告謂被告錯扣各船之賠欵查江寗船於上年七月十六日阻止出上海口未扣之前原告屢試問被告付銀一萬二千六百二十兩約扣船二十天後則有二萬五千兩之欵被告旣知其索欵虚僞不公自然疑心叢生比及原告不允公議索欵愈滋疑竇此外原告自供那時十分爲難各債主逼迫行將倒閉云云被告船本旣無保固一聞此信誠恐各船被人盜去不得不緊祭原告之舉動正爲此事之際原告將寗州船不裝搭貨客報赴烟臺私往香港因此被告之疑心愈重憂慮愈深及知該船不赴烟臺眞到香港已出中國海境若不卽行阻止深恐各船有失所以將江寗船阻止出口僅隔一日原告又具函並發電恐嚇被告如不速付索欵要將各船出賣等語時隔四天後新福建船在鎭江被阻原告有意要做之事竟爲被告慮著可見被告並未錯疑原告衆供顯然至寗州船開往香港原告已供認爲勒迫南洋大臣付彼索欵起見查洋證人當時爲被告所用者亦已供明原告曾將各船試行出賣所以被告扣留各船甚爲公允至被告扣船之權本道之意全憑當時船上所挂之旗號爲斷查船上確挂中國旗號自應按照中國律法辦理况中國係自主之國倘中國官員以爲有理扣船自有全權所有原告索償扣船受損賠欵著不准給本道查得原告全錯所有各船被原告無理掯留約有十二個月之久被告因此受虧耗去之銀原告自應照付惟被告未供出數目此端又未請堂諭本道亦無庸多述輪船四艘原告應卽速交還被告控案註銷此判　大清欽差南洋大臣委辦信隆控案承審官前署常鎭通海道蔡大清光緒二十三年八月十五日 
[勘訊犯婦]  
　　太倉州犯婦杜杜氏寄禁上海縣監候勘等情曾誌前報昨日清晨道憲劉康侯觀察札委上海縣黄大令至道代勘共大令奉札後於九下鐘時飭差將該婦由監中提出帶至道轅升座二堂嚴加勘訊杜杜氏供年三十四歲太倉州人丈夫杜順貴向開肉莊兒子大寳現在家中小婦人與陶子香通姦已歴五年後丈夫知悉羞忿吞烟自盡奸夫又在監中畏罪自縊是實大令核與詳文符合飭令還禁候示遂退堂入内禀覆旋卽回署 
[查禁烟館]  
　　本邑南巿各烟館前嚴定章程祗准停歇不能添開而舊開各家須赴上海縣署報名塡給門牌挨户懸掛否則卽作私開照例查拿侒辦近有膏捐公所中查知南巿太平弄羅義泰仁豐兩家土店暗中設立燈榻有違定章因卽禀知黄大令昨日簽差協轴十六鋪地甲將兩家店主提案訊究 
[大閙烟寮]  
　　前日中秋佳節各項工匠例得停歇一天及時行樂遂約同朋輩至南誠信烟館一榻横陳吞雲吐霧時適有野雞妓女二人亦在旁榻開燈衆工匠以此種淫賤娼婦不妨出言戲試野雞妓老羞變怒反脣相稽值堂人未免有情袒護妓女衆工匠大怒揮之以拳一時人聲鼎沸雉妓紛飛迨後巡街捕至始各一鬨而散 
[輕於鴻毛]  
　　寗波人葛毛毛携妻某氏僑居虹口西華德路第一百三十二號屋内以小工餬口其妻素性潑悍葛因有季常之癖偶聞獅吼輙觳觫不能自安前晚又因細故口角氏大發雌威吵閙不已葛抑鬱難伸遂暗購紫霞膏吞服延至昨晨始經察悉急卽倩人舁送同仁醫院救治詎料受毒已深非藥石所能奏效急卽舁歸已一縷幽魂向枉死城中去矣 
[上海縣署瑣案]  
　　前據陸明達投巡防北局呈控陳世川欠租行兇等情當經局員訊供後以兩造抗不遵斷遂一併函送上海員訊辦經帮審委員蔣刺史於前晚升座提訊陸供在蔣姓處經收房租有房客陳世川除去頂首之外結欠租錢二十千文屢次向索置之不睬日前反唆使其妻行兇致被掌頰兩下况現下房主需用是屋務求押遷陳世川供是監生租住已歴十餘年所欠之租係陸續積下現祗求寛限尋屋搬遷刺史謂陸曰爾旣欲令陳搬遷欠租理須减讓陸稱情願减錢八千刺史遂判限陳世川繳錢十二千具結於九月中遷讓不准延遲兩造遵斷叩謝而退○嶺南會館殯房棺上響圈被竊由守者莊阿六拘獲竊賊趙阿全一名前日經董事飭令莊偕同十二圖地保將該竊片送到縣前晚亦經刺史提訊莊供在嶺南會館看守殯房本月初九十二兩晚被賊竊去棺上之銅响圈二十餘個該竊於十四晚間又來行竊得以拘獲求鑒趙阿全供南翔鎭人實因飢寒交迫以致出此下策所竊之圈售與新閘某銅匠店内當被獲時已遭縛打叩乞恩宥刺史飭仵騐得趙阿全果有籐條傷痕判着交捕吊到原贓再核○王笠甫控戴金桂串騙脱逃一案昨經蔣刺史提訊據王供浦東人本年二月間由堂叔王聚文及楊高金並與戴同船來滬之嚴玉溪等三人爲媒出洋一百廿元價買戴金桃之妻陳氏爲室於二月初二日成婚詎至廿四日卽行逃逸訪尋無著因心不能甘將前夫及媒人等控求追究婚據呈電戴供昭文縣人娶妻陳氏因與廣東人王姓有私經小的捉獲豈知陳氏不愿跟隨小的是以帶至上海價賣洋一百廿元被王楊二人分去媒金廿六元餘洋被嚴花用小的所得無幾陳氏現在何處實不知情求恩明察王聚文楊高金同供爲媒分洋是實嚴玉溪供亦昭文人在昭文縣充當地保此次奉本官批文來滬緝訪盜犯戴金桂賣妻之事小的雖屬在塲並未分洋批文呈鑒刺史閲文後謂爾身充地保胆敢干預此等情事將人賣妻之洋花用謬妄已極喝令笞責嚴叩首求恩情愿繳洋五十元刺史准之判令土楊繳洋二十六元一併給王笠甫具領了案 
[上海巡局紀事]  
　　揚州府屬某邑人劉西堂前晚在楊樹浦大純紡紗廠對面王關龍所設之水木作内圖竊爲更夫張丫頭李王堂二人所見立卽扭住檢點之下因無所失遂縱之使去劉旋投是處巡防局以張李拆梢等詞控之局員李葆初二尹飭差拘張李至案於昨晨升座研訊張等歴訴前情二尹令地保查明屬實飭將劉西堂笞責一百板以爲誣告者戒○劉阿宏劉阿和劉順蘭三人前日下午在楊樹浦大德榨油廠對面某京貨店内作葉子戲爲巡街勇丁所見將三人及賭具一併拿解巡防局禀明李葆初二尹升坐訊問劉等同供本邑人均在裕晉紡 
 
 

Page 4

 
 
織廠執事因禮拜停工偶然消遣並非賭博求恩寛宥二尹謂姑念初犯免予深究判罰洋銀二元充引翔港厚仁善堂經費並具悔過結釋放○南巿久大船廠中前晚失去大號跳板二塊昨日報知高昌廟巡防局請緝經局員魯介朋二尹立傳十二圖地保顧桂榮曁捕役潘榮春到局限三日赶緊跴緝務獲解究 
[美界捕房紀事]  
　　寗波人尹希增寓居百老匯路第一千一百四十七號屋内有友名李玉如者因失就無聊居於尹處已將半載之久而尹始終並無憎意不意李心起不良竊取尹妻之首飾等件而遁尹不得已於前晚投控捕房捕頭飭包探倪順泉將李拘獲送入捕房押候吊贓送英界公堂訊究○江北小工張桂林沈阿根前日在楊子路碼頭工作乘間竊取棉花三十餘磅經包探張阿五緝獲拘解捕房押候解送英界公堂訊辦○第二千三百七十號東洋車夫吳阿寳前晚一點半鐘拉車至崑山路乍浦路轉角處忽遇一西洋人將吳撳倒於地欲行無禮吳駭極大呼適三百四十五號華捕到來將兩造一併拿送捕房押候解送英界公堂訊核○楊樹浦某軋花廠管機西人某甲昨日上午投楊樹浦捕房控廠中小工周榮生竊去洋銀二十餘元時辰表一枚刻已逃遁求請訪查黎副捕頭准詞立飭包探徐榮珊嚴行查緝務獲究辦○王姓女郎乳名小妹在楊樹浦裕晉紡織廠做工前日傍晚放工時被廠中小工許星岩無故毆辱有張姓女郎代爲勸解亦被毆傷事後王張二女偕至捕房控告黎捕頭令自投英界公堂喊控 
[仁壽同登]  
　　郝母沈太恭人大家模範淑愼咸稱刲股四通爲翁姑乞康健介眉六秩與孫子博歡娛今當設帨之辰凡屬親朋理合躋堂慶祝而太恭人俯恤時艱曲全義舉以饋送壽儀及筵資洋六百元另募洋十八元一併撥充川鄂賑欵佳兒佳婦伸燕賀以成行文子文孫效鸞翔而上頌有與德門締誼者亦汲汲焉行善同心彼趦趄於溝壑中者無不感太恭人之深仁厚澤非特節孝美備沐褒奬於九重也上海六馬路仁濟善堂籌賑公所制施則敬謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探趙銀河禀稱積竊王仁貴因疉次犯案經公堂責懲遞解回籍今又潛來滬上依然以胠篋　　　生昨日竊取王阿四富義山等兩家綢縐棉布衣服數十件報知捕房經小的緝獲起到原贓送案訊究王富兩失主投案訴明被竊情由並請領贓質之王供寍波府屬之象山人向以捕魚爲業後因舟覆無可謀生致習妙手空空之技求恩寛恕明府商之傅繙譯判將王重笞五百板　再行遞籍贓分别給領○包探黄四福禀稱高阿順在英大馬路某小客棧内竊取庽客沈阿寳之金鑲寳石約指一枚報捕後經小的緝獲惟約指已被質去拘案請究沈投案請追失贓質之高供所竊約指當洋十元已經用去尚求恩宥明府判將高押繳當本洋十圓後管押十四天以儆○張金林王秀全二人均在洋人意白處爲侍者洋東箱内近日忽少領圈皮一個值洋三十六圓疑係二人所竊函致捕房拘送請究洋人意曰　案請追失贓張王二人同供洋東所失之物小的等實不知悉亦不敢竊取求恩明察明府以疑竊無憑姑著王張各罰工資半月○竊賊李阿三係迭次過犯懲辦已不下十餘次今又連次行竊馮阿六陳石林等家竹箱衣服及銅鐘水烟袋零星物件報捕後經小的拘獲起到各贓送案請究馮陳投案領贓質之李供鎭江府屬之句容縣人實因失業無聊無資餬口不得已而出此如蒙恩典以後决不敢再犯明府判將李責五百板遞藉○包探沈金隆禀稱竊賊周琴甫連次竊取樂心樓昇平樓徐濟堂湯阿才等各家綢布衣服共二十餘件並各雜物經小的緝獲起到原贓送案究辦樂心樓等各失主紛紛投案請領失贓質之周供松江婁縣人行竊該死尚求恩典明府判責二百板後遞解回籍○包探何瑞福拘解鄒士清到案　稱此人行竊王阿土家衣物經小的緝獲送案究辦王投案領贓質之鄒供本地人行竊該死惟是初次求恩饒恕一遭明府判押兩天以示薄　○包探石金榮拘解妓女王菊仙王文卿到案禀稱二妓前日在虹口仁昌烟館中開燈有違租界章程故連堂倌一併拘送請究質之王菊仙供至該處尋客索取局洋不敢開燈吸烟王文卿供陪王菊仙往索局洋致被悞拘求鑒仁昌堂倌汪阿二供是副手不知　例求恩所府判令二　各罰洋五元汪罰洋十元以儆○石包探又解流氓高阿五林阿三及林德生陳阿如陳阿標莫阿高等到案高林二　　曾欠賣糖粥之方蘭谷錢數百文昨日方同其老母唐氏同往索取高等遂誘方賭錢方不允致被糾同林德生等四人將方及其母唐氏　　　毆嗣經小的查見將一干人拘獲送案請究方投案申訴前情訊之高等一味求恩明府判將高林各責一百板遞籍餘人各責一百板○　　倪順泉禀稱船户梁阿二黄阿標因代某各帶送水菓數目不符口角爭毆梁黄二人忽拔刀將店中執事梁阿三鄒桂安何阿彩戳傷因特解案請究惟梁因受傷過重現在醫院未來鄒何投案申訴前情質之梁黄供廣東人失手所致不敢行兇明府著一併送縣辦理 
[法界捕房紀聞]  
　　鎭江人王正卿在八仙橋浜西開設殺牛作與法大馬路匯康錢莊往來拖欠洋二百五十餘元另被打去空票一紙計洋六百元節屆中秋王避不見面該莊執事施榮卿偵知王避匿八仙橋長浜陸家觀音堂左近爰於前日尋至王甜言蜜語誘至隠僻處將施猛擊一下痛極倒地卽被推入長浜施狂呼救命該處鄉民聞聲而至詢悉情由當將二人一併拘送八仙橋巡防局轉送大自鳴鐘捕房翌晨經克總巡訊問見施頭面受傷渾身泥防知被毆屬實著將王正卿押候解送公堂訊辦○偷兒某甲竊取東洋車黄銅皮爲巡街捕所見拘獲人贓解送捕房捕頭命押候堂期解訊○偷兒某乙至八仙橋某小烟館圖竊爲店主拘送捕房捕頭命押候解送公堂訊問原告自行投案備質 
[皖省官報]  
　　八月初十日牌示新選懷遠縣程蘭階飭赴新任候補巡檢陳桂榮委署婺源縣典史委署定遠縣池河司張錫慶辭候補直隸州陳瀾謝酌委一次文英到赴　州會訉案件回熊祖詒　赴和州會訉案件回○十一日委署休寗縣王鍾漢辭指分安徽新海防試用縣丞任鴻緒到浙江人郭文森知奉委發審局學習○十二日清賦局委員福建候補同知直隸州鄧加續到赴廣德州公幹回安慶府同知承厚知赴龍山祭祀缷署桐城北峽司張　甲到　留辦北鄉清賦事竣回卽用知縣周捷三知奉委發審局學習候補知縣袁學昌知奉委發審　副辦走直州熊祖詒謝奉飭知毫州敎案案　奬給超委一次州判白丞符謝奉行知咨補廣德州判巡檢高澤溥知　委解長江水師　餉赴金陸○十三日安府同知承厚知赴龍山祭祀回缷任鳳陽縣符兆鵬署無爲州同郭翌相均到署藩經廳鈕福傑到由蕪湖來准補貴池縣張炳耀奉委　審局帮審候補知縣趙廷瀚劉彦均知奉委發審　正辦李文妥直隸州文英均知奉委發審局副辦丁文炳到由督考騐回 
[上海六馬路仁濟善堂籌賑公所施子英經收山東順直湖北川東賑捐十月初一至廿一日第廿二次清單]  
　　初一日章存德堂大善士洋五十元婁東汪仲安求病愈 
洋五元蘇姓元二址兩○初二十南通州保安氏洋念二元劉一山翁交來侯仁源號代募念元滇南楊公館經懺洋六元福全氏珍珠二粒約二分○初三日　心堂元一百兩化錦堂洋三十元蔡天發洋十元龔桂生罰欵吳會記　園三户各一元裕成在廠銅洋八元○初四日朱聨主洋三十元鍾受伯明府袍套料一副嘉綸　作洋二十元朱姚氏次女病求愈洋十元保合家平安人洋二元隠名氏求　店諸友順遂存心人洋一元　瀛氏五角○初五日恆心人戴洋五百元國奇記冥錠餘欵洋八元白褚氏求順適平安洋六元元泰號朱家賓子病祈愈銅洋廿三元○初六日王仁伯洋一百元陳錫芝求妻病愈硤石明性生蘇垣汪炳衫三户各洋二十元省吾氏欣占勿藥汪家培蘇垣無名氏平陽汪　氏汪福寳五户各十元春榮氏四季平安洋二元硤石兩位茂才浙闈元敬各一元閔國卿洋一元○初七日原記放生六元楊鴻恩鴻庚洋四元徐式玉洋一元○初八日洪鏡　元十兩零一錢七分二厘曾海珊一兩零一分七釐蕉雨書屋　十五元周召佐求母病愈洋十元司証鄭代得彩友造福京口周愛蓮無名氏三户各一元○　九日延齡求安子洋三百元誠延氏潘　得各十元葉長春二元○初十日杭州傳道堂同仁第九批洋二百五十七元五角裕泰十棧交來蕪湖無名氏洋一百元詹李氏保身却　延年洋念元馮贊廷爲妻完愿五元龔清標求病愈四元指迷人二元吳子青銅四元○十二日江上漁隠無錫顧信誠堂各洋三十元李時翁湯餅洋十元王四本堂五元○十四日常熟　英居士洋一百元昭文謝祖善洋五十元周明珍十元○十五　金仰翁交來隠名氏元二百兩金雙戈氏爲母病愈完愿弟病求愈洋念元無　氏六元楊福安一元○十六日　湔生洋二十元上海捕盜局節省中元炤口冥錠洋六元又樹木局節省洋四元○十七日張作梅翁洋二十元汪國程十元忸畬四元○十七日李沈氏洋三十元無名氏　　　平安洋十元徐施氏求病愈四元隠名氏一元二錢十七文○十九日天順祥號交來無名氏洋四百元丁　馨喜毓雙麟　念元端餘堂三元又來袁氏完愿一元○二十一　順記　交來旅順船埠顧善士洋七址元徐照德洋五十元無名氏晢手念元焦雨書屋十五元瀏河王學賢十元無名氏求病愈五元○廿一日萬利莊客來東台無名氏念　生養拙居士求母病速愈洋念　無名氏洋二元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年八月初六日京報全錄]  
　　宮門抄○諭旨六道錄前○皖撫鄧奏拿獲盜犯審明按律定擬摺○又奏拿獲盜犯審明就地正法片○閩督邊奏爲道員因病懇請開缺並委員兼護摺○學政錢奏爲保舉人才片○内務府奏爲御例奏聞摺○閩督邊奏爲同知虧短地丁照例勒追片○八月初六日内務府國子監侍衛處值日無引見○長春因伊子以文職用謝恩○崇壽謝授侍讀學士恩○山西學政劉廷琛謝恩○河南學政朱福銑謝恩○四川知府王遵文謝恩○陜西知府傅世煒謝恩○徐道焜預備召見○那王請假五日○掌儀可奏初九日祭奉先殿漙僎行禮○掌儀司奏初十日祭奉先殿親行禮節○召見軍機劉廷深朱福銑王遵文傅世煒徐道焜○皇上明日辦事後由頤和園還宮○○頭品頂戴安徽巡撫臣鄧華熙跪奏爲拿獲盜犯審　按律定擬恭摺仰祈聖鑒事竊查霍邱縣事主韋我興猪行被刼拒　事主平復一案前據該縣獲犯樊世曾卽樊讓孜張景高二名　供詳經前撫臣福潤批飭緝審去後兹據該縣因逸犯弋獲無　先　　犯覆審擬議由府照章解道移核轉解前來臣詳加覆核祿樊世曾卽樊讓孜張景高分河南固始湖北黄帔等　　景高在外　　　　　　　匪樊世曾先於光緒八年八月間因犯案擬流發解逃回改名樊讓孜十七年二月三十日至霍邱縣屬會遇張景高並素誠在　　　　　　在　之　老六李老二鄭潰宴尹老五汪老小卽汪登富曹九劉金榮劉金柱曹殿元曹狗孜王金釗並不識姓名二人各道貧難張老　　　　　　猪行殷實起意糾刦得　分用各犯允從卽於是夜在僻處會齊樊世曾張老六各携尖刀張景高徒手餘携刀棍油捻皮徒手　　　　　大人行至中途張景高心生畏懼不敢同往在路等候張老六等於三更時分偕抵事主韋義興猪行屋後張老六令曹九　不識姓　　　　　把　自　樊世曾等　開後門一齊進内行刼韋義興等驚起喊　被張老六劉金柱曹殿元各用刀棍拒傷分投搜刼銀洋錢文　四　　　　　　僻　告知行刼柜　情由　贓俵分各散事主投保報經前署縣丁壽愷勘詳飭緝禾及獲犯與惠恩先後卸事王樹鼎到任飭　　　　　　始　差役緝獲樊世曾張景高移解到縣訊供前情不諱錄供通詳此飭緝審王樹鼎未及審解卸事陳瑜抵任　　飭查事主傷均　　　　犯　老　等弋　　　　犯審　由府　道覆覈咨司核議轉詳前　查律載强盜已行但得財者不分首從皆斬又例載共謀爲　盜夥犯　　　　不　事後分贓者杖一百流二千里各等語此案樊世曾先因犯案擬流解逃後復聽從逸犯張老六夥刼事主韋義興猪行得　之處雖　　　　第所供行刦月日贓數及上盜情形悉與事主供報相符正盜無疑自應按律問擬樊世曾卽樊讓孜除解逸輕罪不議外合依强盜已　但得財者不分首從皆斬立决張景高糾夥搶刦臨時畏懼不行事後分贓亦應按例問擬張景高合依共謀爲强盜夥犯臨時畏懼不行事後分贓者杖一百流二千里例杖一百流二千里定地發配折責安置興樊世曾均照例刺字該犯等恭逢光緒二十年八月十六日恩詔事犯雖在正月初一日以前係强盜問擬斬流均在不准援免之例應不准援免餘訊無另犯窩夥竊刦别案及同居親屬知清分贓牌保得規包庇情事逃後亦無知情容留人家應與该犯等在外爲匪無從覺察之原籍牌保均毋庸議事主韋義興等傷已平復亦毋庸議矢贓照估追賠盜械供棄免追逃犯張老六等飭緝獲日另結除供招咨部外理合恭摺具陳伏乞皇上聖鑒敕部議覆施行謹奏奉硃批刑部速議具奏欽此○○鄧華熙片再查霍邱縣事主王開榮家被刦一案報經該前署縣干樹鼎會營勘訊估計飭差協同河南黎家集汛並固始縣兵役先後拿獲盜犯樊式林卽樊三詹義發潘四翁長富卽翁七朱長山卽朱二五名並起獲原贓到案經王樹鼎訊據該犯樊式林供稱光緒二十一年十一月二十六日夜伊起意糾同已獲之潘四詹義發翁長富朱長山並在逃之樊二等同夥二十四人分携洋槍油捻行刦事主王開榮家得贓屬實詹義發潘四供認同行上盜不諱翁長富供認臨時因病不行事後分贓朱長山供稱伊被逼允從臨時逃避事後分與贓物囑勿聲張等語錄供禀經前撫臣福潤批道提審各供無異將樊式林詹義發潘四均依强盜已行但得財者不分首從皆斬律皆擬斬立决該犯等持有洋槍照章加擬梟示翁長富依共謀爲强盜夥犯臨時因病不行事後分贓者發新疆給官兵爲奴例擬遣改軍朱長山依强盜案内强逼爲盜臨時逃避行刦後分與贓物以塞其口數在一百兩以下者照其謀爲盜臨時畏懼不行事後分贓例減一等杖一百徒三年例擬以滿徒開摺禀經前撫臣　潤批飭將樊式林卽樊三詹義發潘四三犯照章就地正法梟示翁長富朱長山分别照例擬解去後兹據該縣將翁長富朱長山照擬並錄叙樊式林等供招由府詳司核擬請奏前來臣覆核無異除飭嚴緝逸犯務獲究報並供招咨部外理合附片具陳伏乞聖鑒飭部覈覆施行謹奏奉硃批刑部知道欽此○○頭品頂戴閩浙總督臣邊實泉跪奏爲道員因病禀請開缺恭摺仰祈聖鑒事竊據福建延建邵道翟伯恒　稱由工科給事中奉旨補授福建延建邵道自光緒二十一年五月初六日到任已逾二載正思勉喝愚誠稍圖報効奈　　火潮時發時愈延平地近炎方水土不服入春以來舊疾復發聲音低啞手戰心摇延醫診視據云氣血兩虧必須寛心調理庶可就痊迄今　　　久服藥無效　且食必嘔吐夜不成寐病勢日增倍形委頓延建邵三郡地方緊要若再病軀戀棧恐致貽誤惟有禀懇奏請開缺回籍調　倘能就痊再圖　効等情前來臣查該員年未六旬辦事勤愼兹以久病力難支持委係實情自應代懇聖恩俯准延建邵道翟伯恒開缺回籍　理以期速痊除照例委駖咨部陥所遺員缺查有延平府知府劉傳福安詳練達堪以暫行兼護所有道員因病禀請開缺並委員兼護緣由理合恭摺具陳伏乞皇上聖鑒訓示再延建邵道缺接奉新章留補二缺歸還一缺以三缺爲一週自前出司徒緒故缺歸選後兹第一次所出延建邵道選缺閩省現有應補人員應請留閩俟准部覆揀員請補合併陳明謹奏奉硃批吏部知道欽此○○錢駿祥片再學校爲教化本原士子厠名其間非徒課其文藝必以品詣爲先果能束身自受勵志讀書不特士習可端卽民風由是而正然非加奬勸亦無以爲視感興起之資伏查近年以來如河南學政臣邵松年保薦增生謝泰階張仰文前任學政臣管廷鄂保薦蒲州府增生朱洪鎭均奉恩旨以教職選用仰見朝廷優待士子作育人材至意臣於按試各屬之時博訪周諮加以考核查有太原府廪生胡瀛神池縣廪主谷如岡均能講求實學踐履敦篤淡於名利不騖時趨實爲庠序中難得之士合無仰懇天恩俯照成案將廪生胡瀛谷如岡均以訓導選用出自鴻施謹據實附片具陳伏乞聖鑒謹奏奉硃批另有旨欽此○○總管内務府謹奏爲照例奏聞事准户部咨稱崇文門税務監督於本年八月初二日一年期滿所有正監督本部自行辦理外其副監督員缺應行文内務府辦理等因前來伏查光緒二十二年七月二十五日由内閣抄出奉旨崇文門副監督著剛毅去欽此欽遵各在案今崇文門税務監督於本年八月初二日一年期滿除正監督由户部照例具題外其副監督員缺臣衙門或於司員内揀選二員帶領引見抑或恭候特簡差委之處伏候訓示遵行謹將前三屆崇文門副監督各員另繕清單恭呈御覽爲此謹奏同摺奉旨另有旨欽此○○邊寳泉片再已故雲霄同知彭延樞徴存光緒二十三年分地丁銀四百九十九兩零缷事日久節催未解實屬玩延據福建　　　司會詳請叅前來相應請旨將已故　霄同知　延樞革職提屬訊追勒限兩個月掃數完解儻敢逾延另行嚴辦以昭炯戒該故員交代尚未定摺錄報如有另知　　　　　　合併陳明除咨部外謹片陳明伏乞聖鑒謹奉奉硃批著照所請該部知道欽此 
 
