# 1904 - 205 - 4911234

 

Page 1

 
 
[九通目錄出書啓] [  圖書集成局曰]  
　　九通一書卷帙浩繁海内劬學之士每以不便檢閱爲憾本局不惜重貲禮延爱才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[重印十三經注疏] [  點石齋啓]  
　　自來詁經解經之說草詳于十三經注疏一書其次若五經備旨則疏解五經語意雖各樹一職而其　發精義類皆詳盡無遺本齋前將此二審警校精詳悉心石印以惠士林海内風行早已不脛而走茲更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商榷一書爲　西在先生所輯議論超卓考　詳明論世知人折衷至當有志史學者不可不加意講求茲亦用頭等潔白連史紙印成每部定價洋銀五角卽日出售 
[論柳州兵變事]  
　　岑雲階制軍之調補兩廣總督朝廷冀以平粤西之亂也蓋粤西前因遣撤官兵散勇游民乘間揭竿起事巡撫王之春提督蘇元春旣不能示之以威又不能感之以德偷安畏葸日事因循以致各匪忽叛忽降旋降旋叛綿歴數載成效毫無國家勞師糜餉固不待言而粤西全省遭此驛騷四民各失其業閭閻離散田野荒蕪困苦情形不堪言喻朝廷患之以雲帥時方督蜀頗負盛名特調赴粤垣任以全省軍務雲師履新伊始卽仗鉞西征未嘗不糠慨激昂誓滅此么魔小醜海内之責望者亦以雲帥威望素孚兼之籍隷粤西民情頗稔方謂凱歌之奏翹足可期詎意時閱數年糜費不知其若干萬死亡不知其若干人而匪燄鴟張依然不能稍殺旣而托言東粤民情蠢動遽移節鉞遄返羊城桂省軍情亦遂置之度外嗟乎旣憚於前敵之躬親又未能運謀之盡善徒憑虚憍之氣惜參劾貪官蠧吏以自表廉能夫參之誠是也然試問朝廷之倚賴者何事百姓之冀望者何事而顧以此虚聲震懾遂可以之塞責耶今者匪亂之平無期而兵變之事又起聞之廣西友人函告謂柳州降匪於五月初十日忽脫巾譁譟十一日卽攻陷城池將在城各官恣行戕害毗連之象州融縣亦相繼淪亡是誠所謂一波未平一波又起桂省人民何竟不幸而疉遇兵燹哉或曰前者鄭蘇盦京卿曾奉特旨馳赴粤西討賊朝廷許以便宜行事是桂省軍務實惟鄭京卿獨任其艱而岑制軍轉可稍寛其責不知鄭京卿得膺此任寰岑制軍之謀也制軍自知師久無功必不免爲人指摘環觀各疆吏中惟鄂督張制軍聖眷尤隆名望尤重而鄭京卿素爲香帥器重之人因特從中設法令朝廷羃以討賊之任纛以分盈廷之謗而成脫缷之謀鄭京卿富貴熱中不悟其計以致墮其術中耳且卽以此言爲近於羅織然岑制軍總制兩省任重兼圻軍務苟一日不平仔肩卽一日難缷豈得以朝廷旣派專員崦可置之不顧哉夫平匪猶治疾也凡患外症者必須急敷以猛烈之藥俾得消患於無形若日復一日任令遷延勢必至此愈彼發潰腐愈多而終至不可收拾今廣西之亂五六年於兹矣蘇王旣誤之於前岑鄭又誤之於後始則藉兵以剿匪繼則兵變而亦爲匪勞師糜餉國家之元氣旣因之大傷而小民困於干戈無日得以寍處久而久之深恐廣西全省之人民將無一而不流於匪類從前洪楊諸逆自金田倡亂亦不過弄兵潢池當事者並不措意迨一出省而勢如破竹沿江各省無不占爲賊區傷數萬萬人之性命糜數千萬萬之餉需僅得有重覩昇平之一日追原禍始非當事者養　貽患之咎耶諺云前車覆後車鑒彼素負重名之岑制軍其毋蹈前人覆轍致攖朝廷之嚴譴而爲草野所吐罵哉 
[本館接奉電音]  
　　昨日午後二下鐘越二十五分時京師友人飛電傳來上諭一道敬謹譯登○六月十三日内閣抄奉上諭奉天驛巡道員缺著王頤勳補授欽此 
[電傳宮門抄]  
　　昨日午後二下鐘越二十五分時京師友人專電告知本館云六月十三日皇上召見軍機大臣及硅奎俊 
[譯西電紀俄擊英船事]  
　　華歴六月十四日本横濱來電云昨日日有英國商輪船名濟南者將内的谷門達輪船所雇印度水手載抵此間據船中人述及六月十二日俄國海參威兵艦在伊豆海洋擊沈内的谷門達後驀將濟南扣住令載送水手東來所有在船執事及附載之歐人皆拘之以去另有英輪船名阿拉的亞者載有麫粉約二萬桶俄人察出連英國某輪船扣住帶赴海參威此外有某日商所置甲乙二帆船發砲擊傷覆没波底註内的谷門達卽昨報所登之禮矮特谷曼打阿拉的亞卽昨報所登之阿臘比亞一則譯自日電一則譯自英電故文字容有差池也 
[俄報敵情]  
　　華歴六月十三日英京倫敦來電云頃由俄帥殺卡洛夫電報俄政府略稱日本陸軍前哨刻已進抵遼陽之東韃子河左近梧之後隊其數甚多且携帶大砲三十尊左右 
[答問擄船]  
　　華歴六月十三日英京倫敦來電云俄之義勇艦刻在紅海中獲一由美國紐約克駛往呂宋日本之英國商輪船名捱都捱者駐俄英使聞耗據情詰問俄之外部大臣俄外部答以我俄撤回義勇艦之事前途尙未聞知故有此事也 
[允撤義勇]  
　　華歴六月十三日英京倫敦來電云目下各國以俄之義勇艦不應行水師所行之事紛紛向俄廷嘖有煩言俄人因擬將義勇艦隊撤囘另派水師代義勇艦之任責 
[允釋德船]  
　　華歴六月十三日英京倫敦來電云德國輪船名司剛的亞者於六月十一日行經紅海突被俄之義勇艦扣留德人詰責之餘俄政府已允將船開釋矣 
 
 

Page 2

 
 
[允還英船]  
　　華歴六月十三日英京倫敦來電云前者俄人所擄英公司輪船名麻六甲者刻已由英俄兩國調停妥洽定於亞爾其埃埠移交英領事官 
[日偵俄艦]  
　　迭利美羅報登南洋新加坡來電云西歴七月十四號有一大鐵甲軍艦帶同運煤船二艘由麻六甲島鼓浪而西以意揆之大約日本軍艦欲駛入紅海將俄廷派令東下之義勇艦捕拿也 
[俄瞰臺灣]  
　　某西字報云刻有眞確消息謂俄國海參威軍艦結隊而出繞經日本迤東海上折向西南方以意度之殆欲駛赴臺灣之北乎 
[旅順餘聞]  
　　昨有西友得烟臺來信云華歴五月二十七日旅順之戰傳聞日軍之戰死曁受傷而仆者不下二萬人俄帥派出工兵將屍骸埋葬迭被日軍擊退急切不得成功日來炎暑蒸騰蠅蚋攢集臭穢之氣遠聞數里民人觸此恐將來不免疫癘繁興也現在俄日兩軍安營之處右翼約相距五十四五華里左翼約相距三十二三華里意者戰事將在目前歟 
[詳紀摩天嶺各地之戰]  
　　俄人攻襲摩天嶺日軍一事本館前已迭據官私各電詳述情形兹見日本大阪某日報所載益詳爰復照譯如下日報之言曰東歴七月十六日之夜鐘鳴三下俄人馳至摩天嶺之西攻襲我師前哨我前哨管帶岡崎氏急傳令所部士卒出隊迎擊其砲兵之屯於五峯觀西北高阜者亦即列陣以待十七日平明五下鐘許敵人見我前哨稍稍退却遂揮令步兵二大隊進抵摩天嶺迤西山頸蜿蜒一綫槍砲齊施洎我軍併力爭持敵兵乃頻頻添調七下二刻添至四大隊迭次將我軍左翼包圍我軍因飛檄步砲兵應援迨九下鐘時我步砲兵已數倍於敵奮勇抵禦驍悍絕倫卒將敵之左翼攻退我步砲兵正在且追且擊適又到有雄師一枝添入騎兵中向前直撲敵隨退至甜水站及塔灣中有七大隊則另就金家堡子附近高地停留斯時我軍已進抵李家堡子迤西安營與敵人遥遥相對另就步兵某營中派出一隊馳赴新開嶺及馬庫能若註馬庫能若譯自和音恐字尙有悞偵探敵情行至馬庫能若之東遥見敵之步兵一大隊由塔灣迤邐而來旋復從迤北某山馳到步兵二大隊喋血苦戰誓死不休幸我軍有後應兵到來敵始望西方退去午後鐘鳴一下我軍占據馬庫能若東首高原將退赴摩天嶺及塔灣之敵人憑高下擊至小高嶺迤東約六華里許我向駐步兵一隊是日驀有敵之步兵一隊發砲遥轟蓋方由摩天嶺敗囘欲向小高嶺一洩其忿也先是清晨八下鐘許别有敵之步兵一大隊騎兵一枝馳至下馬塘西北方攻我前哨我前哨血飛肉薄力戰移時自哨長以下悉數死傷而敵兵仍頻頻添調我前哨因亦飛騎乞援至午後四下鐘越五十分時敵始退赴高家堡子有地名橋頭者敵人駐步兵八隊騎兵約一二旗時忽鼓行而前攻擊徐家堡子我急令工程兵加入步隊併力禦之敵乃望西北方退却回溯天明五下鐘許我軍由利花列註利花列亦從和文譯出其音如是未知能脗合華文否遣派偵察隊往偵樣子嶺敵情迨午後三下鐘時始返報稱敵人有步兵三隊砲八尊占屯司愛帖陽若西方高阜註司愛帖陽若亦照和音譯作華文未幾敵人令第三第六兩枝游擊兵第六第九兩營步兵編成二隊來擊我軍戰於西師團我軍死傷將校以下二百九十六員名敵之死傷及被俘者未詳其數 
[追記大石橋附近之戰]  
　　日本東京某日報登營口專電云華歴六月初一日日人派出偵探隊二十名行抵新開嶺突遇俄之偵探隊八十名各逞雄威互相鏖戰日本陣亡士卒三名斃馬二匹俄人則力不能支望大石橋退去斯時大石橋一帶屯有俄兵約二萬名十四日日軍進占營口東北方距離二十五華里之大平山午後遥聞砲聲起於營口附近大水塘砰𥔀𦚦頓幾訝天驚石破十五日拂曙約有日軍一萬直撲大石橋迤南二十華里之息伊息幾列伊註息伊息幾列伊譯自和音意文當不如是據而守之俄人以大兵五千向之攻擊午後一下鐘許砲火喧天隨有援師到自大石橋併力抗衡仍不能取勝乃遺棄屍骸二百餘具潰向大石橋西北方 
[記俄擊英商協生輪船事]  
　　聞之在滬西友云華歴六月初四夜怡和洋行恊生輪船自遼東復州駛出道經鳩灣適被所泊俄國水雷艇所見放一空砲命之卽停輪協生一若不聞也者向前行駛俄艇乃發砲轟擊協生仍不下碇遂發魚雷擊之甫閱二十五分時恊生卽沈沒俄艇爰將協生執事人役及附船之英人六名俄人一名華人七十名援入艇中送往旅順其受傷者則舁入醫院敷治 
[日聯英美]  
　　英京倫敦來電云頃者美國紐約克日報名森者發爲議論謂日本欲與英美兩國聯盟刻已訂有成約衣冠之會行將見諸目前矣 
[日釋俘囚]  
　　日本佐世堡來電云日人擄獲開平礦務局西平輪船於東歴七月十八日帶至佐世堡察得中艙滿裝戰時應禁之糧食而將煤火等物置諸下層船中有歐人十名華人九名詰知皆係出貲附載者因卽解送長崎口釋之使回 
[俄皇視師]  
　　美國某日報登俄京聖彼得羅堡來電云西歴六月二十九號俄皇尼古臘司第二警蹕臨波羅的海簡閱東征艦隊扈從者爲海軍大臣某氏及矮列幾希司與夫矮培冷二親王兵民咸雀抃臚歡俯迎送左是日卽飭太平洋第二隊各兵艦由苦倫司他托海口起碇鼓輪而赴亞東 
[俄將授職]  
　　日本大阪某日報登俄京聖彼得羅堡來電云俄帥列啞尼達司騰薄烏司幾著名戰學家也昔年征土之役親臨戰陣卓著勛猷旣而俄廷簡補岳列納其矮軍團統領未幾攺充薄路步兵學校總裁二年前尙供教育軍人之職此次俄皇擢爲陸軍大臣參贊兼總統陸軍副將沙薄洛夫新設之西伯利亞第六軍團蓋異數也 
[俄艇失事]  
　　美國某日報登俄京聖彼得羅堡來電云西歴六月二十九號俄國潛行海底之魚雷艇名迭路夫因者在波羅的海船塢外海中遇險而沈溺斃海軍武弁氣賢羅卡沙夫及水手二十名祗救起十有一人亦慘事也 
[俄人修路]  
　　高麗元山來電云西歴七月十九號俄人令將校三員督率兵士一百一十名乘某軍艦赴元山蓋欲由國疆以抵雄基灣將道途一律修治平坦也 
[馬賊仇俄]  
　　山海關來信云華歴五月二十六日突有馬賊一隊冐濃霧而進闌入四平街將亞東鐵路火車站攻圍毁去沿路所設電綫俄人出而追剿陣斬十餘名俄軍亦有三十名負傷失去馬匹軍械各若干先是數目前俄人在遼西各地購得戰馬二百餘匹糧食甚多沿大遼河運送新民府道經廣寗縣境馬賊成羣結隊蜂擁而來華人出而禦之多被馬賊所戕將馬奪去俄人不得已重復出貲采購雇令華人送赴軍營華人深懼馬賊披猖不敢應命 
 
 

Page 3

 
 
[咨右商貨]  
　　廣州訪事人云日前京師商務部咨行來粤稽查商業大宗及所産土貨種類附以物産盈虚表一道分爲六門一曰品類應洋明貨物花色莊口名目某地出産熟貨須註是人工是機器所造二曰價值應註明最高時價若干最低時價若干酌中結所籌價若干漲落原故三曰運路應註明水運通阻陸運夷險有無輪船火車離距銷塲遠近經過關卡幾處運費幾何需時幾日有幾路可行四曰銷塲應註明銷售本地或本省别省某某等地或外洋某某等國向由何處客商販運五曰釐稅應註蛤本地有何捐項運至銷場共納釐稅若干係估價抑按件徵收六曰綜覈應註明是否出産大宗每年産數若干總估價值若干内地銷售若干外洋銷售若干歲納釐稅總數若干成本幾何贏利幾何封後復綴斷語曰中國素無稽查物産盈虚之事地方官公務煩多恐難周悉宜將表發交本地各業妥實商董分行考察以期詳確重刊表格須按部頒尺寸不得參差物各依類相從每種各塡一格不得併混 
[金山獲匪]  
　　松江訪事人云金山縣境高宅基土棍張何補前曾糾黨拒捕槍斃營兵縣主蔣瀾江大令相騐之餘派人緝獲詰知前因犯案科以徒罪近甫由配所潛回當往拿時由汛弁郭君福臣帶同地保及防兵若干名深夜前往張聞剥啄聲遣其婦出而應門告以藁砧出外未返歸捕者不信叩門益急旋門忽啓地保趙阿小先入營兵干宜春繼之驀聞槍聲砰然相繼仆地餘人大驚逡巡不敢直至天明見門内寂無聲息相將入視則趙干皆横臥血泊中氣息全無張及其妻顧氏早已踰垣而逸無奈移請張堰團防局弁徐君舫仙會同飛剗副左營哨弁跟蹤追緝某日偵悉張在平湖某鄉戚串家扮作農人在田耕作遂督率師船馳往擒獲現已詳請上游核示一俟覆到卽當明正典刑矣 
[薊北魚書]  
　　京師訪事人云五月中旬前門外取燈胡同掃街夫某甲污及孫公園某木廠夥某乙之衣口角之餘繼以揪扭經人竭力解勸始各散婦未幾乙復糾約工匠四十餘人向甲尋仇拳捧齊施勢甚兇猛巡街勇急來彈壓見人衆不敢動手望空放槍工匠不依羣起奮擊局勇力不能敵反受重傷事爲附近守街軍隊所聞急吹洋哨恊同局勇紛紛馳至拿獲工匠八人刻已解交北城局員研訊矣○續挑八旗練軍二千餘名業於五月二十四五七八九等日陸續乘火車赴保陽併入舊伍以便尅期訓練成軍吏部承發科收發公牘往往任情積壓貽誤良多刻經堂憲查悉勃然大怒立飭將此輩一律斥革所遺收發之事歸併司務廳兼管以期弊竇一清 
[丁簾消夏]  
　　金陵訪事人云秦淮一水古稱消夏之灣每值落日放船輕風生浪佳人雪藕公子調冰洵不减丈八溝風景也向遇三年大比地方官恐士商雲集易滋事端往往禁令高懸不准妓船來往今年並無科舉乃上元江寗兩縣宰忽下令自六月初一日起禁止妓女游河蓋緣省中學校如林新生每屆星期出游時有大閙花叢之事前月東文學堂曁府學堂學生曾於中流容與之時爲打鴨驚鴛之舉現當暑假故不能不爲此以杜漸防微○某日武定文德兩橋之間河中浮有男屍經河快約同東牌樓地甲雇人撈起報由救生局給棺收殮瘞諸東關外義阡越十餘日上元縣趙友班大令忽帶同仵役親臨啓棺相騐一時人皆莫測其故嗣訪諸知其事者言此案實由某監生投江寗縣者訴稱死者李四係其舊僕不知因何被縣差張洪私押家中任情凌虐以致投河身死等情縣主袁大令以事關差役威逼釀命未便稍涉含糊禀請上游札委鄰封相騐傳聞如是未知確否 
[上海官場紀事]  
　　前日署理江南福山鎮總兵徐錦銘總戎傳隆由金陵領憑赴任日昨道出滬江赴道縣各署拜會至晚卽乘水師砲艇起程受篆任事○本月十六日爲敬業書院道課之期昨日蘇松太兵備道袁海觀觀察已懸牌示知矣○滬軍巡捕營管帶鐵松嚴太守刻奉道憲袁觀察札飭多派勇丁赴城廂内外嚴密巡杏俾匪徒無從托足隨遴派哨弁四員每員帶勇六名梭巡城内外各街道○四川總督錫制軍札委候補人員羅君釗柳君長青陶君詩興章君德全來滬採辦軍裝各員昨日同赴道轅禀陳一切○前山西提督學政沈淇泉大宗師於昨日赴縣署拜會縣主汪大令飭丁擋駕○昨日滬軍巡捕營管帶鐵松巖太守前任長洲縣知縣王少谷大令上海縣學教諭邱贊思廣文北新涇保甲巡防局委員陳仲玉二尹先後至縣署拜會禀見縣主汪瑶庭大令以禮欵之 
[務絕匪根]  
　　日前蘇松太兵備道袁海觀觀察泝江赴金陵謁見兩江總督魏午帥午帥諭以各處私梟哥匪土棍流氓類皆恣意横行目無法紀務必嚴查密緝訊明首從按律以徵并知會水陸各營及各縣防營認眞邏察渠魁旣殄散其脅從毋任養癰致貽後患因於回滬後立卽備文咨呈江南提憲移會鹽捕飛划滬軍奇兵續備各營諭飭各鄉鎮團董無分水陸一律兠拿務絕根株勿負憲意 
[墜樓釀命]  
　　本邑南市大東門外箴作街風箱弄内有樓屋五楹係二十七鋪人唐桂山之産前日雇令磚瓦匠龔錫秀爲之修葺昨午工作之際屋忽坍塌壓斃某氏婦及張陳氏之幼女高開福之稚子等四人其餘受傷者十餘人事爲十六鋪地甲所知禀諸保甲巡防南局局員賈礎玉參軍飭送英界仁濟醫館醫治一面傳匠頭及唐訊核 
[上海縣署瑣案]  
　　惡丐潮州阿四卽郭阿四糾同黨羽金寶向吳純甫沈衡山借端兹擾被吳沈送十六鋪保甲巡防北局局員陳仲賢二尹以情節較重親解至縣前晚縣主汪瑶庭大令升堂研訊吳供小的係南匯縣境北蔡人向富丐頭日前郭下鄉强索不遂所欲忿不能平前日小的因事來申至東街某嫁妝店訪友時沈在十六鋪泉漳會館左近適與郭遇彼卽糾黨攔阻拔刀逞兇沈不得已將衣服質得洋銀四元給之始得無事今旣由局移案叩乞究懲沈供小的向在東街開設嫁妝店與吳相識是日行至泉漳會館見郭丐恣情索詐畏其兇横且知若輩稔惡多端不敢與較以故勸吳質銀付之尙求明鑒郭供小的係福建某邑人早失怙恃流落江湖金係小的之徒吳前亦爲丐令充北蔡丐頭日前向伊收規費伊掯不照給今得途遇復申前說蒙給洋銀四元小的不敢逞兇尙求鑒察金供小的年十三係本邑人父母已故流蕩無歸蒙郭收養爲徒教以鼻上頂物之法藉此行乞已閱兩年此次郭向吳沈訛錢小的確曾目擊大令喝令將郭鞭背二百五十下笞臀一千板收押自新所金送普育堂轉發工藝所習藝吳沈斥退○浦東保甲總巡謝岳松明府派差押解受傷船戸周毛毛及兇手潘阿成至縣前晚大令升堂訊鞫周供小的與潘同業前日在某茶館啜茗口角之下繼以扭毆不意潘身藏利刃突向小的下體連戳數下幸不致命叩求騐明究懲大令飭仵役騐得周腿際受傷向潘研詰潘供此刀係周所持欲觀小的以故小的奪下還戳尚乞恩寛大令判責二百板交人保出諭令周自行醫治○法華鎮人金大興控趙渭生毆傷等情前晚大令升堂研訊金供小的在鄉間耕田度日胞妹嫁張阿春爲室張前將墳田三畝絕賣與趙得價甚微今趙永遠租與某洋商大獲其利張適患病使胞妹至趙處索加不料趙非但不給分文反將胞妹兇毆所傷甚重昨日小的與趙理論趙反稱胞妹無理取閙勒令小的具香燭負荆小的不允趙遂喝令其黨縶縳攢毆因亦受傷求恩騐明究辦大令騐得金果有微傷斥其不應多事喝令掌頰五十下驅之使出 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海保甲巡防局紀事]  
　　昨日南市十六鋪汛捕錢福在老白渡拘獲賭棍郭喜子張雲泉二名解至十六鋪保甲巡防中局局員黄衡堂二尹轉送保甲總巡局總巡朱森庭明府研究之下判各責二百板柳號犯事處一月○昨日甲乙二　道夫在南布王家嘴角互毆事經清道局員陳召亭明府訪知函請十六鋪保甲巡防南局委員黄礎玉參軍查明訊辦 
[南市馬路工程局瑣案]  
　　前日掮客秒瑞雲以元太布莊掯付期票洋銀八十元投訴捕房捕頭傳集案中人解送　諸工程局總辦翁子文太守倩襄讞委員黄衡堂二尹研訊斷令元太執事人沈恒甫於三日内赶緊理楚○船戸方阿裕李桂廷張阿良至祥記馬頭順風茶樓啜茗突與茶博士蔡桂亮口角扭毆擊毁茶　被蔡扭訴捕房捕頭令轉解馬路工程局黄二尹研訊之下飭方李張各出小洋銀一枚賠償所毁之物○孩子金裕堂迷失歸途嚶嚶啜泣適爲巡街捕所見送入捕房捕頭令解送馬路工程局黄二尹研訊之下供稱年方十歲家在浦東曹家行隨父親阿全來滬學習成衣中途失散二尹飭留候其父來案具領 
[南市捕房紀事]  
　　船戸徐雙木沽歛沈醉與王阿法口角爭毆被王擊破頭顱因互扭至捕房聲訴捕頭令押　　解馬路工程局禀請總辦翁子文太守訊懲○前日某輪船水手孫才有與其友許桂生在河南中華樓啜茗互相戯　致啓爭端後竟扭赴捕房　呶聲訴旣而許自知理屈浼人轉圜捕頭因令釋出 
[英美等國租界公堂會訊案]  
　　朝鮮商人金亨玉控同吉昌參號主余愼齋不付斷定之銀一千四百兩等情昨日午前十一點鐘時賽讞委員王松丞刺史會同美總領事署繙譯官白保羅君升堂研訊金延賀律師投案聲稱此案余將斷定之欵稽遲兩月延不繳呈藐玩已極務求將伊産業查封余供同吉昌在朝鮮放出張欵二千餘金今已由謝世昌往收必待此欵到來方可作抵賀律師請前次定斷時何不陳明事至目今不應另生枝節請限下禮拜二將銀繳案如再延玩定將店産發封余嘵嘵置辯刺史著還押冀房從速調處○美商豐泰洋行主控華　翁心傳欠銀六萬二千八百餘兩等情昨日午前刺史升堂研訊豐泰行主延賀律師役案請追心傳因病未能到案由保人翁心渭據情禀明賀律師稱心傳如果有病請派差帶同保人及被告律師前往一觀心渭稱心傳今甫遷居未知其處請緩數日以便訪明賀律師問爾家住何處心渭答稱或住大東門或住閘北素無定蹤賀律師謂保人如此狡猾安能取信於人請著心渭再覓妥人具保刺史准之 
[英美等國租界公廨晚堂瑣案]  
　　吉林天益慶票號主李渭芳命學徒馮啓元携銀至哈爾濱兌換俄帖濳逃來滬納妓女陸慶雲爲妾追蹤尋獲送入捕房轉解公堂經讞員黄耀宿司馬訊供管押前晚升堂覆訊李籲求明斷司馬間慶雲曰爾與馮在何處相識答稱始職于四馬路五層樓書塲至三月二十八日至小婦人家宴客小婦人隨告知母親願與偕老閱四日馮出洋銀二千元將小婦人娶去今旣得見不目願　同歸伊家雖有正妻小婦人甘心備妾塍之列馮供小的係直隷撫寗縣人此次赴哈爾濵換得俄帖後有一人約同赴滬聲稱如不聽伊言卽富攫爾財物小的不得已隨至營口始分途至三月十九日到此慶雲雖欲相隨回去恐老母未必允從司馬謂爾年尙幼何瞻大妄爲一至於此今日之事若非本分府向領事大人一再商懇勢必收禁西獄三四年多至十年八年亦不爲過爾之性命豈不休乎諭畢仍著還押令李赶緊領回李乃叩謝而退○上海縣汪瑶庭大令備文移提陸福根控陸子卿陸子明霸吞遺産一案前晚司馬升堂研訊子卿供小的向與胞弟子明同在耶松船廠當工匠福根係季弟家貧難以度日閱十月卽寄名陳姓膝下至今並未歸宗前次小的曾薦至廠中執業每一禮拜得工值洋銀八元無奈伊不務正業漸入下流今竟砌詞投縣控呈尙求明察司馬謂福根先投本廨控告本分府已批斥不准今本分府當將爾所供情節函告縣主汪大老爺隨著覓的實人保出 
[英美等國租界公堂瑣案]  
　　包探王寶生解李王氏至案禀稱此婦僑居北京路三百四十八號門牌誘得楊才芳之妻王氏匿於紹興某鄉後經楊訪知可之追究李王氏卽著伊姪王左寛赴紹領回左寛竟去而不返是以投訴捕房今特解案請訊李王氏供楊王氏年甫十七現在上虞縣屬右五府地方已遣左寛往領大約日内卽可回申襄讞委員王松丞刺史商之美總領事署繙譯官白保羅君著俟備文至上虞關提楊王氏及左寛到來然後訊核○沈虞卿控洪堯臣掯付票銀等情讞員黄耀宿司馬准詞簽差恊同包探劉光震傳到昨由刺史略詰口供著押候過堂覆訊○積竊王餘生卽施紀生掩入上北京路三百零九號門牌楊福生家圖竊被楊扭交三百九十六號捕解案請究刺史判責二百板收禁西獄半年○怡順昌洋貨號執事人某甲雇王榮生張巖其所駕駁船載運洋布四十五件迨交缷時忽少六件後雖查獲一件尙少五件因之投訴捕房捕頭派包探沈阿岳將王張解案王張同供此項洋布不知如何失去今願備價以償尙求恩斷供畢繳呈洋銀一百二十元刺史判各責二百板洋銀給怡順昌夥某乙領去○頏童韓文奎攫取蕭坤記之子臂上所　銀釧一枚報經包探邊槐洲查獲送案請追刺史判責手心一百下發交棲流公所管押一月○偷兒陳阿木混入望平街祥園烟館行竊烟槍一枝報由包探王長桂緝獲送案請懲刺史判責一百板贜給祥園夥某甲具領 
[法租界捕房紀事]  
　　前日有某甲者山東溝附航船來滬將衣服一包交船主莊木金收管迨抵埠向之索取莊稱已失去因之投訴捕房並具禀公廨讞員陳楚生大令准詞飭包探將莊拘入捕房捕頭略加詰問准子交人保出聽候堂　解請大令核奪○松江人某甲之女被某乙誘來滬前日由甲尋獲正欲向領乙卽縱之使逃將乙扭訴捕房捕頭令押候堂期解請訊辦○流氓阿泉在菜市街開設小烟館窩藏匪類被包探緝獲解送公堂經大令訊供笞責在案前日甫經釋出卽冐充包探將某甲扭入所開小烟館籍端訛詐事後甲心有不甘服據情投訴捕房捕頭令包探將阿泉拘獲押候弔出原贓解送公堂禀請訊究 
[美租界捕房紀事]  
　　前日傍晚時馬夫王發順駕車至北蘇州路不知如何馬忽驚逸王力不能支從高墮下脛骨中折流血盈衢某號華捕見之雇車載送捕房捕頭見王傷勢非輕令轉送同仁醫院醫治○前晚小竊張阿三掩入楊樹浦路　姓家行竊衣服若干携之而出適爲某號巡捕所見拘入捕房捕頭令押候解送公堂禀請讞員黄耀宿司馬訊辦○日前天潼路大昌火腿店被甲乙丙三西人攫去火腿一肘報由某號印捕將甲拘入捕房捕頭令押解本管領事署旋於昨日傳店主前往備質 
[保赤慈幼]  
　　頃奉到高笈雲善士來函因二十九年三十年分長壽　行事樂助敝堂有嬰經費洋二百元祗領之下莫名感佩育嬰保全幼命善舉之首務其問功德尤爲無量謹請登報特申謝悃上海六馬路仁濟育嬰堂董事嚴信厚楊廷杲陳作霖朱佩珍焦發昱施則敬劉芬等謹誌 
 
 

Page 10

 
 
[五月份且捐清單]  
　　道署洋六元隱名氏十元祝蘭舫六元陳善亭五元元泰昌四元戴季　韓潤生貿孚綸華各洋三元朱葆三徐貫雲譚幹臣韓山艷老順記南順記　生昌祝源昌汪萃利四五月新順記四五月燮昌四五月各二元源豐潤一元八角泳記三四五月小洋十八角莊源大一元六角戴運來滬江第一樓存濟堂徐俊良蘇寶森若悅生大觀樓錦章愼餘堂信昌隆四月天餘申茂瑞昌順江南　雨樓元昌聚昌源昌華興怡泰昌金松泉三四月鳴昌三四月各一元中　洋　帳房六角五分久成九章北天成永稱成各六角萬有全益昌李　記龐竹卿思補齋梁煥南隆昇章佩華萬康宏源各五角怡園永陞源一新園泳　杭恆富各四角　萃樓恆泰施德豐徵昌怡　　大晉昌恆茂允章四月咸章各三角青蓮閣義盛一壺春曹德大各二角源通官銀號錢一千八百文豐裕官銀號一千嘉綸介福和康壽康晉和愼餘餘大元甡元茂衍大恆益永豐存德恊昇宏大宏元源吉寶和寶順承裕正大升大彚康崇餘永康瑞大晉大延源義善源福康兆豐恆德仁大源利森康厚大源餘瑞元鈞康壽豐鎭昌鉅豐志大鉅元怡豐鼎康永大同餘豐和同和同福鉅亨瑞裕各六百張家鶴元成大章九和宏章泰各三百怡大金合順五雲日昇樓怡大各二百協成祥永愼萬泉興鉅康各一百英法美三界一文愿二元又三十六角五分錢一千五百二十国以上總共敢大小洋一百念四元七角錢三十八千八百二十四文滬北天后宮前廣益著堂司董嚴信厚龔心銘施則敬朱佩珍祝大椿葉貽釗周鴻孫等謹誌 
 
 
 

Page 11

 
 
   
 
 

Page 12

 
 
   
 
 

Page 13

 
 
　　南長沙縣人先未爲匪今自來江謀生遇見周標三月二十一日被誘入會得受僞憑並授巡風僞職四月初五日夜卽被拿獲實係周標　　並非甘心從逆各等供臣查光緒十八年通行臺程内開拿獲會匪如訊係爲首開堂放飄者或在會中名目較大一經審實就所正法傳首示衆如雖經入會並非頭目情罪稍輕之犯或酌定年限監禁等語此案黄祺周標二犯均係會匪頭目歴年開堂旋飄糾黨入會並有僞職僞印近復互相勾結濳圖不軌均屬逆迹昭彰未使稍稽顯戮業於四月十八日將該二犯綁赴市曹斬决巢示以昭炯戒何壽被誘入會得受僞憑僞職甫經半月尙未輾轉糾人情罪稍輕應照章酌子監禁五年俟限滿察看是否安靜守奬法再行酌量核辦所有該犯等供出各省同會匪各住址已分咨各該省督撫飭屬嚴拿究辦以靖根株而消隱患除將該犯等供敘招咨呈軍機處查核外所有懲辦會匪緣田謹恭摺具陳伏乞皇太后皇上聖鑒再拿獲首要會匪例准隨案奏請優此次已革道員郭人漳不動聲色親自擒獲匪首得以及懲治消患未萌其辦事勇敢實堪嘉尙惟係甫經被議之員未便率請優其餘出力員弁由臣分别酌給外奬以資鼓勵合併陳明謹奏奉硃批知道了欽此 
[河南巡撫陳奏爲河南省釐金現情形與統捐程無異擬請照舊辦理摺廿四日]  
　　河南巡撫兼管河工事務臣陳夔　跪奏爲河南省釐金現辦情形與統捐章程無異擬請照舊辦理恭摺仰祈聖鑒事竊臣　准戸部咨奏請通飭各省一律籌辦百貨統捐以保利權而　商民一摺奉旨依議欽此據原奏内稱江西試　統捐略有成效惟一隅之地猶未能盡統捐之義必須各省統籌辦法酌盈劑虚卽將來免釐加稅辦成以後應行徵收出産銷場等稅亦可先立其基免　臨時周章等因當經轉飭釐稅局詳察情形妥議　理兹據該局司道議詳前來臣查豫省非東　繁富之區其産貨本少去江海口岸　遠故商販頗稀向來出産以煤塊蔴豆爲最多　糧次之絲綢藥材又次之産煤則有德彰懷慶禹州密縣鞏縣新安登封宜陽澠　等處産絲則有魯山南陽南台裕州鎮平等處蔴豆雜糧隨地皆産而究以賖旗鎮新野曁道口一帶爲商販舟之　由之區俱就地　收釐捐而其運於鄰省者二但就起運扼要之處設局抽收完納一交之後無論經過本省何卡槪不重征此外零　百貨辦法並無不同其由外境運入客貨均於入境處所　局稽征報完一次他卡驗票放行初無此卡抽過彼卡復抽之事至新加烟酒等稅均歸各該州縣就地經理未嘗另設局卡查統捐之法無非力杜重征爲恤商便民之計只西法乃一省自便之統　也戸部所奏乃各省合辦之統捐也今一省自　之統捐豫固已行之矣特無其名耳若夫各省合辦之統捐揆諸現在情形似乎尙多窒礙卽如豫省蔴豆雜糧向由唐白河運鄂省東由淮河運銷皖省東北由衛河運　南東二省沿途有裝缷之貨船各省有抽捐之釐卡若攺歸一處統收必至顧此　彼所損實多又如絲綢一項運入晉省閒有行銷張家口外者銷路太遠勢難於省頭處所歸併抽收致中途應納貨釐一槪無著執一物以例百貨就一處以推各省情形大抵相同儻如原奏所云一省征過他省不准再征誠恐收數大絀彌補無從似不如仍照舊章辦理毋庸　議更張惟臣尙有鰓鰛之過慮者自海禁大開洋商准入内地採辦土貨豫省之藥材烟酒等項均有海關聯單絀收釐數已屬不少所恃　補苴者各省外來之貨再將來免釐加稅一經議辦行貨槪不納稅專就土貨各宗就地抽收雖出産征諸産地銷塲稽諸落地兩項併計毖不能及目前恒有之數向常年一切支欵又均减之又减是則免釐以後有　得不仰給于戸部之撥補者也所有河南省釐金擬請仍照舊章辦理緣由是否有當除咨部外理合恭摺其陳伏乞皇太后皇上聖鑒訓示謹奏奉硃批戸部知　欽此 
[河南巡撫陳奏爲查明豫省善後支應避平餘銀兩收支各數照章開單具報摺廿五日]  
河南巡撫兼管河工事務臣陳夔龍跪奏爲查明豫省善後支應局平餘銀兩收支各數照章開單具報恭摺仰祈聖鑒事竊　豫省善後支應局平餘一項經前撫臣鹿傳霖奏定自光緒十年起每屆年底收支各數核實開單奏報一次歴經遵辦在　兹據辦理善後支應局司道將光緒二十七年分自正月起至十二月底止計十二個月收支平餘各欵細數公同悉心稽核分晣開列清單詳請奏咨前來臣覆核無異除咨部查照外理合專摺繕具清單恭呈御覽伏乞皇太后皇上聖鑒謹奏奉硃批該部知道單併發欽此 
[荆州將軍綽奏爲現在將石首縣之廂白廂紅兩旗廠荒集股修壋招佃承墾片廿五日]  
　　綽哈市等片再查荆防牧馬廠地坐落石首監利等縣歴年水患頻仍以致熟田甚少荒蕪頗多奴才到任後體察兵丁生計異常窮蹙誠非開墾興屯不足以闢利源而裕課賦當經咨商督撫臣並札飭荆宜施道余肇康會同課租局恊領寶俊訥蘇硜布設法補救墾復廠田該恊領等悉心區畫弗遺餘力現在將石首縣之廂白廂紅兩旗廠荒　股修壋招佃承墾約計可墾荒田二萬餘畝俟成熟後再行定則升科其監利等縣廠荒卽當仿照次第推廣招墾章程以裕餉源緣旗營舉辦警察開辦小學一切常年欵項均由官兵自行捐攤值此生計維艱連年累月深慮難乎爲繼將來屯墾如果辦有實效卽以此項課租充作警察曁八旗初等小學堂常年經費庶開墾興屯與練兵興學相輔而行似於旂營大有裨益謹附片具陳伏乞聖鑒謹奏奉硃批知道了欽此 
[都察院左都御史溥奏爲皇上萬壽聖節應行禮儀摺廿五日]  
　　經筵講官禮部尙書都察院左都御史臣溥良等讌奏爲禮儀事恭查定例内開皇上萬壽聖節臣部將應行禮儀前期具題得旨後行文在京各衙門一體遵照等語又查光緒三年欽奉皇太后懿旨禮部題皇帝萬壽聖節正值齋戒之期援照成案請欽選一日行慶賀禮等語皇帝萬壽著於六月二十六日行慶賀禮嗣後卽照此旨行欽此欽遵在案恭照光緒三十年六月二十八日皇上萬壽聖節二十六日行慶賀禮是日早皇上詣慈禧端佑康頤昭豫莊誠壽恭欽獻崇熙皇太后前行禮畢届升殿吉時臣部堂官奏請皇上御禮服升太和殿王公百官朝服進表行慶賀禮禮成内監奏請皇上御内殿皇后率内庭主位等詣皇上前行慶賀禮禮成所有王公百官及將軍提鎮等慶賀表文由虑部司官恭捧送交 
 
 

Page 14

 
 
内閣是日午時皇上御太和殿筵宴光祿寺將王公所進桌張羊隻設宴王以下及例應入宴之大臣官員等詣太和門咸集至時臣部堂官奏請皇上還宮至六月二十五二十六二十七二十八二十九七月初一初二等日王公百官應用服色常朝處衣朝服公所辦事及入朝奏對咸衣蟒袍補服此七日不理刑名其進表行禮作樂筵宴禮屆期另行具奏再此摺係攺題爲奏合併聲明爲此謹奏請旨奉旨欽此 
[護理湖南巡撫張奏爲報明長沙開關日期摺廿六日]  
　　頭品頂戴護理湖南巡撫布政使臣張紹華跪奏爲報明長沙開關日期恭摺仰祈聖鑒事竊查長沙開設商埠業經本任巡撫臣趙爾巽請將鹽法長寶道兼充長沙關監督並請頒發關防奏明在案臣接護撫篆後以開埠事務每要復督飭鹽法長寶道朱延熙會同洋務局司道等迅將開關事宜與稅務司夏立士妥愼商辦兹查中日續訂商約載明於該約批准互換後六個月以内將長沙開作通商口岸現已將次屆期疉據日本領事函催自應遵照約章按期開辦當由該道等與稅務司商定於五月十八日開關惟一切修造關解釐錢等事工費繁鉅一切尙無頭緒現於西門外輪船停泊處所修葺官房暫爲辦公之地所有驗貨徵稅均照同　辦理並由監督照會駐鄂各國領事商居知照其監督關防尙未頒發來湘應援案飭將該關一切文約單照等件暫用湖南鹽法長寶道關防以昭信守據洋務局司道詳請奏咨前來除分咨外理合將長沙開關日期謹會同湖廣總督臣張之洞恭摺其陳伏乞皇太后皇上聖鑒謹奏奉硃批該部知道欽此 
[署四川總督錫奏爲川省計岸官運局癸卯綱報銷盤查局庫無虧摺廿六日]  
　　頭品頂戴調署四川總督奴才錫良跪奏爲川省計岸官運局　卯綱報銷盤　　庫無虧恭摺仰祈聖鑒竊查計岸鹽務攺辦官運本屆癸卯綱奏銷届限奴才前經奏明飭委藩司前赴局庫逐欵盤查計癸卯綱新收稅羡截釐共銀二十四萬三千八百九十四兩四錢五争九釐開除撥解赴滬訂購日本槍支藥彈及發　各岸商預繳壬寅綱積引稅羡共銀五萬九千六百六十九兩一錢九分六釐實存銀十八萬四千二百二十五兩二錢六分三釐又新收三次鹽斤加價銀二十五萬六千七百五十二兩二錢開除解鹽道庫備撥歸還洋欵銀十五萬兩實存銀二十萬六千七百五十二兩二錢又新收賣存鹽道庫滇黔官運局作爲鹽本銀三十五萬兩又新收護本勇餉康濟平餘局費辦公經費簽騐行底奇零共銀四十二萬八千四百八兩八錢三分開除銀二十七萬九千七百九兩八錢二分六釐實存銀十四萬八千六百九十九兩四釐均無虧缺加具印結移據計岸官運局鹽茶道黄承暄詳請奏咨前來奴才覆核無異除將清册加結咨移部科查照外理合恭摺具奏伏乞皇太后皇上聖鑒敕部核覆施行謹奏奉硃批戸部知道欽此 
[浙江巡撫聶奏爲已故貞烈女鄭淑嫦懇恩俯准照例建坊旌表以彰貞烈片廿六日]  
聶緝槼片再據布政使翁曾桂詳據蕭山縣知縣李前泮等禀稱竊有同鄉貞烈女鄭淑嫦湖南湘鄉縣人係總兵銜儘先副將鄭尊友之女隨侍浙江六齡入學讀毛公詩而意解無他九歲問名膺喻氏聘而心知有壻乃甫經期月夫卽殂喪淑嫦年方十齡哀毁服素歴三年如一日年十四將以父母之命通媒妁之言偶爲淑嫦所竊聽悲憤絕粒者四日逮許成其志郤謝婚儀始漸飲食由是矢願修齋日誦楞嚴經以爲父母祈年暇則喜讀列女傳諸書所著詩文論說箴銘大都根於義經切於本原者居多守貞箴言四則託性霜雪氷泉松柏金玉尤覺至情至性流露於楮墨間二十九年十一月二十二日復有詣宅求婚者淑嫦聞之絕不稍露詞色旣夕成絕命詩十四首披髮跣足白衣素裳自縊畢命年一十有九從容就義視見危授命者獨難慷慨捐生與臨難徇身者同烈似此深明不貳之理克成從壹之修洵屬勵風教而有裨允宜邀天優而無愧造具事實册結呈由該司詳請具奏並據同鄉官實任蕭山縣知縣李前泮等及在浙親族寓居鄰佑出具印甘各結並請前來伏查寄寓貞孝節烈婦女例得由服官省分州縣以上實缺同鄉官出具印結就近呈請旌表又二十六年湖廣總督張之洞條陳攺題爲奏一摺原單内開各屬節孝婦女其中有重要情節者攺爲具奏其次者攺爲彚咨嗣奉禮部議覆事屬可行等因通行遵辦在案今已故貞烈女鄭淑嫦幼年卽明大義歴久不渝初心觀其絕命賦詩從容自縊洵爲貞烈性成情節重要且係儘先副將鄭尊友之女亦與尋常民女不同旣據同鄉實缺印官出結並呈可否仰祈天恩俯准照例建坊旌表以彰貞烈抑仍飭部按烈婦入年終彚案核辦之處恭候聖裁除將送到册結咨部查照外理合會同浙江學政臣陳兆文附片具陳伏乞聖鑒訓示謹奏奉硃批禮部議奏欽此 
[安徽巡撫誠奏爲部議籌餉各條謹將安徽省辦理情形先行具奏摺廿六日]  
　　頭品頂戴安徽巡撫奴才誠勳跪奏爲部議籌餉各條謹將安徽省辦理情形先行恭摺具奏仰祈聖鑒事竊准戸部咨遵年十二月初九日欽奉上諭現在時局多艱國勢積弱各直省伏莽未靖蠢動堪虞非練兵無以衞國亦非練兵無以保民比年以來迭經諭令各省裁汰綠營攺練常備續備各軍近復特簡慶親王奕劻等辦練兵事宜于京師設立總匯之處期收畫一整齊之　惟練兵實爲急務籌餉尤屬艱難凡軍中食用所需何在非吾民膏血現當閭閻困敝豈忍再朘民生是以前此練兵處臚陳籌餉各條　以酌提中飽加收烟酒等捐飭令各省照辦嗣復諭令戸部就公家固有之利除弊節流統籌妥議兹據詳細覆陳各摺片著卽依議辦理朝廷深維至計重念民依宵旰焦勞難安寢饋朕仰承慈訓躬行節儉爲天下先近年宮廷用欵寶已力從撙節仍　内務府再加核减每年約當省出若干並著工部内務府將一切不急之工槪行停止勻出的欵以濟要需此外大小臣工以及富商　賈如有願捐鉅欵者准其照章優奬至戸部所擬各條均清釐於定例之中並非搜括於定欵之外各攎忠赤共念時艱精白乃心廉正率屬毋徇情面毋受欺朦如有巧宦劣紳把持阻撓卽當加以懲治倘能實力奉行確著成效不特兵餉有資卽近年各省 
 
