# 1908 - 332 - 4912879

 

Page 1

 
 
   
 
 

Page 2

 
 
上諭 
[十一月四日奉]  
　　上諭陜西同州府知府員缺着瑞清補授欽此 
論說論近日籌辦諮議局當預儲初選投票之 
[管理員監察員（心史續）]  
 
 
 

Page 3

 
 
　　二斟酌投票研究所之時期。吾國習慣。例重年假。各地方明逹士紳。平時未必家居。即家居亦必擔任政學各務。今閱一月餘。正當年假期内閒暇者多。今届選舉。大約無能應合章程。以正月十五爲初選舉期者。新正講習。怡合於用。爲講員者。無害於其職業。自應盡此旬日之義務。蓋以管理監察之期日計之。選舉期。十日以前各投票所。已有交到之投票簿投票紙投票匭等。則管理監察等員。不能不於十日前到所。投票縱一日而畢。必俟稆投票區之投票匭。送齊開票所。又翌日而始開票。若當選人不足定額。又有三日再投票之事。造具報告以至裁撤投票所。照章程且有儘。十五日之限。是前於選舉期者。必有應先行到所之十日。後於選舉期者。或有應延至撤所之十五日。則先後幾及一月。然後能襄此盛舉。爲公權計。義不當避此義務。今或以爲講員之故。而造就替人。豈非至便於私計者乎。各地方又深體之。俾得乘年假。之暇此又時期之會逢其適者也。三宜默寓鼓舞各投票管理員之法管理員照章無選舉權被選舉權夫資格不足入有名册。其有不過無選舉權爾。若爲投票人所信任。則除各消格資格而外。無人不可有被選舉權。今欲强士民爲投票盡管理之。義務。而明明先犧牲其被選舉之權。縱其人自願而派者猶爲不情。依憲政編查館本旨。謂當取材於軍有警員之類。各屬未必多有在籍之軍人警員其人。其次則小學敎員。章程旣限定其無被選舉權。則僅僅有選舉權。其人或不甚愛惜而并犧牲之。以共成此選舉。之盛舉此在吾人。已不免有所愧負矣。若其不得有選舉權被選舉權者。則清。議所擯。似未。便招致使從事。卽樂於招致。其有亦不肯復來。今所望者。軍警界中人。不可多得小學敎員已不免犧牲。而亦未必遽易多遘。此外有不獲被選舉之限制者。獨年少不滿三十歲之人。若其更不滿二十五歲。則選舉權被選舉權皆不及。預使其人而可派爲管理員。是與軍警諸人等。至三十歲以下之人。則與小學敎員等。所犧牲者尙止選舉權。故欲求管理員。大多數當從青年中求之。且聽講亦以青年爲尤合。惟管理監察。照章程爲名譽職抛棄諸青年二三十日之力。富貴乾未必甘服此勞。孤寒者孰能久曠其業試思萬古未有之創舉。拮据襄事者。其功豈在他公益事務之下。選舉後三年中地方。所受議員之賜。不可謂非此管理等員實共成之。除本投票區無人派充。自數十里外來充管理監察員。應照給舟車之資外。吾謂終應變通名譽職之名義。有所補償管理員之。損失。或從聽講時。借前列給奬之名。預寓報酬之意於其中。此前列者即必在派充之列。其聲明不願。派充者。雖前列不獎。以名次在後者受之。旣可招徠聽講之人。又便物色人材之計所給必稍豐以略足償其一月之辛工爲度其情願派充而已給獎者。後有事故復不能到。各屬自可設條例限制之。至複選舉則需人少而方。法亦熟。無待預爲之計矣。 
專電 
[電一（北京）]  
　　監國攝政王禮制業經内閣等議定入奏復由王自行删改准十五日發表 
[電二（北京）]  
　　攝政王改在南書房辦事近日每於晡祭後回府 
[電三（北京）]  
　　光緖政要實錄館正副總裁有改派張之洞榮慶等消息其另編太皇太后實錄即由該總裁兼管 
[電四（北京）]  
　　内閣會議忠廉陳田等條奏於便殿左設一案由攝政王辦事一條與所定攝政王禮制相符擬准封奏逕由攝政王拆閱以免洩漏一條尙未定議 
[電五（北京）]  
　　政府以皖撫朱家寳難勝重任擬他調張中堂保寗藩樊恭煦升調 
[電六（安慶）]  
　　今日午後講武堂拘去學員四人餘散 
緊要新聞 
[内閣通電各省停賀（北京）]  
　　初九日内閣致各省督撫將軍都統電開本年長至次年元旦兩宮萬壽均縞素内自應停賀此届賀本毋庸恭進新擬賀本文字由部頒行一體遵照刻日遞訖内閣隹 
[蘇省嚴禁革黨書函]  
 
 

Page 4

 
 
　　蘇撫陳伯帥札藩學臬三司文頃准督部堂陽電内開辰密接由東京寄來公啟二紙一署東京憲政會會員公啟一未署名其中語多狂悖意在煽動内地人心潜謀變亂滿紙逆詞不可殫述尊處不知曾否得見現在伏莽甚多人心浮動此等悖逆之詞尤應嚴密查禁等因准此查本部院昨據提學司面呈匿名謠函二件一署留日本校同鄉會緘一署高等師範學校寄其中語詞悖逆即經分别面諭司道轉飭各學堂各軍隊禁止閱看到即撕毁現聞此種謠函各處皆有寄到自應一體查禁以免煽惑合亟札飭札到該司即便通飭各屬一體嚴密查禁母任傳播切切　　蘇提學樊學使咨藩司文照得本司密查近有中國匪徒自日本東京寄信前來中國各學堂布散謠言詞意悖逆希圖搖惑人心爲煽亂計閱之髪指該函係用膽寫板刷印其信面或書某堂鑒陽歷十一月二十一日留日本校同鄉會緘或書同窗會諸君陽歷十一月二十日某校囗囗（係東文）等字樣誠恐徧散各處亟宜嚴密查禁銷燬以弭亂端除密札各屬密飭各學堂監督堂長等如遇有東洋來信形跡可疑如上所迏式樣者即便截留拆閱果係前項逆函迅即隨時銷燬母得稍有疏忽漏洩並分移外合行咨會貴司請煩查照一體密查銷燬施行 
[蘇省兵防要電南京]  
　　江督端午帥復蘇撫電云豓電悉此次安慶兵變殊出意外尊處分飭地方文武嚴密戒備具仰藎籌敝處昨已派保民兵輪駐泊鎭江藉資鎭懾目前皖省兵力甚厚匪勢潰散官軍四面兜擊當不致滋蔓爲患至長江防務方前曾奏請扼重江陰改編要塞然非籌定的欵不能開辦刻正與陸軍部籌商俟有定議再行奉告 
[省兵變後近聞]  
　　薛哲被誅詳情二標二營管帶薛哲壽州人係南洋將弁高等科卒業生三十二年皖省開辦徵兵由宋芳賓調遣來皖辦理徵兵事宜旋故恩撫札委督練公所充當蒐討科課員馮中丞以該員辦事認眞卽委充二標二營管帶傳聞二十六日兵變時該管帶率領軍隊百餘人欲奪北關適爲守城官吏攔阻不果開城朱經帥偵知消息翌日即傳見該管帶面加慰勞以覊縻之外間傳說並有賞銀萬兩薛哲不受之事近被某兵士供攀朱撫於初八日先調該軍駐紥集賢關外預爲防制至初十夜朱撫飭余恊統大鴻賺騙入城發交臬署看管是夜四鼓時經臬司審訊並提出初九日拿獲該營後隊排長郁長春到署與之質訊訊至天明聞該管帶供稱是役欲斬北關招集援黨入城毫無隱飾等語十一日午後由玉廉訪解送撫署當經朱中丞升堂略訊數語即飭傳差役將該員綁赴東轅外斬首當臨刑前猶笑駡不已云 
　　顧忠深釋放消息日前皖撫拘禁之敎練處總辦顧忠深因其委充混成協統領時爲熊成基所保用故及於禍現聞皖藩學臬及余大鴻恊統均願具結保釋經朱中丞電逹江督旋得南京復電謂須責成顧忠深交出熊成基並具安省永無後患切結方能准其暫保釋放云云傳聞如是姑誌之以觀其後 
　　朱中丞演說紀略一標三營徵兵原有一千五六百名自經馬砲兵　叛亂後逃散甚多現計存營兵丁不及千朱中丞日昨親詣該營登堂演說略言此次馬砲兵變事出意外爾等全軍旣被衝散實存無多内中如有思家或願退伍者均准隨時呈明請假以憑酌發餉銀資遣回籍所有隊官排長司務長及各項官佐俱發辛餉一月飭令各自回歸俟將來續募成軍再行酌量調用聞是時中下級各軍官軍佐已一律出營僅留標統管帶等數人 
　　宣布叛兵罪狀初十日下午三時首府豫太守提訊砲營司書生李潮棟及叛兵許殿元將中廷均供認聽從爲逆卽經太守禀奉撫院發給令箭在府署西首空地上斬决所有該犯等罪狀并經臬司明白宣示節錄如下李潮棟一名聽從熊成基謀逆起事並拉砲攻城謀爲不軌許殿元一名聽從熊成基謀逆起事攻城蔣中廷一名聽從熊成基謀逆起事並搶刦陸軍小學堂 
　　彙錄安慶官電十月二十六日晚間安慶東門外砲營西門外馬營因防兵出應秋操省垣空虚暗中結約暴動經該管帶偵知彈壓不服或被擄或被傷營兵紛紛四出時已三鼓經皖撫一面電南洋遣兵赴援一面督飭余協統將城内各營如意鎭撫並派兵守城該叛兵開鎗攻城當發令開砲抵禦並傳知江邊兵輪砲艇協助該叛兵屢次撲城均經擊退二十七黎明叛黨之暫退者均憑砲台自固北門外繳械投歸者三十餘人權行收械遣散匪據之明砲台被其隊損壞叛兵結黨逃入臨江寺寳塔後由余協統等帶隊出城包抄匪勢漸蹙城外岅湖火藥庫先已被據旋由標營會同巡防營隊奪回是夜丑正叛黨乘暗撲城並兩次冒充巡防營及太湖標兵藉圖入城均經覺察擊退二十八黎明水師營曾同巡防營奪回馬兵原營其砲隊原營先經兵輪轟毁該叛黨紛紛向省垣西北一帶竄逃二十九日江督馳抵安慶江督所派寗軍及江北步隊均於是日抵省叛兵約五六百人竄往桐舒一帶且潰且逃當由江督皖撫會派江北馬步隊馳往跟蹝追剿並派總兵田中玉派兵迎頭截擊均已蓋數殱除知注謹聞即飭各局電抄貼局門並由各局將原電抄呈各督撫等希各遵照（初十京局發） 
　　附招兵札文爲札飭事據陸軍混成協余統領大鴻開摺呈稱皖軍習染至此在在皆滋疑慮非有親信可恃之兵不足以資緩急現擬招集職協湖北舊部目兵一百二十六名編爲一隊常駐司令部附近其餉項則仍歸標内支結此事急不容緩即日派員赴鄂招集附輪來皖其川資等費暫由　協籌墊隨時具報其服裝一項所缺甚多請飭支應局速辦等情據此應如所禀辦理除行支應局曁飭該協統遵辦外合就札飭札到該局即便查照辦理 
[江督致滬道電（爲催解洋欵事）]  
　　上海道台蔡准度支部電開磅價奇昂滬存還欵漸不敷用即希轉飭司關道局將應解各項洋欵提前解滬勿延等因除分飭迅速提前照解外 
 
 

Page 5

 
 
特聞方元印 
[條陳查緝私運軍火辦法浙江]  
　　浙撫增中丞近得留東使館員密報黨匪私運軍火約期駛入浙洋等處警告業經飛電各海關及重要海口嚴密搜查並飭全省水陸各軍隊隨時警備昨有某觀察密上條陳略謂浙省濱臨海疆黨匪軍火隨地可以輸入近如嘉湖梟匪每與官軍對仗其鎗械之精利旣逾官軍十倍查其究竟大半購自上海雖輸送之法神出鬼沒然入口僅一處從未聞某卡某局有搜獲軍火情事若一入浙境港汶紛歧更難搜起現查浙境由海直航入内地者僅止三處其餘均有間隔萬不能往還自由擬請遴派明幹大員率兵專巡一面限期組織水面警察選派專員出洋學習偵探 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊新聞 
[九江兵防彙電]  
　　九江道文觀察禀贛撫電南昌撫憲鈞鑒潯昨發勘電諒蒙鈞鑒方奉勘電遵查砲隊營總台官徐世發心地樸誠可靠當已督飭該總台官加意查察據面禀各台官長平時均經切實察看俱屬可靠所有目兵均由該台官考騐取具店保由總台官復驗方准入伍合台共存子彈九萬四千四百餘顆均未發出分儲各台藥庫向由台官管理派可靠目兵看守現又添兵巡查至沿江防務吃緊加派偵探員一員沿江上下防查並於夜間派台官督率目兵在近城内外搜巡又面商劉統帶派官長兩員目兵二十八人前往閻家壟火藥庫書夜分班巡守並酌派弁兵易裝在城廂内外常川秘密偵探此砲台營及一標布置大槪情形也至潯湖兩鎭台江亨管帶亦均密告一體戒備抑職道更有請者九江倉代守爾楨精明幹練誠樸耐勞卸篆在卽擬留該員數月總理九江巡防事宜所有考察軍隊稽查軍火偵查防範各事均責成該員悉心專辦每月酌給薪水一百兩由職道暫墊事竣作正開銷職道爲愼重防務起見伏乞鈞核示遵炳禀艷印 
　　贛撫復九江道電九江文道台鑒潯艷電悉布置周妥甚慰昨已札派黄道仁濟赴潯會同籌防倉代守准即留潯遇事禀承該道曁黄首辦理薪水照支院印 
　　九江道復贛撫電南昌撫憲鈞鑒潯奉電謹悉遵俟黄道到潯會同籌辦一面札飭倉兼守即日到差並飭先赴各砲台加意查察潯郡各城門均添設對牌西門扃閉較遲加派警員駐守以嚴夜禁現在城廂均尙靜謐知厪禀聞炳禀東印 
[西報譯要]  
　　東督撤銷驅逐韓人示諭字林報載十三日東京電云據奉天日人電稱前華官出示命鴨綠江上流帽兒山韓人若不歸化中國應即離境一事茲已由東督徐世昌將該示撤銷 
　　德日協約彙聞又載十二日倫敦電云據倫敦晨報駐滬訪事電稱中國外務部已得德日兩國現擬締結遠東恊約之報告又電云據柏林半官公牘稱載德日兩國擬結遣東恊約之說並無其事又謂德國殊無意於此事云十三日東京電云日日新報載稱日政府深願允照德國所議各事結成遠東恊約文滙報載十三日栢林電云德國某報評論外間謠傳德日恊約事宜謂德日毋庸再訂此約蓋一千九百年德國已與英國結定恊約約内各欵與今日美日結定之協約同一性質日本當時曾宣言贊成不啻已附入此約云 
　　中美恊約開議这風說又載十二日柏林電云倫敦晨報接華盛頓電云中美兩國現正開議恊約之事與美日恊約開議情形先後相同 
　　萬國禁烟會展期原因文滙報云日政府已允遵照美政府之議將萬國禁烟大會展至西歷明年二月一號在滬舉行其展期原由聞因中國兩宮升遐或謂因有擬請土爾其波斯入會之故未知孰是 
分類新聞政界 
[贛撫撥濟漳州水災南昌]  
　　贛撫馮中丞自接閩督救災電文現已會商陳少石方伯轉飭官銀錢總號撥洋一萬圓滙交閩督查收以癠賑需 
[浙撫稽察卷之認眞浙江]  
　　浙江撫署向分吏户禮兵刑工六房各項案卷分别存儲遇有檢查官幕無從著手必仰之於書吏由是舞文弄法弊竇叢生日前增中丞特派委員二人稽察各房案卷編成穯字文號簿分類登記出入並飭各房將髪匪後各項案卷分類報查各房書吏咸以年代湮遠爲辭未能照辦嗣一再迭减至光緒元年爲始仍不遵照增帥乃飭將本任之案卷逐一檢查各書吏只得唯唯惟從此案贖之清釐未易作弊咸歎生計日拙云 
[江督批斥縣令膜視禁烟南京]  
　　江督端批績溪縣張令廷權禀云戒烟爲自强之本全賴社會以輔官力該縣紳董何以一再催辦均存膜視僅由該縣在頭門設局售藥爲效能有幾何耶仰安藩司飭再設法勸辦務收實效 
[撥欵辦理春賑南京]  
　　盱眙縣印委等以查勘災區情形禀請江督撥欵辦理春賑茲奉批云據禀會勘該縣被災輕重情形尙屬核實仰安藩司即飭速將被灾户口按堡查明分别輕重妥爲撫恤務使實惠均霑毋任流離失所其摺開緩徵銀米數目以及來春恐有青黄不接必須辦理春賑應並由司核明詳辦至庫書抑勒洋價應由縣嚴行禁革匪徒搶竊耕牛應認眞拿辦毋得徒以一紙空言塞責是爲至要 
[催造各屬民數户口表浙江]  
　　浙省前奉民政部咨令清查户口並頒發表式飭屬遵辦茲聞顔方伯以各屬尙未查造送司實屬玩誤特通飭全省各府廳州縣塲所遵照前頒式樣確切調查明確逐細塡表各五套限三日内專差星馳飛送來司立等彙核敢再玩延立即由司派委押造並將各該守丞牧令塲官從嚴叅處决不寛貸 
交涉 
 
 

Page 11

 
 
[詳記佛山輪船命案廣東]  
　　初六夜香港佛山夜輪上省約十一點鐘三時船上華洋人等收各客水脚有搭客何某年約四十餘歲睡在大艙中間收水脚人遺漏忘收迨至十二點鐘左右有一洋人渾名生雞子來驗收水脚票該客尙睡未起洋人用脚踢醒該客騐票該客甫起尙未坐定該洋人又踢一脚欲取票來看該客云爾未來收銀焉有票驗該洋人又將何某連掌兩下該客隨手探囊取銀該洋人又用手掌打該客頭下客呼救命該洋人用脚再踢該客立即倒下亂滾約八九點鐘之久各客上前看視見已斃命咸抱不平幾將暴動該洋人隨即遁去卽由搭客楊和隹等百餘人公禀水巡警憲及自治會投訴乃由赤十字會詳驗受傷身死屬實由會員電告粤督照會英領請按律治罪旋經英領將一千人證提訊詳究踢斃情形尙未判决 
[日政府頒給朱令勳章奉天]  
　　代理寛甸縣知縣朱令元炯在奉有年遇有交涉不件辦理尙屬妥善昨日本政府特頒五等旭日章一枚已由交涉司轉飭朱令遵奉佩帶 
[預備俄員閱操長沙]  
　　近有俄國參謀大員不日游歷來湘早已照請湘省大吏俟抵湘後即至軍營閱看操演昨已由撫帥諭飭兵備處轉飭常備新軍兩標標統略云本月初十日左右有俄國參謀大員至湘看操各營弁兵必須早爲預備以免臨時周章 
軍界 
[張統制閱操日期浙江]  
　　閱操大員張統制懹芝已於初十日抵杭在下城小廟巷營轅駐節協統楊副戎二標統領蔣參戎督練處總參議靳副戎均赴行轅伺候張統制擬於十二日晨先閱各營步操此外敎練候隨時酌定命令茲悉楊協統已飭令各營新軍兵官於十二日早晨四點鐘整頓隊伍齊赴梅東高橋大敎塲站齊聽候統制點閱 
[黃浦武備學堂舉哀風潮廣東]  
　　字林報香港訪函云廣東此次因兩宮升遐舉哀禮節中有禁止某某種人閱看報紙之欵黄浦武備學堂亦遵照勒令學生一律辦理並禁學生收發家書學生不服當時即有數生决意抵抗旋爲該校監督所聞乃以譴責恐嚇學生於是學生益怒不可遏監督見勢不佳連夜進省謁見張督面請辦法學生因此又復自危恐其以專制手叚逮入獄中乃急束裝紛紛逃避有赴香港者有回鄉里避匿者迨該監督偕委員到校學生大半已行乃於次日出示召令回校按律訊問如有違諭者一律開除並向其交兄追繳歷年學費說者謂示内旣有按律訊問之言諒各學生寗失多金必不敢重行回校云 
[統領查閱操防鎭江]  
　　駐鎭巡防步隊統領周錦堂恊戎以安慶兵變江防戒嚴特於十二日親往象山大港各處查閱所部各營防務兼看各兵操演打靶等技 
[又有鹽勇爲盜松江]  
浦南漴缺地方顧雨生家本小康近又搖得會洋一百二十元爲宵小所垂涎前數日即有操外路口音者托故探訊顧覺之曯鄰近互相防衞初十夜果有盜匪四人登門圖刦顧起抗捕被石灰包擲中面上致眼謎口喑而鄰近聞聲鳴鑼已得即捕獲李長勝張海青兩名其餘陳春泉及某甲乘暗逃脫詎李係鹽捕前營中哨二棚什長張亦該棚勇丁均身穿號衣執有槍上剌刀等乃報由莊董會汛解送來城十三日始解至華亭縣縣主張大令連夜升訊李等直供不諱大令立即馳禀府憲戚太守聞而震怒飭即赶速備文送府十三日卽押入府署過堂 
學務 
[書局歸併書樓之計書浙江]  
　　浙省藏書櫢監理紳咨呈藩學兩司略謂官書局自停止校刋後專事刷印所有原設總分校各紳似已不負責任令擬節省月支移充諮議局員紳薪水即以該局歸併書樓仍將原有板片印訂成書平價發賣獲有餘利按季册報爲補助書樓經費俾得添購新舊圖籍以期逐漸擴充爲將來建置圖書館地步茲查官書局向分一局一坊局設忠正巷三忠祠内爲校刋并存儲板片及刷印裝訂之所坊設小營巷報恩禪院爲發售官書之所今議將售書處移歸書樓辦理以節經費似於管理較爲便捷至存儲板片及刷印裝訂之所擬仍其舊惟查該書局存書甚夥公積項下尙有存欵洋二千元零此項存欵應否飭該局於移交板片時一併造册移送之處仍候裁奪 
[賽會滋閙學堂續誌浙江]  
　　會稽縣陳令日前禀請撫學憲以平水村民人迎神賽會滋閙上竃村歐鄉學堂情事已誌本報現奉學司批云愚民仇視學堂固屬頑梗可惡然以地方公共則産撥助學務而又不能認眞辦理虚糜的欵自不能免人口實據稱屠長庚所辦歐鄉學堂敎員二人學生僅有九人屠姓子弟猶居多數明係屠家私墊改名學堂徒爲撥給會田之計非勒令改良拓充名額不足以泯爭端而昭公益陳阿坤旣經提案責懲仰即將該學堂所撥會田字號畝分從速查明分别斷結以免糾葛一面督飭屠長庚認眞整頓具報 
實業 
[札催試種各國農産南京]  
　　江督札實業學堂文云查江寗省城昨因擬設勸業會亟宜多備各國農産之成績最富者以資比較業經札飭陳道琪將美麥蜀黍等類以及有應仿辦試種之品悉聽該道酌量籌辦在案茲復奉部札催辦合行札飭札到即便遵照酌量禀辦 
[商會移覆紗廠困難情形浙江]  
　　浙江商務總會移復藩司略謂通益公紗廠前商虧欠各欵數至八十二萬元有奇可抵者僅三十萬元停閉二年無人承替前撫院廖曁前藩司誠顧全大局准將官欵銀四十萬一千兩停利拔本分年歸還其時該廠運銷内地之紗尙免釐金該商高鳳德獨任其難勉招新股接辦竭力經營先後新加股本活本共計五十五萬元添造機廠增置機具規模頗爲擴充無如創辦未久事艱力薄固難與外界爭衡而杭廠地利不宜且視各廠成本尤重自兩次增加錠捐已形竭蹶幸該商平時頗得信用各股東及往來莊號尙無異辭上年改捐爲稅又年增二萬餘元再須拔還公欵二萬一千餘兩難免支絀略陳各節似係實在情形際此庫欵奇絀之時該廠蒙前藩司喻量予延展已屬格外保全惟念近年花貴紗賤工料加昂又値市面艱難銀根緊促 
 
 

Page 12

 
 
該廠成本新舊積至百數十萬元之多設或支持爲難不獨無益公家恐致動揔全局敝總會爲顧全商務起見不得不據實上陳用特將該商所陳歷年帳略並節略代呈尊鑒可否俯念商艱量加維持出自逾格鴻施伏候鈞裁 
雜記 
[輪船慘遭颶風山東]  
　　小輪永田丸於本月初二日自大連來烟裝客二百餘名行至半路遭颶風受禍搭客溺斃幾有尙無調查其船身亦已不知去向又小輪銀生丸初一日由安東開駛烟台亦遭颶風裝載男客四百餘名女客四十餘名亦竟無蹝影現聞日本領事電請旅順日本海軍鎭守府搜索昨晨高雄兵船已出旅順口各處搜覓 
[轎失與警兵鬭毆安慶]  
　　昨有某知府轎夫在途賭博適遇站崗巡兵前來阻止詎轎夫等不服與警兵互相扭打各受微傷路人代報一區警周派令巡士多人排解而某府亦聞信前來一併解送巡警道訊辦卞觀察以誼屬同寅不便審問爰發交懹寗縣從嚴訊究 
[佛山鄉人糾毁警局詳情廣東]  
　　佛山前日到一妖僧年三十餘並無度牒行李亦不知姓名祗有一銅宣鑪旁鐫漢口鎭甘露寺六字前月杪先至仁壽寺挂單住宿一天旋到附近之張槎鄉鄉中有神棍數人藉以漁利詭稱活佛下降可以治病適有婦人患恙求醫神棍令該僧唾口沬使食詭稱該婦病愈遠近喧傳羣往膜拜獲錢米無算然皆爲神棍分肥該僧祗得粗礪一碗自知爲人傀儡夤夜潜逃至菜地沙該鄉人見張槎獲利之厚遂將該僧藏匿謬言活佛昇天旋有男婦數十人將該僧尋獲一時傳聞往拜者更衆張槎神棍聞之怒其奪利遂糾衆往爭該僧又遁至大富朗邊二鄉及太平沙隨者數百人沿途皆稱活佛張槎鄉各棍知其可以惑衆僞稱行將坐化擬用火焚其肉身爲歛錢計妖僧覺察爲脫身計又遁入内地神棍嗾鄉愚隨從之途爲之塞市店相率閉門警局以其有礙治安於前月三十晚一局巡士將妖僧解至正局未幾局門首圍聚多人索取活佛經宋巡官力勸解散初二日正局將該僧荷牌游街以解迷信詎張槎鄉鼓動敦厚大富朗邊莊邊太平沙等鄉鳴鑼集衆議赴警局奪回初午刻先有老婦二三十人到鹹魚筀街甫至一局門首即橫臥不起後到婦女五六百人圍繞該局宋巡官見勢不隹招爲首數輩入内婉言勸解轉昐有滿局内至傍晚男婦到者逹千餘人宋巡官乃邀三局巡官陳恭受帮同彈壓詎陳到而衆人即將一局折毁其在外者亦破璧而入散班巡士見不可理解欲開鎗轟嚇經宋巡官力阻而張槎鄉人反在局後對面連轟四鎗並糾衆將局内軍裝什物及巡士衣帽等搶奪一罕巡官僅携關防衝圍由後門逸至二鼓後祥分府始乘四轎從容到塲該街時已閉閘迨夜深人散始循例派勇彈壓初四日張槎等各鄉仍鳴鑼聚衆聲言再拆正局華巡視官適於初三晚回省宋巡官電請急回即晚五鼓往警署面謁王道請示辦法至初四早九點鐘帶同親兵十名並經王道派出消防課邵錫恩偵探課區乃宗　員前往密查得實王道乃面謁督轅請飭營縣先行會同解散再行從嚴懲究 
[會員獲盜求給鎗枝松江]  
　　東北鄉新橋鎭體育會破獲盜匪魏長生汪福昌蕭連魁等三犯送縣後忽經鎭董陳某要請官長給獎退告在衆謂有每人賞給快靴一雙之說全體會員大不爲然謂陳非發起人不庸干涉且亦不願受獎但得給發鎕支藉操綀以防後患受賜已多爰由全體具名禀懇華婁兩縣詳請上憲酌撥 
[詳擬續獲人犯罪名蘇州]  
　　蘇屬新陽縣吳令前因續獲寗軍在夏家橋捉賭案内之賭犯王桂山房主楊永昌二名詳奉江督批飭由縣訊明擬辦當經迭次提訊以王桂山夥同開賭自應按例擬辦枷號三個月杖一百楊永昌貪利租房開塲窩賭按例酌減枷號一個月杖八十並遵新章分别折罰完案業將擬辦情形詳請督撫憲核示 
[派員稽查匪類甯波]  
　　甬府夏太守近以江北岸輪船往來匪徒最易出沒特委張照磨春元前往稽查遇有形跡可欵之人立即知會巡捕盤獲一面由道札派防勇四名隨同該委員認眞巡察 
瀛談 
[（一）日本銀行儲蓄之調查]  
　　本年西七月份。日本積蓄銀行。計收商民存 
蓄之欵。共得日銀一百七十一萬四千六百五十元。由此以觀。足見日民不事浪費善於積蓄也。計通國之内。所有各積蓄銀行存儲之欵。共合日銀一萬零一百八十七萬七千七百十九元。若此欵散置民間。毫無禆益集之一處或二三處則爲數鉅矣移作實業之用。斯上下交享其利。吾國不。言實業則已若有意實業。積蓄一道。不可不措意也。 
[）二（日本蔬果出口之調查]  
　　日本蔬果。出産豐富。不獨足供本國所需。常以其所餘者。輸至中國及美洲高麗香港西比利亞印度並巫來由各島。計其價値。約日銀三百萬元。其中以日橘爲大宗。每年價値計八十二萬元。其次爲茨菇價値四十九萬元。又次爲山薯價値三十九萬元。洋葱價値二十六萬元。以上各數係由日本某報調查出口之數。至爲詳確其餘尙有不及備載者。然即此四項每年農民已增入一百九十六萬六千之鉅欵。詎曰無補。若更照計學家計算。則一出一入之間相去何可以道里計計中國土地。十九倍于日本。而膏腴之地。彌望皆是。若能從事於斯。時加研究。將見成效之著。必高出日本萬萬也。 
紀事 
[女妬六續]  
　　時値三月暮春時也。春光明媚。萬卉競妍。伯爵與蘇蘇同游於某公園中。絃管悠揚花　稠密。士女聯袂游覧者甚衆。伯爵與蘇蘇。正握手談笑間。忽覩一騎。飛馳而至。伯爵急凝視之。則夫人蕙蘭也。夫人不發一語。即以手中馬箠一揮。蘇蘇之桃花笑靨。已着楊鞭傷痕僨起。鮮血欲流。蘇蘇。唷然一聲。瑟縮車隅。欲泣還顰。急以玉手持頰。伯爵憤甚。起立與抗。夫人出袖中手槍準伯爵胸部。曰毋妄動。動則踣矣。 
　　夫人瞋目視蘇蘇。厲聲叱曰。密西司速下。不則將有大咎。伯爵聞言大怒疾聲呼曰。不能。夫人熟視伯爵冷然語曰。不下無碍。有無情之手槍在。已實子彈。機動則爾之意中人立玉碎矣。 
　　是時游客集而觀者如堵。咸驚駭以爲異事伯爵無奈。乃叱御者曰。馬克。速行。夫人亦叱馬克曰。子安敢行行且與若主俱斃於此。御者懼。不敢動。夫人又顧蘇蘇曰。密西司洵不。欲行乎手中物將不待汝矣。蘇蘇注視夫人則娥媚横掃。一手執鞭。一手持槍向蘇蘇。蘇　　蘇大恐。疾起躍下。自人叢中出。 
　　夫人見蘇蘇行遠。乃整袖束冠。拍馬揚鞭而。去。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　江蘇寗屬 
　　江寗諮議局籌辦處以京口駐防應否歸寗屬辦理呈商江督當奉端午帥批示查京口駐防昨據蘇州諮議局籌辦處以應否歸寗屬選舉等情請示當以諮議局章程第二條按語將來旂制裁改旗人應以所居地方爲本籍尋繹斯義自應歸入蘇屬爲正辦批飭迅詳撫院逕咨核辦一面咨商將軍逕咨蘇省彙核辦理並核明見復各在案據呈前情應俟咨復到日再行飭知仰即遵照 
　　江南法政講習所畢業生附生國曾霖縣丞舒厚禮監生韓富年巡檢項聲樹從九朱琦縣丞程善等十八人以諮議局籌辦處委任各職員皆係現充各學堂監學敎員辦理學務之人與奏辦兩江法政學堂之案及諮議局章程多有未合應否仍由辦學務兼充抑應改委法政畢業學生專任其事等情禀请　督究應改委與否伏賜示遵當奉批云禀悉籌辦處之性質係爲籌辦諮議局而設各科科員所辦均係管理之事館頒章程於小學敎員僅停其被選舉權不言停止其管理權該生等豈竟誤以管理員爲議員耶諸生諳習法政何於辦事界說尙未瞭澈且將來實行新政正多需才之處何患無自見之地而必爲此無謂之爭競殊爲該生等不取所請應毋庸議仰卽知照此批章程發還（並訪聞此件擬批時有躍冶必非良金爭食必非隹士意在月廩薪金而已之語） 
　　江蘇蘇屬 
　　蘇省諮議局籌辦處以文廟西首有曠地一方約二十餘畆前曾列入荒册當經禀准上憲將是地留作建造諮議局之用刻已飭委查勘界址估計材以便興工 
　湖北 
　　鄂省諮議局籌辦處前飭各州縣辦理調查選舉等事歷有數月尙無頭緖該局總辦恐不能依限辦理特詳請督憲遴委留日法政專科畢業生十一人充十府一州之選舉襄理員前往各地督促六十八州縣依限辦理聞此十一人已於初十日分途前往矣茲將各員姓氏及所派府分錄下武昌府叚樹滋漢陽府嚴維坤黃州府李繼安陸府康誥德安府蘇道衡荆州府杜承休襄陽府楊鑑藻鄖陽府楊源清宜昌府呂遵先施南府徐世勛荆門州瞿鴻賓 
[士民動議調查]  
　　江蘇寗屬（揚州江甘） 
　　揚州府江甘兩縣諮議局事務所現已從事調查城内業已查竣惟四鄉地方遼闊調查難週現准江寗諮議局籌辦處電催迅速進行爰於初六日開四鄉董事會責成各董協同調查以冀不誤期限聞刻已議定各認本鄉鎭調查同時舉辦 
　　浙江（湖州） 
　　初七日諮議局選舉事務所開會提議選舉駐府參議郡紳與外縣各代表意見不合致多反對初八日續行開會府縣及七邑紳民到者約三百餘人仍由鍚太守及張君篤生演說首先提議選舉叅議之事謂外縣昨日旣反對今日再行重議且俞君恒農本堅辭不妨將昨日所議各事一例取銷衆皆舉手旋見選舉一事紛紛議論莫哀一是遂由錫太守及程安二縣曁蔡紳源清沈紳譜羣余君肖泉程君希剛李君奎伯等再三協議始商定先舉七邑代表如（烏程）沈譜羣（歸安）凌子恒（長興）朱治元（德清）王某（安吉）金篤初（孝豐）朱馥齊（武康）凌春臺等七人然後由七代表各持票一紙選舉一人投筒以多數取决公請錫太尊登臺開筒計烏程代表舉劉紳澂如歸安代表舉龐紳元濟長興代表舉蔣君孟蘋餘四邑均舉周君湘齡遂以周爲叅議旋又有孫田鄕姚廉泉葉某三人出而反對偕同在座二十餘人一齊外退以致錫太尊大爲不然謂全局皆允而三有忽存私見牽壞全體斷無此理况照章以多數取决仍宜以舉周爲定母誤公益衆皆拍手惟周現在杭省除由湖府電促外又派七邑代表卽晚附輪到杭恭請並議定即以七代表爲七邑幹事員由幹事員發給調查員證書聞調查員目前每縣先舉十人爲額如不敷派再行添請至此時已日沒搖鈴散會 
　　又（嘉興） 
　　嘉興諮議局參議陶惺臣君昨由滬回里後即往謁嘉興秀水兩大令籌商選舉調查事務並商訂本月十五日由兩縣開會一面轉囑嘉興勸學所及府商會將各鄉鎭董事分别開單由縣知照抯任調查以期早日葳事同時舉辦 
專件 
[山東巡撫奏設立諮局籌辦處摺]  
　　（前略）臣維諮議局爲議院基礎籌辦處之設有監督選舉事宜之職務至選舉事畢欽遵諭旨限一年内一律辦齊計明年九月諮議局成立以前籌辦處即應裁撤顧選舉章程條目繁密必選舉之人心知其意如何爲合乎資格如何爲不合資格如何爲停止選舉權如何爲剝奪選舉權初選複選監督以及調查管理檢察各員　行之職務施行之日期各省情形不同誠如憲政編查館來咨不能不自行酌定臣與司道等會商即參酌各省辦事章程除派藩學臬三司爲該局總辦外其餘職員官紳參用並延派嫻習法政辦事素有經驗者爲該局叅議以資浹洽而備顧問於本月十九日即在省會設局開辦紳商士庶到者甚盛臣及司道等將聖詔大意謹敬演解咸知感動並擬先在該局附設演講所專解釋選舉章程約兼旬可畢凡聽講及格者即派赴各屬爲司選員此項司選員到各屬如法演講其聽講及格者即分赴各邑爲調查員一切選舉經費遵照定章第五十三條經費項下豫備費應由督撫籌指專欵撥用等語籌辦處自應在豫備費之列臣到東以後裁汰冗員撙節糜費不遺餘力此項新政關係重要自應籌欵撥用仍以核實速辦不事鋪張爲宗旨此東省諮議局籌辦處開辯之大略情形也抑臣尤有進者諮議局之設人多視爲創舉其實皆合古義詳繹原奏歴引洪範之謀及庶人周官之詢於外朝爲證今則在諮議局未成立之先選舉議昌即爲人民公共意思之 
 
 

Page 19

 
 
代表然則此議員者實爲與謀與詢之人此諮議局者即爲謀之訽之之地欲議員之得人必先選舉之如法欲選舉之如法必先司選員之得人而初選複選監督州縣之以身作則者更可知已至於開辦之初在吾國今日敎育即未普及人民知識自未完全故一言選舉搢紳士夫或生欵慮何論顓愚臣惟有隨時隨事上宣聖德下通民情選舉權之資格則從寛使之易於跂及剝奪選舉權之限制則從嚴使之無所藉口在人民耳目一新知匹夫責任之匪輕詢謀僉同之可貴懼遭擯棄爭自濯磨人格旣尊邦本斯固除將辦事章程及職員姓名咨送憲政編查館備查外所有微臣開辦諮議局籌辦處情形理合恭摺具陳奉御批憲政編查館知道欽此 
[山東諮議局籌議處職員銜名]  
總辦三員山東布政使朱其煊署山東提學使羅正鈞山東接察使胡建樞會辦一員度支部主事石金聲坐辦一員候補道袁蒓參議二員前河南唐縣知翰林院庶吉士沈芳日本法政大學畢業生一廪貢生黄敦　　　　　　 
懌庶務科長一員准補剡城縣知縣賈景德文牘科長一員暫由參議兼辦檢察四員江蘇試用道朱壽蕃鴻臚寺序班李丕恩法部主事孫曾　度支部主事徐金銘以上四員俟初選舉造册送省實行檢查時再委派文牘科科員一員候補同知王斯謀庶務科科員二員主事銜法政畢業生王景禩候補同知董大年以上職員量事之煩簡再行增減 
本埠新聞 
[預備立憲公會大會紀事續錄]  
　　昨日預備立 
　　憲公會開會各職員報告完畢即行提議事件（一）議明年進行方針以提倡地方自治爲主要（一）議會員宋敦甫君提議酌減會費一節此事自從本會成立以來卽經研究多次迄未能决應俟此次新董事詳議再行答復（一）議宋君又議擴充會報篇幅此事業經前董事一再籌議俟詳定體例卽行通告（一）議會員丁子仁君提議設宣講所宣講憲法以多造成立憲國民之資格此意甚善應交新董事籌定辦法（一）議丁君又言戒烟已有厲禁本會尤宜嚴肅云云應卽互相督察（一）議丁君言本會宜擴充董事員額似可不必（一）議修改章程應由新董事發送選舉票於全體會員請推舉起草員並徵求意見俟草案擬成先由董事會通過再即送全體會員如無異議即作爲定本議畢選舉開筒舉定董事姓名如左 
鄭蘇龕　張季直　湯蟄光　孟庸生　張菊生　許久香　雷繼興　李雲書　李平書　　 
周舜卿　胡二梅　周金箴　王丹揆　高夢旦　王勝之　李蘭舟　陸蔚士　張右企王一亭　楊翼之　孟蒓生　 
　此次所舉皆係董事其正副合長須由董事中會推約十日内推定 
[解繳南昌敎案賠欵]  
　　南昌敎案第十次賠欵銀八千七百五十兩業由贛藩移送滬道轉交駐滬法總領事代收轉解 
[晋益升滙票號倒閉餘聞]  
　　英租界漢口路晋益升滙票號與京津各埠分號同時倒閉屢誌前報茲得江西友人來函略述該號東熊石秋之歷史石秋係贛省安義縣人乃父曾爲湖北某縣知縣宦嚢頗豐然至石秋兄第成立時餘積已不及二萬金石秋初在省城創設晋益升票號時得妻父劉某資本十萬金尋因虧折七萬劉與拆退所餘三萬亦未收回石秋爲人有幹練名平日亦不浪費惟諸弟則奢豪無狀聞石逸在滬每年須揮霍二萬金前年滬號在江寗攬購銅元銅斤獲利數萬其八弟試令經手因事被控參革回籍近年石秋廣通聲氣於漢口京津各處均設分號然暗中虧負已不資矣本年秋間石秋尙在北京擬運動承辦東三省鹽務不成出都回至上海即避匿不出其弟石愚經理滬號知京號事敗滬號亦有滬道官欵數萬恐被拘拿呑服烟膏二兩餘即時倒地旋經西醫救愈挈眷逃遁現本省除將省號經理閔芹鄉管押外號東熊十六亦已拘押南營坊樟樹下熊宅大廈連雲甫經落成本年眷屬遷入演劇宴客頗極一時之盛茲亦由南昌縣李大令飭差發封從前省號與本省官塲交接悉多徵逐其打麻雀牌每以五百元爲一底因賭輸負虧累公欵有李刺史等多人現計各埠分號共虧一百餘萬其中官欵尤多熊氏本省産業已抵官銀號欠欵其餘負欠纍纍不知如何了結也 
 [P諭飭錢莊股東覓保理欠> 
　　源元錢莊股東莫枚昨由元和縣押解來滬發縣看管現本縣李大令奉到滬道札飭令傳諭莫枚迅即覓保出外清理欠欵 
[部飭禁阻華工出洋]  
　　外務部訪聞近有洋商在福建等處招募華工載至上海轉送出洋情事業已電致閩督嚴密查禁一面咨由江督轉飭滬道函告江海關稅務司以後凡有出洋輪船應令扞手嚴加查察如有形似小工者即行扣留勿令出洋 
[磋商挖泥公司罰欵]  
　　文滙報云聞星期五日江督端滬道蔡在寗與駐滬荷蘭總領事碩潑林君會商濬浦局要務據前江海關稅務司好博森君所繕報告擬令挖泥公司挖泥五十萬方碼（共値銀十五萬兩）不付工値以代罰欵而滬道前曾在滬建議謂該罰欵銀十五萬兩應令現交碩領事則謂可令該公司備銀十五萬兩交存某銀行設將來挖泥能過合同原定之數則工値即於存欵内扣除否则即將存欵交付濬浦局現因江督不允故未定議 
[查復議罰錢莊辦法]  
　　滬道蔡觀察近奉江督札查前做空盤買賣之順康會餘兩莊如何議罰蔡觀察當即查復謂該兩莊業經商會罰令各捐善堂經費洋一千五百元解道備撥現已將此案從寛了結云 
[大清銀行拯救灾黎]  
　　本埠大清銀行以徽州水灾甚重現届冬令灾民困苦特製棉衣褲十萬件分起運往散放業已函請滬道發給免單函致滬關稅司免驗放行 
[學生體育進步之一斑]  
　　徐家滙高等實業學堂學生於十二日下午與海關英美人賽足球勢均力敵各勝二球十三日又與聖芳濟書院英美法德諸國學生比球聖芳濟負一球爾時中西人之來觀者鼓掌如雷僉謂中國學生之體育甚屬可造云 
[勸學所選舉協董]  
　　本縣勸學所選舉姚文枬君爲總董已紀昨報茲復選舉協董聞顧丹泉君得最多數劉子瑜君得次多數 
 
 

Page 20

 
 
[格致書院十一月份課題]  
　　（策）周公相成王諭寰球各國無論何敎均例有祈禱其禮意可相同否臘鼓歌不作者聽（算學）今有天四方與五天方及八天之和等於六天三方與四之和試準代數四次法求其整幻根並詳陳其算式設有撱圓體其長徑爲甲短徑爲乙求内容最大圓錐體之公式如已知甲爲八乙爲六其眞數爲幾何試繪演之限十二月初十日截卷 
[盜案駭聞]  
　　浦東金家行南芝蔴塘祁姓祠内看祠人姜龔氏家於初十夜二時有盜匪二三十人毁門蜂擁而進將姜姓男女人等用繩捆縳持刀恐嚇搜括三次將銀洋首飾衣服刦取一空並將各人身上衣服身畔銀洋盡行奪去當由事主知照該圖地保報縣置之不睬現聞由祁紳代爲函致邑尊飭捕勘視跴緝 
城内 
[催繳忙銀]  
　　本縣下忙錢糧開征以來約收八成現經櫃書將已完各户版串照數截出其餘未完各户責令地保催繳如能從速繳清賞給銀牌以資獎勵其疲玩逾限者禀請提案此追不貸 
[京餉過滬]  
　　浙江藩司顔方伯札委揀選知縣劉拱宸管解本年第八批地丁京餉銀五萬兩來滬乘輪運津入都交納昨本縣李大令特派差役協同提右營兵丁妥爲保護以昭愼重 
[唆使抗捐]  
　　閔行厘卡委員沈明府函致本縣李大令謂有吳冲涇航船户何永丙車溝航船户錢河蓋塘灣航船戶喬永鄉等三人裝載各鄉人零星棉花睃使抗捐請飭提究等因李大令准卽飭差先將何永丙傳案審訊據供並不睃使實係各鄉人不肯完納求鑒大令判何交保速向各鄉人開導照章繳納如有滋閙惟爾是問飭令具結存案 
[少婦私逃]  
　　小南門内永興橋堍李姓少婦背夫逃出避匿浦東張江栅某蟻棍家昨由李訴知道轅偵探長請將蟻棍提滬解究該探長以未奉公事不能擅自往提飭赴縣局控告 
[官事]  
　　湖北候補道嚴開第候補知府史繼澤昨均到道拜會禀見 
南市 
[茶館聚賭]  
　　總工程局董事查悉境内各茶肆近設標會事同賭博昨特飭探傳諭各茶肆以後不准再設如違罰究 
[巡士薙髪]  
　　總工程局警務長查悉東南各區巡士中有藉詞初九日皇上登極私自薙髪者除飭各區長一體查罰外先將本局巡士熊華卿陳敬喜等三名着記大過一次以爲不守國制者戒 
[是否竊賊]  
　　西國女士明小姐失竊物件昨由西區偵探查獲形跡可疑之陸阿三王雲清兩名解至總工程局送縣訊辦 
閘北 
[追繳道契]  
　　萬羅洋行執事郭仲山昨扭合豐公司賬房紀子安並車失周阿福至四路一區分局控被該公司股東朱幻南等取去四畝有零之道契呈紙請爲訊追紀周二人供在該公司營業未久不知底細諭飭暫押候查明再訊 
[紏葛不清]  
　　劉如慶前與魏沈氏因房租紏葛控由四路一區分局訊明開釋在案昨魏之長子祥如復將劉妻鄧氏毆傷由巡士查獲解至巡警總局押候訊究 
[移提拐案]  
　　陸才狗誘拐揚州女周三來滬圖賣被四路一區查獲收押在案昨由江都縣派差來滬移請帶回黃巡官諭將在押人証一併交差歸案訊辦 
新租界 
[求免驗屍]  
　　新閘橋路顧生泰洋貨店夥奏炳成呑烟斃命由捕房將屍車送斐倫路驗屍所飭保報知本縣李大令於前日午後蒞驗旋由屍兄秦福成求免自行棺殮 
[查獲銀箱]  
　　靜安寺捕房西捕前日在义袋角草地上拾獲空銀箱一隻送入捕房後訪聞該箱係英界某姓失贜當即飭探查核 
英租界 
[火警]  
　　昨晨五點餘鏱湖北路朝日東洋店起火延及此隣漢記剃頭店久康烟紙店協和烟紙店及迎春坊弄内二百廿三二百廿四號門牌兩妓院共燬樓屋十餘間 
[責成經理]  
後馬路某號主黄霞峯因不付匯票銀兩由滬道蔡觀察札飭公廨往提黄已避匿昨由差探將該號經理陳崎生傳案请訊判交六百兩人銀並保限一個月交黄到案再核 
[欠洋收禁]  
　　元芳洋行控李以生虧空賂洋一案昨晨由廨後訊判李押西牢半年交還銀二千六百兩如無力繳洋如押年半 
[罪有應得]  
　　同三和陳壽卿等控江福卿私刋圖章冒騙貨兩昨經公堂復訊屬實判江押西牢半年 
[嚴懲匪徒]  
　　裘天實銀樓夥高桂泉控匪徒趙示山串黨騙搶値洋一千餘元之金飾一案昨晨由廨復訊屬實判趙押西牢五年期滿逐出租界 
[定貸不出]  
　　英商裕昌哈味兩洋行控孫棣山定貸不出昨晨由探將孫傳至公廨判交保限兩禮拜清理 
[串竊臣欵]  
　　卜内門洋碱公司控陳利生王會堂伍小實朱貴卿潘戴氏伍周氏潘騙洪串竊洋三千餘元由探一併查獲解廨請究判分别押限一禮拜交贜再核 
[懲辦拐匪]  
　　許蔡氏控蔡左氏陳季氏張雲慶左長有左金才串拐伊女小楊價賣爲娼一案昨經公廨復訊屬實判蔡左氏陳季氏張雲慶各押一年左長有左金才　　 
[跳出火坑]  
　　瞿王氏之買女崔桂實不愿爲娼逃入濟良所昨晨由所解　　訊判暫留棲流所候父母投案具領 
[勿再拉客]  
　　鴇婦主老二與雉妓徐三實花小實張秀寳王周氏在途拉客由捕查獲昨解公堂請究判王鴇押十天徐妓等各押三天期滿帶回捕房拍照存查再犯重辦 
[賣良爲娼]  
　　妓女倪善金不愿爲娼逃至濟良所解廨请訊據供崇明有被小輪船廚司沙大頭拐賣爲娼判暫留濟良所候補提人証再訊 
[不實不盡]  
　　妓女妙連觀控許沈氏屈李氏串竊珠飾昨由公廨復訊原被各延律師到堂互辯中西官以兩造均有不實判將案註銷一併斥退 
美租界 
[電車肇禍]  
　　前日傍晚聘白爾五十九號電車行經百老　路將年近花甲之徐軒臣撞跌碾傷左足由捕車送捕房轉送同仁醫院求治一面飭查該電車司機人姓名再核 
[痴漢欔物]  
　　瘋子林連生昨在西華得路任意滋閙並將包仁生所持銅器欔去當經巡捕截獲送入捕房旋由林兄松甫保釋 
[漆匠行兇]  
　　漆匠王榮芳昨向同業朱阿品硬借不遂肆行兇毆由朱報知捕房請究 
[隣人拐婦]  
　　陳介雲之妻被人誘逃陳疑係鄰人姚春榮所爲昨將姚扭交華探拘入捕房捕頭飭赴公廨控告 
[房東注意]  
　　陸華生張阿二昨至有恒路五百廿六號門牌以租房爲由行竊衣服等物由探拘獲帶入捕房押候送辦 
法租界 
[押犯擁擠]  
　　捕房麥總巡以公堂於國喪期内停審要案以致因案拘入人証甚爲擁擠且入仙橋大自鳴鐘兩西牢夙有人滿之患昨特議定自後押犯悉解小東門押所收禁聽候傳訊發落 
[給發絨氈]  
　　捕房在押各犯每届隆冬循例給發棉被本届改換絨毯經已製齊每名給發一條 
[匪類尙多]  
　　姚阿春竊某舗土布十疋朱阿雲强搶途人眼鏡黄順廷摸竊某甲銀洋均被探捕拘入捕房押候究辦 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[湘撫岑奏淮鹽缺乏趕運濟濟銷摺]  
　　奏爲湘省淮鹽缺乏赶運濟銷曁籌商借引借輪另運接濟情形恭摺仰祈聖鑒事竊照湖南境内多係淮鹽引地歲銷計十一二萬引歷年以來淮南照常掣運每以鹽多銷滯爲慮自光緖三十二年湘省銷鹽十八萬三千餘引較曩昔歲銷增多過半而淮南塲産僅敷舊額驟致岸銷暢旺遂覺運濟不及至三十四年六七月江水盛漲時鹽船由淮開江水溜風急上溯維艱一時不能抵岸即經臣飭派官輪加雇商輪赴漢口上下游各處迎頭拖帶兩江督臣亦先派官輪拖送正期彼此拖運逐節催趲詎民間以市鹽漸少羣赴城鎭預購們儲食以致市銷更形踴躍驟脫擋之慮外省外市鎭並有因爭鹽滋閙情事旋各輪所拖鹽船先後到岸分掛濟銷市面有心賴以安定此七月間淮鹽缺乏赶運濟銷之情形也維時市鹽雖敷周折而倉棧存底業已售罄分銷各局均少積儲淮南常運鹽斤隨到隨銷亦無可餘存之引且預計鹽棧已掣在運者僅敷十月以前銷市其續引掣運者尙須三四個月方能運到以淮湘距離數千里道途窵遠時期緊迫若不預籌救補之法至十月以後湘江水涸較大鹽船須在岳州過駁周折愈多誠恐市面需鹽較前爲迫切懲前毖後非籌備太宗鹽引由長江大輪逕運抵湘不足以期捷速而濟緩急迭次電商兩江督臣端方於常運外另備五萬引或借商輪或撥官輪逕運備銷並以淮南如無大宗存鹽即爲湘省專借束蘆鹽引俾資挹注復電咨山東撫臣籌商借運旋由端方將借引辦法電請軍機處代奏奏旨允准並先經會同湖廣督臣曁臣電商直隸督臣楊士驤轉飭招商局借撥大輪一號赴十二圩裝鹽逕開岳州分掛又添撥向駐儀棧緝私兵輪一艘設法拖運臣即督飭湘岸督銷淮鹽局總辦道員派员分赴漢口岳州督催駁運現在另運之五萬引由輪船民船分别裝運陸續來湘此籌商借引借輪另運接濟之情形也惟查鹽斤爲民食所關銷數旣驟見增加運數即宜預爲籌計此次湘岸缺鹽始幸寗湘各派官輪拖運迅速不致有妨民食繼得東蘆借定盬引撥輪裝運蹔足應濟急需否則岸引脫銷商民交困爲患曷可勝言兩江督臣端方前因淮南産收短絀籌定培養商灶並借北濟南辦法奏明興辦是於恤商增産之中實寓統計兼籌之意以後湘省盛銷鹽引尙須淮南實爲籌備源源接濟臣仍當隨時體察情形電咨兩江督臣籌商辦理以期維持久遠無誤岸銷所有籌備鹽銷情形謹會同湖廣總督臣陳夔龍恭摺具陳伏乞皇太后皇上聖鑒謹奏光緖三十四年十一月初四日奉旨知道了欽此 
[東京通信]  
　　陸軍監督被擊紀聞前日士官各學生行畢業禮各學生與陸軍留學生監督周家樹商議川資一事周拔腰刀作指揮狀意在恐嚇有某學生上前攔阻勸其不必如此周誤認爲學生抵抗即舉刀猛砍擊傷一生一傷頭顱一傷左臂同學見之大憤羣舉腰刀向周亂斬拳足交加飽受重傷幸爲旁人力救始免性命之虞按此說與前報專電情節大異姑錄之以觀其後 
　　革黨大閙裁判所前月二十六日日本東京裁判所開審民報事件時旁觀者約千餘人惟該所向例旁聽席僅有六十座不能多容特請警察預爲攔阻時革黨疑日本裁判官不准入聽皆憤激不平蜂擁而進警察不得已乃開大堂備設椅子請人高坐至午後該裁判所乃宣告禁止公開始無人進内云 
　　革命黨之舉動此次兩宮大喪舉國同悲而此間革黨各處貼有揭示勸學界不得哀悼如有不從當以小拳砲從事等語昨有某某等以此等揭帖外人見之不甚相宜遂捽破之詎爲革黨所見竟以鐵棒相嚮身受大傷某乃急告江蘇同鄉會長頃已由會長遍發傳單開會商議對待之法二十八日晚廣東士官學生二人照例在袖上附貼白布二方在神田廣和昌夜餐時樓上適有革黨飲酒下樓見之竟以老拳相向意欲致之死地幸爲館主力勸某等遂乘隙而逃然已狼狽不堪矣 
　　山東學生會議官費問題山東學生會議謀補官費一事已誌前報茲悉陽歷十一月二十九日山東同鄉會又集全體學生特開大會於牛込區横寺町山東事務所聞山東學務處處已來有公文允許酌補云 
　　學務監督電請續奏游學章程學務監督處上學部電文云學部鈞鑒政治官報載有酌改游學章程内無自費生考入官立高等專門一條改給官費之事查此條係爲鼓勵學生起見於培植人才不無裨益能否續奏敬祈酌裁賜覆蒙奏派管理學生敬謝炤叩庚 
　　攷察員乘輪返國學部奏派調查在學堂分科辦法之何燏時商衍鑾二員現已公畢擬乘博愛丸輪返國准於本月十五日抵上海 
國外新聞 
[近東大變局五十三誌]  
　　字林報十二日倫敦電云意大利外務部大臣鐵托里近在議院演說甚韙塞爾維亞與芒替尼格洛所行各舉謂意國僅能於外交之上與以助力並評斥奥國之行事又謂初九日巴齊拉君在議院宣言奥國曾允割讓屈的洛一事當時三國聯盟並未提及等語旋經各員投票信任政府贊成者二百九十七人反對者一百四十人十三日倫敦電云意大利外務部在大臣鐵托里之演說與前國始倡歸併巴斯利亞與赫在戈維拉兩地時贊許之言論宗旨迥異奥國之大爲不悅十二日柏林電云奥政府不認邊境啟戰之說土爾其青年黨要請土王於國會開議之日重申立憲誓言以昭大信土王現仍拒絶此請英政府因土奥兩國將直接締約頗表同情以故大局較前益定文滙報十四日倫敦電云奥京維也納電稱奥政府頒發文告辯明奥國徵軍並無其事奥國現留補預備兵以保疆圉而已十三日柏林電云土爾其抵制奥貨較前益甚土政府無從禁遏 
 
 

Page 27

 
 
[荷委將有戰禍]  
　　十二日華盛頓電云荷蘭海軍已在維萊瑞拉海操練示威同日倫敦電云昨有荷蘭兵艦數艘在浦厄托開培洛拉格伊拿及瑪拿開巴三處戒嚴委政府將下封港訓令 
[德國預算案之短少]  
　　十三日倫敦電云德國預算案載稱一千九百零开年預算共虧少一千三百萬馬克本年虧少將增至一萬一千二百萬其故因入稅短收國用日鉅而尤以海軍一務負累最甚 
[法國海軍大員受譴]  
　　十三日倫敦電云法國首相克納芒柯近將西地中海及萊凡脫艦隊總司令官桀米納脫將軍並著名海軍某大員召回巴黎嚴加申斥因該員違背軍律接見來賓告以法國艦隊軍需各品其數僅及應備之半故桀米納脫海軍大將將不免受嚴譴也 
[德外部次官辭職]  
　　十二日柏林電云德國外務部次官斯台姆里前曾請假在案今自請開去職事惟尙未經政府批准以上譯字林報 
[美總統反對女子選舉權]  
　　十二日紐約電云美總統羅斯佛近致書紐約女子要求選舉權大會謂該黨此舉並不贊成且審度該黨策畫並不能增益女界之勢力因此羅君之書大遭女子評駁 
[美將撤退古巴駐兵]  
　　十二日紐約電云古巴知事曼干及兵部大臣拉愛脫宣言美政府已決議於一千九百零九年正月二十八號撤退古巴駐兵以上譯泰晤士報 
[日本設立鐵路專省]  
　　十二日東京電云日本鐵路省規則已於今日發布遞信省大臣後籐男爵已簡爲省大臣譯文滙報 
小說 
[探險實事北京巴黎間競車日記（二）]  
　　三十一號。法郵船運馬託磨皮車抵大沽。取道天津。而至北京法國使館。公使令駐兵爲余等經理搬運。暫置於彼等營中。此營爲中國舊日宮禁衞隊所築。庚子之役。法兵據之。今仍其舊。營中有前膛臣砲一尊。長八米。逹有半。係千六百二十七年。葡王某贈中國者。中國皇帝賜號曰神威。每逢朔望。則兵弁向之行禮。此野蠻拜偶敎之常事。無足怪也。 
　　六月四號。中國外務部宴余等於其官署。其駐京之衞兵。聞已戒嚴。鎗砲子彈。均已發給。蓋爲革命黨之風潮也。是日慶王復宴余等於其王府。方入門時。忽有砲聲。余等頗訝。疑爲炸彈。而王之神色。如老鷹之徬徨不得。食者。亦無他異。及余等出。響聲如前。歸而詢之。始知爲中國王府大門開闔之禮節也。 
　　余等以某公爵之介紹書。得一瞻中國新建之大學。其生徒皆麗服緩帶與彼中所謂大人者相類似。最奇異者。悉皆寄宿校中。無口演之講義而用石印之課本。至其人數。尙不及吾巴黎一中學校。 
　　北京道路有新築者與巴黎附郭小村落之田壤相似未修之道路則幾不可躡足。地絶寥遠。尙無電車。街間亦無電燈入夜幾不能出門窮人蹲於路旁。挾餅而食。房屋之高。不及四米逹。上無樓下無窖逹。官貴人以及富者。均乘兩輪之木車。蹚𨃐於道。終日絡繹不絶。 
嗟嗟。北京如是。其他可知。恨余無暇一覽歐化之上海 
[（二）北京至張家口之旅行]  
　　布置旣畢。糧儲亦備余等遂於六月十號晨七時啟行。五車由法營相繼而發。途中觀者如堵。我法公使以三色旗插余車頭。祝法國共和萬歲。 
法兵以軍樂前導。余等以極慢之速率。隨之而行。出得勝門十餘里。軍樂隊始放鎗致敬而去。又行十餘里。余等就一小運河之旁早膳。河有橋。橋畔行人相聚而觀。咸嘖嘖歎爲奇事。一華有言此橋建築。爲時甚古。余見。其石紋斑駁。欹斜欲斷當斷爲耶穌降生前之建築物。橋長約十米逹。兩端都爲沙所沒。石塊均作青色。其光若鏡。有人。拾級而升。石面滑蹋。幾幾乎不可留足。蓋已年久不修矣。 
來函 
[自來水加價之疑懼]  
　　前日内地自來水公司橫加水價大拂民情已不合於公益之理然猶得曰爲保全商本徐圖推廣起見不得不爾近日南市白玉樓失愼火會諸公奔走往救此係慈善事業略償水價亦已足矣詎　該公司昧良嗜利索酬至九十二元之巨聞之殊深詫異查是日延燒約二小時火會所開龍頭不過六處而該公司浮開至二十二處每處每時出水若干約略可計而該公司浮開至三十萬加倫每千加倫水租界需洋五分而該公司則需三角貴至六倍是本國之同胞反不如外洋異族之尙有天良也非特此也西門外澤濟社爲防患計議設地龍十餘處因該公司慾壑未盈至今未决其他不合情理之處筆難盡述萬一火會諸公因此寒心或者該公司利令智昏臨時竟不開機滬上爲人烟稠密之區後患胡堪設想無怪聞者髪指羣欲與之爲難倘下流社會偕此暴動在該公司咎由自取居民恐不免波累爲此敬告各社會各團體速行籌議對付之法鋤奸商而保治安神商士庶俱有責焉諸祈察照幸勿漠視 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
