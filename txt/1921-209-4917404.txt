# 1921 - 209 - 4917404

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
時評 
[張作霖之車（老圃）]  
　　張作霖所乘之自動車忽出現於滬上觀者如堵其製造特異之點在防禦鞏固可置衛士六人設機關槍並設堅盾機動即下張作霖得此車安坐其中藏身可謂固矣然僅賴此區區者爲藏身之計可謂陋矣 
　　歐西大珠寳店之鐵箱其質料之堅構造之精鎖鑰之巧苟非主人自洩其秘殆無有能啓之者然猶憶數年前歐洲某珠店出竊案警察得窮賊之大槖中貯胠篋發匱之具凡近世科學所發明之利器劇藥殆無一不備故就防者言之自以爲極人世之技巧莫能破之者矣而就攻者言之則無堅不可摧無孔不可入彼以機心出此以機心應試以張作霖譬之光怪陸離之奇寳雖鎖之鐵箱尚有覬覦况坐於車中乎極此車之效用或足以抗張良之椎荆軻之七首然今世科學新發明之品固不難使此車飛至空中則不亦不足恃也 
　　昔慶封出奔其車特美魯人評之曰車甚澤人必瘁今張作霖之車有慶封之澤其瘁可知而慶封之車不設機關槍遠不如張作霖之安固然車甚安人必危 
[命令]  
　　八月二日大總統令　財政次長代理部務潘復呈擬將印花税欵撥充十年公債基金懇請明令各省區不得扣留儘行解部等語印花税欵本係中央直接收入現在發行十年公債既經該部將是項税欵撥作基金自應悉數報解嗣後各省區長官務當恊力維持關於印花税欵不得率請扣留以昭信用餘如所擬辦理此令 
　　又令任命王景岐爲駐比利時國特命全權公使此令　　又令任命張煜全爲外交部參事此令 
　　又令内務總長齊耀珊呈准吉林省長咨請任命張安平朱金元張安耆試署濱江警察廳警正均照准此令 
[專電一]  
　　北京電外銀團要人言中國所負内外債三十萬萬每年收入十分之七作軍費内亂兵費在外是中國己無力還債其他政務將一事莫舉若不猛省早息内争則民國十四年六月三十即爲破産年度（四日下午一鐘） 
　　北京電某駐外公使電請將吾國軍備縮至最小限度在太平洋會仿瑞士比利時宣告永遠中立保持門户開放主義維繫世界和平　　北京電　昨午美代使芮德克訪外長談某項重要問題不到發表時機同時美參贊裴克訪刁作謙談太平洋問題亦密（四日上午十二鐘） 
　　北京電昨某公使等赴外部訪問鄂事謂中外種種交涉懸案未决無意識之内亂又起中政府究作何計較可信將提抗議（四日上午十二鐘） 
　　北京電王占元東電催發實業公債六百萬否則十年債三百萬亦可冬電請募地方公債千萬田賦擔保五年期八折實收一分利息滬關鍾委員解到三十萬各處得信羣赴財部指領至則鄂省己提去（三日下午二鐘） 
　　北京電曹錕電張志潭財部僅撥四十萬不敷甚鉅執事不能袖手旁觀（三日下午三鐘） 
　　北京電集官電外電私電綜核結果湘鄂戰事尚未大接觸係盤辮式之打架雙方待人出而調停可信蕭耀南或將受湘鄂商民請求師段褀瑞揮淚登車故事報載總攻擊係推測豈有援軍未到而孤注者（三日下午二鐘） 
　　北京電靳雲鶚索車百輛雇招輸卒請示權限院冬電覆稱車己令交部備輸卒禀承蕭總司令辦理權限歸蕭總司令節制調遣　　北京電田中玉請備車六列並請轉令隴海京漢預備機車等候如車輛不敷請將客車暫停以應軍用（三日下午三鐘） 
　　北京電四合公司借欵成立計四百萬先扣利息滙水折扣僅得十分之七將到期之源興恒通兩筆借欵付還百九十五萬元所剩無多查四合係財政要人所組 
 
 
 

Page 9

 
 
   
 
 

Page 10

 
 
 [H（申報第三張）舊曆辛酉七月初二日（十） 
[專電二]  
　　北京電陳光遠請截留全省常關烟酒印花税作軍費張文生仍請截留鳳蕪兩關烟酒印花作軍餉李厚基又電催百萬防粤并有危辭此次湘鄂戰事無大接觸徒造成騎牆省分索餉機會靳與財交兩長窮於應付均患失眠 
　　北京電張景惠呈援庫總司令部八月一日更名蒙疆總司令部 
　　北京電張景惠電請撤京綏貨捐謂己派兵將捐局封閉聞京漢津浦貨捐商人亦請援例裁撤 
　　北京電京綏路貨捐經財政會議撤銷（四日下午一鐘） 
　　北京電沈崇勳電外部赤塔政府以蒙在彼手態度倨傲謂非俟舊黨勢力完全消滅時未能交還近又向科布多進兵當向交涉每謂中國無力俄當自行辦理又赤共産黨赴蒙鼓吹自治甚力請催張經略速出兵（上日上午十二鐘） 
　　北京電本日閣議對保持鄂局及聯省自治討論甚久結果嚴守秘密公布者爲潼關監督改任米材棟（四日下午四鐘） 
　　北京電鄂王電鄂南地方緊急屢經電陳在案幸由曹巡閱使顧念鄂境派兵接援現在蒲圻城陵磯白螺磯羊樓峒崇陽通城嘉魚監川己定爲特别戒嚴區據報前方倡亂並非由趙恒惕主動乃屬鄂人夏斗寅號稱民軍爲患請示最後辦法俾有遵循（二日下午六鐘） 
　　北京電奉張電催任命張勳爲長江巡閲使政府轉徵蘇皖贛鄂四督意有允不再反對者今日閣議密加討論擬請示徐發表 
　　北京電孫傅芳設總司令行營於趙李橋（四日上午十二鐘） 
　　北京電奉天會議結果（一）派一師一混旅爲援鄂先發隊必要時可出兩師四混旅（二）奉軍出發者皆聽曹王兩使指揮（三）派往長江奉軍爲第三十師及第六混旅預備出動者爲二十八師及第一二三三混旅（四）餉械令張景惠與政府接洽（三日下午三鐘） 
　　北京電松黑航行委員會派定程家頴陳天駿謝霓等組織 
　　北京電厄瓜太政府答覆願與華訂商約設使領（四日上午十二鐘） 
　　北京電曹錕冬（二日）電據蕭耀南報二十五師冬日渡江俟齊集即施總攻擊（三日下午七鐘） 
　　北京電鄂訊冬（二日）湘軍攻破羊樓司侵入鄂境二十餘里鄂軍退至新店鎭羊樓峒一帶現仍相持 
　　北京電鄂王冬通電據孫傅芳報艶（二十九）開戰後激戰四日斃敵四千餘我軍傷亡七百餘東（一日）敵不支退却現飭各軍稍息俟援軍集合再進攻（三日下午七鐘） 
　　北京電旅京湘人得訊鄂軍本分三路應戰冬（二日）將西路一軍退出陣綫傅爲子彈己罄故江（三日）晨傷兵由前敵載回武漢者逾千人 
　　北京電王占元電敵勢頓增己令靳旅加入前線蕭師亦水陸並進分路應援（四日下午一鐘） 
　　北京電鄂王冬電東日對敵尙係局部應戰未下總攻擊令 
　　北京電黑吴忽來電稱防務繁重本省應出征蒙軍隊暫緩出發説者謂吴因地位摇動與張意見轉深張雖召吴赴奉疏通迄未就緒 
　　北京電政府採某要人議用明令宣布聯省自治己付本日閣議取决（四日下午一鐘） 
　　北京電財部所發各校六月薪支付劵中行仍以部無存項不能墊付校長團訪馬質問馬謂可向部行坐索又五六兩月臨時費馬前云借撥本部員薪現稱己儲本部會計司及赴司請領司長己引避科員僉謂錢從何來殆吾次長因其妾弟縊死致神經作用今教育界極憤慨恐調停又成泡影 
　　北京電八校教職員昨開會議首由王主席報告經過慰勸受傷代表爲敘倫答謝謂經費問題政府口血未乾六月分既己無着臨時費亦分文不發七月分更不待言令人傷心何極次議决改組永久機關嚴催調人完結未了事件至教育費非辦到直接具領不可 
　　北京電胡使電日政府召外交會議情形前己電陳關於應付國際大勢綱要業有結束除太平洋大會曾電美國表示贊成祇望披露議事日程俟披露後願以恊商宗旨進行如有欠妥之處准由加入之國請求修改外對華政策完全確定小幡公使即日返任乞與接洽（三日下午八鐘） 
　　北京電官電江（三日）曉鄂軍孫部左翼在羊樓司大捷係總攻擊後第一仗現湘增援戰事未休 
　　北京電魯訊土匪蠢動軍隊逼欠形勢危迫直己派兵鎭攝 
　　北京電鄂王電先令鄂軍應敵客軍暫作後援某公司得私電湘鄂交綏湘鄂損失均不少現湘軍主力在五里牌不日城陵磯恐有劇戰（三日上午十鐘） 
　　北京電張勳長江巡閲任命己送府靳催下徐主緩府院又生問題（三日下午三鐘） 
　　北京電熊希齡奉命疏通湘浙失望而歸謁徐極言南方自治空氣將彌漫於長江爲政府計不如因勢利導又言湘鄂戰事無調停餘地王子春縱能對付一時斷難永久支持末稱湘災偏地請總統撫恤退後聯合同鄉范源濂等開辦振捐擬假公園設游藝會分任募集（三日下午三鐘） 
　　北京電贛陳電據報駐南雄粤軍第二三兩營均向大庾一帶窺探先擾贛邊嗣再北攻我軍前線防禦雖嚴祗因餉彈兩缺不能覆敵務請發給大宗餉彈以利戎行　　北京電外部通令各省交涉員襄助禁烟（三日下午一鐘） 
　　北京電魯議會電東省當局現因財政困難將允日人請許其境内販運小麥麵粉出口定額二十萬噸可獲照費百三十餘萬止渴飲鴆失算殊甚連年荒旱災民待振自瞻不足何堪外輸况米糧出口久懸厲禁無端開放流弊何窮懇迅令田督重申禁令東人不致餓斃（四日下午七鐘） 
　　北京電皖聶自請罷斥將照准吕調元有繼任望（三日下午三鐘） 
　　北京電察都統署電又據前方電稱近日兵夥逃者仍復不己危險較前尤迫務懇尅期撥發三十萬元以資救濟（三日下午八鐘）　　北京電院電陳遐齡近日邊地頗失陷鑪又甚危急駐京法使函請外部保護外人足見傅説未爲無因惟眞相未明查防禦藏番恢復陷地執事職膺邊寄責無旁貸現在眞確情形尚希詳告執事尤應駐節鑪城以俟就近策應幸勿輕退庶幾免誤疆邊（三日下午八鐘） 
　　北京電閻相文電己命吴新田所部移屯漢中監視陳軍（三日下午三鐘） 
　　北京電奉訊奉軍新增第十混旅己募足　　北京電贛陳電請免方本仁職改任蕭安國（二日下午七鐘） 
　　北京電冬（二日）閣議河東運使金鼎勳調部以張英華簡署通過（二日下午六鐘） 
　　北京電粤各界聯合會電報載澳門將劃爲葡國屬地不勝驚駭查澳係我國領土載在版圖北政府何竟受外人愚朦甘讓國土全粤公民不願坐視一致反對務乞宣佈有無此種事實俾釋釋羣疑（二日下午六鐘） 
　　北京電萬國聯邦會部派劉符誠王仲澤赴日内瓦參與（三日下午四鐘） 
　　北京電京綏路貨捐財部堅持到底交部因罷運以來損失甚巨咨請撤銷仍未許可（三日下午四鐘） 
　　北京電奉張電開到滿洲里征蒙軍一律停候後命（三日下午四鐘） 
　　北京電德華銀行請添招新股中德合辦　　北京電閩李電粤桂戰事緊急閩蒙至大影響加以閩贛有聯合助桂之議北江民軍圖佔閩南據臧司令電稱粤軍現己决定由包作霖統率兩師不日攻閩請速撥餉百萬以備開發欠餉迎敵遲恐發生他變（三日下午六鐘） 
　　漢口電蕭師江（三日）午開一旅到前線聞支（四日）將掃數出發靳旅江亦全開魯軍張克瑶旅支可到漢（三日下午七鐘） 
　　漢口電江日（三日）午後前方正面又激戰聞湘軍稍失利戰綫逼近羊樓司傅通城新堤方面鄂亦獲勝　　漢口電冬晚法界被捕黨人劉英支（四日）晨在軍法處槍斃 
　　（以上四百下午二鐘） 
　　香港電陳炯光翁式亮電會攻南甯龍州桂軍尚衆戰恐難免賁克昭所部己受改編（四日下午八鐘） 
世界路透電 
[太平洋會議消息]  
　　三日巴黎電華盛頓電稱被邀參與裁減軍備會議之各國均允此會於十一月間在華盛頓舉行並希望於十一日開始辦事據巴黎時報載稱美國反對由英日美代表及加拿大紐絲綸首相開預備會議討論關於太平洋各事之説業己徵實美國表示意見謂大會之外交代表應代表殖民地與倫敦政府據晨郵報載稱中日政府現漸傾嚮解决兩國間之争端而不假手於華盛頓會議　　三日倫敦電張伯倫氏今日在下院宣稱華盛頓會議開會日期尚未决定並未提出展緩舉行之問題英國與會之代表尚未擇定 
[英議院中之中國土案]  
　　三日倫敦電外交次官哈姆斯韋士氏今日在下院答覆質問謂現正草擬關於中國栽種墨粟之公文不日將在國會提出中國前允禁止栽種罌粟而以印土停止運華爲條件當時中國禁種罌粟似有極大之成效所可惜者近今政府所接之報告證明中國某某數省現復大種罌粟而私運入香港之中國烟土爲數甚夥且必有私運入上海者此節自然可疑英政府屢向中政府提出嚴重之抗議中政府全然不顧國際聯盟現辦理此事殊形活動 
[英國之海軍預算案]  
　　三十日倫敦電海軍大臣愛梅立氏今日在下院説明海軍預算案略謂海軍部與帝國防務委員會對於應造大戰艦抑注重潛艇與飛機之問題曾大加研究覺世界所公認大戰艦仍爲海權根據之結論未有變遷軍艦愈大而愈有力者則占優勢愈多證諸海戰己無可疑潛艇誠屬可畏但其勢力在乎隱藏而爲隐藏之故則必犧牲速度與攻守力且在戰局最後數月科學上發明抵制潛艇之方法大有進步潛艇隐藏勢力乃大減矣飛機爲海戰所不可無之利器但尚未能携帶較諸新式戰艦所能抵受之更烈射擊物亦未能將此射擊物擊中行動不定之鵠也其射程甚有限制且除岸上戰事外須依賴於飛機運送艦今各種新發明之海戰利器咸有其相對之重要故將來之海軍不復可僅就軍艦而言也帝國内閣己討論帝國海軍安甯之全部問題其議决各點己載入七月二十七日帝國大會所通過之議案中該議案文曰本會承認帝國各部間通力合作設備海防以固安甯之必要並主張帝國海軍至低標準當與任何他國海軍力同等本會以爲此種合作之方法與程度乃各部議會所應最後决定之事件所有關於此事之建議在裁減軍備大會召集以前應緩提出帝國海防委員會己核准建造戰艦四艘以代舊艦之政策德國之敗由於大艦隊之壓力但此艦隊今己大失效用蓋巨特倫之數小時海戰己大變武裝與軍艦設計之思想矣此戰之教訓爲世界所公有他國己速起利用之紛紛建造艦隊其力量非戰於巨特倫者所可比擬日本現造戰艦八艘内有一艘刻己完工餘至一九二五年一律告成日本復議决籌欵續造八艘約一九二八年造成至於美國姑不論其現有三萬二千噸之戰艦四艘裝置十六吋口徑之砲位其力量大於英國最新戰艦即以將來而言一九二四年底將增多頭等大戰艦十二艘每艘爲四萬三千噸美日刻在建造中之戰艦己如是而吾國則自巨特倫一役後僅有賀德號新艦一艘而其所裝置者不過爲十五時之砲故吾人所擬一九二五年完成之建造四艘以代舊艦之計劃並不含有與人競赛之意味也不獨不與人較政府且不恤暫將吾國海軍遜於他國海軍蓋爲國際財政所限不得不　此險且因華盛噸裁減軍備國之與會者未必願减少其刻在建造中之艦數故英國之建造新艦不碍及大會所擬討論之難題吾國政策乃以最狹小之限度逐漸更換舊艦時期不妨延長要以無碍帝國安甯爲歸國戰事之特殊經騐吾國海軍人物視他國爲優故冒險數年尚可無妨但帝國之存在繫於海軍土氣之健全技術之卓越著以己失效用之軍艦則不能永久保持此士氣與技術也擬造之四艘仍用賀德號式而防術具與武裝則參用戰時經驗力求改良美日新艦既皆用十六吋砲吾人亦當效法云云殖民部大臣邱吉爾以其辯才作結束海軍預算辯論之演説主張維持英國頭等海軍國之地位其言曰苟英國語殖民地謂不能繼續保衛殖民地則殖民地將謂之何吾人今幸尚未有此語甚願終不致有此語下院卒投票通過英金二四○○○○○○鎊之經費 
[英國與東俄]  
　　三日倫敦電統一黨議員斯梯華氏今日在下院質問政府曾否接有消息海參崴新民國及非俄籍人民己請日政府無限展緩撤退該區軍隊蓋恐日軍撤退後該區將受過激軍之蹂躪而人民之生命財産均不可保也外交次官哈姆斯韋士氏答稱政府未悉西比利亞東部有何黨派曾請日政府展緩撤兵 
[各國賑俄類誌]  
　　三日巴黎電法政府决議由紅十字會及同類機開運糧賑濟俄國災民此項决議與法政府拒絶承認勞農政府事無關 
　　二日華盛頓電美國救濟會書記賀佛氏電致美國救濟會駐倫敦理事白朗氏囑其赴里加與勞農政府會商辦理賑務之方法 
　　四日柏林電考慮俄國乞賑事之委員會决議德國目下所處地位尚未能以糧食供給俄國惟願以藥品助俄以阻疫症傅染今擬暫派醫士五人携藥品赴俄 
[各國近事紀]  
　　四日日内瓦電英國正式照會國際聯盟謂不列顚帝國全部己批准規定設立永遠國際庭之條例 
　　三日巴黎電新任教廷駐巴黎公使倫西哇氏己於星期二日抵巴黎星期三晨由法總理白里安氏接見之法國與教廷之外交關係於是復行恢復 
　　三日華盛頓電財政府總長米倫氏宣稱近今發行之國庫劵美金洋三○○○○○○○○元認購者其有一○○○○○○○○○元 
　　三日倫敦電駐日美國新使華倫氏今口由索桑姆登乘哇林披克郵船前赴紐約 
　　三日馬尼剌電菲列濱國家銀行己將上海支行因匯兌合同所受損失計美金五十餘萬元一事商定解决辦法據此間該行總理維爾森氏聲稱今己繳付此欵百分之十餘欵將分九批付清又據行中職員聲稱上海支行行將收歇惟或將留一代理處云 
 
 
 

Page 11

 
 
太平洋路透電 
[湘鄂戰紀]  
　　三日宜昌電漢口開來之輪船均稱曾在岳州上游受轟擊 
　　三日漢口電太吉公司之沙市輪船由宜昌駛回時在岳州附近受轟擊大約乃湘兵所爲計約發出五百槍彈且開砲數次傷中國搭客一人日來未聞戰事消息但武漢附近一帶駐兵甚衆其最後傾嚮今尚未明 
　　四日漢口電據可恃消息湘軍獲利右翼進攻通山左翼進攻新堤中軍進撲蒲圻日船太古船亞細亞油船經過戰線時被誤擊但無死傷蕭耀南之第二十五師現駐武昌一帶作用未詳京漢路因水停止開車 
[粤桂戰事餘記]  
　　三日廣州電粤軍目下專以解除陸榮廷舊部兵士之武裝爲務若輩初允降服實則不願出此 
　　三日香港電現因黃培桂不肯交讓南甯政權故粤主軍刻仍前進粤軍司令己以哀的美敦書致黃令其解除桂軍武裝如不依從則將施總攻擊 
[漢口報關行復業]  
　　三日漢口電報關行輟業事今己解决照常營業 
[日本之罷工問題]  
　　三十一日東京電據朝日新聞載稱星期五日内閣會議討論内務大臣提出關於神户罷工事之報告前經議决罷工者之行動如不妨害公共治安秩序當局自不加以干涉惟據現象觀之有人煽動罷工者作非法行動今因大局日見惡劣政府决議將來以嚴峻計畫對付此種行動 
國内要聞 
[小幡回任中之魯案]  
　　自日本軍事外交會議决定直接交涉魯案以來日本方面屢次造出我國希望直接交涉之空氣藉以逹其目的近駐京日使小幡酉吉氏爲此案己於七月三十日由東京起程回任預定在大阪勾留三四日即乘車經由朝鮮奉天來京頃據日本大阪每日新聞載稱一俟小幡公使回任後即當開始直接交涉略云本案於小幡氏離任中既由駐京代理日使與中國外交部開始預備交涉一方中國駐日胡公使與内田外務大臣以此案與太平洋會議問題有關係曾有所會商由是得略知中國政府意思之所在故决定直接交涉至於日本政府對於魯案之意見始終一貫持公明態度並無他種意思不過中國政府誤解日本政府之意思不允直接交涉反向德國政府要求而德國政府遵守講和條約並無何物可以交還中國己向中國明白答覆最近因太平洋會議發生中國大有將該案提出會議之意嗣知英美兩國政府之眞意並無必欲將魯案提出太平洋會議之意而對於日本政府之主張中國領土保全門户開放並不後於列强亦稍諒解似己覺悟與其徒然輕舉妄動以開國際管理之端不若稍表親日態度較爲得策故己表示無提出魯案於太平洋會議之意既中國政府有此意思則於太平洋會議未開會以前將中日間障碭物之此種懸案解决亦最適時宜之處置故小幡公使回任之後日本政府當披瀝誠意以期結束此案其所以急欲於開會前解决魯案之意思因日前幣原大使與美國國務總理許士氏會商言及西伯利亞雅泊島問題時曾質問許士氏「太平洋會議如何處置山東問題」許士氏答曰「山東問題係中日間之特殊問題若兩國間能於會議前解决則不成問題若至開會時尚不能解决則彼時參加太平洋會議之各國當有適當之處置」日本恐此案會議前不能解决勢將提出會議討論其結果或將不利於日本故急欲直接交涉籍以速了此事也在列國之見解以爲山東問題所以不能解决之原因由於日本尚駐紥軍隊於青島故日本决定先行撤兵藉得列國之諒解蓋日本果實行撤退日軍則事實上日政府己有一半解决此案之意而列國或亦可表示滿意故擬斷然先行撤兵置領事於青島並將日本眞實交還青島之意訴之中國輿論然後與中國政府交涉其他事件云云按以上爲日報之論調可以窺見日本近正努力於直接交涉惟中國政府是否如日人所傅有此傾向願國人嚴密注意之也 
[湘鄂軍戰紀鄂軍方面仍失利]  
　　湘鄂軍隊戰訊迭誌前報兹聞三十日上午兩軍大戰於羊樓司鄂軍被湘軍包圍大失勝利羊樓司失守湘軍乘勝直趨茶菴嶺下午鄂軍應戰者十八師三十五旅及二十一混成旅一部而湘軍前敵總司令宋鶴庚所部一團之鄭鴻海又從左路助戰鄂軍戰退二餘里失去機關槍四桿三十一晨見鮎魚套車站由前方運來死軍四十餘名傷軍三十餘名聞王占元得此電報憂憤異常於昨日下午令警察紛紛運送麵包至車站並聞將親赴前方督戰觀此日内當有劇烈之戰争矣另一消息湘軍業於上月三十號正式開始攻擊直戰至次日下午二時兩軍各有勝負援湘軍總指揮宋鶴庚親率第一團長鄭鴻海暨砲兵一營猛力攻繫約四時之久鄂軍不支遂向峰口退却欲集兵堵截不料宋指揮亦率隊追擊鄂軍無法收容均紛紛潰逃宋軍乘勝追趕即將茶菴嶺完全奪獲撆斃鄂軍中級官二名下級官及兵士無數奪獲軍需等件四車宋指揮當即電報趙恒惕總司令查照一面調八團李吕仙及騎兵團何建芸各統率全團增防茶菴嶺再行會師南下據運日各方面消息二十八日午後九時湘鄂兩軍接觸歷戰三小時即行休戰二十九年上午十一時復於楓樹嶺發生戰争甚爲劇烈兩軍相持一晝夜互有死傷嗣湘軍詐退鄂軍即隨後追擊未及數里忽湘軍大舉反攻鄂軍猝未及防遂致潰敗死亡不下三百餘人（據外間傅言湘軍預埋地雷於後方用以轟擊鄂軍並聞潘團長亦死於此惟是説尚未徵實）現鄂軍己退守咸甯湘軍節節逼攻進駐蒲圻一帶三十日湘軍復下戰書定三十一日實行總攻繫聞王占元接前方警報後當令第八混成旅全部開赴前線以資策應又據交通界確息湘鄂兩軍於三十日在趙李橋開戰七十二團長潘守貞陣亡聞此次前敵戰争以潘團長最爲勇敢故湘軍屢次攻繫不得逞潘氏以天氣炎熱白日難以作戰於三十日夜深襲攻意在一鼓蕩平不料夏斗寅得民人報告遂嚴陣以待潘軍至湘軍佯敗十里及至朱鶴鎭左右伏兵齊至潘氏中流彈斃命兵士死三百餘人其餘繳械投降鄂軍受此大挫遂退走八十里外傅湘軍己克復蒲圻縣者非事實不過該處戰事緊急耳另據武岳站某君云二十九日晚湘軍與鄂軍開始戰嗣徹夜之間未嘗息火湘軍初猶退走詎至翌早六時以後湘師長宋鶴庚以生力軍五千餘人來援取包圍之形勢爲猛烈之攻擊鄂軍因此不支漸次退却潘團長戰死（實受楊傷未死）兵士死傷數百人羊樓司險要己失趙李橋險要亦不能守刻間鄂軍大本營己麕集於蒲圻縣城矣此次湘軍勝算有三（一）諸軍芒鞋斗笠取廣西軍之裝束頗得輕便利益（二）連日南風大起湘軍每發一彈中敵者頗多（三）湘軍之中無論湘人鄂人莫不上下一心有人自爲戰之概故於三十號以大半日之時間能侵入鄂境數十里云昨又有供職路局由前方回鄂之某君述兩軍現據之形勢如下（一）正火綫北軍據趙李橋南軍據路口舗相距十五里（一）右翼北軍據羊樓司大街南軍據羊樓司火站相距三里（一）左翼北軍據螺山南軍據城陵磯下黃蓋湖相距五里連日三路火線俱己接觸幸無大勝敗故尚能各守防地頃據軍界傅説駐紥常德第一師二旅長唐生智奉趙氏命令攻鄂之公安縣王汝勤己拍電告急王占元命張允明前往恊助早晚間該縣即有戰事發生云云又聞直魯豫援鄂聯軍總司令蕭耀南三十一夜由洛陽抵漢下榻劉家廟洋房東日午前九時王占元特派一等副官張厚卿乘楚華艦迎迓過省其參謀長余景峰同行即在洋樓接談旋開筵爲蕭洗塵聞蕭允整理所部即開赴前方助攻湘軍不日有通電發出未知確否也 
[湘軍窺鄂之聲勢]  
　　湘南援鄂軍總司令趙恒惕於昨二十六日在總都舉行誓師典禮是日午前八時中級以上各軍官後先到部趙氏御陸軍大禮服佩勳章掛長劍入禮堂率各軍官向國旗行三鞠躬禮然後各軍官東向總司令西向讀誓師詞及八新令各軍官向總司令行撇刀禮其誓師詞内容係先述此次出兵之原由末申述八事（一）嚴守紀律（二）親睦友軍（三）體恤居民（四）保護外人（五）不干内政（六）力戒争奪（七）優待俘虜（八）保衛商塲 
　　湖南援鄂軍各重官職業己先後委任頃又發表多起（一）委葉開鑫爲第一縱隊司令官唐生智爲二縱隊司令官賀艦祖爲三縱隊司令官唐榮陽爲四縱隊司令官（二）委趙鉞爲總預備隊司令官（三）委黃一歐爲掩護隊司令官旋改爲兵站守備司令官（四）委閻鴻飛爲運輸司令官（五）委劉重威暫行兼代第一混成旅旅長兼省會戒嚴司令官 
　　援鄂各軍現在己全體出發準備於明日（二十九）開始總攻擊正面及左右兩翼同時進攻又前此關於援鄂軍訊曾經總司令發布軍令各報館一律不許記載以防洩露軍情兹以既經正式交綏自當量爲披露因於今日（二十八）通知各報將前令取消惟關於軍事計畫以及應守秘密者仍不得任意揭載 
　　旅湘鄂人根據所制臨時約法選出之省總監蔣作賓業經就職刻正與鄂籍重要份子組織湖北自治軍尅期成立指日東行己以 [管理全省軍民政務統率全省軍軍湖北自治政府臨時省總監 ]名義發布各種文電兹擇録如下 
　　 [（一）致各省電 ]吾鄂不辰遭逢凶醜七年痛禍四境爲枯罪蹟昭彰中外共恫具如檄列無待贅陳同人有鑒於民國之俶擾多故不欲重事兵革苦我鄉人强自忍抑冀其反省詎王占元怙惡鮮恥爲禍日深宜武百年繁盛之區中外士商薈萃之地竟亦嗾使其親信軍隊一再刦掠繼以焚屋殺人無辜良民死以萬計貨財損失以數千萬計傷心慘目亘古罕聞焚刦之災不僅毒及吾鄂一省而損失邦交遺羞與國覺書騰責影響國權是王占元不僅吾鄂罪人實全國禍首凡我中華民籍人人得而誅之苟北廷之威信猶存國家之法律有效早己陳尸東市傅首九邊豈待吾民之親執梃刃撻彼凶殘抑使吾民生命稍得苟延則亦惟偷一夕之安决不願鋌而走險今也黃台之瓜一摘再摘民窮財盡創巨痛深將再匍匐呼號於燕市乎吾父老昆李亦既屢爲之而不一爲之矣新華閉拒厭聽民瘼甯可置吾鄂三千萬人民於死而不之恤决不忍王占元一旦失其地盤吾鄂民求生路絶忍無可忍迫不得己計惟有自决續存之一法作賓忝負鄉人付託重任惟有親率諸軍指日東顧驅除殘慝綏靖災黎此純爲鄂人自救之謀但求佩復鄉邦實行自治成敗利鈍所不敢期幸頼湘川兩省顧念唇齒相依之誼不忍吾民之呼籲慨允出師相助諸公仁心仁術繼絶扶危夙有同志省憲建國亦己公認甚望加以提携扶持正義豈惟吾鄂民受其賜抑亦我四萬萬同胞所共馨香禱祝者也臨電激切統希鑒示湖北臨時省總監蔣作賓叩有印 [（二）致外交團電 ]北京外交團漢口領事團公鑒敝同人等以爲非各省自治則不足以保全中華民國之治安及恢復政治之秩序而督軍天職則在保護其省内中外人民之生命財産乃湖北督軍王占元罔識治體對於省内自治進行横加阻撓用侵吞軍餉釀成全省兵變以致數千生靈無辜塗炭巨萬財資悉被刦掠職是之故敝同人等哀懇北京政府罷免王氏以謝中外乃政府明知王氏之當去而假詞力不能及一再遷延不予執行敝同人等爲防兵變之再見與便利省自治之進行起見故於千九百二十一年七月二十二日會議長沙製定臨時省憲依法選舉蔣作賓大將爲湖北自治政府臨時省總監管理全省軍民政務當經宣誓就職統率湖北自治全軍聯合湘軍向鄂前進驅逐王氏藉保人民生命財産之安全敝軍所過秋毫無犯用是電逹貴公使貴領事團轉告貴國僑民等一體知照毋驚毋疑再北京政府及王占元既乏治鄂之能力自失代表該省之資格自今日始希貴公使領事及貴國僑民一致與北京政府及王占元與其所屬機關斷絶在湖北政治上經濟上及其他種關係尤祈勿助餉械之接濟致增我國之内亂而傷兩國之睦誼不勝盼禱之至湖北自治軍及各團體代表孔庚等叩（按尚有一電致北京政府） 
[熱姜與奉張之衝突]  
　　政府疏解無效 
　　熱河都統姜桂題前對於張作霖之征蒙軍越境行軍認爲有侵權限故派毅軍數營迎前阻止一面電請政府轉令張作霖將該軍撤退政府得電大驚除去電解釋外復派某軍官親往疏通本日（三日）據某軍官來電云翰老對於征蒙軍之過境始終堅持有侵熱屬之權限疏通恐難發生効力然前派之毅軍現尚在熱屬某處與征蒙軍相持目下雖未發生衝突然冰火豈能同爐前途危險萬分仍希中央設法勸慰或電挽張使請其暫忍一時俟得翰老充公諒解後實行未晚云云不知政府將如何處置也 
[海軍部對江亨案之憤慨]  
　　將對俄提出最後抗議 
　　自赤塔政府無故在三江口地方擊壞我國商船（戊通公司之杭州號）又扣留我國海軍船江亨號該兩案情節重大屢次交涉迄無效果海軍部本希望優林此來面商以後或有相當之解决辦法乃優林亦復答覆支梧江亨號至今尚被扣留未許放行查三江口係我國與俄國公共可以通航之路赤塔政府此舉顯係侮辱我國國旗之軍艦侵犯主權海軍部極爲憤慨聞昨曾提出閣議致最後公文於赤塔政府此誠中俄國交上之大暗礁吾人甚望赤塔政府能屈服於公理之前速了此案也 
[京學界爲姜高琦案請願]  
　　照例不得要領 
　　皖學生姜高琦被軍警慘殺後全國爲之悲痛而政府當局則置此案於不理前日京師教育界於追悼姜高琦之後特就追悼會代表組織一［姜案後援會］誓不逹到依法處分罪人之日的不止昨日（二日）上午十時京師教育界代表蘇梅（女士）王星拱鍾少梅魯邦膽何巽瞿世莊高鳴謙張東野楊亮功等九人馳往國務院請願靳氏因國務會議時間衝突特派强秘書出而代見（一）姜高琦案非常重大經過如許時期政府究竟有無辦法（二）政府對此事態度如此冷静全國教育界均不滿意（三）希望趕派公正大員前往認眞查辦以謀相當解决之辦法（四）聲明此次請願不可與從前同一視之因從前屢次上書毫無結果萬不可視人命如鴻毛而敷衍了事强秘書答稱己責成督軍省長查辦各代表謂督軍省長所派查辦此案之人均與馬聯甲有密切關係是以馬查馬當然無結果此點同人極不滿意强秘書答既然如此當轉逹總理另派大員查辦各代表又請求勿將此案移山東辦理强答司法權限行政官廳不能干涉各代表又稱爲聯甲等似此明目彰膽慘殺學生不但輕視民命實亦侮蔑中央此等横兇極惡之徒如不嚴加處分何以肅正紀綱皖省既在中央統治之中中央不可過違民意而激起皖人自决之心則非皖人負政府實政府負皖人也云云强秘書唯唯稱是各代表不得要領而出 
[西南會師武漢策續聞]  
　　廣州消息孫文召集會議擬親自出發湖北會師武漢一事己記前報頃查此係一種聲勢作用以響應吴佩孚嚇退王占元惟聯省政府之設則確係有此種動機孫曾經派員分頭接洽如孫洪伊徐紹楨等亦爲此事赴浙蘇游説而前孫段携手之給果擬擁戴黎元洪爲聯省首領其原因以黎爲被迫退位若果提出繼續原任名正言順各省不能反對聯省政府即可成立並擬以南京建設政府孫爲時機上必要故特利用聲勢先事驅去王占元希望聯省影響以速事實之成立云云又聞孫之會師武漢計畫曾派員微取陳總司令意見故灣州行營亦曾因此召集會議多數贊成以桂省軍事行將結束此多數軍隊正苦無從安置前擬增編粤桂兩省陸軍亦爲將來向外發展起見現經議定第一期出發軍隊擬派魏邦平所部廣東陸軍第三師第五旅長陳章　熊略所部廣西陸軍第二師第三旅長林烈游擊隊司令場坤如則編成一師全師出發此外抽調洪兆麟所部廣東陸軍第二師第四旅長李雲復第三旅之第五團長賀瑞庭黃昭榮之砲兵一團湯佑良之工兵營鍾紹斌之輜重營及近日新編之機關槍一隊至於許崇智所轄之第二軍則派張國楨謝文炳兩旅會同贛軍第一梯團長李明揚贛軍第二梯團長賴世璜由韶入贛以爲李烈鈞援應關國雄則會同蔣國斌兩旅仍留守韶州前數日鄧鏗黃强聯同赴潯亦係參加此項會議 
地方通信 
[蘇州]  
　　省會覆選告竣　二區省會覆選議員十七名候補當選一名己誌前報尚有候補當選人十六名於三號繼續投票四號上午九點鐘開匭（第二匭）計選出候補當選人九名劉星衍一百三十票潘邦俊四十五票夏喆兟三十一票胡國樑二十六票錢昌裔二十二票方箴二十票張祖誠十六票沈德褀十六票王徐征十五票投票總數共三百二十九票内有潘家鉅八票（不當選） 
廢票二票開票畢復繼續投第三匭至下午一時重行開票投票總數共二百零三票計選出候補當選人七名蔣炳華四十四票石清鎭四十二票朱熙庭二十六票周君玉二十六票沈珠麟二十五票顯丙一二十五票蔡章斐十五票 
　　巡士因病自戕盤門外闇區警察第八分駐所警士吴正邦山東人現年三十二歲近因患病日久借貸無門突於前日下午背人將實彈槍械向胸部射擊計發二槍第一槍未中第二槍適中胸部立時殞命當時該區中人遽聞槍聲急即往外探視及聞第二次槍聲始至各寢室查察瞥見該警士己倒臥地下血肉模糊傍有槍械一枝該區巡官仲振華遂分報廳署李廳長袁署長先後到區察勘吴縣温知事亦派員到區相騐後由李廳長飭令到廳具領卹金備棺殮埋 
[嘉興]  
　　議决緩辦覆選自虚督艶電遞到後本邑縣商會縣教育會新塍鎭商會區教育會等特於二日下午開法團聯席會議僉以嘉邑初選尚未辦竣覆選當然緩辦業由會議各團體電省備查並聞嘉善海鹽平湖崇德桐鄉各縣亦將於日内召集各法團會議覆選應否緩辦以便取决 
[鎭江]  
　　省會覆選揭曉第七區省會覆選投票所及開票所設在鎭江城内縣城隍廟昨日（二日）上午八時覆選夏監督及丹徒張知事等蒞所舉行開票計本區應選議員名額共十三名兹録當選人姓名如下楊集華·（丹徒）袁鐸·（丹徒）睦國襄·（丹陽）陳允元（金壇）王景常·（金壇）仲洲·（丹徒）朱翼雲·（丹徒）俞若曾·（丹徒）戴谷壚·（丹徒）陳人厚·（溧陽）康靖·（丹徒）胡元恭·（丹陽）王詠梅·（金壇）又候補當選十三名酈炳耀·（丹陽）荆保烈·（丹陽）俞智甫·（丹徒）丁天申·（丹陽）嚴誠·（丹徒）馮文定·（丹陽） 
陳允文·（金壇）袁凱·（金壇）凌志富·（丹徒）孫永貞·（丹徒）黃子平·（丹徒）荆子文·（丹陽）孫澤民·（金壇） 
雜談一 
[口頭肉（默）]  
　　陜爲直之口頭肉熱爲奉之口頭肉雖不甚肥然在奉直視之亦大可療饑今以鄂與陜熱較則鄂爲尤肥擇肥而噬兩方既皆有同心然直之於陜雖己一口吞下而尚恐在腹中作祟奉之於熱則正鲠在喉間而不能下咽故奉直對鄂皆視爲禁臠而皆有不敢染指之意西南方面粤亦視桂爲口頭肉居然不經大嚼對於較桂尤肥之鄂當然食指大動對於奉直之耽耽而視當然涎垂三尺然而形格勢禁不能伸手攫奪且消化力亦不甚强大有眼饑腹飽之勢 
　　是故鄂雖爲各方之口頭肉而尚在俎上未經宰割者頼以此耳客氣　　哉 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[里昂海外大學又一消息]  
　　前日訪得此次建設法國里昂之海外大學共招學生一百六十名分北京上海廣州三處招考北京上海均未足額惟廣州所招投考者過於名額數倍故一次招足彼中六十名皆特待生將於法郵船博多斯號經過香港時下船與京滬各生一同泛海兹探得京滬兩處各生姓名登載如左内有特待及少數旁聽生之分聞惟起居待遇稍有分别而教授則歸一律也 
　　男生共六十三名　　李煦寰·陳璠·陳本鐸·翟後千·黎國昌·陳峥宇·姚冉秀·黎國材·曾錦春·曾覺之·曾同春·鍾伯厚·何衍璿·羅易乾·古文捷·劉啓邠·梁政元·（以上十七名爲廣東特待生）何其昌·周發岐·侯晋祥·許樹墀·楊堃·張壐·吴鎭華·黃秉禮·劉爲濤·葉麐·陳藎民·夏亢農·陳錫爵·趙進義·李亮恭·汪德耀·蔣國華·霍金銘·張繼善·趙鶴瑞·趙壽祺·張樹藩·趙開·狄福鼎·徐祖鼎·商文明·何兆清·李丹·虞炳烈·吴凱聲·陳彛壽·何然·章桐·黃葉·司馬樑·唐學詠·馬光辰·王樹梅·陸振軒·陳洪·孫立人·廉劭成·徐頌年·方岑·（以上四十四名爲本部生及本部優待生與旁聽生） 
女生共十一名　黃明敏·黃偉惠·羅振英·林寳權·（以上四名爲廣東特待生）蘇梅·方藴·方裕·劉梧·吴續新·潘玉良·楊潤餘·（以上七名爲本部生） 
　　聞廣東六十名特待生中亦有女生數人此次護送者爲該校籌備員吴稚暉君而另一籌備員李石曾君則因病不能同行女生之照料人適有唐山交通大學學監馬程千君之夫人因新喪其夫往依其姊於歐洲該校遂請馬夫人爲女護送員云該校現正籌備尚未完成故 
[法國里昂大學兼中國里昻海外大學校長儒朋]  
　　由籌備員執行校務而擬請之部長汪精衛君一時亦因廣東教育急待建設未能脱身此校同屬於里昻大學故但立部長其校長則以法國里昻大學校長儒朋君兼之而中國方面將來擬以北京大學校長蔡子民君爲該部名譽校長儒朋君爲助成此校之有力者彼曾於數年前游歷中國前年北京大學曾與班樂衛君同授以博士學他也 
[總商會諄勸兩絲繭交易所]  
　　請以所集基金改辦絲繭他項有益事業 
　　上海總商會昨致上海中國絲繭業交易所及上海絲繭交易所函云逕啓者案於本月三日准江蘇實業謂廳函開案奉農商部訓令開案據上海廠絲繭商同業會等電請限制設立絲繭交易所等情到部查上海絲繭交易所一案前經本部以上海絲繭交易所與中國絲繭業交易所其内容與範圍是否純係相同究於當地同業中情形若何仰查復在案兹據該商等呈稱前情合行抄録原件令仰該廳迅即併案查明呈復以憑核辦此令等因奉此并抄件下廳查此案前奉部令飭查業經函准貴會查復轉呈在案兹奉前因相應檢同抄件函請貴會查明示知以憑呈復再近閲報章知茶綢等業對於交易所漸有主張不辦之人詳核本案文件上海絲繭商同業會一電主張亦復類此如果該同業中人確己多數覺悟似可勸王沈兩所一律緩辦各以所集之欵恊辦生絲檢查所及絲業銀行以息争端而維大業等語并附抄電五件前來敝會查絲繭爲農家惟一副産又爲出口重要商業年來江河日下對内則原料缺乏對外則銷路鋭減救敝起衰之圖惟在改良品質增加産額方足以投外之嗜好保固有之利源似不必揣摹時尚亦步亦趨以争此不可必得之利益蓋凡事有本有末交易所之作用止於平準市價然外銷絲經其定價向受出口洋商之操縱未必因設一交易所遂能挽回此項局勢假使出品不良外銷益減則市且無有平凖作用又安所施今兩方各集數百萬之資金慘淡經營鍥而不舍始事者之毅力熱忱敝會極所欽佩但未能高瞻遠矚樹百年之大計而惟知分門别户争一日之短長此則習俗移人賢者不免聞之而不能無慨者也嘗謂政府竭全部之歲入以豢養軍隊國民聚全國之母財以争辦交易所均可謂無獨有偶遥遥相對二者有其一己足使經濟界發生危象况二者復兼而有之敝會不寒而慄懷此欲陳久矣兹因實業廳之函囑用敢一發其狂論尚祈平心審察加以討論如果所言有萬一之當即請以所集基金改辦絲繭他項有益事業非但爲貴同業永遠之利即他業中亦必有感發覺悟聞而繼起者是則貴所之功爲不朽矣謹布腹心佇候明教此致上海中國絲繭業交易所上海絲繭交易所 
[商會籌募陳列所圖書館經費]  
　　上海總商會籌設商品陳列所經各前會長頻年規畫苦心經營始告落成現正着手籌備準雙十節開幕又擬籌設商業圖書館一所以瀹濬商人智識滬上爲商業中樞而陳列所與圖書館獨付闕如此辦理之不容或緩者也日前經常會决議先就會内組織募金團募集基金以每業爲一隊共分四十隊每隊以五千元爲最低限度計洋二十萬元將此欵存放生息作爲常年開支以期久遠公推南洋烟草公司簡照南君爲總隊長商會聶秦兩會長任正副總參謀連日假大東旅社讌請各業商大致業己就緒不日着手開募簡照南君首先捐助烟草公司股份一千五百股約值時價五萬七千元又捐現洋五千元又周佩箴個人捐助洋五千元此外如商務印書館俟圖書館開辦後允捐助大批書籍其熱心社會公益事業不可多得從此上海商業中必可放一異彩也 
　　附上海總商會爲籌辦商品陳列所圖書館事募捐緣起查商會經費照現行商會法分事務所用費與事業費兩種事務所用費由會員任之事業費如何辦理法無明文惟依照通例除臨時募集捐欵外似無他法蓋與辦事業大率鑒於各方需要而發起不能括包於通常豫算之内也商會應辦事業照商會法第十六條第九項之規定範圍本甚廣泛上海一埠居全國具瞻地位責任尤重更非任意舉辦一二端即稱盡職惟商品陳列所經前會長頻年規畫粗有頭緒始基己具賡續較易且京津杭三處創設在前本埠更不便久闕商業圖書館係濬瀹商智要圖滬上爲新事業之中樞商人既無業餘補習之機會乏公衆參考之圖書何能適應潮流以發展其本能是以經會中公意議决舉辦以本會有二十餘年悠久深厚之歷史而現在議辦事業僅此兩端對於公衆貴望己負莫大歉忱自不能遷延歲月再聽其無欵而中辍輟本會現時所收會費除另行加收之三成專欵存備預備拔還從前築議事廳公債本息外其餘祇敷會中常年開支之需商品陳例所項下房屋建築及器具購置雖己粗竣而墊用之欵至今虚懸無着者尚有二萬五千九百餘兩之多此本會財政經過之大略情形也商品陳列所現因微集物品尚未齊全展期至本年雙十節開幕而應設各項人員爲事務迅速進行起見己照編制陸續分别延定此項薪費現亦由會暫行設法墊支嗣後陳列所常年用費約可分爲四項（一）人員薪津（二）運費之補助）三（展覽審查各費（四）廣告郵電文具雜用四項合計年需二萬元左右現在即擬以募捐所得之欵作爲基金以其存息撥充此項開支則基礎庶能鞏固不致半途中輟此項基金如何運用將來自應擇最稳妥之方法行之惟運用之法預計總不外二途如存放生息則長期年利至多不過一一分如購置有價證劵則邇來如中交股票及七年長期債劵等年利亦不過一分五六釐即使存放生息與購置證劵兩法並用亦非劃出十六萬元（假定以八萬元存放生息八萬元購置證劵）專作陳列所基金仍不足以維持永久如果照此計劃則圖書館名下撥入之欵祇有四萬元即使不購地不添屋由本會騰出空屋數間爲藏書之用購置橱架以本年各業春酒移助費一千八百元充之而開辦時購置書籍預計亦非兩萬元不能粗具規模其餘兩萬元以一半存放生息以一半購置證劵作爲常年開支之需每歲所入子金照上開標準亦僅二千六百元此項歲支復可劃爲兩部一館員薪津雜用假定每月以一百五十元計年儒一千八百元一逐年添購書籍假定以八百元計均屬省之無可再省將來此項計劃有無增减變更之處尚須視募金盈絀以爲權衡謹貢其崖略於此以代演述熱心贊助諸君其共鑒之 
[粤湘鄂同鄉紛請保留軍火]  
　　推舉代表謁護軍使　小川丸運桂子彈一百二十五萬粒過滬時由旅滬粤商團體等推代表詣護軍使署請求扣留遂將子彈提存關棧兹悉使署接國務院參陸兩部電囑將前項子彈改運鄂省交由吴副使作爲援鄂之用事被粤商各團體及湘鄂兩省旅滬同鄉得悉連日開會公議推舉代表劉萬青湯節之等到龍華軍署持函面請何使仍照前議非俟大局定後此項軍火無論如何不能移動免使禍粤者移禍湘鄂聞何護軍使己允轉逹中央矣 
　　湘同鄉呈護軍使文　爲呈請事頃聞中央政府電致鈞署將前次扣留運赴廣西軍火撥濟湖北攻湘等因查此項軍火前經粤省旅滬各團體疉懇鈞署准予保留在滬非俟大局定後母論如何决不移動以殘殺同胞曾荷核准在案此次武昌兵變鄂民慘遭荼毒吾湘本恤憐之義纓冠往救如果王督去位則兵禍立可消除設又將軍火往接濟則戰禍不免延長湘鄂之人民何辜遭此慘毒伏維鈞署痌瘵在抱務懇以前次愛粤者因而推及於愛湘鄂之人民所有呈請保留軍火免延戰禍各下情理合呈請轉逹中央實爲德便謹呈松滬護軍使何湖南旅滬同鄉會公呈 
　　鄂同鄉之臨時會議　湖北旅滬同鄉會因扣留之小川丸軍火有運鄂攻湘之説特於昨日下午三時開臨時大會經衆公决如下（一）公呈何護軍使文己發（呈文見昨報）（二）電致京同鄉諸老毅力主持（三）請求各團禮恊助一致進行（四）此項運桂軍火由粤商各團體竭力阻止於前無論如何吾兩湖人士不能任此項殺人利器轉而糜爛梓鄉當竭鄂人全力阻止轉運兹録其致京同鄉電如下北京湖北同鄉會轉黎前總統周樸老田煥老夏仲老湯鑄老暨同鄉諸公均鑒此次湘省攻鄂之師實因王占元縱兵殃民政府庇王貽患起見是攻鄂即爲去王之計去王即爲救鄂之謀生死關頭間不容髮頃聞中央電致松滬何軍使將前扣留小川丸軍火撥交吴副使佩孚爲攻湘之用等語查此種殺人利器關係甚大如果實行則戰端大開兩湖人民益將塗炭無以收拾况是項軍火曾經粤省各團體疊懇護軍使准予保留滬上非俟大局定後無論如何不能移動以殘殺同胞成案俱在湘鄂自應一律除呈請護軍使援案辦理外但恐勢力棉薄不足挽己倒之狂瀾尚乞我同鄉諸先生俯念吾鄂人民疾苦毅力主持據情電逹俾禁運於桂攻粤之軍火而亦禁運於鄂以攻湘地方幸甚人民幸甚湖北旅滬同鄉會叩支 
[旅滬鄂人致吴蕭電]  
　　致吴佩孚電　子玉將軍大鑒去年逐段國人仰公若神明今日袒王國人恨公如仇敵豈小民之好惡靡常母亦執事前後不類歟矧湘軍入鄂出於鄂省議會之請求意在驅除王占元實行省自治此與執事夙所主張之聯省自治·國民大會等等不謀而同鄂人惟厚望執事有以玉成之而决不願其循私而忘公黨同而伐異也又使北京政府果有黜王之權力者鄂人雖憨亦何至舍近而求遠爲淵驅魚猶不自悟而乃爲争一夫之地盤不恤三軍之肝腦高明如執事諒不樂爲人用不然半世英名敗於一旦功過不掩如歷史何遥望鄉關揮涙如雨瀝沈上逹尚祈明察上海中華平民社鄂社員全體同叩江 
　　致蕭耀南電蕭總司令大鑒此次湘軍入鄂出於鄂人運動自治者之請求簟食壺漿惟恐不逮民意己見一斑矣且去王後鄂中軍政民政亦聽鄂人之主持此鄂人自治生死關頭也試問何害於公乃竟不辭遠道而來爲虎作倀助紂爲虐必欲便全鄂民衆永淪地獄歷萬刧而不復耶急切陳詞尚祈明白答覆上海中華平民社鄂社　全體同叩江 
[學生總會致吴佩孚電]  
　　學生總會昨致吴佩孚電云洛陽吴子玉先生鑒比聞公遣蕭耀南率一師一旅赴鄂不勝駭異公將爲鄂人樹自治之幟耶何不先行脱離北庭將爲鄂人逹驅王之纛耶何不先行聲討王氏國人祇知公奉命北庭袒庇王氏與湘川争衡與鄂人爲敵耳師直則壯曲則老是役之勝負己不待交綏而可逆料矣同憶去年公嘗主張以國民大會解决時局同人雖未敢據此爲尊重民意之表徵然揣公必較徐世昌靳雲鵬曹錕王占元輩略勝一籌乃公至今猶供徐靳利用步曹王後塵不啻舉昔日之僞面具暴露於世界也公之眼光所及惟有北洋團體則或效袁世凱或效段褀瑞横衝直撞悍然自絶於國人任公爲之夫復何言若公尚留一線國家觀念首當與棄蒙騙欵之張作霖决一雌雄張之盤馬彎弓以入關中挾何目的諒公等籌之熟矣語曰螳螂捕蟬而不知黃雀己乘其後况以理言之湘川非等蟬之可捕以力言之張氏非等黃雀之易防爲螳螂者不愈危乎望公撤退赴鄂之師速定除張之策斯不失爲能受盡言之善人否則名實兩傷噬臍己晚本會雅不願再貽對牛彈琴之誚也中華民國學生聯合會總會支 
[廣西留滬學生之窘况]  
　　桂粤兵争交通阻梗匯兑不通廣西留滬學生居困境者十之八九現潯梧鬱平各屬軍事雖漸收束但兵戎所過廬舍爲墟家人離散一時尚難籌措欵項接濟其留學子弟至於南甯以上及柳慶桂林各地現方爲用兵之區信息不通何能匯兌故各學生爲目前糧食急需且秋季開學在即入校各費刻不容緩不得己集會討論維持方法經衆舉出代表七人向該省留滬退休各大吏及各巨商籌借救急現方在進行中云 
[皖學生會代表之通電]  
　　上海各報館轉安徽内外各團體各同鄉暨全國各界均鑒頃見報載聶憲藩將爲馬聯甲殷恭先所逐擬推倪道烺爲臨時省長聶走必成事實云云惡耗傅來曷勝駭怪查聶憲藩庸懦溺職人所共曉徒以學潮發生力難兼顧按諸實際固當先去倪馬耳乃倪馬怙惡不悛猶欲攫省長誠所謂無恥之尤太不自量者矣溯倪道烺去冬輦金入都運動長皖曾經吾人竭力打消今其與馬聯甲等嗾使軍隊殘殺學生又爲此次學潮之正犯吾人方合全力以驅除之彼見日暮途窮無法可脱遂乘機實行長皖藉圖報復夫大義所在天責難逃彼不得吾人而盡殺之則吾人敢必長皖陰謀永遠不得實現矣且倪嗣冲督皖數載罪惡萬端倪道烺馬聯甲殷恭先等實主使之吾皖人久欲食其肉而寢其皮乃彼等貪心弗死仍思壟斷皖政冀握大權慶父不除魯難未己代表等謹先通電反對希本省内外各團體急起直追一致反對并請全國各界與以相當援助不但倪道烺不配長皖凡與倪道烺有關係者長皖吾人皆誓死反對臨電不勝激切翹盼之至安徽學生總會出席上海全國學生聯合會代表唐道海王先强叩支 
[游美學生聯袂加入寰球會]  
　　静安寺路寰球中國學生會爲留學界先進李登輝顔惠慶博士所發起以聯絡全國世界中國學生情誼互相扶助交換智識爲宗旨歷年官私費出洋學生加入者頗不乏人美國各地中國學生大都爲該會會員聞本届出洋學生贊成該會宗旨而加入者己數十人該會鑒於初出國門之學生於途中情形及美國禮節茫無頭緒特印［游美須知］一種俾出洋諸生閲之有所遵循又以到美之後人地生疏難免無感困難之處特備介紹信介紹留美諸君於各地同志又聞本月八日（星期一）上午九時凡官私費爲生均須齊集於黃浦路美國領事館合攝一影以資紀念己由寰球中　學生會游學招待部通告出洋諸君矣 
[美國大學俱樂部將開歡送會]  
　　美國大學俱樂部訂於八日下午五時半至七時半在法租界杜美路哥倫比亞鄉下總會請清華留美學生及自費生開一歡送會有名人演説請柬己由書記許建屏 
等發出矣 
[航務消息彚紀]  
　　長江船受湘鄂戰事之影響由漢運滬之貨甚少昨日鴻安公司之德興號還申併沿江各埠來貨其數不足一千件據該輪聲稱半因時局關係客家多半停運半因漢口各報關行因漢口税務司新頒章程較前爲苛故近日凡報關業者一律休業停止裝貨以爲抵制因之漢口來貨更覺清淡云 
　　招商局之公平輪船昨由天津裝來金子一箱計一千六百兩該輪本日開往福州裝去現洋二十六箱計十三萬元又甯紹公司之老甯紹號昨日有紫銅一萬一千四百四十四塊裝至漢口 
　　昨日太古之通州及鎭安號兩輪由青島烟津裝來黃白絲一百二十九件招商局之公平新銘兩輪亦由烟津裝來湖絲七十一件 
　　提督公司之銀邦號現定本月十六日開還北美西雅圖由上海定購艙位者共有二十八名其中有赴美學生數名亦乘此輪往美 
　　天華洋行開闢中日航路己誌本報其第一輪名東晃丸明日可抵上海其航路係由申至門司經神户大阪名古屋以遶横濱爲止上海經理除海洋社外尚有大信洋行亦代經理船務現共派有三輪其第二號名曰第三貴船丸KifneMaruNo3計二千五百二十六噸十四日亦可由東洋抵此至第三輸名第三東洋丸ToyomaluMo3計二千六百四十噸該兩輪與東晃丸取同一路線以後每隔十日開駛一輪一個月中共行行三次均爲定期班輪云 
　　大信洋行經理之航業可分爲運貨與裝鹽兩種其運貨各輪之航線係走大連年莊及福州兩路裝鹽各輪則專駛海州現在閩滬間行駛者爲第二十五相澤丸lawaM25往來上海營口大連者爲三天丸SantenM·此外如神天丸ShintenM第三御崎丸Misaki 
M·N3功海丸KokaiM等或裝鹽或運貨則臨時派定 
[馬克市况之西訊]  
　　字林報略云過去去四五月内上海多不乏投資於德幣馬克者聞每日購定之數多至四百萬至六百萬馬克希圖馬克漲價時賣出獲利近來購者稍少然馬克仍爲一般人所注意上海之購買馬克始於四月份至五月份求者愈多查五月下旬馬克價值曾由銀一兩合馬克四十枚之率漲至銀一兩合馬克三十二枚五月二十日左右華人銀行甚至掛銀一兩合馬克二十八之牌頗有德國實業復振·經濟充裕之象乃未幾馬克價格下趨至昨尤甚银一兩可得馬克五十四枚雖前購馬克者大都爲一紙存據仍有銀行存息可得然合日前市價計之己大不合算矣馬克漲落不定而投資於此者今猶有其人查上星期倫敦馬克價格每日有六磅音之變遷英金一鎊合馬克二百九十四枚亦足見馬克前途之不稳固矣自五月份以後歐洲各國匯率皆下落而馬克則不獨對美金落價且亦對金鎊落價焉上海所購之馬克確有抵付德國運來之貨欵者但此僅居少數耳上海外人銀行經營馬克交易者有四五家而華人銀行則幾乎無一家不經營此也 
[中法銀行善後辦法之西訊]  
　　譯經濟報云中法銀行之善後辦法如何雖尚無切實辦法然據巴黎路透電訊謂商務委員會對於中法銀行之善後問題己籌有把握對於債權人方面凡持有該行匯票紙幣支票籌類應在六月内先行歸還惟各債權人得以該債票改　擾先股又凡在該行存欵者應分期撥還如該債權人欲改爲優先股欵亦聽其便又凡債權人對於該行有所糾葛由該委員會會長判决云云 
 [P華日絲在美之競争 
　　據紐約消息云目前紐約方面需要華絲甚旺而廣東絲銷路尤大蓋目前絲織品流行極盛是以各絲號莫不利市三倍華絲色自有光最爲該邦人士所歡迎故華商苟能將出品講究華絲更可望暢銷云日絲邇來市面極疲或者亦由於存貨過多所致最近華絲價格己日見起色紐約市價廣東絲特號十四至十六條份價六元（美金）上海廠絲雙鹿牌六元八角五日絲自六元四角五至五元八角五不等倫敦市價復摇廠經二十元九先令公記馬二十六元先令六便士里昻市價日絲一號半繅絲一百七十法郎華絲一百九十法郎廣東頭號生絲一百六十五法郎云 
[紗業改辦出廠捐之爲難]  
　　紗業認商陸懋德曾於期滿後加額續辦而嚴財廳長以該商年繳税欵十一萬五千元核之收數尚未加足爰擬改辦出廠捐即歸紗業公會代徵曾派員來滬接洽在案刻聞嚴財廳長又與該業公會代表商榷進行方法聞該代表以滬地紗廠之由華商開設者僅十之二三且均開於租界多不願負擔内地捐税至客商之在内地交易者並非與廠家直接買賣亦恐勢難辦到故改辦出廠税一事惟有婉辭拒却云 
[糖市之昨訊]  
　　近來太古車糖仍未開過緣現貨花色不全之故嗬白抛貨雖有抛定急切不能即到粗砂則本月中旬可望連來細砂月底尚難交齊香港來電嗬白須划九兩之外但滬地遠期抛盤反較香港劃盤爲便宜蓋因囤户己有餘利可沾急須脱手矣 
[昨日之茶市]  
　　洋莊茶葉本年新茶以來市面尚稱不惡英商美商購者最多邇來各茶棧紛紛運到存貨漸厚緑茶尤多昨日天祥惠利怡和天裕等洋行共計購買粗細紅緑茶有數千件市價較諸開盤時稍鬆高貨每箱約少去十兩左右中關者三四兩不等紅茶則亦稍軟幸存貨不多市面尚能支持云 
[豆米業反對五穀交易所]  
　　近有人在法租界三茅閣橋創設五穀五易所爲各團體所知以米爲民食若被定爲標準買賣必致紊亂市價且去年米價奇昻以來貧民生計倍極艱難以是紛紛備函向仁穀萃秀兩公所詰責米業仁穀堂油豆餅萃秀堂兩公所爰於昨日邀集全體同業於下午在仁穀堂開全體大會荳米兩業均到會開會後由司月各行報告略謂近日有人發起五穀交易所設籌備處於法界鴻運樓後愛多亞路查該發起人係屬米店同業與我仁穀堂萃秀堂豆米業全無關係亦不承認應請公衆表决全體一致反對於是决定除函復各團體聲明不認外並將譜案發表俾衆咸知勿致誤會云議畢己五時矣 
[友華銀行市報告]  
　　中美新聞社譯友華銀行四日報告云昨日倫敦銀價近期跌一便士之四分之一遠期不動紐約銀價在倫敦跌一分之四分之一倫敦紐約間匯價不動今日此間開盤金鎊金洋價俱不動交易價金鎊八月份爲三先令九便士又四分之三九月份爲三先令九便士半金洋八月份爲六七又四之三九月份爲六七半市况沈寂偏於軟弱方面 
[外洋輪船進出口消息]  
　　員興公司俄國皇后號由温哥武開來改於今日（五號）下午二點三十分抵吴淞明日開往　吕宋香港接客小火輪今日下午五點鐘到新關碼頭遂客小火輪明日上午九點鐘離新關碼頭開赴吴淞 
　　中國郵船公司中國號三日由新加坡開抵香港將於九日開出約十二日午前到滬午後開往長崎横濱火奴魯奴而赴舊金山又該公司之尼羅號五日由香港駛出八日午前可抵上海午 
 
 
 

Page 15

 
 
後開赴舊金山途經長崎横濱火奴魯奴上岸 
　　提督公司之忙泰哥號昨己開往日本由申裝往有菜子棉花及麩皮等五百餘噸又有佩爾福奂號定明日開赴紐約由申裝美之出口貸以茶葉一項爲最多餘爲羊毛胡桃及猪腸等共六百餘噸 
　　英印郵船公司之丹逹號三號從印度開出昨據來電報告將於本月之二十五日抵申 
　　日本郵船會社之水户丸此次由德國亨寳還華上月十九日經過蘇彛士河現得來電報告將於本月九日至新加坡十五日抵上海來滬後即須開赴横濱又有歐洲定期郵船伊預丸定於明日離開英國倫敦開還上海 
　　藍烟囱公司之日歐班新輪克爾巧斯號由倫敦開抵東洋後其廻航綫本定須經上海然後赴港頃因上海方面出口貨與旅客無多故該輪逕由日本國往小吕宋己將路綫臨時改變不再開來上海矣 
[國内輪船運貨進出口之調查]  
　　進口貨（長江）鴻安公司之德興輪船昨日由長江裝來黃荳二百十一包菜子一百八十包機器花一百包機花六十包青蔴二百七十六件茶葉一百零三箱鐵箍三十三件又甯紹公司之甯紹輪船亦由長江裝來麵粉二千五百包小麥三百九十四包黃荳二百五十五包機花二百五十包樟油二百五十桶樟腦六十件蓮子三十件藥材四件又轉甬貨碎米二百包馿皮二十四件虎骨一件（青島）太古公司之鎭安輪船昨由青島裝來牛油八百聽水菓五百七十二簍生仁一千一百七十六包料器五十七件牛皮一件（烟津）太古公司之通州輪船昨由烟津裝來精鹽千三百四十四包花生二千二百十六包水菓二千八百二十七簍羊皮羊皮九十件綢緞七十九件此外爲鷄蛋冬菜胡桃瓜子杏仁紅棗猪棕草邊香菌鐵雜貨等項又招商局之新銘輪船昨亦由烟津裝來棗子三百三十八包水菓二千四百七十簍水烟九百七十四箱胡桃三十九包藥材八十件茶葉二十箱牛膠十件　 
　　出口貨（福州招商局之公平輪船昨由申裝往福州之貨有荳餅七千五百塊黃荳四千九百四十八包麵粉三千八百四十包白糖三百三十包青蔴七百零四包洋布一百二十件茶葉七百九十三箱水菓三百三十簍白蠟一百件鐵一百零二噸菜油五十桶雜貨八百十五件（長江）甯紹公司之老甯紹輪船昨日由申裝往長江之貨有白糖一千八百二十八包鐵一萬七千三百八十噸冰糖二百十五包檀香一百四十二件洋訂五十二桶洋火二十箱紗布六件雜貨四百三十四件白米二百九十四包荳油六十桶雜貨一百件 
[沙船遇險獲救]  
　　滬南彭祥記號之沙船金鴻泰由牛莊裝載油豆餅等貨來滬行經黑水洋面船舵忽然損壞不能行駛祇得寄椗該處洋面懸旗求救後遇某輪來申過該沙船即托代逹該號由申僱得頭號拖駁前往黑水洋面將船拖進昨日下午行抵吴淞船中載貨連船價約值七八萬尚無損失現耆民在淞登岸該船己直進上海矣 
[省選訴訟之昨訊]  
　　選民楊春禄在上海地方審判廳狀訴第三届省議會議員初選監督沈寳昌違法舞弊一案業經戚廳長飭吏傅知該被告將辦理初選調查簽名等簿送廳查核在案兹悉戚廳長以調查簿與投票簽名簿係分兩種今楊春禄狀訴各節皆指投票時之情形照章應調取投票檢查簿方可審核該被告沈寳昌所送之調查簿殊屬不合昨特飭吏再向沈監督吊取上列簿據以便核明定期集訊云 
[塘工局呈催烟公司收讓公路]  
　　塘工善後局董朱日宣昨呈上海縣公署文云呈爲英美烟公司英册一千五百八十九號等契外園用公地應照會議動工收讓乞賜核轉函催履行以資結束事案照英美烟公司英册一千五百八十九號及七百十一號七百十六號等契地糾葛奉訂五月二十日午後三時在交涉公署會議届期遵往蒙特派交涉員並交涉科陳科長縣長並章科長會丈局曾局長謝委員與英璧副領事暨英美烟公司商人等列席會議一千五百八十九號照原契計有多地應將契外圍用公路劃築路線該商承認自北迤南沿浜路線寛二十尺又自東迤西路線寛十尺將所築圍牆照契地畝分收進拆讓即將會議情形呈報在案現在己逾兩月未見動工收讓公地既在契外自當照議留出作路查另案怡和洋行英册一萬零五十九號契地劃讓公路碼頭會議以後即由英總領事致函交涉公署令飭行知足徵顧全公益今英美烟公司契地會議收讓情事相同乃歴時己逾兩月該商尚未履行似屬延緩事關路政公地爲特具文呈請鑒核轉呈特派交涉員臻函英總領事飭催該商將函川契外公地照議决之案動工收讓移進圜　俾得興工築路以全信用而資結束實爲公便謹呈 
[天馬會繪畫展覽會開幕]  
　　天馬會第四届繪畫展覧會於昨日下午一時開幕第一室陳列西洋畫會員及非會員出品有趙公勣劉懽朱志堅朱增鈞徐朗西顔文樑王榮鈞程虚白周淑静吴夢晨李叔同劉雅農李毅士丁悚洪野諸君之作品第二三陳列國粹畫審查員吴碩之花卉屏王一亭之佛録吴杏芬之幅山水及領毛俱係桂作他如汪仲山張天帚趙雪侯王季眉顧公覺何洗缽商笙伯吕選青唐吉生諸君亦皆有作品第四室陳列西洋畫審查員王濟遼之水彩畫汪亞塵劉海粟之油畫計二十二點第五室陳列西洋畫有俞寄凡楊清磐張邕李超士諸會員之作品第六室陳列國粹畫内有姚叔平孫松王克明葉指發潘敬齋徐琦人權賈劍青諸君之小品參觀者頗多 
[物品展覽會勸導員出發]  
　　南北兩商自推定物品展覧會勸導員後己於昨日爲始先行出發向北市各實業工廠接洽並將縣公署轉頒之廣告並詳細章程分發傅觀如願應徵者即位願書備考云 
[四明公所籌辦醫院]  
　　四明公所前建南北兩廠業己先後工竣兹復於法租界愛來路路創建醫院繪圖興工在即約需經費十餘萬元疉經邀集同鄉會議分别認募以一個月爲期月朔爲開募捐欵之第一日各處遂集捐甚多計收洋一萬二千餘元云 
[上海絲繭交易所考試所員揭曉]  
　　上海絲繭交易所養所所員己於上月三十一號本月二日考試完竣即日揭曉該所考試所員係聘請上海公學校長兼棉業交易所總務科長楊德鈞擔任一切昨己由楊君評定試卷將名次登報發表矣 
[少年宣講團暑疫救急隊出發紀]  
　　少年宣講團因鑒暑疫流行特組織暑疫救急隊每晚派各隊員分往各處調查施救急方法成效甚佳日前（三十一日）該隊員胡硯香陳孳和谷劍麜朱志偉輩國耀張蘋周陳子模等在本埠大東門火神廟開講（暑疫之來源）（救人之天職）（公共衛生爲人羣之）要務）講畢分贈中國人丹及急救藥水該隊並備有傷科水泡等藥代爲按敷以故遠近居民扶老携幼皆求醫索藥共分去百數十份該復舉行通俗游藝以引起聽講之興趣藉收間接勸導之效該隊回團己晚矣 
[法蓋領事在滬逝世]  
　　法國前駐滬蓋領事在滬十餘年曾代總領事職務頗爲各界敬仰兹聞蓋領事忽於七月三十日患疾逝世許交涉員聞悉頗爲惋惜昨特致函吊唁云 
[出口船多帶食米查明充公]  
　　吴淞江海常關税務司昨日下午駕坐小輪行駛浦江一帶巡查查得出口之某船多帶食米數石洋燭一箱常被查明即一併充公 
[英美烟公司工人罷工十二誌]  
　　浦東陸家嘴英美烟公司新老兩廠機車間工人同盟罷工詳情迭誌本報兹悉前日早晨有老廠修車工頭王鳳山帶領工人數十人入廠開車製烟各女工亦有半數入廠工作致新廠工人大起反對咸謂此次罷工係老廠發起嗣因要求未逹目的懇商我新廠同人附和加入以示抵制乃該工頭王鳳山未得新廠同意贸 
然上工遂一唱百和羣與爲難當經王鳴警拘獲肇事工人一名押解三區警署於昨轉解警廳司法科訊辦聞老廠共有機車六十餘部現開二十餘部云 
[吴淞浦江發現女屍]  
　　昨日五點餘鐘吴淞浦江發現女尸一具年約四十左右身穿藍布衫褲形如船上女子己由救生局撈起棺殮 
[吴淞浦江發現男屍兩具]  
　　吴淞浦江昨日發現無名男屍一具年約二十餘身材中等赤身露體腰間祇束褲帶一條察其面容尚未十分變色似條係下水游泳無力支持致遭淹斃者當查浦江船帮帶並無其人失落或係由上海方面浮下旋由救生局備棺收殮舁塚掩埋又前日甯商金廣泰船有一輕年船夥失足墮水當時打撈無踪昨日該屍亦己浮起在砲台灣石梗地方業由該船主自行備棺從豐收殮靈櫬運回鄉里矣 
[男婦拐犯之訊判]  
　　拐匪白明卿拐得天津人九歲男孩李小二三歲男孩運兒擬兼廣大輪船帶往他埠圖賣當爲救濟會探員陳少廷登輪一并查獲押送地方審檢廳訊辦在案昨日上午泰該廳堵張推檢兩官開庭飭提白明卿至案研訊一過當庭宣判着監禁三年四個月以儆小孩二口交由該會留養候查傅家屬來案認傾又拐匪李老四　同拐婦陳黃氏在　地拐得十六歲女子陳金寳同乘奉未輪船擬往外埠亦爲救濟會探員虞占順余長林高金林等先後登輪查獲押送地方審檢廳奉訊之下傅到該女家屬來案認明領回侯示在案昨日又奉問官提訊後即奉宣判李老四陳黃氏各着監禁三年六個月以儆 
[查見偕逃男女]  
　　憶定盤路某姓家庖人倪阿四與同宅女傭鄧周氏勾引成姦昨日相約同乘海門輪船回籍當爲水巡隊巡警查見將該男婦拘送地檢廳訊辦 
[尋回失婢後之枝節]  
　　新北門曹恒元紙號上月間走失十一歲湖州婢女小英子事後查知實由己歇乳傭某氏所誘拐帶往揚州家中後由薦頭前往尋回因被該氏索去洋六十元至昨日由號中章松圃據薦頭陳福興報稱該氏夫陳壽永現在南市增祥弄春記理髮店爲夥遂向陳交涉扭控一區警署奉飭申解警廳司法科訊究 
[拐賣女子分别押儆]  
　　公共租界捕房己革華捕葉學甫串同姘婦沈高氏於上月間誘拐法租界八仙橋胡桃源家之女兒領至老嫗朱林氏家住居四天即串同在逃之郭四挈至天津三不管某妓院内爲娼計身價洋二百元現爲包探任坤揚偵悉將葉及兩氏帶入捕房並備文至天津地方將該女子移提來申昨解法公堂请究先由胡桃源投訴被拐情形繼由該女子供先由沈高氏將女子拐至伊家當晚即與葉學甫同睡一宵翌日至林氏家住居四夜後由郭四領吾至天津賣娼是實沈高氏供認誘拐後祇分用洋十九元求宥朱林氏供女子實由高氏領來暫住四天事後雖分用十一元惟婦人當時實不敢收用後葉恐吾報告故此强逼收用请求察核葉學甫供女子實由姘婦沈高氏所拐與民人無涉餘供支吾中西讞員判以沈高氏誘拐女子罪己成立着押西牢二年葉學甫押八十個月林氏姑念年邁當時實因被逼所致從寛押滿十二天以儆女子交原告領取管束 
[被控行兇人交保候訊]  
　　虹口捕房一千三百八十八號華捕夏春狗·與甯波人郎德全同控海州人王鳳舞羅阿三·山東人潘士章閻阿生阱三等在元芳路菜市街行兇毆傷等情昨晨中西包探將王等五被告拘解公共公廨禀明當時拘五被告至捕房後捕頭飭各存洋二十元保出現以兩原告受傷頗重尚在醫院療治應請將被告一併收押收期再訊被告延律師到堂聲明捕房既請求改期被告亦要求准仍各交原保經俞會審官商之美正領事博金式氏以王鳳舞係過犯應着存洋五十元其餘四被告仍各存洋二十元保出廷期下禮拜四原告傷愈再訊 
　　又陳慶茂指控張德興在楊樹浦路棍行兇毆傷頭部等情昨由捕房將張拘解公共公堂請究張延甘維蕗律師代表請求交保展期再訊中西官諭張存洋五十元保出候原告傷愈再訊 
[甬孩送同鄉會資遣回籍]  
　　家住甯波江北岸之十二歲甬孩沈和昌因在原籍輪船上游玩該輪怱然開駛不及登岸遂被帶滬惟上海並無親戚欲圖仍附該輪返甬該輪不允在途哭泣由一千三百九十八號華捕查見帶入捕房禀明捕頭轉禀公廨函送甯波同鄉會資還回籍 
[馳馬踏傷老婦]  
　　馬夫劉玉恒前日午後在楊樹浦華特路乘騎疾馳牆老嫗王李氏撞倒踏傷甚重飛奔逸去經八百四十二號華捕查見立即雇車送院醫治據情回禀捕頭飭探姜喬查明該馬夫住居舟山路七號因即拘入捕房押候解送公堂訊懲 
[砲業試驗後仍將運回]  
　　保定軍械局前派張文翰携帶無烟葉片及黑色小料砲藥等來滬試騐業在西砲台逐一試放騐畢後仍各分别裝箱定日交火車運回保定並由該委員面請何護軍使轉函滬甯路局調撥箱車一輛開至南站俾將火藥十三箱裝運北上云 
[私售燈吃押一月]  
　　無錫人王阿福楓涇人葉如亭同在福州路天津廟拜二百八十七號屋内私售燈吃洋烟爲包探榮錦林姚錫卿嚴阿慶馮兆蘭偵悉密往將王葉二人連同烟客陳仲和李玉曹六謙張雲卿張子山李子山李桂卿汪菊楊富生陸子雲姚榮平陸長芝等一併拘獲抄出烟具昨解公共公廨經中西官訊明違禁屬實判王葉二人各押西牢一月其餘十二名各罰五元充公烟具消燬 
[併紀私賣燈吃之科罰]  
　　住居法租界小東門之應順生家前將房屋轉租與張金萬私賣洋烟又夏王氏及前新街同富里内之唐于明王海門等三家又霞飛路陸孫氏家均私設烟榻容人在内燈吃爲探目沈德福徐阿菜等偵悉先後至各該處抄出烟具等物帶入捕房昨日傅至法公堂請究先由兩探目禀明前情詰之被告等供認私賣燈吃不諱中西官判陸孫氏罰洋五十元應順生罰洋二十元餘均罰洋三十五元充公烟具没收 
[四積竊分别押儆]  
　　戴金濤錢彌陀徐阿三唐束生因串竊北四川路九號居人陳任國之香雲紗衫等物被捕解由公共公廨押候查究在案昨由中西官提審當由華探目馬阿美等上堂禀明查得該被告除串竊陳之衣衫外其北區一帶中西居户如天興棧秦培根張德利施阿余黃阿根嚴紹榮梁上盛趙養良王阿弟元記余氏歐官成冠昌春陳金華李阿四梁容盧松橋管根生陳訟昮湯祥等家先後失竊衣飾均爲被告所偷贓己吊到請究問官即向被告逐一質訊之下判戴押西牢二年錢徐唐三人各押一年期滿均驅逐出境贓交失主認領 
[鴇婦逼妓拉客之押儆]  
　　在北雲南路十八號門牌開設雉妓院之鴇婦唐徐氏因威迫夥妓出外拉客經專查妓寮之中西兩捕查悉禀請公共公廨出單昨將該鴇傅案由中西官訊得係屬過犯判押女所三禮拜示儆 
專件 
[上海商科大學章程摘要（續）]  
　　一課程［預科課程表］國文每週三時英文每週六時世界近世史每週二時商業地理每週二時經濟學大意每週二時平三角及立體幾何上學期每週四時下學期無高等代數上學期無下學期每週卤時商業原理每週二時社會學大意上學期無下學期每週二時珠算上學期每週二時下學期無每週共計二十三小時［本科一年級課程表］（自第二级起分學系）國文每週三時英文每週五時商法每週二時商業算術每逾二時會計學每週五時經濟學每週三時國文商業尺牘每週一時英文商尺牘每週二時每週共計二十三小時［學系分類表］（下列各系自第一至第五所列科目包含必修及選科兩種詳細分類另定之惟第六系所列科目皆係必修科其餘各系科目皆可選讀）（一）銀行理財及保險學系銀行原理近代幣制改良問題合组法貨幣原理勸業與農工銀行商法銀行與信用公司理財統計國際匯兌生命險廣告學國際滙兌會計水險銷售銀行實習火險商業組織商業管理代理法公司法第二年會計學銀行簿記微積寫字間管理法保險薄記財政學金融機關（信託公司儲蓄銀行等）合同交易所（二）會計學系公司會計官廳會計會計原理商業統計學稽核學解析幾何投資會計會計問題初等微分銀行會計成本會計商法鐵道會計高等會計公司理財國際匯兌會計（三）國際劉易及領事系德法及他國文世界經濟地理金融及銀行學國際匯兌運輪中國商業地理銷售廣告世界商業史合組法銀行與信用水火險商業票據銀行實習商法國際公法國際通商外交史關税問題（四）交通運輸學系陸運鐵道管理鐵道會計水運（河運海運）電報電話輪船公司簿記鐵道問題公利事業寫字間管理法第二年會計學投資水險火險鐵路統計銀行貨幣商法商業史商業地理營業報告解析（五）工商業管理學系商業德僱工問題心理學管理學工廠法機械學實用化學打樣合組法廣告銷售投資勞慟問題公利事業金融機關交易所營業報告解析工商業統計資本論第二年會計學成本會計投本會計寫字間管理法（六）普通業學系商法統計學會計學經濟學公司理財銀行及貨幣學工商業組織及管理 
雜評二 
[陳列所與圖書館訥]  
　　今後世界之戰不在槍砲而在學問不在武力而在經濟不在兵士而在工商是故今日之軍人當應此潮流以謀職業教育而尚以力戰爲雄者妄也軍人既當改謀職業則凡有職業之工商謀所以改善其職業重要更何如 
　　改善職業之道無他工則改良其物品之製造商則增進其營業之知識而欲改良製造不能不頼出品之比較於是陳列所重焉欲增進在議不能不頼書籍之研究於是圓書館得焉 
　　國民須知自前種種之投機事業不足以言商戰也以此爲商戰其戰必敗所謂商戰者以精良之出品爲槍砲以正當之工商爲兵士而陳列所與圖書館則爲製造槍砲之局所訓練兵士之學校也顧不重歟我國人而欲參與今後世界之戰者當知所以自謀矣 
公布欄 
[江蘇高等審判廳]  
　　批示　徐雲祥兩狀均悉候本案確定再行核奪此批時萃誼狀及抄件均悉候調卷核奪此批王大竇狀悉查此案前己迭次明子駁斥母庸飾詞多凟此批盛朱氏狀悉淮予抛棄上告至應否　還原縣執行仰候審廳將卷送到再核此常書勳故悉此案業經大理院决定駁回該民己無再抗告之餘地所謂着母庸歸此王阿金狀悉查此案第二審判决按照懲治盜匪法處斷依法不能上告業於前狀明白批示在案兹據所訴姑候大理院將共犯王伯英上告案卷發還後再行移送同級轉呈省長公署核辦仰即知照此批丁進委陳立人辯護呈遞一狀鍾世有委全子簾辯護呈遞一狀以上二狀業經本廳查閲函送同級審判廳核辦仰即知照此示　以上八月四日 
[江蘇高等檢察廳]  
　　批示　浦子敬狀暨委任狀均悉既據呈訴上級衙門辦仰候奉到總檢察廳訓令再予申送可也此批八月四日 
[上海地方審判廳]  
　　批示一件胡錫南狀請執行由狀悉候飭吏執行此批一件陳順山狀請執行並請一部分銷案由狀悉據稱張雙泉等三户租金訟費概己收清請求銷案應即照准顧順泉一户抗不遵繳候飭吏執行此批一件許文和狀請傅案由狀悉候傅原告訳專此批一件萬叔莊狀請銷案由狀悉惟予銷案所有該氏民呈案圖據等件並准來廳繳證具領此批一件楊景芳狀請嚴追由狀悉着即來案候踰此批一件周中兩狀領租洋由淮領此批一件王飛鴻狀領賬簿由冷領此批一件王秀英呈爲恊議離婚請求備案由　呈爾與汪心田恊議離婚雙方己立合同字樣自無再請備案之必要此批一件王叔蟾等狀請卷宗發還原縣以便執行由狀悉本案正在備文呈送高等審判廳核辦原卷廳一併呈送未便發還此批一件高朝寛等聲請抄録由准抄此批一件季咸春狀交欵洋由准交此批一件王鴻儒聲請抄録由聲請悉准抄此批一件唐月山狀請執行由狀悉准予派吏執行此批一件朱錦榮狀請給領並暫緩執行由狀悉着即來廳候論此批一件陸海齡狀請給領看管費由狀悉准即來廳具領此批一件鄔邦慶狀請移卷檢廳由狀悉業於前狀批示矣如印景高果有刑事嫌疑着即來廳將存案簿據繳證具領運向檢廳訴請法辦可也毋得多凟此批一件湯裕祺等狀領元生元裕賬簿信件圖章由元生辛酉年賬簿十七本信卷十三件元裕辛酉年賬簿二十七本信卷八十四件大小圖章三十四個准予先行具領狀證二紙存此批一件唐東生狀請執行由狀悉仰即來廳候論此批一件趙恂如等狀請給領由狀悉候傅案訊明核奪此批以上八月三日 
[上海地方檢察廳]  
　　批示　趙南公狀及附件均悉報載通電内有請司法部查辦字樣自應候到部令再行核立辦仰即知照此批張振等狀悉查該民等賭博財物業據詳細供明訴請審廳依法判處罪刑當庭聲明輸服送回本廳執行在案毋庸飾詞狡辯仰即知照此批趙象賢狀悉既據聲明一部控訴着將理由晝於五日内提出以憑核送此批趙象賢狀悉准予委在此批黃美璠狀悉候侦查核辦此批唐有寛狀悉沈小安業己訴請審廳核辦何大斗子亦己拘案其餘各犯迭經飭瞽密緝一俟獲案訊明本廳自當依法辦理仰即知照此批　　朱煥文等狀悉案己起訴仰候同級審廳判决可也此批汪裕國等狀悉候查明核辦此批何正煊狀悉候查明核辦此批劉春芳狀悉候傅訊核奪此批唐佐廷狀悉案己起訴仰候同級審廳判决可也此批陶黃氏等狀悉喬世儒借洋不還並與刑事無關所請提案訊辦之處應毋庸議此批劉玉山狀悉仰覓妥保具狀來廳再行核奪此批鄔邦麀狀悉該案業己明白批示矣兹復以偏祖保護等情空言多凟殊非有理所請不准此批王道傑狀悉案付預審候送同級審判應核辦此批周士熊狀悉案己起訴候送同級審判廳核辦此批陳沈氏狀悉爾夫阿大之船隻係水警扣留並未移送來廳仰自赴水上警察廳呈請給領可也此批史秀儒等狀悉己批劉春芳狀内矣仰即知照此批康鳳山爾有刑事重大嫌疑前諭爾覓保候查因近來天氣酷熱本廳爲疏通人犯起見乃爾寛聞毫無非法行爲請求開釋殊國荒謬特斥不准此批蔣增午查爾等因水爐同業選舉領袖致生滋擾依刑律第八十四條窺規定案經却下勿再曉凟此批沈張氏顧金口既爲爾之至戚豈有因兒媳瑣事將爾夫拔去藏匿之理所訴顯有不實不准此批張寳福狀悉候拘緝法辦此批以上八月四日 
[淞滬警察廳]  
　　布告　案查前准交涉公署轉准日領函吴聯壽即吴福原安徽休甯人前居上海閘北青蓮里門牌二號　充日商内外棉公司侍者爲因本年三月三十一號奉公司派令將現洋三千五百零五元九角二分並支票等前往台灣銀行交付詎料該侍者竟敢携欵潛逃特懸賞二百元轉誚查緝等因業經通令各屬認眞查緝在案兹復准懸賞函阿前來除分令各區游隊上緊查緝外合再布告懸賞緝拿仰諸色人等一體知悉如有人能將該犯吴聯壽即具福原一名拿獲到案或知風報倌因而獲案者該公司憤顧給予賞洋二百元　欵以家犯剩詳賞其各　照母　　此布告 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[游美隨感（一）] [  朽木]  
　　記者慕合衆國之文明久矣曩以執教鞭於檀山未獲至新大陸一遊頃值暑休遂由檀山赴舊金山過詩家谷東行抵波士頓南至紐約入美京華盛頓復由華盛頓回詩家谷南行至紐倭倫AewOrleann愛而泊索ELPaso迤西至樂安集LooAngels還金山計遊行約五千英里有餘時閲二月之久所歷大小市鎭不下十數於合衆國之政治教育風俗等偶有聞見即拉雜記之管窺蠡測或亦閲者諸君所不棄也 
　　記者一月前曾舉美國西部排日問題之情形告諸閲報諸君矣此事之重要原因純屬種族問題美人對他種人本一視同仁惟日人之在加利福尼亞州之人數幾有方興未艾之勢加以購地置産作終老計畫者亦日漸增多美人遂提出排日議案前惟此加州一處而己近則尼洼逹Nevada華盛頓州等相繼而起均己將排日議案通過加州之房屋出租界者其租條上且有謝絶日本人字樣前月復由加州議會通過徵收外國人人頭税AllenPollTasLaw法案凡外國人居住加州者每年徵税十元須先向移民局報名註册經過若干時日若來報名即得捕送法庭照違反州法科以監禁罰金他國人均紛紛註册惟日人刻下尚未報名謂據美日商約有不得任意科税之條己轉請駐美日本大使幣原氏向美政府抗議至華人方面亦視日人之行動爲轉移亦己由領館轉華盛頓我國使署商議辦法美人報紙則謂若至七月十五日後未註册者均得依法辦下此事結果尚不得而無然亦吾人應注意之一事也 
筆記 
[笑侣記（上）] [  汪珠]  
　　記余婚於魯泰岳早凋贅焉例從列座親賓循序覿之特一任婦之口吻而第其伯叔姑姨頤指韾語憶者幾何憶之惟絶妙與絶醜者若妙可繩之醜可嗤之藉爲新婚羞顔大好之攀談有十五餘垂髻者絶妙人也婦妹之妹眄余展笑麗如仙羞欲呼珠咳不吐艶意轉添益震於臆歸語婦婦默然遽歛靨邊歡顔頓見眉心愠意訝之適弟破闥不復詰婦低語肅坐弟呵呵惟哂余顧婦曰以弟頴奇遭天妬懐潔葆光終日吁吁有恨何如適寂寞之甚興游魯山水耳婦欲言弟曳余出適白輿軒過逆之婦舅程公鴉婢扶麗姝似曾相識睇之妹也幾墮魂叩之程筮仕浙西寄女焉婦舍之驕陽剛墜殘妝及候余入室方覩雙姝拈毫側身視之非詞非詩爲筆之譚笑曰何關防之嚴也閟爾音適資覩爾書婦驚亟揉紙揮余出戒嚴令下曰所須傅語非詔莫入爾時解放未作有幾分禮防在余無奈之走語弟曰圓中人慣張皇以要人在遽戒嚴矣弟不解酒笑道其由兼戒弟勿往時則余與妹僅一面緣弟與姒更無片言通也 
劇談 
[老伶工列傅] [  老琴]  
　　鬚生徐岱雲與王德勝同時尚在周春奎景四寳之先班中人皆尊之爲先輩光緒初曾至滬隸杜蝶雲所開之丹桂部雖年己望六演靠把戲如（定軍山）（陽平關）之黃忠（鳳鳴關）之趙雲嬰鑠精神頗有馬伏波據鞍氣象其最著者爲（假金牌）全本中孫伯陽唱做俱佳尤妙彼時配角之張公子係小生甯天吉所串堪稱五雀六燕銖兩悉稱逮甲申年二次來滬隸劉維忠之新丹桂則己年逾花甲漸露頽唐即（假金牌）一齣亦以甯天吉去滬别易他人陪串竟爾味同嚼蠟矣 
　　顧九蘭甬東人隸老慶豐班圓姿替月嫩臉羞花此八字可謂定評蒞滬時在天樂茶園與徐雲標同班演（借茶）活捉）（挑簾）（裁衣）（交帳）（送禮）（戲叔）等名花旦戲使人之意也消度曲亦如花底流鶯既清且脆惟白口純操甬音異徐伶之能參官韵未免貽譏大雅此則習藝時狃於士音之誤遂成白璧微瑕殊可慽也 
瑣録 
[小格言] [  招本今]  
　　金箴（MoneyProverbs）（譯美國新成功雜誌） 
　　（一）時者金也故惜時當如節金 
　　（二）儲金之時宜在一生之拂曉 
　　（三）上午應作之事勿委之下午 
　　（四）利用時機而贃求爲獲金之法存欵銀行以生利爲儲金之法 
　　（五）苟有人焉圍爐安坐自知其存欵中每元均可生息思之思之其樂爲何如耶 
　　（六）銀行存欵之第一可爲夢想中新宅之第一基石　　（七）置金囊中易自燃脱落放金银行中年中每日均可得息 
　　（八）銀行本有一鳥任其飛去殊無理由宜存之銀行中 
　　（九）儲蓄即爲謀利之秘訣 
　　（十）所入不足以致富儲蓄方可致之 
　　（十一）儲欵官擇殷實銀行使易爲我生利 
　　（十二）每星期儲蓄多少富裕每星期與之俱進 
　　（十三）盡費所入將來不能致富 
　　（十四）人當自爲謀留一二以待後用 
小説 
[社會小説衆醉獨醒（四○○）] [  瞻廬]  
　　第六十回　舞木棒吕詩婆發顚　擁繡衾劉貞婦裝病回轉筆尖兒再説社長方便園先生病纔床席一息奄奄不上幾天便離塵世臨終的當兒嘴裏咿咿唔唔兀自吟哦甚麽驚人佳句（語不驚人死不休）做了一代的詩翁畢竟生有自來死有自往和尋常人不同玉樓有约去吟詩或者竟成事實從此高鄰雅聚在天上不在人間吴中風雅主持乏人高鄰公所裏面除却存儲幾蟚陳年宿醋再也不聞關甚麽吟哦盛會聚甚麽裙屐名流（結束高鄰公所）便圍的兒子阿虎墮入下流不可救藥便園病重的當兒阿虎倫偷摸摸早把虎子的歷年積蓄在賭塲裏犧牲了不少所以便園身後家况蕭條休説没錢刋刻詩稿便是一切喪事開銷還不免西凑東挪草草了局後來文甫見了阿虎向他索取遺稿以便代爲保存阿虎翻箱倒篋四處搜尋再也覓不出片紙隻字文甫道尊翁病篤時親口囑咐説這一生心血藏在牀鋪下竹箱裏用着油紙嚴密封固阿虎笑道嗄（老翁許多吟哦聲只博得兒子一個嗄字）原來是這個撈什子東西（老翁千秋盛業只博得兒子一聲撈什子）那天賣糖的到來我把這東西換糖吃賣糖的打開看時説裏面的東西不值錢只好把他抺桌面塡牀脚還是外面包裏的一張老油纸值得幾個小錢因此他便換給我一塊麥糖吃（昔人謂不作詩亦藏拙之一法吾謂豈惟藏拙亦足養生苟自知無傅世之魄力何苦搜腸刮肚疲精神於無用之地方先生一生心血竟不值賣糖人之一顧古今詩人之遭遇類此者多矣嗚呼吟髭拈斷卻爲誰來）文甫聽罷嗟嘆而去從此以後一塊麥糖竟斷送了方先生的千秋盛業（了卻方便園）劉邦平見兒子媳婦遇救回家萬元鈔票不損分毫况且這兩個仗義救人的少年不曾留下姓名不曾索取謝意他心裏又是感激又是快活似這般光明磊落的人物才不愧是個好男子他和伍老夫子商議想在陽貨先師神位旁邊添設兩個義勇少年的長生禄位青巖竭力阻撓説道個不行不行路遥知馬力日久見人心料想天下没有這般的好人東翁何妨徐徐云爾耶邦平聽了果把此事作罷但是邦平在歡喜當兒又添了許多煩悶金兒遇變回家雖保全了性命但是終日裏如痴如呆除卻穿衣吃飯甚麽事都不懂得看鬼看邪問醫問卜甚麽事都幹到卻分毫没有效驗若説翠娥遭變以後幾個月來只在娘家居住推説有病在床不能起身邦平夫婦幾次打轎來擦翠織那裏肯上轎只説病體全愈以後才能回到夫家 
餘瀋[  豁安]  
　　夏日炎炎以一葉之輕舟容與於洞庭青草之闊彭蠡震澤之奇西子之麗遇會心處悠然神遠正不必月日風清聽欵乃聲而抗情於少伯志和焉 
　　雪藕調冰騷人韵語惜中有膏梁氣　　 
　　沈李浮瓜庸人自擾科頭跣足腐儒作怪 
 
 
 

Page 19

 
 
   
 
 

Page 20

 
 
常識 
常評 
[江蘇義務教育期成會] [  覺]  
　　吾議江蘇義務教育期成會之宣言而爲江蘇三百五十萬兒童引領以望又不禁爲江蘇教育三太息也 
　　其言曰江蘇創辦教育幾二十年義務教育至今日而尚未觀厥成江蘇人之恥也蘇人誠可恥然蘇人而果知恥也尚較勝於不知恥 
　　所最可恥者江蘇固號稱財賦之區而官廳與議會方面均未知教育爲立國之要素不能爲之寛籌其經費甚或故靳之坐視此三百五十萬兒童之失學而不爲之所社會方面雖尚有少數人盡力於教育而一般公民方踴躍於選舉之買票不知一票之費足開辦國民學校二三或維持每一國民學校經常費數年而竟不願用之於極正當之途願用之於極不正當之途是則不惟可恥而又可哀也己 
道德 
[困勉録] [  蔡行素]  
　　此身不可不習勞此心不可不習静身不勞則筋骨懈弛作事無成心不静則意志動摇胸中無主 
　　利慾當前須細審是否有弊害隨其後飛蛾撲火自焚其身可戒也 
　　今日之我己追悔前日勿使後日之我再追悔今日人生不百年蹉跎復蹉跎甯復可及 
　　有過始改己多費一番心力最好注意在未曾有過時深淵薄冰所宜戒愼 
　　平旦之氣不可梏亡否則一染囂塵恐終身不復可濯 
　　勸人善謂之忠莫問人之從不從且問吾心盡不盡 
　　知而不行只是未知行而不力只是未行陽明先生一生功力即在即知即行四字 
　　勿使吾心有一點塵埃勿使吾錢有一文妄用至大之基起於至小不正之念動於幾微不可不愼 
　　身體若存隨時可爲建立地步吾爲中原惜此身抱負不可過小 
　　自朝至夕苟作事無愧神明睡夢當十分甜適塵緣擾擾者無此幸福也 
　　曉窗人静書此自勵不别其爲古語今語也自註（乙種酬） 
[西方格言（一七二）] [  謝介子運譯]  
　　合羣爲珍美之鑽石（豪立帶斯）（Holydayb） 
　　彼一時有彼一時之態度（法蘭西諺） 
　　受傷之前不可不備外科醫（英吉利諺） 
　　過去光陰不復回（德意志諺） 
　　有是樹乃有是果（英吉利諺） 
　　星星之火可燬全邑（亞剌伯諺） 
　　履之耐久不能齊（英吉利諺） 
　　最智賊之於空囊無所施其技倆（德意志諺） 
　　衫近皮膚更近（英吉利諺） 
　　君能引舟入水不能使之駛行（本溪）Panch 
衛生 
[結核病之防禦（三）] [  鳳賓]  
　　隨處亂吐痰洟至爲有害無論有病無病吐痰必擇地點若盛以盂或抺以布俾得洗條或拭以紙伸得焚燬均爲至當若使人人能注意吐痰並使咳嗆者以巾或紙覆其口則空氣中不致有細菌之瀰漫此可懼之結核病即可有絶跡於人間之希望也 
　　家庭中預癆病之法有六要端 
　　（一）推行小家庭制度蓋家中人數既少防病之手續較易若有頻頻咳嗆者宜設法分居則不致傅染 
　　（二）蠲去鷄毛帚多用濕布揩洗之法以免塵埃之散佈 
　　（三）推行分食制使各人涎沬不致互相傅染或行兩副箸匙法以收同樣之效果 
　　（四）家中多行掃除一日一次小掃除半年或數月間行大掃除一次諸事清潔則疾病不能附麗矣 
　　（五）多用沸水洗滌病者之碗箸匙碟及諸用具使細菌不致倖存被單褥單枕衣手巾痰盂等物亦宜用沸水泡洗以免傅染 
　　（六）肺病初愈之時愼勿自仗爲全痊蓋一有疏忽必致復發此症之全痊約須歷三四年之保養也 
[勿赤膊露宿] [  曹文海]  
　　時届夏令暑氣薰蒸晚間各處街巷道旁及商舗居門户前黃浦灘邊中國公園等地赤膊乘凉露宿之人舉自皆是可見若輩之缺乏常識矣豈知貪凉露宿最爲疾病之媒故每届夏末秋初人多發生風寒瘧疾以及痢疾泄瀉等病者都由於貪凉露宿所致 
　　夫赤膊最爲野蠻惡習袒胸露臂醜態百出行於人叢中間爲人所共厭殊與個人道德有關如商店夥友赤膊而伏於櫃上更不雅觀至深夜尚赤膊露宿於外且易感受疾病病若劇烈喪其生命輕則服藥調治數月而愈不能工作經濟上亦受其影響矣 
　　近日天氣尚未酷熱而商店夥友多赤膊裸體深夜乘凉勇女混雜戲言調笑恬不爲怪致西人譏我爲未開化之人類良堪浩歎蓋國之文野覘國者每以其社會習慣是否善良爲斷西人爲此言者正由我國社會種種陳習未盡剗除也嗚呼我願有志之國民及早覺悟勸戒一般缺乏常識之人以免貽笑外人（乙種酬） 
經濟 
[吾邑女子之自活能力涿縣] [  胡大呆]  
　　中國婦女向病無自活之能力以愚觀之則不盡然夫跛司車瞽司樂未聞妨其職也婦女縱弱顧不愈於瞽跛乎證之吾鄉婦女外觀雖似依夫而活其實則反有供食其夫者及愚所見試一述之吾邑有民十萬婦女約佔　半鄉間婦女雖大半纏足要皆連船盈尺無害其健康故操作田間實亦不讓壯夫此爲農婦天然有自活之能力者也至若城中閨秀固無鄉婦之健壯然苟勤作不怠所入亦足自治而有餘 
　　蓋城中估衣店十餘家每届春服之期或授衣之候多備應時之貨以應顧主之需要考其貨物之制成則專頼婦女焉而城中婦女無不精於女工故凡閒暇之婦女雖中人之家亦多承攬此種工作每人每日可得工資四角中人以上則貯以爲女兒妝匳之費其貧苦之家則或奪恃此項收入以爲一家生活矣八口之家苟有工作之婦女二人則飲食之資可以無憂故民國六年大水爲災吾邑城民初未嘗大受其殃也此外如剌繡紡織養蠶婦女力所能爲者甚多苟打破拘泥之古禮與夫依頼之習慣中國婦女固未嘗不能自活於社會也愚見如此望吾女同胞振起精神勿自頽棄幸甚（乙種酬） 
法制 
[論直接選舉] [  似蘭]  
　　選舉之法有直接選舉制與間接選舉制二種直接選舉亦稱單選制度即由選舉人之投票直接選出議員之謂也間接選舉亦稱複選制度即由選舉人先選也初選當選人再由初選當選人之投票選出議員之谓也我國向採複　制度十載以來利弊若何國人當能言之無庸贅述今者省憲潮流風起雲湧頗聞有採取直接選舉者不可謂非吾人之一種覺悟也夫所貴夫直接選舉者一則尊重選舉人之選舉權一則可使選舉人負直接選舉之責任由是而選舉人漸知選舉權之重要自不致輕易放棄此皆直接選舉制之所長也兹舉其利益之點説明如左 
　　（一）直接選舉手續簡易不必如複選舉之必經二次手續不特時間經濟即費用亦大可節省 
　　（二）使選舉人直接行使其組織代表機關之權利對於選舉上發生直接之關係則利害之觀念較深有可引起參政權之興味 
　　（三）有選舉資格之人數既衆兩運動當選人之財力有限可免金錢買賣之弊（乙種酬） 
雜録 
[我人宜留心世界時事] [  張延祥]  
　　二十世紀非部落閉關之時代乃各國交通之世吾人處兹不可目光如豆知己而不知彼當具世界之智識留心世界之時事小之可以明　潮流之變遷大之可以觀察國際間之關係及他國對我方針預備爲國民外交以作政府之後盾此正爲公民常議之一部分不可專責之新聞編輯及外交官也 
　　留心世界時事者不要不閲路透電因路透電社散佈全球消息甚確實近時無缐電社亦甚多傅訊較速惟電訊每日傅來片言隻詞失之過簡又無係統往往不能明瞭故週報月報尚矣週報之性質介於日報月報之間作有統系之記載叙述有條不紊而少發議論月報則又推論前因後果多長篇議論故我人除閲日報外又宜讀週報月報我國日報於國外消息素鮮注意近時三數大報館始特约歐美通信員此等通信頗受歡迎因能以國人之目光觀察國外時事而記録之不若外國通信社以外人之目光爲準則也目光不同記載自異週刋則尚未發逹除民心週報時事旬報外申報之星期增刋時報之世界週刋堪稱有價值之作尚希望有他種週刋出世也 
　　留心世界時事須備兩種參考品一地圖一人名録前者尤不可缺譬如近時英法争執之上西萊西亞問題日美争執之雅泊島問題二地在何處恐閲報人能確知之者不及半數又如現法國總統何人德國總統何人能道之者不及十一此大者巨者尚不能舉何論精細處故閱報時須懸一世界地圖作參考（即國内時事如北之閻陳之戰南之粤桂之戰亦宜參觀本國地圖以明各軍行動）至於世界人名録尚無華譯本譯名因不一致頗感困難故惟有求諸原文或每日自行摘録報上之名以備日後參考耳 
　　各國有通訊社又有寫眞社以時事影片製板披露報端能引讀者之興趣有時又有名人最近像片惟我國因郵遞費時故無一家報館預約此種時事片間或以外國報上之圖翻印亦聊勝於無也（乙種酬） 
 
 
