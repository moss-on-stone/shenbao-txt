# 1886 - 61 - 4904631

 

Page 1

 
 
[新印小題嫏嬛] [  點石齋主人啓]  
　　石印小題文現己不一而足無祗取其宏富而選擇未精是集芹香舘主人採集同人總課會藝等作請名手選定皆係及時眉樣其高古冷淡之文　佳不祿足爲揣摩家之圭臬尤妙在與己印之文數宗海無一題相同共文八千餘篇並無虚題幾於無題不備顏曰小題嫏嬛洵文苑之大觀　林之宏製也至於發抄則書法匀整校對則點畵無訛現經本齋代印約計三月初卽可出售其價直較他刻尤廉如欲購買並躉售者務宜速來南市郭　秦木行内面議因所印無多勿爲捷足先得也此佈 
[石印縮本說文解字注書] [  點石齋啓]  
　　讀書必先說字說字必通訓詁許氏之學行於世者一千七百年國朝叚若膺先生爲之注又覆推勘大暢厥旨因字義以究字原此書最爲推重有友人　善本交本齋石印巳竣工方今各省學使者崇尚實學者爲多博通之士舍此無由入門所願人置一編由說字以詣極夫能經本齋深　　　來學故於校對一層不厭精審而筆畫之清晰紙張之潔白天地頭之　長猶屬此書餘事分裝八本定價三元准於二月初五日出書售處在英　　集賢里天保棧内長順晉號發兌 
[六十八號畵報出售] [  申報舘主人啓]  
　　第一樓茶室當四馬路之衝對門間壁皆妓舘初九夜三點鐘遭回祿時妓與客聞警起身倉皇奔避其最近之定安里中益覺披衣不　情形尤爲　狽特圖之以告冶遊者之切宜自愛准於二十六日出售仍送淞隱漫錄圖說一則附於畵報之末此布 
[論西商操演兵法]  
　　三代以上兵與農合三代以下兵與農分自唐設府兵彍騎取諸民者曰租庸調而兵不特與農分且若四民之外别加一兵於是四民不復知兵且視兵爲無足重輕安靖之時文臣蔑棄武臣以爲此粗官耳或幾如水火焉一旦有事則又將不習兵兵不適用若近今湘勇淮勇名振寰區人方以兵爲詬病舉凡古之所謂兵法者又孰從而講求哉乃西商則不然西人之旅居滬上者於商務外自行圑練定期而操演之步伐止齊雖人數不多頗有如火如荼之概英廷特頒綸鋼砲四尊俱後膛新式二月朔午後於老巡捕房集鎗隊一百五十名炮隊五十名馬隊二十名奏樂者二十四名以　砲也禮成後整列啓行鼓樂前導至英領事署操演砲隊亦試以裝卸各法及一切陣圖薄暮始散其商而兼兵也如是吾非謂西商之人盡知兵也唯能於安居樂業時仿守望之經互相演習不須召募不須添餉俾進退擊刺諸法人人皆知萬一不虞則軍可立成卽不必克奏膚功較之臨事張皇者奚啻天淵之隔且有備可以無患出門數萬里作客數十年使宵小不敢生心幾於夜户不閉未始非圑練之明效也獨是中國亦嘗言圑練矣有圑之名無練之實往往文書甫下科歛爲先製旌旗備器械追呼偪迫名目繁多無非以圑練爲紳董乾没計朝廷雖有圑練大臣之命亦唯逍遥河上養尊處優己耳以致小民聞圑練二字疾首痛心迄無成就偶有一二急功好義者率衆邀賊頗能堅守而官兵不能　絡輙以寡不敵衆或連村同作國殤焉觀於西人僑寓且然則土著可知矣商賈且然則軍士可知矣豈非不費斗粮而儼成勁旅哉夫小戎板屋婦人亦解談兵祗以在上者不知提倡相率而安持積疆又民間禁藏軍器倉猝求之亦不通虚文搪塞且慮事平之後桀驁難馴地方官無從彈壓如捻賊之蔓延齊豫始由各垸自行保護狡黠者從中煽聚爭雄奪長盡殺乃止然己勞師縻餉焉然則三時務農一時講武往古之法旣不能行之於今况各省緑舊國家歳費數百萬餉銀臨時征調尚不知敵愾同仇致倚湘淮各勇營始得勾當公事迄於今承平二十餘年矣生聚而教訓之元氣仍　盡復遽謂可使有勇且知方也其奈兵與民之格格不相入何或曰泰西諸國於五行屬金故其色尚白其性向剛如中國西北之人亦多强有力者殆其禀賦使然寛柔以教不報無道南方之强唯君子得以居之假令責以所不知强以所不能勢必用違其才雖勢迫刑驅而無補西人之圑練任西人自爲之無庸概諸華人卽概諸華人貌似而終非神似仍無練之實有圑之名爾何必多爲擬議耶抑又聞之長袖善舞多錢善賈西人之在此者類皆富商大賈故於圑練之事雖同游戯而一切軍裝器用咄嗟立辦無抑勒編派諸弊政其國君又能於數萬里外鼓舞而振興之鋼砲四尊亦所以推其波而助之瀾非若中國之禁令森嚴無事不得妄談軍事而又有期會之擾費用之繁怯於公義勇於私鬥之慮以此論之不如不圑不練之爲愈也要之處三代以後欲强同於三代以前使兵與農之久分者鰓鰓然合而一之不特世務之不知也勉學西人之步徒襲其貌無毫髮之實用焉亦祗供西人一笑其於出入相友守望相助之遺風且古今人不相及矣何論其他 
[本舘接奉電音]  
　　昨日下午五點鐘時本舘駐京訪事友人電傳本月初二日諭旨一道謹敬譯登○一月初二日奉旨李端棻補授詹事府詹事欽此 
[小醜未平]  
　　聞伊犁地方伏莽未靖去年二月五月兩次攻撲綏定城幸爲官軍捕剿不致釀成大變此處山多林密賊匪最易藏匿而大西溝一處尤爲賊黨所萃所有不法之纏頭回額魯特土匪遊勇時時乘機搶劫官軍搜捕甚形棘手蓋因此處路徑崎嶇四通八達此拿彼竄不易殄除是以各項要差非大隊護送不敢徑行該境諒劉毅齋中丞錫子佑軍憲定有一番佈置設法剿滅以固邊圉也 
[俄使行期]  
　　駐京俄欽差擬於二月間啓程冋國前己錄入報端兹聞俄欽使現將公務一切赶爲料理諏吉於二月初十日携眷還聖彼德羅堡云 
[皇州春色]  
　　某當道性好觀劇尤好秦腔新正直隸同鄉圑拜在宣武門外鐵門文昌舘招四喜班演劇四喜乃徽劇也非某公所樂觀者某公來時預遣家人傳喚小吉利班甫入座司事　請某公點劇某公摇首曰余巳傳吉　班將至矣移時果至某公令唱兩劇重賞纒頭而去嗣後每逢圑拜徽劇中必雜以秦腔部云○文侍御海前曾具奏不准婦女入廟遊玩目下文侍御巡視西城西便門外白雲觀爲其所轄之地該廟爲邱眞人修眞之處每值正月十九日有會神仙一說向年遊人擁擠男女溷雜今年侍御密諭廟祝概不放婦女入廟遊逛廟外則平原曠里豐可玩賞故遊人較之往年大爲减少也○前報京師前門外煤市街元豐錢鋪主人孫姓自請封錮一事兹　詳其緣起新正初四日早持票至該鋪取錢者接踵而來將該舖圍繞至暮方散孫查檢銀錢兩票所存無幾勢不能支特潜赴中正司署請封 
 
 

Page 2

 
 
而舖夥皆未及知比司官標好封條派役同孫到舖封門諸夥始知皆潜逸去惟營帳李姓者正在收拾帳目孫突然向李叩頭李慌極孫乞李代赴司署己在暗中布置斷不任爾吃虧李年二十上下自幼在該舖學業聞孫好言挺身自任從役到官官訊之又自任爲該舖掌櫃當經司官批頰二十押禁監中刻聞李姓之父怒孫朦騙其子至孫家拼命經諸親友排解尚未知如何了局也 
[吳下里言]  
　　錢業中間譚序帥業己動身遂將錢籌改作九八九九短串又攙入砂壳熟子等小錢民間貪圖多兌數文勢必墮其設中至買本賣空市語謂之露水歴經嚴禁未絶根株去冬閶門某店夥因此虧空數千金見致抛店潛逃店主被累匪淺安得司牧者明查暗訪懲一以儆百也哉○去冬雨　稀少以致入春後井淺河乾民間雇夫由胥盤兩門担水兩桶約需青蚨百翼加以城河淤阻大憲委員撈濬閶盤門外河道均經築壩各鄉柴船不能進城停泊故柴價飛漲每百斤需錢二百三四十文日來好雨知時連緜數日居民莫不額手欣幸頌天公做美　 
[出示安民]  
　　丹徒縣抗粮之事業己次第錄登嗣大憲委汪耕畬觀察親臨查辦旋與常鎭道陳觀察會銜出示曉諭衆民刻經友人將諭言抄示因卽照錄左方○欽加二品頂戴統帶撫標正後營兼辦蘇防水陸等處營務汪 
級陳示錢糧攸關正賦良民理應早完灾分業經勘定何得造謡挾官糾衆鬨堂塞者首從重罪難寛奉飭會營嚴辦莠除乃使良安爲爾愚民被惑先諭各自改悔爲首着卽捆送脅從概許免罪務宜遵照限期著速前來掣串倘敢藉端違抗定卽執法不貸光緒十二年正月二十三日 
[擲錢傷耳]  
　　杭垣吳山雖負盛名實無可遊之處然新年行樂躡屐而登者人海人山幾無容足之地而江湖賣技之流如梨靬幻人木熙倀子擅凌虚步號肉飛仙者亦無不聞風麕集爭趁新年利市有江左人陳姓精拳捧善戯法携有垂髫兩女郎俱能歌舞并有七八歳之男孩能於索上作旋風舞新正就吳山之麓拓地爲場四角圍以長繩使女演走索弄缸諸技女色藝俱佳觀者如堵演畢求賞衆以數文錢投之多寡不計也有輕薄者流故以錢擲女身爭爲喧笑於是一倡百和青蚨紛紛如雨點下時有上城某少君風帽狐裘衣履都麗後隨兩撲從吳山啜茗而來見女美因駐步焉嗣見衆人投錢少君乃取錢百餘向女遥擲之恰中其面女兩頰生紅流眸送盼故作嬌嗔少君惑益甚傾囊中所有盡擲付之但覺墜地之聲鏗然不絶未幾女演舞缸之技蓮鈎雙瓣高舉空中少君俞覺魂銷然阮囊己空殊形羞澀亟命僕以兩洋兌錢供其抛擲女遥呼道謝時以秋波流盼而己人叢中有一游之僧得少林衣鉢者見獵心喜因取錢數十文緊縳其兩端堅如銅柱覷之親切一擲正中其左耳耳環墜地女一聲呼痛耳墜血出賣技者欲怒未敢而旁觀者咸抱不平謂出家人如此惡作劇不打何俟一時譟而起者十餘人彼逞毒手此試老拳僧左挈右捷如入無人之境後愈聚愈多爭相佽助僧見衆怒難犯突出重圍而去身上百納衣己條條撕破矣 
[閩省官場瑣聞]  
　　楊制軍於二月内赴臺奉旨巡閱營伍其行轅文案己委淡水縣張司馬景祁○邵軍廳歐陽駿卸事到省准調之卑南廳現己諭委赴任○知府沈定均委署延平府業巳卸辦華稅局提調另委通判王壽衡接辦○知縣劉珏奉委兼辦發審局差○署興糧廳徐星鈐長樂縣寗廷員永和里縣丞華岳蕭田典史倪人鴻仙遊縣典史任玉材均卸事到省○知縣程森卸辦深坑厘局巡檢桂嘉樹卸辦泉州溪排厘卡巡檢聞長善卸辦泉州崇武厘卡均到省○福防廳羅大佑奉委署沙縣篆務以知州沈壽昌接辦○藩轅牌示武平縣永平寨巡檢葉廷楨病故遣缺應以從九品袁耀綸署理閩縣永慶巡檢林荷森年半期滿遺缺應以試用巡檢吳炳輝署理澎湖通判汪興褘留臺差遣應以現代斯缺之候補縣丞程邦荃署理寗化縣安逺寨巡檢王道錦病故遺缺應以試用典史李應春署理○新任閩縣李澤春司馬尚未到省閩縣印信模糊現己頒到新篆于正月廿四日啓用 
[洋藥减厘]  
　　厦門洋藥局商董承繳諜厘每月承認二百七十箱鎖於漳汀興泉永春龍巖各府州縣地方然往往私運至潮州汕頭大埔及江西之廣昌信豐等處分銷去春經左文襄公奏請各省一律加厘廣東大憲相度時勢未能照加致厦門洋藥無從越界私銷奸商遂專以走私爲事承辦八閱月虧本至八萬餘金後另集股分禀求减課每月承繳二百二十五箱自去冬十一月接辦以來雖不似前次之虧折多多然每月亦耗本千餘金之譜近有前在厦門承辦洋藥局商董蔡碧溪别駕因厦局爲捷足者所得爰往粤省禀請包辦廣東全省洋藥稅厘每年認繳洋八十五萬元潮州汕頭一處每年認繳洋三十萬元經大憲批准給諭於本年正月初十日開局並分局汕頭辦理毗連汀漳各府私銷等事於洋藥厘金格外核减以廣招徠自比厦門洋藥不但不能私銷粤界反令粤東洋藥私銷漳汀詔安平和雲霄等處致厦局報捐不克興旺局中各董無法可施邇亦效粤東之减輕厘課與潮州一律减收云 
[試場嚴肅]  
　　懷寗縣錢少雲明府以名進士現宰官身幹練精明無微不燭刻届縣試之期明府親坐龍門外挨次唱點察得年貌與册籍相符始准入内所有夾帶搜檢無遺如有在塲譁噪者卷上不加内戳即不收閱正不獨杜絶槍替頂名以免眞才湮没也口碑交作良有以哉 
[皖垣官報]  
　　藩轅牌示題補貴池典史顧民義飭赴新任供職候補典史袁啓祥委署鳳陽典史題補宿松典史萬谷榮飭赴新任供職候補巡檢周國琛委署太平典史 
[揚州官報]  
　　正月二十八日直隸候補道楊觀察鴻典過揚瓜洲李遊戎金彪到揚上朱叅戎祭二十九日韓儲憲慶雲過揚吳柏莊觀察赴邵伯一帶閱視東西隄工○揚州營叅戎聞以池州營都司曾鏡亭叅戎調署辦差書吏己在馬神廟預備公舘 
[揚河擠塞]  
　　連日楊河水勢異常淺涸加以向北粮船南來鹽艘淺閣其間往來船隻日聚日多由南門至東關一帶河面全行壅塞地方官特令河快設法疏理鹽捕營亦派小隊數十名分往南北兩頭阻止來船令被齊船隻分止下游挨次退出始可通行張屺堂都轉憲舟前次行抵徐凝門官廳閣淺聞須俟初三日潮汐大至方可起動云 
[火警彚登]  
　　正月二十三日晚金陵花牌樓金姓家失愼翌晚不西門内甘雨巷伍姓家又兆焚如二十五日夜四鼓時神策門城根茅舍偶落火星同付一炬吁可憐也○周浦爲南邑名鎭素患地狹人稠近更有金陵閩廣各商應其前閒以致祝融之警時有所聞正月晦日之晚二鼓前王靈言弄三林司公舘北首春和樓茶寮後面茅厠内有人放火隣居見而撲滅幸不成災聞該鎭向來賭風甚熾邇奉官憲嚴禁匪徒無從生計是以頓起不良云 
[厦門官事]  
　　楊制軍業己到厦彭紀南軍門遵諭檄調湄洲營金門營各恊水師齊集廈門每日操練制軍牌示由外洋坐兵輪來厦巡閱澎湖仍由水路返省然後再閱陸路各營云○署臺灣道陳展堂觀察本擬於上元節前至臺北謁見劉省三爵撫然後晋省嗣因在澎遇風暫住數日始得鼓浪而前 
[同安閙考]  
　　福建同安縣於正月二十四日在書院中舉行縣試合縣文童齊集候題迨題目高懸係莫顯乎微故君六字盖悞將子字脫去也各童見而大笑請易他題一人倡於前衆人和於後幾有登高一呼衆山皆應之勢張明府出爲彈壓舉筆另書一紙黏貼然明府係軍功 
 
 

Page 3

 
 
保舉非科甲中人但能彎兩石弓從未識一丁字致將莫顯乎微之微字書成徵字各童見官旣不換題又書别字卽藉端大爲喧鬧妄　　列十名明府早有成竹在胸當卽提擕考具一擁而出廪保見口衆我寡亦不敢出爲阻止明府大怒竟欲臨以軍威如無各童置若罔聞意爾一鬨而散明府遂於廿七日帶印來厦面禀奎觀察觀察電詳大憲請卽委人接署一面在厦遴委正途出身之廳縣班候補人員往年代理斯任後同安縣學教諭曁紳堇廪生貢監等人來厦婉請明府回縣易題考試未知觀察允准否也 
[欽差就道]  
　　葡萄牙國欽差羅君來滬情形己詳前報昨晚廣利輪船啓行時欽差卽附之遄返澳門本任隨　文武參贊各一員與之言旋云 
[釋菜上儀]  
　　昨日恭逢春季丁祭前晚三鼓後蘇松太道邵觀察率同屬下各員詣先師殿分班行　請生咸藍衫雀弁演習籥舞至黎明禮成各員次第返署肅雍將事濟濟蹌蹌猗歟休哉美矣備矣 
[申飭藥舖]  
　　包探顧阿六禀稱緝獲竊賊陳蘭芝搜山押票吊得皮馬甲長衫等件供係在李王氏及馮存仁藥舖竊得今傳失主并人贓解案該氏及馮存仁藥舖夥均請領贓究辦陳俯首求恩羅太守判管押兩月各贓分别給領復諭　藥舖夥曰數日前本府遣人至爾舖購黑錫丹爾舖竟給以紫錫丹爾舖素有名望亦以李代桃希圖搪塞無怪乎小舖之慣於說眞方賣假藥也須知藥料差之毫厘誤人不淺本當提案懲辦今姑從寛可回去知照東人及執事者此後務宜愼選藥材貨眞價實决不可任意配藥　人性命佩副領事亦言藥舖往往將僞藥哄人可惡之至太守又向該夥曰嗣後再有前項情事定干重辦該夥唯唯受命而退 
[莊夥竊銀]  
　　英包探陳阿九稟稱晉生錢莊執事人馮鶴鳴投捕房報稱昨　莊上司帳人李元孫捲去各庄號付下之票銀一萬兩當時並未知覺至下午有學徒見李在同豐永金舖兌金條金葉回庄告訴立卽檢查果己被捲遂派人偕該徒出外找尋行至八仙橋與李相遇爭扭之下徒被推落河中後經追上獲住向之盤問初尚不承再四究詰始稱先在楊慶和銀樓購辦金條三十五條寄存母舅家當　吊贓又言去冬曾娶某妓爲妾現往繪香里因又同往該里超出洋二百元金釧一雙及灰鼠羔皮等綢縐女衣一箱一併送入捕房其金條金葉約值銀一千六百餘兩當往言明扣留未發統核各物共值銀九千五百兩之譜祗少五百兩今將人贓送辦以上皆包探述馮之言旋據馮稱原籍寗波今在晋生庄經手同鄉李元孫司外帳檯己有六年素來安分不料頓生惡今捲云票銀如許之多幸卽尋獲起到各物設再遲延片刻被其逺颺則受累不淺矣李供歴年虧銀千餘兩因思將票兌金以冀獲利歸還馮稱伊歴年虧銀三百餘兩並無千餘兩之多且錢莊安有鉅萬之銀任彼調用現在尚去查及各路往來之帳不知有無弊端麥總巡將各贓及衣飾等呈案并請帶回捕房給馮領去羅太守允之飭將李押俟過堂覆訓究追缺少之銀并着馮赶卽查明往來帳目到堂禀覆 
[批頰賴債]  
　　小南門外徐某作小負販貧困難堪去秋曾借陸家浜左近某嫗錢三千數百文訂約臘底併歸本利屇期區可索取中即避匿不面　至前日遇諸大南門内王家弄中阻而索之非但不見分文且更出言挺撞嫗刀甚　其頰數下甲以驀遭毆辱忿不欲生赶赴嫗家臥地大　聲言願以性命相拼嫗自知理屈央鄰人向之理勸愿將借欵購辦酒筵向甲服禮其事始寢 
[竊案繁多]  
　　近來城中竊案甚多前晚侯家浜一帶被梁上君子所算者竟有三四户又有傅姓家五日内被竊兩次前日清晨報知巡防北局金子卿明府立即傳集地甲汛捕親臨履勘勒捕緝查 
[英異公堂瑣案]  
　　包探唐慶山禀稱全亨日昇等廣貨舖報稱邇來時有人冐刻刻鄭倬雲名片誑取鞋襪等件日昇己被取去廣鞋刻粤人卓炳成又向全亨取貨隨卽勒住盤詰據稱尚有同黨嚴四林現住某客棧同往拘嚴在臥榻不搜出名片圖章一併解案請究日昇舖夥投案申訴前因卓俯首求恩嚴堅不承認并稱來滬九載素來安分營牛現雖失業亦未犯法惟與卓同住在棧圖章在卓舖下搜出我未得知且我兄現在洋行爲買辦有廣肇公所董事肯爲我作保該包探又稱伊等二人同居一室寔係同黨嚴固有兄爲買辦因知其不肖早己决絶羅太守飭將卓嚴一併押候過堂覆訊嚴如有董事願保准其保釋圖章名片存堂○來總巡稱李阿三將車租與孩子姚道墀撞壞陳慶和之馬車須費修理銀十兩然姚年尚幼穉李不應將車租與現旣肇禍理合責李賠修爲特將李姚送案馬夫陳慶和申訴前因李求酌減賠銀姚惟啼哭羅太守着李賠洋十元○包探奏少卿禀稱前日各東洋車在捕房空地領照時有張乾根之車失去無蹤當卽帮同查緝知是車在王才清處因拘王及車送案張申訴前因干供車向桂福買得出洋三元並不知是竊贓及包探來吊贓卽尋桂福巳不知去向矣羅太守飭張領車王開釋諭以如見桂福儘可隨時扭解前來究辦○太古洋行買辦卓某遣家丁某甲禀稱去年有浦中沉下之輪船一艘經馬仲洲包攬撈起拆卸講定銀一千兩嗣卽抛工不做商加銀一百兩詎付去後仍不興工曾控由上海縣諭令赶緊打撈拆卸查馬包攬時由湯名記作保馬又轉包與嚴阿四迄今並不動手因將伊等留備起船之大木二株扣住昨日嚴糾人將木搬去爲此訴捕拘嚴送案嚴供此項工程由馬轉包與我收銀後己做工不少木係借來羅太守飭將嚴押候傳馬到案再訊○包探陳阿九秦少卿王阿二等同禀稱播隇洋行報失鈕扣十八包由捕頭派小的等查緝查得係棧房小工沈阿生所竊獲住盤問抵認一包託潘雲卿售於王子卿京貨店内遂獲潘同去吊得續在楊福林陳掌福二家京貨舖各吊出一包今特一併解案播隇行西人聲稱鈕扣裝在箱内堆存棧房箱盖並未鬆動開箱檢點始知缺少十八包沈供拾得一包餘不知情潘供前開煙館有人將鈕扣抵押烟資後不取贖是以轉賣與人王供出洋五角收買鈕扣揚供出洋四角陳供出錢六百文均不知是竊贓陳包探又稱曾至王楊等處吊贓皆直認不諱惟陳不認小的隨遣人向買鈕扣始得起贓佩副領事謂此種鈕扣值價甚鉅該舖收買殊爲便宜羅太守謂王楊直認尚可從寛沈潘及陳押候究追餘贓起案者先行給領 
[文報局内籌賑叢譚六十三]  
　　敝所自光緒十一年五月廿一日至年終爲止所收捐欵所解賑欵逐月總數及放賑報銷現己彚訂徵信錄除分送外恐有未周善士如欲杳閱幸隨時來取爲禱又九年份至十一年五月二十日止徵信錄尚有存留如欲查閱亦當送奉也○蘇城多善君子葆初兪元善先生書畫法家也上年兩廣災劇時集同志爲社以潤資十五元充賑慈雲滿紙筆下超生誰謂一方石出半寸毛錐不可以活人耶 
[懷寄社]  
　　結社申江上於今十六年朝華爭未落夕秀鬥初妍蓬梗原難定升沈亦夙緣關心老寄叟感慨意纒綿一自經離亂吟朋萃八方天公原作合我輩好清狂書劍欣同在家山感不忘嗟余尚淪落對景獨神傷[  海上種榆山人悅彭氏稿]  
[浙省撫轅抄]  
　　正月廿六日前署開化縣王承礽來省禀到○廿七日候補縣禤鑑光禀知奉豁免局札委續催前黄岩縣馮令濫欵差 
[蘇省撫轅抄]  
　　三十日候補縣葉保慶金陵見制憲回從九沙濟銷南路二叚編查保甲差 
[江督轅門抄]  
　　正月二十四日候補道郭階辭奉委五河鹽厘朱徵奉委淮揚水師支應所龔家馴奉委金陵厘捐總局○二十五日委署安東縣車運升辭赴任知縣丁仁澤卸清河縣事回留甘直隸州陳立義由閩來禮部員外郎周培福湖南來 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路浦灘文報局内恊賑公所經收賑捐二月上旬清單]  
　　初一日滬册徐仲翁募陳記英洋六角柯記董記徐仲記三房各五角毓秀居四角二分吳記三角四分益記三角沁泉二角八分西陵子二角六分禮記美記仁記姜記子記鎭記六户各二角祥記一角○金潤福幼册越郡隱居募吳氏一元懷慶一元裕怡一元留餘軒三元保書軒三元　珠花一對計原價洋七元無力人代母求壽十元願修齋二元黎里毛泰江翁交來凌礪翁募却病延壽子二十元○銳册梅冠伯先生募無名氏五元無名氏二元衞守廉翁募柳介安二元柳煥伯二元倪廉卿翁募顧星橋錢五百文朱太太二百文吕陳氏蔣復興信潤和王立順四户各一百文合收英洋一元衞靜廉翁交來陳藴芬錢一百八十文兪少泉許其章陳修志陳伯駒陳子良陳意香陳子同陳東濱陳子福九户各一百文合收一元○李養源堂一元杭電局募第廿一次華笑山六元八角趙于富劉阿長合四元五角徐之福三元七角張芝軒一元合收英洋十四元本洋二元○本日共收英洋七十四元本洋兩元舊珠花一對計原價洋七元 
 
 
 

Page 10

 
 
[光緒十二年正月十四十五日京報全錄]  
　　官門抄○皖藩張奏爲遵旨赴京起程日期摺○署皖臬丁奏報接印日期摺○東撫陳奏循例籲懇恩施摺○川督丁奏請奬叙片○禮親王等奏請充補章京稽○黔撫潘奏循例籲懇恩施摺○黔撫潘奏請添設官員片○　奏司道各飭回本任片○楚督裕奏請補守備摺○西撫李奏察看知縣夾片○正月十四日○潘祖蔭假滿請安○澤公請假十日○阿昌阿續假一月○召見軍機○皇上明日卯正二刻至大高殿壽皇殿行禮畢辰正升保和殿筵宴畢己正至北海永安寺等處拈香○正月十五日○召見軍機○明日廷臣宴午正入座○○二品銜調補安徽布政使臣張端卿跪奏爲恭謝天恩遵旨赴京陛見謹報交卸起程日期仰祈聖鑒事竊臣欽承簡命補授江西布政使當經具摺謝　恩籲請陛見兹差弁齎回原摺軍機大臣奉旨着來見欽此並接撫臣行知本年十月間附奏新授江西布政使張端卿應否廻避一片奉旨本日己有旨將張端卿調補安徽布政使矣欽州跪聆之下感悚莫名臣謹卽恭設香案望闕叩頭謝恩伏查皖省居兩江之上游藩司係百僚之表率責成綦重報稱寔難臣一介庸愚迭蒙擢任前經權攝此缺時閱一年未效寸長正撫躬而兢惕兹膺簡調益聞命而恐惶期謨訓之親承庶遵循之有自現遵照督撫臣會札於本月二十六日將安徽按察使印務移交安廬滁和道丁峻接收臣卽於是日起程赴京趨叩闕廷恭聆訓示所有微臣感激下忱並交卸北上日期理合繕摺恭謝天恩伏乞皇太后皇上聖鑒謹奏軍機大臣奉旨知道丁欽此○○布政使銜署安徽按察使安廬滁和道臣丁峻跪奏爲恭報微臣接署臬篆日期叩謝天恩仰祈聖鑒事竊臣於光緒十一年十一月二十四日接奉兩江督臣曾國荃安徽撫臣吳元炳會札飭知以安徽臬司張端卿奉旨調授安徽布政使遵卽入覲所遺臬篆委臣署理隨於十一月二十六日交卸道篆准張端卿將臬司印信文卷移交前來當卽恭設香案望闕叩頭謝恩祗領任事伏念臣猥以菲材監司皖會前次兩陳臬事未効涓埃頻年忝任巡方毫無報稱兹復刑章再攝兢惕尤深竊維皖省當江鄂要冲臬司爲刑名總匯舉凡整綱立紀戢暴安良　大端在　胥關緊要惟有益加勤勉遇事禀承督撫臣寔心經理斷不敢稍涉因循以兾仰答高厚鴻慈於萬一所有微臣接署臬篆日期並感激下忱理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○隆三級留任山東巡撫臣陳士杰跪奏爲查明鄉試未第年老諸生循例籲懇恩施恭摺仰祈聖鑒事竊照各省鄉試如有年在八十九十以上老生三場完竣未經中式例准查明年歳奏請恩施歴經遵辦在案今歳乙酉科山東文闈鄉試未第老生除歴科己蒙欽賜副榜現年未届九十並年己八十九十而文理未能通順及入學在三科以内者均照例扣除外查有年逾九十歴科己蒙恩賜副榜之于冲霄等三名附牛林第康一名現年八十以上之稟生梁一貫一名增生鄭烱等三名附生張振模等七名俱各三塲完竣未經中式調閱原卷文理均尚明順移咨學臣及行司查對各生入學册籍悉與現年相符兹據布政使崇保詳請具奏前來臣維該副貢生于冲霄等青燈積學皓首窮經沐聖世之甄陶潜修足式作士林之表率勵志堪嘉雖願切梯雲未遂賢能之選而祥徵人瑞宜邀寵錫之榮除造册咨部外理合緒單恭摺具陳伏乞皇太后皇上聖鑒勅部　覆施行謹奏軍機大臣奉旨禮部議奏單併發欽此○○丁寳楨片再查准補酉陽直隸州知州杜瑞徵前在渠縣任内督同紳糧舉辦學田賓興卷價勵節官痘濟米等主事一律告成己將例得奬叙之紳民楊際春等禀由藩司詳請具題請奬奉准部覆在案惟查杜瑞徵前於議辦之初倡捐銀二千兩錢二千釧雖係地方分所應爲究屬勇於爲義之官查定例現任官無論何項議叙概不准請加升班五品官捐銀一千兩准子加一級銀數較多者以此遞加又户部奏定章程尋常捐輸概以制錢二千折銀一兩各等語今杜瑞徵於任所地方創辦各善舉倡捐銀錢核與加級之例相符據藩司易佩紳核明詳請具奏前來臣覆查無異合無仰懇天恩俯准勅部核議於該員杜瑞徵直隸州任内照例加三級之處出自鴻慈除咨部外謹附片具陳伏乞聖鑒訓示謹奏軍機大臣奉旨該部議奏欽此○○軍機大臣臣禮親王世鐸等謹奏查滿洲軍機章京刑部郎中穆特亨額現己蒙恩補授浙江道監察御史所遺軍機章京一缺應以額外行走之理藩院候補主事特圖愼充補爲此謹奏奉旨知道了欽此○○署貴州巡撫臣潘霨跪奏爲查明鄉試未中老生循例恭摺具奏仰祈聖鑒事竊照各省鄉試如有年在八十以上老生三塲完竣未經中式例准查明年歳籲懇恩施歴經遵辦在案兹貴州省光緒十一年舉行乙酉科文闈鄉試未第老生除業蒙欽賜副榜年未九十之鄧錡照例扣除外查得年逾八十之遵義府學附生張元理於同治元年入學時年五十七歳扣至光緒十一年現年八十二歳該生三場完竣未經中式臣調查原卷文理尚屬明順經學臣楊文瑩核對入學册籍年歳相符由布政使曾紀鳳造册詳請具奏前來臣查該老生張元理久歴風檐不忘雲路鵬搏有志巳臻耄耋之年虎榜未登莫遂扶摇之願旣符成例宜荷榮施除册咨送禮部外理合循例恭摺具奏伏乞皇太后皇上聖鑒欶部核覆施行謹奏軍機大臣奉旨禮部議奏欽此○○潘霨片再貴州鄉試彌封所官額設一員因丙子科應試人衆文卷煩多經前撫臣黎培敬酌添帮辦一員嗣後己卯壬午曁本年乙酉等科均係相沿委辦未經奏准有案兹准禮部咨查飭令奏明添設等因臣查貴州鄉試自丙子科以後應試士子增至四千餘人原設彌封官僅止一員不敷分布據布政使曾紀鳳粮儲道黄元善會詳請奏前來合無仰懇天恩俯准添設貴州鄉試彌封所官一員以資經理之處出自鴻慈除咨部查照外理合附片具陳伏乞聖鑒訓示謹奏軍機大臣奉旨禮部知道欽此○○潘霨片再新授貴州按察使李元度於十一月十一日到黔當飭赴任調補貴東道吳自發交卸臬司篆務亦飭回任以重職守除檄飭遵照外謹會同雲貴總督臣岑毓英合詞附片具陳伏乞聖鑒謹奏軍機大臣奉旨知道了欽此○○頭品頂戴署湖廣總督兼署湖北巡撫臣裕祿跪奏爲揀員請補苗疆守備員缺恭摺仰祈聖鑒事竊照湖南辰州城守營金廠汛守備員缺經前署督臣卞寳第請以儘先守備湯秀榮擬補旋准兵部咨查該員保案又於卞寳第奏奉勅部議覆以該員歴保千把總外委名案仍屬無案可稽除另行咨查外其辰州城守營守備員缺未便久懸應令另揀儘先歙列人員請補以符定章等因移咨到臣查金廠汎守備一缺駐紥苗疆有撫馭巡防清理糧餉之責非諳練營伍熟悉苗情之員難期勝任臣遵卽在於湖南省儘先守備班内逐加遴選查有花翎都司銜儘先補用守備黄得益年五十歳湖南善化縣人由武童出師著績歴保以守備儘先補用凱撤回籍飭發長沙協營差遣該員營伍諳練辦事愼勤以之擬補斯缺洵堪勝任伏查部章請補員缺應以到標人員儘先名次先後爲斷如人地不宜以名次在後之員請補仍將在外之員按名指實又兵部通行請補儘先班次如係聲叙人地不宜至多不過二十員兹遵照部行官册及續經收摽各員内逐一確查除尚未到標者無從指實外其己經到標前二十名内儘先名次在黄得益之前者止有劉順驥楊秀榮二員楊秀榮現因咨查保案經部議駁劉順驥于此缺人地不宜未便遷就擬補黄得益雖儘先名次稍後而苗疆情形熟悉且係隔府别營與例亦屬符合飭查前在本省及他省均無叅革朦保情弊合無仰懇天恩俯准以黄得益補授湖南辰州城守營金廠浿中軍守備實於營伍有裨如蒙兪允俟部覆至日給咨送部引見以符定制除飭取履歴咨部外謹會同湖南巡撫臣卞寳第署湖南提督臣李勝恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○李秉衡片再定例未經筮仕人員如加捐過班分發簽發各省令該督撫詳加察看試用一年期滿如果才堪勝任卽據實奏明留於該省遇有相當缺出酌量題補等因兹查有分發廣西試用知縣顏運昌業己試用一年期滿據署藩臬兩司出具考語詳請留省補用前來臣查試用知縣顏運昌安詳謹飭任事亦勤歴經差委並無貽悞應請留於廣西遇有缺出照例補用除將該員履歴遂部外謹會同兩廣總督臣張之洞附片陳明伏乞聖鑒謹奏軍機大臣奉旨吏部知道欽此 
 
