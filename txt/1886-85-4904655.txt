# 1886 - 85 - 4904655

 

Page 1

 
 
[七十一號畫報出售] [  申報舘主人啓]  
　　有友人從廣東歸携有馮軍門子材小影軍門識山之捷中外震其聲威此圖卽督戰時情景草屨粗服玉立挺身本齋列入此次七十一號盡報奥海内君子同深瞻仰淞隠漫錄圖說一則仍附畫報之末准於二十六日曓售此布 
[化番扼要說]  
　　臺灣袤約二干餘里衡約五百里横亘海中爲八閩之門户南洋之屏蔽水則汊港紛歧山則岡巒重疉土沃物阜耕一餘三中國沿海各島莫大于此亦莫要於此誠扼塞之地也乃入版圖己二百餘年開墾未盡於原山川猶愛其寳肥沃之地覓若石田是何爲者二千餘里之中番民各據其半而地之肥沃者番多於民十之三耕種之法非生番之所知人力地力皆不得而盡故官斯土者皆以化生番爲急務然欲化番亦甚難矣畏之以威而一於剛猛不足以服其心懐之以德而過於優柔不足以化其性昔人言牧臺灣者防不在海而在山治不在富而在教然所謂教者必其人之言語與我通嗜欲與我同而後可因其性之所近以施我之教若番之言語嗜好皆非我之所能推測教亦何從而施之且地僻人稀山深林密變烟瘴氣觸之卽死魑魅岡兩之所聚毒蟲猛獸之所居無一人敢深入其境官於臺灣者且以近番之地爲畏途又孰敢以教化之責爲已任夫是以自康熙迄今地雖隷入版圖番仍棄於化外也然普天率土莫非土之地卽莫非王之臣生番雖曰難服而旣已食毛踐土又安得終棄不顧不使沐聖人之教澤哉臺灣之地自乾嘉以前無三十年不亂卽無外宼必有内賊厥後剿撫兼籌稍形安靜同治間又開釁於琉球為日本所藉口幸和議克成危而復安國家之於臺灣不知費幾許經營矣若生番終不可服防虞撫字徒賛經營終不見地之利益則國家亦何樂有此地也礦之煤鐵山之林木棄於番地者不知凡幾無人開闢則地氣鬱蒸瘴癘日甚夫利之所在人必趨之番地若是其美而無人顧問者蓋由於番與民臭味不相投而瘴癘之氣可畏恆若能使生番漸焉向化不與百姓爲難則人自必漸集人旣集則地必闢地旣闢則瘴癘之氣必漸消除採其礦伐其山有不待十年生聚十年教訓而自無不富庶者乃有此美地而二百餘年來竟無人力爲撫除不亦大可惜之事乎夫生番而欲其服事固甚難然亦無人肯一勞其心耳服番之道必剛柔相濟而任重耐勞庶可以收其成效夫王道無近功教化之布也漸則其入人也深治番亦必如是而後可征一社則收其一社之心征一圖則革其一圖之俗得寸則寸得尺則尺不存欲速之心必求久遠之道無更張無圖斷示之以誠持之以久則番未有不化者夫生番恃其險要屢生事端官兵每有征剿而兵出則歸兵歸復出山路縱横無可察其蹤跡苟不痛加殲除固不足以馴其野心然生番能盡殺耶無論冐險從事不能必勝卽使用兵如神戰無不克而不教而誅盡滅生番之種類豈上帝好生之德乎善夫劉中丞之治番也近有西友來函云劉中丞刻下從事生番甚爲得利已降其頭目數人又在險要之處建築砲臺簡練軍實嗚呼生番其將漸化矣夫生番雖不知政教號令然亦各有所統頭目旣降則其下可以不征而服夫蛇無頭而不行故擊蛇者不於尾而於首則用力少而成功多今中丞之治番亦若是謂非扼其要者哉雖今之所降無多生番未必從此皆化然曠世之功固不可以一蹴幾者若能德威並用而愼終如始則獉獉狉狉之向化吾不難拭目而俟之矣 
[諭旨恭錄]  
　　　二月二十日奉旨弈杕補授光祿寺卿欽此 
[佛閂罪人]  
　　西字報云香港有一船户泊船江心本月十九日忽有二僧偕二人至船索銀十兩一錢五分船户對以素昧平生何來欠欵僧曰非也爾母因爾以船爲家恐有風波之險遂託我等誦經禮佛此其工資耳船户曰我母素不信佛斷不託爾誦經僧等嬲之不休船户遂喚巡捕拘拿送官二十日經官詰訊以各僧平空訛詐行同無賴遂判令一僧覓兩人保去須保十二个月内不犯事其餘一僧及隨去之二人亦須覓兩人各交洋五元爲保保其六个月内不犯事夫和尚旣已五藴皆空六根俱凈尚何必貪財無饜致蹈官刑耶若該僧等者眞可謂佛門之罪人矣 
[流星焚船]  
　　流星亦名星移户人皆習見而不以爲怪乃竟能生火斯亦奇矣西報言有一帆船名傳西福而脫一日駛過太平洋時適風平浪息日麗天晴船中大副偶出眺望忽見桅杆頂上火光熊熊然急呼水手潑以水并將桅頂之木砍斷而帆已焚去桅上焦痕亦入木寸許在船諸人盡皆驚駭正不知火從何來後查悉船中有火石多塊大如人首觸手灼熱急爲抛棄海中因憶前一夜見天上流星往來如織想偶然墮在桅巓以致火起耳查是船滿載火油幸火不起于艙中否則一經焚者不堪設想矣 
[盜案續譯]  
　　前報譯登香港盜案一則兹悉此案兇犯迄今尚未就擒死者挾三絃爲人算命身畔别無長物被害時髮辫亦經剪去大約與該盜别有緣故非必害命謀財也死處距糖作不遠官差向之詢問作中人不肯明言故此案難于破獲云 
[經營緬甸]  
　　印度新聞紙云英人刻雇工人多名修葺緬甸王宮向來緬甸工人趂錢殊不易易現英人每晚工歇卽散給工資故作工之土人及華人皆甚欣悅宮中有一池傳聞緬王去國時先將寳石及一切珍貴之物抛棄其中現英人造一陰溝俾池水得以流通將來各物或可撈起也其緬城之外英人起築砲臺以資守禦更於城内外開門馬路並建禮拜堂於城内俾保人皆得誦經祈禱且起造坆山令死者得以埋骨說者謂如此竭力整頓一年之内緬京氣象當可煥然一新矣 
[關外音書]  
　　嶺南訪事人來信云刻得關外鴻音悉鄧鐵香星使奉使出關與法會勘邊界偶染濕氣脚腫不消邊地苦無良醫又無良藥遂由電奏請開去差使回籍就醫朝廷以星使辦事無功輙行辭職顯係有心規避遂着傳旨申飭云 
[山東電音]  
　　文報局内協賑公所函云頃接揚州專電嚴佑翁來信齊東靑城濵州蒲台需欵八萬高苑博興等屬需欵六萬急望接濟又接佑翁來電云齊靑濵蒲並辦三月望可竣需欵八萬高苑四萬博興二萬手空無着坐守速濟等語山東需欵如此之急務求仁人善干大發慈悲廣爲布施切禱切盼 
 
 

Page 2

 
 
[民變餘聞]  
　　去冬本報載黑龍江民變一事兹聞營口商家接有續耗言爲首之鄉約黃姓等率其徒黨退歸黑山嘴後文軍憲祿都統卽入城安撫百姓旋派兵二百名會同圑練兵五百名追至山下不敢直搗賊巢惟施放鎗砲以示聲威相持數日始議乘間入山掩執亂黨數名以便回去徼令是處山路崎嶇樹木陰翳官兵不識路徑反被亂黨誘入深谷中悉數綑縛如係圑練則給以川資而縱之歸遇官兵則生剝其皮繫馬鞍上載以回營慘日傷心令人毛髮都悚該亂黨可謂殘忍矣特未知果有其事否 
[美國金華民遭害各紳董商户正家遞總領事及欽差大臣鄭兩廣總督張禀稿]  
　　爲焚刼殺逐工商遭害聨懇轉禀欽憲移文美廷外部大臣並詳中國總理通商各憲以圖保護事竊思兩國和好爲通商而惠工萬里營生願出塗而藏市固期仁義之國寛容旅客柔恤遠人也緣大淸國咸豐八年卽美國一千八百五十八年始立和約招集華人聚美者衆於是開疆闢土美國則禾麥豐登鑿山塡海美國則道路蕩平貿易往來美國則生意暢旺出入稅關美國或則多餉項此皆華人之効力輸財何捐於美國也乃未久生嫌多方凌虐舊年十二月夭李架埠焚舖逐商搶去財物七萬有餘去年七月洛市丙冷焚殺唐人二十八命受重傷者十五人舖屋財物焚劫一空八月内舍路唐人被殺三命倒路粉吊死唐人五名九月堪罷闔埠焚逐搶去財物數萬十二月尾矢近殺死唐人二命皆爲無辜慘被美人所害餘外密謀密殺者更難指數各埠被逐猶多紛紛不止至大埠唐人住房稍狹被拿監禁者千餘人洗衣舘非磗樓鐡門被拿監禁者數百間尤令人寒心者美人造有炸藥欲將唐人埠槪行焚燒幸西差於十月間搜出憑據匪徒如此行兇各官未嘗嚴辦也揣思美人在整邦待爲賓客華人在美國視若宼讐傷美一命壞美一鋪我國則賠以重貲至華人被逐者數十埠被殺者數十人被焚者數百鋪搶刼財物者數十萬萬烟四起商旅無以自容虎逐皆奪賑項全無歸欵無罪而織羅悉爲罹罟之雀設禁如數罟難爲漏網之魚計我華人所往異邦東和西合處處皆然惟到美國匪黨倡謀無非驅逐華人之舉省官擬律盡皆掣肘華人之條禍未縛而禀洋官以爲事屬無據禍旣深而求申雪又復置若罔聞招工卽以害工通商反爲困商異域他鄉共遭豺狼之毒山遥水迴徒聽鴻雁之悲設釁處地奠何以堪如果美廷留心保護懇將頒令各省除苛法保工商辦匪徒追財物華人猶可稍安若無保護之意亦祈早賜章程十餘萬之華人如何處置千百萬之生意財物如何補回質諸各國公法秉公待平示以可行之路何必假托睦隣顯背和約致令寓美者多一日之淹留卽多一日之受害也勢得瀝情聨禀懇詳欽憲移文美廷外部大臣並轉詳中國總理通商各憲敦和約以堅保護沾恩並將粘抄一紙呈繳此稿未完　 
[三山尺素]  
　　鰲峯鳳池兩書院生童定章二月二十二日甄别適楊石泉制軍巡閱臺灣由藩司代爲課試鰲峯生監題敬事而信節用而愛人使民以時童題日月星辰繫焉萬物覆焉今夫地詩題賦得士先志得先字鳳池生監題使天下之人齊明盛服以承祭祀洋洋乎如在其上如在其左右童題憲章文武上律天時詩題賦得自古英雄能解詩得雄字歴來書院生童接卷往往紛爭擁擠大不雅觀本屆悉照投考章程給以卷票遂覺濟濟無譁云○楊制軍巡視臺灣已於十五日回澎湖遥盼返轅諒在此數日間矣○新任閩縣李大令現已到省履新之期須在制軍返旆後也○藩署二堂外有榕樹一株十圍千餘年古物也光緒紀元樹忽枯萎然俗傳樹神甚靈人因不敢以斧斤從事本月十九晚四鼓時風雨交作至宇皆摇忽如爆竹一聲驚天動地樹卽倒仆壓坍庫房小屋兩間墻亦隨之而塌庫丁高蒲田高臥其中突從黑甜鄉奔命而出自肩以下悉被壓傷○雲步山王某世充藩書其姐幼時許字鄭姓後鄭家中落幾於不克成婚竭力張羅始得潦草合𢀿近鄭眈洋烟生計益窘甚至不能舉火床頭人牛衣對泣自怨實命不猶日前乘鄭出門雉經而逝遇人不淑斷送殘生千古紅顔同聲一哭彼洋烟劫中人觀望而不憬然悟幡然攺者當亦禽獸之不如矣 
[輦轂紀聞]  
　　本月十九日皇太后選看秀女是晚排車魚貫而入所有王公文武大小官員是日槪不准由神武門出入○十五日晡時正陽門内西城垣忽然坍倒一叚幸此處甚屬僻靜行者寥寥不致有壓傷等事○東四牌樓北有空院一區近有多人在彼聚賭十五日午後左翼技勇兵潜往捉拿計獲賭犯十一名當經鎖赴本翼公所錄取供詞解交步軍統領衙閂究辦○東四牌樓六條胡同崇宅於十二日夜被賊竊去衣服首飾玉器古玩等物甚多業經報官請緝尚未破案也○日前東直閂外八里庄地方某典鋪突有盜黨多人明火持械入室行劫勢甚凶猛鋪夥等瞻小如鼷潛伏不敢稍動更夫二人欲出外喊報被盜用磗石毆傷搶去銀錢首飾衣服約値數百金呼嘯而去旋卽報知本管地方騐明盜跡取具失單呈報驗傷通緝贓賊未知能否破案也○宗人府空事處獄務不振圈禁人犯不遵約束往往出入自由値班筆政雖三令五申無如之何現在託實齋理事擢遷侍御管理空事處派委恩星垣副理事會商四筆政共圖良策擬立章程數則將前項獘端酌核更攺俾監犯人等勿再藐法胡行說者謂副理事等雖煞費苦心無如該監犯司空見慣恐難盡攺前非若能咨取刑司獄條章仿而行之則獄務庶不致一廢弛矣○總理各國事務衙門以二月二十七日皇上恭奉皇太后啓鑾祗謁東陵三月初七日還宮所有啓鸞鑾還宮之日照會各國駐京大臣輪囑本國官商教民人等於東華門朝陽門蹕路經過之處見有遮欄布帳勿得闖越行走○安定閂内鐵獅子胡同内有賭局烟舘設在一處賭局因訪拿過嚴巳於月初暫停開寳而煙舘仍售洋藥十三日曞翼弁兵潜往抄拿當將館夥烟客八人全行鎖獲並起獲烟具烟罐等件鎖赴本翼下處以便轉解步軍統領衙門究治查此賭局烟舘犯法同住處亦同乃一則早爲趨避得免縲絏之加一則貪利忘身致受囹圄之苦亦有幸有不幸也 
[邦客談新]  
　　前歲趙小溪觀察濟川奉某大憲檄往廣西襄辦軍務杭戈磨盾况瘁異常令兹甲洗銀河邊氛平靖觀察遂禀明粤督及各大憲由嶺南附輪仍返江蘇前日觀察至江寗謁見曾爵帥道出京口揚城保甲局員文武員弁曁觀察曩時屬吏咸欣欣然買棹過江恭迓觀察接見之次暢叙離悰舊雨帮深依依不捨並言吾今老矣與諸君闊别兩三年奔波數千里今日仍得異地重逢細譚衷曲其欣忭爲何如耶言次不覺潸然涙下衆人亦皆揮涙勸慰始揚帆各散云○有一外路人挑鍋一担約廿餘口行至灣子街明昆巷口某店呼至閂前檢買爭論價値以致口　互毆店夥偶一失手傷及賣鍋者之瞳神鮮而淋漓痛不可忍遂大踏步向北飛奔而去衆人以爲必是覓醫診治或糾人前來復仇乃去已一晝夜竟如黃鹤不返　今鍋擔仍在某店中其中情節離奇眞令人不可解云 
[皖水春鱗]  
　　西門外製造局工人墨夜在荒場聚賭某二尹巡邏至此喝令拘拿工人疑係流痞冐官遂將二尹及手下多人縛置空屋至翌最始縱出二尹隨泣禀局中督辦張學初軍閂軍閂慰以好言一面查出起事之工人二名送請首邑錢明府懲辦○東閂外沿江東下百餘里築有圩堤直達桐邑每當江水泛漲官憲　親臨督護至冬春之際各圩董卽督率圩民鳩工挑補以備不虞邇日離城二十餘里之馬家窩鮑家村各圩外江岸崩卸數丈及數十丈不等懐甯縣錢少雲明府親臨踏勘董迅速興修百里侯勞瘁不辭爲民防患誠近世所罕見者矣 
[宜昌芳訊]  
　　本月初六日晨大雨如注至午後雨止峭寒特甚入夜則柳絮漫天幾令人目摇銀海麥苗潤透鄉農皆歡忭無涯○初六 
 
 

Page 3

 
 
日爲致祭武觀之期闔城文武及操防營官弁莫不肅恭將事當陽縣玉泉山關墳每年例由鎭戎往祭本届鎭戎因公晉省遂委前營恭代云○新年以來賭風　熾　致竊案多若繁星就本館所知者有某粉坊失去粉餅十餘捆某姓失去被褥床帪等物正在查緝間忽聞户外爆竹一聲驚而視之則該賊已將物質向宜都而以質票擲諸門内矣梁上君子亦喜游戲神通嘻異矣○某木客駛過厘局意圖偷漏局中察出罰令演劇數天○近日江水略漲河干之作小貿易者爭先登岸賃屋以赶洋船生意聞江通船不日將來宜矣未知確否 
[豫章事紀]  
　　藩憲衙署本前明甯王宸濠府第規模之雄偉體制之寛宏爲通省衙署之冠儀閂有屏翰二字大逾徑丈相傳爲甯王婁妃所書近經南新二縣命工修治○署藩憲長春帆方伯已於十六日卯刻入署辦公其時禀安禀賀者冠盖如雲蓋政令所出之地凡欲綰銅符占朱紱者固宜奉揚仁風爭先恐後也○上年彭宮保奏請裁撤長江水師嗣經李傅相奏請酌留精壯以備海軍之選而德中丞以長江水師駐紥之遽如湖口九江鄱陽等處旣爲江右轄地又爲江右門户裁撤之舉於江省大有關繫且上年籌造小兵輪布置江境愼固邊防近已委催上海製造局繪圖貼說以便覆奪此二端皆極重大特委候補府馮太守芳植日見南北洋大臣禀商一切現已首途云○南昌之東湖新建之西昌兩書院爲省會作育人材之地去冬業經甄别本月十六日同期開課向來謁見山長禮節不甚講究今擬凡甄别取列正課生監前十名童生前五名各備衣冠虔肅將事每名給胙肉一斤違者罰膏火一月如此嚴字章程庶幾師道立而善人多矣○鹽局憲張廉訪上年秋間告假當奉督憲札委涂仲舫觀察代辦局務嗣張廉訪因病出缺復奉督憲札委馬觀察雲牖督辦局務涂觀察以上年接辦交卸均未面稟督憲已於日前往金陵謁見藉陳經手公事便道回揚州寄寓一行日前馬觀察亦料理局務買舟東下晉謁督憲面禀一切仍便道回湖南原籍一行○記名海關道馮觀察芳吉因病捐館德中丞命駕親臨其喪其餘有年世誼者亦皆往奠人謂觀察雖未展生平抱負然死後哀榮己不可及矣○本年爲大閱營伍之期省標各營逐日在城外大教場演習陣式擬俟操練嫺熟卽禀請撫憲臨閱也 
[江省官報]  
　　十三日大挑知縣黃基祚禀由九江措貲回卽用知縣麥錫良禀往大庾催交代李寳樹禀往鉛山公幹劉榮拔禀往九江關候差徐緒昌禀往玉山催交代同知銜分缺簡前補用縣劉均禀到投文湖北人監生廣西候補縣俞思恒禀辭領餉銀回廣西湖北候補拔司獄趙良輔禀辭回鄂十五日藩憲牌示署奉新縣張晉調省差委所有該輩新縣印務以現署南昌縣江以誠調署遞遺南昌縣印務以委署貴溪縣潘灼調署潘令未到任以前先丞候補縣張鵬程代理南昌縣印務遞遺貴溪縣印務以候補縣季紹衣酌委署理待示 
[水手案結]  
　　　圜次報列美國屋麥哈兵船水手悞傷胡協來油麻店出店張阿本一案昨廿七日三點鐘又奉呂總領事提案復審斷結該滋事之水手馬立西旣供認因醉悞傷而醫生亦騐明張阿本傷尚輕微卽可平復是以總領事諭以爲似此越界肇事本應覊警惟念兵船開行在卽遂斷罰洋銀十元給張阿本養傷一切醫館等費亦令馬立西認償其訊無干涉之屋立思從寛免議完結 
[江于送别]  
　　香港將軍賈密隆甘於昨早八點半鐘啓行滬上西商圑練兵均至碼頭恭送英兵船派小艇二艘一以送將軍一以裝載行李圑練中之砲手升砲十三門以送之響震遠近觀者亦甚濟濟也 
[法將到滬]  
　　法國水師提督從香港乘坐兵艦於前日抵吳淞口因船身頗大不便進浦換坐小兵船到滬暫駐法界密采里西國飯館聞在滬游覽一周卽乘原兵船回去云 
[私載軍器]  
　　禪臣洋行之甯波輪船由香港來滬於昨日抵埠被海關巡丁查出洋槍數十桿以其違章私載悉數充公 
[觀察拈香]  
　　代理蘇松太道湯小秋觀察接篆盛儀早登本報昨日觀察排道出轅往城隍廟龍王廟天后宮各處拈香行禮英廨會審委員羅太守先在天后宮伺候 
[整頓街道]  
　　英租界四馬路及寳善街一帶最爲熱閙往來車馬絡驛如梭加以兩旁賣物小攤星羅棋布易於觸撞頗不便於行人現由麥總巡捕頭飭令中西捕知照各攤一槪擺在階沿上不得在路中擺設亦整頓街道之一端也 
[派員帮審]  
　　英界會審公廨近日事務紛繁羅太守曾經禀商道憲擬請派員帮審現蒙允准泒委前辦冬防之宋二尹帮辦各案而於洋務交涉案件則仍由太守自理云 
[飭拿逸犯]  
　　前報所錄蕪湖關道梁觀察之六言告示封閉滙泰洋行一節其司帪者固己解省審辦而其起衅情形聞有法人冒稱英人爲華人紀旭初串同設立洋行現在查知紀在滬地已咨會江海關飭拿矣 
[監守自盜]  
　　西醫配更司至英公堂稱用黃掌潮爲管事我曾失去裝牙需用之各物初不知被黃竊取嗣我帶黃往漢口由我親戚柯到賢查得贓在黃之家内及我回滬卽報知捕房與包探秦少卿同往搜贓無着又到黃所開店中搜獲原贓解案其實此種物件不甚値錢黃探明我之裝牙法是以竊去意圖自作裝牙生理柯到賢供與同包探秦少卿禀據黃稱贓由友人吳寳魯所寄故亦將吳拘案西醫又稱失竊後止欲查究有黃之友人謝杏記來言黃願賠洋五十元我思行竊決非外賊故未允從黃掌潮卽王煥莊供在西醫處管事不敢行竊贓物實由吳寳魯寄存吳寳魯供憑空被黃誣扳我前在西醫處與黃同事因細故挾怨今被西醫報捕搜贓黃怪我通風致被誣陷謝杏記陳有春陳如寳等同稱我等皆交黃所開煤炭店中爲夥因西醫失竊要黃查究因去說情可否認賠羅太守得供之下商之易繙譯以黃掌潮監守自盜情殊可惡判發捕房管押六个月以儆吳寳魯交保謝杏記陳有春陳如寳等無干省釋贓交西醫領去　 
[押交人証]  
　　洞庭山人周益三薦姪周尚仁在廣裕綢莊司帪竊洋四百餘元避匿查得周尚仁時與唐杏莊爲伴因報捕房由包深陳阿九拘唐暫押候拿周尚仁到案再訊已列前報昨據包探陳阿九至英公堂稱細間唐杏莊據言確與周尚仁爲友知其曾在潮州人鄭阿寳所開之義盛烟館躭擱卽帶唐至該烟舘詢間鄭阿寳不肯明言及登樓搜得周尚仁寄存之新衣約値洋一百五十元又在鄭阿寳身畔搜出洋十餘元一併解案鄭阿寳供開烟舘唐杏莊是老主顧曾領周姓來寄衣躭擱二夜後不知所往至搜出之洋寳是已物唐杏莊供訴前因并稱並未同周尚仁到伊烟館我被牽累後再四緝訪知周曾在伊煙舘住過周益三稱周尚仁是我胞侄家中有母伊必回家境旣起到新衣可以略償餘可自行淸理請免根究太守謂鄭阿寳旣經受寄如許衣服何得不知周尚仁下落押令着交銀洋暫存起案之衣槪交周益三具領惟唐本莊巳經管押多日姑准交保如奉傳喚卽行投案 
[歸案訊供]  
　　湖南人田有成前在長江輪船竊取搭客某甲枕箱經甲查明田在南閂外炮隊營當勇遂飭人扭送營中由營官送縣請究莫邑尊訊鞫之餘諭令押候核奪邇因金陵某盜犯供出田係同黨因卽移請砲隊營將田解赴金陵歸案訊辦昨由砲隊營管帶陳統領帶同營勇及督轅信字營滬軍營勇共四十餘名赴縣請將田永成發回邑尊允之當將田從班館中提出加釘鐐銬交統領帶回并飭差役人等爲之押送 
 
 

Page 4

 
 
[不認閙事]  
　　洋涇厘卡閙事後經莫邑尊先後查出肇事之張和尚等多人研訊之餘分别收押交保前日復由該處地保張大林禀解張叙昌李春春兩人到案邑尊升堂推鞫該地保稟稱兩人實係爲首閙事之人張供在鄉耕種不敢犯事况是日適逢兒子吉期忙迫異常安日工夫管此閒事李亦堅不承認邑尊謂李曰閙卡之事爾旣不相干何以先後獲案之人均指明由爾爲首顯見爾非安分之徒遂飭差押候覆訊張空保出外靜候查明核奪 
[案中有案]  
　　聨發烟膏店劫案經藍照南投報捕房旋由包探在藍張氏枕下搜出各贓及羅太守訊供發押等情前已壘登於報事聞於藍張氏之母張楊氏遂親往店中探親照南等以此次失物楊氏諒必串通因卽扭住攅毆後楊氏受傷甚重昨日經伊長婿吳錦梅舁赴上海縣署請騐傷莫邑尊訊究之下楊氏稱小婦人生有兩女長配與吳次卽聨發煙膏店主藍逸亭之繼至今正初三日逸亭病故店務由夫弟照南掌管照南心起不良欲將我女逐回節次圖害未成今又栽贓誣控及小婦人聞信往視又被糾衆毆傷情極投案叩請伸冤邑尊飭値日差將該氏及吳暫行帶候研訊并令明曰補詞 
[英界公堂瑣案]  
　　粤人卓靜坡係開長發客棧者因有邵阿金假尋友爲名闖入圖竊當塲獲住并搜出鎖匙送案後由羅太守飭捕將邵帶圖查明有無証贓再行核辦昨據包探禀覆查無眞贓卓亦投案申訴邵阿金供鎖匙實係拾來不敢圖竊羅太守隨利邵阿金管押十四天鎖匙存銷○浦東船塢西人稱工人張阿全行竊銅皮三塊被守更之印度人獲住交捕送案張阿全供本地人在船塢小龍間爲工頭已十八年不敢行竊此次實被印度人挾怨誣指印度人供見張阿全竊銅皮三張意圖藏匿因卽扭獲送捕羅太守根問捕頭以印度人自將張阿全送到捕房殊　指定行竊隨商之易繙譯飭張阿全交保銅皮交西人領回○怡和洋行西人稱傭人許德寳竊絨單質錢報捕吊贓送案請辦許德　供暫取絨單質錢原欲贖還羅太守隨判許德寳管押七天贓交西人 
[法界公堂瑣案]  
　　前報列追取租洋一節因收租人稱結欠洋三十一元欠租者則謂帪目不符是以翁太守着將帪簿檢呈昨日收租人陳子珍將簿呈案載明房在十年七月二十五日起租因無頂首先交後住按月租洋七元至次年正月二十五日止計六個月應出租洋四十二元當年收過二十七元除去租房時小租洋一元結欠洋十六元十一年欠洋八元本年二月又欠洋七元通共欠洋三十一元無錯太守卽　欠租人章氏趕緊還洋章氏稱尚有履登在店内太守結陳子珍據稱此十年以前之事伊欠租洋二元八角將我抵下亦有帪簿當卽呈案章氏尚嘵嘵置辦謂小租當時另付不在帪内物件務請追還太守謂除去一元亦欠三十元若謂前年之帪不符現在所呈之簿極爲明白伊豈爲屬數洋將簿換過耶况此案去冬經公堂斷過年前還洋一半餘在正二月内還淸現在爾仍拖次着於後日將洋如數缴案暫留待汝開帪結明再行給領如敢刁狡當卽押比復詰丈夫何在章氏答稱在船上爲夥現不在家太守着將該氏仍交原保○去冬金利源江寛輪船失綢兩疋碼頭上又屢次失物因見王吉生常在碼頭來在實有可疑送捕解案翁太守詰問之下據王供認偷布兩疋賣與路人得錢六百文並未竊綢太守着暫押候再覆訊○法捕房新捕前日在西鎭路獲到竊賊王樹方并袱包一個拘進捕房昨日解案王稱在烏山船爲夥停泊太平碼頭物件是船主與同伴者太守着將袱包拆開見有夾被兩條衣襪等十五件包探在身畔搜出押票三張太守着將王暫押衣服留捕房招失主具領押票吊贓再核○永安街某茶肆堂倌傅沙生稱有人來買滾水囑伊稍待伊竟逞兇將茶壺盖擲傷我頭額藥方呈騐翁太守詰之查四珍據供在薙　店爲徒初到上海去買滾水第一次被將茶葉沖去昨日又去被伊推出致我臂上受傷太守謂想爾擲破伊頭伊郎推爾本應懲辦姑念生意中人着罰洋半元給傅養傷着包探派人同兩造出外取洋交給完案 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[訪拿賭棍示]  
　　甯紹台道薛爲曉諭示禁事照得寗郡每屆考試之期向有賭棍假冐考生藉端聚賭恃衆滋事歴經訪拿分别懲辦在案現値學院按臨各屬考生雲集誠恐不肖之徒故智復萌開塲聚賭引誘良善子弟誑騙局詐無所不爲大爲地方之蠹殊堪痛恨本道整齊風俗亟應出示嚴禁仍將訪明賭棍姓名開列于後一面嚴密查拿如有仍蹈故轍怙惡不悛者准紳商耆老隨時扭解來轅或送府縣衙門按律懲辦其開場之處准各房主先期自首如並不禀報一經發覺卽照窩賭例嚴嚴辦决不姑寛切特示計開著名賭棍五十名張上賓張阿仁吳錦蘭唐堯大謝鹿德王福生周鹤亭盧香山方三革役胡鎬李寳成傅友生吳邦槐卽回子阿冬奉化肥總戴宇熙武生戴宇鈞毛來鄔紀勳鄔友明鄔友瑞陳何令俞記位戴昌懐呂林佑陳南岳鄔慕咸趙智友孫方奉化革役裘阿金鄞縣差屠宗湖周昌洽虞娘子周芝懐李阿介王阿福荳牙阿浩唐阿寳任阿與花包阿四陳德明餛飩阿福建興丁一生革役張槐張紹程聾子阿祖張宇芳阮貴斌阮錫光白六韓仁喜　　 
[兩淮候補知事姓名籍貫全錄]  
　　陳恩瑞芰湖宛平周如瀛小山宛平梁建中小泉宛平祝華齡芝峯秀水戴韶少梅大庾方鏳和圃定遠王鑒淸鳳梧宛平韓志榮問樵山西王渙佩文大興單庭蘭伯馨蕭山蔣浩子安錢塘方秉鈞淮卿歙縣吳瞻廷湘士涇縣王錫祥吉甫盱眙胡恩烈蘭蓀大興錢繼鼎定山大興范守恭容齋大興裘晋安竹邨新建朱域德甫歸安沈鎔純伯仁和鄭維淦壽生江夏程宇淸星海歙縣鮑毓東紫來仁和高人佺守仁錢塘黃海長蕙伯漢車朱廷樑鎭之大興梁資桓磻溪崇善周作霖哲卿秀水朱恩培竹橋大興嚴而裕枚生仁和鄭光榮松坪嘉善江錫塵晴峯安徽葉康安藕耦錢塘梁湛昌少坡高要王彬質夫文水祁暄少峯高平孫恩霈蓮溪大興陸枚北宸會稽周錫祉葆蓀湘潭周資楨沁元貫筑楊瀚子樵天津韓汝綜子恭汾陽陳其殷叔英秀水馬南金吉卿平遥蔡國藻采臣大興陸家丞秋穡仁和廖壽山子仁大興朱之楨梅軒平湖賀鼎淸彝堂歸化謝敦昌稚雅阜陽鄭桂稚山嘉興朱士良選靑嘉興李德增竣甫德化秦以炯晣儒山陰謝鑑霽軒歴城郝炳綬若亭三河朱文榘幼安嘉興朱恩緒承甫嘉興楊杰俊三大興關鈞衡卿錢塘許善登從如錢塘陸寳少賢昆明朱凱勳玉生山陰蔡廷本玉笙桐鄉屈春椿恭卿平湖方效忠敬臣歙縣吳檙谷孫錢塘鄭敏勤勉之兹谿季選齡小溪錢塘林景禧星五侯官方有齡雲軒濟甯吳文燦少章大興閔奉璋道生湖州江樹榖栗人大興李元驤操甫大興胡國鈞雨亭歸安徐德培子仲德淸孔憲堔地山浙江孫杜勉齋桐城胡其濬濛泉秀水程鏡宇翼安歙縣傅忠開義門郫縣張福備佩卿長興何秉恭寅叔山陰楊鹤書琴舫懐遠韓鴻壽敬亭汾陽胡保東階雲仁和吳謙蘋浦大興周爾坦安甫嘉善劉芝齡式庭大興唐祈芯生綿州許廣　繼賢歙縣梅文沂春泉新蔡張寳善楚珍大興裘文韶桂山新建裴正志學齋霍邱洪興釗鐵夫興國方炳爕理臣宛平施振瀛曼仙宛平鄭長椿杏莊漢陽鄭淑謙牧堂日照程棨生執書歙縣葉滋樹心根新建張嘉禾小蘭大興吳之驥小伯歙縣吳兆傳子綬霍山吳廷楨幹卿涇縣周蘭黼庭大興許學善性成歙縣張寳鏡鑑堂南皮鄭貽泰輔民閩縣黃慶瑞東垣善化周定番漢臣湘陰羅守仁少春上虞馮譽驎晉卿高要楊師久也痴桐城沈賡韶瀛珊平湖朱有齡海珊海鹽汪聲濟麗川衡山黃春臣幼盤漢軍吳之炘銘三安徽壟毓恒久安合肥張文釗雲樵山陰陳炘少山山陰汪琳小圃南昌范世鑾慕蓮湖南胡克明德馨餘姚羅樹屏詩伯上虞丁謙子光長興彭甲祉介卿歴城張承業潤牛宛平陳元章博仙大興沈升榮仲良嘉興管維翰仲靑霍邱俞爾康伯修山陰唐同寅子良嘉興張鼎龢谷齋善代强上達燦亭南陵錢紹勛爽臣仁和韓一鵠仞千蜜縣湯祖蔭立人大興武家驤啓園錢塘俞文瀚靑原宛平王同慶士從大興徐兆齡漢陽胡麟綬紫雙陳瑞生紫階姚體源潛甫錢塘陳廷楨幹臣錢筠孫少民高崧蘭坡江西曾貞乾子健曹兆燦新甫藍宗嗣養吾沈桂榮仁甫邊承榮平泉蕭其鑫品三江福年松岩歙縣蘭兆閎筱山方臻碩仲衡安徽曹振鐸希賢江西朱恕心如順天歐陽彬顯吾湖南胡志仁壽午湖南陳大榮穆庭知州華鴻儀翊韓浙江歐陽煥月波湖南汪時恒久旃安徽馮景韓夢傳王汝惠潄泉李世傑俟臣四川謝鏡淸芯淵江西楊有松鳴九安徽吳驥鏡舲長沙周黼忠扆臣安徽錢錫坤小平紹興土紹修壽卿浙江金星楏小雲桐鄉洪錫銘安徽鄒銳幼生江西王壽桐茘江會稽湯翊淸尹臣章承儀可鴻楊元桐秋坪章寅淸惠岑丁士驥韶石倪寳輝小珍江南墉午橋陳熾昌叔明仁和章藎鐵臣安徽黃家棟培卿順天鍾振先岩蓀馬秉照祝初安徽羅崇德在處安徽謝濂少湘湖南鮑美璜玉这安徽厚格崧生順天張之榕小齋順天李鼎臣竹書順天楊濟東小庵順天胡省曾傳甫浙江翁廷珪少浦福建吳鱧吉竹蓀石門王廷乾江南孫蔚厚浙江蔡國淸香山　 
[近淸明作]  
　　一滴那能到九泉應更哀生兒誠不孝作客未知回罔極恩難報淸明節又來素衣凝涙血愁兄杜鵑開太痴生侣琴 
[義錦樂部散後夜坐有感之作]  
　　耐得夜寒坐渾忘更漏移舊游不重到老態漸相欺别院仍歌舞貧交半旅覊飛花落何處消息至今疑[  金玉同心室主太痴]  
[乙酉除夕]  
　　年來兩鬢已成絲驚說年華又移守歲隨人非寂寞無容祀祖益凄其可能吾願如人願畢竟書痴勝意痴落盡荆花占碩果春光九十正臨期○丙戌元旦試筆得天獨厚氣光昌龍馬精神日見强大易年來占碩果定然貴壽比張蒼○新年雜感瓣香何處拜圓靈忍泣爲歡怕涙零我是無家歸不得息夫躬尚宿郵亭守歲年年子姪俱一家星散一身孤荆花何事遭風妬萬念蒼凉獨感吾爲他磨墨寫宜春觸憶當初換歲辰意興索然嗟往事欲思振作繼前人履困無人解倒懸彈冠已至買臣年鵾鵬未攺扶摇志焉肯常爲縮項鯿金閶蘭生朱毓金未定草 
[上海四馬路浦灘文報局内恊賑公所經收賑捐二月下旬淸]  
　　廿一日金閨福幼册温州新關汪蓮緣翁募台州江下埠分關葉英洋一元汪楊氏酬心願錢五五日日文洪合盛四百文無名氏二百文合收英洋二元○廿二日金閨福幼册隴西衆姓善十募錢六百三十文無名氏二元奚子鹤善士十元○廿三日謝筠亭翁交來箭亭求過氏廿元錫明氏三元陳氏三十壽筵坐豐順輪平安抵津又祈合家平安廿元○申單浦東龔先生募本心窶人錢一百文李氏爲子燒香一百四十文勞力傭二百文趙記虚對開一个求安生四開小洋一个無名氏四元○廿四日慛單招商漢局黃小翁交來天成亨票號代交山西汾州府介休縣候從遠善十募山西汾州府介休縣悔過子九八半平銀十兩冀文蔚堂養拙齋兩户各六兩食力吏耕心齋主人崇德堂三户各四兩自修士二兩介休縣爲善士郎山西平滛縣靠天人樂輸士直隸順武四户各一兩合收規元四十一兩二錢○金閨福幼册巨豐莊交來鎭江晉源號募于謝氏潘梅氏許梅氏三户各一元謝朱氏五角謝潘氏五角無名氏四元○念五日嘉定縣正堂龍交來南翔鎭董事募洽昌典甡泰典兩户各錢十千文德興隆六千文祥興三千文公和醬園來昌號萬新復記翔發大昌成胡瑞泰發茂醬園七户各二千文蘇義順王承泰廣泰復興同泰五户各一千文隠名氏英洋一元泰豐錢七百文合收英洋四十四元錢五百四十文江孚輪帪房交來津市雙孝堂手隠名氏善士沙平銀二十兩劉玉書翁手帥王氏善士荆平銀六兩二錢○金閨福幼册泰亨源交來芝罘樂善軒英洋十一元○五天共收英洋一百廿四元虚對開一個小洋二角錢一千六百十文規元四十一兩二錢沙平銀廿六兩二錢 
 
 
 

Page 10

 
 
   
 
 

Page 11

 
 
[光緒十二年二月十九日京報全錄]  
[宮門抄]  
　　旨二道○蘇撫衛奏請旌表片○江撫德奏請免騎射片○督丁奏叅革知縣片○楚督俗奏署委知府片○晋撫剛奏更調知縣摺子○閩督楊等奏補知縣摺○皖撫吳奏調署知州片○二月十九日兵部太常寺大僕寺正藍旗値日無引見○徐桐等閱卷覆命○奈曼王良伯孫詒經各假滿請安○嵩申謝調正白旗滿副都統恩○色楞額謝授尚茶正恩○穆特亨額謝放山東兗州府知府恩○祥麟請假一日○宗人府奏派彈壓派出謨貝子○禮部奏派稽查接談換卷之大臣派出崇禮尚賢馮光勛陳希齡○又奏派稽查中左門之護軍統領派出明安豐陞阿○召見軍機穆特亨額○發抄潘霨奏請將聞喪不舉掯印不交之署鎭甯州革職查辦奉旨曾崇德着卽革職聽候查辦餘依議該部知道欽此○又請將延欠交代之故令革職限追奉旨譚鼎勳等均着卽行革職與嵩壽等一併勒限分别嚴追各該員及各該故員家屬將欠解銀米照數完解倘限滿不解卽着嚴叅查抄監追餘依議該部知道欽此○○衛榮光片再據昭文縣人從九品銜鄭道元同弟候選光祿寺署正鄭道驊禀稱職等故祖五品贈職鄭光祖常幕范文正義莊贍族之法遭亂未覓故父候選鹽知事鄭希曾過庭秉訓肯構爲懐故叔父五品封職鄭鄭希仲念父兄教督之勤時虞隕越憫族姓飢寒之困彌切解推俱未及纘成齎志以殁職等慨兩世同心宜力圖夫繼述兹將祖遺坐落昭文縣不等都圖糧田五百九畝八分七厘一毫捐作義田又坐落束一塲三十一都四面圖基地三畆作爲莊基共計絶契價銀二千六百餘兩又酌提銀一千五百兩以備建造莊屋之用所有歲收租息除完賦祭掃等用外餘悉贍助族衆孤寡貧之以完先人素未呈請奏乞旌表立案等情經臣飭行昭文縣確查取册中號莊規各册結具詳請奏前來臣查士民捐田贍族銀粟准値千兩以上例得請旨建坊旌表今照文縣已故五品贈職鄭光祖家傳孝友誼篤本根良田慨割賴繩武之纘成廣厦宏開遂庇寒之素願洵屬象賢濟美敦睦可風相應請旨旌表立案以維風化除抄奏咨明禮部曁將送到田號莊規各册結咨移部科查核外理合附片具陳伏乞聖鑒訓示謹奏軍機大臣奉旨着照所請禮部知道欽此○○德馨片再前准兵部咨嗣後打仗受傷請免騎射各員弁應照奏准成案一律攺練槍砲凡遇軍政閱伍及一切操練亦均考騐槍炮等因在案奏奉諭旨依議欽此通行遵照在案兹查有南昌城守營都句葛步靑前於同治三年二月截勦籍興府屬之六里街賊壘身先奪隘被賊矛傷左手復於是年秋間進攻湖州大錢口被槍子打傷左胯入骨又借補甯都營守備署臣標右營中軍守備凌本材於同治三年二月聞隨同攻克浙江嘉興府城首先拆毁賊立砲臺左骽先受刀傷復被磗石壓損查該員等打仗受傷旋雖醫治痊愈惟近來每遇陰雨舊創不時舉發疼痛騎射難期合式遵照新章請免騎射仍試槍砲由南昌城守恊副將興壽署臣標遊擊即補叅將吉勒通阿騐明傷痕屬實並無揑飾規避情獘呈請核辦前來臣覆查無異合無仰懇天恩俯念該員等剿賊受傷免其騎射仍試槍砲以示體恤而符定章除將造送各履歴咨移部科外謹會同兩江督臣曾國荃附片陳明伏乞聖鑒訓示謹奏軍機大臣奉旨着照所請兵部知道欽此○○丁寳楨片再查川省南路一帶本年十月間經大邑縣拿獲匪徒高紅雞公正在審辦間詎匪黨余松山等糾結四十餘人假扮商賈暗帶刀械於十月初二日乘該縣集期混跡城中時日傍晚突毁監閂刦出高紅雞公並放走獄囚多名該署縣唐楚翹當卽督同汛捕率兵役禁卒人等奮力捕拿該匪等拚命抵拒抛放火彈引燃街房該縣等一面撲滅一面搜捕登時格殺拿獲共四十一名匪首余松山一併就擒火亦撲滅計焚燒街房數十間並失去徴存各欵銀八百兩該縣等及兵役禁卒俱各受傷臣聞報立撥營勇馳赴已無匪蹤現飭酌　一哨於該縣附近地方常川巡緝俾資鎭攝所有被火居民已經該管州並該縣捐廉撫輯放出獄囚亦陸續投拿回縣查此次該縣監獄被劫立時奮力捕拿將首夥各匪斬擒殆盡並失去公欵銀兩飭據禀認繳賠尚屬知懼知勉惟該縣素號煩區去歲甫有劫獄焚署之事乃該令漫不經心以致匪等復蹈故轍實屬異常疏忽相應請旨將前署大邑縣知縣准補秀山縣知縣唐楚翹卽行革職並查明已怢之銀是否賠繳被劫監犯是否全數收回再行照例辦理除將所獲各匪發交成都府訊供嚴辦及嚴飭各州縣整頓圑甲認眞講求捕務並咨部外所有大邑縣監獄被劫及辦理情形謹附片異奏伏乞聖鑒訓示謹奏軍機大臣奉旨著照所請吏部知道欽此○○裕祿片再安陸府知府李恩熙現據報丁母憂所遺員缺應卽委員接署以重職守查有補用知府宋承麟才識明練任事實心堪以署理據藩司蒯德標臬司黃彭年會詳前來除檄飭遵照並將李恩熙丁憂開欽照例恭疏題報外理合附片具陳伏乞聖鑒再安陸府知府係衝煩中缺輪應由外遴員請補湖北現有應補人員應請扣留外補又湖廣總督係奴才本任毋庸會銜合併陳明謹奏軍機大臣奉旨吏部知道欽此○○山西巡撫臣剛毅跪奏爲遴員更調要缺知縣以重地方恭摺仰祈聖鑒事竊查曲沃縣知縣盧壽昌升補代州直隸州遺缺經前署撫臣奏請以山陰縣知縣成熙調補兹准吏部咨覆以該員並未赴部捐免實授試俸核與調補例章不符行令另行揀選自應遵照辦理查曲沃縣知縣衝煩難兼三要缺例應由外揀選題補該縣地當孔道政務殷煩非精明練達之員弗克勝任晋省雖有曾任實缺候補並進士卽用各員非人地未宜卽初登仕版佐貳中亦無堪升斯缺之員隨於現任知縣内逐加遴選查有太原縣知縣薛元釗現年六十三歲係河南泌陽縣人由監貢生遵例報捐知縣指分山西試用同治三年十一月初八日到省捐同知銜防務出力保歸候補班前先補用八年四月丁母憂回籍服滿起復十年九月回省題署今職光緒六年十一月到任試看期滿奉文准且實授因辦賑出力保以直隷州知州在任候補八年經前升撫臣張之洞奏保循良奉旨嘉奬九年大計保荐十一年九月交卸給咨赴部十月二十五日經欽派大臣騐覆奏准其卓異加一級註册回任候升奉旨依議欽此領照到省十一月二十六日回任試俸期滿業經具題請銷在案臣到任未及三月例不加考臬司嵩崑到任亦木及三月藩司高崇基查得該員誠樸廉明輿情愛戴歴俸已滿三年任内並無積案欠解錢糧承緝未獲盜案已起降調叅限以之調補曲沃縣知縣實堪勝任惟題缺請謂與例稍有未符但人地實在相需例得專摺奏請合無仰懇天恩俯念員缺緊要准以太原縣知縣薛元釗調補典沃縣知縣實於治理有裨如蒙俞允該員係現任知縣請調知縣銜缺相當毋庸送部引見所遺太原縣知縣係屬繁缺晉省現有應補人員例得扣留俟准部覆再行按班序補再此缺吏部坐本年十月二十九日行文依限更調並無遲逾合併聲明據藩臬兩司會詳前來理合繕摺具陳伏乞皇太后皇上聖鑒謹奏軍機大臣奉旨吏部議奏欽此○○頭品頂戴革職留任閩浙總督兼管福建巡撫事臣楊昌濬督辦臺灣防務福建巡撫一等男臣劉銘傅跪奏爲揀員請補海外要缺知縣恭摺仰祈聖鑒事竊准吏部咨宜蘭縣王家駒剛愎任性光緒十一年五月二十六日奉旨王家駒着卽行革職欽此照例奉旨後第五日行文應以七月十一日咨閩作爲開缺日期歸八月分截缺所遺宜蘭縣係臺灣海外添設疲難題調要缺治理不易必須遴選精明强幹熟悉海疆風土民情之員調補方克勝任臣等督同藩臬兩司遵於閩省現任人員内遴選非現居要缺卽人地不宜一時實乏堪調之員復於候補知縣人員中逐加遴選查有候補知縣章國均年四十五歲湖南辰州府沅陵縣監生同治三年克復浙江湖州武康各府縣城池出力保舉從九品不論雙單月遇缺儘先卽選來閩投効克復漳州全閩肅淸案内保奏同治五年十月初八日奉旨着免選本班以縣丞留於福建補用欽此赴部騐看領照來閩九年正月到省奉委購運京米赴天津騐兌出力保奏俟補缺後以知縣補用十年三月初二日奉旨依議用欽此准補噶瑪蘭頭圍縣丞考試取列三等光緒三年十月初十日到任遵例捐離縣丞本任歸知縣班留閩補用奉准開缺留省序補順差引見領照回閩光緒八年二月初一日到省委供歸化縣復委署長江縣卸事現委署理同安縣知縣篆務臣等查得該員才具明幹辦事精群於臺地風土民情亦爲熟悉以之之授宜蘭縣知縣洵堪勝任合無仰懇天恩俯念海疆員　緊要准以候補知縣章國均補授宜蘭縣知縣銜缺相當毋庸送部引見併免核計叅罰據福建藩臬兩司會詳前來臣等謹合詞恭摺具奏伏乞皇太后皇上聖鑒勅部核覆施行謹奏軍機大臣奉旨吏部議奏欽此○○吳元炳片再署無爲州知州周星譼禀報患病請假就醫所遺員缺應卽遴員接署以專責成查有本任滁州直隸州知州閆煒訟平政理穏練老成堪以調署該員本任内並無承緝盜劫已起四叅案件據藩臬兩司會詳前來除檄飭遵照外謹會同兩江總督臣會國荃附片具陳伏乞聖鑒謹奏軍機大臣奉旨吏部知道欽此 
 
 

Page 12

 
 
[光緒十二年二月二十日京報全錄]  
[宮門抄]  
　　旨一道錄前○發抄旨四道○皖撫吳奏請奬叙片○又奏署知府片○楚督裕奏報學政幕友名籍摺○湘撫卞奏請旌表片○浙撫劉奏報遵例殮埋難夷片○禮親王奏充補軍機章京片○大臣慶等奏爲疏通班次摺○又奏請頒匾額片○晉撫剛奏調署州縣片○二月二十日刑部都察院大理寺廂藍旗値日無引見○惇王因伊子指婚謝恩○澤公謝指婚恩○林維源謝台灣帮辦事宜恩○惪銘特爾慶阿各假滿請安○郭勒敏布嵩山各續假五日○奎斌續假二十日○内閣奏派騐放之大臣派出絪貝勒奎潤徐郙沈秉成○侍衛處奏派沿途分賞銀牌之王大臣派出那王那公載瀾符珍○太常寺奏派分獻之大臣派出文暉○内務府奏派致祭黃木神派出耀年○召見軍機○發抄陳士杰奏海防軍需第四次收支銀數奉旨户部知道單併發欽此○崧駿奏邳宿以下濟漕各工現辦情形奉旨該部知道欽此○又光緒十年分徴收湖灘祖錢數目奉旨户部知道欽此○古尼音布奏閱海關常稅數目奉旨户部議奏欽此○○吳元炳片再安省光緒八九兩年沿江沿淮等州縣大水爲災籌辦賑撫本省各官指廉助賑銀兩係屬應辦之事本不敢仰邀奬叙惟旣奏奉諭旨准照直賑捐章程按現行常例士成實銀請給盧銜封典自應謹遵辦理已由司將捐廉助賑各官請給任傳經等職銜十三員名開造履歴淸册詳請奏咨核奬在案兹據布政使盧士杰詳稱光緒八年沿江災賑各官捐廉案内續據黟縣知縣何德溱等八員名共捐銀八百九兩三錢呈分開造履歴遵照常例十成實銀請給何世鎧等職銜八名共該例銀六百四十兩又據該司續詳光緒九年沿淮災賑各官捐廉案内續據黟縣知縣何德溱等十一員名共捐銀一千五百六十一兩三錢四分六厘開造履歴亦遵常例十成實銀請給何錦榮等職銜議叙十一員名共該例銀一千二百五十五兩四錢四分三厘均經分别造入各報銷册内統核現請奬叙銀數俱與例章相符尚有未奬各員應照案一律不准再奬等情詳請奏奬前來臣覆核無異除奬册咨送户部查核外理合附片具陳伏乞聖鑒勅部核奬施行謹奏軍機大臣奉旨户部核議具奏欽此○○安徽巡撫臣吳元炳跪奏爲知府因病出缺先行遴員接署請旨簡放以重職守恭摺仰祈聖鑒事竊照鳳陽府知府顧樹屏據報於光緒十二年正月初五日因病出缺現由臣恭疏具題所遺鳳陽府知府一缺爲皖北緊要之區民情强悍政務劇煩亟應遴選明幹之員先行前往接署兹查有候補知府梁泰亨穏練老成講求吏治堪以委署據藩臬兩司會詳前來除檄飭遵照外所有鳳陽府知府係冲煩疲難最要缺相應請旨簡放以重職守謹會同兩江總督臣曾國荃恭摺具陳伏乞皇太后皇上聖鑒訓示謹奏奉旨已錄○○頭品頂戴署湖廣總督兼署湖北巡撫奴才裕祿跪奏爲學政幕友姓名籍貫循例具奏恭摺仰祈聖鑒事竊學政到任署中閱文幕友例應開具姓名籍貫具奏准湖北學政張仁黼咨稱該學臣於光緒十一年十一月初二日到任共延幕友六人均係籍安徽順天四川江蘇等省並無湖北本籍之人循例關單咨送前來奴才覆查無異理合敬繕淸單恭摺具陳伏乞皇太后皇上聖鑒謹奏軍機大臣奉旨知道了欽此○○卞寳第片再據署長沙縣知縣周志德詳稱據邑紳舉人曹春典刑部郎中曹耀湘等呈稱紳舉等族人管帶選鋒左營水師總兵用副將曹廣澤秉心忠厚立品端言崇節儉而勵廉隅恤鄉隣而睦宗族兹將歴年薪資所積捐置義田一百八畝共契價錢二千三百餘患合銀一千三百兩有奇其田均交户首經營每年收租養贍親支之貧乏孤苦者在廣澤行其心之所安原非沽譽而闔族嘉其意之至厚用敢臚陳懇請援例旌表以彰善舉等情由縣調騐所捐田契價銀畝數均屬相符造具册結具詳請旌前來查定例士民人等捐資贍族田粟准値銀千兩以上者請旨建坊給與樂善好施字樣等語今長沙縣紳士補用副將曹廣澤捐置義田契價値錢二千三百餘串合銀在千兩以上洵能誼篤本根情殷推解覈與旌表之例相符相應據情籲懇天恩俯准建坊旌表以資觀感而勵風俗除將册結送部查核外理合附片具陳伏乞聖鑒訓示謹奏軍機大臣奉旨着照所請禮部知道欽此○○劉秉璋片再據布政使許應鑅詳轉據署太平縣知縣袁來保詳稱據松門巡檢王炳垣申據琉球國中山府人陳文選毛長昌等禀稱船由閩漂至松閂詎水手林榮田光二人在洋受風調治莫效於本年八月初一二等日相繼身故卽經騐看無異籌欵買棺殮埋立石記號申經轉詳察核並請將應給棺木埋葬銀兩撥欵歸墊等情查該琉球國難夷過境如有病故例應官給棺木埋葬銀兩除在於司庫耗羡欵内照例動支折實銀十一兩一錢六分給領歸葬外詳請奏咨前來臣覆核無異除咨部查照外理合附片具陳伏乞聖鑒謹奏軍機大臣奉旨該部知道欽此○○軍機大臣臣禮親王世鐸等謹奏查滿洲軍機章京理藩院郎中志文因病出缺所遺軍機章京一缺應以額外行走之户部筆帖式和爾賡額充補爲此謹奏奉旨知道了欽此○○慶裕等片再查奉省補缺章程有候補委用兩班相閴輪補向無分發試用人員自光緒元年前署將軍崇實等因整頓吏治需才孔亟奏調隔省人員奉旨發往奉天差遣委用嗣後著有勞績均經先後奏留奉省補用所有奏調各員在原省時或係候補或係試用班次各有不同彼時正値開闢邊荒增設官缺規模初創經部議核准所有新設地方無論候補試用人員均准酌量試署一年後如能勝任題奏實授以收因地擇人之效並聲明續有缺出仍照舊章輪班序補以符定制至光緒三年禮部侍郎綿宜條奏停止奉省奏調咨調各員奉旨允准各在案現在統計奏調來奉人員除候補班次及試用人員揀補新設各缺均已陸續准補外惟查有試用知府高同善試用同知馬宗武德鋆三員迄今尚未補缺該員等均係因捐升歸入試用班次高同善馬宗武因奏調來奉德鋆投効奉天軍營奏留奉省差委均經著有勞績奏請留於奉天補用按其資勞早應補缺惟奉省向無分發試用人員班次其知府同知兩項均係升調要缺如無合例堪以升調之員始以候補委用兩班相間輪補其試用班次如照各省定例須俟候補委用無人方可到班奉省缺分本少又係現任升階候補委用兩項人員遇便補用巳屬不易是試用一班永無補缺之期該員等始則因其才能指調來奉繼而屢著勞績奏留奉省原所以示鼓勵乃限於試用班次轉不如候補委用資格在後之員有缺可補未免向隅殊非鼓舞人才之道查例載各省道府同知直州通判知州如係奉旨命往及督撫題明留于該省候補者無論應題應調應選之缺均准該督撫酌量才具擇其人地相宜者酌量先儘補用等語該員等曾經指名奏調奉特旨允准卽係奉命發往之員又因勞績保留奉省補用卽與各項試用人員有因軍營出力均歸候補班之例無異奉省情形與内地不同是以歴來補署各缺另有變通章和辦理原爲缺分無多起見自應量爲變通奏明將該員等攺歸候補班以留奉之日作爲到省日期與候補人員比較先後挨次補用方昭平允合無仰懇天恩俯念該員等奉調來奉屢著勞績需次年久且經甄别奏留無論繁簡堪以補用奉省新設邊要各缺業已停止試用人員揀調試署其奏調咨調亦已經停止僅此三員嗣後再無此項班次應請歸於候補班内比較到省先後一律序補以示公允奴才等爲疏通班次愛惜人才起見是否有當謹附片具陳伏乞聖鑒勅部核議施行謹奏軍機大臣奉旨吏部議奏欽此○○奴才慶裕裕長跪奏爲廟祀正神迭著靈應請勅頒匾額封號以答靈貺恭摺仰祈聖鑒事竊據新民廰同知福培詳稱廰境柳河神廟城隍神廟屢著靈應前年冬季雪澤稀少次年三四月間風霾時作旱象蒸騰農田待澤孔殷該廰等在兩處神廟設壇祈禱遂於五月二十六七八等日甘澍滂沱徧霑四境又據寛甸縣知縣姚鎔詳稱縣境關帝廟城隍廟素著靈應上年夏季雨澤愆期禾苗枯槁經官民等虔誠祈禱立沛甘霖年歲尚稱豐稔等情各由該廰縣紳士耆民商户聨名禀請轉詳具奏前來奴才等伏察志乘所載列入祀典正神有能禦災捍患功德及民者經督撫奏請無不仰邀恩綍煥以天章今新民廰河神城隍寛甸縣關帝城隍屢著靈應去年夏間旱象將成一經官紳祈禱立沛甘霖俾該廰縣等處得以轉歉爲豐歡騰遐邇洵屬功德及民宜沐褒揚之典合無仰懇天恩俯如談廰縣紳民商户所請頒給新民廰柳河神城隍神寛甸縣關帝廟城隍廟匾額各一方以答靈貺再查新民廰城隍神曁寛甸縣城隍神自從建廟以來尚未請有封號應請飭部議加封號以順輿情理合恭摺具陳伏乞皇太后皇上聖鑒謹奏奉旨已錄○○剛毅片再調署平定直隸州知篱吳承恩病故遺缺查有隰州直州知州謝洸堪以調署未到任以前委壽陽縣知縣陳守中暫行兼護遞遺隰州一缺查有候補直州知州王智和堪以署理又河津縣知縣茅丕熙與稷山縣知縣馬家鼎堪以互相調署據藩臬兩司會詳前來除檄飭遵照外理合附片具陳伏乞聖鑒謹奏軍機大臣奉旨吏部知道欽此 
 
