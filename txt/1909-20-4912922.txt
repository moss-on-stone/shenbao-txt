# 1909 - 20 - 4912922

 

Page 1

 
 
   
 
 

Page 2

 
 
論說 
[主張普通選舉之理由（邨）]  
　　普通選舉之名稱。往往被誤用於激烈之社會黨。爲彼等實行此極端之破壞主義之手叚。而標榜之者。猝然倡之。世人將或驚吾輩之不倫。或怪吾輩之妄誕。有時且目吾輩爲一種破壞黨之餘類。而以恐怖與憎惡之念待之。槪取夫排斥之主義者。比比然也。雖然。吾輩旣覺悟是等一切疑惑之。不當就使。有招一部人士。爲最激烈且最不利之反對。直無絲毫之遲慮。絲毫之躊躇。而斷然主張普通選舉之制者。特吾輩决非贊成極　社會黨之主義。而别有深信者在焉。與社會黨之所爲標榜者。全然各别。當一辨白之。 
　　以吾輩之所信。則採此制度。將以圖國民之利益與幸福爲基礎。取最中正之主義。表見於國家政治之上。而助人類社會之文化。增進同胞國民之幸福。以發揮其至大之效益。故吾輩非破壞社會現在之秩序蓋。欲進 
 
 
 

Page 3

 
 
而建設穩適之秩序也。非助極端之社會黨之勢力。蓋欲除去有害之影響也。非增長政治社會之腐敗。蓋欲救濟之廓清之。以大成憲政之前途也。是以不顧世俗之忌諱。斷然欲主張普通選舉之實施矣。 
　　吾輩何爲而主張此說耶。蓋有可確信之道三焉。 
　　一普通選舉。爲立憲制度之國民代表之本義。凡屬代議政體。有必然到逹之望。 
　　二普通選舉。固依國民文化之程度而定。然以法律導國民之先。亦足以收效。矧乎現在社會决不缺必要之資格。 
　　三國會腐敗之原。多出於少數之人。專其叅政之權。而不能普及人人因之壞法粃政踵相接。而普通選舉。適救此弊。 
　　是也。以下少披瀝吾輩之懷抱。以質天下之識者。（未完） 
來稿 
[新中國之新敎育（費璞盦）]  
　　歲占已酉。我龍飛今上宣統之新紀元也。萬象回春。百度建緒。天縱神聖。冲穎卓絶。凡關係民生日用者。將厘而振之。以建吾如火如荼如花如錦之新中國矣。夫立億萬年有道之基。先在乎推本崇德之敎。聖訓史册。異轍同軌。故言其大原。則在萬有能力之敎育。 
　　陶鑄一世人才。建樹一代偉業。非敎育家操其權握其術歟。西哲恒言。造時局者在青年。造青年者在敎育。其然乎。其不然乎。何其效之寡於吾國也。學校非不林立也。生徒非不衆多也。風氣非不開通也。智識非不廣博也。然而本根之不究。助長之是望。激烈則操之過切。平和則類似敷衍。間有鐵錚錚庸佼佼。者亦僅落落二三而已。嗚呼。大廈飄搖。兾風雨之或息。破舟撼盪。幸彼岸之可登。則中國之敎育家。其支木乎。其舵工乎。安危之任。其誰屬乎。因作新敎育以備當世采納。 
　　横盡東西。竪統今古。敎育之道。廣博無垠。吾今欲於寸紙尺幅間。論其端緒。何能得其萬一。然吾欲言之。吾先言敎育之特性。事有主體。物有定點。即敎育有特性。夫日本有日本敎育。歐美有歐美敎育。即小至一部落。亦有一部落之敎育。是各有其特性也。中國敎育。往往遠採歐美。近法日本。東鱗西爪。綴合而成。稽之特性。相去遠矣。若欲言特性。請研究四千餘年之歷史的。三千餘萬方里之地理的。以及四萬萬人集合之社會的。 
　　第一從歷史的研究敎育之特性敎育特性。與時相因。歷史之遞嬗。即特性之生長。論中國文明。則先世界而開發。論中國敎育。則後世界而進步。推其原因。約有二端。 
　　甲政敎乏合一之原因禮樂雍和。文質相尙。唐虞之治。文周之化。三代隆盛。合政敎於一有以致之。春秋而還。戰國相繼。孔孟之徒。時遭迍邅。敎可傳於億萬世。政無俾以尺寸權。自此以降。祖龍炎烈。聖道晦微。漢唐之間。訓詁學盛。百家風靡。南王北鄭。派别殊分。雖折衷李唐。而於敎育本義。闃無聞矣。宋興而程朱崛起。探天地之本原。究性命之由起。闢立新說。圭臬後世。緬規漢唐。儻乎遠矣。繼此以往。王學則盛鳴於明代。本其學於良知之自具。推其說於知行之合一。敎育之道。庶有豸乎。然而一代學術之興替。即起一代黨派之紛爭。禁錮株連一網而盡。萌芽方茁。耡之惟恐不力。政敎爲冰炭。何有合一之可言。此敎育進步之所以後於世界也。 
乙敎權無統系之原因中國之敎。派别多也。祖述堯舜禹湯文武周公孔孟之敎者爲儒。出入於儒。而走於極端者。爲楊與墨。僞托老子。與儒並峙者爲道。然此猶本祖國之心理。演各派之學說者也。更有來自絶域。播諸中原。則爲佛爲回爲耶。勢力所至。遙駕吾儒。而敎派遂紛不可理。雖然。儒敎者。國敎也。考其大原。則通天地。絶古今。磅礴彌綸。靡有不賅。而搗入以各種之雜敎。於體雖無損毫末。於用則難求歸宿。夫其道大。則其權重。其權重則其統難。其統難則其敎雖大。而莫之或彰。此敎育進步之所以後於世界也。 
　　積甲乙二者。以四千餘年歷史的遺傳。演出此獨一無二之特性。新陳代謝。蛻化變幻。鎔古鑄今。結歷史之觀念。此爲敎育家當注意者一。 
　　第二從地理的研究敎育之特性敎育特性。乂與地理有密切關係也。茲更以地理的論之。地理要點亦有二端。 
　　甲氣候的要點𤍽地之民怠於學。寒地之民艱於學。此即因氣候而相異者。夫論中國氣候。雖無激烈變化。然南端炎熱。北地冰寒。事業之勤惰。亦由是而判。 
　　乙形勢的要點濱海之民活潑其性。山棲之民剛毅其質。此即因形勢而相異者。論中國形勢。頗見傾斜。南嶺北嶺之隔閡。黃河長江之間斷。情性之優異。由是分也。 
　　合以上二者而總觀各方面之事實。由南北分派者。大抵皆然。今以學術論。孔子者。北派之泰斗也。而康節而横渠而東萊。皆爲北學之正派。老子者。南派之魁首也。而濂溪而象山而姚江。皆爲南學之正派。别其精神。釐 
 
 

Page 4

 
 
其崇尙。則北重實行而主峻刻。南主理想而崇虚無。北富經世之想。南窮理氣之微。北以闡發格致爲宗。以網羅文獻爲首。南本頓悟以探理學。指本心以說良知。此南北之顯然判分者也。至若齊民夸詐。魯民厚重。楚民輕挑。秦民雕悍。隱隱之間。何嘗不因地以異其性也。且夫敎育者。變化人之氣質。移易人之情性也。而氣質情性之因乎地理者。又彰明較著若是。則以敎育肩任者。烏可不以三千餘萬方里之地理的。定敎育之特性。此爲敎育家當注意者二。（未完） 
　　不准華人入内之上海公園 
專電 
[電一（北京）]  
　　那相孫中堂查覆陳璧參案因某御史附片内有乾嘉時遇有參案輙派員密查查案之人竟有一案查至五六次者應飭政務處嚴訂查案章程如已查之案復覺查實科原查之臣以徇私朋奸罪等語故極認眞陳璧恐難保全 
[電二（北京）]  
　　張相畏寒常患頭風面求退職攝政王温諭挽留云如不適可隨便歇息不必請假 
[電三（北京）]  
　　陜撫恩奏蒲城縣令李體仁擅押學生濫施毒刑請即革職不准捐復奉旨著照所請 
[電四（北京）]  
　　攝政王近來每日公畢即回府第 
緊要新聞 
[某御史奏叅陳尙書之内容北京]  
　　日前某御史奏參度支部尙書陳璧靡帑徇私納賄誤國辜恩各欵己見前報茲悉原奏内容略云該尙書任用私人如梁士詒每月薪水一千九百兩龍建章關賡麟葉恭綽金恭壽均每月六百兩行政官員非專門工程司等可比何得如此優薪復保丞參上行走者十餘人有順天府丞兼充者有電局總辦兼充者有鐵路局長有路屬總辦兼充者均月支薪水百數十兩每月不過到署數次僅隨同畫諾而已署中已有電政郵政各司員近又設郵電處派司員數十人無非爲安置私人起見故署中凡閩籍者已多至三十餘人致都人士均以郵傳部金山銀穴莫不欲營謀而進夫路電等事均關交通要政是以朝廷特設專部酌借外債及時修築所以謀交通之發逹今該尙書竟取如錙銖用若泥沙設以後虧累償欵愆期必致横生枝節即使明正典刑以謝天下而事已不可收拾矣此其誤國者一葉恭綽以未騐放之通判奏調到部一年之間五遷其官王守爵係該尙書家中司帳之人而以七品小京官奏留丁維忠本刑部書吏舞文弄法無所不爲經今學部左丞喬樹柟前在刑部時斥革有案竟調部當差旋即補缺丁維忠亦能效忠於該尙書爲該尙書將宅後餘地賤價勒買甘爲怨府林壽熙本木行夥計前天津縣知縣廖秉鈞在任時曾加笞刑四十爲福建同鄉所不齒該尙書因與合股貿易欲保丞參上行走經其同鄉攻擊事遂中止最駭人聽聞者莫如與農工商部尙書溥頲互調子姪度支部侍郎紹英互調親戚一案該尙書之子某經溥頲調至農工商部該尙書即調溥頲之子某至郵傳部該尙書之姪婿某經度支部侍郎紹英 
 
 

Page 5

 
 
調至度支部該尙書卽將紹英之戚宗室某調至郵傳部均補實缺倉塲侍郎桂春之子某卑鄙無恥本在郵傳部該尙書到任後欲咨回原衙門嗣因該尙書之子某得海運差使欲桂春招呼遂予桂春之子以要差閩浙總督之子某該尙書本無委用之意嗣某請假省親該尙書欲結好本籍大吏囑其稍緩行期即爲升補員外郎諸如此類筆難盡述前張百熙因用人不當曾奉旨申斥然當開辦伊始需才較急不過稍不謹愼已蒙詰責今該尙書竟以國家之名器爵祿爲酬報之資此其徇私者二該尙書前監修正陽門工程及至各省考察貪聲已著近議借洋債復與司員密商嘱提扣欵該尙書起家進士來自田間今則擁資百萬均交力鈞經手力鈞者卽大行皇帝悮服其藥而疾驟增者也當時力鈞不敢復出及大行皇帝龍馭上賓力鈞遂出銷假該尙書前往東西陵已調力鈞同往爲開保之計陳秉鈞等均己議處獨力鈞逍遙事外該尙書尙重用之可謂絶無心肝蓋力鈞亦有所挾制故不得不爾也尙有某員前次甄别時竟未完卷該尙書欲令其告退不久忽委以要差一身之事尙如此前後顚置謂非納賄誰其信之證以外間所言一萬兩保丞参三千兩調部五千兩補缺之說非無因矣司員如此堂官可知部中如此各局可知當此預備立憲之時宜如何力求實際不意竟有溺職辜恩有如該大臣者應請簡派公正大臣嚴密查辦摺上攝政王大怒擬先革職再行查辦經某邸婉求遂改爲派員查辦 
[外人於袁世凱之感情北京]  
　　袁世凱之開缺當時在京大小臣工莫不凛然於攝政王之威而袁則淡然漠然一若朝廷萬不能令其久閑者臨行時曾語人云看他去辦就是了彼時再呌我辦我亦不出矣不數日果有各駐使會同至慶王府詰問之事近日忽有某某等國多人電致美國某報舘略云我等已在此間要求中政府起用袁世凱並陳明我等甘願作保聞此電多至四百餘字須費至三千餘兩之巨 
[電告藏僧安靜情形北京]  
　　趙爾豐聯豫於去冬十二月電奏云闔藏僧衆無端要挾幾釀事端前月因大行太后仙馭升遐未蒙賞賜藉端尋釁更爲激烈奴才一再電商辦法正在爲難之際該僧衆忽呈請具結以後不再滋事誠心歸化揣其意因聞逹賴喇嘛行將回藏故遂安然似出於至誠大約軍務可免豐擬俟春融仍照常前進前請飭部酌撥軍需尙未奉准部覆現在防餉可暫從緩惟開辦費仍應照數籌備以濟要需如蒙俞允伏候飭部照案撥給俾資應用 
[南漕奏請酌量改折北京]  
　　昨日某御史奏江浙漕運爲數至數百萬石之多向於冬間購便以便開春起運聞今年江浙年歲僅稱中稔同時購辦此項米石深恐米價驟漲民困益不能支前數年曾因購糴不易由該督撫臣奏准緩運間有以折價二三成爲請者輙遭部駁在部臣以天庾正供所關至巨不肯稍涉遷就亦是職分所當爲第側聞倉塲積存米石有十餘年之久者有三四年後已變色者不特虧折可惜而以玉粒之至珍積久而爲廢棄之劣物殊違天地好生之意因購漕而昂價困民猶其餘事可否飭下度支部分别緩急准將南漕酌量折價二三成庶於正供仍無少虧而江浙之民受福無窮矣奉旨度支部知道 
[京師近事]  
　　前總理衙門初設時曾由軍機處派章京八人名曰外務部兼行由樞堂點派不支薪水每二年得保一次其實毫無所事去年十二月又爲外務部開保之期各章京均請加保升銜如滿漢章京均擬請加二品銜獨漢領班章京劉穀孫擬請作爲到班期滿（樞垣新章領班扣足到班八年外簡三使）己經請示樞堂由樞堂核准大約今正初十前後即可出奏軍機處所脩漢字擋册本擬年終開保因近日事繁亦須新正入奏各章京向來能保無論題選咨留四字之花樣自改章後因升階大優定爲只准奏保虚銜現在派出之校對等因見劉穀孫爲到班期滿亦擬援照請奬（定章扣足三年作爲實缺） 
　　憲政舘所編各項統計頭緒紛繁編輯將及一年現將就緒擬開印後即行出奏 
　　攝政王近來辦事異常嚴厲前日内務府所辦焚化先帝前紙船兩只原開價銀三千兩攝政王諭只值三百兩可見攝政王精覈之一斑 
　　去臘某御史奏參前署丹徒縣令王德庚在任時適值荒歉曾詳經督撫奏准蠲免錢糧乃該令仍復照常開征侵吞錢漕至數十萬之户蘇藩瑞澂素稱幹練亦竟爲所愚當時尙有士紳上控該藩司以信任之深未予深究事關民命且奏奉特旨之件豈可含糊遺誤應請飭該督撫澈底清查以爲貪墨者戒云云當日奉旨著端方陳啟泰查辦 
　　某御史又奏湖北被淹潰隄民不堪命如黃岡等處四十八隄被淹潰者竟有三十餘處他處被淹者尙不知凡幾應請飭下該督臣從速籌欵興脩卽以工代振趁此春令未交趕於四個月内竣事云云寄諭兩湖總督知道 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[郵傳部接管京漢鐵路情形北京]  
　　郵傳部具奏略云竊京漢鐵路前議及時收回當將籌辦情形歷次分别奏陳並函照比公司聲明俟全欵還清迭次所訂借欵行車各合同悉行作廢各在案嗣與比公司商定一切應還欵項統在法京交付准本年十二月初六日即西歷一千九百零八年十二月二十八號全數付清當商由出使比國臣李盛鐸專辦此項交欵事宜隨時將所籌各欵督飭交通銀行分起陸續籌匯茲據李盛鐸電稱所有應交本息經手費各項共法金一萬二千七百四十萬零一千零四十一佛郎三十三生丁業已如數交清又照合同應交回比公司盧保三年官息二成共銀圓二十四萬零一百二十九圓九角亦先由臣部付訖當於十二月初十日即西歷一千九百零九年正月一號派令鐵路局長梁士詒京漢鐵路監督鄭清濂將比公司經手各項文卷帳目欵項材料一併點收並將抵押卷據悉數收回迭次合同全行作廢即於是日爲臣部收回京漢全路管理權之始本年十月間比公司尙藉口比政府從前墊交該路賠欵之担保另歸外務部與比國駐京使臣公斷各事均未了結聲言西明年正月一號不能交回該路管理權復經臣等援據合同辯駁至於再三至十二月初九日比國駐京使臣始照會外務部定初十日先將管理權交出註銷各項合同其餘爭執諸節隨後再行議結竊思此路借債逾四千萬兩比人干涉已越十年茲幸仰禀聖謨得以完全收贖此後工程行車各項應行布置之事方多容臣等隨時妥籌悉心辦理總期路務日臻完善藉副朝廷愼重交通之至意光緒三十四年十二月十九日奉旨依議 
[贛撫爲贛南匪亂致各處要電]  
　　致九江電文道台孫道台黃道台劉標統鑒潯南安崇義匪擾俞道帶兵往剿贛防空虚就近勉强由吉防撥一營尙須省防塡紥此外萬難調撥希劉標統帶所部得力一營即日拔隊來省迅赴贛州院印 
　　致南安府電裕守鑒廬鹽電悉匪西南竄大庾吃緊庾敎堂多務嚴防勿疏院印 
　　致廣州電張督帥鑒辰元電祇悉初十匪竄崇義之聶都搶店燒房並燬敎堂巡衙次早向崇義大庾交界之黃溪白溪竄内良聞匪有五六百人持有快槍南安裕守已派兵往剿贛南俞道己親往督勦並調吉安一營往助此案情節較重敝處已電奏承飭吳鎭酌調營隊親督會勦彌佩藎籌續有警報仍祈電示騤寒印 
　　致南京電端制台鑒辰　三電悉邱鎭兵單自係實情惟距贛較近只吉安昨飭袁坦派駐安源之兩哨由朱管帶帶機關砲兩尊直趨崇義撥吉半哨赴贛吉防已覺空虚由省派一營塡紥實無營撥交邱鎭昨據邱鎭電贛郡有後備兵二百名擬請電飭該鎭酌帶馳援吉防半哨到即駐贛郡現己電調駐潯一營又思赴機宜迅查在省一標第二營尙賸兩隊管帶董作泉可靠兵亦久練擬卽飭尅日赴敵俟潯營到省再撥兩隊統歸俞道調遣又恐緩不濟急已電袁坦能在吉防何處抽撥得復再商騤删印 
　　致贛州電邱鎭台鑒寒電悉督兵赴崇義聶都援應迅速撲滅不使蔓延最幸如郡城佈置周妥公自以速赴爲宜想必能兼籌並顧酌定仍乞電復騤寒印 
　　致南安電俞道台裕守接粤帥電己派吳鎭酌調營隊親往督率仁化張令會同贛軍迅速勦捕等因希即迅飭各文武遵照匪勢猖獗嚴飭毋稍怠忽此事情節較重昨己電奏並聞院寒印 
　　致樟樹鎭水師電周管帶鑒先後由崔統領飭撥船六號移駐吉河張家渡等處何日撥去所有撥去船隻均歸贛防水師張統領節制調遣卽傳諭又云奉帥諭再派兩省船速赴吉河塡紥張家渡印霞江即日由中營派兩船塡後營汛地院删印 
　　致贛州府電吳守鑒俞道出剿贛郡防務該守責無旁貸務嚴飭妥備各邊界尤吃緊隨時確探電禀院删印 
分類新聞 
政界 
[咨請嚴禁蘇豫兩省種烟南京]  
　　聞江督端午帥近接皖撫朱經帥來電略謂據安徽土藥統稅局署勸業道童祥熊禀奉飭禁種鶯粟皖北宿亳渦陽一帶因見毗連蘇豫兩省碭山永城等縣仍多栽種以致互相觀望不肯剷除請嚴飭各該縣遵照部章認眞查勘實力剷除俾皖民無可藉口等因午帥准咨後當經咨會豫撫吳仲帥蘇撫陳伯帥轉飭各州縣一體嚴行查禁矣 
[浙撫痛除釐局積弊杭州]  
　　浙撫增中丞於去臘通電全省釐局云各屬釐捐積弊太深現在亟宜改良先查中飽必求有益於國無害於商化私爲公酌加薪工等銀以示鼓勵溢收者另給花紅宣統元月實行新章特委陳守飛飭境内各局卡查報私欵自行檢舉第一歲收盈餘紅票歸公與私肥各若干第二减價招徠歲計損失若干第三走漏繞越歲 
 
 

Page 11

 
 
約若干第四徇情夾帶得賄放行歲共若干第五局用經費歲需實銷若干責成各局卡和盤托出寛其旣往務於二十五日以前電復或具禀專送年内必須到省倘有隱諱一經查出定照監守自盜例科罪决不寛貸 
[蘇撫轉電催解洋欵蘇州]  
　　蘇撫陳伯帥致寗藩司趙運司曁金陵鎭江兩關道電開准度支部敬電磅價昻貴各項洋欵待用孔殷即希轉飭司關道將應解各項洋欵從速解滬濟用勿延等因除電復外合亟轉電望速查明赶解爲要 
[設立府統計處寗波]  
　　甬府前奉撫憲札飭遵照館章第十二條府廳州縣衙門均應設立統計處後即查寗郡地臨海澨文物殷繁舉凡民情政治商業外交軍政敎育等事較之他郡尤覺紛叢非派員專司其事將來事多挂漏編輯無期爰於本署内先設立統計處派試用知縣吳鋆爲編纂起草另延友爲書記於客臘十二月初十日開辦統計以發問爲權輿先從記述着手凡調查各事延訪學識閎通之正紳及敎育會商會各董恊同搜釆一面札飭所屬從速籌開己據情禀請省台察核施行 
交涉 
[札飭洋員觀審情形奉天]  
　　東督徐菊帥客臘將直省辦理華洋控案情形札飭吉林奉天提法司知照分行各級審判廳仿照辦理略謂凡遇華洋交涉之案領事官請派委觀審者均須預訂集訊日期届期由繙譯員及承審官以禮接待迨開堂訊問之際該洋員在承審官之座後設座觀審其案情曲直均由承審官秉公訊判洋員不得干預亦不許向被告直接問話該洋員或帶同原告洋商到廳則令洋商暫入紳商待質所等候俟開庭再行傳訊不與洋員一體接待其所訊如何情節即由承審官譯員對洋員言明辦法事畢卽退 
[日人又斃華人奉天]  
　　奉天交涉司日前據復州知州禀稱有華工胡新盛等因向日人索討工價被日人田中音吉用器械毆傷多人胡新盛受傷過重即時斃命業已相騐確實塡註屍格呈請照會日領查照將兇手拘案訊辦等情交涉司當即據情照會日領查辦見覆在案茲聞日領事覆稱據營口日領事報告謂田中音吉因華工胡新盛等糾衆索討勢甚洶以致鬥毆胡新盛受傷斃命但田中音吉毆傷胡新盛係正當之防衞不得爲犯法之行爲本領事難以拘辦且田中音吉己願在營口領事署承允建立石碑爲死者祈禱冥福 
[英領注意郵局舞弊安慶]  
　　繁昌縣郵政分局供事洗用舊票作弊曾經英領事湛參移請該縣陳令懲辦當經該令一再核議以其代辦人尙係磨洗舊用郵票較與私行仿造者不同擬罰銀七兩五錢湛領事頗不爲然往返駁請並以該供事洗用郵票計有四十餘次惜未留作証據似此輕予發落殊與郵政名譽大有關碍自非從重擬辦不足以儆效尤陳令無可措詞答復業已禀由蕪湖道郭觀察詳明皖撫咨請外部議覆遵行 
軍界 
[鄂督檄飭兵艦照常巡緝武昌]  
　　鄂督陳小帥因長江一帶伏莽孔多深恐其乘除夕新年疏於防範之際藉端滋事除札飭臬司督練公所營務處巡警道飭屬一體照常認眞稽查外昨特檄飭水師兵艦統領温令朝怡調撥各兵艦停泊於船隻匯集之區認眞巡緝偵探有無匪人私運軍火以保治安 
[電謝賞給軍士物品南京]  
　　陸軍步隊第三十四標艾統帶忠琦去臘呈江督略云竊照卑標各營此次留防皖省並無微勞堪邀奬賞乃現奉皖撫帥分别賞給物品交界標第三營金管帶華林帶回分發統帶惶愧莫名除已轉發各官佐遵照祗領外理合繕具清摺呈請憲台俯賜核轉電謝旋奉批已據情轉電皖撫部院申謝矣仰即督飭各官佐益加奮勉妥愼防維是爲至要 
[徵兵實行退伍緩期鎭江]  
　　徵兵入伍以駐江寗三十三標及駐鎭江三十五標爲最先江南新軍第九鎭徐固卿統制以去年十二月爲第一期退伍扣足三年核算並妥籌辦法詳請江督核示一面由統制札飭各標營凡應行退伍之目兵查明年限造册呈送惟初次舉辦頭緒紛繁决計展限至新正實行 
學務 
[藩學議决組織圖書館浙江]  
　　浙江藩學兩司會詳浙撫略云案奉飭議裁撤官書局歸併藏書樓等因竊見浙省官書局開辦數十年刋佈圖書百數十種嘉惠士林誠非淺鮮年來停止刋刻專事印刷工本加昂銷流漸滯月支經費仍需七百元之鉅誠如憲諭未免以有用之欵耗於無用之地現在學部定章注重圖書湘鄂諸省皆已次第設立圖書館浙省自未便獨後值茲風會大通歐籍東漸和文譯本津逮尤廣倘藉閣本之美富附以新譯之瑰奇宜無不同深忭頌如蒙裁决擬請俟擴充官銀號改良鹽務挹注有資即行切實組織一面先請行查湘鄂等省抄取圖書館章程將常年應支官書局經費並以後出售書價陸續彚存購取中東西載籍爲基礎舊有之藏書樓似可一併附屬圖書館用昭美備 
[電催譯學館學費浙江]  
　　去臘浙撫增中丞接准京師譯學館監督來電浙籍譯館乙丙級生津貼向由藩司查案按名照數逐年預放所有明年津貼迄今年關尙未籌解乞飭司速匯等因當卽備文札飭該司查案照發 
[法政講習所行畢業式常州]  
　　常州法政講習開辦一年於去臘舉行畢業最優等爲陸家齊錢藴濟承樹聲三人優等十九人中等五人首由府尊長太守訓詞次惲紳祖祁及梅介節君演說次來賓孟蒓蓀君演說十二時散會 
實業 
[催覆儀泰運鹽章程南京]  
　　江督端制軍致蘇撫陳中丞電略云准郵傳部電開儀泰鐵路前據劉道廷鈞等禀請改築寛軌專運塲鹽先後咨查蘇撫及貴督在案現准江蘇巡撫咨開儀泰鐵路與浦口路綫並 
 
 

Page 12

 
 
無窒碍惟未准貴督咨復有案希速照前咨查明速復並轉札淮運司速議運鹽章程報部以憑核奪等因查此案度支郵傳兩部先後來咨均經轉行淮運司詳查議覆現尙未據詳咨除電飭遵照速復外尊處如何咨部祈抄案咨送備查 
[贛撫片奏銅煤各礦虚糜情形南昌]  
　　贛撫馮中丞片奏略云贛縣隴下及長排嶺地方有銅礦一區先由紳商設立華寳公司集股開辦因欵絀不支上年奏准由江寗江西兩省各撥銀二十萬兩大舉開採以前藩司沈瑜慶總其成候補道傅春官爲會辦雇洋礦師艾瑟勒並委候選通判池貞銓駐贛籌辦嗣又在餘干縣楓江地方開採煤礦雇洋礦師石登輝並委員恊同經理臣悉心查核銅礦己據報稱領用銀十四五萬兩其實在鎔出銅斤僅止硫磺銅六百六十四磅凈銅八百三十九磅已用銀一萬兩僅供省局鎔鍊銅砂之用爲數無多數月以來兩礦續有開支亦復不少統計江寗之二十萬兩僅撥過一萬江西之二十萬兩所餘己屬無幾而成效毫無鉅欵已擲常此虚糜何所底止總之由贛縣至省城經一千三百里之水道運礦砂在省廠鎔鍊轉運艱險耗費不資萬萬無此辦法以兩省合籌之四十萬成本槪係勉强挪湊並無實在的欵乃兩礦同時並舉亦萬萬無此財力若謂大利所在不圖近功然欵經限定則後難爲繼若謂官力不支宜集商股然日久無效則招之不來使不懲旣往以改良必至半途而已廢又查贛州銅礦師則係以機器經營池貞銓則逕用土法開採意見紛歧辦法雜亂以致開辦逾年之久所用之欵已屬甚鉅所鍊之銅不過毫末出入相衡虧耗過甚現經臣札飭該員池貞銓將建築修路購料製器及一切開支據實册報並責成道員傅春官馳往該處確切查勘一面將餘干縣煤礦赶緊收束專用土法開採統俟籌定後咨商督臣從長計畫另訂妥章再行核實辦理 
雜記 
[偵探隊官正法蘇州]  
　　巡緝中隊方弁初二正法己略見前報專電茲得蘇州訪函云吳縣屬胥口鎭富户張讓卿家於去臘二十六晚被盜行刦所失約五萬金當即開具失單報縣踏勘嗣悉此案係巡緝偵探隊隊官方壽山麾下之兵丁所爲當於初二日由事主偕飛划第二營管帶何子鈞在木瀆附近緝獲匪犯王耀等四人解省請究經瑞藩司飭發吳縣王令嚴訊該犯等供稱係將巡緝隊船隻卸去艄棚僞爲匪船所得贓物與方隊官平分同黨共三十餘人均分贓逃散并由該犯身畔搜出巡緝偵探隊腰牌王令據實禀覆瑞藩司大爲震怒立傳方隊官至署詢問數語即發軍令將方推出轅門斬决示儆 
[分卡被盜駭聞蘇州]  
　　同里釐局度善橋分卡於去臘某夜三更被盜匪十餘人執持槍械打門入内搶去銀洋衣物等件司巡等喊捕均被拒傷各盜臨去又開放洋鎗數響示威刻已禀由總局林大令轉報吳江縣前往勘騐矣 
[飭撥銀兩開辦平糶南京]  
　　江督端午帥去臘准蘇撫電開准盛宫保咨據提鎭紳士李培楨等禀各洲民困苦顚連際此嚴冬無衣無食請再撥銀三萬兩以爲開辦平糶及歲杪酌發極貧米票之用等語查該處各洲本年夏秋間業經寗蘇分别撥欵飭辦平糶在案今又准前因鈞處擬如何辦理乞電示遵行等語午帥得電當以揚鎭沙洲連歲歉收民情困苦值此嚴冬無衣無食自係實在情形李嚴諸紳所請撥欵辦理平糶及歲杪酌發極貧米票似不能不准予所請且據稱平糶辦畢仍將糶價繳還雖有折耗尙非全歸無着擬即飭由江安粮道庫籌借銀一萬兩撥交李嚴諸紳以作平糶等項之用將來陸續繳價歸還業已將辦理情形電告蘇撫旋又接伯帥復電謂蘇省亦已飭司撥銀一萬二千兩交李嚴諸紳辦理平糶並令將前項平糶米糧係在何處採買知照該處地方官及經過局卡認眞查驗毋任不肖船户借名夾帶出口及偷漏稅釐情事以杜弊混 
新年瑣談 
[二十年後中日之比較]  
　　日本今後之二十年某東報云國運之隆替。常伴乎時代思想而爲推移。决非依乎政府之策畫。與國民一部分之意思所能左右之。今試假定明治六十年時。回想維新以來之大勢。則最初二十年間。爲移植泰西文物。確立憲政基礎之時代。其後迄今日。爲武力展發國威時代。前後四十年。不可謂非時代思想之進步。然今後之二十年間。將有如何之時代思想發現乎。以我等觀之。此二十年間。當爲秩序恢復財政整理之時代。此葢依據實際上而推測者也。凡氣運所赴。固當委之自然。然善導之則亦先覺之職務。吾等國民。務必力行勤儉。布其公心。以滿足此時代之要求。默察戊申大詔之聖意。葢在於茲。今常四十二年之新年。理應確定後二十年國民所趨之方向。此記者所以有喚起時代思想之說。以祝國運之日隆也。 
　　中國今後之二十年日本二十年後之希望如此。我中國二十年後之希望何如乎。今亦假定宣統二十年時。以回想光緒初年以來之大勢。則最初之二十年。爲科舉興盛民智蔽塞時代。其後以迄光緒末年。爲灌輸東西洋文明。而憲政初具萌芽之時代。至於立憲政體之確立。則當望諸宣統元年以後之二十年。由斯以觀。中國與日本程度之比較。相去甚遠。而進行之速率。亦較日本迁緩。然則我人欲與日本競爭。當於以後之二十年中。注全力以赴之。兼營並進。而後可兾時代思想之發逹。此又我人於宣統元年之新年所殷殷盼禱者也。 
　　北京天文臺 
雜說 
[賞格]  
　　恭禧發財。此新年中之常語也。顧財從何發。並無一定價格。有之其在今歲。 
　　湖州延茂錢莊之經手。横濱麥加利銀行之買辦。漢口怡和利錢莊之經理。均逃逸無蹤。懸賞偵緝。或四千元。或五百元。或不係以數。欲發財者。可於此中求之。此亦今歲發財之異數矣。 
　　夫經商而至負欠。已乏貿易之才。負欠而至逃逸。更失商人資格。現當商戰時代。而我國之商人。失其才識。失其資格若此。以此云戰。去之遠矣。 
　　爲商人者。曷鑒乎此。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　湖南 
　　諮議局籌辦處通飭各屬文云照得本處奉撫憲札發憲政館奏定各省諮議局章程及按語并議員選舉章程業經通飭各屬并出示曉諭在案查諮議局爲立憲初基欲求諮議局之有成效必在議員之得人欲議員之得人首在調查選舉之合法本處恐各屬之初奉新章不能曉悟也摘錄諮議局選舉各章程爲之表解又恐各屬之開辦調查道謀無成也代擬各屬選舉調查事務所通章並附調查員注意并訂各種應用簿册各式又恐各屬之凌躐次序或曠廢時日也預定本處及各屬辦事日期表撫憲又恐各屬之調查需費重累吾民也飭本處按幅𢄙之廣狹酌給費之多寡每一廳州縣或五六百千或三四百千事經詳定不啻三令五申欵亦代籌更爲無微不至各屬奉文之日即爲實行之日應以愼選調查爲第一義調查不實則選舉不妥議員安能得人至於現在設立調查所將來分設投票開票所遴選員紳均宜愼之又愼勿偏執已見亦勿過徇人情庶舉事有效而經費不至虚糜辦理調查又以嚴禁騷擾爲第一義憲政萌芽斷不容奉行不善先滋流弊茲查該□係初選舉複選舉區該□應爲初選複選監督除分行外合將本處擬訂各件一併札發札到該□即便遵照尅日遴派公正明逹士紳設立選舉調查事務所將奉發章程悉心體會依次實行現在爲時已迫欽限綦嚴本處亟亟顧景日不暇給各屬辦理妥速依限告成除分别詳請記功外本處并當擇其異常出力各員具詳督撫憲從優奬勵若其因循玩愒致誤要政成立之期違逾欽限則本處惟有立予詳撤並請督撫憲從嚴參處决不稍事瞻徇懍之愼之限文到三日内先將開辦日期及辦事職員姓名具報查考毋違再發去各項規章各屬官紳應詳晰研究如有疑義或有所引伸之處并刷印原件或有譌誤均准直接函逹本處詢商藉收集思廣益之效 
　　貴州 
　　黔撫龐中丞通飭各屬略云查選舉人名簿成立申送來省期　閏二月十五日以前爲時已迫合行札催刻期舉辦須知一處稍有窒碍全體均受拘牽一時有一時應辦之事前事不及辦齊則後時遂成阻滯本部院特爲重申誥誡各屬申送選舉人名簿有在閏二月十五日以前而條理毫無舛亂者酌予記大功一次有逾限三日不到者記大過一次逾五日者記大過二次逾限十日者即行撤任至人名册造成送省務發專差勿得交驛將來到省時核計程途日期分别功過各宜懍遵速辦并於文到三日内先將分定區數派出調查各情形禀覆毋稍稽延 
專件 
[江西諮議局籌辦處編輯複選事務所章程]  
　　第一章總綱第一條本所設在本府或本州衙門之内第二條本所遵照省城諮議局籌辦處定章籌辦本府或本州複選舉事宜並核定各所屬州縣初選舉事宜第三條本所遵照省城諮議局籌辦處日期表開辦俟省城諮議局召集議員後即行裁撤 
　　第二章職員第四條本所職員如左（一）複選舉監督（府以知府直隷州以知州爲監督（二）書記三）庶務兼會計（四）投票開票管理員（不論官紳）（五）投票開監察員（專用紳士）書記庶務兼會計員監察員均由複選舉監督派定 
　　第三章職務第五條複選舉監督主持本所一切事務第六條書記掌管擬撰本所一切公文函件事及選舉人名册第七條庶務兼會計掌理本所出入經費帳簿及一切雜務第八條管理員監察員職掌另有辦事細則第九條本所籌辦複選舉事宜順序如左（一）專差頒發省城諮議局籌辦處所頒各項章程方式於所屬各初選舉區（奉到之日即專差分送）（二）核定所屬各初選舉區投票區投票所開票所地址（接到各屬申報之日即行核定並即申報省城諮議局籌辦處）三）彚申各初選舉區選舉人名册（各屬送齊之日即專差送省城諮議局籌辦處（四）判定不服者呈訴（日期表列定之日爲限）（五）札知初選舉當選額數及當選票額於所屬各初選區（奉到省城籌辦處電知核定分配常選額數及當選票額之日即專差分别札知各屬（六）核定所屬各初選舉區投票開票管理員及監察員（七）擇定複選舉投票所開票所地址（八）選派複選舉投票開票管理員監察員依期選定將其銜名申報省城諮議局籌辦處（九）會同司選員指導管理員監察員練習應行方法（十）實行複選舉（十一）執行開票（十二）行再選舉（十三）榜示當選人姓名（十四）知會當選人自榜示當選人姓名後即於次日知會當選人限十日以内爲各當選人呈明之期（十五）給與當選人執照自接到當選人呈明書後即日照章給與當選人執照（十六）宣示當選人銜名並申報省城諮議局籌辦處以上各項均按照省城諮議局籌辦處期限清單並籌辦處綱要辦理不得逾限第四章經費第十條複選舉監督不支薪水其餘各員酌給公費第十一條本所各員公費及各項用欵均由複選舉監督會商紳士於本府各項公欵内先行撥用報明省城諮議局籌辦處備查 
　　第五章附則第十二條本章程所有未盡事宜均按照諮議局章程議員選舉章程辦理 
　　初選當選人與複選當選人疑問之剖决（陽湖汪文溥） 
　　閱初十日長沙日報論說所載初選當選人舉複選當選人之疑問請以私人之資格（云私人之資格别乎籌辦處全體之名義）爲假設之剖决還以質之甲乙二說者 
　　謹案憲政編查舘奏定諮議局章程第二章第二條案語稱又案各國選舉議員之法有單選複選之别單選者逕由選舉人投票選出議員是也複選者先由選舉人選出若干選舉議員人更令選舉議員人投票選出議員是也本條採用複選舉法等語是此次通行定章初選確是選舉充當選議員之選舉人並非初次選可以充當議員之人初選當選人確是選舉議員之當選人並非尙未確定之充當議員人複選則此初選當選人受一般選舉人之公推代表公衆人民之意思行使其選舉之全權被選舉者卽爲議員無所謂第二次選出確定可以充當議員人也總之現 
 
 

Page 19

 
 
行法係間接選舉法却與層遞互選法不同若初選則選出十倍之議員複選則就此十倍之議員去九而留一幾如中國舊例考試之挑覆然於選舉範圍太狹轉使選舉利益不能普及矣（未完） 
本埠新聞 
[預備迎迓禁烟會代表]  
　　閘北巡警總局總辦汪頡荀觀察得悉萬國禁烟會代表江督端午帥及專員蘇藩端方伯定於初九日蒞滬昨特諭飭警務科挑選精壯騎巡隊巡士二十名以便届時派赴車站迎迓 
[定期集議除烟會事宜]  
　　本埠耶穌敎中人擬俟萬國禁烟大會開會後佈置一切於本月三十日在英租界三馬路慕爾堂邀集會友籌議除烟會事宜業已遍發傳單預爲知照 
[南北錢業上市清單]  
　　南市　元大亨　晋昌　聚生　同興　通泰　乾元　元春　德大 
　安康　宏德　立豐　源成　嘉興　義昌　安裕　純泰　愼和 
　鴻餘　順元　立餘　元益 
　　北市　寳大　源吉　瑞昶　源利　正大　衍慶　協大　袍祥 
　慶昌　永康　彚康　鎭昌　怡大　敦和　和康　源餘　會昌 
　衍大　寳順　庶康　豫源　久豐　元甡　福康　晋和　嘉昌 
　釣康　元祥　賡裕　元茂　仁大　寳和　裕源長　恒興　壽豐 
　鼎康　久源　升大　泰崇　志大　存德　正元　愼餘　源餘 
　協豐　宏大　會大　豐裕　厚大　同餘　恒德　瑞大　會餘 
　義善餘　謙餘　森康　承裕　永豐　晋和　崇餘 
[嚴追晋益升倒欠欵項]  
　　晋益升號主熊定保即熊石秋虧倒鉅欵經公共公堂拿獲收押在案茲滬道蔡觀察復于前日飭令寳明府勒限熊石秋迅將虧欠官商各欵赶緊清理如違嚴究 
[巡防統領懸賞緝匪]  
　　淞滬巡防步隊各營統領徐太守出示略云前經各大憲及各地方官懸賞緝拿之匪犯如有人留心緝獲即由本統領按照原定賞格代領給賞其未列賞格之匪犯由本統領另懸賞格如下一緝獲海隅内渡及潜匿各處妄思搆亂之匪首賞洋五千元一緝獲私藏大批軍火之匪並將軍火起出者賞洋三千元小批一千元一報告私藏大批軍火因而匪械並獲者賞洋一千元小批五百元一緝獲放賣銀票勾結爲匪之巨匪賞洋三千元散匪一千元一緝獲連結匪黨意在搆亂之匪犯賞洋六百元一緝獲造言生事煽惑愚蒙確有實據之匪犯賞洋五百元一接有悖逆信函立即繳出者在官記大功一次目兵賞洋三十元 
[輜重樣車運贛]  
　　江西兵備處曾向上海永興洋行訂購二輪四輪輜重樣車茲由該洋行裝載隆和輪船于去臘二十五日運贛並請滬道轉致新關稅司征稅放行 
[謝贈]  
　　昨承合衆火險公司惠贈月份牌四張又華成保險公司惠贈月份牌二張書此誌謝 
[城内]  
　　再三尋訪○本縣李大令昨出硃諭照錄如下仰班頭全順薛貴倪耀等知悉京師外城巡警廳來文以張壽芝之妾張陳氏係上海縣人訊據供稱伊父　友香尙存請爲傳知領女回南如不知住址可向老閘橋北善安里朱惠卿一問便知等語乃飭差倪德按址查復並經移請會審公堂派役李甡屢次挨查該處旣無善安里之名亦無朱惠卿其人正飭再行詳查外城警廳催文又至現經派人探廳老閘左右善祥里　安里之類訪查已遍並無知朱惠卿陳友香者然此事係飭傳陳友香領女回南非他案緝拿可比著各班首再行託人探訪以十日爲限果能訪出使其父女重叙亦一好事如終不可得再行票報以憑申復 
　　爭奪遺產○黃升發控劉阿金滋擾等情去年歲杪由縣提訊黃供岳父於二十四年去世由小的棺殮遺有平房三間基地七分給小的管業二十八年分家被火災單契燒毁　岳母劉黃氏於九月二十八日病故後忽有劉阿金前來稱係岳母嗣子穿孝滋擾訊之劉供自幼嗣與伯母劉黃氏爲子十四歲荐學竹匠手藝並爲小的娶室今嗣母遺產被黃覇阻求究判劉具結不准再往滋擾至遺產究應何人所得候查明再核 
　　有無單據○孫鑑生控俞春江硬贖房地去年歲杪由縣提訊孫供同治元年價買俞姓房屋十年分連地絶賣今俞春江忽來硬贖請究俞供所賣基地内尙有二分仍係小的之產判俞將單據呈驗再核 
　　押追股本○瞿子文控丁其昌侵吞股本一案去年歲杪由縣復訊瞿供被吞之欵曾由商會算明約丁三次不到丁供瞿亦並未到過商會判丁還押清償 
[南市]  
　　定期開關○江海南關自除夕起停辦公事茲由稅務司巴弟君傳諭仍照向例於新正初十日開關 
　　請緝贜賊○日輝織呢公司去臘失竊貨物銀洋所值甚鉅已經報請道縣各署派探勘緝茲該公司又函請工程局一體協緝 
　　難免寃誣○蘇省鐵路轉運公司司事洪濤松去臘除夕在車站失去布一件值洋廿八元茲由車夫陳金寳指　實被蔡隆興等紏人串竊當將蔡拘至南區詰問不認遂解送工程局押候訊究 
　　負氣成病○南翔婦人姜陸氏去臘除夕與姑口角携女來滬行至裏倉橋地方不辨道路由巡士帶至南區送堂留養後因忽患瘋癲送回南區轉送總工程局昨由氏夫姜和尙投局領回醫治 
　　搜羅一切○公義碼頭某茶舘前晚有蒲飭仁泉等多人抽頭聚賭各賭徒忽然口角仁泉遂將桌上銀洋金戒等物搶取而逸迨經巡士聞知前往查究早已逃散後由南區包探傳諭各茶肆一律停賭不得違犯 
[閘北]  
　　知法犯法○騎巡隊巡十劉永仁聚賭騙洋被巡警總辦汪觀察查悉即於前日傳至總局喝責軍棍二百下發交拘留所收押 
　　自取其禍○巡警總局差弁李玉禱前日在三路三區境内賭博輸洋二百餘元情極滋閙旋經總辦汪觀察訪悉將李斥革驅逐不准復充 
　　恐再閙事○巡警局總辦汪觀察以現届新年胡家木橋一帶仍有賭徒搭棚聚賭深恐肇事特於昨日諭飭騎巡隊官加派馬巡二十名日夜巡邏以防閙事 
[新租界]  
　　禁賭○靜安寺捕房捕頭以現届新年恐有無知愚民紏人賭博昨日特飭包探在車袋角一帶嚴密查禁 
　　捉賭○派克路福海里吳長雲家紏人聚賭由捕將賭具送入捕房飭探查明禀　公廨出單傳訊 
[英租界]  
　　公堂開審○公共公廨自去爵三十日起業已停訊六天昨由讞員寳大令照會諭訊 
 
 

Page 20

 
 
之英副領事巴君定於今日開堂會訊 
　　激勵押犯○英美捕房總巡卜羅斯君以西牢人犯勤惰不一於去冬議定新章凡在押人犯如能認眞工作准予减罪各押犯遂欣然從事去臘除夕即釋放六七十名並聞姦駶職婦黃朱氏之淫伶李春來日在西牢織造地毯亦頗精勤已减押九月 
　　庽客病斃○周杏生庽居湖北路一百零三號小客棧内前日因病身死由棧主報知捕房飭探將尸送至虹口斐倫路驗屍所飭保報縣昨由尸子周阿大求請免驗自行備棺收殮 
　　孩尸何來○漢口路六號洋行門首昨有孩尸一具由捕禀知捕頭傳諭地保舁往塜地掩埋 
　　魚鼈相爭○四馬路太和豐弄内妓女田金花家之龜奴石担小弟前日將天香樓書場内之接客阿榮肆行掌頰昨由阿榮紏合多人至該妓院尋仇旋即扭入捕房交口聲訴經捕頭一併斥退 
　　竊案彚誌○王阿生竊北河南路沙品臣家錫燭扦等物携至福建路兜售由探拘入捕房押候解究益昌有限公司夥友陳秉鈞失竊綢皮衣服等物報知捕房飭探查緝華安公司夥　慶失竊皮衣等物報捕查何小和竊王阿有家物由探拘入捕房押候究辦 
[美租界]  
　　包探獲咎○盤副捕頭查得王金生曹阿三兩華探巡緝不力以致時有搶刦等事昨將該二探送往四馬路卜總巡處請爲發落　　日人行兇○某日人前晚至天潼路五百八十一號門牌南貨店購物論價不合毁物行兇由印捕拘入捕房押候核辦 
　　設攤聚賭○粤人陳阿開昨在天潼路設攤聚賭由西捕拘入捕房存洋五元保出候訊又無賴張阿生在百老匯路聚賭由捕拘入押候究辦 
　　索債互毆○　金順王阿二昨在西華得路索債互歐由捕拘入捕房捕頭以事甚細微斥出不理 
[法租界]  
　　選舉總董○法工董局總董遂年選舉次前日届期當由工部局柬請各紳商蒞會投票公舉合格者爲麥多搿雅百利郭意四人另再約期於四人中妥爲選擇 
　　遇缺即補○西員臘福蓋在領事署辦公有年近奉本國政府命令升爲頭等副領事如他處出有正副領事之缺即可檄往署理再行升授 
　　保衛行旋○捕房麥總巡以招商太古立興三公司之輪船每於清晨抵埠時有竊賊混入乘間摸竊甚至敲詐殊與行旅有害因派二道金線華捕頭潘七實隨時密查勿任滋擾 
　　不受管束○包探陳某之妻私逃出外　居小醬園弄第三號門牌陳某訪悉後即將該婦扭入捕房經捕頭略加申斤給予領回管束詎該婦抵死不願遂飭收押候州公堂訊奪 
小說 
[官場小說衣冠影（十六）]  
　　第四回怕老婆内弟掌全權閙奇聞新軍當敎習 
　　金觀察免不得另外派人接辦。把那新募的防軍。查了一查。雖然没有缺額。却都是些市井無賴。不中用的。金觀察便裁汰子好些。另外招了年輕精壯的來補伍。日日夜夜的操演。又把將弁學堂著實的整頓了一番。要想把那班敎習辭掉了另外請時。却關書上都訂明聘期兩年。要到明年夏天。方才滿。期現在還是期内。没有出什麽大毛病。不好辭他。只到日本去聘了兩個廣東留學生來。敎授測繪算術。登時那些學生的學問。就有了好些　境。這且按下不提。在下做書的不敢多說那位衞京卿。且把這位金觀察的歷史。一一演說一回。原來這位金三緘金觀察。是江蘇常州人。他父親金伯友。是個有名的老名士。常州一府的人。没有一個不佩服這位金伯友先生的學問。那個時候。還是讀書人醉心科舉的時代。這位金伯友先生雖然中了一個舉人。却是會試了七八次。都没有巴結上一名進士。本來又是個寒士。文章憎命。名士窮途。不免就有些牢騷鬱勃起來。王伯輿痛哭登山。禰正平佯狂駡座。境遇一天窮似一天。家計就也一天窘似一天。幸而有幾個愛才的督撫。聽得他的名氣。請他在幕府裏頭。當個摺奏師爺。一年也有一千多銀子的脩金。無奈造物最忌的。就是一個才字。無論什麽人。有了李太白的清才。一定就兼有阮步兵的潦倒。憑你再是利害。一些兒的人物。也跳不出這個圈子去的。這位金伯友先生。剛剛處著了一年廣東撫台。海中丞的館地。就得了吐血的病兒。請醫吃藥。也不見好。不上三個月。就被陰司裡閻羅王。請去當摺奏師爺去了。這位金伯友先生。旣死之後。他夫人少不得扶著靈柩。一路回來。眞個是兩袖清風。一肩行李。一些積蓄也没有。連回去的盤費。還是一班同鄉。大家湊了奠分。才勉勉强强的打發靈柩回去。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[度支部清理財政章程（再）（續）]  
　　第七章酌定外官公費第二十七條在官俸章程未經奏定之先除督撫公費業由會議政務處議籌外其餘文武大小各署及局所等處應由清理財政局調查各處情形一面禀承督撫及臣部酌定公費一面提出各欵項規費除津貼各署公費外槪歸入正項收欵 
　　第八章附則第二十八條全國財政自宣統元年起至宣統五年全國預算案成立日止一律照本章程辦理第二十九條本章程各項報告册應分别門類每類細别爲欵每欵細别爲項每項細别爲目不得籠統含混第三十條本章程所定造報到部期限如有任意逾限以致預算决算無從預備貽誤憲政者該管藩司或度支使由度支部據實奏參請旨辦理本意程所定造報到局期限如有任意逾限者由清理財政局禀請督撫將該管官員分别撤去差任（憲政編查館增訂）第三十一條雲南貴州廣西四川甘肅新疆六省每年預算報告册得展限至六月十五日以前到部决算報告册得展限至七月十五日以前到部第三十二條熱河察哈爾綏遠城歸化城各處都統將軍副都統所管收支各欵應編光緒三十四年分詳細報告册並盈虧比較表及自宣統元年起各季報告册又自宣統二年起應編次年之預算報告册自四年起應編上年之决算報告册均由該處自行辦理按照各省定限咨送到部第三十三條烏里雅蘇台科布多阿爾泰伊犁塔爾巴哈台西寗西藏庫倫各處將軍大臣所管　支各欵應編光緒三十四年分詳細報告册並盈虧比較表限於宣統元年年底咨送　部又自宣統二年起應編次年之預算報告册自四年起應編上年之决算報告册均由該處自行辦理按照甘肅新疆等省展緩限期一律咨送到部其自宣統元年起每季應編報告册仍行照限報部第三十四條臣部清理財政處各省清理財政局所有辦事章程另行詳訂第三十五條本章程如有應行變通之處由臣部臨時奏明辦理 
　　此眞鷄談 
雜說 
[屠蘇寄言（續）（譯東報）]  
　　凡人能以一己供犧牲。而爲高尙崇美之思想者。此即所謂殺身成仁之勇也。國家無此等大勇之人。則社會必至絶滅。不見日俄之戰乎。有以自已之四大爲肉彈之將卒。而後日本得列於世界一等之强國。故吾人不論何種意思。必須以殉天職爲本義。若因社會之故。男任男之天性。女任女之天性。以營謀目前最强最深之愛。至危害生命而不顧。此其人余可直决其必非眞勇者。試求其例於近事。今人所謂社會上之怯弱者有毒者之結婚排斥。與旣婚者避妊問題。若能於製造國民上。有制壓自已之情慾。而供當世之犧牲。則其人與勇敢之將卒。以身爲砲彈之的。犧牲性命於國家者。同爲社會之大恩人。余將拜跪其前而勿吝也。 
　　勤儉貯蓄。係國民不可缺之美德。日日不斷。以養成嚴重之風。實爲經世之要務。所謂勤儉貯蓄者。勞苦忍耐之結果也。是等美德。非有相維相繫相惕相勵之習慣。卒不得實行之。曩日降勤儉之大詔。又奉節用之諭。固示以勤儉力行之範矣。今逢元旦。余無以祝國民之進步。惟此二端。實爲我人養成有用之才之要素。向所惓惓以望之國民者。今以此代新年之頌禱可乎。 
國外新聞 
[近東大變局八十一誌]  
　　初四日倫敦電云英國外務大臣葛雷近在柯爾特斯屈里姆地方演說頗有願與奥國聯好之言奥京聞之深爲歡迎奥國半官報佛郎唐勃拉脫載稱英外務大臣之演說足以解釋兩國齟齬現奥國己在謀復兩國舊好布京蘇菲亞電稱布勒嘎利亞政府近得消息謂土爾其已在羅馬尼邊界占有軍略上之險要因即調邊陲預備軍防範一切初三日柏靈電云奥政府因屈里帕立司土民侵辱該處奥國領事特行文土政府詰責 
[德國社會黨示威]  
　　初四日倫敦電云德國社會黨昨在柏林集衆擬赴皇宫旋經警察解散 
[俄國債欵逾額]  
　　初四日倫敦電云俄國在歐洲大陸招募之債欵己溢過原額 
[小亞西亞地震]  
　　初三日柏靈電云意大利及小亞西亞復有地震消息 
[俄督營私被黜]  
　　初三日柏靈電云俄國遠東總督海軍大將亞力克雪夫近經軍事裁判所查出有作奸等情現己審實該督於日俄戰爭時曾與化區開斯廠暗通營私故已革職 
[郵船互撞續聞]  
　　初四日倫敦電云白星公司之共和郵船與意 
 
 

Page 27

 
 
大利郵船拂洛里逹號互撞後其搭客四百六十人即由拂洛里逹號轉送至波羅的克號開往紐約聞拂洛里逹號亦稍受傷共和號且有搭客四人慘遭非命 
[野村子爵逝世]  
　　初四日東京電云野村子爵因病逝世按子爵曾兩任國務大臣近充樞密院議員且爲日皇二公主之師傅 
[美國盡撤古巴戍兵]  
　　初五日倫敦電云美國撤退古巴之末批戍兵現已拔隊回國 
[德國海軍部之新政]  
　　初四日柏靈電云德國海軍部嗣後輸運膠州瓜代軍隊將由水道輸運不再由西伯利亞火車藉保德國航業利益 
[普魯士選舉資格問題]  
　　初四日柏林電云栢林人民對於普魯士議院選舉資格問題頗爲擾攘 
[英俄協謀波斯]  
　　初四日柏林電云英俄兩國政府在聖彼德堡磋議波斯問題官塲現已承認 
[法國大將離摩]  
　　初四日柏林電云法國大將阿買物己由摩洛哥啓程回國 
 
 
 

Page 28

 
 
   
 
