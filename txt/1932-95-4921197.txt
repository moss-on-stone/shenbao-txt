# 1932 - 95 - 4921197

 

Page 1

 
 
   
 
 

Page 2

 
 
   
 
 

Page 3

 
 
時評 
[停戰撤兵會議再容退讓乎彬]  
　　中日上海停戰撤兵會議。自集會至今。以日方之百般刁難。毫無誠意。無日不在艱難進行之中。吾人細審日方之意旨。並分析當前之情勢。既曾於七日「前途黯淡之停戰撤兵會議」一評中。指陳會議前途極多暗礁。并陳述吾人對於此次會議之主張。今大會中關於日軍之完全撤兵退一條。日方終無誠意協商解决。而撤退地點則大致已都如日方之願望。日步步進逼。我則節節退讓。日軍撤退期限一點。且亦已在英使所提三項折中辦法之下。關始作讓步之討論。瞻顧前途。危機至多。目前已臨到最後之時機。吾人敢再以嚴正之態度。重申吾人之主張。 
　　此次之停戰撤兵會議。實爲遵依國聯理事會三月四日之决議而產生。國聯四日决議明白說明爲建議中日兩國開始進行「確定停戰」及「日軍撤退」辦法之談判。同時更以我國顏代表在國聯中所聲明之（一）此項談判僅限於有關實行停戰及日軍完全撤退之事件。（二）撤退不得附帶任何條件之兩點。而嚴正詮釋其意義。並嚴正確定此次談判之性質。即「完全撤退」一語。以日使重光之詢問。亦經我郭外次明白解釋爲「完全撤退至一月三十八以前原防。」然而三月二十一日末次預備會議所决定之原則三點。則明白限制我軍防地。日軍仍得駐在租界毘連地帶。是不僅爲違反國聯决議之精神。及顏代表之聲明。抑且爲破壞我領土之完整與政治之獨立。故預備會議之結果。我國即已陷入失敗地位。而日方即已取得交涉初步勝利。 
　　迨會議正式舉行。集議至今。由大會而軍事小組。會停戰協定五條。已通過其四。第三條日軍撤退程序中之撤退地點與撤退日期兩點。乃成爲雙方爭持之焦點。今第一點撤退地點。聞已將如日方之願望而解决。則吾人不能不承認此次談判。我方已步步走入窘境。步步走入日人之圈套。撤退地點既已勢將必至如日人之願望而解决。撤退日期寗又將在英使所提三條折中辦法之下。開始進行讓步之談判耶。 
日軍撤退之地點。現既已將决定爲吳淞江灣第四處。設使撤退時間。又將有所謂「期限」之協定。此「期限」究爲「六月」乎。抑將隨所謂圓桌會議之久暫而藉曰延長乎。吾人今敢問在此「期限」中。我方亦將準備參加所謂「圓桌會議」乎。如其參加。則圓桌會議而在大軍壓境之下進行。是何 
異於城下之盟。吾人其甘受城下之盟之奇恥大辱乎。 
會議之結果既已限制我軍留駐現有地位。復使日軍撤退之領土主權不因撤兵而即恢復。則日軍實爲未撤。我之領土主權實爲未恢復是則我國之參加此次停戰會議。其目的豈僅在於停戰之名耶。 
於此。吾人敢聲請我政府一細審當前之利害。並再細審日方之有無和平之誠意。目前已臨到最後之關鍵。絕再無可以讓步之餘地。吾人更敢重提吾人之主張。 
　　㈠不承認日本有條件撤兵。及併軍事問題與政治問題爲一談。　　㈡上海事件與東北事件不容分别談判。 
[停戰會議昨開小組會]  
　　假定吳淞區域日兵暫駐地點定後日赴江灣引翔閘北會勘小組今晨大會下午繼續開會 
停戰會議小組會議、昨晨在英領署内舉行於十時起討論、形勢似稍和緩、結果僅擬定日軍撤退後暫駐之吳淞區、至江灣閘北引翔港等處、亦有論及、惟詳細之規定界限、須由小組會出席代表後日晨赴上述地點視察後、再行會勘决定、小組會定今晨十時續開、大會則於今日午後三時舉行、茲分誌其詳情如下、 
[昨晨會議]  
　　昨日上午十時、小組會議開始、出席人員仍爲我方郭德華·黃强·日方田代·島田·喜多·西村·梶原·及英參贊桑希爾·美參贊特萊斯台爾·法參贊彭那維泰·意參贊法拉鐵尼等、日方初欲討論蘇州河以南及浦東之華軍駐防情形、我方加以拒絕、旋乃討論日兵暫駐地點、對於吳淞之薀藻浜張華浜等處、滬　　 
東之引翔港·江灣之跑馬廳·殷行閘北之六三花園·日本公墓等均加討論、吳淞方面、因各代表曾於前日午後赴該地視察甚詳、故規定亦較詳、雙方各出紙筆、畫成地圖、爭論多時、始有一小部份之地點、得到同意、惟仍多模稜含糊之處、於是定下星期一（十一日）再赴吳淞江灣引翔港閘北等處視察後、再確定地點、會議定於今晨繼續舉行、 
[暫駐區域]  
　　昨晨雙方討論之日軍暫駐區域、共有四處、經探得如下、㈠吳淞方面、在薀藻浜之北、縱橫各二千密達、即二英里左右、南至外馬路附近、西至康家行·及北泗塘河、北及印家宅·孫家樓、東至黃浦江畔、以該區域内有吳淞鎭及淞滬鐵路·同濟大學·中大醫學院·中國公學·等校、均劃出在外、日軍不得駐屯、故原則上雖係一正方形、而實際上則爲一斜長方形、其四圍之界限、則以附近之小河流爲間斷棧、㈡江灣方面自淞滬路東之跑馬廳至殷行鄉屬之、各處面積綫、亦以小河爲界限、㈢引翔港方面、自引翔鄉西北至軍工路之一部分、該處亦爲日軍駐屯地惟滬江大學則不在内、㈣閘北方面爲六三花園、至日本公墓一帶、西以橫浜爲界、東至鐵路等處、大致與前相同以上各處、除吳淞方面較爲詳細外、其餘三處面積綫均未决定、須視察後始定、 
[今日大會]  
　　今日午後三時、將舉行正式會議雙方於該會中將先考慮、昨日下午及今晨小組會議討論之地點、并再議前日開會中、英使藍浦森提出之條件、昨日日人方面消息日使重光、對於第一條之日軍於六個月内完全退至租界及越界築路、惟屆時須視滬上日僑之生命財產安全如何而定一點、可以允許、則第二條及第三條辦法可勿採用、 
[昨日公報]  
　　昨日公報如下、今晨舉行軍事小組委員會、詳細討論四地點、稍有進步、所有各地點之面積、因有一小部份以紙筆示出、故費時甚久、地點大致决定、但須賴當地視察以補助之、明晨十時、小組會議繼續進行、 
[日方表示態度]  
　　同意三種條件不能明示日期日聯社八日東京電云、田代參謀長報告七日停戰交涉之三種案件、陸軍中央部對此三案表示同意、 
　　日聯社八日東京電、上海停戰交涉因中國堅持日方明示撤兵時期、致毫無進展、陸軍省首腦部意見、非於圓桌會議確保上海安全、日方絕對不能明示撤兵時日、 
[川同鄉會痛駁折衷辦法]  
　　上海日僑無不安全日兵易來何難速退總之爲日侵略籍口監視當局拒絕討論四川旅滬同鄉會函云、全滬各民衆團體公鑒、頃閱報載中日停戰會議、陷於僵局、、有人公然偏袒日方、提出所謂折衷辦法㈠由日方單獨聲明、其字句爲倘上海地方秩序完全恢復、確可以保證僑民安全時、日軍希望於六個月内完全撤退、㈡由中日共同聲明、即於日方上項聲明後、加一我方附帶聲明、其字句爲非至日軍完全撤退、中國認爲本協定不能生效、㈢由中國單獨聲明、其字句爲在日軍未撤至公共租界以前、認爲與國聯議决案相違背、本協定不能生效、此項辦法、日方已承認、并欲强中國承認、而中國代表則不加拒絕、已向政府請示去矣、本會閱悉之餘、不勝駭怪、倘此項辦法皆可承認、則不如乾脆割讓淞滬與日本、尤爲痛快、第一日方果有撤兵誠意兩三日内已可撤完、尙何須費時六月、如以撤退竟需時六月、試問彼派兵來滬、是否曾費時如是之久、乃我代表亦不惜自欺、公然從而討論其撤兵時間問題、此令人不勝驚異者也、第二撤兵時間、以何種撤法爲標準、竟定爲六個月、且云希望地方秩序完全恢復、確可以保僑時、始行撤退、是日方一日不承認地方秩序已完全恢復、與確可以保僑、即一日可以不撤兵、而不負任何責任矣、第三上海早已開市、租界早已解嚴、尙有何秩序未恢復、而所謂未恢復者、則只日軍佔據之閘北江灣吳淞一帶、此等地帶、彼既放縱浪人與漢奸作惡、我又無法過問、試問日軍不撤、究將何以謀恢復、第四日方所謂保證僑民安全、係其此次侵略上海所藉之口實、而日僑之在上海、實從無不安全可言、此事實問題、非可任其揑誣、如我竟承認保僑、則日方正可以卸脫其此次進攻上海之軍事責任、第五我方雖同時聲明日軍不全撤、雙方協定不能生效但此項協定最低度可束縛我六個月内不能以武力收復淞滬、蓋日方可以藉口六個月尙未滿、又焉知其即不撤兵、是我欲用兵反將負破壞和平之罪、第六日軍到六個月以後不撤、我固可以武力收復淞滬、但彼在淞滬作六個月之長期軍事準備以後、我縱能反攻、亦必萬難得手此而承認、實無異養虎自噬、第七日方既不負責聲明於某時决定將兵撤完、而曰希望在某種條件下能撤完者、是已全無誠意、與根本破壞國聯議案矣、我對之尙有何協定、有何聲明、明知此協定聲明而無效、而故爲之、不知究欲欺誰、以上七點、是上海存亡之生死關頭、稍一不愼、即自貽伊戚敢請我全滬同胞一致起來、監督政府當局及出席代表、立即拒絕此項辦法、不得加以討論、倘爲貫澈不抵抗主義、只求對日能完成妥協、而貿然簽字、非特吾民不承認此項辱國喪權條約、并將採嚴厲手段以對付政府、而謀我民族之得自救也、事急矣、時迫矣、我愛國之同胞、其亦知所以爲謀挽救乎、本會同人實跂予望之矣、四川旅滬同鄉會叩、庚印、　 
[前方軍訊彙聞]  
　　蘇州八日專電云、八日九時、福山虞城滸浦、日機一、繞二匝甚低、機中人可見、向白茆去、九時半、太倉城、毛家市、岳王市、日機一偵察、九時三刻、日機一到崑飛二匝、我用槍擊逃、十時十分又來、飛一匝去、十時半、白茆新市、來日機一、盤數匝、擲一彈落新橋田間、未炸、我用高射砲擊退、浮橋鎭之敵、退楊林口、由太倉囗囗囗囗進抵浮橋時思庵一帶、縣府派王越爲浮公安分局長、瀨新鎭敵軍與漢奸十餘、分贓起鬧斃漢奸八、餘鎖押、蘇州八日獲精忠救國軍僞軍長李飛尙等七名、解總部、嘉定城内有敵近萬、分駐各祠堂學校各局、在街巷放槍打靶、民恐慌、繁盛處盡被燬、毛師長翁旅長、八日陪　　 
英美法意代表、視察陣地、四川决死隊隊員刀斷三指示决心、蔡廷楷定九日召記者發表時局談話、香翰屏七日覆蔡軍長電云、讀世電、語重心長、字字是淚、現在國族存亡、視乎能否抗日、抗日勝敗、視 
 
 

Page 4

 
 
乎國人能否團結詳察今日形勢、（中略）屏决定（中略）將請命前來、與諸兄戮力殺敵、求盡軍人報國之責、免亡國史上留一穢名云、牌樓市難民、八日被日機槍掃射、死十餘人、 
[日海軍調防陸戰隊撤退]  
　　日本特别海軍陸戰隊第二大隊、經高橋少佐改編補充後、昨已奉到撤退命令、已開到吳淞、駐張華浜、日海軍省已調特務艦鳴户·野島·兩艘來滬裝運、定明日下午全部上船准後天早晨開離吳淞、撤還本國、 
[糧械裝漢口]  
　　日軍在滬、辦有軍糧一大批、昨日已經委託本埠某英輪、裝載一千餘噸往漢口、係交海軍陸戰隊等所用、又有彈藥及軍用物一批、裝往揚子江上游發交各艦者、昨由沅江丸輪裝去、 
[白俄兵到滬]  
　　日軍招用白俄來滬、充作軍用、第一批來三百七十人、昨日又有第二批、在哈爾濱所招之白俄兵、計近百名、由奉天丸輪裝到、當在黃浦碼頭上岸、即用卡車九輛輸送到眞茹等處、 
[美人士抵制日貨宣言]  
　　美人排貨協會所發布 
美國智識階級、憤日本軍閥、窮兵請武、侵略中國、蹂躪非戰與九國公約、破壞世界和平、遂相與倡議抵制日貨、組織美人 
排貨協會America　Boycott　Associatian於紐約麥迪森街二百十八號、冀以民間自働的經濟制裁、促日軍閥之覺悟、藉以維護和平、保持正義、一時全國人民聞風響應、互相勸告、不購日貨、邇來爲時雖猶未久、而據華盛頓消息、對於日美貿易上已有顯著之影響、茲接得美人排貨協會抵制日貨宣言、爰爲譯誌、以見彼邦人士維護和平之熱烈、其標題爲「曷不抵制擾亂和平者、爲和平而排貨、」内稱、諸君乎、諸君縱爲美國一匹夫匹婦、亦復大有權力、足以制止今在中國方興未艾之戰爭、杜遏我人和平上之威脅、勿令其滋蔓難圖、致有追悔莫及之虞、諸君不必待彼迂後陳腐之國際外交機械、或彼注念其他問題、而慮未來選舉之政府、以挽救此時局、今日即可逕起而自爲之、苟能即日抵制在美出售之日貨、立可逼迫日本停止戰爭、願受公斷、考日本對外貿易、百分之三十六在於中國、百分之四十在於美國、自中國拒購日貨後、此百分之三十六實際已全部喪失、若我人亦抵制日貨則日本國外貿易、將有百分之七十六暫時停頓、其結果當可想見、日本勢必屈服、世界國家、示有喪失其國外貿易百分之七十六、而能繼續敵對行動者、抵制日貨、不致引起美日戰爭、因日本不敢、且亦不能抵禦此種排貨、日本經濟界必不能持久而不潰、日人畏懼此種排貨、勢必降心相從、以來和平、未必敢貿然出於戰爭、我人今日必須行使此種權力、但並非出於憤怒、亦非有所懷恨實出於萬分遺憾、因事勢至此、不得不迫日本軍閥、使知處今文明世界、萬不能視彼規定和平解决國際爭端之條約、等諸具文、我人不欲斷定中國日本在滿洲之誰曲誰直、但以爲日本在滿洲與上海、使用武力、實屬大錯、日本必須將其爭端提出公斷、日人苟自覺理直、自當坦然提出無所疑懼、日本必須受一敎訓、使知凱格格公約九國公約與國際聯盟會章、並非爲好高騖遠者之理想文章、乃係理智的民族、具莊嚴與富有常識之决心、欲見秩序安全而非擾攘恐怖之未來世界、因此締結之神聖條約、倘今日之日本、不予阻遏、則吾人十三年來努力謀致國際秩序所得之結果、將爲之毀滅無餘、舉凡凱洛格公約九國公約國聯會章與門户開放政策等、將被其蹂躪無遺倘今日日本所取之途經、不加攔阻、則安全將無可期望、吾人瞻顧前途、唯有可怖之戰爭、利用化學藥品毒瓦斯與天空轟炸等、作全體之大破壞、陷世界於財政破產之境、諸君與余以及美國之匹夫匹婦莫不願見吾人前途、有良好秩序與良好設計之理智的生活、但唯有維持凱洛格公約與其他和平條約、始克何證此種生活、設不能循此途徑以保持和平、則請諸君趕即購買毒氣面罩、停止一切計劃、事勢近切祇有今日、無復明日矣、故吾人今日必須趕即抵制日貨、不容稍緩、此非過眼風雲之偶然事件、乃爲和平條約計、爲世界秩序計、苟失今不圖、後將無及、再者諸君此時、尙可訴諸日本國内理智的情感、稍遲則勢將無及、倘日本軍閥見其不難玩弄列强、則將剷除國内一切反對份子、日本全國在其指揮之下、將開始循克服世界之途徑以進行、嗣後日本軍力、得中國與滿洲煤鐵油礦之助、將愈益强盛、設再有破壞和平與世界秩序之舉、勢將無人能攖其鋒鋩、今則其軍力以缺乏基本經濟力量、尙未能作持久戰爭、此次乘世界多事之秋、出而逞其野心、我人尙得謂之虚聲恫嚇、若至日後、則不得以此四字相加矣、苟諸君欲見國際之秩序、欲保護我國不受未來之侵略、欲救非戰鬥人員無辜之生命、允宜急起直追、即日抵制日貨、須知諸君閱讀此文之時、正有無數婦女孺子、仰望轟炸飛機、盤旋頂上、不知第二批炸彈將落何所、而諸君和平之危機亦正與時俱增、茲將日本對美主要輸出列表如下、務請諸君參考此表、而使吾輩之力量、今日即可表見、「生絲·乾豆·蟹肉·五綵瓷器·絲織品·草帽　·蓮花·鬱金香花·水仙花根球·水獺皮·」諸君如購前列諸物時、務須獲得切實證明並非日本貨、例如生絲爲日本經濟生命之血液、在日本輸美貨物總値中占百分之九十、但美國所用生絲中、日絲亦占百分之九十、故於購買絲織品時、極難斷定其含有絲與否、但苟能切實抵制、必能使日絲受重大打擊、諸君購買絲織品、若不能明白證明爲中國·法國·越南·或其他非日本之絲、則寗可勿購、而選棉花羊毛或人造絲織品以代之、諸君中如尙有其他常用之日本貨、亦請各自檢點、尤其對於五仙十仙之均一商店内所售貨物、須查明其有無日本制造字樣、我國法律、規定外國貨物必須標明其製造國名、故欲知其是否日貨爲事絕易諸君如往平日所有交易之商店時、即請舉本文所述理由及不再購日貨决心、明告該店主人·經理·及售貨員等、並勸其勿再批進日貨、此外再請勿乘日船亦勿在日船運輸貨物、望諸君各以個人之判斷、務使抵制日貨有偉大之效力並請即日實行、無任企盼之至、美人排貨協會謹啓、 
[黃埔同學救國團電]  
　　反對訂喪權辱國條約黃埔同學救國團通電云、各報館轉全國同胞公鑒、日禍我國、慘不堪言、此次停戰會議、日方竟提出禁止一切抗日運動、接受滿蒙密約之和平協定、並劃閘北爲中立區、要求駐兵於吳淞閘北引翔江灣四重要軍事區域、且不確定撤兵時期、毫無和平誠意、殊爲明鏡、報載我方對於此項要求、完全退讓、如果屬實、顯係抹煞民意、甘心賣國、若訂喪權辱國之條約、國人萬難承認、本團誓死反對、臨電悲憤、不勝迫切之至黃埔同學抗日救國團執行委員何靜民·朱冶蒼·徐瑞亨·李天兆·田子彬·暨全體四百餘團員仝叩、 
[國民傷兵醫院近况]  
　　國民傷兵醫院、設在海格路交通大學、成立以來、已逾一月、最近聞因大部份傷兵已告痊愈、而該院地處華界、和議如决裂、交通或有阻碍之虞、故有提前於本月中旬暫行結束之說記、者特於前日驅車前往參觀、茲記其所聞見如下、 
[組織概况]  
　　該院内部以理事會主持全院大計、理事會下設院長·副院長·醫務·事務衛生·服務·四組、醫士看護因北平協和醫院及香港聖約翰救傷隊與上海方面熱心救傷之醫士看護擔任、院中醫士共十餘人、看護七約八十人、職員約五十餘人、共一百五十餘人、全部均不支薪給、往來車費、亦均自備、職員中有工作全日者、亦有工作半日者、因各人於院務之外尙須料理其原有職業也、 
[受傷統計]  
　　該院設備、原爲收容傷兵五百人、惟因我軍撤退與前線隔絕、故僅收容二百七十餘人、受傷部份之統計、百分數爲左手百分之二十二、頭百分之十五、左胃百分之八、右手百分之八、左腿百分之七、右腿百分之七、胸百分之六、右臂百分之六、右腿百分之五、左脚百分之五、肩百分之四、背百分之三、其他百分之四、　 
[傷兵生活]  
　　年齡最小者十六歲、最大者五十三歲、平均約二十二歲籍貫以湖南最多、廣東次之、浙江·江蘇·又次之、共十六省、軍籍以六十一師最多、八十八師·八十七師·六十師及七十八師次之·傷兵在院除　傷者終日臥床不起外、輕傷者多散步院中草地、交通大學本饒花木之勝、天氣晴和時、醫院特開留聲機奏音樂使傷兵於日光中圓聽、每星期六下午、在該校體育館舉行音樂會、供傷兵娱樂各傷兵醫院均因騰食問應發生困難、該院特於傷兵中推選代表四人、住監廚委員、與職員共負管理膳食之責 
[一封謝信]  
　　該院一切組織設備、均出於倉卒、自難完備、惟精神方面、確有足多者、香港　 
　約翰救傷隊員多爲僑港華商子女自動回國、共赴國難、來時港政府不許出境、幾經交涉得英王特許、始得成行、北平協和醫院救護隊、亦爲該院中國醫士自動粗織來戰地救護傷兵者、一南一北、無獨有偶、彼等醫護傷兵、均極周到、最近該院出院傷兵公佈一道謝信錄之如次、可見傷兵對該院之感想也、原信如下、諸位童子軍·護士·醫官·醫生·台鑒敬啟者、只因我們自法政學院來到此地四個禮拜了、諸位待我們　重如山、親愛勝似同胞畫夜看待、刻下我們的傷已經全愈、急速就出院、又贈送我們衣服金錢、無恩報與諸位、實在抱愧、我們歸隊之時、對於長官弟兄、宣傳謠位的恩情親愛、古語云、人過留名、雁過留聲、人人佩服各個敬仰、餘言不盡、恭問諸位刻安、一百十一號房間黃保忠·趙聘之·馮得勝·鞠躬、 
[李石曾昨日來滬]  
　　中委李石曾氏、於昨日下午由杭乘快車抵滬、張靜江本擬同來、旋以事未果、聞李此來、係訪晤孫哲生、氏對於時局、有所商談云、 
 
 

Page 5

 
 
   
 
 

Page 6

 
 
[公平洋行亦免租金兩月]  
　　本市華租各界市民、以暴日犯境、罷市禦侮經濟能力大爲减縮、曾組織减租委員會、要求房東减免房租、以輕市民負擔、并呈請市政當局援助、而房東方面自動讓去租金二月者、祗有業廣公司、昨聞本埠公平洋行房產部、亦自動豁免二三兩月租金、茲錄其通告於下茲啓者此處一帶房屋、本業主以念及貴房客受戰事之影響、故將本年二三兩月份租金兩個月、特予豁免、惟該項權利、祗准與向不欠租者享受之、若凡各房客能將積欠租金、於本月内如數繳淸者、亦得享受此項權利、否則該兩月租金、仍須徴收、特此通告、 
[減免房租會定期舉行代表大會]  
　　昨日推派代表謁麥局長房產公會今日開會討論本市戰後房租問題、各界頗爲注意、房產公會、特定今日下午三時、在北京路九十六號、舉行會員大會、再行討論收租問題、市民减免房租運動委員會、於昨日下午六時、開第六次執行委員會、公推主席余華龍、繼即開始討論、㈠出租汽車業公會·磚灰行業全會·市民廿一區分會·山西漢口路商聯會、函陳減免房租意見、請核議案、議决、併案審查、㈡推派代表、向社會局陳述減免房租意見案、議决、推曹志功·汪曼雲·張一塵·余華龍·孫鳴歧·爲代表、於八日上午十時前往、㈢本會應定期召集代表案、議决、定期舉行各團體應推代表、須於四月十四日前報到、但每一團體代表、至多不得過二人、㈢中央造幣廠秘書賀嘯寰、函陳被房東壓迫情形、請予援助案、議决、先行致函警告該房主、并函法律團予以救濟、㈣立中里房聯會請予派員指導案議决函復㈤歸仁里房聯會請予派員指導并示組織章程案、議决函復、 
[國難會議電邀滬會員赴會]  
　　產生主席團五人可討論救國大計洛陽來電云、立刻到上海市政府、分别探轉國難會議會員王大楨·王造時·王景歧·王雲五·王震·史景才·朱慶瀾·汪伯奇·吳經熊·李石岑·李登輝·李銘·狄葆賢·杜錫珪·杜鏞·杜光漢·胡孟嘉·胡庶華·胡筠·徐新六·徐紹楨·徐謙·張嘉璈·黃右公·馬君武·張耀曾·黃炎培·孫洪伊·馮少山·黃金榮·夏鵬·馮自由·黃郛·陳三立·許世英·褚輔成陳彬龢·章士釗·譫景德·陳輝德·章炳麟·董康·郭泰褀·陶凌行·董顯光·張寅·陸伯鴻·楊銓·虞　　 
和德·葉惠鈞·趙鳳昌·熊希齡·榮宗敬·劉崇傑·劉鴻生·黎照寰·穆湘玥·錢永銘·盧學溥·羅隆基·顧維鈞·先生鑒、今晨國難會議、業經開幕、下午舉行預備會議、產生主席團王曉籟·張伯苓·高一涵·劉蘅靜·童冠賢·等五人、在到會同人、僉以國離日亟、急待各地會員集思廣益、共同研討、本會雖以禦侮救災綏靖爲範圍、但凡關於救國大計、儘可提案討論、切盼滬地同人、即日蒞臨、至深遙企、國難會議到會會員一百四十八人同叩、陽酉印、 
[李頓爵士未失鐵箱]  
　　誤貼標紙藏入行李艙旅行社長譚前後經過 
此次國聯調查團赴漢、李頓爵士之白色鐵箱、在舟次忽以遺失聞、記者以此事關係重大、特往中國旅行社訪問、據陳社長湘濤云、李頓爵士之白色鐵箱、并未遺失、此次國聯調查團之行李、自滬而束而漢、再由漢運至浦口、均由敝社派定專員、沿途妥愼照料、計行李數百件、手續非常繁複、當調查團赴漢時、外交部方面、將行李箱件分爲兩項辦理、其赴漢船上應用之件、貼粽色標紙、以便置入房艙、若不用之件、則貼綠色標紙、均推入行李艙、敝社人員、照此標識分别辦理、嗣船啓椗時、李頓爵士忽憶及白色鐵箱、遍覓不得、嗣經敝社人員於行李艙數百件行李中覓獲、其上赫然貼有綠色標紙、　　 
蓋李頓爵士之左右、將白色鐵箱於貼標紙時、偶一疏忽遂成大錯、此當時實在經過情形也云云、 
 
 

Page 7

 
 
[汪兆銘電國難會員速駕]  
　　洛陽來電云、上海吳市長勛鑒、本日上午十時、國難會議已於洛陽行都開會、敬祈轉知現在上海諸會員陸續赴會、共抒偉略、是所至盼、汪兆銘陽印、 
[馮病未愈]  
　　滬上盛傳馮玉祥氏病已全愈、或將他去、頃據與馮氏善者、由泰山來電稱、馮氏病狀仍未見好、據醫生云、非猛力藥齊所能爲功、須經長時間靜養、方可見效、故近來不多服藥、每日僅進少許易於消化之食物、蓋恐有傷腸胃也、日前滬報所載病愈各節、殊非事實云云、 
[羅格博士今日演講]  
　　下午三時在務本女中題爲各國敎育新趨勢英國課程專家羅格博士夫婦、昨日參觀戰區、今日（九日）下午三時、市敎育局敦請羅博士、在務本女子中學、爲全市中小學敎員演講、題爲各國敎育之新趨勢、下午七時、由市敎育徐局長在四馬路杏花樓欵宴、十一日下午七時、美國哥倫比亞大學上海同學會招待、（八仙橋靑年會）　 
十二日下午七時、太平洋學會招待、（並邀請上海各界聞人作陪、（金城銀行大會）十三日下午四時、太平洋學會招待討論中國敎育問題、（八仙橋靑年會）十四日公開講演、（八仙橋靑年會） 
[工部局設施敎育狀况]  
　　華童各校均開學華德路添辦小學「敎育委員會舉行會議」日來前綫戰事暫停、工部局各校均陸續開學、現聞華人敎育方面、除華童公學四所及東北西三區小學已先後開學外、並在東區華德路招商公學舊址、開辦工部局華德路小學一所、已於本月一日正式開學、現正陸續招生、并聞麥特赫司脫路工部局女子中學、現在尙有餘額、在本月十日之前、尙可前往報名挿班、 
　　工部局敎育委員會會議工部局之敎育委員會、於四月一日開會、討論西童男初級中學之建築問題、據工務處意見、須將該地女校東南方之平房移建於西南、該校校長則主改建一座三層樓、以備烹飪及美術室之用、即據敎育處代理主任聲稱、預算案内並無此欵、又經工務處長聲明、建造原議、並未計及寢室、衆意皆以爲通學學校、無設寢室之必要、應即通知該校長、改爲他用、又爲建造男學校計、應將女校旁附有之建築物拆除、關於外僑學校之補助費、經决定如下、日本人學校六萬兩、德人學校三千兩、猶太人學校二千五百兩、第一俄人學校一千五百兩、迪爾彭女士之學校五百兩、關於免捐稅一層、主席聲稱、自一九三三年起、補助金應包含免稅免捐等在内、將來補助之數、或不能如現在之巨、庶可兼顧此外之外人學校、至華人學校之補助費主席聲稱、希望與中國當道早日議定一種辦法、當經某委員報告、業與市敎育當局非正式接洽、下次會議時、或可能爲較確定之報告、又敎育處主任將各校開學情形提出報告、主席之意、此次事變、至爲劇烈、工部局各校能如此恢復、可稱滿意各委員均贊同此說、敎育委員會主席歇伯德聲明、不日歸國、請辭本會委員之職、經衆議仍請其繼續任委員、但於其九月間回滬之前作爲請假、又湯穆生委員報稱、渠所代表之鄂爾君、已經返滬經衆議請湯君在歇君離滬期中暫補其缺、當經湯君允可、以上敎育委員會之紀錄、已經本月六日之工部局董事會議核准、 
[各學校消息]  
　　育靑中學　江灣翔殷路育靑中學、地鄰戰區、幸校舍毫無損壞、惟該處秩序未復、是以該校當局已在租界内安全區域、覓得適當校舍、并設事務所於法租界薩坡賽路大成公寓、昨日業經登報通告舊生、開始註册且爲救濟戰區其他學校失學靑年起見、兼收轉學新生、並聞該校特定的量减費辦法、 
　　中華職業中學　陸家浜中華職業中學、本學期上課已逾二周、近以各地學生家長、要求挿入該校初級中學土木科商科一年級者、日有數起、經該校當局鄭重考慮、以國家多難造就職業人才、事極急要、特予通融、招收挿班生惟以本月十五日爲止、過遲以功課關係、不再通融、 
[無綫電報暢通消息]  
　　瀋陽營口及東三省等處本埠老北門交通部上海無線電總台、自去歲九一八事件發生以來、瀋陽·營口·兩處電台、均被日人强行佔據、停止通報迄今、已逾半載、茲聞該台爲謀恢復東北電信交通起見、特與哈爾濱無綫電台商妥、所有發往東北各埠、如營口·瀋陽·等處電報、均可由哈台轉遞、非常敏捷、故該台各收發處、自即日起、凡遇上項電報、均可照常收發、 
[水巡捕房新造裝甲汽油快艇]  
　　可追任何速度之商輪　　外裝鋼甲子彈不能入大陸報云、浦江内水巡捕房新造一裝甲汽油快艇、刻已落成昨日正式使用、其速度之高、將可追及浦江内任何高速度之商輪、用以緝私追匪、有絕大之威力現將供畫夜特别巡邏之用、該艇長二十四呎、闊六呎六吋、每小時速度達二十哩、其機器有七十二匹馬力、式樣亦與其他巡艇不同、聞此艇係屬試騐性質、倘效能卓著、則將照式添造、艇内可乘六人、外裝鋼甲、即機關槍之子彈、亦不能穿過、故雖在槍林彈雨之下、仍可衝進追擊、該艇係在滬建造、 
[性博士夫人自殺之經過記]  
　　張競生怪僻萬狀在田野築室居住夫人仍獨守空幃雙方曾迭次衝突汕頭三月三十一日函、我國現代之靑年男女們、孰不知有張競生博士其人、其生平事跡、凡留心讀書報者類多能道之、其夫人許春姜女士、竟不幸於本月十七日、在饒平浮山故鄉中、 
[服斷腸草自盡]  
　　矣其致死原因、據汕頭報上所載係受一種「聚少離多的愛情所剌戟」、即失戀及不能滿足性慾的結果、此項紀載人多疑之、因與張博士生平苦攻研究之美與性背道而馳、殊失眞相也、饒平人因許氏之慘死、　 
[發生一種歌謠]  
　　云、「狀元頭載一鳥紗、專心理國不理家、不如嫁給農夫好、日出耕田夜歸家」、此爲感懷許氏而作、當二十年前、張許結褵時、情愛彌篤、張曾在汕頭同文中學讀書、聰睿異常、畢業時名列冠軍、鄉人呼之爲秀才張後留法入里昻大學、刻苦攻書、得哲學博士頭銜、十年前衣錦還鄉、縣長與鄉耆特别保護歡迎、人多 
[呼之爲狀元郎]  
　　張因歐化太深、處世接物、格格不能入俗、在潮安長金中半年、學潮迭起、受一般輿論攻擊、張辭職北上、任北大敎授數年、與褚松雪女士結婚、許春姜未與聞焉、張又當提出離異之調、許隱忍之、希望張回心轉意、穩爲一品夫人、乃亦負笈潮安某女校念書、祇求學力稍進、 
[可以承歡張氏]  
　　其時張在平與褚頗盡琴瑟之樂、幾忘室中之糟糠、後褚别有懷抱、與張脫離、張所開之美的書店、在滬被封、赴杭又見逐、凡與張有交誼者、多爲之扼腕、張將褚氏所生之子、歸許春姜撫養、許因張聚少離多不育、視褚子如己出褚子亦呼之爲阿娘、去歲 
[張從巴黎歸里]  
　　盤川頗乏、由各知友匯助、張過汕時極儉樸、友人往訪、詢其新著作性史第二卷所以何時出版、張絕口不談、自言往法係研究自治與農村之社會基礎問題、作實地之探討、歸家後、訓練其七歲兒作樹藝生活、許氏見夫習性大改、亦曲意承歡方期人月長圓、永敦唱和之樂、在外人推測、嫁夫爲性博士、衾枕之間、當然有 
[妙不可言之樂]  
　　倒鳳顚鸞、百福駢臻、孰料張竟不慣家居、化一千餘元、在田野間另築一木屋、上蓋以蘆茟、四週以鐵紗網爲窮、不用玻璃張對人言、可以使空氣舒暢流通、人呼曰怪博士、許春姜依然獨守空閨、枕冷衾寒、度其孤寂生涯、一日許 
[靜悄悄往田間]  
　　啟其茅廬之門、張斥曰、你鄉下婆子、眞不懂衛生、一次開門、跟進了許多微生蟲、假如你每天進來兩次、一月之後、我房中變成蟲山蟲海、使我往那裏住、以後要來找我、請先在户外敲門、容我出來面談、許氏面紅抑鬱而退、此爲彼 
[自殺之大原因]  
　　張每日在茅廬中生活、極有規則、除椅桌帆布牀之外、書籍滿堆地 
板上、有如山丘、淸晨五時起床洗澡、在小溪中　　 
雖風寒砭骨、亦無或間、有時日洗二三次、農人呼之爲銅皮鋼骨、洗澡後行深呼吸及運動七點早餐所食爲靑菜·鷄蛋·牛乳·牛肉·麵條（機器製乾者）·豆腐·鮮魚·黃豆·靑豆·食檯上置一磅秤、食時將盤 
[盛菜飯先過秤]  
　　恰恰兩磅、午間兩磅四兩、晚間一磅八兩另、分析食物中所含之質素、如醫生配藥、開菜與藥單相類、一日其妻洗菜不及格（大馬虎）、張見之大怒曰、你這樣不講衛生、洗滌不及三次、你要弄死我不成、許氏羞慚、張在廚下大演講衛生科目、稱碗筷要如何安放、微塵又如何怕、靑菜中有蟲卵寄生、洗時須一葉一根細心洗凈、再用沸水盪過、許氏被他 
[氣得涕泗迸流]  
　　此爲春姜自殺之又一原因也、張早餐後八時半、即着手譯述及著作、下午則看書與鈔寫、寡言笑他做工時、不接應一切親朋、即有遠地寄來信、亦必俟暇時始拆閱、工作完後、或偕七歲兒子、荷鋤到 
[鄰村田中山中]  
　　掘取泥土、化騐土質、註明某處之土、宜栽何種植物、擺列一堆一堆、如靈隱寺之五百羅漢、或巡視各村巷、見水溝不通、垃圾不除、即命附近之人挑去、鄉人呼之曰「狀元遊金街」、張之命不敢稍忤也、有時進去鄰家廚房、督責鄰人修洗整掃、張有時時受人責駡、亦不計較、究竟敬畏之心猶存、張有時見婦女以 
[小馬甲束胸者]  
　　必勸其解放、侃侃談婦女發育與天然之　、毫無涉及不正經語氣、然鄉中婦女究竟不開通、一見張至必走避、呼曰「寢鬼又來、寢鬼又來、」以上諸端、即可概見張處世接物、多有未合人情、在鄉村中尤格格不入、許春姜間接受妯娌間訕笑和譏諷自不待言矣、此爲許 
[服斷腸草自殺]  
　　之原因也、許氏死後、報界多以爲不能得性的安慰、致出此下策、惜許氏此時已無言以自由、 
[駭人聽聞之小輪巨刦案]  
　　被害者爲楊邦藩孫振球等刦去金珠鑽寳値卅餘萬元僅金子一項刧去約卅餘斤事主警懼成瘋病小孩送回 
自我軍退至二道防綫後、日本飛機、常至京滬沿線示威、内地居民之逃難者、日見增多、而往來申蘇各處、全賴内河小輪、在最近四十天内、各處盜匪蜂起、小輪之被刦者、多至二十餘次、日前有無錫富紳一批携帶巨額財產、特乘武裝小輪一艘來滬、中途亦遭匪刦、損失財物達三十萬元、事主且驚而成　、此事發生後、各方均不願宣述、經記者多方設法、始得其詳細原因、茲揭載如下、閱者不可以明日黃花視之也、 
[富户移產乘特輪]  
　　無錫富户孫振球·名人楊邦藩·與孫多森東床賈某·及吳觀蠡·等恐和議决裂、日機肆虐、商議將貴重財產及現欵衣飾等、移至上海、擬存入中孚銀行保管庫内、並將各人之眷屬送居租界、並鑒於近日數天中、内河小輪被刦有七艘之多、當時各人討論、求一安全途徑、其時適有某廠之差運小輪一隻、自江陰返滬、楊邦藩曾任滬兵工廠長、頗爲熟悉、商得該輪帶載各人之財物眷屬到滬、商妥以後、便在無錫下船、 
[武裝保護來上海]  
　　船上有武裝兵士六七名、並副官一人、船頭及後尾各架機關槍一架、保衛甚周、楊·孫·賈·吳·等上船、亦認爲可靠無虞、即押運箱籠財物等開滬、沿途戒備甚嚴、詎船到澱册河附近、突見前面有舢板式船多隻、俟該輪行近、即有匪徒鳴槍喝停、匪徒之擁現者、有一百餘名、各執匣子砲步槍、將小輪包圍、即有匪盜多名躍入輪中行刦、 
[事主被執作護符]  
　　匪入輪内、首將孫振球及小孩等執住、在輪之人、驚駭已極、當時武裝同志多名、即欲開放機關槍、詎匪將事主作爲擋身牌、陸副官見此、恐傷及各人生命、急令兵士勿開槍、一面與匪磋商、願將所有物件、聽憑携取、但望不喪在輪各人之生命、至是匪徒入艙肆意刦槍、事主等亦不加抵抗、任令搜刦、歷二小時始畢事、 
[損失財物之驚人]  
　　輪中被刦之財物、其數甚足驚人、事後合計、約在三十萬元左右、而損害最大者爲孫振球、計刦去赤金元寳四隻、每只重八十兩、値三萬二三千元、又珠項練一條、均爲大精圓新光珠、内有十粒、曾有人出價一萬餘元、該練約値四五萬金、另有希世珍寳之翡翠寳石等大件頭多種、至少値四五萬元、此外各人之現鈔票與金剛鑽飾物、亦値數萬元、金器更不勝枚舉、以上各項均擬運滬存銀行保管者、另有細毛衣服十餘箱、亦完全刧去、其綢緞之棉夾衣件、完全不要、 
[帮小孩復又交回]  
　　盜匪携贓過船、在臨去時、又將孫·賈·等小孩二人綁架而去船上之機槍數架、亦爲刧走、匪徒多爲澱山河當地口音、間有如松江口音者、在去後約半小時、匪衆復將所架之小孩與軍械交還該輪、然後揚長而逸、該輪始開來滬、抵申後、孫振球等暫居旅館、楊·賈·等赴親友處、各人所有財物、完全失去、而孫則因被匪徒執住、受驚過甚、到滬後神經錯亂、變成癎狂、現在請醫療治中、 
[邵平二人之熱忱]  
　　申新織造第二廠邵曼君、捐助難民洋二十元、平寳元君以投稿所得酬資洋一元九角五分、、來函囑付國華銀行助餉 
[火警彙誌]  
　　「沙拔」輪船昨晚七時左右、停靠招商局北棧碼頭之「沙拔」號輪船引擎間中、突然失愼、當由各區救火會驅車前往灌救、移時即熄、未肇大禍、 
　　救火機肇禍昨晚七時半左右、虹口沈家灣救火會之救火機車、灌救浦東棉花廠失火回來、行經外灘仁記路口、因見前面有兩汽車駛來、當即相讓、詎偶一不愼、碰於路畔電桿之上、車中五八零號救火員沈嘉新、被震落地、頭部受傷甚劇車送仁濟醫院治療、 
[俄人游艇訟案]  
　　俄人民克拉沙夫、有游艇一艘、名司凡特雷娜、於去年十月間、在海參威被竊、逃匿無蹤、今年被尼之友人在上海黃浦江發現、該艇已改名爲皮其嗣尼、乃委托勃萊脫夫延鄂森律師向上海第一特區地方法院請求新艇主符臘丘斯將該艇返還、昨日由民庭長李箎傳審據被告辯稱、係由二俄人處買來、并由張嘉惠律師證明完全善意、並無故買贓物之意詰之三俄人原有執照查出、并非海參威海關所發給、雖由上海俄人海員公會爲之譯爲英文、然據該會秘書包羅庭到庭供稱、彼只可證明英文係彼所譯、確不能證明該艇執照、係屬正當取得、嗣據鄂律師稱原告游艇被竊、業由海參威海關及交涉署并中國領事館證明、則事實昭然無可置辯、且該艇與本案繫爭標的之尺寸·深淺·載重·形色、完全相符、有照片可證今被告既向三俄人處買來當研究三俄人原有執照是否瑕疵、查船舶取登記主義、果三俄人已在海參威海關註册、則應用海關之證明、今被告所呈案之執照、既無海關之證明而執照上圖章、雖被告所舉之證人包羅庭、亦不能認識、其屬僞造也無疑、換言之、原執照既有瑕庛、則被告之取得、亦非合法、按民法物權第九百四十九條之規定、被告應將該艇返還原告、被告律師辯曰、被告之占有、係屬善意果欲返還應將被告所付之價額照數賠償鄂律師立即辯曰、被告證明善意、僅可免除其刑事責任、非故買贓物而已、絕不能因善意而免除其民事責任、查返還價額與否、須視是否與九百五十條之條件相合爲定、今被告既非由拍賣或公共市塲購買而來、三俄人又非船舶買賣人則返還價額一點、殊無法律之根據、應請按原告之請求判决云、又被告方面證人曾提出紅俄白俄之勢力問題、其實此案純係一簡單之竊案、絕與政治無關、亦經鄂律師答辯、一過、此案已於昨日判决、其主文爲被告應將游艇、交付原告原告應付一千三百元與被告云云、 
[救濟工作]  
　　救濟會辦隔離醫院　　本市戰區難民臨時救濟會爲、救濟戰區被難同胞、設立寄宿　 
所三十餘處、臨時廟院三處作爲收容及醫治之所、而邇來内地逃滬難民、尙源源而來、日事收交、仍患人滿、除寄宿所隨時設法增添外、近以天時不正、時症流行、該會所屬各寄宿所難民綦衆、難免有罹時症者、該會爲顧及難胞生命起見、已覓定海格路四七六號大洋房一所、闢爲隔離醫院、以重衛生而免傳染、 
[難民之救護與遣送]  
　　本市戰區難民臨時救濟會、昨派救護隊至滬西曹家渡北新 
涇一帶、救出難胞、經登記者爲五十五人、均分遣各寄宿所收容、計富漲里五人、勞勃生路十一人、淡井廟一人、康樂坊七人、膠州路二人、永慶寺十一人、國恩寺十三人、定海會館一人、巨潑未斯路四人、又由該會附設各同鄉會聯合辦事處登記取票遺送至外埠者、共一二八人、計漢口十二人、口岸二十一人、鎭江二十五人、蕪湖四五人、南京二十二人、安慶三人、　 
[聯益善會分給饅頭]  
　　南京路上海聯益善會總辦事處、近因各地被難同胞、大都宿於街道里中、餐風宿露、情殊可憐、主任陸文中、特會同義務員鄭嘉霖、率領全體職員等、分别訪察各里衖、見有難民、給以饅頭票、每名計饅頭十個、以資救濟、一般難民、同稱頌焉、 
[募代乳粉聘看護土]  
　　上海戰區難民臨時救濟會因所辦之三十餘收容所内、時有產婦分娩後因病缺乏乳汁、故特分函新藥業公會等團體、請代勸募代乳粉、並擬招聘看護士多人、不分性别、酌給薪津、以資補助、 
[紅會之醫師救護隊]  
　　中國紅十字會特組救護隊傷兵醫院業已籌備就緒、計分醫務·事務·二部醫務方面、除由張箴言醫師擔任院長外并由王顯華·張子道·二位醫師主任各科茲聞共有三十餘人、今日携帶各種應用物品、出發前方工作、 
[第二監獄分監長易人]  
　　管理江蘇高等法院第二分院與第一特區地方法院罪犯之江蘇第二監獄分監長、茲經司法部改派黃培汴暫行代理、黃監長奉令、業於昨日到差、佈告接事、 
[時事新報工潮昨訊]  
　　各界紛函慰問　　願以實力援助報界工會發出消息云、上海時事新報當局、此次因無端驅逐工友、封鎖工塲、及私擅拘禁工人、致引起勞資糾紛雖經有力者出任調解、因館方毫無誠意、幾致破裂、詳情已誌報端、滬上各團體因恐雙方各走極端、繼續極力斡旋、並派員慰問該報工友、茲將昨日情形、彙錄於後、 
　　郵工調解上海郵務工會、自聞雙方調解絕望後、昨日下午三時、派該會代表于松喬程左卿二人、前往慰問、對該報館方此次舉措失當、頗示憤慨、並聞該會將派代表向館方調解、倘館方再無誠意解决、决以實力援助云、 
　　工會態度　報界工會負責人告記者云、以資方破瓌手段層出不已、即如最近所刋告各工友登記廣告一則、經該會細加研究、尤足證明數點、㈠舊有工友、何用登記、㈡各項規定、訂有勞資契約、何必塡具志願書、㈢此次事件起因、祗爲代印大晚報問題、與該報本身毫無關係、㈣事前既無新要求提出、更無非法行動、無所謂意張跋扈與安心服務、凡此種種、皆足證明資方蓄意破壞工人之組織、故該會堅欲以全力與之周旋云、 
　　派員慰問㈠出版業產業工會整理委員會（上略）貴會所屬時事新報全體工友近遭館方憑藉外力、橫加摧殘、消息傳來殊深憤慨、貴報工運歷史、光榮俱在、此次領導壓迫工友、從事奮鬥、偉大成績之成功、當可預卜、敝會敬修蕪簡、並派代表葛鶴才馮積芳等趨前慰問、尙希加鞭努力、爭取最後之勝利、（下略）㈡第一區水電業工會、上略此次時事新館館方、强迫該館工友、代印大晚報、不惜使用種種威脅手段、摧殘工運、藉帝國主義者之護符拘禁忠實工友、甚至侮辱貴會委員、悖理違法、殊堪髮指、敝會除願作貴會後盾外、用再專函慰問、（下略）㈢中國新聞學研究會、此次貴會因拒印托辣斯新聞業之大晚報、致被資方橫加壓迫、封鎖工塲、驅逐工友敝會同人聞訊、莫不義憤塡膺、當一致議决、推派陳惟中葉靑二同志代表敝會、持函慰問、並希貴會與資本家爭鬥、堅持到底、敝會自當爲貴會後盾也、（下略） 
　　函律師公會　又該會以該報職員蔣介民此次用自衛手鎗、私擅逮捕工友、有違警律、致函律師公會、要求該會予以相當處分、原函如下、逕啟者、貴會會員蔣介民、於本月五日晚間二時、在大馬路江西路口、用自衛手鎗、私擅逮捕敝會會員馬德仁·吳妙生·胡琬·沈根生·張文全·陳士相·朱祖興·王克剛等八工友殊屬非是竊以貴會向以主持公道、保障人權自命、對蔣介民此項違法舉動、應請立予開除會籍處分以儆效尤而保貴會全體名譽、 
[商團華隊定期大閱]  
　　上海萬國商團中華隊、定於四月十日（星期日）下午三時、在跑馬廳舉行本屆大閱典禮、昨已柬邀各界觀禮矣、 
[本市各項捐稅照常徴收]  
　　月前滬變驟起、市稅稍受影響、近來市面狀况漸次復原、各項捐稅照常徴收、連日市財政局開徴夏季車捐楓林橋上汽車往來、甚形擁擠、並聞營業汽車同業公會呈請减免春夏兩季車捐、已奉批未便照准、 
[京滬郵航繼續兩星期]  
　　上海郵局消息、每日往返京滬間各一次之特班航空郵運、自本月七日起、仍須繼續兩星期云、 
[江南水道進口處將泊無人看守燈船]  
　　海關總稅務司公署海務科巡工司航船布告第一零二六號云、爲布告事、案奉總稅務司令開、查江海關所屬長江南水道進口地方、將泊無人看守燈船一隻、以利航行、所有關於該船一切設置事宜、合亟另單開列、令仰該巡工司遵照等因、附單一紙、奉此、合行布告、並將令開各項照錄於後、仰中外航商人等、一體知照、特此布告、計開、㈠燈船名稱、長江南水道進口燈船、上書、Ｙangte　Entrance㈡碇泊地點、長江南水道進口地方、視大戢山燈、塔爲正極北二百零二度、其距離爲九海里又百分之六十二、㈢放光日期、本年五月十二日左右屆時不再布告、㈣燈船情形、船身紅色、、兩旁書有洋文Yangtze　Entrance甲板之上、樹有鐵質圓柱一根、上置一燈、燈火高出水面三十英尺、晴時光力能照十一海里、船尾有霧鐘一具、懸於鐵質支架、鐘以鐸相擊、而鳴鐸之動作、則因燈船爲海水激盪而生、㈤燈光種類、四等透鏡明滅船、明則歷時三秒、暗則七秒、㈥關係圖書、中華民國海軍部水道圖第一零一一號、㈦航員注意、該證船既係無人看守、錨燈並不燃點、中華民國二十一年四月一日、海務科巡工司奚理滿、 
[訪尋王順興]  
　　王順興、常州人、年二十五歲、在國慶路淞壽里第三弄第八家國外銅廠、戰事發生走後、家中甚爲念念、未知現住何處、見報將住址告我或來里報館祁鳳山處、 
[樂山醫士善治筋骨酸痛]  
　　麥家圈仁濟醫院隔壁弄内樂山醫士、善治筋骨酸痛、奏效神速、無論新起久患、均可著手成春、　 
[良醫應診]  
　　德醫孫克錦、歷充公安局禁烟局等醫官、寶隆及肺病療養院等醫師、其學術經騐、俱臻上乘、爲中西各界所推許、自滬地發生戰事後、即在國難會及地方維持會籌設之傷兵醫院、兼主任醫師、均經治愈、現告結束、茲爲便利法租界病家起見、特設診所於金神父路金谷村十四號（即廣慈醫院對面）、每日上午十時至十二時、專治内科肺癆胃病等、午後一時至三時、仍在四馬路中西大藥房應診、於皮膚花柳各科、尤所擅長、孫君現任招商局·肇興輪船公司·及西人拳術會·回力球塲·醫師、用德國最新各法、療治各症、誠病家之福音也、 
[梨牌金盒蜜皂新貨到滬]  
　　梨牌香皂、含有蜜汁、美容嫩膚、芬芳經濟、行銷中國、頗受歡迎、該廠近更發行金盒蜜皂皂、質更佳、裝璜愈美、現已到滬、聞爲本埠英商老　隆洋行有限公司所經理云、 
[天氣報告]  
　　徐家匯天文臺昨日下午四時三十分氣象豫報云、揚子下游天曇有雨、此間海濱及南部有輕霚霧或雨、山東周圍風無定向、馬鞍島以南海濱一帶、有東風、又昨日午後三時前二十四小時内本埠氣温最高六三·○、最低四二·八、去年同日最高六○·八、最低四四·六、 
 
 

Page 8

 
 
國内要電 
[大會昨晨舉行丨下午續開大會丨]  
　　汪精衛報告救災禦侮綏靖　　章嘉謂佛敎能助精誠團結（北平）洛陽電、八日晨大會、王曉籟主席、汪精衛報告禦侮救災綏靖、謂禦侮與綏靖有密切關係、即救災亦有相當關係、三者均須政治上軌、始有良好結果、國民黨負實際政治責任、至今僅三年、黨中雖有許多糾紛、但全爲政見不合、並非爭權奪利、現統一告成、正力謀縮短訓政時期、繼外部代表報告外交、繼由章嘉活佛致詞、謂國難日亟、五族應團結、佛敎力量、能使精誠團結、并不與三民主義衝突、下午二時續開大會、（八日專電） 
　　（南京）鈕永建七日晚赴洛出席國難會　　 
議、戴季陶暫不離京、（八日專電） 
　　（南京）葉楚傖·陳立夫·八日晚同車赴洛、出席國難會議、（八日專電） 
[預備會議之詳情]  
　　（洛陽）國難會議七日下午二時、在洛陽西宮國難會議會塲舉行預備會議、出席會員延國符等一四八人、出席中委王法勤等十人、出席國民政府監察院審計部部長茹欲立、列席國民政府外交部代表靳志、秘書主任褚民誼、臨時報告、擬請會員中年齡最高之戴任先生爲本日預備會議臨時主席、諮詢有無異議、（全塲鼓掌贊同）臨時主席戴任、秘書主任褚民誼、副主任彭學沛、主席恭讀總理遺囑、㈠秘書主任報告本會議之經過、㈡推舉主席團、主席諮詢按照本會議組織大綱第五項之規定、「本會議應設主席團三人至五人、由會員推定之」、現請各位先决定主席團人數究爲三人抑五人、朱會員經農主張用記名投票法、每票聯選五人、由會員自由投票、主席以主席團人數定爲五人、諮詢有無異議、無異議、又以主席團五人自由票選之、諮詢有無異議、無異議、主席說明選舉票每票聯選五人、選舉人須記名、並指定高一涵·朱經農·李宗侗·常恒芳·四會員爲主席團選舉監票員、秘書主任報告共發選舉票一五九張、會員爲一四八人、中委爲十人、政府部長一人、監票員當塲檢票、秘書主任報告檢票結果、共票一五七張、棄權者二票、秘書主任報告開票結果、一王曉籟得六十六票、張伯苓得四十票、高一涵得三十七票、劉蘅靜得三十五票、童冠賢得三十二票、當選爲本會議主席團、二得票次多數者三人、臧啓芳二十七票、馬寅初二十六票、楊瑞方二十四票、㈢籤定席次、㈣决議、以本日預備會議到會會員名義電請平津滬會員即日來會電交秘書處起草、由度席團核發、㈤朱委員經農臨時提議、凡關於國防外交及其他重要議案或報告、須經主席團核准、始得對外發表案、决議照辦、㈥汪院長臨時提議、擬請推舉將來洛與會之章嘉呼圖克圖爲本會議名譽主席以示尊崇案、决議通過、㈦余會員森文臨時提議、用本會議名義、致電慰勞前方將士案、决議通過、交秘書處起草、由主席團核發、（七日專電） 
[汪精衛致開會詞]  
　　（洛陽）汪院長七日在國難會議開幕式致開會詞、大意謂此次國難會議之舉行、係中國國民黨第四次全國代表大會所决議、後又經四屆一中全會决議、國難會議應討論禦侮救災綏靖各事宜、國府於今年一月間發布命令、並决定於二月一日在京開會、乃不幸遇到上海事件發生、一月三十日國府遷洛、以致不能如期開會、迄今日才能在洛開幕、此次開會、是中國民族意識一致之表示、此種民族意識、是中國四千餘年之結晶、即爲支持四千餘年國家之惟一命脈、我們之民族意識、不獨帶有民族性、尙且帶有世界性、對内是求國内民族之自由平等、對外也是求中國整個民族之對於世界的自由平等、不幸在我們努力求自由平等之中、日本則不斷的向我進攻、辛亥年陰謀我南北分裂爲第一步、民國四年提出二十一條之要求爲第二步、十七年演成濟南慘案圖破壞我統一爲第三步、至今又作第四步進攻、較前更爲利害、我們要打破此難關、必定要將民族意識提振起來、加倍團結奮鬥、訓政時期之工作、最重要者、便是喚起民衆、尤其是喚起生產的民衆、所謂生產、包含精神的生產與物質的生產、目前最要者是一切精神上物質上之生產份子合力奮鬥、諸位便是一切生產份子中最優秀分子、如今一致在國難會議之中、共謀解决國難之方法、相信將來必有極大之成功、兄弟今日除致敬於諸君以外、還有兩點意思、一是責任問題、國民當同志對於國難責任、完全擔負、不能推諉今日在此開會、我們固然是極願接納各位之贊助、但是我們絕未有推諉責任之意思、二是權限問題、此次行政院籌備國難會議、是遵照國府命令、國府命令是根據中央當部之决議、在國難會議中討論禦侮救災綏靖各事宜、所以在此範圍以内的問題、諸君討論所及行政院當然負責答復、如在此範圍以外之問題則非行政院權限所能答復、但諸君如有意見儘可自由發表、至關於軍事財政外交各種問題與禦侮救災綏靖有關係者、行政院各部已經預備向各位報告、（七日專電） 
[會員陶孟和致詞]  
　　（洛陽）國難會議開幕式、會員代表陶　　 
孟和致詞、略謂㈠此次國難會議開會地點、有主張在南京者、但兄弟自到行都後、乃覺在洛開會、更勝於南京、因中華民國近年來之歷史、都在交通便利之地、大家對於中部内地之認識非常缺乏、今能在洛陽開國難會議、對於中國之國情、與國難危險之情况、自能得到更深切之認識、㈡在過去一二十年以内、我們並未努力進行民族之獨立運動、將内亂平定、使國家組織確實完固、在國民黨當權時、原可照中山先生之政策切實奉行、既不幸事實上不能盡如所願、而我們國民亦未一致督促政府、將民族意識發揚光大、使國家成爲很有力量之團體、可在太平洋風雲之中立足、此種責任、固應由全體國民共同負担、但國民黨亦應負相當責任、此次參加開會之人、願竭智盡能、表現我們民族精神與組織都是十二分凝固而有力、更願一致擁護現在之政府實現大會决議、以貫澈禦侮之目的、㈢孫中山先生之遺敎、如國民當能努力使之貫澈實現、則中華民國可成爲太平洋沿岸最有力量國家之一、自無疑義、在此國民黨訓政時期尙未完成之前、應如何始能實行中山先生之全部遺敎、此是一個根本問題、至於由會議中所討論之禦侮救災綏靖三大問題、是否能見諸實行、完全要看現政府當局之力量政策與辦法之如何而定、我們不能不說、在過去數年間、還没有得到中山主義之實現、但我們依然信仰國民黨之前途此種信仰、就是希望其今後能眞正而澈底施行中山先生之遺敎、我們在此立塲來赴會、我們希望主席能將會員討論所得之貢獻、轉達於政府更希望政府當局能盡量予以採納或參考、（七日專電） 
[國際調查團專車已過禹城]  
　　過濟南時游覽各名勝　　並察勘日軍砲彈遺跡（濟南）國聯調查團車、由北平號鐵甲車在前壓道、於下午三點五十分到濟、韓復築之代表及各軍政長官各機關各團體代表新聞記者數百人、在站歡迎、李頓與歡迎者寒喧、即分乘汽車赴省府、沿途警備甚嚴、到省府珍珠泉客廳西間休息十分鐘、即到東間進茶點、會見軍政各界、建設廳長張鴻烈代韓致歡迎詞李頓致答謝詞、（八日專電） 
　　（濟南）今日五點二十分、調查團一行及歡迎者游大明湖乘船廿四隻、全湖戒嚴、湖濱觀者如堵先至古歷亭、該團見孔子像片、極表欽敬、繼至圖書館、見宋元本書與古瑟、甚欽佩、謂雕刻音樂、均係由中國傳入西方、顧維鈞引該團參觀五三日軍砲彈遺跡、李頓頗驚訝、顧語記者東北反對余前往、并無正式表示、余當然前往、東北不願余去、是意中事、旋又乘船赴北極閣、改乘汽車游城頭馬路、七點五分回車站、各界在站歡送如儀、十分開車北返軍樂齊鳴、李頓時在車内頷笑答禮、直至車出站臺始已、是日省府秘長張紹堂代韓在省府恭候該團、顧維鈞爲向調查團介紹見面、又張學良派鋼甲車陶司令帶武術隊一營、迎至德州、韓派北平號甲車送至德州、又今日全市懸旗加崗淸街、（八日專電） 
[禹城]  
　　調查團專車已到禹城、濟南各報記者謁調查團及顧代表、由張祥麟接待談、七日羅外長在寗答李頓委員長之問、謂東京傳所謂滿洲國反對中國代表與調查團前往、外部並未接到此項正式公文、並問調查團態度、李頓答謂該團須有中國代表參與、依據國聯决議期可明確之事實與公正之判斷、倘反對中國代表、是何異反對調查團、至東省近月發生之情况與組織調查團當然不能承認、（八日專電） 
　　（濟南）臨城電、韓主席派參議戴雁秋·魏淸平、帶手槍隊五十名、乘鐵甲車赴徐迎護調查團回此、登車接防、（八日專電） 
　　（濟南）本市新聞界預備問題調查團、㈠對滬停戰會議意見、㈡調查滬戰區後對中國認識如何、㈢對五三事件在今日有何聯帶感想、又有告該團書要點、㈠二十一條與五三慘案、及最近出兵東北上海、均爲日本侵略中國傳統一貫政策、爲該團對此次中日糾紛應有之基本認識、㈡中國軍隊與義勇軍之抵抗日本、及人民自動對日經濟絕交均爲日本造因之果、而非日本出兵施行橫暴之因、望以此原則報告國聯、㈢東北叛逆全受日人撥弄、日欲翻演亡朝鮮故劇、㈣中國深願與國聯努力世界和平、日本實蹂躪國聯盟約、㈤魯人曾受五三砲火、而東北上海事發後、仍須保護日僑更爲痛心、總之、望該團以公正態度完成和平使命、調查成功、使世界和平繁榮得以保持、（八日專電） 
[在蚌接見各界代表]  
　　（蚌埠）調查團七日晚十時五分、專車抵蚌、各界代表百餘人、在站歡迎、顧維鈞陪李頓等五人下車接見謁者八人、李持名剌與一一握手、謂調查團到此、承諸君歡迎、不敢當、謝謝、馬景常致詞簡單、報告暴日侵華、請主張公道、維持和平、李頓點首、表示接受、旋步行與歡迎者會晤、十時李等登車、即開駛北上、（七日專電） 
[深夜過徐未受迎送]  
　　（徐州）國聯調查團專車、七日午四時離浦後、晚十時過蚌、於八日晨三時三十分到徐、徐站天橋上製有中英法文合璧歡迎標語、電炬光耀極爲聿皇、各界代表本已先期到站迎候、並備有歡迎詞、推封介人以英語致詞、嗣接津浦路隨車招待主任錢宗淵自蚌來電稱、奉顧代表諭、專車抵徐、正在深夜、各代表業已安眠、祈即免除一切迎見等語、乃臨時散去、車抵站時、由津隴兩路人員在站照料、秩序極爲肅靜、四時三十分北開、定午四時到濟、在濟視察五三慘案遺迹須九日晨九時到津、該車共十八節、係用二八七號機車拖帶、到徐換用二七九號機車拖帶北駛、浦徐徐德間分由鐵道砲隊第三第一兩隊隨車、前後各開甲車一列警衛保護極周、（八日專電） 
　　（徐州）錢宗淵語記者、調查團各代表乘此間列車均感覺愉快、謂超過其理想中之車輛、各代表曾於七日晨登車之前、在隆和輪上開一會議、討論我國顧代表赴東北問題、各代表以爲奉國聯使命、公開調查、對中日兩國、均以平等之精神待遇、絕不容有所歧視、日代表既經參加、中代表亦應前往、一致承認顧赴東北、當過滁蚌時、曾有各界代表晋謁、由德代表接見、日代表吉田每從旁隨待、致各代表對歡迎之代表、多無何種發言、輒以一笑報之、至本人任務、完全負津浦綫招待之責云、（八日專電） 
　　（徐州）國聯調查團過徐時、有某外僑在站以私人資格與記者談話云、日本拒顧代表赴東北、殊無理由、顧爲調查團邀請、拒顧即不啻反對調查團、亦不啻反對國聯、在華軍範圍以内、日代表既可參加、在日軍範圍以内、華代表當然亦可參加、至於拒絕華方所備之車出關、尤無意識、同一車輛同一行駛、何以不負保護之責、况東北仍是華境、不過暫爲日軍所佔駐耳、日人此種動作、適以自暴其弱點、爲世界口實、觀於美之抵制日貨、日人莫敢置喙、可知强權手段、擇人而施、予居華久、甚望華人之能發奮自强、以雪此恥云、（八日專電） 
[兗州泰安均曾小駐]  
　　禹城　調查團晨過兗州、午過泰安、在站迎送、顧代表等下車、一一介紹、車過曲阜未停、美委員麥考益語顧代表、過此應晋謁孔陵、以表敬禮、（八日專電）　 
　　（濟南）泰安電、調查團午過此、縣長周百鍠及各界代表、在站迎送、法委員對仁德童子軍有精神、甚贊美英美委員謂事畢願來遊泰山、（八日專電） 
　　（濟南）兗州電、調查團晨過此、縣長孫斌及各界代表到站迎送、李頓詢當地情形及出產甚詳、（八日專電） 
[津派代表到濟候迎]  
　　（徐州）路訊、津各界代表張伯苓·卞白眉·王文典·胡霖·等電顧少川稱、派代表黃約三赴濟迎候調查團、黃對津變情形知之最詳、請介紹於各代表、俾盡其詞以期調查團獲悉津變眞相云云、聞黃現已到濟候迎、（八日專電） 
　　（北平）調查團定明晚到平、平方特印發歡迎入站證千餘枚、分發各機關、並規定歡迎須知及入站排列程序（八日專電） 
　　（天津）歡迎國聯調查團之佈置、八日晚完全就緒、招待人員亦已派定、新聞界總代表係籌備處指定胡政之、各報不滿、力爭結果、在省府公宴時、邀益世報·庸報·商報·加入北平綏靖公署派光祖同·寗向南·高紀毅、八日午來津歡迎、（八日專電） 
[延吉一帶義軍積極發展]  
　　頭道溝市街大火四道溝兩軍交戰漢城　據延吉來電、義勇軍三百、今晨突然攻擊二道溝、日警官三十五名極力應戰、又據頭道溝日領事分館報告、該地市街正在火燒、領館警官隊前往二道溝、參加戰鬭、（八日日聯電） 
　　漢城　軍司令部發表、茂山對岸一帶、義勇軍蜂起、朝鮮軍七日命維南第十九師團長、將茂山守備隊派赴對岸保護日僑、（八日日聯電） 
　　漢城　據由延吉來電、日軍現在四道溝與義勇軍交戰、四道溝在圖江支流紅旗河沿岸、人口五千、日韓僑有四千、（八日日聯電） 
　　（北平）據日方今日發表之官塲文告、吉林汪淸等處日人房屋被燬、故日軍第十九師開入東三省云、衆料第十九師將設法開近海參崴南面之西比利亞邊境、（八日路透社電） 
　　（東京）接漢城消息、據謂延吉境内二道溝鎭今日淸晨爲匪攻擊、致起大火延燒、又頭道溝日領署來電稱、日警三十八人現與匪力戰、已趕派兵警往援云、（八日路透社電） 
[中東路西段俄人準備離境]  
哈埠俄人辦回國護照　　（哈爾濱）近數日内外間盛傳中東路西段之蘇俄公民悉接莫斯科準備離境命令、今日得有似屬確實之消息、徴實此項謠言、據稱、哈爾濱蘇俄公民亦接同式命　　 
令、今有二千餘人已向蘇俄總領事署領取護照日俄邦交、表面似極友善、但此間各界人士皆以爲此種狀態、難以持久、聞近有人在中東鐵路職工中及附近一帶農民中散發排日宣傳品（四日路透社電）　 
[中東路局討論火車運俄]  
　　（哈爾濱）中東鐵路局昨日開會討論蘇俄　　 
以該路火車及用品運入俄境事、歷四小時之久、未有結果、明日尙須續開會議、（八日路透社電） 
[日本推翻東北敎育制度]  
　　促遼省府辦報 
　　（北平）日本爲貫澈文化侵略、將東北敎育制度、全部取消另傚日本制度爲四年制、高中取消、大學停辦、到日本升大學、（八日專電） 
　　（北平）日人迫遼省府辦大日日報、任趙晋如爲經理、（八日專電） 
[僞國公布日貨無進口稅]  
　　（北平）僞國公佈日貨進口無稅、遼寗紡紗廠被日收没、（八日專電） 
[平津院校罷敎]  
　　師大學生催派校長 
　　（北平）平津院校敎職員今日起實行罷敎、朱家驊正與各方設法疏解、敎聯會今開緊急會議、電李石曾·蔣夢麟、請向政府接洽催匯鉅欵、并派代表向張學良接洽、請提前撥付平市允籌之敎費五成、法工兩學院請求敎職員復課、（八日專電） 
　　（北平）師大學生百餘人、今晨整隊赴德國飯店、謁朱家驊、請速派校長、並催撥經費、（八日專電） 
[傳馬占山反正]  
　　（哈爾濱）華人消息謂馬占山並未如昨傳赴拜泉巡閱、今日此間人士皆互詢曰、馬占山是否已反正乎、聞馬並未赴拜泉勸該處軍隊承認滿洲僞政府、而已將其私人所有、移出齊齊哈爾、宣布與舊吉軍合抗僞政府、今日深晚哈埠接到舊吉軍大勝之戰報、謂舊吉軍克復中東路東叚自海林至石頭河子之各站、馬占山之反正、與舊吉軍之獲勝、使一般反對僞政府者、大爲興奮如馬反正果確、則渠後可在政治外表上更其地位、此固馬之所長也、馬以上年在北滿抗拒日軍而獲威名、雖嫩江與齊齊哈爾之役、敗於日軍然爲衆所原諒嗣馬訪多門道歉、且任傀儡政府之陸軍部長、於是向以全國英雄目之者、皆不齒之於人類、馬如反正、則衆又將易目以視之矣、（八日路透電） 
[東北僞中央銀行全由日人操縱]  
　　（北平）瀋陽來人談、僞中央銀行定吳恩培爲總裁、日人守籐爲副總裁、下設五部、部長均日人、十七科中、九科爲日人、理事八人、中日各四、官銀號擬將紙幣收回、另發中央行匯兌劵借收現金、（八日專電） 
　　（北平）日方迫僞國成立二千萬借欵、該欵决由滿鐵担負、日本擬借鉅欵令僞國贖哈長間中東路、（八日專電） 
[中東路職員密謀推翻僞國]  
　　有若干人在哈就捕　　兩華探被日兵誤殺　　（東京）今日此間接哈爾濱訪電、謂東特區警察已拘獲陰謀推翻滿洲新政府之華人與俄人若干名、聞主動者爲中東鐵路職員、彼等曾得共產黨有力之贊助、拘獲諸人後、復在哈埠各地點搜獲手溜彈及炸彈等物、哈爾濱蘇俄總領事因蘇人被拘已提出嚴重抗議、（八日路透社電） 
　　（哈爾濱）華偵察兩名圖捕持械行刦之盜黨時、爲日巡隊誤認爲匪、開槍擊斃、先是有稽查兩人、尾隨劇盜兩名至鄉間某屋、乃佈防於屋之四周、二稽查即奮勇破扉而入、盜已警覺發彈如雨、稽查之一、腿中彈、其同伴急挾之登汽車、傳送入醫院日巡隊聞槍聲馳至、見華稽查兩人皆持手槍、並聞呼「强盜」之聲、遂以爲此二人即係盜匪、遽開排槍、二人登時斃命、其餘偵探隊人員及守候之汽車咸急逃去（八日路透社電） 
　　（北平）哈埠來人談、該處因電訊受日人檢查、與關内消息、完全隔絕、平津報紙、每份値哈洋一元五角、得者視若珍璧、倘日人查出、仍受重罰、（八日專電） 
[日住友財閥繼起投資東省]  
　　（東京）三井·三菱·兩財閥决定對滿借欵二千萬元後、住友財團亦擬將數百萬元資產借與滿洲、現正在考慮其具體辦法、（八日日聯電） 
[救國軍暫集德惠整理]  
　　整理畢仍擬反攻　　熙洽軍一部譁變　　（哈爾濱）德惠六日晚發現騎兵二千、查爲攻農安之救國軍、退該方整理、仍擬反攻、（七日專電） 
　　（哈爾濱）熙洽軍駐守哈江橋之一排、六日譁變、往投自衛軍、（七日專電） 
　　（哈爾濱）駐哈綏線之熙洽軍兩連、七日午譁變、往投救國軍、（七日專電） 
　　（哈爾濱）聞昨日有匪攻擊安達塲（譯音）糧倉擄去守倉者四人、後爲滿洲國軍開槍擊之、乃退走、佔守橫道河子之滿洲國軍昨日開走、聞有大隊舊吉軍將抵該處、故當地日僑請援甚急、（八日路透社電） 
[京新市長採行緊縮政策]  
　　（南京）京市長石瑛·採行緊縮政策、决將衛生局師併社會局、設科辦理、土地局歸併財政局、土地局之測量隊、歸併工務局、其他自來水工程處等、亦將分别縮併云、（八日專電） 
　　（南京）京市敎局擬發起組織首都敎育基金委員會、請中央庚欵董事會援照國内各校請求在英庚欵項下捐撥補助費先例、指撥的欵、作首都學校敎育進行基金、（八日專電） 
[東省郵務長不聽叛逆指揮]  
　　（南京）東北僞組織受日人操縱、攫奪郵權、刻東省郵務長巴力地電告、狀不受叛逆指揮、截至現在止、東省郵政收入仍報解交部、（八日專電） 
[香翰屏表示願盡報國之責]  
　　崑山　香翰屏七日電覆蔡廷楷、有語長心重字字是淚、現在國族存亡、視乎能否抗日、勝敗視乎國人能否團結、屏將請命前來、戮力殺敵、求盡軍人報國之責、免亡國史上留一穢名云、（八日專電） 
[日機偵察蘇崑]  
　　崑山　七日晚蘇軍警拿獲自稱精忠救國軍在蘇招搖並僞委軍職之僞師團長七名、日機仍來蘇崑偵察、（八日專電） 
[粤贛勦匪軍業已布置就緒]  
　　（南昌）軍息、陳濟棠·朱紹良·商定余·李葉·范·羅·周·公·張·廖·等師、剿贛南朱·毛·李·各股、張毛等師剿汀幼廣石之羅匪僞十二軍、李·黃·路·李·劉·盧·等師、剿武巖弋橫之方志敏、張·李·陶·羅·劉·謝·等師圍修銅之孔荷寵、均布置就緒、即總攻、粤三四兩隊飛機二十餘架、已抵贛州、陳在贛一度軍事會議後、比令葉·李·張·范·分向雲都·興國之匪進擊、已接觸、大戰不遠、熊式輝决將各縣警隊民團編成統一之保安旅、（八日專電） 
　　（福州）劉和鼎報告大批霊匪由瑞金入長江、（八日專電） 
[日方令僞國將中東路改名]  
　　（北平）外訊、日令僞國將中東路改名北滿鐵路、與南滿相對、俾將來收爲日有、（八日專電） 
[西伯利亞俄赤衛軍東移]  
　　（北平）俄赤衛軍正由西部西伯利亞、向東部西伯利亞移動、已由六萬增至十五萬、（八日專電） 
[何成濬在鄂省府召開結束會議]  
　　（漢口）何成濬八日赴省府、召集朱懷冰·馬登灜·方達智·彭介石·何葆華·等開結束會議、討論移交辦法、及攤還各機關積欠、暨未了案件十餘件、職員多由新省府留用、以資熟手、但須一律移居武昌、夏本人亦將移住湖上園、（八日專電） 
　　（漢口）楊在春八日赴省府接收秘書處當謁何成濬、商接收手續、派江文坡等先接收第一科、餘以次接收、九日可完竣、聞新省府成立後、將實行縮减、各廳五科將爲四科、敎育經費亦有酌减說、（八日專電） 
[軍委會發表高級人員名單]  
　　（南京）軍委會組織、分四廳十二處、所發表之各廳處人員及高級參謀等如次、辦公廳主任朱培德、第一廳長李濟深、副葛敬恩、葛未到前由周亞衛代、事務處長劉光、第一處長王倫、第二處長張國元第三處長張靖元、第二廳長何應欽、副鮑文樾、轄六處、陸軍事務處長曹浩森、海軍事務處長王壽廷、空軍事務處長黃秉衡、訓練事務處長張華輔、銓叙事務處長陳焯、第三廳長朱培德、副賀國光、轄三處、秘書處長陳布雷、陳未到前由李仲公代、副官處長姚琮、總務處長王仁霖、高級參謀爲錢卓倫、佘念慈·秦德純·張光榮·李興中·胡宗鐸·劉興·吳晋·秦華·張厚琬·王烈等十一人、（八日專電） 
[統計處徴集各路損失報告]  
　　（南京）各中統計處徴集東北及京滬路自被日軍蹂躪所受損失材料、以便彙編統計、鐵部除已將北寗路被擾、紀要檢送外、刻經飭據京滬路局、自本年一月二十八日起至三月十日止、京滬滬杭甬鐵路滬變損失、編成報告書、中英文各二份、分别存轉（八日專電） 
[杜錫珪昨到京]  
　　（南京）杜錫珪八日晨到京、當謁蔣、詳談一切、定九日謁林、叙久别思慕之意、並爲閩海校請發欠費、海軍本年派送赴英留學員生、由馬尾海校選定張維藩等六人、專門學習輪機、俟海部核定即首途、（八日專電） 
[黃紹雄到京商洽西南政務]  
　　（南京）黃紹雄八日到京、謁當局、商洽西南政務、（八日專電） 
　　（香港）陳銘樞電張惠長促北上、張定日内啓程、陳濟棠改十二日由防城返省、（八日專電） 
　　（香港）李宗仁挽留黃鶴齡（八日專電）　 
　　（香港）胡漢民女木蘭七日抵省、謁各要人、（八日專電） 
 
 

Page 9

 
 
國内要電二 
[立法院之聯席會議]  
　　（南京）立法院外交·軍事·兩委會八日聯席會議、關於海上人命安全公約、决議提院會批准、（八日專電） 
[居正促伍朝樞來京]  
　　（南京）居正七日電伍朝樞、促來京主持司法院務、（八日專電） 
[滬文化機關損失調查]  
　　（南京）敎部前派參事陳泮藩·督學戴應觀·赴滬視察、並慰問戰區被破壞之各學校及文化機關、刻事畢返京、據談、損失概數、學校方面約一千萬、文化機關約二千萬、商務印書館東方圖書館藏書極富茲悉化爲灰燼、其損失更無從估計、即使有大宗財力、積極恢復、亦非俟十年後不能成功、惟幸被燬各校、多已設法開課、各文化機關、亦正在設法整理中、（八日專電） 
[英艦蜜蜂號過京東下]  
　　（南京）英艦蜜蜂號八日晨由漢抵京、英海軍司令一員至我國海容艦拜訪、當鳴禮砲迎迓、該艦旋啓碇東下、（八日） 
[首都警廳裁併局所]  
　　（南京）警廳所轄城廂内外十二個警察局、現改併爲八個局、將各分駐所派出所及各街巷崗位重行支配、分别移轉管轄、（八日專電） 
[鐵部催撥工程協欵]  
　　（南京）鐵部以隴海路潼西段工程經費、曾飭由平漢津浦隴海三路、自去年五月起、按月協欵、先行動工、現除津浦隴海已有撥助外、平漢因軍事及水災影響、未經撥過、現令該省自本年三月起、照案逐月撥付二萬五千元、以六個月爲限、（八日專電） 
[各省市社敎費統計]  
　　（南京）敎部統計各省市二十年度社敎經費、較上年增加者、計蘇八萬八千、鄂八萬五、滬七萬八、冀六萬四、浙五萬一、滇四萬四、新疆三萬、豫東省特區二萬二� 
以上、京一萬三、靑島八千、平七千八晉陜威海衛二千以上、察哈爾二千甘肅九百、（八日專電） 
[國際優生學會將開會]  
　　（南京）美使館因第三屆國際優生學會定八月二十一在紐約自然歷史博物院開會、函請中國外部派員參加、外部已函請敎部派員、（八日專電） 
[馮玉祥病漸痊愈]  
　　（北平）某機關接濟南電、馮玉祥病漸愈、仍在泰安養疴、暫不他往、日用物品、均由韓供給、（八日專電） 
[馬如麟部在天水譁變]  
　　（北平）蘭州電、馬靑苑收撫之馬如麟部、在天水譁變、潰向張家川一帶、所過村寨、奸擄焚掠、（八日專電）　 
[晋省府改組說不確]  
　　（北平）晋某要人抵平談、晋省府改組說不確、徐永昌定明日來平、晉公安管理處取消、公安事項歸民政廳、（八日專電） 
[李服膺抵平之任務]  
　　（北平）李服膺今抵平、其任務、㈠因張迭派員赴晋特來答聘、㈡與張接洽淸理三月份以前晋綏軍餉、（八日專電） 
[駐平日兵在天壇操演]  
　　（北平）日兵百餘名全體武裝、携機槍數架、赴天壇空地操演、（八日專電） 
[津和記廠女工罷工]  
　　（天津）英商和記打蛋廠、有女工二千餘人、工作甚苦、平時工作十小時、近又增加一小時、僅加工資銅元二枚、遂於七日全體罷工、八日經調解增加大洋三分遂復工、（八日專電） 
[徐永昌離并赴平]  
　　（太原）八日午、徐永昌離并赴平謁張、陳述晋省國難情形、並請開發晋軍一二月份餉、約半月後可返并（八日專電） 
[蕭之楚已進扺瓦廟]  
　　（漢口）蕭之楚電告、七日擊破瓦願集以西及李　之賀段殘匪、蕭本人進扺瓦 
廟、各部均聯絡追剿中、現賀段本人率衆竄至柳河李廟一帶、極形狼狽其竄江陵一股聞已由郭勛部解决、（八日專電） 
[漢市防水工程開標]  
　　（漢口）漢市防水工程已開標、由漢興昌建築公司包修、包價十二萬元、正式開工分三段、定六月底竣工、（八日專電） 
[黃任寰電告克復潯鄔]  
　　（汕頭）黃任寰電告、趙瀾·鄧輝·陳紹武三團、一日克潯鄔、在牛鬚崗與匪二百餘遇、擊潰之、（八日專電） 
[浙保安處長已離甬]  
　　（寗波）浙保安處長竺鳴濤到甬視察防務、已一星期、昨奉蔣委員長電召、今日上午八時、乘車返杭、聞到杭後、即晋京、（八日專電） 
[閩省府撤消鴉片公賣]  
　　（福州）公賣鴉片、省府已明令撤銷、但傳包捐者尙籌變相的辦法、（八日專電） 
[剌沈兇犯仍判死刑]  
　　（杭州）剌死沈定一兇犯錢家根、最高法院發回浙省三審、八日高法院仍宣判死刑、將執行、（八日專電） 
[臨海農民廣植烟苗]  
　　（杭州）浙臨海農民植烟苗甚廣、省府派兵兩營往剗除、（八日專電） 
[浙大校長赴京索欵]  
　　（杭州）浙大校長程天放八日赴京、面請發欠費、（八日專電） 
[李石曾張靜江到杭]  
　　（杭州）李石曾張靜江七日由京來杭、李赴滬、張往莫干山、（八日專電） 
[江陰要塞部查究謠言]  
　　（江陰）要塞司令因上海大晚報等載漢奸運動砲台、毫無根據、淆亂後方人心、已電請軍政部澈查、（八日專電） 
[沙洲貧民搶米風潮]  
　　（江陰）沙洲貧民發生搶米風潮、縣府設法制止、（八日專電） 
[江陰商團拿獲漢奸]  
　　（江陰）八日晨商團在黃龍村獲漢奸興化人趙桂臣男女五名並有日本銅元一枚、解縣訊辦、（八日專電） 
[蘇省府派委敎育人員]  
　　（鎭江）蘇省府八日委彭維基爲省松中校長、趙光濤爲省立徐州民敎館長、（八日專電） 
[蘇省府籌欵救濟農民]  
　　（　鎭江）蘇財實兩廳以春耕期迫、特向農民江蘇兩銀行、商籌二十萬元、爲太倉·嘉定·寳山·靑浦各處購貸種子肥料農具等費（八日專電） 
[蘇建廳籌畫進行塘工]  
　　（鎭江）董建廳長八日晚赴滬、商促進行江南塘工、（八日專電） 
國外要電 
[多瑙河問題四國會議破裂]  
　　英法與德意異見會議卒形成僵局德國反對優惠稅率布加利亞要求加盟各代表施展政治詭謀不脫數百年來之惡習路透七日倫敦電　聞英法意德四國會議、明日休會、大約將在日内瓦重行集議、以各國代表皆將於下得期中齊集於日内瓦、出席於軍縮大會也、研究多瑙河經濟問題之委員會集會終日、至晚五時始散、據可恃消息、委員會雖極力欲謀取解决此問題之方法、然終未能有眞正進步、以調和英法與意德間之異見、英法主張將多瑙河諸國成立一個聯盟、而德意則不贊同、午後集會、專研究關於多瑙河諸國經濟狀况之統計與資料、惟意見之不統一、與午前同、有數方面預料四國終可得一致之協定、但現正徴集某種資料、非一二小時所能獲得、故明日未必能成立協定也、據負責方面消息、今日所討論之主要點、爲某國應取銷其與多瑙河某　所訂最惠國條約下權利之建議、聞委員會在原則上、議定多瑙河諸國必須立於足以自給之基礎上、凡他國所給予之扶助、應以可使諸國自行發展而無需外來襄助爲標準、蓋以僅恃外來援助、决不足以避免多瑙河諸國之崩潰、而多瑙河諸國應自己成立關於其將來幸福之協定也、意德兩國以爲多瑙河各國如不全體參加會議、則會議必無、益並主張意國與布國皆應列入多瑙河諸國之内、又謂許多他國亦與多瑙河諸國之貿易有關、而其利益亦殊複雜、故欲得適合各方利益之提議、殆不可得云會議進行時表面極形懇摯、但與會者仍大施其捭闓之手段、不脫數百年來歐洲敵對國間之舊習、此種政治詭謀、使多瑙河諸國所遭之經濟困難、更形不可收拾、故討論之結果、遂成僵局、與會者雖衆口一詞、謂當急籌辦法、以救多瑙河諸國免遭破產之厄、而至開會後、主要問題竟置之不提、衆所爭論者、爲多瑙河五國應否締結關稅同盟、抑由每國與第三方面明訂條約、各持一說未能同意、因是會議進步乃爲中止、按以上二議、均須由全世界各國之與多瑙河諸國訂有最優惠國待遇條約者加以認可、歐洲許多政治家今方彼此猜疑有詭譎企圖之際、國聯財政經濟股主任沙爾德爵士所著題名「復原」一書、頃已出版、書中詳述釀成目下危局之經濟與政治原因、爵士貢獻於歐洲文明者僅有二途、一爲實現共同安全之理想、一爲互訂軍事聯盟、作世界大戰爭、二者必擇一行之、爵士又述及私家財團任意供給借欵所釀成之重大損失、僅瑞典克魯格杜爾公司貸與多瑙國諸國之欵、已近英金二千萬鎊云、 
　　路透八日倫敦電　四國會議已於今晨十一時三十分破裂、因對於挽救多瑙河　　 
諸國經濟困難、不能商得同意之計畫也據最後公報宣稱、列强皆以爲多瑙河諸國與其他各國當急取共同行動、置多瑙河諸國於穩固之基礎、此並爲歐洲經濟恢復之第一步驟、開會討論之後、其結果發現有許多經濟點、須續需研究、茲因國聯下星期將開重要會議、故四國會議不能繼續進行、惟四國仍將交換對保留各點之意見、及以最善方法續圖進步云云、觀此足證多瑙河諸國早獲援救之光明希望、今已消滅今所存之一綫希望、厥爲或能藉外交家之交換意見、及國聯之經濟討論、而排除萬難有所成就耳、此次英國代表團曾以極大之努力、融和各方面之異見此爲衆所公認、徒惜會議仍以意見歧異而政失敗、意外相格蘭第在會議終止時發言曰、事已畢矣、吾人已盡力之所能而爲之矣、德總代表蒲洛曰、余自初即知如此複雜問題、决非三日光陰所能解决者也、 
　　國民八日倫敦電　四國多瑙河會議、已切實拒絕組織多瑙河流域境内關稅聯盟之議、因其等於恢復往日之奥匈帝國經濟組織、不僅反對者衆、又復處處荊棘、甚難實現、再此次會議中、在事實上即對於多瑙河流域究應包含若干國、亦未能商得同意、此外各大會不願放棄其與多瑙河各邦商約内之最惠國權利、亦爲會議陷於僵局之一大原因、且爲促成拒絕組織關稅聯盟提議之一要素、蓋各强國甚致對於多瑙河各邦間暫時互相課優惠稅率、亦不得願輕許也、　 
　　國民八日蘇斐亞電　布加利亞政府已訓令其駐英公使致文英政府、重行申請在列强所擬救濟多瑙河經濟協定内、務將布加利亞列爲多瑙河諸邦之一、據公報發表、布國公文内力稱該邦財政亦如多瑙河其他各邦、枯竭達於極點、苟非同受救濟、勢將破產云云、 
[美國擬變更原定軍縮計劃]  
　　俾與他國程序適合史汀生昨赴日内瓦路透七日華盛頓電　國務卿史汀生今日聲稱、美國原定之軍縮計畫、現擬變更若干、美政府已討論擬改諸點、俾使美國計畫與他國程序相適合云、史汀生否認此間所傳渠將主張在日本佔據東三省時、美國不能縮减軍備之說、史汀生定明日赴日内瓦、 
[全印大會年會]  
　　政府雖加禁阻仍將定期舉行哈瓦斯七日阿拉哈巴電　印度國民大會領袖馬拉維亞向報界聲稱、國民大會年會、雖經政府禁止、仍將於四月二十四日在德里舉行、 
要聞 
[吉軍丁李堅决抗日]  
　　李桂林說降無效據沿江抗拒日軍農安爲義軍收復長春僞都大恐慌哈爾濱通訊、熙洽誘惑丁超李杜歸附、頃已絕望、緣彼此所爭者、爲兵權交出與否問題、熙洽僅允發放軍餉一批、餘悉拒絕、丁李亦不肯屈服故無結果、日方見丁李抗對之意甚堅、上月二十七日、乃迫熙洽軍警備第一旅·第七旅、突向亮珠河自衛軍猛進、擬攻丁李之不備、顧警備旅深長自衛軍、亦不願自相殘殺、故交鋒之始、不過向空發砲、日軍燭知用意、立以夭野旅團在後督戰、以機槍大砲壓陣、於是自衛軍遂與警備旅眞個開火、交戰終日、自衛軍極佔優勢、唯在哈議和之王之佑、此時乃被扣留、熙洽更電李桂林、假王之口氣、往說丁李停戰、李桂林因又專車去亮珠河、仍欲面丁超勸說、丁偕趙毅馮占海等、避往延壽、惟邢占淸陳德才以與李有特殊關係、仍與李會晤、李勸邢陳接受條件、集合於一面坡、聽憑發餉改編、當晚、丁超於延壽得信、即下令自衛軍退往方正、以免軍心紊亂、邢陳兩部、亦有二千餘衆、隨丁超退却、留下聽改編者、不足四營刻李桂林猶在哈綏綫辦理此事、丁超率部退方正後、二十九日以來、于深澂率僞吉林軍萬餘人、并得日軍長谷大野旅團之助、向方正猛攻、激戰兩日、日飛機數架、在空際投彈、城内起火多處、自衛軍一壁救火、一壁應戰、日機愛國號、因往來投彈、飛行甚低、爲自衛軍擊落、司機即死、至三十一日早間、宮占海之自衛軍、襲佔實縣、同時日軍因馳赴農安增援、敝軍兵力驟減、自衛軍遂猛力將于軍擊退、并追至高力帽子地方、將僞軍一旅擊潰、方正乃告無事、李杜則在依蘭整飭軍火及暫編義軍、爲長期之抵抗、前者在黑省泰來鎭之救國軍、亦到依蘭、經李編爲支隊、故雖少邢占淸陳德才兩部、以此替代、實力并未减削、至佔據賓、州之宮占海軍、因于深徴部協日軍逆襲、亦退回方正、昨聞高力帽子仍有激戰、于深徴僞軍、有被自衛軍包圍之說、駐哈日軍第二師團司令部、四月二日移往東鐵東綫烏吉密站、（距一面坡一百四十里）人員輜重、由東鐵掛專車一列運行、師團長多門亦隨往、聞係對磨刀石·牡、丹江·以上之救國軍王德林·劉振邦各部、施行總攻擊、王德林本人、率部在吉敦路進攻、敦化黃泥河子等處、王部千餘、已進展至東綫牡丹江站、劉振邦大部　　 
隊則在穆稜、最近復招有大刀隊二千名聲勢極大、日方深引爲慮、故急於進擊、但另聞第二師團部之移動、係爲便於指揮防俄軍事、將來或須移往橫道河子、至歸多門指揮之三旅團軍隊除村井旅團分散哈綏綫外、其天野·長谷·兩旅團則於三十一日、驰馳援農安、緣農安縣城距長春僞國都僅百二十華里、三月二十九日早五時、爲攻陷扶餘之救國義勇軍李靑山部七千衆收復、城内駐熙洽之騎旅第一旅劉玉崑部千五百名曾驅逐其旅長、投入救國軍、故縣城之收復、頗爲容易、當地原有長春日領分館、館員及日勸務兵并日僑等、均逃至長春、以致長春僞朝、極爲恐慌、又因駐兵無多、遂由日軍五百、警察三百、連同金璧東之守備隊千名、乘汽車多輛往禦、途次黃土嶺子、（距農安二十里）爲救國軍圍擊、擊斃無算輜重彈藥七汽車、祇逃出其一、三十日、日方增加滿鐵守備隊千名、連同熙洽之吉長守備隊及日飛機七架往攻、日軍以砲火猛擊、城内市街、均爲砲火所燬、死傷軍民無數、義軍依然沉着應戰、至晚將日軍擊退、三十一日午、日方改以飛機七架投彈轟炸、城内商民住宅、均爲火燬、 
 
 

Page 10

 
 
伹義軍仍不懼、至午後、日機回航而去、是日有莊稼人一股義匪三千名、於攻吉長路興隆山時、截獲熙洽之運輸隊軍火甚多、步槍多至二萬枝子彈七萬發、迫擊砲彈五萬發、均携以投入救國軍、日方更爲憂慮、於是除調天野·長谷·兩旅團外、并將開回朝鮮之嘉村旅團調回、定四月一日集中於黃土嶺子、二日下總攻擊令、同時張海鵬之匪軍騎兵四千、熙洽之匪軍三千、抵長守衛僞都、滿鐵守備隊司令森連、則奉本莊令爲指揮、昨已到長計劃、預料農安方面、必有激戰也、（四月一日） 
[調查團由漢過京北上]  
　　七日下午由浦出發預定九日下午抵平過蚌徐時均有歡迎調查團照預定程序於五日下午九時半離漢、何成濬等仍均登隆和輪歡送、李頓爵士操中語「敬祝康健」答之、當調查團由武昌參觀難民收容所及武漢大學歸來時、業已燈火萬家、惟見各校學生及童子軍、已在碼頭鵠立、斯時風沙甚厲、調查團心良不安、乃先行登船、與之作别、然後再登岸用膳、而以李頓爵士歸爲最遲、 
　　調查團在武漢所得印象、較預料爲佳、對武漢大學建築之壯麗、尤爲讚美、至於堤工、以爲太幼稚、恐不足以捍水患爲言、六日上午九時過九江、各界代表警備司令郭觫·縣知事蔣彝·仍登輪歡迎、惟顧代表已預電熊式輝、謝絕抬待、李頓爵士等均自由登岸游覧、但一小時即歸、各西人多購買磁器、以爲紀念、 
　　鐵道部平浦路代表、在船上議定專車開行時刻如下、㈠浦口開、七日下午四時、濟南到八日下午四時、㈡濟南開、八日下午七時、天津到、九日上午九時、㈢天津開、九日下午二時半、北平到、九日下午六時、 
　　招待組織議定下船上車程序、預計隆和於七日下午一時抵京、船泊江心、午餐仍在船上、餐後、上澄平渡輪赴浦口、下渡輪時、調查團先行、中日代表次之、餘則俟行李運畢、始隨同平浦路招待員上車、上車時須將該路所發徽章懸諸襟上、並憑所發特證依號尋覔床位至於行李、則由中國旅行社代運、貼紅色紙者置各人房内、貼綠色紙者、則須至北平後方可提取、徽章圓形綢質、上下棗紅色、上書歡迎二字、下爲國聯調查團五字、中白色、印平浦路徽、頗美觀、凡專車所不能戴之人員、則乘特别快車、於同日下午七時開、因中途不停留、可先調查團抵平、（七日由南京發） 
　　國聯調查團於七日午刻十二時半、乘隆和輪抵京、輪泊江心、俟澄平渡輪開到、一面搬運行李、一面李頓爵士等五人、即由顧維鈞代表陪同赴羅文幹外長私宅辭行、並閱覽一切重要文件、旋渡江登專車、於四時十分開行北上、 
　　車爲北寧路所有、係專備游歷團用者、較之歐美、並無遜色李頓爵士與馬柯迪伯爵共一車、克勞特將軍·麥考益少將·與希尼博士共一車、顧維鈞代表與其機要秘書一車、秘書長哈斯博士與副秘書長裴爾脫一車、日本吉田伊三郎代表與其機要秘書共一車、此五車除寢室外、皆有會客室、外此又有會議車一輛、餐車一輛、普通頭等臥車若干輛、行李車一輛、後以人數加多、取消另乘津浦通車前議、加掛藍鋼車頭等一輛、三等三輛、内部設備、華美非常、所用器具、多係本國自製、侍者亦經訓練、深諳西俗、鐵道部並派楊先分彭立可·津浦路派錢宗淵·楊金波·楊天運·趙國棟·北寗路派胡光鹿·譚耀宗·黃爵臣諸人隨車照料、、沿途除由防軍按段保護外、又由首都警備司令部派憲兵隨車保護、招待甚爲周密 
　　車過滁州·明光·及其他小站、均懸旗示敬、十時二十分至蚌埠、當地商界孫元甫·學界馬景常·農界李凌霄·工界邵子英、報界戴九峯·黨部夏時諸人、代表各界登車歡迎、並呈歡迎詞、 
　　調查團聞徐州已預備盛大之歡迎、但時在深夜、至爲不便、特由顧代表急電王均司令轉謝各界、萬勿勞駕、（八日由徐州發） 
自由談 
　　閘北江灣吳淞之一片焦土·應長印於吾人心目之中·並昭告世世子孫·永矢弗忘·[  鵑]  
[鋼刀九十九] [  張延祥]  
　　回憶辛亥革命時。劉伯溫燒餅歌及推背圖傳誦一時。余最喜其中『手執鋼刀九十九。殺盡胡兒方罷休』二句。蓋頗足資鼓勵也。昨又憶及。思索其意義。忽憶瀋案爲九月十八日夜十一點發動。稱爲「九十八案」。唯時已交十九日子時。正符「九十九」之數。滬案發生。十九路軍爲國殺賊。氣吞河山。而三將領之名隱含「九十九」之繼。蔣總指揮之蔣字頭有二個「十」蔡軍長之蔡字頭又二個「十」戴司令之戴字頭有一個「十」。中田字又一「十」。下共字又二個「十」戴司令名戟。下有一個「十」字。頭上一個「十」字則少一畫。可說十減一爲九。總計適符「九十九」。豈偶然哉。蔣總指揮之鼐字。意爲九鼎。蔡軍長之廷字意爲九廷。又隱示九九之數。 
　　第二句胡兒之『胡』字。分爲『古月』二字。可對『今日』。即今之日本也。蔡軍長之楷字右旁爲『比日』。戴司令之戟字含『戈日』。均有日字。與胡兒爲日本相關連。鋼刀則我之大刀隊。與日軍短兵相接也 
[戰後隨筆] [  鸚哥]  
　　滬戰吃緊的時候。美國兵在愛而近路開封路一帶佈滿了鐵絲網。把人家的大門都攔住了。現在滬戰已經轉向了西。槍聲漸遠終於聽不見了。但是愛而近路等地的鐵絲網依然攔住了人家的大門。還没拆卸。居民都要繞道。或是在空隙處鑽進去。當然是很不便利的。可是一個姓高的中年婦人却說。「這斷命鐵絲網不拆也好。用他替小兒子晒晒尿布倒嘸啥」。　 
　　Ｘ　　Ｘ　　　Ｘ　　　Ｘ 
小獅子的母親。每天朝晨提着空籃子出去。到晚總有滿滿的一籃燒焦了的木頭提回家。隔壁的王媽看着眼紅了。問小獅子的母親道。「你往那去搬來這許多木柴。」小獅子的母親却很得意地說。「我也犯了本錢的。每天要買三隻香蕉和一匣香烟給日本兵吃呢。」 
　　Ｘ　　Ｘ　　Ｘ　　　Ｘ　 
滬戰以後。閘北的狗比人還多幾倍。我到閘北去。注視狗身上的毛是發着光澤。並用很肥。狗的眼睛是紅的。看見生人。做着虎勢直撲上去。很是凶猛。 
生物學上說狗是狼的别種。雖於馴服在人家。可是牠仍然保有狼的根性。誠然誠然。 
[點滴] [  萍]  
　　難產之國難會議，會期既一再展緩，會員也分批敦聘，現政府。意態躍躇，據各方情形觀察，預測會議的結果，必難盡如人意，其惟一癓結，就在討論的範圍，僅限於禦侮·救災·綏靖三問題。這三項誠然是當前急務，然而外侮不自今日始，天災兵禍年年有，現政府歷年努力的成績，究有若干可以告慰於民衆？自身也應當深深的反省。所以欲解决今日的國難，在於「化除杜絕合作之黨治，實現全民協力之憲政」這纔是迫切的先决問題。 
啟事　本刋近以來稿擁擠。惟篇幅小。每篇字數暫以三百字爲限。敬希惠稿諸君注意。 
滬戰與軍器㈢[  一臧]  
　　手槍 
　　Pis　tol的種類很多。原係意大利所創造。大扺爲防禦與敵接近時用的。且因便利携帶而爲自衛的利器。軍隊用的手槍。還有信號手槍。Signal-Pistol瓦斯手槍。Gass-Pistol新式的自動手槍。可抵輕機關槍的效用。現在各國通常使用足以代表的。爲Velgman式自動手槍。其槍口的口徑。爲七耗六。發射的速度。在一分間有四八○。射達的距離。約八○○米突。這類手槍。東北工廠。能照樣倣造。九一八事變發生後。北大營兵工廠被日軍佔據。聽說失去了幾萬枝。所以他們用中國貨來打中國人。這一點。我們不得不感謝張學良的賜予至於我國原有的手槍。本爲極簡單的鐵製品。好像步槍一樣的。用火藥鐵子。技術既極幼稚。使用亦不很靈。每因引火的銅帽機關（用燐火紙造成。外罩以銅製的蓋）潮濕。即不能發射。且因裝置火藥過多。鐵製槍筒。常常發生爆裂。甲午之役。曾被日軍奪去兩三枝。現今陳列在東京九段上遊龍館内。記者的腦中。到現在還歷歷不忘的。至於這回滬變。在閘北江灣陣地。被我軍截獲的手槍。多爲日本南部式的自動手槍與十四年式的自動手槍。這類手槍。是日本人改良印度副王送給豐臣秀吉與貝路里Beloly送給的六連發手槍。參照Velgman式所改良的。 
[戎馬雙樓記（二九）] [  求幸福齋主人]  
　　第四回　婚約逼人來游移自擾　宼氛掠地去釁始重開誰知安玉田被伊糾纒得過久。無心感領盛情。反膩煩這種瑣碎。只冷冷的回答道。算了罷。時候已不早。我也就快要睡了。等我明早起來自己換罷。似這般類于下逐客令的拒絕。殆無異于將一杓冰水潑在伊沸熱的心情上。自使伊掃興不淺。然而尙未成婚的愛人。被此總須保持着一點客氣的。况且女子在禮防的外表上。還更要自尊自重一些。當下就不便表示爭持。尤不能再行留逗。無意識地側耳一聽。院落裏寂靜無聲。全公庽的隣客們大概都已入了睡鄉了。再看那書桌上的鐘。針尖已快走到一點。悵悵然發出極不自然的苦笑來道。不覺的就摸索到這般晚了呢。不獨你應當早些安歇。連我也就要走了。好在你我的事情。已談得有了頭緒。明天你只請魏先生作介紹人。那還不容易說妥嗎。到晚上我仍來這裏看你。一切還好再談呢。安玉田也不再挽留。便也親身送伊到大門外。並替你雇車。伊臨行還再三叮囑他。明晚務必在公庽中等候着伊。他没口子的只答應是。就把伊打發走了。回得房來。忙着就上床攤被睡覺。可是總像有一件事似一塊大石頭般橫亘在他的胸中。使他翻來覆去不以安然入睡。他自然也思索過。這就是李問霞逼他宣布婚約的那件事。但婚約是出于自願而早已秘密對伊口頭訂妥的。問心實并無翻悔或推諉的意思。但很奇怪的在有些不可解之間。又似乎老覺得是不願宣布。并不肯急於如此定局。然而這又究竟是期待些什麽呢。只消一閉上眼來。那個名貴華美的梁笑雲。倩影兒就在他腦幕中湧現了。不過梁笑雲齊大非偶。他不是不知道的。他對於伊實不應該有什期待。只是冥冥中總似有一種神或魔在逼促着他。老是死不下這條心。而必須姑且期待着。縱然明知無益。郤總以爲將來必有奇妙的機會的到來。而可以得着意外的收穫。 
 
 

Page 11

 
 
商業新聞 
[金融標金趨勢穩健]  
　　續漲四兩强昨標金趨勢挺秀、曾一度衝出七百十兩之外、初以海外銀市跌風不息即漲、已見七百十二兩八錢新高價、旋後起落不　、殆外匯英平美堅之異趨、蓋以匯兌暴落之故、無如時局不佳、大户傾售、遂轉萎挫、午刻僅計七百零五兩之間、後市益軟、惟市况平和、全日不過九兩左右高低、終則續漲四兩零、人心仍處恍惚中、茲將前後市狀况記後、 
　　早間以秀爲萎　自早晨五月份開盤狂漲十一兩二錢、計七百十一兩半、大條銀跌十六分之三、銀價小八分之三、私電跌十六分之九、繼則回落一兩半、當即漲上二兩餘、爲十二兩八錢、因志豐永·恒餘·及零户空頭急進也嗣後賣者逾恒計大德成·益餘·志豐永·同太昌·及大連帮等聯袂而售、遂降五兩、至六月份英金向結八便士、直至九點三十分先令揭佈勿動、美金則小去二五、斯時金價爲零七兩六七錢、續又跌至○六兩二錢、而孟買買去六月英金一八○六二五、後以恒餘·義豐永·大德成·等紛紛爭購、並以某銀行開去現金一百餘條故又提高五兩零惟半小時間有一兩數錢盤頭、直至十點一刻爲十一兩半、詎賣風陡熾、投機者吳某及大與永·志豐永·乾昌祥·福餘·元康祥·等等前來出售、實乃早間開盤過大尤因時局不寗之勢、價乃不支、不逾半小時竟貶落六七兩、十點三刻爲零四兩八錢、以後似見和緩、計有二兩餘廻旋、各號出納無常十一點零爲零七南半、十一點三刻五兩一錢、時又加上一兩三四錢、交易有限、午收零五兩七錢、揭價計爲七百七十四兩、計撳六十七八兩至六十二三兩、午收六十七八兩、 
　　後市異常平疲　後市開盤零五兩半、繼因義豐永大德成同泰昌等進當漲三兩餘、爲零八兩七錢、二點二十分復見小面乃恒昌永恒餘廣帮益豐興奮賣出多頭、兼之現先令可結一八零六二五、麥行出現花旗三十一元六二五、至三點一刻爲零四兩、入後乾昌祥等買進加至零六兩、三點半至四點時、祇數錢上下、在零六兩之間、、厥後賣方不絕、降爲四兩、迨四點三十分收市零四兩半、較前天計加四兩二錢、查一日間最大十二兩八錢、最小零四錢、相差八兩八錢、揭價計撳六十五兩至七十兩、登賬七兩至零六兩、補水七百兩下午六百九十九兩、赤條計加三兩七錢半至四兩七錢半同業中互相成交、客銷仍少、 
　　各號交易複雜　檯面上交易統計、義豐永·大德成·元康祥·裕和·恒康永·恒昌永均進萬興·順利·大興永·志豐永·福泰亨·福餘及吳其均出、元茂永·源泰·同泰昌出入甚忙、下午義豐永·大德成·鴻康永均志豐永·恒餘·恒昌永均出、其餘各行、頗形複雜、 
[外滙局勢尚緊]  
　　昨匯豐掛牌各匯稍有變遷惟英金勿更、仍爲一先令七辨士七五、美匯已縮二五、計三十一元、香港加一二五、計爲七十五兩七五印匯减二五、法郎縮九元、荷滙小去七五德匯跌一元半、坡滙未動至於銀行所成交之價英平美緊蓋亦匯兌復跌之趨勢、惟自早間均挺、旋後回鬆、乃金價由鋒轉平、午後匯票金市咸似萎挫、　　 
結果比前天尙好、而英金不相軒輕、美金縮二五、英匯掉期今始、已與美滙相同、亦以近挺遠鬆焉、查金帮以美金仍占空頭、然數上月爲少、　近日　　　　大半麥聯也、莫侖似羅多銅、昨天交易不鮮、計英約六七萬鎊、孟實略　、又　金成交七八十萬元、求過於供、乃扒近出遠云、 
　　英匯　内盤全日不過一二五升降近遠期相差○六二五、自早市賣出價近期一先令七辨士八七五、遠期九三七五買價照加○六二五、盤根與美豐互做六月八辨士、浙江華比亦出六月同價、三井出○六二五、（孟買單）上海進○六二五、（大連帮出）午收出價八辨士至○六二五買儘○六二五至一二五、下午三井出現○六二五、收市賣價同爲○六二五、買價一二五、 
　　美匯　内盤有三七五差度、掉期大約二五、自早市賣出價近期三十一元三七五遠期六八七五買價加一二五、華義和中行對做六月三十一元六二五、荷磯出五月六八七五、浙江出六月八七五、又出五月三十二元、三井出六八七五、安達出六月八一二五、盤根進七月三十二元、住支出六月三十一元七五、匯豐進現六二五、盤根進七月三十一元九三七五、又與三井互做八七五上海出五月六八七五、匯豐出六月七五、午收賣價六八七五、至八七五、買價八一二五至三十二元、下午匯豐出五月七五、麥行出現六二五、（大連帮進）和豐上海互做六月六八七五、麥行進七月九三七五、（大連帮出）三菱出五月七五、中孚買七月三十二元、收市近期出價六八七五、買價八一二五、遠期出價九三七五、買價三十二元○六二五、又掛牌一元合銀三兩二錢二分五八云、 
[大條銀跌風愈厲]  
　　昨接倫敦來電、大條銀跌風更烈、計近期縮一八七五、爲十六便士八一二五、遠期亦跌一八七五、計十六便士八七五、脚地投機家賣出、中國在低價買進、市平穩、收市後大致缺乏賣户、市况亦穩、又接紐約來電、美銀價亦縮三七五、計現貨爲二角八分三七五、倫滬先令短去零六二五、爲一先令八便士三七五、孟買近期小去十五安那、爲五十二羅比十安那、遠期亦跌十五安那、計五十三羅比十二安那、英對美跌去一分七五、爲三元七角八分半、美對英亦小四分、計三元七角七分二五云、 
[厘市萎靡不振]  
　　昨市洋厘以交易淸淡、萎靡不振、早市爲七錢○八厘半、午市僅爲七錢○七厘八毫七忽半、賣氣依然囂張、故大看去恐有續下之現象也、銀拆早午同爲一錢五分、與前日同、銀行掛牌仍爲六分、劃頭加水改跌一錢、計爲三錢、做出滙劃　欵早市二十五萬、午市三十二萬五千、鈔票早市一萬、午市二萬五千、銀行支單五萬七千、互市交易、兩市六十五萬、洋户往來四十餘萬、各種收解消息、計華商銀行收解各欵四百三十餘萬、押匯欵五十餘萬、電匯三十餘萬、滙兌收解四十餘萬、錢莊洋公單收解三百九十餘萬、銀公單收解三千一百餘萬、洋頭劃欵一百二十餘萬、銀劃頭欵二百十餘萬、小錢莊交易三十餘萬、輔幣江南小洋早市爲六錢一分六厘二毫半、午市爲六錢一分五厘半、交易早市二午角、午市一千五百角、廣東小洋早市爲六錢一分七厘七毫半、午市同價、交易早市七萬角、午市四萬角、銅元仍爲四百○七千五百文、與前日亦同、 
[繭茶欵墊放情形]  
　　時屆春季、江浙各屬之繭茶產區、新貨行將次第登塲、滬埠業此之行商、在往年早有預備、爭先分途進行、而今年則此將當令之候、　然無聲、然究其停頓之内容、則因目前金融界不能盡量放欵、以致巧婦難爲無米之炊、即有機會可圖、其如力量弗逮何、復據金融界方面消息、對於繭茶用途、並非一概吝而不與、大致　其殺實可　者、仍有效欵可能、不過非若上年之可以　押欵、或偕用墊放者、蓋今年對於繭茶用欵、作爲信用往來、猶之銀行之活期動支也、就最近一二　期中、銀行方面、已有一百餘萬放出、而錢莊往來放欵、亦近百萬、（一說已逾百萬上、）但繭茶業對茲些微欵項、車薪杯水、相差甚大、須得有大規模之銀團、出而維持、或可從事採辦新貨耳按目前新茶、確將上市、而繭汛尙早、正可從事未雨綢轇也、 
[紗花棉紗呈淸淡之象]  
　　棉紗市情、益見疲象和平會議、又成僵局、致人心不免惶慮、而金融難以鬆動、因此各帮均無生色、銷路滯鈍、至于内地都受銀根影響、紗銷杜絕、如之外棉狀况十分悲觀、於是紗市前途、仍難樂觀也、三十二支跌風劇烈、午後暗中跌去數兩、但行情尙未發表、測之大勢情形、市價仍有趨跌之盧、查全日各帮買去統計三百包、行情細紗跌二三兩不等、二十支紗跌五錢五錢至七錢半、客帮由四川進二百包、江西進四十包、内地進十包、寗波進三十八包、汕頭進四十五包、福建進五包、南洋進五包、蕪湖進五包、同行中進四十包云、 
[原棉市極黯澹]  
　　棉花市况依然疲弱、現銷異常岑寂、因美印棉市趨疲、且跌風銳烈、五月期六分　綫業已跌破、於是各廠鑒于世界棉業衰敗、心思愈淡、然有一部、份雖有辦量、但對于價格欲低廉、遂有吸收之意惟賣方以交通受日軍影響、來源艱難、不願過于遷就、因之市情極形暗澹矣、 
[美英棉須跌不已]  
　　昨日美棉初因華爾街不振、買房缺乏而疲、後因一部份補空而堅、計期貨跌一至六磅音、現貨跌五磅音、英棉期貨跌二點、現貨跌九點埃、及棉現貨跌十五點、印棉市况堅穩、白羅溪跌零五羅比、原電錄左、（七日電） 
　　美棉　　　比上日　合申規　　　英棉　　比上日　　合申規五　五九六跌　跌六　二五·六０　五　四三九跌二　二九·四０七　六一六　　五　　二六·四０　七　四二七　二　二九·三０十　六四一　　四　　二七·五０　十　四三九　二　二九·四０十二六五七　　二　　二八·二０　十二四四三　二　二九·七０一　六六六　　三　　二八·七０　一　四四五　二　二九·八０三　六八二　　一　　二九·三０　現　四七０　九　三二·三０現　六０五　　五　　二六·００埃及六五　一五　　四四·００白羅溪一七六·七五　跌０·五　二七·六０ 
[糧食變元驟漲半元]  
　　滬南　昨各帮來源綠天氣不正扺埤更少、本城店胃早間大風交作買方態度淸淡、鮮頂成交無幾、中關貨轉活、產地貨色逐步喊緊、蘇同帮行情又增一二角、早薄二稻浦積稍有、寗胃濟淡、本城銷路稍形轉活、故市頓提二角光景、洋杜尖去路平常、價無漲跌、變元昨到二百石、酒户當日如數斛脫、價猛跳半元、 
　　滬北　昨日西路來源不滿十號、本街交易比前市爲淡、薄稻點心店需要尙殷、行情喊起二角零、蘇常頂貨價與前盤相仿、中關略提五分、早稻及洋尖到銷二敵、故趨勢續挺河廠各貨斛脫三千五百擔左右、 
[洋米漢銷停頓之原因]  
　　江西開禁運漢二萬包洋米本街鄉莊有續辦海島易有觀去　光　昨日洋米市况、初聞漢口帮停手　　、南形情軟、糧有崇明帮在市　去數百包、本街　　亦有繼續間裨市面仍得站立、漢口帮停辦之原因、乃係新近江西開禁、已有贛軸二萬包直接裝到漢口、此後或須續裝、且傳湘省亦有開禁之嚴、故漢帮就近問津、申地去化頓少、惟本街鄉莊胃口尙佳、申市尙可支站也、 
　　本市客秈存底、早經空　輪運久無來源、火車斷後亦乏到頭、即有少數由民船等轉崛運到、數亦不多、客元存底尙有、江西機元千餘包、昨由北洋　泉島帮辦去一百三十六包、價十四元三角云、 
[粉價已達二兩一錢關]  
　　期貨兩買甚吐··價又上漲一分昨日粉市、上下兩市中迄居逐步上升之象、五月期兵船牌乃爲廠客雙方所抬撑、漲勢更烈、價乃大至二兩○九分半、又比前日大起一分現粉跟好二厘半、六月期雖無正式抛出、但市價已跨過二兩一錢之關矣、統市期貨交易甚旺、進出有十萬左右、但均係淨户買賣、非客户之實消胃口、一日間時進時出、市面更形熱鬧云、 
[糖市粗砂白劃市轉平]  
　　昨　市公會劃盤交易仍寥、因自路貨猛開後、人氣略平之故、荷糖二十四號粗砂白挫跌至十三兩一錢、無手甚懈、趨勢尙見穩定、應細砂白十三兩二錢、十八號中砂白十二兩七錢、進出亦殊零落、太古精Ｂ麥十六兩二錢、出户缺乏、ＨＸ嘜十四兩五錢半升至六錢、ＨＭ嘜十三兩五錢二分半、Ｈ嘜十二兩二錢交易頗盛、市形均屬俏秀非常云、 
[絲茶洋莊絲市轉趨堅漲]  
　　昨日本埠洋莊絲市、漸呈活動、緣各歐莊鑒於華絲商堅持價漲方售、故均分電各總行報告一切、昨晨紐約等埠復電至滬、絲價轉趨漲勢、昨由藍樂璧進白廠經三十包、怡和進川黃廠經四十五包價均堅漲云、 
[疋頭本街動辦粗斜紋]  
　　疋頭市况、邇日趨勢平定、實銷因大局未定故一時難呈佳象、内地帮幾完全停頓、寗波温台等埠尙形活動、然採辦亦屬有限、國產嗶嘰步步下落、鴻章三羊售三錢七分半、江陰貨放鶴亭三錢一分半、全紗之綸昌貨祇售二錢六分、直貢呢江陰貨亦售三錢一分、半校上年冬季跌去達五六分、西貨之素府綢跌勢甚烈、和康得貨開三錢七分半、裁記五錢半、下身元羽綢殊形缺乏、故洋拿面大有無處搜羅之概、惟下身貨現已紛紛改做、粗斜紋染元色踏光可與東貨之元光斜並用、故粗斜紋有意外之去路、昨三魚爲五兩二錢半、三兎五兩二錢貓應五兩一錢、細布細斜昨市平定、粗布有見軟之象云、 
[五金英鋼板俏後回疲]  
　　英鋼板新近交易又呈呆木、致標準暗軟、刻市二厘半售九兩五錢、五厘六兩五錢、七厘半六兩一錢半、一分五兩五錢、比上開市行盤均各回落二三錢不等、據公會消息、因成本浩大、頗有討論維持之勢、惟洋行現貨紛紛向市上兜售、而囤户存貨亦有回出、因供過於求、殊有回俏乏術之概也、 
 
 

Page 12

 
 
   
 
 

Page 13

 
 
[波言軍費佛]  
　　惟十九路軍曾有一朝「養兵千日用在一朝」這是一句有經騐有理智的古話，但是既說養兵，天然不能無費，故兵費原是國家正當支出的大宗經費，也是人民應當供給的一種負擔· 
　　昨見京電，全國軍費，經政府核定每月爲一千萬元，由財部籌撥，若照這電大致看來，原不是一椿希奇古怪的事，不過我算算，每月爲一千萬元，則每年爲一萬二千萬元，不知政府每年全部收入有幾，我不曉得，不過我想起，政府中尙有所謂敎育費實業費等等，關係亦十分重要，不知政府每月議定若干，倘也照軍費每月一千萬元一千萬元的支配，是否政府有此相當收入· 
這一問題，我且不管，現在所要談的，就是政府所核定的一千萬元由財部籌撥的，不知這一千萬元財部從何處籌來？我想必定是我們一般老百姓斑斑汗血所積成的，一般老百姓終日勞力所得而拿出一部分來供給的· 
　　更試問老百姓爲什麽要去供給這樣巨大的經費？爲什麽老百姓情情願願拿出來供給？因爲兵的責任原是「衛國衛民」的四個大字，就是上面所說的「用在一朝」·唉！ 
我想起這一朝·我且看這一朝· 
大众文藝 
[哀墨子閒話補正陳柱尊]  
　　柱著墨子閒詁補正，窮十餘年之力，搜百數十家之言，成書數十萬言，侯官陳石遺先生許爲孫仲容諍友，錫山唐蔚芝先生稱爲集墨學之大成，五年前交商務書館排印，用五號字印成千餘頁，將裝訂矣，商務書館爲日軍所燬，吾書遂及於難，作詩哀之· 
　　誰憐非戰說千回。又見空前戰禍開。兼愛有心同上帝。（墨說有與耶敎相合者）不黔無計弭秦灰。歲時閱歷風塵黯。燕郢讐成鼓角哀。孤負十年朋好意。催書芳信枉頻來。（十餘年來墨學大興，海内學者來函問余書出版者頗衆，） 
[飛將軍歌夢苕主]  
　　航空軍第六隊黃副隊長毓全，精馭空術，二月五日，在上海眞茹作戰殉難，初，第六隊飛機員朱達，先負傷下降，毓全見時機危迫，即騰身上機，起飛應戰，詎機身已被巨創，未及審視，起升不及百尺，即下墜，人機並殞· 
　　毒龍噴火燒天根，雷車翻天天畫昏，吳淞江頭雲抹漆，神焦鬼爛無逃門，敵機百架我機十，上下環攻事益急，一機無聲忽下天，鴉陣來追勢將及，將軍天外忽飛來，眼見黑影顚塵埃，力拯同袍出死地，旋車重向天門，開將軍身手雲中翤，扶搖不覺天池窄，慣縛靑虬絕海行，雷鞭風駟皆辟易，躍跨腥雲追賊飛，鵬翼已鍛所不知，培風直上未十丈，人機立墮成瓊糜，將軍身死心未死，不能殲敵心所恥，今以一死酬國恩，氣作長虹燭天紫，安得將軍千百人，長飛直壓扶桑津，粉碎三山不知處，毌令碧海重生塵， 
大衆科学 
[屍毒儲]  
　　在閘北吳淞砲聲停止的第二天，我到閘北去一看，使我痛心欲絕，在平時熙熙攘攘的街市里巷，到處都是些華人的屍體，前天，我又去環覩一週，這些屍體固然不見了，但在附近的田地上，都是淺墳壘壘，行經其旁，空氣與他處大别，我因此想到，這些忠厚的華人，固已被敵人的槍砲殘殺了，但是他們很不願意遺留在人間的屍毒，却在那隨着漸漸溫暖天氣發瀉了·我於是做這篇屍毒，一方面爲死者表示哀慨，一方面爲對日奮鬥者以作參考· 
　　動物或人體腐敗時，其中所含的氣質有機物，經一種細菌作用，而生成各種屍毒，這是一類有鹼性的毒物，其毒性的强弱各不相同，據科柏逹的研究，肉體腐敗二四至二八小時後，就有屍毒發生，毒性最强，所含毒素呌紐林（VelgmnNaeurine)至五六日後，則毒性較弱，屍毒的化學組織雖未確定，但用植物鹼試騐法，皆起顯著之反應，故法化學家檢騐屍體毒物時，必用植物鹼法行多種試騐後，而决定死者生前中某種植物鹼而死， 
　　屍毒對生物所起之生理反應，往往與植物鹼不同，故中毒致死者頗多，因屍毒所含之主要毒素紐林，毒素甚强·其中毒之生理作用，在能使神經系瘋癱及心臓惡化，所起病徴，爲眩晕，嘔吐，瀉痢，瞳孔放大，脈搏微弱，四肢寒冷，卒至週身麻痺，喪失知覺而死，至於解屍毒的方法。通常皆用阿特洛品，因阿特洛品，能與紐林起相反作用· 
隨便談談 
[闊人的闊事魯顰]  
　　社會間的闊人，以浪費博取名譽，和獃子雖然名義上不相同，其實實際方面也差不多，因爲闊人所做的闊事，和獃人所做的獃事，相差實無幾耳，今且舉兩椿闊人闊事爲例，用來證明我的見解· 
　　某主席夫人家住上海公共租界西區，和小菜塲本來相近，但是她每天早晨不往附近的小茶塲購辦蔬菜，說是價錢太貴，於是乎她每天坐着汽車到閘北蒙古路去採辦魚肉，這一種闊的節儉方法，如果拿汽車軋司林和從小菜方面省下來的錢相比較，可以做闊和獃相近的一證· 
　　我的朋友在某富翁家裏敎書，最近這位東翁因爲訟累而家產被封，我那朋友也不得不每日去到那卑小的臨时寓處去上課，這位東翁先生因爲要省一頓晚餐，每天下午六時敎讀完畢後，以汽車送先生返家果腹，（因爲我的朋友住在滬西）這又是一個闊算盤，和獃人相近的一證· 
東西南北 
[無線電是亡國利器綿翼]  
　　有許多人見了這個題目，一定覺得很奇怪，無線電是近代物質文明·科學發達的最新結晶·因着無線電的發明，而予人們以不少便利；每個國家都恃以爲軍事上交通上的利器，怎麽是亡國的利器呢？並且英美各國無線電都比中國發達，怎麽他們不亡國，反因而日臻富强，到中國來，便變成亡國的利器呢？ 
　　無論一件什麽事，總逃不了好壞兩方面的·譬如現代種種科學的新發明，在好的方面，固然是科學愈發達，物質愈文明，得到不少的享受，但是從壞的方面看，却科學愈發達，殺人愈便利，人類愈臻野蠻，恰是相反，無線電亦是如此，善利用之·則日臻富强，不善利用之，便是亡國的利器·　 
　　在歐美各國，差不多每家都裝有無線電·他們的目的是要使全國消息靈通，所以一出大事，即由無線電台播送，一霎時全國的人民都知道了·其次便是請名人演講，使人民增加智識·娱樂是最不注重的一個目的，但是中國恰與此相反，娱樂是最要的目的，每天播送的，完全是娱樂的節目·至於名人演講，或國家大事，則着實難得·像一二八這樣的事，日本在一小時内，全國都已知道了，中國直要到明天翻開報紙，才知道，這不是一件顯而易見的事實嗎？ 
因爲中國的裝置無線電的目的是娱樂，所以一班資產階級同有閒階級的人們，從前還要走出來才能得到視聽之樂的，現在只要裝了無線電，連大門都不必出，可以得到種種的娱樂，於是在家鎭日的陪着妻妾，姿情淫樂，天大的事，也不管了，眞是一機在手，萬念俱空·幸虧現在中國還不能人人裝着無線電，不然，豈非國家大事，没人管賬了嗎？此時不亡，更待何時？ 
我很熱烈地希望國内無線電界，關於這一點注意及之· 
譚灜 
[大學生的戀愛病一臧]  
　　美國米梭里州立大學校長亞爾白德黑葛爾博士，爲解决一般大學生的戀愛病，發表很有趣的意見， 
他說要使學生靜心求學，先把他們的戀愛病解决爲第一要件，要解决這毛病，就是贊助他們的愛人結婚，因爲多數的男女學生，在敎室内上課的時候，常常眉來眼去，他們的腦中，對於敎員的講解，視而不見，聽而不聞，敎員有所詢題，瞠目不知所答，等到退課的時候，急急跑到休息室裏，找尋那各人所愛的學生，自獻殷懃，若是尋不到那愛人，大半都曠課出去了， 
每天淸晨到校上課，趕緊站在門外等候，散校以後，有男子雙方相愛的，固然一對一對的快快樂樂同去出了，若是没有搭配的人，他們好像喪家的狗，踱來踱去，埀頭喪氣，弄得各種功課，都置之九霄雲外，因此平常成績很好的學生，一旦染了這戀愛病，每逢試騐的結果，没有一個能及格的，那末，要學生向學，第一要把他們的病症解决，這是我（黑葛爾博士）過去經騐所得的，照我的意見，大凡大學内的學生，如有患單思想病人，最好設一個徴求婚姻意見箱，那一個學生看中那一位人，儘可記名投票，開票以後，如有三四個男學生，都想中雀屏的選時，可使這學生自由選擇，這是非常公正的，黑葛爾博士又說將來大學生結婚者增加時，學校内應附設育兒所，免得他們多有掛念 
[市場訊]  
　　醫藥評論社　醫藥評論社訊醫藥評論社、於民國十七年冬、由海上醫博褚民誼、汪企張、余雲岫、謝應瑞、周夢白等數十醫藥師所發起、旋公推褚民誼博士爲總編輯發行醫藥評論半月刋、三載以還、已出至七十餘期、其中言論、不分新舊醫藥、無不抉微擷妙、加以嚴正精確之月旦、一紙風行、海内外訂閱者數以千計、近者日人逞暴、蔑視公理、爰將其假名醫藥、侵略我國之黑幕、予以逐項揭破、並將中藥、及他國藥品之可代替日藥者列表搜集他如綠氣砲、毒瓦斯等科學防禦之文字、亦多研究刋載、訂閱全年廿四册、祗收郵費一元、索閱散本函亞爾培路四○八號、附郵五分即寄、 
　　中華英文日夜校　南京路南石路口中華英文日夜校、開設滬杭多年、係西人來門博士與宋自强博士所創辦、該校所特設之個别班與特别班、成绩列優美、蓋其敎授法適合學者相當程度、非常詳細認眞、學課與時間均得以隨學者自定、使學者不防正當工作、早夜隨便、隨到隨敎、故入該班報名者、極爲踴躍 
 
 

Page 14

 
 
   
 
 

Page 15

 
 
   
 
 

Page 16

 
 
   
 
