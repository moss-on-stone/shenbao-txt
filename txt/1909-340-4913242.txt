# 1909 - 340 - 4913242

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章十一月初一日内閣奉 
　　上諭軍機大臣上學習行走尚書戴鴻慈着加恩賞穿帶膆貂褂欽此軍機大臣署名奕劻世續鹿傳霖那桐戴鴻慈 
　　宮門抄十一月初一日召見軍機陳夔龍韓大武傑靈 
交旨 
　　十月二十四日軍機大臣欽奉 
　　諭旨貝勒載河洵等奏讒陳現修崇陵工程情形並冬令暫停興作一摺知道了又奏位運石　　料沿途支搭浮橋等工估計工料一片又奏改派監修一片均著依議欽此 
　　十月二十五日軍機大臣欽奉 
　　諭旨翰林院侍講景潤奏敬陳管見一摺著憲政編查知道欽此 
論說 
[改良教育淺說]  
　　一定時間千仞之山。非攀援所可幾。羣丈之屋。必拾級而始登。雖躐等驟進無益也。古之敎法。就個人計。學無定時。今之教法。合衆人計。學有定時。未經入校之先。即知某日某科讀何書。某年某月可卒業。程度相接。井然有條。循序而進。自獲。効果。日本敎科書。經文部省檢定。通國一律。每學期授若干課。每若干學期爲卒業期。從無參差遲速之獘。維新以前。童塾修業時間。亦自朝至暮。終日兀坐。其情形與中國同。後研究敎育者知其無益而且有害。乃改良之。一星期必休假一日。今其國中。自中學校以上。授課時間。每日以六小時爲限。每星期不得過三十六小時。小學校兒童。每日以五小時爲限。每星期不得過三十小時。學科之難者。敎授任先。又不得過久以傷腦力。日本教育家言。兒童十歳至十二歳。腦力未足。習算至四十分鐘之久。即不能勝。故亦立法限制之。又暑假年假。皆由政府頒定日期。以免過勞過逸之害。今我國以儒材孔亟。小學校教授時刻。每星期多定爲三十六小時。而敎科書。又叅差不一。有一學期之。課本。經兩學期尚講授未畢者。有星期日亦責其背誦或習字者。雖兒童心志未定。不可使其過於暇逸。亦不可令之過於勞苦。此於生理上亦有關係而亟宜改良者也。又日本學制新定之初。富家子弟。或未及六歳。即命就學。以爲層累而上。易入大學。不知兒童入學太早。亦易傷害腦筋。旋經文部省飭。禁其風始息。此種弊病。我國恐亦不免。將來强迫敎育實行之時。似亦宜注意及此。而不可徒從事。於强迫之命令也。 
　　一求簡易日本尋常小學校。祗用漢字一千二百。高等小學校用漢字三千。現行新聞紙。限定漢字三千周轉。即辭可逹意。而且人人皆能通解。該國文部省。恒言文字如一種機器。求其靈便適用而止。勿使國民成爲一部死字典。誠哉是言。我國字數旣繁。識别尤不易。但求其能識字。已非數年之功不辦。而其實適用之字。正未必多。無怪日人呼博記無用者爲我國康熙字典也。今我國旣不能發明一種簡便之新字。則惟有不取背誦。但識書中意義。以尋常談括令兒童解說之一法。一可研究義理。二可練習語言。以防了於口不了於心之弊。蓋敎兒童之法。愈淺近愈易進步。日本東京高等師範附屬小學校。其所用敎科書。較他校爲淺近。而進步反速。此亦一明証也。吳京卿東遊叢錄。記文部省某大臣之言曰。文字有死生。貴國字典。所收十餘萬字。而適用者止三四千。此外皆死字耳。以死字雜於生字之間。徒擾亂人之腦筋。耗損人之記憶力。其言最確。而我國教育家。猶往往取無用之死字。責兒童以背誦。以爲兒童不使背誦。不能有記憶力。正不知耗損兒童之腦力幾何也。今學部簡易識字課本。已經頒發試用。將來此項課本。果能通行。我國教育界之進步。或較今日爲速。而尤以但取講解不取背誦爲第一要義。此亦今之從事敎育者。所宜法意者也。 
　　一重近事德國小學校教歷史。多述維廉今皇。取毛奇俾斯麥大破法國一事。以興起其忠愛之心。日本學校教歷史。亦多取明治維新之事蹟。而後漸及古事。且有援引最近新聞紙之事。即用之爲講義者。蓋事愈近則愈確。兒童之興趣愈濃。且可養成兒童意識上之判斷力。非如古事之枯索無味也。我國教歷史者。每述三皇五帝之陳蹟。其事其人。旣極繁重。教員取一學期之課本。觸類引伸。編爲講義。有更兩三學期而不能畢事者。而所引事實。又多枯索無味。徒使兒童腦力。日就昏沈而已。不寗惟是。我國小學校之歷史教科書。起皇古而迄本朝。不過稍略焉耳。迨中學則充其事實而稍詳迨高等則又充其事實而稍詳。重疊反覆。聽者亦幾於厭聞矣。則何如取法德日兩國。小學校中。先教以本朝最近之歷史。然後倒推而上。升級愈進。則陳義漸高。而更删除繁瑣無用之事實。專取忠勇信義之事敎之。以長其愛國之精神。生其道德之觀念。則史學亦庶有價値乎。　　（未完） 
 
 

Page 4

 
 
專電 
[電一（北京）]  
　　駐美欽使電奏美政府會議嗣後借欵中國須以有主權者作抵方准立約臣意該國借欵中國意在擴張勢力故必欲以有主權者作抵然主權關係國勢勢弱而失主權無異失國川粤路欵苟可免借不如作罷奉旨外部知道 
[電二（北京）]  
　　攝政王傳諭陳夔龍北洋糜費甚鉅應力加整頓用人尤應加嚴並諭迅速請訓赴任 
[電三（北京）]  
　　新直督陳夔龍奏劉安溎等捐欵請奬奉旨著照所請 
[電四（北京）]  
　　外務部電東三省督撫愼防鬍匪乘機煽動 
[電五（北京）]  
　　唐紹怡肺病已逐漸痊可 
緊要新聞一 
[皇太妃還宮紀事北京]  
　　澤公赴陵迎三皇太妃還宮二十一日住白塔二十二日生燕郊二十三日上午十二鐘三貴太妃到東嶽廟茶尖下午晚六點十分鐘進齊化門先是澤公乘通州專車五點鐘到京卽往齊化門迎接還宮是日大公主及其他福晉等皆至通州恭迎外城並派警隊護衞民政部尚書肅邸步軍統領朗貝勒順天府尹凌大京兆大宛兩縣内城廳丞均在朝陽門御路一帶迎接内廷値班王大臣均在内東華門迎接御路左右均有營兵巡警等隊護送三貴太妃抵宮後當即赴元春宫拜謁皇太后并看視皇上經皇太后慰問數語始各回宮 
[電告逹賴藏匿案牘之用意北京]  
　　去年京内外縻欵數百萬迎送逹賴喇嘛原爲整頓西藏内政起見乃逹賴自歸藏以來經駐藏大臣趙爾豐咨催藏中案牘一再延宕迄未答覆日昨趙大臣有電到京略謂西藏改建行省乃吾國家固有主權近逹賴喇嘛爲外人所唆使恐將歷年案牘交出爲朝廷所詰責緣喇嘛與外人私訂條約爲理藩部所未聞知者甚復不少又恐和盤托出國家將行其固有之權以强制力改建之彼必無詞以抗故以延宕爲詭譎之圖懇即代奏確定方針俾外間有所遵循云云聞軍機處得電後屢次密議對付西藏方法日前欽授駐藏大臣特權之會議亦一方法也惟治藏主謀尚無要領故尚未奏請施行 
[御史將參頒發恩詔之欽使北京]  
　　月前派遣入藏頒發恩詔之侍衞玉振理藩部員外郎鍾湘札薩克喇嘛墨耳陳木等隨帶驍騎校包衣各員弁約六百人分爲數起陸續前往聞入山西境沿途苛索每起除轎馬酒饌由沿途州縣供給外另索供應費數百金辦差人役任意鞭撻有受重傷至死者又故意停滯以損失賜品延誤期限名義爲恫喝訛索引本所宿村鎭縱兵擄掠鄉民不堪其擾屢欲聚衆抵抗幸地方官嚴行彈壓得以無事現晋省紳民擬聯名來京上控晉省京官某君等亦擬運動某侍御揭參以蘇民困某侍御己允具奏 
[陸軍部籌設軍學院之計畫北京]  
　　日本有陸軍教育總監操軍學獨立之權陸軍部遂擬將軍學司劃出所有籌備立憲事宜單内已列入此條擄云本年即先設立軍學處請派管學大臣以便組織一切俟宣統三年即需成立軍學院 
　　又聞陸軍部擬將軍學司改爲軍學院不附於陸軍部夏間曾經提議頃聞軍諮處濤朗兩大臣以軍學院爲陸軍敎育總機關自應迅速籌辦已令妥議章程請簡派大臣管理决於明春開辦按此事略見前報專電 
[張欽使派定赴美人員北京]  
　　新簡駐美張欽使蔭棠已將參贊領事通譯書記各員派定兹將姓氏錄下美使館三等參贊賀師桢額外丁惠釗二等通譯鍾文邦三等通譯李□□商務委員劉田海一等書記伍常二等書記袁克暄三等書記譚輝芬書記生周澤岐張仁泉（墨西哥）二等參贊張文蔚通譯譚培森書記陳同羣（秘魯）二等參贊馮相榮書記盧相芬通譯廳之階（紐約）領事繼善二等通譯唐□書記沈元弼（檀香山）領事盧宗璜二等通譯關應麟書記盧炳田（舊金山）總領事黃開文二等通譯譚學林二等書記趙宗壇三等書記容嘉言（小呂宋）領事楊士鈞二等書記歐陽祺書記曹恭翌沈杰（古巴）二等參贊黎榮 
 
 

Page 5

 
 
耀通譯陸國祺書記陳新榮 
[徐尚書對於湘鄂京官之宣言北京]  
　　自湖南集欵會湖北鐵路協會相繼成立以來圑體日加堅結其寄居湘鄂中之資本家率皆傾資投入郵部所派遣之視察員近已有電到京瀝陳湘鄂情形人心踴躍資本可靠若仍硬借外欵必辦不到刻聞郵尚徐菊人得電後亦甚信任視察員所說故日來對於湘鄂同鄉京官亦言郵部本以維持商辦爲主旨地方旣有的欵借債自應擱置惟此事爲前督辦弄到此等地步實使接手者爲難已連日與外度兩部商議總以不失湘鄂之人心爲根本解决之方法云 
[全濟爭路代表謁見鹿中堂北京]  
　　津浦改線濟寗所有公舉代表日前已面見督辦兩大臣呈遞說帖地圖各件兩大臣已允發交總局覆核此外四省公所總協理情殷贊助一再函商勢機大振昨更由山東同鄉官柯鳳孫叅議王逸山侍御介紹代表潘復呂慶圻李其莊三君拜謁鹿中堂詳陳改線利益並呈遞簡明說略中堂當允見徐大臣力言此舉可行以期早逹目的 
[湯提學南返之原因北京]  
　　湯提學壽潜自奉江西簡命後又遞封奏一件其重要之内容略謂國家危亡已在旦夕今如不救更待何日前之所陳率皆爲此朝廷如用臣之言非敢謂即能轉危爲安必能振起一般已死之人心而蓄未來之士氣如徒寵以仕進則實非微臣懇恩陛見之始願仍請收回成命等語故外間傳說湯提學此次所上封奏實前次封奏之書後云 
　　聞湯提學請訓後擬于日内即須束裝南歸其原因緣浙江旅滬學會曾電致該提學有公簡贛學封翁年高路事未竟仍請疏辭早日南歸等語又張季直殿撰以組織内閣事件非於年内先來北京調查一切無從决定辦法故亦急電湯歸欲與面商此事現聞該提學已定於月杪出京 
[經科大學開辦前之議論北京]  
　　日昨大學堂監督劉廷琛在學堂會議開辦經科大學之宗旨謂我國國粹以經學爲最要此時開設經科編輯講義不重在保存固有精旨微言而在此三年中造就一班經學人才畢業後做成一二絶大事業以收通經致用之效使經學從此日益發揮光大則不必言國粹保存而國人皆知國粹之果足以救國此乃爲經科大學設立之宗旨而該監督所聘之經科大學教員胡君則謂今年在選拔生内收取之經科學生多宏通博雅經術粹深之士此時購授經學若在皇清經解各書内取材則皆陳羹十飯學生早已知之若不取材皇清經解則背經學家法又致離經叛道之咎不如不編講義聽學生在學堂自修畢業考後授以翰林以觀將來入官後之建樹較爲妥洽劉監督則始終主持前說謂編輯講義如漢時以經學治獄等事固已早著經義價値如今日中國苟能發煌經學必不難轉危爲安轉弱爲强無取乎新學說云云 
[西報對於川路開工之評論]  
　　字林報載二十九日宜昌電云四川鐵路已於星期五日在宜昌舉行開工禮華人往觀者爲數甚衆皆極熱心該報又加以評論曰此事非可謂其祇有目前之關係川漢鐵路借用英國資本之說爲時已久近英德法三國公司正爲此事交涉尚未議結惟聞合同之大綱擬以漢宜一叚許歸德人宜川一段則以英人之資本築造成都以外之二叚則將由法人輸欵英人對於此事讓去種種之利益曾引起極大之騷動設彼指讓英人之一叚而復以中國之資本興築則各國之合同將更失其秩序矣記者預料華人自興工至此路告竣中間必有極大之阻難雖然中國今日已不假外力自行興築川省人士聞已籌欵數百萬圓並以工程之事信託於京張鐵路著名工程司詹君天佑之手中外之利益在能迅速擴張中華帝國之交通及前經旨定之各線能善爲築造而已固不必問路欵之何出也惟目下此舉將使英人不得不捨其條欵上之權利川漢鐵路之全合同恐因此而無用矣 
[西報譯要]  
　　中俄將開鐵路政權之談判字林報載二十九日東京電云中俄兩國代秀將於下星期在哈爾濱開議中俄條約關於北滿洲鐵路區域内行政權詳欵 
　　紅鬍子滋擾不休又載同日東京電云紅鬍子現仍在安奉鐵路也過之區滋擾勢殊猖獗 
　　韓人對於一進會之公憤又載同日東京電云韓人謀殺漢城一進會（即倡日韓合併之議者）會長已經當道覺察設法阻遏 
　　逹賴聯絡英俄之實證某日報載二十一日聖彼德堡電稱據逹賴喇嘛最心腹之俄國大員杜其甫君報告俄政府謂中國對於西藏已寛弛其堅執之態度藏人自此可與英人傾交目下與西藏貿易者惟英國 
 
 

Page 6

 
 
一國耳又謂逹賴喇嘛曾與彼言願與俄國締結外交上永遠之交誼云 
[京師近事]  
　　端督於未革職前曾上封摺十餘件其對於朝廷所言之事旣以革職留中其他各封摺率皆規畫北洋之事曁整頓直隸一般學校之方法一如去南洋時之封奏然惟此次所呈封摺已奉朝議端方旣已革職關於北洋事件仍着發還北洋俟陳夔龍赴任後另行奏聞 
　　度支部奏派晏叅議安瀾等馳赴淮浙等處調查鹽務於月初歸京今已二十餘日矣乃部中對於鹽務上之整頓全無所提議該叅議等所具說帖亦尚置之高閣未曾考覈頃聞部中人言以榷鹽爲國稅大宗整頓之後或致減損收入亦未可知不如仍舊之爲愈此次調查所得終將歸於無效云 
　　度支部以各省財政清理官報告大半到京本部須設一總滙之處前擬清理財政處各科均於日前由丞參開單點派總核坐辦科員等員以便專司一切未發表之前部員均紛紛運動所派不過三十人面謀得列名者竟有百餘人之多蓋皆聞將來監理財政官將於此中取材故不憚奔走以求及十八日揭曉入彀者非某堂官之同鄉即某權貴之歳友雖以丞參之握重權者亦不能有所主張云 
　　日前聞有上條陳於度支部著略云吾國已將變爲立憲國則祖宗成法亦須變通推行方能盡利方今列强稅則雖不一律但取於不動産之稅重取於動産之稅輕大率皆同現朝廷旣以帑項支絀修理稅則非略仿列强辦法於不動産上注意不可聞此條陳上後該部皆瞠目不敢主張 
　　自强强監督中國財政之風說傳播後政府以此事十分棘手極爲焦慮日前會議後由度支部電飭各監理官速將通省度支出入赶緊調查并先將各該省自備之外債數目曁担償賠欵之的欵是否確實迅即報部查核兹聞復有於月内外開御前會議之說係欲將外債辦示先行解决早日宣布中外 
　　滇越鐵路聞外部向法使要求者以此路旣爲商路中法兩國均不得駐劄兵隊併要求在滇省路線宜由中國設立警察不得由法國任用法人及安南人云云法使對於駐兵一節尚有應允之意惟對於警權一事堅持甚力併稱中國警察多不完全恐難保護該路一切利益云云 
　　聞政府有電致各省略云東省交涉外間紛紛議論各督撫亦間有電來京探詢但中外邦交尚稱輯睦不致有喪失主權之事所議者亦不鐵路上小小枝節之交涉刻未妥洽外間一切虛驚均無其事 
　　洵貝勒薩提督由歐州電樞府商量聘請外國着名人員爲海軍顧問官樞府以海軍重要恐洩秘密覆電阻止 
　　聞中國駐和欽使有簡外務部左參議陳懋鼎充任之說按陳叅議爲陳伯潛閣學之姪 
時評 
[近日之好消息]  
　　中國外交内政困難至此。說者咸謂非組織内閣速開國會。不足以圖挽救。於是江蘇諮議局。有聯合各省諮議局要求速開國會之舉。前蘇撫瑞中丞。近亦有聯合各省督撫奏請組織内閣之舉。何熱心救國之舉。皆發起於江蘇。而熱心救國之官紳。皆崛起於江蘇也。我中國或有轉機之日乎。 
　　然而。縮短國會年限也。組織責任内閣也。政府亦屢經會議矣。何嘗有决議實行者。或曰。合全國官民之代表而謂求之。其必有濟。 
[又有請易駐藏大臣者]  
　　中國所謂外交人才者。一邱之貉也。外交人才屢易而事仍無濟者。所謂換湯不換藥也。唐也張也。奚必賢於温聯。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂省紳民拒欵辦路近聞武昌]  
　　湖北鐵路協會正副會長劉心源萬昭度等刻已將所擬商辦湖北川漢粤漢鐵路股份有限公司章程呈請督院奏咨立案當奉前督陳制軍批云據呈及簡章均悉查粤漢鐵路及鄂境川漢鐵路前經奉旨歸郵傳部妥協接辦在案該紳所請設立商辦兩路公司並請停止借欵前議等情應准先行咨部立案俟部覆核准後再請奏明開辦可也除已分别行咨外希卽知照湖北諮議局昨接湖南諮議局來函乞堅持拒借外債後吳議長慶濤亦將本局議决之案寄湖以資考慶陽府同人於二十五日假黃鶴新樓開全體勸股會到會者二百餘人共認三千餘股並每縣公舉代表二人担任回籍勸股兹將各縣担任股欵數目列下襄陽縣十二萬棗陽縣十萬南漳縣十萬均州八萬穀城縣五萬光化縣六萬宜城縣五萬又聞鐵路協會會長劉心源代表吳兆泰諸君於送陳督晋京時面懇陳督於陛見時代奏鄂省紳民集股修路之堅决情形聞陳制軍已俯允所請並謂鄙人督鄂年餘諸事愧對紳民此事必盡力奏陳云 
[新任直督啓節晉京續紀武昌]  
　　調任直督陳小石制軍於二十六日下午啓節往漢二十八日辰乘車入都已紀本報兹聞制軍出署時鄂省司道文武官員均來轅恭送張統制並率步兵五營軍樂一隊由督署轅門排隊直至文昌門外江干擎槍鵠立恭送各兵艦亦升旗鳴礮隆隆之聲不絶制軍乘馬車出轅楊護院與司道亦乘車送至江干候制軍登楚材兵輪開駛往漢各官始回是日細雨濛濛各官露立江干衣帽均濕狀如落湯之雞當事者無不憤恨天公之掃興云聞陳制軍於未啟節瓣親書手諭遍貼各官廳略謂本部堂恭承恩命調任畿疆輕騎减從即日啓程署中幕職及隨轅文武員弁人等各有資成均不隨帶近日外間員弁紛紛請往天津投効殊屬無謂令行諭知一切人等切勿貿然前往徒耗川資倘竟不諒來津求差不特不給差委並不接見各宜自愛幸無自悮而陳制軍夫人樂善爲懷因制軍調任畿疆遂先期回浙省親當啟行之日見鄂省災民載道爰自捐銀千兩發交籌振局分别振濟並聞楊護院自接督篆後仍在臬署辦公兹特命縣轅文武巡捕手諭各官廳自冬月朔起每遇衙期本護院到轅見客平日仍在司署見客其文自知府以下武自都守以下無論何日均可在司署接見而署藩高方伯署學齊文宗聞均不入署辦公惟齊文宗另租有公館居住 
[東報論端督被議之原因天津]  
　　此次直督端制軍被議之原因外間均甚注目頃見日商泰東日報載有標題端方取惡於人之原因一則其文云前北洋大臣直隸總督端方人甚開通意頗自負遇事　所爭論故輒與軍機不甚相和每遇人言及國事輒謂國家如此衰弱而政府事事敷衍均執政諸公之過甚有灌夫罵座之風故政府諸巨公頗嫌其爲人而宮中太監首領處内外大臣照例均有花費而端方則一錢不名此亦係取惡之一原因也 
[馮雲閣忽萌叛志奉天]  
　　馮雲閣爲綠林之毫傑曩在義州構成山寨蓄精養銳聚黨六千横行四方日俄戰役後官軍屢次往剿每戰不利當時奉天將軍趙次帥以其兇勇可用不如以恩懷柔之許爲奉天前路統領並准其收用舊部爾來歷日已久毫無反噬之意詎於上月二十八日忽揚叛旗奉天官塲接耗之下驚憚失色特飭令左路統領葉軍門星馳剿捕嗣後消息尚未詳悉然馮之所部皆來往萬馬之間出入死生之巷者赳赳貔貅馳突無前想官軍征討必至　手若果賊軍得勢匪風日熾則窒碍商務實非淺鮮云 
[浙江諮議局呈報推補議員杭州]  
　　日前諮議局具呈撫院略謂資政院議員應選人員陳敬第邵羲余鏡清鄭際平王佐王廷揚陶保霖其諮議局議員缺額人數照章應以候補議員補入查杭州候補議員前列二名陸元鼎孫樹禮寗波候補議員前列一名張美翊台州候補議員前列一名楊晨金華候補議員前列一名周炳文紹興候補議員前列一名阮性存嘉興候補議員前列一名吳賡廷應作諮議局正額議員補定至局中常駐議員應選資政院議員者余鏡清王廷揚陶保霖三人照章以候補常駐前列議員顧榮第鄭永禧褚輔成三人補入等情增中丞當卽分咨資政院民政部查照一面札行藩司趕將前准民政部電查兩次議員册内胡仁壽張元濟二名究係因何未補刻日電催查復詳辦 
[吉省諮議局謡傳解散之原因吉林]  
　　前日外間傳言吉林諮議局因與地方官衝突爲陳中丞解散一事嗣經該局發電辨明實無其事兹悉其風傳之所自來聞係因陳中丞致憲政編查館一信内有吉林諮議局議員程度尚未甚高恐將有與地方官爲難之事應 
 
 

Page 11

 
 
如何辦理等語憲政館覆丞謂如有其事可照奏定章程停會十日故外人遂以爲吉林諮議局有散會之事其實則陳中丞方於數日前有電來京報告議會之成立並謂各事均有秩序云 
分類新聞政界 
[紳商歡送升督之預備蘇州]  
　　蘇垣紳士朱以增吳韶生潘祖謙尤先甲曁商會張倪總協理等以升撫瑞制軍履任以來籌備憲政創辦自治奬勵墾牧改良警務以及提倡物産會整理軍政捕治鹽臬諸要政靡不督率興辦有口皆碑現因起程在即爰定於初四日午刻假滄浪亭開歡送會並備頌詞以去思 
[寗屬榷員之大恐慌鎭江]  
　　金陵釐捐總局督辦翟孚侯觀察禀明江督親往長江淮河裡下河巡查各卡已紀昨報兹悉觀察於日　行至大河口地方查得大勝關統捐局所扞之船票貨均屬不符每船下票多至一二百担以前弊混可想而知値此釐收短絀該員如此膽大妄爲其居心實不堪問旋在行船飛函遞省請江藩司勒令該局姚守繩武將經手司扞解省聽候懲辦樊方伯接信大怒决意認眞嚴究以儆其餘現各卡聞風均恐慌異常云 
[鄂督署設立會議廳情形武昌]  
　　鄂督日前遵章在署設立會議廳與憲政籌備處相輔而行其會議資格以現在官守及重要差使爲主除省内外司道府廳州縣照章列席外其重要局所總會辦均一併預議若省外現任道府各官平日不能常川到廳會議或因職守所關有應提議事件准以說貼詳具理由呈候交議會議之時期分公議密議兩項公議逢一日集議密議以特别命令召集所有會議廳各項文件均令憲政籌備處人員兼理至與諮議局常駐議員交涉事件概遵館章辦理惟議廳不取法他省用議長議員名目云 
[定期開辦印花稅票杭州]  
　　度支部奏定印花稅票前經浙省派員赴部領回十一箱卽由撫憲札發藩庫存儲在案早詳前報兹聞顔方伯以現應遵章設局開辦擬在本局衙門二門内原設稽核契稅房捐局内附設發售印花稅票處定於十一月初一日開辦派員專司管理發售事宜所售之欵涇繳司庫專欵存儲以備撥用現特飭委房捐局文案候選縣丞黃二尹恩緒兼辦 
交涉 
[教士干涉内政之糾葛廣東]  
　普寗大壩墟牛釐局辦事人方阿徐因抽收牛釐被横山鄉天主教民陳甲糾衆毆傷經李前令驗明提訊前後派差三次到鄉拘兇均被陳抗拒聞日昨該會樊教士復出頭干預面見李令謂貴差勇屢次到該鄉騷擾損失頗鉅要求賠償一切李令一一詰駁幾至决裂云 
[葡使晋京會議澳界廣東]  
　　香港葡萄牙人會日　發出傳單略言本會値理等將勘界大臣馬查度所辦勘界之事布告港内葡衆因馬大臣於本禮拜擬往北京請諸人於二十八日下午六點三十分到會商議辦法刻聞馬大臣已於上月三十日乘日本丸到滬取途前往北京以便與外部續議澳界 
軍界 
[營務處佈置皖北冬防安徽]  
　　巡防營務處以本年皖北水災較廣現届冬防地面遼闊防務尤爲緊要特飭中路左翼第三營王管帶宏鈺督率弁兵百名前赴懷遠靈壁泗州等州縣分投駐紥認眞梭巡實力緝捕以靖地方而清盗源 
[四川軍界之微詞四川]  
　　川督新自奉天調川之朱道慶瀾業已派定統領混成各軍隊一時所放牌長均係奉天帶來之人其中識字者甚少以故各軍隊聞之頗有微言 
[停止考騐陸軍學生杭州]  
　　浙撫增中丞牌示轅門文云陸軍投効學生疊經本部院飭由敎練處照章考驗核取分發各處差遣並酌量委用在案現在陸軍混成協各級軍官均已委定此項差遣人員尚有多名一時頗難位置若再陸續考取未免益形擁擠應卽停止考驗無論本省外省陸軍學生自牌示之日起一律停止仍俟將來擴充軍隊再行開考除飭督練公所及兵備叅謀教練三處知照外合行牌示該生等即便知照 
學務 
[飭查迭經被控之監督浙江]  
　　台屬太平縣學界陳戴仁等聯名具呈撫院指控該邑中學堂監督金端品行卑污濫用私人合邑學務受其影響破壞於不覺環請澈查撤換以維敎育等情本日奉增中丞批札學司謂太平中學堂監督金端迭經該邑學界呈控支提學司飭委查辦在案查學堂人員以身作則自不容品行悖謬者厠身其間該生等所禀是否屬實仰署提學司速即飭縣錄案詳報核奪 
[學生輸金救國之熱誠保定]  
　　保定優級師範學堂附屬中小學堂學生六十五人以國勢危迫萬分若不速興海軍難免滅亡之慘因湊集一百三十一元函請諮議局副議長王君振堯建議呈請總督作爲籌辦海軍費王君覆函請其自行呈交以免間接聞此欵現已交到督轅矣 
[請抽稅契捐辦學堂安慶]  
　　涇縣地瘠民貧經濟困難辦理學務無欵可籌現該縣具禀撫憲擬於稅契項下抽收捐欵作爲舉辦學堂經費以維學務等情當經朱中丞批飭提學司查明有無窒礙衆情是否允洽議覆飭遵 
實業 
 
 

Page 12

 
 
[奬給奬進會諸商賞牌武昌]  
　　武漢勸業奬進會定於上月底閉會業經審查員連日審查得工精質良曁價廉物美諸品逐一標注於二十五日在會塲間壁老砲隊營房操塲内舉行給奬式調任直督陳制軍楊護院曁三司各道闔城文武均蒞會塲照審察之等第奬賞金銀紀念牌並請各界到塲參觀以資研究聞其奬賞之分數得九十分以上者奬金牌七十分以上者奬銀牌五十分以上者奬銅牌二十分以上不及三十分者即時令其出會 
[委員調查礦産辦法安徽]  
　　皖省大吏以皖南北各屬萬山環繞素稱産礦之區當此振興地利之時自應切實考查他省辦礦諸法藉資考証刻已札委知縣劉昌彝前赴湖南調查一切禀候採擇 
[礦地插花之爭執貴州]  
　思州府屬某鄉與銅仁爲插花地去歳銅仁商人擬在該地開辦硃沙廠已具禀立案每年願納銀數十金於銅爲補助銅仁學堂經費思州人士以地屬我而稅納於彼爭執不已現尚未决聞思州學界擬將至省上控云 
[出品協會展期開幕九江]  
　九江出品協會原定上月二十八日開幕刻因廣信饒州南康等府擬就此會陳列惟物産艱於轉運電請展期該會接電後會商全會人員集議改擇本月初八日開幕陳列三日以供博覽 
[認籌勸業會另館經費安慶]  
　　南洋勸業會定章設立另館一所萃集一省已出産物品陳賽比觀所有經費訂以由蘇與皖同籌皖撫朱中丞當以庫儲奇絀無欵可撥設法在土膏項下認籌洋六千元並由南北兩道各籌二千元以資補助 
[咨查實業公司股東安徽]  
　　農工商部以職商袁鈞糾集資本在皖省所屬之黃山虎山等處開辦人和實業公司試騐塲係爲振興實業起見所擬章程亦屬可行惟該職商家道是否殷實人品是否公正本部實難懸斷當咨行皖撫朱中丞札飭勸業道查明復部以憑核辦 
雜記 
[瘋漢擲石要求金牌之奇聞漢口]  
　　漢口各官前日在砲隊營操塲舉行給奬式時忽有一年約三十餘歳之瘋人背負大紅砂蠻石一塊大聲呼曰此石係女媧氏補天遺下賈寳玉原身特送塲陳列要求給奬金牌守門巡警未准進内該瘋漢在外滋閙不休 
[蘇垣組織田業會紀聞蘇州]  
　　長元吳三縣各業戶現爲整頓田務起見特於日昨在方丈開會集議組織田業會聞當時舉定吳韶生爲會長尤鼎孚吳錫蕃爲副會長并因近求如昨亭等處以及婁門外各鄉有江北難民千餘人聚集鄉間騷擾鄉民殊爲可慮并於田租有碍應如何設法解散擬呈請上憲曁府縣等核辦惟尤君是日未曾到會大有辭退此席之意 
[陳相互爭檀越之結果浙江]  
　　紹屬嵊縣向有敕建雲巖寺一所本爲邑中名勝寺産較豐致地方豪紳羣思染指託名公益互爭檀越前有陳世江等具禀層憲謂係陳王兩姓所施建前日又有耆民相慧信等亦具呈撫轅謂係相王兩姓之祖産兹奉增帥明白批示略謂雲巖寺創於唐代貞觀年間據耆民陳世江等前禀係陳王兩姓始祖置産施於貞觀至今千餘年無論何人斷不能以遥遥施主視寺産爲私業先朝諭飭不列祀典之廟産可提歸學堂習藝所與學堂同爲地方公益事宜自可酌量分撥但當問用欵之是否歸公及學堂與習藝所之有無成效非爾相王兩姓所得私也呈詞危言架砌必有訟棍播弄煽惑良民可惡已極仰署提學司轉飭紹興府迅速委員會縣秉公查訊具復察奪毋任纒訟 
[潤州大雪紀聞鎭江]  
　　鎭郡自入冬以來天氣和暖雨澤愆期詎上月二十八九等日忽降大雪嚴寒非常實爲近數年所未有云 
[鴨綠江漸次封凍奉天]  
　　安東一帶前日先雨後雪北風凛烈天氣甚寒江水俱經凝結惟水腹尚有微流似引嚴寒不日即可封固矣 
清談 
[怨毒]  
　　怨毒之於人甚矣哉。諺云。一語刺心。痛入骨髓。而於是假手於人。以施其報復之手叚者。隂狠險昨之人之本領也。 
　　乃不謂當世所稱大民黨家大法學家。而亦量狹如此。 
[是非]  
　　天下一是非之天下也。然天下之人。實往往無是非之可也。 
　　彼亦一是非。此亦一是非。各是其所是。各非其所非。而是非之眞。於是乎淆。 
　　增將軍之與袁督爭也。則必以諮議局之限制建築爲非。而以旗營爲是。然自袁督言之。則是非之域。大不同矣。即或有黨於袁增者。而曲爲調停。其一時唇鎗舌劍。是非之界說。又大不同。 
　　喻庶三之與鐵路公司爭也。則必以鐵路公司爲非。而已之私收股票爲是。且更齗齗然曰。吾前日於會塲固力任其調和焉者。然鐵路公司之所以責喻而罪喻也。則固曰。私收股票者。喻之非。蹂躪會塲者。亦喻之非。 
嗚呼。是豈獨一將軍一督撫一紳士一公司爲然哉。几在天下之事。果何莫不然。 
雜著 
[泖東草堂筆記]  
　　歷代聖敎之不行。不壞於異端。而壞於鄉愿。其亡其亡。繫於苞桑。自諱飾之風勝。而此義無復知矣。 
　　或問朱子氣之仲屈。曰譬如將水放鍋裏煮。水旣乾。那泉水依前又來。不到得將已乾之水去做他。（語類一）竊謂已乾之水。誠未必又爲鍋中之水。然統兩間之大化流行而論。泉水爲雨所積。雨仍是已乾之水氣爲之。（語類九又載雨後溼潤氣易蒸鬱日略照又蒸得雨來是亦知雨爲水氣蒸上矣）似旣屈之氣。未必不爲方伸之氣也。至於釋氏之言輪。是猶謂此鍋之水已乾。而凡盛水之氣。所盛者皆鍋中之水氣爲之。則亦失之過泥。不知鍋中之水。散於太空。與江海沼澤蒸上之水氣混合爲一。而重經大化之陶鎔。不能復有所分别也。 
　　士爲四民首。以謀道爲名。而專喻於利。一得志而天下受。其禍。以視商之雖營利而貿遷尚有益於人者。恐有媿矣。程子謂只營衣食。却無害。惟利祿之誘最害人。信哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[郵傳部奏臚陳第二届籌備成績摺]  
　　奏爲遵章臚陳本部第二届籌備成績恭摺仰祈聖鑒事竊查憲政編查館奏定考核章程内開九年籌備事宜責成内外臣工每届六個月將籌辦成績臚列奏聞並咨館查核應自光緒三十四年八月起十二月止爲第一届以後每年六月及十二月底爲一届限每年二月内及八月内各具奏咨報一次等因嗣臣部於本年閏二月十八日奏陳按年籌備要政情形經館核奏遵辦在案兹値第二届奏報之期自應遵章臚陳以崇邦典伏惟郵傳四政義主交通其事胥與國防民業相資爲用即與憲政機關有裨而其要不外轉移地形之夷險之度民居懋遷物産之盈虛以善民器厚生利用國力斯雄八表經營於焉基始此臣部之職也惟船政電郵皆濫觴於臣部未設以前及今圖維應擴充者旣極紛繁應補救者尤形複雜即就擴充補救入手著效固屬匪易就緒亦復甚難謹將本届籌備成績略别擴充補求二欵更於二欵中區分著效就緒兩級爲我皇上縷晰陳之請先言補救臣部所轄現惟路電最繁路政一門凡屬從前借欵合同鮮不含權利外移之患自光緒三十四年清還京漢比欵接管全路以後至宣統元年五月行車進欵乃增多七十餘萬元而撙節洋員薪工各費歳計約十萬元是時京奉適定路章乘而改良未及半年進欵共增一百萬元用欵反較减七萬餘元之譜而中英合辦南票煤礦合同亦於六月贖出將合同咨出由駐英合臣註銷並英商扣留備築運煤枝路之借欵十五萬磅取回累年交涉從此斷結即新奉吉長兩叚上年臣部乘遵約與日本借欵之便派員與日便議訂續約其新奉之遼河東岸日本不委帳房又日本工程司仍歸京奉總辦總工程司節制以及吉長總工程司總帳房均歸中國委派等語視協約實多挽回至電政本中央機要之權各國俱設爲專職中國因開辦伊始商股佔多以致歷年相承幾同營業上年臣部將全股收贖本年正月實减二成價目收費尚不至銳减三月又奏裁局費歳計約五萬元有奇開源節流交相裨益縱目前無大起色而權歸國有機括自靈通臣等所謂籌備補救此其著效者也海通以來中國因應之方輙居人後近年力爭先聲赴機已覺其遲夫中外梯航原期聯貫而郵傳四政列邦尤尚同盟上年臣部接准外務部來咨知葡萄牙大開萬國電會當即札派候選道周萬鵬等前往聽講而他年電政入會此實初基又中葡公司舊訂廣澳鐵路約文明著華葡合辦之條比較各路合同害實加甚旋葡商因華界歸華自築願將合約註銷臣部前據前太僕寺卿張振勲來咨隨咨請外務部照商葡使現正往還辯駁期於挽回利權臣等所謂籌備補救此其就緒者也講更言擴充蓋路電兩端雖異排虛蹠實之功究同定線程工之旨人力所舉其地亦靈查路政各工始則滬寗六百三十餘里告成繼則杭嘉一百二十八里告成水陸交縈江南爲之增勝而新寗意溪及粤漢之黃沙琶江凡告成於粤境者猶其次也若北方告成之線論枝軌旣有京師之門頭溝復有江省之昻昻溪而其犖犖大者邊地則有京張腹地則有汴洛張家口號爲中原形勝居庸阨塞山谷阻深駝馬皮毛充斥塞北此綫支幹雖僅四百四十九里然以天下奇險華人有其全功故當八月開車夾道驩呼一時稱盛從此蒙疆朝軔暮逹皇都不惟邊民蕃殖可期而畿輔實收鞏固之效汴洛一線計亦四百餘里今雖橋工未竟兩岸早已通車將來展入潼關舉奏晋貨礦大宗可以截河而東即現在普河南行而遵循京漢之塗亦可輻輳於漢口若電線一項非獨京保寗漢大修各役早經告蕆其展設者於黔有貴陽興義之綫於湘有常德益陽之綫於贛有饒州景德之線於浙有桐鄉雙橋之線於蘇皖有下關浦口之線有上海川沙之綫有太湖安慶之綫於直隸有保定信陽之綫有信陽光州之綫有河南汝州之綫縱横交迕密若蛛絲於舊綫五萬餘里外計又展長三千九百餘里一律完工臣等所謂籌備擴充此其著效者也臣等謹按軌綫全圖京張爲北幹經綫自京張更北抵庫倫爲張庫自京張折西抵綏遠爲張綏其南幹經綫實惟京漢而粤漢遂承其緯津浦則迤邐以緯之而自汴洛左聯清海開徐右聯洛潼西潼復成一東西大緯線頃者粤漢案卷甫飭接收津浦工程臣世昌等方督飭在事人員遵期啟築其東西緯綫之洛潼一段業經部准豫紳議雇華員熟手充當工程司並派員查勘西潼兼接於同浦而前所派測繪清海開徐之員適於是時勘定惟張庫北綫道出沙漠袤長二千餘里工艱欵巨議置緩圖已改計先從張綏施工以取左右旁通之勢其餘如官辦之廣九商辦之杭嘉固已接築而前卽吉長延長正太各官路軌綫以及川漢豫陜蘇浙滇蜀安徽江西各商路之上欵均經派員四出分别查完各商路中以滇蜀川漢爲最險要滇蜀業准該督電稱所傭美國工程司多萊哈克二員已到川漢前曾奏准由該省聘定詹天佑等爲總工程司責令興造而此數月以内所有張恰福廣湘鄂曁陜境電綫同時大修祇以科布多緊接俄鄰其地又南爲阿爾泰山所阻欲通聲氣須設一無綫電於新疆之綏來已由臣部飭令洋商呈驗電機驗妥即行安設其近年京内之電話機器前曾奏請訂購而各省所辦亦通飭呈核章程總之四政胥屬專門故臣等於部轄各學堂尤爲注意其在上海甫咨催增課船電兩科其在唐山早札令注得鐵路一項嗣因唐山路學僅有機械工程復於署旁籌設管理專科俾資行車之用業於京師曁津滬豫鄂粤五處分途招考共得生徒二百餘名一俟先後到齊冬間即可開學臣等所謂籌備擴充此其就绪者也此外如正太所借法欵計本金酧費共法金四千零十萬佛郎依合同從明年起可以提前全數還清臣等昕夕圖之而開海清徐關係東西緯綫均爲重要臣等現與外務部度支部商酌籌辦其餘凡第三届事項俱格遵前奏籌備仍當隨時酌奪據實奏明以上情形第就路電而言若船郵兩門近正遵查八月間憲政編查館續奏責成臣部籌辦未盡事宜清單辦理船政自招商局奉旨專歸部轄旋准北洋大臣咨移案卷到部竊以招商局不過船司之子目部本中央行政更當務爲遠猷臣等所競競者一在採擇海外之航規以待修船律一在調查内港之艘數以推廣航權一在研究理船廳舊章以張劃分權限之本一在闢建船學科新校以裕培養人才之源凡此數端業飭廳司議辦一面查考河流海線並酌量提倡郵船以便逐漸推行俾擴航路郵政則臣等正與稅務處籌擬接收辦法咨商往復頭緒紛 
 
 

Page 19

 
 
紜俟將全案移交再當遵照館章相機擘畫惟是臣部職掌範圍頗寛訂約旣牽涉外交措欵更關係財政而轉輸得力尤在振興實業誠欲按年課績必得外務度支農工商各部通力合作始克奏濟物阜民之效而收體國經野之功至於陸海之如何溝通音信之如何徑捷技師之如何教育專律之如何頒行是則臣部專司責無旁貸臣等惟有仰承聖訓以勉圖其難者也所有遵章臚陳本部第二届籌備成績各緣由除分咨查核外謹恭摺具陳伏乞皇上聖鑒訓示謹奏九月二十二日奉旨已錄 
各省開辦諮議局 
[議决案]  
[湖南諮議局議决湘路限年趕修案]  
　　（甲）辦法 
　　一力拒借債張文襄爲湘路擬借外債原因湘路無欵及久未開工現株昭業已開工籌欵已有成數實不必借蓋借債捐失甚大假定借外債二百萬磅二十年償還其損失之數足修四千里鐵路故本會議員與全眷士紳早持拒借之議但事關奏案雖紳商輿論已成一致而借債草約必速註銷以斷葛藤擬請撫部院准照所陳欵項有著無庸更借外債各情從速入奏以定人心而維路政 
　　二實行商辦官辦鐵路一切隔閡商人裹足籌欵未必暢行故欲免借外債而招商股非完全商辦不能踴躍前已請撫部院飭催公司從速開股東會舉權理董事及查帳人以符商辦性質擬請奏定實行商辦以堅股東信用 
　　三用人興業營業非專攻此學莫明築管之方擬請公司任用鐵道學生依商辦公司成法改良現在内部組織分科辦事以專責成 
　　四培才借才異地動需巨費某議員去歳訪浙路公司總理詢及用人渠云浙省築路管路之人皆已養成不用外人湘省急宜倣照多培鐵道人才俾盡桑梓義務亦可節省薪資　（未完） 
本埠新聞 
[鐵路公會與川路公司往來電文]  
　　去電成都川路公司灌輸江河溝通滇粤萬里崎嶇一朝坦易嶺梅正開心香遥祝謹電賀開工典禮商辦鐵路公會儉 
　　來電鐵路公會諸先生覽川路關係西南大局今獲開工四川人之幸亦實中國之幸猥蒙遥祝曷勝感謝任重道遠來日方長尚望時賜箴規以匡不逮川路公司艶 
[招語海參威捐失償欵]  
　　光緒三十一年海參威俄兵擾亂損失華商財産爲數甚巨嗣由該處商務委員李家鰲禀知外務部向俄使爭論直至本年二月始行議定由俄廷賠償五十萬羅卜於九月間由俄撫將賠欵送交該處商務委員桂太守查收給發刻經太守查得受損華商以山東直隸東三省人居多因此禀知外務部咨行各省督撫札飭各海關道出示曉諭招商具領滬道蔡觀察奉文後遂即照會商務總會並出示曉諭一體知悉 
[船戶毆辱委員]  
　　憲政編查館派委阿某至各省密查諮議局選舉人員業已由京到申並不拜客前日擬往南滙至滬南公義碼頭雇沈欽福船載送因論價不合被沈毆辱阿某大爲震怒遂飭家丁到縣禀請究辦昨晨縣差已將沈欽福提獲解縣看管候審 
[商務分會開幕]  
　　南市毛家弄商務分會業已禀部核准昨日行開幕禮各業商董及領袖董事與總工程局各董等均先後到會行禮頗極熱閙 
[預備慶祝]  
　　本縣田大令昨日接松江府札文云本月初三日係皇上萬壽聖誕所屬文武各官均須蟒袍補褂至萬壽宫叩祝 
[王襄讞由京回滬]  
　公共公廨襄讞王肇之大令篤基入都陛見曾誌前報兹已事畢於昨日乘輪回滬不日銷假 
[房捐委員到差]  
　　本邑房捐事宜現奉省憲札委邵司馬馥初來滬辦理假南市總工程局爲辦事所昨已開辦惟聞嗣後房捐須隸歸閘北巡敬總局各分局亦須擔任稽查先將各戶租摺租契調騐實數然後收捐云 
[伶人熱心公益]  
　　伶人小呌天楚産也近因慨念鄂省水災將二十年來所積兩宮恩賞悉數充賑亦可謂熱心公益者矣 
[城内]  
　　安插難民○山東登萊青道余觀察派差押解遭風難民泰興人李昌和等九人到滬昨經滬道飭送縣署妥爲安插 
　　一塲惡戰○彭文德毆傷殷五寳及崗巡梁少堂昨由東區解至一咱巡局審訊殷供在賈世卿所開之紅木作爲夥近因房屋黑暗雇工開窗詎貼鄰碗店主彭姓弟兄文慶文德文章等因不謹愼遽行用武將酒壜抛擲致傷小的之手後由同住之帽子作夥胡恭恆祁鴻壽代報崗巡到塲勸解文德等又將胡祁兩人毆打並將巡士梁少堂之制衣撕毁警笛銀表亦被搶去迨他巡士到來始將行凶之彭文德拘獲求請驗傷胡祁兩人供詞略同崗巡梁少堂呈驗毁衣請爲究辦訊之彭文德自知差誤俯首求恩巡官察得殷五寳受傷甚重胡祁兩人傷勢尚輕判彭文慶給殷養傷費洋六元胡祁各給洋二元梁少堂毁失各物約値洋十一元飭令紅木作主賈世卿帽子作主劉禮記磁器店主彭文慶三人合赔行兇之彭文德着交伊兄文慶領回管束完案 
　　無可延宕顧榮福將朱福生扭至一路巡局禀稱光緒三十二年間朱向小的借洋二十元分文未還曾於今年七月間扭朱到案蒙判每月拔洋一元詎朱保出後仍舊延宕因此扭案求追訊之朱哀求寛限恨願拔還判朱交保迅速將洋交案如違押追 
　　請追欠欵○純泰錢莊主具禀一路巡局略稱葉榮大向在新北門内開設葉永順洋廣貨店曾經往來至去年底結欠銀一百五十兩今年正月永順關閉人即不見現又在邑廟花園開設順源祥廣貨店向索圖賴求請提究等語現巡官已飭甲提究矣 
　　道批二則○姜渭濱禀批王杏生等自經飭廨交保赴局清理之後現在能否由局料理就緒叩上海縣迅即詞催塘工局董核案辦理並移公共租界會審官查照倪玉麟禀批仰南匯縣速遵前批辦理具復毋任訟延切切抄黏並發 
　　官事○滬道蔡觀察奉旨賞加頭品頂戴昨日本埠文武各員咸至道署道賀直隸協贊會委員馬汝賢昨至道署禀辭回直高昌廟巡局委員李錫年禀知開辦冬防 
 
 

Page 20

 
 
清理積案讞員候補知縣劉羲年昨日由蘇回滬禀請銷假主簿孫傳槓飭丁到道請假一天新委房捐委員邵雲保巡檢謝恭壽昨均到道禀見 
[南市]  
　　禁約屠夫○猪業董事查悉南碼頭新設之宰猪公司各屠夫往往仍照舊例於未宰之先爭奪剪毛紥脚等規費任意滋擾爰轉禀請總工程局飭派巡士隨時彈壓並議定嗣後每日十點鐘以後方准紮脚如違禀究 
　　酗酒滋事○老公茂花行夥陳順林等五人前晚飲酒大醉至新舞台觀劇與賣票人口角爭鬥巡士李義順解勸不服反被扯毁警服旋由該巡士將沈阿章陳順林二人拘至工程局判各罰洋一元並賠償警服洋三元五角斥釋 
　　作夥被累○某米行庖丁王三德與餘茂油蔴店夥何伯英扭同義傘作夥李阿炳至工程局控被該作主欠去借欵洋六十元並欠貨銀九兩避不理明判李交保限交作主婦李黃氏及小主李品桂到案訊追 
[閘北]  
　　能否改悔○江北人陳子華偕子大玉將其媳吳氏扭至四路一區控稱該氏不守婦道屢次逃逸請爲嚴辦昨經黃正巡官集訊陳父子同供不願語回求請發堂判氏發棲流所暫行留養俟其悔過再行給領 
　　串通誣害住居永順里之汪阿定控王得洪陳光友拐匿伊子一案昨經四路一區黃巡官覆訊陳供家有男女小孩四名均係同鄉人某甲由江北逃荒來申暫時借住况汪已認過此案實由馮大先生串同王得洪欲向汪姓訛詐求請察核判王陳還押候提馮到案質訊 
　　漆匠欠租○協順酒店主錢阿元控漆匠薛成信欠租不還昨經四路一區黃正巡官訊明判還洋二元限令遷移 
　　巡警總局批詞○學生孫去瑕等禀批查此案前據四路分局開摺禀請核示前來當經批飭准將封存器具拍賣抵償租金餘欵給予各學生在案所請將器具發還之處碍難照准職員賈龍海禀批禀悉候傳吳少雲到案覆訊核斷 
[英租界]  
　　不認舞獘○華章紙廠控陳成生定貨不出案内之保人許子青由廨傳案管押在案昨日復訊許供陳之保人係陸金魁現在寗波原差不應指鹿爲馬將商人傳案收押况當時該差向陸索取保費洋二十元請爲察核訊據原差禀稱陸金魁即許子青化名小的不敢舞獘愿則甘結如虛治罪中西官以許曾爲律師處繙譯深悉案情所禀原差指鹿爲馬一節殊難憑信判仍還押候示 
　　跳出水坑○妓女楊小月紅因不願爲娼奔入濟良所由所解奉公堂判令留候其母認領在案昨由妓母楊王氏投案求領判氏具結領回擇配 
　　尋獲逃妾○朱鳳池控妾陸巧雲捲物私逃昨晨由廨提訊朱供奉賢人於今年二月間娶陸氏爲妾上月十九日被氏捲取衣飾現洋約伍百餘元逃至上海匿居廣西路某號屋内經小的偵悉報捕拿獲求請給領判氏移送奉賢縣訊辦 
　　養媳私逃○夏祥志控養媳宋彩金私逃等情昨由捕房解廨妇供因夏開設妓院不願回去夏供向爲襪店生意並不開設妓院求恩給領判女暫留濟良所候查明再核 
　　幸無憑證○常熟婦人顧陳氏控鄧妙生以引薦爲由誘至浦東希圖販賣昨由包探將鄧查獲解至公廨經中西官訊無證據判鄧開釋氏留候送回常熟原籍 
　　保人交保○印度人某甲控姚元堂欠洋不還案内之保人王福榮昨由包探傳至公廨判王匀保限兩禮拜交姚到案候核 
　　欠銀不還○傅德盛控顧桂華結欠填泥價洋昨由包探將顧傳至公廨過堂訊理 
　　盗賣産業○吳世明控吳勝泉串同劣保王順堂（即金順堂）及徐子良朦轉道契盗賣祖産昨由包探將被告三人一併傳至公堂過堂候訊 
　　不出定貨○英商進益洋行控東華印字館主倪祖壽不出所定洋紙昨由包探將倪傳至公廨判交保限兩禮拜清理 
　　一面之詞○李南堂控王直剛騙洋四十元一案昨經公堂復訊讞員以到案見証均係李之家屬不足憑信判王交保候查再訊 
　　女工受侮○徐大孝行竊紗廠女工王阿寳等毛巾並將王頭面毆傷昨由捕房解廨訊實判徐押四月示儆 
　　並非竊取○公平洋行及新裕恆號同控沈勤甫竊取派司綢料等情昨由包探解廨訊究沈供並非竊取係商明借用求察判沈押候查明于下禮拜一訊核 
　　包探獲賊○過犯胡金桂楊友發陳阿六與方德發王阿二在途摸竊行人財物由探一併查獲昨解公堂訊究判胡押西牢半年陳押一月楊押二址天方王從寛開釋 
　　小孩迷路○迷途男孩瞿雙喜昨日由捕解廨訊據供稱年八歳父名新齋現在丹陽原籍被匪誘拐來滬等語判孩送棲流所留養候函致丹陽縣查傳其父來廨認領 
[美租界]  
　　不近人情○住居頭壩路世五號房屋之姚榮發昨至捕房報稱鄰居某粤人家前晚失火帮同救熄詎該粤人不知感謝反肆辱罵請爲傳究捕頭諭候飭探查明再行核奪 
　　同業訛許○成衣匠丁阿根昨報捕房稱有同業某甲等多人將伊軋至海寗路匯沁茶園藉端訛詐捕頭飭丁退去聽候查辦 
　　欠租圖逃○西華得路管門人季寳和控租戶顧雪林欠租圖逃捕房飭季赴廨控告顧斥退候傳 
　　幸有女兒○胡林氏昨至捕房報告伊父林吉其向在船上爲修理水電綫工匠日前被同伴名東林者紏衆兇毆受傷甚重捕頭飭氏赴水巡捕房控告 
　　賠償損失昨有李雙鳳蕭得富李阿堂三人在西華得路洪康泰酒后内飲酒因堂催算帳不符擊壞什物由捕拘入捕房諭令償洋了事 
[法租界]  
　　移提拐案○嘉興人高芝賢之妻被學徒吳寳琛（即吳寳理）誘拐來申同至妓院議賣被英界包探扭見軋往茶會後由正誼書局主李迪繁出塲料理將氏帶回其家經人通知高芝賢來申報捕將一千人拘廨兩次審訊押候再核在案昨又提訊據秀水縣差投案禀稱高芝賢在縣具控請將一干人移回訊辦聶司馬諭令退去吳李等還押候商明核示 
　　流氓荷枷○流氓胡正福在新租界强搶東洋車坐客什物車夫陳金桂上前扭住被胡咬傷手指後由巡捕到來始得拘入捕房送廨請究判陳自行醫傷胡枷號一月示儆 
　　追繳房租○瑞福里居民陸阿松結欠新瑞和三個月房金洋二十七元昨由收租人控奉公堂傳訊陸供實因無力可否陸續拔還判限兩禮拜還清 
　　伊誰起火○昨晨五句鐘時鄭家木橋沿河浜某姓家不戒干火毁屋三間事後經捕房飭探往查該處春記小客棧與比隣某洋酒店均不認起火互相推諉該探等當即禀知捕頭諭候查明再核 
通俗談（東）（吳） 
　　昔清理積案委員劉羲年到滬以後宿案居然一清問何以能是曰劉善用懸繩弔打之新刑律 
　　不幸滬紳不解事以濫用非刑等詞電禀上峰而劉委員遂請假回蘇 
　　昨日劉委員又回滬銷假矣豈上峯恐此項新刑律廢止之後上海又將有積壓之案件乎 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[贛省鐵路股東賀贊元呈贛撫文（爲股東衝突事）]  
　　具呈丁憂郵傳部主事賀贊元爲揑詞誣控懇請飭傳對質實究虛坐以明是非而維路改事竊得丁憂御史謝遠涵實路局無名之主持其度支部郎中閔荷生及陳永懋袁蔚章萬維坤等皆受其指合者也八月間鐵路股東會職在會塲持公論若輩啣之唆萬辱罵閙會散會後反揑職把持會塲砌詞分控部院洎部電飭勸業道查覆勸業道據實上詳憲台據以咨部職見是非已明不欲置辯且諮議局開會職厮議員尤不願紳士互訟貽鄰省笑乃日前又聞謝遠涵等凟禀撫院似此任意汚衊一再曉凟眞不知世間有廉恥事亦不顧例有反坐律是非顚倒名譽修關不能不辯也謝等揑詞曰串借股票曰冒混入塲曰把持會塲查公司股票除不准售員外國人外凡本國人皆可轉相買受職前買熊文記股票於八月二十四日偕分部主事熊元鍠持票赴公司請換股票并填入場劵公司因私事填寫不及囑將原票存公司待換一面給職入塲劵再以誣爲串借謝等謂股票猶執照不知執照例無買賣股票猶産業例得轉售凡物之不爲原業主國有者凡五種竄押贈遺失被夥其屬於何種由原業主承認聲明而發生謝等非職股票之原業主也於法無控訴權職入塲劵公司所給也持劵入塲門者驗之職有權决不冐他人劵何謂冒混謝等禀牘列名八十人據稱到會不過百人果如所云謝黨居多數矣職等寥寥數人何能把持會塲此於事實大舛背也沈肇祚與職無一面之識彼有權彼發議於職無干何謂帶同蓋謝與路局有固結不解之緣上年李總辦遇難謝自稱京官代表回里資賬及到濤後與路局作秘密商量抵省後又不開會公議辦法紳商學界詆之赴滬潛謀借債滬端界及東洋留學生攻之不遂而去在京攬鐵路事阻遏勸股主張勒派皆劉意也附和者惟閔荷生謝之恨職有三原因勸股會奉憲批准察旨在扶助鐵路謝等恐勸股有效果彼等之黨懼勸集巨股將不利於彼等恨該會并恨職以職力主勸股而該會發起人龍鍾洢與職同鄉也謝丁憂謀回籍充主持總理而本年六月省城紳商學界及股東有公舉喻紳兆蕃爲主持總理之呈職名署首謝又恨之八月二十五日股東會初開閔演說即謂總協理業已留定如再有干涉路事者必請撫憲嚴辦云云職以旣開股東會凡提議事件皆須公决何能一人專制且江西鐵路本係奏明商辦因循六年性質混淆權操於一二人之手商民疾恨已非一日招股不足原因在此今開股東會尚不推誠布公而示人大信再以專制行之江西鐵路安望有發逹之日起而駁正數語謝閔遂大恨之次日議員蒞會有提議鹽斤加價公股票要求股票議决權由議員代表執日總理允之開會後陳總理提議未畢萬維紳等忽大叫投票於是有二十餘人連呼投票聲震塲外衆股東請糾察員不應即有多數人出會而去陳總理與喻紳勸解旋定復提議各事次及總協理辭職另舉陳總理處處引過言詞悱惻感重衆人職遂出席陳詞總協理撝謙認過足洽衆心現當工程吃緊之時宜請勉爲其難竟此鉅功衆皆鼓掌旋以投票决定二十七日議員以公股數未劃清請緩至次日開董事票已經多數股東决議矣忽有萬維坤抗旨反對謂渠事多不能久候沈肇祚答言此係多數議員娶求加入公股權已决議明日開票何必再爭萬遂大罵議員謂此開股東會非開議員會與議員何干如今日不開票即將票匭擊破等語是時議員多人聞之不平會塲譁噪摇鈴遂散二十八九兩日職不得到會旋聞到會股東不及半數未開會决事五日情形如此衆見共聞上海各報皆已揭載何可誣也竊維辦路五年至今始開股東會者擢股東之干涉路事也懼股東干涉而股東會不能不開於是先之以閔荷生武斷謬妄之語以嚇鄉人繼復密結心腹組織董事會欲以董事鉗衆口迨公股問題發見懼加入議决權而組織董事之謀將敗於是唆萬維坤駡會終恐二十八二十九兩日議題不能通過乃唆萬首名揑控喜黨不能藉口解散欲以訟案爲股東會之結果此謝閔之謀也不然謝等列名之八十人居到會股東三分之二何以二十八二十九兩日職不到會而彼等亦不赴會不决事乎如謂彼等居少數則列各之八十人顯有盗名情事如謂彼等居多數則會塲議事儘可表决何必停會涉訟是謝閔之實意欲解散股東會顯然易見路局人將曰非路局不開會實股東有意見隂謀陷害結黨營私鐵路前途豈復可問謝閔等以爲指摘路局腐敗即爲摧殘鐵路職雖愚昧竊謂改良辦法方爲保全鐵路若結黨把持諱過惟恐不深乃眞摧殘鐵路之尤者各省商辦鐵路屢起衝突不能把持路事與改良鐵路兩方面江西鐵路辦理如何無俟職言謝閡等果實心路政能促進南潯一路告竣於宣統二年凡有人心無不崇拜若營私便已以御史之威鉗鄉人之請指白爲黑變非成是誠有負憲台維持路政之道職爲個人名譽計爲鐵路大局計均不能不辯買股而被控以後必無敢買股者股東發議而被控以後必無敢入股者股東會之末路如是宜贛人之不附股而股東赴會者之少也爲此縷陳緣由懇請憲台飭傳謝遠涵閔荷生陳永懋袁蔚章萬維坤及原禀列名之八十人一齊到案對質實究虛坐實爲公便謹呈 
小說 
[社會小說自由女（二十九）]  
　　第八回逐流氓尊拳毁鷄肋受迷藥狹路救佳人 
　　許星彩聽了。連忙又道。鏡波兄。你只顧放心。料想他今天碰了這様的一個釘子。以後那裡還敢再做什麽不法的事情。萬一個再有什麽亂子出來。請鏡波兄惟我是問就是了。江鏡波聽了。還在那裡沈吟。禁不起許星彩再三央告。袁直齋也帮着他說道。實在郤不過情面。只得說道。旣然星彩兄這般說法。我也不好意思不答應。但是這兩個女子。不知是他在那裡拐誘來的。不能交他帶去。只好我們留在這裡。想法子救醒了他。再問 
 
 

Page 27

 
 
他的姓名來歷。你們兩位的意思何如。許星彩聽了。便道。這個自然。那裡有交他帶去的道裡。只要你留他的體面。不要追究就是了。江鏡波聽了。便點一點頭。回過身來。對著那少婦說道。今天便宜了你。快快的回去罷。那少婦到了這個地位。低著頭。滿面羞慚。也不敢再說别的。只得回身就走。那四個傭婦見了這個光景。一個個　覺胆怯心虛。連忙放了那兩個女子。跟着那少婦便走。那兩個女子。本來醉得如死人一般。一經放手。便撲的倒在地下。江鏡波見了。連忙喝住那四個傭婦道。你們旣然把他扶了出來。好好的給我扶他進去。那一個走的。就把他送官究治。那四個傭婦聽了。嚇得一個個立住子脚。呆呆的一動也不敢動。江鏡波喝令他們去把那兩個女子。重新扶了起來。自己跟在後面。押着他們。一步一步的。仍舊扶進珠江第一樓去。好容易扶上了樓。江鏡波同着袁直齋許星彩。指揮侍者。開了一間房門。把這兩個女子。扶了進去。放在榻上。喝退了傭婦。就著那電氣燈的光線。細細的再看這兩個女子時。只見依舊緊緊的合著眼睛。一動也不動。没有一些聲息。兩邊頰上。紅得如胭脂一般。鮮妍欲滴。江鏡波呌侍者取過一碗開水來。親自動手。灌了下去。也不見一些動靜。 
國外新聞 
[意國新内閣成立]  
　　三十日倫敦電云意大利沙里洛君已將自由黨聯合内閣組織告竣 
[德外務部大臣演說]  
　　三十日倫敦電云德國外務部大臣在國會演說謂德法兩國對於摩洛哥問題悉能協力同謀似將收得佳果並申明法國舉動之公正又謂比國改革孔戈之策設果盡誠實行將使骸處土人獲得幸福而各國亦可因以獲得該處自由貿易之權利云 
[美國棉花歉收]  
　　二十九日倫敦電云美國農務局報告本年棉花收成較壟政家預估之數少收二十萬梱有奇紐約及利物浦兩處聞此消息均大爲震勤棉價現已飛漲 
[英首相宣政見]  
　　二十九日倫敦電云昨晚自由黨在愛爾勃廳大開會議首相愛斯奎士蒞會時大受各員歐迎當時首相曾請選舉員以明白承認上議院無干涉國家財政問題之權一節列入法典並謂上議院駁退議案之權若經撤銷則下議院不出門五年亦將隨與同盡繼復論及愛爾蘭問題謂此事唯一解决之法僅有允准愛爾蘭設立自治政府專理愛爾蘭事務並善加保護俾母失帝國政府至優之勢力 
[英國反對黨之意見書]  
　　二十九日倫敦電云反對黨首領貝爾福君頒布意見書宣稱排擠上議院之舉政府蓄謀已非一日今日特其熱度最高之時耳政府之爲此蓋欲仿行希臘之制組織單獨之議院類謀者之意不特欲脫貴族而獨立且欲脫國民而獨立今非俟其黨人恢復權力力逼改革稅則之實行則現下待决諸事决難進步云 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
