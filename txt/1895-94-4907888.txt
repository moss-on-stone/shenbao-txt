# 1895 - 94 - 4907888

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[臺灣全省地圖出售] [  點石齋啓]  
　　臺灣自○○聖祖收入版圖海島孤懸天然形勢屯兵積械誠用武之雄城也今倭奴水陸交攻全臺戒嚴輿圖尤爲急務本齋　託西人悉心綸出府縣及小地名並全臺險要盡行繹出并備洋文以便中西仕宦留心世務者採購分染顔色更屬瞭如措掌毎幅價佯四角新名上海河南路棋盤街分局申昌并廣東福建等處購取此佈 
[斂財不病民說]  
　　苦雨連朝旅懷恅愺不速客仍翩然而至問於執筆人曰我子昨論倭人情事可謂燭照無遺矣然轉戰經年所費已鉅無論和議不能成就固須籌備軍需卽可和矣而倭人趾高氣揚定必重索賠欵雖我國地大物博取之無窮究竟戰禍結連元氣已耗添借洋債識者固知其權濟目前欲息借於民而民之坐擁厚貲者大都觀望不前無有肯慷慨輸納者非民之不尊君親上也實害於不肖之有司耳部定息借章程股單須由各海關稅務司簽名其上將來本利皆可向關上領取或欲抵銷關稅則並不折扣分文乃側開道路傳言内地地方官往往所發股單並不列稅務司名字民間得此已覺懷疑而間有不肖有司更責民另繳解費民雖不敢倔强有不怨咨交作吝於解囊者乎然舍息借一途别無可以集銀之法而兵費賠欵在在需銀且和議一成又須興辦善後之事北洋兵艦已被媚敵之丁降帥盡數獻與倭奴各處營壘砲臺亦皆被倭人毁壞整頓一切需費浩繁我子固經濟文章久爲海内名流所稱許所發議論皆忠君愛國敦厚温柔不知能别出良圖一抒崇論宏議乎執筆人曰我安所得崇論宏議哉我亦惟於平日默觀時事聊獻芻蕘耳今中國之地廣矣中國之民亦衆矣按之圖籍一十八行省實得地三十四萬一千五百零二方里人民約四百兆有奇而東三省及新疆尙不與焉此四百餘兆人中無業謀生飢寒交迫者約數十兆其餘三百餘兆皆可以自食其力自瞻其家今當釐定章程大頒渙汗謂倭人背禮蔑義以致大動干戈耗費貲財罪有攸屬今旣重修和約自宜一洗舊習變法自强爾民人各歲納人口稅銀一圓無力者半之小民具有天良無論富厚者斷不吝此區區卽力作之流令其歲出數百文當亦不甚艱苦然則毎歲銀圓二三百兆可以取之裕如除養兵賠敵諸事宜頃刻不難立辦卽日後倣行西法富國强兵不皆在此一舉乎客曰子言誠然然我中國曾有行之者否曰奚而不有凡華人之在外洋謀業者我中國皆設理事官以護持之顧理事官雖有薪水可支而幕友家丁無在不需工食一月數百兩之薪水毎致不敷辦公乃定爲章程抽收牌費人各領牌一紙方得安居其費各有等差設鋪經商者爲上等歲出費二圓作夥者爲中等歲出費一圓爲人服役者爲下等歲出費半圓亦有毎歲二次給牌其費一歸領事官一歸公所者夫托身海外者旣無不願輪牌費於官豈有長生本邦者而反不樂出人口稅以奉上乎如恐寒貧氓庶卽半圓亦未易傾囊則不妨倣照錢糧分上下忙收取卽此一策蓋竊以爲財聚而不病民也客曰特恐不肖有司又欲從中朘削如息借之責令津貼解費將奈之何則正告之曰中國之小民無不急奉上而中國之官吏無不妄利營私時事之非實由於此今者外侮之至亦已數見不鮮矣及此時而再不改絃更張竊恐外侮旣可憂而内變更將不可禦更張之道奈何曰法宜將貪污之官吏而盡除之有敢於祿入外染指於民者籍其家而處以罪罔有赦必使官清如水而後人口稅之法可行否則毎年二三百兆圓亦半以充不肖有司之囊槖耳何益之有哉客曰子之說誠足備一格然更張亦豈易言必欲如子之說而行之有不目爲紛更喜事者乎請姑錄於報以質諸謀國是之袞袞諸公可也執筆人曰諾爰書以付手民 
[本館接奉電音]  
　　昨日午後京師飛電傳來上諭一道敬謹譯登○三月十二日奉上諭王文韶奏查明山東嵩武等軍陣亡將士請旨分别優卹一摺所有單開之陣亡副將銜張章先游擊李世鴻賈君廉都司張豐保都司銜守備高德勝千總汪國楨歐邦書把總歐陽山顧家新歸克善外委張隆朱天壽蔡得升王九德王得勝劉殿順楊鴻舉六品頂戴李家中李登柏劉文翰均著交部照陣亡例各按照原銜官階分别從優議卹陣亡把總劉德勝六品頂戴辛長得均著交部照陣亡例各按官階頂戴分别從優議卹至提督楊壽山總兵銜副將李仁黨血戰捐軀忠勇懋著前經降旨交部從優議卹楊壽山著准其於陣亡及原籍地方建立專祠李仁黨及陣亡各將士一并附祀以慰忠魂該部知道單并發欽此 
[紫禁簪毫]  
　　京友信云戸部某司員呈遞封奏略謂新疆與俄國交界處俄人新建砲臺是處地方官向俄弁詰問則以預防倭患對惟新疆與倭相距甚遠不啻秦越何必設防其中恐懷叵測等語聞此奏已由戸部堂官代遞並未發抄○會試諸君陸績到京新舉人有遲至補行覆試以後始到者蓋因海疆有事道路梗塞之故也禮部從寛辦理遲到者概許投卷新舉人不及覆試者俟會試後補行覆試往年定例於初四日截止投卷初六日封送卷箱入闈今年截止後仍准投卷初七日封送卷箱聞投卷人數約在五千五六百名合計遲到諸君仍不下六千人○欽派督辦京師圑練大臣懷大司空塔布敬大司馬信李大司徒鴻藻李少司徒文田於三月初三日齊至正陽門外迤西城垣第七　口下閱視新募之勇八點鐘升座五城二憲滿漢十堂列坐左右司坊指揮吏目以及揀發人員司事紳董齊集左右　鼓聲起處勇目率圑勇踴躍從事島鎗隊當先繼以長短槍矛雙單腰刀逐隊並進演成陣式鼓進金退井然秩然陣法演畢按名獻技或兩人對刺或一人旋舞自中城閱起次第及東南西北四城挨次閱過時已申末西初惟西城刀矛火鎗外有籐牌一隊獨擅絶技閱罷督辦大臣奬賞毎城銀百二十兩城憲滿漢兩堂獎賞本城銀六十兩統交指揮頒賞次日各局張貼告示詳注某勇賞錢若干自京蚨兩千至五六千不等各勇遵示赴局自領○三月初二日五城勇局各至垣下操演是日值東北風大作北城之勇有火鎗隊腰繫藥囊所持火　被風吹火入囊延燒號衣且及並立之刀隊勇目烈燄熊熊爲旁人所見褫去號衣兩勇幸未受重傷初三日午後有西人乘馬而來西城圑勇揮之使去西人忿然作色去後復率二十餘人蜂擁而至各持短梃勢欲尋仇幸西城勇操畢已去西人不見旗幟祗得悵悵而返又某公爺 
 
 

Page 2

 
 
府之家人與公爺之戚數人乘車閒玩被東城勇攔阻遂至口角忿爭諸勇將諸人扭交城憲城憲令交本地面衙門辦理又有史姓者宦裔也四人同行將欲一擴眼界東城勇仍前阻詈史怒奮力毆之局勇復扭禀城憲比入棚史與座上某公彼此寒暄蓋戚誼也城憲乃喝退局勇被毆者遂無從控訴矣 
[述議和時問答語]  
　　昨接本館派赴天津訪事人函云和議權輿以賠銀而不給地爲一張本惟高麗准其自主尙可俯從耳東洋兵餉皆由借貸而來現在各國官商皆直認不辭傅相笑謂中日開釁以來兩國均有糜費何於東洋獨以重金相假得無有所偏袒乎西官答以貴國地大物博其餉項固不必外求且借餉爲用兵計兵而不戰餉卽虚糜卽借百千萬億之金不異擲諸虚牝借欵將從何處索償耶伊藤又謂中華餉非不多兵非不厚且聘西人教習泰西兵法與我國均歴二十餘年人數旣多於我而餉糈又厚於我有事疆塲卒無一人爲之戮力効死不去者良以濫竽充數用非其人耳若以借才異地言某爲鐵匠某爲水手中國悉以重金羅致何怪其動致僨事也至於旅順以及威海係天然險阻若奮力據守非一年半載斷難得手今乃取之如拾芥固始願不及此也然非我國之强亦非中國之弱不過中國上下相蒙兵將驕惰見敵而潰讓我成功耳倘能守禦正不知鹿死誰手也按伊藤語氣頗涉驕矜然亦足使貪生畏死各敗將聞而愧赧故錄之 
[國法難逃]  
　　析津訪事人云失守威海南岸砲臺之劉統領超佩於前月底解至析津發廳看管月初由直隷藩司陳佑民方伯督同天津道吕庭芷觀察在道轅訊問喪師失律均有明徵說者謂劉死有餘辜斷難倖免不死於敵而死於法劉何不知熟思而審處耶 
[貽誤軍機]  
　　天津信云已革北洋海軍提督丁禹廷之降倭在正月十九日其自盡在二十日倭奴遂據我威海擄我兵艦僅以康濟運送生還兵弁並已死各員餘悉刦掠無遺傅相接電爲之流涕查北洋之電係由山東登萊青道劉觀察發來觀察係據一號魚雷船主王平禀報該船共計八號於十二日奉命往衝倭船詎旣出口王平與穆晉書首先逃赴烟臺另一船主蔡某以白巾爲旂納降於倭船爲倭擄時威海電線已斷王等遂以全軍覆没朦禀觀察圖脫罪名逃至滬上威海救兵不至遂致全軍盡墨王等雖係末弁然亦罪不容誅矣現由上海道懸賞購拿兩人職此故也至蔡某現在東倭仍爲船主去順效逆負國忘家是眞全無心肝者矣 
[調勇赴防]  
　　鎭江來信云袁江東北之海州地方濵臨大海最關緊要倭人旣開釁於我難免無滋擾之虞去冬大憲特派兵勇前往戍守今正漕運總督松漕帥猶慮兵力不厚親至白下拜會張制軍商請酌撥勁旅十營至是處駐守以壯聲威並與制軍籌辦一切戰守事宜勝算在胸無懈可擊蠢爾倭奴當不敢越雷池一步矣兹有客從清江來者述及日前漕轅接到電信據云上朋下旬有倭艦多艘在海州洋面往來游弋蠢然欲動漕帥接電後飛咨南洋大臣張香帥請兵防堵香帥聞警之下立飭霆慶三營仲字三營及兩江督標慶字四營各統領卽日督率虎旅前赴海州駐紥如遇有倭船駛至立時轟擊勿任擾我海疆各統領奉調後遂於本月初二日由省開差乘舟東下卽於初三日上午駛抵瓜洲並不停留星馳向北而去按霆慶仲字軍久歴戎行身經百戰若與宼遇定能奮勇爭先又聞清江接海州信後忽訛言四起人心惶惶官幕眷屬及土人之略有貲財者皆欲挈家遠徙風聲鶴唳草木皆兵一時城廂内外但見箱籠寺件肩挑背負絡繹於途各項貿易亦爲之束手言念及此不能不恨倭奴之稱兵犯順也又接揚州來信云香帥添調健勝精勝等營馳赴海州以厚兵力各營於本月初四五日陸續過揚水陸並進沿途毫不逗留亦未至寺院寄宿昕夕趲程畫角聲嗚嗚然不絶於耳統帶者爲楊軍門軍威極形嚴肅據稱共有十五營兩日之中已過八九營嗣據傳聞海州青口相近海面某日忽到有兵輪二艘游弋而去是否倭艦未能辨認清楚香帥得此消息立卽添派此軍星馳前往扼要助防並諭令兼程前進不准稍有稽延可見香帥之綢繆未雨愼重防務矣 
[邑令勸捐]  
　　海氛未靖需餉浩繁大部奏准之息借及土藥典商等捐章程業已頒發通行各省遵辦在案揚州府屬勸辦委員朱大令文炳低揚後逐日與地方印委紳富往返籌商日來聞已議有端倪惟各鄉鎭典當距城較遠間有未經與議者現由府尊沈太守諭飭所屬各縣分往勸諭甘邑宰方果卿大令卽於本月初三日輕車簡從前往縣屬之丁家河眞武廟曁邵伯等處開誠布公剴切勸諭當此海疆多事正富者捐資貧者効力之候想各商素明大義定可踴躍樂輸也 
[武林火警]  
　　杭州訪事人云省垣湧金門内紅門局毗連藩署後墻是以派出營勇若干供署中巡更之役其勇就隙地誅茅結屋支灶作餐本月初一日午初茅屋中忽然火起濃烟毒燄竄入局房幸機工汲水以澆卽行撲滅然鳬茨如櫛已悉數化作刦灰矣○教塲橋在城之西北隅地極僻靜兵燹後房屋零落罕有人家有胡姓者母女二人貧無聊賴本月初一日偕往天竺禮佛進香清晨出門時遺火廚下未之知也迨九點鐘火忽上炎穿屋而出左右苦無鄰舍無一人爲之救援幸四面均有破垣不致延燒他處及下午母女携手同回則老屋數椽已變成白地無枝可借意欲躍入餘燼中幸旁人手快眼明急爲拉住隨有好善者代爲募化或二百或三百頃刻間集成十餘千文遂將母女送入被災公所暫住 
[寗波火警]  
　　寍波訪事人云本月初十日黄昏時郡城釘打橋畔陳姓棺木店不戒於火以致烈燄怒飛警鑼旣鳴水龍雲集竭力澆灌狂濤亂噴少焉文武各官以次到塲彈壓約焚一點鐘許燬去平屋三間 
[抽捐助餉]  
　　部議息借商欵一事奏奉諭旨通飭各省遵辦在案去冬鎭江奉到督撫公文及藩憲告示張貼通衢俾衆共曉業由府尊彦太守邀請紳富籌商設局照辦近日太守又奉大憲檄飭開辦房捐以充剿倭新餉軍事一平卽行停止現聞太守已遵照辦理惟此項實因時事艱難朝廷不以捐餉貽累閭閻故爲此萬不得已之舉凡以房爲業者必能急公奉上踴躍輸將也○瓜洲口上游釐捐局委員近奉制府札仍照舊章抽收米榖厘金以濟餉需無論過境落地毎米一石抽錢六十文毎榖一石抽錢三十文所抽皆出自販運商賈其升斗畸零仍舊免抽局員奉札卽於日前出示曉諭仰各行戸商民人等知悉本局定於三月初一日起照章抽收米榖厘金爾等務各激發天良遵奉完納切勿隠瞞致干罰究 
[玉堂歸娶]  
　　閩友信云林文忠公之曾孫蕙林太史秉章幼秉異質博學能文年未弱冠已登桂榜螺江陳伯濳閣學識爲遠到才以女字之未幾而太史果題名雁塔珥筆螭坳都人士同深艶羡而閣學亦自負賞識之非虚太史以婚期將届請假回籍諏吉本月初五日行合巹禮閣學先一日將所備妝籨飭役送至婿家備極華麗一路絡繹不絶石崇王愷不是過也初五早林宅出鑾仗數十對官銜執事數十扇駿馬數十匹旗鑼傘扇皆大書玉堂歸娶字樣陳宅亦備有儀仗一路護送不下三四百人新娘所乘彩輿金綵輝煌令觀者爲之目眩以八人擡之而行陳家住文儒坊三官堂離村不遠時因鋪張熱閙遂繞道由南後街一帶巡行一周方抵婿宅一時觀者夾道莫不嘖嘖稱羡閩俗婚娶之夕新娘必小立房前任人觀看謂之看新人是夕遠近聞風來觀者不下數千人幾於塡衢塞巷直至鼍鼓三撾人始散盡有得見顔色者謂新娘不特具道韞之才孟光之德更有驚鴻之艶落雁之姿客有以鴛鴦福祿四字製幛爲賀者可謂名實克副太史果何脩而得此耶 
[縣試尾聲]  
　　杭州訪事人云商籍童生縣試旣畢於本月初一日午刻出正案計杭紹共取一百零四名前列者爲鄭家修金克勤錢肇誠周景鎬許致和高維鐸沈大麟鄭家德王儒銞汪大源嘉杭共取七十名前列者爲項葆純金述彤項毓溎項毓濬楊學濤朱鍾珩金在鎔洪承 
 
 

Page 3

 
 
熙吳鵬搏至是晚四鼓時出仁錢兩邑正案計仁和錄取一百六十四名前鲁者爲宋敏唐岱年莫宗海高鎔陳家猷吳與升夏循垍傅玉瑨龔第榮鍾開壽錢塘錄取二百八名前列者爲翁兆麟汪韞許以約汪義夔儲家達汪念祖樂有立施文昭馬昌麟楊彭壽 
[松試六志]  
　　江蘇學憲龍文宗於十二日考試奉賢金山上海三縣童正塲題目錄左奉則如之何則凍餒句金則如之何士師句上則如之何四境之内句通塲次題宵爾索綯詩題賦得槲葉微風鹿養茸得微字五言六韻○補錄初十覆童經古題經解尙書僞古文源流攷古學信陵君竊符專師赴平原之急賦以北救趙而西郤秦爲韻詩賦得中原將帥憶廉頗得原字五言八韻史學戰國四公子論算學翻積益積說○十一日考教題大學之道一節鄉飲酒之禮所以明長幼之序也賦得風流儒雅亦吾師得師字五言八韻同日文生補歲考題欠一考故君子不出家而成教於國欠三考康誥曰如保赤子心誠求之詩題賦得萬物爲銅得銅字五言六韻經文免作 
[履勘城垣]  
　　揚州營叅府唐叅戎履任以來適當海氛不靖整頓營伍講求操防惟日孜孜刻無暇晷本月初六日又履勘城垣向來新任閱城不過巡行數門而已叅戎則不然將新舊城十門遍閱一過逐處詳勘隨時指示屬下曰某處殘缺應重新修葺某處太單應培厚加寛某處可安砲某處須駐巡兵形勢瞭然有條不紊直至日墜虞淵始行勘畢排導而回蓋叅戎曩於咸豐年間曾隨雷鶴皋欽使等駐防邗上剿滅捻髮等匪是以此間地勢早爛熟於胸中也 
[諭繳縀稅]  
　　鎭江關稅務司李君日前出有簡明告示其文曰照得縀疋一項爲南京土物乃出口大宗生意惟南京係不通商口岸自不得附輪裝載貨物近聞該處業縀商民常將該貨私運上海銷售查該處固屬無關投稅然本關拿獲未稅之貨究不得不作販私例辦兹本稅司立一通融辦法擬嗣後如有某行號縀疋以及各項綢貨欲由南京附輪出口可於出口之先三兩日開明某行號有某貨若干清單寄鎭託本埠某公司行或招商局代爲報關本關則照本口土貨出口一律徵收一正稅一半稅迨貨運到鎭江本關再飭扦手查驗斤重果與所報相符立卽放行决無留難阻滯似此辦法旣於國課有裨亦與商情稱便爲此示仰業縀各商民等知悉爾等嗣後如有貨由南京出口卽照以上辦法甚勿希圖漏稅故意夾帶販私自干罰辦且非如昔日之無處報稅可比倘有私貨被關查拿該商等再不得以此藉口除嚴飭扦手解綑開箱認眞稽查外合行諭知該商人等一體遵照辦理毋違此示一出想該商民不敢再蹈前愆也 
[羊城春樹]  
　　粤友信云卸任海關監督德榷使生於上月廿一日交卸印務方擬擇日起程回京覆命不料感受風寒醫藥罔效竟於廿四日仙逝擇於廿五日大殮省中文武各官均往吊唁榷使在任甫及一年平時負欠尙未清償故身後依然寒素云則沙路爲入省河之要道前彭剛直公來粤辦理海防時曾於此處設立木樁攔塞海口以免敵船駛入但年久失修橋梁多已廢壞兹經撫憲馬中丞飭令照舊修復以資守禦札委候補府吳太守景萱辦理工程太守奉札後卽帶同匠役前往興工矣○清平約内有妓名小紅者碧玉年華緑珠顔色樽前風韻見者生憐素與某　情好甚篤毎欲甲爲之脫籍乃甲手無寸鐵未能築金屋以藏嬌妓遂别出妙計效紅拂之私奔一夕更深人靜時竟與甲雙雙濳遁迨妓寮中人知覺糾率蝦兵蟹將羣起追截而一對野鴛鴦已不知飛集何所矣鴇母失此錢樹子悲痛難堪屢欲投水自盡此亦可憐不足惜者也 
[金陵雜誌]  
　　近因倭氛不靖各口須用士卒防堵江督張香帥素慮南洋兵丁訓練未熟特請英人另選强有力者數十人日在署中教練各色陣式鎗法以備發往各營中訓練兵丁惟所延之英人不解華語現已由洋務局轉請同文館學生在側傳語○邇日天氣寒暖不常寒則披重裘猶覺瑟縮如蝟暖則僅著薄棉猶嫌煩熱故患瘧疾者實繁有徒衛生家不可不防之於豫也○膺府有王姓女於某日出閣至三朝偕夫壻乘輿回門晨去則女轎向前晚歸則男轎先行蓋取互相導引之義門東又有某姓女新賦桃夭之什亦於是日接女回門二姓所居房屋雖相距門面數家而晨去晚歸則不謀而合焉迨至夕陽西下四轎行經歧路時部熙來攘往驢負肩挑之輩紛紛擾擾幾致路爲之塞而轎卽因是叅差及兩家新郎君抵家各自下轎新婦隨之入室仔細端詳非復廬山眞面目於是闔家驚愕直至詢明錯換之故兩家翁姑各派人再雇肩輿舁回一時街鄰聞之無不傳爲笑柄 
[勘騐沈船]  
　　松江航船被蔡阿南之磚貨船撞翻沈溺致斃搭客經船主王荷香扭蔡投縣請騐業已兩紀報端前日十點鐘黄大令帶同刑仵差役原被人等乘舟前往勘騐大令於舟中設案訊問王荷香供前晚小的航船趁潮開行被蔡船迎頭猛撞桅杆傾側船亦翻沈搭客盡行溺水當時撈起一屍迨小的進城報案後又撈起一屍已有屍屬認領自行棺殮據稱其人姓李在製造局作工應請置之勿論惟此一具尙不知姓名詢據搭客中謂此人操湖南音從金山衛防營來滬公幹帶有茶葉火腿等物蔡阿南供南匯人其時小的之船抛錨在此伊船行過適值風狂浪湧高扯蒲帆行駛如飛自行翻溺抛屍誣指意圖訛詐王供尙有岸上鄉人聞呼馳救目覩情形可請傳來質問大令准傳兩鄉人到船詢問供稱親見被蔡船所撞因磚貨船身太重之故蔡至此無詞狡賴又傳廿九保三十一圖地保喬雨山至案供小的住處離此三里之遥當時未知此事後始聞悉詢問諸人皆云被蔡阿南磚貨船撞翻大令飭仵作在船上如法檢騐死者右手縮在衣内似係睡中溺水頭角略有磕傷並無别故委係溺水身死大令親騐無異飭令收殮旋由善堂備棺入殮發壇標封以待屍屬認領屍身藏有洋銀二元四角又有湖南人搭客兩名投案稱小的所帶包袱衣物及零星物件均被漂没雖已撈得數件尙缺不少旣被蔡阿南撞翻應請大老爺向伊追賠大令問爾等作何事業供在松江營中當勇問與死者熟識否答不認識大令曰蔡阿南並非有心肇禍爾等旣已撈著數件所缺之件不必苛求惟死者亦是湖南人從金山衛來申爾等旣屬同鄉今將伊身藏之洋二元四角給付於爾可往金山衛一行向營中查明此人下落通知伊之家屬前來認領該屍得正首邱亦是隂德事不可陽奉隂違將錢花用置死者於度外魂魄有知必將禍及於爾兩搭客唯唯遵諭領洋而去其時大雨傾盆大令因不登岸飭令公差將蔡阿南帶回縣署核奪問王荷香曾否查明搭客究竟有無缺少曾否撈全供稱業蒙查明均已撈全大令諭候傳案聽示諭畢解纜而回時已五下餘鐘矣 
[借欵續述]  
　　本縣黄大令奉上憲札飭籌借商欵一事定於毎逢三六九期挨次邀請各業董事到署商借上届初九日大令因有要公未遑籌辦昨日逢三仍邀請天津帮各業並書坊絲線火腿海味染坊各董事於午後三點鐘齊集縣署花廳商議借欵大令諄諄開導想各商具有天良自當量力報効也 
[解犯過申]  
　　南匯縣前獲行刼崇明人陸啓華商船之韓阿銀訊供之下自認與同夥行刦然臨時因事他往並未同刦事後分用贓洋屬實縣尊汪大令錄供申詳上憲解省勘訊現由蘇臬黄廉訪提訊供詞無異候咨部擬罪由黄廉訪札飭元和縣提犯發回本縣監禁候示前日由嘉定縣按跕轉解到滬來差赴上海縣投文值日差禀知内署黄大令卽發印照給來差回縣銷差一面飭收外監寄禁並著承書赶備過跕文書轉解南匯縣交收 
[奶奶會]  
　　本邑虹口迤東高郎廟附近居民約共三十餘戸擇於昨日鳩集資財迎神游歴名之曰奶奶會其名目誠可謂奇之又奇矣 
 
 

Page 4

 
 
神像雕似好女子會中人指爲高郎夫人午後二點鐘時排導出廟門前導有旗鑼傘扇及馬上吹手之類所最異者有青年女子多至四十餘人傅粉薰香掃眉掠鬢婷婷嬝嬝隨會游行輕薄少年捱近身旁入以謔語女子低鬟淺笑略不生嗔行至楊樹浦迤東折而往北至引翔港又西向至薛家浜然後回廟 
[鴉婢潛逃]  
　　某顯宦由京赴任道出申江假某客棧小作勾留帶有婢女一口小名逢喜姿首頗佳不料前日竟隨棧夥某甲作黄鶴之高飛顯宦遣人尋訪得以拘回因卽片送英公廨請宋通刺訊問如該婢願隨赴任所則不究前情倘不願請通刺發入善堂代爲釋配值日差卽照來人言語禀知宋通刺奉諭著將婢女暫交官媒看管聽候訊究 
[巡捕被毆]  
　　本邑美租界西華德路某姓家日夜糾集流氓賭博前晚六點三刻時二百九十二號華捕欲一入迷龍陣裏衆流氓拒而不納捕怒甚聲言　賭衆流氓知此刻非此捕上差時候遂羣起毆之捕飽受老拳默無一語至鐘鳴七下捕萬分情急大聲疾呼適某包探巡邏至門前衆流氓一哄散歸捕乃得脫身而去 
[英廨瑣紀]  
　　華顧氏華吳氏唐李氏吳阿大等不知因何在路吵閙互相爭扭當爲一百二十七號華捕拘入捕房轉解公廨值日差禀知宋勇刺著分别押候訊核旋經魯仲連其人從中勸解不必涉訟華顧氏等亦情願罷訟因卽具禀求銷通刺俯如所請當卽一併　釋○徐學之曾有衣服數件付諸長生庫不知如何將票失去因倩素識之趙宋氏至當鋪作保掛失未幾又將票失去及再往掛失則衣已被人取贖于是徐與氏互相吵閙適爲四百四十五號華捕所見當卽拘入捕房轉送至公廨宋通刺著分别押候核奪 
[法界捕房紀事]  
　　前日下午三點鐘時某洋行式拉夫某甲乘東洋車同外暫停公館馬路某洋貨店門前巡街捕告以此處不准停車車夫倔强不服巡街捕怒拘入捕房甲卽跟蹤而至將洋傘柄擊巡捕之頭值玫捕頭見之喝令禁押捕房候解公堂請辦翌日西人信致捕頭請卽開釋捕頭著罰洋銀一圓以爲任意行兇者儆○北京輪船抵埠時諸客紛紛搬運行李某客雇野雞挑夫肩物失去鋪蓋及網藍各一乃將挑夫扭住送入捕房捕頭略詰數言令押候解送公堂請訊 
[美界捕房紀事]  
　　昨報紀醫生宋德標混入元昌路振興米店圖竊拘解捕房昨晨捕頭細加詰究宋供出同夥三人一名阿海一名阿雙一姓俞名會又名板七某日曾與俞至百老匯路第五百二十九號某姓家竊取銀首飾若干復至兆豐路第五號西人家竊取大衣等物阿海阿雙均在戸外望風捕頭謂爾旣作醫生何又作賊宋默然不答捕頭遣包探張阿五查拿案内諸人一併送究○積竊陳五紀小前曾犯案送經宋讞員解回原籍兹又潛來滬上昨晨行至篷路經包探竇如海拘入捕房捕頭令押候解送公堂請辦 
 
 
 

Page 5

 
 
   
 
 

Page 6

 
 
   
 
 

Page 7

 
 
今有新到水門汀泥其價格外克已如蒙各寳號貴客賜顧者請至法界二洋涇橋堍本帳房面議此佈英嘉洋行啓 
 
 

Page 8

 
 
   
 
 

Page 9

 
 
[捉賭釀禍]  
　　厦門之馬巷四鄉時有賭局衙署中人常有例規否則帶役往拿不難一網打盡今正因某姓開設賭局照廳張叅軍親帶差役往拿竟被此處富紳唆使暏棍飽以老拳并將肩輿打破事經挽人調處終不能水乳交融業由署馬巷分府楊煦齋通刺通詳上憲英鶴皋觀察據詳卽委劉少啓二尹前往會同新回本任之戎泉生分府查明核辦 
[迎柩入城]  
　　原任陜西布政使張卓人方伯之靈柩由滬扶回寍波先在江北岸四明公所設奠旋擇於初六日入城是日清晨各執事齊集四明公所至十點鐘排導啓行所有儀　與在上海發引之日相彷彿柩過新江橋進靈橋門經又新街至東門大街出西門過大卿橋迎入府第停柩廳事　吉出殯路祭共有十一起沿途觀者塞巷塡衢甚形熱閙 
[心誠保赤]  
　　揚州向有官設牛痘局每届春冬卽行施種不取分文本届武當行宫三元宫舊城贊化宫等處均於三月初旬開局仍照舊施送敗毒丹等惟今歲春寒料峭天時不正來種者尙寥寥無幾耳 
[鼠精作祟]  
　　談狐說鬼本屬荒唐卽間有見於小說中者大都文人游戲之作不足信也乃近有某甲之妾爲怪物所憑傳者言之鑿鑿緣甲向爲布業薄有積蓄遂如齊人之娶有一妻一妾其妾貎比花妍口同櫻小馬甲爲比翼鳥連理枝相處有年未聞詬誶聲忽於去春與甲不睦見必詈駡牀榻之旁不許他人鼾睡甚攘臂直前施展娘子軍神力甲無如之何只得在店中住宿或至妻處有時偶至妾處詢問情形據傭僕等言主婦獨宿房中時聞咄咄有聲一若與人問答也者人皆莫測其故繼而腹漸膨　以爲懷孕也亦不之異前日忽欲臨盆産下一物形如碩鼠於是鄰里譁傳咸以甲妾爲鼠精所崇故産下者亦係鼠形甲聞之疑信叅半因倩巫者至家看視亦指爲鼠精甲恐其纒擾不休遂遣人至松江延羽士數輩設壇捉妖鐃鈸叮咚香烟繚繞數日方畢費去洋銀不下五六百翼人無釁焉妖不自作怪物之敢於憑人未始非人之自召之也世有解事如東坡者亦不過曰姑妄聽之而已 
 
 
 

Page 10

 
 
   
 
 

Page 11

 
 
啓者亨司排阿克老時取所造之保險火油引擎爲天下最重便之張擎不拘軋花紡紗　水打米等機器可以帶之遺轉加意代煤氣省人工最爲合用旦　潔每一點鐘工夫每疋馬力僅用火油一磅可净 
也運動靈巧無出其右請移玉至二馬路泰隆洋行觀看並可陳述一切功用爲告二馬路泰隆洋行告白 
 
 

Page 12

 
 
[光緒二十一年三月初五日京報全錄]  
　　宫門少○諭旨一道綠前○護雲督岑奏揀補要缺通判摺○又奏揀補要缺同知摺○河督許奏春汛防護平穏摺○晉撫張奏委防營管帶片○署江督張奏委署鎭總片○又奏委員統領南洋兵輪片○又奏委署鎭總片○三月初五日刑部都察院大理寺正紅旗值日無引見○奈漫王請假十五日○成公請假十日○明桂續假十日○宗人府奏改派致祭慕東陸派出奎瑛○都察院奏改派專司稽察派出徐郙○召見軍機汪鳴鑾阿克丹○○兼護雲貴總督護理雲南巡撫按察使虑　毓寶跪奏爲　員升補要缺通判　　地方恭摺仰祈聖鑒事竊前准吏部開單咨會烟瘴題調要缺雲南順寍府緬寍通判萬邦治修墓八月初日奉旨等因　　　以奉旨後五日作爲部中行文日期照限减关計舁扣至九月三十五十五日限滿應歸於九月底截缺　烟瘴要缺毋庸掣籖除將截缺日期咨部外查定例知縣以上官員如遇例應題調缺出及烟瘴地方俱准升調兼　又烟瘴苗疆各缺於現任人員内揀選熟悉風土能耐烟瘴人員題咨升調不得以初任候補訊用人員題咨補用各等語查緬寍通判地處樹邊烟瘴最盛水土惡劣漢少夷多民情獷悍控馭撫綏在在均關緊要非精明幹練熟習邊地夷情能耐烟瘴之員不足以資　理現於通省應調人員内逐加遴選非現居要缺卽人地未宜實無合例堪調之員惟於應升人員内查有卓異回任候升邱北縣知縣李鴻楷年六十五歲係廣東廣州府順德縣人由廪生應同治元年壬戌恩科帶補已未恩科本省鄉試中式第五十七名舉人光緒六年庚辰科會試經欽派王大臣大挑一等同知縣用簽分雲南試用是年四月二十五日經吏部帶領引見奉旨依議欽此旋於七年正月二十四日到省繳照在黔捐局報捐同知升銜歴署阿迷南安等州知州請署歸宗縣知縣奉覆准試署期滿報請實授調補邱北縣知縣十四年七月十六日准調到任十五年三月交卸回省恭逢十五年大計保薦卓異經部核議與卓異定例相符等因光緒十六年五月十七日奉旨依議欽此給咨到部十九年九月初四日帶領引見本日奉旨李鴻楷著准其卓異加一級仍註册回任候升欽此領照回滇光緒二十年四月初四日到省委署建水縣知縣經臣在署雲南布政使任内會同署按察使英奎查該員老成穏練辦事精詳且能耐烟瘴詳請具奏適前兼護督臣譚鈞培因病出缺留交前來臣覆查無異合無仰懇天恩俯念員缺緊要准以李鴻楷升補雲南順寗府緬寗通判實屬人地相宜與例亦符如蒙俞允該員係現任知縣曾經卓異引見今請升通判毋庸送部引見其卓異候升之案應請註銷所遺邱北縣知縣係夷疆調缺俟覆准日另行遴員調補所有揀員升補要缺通判緣由理合恭摺具奏伏乞皇上聖鑒敕部覈覆施行再雲南巡撫係臣護理毋庸列銜合併聲明謹奏奉硃批吏部議奏欽此○○兼護雲貴總督護理雲南巡撫按察使臣岑毓寶跪奏爲揀員升補要缺同知以裨地方恭摺仰祈聖鑒事竊查雲南臨安府分防個舊同知李錫齡於光緒二十年九月二十六日在任病故當經具題開缺聲明所遺個舊同知係繁疲難題調要缺例應在外揀選升調照例以該員病故本日作爲開缺日期歸於九月底截缺係屬要缺毋庸掣簽業將截缺日期咨部在案查定例知縣以上官員如遇例應題調缺出及烟瘴地方俱准升調兼行聽該督撫酌量具題此外應行調補之缺均令於屬員内對品改調若實無可以調補之員而　員内果有才守兼優政績卓著者於疏内將無可調補必須題升詳細聲明各等語查該同知原駐雙小塘嗣經移駐曲江旋又改設個舊廠地方其地適通三猛蠻耗加以砂丁廠民不下數萬漢夷雜處事務殷繁撫綏緝捕責任綦重且現辦邊防尤關緊要非精明幹練熟習廠地夷情之員弗克勝任現於通省應調人員内逐加遴選非現居要缺卽人地未宜實無合例堪以調補之員惟於應升人員内查有烟瘴俸滿入於卽升班内升用之開缺雲州知州王培心年六十歲係貴州貴陽府貴筑縣人由廪生遵例報捐貢生加捐縣丞指分廣西試用復加捐州同雙月選用投効軍營攻破玉華山尙大坪等處出力保奏奉上諭着免選本班以知州不論雙單月遇缺卽選欽此應同治九年庚午科本省鄉試中式舉人請咨赴部投供候選十三年甲戌科會試中式進士呈請仍歸知州本班銓選經吏部帶領引見奉硃筆圈出王培心著發往雲南以知州委用欽此光緒元年七月到省委署鶴慶州知州卸事准補鄧州知州二年八月到任試署期滿報請實授在案五年十二月在任丁憂開缺回籍守制八年三月服闋起復並遵照新章赴部呈請分發原省歸候補班補用十年十月十五日經欽派王大臣騐放堪以發往十六日覆奏奉旨依議欽此領照赴滇十一年七月到省十二年十一月委署石屏州知州請補雲州知州奉文覆准飭赴本任十四年九月初二日到任十六年六月二十四日調署石屏州知州卸事十八年八月初十日回任實歴烟瘴三年俸滿開缺撤回内地候升文奏准其入於卽升班内升用現委署安平同知經臣在署雲南布政使任内會同署按察使英奎詳請具奏前來兼護督臣譚鈞培查該員王培心才具優長老成穏練未及具奏因病出缺留交前來臣覆查無異合無仰懇天恩俯念員缺緊要准以王培心升補雲南臨安府分防個舊同知實於地方有裨與例亦符如蒙俞允該員係烟瘴俸滿開缺候升知州今請升同知俟覆准日照例給咨送部引見恭候欽定該員俸滿升用之案應請照例查銷所有揀員升補要缺同知緣由理合恭摺具奏伏乞皇上聖鑒敕部核覆施行再雲南巡撫係臣護理毋庸列銜合併聲明謹奏奉硃批吏部議奏欽此○○頭品頂戴河東河道總督臣許振褘跪奏爲時届立春黄河凌汛防護平穏現仍督飭籌備修守事宜以重工防恭摺仰祈聖鑒事竊臣前將節交冬至督飭兩道七廳河防局等愼防凌汛並傕辦歲料緣由具奏後時仠隆冬天氣凍寒河内水勢凝結氷凍擁積下注業經先期通飭預加修守密掛逼凌樁把層層擋禦凡臨黄緊要掃叚雖有揚蟄旋卽動用料物一律廂穏現在立春地氣上升氷凌融化所有兩岸各廳凌汛工程均能防護平穏瞬交桃汛一切修守事宜照前預爲籌備歲稽歲麻等項業已購足查騐臣仍督飭認眞辦理不准疏懈除將各廳應辦歲修土工並採辦備防磚石均已飭卽籌備以重修防外所有時届立春黄河凌汛防護平穏現仍督備桃汛修守事宜以重工防緣由理合恭摺具陳伏乞皇一聖鑒謹奏奉硃批知道了欽此○○張煦片再臣標新募防軍中營前經奏報札委候補知府徐秌管帶在案查該守本充營務處提調當因招募伊始事務紛繁飭令暫行兼帶現已布置停妥自應委員接帶以專責成查有候補守備李得功先在該營帮帶訓練經營具有條理堪以委令管帶除檄飭遵照並啓部外謹附片陳明伏乞聖鑒謹奏奉硃批兵部知道欽此○○張之洞片再署淮揚鎭總兵吳安康署事日久未能整頓應行改委查有記名提督現署臣標中軍副將劉青煦老成穏愼堪以署理又徐州鎭總兵陳鳳樓欽遵諭旨帶隊赴山海關聽候調遣所遺該鎭篆務查有記名堪勝提鎭兩江儘先副將程孔德帶隊駐徐多年穏練熟悉堪以署理除分飭遵照外謹會同漕運總督臣松椿附片陳明伏乞聖鑒謹奏奉硃批兵部知道欽此○○張之洞片再前總統南洋兵輪記銳提督前安徽壽春鎭總兵郭寶昌禀請開去節制水陸各營請假回籍省親當經批准在案所有南洋各兵輪亟應另委大員統領認眞整頓查有奏調江南差委裁缺福建海壇鎭總兵吳奇勳老成歴練樸勇有爲在閩多年熟習水師堪以派委統領責令督率各兵輪認眞考核破除積習講求駕駛砲法以期有裨防務其前派兩翼翼長名目卽行裁去以一事權薪費等欵查照前總統之案支給以資辦公除檄飭遵照外理合附片陳明伏乞聖鑒謹奏奉硃批該部知道欽此○○張之淵片再安徽皖南鎭總兵前經本任督臣劉坤一奏請將暫護是缺之該鎭中軍遊擊牛書琴改爲署理兹查皖南地方緊要必資大員鎭守查有本任壽春鎭總兵任祖文穏練詳明堪以署理除檄飭遵照外謹會同安徽巡撫臣福潤附片奏陳伏乞聖鑒謹奏奉硃批兵部知道欽此 
 
