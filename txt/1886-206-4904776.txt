# 1886 - 206 - 4904776

 

Page 1

 
 
[搜印大題文告白] [  點石齋主人啓]  
　　朝廷以制藝取士士舍是靡由進身而所挾之技則鋒利可自主也刻本已洋牛充棟然皆習見不鮮本齋兹特敦聘名才遴選大題文二萬篇均　埋法清眞詞句雅正之文以作觀摩書本一切冷淡庸濫難邀知遇及大題文彚文府凡已經石印者概不收列一篇惟是篇章既富選擇仍精福　所見未廣尚希海内士林有藏先輩稿本書院課作近今窗課不吝金玉郵寄本齋即付收條爲據或選入後酌送潤儀或印出後酌酬數都均　不可其有名人鉅製多士傳抄一文而數處寄來本齋均以先到者選用至原稿之選與不選一概未能寄還特此預啓　再惠寄鴻篇請逕寄點石　不必由申報舘轉交請鑒之 
[畫報後幅招登告白] [  點石齋主人啓]  
　　本齋創印中國畫報爲時已踰兩載四處通行無遠弗届曩年曾登各寳號告白於後幅衆倩翕然僉謂與日報可以相輔而行且可益日報之所不　今議於六月二十六日八十三號畫報後仍登各寳號告白價目較昔年爲廉連登亦可减讓一切規例均詳此次畫報後誠恐一時禾盡周知用特　明如蒙各寳號惠顧請至點石齋南局帳房面議可也此布 
[火有異用說]  
　　五行之中有火焉木之所生而能以尅金就人身而言肝屬木木旺則火生火生則金受其害而肺疾成此無形之火也然火之爲用本有不同中國人所論之火但知其體而不知其用西人言之則體與用殊有不同即如中國之燈泛油于器而襯之以燈芯燃之而明生焉燭之製亦由是而變通無所異焉外洋之用火油雖異其用然亦仍不外是至地火而其用異以煤氣爲油而無需乎燈芯浙亦奇矣然以物近之尚能燃着則質猶存也至于以電氣爲燈則但用其光而不用其質電氣所至爲機器所激盪而光生焉光明四照儼然如燈而按之不熱燃之不着此所謂用火之光而不用其質者矣西人所言火有數種有有質而無光者近之則熱而不足以照耀者也有有光而亦有質者則庭燎之類常用之火也有有光而無質者如電光石火之不可捉摸是也又如陰火熸然則其用烈而體不可見木名無灰則體攸殊而用亦難同此固不獨西人有是言即華人亦曾知有此事特不甚留意於格致之學　略而不論耳余前者曾至電燈公司　視其運機發電以兩細線一頭置諸洋瓶浸諸藥水一頭置之機上與各路電綫相接機動電發火頭十餘處一時齊出如蛇之吐信余急欲避開西友止之曰此雖有光可見而實無質可尋子試捫之以手殊不熱也余試之而信又有電氣藥水瓶以鐵器相隔寸許引之火光即突然而出去鐵器仍即寂然西友曰此皆有光無質之火也余心異之竊歎西人格致之功固有高出於華人上者乃昨見海上種榆山人胡君悅彭見示一稿則知華人亦何甞不知此理今人之與古人初非遠不逮也來稿所言係與賴君志堃論鴉片之爲害其中如詳述鴉片之禍皆由於升　收歛以致精神委頓腰背傴僂肌肉消瘦飮食减少其害皆由於升提收歛之故此言也尚屬夫人而知之其後幅云吾華亦有水旱二烟一律用火呼吸何以不成大患曰吾華水旱兩烟雖亦用火然以質而不以光質則火不上炎惟事沈熠烘托譬之水鍋中置盈爐之炭然之純紅上覆以灰火固不熄光則全無雖欲鍋中之水沸騰其可得乎試以吾華水旱兩烟吞之人腹不過辛辣煩躁少焉即已即使終身吸食祇如葉天士所云烟辛泄肺亦無大患今吸食鴉片者之用火以光不以質光則烈焰飛騰煎熬臟腋胃汗日被暗焚精華日被挹注遂致神日以委背日以僂瘦若古佛黑如餓鬼皆火之光所爍而銷焉　稿所言如此按二君皆岐黄高手其所論微妙自足發人深省　有烟霞癖者見此必將瞿然以驚憬然以悟矣順吾以爲此說也不但善於論鴉片之害而且亦足見格致之理火之爲用光與質本自不同與西人所言若有暗相吻合者用火之光可以流金可以爍石用火之質但足以供烹飪而已金聖歎言間甞細觀燈光其近燈芯處火作碧色稍上則爲白色稍上則爲紅色再上則爲乾紅再上則爲黑烟縷縷然此其心可爲細矣然但言其火之狀而未言其用出近來所用機器每借火力以運之然其所須者亦其力而已所謂用其光而非用其質也今雖以數墩之煤燒之極旺而欲其運動機器斷乎有所不能印書機器用十人八人摇之而後轉者倘設機於中以一地火燃着俾火光上衝其機即自然運動而可以不煩人力此即用光而不用質之明騐也光之力大質之力小於此可知矣或者曰積薪而焚廬以火之質厚而力猛也如僅以光也則火光所照或對面隔壁俱已通紅而卒不焚此又何說余曰積薪之質固爲厚矣積厚者流光則其光自異於尋常且廬之被焚者必以榱棟飛墜而後延及乎抑其火燄所及已足延及乎夫火之力在燄燄即光也光即火之用也滿爐煨榾柮而曰吾乃於此得火之用此則村嫗鄉老之談焉耳雖然由此而言則是火之光其力更大於質何以爲電氣燈者但用其光并去其質而點之不燃捫之無温似乎火之用光仍不逮夫質矣抑知電燈所在雖有光而不燃而偶一激動則其禍尤烈前此本埠二馬路有德律風之線偶斷掛於電線上而其末下垂至地東洋車夫觸之即已昏然而倒以是知火之爲用固在光而不在質也華人知之而未暇窮究之乃讓西人以獨擅格致之學良可概夫 
[倫敦要電]  
　　上月二十八日倫敦發來電報登諸西字報言中英現立新約業已畫諾中國認缅甸爲英國管現電音如此其詳容俟續聞再錄 
[日廷防疫]  
　　日本横濱多疫此已列報兹悉疫症近日愈熾日皇諭令茶酒店一律關閉不准開張蓋不欲多人聚於一處致釀疫氣也瓜果之生摘者及腐爛者許巡捕見即搗壞不准售人皆所以防疫也惟車利尼馬戯自開演以來觀者甚衆此則不在禁例云 
[接印述聞]  
　　新任江蘇撫憲崧振帥聞於初六七日可以到蘇並有十二日接印之說惟尚未見明文也 
[都門紀事]  
　　六月十七日内閣考取供事聞應考者計千餘人每人作告示一篇題目種農桑以裕民食次日發榜共取四百六十五名當即覆試默寫所作告示二行○前門外　耳胡同有詹事府左中允穆君者生一女年及笄幼字某宦子而未娶也客歲某宦子病殤凶耗至穆不以告女暗中另擇隹壻六月中旬經執柯者選新翰苑鹿君爲東 
 
 

Page 2

 
 
牀壻擇于十八日下定賀者盈門女悟爲已事來者知有變故終日默默家人亦不爲意至三更後乘闔家熟睡女竟自縊於閨闥次早穆知則已不及解救守從一之義凛不二之操是亦可謂貞烈也已○六月二十二日户部堂官聚議錢法新章聞有人密陳私鑄流弊太深故有是議章程尚未宣示云○六月十九日大内兵科堂期給事中馬君相如乘車入内至東長安門下車步入值大雨御夫恐車圍淋濕將車移停甕洞之下管門官見之急行攔阻御夫倚主人勢不聽約束兩相口角門官震怒喝令值班兵丁綑御夫而笞之傷痕甚重移時馬君知之派役傳管門護軍校入謂之曰御夫無知自當懲治但禁城内擅動私刑有干例禁汝亦知之乎護軍校懼再四央求馬令急覓好醫與御夫調治傷痕護軍校唯唯而退○前門外石頭胡同福壽堂爲優伶下處六月十八日夜大雨如注忽一霹靂入院火光一團掀毁屋脊一僕伸首外視竟被雷火燒去半耳一僕立院中驚倒二僕次　皆大病盖爲電氣所激也○玉牒館恭辦　玉牒黄檔底册在館人員竟日修繕底擋已逾三分之二諒八月間即可辦竣九月初奏請　欽派總裁等官開館修書其覺羅紅檔俟　命下日咨調禮部人員及内閣人員來館恭修查内閣例派侍讀二員中書八員禮部例派司員二員筆帖式八員然須保送滿員也○駐京各欽差欲拜謁醇邸上月十八日在德國使館　商已由德欽差行文總署請訂日期○禮部行文各旗營七月初一日孟秋時享　太廟遣　恭代　皇上先一日恭詣行禮各旗營是日有無跪迎跪送之官務先造具清册咨送本部以憑核辦○三旗頭等侍衞應領十一年分養廉銀照例年終傳領聞自客臘迄今六月於兹並未傳期關領該侍衞隨賀拱衞差務要煩僅恃二俸不敷應差之需現經三旗領侍衞内大臣禮邸等諭令侍衞處行催廣儲司赶緊將去歲侍衞應支養廉銀兩等支放勿冉延宕○禮部知照各處六月廿三日在　保和殿考試各直省優貢生應行奏派監試王大臣及擬題大虑之處應由各該處照例題請○本年　皇上萬壽聖節經禮臣題請六月廿六日　皇上升　太和殿受賀照例筵宴請　旨遵行奉　旨着照光緒十一年成案仍在　乾清宫受賀其筵宴仍行停止欽此 
[三韓叢話]  
　　苦雨爲災井中之水多生浮虫○夜間蚊虫尤多凌晨始止較往年多至數倍亦因雨多所致也○華人在仁川又買地址數處尚恐不敷居住復以三里寨地方爲華界○法俄兩國求仁川地址奈餘地無多難饜且欲兩國終不甘心○仁川造屋日多又有議開磚瓦窰者盖現有三窰而所出尚不敷用也○仁川小舢板無多每運貨及商旅上下時苦其勒索舟資近聞將修小艇數隻以資利涉使舟子無從挾製○法兵數名欲入王宫游覽閽者禁止法兵嘵嘵不已見者無不髮指○華僧某於五月初乘火船至仁川帶有經箱緣簿小住二日即入王京謁見中國商務大臣東國之例僧人不得入城誤入者斬民人見之驚以爲奇商憲諭以不得逗遛僧即旋返仁川○仁川三里寨之東有　小山形勢扼要爲王京之門户現屬華界立有木標以免侵削○漢城仁川之商人來者不及去者之多若非招徠有術安望願藏於其巿哉○仁川將建會館凡遠來之人皆可投止○瘟症大作官醫日不暇給尚有日醫一人分任其勞惜立方　甚奏效耳○人犯喉腫者以針將兩大指中旁剌破出血立愈○山野之間積潦甚多舊時橋梁亦多冲圮迂道而行頗不便也○世昌行代客運未被水淹没華商日商均向索賠當可照數賠矣○櫻桃入巿其味甚酸詠紫櫻桃熟之句令人懷想中士風味○米雖紛至而糶者故抬其價王有平價之令貧民感恩不淺○仁川雜人甚多商令客店將來往之人逐日登簿以便稽查○機房絲又告竭停工多日工人深以素食爲恥皆動歸思○仁川三里寨新定界内有古墳數坵公議於冡前立一石碣永禁平毁九泉有知必當結草以報○貧家婦女多有流爲娼妓以謀生活者娼寮妓館倍於從前淫風流行有類桑濮 
[學堂大考]  
　　典試武備學堂各憲經李傅相派定後即於上月廿一日起廿四日止類别門分排日考試計廿　日由津海關道周玉山學堂總辦楊藝芳兩觀察試演兵法兩端廿二日暫停操演以便温習功課廿三日由軍械所總辦張次韓觀察親兵前營管帶　少卿都戎考試軍械地私至末一日則試以測量算法主其事者爲水師營務處羅稷臣觀察水師學堂嚴又陵　戎其所派曲試各員或曾肄業歐洲或係老于行伍均屬眞和灼見不同影響模糊者試畢核定分數評量中乙然後開拆彌封以定去取考前兩　總辦設爲十問令諸生條對内有王方兩生肆意譏評答非所問隨即懸牌扣考嗣經同學環求總辦俯命該生學習經年用舍之機在此一舉因芽責數十下一律收考 
[雲津魚素]  
　　紫竹林法界新定章程不許負販人停留界内日前華捕張三因毆賣滷煮麵筋之高二以致肇訟云云皆登前報杳租界諸華捕有一法捕頭爲之督率自應守法奉公而法捕尤爲凶横連日於負販者流不特不許逗遛且不准越雷池半步因經租界被搶扁担　五日之内多至二三十根上月廿三日明人忿不能平訴諸該國領事領事飭將扁擔發回並將該捕申飭然則領事固酌理准情不偏不倚　也特不知何人不可雇用而獨用此桀傲不馴之捕哉○本年各會中人奉地方官示諭凡載在祀典諸正神歴年賽會者准且仍舊舉行此外不許輕舉妄動好事者遂藉爲口實各會以次迎賽幾如山陰道上令人應接不暇屢經肇事涉訟公庭天津縣因又申明禁令除城隍之赦孤天后之皇會外如藥王關帝等廟宇衆多只准各廟輪流不得一年並舉以免廢時失事勞民傷財無如言者諄諄聽者藐藐上月廿二日有高蹻一起遇姚鐵山明府於途詢係廿四日擬行關帝會預期拜客者邑尊以故違禁令飭傅會首責懲不知各會中人聞之或可小懲大芽稍如歛跡否也 
[九江苦旱]  
　　諺以伏天五日無雨爲一小旱十日無雨爲一大旱九江一帶自六月初三日雨後迄今火傘當空異常亢旱近塘圩之秧田桔橰之聲不絶於耳尚可灌溉而傍山一帶高田俱有龜坼紋四鄉農民相與建臺迎神並倩法官諷經禮懴念兒書符以祈蒼蒼者早沛甘霖未知旱魃肯退避三舍否 
[九江來簡]  
　　上月望後某日有木簰一架由江省駛抵姑塘關委員循例親視丈量經關書蔡姓量得計一丈零五寸看尺門丁廬某不從勒令木商以一丈一尺完稅蔡與盧理論盧大肆咆哮扭住蔡之髮辫拳打脚踢辱駡不堪幸委員與算書極力勸和始得狼狽回署○九江對岸叚窰一帶軍籍田係湖北蘄州衞所轄地形低下水潦連年軍户之流亡四方者不可以數計衞署書役無論已緩已免無不盡力追呼今年又值編審之年委員未到而衞差數十人已乘車轎分往各家坐索陋規豈蠧差之肆意婪索耶抑官之不念民瘼耶哀哀我民何以堪比以上二事俱照訪事人所報删潤刊登其中是是非非目撃者自能部别本舘固不敢妄下斷詞也 
[温州近事]  
　　閙考之事既息　太尊即於初四日考平陽文童但諸童大半回里臨點不到者竟有數十人之多試永樂瑞平四邑正楊時有瑞安童生信奉異教又有劉姓亦因身充長隨各禀生均不肯畫押兩童俟點名畢禀求收考各廪生羣起攻之李太尊諭以禀保既無花押實不能收考遂將原禀擲還令兩童退出○瑞安離郡較近各童每於臨試之前一日抵郡蹔寓客棧出塲即回有一考童於上船時過於忙亂失足落河夜色蒼茫無從撈救未卜點頭之兆先占滅頂之爻良可傷已○十三都白象地方有張九老　事母以孝聞爲鄉里所敬年老矣一日以後事付妻子自言我於某日當死至期沐浴衣冠端坐而逝空中隠隠聞鼓樂音是豈孝行所感歟抑如佛家所謂有夙因歟○永嘉上鄉屏山地方某甲素患瘋病日前將下鄉塘下某乙之船撐去乙以其盜船私刑吊打並以旱烟飽浸洋油燒其體膚正擬赴縣喊冤適塘下之鄉老誣中爲賊送交捕署兩下相遇扭至縣署呌喊周邑尊升堂訊問見甲受傷甚重立提十三都地保到案怒喝曰汝既身充地甲不能約束鄉人即使中果是竊賊亦宜送官究治豈容濫用非刑遂將該地保笞責六百板並將兩鄉老管押班房并傳甲之家人到案給以傷藥一瓶飭令赶緊救治○李 
 
 

Page 3

 
 
太尊考試文童復接試武童一日亭午有樂清某生在馬道拾箭被馬踏傷胸腹等處昏迷不醒平陽某廪生素善扁鵲術令人將某牛提起用力蹬撞二十餘次即刻蘇醒吐出紫血不少據該廪生云凡遇跌打重傷必須以此法吐出惡血方可醫治也○瑞安西門外有閩船七八艘購買鐵釘榖米某甲等以其違例擅買沿途攔截閩人見甲等人數不多遂糾船中水手數十人各執器械前往搶奪立時逃竄是處三面臨江無可躱避遂竄入民屋内閩人不問情由將屋搗毁鄉民不服齊起逐之閩人復以械器拒鬥鄉民婦女刃傷數人地保赴縣禀報程邑尊會同營兵出城彈壓獲住閩人三名程邑尊訪得閩人買貨由某行家經手即至該行搜查見有生鐵七擔藏在海帶包中遂將該行主帶案質訊○温郡近日患腹瀉症者甚多幾於十室九病醫生於此獲利不少早禾將次登塲但雨水過多淹没不少惟上下河鄉異常暢茂○雙門創設新關凡遇一鞋一襪半絲半樓經扦子手搜查無不攫取殆甚温俗謂之討飯關此次輪船抵甌零星貨物奪取靡遺各鋪户邀集同業在郡廟公同計議聨名赴稅　司處具禀不識作何處置○魏某前因毆死朱恒美絲綫店夥某甲收禁在監魏妻甚淫蕩素與張某有私今春魏解赴山東殢雨尤雲益無顧忌月前魏在配逃回訪知妻携刀入室幸張早已得信逃避否則帳底鴛鴦早向刀頭濺血矣 
[衅起龍燈]  
　　天時亢旱田中望澤孔殷曹河涇一帶農民集貲紥就龍燈求雨不知如何觸怒華涇鎭人竟紏集百餘人約期械門鄉　聞之恐釀巨禂爲之調停了事昨日晡時雷聲殷然陣雨如注足慰三農之望想以後鄉民無煩祈禱亦不致滋生事端矣 
[械鬥宜懲]  
　　前晚滬南廿七舗地方某甲與某乙口角繼至互相械鬥甲受傷沈重事聞於該處巡防局員飭勇協同地甲將一干人拘送上海縣署請訊 
[鄉民毆差]  
　　客有自田間來者言及本邑東鄉楊水橋年久失修殊多坍塌近經該處鄉民集資修整並請莫邑尊頒給告示嗣後不准重車往來以免碾損橋石不料橋成後即有鄉民紏集數十人日伺橋側設有車輛經過即恃蠻勒索多則數十文少亦十餘文倘或不遂所求即將物扣　勒令持錢取贖前日有上海縣糧差夥某甲下鄉催科雇車過此鄉民阻住索錢甲答以我等奉公差遣例不給錢鄉人大肆咆哮攔住毆撃甲以衆禀不敵狼狽而回將情告諸正身擬欲禀官請究云 
[訴冤受斥]  
　　陳周氏前因犯奸經丈夫陳庭靜控諸縣中邦審委員李司馬訊悉案情判發交母屬收管邇日該氏忍在城中四牌樓一帶背負冤單並日復赴縣喊控經王鴈臣司馬飭押侯訊各情疉登前報前日下午司馬提訊該氏曰此案已經秉公斷結何得又生枝節玩法妄行爾究竟聽從何人唆使答稱小婦人有親生女兩口被庭靜之姘婦售入娼寮叩請追回給領司馬查閱案卷復向該氏曰前訊時未據供明今非另生枝篚而何况爾與庭靜已爲夫婦二十餘年爾若謹守閨箴斷不致將爾抛却爾之行徑不問可知本當懲究姑且從寛嗣後不准出乖露醜行走街坊隨飭交十六鋪地甲轉交伊兄收管 
[白晝攫洋]  
　　前日下午四點鐘有虹口某鐵廠司帳人至某洋行收洋二百元擕在手中行過大橋不數武突遇兩人一人以胡椒未迎面撒來致眯厥目一人即將手中銀包搶去司帳人目不能睹未能追捉止得高聲呼喊亦無人應之及啓目而賊去已遠惟地上遺鞋子一隻遂持報捕房問其所遇之人如何形狀則以目眯不能辨認捕房雖允緝查未識能緝獲否時當白晝地處熱閙而匪徒横行一至於此亦行旅之憂也 
[提徵船婦]  
　　繅絲女郎覆船斃命等情前已錄登本報昨日投入縣監之船婦周陳氏由帮審委員王鴈臣司馬飭提至案頭圖地保陸錢孫亦投案申訴情由司馬問該氏之船大小如何禀稱該氏所駕係小船司馬問該氏曰爾夫何在既是小船何敢載至二十餘人究竟因何翻覆答稱丈夫周小弟駕舟出外尚未回來小婦人素籍划船餬口是日清晨先有七八女郎意欲渡登彼岸繼又來五六　小婦人喝阻不依致載至十餘人之多然並不滿二十餘人將到岸諸女郎以泥灘難走囑划至西國遊船旁欲由遊船跳板上岸及既傍游船諸女郎皆聚船右致船翻覆小婦人落水遇救旋知已斃三人爲特投案候判司馬謂死者雖由繅絲棧出資棺殮然爾不愼之咎亦固難辭隨喝掌頰四十下以儆並着具嗣後遵照定額渡人切結聞英工部局亦議派船渡客云 
[糟邱省鼠]  
　　朱振祥與陸老三等互毆旋即扭赴巡防東局中局解送縣中王雁臣司馬提訊之下朱供小的在本城館驛弄開設酒店被陸陸續欠錢二千四百有奇收過洋蚨一翼尚欠一千二百五十文向之索取終以阮　羞澀爲詞今復來店索飮小的提及前欠伊即行凶鄰人　大音聞之前來解勸亦被拳毆捎供小的與朱隣居聞朱向陸索錢口角因即爲之排解不料亦被陸毆陸供小的因欠酒錢商令從緩朱竟紏黨行凶小的並未毆撃司馬問陸向操何業答稱在淘沙塲龔姓老虎灶爲夥司馬謂欠錢理合歸還　着交保限三日内如數歸清違干咎戾杜詩云酒債尋常行處有想陸係夙所熟讀故敢晏然欠錢耳否則放帳收帳理所當然何竟贸焉以老拳從事耶 
[英界公堂瑣案]  
　　鐵店主朱源順訴稱趙發茂欠去鐵料錢一千五百四十八文屢索無着昨又向索非但無錢反肆毆撃致傷小的頭顱因此報捕拘案富捕頭稱趙拘獲後即經人保去言明今晨到案刻尚未來請即籖差傳質蔡太守准如所請既而趙奔案聲稱小的與朱交易陸續付錢照算祗欠四百文至前付之錢交與伊子或者被伊子侵吞昨日伊向索如許之多故與爭論並未肆毆實由伊自已將頭碰破太守騐得朱受傷屬實判趙還錢一千五百四十八文完結○華捕禀稱昨中捕頭派小的捉拿無主之犬適獲一犬經李阿金出爲攔阻致犬逃去爲特將李拘至捕房送案李供粤人昨日路見拘犬堪憐囑其寛免如今情願捉還蔡太守問該捕所捉之犬是否無主者答禀確係無主太守向李曰犬非爾家所畜何得多管閒事可同該捕出外捉還本舘謂昔人有桃僵李代之歌今該捕因犬奔逃將李捉去是不啻犬逃人代矣然該捕亦猶是人良○船户李阿三訴稱有掃艙米售與王祥發言明錢四百文及交米收錢王又欲减價祇明出錢三百文與之理論遽爾遭毆由捕拘案晴訊王供鹽城人向李買米言定價錢及取時見米已少去故欲折價伊即將米售與别人以致爭執並不打伊蔡太守判王管押三天○工部局小工顧全武訴稱昨日開取自來水管取水洗街張金林持太桶前來硬行乞水小的恐被巡捕見之必須科醫向之阻止張　兇毆由捕拘案張供爲水菓生理見别人亦持桶順便取水小的是以向乞被伊打碎木桶致多爭論不敢行兇蔡太守判張管押七天以儆○包探秦少卿禀稱新關工人陳世莫報失衣服由小的查獲人贓今將竊犯曹阿林解案陳已至捕房適洋理有要事喚夫因此未經投質曹認竊求恩蔡太守判管押二十八天贓交捕房給還 
[法界公堂瑣案]  
　　上月初旬新北門外擺舊貨難之王海珊被氓陸雲卿等挾至吉祥街申吉祥烟館中毆打革詐洋八元洋傘兩柄牙摺扇一柄又扛至城河浜將于抛入河中告發後經法包探將陸雲卿龔裕堂及申吉祥烟館主康子香等拘押解訊據陸雲卿供由洋是吳秋山取去秋上常在該烟舘吸烟嗣由該烟館夥將秋山送案秋山供是日我早走開不知伊等之事及陸與吳面質互相推諉翁太守謂陸雲卿係起意之人康子香開設女堂棺烟舘被伊等挾制故不敢聲張差將陸康兩人枷號三閱月期滿各責二百板龔裕堂及吳秋山各責二百板枷號 
 
 

Page 4

 
 
兩个月○王勝祥在新街扇子攤上槍櫃中錢三百文追及將錢鄭下被捕解案翁太守謂白晝搶錢實屬可惡差將王勝祥笞責一百板○四明公所相近某木作塲送偷板之譚金祥請訊法包探禀據該作塲稱被竊新板已有一百數十塊前晚又竊兩塊譚稱我竊一次同黨有阿囝老銀老江北老和尚等尚有三人不　其名挾我同去偷得兩塊一賣與車行得錢七十文一塊由失主道回翁太守着將譚金祥責六十板○南巿萬興酒店主顧洪偕蒙師陳甫堂稱陳寄膳店中前月廿三日午飯遣店中學徒朱阿生送飯被竊時辰表一隻一去不回前日别夥在北巿見朱因即送捕朱阿生供認竊表當日摁在十六鋪内陸家石橋堍某店得洋二元五角票已失落翁太守着包探帶朱吊贓再核其母朱張氏到案　恩太守　退去○三十六號華捕胡秋泉訴稱昨晚九點鐘出差至小東門外戯館街有人報稱有流氓肇事及去見有五六人在客寓前　事因門首擺竹楊上臥小兒流氓以其碍路尋釁見我去要將我拖到城脚幸有落差捕至帮同拘到一人餘均遁去翁太守詰解案之林阿東據供撑　度日昨晚在彼處經過别人肇事誤被捉來太守謂閙事人不捉捉爾不閙事者斷無是理着將林阿東笞五十板以儆○前報紀戴炳堂　尢六皆誘女逃遁一案昨日翁太守在文案處收閱呈詞復據前期投遞公禀之俞廷葵投案具禀翁太守閱後謂此何等事　國法具在男女均應懲辦逃出之人豈可斷作夫婦况爾既非親屬率爾投案明係多管閒事將禀擲還 
　　乙酉冬子贅普寗縣張署路經鮀江遇一妓名美妹一見如故頗極綢繆子贅後旋命人攜伊來普朝夕相聚約經半載後子行將有日欲與子偕歸子告以堂上雙親約束甚嚴不能攜妓而歸相對唏嘘子亦爲之下涙於是欲行而止者再後迫於母命不得已割愛而别昨接一函并蒙贈金銀元寳各一枚以爲天各一方之意子亦有所酬焉追思往事因有所感遂爲放歌效秦少游勸東坡急流勇退式錄請海 
[内諸吟壇叩政]  
　　我我　有有　心心　如如　你你　有有　心心　比比　翼翼　鳥鳥　飛飛　去去　蓬蓬　島島　三三千千　里里　遠遠　難難　相相　企企　好好　鴛鴛　鴦鴦　雙雙　並並　立立　採採　蓮蓮　塘塘　蕩蕩　漾漾　春春　情情　空空　悵悵　望望　伊伊　人人　一一　别别　幾幾　時時　親親　玉玉　質質　於於　今今　己己　飄飄　泊泊　天天　涯涯　盼盼　望望　涙涙　頻頻　揩揩　點點　點點　春春　愁愁　人人　不不　見見　茫茫　兩兩　地地　空空　思思　念念　戀戀[  仙禽山人麟孫氏未定稿]  
[浙省撫轅抄]  
　　六月廿三日府經歴汪心源禀知藩司委催青雲宣三縣地丁並鎭封丁庫差禀辭○廿四日運副趙連鈺禀見銷海富餘臨醬缸差○廿五日黄貽橋禀知丁母憂運副徐葆光禀銷解京餉差 
[蘇省撫轅抄]  
　　六月廿七日錢崧維禀知奉委調辦中路總巡保甲差陸嘉榖禀知奉委發審局差候補府照磨朱汝連卸署照　縣白茒司巡檢事回○廿八日候補通判許之珏禀知奉委發審局差候補縣江錫珪管解京磚赴都回陸嘉榖禀知本日到發審局差署江藩憲田國俊大人之老大人於七月十一日常州府桐澤大人於七月十九日撫　衞業光大人於七月二十一日鎭江府福通大人於七月二十四日均壽辰 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[來函照登]  
　　前閱申報讀悉貴舘已將敝局施醫給　各情登列報章并蒙過譽益增感愧仰見貴館見惡必懲無善不錄欽係之至惟南門地近鄉僻敝址適居乎中加之今年梅雨過甚大伏過熱稍不自衞者易於感受暑疫因此求診者絡繹不絶日見增繁雖曾添請醫士仍覺日不暇給今更添請内科唐君志伊顧君子舟陳君瑞山外科顧君雲巖諸公帮理診治敢請登諸貴報爲荷[  大南門外放生局謹啓]  
[上海高易籌賑公所報解山東第十八批賑欵公啓]  
　　謹啓者現集第十八批賑欵庫平銀二千兩伸規元二千一百　十兩即日會同文報局彚解山東交金苕人嚴佑之兩公核實查放疉接兩公來電據云章邱齊河又決新災倍於舊災惠濟濱霑等處灾上加灾賑欵斷絀祈速預集巨欵接濟等情屢經登錄報章諒邀台鑒現在籌欵萬難財力兩竭惟有籲乞大菩蕯大善十發慈悲心頻施甘露俾得並濟羣生是所厚望焉謹此奉告伏乞垂鑒[  兩廣協賑同人李朝覲秋坪等頓首拜啓七月朔日]  
[誼篤救災]  
　　啓者敝公所自籌賑以來京都同人善士孳孳脩德捐欵絡繹而來災户已感惠不淺迄今又奉賜函承由源豐潤票號匯寄京足紋銀五百八十兩合規銀五百九十二兩正委寄山東以資拯濟鉅欵疉來闓澤屢沾其優渥仁言飫領殊災漸荷其挽回賴同志以相成敦善行而不怠此固出於至誼也當亦奉爲良箴已[  上海北市絲業會舘籌賑公所少欽季善昌謹誌六月二十三日]  
[安命助賑]  
　　樂天知命易言之矣若不知命安云乎哉今有刋江安命子求闔家敉平助山東賑洋一百元囑爲彚解接濟命之所在即求其心之所安宣聖謂仁者安仁亚聖謂仁人之安宅安命即安仁安仁即安宅傾囊助賑問諸心而無乎不安樂夫天命復奚疑安命子其已領會及之[  上海北巿絲業會舘籌賑公所少欽施善昌謹誌六月二十四日] 矣 
[壽筵移賑]  
　　厦門林蘭圃先生來函云余年古稀愧無寸善諸兒孫自都門外省歸欲爲余稱祝因戒以山東待賑孔殷安忍行慶先節存觴酒之貲規銀一百兩乞爲轉解山左以應急需捧誦之餘竊喜年屇從心稱兕節肆筵之費福徵繞膝扶鳩深借箸之籌匪獨災黎感沐仁施即同人感馨香以祝詠熾昌壽臧之句矣[  三馬路陳煦元謹誌]  
[紫仙以紈扇乞靈花舘主繪一女仙立叢桂下手抱玉兔盖常儀也題曰三五圖徵詩及子賦此補白]  
　　桂殿宵深玉露垂山裳水佩想丰儀如何三五盈盈候也動秋風篋裏思[  申左夢畹生]  
[照囡昭弟桂英三女郎哀詞]  
　　又工作紅塵一度游烟江催放木蘭舟返生術少香難炷零葉飄花我更愁　愁縈錦瑟促年華一夕罡風悵落花似此國香偏短命鈿蟬零落弔明霞[  免痴道人集]  
[寗波府正堂胡經募第二次賑欵清單]  
　　寜波府署交來陳明光鄞庫户房粮房稅房各洋一元映雪軒孫洋一元俞麟書李賢芬蓮　敬廷顔備甫各洋五角酬天佑洋十七元五角福順經誥堂汗天彰各洋一元汪合眞蔭周逹勤汗教慧孝理逹輕各洋五角成豐雲藍各錢三百文三户各錢二百文以上三册共洋三十二元錢一千二百文○鎭海縣正堂王計　册共錢六十千文又趙樹翁募安泰行錢三千樂天慶一千源昌衆友張汝弼各錢七百五十文和記衆友林詎周馬賢謨錫麟堂樊徐炳傳元盛衆友夏葆蓀張國章各錢五百文李聖裔源利各錢一千文泉昌衆友徐冬記德泰衆友各錢五百文安泰衆友錢七百五十文彚吉莊衆友隆順莊各友各錢一千同大衆友錢一千又周裕茂衆友無名氏各錢五百震大衆友懋昌各一千文通生衆友一千錢茂桂乾大衆友各五百德泰行二千五百陳銓二千世德錢五百葛鴻章江如氏邵王氏張寳記各五百文震大二千五百文　泰號錢二千懋昌行錢五千以上十七聞共錢三十八千二百五十文○徐和卿善士募徐百川根雲燮鈞各錢三千徐施氏席潤之宋氏祥官申官玉堂翠峰敦復又之祝三全福各一千文徐和卿翁珊德斌趙琴齋小琴海秋程仲宸西垣宋林沈錦帆鍾福臣各五百吉初沈駿帆各六百趙紹廷楊幼甫業崇各一千一百文以上三册共錢三十千又徐玉樓經募傳經堂錢二千五百周桂岩一千五百戴雲樵杜岩伯各錢一千一百五十陳松坡一千一百周夢飛鍾樹萱蓉卿各錢一千高青上六百鈺鉉堂周鎭甫彬臣王甫之邵實甫諸鶴記宋六記關久之陳印波知非子景翰城各五百無名二户各一百盡心齋錢三千徐玉樓趙幼南王和卿各二千費郁载黄予郊邱善榮各一千以上二册共錢廿八千六百文又通生行餘三號各二千五百晉號一千五百文黄泰記錢一千文又洪理銓翁經募蔣偉堂潘玉廷李小册萬溥泉蔣維堂潘五亭李曉山萬甫全各錢五百文萬合順錢二千文新恊成一千五百文景新祥錢一千恊順恆愼各二千五百復大和記二户元康各二千振茂錢二千二百五十文元茂震裕各二千進茂行餘生號源利莊宏盛各二千五百周裕茂李泉昌各一千五百文彚吉莊隆順莊乾裕通生行各錢二千五百文成元二千廣生堂通源號同泰各錢一千五百安康二千源太德生晉和滋源敦源增豐恆豐泰和永利鄭公和　太和各一千同茂全豐元記園各一千五百合勝裕興萬茂各二千裕通行聚奎堂各一千一百五十文餘記錢五百文仁餘莊恆和莊各錢二千五百文益泰行王夫臣合三千五百文張詹氏錢二千六百文張述記周安號徐正康各二千三百蔣偉堂錢一千五百文張景山錢一千王春亭周彩臣各錢七百五十蔣偉堂潘玉亭李小山萬溥泉各錢五百源昌行二千五百德昌豐裕老豐裕○二千五百恊記行錢一千五百乾大一千文德昌豐裕老豐裕合錢二千五百揄生同元合二千五百東一號元大元茂各二千元盛二千五百又張景山經募鄭傳錦一千益泰各友鄭應氏沙子氏恊成各友安康各友江趙氏鄭王氏恊記各友元茂各友東一各友小山崖各五百文元康各友錢六百李士逢一千五百以上一百册去　二百六十元錢一千文○章啓元營士莫衍慶堂章洋廿元隠名氏洋十五　史春山楊記華張氏曹聞遠各洋四元應養吾倪槐圃各三元德泰源珍豐勉力子廣從生源豐茂源晉和行泰記老恆茂乾源乾美泉號石寳山鮑階三費寳水　緯　謝嘉嘉福　繼林林文模傅意興施維人各洋二元萬豐恆昇行謝叙五許元和浣花居杜松筠軒高恆德童厚甫　午橋萃豫恆秦俞渭記　元亨廣潤號鼎豐林模記傅大才石柄生陳福生童木善鍾三和各洋一元以上二册共洋一百廿元○錢念劬善士經募徐屠氏洋一元八角幼　秋菊祈保無病洋二角汪伯懷徐子幹敦和堂各洋二元汪竹欽王樸臣余小亭陳冶山無名氏王性初各洋一元侯琴伯一千文侯子幹陽羡客虞仲汶洪潤香管幼雲陳韻龢黄慶廷各洋五角鄧秋泉五百經訓堂二百五以上二册共洋十七元　二千三百十文○慈谿葉福林募無名氏洋六元又方于郊六百五十方于性于清各錢五百寛于生各四百于士二百五十陳惟仁陳善各一百　十八户共錢三千又方于宣三百五十于貴于升高于玉各五百于金三百五十于久于生謨各錢二百五十以上九户共錢三千四百五十陳子經經募無名　善書折助洋二元陳康年　善陳翁氏各洋一元鏡波洋一元錢五百五十翁吉人范鶴舫各洋五角陳在鈞錢一千桂生蓉圩各錢五百鶴年茂松各錢四百無名氏求病痊錢三百十户各錢二百十四户各錢一百十户各錢五十陳琴梅餞一百十阿楚三十以上四十九户共洋七元錢七千六伯九十又陳耀庭經募宓方氏華寳華陳璧人陳光孚源生榮裕聯三居各一元陳顯廷書蕃子　各五角遐安錢四百十户各一角三户各二百二户各一百三十四户各五十沈茗緒經募沈衡房錢六百敬善齋連花菴沈炳記義房裘如齋沈范氏各五載百瑶三百陳沈氏四百十户各二百八户各一百二户各五十宓介甫經募韓承緒堂洋四十元宓元和堂洋十元同福和立盛翁益新宓顯廷各五元宓翁陳氏合洋一元起瀚氏一元又張譽文經募義成當洋四元又沈可彬募廣大洋三元又盧承裕募元通三元以上十册共洋一百廿六元○象山縣尤善士募陳安錢二百五十陳琳王大張裕各一百五十十九户各一百十三户各五十馮德本永騮德潤貴三凝禧堂黄貞祥徐錦文俞恭章馮永庠李雲程王繼業堂吳沛然各二百五十梁瑞盧錢一千黄金亨利茂各錢五百志培記林鎭陞湯景誼又一户各二百五十陳正雲周克煊各五百馬紹治包全連紀裕光劉美滋紀恊川黄元銳各二百五十四刻各一百四户各五十吳鳳溪二千五百五户各一百葛元貞一千四百文十六户各一百韓杏川二千一百九户各一百徐景雲瑞萼以行張吉齋各五百漢章以德各二百五十十户各五十又蕭募翁鑑泉元順合三千翁學房仁志升祀合三千王營董利開俞田訓周日房道遠各一千一百董爾大爾淵姚全本全金各五百五十翁學房三百又易善士經募林庭芬二千三户各二百四户各一百盛嘉煦惕大茂陳德大蔡寗國各五百葛善寳吳妙法各三百梅孔圭方永來各二百費蒓楚錢五百鍾笙泉陳生泉史福山各二百五十裕和園三百陳緯棟二百九户各一百四十二户各五十二户各一百廿户各五十泰記潤記各七百五十林松房四百梅房同裕各二百三户各一百八户各五十邢雲蓮林歡章各三百劉福緣二百五十四户各二百八户各一百十一户各五十翁文濬雅卿各五百文易輝山一千無名氏二户合一千八户各一百十一户各五十徐韓人五百歐德　七百五十林承祖一千袁正標郭初雲各二百五十二户各一百一户各五十潘陳陽吕小妹各錢三百五十趙興登何玉承各三百三户各二百五户各一百十二户各五十又張嘯岩募吳耀廷金子川司馬心畬錢逸安各五百許書照堂守問梅林芳室宋嘉憔各二百五十文又二　計一百廿户各五十文共錢六千沈迪惠堂李濂記各五百文司馬德佑堂諸氏各二百五十三十户各五十文裕和園源潤號丁本彭華客筱梅張百陳嘯岩各五百高陽氏三百文四户各二百六刻各五十四户各一百文三十二户各九十文十六户各一百文六十刻各五十周鳳章合源號各五百林竹房一千五百二户各二山一　一百文魏清淑錢五百文董如焜柯錫昌柯錫爵榮芳盧長元林舜年順興秋祥鳳魏錦全許蔡各二百五十徐舜典一百葉才興二百五十文許順隆戴永謀各二百文郡曉紹一百五十文十七户各一百十户各五十文又唐募姜彪一千四百胡福記錢六百象善士諸信士蔣春屠奎各五百王天成三百五十文願賢堂金無名氏陳思蔣森胡家福同福黄大寳王大記張善堂各二百五十徐魁鄭壽各二百董才一百五十四户六百八户各一百六十四户各五十文又唐蕭二翁經募黄修石一千一百文無名氏五百翁安邦開學合九百仁慈五百五十陳巧娥四百文徐台百翁元順各三百鄧鞠菴鄭明才余衡甫各二百五十文三户各二百二户各一百四户各五十文吳聯輝一百五十一户一百五十又玉泉塲經募沈芷甫三千陳韞齋倪存德各二百五十錢克型三百元動善誌昶余作祚葉桂馥錢克銀又一户各二百復後一百五十五户各一百七户各五十又梁全煥善士經募胡化銀錢一千文劉大錦四百文梁金煥三百五十文胡德如王明逹漢圓周修煒各一百三户各一百三户各五十又趙募趙國貴寗公堂社倉各一元爵公所趙國蕙國義德明茂廷楚材雲汀童阿　胡積泉各洋五角周潤義五百張阿義四百十六户各一百二户各二百一户五十又劉芝　翁募張標七百芮吉昌王濟川各三百五户各二百一户一百十二户各五十又提練中左募七十一户共錢三千五百五十文又馮募鄭書帶草堂洋六元南蘭陵隠名氏四元申餘庭三元譚大勳羅連陞張信成楊鎭陞蘇高邦馬士興譚連興鄭麒彪張炳又羽翔邱懷義各洋二元郭壽昌一元二角王化鳳一元鍾炳翹何瑞安張威各洋五角黄義公馮子榮明照雨田各三角又張來發朝發王繩武家昌葉沅周顯揚錢學森秦作霖林必良吳啓升董炳照十一户共洋六元又三十户洋三元又胡玉桂何吕富李帶陳柱徐阿義周仙桂德海九如黄柏勝鄭帶喜闞長山十一户共洋三元汉六十户共洋六元又六十户共洋六元又六十户共洋六元又六十户共洋六元又周顯揚俞少琴陳少峯孫黼清俞汝寅王錫三黎見寵婁丹零潘裕堂孝緒祥樓貴卿邵采陶十二户共錢三千又二愿六十户共錢六千又六十户各五十又五十二户共錢三千又一愿一百廿户共錢六千文又五十户共錢三十又一愿一百廿户共錢六千又陳質生募一户二百九户各一百五十户各五十又一愿六十户共錢三十又徐勝榮五百五十九户各五十合錢三十四百五十又一愿六十户共錢三千又孫毓階一千五百胡森齋饒輔海各七百五十文三户共三千又李常清六百五十九户各五十文以上七十册江洋二百五十一元○生琛甬莊洋十四元又陳芹記一元以上五册共洋十五元比甬東司劉募東卿居士一山老人各錢四千妙德舘一千五百南極老人一千李明硅三百三户各二百文二户各一百五十二刻各一百又樓禹功洋四元鄒大成三元葉仁龍三千以上四册共洋廿元○以上統共一百九十六册共來洋八百四十五元内銅洋一元合併聲明○上海三馬路陳與昌謹誌 
 
