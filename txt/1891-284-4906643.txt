# 1891 - 284 - 4906643

 

Page 1

 
 
[印譜助振] [  申報舘協振所謹啓]  
　　昨有凌塵遺大善士以西泠大家印存十五部送交本舘恊賑所囑爲變價每部定價洋二元又交來書價洋八元一併充振并稱此書係現署福州府傅節子太守印以禮囑爲變價助振現因凌君有事回揚遂移交本恊振所代售想嘗想賞鑒家當不惜慨解腰纒以玉成善舉也此書精緻絶倫有目共賞一舉而兩善備幸勿交臂失之 
[二百七十號畫報告白] [  點石齋啓]  
　　四川大邑縣城東三里地名銀屏山有蜀漢鎭東將軍追謚順平侯趙子龍墓靈應素著凡遇水旱偏災有禱輒應現經劉仲良制軍奏請列入祠典已奉硃批着禮部議奏欽此等因想見名將英靈至今未泯宜荷朝廷崇報之隆也至若女巫之惑世剪綹之通神守節者佑自天持槍者可擊鬼壻則賣子與岳尼則締緣於僧大龜之善飲堪觀鴕鳥之忘卵可異汲所附山水人物各册頁並輿地圖等准於十六日出售此佈 
[三論取法泰西未可厚非]  
　　泰西諸國旣長治兵又長治民於何見之卽見之於平日之所行其在軍營也各有職司或鎗隊或礮隊或陸兵或水師一遇徵調令朝頒而軍夕發毋敢稍爲濡滯其臨陣也勇往直前毋敢退縮摧堅折鋭恐後爭先勝固急於進敗亦不敢遽退一惟主帥之命是遵命之進不敢不進命之退不敢不退雖尸骸　如邱陵膏血塗於原野亦無所畏焉此用之於戰陣勇敢之風固有可取焉其平日之在軍營也鎗隊與鎗相習礮隊與礮丁習非特於鎗礮日加演練騐知其性熟諳其所發之遠近用藥多寡若干用彈大小輕重若干其至也應得遠近若干屢試屢騐無時或爽然後臨陣用之不誤毫釐有所恃而不恐焉入其營中觀其所持之鎗所置之礮磨琢精瑩光可耀目鎗上尖刃有如新發於硎非若聽其剥蝕於星霜風雨之中委之不顧或任其鏽敝毫不加以刮磨徒縻軍餉尸位素餐而已營中所派巡兵日夜持鎗挺立於營門之外雖亦按期易班更調而當其任事之際雖經歴風饕雪虐雨撼霜摧毋稍畏避未聞其一刻稍離有所溺職也其駐防戍守之兵必有專所聚於一處其所謂營屋者類皆樓閣崢嶸廬舍廣敞速勝於民居并有樹木水泉疏通天氣以資其優游自適從無所謂雨淋日炙處之以潮濕卑下之地足以櫻病致疾者也營中兼可携妻孥子女無所謂軍中有婦人兵氣恐不揚也月中所食俸糈足以赡其身家按期必發無所謂尅扣苛待以四十日爲一月或竟有欠餉至經年半歲而不發者也稍上爲弁兵者更日給之以酒肉養之旣優待之旣厚恩意浹法令嚴安有不不謹凛奉上踴躍從公竭其心力以圖報効於國家也哉軍士在營小則隨時演習大則按期操演卽其出外游玩限以時刻皆有簿籍可稽一有警信號角一鳴全營之衆頃刻齊集有一不至者立行黜退無有聞令不來臨調不前以誤厥事者所有營汛之兵事歸實濟額無虚設駐劄何地不敢擅離非若徒有其名並無其人僅留荒地之汛屋傾欹於風雨之中而已所謂必行盤詰譏察者虚文而已今之所謂兵者食不足以飽其身餉不足以養其家材無足用技少一長平日旣不能教之以忠義懋之以廉耻無所約束徒事嬉戯與民毫不相習一有事變養賊自重以良民爲魚肉亦安能望其衛民兵而如是豈足用哉西國於府郡邑鄉俱設巡丁有若中國之團練特團練則行之於有事之時而巡丁則設之於無事之日其經費之所從來出自房捐卽以民之財用之於民以保衛夫民之身家而無所私焉其法回　善也以故宵小匿跡奸宄濳蹤無賴之徒不敢恃强婪索習巡丁之力也巡丁與兵實相表裏兵以禦外侮巡丁以治内奸二者不可偏廢巡丁實有補乎兵之不及者也巡丁按假稽查沿街邏察晝夜罔懈每日所見之人熙熙穰穰憧憧往來一皆熟悉於其胸中若者爲游手好閒若者爲狗偷鼠竊一或犯事捕之也易其勤於職守雖時在昏暮境至僻靜亦不敢稍偷惰於須臾以故其所巡之處未聞有梁上君子得以肆其長技也實由於防之密而伺之嚴焉中國非無捕快平日間其技亦甚高然徒聞緝捕於事已發之後未聞能密防於事未發之先縣官所有衙役本以爲民也然從未聞能以民事爲已事者徒足以病民不足以衛民巡丁之設不獨使閭閻安枕盜賊潜藏所有裨益於居民者不可勝數平衢路建橋梁潔水泉明燈火或有急難且可守望相助巡丁之於民平日固甚相習也今誠能仿之以治兵則兵志强仿之以治民則民志固夫兵寓於士農工商之中則通國皆民卽通國皆兵兵不敢欺民民亦不至畏兵意氣相浹洽形勢相聯絡無事之日演練器械熟諳行陣步伐止齊韜鈐曉習則有事之時自能同仇敵愾以忠信爲甲胄以禮義爲干櫓雖有敵國外患自無所懼矣天下之事莫患乎不能實事求是無論其爲營兵爲巡丁如能各行其所事各盡其所守斯無不歸於實用矣中國何不亦仿泰西諸國而爲之哉近日東瀛曾行之矣易其名曰警察所一切規模悉遵西國西國因其倣傚政反深喜之每事輒袒日本而於日本固有益無損也然則中國何獨緩之哉豈以自有中法在歟 
[諭旨恭錄]  
　　九月初七日奉旨這所叅疏防監犯越獄之管獄官商州吏目徐源濤着卽革職拿問交鹿傳　提同刑禁人等嚴訊有無鬆刑賄縱情弊按律懲辦有獄官商州直隷州知州李素着先行交部議處仍勒限將逸犯徐江　嚴緝務獲究辦餘着照所議辦理該部知道欽此同日奉旨這所叅疏防監犯越獄之管獄官雒南縣典史安寳初着卽革職拿問交鹿傳霖提同刑禁人等嚴訊有無鬆刑賄縱情弊按律懲辦有獄官署雒兩縣知縣張培之着先行交部議處仍勒限將逸犯何鎖兒嚴緝務獲究辦餘着照所議辦理該部知道欽此 
[匪亂已平]  
　　永春州德化縣匪人擾亂情形業已疉登牘當匪人初作亂時由永春州電請撥調兵勇迅速救援大憲接電後咨請陸路提督孫庚堂軍門撥派兵勇星馳剿辦旋經選調泉州提標漳州鎭標勁兵各五百名往援其時新任德化縣邵庸仲大令被匪人圍在考棚書院中前任周大令避匿某紳宅内以待援兵紳民相與會議招集民壯曉以大義令將爲首之武童陳某等拘拿送官陳某見事不成私自逃逸秃子某甲向充僞軍師當被義民格殺其餘匪黨或踞山中或匿城内均由紳耆會同捕廳俞少尹督帶團練設計往攻偵知匪人衣鈕上有紅帶身上亦繫紅帶遂命團練兵身繫草　以示區别於八月初九日銜枚疾走往擣巢穴匪人未及准備俞少尹帶兵衝殺匪人驚惶潰亂各棄兵器而逸團練兵見有紅帶者一概殺却臨陣授首者約一百餘人其餘匪黨悉數解散兩大令遂以捷聞尙有與匪通氣之百餘鄉見大勢已定帖然不敢妄動地方官亦不予深究當匪人之揭竿而起也陷城刼獄聲勢洶洶曾不多時 
 
 

Page 2

 
 
卽已冰消瓦解此誠　　之福而紳民之仗義定變其功亦不可没矣 
[搜獲洋槍餘聞]  
　　松江輪船於月前廿四日抵津由海關　手於大沽及天津馬頭兩次搜獲洋槍約五百桿槍彈稱是經列前報查該槍或在火艙或在錨練之下其皮藏殊屬詭秘幸有綫人始經被獲但在輪船所獲私貨均乏主名而於軍火尤互相推諉西人恐其接濟會匪經已籌議兩次設法維持但不知坐而言者能起而行否按弭盜須辦窩家此等大起洋槍津郡如經售無人輪船之執事者决不敢以千百鉅資輕於嘗試其被獲者一次其未獲者正不知若干次也正本清源是在嚴查窩頓不知中西人士亦以爲然否也 
[法使抵津]  
　　法國欽使李梅君於前月晦日由滬乘輪來津於月之初一日拜會傅相傅相於初二日回拜殷勤欵洽輯睦彌殷按欽使前曾駐津爲領事官辦理交涉事宜向與傅相情投意合此次星軺北上舊雨重逢故賓主之情尤爲肫摯也嗣又謁見傅相籌弭會匪閙教事宜傅相復於初四日投拜晤商一切聞於日内使節當晉京履任矣 
[電傳廣東鄉試題名全錄]  
　傅維森番禺　馮祥光番禺　陳廷選三水　馮應　番禺　湛　書連平　楊　浣嘉應　張壽盈香山　杜召棠南海　陳學僊新會　鄭文正潮陽　陳邦顔南海　漆葆熙番禺　何祖榮連平　張文尉　會　馮柏芬鶴山　趙天錫新寗　傅步芳番帅　沈寳樞番禺　莫鎭疇漢軍　嚴昀臣順德　李其錕惠州　黎吉堦東莞　李肇璧高要　黄鐘和增城　蘇兆元廣州　饒從龍大埔　陳煒榮澄海　胡攸澧新會　潘宗瑚三水　邱鶚翔高要　蘇志綱高要　馮驥聲瓊山　江萬原番禺　涂旌文鎭平　李文富新會　桂　型南海　黄　羲高要　羅惇培順德　曾文玉新會　何偕元順德　楊彦敬茂名　商衍燊漢軍　黄兆祺番禺　陳慶森番禺　李伯興清遠　江祥煇花縣　葉信昌東莞　譚駿謀香山　紀世忠瓊山　王宅鎬海豐　洪景本番禺　陰祺年揭陽　温景奎新寗　張乃瑞開平　趙世敬新寗　朱兆良廣州　黎金佐東莞　陳泰閏南海　蘇宗洵番禺　黄恩榮三水　單慶彬增城　蔡敏儒南海　容鵬翔廣州　陳石珍潮州　陳崇鼎番禺　王汝漢漢軍　梁　綸南海　鄺兆雷新寗　林望歐惠來　林振聲三水　梁朝柱新寍　齊佩蘭高要　廖岳雲嘉應　林濵源南海　沈文蔚番禺　林鳳翔揭陽　尹慶舉東莞　梁鴻灝順德　趙夔一廣州　譚學裴新會　周熾皋番禺　李黼昌香山　譚燿芬新會　余守棘順德　陳元煜長樂　何廷鑑高安　李文泰嘉應　談　亮廣州 
[副榜]  
　張朝琛肇慶　高名聞番禺　勞寳勝南海　李巍漢從化　司徒芝開平　招　華高州　王士宗欽州　陳慶和廣州　黄宗錫廣州　麥秩嚴南海　林　警信宜　鄺家鵬南海　區作坤新會　羅楨業新會 
[電傳福建鄉試題名全錄]  
　陳君耀長汀　王承基福州　陳希賢福州　鄭祖仁閩縣　林　鉞閩縣　陳大康俟官　王益清長汀　鄭迪功閩縣　葉大章閩縣　王　璟侯官　郭春林長汀　陳燮嘉閩縣　陳其直閩縣　劉炳琦閩縣　陳培蘭閩縣　郭希熊福州　陳耕三長汀　黄師晋福州　林覲光侯官　吳德驥侯官　吳　沅長汀　龔顯鶴晉江　鄭浩然福州　魏鴻勛寗化　劉　濓閩縣　王學孟福州　葉在琛閩縣　周旭宸侯官　黄允中侯官　陳炳琛長汀　張大江臺灣　黄占奎閩縣　郭葩元侯官　楊　賓侯官　曾宗蔡龍溪　翁戒文閩縣　李士本古田　普　榮駐防　邱士楷長汀　吳學格閩縣　吳廷　連江　蕭　健福州　董元度福州　鄭孝楫福州　何濬先福州　張步靑福州　薛兆仁福寍　黄保初長汀　楊永汾侯官　洪　羲侯官　陳纉唐浦城　梁孝熊閩縣　殷嘉驥古田　游學誠霞浦　陳如章侯官　宋汾年侯官　陳允哲長汀　李兆蓉侯官　薩芝昌福安　李壽皋侯官　李宗敏閩縣　洪里仁晉江　葉元善閩縣　陳海鰲福安　郭兆祿福安　何焜先侯官　林鳳英莆田　李九頴　　　楊劭春晉江　林希會閩縣　高登里　　　嚴稱恪侯官　鄭玉書安平　陳惟楨閩縣　林頴南安溪　林　棟寗化　陳應濟安溪　韶年　　　　林鑒波侯官　賴豐書　　　葛調鼎福寗　陳錫瓚　　　王鳳鳴侯官　葉大年同安　陳弼光　　　林曾　閩縣　謝朝榮　　　吳恩光　　　鄭守麟　　　何朝章嘉義　董元亮　　　李應宸臺灣　張彦尊閩縣　黄伯貞閩縣　郭曾土閩　　李聯輝侯官　李景驤侯官　鄧登瀛連城　張超南永定　薛鑑如安溪　林霽春閩清　施仁恕臺灣　尤育林晉江　楊啓玉　　　施之東　　　林金城永春 
[副榜]  
　何　汾　　　宋應祥　　　林際瑄　　　黄自中　　　陳德亮　　　劉鍾德　　　黄雪峯　　　黄大章　　　劉崇絜　陳　頴　　　黄愼徽　　　胡紹奎　　　黄方英　　　陳　鏞　　　張拱南　　　陳寅該　　　盧景淵　　　 
　　閩省文闈於昨晨揭曉卜午題名錄已傳至滬上亦可見電報之飛行神速矣惟字碼容有訛悮新貴諸君籍貫亦多付之闕如一俟官板全錄郵來卽當補登以供雅鑒也[  本館附志]  
[山東鄉試官板題名全錄]  
周欽岐卽墨增　張子傑歴城廪　王景祜費縣廪　王遹善長山附　劉彤光鉅野教　孫士瓜沂水廪　傅昭安聊城廪　曲龍章東安增張甲生濰縣附　盧象勛登州廪　孫卿裕諸城廪　張樹庭海豐附　孫星煜蓬萊增　秦志　沂州拔　王崇燕登州附　劉　初卽墨附李作渠諸城增　吳立庭昌邑訓　王硯耕諸城廪　魏士峨齊河附　劉星爛昌邑附　燕　遠樂安廪　李翰屏日照增　楊　枋招遠廪丁維魯沂州增　李德運高密廪　劉毓麟蓬萊廪　張燕喜登州附　尹日貴日照附　顔錫均四氏增　陳蜚祥濰縣附　劉策濓沂水拔馬福海安邱附　緒　侯靑州駐　陳翰詳濰縣附　趙晉三齊東訓　張登第平度附　單昌錫高密　　杜清吉清平廪　孔慶晃四氏附李振甲東安廪　王　謙膠州廪　宋晏海諸城貢　郭鎭京濰縣廪　周同桂長清附　黄澤經卽墨廪　彤　雲德州駐　吳樹楫滕縣監陳世昌濰縣廪　姚有密鉅野廪　周福盛樂陵廪　劉允亭壽光廪　張榮相黄縣附　李敬熙德平拔　景　恩靑州駐　李壽宸歴城貢王起沅諸城增　焦振瀛長山貢　錢汝力博山附　楊應乾濰縣附　王一鶴東昌廪　于普源濰縣廪　王樂滋高密廪　張鶴霄歴城廪張雲嶠歴城訓　孔昭曾四氏附　單步靑高密廪　高書圖濰縣附　李杪蘭濟寍訓　張守龍海豐增　孔昭郯郯城廪　鄭叔芸滕縣廪鄧作雲長山廪　王世仁嶧縣廪 
[副榜]  
劉掄升萊州附　張　贄武定附　榮象鼎新城廪　趙文瀚壽光附　吳元献諸城廪　陳吉冕長清監　李昌甲招遠廪　楊廷弼歴城監温吉天招遠廪　張慶霖歴城優　張樹相掖縣府　楊開恩秉陵廪　王昭垂安邱貢 
 
 

Page 3

 
 
[揚城火警]  
　　本月初八日下午多子街後十三灣巷内某姓棧房忽報失愼幸在白晝援救者多得以應手撲滅僅焚去柴屋一間餘皆無恙 
[續述獲盜緣由]  
　　寳山縣郭姓家被盜後由上海縣捕趙金拿獲盜犯沙金寳已見報章兹悉郭名一鄂向操歧黄術上月三十夜十二點鐘時被盜毁門而入刼去衣飾約值洋銀三百餘元及盜散鄉民鳴鑼聚集追拿當卽拿獲一名詰之稱姓趙名蔭生桃源縣人遂解送寳山縣署馬漁珊明府訊供之下供明盜黨共十二人皆曾當勇撤散後又當開河工役此次往搶伊並不入内以致盜散時並未知覺等情明府詰問各盜姓名飭將趙監禁一面開單簽票飭捕凌正投上海英公廨禀請添派趙捕輯拿沙遂成擒并在江陰拿獲郁可吉起出原贓刻亦帶來滬上與沙一併移送寳山矣 
[待詔打架]  
　　薙髮匠王福玉向在十六鋪外灘臨江樓茶館中藉末技以餬口奏刀　然未嘗不自誇手叚去年被同業未三結欠會款錢數千文屢索未償前晚王又向宋索欠宋三不但不還反出惡言挺撞王怒不可遏奮拳毆之力大如牛竟將宋之頭顱擊破鮮血淋漓宋不肯千休扭至十六鋪北局祝二尹以宋頭面受傷着送上海縣請騐俄經兩造友人求免送縣情願自行調處二尹俯如所請卽着王福玉宋三父臨江樓茶館主曹明高保去 
[懲辦蟻媒]  
　　著名蟻媒張陳氏楊沈氏匿跡十六鋪地方朋比爲奸無惡不作遇有婦女之貧寡者則以代荐生意爲名百般撮合令其與輕薄少年結歡喜緣十六鋪南局委員鍾偉臣二尹訪悉前情立飭地甲協同局勇將張陳氏楊沈氏拘到研訊之餘該氏等同供向爲荐頭不敢爲非作歹二尹曰本委知爾等劣跡多端今日到案尙敢飾詞抵賴乎該氏等供稱前次確曾做過蟻媒現已去邪歸正矣二尹曰旣係蟻媒實堪痛恨喝令張陳氏脱去棉衣鞭責二百五十下楊沈氏亦責一百五十下責畢飭傳張陳氏之夫張阿春至案謂爾治家不嚴縱妻作惡本應照例究辦姑念無知着具攺過結將妻領回管束並限三日内遷往别處違干提究楊沈氏驅逐出境 
[相騐浮屍]  
　　本邑尊閘西　袋角十二圖地保張蘭洲投縣報稱河中有無名男屍查無親屬求請詣騐已列前報兹聞袁大令於前日午後帶同　作書役人等命駕出城該地保預備屍塲大令升坐公案卽飭仵作如法檢騐旋卽喝報騐得死得面貌模糊右手脱落兩足俱無項間有蔴繩一條頭髮半有半無大令離座親視一週卽着善堂棺殮發封遂排導回署時已八點鐘矣 
[浮屍待騐]  
　　昨日亭午時二十七保十圖地保徐子良投上海縣具報新閘廣肇山莊左近河中有無名男屍一具查無親屬出認求請相騐袁大令諭飭聽候詣騐 
[飭傳烟舘]  
　　野雞之盛無過於今日羣雌粥粥以逐臭者之漸稀也遁而爲女堂烟館不唱朝飛之曲齊開夜合之花然則野雞也女堂也固一而二二而一者也前日薄暮時有女堂倌沈寳珠至南誠信烟館與無鹽嫫母並坐一榻談笑自如意態狎褻適爲包探孫錦榮所見以其故違禁令扭送捕房昨晨朱明府訊問之餘商諸魯繙譯官以婦女入烟館有傷風化未便輕縱遂將寳珠押候禮拜二傳該烟舘主到案核辦 
[縣案彚錄]  
　　地保吕根寳高大年盛亭珍控陸泉福積欠正供錢十八千袁大令提訊之下着陸赶緊將錢交案已見前報昨日午後大令升堂研訊陸遵斷措交英洋十八元叩求銷案大令准之卽將糧串當堂給陸具領○船户朱阿堃裝載江陰縣糧米二百擔行至華亭縣界遭龔阿貴蔡毛毛顧桂山等所撑糞船撞沈朱將糞船夥徐金泉扭送華亭縣署縣尊訊供之下由蔡毛毛交洋九十元賠償船欵一面由縣補提龔顧二人到案再核邇因華亭縣尊交卸在卽查得龔等匿跡申江因將全案文卷移送上海縣就近訊辦袁大令卽着差役將行主杜金虎及龔父阿大到案於昨日午後集訊杜供稱小的行中雇用龔蔡等爲夥此次伊等肇事與小的無干龔供稱兒子向來出門營生現在不知何往大令謂杜龔二人曰此案爾等不能置身事外着賠洋二百元除蔡交過九十元外汝二人應再交洋一百十元着收所俟將洋交清始准開釋 
[英界公堂瑣案]  
　　包探王阿二禀稱昨夜奉發管押之各犯忽然喧閙不堪兾圖逃逸捕頭督同管門華捕查得押所之牆牆已穴成一洞惟不甚深邃詰知起意圖逸者爲沈阿桂張阿德二人搜出鐵板一方云是掘洞所用今連串合圖逃之各犯送案請懲副捕頭禀稱解案之沈阿三沈阿桂沈　四三犯前因圖逸送案受笞并加押若干日今又糾同圖逸罪不宜寛管門華捕禀稱小的聞喧閙聲向之查問據阿三言各犯商同圖逸因卽告知副捕頭逐加查究阿桂言阿三穴牆圖逸各犯恐遭波累是以喧譁阿三言伊等怪我報信意地誣　然小的實不知究竟如何如果阿三報信以致阿桂等挾嫌則請大老爺判令將阿三另押否則旣觸各犯之怒恐阿三不免受虧矣至穴牆所用之鐵板由阿德托人取來阿三供訴前情阿桂堅稱阿三起意圖逃阿德不認央人取鐵板阿四及姜炳良劉和尙王阿金沈阿寳同供稱圖逃之事小的等並不與聞周和尙供稱小的向捕頭訴明備細今特到案候質宋二尹謂旣因爾等犯事管押理合靜候期滿釋回豈容糾衆圖逃紛紛喧擾遂喝令將阿桂阿德阿四各笞責一百板阿三究不知是否報信抑亦起意圖逃然前旣因圖逸受笞此次亦不可不有以懲儆判令笞責一百板另行管押姜劉王及阿寳各笞責五十板周帶回管押葛副領事謂旣判笞責尙須加押一月二尹曰謹遵命○包探陳阿九禀稱小的因　張四寳手携綢洋傘一枘形狀慌張盤詰來源支吾以對是以拘送案下請卽訊供宋二尹細心研訊張供稱小的在路拾得洋傘無從交還昨已管押一宵如今敢求寛恕宋二尹謂爾旣已管押一宵可無庸議卽令從寛開釋洋傘存捕房俟失主認領○前者德國人地士㺯也訴稱雇唐金海之船移家失去銀臂釧皮鞋等物值洋三十餘元旋由細　王阿五各知被唐竊去因卽報捕拘唐搜出皮鞋解送案下唐堅不認竊銀臂釧惟稱貪小拾取皮鞋斯時蔡太守尙無疾病訊供之下飭將唐船扣留人則開釋俟查明餘贓然後核辦邇來太守示疾已久宋二尹代理讞務迄未將此案斷結昨日地士㺯也投案請追唐供稱小的並未竊取銀物前者雖蒙開釋而船尙扣留如今求淮給還地士㺯也又稱前蔡大老爺諭唐曰爾如不將贓繳出則富以船抵償捕役禀稱此案小的細查實無銀　二尹商諸葛副領事曰旣已查無餘贓可否將唐笞責了事船則給還葛君謂地士美也控唐行竊有王阿五爲証可傳王到案質訊二尹遂訂於下禮拜六再行核斷包探何瑞福禀稱販珠寳嫗　張氏卽陸新妹前因誑騙珠　　案訊懲今有張棠者投捕房報稱被氏騙去珠花珠條值洋一百二十元是以將氏獲案張遞禀聲稱生員係浙江湖州人陸張氏王家誑稱可將舊珠花調換新光珠家屬信而付之不料竟一去不來杳然無跡昨得尋見指交包探送案請卽究追陸張氏供稱此項珍珠一時無從換取因之寄在人家容往取交尙求鑒　張又稱自騙去迄今爲時已久氏竟毫無音信非有心欺騙而何宋二尹飭將陸張氏發交官媒收管限交原物俟卜禮拜六覆訊核辦○包探王阿二禀稱張友蘭報失值洋三元之報時鐘一具值洋一元之油衣一件小的查知二物皆雕花作藝徒董明甫毛宗林串竊得贓後董將油衣售與胡阿安得洋四角五分毛將鐘向汪竹林押店質得洋一元二角今已吊贓而捕頭謂胡不應收買油衣汪不應受押報時鐘盖毛年祗十四齡是以收質時須留意也兹特一併送案請判張投案請領失贓董毛彼此推諉不認起意行竊胡供稱小的不知董物竊來是以悮收尙求恩恕汪供稱毛言師父囑伊持鐘赴質是以出洋一元二角質下包探又禀稱董　油衣洋四角五分已經用盡　押鐘之一元二角則祗用去一角尙有一元一角　二尹判令將董毛各責手心一百下傳其師父領回管束胡罰洋四元除去吊出之押本外冉繳二元九角胡罰 
 
 

Page 4

 
 
洋二元油衣報時鐘均給張領去 
[法界公堂瑣案]  
　　花烟館傭婦計范氏訴稱朱全寳李金富等常至我家吸烟前夜十點鐘時兩人又把袂偕來直至三點鐘時流連忘返吸烟四盒不名一錢反敢藉端喧閙旋經巡捕將兩人拘押求請懲責以儆將來情願不追烟資明府問朱李曰爾等作何事業爲何在花烟舘吵閙朱供家住松江來申後挑提籃飯籮沿街求售藉以度日李供與朱同鄉有竹絲鷄罩販至滬上覓利餬口酒後糊塗悮入花烟館尙求恩宥明府謂小本經營每日能得幾何不應浪費如此判朱李兩人押候各責二十下釋放○包探郁庭湘禀王阿生竊木一根幸得人　並獲務求究辦王供木在三洋涇橋弄内竊來明府判責四十下木存捕房待失主認領○包探孫錦榮禀鄭名全於夜間兩點鐘躱入太古碼頭更舍内上前搜查兄身畔有鴉片烟鎗一枝送案請　鄭供此鎗係垃圾碼頭開烟舘之人囑小的帶往南市交還友人明府謂爾不應深夜躻入更舍情有可疑着押候笞責四十下鎗存捕房待領○洗衣服之費羅氏訴稱被嚴錫春積欠洗衣錢八千二百四十文向索不還反敢乘機調戲心實難甘明府問嚴曰究竟有何糾　嚴供欠洗衣錢八百四十五文並無别故費羅氏稱丈夫在蘇州航船爲夥待丈夫回滬卽可了案嚴曾言欲將丈夫刺死明府着將嚴交保自行理處○金利源小工劉三河盜賣高麗參一案由收贓之葆大店主柴才喜認賠一半後劉依然挺　昨日捕房將劉解案招商局巡丁朱慶慶亦投案禀追明府謂劉三河係招商局棧房司事王子修所荐着將劉還押飭提王子修到案再核○朱杳春訴　小的家住滬城殺猪弄日前有友人錢　登來家探望小的夫婦因嫂氏患病前去探望閉户而出錢將門挖開竊去小孩衣服女洋布衫共五件小的回時在新北門外陸阿福舊貨攤上查見原贓並將竊衣之錢阿登尋獲扭送案下務請懲辦明府問陸阿福曰衣服由何人出售與爾供稱出錢一百五十文向錢買得當據錢供祗售錢一百文明府謂舊貨攤專收竊贓本當議罰姑恕初犯從寛免究贓給朱杏春領去錢押候笞責五十板○老嫗柏徐氏訴稱丈夫去世十五年遺卜子女各一子名阿有不務正業落魄無聊不得已贅婿於家以娱晚景不料阿有常向我索錢如不遂意卽便吵閙務請究辦明府飭將柏阿有管押定於明日笞責一百板囑柏徐氏届時親來看視○包探郁庭湘禀小工趙炎寳竊得蓑衣六件抵一烟資據稱因工頭不發工資故將蓑衣携來作抵明府以無失主到案判責五十板蓑衣存捕房待領○麫筋店夥張才寳控葛福寳等五六人在店前打架致被打破小缸一隻内有麫筋值洋七角明府問葛曰爾有力賠償否供稱無力明府判責七十下○吉祥街舊貨店夥胡桂卿訴稱被徐小云竊去新釘靴一雙人贓並獲送案請究明府訊問之下徐供來滬未久不敢行竊明府問胡曰釘靴約值錢若干答稱值洋七角明府判徐押候笞責一百板○永昌押店夥俞黄春訴稱徐紀生於夜間潛入店内待黎明時竊取水烟袋四枝及衣物從後樓窓扒至披屋從容而下被包探拘獲人贓今特來案具領明府訊問之下徐供向爲成衣匠以後不敢行竊明府着押候笞責四十板枷號半個月示衆○老虎灶夥張壽寳訴稱昨日亭午時鄰人持銅吊來買熱水一轉身銅吊竟不翼而飛小的見張阿榮手提銅吊捨命飛奔當被小的追獲送案請究張供家仕新閘　近專做自來火匣藉以度日昨日送匣至西門外榮昌自來火廠回時見人竊取銅中小的代爲追獲不料被誣爲竊謂人贓並獲豈能抵賴着押候掌責二十下 
[來啓照]  
　　謹啓者昨日禪臣洋行寍波輪船來報據云該船於本月初六日由粤省開行抵港至初九日在港開船來滬有廣省城鴻安客棧送下一客不料於初十日清晨在船病故此客係湖南人姓夏名次林官名健人年約三十餘歲故後由船上用平安堂棺木將彼原衣服被褥入殮因無同伴故將靈柩交與本堂暫放殯房并有竹箱等仵亦寄本堂所有箱内之物由寗波船帳房點明開單兩紙一存本堂一存寍波輪船帳房箱内冉有友人信札信面爲寫明寄廣省　荷塘楚南劉公館轉交夏次林云云特此登報如有知其下落者速卽來堂關照以便俟其親族認領爲要[  果育堂内平安堂啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東海琅函]  
　　日本製茶會社向年存有日皇保護金二十萬元該業中得　周　　　前農商務省奉旨　將此二十萬元繳還　令旣下業茶者無不吞聲忍氣云○日呈下諭東京高等女子師範教授中川謙次　着升爲校長又同校教授村岡範爲馳着調升東京音樂學校校長叙奏任二等官又文部書記官澤柳政太郎着任文部大臣秘書官兼文部書記官叙奏任五等官賜上級俸○日皇預有西巡之諭故　本偕行社已在準備一切並擬定設一玉座應用材木皆增添建造其内外需用裝飾之品聞於數日之前在西京購辦矣○石油卽煤油以之驅虫　効大著今更聞能治刀傷等症如人或遭挫傷或切傷卽以指頭蘸石油少許和鳥羽敷患處二三回卽愈又鳥獸有傷其効更神再衣服或　染石油臭氣常存祗須以密相皮漫於微温湯水内約逾二三十分時傾山　滌油之氣頓時盡去又夏季食物最易腐敗如米飯爲人所珍貴必須於淘米時用糖汁少許和之而淘以新汲之水煮之卽無此患○駐紥東京李伯行星使前在東邦協會中演講大略曾紀報端今聞有人傳述謂其中東邦惟敝國與貴國云云未免失之過激嗣以此事質之朝鮮公使李君李君答書云未識荆州之面久聞柳惠之風昨奉讀華函兼承高議至今感深但奬許過情非所敢當前日東邦協會演説一事世人皆疑清使李君之言或不無一二過激之論而鶴益不以李君之言介於懷夫東球所在各國不止三國而已安南暹羅緬甸之屬俱在其内雖爲歐人所制亦不可不謂之亞洲之國也李君之所以只舉兩國者身爲清國之使臣會在日本之地卽係賓主敦槃之意敝邦則無所輕重於其言也向使鶴於演説之塲亦只曰日本也朝鮮也則諸君其將謂亞洲無清國乎鶴之所以云三國者非獨言三國也亞洲雖多各國最相親睦者惟日清與敝邦云爾也敝邦雖褊小自檀君開國之初與支那之帝堯並立縱代有興替有君有臣已五千年於兹矣且鶴雖不敏駐節貴邦並肩於各國公使之列已有年矣雖謂亞洲無朝鮮其誰信之况李君歴使歐洲深悉大局情形不可與泥古守久者同日語也不須以此錯疑於人拙書一幅未免塗鴉過蒙錯愛騂顔敢奉郢政爲幸不宣 
[江西官報]  
　　候補縣方任棟委解地丁銀進京何榮煇委解漕折並籌邊軍餉進京指發補用縣郭立朝禀到同知翟惟賢委辦吳城下卡管帶剛字營申道發由吉安來省禀見卽辭知縣毛文源　新用金盛秋委充武簾官典史何崇德往瑞金辦保甲指分未入姚樹藩禀到劉則敬委解七批地丁並部飯銀進京從九崔同熙禀謝准補萍鄉安樂司行知 
[易中票行附送彩票]  
英十一月全張六元附送一張半張照送分條六角半附送兩條遠處信購指明三馬路 
[認明各行]  
英十一月呂宋大票分條五角四外埠函購漲價不增本埠隨時定價申三馬路西呂商范財記錢運來大家有天寳賚 
[上海雷桐君堂]  
分設大東門外江海大關南首發兌香料細藥阿膠丹丸貨眞價實久邀公鑒毋庸贅述者也茲擇於重陽天醫吉日開張 
[德昌質]  
本質滿衣各色俱全格外克已减價售每兩七角現洋交易照碼劃一童叟無欺倘或不合當日苛退麥家圈尙仁里口 
[新開瑞豫祥洋貨號]  
本號開設在英界大馬路盆湯衖口揀選哈喇企呢嗶嘰羽毛羽綢各色時花咈布先行交易擇吉開張倘蒙仕商賜顧無不克已此佈 
[代附武鄉科闈姓]  
本號代投廣東全省武鄕科闈姓根部快捷諸君賜顧一槪叨惠現銀特此佈告抛球　兆富堂啓 
[荷恩]  
余與上海盆湯衖譚寳宦齋主人交好偶染白濁叨賜丸藥三料數日分服個病覆原賤體勝常深感厚情誌謝嶺南劉坤啓 
[聲明]  
本號向在南巿有年今分設四馬路西首朝北門面自造細芯堅燭虔誠名香剔　沉椬速降先　交易擇吉開張承蒙賜顧認明本和合爲記庶不致悞聚馨膂啓 
 
 

Page 10

 
 
   
 
 

Page 11

 
 
[光緒十七年九月初六日京報全錄]  
　　宮門抄○諭旨兩道錄前○發抄硃批四道○直督李奏請奬叙片○又奏請緩道員交卸片○閩督卡奏揀員調補知縣摺○滇撫譚奏查明嵩明南寍等州縣被災田糧懇恩蠲緩摺○又奏委署州縣各缺片○又奏平彞縣屬被水成災委勘籌賑大概情形片○九月初六日理藩院鑾儀衛光祿寺廂白旗值日户部引見七名○濓貝勒等演放砲位覆命○信侯師曾惪銘恩全各假滿請安○許庚身等塲内專摺請安○並呈進試卷○江西學政盛炳緯請訓○那公續假二十日續昌請假十日○志鋭續假十日○崇文門呈進冬笋○召見軍機烏拉喜崇禮盛炳緯○發抄德福奏請將帶兵越界緝賊致斃多命之蒙員嘠卜鮮回奉省集訊奉硃批着卽將嘎卜解歸奉天質訊餘依議該衙門知道欽此○譚鈞培奏尋甸州屬被災大概情形奉硃批知道了欽此○又會澤縣被水大概情形奉硃批知道了欽此○又客民田洪淋謀殺期親二命案審擬奉硃批刑部速議具奏欽此此○○李鴻章片再上年順直被灾甚重工撫等項需欵浩繁經臣函商各督撫臣飭屬廣爲勸募源源解濟並奏明歸各省勸捐出力官紳按照河工海運章程請奬升階銜封頂戴奉旨允准咨行在案兹准兩廣督臣李瀚章以該省自開辦賑捐截至本年三月底止先後解過銀五十餘萬兩擇其尤爲出力各員紳開單咨請奏奬前來臣查近年南省迭告災祲粤東勸辦賑捐至再至三其勢已成弩末各該員紳本無應辦之責又值捐務枯竭之時復能設法招徠苦口籌勸爲時甫逾半載而捐數集至數十萬之多實屬有裨災區勞勩卓著自應遵照奏定章程分别奬叙所有單開之道員用廣東補用知府夏獻銘張佩緒江蘇補用知府王澧均擬請俟歸道員班後加二品頂戴在任候選道廣東防城縣知縣陸維褀擬請俟開缺歸道員班後加二品頂戴鹽運使銜選用道羅棻擬請加二品頂戴候選知府許應鏘擬請俟選缺後以道員用在任候選直隷州廣東茂名縣知縣潘泰謙擬請補直隷州後以知府補用廣東候補直隷州沈麟書廣西試用同知周繼仁均擬請補缺後以知府補用湖北試用通判廣隆擬請補缺後以同知用儘先知州候補通判謝彭發擬請補知州後以直隷州同知升用廣東補用知縣盛寅懷裴克寛謝師元錢溯灝均擬請補缺後以直隷州知州補用試用知縣汪炳文擬請以本班不論雙單月選用補用知縣候補縣丞孫應霖擬請從優議叙請補廣東潮陽縣縣丞孫丞澤擬請補缺後以知縣在任候補廣東候補縣丞秦廣綬試用縣丞俞　陳福春湖北試用府經歴羅忠祥福建候補縣丞梁夢梧江蘇試用縣丞吳雲分省補用縣丞周繼述廣東補用鹽大使齊雲鵬王德昌沈曾樾鄒嘉立均擬請補缺後以知縣補用候補巡檢張維屏擬請補缺後以主簿用廣東先用巡檢韓方樸候選縣丞李承祖均擬請加六品銜不論雙單月選用巡檢龎煇光擬請俟選缺後以主簿用廣東試用鹽知事林慶炳鹿融理毓幹均擬請補缺後以鹽大使補用仰懇天恩俯准照擬給奬以示鼓勵除查取各員紳履歴咨部外謹附片具陳伏乞聖鑒訓示謹奏奉硃批吏部議奏欽此○李鴻章片再天津道胡燏棻升授廣西按察使應卽遵旨入都陛見惟該升道辦理工賑各事頭緒紛繁新授天津道周懋琦現在福建到任需時未便驟易生手胡燏棻自光緒二年攺官直隷歴署大順廣道天津道旋補實缺該升道才識優裕整頓地方講求河務力任勞怨卓著政聲於近畿吏治民情尤爲熟愁臣深資臂助上年水患爲歴届所無天津地處尾閭被災尤重該升道籌集各省賑捐至百餘萬堵築各河漫口至數十處全活災黎不可勝計殫竭心力勞瘁不辭輿情愛戴本年籌辦春撫春工現雖就緒而經手事件甚多必須逐一清厘期臻周妥擬懇恩准胡燏棻暫留天津道任飭將經手事件迅速料理清楚俟周懋琦到任後再行交卸晉京展覲以資熟手而竟全功是否有當伏乞聖鑒訓示謹附片具奏奉硃批着照所請欽此○○頭品頂戴閩浙總督臣下寳第跪奏爲揀員調補要缺知縣以資治理恭摺仰祈聖鑒事竊准部咨光緒十七年正月二十六日奉上諭晋江縣知縣張景祁學問尙優吏治未甚講求着開缺遇有相當缺出酌量補用欽此照例以奉旨後第五日行文按閩省照限八十日减半計算應以三月十一日作爲開缺日期歸三月分截缺除另行截缺咨部外所遺晋江縣知縣係衝繁疲難沿海兼四要缺例應由外揀選調補臣與藩臬兩司於現任中簡缺知縣内逐加遴選查有現署泰寗縣本任長樂縣知縣陳受頤年四十四歲浙江鄞縣廪貢生由兵部學習主事應光緒已卯科本省鄉試中式舉人癸未科會試中式進士攺翰林院庶吉士十二年散館奉旨着以知縣卽用欽此選授福建長樂縣知縣捐加同知銜光緒十三年八月初八日到任調署泰寍縣知縣該員持躬廉愼辦事安詳熟悉海疆風土民情以之調補晋江縣知縣可期勝任該員任内並無已届二三四叅有關降革處分與例亦符合無仰懇聖恩俯准以長樂縣知縣陳受頤調補晋江縣知縣實於地言有裨如蒙俞允該員係現任知縣請調知縣銜缺相當毋庸送部引見並免核計叅罰所遺長樂縣知縣係選缺閩省現有應補人員並請留閩俟准部覆另行請補補據福建藩臬兩司會詳來除咨部外臣謹恭摺具陳伏乞皇上聖鑒勅部議覆施行謹奏奉硃批吏部議奏欽此○○頭品頂戴雲南巡撫臣譚鈞培跪奏爲查明嵩明南寍等州縣被災田糧籲懇天恩蠲緩发紓民困恭摺具陳仰祈聖鑒事竊查嵩明南寍等州縣均於上年夏秋之交大雨滂沱水勢湧發河堤冲塌田禾被淹臣據報均經檄飭司道籌欵委員先後馳往會同該州縣逐一確勘撫恤並飭查明被灾田糧應否蠲緩詳候核辦一面已將大概情形先後奏報在案兹據布政使史念祖會同署糧道湯壽銘詳稱據嵩明州知州楊炳霖霖同委員大挑試用知縣劉向榮署南寍縣知縣黄毓嵩嵩同委員大挑試用知縣王衍謙羅平州吏自趙勵昌各將勘明田地畝數造具册結由各該管道储核明層遞加結會詳請奏前來臣查嵩明州屬被災田三十一頃二十七畝一分七厘應徵秋糧米一百六十六石九斗五升四合五勺條丁公件奏平等銀一百九十九兩四錢一分九厘南寍縣屬被災並平彞縣寄糧共田二十頃七十一畝三分九厘應徵秋糧米七十四石九斗六合七勺條編等銀一百六十五兩七錢四分一厘均係十分成災情形較重若仍照常徵收民力實有未逮合無仰懇天恩俯念民情困苦准將十六年分應徵前項銀米如數害免以紓民困除册結分送部科外所有請免嵩明南寍等州縣被災男糧緣由謹會同雲貴督臣王文韶恭摺具陳伏乞皇上聖鑒訓示謹奏奉硃批着照所請户部知道欽此○○譚鈞培片再鎭沅直隷廳同知鄧家榮烟瘴俸滿開缺應行委員接署查有補用同知張舒翰年壯才明堪以署理南關同知花城據報丁憂應卽委員署理查有前經調署威遠同知事現署南關同知吳錫璜堪以留署所遺威遠同知缺查有代理該廳同知事鎭邊同知李應棠堪以攺爲署理又羅平州知州光進德據報丁憂應卽委員接署查有試用通判謝詩純明幹有爲堪以署理署魯甸通判楊若霖撤省察看遺缺查有試用通判聶樹仁謹愼安詳堪以署理嵩明州知州楊炳霖會澤縣知縣李明䥍均撤省遺缺查有補用知縣縣老成端謹堪以署理嵩明州知州補用知縣王德中精細勤能堪以署理署會澤縣知縣羅次縣知縣王秉鑑據報病故遺缺查有新選恩安縣知縣丁中立堪以署理署元謀縣知縣黎肇元調省差委遺缺查有議叙試用知縣張銓才具敏達堪以署理據藩臬兩司先後會詳前來除分檄飭遵並將鎭沅南關同知羅平州知州羅次縣知縣俸滿丁憂病故各出缺日期分疏題報所遺各缺照例留滇分别揀員調補外謹會同雲貴總督臣王文韶附片具陳伏乞聖鑒謹奏奉硃批吏部知道欽此○○譚鈞培片再據署平彞縣知縣賈汝讓禀報該屬於五月大雨經旬六月初旬復連朝大雨山水陡發河水暴漲先後冲决河堤五十餘處長二千餘丈淹倒民房四十餘間沿河糧田概被水冲沙淤以致米價昻貴請籌欵发員馳往並責成該管道府督飭印委各員逐一查勘妥爲賑　母令一夫失所並令督飭農民赶將冲决河堤上緊條築疏消積水補種雜糧以資秋收接濟錢糧應否蠲緩分别村莊區圖被災輕　造册核辦在案兹據布政使史念祖會同署糧儲道湯壽銘具詳請奏前來臣覆查無異所有平彞縣屬被水成災委勘籌賑大概　形謹會　雲貴總督臣王文韶附片具陳伏乞聖鑒謹奏奉硃批知道了着卽妥爲賑撫毋任災黎失所欽此 
 
 

Page 12

 
 
[光緒十七年九月初七日京報全錄]  
　　宫門抄○諭旨三道錄前○發抄　硃批五道○江撫德　奏請免騎射片○閩督卞奏揀員請補知縣摺○又奏請免武員騎射片○又奏甄别府縣各員片○總兵鄧奏恭報出洋督巡日期摺○豫撫裕奏請免武員騎射片○大臣阿奏恭報到科任事日期摺○九月初七日吏部翰林院廂紅旗值日無引見○安興阿假滿請安○直隷副將卞得祥謝恩○江南副將徐廷耀謝恩○嚴家讓謝授湖南遺缺知府恩○德隆續假五日○召見軍機敬信嚴家讓○發抄楊昌濬奏擬設伊犁鎭屬塔城協標員缺營制餉章奉硃批該部議奏單併發欽此○又題奏提督楊秀等請免騎射奉硃批着照所請兵部知道欽此○魏光燾奏創辦新疆輿圖請展限奉硃批着照所請該衙門知道欽此○又新疆防營弁勇各台卡數目奉硃批該部知道單二件併發欽此○希元奏解頤和園經費奉硃批該衙門知道欽此○○德馨片再前准兵部咨嗣後打仗受傷請免騎射各員弁應照奏准成案一律攺練槍砲凡遇軍政閲伍及一切標練亦均考騐槍砲等因奏奉諭旨依議欽此通行遵照在案兹查有管帶親兵正營南昌城守營記名提督李隆寳前於同治二年三月十九日進攻皖南被賊砲子擊傷右脚底穿透後於五年七月初三日在同朝擊賊被矛槍戳傷右腿肚又於是年十月二十一日圍攻陜西綏德州城被賊刀砍傷左腿七年六月十四日剿辦陜北逆匪被矛槍戳傷右腿肚穿透九年十一月十三日克復金積堡被賊砲子擊傷右手肚穿透十一年十一月二十六日剿辦小硤回逆被砲子擊傷右腿子在内光緒二年六月二十九日進攻古牧奮勇扒城被磚石飛擲磕落上門牙三個又署寗都營叅將臣標左營副將銜儘先補用叅將吳世修前於咸豐八年八月間攻克湖北黄安麻城兩縣被賊槍傷右手復於同治三年六月間攻克崇仁宜黄在鐵子嶺被賊槍傷左臂又調署贑標中營千總事南安營千總魏得高前於咸豐八年八月間克復吉安府城被賊槍子擊傷左膀骨後於同治三年四月間在撫州府文昌橋與賊决戰右脚膝下被賊槍子擊進傷骨又寗都營千總陳新發前於同治三年二月内在建昌府萬年橋打仗被賊矛傷左腿復於是年八月十七日攻克南安府各城被賊槍子打傷左腿入骨又南安營千總余剛毅前於咸豐七年十二月初八日克復臨江府城被賊長矛剌傷右胎膊骨嗣又援剿廣豐玉山等縣解圍出力被賊槍子擊傷左胯骨又廣信營貴溪縣汛把總向茂林前於咸豐七年七月内克復進賢東鄉等縣與賊打仗被賊矛傷右膀入骨又内河水師左營營官花翎副將銜南昌城守營儘先補用叅將張金榜前於咸豐九年六月内攻克景德鎭被賊刀傷右額復於十一年正月二十二日攻打嶽口被賊洋炮擊傷胸膛又綏字營哨官臣標右營藍翎都司銜儘先補用守備曾金魁前於咸豐九年六月十五日克復浮梁縣城被賊礮子穿傷左腿入骨後於同治三年四月十八日擊退文昌橋悍逆並撫州城圍被賊矛傷左腕一寸餘深查該員弁等從前均隨營剿賊打仗受傷旋雖醫治痊愈惟近年每遇陰雨嚴寒舊創時發痠痛騎射難期合式遵照新章請免騎射仍試槍炮由該管贑州鎭總兵姚廣武委騐及署廣信營叅將傅永貴統領内河水師記名提督李榮陞管帶綏字營總兵銜臣標左營儘先補用副將程慶元親騐各受傷屬實並無揑飾規避情事呈請核辦前來臣覆查無異合無仰懇天恩俯念該員弁等躬冒危險剿賊受傷免其騎射仍試槍炮以示體恤而符定章除將送到各履歴册結咨移部科外謹會同兩江督臣劉坤一附片陳明伏乞聖鑒訓示謹奏奉硃批着照所請兵部知道欽此○○頭品頂戴閩浙總督臣卞寳第跪奏爲揀員請補要缺知縣以資治理恭摺仰祈聖鑒事竊照霞浦縣知縣德兆於光緒十七年二月十九日病故業經具題開缺照例以病故日作爲出缺日期勒歸二月分截缺咨部所遺霞浦縣調缺例應在外揀補臣與藩臬兩司於簡缺知縣及應升各員内逐加遴選非現居要缺卽人地不宜惟查有卽用知縣何紹堂年四十七歲雲南昆明縣廪生應光緒乙亥　恩科並補行壬戍科本省鄉試中式舉人癸未科會試中式進士引見奉旨以知縣卽用欽此簽掣福建領照來閩光緒九年九月二十六日到省委署甌寗縣遵例捐加同知銜復委代理長汀縣於十五年十月初十日任事該員心地樸誠辦事勤愼在閩年久熟悉海疆風土民情以之請補霞浦縣知縣可期勝任惟調缺請補與例稍有未符而人地實在相需例得陳請合無仰懇聖恩俯准以卽用知縣何紹堂補授霞浦縣知縣俾資治理如蒙俞允該員係卽用知縣請補知縣銜缺相當毋庸送部引見並免核計叅罰據福建藩臬兩司會詳前來除咨部外臣謹恭摺具奏伏乞皇上聖鑒勅部議覆施行謹奏奉硃批吏部議奏欽此○○卞寳第片再據臣標中軍副將梁成華禀稱前于咸豐九年在北六合助剿被賊抬槍子打入右骽子從膝　騐列頭等重傷每遇天陰時作痠痛于馳騁挽强實有窒碍又准浙江提督臣馮南斌咨開提標中營儘先補用都司文楚勝呈稱前於同治二年雨花台解圍並攻克金陵先後被賊矛刺左脇左骽右額角等處受傷甚重每逢陰雨時形痛楚難以挽强均請免于騎射等由經臣飭委福建糧道陳鳴志浙江寗紹台道吳引孫查騐屬實分别出具印結呈請奏咨各前來臣覆核無異合無仰懇天恩俯准將臣標中軍副將梁成華浙江儘先補用都司文楚勝均免騎射照章攺習槍砲以示體恤除咨部註册外謹附片陳懇伏乞聖鑒訓示謹奏奉硃批着照所請兵部知道欽此○○卞寳第片再查捐納分發各員應以到省之日起試用一年詳加察看出具切實考語分别補用又大挑分發各省之一等舉人於到省後該督撫切實甄别　加察看其能勝民社之責者卽以知縣用等因遵辦在案兹福建試用知府張僖大挑試用知縣易簡先後試看期滿俱應照例甄别據福建藩臬兩司會詳前來臣查該員張僖精明勤愼趨向端方堪以知府留閩易簡明白安詳堪以知縣留閩分别按班序補除將各該員履歴咨部外臣謹附片陳明伏乞聖鑒謹全奉硃批吏部知道欽此○○頭品頂戴記名提督廣東碣石鎭水師總兵奴才鄧萬林跪奏爲恭報出洋督巡日期仰祈聖鑒事案奉上諭嗣後沿海水師提鎭着於每歲出洋時具奏一次俟出洋往返事畢卽將洋面如何情形據實具奏欽此欽遵在案伏查廣東碣石鎭屬洋巡向分上下兩班每年自正月初一日起至六月底止輪值奴才轄屬平海營叅將上班統巡自七月初一日起至十二月底止輪值奴才下班統巡兹下班洋巡期届奴才遵於光緒十七年七月初一日赴洋接管兵船督率中左右平海四營值巡將備兵民船隻在於上下交界洋面往來督巡務期海洋綏靖商賈又安以仰副聖主愼重海疆之至意除將出洋督巡日期呈報兩廣督臣查核仍俟洋巡班滿另將歴過洋面情形據實奏報外所有奴才出洋督巡日期理合恭摺具奏伏乞皇上聖鑒謹奏奉硃批知道了欽此○○裕寛片再查武職員弁遇有因傷不能騎射者卽由督撫奏明辦理歴經遵行在案兹查有奴才標下候補遊擊朱點前在軍營打仗左骽右手疉受槍矛等傷候補都司王九齡被賊將右手大指劈去一節右骽臁肕受槍子傷候補守備李春林右手脊背額顱腰間疉受刀矛等傷候補守備陳得林右肩左手胸膛肚腹腰骽各受刀矛多傷該員等均係騎射不能得力經奴才查騐屬實合無仰懇天恩俯念該員等實係因打仗受傷均准免其騎射以示體恤出自鴻慈除飭照章攺習槍砲並將受傷部位各册咨部查核外理合附片陳明伏乞　聖鑒訓示謹奏奉硃批着照所請兵部知道欽此○○奴才阿興阿跪奏爲恭報到科任事日期叩謝天恩仰祈聖鑒事竊奴才於本年四月二十二日陛辭仰蒙訓諭周詳無微不至卽於五月十一日自京起程七月十五日行抵科布多奴才當卽恭設香案望闕叩頭謝恩任事訖伏思奴才滿洲世僕受恩深重報効毫無乃蒙鴻施畀以邊疆重任奴才惟有竭盡愚誠倍加奮勉將任内應辦一切事宜與奴才魁福和衷共濟妥爲辦理以期仰報高厚鴻慈於萬一再奴才應查倉庫所存銀糧軍器農具牧廠駝馬牲畜等項俟奴才查明另行奏聞所有奴才阿興阿到科任事日期理合恭摺具奏伏乞皇上聖鑒謹奏奉硃批知道了欽此昨日接到初六七等日京報二本合先登錄尙有初三四五等日京報一俟接到再行補登[  本舘附誌]  
 
