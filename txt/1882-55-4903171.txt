# 1882 - 55 - 4903171

 

Page 1

 
 
[洋土加稅必兼中土加厘說]  
　　去年左　相陳請加增烟稅奉諭着各省督撫關督等妥議具　業經陸續奏覆决計照行而官塲尙未奉有明文究竟於何日爲始一律加抽不可預計外間盼望殊殷以爲洋土進口加抽稅項巿價必定大昂而內地所産之土不在此數其價大懸於洋土　使吸烟之人漸次攺食中土則將來洋土之進口日見稀少是此一舉實中國銀流外洋之一大轉機　相藎深思　計而後出此以故去年夏間已有善於居奇之人將洋土之進粵東口　截𤲢其貨以冀　積於粵俟加稅舉行之時再行分運各口則以未加稅之　售已加稅之價其贏餘正非微薄而目前洋土之進各口者　見其少則俘土先得漲價居奇之術莫善於此相持月餘每　驟貴七八十兩獲利頗鉅無奈加稅之舉遲未施行欲久閉巿面而資本停擱艱於轉運故不久亦遂歇孚而洋土陸續分運價亦服常矣竊謂天下操奇計贏之輩其心思幻不可測彼之智所及　我亦得而爭之把持　斷之習雖官憲亦無如之何卽如加稅一事未嘗施行而巿面已有如此翻覆然則此事一行業烟土者豈有不羣趨於中　所産之土哉殊不知貴洋土而行中土使中國之銀出洋漸少此尙非加稅之本意也葢鴉片之害人盡知之近來吸鴉片之人身厠官塲爲上游所覺察以沾染嗜好被叅者不知凡幾官塲相戒弗吸　思爲民除害而如大才望大德量如左李諸公者苟謀及鴉片安有不爲除禍害計而僅爲塞漏危計者故其本　欲土價倍昻民間艱於吸食自能漸絶其癮通而　之土賤之時十人之中有四人吸涸卽有二三人由未癮而成癮若土驟昻之後十人之中其四人卽未必因此戒絶而未癮而癮之二三人勢必艱於學習一年少似一年將來吸者有減無增然後　時制宜重申厲禁不難截其流而塞其源矣如此立意其必不使洋土貴而中土仍賤可知也葢　加洋土而吸者必需洋土則雖貴而亦旺銷也若加於洋土而中土可以相代則有貴而仍有賤也議擬之日豈不逆料及此而况人之情僞最不可防洋土入口亦旣抽以重稅一欵不必兩交則內地通銷毫無阻　保無以內産之土攙和充冒而從此各省關卡遇有烟土到境槪稱洋土立予放行則中土充斥無可稽查種鶯粟者除田畝正　錢糧之外并此些徼之釐而亦可偷漏豈非縱令民間栽種違禁之物而牟重利乎是加洋土之稅而不加中土之厘此事終有窒礙也且加稅而不加厘民間攺食中土其價轉廉於洋土吸者愈甚癮者愈多於禁烟之本意漠不相關也左相持節南來事權仕　南洋情形以及中土販運之盛年勝一年固已通盤　算其不沾沾於貴洋土而增洋稅銷中土而截中銀自可想　而目前正在措施得手之日有不兼權而互計者耶雖然僅加洋土之稅洋土貴而販中土之利厚業此者固知之不獨加洋土之稅中土亦將並貴而乘事未舉行之際出資囤積以圖利業此者亦未嘗不知之中國自古迄今貴官而賤商乃通商之局成四官塲之舉動與商賈之經營息息相關而况鴉片乃通商之發端洋稅爲中外所交涉尤爲今日巿道中一絶大　目哉夫今之南北洋猶二陜也左李猶周召也詢謀命同而後和衷共濟吾知創此議者左俟而贊其成者李伯相也粵東爲鴉片進口之所始天津乃鴉片分運之所止終內地所産則南北皆有故非南北會同辦理不可而今正其時也然而官　於前而商巳伺於後彼竊竊焉爲罔利之謀者殆不惟去年遏止洋土之故智而於內地所産亦大有倖望也苐使土價一律飛　吸烟者力有不逮漸而減少漸而斷癮得以徐瘳錮疾陰絶根株則雖一二年中業此者得　蓰什伯之利仍不啻以中國之人聚中國之財庸何傷乎吾乃不禁爲操奇計贏者賀也 
[本館自己接到電音]  
　　本館於昨日接到在津友人專發電音到本館知初八九日京報中有上諭一道敬謹譯登○奉上諭左宗棠奏請調員　委一摺湖南候補道　辦陜甘後路糧臺土嘉敏甘肅儘先補用道周崇傳着劉錦棠　鍾麟飭令該員等迅速前往江南交左宗棠差遣委用該部知道欽此○京报上所登之諭旨本館於去年十一月杪起由天津電報局　日傳來敬謹照錄在報兹查得自十二月十九日至二十八日其中尙有諭旨十道未經由電遞到因特補登○七年十二月十九日欽奉慈禧端佑康頣昭豫莊誠皇太后懿旨前據內閣侍　學士文碩癸門禁宜　並變通大臣進班章程各摺片着醇親王奕譞會同御前大臣等妥議具奏欽此同日奉上諭刑部奏審明迭竊宮殿銅鍊寳匣等物賊犯按律從車定擬一摺此案袁大　袁立兒王五胆敢糾夥迭　宮殿銅鍊寳匣等物睯不畏法至於此極徐志詳身充太監輒敢吸食鴉片復招引竊賊肆竊宮禁寔屬罪不容　連毛兒大胡於禁城重地肆行出入偷竊侯善詳知情銷𧷢　屬異常藐法亟應從　懲辦袁大馬卽袁得山袁立兒卽袁順兒王五卽王五立兒均　慮斬徐志詳依擬龜斬着卽行正法連毛兒大胡卽胡大侯善詳卽善子俟均着依擬斬監候以肅法紀其在逃之韓老西李三　狄合兒劉四定福傳九等仍着步軍統領衙門順天府五城御史體嚴拿務獲究　所有拿獲此案各員弁着該衙門查明癸請從優獎勵其在內値班之前鋒統領護軍統領總管內務府大臣平日漫無覺察所司何事着各該衙門查取職名照例議處値班官兵着按照各該犯供出月日一併查明分别懲處餘依議該部知道欽此○念三四日奉上諭李鴻章奏神靈顯應請　匾額等語直𨽻大城縣龍神廟素著靈應本年秋間河水盛漲該處閘　迭出奇險人力難施經官紳等詣廟䖍禱得保完固農田幸獲有秋寔深寅感著南書房翰秋恭書匾額一方交李鴻章祗領敬謹懸挂以答神庥欽此○二十五六日奉上諭衛榮光　特　虧短交代各員及故員家屬潛囘旗籍請旨革職查抄勒總一摺山西前任寍遠通判佛爾根額等虧短交代銀兩爲數其鉅迭經嚴催未據完解輒敢潛回旗籍延不赴省清結實屬玩泄已極前任寍遠通判佛爾根額富明均着卽行革職已故豐鎭理事同知玉麟已革大同縣知縣員啓瑞　已故　平府理事同知隆秀已故署豐鎭理事同知薩麟已故應州知州　慶崧已故署應州知州强兆芸已故石樓縣知縣張德立等家屬由衛榮光移咨各該旗籍都統督撫先將各員家産嚴密查抄備抵一面將各該革員及故員家屬　解赴省勒限嚴追以重帑項該部知道欽此同日奉上諭殷兆鏞奏病仍未痊懇　開缺一摺禮部左侍郎殷兆鏞著　　開缺鏞理欽此同日奉上諭李鶴年奏現審案犯大槪情形請泒員覆訊一摺所有斬犯胡體安臨刑呼寃一案着派梅啓照會同　鶴年訊明具奏欽此同日奉上諭順天府奏請加賞資善堂米石等語　城資善　堂廠本 
 
 

Page 2

 
 
年八月間業經賞　粟米三百石　在收養貧民人數較衆情殷待哺着再加恩賞給粟米三百石以資接濟欽此同日奉上諭馮譽　奏　靈　應請頒匾　一摺陜西郿縣太白神廟素著　應本年夏間地方亢旱經該　率屬䖍禱立沛甘霖實深寅感　南書房翰林恭書匾額一方交馮譽　祗領敬謹懸　以答神庥欽此同日奉上諭巡視西城御史莫勒賡額等奏　獲賭犯請交部審辦一摺營房重地竟有匪　開塲聚賭實屬　成事體所有拿獲賭犯程　吳二李二孟　興孫大曹大王六　成兒鄧二德恩范瑞崔興楊二劉大斌升景路得等均著交部嚴行審案在逃之福年卽福三着步軍統領衙門順天府五城御史一體　拿務獲究辦至管理營房之章京等失於覺查着交部議處欽此○二十七八日奉上諭前因京師入冬以來雪澤稀少降旨關壇祈禱迭　親詣大高殿拈　並派禮親王世鐸等分詣三壇䖍禱迄未渥沛祥巽彌深焦昐允宜　　昊慈用申䖍　朕於明年正月初三仍詣大高殿敬謹叩禱仍派禮親王世鐸恭祀天神壇肅親王隆懃恭祀地祇壇惠郡王奕詳恭祀太廟壇並仍派惇親王奕誴詣時應宮恭親王奕訢詣昭　廟貝勒載　詣宣仁廟貝勒載瀅詣凝和　拈香所有應行各事宜着各該衙門敬謹豫備欽此 
[希亂益熾]  
　　土耳其境內希西哥未乃地方滋亂之事前曾列兹接華正月初十日倫敦傳來電音言刻下亂黨益盛較前尢爲猖獗小醜跳梁正未知何時綏靖也 
[西女精醫]  
　　北京西人來信言有人報　天津去年設立女醫院西國女醫赫慧德極精歧黃之術李傅相之夫人前者患病頗危經該西女醫治獲痊刻下傅相之太夫人亦聞抱病故傅相邀請該女醫至武昌療治想妙手可以回春定卜萱蔭常茂也 
[估地給價]  
　　天津紫竹林法國租界前年翻蓋巿　租價大加商賈雲集房主爲天主堂利巿三倍其堂有南北之分於是在教諸人相率效光亦欲租地蓋房商請法國領事官照會北　通商大臣並津海關道辦理去夏竪　丈量地址越過原圖五丈有零界內居民投袂而起幾釀事端該界緊接黃船塢河沿向泊海運商船對面卽係鹽坨長　鹽運各船其拉縴均經此路黃船塢向因六飛駐蹕載於志書兩地均關緊要故前定租界章　所有河沿原有留出縴道若干之說丈量後海運已辦竣回南長蘆各商以河沿爲縴道倘不留出租定蓋房將來船隻往來殊多周折於是具陳當道中外官憲往復函商復將河道量清各節均經列報至去年入冬以來漫無聲息以爲是舉當從緩辦詎去臘十五六日又經丈量十七日由法國繙譯並津海新關兩委員　同教堂中人並中西各役在小庄一帶將各房估價每間土房有估至百餘千文其灰房則並至一百四五十千文時人心已服各議巳成不似從前之喧嘩爭鬧矣然私自飲　間有微詞兩委員鑒於前車恐犯衆怒均一言不發其房屋共估有六百餘間園地二千數百餘畦塢地數十餘個房價由房主領訖遷居地價聞由業主張紳小巖具領每畝仍前三十兩前者葉廣興崔東林曾租地領銀兩次其價係主佃均分楊長源租地領銀一次不取分毫價値全行蠲給佃户盖該處本一荒蕪之地闢草萊治榛　由荒屯熟佃户之力居多加以園地則需糞本塢地則有挑工世世相承复有由佃倒佃者更需資本卽使分給半價亦屬得不償失若一味抹煞絲毫無著其苦更屬難　此次租地業主雖張紳一人而佃户則不下數十餘户現在價雖未領而佃户數十家待哺嗷嗷深恐本旣無歸功又盡棄已援案聨名籲乞津海關道周觀察作主矣至河沿酌留縴道若干並讓出黃船塢兩事聞作罷論園地卽田園之地塢地卽船塢蓋析津人之稱謂也 
[寍郡辨志文會辛已九月分課案]  
　　漢學超等許乃成何宗鎬孫傅鳳張鴻桷趙樹風鄭鈺王藩鄭繼橋周保珪方國華特等許克勤金杜朱逢甲黃家橋周嘉艮翁鑒黃維瀚黃炳煥金大澂劉有光○宋學超等葉秉鈞方岳年黃家橋朱逢甲何宗鎬劉孝思楊魯曾張維瀚張世訓董章特等黃炳焕范麟袁昌鈞毛震王藩謝輔　章詠沂董景運張善煒許克勤○史學超等周保珪沈遹駿陳鳳洲葛士𤀹楊敏曾秦在鎔朱逢甲鄒宸笙張鵬翔　植梅特等董親埴張善煒武家駿胡昌年范　壽范介福黃維瀚陳貞賢謝輔熿○算學超等盧雲鵬趙鴻逵林植趙鴻模杜鏡清王珮璐曹辛楊兆鑒王瀛劉孝楣特等胡燿邵仁榕趙廷謨陳出新徐世倫沈春元王存中朱受謙周光祖馮滽○興地此齋後發卷未閱定○詞章超等張美翊楊繁曾鄒宸笙錢鳳岐張鵬翼張世訓朱逢甲虞景璜黃維瀚毛震特等陳聖培姚樂莘徐正屋吳善逵羅典煌陳德培張善煒干兆元徐正塘謝在桐 
[西官起程]  
　　本埠法總領事公廨繙譯官白君理格於去年曾奉法廷諭旨調赴日本辦理正繙譯事務因代者未至故遲遲其行今又舉到文憑者会速赴新任遺務以于君雅樂接管白君於昨晨自滬起程前往而于君尙在北京問須越二禮拜方能抵滬故自今日起法公堂會審案件以巴西公館繙譯官微君席葉暫攝半月按白君在滬任多年辦理一切事件素推公允其待華人亦不分畛域今升任東瀛宜本埠中外商民彌深去思也 
[一日兩災]  
　　本埠虹口西華德路有一小米店於初十日早晚兩次失火幸俱爲隣近人等相助施救得以撲滅雖迭受虛驚而未遭大害亦云幸矣 
[花間殞命]  
　　大自鳴鐘法巡捕房據小東門外法捕房知照稱該處大碼頭第　二号門牌福建炒麫店樓上之某花烟館斃一烟客法捕頭立飭包探往騐報縣據該　婦稱於十一日午刻忽來一客操寍波音吸烟後輒與妓白晝同臥繼而該妓臨鏡梳頭客尙臥牀忽聞其聲息有異當卽觀看見其神色頓變恐有痧症　人挑痧不及卽斃等語包探報縣後由草邑尊於昨日午前臨騐據仵作報稱騐得該屍身體肉色紅中帶黑委係痧發致命當因妓女逃逸詢諸　婦不知該屍姓名住址無從招其親屬卽由善堂收殮加封發壇標記候認邑尊並將該　婦帶回縣署審理待訊實口供再爲探錄外間人言藉藉葢係臆度之詞也 
[衆怒解息]  
　　英租界坭城外之龍飛馬房其地方之大用人之衆畜馬之多在各馬房中可稱巨璧如西人有馬車寄存其馬夫之工資馬之食料均由馬房借給懽須按月貼費若干該馬房雇用之馬夫有上中下三等工資亦不一所立章程井井有條前日有管駕某洋人馬車之馬夫某甲以新年向洋人索賞未墜致洋人喚車時不爲承　洋人將情告知龍飛龍飛以此風斷不可長令馬夫頭目扭到某甲訓斥衆馬夫見其過甚咸抱不平一齊停工與論旋有人出爲調處完結云 
[持蠻判罰]  
　　英公堂據陳成控稱在時和輪船當廚司因購辦牛羊肉蔬菜等物雇車裝載推至怡和碼頭詎管碼頭之周亞滔遽爲攔阻不容推進與論被毆致失各物報捕拘周送請究追失物開單呈案周供經管碼頭向不容小車推進喝阻是實並未毆彼華捕禀稱陳報捕房惟稱遭毆未曾言及失物陳太守以陳控失無憑本不准理惟周持蠻不合判罰洋三元賠陳完結 
[作弊罰洋]  
　　英公堂據五十一號華捕頭稱朱阿土時將無照之馬車載客至靜安寺等處遊玩迭經拘案科　昨朱駕車至靜安寺查得又無照會爲此再行拘案請辦朱阿土供以後不敢再犯伏求施恩陳太守判罰朱洋四元以儆並謂將來如再萌故智定于重處云 
 
 

Page 3

 
 
[光緒七年十二月十五日京報全錄]  
　　宮門抄○上　一道錄並○發抄旨五道○大臣劉奏審明分别擬結摺子○大臣恩等奏審明定擬摺子○十二月十五日理藩院鑾儀衛光祿寺廂黃旗値日無　見○惠王由東陸回京請安○廣壽謝管犠牲所恩○瞿鴻　謝授侍講學士恩○內閣奏派騐放之于大臣派出豫王董恂阿昌阿祁世長○殷兆鏞續假十日○召見軍機○發抄李鴻章奏補用令秦炳昭期滿甄别奉旨吏部知道欽此　文候選道徐建賓差滿回華送部引見候旨錄用奉旨吏部知道欽此○又請將勒索得　之懐來縣典史賈士魁革職奉旨着照所請該部知道欽此○又遷安令程仁育呈請開缺囘籍修理祠塋奉旨吏部知道欽此○○欽差大臣督辦新疆軍務通政使司通政使二等男臣劉錦業跪奏爲審明原叅　員前辦局務差務尙無詐索　匿各情分别擬結恭摺具陳仰祈聖鑒事竊臣前在喀什噶爾行營因案查出已經欽准回籍之記名提督李泗益儘先補用都司黃金鉞有侵匿逆財詐索銀兩各情事當經咨請大學士前陜甘總督臣左宗棠奏革提　以憑訊辦奉上諭著用所請兵部知道欽此欽遵由左宗棠分别轉行該革員等各原籍地方官查解來哈宻行營因案內人証均遠在喀什噶爾未便提　致滋拖累仍將該革員等遞解喀城發交湘軍總理營務處會同喀什噶爾善後總局提案研審去後兹據營務處道員羅長祐善後局　員袁鳴祐訊明錄俱會詳前來臣覆加查核　已革記名提督李泗益前於光緒三年隨隊克復喀什噶爾後委辦回城稽查局繳　囘家　軍機十一月內李泗益赴鄉親查適有小阿爾吐什莊縷回玉素普報稱該莊回子艾三家中有安集延抛棄銀兩李泗益往查屬實查獲大寳銀三十錠合湘平　一千五百五十一兩三錢當卽携帶回局如數報明呈交在案是月二十四日忽據艾三回子赴局呈稱家中有尙未繳逆財尾數銀四十三兩今一併呈交以免干咎李泗益比卽騐收因係尾數未及轉呈擬俟另有查獲再行一律補交時値貧難漢民赴局求給衣履李泗益因時當嚴　地方初復尙未設有善後賑撫各局卽將收到尾數逆財飭交阿奇木購備衣履散發貧　計其用去銀一百一十二兩四錢除　過逆財外尙不敷銀六十餘兩李泗益因阿奇木開單請領前來卽將不敷銀數自行摺墊旋因母病請假囑令局友李蘭坡將製備貧民衣履用去逆財尾數具報李蘭坡因李泗益往日酒醉口角微嫌又以伊告假在卽遂散給貧民衣履一事全行控作捐墊禀報並不聲明用去逆財一節意圖陷害李泗益向不識字未及查明自以收到尾數已經報過當卽離營回籍李蘭坡亦卽出局他往嗣纒回艾三查知李泗益迅速假歸恐前次繳到銀兩未能轉交遂將先後繳過數目自行呈報到營機與李泗益所交數目兩不相符　臣咨請左宗棠奏革提督訊悉前情調騐稽查局卷宗並製備貧民衣履帪單確有可據緝拿李蘭坡無踨發審李泗益堅供如前尙無隱瞞惟於收到逆財尾數並不卽時呈繳迨經局友揑詞　報又不細心查察此李泗益辦事　頇實在情形也又已革　先補用都司黃金鉞前於光緒三年隨隊出力經臣派充行營巡捕差使是年冬　克復喀什噶爾各城因暫行委署阿奇木伯克員缺承當差使所有委札　飭令黃金鉞查明確交以免錯誤黃金鉞轉派通事喜兒一名親兵張得貴一名分别送交去　旋據阿奇木伯克尼牙子派人送到陜甘銀錁一十三錠計重二十五兩三錢以作折辦酒席之資黃金鉞初不肯受飭令如數退還次日該阿奇木來營　委又將昨日銀兩拿來口稱我們纒頭回子向來委了阿奇木伯克要請送委札的人吃喜酒今蒙送委下來本要請吃喜酒奈喀什方纔克復城內尙無酒席館我們纒頭又不吃猪肉難以成席特意送點銀兩請自辦酒席此外我們並無干求不要見樂等語黃金鉞卽曉以行營不准收受禮物該阿奇木仍冉三申說執意要送旋將銀兩丢放椅上走了黃金鉞見其詞意眞切又無他求隨卽收下黃金鉞旋卽告假回籍臣訪聞各回目等性喜鑽營因出示嚴禁餽送違者與受同科並飭查克復各城時各營員弁有無詐索情事該阿奇木尼牙子以從前曾送過黃金鉞银兩恐被查出心生畏欋因見黃金鉞告假回家恃無對質　以黃金鉞詐索具控經臣咨請奏革解營　同尼牙子審悉前情尼牙子於訊明後旋卽病故勒令黃金鉞繳出收受銀兩嚴詰黃金鉞委因遞送阿奇木委札收授餽送折辦酒席銀兩此外並無貪婪詐索所派通事喜兒親兵張得貴亦無知情分贓情事此黃金鉞在營充當巡捕違犯禁令之實在情形也以上二案均經逐一訊明尙無遁飾據營務處會同喀什噶爾善後局道員擬　會詳前來應卽擬結查已革記名提督西林巴圖魯李泗益前辦喀什噶爾回城稽查局務於纏　呈繳逆財尾數並不卽時呈報輒因貧民求懇擅行購辦衣履散給己屬不合迨經囑令局友禀報又不查明確實以致李蘭坡揑詞具禀遂將用去逆財漏未聲叙雖訊無隱瞞侵匿入已情事究屬辦事糊塗業經革職應毋庸議仍勒令將漏報逆財照數賠繳以重官項已革儘先補用都　黃金鉞前充行營巡捕差使並不遵照行軍禁令於分發回目委札輒敢收授餽送銀兩至二十餘兩之多雖經飭令如數繳出訊無詐索貪婪情事究屬不法業經革職應請旨系不叙用仍由營遞解回籍交地方官嚴加管束以肅營規回目尼牙子餽送黃金鉞銀兩因臣出示嚴禁恐被查出獲咎以致具控詐索實屬居心狡詐有意虛　卽應治罪惟尼牙子業於訊明後病故應與具控有因之回子艾三並不知情之通事喜兒親兵張得貴均免覆議案內無干　釋完繳贓銀充公動撥除李蘭坡一犯獲日另結外所　審明原叅營員前辦局務差務尙無　匿詐索各情分别擬議緣由理合恭摺具奏伏乞皇上聖鑒訓示施行謹奏軍機大臣奉旨著照所請該部知道欽此○○奴才恩福松林跪奏爲審明京控按律定擬恭摺仰祈聖鑒事竊查義州民人秦鳳山京控賭匪張兆詳挾仇將伊父秦甫札傷斃命等情一案經步軍統領衙門於光緒六年八月十八日具奏奉旨此案着交岐元松林親提人証卷宗秉公研訊確情按律定擬具奏原告民人秦鳳山該部照例解往備質欽此由該衙門抄錄原奏並原呈甘結連原告一併咨送奉省審辦當經前任總督岐元與奴才松林行提被控人証卷宗到省同原告秦鳳山一併飭發識　訊辦　據義州緝獲正兇張兆詳解省歸案質究兹據驛巡道廣敏督同讞局委員軍糧同知楊桂年等審明擬議解勘前來奴才等會同親審　張兆詳籍𨽻義州與巳死秦幅卽秦甫同屯居住素睦無嫌秦幅充當本屯會首公議禁賭光緒五年三月初旬張兆詳赴外屯探親路拾零星紙牌携歸十四日張兆詳與其父張煥族兄張兆甫高慶　　在逃之趙萬全在家看牌賭耍尙無輸贏適秦幅前往買布見牌拿走欲找鄉約送官張兆詳　而投欋於十六日下午時分將秦幅邀至家中向其商懇情甘認罰免得送官秦幅未允張兆詳斥其薄情秦幅不服混駡張兆詳回　秦幅用拳撲毆張兆詳順携　刀槍抵　秦幅　住槍頭互相拉奪張兆甫慮恐張兆詳受虧卽取旁放木杆毆傷秦幅　心腦後高慶豐趨勸被駡亦用脫落透甲錐木柄毆傷秦幅額顱右張兆詳乘勢拉回　刀槍致將秦幅左手小指根拉傷秦幅同張兆詳撲毆拚命張兆詳用槍嚇戳兩下致將秦幅左肋小腹左戳傷因撲攏勢猛以致小腹　內秦幅喊跌倒地墊傷額顱近左張兆詳棄槍逃逸經秦幅之子秦鳳山聞信趨視詢悉情由詎秦幅傷　延至十七日晚因傷殞命投約報州拿獲帮兇張兆甫騐訊差緝通詳批飭緝審後因正兇張兆詳日久未獲張兆甫自認同賭帮毆供証確鑿擬以枷杖詳明批准先行發落俟緝獲正兇再行傳質秦鳳山因正兇在逃帮兇又枷責保釋心疑鄉約姚青山受賄縱兇刑書聶恩有避重就輕揑詳釋放情事隨由府赴京在步軍統領衙門具控奏奉諭旨交審遞解回奉卽經行提被証卷宗飭發讞局審辦而張兆詳逃後潜行各處躱避並無定址至七年六月間回家探信卽被州役拿獲解省歸案質兇兹據驛　　廣敏督同軍糧同知楊桂年等審明擬議解經奴才等提訊據供前情不諱逃後亦無男犯爲匪不法究詰不移案無遁飾查　載其毆人致死下手致命傷重者絞　人杖一百又例載 
 
 

Page 4

 
 
賭博不分兵民俱枷號兩　杖一百總甲笞五十各等語此案張兆詳因帮秦幅當場抓獲賭其稱欲送官央求認罰不允致相爭毆輒與張兆甫等用　刀槍等械戳毆致傷身死已殆秦幅身受各傷其　張兆甫　慶豐所毆　　腦後額顱等處雖係致命並未骨損且猶能撲毆拚命不致戕生惟被該犯戳傷左脇小腹左卽行倒地傷至致命透內爲重且係前後下手其爲死於戳傷無疑應以該犯擬　張兆詳除賭博輕罪不議外　請合依共毆人致死下手致命傷重絞律擬絞監候　後處决該犯逃後訊無另犯爲逃不法及　情容留之家應毋庸議張兆甫高慶豐先則同賭繼復帮毆　　共毆餘人杖一百律各擬杖一百仍盡賭博本法俱枷號兩月張兆甫業經枷責應免重科高慶　事犯到宮在光緒七年五月十四日恩詔以前所得枷杖罪名應准援免後再有犯加等　罪鄉約姚青山雖訊無受賄縱兇情事惟失察張兆詳等賭博究有不合應　總中笞五十例擬笞五十事在赦前應于援免並免革役原告秦鳳山因正兇日久未獲情急赴京呈控其呈內所列笞　多係懷疑添砌本應服律懲　姑念痛父情切從寬免其　議刑書聶恩訊無避重就輕匿傷控詳情事亦毋　議在逃同賭之　萬全等事在恩詔以前免　緝拿案已訊明未到人証免提省累屍棺筋　傳屬領埋兇器槍　供棄免起賭具紙牌稱係拾獲應免　究除將全案供招分咨刑部議覆步軍統領衙門銷案外所有審明定擬緣由理合恭摺具奏伏乞皇太后皇上聖鑒勅部議覆遵行謹奏軍機大臣奉旨刑部議奏欽此 
[蘇省檄轅抄]  
　　正月初九日同知錢遵訓禀知奉江安道委河運差辭○初十日知府諭佐卿服滿回省到道庫陸銛禀知赴常差委辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
