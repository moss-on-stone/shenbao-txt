# 1901 - 37 - 4909992

 

Page 1

 
 
[灶神模出售] [  申報館協振所敬啓]  
　　歲律將終黃羊薦灶禮崇五祀數典敢忘本館協振所承某善士以舒君萍橋所繪全紅泥金灶神模售貲助振每張洋銀二分旣可用以敬神復得藉之行善當亦諸君所不吝解囊也 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[原貧]  
殆矣哉國之貧而弱出居官不飭簠　曰惟貧之故土林不厲廉恥曰惟貧之故市廛不尙信義曰惟貧之故農民不安耕鑿曰惟貧之故伏莽跳梁狗盜鼠竊橫行鄉里搖蕩國家曰岡不惟貧之故嘗聞大學之言曰有德此有人有人此有土有土此有財有財此有用以我中國二千萬方里四萬萬人民足用之道如此而疾貧之患如彼鳴呼原所由來謂豈無因而至此哉曷言乎居官不飭簠　也國朝官制九品定職閒曹冗吏數逾泰半舞爪張牙噬民膏血田宅予孫他無所事捐例在開仕途冗雜本以牟利奚惜聲名數緡俸錢不堪自飽苞苴出納數且倍蓰不事羅掘槁　立至將以謀生誰自致死傷哉貧也此簠　之不能飭也曷言乎士林不厲廉恥也束髮受書便冀非分弋獵科名漁釣文譽揣摩剽竊别無學問免園一册依爲生業幸廁衣衿恣爲敗類干犯網紀逋逃庠序斯文盡喪風教日壞其尤甚者借徑新學陰蓄奸謀詖詞淫詞譎詐變幻世道人心貽禍尤烈吾故曰今日釀亂之階召亂之漸不在盜賊乃在士夫悍戻　維一發難制爲國大患可爲危懼傷哉貧也此廉恥之不能厲也曷言乎市廛不尙信義也商業凋敝百物　　物產不興製作不精偷惰相安姦僞百出人炫其巧我守其拙美惡相形勢乃立敗巨萬之股數世之利保護提倡仰賴官府商力幾何束手斯斃懋遷有無權衡子母操奇計贏性命呼吸虐政病商首在釐卡盤剝　擾無微不至地綱天羅行旅騷足户部歲入數不及半國脈民命俱喪兩敗列國稅則重入輕出權自我操莫能過問中國則否不審輕重列入條約已受明損占奪利源更滋暗害然使土貨出口稅從末减則彼能來我亦能往挽回補救猶非淺鮮乃重征厚歛胶削依然綑載出洋賣不及本無利可圖因以僞市一蹶不振因以譎終傷哉貧也此信義之不能尙也曷言乎農民不安耕鑿也閙漕抗租集衆生事勢刦不禁理喩不曉羲皇以上此無聞焉氓蚩何心甘冐法紀飢寒困迫不得已耳游手好閒成羣結隊遇事生風作崇鄉井堯舜之世此無見焉氓蚩何心甘犯名義田園苦累無生趣耳水利不修旱潦爲患播種失宜豐歉鮮据捕法不詳蟲蝗無措每遇偏灾上不矜恤催科之吏猛於狼虎鞭撲呼號輾轉溝　終歲勤苦以謀事音一列編氓長爲餓殍鷄犬桑麻復何足樂傷哉貧也此耕鑿之不能安也事變之急尙不止此外侮方殷内訌遽作斬木揭竿洶洶四起無業游民充溢宇内教育不興生機垂盡養廨貽害至今爲厲誅殺不勝出没無定謀國至此旁皇無策泰西定律人必執業子女失學罪其家長學校如林人才若　澆風惡俗未有聞焉三代盛時我因同之今獨不然瞠乎其後我泯棼棼不可爲國然且巢燕彌懽淵魚空募不作亡羊補牢之計徒存飲鴆止渴之思不知時至今日我不自謀人將　而謀我五金之利藏於地有藴必宣百工之律集於郊廢材可用愼毋以固有之利而自棄之以有用之材而自腐之則我中國奚憂長貧也哉 
[本館接奉電音]  
　　昨日下午十二下鐘越二十分時西安行在飛電傳來上諭一道敬謹譯登○十二月初十日行在内閣抄奉上諭世有萬禩不易之常經無一成不變之治法窮變通久見於大易損益可知著於諭語蓋不易者三綱五常昭然如日星之照世而可變者令甲令乙不妨如琴瑟之攺絃伊古以來代有興革當我朝列祖列宗　時立制屢有異同入關以後已殊瀋陽之時嘉慶道光以來漸變雍正乾隆之舊大抵法積則敝法敝則更惟歸於强國利民而已　播遷以來皇太后宵旰焦勞朕尤痛自刻責深念近數十年積敝相仍因循粉飾以致釀成大釁現正議和一切政事尤須切實整頓以期漸致富强諮訓以爲取外國之長乃可去中國之　懲前事之失乃可作後事之師自丁戌以還僞辯縱橫妄分新舊康逆之禍殆更甚於紅巾迄今海外逋逃尙以富有貴爲等票誘人謀逆更藉保皇保種之奸謀爲離間宮廷之計殊不知康逆之講新法乃亂法也非變法也該逆等乘朕躬不豫濳謀不軌朕　懇皇太后訓政乃得救朕於瀕危而鋤奸於一旦實則剪除叛逆皇太后何嘗不許更新損益科條朕何嘗概行除舊酌中以御釋善而從母子一心　民其覩今者恭承慈命壹意振興嚴袪新舊之名渾融中外之跡中國之弱在於習氣太深文法太密庸俗这吏多豪傑之士少文法者庸人藉爲藏身之因而胥吏主爲牟利之符公私以文牘相往來而毫無實際人才以咨格相限制而日見消磨誤國家者在一私字禍天下者在一例字晚近之學西法者語言文字製造械器而已此西藝之皮毛而非西學之本源也居上寛臨下簡言必信行必果服往聖之遺訓卽西人富强之始基中國不此之務徒學其一言一話一技一能而佐以瞻徇情面肥利身家之積習舍其本源而不學學其皮毛而又不精天下安得富强耶總之法令不更錮習不破欲求振作難議更張著軍機大臣大學士六部九卿出使各國大臣各省督撫各就現在情弊叅酌中西政治與凡朝章國故吏治民生學校科舉軍制財政當因當革當省當併如何而國勢始興如何而人才始盛如何而度支始裕如何而武備始精各舉所知各抒所見通限兩個月内悉條議以聞再行上禀慈謨斟酌盡善切實施行至西幸太原下詔求言封章屢見而今之言者率出兩途一則襲報館之文章一則拘書生之淺見指其病未究其根尙囿於偏私不化睹其利未睹其害悉歸於窒碍難行新進講富强往往自迷始末迂儒談正學又往往不達事情爾中餐臣工當鑒斯二者酌中發論通變達權務極精微以便甄擇特是有治法尤貴有治人苟無其法敝政何從而補救苟失其人徒法不能以自行更人有百短人有一長以拘牽文義爲守經以奉行故事爲合例舉宜興宜革之事皆濳廢於無形旅進旅退之員遂釀成不治之病欲去此弊在於公爾忘私其究在於是又宜攺絃更張以袪積弊簡任賢能上下交儆者也朕與皇太后久蓄於中物窮則變轉弱爲强全係於斯倘再蹈因循敷衍之故撤空言塞責遇事偷安憲典具存决不寛貸將此通諭知之欽此 
 
 

Page 2

 
 
[密約志疑]  
　　香港循環日報譯登日本某報所刊中俄密約其大略云俄國允將盛京及奉天兩處照下列之　歸華官治理一　軍憲須擔承將兩處地方平靖並力助俄人建築車路二駐紥兩處之俄兵增軍憲須加意優待並供給食物三增軍憲須將兩處華兵遣散並繳回軍火至俄兵未踞之地各軍墏回所儲軍火亦須交與俄官四增軍憲須承認聽俄官指揮將奉天俄兵未佔之砲臺邊防一律撤去並毁去俄官不需用之火藥局五俄國所佔滿洲牛莊等處一俟奉天大局平定卽仍歸華官治理六華官須就地雇用差役將滿洲管轄以便維持地方大局七俄國將簡一政法大臣駐紥盛京有權管理事務所有一切地方要事須由滿洲將軍通知該大臣八地方倘有意外之事所雇華捕力不足以彈靨則滿洲將軍須親自告知駐盛京之俄國大臣調兵協助九約内條欵以俄文爲正或曰此係道路謠傳並非眞確然外間流布已幾於通國皆知矣 
[求治孔殷]  
　　香港循環日報云敬聞皇上近有密諭分寄各督撫飭卽通籌全局毋泛毋隱和議旣成之後所人農工商兵一切新政宜如何整顿及此次賠欵甚巨宜如何籌措限一月内各抒所見詳細覆奏并聞另有密諭一道寄湖廣總督張香帥飭於覆奏時將武昌山川形勢詳細繪圖呈覽 
[奏遵旨派營剿辦拳匪以淸亂源摺]  
　　聨軍闌入保定疑廷卲民方伯庇護拳匪抗拒西人戮諸市曹死事甚慘今讀方伯奏摺始知當日籌議剿匪安民之策苦心孤詣實天下所共見共聞方伯何辜而竟突遭戕害若爲厲見其能免渾良夫之呌天鬼其摺曰暫護直隸總督布政使奴才覺羅廷雍跪奏爲遵旨派營剿辦拳匪以淸亂源恭摺覆陳仰祈聖鑒事竊奴才承准軍機處發寄光緒二十六年八月十四日内閣奉上諭朕此次恭奉鑾輿暫幸太原當經先後派出榮祿徐桐崑岡崇禮裕德敬信溥善阿克丹那桐陳夔龍充留京辦事大臣復令慶親王奕劻回京會同李鴻章與各國議辦一切事宜此案初起義和團實爲肇禍之由今欲拔本塞源非痛加剗除不可直隸地方義和團蔓延尤甚李鴻章未到任以前廷雍責無旁貸著該護督督飭地主文武嚴行查辦務凈根株儻仍有結黨橫行目無官長甚至抗拒官兵者卽責成帶兵官員實力剿辦以靖亂源而安氓庶欽此遵查此次事變實爲拳匪仇教逼迫而成禍首罪魁普天同情而該匪仍假赴敵爲名廣招黨類勒捐訛索擾害地方糧賦差徭抗不輸納甚或圖劫軍械窺伺城垣若不及早捕除將成燎原之勢奴才前已奏明請旨揭其罪狀解其脅從以便派兵剿捕力遏亂萌一面先行出示勒令解散並飭各屬一體查辦在案欽奉前因應卽次第剿辦現查順直各屬拳匪衆多者共計三十餘州縣擬就現有兵力先就拳匪猖獗之區辦起涿州一帶卽派署天津鎭總兵涂得褾白溝河一帶卽派遊撃范天貴河間府一帶卽派新授浙江提督呂本元滄州一帶卽派開缺貴州提督梅東益靜海一帶卽派副將韓照琦督率所部各軍會同地方官分叚彈靨嚴飭撤擅解散如果懾於軍威誠心悔罪責令捆送首要交出軍械准予自新不追旣往倘竟執迷不悟抗拒官軍卽當搗穴摛渠不留遺孽以上各處事機順手然後移師水路分搜館匪杜絶根株此外如大名廣平宣化冀州深州五府二州所屬匪勢稍輕卽飭大名鎭總兵王連三正定鎭總兵董履高署宣化鎭總兵何乘鰲就近派撥營隊分叚妥辦總期一律廓淸以仰副朝廷除莠鋤奸綏靖畿疆之至意所有派營剿辦拳匪緣由理合恭摺覆陳伏乞皇太后皇上聖鑒訓示謹奏奉硃批另有旨欽此廷雍片再新授通永道沈家本前經奴才奏明委署臬司未能卽赴新任查有候補道衛杰堪以飭委署理通永道篆務現在通州尙未收復應令暫駐三河王田一帶督飭所屬嚴密籌防遇有潰兵土匪騒擾民間會督防軍曁地方文武實力剿辦以靖地面除飭遵照外謹附片具陳伏乞聖鑒謹奏奉硃批知道了欽此 
[西人遇盜]  
　　香港來函云甲乙丙三西人向在羊城供職上禮拜六午後相約乘花艇入内河獵鳥至晚一點鐘後駛至甘竹附近磚窰涌忽被盜匪攻撃兩岸槍彈如雨并將火藥抛擲艇中三西人懼急開槍還撃抛擲火藥之盜應聲而倒另有兩盜亦相繼傷斃三西人中一則右臂中彈一則兩足受創尙有一人亦微有所傷艇中一水手中彈而殞或曰羣盜中除撃死三名外尙有數名因傷斃命未知確否至禮拜日黎明三西人雇小輪船回省察騐花艇兩旁彈孔甚多噫其亦險矣 
[神京述要]  
　　京師訪事人云富新倉花户林四曾因倉案奏交刑部收禁迨聯軍入都卽串同衆犯　逃夤緣入日本公署近竟貿然赴慶王邸第投刺求見慶王詢知　末赫然震怒差人投日本公署陳明林素來不法情形刻已由日署交回仍復收禁恐將來重定罪名反不止于監禁矣○京營武弁賈某家居西直門内十一月中旬某日突被土匪攫取財物因赴順天府日本公署以西城安民公所紳董帶人劫奪等情呶呶聲訴日員傳集紳董面質賈不能指出日員怒其謬妄立命管押擬治以誣控之罪賈懼乞免復經旁人代白情由日員乃命驅逐不理○華歴臘月初八日爲德皇壽誕駐京德員預期傳諭暫管德界商民各在門前懸黑白紅三色旗夜間然點紙燈亦繪黑白紅三色○前報紀英國駐京叅領示諭酒商禁止私酒立局收稅云云兹因京師城門屬英界暫管者僅永定左安廣渠三門餘者不能遍禁因將所貼告示慨行塗抺作爲罷論○新偱刑部尙書貴午橋大司宼於十一月二十二日蒞任是日署中糞除結綵滿漢司員吏役次第謁見司員無故不到者恐皆不免被議云○德國駐京知府格君前因佈置一切費用浩繁曾諭令暫管界内商民分上中下三等按月捐貲嗣訪悉拳匪肇亂以來商民類皆貧困不堪爰轉飭各局紳董將此項捐輸停止其已經交納者攺爲華局辦公之費月杪各華局已復行出示曉諭矣○上月之杪有山西友人來都道經懐　山口言口内由華軍駐守口外迤東則駐有德兵兩軍相距七八十里往來行人華軍惟　加盤詰而已並不攔阻前報所云開仗之事乃傳聞之誤也○東華門外大甜水井左近所設慈善會舁葬屍骸原限十一月底截止兹者德界知府格君因城中屍骸尙多慮來春穢氣薰蒸致染癘疫因商訂展緩一月限期刻經會中善士張貼告白定於臘杪停止 
[漢水紋]  
　　漢口訪事友人云前者鎭上五彩巷正街義發衣莊被火時左鄰黃陂人某所甲所開衣莊墻垣高聳火燄薫灼勢甚阽危事後尙未修葺忽於本月某夕頽然而仆致將莊夥及路人壓斃數名人曰是刼數使然也然亦思孟子云知命者不立巖墻之下乎○漢陽南岸嘴一帶河坡崩裂勢甚可虞近經紳士禀請府尊某太守委員估工修理日内已畚鐇如雲矣○前者通濟門外劉家廟左近劉繩子家被盜行劫雖經捕役緝獲甲乙丙三人然夏口廳陳少石司馬迭次研訊並非此案正犯因又嚴飭捕頭王順等分投跴緝限期拘獲違干重懲○歲聿云暮宵小叢生卾省大憲防患未然札飭城守營某弁每晚務將各城門及早下鑰如有形迹可疑之人嚴加盤詰若身負包袱者細心檢視蓋恐藏有火藥兵器及一切禁物爲患地方也 
[白下衢歌]  
　　金陵訪事人云此間自設立新關西人士之來此旅游者多若過江之　近由郵政局某西人在下關沿江購得一地大可五畝命匠繪圖中建廠屋其外繚以周垣以備泰西紳商於此游戲刻已鳩工庀材大興土木矣○彩霞街儀鳳戲園自京伶五月仙開設後丁歌甲舞觀者如雲上月某日忽被某營勇丁撃毁旋經營主某君及江寗縣保甲局員飭役持條封閉旣而五月仙夤緣某當道轉飭營縣從寛發落未三日卽復啓封邇又袍笏登塲笙歌沸耳矣候補通判李别駕宗鎭及佐貳多員聞而惡之聨名具禀藩轅請飭永遠封禁旋奉恩藝棠方伯批示以該園旣經營縣封閉何以又任開演仰江寗府飭江寗縣查明據實禀辦 
[蕪城送臘]  
　　揚州訪事人云轅門橋大街晉康錢莊係廣　高要縣學生員馮雲帆卽馮詠芑所開上年閉歇後虧空鹺曹公欵甚多經 
 
 

Page 3

 
 
准南局員將馮送　訊追除陸續呈繳外尙欠庫平銀一千五百兩屢次延宕經前運憲詳請督鹽憲褫革衣頂勒令措繳馮尙有泰屬伍祐塲垣鹽由中表金棣華管理今秋自知事不得不倩金投案請就塲垣堆鹽鹽價中扣還局員准之數月以來已將所欠一律扣淸爰於某日據情禀請都轉轉詳督鹽憲將馮衣袊開復旋奉督鹽憲劉峴帥批回云據稱此欵已一律扣淸應請如詳辦理仰候咨請廣東督學部院轉飭肇慶府學將前革文生馮詠芑隨案開復刻已札飭淮南總局牌示遵照矣○揚城某甲賣花傭也月前馬市口某花局欲雇一女傭示意於甲甲曰吾家鄰婦某氏人極老誠吾爲介紹可乎花局主欣然允諾事經旬日服役勤愼主人頗信任之某日氏挈小主人至東獄廟左近遊玩忽一少婦上前扭住大言曰汝非某姓媳乎胡爲至此氏聞言色遽變蓋氏乃某姓鄉人童養媳三年前忽失所在遍處尋覔影響全無少婦卽鄉人之女氏之小姑于歸纔數月家在左近是日入市購物不期與氏相逢氏初猶狡辯佯爲不識少婦呼良人出喚集坊保氏始俯首無語隨令坊保偕氏至花局告以原委令花局主將甲交出而甲已聞風逃𨓜此事恐不免有一番唇舌矣○今歲揚屬四鄉收成中稔現届歲暮市中各項生業均已漸有起色鄉民入城購物自晨至晚絡纆於途某日屠人某甲肩挑猪肉一擔沿門喚售老饕者流貪其値廉爭相購取未片時已售馨甲喜出望外將錢置諸擔中肩荷而返行至瓊花館街入某麫館果腹食畢卽肩擔匆匆而去行不數武覺不似從前沈重俯視肉値則已不翼而飛惶急非常急回至麫館詢問對以不知甲不禁放聲痛哭欲以身殉吁亦可憫已 
[頌德歌功]  
　　昨日本埠絲業會館董事施子英觀察約集各絲商公製德政牌萬名傘整肅衣冠導以鼓吹送至道轅恭頌前任蘇松太兵備道升署浙江巡撫余晉珊中丞德政中丞謙遜再三而後受 
[憲節將行]  
　　前蘇松太兵備道升署浙江巡撫余晉珊大中丞定期本月十八日由滬上秉節赴浙履新昨日命駕赴各署辭行至上海縣署時縣主汪瑤庭大令飭丁擋駕隨餾飭辦差人役知照十六鋪地甲將大東門外大馬頭官廳酒掃潔凈以便届時文武官僚至彼恭送 
[英界火警]  
　　前夜三點鐘後英租界福建路四十三號門牌同和酒店灶屋内忽然火起時正朔風甚勁火乘風勢尤覺猖狂瞭望臺西人見之急鳴鐘告警救火會中人疾驅皮帶車往竭力噴救得卽熄滅然已焚去沿石路一帶店屋兩幢及祺昌質鋪公順昌烟館并某號盆湯不下樓房十餘幢矣 
[北鄉火警]  
　　前日上午十一點鐘時本邑老閘橋迤北新巡捕房後某姓冰廠中人因煮午膳不戒於火焚去茅屋數間地在租界之外故各捕房並不鳴鐘告警 
[上海縣署瑣案]  
　　南市涵春鉅元各錢莊執事人陳維堃任守廉卲子敬等聨名具控泰順棧主劉禹臣倒欠巨欵前晚縣主汪瑤庭大令升堂研訊各錢莊執事人同供劉欠銀二萬餘兩求恩追給又有北市協餘錢莊執事人程旭東投案訴稱泰順棧劃借銀四萬二千兩叩求追繳大令詰程曰爾可知劃去之銀如何用法答稱匯往厦門劉開設棧號素稱殷實前年謀充某洋行買辦訂定五年爲期向小的借銀三萬兩存麥加利銀行另墊水脚貨稅銀一萬二千兩不料劉旣充買辦未滿二年忽然虧倒小的令伊向洋商結帳洋商以劉所訂年期未滿將存銀扣留劉遂倩某律師投英總領事署控告案尙未結旣蒙訊理求卽嚴追劉禹臣供小的借欠各莊銀兩是實但厦門棧已倒閉孫錦堂所欠小的巨欵並不理償致小的無力歸還各欠至協餘莊欵當時因程停付銀兩又令小的與洋人涉訟致被將存銀扣留無從彌被大令飭從押所提孫對簿供稱劉欠各莊鉅欵拖累小的致被福聚公棧搬去貨物大令飭各莊執事人退去劉暫行收押孫亦還押隨著程出外向律師詢明劉與洋人訐控情形禀候核奪○華達生控蔣福生藉屍圖詐前晚經汪大令提訊華供日前戚串王姓築墳竪立界石命小的經理其事蔣妄稱有碍風水將婦屍舁至小的家中肆行滋擾地保華木金禀此事經小的解勸未了蔣供小的久在松江貿易如何起釁實不知情求恩察核大令飭交差看管著交到爲首滋事之人再行訊究 
[上海巡局紀事]  
　　江北某邑人姜金扣賃居本邑大南門外日前忽失去小孩一口以房主陳胡氏情有可疑投二十三七鋪巡防局指控局員邱友林二尹准詞飭地甲拘獲一干人研訊之下姜供小的拉車爲業年五十有六姜江氏供小婦人年四十有七生有一子陳胡氏曾欲買爲螟蛉小婦人未經允許前日傍晚時忽然失去是以疑伊所誘陳胡氏供小婦人係本邑人年四十有四家有餘屋轉租與姜及不知姓名之紹興人同住二尹謂本委派差往拘時有從樓窓躍出者究係誰人民供此人向業縫級寄膳小婦人處二尹訊得其中顯有不盡不實判掌頰一百下飭地甲帶去補提同居人解案訊究○前晚三鼓時二十三鋪巡防局委員邱友林二尹親率勇丁往所轄各叚巡查巡至油車馬頭見栅門未閉命提栅夫朱壽高至輿前喝責二百板嗣至南馬頭見大栅亦未下鎖因將看栅顧小弟笞責二百板著十二圖地保另行雇人與守 
[法租界公堂瑣案]  
　　蕭怡和糖行司帳人李子鈞李子明兄弟控行主蕭樸齋欠銀二千四百兩向索不還等情昨日讞員杜枝園大令會同費繙譯升座研訊蕭供行中一切銀錢皆歸二李經理共欠莊欵三萬餘金二李知事不得了倩德盛土行主郭陶齋調處後查悉二李宕帳多至一萬餘金向之索取二李出立票據二紙旋由郭墊銀代還莊欵今二李不將帳目結淸反敢赴案矇控務乞嚴懲郭投案遞禀申訴各情大令商之費君飭將蕭交保出外限一禮拜内邀同公正人理明禀覆聽候核奪○騙子王守初向曹全吉宣紙店轉租餘屋開設公和昶號旋至葆裕等行騙取貨物而逃各行主將曹全吉夥雷仲吉扭控公堂大令研訊之下諭令交保出外尋王交案習日途遇王同黨卲寳齋因卽扭案大令詰知王匿跡新閘因飭包探往拿至則已聞風逃𨓜僅獲同黨朱松甫卽朱省齋昨日葆裕行夥吳寳堂振大行夥戴步靑順元行夥劉尤及雷仲吉投案遞禀請追并稱尙有同黨張德良及王守初在逃未獲朱供小的在王處爲夥銀錢進出由王經理求准交保出外尋王交案大令著將朱卲一併管押限三日内交王到案延干嚴比○任昌榮前控工部局垃圾夫沈福祥等藉端訛詐攫去銀表一枚洋銀二元五角大令判責五百板昨日續獲同黨張錫根大令著押候嚴比○金李氏前控潘岐生侵呑股本洋銀五百五十元大令研訊之下潘繳到洋銀三百五十元尙欠二百元責令吳子廷繳出昨日包探將吳拘案原告遣抱呈張祖德投案備質大令著將吳押候覆訊核奪○程仲卿訴稱上月十八日家中失去婢女陳靑蓮查被水果攤主劉發元藏匿城内報捕拘獲送案請追大令判枷號二個月責五百板期滿送縣辦理婢女交程領回○沈陳氏訴稱小婦人由寗波附輪船來滬雇趙扣子小車裝運行李中途失去一竹籃因將趙扭送捕房旋經包探拘獲竊賊趙金生王阿四王阿九吊到手釧一副尙缺各贓開單呈請究追二趙二王同供籃由同黨劉桂生竊去大令將趙扣子釋出趙金生等押候補提劉桂生追贓核辦手釧存捕房待失主繳到當本給予領回○潘王氏訴稱螟蛉子范阿進不務正業違忤教訓且敢行兇大令判責三百板送攺過所監禁○鄉人潘咸咸潘阿木王樹生朱錫生等四人來滬售花衣途遇騙子某甲稱有曰子花數擔出售講定價値先付洋銀二十元隨由蔡和尙代雇小車往裝甲卽乘間逃𨓜當將蔡及車夫扭案請訊大令著押候嚴比○蔣恩國訴稱由嘉興府秀水縣署附小輪船來滬擬卽附大通輪船回湖北原籍被賊行竊皮箱一口内儲洋銀七十元及衣服等物報捕查獲竊賊彭子卿張阿金送案請究大令著押候嚴比○舟子唐桂弟訴稱小的泊舟小東門外被郭士倪堂郎擠入水中衣衫透濕援起後向郭借衣服一件詎料郭至十六鋪工程局誣控訛詐致被拘押旋經捕頭知悉以工程局不應越界拘人將小的等三人一并索回解案請訊大令著押候查明再核 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[北固]  
　　鎭江訪事友人云年關伊邇宵小　生　洲北酒河一帶尤爲匪徒淵　刧殺之案時有所聞行人相戒襄足瓜鎭　兵高盖臣　　引以爲　　派水師前營勇丁若干名前往巡查以佐哨　之所不及似此嚴加防範彼懸不畏法者或可匿跡銷聲矣○此間于本月初一日得　五六六寸嗣是氣候愈冷爐圍密室猶狐貉不遇時間凍　覓食　嗓邇解牙屋角至初六日淸晨彤雲密布俄而滕六君翩然戻止飛舞長　　　　棉無異散花天女至傍晚始止量之約得祥　三寸有奇人　謂爲來　　　之兆○漕　爲天庚正供丹徒縣莫　香大令示期本月初九日開倉並　諭四鄉花户人等本年漕米减免三　　　九成七　凡完本色者除交公費　費外須揀選乾圓潔凈之米赴倉完納如願赴本署提　完折色者每石折收錢二千七百文另繳公費錢一千文脚　錢五十二文小民食毛　土具有天良當必輪將踴躍也○前者大吉洋行安　輪船由申抵鎭悮將怡和洋行躉船撞壞並撞沈江干所泊民船十餘艘後經太古行主倩人估價賠修至淹斃人口亦按名撫卹大約所費已不貲矣 
[南市捕房紀事]  
　　王陳氏向居本邑南市增祥馬頭與張永吳有染前晚　間人陳阿山林阿三偵悉前往尋釁以致互毆適爲某號巡街捕所見一併拘入捕房捕頭令押候解送馬路工程局禀請總辦　　紀司馬訊究旣而有王　子者出爲介弨　乞捕頭從寛交保捕頭允之○前日有某甲者騙剛竄若干頭至新馬路中某號巡街捕見之以其有違馬路定軍將甲拘入捕房捕頭令押候解送馬路工程局禀請照例罰錢 
[英美租界公堂瑣]  
　　某米店主祝蘭芳控其夥唐志壽私收客帳洋銀一千餘元逃逸無蹤讞員張柄樞司馬庭訊之下祝訴稱唐在小的店内執業由葉恒泉作保務乞嚴追唐供小的一時糊塗今顧楷還叩求恩宥司馬商之美總領事署白繙譯判令暫行管押限十日内理淸逾限不　再行嚴究○源昌打米公司執事人馬見甫控管門人顧阿四行竊洋銀一百五十六元牽涉羅樹松楊龍生司馬提集研訊馬訴稱羅在公司執業　稱端正决不妄爲此次實顧行竊求恩究追顧供小的實與　楊同謀楊曾分去洋銀二十元羅楊同供小的等並未與顧合謀叩求明鑒司馬判責顧四百板發押捕房半年羅羅楊並無干涉寛開釋原贓洋銀二十八元給還失主○張金元行竊洋人白羅定家地毯一條經包探張阿五拘解請究司馬判責一百板○殷阿長行竊曹雲定家衣服及銀質對時表等物經包探沈阿岳拘解請究司馬判責三百板遞解回籍贓給還失主○王阿二行竊陳阿二家布被二條衣服五件經包探　如海拘案請究司馬判責二百板管押捕房一月贓給還失主○朱福林行竊張元生等三　衣被等物經包探顧福其拘解請究司馬判責三百板逐出租界贓給還失主○沈潘氏誘匿萬金大家小孩阿招經包探王四福拘案請究　投案訴稱女兒突被誘匿幸得尋獲求准領回沈潘氏供此女實隨小婦人出外閒遊並非誘拐叩求鑒宥司馬判令拴縛新製木凳上痛賢掌心四十下阿招給萬領去○郁來生行竊林福生家衣物經包探劉光震拘案請究司馬判責二百板遞解回籍贓給還失主○包探趙銀河禀稱前日吳　生乘脚踏車至某處碰傷李明才家小孩經小的拘入捕房吳將車暫存得以出外今未來案叩求察核李供小的只此一子被吳　　叩求提究司馬飭將孩送醫院療治罰吳洋銀二元以　 
[美租界捕房紀事]  
　　前晚七點鐘時甬人胡惟生王文有王安甫在新記浜路某號門牌屋内團坐閒話忽爾起釁互相兇毆包探卲仁初喝阻不依一并拘入捕房捕頭令押候解送公堂禀請讞員張柄樞司馬訊辦○昨晨江北某邑人馬四桃行至吳淞路不知緣何與貨車夫陳阿需口角扭毆致傷　腹痛極而仆適被四十號西捕所見一并拘入捕房捕頭見陳受傷屬實令送同仁醫院醫治馬押候解送公堂禀請懲辦○昨晨偷兒王阿　闖入虹口百頓路某姓家竊取布衣數件携之而出適爲某號巡街捕所見連贓送入捕房捕頭令押候解送公堂禀請訊辦 
[籌辦陝振三十一誌]  
　　啓者昨承江西輔善公所李　帥華侍御諸君籌墊陜振規元三千九百兩又募危子垣太守奉祖父母遺命捐助庫紋一千　台來規銀一千一百兩江南全省提督李壽亭軍門助規銀一千兩又募北洋海軍全軍京平銀一千兩合元一千零二十兩零八分四釐七　南洋自强軍　務處管官帮帶哨官同勇諸君公助龍銀一千元合來規元七百十七兩統領老湘合字營章其俊曁各管營官總專各臺官砲管勇諸　公助　銀八百元合來規元五百七十三兩六錢朱筱莊親家助規銀八百兩沈伯馴兄募公同善士合助洋五百元有恒齋助洋二百元曉北　名氏助洋二百元榮陽聽泉棧助規元一百兩又募十九户合洋一百三十七元小洋九十八角銅洋四元陳印波軍門助洋五十元又募十户助洋四百元永達仁昌記絲棧助規銀一萬兩凌箴助洋一百元黃涵之募第八批劉記助洋一百元貽燕堂趙助洋一百元德潤堂徐助洋五十元二户由徐壞山先生經募眞州存心堂節省日用資助洋一百元邢穗軒表弟助洋一百元錢君硯觀察經募六户合洋二百二十元杭州平陽氏助洋一百元南通州豫豐莊助洋五十元又募休寗五城程張氏助洋二十元松江聞元達奉嚴命捐振求闔家平安助洋三十元祗領之餘　深再造謹鈔乞登報叩諭恩施倘蒙好施君子仗義仁人同盡此能盡之心勉爲此難爲之事迅籌鉅欵分别頌來庶幾接濟及時免致盡塡　　臨池翹首盼　無量[  上海六馬路仁濟善堂盆湯弄絲業會館奏辦陜西義振總局施則敬錄]  
[樂善不]  
　　昨蒙王子顯善士交到規元一百兩寗波大亨勇泉客洋十又和濟公司助來隠名氏彩票半張計彩洋十元均囑彚解災區藉資　　等　　王君賦性慈祥於敝堂各善與無不竭力　助今復慨輪鉅欵裨益飢民好善之誠歴久不倦而和濟公司之誠信待人無懈可撃均有足多者　登報牘藉呈公鑒[  上海六路馬仁濟善堂籌振公所施期敬等謹誌]  
[皖省官報]  
　　十二月初五六日直棣候補道洪恩廣到蕪湖人簽分貴州試用知縣葉際春到宿松人候補知縣勞文琦胡登崧均辭奉委採辦二批貢物陳守先巡檢鄭欽均到赴　　　　丈洲　　初七日五品頂戴指分安徽試用　　　壽恆到江蘇人指人安徽試用府照磨潘拱　到廣東人知縣萬琅知奉府委首縣帮審初八日吏部候補王　　　　　　城人三品銜卸任和州朱大紳到淸理振捐回本任鳳陽府通判周朝霖解京餉回卸代當塗彩石司姚近稼到知縣文化舒奉委解甘肅餉初九日吏部候補主　王元　　前　　縣　德　到委署繁昌三山司李鑒辭候補通判蔣乃　知奉道憲委查合巢積　初十日卸辦皖南土藥　商務局提調陳麟瑞到本任頴上縣者　　　候補直　州　承沛合巢通判毛鴻無含知縣汪承祖桐望萬世章和來李應　　全均知奉道憲委赴公幹府經洪誥無含州同程建猷滁全均辭查積榖知縣陳寳辭　　　　北一　　加振捐　檢李纘武到解水師月餉赴金陵回典史汪　　到銷辦　縣　　回十一日管帶吉安輪船知縣彭鴻年辭赴湖北運軍火候補同知　炳章　太　　　　　　　均　　　　委赴公幹通判左楨到由池州公幹回府經王　森到解學院　　等銀赴太平回吏目胡濟　知奉道憲委查懐宿積榖從九胡長盛到由湖北探　價　 
[上海六路仁振公所施子英收山東福建陜西賑捐十一月初一至十五日第七十二次單]  
　　初一日富　孫氏爲太夫人上年作石親友惠賜祭　弔儀謝　　　　十五元　　　主人求病愈洋二元○初二日南通州痊氏洋一百五十元仙　求慈親强健　　速愈人五元○初四日陸陳氏洋十元錢鼎漢張王氏各二元恆　銀　桶　　洋二角○初六日　　山爲得子節省湯餅洋二元求合店各友　遂人小洋十角○初七日無名氏洋五角○初八日無名氏洋五十元新號銅洋四元○初十日洪　爲子　　　　愈洋十元　　興洋一元銅洋十九元○十一日無名人洋二十元焚疏服符病愈人洋十元無名氏陳不名各洋五元戴鼎永金泰煕各洋四元達記生各　　　　　　　名氏石　　　　　汪萬通劉不名戴明甫許君　　竹　　名氏　　耕堂十一户各洋二元洪萃甫洪升甫無名氏合二元陳雲亭陳文卿唐廣心朱載波顧　　　　　　　　沙明　石俊卿無名氏熊甫臣項　卿姚德　楊乘成　　芳張文　郭不名方亦爲聽　　屋朱生叅無名氏石庚仙信記承記高月樵謝　韓謝維周謝採臣　　　　　　　　謝伯雅　蔭軒和愧軒福泰來長蔭軒甲乙甲二甲三乙大乙二乙三無名氏森桂軒周無名吳無名王無名王無名朱無名秦無名尤無名許無名五十二月各洋一元　　通小洋八十角王瑞生小洋四十角無名氏世二角無名氏世角徐　三湯永豐無名氏蔡鏡台四户各小洋廿角朱宏泰十六角唐廣德十五角石達波十四角王　動　　甫朱潤生凌佩良萬仁福品記陳淸波黃允中我自知無名氏毛　川孫載之石玉麟徐瑞生十四户各小洋十角余步灜石祥記各八角沙裕　七角朱逢　六角三百四十文裕昌　德慶坊各六角義泰相吳宣福吳魁生吳啓昆　　　陳鍾毓石崇　周財松茅立源陸炳文益　昌宜記永聚仁和祥朱宏大揚　人孫良佐陸桂　楊　　　　　石子　陳祖英陳祖煕陳少煕貢元吉貢銀章陳祖霖陳　　李玉田徐　彩何永泰何朝當徐永聚益泰昌無名氏馬玉堂三十六户各五角吳　　四角八十五文無名氏　　　如璋朱文彬王家　　同興恆盛坊吳文蔚僧　　　惟　陳懹　倪張和張正基朱廣行石吉記石泰來石述之馬語浩張寳書石瑞池石　之石錦堂馬　　　　　王　　陳興甫陸榮華王如福陳寳善李裕龍包如楨三十一户各四角　　　朱大林倪廣學朱文學朱成金吳友松項文明薛銀槎允和祥李萬興顧　連劉正周　　　石業條石　州石崇璋金大松顧文雲同春衣莊姚　卿　　　廿一户各三角王遇魁二角四十文朱裕奎蔡丹成包　廣張志高金富松李魁南張乃成吳小　石宏林　　　石玉軒石雲　石　生石蜀波葛學時　長庚十六户各二角　大　　義仁王陸當王有才陳奶奶孫啓廣六户各一角○十二日寳厚堂求病　　二十元無名氏洋　七元　　一元對洋一元小洋十五角○十四日周子雲洋十元○十五日　桂辛明府　　九成宮法帖一部珊瑚頂珠一座湘　花　　四幅止　老人歴代統　　四　　 
 
 
 

Page 10

 
 
   
 
