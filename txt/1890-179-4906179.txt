# 1890 - 179 - 4906179

 

Page 1

 
 
[圖書集成告白] [  本局謹啓]  
　　本局開印圖書集成一書早已告峻屬次登報　　領取迄今尚有百餘部未經來領而本局存儲頗非易易今定於西歴七月　卽華六月十五日爲止逾期每月卽須另加棧租保險等費凡執有書票者務請從速來領特此預白伏希垂鑒 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論天時不正]  
　　亞聖有言天時不如地利地利不如人和比盖就戰守言之故視天時輕而人和重也若以年歲豐散言之則天時關繫正自不　今夫一氣鼓盪兩儀運行相摧相嬗而分晝夜由是積日以成月積月以成歲氣候所分節序斯判春主發生夏主長養秋主收成冬主肅殺羣生庶類莫不蕃生孶息于其中此大造所以無爲而成化也苟愆其明則昆蟲之隱現草木之榮枯旱潦之宣洩禾椽之種植　失其常戾氣所鍾疾疫間作孰非天時不正所致乎今年春初各直省或得雪一次或得雪數次見於報牘者僂指可數寒燠尚未愆期雨暘亦復時若一交夏令南方濵海之區霪雨兼旬編户貧民深慮有妨二麥急盼天宇放　而京畿一帶地方則反以亢旱爲慮天子軫念民艱拈香祈禱復派近支王公虔宿齋宫爲民請命然仰視半空依然杲杲日出頭上片雲未有催詩之意疆宇雖分南北同居覆幬之中蒼蒼者以愛民爲心何不移南方之雨以潤北地庶使吳越耕氓可免其魚之歎燕趙土著不歌雲漢之詩推而言之營口一帶氷雹爲災百里内外鄕民房屋田間雜糧所出傷者約略計之爲數正自不少徽州府屬蛟水陡發洪濤一瀉城邑爲城老幼哀啼全家漂没加以江水日漲滵江各處圩隄岌岌可危地方有司親督民夫從事堵塞希冀萬一之安而閩省水災又見告矣查閩省於四月二十四日已遭大水一次至五月初二日延建一帶溪流暴漲平地水深四丈田禾盡被淹没論者以爲如此大水實爲數十年來所未有災民露宿城闉凄凉滿目雖經賢有司分投賑恤毋使失所然大水之後屋宇無存禾苗盡偃哀我黎民不死於水恐難保其不死於歲也夫有雨露不能無雷霆有春温不能無秋殺有豐年不能無歉歲否極而泰泰極而否往復循環具有至理在造物亦不能自主然如曩年山右之旱災直東北之水災去年江浙之奇災俱爲歴來所罕見老弱填溝壑壯者散四方鄭監門流民圖鐵石人見之亦應涙下人事至此竊謂天心亦可厭辭矣然以近日寒燠之失常氣候之不正有心人於此不能不鰓鰓過慮卽以上海一隅而論近數日來火傘高張冰紈無力靜坐斗室中清簟踈簾浮瓜沈李尚覺汗涔涔下前數日寒暑針升至九十餘度前日極熱時竟升至一百度晚間狂風捲雨凉意襲人昨日平明大雨如注幾疑天漏俄而雨霽雲開驕陽照地雖不若前日之炎熱然氣候仍似三伏俗有夏至酉逢三伏熱之諺今年夏至適逢癸酉其炎熱也固宜所可異者時當五月未交三伏而天氣竟炎熱至此實爲往年所未有因憶去年六月極熱之時寒暑針升至百餘度已爲往年所未有目下尚在五月而已如此炎熱一至六月更畐何如或謂今年中麻閏二月故目下尚在五月若無閏月則此時已屆六月天氣自應炎熱或者今年不應置閏而推算者誤置閏月亦未可知豈可因此疑天時炎熱之過早是說也姑存之以備異日攷騐總之寒燠之失常氣候之不正在蒼蒼者亦不能自主則凡含生負性於覆載之中者亦惟有聽其自然而不能强與之爭然而飲食宜節起居宜慎疫癘宜防此則人事之當盡者也嵇生性瀨而好養生之說老氏以清凈無爲爲宗而其言曰毋摇爾精毋敝爾神則誠爲養身之要言非後世服食導引旁門左道之所可同日語也近日天氣過於炎熱疾癘必多善攝生者所當致謹於平時庶免病發於一旦縱筆書此卽以代遒之木鐸亦無不可 
[虞陛歌薰]  
　　江海關委員押解本年第二批京餉銀五萬兩籌邊軍餉銀三萬兩到京前赴户部投納○黑龍江將軍行咨户部内開春季土藥征收銀一萬兩有奇較上屆有贏無絀云○永定門外南頂娘娘廟年例五月初一日開門至望後復閉此半月内香車寶馬絡繹如梭而紈袴少年更乘堅策肥馳驟爲樂初一日薄暮有一富家子弟驅車而往癸來無賴十數人轉轉圍住糧車中人及御者下一躍上馬疾馳脫逃旁觀驚駭異常不敢代爲追赶○四月某日有舉殯過前門大街者棺共三具據云母子三人相繼而亡孝子皆只二三齡有知者云係三里河傳宅云○五月初旬某　有一鄕人行至東便門内　綹手割破馬套竊取銀五兩及零物若于直至海岱門前始經知悉急奔赴東便門外官廳禀報情由官廳善言撫慰許以三日内拿獲原贓鄕人乃叩謝而去○月初某日有某當道由日本携來曰鶴一隻置諸西河沿人和公綢縀店觀有結隊成羣無不謂見所未見云○山東人某甲行至東交民巷突仆於地昏迷不醒行人憫之給以痧藥約歴一時許始得轉危爲安○本月初四日深溝縧帶局主將銀十兩交其夥某申送還某鋪半途失落無顔對人遂吞服阿芙蓉膏意　畢命幸某乙見之怨爲救治約歴一時之久始得平安○重午日普善粥廠施粥時每口給以京錢二千文計多至四千餘口無不彳亍而來歡呼而去 
[東報譯登]  
　　朝鮮定例凡週　喪無論文武官員軍民人等一體持服三年除服白衣外其冠須用竹編成此次太王太妃薨逝通國需竹甚多各地所出不敷特諭令居留日本商人轉向長崎購取日前已有日件附越後丸運在矣○上月二十號爲英皇加冕之期長崎港所泊英兵船及他國軍艦皆高揭彩旗爲之致祝○上月十七夜大坂共樂社正義丸火船駁入長崎港口悮磁英國所泊哈耶西恩託兵船船主卽咨照英領事官請照會日官查究○前有俄人佔取朝鮮鹿島美人則乞借巨文島之說然至今尚未得確音日本政府遂命外務省書記官川上六一郎乘浪速艦駛往釜山元山探聽順道游歴俄屬海山嵗上月十九號在長崎裝足煤糧隨卽鼓輪出口 
[三韓雜採]  
　　有華商在漢城私售洋烟四月初一日經領事官查拿限於半月内將帳理清遄歸内地○馬某博徒也一日負人博資無可設法遂雉經於西門内枯柳上夫亦佛家所謂自墮惡趣者耶○初四日有華人携到異鳥 
 
 

Page 2

 
 
若干頭國王愛之購以重價盖欲置之園内爲玩賞之資也○其韓人從井中淘出一古劍愛如拱璧不輕示人其兄聞之堅欲索取弟不肯與致肇訟端兄弟鬩墻豈家門之福與○初七日華人在鐘樓前購燈籠不隄防悮墮火星以致勢若燎原不可抑遏是夜城西某韓人家又遭火厄何回祿氏之不憚煩卽○初八日爲浴佛良辰韓人皆懸燈結彩男女老幼齊集鐘樓街小兒每購買玩器得意而歸自晨至昏爆竹聲不絶於耳是夜二更以後忽見烈火一團從空而下適墜某韓人家茅屋上茅龍見火卽飛衆皆驚惶無措少選經巡差撲滅不致成災後知某姓放氣燈甫起燈卽着火不能上升故肇此禍也 
[詳述命案]  
　　上月杪金陵城北洪武街高某家住洪武街而店則在北門橋之下首係紙貨生理十時常在店照料又係武庠更做來年科塲　夫正是膂力方剛時候時高婦病久家中人互相更替夜坐是夕輪高歸高遂就堂前開一行單留房門未鍵以便遞茶遞水宵始分病者在床上忽見一人以紙蒙其面入房啓篋卽呻吟而呼曰有賊高從睡夢中驚起時賊已遁至天井中高上前扭住破其蒙臉之紙賊大窘求釋手且言雖竊而無臧又彼此無深仇何相近乃爾高不聽賊又曰如此則我爲性命起見体怪孟浪高握益力賊乃退至門外同行之賊見高無釋意卽各舉刃亂搠直搠至二十五處穿其脇高始暈絶而倒查高屋本多進高住後進臨河又與某染坊同院高與賊相持久而染坊人無一覺者迨至隔河聞呼救聲始爲接應而高已暈絶于染坊院内矣因此上元縣相騐後憫死者多刃之慘計其時當非迫不及救而染坊人置若罔聞雖係訊無别情而見危漠視之心未免太忍富將染坊東夥交差管押聞者無不稱怏現在梅大令以此案始緣　起而賊未得贓實因拒捕而迹類深仇頗形棘手除已重懸賞格外並面求督捕營劉道憲代爲購線跴緝務期必獲連日雖弋到似是而非之脚色然于本案總毫不相涉池魚之殃當不止一人焦其頭而爛其額矣高婦本尫瘠驚悸轉成癲痴危症性命亦在旦夕高父痛子情切雖有三子而死者於諸子中爲最長年繼二十有五持家之美非成立二字所能賅故當塲尤其感痛官亦允爲昭雪其寃因念言行錄中載有一節亦吾人持躬涉世之格言也爰述之以爲天下告錄云張魏公一日至諸子讀書堂見臥榻邊有一劍公問儀公何用答言夜間以備緩急公笑曰使爾果能手刃賊賊死於此汝何以處萬一奪入賊手汝不得爲完人矣古人青毡之說汝不記乎何至於是也吾嘗聞前輩云夜行切不可以刃物自隨吾輩安能害人徒起惡心非所以自重也然則如高某者自憑其血氣之勇但知賊不可縱而不知賊不我縱之爲害尤烈也二十五刀之慘難賊爲之不啻自爲之故吾謂爲子弟者縱不讀書亦當知好漢不吃眼下虧之俗諺夫金陵之保甲可謂勤且至矣而宵小之蹈瑕抵隙每巧爲嘗試故老於捕務者謂此非下中之李蔡所能爲必其浪跡江湖内苦於飢寒之交迫外苦於資用之終竊此種人沿江數千里正不知凡幾就使平原孟嘗信陵春申四公子者復出於今日吾恐珠履必爲之窮劍鋏必爲之厭而客亦終爲天下所鄙棄而不復適館授餐以養之矣然則當大軸者將何以清其源而節其流哉 
[江西官報]  
　　户部主事丁繼瑜親拜補用同知鄭榜詔禀謝儘先酌委優缺一次行知補用縣劉步元騐收先農壇修理工程分發史典戴筠新繳照係湖南人都昌縣丞韓錫霖俸滿來省騐看從九張遠觀委解鹽餉往金陵刑部主事陳福諏由京豐城原籍連培型由南城籍進京前蓮花廳潘懿回籍守制署南昌縣馮蘭森委帮辦善後局事務署建昌縣樓杏春卸石城縣事清理交代回省吳念慈卸辦良口緝私卡福建候補縣劉大川由閩回新昌籍守制嚴祖彭孔憲疇鄭由熙俱禀謝儘先酌委一次行知牟樹棠孫啓瑞俱委解九江關餉進京同知鄭同誥禀謝儘先酌委州縣一次行知南昌縣丞左秉鈞禀謝記大功三次從九夏臣楨縣丞汪葆昌俱拔委一次道庫沈光訓記大功三次署南康府通判許承勲據報病故以試用通判邵循名輪委署理候補遊擊黃壽山委往武寗閱看營伍按知事蘇廷芳委往饒州緝浙私鹽縣丞王福瑄接查惠外保甲何應禧接查章外保甲永寧升鄕司熊燡據報病故以王用賓署理 
[津門紀要]  
　　天津水師學堂頭帮駕駛管輪兩項學生學業有成卽分派各船量材器使早已破壁而飛矣現在二帮學生又經期滿前月總辦吕廷芷觀察禀請李傅相親臨大考以便派赴各兵輪袵席風濤俾資閱歴○天時亢旱不特田疇待澤鄕民亦癘疫濳生本月初六日微雨廉纎尚未沾足然亦慰情聊勝於無矣鎮道各員念切民艱示禁屠宰不理刑名初八日率屬就伏魔庵結壇祈雨是夜果濃雲潑墨白雨跳珠直至翌晨簷溜聲尚淙淙不絶晌午雨止而雲仍未開從此好雨知時閭閻康樂皆歸功於官憲之誠能格天云○今歲海河水淺沙船欲入津沽口務須帶以小輪船除帶費外需給銀三五兩以供舵工買酒之資月前莊德盛沙船入津時用駁船公司小輪船拖帶不知未付酒資抑或付而不足小輪船上人竟銜之剌骨本月初四日卸米回空駛至海河九道灣水淺停橈小輪船水手等人見之觸動前嫌取煤遥擲而沙船本有淤坭壓載水手卽取以爲李桃之報斯時楚漢之爭方起而滕薛之長未分也移時小輪船上復糾集駁船兩艘以致主客旣殊强弱不敵沙船上人不甘束手待斃仍撑螳臂以當車兵刃旣接之餘被傷四人中有不知其姓之寶山縣高橋人名麻子者站立船舷猛被當頭棒喝頭顱洞穿一穴往後倒栽又被以棒扎腰間兩下致斷脇骨兩條狂喊一聲當塲斃命耆目陸岳三投報沙船商局禀縣請驗屍身委廉一一騐明填格錄供差拿凶手候辦 
[蝗不爲災]  
　　天津來信云南窪蝗蟲爲害已紀報端邇來滋生甚繁初只隴上緣蜒現已長翼而飛漫天徧野津人癖嗜此物名之曰螞蚱用以下酒並佐饔飱故雖生之者衆而食之者亦不寡不必捕蝗令下已各於朝露未晞之際乘其翅濕捕置筐内入巿易錢是以田内禾苗尚不爲害云 
[航船翻覆]  
　　昨早八點半鐘時有高橋航船一艘船中連搭客等約二十人行至浦中其時有東洋兵船進口適大雨如注航船拉舵者撑雨繖望不見來船遂被兵船上之横杆觸于逢上航船遂翻覆船中人盡入浦中其時有河泊司旗昌洋行船廠小火輪共三艘設法將人救起河泊司船拖航船近岸尚未損傷人口按雨傘最易悮事西國駕船之人每逢天雨均用油衣以期省便西國兵丁過天雨時亦不用傘所望華人鑒此前車以期有利無害也 
[練習洋龍]  
　　本埠城廂内外各洋龍定於本月二十日齊集南門教塲空地互相演放以較優劣昨日午後二點鐘時十鋪各洋龍先至邑廟豫園内大廳前空地上習練洋龍上紥有白色紙龍一條四圍綴以五色彩球鮮明奪目救火諸人頭戴銅帽身穿窄袖號衣手中或執皂旗或執西樂沿途鼓吹如聽饒歌會中人皆興高采烈想二十日比演時更有飛濤捲雪之覲也 
[預備燃燈]  
　　西歴七月十四號卽我歴五月二十八日爲法蘭西國改爲尸主之期年例張燈租界中以申慶賀昨日已知照自來火公司將大自鳴鐘一帶鐵欄紥成鐵管以備燃燈浦灘各處燈棚大約四五日中亦可告竣想屆時銀花火樹照耀通宵士女游觀　必如雲如水也 
[憲示照登]  
　　欽加同知銜正任江寗縣調署松江府上海縣正堂加十級紀錄十次陸爲曉諭事奉巡道憲札開據職商簡培芳等禀稱職等禀蒙督憲批准試辦轆轤　船周行於蘇松常杭嘉湖等處並諭各碼頭設立二隻之後將來不准藉詞請添經過關卡均應停泊候騐倘有闖繞情弊定干嚴辦不貸仍候分行立案等因業已行知在案兹職等除招匠釘造外擬先買下前粤商倫國材等原造之第一號第二號舊船二 
 
 

Page 3

 
 
隻卽日由滬至蘇杭一帶駛行周流於蘇松常杭嘉湖等處謹擬章程六則禀請照案札飭府縣曁華洋同知一體立案出示以利遄行而杜騷擾等情據此查此案前奉南洋商憲抄禀札道卽經移行在案據禀前情除批示外合抄奉章程札到該縣卽便查照出示曉諭並將示式送查毋違特札等因下縣奉此並據該職商等具禀先將所買粤商舊船兩號於五月初一日由滬至蘇杭一帶駛行前來除批示並呈復外合行出示曉諭爲此示仰該船司事水手及一應搭客人等知悉爾等須知此項轆轤快船係奉督憲批准設立便民往來凡有經過關卡務應停泊候騐不准闖越偷漏在途行駛並應小心管駕不准横衝直撞有碍民船各搭客所帶行李貨物各有應行輸完釐稅之項亦應遵奉繳納安分趁搭以期便利迅速如有取巧恃强滋事生端以及地痞棍徒阻撓索擾情事責成該職商等隨時禀縣究辦該職商等亦務各愼密稽查以免滋生弊竇設查有前項違碍情事該職商等同干未便其各凛遵特示 
[自願發堂]  
　　鹽城縣人蔡桂春在王李氏花烟館尋見表姪女卞玉林一案迭登前報昨晨蔡偕玉林之夫栢隆興胞兄嚴鳳池及王李氏卞玉林投法公堂候質葛同轉問玉林曰爾究竟何姓答稱小婦人實姓卞問爾胞兄如何姓嚴答稱小婦人與嚴蔡栢三人均非親族兄長確係卞甘子嚴供稱玉林確是小的之妹同轉問王李氏曰爾稱蔡曾來申數次果有其事否答稱約來過四五次同轉謂爾等供詞各執今若再不實供本分府定將送縣遞回鹽城歸案辦理玉林供稱小婦人願隨蔡等回鹽城但有銀耳環銀項練任王李氏處如竟動身須求判令歸還并借給盤川洋八元同轉曰爾稱蔡等均係歹人如何可同船回去答稱小婦人懼遭訟累無奈相隨同轉謂爾雖願去本分府終　放心答稱小婦人斷不怕其掠賣同轉遂着王李氏將玉林所存耳環銀練檢出并給以盤川洋八元王李氏唯唯而去少頃將洋反銀等送案同轉當堂給玉林領去喝令蔡等三人退下問玉林曰爾同伊等回去可妥當否蔡等究竟是爾親族否答稱蔡等實非親族均係同村人有意來申冐認謂爾意欲回家抑欲在善堂擇配答稱堂中甚清潔求大老爺發堂可也同轉遂商諸祁繙譯官謂目下玉林雖肯同蔡等回去然恐不甚妥當本分府擬寄養堂中再爲遺嫁隨諭蔡等曰此事旣已鹽城有案何不請縣主大老爺備文來此關提蔡供稱前所呈禀稿求大老爺給還同轉准之諭令赶緊禀請鹽城縣關提歸案辦理 
[因奸釀命]  
　　本地人陸鳳者向爲地甲生有一女於數年前嫁與瞥者陳永芳爲妻陳雖盲於目不盲於心善談星命垂簾賣卜頗可度日年來生有一男住居滬城花草浜地方惟陸氏素性不端時有外遇近與長生橋左近某京貨店主有私前日陸氏與所私在滬北某烟寮對臥吸烟陳已有所聞待陸氏回家後大聲斥辱陸氏不能耐且欺其瞽猛力毆之未幾而陳斃隣人嘖有煩言謂陳係被該氏謀斃或云陳遭牆茨之辱含忿吞烟卽將陸氏鎖在死者足上函催母屬來滬禀官請騐陸氏知犯衆怒且三尺法森嚴斷難倖免遂於昨午購阿芙蓉吞服未幾毒發斃命旋經四鋪地甲往查情形尚未收殮未識作何丁結俟有續聞再錄 
[縣案彚錄]  
　　船户劉文正控林小明兇毆由縣訊供已登前報前日由差將林提解到案晚堂由陸大令提訊劉文正投案求請究辦林供福建人在申爲雜貨生意本年正月間有素識之林阿如向小的借洋一百元往湖州販買生薑來滬銷售不料借去之後避匿不面直至本月初始得在途遇見向索借欵忽有劉等出爲覇阻反與小的爲難投案朦控求請明鑒大令得供向劉一再盤詰劉供詞支吾大令以誣控可惡判笞二百板收所候補提林阿如到案再行訊辦○前日法公堂解送屢向花烟館滋事之張友富卽大刀張三至上海縣署陸大令諭飭管押候訊○譚長齡控梁蘅蕚陳月亭等欠銀不還一案日前訊問後因譚晨齡其禀請追旋奉陸大令諭飭聽候批示核辦惟陳月亭暫行交保候示前報稍有歧悮命爲附正 
[拜客停訊]  
　　美國駐華欽使田君由京來滬暫住本埠美領事署英會審員蔡二源太守昨晨前往拜會預飭捕房停解一日公事 
[案牘瑣紀]  
　　胡阿二張阿三李阿五等偃臥道左困頓可隣由進街捕先後舁至捕房移送英公廨請爲安揷蔡太守飭值日差概送棲流公所留養日後再籌安置○某女郎年約十五六似患瘋症躍入英租界北泥城橋南首河内幸此處水淺可掬未致濕透香軀由二百二十三號華捕救起帶至捕房轉送英公廨當經家屬聞信投案請領值日差禀明蔡太守准交家屬領去醫治以後不得任令出外 
[法界公堂瑣案]  
　　德順里孀婦丁王氏之女小字秀寶上月被人誘去經該氏將藉端訛詐之鄰人唐銀坤拘送捕房管押均已紀諸報端嗣經包探拘得唐之黨羽王潤生昨日一并解送公堂該氏遞禀聲稱前月二十六日女兒至同盛米鋪糴榖一去不歸隨由唐至家稱爾女被人誘匿吳淞若肯出洋四元定當尋返小婦人給以三元唐去後偕王復來言爾女已往杭州須演唱酬神戲兩臺酒菜兩席現洋五十元方可領回氏思女兒在家唐時時挈出遊玩此次走失諒必知情爲此將唐王兩人指拘管押葛同轉問王曰該氏之女究竟由爾挈往何處王供稱該氏失女後託小的找尋曾給鷹洋三元小的並無領者女孩情事唐供稱王託小的代往探聽有字條交下堤在家中范丁氏訴稱王唐稱在吳淞共見三女秀寶亦在其中務求追究同轉問王曰爾旣經目見無妨直供倘能尋歸亦屬美事答稱非小的親見實由麻皮順卿與小的言及通事禀稱去年九月王上屋行竊經巡捕所拘捕房照過小影同轉復將唐王研詰二人均不承招遂着一併還押俟明日比究○包探王榮培禀稱寧波人王阿全在某花烟館吸烟兩盒不給分文口角之餘被鴇婦送押王供稱小的操舟爲業是日行經是處被妓拉入房中攫去扇子葛同轉謂生意中人不應在花烟館滋事姑念已經受押從寛釋令回船○泰昌棧接客人王瀚臣至大安棧客李龍章處誘令出外閒遊乘間竊取金約指一枚由李將王拘押昨晨解案請訊大安棧主周子棟訴稱二年前王在棧中爲夥因私吞水脚洋銀逃逸至今未獲兹悉由李送案爲此來案禀陳并知王在李處改姓曰劉顯兄有意行竊葛同轉問李曰爾之約指放石何處計重若干如何被竊答稱約指重一錢五分王於日間假扮客人言談親寗至晚有陳姓等邀往觀劇劇散偕至打狗橋一帶遊行小巷中隨同回棧稍坐片時及去而卓上金約指已被竊去如今求賜追還王供稱李屢囑小的同出嬉遊小的並不竊物同轉問泰昌棧主是誰稱係張茂亭謂若不嚴比諒爾不招遂着仍還押所俟傳到該棧主再核并諭令李周兩人明日至捕房候質○張瑞訴稱小的向在彩視街開設老處灶用陳金桂爲夥嗣因事停歇迄今已二年矣日前陳來言有木盤存在爾處今欲取回小的以此盤係常州人所抵日久未經取去陳不應冐認口角之下被伊扭傷背皮陳供稱木盤確是小的所寄葛同轉謂爾終不應毆年邁人遂判令掌頰八十下交人保出○通事禀稱崇明女子陳老五獨自來申在小東門外與車夫俞老虎滋閙有數百人圍繞而觀經巡捕抗拿管押葛同轉問陳曰爾如何來此家中尚有何人供稱家在海門廳父親陳福三已去世多年家　猝遇水災貧苦不堪是以别母來申意欲傭工度日問爾阿誰船來此曾出多少船資答稱家中帶出錢二百文給付船錢一百不知船主是何名姓問爾有多大年紀此地可有相識之人答稱年十八歲滬上並無熟人祗好行乞以延殘喘問本分府從未聞海門有水患爾尚有親族否答稱有外祖母姓陸今年六十四歲四月望日起連日大雨街中均有小舟往來延至五月初一日别母來此問爾與俞如何在途中吵閙答稱與愈素不相識知其起意圖賣以致吵閙問如何意圖賣爾答稱欲售與江北人得洋兩元問俞曰爾在誰家當車夫爲何欲將不相識之女子售賣俞供稱小的在洋行街聚元糖行拉包車日前在 
 
 

Page 4

 
 
彼啜茗太古元包車夫桂生令小的出洋兩元將此女賣與小的小的辭之以致口角陳稱桂生並不認識田俞與來商量變賣同轉商諸祁君將陳送　善堂安置俞押候掌頰八十下交人具保○某號巡捕將私賣僞麝香之燕大法解案請究包探王榮培禀稱昨日小的向之查問沃稱此種僞麝杳由蕪湖買來有同黨數人沿街求售前日有某甲出洋七角買得一枚挖開視之内貯香灰當卽呼小的查獲由身畔搜出十枚呈請察閱葛同轉問燕曰此種寶貨何從得來　稱在蕪湖買得據賣者云每枚值洋七角小的出洋八元買得二十枚携來轉賣問此種香味究竟何釀成答稱放有香料問來申幾日矣共售出若干枚得洋多少答稱小的於本月初四日來申先住小東門外天成客棧後遷在英大馬路比貨有時多售幾文如無主顧則每枚祗售錢二三十文同轉曰爾慣作此種生涯害人非淺遂商諸祁繙譯官判令笞責二百板荷枷二月夫僞犀黃僞熊膽等案連年紀諸本報者　於僂指難終乃此次又有僞麝杳何作僞者如此其衆耶請以一言蔽之曰凡事莫貪便宜自不受人騙誘○通事禀稱周洪發卽阿三屢因犯竊笞押此次甫經釋出前晚二點餘鐘又躱在某弄　歇東洋車中意圖行竊適經副巡捕頭所見拘解請懲副捕頭家在弄中亦曾被竊葛同轉判令押候笞責四十板○小工劉四在金利源馬頭挖竊糖十餘斤陳阿秀竊米二十餘斤管馬頭人見之當卽捕送請究葛同轉謂當塲獲住人贓無須細究判令各各責四十下以儆 
[上海文報局協賑公所勸募閩省災賑啓]  
　　敬啓者敝處自光緒十一年設立公所以來承乏收解各省賑捐蒙海内同仁多方推解用能肆應裕如厚澤深仁民到於今稱之本年入夏後蘇浙漸臻康復山左潰决無聞正擬停止收捐裁撤公所不謂安瀾方慶閩省又災昨接福州同仁善堂來書云四月廿四大水一次五月初二延建一帶溪流暴漲平地水深四丈餘尺西南百萬畝盡被漂没居民皆登堞以避務祈籌欵速寄等因敝所讀悉之餘以閩中如此奇災勢又不能置之膜外不得已仍就文報公所接辦閩省賑捐伏乞仁人君子不吝解囊共囊義舉莫使汛舟未逮致令將伯徒呼庶閩垣災黎之深幸　敝所同人之翹望也至此次賑欵由絲業會　公所彚總起解爰登報章合併聲明伏希德鑒 
[駿惠頻頒]  
　　水災迭降籌募維艱念待哺之餘生愧拯援之無術不謂杞憂方切而鉅欵忽來荷蒙粤東愛育善堂匯來賑捐期票二千元合九八規銀一千四百四十兩承招商滬局交來拜領之餘莫名感佩吾粤善堂以愛育爲最自同治辛未興辦至今二十年矣　實心行實事纎毫罔懈足對神明凡遇災荒無不竭力救援不分畛域數實不貲方今蘇浙之患未寗閩省之災又告賑捐日弱呼將伯以尤難而愛育善堂刻刻留心源源接濟災民億萬感恩固　扉涯敝所經募多年深蒙信任專此鳴謝以誌不忘上海四馬路高易籌賑同人陳德薰等拜識 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
