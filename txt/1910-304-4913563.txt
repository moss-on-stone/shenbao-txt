# 1910 - 304 - 4913563

 

Page 1

 
 
[ 
[本館定報價目]  
每份售大洋二分　 
中國境内　全年逐日寄大洋九元六角　半年四元八角　日本全年九元六角　半年四元八角外國　全年十四元四角　半年七元二角 
報資先惠　郵票不收 
[告白刋例]  
論前二行起碼每行以第一版爲準第一日每行八角半第二日起每行六角半多則按行照算後幅長行二百字起碼短行五十字起碼多則均以十字遞加第一日每字五釐第二日至第七日第字三釐第八日以後第字二釐半 
[辛亥年京版七政經緯]  
已到每册洋一元二角　上海集成圖書公司啓 
[萬泰洋行廣告]  
本行向在英國專製各種新式軍械礦務機器引擎以及新發明之電機各色電燈電綫皮件五金雜貨等項分設中國各埠久蒙官商嘉許今聘請吳吉卿觀察爲華總經理如蒙　賜顧請駕臨四川路一百三十二號本帳房與吳君接洽可也價値格外從廉務請　垂鑒　　　電話三二三六　　　禮門啓 
[新開萬源祥綢縀皮貨莊]  
擇本月拾二日開張　本莊開設新北門内舊敎塲中市 
[涵芬樓古今攵鈔准期]  
十一月中旬出版欲購預約劵者尙宜從速上海商務印書館謹啓 
[新出小說月報廣告商務印書館謹啓]  
宗旨筆墨　本報宗旨以怡情悅性改良社會爲主筆墨則文言雅贍白話暢達各盡其長門類内容　以長篇小說短篇小說爲主附以圖畫譯叢雜纂筆記文苑戲曲等 
名家著譯　特延小說名家分類撰譯林琴南先生（纾）因京師大學教科忙甚現已不譯小說　　　　　惟允爲本報譯述不惟本報之光抑亦讀者之幸也 
材料豐富　每期洋裝百頁左右約五六萬字插圖數幅長篇短篇每期各二三種以上 
印訂美麗　印訂力求美麗封面三色版精印卷首插圖或用三色版或用銅版或用石版精美無匹 
定價低廉　每月一册定價一角五分郵費二分全年十二册一元五角郵費二角四分每年費　　　　　一元餘可得小說三十餘種圖畫數十幅洵幅洵至廉也 
第一期二期之特色本報已出二册長篇小說如「雙雄較劍錄」（林琴南譯文言）綺麗雄壯於言情小說别開生面「合歡草」（白話）情節瑰奇尤富趣味歐洲著名新劇「遺囑」曾在上海張園新劇場演過不惟有益風化而且詼諧可喜此外短篇小說雜纂筆記文苑譯叢皆饒趣味而「西湖遊記」更可資曾遊西湖者之印證未遊者之臥游欲遊者之嚮道也 
讀本報之益一本報選擇謹嚴無誨淫誨盜之害　一本報文言白話皆有識字者讀白話　　　　　可求通順粗解文理者讀文言可期文理進步　一本報文苑皆最佳之詩文 
可供文學家參考　一本報間刋戲曲不啻觀劇　一本報間插名人字畫各地風景風俗畫旣可悅目又增智識　上海商務印書館發行 
[明華公司廣告]  
本公司開市以來承　仕商各界閨閣名媛樂爲購用遠處函問價目者日有數十起不及一一函復謹將各種寳素珠畧分大小精粗開具價目以答　盛意花樣繁多不能一二詳載定價劃一不折不扣批發面議有數種貨已銷罄有負　惠顧不勝抱歉不日即可續到容再佈聞　價目單載列於後精元 
一分七厘半五厘半五厘四厘白色每粒　五角半至四角半白色每粒　四角半黄白色每粒　二角七分三角白色每粒　三角 
造新光 
一分一分四厘二厘一分八厘七厘六厘五厘四厘三厘二厘一厘糙身每粒　三角半至三角扁白每粒　六角至五角半滑身每粒　五角半至四角半滑糙身每粒　四角二角半團新每粒　一角半扁元環面 
大號每粒　八角中號每粒　六角小號每粒　四角滴珠 
頂號每粒　十元大號每粒　三元二號每粒　二元至一元六角三號每粒　一元四角至一元 
牛奶元 
大小號每對　三元至一元二角本公司開設上海英大馬路石路東首虹廟斜對 
面南京路四百七十號門牌　電話三五八○]  
 
 

Page 2

 
 
上諭 
監國攝政王鈐章十月初六日內閣奉 
　　上諭前據都察院代奏學部丞叅上行走柯劭忞等舉人張春海等各呈稱官紳激變濫殺無辜等語當經諭令孫寳琦確查茲據查明覆奏山東萊陽海陽肇亂之初實由官紳辦理不善繼則派出文武各員措置亦未盡合宜自應分別懲處已革山東萊陽縣知縣朱槐之已革海陽縣知縣方奎昏庸貪劣激成變端均着永不叙用候補道楊耀林署萊陽縣知縣奎保張皇操切厥罪惟均楊燿林奎保均著即行革職都司銜留直補用守備陳忠訓馭兵不嚴誤斃平民著革職永不叙用紳士王圻王墀放利而行不恤人言王景嶽假公濟私貪鄙無恥葛桂星于贊揚張相謨宋維坤等聲名甚劣候選縣丞王圻著即行革職增生王景嶽歲貢生葛桂星均著褫革餘着查取職名一併咨革均不准干預地方公事並交地方宮嚴加管束開缺登州府知府文淇巡視兩縣接受呈詞未能秉公審理亦為激變之由著即行革職登州鎭總李氏安堂統領軍隊約束不嚴著卽開缺山東巡撫孫寳琦仍著免其置議餘著照所議辦理該部知道欽此 
　　上諭山東登州鎭總兵員缺着葉長盛補授欽此軍機大臣署名奕劻毓朗那桐徐世昌 
論說 
[萬泰洋行聲明]  
啓者本行經理全君景琮業已分手所有西歷十月滿號之前往來銀洋一應帳目等情均向全君自行理楚與本行不涉恐未週知特此登報佈告　　　　禮門啓 
[江甯大清銀行本月初九日開辦設南京城内珠寶廊]  
[上洋新開同德泰皮貨抄莊擇於是月十五開張廣告]  
敝業向在四牌樓歷有年所今新設新北門内舊敎場北首第一紅磚石庫門面便是 
[大清銀行代收鞏華製革廠股份]  
製革爲軍政上實業早經陸軍部考驗精亷通咨各省指定購銷在案本年銷路日廣擴充行本擬加招五萬股每股十元冬月截止優先一萬股按十二萬攤派利餘特别一萬股與優先股一律另有特别購物券惟軍界得入凡欲購股者請至各行取閱章程收股處　北京　奉天　營口　天津　廣東　福建長春　山東　河南　長沙　江西　杭州　安慶　蕪湖　漢口　上海 
[奏辦蒙古實業有限公司招股廣告]  
啓者本公司經科爾沁親王阿邸邀同那親王塔親王貢郡王蘇郡王帕郡王博公作爲發起人提議創辦復經軍諮處大臣濤貝勒軍機大臣朗貝勒東三省督部堂錫欽帥湖廣督部堂瑞督帥郵傅部右堂盛宫保前農工商部左堂唐侍郎庫倫辦事大臣三都護作爲贊成人力任扶助誠以蒙古地大物博生產甚繁數千年來風氣未開蘊貨於地殊爲可惜近今强鄰眈伺斷非深閉固絶所能保存是以諸發起人贊成人力竭熱忱草昧經營冀興大利阿邸復奏明請飭京外各衙門遇事維持荷蒙　俞允遂奏請於九月初十日開辦茲定爲先招庫平足銀一百萬兩分作一萬股每股一百兩爲一整股每十兩爲一零股官息常年六釐以股銀交足之次日起算股銀可分爲兩期各半交納第一期以宣統三年三月初十日爲止第二期以宣統三年九月初十日爲止除發起人分認二千股外其餘八千股一體開招海内　諸同仁如願附股者請至後開處所交納股欵掣取收條爲禱　蒙古實業有限公司經理人金還陸大坊謹白　計開　北京　天津　上海　均交大清交通信成銀行代收　漢口　濟南　奉天　營口　張家口　開封　廣州　均交大清交通銀行代收　保定府　周村　烟台　青島　錦州　大連　盖平　鐵嶺　安東　長春　吉林　哈爾濱　宜昌　太原　陜西　福州　厦門　杭州　温州　南昌　九江　蕪湖　安慶　長沙　香港　汕頭　重慶　成都　雲南　庫倫　烏里雅蘇台　均交大清銀行代收　南京　大清信成銀行代收　無錫信成銀行代收 
 
 

Page 3

 
 
 [H第一張第三版 
[論開設議院期限]  
　　自奉縮短國會期限之諭旨舉。國人民。有歡欣鼓舞。暢然意滿者。有慰情勝無。而尙不無觖望者。在以為滿意者。蓋以請願已久。呼號萬狀。方慮請願之書之不得上。而未敢希望國會之速開。一旦書詞得達。而縮短期限之。詔且自天而降。自然轉憂為喜。無復他望。此其所以滿意也。在尙未滿意者。其目的在於速開。其希望尤為迫切。縮短三年。未可為速。此其所以尙未滿意也。然即不滿意。而諭旨甫降。且已云急亦無可再急。自不能於决計縮短之時。作繼續請願之舉。惟時勢日艱。財用奇絀。監督政府之舉旣不可緩。即就諭旨所。云而研究。之亦似有尙可再急者。試疏述之。以見不能滿意者之心理焉 
　　諭旨謂預即。組織內閣。蓋謂先立責任內閣。而後開設國會也。無國會而有責任內閣則內閣。所負之責任。對於君主而負責任。而人民並不得監督之以視立憲國之責任內閣。不亦大相違。異乎。旣欲速立責任內閣。則國會之開設。何不與內閣同時並舉當此庶政繁興之時。旣不可無責任內閣。而責任內閣與國會。本相為聯屬。有內閣而無國會。是有執行機關而無意思機關也。又安在其能盡愜民意乎。此其所以不能滿意者一 
然固曰召集議院以前。應行籌備各大端。事體重要。頭緒紛繁。非一二年所能蕆事也。則試以應行籌備者言之。現已告成之新法令。大都本於日本法。而稍稍有所更易。或且全。襲日本法。而無所更易。然而編訂一法。必且。歷久始成者。豈其所稍稍更。易之處果斟酌詳愼。不能不磨以歲月乎母亦以。秉筆諸公酬應孔。繁徴逐酒食之事。日不暇。給未能專心從事耳使果惟日孜孜。無日以怠。則先進。國之法典。旣可奉以為師。而吾國之情勢。又為素所熟悉即使。矜愼從事。亦何至遲之旣久。而始可告成者。今以法典告成之非易而。不能再急。亦思其所以難於告成者。非盡以事體之重要。而多由於編訂者之怠緩。乎不責編訂者。以急進。徒以其不能急進之。故使國會不能速開。此其所以不能滿意者二 
如謂開設國會。凡關於憲法範圍以內事必皆提前赶辦。一例完備。所以不能再急。則必須在召集國會以前先行制。定者。惟憲法與選。舉法耳。其他事項。縱有所未備。亦不妨召集國會。也憲法大綱。曁議院選舉法要領早已奏定而頒布矣。憲法之大綱已定。由此而編纂。細目。自亦不難。且所定之大綱。皆依據日本。他日制定之憲法。亦必依據。日本也可知。憲法之當愼重。雖非他項法律可比。然有所依據。而尙不能尅期成就。恐無是理至於議院選舉法。其要領旣已編成。其餘條目。尤較憲法為易。就自無因此而不能再急之理。其他法律。本可隨時變更。且宜將草定法律。以供議院之討論。又何必因此而不急。若夫一切籌備事項。必使籌備完全。然後可以召集。則欲備其形式。乎固不難一二年而蕆事也。欲備其精神。乎非予人民以完全參政之權。恐亦難期其無憾也。又何必以。此而不急者。此其所以不能滿意者三 
况自日俄協約以來。舉國人民。惶恐逾甚。而政府諸公。曾不聞有所建議足以裨補大局者。强鄰環伺。危殆之。機日甚一日。國會早開一日。則救亡之本。庶幾早成一日。必欲俟諸二年以後。則此二年之中。正不知外患若何。內憂若何。此其所以不能滿意者四 
有此四端。其讀俯順臣民之詔。猶若歉然於懷。而未能喜形於色者。豈無厭哉。亦理勢使然矣。雖然。相機再請。事尙可為。固不必以萬不能再議更張。而長此悒悒也 
來稿 
[資政院議員羅傑上攝政王書]  
　　自第一次請願即開國會至今。愛國之士。始而斷指。繼而割臂刲股。再繼則有將刎頸以送請願代表之別者。當代表捧書出發時。其書血淋肉躍慘不忍覩。賢王當亦聞而憐之矣。夫人孰不愛軀殼而惡痛苦。惜生命而避死亡。其所以不顧痛苦不避死亡者。誠以內。憂外患所迫。與其不卽開國會改良政治。而死為亡國之奴。吾寗忍痛苦捐生命。以表示請願决心而堅代表諸人之志。或有一線生機。資政院據各團體代表孫洪伊湯覺頓等。及各諮議局陳請卽開國會書上奏。王以親賢之資。受阿衡之寄。國會即開。豈眞不欲許。特慮王虛懷若谷博采羣言以定期限或有一二不明國會即開之利之人。主張期限。稍有異同。以淆亂王之視聽而失國民之望。召危亡之禍者。不能不傾瀝言之。夫國會即開之有利皇室。及官庶去歲傑再與聞請願。從代表上書之外。所呈早開國會問答已詳。不必再　鈞聽。維是各國立憲。如係君主政體。最重鞏固君權。而攝政為代理君權同一注重。其鑒於歷史所載事實上之攝政。或有因事動搖。不若規定攝政之。資格及大權。於憲法。及皇室典範。確為法律上之攝政。何則。事實上之。攝政。其權授之宮庭。或有動搖之變。法律上之攝政。由於全國共同心理之承認。其擁護攝政之權也必堅。王之賢明。全國仰戴。太和氣象。久溢宮庭。負庡之位固不必卽有憲法與皇室典範。已處於泰岱之安矣。但立憲政體通例。未有不首編憲法及皇室典範以鞏固攝政資格及大權而奠。下民之意者。夫皇室典範。固皇家家典。與國會關係不深。至憲法與國。會關係如肉體之與精。神不可離立。憲法旣當急頒。國會獨當稍。緩無是理也。請即開國會以表擁護之忱者此其一。國勢强弱純恃國會與責任內閣對待。促之負責。財政可監。肯諾新稅。以振國防。夫然後內充實力 
 
 

Page 4

 
 
外保和平可以立國於羣雄競爭之世。若遲開一二年。而此一二年中。人以負責尙武之國。與我不負責不能武之國相。競成敗之數。不待智者可决矣。夫政府諸公。非不公忠體國。甘心滅亡也。以無國會原。因行政以無促之負責者而沓泄如故。人民以不能監財不諾新稅。而國防日萎。夫旣至泄杳如故。國防日。萎外力日。侵內腐愈。甚且見政府已不重業已公决之輿論。將來無輿論以為後援。益無顧忌於此而國有不亡。者未之聞也當資政院通過國會案日。大清帝國萬歲之聲。震動天地外人之電告本國者。日數十通。以為我國由此上下一心。刷新去窳可企富强。國會即開之關係。可槪見矣。請即開以救國勢顚危者此其二（未完） 
專電 
[電一（北京）] 　　 
御史溫肅奏報律須嚴定限制條陳三弊一逆黨機關二機要機關三無賴淵藪奉旨交民政部認眞辦理又奏國會議員選舉應妥籌善法此次請願代表在京同鄉彼此不識皆平時窟穴學堂報館之無聊人員正人羞與為伍 
[電二（北京）] 　　 
資政院奏湘省公債並未先交諮議局會議請旨裁奪奉旨此項公債係度支部議准之件惟該撫未先交議實屬疎漏着仍遵旨辦理 
[電三（北京）] 　 
度支部公債章程已擬妥將奏請交資政院議决 
[電四（北京）] 　　 
近日攝政王屢召澤公詳詢國會內閣制度擬簡澤公為內閣總理 
[電五北京] 　　 
軍機處擬即改為弻德院 
[電六（北京）] 　 
今日有旨滿蒙御史著在保和殿考試 
[電七（北京）] 　　 
甘大璋奏川漢路欵虧倒過鉅請按律查追奉旨郵傳部知道 
[電八（北京）] 　　 
庫倫辦事大臣密電樞垣某國屢串土著騷擾應請亟定辦法各樞臣議派陸軍部某丞為駐紮庫倫練兵大臣 
[電九　北京] 　　 
旨派胡彤恩監督粵鹽以梁致廣查鳳聲為副 
[電十　北京] 　　 
前御史安維峻已開復以內閣侍讀學士用 
[電十一　（北京）] 　　 
都察院代遞汪　請興水利舉辦礦政條陳奉旨農工商部知道 
[電十二　福州] 　　 
福州銀根緊急錢莊多候欵支放自治籌辦處特開緊急臨時會邀集官紳商界籌措的欵維持市面 
[電十三　（溫州）] 　　　 
鹽務委員黃道祖經病故浙撫電委溫處道惲毓珂代理 
[公電（福州）] 　　 
各報館鑒住閩粵商陸翰屏違犯禁烟律被破獲後竟串同本帮議請洋人保護以冀抵抗破壞烟禁為害甚大 
緊要新聞一 
[資政院仍要求卽開國會]  
　　字林報載初六北京電云資政院今日開議有議員二十人仍以激烈之詞演說主張即開國會謂初三日上諭已承認時局危急如此危局斷不能延至三年有一議員問曰請問此時之間將何以保全滿洲諸議員演說者復誹毀命各省代表人等散歸之諭旨有議員一人登臺發言袒護上諭羣員鼓噪疾呼斥令下臺資政院總裁已允助各員要求即開國會並提議上書政務處懇求協助全院為之歡呼故資政院於是日並未有所决議遂卽休議各議員志堅如是恐不免又起葛籐也 
自上諭發布後各處旗幟飄揚學生逐夜開提燈會惟平民均不甚注意蓋知此種舉動均官塲授意故也 
[請願代表不滿意於國會年限北京]  
　　北京國會代表孫洪伊等初六日致各省諮議局電云諮議局轉各團體鑒國會僅縮三年人心失望如何速復伊 
 
 

Page 5

 
 
各團體對於國會年限之滿意 
[江蘇諮議局電]  
　　北京資政院鈞鑒請願有效天恩高厚感極涕零鈞院大力維持謹代表大江南北泥首叩謝江蘇諮議局叩蘇州撫部院鈞鑒國會請願有效天恩高厚感極涕零回念大力聯合各帥維持其間謹代表全省人民泥叩恭謝諮議局支上海教育總會蘇州商務總會並速轉各團體旨准宣統五年召集國會速電資政院恭謝竭力致歡忭為叩諮議局各省諮議局鑒請願有效感極涕零已電院叩謝想表同意寗局支 
[江蘇教育總會電]  
　　北京資政院公鑒召集國會期限得旨縮改同人歡躍感謝天恩益感貴院竭誠奏請之力謹電達謝忱江蘇教育總會魚 
[上海城自治公所電]  
　　北京資政院議長議員公鑒國會召集期賴鈞院竭誠奏准縮改萬衆歡忭謹電謝上海城自治公所議長沈恩孚總董李鍾玨等叩歌 
[上海商務應分會電]  
　　北京資政院議長議員鈞鑒國非民誰與立國會提前憲政鞏固得邀幸福共祝進行上海商務總會總理周晋鑣協理邵廷松等滬南分會總理王震等同叩 
[資政院拾聞種種北京]  
　　初一日上午審查各省關係事件之特任股員開會審查湖南發行公債核議案討論兩小時之久經全體股員决議認為湖南巡撫侵權違法應按照資政院章程第二十四條由資政院據實奏陳請旨飭下該撫將發行公債一事仍交諮議局决議其報告書之大意不出日前許鼎霖報告範圍惟聞確定該撫罪案有事前則蔑視局章而以援案奏請之文巧為朦蔽事後則藉口奏案而以奉旨允准一語諉過朝廷等語所以幹旋此案曾經奉旨照准及度支部議准之處可謂泯然無迹聞起草員係易議員宗夔云 
又聞特任審查股員會審查湖南航業一案意主調停謂該諮議局要求保息六萬元誠不為奢而湖南巡撫所以不許者亦係為財政問題起見應由該局在本省豫算案內協商至發行債票向銀行息借及加入官欵三層亦係財政問題仍當視預算案之盈虛以時消息云 
初二日資政院議員在預算股分科室開預算審查會因京外各衙門預算表册共有三千餘份頭緒紛繁不易著手故現議定分四科研究各議員以已意研究核减俟清理稍有眉目再行合議以定核减方針 
又是日預算股第三科開預算審查會民政部及法部各特派委員一名到會各議員已將該兩衙門人數及薪水等項詳細質問 
議員李文熙主張質問步軍統領衙門之職權謂其於軍事上之職務司法上之職務緝捕盜賊稽查戶口巡查地面等職務皆與他種機關相衝突究竟一機關而兼數機關之性質有無獨立存在之理由對於他種機關有無妨害聞已得三十人之贊成照章提出矣 
初二日十一號議事日表錄下第一著作權律議案再讀第二提議陳請申明資政院立法範圍議案會議第三地方學務章程議案第四修正報律條文議案第五湖南發行公債核議案（股員長報告）會議 
[烟濰鐡路借欵商辦近訊北京]  
　　烟濰鐡路擬借欵興築一節已誌前報茲聞孫撫致郵部電有該路勢所必辦而商辦實不可靠等語且謂欲歸官辦則津浦尙未成功膠沂又擬明春開辦同時并舉財力人力雙方俱顧不及應請大部設法維持云云故部中籌議借欵之策係由部担保借欵六百萬磅仍歸商辦官為監督如此則旣不誤路工又不拂商情併可稍紓官力經部臣電復孫撫轉知公司去後各發起人遂召集各界開會集議辦法僉謂不借則妙手空空商辦之目的難逹借欵又恐宮侵商辦之權訴訟許久未有良策旋經决定先舉代表四人晋京商議如郵部僅擔保欵項商借商還絕不干預路事即商訂借欵合同否則寗可另商辦法遂公舉孫文山陳煦東等四人為代表聞已泛海來京矣 
[學部第三年籌備之空談北京]  
　　近日各部臣反對速開國會莫不以籌備事宜未能迅速蕆事為藉口其實各部奏報籌辦情形大都有空言而無實效今學部又將第三年籌備情形入奏矣特將原摺摘錄於下以見一斑本年單開籌備各事約分教科書藉為一類法令章程為一類督飭各省舉辦事項為一類而教科書籍之中又分編輯為一類頒布為一類謹將籌辦情形縷晰陳之查單開中學堂教科書初級師範學堂教科書及女子小學女子師範教科書以至官話課本經臣等遴選妥員督飭編纂已成初稿尙須審校計年内當可陸續成書其初級師範學堂敎授細目已行京師督學局及各省提學司編訂送部至各種學科中外名詞對照表由名詞館專司編訂亦於年底可以告竣各種辭典類別尤繁仍須　續編譯用期早觀厥成此籌辦編輯教科書藉之實在情形也其應行頒布之高等小學教科書已經編印多種頒發各省照式翻印藉資普及其小學中學教授細目現飭諳習教育各員趕緊編排并通行京師督學局曁各省提學司悉心甄采力求善本以資應用至各高等專門學堂講義除江蘇江西兩省業經咨送審定外其餘設有高等專門學堂各省均經迭次行催一俟咨送到部即隨時為之審定 
 
 

Page 6

 
 
已發行之各種教科書由審定科各員修改駁正者日有多帙此籌辦頒布教科書籍之實在情形也至於檢定中學教員初級師範教員及優待教員等項章程已飭司員起具草案由臣等詳愼釐訂俟斟酌妥善即行請旨頒布前次奏准檢定兩等小學教員及優待教員等項章程業經通行各省遵照切實辦理至光緒三十四年分全國學堂統計表册現據各省陸續咨送到部由承辦統計各員逐日　較參稽不久當可蕆事其臣部則例本年續編奏咨輯要已刋印成書一俟裝訂整齊即行通咨各省仍派定臣部專員分門別類賡續編纂至擬訂蒙藏回各地方興學章程粗具大致惟邊隅情勢與腹省不同尙須詳細調查始能規定妥善此籌辦法令章程類之實在情形也他若各省存古學堂現由臣部擬定變通辦法分别已設未設省分酌量設立其名省圖書館報部開辦者已有多省其未經設立省分當再咨行各該督撫一律開辦至因城鎭鄉已定之界域分畫學區一項與地方自治事宜息息相關前於八月十七日具奏地方學務章程業經奉旨飭交資政院議决俟議决後奏請裁奪施行再咨各省欽遵辦理其分別各省學務經費之出自國家稅與地方稅一節當由度支部釐定國家稅地方稅章程後再行分析此臣部督飭各省籌辦事項之實在情形也其餘如派視學官分查各省學務派員查看華僑學堂意在整齊國內之學制提倡海外之學風均屬要政不容緩圖擬即次第辦理不誤期限九月二十九日奉旨憲政編查館知道 
[京師近事]  
　　酌改幣制問題盛侍郎主持甚力度支部左右兩堂均頗反對澤尙書亦居猶豫之間刻聞各堂已决定於下星期二日在幣制局特開會議此次卽作為最後之集商是否可行即於是日决定 
　　度支部昨電江蘇監理官飭將該省漕運欵項切實查明統於年終造册報部如有種種弊混尙未和盤托出者應即密電本部以便咨由該督撫切實查辦 
　　關於統稅改徴洋碼問題度支部迭經提議澤尙書以事頗有關係强迫為之殊恐窒碍難行因决定通電各省監理官按照本省情形妥為體察有無窒碍迅卽電覆核辦 
　　度支部近據報告各省督署歲出數目比較列下江寗二十九萬三千六百四十一兩甘肅七萬五千四百六十二兩閩浙四萬七千九百七十六兩兩廣十三萬二千零六十四兩四川十八萬零零八十兩兩湖十七萬零四百四十四兩雲南九萬一千九百七十六兩　 
奉天三十萬四千零八十三兩直隸二十七萬一千六百兩 
　　郵傳部唐尙書到任後稽查册案以江蘇揚泰鐡路擬由官辦前經派委包國麟主政前往測勘至今尙無報告特飭路政司電致該員迅將查勘路線情形詳悉報部並飭該員於十日內到京以便面訽一切 
　　湘路拒欵迄今尙未成議郵傳部日來迭次研究唐尙書擬仍飭該路公舉代表來京聽候面詢一切情形并擬於日內邀集湘省京官會議此事以覘輿論之趨向 
　　聞農工商部昨咨晋撫請速派員將晋南路澤蒲平等府及吉綘霍等州煤礦情形切實調查已辦及未辦者各若干處礦質若何一并查報酌辦 
　　東督錫帥電致農工商部畧云刻查江省普魯密地方發現金礦苗質甚旺且佳惟東省財政奇窘籌欵維艱貴部為總持實業之樞擬請酌籌的欵補助俾開利源而杜覬覦 
　　軍法獨立已經軍諮處决議實行日昨通咨各省飭各軍營將原設之執法發審等營務處自接准本部文件之日起一律改為軍事裁判所一切訊斷辦法均照新章實行不得稍有違越 
時評 
[其一]  
　　縮短國會。年限上諭未布以前。即有人主張先設內閣。及上諭發表。雖不預定年限。然玩預即二字。其必先國會組織也可知內閣為行。政統一。機關。組織法偶一不善。易啓大臣專擅之弊若必待有國會監督。而後始議更張。則一成難變。卽爭得亦甚費手續。故與其。挽救於事後。孰若鄭重於事前。一般參預內閣組織法者盍以全力注意之 
[其二]  
　　江蘇諮議局已首先電謝資政院。并通電各自治公所開歡祝會矣。蘇州長元吳城自治公所教育會商會已遵諮議局命發電致謝矣。江蘇教育總會及上海他團體亦已繼起電謝矣。猗歟盛哉。正我人民大滿志願。歡欣鼓舞之日也。然而資政院則尙未滿意。易議員等正在力爭再縮。倫議長已從其請。吾知資政院覆電必曰。諸君且姑抑其勃發之興致。或尙有希望於後 
[其三]  
　　江蘇諮議局致資政院曁蘇撫電曰。天恩高厚。感極涕零記者則曰。吾不知涕之何從。也 
 
 

Page 7

 
 
   
 
 

Page 8

 
 
[歌舞臺大戲園]  
三麻子因事請假暫赴金陵准三日内一定回申 
P>歌舞臺大戲園（特請内城府超等藝員） 
張鳳台初八夜·初九夜·初十夜准演　草橋關　鍘美案　打龍袍本舞臺不惜重資特聘内廷超等凈面張鳳台到申於初八夜起演張藝員聲調之宏台步之穏駕乎京中金秀山等之上初次到申演唱顧曲　諸君請早惠臨當信本舞臺言之不謬也 
[歌舞臺大戲園]  
内城府超等藝員盖呌天現已到申擇吉登台著名花旦月月紅超等小面胡富生現已到申擇吉起演 
[徐園菊花會]  
戈登路捕房東首叉袋角康腦脫路五號 
每届籬菊盛開例有菊會邀請海上名園出其所得佳種薈萃一處以供高人雅士惠臨　賞鑑自本月初九日起至二十日爲止俾諸君隨意評賞各盡雅興新居軒爽道途平垣車馬利便遊資照章此佈 
[禮拜三拍賣公平貨不限價瑞和洋行]  
准於初八日二點半鐘在本棧拍賣凈貨公平鞋帽店納花圖人魚踐土會盟爵菓銅雀台象童楊家將捷頭彩八陣圖電氣燈美人雙小人點炮三財圖二仙散果問津呂純陽北胭脂吳后進宮祝壽圖九財童巧發財萬紫千紅海上名妓歲朝清供順風大發綢莊來鳳橋五童子三友圖雙得利彩石磯十子高升成親四子高升盜仙草劉海九虎童四彩人鳳人虎人槍花牌龍小花園母子全歸富貴樓三美裁衣鳳凰台獅球四人虎夢筆生花鴻運大發元寳鷄一品香九金麒麟代軍孔雀過新年戰長沙馬上侯四壽鶴童打麵缸萬年如意天官人鳳雙人鳳燕窩光麥草光緞光絲光四白邊彩邊本邊元羽綢人鳳四子高升色素羽綢五童子色裏子綢萬紫千紅龍圖祝壽劉海天賜黄金人虎順風大發尺六絲光元絨一品香人魚北地胭脂天賜黄金龍鳳夢筆生花順風大發鬥百草輕羅小扇黄邊元泰西緞元寳鷄紅洋棉呢三友色漳緞元寳鷄元灰絲羅緞雙得利萬嵌甘露散花色花羽布人龍三寳獅球三佳人鳳三正人打虎三正三德劉海三美天官如意細布十二磅人槍三X三寳人斧三P細布雙熊球花旗粗布十一磅至十五磅劉海市布十磅雙得利龍鶴圈馬頭市布三磅半人虎鴕鳥獅牌劉海洋紅標八陣鶴童彩石磯吉祥如意八金鷄五金鷄豐年三寳飛球奪錦祝壽祿人鳳藍跑鹿藍雙鹿紅雙鹿獅僧三豐永慶昇平三正三隆三廣萬年如意漂布所拍各貨均限二禮拜出清所拍之貨均爲凈貨倘有　點一律排呌此佈 
[新谷洋行禮拜三拍賣]  
准初八日上午十點鐘在江西路七號泰平公司拍賣大菜間房寫字間房一應上等木器電氣風扇什物不計此佈 
[壳件洋行禮拜三拍賣濟平小火輪]  
准於本月初八日下午二點半鐘在英大馬路碼頭拍賣小輪船一只名濟平長四十九尺闊九尺九寸深四尺六寸造於一千八百九十七年船身木質引擎鍋爐錨練燈救命圈蓬帳以及引擎間器具等全貴客欲買者請駕臨該處面拍可也此佈 
[禮拜三拍賣凈漬貨]  
魯意師摩洋行始創自同治十三年即英一千八百七十四年 
准於初八日下午二點半在本棧拍賣愛禮司靛靑五桶淡水漬烟葉一千二百餘磅衣鈎一百打做外國椅子綠絲絨四梱五十碼木心紗二箱絲襪二箱洋琴一箱蕩磁面盆三箱蕩口杯三箱鞋油一箱火酒五十箱毛毯一箱光耀皂六十箱牛奶鷄絲白蘭提廳頭食物樣子等貨不計佈　魯意師摩洋行啓 
[禮拜三拍賣股份]  
魯意師摩洋行始創自同治十三年即英一千八百七十四年 
准於今日午時在本行拍賣古垃克倫邦堂蠻寗卡鐵排羅恩搿羅達取等股份不計此佈魯意師摩洋行啓 
[禮拜三拍賣准十句鐘]  
本行於初八日拍賣人馬鵝牌色羽毛元靑象牌虎牌雙鳳馬頭羽綾大紅馬頭雙鳳虎圈虎牌單鳳嘰綠虎牌嘰象牌單雙鳳色呢元靑紡織絨胭脂虎花素色西緞元靑大發財神童彩福壽有餘滿堂紅泰西緞六七磅藍蟹布八四紅蟹紅鐘僧帽藍鐘紅瓶單瓶三D三藍嘰J雙瓶布十磅胭脂虎紅七子紅蟹團蘭藍　三D萬倍利日利千金藍六子十一磅七五彩鐘十二磅七五彩蟹布十二磅雙梯槍人面鳥人搶三G細布本廠各牌粗布三四十碼單兎電車藍鹿細斜十四磅人象人馬車粗余二四紅瓶藍五福洋標藍一等金一等漂布等貨此佈怡和洋行告白 
[禮拜四拍賣充公貨瑞和洋行人參高麗參]  
准於本月初九日午後二點鐘在新關棧房内拍賣充公人參或高麗共計一百卅兩分作五莊拍脫其貨倐有高低准可來本行領看但當時拍後該付定銀現洋出清倘買客要面看大樣須於初七八日午前九點半起至十點半午後一點半至二點半止過時不候此佈　瑞和洋行啓 
[禮拜四拍賣上等木器地毯寳和洋行]  
准於初九日上午十點鐘在本行拍賣上等書樓式大菜間三扒檯椅酒架寫字檯房間式雙單人全銅床新織絨地毯白絨毯紅木雲石面檯椅傢私全堂各種大菜盆子數百打象皮輪小囡車照相器具全副上等洋琴一只東洋屏風古董窗簾紗一切零星什物在十二點鐘拍賣兩人坐電車一部所有車上傢伙一應俱全准於初八日下午先可觀看此佈 
[壳件洋行禮拜四拍賣]  
壳件洋行禮拜四拍賣 
准於本月初九日下午二點半鐘在本行拍賣大小鐵銀箱數只大寫字檯大玻璃衣廚椅子畫鏡自來火燈梗子玻璃燈筒保險燈筒油壼四十餘箱玻璃瓶數箱條皂數十箱以及一應另星什物不計此佈 
[元芳洋行每禮拜四不限價拍賣疋頭]  
本行創設在上海已四十餘年專運英國名廠各種疋頭來華按期於每禮拜四上午九點半鐘起在本行不限價拍賣後列著名本牌各貨歷來悉遵舊章永無更改接期刻有貨目簿諸貨皆列明簿内遠近貴客欲拍賣並須看小樣者請致本行可也謹將按期拍賣各貨列後各色羽毛嗶嘰元色毛羽綾元色泰西緞元色羽綢染色素羽綢各磅洋紅標市布原布洋標細布細斜紋白竹布漂標漂布等上海英商元芳洋行謹啓 
[壳件洋行禮拜五拍賣新南煤]  
准於本月初十日下午二點半鐘在浦東旗昌西棧内拍賣新南煤二百六十餘噸届期二點鐘請至美最時碼頭同趁小輪前往該處面拍可也此佈　壳件洋行啓 
[聲明存棧貨單作廢]  
於本月初四日由不識人送來JCCTRSPG號碼一之一三五四豐裕人馬弓牌花旗斜紋布十五大包每包三十疋本棧已出華倫號碼二五一四存棧據今查得此貨來歷不明此單不能出貨作爲廢紙如有以前之單望請　各寳號切勿受愚於本公司無涉特此聲明　　禮和洋行經理致富公司棧啓 
[禮拜五拍賣聽頭食物洋酒寳和洋行]  
准於初十日上午十點鐘在本行拍賣茂隆聽頭火腿聽頭舌頭鹹牛肉鹹猪肉沙生沿醬油聽頭餅干蛋糕牛奶檸檬念箱皮酒方瓶琴酒必得司桶頭皮酒萬姆酒落姆酒牛頭牌回司格以及一切零星什物不計准於初九日先可觀看此佈　寳和洋行啓 
[禮拜五拍賣瑞和洋行]  
准於初十日十點鐘在本行拍賣大小鐵床大衣厨鏡子檯五斗橱面湯檯花綢面大椅火爐鏡寫字檯山扒檯酒架沙法影戲燈地毯門簾等不計此佈 
[壳件洋行奉公堂諭禮拜一拍賣新太和館]  
准於本月十三日上午十點鐘在河南路金隆街第四號門牌新太和館内拍賣紅木大椅茶机擱机方檯圓檯半桌烟塌椅子火爐鏡梳法椅西扒檯着衣鏡自鳴鐘名人山水字畫玻璃燈明角燈以及一應銀器銅錫器磁器碗碟杯盞象牙　繡花堂彩並全店生財木器鐵銀箱另星物件不計各客欲拍者十二日先可觀看惟拍後當付現銀限即日出清此佈 
[壳件洋行禮拜二拍賣]  
東洋煤注百噸准于本月十四日下午二點半鐘在浦東大阪棧拍賣東洋煤六百噸分莊拍賣届期二點半鐘在美最時碼頭備有小輪以便貴客同趁至該棧面拍如欲觀看煤樣請至小行取信往看可也 
[（江海關諭）]  
照得本關現有充公上等人參四起一重五十七兩半一重五十七兩一重四兩二錢半一重五兩二錢半又有頂上野參兩支計重六兩訂於本月初九日下午兩點鐘在本關棧房拍賣凡欲閱看該貨者每日上午九點半至十點半下午一點半至二點半均准到棧先觀特此諭知　宣統二年十月初七日 
[禮拜一拍賣地皮房產寳和洋行]  
今由通商銀行交來洪佩記名下押欵到期不贖地皮房產坐落在北四川路洪吉里英册道契第五百卅一號地一畝五分六厘五毫又第五百零八號地五畝四分六厘五毫第五百四拾號地六分九厘二毫統共計地七畝七分二厘二毫計市街樓房二拾幢過街門樓三間石庫門號房五十八幢東洋門面八幢准於二十日下午四點鐘在本行拍賣倘　貴客欲買者請至小行面看圖樣可也此佈寳和洋行啓 
[壳件洋行禮拜一拍賣愛利輪船]  
准於本月念七日下午二點半鐘在董家渡愛利輪船上拍賣愛利輪船關噸一千四百念噸毛噸二千三百卅七噸裝重二千一百念噸硼格五百卅噸該船造于一千八百八十四年長三百十六尺闊卅八尺三寸深廿三尺六寸吃水空船十三尺裝足吃水廿一尺在老愛治註册頭等保險走水十海里半所有引擎鍋爐均各堅固甚好另有電燈及做自來水機器以上各節大概確實如欲觀看該船請至本行取函往閱拍定之後一切風險均歸買主自理届期二點鐘至美最時碼頭同趁小輪前往該處面拍此佈　壳件洋行啓 
[棧單支票被竊聲明]  
十月初六晚寄存公所帳房洋箱内被竊公發冲毛條絨誠記棧單二紙計四箱號頭三百四十二三百四十三各一紙又卅四號胡悅盛支同餘十五期票元二百十九兩八錢二分七厘除向原根知照外倘該竊在外抵押支取等情特先聲明作爲廢紙此佈　　葉翰記啓 
[留申大名家○管子城]  
清談古今相法合叅中西命理敬演六壬大課考正合婚選吉○寓三馬路石路口羣賢旅館隔壁門内便是旅滬同人公啓 
[（又新到杏仁霜千餘打外國杏仁露）]  
此露最便冲開即是杏仁茶香甜美味能化痰止咳老少皆宜常服衛生　品露霜功同霜每罐二角露每瓶二角半原打瓶發上等蝦子醬油香腸每斤六角　竹生居上海五馬路寳善街 
 
 

Page 9

 
 
   
 
 

Page 10

 
 
緊要新聞二 
[各省諮議局電復預算辦法杭州]  
　　浙諮議局前以議决預算辦法電訽各省諮議局旋得覆電彙錄如下（山西）貴局開議極慰預算難著手已函詢直豫（黑龍江）敝省預算出入數皆交局（河南）汴預算有總册及各署局州縣分册參考惟歲入未分國家地方擬就地方歲出增减酌劑（南京）敝局决就地方歲出總額規劃應辦與否之事件自為挹注（山東）電悉預算歲入國家地方素未劃分係分割各部為之各省同然敝省已釐剔 
[順直諮議局取消副議長天津]  
　　順直諮議局本年開會以來關於谷副議長規避會議廳選舉問題屢次提議不决初一日午後又開正式會以無記名投票法取决其副議長之資格應行取銷與否時谷副議長力言俟提出意見書之後再行取决衆不賛成而投票之結果（投票者共八十二人）賛成取銷者七十九票不賛成者僅得三票據聞谷副議長心甚不服將欲提起訴訟又聞此次王副議長已經衆議員承認其毫無瀆職之行為云 
[魯諮議局土崩瓦解山東]  
　　山東諮議局議員周樹標丁世嶧等五人因提議萊陽一案議長楊毓泗專制鍜鍊見好官府周等遂憤不能平一體辭職理由書已錄前報茲悉五人辭職時楊議長恐驟准辭退不服衆論嗾使議員朱承恩會同該黨賛成逐此五人又佯為特開正式會由衆公决以冀掩人耳目故至會塲經朱承恩首倡贊成該黨六十二人即羣起和之議員劉儒珍見此情形大抱不平立卽具書直揭議長之私並亦自請辭職其書略謂日昨會期議員周樹標等五人業經會塲議决准其辭職夫此五人者以所提議之事本據章程為標準而大衆羣起反對遂急於聯名辭退誠不免悻悻自好然去年汪君懋琨曲君卓新皆有辭職之舉均經全體挽留今次對此五人辭職朱君承恩一倡遂羣起而和之惟恐其不去且恐其去之不速是明明結黨傾軋剪除異已早已胸有成竹特借會塲以掩人之耳目而已故某不敢不具由辭職省郤貴黨之剪除云云旋崔議員亦文亦具由辭職略謂吾東諮議局開幕以來業逾半月每提一事即為意氣之爭惡其人雖持論正大亦無不羣起詆排重其人雖發言乖謬亦無不隨聲附和背定章而弗恤置公理於不問甚且怒目奮拳勢將用武種種怪劇貽譏鄰邦似此情形成何結果僕老矣學疏才淺挽回無從尙何敢伏首懸棧分耗四萬萬之膏血坐受二十餘行省之唾罵哉為此具由懇准辭職云云事經孫撫聞知恐該議局有自行解散之虞擬為設法調和保全大局乃該議長甚不以挽留之策為然竟謂此風斷不可長倘以後各議員稍不如意即以辭職挾制羣起效尤則議長之權何在故自該七人辭職之後該黨大鳴得意而議長尤驕蹇見於詞色日前竟在會塲高聲宣言謂各議案之决否本議長自有權衡汝等不以為然即請辭職當有干議員鏞起而答曰吾等皆辭職局中留議長一人可也遂立具書辭職畧謂各議員於政治上素乏練習而又各懷成見互相觝排終日擾攘成何現象若謂文明議會皆言政黨恐吾局中之黨非為政治而結也若謂凡事衝突愈烈進步愈速恐吾局中之衝突又非為謀進步起見也愚才淺學疏挽回無從請卽俯准辭職未幾王議員煒辰張議員其偉王議員永貞等又相繼辭職僉謂諮　局羣逞意見不顧大局呈院議案署名迎合者居多數吾與公决者意見不合情願辭職等語聞尙有十餘人亦擬日內辭職該局大有分崩之象云 
[魯撫嚴追歷任州縣欠欵山東]  
　　魯省各州縣每於交卸之時必有短欠多則數千少亦數百其初因清苦缺分賠累過甚致有拖欠上憲體恤屬員遂置不究其後竟相習成例卽最優缺分襄槖纍纍者亦羣相效尤蓋缺苦賠累者上憲恒另委差缺使其稍得彌補而缺優者即以拖欠為要求差缺之地自光緒三十三年起至現在止各州縣所拖欠者統計不下四十萬兩孫撫特札藩司嚴行追繳略謂州縣交代如有短欠正雜錢糧定限綦嚴查辦參撤處分亦重乃東省近年追繳欠欵懸宕因循習為故常計自光緒三十三年至今各案交代所欠各衙門局所正雜欵項不下三四十萬其中因缺分賠累實在無力完解者固不乏人而擁資觀望藉以要求差缺者亦比比皆是深堪痛恨當此國用艱難司農仰屋財源旣無可開歲入常經豈能再任消耗為此札仰該司立即查明光緒三十三年起截至現在止各州縣已經交代尙有欠缺者共若干起何人短欠何衙門局所正雜欵項各若干已解若干未解若干據實開册呈院備查一面由該司將欠缺各員分起傳見嚴予限期勒令清繳倘冉藉詞延抗即行詳請參辦勿再姑容以致代人受過 
[滇省又請撥欵開闢商埠雲南]  
　　雲南省城南關外商埠廣袤十二里以得勝橋為中心點商貨駢集市廛櫛比為全埠精華所在餘則地多空曠諸待經營茲滇越鐡路業已通車省會洋商在埠開設行棧者已有十餘家川粵賈人亦聞風踵至皆願受廛營業若能悉力經營商務可漸發達前曾由滇督李制軍奏請撥欵設法擴充經度支部議駁飭令自行籌措今李仲帥以山東濟南府開辦商埠經費曾經奉部准予借撥動支有案雲南事同一律情勢尤為窘迫故又重伸商議日前專摺奏請飭部准照濟南商埠成案先行借撥開埠經費二十萬兩一俟徴有稅捐仍當陸續歸還以符原議未知部中能俯允否 
[黔撫續裁綠營將弁貴州]  
　　綠營積弱久已為世詬病 
 
 

Page 11

 
 
貴州省之綠營將弁前經升任署撫林贊帥及現任龐中丞兩次裁汰現龐中丞以編練新軍曾奉部飭尅期成鎭而餉項又實在不敷擬再酌量續裁若干昨已出奏請將撫標及提鎭各標自副將以下各員弁擇其駐札同城徒擁虛位無裨實用者量為裁撤總計共裁副將二員游擊四員都司六員守備十五員千總十員把總二十九員外委二十九員並將各營汎酌核地勢分別歸併所有節省之俸薪養廉馬乾蔬紅等項全年約計銀二萬一千二百餘兩即由司庫劃留以備添練新軍之用 
分類新聞政界 
[札查各州縣插花壤地杭州]  
　　浙省自治籌辦處札飭各屬文云本處前經札飭各廳州縣查明管轄境內有無插花壤地不便行政之處詳候本處彙呈撫院咨報民政部核奪在案嗣據各廳州縣先後禀報有稱並無此項插花壤地者亦有語涉含糊似未解插花壤地之意義者更有並未禀復到處者實屬無憑核奪查是項插花壤地係指甲縣轄境插入乙縣境內四圍均與其本縣轄境脫離者而言於自治行政極形不便亟應查明詳指核辦為此再行札飭札到該廳州縣卽便詳細查明該管境内是否果有前項插花壤地迅速詳復即前經禀報並無是項插花壤地亦應再行詳確核覆統由本處彙案詳請核辦 
[提法署科員奉文委定蘇州]  
　　蘇省提法使署實行分科辦事情形已記前報茲將派定科長科員列下（總務科）科長謝陶一等科員俞志善二等科員朱賡旦書記員王兆熊（典獄科）一等科員胡鳴鶴二等科員周雨農　書記員夏正彜（刑民科）一等科員夏敬業書記員黃蓉繁高式奇 
[鄂藩整飭辦事課員之規畫武昌]  
　　湖北各州縣交代一切從前設有交代局分派提調委員職掌其事故有條不紊現在交代局裁併度支公所未派專司委員以致各科各課互相推諉文贖山積實屬不成事體昨為高澤如方伯查知特傳各員大加申斥當卽責成總覈課課長陶令坤以後交代一切事宜均歸主辦並飭會同會計科及統計科各長等和衷共濟妥愼辦理勿得再事稽延推諉有誤要公 
[鄂藩飭查在籍佐貳教職武昌]  
　　鄂藩高方伯現因在籍候銓候補各項佐貳教職人員册籍竟有年逾八十九十至百歲以外者尙未除名亦未塡注事故顯見各該地方官均係於每年年終照冊開列敷衍具報殊屬不成事體昨特通飭各屬自本年起均照吏部定章核實調查開具詳細履歷於封篆前賫司詳辦即以此次造册為憑據詳咨部其從前原册有名而此次未經造册書送即彙案咨部一律除名扣選以昭核實 
[限送調查民事習慣報告賫揚州]  
　　揚州各屬奉江寗調查局札開法制第一股所管民事習慣一門上年業將第一類至第三欵問題答式并模範報告書札飭調查在案查該項第四至第十欵復經賡續編訂問題答式自應一併調查呈送以憑彙編務依期限禀復為要 
[札催藩司趕造地丁奏銷册籍廣東]  
　　袁督日前札催藩司造繳三十三年地丁奏銷比式册略謂東省地丁奏銷遵照新章例應於次年五月內截數九月內造報齊全所有應造光緒三十三年分各項册籍迭經札催趕辦飭將各營縣已繳到各項册籍務須飭承趕緊查造比式呈繳核辦其未繳到册籍者亦即委員分路守催各在案現在造報之期遲逾兩年之久所有比式册籍尙未據造繳齊全殊屬延玩當此清理財政之際若不認眞清釐趕緊分案陸續造送詳辦誠恐壓擱愈久卽造報愈難合亟札催札到該司立即嚴督經承速將應造光緒三十三年分地丁奏銷各項册籍趕緊造齊呈繳核辦倘係州縣承辦遲延即將該牧令實在遲延月日逐一指明隨案附參並將繳册日期先行具報萬勿泄延 
軍界 
[裁撤飛划營提調原因蘇州]  
　　蘇省飛划水師全軍向有提調一差派委賴楚枬辦理現程中丞以蘇省水陸各軍均無提調名目飛划一軍不能獨異該軍提調一差亟應裁去俾歸一律以節餉項而歸實用裁剩之欵歸與巡防營務處存儲專作緝捕之需等情當札飭該統領將賴提調楚枬即行撤去另候差委至裁剩之欵嗣後按月解交營務處存儲備用 
[咨查編諮新軍營制安徽]  
　　軍諮處近咨皖撫文稱當此整軍經武講求戎政時代所有各直省應練新軍如征募編練軍械服裝教育等事當時如何籌備以後如何改良自應切實調查詳細報部查核以憑參考整頓 
[駐湘陸軍撤防返鄂武昌]  
　　鄂軍第八鎭步隊二十九標自今春開往湘省彈壓迄今半載有餘現湘省安堵如常而該標駐紥岳州之第三營早已拔隊回鄂近該管協統王協戎得勝又飭該標二營管帶戴鈞南督率所部由長沙乘輪於日昨返鄂仍回原營駐紥聞登岸之時統制張提軍特派步兵一隊至江岸迎迓以示慰勞 
學務 
[監督薪水津貼教員之作用揚州]  
　　兩淮學務委員毛昌竣禀增都轉云奉札飭查師範學堂有監督薪水餘存三十元據稱留為理化教員薪水之用現該堂理化一科究係何人担任仰即查明禀復等因當經移會該堂監督查明前因茲據復稱理化一科卽由監督兼任教授本年添設新班學生甚多須添監學一員並請加給黃教員津貼帮同管理云 
[錫金擬開聯合運動會無錫]  
　　錫金竣實東林兩校預備擬開學藝曾已紀前報茲聞勸學所教育會以各校年來體育一門絕少進步擬照蘇常各處舉行城鄉各校聯合運動會以資演習昨已通發傳單請各校推舉代表於本月初九日下午二時在勸學所會集協商辦法并聞竢東兩校學藝會因此暫作罷論亦須與會運動矣 
[果育畢業生批准彙案核獎無錫]  
　　金匱蕩口果育高等小學校本年暑假為第一届畢業之期計李鶴年等四名前由該縣取具學生履歷分數表及考試成蹟申詳學使鑒核在案茲奉批示以旣據查明詳細具覆前來此次姑准照辦聽候彙案詳咨以後務須遵章辦理以免歧異前呈修業文憑八張隨批發還仰卽查收給領至應需正備號文憑若千張並即轉飭照繳工價由縣備文來司請領母違 
實業 
 
 

Page 12

 
 
[浙路函請粵東報界提倡集股廣東]  
　　浙路維持會致粵東報界公會函云浙路自撫奏無效人心益憤經敝會要求董事局再開大會公决辦法已於本月十四日舉行當塲推定朱桂卿樓木庵沈劍侯祝風樓孫穼丞王湘泉六先生為代表晋京與郵部交涉不准則於都察院控告之又不准則叩閽冀達收回成命之目的一面舉湯公令嗣拙存君為總務長主持公司內部竭力赶促路工以自立於不敗之地而握要方法仍以籌集股欸為唯一宗旨諸公對於路事夙抱宏願登高一呼必有衆山皆應之勢務乞鼎力勸導熱忱提倡則股欵旣充工程自速使反對者無所藉口營業之發達亦得操諸左劵矣亮諸公必有以教之 
[天門絲業研究會成立湖北]  
　　天門縣屬南鄉向產黃白絲該村農民素依此項蠶繭為秋冬生計惟只知售買洋莊間或有織成細絹銷售者獲利甚微以致每年輪出之繭計數十萬担此利均為洋商所奪刻職商汪元爕有見於此特在該縣集貲組織一絲業研究會以期改良絲業挽回漏巵現擬訂立章程呈請勸業道查核施行 
[勸業會審查獎勵之參考品無錫]  
　　南洋勸業會審查刻已告竣審查總長特定於上月二十六日起本月初二止在審查室召集各評議員查核各科獎勵評分自初三起至初五止會同評議以資研究聞錫金二縣徴集出品極為宏富日昨由該會辦事八函囑將該地出品各物在本邑出品會及物產會已盛得獎動各件鈔錄一紙以備參考 
雜記 
[巡警以膏店為魚肉蘇州]  
　　蘇垣富戶俞予文在泰伯廟下塘建有市房若干所其一出租於某烟膏店日前有某莊夥至彼對帳巡警即躡足而入指為私賣燈吃聲勢汹湧如捕盜賊該莊夥正欲聲辯已被擠入後河幾遭不測後又朦禀長官將店封閉迨房主往請啓封則索至三千六百金否則定將房屋變賣充公蘇垣各紳富聞之以房主招租膏店並無禁令即使膏店果有違犯烟禁情事亦祗能懲辦店主不應牽及房東且以毫無證據之事僅憑巡警一言不加細察向房東索至三千餘金之鉅欵揆之情理殊欠平允又有馬路某烟膏店之屋係向潘煥文租賃店主因自吸鴉片領有烟照詎一日忽被巡警硬指私售燈吃拘局責罰釋出後該店主夫婦二人遂棄舊業另賃小屋以居奈巡警旋又尋到仍以前事誣之威嚇婪索無所不至該夫婦二人一時情急均投河自盡亦可慘矣 
[淮徐海飢民到蘇鬧事蘇州]  
　　日前淮徐海一帶飢民成羣結隊渡江南下數約千餘人由無錫一路至蘇州各鄉鎭挨戶索食前日至元和縣屬某鄉鎭恃衆强索致傷人命當經元和縣吳大令前往查辦聞該飢民等另有一股至蘇鄉楓橋鎭索食滋鬧亦經吳縣陳大令前往彈壓派員資遣矣 
[昭忠祠委員强佔名勝無錫]  
　　無錫惠山二泉及漪蘭堂竹爐山房聽松石諸名勝皆為地方著名古蹟彰彰可考前由昭忠祠委員朦混縣令漫釘界石諸名勝皆被圈入據為祠有近因惠山小學以金蓮池旁地藏殿址暫作學生操塲略舖煤滓一層該祠委員楊某强為祠產與學堂為難大言恫嚇有打折該校教習腿骨等語昨該委又呈縣誣控與此事毫不相關之高紳汝琳侵佔祠基任意醜詆該地士紳聞之輿論大譁羣抱不平咸以該委在惠山私售泉水歷有年所所得不資盡入私囊現將大起交涉矣 
[華郡又擬續開九老會松江]  
　　上月初松郡官紳在醉白池開九老會頗極一時之盛茲聞某紳創議以為前日之會大半均係官界松紳僅楊古醖明府顧香遠太史二人不得目為雲間九老現擬約延民間高年矍鑠者九人踵開盛會不日當可舉行 
[武漢三鎭將設鐡鍊渡船湖北]  
　　武昌漢陽漢口三埠勢成鼎峙因江流湍急交通不便張文襄在鄂督任時即擬建築鐡橋二座因工程浩大需費至一千餘萬難於籌措遂延閣未辦茲瑞制軍亦擬繼續籌辦業與官紳商酌數次以工大費鉅不易成立昨有滬寗鐡路總工程師柯林池聞信特上條陳於瑞督謂宜由武昌至漢陽而至漢口設置鐡鍊渡船以便交通其法係用旣巨且長之鐡鍊數條沈江而過兩岸設里半高之鐡架用起重機器起落之船底有輪用電力行於煉上行則煉起止則煉沈由漢陽渡武昌不過三分鐘船內客座分為三等取價極廉預算每年可以獲利數十萬並呈送木製模型一具有得見者云其式頗與黃河鐡橋相彷彿惟建築鐡橋之費鉅此則不過需二百餘萬元輕而易舉但一斑輿論咸以武漢江面輪舟民船每日上下以千百計今以鐡練橫江水淺時不無妨碍設風狂水猛之際下水船飛奔如箭當煉起時如何停避亦須預為設法也 
記事 
[三日間之汗漫遊十]  
　　衛生館之觀覧當蘭錡館之南。有衛生館焉室形如馨。占地約三十方丈有奇。左側為醫學館及臨時病院。右側為陳列室。品物寥寥。殊無足觀 
　　廣東教育館之觀覧　出衛生館而南為廣東教育館適當教育館之西北隅。系廣東沈子封學使所徴集者。陳列繁富。而尤以工藝學堂為最多。滿目琳瑯。令人目不暇給。雖曰廣東地大物博。人文之蔚秀。甲干東南。然如沈學使徴集之勤求。之各行省。蓋亦幾幾不可多得者。惟靡麗淫侈。依然不脫嶺海本色所願有教育之責者。汲汲以黜華崇。實為提倡焉。斯可耳 
　　雲貴館之觀覧當蘭錡館之北。有館翼然系雲南貴州兩省出品協會所徴集者。占地約三十方有奇。左雲南。右貴州。物品皆不豐富。大抵。以礦產木材為特點。翡翠之富。琥珀之饒。象牙之精細。大理石之優美。陰沈木之寳貴。皆該館中所特有者。而五金礦標本二百一十六種。尤為動目。礦產之富。略見一班木材則楠梓松柏楸杉等雜。陳一室亦。可。以見其產物之宏富矣 
瀛談 
[千里鏡源流考（續）]  
　　加里勒第一次所用之鏡。長二尺七寸有半徑口一寸四分之三。尋自創一大鏡長五尺徑口二寸。放大力三十三倍。加氏之功。不在千里鏡創始。而在改良其用法。因伊為第一次用以仰察天文書 
　　當千里鏡。未出現前。亦有著明家研究星學家。如希臘醫士希拍車斯氏。善陀勒買斯氏布喇合氏者。於星學亦甚著厥功。然無千里鏡。為用。也布氏天文島星台。遺蹟甚少。近有由地掘得者頗令人驚佩。然天文家倘無千里鏡之利用。亦斷不至有今日之進步也 
千里鏡初造時。有一普通相同之弊。視物之圍徑。多異色。仰觀星辰。不能現其與相迨加氏甫逝。而創絕大千里鏡者輩出。一六六四年。甘巴里氏。創於羅馬者。長五十八邁當放大力一百五十倍。敖初氏創於巴黎者。長一百邁當。加大力六百倍。卡西尼氏。於十七世紀創一最著名之大鏡。放大力一百五十倍後有著名之天文家尉海懶爾氏。自創一天文鏡長十二邁當。然諸鏡所作咸粗頗多不便。有名之天文家。仍喜用前時所。創而不甚。用此新出者也。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[陜西巡撫恩壽奏遵議陜省行政經費分年籌計摺]  
　　奏為遵旨詳議陜省行政經費分年籌計恭摺仰祈聖鑒事竊臣先後准內閣咨開宣統二年四月十九日欽奉諭旨御史趙炳麟奏請飭議確定行政經費一摺著在京各衙門各省將軍督撫將九年籌備單內所開各條某年某事需欵若干從何籌定分年列表詳議具奏等因欽此又六月初二日奉諭旨湖北布政使王乃徴奏籌備憲政酌分緩急一摺著在京各衙門各省督撫歸併御史趙炳麟條陳一併詳議具奏欽此並准鈔印原奏各摺咨行到陜伏讀之餘仰見朝廷綜核名實博採周諮之至意臣竊維九年籌備清單所列事體皆關重要需用不免浩繁非通盤籌畫不足以利進行非酌劑盈虛必難以收效果謹案趙炳麟王乃徴原摺大致均以酌計財力之盈虛為分行憲政之緩急此誠知本之言也陜省為貧瘠之區籌畫經營一從撙節臣謹會同司道等查照清單通盤分計就現在辦理情形為將來推廣比例如巡警一項為內政之本省城所辦警務公所巡警學堂及各區警兵其欵項皆官為籌撥省外各廳州縣警務均係地方擔任查本年省城警務各費共需銀九萬八千四百餘兩外廳州縣警務共需銀一十六萬一千八百餘兩宣統三年以後至八年止省城警務等費每年各需銀一十萬九千餘兩以及九萬四千餘兩不等外廳州縣巡警照章逐年推廣平均計算約分三等上等由三十名推至一百六十名中等由二十五名推至一百三十名下等由二十名推至一百名所需之費每年由一十八萬二千餘兩達於四十六萬餘兩統計省外兩項警費共需銀二百九十八萬餘兩此巡警經費之大略也又各司法一項辦法約分二種一為設審判廳一為改良監獄本年遵章應成立者省城高等審判檢察廳一所地方審判檢察廳一所咸長初級審判檢察廳二所模範監獄一所共需銀五萬四千三百餘兩宣統三年至宣統七年止共應推廣地方初級各審判檢察廳二百八十九處此七年內建築開辦常年臨時等費需銀三百四十六萬兩有奇七年以後每年常年費約一百二萬兩有奇至各府直隸州監獄計十二所七年內所需建築各項經費共銀四十萬三千餘兩此後每年約需經費銀八萬六千餘兩此司法經費之大略也又如教育一項計分普通專門師範實業四項並簡易識字學塾每年約須逐漸推廣自本年起至宣統八年止官撥之欵共需銀二百一十二萬五千餘兩地方自籌者共需銀八百三十五萬六千餘兩此教育經費之大略也又如地方自治辦法約分兩級上級為府廳州縣下級為城鎭鄉兼營並進至為紛繁現在陜省已就省城設立研究所以資練習設自治籌辦處以為總滙均由司庫撥欵辦理每年共需費一萬五千餘兩至宣統六年各處自治會成立後共需銀六萬二千八百餘兩至各屬所辦之廳州縣議事參事會城鎭鄉議事董事等會以及各項調查費開辦費均由各該地方自行籌措或動用公益存欵或臨時勸助視財力之盈絀以為辦事之等差現在鄉鎭自治甫經調查故一切費用驟難核計此自治經費之大略也他如清釐財政一項自本年至宣統四年止共需費九萬五千餘兩實業一項自本年以至宣統八年由官籌辦者共需銀六萬一千餘兩由地方籌辦者共需銀五十九萬五千餘兩又若實行官俸則開支必較現在廉俸之數為多擴充軍政則所用必視現在之支銷加倍惟尙未奉到章程故亦無從預擬綜計以上各端至宣統八年共需銀一千八百一十四萬餘兩其中應由官欵指撥者約需銀三百二十一萬餘兩由地方自籌　約需銀一千四百餘萬兩所費之鉅雖不似趙炳麟原摺所言之多且有補其未經計及者然出入相抵即從節省已屬難支就官欵而言司庫每年所入不過三百餘萬兩除解京餉協餉賠欵並駐防綠營新軍兵餉以及廉俸各費外所有近年興辦各項新政有的欵可指者不過十之四五其餘均屬騰挪移墊數年以後所短愈多應從何項彌補自以實業之進步為衡非僅憑虛一言所能包　至地方所籌之欵半由公益等項移用半由商民捐助銖積寸累無非就地設籌將來事事擴充民力是否能勝竊未敢必惟是立憲為自强大計單開各節無一不關要政即無一不屬急需但使天時人事別無阻碍則專力以圖似亦不難循序而行期臻完備萬一偶遇災患計惟有届時體察情形酌其可緩先其所急似不能拘於成法致貽膠柱鼓瑟之譏更何敢先事遲疑少存因噎廢食之見臣重膺疆寄渥荷天恩夙夜兢兢每以庸碌無補時艱莫慰宵旰憂勤為懼自當督同司道等整飭綱紀力戒因循將應行預備憲政事宜依限程功以冀仰答高厚於萬一所有遵飭併案詳議行政經費各綠由除將表册分咨外理合恭摺具陳伏乞皇上聖鑒訓示謹奏宣統二年九月二十九日奉硃批該衙門知道欽此 
本埠新聞 
[駐英欽使由滬起節]  
　　新簡駐英公使劉玉麟道經滬上暫駐靶子路扆虹園業於昨日乘英公司船放洋 
[禀請另闢航路之批詞]  
　　滬道劉觀察批徐嘉祿禀云查滬杭輪航線前經酌定從上海黃浦江之南行經閔行松江楓涇嘉興等處再由運河以達拱宸橋杭關不准改道易走違者船貸充公定有華洋輪船試辦章程歷久遵守在案今該商擬另闢航路自上海出吳淞口經蘇省沿海之高橋鎭川沙廳南滙縣奉賢縣及浙省沿海之海鹽縣杭州灣錢塘江乍浦澉浦石塘山海寗州以至杭州鳳山門外之南星橋地方行輪往來裝貨搭客無論沿海各處私自起下貨物稽察為難卽中途所下土貨果至杭滬一律報征亦屬有礙沿途稅釐非由江浙兩省查明妥洽詳咨郵傳部核准碍難率允照辦旣稱禀蒙浙江撫憲曁勸業杭關道批准姑候行文移商到道再行酌核辦理可也擬章暫存 
[滬道允准勸减房租]  
　　滬道劉觀察批陳志祥等禀云查租界房屋大半為洋商之產前因市面蕭條房租仍前昂貴經該商民迭次禀奉蔡前道核示在案據禀前情候照會租界領袖領事諭飭房主將租議减以示體恤 
[仍有奸商偷運米石]  
　　本年夏秋之交滬市米價逐漸飛漲曾經 
 
 

Page 19

 
 
官紳設法籌欵採米接濟一面由滬道示禁奸商私販出口未幾新糓登塲米價漸鬆民心始能稍定乃數日之間來源甚多而米價不復再减推原其故因有該業奸商暗運出口所致現經商董查知立即函告自治公所從速查禁並報告滬道一體嚴防 
[查驗鼠疫之恐慌]  
　　自甘肅路袁森茂北山西路燧利兩柴炭店等發見鼠疫後工部局檢查愈嚴或有偶患他疾面色黃瘦者衛生員即令送入醫院療治居民益起恐慌昨日下午四時第四叚衛生員查至開封路各小孩團聚而觀幾起風潮匯四捕房十九號捕頭聞信立飭通班探捕前往彈壓衆已散去僅將身穿西式大衣之某鞋店夥帶入捕房押候查辦 
[妨害公共衛生之懲罰]  
　　公共租界衛生局控告陳樹卿多積牛糞又葛永生阻止入室查騐鼠疫昨由捕房將二人一併傳至公共公廨經孫襄讞會同美副領事海君訊明均屬違章判各罰洋五元充公葛永生並著交保以後毋許阻查 
[起解盜匪之愼重]  
　　去臘搶刧嘉定縣境廣福鎭典當並拒傷事主之盜犯陳福堂戴炳生陳孟津王阿春（即周阿春）等四人由道署偵探等緝獲已兩紀本報茲由鐡路巡警官王鈞硯查知該盜等曾在常熟嘉定寳山等縣屢次犯案黨羽甚衆誠恐起解時中途被刧因持函請上海縣田大令飭派縣署留防營兵前往鐡路車站會同該巡警官護送至寳山縣歸案訊辦 
[巡警知法犯法]  
　　俞須昌日前遞禀閘北巡警總局控告已革巡士何龍貴已革汎捕王奎串同巡警殷得發藉端訛詐洋三元由張參事官發交四路分局黃正巡官訊究何王二人均因另案被控在逃未獲昨將原告及見證郭阿四等傳案與殷質訊殷供俞何二人因爭風起釁由郭王二人排解了事當時小的雖曾知情並未預聞求鑒郭供王奎所詐之洋由小的過付何亦一同在塲巡宫以殷知法犯法　玷警界聲名判令還押候補提王何到案再行究辦俞郭一併斥退 
[劃一商務分所戳記式樣]  
　　蘇省農工商務局照會上海商務總分會文云本年八月二十八日奉農工商部札開案查各省設立商務總分會成案其總會向由本部奏給關防分會則由本部繕發圖記式樣飭交各該分會自行刋刻歷經辦理有案惟總分會所隸屬之分所向由各該總分會篆給戳記式樣發交該分所刋用形式大小不一未免參差現在各省陸續設立勸業道嗣後除總分會仍照向章辦理外所有總分會所隸屬之分所應槪由勸業道禀部核准後即由勸業道篆發戳記式樣飭令各該分所自行刋刻不得需索分文其未設勸業道之省分應暫由商務議員或農工商礦局遵照辦理發去戳記式樣一紙為此札飭仰即遵照并轉行各該總分會一體遵照是為至要等因到局奉此除將式樣存案外合就照會為此照會貴會請煩查照施行 
[整頓清道路燈之進行]  
　　城內清道路燈議歸毛予堅君接辦曾紀前報茲悉自治公所董事昨已將清道夫名册曁捐册路燈電燈數目册一併移交並由毛君查知魚行橋北堍之電燈罩均已毀失聞由巡士藉燈火不發為由逐漸擊碎遂即函致一路一區巡警局查詢確實以便責令賠補 
[重訂行車章程]  
　　城自治公所於初四日出示云照得寗紹商輪公司開駛輪船後凡北來貨客車輛過外十六舖橋轉東直抵寗紹第一碼頭接送者由該公司認繳車捐准予免查執照曾訂定行車章程出示曉諭在案茲復據該公司迭次函商以車輛專從沿浦行走頗極擁擠請從外十六鋪橋直南至大鴻路環至寗紹碼頭通行貨客車輛以便行旅情願加繳總車捐等情當由本局董事會議决顧念航務商情暫准通融辦理除另定總認車捐數目外合將行車章程重行核定出示曉諭為此示仰各車夫等知悉目即日起各項車輛徑行務各遵照後開章程不得違背如敢不遵定行拘罰一凡馬車人力車貨車小車由北來南過外十六鋪橋至寗紹商輪公司碼頭接送貨客者暫准至福美里對過之大鴻路為止一凡前項車輛來南或過外十六舖橋轉東至寗紹碼頭或過外十六鋪橋直南至大鴻路轉東至寗紹碼頭均以福美里對過之大鴻路為限不得越限往南一凡前項車輛不得過裡十六舖橋及徑行裡馬路並不得至裡外馬路之各橫街一凡前項車輛在該碼頭招接貨客時不得爭先攬奪及敲索車資 
[追悼吳徴君預誌]  
　　南海吳趼人徴君於九月十九日在滬作古曾志本報茲悉徴君之親友等　感念夙誼定於十二日假虹口武昌路同德里廣志學校開會追悼以展哀忱所定會塲秩序如下甲午後二時開會乙宣讀徴君傳畧丙宣讀祭文　辭丁向徴君遺像行三鞠躬禮戊來賓演說已散會 
[更易駐廨西捕]  
　　常駐公共公廨之五十八號西捕請假九個月回國遺差由總巡卜羅斯君諭飭八十五號西捕惠勒接辦 
[肉莊罷市風潮已息]  
　　法租界內共有肉莊六十餘家近因宰牲所所訂騐豬章程過於嚴厲遂於初四日起一律罷市茲聞該公司允許另立妥章取銷前議故各店即於昨晚照常將豬送交該公司宰殺今晨開市交易 
[虹口仍有賭塲]  
　　粵人彭阿玉蔡阿林朱阿輝關阿羊沈英陳正羅阿廷陸阿連蕭阿友梁阿紅梁阿雲梁慶王文何阿長等在虹口靖遠里十六號屋內聚賭被美捕房查獲昨解公共公堂訊實中西官以彭未到案判將保洋二十元充公蔡朱關沈陳羅陸七人各罰洋十五元亦一併充公蕭梁何等六人各押十天賭具銷毀 
[謝劵]  
　　四川路中國青年會定於初八夜八時請顧斐德君演講植物類之奧妙並用影燈演映殿以活動影戲為講究植物之助昨承惠贈八塲劵四紙又中國體操學校定於十二日在新西門外王家闕路操塲開運動會昨承惠贈入塲劵兩紙書此併謝 
城內 
[據夥索昨]  
　　姜成安昨至東二區報稱前日家中失火幸即撲滅詎事後被縣署捕　蔣木生藉端索詐應請查究該區區良當即解至一路分局請為研訊姜供小的賣糖為業家中失火後忽被　署捕役侯勝之夥蔣木生索詐洋九十元小的不允蔣即邀集同黨三十餘人來家吵鬧小的不得已先付洋十五元由裁縫陳錫成過付今又索補洋三十五元小的小本營生實無力量祇得投局 
 
 

Page 20

 
 
喊控訊之蔣木生始則供詞支吾繼稱小的並未索詐陳錫成供姜成安被蔣索詐之洋實由小的過付判蔣笞責五百板勒令將洋當堂交出給姜具領另飭姜認繳洋四元撥助救火聯合曾經費 
[拐賣婦女]  
　　蔡興春　控張五子拐妻聞氏昨由一路巡局解縣經襄讞承明府升訊蔡供在南京開一小店連襟張光奎之弟張五子去年借宿小的店中將妻聞氏拐往句容價賣張光奎夫婦反誣小的將妻賣去前來索人今悉五子又將聞氏誘帶來滬小的到此尋獲扭局解案求辦訊之張光奎供不知情張五子亦供多狡諉判張五子責一千板枷示頭門兩月期滿再核聞氏交蔡具領管束張光奎斥釋 
[須問地保]  
　　朱劉氏前將其夫朱關茂抬至縣署驗傷曾紀本報今提被告質訊先據劉氏供留何阿坤何阿咸於夜間偷拔田內花豆丈夫出外喊捕被阿坤持刀戳傷脇下前蒙驗明飭送上海醫院醫治迄尙未痊訊之阿坤阿咸同供八月二十夜朱關茂偷割韮菜經小的等拿獲朱即將刀拋去小的等遂即將朱送至地保處並無傷痕地保因朱年老勸卽釋回實未行兇判阿坤阿咸押候傳到該圖地保再行訊奪 
[姘婦權利]  
　　一路分局昨將公共分廨差役朱文及潘氏張氏兩婦送縣訊據朱文供稱前與張氏姘識每月貼洋十元小的近因誤公奉諭交差遂致月餘未給今日張氏來向小的索洋適小的之妻潘氏送衣來城與張氏略有口角致被　巡一併拘局解案質之張氏供五月至今朱未給過分文判朱照前每月給洋十元仍命交差兩氏斥退 
[姪兒强橫]  
　　朱俊卿控姪朱榮春將田內所種黃豆恃强收去昨日由縣提榮春到案訊供抵賴判責三百板具改過結不准向叔滋擾 
[縣批三則]  
　　孫啓明禀批前次該董保等呈復繳有諭單呈詞或可揑名諭單在爾等之手豈能騙取前後情詞兩歧顯係出爾反爾案已飭提着速投候訊究　唐良卿禀批前次李福遠具呈當以各債戶如果衆議僉同自可照准今來呈謂零星債戶疉來滋擾可見並未邀議即將生財衕盤殊屬孟浪應責成李福遠等自向議明何得轍請示論希藉官力壓制不准　李慶生禀批欵果理明應即出其用戳具結遵式具呈方准分别省釋銷攔輿白禀無憑查考照章不准 
[官事]  
　　候補知府周靖方到道禀謝委辦會丈局總辦差　中書科中書唐賢綽禀謝委辦會丈局會辦差　候選府經歷黃麗生禀謝委辦支放留防各營餉項差　候選知府劉濟清禀謝委充會丈局帮辦差　候補知眀曾勉濟　會丈租地清查灘地文案于敬銘　候補知縣魏允治　虹鎭保申局委員周宗翰均到道禀見前辦淞滬釐捐總局總辦劉篤烈到道拜會 
南市 
[旅館窩贓]  
　　浦東二路一區警局游正巡官昨日飭差帶同　犯張小狗至工和局禀請派探同往某旅館搜查窩贓去後當在該棧起獲首飾箱一隻布十餘疋一併交付來差帶回歸案辦理 
[賠償損失]  
　　內地自來水公司查知西門外隆德源雜貨店私用自來水當將店主王德凱送至工和局詰明留候繳呈罰洋四元以便償還該公司損失 
[被控控人]  
　　頭髮掮客龔福明前倩同業胡嬥明之夥甘紹良將貨賣於天福洋行詎甘將所得銀五百兩吞沒私逃向胡追問口角成訟由西區移至工程局並有銀匠陳六生偕母張氏附控被龔欠洋八百元由陳裁判審訊胡供甘已歇出查龔甘二人係是親戚求鑒判胡父保尋甘交案陳六生所控欠欵龔已承認即交原告帶出理處 
[交保理處]  
　　大東門外永大小錢店主朱金發將泰昌恆染坊主鬍大高扭至南區控稱胡前開義昌布莊結欠銀二百八十餘兩去年義昌既閉將欠欵推在泰昌恆往來摺上事後除還尙欠本利銀二百八十四兩向收不認請為追還當由該區移至工程局經陳裁判訊知事多紏葛判胡交保赶緊理處閘北 
[押追騙欵]  
　　朱文玉前　徐達夫等串騙洋一百元由四路分局判令交保限期拔還在案詎徐保出後僅還四十元餘置不理昨日朱復投案請追黃正巡官立飭保人將徐交案押候繳洋再核 
[均有可疑]  
　　均濟里釘書作學徒蔣蓮生昨日　路由　巡帶至四路分局嗣由作主吳耀林將田五紐案供稱田曾唆令將徒出賣此次學徒走出情有可疑質之田供吳自欲出賣學徒曾央小的代　買主巡官以兩造均有可疑判令各交妥保候查該徒留局候家屬到案再核 
英租界 
[驟難脫累]  
　　美商益同人控莊盟史抵單不贖案內之保人徐子卿由廨押限交人在案昨日復訊徐供莊已不在南京家眷亦遷往他處求請寬限尋交判徐改押捕房候交莊到案方准開釋 
[屍妻還押]  
　　甬婦陸施氏之夫陸星福身死不明捕房疑係謀斃將氏拘解公堂收押在案昨晨解案復訊判仍還押候函催上海縣將驗屍情形復到再核 
[領回逃妻]  
　　常孰婦人孫沈氏私逃來滬由探拘解公堂訊明留候移傳其夫孫福章具領在案昨晨孫投廨求領中西官諭令具結領回 
[又獲一人]  
　　匪徒沈阿孝姚阿二在山東路紏黨搶取唐渭生洋二百元並毆毀六百四十八號華捕號农銀表由廨訊實判各枷示一月並押西牢一年在案昨由捕房將沈之同黨沈阿和拘解公堂質訊判沈阿和先枷一月再押西牢一年半其滿　出租界 
[兇徒就獲]  
　　某木行小主徐雲玉夏間曾與妓女怡情軒同乘馬車夜游在留園門首被該妓之姘夫馬夫潘阿根即跑龍套阿根拆梢不遂打失金表牙扇等物控奉公堂將潘之同黨押辦潘則在逃未獲前日忽由捕房查悉潘之下落拘解公堂訊供不諱判押西牢一年半其滿逐出租界 
美租界 
[日人物]  
　　前晚有一日本人在鴨綠路搶取小販陳阿才所售之水菓陳向索値反被兇毆旋即扭控捕房經捕頭飭令該日人償給小洋七角從寬斥釋 
[有何密談]  
　　駁船夥李阿炳沈金泉前晚在北江西路切切私語巡捕見其可疑拘入捕房押至昨晨開釋 
[童子何知]  
　　昨有頑童杜桂才董干揚江有生等在西華得路見電車馳來亂吹呌鞭致使司機人無從辨別殊多危險當由售票西人鳴捕拘人捕房旋經各孩家屬投案求免究辦捕頭諭令帶回嚴加琛束 
法租界 
[定貨紏]  
　　傅鴻昌前向　客顧文俊朱賢康陳竹賢魏耀江等承定麵粉尙未出貨日前傅忽回甬被各掮客在船截住以有心逃匿等詞扭至南市總工程局移送法廨訊究傳以在船失去珠表鈔票等物互相訐控聶司馬以傅所控失物查無憑據不予准理惟顧等不應上船拔人着各罰洋五元所有顧等同控定貨不出一案復於前日集訊旋有蔡裕生徐壽泉役案附　傅鴻生亦定麵粉各四千包延約不出傅供上月間曾備銀一千五百八十五兩往華興公司出貨因無貨可交是以未出至蔡徐二人之貨並未定過蔡徐同供成單上寫明安泰昌及傅芝記字樣傅芝記係傅之兄弟同在安泰祥經營生意豈能諉為不知判傅交保候查明是否曾往華興出過定貨再行被奪 
[領回逃安]  
　　丁根生控妾丁高氏私逃來申一案由廨判氏收押着丁交出身據再行核斷前日丁將高氏在天津妓院時之贖身據呈案驗明判氏交丁具領完案 
[拐案延宕]  
　　陳聚昌陳益生將湖北婦人張馬氏串拐來申託英界華稱閃玉爾担保　入陳氏妓院為娼由本夫張裕坤控奉公堂提訊　閃交出陳聚昌訊核在案昨日英探又將閃玉　送　據供陳聚昌在鈞和兵輪當差因該船現不在滬未能交案判閃仍由英探帶回候函請鈞和管帶交案再核　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇各屬勸學所教育會聯合會議决案]  
　　一件　教育總會交議案一勸學所教育會宜就部章所定事項各就本地方情形酌量分任分途進行（參觀教育法令研究會第一次報告） 
（甲）勸學所重在規畫小學之設置與地方自治公所協力進行其辦學之經費定為由自治公所負擔（其舊由勸學所經理之學欵應就經費之來源按學堂之程度區域之範圍支配確定俟廳州縣自治公所成立交由該議事會議决分別移交） 
（予）定公立初等小學堂之經費為城鎭鄉自治公所之負擔公立高等小學堂之經費由廳州縣自治公所酌量初等小學兒童之多寡而定其負擔其舊時之兩等合設者視就學者之區域範圍而定其負擔（如城區域所設之兩等小學而不能收鎭鄉之兒童者即定為城自治之負擔其設有宿舍兼收鎭鄉兒童者卽定為廳州縣自治之負擔）右一項俟廳州縣自治公所成立後施行 
（丑）定城鎭穎勸學員由該自治公所推舉得勸學所總董之認可其公費由該自治公所支給之（其未能即行支給者由城鎭總董或鄉董兼任）每年於十一月以前該勸學員擬定來年學務之規畫交由該自治公所冬季議事會議决由勸學所及該自治公所隨時會查其成績 
（寅）城鎭鄉之學區應按照自治區域調查學齡兒童之數而分畫之得以一自治區域畫為多數學區城鎭分區者亦得於分區內功為數學區惟每一學區至少須籌設初等小學堂一所其學齡兒童不滿三十人者不得獨立為一學區 
右二項均於城鎭鄉自治公所成立之處旅行 
（卯）定簡易識字學墊專收已逾學齡之失學者（參觀教育法令研究會第三次報告及總會大會時議决案） 
（乙）教育會重在研究教育方法為勸學所之輔助并注意社會教育（予）本國教科方針（小學注重體育并注重生活教育社會注重公德）（丑）本省教育方針（以不背予項之方針為原則而注重農務工藝以屬立商業之根本） 
（寅）本地方教育方針（亦以不背予項之方針為原則而就本地方情形酌定其宜農宜工宜商為注重之點） 
二勸學所教育會應就地方習慣酌量財力設立單級教授練習所并指定城區域之公立初等小學堂為單級師範生實習教授之所 
予勸學所教育會合設一所（所與會素無畛域而財力相等者以合設為便） 
　　丑勸學所財力較充於教育會者由勸學所設立一所 
　　寅教育會財力較充於勸學所者由教育坐設立一所 
　　三勸學所宜按照教育會所研究之方針就本地方所宜籌設某項初等實業學堂 
　　予本地方荒地較多者宜注重農業 
　　丑本地方人口繁盛或無業之人較多者宜注重工業 
　　寅本地方鄰近商埠或天產物人造品較多者宜注重商業 
　　一件　句容教育會意見書 
　　大旨謂勸學所總董應與教育會會長同歸地方選舉現諮議局議决縣視學由教育會選舉案由撫台札復定為勸學所總董由教育會選舉廳州縣自治公所成立後一律改由自治公所選舉正在覆議中應俟諮議局議决呈請公布本會可暫緩議至教育會長應由會員選舉本為部章所規定原議教育全蜀字樣未曾劃清會員界限不便執行（未完） 
小說 
小廳說　 
[鸚鵡禪]  
　　琴宜負其美。　欲與畫中人一比研　乃曰。篷挪德與君之書。能俾妾一誦之否。亞蘭謂吾師好稱美其弟子。而於吾則期望尤深。卿欲讀其手函可俟異日。琴宜固請之。乃出以授琴宜。其信為法文。曰 
　　（上略）人不幸處　患之中。當益矯然自振。勿侷促如轅駒繫馬。為風塵所束縛。性情令活潑。志氣令發揚。然後時勢不能睏英雄。而英雄乃可以勝時勢。吾弟天資旣超倫軼羣。而專心苦學。又為人之所不能及卓然有成。固其宜也。然繪畫之事。不第以形似為貴。每作一畫。必當設身處。地心會其境。無徴不到。期於得其神妙。否則或馬不或骨。徒為紙上之畫。而非生功也。足下於畫。即景繪情。可謂至矣。竊慮有時猶未免矜持。粉痕黛色。僅午形似。他日汝茍復有所遇。其悉心體會。母自盡母過勞。古人言靜者多妙。抑其所謂靜者。乃天機澹然之謂。非若槁木枯枝。寂然不動而已。朱明戒節。努力加餐。不宣 
　　琴宜得書。立而誦之。不忍釋手。旋目注亞蘭謂曰。蓬挪德觀人。不務於外而務於內。其用心亦摯矣。然妾不願其言之中也。亞蘭日彼之所言。容有之矣。僕深惡夫皮相天下士者。夫人之知音。不必其知已之長。即知已之短。亦知音也 
　　斯時亞蘭舊愁新愁一齊并至。言已。默默不復語。琴宜與之比肩而行。不能揣知其胸臆間。果作何電念。獨輾轉於心。久之。卒然部曰。以妾之不智君亦肯幸教之耶。亞蘭曰。卿之所謂。啓益良多。茍能相聚研究。則胸中邱壑。庶乎意到便成。固所望耳琴宜乃莞爾而笑謂吾父亦素善是術。嘗為華多及各雅二人（皆著名畫師）作畫序。載於十九世紀報紙中。時有長 
 
 

Page 27

 
 
官在戰務中閱之。勿善焉。語吾父曰。玩物喪志。大丈夫不。能紀功竹帛。立表國門之上。而乃附其名於美術社會之中。使千載後人之論之者。曰此亦一畫術士也。是亦不幸之事矣。吾父嘗　誦其言。妾故猶憶之矣。曰卿父所論。固不刋之言。吾嘗喜而讀之。彼門外者。豈足以語於斯耶 
國外新聞 
[輪船互撞消息]  
　　初六日倫敦電云來往鈕海文及地愛浦之開萊爾汽船白利頓號與德國五枝桅桿航船泊納生號（世界最大之航船載重五千零八十一噸）互撞白利頓號載有搭客九十人大受損傷幸尙能駛回港內安然下椗泊納生號則漂至杜佛附近之某巖現尙無法施救 
[英船沉没慘聞]  
　　初六日倫敦電云寇地斯丹汽船由孟哲斯脫開往白斯拉於西十月二十號在斯西萊島海外六十英里之處沈沒該船載有搭客四十六人又女客三人得生者僅水手兩名　按白斯拉離波斯灣約五十英里寇地斯丹號為英國商船載重一千七百四十一噸 
[波斯廢王近狀]  
　　初六日倫敦電云波斯廢王穆哈默德愛利及其婦已離哇特薩廢王赴爾里維拉調養病體兩月再回哇特薩其婦則赴曼茄游歷 
[俄皇行止續聞]  
　　初五日栢靈電云俄皇已回華爾夫茄丹 
[英法互易土地]  
　　初五日柏靈電云英法兩國目下正在磋議互易領土問題法國擬將印度所有之領土兩方讓與英國 
[羅斯佛君受謗]  
　　九月二十六日華盛頓電云鈕約世界報近載有新聞大王海亞斯脫君來稿論說一篇攻詆羅斯佛君略謂羅斯佛君舉動輕浮毫無條理且因懷抱野心故其行事通往直前類多不近情理其於攻擊黨首一事未免過於利已意量亦狹共各黨之領袖巴恩斯君羅君之私敵也乃借故去之而推引羅脫君以代其任羅固上議院議員因與羅君友好故也（以上譯字林報） 
[羅斯佛君被控]  
　　初七日紐約電云康萊克的克脫高等過失裁判所總長民政黨康萊克的克脫州候選總督裴爾特溫君控告羅斯佛毀壞名譽之罪蓋羅君詆其為無資格之裁判長也 
[西十月英國貿易情形]  
　　初七日倫敦電云西十月英國貿易報告入口貨增至英金五百四十萬零五千九百三十六磅出口貨增至英金三百七十六萬零四百五十四磅入口貨所增者以棉花居多出口貨所增者以棉花及羊毛製造品居多 
[英皇加冕期已定]  
　　初七日倫敦電云倫敦官報宣載英皇加冕之禮定於一九一一年六貕二十二號舉行 
[英政府提議减輕電費]  
　　初六晶柏靈電云英政府曾向德國提議請於一九一四年巴黎海電公會開議時合倡將歐洲並英國殖民地及遠東來往電報之價一律减輕 
[土耳其借欵合同簽押]  
　　初六日析靈電云德國與土耳其所訂借欵合同計借英金十一兆磅以四釐起息現已簽押目下已預付英金六兆磅 
[德國巡洋艦出險]  
　　初六日栢靈電云德國巡洋艦洛爾萊號前在萊扶派克托斯附近擱淺現已出險（以上譯文滙報） 
來件 
[法公堂罰欵收付清單]  
　　法公堂自一千九百十年正貕起至六月底止共收罰欵洋二千三百九十六元零二分　付公堂上半年六個貕費用洋二千五百十元零五角五分　付廣慈醫院治押犯病醫　飯食洋五百九十五元五角　付安徽水灾振捐洋五十元　付探夥至寗波提案川資洋十八元九角　付探夥至蘇州提案川資洋六元三角　付扛運偽土掘地埋棄小工洋十元　付捕頭　賞巡捕洋十元　付探夥送賊過浦東費洋四角　付探夥送刕犯往寗波輪船房飯洋四元三角　付探夥送拐犯幼孩至漢口盤費洋三十元四角　付探夥送拐犯至漢口川資洋二十六元九角　付賞安南　因案受傷洋十元　以上共付洋三千二百七十三元二角五分　除收透付洋八百七十七元二角二分（即在備用欽內取用）現共存備用洋一千四百五十四元零三分 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
