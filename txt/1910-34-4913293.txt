# 1910 - 34 - 4913293

 

Page 1

 
 
   
 
 

Page 2

 
 
[本館廣告]  
　　本報自明日起年節停刊明歲新正初四日出報特此布告并辭年安本館同人謹啟 
上諭 
　　監國攝政王鈐章十二月二十五日内閣奉 
　　上諭吏部奏遵議處分一摺安徽巡撫朱家寳應得降一級調用私 
 
 
 

Page 3

 
 
罪處分著加恩改爲降一級留任欽此 
　　上諭甘肅凉道員缺着張毅補授欽此軍機大臣署名奕劻世續鹿傳霖那桐戴鴻慈 
[宮門抄]  
　　十二月廿五日召見軍機倫貝子那玅幹嚕扎布福海交旨 
　　十六日軍機大臣欽奉 
　　諭旨劉廷琛奏假期届滿病仍未痊懇請開缺一摺大學堂總監督劉廷琛著賞假一個月毋庸開缺欽此 
　　十七日軍機大臣欽奉 
　　諭旨慶親王奕劻面奏職任繁重難以兼顧懇請開去管理陸軍貴胄學堂之差等語著如所請俾稍節勞以示優眷著派貝勒載潤會同陸軍部管理陸軍貴胄學堂事務欽此又奉 
　　諭旨變通旗制處會奏遵議歸化城副都統三多奏變通旗制應多立手工學校專設勸業銀行一摺又奏議覆東三省總督錫良奏奉省旗官出缺不補逐漸變通一片又奏議覆内閣侍讀學士延昌奏請設變通旗制處諮議官一片均著依議欽此又奉 
　　諭旨農工商部奏遵擬勸業富籤公債票試辦章程開單呈覽一摺著即緩辦欽此奉 
　　諭旨農工商部奏遵章預籌次年農工商政實行辦法一摺又奏憲政編　館愿 
單所開應行酌核理定各節已量爲變通亟爲籌辦一片均著憲政編食館知道欽此奉 
　　諭旨郵傳巡奏擬訂船路電郵四政專律並開辦大槪情形一摺著依議又奏核覆黑龍江鐵路交涉局報一片知道了欽此又奉 
　　諭旨郵傳部奏遵章預陳次年籌備實情一摺著憲政編　館知道欽此又奉 
　　諭旨給事中張世培奏税關經徴本課積獘太深請旨飭下度支部專派監督核實徴収一摺著度支部議奏欽此又奉 
　　諭旨給事中張世培奏新出小學敎科善本甚少請飭學部嚴行釐訂並愼編模範善本一摺著學部知道欽此 
　　十八日軍機大臣欽奉 
　　諭旨御史蕭丙炎奏各省徴收丁漕未能持平辦理請通飭嚴加整頓一摺著度支部議奏欽此 
論説 
[論今年上海巿面不振之原因]  
　　歲云暮矣。人事闌珊。轉瞬又將一歲矣。記者靜坐一室。難逝者之如斯感白駒之過隙回憶一年内之景象。直一大夢耳。外觀列强之耽耽虎視。併力經營。内觀政府之舉動從容。盡情塗飾。下至個人小已之紛紛擾擾。一入於競爭勢力圈内如飛蛾草蟲之營營逐逐。而卒無以自拔。無一不可以幻景目之。可悲亦可憐。雖然。後壁不可打破達觀時亦誤人。記者不願人入於壓世主義。而淡其競爭權利思想。惟望各界赴全力於正當之營業。而發揮其圖强獨立之精神。勿逐十一之末。勿貪目前之利。規久遠而圖宏大。庶乎其可已。卽以商務一事言之。滬上各商家。非不盡力經營也非不集合團體也。非不一時稱盛也。而巿面之一蹶不振。萎恭蕭索。至於如此。其何以哉。記者不能無慨 
　　上海一地。扼江海之要衝。握交通之樞紐。數十年來。商務之盛。爲全國冠。舉全國各埠之商業。胥視上海商業之盛衰爲轉移。卽世界通商各國。亦多與上海有互受影響之關係。蓋其在商業界上所佔位置之重要。自開埠以來而已然矣。入其巿。百貨駢列商賈競設店肆。考其内容。獲利之大者。捆載而去。小者負篋而歸。此固　人目覩之情形也。乃自去年秋冬間。巿面疊遭恐慌以來。上海商業頓形衰落統觀本年一年内之商况。百物遲滯氣象頺薾卽素稱興盛之區。房屋且十空二三。其間免强開設者亦有難以支持之勢。下此者勿論焉。夫以素所著名之大商塲。而忽焉至此一似自去歲大病後元氣尚。未恢復者然是豈主持上海商務者所及料哉 
　　説者謂去年巿面之恐慌。自得滬道撥欵接濟後。而銀根稍稍活動矣。銀根鬆則輸轉便而商家易於立足矣自嚴禁賣空買空後而奸　稍稍斂迹矣。賣　買空盤絶。則正當之營業自固。而商業易谥發達矣。果爾。則上海商務之轉衰而爲盛。轉危而爲安。宜若易易。何竟一蹶不振　至此耶。曰是有故 
　　商業凋敝而陷於競爭旋渦也。非驟能一落千丈者也。必由之以漸。商業興盛而厠足於競爭之舞台也。亦非一躍而登者也。必由之以漸。上海商業陷於跌落之原因。非一日矣。至去年而始呈其現象。一由於近數年來金磅日高先零日跌。百物日貴内地銅元充斥。民力日疲。而商人遂無利可獲。一由於洋貨業之分散洋貨爲上海商業之大宗。庚子以後。洋商在天津牛莊等各口岸。設立分行直接交易。上海銷路遂爲之頓减。此猶顯而易見者也。其最爲我局外人不易覺察者。則以前兩年上海數十百家之洋行式老夫。爲擴張營業計。極力招徠。而各洋貨之店舖。往往惑於花樣之新。貨價之巧。遂不問銷數之多寡。供求之當否。冒萬險而極力定貨於是貨物。擁積銷數之减少於進數。供給之超過於需求。不啻數倍。而商人遂有分而不化之病。運掉因以不靈。加之銀根一緊。商情乃突陷於危險之境。試觀去年定貨不出之案。不知凡幾。其原因蓋在於此。今年各商家。則鑒於前此受病之原因。不敢放其冒險之手段。一切經營生業。事事縮小。非特洋貨業然卽他營業亦以受其影響。而不敢放手大做。營業之 
 
 

Page 4

 
 
志願旣小。則力弱。而生意不旺。故今年商家雖無突然之大恐慌。銀根雖不致萬分緊急。而巿面已因此蕭索萎恭而不堪問矣。由是言之。今年巿面之不振。雖謂承去年之敝可也。嗚呼。今歲已矣。記者敢以望之明歲滬上各商家有挽救巿面之責者 
專電 
[電一（北京）]  
　　某御史奏藏事日急聨豫温宗堯徒事張皇無振作意請另簡大員前往整頓原摺留中 
[電二（北京）]  
　　鐵尚書病仍未痊擬再請開缺廕昌有升授陸軍部尚書之望 
[電三（北京）]  
　　洵貝勒調魏瀚隨辦海軍事宜 
[電四（北京）]  
　　粤督袁奏調曹鋭赴粤辦理編練陸軍事務 
[電五（北京）]  
　　御史趙熙參大臣苟要世譽貽累君父摺聞係樞臣授意 
[電六（北京）]  
　　國會請願各代表决議於明春再行上書 
[電七（北京）]  
　　陸軍部議定陜西陸軍中學准明夏開辦 
[電八（北京）]  
　　學部議定法律館畢業學員祇奬花樣不得過班 
[電九（倫敦）]  
　　赫德本定西歷四月間回華今因病重恐須改期 
[電十（倫敦）]  
　　英司丹達報云中美政府預允日本略沾錦齊鐵道借欵利益井允其承辦材料惟日本不得自行要索此權 
　　按倫敦兩電係字林報所轉 
緊要新聞一 
[監國注意滿洲鐵路中立策北京]  
　　聞鹽國攝政王因列强對於滿洲鐵路中立問題多持異議與我國主權關係甚鉅日前特向各軍機大臣詳詢一切並飭預籌對付之策各軍機退值後隨卽密電駐英美日俄四欽使飭其詳細調查各該政府對於此事之實在情形迅速密報 
[英美兩使調停澳界交涉北京]  
　　澳門劃界問題葡專使屢次向外部催促從速開議措詞極爲强硬而外務部亦以上奉朝廷嚴命力持主權下有全粤紳商之懇求土地權利决不甘讓外人故亦守定宗旨預備力爭現聞外交界消息英美兩使曾於日昨謁見那梁兩大臣願担任兩方面之調停惟已否允認須俟詳探 
[國會請願之殘照北京]  
　　請開國會代表到京後聞魯撫孫寳琦奉撫程德全吉撫陳昭常粤督袁樹勳直督陳䕫龍及出使各國大臣等均電致政府請從輿論速開國會十七日某某兩省督撫尚有電致政府略云此次請願速開國會旗漢一體乞從輿論請旨宣佈召集國會年限以符民望云云 
　　八旗國會請願書由文君等七十餘人簽名於十八日呈遞大致謂國事日非皇室諸多危險皇室危則八旂皆危並咎政府諸公無一𤍽心愛國提倡國會者要求年限亦係宣統二年并聞此書上後如無效果亦擬繼續要求 
[銅官山礦將以五萬磅了結北京]  
　　銅官山廢約一事前經外部咨照駐英李欽使擬比照臨城煤礦作爲華洋合辦嗣經皖人力爭乃議及廢約刻由外務部電商李使擬與凱約翰五萬磅作爲了結聞尚擬略加始能允許然數目亦相去不遠大約不日可望議結矣 
[旅京鄂人挽回借欵詳情北京]  
　　湖北旅京各員十三日在湖廣會館會議呈請都察院代奏挽回借欵各節已誌前報茲聞已於十六日早十二鐘由大清銀行副監督黎大均京卿率領全體京官前往都察院呈遞 
　　聞十五日劉廉訪見徐尚書商談一小時許已允代爲設法挽回十六日代表宓君丹墀張君亞農同謁尚書又痛陳鄂欵之確實借債之大害聲淚俱下徐尚心爲之動當已面允貴省須切實籌欵吾始有詞力拒外債 
 
 

Page 5

 
 
决不游移張君亞農當卽含淚伏地叩頭謝徐尚書栽培之恩聞張君自謂此膝不爲人屈久矣今爲湖北存亡天下安危得徐尚書面許拒債商辦安得不屈一膝云 
　　次日劉心源宓丹墀二君又謁郵傳部堂官要求拒欵語極直切宓君邺忠告徐尚書勿輕信小人之言致壞路政等語聞宓君所指爲小人者卽力主借欵之郵部參議上行走湖北候補知府王某云 
　　郵傳部徐尚書因湖北鐵路代表此次來京請求不借外欵其志甚堅業與度支部尚書澤公會同派定黎京卿大鈞赴鄂調查欵項前日徐尚書與該省代表唔談謂該路欵項如已籌備應將此欵交度支部代收查驗以資核辦 
　　鄂路代表第二次上郵部公呈云爲鄂路不借外債請歸商辦一案公懇速賜批准事職等待命已二十餘日矣未覩明諭不勝惶惑夫借債則百害而無一利不借債則有利而且遠害久在鈞部洞鑒之中况籌有的欵無須借債不爲背理遵照部章組織公司不爲背法債之可借與否商之能辦與否不難一言而决遲久不發殊難索解年關伊邇持命無期驚讀鄉函指摘髮竪伏祈鈞部俯順輿情速予批准不惟職等感德無旣卽全楚亦庇仁人之惠矣謹呈 
　　湖北旅皖同人致鄂路代表電稱皖分會十五日成立設在藩庫廳内又湖北電報札觀察鳳池認鐵路優先股七萬元普通股五萬元此外沙巿股欵已有百萬以上 
[學部頒布初等小學課本北京]  
　　學部奏竊查本年閏二月二十八日臣部具奏分年籌備事宜單内本年應頒布初等小學章程分爲完全科簡易科兩種先後奉旨依議欽此當初等小學課程未改以前臣部圖書局所編各書皆遵照舊章所定鐘點從事編纂計至本年三月已成書者修身敎科敎授書十二册國文敎科敎授書十二册算學敎科書四册自新章奏定以後年限旣有完全簡易之殊學科亦有必修隨意之别課程雖較前爲簡種類則視昔爲多因之應用課本不能不有所增益臣等督率編纂各員昕夕從事已編者照章修補未編者勒限趕辦至八月底大略編齊總計初等小學完全科修身敎科敎授書十二册簡易科修身敎科敎授書六册完全科國文敎科敎授書二十册算學敎授書敎授細案十册珠算敎科敎授書八册手工圖畫體操三種敎科書共三十七册通共成書九十三册臣等悉心校閲幾經簽改然後陸續付印於十二月初五十二月十五兩次頒布各省現已一律完竣臣等竊維初等小學古人所謂蒙養之基而近世立憲國所謂國民敎育視之尤重者也其中修身國文兩門尤貴有一定之宗旨臣部從事編算之初已奉先朝立憲明諭當經再三審度旣思保存我數千年立國之精神又期脗合近世敎育國民之主義其第一二册專取眼前事物俾七八歲之兒童易於領情三四册以後多採古人嘉言懿行及立憲國民所必須通曉者以資啟發而瀹新知至敎授法則采取各國新法用期便利惟是敎育原理至爲精微臣部編纂人員未必盡富於經驗每纂一書往往易稿十數而廢棄不用者亦所恒有明知事屬創始難饜天下學者之望然凡事先有始基乃能徐求進步臣部前奏分年籌備單内有每年改正各種敎科書一條此後臣等惟當集思廣益隨時修改務求完善以仰副朝廷興學育才之至意至高等小學各敎科書現亦分飭赶緊編輯以期無誤明年頒布期限十二月十七日奉旨知道 
[籌設各省漁業公司水産學校北京]  
　　農工商部奏竊查臣部於本年閏二月間具奏分年籌備事宜一摺單開第二年通飭各省籌設漁業公司水産學校等語誠以中國漁業肇興前古自結繩創制佃漁並傳表海稱雄漁鹽同擅其制已有可稽近世國際交涉各國皆以領海捕魚權載入公法蓋漁界所在卽海權所關其餘巡緝税捐之制醃製網捕之法尤應逐爲條畫以期共保利權臣部有鑒於此爰於光緒三十年間採取頭等顧問官翰林院修撰張謇條議咨會沿江沿海各省督撫合力籌辦七省漁業旋經前兩江總督臣周馥奏設江浙漁業公司三十一年十一月又經臣部奏派大員兼充該公司監督以資董率比年以來江蘇則設有吳淞水産學校山東亦設有煙台水産小學校其餘各省或撥欵補助或訂章試辦卽如𤍽河奉天亦各招商試開魚泡立禁裁革牙行上年美國開辦萬國漁業賽會直隷江蘇兩省均經派員赴會是漁業一端固已樹有基礎惟茲事體大非廣設公司無由厚集其力非多建學校奚以預儲其才擬由臣部通行沿江沿海各省將軍督撫各就地方情形量力興辦或籌撥官欵或招集商股已設者再事推廣未設者亟與經營迅將擬定辦法及辦理情形分别咨報臣部隨時考核以覘實效用副朝廷振興實業籌備要政之至意十二月十三日奉旨知道 
[西報譯要]  
　　奉天英領反對閉糴字林報載二十四日北京電云北京政府擬命 
 
 

Page 6

 
 
東督禁止豆榖由滿州出口旋經駐奉英總領事抗議謂禁止運豆之舉實屬違背條約規定之欵故中政府復明白宣布謂豆料出口並不禁阻至禁止不榖出口則限一月後實行惟今年秋收旣爲雨水所損而車運之路復有阻礙外間所定之榖猶存樍未經交清一月之限大約尚須延長也 
　　安重根案之近狀念四日捷報云行剌伊籐公爵一案高麗愛國會前曾延請上海陶格拉斯律師爲被告安重根辯護卽經日本官員承認並許預行通告開審日期以便陶君束裝赴旅辦理此事不意星期三日晨間陶君忽接旅順來電謂該案定期本月七號（華歷十二月念八日）開審查來往上海旅順之船目下僅有一艘日本固已明知該船須本月六號始能啟行萬難赶及故陶君卽發電向日員抗議並請展期審訊旋接覆電謂前准陶君爲被告辯護之議業已註銷陶君乃復發電聲明卽不能躬自爲該犯辯護亦須准其設法察視該犯如何經人辯護電發之後杳然無覆惟聞陶君現已竭力籌畫使該犯得公正之處待蓋陶君對於該犯所受之處待不能全行滿意云二十五日文滙報云陶格拉斯君現擬於明日晚間乘神户丸郵船前赴大連辦理安重根之案 
[京師近事]  
　　攝政王與樞臣迭次會議開赦戊戍黨禁已誌前報前日攝政王在三所又與各軍機大臣密議此事王謂國事日迫非登用新進不足以救危亡今旣詢謀僉同自應早頒明詔慶邸當時甚表同情各軍機亦無異議攝政王又謂明年正月初一日降旨如何各軍機亦皆首肯 
　　禁衛軍經費前經度支部擬撥頤和園歲取及崇文門税項等欵提充咨行各省查照在案惟現查不敷之欵尚巨經部妥議擬由各省鹽斤價内湊撥足數共二百一十萬兩作爲該軍經費現已咨行各省一體遵照 
　　軍諮處因各省陸軍叅謀官一差向歸各該省督練公所會商陸軍部派人充補茲查該叅謀官今由本處派人充補似與陸軍部等不相干涉當經濤朗二貝勒擬定嗣後參謀官遇有缺出一面由軍議處派人一面仍由各該省督練公所札委其該參謀官之履歷仍報陸軍部存案用備查考現已轉咨陸軍部及各省督練公所遵照 
　　駐紥保陽陸軍第三鎭自調延吉廳已届三年例應回鎭退伍前月陸軍部軍諮處商准明正調回現東督錫制軍以邊務吃緊新軍未成電請陸軍部暫留延吉以固邊圉 
　　日前欽天監呈遞封奏一件探其内容係奏陳西方彗星出現緯綫度數並稱環球各國天文家皆以此象爲天理自然之數其　異之説毫無根據云 
　　留學日本海陸軍兼測繪生監督吳少川氏本年秋間甫赴東接差任事繼因各事掣肘内外受制而學生之要求增費銀行之迫促還資京部及某某兩處又未能及時應付是以憂勞成疾已于日前回華並聞在陸軍部海軍處軍諮處呈請騐病婉禀辭差 
　　翰林院編修景褑前上條奏請於各部院一體設立籌備憲政處以期憲政之施行現經憲政編查館議覆照准日内卽行出奏 
時評 
[各界之結束]  
　　官界則封印也。學界則放假也。軍界則停操也。商界則結帳也農工兩界則舍耒而嬉輟業以歸也此年年循例之結束也。然今年官界之封印。則道賀依然。學界之放假。軍界之停操。則嬉戲依然。而惟商界之往來不免有恐慌之象。農工兩界之生計且時聞愁歎之聲 
　　夫官學軍界。分利之人也。農工商界生利之人也分利之人不知稼穡之艱難。宜無與於經濟之贏縮也。生利之人身陷困苦之悲境。勢不能無米而炊也。是故日復一日年不如年非注意於生利之一途。必不能得結束之良果也 
[報界之結束]  
　　報紙者。合官學軍農工商各界之事。而羅列一紙之中。以貢獻於一般之社會。或褒或貶。無用心焉。知我罪我匪敢辭焉惟恨耳目或有不廣。見識容有未到。則仍賴於官學軍農工商各界之有以敎之者也 
　　今官學軍農工商各界積終歲之勤勞得閒暇之數日正宜享其家庭笑語之樂。或無暇於評判黑白之事則本報亦將循例結束。俟諸君子蓄養精神。發揚蹈勵。再相見於明年之新年焉 
 
 

Page 7

 
 
   
 
 

Page 8

 
 
   
 
 

Page 9

 
 
[巴黎製藥公司靈藥治世普天通行]  
[輕瀉含貴林]  
醫治傷風咳喇𠻳頭痛發熱一日即愈屢試屢驗 
[巴德醫生止爛止痛藥油]  
耑治刀傷火傷跌打捐傷並一切皮外瘡疾痛不可忍者將此油搽上立見奇效 
[柏蘇療痔藥膏]  
專治各種痔疾其用法極便而效力最速有於十四日之中醫愈最惡痔疾之能 
經理處上海仁記路二號文達羅洋行 
[月月紅月月紅]  
婦女經水月有定期故名月經然世間婦女往往因多勞善憂肝　内傷致血液輪　失其常度顚倒經期或一月數至或累月不至信水不信紅潮不紅婦人患此不但生育維艱而血崩乾血諸症踵之而起性命亦慮不保此月月紅功效最靈旺血補元平肝消　清凈瘀血胎前產後均　餌服每瓶一元每打十元主治效能 
如白帶白淫經閉血枯或數月一潮或不足一月或滴漏不息或經痛經冷瘀血内積腹脹氣塊等症若不急治日久必乾血癆症受胎尤難此月月紅功效極速無論新舊諸症連服一二月必可消除定能血氣充足永無經期錯亂之患如經已調而身體尙未復元者可常服女界寶如日常大便滋潤者可服自來血以補血如大便燥積者宜常服月月紅或女界寶彼此相輔而行如能體質壯健子宮完全得子極易受孕停服每飯後可服一二丸開水送下日服三次上海五洲大藥房經售 
[上海滙豐銀行及虹口分行告白]  
啓者本行收足資本洋一千五百萬元公積英金值洋一千五百萬元又銀洋一千五百廿五萬元共合洋三千零二十五萬元另議定備用股本洋一千五百萬元總行開設在香港分行在倫敦厦門暹邏包帶惟亞孟買加接吉打古隆北廣東福州德國漢口神戶古喇喇伯長崎意陸伊羅法國買拉夾呂宋紐約檳榔晏貢西貢舊金山新加坡蘇拉巴亞天津北京横濱其上海行與各商往來暫存本行之銀洋每日結帳者其息長年二厘存至二十萬兩爲止存一年者其息照長年四厘算存六個月者其息照長年三厘半算存三個月者其息照長年二厘半算凡現下所執五厘息一年期存單滿期轉新單者仍照五厘息算代付本埠匯票並辦理銀行一切應辦事宜匯票可匯至倫敦歐州印度舊金山美國中國東洋等處大通商碼頭特此佈聞 
宣統元年十一月初四日 
 
 

Page 10

 
 
緊要新聞二 
[江督奏請改設江蘇通志局南京]  
　　江督張人駿會同護蘇撫陸鐘琦奏稱竊維各省之有通志爲一省疆域山川典章風俗沿革之所在其事至重洵爲必不可少之書江南通志初成於康熙二十三年重修於乾隆元年迄今埀一百七十餘年未經修輯以江淮重鎭之地聲名文物之邦而志乘久付闕如甚憾事也百餘年來更歷乾嘉道咸同光六朝之久應紀之大經大政固已書不勝書高廟南巡蠲租賜復一切仁施盛典允宜備登簡册咸豐軍興以後髮逆踞金陵爲僞都實與軍事相終始各國相繼通商立約南洋又爲交涉總滙之樞機加以近年百度維新舉凡官　學校財賦軍政輪路郵電租界商埠或爲舊制之所無或已全改舊法更章損益端緒繁多釐訂纂修幾同創始實非賡續成書搜遺補闕者所可同日而語是修志難而今日修江南之志則尤難然及今不修以後益難措手臣人駿初蒞是邦卽懷斯志政務倥偬未暇兼及茲查江寗省城向有江楚編譯官書局一所係光緒二十七年前督臣劉坤一與前湖廣督臣張之洞會同創設專譯東西敎科書以備學堂應用善本難得成書寥寥糜費鮮功爲時詬病臣等現與司道商酌擬將江楚編譯局裁撤改爲江蘇通志局專修志書延聘在籍四品卿銜翰林院編修繆荃孫爲總纂其分纂以下各員紳愼選通儒宿學明達治體諳習掌故者分别委充勿任冗濫先由總纂等審定凡例舉其大綱别類分門逐加註説一面徴集府州縣志書並廣搜官書及私家著述以資叅核分投派紳採訪以廣見聞上繼乾隆丙辰下訖光緒戊申悉爲編入所需經費先就編譯局原有之欵供支不敷另行籌補臣等仍當隨時督率在局諸紳悉心編纂務期决擇精審紀載詳明他日成書裒然成帙山川要塞披圖而瞭如指掌典章制度開卷而燦若列眉於以上窺列聖鴻謨駿烈之昭埀下備闔省官紳士林之考鏡信今傳後蔚成鉅觀豈不懿歟十二月十六日奉硃批著照所請學部知道 
[蘇屬官紳商議遴選管理員紀要蘇州]  
　　蘇紳張履謙潘祖謙尢先甲倪開鼎等以迭接藩司照會會同商會選舉資政院納税多額議員並管理員一節當於日前在商會開議按照資政院選舉章程悉心研究以第七條每届互選應設互選管理員掌調查互選人並管理投票開票檢票等事宜由互選監督會同該省商務總會總理協理遴選相當人員詳請本省督撫派充等語是互選監督指第六條之布政使言本條會同云云似應布政使主政會同總商會總理協理爲宜按江蘇全省卽蘇藩屬連上海通崇海已有三總商會蘇商會總協理卽會同遴選權亦只三分之一此項管理員應請蘇藩憲酌量選定會同各總商會詳請督撫派充庶於定章不背緣選舉關係至重管理員亦無合宜之人堪以荐舉昨已函復樊方伯察核矣又聞樊方伯接函後昨又親與各紳商議擬荐舉盧崙二太守爲管理員方伯意猶未慊現聞各紳擬函告上海總商會酌議俟得復後再行核辦 
[蘇撫派員查究抑短洋價蘇州]  
　　宜荆兩縣優附生朱輪等以該縣等徴收漕銀現將洋價任意抑勒且不收受銅元昨特具禀撫憲查禁各情茲奉陸中丞批云糧櫃洋價應按照當牌核算定章不准抑勒龍元銅元同是國家制幣尤無任意挑剔槪予擯絶不收之理所禀如果屬實成何政體希蘇藩司派員前往查明嚴禁員復 
[直隸紳民之國會熱天津]  
　　本月十三日直隸轉體假天津直自治研究總所會議要求國會事宜紳商學警軍報各界到會者二百餘人首由温君支英張君靜宜報告各省代表進京情形及直紳民全體繼續進行之方法次由衆會員討論辦事之手續公同議决事件有六（一）以直團體之名義直接上書請願（二）以直隷自治研究總所爲事務機關（三）公推温君支英賀君湘南蕭君佑卿王君松橋石君聘之劉君漸逵六人爲總幹事專任聨絡各州縣紳商士民謀進行之方法（四）以諮議局自治研究總所天津中國報館爲通信機關（五）致通告書於府廳州縣爲各方面之運動（六）俟簽名單到後再開臨時大會公舉代表到京請願通告書已由潘君雲巢起稿不日發表 
[煙濰鐵路之危狀山東]  
　　烟濰鐵路發起業經數年譯君宗灝等近因外勢日迫約同各界招募股份各節迭詳前報茲聞現在認定股份煙台約三百餘萬元黄縣一百餘萬元濟南青島二處約八十餘萬元旅京東人約五十餘萬元共計五百四十餘萬元各處附股者猶絡繹不絶甚爲踴躍揆其大勢明春定可動工不至仍如從前之無効故勘查路線者調查沿路地價者均已派定卽延聘工師購辦材料亦莫不安置妥帖此事在所必行乃招股總理孫君文山等忽接魯撫札飭謂諮議局擬承辦該路應請煙台各界帮同協理云云該總理接札後深爲不悦約齊各界會議僉謂該路股份吾輩已辦有端倪該局竟擬攬權想該局必人力財力兩方俱優吾輩何妨卽讓其權一任該局獨辦嗣後該路 
 
 

Page 11

 
 
之事吾輩置諸不問可也因此各界認股者聞斯消息皆紛紛向公司撤回股份孫君雖未允卽行撤股然已大有瓦解之象矣 
[浙撫與憲政館往來電]  
　　浙江調查局致憲政館電憲政編查館鈞鑒奉頒民政三十六表水量一項係用何種器具測算是否卽用日本通行之水量表又查三十三四年份浙省各屬雨暘册報僅列某日陰雨兩字樣並無量數應如何平均核計並乞電示遵辦調查局謹叩沁 
　　憲政館致浙撫電杭州撫台鑒據調查局沁電悉民政統計表内水量一格卽用日本水量表測算折合中國尺寸塡注惟三十三四兩年過期無從測算者可暫闕希飭遵憲政編查館江 
　　浙江調查局又致憲政館電憲政編查館鈞鑒奉頒財政第十六表土藥税第六十表官電局郵政局第八十三表國家銀行其内部事項非自行報告無從調查前已數次移詢土藥分局及官電局復稱奉總局示毋庸報告郵政局大清銀行亦在不復聞須俟總局總行之信方可照辦究竟此項表應否查塡並如何辦法務乞電示遵行調查局謹叩沁 
　　憲政館覆浙撫電杭州撫台鑒據調查局來沁電悉財政統計内藥税電局郵政銀行各表均由總局總行管理應卽由部直接查報該局無庸塡注餘卽赴速彚塡送館勿遲希飭遵憲政編查館魚 
分類新聞 
政界 
[閶胥門外另設裁判分廳蘇州]  
　　蘇省警務公所具禀撫憲請另設裁判分所等情奉護撫批云來牘閲悉各區違警人犯向以馬路及閶胥門外居其多數從前俱由各分局自行審理今旣在公所特設司法科專司裁判各區無審理之權而公所設在城内與馬路及閶胥門外相隔較遠若槪行解所裁判暮夜雨雪誠多不便所請在馬路分設裁判廳另行派員辦理將馬路及閶胥門外拿獲人犯就近俱解該分廳訊辦自應照准至馬路現成官房殊不易覔惟另牘請將馬路工程局歸併公所亦已批准照辦自應卽將馬路工程局房屋撥歸公所以設分廳除行農工商務局外希卽查照辦理 
[移復度量權衡現行辦法蘇州]  
　　蘇垣商務總會前因迭准農工商部曁藩司移會調查度量權衡現行辦法各情現由該會移復略謂查籌辦度量權衡一案屢經敝會集議數十次僉謂逐漸改良務必折衷至當自非調查明確不足以收劃一卽使酌留一器亦必無礙商情茲經敝會調查省垣習用度類以裁尺木尺爲居多木尺以裁尺八寸爲一尺然裁尺亦微有參差經敝會調查裁尺之通用者名曰蘇尺蘇尺九寸一分三釐合營造尺一尺似宜酌留九寸一分三釐之蘇尺爲準量類統名楓斛比較漕斛爲一石與九斗八升之比然楓斛之大小亦不等有小於漕斛者有大於漕斛者似宜酌留九斗八升之楓斛爲準權衡類中如平類雖有庫平善後局牙釐局平湘平漕平等名目而省垣通用者均係漕平似宜酌留漕平以之合算至稱之一類複雜甚多要各自成習慣或小於天平稱或大於天平稱要皆以價值遷就獨公堂鹽稱以十三兩弱爲一斤小民不無煩言蓋鹽價有一定價不足則以稱遷就之此則與各商家所用或小或大之稱以價遷就者適成一反比例然準諸省垣通用者則仍以天平十六兩稱爲最準相應列表備文移復以便核議 
[青浦庫房抑短洋價松江]  
　　本年青浦縣境各農田因稍受蟲荒收成歉薄現届收漕之際該縣庫房竟將洋價每元照巿抑短錢一百二十文（巿價一千二百六十文庫價一千一百四十文）龍洋銅元更拒而不納並聞逼近歲底之四五日内櫃收洋價尚須逐漸縮短該縣貧民將何以堪此耶 
軍界 
[長淮水師弋獲巨匪安徽]  
　　長淮水師前營管帶王煥成前次巡緝河防在鳳台縣境探悉漏網巨匪水長虫匿跡該縣某鄉鎭當督同弁勇將該匪誘至飯店拿獲捆送鳳台縣收審並賞給弁勇五十千文以資鼓勵刻該營統領沈副將振慶已禀報撫憲查核矣 
[陸軍官長之兇燄湖南]  
　　會同縣洪江地方月前有雲南陸軍標統李某管帶竇某乘坐官船在該處經過適洪江土税局大河卡黄委員率帶巡丁上船查騐被竇管帶喝令所帶兵役出爲叢毆黄委員及巡丁均受傷甚重當卽報官相騐現在尚未了結 
學務 
[報告省城區學情形南昌]  
　　江西視學員調查省會城廂内外各區學情形略稱城内東一區兩等小學堂内設講堂四高等甲乙兩班甲班生十九名乙班生二十三名初等甲乙丙丁四班甲班生二十三名乙班生二十二名丙班生十八名丁班生二十五名敎員八人音樂手工敎員各一人與東南各區學共同聘訂查該堂適居城中繁庶之區學生往來稱便故較各區爲多本年測繪學堂招考本堂高等生錄取五名各敎員敎授均能勤奮故形式精神尤爲區學之冠 
[蘇垣各學堂畢業彚誌蘇州]  
　　鎭江京口八旗中學堂各生已届畢業之期業經由堂禀奉蘇提學樊文宗飭傳各該生來省卽在存古學堂内於十二月念一二三等日由學司親臨復試分别等第核給文憑蘇省新橋巷鐵路學堂各生已届三年畢業蘇提學樊文宗於念二日親臨該堂宣布訓詞分别給憑又簡易識字塾師補習所已届三個月畢 
 
 

Page 12

 
 
業亦經文宗於二十二日分别發給証書　蘇省英文專修館奉文停辦經提學司飭令該館校長徐嘉彦大令卽於十二月念二日停辦並經文宗委留徐天令在館辦理未盡事宜 
實業 
[派員調查海塘植物浙江]  
　　浙省海塘綿亘數百里向不栽種植物自增中丞任事後三次親勘力求改良並納某紳條呈沿塘備土槪栽植物而尤以黑松爲最宜卽經札飭勸業道會同核議去後續經董觀察前往沿海各處週歷查勘决擬於宣統二年春開始栽植昨特遴委勸業公所農務科員陳簋候補巡棆朱秉琛二君尅日分赴沿海錢江土備塘明淅調查土宜預備佈種略稱錢塘江一帶各堡石塘後之土備塘前經本道勘得尚有餘地可以種植惟是項餘地大小廣狹旣有不同其或含養淡或尚鹵斥又有不同亟當調查土宜俾便研穷種植合札該員等卽日會同前赴錢江一帶妥爲調查隨時報告 
[催運物産會陳賽物品蘇州]  
　　蘇府何太守日前接江督電文以南洋勸業會開期已迫所有各屬物産會賽品運至會塲後一切交付陳列裝飾等事極爲繁賾非兩月之久不能辦妥該會物品旣經審查務儘明年正月底運送到密切勿延誤等因當經何太守通知物産會事務所各員遵照辦理 
[詳辦林業敎員講習所武昌]  
　　湖北當道近年講求實業議廣設農工商小學以敎貧寒子弟惟此項敎員頗少專門入才故先後開辦農工商敎員講習所三區茲署學司齊文宗以森林之學亦爲富國要素特詳准鄂督在大貢院内組織林業敎員講習所招考中學以下畢業生百二十名肄業定于明春開辦其經費卽在學務公所撙節項下開支限一年半畢業分派各属擔任敎務 
[商錢局定期開股東會長沙]  
　　湖南商錢局自開幕以來已經年餘聞已稍有餘利現定於明年正月初十日開股東會考查上年營業出入銀錢各項帳册會議一切重要事宜現在備有入塲劵於本年發給股息時隨同發交各股東以便届期携劵到會 
雜記 
[盜發鄉賢墓記聞浙江]  
　　温州瑞安縣鄉賢孫太僕墓卜吉念五都雲封山頂葬已十餘年壙石堅固爲一邑冠不料本月初一夜突被盜發抛屍棺外附葬器物被刦一空次晨爲樵者瞥見馳報孫氏謁見邑尊朱大令親往履勘一面由孫氏後裔擇吉重葬迄今兼旬由縣懸示賞格限緝正兇尚未悉能否弋獲也聞該山左近於去年夏秋之際邑人唐林等姓先塋後先被盜慮報官拖累隠忍而罷致盜膽鴟張重演此次慘劇 
 [P取締客棧辦法蘇州> 
　　蘇垣警務公所汪總監以蘇城内外各路區内大小客棧不一往來人數旣多良莠不齊原定巡警條規令各棧主設立循環簿將寓客姓名年貌籍貫以及進出日期一一注明送區調换凡有形跡可疑之人均不准棧内容留等語乃日久玩生各客棧並不遵照辦理各分區亦復漫不加察致近來客棧聚賭窩娼谷留匪類之案時有所聞若不嚴定規則殊不足以防隠患而保治安爰訂管理規則十五條並循環簿表各式頒發各棧按照規則遵辦送區查核毋再隠匿揑飾致千重咎 
[照會善堂掩埋棺木蘇州]  
　　蘇垣警務公所汪總監以停柩不葬本干例禁前因行經盤門瑞光塔地方見有浮厝棺木當傳地保報知善堂埋葬查蘇城内外城根停厝棺木甚多雨淋日炙不獨目擊傷心穢氣薰蒸亦且易成疾疫此項棺木皆係貧苦小民及外來流民旣無坟地之可埋又乏資斧以運送論律固屬難容衡情殊堪憫惻查蘇城善堂林立向有義塜祗將祖塋開明地址可以報堂代理如無主棺木應由善堂理葬一面照會善堂紳董外並札飭各區縣出示曉諭永禁暴露積習並飭各區警長地保等隨時查察報告善堂埋葬 
清談 
[立憲之如是觀]  
　　今年者何。光帝明詔籌備立憲之第二年也。綜計一年中建設之新事業凡四路諮議局也。軍諮處也。清理財政處也。籌辦海軍處也。其餘則落落無聞矣。 
　　泊乎今日。歲聿云暮。一年中之大好光陰。日簿崦嵫。其所謂諮議局之成績匿何。軍諮處之籌辦若何。清理財處之報告若何。籌辦。海軍處之效果若何 
　　而第見朝野上下昕夕不遑。孜孜焉籌備立憲者。諮議局發卢國會。明旨反對矣。軍諮處籌畫國防。敷衍粉飾矣。清理財政處之成效則監理官與各藩司。紛紛反對矣。籌辦海軍處之嘉績。則考察各省各國海軍之不遑。且轉而考察西伯利亞之鐵路矣 
　　以云籌備。則固未嘗不籌備也。而顧所謂憲政之成績者。不過數行明詔耳。敷奏千言耳各部各院各省各府各廳州縣。接踵報告。互相誇誕耳。即海内外所羣相屬望之新事業而其成績且如是如是 
　　設以此而推之于來年。吾恐其所謂籌備之成績亦無不如。是則更以此而推之于七年八年也乎。其所謂籌備籌傭云者。恐亦無不作如是觀焉耳 
雜著 
[空中飛行艇攻擊砲]  
　　用於自動　者。較第一種砲稍大。口徑七五珊知米突。砲之旋回可以自由定緩急之度蓋用於飛行　攻擊者。全在於自由旋回之能力云。（此砲全重量九百九十磅。最大度爲七十五度。彈丸之重十二磅。初速度每秒二千六十英尺。射出距離三萬英尺爲是遠。若　則至二萬英尺爲最大。） 
　　其載砲之自動　重量達二噸半。平均速力一時間保三十英里。備有五十馬力之機械。乃一種特别之自動早也。縱遇道路困難之地點。亦得自由駛走。且遇急峻之阪路。亦得駕御直上云。 
　　至第三種砲。即載於船舶者。性質上比前二種爲。大其口徑一零五珊知米。突構造殆與自動車用者同樣。載在水雷艇或快速力之巡洋艦上。雖臨海戰亦得用之。（此砲重量三千八十磅。最大高度。七十五度彈丸之重四十磅。每一秒時間。有二千三百英尺之初速有效射出距離。若爲水平則自四萬四千五百英尺爲限度。若高則至三萬七千六百二十英尺爲最大云。） 
 
 

Page 13

 
 
旅滬西婦　法夫人嘗患咳𠻳風溼得韋廉士大醫生紅公補丸而獲愈 
治愈　法者乃韋廉士大醫生紅色補丸非紅衣紅血等丸也ＳＭＡＩＬＬＩＷＲＤＫＮＩＲＯＦＥＬＡＥＯＰＬＥ 
[仔細認明眞様謹防影戤假冒]  
絶處逢生　上海某西婦當受咳嗽之磨難風溼之慘苦臥床多日無望求痊後得救命靈丹即廢韋??士大醫生紅色補丸而蒦十分全愈焉　韋亷士大醫生紅色繼丸所有治愈各疾之功效秉筆紀載迄無藏日常有新證書承各處感恩之人每日紛紛投贈應接不暇是皆稱述其能離竢病痛苦而得全愈康强者因服天下最著名之韋亷士大醫生色紅補凡也近又接奉一函係上海斐倫路一百號瑣法夫人所遣者夫人乃老沙遜洋行收帳人之妻也函中詳述其如何患病如何　愈之情形本局調查　實譯錄如左云○去歲余覺胸膛凝　不舒咳嗽甚劇親友見之莫不生憐甚至胸痛難忍呼吸維艱夜間咳嗽尤甚竟有咳至一點鐘之久而不甯止者又兼風溼骨痛盤庭上下有時在足有時在身有時在手如此慘苦不堪卒受鎭日人臥床莫能興起延醫服藥一冬之久雖承醫士盡心調治無奈暫愈片時未幾復發胃口閉塞　食無味全賴牛乳聊延殘喘痰多人瘦面無血色及至今夏六月適有申友曾患風溼骨痛而獲愈者勸余試服韋亷士人醫生紅色補丸一瓶之後覺有轉機遂接連服之直至胸部十分强健風溼骨痛全愈而後已今則所有一切痛苦消除咳嗽亦止胃口復原願貴藥局將余證書隨意採錄以告同病者是幸韋亷士大醫生紅色補丸治愈瑣法夫人之原因即其所生稠紅之薪血使之肺部有力又驅除其風溼之毒酸以滋補其全身也是丸常運行血中之力曾醫治無數之人所患各症即如　血薄氣衰　腦筋衰弱　少年新喪　陽萎不舉　胃不消化　肝經失調　頭痛背疼　山林瘴氣　醫骩痠痛　筋糸剌痛　左癲右瘓　跳舞瘋病　脚氣衝心　乾濕癬癩　皮膚諸症　以及婦女經水失調氣鬱不舒等症莫不藥到春回立奏奇功者矣　韋亷士大醫生紅色補丸中國各處藥局凡經售西藥之處均有出售或直向上海四川路第八十四號福利公司隔壁韋亷士大醫生藥局中國總發行購買或向四川重慶白象街分局購買亦可價銀每一瓶大洋一元五角每六瓶大洋八元　遠近郵費一律不取　上海四川路第八十四號韋亷士大醫生藥局啓 
[學部編輯學堂應用教科書廣告]  
本局遵印部頒各書花名列后 
初等小學　修身敎科書　再版修改　第一至八册 
初等小學　修身敎授書　再版修改　第一至八册 
初等小學　國文敎科書　三版修改　第一至八册 
初等小學　國文敎授書　再版修改　第一至八册 
初等小學　習字帖　第一至七册　第一至七册 
初等小學　簡易科修身敎科書　第一二册 
初等小學　圖畫敎科書　第一册至四册 
初等小學　圖畫敎授書　第一册至四册 
初等小學　算術敎敎授書附敎授細案　第一册至六册 
初等小學　珠算敎科書　第一二册 
初等小學　手工敎授書　第一册四册 
初等小學　體操敎授書再版修改　第一册至四册 
初等小學　樂歌敎科書　第一同 
高等小學　手工敎授書　第一册 
高等小學　農業敎科書　第一册 
大字四書　十四册　 
四書集註　十四册 
近世物理學敎科書　二　册 
其　高等中等各敎科以及叅考等書名目繁多不及備載○經售處廣東兩廣官局揚州新城倉巷世界社南京南洋官書局總發行所上海盤街南洋官局啓 
[自來血男女咸冝之鉄証]  
五洲大藥房主人鑒啓者鄙人于上年冬間起患氣喘心腎不交後服○○尊處自來血頗見功效現在内人乳汁甚少自今年正月内起按月由信局購辦大號一瓶逐日冲服常有便人在省垣○○貴分售處購辦現有敝處華英藥房帶銷更爲便捷按月購服决不間斷耘旣身體强壯内人乳水亦多皆出○○○貴藥房自來血之功也耘奉爲至寳並勸親友購服勝于膏滋補藥月初又在華英藥房購辦二瓶又代舍親購買四小瓶想必與○○貴藥房各分理處交易事貨一律旦有商標粘貼耘認此爲証以圖就近故耳手此奉謝即請○○財安○○○湖州費耘聲戳記十一月十日○○第四百零五號湖州郵局奇⊙上海四馬路五洲藥房抄登⊙價目大小瓶二元一元二角每打廿元十二元⊙遠埠函購⊙原班回件 
[羣學會徵書啓]  
滬地圖書館之缺乏爲地方上一大憾以致欲研究學術者苦無門徑欲採辦書藉者一時無從選擇以是敝會同人擬懇各貴所慨　將局丨書捐　出分由敝會掣收條爲憑分部列入藏書室俾研究學術者有所稽者採購書藉者有所適從惟望各貴媾局慨然惠帙襄成此舉是則同人所昕夕企禱者也除分送詳細徵書啓外再行登報敬告 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[第三次鉛版大字二十四史出書廣告]  
購劵諸君請向各埠經售處憑劵領取全史外埠郵費每部六元輪船火車未通之處每部八元陜甘雲貴川五省十二元上海集成圖書公司啟 
[購崔製半夏留心假冒]  
凡購崔製半夏　須認明瓣香廬牌號　如有民局寄銀　須由郵局寄信關照　如托人代辦　必須議字之人本店始創　崔製消痰半夏　崔製哮喘氣急救　仙丹海狗腎汁壯陽廣嗣金丹　萬金不換化痔　丹　盧骨熊油膏等　骨靈驗昭著　中外馳名　因附近假冒惠顧者每每悮購僞藥　後悔無及本廬深以爲憾爲此特登報廣告　凡外采藥君子　到盆湯衖　見新橋香舖　轉灣　約二十家門面　須認明　根德里内　更須認明瓣香廬牌號　方不致誤　沿途萬不可問下流之人　因假冒之家　　囑附近貧苦居　　引進賣藥　另賞酒資　故必須格外小心　又有轉角藥酒店　亦出賣僞藥　尤須留意　千萬千萬　愼重愼重　上海盆湯衖新橋南重見香舖轉灣約二十家門面根德里内瓣香廬總發行所崔宗武驥雲氏啓 
[蘇貨春船漲價]  
啓者今秋内地絲經逐步鋒俏吾蘇貨秋冬暫爲加價屢次報告雖蒙　貴商各寳號咸知下情允如所請不意交冬以後絲經益覺昻貴令人意想不到以致造　各項成本更大出貨尤難故不得已同業公議於庚戍年元旦爲始紗緞各貨一例暫加七厘鈿庶可勉效微勞稍補造本不足尙祈　貴商各寳號體察實情俯允是荷恐未周知特此佈告上海雲錦公所謹啓 
[華安人壽公司賠欵迅速]  
先父順張府君身體素健本無疾病於今年八月十八日向華安公司投保壽檢銀三十兩當付過一期保費方謂正在中年可無他虞不料疾病難防壽算無定竟於十二月初十日因痰喘病而致不起當即報告總公司蒙該公司立刻將賠欵銀三千兩如數清付旣不留難亦無折扣足見該公司信實可靠較别公司尢爲穩當便捷望欲保壽險者速向該公司接洽爲幸　上海南市同益里棘人沈志苹稽顙 
[遺失支票]  
今遺失致祥支鈞康莊二百廿八號票計三天期元二千兩已向該莊説明作廢特此聲明　杭元大具 
[濓製戒烟自治丸]  
普天下戒烟丸者其方藥品不一然能絶其眞癮者千無一二則可抵癮故呑丸而癮不發停丸而癮復來惟服此種抵癮烟丸久服癮積更厚烟虫加增百病叢生殊屬可危有志戒烟者宜服　製戒烟自治丸爲最妥不問其人癮染歲月之淺深老弱之强壯自能照常吸烟無須顧忌每欲吸烟一次呑丸一次惟藥性一到欲不戒能自戒　不治能自治甫逾五日便覺吸烟無味一錢之癮賤至五分至十天包可戒盡一二兩之癮照此類推再服絶根兼戒久呑代癮烟丸極難除袪代癮烟丸者同上戒法昏可奏效如斬草除根之妙自始戒之絶癮毫無所苦亦　他疾之患最奇者非但數十年老癮盡去且喜精神振作飮食倍進騰服參　　劑屢試屢驗有志烟界同胞烈心决計戒烟一試知之欲思戒烟吸烟有味心憶二難勿必購烟癮一錢服一瓶癮大照另每 
瓶一元每打十元　上海五馬路廣濟祥總發行所揚州敎場南首中美公司均有寄售朱氏蘭臺局謹啓 
[德記洋行經理胡禮號衞生衣]  
美國胡禮號厰所製之各色男女衛生衫褲乃寒天必需之物暢消中外久已膾炙人口今加隨時考究精益求精是西一千九百十年起中國消路統歸小行獨家經理　貴各蒙賜顧定貨照廠價並不另外加佣以副惠顧諸君之雅意　上海四川路七十二號德記洋行帳房啓 
[舊書出售廣告]  
本莊自開設以來歷有餘年於茲向蒙　仕商學界歡迎發兑經史子集環球馳名各省局刻善本羣書以及學堂敎科應用叅攷等書無不兼備古板舊本各種書籍近時搜羅宏富中外好古博學貴客倘蒙　惠顧另有書目選擇購閲庶不致悮名目列後幾種　殿版數理棈藴　殿本朱子全書殿板鐵綱珊瑚　初印通藝錄正續紀大奎全集殿板全唐文初初印粤雅堂叢書王氏玉海濳確類書古文類鈔朱氏經藝攷明版古今事類合　明版藝文類聚　淵鑑類函　鮑刻太平御覽漢魏念一家易註漢魏遺書鈔皇明世法錄其餘花名繁多不及細登發行所上海二馬路千頃堂甯波汲綆齋同啓 
[上海洋商保險公會啟事]  
上海開埠以來外洋火險各公司來華經保平安火險現有四十餘家向來洋商本有公會立法完善共相遵守而華人經理各洋行火險素尙公正近則倫類不齊每有貪圖微利之流並非同業居然到處抖攬敗壞向章罔顧大局同業諸君亟思整頓爰於宣統元年六月集議創立洋商火險華人公會議訂規　原冀保守公益務求組織完全現已聯絡西商公會極荷嘉許所有在會諸君類皆品行端整辦事誠實之輩方准入會茲經同人公議凡欲經理保險須由公會刋發名戳分給該經理人親自印用在保險單據旣可以資查攷又不至貽錯訛並請　保險客家隨時留意倘單上無此等名戳日後遇有賠欵紏葛以及意外不測等情本公會不能擔承理處惟祈同業諸君速於年内移玉至九江路本公會親自簽字來領 
[裕祥當滿衣出售]  
本富滿貨爲數甚多因提莊躉銷市面疲滯今平價零售非貪厚利但以　銷滿貨耳所售本當滿衣各種綢緞粗　皮貨新舊俱全成交後貨價不合准可退貨還洋斷無二言以　公　特此登報廣告英大馬路石路口本當白 
[新到京板]  
憲政編查館奏准○頒行違警律　每册定價洋一角二分寄售上海點石齋 
 
 

Page 18

 
 
要件 
[外務部照會英美德奥公使爲東清鐵路界内公議會事逐節駁辨俄使傳單文（續）]  
　　又宣統元年三月二十一日（卽俄歷一千九百九年四月二十七號）中俄兩國所訂蚽省鐵路界内公議會大綱條欵自第一條以至第五條均係聲明鐵路界内中國主權不得稍有損失之義意具見鐵路界内凡關乎政治上施行之事其權仍在中國迺俄國通告轉謂得此條欵於前項所讓之權力更爲結實擴張不知果何所指豈謂中國主權並未稍有損失而俄國反專有行政之權耶此中國政府所不能允認者又一也又光緒三十一年俄日在美國議訂條約第三條載明俄日兩國政府統行歸還中國全滿洲完全專主治埋之權又俄國政府聲明俄國在滿洲並無地方上利益或優先及獨得讓與之件致侵害中國主權或違背機會均等主義曰統行曰全滿洲曰完全專主又曰無地方上利益不侵害主權字句何等結實豈能强解商務合同並以未經中國明認宣布之言爲依據而轉將兩國及鄭重之約廢棄不能論耶此中國政府所不能允認者又一也據以上各節論之足見俄國政府所引以爲據者均屬勉强附會偏於一面之詞茲經本部一一解釋明晰想各國政府愈可洞悉此事之原委矣又查東清鐵路合同第五條載明凡該鐵路及鐵路所用之人皆由中國政府設法保護又稱所有鐵路地叚命盜詞訟等事由地方官照約辦理等語是該鐵路地叚内保護治安之主權全屬中國並不留疑似及誤會之餘地凡屬東三省地叚均爲中國完全無缺之境界旣如此其鑿鑿有據不可挪移則哈爾濱一帶地方行政之權萬不應由東清鐵路公司攘奪明矣中國政府現在深願保守中國應有之主權並維持與中國通商各國應得之利益特具通告奉聞惟各國政府鑒察焉 
本埠新聞 
[臬委提訊租界命案]  
　　招商内河小輪買辦方雲卿被人槍斃案内之陳智春前晚經臬委劉明府在縣提訊陳供是晚與方行至貴州路彼此分别不知被何人所害商人已出賞格洋三白元明府問貼在何處陳供貼在頭門明府飭差往查確有一紙明府曰爾果眞心緝凶何不登報廣告旋據户妻方陶氏尸子方瑞文投稱命案非用刑必不承認務求將陳刑訊明府當將公堂移來各人供詞及尸屬歷次所供不能指實陳智春行凶確證並信札等類逐一交付方瑞文閲過旋復諭曰如有確據可指問官方可用刑瑞文答稱陳智春自稱商人其實故父納有王二寳等兩妾皆陳爲媒俱不數日而遁豈正經商人所爲伊果眞能登報緝凶賞洋三百元小的願出三千元言至此陳亦與之爭執明府判陳仍交差帶下又諭瑞文曰本委念爾痛父情切姑不深究汝宜細查凶犯爲父伸寃切勿執而不化瑞文始稱謝而退 
[查明連斃兩人之疑案]  
　　蓬路（昨報誤爲崑山路）三十六號門牌某日人家雇役計家炳計德順二人無端猝斃已紀昨報茲悉此案已經捕房查明實因房中自來火管洩漏煤氣致遭悶斃計德順年十八歲死於牀上計家炳年三十歲死於門外尚有鉛桶拖糞等物抛棄屍旁諒係推門入内時觸氣而倒嗣由三圖地保唐全坤報縣於昨日下午驗明飭令屍屬具結棺殮 
[妻妾子女偕逃]  
　　住居虹口鵬程里之西裝華人盧朝清控粤婦翁林氏誘匿妻妾子女大小六口昨由捕房將氏解至公共公廨請究原告延高易律師到堂代表並據盧供向在外洋貿易大女於光緒三十三年逃出聞今年九月間曾囘家數次此次商人回滬見前門後户一律扃閉人均逃逸詢諸鄰右咸稱有翁林氏卽混名二少奶者深知其細商人向詰游移控請嚴究旋據見證蒙墊敎員張少樓供稱盧子在塾讀書是否被林氏誘匿不得而知訊之翁林氏供稱夫死多年惟有一子日靠針線度日盧之妻妾兒女逃匿何地實不知情寳讞員商之英布副領事判氏交保候傳鄰證到堂於下禮拜一再行訊核 
[消弭女工閙事之計劃]  
　　公共公廨寳讞員昨將告誡絲廠女工告示照章送請工部局簽字發表如下照得近日各絲廠女工相率罷工來廨减訴絡繹不絶雖屬無理取閙亦半由各廠家辦理不善所致自此以後各該絲廠應將女工規則及應發工資或分期給領或逐日算給預定期限時刻妥訂章程懸掛廠前及工作之所俾各女工曉然於胸照章支領以安營業倘經定章之後各女工再敢無端罷工要挾滋閙卽准該廠家按名禀送定予究懲不貸該廠亦不得有意尅扣致滋藉口爲此合行出示曉諭仰各絲廠及女工人等一體遵照 
[且看明年有無賭檯]  
　　閘北賭風素熾每届新年各茶館小店舖等亦均擺設賭檯抽頭漁利今年正月内四路分局孫巡官弛禁三天釀成拆梢糾搶尋仇鬥毆等案多起擾亂治安爲害非淺茲黄正巡官有鑑於此先于昨日出示申禁如明年正月内仍有故違禁令者定將犯賭之人提案嚴辦决不寛貸 
[帶徴自治經費]  
　　本縣田大令昨出示諭略云奉署藩憲樊札奉護撫憲陸札據海門廳電禀諮議局議决漕米一石帶徴自治經費四十文應否卽從本年起加等情此案經瑞升部院核准漕米一石帶徴四十文卽從宣統元年冬漕起兩忙各帶徴二十文着于明年上忙起札司飛飭各屬一律加戳帶徴等因爲此示仰糧户人等一體遵照 
[中西人比賽踢球]  
　　中國青年會踢球隊定於今日午後三時在北四川路底該會舊操塲與英美捕房辦事西人比賽踢球聞不拘何人均可往觀云 
[保衛行旅之佈置]  
　　高昌廟西栅等處地方爲徐家滙等各處鄉民入巿購物往來必經之處時有菲徒狙伏乘機肆刦茲經製造局總辦張觀察諭令巡警處加意梭巡並飭高昌廟保甲局員每夜督勇嚴巡毋稍疎懈 
[中國醫學會議决明年辦法]  
　　中國醫學會於前月十七日開常年大會到者二百餘人原擬招集會員共籌醫學進化之方針詎有反對 
 
 

Page 19

 
 
者數人力翻前議致起風潮刻經蔡王兩會長主持全局勉允會衆之要求將明年辦法改訂如下一凡屬會友自庚戍年始均贈閲醫報一份外埠酌加郵費其年捐十元以上者列名贊助五年者列名義務餘則均加科會費二元免繳報費一各職員旣經投票公舉自應將宣登之叅議一律改爲評議以昭公允一醫學報遵議改名公報准明正初旬續出一百二十七期一切仍循向例一醫學講習所章程尚嫌偏雜統俟修訂完善准明春添請中學講員定期開辦一施醫給藥爲會中應盡義務准明春邀請各科名醫按期會診以惠貧病一藥品陳列所分天産製成兩種俟明年徴集各處材料再議擴充一醫院醫學堂事大力小非一時所能辦到俟籌有的欵再議漸次推行一本會大局甫定乏人經理暫以三牌樓醫學公報館爲本會辦事處以資聨絡而一事權 
[電車撞斃老婦]  
　　二十號電車司機人陳阿三司機不愼於前日午後在南京路浙江路轉角由東往西將老嫗榮陳氏撞倒跌傷旋卽斃命當由該氏之孫榮洪福投訴捕房派探將屍車入虹口裴倫路騐屍所報請上海縣田大令蒞所驗明委係左額受傷身死由電車公司代爲棺殮昨經捕房將司機人陳阿三賣票人陶啟瑞及見証羅九等一併解至公堂请究寳讞員與西官略詰情由以屍親未到判陳等交電車公司帶回候下禮拜一訊奪 
[質訊推諉起火案]  
　　住居新閘成都路同福里之蘇仁卿華楊氏互推起火一案昨由捕房傳同保險掮客陳楚材見證顧建侯華安保險行用人許文槐看門人王子卿等到廨復訊捕房延高易帮辦律師到堂請究被告亦延律師辨護據五十四號六十八號兩西探禀稱蘇與氏兩家均保火險銀七百兩起火時氏從三百四十二號門内走出查三家天井披屋通連均可往來係于樓上起火看門人王子卿供稱是晚三點餘鐘聞婦人哭聲披衣出視見在三百四十三四十四兩號交界處起火是實又據華安保險行洋人粉登投稱檢查焚剩之物祗有椅脚鐵器等類王襄讞商之美海副領事判被告仍交原保候下禮拜一早堂訊奪 
[謝贈]  
　　書業公所惠贈庚戌年官商快覽二册英美烟草公司公裕太陽火險公司各贈五彩月份牌十張東亞公司書藥局普惠藥行華洋人壽保險公司各贈月份牌二張合書誌謝 
城内 
[騙訊結]  
　　義泰紙作坊前被裕茂甡紙店主姚炳榮及經手劉朗亭串通坊内學徒許阿根竊出錦泰昌往來貨摺私取顔料賤價銷售由坊主柏以福扭至一路巡局判候補提姚炳榮訊究在案前晚復訊柏供裕茂甡紙店東夥貪小勾串許阿根偷出貨摺冐取各貨計銀一百餘兩求請究追許供姚炳榮使劉朗亭與小的商量囑將貨摺取出小的年幼受愚取得顔料錫金等物交與劉手由姚付給小的洋二十七元錢十六千七百文求鑒姚供店中之事皆劉朗亭經手刻已邀請同業俞成寳向錦泰昌如數清償求寛免辦劉供與許私串曾經買得錫金九十封約值銀七十餘兩今由店主將價算還求宥判劉罰洋四十元許押至年終交保 
[賠洋了事]  
　　蔣春陽扭控唐隆茂唐得金唐隆林唐隆利等四人由西區解送一路巡局審訊蔣供去年唐隆林唐隆利兩人均在小的作内爲學徒下半年唐隆林等偷去雜物買洋六元後被察出逃逸無蹤今在唐得金作内尋見向彼理論得金云隆林隆利由隆茂薦來求究唐隆茂供小的情願賠還蔣洋十二元蔣不應允以致涉訟求鑒巡官向蔣再三勸導蔣治具結完案 
[禁押竊賊]  
　　前由巡局解縣之竊賊陳阿四即煤炭阿三昨經臬委劉明府在縣提訊判押過局三年 
南巿 
[欠繳公欵]  
　　貨捐局總會辦以承認靛青披猪兩項厘金之商人潘彧謝萱陳鏞等欠繳公欵銀三千餘兩迭催保証沈立興蒲包店主亦置之不睬昨特移請上海縣選派幹差協同工程局偵探將各人一併提獲帶縣候訊 
[愼重防務]  
　　總工程局以時届歲暮匪徒充朱昨特多派偵探協同巡士在街頭巷尾嚴密偵巡以保治安 
[機匠停工]  
　　江南製造局各廠工匠已於十九日停工所有緊要各項械件留工赶造者刻亦一律竣事矣 
[形迹可疑]  
　　昨有衣衫襤褸之揚州人劉畢仁偕粤人胡梅陰携有新衣形迹可疑由七號巡士拘至工程局訊明均由鎭江來申劉供由伊兄付洋十元購買衣服胡供來滬招尋友人未遇判暫收押如三天内無人報竊方准交保給領 
[乘間行竊]  
　　昨有甲乙二人至鹹瓜街立成藥材行冒稱由内地自來水公司派來修理龍頭竊取水烟袋作裙等物當塲追獲沈阿炳一名送至工程局訊實判戒責一百五十下逐出贓給該行領回 
[開追悼會]  
　　南區分辦處昨爲已故副區長單春雨開追悼會由西南區區長延請穆杼齋君會同西區區長吳畹九君到塲演説商學界同人到者約百餘人 
閘北 
[分别懲辦]  
　　已革巡士錢武與已歇家丁彭福在三路境内通同賭棍大頭狗等開設賭攤由德正巡官訪明屬實拘解總局迭詳前報昨經德裁判提訊錢彭二人仍一味狡賴判錢戒責五百下彭笞資四百板分别還押並候吊銷錢之卒業文憑再行重辦 
[追究拐逃]  
　　邱倪氏昨扭王得山至四路一區控稱媳婦被王姪拐逃請爲究追經黄正巡官集訊一過判王暫押候補提人証再行核斷 
[自行理處]  
　　王根元控顧阿福欠草紙價洋四十元一案昨經四路一區黄正巡官覆訊判交原告帶出赶緊理處 
英租界 
[循例停訊]  
　　公共公廨寳讞員昨日照會駐滬德副領事師君謂今日係迎春之期例應停訊一天無勞枉駕 
[買辦虧空]  
　　德商瑞記洋行控漢口分行買辦孫文卿虧銀二萬餘兩一案昨日午後由廨會訊原告延律師到堂聲稱孫由李厚禧担保銀一萬兩爲漢口分行買辦此項虧銀應由保人理直訊之孫亦延律師上堂代辯王襄讞商之德師副領事判孫交安保赶向原告料理 
[須憑帳簿]  
　　北洪泰紙店控已故經理張潤言之子張松濤與夥方永泉鄭芳湘虧空帳銀四千餘兩前晚由廨提訊原告倩唐斯盛到堂代表請追訊之張等三人供係唐將帳簿拆訂揑造實不虧欠讞員以供詞各執判被告交保着唐將帳對明並邀各股東到堂復訊再核 
[租地紏葛]  
　　金松亭金松林弟兄控何廣懋欠租覇地前晚由廟提訊何供所租之地立有期限今該地上所造房屋十餘間已被金押於洋人求鑒判何交保出外妥爲理處 
[欠租不理]  
　　胡益如控馬長根欠租不理前晚由廨提訊判馬交保限一月理清 
[先還一半]  
　　英商勝業洋行控陳生記不付租洋五十七元昨經公堂提訊判陳先還一半餘限兩禮拜清理 
[圖賴存欵]  
　　王仇氏在縣控告住居租界之胡元通圖賴存洋由縣移請公廨於昨日派差協探將胡傳案判候過堂候訊 
[串吞存洋]  
　　佘六宮控劉義興劉長發串吞存洋一案昨經差探往傳不到回禀公廨中西官諭飭再傳 
[責成保人]  
　　印人某控周清華担保王福榮借洋不理昨由探將周傳至公廨判交五十元人洋並保著交王到案訊核 
 
 

Page 20

 
 
[虧欠米洋]  
　　葛怡生欠陳春生米洋不還昨由公廨將葛傳案過堂候訊 
[曾否誘拐]  
　　周陳氏誘拐胡許氏之女兒昨日捕房解廨請爲究辦判氏交保候查明再訊 
[拐匪何往]  
　　羅陳氏之女彩金被人誘拐旋經包探查獲解廨收押在案昨日復訊判女先交其母領回候獲拐匪　行到案質訊 
[拐匿小孩]  
　　趙阿堂等控被王德成拐匿五歲小孩昨由捕房解廨經中西官訊得事在界外判王解送閘北巡警局訊辦 
[騙布收押]  
　　施佐卿控張元林騙布一案昨由捕房解廨訊明判張押三月示儆 
[小孩訴訟]  
　　小孩馮六寳控張德榮串搶其妹金耳環昨由捕房解廨請究中西官以張曾犯案判押候查明於下禮拜一訊究 
[年終之火]  
　　昨晨六句鐘時甯波路第六號門牌粤人李姓家起火焚燬披屋一間捕房恐有别情旋飭包探殷玉鼎往查復核 
[竊取郵票]  
　　某西人控徐大昌竊取郵票等物昨由包探將徐解廨押候查明再訊 
美租界 
[失火即熄]  
　　昨日上午乍浦路四百二十八號陸阿照家起火幸即救熄事後捕房特派中西探查明復奪 
[西人無理]  
　　賣克路三號某西商之夥西人某甲昨至盛記野味店門前小便店夥楊炳生向之喝阻反被持棒兇毆楊即投報捕房捕頭允派西探查行再核 
法租界 
[無辜被累]  
　　俞福培前控張生郎誘拐四歲女孩經公堂訊供游移判押候查在某昨日復訊俞供是晚上燈時女孩在門前頑耍被張抱去有同居人窺見求究詰之張供向做出店與俞同居數月並無拐孩之事張妻錢氏投稱俞孩實在門前被人拐失丈夫實遭寃抑聶司馬以張已收押多日且無証據判交保出外帮同找尋 
[失火罰洋]  
　　朱金林所開之花烟間前夜失愼經人救熄昨由捕房將朱及傭婦邱王氏等解廨讀究朱供是夜人均就寢忽聞灶間内有聲赶即起視見濃烟密佈取水澆熄想係傭婦燒飯時遺火所致小的並不保險叩求明察判罰洋五元充公一併開釋 
[抵還房租]  
　　陳阿大積欠四個月房租洋三十元經收租人程謹記報捕將陳拿獲解廨追究陳供無力照付愿將房内各物抵欠或拍賣亦可判陳開釋准收租人檢點各物作抵 
[不應行兇]  
　　益順正太等押店夥袁漢卿唐金山唐掌生等投廨供稱陳雲谷収買押票將物取贖後復將贖出不值錢之洋傘硬到店内押錢與論行兇請爲究辦陳供以後不敢再犯叩求恩典聶司馬以陳行兇屬實判罰洋兩元洋傘充公 
新聞畫 
　　鎭江某洋行西患葉霜廷昨邀徴兵甲乙二人至日新街某娼家作狎邪游並令妓開燈吸烟妓以其有違禁令不允致啓爭端後經該院鴇婦潜赴陸軍警察部報告遂派警兵將甲乙拘回懲治葉則送交地方官審辦 
[遺失股票聲明]  
今遺失叭喇糖公司第二千七百五十一號克里斯丹維亷狄厄司名下股票一紙計股五十份其號如下　八百二十六號起至八百五十號止三千零八十六號起至三千零九十五號止三千一百五十六號起至三千一百六十五號止三千六百五十一號起至三千六百五十五號止謹告各界諸君切勿誤　收　如至一千九百零十年二月六號仍未將失票尋票獲則由本公司　寫新股票補交原股東收執所失之舊股票即註銷作廢特此聲明幸乞注意　叭嗽糖書記員卞謹啓 
[集成公司小説出版廣告社會小説滑稽生]  
莊周著書强半寓　馬遷修史滑稽列傳誠以法言不如寓意之入人深也是書　滑稽生口舌　寫一般新社會之惡德世風日壞人心不古大可作一幅社會史讀益人神智非淺鮮矣每册價洋二角 
[偵探小説奈何天]  
是書叙一英倫伯爵承襲遺產生數年縱傅喪貲謀呑伊妹遺產志事不遂用化身術變易名姓與伊妹結婚事露被殺伊妹雅不欲暴露眞相致一時偵探家不得要領最後少年偵探安息約尼氏發見意外秘密而此案之變幻離奇遂以大曰譯筆夭矯活潑雅與事　　偵探小説中不可不讀之良書也每循價洋三角 
[家庭小説家庭現形記]  
近日説言地方自治而自治機關元在家庭苟夫職不修家庭勃谿雖日書以改良家庭敎育之目的就社會現形一一指點化導頑　引淺入深洵不愧爲度世金　文筆之軒　尢其餘事　每册價洋三角 
[中國新女豪]  
是書以改俗爲宗旨提倡天賦人　濁立的自由叙一女妇奮志求學倡復女　聯合同志百折不回卒以達生平目的而後上誠不塊新女豪之目　每册四角五分 
海上竹枝詞每册價二角 
總發行所　上海棋盤街五百十六號門牌 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
 [P御史江春霖奏叅疆臣素相朋比查案肆爲謾欺摺 
　　奏爲疆臣素相朋比查案肆爲謾欺謹就覆語按律申明仰懇旨飭併交核議事竊臣於本年閏二月十四日疏劾江西巡撫馮汝騤本月十九日奉上諭前據御史江春霖奏叅馮汝騤聲名狼藉事迹均有証據當經諭令朱家寳確查茲據查明覆奏該撫自調任以來裁汰冗員整頓税額辦理尚屬認眞所叅烟癮甚重賣缺徇私各節均無實據惟於濮維周寳琦一案辦理兩歧難辭疏忽之咎著交部議處等因欽此臣謂聲名狼藉而朱家寳以爲辦理認眞臣謂事迹有証而朱家寳以爲均無實據年來各省查案事出有因查無實據八字幾成通行格式臣且勿與深辯而就摺内所稱據實者而論其謾欺已有數端請爲我皇上按律言之謹按大清律例吏内載事應　不奏重者罪坐斬絞輕者乃至於杖據稱前撫臣張曾敭因全浙師範學堂需欵由公費内劃捐一萬兩奏明濟用是奏案也則馮汝騤卽因辦公不敷欲取其半亦應奏矣乃五千之欵旣已收回而三司之詳並未入告律以應奏不奏何説之辭安得云藩司力爭未有文牘可免置議乎此謾欺者一也刑律凡監臨官吏挾勢求索所部内財物並計贜准不枉法論强者准枉法論風憲官吏於所按治去處求索財物各加其餘官吏二等馮汝騤以巡撫兼副都御史是監臨而兼風憲也供張旣有章程絲毫豈容多取據稱如數撥交又曰稍有賠補謂非額外增欵而冋額外增欵謂非强索財物而何律有正條可以供給潦草估不及數巧爲開脱乎此謾欺者二也沈銘照卽熟税務固以禮去官者也陳良潞卽充委捕亦借材異地者也不奏不咨安得委用據律以斷皆應奏不奏比也况多收由於加成則起色無所用力賣缺雖無証據而用人則其確憑江西縣缺僅七十五除實缺外所餘有幾而數月湘得其三不謂之多可乎覆以瘠苦爲解苦之與甘誰則見之此謾欺者三也行政用人責在督撫藩司則禀承而已濮維周寳琦旣以賂局售丸跕立不舠分别奏參矣則當藩司開單請委之時卽應開誠布公諭令停委何至以未奉諭旨辦理遂致兩歧有意爲之固犯事不應爲之律無心失之亦干公事失錯之條於斯二者必居其一且賂以買丸而受賂之人不究病因斷癮卽得病之故可原遽掛彈章尤爲費解而去咎之難辭止於疏忽則不必更訂新律而舊律將先廢矣此謾欺者四也諸如此類皆朱家寳自謂據實覆陳者按律科斷已無可解况其支離掩飾更不止此耶臣於朱家寳及馮汝騤附和劣迹業於本年閏二月初二日具摺言之陛下不用臣言則亦已矣乃臣參馮汝騤復交朱家寳查辦是何異以盜捕盜盜不可得而刦殺者勢且益張也方今内患外憂百端交集本不敢以一人之事屢瀆宸聰但念奏案可以擅更則文書何所依據臣恐此風一啟上下相蒙更有日甚一日者關係大局實非淺鮮應請旨飭併交核議按律定擬朱家寳查案謾欺亦應治以應得之罪庶懲一戒百羣邪有儆仕路乃漸見澄清内治克修外交亦不至納侮臣按之律文語無周内是否有當伏乞皇上聖鑒訓示施行謹奏 
[法部會奏遵議匪徒竊毁鐵路要件明定治罪專條承緝處分摺]  
　　奏爲遵旨議奏事宣統元年五月二十日軍機大臣欽奉諭旨郵傳部奏匪徒竊毁鐵路要件請明定治罪專條及承緝處分一摺著該部議奏欽此欽遵抄交到部查閲原奏内稱鐵路之設上便軍國下利商民其行駛之利便專恃軌件之完全故自鐵軌枕木以至道釘之類無論件數大小一有缺失患卽隨之危險所關良非淺鮮沿路愚民每乘防範不及任意竊毁疊經咨行該管督撫嚴飭地方文武緝拿追贓縱獲一二確鑿口供以無治罪明文僅予枷責了事地方官吏亦因例無考成不免敷衍當此新律尚未實行設不暫照現行法律明定治罪專條何以示懲創而資整頓並援引奏定匪徒竊毁電報桿綫治罪章程聲明電報關係傳信事務鐵路關係運輸機宜於國政均屬重要請旨飭下法部凡屬竊毁鐵路鐵軌枕木道釘及關行車一切重要機件罪犯暫照奏定竊毁電報桿綫治罪專條定擬其商辦鐵路均係奏准建築事關公益應與官辦各路一體保護等因奏奉諭旨著臣部議奏臣等竊維鐵路爲交通要政近數年間朝廷特設專部以規畫全國軌綫旣收官民交助之益卽爲國家利賴之資大而轉輸徴調方未雨以綢繆小之商貨往來亦應時而輻輳推其行駛之捷速實由於機械之完全是以鐵軌重要器件以及枕木道釘之屬無一物不須配合自無一件不賴維持乃因敷設日漸延長而愚民無知往往於官商各路乘間竊毁及至被拿到官訊供不諱而賠估並無可追之贓嚴懲又鮮實行之法以致案犯但予薄責已難期儆戒於將來官吏不負考成亦幾視承緝爲故事其間生命財貨關係匪輕出險時有所聞貽害蓋難勝述茲據郵傳部以例無治罪明文請暫照竊毁電報桿線專條辦理自係爲愼重路政起見惟查光緒十八年刑部議覆前大學士直督臣李鴻章奏定竊毁電報桿線章程係不論贓數但經折經均比依驛站馬夫遞送公文事干軍情機密沈匿例擬徒一年蓋以所犯别無危險故無論是竊是毁自不妨一例同科若鐵路要件一經毁壞致出危險輕則損撞貨物重必傷斃人命是同一毁棄路件已有出險不出險之分而其中或爲竊毁意只重在得財或爲故毁心更存乎障害情事旣各不同則治罪等差似應以有無危險是否覆車殺人爲斷按因盜而致死人命如賊犯遺落火煤致火起燒斃事主者例有分别擬斬之條又故决河防因而殺傷人命者律以故殺傷論其科罪亦較僅止盜决者加嚴鐵路機械等物均爲行車利器一有毁廢覆壓堪虞故凡是竊是毁均難保無傷斃人命情事核與竊毁電綫僅碍傳報者情節輕重懸殊若仍照章一槪擬徒一年似覺漫無區别且竊毁電綫定章尚有誤毁及奸民聚衆拔毁逞兇拒捕各情鐵路事同一律自應逐層議及以資援引而免疏漏臣等公同商酌擬請嗣後凡故毁及竊毁鐵路安設鐵軌枕木道釘並一切重要機件致行車出險因而傷斃人命者無論官路商路均擬絞監候秋審時酌核情節分别辦理出險尚未傷斃人命者係故毁於絞　　　一等擬流三千里因竊而毁之犯徒三年未出險者係故毁　流罪二等因 
 
 

Page 27

 
 
竊而毁者徒一年計贓重者從重論爲從各減一等悞毁者減竊毁罪三等擬杖八十照章罰金所毁物件均計估追賠倘有奸民造言聚衆折毁鐵路橋樑車站路局焚燒材料逞兇拒捕情節重大者隨時察酌情形分别首從照土匪滋事從嚴懲辦不得復拘常例其竊毁路旁材料無關行車要件者仍照盜宮物本律治罪似此明定等差庶路政可昭嚴肅而匪徒益知儆畏矣原奏又稱失察及承緝之地方官應得處分分别重輕由部從嚴議定俾有責成等語吏部查民間竊毁故毁罪名業經加重則地方官承緝處分自當從嚴定議以資防範查法部現定罪名曰竊毁路旁材料　故毁行車要件曰誤毁行車要件曰聚衆拆毁行車要件共分四端其竊毁路旁材料旣與盜官物同科則地方官自應照衙署被竊本例議處其聚衆拆毁行車要件情節重大者地方官自應照邪敎滋事重案本例議處至誤毁故毁兩端自係於旣獲犯審訊後分别罪名而言若未獲犯之前則爲故爲悞無從懸定似當以曾經出險或未出險爲斷其未出險者無論爲故爲悞請將該地方承緝官照衙署被刦例限開參初叅承緝官住俸二參降一級留任三參降一級調用所有督緝兼轄各官俱照本例議處如業經出險應由管路大臣將出險情形輕重專摺奏聞由臣部再行酌度情形分别議處倘能立時獲犯賠修完案均各按本例准其開復其一切拿獲鄰境匪犯亦各按罪名准其將地方官分别議叙陸軍部查匪徒竊毁鐵路要件旣經法部明定治罪專條其地方武職各員自應分别輕重嚴定處分以專責成擬請嗣後凡竊毁路旁材料者地方武職各員照衙署被竊本例議處其聚衆折毁行車要件情節得大者地方武職各員照失察邪敎本例議處至誤毁故毁鐵路要件未出險者地方武職各員照城外衙署被刦例限開參初參承緝官住俸二參降一級留任三參降一級調用俱公罪所有兼轄統轄各官俱照本例議處如業經出險應由管路大臣查明情形輕重專摺奏叅由臣部分别議處如能立時獲犯賠修完案均各按本例准其開復其一切拿獲鄰境匪犯亦各按罪名准其將地方武職各員分别議叙如蒙俞允卽由法部行文各該省督撫將軍都統府尹等一體欽遵辦理至原奏又稱現已修訂新律所有竊毁鐵路及電報圇船郵政等罪應由修律大臣訂入新律奏定頒行等語恭俟命下應卽移咨修訂法律大臣另行核定所有臣等遵議緣由謹恭摺具陳伏乞皇上聖鑒訓示再此摺係法部主稿會同吏部陸軍部辦理因往返會商是以覆奏稍遲合併聲明謹奏宣統元年十二月初四日奉旨依議欽此 
小説 
[短篇小説大羅天（六）]  
　　（丑唱）（緊板）天地間。本是個。一大夢境逢著塲。做著戲。亦算夢裡怡情難得我。衆神仙一齊高興。變却了。舊面目來作優伶。萬不料齣未終樂方。未極。驀然間。忽逢此。小怪大驚。豈果是。有瞎眼的。值日神聖。把一個。謀反事。去報天庭。但此去並非是。八公山頂。何所見。便疑却。草木皆兵（雜扮道童奔上再報云）那枝兵已越迫越緊。直望我們的洞府殺來。不知何故。乞卽定奪。（丑唱）（尾聲）這眞是。悶葫蘆。使人不明不白。把這一片。鸞鳳笙歌。忽變作。鶴淚風聲。（白）待老孫登高一望便知。（笑介）（白）此道童倒似個天聾地啞。連眼睛亦没有。竟如此胡言亂語。爾道那一面大旗。旗上明書著關聖帝君四字。此乃關聖前月去鹽池征那蚩尤。日前已至帝前報捷。此一定是他凱旋。是我們此塲大武戲。倒可當作歡迎凱旋的祝戲。他是不來尋我們的。我們不如再來暢飲一番。然後盡歡而散。（披香博士拍手）妙甚妙甚。（丑笑介）我們今日皆弄得辛苦得狠。獨爾一人不曾揷足其間。絶似一個觀劇者。如此快活。爾亦過意不去。總要想一個法兒纔好（披香博士云）我歷來不會作戲。請歌以侑酒可乎。（丑）笑介（白）如此亦妙。（披香博士拿檀板歌云）（漫板）水簾洞主豪且雄隻手直欲掀蒼穹。朦朧醉眼空所有。翻把天宮作戲塲。演出空前大活劇。諸天神聖皆驚惶。幸有如來施宏法。救度一切明五空。當此昇平日旣久兵且不知何論强。得此突飛高手叚。一棒眞堪喝羣聾。天有百神護魏闕國有干城衛王宮。非兵何以資護衛。天上人間將毋同。君不見蓬萊古號仙人島。隔斷紅塵不與通。近紀風潮忽澎湃。惡氛直起東海東在上聖明知此意。海軍陸軍日皇皇。奮然自强圖立憲。終伏妖殲虎狼。一躍能躋最强國。我武維揚宣國光。他時議院頒明諭。漫天匝地皆帡幪。（丑拍手喝彩）（白）此歌最有趣。實可爲此齣一大結穴。大家可各浮一大白。散歸洞府。安排過年。新年裡再串戲罷。諸公請了。來年會了。（齊唱）這正是樂奏鈞天無俗調。噌吰塲中只笙歌。（塲後吹動鼓樂齊下）（完） 
國外新聞 
[臺北生番攻擊日兵]  
　　二十四日東京電云臺北生番近在某處隘峽襲擊日本哨兵一股日本警察及餘人之被殺者共有九名生番死傷者約四名 
[希臘政界之風潮]  
　　二十四日倫敦電云據雅典電稱希政府决議停閉議院定於西二月十四號另開特别會議 
[各國復將干涉居留島]  
　　二十四日柏靈電云保護居留島各國大約將阻止該島政府派員參預希臘國會事宜 
[美國礦炸慘禍]  
　　二十四日倫敦電云美國開脱其省特拉開斯巴洛地方某煤礦忽然爆炸死者三十五人斷肢裂體者二十人 
[法國水災餘聞]  
　　二十四日倫敦電云德皇已向法國吊慰水災 
 
 

Page 28

 
 
並慨助賑捐英金一千磅散恩河之水仍在退落各街道不復能行小艇 
[小呂宋減輕郵資]  
　　二十四日倫敦電云小呂宋島開達開蘭丹配里斯及脱林茄納四處之郵資現已大減每一翁士收費一便士 
[德國國會議長病劇]  
　　二十三日柏靈電云德國國會議長司徒爾伯患疾甚劇 
[李載明將得絞罪]  
　　行剌韓國首相一案不日可以定讞據漢城電稱大約該剌客將得絞罪云 
來件 
[法公堂罰欵收付清單]  
　　法公堂自一千九百九年正月起至六月底止共收罰欵洋一萬零五百四十九元六角八分付公堂上半年六個月費用洋二千七百二十七元七角六分付巡捕房充公洋三千三百零七元五角六分付仁濟醫館治押犯病飯資共洋九十三元五角八分付廣慈醫院治押犯病飯食共洋二百九十三元七角付義興做押犯棉襖褲洋八十六元付劉仁才做男女押犯灰色布衣工料洋四百七十一元八角付王振記篾涼帽洋十六元付探夥分赴吳淞松江浦東緝拿李金林川資洋五十元付麥捕頭派探赴鎭江提竊布案犯川資洋二十二元三角付麥捕頭派探赴崇明提竊洋案犯川資洋三十二元七角六分付探夥赴寳山提案川資洋三元付探夥赴甯波提案川資洋二十五元一角五分付探夥赴江陰提案川資洋十一元四角一分付探夥二次赴江陰提案川資洋十元六角九分付探夥赴青浦提案川資洋十一元九角一分付探夥赴寳山北川沙提案川資洋六元五角五分付探夥緝拿逃犯費用洋七元六角付探夥赴石浦提案川資洋二十四元三角八分付普育堂善舉洋八百元付輔元分局善舉洋一千零四十七元五角三分付廣慈醫院善舉洋一千二百元付放生局善舉洋五十元付保獸會善舉洋五十元付果育堂善舉洋二百元 
　　以上共付洋一萬零五百四十九元六角八分仍存備用洋二千元 
　　法公堂自一千九百九年七月起至十二月底止共收罰欵五千二百四十五元五角八分付公堂下半年六個月費用洋二千四百五十四元一角八分付廣慈醫院治押犯病費共洋八百二十一元一角付仁濟醫館治押犯病飯食洋三十六元八角五分付押犯做灰布衣料線洋一百五十六元八角付陸順昌等承做押犯棉衣褲帽洋一千三百四十五元付探夥赴南匯提案川資洋十六元四角付探夥帶犯往有匯提案川資洋十二元三角付探夥赴蘇州提案川資洋七元五角付探夥赴漢口提案川資洋四十四元付探夥赴祝家橋提案川資洋五元四角　付探夥赴竺家橋提案川資洋十四元八角 
　　以上共付洋四千九百十四元三角三分除餘洋三百三十一元二角五分歸入備用欵内共存備用洋二千三百三十一元二角五分 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
