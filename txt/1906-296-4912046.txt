# 1906 - 296 - 4912046

 

Page 1

 
 
   
 
 

Page 2

 
 
[諭旨恭錄]  
　　九月初六日奉　　旨四川潼川府知府著吳保齡補授甘肅慶陽府知府著文愷補授江西安福縣知縣著温其瑞補授甘肅成縣知縣著劉汝霖補授直隷柏鄉縣知縣著左湘鍾補授江蘇寳應縣知縣著萬啟型補授貴州思州府知府著潘盛年補授山東臨淸州州同著趙鴻飛補授貴州永寗州知州著陳慶慈補授截取舉人傅倬著以直州州同用曹昌蓮著以知縣用王宗元著以鹽庫各大使用劉浚原著以鹽庫各大使用董受謙著以直隷州州同用張惠宇著以直隷州州同用錢熊壎著以鹽庫各大使用岳障東著以直隷州州同用嚴寅亮著以鹽庫各大使用吳成文著以直隷州州同用謝雋彝著以鹽庫各大使用陳璟梅著以鹽庫各大使用龔顯鶴著以鹽庫各大使用桂鸞著以直隷州州同用鄒國桂著以直隷州州同用夏鳴雷著以鹽庫各大使用陳維湘著以鹽庫各大使用揀選舉人文錦華著以直隷州州同用李鴻春著以鹽庫各大使用黎乃虔著以鹽庫各大使用葛式瀚著以鹽庫各大使用宋文濱著以直隷州州同用張燾著以直隸州州同用賈耕著以鹽庫各大使用張燦奎著以鹽庫各大使用檀鴻鈺著以鹽庫各大使用董芳三著以鹽庫各大使用文其煥著以鹽庫各大使用盧衍慶著以鹽庫各大使用張縉璜著以鹽庫各大使用李家熙著以鹽庫各大使用劉屏之著以直隷州州同用謝璋著以直隷州州同用黄維謙著以鹽庫各大使用萬里航著以鹽庫各大使用汪林宗著以鹽庫各大使用理藩院筆帖式二缺著常鎭英敏補授鴻臚寺少卿員缺著榮勳補授翰林院撰文員缺著劉啟端補授擬補内閣漢軍中書保愷著准其補授保送知縣盛京裁缺户部筆帖式扎靑阿刑部筆帖式葆勛俱著交部記名以知縣用保舉總站官阿勒楚喀左司筆帖式亮熙直隷補用知縣李保成俱著照例用揀發廣東知縣常堉蕙著以知縣發往廣東欽此 
[電傳宫門抄]  
　　九月十三日召見軍機張百熙 
[論警部禁賣新書報]  
　　異哉。吾國閉文愚黔首之拙術。乃屢屢發現於宣布立憲後也。計自七月十二日宣布立憲。至今不過一月有餘。一切措施。茫無要領。乃無端而封禁報館。無端而頒發報律。束縛言論。制限出版。其於預備立憲之原理。去之旣遠。不料近又。有巡警總廳勒令五書局出結。禁售新書新報之事。 
自近世文明輸入。新理日明。一國之思想界。將隨時勢爲轉移。吾知自今以。後新書新報之發達。方日出而不窮。而專制之帝國。操柄之官吏。以爲不利于已。思所以拉雜摧燒者。奪人之言論自由。强權壓。公理乎。公理屈强權乎。則猶未能解决之問題也。大凡一國之議論。苟合乎眞理正道。則雖遏絶之亦不爲害。苟涉乎邪說詖行。則雖鼓。吹之亦不爲功。希臘之蘇喀拉第。學術言行。在生時固以爲慢神不道。惑衆傾邪而戮之者也。而至今二千年歐西言道德格致者。奉爲不祧之宗。吾不知其禁之者自居何等也。秦始皇燔六經。禁偶語。當時固有絶大之權力矣。不移時而六經大義。炳如日星。吾又不知其。 
禁之者能力。幾何也。嗚呼。天日黮闇。久必淸明。一時所攘斥觝排之。異說。寗非後世所崇拜服膺之至理耶。 
雖然。以上云云。言以爲非而禁之。所禁之言未必非也。且卽使其言果非。而禁之者亦無功而爲過。何也。聞一言而心知其爲邪說必欲遏之使不行。塞之使不流者。其爲害於人羣。縷舉難盡。宗旨學說。雖或塞之不流。然常伏於人心。而無摧陷廓淸之一日一也禁之使默。則所謂異端邪說者。終無有平情明辨之一時二也。且國立制防。窒閡新說。究之遏之愈力。發之愈驟。終且以防民之口。甚於防川。而有。潰決横流之怖象三也嗟嗟。今當預備立憲時代。乃反以操縱威力。囚係人心。禁新理想新學說之灌輸。爲之周阹焉。爲之監守焉。手叚。雖竦。而操術則拙而已矣。 
　　不寗惟是。凡閱書之人。得之愈難。則求之也愈切。求之愈切。則讀之。也愈奮。讀之愈奮。則其受感化力也愈速。此爲事理所必至者。故尋常易得之書。連箱接棟。往往讀不終卷。輒易他書。一旦非常難得之書。爲其所有。在閱者方以爲其中必有秘密要聞。吾知必盡心讀之。不肯放過一字。學人好奇之普通性。常如此也。不觀乎俄羅斯乎。言論出版之窮蹙。全歐無比。而俄之學生常言曰。［天下之樂莫樂於雪夜二三同志聚密室以讀禁書］又其國鐵路車站。書賈往往於出境之處。携各國哲學家之書籍。及他國報紙。伺車門以售之。禁者。愈甚。讀者愈多亦可見禁書報之無甚効力矣。夫俄國法律之拘束。也如彼。而無術以阻遏新說也如此。而警部乃以此襲取伎倆愚　。國人。愚哉不可及已。 
 
 
 

Page 3

 
 
[補紀袁鐵两大臣彰德閱操情形]  
　　初五日觀操情形是日袁鐵兩大臣皆戎服佩刀於早九點鐘乘火車由彰德啟節九點半鐘至湯陰西門外易車而騎繞城東南至五里村高埠處駐馬豫撫張安帥先至有頃中央審判官報告两軍馬隊搜案漸已逼近其時南軍馬隊展開向北大呼突陣北軍斥堠開槍禦擊約二分鐘旋見兩軍馬隊各不相讓當由两大臣傳令停戰於是南軍退至劉莊附近北軍退至士得村一帶中央審判官長哈漢章至兩大臣前陳報戰况兩大臣因傳兩軍馬隊官長等各約二十人面加訓勵旣畢兩大臣復乘馬巡閱無綫電報比返車站登車時已二鐘餘矣是日外賓到者約三四十人内賓二百餘人皆極守觀操規則無不乘馬者 
　　初六日觀操情形是日九點鐘袁鐵兩大臣出轅率從騎由火車至湯陰屬之七里鋪旋偕張安帥乘馬至大黄村前之最高土埠先觀號球隊施放大氣球至十一點鐘中央審判官報告南軍馬隊已過湯河搜索前進第二十九協分爲二縱隊向張蓋及楊村前進第八鎭分爲三縱隊向史莊五里鋪及韓村前進北軍馬隊由士得村向寺臺前進因敵隊逼近卽向木佛退却步隊一標爲右縱隊由魏家營向十里鋪前進混成第口協（少步一標）及第五鎭之步隊一標爲中央縱隊由河官屯等處向洪唐口前進第五鎭（欠步一標）爲左縱隊由薛莊等處向小張蓋前進兩大臣因駐馬處不得地勢復移纛至大黄村以北其時兩軍砲聲隆隆南軍前隊因奮勇前進後隊距離太遠不能援護北軍致占勝勢約一點半時兩大臣發令吹鳴號音氣球隊懸一赤球兩軍當卽停戰停戰之後兩大臣親往南軍查看兵隊并傳集兩總統面加訓勵至三點鐘時兩大臣始返節閱兵處 
　　初七日觀操情形是日袁鐵兩大臣於八鐘半出轅從騎之外有馬隊數百護衛出南關十五里王魏家營以南登高埠四望旋移纛至馬家屯之小土岡（時約十二鐘）與張安帥偕其時南軍主力在南王官屯北軍主力在北王官屯各用砲轟擊聲震天地两軍步隊亦前進激戰不已幾至兵刃相操兩大臣遂傳令鳴號停戰停戰後調集各官長圍聚由兩大臣親自演說三日戰狀之利弊細加評判畧謂本年會操各色籌備均極完善兵丁馬匹亦皆精健惟作戰時偵騎搜索之法尙欠講求各軍將領未能十分聯絡以致運掉不能敏活應須急切改良以期進步云云訓勵旣畢恭宣兩宫聖意并頒賞牛酒以犒將士總計三日天氣晴和兩大臣及各隨員皆往來日中并不張蓋至初八日在小張村舉行閱兵典禮畢即大宴會凡與會者皆贈景泰藍杯一以誌紀念（吕） 
[紀浙路股東開會詳情杭州]  
　　浙江鐵路公司全體股東於初九初十十一三日在金雅莊法政學堂特開大會議定各事開列於後 
[初九日]  
　　總理湯蟄仙劉澄如二京卿先請職員祝君布告開會宗旨云今日爲公司第一次開會因係股東大會非開車可比是以除股東外未便另邀他人八月底截止收股之期計共招得整股五千一百六十餘股又零股九千八百餘股兩共實收洋四百二十一萬餘元江墅第一叚開工後卽接勘杭嘉路綫鐵軌已在漢陽廠訂購二千五百墩每墩價銀四十兩枕木則擬向日商太倉洋行訂購湯劉二總理請各股東公舉臨時議長公衆推舉副總理劉澄如槪皆賛成 
　　副總理劉澄如舉張讓三金鞏伯邵伯絅袁文藪四君爲整理員衆皆賛成 
　　胡君煥提議以原擬章程須五十整股以上之股東始有議决權此攸似乎太嚴 
　　邵君章提議章程如有更改必須將三十六節至四十節槪行更動各股東曁各代表磋議更爲　股以内每股一權十一股以上至百股每二股加一議决權自一百至五百股每一股　一議决權自五百至一千股每五股加一議决權目一千股以上每五股加一議决權不設限制收回前票改發新票衆均賛成將章程三十七至四十一節改正 
伍君昭扆提議選舉權宜援議决權辦法衆皆賛成 
[初十日]  
　　會議被選舉權之人格 
　　總理副理以六年爲一任總理每月薪水八百元副理六百元 
　　公司董事仍照原議以一百整股以上者有被選舉權 
　　各股東圖記簽押式樣均須繳存公司備查 
[十一日]  
　　總副理湯劉二京卿宣告總副理任期改六年爲四年薪水仍照初議總理五百元副理四百元衆皆賛成 
各經理所收優先股於十月杪截止 
議定開辦業務學堂並鐵路銀行 
　　公舉樊時勛邱寅升蔣籌張定甫胡藻靑孫問淸王達甫葉勉卿沈新三李雲書章振之等十一人爲董事朱葆三韓淦堂周湘舲孔然齋張菊生等五人爲查帳人副總理劉君宣言會事議妥散會（渠 
[奉新鐵路侵佔關外鐵路利權奉天]  
　　日人所築之奉天新民間鐵路開車以來於乘客及運貨價目一切從廉每日往來開車二次收入約在五六千圓以上中國關外鐵路之利益頗爲侵佔（吕） 
[洋工程師被小工毆傷鎭江]  
　　鐵路洋工程師因發給工資過遲被各小工毆傷頭額業已由丹徒縣枷號數人示儆（工） 
[訊明新建差役並未阻閙洋商輪船江西]  
南昌府徐性臣太守訊明新建縣差役並無阻閙洋商沙市輪船裝茶之事惟索取規費屬實分别擬請監禁詳覆贛撫旋奉批示該縣 
 
 

Page 4

 
 
書差以催取陋規輙敢逞兇傷人殊屬可惡准照擬將書差一併革役陶玉庭陶壽並著各監禁五年陶西垣著監禁三年從九職銜陶載萬卽福厚藉差歛費同惡相濟著革職追照繳銷並監禁三年均仍禁府監俟限滿察看能否改悔由該府請示遵辦魏文卿隨同索費准照律擬笞贖銀解兌餘如所擬省釋辦理至此項幇差陋規均屬違例自應照省城一律勒石永禁惟官差需用船隻應仍飭船行隨時封雇秉公酌定官價出乘坐之員自給不准船户抑勒亦勿許船行賠墊並不准乘坐之員稍有折扣違均干咎仰布按兩司督飭該府縣迅速妥酌核議擬定各船官價數自務昭公允並擬定示稿詳候核飭遵照再由司會銜出示發縣勒石以垂久遠一面移會洋務局函致英領事查照（用） 
[黎里鎭厘卡哨弁肇禍蘇州]  
　　駐紥平望鎭之畱防石營管帶秦友亮派哨弁曾友祥帶砲船一艘駐紥黎里鎭護衛釐卡前秦與某卿因購物啟釁將該鄉人辱駡毆打經傍人圍繞評理秦復喝令全船勇丁幇同兇毆並放空槍以示威嚇由是鄉人鳴鑼號召數千人與之對壘秦一時情急竟將槍砲實以子藥意欲向人叢中開放幸飛划石營師船經過立將該砲船砍斷錨索將船拖去一面會同該處紳董竭力將衆鄉人勸散聞鄉人中已有三人身受重傷恐一時未能和平了結也（且） 
[紀簡派振貝子赴奉查辦事件之原因京師]  
商部振貝子奉派查辦奉天吉林兩省事件本舘已據專電錄登茲悉此事因有某御史條陳吉林應行興辦森林礦產等實業曁俄人在東三省强伐林木無理取閙各節請派大員往查故有派振貝子之命茲聞振貝子於初八日請訓十五日起程奏帶本部熟悉英俄日本洋文司員八員以資襄辦約一月方可回京覆命茲將隨員名單登錄於後 
石參議熙彥保惠司主稿郎中邵福瀛通藝司掌印郎中祝瀛元（東文）會計司主稿員郎中魏震保惠司主事田其蟾候補員外郎郝樹基（俄文）候補郎中王汝槐（英文）候補主事章宗祥（東文）（孔） 
[靑紳獨捐巨欵倡辦两等學堂松江P ] 
　　靑　　浦紳士蔡一隅君承烈住縣屬珠家閣鎭邇慨敎育之不能發達特就鎭購地建屋設立兩等學堂卽以一隅之名名之計開辦費萬金由蔡君獨力創辦常年經費則購蘇省鐵路股分一千三百股繼又續購一千股另購粤漢鐵路股分一千股將來以所得息金悉數歸入學堂用欵聞蔡君幼好讀書長營商業今以經營所得提倡地方敎育之事誠於寕波葉氏無錫周氏川沙楊氏外不可多覯也（顚） 
[擬飭八旗設立女學京師]  
　　學部前擬調查各省女學章程原爲振興女學起見日昨榮尙書已與慶邸商議擬飭八旗各設女學堂一所招收本旗幼女入堂肄業惟須妥定章程免致日久滋弊（樂） 
[警部禁賣新書報京師]  
　　北京琉璃廠書肆林立以商務印書館及第一有正公愼文明浣花各局爲最鉅初六日外城巡警總廳奉警部堂官之意傳諭各該書局經理到廳諭以有干　禁之新書新報勒令出具甘結永遠不准出售（望） 
[梁誠丁艱無庸開缺北京]  
　　出使美日秘欽差梁誠於八月二十四日丁母艱循例奏請開缺茲聞已有特旨留任守孝無庸開缺云（冬） 
[新任粤督抵滬]  
　　新任兩廣總督周玉帥昨晚七句鐘乘江永輪船抵埠遂赴洋務局行轅駐節（深） 
[端督由京赴津並未受驚]  
　　字林西報載京漢鐵路車務總管福雷來函云四十月二十號貴報中國時事門内曾據華字報所載登有新聞一條題曰火車失事敬告執事此項報告並無一字確實查當日端制軍所坐之專車由京開往天津准時抵津並未肇禍望執事將此信刊入貴報爲盻 
[英國商務隨員抵滬]  
　　字林報云北京英公使署代理商務隨員賀欽於昨日趁太古公司奉天輪船行抵上海聞在滬約有六禮拜之勾留 
[舊金山校董擬爲亞洲物建學校]  
　　十二日倫敦電云舊金山傳言日本孩童並未被逐出學惟有人以謂如爲白種人利益起見則莫若將亞洲人與白人分開之爲善該省官吏已准學校產業董事爲亞洲人特建一校矣 
[美外部申明憲法]  
十二日倫敦電云美外部羅德以舊金山有排斥日人之暴動特舉美國憲法第六欵責令一省遵守國際條約内所載之條款 
[英國海軍人員更調之消息]  
　　十二日倫敦電云海軍中人傳言大西洋艦隊總司令官梅中將繼德雷中將之後充海軍部副大臣所遺總司令官一　由副司令官好中將接充統率駐紮北美洲西印度羣島艦隊海軍大將簿森闊脫將充總司令官以代海軍大將都葛拉斯駐紮波資末斯海口統率地中海艦隊海軍少將白列葛門將簡充本國艦隊第一司令官海軍中將普諳德門繼海軍少將唐福之後充海角艦隊司令宫 
[俄人造謠嫁禍於日本]  
　　十二日東京電云海參威謠言四起謂日本魚雷艇一艘在堪察加海岸擊沈俄國捕獺船二艘惟東京皆不承認 
[美國君臣皆願優待日本人]  
　　十二日東京電云美總統羅斯福美外部羅德設筵宴客大坂朝日新聞駐美京訪員亦在座美總統及美外部宣言下次　會開會時當通告國會日本人必須與歐洲人一律相待 
[法與西班牙皆防摩洛哥之有亂]  
　　十二日倫敦電云法國西班牙國因有英人一名西班牙人一名在亞敘拉地方被捕情事特施用愛爾其西亞斯會議所給警察之權並各遣軍艦一艘前往其地同時摩洛哥政府亦派有名炮兵一隊駐紮該處以保太平法政府已諭飭駐紮愛爾支列亞之該國武員備預不虞矣譯字林報 
[俄國建造大軍艦]  
　　十二日柏林電云俄國船廠現正建造戰鬥艦二艘載重二萬噸 
[德相會晤俄外部]  
　　十二日柏林電云俄國外部大臣伊斯窪爾斯基與德相蒲廬親王會晤長談並蒙德皇賜以十官紅鷹寳星一座 
[海和平會開有期]  
　　十二日柏林電云海牙和平會定於一千九百零七年歲首開會 
[俄京劫案]  
　　法報云俄京匪抛擲炸彈施放洋　搶刦裝運羅布六十萬元之餉車盜黨死者一人傷者數人共刦去羅布三十八萬六千元譯文　報 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[再續宿遷縣黄在福上各憲籌賑條陳]  
　　一請援案撥款諄商上海向辦義振善士歸併辦理冬撫春振也查宿邑民貧地瘠素鮮盖藏一旦遭此偏災民情實爲困苦雖擬先行分别辦理平糶平賣而於實在極貧飢民仍屬無禆將來歷冬迄春勢必哀鴻遍野若不振濟撫卹不獨死亡相繼亦且蠢動堪虞溯查光緖二十三四兩年曾蒙籌集公款義捐施放冬撫春振本年被水大畧相同惟有仰乞憲恩轉請援案奏明撥隷併商諸上海向辦義振善士施宦等擔承合力籌勸義捐選派董司先期來宿設局開辦冬撫春振仍俟來年刈麥登塲之後卽行停止一請助款興築漫决堤埝挑浚運河淤淺以工代振也查宿邑安仁順等鄉濱臨淑運沙沐六塘各河其堤埝每遭沂泗陡漲之時無不漫溢决口地畞被沒向請公欵興築歷有成案本年運河西岸鞏家房力家閘及磘灣小沂河南岸錢家口等處堤埝漫决各口水涸固應修復不致貽患來年即以運河而言亦緣多年失修以致節節淤淺盛漲水勢泛溢迨至安瀾以後商賈重載船隻又須逐段起駁嶧縣煤鑛運煤受弊最深傳聞該商曾與宿邑耀徐玻璃公司籌議公共認款挑挖慮係活沙易淤故未開辦溯查該河上至邳境歷宿以至桃源衆興計長二百餘里曾於光緖十一年分逐段開濬暢行不止十年縱有活沙斷無隨挑隨淤之理茲查鞏家房等處堤埝温决各口應由該管運河廳員專案禀請發款修築所有挑浚運河可否仰乞憲恩轉請在於工振捐輸項下助以公款鼓舞該商等於今冬來春之際即將運河淤淺逐段勘估興工所發公隷錢文或由來往洋　等項重載商船另定章程隨厘帶捐歸款駁價旣可節省商船無不樂輸而强壯災民得以自食其力庶不致爲飢所廹流爲匪徒實於救荒俾益非淺（未完） 
[移會奏定捐免定章杭州]  
　　兩浙鹽務及佐雜人員之捐免保舉及捐免驗看前有改章不准之說茲奉户部以奏准定章抄錄原片移會到浙仍准報捐特將移文片稿照錄於左 
　　爲移會事捐納房案呈本部具奏鹽運副運判捐免保舉歸人常例辦理並佐雜捐免騐看等項仍准報捐附片一件光緖二十二年七月二十九日具奏本日奉旨依議钦此相應抄錄附片飛咨浙江巡撫查照可也（計抄附片）再查推廣捐輸十九條内除鹽運副鹽運判捐免保舉應歸臣部捐免保舉常例辦理外其佐雜分發各官捐免驗看一條係爲體恤微員起見又酌擬舉貢截取揀選就職報捐各欵摺内舉貢捐免年限並錄用就職後報捐指項補交分發等款係爲體恤寒士起見均應准其報捐照前定成數仍在部庫上兌俾符原議而示寛仁理合附片具陳伏乞聖鑒謹奏（荷） 
[蘇撫續派監視放餉各員蘇州]  
　　蘇省各營旗現届放餉之期撫憲陳筱帥昨已委候補道李本森等赴各處監放外茲又奉撫憲續委候補道胡念修監放陸軍步隊第一標一二一營劉國郇監放太湖水師中營及巡警左右營兩觀察均已奉到委札卽赴各該營監放云（左） 
[浙藩牌示杭州]  
　　處州府知府劉炬翰撤任遺缺委候補知府蕭文昭署理廲水縣李樹聲撤任遺缺委試用通判黄融恩署理縉雲縣范傳衣撤任遺缺委試用知縣宗彭年署理開化縣魏象書撤俈遺缺應飭准補是缺貝蘊章赴任奉骅縣缺以現署鎭海縣翁長森調署鎭海縣缺飭准補是缺之孫文貽赴任（的） 
[揚州官事]  
　　淮南總局總辦黎分轉奉趙渭卿都轉委估堵閉歸江七壩又總局會辦李分轉奉派估閉界溝廣福橋壩工均到差都轉於初九日晋省聞係往接端午帥云（詳） 
[新任蘇府考驗書差蘇州]  
　　新任蘇州府何太守擬將本署書差詳加裁汰前日特傳諭各書吏於十二日起每日午前七句鐘候按名傳入面加考驗如果熟悉公務文理淸通准予留用否則一律裁汰如有冒名頂替及有不應送行之公牘擅自簽送等情察出發縣究辦各項差役亦候隨時傳騐以定去留（且） 
[委員坐提虧空銀兩揚州]  
　　前署甘泉縣令白承頣經省憲以操守難信等考語奏叅革職茲又經寕藩司查出該革員虧空正雜欵項一萬五千餘兩特委員赴揚寓所坐提（引） 
[縣令輕生述聞揚州]  
　　東台縣馬大令枚到任後因學堂大起風潮賠累甚巨且現在籌辦水災賑欵糧漕無著近又因案撤任遂仇不欲生呑烟自盡（引） 
[委勘寕滬鐵路枝線鎭江]  
　　寕滬鐵路由錫至滬業已開車其餘常鎭江寕等處均各分叚赶造近悉鐵路總辦等議欲另設枝路以利遄行札委姚緩生司馬測勘枝路分線聞司馬已於初十日蒞鎭矣（再） 
[鎭郡警察擬收妓捐鎭江]  
　　鎭郡警察前以經費不足議收妓捐現由關道榮星莊觀察札委襄辦警察吳君小廷辦理此事刻已定議　等每妓月取三元中等二元下等一元即由九月朔日起一律抽收（再） 
[刊送立憲淺說揚州]  
　　丁憂住揚盧星沅部郎於揚城創立師範學堂爲揚州諸學堂之冠部郎因九月初一日商學界慶祝立憲但誦祝詞無一演說其宗旨著致愚民疑爲送徵兵或以爲學堂開會竟不知立憲爲何說部郎特將立憲演爲白話刊刻遍送俾知立憲爲今日之急務云（祜） 
[定海商學界晵祝立憲寗波]  
　　本月初十日定海商學界舉行慶祝立憲禮假城東都神殿爲聚會之所各街皆掛旗懸燈是日早晨八句鐘開會來賓甚衆中學堂高等小學堂蒙學堂以及體育會私立正蒙學堂各學生皆排隊到會相繼唱歌再由商學界發起人演說觀者如堵頗極一時之盛及至散會日已向午矣（助） 
[擬議設立公家花園京師]  
　　内城巡警總廳日前禀明警部堂憲擬招股二十萬元在地安門外十刹海地方創立公家花園以便遊人聞此事已蒙允准近日正在詳議辦法（和） 
 [P續誌歐陽外委禀訐胞兄事蘇州> 
　　日前太湖統領歐陽子林之胞弟東山外委歐陽某以伊兄緝私販私缺額扣餉販賣婦女接濟梟匪等十餘款投督練公所禀控杜觀察閱禀以與歐陽有桑梓之誼勸令和息某謂所控各節均有確鑿証據可請委員查訪如有誣控願甘反坐云云而歐陽子林亦不肯稍自認過杜觀察因置不睬現某已投撫轅遞禀控訐矣（且） 
[設局平糶揚州]  
　　揚城平糶局向設在東關外天寗寺雖來購者甚衆而辰初開局已正卽行閉門南門外貧民因時促路遙仍恐不能往購現地方紳士於南門外靜慧寺另設一局以免奔馳於初十日業已開局矣（詳） 
 
 

Page 10

 
 
[溧陽水災待賑鎭江]  
　　此次溧陽水災受虧甚鉅現在商董預計辦理賑務非十萬金不能敷用而典牛購種一切尙不在内目下欵項奇絀公私籌集尙不足二萬金已由各董晉省求賑想大吏關心民瘼必不至於漠視也）拜（ 
[災民紛揚州]  
　　徐海各屬今秋水災甚重近日該處災民以揚州爲樂善好施之地扶老携幼絡繹南來麕集東南兩門城外不下萬餘人地方有司現已派兵彈壓不准進城擬給發錢米資遣北回未旘能否如願也（詳） 
[小輪肇禍鎭江]  
　　日商大大東輪局之環瀛小輪船於初七日由鎭載客駛往常州蘇州一帶甫至西門附近悞將停泊是處之李姓划船撞壤李向理論該輪老大某甲大怒竟持棍向李婦某氏猛擊十餘下受傷甚重維時兩岸觀者甚衆大抱不平咸以碎石亂擊該輪玻璃艙窗門板悉被擊毁一時人聲鼎沸滋閙不休未幾水陸總巡周副將丹徒縣宗大令均率差勇飛往彈壓始紛紛散去宗大令隨卽騐明李婦傷痕將兩造帶回訊究）再（ 
[批飭復訊奸情命案蘇州]  
　　興化縣鄉人某甲之妻與同里某乙私識甲覷破後　絶往來甲妻悶悶不樂托病雇舟至城求醫甲遂伴之同往途次遇乙偕某丙招手附舟舟子及甲皆不疑允之迨至城中甲妻歸寗母家甲與乙丙仍坐原舟回鄉駛至半途甲竟被乙丙推人河中立時斃命舟子欲停櫓撈救乙禁不許抵埠後舟子卽告知童保將乙丙拘送縣署縣主訊供即申詳上憲旋奉批示飭縣詳加復訊因原詳有甲妻並未知情及同謀情事恐有不實不盡之處也（且） 
[冒充家丁騙銀逃逸蘇州]  
　　蘇垣源裕錢莊於初七夜忽來一人自稱臬署家丁持帳房字條取洋二百五十元該莊見條中圖章模糊頗滋疑竇隨託言夜深派夥同送詎送至臬署内宅門轉角處此人忽繞路逃出該夥知是被騙赶即找尋已無影響事爲署臬陸廉訪聞知當即移會巡警局通飭各路巡官勒限督飭偵探巡警人等嚴密查緝並札飭吳縣派捕勒拿（永） 
[上海官事]  
　　新委警察北局長劉光炘昨日到道請假十四天前赴江寕公幹法廨讞員陳曾培禀知解餉赴蘇○蘇松鎭總兵陳東暘因公來滬昨至道轅拜會宜 
[慶賀日皇萬壽]  
　　本月十七日爲日本明治皇帝萬壽之期由日領事先期柬邀本城道營廳縣文武各官届期請至西茂路領事署飲宴（宜） 
[新任德國總領事抵滬視事]  
　　文匯報云德國新任駐滬總領事蒲立於禮拜日乘德公司郵船龍號抵滬已到任視事 
[調勇恊濬城河]  
　　昨報紀批准開濬城河一則茲悉道憲瑞觀察以本城兵丁誠恐不敷調撥特札調浦東高行鎭駐防兵來滬以資幇同開濬云（宜） 
[調回防勇開濬城河]  
　　總工程局總董禀請關道飭派勇丁開濬小東門至老北門城河已志昨報茲瑞觀察已移知畱防隊各隊官曁滬軍營管帶令將撥防各處之兵丁從速調回俾乘天時和煦赶緊興工（寸） 
[水木作業議興公益]  
　　十一日三點鐘城内魯班殿水木作 
業開第一次大會到者約二百人由領袖楊君斯盛演說大旨水木作業近年生意日盛當與公益事宜各人鼓掌贊成公舉輪値董事王松雲顧蘭洲陳裕田趙紀生黄少山江裕生王慶祥沈桂生李國卿趙增濤王瑞祥薛蘭堂　十二人禀縣請諭創捐開辦經費（助） 
[道批二則]  
　　尤子鈞禀批案經飭廨勒限速了仰會審委員關丞遵照札飭辦理母任飾瀆○沈鸞書等禀批昨據祝嗣豐禀催業經批飭勒交帳簿限提陳竹成質訊究擬在案仰會審委員迅即核案辦事具報函圖並發（宜） 
[預備搬運電燈汽爐]  
　　紫霞殿電燈公司所有在外洋定造機器汽爐業已將次運滬惟汽爐甚大搬運上岸沿途阻碍甚多現由局董勘得小橋堍牆角最爲有礙卽傳知業户嚴姓商令暫行拆去候將汽爐運上再行修還（寸） 
[禀請驅逐艒艒船]  
　　木商董事干蘭坪以沿浦所泊之艒艒船阻碍商船且於起運木植亦多不便日應驅逐業已禀請總工程局飭探會同該幇頭目辦理矣（寸） 
[罰欵酌撥學費]  
　　前者徐隆三王阿三在新閘地方私燬制錢鎔銅出售經包探李星福拿獲解送公共公廨讯究奉中西官判押候禀明道憲究辦在案昨新閘捕頭投廨禀稱此案内有變價洋銀四百數十元應如何發落請示定斷廨員關司馬以文昌閣小學堂甫行開設經費支絀遂與美白副領事判將此洋一半撥歸文昌閣一半仍照例充捕房公用完案（力） 
[命案請驗]  
　　車夫成紀生偕妻張氏借居法界自來火行西街餘慶里口前晚氏未識因何呑烟斃命捕房查知卽飭包探投縣請驗（深） 
[小壓斃]  
　　美租界福安洋貨店前雇小工數十人至淞口德公司輪船卸貨内有小工名小牛子者被貨倒下壓斃昨由該店主將屍載回報知家屬棺殮（似） 
[請究毆傷工匠]  
　　寳山縣境江灣鎭玉佛寺前被鄉人毆傷工匠已誌前報昨由王緯臣大令帶同寺僧本照投道禀見瑞觀察禀陳閙事及毆傷工匠情形乞恩核究云（宜） 
[總工程局記事]  
　　張元茂舊貨行棧房内失竊舊布十八件由事主張文蘭報局當經派探在浦東金家橋拘獲孫榮昌一名並由張自　指引之張桂生解局孫明府訊以此貨賣在老北門外同泰舊貨店得價洋八十元孫分用洋三十元王慶慶廿元張桂生十元餘黨共得廿元在三鳳樓分贓等情孫堅不供認判戒責三百下押候派探吊贓並提王慶慶等到案再訊張亦判押○榮昌皮店鄭連壽扭探鞋底作　車瑞林欠洋六百餘元將僞票搪塞昨日提訊車供愿先還洋五十元判交保交呈賑據再核○控夥方阿巧前因串賣烟妓吳黄氏於仁和染坊主諸維卿爲妾爲本夫吳本恆控提到案判方繳呈身價二百元並贖罪洋二百元限五天交案迄未遵繳昨提比究判戒責五十下展限一禮拜交洋（尺） 
[公共公廨早堂案]  
　　紹興人謝炳耀潘菊生在盆湯弄開設鉅源錢莊前 
 
 

Page 11

 
 
　　日謝將該莊票銀一百五十二兩向葉紀生調現洋二百元未及數日該莊忽然倒閉葉向追不睬報探竇如海拘獲昨日解案謝供在科學會理事該票係會内囑爲調換錢莊係　菊往獨開求寛限措還讞員關司馬商之美白副領事以詎騙錢財與商務大有關繫判押限十四天照繳再行核辦○窶人王阿福冐名向認識之朱周氏王金榮廬阿六張桂亭等收取欠錢經朱等查悉報由包探王寶生拿獲解究王阿福供自愿改過不敢再犯司馬判押捕房三個月作工○流氓沈世榮在湖北路攫取周王氏皮夾銀洋報由包探王阿巧拿獲解究司馬判押捕房三個月工作○候選同知吳惟聰在燧森洋行爲買辦用空洋東一千餘元前經中西官判交保候法公堂攺傳解往乃傳不到案昨經司馬飭差將保入李袒銘解訊李供此人因病不能來案求恩寛限司馬判押候限三天將吳交案押送法廨歸案訊追○傭婦馮曹氏在戚施氏家服役前日主婦失竊金戒一枚銀洋兩元知爲馮曹氏所竊報探徐阿華拘解訊究判押官媒限一禮拜交贓如違嚴辦○何承福誑騙張漁笙押櫃洋元控奉提案司馬判過堂訊奪○李芝亭潛入厚大莊圖竊交捕解究判押捕房两個月工作○王緖甫積欠徐順泉洋元飭捕傳訊抗不到案司馬判改傳爲提（力） 
[公共公廨晚堂案]  
　　張紫珍控黄崇烈翻印俄人所編滄海山房一書前晚提訊讞員關司馬判一併退去候函詢俄領事再行訊斷○顔明卿控瞿子文抵單不贖前晚提訊倩司賑顧昌華到案供瞿前央胡桂林等作中將單契抵去洋四百元逾期不贖瞿供本約今年十月初歸還尙未到期司馬判瞿交保人人洋並保到期將本利一併還淸如違提案押追（力） 
[法租界捕房事]  
　　車夫李阿三李阿二孫阿福等因與某甲有仇前晚在途遇見攔住兇毆繼出利刃違戳兩刀逃去經人將甲扶送捕房控訴旋將李等三人拘獲捕頭命甲送醫院醫治李等押候解究○賊匪陳阿三行竊某輪船搭客攷藍一只被探拘住吊出原贓解入奉飭押候譸懲○王阿五王阿四陳阿根三人行竊某蔴袋店蔴袋八只報由包探緝獲送人捕房奉飭押候吊贓解辦○積竊李云生昨又在某輪船圖竊被探查見拘入捕房押辦○張阿福丁阿三串竊某店版門數塊當被捉住交捕送入奉飭押候解辦（臨） 
[美租界捕房事]  
　　周瑞六昨投捕房報稱向在揚樹浦某俄人家爲侍者今有他就欲辭不允反被誣竊工資亦不照給請究捕頭飭西探往查屬實將應給工資索回給周了事○陳東壽昨駕馬車至北河南路馬忽疾馳由捕扣住帶入捕房捕頭以並未傷人從寛斥釋○某俄人報稱家居西華得路對憐竹器店夥晚間滋閙有碍淸夢請究奉飭包探傳諭該店主務將各夥約束不得晃閙違干傳究○楊小五與婦人李董氏在北浙江路互毆由捕一併拘入捕房奉飭自投公廨控告○李阿二昨在匯山碼頭拾取木柴被水手吳春山毆傷由捕併送捕房奉飭李送醫院求治吳押候核辦（似） 
[來函]  
　　海州沈雨辰太史許久香觀察復電曾少卿施子英兩公鑒籌墊萬兩以振徐南感謝請交海豐帳房卽購蕪米備振雲沛鼎霖 
　　南洋大臣復電曾少卿施子英兩兄鑒承電籌振徐海萬兩感激之至已轉行藩司許道矣方馥印 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
