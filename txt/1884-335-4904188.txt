# 1884 - 335 - 4904188

 

Page 1

 
 
[第二十二號畫報出售] [  申報舘主人啓]  
天子之孝與庶民異以天下養是謂大孝今年十月初十日恭逢皇太后五旬萬壽皇上預飭工部在宮中興建土木墍茨丹艧美奐美輪名長春列九鼎九獅於其庭玲瓏嵌空斑斕毛色洵屬巨觀再本埠浦灘新建一球質非銅卽鐵製片鑲成形同橘紹遠望之如細絲圍繞棼而有理視其升降以騐時刻亦奇觀也兩圖俱編入此次二十二號畫報准於十六日出售後仍附淞隱漫録圖說一則閱者鑒之此佈 
[論槍代之弊]  
　　考試槍乎之獘例禁綦嚴犯者與受同罪情卽重者至於充軍若革除功名不辦餘罪則猶有可原之情也然禁令如此其嚴而犯者自犯且鄉會試有更甚於小試者蓋小試爲士子進身之第一階自縣試府試至於學院試逐層察釐别井然不敗露者鮮矣廪生認保又加挨保庶幾扶同隱匿之風亦可以絶而場中諸童更許指名攻訐攻至於院弑一場棄取已定於旦夕設有槍代早經扣除惟同場之人代作文字在坐號傳遞者則猶不免因槍代者係同縣童生彼亦以應試而來不能指爲槍手而屏逐之塲中坐號遠近亦聽諸適然黠者固自有傳遞之法此中或有倖得之功名然宗師危坐堂皇勤勞者終日不退俯視東西文場瞭如指掌若無端出位隔號接談形跡可疑尚不難因　竟委揭其私弊每場學師兩員留應蓋戳查號諸差秉公者亦責成紏察至於院差舍人往來甬道左右顧視無足重輕矣如此嚴密槍情自少替代更不易入以小試之法而行諸鄉會塲中或亦能絶弊端無如非小試不能有此　矩也試觀外省鄉圍分門點名前後擁擠不能魚貫而入固覺易於混迹卽諸生循謹安然不譁應點接卷之後從容入門然合通省之士非如一府一縣之多所認識如有槍代誰其辨之學中送考有科舉名而不到者有旣取遺才而不到者更有填卷投卷臨場而不到者此等空名倘與學胥辦考人等上下其手何難頂替入場况乎捐輪減成貢監之資不過十數兩因而赴試者愈多雇槍者或請甲乙榜能文之人卽可用此影射故鄉闈之槍代較多於小試而糾察轉覺其至於場代作開號傳送者更指不勝僂若會試則頂冒之人自可絶迹惟倩代亦不免焉要之小試之場規易於整肅而鄉會之功令往往虚應故事是以冒替倩代之風並　迭出卽冒替有所不能而倩代仍無忌也國家設科取士品學並重有文無行甯棄弗保士習之敦端由於此而顧未能畫一者則主試之關防而庶司百執奉行之謹與不謹也每屆秋闈各直省必有一二事發覺京中言官往往請旨申明定例杜絶弊端章奏十餘件見於邸鈔竊以爲此等考試　士子進身之地豈容不嚴律之至於無甚關繫功名之尋常試塲似乎無須刻嚴京中除鄉會大試外考取　習考取謄録歲有所舉而下第之舉人生監藉是以尋别徑苟終於不第博得卑官亦堪爲貧而仕　京師風氣閱卷諸大臣專尚試帖楷法在京之人或擅其長外省至者試不入格以故投考乾自揣不能合式而求人以代試幸而獲前茅則酬以金或百或數十亦不拘定價也京員清苦教讀之館優者無過四兩一月他無所出課徒之暇習八十字與白摺紙自信擅場輙應人聘藉以貼補旅費自翰苑諸公以至諸生無不以此爲分外應得之事積久亦不爲怪每遇此等小試投考數白人視到者不及十二三乃自前年會試之後循例考取教習突有丁太史奏叅馬梅孫孝廉代吳姓考取教習一疏事下廷議當軸者不能轉圜遂至爲此區區身名敗裂厥後代考者咸有戒心不敢輕易嘗試以故今屆考取　録赴考者人數寥寥不似從前之踴躍都人士以爲弊絶風清惟丁太史之功然亦思教習謄録諸試乃下第者不得已之所爲差滿引見及赴部註選無過知縣教官與一切佐貳微秩假使仍如鄉會試之例糊名易書以八股經策試帖並重憑文優劣以定棄取不沾沾於試帖楷法二項則又孰樂躬冒不韙而倩人槍替哉夫試楷法重於廷對朝考工之者在已成進士之後自是而舘課試差無不以之分優劣定等第今投考教習諸君上者爲舉人其次則五貢若謄録則并及俊秀貢監乃以考校進士之具而概以衡若人殊覺與朝廷立法之意不合吾以是譏其過也且鄉會小試嚴禁槍替如此其甚而作奸犯科者未能屏絶矧其爲不甚關繫功名得失者哉 
[輪船失事]  
　　昨日香港有電音到滬據稱香港得忌利士洋行之廣東輪船開往福建行至金牌地方忽然失事全船沈入中流惟其因何失事尚未詳悉豈因是處藏有水雷以致觸機矗沈耶俟接續信再行登報 
[底藴畢宣]  
　　有法人之在東京爲文員者於西歷八月中致書於法國報舘言常閱外　新聞紙輙謂東京之事業已敉定其實就東京觀之則全無此說我法兵所占者止河邊之地有多兵駐守尚稱平　而内地　並未得尺寸之土且多盜賊時時相擾順化雖立和約業經簽名然順化城中仍有暗助盜賊以攻我法人者東京之北則自華兵東京之南則有越南某王駐兵時與軍民言及欲背法人正不知何時方可底定也該法員之言如此然則法報中之故作誇張者其底藴已和盤托出矣鬼蜮伎倆究安足恃哉 
[不惜重貲]  
　　字林西字報述中國所用以援臺之德國人其爲砲手者月給辛貲銀一百五十兩司機器者月給二百五十兩并訂定設遇不測當以銀四千兩撫　該家屬重賞之下必有勇夫矣 
[星使抵德]  
　　外洋新聞紙言中國出使德奥等五國欽差許竹篔星使已於九月初五日行抵德國　靈京城 
[粤海音書]  
　　傳聞前日福州將軍貽書彭雪　問台灣被法人封口有何策可以救之雪帥閱書不覺慨然興歎因謂諸將曰中朝自與泰西通商講求武備可謂不遺餘力無如承辦各委員不能實事求是以致所造船砲難與泰西比美更遭馬江一役前功盡棄法人乃得恣肆猖狂毫無顧忌台灣如是粤之瓊州兀峙海面亦可慮也○前任福建船政大臣何子莪星使於初六日行抵粤垣○聞彭欽憲擬於下月初旬往瓊州巡視海防然未見明文也○連日各憲會議機密事件皆以餉絀爲慮聞撫憲倪中丞欲將新招土勇酌量裁去以省餉需如遇戰事卽調九十六鄉練勇來省駐紥以補兵力之不足蓋從前紅匪作亂九十六鄉紳勇最爲　力故緩急必可恃也張制軍深以爲然惟是日彭雪帥未在座中仍須與雪帥熟商云○賣蔴街之天主堂官已封禁附近鋪户皆係該教堂産業例　查明充公前日縣憲札諭舖民每月租錢由官繳收抵償公欵各舖務須按期交納不許稍有　　云○初六日彭欽憲行台前有人頭高懸示 
 
 

Page 2

 
 
衆聞係欽憲親軍潛往鄉邨滋擾者故梟首轅前以昭炯戒○聞瓊州前月有術士數人　散謡言多方鼓惑愚民無知信從頗衆各營官軍亦往求寫符咒謂於疆場之間可免砲火之害後爲道憲知覺飭差將術士拿獲立正典刑○初七日有甲乙二人在四牌樓某號買舊衣手持洋銀數十放於櫃上適有匪徒過而見之不禁乖涎上前搶奪幸舖内人衆將匪徒拿獲交縣究辦○省城至瓊州現擬添設電線綼得信息靈通初九日撫憲派出通判李陜棠前往監工并踏勘線路○明年乙酉科係選拔之期學憲於初八日開考惟向例考拔填册須銀十數兩士子寒苦者居多不能籌此巨欵故應考人數寥寥無幾云 
[航船遭覆]  
　　香港西字報言本月初七日有航船一艘因搭客過多致遭翻覆死者三十餘人盖該船平底而上葢艙房布帆又甚大一遇風浪極易傾覆而人又無從逃命竊願自是以後略爲改裝勿使登舟者如趨死地也 
[閩事瑣談]  
　　法船三艘水鑽二艘仍泊馬祖澳初七日又來五艘首尾環布統共大小十艘此長樂梅花出洋捕魚人目睹情形也○東渡白連二鄉械鬥已閱十載餘按東渡白連中隔一溪兩鄉相對先是東渡鄉因某堪輿言該鄉能開小河便可大發該鄉信之　鄉内阡陌多屬白連鄉之田向伊求買以便開河白連鄉以有碍風水不惟不允賣且不允伊開河因之械鬥不休今年二月間殺傷數　官紳勸壓無奈伊何甚至各倩外鄉强悍之人以爲先鋒本月初六日臬司裵廉訪由廣石督帶親舅順往該鄉彈壓以廉訪之清望威名兇頑之俗諒可化爲循良是日乘輿已駕突有鄭孝廉鄒茂才某書辦自福州來謁言語不通以筆墨相問答觀者疑有奇策上獻後始知爲包辦頑石因利起見而廉憲則藹藹春風殊能虚心下士也○穆將軍前日由長門回省督撫各憲均出茶亭會接藉慰賢勞兵勇迎接自茶亭直抵葛壽橋路爲之塞十一日仍出駐長門云○皇太后聖壽楊制軍諭一切從簡爲敬惟萬壽宮設壇誦經演劇三日餘衙門祗張掛燈綵更在大士殿排壇　經各紳在正誼書院設壇敬祝街巿綵結燈棚較之往歲普天同慶大覺奢儉不同彈壓委員則爲同知平元煃林光澤知縣張頡雲巡檢姚煦云○廣石塞港本月十二日完工數日後往白猴嶼再填緣是港乃法人入閩分隘也 
[閩垣官報]  
　　福防廳王霓南回籍就醫於前日禀明楊制軍云○自楊制軍來閩同鄉咸來托疵兹知縣黄旭臣分發主簿陳炳甲均自湖南禀到閩省官塲或另有一番景象也○試用巡檢施樹椿自京禀到○藩憲牌示照得淡水縣張景祁調省另有差遣遺缺應以同知劉勳署理○南平縣章德華患病請假遺缺當經請以准補斯缺之邱晉昕飭赴新任在案兹邱令另有差委所遺酌缺應以知縣唐繼斌署理 
[闔閭譚麈]  
　　省垣自小春月朔迄今十有五日晴曦害朗風雨不侵雖寒　凛冽而黄棉襖子坐擁終朝人多狎暱趙衰快然於冬日之可愛四鄉農民碓礱町塲惟日不足九秋苦雨補苴良多糙粳米價雖跌至一圓六七角差喜業户完收折價經彭潘吳顧四紳禀定每石只准以一千九百文爲限由蘇府及三縣一體示遵在案故農户完租似較往屆稍甦困累聞城中善紳尚有比示定折價再短三四百文以紓農力者眞體恤周摯爲子孫立不敗之業矣而向年慣抬拆租之户則　　煩言謂完納漕粮紳户與業户何以不能一律甚且以借債利息輕重不同房屋租金高低不等之四紳者何弗一概定價普行齊民之政等語相誚讓瑣屑引伸遍粘匿名揭帖甚矣人心之不同也○城廂編查保甲竣事後本月朔接辦冬防文武員弁徹夜梭巡嗚嗚之響鼕鼕之聲可以唤清夢而助寒吟初一日婁門外有放火匪徒被汛官巡丁同　拿獲次日由營務處吳大令長洲縣馬明府及王把總某貳尹文武巡員在韓靳王廟公同審訊録供後將該犯帶回覊禁以近日適在萬壽期内故尚未覆訊是日婁塘觀者如蟻聚蜂屯命稱爲六部大審吳人眞善謔哉又初二日觀前醋坊橋堍某銀樓晚間失竊金珠首飾值數百金飾物皆城中某大紳家所定製喜期伊邇需用甚急必欲查緝原贓卽經馬漁山明府親蒞踏勘略加詰問嚴飭差捕追緝未知能原璧歸趙否人謂此冬防開辦以來第一樁好利巿云○新授浙藩許星臺廉訪以德中丞已經起程交替在卽省中官紳排日公餞極形熱閙連日在八旗浙紹等會館及榷憲衙門傳雇名班演劇冠裳蹌濟水陸羅陳大有酒殽雲霧之概廉訪固健於飮啖而雅誼又未便固辭婆娑醉飽興復不淺云○黄　蘭宗師按臨後已於十三日下午起馬前蒞太倉科試月望取齊省中文武大小官員恭送河干者殊形擁擠此屆宗師按考蘇屬士子頗覺安靜而衡文亦一秉至公庠序無間言選拔榜於十一日發貼與萃科者多一時名下士且皆以淵博稱並不專取楷法如府學潘君誦彬吳縣曹君元弼字迹欠工而擅長百體人多仰宗師之力矯時弊而服諸君之奄有衆長洵無愧色也○中國創設電線以來有加無已居然月異而歲不同各省局店星雍棊布多至五十餘處尚復續有增添現以長江一帶電線僅在津滬舊線往來殊形擁擠前派洋匠博怡生赴鎭江另設專線一支直達涙上以便由滬至皖蕪潯漢一路報可速達刻聞工程已抵無錫不日卽可至蘇並沿途添換舊桿以杜冬令冰雪斷絞諸弊云○南北洋各口往來輪船文報向歸招商局經理現在商局停撤乏人轉遞頗爲不便經盛杏蓀觀察禀奉李傅相准由各省電報局接辦蘇州卽委專辦電報之謝佩孜明府兼理已於本月十五日在蘇城開辦文報蘇局從此電報文報聯絡一氣緊要文件嘗不似從前之濡滯矣○營務處親兵營在城中北局廢址規地起建業已屢登前報現在工程一律落成前日由統帶親兵營吳子佩大令祭拜旗纛開操陣伍是日黎明鞭炮聲喧金鼓響震並演洋鎗若連珠然文武員弁赴管躬賀者絡繹不絶氣象發皇極形威武惟吳大令已於十四日奉藩轅牌示代理寳山縣知縣不日卽須履新統帶一席想上游當另委賢員接辦也 
[邑尊接篆]  
　　調補吳縣之任明府昨已由金山發到紅諭定於二十一日履新聞任公籍隷黔省起家翰苑居官温厚仁慈循聲卓著今得調膺首邑飛王喬之舄鳴宓子之琴較諸操切爲能苛刻居心者當不僅畏愛之殊也 
[鄂省官報]  
　　九月三十日漢陽鎭高赴督轅是辭往上游閱操江蘇候補道黄祖絡往兩院見辭赴宜昌署沔陽州方希鍾禀辭赴任江南福山鎭陳海鵬至撫轅拜會調署武昌府李有棻於是日到省擇定初四日卯時上任兩院會同兩司於初三日赴大校廠閱操前任武昌府捐復選用知府王庭楨卸事並奉督憲委兼辦營務處事差赴兩院禀知 
[電船遭擊]  
　　有修理電線之船在吳淞外往來巡視爲時尚早未經升旗砲臺上見之疑爲法船開砲擊之幸未擊中然以中法搆釁而他船行駛殊爲危險是可歎焉 
[瀛來申]  
　　徐孫麒星使欲赴六合拜辭太夫人一事昨已筆諸報端兹悉星使之太夫人及夫人聞星使卽欲出洋遂先乘輪來滬送别臨歧并聞星使於昨一點鐘時至城内豫園點春堂赴宴云 
[凇營瑣志]  
　　炮臺内添建水雷局招募水勇等事疉經列入報章昨日該局落成卽由統領慶軍曹肯堂軍門遴派曾遊戎寅明充當該局哨官其教習則係童君長裕云○曹軍門所乘長龍輪船因機器稍損駛至船廠修理昨已下水卽可照常行駛矣○慶營每晨操演後鏜砲命中摧堅頗極嫺熟○昨從朱家橋起添砌坭墻一道直至救生局碼頭高三尺有奇由看砲勇丁從事畚挶大約明後日卽可工竣 
 
 

Page 3

 
 
[跑紙續記]  
　　昨爲寓滬西商重行跑紙之期是日也凍日烘　芳塍如畫西商之與是役者共有四十餘騎其首先撒紙者係某洋行之西人各西商策馬追尋極電製風馳之勢自泥城外陳家巷地方跑起約半里許卽有一浜馬皆超躍而過惟四騎跌入浜中一蹶幾不復振再向西十餘里望見紅旂飄颭空際則爲跑紙界限盡處是處在靜安寺西地名婁浦浜各騎至此騰空躍過正如千金之驥不復知有海曲蟻封惟公平洋行西人愛而勃先到得彩另有某西人因跌入浜中致傷一臂又有數騎亦皆墮入波心人馬俱濕觀者爲之鼓掌於是各西商紛紛乘坐馬車而歸時則屋角鳴鐘已打五下爰再泚筆紀之以見西商興致之不淺云 
[滬濱雜事]  
　　前日下午虹口鐵路基附近某煤炭店購得木柴一船抵埠後遣出店人挑運至店詎該處脚夫向之攔阻謂我輩皆有差徭碼頭之貨應由我輩挑運該店不從互相爭論以致扭毆打架頭破血流後經地保勸息令該店出洋給脚夫養傷木柴仍由脚夫挑運店主應允遂得了事○虹口新虹橋迤東上年所築馬路尚未裝設自來火燈行人摸索暗中頗覺不便刻由橋之東堍至三官堂止裝燈十盞從此琉璃世界盡放銀花行路之難可無詠矣 
[緝獲凶犯]  
　　本年夏間虹口地方陸海金被狂徒阿春卽徐阿春兇毆因傷斃命一案報經前邑尊黎明府臨騐飭緝兇手及訊理各情均登前報前日上海縣差葉春山偵知此案内帮兇人丁金林在法馬路黄發茂酒店樓上松園烟舘吸烟當卽知照捕房將丁拘獲暫押於昨晨解案該差葉春山禀訴前情並稱屍妻陸陳氏供出丁係帮兇人犯因此往緝并聲明信牌在正身錢桂身畔等語翁太守詰之丁金林則默無一語太守謂來差旣未帶公文碍難交伊帶去着護勇將丁押送縣署歸案辦理 
[移交人犯]  
　　法會審委員翁太守經上海縣莫邑尊及提右營傳守戎遣人知照浙江定海縣界疉出刼案獲到匪犯供出有名六指倪阿六者逃至上海業在小東門外法租界獲到因地在租界應由法捕房暫押解候過堂等情因於昨日解案翁太守詰之該犯據供姓趙名阿四法包探將來差及汎兵傳進翁太守着認明是否卽倪阿六經該差等將其右手拉出果係六指太守着將趙阿四卽倪阿六送縣旋經上海縣差持莫邑尊名片將該犯帶去 
[勒限交人]  
　　朝鮮人崔仲瑞投英會審公廨控稱因販運粟子來滬同吳文高至順記水菓行將樣交與行主丁士明言價成交粟子及雇車載粟子過秤合價洋三十四元八角再四延約行亦閉歇我尋丁無着惟訪得丁之股東鍾　壽下落且該行之生財傢伙均在鍾家請爲傳提黄太守准卽飭差提鍾於昨午集訊寉仲瑞同吳文高投案申訴前因鍾供由友人薦在順記行爲夥未滿一月辛工亦無着落知行主丁士明收買客貨並不付價故於十六日邀原薦人向丁面辭牛理吳文高與丁是親戚如何向我追洋太守問鍾爾知順記行欠崔價洋否答稱知之又問崔言　是股東該行生財現在爾家鍾答稱我實爲夥並非股東惟有長窓六扇我爲丁代向寳善街裕元鋪内借來行旣閉歇丁亦避匿爲此將窻搬在我家别無他物吳又稱與丁並非親戚因崔促我尋丁鍾二人我因訪得鍾之住處先見該行長窓臺凳故問是否鍾家其家人詭言姓朱又問一老嫗始認卽係鍾母且言丁先將舖盖運到伊家後下輪船去惟鍾確不在家尚有鴻運樓酒館司帳人亦被丁欠洋十七元丁有信交彼言所有行中生財托股東鍾姓收管所欠之洋容後理楚等語司帳人將信交我看過尚敢抵賴耶太守問吳此信可卽取來否答稱可太守隨飭差同吳卽往取信太守閱得信上雖無言鍾股開字樣惟托照顧生財屬實隨着鍾具保限十天交　逾于究追償洋 
[限交逆子]  
　　浦東三林塘人王照涵前日投上海縣喊控忤逆一案前晚經莫邑尊提到王楊氏並爲見証之族人王慶宗母舅范茂橋等訊問先問王慶宗爾知王照涵究係何人推落河中答稱小的種田歸家但聞王照涵在河中呼喊當卽救起後問其因何起釁據稱緣煮茶略用子媳薪柴以致詈罵且扭至後河逼令自盡訊之王照涵與前供略同及詰王楊氏爾夫婦兩人可是將爾翁推落河中答稱小婦人在田閒種菜適　家中口角卽行歸家第見阿翁在河中呼喊經小婦人與堂叔王慶宗兩人救起此事與小婦人並不干涉求恩超豁又問爾丈夫現在何處答稱因日前父子不睦至今出外不歸小婦人實不知其蹤跡又問范茂橋爾外甥王錦泉究竟何往答稱想必避匿鄉間邑尊謂着爾速去尋人范茂橋稱求恩寛限邑尊准卽限期五日交王錦泉到案邑尊詢供將畢適有王照涵之母王孫氏上堂求恩超豁邑尊謂子媳忤逆例當重辦姑念初次違犯且爾旣已哀求待范茂橋交到爾孫子王錦泉冉行從寛核辦着十照涵靜候復訊 
[設局種痘]  
　　租界中設局施種牛痘者向惟盆湯弄西醫哲美生所設之體仁醫院踵門求治者皆由其高弟岑君春華經手施種活人無算去歲贖仁醫院以經費不足歸併虹口同仁醫院岑君雖賦閒居而求治者仍趾錯於門是以商之哲君仍設牛痘局於英租界大馬路之石路口悉照舊　每逢禮拜一三五施種牛痘不取分文惟延請醫治他症則仍取看資貧病不計擇於本月十九日開局從此保嬰之家皆可詣種其利便豈淺鮮哉 
[情急吞烟]  
　　英租界正豐街口有聚園茶舘係開茶葉鋪之某甲與乙丙等合股開設旋因座上客不多遂致閉歇甲將茶館　與甯人某丁接開改牌號曰龍園開巿之日鼓樂酬神殊爲熱閙前股東乙丙等以甲並不知照又未算帳如何擅將茶館盤與他人隨邀同地保前往將茶爐扛去囑某丁向甲理論甲謂茶館雖與人股開然原本虧折已盡後墊之本皆歸我一人盤去生財之價祗能償幾墊之欵於是仍　地保并在殷各人算帳無如轇轕甚多殊難理楚前夜有一人預服洋煙至茶館以圖畢命經茶館夥等雇車舁至捕房轉送醫院救治或謂尋死者卽某丁或謂前股東不知孰是 
[賭案類誌]  
　　華捕在鄭家木橋獲到賭犯夏炳如請訊夏供由蘇州到上海本爲薙髮匠因到鄭家木橋測字並不犯賭誤被拘來翁太守謂若去問卜何來賭具着將夏炳如併與前次所獲之犯一併管押候判○豆腐店主胡阿順訴稱我兄行過新開河浜見有擺紅黑籌賭博者兄係鄉人無知被伊等誑騙洋一元尚欲剥衣適巡捕到將賭徒拘獲兄因鄉間有事已回去矣翁太守詰之解案之孫春山據供洋元可以取到翁太守着法包探將孫帶往取到洋元押候訊辦 
[英界公堂瑣案]  
　　包探顧阿六禀稱西人報失金表金練值洋三百餘元查係周和尚所竊分押某某質舖往吊則稱表已贖去無從吊贓金練押洋四元吊到呈案施繙譯謂周曾犯行竊請爲重辦黄太守判發捕房管押二年○包探陳阿九禀稱潮人梁少卿訴稱旅居泰安棧被同棧客嘉應州人金學清借去銀二百兩向索逞蠻捕頭命我傳金並將鋪盖衣物起案梁言金自稱候補人員北上引見向我借銀詎屢索無着情同誑騙金供是候補同知借銀是實惟先後已還過洋百五十員餘當稍遲清理詎被報捕傳案黄太守飭送縣　辦○包探陸柏林禀稱四人麥格林函知捕房言時有宵小至行行竊行中華人已失竊不少捕頭因派我前去守候適周小山貿然闖進爲特扭住解案該行管事人陳秋山供訴前因并稱我亦曾失衣七件周供並不犯竊經過伊門卽被拘案捕頭禀該竊前曾管押一年期滿遞回松江黄太守飭該包探將周帶回 
 
 

Page 4

 
 
查明有無别案再行解候訊辦○沈月卿訴稱在洋行爲火夫洋東將侍者陳錦瑞停歇陳怪我唆使嗾令其兄陳永利同母到行毆　扯破衣服永利尤爲兇横洋東亦所親見爲此報捕一併拘案陳錦瑞供先在洋行爲侍者沈月卿素與爲友初時躭擱我處後荐與洋東爲火夫我停歇後前往搬取鋪蓋順便索沈飯錢分文無付致與爭執母兄前來解勸並非帮毆陳永利與母供均相同洋人投案言目覩陳同母兄前來毆打陳錦瑞又稱洋東處工資亦未收到黄太守商之施　譯判陳永利管押六禮拜陳錦瑞减押四禮拜工洋俟期滿釋出向支其母從寛開釋○張阿元訴稱沿街喊賣水菓爲活昨在小瑯環里因莊阿海與五六人爭毆碰翻我籃踏壞水菓約值錢五百文索賠不依訴捕拘案莊供昨經該處張平空言我踏壞水菓卽有五六人扭至茶館將身畔四開洋兩枚錢百餘文摸去後又訴捕拘案黄太守察得被毁水菓屬　判罰莊洋一元給償張阿元違則管押十四天○粤妓某控失西　認見後向索不還請爲提追黄太守飭差協捕查明核辦昨據差捕禀稱奉諭往查有西人出爲覇阻該妓又投案請追并呈西人信件黄太守商之施繙譯謂旣有西人覊阻着該婦查明該西人籍隷何國投該管領事衙門呈控可也○昨報列錦名洋行控案内所云買辦陳某係訪事者悮報盖偕洋東日堂者實收租人程姓也附筆正之 
[法界公堂瑣案]  
　　花烟館妓張金寳稱有兩人時吵鬧有時我等已睡伊在門外吵擾因此鳴捅又據管房人王老德稱　等往花煙館敲門悮撞間壁空房將門打開偷去吊闥一扇松板三塊值洋一元五角翁太守詰解案之余阿寳沈阿寶兩人據稱因浴罷路過該處被伊將小帽搶去因與爭論翁太守見余沈兩人形同無賴本應重辦姑從寛罰賠洋一元五角着王老徧同往取洋倘敢不遵再行送案究辦○飯店夥秦長生擕碎盆盌等投案訴稱有三人來吃飯共討錢二百十文無錢會鈔將　洋一枚囑找錢我等不收伊卽逞兇滋鬧并將盆盌鄭碎爲此鳴捕拘到兩人其一人已逸去翁太守詰之解案人據朱信發供爲報關行生意被飯店中五人攅毆失去鞋子小帽錢但甫供與相同并稱銅洋曾託人估過值錢四百餘文翁太守謂兩造均有不合着朱錢兩人將錢繳案并飭飯店夥回去將鞋帽尋到送交捕房以便核理 
[輪船來滬電音]  
　　　和洋行高陞輪船前日由大沽又廣輪船昨日由香港三菱公司勤開麥魯昨日由長崎開行來滬 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[祝王小鐵太守堃七十壽時自滇南解組歸里新膺二品封典]  
　　七秩年華萬里旋祖先孫後口碑傳九霄芝燦珊瑚樹十月梅開玳瑁筵獻壽家貽金樓曲稱觴人半玉堂仙六橋三竺增佳話似此修來福慧全早歲京華負盛名名流交徧到公卿詩書畫本成三絶學識才尤協衆評桃李門墻滄海闊桑榆景象晚霞明我慚祝嘏無他獻俚句聊當酒一觥倉山舊主拜稿 
[上海北市絲業會館籌賑公所施少欽經收山東賑捐十月初六七八日第四百七十五六七次清單]  
　　寓滬湖北　女金枝劉本深逐月節鮮花資五十元松陵愛日生求母病速愈由蘇州嚴鳳洲來十元徐棣華因兒病痊由杭全盛局來八元楚北漢川有心無九人移醫藥資求病速愈五元江蘇吳湘移追薦先慈經懺資五元南翔仁裕堂移助敬竈全書資一元嶺南平陽姓娶室濟陽氏均于月之初五生辰助小衣欵一元○鎭洋縣署錢君伯英續募如意室棉衣欵十元一葦草堂棉衣欵二元蕭其恆爲子鎭麟病愈完愿二元由永　昶局來○同盛諸同事託蔭玉軒主緑橘軒主募萬善同登昌字七百七十一號册獨善軒五元蔭玉堂慮求智戀子求名子三户各三元湘靈主人枕善居二户各二元夢榆館緑野堂平色春色居同善主人登善書屋沈右亭周藹卿芙蓉水榭主人費又陶悔過軒三省主人得月樓主蟾香書屋黄繡卿聽琴軒緑梅居平章風月廬安定氏十八户各一元沈養庭無名氏楊禄如夏弼臣留餘堂吳五户各對開洋一元潘桂軒邯鄲生聽雨軒夢花館常春居張子槎三餘魯屋補過軒香劍齋主九户各二角蔣調夫角洋二元以上四十户應合洋三十七元足對開一元虚對開四元二角四元一角二元由烏鎭協源局來折封時少二角洋一元○盛君朗卿託陳杰入募昌字五號册求安子五元朱益泰胡長林臧鶴年陳祥順吳澤民王芝生洪大元吳雲翁吳學元九户各錢五百文劉長源吕義盛楊茂廷萱　氏高成信五户各四百文羅鑑魁殷海翁殷顯智閆學榮無名氏榻景山金義存李保林糜玉峯九户各三百文陳敦義堂銀二兩又募第六號册永太祥孫德興永源祥三户各二元顔貭齋源和祥無名氏恆豫四户各一元何順葉恆蓬高仁林史　德吳有聚田廣裕六户各錢五百文曹生茂八百文吳耀庭四百文秦順興戴錦堂黄敬方韓興榮張世茂五户各三百文賈德茂二百文以上四十六户合規銀十九兩三錢三分八厘洋五元○硤石恆受參號募昌字二千零九十一號册陸萬興一元仁茂莊對開一元張游與錢三百文仁泰莊二百文又募二千零九十二號册錢永茂錢三百五十文楊芝田朱雲屏二户各三百文蔣慕萱四百文應會榮裘成林吾　福　敬修堂四户各二百文錢壽林一百五十文洪記一百十文楚壽葉蓮君二户各一百文又募二千零九十三號册食兀山人五元徐芍齋二元和同源二元隻山老人友竹居客膝居三户　一元永銀居錢一千文恆森行　惠明二月各五百文　嘯翁徐講雨是閒居三户各三百文　釆文沈　泉祝雲又張偉齋畢俊卿鄭毓奇程會雲經畬堂道安堂邵百梅戴凝　鄭錫山黄希谷孫乙鳴十四户各二百文莊南松一百十文又募二千零九十四號册李恆茂虚對開一元廣生一元東　氏一元顧二房錢五百文徐沖和四百文俞姓徐聚義鎭勝余費姓道古堂屬　堂仁裕敘與蔡秉文錢偉容翁月溪半月閒人祥記晚香草堂方理庭孫卍記十六户各二百文馬榮盛利昌吳姓三户各一百文以上六十七户合洋二十七元虚　開二元由永利局來以上初六日○蘇玉波求母親氣疾速愈十元吳門　氏還心愿十元養吾　主助棉衣資十元德清十齡童子俞阿頤移衣飾資求先母冥福五元榮記四元鎭海朱來安求　速愈身體康健夙疾除棖移醫藥資助棉衣欵四元甯松佘松齡求合家平安一元無名氏二元巨豐回用二元南林丁聯生消灾保壽一元○鎭江李君挹仙移賀　欵客資備辦頂可新棉衣　各一百件又移魁太尊賀儀添置頂巿小棉衣褲各二十五件○蘇州又香居士募昌字九百九十一號册傳遠堂四元崇本堂盛序炳記三户各二元又募九百九十二號册初母常安復興泰又香居士三户各二元省費一元錢七十三文琅記醉杳　屋信記東山書屋施記載記西興盛金魯豐阜昌昌記田毅門恆興莊仰恕堂十三户各一元張記對開一元保育氏對開二元心願書屋三元禮和堂對開一元　此户收單上誤書大洋一元合併附聞○寓杭朱君遂初募昌字七百二十六號册陳門沈氏移助藥資求病速愈二元俞坤源五角楊衡郡宋雪香二户二角五分吳江林錢三百六十文有心無力人湊助二百八十五文又募七百二十八號册净林師馮珪玉無名氏邵禮耕無名氏虞文燦六户各五角曹蕚齋鄭德記陳文耀正隆義大復記成記陳維夏七户各三角董益山葉光墉邵廷瑗徐宗祥顧紹炎柴慶祿徐美九七户各二角五分顧秉國吳夢熊婁嘉甫錢國柱普亭師普願師德修師孫蘭言錢　音　雨人　辰士越生子越莊伯越耳東越言子越吕人越品侯越侖生越秀已十九户各二角韓春泉無名氏二户各四開一元不書名一　至十號十户各一角净心　　道師婁化祥三户各一角洪宏通松清永清聖緣師妙根師五户各十開洋一元陳湘圓六開一元陳門傳氏錢三百六十文無名氏章欽祺無名氏謝春祥無名氏無名氏六户各一百文無名氏六十文以上八十四户合洋十六元虚對開一元四開二元六開一元十開五元由協興局來○本日出售彩票一張計洋二元以上初七日○紥琅東莊花逸氏助棉衣欵五十元温州甯遠精坊姜姓求病速愈三十元周子齡求母親康健弟足疾早痊妻李氏生子十五元湖郡樂安氏代表兄求病速愈十元吳門勉力小民因内人生産平安完願以棉衣欵十元茂苑各號邑侯金調任武篆謹敬恭送蒙給酒筵移助五元山陰　儂母病完願助棉衣欵兩元○鎭江廣義和募昌字六百五十二號册廣義和同人六元六角蔡門許氏兩元移賑錢一千文無名氏五百文以上四户合十元○寧郡火藥局王君芝庭募昌字一千一百五十七號册翕和堂槐蔭堂同義堂存德堂等三十六名共十七元○　州章君復秋募昌字四百九十六號册益記二十元無名氏十元楊金記買駿元新義和省過子四户各五元求安子六元　占峯二元無名氏錢二千文無名氏二百文又募四百九十七號册高黏除二十元務源行十元天昌源十元以上十三户合洋一百元○饒寄漁募昌字一千六百七十一號册奉賢公寓二元饒寄漁半元穎川陳半元無名氏錢四百文福禄記二百文盧禮竹募一千六百七十五號册武林馮壽蓀一元乾大豐錢八百文不留名丁五百文阜成號二百文彚記一百文朱少　募一千六百七十二號册松鑒公　二元以上三　合　八元由松江程公　來○古越楊君叔琳託蔡君汳升募昌字七百三十八號册越郡德和號二元施心記至善福記無名氏李望之　茂泰吕丞趙椿益人存義堂胡陳　　山陰敦　堂蔡王藹亭晋泰十四户各一元會稽潤德堂楊王華張孔安楊怡如四户各半元以上十九户合洋十八元以上初八日 
 
 
