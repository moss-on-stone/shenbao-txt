# 1910 - 168 - 4913427

 

Page 1

 
 
   
 
 

Page 2

 
 
上諭 
　　監國攝政王鈐章五月十九日内閣奉 
　　旨鑲黄旗護軍統領著卓凌阿調補所遺鑲白旗護軍統領著岳樑補授欽此奉 
　　旨英信著調鑲黃旗滿洲副都統所遺鑲紅旗滿洲副都統着文泰調補所遺鑲黄旗蒙古副都統着景麟補授欽此奉 
　　旨善樸營事務著派芬車管理欽此奉 
　　旨寶台縣等四處官兵事務着派兜欽管理欽此軍機大臣署名奕劻世續鹿傳霖假那桐吳郁生 
交旨 
　　五月十二日軍機大臣欽奉 
　　諭旨禮部奏考試拔貢事宜一摺知道了又奏朝考試卷應否進呈一片著毋庸進呈又奏此次試卷較多閱卷大臣請簡派八員一片着依議欽此 
　　五月初十日　内閣奏派王大臣驗放分發陜西試用直隸州知州陳洪澤直隸補用同知維麟江蘇試用同知顔德清沈鑑清山東試用同知王鍾琦雲南試用鹽課司提舉胡繼槐浙江試用鹽運司運判王受祿江西補用通判孫增齡直隸試用通判李國璋周瑗王文琦江蘇試用通判許寶和馬振聲山西試用通判唐文壽豫河試用通判沈庚善甘肅試用通　鄧德銘浙江試用通判陳壽璁吳愛栻張嘉樹湖北試用通判曹聖沅廣西試用通判楊貴超江蘇試用直隸州州同鹿福保河南試用直隸州州同曹克勤直隸補用知縣方毅江蘇補用知縣洪河魏敦詩甘肅　用知縣　文　浙江補用知縣　翼爲　鴻觀福建補用知縣王秉籙江西補用知縣董嘉會陳元焯湖北補用知縣沈俊方紹濂湖南補用知縣黄祖詒廣東補用知縣福茂張綱楊廷樾奉天試用知縣段一恆黑龍江試用知縣劉榮渌直隸試用知縣韋德芳王澤榮任同堂王命官晉集傑薛鳳鳴丁景炎唐世豪倪道烺江蘇試用知縣王曾惪程大璋山東試用知縣郭維楨章夢　山西試用知縣王錕唐景雲河南試用知縣李相綸張尙讀陜西試用知縣黄恭謙甘肅試用知縣李香國新疆試用知縣薛晉封浙江試用知縣鄭禮融張炳馴湖北試用知縣曹之駿湖南試用知縣雷詠章廣東試用知縣方徵貴州試用知縣賀廷榮河東試用運庫大使李瑞瑾雲南補用鹽大使張世福山東試用鹽大使李宣猷福建試用鹽大使沙兆熊四川試用鹽大使陳秉謙雲南試用鹽大使林再森楊鑄淵均堪以照例發往保送直隸州知州法部主事張恆湘堪以交部記名以直隸州知州用改就知縣法部主事英厚堪以知縣分發省分補用奏留吏部學習司務胡炳三堪以准其留部俸滿河南許州直隸州知州潤芳堪以准其咽任保舉直隸補用知縣許子雲堪以照例用開復前江西試用同知胡上襄堪以准其開復原官照例用前湖北光化縣知縣黎培質堪以准其開復原官仍發原省照例用揀選二等舉人宋肇琨堪以直隸州州同鹽庫各大使掣用十二日覆奏奉旨依議欽此 
論說 
[論中國今日有爲組織政黨之機會（續）]  
　　諮議局資政院則旣設矣。諮議者完全之地方議會。而其中特權。多爲外國自治團體議會所未有。資政院上下議會之預備。其權亦不爲小。綜言之。法律者各人所用以保衞生命財産。及一切權利自由者也。預算之許否。吾人所用以爲糾察指導政府行政之秘鑰者也。請願之受納。吾人所用以爲通上下之民隠者也。今此諸權。吾民固皆具有之。夫善用器者 
 
 
 

Page 3

 
 
能操寸挺殺人。否者雖以莫邪干將予之。猶草芥耳。法之一千七百九十七年之民主憲法。爲民主國模範。顧不能以救其後此慘酷之政變。英之憲法短簡零編無典策之可言而其國民自能醖釀完美之慣習。以就於樂利之途此何以故。則以一則有節制之二大政黨以綸。持操縱之。一則否也。今吾人於政府所固靳不予之權利。集萬力以爭之固善。但於其所已予權力。更當善用而確保之。亦萬無可疑矣。今欲吾民。於已予之權利。利用。而確保之者。舍組織。節制之政黨。調查。政務决定政。策更有何術。而際。此國會代表。及資政院議員羣集京師之日。豈非天時人事交集之會。乃以觀於北京。則仍岑寂寥落。令人生無聊之感者何也。 
　　有公黨有私黨公黨者以全國之公共利害爲幟志者也私黨者或以個人利害。或以地方種族利害而分者也。政黨而以地方種族分。則憲治之精神永無發達之日。而其國家終不免於破裂俄羅斯則有之矣。有芬蘭黨。有波蘭黨。有本種黨。奥國則有之矣有德意志派。有奇克派。有波蘭派。有路丁派有雀尼斯渚種等派。而俄奥之憲治。現象如何。夫今之。世紀未有不持國家主義。而可以立國者也。持種族地方主義者。則於一國之内。分疆劃域。各各自爲。又安能持一定之方策。以競於外。安能主持一定之國是。以衞護擴張全體之幸福。夫吾中國則何如矣。民族主義之謬談。今雖漸息。而省界之見。則自科舉時代。已養成之。迄今千百年矣甚至以高明之士。倡爲分省自治之說。而今日之諮議局制。善用之。則爲完全。自治之模範。不善用之。必有尾大不掉之深。憂乃者國會代表之羣集於京師。吾以爲民氣之盛。固爲最近可喜之事。乃若全國合。體以爲一致之運動。其現象眞爲吾中國莫大之幸福也。夫誠能全國合體以爲一致之運動者。其運動之宗旨。又非在一時而在永遠。則此團體自宜繼續而不宜分散。自宜化除省界聨合之名義。而爲政策一致之運動。今使各省之人。各設分會。各舉其地方之利害得失。及與他省有關係之行政之利害。調查焉。報告焉。而資政院之議員。有宗支。有蒙古王公。有各部司員。有欽選之明德。各舉其聞見所職守之實情。而調查焉。而報告焉。以此調查報告之結。果斟酌國勢及。民情之所宜。合全體而通籌之。以定一定之政策。其確切當何。如其便利當何如。哉 
　　綜上所論今日者有一忠實之政黨出。則上救政府之所急。下適人情之所需旣有以破除全國畛域之患。防分裂之險。復足以徵集全國利病得失而求其完美之政見。使環球萬國知吾輿論之有智識。有實力而戢其侵陵之氣。國家所新設之自治制。及亘古未有之機關復得以遄行盡利不蹈有名無實之習其爲合於機宜之舉。又何疑乎。嗚呼天地晦暝。終有昭蘇之日。世運所極。豈無反復之時。愛國之士。曷興乎來 
專電 
[電一（北京）]  
　　國會各代表探知此次上書後各王大臥　甩以先朝諭旨定以九年未悸贊同取咎爲辭各代表情急萬狀分投籲懇各同鄉京官代爲聲明如能速開國會即是仰體先朝切望憲政成立之志 
[電二（北京）]  
　　御史陳善同参晏安瀾摺澤尙書擬力爲洗刷 
[電三（北京）]  
　　外部咨覆東督葫蘆島商埠經費無着暫從緩開 
[電四（北京）]  
　　資政院議定假法律學堂開幕倫總裁諭令從速布置日内親臨閱看 
[電五（北京）]  
　　此次考取各舉貢樞府議定不分度支陸軍外務三部 
[電六（漢口）]  
　　十九晨天未明時漢鎭大火燬屋數白間沿江船隻亦俱燒燬並殃及各輪船公司碼頭 
[電七（東京）]  
　　韓國京城電稱韓國一切警察事務委任日本政府之議定書已於陽歷六月二十四日在京城調印二十五日公布 
[電八（東京）]  
　　紐約電稱紐約市民及報界多數反對一千九百十三年萬國博覽會開在紐約之議即在準備委員中之人亦以爲該博覽會大可不必故人多深信將廢棄此議 
[電九（東京）]  
　　駐日本德國大使穆默男爵受日本天皇贈與一等桐花大綬章將於西七月二日離東京回國 
[電十（東京）]  
　　美國聨合新聞通信社通信員革尼的君視察滿洲韓國事畢已於陽歷六月二十五日回東京 
[公電（鎭海）]  
　　各報館鑒昨夜三更超武輪督帶王立堂縱兵閙娼巡警往查反被毆傷嗣又率領多人毁栅縱犯邑尊巡董三次往見該督帶皆拒不納今日巡警停崗人心惶急乞持公論勸學所沈世京敎育會金偉庠自治事務所方積球商務分會朱忠煜公叩 
 
 

Page 4

 
 
緊要新聞一 
[樞府與代表遞呈後之近狀]  
[諸大老之主張]  
　　此次各省諮議局海外華僑及各團體齊集請願國會一事實爲前古所未有足爲民氣發達之特徵惟近來樞廷對於此事主見各異某中堂及某軍機則力主以嚴旨震嚇以免嘵嘵不休并力陳二次之請願實由於去冬之温旨褒嘉以助其氣朝廷旣迫於先朝之成命則應力禁人民之再求云云某中堂甚不以此議爲然謂國會期限雖不能縮短而民心不可失民怨不可積仍須婉言對付以免釀生意外枝節某邸則甚然此說并主張期限稍爲縮短非十分不能辦到之事於大局亦無甚窒礙云云惟某中堂及某軍機持之甚力故一時尙難解决聞初十日各代表到都察院遞書之後張總憲即於午後四時奔赴那相宅第會商兩小時之久復至慶邸面陳此事當奉慶邸面諭各省望開國會旣如此之殷該請願書自應准其代遞請聖明宸斷等語張遂辭退現已决定代奏惟日期尚未定准 
　　政務軍機兩處王大臣部院諸尙書均於十二日上午十鐘齊集會議對於國會請願辦法慶邸那相擬交資政院取决大衆世相吏尙李禮尙榮陸署尙壽理尙壽法署尙紹農尙溥皆隨班唱諾洵邸澤公肅邸朗貝勒徐協揆唐尙書均以民氣不宜過抑主張俯順輿情惟某軍機及鄒外尙不甚贊成 
[各代表之忙碌]  
　　國會代表諸君因第二次請願書已呈交都察院而代奏尙需時日自應趁此陳說樞垣以期願書上遞時不至有所障碍十三日已分班趨謁各軍機面呈國會萬不可緩之說帖懇其轉懇監國趕緊召集國會以救危亡其謁見慶親王者爲姚文枬沈懋昭杭祖良三君謁見世中堂者爲賀培桐余德元兩君謁見那中堂者爲黎宗嶽李長生兩君謁見鹿中堂者爲李素劉玉堂兩君謁見吳軍機者爲孫洪伊劉克剛兩君又聞是日由姚杭沈三君謁見慶邸當時慶邸因事不能接待許以訂期再見那鹿吳三。軍機亦皆未見惟賀余兩君則得見世相云 
　　國會代表日前在都察院呈遞請願書後旋在湖廣館開會商議進行方法昨日下午兩點鐘又在該館續議尙未决定對付政府之法其公啓云呈詞已上未審效果如何此後進行方針種種問題諸待解决請於本月十四日下午二句鐘同臨湖廣會館公同討論各省代表幸聚京城機會難得時間足珍無論風雨望無愆期無任翹盼此叩 
　　昨國會同志會接到各省諮議局曁各界請願國會代表來電云請願書已經呈遞能否邀准須當竭力請求擬訂先後續行晋京聨絡請求以達目的 
[濤邸主張割辮紀聞北京]  
　　北京某報載歐洲通信云濤邸此次出洋考察各國軍政洞觀世變益知我國辮髮制之不適於大勢遂先行剪髮各隨員亦相率效之有海軍處某司員從前曾從洵邸出洋者此次又與濤邸偕行堅持保存主義濤邸用强制手叚以去之現至歐洲凡臨各演說塲均改易西裝先是洵邸至各處演說請人用英語譯述濤邸則謂我係華人宜用華語如外人不能聽演咎非在我云云現海陸軍界中人聞之均喜動眉宇以爲濤邸歸國必能主持割髮變服一改舊觀云 
[考察憲政員分期出京北京]  
　　憲政編查館日前分電江鄂閩浙各省督撫謂本館奏派陸京堂宗輿赴直隸東三省黄御史瑞麒赴山東山西河南劉翰林福姚赴湖北江西安徽江蘇林京堂炳章赴浙江福建廣東考察憲政該員等起程在即希卽飭屬妥爲接洽並飭屬毋得絲毫供應餽送等情已錄前報聞陸宗輿係東三省新政顧問官每月得領薪金八百兩該省憲政果有不合則顧問官亦應分負其責然則以與聞東三省憲政之人復令其視察東三省憲政將來東三省憲政無論如何陸宗輿總不能說壞可知現自十二日起至昨日止分三次起程各按照所派省分馳赴考察每人月薪六百二十兩較前此度支部所派查烟委員之月薪三百兩者則更闊矣 
[分科大學緩辦之風說北京]  
　　分科大學現因度支部無欵可籌學部各堂無可如何曾以此請示監國當奉面諭現在部欵竭蹶異常以緩急輕重而論興學固爲當務之急然如國防等事較興學爲尤急如果無可設法只得暫爲停辦等語唐尙書遂與各堂商定擬自暑假後暫緩開學俟籌有的欵再行開辦 
[瑞督電請陛見述聞北京]  
　　日前鄂督瑞莘儒制軍有電致軍機處懇請來京陛見面陳要政已由軍機處代奏准其來京陛見日昨瑞制軍又有一電請轉促新簡湖北布政使王乃徵方伯速赴新任以便護理篆務王方伯刻正摒擋一切擬於二十前後出京至瑞督來京當在月底月初云 
[胡祖蔭果鳴寃派耶北京]  
　　前湘中官紳參案發表湖南京官對於此案畧分兩派一係對於瑞督參紳案則表同情參官案以爲洗刷。過甚則擬請旨再派重員大行查辦以昭公允一係王孔黨徒專主張爲王孔諸人鳴寃者致意見參差不能會銜具奏聞日昨胡祖蔭特領銜呈遞一摺請都察院代奏内容雖不甚詳大約必係鳴寃派云 
[柴維桐保案不能撤銷北京]  
　　吏部議覆柴維桐摺現正繕稿覆奏其内容以廉欽亂事在光緒三十三年而柴維桐署廉州 
 
 

Page 5

 
 
府任亦適於是時且保護靈山救援防城前經奏報在案然則柴維桐於廉欽亂事在事出力旣有確證又查柴維桐前所得革職處分係公罪照例若得尋常勞績即應予以開復今據其戰事平後之奏報柴維桐乃是異常勞績其應開馥　尤無疑義應請勿予撤銷 
[榮侍讀革職之原因北京]  
　　郵傳部奏四月二十二日承准軍機大臣字寄奉上諭有人奏維持路政全局一摺着郵傳部按照所奏各節是否屬實查明具奏原摺着鈔給閱看欽此欽遵寄信前來臣世昌適查勘山東路工歸途道出天津於該處商民具禀懇予設站節經剴切開導仍一面澈查諮訪以資覈辦復由臣焜瀛臣雲沛於五月初三日赴津會同督臣陳夔龍前往該處逐叚履勘並嚴密覆查謹將規畫路政大端及查明原奏津浦鐵路請設南開分站詳悉情形爲我皇上披瀝陳之查津浦全路情形南通滬寗渡越長江以資銜接北通京奉卽在新合軌將來江浙各路輸運北省以及東北各路輸運南省皆以津浦路爲樞紐此津浦全部分交通之利便也至天津總站則由新開河起點與京奉合站就隄頭渡越北河繞道小北圩門直趨楊柳靑再渡運河至良　莊以接南行之路所有津郡商貨其由城廂運往者仍至京奉新站其由租界運往者仍至京奉老站均能裝載津浦車輛可控馭全路使貿易日以增加此天津一方面灌輸之利便也至南開設站一事係因前督辦臣吕海寰與前直隸督臣楊士驤親往隄頭趙家塲一帶逐段履勘規畫設立總站處所雖未定議而闔境商民耳目所屬無不周知絶不復疑有他處設站之舉而已革道員李德順暗串地販夥設公司在南開預購地畝以爲壟斷居奇之計營謀旣定始宣言即在該處設站以致津郡商民羣相驚訝推原改設南開之故旣非據優勝之形勢又非就商業之市塲祇以私利所關毅然不顧衆議紛紜激成公憤旋被奏參嗣於上年七月由督辦大臣會同前督臣端方復往履勘參考輿論體倧情形查南開一處旣不相宜應無庸議外仍在隄頭一帶地方建設總站卽與京奉合軌所有京奉餘地皆可取用審擇旣定奏明辦理此南開車站已議復輟之所由來也茲查原奏内稱國家建設鐵路原以利商便民若不顧商民竟如該局所覆謂衆願不能盡償恐中外今古無此政體該處爲商務要地乃謂俟路成後斟酌商務是否發達而轉置目前於不問則該路之所謂交通者究何所指似應基礎商市期旁達於無窮安得以陸海通衢而恝置之等語查天津西南隅旣非市塲前經督辦大臣奏明俟路成後該處商務是否發達與本路是否合宜届時方能定計早在聖明洞鑒今原奏所指不顧商民其所謂民者祇該處一隅負戴之貧民其所謂商者即營運地皮之夥販耳（未完） 
[蘇商會再爭鹽觔加價之病民蘇州]  
　　蘇垣商務總會因浙鹽奏改洋碼一案日昨特再具呈督撫憲曁大部鹽政處請妥籌善法以維民食茲將原呈錄下浙鹽改售洋碼一案前經曾同鎭江錫金等處各分會聨名瀝陳窒碍情形在案四月二十四日奉護撫部院批（見前報）此復等因嗣奉鹽政處勘電以改售洋碼實出於萬不得已飭令商會明白勸導等因（原電見前報）同日奉農工商部札開准鹽政處抄錄原奏（見前報）咨行轉飭商會妥爲勸導協力維持當由職會以錢洋合算驟增洋八釐四毫加價至十成之二懇求據情商鹽政處妥籌善法等情電復農工商部在案茲將鹽政處勘電及職會復農工商部東電抄呈鈞鑒職等默察此事原委悉心討論竊謂浙商之呼籲者爲虧累浙運司之過慮者爲商課倒懸而鹽政大臣實並鹽課商困民食而兼籌之欲有所更張自難適劑其平惟查鹽斤改售洋碼雖經鹽政大臣减去六文而錢洋合算按照售鹽原價實驟加洋八釐四毫合錢十二文零總計所加之數視奉減之數反加一倍若照原價核算實加十成之二損益相權是直以零星買鹽之無知小民與資本雄厚情殷報効數十萬元之引商相提並論就蘇省五屬情形而論松太等處私鹽充斥常鎭等處民窮俗悍漂陽各商會所陳恐釀事端誠難保其必無至引商虧累之由據職會調查所及實因近年額引之外陡加新引七萬又報効引本二十餘萬兩是引商非盡受銅元之害而蘇省五屬之民不啻舉引商所受之虧累而代受之於此而欲逐層解釋隨時勸導不惟徒托空言委實無能爲役謹按報載鹽政大臣致督撫憲宥電内稱如有善全之策不存成見等因具見鹽政大臣虚衷採訪體恤民艱之至意此次鹽價改售洋碼業經奏定明知鹽政大臣苦心經營良非得已第數十州縣之民困亦萬不能不加以體恤於無可設法之中求一變通之策祇得於改售價改洋碼之後再求憲台主持俯念蘇民實在困苦切實核減電商鹽政處恩准以恤民艱此非商會所應言迭承鹽政處諄諄委令勸導謹貢愚忱伏維垂察望切施行 
[俄民之移殖遠東策]  
　　俄國極東殖民會議長斯托羅伊賓首相現特開會提議極東殖民事項茲將所議事項照錄於左一準備擴張極東殖民事（前阿穆爾總督多賀瓦伊斯集制定阿穆爾及烏蘇里一帶哥薩克種人給與地並後貝加爾州哥薩克所屬不用地均接近中國國境擬一律作爲殖民地）二阿穆爾沿岸工事防止中國人入境緣俄政府之建築事業使用工人必由歐俄各地招雇三複綫鐵路急速佈設四於殖民地開鑿道路五對於殖民事業財源之研究六移民保護之方法七鐵道沿線地方派遣稽察隊之事 
 
 

Page 6

 
 
西報譯要 
[日俄協約之内容]  
　　文匯報載十九日倫敦電云據每日電報聖彼德堡通信員電稱俄日協約將於日内調印兩國自此將成善鄰日後必致正式聨盟而後已該約僅涉及滿洲一處其意以爲該地之和平即關係遠東各處之和平該約直率承認現定各節爲將來遠東政策之基礎該通信員又稱俄日之相親大半係由美國不適當之仗義及中國對俄之無情有以致之云 
[奥皇宴待中國軍諮大臣]  
　　倫敦載同日又電云中國軍諮大臣濤貝勒及隨員己由大公爵薩爾凡托代表奥皇設宴欵待 
[京師近事]  
　　日昨禮部奏考試拔貢事宜一摺内容係因此次各省拔貢應朝考者有三千餘人之多爲從前所未有如仍循照舊例直接過朝考保和殿實無地可容應請變通辦理由禮部甄别一次錄其尤者然後准過朝考云 
　　學部日前得直隸提學使傅增湘電文一件稱近日疫病流行直隸高等學堂學生張某首染是疾而殁因是該學堂患病者踵起敎員學生人人自危相率告請病假查各國學堂遇時疫流行之際常有暫行停課散學之事以防傳染現暑假在即可否俯諒前情提前散學暑後提前開學云云現學部已覆電照准矣又聞大學堂亦因有天花症流因業已停課 
　　德親王前來靑島已誌各報聞該親王本擬由靑島來京而我國外交手叚鈍拙政府及東撫漠視此事不知藉此以聨歡誼政該親王來京之意遂淡適奉該國政府來電促赴日本調查日俄協約内容與該國有無妨礙如無妨礙即回國提議再訂德日俄三國協約故遂不到京 
　　中美聨盟之議曾經唐侍郎紹怡擬訂草案十八條未幾雁過長空影沈秋水此議遂入於無何有之鄉近俄人以此議之消滅必有原因特懸賞萬金募精於偵探之華人調查此事眞相以供其世界國際上之研究 
　　度支部改革幣制各種困難情形已如前述但此外尙有一問題在各省官銀號所發紙幣即能一律收回然數目之多少雖不一律而内容之虧空則無省無之此項虧空究歸地方政府自行籌抵抑歸中央政府擔任尙無切實辦法蓋其平日虧空之由則多係地方行政或司法慈善等費用所致以中央財政集權而論則斷無又歸地方塡補之理現度部各堂司對於此事均瞠目相視不知如何其可云 
　　昨日外務部接駐俄欽使薩蔭圖一電字碼甚密茲探其内容係報告此次日俄協約之大槪情形條欵甚多皆與中國有直接間接之關係其電文中謂此約謂之日俄新協約也可謂之日俄滿蒙協約亦可則其關係於滿蒙前途可想見矣又聞薩欽使有電致政府報告此次俄使回國所挾問題甚多其所最注重者爲滿蒙交涉及伊犁改約兩問題而該公使回國時東清鐵道總理呼爾巴杜氏及伊犁庫倫各領事亦先後回國云云 
　　閩督松壽爲人碌碌無所短長辦理新政專事敷衍而交涉又多失敗與贛撫馮汝騤之嚴於小事而寬於大事同爲外强中乾才力竭蹶某侍御以春不勝疆寄日前特具專摺彈劾多欵聞已奉旨交兩江總督張人駿按照該侍御指陳各節從速查覆矣 
　　鄂省京官及學商各界於日昨假地虎坊橋湖廣會館公餞該省新藩王方伯乃徵新臬馬廉訪吉樟新警道全觀察興供張甚盛極表歡忱當由京官某君代表陳請王馬全三公到卾後首辦兩事（一）肅清鄂省官塲以除民蠧（一）設法拯救鄂省飢民以防患未然而昭蘇民困三公均起立致答謂惟力是視云云至四鐘主賓盡歡而散 
　　中國紅十字會會長盛杏蓀侍郎聞有電致軍機處代奏請於該會未成立以前欽派親貴大員充任總裁以便商辦一切俾增完善現資政院總裁倫貝子有兼充斯任消息 
時評 
　　其一 
　　人民主張速開會。督撫主張責任内閣。國會請願已兩次遞呈矣。而請設責任内閣亦已兩次入奏粤督袁。倡議於前。滇督李繼起於後。其意蓋皆以部臣樞臣。祇爭。權限。不負。責任。其事實已顯著於近來。故欲以責任負之。然而時值多故。諸大。老方且以互相推諉不負責任爲得計。則此兩。摺之上其扞格而不入也必矣。 
　　是故國會也。責任内閣也。徒以空言增我報。紙之資料而已 
　　其二 
　　舉數十豪富鹽商所受之虧累。返而加諸食鹽之貧苦小民。我蘇省小民。果尙有餘力。足以堪此剝削者。則不妨勉。力承受各絞其膏血。以養此數十鹽商之肥碩。今試問我蘇民。尙有。幾微之滋養料。足供其吸食乎。錫金商會蘇商會爭之至於再。至於三。可谓爲蘇民盡力矣。 
　　雖然。受此另價之害者。不僅蘇常兩府也。奈何獨讓蘇常以見義勇爲之名。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘潭匪亂之供狀長沙]  
　　湘潭縣十五都花石地方匪徒滋事一案昨由選鋒水師營楊統領接據駐潭水師後營陳管帶禀稱竊花石匪徒雖經擊散難保不散而復聚當於四月二十五日飭派第七號何哨弁道焜長龍艙長陳德斌率帶勇丁前往搜捕去訖茲據該弁等回稱二十七日行抵花石改裝易服分途跟捕五月初一日在小壠坤拿獲匪犯羅敬亭程飛田程月池三名綑解到營比由營不用刑求畧加訊問據羅敬亭供認現年三十歲上年十一月在家設壇拜蔡七皮蔡四皮爲師吞食符水學習神拳後又勸其父德章學習德章現被巡防營拿獲伊岳母程武氏不諳符咒被師殺斃祭旗所設法壇一在三斗坤頭目鄧二皮黨羽三十餘人一在山塘坤頭目蔡七皮其黨亦三十餘人前月二十四日與鄧二皮約在花石起手殺洋人打敎堂伊隨師父蔡七皮之隊頭紥黄巾已至雷祖殿廟前瞥見接仗營兵得勝伊隊卽倒戈而返程飛田供認年二十八歲母存父亡本年四月十五被鄧二皮引誘學習神打至四月二十四日起事伊見人寡勢單即濳地逃走鄧二皮斥其退縮飭黨四處捕伊欲得而甘心焉程月池供認現年二十六歲素業皮匠母存父亡因四月下縣買皮料二十一日返家路遇匪目擄入並未在塲最後又據羅敬亭默誦符咒一字不遺等情三月初三夜解由湘潭縣研訊該匪等所供無異初四日已將羅敬亭一犯梟首示衆以昭炯戒 
[黄自元願以一人受禍長沙]  
　　湘省前次亂事當三月初五日官紳會議後紳界束手無策遂分電鄂督曁軍機處以撫臣激變請電奏速易妥員其時雖有衆紳參議而此項電稿則係黄自元一人擬定又以湘紳中惟王先謙年輩品秩較爲尊崇即用王先謙領銜其實王先謙並未在塲發電後始行知照王先謙一聞此舉謂衆紳殊太孟浪安有以地方紳士電請更易督撫者且　衆紳不應不先知照輒用其名字領銜衆紳聞之相顧失色大有追悔不及之意迨瑞督奏奉諭旨分别參處衆紳益滋慙赧黄自元以手擬電稿尤覺不安謂王先謙並未在塲而首先膺禍一若此項寃誣爲彼一人所誤者特於日昨據情呈請楊撫專摺入奏願以一人身受其禍請其據實嚴參第一須爲王先謙昭雪以免寃抑而彰公道云云並聞王先謙亦以此次被參二事其電請更易撫臣彼實未與聞至倡辦義糶實係由彼開議何得反稱首先梗議現已縷述詳情呈請都察院具奏陳明矣 
[鄂省國會請願之後援武昌]  
　　湖北憲政籌備會昨上軍機處電云北京軍機處王爺中堂大人鈞鑒國會不開救危無善策迭經各省各團體公舉代表上書請願計達鈞鑒立憲詔下預備已及三年成績毫無民生日蹙顚連困苦呼籲無門總厥原因在無國會惸惸黎庶朝不保夕悠悠六年急何能待伏懇哀鑒民隠代籲天聽即開國會立沛綸音大局前途關係重鉅謹冒死瀝血上陳鄂憲政籌備會李哲明姚晉圻叩文 
[電爭皖路决議之變更蕪湖]  
　　駐寗皖路礦公曾本月初十日聨合各路礦會代表及股東代表决議路事八條等情已紀前報旋於十一日蕪湖路礦公會忽得金陵消息謂前議八條將有變更爰卽發電力爭茲將致南京勸業會審查長楊侍郎電錄下南京安徽會舘路礦會轉楊侍郎鑒路事公議辦法八條已當會簽押如再有變更敝會及蕪埠股東碍難承認公爲兩皖人望乞主持公理蕪會吕祖翼曁蕪埠股東崔法等同叩寒 
[勸業會塲之見聞錄]  
[音樂盛會]  
　　南洋音樂協會於十九日下午六時開大會於勸業會塲公議廳合中西之樂演和樂之聲并荷匯文女學堂全體學生熱心賛助來會唱歌奏怡適情性之節爲發揚志氣之導想官紳士庶淑婦名媛必惠然同來一聆斯盛也 
[江西館出品之特别]  
　　江西館日昨業已開幕其建築則層樓斜上便於游觀其裝飾則分類陳列條理清晰有特異於别館者物品亦充牣其最觸眼簾者如美術品中有古磁器數件一琉璃瓶一五彩瓶一酒勺價值至二千元一千六百元一千二百元不等均係康熙朝舊物洵令人把玩不置但無標籤說明書述其梗槪爲憾耳 
[刺繡發達]  
　　工藝館中陳列物品櫃架久已充滿昨忽到上海瑞源號直接出品刺繡二百餘件要求陳列色色新頴耀炫人目當事者恐辜負出品人之熱心於無位置之中設法騰挪四橱從事陳列以供游觀人之流覽亦足見中國手工實業之發達焉 
[山陜館開館預告]  
　　山陜兩省本合建一館山省賽品較陜到會稍遲日來該館主任趕速陳列現已完備定於十八日上午八時開館内館中陳列甚富而碑刻亦多插架琳瑯届時觀會諸君於此得見古中原之文物矣 
[盲人出品之調查]  
　　福州靈光學堂盲生出品業登前報茲查得盲生五人中一蕭靈開年二十八歲連江縣人由本堂畢業通英文能洋琴絨線手工兼能書寫英文現充該堂敎員授經學盲字英文三科學生一張保羅年十七歲閩縣人稍有一線之明在堂十年能織席織竹簾打繩趙士飛年十七歲侯官縣人在堂六年能吹洋號各項工藝均經習過而織席最工一蘇亦經年十九歲候官縣人在堂七年能織蓆一黄印啓年三十二歲連江縣人在堂十年能織蓆及絨線手工現均住四象橋邀貴井海軍學堂庶務長黄君麻民寓中聞該生來會即由黄君發起冀爲盲界謀幸福黄君亦當世之有心人哉 
 
 

Page 11

 
 
[東三省别館將開]  
　　東三省賽品日前業已運到惟陳列之櫃尙須添置現已設備陳列一俟陳列完畢卽行開館展覽 
[將見大宗繭類之比賽]  
　　中國之繭首推浙江紹興江蘇無錫爲最出色此次常州府屬出品尙係去冬預備以致繭種未能蒐集茲聞新繭上市錫金商會坐辦華藝珊君特發傳單搜集本地所出之繭并約武陽江陰商會一體廣徵即日起運行見會塲多數之繭類以供寰球人士研究 
[熱心研究實業]  
　　蘇紳張季直殿撰等發起勸業會研究會日昨特發開會傳單照錄如左南洋勸業會開幕同人等以不可無研究機關擬組織一研究會業經刋布簡章分致各地方商學界諸團體茲定二十一日下午二時借南京復成橋東商園開成立大會公决辦法惟希熱心研究君子惠臨是幸云 
[廣告之新花樣]  
　　湖北别館正在陳列不日卽可開館展覽兵工鐵廠本該省之宏創現太門左旁特樹大屏曰湖北軍用製造品廣告中繪該廠及兵操器具式左右大書其沿革本末並將來目的效用詳細說明令人豁目此等廣告吾國各廠向所未見於該館創之誠得勸業之眞意也 
[派員專司審查經費]  
　　審查總長楊咨正會長張以勸業會關於審查經費前經農工商部奏准作正開銷現陳列將次完備卽須開始審查一切籌備事宜亟應先行布罫所有現在開支及將來調派審查大員薪津等欵目紛繁至爲重要自應委派大員專司經理除劄行勸業道凡有關於審查事宜應用欵項槪由該道核明支發等因正會長准此即札事務所遵照矣 
分類新聞政界 
[維持境内民食之消極政策蕪湖]  
　　蕪道李梅坡觀察昨奉皖撫朱中丞電開皖米奏禁出省省内必須流通訪聞各屬仍有搶米情事亟應嚴行禁止本部院會同督部堂商定示稿文曰皖省現在禁米出禁本指省界而言本省界内自應互相流通以資接濟乃訪聞近來各屬每以民食匱乏爲詞私自擱禁不惟此府之米不能至彼府此縣之米不能至彼縣并且此鄉之米亦不能至彼鄉於是地痞奸民得以藉口凡有運載米糧者往往沿途阻止詐擾百端甚且糾集多人强搶而去似其情形不獨擾害治安且使存米之戶深閉固藏不敢出售必至有餘者徒使有餘不足者益形不足而眞正飢民轉致大受其累合亟出示曉諭爲此示仰紳商軍民人等一體知悉凡在本省界内應准米糧照常流通其有爿運大批者准由各州縣發給護照俾資護運毋得再有攔阻情事倘敢故違立即嚴拿重辦决不姑寬其各凛遵特示等語刻日轉飭所屬聲明接到電示照繕蓋印分途實貼遇有搶米情事即查明爲首之人嚴拿重辦免致姑息釀患爲要等因到道李觀察當即用五百里排單札飭所屬遵照辦理 
[皖省開辦財政研究所蕪湖]  
　　蕪湖道李觀察刻准督辦安徽財政研究所沈方伯移畧謂統一財政爲立憲之初基整頓改良以人才爲必要顧人才不難於作成而難於達用蓋墨守財政家言而不參究行實務則坐言未必能起行用法亦難得法外意此日本維新之初所以調查各國會計制度先研究以會其通也皖省財政困難人才消乏研究所延聘日本講員專備討論彼國現行制度及實務另委深諳財政科學及熟悉皖省情形者數員分科演述沿革利弊與夫中外異同之理因時因地之宜凡現供財政署局差者以時到所名曰例定研究員現任府廳州縣及省外釐金關稅各員不能到所者皆令通函研究名曰校外通函研究員另設聽講一班以候補人員選定之俾受任者咸得增進智識待次者堪備異日任使於皖省財政前途或可漸期起色卽揆之胡文忠披沙淘金之說亦本司與同僚所當交勉者也業經擬定章程詳明撫憲奏咨立案茲於四月初一日開所除詳報移行外相應印刷章程備文移會貴道請煩查照施行 
交涉 
[杭垣歡迎日本觀光團紀盛浙江]  
　　日本實業家組織觀光團來華參觀南洋勸業會順道游歷各省業於十七日上午八時由蘇州專輪到杭交涉司曁該國官紳均在拱埠迎候十一時偕赴領事公館十二時到劉莊計觀光團長近籐廉平君等九員旅杭日本紳商及池部領事等十五員撫帥以次念四員紳商三人一點鐘邀赴該莊華竹安樂齋會宴分設六席經增中丞分别致詞入座酒至三巡中丞起立親致頌詞全體拍掌次日領事池部君致答詞次團長近籐君起立致詞答謝增帥優待之誠並賛美湖山佳麗及莊主人劉問葼觀察園亭幽勝鋪陳宏雅次致謝紳商學界次發表觀光團組織游華之目的均一一由繙譯張其昌大令分别繹述布告大衆全體拍掌觥籌交錯水陸紛陳至下午五點鐘盡歡而散席上並由師範敎員中桐確太郎即席賦詩楊巡道王交涉司步韻酬和逸興遄飛合座賛美散席後團員中有擬游天竺靈隠諸名勝者近籐君以行期迫促决議割愛俾續異日重來之興當即偕回拱埠十八日返滬聞車行舟行尙未决定 
[望江縣禀請斥退不法敎民安慶]  
　　望江縣敎民陳家賓平素横行鄉里魚肉平民夙爲衆人所側目尤好涉訟竟至抵抗公庭不服長官公斷大肆咆哮頃經該縣將種種不法情形上禀撫帥請由省城聖公會轉飭該縣聖公會敎士斥退該敎民送縣嚴懲以儆刁風 
軍界 
[鄂督規定陸軍火食新章武昌]  
　　鄂省陸軍定例向來每名折錢二串五百文歸司務長經管交廚房包辦在外時有賒欠虧短情事兵民兩下吃虧實於陸軍名譽大有關係茲經瑞督訪悉此弊特改定新章每名月扣洋二元五角先繳督隊官然後發交軍糈官經理諸事買現不准賒欠巳於日前札飭張統制以六月朔爲始轉飭各營遵照辦理 
[漢陽鎭控案了結之含糊漢口]  
　　漢陽鎭張友亮與中軍游擊王詩舫前被周鳴鑾列欵在鄂督署禀控有盜賣坐船侵蝕火藥尅扣兵餉種種重大劣跡當經鄂督派署鹽道金鼎查辦在現聞金觀察已經查覆極力爲張鎭洗刷皆諉其過與王游擊昨瑞制軍特咨請長江水師提台程軍門將王游擊撤任遺缺已委都司楊守約升署此案遂得含糊了結云 
學務 
 
 

Page 12

 
 
學堂工程貽誤之原因長沙 
　　湘省南城外中路師範學堂自前次被匪徒焚燬後當經該校員紳擬定以三四五六七等月常欵並另行籌措若干作爲建築費以便尅期興工赶於七月内造竣下學期卽可開學旋由署提學使黄以霖與該校監督等談及此項工程應由公家酌撥經費禀商撫台暫由善後局籌撥三四萬金以資建造云云該校員紳聞此大爲欣幸遂卽暫行展緩擬俟撥欵到日即行興工不料至今已逾一月未見撥到一文屢經探詢亦無確實消息又未便亟亟禀催然距七月之期不及兩月斷不能限期竣工因悔當初不如自行籌欵反爲得法是此項工程實爲黄學使一時高興出此大言以致貽誤不淺也 
[嘉府官紳對於中學風潮之手續浙江]  
　　嘉興府中學堂因學生酒醉監督記過一事演成極大風潮詳情已誌昨報茲悉英太尊業已懸牌揭示提前放假並不挽留監督亦不商諸嘉秀勸學所貿貿然竟效夏震武故智日前已晋省禀陳一切而旅省嘉紳以此事於學界前途大有關係亦已公函提學司請爲設法維持未知袁文宗有何良法以善其後實業 
[和濟樹畜公司禀請立案浙江]  
　　浙省杭乍兩防以預備立憲擬裁各省駐防旗籍設立變通旗制處統籌全局惟此項生計除墾荒授田以外别無普及辦法昨首由乍防職商張文熊等發起設立和濟樹畜公司迭經呈請當道分别奏咨在案日前該職商等續又具禀撫院以該公司擬墾地畝業已清丈股本早集要求飭委妥員驗資俾資開辦而利農政昨奉增帥批札勸業道謂上年十二月准變通旗制處咨稱乍浦營基該官紳等禀請集資開闢與籌畫旗丁生計之意相符惟該處營基舊地荒廢已久實在情形本處無從知悉請飭查明酌核辦理等因到院當經札飭藩司勸業道統籌全局查明詳覆在案茲稱營基廢塲均已一律清丈股東集資踴躍要求迅予勘騐開辦等語究竟目下能否着手開墾資本已有若干存儲何處仰勸業道迅速派委確實查明詳候核辦並咨明藩司查照 
[金壇蠶桑市况浙江]  
　　鎭屬金壇縣向無蠶桑自各公司設立廣種湖桑附近居民自行栽種者亦頗不少現查各村戶皆能養蠶自種桑葉不敷蠶食多向公司購買葉價昻時賣至四元一擔平價亦值二元一擔今去兩年所出之絲約有千二百擔之譜計價值有六十萬元此皆近來進項也 
雜記 
[營兵搗毁警局之警告浙江]  
　　太平縣營兵葉世貴於初六日赴東城街米舖索友賭錢以致互毆經站崗袁巡士上前排解反遭辱罵鳴集巡士多名送局適值巡官孫淦晋省無人裁判姑暫押拘留所擬解該營候王至和參戎發落旋聞外間浮言衆兵圖截毆因此中止復請楊令臨局帶交武營不料全營兵百餘人乘縣未出蜂擁入局先扃後門搗毁什物奪去指揮刀諸葛燈等件毆倒林巡董則俊于萬勝堂水溝内徧體沾泥打傷巡士袁某嘔血垂斃復將警士張升棟等扭髮解署王參戎略訊數語即釋放而衆巡士亦奔訴縣中收發龔君統將服裝送繳紛紛四散以致連日罷崗林巡董即入訴縣署請騐受傷各巡士等開呈失單一面電禀省垣各憲云 
[揚議員又議提欵建築公庽揚州]  
　　揚屬議員梁菼等日前函致嵩祝三府尊謂諮議局公庽建築之事寗蘇各府每州縣均認捐欵七八百元本屬八州縣共議員十四人如每邑認欵七百元合計五千六百元雖不足用可有基礎當即由府札飭各屬遵繳近據東台縣禀謂已暫於積榖項下借撥洋四百洋交夏紳寅官等收領其餘三百元由夏紳承認籌補至各屬未據籌解之處刻已通飭迅速籌備申繳轉撥矣 
[鄂屬近有三縣山洪爲災武昌]  
　　武昌縣金牛鎭附近有山名分水嶺係與大冶縣交界之山本月初六日大雨該山忽發山洪（俗名起蛟）水大異常奔流直下歷過毛家舖九眼橋等十餘村庄直洩梁子湖平地水高數丈所過之處二十餘里田舍一空淹斃居民百數十人竟有全家溺斃其戶報絶者現水已退涸但見沙灘一片死屍狼藉而逃出之民則鳩形鵠面百無所有其形狀殊爲可憫聞同日大冶縣之馬嶺山興國州之山溪口亦有山水暴發惟冲倒房屋溺斃人命較少刻各該州縣已至災地履勘據實禀請省吏設法賑濟矣 
[清談]  
[朝廷用舍之不測也如是夫]  
　　以辦理交涉熟嫻西語之聨芳。而忽忽外簡荆州將軍。以循資按格素無物望之鄒嘉來。而忽忽躍署外部尙書。一月。之間。連易三尙。朝廷之用心。誠哉其令人不可測度者矣。或曰。是蓋别有不得已之苦衷耳。不然。何以以罪大惡極之貽榖到部逾年全案不結以激變殃民之岑撫爰書定案。偏懲湘紳。 
雖然。外人已嘖有煩言矣。鹿相已臥病半年矣。湘諮。議局已振振致詞矣。吾不知朝廷之所謂達聰明目好惡同民者。果謂之何。 
[宦海紀聞]  
[丁乃揚]  
　　丁乃揚諏吉十二辰時上府尹任届時到衙拜祝義門而白差皇貴太妃金棺。恰自西向東黄衝而過丁甚不悅解者。曰接印喜遇金棺。正是升官發財之兆。况所。逢乃皇家眞正金棺。非尋常百姓人家之喪殯。其爲嘉兆無疑。丁乃大喜。噫官場之迷信較愚民愈甚也。 
[文苑]  
[哀湖南詞調寄浪淘沙（續）]  
　　（南天逸史） 
　　僵立大街頭。屋小如舟。（警局交番所木棚湘人有遠看一隻廟近看一副料之謠）交番百二霎旹休。（省垣交番所共有一百二十具）巡士警兵無隻影。豢養庸　。（亂劇旹不見有巡警一人）烽火七城愁。亂耗誰收。遺殃飛渡。水陸洲。（水陸洲在湘城大西門外對河亂後羣痞匪渡河至水陸洲搶掠）一隊消防銷飯袋。（警務公所消防隊湘人呼爲銷飯袋）莫再悠悠。 
　　會匪競纒頭（靑衣匪係皖鄂人二月間來湘觀隙以靑　纒頭爲號）縱火焚舟（太古洋行躉船均遭焚毁）敎堂洋棧未全休。賠欵難　數百萬。海水狂流。交涉頓增愁。庫帑無收連檣兵艦舶湘洲。衛隊新軍空耀武。莫再悠悠。（未完） 
[探險錄]  
[西部蒙古游歷談（廿八）]  
　　華人雇蒙人結立合同。限定時日。以資農業上之便利。月付工費三兩然蒙人苦役。往往有藐視合同而逃亡者。以故農地主監視極嚴。城　附近有菜園種菜者多以蕪　蘿匐洋芋葱頭白菜等爲主每年豐收後製爲鹹　運致古城烏魯木齊等處與新疆葡萄乾杏等貨交換。該地商塲蔬菜行情不一。大率西瓜由新彊轉入。每個銀五錢。葱以五十根爲一把。每把三錢南瓜一個四錢。洋芋三布杜一兩二錢胡蘿匐半布杜八錢葱頭一斤銀二分蘿匐一斤二分。蕪　一斤二分品物新鮮頗適外人口味。 
　　商塲外有華人廟會及瑩地華人愛土之念極熱。以在異域埋骨爲非。渴葬數年必返督於桑梓以故烏里雅蘇台華人瑩地狹隘荒凉不免鬼氣迫人。廟會由將軍衙門修覆。兼管行台。余等亦宿此焉。 
 
 

Page 13

 
 
   
 
 

Page 14

 
 
   
 
 

Page 15

 
 
奉　帝國部在定清國蘇州創辦合資會社　領事官許可發行觀覽福引正分副劵無論中外内地一體通行在案觀覽正劵每號大洋二角得中頭等品物價値二千元茶劵每號大洋一角價値一千元得中等次悉照湖北籤捐大票開彩對單爲証又分劵每號大洋一角頭等一千元照湖北副籤票對單爲証中劵向本館或分發處均可領兌點字劵十七次六月初三開廿九日止過期不候分處閶門李源昌上海鴻發源杭州本分發所嘉興本分所松江本分所湖州蔣第震澤孫天寳餘姚本分所楓涇孫德潤硤石快得利寗波立昌無錫萬利源揚州宏發興化德興鴻姜堰鴻運來　本館啓 
[德昌老人頭牌雪茄烟廣告]  
德昌老人頭牌雪茄烟久已馳名膾炙人口近有冐此牌者眞僞難分欲訪此眞牌須看明盖上有ＨＨＢ字樣并有德昌洋行華文四字方是眞正本行老人頭牌雪茄烟是也購者　諸君務祈留意爲要　德商利康洋行特白 
[南洋勸業會利泰烟行廣告]  
本行向在大小呂宋和德等國設廠歷年所精製各種雪茄烟名馳全球久已膾炙人口常吃本行之烟能消食開胃平氣化痰其味清秀實有益之衛生矣今精益求精以廣招徠特於宣統元年設愛富公司在英大馬路口設利泰烟行在法大馬路首善里今有分設南洋勸業會塲下關第一樓壁倘蒙紳商賜顧格外克已以招推廣　本行謹白 
[中國積聚興業銀公司在上海分公司開股東特别會廣告]  
本公司組合外洋華僑内地紳商禀奉　兩廣江督憲批准開辦積聚興業事務今因選舉總協董各員議於本月二十五日下午兩句鐘在上海四川路四十號本分公司内開股東臨時特别會務祈本公司各埠大股東屆時　惠臨是荷 
[新開義生洋行專售水門汀並各種紅黑頭火柴]  
謹啓者本行主人吳錦堂觀察係浙江　波慈谿縣人向在日本出資自設東亞公司製造花鼓桶水坭又自設火柴廠精製各牌紅黑頭火柴貨高價廉運消中國及南洋各埠早經中外馳名所有製品各種商標早在　中日兩國政府存案他人不許假冒如蒙　仕商賜顧祈　駕臨敝行面談零躉批發多寡不拘以廣招徠敬告　再本行主人印送新法蠶桑寳筏一萬部如各省熱心蠶桑者祈函致敝行照寄可也上海二洋涇橋北南春江里 
義生洋行經理杜炳卿謹白外埠經售處蕪湖陳生和萬生萬新玉興昌泳和鼎和王隆興元和德茂昌裕源九江湧興裕泰康鎭江祥和南京潤昌公司恆豐潤浦口北潤昌溫州協豐蘭溪協和紹興協升屯溪協中義橋協和義鹽城祥興蘇州陶大昌杭州同義公華昌通州信泰祥如𦤎信泰祥台州餘泰和吳淞協盛湖州增華嘉興增華安慶同慶公司 
[博文大律師啓事]  
茲因繙譯夏君另有高就不及兼顧業已辭歇今仍聘素稱熟手之王君步雲吳君菊亭周君曾華黃君祖壽等襄辦一切公務如蒙見委無不竭力効勞也辦公處南京路三十四號便是 
[孫介凡爲族叔祖梅軒鳴誣]  
吾族叔祖字梅軒在蘇州經營燭業歷有年所數年前先叔潤敷公諱樹稷在江蘇即補知縣里中田產屢託人往收未能妥善適晤叔祖見其少年老成又是同族特請其回里收租叔祖不負所託認眞辦理先叔喜得其人甚爲安慰不幸先叔去年正月間捐館先嬸亦相繼去世鄙人爲校務所累不克常赴蘇理事承叔祖不忘先叔舊請照常料理一切事務井井有條鄙人不勝欣感詎意有生妒心者冐借會稽孫氏啓於正月廿九日貴報　以並無欺侮孤兒寡婦等情妄登廣告汚衊如此顚倒是非駭人聽聞鄙人見報後深抱不平幸有揑稱本家一語無稽之言不妨明證想鄙人自二月往蘇至三月接回先叔家眷四月叔祖即招鄙人往係端領取物件及簿正欵洋但念叔祖因受託之事遭此誣陷人非草木孰無羞憤之心雖叔祖毫不介意慨然歸璧而鄙人撫躬自問能無汗顏有愧不得不辯明誣妄以期核實 
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[滇督李經羲奏請設立責任内閣摺（續）]  
　　夫一國之財力有限應行之要政繁多固不能偏重於一端亦豈能同時而悉舉先朝洞燭幾微故有分年籌備之諭細繹籌備事宜清單不惟應辦各端逐年列舉即每年之中亦自有比較緩急之不同廟謨周詳莫名欽佩而臣猶鰓鰓過慮者誠以全國二十餘行省幅甚廣情勢各殊腹地邊陲尤難一律此中酌劑盈虚之道不有一同負責任之機關以統籌之臣恐彼此之政策日愈參商國務之前程日愈阻滯即如試辦預算度支部奏准以量入爲出爲宗旨而各部奏定籌備事項則又年有增益均有欽限日期無一不需籌欵將來預算總數入不敷出若如度支部所奏設届時無措必開延擱要政之風若如各部所奏則期限難違終踏粉飾具文之過推其流極所至勢必部與部爭執内與外爭執爭執不已歸於延宕徒使天下責望咸集於朝廷而部臣疆臣均得以事權不一互相諉却長此以往所謂籌備憲政云者旣不能停止不辦復不能核實漸行更不能變通務當是直將墮壞於冥冥罔覺之中迷惘於枝節叢生之際欵已糜者不可復返事已誤者改作殊難閭閻以苛取而無效果怨望之極奸宄乃乘士紳見積弱而長亂機要挾有詞囂陵更甚朝廷當此之際未嘗不可强爲歸罪而實則無可歸罪卽幸而大局粗安各沿故智如期奏報表册紛陳臣决其必爲循例之文徒足以塗飾耳目九年以後情狀可知上何以奠國家磐石之安下何以慰薄海民生之望無責任内閣之弊其極至於如此臣爲憲政前途隠切憂危用敢不避嫌怨剴切敷陳伏祈我皇上乾綱獨斷親簡大臣組織責任内閣使各部尙書同爲内閣之大臣即以新設之内閣爲全國行政之總滙并責其逐年將應行事件通盤籌慮量出入之歲額準各省之事情分别辦法預定方針昭示天下若執行不善各主管衙門固屬咎有專歸若主義背馳則全國大臣皆當同負其責庶幾政策統一責任分明一切無所隔閡内不至徒以畛域之政見爲抵觸之吹求外不至違乎本省之所宜耗精力於應付進行有序綱領不紛監督機關立於對待之地位亦得因時成立憲政完全或可期望臣亦知責任内閣其事至重其才甚難非朝廷所不願爲實朝廷所必當愼且成立之初萬目所注集矢更多亦未必遽能就理然當其衝者僅在一二大臣而享其利者實在萬年皇室臣默審時勢所趨政策以相繼而進人　以交激而成有責任内閣以取决輿論尙可漸趨於有益之競爭無責任内閣以總挈政綱勢必終歸於無形之潰裂竊恐異日國事之難將有數倍於組織内閣者而悔已無及矣臣待罪邊疆籌備無狀一身咎戾何敢諉却惟有在任一日即竭一日之駑　仰遵欽頒事限俯察滇省民情擇其尤宜注重之端參以特别經營之意冀獲勉保治安畧圖補救所以贊助憲政於萬一者力止於是披瀝言之不敢欺飾所有懇請設立責任内閣緣由是否有當理合恭摺具奏伏乞皇上聖鑒訓示謹奏 
[憲政編查館會奏遵議變通府廳州縣地方審判廳辦法摺]  
　　奏爲遵旨酌議變通府廳州縣地方審判廳辦法恭摺仰祈聖鑒事上年六月初十日山東巡撫袁樹勛奏籌辦審判廳並變通府縣審判廳辦法一摺奉硃批該衙門議奏欽此十月初一日四川總督趙爾巽奏請改地方審判廳管轄區域一摺奉硃批該衙門妥議具奏欽此查袁樹勛原奏内稱九年期限清單第四年籌辦府廳州縣城治各級審判廳第五年籌辦鄉鎭初級審判廳是每府廳州縣至少必設地方審判廳一所初級審判廳一所鄉鎭平均計算每處必在四所以上以此例推則每一州縣必有地方審判廳一所初級審判廳五所又初級審判廳須置一員或二員以上之推事初級檢察廳須置一員或二員以上之檢察官是每一廳州縣之初級審判廳須設官二十員左右地方審判廳旣分民刑兩庭又兼用合議制合計推事長庭長推事檢察長檢察官總在十員以上俸給太少則不足以養人之廉即不能責人以事若平均計算每員歲以六百兩計則俸薪一項每一廳州縣歲費已在二萬兩左右加之典簿錄事書記承發吏庭丁檢騐吏各項俸薪與其他辦公費用至少亦須萬金是一廳州縣當歲費三萬兩左右合吾國二十二行省各府廳州縣計之歲費約以五千萬兩計而建築等費尙不在内旣慮國家無此人才抑亦斷無此財力變通之法宜於府直隸州設立地方審判廳一所面於有轄地之府及廳州縣設立初級審判廳一所或二所似此轉移於事實旣無窒礙而全國經費可銳减十分之九又稱初級審判廳祇能審判二百兩以下之民事監禁一年罰金百元以下之刑事今旣於有轄地之府及廳州縣但設初級審判則案情稍大者勢必遠涉該管府直隸州拖累遲延民情必不甚便而府直隸州之地方審判轉有日不暇給之虞宜將初級審判廳權限畧與擴張民事以五千兩以下爲限刑事以十年以下監禁爲限趙爾巽原奏内稱准法部咨行外省省城商埠各級審判廳籌辦事宜第四欵内開省城商埠初級判廳之轄境應酌量形勢劃定該廳管轄之界凡界内訴訟事件地方官不得管理其界外詞訟案件仍暫歸府廳州縣官照常收受審理地方審判廳轄境内之鄉鎭其詞訟雖歸府廳州縣官管理有不服時仍可依照試辦章程就該地方審判廳上訴其應以本廳爲第二審者即照章歸本廳審判應以高等審判廳爲第二審者民事令自赴該廳起訴刑事移交高等檢察廳辦理（未完） 
專件 
[長元吳三縣城自治公所議事會規則]  
　　第一條議事會會議查照城鎭鄉地方自治章程第四十三條至五十二條辦理（條文另錄揭示塲所） 
　　第二條議員坐位預將號數編列以抽籤定之惟議長於編定號數外特設一席其補缺之議員即依前任者之號數 
　　第三條每届會議日期夏季午後四時十五分至七時十五分春秋冬三季午後三時至六時爲曾議時間各議員均須先一刻到會其會議時間如有伸縮由議長定之 
　　第四條每届會議期議員凡建議事件應備具理由書須有二人以上之賛成連同具名須於十日前送交議長由文牘員承議長之指揮並 
 
 

Page 19

 
 
锤事會交議事件分别摘叙事由於三日前分送各議員惟臨時開會不在此限 
　　第五條選民請議事件凡在自治範圍以内者須得議員三人以上爲之介紹 
　　第六條議事開會時到會人數由議長宣告之 
　　第七條議長或副議長如有疾病及特别事故不克臨席者可先期通知或不及通知而開會時刻已届者即照城鎭鄉地方自治章程第四十四條辦理 
　　第八條每届會議期遵章以十五日爲限限内分作三讀會每讀會休息一日倘限滿而議猶未竣得照城鎭鄉地方自治章程第四十三條第一項辦理 
　　第九條凡會議分三讀會第一讀會由議長宣告本期各議案之大綱問全體議員各該議案應否在第二讀會提議若經多數否决該議案即置不議 
　　第十條第二讀會將第一讀會决定應行提議之各議案逐條討論若經多數議員否决者該議案即置不議 
　　第十一條第三讀會就已决之各議案經文牘員朗讀後由議長簽字或蓋章爲憑 
　　第十二條議事時得依議長之意見或議員二人以上之請求將各議案歸類合議或分割抽提一二項以議决之 
　　第十三條凡欲修正議案者經議員二人以上之賛成得提議修正於第三讀會行之（未完） 
本埠新聞 
[改過局押犯脫逃五誌]  
　　改過局押犯沈小七仔前日逃至法界時被殺牛公所西人開放手槍擊傷左乳茲據醫院醫生函致本縣田大令云沈犯所中槍珠刻已取出可無性命之憂惟院中無人看管恐仍脫逃是以解送貴署等語田大令諭飭收所候訊又改過局看役王長連當各犯逃逸之時紛紛囉唣不知被何人用鎗尖戳傷三處事後卽送往仁濟醫院請爲醫治田大令復於前日委捕廳趙少尉到院察騐王長連及某巡警之傷少尉察得王左腿下右肋旁左肩下各受一鎗尖傷左肩傷痕尤深幸與肝部相離數分可無大礙某巡警之傷亦係鎗尖所戳少尉騐明後遂卽回縣詳細禀報 
[湖北難民可畏]  
　　湖北難民老幼男婦數百人前晚紛紛到縣在大堂兩廊暖閣等處就地安宿田大令即諭飭值日差善言勸導直至十二點鐘時仍未他往各差舌敝唇焦無法可想昨晨大令乘輿赴道署請示各難民將輿攔住請給口糧大令珠一安慰各難民遂跟至道署在外候示旋由蔡觀察委派滬軍營王管帶會同田大令妥爲安插母任滋事大令即同王千戎到縣善言相勸謂爾等今日如能動身無論大小男婦各給口糧錢一百文如不遵諭道憲將申詳上台派兵防守嚴辦該難民等答稱今日先走二百餘人尙有一百餘人求請寬限三天准定起程大令當卽將各難民挨次檢點共計四百八十一名旋由觀察發錢四十八千一百文到縣逐一發給昨日午前果有二百餘人乘立豐輪船先行他往詎至午後又有難民來滬絡繹不絶行至新北門沿城脚有王姓木塲作之木花柴被難民陳義興之妻拾取作内學徒喝阻不聽致將該氏之頭擊破遂扭至總工程局驗明受傷屢實給予該氏養傷費洋五角該氏抗不遵斷遂將王木匠扭至縣署鎖示大堂聽候訊辦 
[受害者不知凡幾]  
　　匪徒張阿金（即大脚連生）黄阿三（卽小寳山）王阿三（卽胡阿根）與同黨倪阿炳陳阿富等專在英美租界内深夜持刀攫取行人財物由探楊掌生王松濤鍾星南等將該匪等一併緝獲昨傳原告姚芷芬陳輔庭羅奎甫程永茂胡寳泉蔣懐清凌漱石等多人並窩贓之烟妓張老三一併解至公共公廨請究各原告投案求追失物訊之張等各匪供均推賴寳讞員商之德領判仍一併分别押候下禮拜六再訊 
[殺人放火案近聞]  
　　殺人放火之兇犯張毛毛由松江府戚太尊於上月底飭令本縣田大令派差到松就近解送蘇臬司過勘已紀前報茲悉月初已由臬台札委讞局發審員提訊張犯順供不諱左廉訪傳諭免收司監飭承備文解回原縣聽候大部核准治罪 
[絲頭廠尙未遷移]  
　　閘北四路四區畢副巡官前因夏家弄北太陽廟後一帶各絲頭廠穢臭薰蒸有礙衞生曾飭長警傳諭勒限半月遷徙現已逾限仍未遵辦畢巡官爰乂諭飭長警等往催如敢故違定即禀請總局一併發封 
[城内]  
[司馬銷差]  
　　滬道札委松海防同知查燕緒至復旦學堂代考畢業學生昨日完竣卽詣道轅禀復 
[嚴防兇犯]  
　　流氓龔三郎因戳傷妓女小翠子收禁内監在案昨經捕廳趙少尉與收發委員何二尹驗得龔犯所帶之脚鐐甚寬當卽禀知田大令換釘雙鐐以防脫　 
[南市]  
[勒遷棺木]  
　　大東門外荷花池前清靜尼菴後面空屋内向有寄厝棺柩刻因該處四隣恐釀疫　乃由郁紳函致總工程局請爲飭探協甲傳知該尼菴赶緊將寄櫬一律遷除不准違延 
[巡士逃逸]  
　　總工程局一百六十五號巡士王家勝近忽携帶警裝抛差脫逃被警務處巡員查知立傳保証人鐘表店主夏雨本到局責令將警燈皮靴等件如數賠償 
[塗改車照]  
　　江北小車夫陳永林將四月份之捐照塗改五月份字樣並以紅色改刷黄色希圖朦混昨被巡士看出破綻立即拘至工程局研訊供在中途向人購取並非自行私改判押限兩天交到售賣假照人以憑訊究否則改押十天期滿　放 
[罪魁禍首]  
　　蘇州婦人王周　上月由閔行乘小輪船來申在大達輪步碼頭上岸時適有鼎泰北貨行之駁船戶周掌狗在彼運貨致該小輪不能進擋互相碰撞該氏亦擦傷腰際當經總工程局飭將該氏送往上海醫院醫治在案刻已痊愈昨由陳裁　傳同該輪舵工陶裕發復訊以周覇不讓擋致肇此禍判償還該氏醫費洋十元並給氏洋兩元另再罰洋兩元充公陶斥退完　 
[聚賭受罰]  
　　賃居洞庭山碼頭之甬人江鈞培時常聚　前日有比憐張阿高在内賭博輸洋壧角致起衝突由巡士拘至工程局訊明判江罰洋二十元充公張申斥釋出 
[原中理勸]  
　　增泰木行主陸梅亭在總工程局控告恆愼酒店主陳肇基前將竹行弄之住屋憑中莊成陶及干某等議賣成交限期今春二月遷護找價洋一千八百元詎迄 
 
 

Page 20

 
 
仍覇延不遷反欲加索小費昨經陳裁判傳案集訊陳遣抱投訴前由並稱睦不肯加給小費判各出外邀同原中妥爲理處 
[閘北]  
[興工築路]  
　　新閘橋西沿河一帶上年由巡警總局派員勘估擬築馬路一道直達舢板廠橋茲悉此欵工程已於前日開工興作 
[紏衆行兇]  
　　沈阿增昨至巡警總局控告董善鐘紏衆行兇被毆受傷昨奉孫正裁判集訊判董罰養傷費洋二元給沈具領另罰洋二元充公 
[交保理處]  
　　寡婦周曹氏控夫弟周小春串同談德榮等吞没地價洋一百元一案昨由警局孫正裁判覆訊判周交保理處談無干省檡 
[欠交地價]  
　　二十八保八九圖地保馮子卿昨至巡警總局禀控史彬記欠交地價洋一千元卽經孫裁判傳訊判史交保限十天理處 
[英租界]  
[專制過甚]  
　　虹口匯山路十六號門牌甬人張阿棠之妻牛氏與鄰人阿炎私識圖逃被張偵悉商由堂兄張阿榮紏同周大德將氏用鐵鐐銬住事爲匯山捕房查悉派探一併拘入捕房昨解公堂訊究判張阿榮押一月張阿棠罰洋二十元充公無洋改押三禮拜周交保牛氏開釋諭令以後務湏安分 
[藉端拆梢]  
　　兪阿林葉祥順向蔡虎二藉端拆梢昨由包探將二人拘解公堂請究判均交保候下禮拜二再訊 
[押店收贓]  
　　押店主陳阿二翁發均因收押賊贓由探查悉昨日傳至公廨訊明判各罰洋二十元充公押候繳洋方准開釋 
[控追找欵]  
　　余　記欠德商順全隆洋行找銀不理昨由公廨派探將余傳案判交原保候訂期會訊 
[留以有待]  
　　同春坊妓院鴇婦王陸氏容留幼女王桂英王阿二由探帶至公堂判王鴇押女所兩月兩女暫留濟良所候查在案昨晨由所將兩女併解公堂復訊判各交生母覓保領回以後不准再入妓院 
[索還定洋]  
　　徐雲卿前向大盛油廠定油曾付定洋三百元茲聞該廠改加字號徐恐有别索還定洋以致爭執當卽控由捕房昨送公堂中西官以徐不應吵閙著罰洋三元充公所有定油價洋准徐另行具禀控追 
[先枷後押]  
　　陳阿龍計少春因搶取蘇雲章及日本人等草帽由探一併查獲昨解公廨訊明判陳計各先枷示三天期滿各押一月示儆 
[流氓復來]  
　　著名流氓王金　王阿六曾經犯案逐出茲又潜來由探一併查獲昨解公堂訊得二人此次並未犯案姑寬免押一併逐出 
[騙子收押]  
　　金都喜冐秦履雲之名向裕瑞豐等各洋貨號騙取貨物昨由包探將金拘解公堂訊實判押六禮拜 
[吞没衣物]  
　　鄭宏甫控山西路二百八十五號客棧主謝祥芝吞没衣物昨由包探將謝解至公堂判令交保候查明再訊 
[棧主被控]  
　　王佐才控六馬路新登豐客棧主楊鳳竹吞没官紗一疋昨由捕房解廨楊供因王積欠房飯金是以扣留並非吞没判楊交保官紗暫存捕房候查明是否虧欠房飯金再核 
[限追公欵]  
　　朱翼堂欠繳公欵銀一千五百兩奉滬道蔡觀察札飭公共公廨將朱提案前　訊明屬實判朱押限十天繳銀違干未便 
[限期清理]  
　　林肇康葉升卿欠兆豐莊銀兩一案前晚由廨復訊判林交妥保葉交原保均限十天清理 
[人洋並保]  
　　邢穗記控繆貴培欠租遷避一案前晚由　復訊判繆交二百五十元人洋並保着速理楚 
[竊案類誌]  
　　德商順全隆洋行控金和全竊取泰西緞二十五疋由探查獲昨解公堂訊實判金押西牢一年並先枷示一禮拜朱三土控胡阿二竊取衣物昨經公堂訊供不諱判胡押兩月談瑞甫控劉阿寳摸竊洋元昨解公堂訊實判押一月 
[美租界]  
[性急兆禍]  
　　昨有陳漢章乘坐四十二號電車因下車時急於跳下以致跌　於地受傷頗重由捕車送捕房轉送同仁醫院醫治 
[索欠衝突]  
　　車庽主陳桂郎昨向車夫阿龍索討車租口角相毆由捕拘入捕房捕頭因案關債務飭赴公堂控告 
[馬車衝撞]  
　　馬夫朱阿六駕車至北四川路撞壞鋪華順之東洋車由捕拘入捕房飭償修費一元 
[妓女惡習]  
　　胡阿順昨經南　路被一百零二號花烟間妓女强行拉入搜去小洋數角及草帽一只胡即投報捕房飭探將鴇婦獲案著賠洋兩元了結 
[病死免驗]  
　　西酒店侍者劉忠發患疫身死報縣請驗已詳昨報嗣由死者之妻劉楊氏偕同地保投禀捕房求免報驗捕頭准飭赶速備棺收殮 
[法租界]  
[又生阻力]  
　　金衢新控怡隆皮坊主樊老四卽樊啓文不贖抵押田單一案昨又由原告投廨禀稱自奉諭將田召賣後前地主吳阿大及地保等皆出爲阻止求請核示聶司馬諭令　去候傳該地保到案再核 
[是誰之過]  
　　太古洋行巡丁見盛阿章手持辟瘟藥水一桶形狀慌張拘住盤詰稱由某輪船水手倪阿寳囑令送往某處故將倪一併送捕解廨訊究倪供在船十餘年素守本分並無囑送之事該行西人及棧房買辦同稱船上藥水各物俱交倪經管即非竊取失察之咎亦屬難辭聶司馬然之姑寬申斥將倪開釋盛押一月以儆 
[查獲竊贓]  
　　陶和尙將陳金生陸阿福葛大及婦人李氏等家茶壺烟筒等什物先後竊去業由包探緝獲與收贓之舊貨攤主王正明一併解廨訊究判陶押三禮拜王罰洋一元 
[竊未成]  
　　張阿元前日至某洋行内　　被侍者沈阿才撞見獲住喚捕送入捕房解請公堂訊辦張認供嘿竊判押七天 
[張翰蓀來函]  
　　本月十一晚一點鐘時鄙人由北回南道經老北門見一靑年男子偕一粲者　門自稱商餘學會會友司閽人向索名刺該男子不付而去第此等事雖無足怪而於社會名譽不無影響切思商餘爲紳商學各界所組織之體育部尙武捍患有益地方久爲滬人士所歡迎如該男子身着常服明非因公且又携婦偕行其爲正當之眷屬抑爲桑濮之淫行鄙人固不敢必惟深知商餘會員皆潔身自愛之士出入禁門亦有記　名刺若該男子之携婦招搖不借名譽是必爲毫無敎育之人冐襲無疑不然豈能以公益之名譽作個人之私用乎敬祈錄入來函以作忠告商餘諸會員互相防範爲幸 
　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[理藩部咨庫倫辦事大臣等調查各盟旗就單開各欵詳細塡註文]  
　　爲咨行事前准各路將軍大臣咨送調查各盟旗墾務等十四項當經本部查照所報詳細各項分晰列表於宣統二年三月初九日具奏本日奉旨憲政編查館知道表併發欽此欽遵刷印原奏通行在案惟原報各旗内有語似含混事理未清各項尙須續行調查以便歸入下届列表進呈相應分别開單咨行各路將軍大臣查照單開各節就近確實調查明晰詳細按欵塡註務於七月内咨覆本部以憑列表具奏可也 
[圖什業圖汗部落]  
　　墾務原報親王剛達多爾濟公薩賚塔爾台吉旺楚克拉布坦羅布桑海都布那木薩賚索特那木達爾濟雅各旗均係早年所開之地業經呈報庫倫大臣在案並蒙派員勘丈等語究竟某旗開地若干早年係於何年是否蒙人自種抑或民人耕種均未聲明 
　　台站原報郡王阿　達瓦齊爾等八旗派台吉章蓋烏拉齊等充當台站差使其所開官兵名數係屬籠統呈報究竟某旗派官兵各若干應差牲畜各若干某旗在某台當差均未分晰聲明 
　　商務原報貝子綳楚克車林旗現有街市設立房栅中外商民在彼貿易其所稱中外商民係屬何商且外商是否某國洋商均未聲明 
[車臣汗部落]  
　　魚業原報除多爾濟帕拉木旗河内有魚餘二十二旗均水淺流急即有魚亦無打魚食魚之人查以二十二旗地界之廣均稱水淺流急似係並未實地調查且稱即有魚字樣語意含混究竟有無均欠詳細聲明台站原報本盟應當差使係阿爾泰軍台喀拉沁腰站合什業圖五台及各項差使派委章京披甲等係屬籠統呈報究竟某旗派官兵各若干應差牲畜各若干某旗在某台充當均未分晰聲明 
[恰克圖迄東二十八卡倫]  
　　鹽務原報扎各倫卡倫有鹽池二個現在飭派官一員看守禁止取用並未聲明始於何年派員看守因何禁止取用 
　　台站並未聲明有無 
　　學務原報表内二十八卡倫共挑選聰穎子弟四名敎習蒙文並無學堂課程崦册報圖車兩盟卡倫内並無學堂向章每卡倫挑聰明子弟四名敎習蒙文究竟　十八卡倫係共挑子弟四名抑係每卡倫挑子弟四名表册兩歧無從懸斷（未完） 
小說 
[中國偵探小說繡衣盜（二十八）]  
　　第八回赫司馬靦顔求借貸姚觀察無意露機關 
　　只說姚觀察整整的在蘇州住了兩年。和赫司馬齊刺史就同親兄弟一般。穿房入戶的。連姨太太都不迴避。那班朋友裡頭。也有人問他到蘇州來究竟有什麽公事。姚觀察只是含含糊糊的答應。不肯實說。又過了兩三個月。姚觀察對人說。要進京去引見。引見過後。就逕去江西到省。雇了五六號雙開門的船。請了五十多個客人。閙了一天。讞算是個留别衆人的意思。衆人也大家湊了公分。和他餞行。一連吃了四五天的酒。姚觀察便揀了個吉日。要登舟北上。辭别了那些朋友。退了房屋。雇了一號大船。停在閶門外南濠地方。把一切東西行李。都收拾上船。姨太太也上了船。不想這一下子。平空閙出個意外的笑話來。看官。你道究竟是怎樣的一回故事。且待在下做書的細細說來。只說這位姚觀察把姨太太打發先上船去。自已坐著轎子。到各處去辭行。直到下午兩下多鐘的時候。方才出城。姚觀察坐在轎子裡頭。心上不知想著什麽事情。低著頭。縐着眉。暗暗的沈吟。轎夫抬着轎子。飛也似的一直向前徑走。差不多將到停船的所在。姚觀察在轎中。猛然聽得後面大聲叫道。你這個東西。在常州雲府上做得好事。却跑到這個地方來。姚觀察聽了。好似兜心吃了。一拳的樣兒。由不得大驚失色。在轎子裡頭。回過頭去看時。早聽得前面又大聲呌道。姓姚的你在王中堂那裡。做得好事。却帶累了我。們不知爲你。吃了許多板子。姚觀察聽。了又是一。驚連忙又扭轉頸項看時。早見一個花白鬍鬚的老頭兒。帶著七八個捕快。一擁過來。兜頭攔定他的轎子。把轎杆緊緊。拉住。那老。頭兒開口說道。姓姚的。你要是個好男子。你也不必抵賴。我們在常州跟你到此。已經跟了。你十幾天。你的事情。我們已經打聽得明明白白。你就是抵賴也不中用。我勸你還是好好的認了罷。姚觀察聽了。這幾句說話。覺得一個心在腔子裡頭翻騰上下的。跳一個不住。面上的。神色都。變了。到了這個時候明知。道自已的事。已經被他們窺破。却到底還不肯就是這樣的束。手受擒。索性放大了膽。定一定神。對着他們。喝道。你們這一。班都是些什麽人。滿嘴裡說的。都是些什麽話兒。攔住了我的。轎子。爲着什麽事情。還不快些放手。讓我過去。 
[國外新聞]  
[英國太子晋加顯號]  
　　十八日倫敦電云康華爾公爵愛德華晋封韋爾斯親王及哲斯脫伯爵已經倫敦官報揭載 
[英國政界近事]  
　　十八日倫敦電云英國憲政公會昨晚開第三次會議歷兩小時始散豫算案將於本月三十號開議 
[英國陸軍界近聞]  
　　十八日倫敦電云據每日郵報載稱英政府議簡吉靑納元戎任陸軍參謀總長蓋愛爾蘭陸軍統領里脫爾頓將軍 
 
 

Page 27

 
 
有辭職之意將以現任參謀總長尼考爾森將軍調補其任 
[德國設立飛船運送公司]  
　　十八日倫敦電云德國飛船齊泊林第七近載搭客開幕試駛中途並無停頓德人無不歡悅當時由齊泊林伯爵在船首指揮船中連搭客共有十三人一切裝飾極美並備有各式茶點十七日柏林電云齊泊林伯爵爲德國飛船運送公司所築之第一飛船近由拂里特里沙甫駛抵杜賽爾毒甫安穏無虞該公司已將該船接收此次飛行共歷九小時之久每小時平均約行六十五基洛米達有時竟可駛至八十基洛米達齊泊林伯爵現大爲德國各處稱讚云 
[居留島問題近聞]  
　　十八日柏靈電云俄國政府提議居留島應由各國派兵占據一事保護居留島各國政府擬暫從緩其意以爲合派艦隊前往該島已足鎭懾云 
[日本游歷團抵德]  
　　十八日柏靈電云東京朝日新聞組織之世界游歷團今日可抵栢靈 
[德國新築之大汽船]  
　　十八日柏靈電云德皇近抵亨寳時亨寳郵船公司總理曾以新造大汽船一艘之圖樣恭呈御覽該船載重四萬五千噸目下尙未竣工（以上譯字林報） 
 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
來件 
[海豐麵粉公司全體股東公舉代表禀工商部江督蘇撫江北提督文]  
　　爲黎道偏聽妄禀貽誤江北大局叩委大員復查以遏亂萌而維商業事竊海豐麵粉公司於本年三月十三十四兩日慘被焚搶情形業經報州通禀在案仰蒙督憲札委黎道經誥馳往訪查商業固視爲成敗其關繫於地方安危尤爲重大乃奉督憲批示饑民非盜賊可比此次聚衆向海豐公司求食該公司理應善爲理遣乃輙輕率放鎗致斃九人傷二十二人又鳬水逃避被淹身死者七人小民何辜遭此荼毒旣據查明饑民悉係徒手亦未翻越墻垣洋匠羅普先僅放一鎗而廠勇劉興貴等竟在洋樓平台連放數十鎗之多是傷斃各人悉係勇丁所放之槍已無疑義其蔣長勝自放轉輪鎗子回擊傷腿　何得謂饑民放槍傷勇案關致斃平民多命斷難含糊了事仰寗藩司會同蘇臬司卽飭海州勒限該公司速將兇犯悉數交出訊明詳辦母得徇縱至饑民藉端滋閙强取萬全酒坊所運豆餅復奪該公司麻袋用火燒燬亦屬强蠻並應由州查拿爲首滋事及煽惑主使之人一併懲究以儆效尤仍移該道知照摺單均抄發等因捧讀之下羣情惶駭在督憲亦豈謂亂民可以姑息而或誤信黎道一面黎道亦何至摧抑公司無非偏聽運動之言江北一隅實中國大局之樞紐因公司誤地方因一隅誤全局至可寒心除將黎道原禀另摺條駁外謹將此案原委再爲憲台大部縷晰陳之查海豐公司於光緒三十一年在農工商部註册咨飭保護在案海州爲産麥最旺之區豐年出口五六十萬石中稔出口二三十萬石上年春間劣董殷克勤等猶禀請出口以三十萬石爲率豈出口三十萬石無礙民食公司僅用三四萬石獨礙民食耶况出口之麥顆粒不返公司用麥其麵麩仍銷本地耶又况公司每遇荒年即往外洋外省外府購麥本地民食尙賴以接濟耶蓋殷克勤葛潤田等向開糧儎牙行包攬出口獲利甚厚自公司開機疑其用麥必多出口之數必减且有公司購麥而麥價非牙行所能抑勒遂唆同行專與公司爲敵（未完） 
短篇小說 
[國會潮]  
　　離巴黎八里。有一部落。崇樓高聳。峻宇繽紛。雕牆華彩之中。有最高廣而又最修潔之大厦。内居妙齡少女。乘輿出入。照以珠玉。廐廊充實。錯雜大馬。蓋法之王宫所在地也。厥城名佛色黎。 
　　一日天氣晴朗。沿途行人甚稠。行者走者歌者笑者。熙熙焉聨袂結隊。魚貫而入於一會塲之内。 
　　俄焉高冠博帶者至。華裳法服者又至。旣入分左右座。 
忽音樂大作。衆皆肅穆。警衞兵排立以俟見一絶色女子。偕一隆重禮儀之男子至。女子秀。麗之顔色。與男子寬仁之容貌相映。直登上座。衆覩之怡然有喜態。 
　　隨二人行者有宫内卿財務卿。至是皆就座。 
　　座之左。有長衣狹袖。身披袈裟者若干人。座之右有。冠簪白羽麗。紗圍頸者。又若干人。 
　　其餘黑衣短套。以麻絜結頸巾。服最質素之色者。則皆就下座。 
　　一人登台宣言。提議法國新稅之事。極道政府困急實况。力勸共籌救濟之法。并議投票决事。 
　　左右座者皆賛助。惟下座者始則默然不措一語。繼乃羣起創議曰。宜由個人票决。 
　　爭持不已。時財務卿難爲左右袒。卒亦任其紛擾。無所折衷。乃一鬨而散時有自下座躍然而出者。挽宫内卿出而言曰。此會解散矣。此會解散矣可奈何。宫内卿無語。 
　　一人乃脫帽高呼曰。吾等當公立議會。以奪其權。 
　　衆人亦脫帽高呼曰吾等當公立議會以奪其權。 
　　乃推宫内卿爲議長。號於天下。且曰如有以壓力解散此會者。人民無納稅之義務。 
　　聲浪一傳。來歸者甚衆。以六月十三日該會成立。十九日又得一令定二十三日。開臨時會議。衆大詫。 
　　是日衆欲蒞會。至則如火。如荼。如熊如羆之軍隊咸聚。包遍院外。并圍議事堂。非議員斥不得入。 
　　有人盛張禁衞。大聲疾呼。力責衆人立會之不法。并下令立命閉會。衆怒不可遏。囂然而譁。或聲罪致討。或筆伐口誅。慷慨激昻。民氣爲之一振。舉國騷然不靜。未幾。乃復謀聨合衆不可。誓謀覆其統。 
　　卒以九月十二日。乃有大舉動。 
　　著者曰。此非法蘭西開三族議會時之情狀乎。而其結。果也如是。此何以故。夫當國會開時。法之人民。久困於路易十四路易十五之虐政。莫不曰。國會開矣。今而後國家腐敗之根底。可以一洗而空之矣。不謂民之所望者如此。而朝廷之所施者如彼。是何異欲釣而登之高崗。欲獵而浮於滄海也。嗚呼是亦可以鑒矣。 
 
 

Page 35

 
 
   
 
 

Page 36

 
 
   
 
