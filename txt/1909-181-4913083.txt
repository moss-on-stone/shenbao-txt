# 1909 - 181 - 4913083

 

Page 1

 
 
   
 
 

Page 2

 
 
[宫門抄]  
　　五月二十日召見軍機雷震春楊家驥舒鴻貽 
[交旨]  
　　五月十五日軍機大臣欽奉 
　　諭旨都察院奏法部主事趙振熙等代已革道員王昌熾鳴冤請旨交審以辨是非一摺法部主事趙振熙等均著交大理院嚴切根究據實覆奏欽此又奉諭旨都察院代奏檢討張書雲請開三閣令詞臣讀中秘書呈一件著學部知道欽此 
論說 
[禁賭私議（渭）（續）]  
　　五士子士爲四民之首品位最高。極應樹厥模範。以資矜式。科舉未停以。前士風日趨卑下。有虧品。德不知檢束者。所在皆是。自興學堂以來。凡士子之傑出者。一變而研侒新學。肆習師範。慨然以振興敎育。鑄造國民爲已任。未始非我國士風丕變之大轉機也。但各地學界人士雖多敦品勵行之選。而不知自愛者仍居多數。即學堂之敎員。亦不無敗類混跡其間。每逢假日。竟有約二三知已。深藏密室。爲博奕之戲者。偶與各地友人叙談此事時有所聞。置身學界。爲此不德。其何以示後生以模範乎。且聞學生之不知自愛者。一逢休日。亦有三五成羣。分頭聚賭之事。各地學風之醇疵不同。雖不敢必其如出一轍。然學界之人。品類不齊。賭風斷難凈絶。亟宜早爲禁止。是應責成各地勸學所及敎育會。嚴定禁例。詳爲探聽。務使置身學界者。勿犯此禁各地學堂。應青成監督校長。時加糾察。至學生一面。尤應嚴定功過。勿任少犯。賭博一道。最易敗壞心術。養成機詐之習慣。與品德之優劣。大有關係。當此敎育萌芽之際。非施嚴厲之禁令不可。與鴉片冶邪之禁。事同一律。當事者幸勿淡然視之。 
六商人商人握交易之主權。爲貨物之源泉。彼此往來。金錢之出入於掌中者。常以千萬計。以故每有賤視金錢之意。而巨商大賈。因有輕於一擲之舉。平日賣買受授之餘。上自經理大班。下逮夥友學徒。亦藉賭博以爲消遣之計。或匿跡於妓家。或隠身於秘户。旅館花舫。尤占多數在規約不嚴之商店。竟有即在本商店公然爲此者。東家以此傾其産。夥役以此失其業者。比比皆是。邇來登報嚴追挾資逃匿之夥。連出兩起。以意度之。决非營私舞弊。满載而歸者。亦以之塡其虧耗耳。而其虧耗之去路。雖非一端。必推賭博占其大多數無疑。否則必不爲此昧良心犯國法之事也。（上海等處妓館中之麻雀來往。爲數甚鉅。少則數百元多至數千元不等。）但此猶其一旦暴發。人所共知者耳。其餘暗中經營。隠伏不發者。豈可屈指計。均非因正用而竭蹶至此。大都因賭博消耗之故。其中隠情。非經抉破。人必不之信。迨其旣發。雖追何及。暗中罪惡之可畏。有如是著。我國商業自經各國互市之潮流。着着失敗恢復爲難。當畢者急起直追。 
 
 
 

Page 3

 
 
速謀良法。以善其後。猶恐不及烏。得仍爲優游歳月之計。欲謀商業之興。在去商業之害。而爲商業之害者。即以賭博爲最。此而不禁。恐我國之商業。將日趨於敗壞而無可收拾也。是應成各商店嚴立規約。不准夥友賭博。犯者撤退。一面再由商會訂立各業通用規約。責成各商店實力奉行。不得稍涉瞻徇。如是則商界之賭害。其或可先期而禁絶乎。 
七農民農民終歳勤動。所得僅足養其父母妻子。量入爲出。情形至爲艱窘。一有意外不測之用。即多借貸典質之慮。衣食稍事豐美。猶虞不給。遑云賭博之可染指。然每當新榖登塲或蠶桑上市之際。即有好事之徒。開塲聚賭。以爲歛錢之計。鄉愚無知。趨之若鶩。以是而傾其一歳之衣食資者。屢聞不鮮。地方官耳目難周毫不之問。即施禁令。亦不過循例之文告耳。平時羣集茶館。小試其技。彼此往來。無分晝夜。更無論矣。此等。農民。愚昧無知。施以勸導。於事無濟。不得不出以嚴厲之手叚。法在嚴懲首要。薄責附從。賭塲旣絶。賭徒自少。此應責成地方官從嚴辦理。定爲考成。不得虚應故事。一面再由地方官責成董保協力辦理。以禁賭之有效與否。爲勸懲去留之地。則無有不盡力者。賭無論大小。人無論多少。一經訪實。均當照例懲辦。不稍寛貸。 
八工人工人之服役勤勞。生計艱難。與農民無少異。所入僅敷所出。何可更事賭博。然嗜賭之徒。指不勝屈。往往不顧仰事俯畜之難。而爲孤注一擲之計。始則負債典物。終至傾家失業。且一旦習於下流則長此終身。烏有轉機之日。旁人觀之至可痛惜。而當局者仍不之悟也。急應嚴頒禁令。與農民同法處置。 
九差役州縣衙署中之差役。居心險毒。無惡不爲。擅作威福。魚肉小民。罪固不可勝誅。然其種種設計。用以剝削於民者。無不送之於烟賭二項。方今烟禁森嚴。若輩稍稍歛跡。雖無横榻公房。大言欺人之醜態。而其包庇賭徒。藉以暗收陋規。或暗通匪人。開場聚賭。藉以坐得頭錢。則毫不之怪。種種情狀。令人髮指。是應責成州縣官嚴定禁令。務飭差役勿犯賭博。違者斥。革不貸。苟能出以嚴厲。不稍容忍。誠不難禁絶也。 
專電 
[電一（北京）]  
　　郵傳部奏擬設護路巡警奉硃批著妥定章程滴明各督撫切實辦理 
[電二（北京）]  
　　又奏匪徒竊毁鐵路物件擬定治罪專條奉硃批著交法部議奏 
[電三（北京）]  
　　農工商部奏陳籌辦農林工藝辦法奉旨依議 
[電四（北京）]  
　　御史儼忠昨上一摺聞係叅某撫措詞頗嚴厲 
[電五（北京）]  
　　端午帥奏故口（電碼不明）縣令丁炅殉難甚慘請建專祠奉旨照請 
[電六（東京）]  
　　振貝子今晚（二十日）在芝離宫宴别 
[電七（東京）]  
　　美國士加古大學敎授巴爾頓到東京研究東亞情形並將遊歷淸國 
[電八（東京）]  
　　英國泰晤士報外報部主任智羅爾再至東京由小村外相邀至宅第午餐即晚起程由美歸國 
[公電（南京）]  
　　申報館轉各報館昨南洋勸業會舉行開工式江南公園開園遊會各處均派代表到會江督樊護院相繼演說極力主持會務詞尤剴切 
緊要新聞 
[郵部奏陳整頓京漢鐵路辦法北京]  
　　郵傳部奏云京漢鐵路前由此國公司代辦已閱十年近淸還比欵收回自行管理外人方以接管之善否覘我辦事程度之高低是以歳修工程行車管理諸大端有待於改良者尤切上年秋冬間迭飭鐵路總局局長梁士詒曁該路總辦鄭淸濓等分别妥議逐漸施行數月以來路務尙形起色兹謹將整頓情形及籌擬擴充改良各辦法爲我皇上陳之查京漢路綫甚長分叚管理用人甚多洋員薪工尤鉅非裁汰歸併改用華員則糜費多而實利少從前原用洋總工程司一員歳薪六萬佛郎另駐比洋員十三人經理撥欵購料等事又各叚核算文案管料洋員數十人薪工亦頗不貲接管以來業將總工程司及駐比十三人全行裁撤工程事務改歸養路處兼辦向設行車養咱廠務三處分派華員充堂總管其在歐洲撥欵購料諸事改託銀行經理隨時雇人驗收材料全路大段亦經併三爲二計又遣散洋員三十名裁去監工栅頭等員役一百餘名通計歳省之數約銀在十萬元之譜其路工應用材料固爲必不可少之物亦爲歳出大宗從前分歸各叚經管收發不無弊混現飭統歸京局綜核不時可以調查其動支料件易於稽核即訂購各料亦復相時購備免因急購而受抬價 
 
 

Page 4

 
 
之虧此等所節浮費事在無形雖無確數可徴而日計不足月計或見有餘至於招徠商貨本爲營業要圖該路常年轉運貨物自以煤炭糧食兩項爲數最鉅迭經核减運煤車價優給各項運貨回費又設商務專員與客商隨時接洽兼在京津鄂汴考察攬載是以運貨之數業已漸見增加計自接管以來至今凡五閱月通共進欵五百一十萬餘圓較之上年此數月内所收約多七十餘萬圓倘能按此成績日起有功不特借欵本利易於淸還即一切附麗該路事業無難逐漸推廣日臻完備此整頓京漢鐵路之大槪情形也惟是理財之道本重開源營業之方應規遠大上陳各節僅就已辦者而言至於應辦諸事百緒千端猶以財力支絀未能同時並舉臣等通盤默計有必不容緩者數事一曰添購車輛該路綿長二千餘里近以客貨日盛不敷周轉露積站旁客商時形觖望逆料日後貿易愈繁車輛必愈形缺乏自應從速添購現擬定購貨車二百輛以應急需其餘各項車輛隨時斟酌情形再行籌辦二曰建築旅館收管行李查該路沿途食宿地方湫隘匪廾行旅苦之現擬於各大站自行設立旅館分别等級酌取價資務令妥洽安舒以便過客又客商起卸行李紛紜擁擠不便殊多現擬仿照外洋及滬寗潮汕等路辦法由本路另設專員收管行李以免擾亂遺失三曰修繕軌道查沿途枕木巧敗者多行車深虞危險應即從速抽換又石潭攙土最傷枕木隄橋不護易致傾頽擬飭將全路石潭從新篩舗並於河流衝要酌添隄壩庶免潰决之後耗費彌多四曰增設站所查京漢各站向無圍牆以致人衆紛雜一切規則無從實旋上年已飭將北京一站修築圍牆此外各大站亦應陸續修築又各大站應造鐵蓬以蔽風雨設存車廠以保車輛築天橋以便行人添岔道月台以敷運轉並飭分别辦理五曰籌辦轉運查各國鐵路皆多設轉運公司與鐵路相輔而行以廣招徠而資利便該路原有轉運公司十餘家蓽路經營尙未盡臻妥善現擬設立運輸所一處攬載向來不附鐵路貨物務以便商益路爲主俟辦有成效再行隨時推廣其餘培養路員則洋員可期抽替淸釐地畝則餘地可以分租添造枝路則貨物之運轉靈而進欵豐推廣工廠則車輛之修理便而用費省以及廣種樹木以資取材剔售存料以免擱棄臣等職司所在自應督飭員司切實施行並由臣等隨時親往該路詳查一切藉臻周妥五月初十日奉旨已錄 
[那相蒞津情形續聞天津]  
　　署理直督那中堂於十三日下午四點半鐘專車到津已紀前報聞中堂抵津即換痗肩輿入河北中洲會館行轅内依次傳見闔城文武司道各官後復便衣接見唐專使紹怡晤談良久至送客時已鐘鳴六下矣 
又聞梁尙書敦彦是日偕中堂同坐火車抵湋弔唁蓮帥再訪唐專使小川晤談事畢已于十四日由夜車回京 
又聞楊蓮帥出缺時直藩崔方伯索取督印督院中人以未奉廷旨派何人署理初甚遲疑旋因方伯索取甚急只得將印予之忽奉旨以那中堂署理督缺方伯將印送回督院院中人不敢收回後由天津府將督印暫存府署至那中堂到津乃接受云 
[黔京官列欵擬叅龐撫之傳聞北京]  
　　聞貴州同鄉京官日前會議擬將黔撫龐鴻書在黔劣迹詳細調查現已查得十餘欵將行入告探悉各欵中最重要者如龐撫由湘調黔入境後屬吏接見門包五十一兩六錢凡奉委及禀見之員非門包如數不獲見光緒三十三年龐撫六旬雙壽善後局派在差在缺人員分子公製壽屏仍各送厚禮一分禮節雖有璧謝者而門包一槪全收該撫不諳政體外事唯同鄉臬司嚴雋熙一人是聽前年有玉屏縣知縣馬啓華經前撫林紹年以不職撤任該令即在北門開興順和土莊稱巨富以六千金賄該撫保大計卓異又賄二千兩調補畢節縣知縣該令到任經紳列欵上控該令又賄三千金事遂寢復以三千金補松桃廳同知種種受賄之欵不勝枚舉一切職任均有一定價値皆由方荃方象矩徐曾化過付招權納賄通省皆知另有虚糜國帑禁烟不力開國喪會養匪殃民等欵所聞確否容續報 
[吳越荆楚霪雨爲災]  
　　江蘇宜荆兩縣大雨發蛟已紀前報專電兹悉上月三十日大雨如注一晝夜河水漲至數尺荆西一帶縱横七十餘里盡成澤國本月初七日又有大雨十四日風雨更大圩埂大半冲倒荆溪百家塘地方有男女浮屍五十餘口係戴埠山發蛟漂沒冲下者又張渚磊王廟發蛟該廟盡行冲决并有十餘人尸骸查無下落情形極爲可慘又宜荆紳者公禀南京端叔帥樊護院蘇州瑞撫帥左方伯樊文宗趙廉訪何筱雅太守常州長太守電云宜荆爲皖南寗鎭屬下游瀕太湖地勢迤北漸高餘均低漥西鄉尤甚霪雨匝月城垣灌坍東西各近十丈圩田漫浸本月十四日張渚及漂境戴埠發蛟廬墓人口均多衝斃上游洶注風雨狂驟未已西鄉七十餘里一片汪洋紳等現勉湊欵各遣子弟分投搶護救急一面籲縣勘查惟就地人財兩乏實無後繼災田水如即消補種尙無所措倘再雨積不霽振撫愈覺爲難瀕湖尤防意外浙西緝私右營管帶徐誠檀情形熟習本其轄境敬懇電飭多帶師船駛來幫忙防護本届漕米正待掃完上忙又届可否飭縣先速勘災報請核奏不勝迫切翹盼之至 
[浙江]  
　　紹興蕭太守致旅滬學會孫問淸太史函電節錄如下（函）貴邑水災爲數十年所未見湖田向種早禾自堤埂潰决積水未消稻苗全爛現籌以工代賑雖承方伯撥欵二千元杭城絲錢兩　各一千元惟是災區甚廣幾于杯水車薪滬上商力雄厚貴郡人尤爲好義務　提倡 
 
 

Page 5

 
 
俾得集腋成裘蓉曙　電鈔奉台覧應加　理　寄捐辦請執事主持之處綺候示　（附蓉曙師電）紹興府董鑒敝邑遭災　勞經營感謝兄病已交卸蜀無振可籌乞電告孫問淸太史屬其向上海賑局商量兄至當與孫商遹具（電）貴邑災重數十年未有現籌以工代賑杭州託潘赤翁貴郡在滬鉅商祈公提倡蓉曙師電另由函逹昭文 
桐廬縣何令士循通禀省台云銅邑地方濱臨大江地處下游凡遇雨水過多上游水勢建瓴而下輒致泛濫堪虞本年四月下旬及五月初旬連日大雨江河盛漲其時金衢嚴兼横江於分等邑之水直流合注宣洩不及以致沿江一帶田禾多被淹浸正在禀呈憲鑒間奉本府轉奉憲台電開連日大雨上游水發尊屬徽衢下游水勢若何已消退否由府飭縣查明情形禀復察核等因具徴憲台關心民瘼下懷曷勝欽佩兹經訪詢紳耆農佃人等僉稱此次連日大雨上遊水勢奔騰而下就桐邑境内而論凡沿江低漥之處如孝泉鍾山等鄉莊所築堰壩間有被水冲倒者即田禾亦多被淹沒其餘鄉莊倘能從此放晴水漸消退尙無大礙等語知縣復加訪查情形相同除勸諭業佃人等赶將堰壩設法修築並即補種田禾加意培養外理合肅　禀復仰祈察核 
平湖於四月三十夜大雨如注河流盛漲幸五月朔下午開霽水亦漸退方冀以後雨暘時若田地均堪補救不料初八乂遭大雨至十四日自朝至暮勢若傾盆城中低處又均被水農田甫插秧苗非漂失即霉腐沙地所種黄豆木棉亦因雨水過多半就黄萎復生一種硬殼蟲專嚙嫩根捕不勝捕倘天再不放晴難免釀成災象矣 
石門紳士禀各憲電云巡撫關道勸業道列憲鈞鑒雨甚河水泛濫禾被淹農民正在搶護輪行水急衝决隄防請速飭各輪一律暫停以顧民命石門紳士曹寳駿馬昭壽馬昭祥等公叩 
德淸縣大水爲災較光緒十五年爲更大秧種蕩焉無存秋收一無所望現霪雨仍不止蒼蒼者天不知伊於胡底也 
[湖北]  
　　鄂藩李方伯前日分電荆州府斌守黄州府旗守安陸府張守荆門直州許牧略謂久雨汛漲堤垸吃緊速飭防護勿令出險嗣接黄州府復電云藩憲堤工總局鈞鑒所屬江河各堤昨奉帥電已嚴飭防護現遵飭再令各州縣加意防護黄州知府振謹禀齊又安陸府復電云藩憲鈞鑒連日督飭晝夜防護堤均安安陸知府履春叩禀靑 
[東三省設立憲政攷核處奉天]  
　　東督錫淸帥片奏查九年籌備事宜屢奉先帝明詔近復迭沛綸音其效力爲安危所攸關其事務尤繁賾而待理實爲今日最關切要之圖所有憲政館章程單開應辦事宜固均各有專司惟督撫若無一總滙專派人員經理殊不足以密考察而促進步奉省爲豐鎬名都尤宜赶先籌辦次第推行俾免遲誤現經臣等就公署内設立憲政籌備考核處遴派熟悉憲政幕僚隨時分别詳細考核應行文牘卽由臣　總核施行所有編輯繕冩一切事宜仍一併兼辦均勿庸另支薪公以節糜費再古江兩省已由臣錫良分咨該省撫臣酌派人員一律認眞督催辦理五月十三日奉硃批該衙門知道 
[京師近事]  
　　攝政王前向慶邸詢問載　閱歷擬派要差又恐其年幼難勝重任此次補授鑲紅旗漢軍副都統缺因此差尙屬淸閑俾資學習云 
　　法部於十六日考試檢騐吏考取後所有敎授課程一刑律二法律三洗冤錄其講授中國檢騐法講員二人講授外國檢騐法敎員一人其他敎習一員係講授論理實騐法 
　　東督錫淸帥奏調翰林院編修陳振先赴東省辦理農務並請免予扣資不停升轉業已邀准 
　　日前政務處會議内地開埠問題以開埠一事若無外人干淑應將商業發逹地面從速開闢以富國力各大臣均無異議聞不日由農工商部咨詢各省督撫將該管屬内可以開埠地方繪圖報告以便核議 
　　度支部堂憲日前提議劃一幣制事宜謂幣制實行劃一後其各省之平餘必至大受影響惟此欵每歳核計每省約有二百萬兩實爲大宗的欵若不預行設法抵補將來必多棘手之處擬飭各監理官及各部員統籌方法呈堂核辦 
　　外務部咨照學部云據德國護理使臣穆修士電覆稱靑局興設特别高等專門學堂籌辦經費一節該國業經認可請即查照轉咨東撫俾得迅速興辦 
　　郵傳部出示云照得本部考取錄事迭經按照錄取名次分班傳到至第九十名止兹查前傳各員内告假事故及已傳未到者甚多現尙不敷辦公自應再行補傳自九十一名起至一百十名止計共二十名著即到部當差計開董乃麟雲南武丕承直隷沈樹槐四川葛天若湖南劉豫瑶江蘇陳存祿江西黄照書福建鄒玉林貴州徐問點山東白士藝雲南孟慶錫山東萬致選貴州范國彬安徽王錫鑾廣西楊樹璜福建杜召棠四川陳蓉光福建陳公賢廣東徐樹藩直隷徐致和貴州 
　　法部署尙書葛寳華昨向左侍郎紹昌右侍郎王垿詢問戴尙書籌畫在外效設立地方審判事宜及戴尙書如何佈置情形兩侍郎對以籌欵尙在無著故一時礙難速辦 
　　留法海軍學生向國華爲研究海軍學問有私取秘密軍書嫌疑當經法政府拿置獄中將按律定罪兹聞已開釋出獄照常留學 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
按緊要新聞 
[浙江諮議局議案預備會開會紀事杭州]  
　　浙省諮議局議案預備會調查大綱早經擬定嗣乂編訂子目爲精細之調查本月初十日曾在城隍山阮公祠開會一次將各會員調查所得事項提出問題以便着手編輯議案惟其時尙有未經到會者當田該會通告請於法定範圍内（局章第二十一條一三四至十二等欵）擬成問題（ 
至少二個多者更善）於十七日下午二時起五時止在祖廟巷會員邵仲威君庽所會集公决取舍並籌議關於編輯各事聞此次調查所得材料宏富而編輯議案尤屬重大事件不獨爲全省人所仰望即各省亦多注目兹特先將該會調查大綱錄左以供快覩 
本會調查與東西各國之國勢調查異與現今各省之調查爲備修訂法律及編製統計年鑑之用者亦異蓋國勢調查以人口爲主而兼及一般經濟上社會上之事項意味最爲廣漠現今各省之調查其第一着手爲編纂法典而設第二着手與國勢調查爲同一之意味而廣漠又過之本會固不能有此力量而亦不能爲此寛泛無限之調查也本會宗旨旣專爲本省諮議局議員提出議案之預備則其調查之事項固必以議案爲前提而以諮議局章程所規定爲根據兹將諮議局章程關涉議案條文節錄於次 
第二十一條諮議局應辦事件一議决本省應興應革事件（地方庶政）二議决本省歳出入豫算事件（財政）三議决本省歳出入决算事件（財政）四議决本省税法及公債事件（財政）五議决本省擔任義務之增加事件（財政）六議决本省單行章程規則之增删修改事件（法律）七議决本省權利之存廢事件（法律） 
第二十五條第二十一條所開第一至第七各欵除第二三欵外諮議局得自行草具議案 
　　依右之條文可略分議案爲三種即第一財政第二法律第三地方庶政是也顧財政法律曁地方庶政皆一定之事實一定之範圍不厭列釁以期詳備兹由本會暫擬調查大綱如左並分系子目假設問題各如干條别爲一編幸與吾省同志共商榷焉 
甲關於財政之調集事項（一）財政收入之部（子）錢漕（丑）鑒税寅）釐税（卯）各種捐税（辰）關税（二）財政支出之部（子）敎育經費（丑）軍事經費（寅）巡警經費（卯）海塘經費（辰）一切行政經費（已）全省各級衙署及局所開支各欵（午）中央各部指撥攤派各欵（未）他省指撥協解各欵（三）財政機關之組織（子）藩庫之組織（丑）運庫之組織（寅）道庫之組織（卯）官私各種金融機關之組織 
乙關於法律之調集事項（民政）例如巡警工稷淸鄉積榖水利各種章程規則及慣例（二）財政例如錢糧鹽税關税釐金及各項捐税倉庫差徭各種章程規則及慣例（三）敎育例如學務公所勸學所敎育會圖書館各學堂各種章程規則及慣例（四）司法例如裁判訴訟監獄習藝所及贖金等項各種章程規則及慣例（五）軍政例如綠營新軍督練公所各地防汛各種章程規則及慣例（六）交通例如輪船鐵路電線郵政驛站各種章程規則及慣例（七）實業例如官營事業銀行紙局墾荒森林漁蠶農工商等項各種章程規則及慣例（八）外交例如租界埠敎育内地營業訴訟各種章程規則及慣例以上專指章程第二十一條第六欵而言第七欵無調查之必要　 
丙關於地方庶政之調集事欵（一）全省之應興應革事件（二）各府廳州縣之應興應革事件 
　　按諮議局應辦事件第二三欵雖不得由諮議局提出草案然由督撫提出議案之後諮議局固自有完全議决之權至除此第二三欵外則凡屬本省之事諮議局皆得自具草案自行决議章程固明有規定之文字也故各國議院有所謂建議一項者諮議局對於本省之事無適用此例之必要况諮議局應辦事件第十二爲收受地方自治會或人民陳請建議事件推立法者之意蓋以地方自治會及人民對於本省之事無議决之權故許以建議由諮議局收受則諮議局自身對於本省之事愈無要用其建議之理由矣惟諮議局章程第六十二條本章程未盡事宜得由各省諮議局擬具草案議定後呈由督撫咨送憲政編查館會同資政院核議辦理此條所謂草案云云實爲一種之建議案其餘各章程第二十六條二十七條二十八條二十九條皆係臨時發生之事件於調查本恉無關兹不詳釋 
分類新聞政界 
[邵伯鎭組織自治公所情形揚州]  
　　揚屬邵伯鎭自治宣講所成立情形已記本報兹悉本月十三日假來鶴寺開特别大會甘泉萬令駕蒞該寺登臺演說並捐貼經費七十千文以示提倡來濱到者一千餘人實爲該鎭未有之盛舉是日開會秩序如下（一）萬令演說合羣自治與個人自治之異點議事會與董事會之性質及地方習慣上種種興革事宜聽者鼓掌如雷（二）所長張君演說邵伯設立宣講所實占我甘泉各鄉各鎭之先務宜力求進步以爲各鄉鎭之模範又演說中國人民素具服從性質請諸君以服從專制時代性質而服從立憲新政效果易如反掌云云（三）來賓及擔任宣講各員相繼演說（四）所長高誦答謝官紳贊助詞議畢遂由庶務員嗚鈴閉會 
[崑新自治公所成立蘇州]  
　　本月十五日崑新兩邑紳商學界假座顧亭林先生祠開會崑山張星五大令新陽胡坤圃大令先後蒞止城 
 
 

Page 11

 
 
鄉各圑體到會者一百餘人公推方君還爲臨時主席報告組織情形及進行方法均按照省城會議廳議案酌量提前期限辦理事務所議借朱孝定祠知止山房并推舉周君一陽爲正所長邱君樾王君頌文爲副所長全體贊成其餘調查幹事各職員即日再行集議選舉 
[禀陳忙銀征不敷解之批示蘇州]  
　　蘇署藩司左廉訪日昨據武進陽湖二縣會禀本年上忙正閏開征日期並陳困難情形當奉批云近來銀價日漲征不敷解州縣困難情形相同不惟武陽二縣如此征銀解銀一案經部駁暫母庸議本署司焦勞備至無術補救權操自上亦復一籌莫展近日如上寳等縣紛紛禀報開征上忙該二縣事同一律但當静候大局辦理不必逆億未來先以公虧私累等詞絮聒瀆聽 
[蘇藩抱恙述聞蘇州]  
　　蘇臬左廉訪自署藩篆以來適逢辦理奏銷之期一切公事異常忙碌加以天氣寒暖不時以致政體違和聞連日方伯暫停上轅並不會客以資調攝 
[長春緩建督轅之原因吉林]  
　　東督移駐長春一節早有成議刻錫帥調查奉省度支出入每年不敷銀幾至數百萬兩當此財政困難之時自應先其所急移建衙署恐滋糜費應從緩議故帥意對於移駐督轅一層暫作罷論 
交涉 
[天安寺無理之爭持頭建]  
　　英領事强指天安寺售入租界一節已登前報現悉此事節經洋務局辨駁以如果地經售賣當有契約爲憑且各國領事衙門均有繪圖存查何能侵佔界外之地且按照約章離城百二十里方許起造洋房以程途計算應在長門白犬之外若倉前山僅離城二十餘里按之約章已屬違背何能得隴望蜀未知英領事果操何說以處此也 
[鴨江木把綁擄日人風潮奉天]  
　　鴨綠江上游上江中江鎭等處日人設有營林廠派出所該廠日人習於豪横時出强硬手叚檢拾江岸未及穿牌之零木木把等畏熖不敢與較詎日前有某木把見該廠復施慣技出而阻止致逢其怒將某擄去沿江木把大動公憤號召百餘人乘夜至派出所綁去日人五名傳聞當時已斃其二其餘三人悉帶往上江山裡藏匿駐安日領事得報飛行照會道署請爲查辦道署刻已電調駐紮鳳城防營帮統馬龍潭前往察勘 
軍界 
[宣城獨享半價鎗枝之權利安徽]  
　　宣城縣辦理鄉圑前經圑董禀請皖南鎭將裁存綠營餘剩來復鎗請領應用俾資操演巡緝旋經鎭台咨明皖撫飭令備價請領在案嗣據該董等呈稱舉辦鄉圑亦爲保衞治安而設且所籌鄉圑經費亦屬不敷供支請爲核减又經鎭合轉咨撫憲札飭營務處核議去後兹據覆稱該邑辦理鄉圑原係保衞地方以輔官力之不及所稱經費無多尙係實情准照原價減半備價請領以示體恤此外各營縣局卡如有請領鎗械者不得援以爲例 
[郵船兼辦江防之籌畫吉林]  
　　哈埠江防隊前僅有兵四十名歸濱江廳管轄自併歸郵船局兼辦後該局干總理崇文體察情形禀呈公署謂松黑兩江袤長數千里除松花江上游劃歸吉林官輪船管理外其下遊一帶合之黑龍江全部及松江支流之嫩江拉林河呼蘭牡丹江湯望河等處航線之長不下四五千里一交夏令胡匪出沒靡常來往商輪亟宜設法保護惟所收網捐蘭船捐爲數無多若節節設防分段梭巡財力復有未逮垷擬先置砲船六艘往來遊弋周而復始俟將來籌有的欵再行擴充簡帥業已批准照辦 
[阿城緝獲私運軍火吉林]  
　　吉林公署近准直督來電上月十七日津埠火車抵站税關查有吉林阿什河福順永貨九件均未納税當時搜出貨件中藏有銅帽十五萬顆已向發運之商棧澈查請飭該管官從速追究等因陳簡帥以私運軍火最干例禁當電飭賓州廳查辦該廳李司馬接電後隨派巡官程明德馳赴阿城會同該處巡警局前往福順永踏看正在查問間該號商人張鳳廷劉會違聞風欲逃幸仍拿獲並在舗中搜出手鎗數枝及津商大昌興貨條遂將張鳳廷等即時解交審判廳訊辦 
學務 
[學堂成績展覽會誌盛松江]  
　　靑浦勸學所敎育會於本月十五十六十七日開全邑學堂成績展覽會（簡章已登前報）男女各學堂送到習字圖書手工成績二千二百餘件另有校舍畢業旅行等攝影十餘種經該會各職員分類陳列燦然可觀門首用翠栢紥成牌樓一座會塲内外又懸球結彩氣象一新第一日來賓四五百人次日倍之第三日爲女賓展覽期適逢大雨到者僅百餘人然東北鄉女校學生仍冒雨來觀不辭勞瘁尤見力圖精進綜計各學區所送成績品以城廂區爲最盛東北鄉次之西南則寥寥無幾即該縣首鎭球家閣區亦僅有一隅小學堂如期送到餘如公立之球溪兩等赶到已第三日不及陳列殊爲憾事展覽旣畢該會各職員即在會所撮一小影以留紀念現因上海將開全省展覽會所有成績品擬再加選擇即行送會 
[奉化創設簡字學堂寗波]  
　　奉化勸學所西北隅有古社學一所前數年併入高等小學講堂數楹租爲民居頃由勸學所總董王君序賓婉商校董改辦簡字學堂其經費一項由本城義學向例酌給鄉試卷費年約百餘金全數撥充衆議允洽現已移請縣主示令貧寒子弟一體入學不取學費定於暑假後即行開辦 
[體育會暑假例操蘇州]  
　　蘇商體育會以現在天氣漸𤍽照例應放暑假暫停操演日昨爲放假之期當由魏敎務長率領全隊操員赴大校塲會操一次是日雖逢大雨各操員步伐整肅精神仍不少懈尤以鄒君椿如張君海珊孫君詠雩爲特色云 
實業 
[嚴防裕寗僞製紙幣之貽害揚州]  
　　揚州嵩太守奉江督札開裕寗官銀錢局行用銀錢各種鈔票旣爲各埠信用爲數日多難保無奸商 
 
 

Page 12

 
 
僞造牟利若不預行防範必致官局民生首受其害現擬懸賞購線章程照私鑄例治罪辦法均屬妥協應准照辦仰候通飭寗蘇各屬地方官一體出示曉諭隨時嚴密查拿務期有犯必懲以儆效尤現太守奉文後刻已通飭所屬一體遵照 
[新發曲之丈繪機蘇州]  
　　常熟殷君異三新製一丈繪機丈量田畝無論大小廣狹方圓三角持機周行田旁其機自能繪圖步數尺寸不爽毫釐並能繪明細地圖橋梁道路纖悉必備不必精測繪之學其機所繪之圖亦能畢肖眞形構造不甚複雜行使尤爲便易模型已就將來擬陳列於物産會中洵工藝界之特色也 
[岳州飭辦商業表册之現象湖南]  
　　岳州府魏太守以現在商業亟須聨絡貫通隨時整頓爰特札行商會總董左紳金壽飭將本城各商有外帮客籍店主與執事人等姓名一律註明商册並列表呈核左紳奉札後遵即照辦詎商業中人不免誤會以爲無端註册必係按户抽捐等事類皆觀望不彰隨經該紳傳集到會詳細說明羣疑始釋 
雜記 
[制軍憐憫薄宦之苦况武昌]  
　　陳小帥刻據隨州州同彭啓禀稱該汛界連豫省盜匪出沒靡常而該地民氣刁蠻地方瘠苦實爲南北各處所未有旣無城池又乏衙署所住房屋係租民房低濕幽暗蟲蛇四出本街全無買賣日食鹽米皆仰給於外來單日之赶集偶值風雨則坐受困餓該處居民類皆寢地藉草蓬首垢面顔色非人年歳偶荒則樹皮草根輒爲食料地方官涖任至此不以爲薄宦直以爲幽囚眞不有忍言者矣懇祈酌加廉俸或酌給津貼俾得安心治民勸農樹藝云云小帥核其禀詞以如果屬實殊堪憫惻特批飭藩司核議酌撥津貼以示體恤 
[縣令對於胥吏之慷慨温州]  
　　樂淸前因辦理選舉無欵可籌邑绅不得已具禀請將契税每銀一兩加捐錢三十文充用約計一年捐入可得洋五百元左右預算仍屬不敷經開會决議凡任各區調查與在事務所辦事諸員均盡義務不支薪水竭力擲節統計已用洋五百數十元相抵尙有短絀乃宗大令於月初將卸任時逕准胥吏之請批給馮姓庫胥洋七十元錢姓書辦洋四十元又給蔣姓幕友洋五十元以爲助辦選舉之薪水邑紳聞之羣相駭異謂宗令不顧樂邑財政之困難而慷他人之慨殊非情理之正現各紳會議均不以宗令批示爲然公擬禀府注銷以杜浮濫 
[借差酬恩之總辦福州]  
　　福建大淸銀行總辦許主政係已革郵傳部尙書陳璧所奏保日昨主政抵閩即在蘇坂鄉勾留旬日接辦後即聘尙書介弟玉璜爲銀行總稽查月支薪水洋一百元以爲報酬之地 
[官俸中途被竊之爲難寗波]  
　　定海中左右三營之官俸日前經左營趙守戎由省領回於初十日在寗海輪過夜將俸銀用蒲包裹儲雜物之間次早該守備因微覺頭暈在房艙安臥詎隊目等一時疏忽俸銀竟被竊去及覺趕緊追查不獲計失洋一千元紋銀百四十兩刻下各營官弁紛紛向該守備索賠不識如何料理 
[批斥有干法紀之家乘漢口]  
　　漢口北鄉舉人林之鶴刻擬續修家乘將所擬勸善懲惡規條禀呈夏口廳請給示立案經憑司馬察核所議各條多干犯法紀如子婦不顧父母饑寒及盜竊雜物曁婦女爲娼者告明祖宗沉水　條尤爲荒謬特批斥云是忤逆不孝以及盜竊錢財律有明條自應由族長捆送到官按律訊辦若婦女爲娼固屬不顧謙恥有辱家聲然自行擅殺罪有應得要之子弟之賢不肯全視族長平時之家敎何如着即將勸懲各條再行周密籌議繕掛祠堂隨時竭力規勸如有過失則量予薄懲若情節重大即應票官照律究辦所請立案之處應不准行 
淸談 
[浙路之生死]  
　　海寗保路會致葛尙書電云。　諸公力任去死浙之人。某等力行留生浙之人。汪大爕死浙路者也。湯劉生浙路者也。汪留而湯劉去。則浙路死。汪去而湯劉留。則浙路生今汪坦坦然安其位於部。湯劉急急然避其位於路。則浙有死　而無生　。故浙人皇皇然求其所以生。而謀去其所以死。 
[極僧]  
　　僧固以淫著者也。故僅曰淫。則其僧猶普通也。若小南門外小靈山禪院僧惠濤。則非僅以淫賅其惡。前日洞庭山人吳某。偕其妻妹行經該寺門首。突被湖北淫僧惠濤。將洪妹强行摟抱。擁入院内。洪極聲呼救。旋有巡士到來。將該淫僧惠濤及客僧印　。拘局請究。若曰午後。則其時尙在日間也。若曰。吳某極聲呼救。即有巡士到來。則其地不甚偏備也。若曰。與其兄與其嫂。則此女非孤行也。而該兩僧竟敢於光天化日之下。法網昭垂之中。對其兄嫂之前。强行樓抱。擁進院内。則此僧之窮兇極惡。實屬目無法紀。若不嚴加懲辦。何以維地方之治安。更何以雪吳女之奇辱。記者曰。佛敎來自印度。印度淫種。故近日租 
界印捕强姦鷄姦之案迭出不已。則頂禮斯敎者。安得不一心歸命。拈闡妙諦。如惠濤如印澈。 
潘傑小史 
[六記念品]  
　　無何弗侖痕告辭而去。歸行。語宛南夫人曰。月下跳舞曾。已定於禮拜六。士女届時蒞會者必衆。惟天氣靡常。假令天暘。將開會於園中。假今天雨。將開會於鴿林渠廳舍。 
　　夫人曰。洵一勝曾。惟余有請求者。届時與我輩偕來。有兩女友。彼亦居於北非蘭者。 
　　當宛南夫人語時潘傑顔色忽變。似有怨意。適爲弗侖痕所見。弗茫然。 
　　宛南夫人又曰。即黎姆司之女公子。望其兄届時亦能蒞會最妙。惟此時因事赴美。 
　　弗侖痕笑曰。倘蒙諸女士不。我遐棄。惠然賁臨。敝曾又添許多光彩。此眞求之而不得者。安有不能招待之理。 
　　宛南夫人乃回顧潘傑曰。明晨往吹南禪。汝當以此事告之。務須蒞會。又謂弗侖痕曰。敬謝盛德。銘腑刻心。 
　　弗侖痕乃别宛南夫人諸人而歸。潘傑固獨臥一小室。旣歸就寢。燃燈闔門。迺出其弗侖痕所送約指。燈火絢爛之下。珠光寳氣。倍覺晶瑩。以指試之。大小合度。乃與約指接吻數次。蓋以約指爲弗侖痕也。又對約指語曰。子旣美且佳。今夕與我偕眠。誠爲我福。又自恨曰。是不過一約指耳。語至此。微微自笑。兩頰漸紅。是時潘傑愛慕弗侖　之情。已逹極度。昧昧永夕。獨室徬徨。逹旦不寢。及晨。潘傑並不往候南禪。宛南夫人亦並不令其往　。早膳後。宛南夫人親自往謁黎姆司。及行。奇南曰。當余之修書於潑斯台時。曾囑其撫帶夜衣。預備斯會。　南人必然偕來。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉開票]  
　　南 
　　瀏陽縣初次開票得當選人十二名缺額十一名已於本月初二日補投開票當選人姓名列下鄒明沅劉忠訓李光第李仲衡劉世塵儿先樞張榮初劉壽庚彭觀頤任圭璋黄榮甲候補八名宋壽梅王揚鑑孔憲時張輔冕張文光張輔饗宋騊張文煥 
湘潭縣第二次開票得當選人賀景章等十五名合第一次所得之唐業洵等二十名共計三十五名其第二次當選之黄農因公外出不願應選尙不足定額七名兹將第三次投票當選者錄下劉价藩袁覲光曾紀庸周方輿趙敬瑔黄遠劭馬樹棠徐壽昌賀榮湘彭家珍徐裕謙劉樹勛譚維炳胡馨 
寗鄉縣初選舉於本月初三日開票當選人十九名梅梁杰王章永劉本鍾廖湘蘅黄炳焱周震鱗許峙衡李光鑒童光嶽姜瑞雲廖樹蘅喻璜胡光灝李振鑾王澤洪彭樹勛劉照蔾朱岵膽童光業 
[浙江]  
　　麗水縣再選當選人六名葉鳳鏘沈國琛徐方亮闕沾霖沈國璠朱儒宗候補當選人三名鄭景翹葉大勳孫壽芝江山縣初選當選人六名毛樹楠毛雲鵬徐鉦姜士林汪道濟朱鏡湖再選當選人四名毛鵠舉毛錫齡周鎔周春芳候補當選人四名王利川王淸源周鳳林楊秀東建德縣七名何錦霞宋品芳方型包德濟畢錦元蔡汝榕鄭帶淳安縣六名徐秉謙方静修徐建侯王世淸徐鼎槐廬澤潤遂安縣八名王啓元蔣歧鳳余仕釗方大猷方大治洪沛汪光典余識龍壽昌縣七名葉誥書翁詩彦方赡德蔣鍾翰郎汝封徐士俊邵鈞濬桐廬縣六名吳汝明羅燦麟潘景夔周寳綸袁壽康鍾翰卿分水縣六名王秉融張曰珮何一鸞何夢周盛天錫郎采芹 
初選舉訴訟 
[浙江（寗波鎭海）]  
　　鎭邑初選當選人徐御風現經朱粹驥等控其武斷營私等情昨由複選監督批云初選當選不過代表初選人選舉議貞非初選人即可得議員也徐御風初選票數旣符定額則信任者必多如果由於運動必有運動之據箔舗及夏紳等控案該紳等果有憑　毫無疑似足以坐實徐御風之罪複選後仍可呈控今複選册已造送該紳爲候補當選人斷斷爭執又擬初選當選人或可爲議員如科舉時代之府縣前列於諮議章程殊未可解人果淸正即初選落選可爲議員人果詖邪議員倖舉亦遭黜落江寗之張智周其前車也請紳等其少安母躁 
[江蘇（揚州甘泉）]  
　　甘泉縣附貢生徐炳昌禀籌辦處文略云生向當邵伯鎭善堂董事兼辦圑諫事宜草榜發出無名詢知因曾經被控有案并吸食洋烟等情查控案係日本留學生邱某　生匿名揭帖阻撓學捐暗中唆使以致罷市在督轅控告當奉批飭縣訊明復尊後因查無確　由敎育曾會長具禀詳請銷案邱又欲將邵伯玉皇閣廟産撥充學費鎭紳許某等以不忍湮沒其禀力爭邱遂朦禀學憲不但牽涉已結之案且謂與爭之禀是生盗許名經前縣陳申復已由許自行承認與生無涉蒙學憲比詳銷案至前因病吸烟業遵諭戒斷伏乞　將各項情由飭縣宣示存案以俟下届補入奉批據禀已悉該生如果控案註銷烟癮戒斷自應免其剝奪公權候飭該縣查照辦理 
來件 
[安徽合肥縣選舉訴訟之禀牘]  
　　何天衢等呈李守禀具禀合肥第八區選舉人何天衢何先澤等爲詐脅冒誘計營當選懇照查辦以維憲政事竊生等以合肥各區選舉期定於四月初一二兩日先期衢與堂兄泮林仁杰因事在城澤還館初一日均未到投票所投票初二日衢與泮林仁杰歸取證書往所投票詎料本區龔心灝營謀當選各處布置爪牙運動狂𤍽或以威脅或以利誘種種弊端不一而足窺生等均未回家竟使本區無選舉權之栢正本至生等處聲言票匭將封汝四家證書不投將有差來拿辦汝家各將證書給我代投龔四大人心灝即可名拿泮林仁杰家中均係婦女以爲實情將證書給伊衢家尙有幼弟澤證書携往館内現尙在手可證勒索不得正本回與心灝計議灝知澤還館托忙空白證書一紙復用哄逼手投令衢幼弟持書到所票投心灝衢幼弟無知畏威遵投監察員龔照璸係灝之叔通同舞弊外專雇代灝冒名替投數人輪轉書到齊投龔心灝故獲當選衢與泮林仁杰到家詢悉當鳴監察員管理員時龔照璸已返去馬用錫許以訴訟並關鳴在會未散之各選舉人心灝知事已敗露令正本在雙墩集雷姓飯店出爲席請調處又令伊堂兄心鎭出爲函商並𨒔禮物四件請帖四封邀至伊家誑服外心灝在雙墩集周允興店席請調處又具本集徐慶豐洋條一百元令伊堂兄坊紳龔心鏡出爲以利說合心鏡向問坊公不爲說合有傷家庭之和誼衢等除收信函二件外槪將禮物請帖洋條並拒不納（中略）當此初辦立憲心灝顯違罰　定章數條將來舞弊何堪設想爲此懇求公祖大人電鑒作主照章從嚴懲辦（下略）李守批何天衢等禀據禀各節如果屬實則龔紳心灝之被選爲初選當選人所得票數當不免由運動而來（中略）仰合肥縣先傳八區管理監察員等詳詢當日投票情形並查明何泮林何仁杰是否親往投票何天衢之弟旣非調查合格之人雖持有證書到所投票所中各員亦應詢明阻止斷無倖投之理（中略）該縣務即秉公果明詳候核奪 
　　胡令批蒯先甲禀已批第八區選舉人伍澤泉公禀内 
 
 

Page 19

 
 
　　又批伍澤泉禀據禀足見互表同情仰候據情詳請府憲批示辦理蒯先甲等禀並批 
又批龔心灝禀此案昨據伍澤泉蒯先甲等聨名禀以該紳鄉望素孚公叩察究等情本縣特於前日片邀該紳至署静氣迎人望而知爲端慤之士何天衢等投票於前訴訟於後此中别有原因本縣何能以一二人之言熒惑視聽希即繕具愿書前來以憑造册申報併候詳請府憲示遵本埠新聞 
[江督派員參觀寗紹輪船]  
　　滬道蔡觀察致寗紹商輪公司函云頃奉督憲電諭以貴公司寗紹輪船於本月二十二日行試車禮即派寳令頤前往參觀等因除飭寳令遵照外用特函致即祈查照 
[操演洋龍誌盛]  
　　昨爲分龍之期城廂内外救火聨合會將各社洋龍紮以彩綢並用軍樂驅至南市沿浦自信成銀行前起至工程局以北關橋爲止鐘鳴兩下先由道署及輔元堂南區花錢木各業洋龍取水噴射以分優劣後由各社員抽簽配定號數挨次比較上海縣田大令海防廳查司馬及城汛守府各官均在信成銀行樓上觀演其噴射最高者以城内鎭北春申侯之洋龍爲最其次南區洋龍餘均不分上下直至五點餘鐘始各散隊而歸閘北消防隊官陳翰卿亦於昨日一句鐘督同消防長警曁米業同安社各社友齊集南川虹路操演洋龍至二句鐘始畢 
[補錄上海縣禀滬道文（爲捕房拘押縣差事）]  
　　奉憲台函諭以龔琴生聞有私造單據飭即查明堤究等因當經飭提去後昨據該差以龔琴生抗傳不服就近扭送法捕房管押禀請照會等情即經照會法總領事請飭捕房交差帶回一面飭差在彼守提今晨該差前往探聽捕房藉口違章將差拘押查龔琴生前曾充過縣署代書此次聞有私造單據遵諭提訊嗣因抗傳不服扭送法捕房備文照會飭差守提係屬遵章辦理縣差在彼探聽亦爲公事起見非違章可比似不應一併拘押用特禀請照會法總領事轉飭捕房將龔琴生及縣差王福交給原差帶回以便訊辦 
[法領再請發還房産]  
　　法國人戴瑪斯前在天津借給沈汝賢銀一萬五千兩由沈將本縣城内市房四處抵押後因沈汝賢之兄沈上之所并之元源錢莊虧倒公欵致將該法人受抵之房一併發封攤抵故由戴瑪斯禀陳本埠法領函致滬道請將所封之房提出不得公攤欠欵當經蔡觀察移由商會查復以沈汝賢並未到過天津查核賑簿亦無借過法商銀兩之據等語即由蔡觀察據情照復法領在案兹悉法總領事巨君昨又照會滬道以沈汝賢所借該法商之銀係於一千九百零五件五月四號在天津滙豐銀行付給有賑可憑仍請飭令上海縣遵將所封之房迅速提出以便收管 
[盜賣公所義塚案餘聞]  
　　白克路凓水幫水爐公所義塚基地前被邰招福盜賣於工部局改築馬路致將塚地圍墙拆去並被挖掘棺柩曾經滬道札飭公廨會訊判令工部局不得强買將地退還在案兹由該業董事薄德明等查得該塚地之下曾由工部忆安埋水管屢請起除迄未照允以致被掘棺柩仍然暴露不能埋葬因又禀奉滬道蔡觀察允再照會租界領袖飭令工部局迅速起除以符原斷 
[淫僧摟抱女子續紀]  
　　大南門外小靈山禪院淫僧惠濤將洪贊 
臣之妹摟抱進院被南區巡士拘解工程局審訊各情已紀昨報北悉此事已由南區查明函復到局謂惠濤似此枉法又敢誣及住持僧印澈希圖卸輕已罪實爲可恨當經陳副裁判即於昨日提同復訊該淫僧惠濤悟及前非不再装疯一味口念南無求恩寛恕陳副裁判以光天化日之下似此强暴淫惡已楫判戒責五百下鎖示該院門口示衆三天期满驅逐出境不准逗留 
[南北商圑會演鎗靶]  
　　本月十七日滬北商圑會與南市商圑會各派會友十二人赴松江提轅操塲試演鎗靶曾誌前報兹悉是日所打係西國新式最小二百碼牛眼靶每人各打五響每鎗足分數四分滬北商圑會友胡筠秋陸葆泉各十九分石運乾胡筠籟羅叔羲各十七分王薌侯十五分宋良才十四分徐通浩陳景塘葉威之王鶴琴各十二分劉綬蓀十分共一百七十六分南市商圑會友朱少沂十二分倪小園十分顧諟明九分温維新六分張美貞五分潘峻夫黄仲良各四分張壽生蔣伯雲各三分郁仲榴邵芸卿俞澄焜均無分共五十六分 
[漆匠聚衆滋擾之可慮]  
　　本埠南北漆業工匠近在城内薛弄底設立公所本帮工茱均領有行單每日工資可得二百六十文而甬帮各工茱因未領行單祗有二百三十文兹該業首事傳知甬幫各工匠往領行單每名計需領單費洋五角以後工資與本幫一律詎滬北甬帮工匠不允羣與爲難該首事恐聚衆滋擾即投總巡捕房報告派探查辦 
[靑年短命]  
　　山陰孫君芬蘭畢業本縣高等小學今春由浙江旅滬學會保送浦東中學肄業沈静好學合校推重不意患濕温病於五月十八日逝世校中同學感念孫君學行定二十四日上午開追悼會藉表哀思 
城内 
[喪盡天良]  
　　丁福堂控包弟福生與伊妻湯氏通姦誘至城外南陽里租屋姦宿昨由一路巡局游巡官提訊福生供福堂係小的之胞兄時常將嫂凌虐母親訓阻不聽囑令小的陪往南陽里親戚處暫避不意反遭誣控求察丁王氏供長子福堂素不安分時向媳婦湯氏索錢任意凌虐氏阻止不聽反敢違忤誣告次子與嫂犯姦殊爲悖謬求請嚴懲游巡官以福堂違忤兇横不顧亷恥可惡巳極判重責三百板諭飭將妻領回好爲看待具結存查 
[情節支離]  
　　張家弄余子上墨局主余漢泉前日將蟾宫桂香粉店學徒查士才扭至一路巡局控稱姥女瑞香於五月初八日被查誘至城外姦宿今在寳善街宏茂昌襪店尋獲求究訊之瑞香供年十四歳查士才時常來家因此認識初八日被伊騙至城外小客棧姦宿繼又託荐頭荐至襪店幫傭是實查士才供年十八歳徽用人向在蟾宫桂香粉店學業小的親戚與余漢泉同居時往親戚處探望與瑞香並不相識從未交談實遭誣指今由師長及親戚查明瑞香被紹興人余阿有之子阿良領出托打狗橋荐頭某氏荐往襪店幫傭係余阿有作保今已將余阿有及荐頭某氏尋獲請與瑞香　對便明游巡官察得該婢所供不實判將查士才及瑞香一併送縣研訊余漢泉等投縣候質 
 
 

Page 20

 
 
報縣驗屍○二十五保二圖地保張兆歧昨日投縣報稱奉　捕房諭香粉弄内慶安客棧主應方卿帶回茶房孫茂生禀稱有棧客注夢容於十九日晚上病斃尸身舁在驗尸所因查滬上並無尸屬飭身報案請驗大令准之諭候今晨蒞驗 
[禀請結案]  
　　歐陽聽秋曾於同治年間買得張張氏之地四分一厘安葬棺木去年忽有開湖羊行之陳雲卿圖買此地該氏即備價洋四百元向聽秋贖回後有聽秋之同族歐陽連春向氏詐擾謂坟中骨殖係伊之婢女當經該氏於去年底投縣控告審明連春揑詞圖詐刋令收押及挽人保出後延宕至今仍未了案昨日張氏又具禀到縣請將連春著保交案訊明斷結田大令業已准詞飭提矣 
[縣令晉省]  
　　本縣田大令擬於今日乘坐火車赴　謁見新任蘇撫瑞中丞面禀要公 
[道批四則]  
　　湯如山禀批究竟陳姓所呈絶契有無虚撏及汪前縣訊判情形如何仰新任上海縣田令查明錄案詳奪包張氏禀批此案前委員如何訊斷應於原卷可核仰法租界會審官確查前案據實聲復察奪抄黏並發陶杏斌禀批仰南匯縣從速查復察奪切勿再延西醫士唐乃安禀批查藥舗以嗎啡配製藥品照約憑西醫藥單祇准出售些須小數本埠各藥各醫院製藥所需爲數有限據海關報告每季進口共止二三兩該醫士遽定購三十二兩之多是何用意殊駭聽聞按中英績約第十一欵載明英人販運嗎啡鴉片進口有未領專單者應將貨物充公等語此欵已於一千九百九年正月一號實行究竟此項已進口之嗎啡現存何處曾否頒有專單事關大批毒品妨害衞生候函致税務司查明照章辦理著即知照南市 
[將就了事]  
　　南區當値處公務桌上失竊洋銀八元已紀前報兹悉該洋係副區長所失業由工程局警務長勸令甲乙丙三班巡長公認賠償内有二人不允遂作罷論俟將來於賞功項下酌提歸還 
[銅匠兇横]  
　　西區十八號巡士在西門外沿河查見銅匠竇魚堂撈獲木板兩塊向查不服竟被撃傷鼻孔毁及號及旋即拘至西區解送工程局判竇戒責二百下鎖示三天期满再押七天 
[逐月拔還]  
　　集水街麻袋店夥龔順序去年代已閉繩索店主馬坤全向元泰豐麻袋店賒取麻皮値價茱二十六元兹因馬延不理明扭控南區解至工程局訊究判馬交保每月拔還洋五元　 
[交保料理]  
　　祥和茶漆號執事吳錦秋扭控漆茱姚阿剛欠去貨洋四十二元昨經丄程局陳副裁判訊實判姚交保赶理 
閘北 
[仍未理楚]  
　　周長生控木作頭張阿榮圖賴造價洋一百六十餘元因張不認欠洋由四路一區蕭巡官諭令出外自行埋處在案前日周復禀追諭候提張到案訊斷 
[坊主避債]  
　　凌賛孫控踏布坊主王祥林用空存欵洋三百元由四路一區訊明判王交保限五月中淸還在案刻因限期已過王仍不還昨由保人蔣正泰往追王避匿不見蔣即將其坊内之布二十七疋繳局請核 
[原告到案]  
　　王正興控訟棍唐發榮勒詐訟費洋二十五元一案昨由四路分局傳到王正興飭赴總局聽候質訊 
英租界 
[無權控告]  
　　英商羅白臣控過犯朱錫臣（混名滑頭小朱）租地糾葛一案昨日由廨會訊原告洋人投案求究朱延律師上堂聲稱朱昔年爲黄華棟代表將浦東楊家渡之田地一方租與華俄道勝銀行現黄已故世該銀行將地契給與羅白臣羅欲責成被告料理是以被控請察中西官以羅無控朱之權判令將案註銷惟朱尙有另案被控着仍還押候訊 
[曾否經手]  
　　顧阿旺控甬人王子興駧取頭髮價洋一千五百元昨晨由控將王解至公堂請究顧偕見証薛根全投稱王將小的所有之頭髮十六担代消於天祥洋行所有價洋被其駧呑來追訊之王供並未經手貨洋求鑒判王押候補傳人証於禮拜王訊核 
[兇徒宜究]  
　　陳正元陳德生控薙髮匠龔仁生吳四海王德林尤桂卿行兇等情昨由捕房解廨經中西官訊知尤土二人腿上均受刀傷判候醫愈再核龔吳各押十天 
[鴇妓拉客]  
　　雉妓陳阿寳與鴇陳季氏均因違章在途拉客由控解廨請究判陳妓押棲流所十四天陳鴇帶赴捕房拍照開擇 
[客棧售烟]  
　　靖遠街五十一號客棧内違章私售燈吃由捕查獲昨晨將棧夥曹云生傳至公廨請究判曹開擇著棧主王阿金於下禮拜一自行到案候核 
[茶館聚賭]  
　　江阿三茶館違章聚賭昨由包探將江傳至公廨請究判罰洋五元充公 
[無家可歸]  
　　西牢四年押犯劉連生因病送廨判令開擇詎出外找尋家屬無着仍雇車回至總巡捕房捕頭以劉病勢垂危飭送仁濟醫院醫治再核 
[私設總會]  
　　老閘捕房五百六十九號暗差華捕與八號西捕查得向爲洋貨業之蘇州人朱厚田在九江路五十七號門牌私設總會當即將情禀知捕頭請廨出單傅訊 
[控告馬夫]  
　　徐沈氏控被馬夫王阿四擅壞東洋車並傷及頭額等情昨由捕房解廨經中西官訊明判王賠償修車費洋二元傷費十元並交妥保候原告傷愈再核又小孫陳阿六控被馬夫倪杏林撞傷手臂昨亦解訊判倪押候孩父陳金生到案訊核 
[究追欠欵]  
　　本長釗控傅子鳳欠洋案内之保人程鴻祺昨晨由控傅至公廨判交差候晚堂訊奪又英商瑞和洋行控張元桂欠租由控傳案判張交保候訊 
[公堂瑣案]  
葉芝交控高阿四竊取衣物高不承認判押候查明並補提同黨到案再訊過犯夏阿根復來租界判押一月期满驅逐出境 
美租界 
[遷地爲良]  
　　揚子路日本書信館昨日遷至黄浦路南潯路轉角處四十二號洋房内辦公 
[監犯病斃]  
　　提籃橋西牢五年押犯周璜三昨日病斃由捕房著保查明有無屍屬禀復收殮　 
[妓女强權]  
　　包車夫陸阿二前晚行經南潯路被一百零三號花烟館内烟妓便行拖入摸去洋二元昨報捕房請爲查辦 
[自取其咎]  
　　晏順堂在元芳路嚴丙炎粥店爲夥與店主婦通姦昨晨被嚴撞見將男女辫髻一併剪下晏至捕房請究捕頭以咎由自取着赴公廨禀請核辦 
[不應行兇]  
　　王阿二張兆法李根寳等昨挑紫砂壺盞等器至公和祥碼頭某輪船上賣於某洋人計洋十餘元内有銅洋八元當即察出向調不認反被毆打王等喚捕將該西人拘入捕房候解該管領事署訊辦 
法租界 
[毆打車夫]  
　　黄包車公司西人前日在西藏路與車夫羅扣子毆打由英捕房十七號巡捕一併拘住轉解法廨請訊該西人供羅低 
租之車不知愛惜且於西五月間從怜中車夫罷工請究英捕稱親見西人將羅毆打中西官以該西人所控無憑將案註銷開釋 
[伶人互毆]  
　　伶人王素雲前日在某浴堂向同業張某索錢口角互相用武由該浴堂喚捕拘入捕房昨解公堂請訊王供向張索錢渠卽出口辱罵動王就打致將開水壺潑翻湯傷小的兩手亦被燙壞請驗中西官以原告業已離滬從寛免究開釋 
[聚賭罰洋]  
　　陸增桂在新租界開設小飯店時常料人在店聚賭兹爲捕房偵知飭探前往當場拘獲賭徒十人一併解廨請究陸供偶然消遣求宥判罰洋十元餘人從寛開釋再犯重懲 
[出店蠻横]  
　　王巧生在某洋行住宅内爲出店前日因傾倒垃圾違章由三址一號華捕向之斥阻王非但不服反恃强將里門閉住指捕辱罵事後由該捕禀奉公堂出單提案判枷號一月示儆 
[查獲私錢]  
　　崔功甫前日由漢口運來私鑄小錢一包雇車載送在途被巡街捕撞見即將人贜拘入捕房昨解公堂訊究崔供係廢錢購來鎔化中西官以無論私鑄鎔化俱犯科條判枷號一月私錢充公 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[中瑞通商條約（二續）]  
　　第八欵中瑞兩國兵船如先由此國告知彼國准其駛入彼此向准他國兵　駛入之各學並與最優待國之兵船一律相待凡購買煤水食物或應修理船隻該口地方官應妥爲照料各兵船進出口時免納一切稅項其兵船統帶官可與該口地方長官平行接待 
第九欵瑞典人民准其持照前往中國内地各處游歷執照由瑞典領事發給由中國地方官蓋印經過地方如飭交出執照應隨時呈驗無訛放行所有僱用車船人夫牲口装運行李貨物可聽自便如查無執照或有不法情事應送交最近領事官懲辦沿途止可拘禁不可凌虐三百兩之數惟在還商口岸有出外游玩地不過華百里期不過五日者無庸請照船上水手人等不在此列中國人民在瑞典國境内可以任便前往各處游歷惟必須安分遵守該國法律章程 
第十欵凡瑞典人被瑞典人或被他國人控告均歸瑞典妥派官吏訊斷與中國官員無涉惟中國現正改良律例及審判各事宜兹特訂明一俟各國均允棄其治外法權瑞典國亦必照辦兩國人民遇有因負欠錢債及爭財産物件涉訟之案皆由被告所屬之官員公平訊斷均應照最優待國人民控告相同案件之辦法一律辦理如兩國人民有被控犯罪各案由被告所屬之官員審訊審出眞罪各照本國法律懲辦均應照最優待國人民控告盯同案件之辦法一律辦理 
第十一欵瑞典人在中國犯罪或逃亡負債者濳往中國内地或潜匿中國人民房屋内或船上以避捕傳一經瑞典領事照請中國官即將該犯交出中國人在中國犯罪或逃亡負債者潜匿在中國之瑞典人民所住房屋或中國水面瑞典船上一經中國官照請瑞典官即將該犯交出均不得庇縱掯留（未完） 
[寗波紳界公呈寗紹台關道桑觀察文]  
（爲請開鎭江米禁以濟民食事） 
　　具禀寗郡紳商刑部郎中舉人童德厚翰林院編修四川學政盛炳緯花翎三品銜江蘇補用道林鍾崍福建補用道陳守淑禮部主事截取湖南攸縣知縣陸仰賢刑部主事截取江西永新縣知縣江仁徴光祿寺署正舉人戴鴻祺内閣中書衛舉人范翊珍花翎候選道吳傳基鹽運使運同銜鄭賢滋二品頂戴農工商部二等議員顧釗等禀爲民困於内利溢於外請復海運以資挽回公叩恩准電詳撫憲迅咨江督蘇撫憲准予釣船赴仙鎭装米仍憑護照印單由海道運寗藉平市價以蘇民困而杜溢利事竊浙東寗波曁紹台等處册澤交錯産米不多而户口繁盛雖値秋收豐稔僅敷四月之糧向賴蘇省隨時接濟故稱長路糧食惟由内地装運中隔錢塘曹娥二江一遇旱乾河水又復淤淺轉運需時常有緩不濟急之患道光年間乃議改從海運籌備釣船赴揚州仙女鎭芒稻河購辦糧食就揚關報税由長江出口遵海運寗分輸鄰近紹台各縣浙東民食始無匱乏是即今大學士張公前督兩江時所奏稱出口之米由此口轉運彼口仍在中國境内與出洋之米迥不相同也乃自甲午以來海疆多事守土者深慮以糧資敵一再申禁遂并出口之米與出洋一律禁運後經米商禀請發給護照赴鎭江領三聨印單至鎭海進口騐明蓋戳即將印單呈繳咨回註銷行之未久又復停辦迨光緒三十三年因徐海荒災重申前禁而浙東之民益形其困夫九州土産各有所宜賴商營運有無遂相交濟即如荳麥北來糧米南往經歷海道且數千里誠以皆在中國境内均爲中國子民初未嘗區分省界况江浙近屬鄰封尤爲向來挹注所資在當道諸公所注意者無非輸敵接匪二端事關軍國誠宜預防然旣有護照及三聨印單可憑確係由此口轉運彼口祇須責成各關卡於進出口時認眞稽查自無他慮若未及統籌全局不分出口出洋槪行禁遏則近乎因噎廢食吾浙實大受其影響查從前海運通時最低米價每升不過制錢三十餘文自仙鎭停運米商無從購米不得已改向香港西貢等處採辦遠隔重洋輪運費巨成本旣昻售價因而騰貴十餘年來每升已漲至制錢六十餘文民間傭力日得工資一二百文不等就日入工資百五十文而論約以每人日食升米前則五口之家可以無饑今則不足以養三口哀鴻遍野固已慘不忍聞兼以千餘艘釣船之舵工水手每船約二十餘人此二萬餘人亦一時失業無力謀生賣妻鬻女時有所聞而總核每歳購辦之米價及外洋出口之税項洋輪之運費輸入於南洋英法各埠者且以千百萬計民困於内如此而利溢於外如彼則利害得失不待智者而决也（未完） 
[蘇州地方自治會設立自治研究所章程（續）]  
　　第十條本所試騐悉照本省官設自治研究所章程辦理惟畢業試騐於兩學期外呈請自治籌辦處派員考試以昭鄭重 
　　第十一條在本所試騐有成績之學員由所長呈明自治籌辦處照章發給畢業証書自治籌辦處飭知各屬地方官選充爲各屬研究所之講員及管理員 
　　第十二條在本所平日曠課多及試驗不及格之學員不給畢業証書祇給修業證書以示區别 
　　第十三條本所敎員職員俟本會舉定所長經自治籌辦處認可後由所長選任之 
　　第十四條本所經費槪由本會擔任俟本所所長與本會會長酌定數目報明自治籌辦處以示核實 
　　第十五條本所發給學員之書籍講義除本會會員充當學員者不收費外其餘學員均得收回原價以補助本所費用 
　　第十六條本章程呈請自治籌辦處批准後即行實旋俟有增改之處仍由本所呈請自治籌辦處核奪施行（完） 
小說 
[俠情小說縵卿小傳（一名像片案）穸著（四十六）]  
　　第二十八章像片之發見 
 
 

Page 27

 
 
漫曰。今日之舉。久爲我所逆料。不謂其果由照片發難也。當縵卿照像時。我曾戒之。不可輕以示人。正爲此耳。未審縵卿此時尙憶及我前日之言否。燕曰縵卿頃尙曾之。謂如聽公言。當無此確實之證據。然此時悔亦無益矣。惟牛氏此時初無成見。謂倘延陵必需其歸。則縵卿具在。令其即歸可耳。我固無所留戀也。而縵卿則涙迸聲嘶。堅不肯去。轉求計於我。惟我又値行色怱怱。眞無暇爲計。漫公亦肯有以策之否。漫曰。俟我見其來書。再計。燕曰諾。乃少坐而去。明日遂行。 
　　漫時默然籌計。覺與延陵旣素無一面之識。即牛氏亦向未往還。出而干涉。其事似太無因。惟思縵卿當日所最親暱者。僅魚氏與漫兩人而已。今日所有發其覆而一再欲置縵卿於死地者。魚氏也則魚氏之與縵卿。當日之愛情。已全屬銷滅可知。援之寧人負我。無我負人之例。似魚氏不獨於道德上多所欠缺。而施以如此險很。如此慘毒之手腕。以必欲致縵卿於死。則其人之性質尤非善良者比。當日縵卿何悮綣此人。至貽今日之累。又轉念魚氏本闤闠間人。而不能責以最高之義。在渠方以爲縵卿慕牛氏之憲饒。而遂變其目的。則縵之負心。眞咎無可辭。則今日之報之也。亦不爲過。嗚呼。蓋魚氏至此。仍未確信爲女奴之狡謀也。 
　　漫尋繹旣久。忽轉念曰。縵卿此時之危。眞有莫之能解之勢。牛氏旣不甚護惜。燕山公又以出行在即。不之顧。倘丹徒縣之公牘一出。牛氏必以縵卿交之。行見其隨一二皂隷。對簿公庭。縱郭令不忍加以罰刑。而汽笛嗚嗚。必押趁赴蘇台之輪船而去。延陵一朝覿面。其能聽其安然無恙者。無是理也。旣念及此。頓覺豪俠之氣。如范汽然。蓬蓬上逹。曰噫嘻。魚氏能死之。我獨不能生之乎。我能生之。豈非一大快心事耶。惟以此事欲其大好之結果。良非易易。然天地間事。皆賴人所組織者。費吾半日之腦筋。又何慮其無濟耶。 
國外新聞 
[日報妄載路事消息]  
　　十九日東京電云安奉鐵路交涉現仍中擱東京有數報皆載關於此事之駭人消息然實屬不確 
[紐約中國暗殺黨]  
　　十九日紐約電云紐約近拘獲中國暗殺黨六人訊明罪狀治以死刑駐美中國公使伍廷芳已請紐約警察從嚴搜捕餘黨以免禍害 
[駐美日使調回風說]  
　　十九日紐約電云據華盛頓傳稱駐美日本大使高平小五郎將由政府調回美都人士聞此消息頗爲震動 
[横濱債票發行]  
　　十九日倫敦電云横濱市政局五釐起息之債票英金七十一萬六千五百磅已在倫敦發行每百實收九十八 
[英國財政議案]  
　　十九日倫敦電云英國財政大臣喬治今晨不允展期討論財政議案聲稱若照目前進行之速率計之蛎需時三年不能通過該案故已全夜討論此事不稍休息 
[德國税事續聞]  
　　十九日栢靈電云德國聨邦各大臣會於栢靈與國會新議員磋商財産税議案 
[美日兩使之言論]  
　　二十日倫敦電云本月十七日駐英美日兩國大使會宴於倫敦美匣大使里特君奉觴致頌謂日本常爲美國友邦迄今無變日本大使加藤君爲座客代致答詞謂日本如需援助或需箴告美國無不竭誠先爲兩或國君之良謀兩國國民之融洽實令好事之徒無從施其伎倆云 
賑務 
[蘭州毛護督致盛宫保電]  
　　盛宫保鑒昨奉文電續滙義振銀六萬兩領到滙費已給尤感周摯本月初九十三十五省城幸得雨每次不過二三寸被旱州縣亦得雨深淺不一節過夏至向係補種小蘼荍麥仍續盼雨澤其未盡深透者或仍難播種或勉强播種計秋熟尙須時日此兩三月中振務應如何接濟惟當加意體察隨時規畫甘省連歳苦旱去秋今春迭經辦振用欵幾二十萬兩内以提運州縣倉糧脚價逾十萬兩爲大宗權糧亦五萬石有奇蕃三月受事振務吃緊前者查放銀糧委員稍欠認眞借給籽種或銀或糧係照地畝核發無田之家何所得食其時鄉村人畜已有餓斃來日方長而庫空如洗不得已禀商大府吉帥意亦相同爰有電告災情懇發内帑之奏重荷諸公大德滬捐十萬五千兩前由午帥滙寄五千兩尙未收到而十萬則已如數全收現在放振之處則皋蘭金縣靖遠狄道平番會寗安定碾伯及三土司亦一律查放有前振已罄而復振者有前未給振及聞遄歸而補振者運糧一事安定則運之馬營省城等處則運之西寗所幸糧尙不缺價亦不甚過昻惟轉運異常勞費謹遵救人救澈之旨盡心力而爲之冀活災黎用推着量但求再得透雨膏澤應時秋苗有收庶免大患萬一秋收失望則冬振異常吃緊私竊懸懸惟有小心惕勵冀回天怒並將此間情形隨時電陳用慰藎注祈轉致諸公爲荷南省水災聞之同深焦灼度更勞籌畫也蕃叩咸 
[毛護督致輿論時事報館協振所電]  
　　甘灾承惪濟庫平二千兩今日滙到感謝頃接南中函言滬上報紙載有甘省人相食之說在言者之故甚其詞意在動人聞聽以便感發惻隠之心然未免失實請尊處覔甘省十六致盛宫保兩電並此電登之報章則此間災情庶得其眞矣此託蕃諫印 
[上海商務總會經收甘肅振捐第三次淸單]  
　　陳潤夫經募張雲溪陳慧元及小孫用人等助洋一百十五元恒益記德厚榮裕增祥源瑞森德生裕大豐長鉅福隆永裕厚盤記德昌永各助洋一百元管臣復泰裕致長和謝億泰同升恒會記裕和通德泰合恒豐厚朱成之各助洋五十元福川永三十元福川源泰和長成記賈玉文耕莘堂各助洋二十元德星堂吳子壽徐德輝陳定安李華禮各助洋十元白子良五元以上共一千八百元除掣給收照外合亟登報以揚仁風 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
