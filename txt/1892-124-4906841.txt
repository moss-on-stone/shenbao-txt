# 1892 - 124 - 4906841

 

Page 1

 
 
[重印皇朝聖武記及東池草堂尺牘告成] [  申報館主人啓]  
　　皇朝聖武記一書爲邵陽魏默深先生所箸歴紀聖代武功炳炳麟麟照耀海外坊本缺去後數卷本舘覔得原刻足本排印成書東池草堂尺牘爲會稽謝帆初先生所箸雖隨手應酬之作而細微曲折皆閱歴有得之言意者如古所謂世　洞明皆學問人情練逹卽文章歟之二書者一經告竣購者盈門塞暑初更簂笥已罄因重加讐校再付手民精益求精較初印者尤爲美盖計聖武記分訂十本每部碼洋六角尺牘每本碼洋八分售處仍從其朔 
[論騐屍積弊]  
　　民間有命案則呈請官府相騐而官府必帶同仵作前往反覆細騐以憑塡格存案兇人之罪或輕或重全賴乎此一騐然官府則不能自騐也必恃乎仵作仵作專司騐屍之役者也無論京師外省凡有命案或鬥案或傷殊而死或殊而不死皆憑仵作喝報何處致命何處不致命何處輕傷何處重傷輕傷雖致命或尚不至死重傷雖不致命亦死若者爲木器傷若者爲鐵器傷若者爲刃傷若者爲拳脚傷長短闊狹深淺部位一一詳報而備塡於格然後官府親自相騐一過觀其所塡之格與屍身符合與否騐得果屬不誣然後收存案内然而官之所謂親騐者或未必皆實事求是也曾聞諸久歴宦途者謂州縣官最怕相屍夏日則尤甚蓋冬寒屍尚不至遽腐或死後三四日以至六七日亦不至於臭味難近若當春夏之間則一二日後屍已霉變氣味薰蒸令人不可嚮邇雖身佩阿魏口含高梁而亦不免棘於鼻誰復能不避朽穢親自按格細查悉心詳騐祗憑仵作喝報不過照例親自下座至屍身邊舉目一觀或周視一遍以爲親騐無悮是眞所謂虚行故事而其權則已全授之仵作矣夫仵作之騐屍也果能照洗寃錄所載一一符合如法檢視細心揣摩豈有不能灼見者雖久經朽腐之屍而以醋噴糟蒸之法試之尚且傷痕歴歴顯示又豈有有傷無傷毫無把握之理乃近來仵作騐傷往往以有傷爲無傷此非不能騐出也實故意揑報耳其所以揑報者則必有賄囑之弊顧有時官府明知其弊而亦不言是豈官府之暗受苞苴與仵作通同作弊也乎實則官府每以省事爲心并存救生不救死之成見見仵作喝報無傷則遂以爲無傷蓋有傷則係因傷而死必須詳究其致死之由以定爰書無傷則可委爲病死故近來騐屍之案大都千篇一律仵作喝報無傷係急痧症而死官則親自下座周視無悮遂塡格備案於斯時也不啻鐵案如山設有屍親不服　泣伸寃則官府且勸導之或令其指明傷處具結重騐鄉曲小民往往怯於見官一經恫嚇噤不能言則死者之寃卒無申白而兇人反得逍遙法外故嘗論及救生不救死之說其貽害實非淺也然而騐屍之事無地無之而騐屍之弊亦無處蔑有京城相騐歸各城指揮日前北城指揮姜君相騐一屍仵作喝報無傷姜君疑之次日會同四城指揮公同相騐則騐得死者遍體鱗傷有木器傷有鐵器傷致命之傷且不止一處於是案無所遁然該仵作前此相騐何以妄報無傷如其别無弊竇實因本領不高之故則亦應予斥革以儆濫竽若有賄囑諧弊則該仵作大有應得之咎吾知姜君旣有此細心不惑於該仵作之揑報則亦必能明正該仵作之罪不至含糊過去也蘇州劉公館斃一婢女移屍鄰家一案元和令李明府臨騐據仵作報云騐得無傷而屍親則稱死者身上有火籖印七處劉之家人辯云火籖印係挑痧所致而傳詢挑痧之剃髮匠則又謂　挑一針並不多挑然則屍親所指出之火籖印七處果有之乎果其有之究從何來是尚得謂之無傷也哉諸如此類不可以僂指計此二者則舉其事之近者言之已覺京師與外省事同一律可見若輩伎俩如出一手夫民間有案不能自理而請官府爲之伸寃理枉全賴乎官府燭奸發覆洞悉其情而後民間鬱结不平之氣爲之一伸若一味以省事爲心泥於救生不救死之說而一任仵作之納賂舞弊一聲喝報便成鐵案覆盆之寃無可復白則是手持太阿授人以柄民間設或上控京控一經昭雪則前此之原騐官難逃處分不且代仵作坐罪耶竊願高坐堂呈者勿以省事之故而受累於若輩之手也 
[本館接奉電音]  
　　昨由京　電傳上諭五道謹敬譯登○四月十二日奉上諭安徽布政使著德壽補授文光著補授四川按察使欽此同日奉上諭前任户部左侍郎續昌由司員擢任監司洊升卿貳在總理各國事務衙門行走辦事愼勤克盡厥職前因患病准其開缺兹聞溘逝軫惜殊深著加恩照侍郎例賜卹任内一切處分悉予開復應得卹典該衙門察例具奏欽此○十三日奉上諭陜西潼商道員缺著周綬補授欽此同日奉上諭邵友濓奏剿平犬科坎内山番社請將在事員弁分别奬卹一摺臺灣大科坎内山社番滋事經邵友濓飭調道員林朝棟等督軍進剿先後擊斃悍目孩家乃悅曁牙畏　甕等番衆窮蹙乞撫並將首犯李九等縛送懲辦内山各路番社一律敉平剿辦尚爲妥速所有出力之道員林朝棟著交軍機處記名以道員請旨簡放把總林超拔著免補千總以守備留於福建　先補用並賞加都司銜遊擊沈棋山著免補遊擊以叅將仍留原省儘先補用守備黄宗拔著免補守備以都司仍留原省儘先補用把總鄭以金　免補把總以千總仍留原省儘先補用並賞加都司銜五品軍功貢生黄南球著賞戴藍翎陣亡之遊擊楊春海都司賴李春把總簡玉發五品軍功林秀川張拱福蔣宏標均著交部從優議卹該部知道欽此同日奉硃筆遣愛廉爲滿洲繙譯正考官晨麟爲副考官欽此 
[漢口茶市電音]  
　　昨日本館接漢口友人十二日所發電信云紅茶被雨久萌芽較遲出産亦少到貨不多初十日發樣十一日開盤安化沽十餘字價三十四兩至三十八兩半寍七號五十六兩至六十兩外洋茶師搭婺源茶輪於十二日四刻抵漢若論行情茶市不見好電音如此合亟譯登報牘想操苦荈生涯者自必爭先快覩焉 
[督憲抵蘇]  
　　昨接蘇州發來電音云兩江督憲劉峴帥於十三日午刻行抵蘇州 
[督憲批詞]  
　　前已紀江西督銷局李觀察以安鹽銷罄咨請迅開新綱並商請加配碱鹽半成禀諸江都轉都轉隨備文咨覆一面禀詳督鹽憲請示兹都轉接奉督批云查和碱兩鹽配銷尚有定章若碱鹽多　不獨占和鹽地步亦恐産少配多不敷他岸配數西岸碱鹽上年已議加半成該岸商果能源源接連何致不敷濟銷據詳西岸戊秋新綱於二月初十日開辦迄未據西商訂運並上年議加之半成連同前綱殘鹽均未全運到岸誠如來詳可爲辦運不力之明證該局祗知一再請加配數而不催商速運殊不可解况碱鹽牌價較賤運商樂於買運西商尤甚督銷首重整輪西 
 
 

Page 2

 
 
厈碱鹽照章配銷三成半譬如售鹽百引祗銷碱鹽三十五引則和鹽自不致愈形壅積碱鹽亦何致屢虞脫節是否紊亂輪章專行提售碱鹽不售和鹽以致脫檔仰候札飭西岸督銷局李道明白禀覆一面仍催連碱鹽毋任延誤繳都轉奉批後聞已札飭淮南總局照錄出示俾各商迅卽司運以濟岸銷而免觀望 
[鄴架增奇]  
　　英人哲理斯曾任上海副領事後陞寍波正領事生平喜習華文并爲詳攷其字義從公餘暇時親鉛槧之勞箸爲英華字典一書以爲中外文人津津嘉惠後學誠哉意美法良矣第一卷早已告成俾有股諸人得以先覩爲快兹又印成第二卷日内已付裝潢從此玉軸牙籖琳瑯滿目凡有志講求洋務者孰不當圭臬奉之哉 
[鎭江大蒐餘話]  
　　本月初七日兩江總督劉峴帥莅鎭江大閱情形已登前報是日也天開霽景花柳爭妍紫陌塵香遊人如蟻輕薄子弟一見小家碧玉故意評頭品足耳鬢厮磨官吏惡其敗俗傷風揮飭勇丁驅逐一霎時東奔西竄浪捲濤翻以致落帽者失履者悲泣者狂呼者擾擾紛紛聲震天半尤可笑者一少年婦黄魚也粉面油頭蓮船盈尺鞋以藕色洋縐镶製遍繡花枝體被綾羅衣裳華麗步上北固山頂居高臨下搔頭弄姿正與所識狂且互相嘲謔不隄防一履順勢墜下如鳬之飛山麓有三五少年爭先拾取互相抛擲以作嬉娱黄魚媚語甘言乞爲璧返若輩抛擲如故堅不肯還黄魚乃跣一足而回一路喃喃詈不絶口一米行夥年約三十許大踏步赴帥字旗下高臺上縱目遙觀臺爲吹鼓手所居當開操時執鞭驅逐閒人某惶急間從高躍下矅其一目鮮血淋漓及營弁試射時派勇丁數名彈壓鵠旁以防悮射觀者驀一少年疾趨而過箭及左頰頰爲之穿少年急掩而奔歸然已衣襦紅染矣校塲附近之業圃者春蔬秋韮植遍芳畦預計操時必蹂躪不堪乃先以糞污塗之上蓋灰土觀者偶遭擁擠傾仆其中卽臭穢沾身無異木穉萬點亭午炎熇偪人興盡思歸者必道經登仙橋上萬頭攢動車轎苦不得通婦女輩乃扶婢徐行惡少之流每結黨成羣冋之圍繞蜂喧蝶閙任意譁騷亦有妙手空空兒乘間攫取簪環以資烟賭有操江北音之二少婦驀遭囉唕駭極悲啼　一營弁到來舉鞭揮擊乃得隨之而下得免欺陵旣而夕照銜山蒐軍將畢橋上愈形擁塞有一軍横亘橋畔進退兩難御者惶急萬分大呼救命突一怒喝由校塲來溜韁飛駛御者駭益甚呼益高旋有馬夫捨命追來將韁勒住然一賣豆腐腦擔已被衝翻瓶盎甑鍋大半破損矣 
[鎭試有期]  
　　江蘇學政溥玉岑宗師行文鎭江定於四月二十一日按臨金壇丹徒縣王大令卽抄奉來文出示曉諭蓋鎭屬試院建在金壇故宗師並不節臨郡治也 
[皖省考信]  
　　安徽學憲吳肅堂殿撰行文到皖略謂本部院於初八日由池州起程按臨安慶所過州縣該地方官務於先期派撥快兵在於交界地方接替防護勅印首府聨仙蘅太守首縣包伯琴明府奉文後卽派兵役至交界地方迎迓聞殿撰於初十日可抵皖垣云 
[差委述聞]  
　　會辦安慶保甲局候補道王蘭畦觀察奉撫憲沈仲帥札委辦火藥局所遺會辦保甲局一差以候補道陳子元觀察接辦聞陳觀察籍隸湘省係現任蘇臬陳廉訪之長公子詩禮家聲簪纓門第甫登仕版卽委要差上游倚重於此可見 
[九江試事]  
　　九江府崇太守攷試德安　昌彭澤德化湖口五屬文童二覆合塲首題策其馬賦題浸月亭賦以别時茫茫江浸月爲韻詩題賦得下筆春蠶食葉聲得聲字三覆通塲首題如有周公之才之美兩章詩題賦得楊柳依依人喚船得人字終塲題府庫試劍已而上句完禀作四起講文試旣畢接考武童崇太守牌示本月十五日考試武童馬箭世有擅貫蝨穿楊之技者其各彎弓躍馬角藝於芳郊淺將間乎 
[委員會辦]  
　　潯城育嬰堂係關道所設向委郭子範少尹辦理公事紛繁力難周到刻下李觀察札委新關委員王鳴軒二尹　會辦已於初九日到局視事矣 
[靈櫬西旋]  
　　江南鹽巡道馮介眉觀察病殁後骨肉參商家庭多故已將暫緩回籍情形登諸報牘兹聞觀察夫人謂靈櫬以安葬爲妥異地淹留終非了局商諸瑞方伯及同寅同鄉等决計扶柩西旋早營窀穸聞江寍府李小軒太尊署上元縣陶仲彛大令代理江寍縣王秀山刺史作一公函致觀察原籍山西汾陽縣大令函中備述觀察身故後宦囊蕭瑟傲弟欺凌寡鵠悲凉異常困苦懇請妥爲照料函尾鈐以巨印交觀察夫人携回如觀察之弟故態復萌依舊魚肉孤寡卽持函赴汾陽縣鳴寃庶幾㷀㷀孤寡茹苦含辛不至再受欺凌夫人允之已由兩首縣傳集夫役搬運器具作歸里之計二三日内卽可扶觀察靈櫬登舟回鄉矣一死一生乃見交情似此部署周至觀察有知當銜感於地下 
[禾中近事]  
　　新任西水驛郵政廳劉國楨於前日由省來禾赴府禀到叩見後遂卽接印兼理之儲君交缷畢仍歸濮院府照廳本任○所有府考武童步箭刀石武經已於初五六兩日考試前已錄報尚有馬箭示於初八日郡守排設全副儀仗乘輿出轅於十點鐘按臨内敎塲升坐演武廳並請張協戎會考始考嘉秀然後善海平石桐約計中三箭者無多大半祗中兩箭七縣考畢時已下午郡守協戎遂各排導而回兩縣各學敎官等亦各回署往觀者男女老幼人山人海擁擠不堪膽大者盡在靶旁有一十餘歲女孩被箭射傷手背幸女父同來當卽設法止血後抱回其餘尚稱平穩考童亦無傾跌負販小民利市三倍旋於次日出案○塘匯鎭有一携糖籃走賣之某甲躭擱在鎭西市某糖菓店内已歴有年房主盛某於數日前初更後在外喫喜酒歸來敲門進内不知何故卽將躭擱之甲在被内拖出掌頰幾下赤身推出門外甲自思一絲不掛難到天明而况毫無過犯無從分辯生不如死遂卽走至下岸跳入河内直至天明始有人告知其家央人撈獲屍身卽有死者之外甥某乙向盛問罪盛卽挽和事老出塲調處暗送乙洋數十另外買棺收殮延僧超度事遂了結訪事人所述如此然盛某究因何故將甲赤身逐出死者不能言盛某又未必自言然則究由何人見之由何人言之其與鉏麑觸槐數語將毋同 
[嶺南雜志]  
　　廣州訪事人云上月二十四五兩日有好事之徒舁城隍偶像出游鉤心鬥角踵事增華其扮頂馬者更衣履斬新揚鞭自得所過之處士女結隊來觀酒肆茶寮幾無隙地嘻是眞所謂一國之人皆若狂者歟○河南岐興里人某甲幼時航海赴外洋操計然之術持籌握算獲利無涯邇者游倦思歸重回梓里綠林豪客見而垂涎遂於某晚操刀毁門肆行剽掠房中箱簏刦取一空幸銀兩皆存放他家是以未入賊人之手刻已赴縣報案想堂皇高坐者必爲之緝犯吊贜也○城西泮塘鄉人梁某烟蓑雨苙久慣耕鋤積少成多家漸饒裕一日正在田間操作忽陰雲四合密雨斜飛急荷鍤而歸行至仁威廟前但見電影飛空無異金蛇萬道阿香驀推車而至一聲霹靂梁卽倒斃路旁事後巷議街談咸謂梁爲人忠厚和平不應慘遭天譴不知鐵器最易引電安知非電氣從空來往被鍤所引以致災及其身必欲以果報之說實之其能免於格致家所笑乎○南海縣屬西樵鄉有士子數人聞將舉行縣試乃擔簦負笈約伴而來思向童子軍中一試射蝨穿楊之技不隄防行至某處忽石尤作惡波浪掀天舟人把舵不牢船卽沈没幸賴鄰舟拯救得慶生全惟一生年力就衰者葬身魚腹噫未遂觀光之願先占滅頂之凶亦可傷矣○省垣某公館庖丁某甲烹鮮之暇喜與牧猪奴遊一日敗北而歸竊取家主之衣以爲孤注不料賭符已失五木無靈花骨頭輕薄性成一擲而盡傾其櫜至晚主人查知其事責令其將衣物交還并言若不遵依則必送官究辦甲情急潛購生鴉片吞之少焉毒氣上攻宛轉而斃噫赌之爲害如此好賭者盍以此爲前車之鑒乎彼糾賭者其眞非不容誅乎 
 
 

Page 3

 
 
[南屏迎夏]  
　　前紀杭垣敷文書院改建城廂葵巷沈輔之住宅現將工竣題其額曰敷文講學之廬說者謂敷文書院係高宗純皇帝駐蹕之所不可廢弛其遷至城中者如僧寺道觀之下院云爾俾多士就近觀摩庶無跋涉之勞也○杭俗四月初八日在西湖裏外六橋爲放生之會是日天氣晴明風和日麗男紅女綠扶老携幼莫不往來於叚家橋畔蘇小墳頭而湧金門外尤爲熱閙擦背摩肩幾無揷足之地○下皮市某姓女孩年五齡初八日下午嬉戲門前忽失所在某父母四路追尋蹤迹杳然現已雇人徧貼訪單一顆明珠未識能還合浦否耶 
[漢陽試事]  
　　湖北學政孔大宗師於三月二十六日按臨漢陽二十八日開考五屬生童經古題目錄後生東西二漢水攷屈平詞賦懸日月賦以題爲韻賦得烟開蘭葉香風暖得蘭字童已冠理趣林賦以傍花隨柳過前川爲韻賦得夾岸桃花錦浪生得桃字　未冠十日春陰到水亭賦以題爲韻賦得榆錢得錢字通塲經解論詩算學題江之永矣解柔遠能邇解明兩作解春祭曰祠解元世祖頒農桑十四條之制論孝弟之至通於神明論敬勝百邪說泰西諸敎源流攷桃花洞不拘體韻石榴塔不拘體韻今有築隄長九十六尺東高九尺上廣八尺下廣十四尺西高二十一尺上廣二十尺下廣二十二尺試詳之其集幾何方亭術解二十九日歲試生員府學江淮河漢陽漢排淮泗漢川朝秦楚蒞中國黄陂宗廟會同非諸侯而何孝感于橐于囊思戢用光河陽海内之地方千里者九通塲經題益之以霢霂詩题賦得江漢朝宗於海得朝字三十日生員補歲考人無遠慮必有近憂旣霑旣足生我百榖賦得風驅大澤雲得風字初二日沔陽童正塲上士一位中士一位下士一位其斯以爲舜乎合下一章賦得鸚鵡窗深瑣翠寒得深字初四日孝感縣童施及蠻爲機變之巧者無所用恥焉賦得苔滑空廊防散步得苔字初六日黄陂縣童鷄鳴而起孳孳爲利者蹠之徒也許予以釜賦得四月麥秋初得秋字初八日漢陽漢川兩縣童漢陽甚矣吾衰也一章漢川子欲居九夷一章通塲次题紅詩題賦得我憶萬功時倚樓得時字 
[揚州試事]  
　　新任揚州府甘泉縣李大令孟康示期本月初九日接篆初十日卽會同江都縣舉行縣試是日試題江都已冠豹之鞟猶犬未冠使無訟乎無情者次题君子之所不可及者詩題賦得好竹連山覺筍香得蘇字甘泉已冠雖蠻貊之邦行矣言不忠信行不篤敬雖州里未冠其爲人也孝弟次題守望相助詩題賦得桐拂千尋鳳要棲得棲字至夜約二鼓後卽放牌蓋從未有若是之早者 
[桃渡晴波]  
　　金陵　賽東獄會已將絢爛情形登諸報牘初九日午後各會行至珠寳廊織造局前有數俊童裝扮馬夫楚楚衣裳眉目如畫策黑衛執朱鞭追隨神右織局工匠齊出縱觀道途爲之擁塞會首令其暫退若輩自恃孔武有力倔强不依始而口角繼以揮拳聲勢洶洶不啻山鳴谷應尚衣恐釀人命亟呼親兵執滋事者四人送交上元縣懲辦衆始各鳥獸散然已損壞玻璃傘數柄觀者如堵幾幾乎乘興而來掃興而返矣○初八日巡道憲謝子受觀察課試文正書院是日文題秦誓曰若有一个臣至是謂拂人之性賦題鳴玉鏘金盡正臣賦以節度入朝歡喜口號爲韵麥浪七排十二韻得豐字○馮介眉觀察家屬扶柩回籍道署由兩首縣派人打掃潔淨請謝子受觀察移駐於此初九日觀察升坐官輿率領眷屬人等入署導以鼓樂一時賀客紛紛手版脚靴絡繹於道○文正書院會公祠二處舊有戲臺劉峴帥謂此二處崇祀名臣理宜肅靜爼豆馨香不可雜以嗷嘈絲竹札飭工程局員將戲臺拆毁從此肅肅穆穆氣象一變丹荔黄蕉神靈來格不待奏送别之曲矣 
[開倉平糶]  
　　福州大有增廣二倉歴來囤積米糧以備救荒之用邇者大憲恐日久霉敗特委平星丞張子和二司馬開倉平糶鄉民以去歲秋收尚稔日内亦非青黄不接之時是以裹足不前鮮有持囊以糴者兹有某行願將倉米萬餘石悉數購歸許以每石價錢二千二百文二司馬據情禀訴上游上游俯如所請遂於本月初五日開局交割 
[浙撫行程]  
　　浙江巡撫崧振青中丞本定於昨日下午乘招商局新盛輪船北上旋因新盛尚須修理大約須於明後日起程矣 
[兵船萃滬]  
　　兩江總督劉峴帥將次按臨大閱是以日來龍驤虎威飛霆策電四兵船均由外洋駛至浦江洪濤滾滾之中荼火軍容可謂極盛矣 
[滬上讕言]  
　　滬城三牌樓盛家弄内向有土墩雖曰一簣之山而躡其巓者亦居然可俯視一切前日午後有年約七八齡之某姓孩攀援而上戲放風箏偶不小心失足顚越頭顱碰諸石上以致鮮血淋漓俄而孩之父母聞知立卽舁回醫療未知可保無碍否○江北人某甲載剛　數頭來申求售泊舟十六鋪橋浦畔前日傍晚踞坐船頭濯足適有某駁船從北而南時適風急浪高把舵不牢致向甲船猛撞船户持篙在手忙亂中將甲頭額戮傷見事不佳飛櫂而逸經他船追獲評理令駁船主出洋銀數元爲甲養傷費 
[上海縣署瑣案]  
　　前日下午二點鐘時積竊大阿美行至小東門内遮遮掩掩東張西望見余阿松荳腐店中方曬晾皮衣私心自忖曰此非我囊中物乎遂乘間竊取皮馬褂皮襖各一適經捕役夥某甲所見上前拘獲搜出原贜知照失主認明解送至縣昨日午後三點鐘時袁太令倩帮審委員宋二尹升堂研訊余訴稱小的係本邑人現在小東門内開設荳腐店大阿美所竊衣服旣已查獲叩請領回大阿美供稱小的係寍波人向來小本營生此次的係初犯二尹判令笞責三百板押候備文遞解回籍起案之贜給余領去○英公堂解送竊犯劉德貴胡少堂至縣昨日午後宋二尹提訊之下差役某甲禀稱小的查得劉胡實皆積竊屢次遞解今復潜來胡供稱小的係江西南昌府人向在某營當差前次犯事遞解後知父親在砲隊營患病而亡是以前來扶柩並不犯法尚乞施恩劉供稱小的亦江西人在原籍爲銀工兒子年已二十六歲今春忽失所在屢尋未獲是以於四月初二日前來今尚未尋見並不犯事尚乞施恩二尹曰爾等均已遞解回籍豈容復來本當重懲今姑寛宥著分别收入所内聽候備文遞解如再來此定干重辦○莊念祖葉蔭堂在鄉朋比爲奸無惡不作袁大令訪明一切飭提到案訊供不認收入所中旣而莊在所患病大令諭令交人保出葉則依然收押其中顚末備記報章昨日午後三點鐘時宋二尹正在推鞫諸案突有侯雲者奔投案下訴稱小的係三邑人家住浦東爛泥渡現在某藥材店爲夥與葉素稱莫逆今日願保伊出外安分營生如奉差傳願卽交案二尹提葉研詰葉供稱小的係本邑人向充地保夥家中尚有老母年已八十四矣二尹准交侯保去諭以如奉傳喚立須交案 
[英界公堂瑣案]  
　　包探徐雲香以洪阿意失去東洋車一輛四出訪查得諸趙全桂處　趙詰問云向朱阿榮購得轉詰之朱則云購自陸阿營處及尋陸根究陸又言由夏阿榮售下夏則言王公館徐二爺所售因將一干人解案訊供之下飭徐探查明再讯此皆已列報章者也昨日徐探禀稱小的奉飭訪查今始查知洪車實向某姓女子買得曾經葺治見証鑿然至夏稱王公館徐姓家丁所賣實屬妄言趙供稱此車由小的以洋銀五元七角向朱買得朱供稱小的以洋銀四元八角冋陸買得因不知是竊贜以是轉售與趙陸供稱小的以洋銀三元六角向夏買此車轉售與朱赢得洋銀一元二角現願繳還夏供稱此事旣蒙讯明小的何敢狡辯小的實將車賣與陸得洋銀三元六角早已寄回家中如今只求恩宥周阿榮供稱伊等售車時小的惟在塲經手並不分肥蔡太守判令將夏笞責一百板追出洋銀三元六角陸著繳洋銀一元二角朱著繳洋銀九角一併償趙車给洪領去○四十號巡捕禀稱昨日小的巡路時見錢德富陳金德互相打架因之拘送訊懲錢供稱小的係紹興人與陳 
 
 

Page 4

 
 
均在治下泰安棧招接客人是日小的先在某木輪船接得一客陳見而爭攬以致扭毆陳供稱小的亦紹興人是客原由錢接得小的偶　詢問錢卽將小的手指咬傷蔡太守謂本分府騐得陳手指雖有微傷然亦釁由自肇况互相毆鬥各有不合之處著各罰洋銀五角概充某處西醫院經費龍飛馬房西人某甲訴稱三月前馬夫胡金臺拉韁不愼撞傷郭阿明現由郭之主人名培者出爲調處付給洋銀七十五元可以了事矣郭供稱小的係廣東人傭於洋人培處當時被胡所撞致右足脛截分兩叚然並未得受洋銀惟主人曾爲之勸解而已胡供稱小的係寍波人現在治下某西人處當馬夫此事刻日理明只求大老爺恩懇蔡太守著將胡交捕房帶回查明禀覆核奪包探顧福亭禀稱小的查得盧成杰前因犯竊送請大老爺遞解回籍兹復潛來拘案請究盧供稱小的係廣東人現雖重來治下然不敢犯事矣如蒙寛宥銘感不忘蔡太守判令笞責一百板押候備文遞解回籍○包探王阿二張九意同禀稱龔季仁之家丁孫雙桂竊取龔公館中皮箱一口内有綢布衣共十九襲兹經小的拿獲人贜解送大老爺案下王福禀稱小的在龔老爺處當長隨今日家主知孫已拘獲特飭小的禀求者老爺恩准帶回詰問容再送歸案下孫供稱小的係福建人蔡太守飭捕役將孫押送龔處問明然後帶回管押俟禮拜三覆訊核辦贜先給王具領○一百四十九號巡捕禀稱前日梁阿二潛入日本郵船會社薩摩丸用匙掭開某衣箱意圖行竊當塲拿獲搜出鐵鈎鎖匙等賊具現在船已開去約須閱二禮拜遄回是以先將　並賊具解案梁供稱小的係金陵人不敢行竊乞賜恩寛　當頂禮焚香祝大老爺公侯萬代蔡太守飭併賊具帶回捕房管押兩禮拜再行訊斷○朱阿大訴稱小的雇縫工顧有二製衣服顧忽與　口角小的向之解勸被顧兇毆無奈扭交捕房解送案下陳王氏訴稱小婦人目見朱被顧所毆顧供稱小的係浦東人向索欠錢以致肇釁以後不敢再行滋閙還求大老爺法外施恩蔡太守判令管押一禮拜交保開　○二十四號西捕禀稱葉阿玉陸阿梅同駕馬車馬已骨瘦如柴葉尚用木棒連連猛擊有違工部周禁令拘請罰鍰葉供稱小的惟取馬策鞭之並不敢用木棒陸供亦與同蔡太守判令將葉管押一禮拜陸罰洋銀二元　四十九號西捕禀稱馬夫陳香元任車中人周炳元拉韁以致轉掉不靈突將某氏婦撞仆今特將周送案請卽判令罰鍰陳供稱周自欲拉韁致肇此禍周供稱當日拉韁並無疎忽如今任從恩斷斷不敢違蔡太守判罰洋銀三元充某處西醫院經费○包探孔阿才禀稱竊賊卜阿榮乘人不備連次竊取唐阿生等各家衣物兹始經小的拿獲人贜解送案下唐及楊阿二投案請領失贜卜提上堂時賊目灼灼然故裝　觫之狀供稱小的係無錫人連次犯竊厥罪難寛大老爺苟開一綫之恩則小的受賜非淺矣蔡太守判令管押兩月期滿遞解回籍贜給兩失主各自認領○包探孔阿才禀稱前日陳包氏見有人遺白巾於地正欲俯身拾取適崔阿榮駕馬車駛至以致撞傷現住某醫院中是以小的先將崔送案崔供稱小的係京師人現在治下當馬夫此婦自不小心貪拾無主之物致肇此禍與小的實不相干蔡太守諭令俟陳包氏到案質訊核辦○二百四十八號巡捕禀稱小的經捕頭派令巡綽靜安寺路見馬夫張錫桂駕車載客閒游加鞭飛駛與他車爭先後有違工部局定例是以拘請訊懲張供稱小的係上海人以後不敢違例矣此次尚乞施恩蔡太守判罰洋銀五元撥充某西醫院經費○三百八十九號巡捕禀稱昨日小的巡綽湖北路見褚和尚在馬車中打盹鼾聲呼呼然有違工部局章程是以拘解至案褚供稱小的係鎭江人現在治下某處管駕馬車實因神疲意倦無奈在車中假寐片時以後自當力冼因循刻刻提心弔瞻矣蔡太守判罰洋銀三元撥充某處西醫院經費○包探黄四福　稱陳蔡氏投案控葉阿生訛詐行兇小的奉大老爺諭令緝查兹查得陳蔡氏原與葉同居曾向葉借用板壁今向索取馴致忿爭葉背地糾無賴陳順甫俞巧生等人將氏擊傷至氏報失銀簪全無証據陳蔡氏供稱小婦人曾與葉賃屋同住向葉借用板壁旋卽歸還葉不應糾約陳等肆兇陳順甫首先攘袂揮拳致小婦人惶急中失去首飾葉供稱小的向氏索回板壁氏不肯還以致爭執不敢糾黨行凶愈供稱當葉與氏忿爭時小的爲之解勸陳供稱小的不應同往肇事只乞施恩蔡太守判令將陳笞責一百板葉笞責五十板俞管押十日失物不究○包探顧阿六禀稱小的訪知西歴一千八百九十二年三月十號有陸秋濤者在某處拾得金表一枚因卽尋陸詢　據云此表已由伊子携赴天津水師學堂容卽備函向索至四月八號交到捕房則係自來柚之銀悶表顯已調換然迄今無人報失無從質証是以請大老爺備案蔡太守著　銀表給捕房存候查明核奪 
[法捕房瑣事]  
　　碼頭船户某甲前日閒暇無事至法公館馬路某剃頭店内整容適薙髮匠與其同伴戲謔一面爲甲挖耳一失手悮將甲耳割破鮮血淋漓甲勃然大怒揮以老拳究以寡不敵衆爲薙髮匠痛毆一塲逐出門外甲心不能甘邀集同業數人至剃頭店興師問罪被店主喚西捕至告以甲等藉端滋詐遂將七人送入捕房管押候訊○小東門外野鷄馬車夫素來凶横見有人自南而北任意拖拉不由分說初入繁華世界者往往爲其窘辱日前有某甲欲向坐客多收車資同業菓乙代抱不平與甲理論甲謂吹縐一池春水干卿底事遽揮以拳致傷乙眼乙不肯罷手扭入捕房捕頭謂二人均非善類著押候解案請究○前晚有多人齊集鬥蔴雀牌因輸赢不公大聲詬誶爲巡街捕所聞將二人拘入捕房押候解案訊究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　三月二十六日歐陽柄榮候補縣胡金鏜俱奉藩憲委解二批京餉赴兩院票知謝三月二十八日候補同知直隸州歐陽定果禀辭赴天沔川三邑督修閘工候補縣丞湯樹煊奉臬憲委帮查右零前鋪差禀知三月二十九日江夏縣譖赴兩院禀知考試武童完畢候補州趙毓楠奉鹽憲委赴宜昌公幹赴兩院禀知四月初一日咨補江陵縣典史范錫祺奉委赴浙採買　子禀知藩憲脾示荆門州吏目事務　试用從九品恒謙署理初二日管帶問津輪船署督標中營都司張彪禀辭赴湖南初四日候補通判羅志温奉藩憲委催鍾　提工報銷清册差赴兩院禀辭 
[金陵官報]  
　　初八日巡檢周曾萬謝委土藥捐輸局並到差未入胡顯　銷　未差初九日委署海州直隸州陳　知　宋公　均由蘇回宋湘通判朱瑞謝委兼　土藥捐並禀知到差新選如皋縣童秉厚銷期服假並謝委府發審到差知縣陳玉斌缷土藥捐並辭赴　興厘捐差知州陳道濟展假半月典史彭瑞麟請假赴江北措資從九游師程禀知馮大人官柩昨日出江開行鹽巡檢土炳烈到由揚解銀來祥雲輪船　家泰送糧道馬赴瓜州回初十日通判劉晉祺請假赴江北措資前署豐縣車運升交缷回補初七日知府陳琦由三陵橋回卽辭督糧同知敖式金禀知同知蔣文鴻病故知縣孫慶璜銷江北措資假回秦基銷假道庫大使孔廣瀛由香港查賑捐回省 
[蘇省官報]  
　　初八日同知王秉忠銷假知縣　泰清禀辭解餉赴都縣丞補葆懿禀銷鎭洋縣保甲差天祖培從九王作厚典史薛鑅均銷常昭河工差從九謝鈞禀知奉委武楊絲捐差撫轅牌示四月分候補同通州縣直隸州州同州判月課定於十一日考試臬憲三月分考試候補佐雜月課給奬初一日江蘇潘轅牌示淮安府張球徐州府桂中行均應飭回本任初九日候補道沈玉麒由常鎭公幹回朱福清由松太公幹回安徽補用知府黄國璸由貴州籍來管帶福安輪船安徽候補同知楊恩慶由上海來三日縣均禀知下河接制憲請補鹽城縣方道濟銷假同知章乃縉禀辭回滬李前晉知縣吳受頤均請感冐假三天沈熙廷放假五天易子亨禀知聞訃丁母憂理問朱之榮禀銷江陰保甲差從九王紹蕪禀知奉牙釐局札委蘇城絲捐差延陵禀銷　解秋審人犯赴震澤回撫憲剛明日衙期止轅 
上海北市絲業會舘籌賑公所施少欽經收山東順直賑捐三月初一至初十日第三千一百三十二至四十一次清單○初一日歸安康溪分署繆山氏庫平銀十五兩三錢銅洋一元蘇城沈麗齋未内子病速愈洋十元世恩堂周無名氏四元盛源二元葉長春求合家平安二元葉二小姐四小姐將天竺香資移助一元五齡女王秀英求寒熱卽　一元新倉朱伯章一元○初二日湘南舒綿祥求父偏右頭痛及腹痛等症速愈由大茂莊來卾平銀廿兩合規元廿兩零六錢夢花主人完願由朱菊坪先生交來洋廿元星記十元巽記二角錢記樂記各一元景鎭九如甡守拙居四元　　氏求資冥福二元又四元陳殿元一元隱名氏一元榮慶錢一千二百文祈免災厄由　記棧來錢五千文又徐惠堂五千文○初三日蘇州趙元愷爲生肛癬近日又吐血兩次求速全洋十元揚州沈氏一元俞姓求父咳嗽速愈汪姓求子肝彭速全各一元念訒求平安　開洋廿個漢口無名氏銅洋三元○初四日溧陽寳隆莊募課益堂由厚康莊來洋一百元漢陽清軍府署魏門厲氏求病早愈四元汪國桂求子女平安二元○初五日席門姜氏洋十元　　葉　吉　次子崇記　准速愈不　十元羅傑庭十元太倉余康祥求弟恙速愈四元彭麗生一元　州金鼎一元　緯二角○初六日常山庸字棧募調梅氏洋十二元無名氏因　順意完願由　　蘭　　　十元知足氏同室汪氏祈保募　諸恙不發三元銅洋一元合浦軒求四季平安巽衡求福壽康寗各洋二元○溧陽學楊印宗濟募　書　楊五元清餘記以五元椿榮憲壽堂四元萬豐礱坊狄佑人礱坊兆昌礱坊裕昌礱坊乘興稻行洪昌稻行宋　忠德源莊震泰行史庚記德興莊德豐莊十二户各一元共十五五日由無錫寄來合洋廿六元○初七日十二圩學愚齋主人由潤昌棧來洋十一元張相上　二元○初八日屯溪徐廷梓金錫松洋十元桐花害屋保合家平安五元陳姓二元眷　樓主　　安由滬　由來一元○初九日無湖檯承記由同愼祥來洋五十元大通戴賢進求合家平安洋五元銅洋五元揚州羲記洋二元何仁元二元太倉童　　繆爭豐募桶捐崇明文童募　王求功名得　二角錢八百十七文○初十日浙西小吏爲母求福壽由龍游寄來洋二百元　紹褚士儀求耳毒消凈永無瘡瘄之患十元延陵子求病速愈十元梁　榖詒堂丁求産大小平安十元無名氏五元又銅洋五元○嚴遠甫兄交來查秀鼎錢計十文隆昌錢　嚴遠甫各二千文桂窟書屋陳少波周勛侯韓伯　梁衍若鄧冕齋六户各一千文共九户合洋三十元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年四月初六日京報全錄]  
　　宮門抄○發抄硃批五道○陜督楊奏爲揀員請補都司要缺摺○直督李奏請議卹片○又奏請奬叙片○護桂撫張葵爲更補知州摺○四月初六日禮部宗人府欽天監正紅旗值日無引見○李鴻藻假滿請安○山東補用知府張祖謂謝恩○郭照奎因伊子補缺謝恩○延茂請假十日○松森續假五日○禮部奏請覆試日期旨著於本月十月十四日○又奏派稽查中左門派出克侯○侍衛處奏派稽查壇墻派出貴恒耆齡灃深裕德海緒花尚阿○召免軍機皇上明日用膳辦事後進内入齋宮○發抄劉坤一奏查閱營伍起程奉硃批知道了欽此○又千總徐榮陞補蘇州城守營守備奉硃批兵部議奏欽此○又副將徐士衡署皖南鎭奉硃批知道了欽此○又上元令陳謨署海州直牧奉硃批吏部知道欽此○又徐州道沈守謙飭赴新任奉硃批吏部知道欽此○○太子少保頭品頂戴陜甘總督臣楊昌濬跪奏爲揀員請補都司要缺以裨營伍恭摺仰祈聖鑒事竊臣接准部咨甘肅提屬察漢俄博營都司沈福清准其升補甘肅提屬大馬營遊擊所遺察漢俄博營都司員缺係第二輪第九缺輪用應補人員應令在於期滿以都司用之騎都尉内揀員請補等因臣查有期滿引見督標左營騎都尉兼一雲騎尉世職張繩祖年强才練勤愼趨公以之请補斯缺實堪勝任亦與定章相符合無仰懇天恩俯念員缺緊要准以該世職張繩祖補授甘肅提屬察漢俄博營都司員缺俾期得力如蒙俞允該世職係已經引見之員應請飭部發給實授劄付以符定制除查取該世職履歴清册送部查核外謹會同甘肅提督臣周逹武合詞恭摺具陳伏乞皇上聖鑒訓示謹奏奉硃批兵部議奏欽此○○李鴻章片再署平泉州大名城州判同知銜知縣用候補縣丞于甫筠到任未及一月適值股匪肆起卽督同鄉社籌辦圑練親率練丁會合王旗蒙兵奮力迎剿頗有斬擒賊匪兇燄益熾該員猶激勵兵練奮勇前驅上年十月二十三日追賊至州屬二八臺梁地方六　　至鏖戰多時衆寡不敵力竭陣亡其子于冲漢猶能自備資斧隨同總兵潘萬才剿平烏丹城之賊以竟父志據直隸提督葉志超咨　奉　前來臣查該員到任未久卽遇敎匪倡亂倉猝籌辦圑練與賊接仗斬馘頗多嗣因賊衆兵單苦戰不休卒以身殉忠節可嘉合無仰懇天恩俯准勅部將知縣用候補縣丞千甫筠照陣亡　從　議卹以慰忠魂理合會同熱河都綂臣奎斌附片具陳伏乞聖鑒訓示謹奏奉硃批着照所請該部知道欽此○○李鴻章片再熱河民蒙上年被賊擾害官軍迭次痛勦山溝路傍積屍　藕久恐釀爲疫癘又無知愚民被賊裹脅撫定後或畏蒙古及天主敎民尋仇報復或畏官軍追拿竄匿山谷饑凍致斃者亦復不少情形均堪　惻經臣奏派分省試用知府葉御璜馳往被兵各處會同防營地方官認眞搜查設法掩埋應需經費飭由籌賑局領欵開報據該員迭次禀報週歴平建朝赤四州縣凡係與賊接仗之區及深山窮谷逐細尋查各處暴露屍骸除民蒙自行認明理葬及狼犬殘食不計外先後掩埋骸骨共約二萬具均係就地雇用災民酌給葬費以工代賑所需欵項已由直隸提督葉志超先後捐銀二千兩發交該員應用飭令作爲賑欵毋庸赴局具領並聲明不請奬叙等情由熱河都綂奎娬咨請核奏前來臣查葉志超上年督兵剿賊卓著勛勤今因兵燹地方遺骸遍野惻然動念慨捐廉銀二千兩以助掩埋之費不獨澤及枯骨兼可惠濟災黎善念仁施深堪嘉尚縱據聲稱不敢邀奬究未便壅於上聞相應請旨勅部將該提督葉志超從優議叙以昭奬勸出自恩施謹附片具陳伏乞聖鑒謹奏奉硃批葉志超著交部從優議叙欽此○○頭品頂戴護理廣西巡撫布政使臣張聨桂跪奏爲更補知州恭摺仰祈聖鑒事竊照永康州知州王詩質病故所遺員缺照章應以勞績候補班前人員請補因永康州知州出缺時勞績候補班前補用知州嚴家驥期滿甄别之案廣西尚未奉旨不應請補經前撫臣馬不瑤會同督臣李瀚章題請以候補知州鄭錫疇補授在案兹准吏部咨查嚴家驥甄别之案係於光緒十六年十一月二十七日奉旨永康州知州係於十六年十二月分之缺核計甄别在先缺出在後例應按班序補所有該撫等請以候補知州鄭錫疇補授永康州知州之處應毋庸議其永康州知州員缺應令該撫等另行按班更補等因應卽遵照辦理伏查定例道府同知直隸州知州通判知州如係奉旨命往或督撫題明留於該省候補者均無論應題應調應選之缺俱令該省督撫酌量才其擇其人地相宜者悉准先儘酌量補用如無候補之人其委用試用人員均俟升調所遺之選缺始准扣留題請署理又定章道府同知直隸州知州通判知州如遇輪補升調遺病故休選缺先儘候補班前酌補一人次將候補正班酌補一人於酌補候補班前時先酌補銀捐候補班前銀捐候補班前無人始酌補常捐候補班前常捐候補班前無人再以勞績候補班前之員酌補又鄭工銓補章程内開道府同知直隸州知州通判知州升調所選及告病病故休致無論何項所出留補選缺除坐補原缺裁缺卽用廻避卽用新選新補留省另補人員不計外無論何項到班仍以五缺計算先用鄭工新班遇缺先二人海防新班一人無人用鄭工新班遇缺先人員抵補至第四缺海防卽海防先分班輪用一人第一輪用海防卽人員第二輪用海防先人員海防先無人仍用海防卽人員海防卽無人用舊例銀捐遇缺先人員如無人用舊例銀捐遇缺人員再無人過班卽接用各項輪用班次一人以五缺爲一週又議覆御史劉恩潯奏定章程内開同知通判知州三項缺出留補二次咨選一次以三缺爲一週又酌改開缺到省章程内開外官導府以至佐雜升遷調補告病各缺聲請扣留外補者俱以接到部文之日作爲開缺日期丁憂病故各項聲請扣留外補者俱作爲本月之缺卽以截缺之日作爲見缺之日按班補用又奏定章程内開更換請補之缺例應具題者卽專摺具奏以免稽延各等因在案今永康州知州王詩質於光緒十六年十二月十三日在任病故應歸十二月三十日截缺所遺員缺係内地　俸選缺是月並無缺項相同毋庸掣簽應卽遴員請補查廣西選缺知州一項上次已將候補正班補用知州按照題補養利州知州缺止嗣出有賓州知州已歸部銓選今永康州知州一缺按班應用鄭工新班遇缺先查鄭工新班遇缺先海防先海防卽舊例銀捐遇缺先銀捐遇缺均無人係候補班前到班查銀捐常例各例候補班前亦無人應用勞績候補班前之員請補兹查有候補班前補用知州嚴家驥年四十六歲貴州清鎭縣人由附生遵籌餉例報捐監生加捐從九品不論雙單月指分廣西試用並捐免騐看投効武字營隨同克復麻哈州城肅清全境　内在事出力保奏同治十一年六月二十三日奉上諭着免補本班以縣丞仍留原省歸候補班前先補用欽此復隨同克復安南等城剿平牛角坡香爐山各路堅巢案内出力保奏同治十二年九月二十八日奉上諭着免補本班以知縣仍留原省歸候補班補用欽此光緒十年來粵出關投効留營差遣歴經委辦採買軍糧等差並無貽誤又於勘界案内出力保奏請以知州前先補用十四年四月十九日奉旨依議欽此十四年十月請咨赴部十五年四月十八日蒙欽派大臣騐放堪以發往本日覆奏奉旨依議欽此是月二十一日領照起程十五年七月十一日到省業已試用一年期滿甄别留省補用查該員年富才優留心吏治以之請補永康州知州員缺實屬人地相宜與例亦符臣在藩司任内會同署臬司張人駿詳請具奏前撫臣馬丕瑤未及核辦移交到臣相應仰懇天恩俯准以候補班前補用知州嚴家驥補授永康州知州如蒙俞允該員因軍務出力保以知州前先補用係初任候補之員今請補斯缺銜缺相當毋庸送部引見亦毋庸核計叅罰仍照例試署一年期滿如果稱職另請實授再此案奉文更補坐於光緒十七年十二月二十日行文按廣西省照限减半計扣程限五十日補缺定限九十日會限展限三十日應扣至六月初十日限滿今在限内請補並無遲逾合併陳明謹會同兩廣總督臣李瀚章恭摺具奏伏乞皇上聖鑒勅部核覆施行謹奏奉硃批吏部議奏欽此 
 
