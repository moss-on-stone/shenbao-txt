# 1909 - 39 - 4912941

 

Page 1

 
 
   
 
 

Page 2

 
 
交旨 
[正月十七日軍機大臣欽奉]  
　　諭旨大行太皇太后几筵前行三滿月禮由監國攝政王代詣行禮欽此軍機大臣欽奉 
　　諭旨大行皇帝几筵前行三滿月禮由監國攝政王代詣行禮欽此軍機大臣欽奉 
　　諭旨紹英等奏估修菩陀峪定東陵神路營房工程錢糧數目摺單著依議欽此軍機大臣欽奉 
　　諭旨紹英等片奏估修菩陀峪定東陵神路營房工程應派監督等駐工所需盤川由平餘支發等語著依議欽此軍機大臣欽奉 
　　諭旨理藩部奏本年來京之蒙古王公貝勒等應於何日何處跪安一摺着於二月初三日在養心殿跪安欽此軍機大臣欽奉 
　　諭旨理藩部片奏值班來京之蒙古王公貝勒等回游牧請安之日所有恩賜食品貫跤技藝應否停止等語著一律停止欽此 
論說 
[發行新幣芻議（藩）]  
　　大抵除舊布新之政必有力矯前弊。切合時宜之法。而後其事可行。中國幣制之弊極矣。欲從而力矯之。以求合於時勢。則在乎行使法。故新銀幣之發行。其所以行使之法。關係絕大。簡括言之。亦在盡變向來行使之法耳。中國貨幣向無本位。自其習慣者定。之以銅爲本位耳。今旣。定爲銀本位。則行使銀本位之幣。與行使銅本位之幣大異。閉關之世。中國之貨幣。第行使於已國。自海。通以來。國際之交涉。商民之貿易。皆與幣制相關涉中國行使貨幣。向未嘗於國際上有特法是。以失敗也。今縱未能改爲金本位。以爲抵制。亦當有法以挽救之。側聞政府諸公。將會議發行新銀幣之策。而度支部近日又恐一兩幣制。行使時或多窒礙。復於日前奏請將幣制。交政務處重行會議。（見二十三日本報交旨）竊謂樞臣與各省督撫。不明此中利害之所在。將來議决恐仍不能翻前議也。然無論一兩與七錢二分。行使法則必須釐訂。試略舉發行之要義。以備採擇。 
向之龍元爲七錢二分。今所定之幣制。爲一兩與五錢兩種。向之小銀元。爲一錢四。分四釐與七分二釐。今所定之小銀元。爲一錢與五分。向之龍元與小銀元。皆有奇零。今所定者。則皆以十進。誠較向者爲便矣。然自銅元充斥以來市面之所以爲累者豈以其奇零乎則以其價值之日高而已。向之銀幣。並無一定之價值。故有漲落。其漲落也。不特逐月而異。逐日而異。且隨地而異。其原蓋操縱於銅幣。銀幣之價值。銅幣得而操縱之。於是奸僞萌起。而市面乃受其影響矣。是銅元充斥。而市面爲累者。非以銀幣重量之有奇零也。以銀幣之無定價也。銀幣無定價。而銅幣乃得而操縱之。是其所以補救之者。在定銀幣之價值。不得謂重量已變。遂可推行而盡利也。今幣制議定已久。而新幣之價值。未聞議及者。豈以一兩之議。不滿於度支部。而尙待躊躇耶。然試一究爲累市面之理由。則價值之議。其何可已。一兩之銀幣。當一錢與五分之小銀元幾枚。五分之小銀元。當銅元幾枚。釐爲定價。不得移動。斯銅元之消長。不得操縱銀幣。而奸商乃無所爲計矣。使無一定之價值。則雖變其重量。而其價值之低昻。銅元仍 
 
 
 

Page 3

 
 
得而操縱之。市面仍將爲累。州縣之。徵收錢糧仍將抑勒。公私之交困如故也。安得以幣制一新。而從前之積弊。遂可一婦而空乎。此價值之所以不可不定也。 
　　東西各國之幣制。皆時有變更。當其變更也。必輿他國締結條約。定貨幣價格。方可無幣。否則必受虧損。西歷一千六百十五年時。英國變更幣制。以不制定本國貨幣。對於大陸貨幣之換算比價。受虧已甚。越二年。乃更制定貨幣換算令。我國與各國交涉。如歸還洋欵。收納關稅。以及貿易往來。以無換算比價。坐受虧耗。而莫能補救者。其數何可計算。今當幣制改良之始。必宜仿各國之成例。與各國締結條約。訂定我幣與彼幣換算之比價。方不至受人操縱。若無一定之比價。則無論磅價之高低。得施其壟斷之策。即以平論。亦已爲累不少。外人交易。槪用關平。關平一兩。當庫平一兩有餘。我之銀幣。爲庫平一兩。一經關平。則不足一兩矣。比其虧耗。不已鉅乎。此比價之所以不可不定也。 
　　曩者幣制初定時。已有言新定幣制之未善者。政府諸公。不過以一兩與五錢。皆屬整數。非若七錢二分之有奇零。以此例彼。便於計算云耳。其實不適宜之處亦甚多。將來政務處議覆時。何去何從。未敢臆斷。而記者此說。則不論幣制之若何定議。皆當早爲注意。蓋使銀幣之價值不定。與各國換算之比價不定。則必重爲幣制累舊幣之失。不能一去。而新制之便乃亦不可得而見矣。 
專電 
[電一（北京）]  
　　某御史奏小民生計困難已極今辦理憲政籌欵尤多困益加甚深恐滋事應請從興利裕民入手原摺留中 
[電二（北京）]  
　攝政王傳諭洵貝勒等奉太后諭陵工必求堅實且須赶速用欵尤應核實 
[電三（北京）]  
　　李殿林自到郵部不甚辦事所有甄别司員覈减薪俸諸要政絕未提及 
[電四（北京）]  
　　民政部侍郎趙秉鈞月内擬告病請退緊要新聞 
[憲政館員將改實缺北京]  
　　那相近在樞垣倡議云現在籌備憲政最爲要務而憲政編查館各員均有本衙門事務以故不能逐日到館所辦各事亦不免延擱不若將該館各員一律改爲實缺或仿照軍機處作爲空缺一體升轉并照樞垣辦法二年後升一階八年後准開單請簡外任提調即於本館資深各員中開單奏請簡授當日贊成者頗多已飭寳劉二提調酌擬辦法將具摺入奏 
[各部將實行匀給津貼北京]  
　　優給督撫津貼一事度支部屢經商議嗣以財政尙未淸釐庫帑支絀擬從緩議惟各部匀給津貼辦法則擬早日實行因外商郵等部公欵過充而法學禮等部則不敷支發故擬統籌全局均匀分給 
[挑選親貴留學議緩之原因北京]  
　　前日攝政王諭商樞臣擬即挑選親貴赴東西洋留學以便可於九年預備憲政期内陸續畢業歸國藉資任使慶邸面奏現在親貴中具出洋留學而有直接聽講資格者實難其選此後貴胄學堂畢業後能否合格尙不可必莫若赶緊設立出洋預備科專習語言俾有一二年程度卽能直接聽講刻下惟請暫時從緩張相亦同時面奏程度恐尙不及故此事恐即作罷矣 
[吳御史奏請鄭重竊盜案件北京]  
　　吳侍御炳緯奏請嚴禁價買妾婢原摺已節錄昨報茲悉是日尙有一摺略云盜賊入室竊物與在外接贓者應分别輕重酌定罪名不得一律治罪再凡就地正法者須罪大惡極方准即時請王命隨時行刑乃聞近來各省州縣往往爲省事起見率行禀請就地正法以卸責任實屬草菅人命嗣後尋常盜犯應請一律照例解勘奉旨交議（錄二十三日本報） 
[郵傳部擴張電政辦法北京]  
　　郵傳部札電政局文云丞叅　法制科案呈據留日學生何一新禀稱頃閱報章登載貴部收回商電自宣統元年起核减二成每年約短收六十餘萬凡屬商界政界學界無不歡迎等語捧誦之下不禁爲中國前途幸惟竊有請者凡自古辦事首重人才而人才非培植不可近聞上海雖有實業學堂而欵項不 
 
 

Page 4

 
 
足成材甚少伏願貴部於京師設立實業專門學堂及多送學生出洋或就現在出洋學生幫貼學費使之畢業後歸爲我用自已設廠制造材料以塞漏巵此又辦理電政之要著生等所日夜翹企者也生等爲貴部銳意振興部務故敢貢埃壤以期一助並非希圖私利等語查中國報價甲於全球非大加核减無以期發達故本部不惜减折數十萬以利各界之交通至培　人才一節本部現在署中設立交通高等學堂已派留日學員李主事景銘方主事兆鰲就近調查日本郵電學堂辦法繪具圖說寄部并已建蓋房屋訂立章程一俟聘定敎習夏間即可開辦擬即考取各省實業學堂高等生以充其選至派遣學生出洋及幫貼出洋學費一節本部管轄上海高等實業學堂除前經派遣英美法比日學生三十餘名外復津貼留日自費學生五十名并己咨行駐日出使大臣擇取畢業專門優生咨送本部錄用上海實業學堂經費支絀經本部飭令電政局每月籌墊七千兩并撥給電局花紅以資補助現在該堂實力整頓成效昭著至設廠製料一節本部於上年四月間派周道萬鵬吳主事烓靈赴葡京電會之便到美攷查電廠辦法現美商平嘉禮到華願訂條約合股創辦如果此事一成不特中國之生料可减輸出外國之熟料可减輸入挽回利權不少即工匠人等俱用中國人則養成人才甚多且可免數千人之坐食即如吳慈讓鄭鴻等呈騐乾濕各種電瓶因係手造故未合格若設廠經練便可成材實爲今日之要着爲此札飭札到該局即便遵照愼選該局附設學堂高等學生保送聽候考試錄用至設廠一事仰即統籌每年需用材料若干成本若干養廠經費若干或先造一二樣通行材料或兼辦别項營業務期節省經費堵塞漏巵即與平嘉禮妥商辦法禀候核奪 
[陸軍部酌擬綠營補缺彚奏辦法北京]  
　　陸軍部具奏云竊查各省新軍逐漸成立應行籌備事宜頭緒日繁奏件日多而綠營武職請補員缺由臣部核覆者綜計此項奏牘每月多至數十件似不足以昭簡易臣等公同商酌嗣後此項奉旨交議摺件擬請按月核覆分别准駁繕單具奏並比照月選官缺成案以每月二十日爲截止日期自二十一日以後即歸入下月核辦謹擬辦法七條另繕淸單恭呈御覽如蒙兪允擬自宣統元年正月爲始遵奉施行其有奉特旨交議之件仍遵照定例隨時專摺議覆勿庸歸入彚奏辦理 
　　一擬自宣統元年正月起實行辦理彚奏如以前尙有未結之件擬仍另摺辦理不在本月彚奏之内俾免前後混淆 
　　一每月由初一日至二十日所有接到閣鈔擬作一案彚奏自二十一日起接到閣鈔或候履歷或查核保案即歸於下日辦理以每月三十日爲辦結期限以便易於稽核 
　　一每月彚奏一次無論件數多寡擬分兩摺辦理核准之員爲一摺核駁之員爲一摺均隨摺繕單以淸眉目 
　　一各省奏補員缺往往並不隨摺咨送履歷除實缺升補及曾經送到履歷之員均可隨時核議外其有必須候履歷者即併入彚奏議駁稿内催取 
　　一補官之員如該省漏叙考語名次或年歲名字不符等項擬仍隨時行查　　一奏催履歷之員該省於某月咨到履歷即併入某月彚案辦理如係二十一日以後咨到尙須查核則併人下月辦理 
　　一水師補缺摺件亦擬照此辦理仍分别各項水師隨時核覆彚案具奏 
[陳璧叅案最近聞北京]  
　　陳璧叅案那孫兩相在外務部審訊時除所派六人及僕從外餘均不得進辦事處自開審至審結時陳璧傳到八次聞此案力鈞罪名最大本亦不免惟因其神通廣大遂得設法彌縫此案覆奏奉諭後原摺未即發抄該部各司員以上諭中并有餘着照所議辦理一語不知原摺中請予處分者共有若干人無從知悉故仍惶懼萬分紛紛至軍機處及孫那二相處探聽然仍無從得悉及至昨日設法覓見該摺人心始定 
[孫那兩相查辦陳璧覆摺之内容（二）（續）]  
　　一原参該部員外郎潤璋係倉場侍郎桂春之子毫無知識該尙書初到部時己欲斥去旋因其子陳綸海運差使託桂春照應遂以潤璋升員外郎缺一節臣等咨取潤璋履歷據稱係桂春之子復查郵傳部官册該員係光緒三十二年十一月由東陵工部員外郎咨調到部三十四年五月補電政司員外郎至陳綸一員咨准倉塲衙門覆稱係由江蘇試用知府派充海運會辦於光緒三十一年奏保免補本班以道員留省歸候補班補用等語兩兩相形實有不能遠嫌之處所叅事屬有因 
　　一原叅員外郎光裕係閩浙總督松壽之子該尙書因其才無可用不與差缺嗣光裕具呈赴閩省親該尙書欲見好本省總督乃令少緩行期即日點保員外郎缺一節臣等查郵傳部官册該員光裕由法部候補郎中於光緒三十二年十一月咨調到部三十三年十月奏留三十四年九月初一日借補船政司員外郎初四日即請假一月省親跡涉嫌疑無怪原參以見好本省總督責之 
　　一原參近時訂　洋欵該尙書二三私人秘密商略分潤之數無從確查一節臣等咨取該部節次借欵合同查得該尙書任内共借洋欵四次計英福公司銀一百萬兩匯豐銀行銀一百萬兩匯豐匯理兩銀行英金五百萬磅日本南滿洲鐵路公司二百四十七萬元均係三堂會同飭令鐵路總局局長梁士詒參議廳廳長龍建章繙譯趙慶華林振耀袁長坤司 
 
 

Page 5

 
 
員葉恭綽科員吳尹全張鴻藻京奉提調盧祖華總帳房洋員韓德森等分别在署晤商並與承參詳細討論由各堂官核定奏明辦理其有無分潤之處事關秘密斷非他人所得聞知 
　　一原參該尙書起家進士來自田間至今擁資百萬均歸農工商部員外郎力鈞一人經理德宗景皇帝誤服力鈞之藥其後力鈞畏罪託病經年迨龍馭上賓力鈞即到署銷假該尙書奉命派往東西陵勘地乃調力鈞爲隨員爲日後開保地步實因該尙書所入贓私悉交力鈞之手有所挾制得肆要求一節臣等咨查農工商部該員力鈞係光緒三十四年正月二十六日因病呈請開缺經該部批准給假兩月是年四月初八日呈請續假一月五月初八日到署銷假九月二十二日呈請給感冒假半月十月初九日銷假回署十一月初一日經查勘陵寢地勢大臣咨調派充隨員是月十五日隨同查勘陵寢地勢大臣溥倫前往東西陵差遣十二月初十日差竣回署傳到該員取具親供稱與該尙書係屬同鄉雖有往來並未代該尙書經手銀錢該尙書有無貲財不得而知亦無經營商業之事等語原參所謂所入贓私交力鈞之手事屬暗昧難以確查 
　　一原參力鈞爲該尙書在前門外開設糧食行棧所有糧食從落垈運載來京漏稅抗捐道塗側目一節臣等遍加訪查惟聞有永定門外德興糧棧係該尙書正東另有林姓等亦算股東所有粮食係由關東河南等處採買轉運落垈分莊亦係德興字號近畿糧食係在昌平州屯積正掌櫃係胡書田等情當即密咨步軍統領衙門將胡書田傳到研訊再三始據稱與該尙書熟識惟該行棧係有該尙書股本之說則堅不承認臣等竊維合股買賣必係暗中交涉雖人言藉藉究無確實憑據未便臆斷 
　　一原參金恭壽者以縣丞調部與該尙書家丁結爲兄弟串通木廠因緣爲奸該部庶務司向設支應總核兩科以杜專擅冒濫之弊該尙書以金恭壽一人兼充兩科科長數目遂無從稽查有心朦混以飽私槖一節臣等查該部官册金恭壽係由江西豐城縣縣丞捐升同知雙月選用經山海關内外鐵路大臣袁世凱等奏准免選本班以知府選用於光緒三十二年十一月奏調到部現官庶務司員外郎充支應科兼綜核科兩科科長實與原奏相符至與家丁結爲兄弟及串通木廠各情形該員親供雖稱並無其事而同壽木廠掌櫃安正平供内確有郵傳部工價都從金恭壽手裏領之語則該員之工於夤緣與該尙書之徇私任用皆所難免 
　　一原參嵩秀文理不通曾經該尙書考騐終塲曳白由司員降爲錄事旋即斥退乃未幾而箚調分司現在已得優差一人之身前後判然謂無苞苴誰則信之一節臣等查該部官册惟郵電派辦處職名表内行走嵩秀銜下係分部筆帖式月薪五十兩常即將該員傳到命題面試雖文理並不優長尙無不通之處至詢以因何降爲錄事則據該員親供稱原係員外郎銜分部筆帖式於光緒三十二年十一月奏調到部在電報股當差經該尙書改派在承值所當差每月薪水皆八十兩　十三年六月因病不能到署未領薪水原係筆政應歸錄事處管轄故銜名列於錄事單内三十四年十二月派在郵電派辦處月薪五十兩等語原奏由司員降爲錄事殆即指此 
　　一原參納銀一萬元保丞參上行走三千兩調部五千兩補缺一節臣等查此等暗昧之事斷不令外人聞知是以無從查悉（未完） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　東省與日俄交涉關係緊要攝政王甚爲注意聞已電諭徐菊帥遇有與日俄交涉之事迅速電奏以免貽誤 
　　駐德蔭午樓欽使以赴德在即應先將陸軍部經手事宜交代淸楚故於昨日赴該部交代公事并聞蔭使隨帶司員内一等科員李學瀛隨往約定二十日起程 
　　鑾儀衛堂憲已將初八日挑選之監國攝政王護衛各員銜名淸册咨送陸軍部存案開印後當即會同帶領引見 
　　北京添設憲兵早有是議刻聞此事約今年三四月間即可實行 
　　江寗將軍淸銳電奏謂佐領倭仁額枉法專擅防禦實屬妄爲奴才等殊屬失察應請議處 
　　唐紹怡星使刻由美抵英前往德國茲有程觀察經世偕陳鉞氏陸宗輿氏均於初十日晚由津乘車赴秦皇島再赴德國充任隨員 
　　攝政王府己於正月初六日動工興建各委員監工頗爲認眞 
　　度支部堂官前飭天津造幣廠鑄造宣統一文制錢現己鑄竣由造幣廠錫監督將錢樣共裝五匣交部進呈現已奉旨將錢樣留覽矣 
　　葛都統寳華前在刑部尙書任時因案被吏部議處應得降級留任處分現在始經吏部覆奏請示可否開復免其處分已奉旨准其寬免 
[戲園主抗官毁局續紀厦門]  
　　厦門託名日斯巴籍商瑪咁保所開天仙戲園違制演劇拒捕肇禍已詳紀前報茲悉巡警西局陳巡官以該園不遵國制前往勸諭該園主恃洋籍爲護符毅然不聽乃禀明道憲劉子貞觀察諭令以和平手叚辦理但示禁華人不准往看陳巡官遵諭出示詎該園主以官長莫可如何益無忌憚本月十二夜該戲園内有棍徒四五十人互相鬥毆陳巡官當派巡士前往彈壓不知該園主是何用意胆敢關閉園門將二巡士擄去拷打一面令人站立屋頂開鎗拒捕又於屋上潑硝鏹水擲擊石塊陳巡官身受二傷巡士之受傷者無算劉觀察聞警赶出彈壓一面電禀外部松督及南洋大臣請示辦理一面照會法領事索人十四日法領事即將擄去二巡士代爲送還已奄奄一息厦門紳商學界當即大開會議擬聨名禀控外部又發傳單勸全體商界不與該商往來生意如郵部不撤換其招商分局則以後客貨均不准搭載招商輪船違者以一罰百該園主聞而大恨並遷怒於巡警西局乃决計於十六夜上燈時聚衆持鎗拆毁西局陳巡官早已偵知乃伏人於途乘其來時於半路中即將園主之子擒獲餘黨一鬨而散陳巡官當將園主之子及其手持五嚮洋鎗一併送交道憲劉觀察當即照約交代理班領之法國領事辦理刻正交涉未知如何了結也 
　　另一訪函云自道憲示諭華人不得前往聽戲後園主始央人向警局言明願每月認繳警費二百五十元近日向之索取園主忽食前言故有十二夜鳴鎗拒官之大衝突十六午後六時瑪之仲子名雷者又在寮存後街與站崗巡士衝突巡士吹笛求助立即呼集數十名各携噐械將雷拘送西局旋復押送道署暫拘逾時法領事陸君及一西人戎裝至道署晤談一切並求釋放道憲遂允令將雷帶回是晚紳商學界遍發傳單訂各界於十七日午後二時同集外關帝廟討論此事協籌抵制之策略謂瑪咁保父子本爲華產現且辦理招商分局今以戲園之故居然侮辱長官擾亂秩序以致釀起交涉同人宜圖抵制以維公道届十七日午後各紳商學界共聚於外關帝廟人數頗多先由陳紫衍京卿宣佈天仙戲園橫暴及毆禁巡士開鎗拒官之罪狀謂我國現無治外法權各同胞凡遇外人侮辱關於公共國家或團體者宜用文明合力對付方可却外侮保主權且該園地屬華界地方官例有千預及保護之權該行雖係外籍不應藐衊吾國至此言畢衆皆拍掌次邱君汝明又次鍾君南屏相繼演說意與京卿略同至上燈時始各散去 
分類新聞 
政界 
[會銜具奏常振捐輸蘇州]  
　　蘇撫陳中丞致江督電云據江南振捐局詳請停辦常振兩項捐輸業經飭候鈞處核示惟蘇屬所辦常振兩捐上年本與江寗同案請展現亦飭令截數停收擬請由鈞處主稿挈銜奏咨以符原案旋接午帥復電略謂各省捐局太多紛紛減折以致近年收數甚微而辦理銷案融銷减成數目徒多爲難自不如將常振兩捐期滿卽行停辦蘇屬已飭一律截數具佩藎籌即當會列台銜奏咨辦理 
[電飭實行平均州縣俸祿蘇州]  
　　蘇撫陳中丞准政府電咨以前經通飭各省妥籌平均州縣俸祿迄今未據實行應即速飭查明所屬州縣官吏平日進欵以及候補州縣之曾經　缺人員各將從前歷任各缺出入欵項開單據實陳明互相叅核以便按照缺分肥瘠妥籌平均之法並將辦事情形先期奏報詳核等因中丞准即飭所屬各州縣一體遵照 
[禀籌統計調查經費被駁武昌]  
　　鄂督據荊州府禀以統計調查各新政無欵擬就烟土抽捐並濟禁烟公所之用當經陳小帥批云現值 
 
 

Page 11

 
 
禁烟時代一二年後各土商必另改業該守酌收所屬各土店每售土一兩捐錢二十五文此項捐欵專爲推廣各屬戒烟公所之用尙屬名實相符仍須預也騷擾中飽等弊所有辦理統計調查各項經費務須持久應另籌的欵濟用以杜口實 
[紳董議設董事會蘇州]  
　　揚州江甘兩邑紳董以省垣諮議局成立後中府州縣均須設立董事會以資輔助現在調查選舉事竣亟應組織此會以爲將來籌畫公益開辦自治之計日昨各紳董特在籌辦諮議事務所籌議一切 
交涉 
[江督歡迎美掌敎南京]  
　　美國芝加高大書院掌敎畢爾敦君偕同校長張波倫君并校長之子某君特來中國願出鉅貲助中國興學日前過寗謁見江督當經端午帥率同官紳曁文武學界全體於正月二十日開歡迎大會惟在國制百日期内並未設筵讌叙云 
[洋兵酗酒幾至肇事安慶]  
　　正月二十一日下午有美國兵輪停泊皖岸有該輪弁兵十餘人登岸入城在三牌樓海洞春番菜館痛飲大嚼當有三五酩酊其餘亦在半酣之間經該館將該兵等引導下樓該醉兵等即在門首指東畫西尋人肇事旋又至前首之沈鎭泰醬坊内買酒復飲以致薰天醉地更爲放肆其餘該兵等將身懷紙烟及銅鈔等物洒擲於地無知愚民在旁爭拾於是居民少見多怪愈集愈衆途爲之塞該區巡警恐肇事端特派一下級警吏帶有巡兵十餘人蒞塲彈壓某洋兵見警吏至即上前抱住某警吏之首部手摸鼻嗅極其輕薄某警吏不通英語無法只得掙脫亦不敢將其拘留久之報由巡警派人送出城外而去 
[贛撫保敎安民之政見江西]  
　　贛南道兪觀察遵飭查明雩都縣天主堂經舍失愼及該縣權宜允爲修復情形禀請仍照原禀議結奉馮撫批云姑准照辦銷案該雩都縣張令遽與敎士立約議結循照舊例自認賠修殊屬不合應即申斥江右民敎案件無論大小即口角打架細故偶有毁傷無不議賠遂至官民交困敎堂名譽因而損失本部院摩挲舊牘輙爲憤歎願該道通飭各屬力反所爲保敎安民兩無偏倚是爲至要軍界 
[黔省練兵經費之竭蹶貴州]  
　　貴州巡撫龐鴻書具奏云查部咨貴州添練一鎭期限五年編成現在僅有一標相距甚遠自不能不趕急籌辦當飭兵備處善後局會同妥議去後茲據布政使松堮等詳稱黔本出國歲入錢糧二十餘萬土藥釐稅四十餘萬今烟土限年禁絕此欵已不可恃矣此外則仰給四川之恊濟舍是無可羅掘而歲出之數則廉俸薪工津貼驛費防軍薪餉奉派賠欵以曁辦巡警學堂提倡實業講求礦務每舉一事皆需鉅貲出入兩抵不敷幾及百萬歷經報部有案可稽黔庫之空虚如此而照定章核計陸軍一鎭歲費需一百一十三萬開辦費又不下一百萬有奇以黔省財力即他事一槪停止專供此用猶且不給况他事又無一不關緊要者是以現時之狀况欲於五年内編練成鎭誠必不可得之數也司道等仰屋咨嗟無計可施應請奏咨聲明展限前來臣覆查各節皆係實情但軍政不可以期延部議又不可以私梗一處不能如限則全體無以觀成查貴州之可資挹注者各省額定之恊餉耳通計江蘇山東湖南湖北廣東江西福建等省蒂欠已積至一千萬有奇本年度支部議准各令先解五成乃請求四出迄無一應各省同一舉辦新政不敢謂其綽有餘裕然若貴州之掃地無存則似不至此擬懇飭部再催先解若干以外分年籌解使其着實可靠又查川滇新軍餉章除該省自認外由部籌撥若干川省素稱富饒滇亦優於黔省該兩省部中尙肯補助則黔省之必爲設法亦在情理之中以上兩項或協餉可作的欵或部撥得有成數自當刻期舉辦不敢稍涉因循貴州現練一標尙不完備擬於明年先行添練一票然所費亦屬不貲查貴州每年派認賠欵二十萬係由四川鹽務籌撥而來擬請此項賠欵由部另行籌撥而以四川每年解交貴州之二十萬作爲添練新軍一標之用於無可設策之中爲此轉移之計如蒙兪允臣即當相地建築營房選調材伍併前練一標合成一協以爲成鎭之基礎正月初七日奉旨該部議奏 
[陸軍速成學堂經費仍舊開支蘇州]  
　　蘇省陸軍速成學堂經費經陸軍部以不合部章飭令裁减等因已誌前報茲聞該堂總辦劉觀察以該學堂原定學生一百六十名備取二十名因限於校舍入堂各有先後畢業各有遲早除上年暑假畢業八十名外現在堂中各生普通學將次授完計分科學習尙須一年應俟此項學生全數畢業再行停辦所需經費擬請仍舊開支以示體恤 
[新軍退伍回旗鎭江]  
　　政府前曾挑選京口駐防旗兵一百名編入京旗第一鎭新軍隊伍現届三年已滿照章退伍回旗業已由京乘火車至漢遂改座立茂輪船東下於二十日午後返鎭維時八旗中學堂曁隨營學堂各學生咸詣江干歡迎聞該兵等回旗後副都統奎統制擬擇其優者派令充當八旗馬步兩軍敎習以資訓練餘則一律次第補充兵目以示優異 
[批飭嚴緝匪徒蘇州]  
　　六合縣翁令以上年二月二十九日縣屬老新集地方到有匪徒一股均服黑衣身帶鎗刀似係游勇嗣經董保查明該匪徒有六十二人計有毛瑟鎗三十六桿等情具禀江督茲奉午帥批云查此起匪徒六十餘人各帶洋鎗刀械已在水口來安地方行刦一次情形甚爲兇悍雖經該縣會營督團將其驅逐出境難保不復來滋擾現已檄飭程提督允和選派得力弁勇跟蹤追捕務將此起匪徒按名拿獲解省審辦倘該匪等胆敢開鎗拒捕即予格殺勿論一面速派步隊八十名馳赴該縣按照禀指各地方分别駐紥以資鎭懾 
學務 
[會議規復學務辦法寗波]  
　　定海學堂自遭鄉民搗毁難期規復學董丁中立爰於十六日邀集學界諸人研究學務辦法僉謂學堂之不振興實由風氣之未開通欲求發達莫若令村莊照舊興辦蒙學並即力 
 
 

Page 12

 
 
勸私塾改良將來敎育普及如水之有源基之有礎推升高等小學自不乏人高等小學一經興旺則中學堂學生亦不患其寥寥云 
實業 
[集議彚繳路股杭州]  
　　浙省湖墅支路已由城北商會牒請公司改正江墅路線曾於本月十七日邀請各商號及業主開會續認路欵茲又定於二十四日下午二時重行開會先期刋發通告云上年湖墅各商業議請浙路公司改正江墅路線一節當由本會一再備文牒請公司允爲重勘改築并轉商各商號曁各業主將已認路欵提前早繳續認者互相勸助集有成效分期照繳等因各在案現在大王廟地方已由公司勘定插標指顧開工異日路成交通之便利益無窮也用特奉告各商號業主諸君希將前所認路股於本月二十四日下午二句鐘惠臨集議彚繳惟茲事關係湖墅大局公司俯如所請改築路線所費甚鉅應請各商號業主再行續認路股以資補助 
[鄂督詣勘武岳路線起點武昌]  
　　武岳路線以靑山之上紅關下其地名兩望者爲起點其武昌戊已二棧已於舊歲就地塡平定期今春興修故陳小帥於十七日午刻乘坐馬車詣該處履勘地勢其路綫起點是否與地勢相合復便道至靑山之下白滸隄工審視一周傍晚八點鐘返轅 
[嚴查苛派路股山東]  
　　山東紳士呂漢洲以津浦鐵路勸股辦法經袁中丞委派人員會同各府州縣勸辦並曉諭人民量其家產之厚薄爲認購股票之多寡距各員任意分派且瞻徇情面將富者應購之股易入貧家稍有遲延則嚴行比催當經禀請撫帥札司嚴查矣 
雜記 
[台防統領之毒手杭州]  
　　湖南寗鄉縣人蕭石卿名善鳴曾於乙已年來浙游幕丁本年春台防統領曹世華延之入幕是年九月浙省防軍改隊减餉曹統領以台防吃緊迭次禀奉張前撫批准改給津貼而此項津貼銀兩被曹私扣三個月共銀二千數百兩省城公文匿不備案及至戊戌夏間被蕭察知勸其補給曹惱羞成怒即于秋間即託故辭之蕭窮無聊賴寄寓民人餘濟福家决議將曹及其子曹廣達姪曹迪光等劣跡羅列上控以洩其憤不料事機不密爲曹聞知曹乃謀之排長鄧東海賄買會匪朱福春與蕭交給飲以迷藥酒毒打致死此去歲正月間事也蕭之湖南家中人久不接信大爲疑惑久之得兇耗乃由蕭之堂弟蕭愼齋蕭石麟二人來浙查悉情形當於臘月具禀各憲叩請昭雪茲將撫臬批示錄下（撫批）此案前據臨海縣詳報即經批飭緝兇究辦在案據禀爾弟蕭善鳴係被台防營員挾仇謀害如果屬實亟應澈底根究仰按察使速委明幹之員前往臨海縣按照控情嚴密確查據實禀復核奪並飭該縣嚴緝逃兇務獲究報（臬批）呈詞支飾難信惟控關人命虚實俱應澈究仰台州府速即遴委幹員會同該縣按照控情澈究確查實在情形詳細禀復察奪毋稍徇飾爾等速歸靜候查辦毋許飾凟 
[經歷違背國制之督批南京]  
　　廣信府關榕祚近將查辦候補府經歷李長泳等薙髮挾娼一案大略情形禀請江督核示當奉端午帥批云查該府經歷李長泳身爲職官胆敢於國制期内違例薙髮且挾娼飲酒作樂鬥牌不獨有玷官箴抑且心無君國應如禀先行革職訊明詳辦統稅委員傳令岷孫如果當時實未在場該學生豈能平空指控雖經提訊該土娼之子葉春賢供不認識亦難遽信應否先行撤差歸案訊辦由司查明詳候示遵至學堂學生遵照欽定章程不准干預外事乃侵越警察局及地方官權限輒邏及娼寮並將李長泳拉至學堂密室拷打甚至要求該縣發押班房實屬越分妄爲亦應如禀即將禀内有名之潘維藩等七名一併革除所謂去其害羣之馬也潘維藩韓紹琦董席珍三人併發學看管聽候傳質如訊有挾嫌誣控情事照例反坐仰西藩司會同學臬兩司遵照辦理一面訊飭勒拿葉老五到案傳同質訊秉公詳辦毋稍徇縱 
淸談 
[李灼華]  
　　李灼華何人。曰預備立憲時代之一御史。也李御史之見識如何。曰當第二年籌備時代。尚請復歲科試之見識也。該御史之賢否不必論。智識不必論。而獨慮於百度維新。經濟竭蹶之頃。尚欲羅。掘幾許民膏。以供歲科考試。而獨惜於變法圖强人才消乏之際。尙欲幾輩文人。消費精神於蠅頭小楷詞章帖括之中。余不禁額手賀。賀我政府之得人。而村學究乃得有生路。 
[李孟實]  
　　李孟實何人。曰有志向學之留學生也。李學生之地位如何。曰素稱爲新中國之主人翁也。該學生行爲之優劣不必論。學問之程度不必論。而獨能萬里就學。囊槖空虛。已可憐矣。加以留學監督之賢良。而竟出之於威脅。重洋絕域。呼　無。門墜樓自盡。更可悲矣。余不禁額手賀。賀留學界之得監督。而留學生竟不甘生還。 
小說 
[潘傑小史英國梅特撰著泖浦四郎信譯]  
　　（二）情誤（十一）是男兒何人。即弗侖痕也。弗侖痕自語曰。是矣。必爲余所意想之人。惟揆隔數年。何以絕不見少許蒼老之色。而較諸從前。更形婉麗。人則與時俱老。而彼則與時俱艶。斯亦奇矣。正自語間。覩潘傑一手攀援玫瑰　枝。一手摘。白玫瑰置諸口内。若與玫瑰花接吻然。又採他花置諸籃内。稍頃取其口内之花。以針結於衣上。於是弗侖　更以是女爲奇南無疑。弗侖痕中懷益不能自持。又見女子轉過花後。潘傑之身。適爲花蔽。於花叢中影約覩潘傑之面。花　和映。更爲艶麗。 
　　弗侖痕迺啓門而入。趨過曲逕。適敵潘傑之面。弗侖痕即執潘傑兩手。若有無垠之情感者。驟語潘傑曰。汝旣繫玫瑰。余書想己遞到余之志願。諒所深知。 
　　潘傑兩手忽爲弗侖痕所握。聆其言語。莫知所謂。羞媿無地。兩頰頓白。悉力捨手而走。口中低語曰。汝誤矣。余從未見汝。汝將視奇南乎。余潘傑也。 
　　潘傑旣趨且語。心中戰栗。手内之花片片墜地。急穿樹林而歸。弗侖痕　然若失。呆立不能舉一步。 
　　時奇南先在園中。初見潘傑携籃唱歌而出。奇南恐爲所見。隱於樹後。故目覩其事。憤甚即以身上所佩之花。捽撒之。擲諸地。乃緩步白樹林中出。　聲喚弗侖痕曰。弗侖痕。 
弗侖痕聞聲回首。熟視則。奇南　。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
[湖南]  
　　湘省諮議局籌辦處於新正初九日開局是日自總會辦以次各員紳均先後蒞處會商一切事宜除在任兼差各員即行回署外其餘駐處員紳均於本日起按日照常辦事湘潭縣黃芙初大令去臘奉到省垣諮議局籌辦處轉奉撫部院札飭着於縣城設立選舉調查事務所一處比由大令約集七堂七幫紳董會商籌辦之法（已見前報）嗣經地方自治局董事宋菊生廣文等以此事限期甚迫自應從速舉辦爰與黃大令一再籌商即於去臘二十七日暫就自治局開辦所有一切應辦事宜仍於今正遵照省垣籌辦處代擬通章及辦事日期表按時逐一辦理俾勿違誤 
[湖北]  
　　鄂藩昨以諮議局開辦常年經費可否咨部作正開銷或祈札飭諮議局籌辦處妥議籌濟核辦示遵等情詳奉陳小帥批云查諮議局選舉實爲預備立憲基礎鄂省現已次第舉辦惟需用經費頗鉅值此庫儲支絀亟須預爲籌畫以免竭蹶所陳各節仍仰該司會同諮議局籌辦處妥切籌議禀候核辦至此次詳開撥發各欵總散數目是否相符應併移局核明覆奪 
[江西]  
　　贑撫馮中丞日前通飭各屬赶辦初選舉電云本省諮議局限本年九月朔成立業由籌辦處擬呈章程規則等共十八種經本部院核定飭即於正初通行各屬設立選舉事務所赶緊開辦計自正月廿一起六月初四止該廳州縣身任初選舉監督均有應辦事宜務即恪遵期限淸單細按章程規則依限辦理如遇新舊交代亦不得藉詞推諉倘有遲踰即由該守牧等隨時詳請撤參斷非記過所能了事近年驛務廢弛排遞文件均極玩延所有籌辦處通行文件尤關緊要以後奉到該處四百里排送各件立卽飛遞無任刻延致誤欽限各屬禀報照此辦理遇有緊要事件或電或函均聽其便不拘公牘格式以資便捷再寗都州本管地方照章由該牧派敎佐員爲初選監督仰即通飭凛遵 
官長調查 
[浙江（杭州仁錢）]  
　　杭州仁錢兩縣令照會審查員云照得初選舉事宜調查最關重要辦理尤宜核實現奉府憲飭將城廂查竣之處再行覆查自宜另延名譽審查員仍請紳士擔任查貴紳𤍽心義務辦事勤能相應照請爲此照會貴紳煩爲查照希即分認區域挨戶覆查務使不合資格之人權利不得濫享而合資格者不致有所遺漏方爲持平定章調查限正月杪竣事爲期甚迫幸弗稍稽又函云查造册詳細規則第五條内開記載選舉人資格以詳晰爲貴如財產則須記明種類項目價格出身則須記明某年某科某處入學補增補廪或中舉出貢某省某府某學堂某時畢業餘可類推等因核諸調查原册於此等處類從忽略殊於造具正册時諸多窒碍此次審查務希按戶核對舊册戕含混之處查詢備細注載詳明是所至禱 
[又（湖州程安）]  
　　諮議局籌辦處擬於四月十五日行初選舉各選舉人均於各投票所投票一日竣事如當選人不足定額則於四月二十一日各選舉人再於原投票所再投票一次現聞湖州之程烏歸安兩縣第一投票區十一莊其投票所在右文館内第二投票區自（四十二）（十一）莊至（四十五）（二十二）莊至（四十九）（二十六）莊至（五十一）（三十八）莊投票所設在練市鎭周茂德堂住宅業經由縣出示曉諭俾衆咸知矣 
[江蘇蘇屬（松江上海）]  
　　上海投票開票管理監察各員業由縣令派定照錄如左第一區派杜敎諭第二區派趙典史第三區派王縣丞第四區派孫主簿第五區派太陽廟巡防局員第六區派張江栅巡防局員第七區派高陸行工巡局員第八區派三林塘巡局員第九區派法華司巡檢 
第十區派黃浦司巡檢開票所本縣敎諭同蒞 
[又（松江靑浦）]  
　　靑浦選舉調查事務所以宣示滿期凡呈訴事件亦已請監督判定遂於正月初六日趕造人名册除剔吸食鴉片及應行停止等四百八十餘人外共得合格人員一千八百七十人另由監督調驗合格者五人現已造成兩份呈送選舉事務所由所加造五份每份照投票區分作九册聞二十日後可一律造齊申送矣 
專件 
[浙江諮議局籌辦處通飭各府文]  
　　照得現在厲行禁烟各屬調查遇有犯諮議局議員選舉章程第六條第五項吸食鴉片者被調查人往往自稱願戒調查員意在予以自新登入選舉人名原册惟願戒語涉含糊究竟已戒未戒何從憑信將來即不免訴訟之繁查本處前發各府廳州縣順序内二月十五以前應將正册造具完竣亟應乘此未造正册之前查明凡屬本人曾稱願戒業經登入原册者除本人自行出具戒凈甘結兩紙分别存送初選舉事務所曁本處外其已設禁烟局地方仍應令其赴禁烟局查騐由局出具切結兩紙一紙存初選舉事務所一紙送由初選監督加具印結彚送本處如禁烟局尙未設立即責成初選舉事務所查騐仍由初選監督出具印結逕送本處以憑稽核而防冒濫倘經本處發覺或被人控訐實有隱蔽情事其本人及辦理選舉人員均應按照議員選舉章程第九十五條罰則辦理合行札飭札到該府務各認眞剔除不得稍涉瞻徇切切 
本埠新聞 
[江督覆上海商會電（爲派委勸業會職員事）]  
　　商務總會諸公鑒號電悉勸業會已添請張殿撰爲審查長　委寗藩司 
 
 

Page 19

 
 
學司金陵關道爲副會長商務局王道爕官錢局孫道廷林温道秉忠楊守鍾羲財政局許守星璧本署文案沈守銘昌爲參議寗省坐辦擬即派陳道琪此外董事數人當飭江寗商會選舉督院漾 
[蘇路大橋試車詳誌]  
　　蘇路松江至楓涇一叚中隔斜塘圓洩涇大河建築橋梁工程頗大茲兩橋均已落成昨日午後公司特備專車邀請股東曁松滬紳商前往行試到者一百四十餘人王總理張協理均往一點半鐘開車至三點二十分抵斜塘口暫駐二十分鐘各人紛紛下車察看橋工專車之前另有車頭兩座拖帶重載石子車數輛領袖工程師徐士遠君兀立車頭前面行駛過橋專車相繼前進三點四十分抵石湖蕩車站駐十分鐘四點過圓洩涇橋駐十餘分鐘至四點三十分抵六店灣兩橋之上均高懸國旗並紮柏葉車輛行過時燃放花砲以表歡欣至建築工程頗爲完固雖重車行駛亦極安穩石湖蕩車站式樣玲瓏與他車站逈别四圍墻壁用石子砌成大有歐洲古屋景象是段軌下石子塡築亦極堅實工程確較他叚　優昨日天氣適值晴明沿途觀者如堵墻洵極一時之盛四點四十分鐘車旋駛回滬行抵斜塘橋中暫駐攝影至六點三十分抵上海車站 
[四明銀行新屋落成]  
　　四明銀行新建之三層樓洋房（坐落英租界寗波路八號門牌）業已告成規模甚爲宏遠茲定於今日遷入新屋下午四時並須邀請中外紳商前往觀成該銀行自開設以來資本充足一切貿易儲蓄爲中國商業銀行之冠今茲遷地爲良必更日見發達也 
[南市大火]  
　　南市十六舖泉漳會館碼頭老馬路大興樓酒舘樓下廣大烟紙店前日夜半失愼延燒該酒館及貼鄰德和盛蔴袋店北首得意樓麫館源興福建雜貨店協和昌衣莊後面咸茂米行及住宅五六戶又面東之祥和槽坊南首林益利水菓行陶正昌碗店錦成押店鈕福興粥店對弄福臨里某姓等兩家當時各洋龍均到塲施救直至天明始熄計共焚燬樓房一百餘幢當時大興樓學徒阿中年十七歲不及逃出竟致焚斃事後即由巡士將廣大執事王如林大興樓夥陳永泉拘至總工程局詰起火原因王陳二人互相推諉押候再訊 
[漁團私通梟匪]  
　　南黃浦一帶經過航船自去秋至今屢被盜刦茲上海縣李大令訪悉該處漁團有暗通梟匪情事業已飭捕陳昌會同飛划營管帶沈葆義查緝昨日獲住陳阿木王阿三兩名立即解縣嚴辦 
[議决購回自來水公司]  
　　總工程局董事前日邀請滬道集議購回内地自來水公司辦法已紀昨報茲悉業已估定該公司值價銀一百二十五萬兩經各商董公請滬道暫墊銀八十萬兩其餘四十五萬兩即由各商董担任籌墊以便即行購回 
城内 
[童生]  
　　　楊氏　　　　　成謀命逼醮一案昨日由縣覆訊據湯氏之姑何顧氏供稱婦人生有四子長學文次學利三即湯氏之夫學松四學成學松於去年九月十四日起病至十月初七夜身故當經學文等懇蒙善堂給棺於初八早收殮抬出當時湯氏在場並無間言本月十一夜湯氏忽抛棄七歲之子幼林逃逸學文之女年已十二歲目覩被某鄰婦勾引同去近由婦人命四子學成在車袋角將湯氏尋獲突有湯晴嵐出爲硬霸邀至茶舘命學成書立任從湯氏再醮生死不干何姓之事之筆據學成呵斥不允晴嵐遂唆使湯氏赴警局誣控學成謀斃胞兄逼嫂再醮致被警局拘訊鞭責解送案下求鑒訊之學文學利學成及幼林等供均相同質之晴嵐供是阜寧縣童生訓蒙度日此案虚實確不知悉因湯氏係是姑母故爲作抱李大令曰顯係由爾唆使判即管押湯氏交媒看管顧氏母子及幼林飭具供結存候擬辦 
[偷漏厘捐]  
　　沈進發等駁船三艘裝運黃豆三百十石經厘卞查係漏捐將沈解至貨捐局函送縣署訊究沈供黃豆係由沈福全雇裝福全刻己逃避判交差候示 
[不復遁解]  
　　留學生李溶因犯竊案由縣判候送回四川五台縣原籍在案前日李大令備文派差將李押解起程詎行至上站水道不通由嘉定縣派差解回請爲核辦大令諭仍收押覓保開釋 
[一路巡警分局批詞]  
　　監生張鏡如禀批查該監生借給同裕南貨店吳葆生銀兩係光緒三十三年十月間事陸秋宇接頂吳姓南貨店更名同裕興係去年四月初二日開張該監生旣執有吳姓抵借據應於吳姓同裕閉歇之時即將生財扣抵以淸借欵乃爲至當不易之理茲以吳葆生病故欲向陸秋宇接開之同裕興索抵生財未免隔膜况查陸店亦已負債閉歇所存生財底貨攤抵各號往來尙不敷百餘元之數業經紛紛來局投控尙有何物爲吳姓隔手抵債此皆該監生自處不善見理不明之故不特本委碍難剖斷即該監生存細熟思當亦無以自解也如以本委所見之偏可還証諸地方中明白事體者或竟赴縣訟理亦可黏據己閱此批同發萬祥同源協源等十二家商號禀批該商號等禀控陸秋宇串抗圖賴等情業於陸秋宇　内及張鏡如禀内批示矣仰即知照此　商民陸秋宇禀批該商民集股接頂吳葆生所開之同裕南貨店更名同裕興於光緒三十四年四月間開張該張姓借　吳葆生銀一百二十兩不於吳葆生閉歇之時追討而於該商接開後虧本負債與往來各號議抵生財底貨時出爲阻撓殊屬不合仰候飭甲調查張姓借銀如果屬實應向吳葆生索還此批 
[官事]  
　　浙江台州府知府許鄧起樞浙江候補道王豐鎬昨均到道拜謁滬道蔡觀察昨傳上海縣李超瓊到轅問話新委滬軍營前哨哨官千總鄒文彪右哨哨官王錫均禀知明日到差 
南市 
[女校開學]  
　　南市積榖倉内新設之祝羣女學堂昨日開學由發起人李平書姚子讓等柬請松海防查翼甫司馬上海縣李紫璈大令學師杜廣文等於午後蒞校行開學禮 
[巡員捉賭]  
　　花衣街泰興里蕩婦沈桂氏家私售燈吃紏賭抽頭前晚被工程局巡員偵知進内獲住賭徒周和尙魏阿發等多人連同該氏解局請究判各賭徒各罰洋兩元氏罰洋十元至私售燈吃一節候再查究 
[閘北]  
[藉端拆梢]  
　　成記火油行經理潘瑞記昨至四路一區控告陳和尙冒充新閘捕房探夥藉查冒牌爲名希圖拆梢經孫巡官提案質訊陳不承認判押候查明再行核辦 
[不認串匿]  
　　陳永江控二房東陳永香與成衣匠某甲串匿其妻經四路四區畢副巡官移送一區請爲訊究陳永香不認串匿判交保限五天帮同找尋 
[馬夫告密]  
　　馬夫蔣阿福昨至三路一區報稱王家宅某姓家有四五十人開場聚賭經德正巡官派探往捕均已逃遁諭候查明核辦 
[押交同黨]  
　　王永開控杜連宗拐匿其子昨經四路一區孫巡官覆訊杜仍不認判押候交到同黨劉阿香究辦 
英租界 
[玉液瓊漿]  
　　英美捕房華捕正巡官張　昨日購備紫銅大茶壼多把每捕　分給兩 
 
 

Page 20

 
 
把以便夜差巡捕飲茶之用並出示諭云照得本捕房從現在起到冬末爲止備有出店挑送熱茶等給夜差之各中國三道頭及巡捕飲用該茶不取分文惟出店可以另備糕餅等物必須另給銅錢該茶挑到各走差巡捕之處巡捕不可因吃茶離開所走之路及所立之角子倘遇天時陰雨或極冷之時各巡捕可向外國印度中國三道頭聲明准其在所走之路上茶舘門口乞茶但吃茶必須吃得快或在三道頭面前吃完方可並不准進該茶舘店内吃茶爲此通諭知之 
[巡捕權利]  
　　捕房總巡卜羅斯君昨日出示略云凡三道頭巡捕及頭等巡捕住處較遠者逐日上差或有遲悞即著該捕等抄錄號頭禀明審事間具領電車免票但用此免票時該捕務必身穿號衣方准乘坐否則仍按站照給車資 
[拐匪宜懲]  
　　拐匪王阿三范朗福將虹口武昌路石茂春之子錫根拐至法界金利源碼頭擬乘廣大輪船出外販賣當被包探查獲拘入法捕房石孩送至福州路總巡捕房交石領回茲法公堂又將該二匪訊明派探解回總巡捕房押候究辦 
[又被拿獲]  
　　流氓董阿桂犯案逐出有案昨又潛至江西路攫取包車夫劉阿根之衣物當被包探拿獲解至捕房押候究辦 
[似曾相識]  
　　流氓周順金王阿二持刀搶取汪國珍等皮衣銀洋由探蔣文彬將該二匪拿獲解奉公堂判押在案昨經蔣探往傳被搶之徐壽雲曾厚安徐有廷周雲龍等各人同至捕房認明該二匪面貌捕頭諭飭各原告於禮拜一到廨禀控 
[雉妓拉人]  
　　福州路十四號門牌雉妓張小寳與勞合路三百八十九號雉妓張老二在途拉客由捕查見禀知捕頭請廨傳訊 
[竊案彚誌]  
　　張阿龍竊取北福建路陸金甫皮衣由探查獲解入捕房管押陳阿華昨在南京路某洋行門首失竊脚車一乘又廣東路信亨洋行　潤齋亦失竊脚車一乘均報捕房查緝王雲山竊取福建路五十六　客棧内衣物因探拿獲解入捕房押　廣西路五百六十三號屋内失竊金飾將情節可疑之王阿二拘入捕房押候查究 
美租界 
[領事回國]  
　　駐滬日斯巴尼總領事請假回國己於前晚附日本商輪啓行 
[洋人行騙]  
　　住居百老滙路之某法人專以騙取各店貨物爲事現被店主告發經法署訊實判限一禮拜將各欵理楚回籍 
[婦人被騙]  
　　徐桂氏昨被匪徒擲包騙取銀手鐲一對氏即報知捕房飭查辦 
[因何行凶]  
　　成衣匠余榮海行經新記浜被米店主黃咸卿刀傷腿際經旁人將余車送捕房轉送同仁醫院醫治一面飭探將黃咸卿查拿送辦 
[碾傷學徒]  
　　鐵店學徒趙金榮昨至吳淞路被某西人之包車撞跌碾傷足骨當由該西人送入同仁醫院請爲調治 
法租界 
[選舉總董]  
　　法工部局今届邀集各西商選舉總董己誌前報聞茲己舉定以法商麥第也君爲總董云 
[未便交保]  
　　朱錫臣前將道契向法商戴克司抵銀八百七十兩茲由羅大洋行代延開達律師投廨控追己紀前報昨原告律師遵將單契兩張呈案朱謂尙少兩紙須請律師再行查問並求交保開釋聶司馬以朱在英界犯案應俟函詢英公堂再行定奪判仍還押候示 
[離人夫婦]  
　　沈連卿之妻楊氏被公順客寓主宣連堂掯匿誘令榮成舘堂倌金增與之　識並逼令沈連卿取回身價沈憤不能平控訴捕房往拿未獲遂將宣妻潘氏拘廨請究氏推諉不認判押限三天將沈妻及全增交彚訊辦 
[火警]  
　新北門外東城河浜七十二號門牌某舊鐵店昨晨十一點鐘失愼焚去七十四七十二七十一等號門面五間捕房查得該店保有火險即飭包探將店主拘入候究小說 
[官場小說衣冠影（三十五）]  
　　第十回嚴交涉饙事起風潮緝大盜中丞傳密電 
金觀察看了。不慌不忙。自已提起筆來。就起了一個詳文的草稿。只說那洋人酗酒滋事。强搶貨物。道德敗壞。達於極點。文明國度裡頭出來的人。不該應有這樣的代表。職道因顧全兩國睦誼。恐怕壞了彼國人的名譽。所以。派人催他離去此地。不料他無故行凶。打傷差弁。不得已纔將他鎖拿到署。勸他立刻起身。並由職道自捐俸銀。給與旅費。令其他往。如若領事不肯干休。定要查辦。職道情願自認悞拿外人的罪名。却先要懲辦那洋人。敗壞法律。擾亂治安的罪。這個詳文上去之後。過了幾時。又有一個札子下來。裡頭開着領事的照會說即使該洋人有罪。應解交本領事查辦。貴國官吏。無鎖拿外人之權。渺視本國的國民。就是渺視本國的政府金觀察見了。付之一笑。隨筆又做了一道詳文。頂將上去。只說那洋人擅搶民間貨物。舉止不端。姑無論其不携護照。擅入内地之有違約章與否。卽以强搶貨物一事論之。有乖文明國度之。人格。擾亂内地法律之治安。是該洋人之毁裂名譽。已達極點。領事若肯承認。該洋人此種行爲。爲本國全國人之代表。則職道亦當承認擅自鎖拿洋人之處分。這個公事頂了上去。果然領事愛重本國人的名譽。比自己的性命還要重些。乂細細的打聽了一番。知道那洋人在本國的時候。就不是個好人。社會上大家唾棄。容不下他。方才走到中國來的。便也不去管他。起先白中丞接了這個照會。也替金觀察懷着個鬼胎。恐怕領事實在不肯干休。白中丞也無從庇護。那曉得給金觀察輕描淡寫的兩角公文。頂了上來。白中丞就照着他的詳文照復。把一件風行雷厲的事情。化得來瓦解氷融。烟消火滅自此之後。金觀察非但算廣西省内有一無　的能員。並且算交涉裡頭天字第一號的熟手。白中丞碰着了什麽相持不下的交涉事情。總交給金觀察去辦。倒也爭回了許多權利。可惜不　　年。金夫人死了。金觀察丁憂回去。不上一個月。就出了鎭南關失守的這件事情。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
