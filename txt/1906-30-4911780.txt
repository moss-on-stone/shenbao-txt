# 1906 - 30 - 4911780

 

Page 1

 
 
   
 
 

Page 2

 
 
[宫門抄]  
　　正月十一日召見軍機恒安 
[論閱報者今昔程度之比較]  
　　報舘之發達與否必視新聞紙銷數之多寡以爲斷而新聞紙銷數之多寡必視國民程度之高下與報館能力之大小以爲衡此固不易之理也是以渾合言之報館進步之程度與國民進步之程度有互相聯合之勢然分晰言之則有二義有謂國民程度之進步因報舘程度之進步而始進步者有謂報舘程度之進步因國民程度之進步而始進步者倡前說者之意以爲報舘者輿論之母能造成輿 
論改良社會隱然以敎導國民自任故國民程度之進步必先由於報舘程度之進步倡後說者之意以爲報館者不過輿論之代表而已國民欲左則左之國民欲右則右之故報館程度之進步必先由於國民程度之進步二者之說各執一是非而不相下然自記者言之則固有時國民之輿論必藉報館之議論以爲先導者有時報館之議論必視國民之輿論以定方針者總之今日國民之程度與報館之程度相扶直上其進步有一日千里之勢試以昔日閱報者之程度與今日閱報者之程度比較之可以知其故矣列舉如下 
　　一政府之閱報者昔日政府對於報紙之意見視爲敗類下齒新聞記者於士林今日則擬頒報律以維持之飭設官報以倡率之聞両宫時常遍閱報紙留心各小官吏之賢否并聞政府諸公有老耄而目力不足者則使人讀而聽之矣其重視報紙於此可見 
　　一官塲之閱報者昔日官場對於報紙之意見恐有以發其覆也則深惡而深忌之其强横有力者多方以中傷之而有捉主筆封報館之計畫其懦怯無能者百計以運動之而有進賄賂通關說之陋習今日之官塲雖不能盡絶此等思想然其大半則已知報章之憑公理而非以逞私見故漸有據報章之記錄而形諸公牘以爲案証者矣 
　　一學界之閱報者昔日士人對於報紙之意見其平時則視爲供消遣作談資而已所留心者考試時之試題及榜案而已與學問無關焉今日學界之留意於報紙者甚廣凡内政外交及一切學務興革等事皆取資於是視爲求學之急務而不肯一日間斷者也 
　　一工商界之閱報者昔日工商界對於報帋之意見視若無覩焉非無覩也能解識報章之文義者鮮也卽稍有能讀新聞帋者不過喜看盗賊案之新聞耳奸淫案之新聞耳間有登錄無稽讕言街頭巷語則拍案而叫絶今日工商界之對於新聞帋則亦留心社會之狀况市面之盈虧工商業之發達與否并有能關心時局而一班普通見識逐漸進步知報帋之有益矣 
　　至農民之對於報帋昔日則不知有所謂報帋也今日漸知有報帋聞講報社之講演則鼓掌歡呼惟恐其詞之畢而恨已之不能讀者倘異日國民之程度愈進愈上至農民皆有普通知識能讀報帋而列於閱報者之例則中國其庶幾 
歷觀以上所列閱報者昔日之程度與今日之程度相比較知國民程度之進步已不啻相去倍蓰則逆料以後報帋之發達與中國程度之發達必有日進不已之勢矣故記者非但爲報界之前途賀且爲中國國民之前途賀 
[擬選王公子弟入内讀書之用意京師]  
　　得内廷消息皇太后因皇上現尚無嗣深以爲憂日前提議及此擬於今春挑選近支王公子弟數人入内讀書隨時察其人品舉止資質性格以備將來儲宫之選云（上） 
[尚書條陳時政北京]  
　　聞日前某尚書呈遞封奏一摺條陳要政一請飭淸查各省荒田盡數開墾以廣地利一請廣立振武小學校招生肄習以興武備一請遇有中外交涉應議條欵先期宣布廷臣會議以保主權其餘係認眞稽察各署欵項及剔除積弊嚴禁官塲陋規等事摺上極蒙兩宫嘉許（去） 
[慶邸指駁會議改定官制述聞北京]  
　　政府前議改定官制迄未定見日前政務處王大臣大開會議擬將各部院一律添設丞參並裁撤副都統郎中等缺至太僕寺則歸併兵部鴻臚寺則歸併禮部大理寺則歸併刑部另再設立海部陸部等項事宜惟所論紛歧慶邸又多方指駁是以日内尚須詳細計議（入） 
[交辦查核大員歷史北京]  
　　日前政府王大臣議商擬飭各衙門查核在京現任一二品大員年歲歷史繕具淸單進呈御覽聞内廷人云此係兩宫交辦之件以備考察才能將有更調之意云（别） 
[達公密叅紹學士京師]  
　　據政府中人云初三日御前大臣達公呈遞封奏一件參劾内閣學士紹昌性躭安逸貽誤要差等語已奉旨紹昌著交部議處（人） 
[鹿大軍機又擬乞休北京]  
　　工部尚書鹿大軍機久有乞休之意近因時事艱難而在廷諸同僚議論多有不合已見 
 
 
 

Page 3

 
 
者已擬决計引疾惟慶邸極力挽留未知能遂其願否也（伯） 
[電告吉省靜謐情形北京]  
　　日前吉林將軍達桂電致外務部略云前因哈爾濱附近一帶時有俄兵擾害商民情事曾經電請大部照會駐京俄使在案現查各處情形比前靜謐商賈樂業民亦安居仍請再行照會俄吏轉電該國武官務將兵丁嚴加約束以免滋擾而恤商民（去） 
[電催達賴喇嘛回藏京師]  
　　日前政府王大臣會商後電飭庫倫辦事大臣查明達賴喇嘛行蹤乘茲天氣和時催令赶緊回藏勿得任意逗遛並飭沿途妥爲保護（上） 
[議商接修張庫鐵路北京]  
　　修築張庫鐵路久有是議日前王大臣復商之胡芸楣侍郎電致直督袁宫保飭令互擬 
籌欵之法一俟京張路工告竣卽行接修張庫鐵路以杜外人干預並聞此事業經軍機大臣面奏已蒙兩宫許可矣（入） 
[議擬淸查鐵路票房積弊京師]  
　　日前政府王大臣晤商胡芸楣侍郎擬改良鐵路售票章程革除公司宿弊謂鐵路售票一事每以大元找小元以小元易銅錢種種弊端皆出於此客商買票動以勢力壓制百般挑剔以爲勒索地步人言嘖嘖未始無因請卽勾稽各公司章程設法改良嚴禁票房需索以期便利商民而維路政（上） 
[電知禁止私賣礦產辦法南昌]  
　　贛撫胡中丞日前接准江督電知略謂前附奏禁止私賣礦產一片奉旨商部知道當經部議准令各省設一調查礦務局並由商部加札委作議員可謂愼重其事惟各省設局延雇礦師購置鑽騐機器所費太多擬仍舊將江寗所設三江查礦公司改爲三省調查礦務局限以三年查竣並請將現委接辦之陳道樹涵咨部派作議員陳爲皖人服官蘇省現歸候選道班亦熟悉江西情形人頗明幹前委周道家駒已另派差陳才過於周此差不拘官紳至各省將來採礦應集公司均應各官紳商辦理中丞當卽電覆遵照辦理（百） 
[程光第催辦天寳山銀礦東三省]  
　　吉林琿春府屬天寳山銀礦前經該礦總辦程倅光第曁候補縣秋令濤與上海美商薩達理先後訂立合同二次禀奉前將軍常順批准試辦並將該合同蓋印後并由該美商將合同赴駐滬美總領事註册准予赴外洋招股在案迨薩達理集成鉅股來華正擬布置開辦適値日俄事起當經富將軍建議自集華股開採卒因程倅以與美商訂約在前並以日俄開釁美商不便道經戰地爲詞禀復富將軍遂罷華股自辦之議現在和局已成美商仍不往辦故程倅由吉赴滬嘱薩達理從速派人至吉早日開辦否則前訂合同恐將作廢云（之） 
[膏捐申平解助學務處經費武昌]  
　　鄂省學務處年來經費日增所指之欵不敷應用茲聞已將湖北土膏每月平餘銀兩解省者由丙午年起撥助學務處經費（各） 
[鄂省銅幣决議四月停鑄武昌]  
　　鄂省銅幣近因限制鑄造餘利頗薄而銀價迄未能平尤覺吃虧甚巨聞當道决議四月間一律停鑄云（户） 
[會議實行加稅裁釐北京]  
　　日前外務部各堂會議加稅裁釐一事决計於今年實行舉辦業已商之慶邸頗表同情已擬電催各省督撫妥速籌議辦法以憑核奪矣（去） 
[户部擬整頓征收稅課章程京師]  
　　户部尚書鐵大軍機自入户部逐日進署凡有公事無不力加整頓日前商之各堂擬將各省應征地丁錢漕及關稅欵項重新嚴定章程不准巧爲延欠以維財政而重庫欵（别） 
[請辦鹽捐興學安慶]  
　　桐邑樅陽鎭水陸要道市廛繁盛日前鎭紳具禀學務處請就地抽收鹽捐興辦學堂以開風氣興辦警察以保商旅當經批示略謂據禀抽收鹽捐充作學堂警察經費是否商民均願樂從有無窒碍仰桐城縣確切查明詳候督撫憲批示並申報本處曁藩司警察總局大通督銷局查考（多） 
[集議援設師範學堂紹興]  
　　越郡士紳於提倡敎育頗能竭盡義務邇自創立學務公所以來團體益堅因知金衢等郡業均禀准以試院改設師範學堂自應援照仿行且以紹屬八邑歲科二考經費調查計算列入成案報銷者約共三萬金足敷展布俟集八邑士紳簽名後卽當通禀各大憲批示舉行（早） 
[擬派學生游歷各省北京]  
　　學部各堂以大學堂學生雖有通達時務者惟因閱歷不深尚恐難資實用擬俟親赴學堂考察後卽將已滿三年之學生選派數十名隨同敎習前往南洋各省游歷考求風土人情以廣見識而資歷練（别） 
[粤督示除屈膝請安俗儀廣東]  
　　屬員見上官必屈一膝名曰請安此官塲陋習不知始自何時蓋幾乎沿爲定制矣今岑督不拘小節能知大體概行革免去臘除夕特出牌示云照得臣工之事皇上屬員之奉上官在盡心不在屈膝徒以文貌相承而情誼不通必有壅閼之弊况屈膝請安之禮實欽定禮部則例百官接見禮儀條内所不載司道府廳州縣佐雜於督撫常見之禮與初見不同止有三揖而無屈膝無論婢膝奴顔有傷氣節且欽定則例所不載者而臣下貿貿行之延久不改未免違犯王章習非勝是受此儀者跡近矜高而行此儀者亦嫌卑屈一舉兩失甚爲無謂本部堂心竊非之自明年正月爲始文武大小官員入見概用長揖普免屈膝請安俗儀以符定制而挽頽風除札行両司外合行出示曉諭一體遵行毋違特示（寒） 
中俄會商交收東三省全案續十一日 
[續前駐俄欽使楊儒會商交收東三省約欵情形疏]  
　　查光緒廿年中日之役日本兵占遼東遂欲據爲已有嗣因俄會同法德二國出塲力阻懾以兵威日本竟未遂所欲得而復失心終怏怏廿四年俄訂遼東租地之約而日本憤俄益甚此次俄議東三省約日本旣嫉其事機之順多得利權遂觸其積怨之心 
 
 

Page 4

 
 
　圖報復其恐俄漸逼朝鮮尚在其次其藉口愛助中國更是托詞於是内而遊說長江一帶諸大吏外而煽惑英德美諸大國欲藉衆力濟其阻撓實則俄英早有成約以長城爲界各不相干德英上年之約亦與東三省不相關涉其首相曾在議院中宣言之美向守局外不預人國事故德一味中立英一味遷延駐俄之美使吐瓦爾與奴才密談亦謂目前中外舊好未修若遽爲中國出力拒俄亦大難事查日本雖曾向俄詢及東三省事不過謂公約外不宜有私約迨外部告以此約並無礙中國自主及各國利權又屢次聲明凡關各國之事應入公約專關一國之事應逕向中國分議等語而日本已無詞矣英美亦向俄詢及然亦微示以意畧無詰責之詞德則并未一詢是此四國者可恃而不可恃者也否則彼非不知畫押限期及俄逼勒情形何始終無一切實囘音徒令中國爲難卒未向俄切詰乎至約欵雖經删改流弊仍多誠如正月廿七日電旨所云其中細目尚有窒礙之處恐爲各國藉口嗣劉坤一張之洞盛宣懐李盛鐸等先後來電勸勿畫押又劉坤一張之洞盛宣懐公同來電有俄約各國譁然立待效尤中國士大夫已多病公此約果定中外矢集竊爲公危之語奴才素性迂拘不工趨避久已堅持定見事苟有益君國何敢惜一已之聲名未奉畫押全權斷不受俄人之逼迫惟忝膺使職俄國情形自應知無不告至畫押與否大局攸關安有廷議尚在躊躇而使臣遂爾允諾哉奴才雖至愚亦决不出此况事體重大所宜統籌全局參酌與情即朝廷博訪周咨亦未便聽一使臣之言罔顧衆論徇一鄰國之請開罪列邦夫中國公論惟各督撫知之最眞各國公論惟各使臣探之最確該督撫等所述情形諒必審事機之利害權流弊之重輕當非漫無所見故奴才正月元電卽有應俟各國答覆之擬二月微辰電奏亦有應採中國衆論之言面外部限期脅制拒見公使輕却國書與格爾斯在京催逼情形恫喝逞蠻無所不至又駸駸乎有决裂之勢正恐貽誤大局辱命强鄰焦灼悚惶一籌莫展伏讀二月初五日電旨諭以不遽畫押僅祗激怒於俄畫則羣起效尤分據其禍尤速並飭奴才婉告俄外部中國爲各國所迫情形非展限改妥無礙公約不敢遽行畫諾請格外見諒等因聖訓周詳莫名欽佩時外户兩部久已拒商履詣不見至二月初五日户部忽來約晤但稱當趕發急電催中國速給切實畫押之權初六日外部亦來邀去但稱次晨須見俄主如無畫押訓條即以不允此約入告語畢即起不容置詞均是一味勒逼不就商量初七日午刻始奉二月初五日之旨趕速撮要譯交外部伊閱畢但言今我無話可說以後情形請中國自看嗣此疉奉二月初七初八等日電旨彼竟不收亦不閱矣俄主旋飭各部於二月十三日會議此事甚爲秘密無從探知至二月十八日俄官報登俄廷聲明東三省議約旋又停商緣由首叙東三省肇事曁京津剿亂會議公約俄屢襄助中國情形次言撤兵交地總須訂約末言各國旣因此約之故大與中國爲難俄雖撤兵不克速辦交地一節應俟中國事定京都立定自主政府力量稍强保無後患乃可再提至目下辦法俄廷仍不改屢次聲明宗旨以保全邊界而靜候事機等語暫不交還遂自此定議矣此俄約非改妥不敢畫押遵旨告俄遂爾停商之實在情形也現在接收之事我如不問料彼决不相催我縱向商恐彼驟難聽命夫曰中國事定立定政府尚可計日以待至去力量稍强保無後患未知究指何時力强而彼不謂强無患而彼云有患又將奈何至靜候事機一語意更叵測翫彼聲明之文似已預留地步夫東三省爲我朝發祥之地陪都在焉列聖陵寢在焉萬萬無不收復之理俄豈不知異日再議交收增欵乃在意中何論删改代守須加兵費不止賠償在彼待價而沽要索必倍若更蹈瑕進步永據奚疑此時日英德等國其助我以拒俄乎其踵俄以窘我乎藉口效尤何間今昔福建長江山東何處非東三省無處無俄此奴才之所鰓鰓過慮而早夜不安者也至目前俄以此約事敗垂成雖係牽制於人未免遷怒於我以歐亞洲最强之國萬餘里連界之邦伺間乘虚亦大可慮鄰交從此棘手邊務從此戒嚴中國從此多事應如何圖維善後補救危機籌暫時應付之方謀異日轉圜之策擬請飭下王大臣六部九卿各督撫使臣妥議東三省善後事宜先事綢繆從長計畫或聯外援以自固或整内治以自强戮力一心統籌全局上釋九重之霄旰預防强敵之憑陵天下幸甚大局幸甚除將歷次與外户部問答二十二件并俄廷布告原文譯稿鈔咨總理衙門存案外所有奴才與俄會議交收東三省約欵旋又停商緣由理合恭摺具陳伏乞皇太后皇上聖鑒謹奏（未完） 
[關讞員致領袖比總領事万函（爲聲明照章移解案件及待罪捕頭不應仍帶案到堂事）]  
　　啓者西歷二月一號字林西報登有工部局董致貴領袖總領事函以本廨不應將拐案内之王張氏卽白頭應解送元和縣不照英會審官前判請爲撤退會審官職位等語本分府披閱之下殊深詫異當查是案於去年十一月間迭准蘇州元和縣移以李洪義喊控徐六三窩匪吳國淸將伊六歲之子拐去將徐六三張利洲二名扭局解案集訊無証不認訊據李洪義供有袁長寳眼見借住徐家之吳國淸拐去旋卽飭差將吳國淸獲案並禀解見証袁長寳又經集訊得吳國淸供係女身改扮男裝聽從徐六三之母徐高氏起意拐跑李洪義小孩趁輪赴上海住英大馬路泥城橋電燈房子旁邊福仁里不識姓名之老婦綽號白頭鷹將小孩賣在福仁里第三家現開押頭店之不識姓名廣東人爲子計得洋五十元分得洋十四元等語再三研訊矢口不移派差帶同李洪義備文專差移請協提白頭鷹及李洪義之子一併解縣訊辦等因並准上海縣轉移到廨准經本廨簽差出票恊提白頭鷹等嗣於十二月二十二日據差禀已將白頭鷹卽王張氏恊探提解卽於二十三日卽禮拜三早堂由代理幇訊孫大令訊據王張氏供稱拐孩賣在虹口鄧姓家當判將該氏暫押候派差協探帶同該氏前往指帶該孩正在飭差指提問於二十四日早堂據元和縣來差到堂聲稱往蘇商輪定於是日停班縣署待訊此案甚亟萬難再遲請先將獲到之王張氏卽白頭鷹解回元和訊究本分府當因此案本屬元和縣移提犯事在元和地方本廨係准移提本非租界之事又非捕房之案是以准如所請卽將白頭鷹卽王張氏先行移解元和縣歸案訊辦一面飭提拐孩詎工部局因將王張氏解歸元和縣遽行函致貴領袖總領事請議撤退本分府職位其措詞之荒謬當爲中外明理者所共笑查向章租界恊提各州縣移提人犯向由本廨恊獲卽予起解歸原控衙門訊辦本分府並無擅專懸斷之權工部局豈有藉詞挾制之理况此案後因英副領事德堅稱尚未提到小孩應請仍照孫大令前斷函蘇索回該婦王張氏以便指提小孩准經函索回廨正在指提在案是本分府辦理此案前後悉照向章並無絲毫不合乃工部局倚仗英會審官判斷爲詞函致貴領袖總領事擅欲干預移提人犯違條約而背向章不但藐視本分府亦且欺玩貴領袖總領事矣本分府並非爲一已去留起見第以條約向章之所在不敢不遵是非公理之所在不得不辨現此案旣由貴領袖總領事核議應將案情詳細函達卽祈秉公辦理再有公堂爭奪女犯毆差辱官之楊樹浦捕頭愛爾斯已由商務總會與工部局議明允予查明嚴辦則該捕頭係屬待罪之人何以於今正禮拜開堂時公然仍行到堂帶案請訊殊與商會及工部局議定之案不合用特一併附達亦應請貴領袖總領事一併查辦見復爲荷順頌日祉（容） 
[各國領事會議述聞]  
　　聞昨日駐滬各國領事官約同値年總領事會議云因讞員關司馬將白頭鷹卽王張氏違章解蘇之事未知是否（力） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[電請推展牛捐北京]  
　　日前綏遠城將軍貽穀電奏略云綏遠辦理屯墾前經奏請開辦牛捐集實銀三萬兩嗣因借放籽種需欵不敷請准推廣展捐實銀三萬兩在案現准户部電開原請六萬之數現已逾額至三萬七千餘兩應將原册發還另造等因查察哈爾歷辦牛捐成案均係以每牛拼收實銀十四兩所謂實銀者一兩得一兩之用非振捐章程之所謂幾成實銀也此項牛捐若以四成例銀計之固屬逾額其實尚未足前奏三萬之數現届春種之時不得不籌接濟借放籽種之需此舉萬難中輟懇恩俯念窮邊集欵之難兵民可憫准將牛捐推展收數按折實銀核計俾得經費寛裕於屯墾籌邊大有裨益云云（以） 
[會議春季俸銀搭放銀票京師]  
　　日前户部會同財政處大臣議商户部銀行自開辦以來頗見起色尚須行用鈔票尤望信用通行擬將本年春季開放滿漢官員俸銀除搭放銀元外附搭二成銀票不惟簡易靈便且藉以流通市面而擴利源云（下） 
[派員赴鄂贛兩省查抄统捐章程鎭江]  
　蘇省釐金前經大吏商議廢釐加稅改辦統捐嗣因省中釐金各局均以舊章難以驟改是以遷延至今近日復由商部催辦省憲訪悉湖北江西二省已曾訂定章程暫行試辦特委候補知府揭述舫太守傳淇前往查抄章程以便改辦太守已經附輪西上（再） 
[會議官設公估局救濟銀荒江西]  
　　撫憲胡中丞查知省城近三四年來每至冬間銀根短絀至去臘尤形奇窘因札南昌府徐性臣太守督同南昌縣江雲卿新建縣趙小洲兩大令會同擬議官 
設公估局以濟銀荒兩大令當卽柬請各銀號管事集議錢業會舘妥商籌畫辦法旋卽定議禀覆請撥公欵一百萬兩或八十萬兩俟新正卽行開張以便挽回市面已奉省憲批准照行矣（最） 
[先匯賠欵銀兩免受申票漲價大虧南昌]  
　　省城於前年臘抄申票每千兩跌至九百二十餘兩至去歲正月卽漲至一千零二十餘兩臘尾春頭相距祇一旬每銀千兩卽獲厚利百金此皆銀號及富户多存寳銀以爲之者也去臘申票每千兩亦跌至九百二十餘兩官錢號卽趁此時預匯明春賠欵數十萬於申號以求免受臨時票漲大虧想本年新正申票漢票或不至如往年之陡漲矣（精） 
[調查學務回省鎭江]  
　　金壇縣學堂腐敗前經蘇州學務處遴委徐縣丞坤元前往調查茲已事畢於初八日回省銷差（再） 
[請咨留學實業紹興]  
　　越郡學界又有周君等以各項洋貨侵奪利權特邀集同志五人投禀府轅求請轉詳給咨自費赴日研習實業（目） 
[廬陵縣添設小學及習藝所江西]  
　　吉安府廬陵縣彭令於原有之高等小學堂外添設小學堂兩區並諭各鄉紳董一律仿照開辦又於縣署之西南隅創設習藝所新造瓦屋多間特購織布織巾紡紗各機器催請匠師三名擬新正派人赴滬選購上等洋紗以備織布織巾之用云（百） 
[札飭裁汰水師鎭江]  
　　長江水師提督程從周軍門以刻下江防吃緊當卽飛札沿江一帶水師弁兵嚴加裁汰挑留精壯以　調遣駐鎭新勝水師營管帶徐寳山都戎刻已奉到文矣（要） 
[移請派兵梭巡鎭江]  
　　常鎭道郭月樓觀察以沿江一帶梟會諸匪勾結爲患防務吃緊爰移請駐鎭留防營管帶周恊戎德標遴選麾下弁兵向各處徹夜梭巡外城廂内外另派三營哨弁勇丁分駐要隘以資鎭壓（要） 
[考試儲材館有捉刀之弊江西]  
　　贛省所設儲材館收考候補州縣佐雜肄業其中前因州縣原額二十名未滿暫以佐雜充補而佐雜賦閒者多係課吏館未取之員筆墨久經荒落前次考取佐雜半係槍替有五十金倩人捉刀者有一二十金請人代稿者在館各員雖有發覺除名之人然由阿堵物進身者聞尚不少臘月十五日補考一次槍代者仍居十之八九云（兵） 
[程觀察啟行赴鄂福州]  
　　程聽彝觀察宦閩有年前任首郡時卓著循聲辦理財政局提調設法籌欵年可進數十萬金庫需賴以充裕水亭釐金因洋商串討收數甚疲觀察擢用幹員舉熟悉商務之人爲司事得以挽回釐務嗣因過道班入覲改指直隷上峯一見爭器重之旣而署閩督崇佑帥又檄調來閩商辦要公甫至閩又爲鄂督張香帥奏調前往督辦鐵路之事觀察遂於去臘二十日附海晏輪船啓行（魚） 
[湖口縣接篆九江]  
　　補授湖口縣馮驥呈明府由於新正初六日接印任事（本） 
[遷調首府先聲紹興]  
　　浙新撫張中丞因杭州府宗子材太 
守業已捐升道員卽當開缺以紹興府熊再靑太守調補首府不日可見明文故已有屬員紳董詣府道賀矣（早） 
[沈太守將飭回南昌本任江西]  
　　正任南昌府沈太守曾植前奉出洋查考政治大臣調隨出洋旋改駐滬辦理譯書局復因譯書緩辦改飭回本省已於臘月二十日禀見大憲議即飭回本任當因署鹽迫　觀察耄年送客失足跌地磕破頭顱受傷頗重擬卽告病卸事大憲議委現署南昌府徐太守接署鹽道篆務沈太守即飭回本任供職不日定當揭曉（兵） 
[紳民禀請開復樂平縣金大令江西]  
　　前任樂平縣杜豫堂大令在任數月殊得民心不幸以夏混天麻子一案致被吏議民頗寃之近有舉人葉堯衢等多名公懇撫憲轉奏開復撫憲批以該革員果屬頌聲載道民必愛戴遭此寃抑俟飭藩司轉飭饒州府查明禀覆再行核奪（　） 
[廣文履新松江]  
　　南匯訓導陸炳烻廣文今正因病請假由松府戚太守派委湯森達代理湯廣文受札後卽可履新（望） 
[薦舉官錢局總辦武昌]  
　　湖北官錢局總辦高松如觀察前丁憂回籍後經鄂督電催到鄂料理經手各項並在鄂督前力薦張 
堯臣觀察堪勝理財之任云（户） 
[廬郡創設菜草市場安徽]  
　　廬州府自去年由本地紳商於城北創設商會公所後每期聚集各業董及巨紳討論商情並地方 
 
 

Page 10

 
 
諸務頗有成效嗣城内復舉辦巡警等政自行籌款常年約得萬金有奇不動絲毫公項偷竊訛騙爭鬥等事因之一空商旅稱便客冬龔景張太史商同商會諸人設立菜草兩市四門及城中蓋造房屋五處令交易者概遷入市俾街道淸潔不復如前時之汚穢云（謂） 
[寗市銅元現象寗波]  
　　甬江自去臘迄今銅元擁擠每洋一元可換一百十五枚去臘各鮮鹹貨行因欲改用洋塊以致各行販相率罷市此議遂廢今正各鮮鹹貨行仍復改用洋塊各行販解付行欵搭用銅元俱作九折各行販暗受虧耗實非淺鮮將來銅元銷路若非變通辦法終恐不能持久也（具） 
[各業演劇戒用銅元紹興]  
　　越郡銅元擁擠每一墨銀可兌一百十餘枚現下南貨幇等大宗各業藉口於完糧納捐官塲不收因相約演劇概不收用仍以大小銀元與制錢交易似此辦法殊與圜法有損也（早） 
[紳士控場書案可望了結寗波]  
　　慈谿縣鳴鶴塲紳士葉蕉生等禀控場書葉文遠包庇花會一案已閱數載去年寗府喻庶三太守提葉書發押鄞縣葉書以葉紳挾嫌誣控已於前年迭赴省垣上控現在浙撫張中丞札飭寗府將具禀各紳並場書葉文遠一併提案質訊甯府奉札後已札飭慈谿縣吳大令飭令各紳來府聞各紳等俱有不願與該書對質之意已有和事老出而調停想是案可望了結矣（具） 
[潤州得雪鎭江]  
　　鎭地於初八日得雪二寸外四鄉沾足人皆以爲豐年之朕兆云（皆） 
[小輪幾肇火灾鎭江]  
　　恒泰小輪船前日由淸江載客南下不料行至邵伯左近爐火過烈飛灰落於所載棉花包内卽時燃著船中人莫不驚惶失措幸將花包抛棄水中始得無事（要） 
[許欽使咨照保奬出洋隨員北京]  
　　去冬出使義國大臣許星使咨照吏部公文一件略云使署隨員優貢生譚祖任自光緒二十八年十月隨同到洋連閏計算扣至三十一年九月三年期滿該員究心外交遇事贊助遵照部章業經奏請以知縣分省補用奉旨著照所請欽此應將該員詳細履歷咨送貴部查照（下） 
[鎭江]  
　　蘇藩蘇臬兩司近以防軍分哨散紥約束不周各屬地方自難盡恃營勇特分札各府轉飭州縣迅將團練保甲切實舉辦以資捍衛而靖閭閻等因故鎭道奉札後已通札所屬地方各官一律遵照○瓜洲之北頭橋地方成姓家於初四日夜間被盜盜夥甚多且用鎗彈故鄰近無援救者直至天色啓明盗始呼嘯而去○正月初五日之夜十點鐘時鎭郡西門外浮橋巷左近某姓失火計焚去草房百餘家並焚斃甲乙二人（拜） 
[滬城官事P ] 
　　稽查釐卡總巡沈賡虞太守鳳韶稽查保甲委員賈楚玉參軍慶恩昨均因公到縣拜會○松海防同知秦司馬前日由省叩賀年禧返申昨到道署禀知（君） 
[道憲回申]  
　　滬道袁觀察因公赴蘇已紀前報茲悉觀察於昨午一點鐘由蘇回滬在新閘大王廟碼頭登岸返轅（力） 
[總工程局禀請添建押所]  
　　南市總工程局各董以本局押所祇有一處體面商人與竊拐等匪並無分别故商由正裁判官孫明府禀准滬道再行添設一處俾便專押體面之人藉資區别（君） 
[曉諭抽收靛捐]  
　　籌防局委員魏蒓塢明府出示畧謂潮廣洛平三項靛靑來滬由該業商同茂信記認捐按月彚繳茲因辦理不善故將諭單吊銷今正爲始由本局自行抽收恐各該業商未經周知合行出行曉諭云（尺） 
[局員捉賭]  
　　警察東局委員郁二尹前晚親率巡士至邑廟巡查聞養心樓茶館内有糾衆聚賭之聲諭飭巡士入内拘獲十餘人到局除將身帶錢洋抄出充公外候再分别訊罰（資） 
[賭匪拒捕釀命]  
　　本邑北新涇地方前日有土棍勾同外來光蛋在彼設賭爲該處巡局查知飭勇往拘不服致被持械拒捕擊斃什長一人擊傷三人經局員汪二尹鳴謙親自投縣禀明情形並請蒞騐縣尊汪大令得禀卽於昨晨親往騐究（資） 
[法租界火警]  
　　前晚十二點鐘法大馬路首善里一弄恊森正記叫貨店失愼延燒順昌祥京貨店啓泰恒洋貨店慶餘鹹貨店協源錢莊等房屋十餘幢捕房查得起火之家保有火險因將該店主傳入捕房准予交保候解堂訊究（深） 
[少尹騐屍]  
　　老北門外吊橋堍倒斃男屍因面部有傷善堂司事未允收殮捕頭飭探恊甲報縣由縣尊委水利廳孫少尹代驗己志本報昨日少尹蒞同仁輔元堂分局地甲跪禀前情少尹命將屍身舁出飭仵作如法騐視報稱委係因病身屍面部血痕乃係跌卜受傷所致並無别情遂飭地甲向堂領棺收殮發壇標誌（臨） 
[送請安插學徒]  
　　三百號華捕送迷路學徒陳阿培至公共公廨請爲安插據値日差詢諸該孩稱年十四歳無錫縣人在小東門外羊毛行習業被師訓飭逃出迷失歸途因卽據情禀知司馬飭令交差看管候奪（當） 
[拿獲巨竊]  
　　巨竊混名灰茭白卽張阿生及同黨王冬仔陳根桃等連竊各處金飾綢緞等贜約値二千餘金咋由包探李星福在英華街十五號房屋拿獲一併拘入捕房押候吊贓解訊（力） 
[縱火破獲]  
　　老閘巡捕房據四百零六號四百五十六號兩華捕禀稱天明六點鐘時巡差至勞合路見四百四十六四百四十七兩號門牌兪金山所開同和雜貨店後門塗澆火油並置引火之物有意縱火已將後門燒着延及房柱赶卽救滅爲此將兪扭請訊懲捕頭得悉之下立飭十六號西探協同華探竇如海金立生往查果有縱火情事飭將兪金山押候堂期解廨嚴辦（當） 
[俄水手投河遇救]  
　　前晚有俄水手一名突至斐倫路河一躍而下意圖自盡由四十二號西捕巡見喚同舟子救起帶入捕房至昨晨有俄水手多名投請帶回兵艦歸管帶核辦捕頭允之（似） 
[孩屍何多]  
　　美捕房一百零七號捕巡至西華德路及塘山路二處見有孩屍各一具回報捕頭飭傳地保檢殮（　） 
[著名流氓逮案]  
　　著名流氓小福生惡蹟昭著奉縣尊汪大 
 
 
] 

Page 11

 
 
令裝入木籠站斃以昭炯戒伊兄大金林同惡相濟當時避匿蘇州邇因日久潛來滬上匿迹法界昨爲包探偵獲拘入捕房捕頭命押候堂期解請究辦（臨） 
[重提拐婦候訊]  
　　上年蘇州元和縣署有李洪義控六齡幼子被吳國淸誘賣上海等情經元邑尊飭差將吳拿訊供稱孩經白頭鷹卽王張氏賣去爰卽移文來申請公廨派差恊探至福仁里將王張氏拘獲解究美安副領事與代理襄讞孫明府訊得該孩售於美界鄧姓粤人爲子正在飭差提案次日蘇州原差禀稱本日蘇班船己經末次乞恩先將王張氏帶蘇以便銷差云云是日係英副領事堂期經關司馬會商之下飭將王張氏交該差帶回嗣因尚須著王張氏指提所拐小孩是以司馬於前日飭差赴蘇重將王張氏帶回已於昨日到滬收押公廨聽候復訊一面據情照會美副領事核奪（力） 
[上海縣案]  
　　前日有張阿妹到縣控父張晉生圖賣等詞奉汪大令當晚提訊晉生供女年拾九歲許字吳姓被人誘匿尋獲往領不料投案誣控求察大令得供判張將女自行戒責三拾下發堂留養候傳吳姓到案再訊○福建賭徒劉阿發等拾人在泉漳會館拒毆巡士由總工程局送縣前晚亦奉大令提訊葉等供因巡士索規不遂拘拿四人到局以致肇釁餘均狡賴不承大令判劉阿發責三百板劉阿桂劉阿梅責二百板洪久年李阿旺責一百板均收押陸阿蓬引　　　　　　　　一百下交保候異查明訊辦林阿二林阿貴掌五拾下斥釋（資） 
[總工程局紀案]  
　　王華軒前在北市開煤炭店積欠南市同業森昌德泰公大三家貨洋二百餘元經各債主前日投局將王送案請追副裁判官陳二尹提訊召福堂供被欠洋八拾八元錢和山供被欠八拾元黄有佳供被欠洋六拾元質之王 
華軒供店已閉歇求恩減斷料理二尹判共折還一百七拾元完案○船户謝交奎投局控被流氓丁毛毛等摸去身畔銀洋一案經糾　　　刑丁及羽黨小三郎小頭阿妹等五人拘獲押候訊究（尺） 
[英租界捕房事]  
　　錢寳春掩入蔡福莊家竊取綢皮衣服報由包探趙銀河拿獲押候解堂訊究○姜某携江南湖北浙江等各彩票違章在永和祥四川字號内兜售爲包探徐申慶撞見拘入捕房押候解訊○駁船夥林阿明混至會德豐駁船及南京路陳順發無錫路邵阿品等三家行竊皮靴布被牙扇銀器等物由探王阿巧拘獲吊到各贓飭押候究○周萬虎竊西上林里花烟館皮袍一壟爲包探金立生遇見連贓送入捕房押候解辦（當） 
[美租界捕房事]  
　　顧阿餘行竊紫銅由中西探拘獲押究已紀本報昨日復由五拾五號西探恊同華探張才寳至公和祥碼頭續獲楊阿祥一名　入捕房押候送辦○某西人乘醉倒臥黄浦路由五百八拾一號捕載入押候醒釋○王春林道經西華德路被流氓小紅花等多人搶去銀洋綢衣等件報捕請緝捕頭准之○昨晨救火會馬車因試車道經蓬路將某日婦在東洋車上撞下受傷由捕載入捕房轉送醫院騐得所傷尚輕飭捕送回家中調治（似） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　宫門抄○十一月初五日兵部太僕寺鑲白旗値日兵部引見六十名鑲黄滿一名鑲藍蒙六名那王等看視奬賞覆命熱河總管霍倫泰到京請安崇勳謝對引大臣恩連順謝署鑲黄漢都統恩禮王續假五日額勒春續假十日侍衛處奏派恭送金棺派出海年立瑞宗人府奏派考試翎緞派出醇王振貝子壽耆色楞額召見軍機恩順 
[户部奏爲核覆黑龍江通省挑練制軍馬步官兵支過薪公餉乾等項銀兩摺]  
　　户部謹奏爲核覆黑龍江通省挑練制軍馬步官兵支過薪公餉乾等項銀兩恭摺仰祈聖鑒事據署黑龍江將軍達桂等奏通省挑練制軍馬步官兵自光緒二十六年六月初十日起截至二十九年底止支過薪公餉乾等銀兩造册送部核銷一摺光緒三十年十二月二十八日奉硃批該部知道欽此欽遵由内閣鈔出到部並據該省造册送部前來臣等伏查光緒二十六年七月初一日起至二十九年底止黑龍江省先後添練裁改馬步各官兵數目並應需餉章經前署將軍薩奏報在案今據該署將軍奏報齊齊哈爾等處添練裁改馬步各軍官兵薪餉聲稱各城制軍原自光緒二十六年六月初十日起至二十九年底止惟其中起止日期前後不齊放餉章程亦彼此互異先行截淸造報並將應放未放之欵一律删除按照先後奏定章程通盤計算節省實多等語臣等督飭司員按款覈覆恭呈御覽一册開舊管無項查覈相符一册開新收由俸餉提收京二兩平銀十一萬一千三百七十五兩三錢八分七釐八毫又由本省大租提收京二兩平銀十八萬二千零五十三兩五錢八分三釐四毫又由户部領到練餉京二兩平銀二十二萬兩查此項新收共銀五十一萬三千四百二十八兩九錢七分一釐二毫内除由户部領到練餉銀兩核與部庫放過銀數相符其提收俸餉大租等銀應於各該年俸餉地租奏銷案内查核一册開開除齊齊哈爾等處添練裁改及續練馬步各軍官兵等自光緒二十六年六月等月起均截至二十九年年底止支過薪餉等項江平折京二両平銀三十六萬三千六百八十五兩一錢九釐六毫又京二兩平銀十一萬二千二百二十八兩又支由京領解餉需用火車輪船脚價並官兵津貼等項京二兩平銀三千八百二十八兩一錢六分九釐七毫查前項支給官兵薪餉等項共銀四十七萬九千七百四十一兩二錢七分九釐二毫按照此次册報營制餉章起止年月核與前署將軍奏明立案原單彼此互有歧異惟立案原單計自光緒二十六年七月等月成營之日起其中亦有裁改截至二十九年年底止應共需銀五十九萬餘両此次銷册自二十六年六月初十等日起截至二十九年年底止共支銀四十七萬餘兩兩相比較實節省銀十一萬餘兩辦理尚屬核實共支過領解餉銀需用火車輪船脚價並官兵津貼等銀亦與奏明原案相符應准其開銷惟此次支過官兵餉乾内有開支江平者有開支京平者亦有未扣建者應令嗣後一律照章扣建並均按二兩平發放不得援此爲例以示區别一册開除購買軍火製造旗幟號衣等項京二兩平銀三萬三千五百三十七兩六錢九分一釐九毫查此欵已據工部知照核覆准核一册開開除官兵埋葬用過京二兩平銀一百五十両查此款應歸兵部核銷俟覈覆知照到日再行查核一册開實存無項查與並無應存之欵項統計本案新收共銀五十一萬三千四百二十八兩九錢七分一釐二毫開除共銀五十一萬三千四百二十八両九錢七分一釐二毫内臣部准銷銀四十七萬九千七百四十一兩二錢七分九釐三毫應歸工部核銷銀三萬三千五百三十七兩六錢九分一厘九毫應歸兵部核銷銀一百五十兩所有臣等核覆緣由理合恭摺具陳伏乞皇太后皇上聖鑒謹奏光緒三十一年八月初九日具奏奉旨知道了欽此 
　　宫門抄十一月初六日刑部都察院大理寺鑲紅旗値日無引見鹿傳霖等同鄉官謝恩鳳山由保定府回京請安並謝授正白蒙副都統恩志公請假十日内閣呈進勾到本召見軍機鳳山 
[吏部謹奏爲已裁武職正副指揮各員分别量予改途請旨遵行摺]  
　　吏部謹奏爲己裁武職正副指揮各員分别量予改途請旨遵行恭摺仰祈聖鑒事竊據恊辦大學士管理内外城工巡局事務那等咨稱本大臣具奏請將五城正副指揮各缺一律裁撤等因一摺於光緒三十一年八月初六日奉旨知道了欽此欽遵相應黏抄原奏咨行查照前來原奏内稱五城向設正副指揮各五缺由巡城御史督飭分理地面及詞訟案件現在巡城御史奉旨裁撤改設巡警原有之正副指揮旣無職守自應裁缺以昭核實擬將實缺各員均作爲俸滿與揀發候補人員一併由臣等咨行都察院開送吏部分别核議酌改官階陞補之途務使平允等因臣等查五城正副指揮旣經奉旨裁撤實缺人員已無職守可循其揀發委用並捐納候選者亦終無得缺之日自應量予改途俾得及時自効查定例五城正副指揮三年俸滿均得照例升用正指揮内用者以主事用外用者以同知用副指揮内用者以正指揮用外用者以知縣用今據工巡局奏稱實缺人員均作爲俸滿自係於裁缺人員優加體恤之意臣等公同商酌擬請將正指揮内用者以主事註册外用者以同知註册副指揮旣無内升之階專以知縣註册令該員等赴部投供候選如願以同知知縣分發省分應聽其呈請分發各歸於候補班内補用其歷奉有未滿年限者毋庸再行核計與俸滿人員一律辦理其已經揀發到城差委咨送履歷有案各員據都察院咨稱多係當差年久勤勞甚著亦應並予升途以示優異擬請正指揮内用者以都察院經理大理寺寺丞京府通判改掣外用者以同知歸委用班補用副指揮内用者以太常寺博士大理寺評事太常寺典簿改掣外用者以知縣歸委用班補用無論就内外均准其呈請分發行走分發省分惟副指揮内有應扣捐免保舉銀兩署仍令照數補交以符定制至未經揀發差委各員願歸内用亦按該員等相當品級以都察院經歷等項分别改掣照例銓選願就同知知縣者各歸於試用班内按班序補應交分發銀兩飭令赴部交納再各該員有捐納各項花樣改就以後擬令仍歸原有花樣與同班人員比較卯次過班先後分别銓補以上内用外用各節俟奉旨允准後由各該員取結呈明到部查核相符再行辦理如此量爲改定庶於體恤之中仍寓區别之意所有已裁五成正副指揮擬請量予改途緣由否有當恭摺其陳伏乞皇太后皇上聖鑒訓示遵行謹奏光緒三十一年十月二十二日奉旨依議欽此 
[湖南巡撫龐奏爲户部咨奏每年應還俄法英德兩欵本息擬由部庫及各省關分别認還片]  
 
