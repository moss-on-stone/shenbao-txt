# 1887 - 136 - 4905064

 

Page 1

 
 
[古今圖書集成告白] [  圖書集成印書局主人啟]  
啓者本局四月内共印過原書一百九十四本連前共印四千零五十本尚存未印者九百七十本此佈 
[古今圖書集成第一批出書告白]  
本局所開印古今圖書集成截至三月終己印過原書三千八百五十六本尚存未印者一千一百六十四本約至八月間全書可以排竣擬定分裝三箱其第一箱裝明倫彚編並目録業己袋訂成書計四百零八本合原書一千三百廿二本其明　彚　本可早日訂齊因本局所用排手多至數百人排時不能挨次未免前後叅差其餘之書約至十月間可訂齊第二箱至明年正月間可訂齊第三　届時望交第三批銀五十兩領全書一部計三箱如刻下欲先領明倫彚編並目録一箱須卽　第三批銀五十兩其銀仍交申報舘當紷以第三次收　單並第二箱第三箱發書憑單計二紙該書亦向申報舘領取前所出第一次第二次收銀單卽須繳還倘未將第三次銀交到者未便取書特此奉　[  圖書集成印書局主人美查啟]  
[古事比開印告白]  
　　古事比一書爲國初方田伯先生所著閻百詩徴君奇賞之每舉一事必上下千古求其偶以相比附計五十二卷爲目二百七十六其分門列目較之各種類書獨爲詳晰欲用何典卽於何門中求之怪怪奇奇如披秘籍卽如身體門有云堯眉八彩魯僖司馬馬卿亦眉八彩世祖日角唐高祖亦日角竇憲鳶肩馬周駱賓王亦鳶肩班定遠虎頭燕頷包拯亦虎頭燕頷司馬懿狼顧周嵩亦狼顧而形同者事不同人不可以皮相也云云略舉梗槩可見一班凡駢四儷六之文人刻翠裁紅之賦手得此一編可以用之不竭惜原板久佚書肆罕覯今聽蕉主人出其家　原本付點石齋石印字跡必求工整校對不厭精詳洵爲藝林鴻寳訂成六本定於八月出書如蒙賜顧請至點石齋帳房面訂可也印書無多幸勿遲誤[  點石齋代啟]  
[論番客抽捐]  
今夫地方百姓無論農工商賈其驅之以去也易其招之使歸也難近來臺灣一境經劉省三爵帥極力經營特委張叔和觀察會同李迪臣太守辦理商局事務欲招華人之在外洋謀生者漸漸遄歸以實臺疆而興商務此其用意之止大辦理之得法殊足令人欽佩然而寄寓外洋之諸華人猶未能應之如響蓋若輩久處外洋與中國聲息每多閒阻惟恐本國之人或有忮忌之心以致不能安居故未免有所觀望不前張李諸公知其然也用是反復開導苦口勸諭而且先爲之建造房屋置備家具以待其歸蓋欲遠人之歸固如是其難也孰意厦門乃忽有議捐番客之說彼所謂番客者卽華人之由外洋言旋者也其所擬章程欲令回華之人每名先赴稽查局捐洋一角始准買取船票凡有衣箱每口須捐洋四角口袋竹簍每件捐洋二角共船隻之載番客箱簍上岸者每件加提水脚洋二角攬載番客之大小船隻除在洋關領旂外均須到局掛號領照以備稽查噫是何言歟豈以若輩之回華也將爲西人作奸細故稽察防範至於如是之嚴且密耶幸而有某紳等見此章程以爲此舉有傷厚道作爲罷論否則尚復成何事體厦門各善堂書院經費向藉洋藥厘金項下津貼今洋藥厘金併入洋關此項津貼入全然無着用是而計及于此以爲生財之道是何　殺人以媚人斯亦不可以己乎華人之出洋謀生初非得己要亦中國無謀生之路故無可奈何而梯山航海遠涉驚濤駭浪以自求口實此其情亦可憫矣約計出洋之華人其得意者亦不過十中之二三其不得志而流落異域者何止十中七八幸而此等華人稍稍積蓄温飽之外尚有盈餘念及先人邱墓之郷浩然有歸志此正俗語所謂樹高千丈葉落歸根方將敬而愛之之不暇而乃竟欲禁遏其歸志乎夫入當不得意時一包一傘飄然遠舉張空拳舒赤手歴盡千山萬水受盡干辛萬苦偶得　緣居然順境族黨戚友聞而歆羡之冀其有所河潤苟其相去不遠則且將不辭跋涉遠出相就或託其求謀事機或向之借貨銀錢在其人量力所至竭情相助滿其所欲則亦閉口而去一或不滿所欲卽訾議及之以爲彼一朝得志竟毫無戚族交遊之情肆口譏評蓄心忿怒往往因忿成恨因恨成忌因忌生毒因毒生仇則當其衣錦榮歸每有娟嫉忮求之事甚至使之不得一日安其居情願流徙他處作寓公以没世嗚呼尚忍言哉然戚族交遊之忌之求之尚屬有數之人說者或尚以其人不肯稍舍慳囊致攖衆怒以是爲其人病且以是爲諸人原若公然立局稽查凡遇歸客一箱一簍亦必捐銀欲雇船又需加捐船而攬載歸客卽須報局掛號載及箱籠又須加收水脚則是該處之待遠歸之華人無異舊金山等處之待我華人也豈特有傷仁厚直是梏而虐之矣夫善堂書院等項經費皆所以辦善舉也經費不足而取給於回國之華人彼華人卽使果然滿載而回究有何罪而乃待之如宼讐防之如盜賊吾正不知創此議者是何居心也天下事不外乎情理二字以善堂需用經費而巧取豪奪以補其缺曰吾以爲善以有是理乎華人出洋謀生偶有所積不忘故土忽焉言旋而乃設法以禁遏之有是情乎在議者或謂此等華人求富於外洋而竟富矣其所致者皆外洋之財所謂發洋財也所發旣爲外洋之財則稍稍抽其小數庸何傷乎忠厚而不知充　至義之盡則當在非其有而取之之列是可爲何不可爲哉此事雖有是議旣經某紳阻止遂作罷論本可不復置喙特以此時臺灣正在招徠華人欲使遄返凡所以安華客之身心者幾於籌無遺策庶幾有賓　如歸之慶而外洋諸華人幡然有歸與之賦若一聞厦門此議必有懷疑而不决欲行而又止者故特爲之揭而出之俾知邪說雖盛得一二正人卽可立止其沸灼然公論尚在人間事出情理之外容有所不得行中國如某紳者當不乏人中國之於出洋諸華人惟恐其歸之不速斷不敢有遏抑阻止之舉夫然後恍然有所悟的然有所决而慨然興起其言旋言歸之意於商務大局所裨益非淺鮮也聖人云旣往不咎今乃咎及旣往聖人或將棄我乎然余則尚思求諒於聖人也己 
[無故開鎗]  
　　四月二十四日澳門花王廟巡捕房有西捕某甲年二十八歲正待晨炊欹臥榻上西婦送養至中嫌其過遲取洋鎗突然開放適中西婦胸口僅受微傷管門者聞聲大呌捕房兵官赶卽趨　奪其鎗欲拘其人中忿怒愈甚隨拔手鎗開放兩門西婦之腿及肚腹均受鎗彈兵官執其手甲益忿欲擊兵官兵官紾其臂鎗發甲於甲身乃奪其鎗而縶之送交兵丁醫院醫治西婦則送華醫院未識能無恙否也 
[瓊崖客話]  
　　客有自瓊州馮萃亭宫保營中回粤者言宫保自破巢擒魁後卽提軍至定安牛子嶺王清嶺嶺門等處圍困匪巢痛加剿洗其萃軍左營爲宫保之五公子統帶右營則由宫保之三公子統帶該處有地名騰橋向爲悍黎所處黎匪集其婦女千餘號爲女軍教以鎗砲細鏢能傷人於百步之外飛崖越嶺如履平地某日三公子偵知該處黎匪多經他往遂親率二三百人往爲襲攻詎被伏黎截擊幾不能出幸援師大至黎匪始散然己死傷百餘兵矣近 
 
 

Page 2

 
 
嶺門處有黎魁名大力毛向集悍黎以劫掠爲生曾經馮宫保諭降保至叅遊該匪忽又逃回舊巢復萌故恿屢經軍兵進剿多爲所傷日前崖州牧黄直刺寳霖督率所部隨同萃軍左營往爲剿捕計十餘日始斬悍黎數百並擒獲大力毛宫保命殺之以祭陣亡弁兵所獲牲口用犒軍兵一時各營將士莫不歎聲雷動丁清嶺黎匪猶悍然不服亦經官軍破其巢穴殲厥渠魁矣賊巢内黎婦甚多蓋皆黎匪擄禁者也官軍破巢後俱遣之歸亦有因室家破亡靡所依歸願從軍士爲妻妾者該婦女衣服如越南惟面繪五色以紅藍者爲美繪色用藥水製煉故雖多方浣濯色仍不更也山内地十肥美穀米豐饒惟山深箐密鹽斤稀少耳軍士之染癘云亡者近仍如故計自進征以來死者數千具症爲頭痛足腫臌脤隨營醫生亦草能醫治初疑爲嵐瘴泉毒或爲黎匪放毒所致遂於營次掘井汲飲不食澗水而病亡如故始知水土惡劣所致也現馮軍己深入内地想不日卽可奏厥虜功矣録循環報 
[冠蓋往來]  
　　廣西臬憲張丹叔廉訪聨桂陛辭出京於四月二十一日抵天津暫駐東門外楊觀察鴻典公館中少作勾留隨卽乘輪南下天津縣宫玉甫大令探知江西巡撫德曉峯中丞將次到津遂先期就吳楚公所鋪設行轅嗣憲節到來並未暫駐卽换南船停泊三岔河口拜會李傅相翌日卽解維由北運河赴通州取道入都陛見傅相率同文武各憲寄請聖安○洪文卿閣學鈞服闋入都於西月中浣到津挈有眷屬隨從共八人暫寓紫竹林春元客棧閱日卽由陸進京 
[雲津述事]  
　　德商信利洋行主人方德拉士與買辦張少甫虧欠匯豐鉅款斷結各情曾經列報張旋赴道轅控行主虧欠墊欵一萬數千兩劉献夫觀察據情照會德國領事請追迄今延未訊究張復繕禀呈催觀察移請伍秩庸觀察帶張投該領事署候質聞方德拉十業己赤貧如洗卽使欠欵屬實恐亦璧返無期也○天津縣八班差役各有班房其中押犯多至二三百人現當夏合逼處堪虞楊紳襄成惻焉憫之擬集萬金禀請宫邑尊將押所加寛並抬高地板無奈力有未逮虚願徒殷上月二十一日邑尊衙叅回親往巡閱除飭役各於籠内購備蒼术燃薰辟除臭穢外並於籠内貯水搭棚使犯乘凉飲濯每日更分撥數十人於大堂之下俾得消遣愁懷各犯皆感戴不置○寓津西人於上月十九日起賽馬三日由仁記洋行丹拿士津海關稅務司德璀琳李傅相隨員漢納根奪得錦標○上　十八夜天大雷雨以風城北兼有氷雹大王莊芃芃禾麥悉數遭災村中耆老據情禀報宫邑尊於二十四日委員詣騐以便通詳上憲分别蠲緩租賦並籌撫卹之資○上月二十三日李傅相之爵夫人親赴婦嬰醫院看視病婦并游歴藥　聞是院係爵夫人捐資創建云○永定河於春間漫口由河道塔觀察禀請李傅相委員勘騟籌欵興修兹己估得需二十四萬兩當俟秋間籌撥巨欵以便興工 
[嘉興考信]  
　　浙江學憲瞿子玖宗師現考湖州竣事後卽當接考嘉興定於閏四月初四日取齊想濟濟多士於文塲角逐之餘文可徜徉於鴛鴦湖畔矣 
[禾中紀事]  
　　嘉協賀副戎之太夫人今年七十八歲上月二十八日係設悅令誕副戎遂傳定大同慶京班於廿八廿九兩日在内堂開演以祝壽母春秋郡中文武各員及麾下左右兩營弁兵皆來祝嘏一時轎馬盈門衣冠滿座洵盛事也○宗太守之如夫人近賦弄璋之喜祥凝瑶珥瑞溢瓊閨惟三朝不設湯餅筵或旂下規矩如此耳○宏文館前面集街某姓婦年近四十其夫充縣署書辦有瘋痺之症麻木不仁不復能講求人道其妻遂有外遇忽於日前席捲所有而逃遣人偵察蹤跡杳然聞其夫己赴琴堂首告但未識半老佳人尚能再收覆水否 
[杭城鑄錢述聞]  
　　杭省報國寺鑄錢局於上月十六日開爐鑄錢初擬開鑄時因從前爐頭尚有存者遂各百計鑽營思　世守其業自可坐享厚利詎憲意深恐成本一發倘有虧短必致有損國欵凡毛遂之自荐興曹邱之推引者均飭令墊本試鑄俟繳　後察看銅錢質樣冉行酌給工本各爐頭旣無鉅資又恐鑄不合式工本均歸鳥有廼裹足不前意存觀望適製造局經理之西人願領銅五觔繳錢一千文遂于十六日由製造西人承辦用機器開鑄司事四人帮理一切雜務憲委府丞率領各員輪日赴局監視聞所用之銅半用中國半用東洋對攙鎔鑄向板排數八八每澆一板出錢六十四文兹則每澆一板可出錢四百八十文其出錢之迅捷較前可如六倍惟成樣雖速而磨手甚少每日所出故亦不多兼字樣糊塗不能如舊板之明顯開鑄迄今己閱十日始終一轍難以分辨點畫故現在憲意仍擬招用舊日爐頭换板另鑄夫圜法關繫甚大想大憲胸有成竹少能折衷至當也 
[小票倒帳]  
　　杭城小票店幾於開滿一城其法千變萬化而彩號總照吕宋大票爲准其名均託洋商藥水而實則皆中國人藥水亦藉作點綴而己衆安橋大街有某甲者開廣福利小票店票名泰利公司去年開張至今其盈虧無從知悉聞前月分虧折資本洋八百元蓋號係照吕宋大票設三萬四千號樣式亦同無中國字嘗開彩時售未及半其頭二三大彩則均己售出以本月分售票之洋付作前月彩洋始克敷衍完事上月望前大彩電報到杭查對售出之號僅有二百五十元之二彩其五百元頭彩之號幸尚存店未售前日對號單到查對號數祗須付彩洋共四百元而售票得洋己有六百五十元以入抵出尚屬有餘乃甲意存倒帳得二彩之機坊某婦取洋不付凡得彩者亦先後齊至自午及夜吵鬧不休此四月二十三日事也二十四日清晨仁和縣差役至店言己有人控告卽出縣中封條將甲店屋封閉謂當提訊問帶王而去某婦言我得彩最大並未呈控更有何人出頭告縣與取彩之人商議半晌籌莫展迺各散歸旋聞有一法人至杭聲稱廣福利店是我在甲所開由申分設到杭甲欠我票洋尚有三百數十元今忽被伊如此作爲滬地我號聲名豈不一日敗壞爲今之計得彩者均令持票赴申到店立卽兌洋此係我自保招牌之見非代甲了事也隨詣仁和縣請將甲交伊帶去未知趙邑尊肯交出否 
[薄游吳巿]  
　　朝鮮人尹溪石名稛性風雅好游歴近日作姑蘇之游徜徉於麋臺鹿苑間意甚得也尹君喜接賓客推襟送抱一往情深尤善書法名公鉅卿踵門而求者日凡數十輩車馬喧闐冠葢畢集一時好事者無不知有朝鮮尹先生云 
[停公祝嘏]  
　　今日爲英國皇誕辰本埠英領事公廨停辦公事一天各銀行亦於是日閉門停公以申慶祝云 
[索借行凶]  
　　小東門外法捕房於前晚據該處花烟館扭送山東人某甲到捕房又有傭婦攙扶某烟妓滿臉血痕手擕血衫一件稱被某甲打傷等情當經三道頭捕着將某甲等解歸大自鳴鐘捕房備總巡研詰之下據該妓聲稱山東人前來借洋三元我以素不相識豈能贸然借洋况本家現往别碼頭不在滬地豈料山東人來三次昨爲末一次定要借洋我仍以前語回答伊竟恃强將我撳倒在地用石塊將頭額擊開以致血流不止鳴捕之後經捕尋見石塊角上尚有血跡備捕頭詰之山東人供認打架但無石塊捕頭着暫管押以候解案 
[行兇受責]  
　　前紀本城天官牌樓某酒店及某水鬼店兩孩攔毆蒯姓小孩由蒯控請局員提究云云前日局員劉司馬飭甲協勇前往王瑞泰酒店提到王阿五繼復水果店提而店主陳某先己帶孩至局司馬研訊之下十供小的年十四歲父親在外贸易惟留母親照顧店務並無毆打蒯孩之事司馬謂爾旣不毆斷無平空被控之　現蒯孩己受驚成疾爾尚狡賴不承乎遂喝責手心至五十下王不動聲色堅執如前司馬以右手己經受責令再責左手五十下旋又將陳詰訊陳挈孩至案供稱小的向在天官牌樓開水果店兒子年十一歲毆打蒯姓小孩時小的並不在家故未知悉現奉傳唤因將兒子帶案叩求究辦可也司馬曰孩子不法總因父母失於教訓所致本當將爾懲責妃念爾子年幼無知 
 
 

Page 3

 
 
格外從寛當責手心二十下交爾帶回從　管東如再有前項情事惟爾是問陳唯唯叩首而退王亦一併釋出 
[飭道訊兇]  
　　日本人福本誠砍斃甯人許春甫經前任上海縣莫直刺騐屍會審其中情節前己疉列報端前日龔仰蘧觀察接奉南洋大臣曾制軍札内開此案着蘇松太道查辦　於昨日札飭蒯虎臣大令將全案卷宗送全道轅矣 
[縣示照登]  
　　會議濬河一事己見報章兹經代理上海縣蒯虎臣大令出示曉諭云照得現奉道憲札飭據善堂紳董等禀請援案派勇開挑城内之方浜西叚及侯家　黑橋浜各處河道並奉分委總理巡防局馮總辦水利局王司馬會督監工各員分叚栘營撥勇開挑興工在卽所有廟園後面各户從前蓋河木板自應一律拆除方能下河挑土其有各處佔碍之屋亦當照舊收進合行出示曉諭爲此示仰該處居民保甲人等一體遵照將前項盖河木板刻日拆除毋稍延悞十究各宜凛遵毋違　示 
[報縣候示]  
　　包探顧阿六至英公堂稱崇明人施阿寳投捕房報稱曾荐同郷人王江子在粤婦梁氏處推包車因竊該氏之金鐲質洋票則抛擲在家王卽避面現己尋見託人看管在伊家請爲往拘等因及同在見王己吞洋烟爲卽雇車舁送王仁濟醫院不及救治而斃然施旣獲土理合交捕何以先自看管後始報捕深恐因逼嚇以致尋死今特將施　寳送案粤婦梁氏亦投案該氏申訴前因并稱薦頭施阿寳尋見王江子後不知如何吞烟尋死我不知情施阿寳供薦王到該氏家行竊金鐲避匿後該氏着我尋王昨在泥城橋　凡王呼之不應商之不答殊不可解又非醉後模糊爲囑其同到我家然後報由捕房派包探前來始知其吞烟至王江子滬上並無親屬　籍家中亦無人惟有堂兄王六巖業己知照到來王六巖上堂稱堂弟王江子旣己自尋短見須着備棺成殮蔡太守謂施阿寳所供情形不符蓋王江子行竊金鐲避匿由施尋見旣無逼嚇之事豈有預先吞烟之理惟案關人命飭將施阿寳押候地保報縣候示 
[英界公堂瑣案]  
　　粤人陳阿紀稱現在揚子輪船爲廚司昨爲洋東購辦牛乳二罐放在包中行走突遇徐　思　我包内係漏捐之上我言明非土伊不信竟將我毆打且自稱是三十六號名下之巡丁夥及扭至捕房徐又不認爲巡丁夥今蒙送案請辦徐阿思供上海人惟求施恩蔡太守隨判徐阿思管押一月以儆○賣竹筍之在姜姜與買主陳阿巧論枰口角被毆頭顱受傷蔡太守飭將陳阿巧押候石姜姜往仁濟醫院醫治俟傷痊再行訊斷己列前報昨據石姜姜投案聲稱奉飭在醫院醫傷雖不要錢飯須自備十餘天來典質借用共費錢二干光景　雖略愈尚未全痊陳阿巧叩求恩斷太守判罰陳阿巧洋四元給償石姜姜養傷資完結○一百四十九號華捕見裁縫學徒葛萬雲被師某中用竹板打傷兩足拘甲暫押捕房先將葛萬雲送案蔡太守諭俟將甲送案訊學己列前報昨由捕房將甲卽林阿仁送案麥總巡捕頭禀稱林阿仁用三根竹板紥成捆專打學徒隣人皆見是日共打五次約有四十餘下以致兩足　灣等處受傷竹板起案林阿仁供寗波人開裁縫店因學徒葛萬雲貪懶訓斥不依略打幾下並無數十下以後不敢葛萬雲供甯波人年十三歲原籍尚有父母今常被師毆打太守騐明傷痕實堪隣憫且察得起案之竹板較之衙門笞板更爲利害該徒年紀尚幼爲師　何忍下此毒手飭將林阿仁押候用此板照打徒之數笞責該徒送棲流公所暫爲留養醫傷再行修示○住居小嫏環里之花烟館妓女劉愛金稱初有陳阿清來吸花烟尋釁去後又糾陳廷方到來饒舌又有王阿廷王阿泉等蜂擁入室滋擾不休無奈告知公平洋行管房人陳寳和到來勸令出外不依反與陳爭鬧爲此報捕拘案陳寳和稱邇來時有流氓向花烟館尋專不堪其擾昨由劉愛金去關照時伊等恃蠻如故陳阿清供因該妓辱我致與理論陳廷方係我兄王阿廷王阿泉　調停者蔡太守　判陳阿清押四禮拜陳廷方减押三禮拜王阿廷王阿泉各罰洋四元充公以儆效尤○包探唐青山稱據洋貨鋪夥楊雲亭扭獲圖竊之小孩李包美交到捕房該孩言尚有張金雲何巧林兩孩唆使行竊爲又續獲二孩一併送案楊雲亭稱去年九月間被孩撬開玻璃窓竊去時辰表二隻曾報捕房查緝無蹤昨見孩子李包美手持鐵器撬窗時獲住交捕鐵器呈案三孩家之母均投案各供自己兒子决不犯竊係被他孩所累求爲釋放蔡太守謂爾等以自己兒子爲好此　婦人常情但兒子取物歸來爾等更覺喜歡致令兒子胆大任意行竊又向該孩等曰爾等當各直供行竊何物否則重責李包美供年十二歲何張二孩囑我行竊洋刀旱烟筒每件或賣十餘文七八文分用並未竊過時辰表張金雲供年十三歲彼此同往竊取何巧林供年十四歲李包美張金雲合我同去取物太守又向該婦等曰爾等不能教訓兒子任令犯竊尚圖包庇今本分府判將該孩等各子戒責四十下責畢着各領回管束嗣後再犯行竊則罪及父母矣又諭楊曰前失之表當查明實據再行究辦○陳秀華稱開老虎灶有周趙氏與潮州人林阿二索欠錢三百文嗣據林言並不欠錢紏同王阿興與該氏對質該氏則稱定被欠弄竹牌之錢兩相爭執間有應阿裕帮同該氏爭論林阿二持小洋刀欲戮應避開反戳林阿興之左手由我報捕拘案該氏申訴前因林阿二供並天欠伊錢文王阿興稱我爲解勸被應戳傷應供甯波人該氏與我有親誼伊丈夫出外托我照料昨因林阿二糾同王阿興與該氏尋釁我特解勸反被林阿二持刀戳我躱避間致將同伴之王阿興戳傷是實蔡太守隨飭將林阿二應阿裕押候王阿興醫治傷痊再行訊辦○委阿炳被曹小弟所駕之馬車撞傷由捕拘曹送案經蔡太守飭將曹小弟押俟姜阿炳醫治傷痊再訊己列前報昨據錢新根投案聲稱友人姜阿炳被曹撞傷醫治己　今日有事返里囑我投案申訴曹小弟惟求施恩太守判罰曹小弟洋十元着姜阿炳投案候示○陳天發稱在路行走被吳阿乾所駕馬車撞傷手臂由捕拘吳送案請爲騐傷究辦吳阿乾供在生大馬車行爲夥昨駕馬車行駛時陳天發自己不　以致碰撞今求恩國蔡太守騐得陳天發受傷甚輕判罰吳阿乾洋五元給償養傷完結 
[失孩招領]  
　　前夜何松山將一失路男孩名姚阿庚年九歲送至三馬路陳與昌倘有親屬尋覓可至該棧認領也 
[讀石印史略書後]  
　　孟子曰博學而詳說之將以反說約也此言可以窮經亦可以論史全史卷帙浩繁讀之非易故有易知録及約編等書之輯然易知録比而不分約編簡而未當讀者猶有所憾皖南朱筠如先生輯史略一書擷全史之精華一一羅列於其中仍復簡約精當所謂要言不煩誠哉史書之善本也余友謂旣欲其便於披覽亦必取其便於舟車爰用照相法托積山書局石印縮成巾箱小帙每部六本裝訂精雅外用夾　昨承以一部見惠披閱一過字跡清爽墨色匀稱受之不忍釋手用綴數語質之見此書者當亦有目共賞焉 
[和西湖花隠清明節客中述懷元韻録請高昌寒食生大吟壇正之]  
　　漫天飛絮自横斜目斷郷關旅思賖胡蝶幾時圓舊夢杜鵑昨夜放新花禁烟節己過寒食穀雨辰將競采茶同是簫條江上客可堪今日倍思家[  崇川驪睡軒主稿]  
[懷種榆山人詩甫脫稿不期山人飄然而至欣慰握手共訴積衷因續成一律卽請教正]  
　　懷人詩甫就却喜故人來欲賦高軒過愧無長吉才旅懷愁我獨睡味爲君回時余方隠儿而臥竹裏茶初熟清談笑口開[  西湖花隠未是草]  
　　　病起偶作余一病幾死幸巢君崇山吳君樹人二國手先後診治漸次復元病中承戚友顧問感戴良深并有北里諸名花時時垂念遣 
[媿問安甚至親勞玉趾自顧鯫生何修得此病起賦此藉以誌感卽請夢畹生洎諸同人政可]  
　　一病經三月魂遊離恨天幸逢醫國手依舊聳吟肩詩思清於水風情淡若烟感深諸侣伴時過小藍田[  丙戌閏四月之朔百花祠住持懴情稿]  
 
 

Page 4

 
 
[江督轅門抄]  
　　四月二十日六合典史陳壽金請委○二十一日知州張兆鹿禀知到保甲差○二十二日知縣詹聯芳奉府委赴高湻會審案件稅課大使陳伯久禀知分寗○二十三日調補江寗府李廷筆蘇州回知縣汪家昌禀知奉府委發審差○二十四日署廿泉縣典史沈蔭章謝委○二十七日典史劉金壽禀辭奉委管解餉赴揚州 
[浙省撫轅抄]  
　　四月二十四日署運司嘉湖道豐差人禀知今日移衙二十五日卯刻接杭道印仁錢二縣禀知學台瞿于廿五日行刻出棚考試湖嘉二府属科試在下馬頭登舟前署　縣徐榦禀知厘捐局委義橋厘局差禀見叩謝卽辭○廿五日軍司億禀知本日受事並移衙本署進見謝步李寳章交缷廣信局回省禀到稟見同知彭世彦禀謝給咨赴都引見正任海寗州吏目汪永揚禀知藩司飭知回任禀見叩謝○廿六日候補通判姚裕晋禀知京餉本日釘鞘寄存外庫委署新昌縣張輔元稟知奉藩司委署禀見叩謝並銷嘉郡分府差縣丞余純溎禀知聞訃丁本生母憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年四月二十六日京報全録]  
宫門抄○發抄旨四道○皖撫陳奏神靈顯應請賜封號匾額摺子○東撫張奏報漕船北上日期摺○又奏委署知縣　○鄂撫奎奏解第一批京餉片○像撫邊奏爲調補游擊片○又奏請開復知縣片○東撫張奏爲桃汛平穏　辦提埝工稽摺○蘇撫崧奏報巡祖下江水師情形片○東撫張奏爲拿獲盜犯就地正法片○四月二十六日兵部太常寺太僕寺廂藍旗值日無引見○謨貝子熈貝勒鳥拉喜崇阿各假滿請汝○江西巡撫德馨到京請安○潘祖蔭謝管八旂官學恩○福　謝稽察覺羅學恩○記名副都統德克德恩布勝格謝恩○倉塲奏漕船五日回空○召見軍機德馨沈秉成德克德恩布勝格○發抄曾國荃奏陳炳泰調補吳江令奉硃批吏部議奏欽此○又請以王起麟借補建昌營守備奉硃批兵部議奏欽此○又道員馮邦揀歸汀蘇候補班補用奉硃批着照所請該部知道欽此○又遊擊盧元發開除底缺歸班序補奉硃批着照所請兵部知道欽此○張之洞奏厘金項下竊京餉銀兩奉硃批户部知道欽此○○安徽巡撫臣陳彞跪奏爲守省安慶府曁懷甯休甯等縣城隍神靈應昭著據情籲懇天恩分别勅賜封號匾額恭摺仰祈聖鑒事竊據安慶府知府成善詳據署懷甯縣知縣范寳廉詳據紳士署宣城縣教諭舒卓元等聨名禀稱安慶爲省城首郡舊祀城隍神元臣余闕請於朝封顯忠素佑王又懷甯縣境山口鎭昔有城隍廟前明封神爲厲伯嘉慶年間移祀城内每逢晴雨不時往禱輒應咸豐二年廟燬於兵同治八年修復先是賊竄楚北潜山太湖告警前署撫臣吳坤修躬與神約分任戰守之宜未幾賊蹤散去若有隂爲助者光緒十一年冬雪澤愆期該府縣分詣虔祈卽得渥沾瑞雪滋培土脈東作克興凡遇夏間疾疫時起士民禱請戾氣立消均屬靈應異常民生攸賴又據署休寍縣知縣錢應豐詳據紳士前宗人府府丞吳廷芬等聨名禀稱休寗縣城隍神古封顯佑伯明初加號福德康濟凡遇地方災患祈禱立應咸豐十一年二月間髮逆踞城官兵進剿賊夜見廟後火光燭天砲聲相應疑有内伏卽時分竄出城自相踐斃者無數三月賊又來犯守兵無多該前縣率衆舁神登城賊瞥見有大隊官軍抬紅衣大砲列城上立卽驚潰城得保全賊平後大疫流行闔邑詣廟虔禱廟祝夢 
神示方藥活人無算光緒十二年五六月間三十餘日不雨塘堨蓄水車戽皆　田禾黄萎人心惶惶該前縣步禱神前甘霖立沛禾苗興起轉歉爲豐靈蹟昭然在人耳目紳民感戴默佑捐欵將廟宇興　先後禀請各該府縣詳由藩司阿克逹春詳請奏懇恩施封號匾額　情前來伏查廟祀正神實能禦灾捍患有功德於民者例准勅加封號頒給匾額今安慶府曁懷寗休寍等縣城隍神保障群生疉昭靈貺旣據衆情籲請核與定例相符合無仰懇天恩俯准分别賞加封號並賜頒匾額以答神庥而順輿情謹會同兩九總督臣曾或荃恭摺具陳伏乞皇太后皇上聖鑒訓示謹奏奉硃批另有旨欽此○○頭品頂戴山東巡撫臣張曜跪奏爲恭報漕船開行北上日期仰祈聖鑒事竊東省本年起運光緒十二年分漕糧所有除緩應徴實數業經臣奏報在案兹據督粮道鐸洛崙禀稱本届漕糧仍照歴年變通辦法分作二起運通外河德正首帮現己兌齊逐船盤騐均係乾圓潔凈定於三月初一日開行北上其餘頭運船隻亦各依次前准等情臣覆查無異除飭將二起帮船催令迅速受兌跟蹤趲運不准遲延貽悞並俟全數出境再行奏報外所有東省德正首帮頭運船隻首先開行日期謹恭摺具陳伏乞皇太后皇上聖鑒謹奏奉硃批户部知道欽此○○張曜片再恩縣知縣丁雲翰丁憂遺缺該處地當孔道政務殷煩查有署舘陶縣本任歴城縣知縣孫符乾吏治諳練堪以調署又委署章邱縣候補知縣沈世銓未及到任病故所遺章邱縣缺查有署蒙隂縣本任德州知州陳嗣良政聲卓著堪以調署又代理卽墨縣知縣徐大容調省所遺員缺查有曲阜縣知縣楊德馨樸誠幹練堪以調署又臨邑知縣汪瀛在任四年長於吏治惟兼管徒駭河工事極煩重查有安邱縣知縣劉登雲才具有爲堪以調署臨邑縣事所遺安邱縣員缺卽以汪瀛署理又署聊城縣候補知縣傅淦調省所遺聊城縣員缺查有齊河縣知縣王敬勲實心愛民堪以調署又署鄆城縣侯補知縣畢炳炎調省查有郯城縣知縣劉曾録有爲有守堪以調署以上各員任内均無己起四叅命盜案件及錢粮未完有關降調展叅處分據藩臬兩司先後具詳前來除　飭檄遵並咨部查照外理合附片具奏伏乞聖鑒謹奏奉硃批吏部知道欽此○○奎斌片再查光緒十二年十二月内承准軍機大臣字寄户部奏豫撥來年京餉一單一分欽奉上諭恭録咨行到鄂查　開光緒十三年　撥湖北厘金銀十二萬兩等因當經恭録轉行遵辦在案兹據湖北布政使蒯德標會同善後總局司道詳稱光緒十三年奉撥厘金京餉　己籌撥第一批銀二萬兩飭委補用知縣姜光裕管解赴京交牧等情前來除繕咨轉給該委員小心管解並飭將應解銀兩續籌委解外理合會同督臣裕禄附片具陳伏乞聖鑒謹奏奉硃批户部知道欽此○○邊寳泉片再准兵部咨推補歸德鎭考城營遊擊張崇恩係商邱縣人距原籍在五百里以内例應廻廻避行令揀選　任合例人員對議等因查有南陽鎭左營遊擊王景元係直隷元城縣人堪以對調合無仰懇天恩准將王景元調補考城營遊擊其南陽鎭左營遊擊卽以張崇恩調補以符定制謹附片具陳伏乞聖鑒謹奏奉硃批兵部議奏欽此○○邊寳泉片再己故確山縣知縣劉棫前代理陟縣事候補知縣陳以瀚前代理正陽縣候補知縣邵壽宸因欠交代銀兩經臣先後奏叅革職摘頂勒限完繳旋據該家屬及各該員如數解清尚知愧奮據藩臬兩司具詳前來合無仰懇天恩將原叅劉棫革職陳以瀚邵壽宸摘頂之案准予開復以昭激勸用自逾格鴻慈除咨部查照外謹兩片具陳伏乞 
聖鑒訓示謹奏奉硃批劉棫陳以瀚邵壽宸着准其開復原叅各案該部知道欽此○○頭品頂戴山東巡撫臣張曜跪奏爲桃汛平穏現辦堤埝工程並趙莊口門淤墊情形恭摺具陳仰祈聖鑒事竊本年正月二十二日黄河凍解冰擁水漲情形當經奏明在案臣於二月二十五日來至河于察看工程三月初六日桃汛逐漸漲發初十日漲至六尺五寸十一日以後時消時漲當汛漲之時長清之北店子齊河之曹家營歴城之場史道口章邱之席家莊魚鱗磨盤各掃間有墊陷之處均經河防員弁隨時增壓料土均以無虞其餘各工一律平穏臣察看沿河堤埝工程歴城等三縣己有七成工程齊河以至東阿五州縣民埝修培業己完竣現正赶修原估大堤工程臣至上游察看壽張范縣陽穀等縣臨黄堤工以及補修金堤工程己有十分之八荷澤縣雙合嶺爲上年最險之工大堤冲刷殆盡經曹州府知府積慶於大堤之外添築套堤一道計長一千一百六十六丈由衮沂曹濟道秦鍾簡查勘辦理現在工程己有十分之六以上各叚工程限於伏汛之前一律完竣上年奏明擬留趙莊口闕爲分流之計當將兩壩裹頭修築穏固並將北面横堤根基加上夯我擬俟秋後河水大省趙莊口門再做草壩以便汛漲分流及至十月以後口門以外漸生淤灘口門以内地勢淤高村民卽於淤地耕種二麥本年二月間擬卽挑挖小河下逹徒駭該處五百餘村莊連年故水灾民紛紛禀呈以歴年水惠困苦己甚懇請免由趙莊分水更求乘此淤墊修築堤埝等語臣查沿河村莊鱗次櫛比雖連年被水鮮有遷移遠避者咸知黄河水勢時有變更皆存希冀之心破屋頽垣依舊棲止是趙莊分水之議祗可從緩籌辦以順輿情至何王莊口開上年十一月間溜靠北岸過水無多遂卽乘時堵築今春又加土培厚附近村莊均可耕種現在全河兩岸祗有王家圈口門一處前己奏明從緩再爲堵合現經道員李希杰將東西兩壩連進七占以期收束口門並於上游添築挑水大壩得以逼溜歸入正河所有桃汛平穏現辦堤埝工程並趙莊口門淤墊情形理合恭摺具陳伏乞皇太皇皇上聖鑒訓示謹奏奉硃批知道了欽此○○崧駿片再長江水師定章提督以半年駐下江半年駐上江周歴察看各營鎭將弁兵稽查勤惰本年提臣李成謀由吳淞口一帶巡閱水師營伍兹於三月十二日返棹來蘇卽與奴才面商一切江防各事認眞整頓仍督帶水師船駛赴江隂所有照章巡視下江水師事竣緣由謹會同長江水師提督臣李成謀附片具陳伏乞聖鑒謹奏奉硃批知道了欽此○○張曜片再東省拿獲盜犯就地正法歴係按季彚奏光緒十二年冬季分據泰安縣拿獲盜犯戴小端卽賈五王得功二名經泰安府知府全志提案訊明係游勇行刦事主侯培遠錢鋪並結夥騎馬持械在途搶奪過客王體行等銀物屬實又據金郷縣拿獲盜犯于丕敬卽于洛六張俸椿馬金采三名經濟甯直隷州知州王恩培提案訊明迭次行劫事主李承曾雜貨鋪並尋樹樸胡秀亭家銀錢衣物騾馬不諱先後録供禀經臣核明戴小端卽賈五等二犯係游勇搶刦得歟于丕敬卽于洛六等三犯迭刦三次以上均罪應斬梟當各批飭照章就地正法梟示兹據按察使福潤詳請具奏臣覆查無異除飭取供招分案咨部外理合附片具陳伏乞聖鑒謹奏奉硃批刑部知道欽此 
 
 

Page 12

 
 
[眞贓未得]  
　　前　常鎭道陳仲泉觀察翰芬府第被竊一案經張廉訪訪獲匪犯錢二一名訊供係曾爲捕役劉某之夥所竊贓物賣與舊貨店王某卽經廉訪提集劉王二人研訊供詞游移查起贓物不符復勒限着王某交出眞贓尚未據將眞正贓物呈騐廉訪遂將遂將匪犯錢二及捕役劉春舊貨店主王梅亭發交吳縣馬明府確訊卽晚由明府會同委員提集各犯審訊未知能水落石出否也 
[倒鋪兩登]  
　　漢口一鎭店面櫛比巿口繁華然各號主未必皆長袖善舞之流往往取給錢莊以資流轉某廣貨號排塲闊大貨物齊全當其開設之初　某大員緩急通融始得逐年獲利迄今二十餘載暗中己易東人至上年各夥多從中舞弊以致力不能支申漢兩店虧負至四五萬金之譜無奈擬講折清理而諸債户均未允從將來不知如何結局也更有花樓某機器銅鐵店開設亦己有年上年曾爲粤東軍營包造火器生意頗有可觀平時與某某等錢莊往來以有恃而無恐今年春夏之交各莊俱窺破其竭蹶相約催其清欵以致筋疲力盡閉户而逃尚有老稚未及遠颺竟被各家飭人看守一晚夜深人靜看守者倦眼麻茶遂復乘此遠颺無迹次晨知覺當將客師徒弟各一人送官請訊官遂將店中器用貨物發封待以異日攤分虧負云 
[川鹽局諭]  
　　前因川督劉制軍欲停加厘一事以致鹽商時存觀望近經川局諭令各商照向章運赴宜昌所有兩局示言照登於後按察使銜常鎭候補道加抽川鹽局黄爲出示曉諭事本年二月三十日奉兩江爵督憲曾札開照得淮南加收川鹽川厘請與鄂省加收淮鹽厘同時並停一摺經本爵部堂於光緒十三年正月十八日專奏當經抄摺咨行在案兹於二月二十日差弁齎回原摺奉硃批羊照所請户部知道欽此合行恭録札行飭該道卽便欽遵出示曉諭等因奉此合亟出示曉諭爲此示仰各該川商卽便一體欽遵毋違切切特示湖北候補道專辦川鹽總局蔣爲恭録示諭事照得光緒十三年三月二十八日奉兩院憲札開竊照本部堂院於光緒十三年正月十八日專弁具奏鄂省加抽川鹽厘金一欵體察現時餉力尚難驟停擬請暫展期限並通籌撥解海軍要欵情形一摺當經抄録咨行在案兹於本年二月二十三日差弁齎回原摺奉硃批着照所請該部知道欽欽此恭録札行欽遵等因奉此合就恭録出示曉諭爲此示仰川鹽運商號商及販户人等一體知悉其各凛遵毋違特示 
[江西官報]  
　　知縣李應奎缷署屋子縣事清理交代回府經歴平鋆起服來江縣丞凌剛委辦神岡山緝私卡候補縣尹華珠缷辦末饒卡回撫州府經歴杜璋代南安府經歴謝賜齡俱禀辭坐署永豐縣丞諶德堃無力赴任以候補府經歴孫鎭南署理卽用縣劉泰龢回吳城上卡郭茀康委辦鄱陽卡觀音閣通判吳鳳來謝咨進京改發縣魏遠猷謝咨往湖北署萬安縣姚翊宸缷事清理交代回新選臨江樟樹鎭府照磨金振聲應行飭赴新任 
[廣東官報]  
　　藩憲牌示新選遂溪縣汪椿恒飭赴新任高明縣缺詳請以候補縣蔡逢恩補揚陽縣缺詳請以平遠縣周爲楨調補崖州知州缺詳請以番　縣侯甲瀛升補 
[不學而仕]  
　　納粟之例原以濟餉需而廣登進然必稍知學間始可藉以進身間鄂城有某甲者素無賴而豪於貲甫弱冠卽携萬金入都僞稱强仕之年得選湖南某縣缺領憑赴省中丞訝其年貌不符面試以禁烟館告示竟日不成一字隨以數千金賄各當事代爲進言中丞毅然不允登諸彈章知其事者無不鼓掌稱快吁仕宦未成而巨鏹虚擲可爲未學而仕者鑒然非中丞之明而斷鳥得有此 
　　　放生行先慈王太夫人見背於癸未八月三日風木長悲菽水難逮惟思所以資冥福者世俗以延僧禮懴爲足超度先靈余則謂放生　　　較禮懴爲實在功德故時簡其禮懴之費以資放生巨而　鯉細而螺蚌無所不放而最多者雀與龜也計自去秋至今春己放過數萬命 
[矣爰作放生行以質諸善知識者]  
　　君不見放雀有楊寳報以銜環誇肉好又不見放龜有孔愉印成左紐報尤巧我却利名非所欲放生爲母資冥福昔歲延生今薦亡無遮大會何妨續己卯年先慈八旬正壽余曾介率兒婦壻女甥姪孫男女輩舉行放生會可憐小鳥羣分命行案集衡適其性誰知一網遭虞人湯火魂飛只轉瞬我學商王祝網開茅簷慶爾登春臺也似金籠放雪衣飛鳴而去眞悠哉元衣曾入元君夢曳尾塗中不求用登龜自古命漁師七十三鑽尚知痛何况紛紛供摀藥神仙作俑孫思邈吳人賣　藥肆取仕龜版嘗見傳記稱孫眞人以羽毛鱗介入藥致傷物命罰遲千歲升仙我今買放春申江介行添得三千族去臘游滬以三千餘龜放諸甲江入海吾母生前好放生大年之享報非輕闍黎日禮仁王懴何如誦我放生行我放衆生天放我此中定有大因果脫將世網任遨遊海闊天空無不可皖桐墨花吟館居士作 
[周浦德星社助賑潤榜]  
　　顧芷卿詩詞近體每件三角撰聯角半步韻長聯倍餘件另議○夢松主人行書紈摺扇一角四五六尺對二四八角篆隷倍○陸楚帆花鳥　紈摺扁一角堂幅四尺半元單條每張减半餘件另議○趙秋棠鐵筆石章每字五分牙章倍寸外分内倍餘議○嚴湘泉仕安紈摺扇二角堂幅四尺一元單條每張减半泥金倍餘議○陸　史書扇紈摺扇一角揩書倍潤油扇四角泥金自備閏四月初二日始五月終止往來酒資自給上海由北巿法大馬路春和長洋貨號南巿火碼頭趙恊成烟號代收潤資先惠七日取所有潤資統交與昌棧籌賑公所陳竹坪先生代爲彚解以期涓滴公歸[  德星社敬啟]  
[上海三馬路與昌恊賑公所陳竹坪經收山東直隷賑捐四月廿六七日第六百四十至一二次清單]  
　　四川州分州鍾雲衢大善士續募新册第六萬一千六百另五二陳仕共銀二兩陳匝春徐漸逵王國藥殷良珍王治瑞李景雲逹堂唐之棟黄雲慶劉羣林黄朝揀坤陳魁先許盛雷際春十六户各銀一兩黄恩培鄧化行劉樹人楊愼知黄果鄭芳六各五錢熊秉滸東昇典吳宣勉齊單訓讓五户各二錢以上廿六户其來規銀廿一兩七錢一分由本埠恊同慶寳號榮先生交來○道署交來徐子靜善士洋二十元程錫卿翁輔託許秋農先生交來徴州休寗縣聚公堂洋二十元陳先生交來崇明天茂本洋三元丁阿六交來陳鏡狄洋二元餘　寳莊交來片石山房洋二元菱湖吳惟菴洋四元○新册第七萬三千三百廿八號汪記徐叔猷太史募楊致和助九三八平銀廿四兩徐仲襄程循如各銀四兩曾恕思堂曾南軒各洋五元熊輝臨二元以上六户由饒　　先生交來九三平銀三十二兩申規銀三十四兩三錢七分英洋十二元○蘇　門十梓街井儀坊卷口姚爲妻久病祈保速痊洋十元江西全泰盛局寄來福建訂州府寗化縣巫保翼堂洋四號元乍新册第壽號日　子募公畀洋一元○無名氏洋五元洪翼記二元瓷金助賑洋一元廿八日又助錢詔生恆安各銅洋一元無名氏銅洋二元○三天共收英洋八十　元内八本洋三元另規鐵五十六兩零六分銅洋四元合併聲明 
[上海北巿絲業會舘籌賑公所施少欽經收山東順直賑捐四月十七八日第一千三百四十八九次清單]  
　　現成功德莫要錯過機緣救命摺第二千九百三十九號大東門萬豐銅錫店洋二元○又六千九百三十六號宜昌　募徐潤之洋十元三角知過子徐禮謙鄭蘭貽虞錦福徐潤芝徐簡詩至和堂七户各一元晋泰豐曹少庚丁成昌金吉甫善士五户各五角不知二角共十四户合洋二十元○又九千四百十六　江隂周增慧募罰欵洋四元又二元穎川氏二元周增隷周增齡方世德不書名無名氏無名氏六户各一元范姓記陸嘉隂二户各半元共十一户合洋十五元由全盛局來○又八千六百七十九號修梅書屋洋三元由蘇州陶寄恊源局來○又八千七百五十七號無名氏錢九百敦裕堂汝霖二户各三百文公　一百六十文蔣嘉梁大和尚小和尚三户各一百佑記六十文仲記五十文又五十文共十户合洋二元由浙省福潤局來○又四千三百三號高子猷尹乙青募三槐堂王京錢四串崇實堂龔三串吉善堂六安堂高謙吉堂孫求血症速愈福慶堂尹揖青吟舘五户各二串務本堂韓正修堂張宏福堂嘉善堂六安堂高思恆堂孫六户各一串共十三户計京錢二十三串折大錢十一千五百文由徐州南關户部山鹽局寄鎭江政大局來紋銀七兩二錢八分批見規銀七兩六錢四分三厘○又四千四百三十八號徐州天和仁局高海峰募張翰文銀二錢彭向春莊掄士王永豐程修五四户各二百杜幹卿旦忍堂范文秀索錦堂四户各一百文共九户合銀九錢五分由鎭江政大局來○又六千八百三十三號德茂棧募洪桾翁錢二百曹桂翁一百十文張恪翁一百曹長記全記祝炳翁趙國翁韓鼎翁王宗翁沈斯翁經玉翁黄叙翁汪仁翁趙瑾翁十一户各五十帥立翁朱祝翁二户各三十共十六户各三十共十六户合洋一元由浙杭全盛局來○李偉伯求病速愈由太倉致大局來洋五元欲求如願子節省浮費由蘇州全盛局來五元玉山無名氏由陳古愚交來四十元海陵知非士求疾全愈由泰州森昌局來二元時長朱筠塘募産安氏由無錫通裕局來十元張伯甫求兒病速愈由蘇州通裕局來二元涇川求應氏心到神知十元高奎祥求母病速痊由姚守梅交來十元凝香閣主求繼母張氏病體速痊延年益壽十元持心小室由戴青萊交來五元姚慰祖求父瓋速愈由恊康莊來一百元祝門朱氏爲夫寳冥福由平望全盛局來六元唐鴻經求病速愈二十元陳炳奎求四委平安十元二户由練塘全盛局來三十元以上十七日○現成功德莫要錯過機緣救命摺五千五百七　號留餘堂洋十元由袁浦消何氏寄鎭江政大局來○又五千五百四十二號華永恩堂洋二元由鎭江沈天和局轉寄政大局來○又四千三百五十四號王培蘭王培芸王趙氏　王氏王元良五户各洋一元王棣張　卿合一元姚王氏王姑娘合一元徐錫恩徐封韓王氏王善慈王善和五户各五角徐寳瑄邰克恭二二户各二角五分共十四户合洋十元○又八千六百九十六號　口無名氏求父親病痊由鴻源局來二十元○又四千四百七十六號存樸堂由鎭江政大局來十元○又五千五百八十九號宋善成募四知堂張匯川張逸園陳位育四户各洋一元張海山五角蔡小山錢五百文無名氏瞿大有王芷雲伍瑞卿柳海僊五户各三百惟善堂怡情軒德生堂秦登喜四户各二百萬松泉一百三十五文畢無德許　店二户各一百共十八户合洋七元由償征縣寄鎭江全泰盛局來○又五千五百九十號儀微縣署帳房募沈殿臣春生號二户各錢三千無名氏二户各一百五文共四户合洋六元由鎭江全泰盛局來○又六千三百六十三號焚　納業無所不可人求室人病愈洋二元由蕪湖全泰盛局來○無名氏求妻病愈由公泰代寄練塘恊源局來洋十兀金陵馬春記二元有心無力子二元厚德堂徐求病速愈五十元源生洋布號請各帮客酒席資移助規銀一百兩鄒吉泉由太倉致大局來五元湖州無名氏一元盛澤鴻春綢號平安完願規銀十兩湖北陳公館由漢鎭裕豐恆來二元周善慶求病愈三元刼餘子節省日用由盛澤永利局來一元石韓康求次子病愈二元徐姓求病速愈二元譚通發銅洋七元○高崧生募昌字册一千二百三十六號聚順堂王求次子病愈洋二元又求次子退腫止嗽四元二户合來洋六元以上十八日 
　　 
 
