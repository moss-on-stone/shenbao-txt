# 1911 - 53 - 4913668

 

Page 1

 
 
   
 
 

Page 2

 
 
上諭 
　　監國攝政王鈐章正月二十九日内閣奉 
　　上諭着派壽耆充實錄館副總裁欽此軍機大臣署名奕劻毓朗那桐徐世昌 
　宫門抄正月二十九日召見軍機瑞豐 
交旨 
　　正月二十四日軍機大臣欽奉 
　　諭旨郵傳部奏右丞李經楚應否廻避一摺李經楚著毋庸迴避欽此又奉 
　　諭旨盛宣懷等奏查明官辦鐵路被參各欵一摺度支部知道又片奏請將梁士詒撤銷鐵路局局長差使及交通銀行帮理兼差等語又片奏請裁撤圖書通譯局及交通研究研等語均著依議欽此 
論說 
[恭讀二十六日上諭停止刑訊感言（嘉）（吉）]  
　　法之用刑。不得已而用之者也。故國家不可以一日廢刑。而治國家者之心。則不可以時時用刑。非謂廢刑而不用也。蓋民之犯刑者。雖有時死於法之中。而實不樂死於法之心。當刑而不刑之。是謂廢刑。不當刑而刑之。是謂任刑。廢刑不可也。任刑亦不可也。則所以清刑之源。而探刑之本者。固自有其道焉。當夫中天之世臯陶爲士。其用刑固不患不明允矣。然一則曰惟刑之恤。再則曰明於五刑以弼五教。可知古聖人之意。不徒以刑罰之權寄諸士。而實以教化之權寄諸士。至不得已而用刑。夫豈古聖人之意哉。刑本爲民而設。然日以刑懲天下。而蹈刑者仍紛紛也。於是輔之翼之匡之直之。必期天下之民。皆不敢犯吾法而後止。故虞書所謂刑期無刑者此也。穆王作吕刑。而論之者。猶謂其非仁人之言。禹之下車泣罪。湯之開網施恩。文之明德愼罰。此世之所以稱盛也。後之有國者。折獄之事愈詳。而用刑之風愈濫。故求治者。終不及前代。斯亦吾國得失之林矣。記者恭讀二十六日上諭停止刑訊。而不禁慨然焉。 
　　夫自先朝降諭停止刑訊以來。業經三令五申。而各省多未實行。猶須法部上奏請旨申誡嚴飭遵守者。豈非可異也乎。吾國刑法之殘酷。實爲今日治國改革上之一要問題。近來通商日繁。民刑事件訴訟日多。外人旣藉口於中西法律之特異。而得在我國土地上。享有領事裁判權矣。則今日欲絶對的收回此損失。非經法律上大加改良。以適於列强現行之法律相近。而劑其平不可。此今日新刑律之所以不可不速頒也。乃上之人築室道謀。三年不成。而所謂現行刑律者。皆牧民者視爲陽奉隂違之具而已。縱誥之者諄諄。而聽之者仍邈邈也。吾朝政崇寛大。釐定刑律。條分縷析。參酌得中。使聽訟者。果奉爲準則。而無枉無縱也。猶足見法律之平。乃今之出身加民者。平日於舊有之律例。旣未嘗稍一寓目。而又不能續書明理。其號稱明逹者。又或剛愎自用。而喜怒無常。一旦高坐堂皇。案牘紛仍。稍拂其情。即不免淫刑以逞耳。靡論承審遣流以下人犯。與關於死罪人犯。箕箒耰鋤之隙。探囊胠篋之流。按之刑章。本無大罪。乃往往不暇察其情僞。以觳觫堂下者之肢體。快吾誅求。致令地下寃魂。與獄中殘喘。盈千累百。永無昭雪。是豈治亂民。必用重典之道也乎。。 
　　昔某西人初來華。嘗觀吾國演戲。笑曰。每見審訊。一案到堂。初不招。則批其頰。再不招。則杖其臀。復不招。則男子夾其腿。女子拶其指。而犯人招矣。而重案定矣。始謂此不過演劇然也。不料後見官塲訊案。亦復如是。傳諸歐西。詫爲未聞。於是要求領事裁判權者踵至矣。嗚呼。斯豈可不爲大哀乎。抑又聞之。亦有不專恃刑訊者。直省臬署某司。一日見有招解過堂盗案數起。唯一犯擬斬决。餘皆擬絞擬軍者。到堂時。衆皆呼寃。唯一犯無言。臬司曰。爾一人何以不寃。一犯曰。彼等呼寃。皆謂縣官用刑逼供也。予之罪雖重。然縣官審過數堂。均平心靜氣。詳細研鞫。不但未打一下。且未罵一聲。皆予情願招認。安能呼寃。由是觀之。豈非亦有不恃刑訊者。乃今之 
 
 
 

Page 3

 
 
一二酷吏。輒用非刑。而自以爲明察者。非特請君入甕。他日身受其報。卽以其治人之道。選治其人之身。亦不爲過。吾願今之各省提法使。與各督撫。所有一切私刑。若經發覺。固宜分别參處。而其甚者。尤當懲罰一二。以警官邪。則實行新刑律之阻力。庶幾稍减矣。 
譯論 
[變相侵略論法國大學公法總教習員林述甘著駐和一等書記官陳廣平律述（十）（七）（）續]  
[特論租地約内之佔據字義]  
　　夫佔據者。乃用主權佔據無人之地。於是謂之曰佔據。非可用之於租地上也。租地係一國之君。允准租借。豈可與無主之地相比例。有識者因發明其說。謂甲乙兩國開戰。甲軍攻入乙境。佔據地方。暫行管理。至議和日爲止。此敵軍之佔據地方。與英之佔據希伯島。不可同日而語。戰爭時之佔據。不過逹其戰爭之目的。且猶尊重敵國主權。如地方行政仍用政國法律。地方官吏。仍照舊辦事是也。其所禁止者。敵國不得在境内募兵。而境内居民。不得潛往投效。是雖稍碍主權。實出於。勢不得已。此戰爭時佔據之說也。又有一國内亂。一國遣兵往助彈壓。如一千八百四十九年至一千八百七十年。法國遣兵保護教皇一事。法雖佔據羅馬。固未干預其行政權。教皇仍自由獨立。不改舊章。而教皇轉因法國扶助。爲之遽增其權力。故遣兵佔據者。有彈壓内亂之權。無干預内政之權。至若俄之於旅大。奥之於坡赫。英之於希伯島。其佔據辦法。殊非扶助友國之盛舉。以視法之對待教皇。恢復其主權使。内外無敢侵犯者其。相去果何如也。雖然。若俄若奥若英。旣不能扶助中土等國。恢復主權。則亦已矣。且又從而壓制之。侵奪之。竟成一喧賓逐主之勢。不亦深可慨哉。 
其所謂佔據者。卽有統治之權。而實則統治之條令。固未秉承主國政府。此龐然之統治官。按諸法律上事實上。卽謂之獨立統治官。亦無不可也。兹特分晰諭之。 
　　凡研究條约性質。並其命意之所在。不得以約之名目爲憑証。宜先將該約逐條研究。再綜貫前後語意。有無枝節。是否矛盾。蒙蔽旣袪要領斯得。嘗有甲條之意尚未明晰。因對勘乙條。而即將甲條之意。融會貫通者。凡訂約之名目。往往與約内所載條欵。自相矛盾。在訂約之人。亦明知名目與事實不符。但欲利用此名目。而使人不覺其眞相耳。故非將條欵逐一研究。則此約之性質。烏從而如之。卽如租借拈據代理統治等字面。幾爲條約上普通名詞。一經研究。始知其謬。蓋名實不符。失約之本意矣。 
專電 
[電一（北京）]  
　　廷寄滇督李經羲英兵侵逼片馬事對付之道宜不亢不卑并抄閱出使各國大臣關於此事之電報 
[電二（北京）]  
　　直督魯撫電奏東海關因防疫症蔓延船貨絶跡貧民饑寒相逼情殊可憫請准援照奉省成案飭部撥欵數萬兩以濟急需 
[電三（北京）]  
　　中俄滿洲勘界前因防疫進止昨日外部特電東督黑撫謂現値時疫稍息應速照會俄官接續查勘以免借端終止又生枝節 
[電四（北京）]  
　　駐藏大臣查覆逹賴喇嘛并未病故仍在印藏沿邊大吉嶺一帶逗遛 
[公電（東京）]  
　　各報館鑒俄迫伊犁英佔片馬法索滇礦若稍讓步全國淪亡已集全力捐現金兩萬餘設立救亡機關請速言論一致攻擊政府辱國喪權並提倡各界以救滅亡留東全體學生叩 
緊要新聞一 
　　中俄交涉果能和平了結否北京 
　　中俄交涉近已漸歸和平外部答復俄使之公文係與樞府諸公屢次協商始行定稿前據西報譯載僅得大略兹由京友函述公文之内容謂中國從前未嘗違章抽稅俄在蒙古可有治外法權貨物經過蒙古亦可免稅惟落地稅則仍須繳納至俄在蒙古設立領事一層雖屬可行然須俟俄國商務興旺必要添設領事之時方可設立迨領事旣設後華官自應遵照條約優待俄官至俄國要求在蒙古有建築房屋之權中國亦可承允惟不能越千八百八十一年所立之條約俄國現忽變其宗旨要求廢約殊於兩國邦交有碍嗣後務望彼此固守千八百八十一年之條約云 
　　外務部此次答復俄使公文語氣本極平和日前胡馨吾侍郎特謁慶邸謂俄使已接到俄政府來電據云所接吾國復文甚形滿意並聲言吾國如此答復足徵兩國邦交之厚 
　　聞俄公使當未照會我外部之前已對各國公使宣言支那防疫疏懈其勢將漸及於西歐又稱俄國於千八百八十一年交還伊 
 
 

Page 4

 
 
犂於支那時所締結之條約承認俄國在蒙古種種之權利皆未履行今値換約之期支那如不許俄國在蒙古之自由貿易曁設置領事等等必仍向支那索還伊犁其時各國公使并未贊同但未宣言反對爾今俄公使照會我外部之文有云各公使皆已贊成當是恐嚇之詞 
　　本月二十五日仍中俄聖彼得堡一千八百八十一年條約改訂之時按原約大旨約分三類（一）境界（二）通商（三）道路斯三者多與伊犂東十爾吉斯坦（卽新疆）蒙古有關係同治十年俄兵佔據伊犂府設官行政十年之久後於千八百八十一年立約歸還惟該次和約第十欵有云俄國照舊約在伊犁塔爾巴哈台喀什噶爾庫倫設立領事官外亦准在肅州（卽嘉峪關）及吐魯番兩城設立領事其餘如科布多烏里雅蘇台哈密烏魯木齊古城五處俟商務興旺始由兩國陸續商議添設云云今俄人之意擬於以上所指五處不俟商議齊行設立領事按此五城交通要路皆必由之區蓋中國與新疆交通之路係自肅州出長城經玉門安西（皆甘肅境）北經哈密（新疆境）吐魯番由吐魯番分二支一向西北經烏魯木齊由烏魯木齊復分爲二（甲）向北至古城（乙）西北經古昌綏來金屯台至綏定二向西南經喀喇沙爾庫車拜城阿克蘇喀什噶爾折而南經英吉沙爾葉爾羌至和闐設俄人果於上言之五處設立領事照千八百八十一年之條約行事則新疆之地非復吾有矣 
　　聞連日伊犁地方俄國增兵甚多以爲示威之舉動該處人心異常惶恐又聞數日以來日俄駐京兩國分使不時往來若有重大問題恊商者但内容甚密外間無從探悉大約與中俄交涉或有關係云 
　　當中國外部未照復使之先聞俄廷曾有電逹政府自請將前要求各件均作罷論大有必期一戰之意其示威運動如此 
　　同時政府并接某某兩國電稱貴國器械不足俄人期戰萬勿應認總以和平了結爲妙 
　　駐俄薩欽使日作又有密電來京謂俄政府現密遣馬步各隊約合中國四鎭之數隂赴庫倫伊犁等處請外部急向詰問 
[英人對於片馬事之要求北京]  
　　據外交圑消息英人對於雲南片馬事之結果係向外務部要求在雲南添設通商口岸二處外務部已電屬李仲帥察看情形再定辦法 
[胡思敬亂罵一塲北京]  
　　前紀御史胡思敬呈遞封奏反對憲政各節兹經詳細調查其摺中大旨謂自行政綱目編訂之後政界異常擾亂其窒礙難行之處不勝枚舉李家駒總司其事吳廷爕章宗元汪榮寳諸人實贊其成假憲政爲美名以外國爲標準變亂祖制擾害大局其心殊爲險詐及至新刑律問題發生之後又有揚度隨聲附和助熖揚波勢力愈彰流毒愈甚推原禍始實由於袁世凱入京之時意圖不軌網羅人才而一般新進之徒因以相繼而起當時又有張百熙妄相標榜附和袁黨故能貽害至今流毒後世云云摺後又謂蔭昌醉心西政妄事更張私薙辫髮擅違祖制每遇入値則裝飾假辫實屬藐視朝綱目無法紀若不嚴予究懲則羣臣相率效尤大局何堪設想又謂楊度勾通海外黨魁欲以立憲爲革命願皇上勿輕聽一二新進之言致將祖宗數千年之成法推倒無遺 
[斯眞嗜烟大員之厄運北京]  
　　禁烟大臣陸相國潤庠請假五十日回籍省墓業已出京探其原因係爲大員調驗烟癮在即而所應調騐各員非親卽故故爾藉詞請假以示圓通并聞應行調騐各員係惲毓鼎沈雲沛陳名侃喬樹枬等人其餘列名者甚多而楊佩璋昨請修墓假亦係規避此事 
[郵部人員終不免於更動北京]  
　　郵部各堂自經監國面諭整頓部務即擬將應裁各員實行淘汰以節糜費兹聞前明加班上奏後卽下堂諭除將局長梁士詒提調葉恭綽關賡麟等撤差外所有圖書局測繪處交通研究所官報處亦一律裁撤其局長事務歸李侍郎專責葉關二員專辦惟副提調袁長坤仍舊提調則已改派胡祖蔭及路政司司長何啓偆接充 
　　鐵路局薪水仍照舊不减部中丞參則對折各司員百兩以上者八折五十兩以下者九折錄事等不折 
　　盛尚書於昨日午後親至鐵路局面諭各科員照常辦公不必恐慌又添派唐浩鎭于焌年六保等四人爲清查鐵路局帳目專員并另設清查處業將制用股帳簿一百餘件點齊封存堂上以備逐欵查核有無弊病梁士詒奉諭撤差後昨特面求盛尚書撤底清查以昭心跡盛云辦事招 
 
 

Page 5

 
 
怨古今同理此時尚須負責不得即有退志 
　　又聞梁士詒開去局長差使後幾至全局震動兹有某洋員已紛電各路局洋員矣 
　　又聞各外官在廳司當差未經奏留者及鐵路局未分課各員現亦一概裁撤與前事同日發表 
[上海高等審判廳不立矣北京]  
　　上海特置高等審判廳一事已經江蘇督撫奏請另保顧鰲堪勝廳丞之任此摺到後當有旨交憲政編查館法部會同議奏兹聞法部已將此事議駁蓋以上海一隅雖曰華洋雜處然外人果能受我裁判亦斷不在此名稱且一省之中祇能設一高等審判廳不能再多該撫所請之處應着勿庸置議 
[中國教育進步之比較北京]  
　　學部奏定籌備清單内開宣統元年爲始每年編造全國教育統計圖表一册通行各省以資比較兹届應辦第二次統計之期經該部將京師督學局各省提學司先後送到光緒三十四年表册彚同斟核反覆鈎稽仍按原式製爲比較圖十一學部表四京師學堂表十八直省總表二十三直省分表三百四十三共圖表三百九十有九於上年終專摺具奏略云查閱此次圖表與上次圖表兩相對照不無進步之可言一各省學生人數上次統計一百零一萬三千五百七十一人此次統計一百二十八萬四千九百六十五人計專門學生加多三千九百五十一人實業學生加多四千九百二十三人普通學生加多二十六萬五千六百四十四人以上三項共計加多二十七萬四千五百一十八人惟師範學生一項减少三千有奇考其原因實以興學之始各省因師資缺乏暫設師範簡易科及講習所傳習所等寛收學生迅速造就以應一時之需至光緒三十三四年間此項學生畢業日多漸敷分布遂將簡易等科次第裁撤而注全力以辦完全師範故學生名額雖略减而學科程度則加深至京師學生人數上次統計一萬一千四百一十七人此次統計一萬五千七百七十四人約計加多四分之一此學生人數增加之大概情形也一各省學堂處數上次統計三萬五千七百九十七處此次統計四萬二千四百四十四處共計加多六千六百四十七處至京師學堂處數上次統計二百零六處此次統計二百五十二處約計加多五分之一且上次所報學堂官立爲多此次所報學堂公立私立較官立爲尤多可見民智漸開教育易於推廣此學堂處數增加之大概情形也將來地方自治機關日臻完善學務經費日充就學兒童益衆當不難漸收教育普及之效 
[瑞督不能不爲教育前途計北京]  
　　鄂督瑞澂奏稱本年六月准度支部電要政加價一欵應以四分之一充辦學費餘須儘數撥作賠欵等因臣以此時財政支絀部臣移緩就急實具苦心適値試辦宣統三年預算即督同藩司恪遵辦理旋據前任藩司王乃徵詳陳清册擬减教育費三十五萬三千八百兩臣以該藩司綜理財政見聞或確隨即據册辦理時前任提學司高凌霨亦頗力爭臣尚不以爲然蓋鄂省預算不敷已及二百萬若不從裁節入手收支適合將益無望此臣毅然爲之而不恤也嗣據諮議局呈稱湖北教育經費以一百萬兩計算除各廳州縣二十餘萬又出洋留學生經費三十萬其實用於省城中等以上曁各專門學堂者不過四十餘萬兩今部飭提要政加價之欵至三十餘萬兩則所餘者不及十萬自今以往非獨教育不能普及所有從前已成學堂均將停閉當此預備立憲崇尚教育時代似無如此辦法查東西各國皆有國家稅地方稅鹽釐固屬國家正稅而要政加價則加諸正稅之外原奏指定專歸本省四項要政之用是有此加價卽當用諸本省要政衡之法理乃得其平又據現在湖北提學使王壽彭詳稱湖北學務公所歳入約銀七十三萬歳出約銀八十一二萬出入兩抵已不敷銀八萬餘兩近年各州縣五成解欵短絀每月額支不足均在官錢局商號通挪現已積虧至七十餘萬串明年預算又奉札裁去三十五萬餘兩湖北各等學堂建設較多必謂毫無糜費誠不敢作此違心之論然亦决不至歳糜三十餘萬兩之多今遽裁此鉅欵勢必將已收入之學生而散遣之已建築之校舍而空錮之本司甫經到任卽釀成此學務墮廢景象實有寢饋難安之勢伏乞俯念學務關係重大此項欵目俟將來東西洋東學經費停解後再行裁减等情先後前來伏念臣世受國恩賦性愚直但有壹意孤行之事决無前矛後盾之行前此試辦預算接准部咨以收支適合爲主臣意深所贊成果使所裁學欵於教育前途無大影響無論局議如何司議如何臣仍可堅持前議不爲所動惟近來詳加體察以湖北民數之繁庶幅員之廣闊前督臣張之洞籌欵興學幾費經營乃獲有此數十餘所規模粗具之學校今若以不及十萬之歳入支撑彌縫於其間勢必將已成學堂之數停閉以進行憲政之時而有停閉學堂之事非獨該司懼拂輿情臣亦不敢當此重咎伏乞聖慈俯念鄂小學務觀成不易籌欵維艱飭部將此項要政加價暫行免提俟稍有地方的欵或東西洋留學經費漸可停解再將此項加價欵目遵照部議撥欵以資兼顧正月二十二日奉硃批度支部查核具奏 
 
 

Page 6

 
 
[憲政館亦知考核州縣爲具文北京]  
　　憲政館具奏略云兹届考核光緒三十四年各省州縣事實之其除奉天黑龍江廣西三省咨請展緩外據直隸熱河吉林江蘇安徽江西浙江山東山西河南陜西甘肅新疆福建湖南湖北四川廣東雲南貴州等省先後將表册分咨前來伏查奏定辦法内稱凡州縣列入最優等者令各該督撫加具切實考語送部引見列入優等連任各州縣倘於各項新政實有擴充始終不懈者准予升列最優等頻年屢任皆列次等實缺者停升候補者扣補各等語臣等現就各省送到事實清册逐一詳核凡於各項新政未能認眞興辦自不得予以寛容卽使按之表册實係應有盡有而開辦年月倘在該牧令到任之前仍不得作爲成績間有巡警多至二三千名實以舊日圑丁練勇充數者又有一邑之大而詞訟少至六七起者又有命盗兩項收案起數與結案起數不符者顯屬任意填報不足爲憑臣館均已分别降等雖照章應分最優等優等平等次等四級本届因各州縣於所辦新政多未能實力推行謹本寗缺勿濫之義於最優等一級概未予列惟分優等平等次等三項其有前上兩届均列優等本届仍列優等而各項新政實有擴充者仍應升入最優等至兩届均列次等各員並應照章分别停升扣補庶考核不至具文而庸材藉以自愧總之整飭吏治不外乎激濁揚清而考察屬僚尤在於循名責實各省造送清册事實詳備者固所時有敷衍者仍復甚多積久相尚必致有以空文表册倖邀曠典者於政治前途實大有妨碍是在各該督撫隨時認眞整飭之耳奉旨已錄 
[京師近事]  
　　前派陳夔龍錫良瑞澂張人駿李經羲五督參預外官制現陳小帥派唐太史寳鍔李仲帥派熊大令范輿張安帥派顧僉事鰲錫清帥派楊京卿度瑞莘帥派汪參議榮寳等先編訂草案再行核議 
　　聞將來新内閣成立後軍機處改爲弼德院吏部裁撤後吏署改爲審計院禮部撤裁後改爲典禮院以位置舊署人員翰林院裁撤後則將該院人員分配於弼德院南書房上書房及學部各處惟都察院可望緩裁 
　　吏部左侍郎沈雲沛日前又赴徐軍機第宅力辭津浦鐵路帮辦大臣並請開去吏部侍郎之任徐軍機雖温語慰留然沈退志巷堅實難再留聞翌日徐軍機進内與朗那兩軍機議商揀選繼任人員徐軍機力保裁缺陸軍部姚侍郎補吏部侍郎之任其津浦鐵路帮辦一差請郵傳部左侍郎李伯行接充俟沈雲沛假滿時卽可實行 
　　去年川路被倒巨欵後風潮甚烈嗣經郵傳部派員寗赴上海漢口宜昌等處詳細調查再行核實辦理近查歟員回京多日尚未見該部覆奏據個中人云此次倒欵關繫川路甚巨須俟趙次帥來京將該路内容及各處存欵事宜一一詳探明白方能核定辦法聞次帥月底必可到京云 
　　日昨山東巡撫孫慕帥電致樞府略稱去年預算於河工一項諸從節省不料秋水陡漲需欵甚巨然安瀾七次所全甚大不忍惜小費而貽大害現値魯省度支窘迫别無餘欵請飭下度支部暫撥二十萬以濟要需 
時評 
[實業問題]  
　　生産之要素有三。曰自然。勞力。資本。吾國土地膏腴。物産豐美。 
適於自然者也。人民勤苦。氣骨堅忍。富於勞力者也。然而實業之進步。猶若是之濡緩者。無資本耳。即有資本。無企業心耳。企業心不能勸之以義。能誘之以利。得利則盛。失利則衰。如江蘇鐵路亦摧折企業心之一事也。吾願興實業者。當愼之於始。 
[政黨問題]  
　　政黨之組織。有利有弊。少數人之政見。爲多數人所犧牲。其弊也。熟鍊辦事之才。强固進行之力。其利也。弊少而利多。從其利者。故立憲國皆有政黨。而吾政府獨忌之。忌其與政会抵抗。二三大老不能自逞其私也。忌其爲國民請命。全體利害。必須謀之於衆也。故立憲國有政黨。而專制國無之。貌爲立憲而實專制者忌之。 
[禁烟成績]  
　　唱保全主權者。見外國人干涉内政。輒攘臂奮袂而爭之。不知内政旣修。無所容其干涉。内政不修。欲不干涉而不可得。亂者恒受治者之支配。公理然也。法之於安南。日之於朝鮮。代操政柄。乃安南朝鮮實有以授之。吾國憲政。形色上在在舉辦。而在在無良效果。近時所稍有起色者。惟禁烟一事。叩其所以然。則外國人實爲之迫促也。嗚呼。吾政府之迫促。果不及外國人耶。 
[瓜分風說]  
　　事有十年以前國人聞之而憲惶不安者。及今而司空見慣。不足爲異。則瓜分之說是也。前本報譯論。曾載德國信息。某某國謀瓜分中國。而英人爲之辯誣。昨某報又載日京消息。某某五國有瓜分中國之謀。此等風說。固不足爲據。然英俄外交失敗後。則難保無起而效尤者。吾中國雖長此坐擁舊疆。諸外國雖日言保全領土。恐河山猶是。風景全非耳。　 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[直督派員叅訂外官制天津]  
　　前奉上諭現在釐訂外省官制著派錫良陳夔龍張人駿瑞澂會同憲政編查館王大臣悉心參酌等因兹直督陳小帥以改訂外省官制事務繁重而該督政務殷煩又不能分身進京亟應遴派明白通逹之言前赴憲政編查館禀陳接洽以期隨時電商查有前翰林院檢討唐寳鍔直隸補用道汪士元直隸存記道沈銘昌堪以派委除分别飭遵并咨憲政編查館查照外業於本月十九日附片具陳奉硃批憲政編查館知道 
[漠濱金礦又將提歸官辦湖南]  
　　湘撫楊文鼎片奏云據湖南官礦處詳稱會同縣漠濱金礦山地本係縣民楊姓之業向用土法開挖出砂不旺時採時停嗣於光緒三十一年租與芷江商民廖同裕等開採因迭次爭訟經該縣禀准封禁旋蔣革令亮熙藉權縣篆串設華興公司朦禀開採牟利經將該令參革礦仍封禁在案惟該礦硐附近一帶土瘠民貧别無謀生之術停採後於貧民生計不無妨礙且寳藏不興貨棄於地亦爲可惜但非提歸官辦則客土紛爭諸多糾葛未闢利源先滋訟累擬請遴派大員督辦該礦以絶覬覦而維礦務等情查湘省礦産最富若辦理得法可爲本省開闢利源會同縣漠濱金礦迭經派員查勘礦苗尚旺自應提歸官辦以杜訟蔓現派試用道左運光前往督同地方官設局妥訂章程設法開採俾實業可以振興而於公家亦有裨益正月初七日奉硃批該部知道 
[承領勸業會塲者得奬矣南京]  
　　南洋華僑備價三十萬元承領勸業會塲一節屢紀前報兹聞江督已於前日專摺請奬略云南洋第一次勸業會前以商本受虧公家無力賠補擬將會塲變價儘數歸還經臣電商商洋華僑候補三品京堂張煜南邀同伊弟二品頂戴江西補用道張鴻南合籌繳銀三十萬元以十萬元報効會塲善後經費以二十萬元承領會塲地基館院除留勸工塲美術館事務所水族館跑馬塲五處曁各省自建别館外餘概歸其永遠管業另設公司開設市塲十年之内准其免繳房捐地租並一切釐金雜捐以示體恤所有繳到銀三十萬元應照原議先行儘還商本免失信用至張煜南張鴻南慨捐鉅資以籌會塲善後具見急公好義兄弟同心查張煜南以候補三品京堂屢蒙賞加頭品頂戴侍郎銜恩榮稠疊固已無可再請合無仰懇天恩准將二品頂戴江西補用道張鴻南賞以四品京堂候補出自逾格鴻施奉硃批該部議奏 
[駐日汪使致浙省各圑體函（爲推廣留日學額事）]  
　　查各留東學生向由本省選派給予官費嗣經定額准由各該省自費生請補復經學部指定官立高等專門各校准其競爭試騐入彀補作官費意在奬勵游學歷經照辦在案浙省離日本較近自費來學者人數現尚不少皆因前有定章冀幸普通畢業考取指定各校即得請補官費以求完全學問上年接准增固帥來咨以財政支絀嗣後本省官費出缺不補在浙省統籌全局原屬萬不得已惟自費諸生旣已負篋遠游辛勤虧累業已數年忽然希望中絶未免進退兩難而本國新立高專學堂一切亦未完備更不免有悵悵何之之慨現已咨商固帥擬將浙省原有官費一百七十七名除去地方公費及師範生名額酌定官費額數仍以考取學部指定官立學校爲斷照額挨補以免向隅而宏造就諸公關心桑梓宏奬爲懷尚祈協賛有成迅賜示復是爲至盼再各省官費學生向有送醫一事於是有醫藥之費上年固帥來咨停給學部亦有咨議停浙生要求照舊辦理此事爲數頗鉅而限制甚難惟歷辦有年一旦截止該學生等海外遇病資斧無出亦殊因難應請諸公一併妥議示復爲禱 
[滇邊通信]  
　　防邊軍力之調查滇省界連緬越實爲西南重隘自十九鎭新軍成立以來表面上雖見進步而缺點實非一端據最近調查其各項軍官如下第十九鎭統制官崔子良第三十七協協統王某第七十三標標統曾鵬程第七十四標標統曲同豐第三十八協協統鍾麟同第七十五標第七十六標未詳另有砲隊一標當有可觀而第二十鎭亦趕急籌設大約大理府及臨案府等須各駐一協雖然片馬交涉如果破裂則此等軟弱之陸軍又進不能戰退不能守矣噫嘻 
　　滇寗鐵路之預備四川寗遠府地與雲南接壤礦産饒裕爲全川之冠此外尚有種種特産如馬匹藥材牛羊皮白蠟杉木等皆爲出口大宗馬尤壯健登山如履平地近年英法二國在該地購買馬匹極多馬價爲之驟昻其覬覦該府久矣現兩國兵隊時常侵入界内勢將由滇窺寗由寗窺川藏野心勃勃不可遏抑滇督李仲帥灼見滇寗唇齒相依主持建築鐵路使消息靈通易於準備以絶外人之覬覦一面開採各礦以濬財源去歳冬已派人勘路其路線係由昆明而昭通由昭通而叙州由叙州通過昭覺經西昌境而至打箭爐但辦理此路與川督如何協商一時尚無頭緖又聞川督趙次珊前派人往寗遠召募兵士一標即在該地訓練建築營房以爲長久之計云 
 
 

Page 11

 
 
分類新聞政界 
[鄉民與自治公所爲難之又一說松江]  
　　新橋自治公所被淺蒲涇鎭鄉民搗毁一節迭詳本報兹聞此次風潮原因由該公所經費支絀决議於今年正月初一日起籌辦各種店捐始由秦韓兩議員向各店舗設法抽捐如茶捐每碗收至二文猪捐每只收至一角大者倍收其餘店捐均照此辦法並云如不遵行當勒令閉歇以故各店舗戶怨聲載道本月二十二日韓秦兩議員又至淺浦涇收捐仍照舊辦理該處店戶不願照捐始由兩肉舗停售各店戶即相率罷市後有遠道鄉民來鎭糴米而米舗已閉無從糴處該鄉民蜂擁至自治所覓問而自治所各紳早已赴松禀請沈大令設法維持該鄉民卽將自治公所搗毁後經沈大令到鄉勘查該鄉民尚忿不能釋大令去後又將自治所内檯桌牀榻搗碎一空人言嘖嘖皆由自治公所韓秦兩君勒捐所致云 
[張督注意清鄉之一斑廣州]  
　　張督日前以查核各屬清鄉每每爲時日久而收效仍鮮現特通飭各屬委員飭令酌定辦法限期呈報并查明屬内各鄉匪情如何某鄉宜先清辦約何時可以辦竣何時應移辦某鄉全屬匪鄉何時可以一律清辦務卽統籌全局自定期限會同地方官據實呈報以憑詳察情形切籌整頓 
[咨報全浙巡警籌備情形杭州]  
　　浙撫增中丞以籌備全浙巡警已届第三年府廳州縣業已推廣完善特於日前據情咨報民政部略稱浙省籌備巡警分城關鎭埠四鄉按序進行城關巡警上年均已成立鎭埠亦照憲政籌備清單所列提前趕辦據各屬前後禀報成立業派畢業學員前往辦理者共計五十六處連四鄉巡警並經嚴飭各屬妥籌辦法按期成立如仁和縣之三塘喬司筧檣臨平等處錢塘縣之良渚三墩留下安溪等處業據禀報成立鄞縣永嘉地力殷實現亦辦有端倪其餘各屬亦均認眞籌辦所有從前派出之正巡官副巡官等現已一律裁改每廳州縣設警務長區官並於繁盛地方酌設巡官等名目以資佐助至應設水巡之内河各地主該管廳州縣已一律購置巡船招募巡警添備鎗械並按照頒定籌辦内河水路巡警章程由各該管陸路巡警區所遴派教練所畢業巡警充當巡長籍資督率分佈梭巡共計巡船一百零五隻巡警共三百九十七名刻正妥籌經費力圖推廣現除各鄉鎭巡警不計外理合將浙省廳州縣城關巡警如何完備情形分别咨呈至廳州縣城關已設警務長共七十八員區官共五員巡官共十六員巡長共三百另四名巡警共二千七百六十六名消防共二十隊消防器械共一百二十三具教練所共七十五處清道夫共三百十三名巡警學堂畢業生共二百八十七名教練所畢業巡警共二千九百七十五名應請一併立案 
外交 
[批飭訊結私賣鵝公山地案廣州]  
　　西寗縣紳周之楨等日前以懸民鍾許養擅將該縣公地土名鵝公山私賣與洋人經該紳等在該縣警局責令收回不遵等情由諮議局轉呈袁前督飭行西寗縣查明禀復在案現該縣奉飭後已查明各情並據鍾許養遣弟到縣禀稱鵝公山係伊祖所置遺有契據等語一併據情禀復督院察核張督據禀以此地是否官地民業斷不能私自租與洋人即批司轉飭該縣迅速集訊秉公斷結並飭照會諮議局知照 
[咨請招待調查商務洋員安徽]  
　　外務部日昨咨行到皖謂此次日本遣派商務官南新吾等赴皖南一帶調查商務似屬特别注重之舉應俟該洋員到皖後即飭妥爲照料以重邦交惟須留意該洋員調查有何舉動務卽隨時錄報本部及農工商部備核俾昭鄭重 
軍界 
[江北梟匪不靖之風說揚州]  
　　江北阜寗縣下蕩地方近來梟匪猖獗聚集一二百名之多携有快槍快礮到處刦掠居民異常恐慌經該縣王令派役多名前往捕緝因匪多槍快不敢往捕當由王令馳報江北提憲飛飭巡防隊前往該處緝拿聞日内已抄出匪窟十餘家擒獲梟匪數名照例懲治矣 
[陸軍增編馬隊之規畫杭州]  
　　浙省陸軍自上年成鎭後因奉部催怱促又値財政支絀故凡鎭部應行設備事宜諸未完善即馬兵亦僅暫練一隊委派陳某爲管帶殊不足以示軍威兹悉兵備處袁參議已協商鎭協兩司令部以現在雖已勉强成鎭究未編練完善此項馬隊按照部定章程一鎭應編四營方符體制現値部委南下檢閱關係考成浙省雖財政困難亦不容因循貽誤計惟有趕練兩營以重軍政已决議設法趕編由吕統制咨准撫院飭司籌君協濟一面并由兵備處先就裁撤錄營經費項下暫先撥用已委派本科某科員赴東省採辦良好戰馬一千頭以便操練之用前日札委並聲明尅日起程來往均毋許沿途逗留矣 
[軍儲總局裁併辦法武昌]  
　　湖北軍儲總避專管綠防水師各營軍械服裝並督率仿眞造藥所製造舊式藥彈又掌管硝磺之專賣及採挖磺礦等事每年需用局費約二萬金近因財政奇絀度支部電令將該局裁併已經鄂督飭交會議廳議决以軍裝等事歸併兵備處管理造藥等事歸併兵工廠管理硝磺等事歸併勸業道管理所有該局總辦文案收支管庫庶務各員及司事一概銷差以節虛糜 
學務 
[新會長之不愜人望鎭江]  
　　鎭江學務雖辦有學堂數處大率敷衍從事者居多自去歳教育界同人注意整頓另行開會選舉潘吳二人爲正副會長兹聞正會長潘某赴皖放賑教育界各事悉付之於副會長吳某之手詎吳某外貌似剛實則多欲遇事每擅作威福種種狀態指不勝屈邑人有威福會長之目 
[地方教育行政之悲觀浙江]  
　　黃巖教育分會日前大開會議一係會員建議反對清獻中學監督王君一係官廳交議舉人王若淵指控勸學所總董柯君當由會長南舜譜君宣讀兩案文件因一時會塲中議事會各議員與教育分會各會員各挾私意聲勢洶洶幾將用武兩案復互相牽連互相抵制以故是日議事會議長王君吉人不肯到塲兹查兩案原因緣王士森舉爲監督發生於議事會純係各議員票選教育會疑忌議員攬彼學務之權其後王若淵推翻勸學董又向議事會建議各議員亦公然干涉有欲柯君辭退之意柯不肯退乃將王若淵建議移送到縣由胡令交教育會評議而議員攬權之迹愈爲教育界所不平若議員 
 
 

Page 12

 
 
果推倒勸學董彼中學監督亦决不能保存此兩案互相牽連亦互相抵制者也但議員少數會員多數故當經王夢九君出而調停謂兩案均不必開議云 
[惠安小學畢業之揭曉福建]  
　　惠安高等小學堂開辦以來諸多粉飾迨丁未上學期省派完全師範畢業生蔣摶擔任敎員照章課授各學生亦熱心攻苦除罷課停辦外至去年下季學期完足經該校長及各教員分科試騐填表解者現已接奉姚提學覆准矣 
[鄂學嚴催各校限期開學湖北]  
　　學部定章年假應於二十日開學鄂省上年有遲至二月始開學者故王文宗傳知各學堂傳諭各學生務卽遵期到堂以免荒廢現因連日隂雨遠屬學生多未趕到以故未開學尚居其半昨特傳知各堂展期五日再有未到照章扣分示儆 
實業 
[承辦鹽務者不能以原商藉口廣州]  
　　陽江埠原商鄭立齋禀奉運司批云禀悉沿海各埠商辦官辦業經一再更改豈容以前案藉口現在舊商加認巨餉承辦各埠經奉鹽政大臣核准亦已陸續前往收辦倘獨准該商一埠自辦如果前辦官辦之東江南櫃恩開新等埠均以原商爲詞紛紛凟謂固與監商公所現在禀案不符且原商商裔未盡殷實仍復竭蹶豈不貽誤餉需所請將陽江埠劃還照舊肩承之處礙難照准惟該原商失業日久旣據聲稱陽春新埠原商與供商收辦時均有補卹銀兩揆之情理尚非格外要求應量予補卹候移請鹽政公所轉諭鹽商公所妥議後由該公所酌量辦理以免同隅至前案收辦各埠查有欠謂未清分年攤繳或實無原商商裔輾轉供承者均不得援此爲請免滋擾 
[鄂省茶市業已將次開山湖北]  
　　本年節令較早轉瞬卽届清明所有兩湖茶客廣帮贛帮西帮江浙等帮均已陸續來漢預備進山聞今歳茶莊以廣帮爲最多至西帮長盛川等號向來在咸寗各邑設莊收買紅茶近因茶市近近長盛川茶號亦已派莊夥到漢預備一切以備臨期進山其羊樓筒茶市每年約在二月初旬後開莊日昨已有茶商永順福等乘坐小輪入山開茶客進山均買現錢刻因湖北官錢局官票通行連日茶客到漢購去官票十餘萬張故近日錢價爲之一漲 
雜記 
[黃竹平至此曷敢摇動大局廣東]  
　　酒戶抗捐毆傷巡兵一案現經康濟公司呈奉督院札飭南番兩縣選派幹役前往將爲首抗阻滋事之人拘提究辦聞呈内以馮春元爲着名滋事之人並奉上命嗣後查確所控之人及抗捐者其住址不拘何屬許南番兩縣越界拘拿不分畛域二十二日番禺楊令遵即命駕至南海縣會同王令提訊甑捐欠餉被押之黃竹平一名因兩縣奉陳方伯面諭康濟公司承辦酒捐係籌抵賭餉初擬原准本行自承無如本行不能擔任故准歸康濟現查得黃竹平藉口本行鼓動風潮復由珠光里裕記黃英東鬼基泰豐黃祿成二人（均黃竹平弟姪）在外把持故提黃竹平上堂開導責成寫信出去勸導各行友不可閙事如果閙出風潮先將黃竹平重辦并飭令當堂具結如有造謡生事傳單即將其重辦云 
[自治會議員何竟色膽如天浙江]  
　　石門錢林鄉自治會議員鍾某學識過人熱心任事爲一鄉所信服惟性好治遊是其一生缺點日前由縣城加家道經羔羊涇塘東有平姓女名四姑娘者饒有姿色久爲該議員垂涎時適昏夜因以借宿爲由叩門而入其父兄方重其爲議員殷勤留宿誰知鍾竟潛入女房女於睡夢中大聲呼救被其父兄掩執鍾知敗露再三乞情認罰洋三十元乃將其釋回一時傳爲笑柄 
[清丈旗地業已勢在必行浙江]  
　　蕭山南沙地方有仁忠兩字號向係旗人畜牧之地因年久失丈已被沙民管業有年前由軍憲札派杉左司蒞蕭籌辦清丈後因辦理不善沙民激成大變故而中止現志將軍意在必辦日前遂會同增子帥札派候補道李觀察金堂督同該縣翁大令長芬并會商就地士紳妥籌方法赶速開辦並聞紹府漙太守禀見李觀察力保陳紳齊賢爲總董陳君自知才力不足堅不擔任云 
[金壇鄉民又與飢民互鬥鎭江]  
　　鎭屬金壇縣東鄉近到淮徐海難民二三百人沿途攫取食物强横異常二十七日難民數十人忽又蠭湧至某鄉民家强搶柴米鄉人不服以致互相鬥毆當被毆傷鄉民二人立時鳴鑼聚衆拘解至縣張令研訊之下立飭差勇押解出境以免滋事 
清談 
[對於松郡風潮之觀感]  
　　一事之起也。必互有其得失焉。互有其是非焉。甲之黨則助申。乙之黨則助乙。而意見之紛歧。遂不免左右是非。以形成共爲各個之判斷。 
　　松郡新橋自治局搗毁一案。風潮之發現。亦數日矣。或以爲因舊董之失職。暗中挑唆。故與各董爲難。或以爲因鄉董之苛擾。貪得無厭。致釀鄉民暴動。飛報傳來二說互見。甲非則乙是。此得則彼失。天下事必無中立之理。事勢之。常無足怪者。 
　　然自記者。平心觀之。一風潮之。起訖。其間必無兩是之理。亦必無兩非之理。因嫌疑而悮會因悮會而衝突因衝突而兩不相下。遂至醖釀風潮。而激成暴。動此固事理上必經之階級。無庸爲當局者。斷斷致辨者也。 
　　就松事論之。謂爲自治經費之不當。捐歟則巧。婦難爲無。米之炊。苟非借貲於公衆。何以爲羣生謀樂利籌自治之進。行者。然必拘。拘於。碗茶二文隻猪一角。則似不量鄉民之力而爲之矣。豈膺鄉衆之公。推謀鄉人之公安。所當出此至若舊董挾失職之微嫌。而鼓動衆人以與各董爲難始則因個人意見。以害公衆之安。寗繼且借苛捐問題。以激公衆之憤怒　近以來。比比皆是。使苟無此輩。鬼蜮混迹其間。則沈沈大地。茫茫古今天下事亦何至若此之敗壞也。嗚呼噫嘻。 
雜錄 
[世界談乘]  
　　法國之婚姻法法國律。二十五歳以下之男子。設兩親已亡而祖父母猶健在者。則其婚約須祖父母承諾之証書提出後。方可舉行。 
　　法國之火葬費法國死人舉行火葬。其費用之上下差别。約三佛郎。 
　　巴黎之質屋巴黎有一質屋。每歳所質鐘表。類平均有三十五萬個。之數戒指約六萬個之多。 
　　世界最大之灣印度裴恩加路灣居半島之首。依直線測定。其延長約逹四十二萬平方哩。稱世界最大之灣。 
　　奥國婦人理髮師之試驗奥國各都市婦人理髮師之數。年有增加。同業中苦之。因舉行一婦人理髮師之特别試驗。採其營業之方針而定棄取。 
　　美國之輸出玩具千九百九年。由美國各州運往各國之玩具。約逹百萬弗以上。 
　　美國之紙幣洗滌器米政府就舊有之衣服洗濯器改造出一種紙幣洗滌器。法用空氣壓力入紙幣於箱。面以極速之水通過其上。紙幣遂頓換新色云。 
　　世界之年少飛行家世界最年少之飛行家。爲法國愛希郎恩納脫開爾裴氏本年復有一十三歳小女郎乘坐特别設置之單葉飛行機。駛行於法國托拉希依市之近傍已數逹回以上。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[信成銀行股東大會紀事]  
　　華商信成銀行本届第五次結帳之期逐年增進其發逹爲華商各銀行之冠歷年以來添設北京天津無錫南京分行今更謀推廣在漢口奉天廣東福建新加坡等處各設分行提議添招新股一百萬元以爲推廣之預備前日開股東大會到者有一萬五千餘股午後三時開會董事王一亭孫鶴卿徐予雲查帳董事顧馨一總理周舜卿協理沈縵雲錫分行經理蔡兼三寗分行經理周少芷北行經理顧逹三南行經理楊次梁書記員章養和徐久成均依次入座首由周總理報告宣統元年十二月初一日起至二年十一月底止上海南北兩行及京津錫寗四分行進出帳略計是年除官利及一切開支外淨餘洋十一萬七千七百七十元零二角二分四夫以去年之市面恐慌銀根緊近而能盈餘此數可見發逹之效矣又謂公積一欵尚嫌太少今擬將盈餘項下另提撥公積十萬元之數以厚本行基本云云贊成者多數遂議决次沈協理報告申行營業情形並述去年市面恐慌吾行靜心鎭守竭力預備並能出餘力以維市面者皆賴各分行之常川接應並申地南北兩行顧楊二經理及辦事各員之和衷協力即此可見得人之效及分行之愈多愈妙矣惟吾行現象如船已入港風浪無虞然安不忘危欲固其根本厚其勢力非添招股本多設分行不可故擬添招新股一百萬元五十萬預備漢奉粤閩新加坡分行之資本五十萬爲推廣之後盾則根深本固營業自見發逹云云三蔡經理報告錫分行營業情形並謂錫分行悉秉銀行定章辦理略參錫市之通例謹愼小心得略獲盈餘者全賴滙兌一端云云四周經理報告寗分行營業情形又謂寗地分行初附設於下關後在城内坊口大街新造房屋九月初四落成開張正遇風潮劇烈之時而公私各存欵紛至㳫水亦足見吾行之名譽矣五周總理佈告查帳董事林虎侯君去年因目疾致函辭職因現正擬招新股故暫不另舉俟新股東開會時再舉以爲如何衆贊成六沈協理提議推廣營業添設分行已經董事會議决先於漢口奉天廣東福建新加坡五處從事蓋以漢口爲七省通衢鐵路交通尤爲咽喉要地欲挽利權當先添設奉天風氣紗票盛行吾行鈔票日見信用故於奉天以發行鈔票爲目的粤閩新加坡三處則注重於匯票而已至先後次序請各股東議决乃議决首漢口次奉天再次廣東福建新加坡七周總理提議添招股本並取消積餘股謂添招本意沈協理已略佈矣各股東如贊成者請舉手多數舉手遂取决八周總理提議預備中奥銀行之聯合謂駐京奥國公使屢與鄙人提議欲各集資本一百萬元由華商出名在中國商部註册權限則兩國均平又云吾奥德聯合有極大之聯德銀行爲之後盾如商部批准貴行各股東允許告之聯德銀行卽可成立等語今請各股東詳細研究當時有誤會添招新股卽爲聯奥之預備者沈協理乃聲明招股爲推廣營業起見與聯奥一事毫不相關聯奥一節須請悉心研究以杜流弊各股東始恍然更有痛陳平權兩字日久必致酿成國際交涉故萬萬不可通融云云語極確切沈恊理謂聯奥銀行果能成立利益頗大然權限須訂明股本須另招不得與信成牽混各股東均以爲然周總理又謂添招新股一年之内只發官利不給紅利定二月半起至三月底爲掛號期每股十元四月逆起至五月底止爲繳股期一次繳足語畢股東有謂老股願認五十萬者有謂須全儘老股者有謂須先儘老股者來乃議决無論新老一體聽認王董一亭問今日旣議决添招新股鄙人首先認定簽字爲諸君倡可否沈協理謂事固可行然何必急急請俟二月半首先掛號可也而老股東爭相簽字認定者已不少可見認股之踴躍矣九沈協理宣誦股東意見書兩通十各股東陳述意見共相討論研究而時已六時矣乃振鈴閉會茶點而散 
[蘇撫查究私售彩票]  
　　蘇撫程中丞訪悉上海新老北門内外以及南市等處各彩票店自去年禁閉之後雖已改設雜貨烟紙等店暗中仍有湖北籤捐彩票零售批發正票每條售洋七角副票角半言者鑿鑿必非無因特諭飭滬道曁上海縣嚴密訪拿照章究辦 
[關於司法警察之通札]  
　　松江府戚太守通行所屬各廳州縣文云爲轉飭事奉巡警道憲汪札准高等檢察廳檢察長陸咨開案照法部會奏檢察廳調度司法警察章程摺内開司法警察爲補助司法之機關無論何等官廳但執行此項事務時即得稱爲司法警察而指揮調度之責則在檢察廳誠以檢察廳者代表國家保護公益事務至爲繁賾職任至爲重要是以此項章程就司法警察言之有職務上之規定就檢察廳言之有權限上之規定總期脈絡貫通化除畛域於司法得呼應靈便之機關於行政收相助爲理之效力計分八節都凡八十條其各省營汛有關於司法警察事務者均照此項章程一律辦理以杜侵越而免推諉等因奉旨顀議欽此欽遵在案查改良審判必兼設各級檢察廳者誠以保護公益維持法權全賴檢察廳肩其重任而刑事提起公訴 
 
 

Page 19

 
 
後逮捕人犯調查事實蒐集證據與夫拘傳護送彈壓一切事宜則皆由檢察廳指揮司法警察行之故司法警察人員對於檢察廳長官應受調度與對於巡警長官同而行政警察中之區長區員警務長巡官巡長巡警皆得執行司法警察職務現在省城各級檢察廳一律開辦已由本廳移會貴道照額宗司法警察名數分派各廳調遣嗣後擬確定期限輪流更換務令警士人人嫺習司法則臨時調度得收指臂相聯之效不致稍分畛域貽誤事機而人民意中亦知普通巡警皆有執行司法警察職務之規定於逮捕搜查時便視爲正當之理由不致别生疑慮業將印刷法部奏定調度司法警察章程并各級檢察廳職務綱要辦事規則通行劄發分别遵照一面出示曉諭俾人民咸知檢察廳係爲公益之代表務使人民無寃抑不逹之情務使法律無偏倚不平之憾而指揮司法警察以執行逮捕搜查拘傳護送彈壓之事亦係力袪從前差保衙役需索擾累之積習以爲人民求便利而袪弊害庶推行可期盡利除呈報督撫憲外相應將檢察廳綱要規則及調度司法警察章程各四十册備文移送爲此移道查照通飭所屬一體遵行等因准此查規則章程已准逕發外合行札飭札到該府立即通飭所屬一體遵照並將前項事宜列入按月表内司法警察項下送道查核毋違等因到府奉此查前奉提法憲札發章程即經分别轉發在案兹奉前因合就轉飭札到該縣立即遵照並將前項事宜列入按月表内司法警察項下呈送查核毋違 
[嚴懲持刀刧物之匪徒]  
　　匪徒陳桂生（即小杭州）李阿根（即小夜壺）王坤和卞阿二陳貴生等專在租界内深夜持刀搶刦行人衣飾銀洋等物由探查獲解送公堂押候查辦在案昨由捕房傳同原告平雲清鄭頤侣王徐氏吳學廷錢錦山等九人將該匪等併解公堂質訊屬實孫襄讞商之英康副領事以該匪等黑夜持刀搶刧實屬不法已極判陳桂生李阿根王坤和各押西牢五年卞阿二押三年陳貴生押一年期滿均逐出租界所有抄獲之洋銀十二元悉數充公吊案各贓准交各原告認領　王坤和並有閘北犯有搶案已經訊明押辦着送巡警局俟押期届滿再送西牢禁錮 
[彚誌租界内之賭案]  
　　前充老閘捕房包探之南京人金立生近在北京路八百七十二號屋内聚賭抽頭被一千零四十一號華捕查悉回禀捕頭立飭華探沈阿岳協同十三號西探前往將金與各種賭具一併帶入捕房昨解公堂請究先據十三號西探訴稱金曾當過包探不應知法犯法須請重辦質之金供多推賴孫襄讞商之英康副領事判金交保候查明是否鉅賭再行訊核無賴郭仁基紀成鳳沈貴雲沈炳生傳慶安孫小寳盛成根王法寳等在芝芣路龍園茶館内聚賭被探一併拘獲昨解公堂訊明判各罰洋十元與起案之大洋二元小洋二十三角銅元十七枚一併充公無賴王阿生前晚糾合賭徒周根和張金生朱仁發秦毛頭秦阿狗等多人在西棋盤街八十號屋内聚賭抽頭被總巡捕房捕頭偵悉卽飭包探李星福周志仁將各人一併拘入捕房昨解公堂訊實判王押十天餘人各罰洋五元充公如無力繳洋改押五天賭具銷燬 
[租界連出盗案]  
　　楊樹浦自來水廠對而茅裕家於二十七日夜二句鐘時突被盗匪二三十人破門入内刦去衣飾値洋六七百元又引翔港褚家浜陸毛毛家前晚亦被盗匪二十餘人明火執仗刧去衣飾値洋五百餘元迨捕房聞警飭派通班探捕趕往查拿該匪等已聞風逃逸矣 
[城内]  
　　葉薇生急求保釋○葉薇生因欠大清銀行欵項被控由縣押追在案嗣葉一再禀求交保清理斥不准行兹又以在押患病等詞禀求交保田大令諭候帶　驗明再行核奪 
　　預防差役索詐○本縣田大令出示曉諭云照得定例未結之案封印時將票繳銷矣開印另行給票辦理以杜舊票需索之弊歷經循辦在案所有本署一切詞訟雜案原給差單印票除上年底一律吊銷現在開印後悉已換本年新票承辦外合行查案出示曉諭爲此示仰合邑軍民人等知悉倘有不肖差役執持上年以前未繳舊票需索詐擾情事許即隨時扭案禀究以憑重辦决不姑寛 
　　病犯無人醫治○縣署自新待質兩所押犯近多患病官醫某甲亦因有病請假以致所中病犯無人醫治本縣田大令昨特柬請普育堂董事葉棣華到縣請派善堂醫生數人來所診治 
　　控告小丈母○王旭甫昨至縣署喊稱小的所娶之妾楊氏不守就道逃逸無蹤兹經查悉實被妾母藏匿求請提究奉諭明白補詞聽候查核 
　　道批○李照伯禀批前經明晰批示該生旣不遵章取保投考輙以已到美署考驗爲詞實爲不合姑候美總領事復到再行核辦 
　　官事○駐物三等參贊鄭延禧浚浦局提調關炯江西候補知縣諸德紹通州師範學校修業日本清華學校畢業生黃家瑞雲南省城高等學堂英文正教員胡詒芳昨均到道拜會禀見三林塘巡防保甲局委員汪鳴謙禀請感冒假三天 
[南市]  
　　巡船撈獲浮屍○新關巡船於前日傍晚在滬北華順碼頭浦中撈起男屍一具年約三十餘歳面目稍爛身穿藍布衫褲當即交由救生局帶至老白渡碼頭由該局司事賀見死者右太陽穴稍有擦破傷琅即行報知本縣田大令於昨日午刻蒞驗委係弱斃並無别故嗣因查無屍屬在滬即着善堂收殮厝壇召認 
　　保人可望脫累○川沙人王燕山前將伊女許於該處朱某爲室後忽賴婚被朱控奉川沙廳提案限交伊女到案訊核旋由滬南公義碼頭福盛麻油店夥徐菊堂赴廳保出王即抗避不交致奉該廳飭提保人限即交案徐復央人保回於昨日忽在西門外唐家灣地方將王尋獲扭控西區移送裁判所訊究判王收押着徐禀知該廳備文移提歸案訊辦 
　　祇認冒取銀簪○陸金聲家之乳備陳趙氏私取金戒逃逸昨日田陸賚成薦頭吳潘氏將氏交出扭至城内一路一區移送裁判所訊究趙氏供認祇在銀樓内冒取銀簪一支値洋一元二角並未竊物判交保還洋其餘所失之物因無憑不追 
　　掮客奪取麩皮○英租界河南路和盛米店司陸桂生挑送麩皮至南市被江北人掮客張龍奪去十包旋經該店執事將張扭至南區移解裁判所訊究張供前買該店麩皮一百十包付洋二百五十元祇欠洋十餘元後被該司截去十包向論不認是以仍向奪回三包判留候飭探查明再核 
　　磚灰行追繳尾欠○拱宸門外洽記磚灰行主汪梓賢控住居西門後之馬志成前雇作頭吳俊卿造屋取去物料欠找洋一百四十五元吳已避去馬雖曾央陳金初等担保 
 
 

Page 20

 
 
到期仍不照付求請追究昨經裁判所傳案略詰數語判陳馬二人一併交保限五天内邀中到案復訊核奪 
[閘北]  
　　妻子夛被拐賣○江北人顔紹芝前日至四路分局控告新大橋路麵店主郭香拐賣其妻及幼子等情昨經黃正巡官提案質訊郭供詞狡展並稱或係同宗之郭海所拐亦未可知旋有江北人戴曉春紏集十餘人投案遞禀代郭申辯巡官閱禀後即令戴等五人當堂簽押判郭交保限三天尋交顔之妻子到案再核 
　　蟻媒早已逃避○孀婦梅陳氏前日至四路分局禀稱寡媳陳蘭貞被現在夏家弄開設陳生記瓦筒作之陳潮湧串通媳母陳顧氏誘匿逼醮嫁於鐵路工匠趙阿四請爲提究昨經黃正巡官諭該地保往提陳已逃避祇將顧氏解案訊據供稱女在太倉母舅孫少載家是實判氏交保限五天將女交案並補提該蟻媒陸潮湧到案訊辦 
　　錢債紏葛○新拉扱橋北首開設大吉樓飯店之周金生昨因錢債紏葛被劉月堂夏田元夏良玉等扭至四路分局控訴黃正巡官以供詞各執周又住居租界即令兩造自赴英公堂禀控 
　　又是五天○江北人陳步藩前至四路分局控告王庚山拐匿姪女小四子並邀周大山沈萬明二人到案作証經黃正巡官判王交保限五天尋交在案昨已期滿復經巡官提訊王仍供詞遊移判交原保展限五天務將該女交案如違比究 
[英租界]  
　　西探又將到差○總巡捕房管理傳提事宜之八十八號西探勃羅司請假回國曾誌前報兹悉該西探已於前日來滬現在暫留吳淞驗疫所一俟西醫驗治即回本捕房當差 
　　匪徒重入囹圄○應小連生潘光田二人前已犯案近又掩入密勒路蔡生榮家灶間内縱火圖竊被探一併查獲解送公堂管押在案昨經德襄讞會同英翰副領事復訊屬實判各押西牢一年期滿逐出租界 
　　丹徒女子待認○迷途女子陳阿金昨由捕房解廨盤詰據供丹徒縣人年十五歳因初次來滬不辨路徑判暫留桱流所候認 
　　祇得謂之借用○陸金桂戴樹屏同控童桂卿即童瑞卿騙洋一案昨經公堂集訊先據陸等供稱小的等托童代聘女伶蘭桂芬至青島唱戲被童從中騙吞洋二百十元求請追還訊之童供並非騙吞係屬借用判童交保限七天將洋如數繳案如違押追 
　　小販何堪受騙○江北人譚萬喜與妻趙氏由原籍裝載鷄鴨來滬售洋三百四十八元泊舟老垃圾橋蘇州河内詎被沈某陳某二人與鹿鳴旅館寓客張鴻元將洋悉數騙去沈陳均已逃逸昨日由探將張拘解公堂訊據供稱此事確係知情惟並不串騙亦未分肥求宥判張押一月以示懲儆 
　　拐匪押候移提○洞庭山人王仁喜控王阿銀與王顧氏顧李氏沈王氏等串拐七歳女孩賽寳昨由捕房將一干人証拘解公堂訊知事起法界判賽寳先交其父覓保領回餘人分别押候法公堂提回訊辦 
　　不便再延時日○英商利源通控蕭邦泰不理欠銀一案昨經公堂集訊原告代表費烈律師請追被欠銀一萬餘兩訊之蕭亦延律師費信惇到堂代辯聲請交保中西官以案已經年未便再延判蕭押候再行訊奪 
　　禁錮逆子○陸忠芳控告伊子阿和不務正業且又違忤昨由捕房將陸拘解公堂訊明屬實判押西牢半年期滿交其父領回管束 
　　物腐蟲生○廣東小孩陳福興私取家内現洋出外被流氓王坤金騙去由其母陳王氏查悉報知捕房將王與氏子一併拘獲昨解公堂訊實判王押十天陳孩押棲流所五天期滿　氏來案領回管束 
　　兜售淫畫○劉子山在租界内兜售淫畫由捕查獲昨解公堂訊實判押十天淫畫燬去 
　　一羣乞丐○楊阿來楊阿七楊阿林楊李氏黃何氏朱氏李七光等均在租界内求乞被捕一併拘入捕房分别收押昨解公堂訊明判一併驅逐出境 
[美租界]  
　　巡官若何處置○美捕房六百廿五號落差華捕前日至嘉興路五十八號屋内與張文彩聚賭起釁毆傷張之頭面並搶取票洋五元已紀前報昨由捕頭飭傳該捕到案查詢一過着即存洋三元候禀張正巡官請示核辦 
　　仇人避匿已久○顧和尚前與潘阿全鬥毆致傷潘之眼角顧即逃逸昨忽在途遇見由潘扭控捕房押候查辦 
　　索債爭執○沈阿林昨向西華得路胡金生索討貨欵互相口角扭控捕房捕頭諭赴公堂控告 
　　一時之忿○李松生林阿來二人昨在北河南路不知因何互相肆毆旋又扭控捕房由捕頭詢得事甚細微斥退不理 
[法租界]  
　　追繳房租之爲難○張袁氏徐阿根朱杜氏張王氏等因欠新沙遜洋行房租被控經公堂判令减去三個月餘欠交保清理詎袁氏等並不覓保挺押不理昨又由廨提訊僉稱貧苦無依實難措還聶司馬以房東已允情讓三月不能再事遷就判均還押追債 
　　遊方僧偷竊神袍○遊方僧眞惠前日手持神袍一襲售于陳殿卿舊貨攤上被探查見詰知係在浦東龍王廟内竊來因即一併送捕解廨請辦判陳罰洋一元允公眞惠飭送浦東警局訊明發落 
　　依據火表○賈靜芳因不付電燈價銀三十六兩六錢被控業由公堂判限七天交銀在案詎賈抗違不理昨又提訊仍供應繳之費並無如此之多原告稱賈店所點電燈有火表爲憑豈能圖賴判賈即日交銀如違押追 
　　本性難移○曹川富前因訛詐滋擾遞回江北原籍今又潛鶆强搶陳連川賭台上洋銀並向潘仁子借貸不遂剥取綿袍昨由陳等報知包探拘獲送廨經聶讞員訊明屬實判枷一月押一年关期滿逐出租界 
[海上閒談]  
　　今日正月已盡。非復以嬉以遊之時矣。而租界内之秘密賭塲。曁華人所設總會内之賭博。則仍興高采烈。愈接愈厲。詎非廢時失業之甚者乎。 
　　雖然。若輩無恒業。賭卽其業也。正月可賭。二月亦可賭。今年十三個月。苟有一月不賭。若輩卽失業一月。其不肯暫時休息者宜也。吾勸本有恒業者。戞然而止。勿再入其彀中。以助若輩賭業之發逹。則此其時矣。 
[來函]  
　　蘇路公司來函 
　　學界公鑒敬啓者本路爲優待學界起見於本年二月初一日起發行優 
待劵由前經本路承認在先之各機關購領以便憑分購買圑體半價票凡無劵者概不得享半價之利益簡章均載劵後特此佈函奉告惟公照爲幸蘇路公司營業所長林康侯謹啓 
 
 

Page 21

 
 
[太倉沙溪鎭萬和祥拆股加記聲明]  
啓者沙溪萬和祥南貨店原係先父子蘭公所創設惟當時兵燹甫平附股甚多嗣後陸續拆出僅存蘇州吳芑記附股於先父故後在光緒三十三年分拆去立有拆股筆據再有吳疇生名下月記耳記附股議拆未成頻年涉訟直至去冬始在太倉商務分會拆清亦立有拆股筆據即經商會分咨太倉長洲兩衙門完案此後萬和祥一店外股均已拆出歸松年獨開爲特於宣統三年正月爲始另加松記兩字以明界限所有　各寳莊號與萬和祥銀錢貨物往來望認明萬和祥松記圖章爲憑庶不有誤誠恐遠處未及周知謹將拆股加記情由登諸申新兩報聲明伏乞　公鑒　沙溪萬和祥松記主人吳松年謹白 
[太倉沙谿鎭萬和祥拆股聲明]  
沙谿萬和祥南貨號　先嚴子蘭公於同治二年開設其時兵燹將平親友附本甚多後皆陸續拆出獨有蘇州吳芑峰附股直至光緒三十三年春先嚴病終其媳劉氏等挈其子芑孫始來議拆照帳結算除歷年支用不計外至是年春盤滾存本利羸餘洋六百七十五元有零乃因芑孫母子求爲格外照應復央族弟錦華及友曹桂生前來說法松年體念舊交額外認虧將三十二年份官息先期加上餘洋七百元加倍付還洋一千肆百元又另貼芑孫攻書費洋八百元彼此允洽芑孫當塲即親書拆股收清永遠不涉筆據并將舊時摺據檢出交還此事議經兩月通鎭皆知是吳芑孫與萬和祥從此兩無干涉矣在當時未加記號實因再有吳疇生之月記耳記附本尚未拆去孰知爲時未久芑孫母子竟又節外生枝松年以商界附股如筆據不作爲憑日後將何取信此事有關全局未便含糊誠恐遠處商學諸君未知底藴爲特粗陳大畧登諸申新二報聲明伏乞　公鑒　沙谿萬和祥店主吳松年告白 
[兠安氏秘製保腎丸]  
治愈　奉天衞幼荃大令 
心勞神竭背痛目花 
兜安氏西醫士大國手敬啓者鄙人藉隷滄州宦游奉省向蒙遴委遠東差務戍次多年風霜歷盡困苦殊深殆因積勞過甚以致大損精神日復一日年不如年此後迭就良醫連投補品終鮮效驗邇年來疾病環起如背脊板痛兩耳失聰眼目昏花便後餘滴諸如此類不勝枚舉况届暮景之年怎能經此磨難爰再徧覔良方冀獲稍瘥奈病根己固無可補救惟有聽天由命而己不意夏五月間得蒙僚友惠我　貴公司保腎丸一打云係滋補唯一之妙品鄙人審之再三並無妨害遂按時服之不甚介意迨逾月似覺精神略振兩耳復聰目光較足小便通暢至此方憶及 
貴公司保腎丸之効力於是益加調服未及三月藥罄而病若失回想昔年情狀宛若再生心感僚友推愛及人曷勝欽仰第念　大醫士煞費苦心鍊丹濟世亦環球上獨一無二之偉人也謹將鄙人患病緣由備陳報末用表謝忱專此敬請 
道安　 
　　　花翎同知銜奉天候補知縣衞謙頓首 
此丸各埠大藥房均有出售如無從購買之處請郵寄本公司購辦可也每瓶大洋一元二角每打洋十元 
[兜安氏秘製]  
此丸耑治内腎各　背骨酸風濕蠱眼小　赤腎虚膀胱　人切汚毒此丸靈　　中外真良藥也 
DＯＡＮＳＢＡＣＫＡＣＨＥＫＩＤＮＥＹＰＩＬＬＳ 
兜安氏保腎丸耑療内腎膀胱諸症善化血毒清利溺水有助腎瀝血之功潔除臟腑之妙而世之患腎病者恆不介意及至痛苦不堪方始就醫服藥業醫者不察其源之所在罔擬方藥非惟毫無影響而反關礙全身愛護衞生者當察人身之疾苦皆有原起如有頭暈目眩精力衰疲卽腎病之預兆不可不加意防範隨時補救以免滋蔓難圖若延而不治病患日劇伊於胡底莫妙服兜安氏秘製保腎丸補腎養血長力生精諸般腎病一掃盡除溯自行世以來越數十載之久名震寰區神效卓著至今謝函証書盈筐成帙不勝枚舉與揑造証書假名圖利者不啻霄壤之隔謂予不信請試嘗之卽知言之不謬也　上海江西路R字第九號兜安氏西藥公司 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[度支部酌擬辦全國預算暫行章程（再）（續）]  
[主管預算衙門所管京外預算經費事項清單]  
　　歳入門 
　　凡京外歳入預算統爲度支部所管 
　　歳出門 
　　度支部暫管預算内務府經費宗人府經費中正殿念經處經費頤和園經费東陵承辦事務衙門經費西陵承辦事務衙門經費奏宸苑經費太醫院經費武備院經費上駟院經費鑾輿衛經費御鳥鎗處經費上虞備用處經費領侍衞内大臣處經費稽察守衞經費實錄館經費崇陵工程處經費奉天三陵衙門經費蘇杭織造衙門經費各省看守行宫經費名省例貢費以上經費均關皇室事務在皇室經費未奏奉欽定以前一切預算事項應暫由度支部承管 
　　外務部所管預算本部及直轄各處經費在外公使館經費各省交涉使或洋務局經費各省臨時接待贈答費 
　　民政部所管預算本部及直轄各處經費欽天監經費京師禁烟公所經費各省民政司或巡警道經費各省警務公所經費各省禁煙公所經費各省祭祀費各省時憲費各省慶賀費各省補助地方民正費各省臨時調查戶口貫各省臨時旌賞費各省臨時祭祀費各省臨時補助地方民政費 
　　度支部所管預算本部及直轄各處經費軍機處經費内閣經費内閣會議政務處經費資政院經費憲政編查館經費吏部經費禮部經費都察院經費給事中衙門經費翰林院經費方略館經費國史館經費内繙書房經費稽查欽查上諭事件處經費鹽政處經費稅務處經費崇文門稅務衙門經費左翼稅務衙門經費右翼稅務衙門經費倉塲衙門經費變通旗制處經費各省督撫衙門經費各省藩司或度支司及財政公所經費各省糧道衙門經費各省巡道衙門經費各省府廳州縣衙門經費各省各廳州縣衙門征收賦稅經費各省鹽務衙門局所經費各省鹽務官運經費各省釐捐各局卡經費各省調查局經費各省官業支出（此指度支部所管不入特别會計者而言）各省清理財政局經費國債全國預算造幣廠經費（以下均特别會計）造紙廠經費印刷局經費整理貨幣資金經費 
　　學部所管預算本部及直轄各局館學堂經費貴胄法政學堂經費補助京外各學堂經費（此指小入國家預算之學堂言而其一編預算各學堂如有由部撥補之欵應由學部列入撥欵專册）各省提學司衙門經費各省學務公所經費各省大學堂經費京外派遣學生留學日本五校經費京外派遣學生留學東西洋經費（以官費爲斷其由地方公費所派者入地方預算）各省學宫費各省補助地方教育費 
　　陸軍部所管預算本部及直轄學堂營隊近畿陸軍各鎭經費軍諮處經費貴胄陸軍學堂經費步軍毓領衙門經費禁衛軍經費武衞軍經費滿蒙漢八旗營經費兩翼八旗前鋒護軍營經費圓明園護軍營經費内火器營經費外火器營經費健銳營經費善撲營經費虎槍處經費嚮導處經費軍馬南北分監經費左右兩翼收羣經費各省旗營經費各省防營經費各省陸軍經費各省砲臺經費各省陸軍學堂經費各省卡倫經費各小牧廠經費各省陸軍開辦經費各省營房礮臺臨時營繕經費各省臨時操防經費各省舊軍裁遣經費各省兵差經費各省製造軍裝軍火局廠經費（特别會計） 
　　海軍部所管預算本部直轄各處經費駐紥各國人員經費各省水師經費和省軍艦經費各省船塢或船廠經費各省海軍學堂經費各小軍艦臨時經費各省船塢或船廠臨時經費各省軍港臨時經費各省臨時操防經費 
　　法部所管預算本部及直轄各級審判檢察廳經費大理院經費修訂江律館經費法律學堂經費各省提法司經費各省各級審判檢察廳經費各省監獄及罪犯習藝所經費各省遣流實發及解勘經費各省司法教育經費各省審判檢察廳開辦經費各小監獄及罪犯習藝所開辦經費 
　　農工商部所管預算本部及直轄各局所學堂經費各省勸業道衙門經費各省河工或海塘經費各省官業支出（此指農工商部所管不入特别會計者而言）各省補助地方實業費各省臨時補且地方實業費各省官辦礦務經費（以下均特别會計）各省官辦墾務經費各省官辦森林經費各省官辦漁業經費各省官辦製造工廠經費各省官辦畜牧經費 
　　郵傳部管預算本部及直轄各局所學堂經費各省補助商立鐵路經費郵政經費（以下均特别會計郵政經費内包括軍塘驛站及各省文報局經）電政經（郵傳部直轄之電話局統併入内其各省官辦之電話局仍列入地方預算册毋庸作特别會計）船政經費路政經費 
理藩部所管預算本部及直轄各處經費各邊行政經費（此指不屬各主管預算衙門各費而言） 
國外新聞 
[美坎條約問題近聞]  
　　二十七日倫敦電云據華盛頓電稱上議院財政股員報告美坎交換利益條約並無嘉許之言 
[法國内閣之風潮]  
　　二十七日倫敦電云據巴黎電稱法國内閣忽起風潮因憤懣之急進黨反對自相白利安君所主和解政黨政策之故曾由各議員投票以定信任政府者之多寡政府之多數僅得十六又電云法國急進黨在下議院攻詆政府遲遲實行取締教會 
 
 

Page 27

 
 
之律及准人以在俗之名義重立此項教會之律 
[英國陸軍豫算之大略]  
　　二十七日倫敦電云本届英國陸軍豫算共英金二十七兆六十九萬磅已較前届减少英金七萬磅其中汽球飛船經費規定八萬五千金磅英國陸軍部大臣哈爾丹君具有說帖附於陸軍豫算之後中列堅固特别預備軍軍力之策及謀以短期之訓練除去下士軍學之所短並擬輸行汽車運送輜重云 
[法國上議院採納議案]  
　　二十四日倫敦電云據巴黎電稱法國上議院已採納贊成法日互保在華商標及版權條約議案 
[日本對於美日新約之滿意]  
　　二十七日倫敦電云據華盛頓電稱美國上議院已批准美日新商約約中附有日本駐美大使内田男爵之公文内謂日本現於處置移民一事擬仍知舊約之認眞辦理云二十八日東京電云日人對於美日新約極形滿意皆謂此約之成足見美國之大度及可爲日本外交之成績云 
[德國皇太子起程回國]  
　　二十八日倫敦電云德國皇太子已起程回國 
[美國新聞通信員得賜寳星]  
　　二十八日東京電云美國新聞公會東京通信員開萊台君近由日皇賜以三等寳星一座 
[俄擬興築南西北利亞鐵路]  
　　二十七日柏林電云俄國内閣决意興造南西比利亞鐵路一條由烏拉爾斯克取道哇蘭堡及阿克瑪林斯克以逹西米派拉丁斯克與阿爾泰路線相接該路由西米派拉汀斯克取道巴洛爾及皮其斯克以逹洛伏里枯拉其扶斯克（以上譯字林報） 
[德儲申謝英皇]  
　　二十八日柏林電云德國皇太子由印度起程之際曾致英皇申謝英民歡迎之誠意 
[俄國財政之寛裕]  
　　二十八日柏林電云據俄國國會宣稱一九一一年俄國國用可餘羅卜四千三百五十萬 
[土耳其定造戰艦]  
　　二十八日栢林電云土耳其已向英國某公司定造奪雷諾脫式戰艦兩艘限一年半内告竣 
[巴拉馬運河議案通過]  
　　二十九日倫敦電云據華盛頓電稱美國下議院已將巴拉瑪運河築費美金四十五兆圓及該河興造砲台費金洋三兆圓請欵議案贊成通過 
[法國内閣决議辭職]  
　　二十九日倫敦電云據巴黎電稱法國外務部大臣闢匈君及其他内閣有名各大臣决議與首相白利安君一齊退任據彼等聲稱以變動無定之多數共和黨决不能使政府實行其政綱云（以上譯文滙報） 
小說 
[軍情小說湘纍怨（五十）]  
　　王大老爺看了。微微一笑。也不說什麽。隔了幾天。王大老爺得了偵探的報告。只說君首楊慕福。現在窩藏城内觀音巷地方。王大老爺連忙親自去把楊慕福悄地拿來。還拿了許多黨羽。訊了一堂。那楊慕福直認自已是革黨頭目。没有一毫畏懼的意思。而且言詞慷慨。意氣昻藏。只說我們的起事。一時冐昧。漏了風聲。官軍有了預備。以致師出無成。全軍皆覆。如今旣已自擒。入孰無死。把這一腔熱血。還了同胞的國民。也就是了。老實說。我自從入了革命黨以來。這一顆腦袋。久已不想完全的了。王大老爺聽了。暗暗的贊賞不置。暗想革命黨中。果然也有英雄。便把起事的情形。問了一回。楊慕福也約略說了一遍。說到十九那一天晚間的事。王大老爺哈哈的笑道。如此說來。你郤上了我的當了。你們十九那一晚。果然的兩面放火。乘勢進兵。這個醴陵縣。早給你們搶去的了。怎麽你們革命黨中的人。就没有想到放火的這一著。楊慕福聽了。想了一想頓足道。果然怎麽我竟没有想到這個主意。如今也不必說了。自此以後。王大老爺又搜拿着了幾個革命黨的頭目。前後止殺了四十多個人。使把一件天大的事情。輕輕易易的辦結了。那萍鄉瀏陽兩處的辦理。清鄉善後。却和醴陵大不相同。那些軍前正法的革命黨人。一天之内。就少說些也有七八十來個。前前後後的。和他們結算起帳目來。差不多萍鄉一處。就殺了一千多人。瀏陽雖然殺得少些。也差不多有六七百人的様兒。那些被軍士妄殺的。被火燒斃的還有受了寃屈。無門可告。自已懸梁服毒的。也不知多少。那裡說他得盡。謀叛的那些革命黨人。雖然止閙了一天。這些派來勦匪安民的精兵勇將。郤閙得一個無了無休。不盡不厭。這些無辜的百姓。那裡禁得起這般摧挫。只嚇得人人膽戰。個個魂飛。就是這様的閙了兩個多月。方才把善後的事情。辦得妥當。這一次的軍務。總算奏報肅清。把些駐紥萍鄉的軍士。撤了回去。這班將士。不但一個個腰纒充足。滿載而歸。而且這一番的軍功保案。保得十分優異。一個個都是陣也没有臨過。仗也没有打過。連革命軍的影兒。都没有看見。已經是紅頂兒藍頂兒記。名總兵記名提督。保得個一塌糊塗。當眞和革命黨打仗的王大令。和趙管帶兩個人。却倒反爲著楚督帥和那班赴援的領兵官。都和王大令不合。連著這位趙管帶兩個人。止得了一個尋常勞績的保奬。列位看官請想。我們中國的事情。還有什麽公論。還有什麽公道。在下做書的做到這裡。也只得長嘆一聲。就此作個結束的了。（完） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
