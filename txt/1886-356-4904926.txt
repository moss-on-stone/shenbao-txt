# 1886 - 356 - 4904926

 

Page 1

 
 
[長搭小典文彚出售] [  點石齋主人啓]  
　　是書四明三益書舍爲向無專刻而采輯者也盖其旁搜不敢憚勞重出均從割愛長搭則百發百中穿透　枝小典則一字一珠翻新花樣洵藝林之鉅制文苑之大觀也開卷特標諸法庶應手以操觚終萹附刻各評自賞心而擊節至若校讐之細稀豨帝虎正其譌工作惟精繭紙麝煙極其妙每部裝訂六本得文凡千五百首十二月上旬可以成帙計價洋二元倘欲躉買請至三馬路千頃掌書坊新開河洋貨行而議 
[新印石印雲程必備] [  點石齋主人代啓]  
　　自石印之法行各家選印大小題文往往博採廣搜以多爲貴誠盛　焉然　而雜何如約而精蕉綠軒主人藏有名輩窗稿及近時試　　　同　慕而讀之果　詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其　没視同覆瓿乎爰商　　印以供同好然文藝而外古學爲尚故復精選近時舘閣賦百餘篇分韵試帖四百首重編分類文科初二集二本額之曰雲程必備至選校之稍　紙墨之晶瑩大雅自能鑒别無俟　陳分訂十本用綢匣裝池每部價洋一元八角徑寸明珠精雅罕　于本月廿三出書倘蒙惠順祈向　上各書坊曁南北申昌如躉售希至申報舘帳房及鎭江申昌書畫室面議價更從廉此佈 
[招股石印阮刻十三經注疏并校勘記] [  點石齋主人代啟]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府學中此書由元入明遞有　　　　板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟　阮刻距　已越七十年難保無潦草翻刻者轉有魚目混珠之憾春及軒主人藏有初印　本不自私秘特倩點石齋以石印法　爲巾箱直行本紙取潔白　益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此　校精印便於取携之縮本似於　志芸窗者實有裨益但工本較鉅書成須每部洋廿元可售現擬招股開印酌定每部洋銀十二元願附股者先　四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房錢江　　當石門城寳成當海甯城謙吉當蘇城宏豫錢庄杭州申昌號廣東省城楊仁新街德昌乾號常州恆生德錢庄内法馬路　讀樓福建招商局　　處　　簡香齋書坊躉售向抛球塲後惠泰庄内晉升號面議 
[氣毬答問]  
　　有西人徐思國者登告白于各家日報擇其初三日午後三點鐘時在賽馬塲前試放氣毬不料毬　二丈許卽絓木而止且破壞焉客有以未經目覩爲憾者問于予曰僕觀載籍中屢言西國氣毬之奇妙敢問其形何若究以何物製成鯫生孤陋寡聞旣未嘗馳域外之觀又不能窮枕中之秘子其明以告我藉啓顓蒙乎余曰氣毬也者以綢爲之髹以膠漆絡以麻繩大可如厦　小者徑丈餘或圓如西瓜或略長如鳥卵毬之下懸一巨傘傘下則有藤床繫　焉其初創者爲法蘭西人毬底開一口爇火令熱氣上騰熱旣滿毬自上升然其力甚微不能如大鵬之破蒼冥而直上蓋椎輪之始夫固未極標新也後有博學士出曰是曷不以輕氣易之輕氣亦名水母氣色味俱無不能生養人物顧其用則甚廣西人之精於製此者每設鋪售之如欲試放氣毬則以密桶購歸灌諸毬内隨取大繩將毬繫定張其傘然後挈風雨表騐時表寒暑針指南針沙包鐵錨等物安坐傘下藤床試可乃斬纜以升御風而行眗息千百里毬頂有木窗啓閉任人倘毬體太輕則拽繩啓窗以洩其氣風力過小不能負重則取沙包抛之俾毬質輕而上達風雨針以測風雲雷雨寒暑針以騐寒燠温凉時或順風吹去忽遇回風故以指南針定方向空中不能久住且一時行若于里未能懸揣而知故以騐時表核晷刻錨以備隨地之時餘勢猶盤旋不止故抛以定之床上之傘所以當風懼下墜疾也客曰人苟乘毬而上一時可歴若干里高可至若干里而止其製究昉自何時子亦能鑿鑿言之如數家珍乎曰氣毬之行雖曰　如飛鳥然亦惟甚言之耳其實尋常一時行百里多至百二十里倘遇封姨跋扈虎嘯聲雄則有一時而行至二百五十里者有一時而行至三百餘里者要皆視風力之大小以騐行空之遲速昔有法人之究心格致者曰啼姗底曰西伏曰比尼力常乘毬測量天文恐升至最高空氣之力過輕養氣不足資人呼吸遂以密桶裝養氣安置身旁高至二萬二千九百尺西伏比尼力忽面白體柔不能轉側啼姗底懼急取桶内養氣呼吸之旋將沙包抛去毬更上升高至二萬六千二百四十尺正欲呼同毬者閱寒暑表而巳亦口噤不能出聲閱時二十分風力漸微毬頓下墜始覺梢甦然同毬之人則巳倒臥藤床中奄奄欲死中是觀之卽最高亦不得過二萬數千尺蓋愈上則養氣愈薄不足養生人矣至其製昉自何時載籍未經詳記惟悉一千七百八十三年其法尚未盡善盡美是年八月二十七號有法人創用輕氣毬徑十二尺將繩斬斷亦能上升究嫌行駛不靈遂仍改而用熱氣至十二月又有兩人另製一毬復用輕氣其毬飄摇空際運掉　如此後製毬家皆取以爲法是毬之成於是年固彰彰可考者也客曰子之考核氣毬亦可謂詳且盡矣僕竊以爲徐思國之來滬試放無非供人戱玩之資耳不知西國製此不惜數十年之心思數千百之資本果何所用之乎常人升數丈之危樓猶且時虞顛墜乘舟而放乎江海或有顛簸之憂苟駕是毬而直上凌霄其險當不可言狀不知西人何爲而必製此險具豈竟以人命爲無足重輕乎則應之曰西人往往製就氣毬預先布告放之日客有欲觀者或輸洋蚨五角或倍之以爲戱玩誠戱玩也然用之于應敵之時則其妙實不可思議當兩軍相薄敵之虚實未克盡知一乘氣毬望之則或虚或實或弱或强不難瞭如指掌又可升毬出外傳遞羽檄調兵轉粮昔年普法之戰法人大爲普所挫衂者以普用此法故也越法事起法人亦在河内海防乘毬窺敵古書所記飛車行空以此方之殆不爲異矣天文家推算天象向惟遥遥布算自有縱毬之法而仰觀雲表不難一覽而知嘗有某甲乘毬上升初見地上有雨再上一二里則見雹再上一二里則見雪又上一二里則旭日晴朗四無纎雲下視空中白如綿海雲雨相觸卽覺雷聲隱然又上數里則天地一色無物可見矣又有法人名某者立意欲測空中電氣與所製之電竟究是一是二乃放祇鳶以試之仍不得明晰後亦乘毬而上然後測明其繪畫地圖者亦可身在空中從高望下若者邱壑若者江湖若者橋梁若者城郭明如犀角卽可一二鈎描若是乎氣毬之用甚多豈可以玩物視之哉至其遇險之處誠哉時有所聞某國有甲乙二人别出新裁製一毬與他毬獨異在藤床下復懸一傘一筐甲居上層乙居下層迨至空中陡蔣下層割斷乙墜地血肉如糜又有某丙在空際截去氣毬欲以傘乘風而下不意傘下之繩忽斷藤床偏墜内驚駭欲絶數日内口不能言險誠險矣然苟非自作聰明矜奇炫異 
 
 

Page 2

 
 
斷不至斯憶十年前西士推算有一千五百人乘氣毬行空者共萬餘次而所斃不過十五人况皆自不謹慎所致然則人亦何憚而不敢乘哉客曰與君一席話勝讀十年書今而後氣毬之精微早巳了然于胸次卽使明正再試果能扶摇直上麗乎雲霄亦不願逐隊往觀耗盡目力矣敢請筆諸報端以稔先覩爲快者可乎予曰諾乃以質直語書之旣因客問而發卽以答問名其篇 
[本舘接奉電音]  
　　昨午接到在京訪事人來電有本月初三日諭旨四道敬謹譯登○十二月初三日奉旨鑾儀衛鑾儀使着恩全補授欽此同日奉旨正白旗護軍統領着德隆調補鑲紅旗護軍統領着芬車補授欽此同日奉旨鑲藍旗滿洲副都統着恩佑調補鑲紅旗漢軍副都統着續昌補授欽此同日奉上諭理藩院右侍郎着綿宜補授欽此 
[法人蠢動]  
　　香港西字報載有東京法字報言法人因前此勘界隨員海司被盜戕害一事中國官置若罔聞深怪慎粤兩督並有謂海司實未被害爲華官所拘留等語一味偏執巳見巳覺可怪乃近又調兵欲襲廣東洋面之白龍海角地方另有三兵船在該處相近之海洋遊　以遏援兵似此情形法人殆又將藉此以背前盟矣南瞻百粤曷勝杞憂 
[傅相起節]  
　　李傅相回保陽度歲本定於上月初十日起節嗣以出使英俄兩國大臣曾劼剛通侯到津而會辦北洋大臣吳清帥補授廣東巡撫須交代會辦各事宜遂改期於十九日起程赴保十七日巳下排單俾闔城官憲周知以便恭送練軍五營在西沽親兵前營在北倉列隊送行文武官員則送至去津三十五里之莆口所有尖宿路程備列於下十九日三十五里莆口飯尖又廿五里至武清縣楊村住宿二十日三十里至武清縣黄花店飯尖又三十五里至永清縣别古莊茶尖又廿七里至永定府雙營住宿廿一日三十二里至固安縣飯尖又二十五里至固安縣馬莊茶尖又三十五里至新城白溝河住宿二十二日三十里至容城縣飯尖四十里至安肅縣住宿二十三日二十五里至安肅縣漕河飯尖又三十五里至清苑縣回轅 
[粤撫行程]  
　　新授廣東巡撫吳清卿中丞於上月十六日晉京陛見經列前報中丞巳將會辦北洋事宜交代清訖各軍巳遴員代統聞中丞於陛見後卽中保定府遵陸南下回蘇度歲明春取道履新 
[扶桑晴旭]  
　　昨接本月朔日長崎訪事人手札云派赴歐州之西鄉海軍大臣及鳥尾中將本擬明年五月歸來近以國事紛繁特發電音飭其行旌早發大約三月中卽當返國矣○西歴本月十四號午前伊籐總理大臣入見日皇陳奏對馬島情形是日日皇復集各大臣于内閣議事○前年日廷擬由長崎海底設電至冲繩縣嗣因海軍省水路部測得此道險阻異常頗難布設事遂中止兹恐軍事有所不使復議海陸兩軍省合辦此事大約須俟各大臣議定然後動工云○日廷擬於來年三月間將全部海軍大爲改革以冀精益求精云○東京來信謂明年日皇及皇后親幸西京祭孝明天皇擇定正月十五日啓鑾由神户海路經大坂直抵西京文部大臣森君本擬巡視九州後因歲内公務繁多明年日皇啓行又須扈從故於中路折回俟御駕至西京後順道出巡至長崎轉赴熊本鹿兒佐賀島宫崎大分福岡等處云○海軍艦隊操練甚勤盖備日皇幸西京時御覽也○東京添建皇宫及國會議事堂需用木料甚鉅特派員至高野山官林命豪農土倉莊三郎鳩工採取有檜樹八千株枝葉扶蘇頗能合用云○農商務省試騐本國所製鯨油鰯油等物甚佳美國屢次求取日前適有便船特備三百箱送去○上月廿八號五島捕鯨會社捕獲長鬚子鯨三頭權之重三萬一千九百廿六斤值價洋一千二百七十七元聞者結隊往觀皆詫爲碩大無比云 
[雨中失火]  
　　閩中久嗟亢旱至上月廿七晚始沛甘霖方慶風乾物燥之時得此可稍形潤澤矣不料定更時省城學院前劉依獅檳榔店小孩持火上樓偶遺燭燼祝融氏卽乘之爲虐頃刻燎原左燒至侯官縣前新築公墻并西藥店圍墻而止右燒至新隆典　及友竹墨莊圍墻而止計燬二十餘椽有司飛騎往援時適大雨淋漓街衢滑溜被災之户扶老携幼搬取零星其中狽狼情形尤非褚墨所能盡述起火之家因無内庫店中所有悉付丙丁神回憶四年前九月間此處曾罹巨刼被燬之屋迄今尚未造齊而此次又遭回祿殆亦有數存焉乎 
[營口瑣誌]  
　　封河以前有福建客陳某紏合貲本五千金赴厦門香港販買私錢及硝磺洋鎗等物租一夾板船駛至營口出售及抵海關被巡丁查出悉數充公陳某見勢不佳立時逃遁五千貲本拱手而歸於他人雖萬分懊惱而巳無可如何此可爲行險徼幸者戒○德沛亭刺史蒞任凉州未及一年士民同深愛戴近因丁艱去任虧欠公項不下萬餘金刺史兩袖清風無從彌補士民旣感刺史之德又念虧欠之項皆爲地方公事擬按堡各出貲若干爲刺史代還欠款刺史再三謝却而士民堅請不巳至有泣下者其得民心如此亦仕途中所僅見者矣○海防廳馬司馬之夫人於十月廿六日仙逝司馬情深伉儷感悼逾　越數日出殯於某廟白衣冠送者不下百餘人聞司馬有丈夫子四皆巳策名仕版翔躍天衢夫人雖死猶不死矣○郭家小班近在大安蕩北租屋爲下處班中脚色大者十八九小者袛四五齡一夕有某甲出外小溲及歸炕戲取梁間掛衣之繩套頸作自縊狀同炕之人見之以爲戲也一笑置之厥明起視甲竟斃矣此豈佛氏所謂夙孽歟○喬協戎蒞火神廟請大會集議巳有三次第一次爲油價之事第二次爲西營各大店所用官斗未能一律第三次爲玉發鋪所有什物歸大會受領議價 
[普利紀盛]  
　　浙省金牙莊本嚴小麓河帥别墅道光初章文簡相國子告回籍以重金買歸咸豐庚申當事假爲糧臺承平後省會　鄉老喜其幽閒復購爲春秋遊觀之所未幾又歸於官經楊石泉制府奏改爲全省忠義總　豐碑所載計地三十八畝有奇内供栗主不下百餘萬而春祠秋嘗絶無子孫擕一盂麥飯一朿紙錢過而祭拜仲冬五日有余君勉齋邀同朱君芷香集資普利七日所募冥錠約千二百餘萬經咒約值三千金釋懴如大方伯圓通禪寺二堂清叅門内長慶禪寺一堂横河橋華藏禪寺一堂仙林橋仙林寺一堂鳳山門内開元禪寺一堂　懴如吳山寳敬壇法事一堂玉皇山福星觀一堂茅廊庵隆恩院一堂女衆如菜巿橋河下沈庵一堂居士如吳山石觀音閣張潄珊王錦洲兩先生一堂沈明齋先生淨土壇一堂王耀祖先生一堂壇士如慈雲覺世九九迎真寂真立雲等佛會如吳山東嶽廟一堂朱思義居士一堂又有幽冥燈四駕光明照耀圓滿之夕釋道三法師施食各二堂七衆戒僧施食四堂樂君石友又延請勅賜海潮禪寺方丈普照和尚宣說幽冥大戒一堂連日車馬喧闐遊人雜沓峨冠博帶而來者官紳之子弟也長裾短褕而至者士庶之後人也濟濟蹌蹌其儀文也纍纍顛顛其色容也吾知忠魂毅魄在天之靈必有妥侑而來饗者二君此舉可以教忠可以教孝豈惟敬鬼神實足以維世道故呵凍泚筆而樂書之退思老人謹述 
[冐領洋蚨]  
　　香港西字報云上海某號有英洋五千元由招商局之廣利輪船運至香港某號收納及廣利船至香港時巳薄暮香港某號知其巳至卽遣夥至招商局領洋局中答以此洋巳有人領去提貨單上圖印宛然某號夥細辨知係僞印而洋巳被人冒領去矣其時該船巳駛往廣東省城某號夥乃將此事告諸捕房請爲查緝冒領洋蚨之人未知能弋獲否 
[憑君傳語]  
　　上海至浦東自昨日起業巳安設德律風以便傳達事件從此一水盈盈可無睽隔之虞矣 
[酒國藏春]  
　　風吹柳花滿店　吳姬壓酒勸客嘗目古騷人播爲韵事然以數錢之姹女爲貰酒之文君敗俗傷風夫亦不可爲訓邇日有某嫗設酒肆於小南門外杏花村近紅字帘挑緑蟻新醅客常滿座又師烟館女堂之意雇二女郎爲之伺應鞋杯口琖調笑無猜自黄昏而至 
 
 

Page 3

 
 
夜分户限幾爲踏破事聞于巡防局惡其有意誨淫當飭勇丁協保知照着將女郎驅逐出門不得再有前事君子曰滬瀆繁華之地獨能禁革澆風該局員亦可謂庸中佼佼者巳 
[不認舞弊]  
　　本埠貨捐局巡船司事李炳坤舞弊訛洋由縣研訊待查等事業巳兩紀報端刻又經朱竹石兼訪訪得李于九月中因某商烟葉報敎　符亦曾索去洋蚨數十翼因函請縣中覆訊究辦莫邑尊遂于前日飭差帶李並聽差朱福等三人研鞫李仍狡展不承朱供稱小的在該巡船上充爲聽差吏循例十日一班是以李之舞弊情由並不知悉船主李玉寳供稱小的雖在船中爲水手然但知工作捐務從不與聞邑尊飭將朱管押二李仍交差看管候核 
[家丁送縣]  
　　上海縣莫邑尊　捕役地保賠償曾襲侯行轅所失之西國火腿等物巳登前日報章襲侯夫人聞之深滋不悅恐係家丁作弊隨將經手雜物之甲乙兩家丁送縣訊鞫邑尊立卽飭傳　役地保到案細詰未悉以後如何 
[英界公堂瑣案]  
　　王吕氏訴稱家在劉河因無子嗣無王喜子爲螟蛉其時祗及四齡撫養至今巳十四歲矣不料游手好閒漸與下流爲伍小婦人因又招江三喜爲婿喜子惡之唆使兩次行竊致失洋銀一百二十二元小婦人忿恨巳極候喜子歸操刀割其　復報諸捕　送至仁濟醫院療治今蒙解案因偕三喜投質至三喜素日循規蹈矩此事實受喜子之愚喜子供稱三喜曾交小的洋三十四元帶至劉河賭輸罄盡小的並未使伊行竊洋銀端被母親割傷耳朶三喜供稱喜之初次囑小的代取洋五十元二次七十二元云欲開店後由岳母盤詰小的迎從直說明蔡太守飭將喜子仍交捕房送仁濟醫院俟傷痊再行解案三喜交該氏領回○王阿林訴稱今晨持籃至菜巿購辦魚肉計錢四百餘文放在籃中被李金道竊去由捕追獲人贓李供以後決不敢爲乞沛恩施蔡太守判枷號十四天發菜巿示衆贓交王領○公和祥管棧西人惠鐵訴稱昨被褚德生竊銅六條獲住人贓交捕送案褚供江北人爲小工餬口貪小取銅籲求恩宥捕頭稱褚前曾犯竊蔡太守判押候備文遞籍贓交　鐵領去○包探秦少卿禀稱積竊王忠才前巳遞回原籍今又來滬搜其身畔帶有賊具爲此解案請懲王供前曾犯竊現巳自新以後决不敢再犯蔡太守判管押一月期滿遞籍賊具銷毁○聚豐園酒保周金生訴稱昨被周阿福竊去洋烟袋當卽追獲人贓交捕送案周供堂倌遺下烟槍貪小拾　蔡太守判管押二十一天如有妥保准其保釋贓交周領○曹正芳徐陸氏等同稱失竊衣物由捕拘獲人贓　文奎供浦東人十四歲父母俱亡飢寒交迫因與偷兒爲伍蔡太守謂魏疉犯行竊本合嚴懲姑念年輕且各贓值錢無幾是以格外從寛飭差送棲流公所留養再行安置起案之贓給各失主分别認領 
[法界公堂瑣案]  
　　景芳園女堂館一案前後訊理情由均登前報翁太守因訪得開烟舘者係漆匠阿明着法包探嚴頌眉在英界將阿明拘到昨日解訊捕房又將胡洪氏解到翁太守詰問之下蔡阿明供認開店太守着將阿明責三百板枷三個月胡洪氏責二百下○汪耀根投案禀稱昨偕友至小東門清芬堂吸烟先有多人及婦女在彼吸講烟扭打至我身畔我因喝阻彼等遷怒於我將我掌頰後有婦人佯　又將我掌頰并要拖到城脚重打爲堂倌所　後西捕至始將衆人拘到翁太守見有葉南塘者前爲裝米之事曾爲法公堂被告因問今日何亦有分葉稱同友到清芬堂先有婦人　人碰撞胸前與人講理因王子卿說該婦是我之婦因與伊鬥嘴王子卿供爲巡丁夥彼等爲事爭扭我不與問翁裘氏稱有人碰我故與講理裘裕福稱在新南陞輪船上裝燈偶在小東門吸烟伊等打架我在旁被拘太守見翁裘氏所遞之禀寫翁戴氏謂此是寫禀帖者爲爾籌劃因有裘姓在内故改裘爲戴今爾忽說出實姓要知婦女在烟館講理究屬不安本分着將葉南塘王子卿裘裕福翁裘氏四人分别管押以憑究辦○昨據夾板船洋人訴稱用戴阿仲爲夥有水手七人均由戴荐來取去工洋一百四十餘元人卽逃走因將戴送案據戴供七人每人每月工洋二十元尚有大司務一人工洋三元領到工資五人逃逸三人尚在船做工彼等均有荐頭聞在虹口均有家眷求請寛限二禮拜將人交到翁太守謂船不可無水手何能再遲兩禮拜戴稱請限一禮拜將人交到如無人願賠洋一百元太守商之祁繙譯官轉諭該洋人着將戴交保尋人○昨報列蘇鄉人許某控失妻一案捕房將在押之許吳氏卽愛寳朱大春解訊包探將鴇婦王華氏傳到許乃大仍偕寄姊潘周氏投案翁太守詰之許吳氏據供在家遭夫捆打故於五月間到蘇帮傭匝月旋趁航來滬先在三馬路大阿姐家帮一個月由薦頭　薦在後會見朱大春因無衣服故向王老太借洋十元卽到伊家朱是在蘇州時認識朱大春供名啓堂做茶食店生意實不應代出筆據王華氏供此女本在三馬路花烟館中是朱之友人薦來見伊有孕故不令做生意每月給工錢一元四百文太守謂爾等花烟館中往往拐誘來歴不明之人供洋與彼如無身孕爾卽令伊做夥計矣實屬混帳本該重辦姑念朱大春由爾等送案從寛着將王華氏掌頰六十下許吳氏掌頰一百下責後交其夫領回管束朱大春責一百板枷號一個月以儆○昨報列法包探獲到賭徒一則捕房昨將李阿五張阿福解案翁太守謂爾等究有若干人是何名姓兩人均不肯認太守着仍交捕管押復商繙譯官祁君請轉致法捕頭於每日專派巡捕一人在該處梭巡庶若輩無從托足祁君允之○鹿鶴年壽器店主婦王張氏訴稱夫亡後撫孤度日現因兒子三才向沈德寳索取棺資沈在洋涇浜賭攤上竟糾其賭徒阿福阿和阿八小七等多人扭打致將三才頭打傷倒在地上經人知照始得扛回勢將垂斃因　案下請騐沈德寳經捕解案翁太守謂可曾送往醫院答稱醫院必須刷洗實不敢送往願自請傷科太守謂公堂無騐傷之人旣自願請醫着先至仁濟醫院騐過後冉自請醫看治隨詰沈德寳認爲賭徒伊等六七人與我尋仇以致打架太守謂尚有何言着將沈管押以憑嚴究 
[上海三馬路與昌協賑公所起解山東棉衣啓]  
　　前蒙江西德中丞發到山東棉衣欵規銀二千三百四十兩當卽代製棉衣一千五百件棉褲一千五百條付出規銀一千一百七十兩巳裝招商局江天輪船解呈登萊青道憲盛觀察驗收其餘規銀一千一百七十兩當於敝所第廿一批解欵内一併匯出散放 
[喜筵移賑]  
　　本埠祥泰布寳號朱秋畋先生爲喆嗣完姻本應治筵宴謝親友因念直東災况萬分嗷嗷惻然動念卽將席資洋五十元移賑爲主者不治庖廚以延生於涸轍爲賓者未經杯杓推厚惠於窮簷合乎情止乎義出此兩全之善策令人欽佩不忘也上海三馬路與昌協賑公所竹坪陳煦元謹啓 
[奏題桂笙先生刼火紀焚後]  
　　嘯指吹唇沸地來倉皇將母重堪哀可憐十日揚州記一樣傷心刼後灰竟將尺寸扼妖魔觭角終摧可奈何壠上陳安真壯士不堪重聽陣前歌[  佛卿書於滬上寓齋]  
[喜得李蘭舟老弟自鄂羅斯使署來書賦此寄之請夢畹生政刊]  
　　君是人間第一流乘槎萬里快遨遊　天家德意憑宣布會看陽和遍地毬一紙書從海外來葭吹玉管正飛灰故人裁答無他語報道江南正放梅 ]Z 
[太癡生出示大著並滄海遺珠數則爲賦五律兩章卽步見贈原韻錄請諸大吟壇削政]  
　　世澤青邱後吟哦不費思憑將才子筆寫出美人癡鶯燕春三月蒹葭水一涯情天留缺陷悲慨賦新詩儘得憐才女痴情未肯疎空留三月夢喜得一篇書豔跡從頭記幽懷腕底攄不堪思往事歡樂幾曾餘[  太憨生綬紫弟徐慶齡求是草]  
 
 

Page 4

 
 
[恭頌王老伯母黄太孺人五秩壽誕卽請省齋仁兄大人粲政]  
　　略較荷花誕日先稱觴改作九秋天婉從慈命知兒孝謝郤繁華識母賢聚得鴻篇成綺錯省齋擬將壽文壽詩彚刊一編以盡孝思囑余訂定刻巳裒然成帙添將鶴算自綿延欣逢大衍陳釐祝薄海名流集盛筵○愧未登堂捧一巵聊隨介壽進蕪詞太原望族垂坤範江夏名門毓秀姿荆布持家稱健婦荻灰課子勝良師婺星燦爛人康健好是期頤强半時[  愚姪長洲高瑩侣琴甫拜稿]  
[小詩恭祝太原黄母五旬大誕]  
　　星輝𡟋彩朗南天香晚金萱節愈堅設帨九秋逢榖旦稱觴五秩啓華筵板輿矍鑠承歡日彤管芬芳表德年願効祝釐還自愧拙詩呈献獨遲延[  新儂葉慶頤拜稿]  
[光緒丙戌秋莫俚言四章恭祝太原姻嫂黄太孺人五十初度]  
　　五十筵開九月天萊衣繞膝各爭妍當年不是丸熊苦那得羣推仲郢賢釵荆裙布自安貧垂老依然任苦辛孺人持家勤儉至老不衰獨惜梁鴻先下世未能松栢祝同春客滿華堂酒滿盃一時名士鯽紛來喆嗣省齋喜與知名士游天公也解王郎意留得東籬菊晚開筆精墨妙鬥新奇珍重羲之又愷之壽孺人者惟詩書畫不郤我愧介眉無别物十年一度一吟詩[  婣侍生曾鈺頓首拜草]  
[東海關道署經收蕪湖關雙錫五觀察集捐棉衣賑銀清單]  
　　第四十號册欽加二品銜安徽寗池太廣道雙印福捐銀五十兩寗國府正堂吳印潮捐銀三十兩池川府正堂夏印允升捐洋五十元當塗縣正堂華印椿捐銀三十兩宣城縣正堂李印應泰捐銀卅兩宣邑恆隆典捐銀二十三兩宣邑謙吉典捐銀二十三兩○以上共捐銀一百八十六兩洋五十元○第四十一號册徽州府正堂春印岫捐捐洋一百元銅陵縣正堂陸印顯勳捐漕平紋七十八兩寗國縣正堂惠印恩捐洋三十元青陽縣正堂黄印正濂捐洋一百元○以上共捐銀七十八兩洋二百三十元 
[廣帮捐助棲流公所清單]  
　　悅生捐洋十五元全亨捐洋十元廣祥合華彰申源以上各五元麥慶餘堂麥業卿以上各捐洋四元聯和廣發源茂泰誠華昌廣興祥方英昌譚同興利昇廣永豐廣怡心各捐洋兩元　　記蔡燧初車湛光致寶長合益順成瑞祥東興和盛廣發安昌廣豐木號生和堂廣益泰盧寶生陸秋記廣益怡昌匯安店廣利隆馮順記梁天興萬和榮記遠昌興合昇利信記公泰鹿芝舘邇遐齋廣昌隆接元堂日昇隆棧廣隆廣福和廣瑞和同芳居安和祥馥蘭寳泰同益生天芳奇珍樓一家春譚瑞泰杏花樓高隆泰利泰造紙局利亨合記三益廣誠信廣和記廣利亨鄭福蘭堂蘇三興永生利海利以上各捐洋一元凌昌隆泉香同泰永春堂生和耀記同珍合記棧長隆順源廣生堂益記萬利永和宜昌義香居大來愷悌堂合發方盤三以上各捐洋半元新昌捐洋兩角共計洋一百三十九元二角 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年十一月十七日京報全錄]  
　　宫門抄○諭旨四道錄前○晉撫剛奏爲錢糧遵　部章並徵信册式次第舉辦變通情形摺○又奏爲查閱營伍並回省續考校滿洲駐防曁撫標各營摺○又奏爲特叅中途疏脫解勘斬犯之　差護解各員議處摺○水師提督李奏報巡閱營伍事竣接閱兵輪操練駐太平府日期摺○十一月十七日太常寺太僕寺侍衛處值日無引皇○慶王假滿請安○澍貝勒謝内廷行走恩○湖南叅將定祥謝恩○截取知府王汝礪預備召見○太常寺奏派看視牲隻派出肅王延煦○兵部奏派彈壓之大臣派出清安興存○召見軍機王汝礪定祥○○山西巡撫臣剛毅跪奏爲晉省錢糧遵照部章並徵信册式次第畢辦仍體察地方情形量爲變通　摺仰祈聖鑒事竊臣於本年二月内准户部咨議覆御史劉恩溥奏清厘民欠整頓正供錢糧各摺奏奉諭旨行令欽遵辦理並准頒發章程及徵信册式到晉當經行司通飭各屬一體遵辦並轉移綏遠城將軍遵照去後伏查部議定章山西各廳州縣民欠錢糧等項限十二月底截數次年三月造送底册六月由司刊發各該地方八月彚總奏咨具見立法精嚴果能實力奉行洵足剔除積弊又以此册專爲考查欠糧若予限過迫則欠者衆而册愈多反形煩重難舉故特寛予限期俾錢糧　數之區免其查造其未完必須造册者自巳寥寥無幾庶期簡易易行其用意可謂周至晉省民俗循良應納錢糧向均年清年欵絶少拖欠迨大祲後元氣大耗農田力微閭閻歲納正供異常竭蹶而下忙尤多零星貧苦無力完納之家追比較難遂漸不免延緩計通省惟蒲解絳三府州屬錢糧間有遵照例限年内掃數之處餘皆遲至次年正二月間始行完解且有遲至三四月者若必照章於十二月底截數則未完之州縣十居八九可免造册　十之一二且此等欠户不過稍延月日並非始終不完者比倘拘定限勢必一律開作欠户未幾而欠者續卽全完愚民　知但見巳完之户册内仍作未完轉恐羣相譁然致滋欵議况口外七廳地勢高寒收成較晚應納銀米必俟次年春夏方能徵收而大朔二府屬應徵米豆較七廳尤遲向來九月開徵　至次年年底始能掃數相沿巳久勢難驟議更張是以歴届奏銷卽與通省錢糧分案報部今若勒限　於年底戳數恐其中窒碍甚多因思徵信册之設爲核日計非爲勒限計但令照章查造毋遺毋舛其其限遲早仍不妨量予從權擬請將通省民欠錢糧等項改限欠年三月截數六月造送底册九月由司刊發十一月彚案奏咨口外七廳雖徵糧遲於内地未便另定限期亦應據前一律照辦其大朔應徵之米豆　請再加展緩另案於次年十二月底止截數第三年三月造册送司六月由司刊發八月内奏咨仍由臣隨時稽查如有遲逾欺隱等弊卽行據實嚴叅如此分别變通辦理較之部限雖覺稍遲而因地制宜尚不失朝廷慎重正供實事求明是之意至積年帶徵民欠處所較多花名煩瑣碍難併造一册現擬分别年分各登各册以免牽混又各處老荒新鈞地荒應於册内註明蠲緩數目年限用便稽核其餘部章各條均極詳明巳飭各廳州縣一併遵辦據布政使張煦詳請具奏前來隊咨部外理合將普省錢糧遵照部章册式舉辦仍體查地方情形量予變通隊由恭摺具陳伏乞皇太后皇上聖鑒敕部核議施行謹奏軍機大臣奉旨户部知道欽此○○山西巡撫臣剛毅跪奏爲查閱太原鎮屬營伍並回省後考校滿洲駐防曁撫標各營完竣日期恭摺仰祈聖鑒事竊臣自大同鎮屬校閱營伍回省曁接續出省查閱太原鎮屬各日期均經先後奏報在案臣　於八月二十六日由省起　將汾州平陽浦州運城澤州潞安各營並調集馬步練軍次第認真考校除窵遠營汎查照向章委員分校仍將官弁調考親加查看並順道履勘蒲灘鹽池並盤查河東道庫於十月初二日旋省當卽調集滿洲駐防臣標練軍馬步各營曁左右兩營太原一營逐加校閱于十七日一律竣事臣每閱一營將槍砲箭靶均照例定弓數較準女設於將領則較其中矢之多寡騐其弓力輭硬查某年力衰健千把以下並考其馬上三槍以分優劣官弓率用六力間有八力十力者中箭自五六矢至三四矢不等中多者記名獎賞不足者分别降責其有技藝平等而年力富强堪以造就者勒限學習再行考騐至太原鎮屬兵丁中箭分數平陽澤州等營皆八分以上浦州營分分潞安營九分以上汾州營七分以上運城營五分以上而馬槍抬礮之發中準頭者則以平陽蒲州璐安三營爲最多滿洲駐防及臣標三營兵丁中箭分數均在八分以上而馬槍抬槍抬礮之發中準頭者則以駐防滿營爲最多其合操演陣均屬步伐整齊聲勢聯絡籐牌刀矛及馬上技藝跳舞擊刺率皆精熟點騐馬匹　壯軍械齊全錢糧鉛藥等項委查亦無虧短臣伏思普省　營素患疲弱自議立練軍以後老弱　行裁汰挑選悉屬精强統核各營北鎮練軍尤爲精銳誠以大同鎮總兵張樹屏久歴戎行　帶官多係昔年從征宿將訓練有法卽兵隨將轉軍容較易改觀臣現飭太原鎮總兵何鳴高將練營底營加意整頓總期兵力一律盛强悉成勁旅所有閱兵案内經臣查明玩視營務之署甯武營都司桂馨巳於八月間據實奏叅革職署東路營叅將胡有才署平垣營遊擊黎正魁署山隂營都司金海舟署廣武城千總効力武舉楊祥崞縣城守把總劉升辦事未能認真均經先後撤省由臣查看鴈門關把總潘文喜操防不力應請卽行斥革寗武營千總李清泰河保營裁缺把總鄭元清權店營裁缺把總暢珠該三弁或因老病或輭弱應請一併勒休其外委各員弁由臣咨部斥革以肅營伍臣此次周歴通省竊見普省軍事吏事弊在因循因循之餘轉恐流爲頽匪臣愚以爲乘此緑營改練之始但能　公暇歲出一巡輕騎减從捐廉自備車馬或遠或近亦不預定所之使文武各員官有所嚴憚非獨各將領不敢懈於操防並可體察地方利弊周知州縣賢否是於修明武備之中兼寓整飭吏治之意仍由臣隨時奏明請旨辦理除應袖光緒三年八年分兩次軍政容臣核明另案具奏外所有查閱太原鎮屬營伍回省日期並考校滿洲駐防撫標各營練軍馬步各營旗事竣緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○山西巡撫臣剛毅跪奏爲特叅中途疏脫解勘斬決重犯之籖差護解各員請旨交部議處恭摺仰祈聖鑒事竊據歸化城廳撫民同知方龍光詳報光緒十二年六月十七日奉歸綏　飭發隡拉齊廳解道審轉盜犯邢幅　童吉山宋二榮仔二名　卽添差護解赴省審勘二十日早該廳騐明各犯刑具照例添差栘營撥兵協同長解押赴和林格爾廰交替二十一日傍曉行至廳屬一問房子村時值風雨交作卽在核村盧時文店内投宿該犯　吉山經長　武存珍史伏短解袁有才楊豐承與營兵李海等帶至西房住歇邢幅潰等係解役張萬財等押在另房睡宿是夜大雨如注五更時分加以狂風暴雨致四房後墻坍塌該犯　吉山乘間扭　　　由坍塌墻缺逃逸追拿無蹤禀由該廳勘訊差緝並飭將邢幅潰等二犯解赴前途交替等情臣查盜犯童吉山係因聽從逸盜　李伙同邢幅　等行刼隡拉齊　事主張元恩家得贓案内審依强盜巳行但得財者不分首從皆斬律擬斬立決由道發審解審勘　犯該　差護解各員於此等解審重犯並不慎選妥役小心管解致在中途寄宿地方　間脫逃實蛎尋常疎忽可比且難保無短差　替鬆刑賄縱情弊據潘臬兩司會詳請叅前來相應請旨將　差不惧之隡拉齊撫民同知徐林添差護解之歸化城撫民同知万龍光一併交部照例議處除嚴飭勒緝童吉山務獲究報一面將解役人等提省發委太原府研訊按律定擬並飭將　幅　等另行審勘外所有特叅中途疏脫解勘重犯簽差護解各員繕摺具陳伏乞皇太后皇上聖鑒謹奏軍機大臣奉旨着照所請該部知道欽此○○江南長江水師提督奴才李成謀跪奏爲恭報奴才巡閱營伍事竣接閱兵輪船操練回駐太平府日期恭摺仰祈聖鑒事竊奴才前　本年四月初十日遵例出江巡閱營伍業經奏報在案拜摺後先赶瓜洲閱看瓜洲江隂三江孟河四營進巡提　五營及湖口鎮標安慶華陽湖口三營轉棹進巡江西吳城饒州兩營繼又泝流而上閱湖廣岳漢兩標八營分　鎗礮技藝皆能諳　可　　者經奴才隨時記功給賞劣者立予斥革並嚴飭各將備認真訓練加意巡防不得因校閱巳過相存懈弛所有考察營伍經過各省日期均經會同各督撫臣隨時具奏在案奴才巡閱各營後旋卽駛赴吳淞調集各兵輪船督率　　並於吳淞口外之鴨窩沙　方會列陣圖分合齊整悉協機宜除南琛南瑞開濟保民四船調赴朝鮮巡歴不克會操外其餘各船均經奴才詳加校閱分别給賞以昭激勸仍飭名管帶等時加訓練俾期日漸精純如有江防　辦事宜自　隨時咨商巡閱長江水帥兵部尚書臣彭圡麟會同督撫臣妥爲辦理斷不敢稍涉因循以期仰副聖主修明武備之至意奴才於九月二十六日回駐太平府料理一切公牘仍須時赴江隂　閱兵輪船操練所有巡閱營伍事竣接閱兵輪船操練以及奴才回駐太平府日期理合恭　具奏伏乞皇太后皇上聖鑒謹奏軍機大臣奉旨知道了欽此 
 
 

Page 12

 
 
[上海四馬路高易公館籌賑公所經收十一月初一至初六等日賑欵清單]  
　　初一日退省居士爲慈親資冥福洋一元○宿遷縣善記洋廿四元○初二日　興昌號交到粤東石城縣潘麗甡奉生母徐氏命助山東規元五百兩○初五日一點心人爲弟求事洋三元○于少泉花洋十元○合勝堂鄭何霍三氏存心獲利洋五元○浙江潘　許大人寄來鎮海縣正堂王募二千三百六十二號册鎮海縣正堂王洋五十元叅署吳李乾大房乾二房李坤大房坤二房五户各十元前學謝後學王糧　徐捕　陳守府沈船户曹有號七户各四元行户祝亨記泰記三户各三元隆號泉號順號利號富號長號六户各二元千總何千總王二户各一元以上廿四户洋一百五十一元○　係正堂朱募二千三百六十三號册鄞縣正堂朱洋四十元三畏堂五元漱潤書屋冶吟山舘味間室三户各二元以上五户洋五十一元○一千三百五十九號册慈谿縣正堂趙洋五十元○奉化縣正堂孔募二千三百六十號册奉化縣正堂孔洋四十元周南廟同仁堂二户各四元周星垣俞秋房汪蓮塘三户各二元無名氏洋一元錢六百文北山廟洋三錢五百文任子靖一元以上九户洋五十九元錢一千一百文伸洋一元○象山縣正堂鄒募二千三百六十一號册象山縣正堂鄒洋二十元竹山巡檢張南田委員易趙國貴三户各十元吉慶會八元泰豐張茂興恊和周福興馮嘉五童道源陳立訓包宏發黄旭峯九月各二元黄積善堂姚先賡二户各五元黄謂文三元竺三源林義利楊益奎張曾豐尹明增生生齋張芝和局錫貴張步山謝德金黄利桌十一户各一元以上廿八户共洋一百元○定海廳黄　募二千三百五十八號册薪傳堂二十元樂　春等俞桂生等二户各八元節長興金志隆葉昌銓洋六元谷益茂方荇生等五元升豐武新畬裕大園全盛丁坤房三户各四元恆豐丁源豐許厚生等豐和等汪振潮邱昌志等韓敏齋等七户各三元　生太等江昇泰　豐德盛茂生新豐記　成興大和公和樂恆潤馮瑞熙九户各二元以上廿五户洋一百元○嚴州府惠募二千三百四十七號册署桐廬縣正堂楊八元善餘堂四元何叔記積　楊櫟記惠號正四户二元羅慶成聚成合助二洋楊珊記行仁堂厚德堂人和明記春生介記老同春同春義疑和戴品三恆盛王璲卿合順裕盛慶隆祥泰葉潤德堂順興春記德昌恆記十八户各一元以上廿五户洋四十元○二千三百四十八號册史五福堂六元汾和三元諸永凝二元晚翠軒王四美萬源永慶鐘立記劉校華錦東劉沂吳葆達永潤聚記高啓鑑　德煜高人慶濮時栽俞仲和邱錫森德隆　秉禮王孔章十九户各一元以上廿二户洋三十元○二千三百四十二號册補用道署嚴州府正堂　印陞洋三十元在任侯補知府嚴州府同知愈印翔麟洋十元○二千三百四十六號册湻安縣正堂李洋二十元壽昌縣正堂湯洋十元○以上統共收規元五百兩洋六百九十五元内花洋十元 
 
 
