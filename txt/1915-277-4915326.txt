# 1915 - 277 - 4915326

 

Page 1

 
 
譯述 
[歐西報業舉要（四）（十）（二）]  
　　（譯輯者朱世溱） 
狄氏主持報事之時其中大事則有克利米戰爭之役世有謂狄氏於良德外能具英雄氣者則能力遏其時兵禍使不至貽後來之痛然當時之國民皆助首相巴麥斯東收其縱横之策一意主戰狄氏亦隨而和之其分固如是也至有大造於斯報者則所遣之戰事通信員如駱塞爾詹弩烈之徒皆一時佼佼者矣旣而美國南北分爭英人多持鷸蚌之說欲其自相分裂而坐受漁人之利故狄氏亦助用南美以攻北美是其才力薄弱不足領袖一世之明徴也第其治報之長則於翼翼小心謹愼將事有足稱者一八七五年駐外通信員勃魯偉氏密報德人預備攻法之警狄氏則立遣詹弩烈氏東往巴黎以調查之旣得其詳然後方敢發之報端也 
　　泰晤士報於英國國政影響最大者則有廢止榖稅一案一八四五年國中大饉而美國入口之榖重爲關稅所困其價大昂因是輿論喧噪咸欲立廢榖稅内閣總理大臣皮爾亦持是說以收民望然閣員多保守黨人陰主保護貿易之說因之會議久之卒不能諧外交大臣愛伯亭氏本主自由貿易說者冀其事之速成則以内閣之議洩之狄氏告以皮爾以辭職要挾閣員反對者爲所動矣於是乃發表之而狄氏則以筆墨左右其問然閣議實未協也皮爾乃不得不以上書辭職王令民黨首領組織内閣不成更以命之皮氏皮氏可之而後閣員變易廢除榖稅之事始定蓋泰晤士報力也說者謂非狄氏發愛氏之秘則内閣之中皮爾一系與保守黨人將力行暗鬭終不可收拾矣第泰晤士報之於是舉雖稱促成其事然其意見則爲獨立所謂對於政家撫摩之譏誚之攻擊之於舊黨新黨保護貿易自由貿易皆無所容心也 
泰晤士報與諸報比所以能居首者則其富於世界觀念之故也論者有云自餘諸報不過一國之報至泰晤士報始爲世界之報其言允矣是報議論恒足引起世人注意而於吾東方事紀載亦最有力吾國人欲研究西方對待吾國之感情者於此不可忽也自華爾德第二後報產傳之華爾德第三再傳之華爾德第四今爲一合資公司所承至其報價則數年前每份價三辨士一九一 
三年減爲兩辨士一九一四年更減爲一辨士 
　　與泰晤士報齊名者則有日日電報其出版在一八五五年印花稅廢除以後之產物也其初出時價値最廉每份爲二辨士然消 
數則至微每日廣告所得亦僅十先令至十五先令之間未及數月而所負之債已巨於是債主中有賴兹者自取而經營之減其報價更爲一辨士營業始形發逹至一八七五年以後乃昌言巴麥斯東主義以與泰晤士報宣戰文字慓悍世所目爲乳獅之吼者也近世報業精神實自斯報而大其後議論漸趨謹愼然聲勢之大猶無異於昔日消數在五十萬上爲一辨士報中第一 
專件 
[民國實業銀行章程（再）（續）]  
　　第三十一條　董事之任期三年每次改選三分之二得連舉連任 
　　第三十二條　監事之任期二年得連舉連任 
　　第六章　實業債票 
　　第三十三條　本銀行得發行實業債票以資本實收之欵八倍爲限但不得超過放出欵項之總數每次發行前另訂詳細專章禀請財政部核准方可招募 
　　第七章　結賬 
　　第三十四條　本銀行賬目於每年年底總結一次造具財產目錄貸借對照表營業報告書損益計算書盈利分配案實業債票計算書由總董提交董事會議進過後送交監事覆核再提出於股東會請求承認並報告財政部存案 
　　第三十五條　本銀行於每年結賬時除去營業費實業債票奬金外作爲凈利 
　　第三十六條　本銀行營業凈利先提十分之一以上作爲公積金再提投利七釐如尚有餘按照十成分配如下（一）特别公積金三成五（二）股東紅利三成五（三）董事監事及各行員奬勵金三成 
　　第八章　附則 
　　第三十七條　本銀行營業有違背本章程及其他法律時財政部得制止之 
　　第三十八條　本銀行得請財政部派員監理 
　　第三十九條　本銀行章程之修改應由總董提交董事會議决議後經股東會通過禀請財政部核准 
　　第四十條　本銀行招股章程另訂之 
 
 
 

Page 2

 
 
時評 
[從此以後（冷）]  
　　從此以後祗有帝政之進行無共和陳跡矣何也國慶之紀念巳過以前種種不殊昨日死也國民之大會將來以後種種又將明日生也 
　　雖然不生不滅佛氏之常談旣有生有滅焉則昨日死者安知不明日復生明日生者又安知不後日又死天下事固未可知而天下人則紛紛多事矣 
　　嗚呼 
[命令]  
　　十月八日大總統策令　雲南巡按使任可澄電呈騰越道道尹楊福璋因病懇請辭職楊福璋准免本職此令 
　　又令　任命張翼樞爲雲南騰越道道尹此令 
　　又令　司法部呈請將秘書朱紹濂進叙三等等語應照准此令 
　　又令　國務卿呈據銓叙局詳稱續核海軍總司令處曁京兆尹公署秘書科長各員資格請予分别叙官等語饒懷中王仲文均授爲中大夫王君秀林福琪朱運昌均授爲上士此令 
　　又令　周長霖授爲陸軍步兵上校此令 
　　又令　陸軍部呈成武將軍行署軍需科科長曾鵬程軍醫課課長鄒貞軍法課課長吳榮本均請免本職等語應照准此令 
　　又令　陸軍部呈請任命鄧漢祥爲成武將軍行署副官長王丙坤爲軍務課課長馬昌期爲軍需課課長梁文忠爲軍醫課課長江紹元署軍法課課長應照准此令 
　　又令　内務部呈准吉林巡按使王揖唐咨請任命陳日昌蔡文泮趙賢臣雷振東齊偉勳爲吉林省會警察廰警正應照准此令 
　　又令　陸軍部呈准吉林巡按使王揖唐咨請以德育恩綬補佐領等語應照准此令 
　　十月八日大總統申令　内務部呈准文官高等懲戒委員會議决奉交懲戒陜西署朝邑縣知事陳紹均署神木理事同知花廷黻署漢陰縣知事李濟時一案應分别受褫職降職並奪官處分 
等語陳紹均花廷黻著照所議即行褫職李濟時即行降職並均停叙實官以示懲儆此令 
　　又令　内務財政司法三部呈准文官高等懲戒委員會議决前廣東巡按使李國筠呈劾卸任梅縣知事馮汝梅違法科罰交付懲戒一案依照知事懲戒條例應受褫職並奪官處分所犯涉及刑事範圍並應提交法庭訊辦等語馮汝梅准照所議即行褫職停叙實官並著提交法庭訊辦按律治罪以儆官邪此令 
　　十月八日大總統告令　參政院代行立法院咨稱本院前據各直省各特别行政區域内外蒙古靑海回部前後藏滿洲八旗公民王公曁京外商會學會華僑聨合會等一再請願改革國體當經本院開會議决將請願書八十三件咨送政府並建議根本解决之法或提前召集國民會議或另籌徴求民意妥善辦法疉准大總統咨覆以國民會議議員覆選報竣爲期以徴求正確民意爲准以從憲法上解决爲範圍具見大猷制治精一執中曷勝欽佩而自本院咨送八十三件請願書以後復有全國請願聨合會代表沈雲沛等全國商民馮麟霈全國公民代表團阿穆爾靈圭等中國回敎俱進會回敎回族聨合請願團曁回疆八部代表王常等哈密吐魯番回部代表馬吉符等錫林果勒盟代表程承鐸等雲南迤西各土司總代表鄧滙源等新疆蒙回全體王公代表曁寧夏駐防滿蒙代表楊增炳等北京二十區市民董文銓等北京社政進行會惲毓鼎等南京學界丁偉東等貴州總商會徐治濤等籌安會代表楊度等曁全國商會聨合會蔚豐厚各處票商等前後請願前來咸以爲中國二千餘年以君主制度立國人民心理久定一尊辛亥以後改用共和實於國情不適以致人無固志國本不安誠由共和制度元首以時更替國家不能保長久之經畫人民不能定專一之趨向兼之人希非分禍機四伏或數年一致亂或數十年一致亂擾亂尚且不遑致治何由可望南美中美十餘國坐此擾攘幾無寗歲而墨西哥爲尤甚四稔紛競五主相殘人民失業傷亡遍地前車之覆可爲殷鑒我國迭經變故元氣未復國家政治亟待進行人民生計亟待蘇息惟有速定君主立憲以期長治久安庶幾法律與政治互相維持國基旣以鞏固國勢亦以振典全國人民深思熟慮無以易此即外國之政治學問名家亦多謂中國不適共和惟宜君憲足見人心所趨即眞理所在全國人民迫切呼籲實見君主立憲爲救國良　必宜從速解决而國民會議開會遲緩且屬决定憲法機關國體未先决定憲法何自發生非迅速特立正大之機關徴求眞確之民意不足以定大計而立國本再三陳請衆口一詞本院初以建議在前復經大總統咨復辦法巳定不敢輕議變更而輿論所歸呼籲相繼本院尊重民意重付院議僉謂兹事重大自未便拘常法以求解决國家者國民全體之國家也民心之向背爲國體取舍之根本惟民意旣求從速决定自當設法特别提前開議以順民意與本院前次建議所謂另籌妥善辦法以昭鄭重者實屬同符即與我大總統咨覆所謂國家根本大計不得不格外審愼者尤相脗合謹按約法第一章第二條中華民國主權本之國民全體則國體之解决實爲最上之主權即應本之國民之全體兹議定名爲國民代表大會即以國民會議初選當選人爲基礎選出國民代表决定國體似此則凡直省及特别區域滿洲回藏均有代表之人徴求民意之法普及國民全得而見較之國民會議爲有進也兹據約法第三十一條之規定於十月六日開會議决國民代表大會組織法經三讀通過現在全國人民亟望國體解决有迫不及待之勢相應抄錄全案並各請願書咨請大總統迅予宣布施行等因除將代行立法院議定之國民代表大會組織法公布外特此布告咸使聞知此令 
　　又令　參政院代行立法院議定國民代表大 
會組織法兹特公布之此令 
　　十月九日大總統策令　特授施愚以勳四位此令 
　　又令　特授顧鼇以勳四位此令 
　　又令　特授江朝宗以勳四位此令 
　　又令　特授崔源以勳四位此令 
　　又令　特授馬龍標以勳四位此令 
　　又令　特授張士鈺以勳五位此令 
　　又令　特授吳炳湘以勳五位此令 
　　又令　特授王廷楨以勳五位此令 
　　又令　特授李進才以勳五位此令 
　　又令　總稅務司安格聨給予一等嘉禾章此令 
　　又令　伍朝樞給予三等嘉禾章此令 
　　又令　施履本給予三等嘉禾章王鴻年給予四等嘉禾章此公 
　　十月九日大總統申令　前據河南鄧縣公民囗廷輔等禀控前河南巡防營統領馬雲卿假權營私誤國審民一案當交高等軍事裁判處提集人證秉公訊辦兹據呈稱反復研訊馬雲卿於元年初到河南擁衆二萬餘捐款三十餘萬藉口餉需無出雖屬不法情尚可原迨受編成軍後尤復以不正當之方法勒受鉅欵人證確鑿事跡昭然復經咨行湖北河南將軍巡按使曁南陽鎭守使查實無異擬請追奪四等文虎章按照官吏犯贓治罪法第二條處以死刑等語馬雲卿誣良爲匪勒罰婪索合計所得贓欵至六萬餘兩之多實屬貪婪凟職不法已極旣據訊明屬實着追奪勳章按法即行槍斃以昭炯戒餘如所擬分别辦理交陸軍司法兩部查照此令 
專電 
[北京電]  
　　今日特簡任各員七時入府覲賀 
[北京電]  
　　黎副總統辦公處巳遷入新第袁大公子擬居瀛台 
[北京電]  
　　平政院明日審理陳廷傑案津浦案聞咸日裁决 
[北京電]  
　　農商部將設全國鐵鑛國有籌備處鈕傳善現署財政次長所遺全國烟酒公賣局長聞以陳昌榖接充 
[北京電]  
　　蒙藏院副總裁熙彥請病假五日張元奇給假一月 
[北京電]  
　　淸侍御江春霖經閩巡按呈奉總統給予四等嘉禾章江力辭 
[北京電]  
　　龍口稅關定十一月一日開辦東省特别官制同日實行 
特約路透電 
[北京電]  
　　政府巳飭國會籌備處凖備國民代表大會事宜據華人消息云十一月一日投票選舉十一月十五日參政院總核票數今日各公署停止辦公慶賀禮節寂然無聞但大雨如注故不能確知全城慶賀熱度如何參院政將於星期二日開會擬决定總核選舉票數之日期淸室將來所處之地位殊足令人注意據華報載稱帝制恢復時宣統大約將移庽頤和園改稱滿洲可汗中國將以居於中國無土地之客君禮待之仍給常年費銀四百萬（十日） 
[北京電]  
　　總稅務司安格聨因解决靑島稅關問題有功得一等嘉禾章聞政府因中國日人貿易增多巳允添用稅關日員十人（十日） 
譯電 
[北京電]  
　　袁總統並未接有威爾遜總統關於中國恢復帝制之公私電文九月二十六日東京國民報所載之北京電乃屬虚搆（九日） 
戰電 
　　其一（英人路透電） 
[倫敦電]  
　　柏林公報謂奥德軍已占據貝爾格勒特（塞舊京）之大部分（九日） 
[羅馬電]  
　　聞布軍希圖截斷希塞鐵路大受損 
失而退（九日） 
[巴黎電]  
　　雅典半官消息謂新内閣决意從希王之志維持中立聞希王曾謂彼不欲與他國興戎彼意希塞條約非束縛希臘必于此時協助塞國希王之政策似與退任首相維氏相反（八日） 
[亞姆斯特丹電]  
　　蘇菲亞電稱今日布國向土國收受由穆斯太伐至第第加志之鐵路後即駛行布國火車（八日） 
[亞姆斯特丹電]  
　　布京電稱昨日下午布皇通告内閣謂已簡陸軍大臣桀柯夫將軍爲戰地布軍總司令（九日） 
[雅典電]  
　　星期三日敵軍攻擊保護貝爾格勒特之砲台甚久星期四日又攻擊西米洛里結果未悉（九日） 
[彼得格勒電]  
　　昨晚公報謂俄軍於全陣線惡戰時共俘敵兵三千八百七十人英潛艇一艘於波羅的海德海濱附近擊沉德國運兵艦一艘公報又謂特文斯克境戰事進行未止雙方各奪有戰壕砲戰甚爲劇烈俄軍於維爾拉東面湖境匪特能以自守且有餘力攻敵南部戰地自平斯克附近起至加里西亞太洛波爾止俄軍進攻敵軍所守數村及圍防之陣地者尤爲得利俘敵多人獲機關槍多枝（九日） 
[巴黎電]  
　　今日下午公報謂德軍攻擊魯斯時受創甚重德軍接連以大隊密集進攻三次皆爲法步隊機關鎗隊炮隊擊倒僅一小部分在魯斯及蘭斯至白塞勒大路間法軍近今所得戰壕中之一道得有立足地德國在勒維勒聖伐東南屢次猛攻者亦未得利法軍近今所得之進步均經固守德軍乘夜在拉伐蘭田莊東面回擊即爲法軍砲隊敗之敵軍僅以窒人呼吸之砲彈猛轟以報法軍在太胡爾東面所得之進步勞蘭有大隊哨兵圍攻巴洛瓦森林之法哨隊全敗退惟有一處敵兵堅持未退但巳有一部分爲法兵逐走（八日） 
[巴黎電]  
　　今晚公報謂今晨德軍復進攻魯斯正面法軍之戰壕薄暮時爲法軍逐回戰壕今日下午亞土瓦全陣線有劇烈之砲戰香巴業德軍回攻太胡爾小山者全爲法軍擊退旣而敵軍復聚集以圖續攻亦爲法軍擊散亞貢有炸彈及空中魚雷戰事法軍奪回勞蘭戰壕一道（九日） 
[倫敦電]  
　　奥公報承認俄軍兵力甚厚子彈充足現正進攻東加里西亞及伏爾希尼亞全陣線已於太洛波爾附近兩地點攻入奥軍戰壕（九日） 
[彼得格勒電]  
　　德軍似已作度冬之計特文斯克前之德軍現與維爾拉境之軍聨接其陣線已直向南而下德軍今尚距特文斯克十英里俄軍抵禦甚力德軍有派大隊援助南部陣線之象（九日） 
[倫敦電]  
　　每日郵報薩洛尼加訪員七日電稱今已有聨軍三萬二千人携砲隊及軍火登岸内有英兵五千人布軍屯駐希臘邊界者巳奉命移駐塞維亞邊界布兵不願與俄兵交戰因而私逃者四千人（九日） 
[倫敦電]  
　　柏林日報謂英國巡艦一艘已於十月三日載旅長哈米爾登至薩洛尼加（九日） 
[倫敦電]  
　　法國飛機總長曾抵倫敦會商英法飛行事務（九日） 
[倫敦電]  
　　法首相及海軍總長同乘飛船至倫敦今日已回巴黎（八日） 
[倫敦電]  
　　丹麥京城來電謂波羅的海英俄潛艇近頗活動故瑞典與德國間之行旅今多繞道經過丹麥（九日） 
[倫敦電]  
　　英國小商船兩艘爲敵潛艇擊沉（七日） 
[哇太樺電]  
　　坎拿大農部大臣以坎拿大六個月所出之罐頭食物送與陸軍部以實軍需（八日） 
[倫敦電]  
　　駐土美使發電至美乞籌募英金二萬鎊以供賑救阿美尼亞難民之急需煤油大王允助英金六千鎊美國各大鎭刻正開會籌欵（九日） 
[亞姆斯特丹電]  
　　德國柯爾尼虚報評論美國抗議土國殺害阿美尼亞人事謂美國對於與己無關之事出頭干涉儼然以保障人道自命然美國以軍械接濟協約國其事大背人道美國若返躬自省以阻止其軍火之供給則不較干涉他人事爲更佳乎（九日） 
[紐約電]  
　　巴拿馬消息謂基柴爾斯大尉宣稱非闢一永久峽道穿過地陷區域則巴拿馬運河不能復通此項工程須至今年底完竣（十日） 
　　其二（德人德文報專電） 
[柏林電（由倫敦轉）]  
　　十月八日德軍大本營公報云俄軍在柯斯茄尼北面維斯尼愛湖南面進攻均爲德軍擊敗（興登堡軍團）里哇波爾特親王所統之軍團無進退（里哇波爾特軍團）（東境戰况）平斯克西南里凡爾及哇米特附近之俄軍哨隊已被逐走德軍仍在柴土里斯克境進攻（林辛千軍團）奥國波士末伯爵所統軍團中之德軍擊退進攻之俄軍數次（波士末軍團）（東南境戰况）德軍渡過特里拉河騷河多瑙河頗爲順利已於貝爾格勒特西南俘軍官二員兵二百九十六人獲機關鎗二枝德軍在拉姆對面交戰後獲砲三尊（塞境戰况）香巴業拉伐蘭田莊東面法軍所守之戰壕一叚已由德軍回攻奪回俘敵若干人獲機關鎗兩枝夜間法軍曾於數地點以步隊出攻均未得利德軍攻擊聖瑪里愛比南面敵軍前鋒陣地時曾俘軍官六員兵二百五十人亞貢東部瑪蘭柯爾舊近敵軍地道陣地曾爲德軍所毁（西境戰况） 
[華盛頓電]  
　　駐美奥國大使署宣布十月七日維也納公報云俄軍比薩拉比亞邊界．克里米萊士附近．杜白洛北面．波蒂洛夫加河進攻者均受挫而退俄軍曾於柯爾基東北鐵路兩面數地點進至斯蒂爾河西岸奥德軍協力回攻之獲有進步奥軍占據庫里柯維斯村德軍已逐走柴土里斯克附近之俄軍（奥俄戰况）意軍進攻者均遭失敗（奥意戰况）奥德軍昨於特里拉河口與鐵門間數地點强渡騷河多瑙河擊敗塞軍（塞境戰况）（八日） 
[柏林電]  
　　德政府曾向希臘抗議協約國之舉動希政府覆文今尚未悉摩拉少佐在柏林日報比較俄法軍之戰術謂俄軍人數甚衆且兵士皆無智識故能屢次密集進攻法兵則稍明事理全近今總攻擊後據法人自稱獲 
 
 
 

Page 3

 
 
地不過四百方基洛邁當而德軍所占比法之地仍有五萬基洛邁當之多法軍之能力從可知矣摩拉少佐估計霞飛將軍於香巴業及亞拉附近進攻一役共用十四師團計二十萬人據德軍大本營報稱法軍之失戰 
鬭力者共有十三萬人故法軍非調新兵不能再舉進攻云（八日） 
東方通信社電（日本人組織） 
[北京電]  
　　國民代表大會組織法主要之目的純然帶改革的性質是以斬截法上之手續其中且可解釋於國體變更之後有擁立皇帝之權云（十日） 
[東京電]  
　　龍口開港定於十一月一日已有公報矣（十日） 
[東京電]  
　　中國海關招考關員定於本月十八日舉行預備試驗來月更由海關直接試驗此次海關採用關員定額十名應募者有七十名之多（十日） 
[東京電]  
　　澁澤男爵將於本月下旬赴美平和協會會長大隈伯爵定於十四日特開大會招待男爵所有日美之間懸案應行研究之事均託男爵（十日） 
[東京電]  
　　陸軍飛行隊東京靑森間之大飛行已於昨日達大田原今日復向靑森進發（十日） 
[東京電]  
　　新任外務大臣親任式定於十三日 
舉行（十日） 
[東京電]  
　　本年度至九月末止貿易輸出超過八千五百萬元至本年末止尚可增加約六千萬元此爲明治初年以來未曾有之事又至本年末止輸出超過統計至少必有一億二千九百萬元以上云（十日） 
公電 
[杭州軍巡兩署來電]  
　　申報新聞報時報時事新報鑒閱貴報今日新聞欄内轉譯大陸報載稱浙省人民均不贊成君主政府現正遣兵南下等語實深駭異浙省自國體問題發生後軍政商學以及人民一致主張君憲紛紛請願并未聞有不贊成之舉政府派兵南下之說更屬毫無影響諒必有故意揑造藉淆觀聽際此謡諑易起之時此等記載於地方治安關係甚鉅務祈迅即更正免惑人心除詢問大陸報外特此電達浙江將軍署參謀處巡按使署政務廰蒸 
要聞一 
[戰事拾零]  
　　華德日報云腦京斯托克賀爾姆據柏林函稱現在柏林及布蘭登堡省又練有新兵甚多凡小城市在開戰以前未設有營房者今一律使新兵寄宿於公立國民小學校 
　　日前德國石太茵馬克之飛爾特巴河俘虜院到有俘虜多人其中有一俄人年甚幼穉行動坐臥悉似婦女氣象當衆俘虜奉命沐浴之時惟彼一人决然謝絶與其同伴同行沐浴叩其所以而乂囁嚅不言嗣後其傍立之俄人方代彼聲明謝絶之故蓋彼乃該聲明者之婦也身着軍服隨其夫出征甚忠於國事前曾受傷一次云今彼女子已改女裝爲紅十字會之看護婦專在俘虜院中侍其本夫 
　　維也納公報據蘇菲雅函稱奥意開戰以前俄皇嘗有親筆手書於塞爾維亞國王彼得氏謂意大利必加入戰局力助協約國並要求塞王飭令塞軍於意大利進攻之際對於奥國亦取急烈之攻而塞王以難以奉命答復俄皇據塞王聲稱不能從俄皇之願甚覺慚愧但塞軍所受損失誠亦甚鉅而軍中又盛行時疫加以軍火器具不足今若不權輕重轉守爲攻是自願甘蹈危 
機故不得不辭謝俄皇之命也 
　　東歐戰地之德軍畢竟幾何實無人得悉兹據俄人估稱興登堡部下之第二隊即愛區杭上將一軍其左翼計有馬兵三師步兵二師右翼比左翼多有一倍第三隊即壽爾茲與嘎爾維兹兩軍得有二十師洛哇波爾特親王部下共計九師此外各軍各隊有若干師尚不得知若就此一軍兩隊計之如俄人所言三十九師當有六十餘萬人 
[德潛行艇没收美船]  
　　華德日報云九月三日德潛行艇在距離漢堡三日程之處見有美大帆船一艘船上美水手甚多該船係開赴俄之口岸者所儎皆係棉花船上又有英武員一英兵四德潛行艇令其停船該船主見勢不佳卽令英武員與兵等立將所帶槍件迅速解下而擲於海内並將英武員與兵悉藏於貨艙之内以免德潛行艇將該船擊沉適德潛行艇業已駛到隨由德員上船查驗見係運往俄國之棉花卽將該船充公究因德潛行艇人少之故僅派德小武官一員名拉姆者在美船監督開赴德國漢堡該武員即遵命卽飭美船向漢堡行駛雖美船人數不少又有英武員與英兵等然均不敢有反對舉動惟德武員之言是聽僅於夜間俟德武員睡時暗將航線改向英國行駛不意又爲德武員知覺嚴飭改行閱三日始抵漢堡一併將英武員及英兵查出惟是英武員等藏於貨艙之時所有飲食均由美人暗中送往德武員雖僅一人而英武員等竟不敢出頭露面焉 
日人觀察帝政問題之表 
[裏　東京通信社社員飄萍]  
　　聰明耶　非聰明耶 
　　運動進步　反對亦進步 
　　日本全國各報研究我國國體問題近乃益增其興味如今日（二日）東京各報殆皆有此問題之論說時評等又載有重要紀事數則爲略述其大要 
　　中國之帝政問題表面上甚形進步年内或見諸事實一部分人之觀察此問題或信其不能實現者第一理由謂袁總統聰明人也此事當爲聰明人之所不爲然今之袁大總統非復如昔日之袁世凱旣爲大總統左右但貢其諂諛之詞新聞記事有贊成之言論皆至於其前反對之言論則非大總統之所得見聞歡聲不聞怨語自以爲輿論翕然人歸天與聰明旣蔽遂敢於毅然居之不疑矣第二理由謂袁總統多所疑慮獨不思及諸將之不安乎然今日中國兵馬之權旣握於袁總統之一手叚祺瑞張勳湯化龍馮國璋等無一可爲敵者又何所顧忌而不爲第三理由謂列國之關係然袁總統方將以此時爲空前絶後之大機會與列國使臣之交涉又皆經部下之手仍是蔽其聰明故帝政之必須實現殆無可疑者也雖一面反對分子着着運動然以無實力之故今後至少殆有五年間爲袁帝之天下也（五年云云尚不滿總統第一任之期言下慨然） 
　　又言帝政之運動近形非常之速度然裏面反對之運動亦同一程度爲非常之進行人心益驅於不安之域長江方面商人之大貿易有豫備停止之勢至袁氏即眞之日此反對力亦必異常膨脹今後之中國又將爲兩大勢力衝突之場可豫言也 
　　記者述至此侍者更以報知新聞進開篇題曰北京片信寥寥數行却爲可泣可歌之文字今爲述之如左 
　　已辭職之陸軍總長叚祺瑞氏因不悅乎帝政捧呈辭職之書親袁派旣嫉之遂付監視加以束縛回思辛亥革命之 
際代表十餘萬之軍人迫淸皇室說以天下形勢而勸告其引退皇位當年之意氣今尚有耶無耶與叚將軍同是嫌惡帝政之黎元洪氏曩旣欲辭所有之職務邇來怏怏不樂閒居以送其日月當年武昌之偉將軍革命黨人所共渴仰之黎先生今將奈何吾人殊不勝哀憐之感 
雜評一 
[嗚呼民意何如（無名）]  
　　嗚呼民意何如我於此卜國民會議諸人之尚有人否也國民會議諸人之尚有人心與否不特於中國此次之共和有關係且於國家存亡之前途大有關係也使國民會議諸人而全無良心則中國民族固在應亡之例亦何有於共和與非共和 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二國體問題之政界各而觀 
[警廰之取締]  
　　外交部爲某報載英使入覲談話一節多非事實因函致警廰取締各情略紀昨報兹聞七日京師警察廰已通示京中各報社文云爲示知事奉内務部飭開准外交部函開本月六日醒華報載有大總統與英使朱邇典之談話一則查是日政事堂參議兼本部參事伍朝樞並未到府繙譯該報紀載於事實未盡符合且各國公使入覲大總統事所恆有報館不應妄加揣測隨意記述又查本月五日民報亦載有英使朱邇典贊成君主制一節事同一律應請貴部一併取締此項登載即應更正取銷並傳諭各報館嗣後毋得以揣測之詞登諸報章相應函達即希查照分别辦理並候復等因准此合亟飭知該廰遵照轉飭各該報一律迅即更正等因奉此除示仰醒華民報迅即更正外合行通示各該報社一體遵照嗣後遇有關於外交事項不得以揣測之詞登諸報章致干查詰切切此示 
[時期之推測]  
　　刻據某參政語人云國民代表大會組織法案昨已於參政院通過矣然而總統即行批准公布與否猶未可知若總統將此項通過之法案批回參政院使再行詳議則參政院惟有全院一致决議呈請總統施行公布而已據余輩管窺所及大約來月一日則關於解决國體之投票事件可望完竣而施行君主制亦自然全院意見一致矣君主制旣已决定其次則公民請願團呈請袁總統踐即帝祚之議案繼踵提出矣然則延至十一月二十日即可望升陛南面受賀矣考國民會議先須解决國體問題次則必選定堪爲推戴之君主人物故開會之期間至少亦須費半月之時日也云云復據某政客則云從解决國體問題至袁總統乘乾御極其間之事體猶有許多複雜且有許多曲折大約至速亦須費兩月之久現時外間復有呈請袁總統速踐帝位之風說動云軍界刻下已有請願舉措倘總統不准所請則軍隊即起囂氛等語雖外間紛傳斯說然余輩對於兵變之語斷然信其子虚也云云 
[官僚之命運]  
　　都中自國體問題發生以來各種議論紛紛續起聳動世人之耳目聞中央政府之各部吏員對於該問題心中頗生惶悚之念每日到部執務稍形停滯溯其原因有二一則國體一旦變更則政府現行官制必有至大之改革二則若變更國體同時當局長官亦必有多數之更動其結果各部吏員不免有何等之升沈近來外間對於將來中華帝國出現後之内閣人員頗有種種推測之說復有謂異時帝制更新梁士詒應爲内閣總理等語某政客對於斯說加以推論略謂袁總統深信梁燕蓀君一節自民國成立以來迄今毫無改易雖曩因官制改革之結果梁之勢力在表面上如易舊觀然於内部則極峰之信用依然略無衰謝故其勢力迄今猶巍然高踞上游出人頭地也然則國體變更以後梁氏將取新朝首相地位之說或非出人意外之事云云 
[三部之分籌]  
　　國體問題政府迭開會議討論辦法聞現已决議飭各部分籌關於國體問題之要政（甲）由内務部籌辦者　一國民代表大會召集之一切手續及期限　二維持各省地方治安問題（乙）由財政部籌辦者　一國民代表大會所需經費之指撥問題　　二宣布君憲國體後之一切特别用款（丙）由外交部籌辦者　一國體變更對外宣布之手續　二要求各國承認新國體問題　三各項外交問題之接續磋商辦法此外尚有飭交陸海軍兩部籌辦之要政惟不得其詳至於一般人民眞正之痛苦則已無暇思及矣 
俄日取近兩交涉之别報 
[俄國要求之外人評論]  
　　日前中日各報傳載俄國對我提出六件之要求當時尚冀所傳之非其眞也乃前日大阪每日新聞又載長電且揭於評論攔曰俄國之對支要求實欲得外蒙一帶之特權以鞏固其南下之勢力當此歐洲多事之際尚能從事經營綽綽然有餘裕實爲可驚中國政府方困於帝政問題其果能拒絶俄國之要求耶云云其他新聞之論亦有與前論稍異其趣者蓋謂俄國正以歐洲多事又不能達戰爭之目的而中國之時局適授以可乘之機一指其方針於新疆蒙古苟能多得利權則足以補戰敗之失而緩和國内反對之聲此派論詞之代表可證之二十九日之東京朝日新聞其文曰俄國公使近日曾謁袁總統有謂其關於國體問題者然恐尚有他種之要件其殆爲滿蒙事件乎目下中俄間之懸案不外阿爾泰撤兵問題呼倫貝爾境界問題北滿鐵道利權問題俄公使旣與袁總統爲長時間之談話諒不出此等問題其一俄國因欲維持外蒙古阿爾泰地方之平和於各要害分布二三百人之軍隊中國要求其撤退此問題解决不難其二革命時之呼倫貝爾依俄國之後援而告獨立與俄國有種種密約中俄間致生問題幸與外蒙問題同時解决呼倫貝爾亦取消獨立而外蒙與呼倫貝爾之境界未明此問題非一朝一夕所可了其三俄國素有以齊齊哈爾愛琿線對靑山墨爾根線等與東淸鐵道黑龍江鐵道聨絡敷設之决心數與中政府交涉中政府亦早諒解之本問題不難於解决或者締結北滿條約失之西歐而收之北滿乎眞僞未可知姑俟其後報可也云云 
[間島交涉之中國理由]  
　　昨日（七日）京津泰晤士報北京通信載有中國對於間島之政策一節略稱現在日本之施其要求固不憑法律而憑兵力此固人人所共見者也先是中外一般人士大都皆望日本之待遇中國能顧全邦交而以公平及互相退讓之態度解決所爭執之問題但觀現在日本所持之態度似乎對於中國有予取予求之勢耳查日人所謂間島地方包括吉林延吉廰數縣居圖們江之北而圖們江即於該處爲中韓之界線韓人之居於該地方准其墾荒領得墾地所有權者垂三十餘年此等權利爲其他外僑之所無而特與韓人者因有地方之特别情形也據翔實調查該處韓人已達二十餘萬較之該處中國人口爲多一九零九年中韓兩國訂有圖們江劃界條約載有關於韓人之條件是時日本巳爲韓之宗主國矣該約規定韓人享有地產保護之權但須服從中國之法律及中國官廰之管轄嗣後日韓合併此項條約於事實上理想上並未受有影響蓋日人之之遵守該約直至上月爲止矣今間島日官要求有管轄韓人之權而驟然干涉我國之司法權也日本之要求係根據中日新約之關於南滿内蒙者該約第五款規定民刑訴訟案件若遇被告爲日人應歸日本領事審理但日人雖要求延吉地方之韓人照第五款之規定而不能提出特别之理由至中國之主張以爲中日新約第五款實不適用於延吉之韓人且圖們江劃界條約至今仍屬有效其理由何在因中日新約有一救濟之條文載明所有關於南滿之中日現行條約除本約（即中日新約）别有規定外仍屬有效故外交部以爲 
圖們江條約與一九一五年之中日新約毫無衝突也第一吾人必追溯圖們江條約之源流與日本取得韓國宗主權之時日人提出中韓劃界之某某等問題而同時又有中日關於路礦之懸案雖劃界之事與路礦懸案兩不關涉自應分别辦理但日人當時堅欲將兩案同時了結中國當局因其時地方上與日本軍隊衝突致有殺斃中國兵警及中國官員受傷等事遂允將兩案同時討論於是兩約均於一九零九年訂立（一）即關於劃界問題爲圖們江劃界條約（但約内附有重要之路權）（一）即爲路礦條約也於是路礦問題縱未能盡如日本之意但大體業已解决而自有此約日本獲得有價値之新權利甚多如伸展吉長鐵路至韓國邊界新民府至法庫門線上之自由選擇築路權及撫順烟台（非山東之烟台）之開礦權而中國一方面僅得日人承認其現行之權利即中韓之界線及延吉地方韓人歸中國地方官之管轄以上兩約之解决雖明明日本較中國所得之利益不止萬倍但其性質實爲補償中國之失也今日本竟欲蔑棄其從前獲得大利之條約矣第二雖韓人今爲日本之臣民但外交部以爲此居住延吉地方之韓人若關於中國一方面則究與其他日本臣民有别何也蓋韓人一方面旣在中國内地享有自由居住墾地及領得墾地所有權之權利（此項權利爲包括日本臣民在内之其他一切外人所無）一方面又服從中國法律及中國官廰之管轄至韓人何以有此特别之地位實由於歷史上之沿革但韓人旣享有特别之權利自應盡特别之議務此則觀中日新約第二款載有日本臣民之在南滿者得商議借租地畝等語而韓人之在延吉者乃得領其墾地之所有權則延吉韓人之與南滿日人不可同日而語不更彰明較著耶第三查中日新約第五款内稱以上三款所載之日本臣民除須將照例所領之護照向地方官登記外應服從中國之法及課稅是以中日新約之所謂日本臣民乃指照例一領有護照之人而在他一方面則延吉地方之韓人向不須領有護照者也然則延吉地方之韓人不在本年條約規定之内而仍應照圖們江劃界條約辦理其證據未有過於斯者並確實探悉日本日置益公使當本年磋商新約之時曾承認韓人不在新約範圍之内不幸當時未曾有此項之記載（因日本交涉當局反對此項記載）是以日使承認之語自不能於公文中引據之耳 
[湘省匪禍之烈]  
　　大陸報云上海湘帮商人曾接長沙來電謂湘省十 
匪日見猖獗四出焚掠永州道州衡州今亦有匪出現道州或衡州與長沙之交通業已中斷聞土匪自今春至今曾陷七城官兵無力平之云云 
　　記者按據此則昨日大陸報所載長沙兵變說或即土匪猖獗之誤傳也 
[調查田畝辦法之八大綱]  
　　財政部周總長以淸丈田畝爲迂遠難行且有糜費騷擾之弊特籌議調查田畝辦法大綱八條聞已呈奉總統批准封寄各省巡按使並片交京兆尹查照辦理矣該部原呈略云竊維國家收入向以田賦爲大宗而錯雜紛歧亦田賦爲尤甚各縣魚鱗舊籍多已無存僅恃不完備之册串爲徴納之標凖飛灑隠匿百弊濳滋催繳錢糧主名難索人民旣有負擔不均之害國稅亦有拖欠日鉅之虞論根本解决方法自以淸丈爲要圖但迂遠難行糜費無旣騷擾之弊尤屬難防惟以淸理舊賦爲主以調查田畝爲輔庶幾事簡易舉目前得收規復原額之功逐漸求精將來可冀澈底淸釐之效學熙就職之始即悉心籌議辦法大要按縣多分區域舉公正士紳爲董事分區淸查同時舉辦擬定辦法八條面呈鑒核並函商各省妥議去後嗣據各省陸續陳復直隸河南山東山西江蘇浙江湖北湖南福建廣東廣西雲南貴州安徽陜西甘肅等省均極端贊成惟條理節目間有異同而仍不越部定之範圍江西主辦淸丈四川則以現値兵荒擬稍從緩學熙復將原擬八條與各省議復各節督同主管員司及中外明達之士面加討論此事與淸丈孰爲便利並訪究各國經過之事實以資借鑑即據審計院顧問寳道稱法國從前淸丈歷時至四十三年之久用欵至一百五十兆法郎之鉅現時中國所需人才與財力遠不如法而幅𢄙之廣且十倍之但能於舊有之賦切實考核便爲良法又據鹽務顧問丁恩稱英國治理印度以田賦淸丈費鉅而效遠亦祗用淸查方法彼曾在印度親辦此事深知其詳中國如欲實行淸丈决非百年以内所能蕆事復據美國顧問韋羅勃改良田賦芻議聲明實地測量之應辦惟中國此時辦理甚難需時需費甚鉅其所擬簡捷方法即是按地淸查各國有學問經驗之士籌擬中國田賦辦法均與本部主張相同至各省復文與部議異同之點即係以限期太促經費無出爲先決之問題復經電致直隸山東兩省避派熟悉田賦人員來部討論迭次會議僉謂經費一項各縣旣難墊支國庫亦難籌撥計非按畝攤征不可但須諸從節縮以輕夙累擬准每畝抽銅元一枚俾資應用至於期限本部原擬除去雨雪共四個月零十日但各縣轄境廣狹不同容有幅𢄙過廣實難按期蕆事之處得由各省長官體察情形酌請展限惟自分區調查以迄造册詳送總計不得逾六個月其財政廰彚造總册詳部務於收到縣册每兩個月内造齊送到以憑核辦俾此後征收田賦按圖索驥舊額不致有虧再得良有司隨時考核逐步求精繼淸丈未能遽行而大綱已釐然不紊此漸進之政策其成效似可勉圖謹將修正大綢八條繕具淸單恭呈鑒核如蒙允准即請封寄直隸山東河南山西陜西甘肅江蘇安徽浙江福建江西湖南湖北廣東廣西四川雲南貴州等省巡按使曁京兆尹飭廰督飭各縣切實籌辦自奉文之日起迅即着手進行其施行細則由各省體察情形自行擬訂依限查造送部核辦以淸積弊而重正供再查奉天吉林黑龍江現在實行淸丈熱河已先從事淸查此外新疆綏遠察哈爾因蒙邊地曠人稀礙難舉辦均請暫從緩議合併陳明 
[附錄辦法大綱八條]  
　　一飭各縣知事將所管區域劃分若干區（大縣五十區以上小縣三十區以上大約一區不過三五里左右）每區舉公正士紳一人名爲董事附以老農數人書記生二人弓手數人將該區田畝若干按照頒定册式逐一登記不可遺漏皆以官尺爲凖其有尺寸可疑者令弓手大略量之其有匿糧跨畝及飛灑影射等弊准鄰地或地保告發除去雨雪天氣外限六十日内將該區田畝按册編號登列淸楚送交縣知事二知事收到各區淸册後派甲區董事赴乙區抽查或派乙區董事赴甲區抽查其抽查之法只須酌提數段按册查對不必重新細勘如果某區所送淸册登記詳盡原辦認眞即不復查亦可抽查之事限三十日完竣再由知事詳加復核彙抄淸册於抽查完竣後四十日内詳送本省財政廰　三財政廰接到各縣淸册後即彙總開明通省上中下五等田共若干畝某等田各若干完正雜賦捐等若干及每畝出產約値若干繳田主租各若干造具簡明册送部核辦其各縣細册即留廰備用不必送部　四各省徴收田賦向有按租榖石數計算而不按畝計算者自此次查明以後一律改爲　畝收賦　五應升科之地而未升科及田多賦少匿報夾荒私種黑地等弊在淸查時能自投首者以前概不追究但責成各田主於此次淸查以後一律照章納賦其有意朦蔽事後查出者應將三年欠賦追繳入官　六淸查經費應准各縣於分區調查時按畝　收銅元一枚此外不得多取　七所有淸丈增入之款得於徴解時留二成補助官吏調　經費留三成補助紳董調查之需　八其調查詳晰增數最多者官紳均可請奬 
[鄂省烈士遺孤敎養所解散之内容]  
　　鄂省爲民國發軔地所有起義烈士陣亡軍人之子女於元年特設有烈士遺孤敎養所按其年齡分級敎授計區爲高等小學初等小學幼稚三班食宿皆在所中並不收費蓋得當時政府之贊助與一班偉人之捐欵學產極爲豐富也近年當道固早存一消滅起義之觀念武昌之起義聚義二城門已仍改爲通湘門中和門而蛇山巓擬豎之起義三烈士銅像亦不果鑄惟此烈士遺孤敎養所與烈士祠及三烈就義處之紀念碑尚獲存在兹段巡按忽以敎養所辦法不善飭令停辦將男女各級學生分别歸併各學校無如各校一切均須收費該生等有貧苦輟學者有程度不及不能插班者該所所長李俊英女士爰爲函禀黎黃陂及諸偉人求請維持一面仍籌開課詎李所長正在斡旋而該所忽起内訌敎養長張楚舍監張權近向巡署控李吞没學欵違抗命令請澈底究追昨已奉叚巡按批飭省城警察廰責令該所不得開學迅將男女生分别移送各校並飭敎育科派員追繳存欵淸算賬據切實具復且將該所會計鐘琦扣留未經淸結以前不准離所兹特將張楚張權控訴李俊英原禀附錄於左　竊屬所成立於民國元年先本楚充總理權充舍監李俊英充會計嗣楚以年靑乃自請改充敎養長而薦李俊英接充總理楚旋於二年七月請假游學日本約計一年仍回校充當原差在楚等以爲俊英乃發起之一人任此欵項充足辦有成效之學校必能忠於其事詎俊英任事以來任用私人浮冒學欵假公濟私巧立名目買賣紗布行同市儈以其夫鍾琦充當會計並兼敎員夫婦父子溷聚一堂視爲私宅其他營私舞弊之事有不屑爲縷述者楚回校後日見其言語夸飾情形詭秘正欲糾舉免受拖累適奉尊命將所解散楚等以所務敗壞至此解散實所當然旣蒙燭照無遺亦無挽回餘地特勸俊英將所領公債票如數繳出前後報銷料理淸楚不料俊英竟敢於接到命令之後仍然開學並招油漆泥木工匠大事修理堅囑楚等照常上課窺其用意不過入款太優戀棧不舍侵蝕過多故大事條理爲將來報銷之地洵屬弁髦法令膽大妄爲楚等責任所在拖累堪虞爲此叩請鈞使迅賜派員澈底查究並先傳該總理到署看守預爲防逃所有捐款底册并公債以及前後用欵責令陳報宣布以便糾正而重公帑 
[東省之中日防黨嚴]  
　　奉省軍民兩署日前奉到中央來電據偵查員報告海外亂黨均變裝易服潛行回國乘機煽動希圖擾亂治安等語該省鐵路利便海口甚多尤與鄰邦接近匪徒易於匿迹當此謡言四起人心浮動之秋亟應嚴密查拿以安民生至於水陸各口亦應派員嚴密查察勿任攔入云云段將軍兼按使當即通飭各機關竭力查察又以大連租借地及鐵路用地之内最易潛藏並飭各交涉員請求鄰邦各員帮同訪查近來藏匿大連埠之黨人經日警署人員認眞查探後知非安樂之所相偕他往者頗居多數偶有一二形跡可疑之徒又經日員逮案詳詢如果查有實據均經引渡於我地方官懲辦聞安東道尹接收日員送交之匪徒或黨人已達八九名之多日員亦以南滿雜居之關係嚴加查察協力相助想此後東省各地方必少黨人之蹤跡矣 
[淸鄉聲中之川匪（一）]  
　　川省現擬大舉淸鄉巳派員四出調查匪蹤兹記其最近情形如左 
　　前熊某部下之僞連長湯子沭自失敗後即率潰兵數百名騷擾川東一帶如長壽涪陵地方受害最甚曾經第一師懸嘗緝拿卒未捕獲兹聞湯某目下盤踞鄷都縣南北兩岸日以搶刧擄　爲事非常猖獗始則擄人勒索萬金今則百金亦爲埀涎湯武藝高超鎗械快利兼之匪數繁　非大兵不能剿滅該縣四鄉糧户已紛紛 
 
 
 

Page 7

 
 
遷徙入城刻聞淸鄉之舉首先注意於此股云 
　　犍爲屬雙壩地方有巨匪鄭懐安綽號鄭三咡屢於叙府沿江一帶聚衆搶刦近在磨子場謀刦場未果遂率衆數十人往來該場附近一日有某地絲商帶絲三千餘兩歇該場安懐旅館爲鄭之眼線窺見次日甫出場該匪即擬行刦適有該場紳糧秦養元秦義興張富安等多人之轎同行未敢動手乃僞稱軍隊查烟俟前之肩輿過去絲擔行抵金粟橋方始搶刦席捲絲商貨物渡河而去及磨子場團防追至巳無及矣後經合場人民商量緝捕之法先遣張俊民泰昌堂二人僞扮匪人投入該黨往來漸狎乃邀鄭上岸吸茶（時鄭之羽黨盡在河下）鄭不疑僅挾一手鎗而往突由張秦等拘住於是團防畢集鄭遂就擒擬即下河捕其餘黨又恐衆寡不敵亟往道士觀請援比至匪舟已遠颺只將鄭送縣供認犯案約數十起　　七月二十三日夜距瀘縣八十五里之朱家坪場小地名塘坎上張某被匪多名行刦張有土槍四枝協力抵禦當場擊斃一名張已七十餘歲其子年五十餘均爲匪轟斃聞其時附近諸團練並未往援致匪等相持三小時之久至天明始散 
　　渠縣所屬之㶍市場附近一帶匪風甚爲猖獗居民受其害者不可勝計七月二十號突來棒匪百餘人將該市席捲一空焚燒店房百餘家損失銀餞貨物約百餘萬云 
　　璧山縣屬茨竹溝一帶與銅合等邑接壤山勢嶠崱横亘百數里自熊楊亂後潰兵游氓與匪勾結居民不堪其擾後復有股匪千餘人竄入該地踞爲巢穴焚擄刦搶無日不有故該地早已十室九空矣近來雖有軍隊開往攻擊然周道險阻山林繁茂不能入穴取子徒爲是形式上之張皇而巳 
[留日各界之國慶紀念會]  
　　東京通信云我國留日各界發起大中華民國留日各界國慶紀念會其公啟略謂十月十日實我共和民國武漢首起義之期而前參議院議决國慶紀念之日也回憶滿淸末造國政不綱中華有累卵之危民族罹倒懸之厄我五族愛國同胞内究歷史攘奪之亂源外應世界文明之大勢周詳審愼知非取法法美建立共和舉數千年荼毒中國之帝制一舉而廓淸之不足以挽國家於旣危而增進人民之幸福於是志士仁人扶議而起十餘年間捐棄生命者趾踵相接書報號召者手腕欲僵追念往迹餘痛猶多幸而辛亥一役武漢舉臂南北袒從義聲所流膚功竟奏然締造艱難已不知犧牲多少英備矣方冀内政改良國基永奠圖强東亞把臂美歐不謂（中略）謬說流傳假託籌安視國家之危亡若秦越人之不關痛癢而惟妄冀一家爲萬世一糸之帝王嗚呼共和何辜遭此夭折民族何罪供彼犧牲至於此極也同人等眷顧宗邦景懐先烈念共和搆造之維艱不忍與莊嚴璀璨之雙十紀念節告别從餼羊之欲廢仍告朔之必舉用訂於是日自午後一時起假東京麴町　大手町一丁目日本私立衛生會開國慶紀念大會凡我僑日各界愛國同胞務祈届期早臨同襄盛典云云地方通信蘇州 
[國慶日休息一天]  
　　蘇州軍警政商學各界預備十月十日雙十節舉行國慶紀念大典各機關擬均懸燈結綵惟商界態度極爲冷靜兹聞昨日蘇常道尹吳縣知事警察廰長等轉飭所屬各機關着停辦公事一天其懸掛燈綵一律作罷 
[火警]  
　　閶門内承天寺口盧蘅泰錫箔莊前日午後不戒於火頃刻濃烟四射冒穿屋頂幸隔壁某報分館立用電話報告警廰消防隊立派水龍前往灌救得即息滅計焚去房屋四間未曾殃及鄰右當時由北區警佐拿獲搶犯四名解署轉送吳縣知事究辦 
松江 
[續誌選政之不平鳴]  
　　前本報誌松江鼎源等一百餘家致周君鹤雲函後兹又覓得周君覆函云敬覆者接奉台示聆悉一切承指寳號等選舉權由鄙人用印刷品證明茫然從事致遭駁斥厥後又不肯用寫捐募債之手叚向官廰婉陳力求救濟等語今鄙人讀之汗流浹背無可置辯但下情有不能不達者擔任伊始曾經向調查會聲明松江商界獨資者多雖合格者頗不乏人但無合同紅賬可以作證調查會出示施行細則二十條云契據非官文書或無正確之案據者須由同等資格三人以上證明之又選舉第二疑問省電云一縣豈無三人足證證明書但重在人人又不在多其書之用印刷品與否本無規定也他縣用印刷品證明書而入册者聞亦有之非鄙人獨創也選舉法本有證明之規定印刷又非松江之獨異寳號等公權謂爲鄙人斷送寳不敢承總之此事有人播弄於中官廰蒙蔽於上致有此結果初剝奪寳號等公權風說流露於外鄙人在病中走告閔總理閔總理長吁短嘆不置一辭鄙人固請其解决此問題但云你看劉委員這個人像官否此種社會束身寡過已爲幸事何爭之有鄙人因閔總理旣不値爭遂亦稍稍冷淡然深恐寳號等責讓仍奔走於官廰迄不能有效私衷未嘗不抱疚謹將無可奈何情形縷晰詳覆幸原宥焉 
[金山命盜案之審明]  
　　金山縣姚頌華家於民國元年三月二十八日夜家遭盜刧並殺死其妾姚張氏一案經該縣地方檢察長親履勘驗即將女傭周車氏帶回審訊供係盜匪朱阿榮（該盜住在附近向操屠業）所刧害旋將阿榮拘獲見面有傷痕因鞫得實情該檢廰長即起訴同級審判廰未及開庭審判適審檢兩廰長同時調換迨審判長張象昆檢察長葉永賓到任後即將朱阿榮案駁回公訴以家庭變亂相測度更將周車氏用刑嚴訊該氏不堪痛苦即誣咬姚紳之子昌煥所爲遂判昌煥死刑姚不服上訴高等廰改判刑期十年後經大理院兩次駁回發還原審衙門更審今高等審檢兩廰長於九月二十五日訊結將姚昌煥宣告無罪云 
鎭江 
[淮揚鎭守使過鎭]  
　　淮揚鎭守使劉潤田君日昨因公赴省乘小輪道出鎭江維時軍政警各界咸詣江干歡迎旋於翌晨乘早車赴寗聞其原因一由泗陽匪勢次第就衰一切會剿情形及防堵辦法均須面陳二因十九師七十五團刻尚在泗助剿此後究竟回寗抑係仍留泗境此外支配駐地維持現狀各法亦待到省解决故有此一行云 
[續募四年公債]  
　　四年度内國公債丹徒已認未繳尚有三千元疊奉省電催促各機關無法勸募致難淸解日前縣署又奉財政廰嚴飭前認額數須從速找解並額外加募一萬元利息仍格外通融預扣三個月儘二十號以前解庫章知事奉文後即將頒發奬章規則等函達各團體及市鄉董請爲設法續募矣 
杭州 
[杭垣國慶紀念]  
　　今日（十號）爲國慶紀念省垣行政司法各官署曁各學校各銀行敎育農商水利等會均循例懸旗休假以誌慶祝滬杭甬鐵路局除各站照常供職外其餘各所各科均放假一天浙江郵務管理局亦於是日休假所有寄信時刻概照星期日辦理杭州錢業同行本擬停市一日以伸慶祝茲因商用浩繁各路來源又旺故議决提早評市又杭關張監督亦知照稅務司今日暫停辦公以揚盛典 
[巡署討論浙西水利]  
　　巡按使署諮議會於昨日（九號）下午一時召集各議員曁水利委員會技士阮性宜等開會討論浙西水利案首將調查蘇省河道情形由陸會長報告次將泖河苕溪南湖北湖碧浪湖等修浚程序分别核定惟設水利局一層現在全部測量尚未告竣均當暫從緩議至江浙兩省關係各重要河流聞須合組測繪隊以爲施工之凖備 
武昌 
[新河商場復議建築]  
　　鄂省武勝門外新河地方近來工廠林立日漸繁盛而劉紳錫爵等現已墊款禀請疏濬該河來歲漢口襄河船隻必多移泊該處且粤漢鐵路開車總站卽在其地商市發達計日可待叚巡按爲振興市廛起見以前淸張文襄督鄂時曾委員設立新河商場局籌備開闢該處商場因經費難籌停未進行目下該處商務較前淸繁盛自當積極進行昨已飭實業科遴派委員前住新河一帶勘查地址繪圖呈閱以便籌欵分别建築定議以後即須復設商場局俾資進行 
[模範工廠借助商股]  
　　漢口商會近奉農商總長函略以現謀本國實業之發展擬在滬津漢等埠創設模範大工廠製造各項日用必需之舶來品物藉以挽回利權安揷貧民惟財政支絀僅恃官本不足以資規畫擬附商股共同經營期取成效云云聞該會已經列入會議决定復電贊成並擬條陳意見 
雜評二 
[人身之代表（默）]  
　　心與口二者爲人身之代表此丁義華氏之言也心口不相應則失其代表一身之職矣心之爲物能辨是非好惡曲直利害者也是非好惡曲直利害之不能辨則心已失其應守之責任固無代表之可言此其人本不足置論若其心不昧乎是非好惡曲直利害而猶能辨之也則對於代表責任巳有能盡之資格此心主張至可寳貴宜無不自由表示者也然而中國之人每心口不相應者何歟其一恐憑我心之主張而出諸口足以招禍乃有所懾而不敢言也其二以逆我心之主張而出諸口足獲身外之利益有所羡故勉强違心以言之也此二者雖與不能辨是非好惡曲直利害之人不同然失其代表一身之價値則一不能代表一身更烏能代表公團代表公意嗚呼今日使我國人幾盡失其代表一身之價値者是果誰之咎哉然而國事亦從可知矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[國慶紀念日之官民兩面觀]  
　　昨日（十號）爲我中華民國國慶紀念之雙十佳節凡吾中華民國之國民無不一致按照曩例慶斯盛節即各友邦駐滬領事官亦均分往中國官署道賀惟官界因鑑於謡言奉飭概免供張故並未有開筵誌慶懸燈結彩之盛舉茲將昨日各界情形彙誌如下 
[商界之狀况]  
　　商界除懸旗慶祝外南北市錢業書業各巨商行號且停市一天晚間均有筵慶觀商界情形似未減往年興致吾於是覘國民心理尚不負年年此日也 
[官界之情形]  
　　官界各機關是日適値星期加 
以雙十佳節故道尹知事審檢各署曁工巡捐局等均停止辦公一天懸旗誌慶惟未若往年國慶紀念之日與袁總統壽辰舉行慶祝典禮之盛係因鑑於謡言故未事供張道尹公署因須招待外賓照例點綴是日外賓往賀者如英領法磊斯美領薩門斯德領克尼平法代理領事乃齊領袖領事薛福德日總領事有吉明俄領格羅斯其餘奥意古巴瑙威各國領事均往道賀由楊小川道尹 
及交際科長陳世光竭誠招待欵以茶點而散 
[軍界之紀念]  
　　昨日國慶紀念軍界諸人於下午二時在製造局西砲台致祭陣亡將士到者如鄭汝成將軍趙參謀長黃副官臧旅長全體各軍官列隊致祭滬海楊道尹淞滬徐警長上海縣沈知事亦往與祭 
[警界之防備]  
　　淞滬警廰曁南市閘北各區警署各分駐所除懸掛國旗停止辦公以誌慶賀外别無舉動警界中因値茲謡言四起加意防範時代故各要隘並橋樑等處夜差俱派雙崗荷械站防巡邏隊仍於每棚中就落差警察内抽出一名會合巡邏以備不測 
[學校之歡祝]  
　　本埠公私立各學校均放假一天以誌慶祝并有中華鐵路學校爲歡祝國慶學生比賽足球由全體敎員特備銀牌奬贈校中并盛設茶點公讌敎員學生並設各種科學游戲問題及詩鐘文虎等事備有贈品當場給奬是日也國旗飄於門外歡聲騰於校中全校敎員學生極形娛樂又威海衛路明强學校於日昨上午九時舉行敬祝國慶紀念典禮門外懸燈結綵高張五色旗幟奏樂開會男女來賓到者甚衆首由校長史啓祥報告開會慶祝宗旨繼由來賓俞少山演說切中時事在座諸君莫不鼓堂終由學生唱歌一時興高彩烈頗極一時之盛比摇鈴散會時已鐘鳴十二下矣 
[團體之慶賀]  
　　本埠南北兩商會均於門首懸掛國旗并掛燈結彩以申慶祝閘北各叚救火會借慈善團開聨合大會舉行慶賀到者甚多 
道屬敎育行政會開會紀事 
[滬海道屬]  
　　敎育行政人員爲督促敎育進步起見發起組織聨合會於上海藉謀交換意見及研究種種方法已擬具簡章詳由楊道尹轉奉齊巡按使批准備案訂於十月十日午後假城内也是園開成立大會已見報端昨届開會之期預假也是園大廰爲會所凡滬海道及所屬上海南匯奉賢太倉靑浦嘉定金山寳山松江川沙崇明海門等十二縣之視學員以及辦學掾屬學務委員等共計六十餘人均於午後陸續蒞止滬海道尹揚小川氏派委本署科員顧有容爲代表上海縣知事沈藴石親自蒞會時交二句三刻振鈴開會各員依次入座首由道視學余沅（芷江）宣布開會宗旨次由顧科員爲楊道尹代致訓詞略謂今日爲滬海道屬敎育行政人員聨合會成立之期濟濟一堂將以交換敎育上之知識經驗謀全道敎育行政之統一進行鄙人躬逢其盛顧有不能已於言者今世界各國敎育事業莫不由地方自治制度發揮之攷周禮地官以攷其德行道義屬之鄉老及鄉大夫古之鄉官即今之自治職員本年一月大總統頒定敎育要旨其第五項亦注重自治蓋地方自治實凡百行政之基礎而於敎育上之設施如關於經費關於調查關於劃區諸大端尤爲接近今從政諸賢大都服務梓桑倘以羣策羣力之趨勢提倡自營自助之能力校長如是敎員如是學生如是流風所被於義務敎育實施之際種種籌備規劃當無扞格難行之虞而整齊劃一之期有不期然而然者則全道地方自治精神或於諸賢之敎育行政人員聨合會紓展之來軫方遒不禁心焉嚮往諸賢勉旃毋負大總統殷殷垂誥之至意鄙人有厚望焉云云次由沈知事起立演說略謂道屬十二縣學校甲縣與乙縣各異此校與彼校不同辦學規畫固無一定而行政上之手續尤不能整齊畫一今日成立此會實爲敎育行政必不可少之事本知事實不勝欽敬更望此後意見互換力促進行於道屬學務前途獲益匪淺云云次由上海縣學務科長李宗鄴（頌唐）宣讀會章提議推舉余沅爲正會長顧有容副之是否同意請衆表决全體起立贊成尚有各項幹事待舉因時已三鐘餘公議另開談話會再行推選遂將蒞會各員合攝一影畢振鈴散會 
　　各會員稍憇後復在諶華堂開談話會討論該會辦事規則並推舉各項幹事當經公衆推定李頌唐及太倉視學員蔣乃曾（省酓）寳山視學員朱庭 
祿（星六）南滙視學員徐守淸（耐氷）四員惟該會會章應設幹事計會計書記各一庶務二須由舉出四人自相推定因爲時已晚不及推定且有辦事規則尚須研究故决定次日繼續開會再議 
烟禁問題之公交 
[預禁再種烟苗]  
　　滬海道尹公署接江蘇巡按使公署飭文云爲通飭事照得蘇省禁種烟苗迭經本使飭令各屬從嚴查禁業於本年五月間經内務外交部部員會同本省特派員分路查勘尚無烟苗發見所有出力人員自應考查成績以憑核辦惟現在節交秋令又届毒苗下種之時各該知事身任地方禁烟乃其專責非再接再厲切實查禁不足以竟全功應仍責成各該知事預先嚴申禁令俾無知愚民不敢再行嘗試如果來春復勘實已一律肅淸再由本使按照各該知事辦理禁烟情形擇其出力者連同本届禁烟成績併案核奬其本年私種最多之處若來春並無發見烟苗除將前次記過取銷外仍准量予給奬以示鼓勵合行飭仰該道尹即便轉飭遵照事關禁烟要政愼勿視爲具文切切此飭 
[嘉奬出力人員]  
　　淞滬警察廰徐廰長接江蘇巡按使公署飭知文云爲飭知事案查本年一月間據高等審判廰廰長蔡元康詳稱案准同級檢察廰函開案照敝廰詳送上海地方檢察廰詳請警察廰辦理烟案出力各員名摺請轉咨給奬一案茲奉司法部第五千五百九十二號批開詳悉仰該廰函知高等審判廰詳請巡按使核辦可也名摺發還此批等因並發還名摺一紙奉此相應抄錄原詳連同名摺一扣一併函送至希查照部批辦理等因准此理合照錄原詳並名摺一扣備文詳請察核等情據此當以淞滬警察廰辦理烟禁如果實係得力應俟蘇省烟禁肅淸後再行查明成績酌核辦理等因批示在案現在禁種事宜業經部員會同本省特派員分路查勘實已一律肅淸所有在事出力人員自應酌量情形分給外奬查有淞滬警察廰秘書沈維杰等十六員應准量予記功或酌給奬章傳諭嘉奬以示鼓勵除將記功人員註册並俟奬章製就另行飭發外合行抄單飭知仰即分飭遵照此飭　計抄單計開　淞滬警廰秘書沈維杰衛生科長鄭汝重（各記功二次）　署長董希賢張錫純（各記功一次）　警衛隊長姜渭淸水巡隊長潘恒言（發給一等奬章）署員藍挺英顧玉琛王鍾琦劉紀正叚炳麟張楷（傳諭嘉奬）巡官孟廣銘馬恩起趙連耀焦嘉圖（酌予二等奬章） 
[又有輪船機匠私帶烟土]  
　　日商日淸公司神户丸輪船近由大連灣等處來滬於八號抵埠時經江海關扦巡西人提登輪查獲値銀二萬餘兩之烟土四十斤詢係爲機匠之甬人李阿岳陳鹤生等私帶報由由水巡捕房飭探何阿春將二人拘押並將烟土携存海關禀明施監督知照梅副捕頭於前日午後將李陳二人押解公共公廨請究先由扦巡西人提上堂譯訴前情繼由水巡捕房包探何阿春投訴此項烟土經海關西人在機器間内搜獲故將李陳兩機匠拘案請究訊之李陳兩被告供詞互推關讞員核供會商日副領事西田君判被告一併還押候偕往該輪機器間便勘明白再行訂期研訊 
[十二誌亞細亞日報館之炸彈]  
　　公共租界山東路南京路口新開之亞細亞日報館被人抛擲炸彈一事詳情巳迭誌本報茲悉公共捕房麥總巡以内地某機關查獲與此案有關之談桂福等是否與現留工部局醫院醫治炸傷兩手之楊玉橋相識抑或同謀故於前日派令中西包探投請鎭守使署轉飭將談桂福一名帶回俾與楊玉橋質對口供以明眞相 
[七誌搶刦土棧之盜案]  
　　公共租界福建路鄭家木橋北首郭源茂土棧被盜搶劫一案已由老閘捕房包探錢壽生查得匿居松江路二百三十四號屋内之帮匪吳明春似與此案有關協同一百九十六號西探等往將吳與其姘婦曹江氏（即强盜老五）並在吳屋内之女孩寳珠招生兩口一併拘解公共公廨奉飭分别收押並經捕房研詰口供各情已屢紀本報前日又經捕頭飭探將吳帶至審事間詳細研詰吳仍堅不承認搶劫郭源茂土棧祇供認糾黨在小久安里串攫鄉人烟土消贓於某烟膏店等語捕頭得供諭仍將吳管押候飭探查吊原贓再行解廨訊究 
[破獲私造官錢票機關四誌]  
　　湖北人王永淸因與陳金生陳根生吳德和吳阿和等同在新閘梅白克路五百二十八號屋内私造湖北官錢局票及蜀省軍用鈔票經人密報新閘捕房派令中西包探將王等五人連同私造各器具並藏匿愛而近路九百九十五號屋内滿儲已印成及未印成之僞鈔票一皮箱一併獲解公共公廨訊供不認判押候查核在案茲悉捕房查得王係爲首私造陳等四人由王雇用且查與淞滬警察廰在閘北四區境内破獲僞造鈔票之董金根等有連帶關係聞已禀請公廨轉禀楊交涉員函致淞滬警察廰可否將董等送廨質訊而淞滬警察廰亦以王係黨人且私造鄂蜀等省鈔票關於國家財政亦禀請楊交涉員轉飭公共公廨將王等引渡併案訊奪 
[再誌私藏湖南僞錢票之破獲]  
　　益記棧厨夫沈有仁受寄寓客李少泉僞造湖南銀行每張銅元一百枚之鈔票爲周金標所知向沈索詐洋二十元因此口角爲探目黃錦榮包探韓邦達方福林偵知當在法馬路昇平里二十五號房屋内弔出僞票一箱並將沈有仁周金標及在場排解之馬正中等三人解經法公堂訊判一併管押候補拘李少泉到案再行訊究等情曾誌前報現悉李已聞風遠颺致未捕獲昨由法捕房又將沈等解廨請究經中西官訊據沈供李少泉究竟逃匿何處實出不知周供知沈受寄僞票民人意欲報捕查究沈自願倩伊友戚永貴相勸給洋二十元實非借此索詐求察聶讞員判沈等三人仍交捕房帶回管押候飭探於一月内詳細查明再行覆訊定斷 
[通飭保護敎堂]  
　　蘇省齊巡按使查閱各縣册報境内所設華洋敎堂統計蘇省共有一百餘處按照約章地方官廰應擔保護之責當此各屬盜匪刦掠頻聞之際設有敎堂被劫情事交涉必多掣肘所有各縣境内之敎堂自應責令各該縣警佐派警嚴加防範故於昨日通飭上海縣等各知事轉飭警佐一體保護矣 
[格致書院行將改造]  
　　公共租界北海路（即六馬路）之格致書院本係華人完全公產自辛亥革命後由李平書王一亭等出據讓與英美工部局曾由該局西董延代表律師同投公共公廨聲請給諭過户以便改設華童公學各情早詳本報茲悉工部局已將一切手續辦理完全業已雇匠將該書院房屋拆卸以便興工建造矣 
[科禁北蔡鎭閙學案内之僧人]  
　　浦東北蔡鎭初等小學校因奉省令擴充校舍議將崇慶寺神像遷移詎被該寺僧人長齡煽惑鄉民聚衆焚燬校具並將校長蔡頌堯紳董龔秋圃二姓房產搗毁曾經滬海道尹飭將該校於本月四號重復開學一面將閙學各犯飭南滙縣分别訊辦在案茲悉崇慶寺僧人長齡自由淞滬警察廰緝獲解歸南滙後經該縣馮知事訊據供稱因恐神像遷移廟中改設學堂廟產必被侵奪衣食從此盡絶是以暗唆鄉民聚集廟中原欲懇求校長紳董免遷神像詎料人衆意見不一以致釀成拆毁房屋等禍祗求恩宥等語馮知事以該僧長齡乃因阻學而致肇事係屬罪魁禍首按律應處監禁二年零十個月之徒刑以示懲儆業已宣佈佈判决昨日特將此案訊明判决情形詳報滬海道尹曁省公署查核一面移知淞滬警廰查照 
[爭辦自來水案之近訊]  
　　上海内地自來水公司自今春收歸國有後因營業頗難發達且水色不潔關係地方公共衛生經邑紳等籌議集欵將該廠購回商辦規復公司名義旋有浙省人姚慕蓮集欵五十萬元並先行呈繳三十萬元購買該廠禀經財政部批准嗣經邑紳禀部爭辦等情曾誌前報茲聞此事該水廠陶總辦現奉部飭略謂所有該水廠舊時商股併歸姚慕蓮設法籌還不日即須將廠務移交着趕辦一切手續以便交替等因陶總辦奉飭後業已遵照辦理矣 
[水警帮查印花]  
　　浦東嚴家橋地方向有稅卡一所凡遇浦東各鄉航船載運貨物進出時查驗已未繳納捐稅茲値檢查印花稅之時由上海稅務總公所吳所長飭令該卡於查驗時稽查各船所載貨物之發票上有無印花如有漏貼即行扣留而吳所長尤恐各船户不服檢查或有恃强蠻横情事故於前日又移知水警第一專署飭派第三分署巡船四艘駛往嚴家橋駐泊帮同檢查印花如有船户蠻横不服即行拿解懲辦 
[勸用國貨會開會紀事]  
　　十月九日勸用國貨會開報告常會到者百餘人由陳良玉報告（一）華僑學校校長馮君作禮來會該校擬仿養正學校開展覽會請本會徴求貨樣（二）興昌祥現已改售國貨事報告畢由鄭克文君演說大意謂欲求國貨之發達首在提倡旣有提倡應有輔助如資本家設立工廠等是也旣設立工廠應求改良工藝擴充範圍夫然後國貨發達矣次復由鍾衡臧君演講製造香油等法謂製造香油共有五法（一）壓榨（二）蒸溜（三）浸漬（四）吸收（五）抽出抽出一法用於高貴之香料製造且現無器具姑從緩講至於以上四法皆普通製法當場鍾君即將壓榨及蒸溜兩種器具反覆指示并詳言吸收之法聽者具無上興味而鍾君亦娓娓忘倦一時鼓掌雷動非常歡迎並望鍾君將來繼續演講末由幻術家試演幻術乃摇鈴散會 
[天主堂火政會舉行祝龍禮紀盛]  
　　滬南董家渡天主堂火政會新在求新廠購製火龍一架業巳告竣定期昨日在會行祝龍禮預請官紳商學各界到會觀禮各情略紀昨報昨日午後三時二刻開會來賓有蘇筠尚莫子經姚子讓等數十人並救火聨合會會長毛子堅及第一區公益社同安會洽濟社保安社永安會閘北第一第二第三段並本城果育城東關南等各救火社曁公共租界救火會隊長西員某君等均先後蒞場俄而該火龍由會所馳至天主堂頭門内即由該堂神父凌司　同來賓及各救火會人員同行祝龍典禮旋由凌君將該火龍定名曰巴爾掖拉（譯音係天主敎聖女之名）當行禮時有土山灣天主堂之音樂隊在場大作西樂聲韵悠揚未幾即由該會各會員同行試龍式先以兩龍頭次以一龍頭相繼噴射又以四龍頭試演後用雙皮帶貯入一龍頭如法試射其水力能高過天主堂之十字架（架高十二丈）試演至四點二刻始畢當即馳回龍所然後於公敎進行會樓上宴待來賓欵以西式茗點至五時散會 
[華商電車公司新購引擎行將到滬]  
　　華商内地電車公司向來借用電燈公司之引擎嗣因雙方營業日漸發達非分設引擎難資得力故由該公司總理陸伯鴻特向天津電車公司購就引擎一架計實銀二萬餘兩即在滬地另建廠屋設法佈置旋派車務總長前往天津將該引擎運回現聞已由招商局之愛仁輪船裝運起程大約一二日間即可到埠如法裝配矣 
[匿女賴婚案之節外枝]  
　　常熟鄉人陳根生偕子陳元龍在上海地方審檢廰控高全囡匿女賴婚一案曾由檢廰將高女高琴舫（即高阿囡）由新普育堂提回傳到陳根生父子並高全囡高洪氏夫婦預審判將高琴舫暫爲收押聽候偵查核辦在案詎料日前忽有鴇婦馬錢氏（混名黑炭阿寳向在英租界汕頭路口福致里開設妓院）延請律師投地方審廰控高全囡設計誘女逃逸請求償還身價並金飾等情當經該廰核准於前日午後由錢推事官開庭審理兩造均由律師出庭辯護問官命傳一干人至案先據馬錢氏訴稱在租界開設妓院於辛亥年間由龔張氏等爲中價買高全囡之女阿囡爲義女議定身價洋二百元由高全囡出立筆據並載明自賣之後任憑學習彈唱字樣嗣即改名琴舫懸牌應客今年舊曆三月二十四日忽失琴舫所在找尋無蹤被帶去金鐲一副金圈二付當即投報捕房請緝至四月初六日始悉琴舫自投檢察廰奉諭發送新普育堂留養氏聞信後曾赴該堂探望詢以金鐲等在否據琴舫云在外時已被某老嫗設法騙去其時堂董亦在旁聽見現在琴舫旣已到案并由陳姓與高全囡在所涉訟此項身價應令被告照數償還並請追金飾等語言已呈出金飾發票二紙計金鐲價洋二百四十元金圈二付價洋十三元旋據琴舫供稱小女子並不知爲父母價賣故並未目覩立據收洋惟原告每將我虐待時則言係出洋二百元買來等語此次走出實因迭遭凌虐不堪其苦之故當走出之日小女子耳上忽失一圈馬錢氏即將小女子百般敲打逼令尋取因無處尋覔不得已將尚存之圈除下即行出外暫居客棧當時祗取洋三元五角若云金鐲金圈爲我帶出則並無其事伊言小女子曾向堂董說及等語係因馬錢氏囑我向堂董前如此說法可以將我領出送回家内因此信伊爲眞故向堂董前曾經提及云云質之高全囡供稱與馬錢氏之姘夫馬玉堂係通譜弟兄是以彼此來往於前淸宣統二年間民人因有急需曾向馬玉堂處二次借洋九十元並未立過契約至辛亥年民軍起義民人即携眷來申暫居馬玉堂家未幾民即携眷旋里惟阿囡因馬錢氏異常鍾愛認爲義女故仍居馬家但我女阿囡於幼年曾經許配陳家豈有再將女兒價賣之理亦並無立契之事求察高洪氏供詞與高略同旋由兩造律師互辯良久問官遂諭今日認爲辯論終結着高琴舫還押高全囡交保餘人斥退聽候核示 
[拆白黨誘姦捲逃之偵獲]  
　　邵泰耕之甥女應杏娟被拆白黨陸羽莊誘姦偕逃捲去値洋三千餘元之衣服金飾匿居五區二分所轄境貴慶里内近被邵偵知報告該分所由警佐牛玉麟派長警將該女及陸一併獲解閘北司法科押候核辦 
[判决姦案]  
　　朱起炎之妻王氏與馬鴻賓（即馬竹平）姘識多年已生子女各一近爲本夫尋獲由五區警署移送檢察分庭已記前報茲悉此案前日由李檢察官提起公訴經審判分庭陳推事判决朱王氏處拘役十天馬竹平處拘役四十天以儆 
[領回逃媳]  
　　顧阿炳扭媳顧傅氏投四區二分所控稱媳於陰曆七月間私逃出外找尋無着今在途中遇見扭案請究等情前日由該分所移送檢察分庭預訊之下判傅氏給顧具領了案 
[查獲拐匪]  
　　孫景紅串同黨羽由通州誘拐女子丁二姑娘來滬藏匿四區二分所境内前日經閘北偵緝隊隊員傅明業查獲解送警署押候補提同黨再行核辦 
[男孩迷路]  
 
 
 

Page 11

 
 
男孩朱大郎赤膊赤足祗穿舊破藍布袴一條在法租界迷途爲捕查見帶至法公堂訊據供稱年十二歲崇明人餘不能知判送堂留養候家屬具領 
[男女各執一詞]  
　　江北婦人唐王氏昨扭經放黃包車之李五至南市第一分駐所控稱婦人在籍時被李偵知欲往蘇省找尋胞弟遂設計以作伴同尋爲由勾騙至滬賃居南碼頭湯罐弄内私行姦佔迄今年餘近李别有私好致被厭棄且施虐待以致不堪其辱請爲核斷等語詰之李稱與該婦在江北原籍巳經姘識六年來滬後其父母均悉其事未嘗虐待云云警所因兩造各執一詞飭送警廰司法科訊究 
[汽車撞傷小孩類紀]  
　　前晚六時許有九百二十四號汽車駛至北四川路將年約八九歲之某姓男孩撞倒碾傷右足等處由捕雇車載送捕房轉送同仁醫院醫治又粤孩梁阿朱在蓬路亦被五百六十　　汽車撞傷腰際由巡街捕將該孩送入捕房捕頭命送同仁　　　　再核 
[探警查獲烟犯]  
　　五區探警前日又在滬寗車站查獲烟犯黃桂生奚錦劉德銘王大寳朱彬等五名抄出烟膏八十餘兩又烟灰丸藥四十餘兩無印花土烟泡共一兩零一併解送閘北司法科押候訊辦 
[查明烟土來歷從寛開釋]  
　　江北人張金枝因將來歷不明之烟土一大包售與某米店被探拘獲曾記前報昨經美捕房捕頭提張研訊據供向在輪船上爲小工此項烟土實係拾來等語判從寛開釋了案 
[道契聲請過户]  
　　公共租界雲南路仁濟善堂董事朱葆珊陳潤夫於前日上午偕代表沃沛帮辦律師同投公共公廨聲稱該善堂有二千四百七十三號道契一紙係由英商古柏掛號現英商病故請爲給諭過户以免别有週折云云聶襄讞商之英領卓君判准予古柏麥斯掛號可也 
[遺產給諭管業之照准]  
　　電報局會辦趙鴻英已於本年二月間病故其所儲匯豐花旗正金等銀行現洋二千餘元因其妻花氏恐往領掯付曾延朱斯芾律師代表投請公共公廨給諭管業奉中西官諭登報七天如無人出爲反對准予給諭在案前日上午復由朱斯芾律師投廨聲稱登報期滿無人反對應請給諭云云中西官以旣無親屬出爲反對自應照准判候給諭管業可也 
[未便憑一面之詞]  
　　張耀忠控金仲藩等欠洋不還一案前日上午經公共公廨聶卓兩君傳訊據金仲藩投稱已於八月二十五日付原告洋四百元原告出有收淸據久已具禀銷案等語中西官以原告未到未便憑一面之詞判金押候下禮拜六原告到案再核 
[押店公所延聘律師]  
　　英商愛倫律師現經押店公所延爲代表以故前日由該律師分别函致英法公廨一體知照 
[限還租賃木器]  
　　陳仲高投法公堂控金陳氏租賃値洋四十九元之木器不付租洋反將木器售出求請訊追等情據陳氏供租賃時由喬仲芬作保所有木器均被喬取去聞售洋十六元實非婦人售去求察判交保限七天理還 
[限理私用賬洋]  
　　永和火腿店主朱漢我投法公堂控跑街夥趙金元私用客賬洋四百六十六元查破逃逸今始尋見扭請訊追等情訊之趙供認私用賬洋求寛限料理中西官判人銀兩保限七天繳洋 
[失火罰洋]  
　　法租界西新橋街崇本里十九號門牌方堯卿所開之蘆花棧内於前日失火因保有火險銀三百兩昨由捕房將方傳解法公堂請訊據方供稱因是日在樓上煑午膳遺火蘆花内所致實出無心求宥判照章罰錢三十兩充公完案 
[賊竊大門上銅環]  
　　竊賊王阿林前日在西門外福建會館大門上攫取大銅環一個爲管會館之顧鑑堂所見當即拘獲鳴警解送警區在該竊身畔抄出賊具鐵鑿等件經該警區轉送地方檢察廰預審收押贓給原告具領賊具存案 
[誌謝]  
　　董家渡天主堂火政會於昨日舉行祝龍立名禮荷承東邀又九畝地中華國貨月報館第二號報昨已出版承贈一册書此併謝 
[氣候報告]  
　　（上海徐家滙天文臺天氣測候報告） 
　　十月十日上午上海天轉陰晦和風移至東北氣壓仍向上升日出時有霧 
　　十日下午四時三十分豫測上海天氣陰沉海濱一帶有新時令風 
　　十日下午四時前二十四小時内上海氣候温度至高七三．八至低六一．四去年同日至高七八．三至低五二．二 
雜評三 
[國慶過矣（訥）]  
　　昨日之國慶會各團體照例開會也商民照例懸旗也學界照例放假也然一種無精打彩之狀見於意表或則欷歔太息或則喪氣埀頭是固共和臨别時之現象也今日國慶過矣此後恐將永無此日矣而記者猶齗齗言之者所以表示我戀戀不捨之微意也國人有同心者乎其勿視此已過之國慶爲明日黃花可矣 
來件 
[論共和民國之口是心非（丁議華）]  
　　警告政府　警告國民 
邇來兩禮拜中祗以事務紛繁故對於討論國事問題久未著論乃近日連閱報紙見對於國體問題多近附合未嘗研究其眞理是鄙人雖欲無言而不可得矣中國國體若何變更其主權固操之於中國國民外人本無干涉之餘地但以理論事環球萬國同是圓顱方趾當然有自由發言之權况以中美之邦交與夫鄙人雅愛中國之情誼尤不得不傾心吐膽一爲我最愛之中國同胞進一警告諸君須知一生爲人代表心與口兩種物件耳言乃心之聲如反是必有一種感情作用之理在假如余常問一友此事欲若是行可否彼必答以唯唯雖明知此事不可亦不肯公然反對然察其顔色口雖唯唯心内實未嘗認可余果請其不必瞻顧此事行止在君一言則摯愛至友盡吐肺腑發表其眞是眞非於是乎友愛之道盡此爲一定不移之理也鄙人近閱各報見贊成君憲者有之反對民主者有之其立意不外乎痛詆中國人民程度知識不足以爲民國並不足以愛民國一若中國全國上下非速去共和力求君主不能一刻生存者也然此不過紙上空談以鄙人覘中國民心勿論其爲政爲學爲商爲報各界未敢决定人人有盼望速更國體之意見乃其中實不乏眞心愛國力主維持民國現狀者但懾於威而不敢言耳此等反常事件竟使共和國體之下人民罔敢擁戴共和國體者斯亦萬國非常之特色矣夫以各界人民心理而論亦深知民國建設伊始固未嘗克臻美滿但仍希望將來必有達到之一日更確信中國大總統擎天毅力 
勵精圖治必能滿人民依託之欲望人心旣如此喁喁望治而又不敢出之於口其非慴於威而何溯自前月籌安會發生其始立言以研究學理討論民主君主問題爲宗旨故大總統發表意見有國民如願討論此問題未便禁止之語其意實欲國民言出於衷發表其良好意見如其箝口恐積憤所致前淸覆轍殷鑒不遠在共和國内准其研究君主問題不以法律繩之深謀遠慮是或一道也豈料該會决非研究討論一意鼓吹速改君主並預備憲法以輔之大有共和國體已無討論之餘地由此觀之足見該會早定目的所謂徴求雙方意見討論研究欺世之言也如果心無成見應准人民立一討論共和團體雙方比較孰利孰害不判自明庶於研究學理之中而公是公非亦不致偏廢矣鄙人從前鼓吹鴉片之害而土商亦有鼓吹吸鴉片之益以小喻大其理則一是目今多數人民欲維持共和苦於伏威之下噤若寒蟬此即心實非之而口又不敢不是心口相背率天下人以假後患豈堪設想耶偏於一面之詞抺煞各人本意强迫其口已失其心謀國者固如是乎語云民爲邦本本固邦寗失民心即所以失邦本而猶云期以興强是誠南轅而北轍矣中國在前淸時國勢衰弱實失民心有以致之乃近日變更國體問題竟有人提議力主從速欲速則不達先聖已有垂訓况此等不以民心爲重舉動其能鞏固國基未之有也閱報紙與電報所載無非滿紙詐僞欺己欺人不値明眼者一笑難將一人手掩得天下目其斯之謂歟無怪英美各報批評云以少數人之私心詐稱合全國之同意似行此詭譎手段難得天相鄙人在華年久極愛中國更望中國日臻强盛故不能不再敬告國民與夫政府此等掀天揭地最大問題萬不可率爾操觚務求實在無使强迫蓋强迫行爲只能施之於一時不能行之於永久凡事須愼始圖終勿爲孤注之一擲名譽攸關願政府國民上下以誠毋使人民口是心非則富强之道基於此矣鄙人與中國人士交接有年素佩中國人臘想駕乎歐美未嘗無共和性質如果協力求誠以國家爲前提何患不臻上乘不誠無物况一國乎總而言之政府國民苟能開誠布公自能萬衆一心若人民政府各自爲心其國不可問矣即如國體一事政府以改變爲是國民心理亦以改變爲是自可放膽做去决無妨碍若一味力求速成而不講求得民心之樂從於大局决無益處故目下此等問題宜從緩相商鄙人居旁觀地位因此問題旣非個人之關係自應由各人發紓眞意和氣致祥乖氣致戾可不愼哉語云物有本末事有終始知所先後則近道矣處事不由根本着想必不能常久存在言盡於此望四萬萬同胞其勉旃中國幸甚萬國幸甚 
來函 
[靑浦縣敎育會來函]  
　　主筆先生大鑑謹啓者敝會每年舉行各校高初等生四季會考每委奬勵金約需銀八十元之譜前蒙珠街閣鎭私立一隅小學校主蔡一隅先生慷慨解囊竭力提倡曾於民國二年秋間捐銀百元又於三年秋間捐銀百元以補助敝會經費之不足從此各校學生來會應試愈形發達茲復捐銀二百圓以爲四五年度補助奬勵金之用似此嘉惠子弟有加無已泃爲近今不可多得之舉想貴報有善必錄當亦樂於表揚也用敢肅函奉達務祈登入來函欄内以誌熱誠是所至感靑浦縣敎育會謹啓十月九日 
[儲金團總事務所來函]  
　　敬啓者讀貴報譯載大陸報論救國儲金問題謂聞人言受騙不甘並商會爲政府運動及官場把持等語殊爲不確夫儲金爲救國起見由馬君佐臣（非商會中人）發議創辦實係民意機關官場何自把持况敝團全國儲金統一簡章首重國民自行處分字樣政府亦何所運動足見人言之訛傳惟事關大局亟應備函更正請貴報登入來函欄以昭實在中華救國儲金團總事務所謹啓 
　　按大陸報所載似重在收未足額理應發還一語旣重國民自行處分願我國民速處分之庶不致資人藉口也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲交章 
[新字類賦目補遺] [  濟航]  
　　去歲余續損絶君新字類賦目初續二編因不嫌續貂之誚曾作後編載於本欄近以時事變幻無常新奇名詞迭出因拾此鷄零狗碎仍爲之部别類居以作新字類賦目之補遺云 
天文部 
　　五月九日　上海大風　蘇映雪 
地理部 
　　皖派　　粤派　印花土　祭關岳　水火災　新世界　交還靑島 
時令部 
　　帝國新曆 
人倫部 
　　民國立君　三次長　六君子 
人品部 
　　宣誓禮　帝國主義 
形體部 
　　悔罪自首　臥薪嘗膽　國體問題　民意　不適國情 
職官部 
　　模範知事 
文學部 
　　覺書　儲蓄票　請願書　楊前會議 
武備部 
　　第五號　大奬牌 
樂律部 
　　五分鐘　恊商 
外敎部 
　　五路財神　講　嚴經　籌安會　公民大會 
宮室部 
　　代立法院　雪印軒　模範省　出賣黃鹤樓　露天學校 
服飾部 
　　總統世襲　公民領袖　勸進表 
珍寳部 
　　救國儲金　國貨　帝制運動金 
器用部 
　　路案　炸彈案　時機　黑幕　掛專車 
飲食部 
　　國貨負販團　游美實業團　請願團 
顔色部 
　　良丹 
數目部 
　　五千萬　收欵淸單 
植物部 
　　會勘烟苗　植樹節　憲法起草 
動物部 
　　警犬　捕蝗　五等封爵（鳥名）（五） 
譯著 
[間諜生涯] [  天虚我生]  
　　（十一）德國之戰事機關（續） 
　　輸運　在陸軍中佔最要之地位者實爲輸運昔漢理苞兒之戰勝雪標與拿破崙之所以稱霸全歐究其事功莫不全賴乎是在昔且然矧近今爲競爭最劇之時代耶輸運云者初非僅指軍需而言蓋軍隊出發與夫調撥屯駐皆是也歐洲諸大强國英俄德法之兵力厚薄亦正相類初無軒輊可言然而兵不在多貴在精銳神速一旦有事能以極短之時間運全軍於敵地人馬皆無困苦之患而所過之地尤能使其鷄犬弗驚此誠賴乎輸運之得法也惟德有之昔毛奇有言曰兵隊進行則宜分攻則宜合此語實爲德國心傳蓋分則勢輕而行迅合則勢重而持堅毛奇一生用兵惟持此一主義故當其生時於軍隊之輸運講求至爲精密今西林根將軍繼之蕭規曹隨益且有加無已讀者試展其地圖一視即當見其縱横鐵道密布國中有如蛛網而莫不以柏林爲中心吾嘗私擬德皇爲蜘蛛施其滿腹經綸以織全國之鐵網肖也尤可驚者則其敷設要道竟不僅止雙軌凡達於英法邊界者直有四軌之多讀者試思夫以四軌之車一旦出發輸運軍隊其速率爲何如而麻基堡及漢奴佛北好生卡式兒郎痕克福忒哥崙斯忒拉斯堡以及其他省會亦皆敷設四軌蓋此諸地皆爲軍隊薈萃之省軍區也故交通之便尤勝於他處 
　　德國車站建築皆有定式其前必拓曠場以備屯駐軍隊之用每至軍情緊急之時則沿鐵路皆有火車以便隨地乘載當麻洛哥問題發生之際吾親見萊茵河畔一帶均駐有火車烟蓬蓬然若將開駛其實終日或不一動但以備不時之需耳爾時尚無用兵確信而預備已如是周妥他可知矣此事若在他國實爲難能而在德國則殊平常蓋德國鐵路均爲國有其辦事員尤以退職軍官爲多故一旦動員令下五分鐘内即可將全國火車盡　軍用而平時辦事人員亦即解除職守立以陸軍士官代之其平常火車時刻表亦即廢止不用此例行之已久著爲功令固不自今日始也每當德皇大閱之時尤須操演以期純熟故臨時無倉卒之弊然而德國軍隊之輸轉又不全賴乎鐵路蓋其河川山徑亦莫不深闊平廣可爲行軍之用若爲平時舟車往來之計則雖淺狹其半亦有餘也於此尤可見德爲首尚武功之國凡一動作莫不於軍隊一方着想非偶然也 
詩選 
[秋日即事] [  陳佐彤]  
　　瀟瀟涼雨近黃昏雨過筵開客到門着地月光扶醉影黏廉花氣蕩詩魂閑情如水流難盡麗句籠紗紙便尊欲待河淸人恐老豈其嫌我帶啼痕 
　　萬山黃葉赴亭臯城郭無多屬望勞直道久泯完志士宏文紛進倖時髦龍吟天上民生賤虎逸江南酒價高聞說木棉今歲貴未容長素舊　袍 
自由談之自由談[  王草兒]  
　　不盡聽不盡帝制共和看不盡希奇古怪貼不盡印花稅票禁不盡私售鴉片還不盡賠欵外債 
小說 
[家庭小說嫣紅刦] [  常覺小蝶合譯天虚我生潤文]  
　　第六十五章 
　　於時已過卓午驕陽漸抺屋角而西法庭之中萬頭攢動熱氣乃蒸薄如海呼吸幾盡阻滯顧證人終久久不至却得威亦露踧踖之狀於是衆人乃起疑慮以爲此詭異之證人者果誰氏耶得母却得威之言僞耶念至此乃互以目光注視復注堂上似欲有問而不敢者頃之衆忽騷動則一庭役排衆而入謂證人已至衆宜少退讓行庭役之聲雖至低顧已傳遍一室衆得語如得天旨立退其身以望門外又少頃果見一男子昂藏入則温桑非證人也衆方失望而室門又復大關則有少年女郎一人顔色慘淡俯首而進衣裳樸而不華作守禮敎徒服色旣進亦不宣誓但循其敎規申說數語即默然就證人之席衆至此乃不禁大詫爭相接耳或且自疑爲夢蓋以此人而爲此人之證人實天下必無之事或者另爲一人偶與此人貌似耳承審官加其目鏡視女郎不已女郎益頳幾欲藏首臆中宮中之律師乃問曰姑娘何名爲勃哈克證何事此語出一庭肅然莫不聚精會神以待女郎之語而女郎果發言矣曰吾名安娜爲：：：女郎言未半衆復大愕知先前揣度不幸而中矣律師乃慰之曰姑娘母駭試再語之姑娘語低殊不能令衆遍聞也安娜至此氣已少振亦不復顧及羞恥逕語曰吾爲密斯特理痕之女安娜此來蓋證哈勃克之必無罪也律 
師曰姑娘何以能證其無罪安娜復頳久之始曰蓋當小安東尼死時哈勃克實在他處也律師曰渠乃在何處乎此語在平常之人聞之亦殊輕淡顧安娜心懐愧怍聞語竟如中毒矣痛乃無藝面色亦轉赤而靑律師促之曰姑娘趣言安娜乃勉强言曰渠蓋在吾所耳安娜語時聲低至不可辨而律師已不容其再事猶豫立促之曰時約幾句鐘安娜曰來以九時歸則一點半矣言次力以手自捧其面若不欲人見其羞赧之容者律師曰其時尚有他人乎安娜摇其首律師曰然則當時僅姑娘與彼二人矣安娜重點其首律師曰若是言之是私會矣此語一出法庭内外莫不露爲竊笑之容似鄙安娜安娜乃不復自持竟嚶然失聲而哭 
[奇情小說秘密汽車] [  東埜譯]  
　　第十章（續） 
　　勃立南鞠了一躬方要退下瞥見林福醫生向他使了一個眼色似怪他說了半截戞然便止待警察長查問後再說反要受着嫌疑了勃立南會意便又說道我請林福醫生替他診治之後還不曾就寢那看護婦來向我說要離開病人　時往後院就餐我答應了替他去看守病人那病人沉睡未久忽然醒了轉來我在龍安江上載他回旅館時他曾向我說有緊要的事情告訴我我後來問過醫生可否在夜間和他叙談據醫生說：：勃立南說到這裏林福醫生搶着說道警察長明鑒當時承子爵垂問立刻要和受傷的客人叙談可以不可以我說當晚不宜待過一宿之後他元氣稍稍恢復和人家談話就無妨碍了我常時確是如此說的勃立南又緊接着說道那客人旣醒定要告訴我一切他說神思淸爽多說幾句話是不要緊的并且所說一切非徂涉及一人一事的安危和他祖國以及英國均有重大的關係極願一吐爲快我阻他不得只得由他說去誰知講不滿幾句未曾說到題目上就奄奄一息的暈去了我着了慌走出去尋看護婦急切又尋不到待得尋着一同回轉去至少已延擱一二十分暗殺的慘劇就在此時發生嫌疑兩字我不便自己分辨只請警察長明斷好了 
救國儲金 
[交通銀行收欵淸單]  
　　十月六日第七十次報告 
　　第八十八册七十號朝鮮富領事銀三兩 
　　第九十二册一號于春根一元 
　　第九十二册六十七號曹心　五元 
　　十月六日第七十八日計收儲金銀元六元銀三分六釐連前共計已收儲金銀元七萬九千八百四十七元銀一千四百九十三兩三錢七分交通銀行謹啓 
[十月八號第七十一次報告]  
　　第四十八册六十三號至一百號杜錫珪七十五元六角賈勤二十九元二角劉貽遠三十六元四角蔣斌二十元零二角鄭 
疇綱二十元零二角嚴壽華十八元梁杰二十二元四角鄭廷璣十六元八角孫維城十三元六角范熙申十八元范學湘十三元六角陳祖蔭十六元八角莊耕雲十六元八角林其湘十八元戴壽藩十五元八角林慶遠五元六角王壽桐十六元八角陸實十一元二角任彝鏗十一元二角王祖芬十一元二角林鈺藩十一元二角陸臻彝十三元六角蔣碩祿五元二角伏孔夷五元二角陳根九元楊鳳岐九元邵牧九元黃慶雲八元四角許棣楷八元四角林天恩十元零二角董大孟五元六角陳孝和五元六角林淸鑑五元六角邵木春五元六角楊鈞和五元六角陳應輔五元六角葉碧華五元六角葉連華五元六角（以上海容軍艦來） 
[第四十九册一號至一百號]  
　　林承啓二十二元四角葉祖璧二十八元吳毓仁十八元于慶靄十三元六角趙仕桐十六元八角毛廷瑞十六元八角劉瑞祺十三元六角黃崇雅十元零二角張振容十一元二角任景昌十一元二角鄭永道八元劉得有八元倪德銘八元四角任述八元四角楊琛年八元四角林傳枝五元六角桂彩堂五元六角洪大猷五元六角黃阿標五元六角盧保璋五元六角任國樑六元二角江振聲四元陳天壽四元任升興四元陳友奎四元董明保四元薩志騰五元二角陳福金五元二角方雲荃五元二角林淸球四元陳炳淸三元四角林鹤齡三元四角鄭能祿三元四角周岳賢三元四角章悅白三元四角陳升灼三元四角李仕泉四元六角齊兆臻四元六角齊永祥四元六角鄧其昌四元六角陳品藩四元六角張鼎官四元六角陳恒存三元四角嚴邦光三元四角王友銘二元八角林景章二元八角劉銀官二元八角陳得可二元八角劉振坤二元八角李玉書二元八角陳榮耀二元八角林永安二元八角陳和二元八角游朝海二元八角應開啓二元八角嚴文宇二元八角李連科二元八角任寳荃二元八角李仁貴二元八角趙日灼二元八角陳廣太三元四角呂及三元四角林捷升三元四角楊振祥三元四角陳灼三元四角蕭奎三元四角呂秋元三元四角張祥三元四角陳寳琛三元四角陳大虞三元四角徐大洪三元四角李揚威三元四角鄭日炎二元八角孫長海二元八角林日茂二元八角張銅俤二元四角陳福元二元四角李銘二元四角嚴仁良二元四角張炳德二元四角趙培樂二元四角孫玉華二元四角衛廣才二元四角施家祥二元四角田義升二元四角鄭文淦二元四角嚴堅二元四角　福金二元四角陳金福二元四角孫惠才二元四角陳　三二元八角任振二元八角任敦存二元八角周依享二元八角任安俤二元八角陳良二元八角任國興二元八角任仁芝二元八角李世經二元四角陳茂團二元四角（以上建安軍　來）（未完） 
 
 
 

Page 15

 
 
   
 
 

Page 16

 
 
   
 
