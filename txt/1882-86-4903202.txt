# 1882 - 86 - 4903202

 

Page 1

 
 
[佩文韻府展期出售] [  點石齋主人啓]  
　　本齋縮印之佩文韻府業已竣工本擬於月之十六日出書刻因裝訂未齊尚須展緩數日發賣屆時當再預出告白也此佈 
[觀晏打臣戲法總序]  
　　枝之爲用亦神矣哉自有而無自無而有至令觀者注目凝視而無一毫破綻此豈幻術哉精於其道有出神入化之妙耳嘗見江湖賣解之流吞刀吐火走索盤缸圍而視者千百人徒知嘖嘖稱羡　撟不下而冥心搜索終日而不能得其故或曰此遮眼法也夫眼豈可遮可遮則邪術矣市井之中老幼婦女雖皆愚憨無知而或有大人物在焉其心正則其目不昏邪術烏得而蔽之余謂凡事必中於所忽君子可欺以其方賣解之流演諸般戯法手舞足蹈其口中嘵嘵不已者將引觀者以五官並用耳或注聽而目有轉瞬之時步或不移而頭有回顧之候其技卽於是乎施之以余所云非有奇榆也泰西人情至巧極幻其於戯法固宜勝乎中國然初不料其神化至於如是也晏打臣之技稱名於西國久矣今小住上海施演數日以博中西人之一粲本舘人已再觀之並爲述其狀於報中余最後往觀見諸技藝皆與前幾日大同小異懷之上下中西東三處士女皆目不轉睛以伺其隙而終塲卒無破綻於是每演一技但聞擊掌之聲喧應四座周終而散窮吾心思仍覺不可思議焉竊謂戯法當以此爲第一中國江湖之流無從望其項背也蓋其所演諸技名物不同而大意亦似中國如以銅環套成九連之式忽而趺散則環本分開並無接扣痕迹又以手巾作翻弄之勢取出水數杯及帽中探取五色手巾紙條等物則江湖上人亦能爲之不過取出之物無如許之多且晏君所藉以作手勢翻弄山彩者止尺許之絹巾而中國戲法往往以大毡毯無其靈捷簡便耳至其最奇妙者如臺上中懸一缸須水五六桶少頃取出鷄鴨三五頭鴿鵪十數翼呌囂飛走盤旋於臺上則不難於能取而難於取之多又合其妻倒臥於竹箱中掩蓋而刀戮之内方呌號俄而箱側於地啓葢則空無所有而其妻已自臺前左牖掀簾而出此則不難於能遁而難於遁之速他如手法之靈快以兩雀籠持示觀者甫一舉手而俱不見擲一盤於地碎作數十片拾而包以巾幾經摩弄而盤完如故則又中國江湖人之所遜謝也葢中人除賣解者大都工於武事善用硬工扒梯立竿無所取巧餘若人家廳堂之上召而演者則專以手法爲貴然以視晏打臣之技有不及者三焉廳堂之上時亦解衣磅礴而終塲不過一試取水取燈皆於毡毯之下摸索而後出而其人必穿長衣若開　袍最爲得用以其衣長則藏彩不見前後殺縫則又便於出彩也　西人短衣結束無所掩蔽其不及一也中人每演一物必兩人作對手而口中插白科諢淆亂觀者之心使其傾耳心目不全注庶無破綻而晏君則獨手演之其不及二也人家廳堂當賓客滿座之時雖極燈燭輝煌而卓角屏隅容易隱蔽若四人戲園地火之明能鑑毫髮一舉手一移足之間無所掩葢其不及三也憶幼時家中演戲法一六十許老人　塲着開　袍而出行甚蹇滯與插科者絮叨不已見其額上汗淋如雨袍之下幅周圓而硬直立久欲蹲若不勝其苦者及其出彩則西舍中一大瓦盆所植之萬年靑也盆大如缸粗如桶高二尺許滿貯靑泥重可四十觔座客無不大笑訾其不取靈巧之物而攝此笨重器具致露形迹也若晏打臣之技則安有此態哉要之此種技藝無非游戯三昧之事而詣乎其極亦可以出神而入化泰西人情樸質故其心思專壹技術精工至於若是不然日日演之亦旣一覽無餘何爲觀之三日不知其倦而思之三日又不明其故也哉 
[本館自己接到電音]  
　　本館於昨日接到在津友人專發電音到本舘有二月十二日諭旨七道敬謹譯登○二月十二日奉上諭兵部尚書毛昶熙學間優長老成練逹由翰林御史洊陟京卿督辦河南團練剿匪事宜旋擢尚書充翰林院掌院學士在總理各國事務衙門行走宣力有年均能恪盡厥職前因患病賞假方兾調理　痊長資倚卉兹聞溘逝悼惜硃深着加恩追贈太子少保銜賞給陀羅經被派貝勒載漪帶領侍衛十員卽日前往奠醊照尚書例賜卹任内一切處分悉予開復應得卹典該衙門察例具奏伊子毛繩恩着賞給員外郎伊孫毛慈望着賞給舉人俟服闋後准其一體會試其靈櫬囘籍時着沿途地方官妥爲照料用示篤念耆臣至意欽此同日奉上諭徐桐着充翰林院攀院學士欽此同日奉上諭兵部尚書着張之萬補授欽此同日奉旨周德潤轉補翰林院侍讀學士葉大焯補授翰林院侍講學士欽此同日奉上諭山西河東道江人鏡着開缺交吏部帶領引見欽此同日奉上諭給事中孔憲　奏督撫奏調隔省人員請飭禁止一摺各督撫奏調隔省人員原爲深知其才藉資得力起見若如所奏恐起徇私夤緣之漸流獘亦不可不防嗣後各督撫於隔省人員毋得藉端濫行奏調以杜取巧欽此同日奉上諭廣東潮州府知府員缺緊要着該督撫於通省知府内揀員調補所遺員缺着謙貴補授欽此 
[紐約火警]  
　　外國新聞帋言紐約地方突遭焚如之禍該處新聞紙館頗多祝融一炬燒燬之館計有七家尚有一家亦被蹂躪不堪焚死之人殊多現在查獲者僅有四名當火勢燎原樓梯多被燒斷人從樓上跳下因而趺死者亦不少也 
[東報雜錄]  
　　日本報言日本擬造鐵路一條由東京直逹納格薩機刻下由英國船裝來鐵條計有六十里之長其車與機器亦一同運到日本矣又言日本刻下生意殊形支絀銀行中之銀不能借出利息頗多折耗貨物亦積滯不錯船隻尤多停頓聞阿薩加地方有日本船一百六十艘均停泊不能開行現聞某銀行已擬將停歇矣横濵地方有絲九千包茶葉七十萬斤亦皆苦無銷路外國貨物之到東洋者日人竟不能收受恐内地無銷路也然則日本生意之减色可知矣 
[日本多賊]  
　　三菱公司納格耶麥魯輪船已於十三日上午十一點鐘抵滬帶有日本新聞紙言初一日有寓居長崎西人三人同往依塞海地方兩人以遁獵而去其一則爲伴當晚間三人同居一室有竊賊由屋後籬笆撬進將窓燒破一塊伸手撥開門閂潜行入内肆竊三人中有一人忽然驚覺聞有聲息急起將燈吹滅卽呼兩人一同捉賊賊 
 
 

Page 2

 
 
乃聞聲逸去籍去贓物幸尚不多隨報知捕房請爲查緝而巡捕來時　過開具失物數目至今尚未緝獲贓物亦俱無着云又言神户地方有日本人名耶鎖奇者家有一妻及幼孩二人同居一日有賊入其室耶鎖奇聞聲警覺急覔手槍不得乃取長刀出禦賊時已有一賊入内舉刀欲斫耶鎖機將賊刀架住還手一刀斫中賊之右臂骨肉皆斷惟皮連而已賊復以左手舉刀向砍耶鎖奇復斫其左手及額顱間賊乃轉身欲遁復照後背砍下賊猶能逃出跟蹤　一池畔始見該賊業已倒斃云又言神户某醫院門前有泥像一具一日忽爲賊竊去後棄於路仍復查回蓋該賊以爲此像或係銅鐵所成可以易錢旋知泥質故中道捐棄也觀此三事亦可見日本之宵小衆多矣 
[高麗瑣聞]  
　　東瀛報載有高麗信息言有外國船至高麗生拉多地方該處民人與中國之生番相似初未見過他國之人亦未見過他國之船於是咸聚議論時適有水手四名由船登岸卽被土人圍攻殺死三人其一則逃至船上立卽解纜起錨駛至高麗通商埠頭訴諸日本駐高欽使隨卽轉逹高廷嚴行查緝欲將滋事爲首之人從嚴懲辦也又言日本兵官之在高麗訓練兵士者因其操演認眞爲高皇所賞餽以虎皮多張以爲醍勞之禮云又言高麗地方産虎甚多雪中見有虎跡不少前有高員送日本領事官死虎一隻其大如牛牙長三寸爪闊一寸二分云 
[電局招殷]  
　　津滬電線原設八局兹聞稟請北洋通商大臣批准自三月初一日起改爲紫竹林淸江鎭江蘇州上海五局招商集股官督商辦所有洋工師薪水巡弁馬乾巡勇工食均由官中支給各局亦裁人减費大爲節省所存官本八萬餘兩留俟頭等官報扣抵不算利息約計現在所收報費除去各局開銷股利每月尚有餘利故股單雖未刊發而入股挂號者甚多將次滿額云 
[品蘭雅會]  
　　蘭爲王者之香紀於盲史詠於騷人空谷無人不言自芳實足爲羣花之冠嘉道年間蘇城及滸關常州等處盛行蘭花會巨紳大户各出異種爭奇鬥艷舉國若狂其品以梅瓣水仙瓣爲入格舌欲圓肩欲平捧心欲緊其名有劉海舌小蕩梅上海梅玉蝴蝶及金雀銀鳳之類不下數百種每年得一奇品又各自立名目羣相慶賀好事者　酒掛紅傳觀贊歎往往一花數葉價值千金洵昇平樂事也兵燹後滿目荆榛此事遂廢閱數年雅人逸士淸興復發蘇垣作會者有十餘家雖不及從前之盛而物希見貴更足稱奇本月初七八兩日獅子林主人邀集同人舉此　會於是各出名種萃集園林遊人少解杖頭入園玩賞覺淸艷娛目異香沁心視帽影鞭絲馳逐於軟紅阡陌者别饒佳致方諸謝庭楚畹未遑多讓而彼擾擾名利中無片刻閒者更烏知此樂哉 
[匪徒搶刦]  
　　蘇閶門外西津橋李姓於初一夜忽有匪徒十餘人面塗硃墨手執器械撬門入室劫去衣服首飾等據聞價值千金並斫傷李姓夥友一人當卽禀縣擡騐長　萬明府卽帶差役人等至鄉踏勘情實聞已傳快役各處購線緝捕矣 
[老虎被擒]  
　　蘇城凡遇新店開張往往有無賴棍徒三五成羣手持錢串每貫數十文强買貨物謂之老虎黨今年吳邑尊訪知其害已出示嚴禁遍貼通衢乃初十日中市某綢縀號開市掛牌仍有老虎黨數人赴舖硬買該舖答以現奉縣尊禁止貨不到本不買以致互相口角老虎黨恃衆肆駡該舖卽報總巡當飭差役拿听訊實隨解縣署究辦人之見之者皆笑而相謂曰今日老虎被擒矣 
[甄别瓉錄]  
　　杭垣三大書院每年於二月朔開課由三大憲親臨扃試甄别錄取然後於望課送入書院肄業使諸生叅謁山長行師弟之禮近年來各大憲以春崇事忙不遑親至諸生童亦偷安成習皆任各院夫代接代送祇須在家安坐本屆二月初二日甄别之期各憲均未親到皆委員從事敷文書院則陳雋丞中丞主試崇文書院則德曉峯方伯主試紫陽書院則孫稼堂廉訪主試通計三院考數每院皆有一千二三百名惟紫陽略少百餘名今歲爲鄉試之年每生卷皆有場費兼以外來住院之人多至數百故人數較多也 
[中國輪船名]  
　　海國通商以來講求船政日盛月新閩滬各廠之製造南北兩洋之水師得船凡百餘號顧未能備悉其名亦一憾事兹特考錄如右想亦有心時事者所樂聞也南洋水師輪船四號曰龍驤虎威飛霆策電北洋水師輪船六號曰鎭北鎭南鎭東鎭西鎭海威遠福建水師輪船十八號曰福勝建勝長勝購自外洋曰萬年淸湄雲福星伏波揚武飛雲靖遠振威濟安元凱藝新登瀛洲泰安超武澄慶製自閩廠上海水師輪船六號曰操江測海威靖海安馭遠金甌海關巡船三號曰淸風飛虎挂慶廣東水師巡查大小輪船三十八號曰安瀾澄淸綏靖靖波鎭濤海長淸廣安澄波安濤靖江惠安濟川利濟永濟公濟捷安鷹梳康濟廣濟翔雲宣威揚武横海蓬洲海神機健銳利涉翼虎精捷寛濟緝西鎭東執中永安靖海廣靖裕民化善閩廠製造商輪四號曰永保海鏡琛航康濟上海招商局商輪二十二號曰富有洞庭永淸永寍利運日新和衆懷遠保大豐順興盛江寛江永海定海琛鎭東江天江表江孚海珊海晏美利所未及知者尚多容俟續考 
[病人路斃]  
　　前日午後有一人年約四十歲身穿破敝藍布長衫兼有病狀至英租界滿庭芳前卽倒地氣絶由該處三圖地保查訪屍親無着卽報保安堂相殮發壇標記召認云 
[示禁折柳]  
　　本年租界中之黄浦灘及往靜安寺一帶之馬路兩傍遍種樹木其間名色不一惟楊柳最多淸明令節裕例恒攀折楊柳或爲洗眼或插門首或婦女稚子簪於鬢髮間而巡捕如見人攀莫不拘送公堂科罰陳太守以若輩犯細故而致俯伏公庭殊屬不忍兹淸明節在邇先行出示諭禁傳免　咎告示附錄於左會審分府陳示時届淸明桃發柳坼租界栽種素所愛惜往歲士民每多攀折被獲送案致干懲斥特此諭知勿蹈前轍　敢故違後悔莫及 
[水手搶洋]  
　　太古洋行輪船名拜多六古魯司之水手機理宜前日爲巡捕拘送刑司公廨審訊緣該水手在本埠虹口華人店鋪手持一洋係銅質者置於櫃上云欲買金酒三瓶櫃上有孔該水手卽以洋投入孔中該店因價不敷不肯賣與該水手卽入櫃内將其抽屨扭鎖抽出抽屜内多係小洋隨手抓出一抱該鋪中羣起攔截立卽鳴捕將該水手拘住并銅洋及所抓之小洋一併解案訊諸該水手初猶抵賴繼見証據確鑿始行認實惟云洋之爲銅爲銀已亦不知扭毁抽屜之鎖所值無飛至於抓出小洋實以彼時正在酒醉所致刑司大加申斥令卽回船不准冉行上岸凡銅洋交捕房銷燬小洋交還該店完結 
[斷還衣物續聞]  
　　十三日本報登有斷還衣物一節其間尚有小誤兹悉其詳用再述之陶梅氏衣物由同居張榮夥搬出城惟少小衣包三個小白布三疋賣貨小竹箱一只内係線帶其小衣包三個已由十二舖巡防局員追還給領因念陶梅氏六旬孤苦尚少小白布三疋作錢一千九百五十線帶箱作錢三千亦由局員諭令張榮償還陶梅氏並具有領據前言罰錢以充公實傳者之誤也 
[拆屋呈控]  
　　小東門外喜椿戲園主孫三昨投法界會審公堂禀稱戲園房屋係　同源之産按月租洋五十四元外祖小租洋按月六元前據魏同源收租人稱現在地租加價房金亦應加增故自正月起已按月加洋六元收租人日來收洋二元二角並無拖欠昨日忽有新載生洋行中人來拆墻稱魏同源已將産業賣與法公司行於二月十四日簪業但正月間魏同源收租人雖言及房屋售去亦曾詰其欲拆屋否答稱不拆可以接租是以未尋退步今忽來拆屋一時實難遷移請爲察斷新載生洋行俞微洲到堂翁太守詰其在行所司何事答稱收外國帳太守 
 
 

Page 3

 
 
詰其是否到外國去收帳則與房屋之事不相干涉俞稱魏同源産業賣與法公司托新載生經管其間均外國人作主我不詳知太守謂旣屬不知到此何事俞語塞太守譜孫三此事爾可尋魏同源問其因何不早爲知照又謂俞微洲爾亦當尋魏同源問明後再定拆卸之期詎俞仍稱我不尋魏姓事由外國人作主太守怒曰天下豈有如此不通情理之人着卽遵照俞微洲默默而退孫三叩謝退去 
[証人送縣]  
　　奸婦待究一案旣經傭婦李王氏吐供矣禮拜五翁太守臨法捕房時將開臺基之殷陸氏及傭婦李王氏提出質對李王氏稱於正月初六日經人荐至殷陸氏處帮傭每月工洋一元實不知伊作此等事凡男女來時總在薄暮由殷陸氏自已應酬茶烟等亦由伊送進房内我不過在外供役不令進内聞得每次來時出洋一元亦伊自去兌錢與所來之婦對分莫趙氏來往三夜接客三人殷陸氏家祗一外甥男今年十二歲餘事實不知曉及訊殷陸氏則狡展不認但稱三年前曾犯此禁現在人家帮傭太守喝　三年前犯事現在破案亦應懲辦飭從重掌頰一百下押候覆訊昨日捕房又將兩婦解案翁太守仍分别詰問李王氏供語如前太守以前奉上憲札飭如遇此等事着會縣認眞辦理故將李王氏送縣問供殷陸氏交捕帶回管押下期再解公堂俟傳到馬同興房主訊問後再爲送縣因恐兩婦在途串合改供也 
[煙客鬥毆]  
　　小東門外淸芬堂煙館夥丁某投法界會審公堂訴稱昨日下午有烟客兩起在店吸烟不知因何起釁兩下毆打人多手雜致失去烟鎗兩支計值洋二十餘元又水煙袋一支解勸不開卽鳴捕拘得逞兇者二人受傷者一人一併解訊請究翁太守先詰受傷人供名李佳桂住居城内因仝友人到淸芬堂吸煙有一人走過以我之足擱於烟欘外謂鞋上之泥污彼衣服然實未碰及伊卽欲我暗洋四元不允爭毆致被　　并失鞋帽及馬掛一件太守訊及其餘兩人一供名王正芳浦東人在滬作小生意因勸厮打誤被拘來一供名朱阿三漂水人因買水烟到　東門　人厮打在傍解勸太守謂然則爾等兩人均是勸者隨訊經館夥究竟何人動手答稱王正芳爭論後節出外糾人來店鬥毆約有二三十人太守飭將王朱兩人管押李佳桂經其弟投案稟稱家有父親命投案求賜領回太守准請訓斥數語着會退去 
[保幼女]  
　　粤婦鄭梁氏投英界審公堂控稱曾將六歲之女孩押與同鄉婦鄭阿彩處計抵到洋七十員嗣被挈帶回籍迄今已有七載今伊又領女來滬女年已長彼竟圖賣爲娼求恩　人斷領陳太守准詞飭差立提鄭阿彩并令帶女投案於昨午前庭訊鄭阿彩供鄭梁氏將女抵押我處所言洋數年數無錯然我代爲撫養七載計算費用不小伊素不思取贖今女已長成意欲贖回賣之爲娼是以呈控然我因其久不取贖已爲許字今實領女來申探親並無圖賣爲娼情事今伊旣欲贖女求爲追償押本及飯食資云鄭梁氏又稱情願歸還押本及飯食洋二百員求請斷領女則啼哭稱願從鄭阿彩不肯從前母陳太守將女暫留諭俟知照廣肇公所董事爲之擇配設有人欲娶此女着償鄭阿彩洋二百四十員是案兩造奪女殆留視爲摇錢樹子今經太守斷令董事擇配保全此女免墮火坑可謂仁明也已 
[捕獲人贓]  
　　英界會審公堂據巡捕解送竊犯及窩贓收贓一起人請訊捕禀鄭阿毛等四人每在空洋房内竊取銅鎖絞鏈今緝獲鄭等盤請得竊賍成寄於潘卜連客寓或已賣於陸阿福播慶來銅鋪人贓一併起獲等語鄭阿毛鄭阿六周阿三徐瑞林均認竊求恩潘卜連供開設客靡不敢窩贓陸阿福潘慶來同供實不知物係竊贓惠捕頭稟稱鄭等係過犯深恐尚有别案容帶回查明再行稟候核辦陳太守准請飭將人贓一併帶回細查云 
[訓學良規]  
　　雲間有李生者少以課徒自給而屢不得志于文塲一日禱于文昌宮蒙神示以汝本少年科第因一生教授誤人養成子弟過惡故遂削奪淨盡李生聞言痛自改悔不四五年果獲雋因自號曰知非子薈萃先正勸師格言並列訓學規三十餘條以傳佈同志余讀而偉之因思近日師道凌夷頗甚大概誠心少而忽略多羣以爲餬口資生之楳而　其爲誨人教學之責是誠薄俗之深可歎悼也夫士人志切科名往往侈談陰隲以求福報而孰知功名之道固有不出書房而求之卽是者乎愛不揣固陋竊宗李生之意輯成訓學規四十條以告同人如有未妥仍求海内名師俯賜訂正幸甚盼甚辛巳季冬寡未生謹述○一孝弟爲百行之原立身之本勸善者皆知以此事爲先務矣而爲師者之教子弟尤當視爲不可辭之責蓋爲人處世之道苟有賢父兄亦知謂事教訓之而獨並孝弟二字雖明知要緊甚欲其孝我弟我而不能指而教之曰爾宜如何事我也爾宜如何養我也勢也不有師以教之又孰從而知之是以爲師者宜常將此二事爲子弟細細講說推論其父母胎養之勞撫育之苦疾病痘疹之憂愁終年期望之深情於以發其親愛之良心俾無忘身之所由來尤須將古今來孝子悌弟故事爲之親切指點使知取悌聨不孝不悌殃禍爲之提撕警覺使知鑒戒更時而詢察其　家之舉動如何以隨事勸導之蓋從弟子時勸勤啓迪自然漸漸感化否則幼而不教任其恃愛褻狎長大入於悖逆則弟子之罪皆師之罪矣爲師者何惜此口舌之勞而貽無窮之禍哉○二威儀爲定命之符衣冠務要整齊坐立務要端正行步務要安詳言語務要温和大　筋弛脈懈舉動浮躁稍勞　辱動致忿爭此最關係　身人品萬萬不可使其習慣○一子弟須要誠實大忌說誑話蓋語言不實心術所關一切瞞心味已事都從此做出須教以有一說一有二說二不准有半句虚言有犯此者雖爲無關緊要之事亦必嚴懲其謊說之過特人家隱私事及男女閨閫中事關人名節者須代爲隱瞞萬不可向人直　耳○一子弟須要儉樸一飲食也當使知來處不易勿以粗糲而嫌之一衣服也當使知成之實難勿以布素而輕之卽微而片紙寸墨亦當　知愛惜不可稍有　蹋苦辣深知方爲保家之子○一子弟　要虚心萬不可自以爲是不肯認錯尤忌者稍有一知　解便自負聰明妄自高大焚忽長者輕慢同列有若此者急宜嚴爲裁抑俾知歛戢否則聚怨招尤令人疾惡有能反不如無能矣可不戒哉○一淫殺口過少年易犯爲師者宜取先正戒淫戒殺及戒口過等書時爲講說于以杜其漸而防其微庶知所戒愼○一淫書小說最足悞人子弟而子弟通病又往往於正經書籍不甚喜看　獨於此等書籍偏一見便生嗜好須嚴禁子弟勿稍寓目是爲至要而又勸其　兄如家有此等書籍務須焚燬以杜禍根設　藏　不燒恐子弟知識旣　瞞過父兄私自偷看受害不淺矣至鄉間又有山　小本多係男女私事尢爲害人日戒子弟經身勿看勿抄爲　○一嗜賭乃第一害事失業傷　莫此爲甚切戒子弟勿犯並將奸人誘人之機穽詐術爲子弟　切言之俾預知之不至墮其術中○一子弟黎知愛惜物余一切細小蟲豸如　蟻螢蝶蜂蠅蛇蛙之類亦不得妄傷其性命留其一點慈心庶長大不至殘忍萬不可以細物爲無傷　長其殺機也至牛犬爲有功人世之物食之于心何忍尤宜早戒子弟勿食○一子弟須敬惜字　蓋欲識字者必先惜字凡遇片　隻字必須收拾焚化節灰亦不可遺棄須要收好其在厠中及穢地者如能洗凈焚化或付之大河則更妙尢不許以字紙裹物拭桌以書本與婦女夾針線○一子弟須　惜五榖不可抛棄凡地上及洗面盆中倘有米榖遺粒務要拾取喫飯吃點心尤不宜有粒屑遺漏卽漿　　湯亦須捲食凈盡○一子弟須知擇交人生至十六七歲漸遠於師保之嚴將躋於成人之列往往喜學交遊漸有朋顚此時知識大開性情未定脫有一淫朋匪友闌入其側漬染甚易爲害綦深爲師者須乘其十餘歲時未出道之先勸其以介自持以敬待人一切褻狎之言無稍出諸口舉凡　厚勤愼敦氣節而好直言者親之近之其有貪殘書柔及專游蕩而不務正業者遠之避之至於聞筆子弟尤不可任意出外會考卽　出外會考者當詳詢其同會之何　樣人如知其中有一二下謹飭之士當 
 
 

Page 4

 
 
卽戒其勿往也○一子弟須囑以早起早到學堂如有到之晏者必嚴儆之勿使習慣尤在爲師者以身　先之蓋苟衆徒俱到而先　舖高　未起彼必從而散勁矣至於日筮時節功課有不及完者必合帶歸夜讀或告其父兄使自督之無姑恕之也此稿未完 
[壬午花朝豓榜]  
　　姚倩卿俠骨仙心高立塵表李三三蘭心蕙質大雅不羣姚婉卿出水芙蓉天然愛好謝小金瘦影梅清芳心何凈李賦菱明眸善笑□若驚鴻黄繡君憑眉傳語顧影增嬌朱蕊卿眷妝俯鏡秋波動人李迎子豐肌綽態醉更嬌憨曲江里張小寳珠暉玉映蝶膩鶯癡姚芳保綺年妙曲聲動梁塵王春林貌賽京伶喜親文雅紅墨靑柳條婀娜蓮步輕盈王愛卿豐若有餘柔若無骨謝月珍蘭茝之氣咳唾禺者何卿卿澧闌沅芷秀骨天　成李雲仙飛鳥依人人自憐之花桂福嬌小輕盈憨態可掬周芍卿燕剪鶯簧兩擅其勝王蕉林花飛柳舞秀色可餐吳　卿柳眼含嬌桃腮隱笑李小紅低吟委轉妙舞翩𦒘李媚蘭氷壺玉骨淸徹無塵胡月仙大雅不羣高懷落落王醉香天然愛好顧影自憐鏡中花史戲擬 
[浙省撫轅抄]  
　　二月初七日巡檢馮正焜禀知藩委復催儱前德淸李令欠觸兵米差○初八日題補石浦同知王襄見銷上城總巡差禀知軍需局委安慶查硝磺差叩辭○初九日署乍理事同知善廣禀知藩司委署叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
