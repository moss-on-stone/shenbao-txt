# 1899 - 179 - 4909417

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[名畫助振] [  申報館協振所啓]  
　　劉可青女史以書畫助振先將第一批畫件交本館恊振所發售所得之貲卽由本館解赴災區散　計八尺三多圖一張洋二十四元人物兼士女六尺屏條四張洋四十八元士女三尺小堂福一張洋六元仿甌香館花卉絹本三尺小堂幅一張洋六元三尺立美兩張每張洋三元士女　頁四張洋八元絹本仿甌香館花卉册頁六張洋十二元紈易三握一面繪人物一面小行楷書每握四元共洋十二元共　均照尋常格外加工釐定潤資不折不扣按女史繪畫之精久爲人所景仰今者移貲助振仁心仁術求之鬚眉丈夫尙不易　况巾幗中人乎想海内仁人君子必　爭先恐後慨解廉泉襄兹義舉也 
[論福州江西閙教事]  
　　邇年中外之情日親一日而交涉之事日難一日說者謂由於中國弱而外國强中國不能據理以爭使外人得步進步釀成偏倚之局若早爲計斷不至此夫論交涉之事中國誠不免示弱於人而交涉之最難者首推教案教案之起皆中國之亂民爲之凡此亂民無不知宜治以重法然未經閙事之前誰得知其爲亂民而預爲防範哉卽地方官皇皇示論三令五申民亦熟視而無覩每見一案之起地方官無不赶緊緝獲緝犯之後無不從嚴懲辦以爲懲一足以儆百矣乃不謂懲者自懲犯者自犯一波未平一波又起目前山東四川安徽等處教案方得彌縫而福州江西又有閙教之事向者謂教案之起皆由風氣未開民教不和之故由今觀之殊不盡然蓋無非亂民借端以起釁耳然則欲弭教案先當約束亂民顧亂民散處鄉僻不特地方官之耳目有所難周卽知之而約束亦殊不易是則保甲團練謂非地方不可稍緩之事乎何則州縣耳目之所不及之必有藉於紳士紳士耳目之所不及必有藉於地保如身使臂如臂使指現在各處雖皆有紳士地保然一鄉之紳士未必盡一鄉之人而識之一圖之地保未必盡一圖之人而識之卽能識之而一鄉之人未必盡畏一鄉之紳士一圖之人未必盡畏一圖之地保不能畏則一鄉一圖之間苟有舉動紳士不及理論不能勢壓而地保無論焉若舉行團練則紳士與民日親易於化導且旣操督率之權民必畏憚舉行保甲則挨戶編查無民不入册籍非但民各有所牽制不敢貿然而爲非卽有爲非者地保亦易於查察約東亂民之法共有善於此二端者乎我蓋觀於福州江西閙教之事而益信矣嘗閱香港循環日報云福州於五月初七日有鄉人數百名解五人至紳士處聲言若輩係代教堂中人誘拐幼孩殺以製藥者紳士使解送縣署請辦縣主勸令不可湛事鄉人不聽縣主乃飭將五人收押鄉人謂不殺五人難洩公憤遂於翌日縱火焚燬禮拜堂西醫院瘋人院然後一哄而散夫當解送紳士之時　　士多方勸諭鄉人或可解散非紳士之權重於縣主也大抵鄉人先疑縣主必有保全功名　護西人之成見　　其人衆雖經縣主開導决不聽從當此之時苟紳士而能曉以利害鄉人必不疑之不疑則易散矣乃不問其所獲者是　　人卽貿然使之解縣請辦嘻紳士其殆爲张人所　抑不足以壓服鄉人乎然此猶謂惑於謡言動於公　以致　此　端耳用若江西之閙教則更事起細微矣江西訪事人來函云本月十三之晚突有多人至高橋某福音堂與洋教士爲難將器物毁壞南昌縣孟子卿明府聞信馳往查獲首犯五人帶回研訊傳聞起事之由因是處曰禺廟好事者舁神　出游醵錢以供費用洋教士未允照派鄉人心　亦悅致有此禍幸縣尊得信　緊弭壓得免意外之變否則其禍又不堪設想矣每見地方集捐賽會大半由紳士地保爲領袖紳士地保而解事者斷不　鄉人向教士派錢苟不派錢則此事從何起釁故約束　民須責成紳土地保俾得弭禍於無形然不伸紳士之權不重地保之責　紳士地保亦無可如何是非整頓團練保甲不可有地方之責者諒不以斯言爲河漢也 
[續錄司農奏牘]  
　　臣等謹　諭旨按照所陳各節審度時勢逐欵分　言之洋務一項自通商以來事圖交涉者其經費誠屬不貲惟該御史所奏兵輪臺　槍砲子藥等項近年因　於財力並未在加購　　力　充刻　外侮紛乘海防孔急若復將兵輪臺　槍砲子　分别停罷裁减則防務益無足恃實未敢輕於置議又鐵路礦務　務　　　政均屬興利之端似難以收效　　槪行中止惟各項或　商　或　官　並未將所獲餘利　提歸公殊與創辦之意不符應令督辦大臣各該省督　及經　各衙門妥定　餘歸公章程并務管理各項每年收支數目分斷　　以昭核實至若京師大學堂各省中學　　及南北洋水師陸師武備各學堂原爲作養人才而設　舊設者　　有無成效新設者名實是否相副臣部無從　　　由管學大臣南北洋大臣及各省督　秉公酌核將新舊各學　覽竟應否裁减之處切實具奏毋稍徧徇再軍餉一項額兵練勇餉數多寡懸殊者以額兵不免　　　勇尙多　壯也今該御史　將練勇歲餉照額兵議减勢將使精壯之練勇盡變爲窳　之額兵殊非所以利戎行而昭武備碍　率　施行又江南自强軍湖北洋操隊天津袁世　一軍　皆延雇洋人教　　勇現查自强軍已將洋教習悉遣回國　年　　銀六萬餘兩各省自可仿辦應請旨飭下湖　　督張之洞候補侍郎　世凱及　雇洋教習各省卽　自强軍　法　前募洋教習各員酌量遣撤以節糜費至大學士榮祿另募中軍萬人已由部撥餉有　今該御史　宋　袁　四　　歸節制卽於四軍中各擇千人以爲中軍益足聯絡不必另募萬人亦係因力求節餉起見推四軍人數能否分　及分撥以後能否聯絡臣部碍難懸擬仍應由該大學士悉心酌度旣籌兵力兼顧餉源妥定　　　一章程奏明辦理此　部按照原奏洋務軍餉兩項逐欵分晣擬議之情形也抑臣部猶有難已於方者方今耗財之事外莫大於洋　　莫大於兵餉洋債一項除前借俄法英德商欵及續借英德商欵已派各省分　及釐金作抵外尙有匯　　　及不　　　各欵自明年起每年約需銀五百萬將來不得不派各省分還又兵餉一项除各省　有　兵防　及　　　　已由水省籌欵外近年京畿添練虎神營及武　各軍專恃部庫支餉者每年增至三百餘萬將來　庫無欵　支　不　不恃各省籌解而各省與部庫同一支絀非上下内外一志并心停不急之工罷無名之費而又力除中飽　絶　徇何以集千百萬之巨帑使洋債兵餉兩無貽誤是此次所已經議及者旣見爲浮費固應實力裁除卽未經議及者如查有　 
 
 

Page 2

 
 
支亦宜槪從節省應由臣部通行在部庫領欵各處以及各省將軍督撫都統各就本處用欵權衡輕重酌量緩急一體認眞裁减萬不可稍分　域互相推諉以裁無可裁減無可減爲詞致時局無從補救此又臣部愚慮所及不能不剴切直陳者也所有遵旨妥議緣由理合恭摺具　伏乞皇太后皇上聖鑒訓示謹奏 
[蜀中戎政]  
　　天津國聞報云四川總督奎制軍接奉練兵諭旨後查得四川全省額設防勇三十餘管約計勇丁一萬三千餘名每年所需　銀約計六十餘萬兩其中南路如馬邊　波峨邊各處逼　　巢隘口林列西路如松潘越　及打箭　各土司所轄地方皆與藏地毗連險遠之區營勇换防殊苦跋涉此外官運鹽岸沿河一千餘里分　安定各營私梟充斥兼之共　丁夫船戶本手人數衆多良莠不齊僅　鎭懾鹽務爲京川協鄰各饟之命脈所關營勇斷難調離防次至川東善後留防彈壓各營現時　難抽動以上營勇只可各就防所隨時練習惟　地各營可以合練而薪糧過薄將弁勇丁不足以赡身家以致缺額使饟諸弊叢生卽如上年新募湘勇團勇除已　微若干外尙存七營正苦無饟可支不能陡增練軍之費因與藩臬各憲再四會商擬一逐漸改　之法目今先練十營每營四百人酌加薪　仿照湘軍規制每年約需饟　二十七萬餘兩較之舊章約增銀七萬餘兩自本年五月起將省城内外舊有營壘展拓修葺廣關操塲分歸署提督夏軍門及署重慶鎭總　認軍門營務處道員黄觀察分别統領改用洋操認眞訓練名之曰威遠軍並挑選得力營官嚴定軍　切實舉行務期如火如荼　成勁旅業已　摺奏聞矣 
[滇省鑄錢]  
　　天津國聞報云雲貴總督崧制軍前奉上諭每年解京銅船本備鼓鑄之用若令改鑄制錢分批運解可省京局鼓鑄之煩運脚當亦無甚出入著崧蕃王統藻唐炯體察情形或全數鑄　解京或分若干成鼓鑄制錢分别運京以資挹注務卽迅速籌議奏明辦理等因因卽會同籌議大旨謂鑄錢起運所需經費不免稍增惟　　可省　工折耗但京局係二百來定制似乎未可遽停擬請每年報解銅一百萬斤供京局鼓鑄之用此外以五十萬斤留滇試鑄分批起解如以後廠銅豐旺再行奏請酌量加鑄惟滇省停鑄多年一切不無廢棄目下方赶緊匀搭銅鉛修蓋房屋招募工匠製造器具以便擇吉開爐云　 
[火藥肇禍餘譚]  
　　　　五月初七日京師石碑胡同火藥庫猝被火焚已紀前報兹又得本館　京訪事友來函云是日當事者擬運火藥赴南苑以備操演之需清晨兵弁由藥庫舁出火藥一大桶置諸中庭未及片時竟肇斯禍猶幸本隊兵士先由慶邸傳諭停止點名故聚而復散被禍者尙無多人又聞操塲對門某姓旗人家當火發時砰然一聲屋宇塌卸全家盡壓於瓦　堆中事後經人撥開竟無一人受傷遠近傳聞莫不詫爲奇事 
[蘇省决囚]  
　　姑蘇采訪友人云本月二十二日黄昏時臬轅接到刑部釘封文陸春江廉訪以夜間不便行刑翌日又係　　爰於二十四日清晨札飭吳縣賴大令由元和縣獄提出贑榆縣境搶刼某錢　之盜犯林阿狗一名略詰口供喝令如法捆绑會同中軍守備季守戎督帶營兵一哨押赴北寺　决梟首示衆旋復飭劊子將在獄倒斃之同案甲乙二犯棺木舁至校塲照例　屍迨事畢拈香回署已在槐除轉午時矣 
[皖省官塲紀事]  
　　安慶訪事友人云原任安徽提督學政徐委和宗師在太平府節署病故後所遺學政關防由撫憲鄧　赤中丞循例暫爲接管近聞新任學憲綿大宗師請訓出都將抵任所因委候補直𨽻州英直剩華齎送　往移交宗師接受○鳳陽府馮太守煦前經撫憲鄧中丞於大計時以學道愛人整躬率屬保舉卓異因於本月十九日命駕赴省趨詣撫轅禀謝二十一日卽禀辭回署○布政使經歴吳叅軍毓庭經藩憲湯小秋方伯飭知保薦卓異因卽詣轅禀謝 
[輦毂薰風]  
　　京師訪事人云本月初四日八旗遼學府　滿蒙漢報考文童共計三百名有奇滿蒙首題未成一簀止次題而不　者其回也與漢軍首題雖覆一簣進次題而不恥者其由也與通塲詩　賦得邑有流亡愧俸錢官韻未詳○月前南北晉　兩錢店主相率閉戶　　嗣經兵弁拘到甲乙二學徒送交步軍統領衙門訊究尙未得店主下落○本月初十日東四牌樓瑞祥錢店倒閉以致連日銀價驟貶人心惶惶至十五六日巿面始漸平定現在京平銀每兩約易票錢十千五六百文 
[楚江漁笛]  
　　武昌訪事友人來函云湖北巡撫于次棠中丞　鄂以來孜孜求治楚中士庶有口皆碑 
甚多往往疫疾叢生死亡相繼因飭署臬司孟志清廉訪委員分詣各屬將應訊人證逐一訊明分别保　是亦愛惜民命之至意也○　子良中堂奉旨赴江南查辦事件聞事畢後尙須順道來鄂查勘江防湖廣總督張香濤制軍因面諭善後牙釐兩局將本省外銷各欵逐一勾稽並飭護軍營管帶葉虎臣游戎督率勇丁勤加操練此外保甲積穀等事亦分飭各屬從速　辦毋　　延想中堂卽臨爲期當不遠矣 
[秦淮畫舫錄]  
　　金陵訪事友人云近來城廂内外盜賊頻　本月某日之夜三鼓時土衡口更夫某甲擊柝出巡見一人在某姓家撬門圖竊急冋前曳其髮辫意將拘送武卡突有三人從草叢中竄出追令釋乎甲不允持之益堅三人怒拔刀亂戳勢如雨下甲受傷二十餘處仍不肯釋一人遂將刀割斷其辫賊得奔逃時甲已委頓不堪痛極倒地詰朝匍匐至保甲局禀報情形並呈賊辫半截總局憲見甲渾身血汚惻然憫之賞給洋銀十六元並飭分局賞銀如其數以奬奮勇捕賊之功一面督捕赶緊嚴緝務獲究辦○某甲有力如虎其子某乙亦膂力方剛平日好勇鬥狠無惡不爲近日賃屋信府河左近開設浴堂與同街某武舉兄弟交稱莫逆倚勢横行益無忌憚附近居民莫不側目而視本月中浣某日某營鼓手某丙入堂澡浴流連久之致觸甲乙之怒一言不合卽磨拳擦掌奮勇直前丙非其所敵大受傷痍扶創回營病不能起向晚鼓聲不作營中管帶某君異而詢之始悉顚末且見内遍體鱗傷奄奄一息恐童因此致命卽遣營兵多名往拿甲乙甲乙先有所聞早已匿跡旋　某武舉赴營關說乞免興問罪之師某武舉銳身往謁管帶一再緩頰管帶不忍峻拒令囑甲乙爲丙養傷視性命如何再行核奪武舉遂　甲乙　某傷科妥爲醫治無如丙受傷過重勢已垂危雖日服參湯僅保殘喘今已延至來復之期未見起色未知此後若何辦理也○自丁酉元旦創行　　以來初設兩局繼漸於城外添設分局多處以便商民就近投遞邇者繼辦穆林君因念江寗府屬各外縣以及巨鎭大集或僅有民間信局或并信局而無之殊非便民之道遂派司事多人分投句容溧水高滈江浦六合各縣城曁秣陵湖熟緑口湻化丹陽等鎭集擇要設立局所逐加推　俾魚來雁往消息靈通按近來郵政暢行傳遞旣速取費又廉民間同聲稱頌今得推而行之其利當可蒸蒸日上安得各處一律興辦爲吾民大閧方便之門哉 
[五茸近事]  
　　松江訪事友人來函云本月某日距郡城東門五里許之華陽橋鎭附近某漁戶收得會項洋銀三十元匪徒陸姓知之向借不允乃糾集羽黨登舟行刼事後漁戶率同夥伴四出偵覓　陸於巿捆解府署轉解婁縣屈吉士大令升座　訊陸供認不諱大令判笞數百板收押所中以待按律　辦○本月二十二日爲郡屬各學新生入學之期旗傘輝煌絡繹於巿當家子弟間有用長竹兩竿上綴綵綢大書龍門兩字者聞之學中人謂本屆禮部定有新章札行到郡凡新生履　　均需　注曾祖母祖母及母存殁字様蓋以防他日禀報丁憂或可影射　借也 
 
 

Page 3

 
 
[上海官塲紀事]  
　　欽差督辦浙省防剿事宜新授浙江按察使李健齋爵廉訪光久昨日因公蒞滬本城各官均赴舟次恭迎廉訪旋卽登岸於午後四點鐘時命駕進城赴各署答拜至縣署適王大令赴浦東勘地由家丁擋駕○江南輪船支應司總辦朱太守其昌吳淞開埠總辦向太守萬　蘇寗鐵路總辦　觀察學祖皆於昨日午前赴縣署拜會適王大令往弔福觀察之喪由家丁擋駕○松滬釐捐總局督辦福和笙觀察同病逝世公子擇定昨日開弔今日扶柩回旗昨晨本邑文武各官咸往吊奠局門之外輿馬紛馳 
[訂期會勘]  
　　本邑商船會館購得浦東楊家渡地置有草泥堪嗣經升科局清丈將餘地數畝劃出充公旋售與某洋商管業洋商轉換道契後欲將出浦要路劃入會館董事王君介眉以草泥墩係預備取泥壓船之用出浦要路斷不能割讓與人遂具禀上海縣署請卽會勘核奪縣主王欣甫大令照會清丈局訂期本月二十六日往勘昨日午後二點鐘時大令帶同書差亭耆渡浦至楊家渡會同會丈局委員洪明府飭亭耆將商船會館之地逐一丈量確多數畝惟洋商並未到案無從　斷董事王君堅請大令與洋商商議請另易他地以免阻此出浦之路大令籌思良久見毗連浦灘之處有王姓地畝一方諭候向王姓商勸將其地調換但不知王姓能否通融耳事畢言旋已鐘鳴六十矣 
[包探被扳]  
　　前者南巿包探黄量海韋三德巡至鹽馬頭見有划船兩艘停泊浦中裝載煤屑詢之船戶張成孝吳大頭稱由小銅匠及小朱囑裝因卽拘押捕房旋查得煤係招商局某輪船所失爰禀知工程局會辦委員司徒貽芬司馬司馬飭差將小銅匠卽吳雲寳拘獲管押捕房旣而小朱與吳雲寳遞詞稱煤向池州礦務局購得運往陸家浜某老虎灶是日爲時已晚故寄泊浦中未幾迭次犯案之著名流氓張小九于串同包探黄量海韋三德誣稱竊目某輪船乞爲核奪前晚司馬升堂提訊吳雲寳供寗波府屬某縣人向爲掮客此次所裝之煤實向　務局買得司馬謂旣係買來必知斤數供稱共三墩每墩八籮如果不符重究不怨黄包探禀稱本月二十一日之晚九點半鐘招商局某輪船裝煤時小的見此兩船在旁停泊吳雲寳之子守候船中迨至鹽馬頭將船戶拘拿盤問支吾以對是以解案船戶張成孝吳大頭同供小銅匠在浦東馬頭上雇令裝煤是否竊來小的等實山不知司馬諭令捕頭押同過秤如果不符按律擬辦 
[上海縣署瑣案]  
　　周毛毛偕弟周順元投上海縣署控鄧永泰寳源祥王榮漢等家佔地欠租縣主王大令准詞飭提集諸被告前晚　馬明府代訊周毛毛供小的有祖遺地一分數釐與王榮漢之地毗連王將地賣與寳源祥主管業復串同寳源祥司事人佔及小的之地數釐建造房屋現在地價昻貴務乞斷還且小的另有地一方租與鄧永泰造屋三間每年租錢九千文今已三年不付叩請併追其弟順元供詞相同王榮漢供小的之地賣與寳源祥言起造房屋並未佔及周地求察鄧永泰供職員租賃周地造屋每年租錢九千文逐年照付至光緒二十二年周毛毛因有正用借去洋銀四十二元立有借據以租抵息後伊弟顧元言此地係公産亦借四十二元職員允之今反控欠租殊出情理之外供畢將兩據呈案寳源祥司事人某甲供主人買王榮漢之地一分五釐除築馬路五釐外應存一分前已丈見僅存七釐之譜所缺三釐諒　周毛毛佔去今伊旣控告不妨派差保丈量如有多餘憑周收管缺少亦當向周照數追還明府謂所供甚合情理候卽派差協同丈量禀復核奪至周控鄧欠租旣有借據應毋庸議 
[南巿捕房紀事]  
　　前日船戶朱春生與同業奚桂寳周大力子爭攬渡客致起釁端被周毆傷右目並擊毁船上物件旋由水巡丁拘　周入捕房嗣周乘間兎脫乃將伊父周世忠拘獲捕頭命送朱至仁濟醫館求治奚交保世忠押交伊子○前晚八點半鐘張夏生至集水　　　舟渡浦忽與紅頭杉板船戶林阿貴口角某號巡街捕上前勸解林不服乃招同九號十號兩捕拘解捕房覊押片刻旋由管帮人某甲請爲保　捕頭允之 
[法界捕房瑣案]  
　　浦東大團人蔣琴夫娶周浦陳氏爲妻去年十一月夫妻反目陳氏遂潜逃來滬避匿洋行街土地祠前賣香　之蔣阿二家前日被蔣尋獲扭送捕房解經讞員朱森庭明府訊供恐有不實不盡飭包探查明禀覆昨日明府蒞捕房發落各案包探禀稱奉　查　蔣琴夫夫婦各有不含陳氏之母奚氏本係虔婆聲名惡劣許阿二爲著名蟻媒縣署有案近忽與奚氏狼狽爲奸欲將陳氏嫁與設洋貨　之許某許恐干未便議尙未成明府命提蔣琴夫夫婦研詰蔣陳氏供夫家原有邁姑早已改嫁家中之事槪不預聞蔣琴夫供母親現在家中　無再嫁情事明府著一併還押聽候覆訊核辦○二十七保九圖地保顧掌生將田單借與程福田向人西柏禮才抵銀四百兩逃避無蹤柏　才　　明府將顧掌生提案著先繳銀二百兩迄今案懸日久延不繳呈明府遂飭包探傳到顧掌生押候嚴追昨日命提到案謂本委念爾係在當人　不須交保何以違諭避匿今限五日内將銀繳案延于追比○邑廟東園門口東園烟館報事人石壽生以議單生財簿據等物向各戶抵押洋銀及烟館閉歇延不清理經各債戶控諸公堂明府訊供之下勒限嚴追昨日命提到案以兩次逾限著從重掌頰一百下石叩求免責請飭包探帶出與各股東商議明府准之○小東門外扛夫頭目羅世榮爲應夫生擔保所欠洋銀五十元旣而應濳行逃逸控經明府飭將保人提案覓人人銀並保限三日内如數繳案○義源洋貨店薙髮匠王福生將店中花布竊出店主查獲控經明府訊供判枷半月期滿責釋昨日命提到案將枷開去笞責四百板釋之使出 
[必有餘慶]  
　　本館協振所昨承石門縣署交來振捐洋銀一百元又石門某　行捐助洋銀一百元又費秋記捐助洋銀二十元又十二圩四邑會館經募十九戶洋銀二十一元又葉温氏因病愈助愿頴等處振捐洋銀五十元助淮海等處振捐洋銀五十元夫齊東淮北旣已　　哀鴻贑豫等省又復偏災洊告嗷嗷萬衆待哺維殷今得此仁粟義漿源源而至溝中之瘠庶可稍有生機哉除塡奉收　外謹綴數言藉代　民九頓首以謝 
 ]P皖振五函 
　　頃奉顧夢臣先生自皖北太和來函内開接奉三月二十五日手教欣悉續籌規銀一萬六千兩仰見諸大君子念切時禀源源接濟功德靡涯童米翁於月初在太和聚晤藉得相助爲理惟弟初到鳳陽時晉謁童次山觀察細談災區十五州縣除渦陽等處者人　　外其緊要之區蒙城辦理未得其人太和災口旣多災情又重特囑弟前往察看情形次第舉辦因先至蒙無如官振業經查竣已由曾大令　　藥局余委員放過三萬餘金仍將振票復交災民靜候撥欵運到再行散放一次蒙旣如此遂又前赴太和正值官振查放之際見辦法較　　　而災口旣倍於蒙所撥官欵又不及他處因卽會同辦理官振一面函請童觀察將尊處前解一萬金並薯乾一萬擔迅速運太冀擇極重之　　貧之戶加放一振與宫振相輔而行適鄧中丞知弟在太將前銀一萬兩委米翁運交道署觀察隨卽委員轉運到太交弟散放薯乾則艱　固　振不敷已分撥各處太和只派二千掮之譜弟遂擇其被災極重之區赶緊查戶散放又以災口災情多而且重欵尙不敷因特兩次電懇　大　長續籌接濟日夜盼望昨見閣下致童米翁書知已續有銀兩嗣又接惠緘詳示一切惟銀雖未到而觀察已將一萬金撥作蒙城義振且因時已夏令專囑米翁前往散放並囑弟分令數同人隨往其餘六千兩加撥太和今觀察又有來函知弟辦理太振甚速不日將完又囑前往蒙城與米翁同辦弟俟此間查放將竣遵卽分令同人前往會同辦理第欵項不敷極鉅惟有仰乞仁施赶籌續解災民生死關頭當不責其冐昧也弟與　同仁託庇平安合併附陳筱舫觀察子佩善最子萱太守前請安不另等因謹再鈔乞登報以告世之及時行善者上海北巿絲業會館籌振公所施則敬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[各國輪帆各船失事表]  
　　法國缶羅佛力太司月報云西歴本年三月内各國帆船之失事者共一百零一艘其中擱淺者五十六艘相撞者六艘沈没者三艘棄置者七艘不能行駛者十九艘洋面漂失者十艘另有僅受　傷者一百九十三艘其中擱淺者五十二艘相撞者四十九艘失炎者四艘滲漏者二十六艘遭風者六十二艘至輪船之失事者共三十八艘其中擱淺者十二艘相撞者六艘逃没者三艘棄置乾一艘不能行駛者二艘漂失者十艘另有僅受損傷者共二百九十三艘其中擱淺者八十一艘相撞者九十艘失火者十六艘滲漏者八艘遭風者二十五艘損壞汽鍋及機器者七十三艘 
[司事解省]  
　　閔行釐卡司事沈委倫舞弊侵吞被卡員查出函請上海縣王欣甫大令訊得確情發縣丞署收押一面禀請藩司聶方伯核示旋由方伯批飭解省擬辦大令遂於前日午後派差押解起程 
[醫院紀聞]  
　　美界天后宫後悅來坊内姑蘇某姓女年方二八昨午不知有何鬱抑濳吞紫霞膏幸其父察知急倩人送至同仁醫院求治醫生如法施救得將烟毒吐出而甦○王阿毛向在楊樹浦某紡紗廠作工昨日正在工作之際偶不留心致被機器軋傷兩臂旋經廠中人舁至同仁醫院求治未知能免殘廢否 
[英界公堂瑣案]  
　　傅道生自被范高頭之黨用槍擊傷後捕頭因范弟毛毛尙未獲案嚴飭包探赶緊緝拿前日經顧阿大沈阿鶴費阿銀洪阿寳等各包探在虹口拘獲范黨楊子義卜小毛李和尙三人而毛毛依然漏網昨晨解案請究楊等同供小的等雖與范高頭兄弟相識然均安分營生從未爲一歹事如何槍傷傅道生實在不得而知求恩鑒察讞員翁笠漁直剌以人証未齊商之梅繙譯著押候拘到范毛毛再行訊核○包探趙銀河禀稱日前已革一百二十九號華捕葉桂生行至三馬路美仁里口被顧子卿王阿福少鳳祥張阿全馬德桂用刀戳傷當將沙張馬三人拘獲兹又拿獲爲首之顧子卿王阿福解請訊究葉桂生投案供稱小的與顧王二人同在烟館吸烟因欲開窓彼此意見不合致相爭閙不料伊等懷恨在心糾同沙等將小的用刀剌傷雖往仁濟醫館醫治一時斷難痊可求恩究辦顧王二人同供雖與口角並未糾黨行兇沙等同供並未帮兇實被誣指直剌判責顧五百板王責三百板沙等各責二百板並荷校游街半月○竇如海顧福其兩包探同解流氓邵阿方容阿三至案禀稱此二人均係范高頭之羽黨昨晚在松江路持掍毆人適經小的等查見拘案請究邵容二人同供並不與范爲黨偶然舞棍求恩明鑒直剌判令各責二百板管押三月○包探趙銀河禀稱賭棍錢阿毛糾同葉春泉賭博忽然起釁拔刀將葉剌傷報捕後由小的緝獲送案請究葉投案聲訴前情錢供小的因索錢起見不敢行兇叩求恩宥直剌判令笞責四百板以儆○包探李耀庭禀稱龜奴韋寳英與王少庭股開花烟館前日借端向王勒索洋銀二十元經小的查獲送請訊究王少庭供與韋同開花烟館夥妓寳玉意欲從良韋知之强索洋銀二十元並勒令小的書給退據因之爭閙被探拘送求恩鑒察韋供並無其事直剌以此中情節顯有不實不盡之處著押候過堂覆訊○包探沈翠濤禀稱馬堅大竊取圖書集成局内鉛字十四磅報捕後經小的拘獲送究局中出店人錢月占投案領贓馬供認行竊惟求恩典直剌判令笞責一百板遞解回籍○三百八十七號巡街華捕拘解船戶朱掌華王阿福到案禀稱此二人駕駛煤船與鍾阿土所駕之糞船互相碰撞不問情由將鍾推入河中復持竹篙戳傷胸部旁人見而不服唤小的拘獲送案請究鍾阿土投案申訴前情朱王二人供稱以後不敢兇横求饒初次直剌判令各責二百板管押一月 
[美界捕房紀事]  
　　甬人何阿虎在外虹口某成衣店爲夥前晚乘間竊取店中衣料甫經携出卽被包探費阿銀拘獲連原贓帶入捕房捕頭令押候解送公堂禀請讞員翁笠漁直剌訊辦○前晚積竊金裕生濳至蘇州河某姓駁船上竊取衣服旋被包探費阿銀拘入捕房捕頭令押候解送公堂禀請究辦○昨晨偷兒王阿仁掩入外虹口某姓船上竊取鐵釘數磅携之登岸被某包探所見拘入捕房捕頭令押候解送公堂禀請究辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
