# 1887 - 41 - 4904969

 

Page 1

 
 
[招股石印阮刻十三經注疎并校勘記] [  點石齋主人代啓]  
　　儀徵阮文達公巡撫江西時重刊宋板十三經注疏書凡四百十六卷後附文逹自著校勘記　其板於南昌府學中此書由元入明遞有修補有閩板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟憶阮刻距今已越七十年難保無潦草翻刻者轉有魚目混珠之憾春及軒主人藏有初印善本不自思秘特倩點石齋以石印法縮爲巾箱直行本紙取潔白字益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昂而難得姑購字迹模糊之本何如得此精校精印使於取携之縮本似於篤志芸窗者實有裨益但工本校鉅書成須每部洋廿元可售現擬招股開印酌定每部洋銀十二元願附股者先邀四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房鎭江祥泰當石門城寳成當海寗城謙吉當蘇城宏豫庄揚州申昌號同文生記杭州申昌號廣東省城楊仁新街德昌乾號法馬路還讀樓躉售向法馬路南申昌面議 
[佩文韻府展期出書告白] [  點石齋代啓]  
　　本齋代晉記招股石印佩文韻府並附拾遺一書原儗正月底卽印成嗣因天寒墨沍機器未能迅速而修字校對諸君又以臘尾年頭各有事故紛紛告假回籍坐是稍稽時日誠恐售股諸君引領盻望用特先行奉告一俟二月底全書印竣當再登報佈聞此啓 
[敬印　硃批諭旨招股告白] [  點石齋主人代啓]  
　　硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建極之精心而郅治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易聖諭敬印硃字赤黑分明殊便展讀惟是石印工料旣貴 `而套印硃字尤屬不貲現已擇吉開印學本年七月底出書預定者每部價洋二十八元先交八元掣取書票書成找洋二十元取書一部其未經附股者統定四十元發售每部計六十册外加文木箱子一只提攀鎖匙悉用雲銅　字顔蓋精雅絶倫凡在同志幸早賜顧售股處在上海點石齋南局帳房候敎 
[論中國宜講求測繪輿圖]  
　　上世有地志而無地圖柏翳著山海經窮荒絶域搜緝無遺不聞當日藻繢成圖以留勝跡卽夏禹隨刊所至足跡已遍九州穆王八駿巡行身經數萬里而迄今讀禹貢及穆天子傳諸書除紀載外並不模山範水貼說繪圖盖當時不特人未知測量卽設色鉤描亦不能講求如今日也後世括地志方輿紀除正書外亦並不繪圖其繪圖者惟近時省府廳縣諸志及泰山志西湖志諸書始各鉤畫分明眉清目楚開卷一覽無殊宗少文之臥游顧愚以爲地圖之繪當讓西人爲專門名家中國雖不乏著名繪師要祗寫其大意不能逐細描摹正如馬伏波之聚米爲山若者險要若者康莊若者崎嶇若者迂曲卽大旨不相懸絶終不能了如指掌巨細靡遺西人則不然其繪畫也不求筆法之高超先求形像之肖似舉凡一草一木一禽一獸苟經摹繪無不活現紙上彼游戯之事且然况地圖爲必不可少之物而敢輕心以掉如中國之略具規模乎是必從事測量精於核算身親閱歴酌古準今而後能累黍無訛深合形勢水則輪舟所至何處不沙淺何處有暗礁何處波深何處水淺按圖而索一一分明故雖數萬里之遥巨浪冲天洪濤撼地而輪帆所指終鮮失事之虞陸則裹糧探路深入不毛虎豹之所嘷豺狼之所聚深林斷澗沙磧火山無不備載於圖以供臨時檢閱使非預先測繪精益求精安能若是之水陸舟車有備無患哉且地圖不僅供水陸舟車之用也實戰陣中必不可少之物兩國紛爭强兵壓境音書斷絶間諜不通敵之虚實情形無從懸揣而得何地可以設伏何地可以列營何地可偏師以攻何地可而陣以待苟平日研求詳細備預不虞則臨時稍一披陳卽已粲呈於心目聞之西友曰昔年普法之戰法人冒昧從事普則養精蓄銳已數年於兹自統兵大將以迄步騎各兵莫不身畔帶有地圖以資披閱大而山川形勝小而里巷程途一覽無餘纎微必悉用能勢如破竹所向無前拉朽摧枯幾於滅此朝食嘻地圖之爲用如此其大而謂中國可不急爲講求哉雖然講求亦非易易事必也由官設館招令聰俊幼童入館學習而以西國繪師之熟習輿地精於測繪者教導之西人於天文推步是其專長且又多襆被出門身親游歴故能精通藝術非同紙上空談苟能厚其束修列之上客無患不悉心指示盡其技能子弟中如果有出類拔萃之材更可教以西文俾通西學將來西國圖說可以譯成華文則盡人一覽而知可省西人指授矣學之旣有成效更選子弟之筋力强壯者巡歴南北各洋漸而及歐墨各洲之國携帶儀器隨處測量以騐其與平日所繪之圖是否脗合地名界限是否無訛略者詳之悞者正之俾歸於盡善盡美矧沙線有時而變遷陵谷有時而移易苟拘守舊時圖繪不爲之歲時親測是猶鼓瑟者之膠柱求劍者之刻舟拘矣傎矣其何以榖然則身歴寔騐其容緩乎中朝自髮匪戡定首在鄂省漢口鎭設立輿圖局鈎繪各省地輿嗣則滬南製造局中亦有繪圖之館日新月異似乎風氣漸開顧輿圖局所繪刊並未發坊出售民間似未易購求製造局所刊購求較易而長篇大幅不能懸掛壁間平時或有所疑難於查檢似盡美而猶未盡善也近年粤人陳君作琴有萬圖輿圖之刻譯自西籍註以華文有總圖有分圖有圓圖有平圖眉目朗然纎悉必備閱者咸便之今誠能視爲急務設館延師造成人材精心學習將始則隨班按部摹仿成書漸而分向南北洋測量漸而更赴歐墨各洲測繪何至地輿之學讓西人以獨步致昔年馬江之役法人熟於形勢深入重地中國反昧焉罔知耶顧或者謂華人性情椎魯不能若西人之頴聰西法雖精難於學習噫爲此言者其眞委靡苟安不知振作者歟中國地大物博人材輩出舉凡西人所製華人每一學而能而華人之所爲西人或未知奥竅試觀輪舶也槍砲也電線也鐡路也凡西人所百思而後通者華人皆一一能之卒且青出於藍駕乎其上測繪僅一藝之長耳學之數載何患不成效可觀去年曾劼剛襲侯回華時長沙鄭菊人别駕曾上專設測繪館章程四條縷析條分言言扼要想襲侯深明西法力求富强現當整軍經武之時自不難入告楓宸力成是舉將見行之旣久中國地圖之學自必漸造精深不特古時山海經諸書荒誕之言無人肯信卽視西人之素以測繪爲長技者亦可超乎其前豈不美哉豈不美哉 
[本舘接奉電音]  
　　昨日午後三點鐘時接到住京訪事人來電有本月二十三日諭旨五道敬謹譯登○正月二十三日奉旨内閣侍讀學士員缺着印啓補授户科給事中員缺着張之普補授江南道監察御史員缺着何榮 
 
 

Page 2

 
 
階補授江南道監察御史員缺着胡俊章補授欽此同日奉上諭曾紀澤着調補户部右侍郎兼管錢法堂事務廖壽恆着轉補兵部左侍郎兵部右侍郎着孫家鼐調補欽此同日奉上諭景善着調補吏部右侍郎熙敬着調補户部右侍郎並管錢法堂事務欽此同日欽奉慈禧端佑康頤昭豫莊誠皇太后懿旨吏部奏遵議户部堂官處分一摺閻敬銘福錕翁同龢嵩申孫詒經景善孫家鼐應得革職處分均着加恩改爲革職留任欽此同日奉上諭鑾儀衛奏恭備要差請飭催欠欵一摺直隸應解鑾儀衛地租銀兩積欠甚鉅本年三月朕恭奉慈禧端佑康頤昭豫莊誠皇太后祗謁西陵該衙門恭備一切差使需款孔亟着李鴻章飭令藩司於積欠地租項下迅速籌提銀二萬兩務於二月二十日以前如數解到以濟急需其本年應徵地租銀兩亦着照舊陸續批解欽此 
[天上春光]  
　　太常寺知照景運門值班大臣傳知各禁門值班官兵正月初五日丑刻由本寺舁請銅人至乾清宫致齋三日所有西長安門天安門端門午門曁前左中左後左乾清等門須早爲門放以便進呈○初八日孟春時享太廟皇上親詣行禮照例須先期齋戒三日聞此次皇上幸養心殿致齋俟時享禮成再行還宫云○軍機大臣面奉諭旨皇上親政後所有應行引見人員均照舊章口奏履歴欽此現已由内閣咨行各衙門一體遵照矣查成例凡引見人員須將出身履歴口陳自道光年始改爲三句三句者或臣或奴才某年若干也○皇上恭奉皇太后於三月初七日啓鑾謁陵客歲已綴報端兹已明降綸音令嚮導大臣遴派章京弁兵先詣西陵察看蹕路以便預備沿途中伏行宫等處繪圖黏單具奏請旨遵辦云○兵部上駟院太僕寺等衙門恭辦西陵圍差所有御營等應需駝隻馬匹照案移咨察哈爾都統曁各牧羣總管照數預備于二月底解京備用○内務府正白旂人某甲家居地安門外鼓樓後債如由積欲避無臺時屆歲除大有門前債主雁行立之勢遂購得阿芙蓉一匣和以開水背地潛吞二子多方灌救竟登鬼籙不忍報官詣騐隨卽殮以桐棺甲弟聞之赴官呈報并將二子送官屍棺則仍停放在家○去冬嘉平二十九日地安門外絨線鋪某甲因事回京北孫河家夕陽入山隻身徒步距家祇里許意可靜息勞塵忽由路旁跳出五人將甲擊倒隨向身畔搜去白銀十數兩並剥取皮馬褂大棉襖四散奔逃迨初更後甲稍稍甦驚悸之餘飢寒交迫不得已支筇回家則已面如土色矣旋向地方官呈報查拿迄今尚未弋獲也○值年旗行查兩翼前鋒營八旗護軍營本年軍政之期欽派王大臣校閱馬步所有各營兵丁實有若干名各項跕役及親喪事故曁逾歲者若干名可分别咨覆並將上三屆各項數目一併咨報本旗以憑核辦事關大典不得延宕○京師鋪户凡值歲除徹夜不閉户幌子亦竟夜高懸燈火六街通明如畫惜債臺百級者無暇賞此好風光耳打磨廠東聚順湧油酒店門前懸掛銅瓶約重三十餘斤去歲大除夕忽然失去無蹤相隔十數家某錢舖亦失錢樣兩掛該夥正當四路找尋傳聞竊瓶人已被打磨廠迤西小油鹽店弋獲交地面官收禁矣蓋小油鹽店夥適在鋪對面墻下小遺忽見一人荷極高荆條筐行至鋪門前筐内亂動不解其故潛至身後窺之則筐内伸出兩手摘取錫油瓶葢乃悟其爲歹人急揪住髮辮呼羣夥出拘旋卽送官究辦目下尙未聞如何發落也○新正初二日清晨前門外迤西李鐡拐斜街聚寳堂飯莊因祀財神放鞭爆火星飛落院中天棚上轉瞬棚架延燒火光甚熾幸鋪夥及隣人望見當卽撲滅房屋得以保全是晚前門大街合義樓茶社門前听懸紙剪麫條幌子被鄰鋪所放花爆墮落其中火烈風狂頃刻間延及樓窗幾成燎原之勢幸茶社水最方便當卽澆熄僅燬窗櫺○前報記户部銀庫某書吏發交刑部研訊云云客臘二十五日經刑部訊明覆奏請飭令東撫張朗齋中丞查明庫吏究竟有無勒索委員情弊俟中丞覆奏明白再行定讞刻聞銀庫書吏姓史者依舊禁諸犴狴户部山東司書吏陳日查無十涉遂發南城坊署取保釋令回家矣○宣武門外迤西南下窪某甲以製造鞭爆爲業每年臘月生意最佳則令妻女亦從事於斯以免應接不暇客歲大除前二日夜已央矣甲因火藥潮濕乃就薰籠烘之烘旣久藥忽火發轟然一響嶽撼山摇急潑以水始得火滅烟消然全家皆已眉髮枯焦肌膚潰爛矣旋經外科周姓施以刀圭得免殞命 
[恭紀　親政大典]  
　　光緒紀元十有三年丁亥正月望爲我皇帝親御萬幾之吉辰駐紥神户理事官徐君承禮先期傳諭以事關盛典官商應同伸慶祝俾壯海外觀贍各華商聞之無不歡欣鼓舞競效嵩呼是日理事府頭門用各色名花紥成大牌樓一座中嵌親政大典四字下懸玻璃聯匾旁插龍旂竿上高掛大龍旂四圍綴以紅黄緑各色彩燈甬道及洋樓亦盡掛五彩燈毬廳中陳設煥然一新前廳悉按洋式琉璃耀目氍毺生光後廳則照華欵几榻屏硯鼎彞書畫無不位置楚楚黎明徐理事率文案繙譯各官三帮紳董咸蟒袍補服望北行慶賀禮畢東西各官多來道賀晚間徐理事宴神户大坂東西文武各官於廣商鄭鵬萬之鶯石山房初以鄭處大餐房大小不能容多客因鳩工搆建大餐房一所於廳事之旁可容四十餘人門窗四面悉綴名花緑葉壁間遍懸各國旗幟并五彩燈球是日鶯石山房門首懸結親政大典名花彩額又睦隣修好等字聯匾數幅傍竪繡花描金紅縀大龍旗二面繡花盤金紅縀傘二柄又紙花紥成屏風二座滿園盡搭燈棚懸五色龍燈以五六千計門前燃放烟火迨至酉正東西各官赴席者三十餘人皆織金盤紋衣或綴寳屋腰佩劍徐理事及繙譯官徐部郎廣坤楊二尹錦庭亦禮服相陪入席酒數巡徐理事起讀頌詞東西官離坐拱立以聽讀畢兩繙譯官復以英日語朗誦一遍於是首座控訴院長兒島惟謙及英領事多笠互當賀辭各敬一爵賓主歡洽亥正始散是晚神坂兩埠各華商門前盡設龍旂燈彩江廣閩三帮大商在諏訪山設慶賀公會遍懸萬盞燈球嵌以親政大典天子萬年普天同慶等字各色燈聯燈匾有扇子式者有秋葉式者有竹節式者五采繪畫精緻鮮奇且高踞山高雖遠在數十里外者無不共睹各紳商及理署文案于德楙陳嵩泉兩司馬於山上常盤樓欵待東西衙署書記繙譯等官及各國商人歌舞當筵絲官並作山下燃放烟火另備大烟火百本於海岸施放此外則榮町街羣賢别墅華商公會高搭彩棚懸燈三四千上書普天同慶天子萬年官清商樂等字排列五彩綢縀人物戲劇新奇奪目復由廣東購烟火十餘架在海岸施放又有海岸裏通等處小公會皆燈彩滿懸鑼鼓喧闐徐理事咸賚以銀牌而大坂府兵庫縣兩知事於是夜九點鐘在租界劇塲延各國官商作跳舞夜會盖亦祝賀之意而日本紡績會社及銀行各商以紅燈分送公會懸掛上書祝賀大清皇帝陛下御親政字樣交際親睦於此可見惜是日午後彤雲密布六出横飛抵暮未止致燈火未能遍燃觀者均有未能暢興之歎幸次日天卽晴霽各紳商復公宴徐理事於諏訪山之常盤樓燈彩烟火光明照耀鶯石山房及各處公會亦張燈彩燃烟火以補昨宵木盡之興斯時也天朗氣清燈月交輝爆竹喧天笙歌盈耳海岸烟火流光四射燦若繁星東人士女有從西京大坂來觀者西人亦挈妻女肩摩轂擊塡塞街衢時日本扶桑浪速海門各兵艦停泊港内亦燃放電光閃爍海面游人愈加歡躍東西人皆羡爲開港十餘年來未有之大觀余適東遊返滬小住神山躬覩盛事竊喜我國士商之在海外者猶能尊君親上如此爰泚筆以記之[  東海游客記]  
[崎陽雜譯]  
　　日報載本月初二日中國有電音傳達駐日徐星使其文甚長翌日星使晤外務大臣井上卿坐談數刻而回當經外務省傳電西京總理大臣伊藤君一時道路傳言皆謂商議長崎之事至初四日日廷果由京發電來崎始信傳言之非謬也○鳩山外務局長審問長崎打架案擬於西二月十二日定讞十四日回京覆命所有口供因有美狀師陪訊尙須繕寫西文計日過促因另雇書手朝夕謄録甚至寢饋不遑云○初十日官塲接到中日議和之電而日官提訊案中人並不停止是日午前九點鐘提到長崎警察署詰警部田川基明補川上良助中村 
 
 

Page 3

 
 
郎三名及關係人民當港古町廿七番理髮匠中村與市○同日長崎接得東京來電言長崎縣日下知事已於本日午後六點鐘時乘横濵凡回任矣○福岡縣擬設九州冲繩八縣博物展覽會社本月二十日起限四十日收集古書古畫古器及新製諸械盆栽花草異樣島獸任人觀覽并可品評此會起自江藤正澄入會之物由其經管獎勵並貸得長崎縣廳元博物館所存諸物將來亦可出售交換云 
[旌節往來]  
　　蕪湖關道雙錫五觀察於十七日清晨乘太古公司之安慶輪船往金陵謁見曾沅圃爵憲並禀陳要公旋於二十日晚乘泰和輪船回署○皖南總鎭崔鎭軍萬清自省垣謁見撫憲於十七日乘輪回蕪標下將弁咸遞手版請安鎭軍小作勾留卽回寗國府本者兵丁咸排隊升砲以申敬意 
[吳下市情]  
　　上年蘇垣各業無不生意清寥而其折閱之多則以絲綢爲最甚洋貨次之布疋又次之新正各業皆有閉歇者元妙觀前向時綢縀莊櫛比今則僅有四家市面日衰有心人不禁爲之浩歎 
[上海文報局内恊賑公所接山東查放災賑紳士潘振聲孝廉由濟南省城發來四百里排單告災催欵公函]  
　　各公所諸位善長大人閣下昨奉賜書藉悉一切敬維年祺集吉歲祉呈祥遥仰崇暉曷勝抃祝弟性拙才庸辦事遲鈍兼以惠民災區太廣共有五百餘村迄今尙有數十村未查完大約年内當可告竣濵州業已放完共計大口一萬零三百九十口小口五千一百三十二口每大口京錢一千六百文小口减半共放京錢二萬零七百二十九千六百文又濵庫坐扣夏季墊付賑票錢八千統共用足串京錢二萬零七百三十七千六百文惠民已放過兩次已用去京錢六萬來千大約存欵外約尙須添萬金左右俟一併放完再行奉告惠民姚家口已于前月下旬合龍王家圈尙未堵築聞正初富亦興工現在口内之水又長東鄉一帶從前涸出之地業已種麥近又遭水淹爲地尙不甚寛最可憐者被災極重之莊災民乏食婦女老幼向旱地刈割麥苗和以糠糟藉充飢餒情亦可憐而忠厚之家聽其割取刻薄之户尙有奪其籃筐嚴加驅逐困苦情形殊難筆述轉瞬春日正長　論水淹之地永無布種日期卽涸出之鄉小民枵腹荷鋤卽搆買耔種亦借貸無門加以待哺嗷嗷一家數口度日亦殊不易春賑更不可緩現在工賑局取到之欵除添撥惠民濟陽外餘欵不多卽添撥壽張尙不敷散放而齊東青城兩堤以内居民被淹一年刻下始行涸出情形亦屬甚苦明春亦須量爲賑濟務請諸公早爲設法不至臨時掣肘坐視飢黎宛轉餓死是所至禱弟處人手不多明年正二月間卽辦霑化濟陽已形竭蹶苕翁尙囑辦禹城壽張勢處上游恐力有不及佑翁調養身體復元後如能早日來東俾災黎早沾實惠尤爲至盼肅此布覆敬請善安并賀年禧愚小弟潘民表頓首 
　　附啓者昨接振翁來信後續接苕人觀察振聲孝廉來電云現在口門緩堵被淹各處麥禾絶望賑撫難停福曾除粥廠費外尙有四千金擬放齊河春振不敷民表分賑下游各縣乞諸善長迅賜籌濟佑翁何日來東候示曾表等因竊念東省春賑待欵如是其急雖敝處入正以來已合解過七千金究以災普欵微正如燎毛焦釜此間捐册布散在外者尙難數計而來源僅不絶如縷昨蒙潯溪誦芬生惠到鷹蚨一千翼爲春來之景慶不禁爲災黎拜手而臚驩三春爲日正長同人術乏點金灾區情同望歲尙求推解不倦之君子源源惠濟合此塔尖敝所同人無任望雲叩祝之至[  文報局内協賑同人拜啓]  
[定期祭海]  
　　江蘇海運滬局開辦光绪十二年糧米事宜本館疉經録報日來各沙船紛紛裝載所有頭帮糧米漸次裝完行將開駛海運局員定於二月初四日循例祭海云 
[僞票敗露]  
　　前日有一人手持立生昌字條貿貿然至南市鹹瓜街葆泰參行支取人參二十四兩行中人細視圖章知爲贋鼎遂將其人扣住往立生昌詢明並未着人取貨隨將其人扭送十二鋪巡防北局局員李司馬詰訊之下其人供稱姓陸名福堂在法界南清芬堂烟館爲夥有不識姓名之烟客嘱堂倌阿高持票車參阿高因事不克分身故囑小的往取現烟客尙在館中司馬得供之下飭勇帶陸至清芬堂查問查得陸果係堂倌之夥惟該烟客守候多時旋托稱往湘園品茶給資而去矣局勇乃帶陸往湘園並無烟客蹤跡隨又帶回局中禀明一切司馬以陸果不知情卽交保出外限三日内將該烟客尋交以憑澈底根究聞該烟客向在立生昌爲夥近已辭歇新正十四日往阜昌冒取高麗參三斤今又作此勾當云 
[幾成命案]  
　　昨報列水烟袋店控王錫山欠洋一案據云王另欠某妓院傭婦某氏洋二百餘元誑稱湊齊資本開設棧房傭婦刻悉其情不覺氣極倒地蓋半生積蓄盡在于斯一旦付諸東流故不禁如此情極也龜鴇見之恐釀人命令雇東洋車送往他處巡街捕見而查問着卽拉回喚挑痧人爲之施治始得漸漸復原云 
[英界公堂瑣案]  
　　包探楊阿炳禀稱昨見小孩孟洪生迷失路途送案請究孟供年十四歲引翔港人父名金發哥子名阿榮昨日隨父來申在路走失蔡太守飭值日差送交其父領回○西人司道而司控王松年將房屋地基抵押銀兩被欠利銀請爲追繳賈副領事據情照會蔡太守飭差傳王王求寛限二月太守着司道而司檢呈抵契合同呈閱賈副領事恐一時不能細核請太守諭王候閱明核奪○包探康阿順禀稱積竊王福泉前持剃刀割傷咽喉送至仁濟醫院醫愈釋出後今又竊取林阿五等烟舘中之烟袋蔡集興之夾被均經投報捕房由小的獲王吊齊贓物一併送案林等同稱我等各失烟袋報由包探緝獲人贓請爲給領蔡稱失竊夾被今旣獲到人贓亦求給領王供疉次犯竊自知罪無可逃以後當改過自新决不再犯蔡太守判管押二十一天贓交各失主分别認領○尤松林訴稱年十二歲中途被搶帽子呼喊追赶由捕阻獲人贓楊嘉福供稱小的係江西瑞州府人尋親不遇患病寓中迫於飢寒是以犯法蔡太守察得楊實患病形容憔悴情狀堪憐隨飭值日差持名片送入棲流公所留養帽給尤領○前有烟館主孫杏橋容留竊犯窩頓賊贓由捕拘案經蔡太守判罰洋十元迄今尙未措繳昨由妻子投案求免太守姑准免罰惟令將烟館閉歇勿再招留匪人孫妻稱情願閉店太守飭具切結將孫開釋并諭以如果陽奉陰違定干提究○包探李錦堂禀稱吳王氏報稱被顧竹亭竊去棉被二條小的因往拘顧不料有錢阿川錢寳才覇阻行兇爲此告知捕頭添捕拘案吳王氏稱前天出外見顧手持棉被二條及歸家檢點房中被忽失去始知被竊爲特報捕拘拿顧供崇明人御車餬口並不犯竊無端誣控心實難甘錢供開設車寓顧住寓中並不犯竊包探來拘時小的與侄子寳才向之分剖决不行兇蔡太守謂吳王氏見顧持被何以知是自己之贓指竊無憑碍難准理姑飭顧交保俟查有證據再核錢不應兇毆包探罰洋兩圓撥充醫院經費 
[法界捕房瑣案]  
　　去冬有某西人託水手頭目戴阿仲卽洪源雇定水手七人每人月給工洋二十元當開船時無端逸去四人因之將戴送案戴供逸去之人由葉小生推荐目下均在虹口求派差同往拘拿可也翁太守着覓保出外自去尋人戴稱無人肯保押至年終太守以戴家住滬北三圖因傳該圖地保錢金和令其保戴新正西人屢經到案請追太守因着該保將戴交案戴旋尋到葉小生齎呈葉保單紙洋銀票二十五元訴稱四人應繳洋八十元除購買柴米用去十六元外現須繳洋六十四元所有逸去之四人應由葉交出現在伊出立期票二十五元 
 
 

Page 4

 
 
葉供戴是設布買四設布買四者卽華言荐保也與小的實不相干太守謂然則保單可是爾出答稱是太守謂旣出保單何可狡賴葉稱地保索取陋規曾出過洋兩元太守問該保可有其事答稱無之今日亦由夥保去傳太守謂爾爲正身理須查明回覆本分府辦事不能含糊該保唯唯答應太守着將戴葉兩人另行交保○怡生昌洋廣貨鋪倒閉涉訟後已將底貨生財變賣共得銀一千零五十兩所有三錢莊及同業十二户老婦顧氏並林子蓮等均投案請斷翁太守核計各債主須銀二千兩有奇被告孫裕生供稱另欠張輔廷票銀五百兩請作二千五百餘兩核算太守謂張未到案如要索銀自能來此何必要爾聲明乎隨謂各户曰爾等出外可同孫到店先將存欵簿取來核對然後將所有銀兩均匀攤派開帳呈案按以便股分銀尙有不敷容再追繳各户叩謝而退孫仍交保 
[代墊賑捐]  
　　謹啓者廿三日接奉總理兩江督標南字選鋒營營務處兼帶選鋒左營江蘇卽補道凌觀察照會曁賑洋三百元並惠函云署泰州正堂章刺史以順直山東賑欵業已捐解兩次故此次金陵下關招商局司事莊春山交來之續募順直山東賑捐册勸辦爲數不豐未經繳齊因恐需欵甚亟墊解英洋三百元原册俟各欵交齊再繳等因除先塡總收條一紙備函寄復外敬登報牘以誌觀察代發募册之隆情並彰刺史代墊賑捐之雅意其捐户芳名原册到後再行照登特此佈聞藉伸謝悃[  上海三馬路協賑公所陳煦元謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[關垣官報]  
　　正月十四五日巡檢胡慶元辭赴皖南牙厘局當差十六七日委辦荻港厘卡蔣謬廷石牌厘卡吳明鈞銅陵縣陸甯國通判德壽均到十八日委辦淮北厘局文案同知許以增辭辦理運漕厘務知府邊保桱到候補通判王佐臣知縣劉籌郭建勳均知奉委發審局學習李文治辭解盛京餉馮繼昌知奉府委赴望江訊案十九日牌示蔡嵩禄調署涇縣典史陳有德調署歙縣典史王廣寒禀知奉委發審局學習布經歴丁則蘭到起服　省二十　委辦吏治科兼會辦善後厘捐局務江蘇候補遣韋煥到太湖人由京來 
[木排暢行]  
　　新正以來積雪消融奔流入江是以江水現已漲高五尺許漢口一帶木排　以暢行無滯九江上游之浴港到有木排抵關請丈十九日十點鐘　大關前各砲艇燃巨砲放門關首李觀察帶同員弁並書役人等乘坐長龍舢板等船揚帆往浴港督率書役認眞丈量是日量木排兩起一係漢帮一係臨江帮至兩點鐘時觀察始回榷者 
[杭州瑣記]  
　　新正時節士女遊觀以吳山爲第一繁盛或臨麗水臺而品細茗或登紫霞山而放紙鳶或買畵張或觀戯大隨興所發皆足娛目賞心近府憲以戲法洋畵二者最爲敗壞風俗因出示嚴禁驅逐出境比善政也民人無不額手頌德○新正初八日油局橋下溺斃一人傳言因夫妻反目致以身殉噫反目亦常情耳何至自尋短見或者其别有難言之故與然而愚已 
[徐園四詠敬次懴情侍者元韻録請鴻印主人夢畹生吟壇同政]  
　　菊籬名園夢訪好雲霞菊之佳者曰紫雲飛晚霞紅徐園余未親歴故云夢訪傲骨由來說此花今日莫嫌籬下寄主人風趣似陶家聞主人冲淡温良○桂窟廣寒仙子手親栽携向人間不染埃秋夜姮娥形寂寞月明露冷載香來聞主人灑落不拘宴諸名士時常多邀紅袖行酒以助詩興故正喻夾爲及之○竹徑修篁夾路響疑惆悵我無緣聽一遭聞說此君能下士虚心從未感牢騷主人謙冲和厚竹之心虚允堪移贈○梅嵒疎影當窓月映苔瓊姿底事卜瑶臺山中伴侣惟林老爲與詩人結社來[  歸安西勿草堂主潘理齋草]  
　　　昨親塵教承示近作數首風骨高古深入漢晉之室佩服之至不揣譾陋用敢效顰率成里言一章藉以奉贈卽請種榆山人大法家正之昨與君握手誦君絶妙辭不圖建安骨宗派猶在兹我自鄶以下徒貽大雅嗤感君不我棄相見必說詩說詩一何妙囅然同解頤君詩及於古大樂無人知譬若荆山璧藏器以待時安入五都市炫異而矜奇海上一詩藪才人名爭馳或學温與李或效陸與皮殷勤付梨棗風雅仗主持頗賴何水部訂墜更拾遺無乃古調鮮作者何憚之我粗得其趣願君爲我師導入漢晋室先令門徑窺權以詩作贄看言素心期[  驪睡軒主初脫稿]  
[冬日讀攻玉生見懷詩口占二律以答之]  
　　一紙書來豁倦眸故人無恙尙勾留雲山迢遞空形夢風雨凄其起暮愁正好長吟詩共倡那堪小别歲將周明年聞道花朝節買棹申江載酒游苦撑堂室又摧頽何尙天心挽不回得壽原知皆有數安貧未必盡無才雙絃已斷難成調壯歲浮家大可哀一語寄君堪告慰讀書志在未全灰[  海上種榆山人甫稿]  
[葛筱石社兄以朱提見惠賦此璧謝]  
　　吾欽吳季札一劍酬所親吾慕羊角哀金石貫精神餘子鄶以下紛紛無重輕達士愼厥始兢兢此令名之子不我棄友誼日與新雲情薄天表矯矯出風塵惠物辭所錫對之慚且驚我殊范叔寒子逾買須情一身苟自活何事累他人雖非耿介士竊慕黔婁生[  海上種榆山人胡悦彭就正稿]  
　　和崇川驪睡軒主人見贈原韻并序余向耳崇川驪睡軒主人有綺思清麗之才久欲相見而不能去冬主人薄游來滬得識於普育善堂握手言權喜可知矣嗣後日以佳什見讀烟雲滿幅珠玉盈睛徘徊雒誦愛不釋手今春復以大著貽我中多撝謙未免過當因兹追憶鄭當時之爲人後惟龐士元得之不圖千載而下龐士元復在兹矣爰不自揣謹步原玉主人見之得毋笑我北　酬於咸池魚目混於 
[明月乎録請高昌寒食生删正]  
　　識君未云久一載才於兹自顧駑駘材良樂不我嗤春木已載揚貽我一卷詩雲情是何綺續竟解我頤文采何輝發賞心惟良知知君清麗才落落邁當時卓犖不受　一任命所奇丈夫志四海豈效浮名馳媿余醫非良寗識敗鼓皮淹留江海上落拓不自持今君何所愛婉孌罔或遺妙詩申篤好見眷快何之虚文相拚棄爰各師其師元著近有無能否豹所窺前程共努力白首以爲期 
[  海上種榆山胡悅彭就正稿]  
[奉和朱雲逵明經見贈元韻]  
　　文辭詄蕩本天姿西望雲間寄我思忽有高吟傳海國低回朗誦愜心知拔劍酣歌氣倍常年來詩卷足流芳何須覿面談衷曲始識忠肝與俠腸[  小樓主人初稿]  
[答余達夫茂才卽依元韵]  
　　綺麗才華颯爽姿瑶章盥讀耐人思囊中佳句殷勤和一樣情懷兩地知興酣落筆勝尋常眞似梅開壓衆芳傳到洛陽應紙貴高吟可慰别離腸[  小樓主人初稿]  
[倒次原韻奉和濮陽明泉感懷之作]  
　　未邀知遇孰酬恩物外逍遥仿漆園終歲奔波覊海市小樓高聳接江村新交舊友詩千首秋末春初酒一尊爲和陽春沈覔句幾回又手望柴門[  小樓主人初稿]  
[奉贈徐吉雲總戎]  
　　颯爽英姿迥絶倫熟諳時務歴艱辛朋儔雲集多知己儒將風流信可人意氣自豪推勁敵心期共證悟前因漸余里句聊持贈良會何妨醉酒頻[  小樓主人初稿]  
[奉增保秋丞明經卽希吟正]  
　　相契何妨相見勤風流倜儻孰如君通今才調推多智希古文辭仰出羣情話難忘春夜雨吟懷好寄暮天雲共覘積玉盈元圃幾使同儕筆硯焚[  小樓主人初稿]  
[杭城同善堂經收十二月賑楣清單]  
　　盡善念齋洋五十元平安是福主人棉衣王幼記病願王蓮記求病愈俞也代俞鑑亭求保年年大吉無名氏病愈願五户各洋十元以上共收洋一百元解浙江直賑局○祝壽資紋銀二錠計十兩緬前堂祁朱潔翁來二户各洋八元馮克俊洋五元玉環廳學沈洋四元江右十齡童子黄兆鯤遵母命節省點心資浙紹隠名氏因室人分娩母子不安二户各三元詹桂記平順二户各洋二元奠敬洋一元磨見心錢五百文重請發棠單鄭家偉高培基王海泉吳敬治秦桂馨五户各洋一元梁瑞堂洋二元孫麟伯陳叙伯錢裕生姜鵬亮沈得揚王恩爵六户各洋五角以上共收銀十兩洋四十六元錢五百文解上海文報局籌賑公所 
[上海北市絲業會舘籌賑公所施少欽經收山東順直賑捐正月十三四五日第一千二百五十五六七次清單]  
　　梅鴻爲妻病痊完愿由沈芝庭善士交來洋十元李茂華十元樂安氏正月份節省移助求早得子由杭州正和局來五元杭州不具名求保兒女病愈由全盛局來五元張蘭生節省春名費移助由蘇州鴻源局來四元姚湘岩完愿由南匯日生局來二元金陵賈信侯二元徐劉氏醮分移助由蘇州恊源局來一元壽春張心齋一元○吳興不列名膏火移助洋四元又省日用移助二元由杭州正和局來以上十三日○憶蘭室主爲貝宜人資冥福由蘇州老　大局來洋十元陸泰榮求喉症卽愈由蘇州全盛局來十元琴川隠名氏膏火移助由常熟永義昶局來六元鎭海翁景福由乍浦寓公昇朱來安兄寄全盛局來五元元邑天水氏求妻産中平安由蘇州寶順局來五元欲寡過子膏火移助由常熟永義昶局來三元苕溪蔡秋賢爲孫求易長成由安慶福與潤局來二元以上十四日○葉舜齡求病速愈洋二十元金陵宜振堂陸續還債欵以代造福洋六元林節湘求病速痊五元鎭江心餘子五元杭州勉力齋好人由全盛局來三元羅萃高病愈元愿二元酬愿子二元翁大鈞求母病速痊由周浦昌泰號寄日生局來一元周李氏一元琴葆女史虚對開一元蔡太太四開一元紅豆書屋銅洋三元○恊同慶號交來無名氏求家慈康健自病速愈紋銀十兩合九八規銀十兩零六錢五名三厘無名氏求二親康健百事如意洋三元無名氏求二親康健百事如意二元以上十五日 
[上海四馬路高易公舘内籌賑公所李秋經收直順山東十八九日賑欵清單]  
　　十八日老福潤信局交來壽字册無名氏謝黄氏謝亦久謝凈香各一元王蓮孫無名氏王樵生許秋舫各半元以上共洋六元○萃泰銀樓爐募壽字册復興衣庄吕裕德堂各四元胡玉美江永成衣庄各二元勉力十童菉園諸德麃各一元邵彭年張永年陳鳳寳俞德香陳鳳詔敦倫堂各泮元以上共洋十八元○元芳帳房交來女史何金玉求父親福壽綿長六元○漁隠名沈一元武威氏五角守拙閒人四角太原氏無名氏祈保合家平安生財有道人萍水客無名氏鴛湖逸士精善平安石步步高陞各二角東山野人平安太原苦攻人無名氏浦左李元求子人陳餘德氏張仙送子映雪軒頴川居士無力人意中願佑我平安願慈竹平安漁讀同工各有求願合家平安浦左李元再各一角以上共洋五元三角○江陸氏二元○永和局交來惜陰書舍募壽字册江泉清吳頤齋朱詠霓朱勇義無名氏各半元無名氏四角吟香逸史三角鄒旭山張元仲韓振聲江少廷綸翰莊各二角無名氏未叔蓮知白子無名氏弘清河沈少波守黑子朱藴人各一角以上共洋五元○十九日日生信局交來下砂場署求父病愈子續繳還願三元不好吃者錢一百文○大團會隆堂各友節省筵資洋四元○壽字册梁彩謙劉琴山林元楨王瑞祥歐陽康梁泰謙梁錦謙梁譚氏梁王氏梁馮氏梁啓松梁德耀李華根梁天法簡嶽生梁應棠梁應鋆梁耀乾餘錢氏各錢二百文梁壽英梁壽屏各一百文以上共錢四千文伸洋三元九角○浙東東平氏姊弟三人求父病速痊洋六元楊運韜二元鳬山樵侣一元○報謝平安節省知命人洋三元○壽字册勤業堂祈生意順遂洋十元夢休居士祈合家人口平安五元○協源局交來石門縣善長典募壽字册問梅居士二元善善子森玉堂各一元衆善子從善子合一元同善人附驥居士各一元以上共洋七元○全盛局交來吳子氏程氏求安稽山雲夢子各一元有心無力人銅洋一元以上洋三元銅洋一元○○以上兩日共收洋九十元零二角銅洋一元錢一百文 
 
