# 1912 - 274 - 4914239

 

Page 1

 
 
社論 
[革心説（鳴秋）]  
　　鳴呼革命革命已成吾國歷史上過去之名詞矣回想去年今日正當南北相持兵戈喧擾之際曾幾何時而五色旗幟飄揚天空中華新邦已列諸世界共和國之林矣此皆諸先烈捐軀殉義力排艱險手創大業所遺之賜也吾輩躬逢其盛得享自由之福揆諸木本水源之義安得不追隨前塵砥礪方來乃熟察今日之現象則有大謬不然者舉凡政府社會之形形色色其果有異於滿清時代乎但見爭權奪利羣情躍躍機械變詐百出其技匪特無異於前日且尤加之甚焉蓋驅逐滿人光復漢土推翻專制建設共和乃革命所奏之効果是革命者不過種族政體之關係於他皆無與也然吾國前此之所以萎靡柔弱一蹶而不振者初非關於滿清握我大權政體崇尚專制之爲患實由於民德日趨澆澫人心益形險詐之所致故吾輩處於今日非可藉口滿族己覆政體己改遂袖手旁觀而無所事事也必於增進民德挽囘人心之道三致意焉而後國事乃能漸有起色即治化亦可蒸蒸日上矣不然者革命而不革心吾未見今日民國之能有異於往昔之滿清也謂予不信請觀今日各方面之現象　　其一證諸中央政局之混濁民國衩立首建臨時政府於南京其時主持政務之人物皆一時知名之選氣象煥發頓改舊觀迨南北統一臨時政府移設北京一變爲唐總理時代再變爲陸總理時代三變而爲今趙總理時代所謂共和新人物裁汰殆盡舊時專制人物一躍而入共和政局吐氣揚眉仍不失往昔之聲威外人謂我共和政府盡係昔日官僚派洵不誣也然官僚派即往昔滿清政府所在用者滿清之腐敗其咎不盡屬滿人一般執掌政務乾皆與有責焉是今日改任民國政務烏能保其必勝於曩昔乎苟不革面洗心剗除前此之惡習吾恐滿清時代之弊風又將重現於民國矣則亦何貴建此民國哉不如仍舊貫之爲愈也　　其二證諸各省行政之黑闇自去歲民軍起義後南方各省設官之制頓異曩昔都督統轄軍務民事其下又有民政財政諸司長任都督者半係軍界人物亦有爲舊日官紳兩界人物者任民政財政諸司長者多屬舊日紳學兩界人物自戰爭之時迄今承平之日觀其種種設施似有異於往日然形迹之問雖分優劣及觀其實際則黑幕重重較諸未革命以前仍未減其毫末奔競鑽營之風誣陷攻訐之習一蹈前清官塲之覆轍且有居心奸險手段奇特尤甚於前清者僉人當道正士灰心是豈民國初建之佳象乎抑叔季末世之衰兆乎吾不得而知之矣溯其病根亦基於人心之不古也倘不滌其舊污則民國運命安能日進無彊乎　　其三證諸各地方之腐敗各省光復後地方縣令均改爲民政長或縣主事等半係舊日官僚半係當地士紳種種怪象層出不窮較諸昔日官衙實有過之而無不及民刑訴訟己劃歸審檢兩廳律師辯護之風一時大盛俗有包上公堂之譏而爭訟之事遂益多且大言嘖嘖多謂審判官舞弊之術較前尤神蓋往昔官吏深居簡出尚有嚴整之體制自改建共和後假名濟私便其隠圖凡身任地方政務者便冠常服公然出入於酒樓茶肆妓寮遊廓之間鑽謀請托行之於稠人廣衆之中不以爲異據諸實際調查蓋各地似出一轍者嗟乎吾民何辜遭此魔障無怪輿論騰播咸於改造民國反致詆誹之辭也播其善種而得惡果先烈有靈當痛哭於地下矣（未完）要件 
[中央行政官官等法官俸法草案理由]  
　　一分等考東西各國制度凡官皆分爲數等或數十等蓋一以别地方之尊卑一以分俸給之多寡故同一官可分爲數等而 
 
 
 

Page 2

 
 
　　中華民國元年十月十一日星期六（申報）舊曆壬子十月初一日第七版 
　　以年滬陞本草案仿之除特任及聘任官外分中央行政官爲九等　任官爲（一）（二）兩等薦任官爲（三）（四）（一）三　委任官爲（六）（七）（八）（九）四等（官等法第一條初任官及陞任者必爲各該官之最低等所以杜　等倖進之弊（官等法第六條）　　二分級東西各　之制於一等之中又分其俸爲數級蓋同一官等之官其事務有繁籠責任有重　且共人之學識長短不同而執務勤恪亦異故俸亦自不能不稍有等差本草案亦仿之分一二等官这俸爲三級三四五等官之俸爲七級六七八九等官之俸爲十二級（官俸法附表第二表）　　三叙等進級之法叙等必以年責而進級則由於長官之裁奪是以等與等相差爲數不妨稍多而級與級相去爲數不宜太遠但簡任官位置較　俸亦較厚故等級同差亦屬無如本草案於　任官其等級均以百圓遞進於薦任官則等與等以七十元遞進級與級以五十元三十元遞進於委任官則較高之等以十五元遞　較低之等以十元遞進　　四年功加俸爲奬勵事務官久於其職故採年功加俸之制五秘書之叙等秘書之作質與一般行政官不　常隨長官爲進退者也若其叙等亦限之以年似覺太刻故本草案獨對於秘書不適用第七條第一項（官等法）之規定六俸額之標準考東西各國制度特任官俸額德國宰相年俸　十萬馬克（每約四五角）各部大臣　年俸五萬馬克美國各部總長年俸一萬金元（每二元）法國各部總長年俸六萬佛郎（每約三角餘）日本内閣總理年俸一萬二千元各省大臣年俸八千元　　就以上觀之本草案所定數目雖比日本較多然較之歐美　及半數良不爲優又東西各國制度總理總長於俸給外其官邸由公家給與因公酬應等等費用亦均由公家開支本草案所定俸給亦專指俸而言不包公費在内簡任薦任及委任官俸額亦比較各國制度斟酌現在生活狀况量度目下財政情形所定皆極力從儉命令 
[十月初九日臨時大總統命令]  
　　參議院許更正衆議院議員各省覆選區表茲公布之此令　　仇亮沈靖均授爲陸軍少將此令任命馬福詳充阿爾泰護軍使此令山東曹州鎭總兵張善義著開缺另候任用此令　　任命施從濱爲山東曹州鎭總兵此令 
[十月初十日臨時大總統命令]  
　　現在舉行國慶紀念典禮深維民國創業之勞允宜贈授勳位旌顯元功孫文黎元洪特授以大勳位此令唐紹儀伍廷芳特授以勳一位此令黄興程德全叚祺瑞憑國璋特授以勳一位此令　　孫武特授以勳二位此令趙秉鈞給予一等嘉禾章梁如浩周學熈叚祺瑞劉冠雄許世英范源濂陳振先劉揆一朱啟鈐均給子二等嘉禾章此令　宗祥給予二等嘉禾章此令趙爾巽陳昭常宋小濂程德全譚延　周自齊張鎭芳趙惟熙楊增新胡漢民均　給予二等嘉禾章并加陸軍上將銜此令李烈鈞孫道仁閶錫山張鳳翽尹昌　陸榮廷蔡鍔唐繼堯均授爲陸軍中將並加陸軍上將銜此令　　胡景伊授爲陸軍中將並加陸軍上將銜此令孫武授爲陸軍中將並加陸軍上將銜蔣翊武蔡濟民鄧玉麟高尚志何錫蕃均授爲陸軍中將此令蒲殿俊給予二等嘉禾章此令專電 
[北京電]  
　　本日（十一日）梁士詒代表總統赴津歡迎梁任公接見甚洽然梁刻下尚無意入京北京某某報載梁已由津赴京實不確 
[北京電]  
　　昨日舉行國慶大典極爲嚴肅並將大清門改爲中華門上午八點鐘行門額開幕禮自總理以下各部各機關各團體均派代表慶祝琉璃廠之共和紀念會布置亦甚可觀新劇場運動塲尤極壯麗各演説員均能注意調和各界感情自晨至夜十點鐘環聽者不絶 
[北京電]  
　　本日北京各界舉行提燈會 
[北京電]  
　　財政總長周學熙敎育總長范源濂相率辭職均經總統慰留 
[北京電]  
　　倫敦小借欵第一批五十萬磅己經收到現在需欵孔急請提第二批惟因匯金艱難經趙總理提議知照財政委員會函致麥加利銀行即可運現來京至運費一項可由中政府承認一半商請大總統决奪施行 
[北京電]  
　　政府昨日接到駐英外交代表劉玉麟密電報告小借欵續借問題先行探詢倫敦資本家意旨多所贊成將來定可告成 
[北京電]  
　　駐日外交代表汪伯棠日前致政府密電密陳日政府新訂一種南滿工商法規表面雖標題爲工商發達而定與我國南滿領土關係甚大現此項法規即見施行請政府設法抵制以防後害 
[天津電]  
　　梁任公由東京乘大信丸歸國初五日晨抵大沽因風急潮小舟不得進馮直督遣輪往迓八日晨始抵津埠歡迎者數百人巡警道率軍隊軍樂隊歡迎九時到寓謁候者户限爲穿午後往訪馮直督答其歡迎盛意馮直督謂民國建設事業非先生莫屬云云晚民主黨代表假利順德飯店開歡迎會孫君洪伊致歡迎詞先生答詞述歸國之感想及對於民主黨之希望來賓代表楊度君致詞以中國革新之原動力推先生九日上午民主黨直隸支部假李公祠開歡迎會先生演説以恪守黨德不近政權爲言辭意誠懇四座感服是晚共和黨亦假利順德飯店開會歡迎 
[南京電]  
　　黄克强陳其美昨午（　號）抵寗均住都督府署 
[南京電]  
　　第三師昨（九號）開運動會共祝國慶該師長陳懋修獎給兵士品物甚多 
[南京電]  
　　程都督通令各縣民政長不得逕行擅賣地方舊鎗礮凡關於軍械之廢銅鐵等項項亦限期切實查明具報 
[杭州電]  
　　今晨（十一號）鄉民二千餘人闖進肥業公司搗毁肥料數百担惟不毆人秩序整嚴兵警壓制四面兜拿二十餘名大街罷巿一時民情憤激風潮未己 
[杭州電]  
　　紹興某會匪倡亂新嵊尤危通電告急省派屠鳳翔督兵馳援特約路透電 
[北京電]  
　　今晨（十號）天氣極佳陽光普照北京全城晨間八時趙秉鈞代表袁總統執行追祭先烈典禮國務員及其餘顯貴到者頗衆行禮之地在琉璃廠國慶紀念籌備處供設先烈之靈位靈位之前置花果肴饌到者皆向靈位鞠躬致敬旋奏樂陳獻花果祭品後由趙秉鈞宣讀誄詞頌揚先烈德行衆乃復向靈位鞠躬禮乃告終維時哈達門大街有兵士一萬六千名左右排列街中旗彩輝煌大祝典在前清貴胄學校操場舉行閲操典禮塲中搭一大棚裝飾華麗並備豐殽到者數千人十句鐘總統蒞塲左之臺上臺鋪紅綢周圍有民國各要員喀拉沁親王蔭昌將軍中西士女則皆坐於後袁總統入座即有馬步砲軍一萬六千名在塲進行秩序井然軍樂齊奏君衆之中黄袍燦爛者則爲總領蒙藏之喇嘛敎主今日之景象確可爲五族共和也是日會場最爲娛目之事爲内蒙古活佛乘雙輪黄車其輪離車身甚遠蓋示乘者之位尊焉其車停之處各大員衣禮服及海陸軍人員制服並西賓人等聚集甚衆乃見將騾卸去旋將車槓放下活佛降與由其從者擁護入棚與衆觀禮從者對之極爲恭敬陸軍行進旣畢袁總統乃由臺上退下由棚後入内當其升階之時坐於後部之西人皆一齊起立連向呼吹以表敬意袁總統笑容可掬旋登棚内之演臺演説旣畢鞠躬而退於是祝典乃終 
[北京電]  
　　今農政府已將大清門三字改爲中華門當取大清門三字之時而城中嵌有大明門三字現己保存云云 
[北京電]  
　　今日下午國民赴各會塲者人山人海街道爲之塡塞琉璃廠一處到者有十萬人該處有種種行樂之所其主要物爲演唱革命新劇尚有一處羅列已死及生存之革命偉人肖像且有可以發噱之一事則爲若于人聚集城門之外執剪以伺凡見有辮者須令去辮始許入城多數之人皆默不作聲聽人爲之剪去僅有數人恚怒遁走不及多時地上髮辮已成一大堆云舍此之外全城國民極形歡騰中外人民皆謂從來未見如此萬衆一心者至滿洲諸親貴並未露面殊堪注意惟一般之人威信彼等深恐臨塲後引起漢人嫉視之心故不敢出首此誠無謂之恐怖惟蔭昌晨間參與典禮而爲貴賓之一外城之人因遇慶典無不興高采烈舞蹈歌呼而禁城之中則闃無動靜其中居者己不復爲人民所注意足見城内己寂寥無人也 
[武昌電]  
　　民軍起義紀念己安然而過晨問在萬壽宫址舉行典禮禮堂内懸劉楊三烈士遣像蓋去年起義之際爲瑞澂所殺又湘省第一都督焦君遺像及殉身革命諸先烈之靈位參議院正副議長代表宣讀讚詞繼乃陳獻祭品並有身體殘廢之兵及先烈遺孤數百名向靈位行禮表敬禮節極爲莊嚴而足銘於心旣而國民來觀者極爲擁擠 
[武昌電]  
　　棉花廠大宴會時黎都督代表孫君演説申申謝去年革命外人之嚴守中立謂政府之志願在維持各國之邦交及實行强迫敎育以求和平之進步云羅斯敎士起而作答深讚黎都督之行爲及謝政府施行保護外人之政策繼由女子代表孫女子演説各國人員參與此宴者頗衆無不盡歡云徐都督及黎夫人旋在都督府接見來賓晚問並放燄火 
[廣州電]  
　　今日爲國慶紀念有兵士學生萬餘聚集校場行升旗禮時咸向五色國旗行禮致敬並請敎育會歡迎女子同伸祝忱按中國女子事事不平等今竟參與國慶大典此亦從來未有之盛事也都督胡漢民晨間在操場閲兵旋復校閲海軍及觀各繼打靶路透訪事蒙致請衆登其族艦艦上備有茶點胡督謂訪事曰革命之成非藉武力惟賴民心之維新耳二十年來諸義士出其精誠播散種子其問殉身而淹没者茲不知凡幾今全國官民乃　食其果云 
[福州電]  
　　彭壽松今日乘某公司輪船前往香港其由庽所至碼頭時以重兵自衛民人見彭離此皆爲歡慰於國慶與禮極表熱誠 
[蕪湖電]  
　　上海英總領事法磊斯今晨乘英兵艦拉洛拉號抵此與此間英領事會談後即時啓程法磊斯在省時謁見皖督兩次大通扣留之洋藥兩箱半由物主繳付罰欵洋一千二百元領去譯電 
[北京電]  
　　國慶紀念事前雖有謡言今日已安靜晨問袁總統校閲陸軍一萬三千名繼乃舉行大讌會中外人員到者甚衆惟外交界中人獨未蒞止袁總統過會堂之前衆賓皆起立歡呼袁容雖清瘦神氣極健愉快之色形於滿面 
[倫敦電]  
英國保守黨議員法白君初十日在下議院質問政府是否反對克里浦斯君承借之款果爾則其理何在外務次長阿克倫君起而作答繼述六國借欵條件之目的謂此種條件爲中國借欵所不可不有當六國銀團之提出要求亦未嘗不許中國熟商而加增删况該團亦並無以嚴厲不情之條件加諸中國之意夫中國方向六國銀團籌借款項而英政府以爲中國此時不能復向他處自由借債故對於六國銀團以外之借欵自應反對此實英國反對克里浦斯借欵之理由也且該借欵對於用途一層並未有相當之擔保云要聞一 
[參議院討論官俸法之激昻本館參議院特派員]  
十月四日參議院例會討論中央行政官官俸法案於原案及審查報告或贊成或反對分爲兩派辨論甚久率以反對派居多數略加削减蓋審查會中對於原案所定官俸本有反對及贊成兩派當時贊成派略多故審查報告於原案無甚修改至大會討論乃始由反對派戰勝而卒翻前議也原案第一條定特任官之月俸國務總理二千元各部總長一千二百元審查會未予削改到提出大會議塲中反對者甚多張華瀾首先發言李國珍及孫鐘俞道喧等繼之張耀曾亦爲有力之反對者然惟暗中主持而於議塲並未發言谷鐘秀及徐傅霖等均主贊成原案不予減少惟谷鍾秀則因議塲中反對派勢盛故亦不敢暢言且其所據之理由屢爲人所駁斥雖心不謂然而亦無可如何討論時議塲中兩派均各鼓掌以助聲勢而反對派之掌聲屢發且其數較多蓋不待表决而其結果己略可知矣贊成派之理由謂總理總長地位極高必須有以保持其品位堂堂中華民國之國務員不宜薄其廉給且位置旣高交游酬應需費亦多能占最高之地位必係上等人才宜使利益稍厚始可期其樂就否則不足以鼓舞傑出之士而次等人才得承其乏矣故即不再加多亦不宜再爲減少反對派之理由謂定官吏之俸給固不宜過少致不足養廉亦不宜過多致重人民之負擔惟有酌量國家之收入及國民生活之程度而定其相當之額庶幾適中民國收入遠遜於各國而生活程度亦不若西洋之高是宜準之日本或稍加多且因公用費旣另有開支個人俸給無取過鉅謂俸多始足　養廉則性貪者雖十倍原案之俸猶有所不足徒奬奢侈而益易啓劇烈之競爭更無以力矯做官發財之污習故無論如何必照原案削减兩相辨論之結果反對派獲占優勝共提出修正案三種甲説總理每月一千元總長每月八百元乙説總理每月一千二百元總長每月一千元丙説總理每月一千五百元總長每月一千元表决時前兩説均否决照最後之一説通過原案第二條定簡任荐任委任等官之月俸均照附表分别等級以次升進因先討論附表其第一號爲簡任官之月俸原案共分三級自六百元至八百元每級遞加百元審查會不改經大會討論之結果特任官月俸旣經縮減簡任官以下之月俸亦自受其影響此時已無俟各述其理由惟於數目上之修正彼此略有多少之差而己計議塲中提出最有力之修正案共分三種甲説爲三百四百五十至五百元乙説爲四百五百至六百元丙説爲五百六百至七百元先表决第一説少數次表决第二説通過其第二號爲荐任官之月俸原案自二百二十元至五百二十元共分七級審查會略加修改最少者爲二百元最多者爲五百元提出大會後卒受多數之抨擊議員中於最下級委任官之月俸有主略爲加多者而於此荐任官之月俸則多主减少政府委員之主張則與此適相反對以委任官人數過多而荐任官人數較少之故實則尚有别情主爲本身之利害關係起見然自討論之結果簡任官最低級之月俸旣僅四百元而止則荐任官勢自不得不因之遞降當時提出修正之數目共有多種甚爲錯雜其中以二百元至三百六十元之説最爲近情惟因時間已届且人各一説數極紛繁恐易悞會致流於武斷故未卽表决宣告延會而此案之大致固己粗定　 
 
 

Page 3

 
 
　　中華民國元年十月十二日星期六（申報）舊曆壬子十月初三日第三版 
　　官俸法爲北京官場最注意之事政府交　之初本先加高其　　額以留參議院削改之餘地法制審查會中亦早悉此種情形惟當審查時谷鍾秀徐傅霖等結合團體極主加多以爲抵制改削之地步其結果卒照原案報告不加增減徐傅霖等不過廣東派之喜闊綽及與官塲略有關係而己谷鍾秀則尚别有用意彼常言國會議員之歲費當定每年五千元與中央行政官相比較亦並不爲多故於中央行政官之官俸不主减少實亦爲國會議員歲費比照增加之餘此可參考其前後情形揣測而知决非誣揑者奈大會場不能通過卒仍照原案減削然北京官塲及參議院中之與官塲有關係者則因私利害之關係頗不以改削之舉爲然恐須運動交令覆議亦未可知耳 
[參議院初三日紀事]  
　　十月初三日參議院例會趙經理出席宣布政見畢　詳見初九日本報）卽有人請照議　日程開議是日議事日程共列八案將開議陳景南請變更議事日程將第八案之咨請查辦曹州鎭案先行開議謂魯豫蘇邊境匪勢蔓延事關三省亟宜查辦復有一二人申説必須查辦之理由衆均贊成提前並照案咨請政府次議第一案之諮詢更正衆議院員吉林覆選區表以手續上之關係先付特别審查又次議第二案之外交部官制案政府出席委員陳紹唐氏以審查會删去總務廳廳長及技正技士爲不當聲明理由謂各部中參事爲合議制廳司爲官廳制總務廳不設廳長殊多窒碍於法律上無應負該廳責任之人至技正技士於劃界繪圖最關緊要旣須專門又宜令守秘密故必有專職所陳理由甚詳然審查會删去總務廳廳長之意則因各部官制通則未經修正不能於外交部而獨異技正按士於外交部之效用爲少無須常設故也孫鍾亦贊成審查報告謂海陸軍部之總務廳廳長旣被駁外交部自應一律至繪圖一部分歸内務部一部分歸參謀部無須由外交部專司議場中無贊成政府委員之説者情勢已可表决而俞道暄復登壇搬演審查會中爭辨之詞刺刺不休衆厭斥之政府委員欲答辨陳同熙等又禁之促即表决實則政府委員照法律自有出席陳述之權非議員所能禁止其陳述之當否自可於表决時見之也討論之結果卒均删去通至第六條梁孝肅忽欲删去庶政司然該司之職掌爲傳敎游歷使署領事等經費及僑外官民之關繫民刑法律事項實爲萬不能删者而彭允彜陳同熙俞道暄輩均力附梁説所言均多謬誤囂論多時卒照審查報告通過已十一點三十五分鐘矣　　次議規定鐵路政策請願案無甚議論咨送政府採擇更議各省交通代表請願增設各省交通行政輔助機關案其内容欲每省設一交通司爭攫輪路郵電之利益實於交通行政之統一集權主義大有妨碍利用參議院以抗交通部谷鍾秀王　潤彭允彜輩均極力爲之辨護其結果卒歸否决 
[國務員加入政黨内閣紀詳]  
　　黄克强逼奸乎叚國務員降心相從周學熙古調獨彈范源　琵琶别抱　　黄克强此次來京其第一事業專在拉國務員入黨誘以利祿脅以勢力以圖假國民黨内閣虚名擴張黨勢而一般國務員組織時本無系統故亦隨聲附和願投身入黨以邀革命首領之一盼雖犧牲人格亦不之顧於前晚六國飯店黄克强最後邀請時亦不得不爲最後之敷衍以確定爲形式上全體加入國民黨力圖行政上之便利現國民黨人以政黨内閣業己成功大有酌酒慶賀克强之意並將黨證遍送各國務員以爲實行加入國民黨之左券茲將連日情形確實調查如下　　三日黄克强大宴國務員於六國飯店六時入席黄克强卽謂國務員入黨問題迄未解决今日先解决此問題然後再盡杯酒之歡財政總長周緝之宣言入黨作用必須有極大抱負藉黨力發揮某素無抱負漫然入黨不知者視爲趨炎附勢旣損人格無益團體某在津時共和同盟皆相勸數次某不明黨之内容故未輕入今克强先生必欲以國務員加入一黨須知財政總長之下尚有周緝之三字則入黨問題固未可以由人輕决語至此吳景濂即正色相詰曰人輕决語至此吳景濂即正色相詰曰前事不必言今有最後之問究竟入黨不入黨一言决之可耳黄興迺連聲曰不談不談事遂中止　　四日黄克强以前晚未能解决復在六國飯店爲第二次協商國民黨理事參議幹事及於國民黨之國務員參議員新聞記者各省都督之代表到者二百餘員酒酣克强舉杯演説略云此番北來對於内政外交感觸甚多旬日以來與大總統政府諸公曁本黨同志悉心討論僉以爲今日吾國非得一大政黨爲政府之後援不足以鞏固國基政黨内閣又本黨素昔之所主張而各國務員所持之政見又與本黨調合無間與其用形式上本黨黨員改組内閣致政府累生摇動事實上或生滯碍不如就國務員中之精神上己經結合者履行形式於時勢上尤爲相宜何幸各國務員全體加入本黨今日聚於一堂實爲人民與政府握手之始即爲民國第一盛事此後政府對於本黨之黨綢必能貫澈進行而本黨對於政府之行動亦當竭誠贊助云云聞是日各國務員皆到惟財政周總長及敎育范總長臨時謝却却赴津周總長以黄克强之絮聒吳景濂之强迫憤激提出辭職書范總長於回寓後即致函共和黨宣告脱黨文云濂以舊爲國民協進會會員故辱承不棄推任幹事之職數月以來乃於黨務進行毫無裨補曠職罣名殊深慚悚今願脱離黨籍謹將黨證及徽章繳上敬祈察收爲幸濂此次舉動並非有絲毫他意純因個人素性不適於政黨生活自知甚明故請退甚决叨在愛末想荷鑑原今旣出黨决不加入他黨特并聲明而共和黨以范之去留無足重輕亦不干涉云時評一 
[克强先生更誤矣]  
　　梁返國民主黨首歡迎之共和黨亦樂與之握手黄以國民黨代表之資格對於梁之返國時若引而近之時若擯而遠这於是有反對之二種現象發見一謂黄極歡迎梁請晳子介紹該黨機關報詆之黄馳書切戒一謂黄並不贊成梁曾歷數梁反對共和各事謂如欲有所建樹須於言論上自述從前主張之誤尤宜對於粤中鄉人亟謀悔過之法以此時不在内地爲宜二説似相反對或者疑之以爲有誤而不知二説皆是皆非誤也黄之贊成梁與否實以梁之允入國民黨與否爲其樞紐梁允入黨則亟贊成之否則反對之無一毫私意存於其間凡所以爲黨也顧黄之於黨節可謂忠矣然以對於一個人之感情喜怒倐然而大變引而近之則欲卵翼之於肘腋之下一不如意則放而逐之於四境之外誓不與同中國古有極端專制之君主喜則加諸膝怒則墜之淵刑賞一隨之而出黄公以手創共和之偉人豈尚豓古時專制之淫威從而步趨之耶然而事之當否不必言今但因梁入黨允否而前後大易其度天下皆以調和黨派望黄公而今若此抑又何也 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國元年十月十二日星期六（申報）舊曆壬子九月初一日第六版 
要聞二 
[寧垣紀念會誌盛]  
　　寧垣各界對於此次光復紀念會莫不興高采烈而以軍界爲尤甚自接奉都督通令後官長目兵均以爲民國成立實由我輩軍人手造故一律願捐薪餉十分之一藉作紀念各種經費第八師司令署前用松枝紮成三角形之電燈台兩座邊緣紙花中嵌國旗及陸軍旗人夜大放光明宛如不夜之城第三第七兩師亦於附近之繁盛巿街用松枝花朶紮成牌坊上綴電燈以壯觀瞻以故土女之游觀者大有轂擊肩摩之狀　　都　府承政處派員在中正街萬壽宫整備致祭緒先烈品各補物需時至二星期之久頗極完備東轅門用花紮崇　二字西轅門用花紮報功二字照壁則五色電燈旗耀人眼　旁用松花紮成革命紀念四大字大門内牌樓嵌山河奠定復旦光華入大字正廳供民國死難諸先烈神位一座四圍均用花綵圍成　　則萬國旗飄各處門户均懸有國旗或陸海軍旗入夜電光一發尤覺光耀奪目云　　九號十號十一號三日夜間最爲熱閙各軍隊均行提燈會普通燈則用五色國旗或書革命週年紀念或書光復紀念成書鐵血立國週年紀念特别燈則用獅燈取中國如睡獅猛酣之意其餘各種花燈名目不一光怪陸離中時聞軍歌聲每過都督府及至萬壽宫則高聲三呼紀念萬歲八師七師及造瞥廠均大放烟火人民觀者以億萬計洵極千載一時之盛　　都督府於十號上午宴請各國領事及各局所要人員曁各軍隊獨立營團以上均與焉此外則自治公所政界學界紳商兩界計共達一百五十人以上座爲之滿程都督於宴會前演説語極謙和一時拍手如雷下午三時黄克强先生至第一　臺演説革命歴史謂民國成立實由死義諸先烈前仆後繼再接再厲之功今日躬逢盛典當無忘去年今日及以　諸先烈死義之種種苦痛此後締造共和當惟生者之責不然有何面目以對諸先烈在天之靈云云是晚程都督復宴會本府各處司員亦均用西　云 
[皖豫邊境糜爛記]  
　　湍匪經過毫境皖北與河南山東兩省毗連民風强悍匪耗頻仍該縣北五十里許家集爲皖豫交界於九月二十九號（即陰曆八月十九日）有湍匪二千餘名内有馬一百餘匹自東北由宋家集向西而行該縣知事王壬癸　該處地保進城報告當卽聨合鄉團預備迎勦　　牛王涸兵匪血戰河南歸德府城東七十里牛王涸素爲匪巢近年以來更甚於前又加東匪南侵該處聚團千人快槍二千餘支盤踞該地歸德鎭周茂冬親率兩營往勦被匪所圍後由歸德兵往援兵匪血戰三盡夜互有死傷聞官兵死二百餘人周茂冬左臂略受槍傷刻下匪己率隊西來柘城失陷聞卽此股悍匪云　　湍匪佔據柘城毫縣知事王壬癸於陰曆八月二十一日接到鹿邑火急公文云柘城於昨日上午八點鐘業被匪佔據云云接文後卽派馬隊往探午後返毫首匪人業已行至馬舖（離毫四十五里離鹿邑三十六里）後到牛甫集（離城三十里）將姜翰卿莊上自用之轎車套去一輛逾中行人斷絶馬舖牛巿集以及小莊村該匪過境賣買尚屬公平未至十分擾亂　　鹿邑危險情形鹿邑與柘城毗連中間距五十里且爲豫省邊縣素無軍隊駐紮僅恃亳州爲屏蔽現亳州戒嚴無兵抽援故鹿邑甚爲危險云　　亳州籌辦防務亳縣自聞柘城　匪佔據人民異常惶恐全　官紳假葆公祠内鄉團會籌議防守方法當時决定照去冬　法按户出人持燈上城分叚看守不到者閘是夕城上燈光照耀如同白晝由保安軍防守四門僅留北　以通出入并派重矣嚴守其餘各門下午五點鐘即行落鎖守城各居民之槍械悉由官紳之家抬出各紳亦親自上城梭巡異常勤勞除　　領因傷未能外出其餘如韓大武李永芳李心　諸紳均年届七旬猶各步行上城云　　倪嗣冲預備迎勦穎州倪軍聞警北來行至毫南雙溝地方拿獲匪探一名亳州城東白衣庵地方時聞有大砲聲説者謂倪軍之砲隊試砲借以示威河北防營均己派出巡邏各街按外店搜查旅客以防奸人匿跡倪軍三營曾在城關各飯店共定乾鍋餅三千斤　備戰時食品該軍己於舊曆八月二十晨向北出發穎州倪翼長嗣冲親率馬砲兩營于舊曆八月二十一日午後到亳住城東白衣菴當時官紳往迎者甚夥倪軍擬卽日拔隊赴柘鹿等處迎剿云（按此條可與下條叅觀） 
[豫東匪亂續聞]  
　　豫東匪勢己記前　茲又彚報如左　　歸德匪耗九月二十四號匪首李四考裹脅三千人攻破頂心楊集席捲而西圍攻牛王堌寨一晝夜時有左路巡防步隊第十一營在此駐防守砦未與出戰周鎭時在夏邑聞信北回至任樓處與賊相遇賊先據砦與戰至日落方各收兵賊於夜問退往牛王堌是夜周鎭駐營盤集二十七號被傷兵十餘名路經馬牧送往府城陣亡者十餘人帶傷者三四十人周鎭將任樓通匪各村砦製燒數處是夜賊至梢崗集内有第三營兩百步隊在集駐防未敢出輙土人以無兵婉言謝去該營程管帶帶隊回虞城被賊聞知復入集將該營所存子彈數千顆全行搜去二十八號賊盤踞小候集文集解樓等處豎旗幟十餘里不絶士人言旗上寫劉漢王代天行道等字樣查賊中頭目甚多除李四考外尚有高羅蔡等姓及劉漢王等現與本地土匪楊自點童得功時廣山李久遠張　張二白侯恭勤萬河王克儉諸匪首相合聲勢甚大二十九號劉口被圍閻集有失守之説　　柘城失守九月二十九號上午四時突有土匪一千餘各執銅槍越城而入在縣署前放槍一排四圍槍聲響應首掠縣署孟令逃避城外眷屬避匿民家繼掠商號以及居民全城爲之蕩然直至晚八點鐘始用民車百數十輛滿載向東北而逸並殺傷數十人起去肉票數十人有牛恒及張某卽省議會議員張協燦之兄在内現其弟牛恒勛縋城而出來省哀訴此股土匪係爲山東江蘇會勦所驅故西竄至歸德境聞事前山東江蘇兩都督屢來電請河南亦發重兵防堵免至以隣爲壑張督置之不理現柘城全城覆没距城三十里内衣物牲畜爲之一空太康鹿邑亳州歸德因此皆大爲震動未知當道諸公何顔以見數縣流離失所之父老子弟乎 
[豫軍大閙杞縣記]  
　　住站强横豫都督　因馬木集土匪猖獗由省派軍往剿於九月三十日經過杞縣詎該軍毫無紀律至則不住旅店硬佔各衙署公所學堂以致師範學堂高等小學各小學堂勸學所縣衙門皆　此停止辦公女學堂雖未被佔然亦有數兵闖入聲言住宿致各女生紛紛逃避查該軍出發原已發給公費竟硬向該縣微發食物草料牀蓆等物稍違其意便痛毆差役此該軍甫到杞縣之情形也　　暴動情狀該軍到杞後是晚七鐘不知何故突有二三十人蜂擁至該縣衙門毆傷差役數人並將官物打毁一空並聲言非殺縣官不可適該縣知事因公外出未遭毒手該兵等即往刦監獄幸監門堅固未被功破遂復閘至巡警局將該局器具打壞一空而去及該縣知事往謁該軍官時該軍官乘其未及傳票出刀相向知事見勢不佳飭御者飛馳而去僅傷差役數人　　滋事原因查此次閙事原因實由報復舊仇而起因該兵前此到杞有一逃兵因勒索毆人被縣知事痛資一兵因販賣烟十被巡警查責一兵因石戲閙事被巡警干涉因此懷下私恨此次重復到杞遂勾串多人前往報復又因該兵有朋友數人前因犯罪被該縣知事監禁獄中故逼令開監放人該縣無法祗得將罪因放出一人　　商民警慌該縣商氏阻警以爲兵變均各閉户不敢外出一時風聲鶴唳大有草木皆兵之象云 
[皖人又謀擁戴都督]  
　　旅　全皖同鄉會前接皖省報告决議更換都督並舉　督軍事願問官劉槐森君前往接任當經開會討論推定代表往皖賛同斯議日來又復開會演説異常激烈茲將該會十月六號譯發要電錄左　　北京大總統國務院參議院公鑒共和造始建設方殷整飭進行惟賢是倚迺皖督柏君文蔚視事以來大權授諸僉小公帑妄事虚糜軍政則鎭攝無方民政則治安乏策以致兵變迭起民困益深敝會赡念前途隠憂滋大應懇大總統垂念皖事有絲棼之憂民生有倒懸之急並念皖省扼南北中堅爲長江要塞迅簡賢能俾資鎭攝則非惟吾皖之福實亦全局之幸嗚呼皖禍深矣黄煥章擾亂於前黎宗嶽攘奪於後今之現象又復如斯敝會痛切剝　勢難緘默梓桑引領無涕可揮冐昧上陳伏維鑒察全皖旅帻同鄉會同叩魚 
[皖省焚燬印藥之交小]  
　　上海英總領事羅磊斯君於本月六日帶兵輪兩艘抵皖後暫停江面當由中國兵艦放砲歡迎駭領事隨即登岸並帶通事二人均乘藍呢大轎至外交局由局長畢煒接待言次談及柏都督焚燬烟土之違約並要求賠償辦法茲聞柏都督對於此案交涉力主堅持到底昨接北京外交部來電詰問囑爲和平辦理柏公准電後卽將皖省近年禁烟成效並本年施行禁種禁運禁吸嚴厲手續以及此次焚燬印藥英領到皖交涉各情形節要電復並請中央極力主持勿稍放鬆復恐電文往返稽延致誤事機另行備文抄錄全案特派代表徐于資赴外交部面陳一切以備臨時諮詢昨徐君已奉命起程矣 
[南昌大火紀聞]  
　　贛垣水關橋地方永興祥鹽號忽於本月六號晚八時因晚炊失愼一時紅光燭天警鐘亂鳴李都督聞警疑係匪徒起事當諭護衛軍官兵列隊出發駐紮府前府後要隘地方阻止行人以防不測警視總監吳照軒則督率消防隊官警水龍飛往　救四圍灌水上屋拆架直至十時始熄計燒去四十餘家上自一品齋下至怡美酒坊爲止損失頗爲不貲而附近　子巷一帶大商富户恐被延燒更形驚慌當時救援得力者以朱蝦蟆龍消防隊機器龍商會水龍爲最消防隊警士行走屋　如踏平地誠屬絶技惟此項操法載在警視廳發行警報銅版篆印圖晝　内可知其警備有素矣 
[浙省禁烟委員出發]  
　　朱都督於禁烟一事頗形鄭重當此下種之時不得不派員調查茲探悉於委任禁烟監督外特委任第一區禁烟委員江恢閲黄誠璣李書稼第二區禁烟委員王德薰棗國華林承放第四區禁烟委員潘慶麟朱燊第五區禁烟委員許紹南平智礎陶炳炎第六區禁煙委員彭清煌黄廷光振開惟第三區禁烟委員係歸監督吕東升自行遴委 
[焦都督祭典誌盛]  
　　湖南前都督焦君達峰遷葬嶽麓己由　都督派員將靈　護送來城暫停烈士祠内次口開會追悼祠中高縣孝幔供焦公及前陳副都督神主　中堂先期由都督通　各處多撰聨語以誌哀咸故禍中輓聨最多四壁爲滿各界往祭者由焦君之胞弟達人君答禮自午前八時起各界先後致祭而尤以學界爲多男女校各學生整隊佩花至爲肅穆十一時譚都督率領衛隊入祠供置祭品躬親奠醊並有誄章藉述哀忱有頃焦公之太夫人老其夫人姊妹並陳都督之夫人亦相繼來祠祭奠是日軍樂迭奏輿馬喧閻頗極一時之盛 
[醴陵瓷業公司之前途]  
　　湖南醴陵瓷業公司開辦甫經數年因少日用常行之品難於銷售遂致大受虧損原有股本十二萬元虧折罄盡己新借大清銀行及商會商店之欵將及十餘萬金反正以來廠内工事己停所出之貨又皆囤積漢鎭急難脱卸銀根緊急大有不能支持之勢前該公司總理龍君璋特具呈都督及財政實業兩司請加足股本五十萬元定爲公商合辦先由銀行撥廿五萬將所欠財政公所大清銀行商會等欵全數清還另發現洋四萬餘元飭該廠刻日開工俾得繼續辦理聞都督特將所呈提交政務會議均以醴陵瓷業爲湘省出口大宗現在虧折旣鉅勢必不能支持若非政府急予維持必至前功盡棄於實業前途大有影響因即公决通過由都督令飭財政司照撥洋銀廿五萬元而由實業司遴派妥員總理接辦現實業司已委　君翼琨爲該公司總理現　君已經受事正在清厘一切刻期開工聞蕭君係醴陵人爲日本明治大　商科畢業生云 
[寧遠縣漢蒙小衝突]  
　　　山西寧遠縣屬如阜村外古廟向有枯榆一株該村設備學堂棹椅卽將此樹砍伐突有廂藍旗二蘇木佐領金奇賢等到應敬牲見樹無存以爲私伐神樹勒令張廣生問錢五百吊張不允當即百般拷打越數日率領蒙兵將鄭德勝宅圍住開鎗擊斃崔良玉併鎗傷五六人先後身死且焚燬搶掠不計其數前由該縣知事呈明都督咨請内務部轉行察哈爾都統覆拿歸案訊辦茲聞察都總飭令該旗傳齊佐領金奇賢等及案内蒙兵人等一併送交理刑官帶同道縣會同知事澈底訊究秉公辦理以重人命而伸國法 
[滇都督南巡補遺]  
蔡都督以南防應行解决之重要問題甚多僅憑陸防將领及地方官文告不能得其眞相早擬親赴南防視察俾得措施合宜查此次南巡重要事項爲解決臨安陸防櫂限問題臨個個蒙修築鐵道問題鐵道兵警問題臨個　察問題其他關於地方自治調和官紳感情亦於此大有關係預定兩星期内卽可回省隨行各員爲會計檢查陳廳長价秘書官陳度粟編修培堃龔副官澤潤此外清有黄鳳歧岐　　君充行營參議以備諮　　帶弁兵十人業於九月一號南行法　涉委員飭滇越鐵路公司預鐵花車該公司槪不收車費經一再婉辭仍請照章給費該公司堅未承允現都督己命秘書長　　嶽代行政務會議則以政務廳長李鴻祥爲主席云地方通信 
[松江]  
國疑紀念十月十號松江城内外公團公署曁巿慶舖户均各懸燈結彩高樹國旗共和黨支部門首用松柏紮成大牌樓一座四綴綵燈同盟會支部在陳夏二公祠開會致祭諸先烈並請清揚集同人歌唱雅曲縣敎育會縣議事會城巿公所商會四團體聨合發起在醉白池公開遇年紀念大會男女實分道而入秩序甚爲整肅開會後致祭諸先烈卽由馬逢伯君登檯報告續由謝民政長沈前司令張少嵋劉子猷諸君曁丁月心女士相繼演説而以謝民政及丁女士爲最痛謝君謂觀今日來遊之盛足爲民國光榮　人乘此得與父老昆弟一堂相見願以片言爲贈雅片一項實我民族污點今者禁令森嚴期限追促願同胞盪滌舊穢同爲民國新民外人見我有自治能力必能提前承認彼時榮幸當更有勝於今日萬萬者丁女士謂民國成立女子先閙參政權鄙人大不謂然男以女爲室須學種種操案之法鄙人辦女學有年漸見女子略識之無便染囂張惡習將爲男子之累願我女同胞急宜猛劣聞者鼓掌入夜陸軍第一第二營葆安水師各營大小各學校西區商團永安消防隊均整隊舉行提燈會同盟會員更跨馬提燈隨行軍隊之後繞遊東西大街後羣在醉白池齊集復於　地燃放烟火觀者塞途松城商業薈萃於西外大街是日鄭通惠廣大昌兩綢莊源昌順大豐兩洋廣貨舖均用彩綢紮成内外牌樓錦簇花團五光十色行人均爲駐足謝民政長提撥公費二百千文躬自核發孤貧聲明爲例外恤欵故縣署左右貧苦婦孺莫不喜形於色云 
[鎭江]  
祝興盛况十月十日爲革命起義國慶節期鎭江商會商團各團營均高搭五綵牌樓遍綴蒼松翠栢中嵌五色電燈陸離光怪耀目爭炫城内外各商號亦縣旗結綵向伸慶賀並設立禮堂於鎭舞台供奉革命死義諸先烈靈牌軍商警學各界俱行脱帽三鞠躬禮均奏軍樂此外商團各營各學堂舉行提燈會游行各處莫不興高采烈駐鎭陸軍十六師顧忠琛師長傳集所部各營弁兵計七千人至甘露寺左近大敎場操演各陣燃放十三排鎗並唱國歌恭祝慶典傍晚師長邀請鎭郡軍政警商學各官紳等蒞營宴會以伸以慶旣而鎭江關曁司法民政各署皆停止辦公象山焦山各砲台及江中所泊各兵艦均高扯彩旗迎風招展午刻鳴砲慶隆隆之聲震動江滸 
[蘇州]  
董子爲賊洞庭東山白沙　嚴姓被盜一案經軍政司盧鹿萍君嚴飭水陸各營限期緝獲己紀昨報茲悉現由駐山水師李隊官明查暗訪並購得眼線馬小弟探得此案實係渡村董事陸九香之子名更生與後山董事吳某之子二人爲主謀聞陸董家頗殷實並開燒酒行於横涇鎭更生素不安分嫖賭烟酒無所不爲其父所給不敷揮霍乃入帮匪爲夥刦之計此次　與嚴姓挾借貸不遂之嫌紏合搶刧以爲報復之地當由李隊官督率兵士由馬小弟引導出其不意至陸董家内室將陸更生及餘黨四人擒獲當即解至東山地方儉察廳收押懲辦茲復查得所有近山各村之案如上年横涇一夜連刧三十餘家及木瀆光福皆係陸更生之主謀今其父陸九香來省近求熟　紳董運動司法官設法開釋想公明廉正之執法官決不爲利令智昏之紳董據蔽也司法違法泰興檢察長違法鎗　監犯一案已紀前報茲奉程都督指令云禀悉查檢察廳違法槍斃監犯許德等一案迭經飭司派員調取全卷悉心查核點名單上實有朱錫申硃筆手書槍斃二字是其違法殺人之鐵証百喙難辭當卽委派新檢察長吳栻先行馳往扣留　候　　旋據該廳長呈報抵任後未及拘獲朱錫申卽己聞風濳逃呈請核示前來又經行文通緝並將辦理不力之檢察長酌子處分在案事關司法官違法殺人自應嚴拿懲辦以資儆惕决無稍從寛貸之理該公民等應卽靜　辦理可也此令水灶敗訴董城水灶業前經巡警局定章限令每店備船號領取表格一紙逐日出城儆水山水城門委員處蓋印俟十日後將此表呈繳總局查騐以杜流弊日前因查得數家違章經　拘人管押判問各水灶　不服罷巿各情己記前　茲悉此事該業公同會議商定公舉代表章鈞赴都督府具禀呈請飭巡警局將每店雇備　只出城運水定章　行取銷並被拘之各水灶户旣經判罰何得日久覊押拖累商民請飭即予開　經程都督指令云呈悉該民等旣業水灶自應講求清潔勿以污濁水料妨碍衛生巡警局以城内小河之水向多不潔令該水煙業等雇船　運城外清水原係正當辦法被罰各户實屬咎由自取所請飭巡警局將水灶雇船出城運水暫行取消一節碍難准行至請飭令開釋被罰拘押各水灶户等情應由該巡警局酌核辦理毋庸多凟此令 
[浙江]  
南田遜縣昌石鎭奠南鄉己奉浙都督訓令劃隸南田縣管轄在案茲悉該縣己於十月五號移治石浦卽以舊理民府爲縣署是日昌奠學商各界特開會誌慶並於是日召集昌奠兩自治會協議一切行政事宜接連開會三日决議案容　悉續誌想該縣規模新創百廢待舉必有一番振作也蓆捐省批財政司批交　縣知事云據呈是項寧蓆向有五十條至二百條一件之不同無二十五條一筒之習慣自旟怪五十條一筒爲標准每筒捐洋一角六分五厘逾數照加按之從前一起一驗每條捐錢六分六厘六毫以八成繳捐者已減去十之四八來呈擬以每條捐洋二厘照前幾減三分之二於蓆商一方面雖爲允治而於公家一方面似欠兼等仰再會同寗波商務總會曁統捐　長邀集城鄉蓆商切實勸導妥議辦理具復以便呈請都督核示飭遵此批抄由發云云聞沈知事己分别照會商會統捐局定期會議矣 
[廣東]  
舉行祝典汕頭各界於陰曆八月十九早八句鐘舉行光復紀念會商業學校門前均各旗幟飄颺紙花璀璨各界代表陸續到會者不下數千人女界梁德貞君及坤綢女校員生亦一併蒞會十時開會公推梁淑言君　布理由次奏音樂（并對國旗行三鞠躬禮）次同盟會上祝詞陳警長上祝詞商務總會上祝詞次同盟會幹事李耀初君演説緩靖處曹邦彦君演説民權報林景山君演説演説會張聲漢君演説共和黨何劍飛君演説商　學校姚强君演説次奏樂次拍照次閉會後復由男女各男游行街巿一週是日各界休業　者塞途沿途喇叭聲銅鼓聲　竹　頗極一時之盛云 
[福建]  
巨蛇　刦閩省西　外甘蔗鄉有農人某筕地瓜（卽番　　　畝以補助糧食詎物方成熟因農務倥偬未及起掘越數日面全畝地瓜靡有孑造始猶疑爲人竊繼見傍畝之山有一遂穴瘴氣氤氲時從穴出知中有異物地瓜必果其腹乃傳集鄉人備械以待焚粗糠於穴口俾烟緣穴中激該物而使之出俄頃果有一蛇突　而出親之首大如盌身長丈許衆自岡上鈎以亂矛該蛇負痛鼓動持矛人爲之牽躓者數次蛇雖復　穴裏而身被數十創已無完　矣衆以蛇復歸洞勢成負嵎不敢輕　　取粗糠焚之如前俄而一聲震動别有一蛇竪嶺張口出自穴中較之前蛇大逾兩倍而額際竟有一角衆以此蛇來勞猛甚於前皆協力猛擊繼之以鎗蛇以四面受敵無可脱身反側　　竟斃械下衆度此蛇已出　蛇又復受傷穴中當可無慮矣及擣穴以人果見前蛇亦斃遂時二雖同時宰割鬵其肉於近鄉一帶好事者相率往觀聞二蛇之巨大者重計三百念餘斤小者亦近一百斤左右 
 
 

Page 7

 
 
　　中華民國元年十月十二日星期六（申報）舊曆壬子九月初二日第七版 
　　米捐問題湘　爲産米之區前清時因籌辦照捐每石征收出口厘金錢四百文原係湘鄂各半嗣楊文鼎撫湘以湘省頻年水災擬改爲湘七鄂三迄　議决及反正後事遂中止現在米禁已開振捐名日雖己取消而上游各　本年兩次水災籌辦賑撫虧　鉅欵無從籌熱財政司陳炳煥君以　米産自湖南所有捐欵自應由湘省全數截留方爲正辦特呈請都督咨明黎副總統往返磋商而鄂省仍持前議謂出産地與消場地均處平等之地位未便獨山湘省截留並議如湘全數截留則鄂須加抽入口税釐俾資挹注云云都督以茲事重大擬俟省議會成立後再行提出議案會同兩省雙方解决以昭公允而免爭持　　草蔴利益草蔴製油爲東西洋各工廠日用必需之品物利益極優銷場甚廣前者湘省辦理未善是以未能擴充茲有龍君自振等以湘省西南一帶曠土甚多加之　種　苗之後改種此物尤爲一舉兩得特集合同志發起湖南　製草蔴有限公司招股二十萬元以五元爲一零股五十元爲一聲股先行採購子種發給鄉民取保領種收穫後即由該公司　價核收並就西南各屬普設分八司派員演説分途勸種以開風氣而濬利源刻己擬具簡章呈　實　司察核矣時評二（萍） 
　　嗚呼范源濂竟出爾反爾之一至於此耶溯自黄克强首倡政黨内閣之論一時各國務員紛起和之獨范靜生周緝之砥柱中流不肯犧牲平素之抱負以厠身於政界而今竟何如周緝之强項依然范靜生則已望風而披靡矣一方面宣言脱黨一方面又自請辭職此胡爲者　　或者曰此殆爲人迫嬲之不已效曩日劉揆一故事焉耳　　雖然我思范源濂我懷劉揆一本埠新聞 
[舉行國慶誌盛]  
　　前日爲武昌民軍起義之第一周年紀念日本埠納商學各界無不興高采烈竭誠歡祝上海商團公會各會員與各業商團均於午後兩時先至陸家浜公會事務所操場旣有第一老班基本大隊同工業商團等各團體排隊而至會齊出發至製造局該處軍警各隊均極歡迎移時山西栅至貧兒院憇息復至九畝地高唱國歌祝賀旋即站隊開放排槍十三響即行散隊晚間六時二刻仍至公曾齊集舉行提燈會沿途高唱國歌至十一時始行散隊是夜人山入壽歡聲雷動所有十六舖交界處由商團會友擔任持械站防水陸各軍亦即整隊巡察秩序頗爲整肅　　各商團會員前日午後先至陸家浜圖書公司會齊然後出發前導有脚踏車五六乘紮以五色彩綢及五色國旂并有馬隊三十餘匹騎馬各會員均執長矛殿以洋鎗并砲車三輛上紮冬青國慶字樣紙業商團亦在皮帶車上以冬青菊花紮成該業中之雞球牌商標甚爲美觀　　商團會長以連日外間謡言蜂起雖是無稽之談亦應預爲防備所以提燈會各員皆　各業中之新班會員至老班各會員則於是日正午在商團公會按名發給槍彈令與軍警兩界分投巡哨以防不測至晚間七時許舉行提燈會時不吸捲烟進行會亦在皮帶車上紮成檯擱一座爲吃香烟肇　被印捕拘拿一事形容盡致觸月驚心經過經處則均有巡警照料尚無意外之事　　國民敎育實進會於國慶日午後開慶祝大會培青蒙正萃秀谷學校學生皆排隊到會沿途手執五色園旗口唱紀念歌觀者禮　國慶歌李聘政君演講革命事略末由汪　秀君贈送各學生及來賓白話宣講書各二　並各欵以茶點散會時己五句　矣　　愛國女學校爲胚胎革命之中國敎育會所創立開辦至今已逾十稔成績斐然前日舉行國慶　下午二時學　職員齊集操場振鈴開會全體向國旗行三鞠躬禮三呼萬歲唱國歌佼歌畢職員學生相　演説殿以學生舞蹈遊戲等晚間校舍内外燈光煥發全體宴會後復　演影戲燃放花砲頗極鼓舞歡呼之盛　　老北門内廣福寺清眞商　事務所布置甚爲完備自旦華路口起至事務所門前共有彩牌樓三　一路燈彩輝煌旗幟招展往觀者絡繹不絶所最難得者自晨至暮其秩序之整肅爲他處所不及良由會長會晨咸以和藹顔色竭誠招待故觀　亦均肅然起敬　　寰環中國學生會前日開紀念會男女來賓約千餘人三時開會孫中山君蒞止衆皆歡迎由伍廷芳君報告開會並致紀念頌詞畢王正廷君相繼致祝辭並三呼中華民國萬歲後孫中山君演説云去年今日爲武昌舉義之日即中華民國開始之第一日其時余在美國同志居正君有電達香港黄克强託余籌欵助餉余閲電文知革軍己得武昌不勝忻喜從前在廣州汀州河口等處革命事業種種失敗皆因同志過少未達目的州失敗後乃運動武昌軍界一舉而成此大事所以然者國民有堅忍心武昌軍界有冐險心無畏難心之効力但民國雖成立而今尚在危險時代内亂未靖外患頻聞　之建造大厦基礎已定尚待建築願吾同胞自今以後亦須有冐險心堅忍心協力贊助政府以造成地球上頭等大國是鄙人深望於諸君者也吾國向來閉塞門户不與外人往來曁後中外通商愚民又常行排外主義繼見彼海陸軍之優器械之精轉而生畏懼心然排外　畏懼兩端皆非要知凡事須論公理放膽而自行公理不必更有一毫畏懼心前年英脱開釁英有精兵四十萬甲於環球而脱之全國人數亦不過四十萬軍且士皆以農夫充之國何難一舉而滅脱而所以不能卽勝者因脱人有合力堅忍無畏之心而能恃公理以敵强權也嗣後各大國漸知强權不敵公理遂不敢係慢小國故　球上各小邦尚能久立而不亡中國數千年來本一强大之國惟守舊不變故不及歐美各國之盛强滿人入關後愈形衰弱漸漸召列强之侮近數年問留學外洋者日多初則見彼國種種景物頓生樂觀之念繼見彼種種較吾國爲强乃生悲觀之念甚至悔心廢學以求一死者有之但處於今日不當有悲觀之念務須堅忍冐險發憤求進即士農工商見吾儕能忍苦如此亦必憤志圖强如是則中國前途大有冀望故畏懼兩字自今日起消滅無有從茲專心壹致合力以助新造之民國今年今日爲去年今日舉行紀念願明年今日全球各國爲吾中國舉行紀念詞畢鼓掌雷動末由王正廷君答辭道謝合座三呼中華民國萬歲孫孫孫又三呼中華民國萬歲伍伍伍旋由伍君廷芳李君登輝唐君羣　王君正廷等邀至客廳小憇遂又繼續開運動會如跳高跳遠賽跑賽車等種種運動請伍廷芳夫人給發奬品洵極一時之盛孫君中由與伍君廷芳直至五時後始回宅第乃宣佈散會六時半在　甯車站會齊十三團體舉行提燈會燈火照耀如盡國歌高唱軍樂並奏延長三餘里人數達二萬以上表全國歡慶之忱祝億世共和之福誠四千年來罕見之盛會也　　國慶紀念日晚間八時閘北警務公所馬隊巡邏隊軍樂隊聨合光復軍步隊衛隊閘北各區商團會消防隊等舉行提燈會此外與會各團體如閘北亞聲社青年會務商學校約翰大學南洋大學堂寰球中國學生會錫金旅滬學生會閘北俱樂部振華軍樂隊中西學堂麥倫書院孤兒院閘北巿立小學堂閘北惠兒院和安小學堂新　童子團蘆濱小學堂閘北慈善團韓民明强兩等小學等莫不歡忭鼓舞先在警務所操場取齊排隊出操場向西轉南走恆豐路朝束由光復路經大統路朝東走南川虹路經租界海寧路向北過北河南路經寳山路朝東經寳興路達虬江橋朝北至胡家木橋回至火車站始散是會共計有三四十團體隊伍亘長三里有餘其燈綵如火車兵輪砲車電車龍船飛艇黄鶴樓武昌城以及跳獅流星莫不鈎心鬥角十色五光觀者目不暇給尤以亞聲社所扮之西洋美人及西劇中之小丑並紅頂花領之前清大員形狀最爲滑稽見者鬨然大笑此外各種紙燈有紮成共和萬歲初週國慶等字樣者有五色紙燈鏤成各種花草虫魚者不可勝紀　　浦東爛泥渡商務體育團各紳董發起舉行浦東各境國慶紀念提燈大會是晚六句半滬東體育維持會員率領青年軍排隊由陸家嘴出發高提五色彩燈魚貫而行至爛泥渡操場集候當有張家樓學治體育會員震修學校會員及救火會員先後提燈蒞止齊集操場旋卽起行賽迎是燈大會由大街經花園石橋達陸察嘴體育維持會事務所會場暫息片時復整隊兩行至隙地行舉槍擎手禮高唱愛國等歌嗣到陸家宅護塘大路分道而散城外西區警局函請法電車公司免駛快車十號晨聞由車務總　　梨蒙（譯言）君親至西區謂國慶紀念敝公司深表同情准於日間行駛慢車六時以後至董界之電車以義弄口爲止不再南行等語分辦處旋卽覆函　謝且是日自十六鋪至斜橋各電車均揷五色旗二面三色二面以表慶賀之意　　滬西　團布置一切極爲美備是日上午往觀已絡繹於途午後尤盛除由各會友依禮慶視外並有商團公會全體會友一千餘人到會偕同出發道經肇周路至九畝地會場恭祝至六時許該會又人山人海途爲之塞會友已分派不開由某商團到場帮同照料時有某營兵二十餘人强欲入門招待員以其並無入場券未便擅允時有含恨者連抛磚石致會長吕耀庭君額際受傷血如泉湧祗以燈未齊明未經拘獲之時開　會場已無隙地而後至者仍絡繹不絶祗得於門外點足而觀　會後首由臨時主席趙晋卿君報告開會宗旨繼由學生唱歌並奏軍樂旋請伍廷芳戈　雲兩君演説戈君略謂今日法租界之電車均懸旗道賀而英美租界之電車則否國我四萬萬同胞同心戮力詎無雄視全球之一日等語激昻慷慨堂聲如雷旋卽串演新劇至夜半二時始散惟聞演劇時有張裕生者以磗石抛入檯中爲招待員所獲旋以乞饒釋去 
[江蘇敎育總會呈江蘇都督文請追捐欵十萬元]  
　　爲呈請事八月二日敝會幹事員會提議指撥龍華法政大學之劉江氏捐欵十萬廳呈請從速撥制業經議決照辦卷查此案先由敝會建議宜在上海建一私立法政大學統收各省生徒消融　域翕受文明擬訂校章二十五條並在上海龍華鎭火車交通一氣清曠之地相　校址預備購地建業呈經貴都督在前清巡撫任内批交蘇提學校議詳復批准備案事在上年舊曆四月問至閏六月中旬接到樊提學照會六月二十七日奉札開上海劉江氏捐欵十萬元一案原呈聲明該欵作爲敎育之用當經兌交上海裕蘇局並派員會同騐收此項捐欵應卽全數撥交敎育總會私立法政大學之用另札上海道訂期移撥接收是月下旬又接劉道移同前由並稱已行裕蘇滬局如數逕送查收各等因當經數　公推會員龔傑赴局接收據局中人答稱滬無人士持一切均在蘇局又經敝會函請劉道遵札訂期交付八月問　劉道包函囑理向裕　接洽又經敝會函詢蘇局坐辦馮丞久未得復九月十三日接樊提學照會錄有撫批一道撫札一通並抄黏藩司詳稿一件敝會尋繹全文始知馮丞接辦裕蘇以前此項捐欵早被前坐辦革守李厚裕擅行悉數放出無存馮丞接辦以後各欠户觀望無還禀經詳奉嚴批申飭勒限尅日繳清此皆敝會卷内查見之原委也民國軍起風雲騷擾然一切公私債權無不繼續有効現值軍政統一遠近喁喁百廢待舉需才彌急此項巨數捐款若任久宕或稍虧短何以對捐户何以對地方何以對當日熱誠提倡殫心規畫之官紳議決前因相應呈請貴都督迅予嚴追清繳撥領實爲公便再此欵息銀奉飭截至上年舊歷三月二十三日爲止並須於中酌提二千元撥助南洋中學但裕蘇同日存起其息按月若干截至三月二十三日共得若干敝會卷内　從查知應請貴都督查明一併追繳撥領並乞將查出存起日期及按月息數先予行知無任盻禱（復文明日續錄） 
[居民放棄主權]  
　　西門外華界打鐵浜南首西區馬隊事務所對面陳姓家近因新屋落成向鄰境法租界電燈廠自來水廠裝設電燈自來水被西區區員查知移經巿政廳路政處派員勘明該處係在巿政廳管轄範圍以内陳姓遽向租界裝接電綫水管殊屬非是立即知照陳姓照章在境内購用一面移商華界兩公司從速派匠至該處接綫埋管以保主權 
[舉辦慈善公債票之動議]  
　　中華全國義賑會定於十月十三號下午二時開董事會籌商一切進行方法並提議選派代表進京要求舉辦慈善公借票一千萬元以充急賑工賑二項要需 
[鹽梟勾結營兵]  
　　南巿大達碼頭前日有鹽梟多人串同某營兵士上餘人擅將私鹽三十餘包擬裝長安輪船販運出口當被緝私營長夏月恒訪悉立即率兵往拿當塲抄獲詎該梟等胆敢抗拒旋由浦江鹽捕營王統領飭派巡船到來該梟等始各逃逸現該巡　等仍駐泊大達碼頭專司查緝私鹽之職 
[婺源茶商上柏都督電稿]  
安慶柏都督　皖　産茶之區婺德祁浮　壞相錯本年　省征　經孫前督與　督規定税則成箱後　百斤征收　幣兩元開　未久諸省忽增至二元二角並電皖要　　意蒙公堅持政見完　税迨轉運至婺製成箱茶又納皖税一次方可行運一物兩征不堆困難疊經婺源茶商公會電禀在案現蒙矜察在員會議　　重征税欵一律發還商等無任感激謹合電申　旅滬茶商　致中金　蔚許器金殿璜玉作楫董向榮俞德嘗等同叩佳 
[分劃管轄區域]  
上海地方審檢兩廳奉令分設各鄉鎭初級審檢各廳業已規畵服當所有各廳管轄區域照錄如下（第一初級廳）附在地方廳内管轄上海巿之中區西區及法華鄉蒲淞巿　河涇鄉（第二初級廳）管轄上海巿之東區南區及高昌廟警區轄境（第三初級廳）管轄現在巡警區域之一區新閘橋之二區天寳里三區龔家宅四區寳興路五區虬江橋六區胡家木橋八區叉袋角九區潭子灣江以南者十區北新涇其七區江灣九區潭子灣江以北者歸寳山審判廳管轄（第四初級廳管轄洋涇　及塘橋　行陸行等鄉第五初級廳）管轄閔行鄉顯橋北橋馬橋曹行塘灣等鄉（第六初　廳）管轄引翔港鄉（第七初級廳）管　林鄉及　思橋陳家行等鄉（第八初級廳管轄廿七保十三圖及南十二北十二圖吳淞江以南地叚廿八保八九圖又吳淞江以北之南十二圖十併十一圖等鄉 
[孫中山爲永年總董]  
華安合衆人壽公司爲華商惟一特别公司資本充足辦事有方　辦以來異常發達日前該公司董事會會議以公司雖稱發達必須偉大人物提倡一切孫中山先生爲當代偉人故舉代表勸駕並伸敬意不料中山先生辭而不就該公司大失所望乃昨聞中山先生已就英商永年人壽公司總董之職想中山先生不就華商浙辦之華安而就英商所辦之永年必係别有一番深意偉人所見固非淺見者所能揣測也 
[滬防全軍大考揭曉]  
滬防全軍李英石　領以本軍各將校及差遣各員本年度秋季大考業經　令參謀長申振剛一等副官未世松於前月二十七號起在本軍按營試騐已於本日一號竣事當卽詳加評閲酌定分數所有考列前第二砲隊營副官胡韜第一營第三隊隊官姜瑞椿第二營副官朱銘忠第一營副官　國英第一營第一隊隊官謝鈞第二營第三隊隊官王道平五員均記大功一次並以第一營第一隊司務長周德釗難期造就第二營第三隊排長禹生和品行甚劣第二營第二隊司務長蔡綬臣習氣甚深第四營第二隊第四號隊長李清穆習性桀倣同營第三隊第七號隊長王仲陞久病不愈第五營第二隊排長巢崇義萎靡不振第六營第四隊隊官章斌沈性質狡猾同營第三隊排長郭熙山不學無術同營差遣莊容不堪造就滬軍營第一隊隊長彭星明品學俱劣仝營第四隊隊長王有富恃情狡詭均着撤差其餘各員仍就原職業於前日分令各該營長轉令所屬各員力圖振作靜候升調至所　遺缺即由各該營長簡保妥員呈候核飭暫行兼代 
[虹橋鎭商民之驚皇]  
蒲淞巿虹橋鎭地方於本月一號到有鎗船四艘並無字號旗幟亦無標記軍衣船中約有三十餘人均操外路口音日間　羣結隊至鎭遊行若係探察路徑者夜則荷鎗出哨停駐不去詢之則稱是到鎭緝私者惟並未赴巿公所知照該鎭商以鎭上並無鹽梟私販無庸緝私羣情惶惑業經鎭董顧視清等等聨名函請民政長查明此項鎗船是否緝私營所派抑係假冐並請速飭徐家匯警局酌派巡警到鎭設法保護以安人心現民政長己分别照辦矣 
[章養和上訴之批詞]  
章養和因孫子明在地方審判廳控訴欠租覇船一案缺席判決後向審判廳聲明窒碍被駁卽委託秦肇煌江鎭之兩律師向高等審判廳上訴茲奉批示云狀悉查民訴律第五百三十一條第二項之規定係對於有同律第五百六條之情形而言此案據稱於聲明窒碍時卽被駁斥是尚無第五百六條之情形自不能以第五百三十一條第二項爲根據逕向本廳提起控告查此案上海審判廳於下缺席判決後如認該聲明爲不合法應照民訴律第五百二條第二項辦理何謹下一駁斥之決定殊與法定程序不合由本廳照會上海廳按律辦理外仰卽知照此指 
[局外人之危言]  
法租界寳昌路石牌樓尚賢堂李佳白君擬於星期日卽十三號下午五時在該堂演説題爲民國之存亡卽視道德之存亡爲定特品伍　唐先生主　　李君以民國國慶紀念爲時未遠正不可無　外之危當以聳聽聞當亦爲留心世道者所願聞也 
[商學補習會改選職員]  
高學補習會於十月八　晚閒第八次改選職員投票　定後當卽議定於十二號晚開新職員會茲將名單錄後正會長蘇筠尚副會長葉惠鈞潘寳夫體育部長姜楚三幹事部長王新甫幹事員丁瑶秋洪瑞麒朱德生鄭鍾駮葉仲青張心泉經濟員陳樂山書記員糜楚良坐辦員崔奇峯續任評議員顧提明倪筱　潘峻夫陶叔言高子雲包榮堂鄭品南沈少雲朱斯美沈子卿朱少沂葉家祥席玉書張美貞陶綬臣蔣慈咸温維新龔壽昌鄭澤南瑣聞 
[城内]  
民政長批示○商人林寳金禀批該商前禀以瑞源昌牌遞新閘橋北西首開設粮食行業經明晰批飭在案　據復禀該處係　偏僻遵章呈　登錄税銀一百兩合洋一百五十元請以瑞昌牌號在新閘北西首開設粮食行取具同行保結　　應即照准塡給登　証示各一道隨批發給領回營業從前請帖規費現已一律羣革亚著知照捐洋存解保　附商人朱廷爵禀批據禀該商請以萬隆牌號在新開地方開設粮食行取具同業保結遵章　納登錄税捐銀一百兩合洋一百五十元呈繳前來核案相符應即照准塡給登錄憑証告示各一道隨批發給領回營業所有從前請帖規費現已永遠禁革並着知　捐欵　解保結附 
[南巿]  
規定權限○上海警務長穆實齋君查得南巿第二初級審檢廳成立以來已將民事規定由廳訊理所有刑事及違犯警章等案均歸警務所審訊各區發生事件均令隨時解所定奪茲已將解案理由單分發東西南各區一律塡用矣亟思卸責○巿政廳議事會開會舉定中西南三區區董後楊亮夫梅閣羹二君均已到區任事惟臧君因被南區公民反對迄未定議茲查該區事務仍由滿任之朱君權理前日已向巿政廳辭退職權堅請臧君早日視事未識該區公民將何以對付也 
[公共租界]  
尚須相騐○靜安寺路住户王妙春吞烟斃命己有多日尚未收殮前日經捕房查　派探前往查得死者因與同姓之某甲爲田單紏葛涉訟不直所致當卽將屍舁至虹口斐倫路騐屍所報請公廨中西官騐明再核召領女孩○女孩劉董桂前日在北四川路徘徊啼哭由探查見帶至捕房送留公廨昨由官媒解案請示女供年十一歲江西人獨自來滬據包探禀稱劉女在捕房訴稱家住小西門外父母均全關讞員商之英康副領事判女暫留本廨候懸牌招領甘入下流○住居虹口武昌路三百七十七號屋内之粤人張小弟不務正業專事游蕩前日竊取其母張鍾氏衣物質洋浪用被氏控奉捕房於昨日派探將張拘解公堂訊供不諱判押西牢半年以儆摧折春梅○西藏路八十四號半門牌　婦王老三前因毆傷九歲養媳春　由探拘解公堂訊係患病判女送醫院醫治王鴇開釋詎女醫治無效於前日身死故昨日捕房復將王鴇傳案請示孫襄讞商之英翰副領事判王鴇押候查明再訊同入西牢○匪人向定福在細子路紏黨攫取朱阿三花緞又過犯張金榮拆取麥倫書院竹笆均經包探拿獲昨解公堂分别訊明判向張各押西牢一年期滿均逐出租界誘匿婦女○無賴顧玉廷誘拐七浦路九百六十五號住户金桂泉之妻紀氏及天后宫擺設水菓攤常州人吉阿松之妻潘氏同匿威海衛路前日被金吉兩人債悉報捕將顧與兩氏一併拘獲昨解公堂訊悉前情判顧押西牢三月兩氏各押一月期滿各交本夫領回管束鴇婦受罰○北海路四十九號妓院内容留幼不小毛頭被探查獲昨將女與鴇婦馮朱氏一併拘送公堂訊明屬實判馮鴇罰洋十元充公女充其祖母王李氏領回以後不准再入妓院浪子流落○男孩湯克榮在路徘徊由捕查見帶入捕房昨解廨經中西官訊　該孩年十四　其父在南京釣魚巷開設米舖該孩私取洋五元來　游玩以致流落判送江寧公所道回原籍　告待訊○宋丞賢控黄鶴品欠洋又麥楚湘控周華生不理抵　王恒順控王俊卿不理担　銀兩　義　　吳和尚抵單不贖　案　由捕房　被告各人傳至公堂分别交保過堂候訊總巡請假○英美總巡卜羅斯君請假兩星期赴内地游歷所有日行公事均由帮辦總巡麥高雲君代　＼ 
流氓攫帽○流氓張少卿前日在　南路　　小孩裘榮甫之西帽當被包　拘獲昨解公堂訊　不諱判押三禮拜示儆周居行竊○成衣匠徐存記住居虹口三百九十四號屋内因竊同居老虎灶主張茂水值洋一百餘元之衣箱由探查獲昨將徐拘解公堂請究先由原告之妻王氏與徐之學徒俞國良上堂証明前情判徐押三月贓交原告領回撞傷小孩○五十二號電車昨在西華得路撞跌小孩柴文元致傷面部由捕帶入捕房送往同仁醫院醫治候再查究焚斃小孩○蓬路西華里金楊氏家失火已紀前報茲悉該氏有六歲之子被火燒傷　面尙有四月女　一口竟葬火　昨經捕房查明飭氏収殮了案妓女自由○吳淞一鴇婦唐氏昨控謝文炳拐逃妓女寳紅經捕頭傳詢妓供情頤從謝不再爲娼捕頭准之 
[法租界]  
空言搪塞○前開志大烟膏店之蔡志鈞串通夏寳順串騙元大土行雲土兩箱經公堂將　店發封拍賣後復將蔡緝獲判令交保料理嗣因蔡挺押不保即夏寳順之妻葉氏保出後亦已避匿不　伊夫交出僅使幼女偕　保人唐關通到案飾詞搪塞中西官怒甚判唐收押着交保交人蔡仍還押候追合股紏纒○陳梅卿前控萬成祥洋貨店經理朱杏甫串同其嬸朱干氏掯贖股單圖吞股本等情迭經公堂審訊兩造供詞各執經聶讞員判令朱交保出外向原告商理以期和平了結詎案懸日久朱等一味固執僅挽洋布業公所出面致函聶君允償數百金致案難了昨日復訊宣示判語謂陳所控故父在日將股單抵押五百元因此股單存在該店等語似無憑証查攷惟查該股單之名字書明佩卿之父陳正甫字樣被告亦難諉卸今姑折中酌斷所有該店内陳之股本六份與朱干氏各半分派至歷年　餘花紅令各邀公正人算明禀候攤派兩造遵斷而退故態復萌錢明卿所開之花煙間時因縱妓在途拖客經捕房傳廨懲問已有兩次詎近來仍不稍改昨又昨廨判罰洋十五元以儆勒追欠租○方惠卿虧欠房租十一個月計洋一百七十六元收租人向索延宕控經公堂傳訊供求寛限聶讞員判方交保限七天理清時評三（鈍）（根） 
參議院論國史院長之官等王樹聲老先生謂此職宜加於大總統之上衆皆非笑之余竊爲之辯蓋王老先生之意以爲國史院掌］ 
一國之褒貶目誅筆伐無上尊嚴雖大總統亦屈服於其大權之下故國史院長之位置必居大總統以上而後可然則國史院長之位置究有若何高度曰袁總統之老太翁若在其高度或可與國史院長相角雖然國史院長猶不得爲世界上之最高者最高者當爲新聞記者蓋國史院長不過掌一國之褒貶故其位置祇在一國總統之上新聞記者掌世界之褒貶故其位置當在萬國君主之上質之王老先生以爲然否 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國元年十月十二日星期六（申報）舊曆壬子九月初三日第十版 
自由談 
游戲文章 
[錢鬼傳] [  瘦鍱]  
　　錢鬼者錢神之奴也其父以私鑄小錢起家死於疫及鬼長設錢莊於肆操奇計贏有長袖善舞風性諂媚凡遇搢紳富豪則卑躬屈節極意逢迎以博其歡見窮措大即以白眼對之其勢利如此酷愛錢居恒一手執如意一手握算盤以會計出入款項銖錙必較常終夜不寢蓋心之所思目之所視手之所指耳之所聞口之所言無非錢也值盛怒時人以元寳置其前輙解頤而罷處世以精刻自詡遇公益事一毛不拔惟利是圖卑鄙齷齪久爲社會所不齒會金融日緊周轉不靈莊遂倒閉旋被控宣告破産後憤懣而死遺一女名錢樹子置身山梁間以自存焉　　賦得羣英手批偉人頰得　字五言入　（蘇汀）　　巴掌騰空起偏從頰上來乒乓聲震耳深淺印盈顯老臉留鴻爪虚心撞鹿胎宛中天怕婦直似母笞孩一摑連三摑千該又萬該奴顔嗤爾陋生面爲君開難免同人笑眞成无妄災文明新手續小試仗雌才 
海外奇談 
[接吻罰金] [  頌斌譯]  
　　接吻禮爲歐美習慣之風俗而以巴黎爲最盛法政府以其有碍風化且恐傳染惡病曾出示嚴禁自是此風己稍稍衰歇然前月十六號考納斯地方有某君偕其妻出行將乘馬車之際忽於路旁行接吻禮適爲圉人所見訴之警局局長當將某君夫婦拘留一宵習日判以違禁律而處以十二元之罰金云 
介紹輿論 
　　劉藝舟有言吾人不辭勞瘁奔走國事豈亦有所圖利不遇享受英雄豪傑之名譽耳然試問今日之所謂英雄豪傑者其道德才力足以滿人望否苟有不然則英雄豪傑四字之信用已失吾人殊不願享受之也　　藝舟又言被選舉者當認爲義務若認爲權利則大失人格矣奈何今之被選舉者必推却再三而　就江一若從此領受莫大之權利而不復知有重要之義務也者可歎孰甚　　藝舟又言今日伶人之負盛名者　銀輒以數千計此實亡國之兆藝舟亦伶界中人能發此種議　令人歎服雖然一般不務正業而專事看戲者可以省矣[  鈍根]  
　　昨日國慶盛典城内外點燈結綵喜氣融然而一種愛國精神之　　　以商團爲最　　　　　　　　　又　　巡防以　意外其熱心爲何如余所參觀者爲清其商團見團員皆精神抖　娛樂之中含有嚴肅氣象不禁心爲之折一部分如此其他可知誰謂我同胞無軍國民資格耶[  耕]  
　　今日之所謂國慶者非慶過去之民國乃慶未來之民國也諸君其連振起精神共　幸福愼勿悠悠忽忽趾高氣揚將國慶轉爲國弔也　　共和國者總統爲其公僕而人民爲其主人也公僕不力尚有可爲主人昏迷不亡何待今日人民不解共和之眞義徒龔共和之皮毛是以國事日非道德日堕瞻彼中原憂心悄悄敢持狐筆鞭策國人[  同心]  
　　去年革命軍起投戎者爭先恐後固欲爲同胞造福不惜身軀亦望僥倖成功博得榮譽故勇往直前不遺餘力及至五色旗國論功行賞享大名占高位者大半爲攘功掠美之徒而眞能出入槍林彈雨中者今日多己退伍名旣無聞貧困如故占人時云死是征人死功是將軍功可勝浩歎　　趙秉鈞出席宣布政見演説對内對外之政策治本治標之辦法頭頭是道以此治國何國不興智庵旣能言之尚望能實行之否則紙上空談有何益處書曰言之匪艱行之惟艱王陽明有言知而不行是謂不知智庵勉焉[  篤庵]  
　　梁啓超回國北京政界傾城出迎我知反對派又有一番大駡特駡十五年來梁氏　逃在外動作行爲確有令人足以訾議者見諸歷年各日報正不可以僂指計矣今也遄回本國或能出其抱負爲民國前途竭忠效智未嘗不可收一曆之力政府之優禮梁氏非所以詔國民刮目相看　　彭壽松臨走時對衆宣言閩人無恥而己却受了十三萬元的餞行費諺云非錢不行管他有恥無恥　　叅議院議員前者討論服制問題甲是乙非此丹彼素三十餘人一齊開口即飯桶議員向不做聲者至此亦得大放厥詞所謂持之有故言之成理參議院中忽然大放異彩此次國慶問題又紛紛討論爭辦者二十餘員翻舌底之蓮花抒胸中之成竹一問一答不啻諸葛孔明舌戰羣儒嗚呼可謂盛矣我安得不爲民國得人慶　　熊秉三不貪回扣前得見諸各報初未之信及觀致姜克生函不但民國借欵回扣絲毫不取即在前清黑暗時代所得　物回扣悉數歸諸公益一介不苟高潔可風宜其任財政　長時一經他報攻擊脩然辭職毫無芥蒂而又出其熱心毅力以成就此一千萬磅新借欵宜各報反其論調交口贊美也嗚呼民國官員使盡得如熊秉三其人出而任事何患無轉貧爲富之一日彼夫拜　公廷謝恩私室者聞之得不愧死　　克强先生力勸國務員加入國民黨以爲政黨内閣用意不可謂不深惜乎各支部之宣告脱黨也日者所聞亦足以覘其内容矣[  熱盧]  
戲評 
[中華大戲院之人才] [  玄郎]  
　　中華大戲院開幕以來所聘角色俱係北方有名人物綠牡丹之色藝在滬頗有名譽尚排在第二齣其人材之盛聘　之精可　而知前晚小俞登場滬人久耳盛名爭欲一覩其丰采座客異常擁擠後至者幾無容足地振廷菊蓀之克家子也家學淵源獨得秘旨其工架之老當白口之雄壯魄力之宏大久已聲震遐邇振廷秉性豪俠抱負宏深雖屈身伶界頗有志於轉移風化改革政治前清時王鐘聲在京　以革黨嫌疑被拘警廳振廷竭力抗爭百折不回甘以全家保之深得其斡施之力古道俠腸求之士大夫中尚不多得且立品甚高獨行其志不屑與諸親貴虚與委蛇仰承鼻息小楊輩不如遠甚演武凈戲架子氣力俱勝小樓一　其金錢豹义法簡潔超脱純以敏捷勝人從悟空身下一义放至檯口怡止尤出色驚人白口字字飽綻（烈烈轟轟鎭山崗）及金錢豹）三字俱震驚四座小王桂官昆仲演技一祗七齡一　十齡初出場一以身自後翻下兩手抵地一以兩手抵板櫈上竪一雀子同唱小曲約有刻鐘之久復緣繩而上横身槓上同唱小曲後互挽兩手旋轉其身作鶴子舞約四十餘轉桂花又以一手攀桂官之足作挂秤錘左右俱能兩人在槓上忽分忽合五花八門美不勝收觀者目眩神迷而二童神氣從容並不見半點力歐神乎按矣唱尤嗓子清脆嬌嫩動聽以孩童而得臻此境　　世無雙之奇童也 
[孫菊仙之空城計] [  氷血]  
　　二十六夜孫菊仙唱全本空城計按是劇爲菊仙拿手之作久未演唱且是夜劉鴻聲王又宸皆唱空城計各爭優勝菊仙自然不肯稍懈説白清朗神情亦好三探時三變而目三易口氣尤屬　得初探時含怒未發再探時怒甚心急疾呼再探至三探時知大事己去連連摇頭輕輕説再探而己三種形容俱合戲情惟唱（正在城樓）一叚高低低斷斷續續如歌粤調引人嗤笑此卽孫調愈變愈下之一証失歡之咎老孫自取之也 
[小王桂官小王桂花] [  劇魂]  
　　神童小王桂官年八歲小王桂花年六歲乃都中著名小生王桂官之子而劉子　之徒也在都時與呌天並重偶一登場客爲之盈其價值可知矣二童眉目清秀唱白清揚手足敏捷身　如燕演雙俠演義在槓子上之做工五花八門千變萬化無奇不有最出神者能以足之後踵倒掛槓上將身前後播蕩如鞦韆繼而翻身一蹤跳上槓子如飛燕掠沙忽以足尖倒掛高唱歌問蠁遇行雲種種絶技觀者驚歎　仙可謂有後矣吾國人身體孱弱外人目爲病夫我願未來之國民個個如彼二童之活潑　東鄰柔街不足道矣 
小説 
[短篇寓言共和（其三）] [  一冰]  
　　某村富紳何稚誠死其子新明爭産烈各不相下在黑暗專制之前清末年兩造已由縣而府且訟之於省大吏懸案蓋己久矣　　民國成立政尚共和於是厠身法律界凡一知半解之流咸標其門曰某某大律師事務所有律師甲與乙甲固自命爲東瀛法學士也而乙則候補吏曾執務於審檢廳者甲爲何明師十年前之開蒙老夫子也是故相識而何新之識乙以爲妻之姨丈故　　何明謀諸甲謂必欲訟勝新出貲當不吝乃相與簽約勝酬所得十之三敗則更半之陪審一小時償二金往來舟車費酌量預付　　何新謀諸乙亦謂必欲訟勝明其許貲立約也一如之　　新明各私語所親友均洋洋有喜色自謂得某助已必也勝訴乎　　某晚甲與乙偕審判廳某某高會於某名妓之座酒酣麀聚一烟榻間耳談頗秘　　翌日下午一時開庭甲乙爲兩造之辨護士咸列席　　於是代新明各呈訴畢各引條據例反覆質難日中至昃了無一當審判某亦未嘗加片言　　天埀墨堂中傳語曰何新何明案定下星期六爲再審期　　馬車駕矣人輿動矣分途馳向某某西餐房但聞相慰語曰辛苦試小酌幸毋固辭　　無何星期六至矣甲辨似稍優而乙故不屈乙理似稍勝而甲故强難舌同利劍口若懸河新明在側但冰手焦胆糢糊莫解翻如局外人　　星期六星期六如是者數矣案猶懸未結而新與明之所耗已不貲　　於是乙告新曰再訴恐敗彼口給而心狠我實不能加諸上無己其另聘高明之律師甲之告明也一如之　　新明則央求苦謂願背城借一决勝敗勝固饜所望敗亦心所甘　　則又於某星期六兩造咸集甲乙稍稍詰辨間審判者即曰毋庸贅言矣汝等親兄弟何必相仇如怨讐其和之便其和之便　　　於是甲顧明乙顧新各厲色而緩聲問曰何如則　　囁嚅對曰遵命願共和　　審判者曰願共和當罷訴其析産爲二各得其一自後無復爭咸唯唯遂令署押訖　　出署甲乙各尾新明行復至某某西餐房但聞錙銖計較聲杯盤狼藉聲而甲乙咸鼓腹去造審判廳某某室作秘談　　新明歸親友來問訊則强以勝訴對夜深乃泣而告妻孥曰嗚呼民國法律尚共和吾其奈此共和何 
來函 
[警告伶界同胞白話]  
　　今天不是國慶日的前一天麽諸位請看盾今天中華民報的時評他居然敢破壞民國的約法説我們伶界的人不應該有選舉權比前清專制時代不許唱戲的人做官投考的苛政還要專制還要利害堂堂中華民報不知發揮平等自由的眞理胆敢提倡破壞平等的妖言安心重定階級恢復專制不但是報界中之敗類民國的罪人簡直是四萬萬同胞之公敵想我們唱戲的因爲恨亡清的專制不甘久爲人奴所以　肯接濟各處軍餉響應各路民軍捨性命攻打製造局恢復登州黄縣有死於天津的有死於東三省的有死於山東的究竟爲的甚麽呢不是怕當奴禁嗎不是要大家都享平等的幸福嗎中華民報的記者恨恨提倡妖言他就是我們幾百萬伶界同胞的公敵諸位要不怕當奴才那就罷了要怕子子孫孫永永遠遠爲奴爲就請大家結合團體一面上書給參議院一面想法子抵制四萬萬同胞所不容的那中華民報的記者[  恨恨] 生死關頭千鈞一髮　呀我伶界的只知盡義務從來不爭權利任人魚肉的好同胞呀你們快快打主意罷雙十節前一日中華民國伶界一份子劉藝舟白 
 
 
 

Page 11

 
 
   
 
 

Page 12

 
 
   
 
