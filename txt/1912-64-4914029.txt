# 1912 - 64 - 4914029

 

Page 1

 
 
評論 
[今日之外交談]  
　　人之所貴乎交友者不在平時之樽酒往還互聯情愫而在有事時之痛癢關切盡援助扶持之誼否則一有患難或袖手旁觀幸灾樂禍或乘機漁利落井下石雖甘言以誘人人未有不拂袖割席者個人之交然國際之交亦何莫不然吾國自海通以來與泰東西周旋壇坫間者已數十年於茲因滿淸政府以外交之重任付託諸顢預之親貴於是訂一條約開一談判非媚外卽排外而其結果之喪權辱國遂先後一轍吾國民困於淸廷之專制痛交涉之失敗奔走呼號以圖革新者亦二十年徒以投鼠忌器恐内部之破壞適以召外來之干涉故乘機待時遲遲以至於今幸列强尊崇公道鑒我疾苦武昌義旗一揮而漢口領事團卽宣告中立當此時也雖民軍舉動文明切實保護外人之生命財産有以饜僑商之望而各領事於倉卒之頃首先承認爲交戰團使我武漢根據地得借租界之屏蔽不致爲蔭昌軍隊之所乘此則外交界扶助之功而爲今日吾同胞所感激不盡者也迨後武漢戰爭日演日劇大好市場付諸一炬長江上下遍地惡氛勝負之數固未可必而南北相持亦不知伊於胡底幸英使朱爾典介紹於先法美德日俄贊成於後遂成停戰議和之局中間因屢議屢撤上而各駐使下而滬漢各領事函電紛馳雙方調和卒使戰事一停不再見同種殘殺之慘而兩方面亦得以磋磨協議令淸廷自知大勢所趨非人力能囘宣告退位確定共和之局此又外交界保全之力而爲今日吾同胞所永矢勿忘者也今民國已完全成立矣袁總統已正式受任矣我新政府新國民對於各國贊助之熱誠自形分外之親熱從此我中華民國與世界相見於舞台外交史上不啻開一新紀元凡通商傳敎固當力任保護以敦睦誼而土地主權亦當力求鞏護以免放棄總言之則不排外亦不媚外但願與各友邦雍容玉帛保全東亞和平之幸福而已乃近日道路傳聞均謂某國因袁總統昔日之芥蒂有暗助宗社黨冀其死灰之復燃以實行其侵略之主義是此日邦交上留一惡種子他日必發生惡結果雖非我國之利恐亦非某國之福蓋我國旣改組共和政體則外交方針將全視輿論爲向背固非總統個人所能主持若因個人過去之嫌疑不惜挑動四百兆人之惡感恐抵制商貨風潮一起已足制某國之死命而况乎兵力雖强未必可違列强而冒不韙耶願我外交家留意偵察毋使狡計得遂尤願某國野心之稍戢也 
專電 
[淸太后本定舊曆正月十八日暫]  
　　遷南海俟二月杪遷居頣和園今因北京兵變恐有不測命世續暫行從緩 
　　昨日袁總統得南京參議院來電謂議决各部制度略有變更内務部不加次長但設一專司管理蒙回藏事務理財部改爲財政部工業商業兩部併爲工商部交通郵電兩部併爲交通部袁總統亦贊同將以所擬各部總長名氏電告叅議院求其同意（以上北京） 
　　趙爾巽濳至靑島庽在會前旅館與魯撫張廣建等時通密電 
　　奉省張作霖等仍借端虐殺民黨誣爲匪徒不日恐有大變（以上奉天） 
　　廣東有兵數千人藉口將遭遣散忽起變叛已將水師提督衙門及河上礮臺佔據 
　　今日提署左側有惡戰撃死變兵二百餘人 
　　九龍鐵路火車被變兵數百人截奪駕機逃去 
　　傳聞某統領已被變兵拘去 
　　粤都督出示各變兵皆許免罪如能繳納槍械每人賞給十元遣使歸里（以上廣東） 
　　南京政府擬向山西省募集公 
 
 
 

Page 2

 
 
債四百萬元昨日喬義生君先帶票據一百萬元由滬赴晉 
　　民國法政大學校長公推敎育次長景君兼任 
　　南北統一無復戰事各軍大宗礮彈近日運回寗垣者絡繹不絕 
　　爪哇中華會館匯銀一千七百餘兩至華請滬都督轉交孫總統撫䘏難民（以上南京） 
公電 
[南張廣建等電　南京孫大總統武昌黎副]  
　　總統臨時議會各省都督督撫各報館均鑒武昌臨時議會宋馬二電均悉統籌全局倡建臨時議會云云如能倡建臨時議會翼贊共和謀固邦本殊深欽佩惟政體初定待理萬端尊意擬在漢口發起議會早定憲法查憲法乃一國政治之根源治亂安危關係極重現奠都地點已定在北京臨時國民議會發起於漢口相距較遠聲息懸隔揆之各國公例未有國會所在之地與政府分離者宋電所言首都地點定後即行接往曷若直赴北京更爲簡當各民國憲法大統領固無召集國會之權此就經常通例言之我國今日赤手開創與各民國相較一則組織於安全之後一則萌芽於破壞之初似宜籌權宜方法以濟其變各省議會及諮議局雖係一隅之代議機關然或已解散或未成立况蒙古回藏各處向無此種議會所論由各省議會諮議局選舉下囗諸多窒礙不易推行且憲法關係興廢須待正式國會成立方能編訂臨時議會未便從事鄙意第一次臨時國民議會應由中央政府斟酌全國現狀草訂簡略選舉方法通行召集庶無隔閡此會成立卽行編制正式國會選舉章程現時内政財政各種問題並可暫由該會解决則進可爲監督政府之機關退可爲國會發生之胎胚待正式國會成立再行纂訂憲法以定國是而昭大信謹陳管見伏望裁奪山東巡撫張廣建曁共和進行籌備處士紳公復眞 
　　南京外交部電北京唐少川先生鑒東電悉已轉聯合會昨又接該會轉到泗水電稱書報社荷兵雖撤社中被搜掠一空被捕諸人又刑斃多命等語特轉聞以備交涉外交部支 
　　上海華僑聯合會電北京袁大總統鑒眞電敬悉民國統一得公爲總統定可達共和完全之目的使中華民國雄飛於世界至僑等爲國宣力此乃天職仍當盡國民義務以副厚望華僑聯合會叩元 
　　九江陳廷訓等電南京孫大總統陸軍部總長北京袁大總統武昌黎副總統南昌馬都督各省都督各司令官上海各報館均鑒九江衛戍司令官朱漢濤種種不法情形前於歌電通告並請示遵行在案旋於庚日奉陸軍部虞電内開九江司令官陳廷訓參謀長余鶴松歌電悉該處衛戍司令朱漢濤擅權違法衆怒騰沸經各界宣佈罪狀令其退職猶敢私結唐祚禎潘志遠等濳圖不軌負固拒捕致傷防守兵士五名步兵一名槍斃同鄰婦女二名實屬罪無可逭着將已獲朱漢濤一名就地槍斃以正國法餘黨務嚴行緝獲與唐祚禎一併訊明情節輕重呈候核辦此復陸軍部虞印等因奉此遵於本月十一號將該犯官朱漢濤一名騐明正身綁赴法場用槍擊斃以正國法除從犯唐祚禎言焯煌二人公决准其自由行動外所有在逃之潘志遠罪名較重應仍派探嚴緝俟獲案後再行請示辦法並將已經正法之朱漢濤屍身從豐棺殮謹此電聞陳廷訓戈克安余鶴松劉世鈞蔡銳霆眞 
　　烟台藍都督電上海陳都督轉各報館鑒頃閲民聲日報載芝罘亦有兵叛事係傳聞之誤此間均安靜如常特此電慰藍天蔚印 
　　山東胡都督電南京孫大總統各部總長各省都督各軍司令上海陳都督及各報館均鑒疊接蘇州莊都督江北蔣都督來電言臨時政府地點宜設北京不宜設南京云云鄙意政府設在地點臨時與永久不同我國永久政府將來應設地點就最近情形及交通便利論似仍宜武漢原議或改定北京或南京亦非倉卒間往復電文所能解决之問題臨時政府設於南京旣經叅議院公决孫大總統認可宣布似不必再有爭執至莊公所設問題三則鄙意亦不敢贊同謹臚管見如下袁公能維持北方秩序係由袁公之德望非以其身在北京也若謂袁公一出北京北方秩序即不能維持淺測袁公矣一中國歷史向無共和内度今昔形勢古時建都及控制之說於今日已不適用一外國公使斷無干涉我遷都之理若此事尚不免干涉則此項改革已無干涉餘地矣至使館遷移耗費之說則外人尤不致以此小見而輕啓交涉太炎空海兩公之建都論係就永久言之臨時政府設於南京固無衝突於兩公所言也要之此次舉義以改革政治爲目的北京爲專制朝都會已歷千載專制時代人材政事之積習非一時少數人之所能涓除倘目前即繼續以北京爲都會則專制時政界之蟣虱勢將播種繼復蕃殖於共和政治之中心即戾滿毒之一端已無以鞏固共和之基礎我公宏謀偉識務懇鼎力主持以維大局民國甚幸山東都督胡瑛叩 
譯電 
　　河南南方及陜西又有不靖之說 
　　山西南陽府法國敎士電致北京法使乞其設法保護（以上北京） 
　　外間謠傳濟南擄搶之說不確刻方極力防衛以保地方治安另派巡邏隊遊行街市匪徒被獲正法者已有數人（濟南） 
　　汕頭駐兵與粤軍互起衝突業有多日現外國兵艦到汕者計有六艘日本兵輪已派兵登岸保護僑民（汕頭） 
　　德國亞法利省産煤區域之罷工風潮日益澎漲且有逸出範圍之舉動故巡警已加班防範惟尚未用軍隊干涉 
　　俄國駐土大使現已奉調回國因俄土政治上起有衝突也茲據巴圖哈爾市而利灣三處報告皆言各該地及波斯境内之烏而瑪已預備軍事蓋俄國現又提議海峽問題將强迫土國承允俄國艦隊自由經過之故 
　　上年北德輪船公司淨獲利四千一百五十萬除去局費二千七十萬外年利可得五分（以上柏林） 
要聞一 
[新總統之新令]  
　　其一陽曆三月十一日臨時大總統命令現在游勇土匪四出奔擾貽害閭閻深堪痛恨應由直隷總督通飭所屬文武督率團勇兵警嚴拿懲辦該兵匪所欈槍械有遺失在民者並卽出示曉諭由官給價收回以靖地方而消隠患此令其二同日命令天津保定等處地方變亂迭經飭令直𨽻總督查明竭力設法撫恤維持本大總統受國民委託以保護治安增進幸福相期乃因防範不周鎭撫無術至使各該地方猝遭奇變四民失業撫衷自問負疚良多茲特遣派姚錫光前往津保慰問被難民商即會同直𨽻總督妥籌善後辦法勿使日久失所此令 
其三十二日命令傳曰國家之敗由官邪也官之失德寵賂章也近歲以來賄風熾甚除授如市道路駭聞用者爲人擇官官者爲身擇利政治窳敗民怨滋深現民國創興必須滌蕩穢惡以正百官而懲亂本所有苞苴賄賂亟應一體禁絕此後如有嘗試及招搖者飭所司執法嚴繩决不寛貸此令 
[配置内閣人員尚有所待]  
　　袁總統派委來南之唐在禮君等四人乃係委員資格此次來寗不過陳述北方軍事情形并携有袁總統致孫總統及參議院書書中亦載有袁總統不能南行之理由蓋恐種種情形有爲書信所不能盡者則將命唐君等面述之也其組織内閣須俟唐君紹儀來寗互相商酌必孫袁黎諸君及參議院議員均無異議然後定奪外間所傳總次長已定某某等人皆非確信 
[三鎭變兵尚未滿慾耶]  
　　中法新彙報云北京兵變時有少數店户幸未被災乃近日又有三鎭潰兵一百餘人隠匿於永定門外意欲混入城内再搶順治門外前未被災之各富室及各商店幸甫進永定門卽爲毅軍劉統帶察破立率部兵一大隊迎頭痛擊該變兵始紛紛逃散該處商店幸獲保全 
[禁衛軍幸而無事]  
　　在城外駐守之禁衛軍全體目兵等公呈馮軍統向袁大總統要求謂日前兵變目兵等遙望火光五中寸磔因目兵等父母妻子生命財産皆在城中稍具人心者斷不忍坐視但無命令未敢擅動請爲主持務將城内各軍隊一律開往他處其北京秩序則本軍可以入城擔任保護如有損失願扣留全軍餉銀以爲賠償之費倘若躊躇不决則目兵等只得自由行動分駐要區以杜後患等語馮軍統閲呈大驚若果兩軍互起衝突勢必釀成大亂急赴西苑該軍駐紮處演說謂處此嫌疑之時諸君意非不善恐反啓衝突牽動大局我軍但保自已名譽愼毋干涉如不以此言爲然則請先將馮某槍斃任諸君自由行動可也全軍聞言頗爲感動現已無復意見矣 
　　另函云自共和宣布後禁衛軍頗能保持秩序人皆稱之乃三月四號忽據外人傳告謂禁衛軍於本日晚間將有攻袁之舉以訛傳訛幾成市虎旋經禁衛軍上級軍官向各界宣言謂我禁衛軍旣贊同共和自當始終保守名譽决不妄動幸勿悮會云云外間之議論乃息 
[北京各團體電阻南軍北]  
[上]  
　　此次三鎭肇亂羣疑係宗社黨所主使駐寗粤軍姚司令聞耗恐其破壞大局曾有統兵北來之電茲聞北京總董事會等以南軍北來設或互生疑慮反多扞格爰即電覆南京政府商阻電云南京孫大總統都督府粤軍司令鑒此次之變係少數游勇鼓動叛者不過一標現經兵警擊散秩序已復至傳聞宗社黨煽惑等語未免視彼過高敝會等密邇北京確知斷無此事且北方軍隊仍足資分佈請釋厲注勿勞大軍北來恐秩序甫定之時人心復生驚疑反失執事維持大定之初心也北京總董事會總議事會北務會總叩 
[北京兵變之前因後果]  
　　未潰前之三鎭外間對於三鎭十二十三兩日之潰變所述原因不一茲得確切報告其遠因近因各有不同如正月裁餉有勒令剪髮二事固屬一因然據個中人所談因當局者對於三鎭兵士過於優待賞賚時聞以致釀成驕縱不可收拾又以在各戲園茶社滋閙擾亂養成習慣所謂軍紀已視同弁髦禾變之前數日京中已得有消息謂三鎭將見譁變即有少數商人先行遷移又聞各變兵於齊外日壇及遼闊地方濳謀已久且曾向各舖户有你們還不躱躱俺們要動了等語則其待時而動如約而起者固有由來也又聞入正而後三鎭每日獲賞酒肉甚優各兵曾有肉也好面也好就是少給銀子不好之語其原因復雜非僅一端云 
　　已潰後之三鎭三鎭譁變後竄往各處者不一現聞有叛兵數百人於三月一號（十三日）淸晨均往東三省投入鬍匪以便再肆搶掠之志除在東直門外尚遺有砲二尊其餘槍械子彈携走者甚多 
　　交通之梗塞變兵潰散後所至之處莫不被其蹂躪茲聞諸各處逃來之人云直隷境内幾於無地非匪行路者皆有戒心除張家口淸河釆育沙河楊村良鄉涿州已被蹂躪外琉璃河寳抵武淸北口保定十六里堡亦被搶一空現在各處火車郵政均不通行交通之梗塞可想而知 
　　桂春亦被搶桂春在前淸時任倉場侍郎有年其假公濟私侵呑肥已者不知凡幾家資之富厚亦可列入上級自去年九月以還恐懼惶悚不可言狀曾餽某營鎭統二千金求其設法保護不意變起倉猝於三月一號亦被搶掠一空近日忍氣呑聲愈形頺喪 
　　第一鎭回京原因駐紮張家口之第一鎭軍隊本有旗兵在内日前未奉命令逕行回京當經袁總統飭該鎭統制何宗蓮詢問該軍隊因何事故私離汛守嗣據各兵聲稱其老幼家口悉在北京住居此次三鎭變亂深恐有仇戕滿人舉動是以來京探問切實情形等語經袁總統查核屬實昨已傳令安慰仍飭該兵等回駐張家口防守矣 
　　新調來京之軍隊自三鎭兵變後北京地面幸賴毅軍分叚彈壓亂象稍戢惟京城内外地方遼闊該軍僅四營不敷分布前日袁總統特電調駐紮彰德衛輝等處之武衛軍四營來京以厚兵力而資鎭懾現該軍已於初四日晚車抵西便門外暫駐白雲觀初五日該統領劉君特奉令派員赴津領取軍服一俟發給各弁兵即行分布城内駐守 
　　京奉京漢路請兵現在各處潰兵到處掠奪而鐵路沿綫更爲可慮現經京漢鐵路總局與京奉鐵路總局會同恊商該路左右若潰兵紛至其害何堪設想急須要求請派兵隊若干分駐要隘搜勦始可無事頃聞此事已議决不日便即禀請袁大總統轉飭辦理 
[四國借欵最近談]  
　　近頃四國資本家代表人向日俄資本家通牒略云中國訂約借款即請日俄協同台辦等語俄國資本家立時應諾日本資本家亦無反對之意據日人某報言四國所以聯絡日俄之故因慮中國將來設有變故日俄尤可就近保護云 
　　袁總統與四國資本團商借四千萬之款已有成議惟合同尚未磋商成立現因需欵甚急商之該資本團擬先提三四百萬以濟眉急惟聞該資本團因南北統一政府尚未成立不願多交然現在部庫僅存十七萬兩斷不敷用且此兩星期内連兵警加餉等項計之非百餘萬不敷分布故昨日已由六國資本團承允先提撥一百零一萬三千兩由匯豐銀行交付矣 
　　又聞自北方軍隊譁變擾害京津事起北京及各處外交官與其政府往來之電報皆以中國前途危險爲言惟資本團代表聞之大不謂然茲已提出抗議略謂自袁項城被選爲總統以來各國資本家奔走號呼欲達投資目的究無可乘之機今北方蹂躙恢復秩序正待金錢列强仍當遵守美國諾克斯主義一面尊重中國主權一面利用投資云云於是各公使及其他西僑之方針又爲之一變而借欵乃有成立之望 
[蘇都督規定視學章程]  
　　代理江蘇都督莊爲通令事據民政司稱各地方敎育事宜非設專員視察無以稽成績而促進行茲經規定江蘇暫行視學規程十五條除由都督府委任省視學隨時分赴各地視察外其縣視學應由各該民政長按照規程於四月一日施行期以前委定呈報備案合將此項規程發給該民政長查照並轉行所屬市鄕及各學校一體遵行此令 
[江蘇暫行視學規程]  
　　第一條江蘇敎育行政機關爲監督指導地方敎育事宜特設 
 
 
 

Page 3

 
 
　　視學分爲二種如左甲省視學全省六人由都督任免之乙縣視學每縣一人由該縣民政長任免之縣視學得以該縣學務課長兼任之第二條合左列各項之一者得受委任爲省視學甲曾任師範學校或中學校校長敎員或各種中等實業學校校長至三年以上者乙畢業於中等以上各學校曾任學務職至二年以上者第三條合左列各項之一者得受委任爲縣視學甲具有省視學資格者乙有高等小學校正敎員資格曾任高等小學校校長至三年以上者第四條視學之俸給及旅費額由委任者視事務繁簡定之第五條省視學視察事項之槪目如左一各屬縣敎育行政之狀况二學校敎育之狀况三學校衛生之狀况四學校經濟之狀况五關於敎員學藝及學校各種設施之狀况六與學務有關係各員執務之狀况七關於社會敎育之狀况八其他特命視察之事項第六條前條所列各項之細目每年由本省敎育行政機關會議定之第七條縣視學之職務如左一監督指導所屬市鄕規畫地方學務二監督市鄕所定學校位置及校數之適否三監督所屬市鄕對於市鄕經常費内敎育費應占成數之規定四調查境内對於敎育法令施行之實况五考核各地方學齡兒童之就學及出席狀况六視察各校敎授管理訓育之狀况七視察各校編制學級支配敎員及厘訂學科課程之狀况八視察生徒之學業成績及其風紀九視察學校職員及其他與學務有關係各員執務之狀况十視察學校設備及整理淸潔之狀况十一調查學校經濟及生徒納費之實况十二調查社會敎育之狀况並指導之十三其他民政長特命注意之事項第八條視學遇左列各項宜向當事者指示之一與法令相抵觸之事項二省議會或縣議會所議决之事項三關於授業法及學校管理法之事項四其他所屬長官特命指示之事項第九條視學對於當事者或臨集會時得陳述關於敎育之意見第十條視學視察之際得請當事者到場或說明之第十一條視學遇必要時得變更敎授時間第十二條視學遇必要時得查閲與學務有關係之簿籍第十三條視學遇必要時得試驗生徒之學業第十四條視學視察之結果當叙述境内敎育情形並附陳意見而報告之第十五條本令自元年四月一日起施行 
要件 
[重訂民國法政大學校暫]  
[行規則（續）]  
　　第二年　　　　　　二經濟學（應用）　　　　三行政法（總論）　　　　四民法（債權）　　　　　四商法（總則會社商行爲）四國際公法（平時）　　　三財政學（總論）　　　　三統計學　　　　　　　　二政治學　　　　　　　　二最近世世界史　　　　　四法制史隨意科　　　　　三外國語日文英文　　　　四第三年　　　　　　　　四國際公法（戰時）　　　二國際私法　　　　　　　二商法（手形海商保險）　六行政法（各論）　　　　三外交史　　　　　　　　三經濟學（應用）　　　　三財政學（各論）　　　　四殖民政策　　　　　　　二經濟學史隨意科　　　　二外國語日文英語　　　　四三經濟科第一年比較憲法　　　　　　　四民法（總則物權）　　　八社會學　　　　　　　　三經濟學（純正）　　　　四國法學　　　　　　　　四商業地理　　　　　　　二簿記學　　　　　　　　二商業史經濟史隨意選科　二外國語英語　　　　　　四第二年經濟學（應用）　　　　三行政法　　　　　　　　四民法（債權）　　　　　四商法（總則會社商行爲）四國際公法（平時）　　　三財政學（總論）　　　　三統計學　　　　　　　　二商業通論　　　　　　　二簿記學　　　　　　　　二貨幣論　　　　　　　　二外國語英語日文　　　　四（未完） 
譯林（蘇譯） 
[飛行家之進步]  
　　飛行機乎其與法國並駕乎法國今以設置飛行隊費九十二萬磅向議會要求以便建造十五隻飛行船據陸軍卿米列郎氏報告至本年之末每隊可得乘員數人飛行機八只自動車十六只而飛行隊動員之設備亦皆可完成且有設置飛行場並飛行兵營之希望此希望之能成與否雖難豫料而法國對於飛行機銳意經營則甚確也我國對於飛行機之熱誠如何海陸軍調查研究之進步如何飛行家技倆之進步如何飛行家養成之計畫如何民間有志者之奮發如何皇室與民間富豪之保護如何吾輩設爲種種問題其間有無快意者乎毋亦如鳥之將孵化者尚難脫離卵形若比之歐美各國之進步實不啻霄壞也今述歐美各國飛行界之進步庶可爲激剌官民感情態度之一助前月倫敦太晤士報揭載去年飛行界之狀况及關於列可脫記事之大要今述之如左該報叙述去年飛行界之狀况多謂英人遠遜於法人又謂以英人資質之美不難追及藉以獎勵英人去年飛行界重要事件卽橫斷大陸遠距離之飛行等事如五月廿一日巴里馬德里間之競走亘長七二七哩是爲第一次國際競走（法國陸軍卿巴爾脫慘死首相莫利司負傷）廿八日由巴里經羅馬至休林之競走亘長一三○○哩是爲第二次國際競走六月間周遊歐洲之大飛行乃跨法比蘭英等國境共一○○○哩是爲第三次國際競走七月廿二日周游英國共一九一○哩是爲第四次長距離之競走凡此進步之狀况皆列記之且述操縱者之技倆及其所受高等敎育更謂勝敗之分判由於腦髓之有無又記由伯林至氣爾馬克代布爾克等處周游德國再回伯林一一六○哩間之飛行由聖路易至鈕約一二六五哩之飛行由大西洋至太平洋四二三一哩間之飛行等事凡此皆去年極可注意之事項也 
淸談 
　　軍事方殷則招兵軍事旣定則裁兵招兵無定額也裁兵無善法也於是乎爲亂試讀我國歷史大亂之後往往有無數小亂亘十數年而不絕者皆此之爲害也今廣東旣因裁兵召亂矣北京之兵變亦不可謂與裁兵全無關係也我願諸君子速籌良法以善其後毋使亂事延長重苦我民也小說 
[俄王之偵探　（二十六）（無名）]  
　　答道船主何名我也不知余又告密烏蘭爾以綠蠟當時在米來觸岸米來在賴方口外最爲險惡之地綠蠟船爲船主所誤幾至沉没密烏蘭爾聞余此言輕聲語余道原來如此說時密烏蘭爾胸中恐怖情形頗露於外又謂余道你曾上過這船上去麽余道我曾上去過密烏蘭爾面上平時活潑之色忽然登時消滅正在此時卽有人開門而入口中呌道密烏蘭爾密烏蘭爾你爲何藏在此處余與密烏蘭爾聞言均回首其人一面余面忽呀然失聲余忙細視其面見其人面甚闊鬚色甚淡身穿法蘭絨拍球衣頭戴軟草帽其人非他卽余時時心中欲得之方培余一見方培不能作聲兩人於是相對無言方培色變面色盡白密烏蘭爾覺有異乃起而與我引見微笑道我知兩君必然素不相識因指方培語余道此係何突老夫先生又指余語方培道此係高登先生余與之略爲點頭若已忘與之曾在綠蠟船上相遇者一切舉動均如初見之禮密烏蘭爾與何突老夫二人亦相視會意亦若不疑人之識破者何突老夫乃語密烏蘭爾道我今日方與番突同往牛呑前一刻方歸你今日曾運動過麽密烏蘭爾道我已運動過了今日自午後至今已拍了半日的球我已疲乏極了現在外邊塲上人多你且和别人去拍罷何突老夫道你不去我也不去了我今來此爲因索你今晨所允許的事 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[甘肅承認共和]  
　　甘肅諮議局十七日電致北京云宣武門外民政部秦咸電悉共和已認先佈餘後詳甘議局洽印 
[陜亂近耗彙述]  
　　升允攻陷潼關已屢紀本報茲悉升軍業已敗退潼關亦未被陷合將連日所得近耗彙述如下 
　　公使團詢問亂耗北京外務部傳出消息云本月七日（舊曆正月十九日）上午駐京英美法義四國公使有法文公函一件致袁大總統是時該部胡馨吾並民政部趙智菴兩首領等均在迎賓館會議當即密議此函甚久逾時陸軍部段芝泉首領亦到復密議約二刻許隨發出密電四件聞係分寄豫晉兩省巡撫並某統制等各一件其四國公函聞因陜撫升允謀亂將近潼關該四國質問能否保護西安僑居之洋商敎士等人生命財産請即答復並有自行派兵前往之說未悉大總統如何答覆云 
　　袁總統議勸罷兵淸陜西巡撫升允偕陜甘總督長庚反對共和勢甚猖獗袁總統前接電報時吁歎不已當向某首領云淸太后允改共和政體者出自仁慈而升撫不體此意欲以武裝挽回此事必難辦到决議遣人宣告淸太后德意勸令速行罷兵俾免有礙大局 
　　淸太后亦不謂然日前袁總統得升允將入潼關警耗當卽轉告淸太后請爲設法淸后痛詈升允頑固至極我母子業已甘心遜位伊尚帶兵前進徒招殺身之禍於事實庸能有濟因飭内臣擬諭一道於昨早發出寄致升允飭赶緊停止進兵聽候命令倘再有進兵舉動卽以違法論 
　　援陜兵由鄂出發陜省連電告急近由旅鄂陜人電告云西安參謀處外交部宋鑒北軍贊成共和以來南北正籌統一公推袁項城爲臨時大總統各省戰事平息獨吾陜除惡未盡留作餘殃生靈塗炭長安朝夕不保痛心何堪軍火旣已抵洛陽現又由南京請來之威武軍三千人並帶大砲八尊機關砲兩隻槍三千枝子彈三百萬擬於初六日初八日先後由卾出發火速來陜望公等苦力忍耐支持殺賊有日矣田種玉尚鎭圭莊武薛驊叩 
　　升允軍未佔潼關陜軍在咸陽戰勝升允已有捷電到京並言升允現已退守醴泉日前袁總統電飭趙周兩統領率毅軍五千及晋軍兩營均已行抵西安前傳升允佔據潼關查悉實無其事且昨日袁總統府尚接潼關來電升允兵尚距西安一百四十里前曾冒進已被擊退現西安無恙可無他虞 
[保定兵刦始末記]  
　　保定於舊曆正月十三日突然兵變已略紀前報茲悉該營亂兵駐保已久垂涎保定之富早有蠢動之意此次一觸即發不可復遏者其所由來久矣正月初一二等日有仁邱李某由津來保游說官紳各界舉行慶賀共和會旋以提燈事不諧中止李某又連日運動一班少年於十一日晚提燈慶賀游行各街此夕卽有兵變消息翌日本城官紳又舉行慶賀共和李某一團亦加入焉後至聖廟有某君演說出言不愼致觸軍界之惡感十三日又有淮軍某在西河沿飲馬偶與一斷髮者口角淮軍某歸寓執槍往尋至西河沿小橋遇一斷髮者遂以槍斃之未幾淮軍蠭擁至途獲斷髮者數人皆拘留之於是各街各城門之兵嚴搜斷髮者風聲鶴唳全城大亂東關第二鎭兵莫不躣躣欲試各營隊官知變將作濳將各砲拴撤去届時亂兵以砲無用憤戕隊官三人攘臂一呼羣集東門外攻城城上有淮軍警兵禦之擊傷亂兵十餘人抵禦良久亂兵以煤油將城門燒燬一擁而進到處搶掠繼以焚燒是夕風大火烈西街被禍最慘由西門至二道口一段都成灰燼其東或焚或掠無幸免者稅務角一帶悉遭回祿南街被燒者亦甚衆北東兩街火灾較輕然沿户搜掠十室九空滿城槍聲如爆竹哭聲載路各處之火徹夜不熄十四日各處鎗聲益繁出城逃難流離於道路者絡繹不絕四門皆有軍隊把守出城者搜檢極嚴凡携有銀錢及貴重物品者卽攫之而去沿途男女老幼哭泣之聲不絕於耳衛生醫院及臨時陸軍病院養病之兵皆入城搜掠滿載而歸各醫院所存衣物甚多亂兵搶撩時槪皆號召土匪多人同搶四關皆有兵卡凡遇有難民之出城者及鄕民之掠歸者卽刦留其財物城内外各軍肆行搶刦毫無忌憚各地方官皆縮首不敢出其軍官之善者匿迹各處不敢攖其鉻其不善者即率其一班虎狠四出搶刧十五日鎗聲漸稀亂兵莫不輦重金衣物揚揚歸里如鳥獸散而本地土匪仍復搶掠不已午後始聞各地方官軍官等稍稍露面議收拾殘局商量善後另派第六鎭兵入城彈壓搶斃亂兵數人殺土匪數人始漸歛迹人心稍安十六日各官紳議辦賑濟以餉飢民然而四街各繁盛處已成一片焦土矣另函云保定府十三日晚有淮軍某於東河沿飲馬適來一剪髮少年孔姓者稍撞其馬該馬夫卽破口大罵孔虞之理論馬夫猶大罵不止卽時回營約集無數淮軍出而與孔某爲難并指孔某爲革黨用槍繫斃於是全城兵丁見無髮者卽斃之至六點時所有駐紮東關陸軍二六兩鎭全體擁至東門將城門焚破城内擄掠一空焚燒殆盡居民死傷不計其數現下城池與土堆無異該亂軍自十三日起直至十七日方止城内外火燄至今尚未息滅亂兵陸續向南逃竄搶去南門内良家女子三人槍斃祁州安立甘耶蘇敎會傳敎牧師英人一名總計損失財産不下數千萬兩東關子藥庫儲存快槍七萬餘桿子彈不計其數均被賊軍搶去及亂事稍定祇有陸軍第三鎭統領鮑貴卿與曹臬司出示安民云慘矣 
[藍兵已抵天津]  
　　關東都督藍君天蔚帶領兵艦三艘載有兵士三干人已由烟台駛抵大沽口俾便鎭懾北方免致人民再遭塗炭津埠紳界擬俟該兵登岸後前往歡迎云 
[贛省更舉都督情形]  
　　贛省都督馬毓寳任事以來頗有威望近因行政不滿人意致生暗殺謠言九江各界又紛紛發電務欲達推倒目的因之馬督决計辭職當於三月七號晚間歷叙辦事困難電致孫大總統辭職由省議會另舉李烈鈞君接任茲將關於此事各情形彙錄如下 
　　攻撀馬督之潯電南昌各界均鑒吾贛省光復潯倡其先當時任參謀長者爲今援鄂第三軍軍統武寗李公烈均籌備完善秩序并然吾潯受益非淺嗣李公往督皖省繼復率師援鄂急天下之急　皖督如敝屣則其人品可知矣今都督馬公光復時不爲無功然事多徇私懶於問政而且身體孱弱烟瘾甚鉅搶案層見迭出贛人實不堪命現經各界議决請馬公自行退位舉李公擔任其責李公雖心如浮雲不爲利祿所動然桑梓機關痛癢切肌囗人責以大義當亦不再推諉諸公智識特違似此休戚相關之事諒無不表同情也同胞宜如何歡迎尚望努力爲之盻切禱切陳廷訓戈支安余鶴松劉世均蔡銳霆及軍紳學商各界公叩虞印 
　　督府會議之情形贛省馬都督電寗辭職後於三月八號上 
午十二句鐘召集軍紳商學各界首領及各部廳長並臨時議會議長齊集軍政府會議廳會議當經馬督對衆宣布略謂毓實才力短淺蒙各界推舉重任現値疾病時作敢請辭職並云本省有人在南京開會四次敗壞鄙人名譽謂江西人送了二萬銀子於我並運動中央欲爲江西副都督現在江西尚屬安靜倘一旦糜爛毓寳何面目見江西父老但爲一國民當盡國民分子義務若蒙諸君不棄敢請爲一軍界長官於是衆皆鼓掌歡迎惟軍紳兩界各懷意見均紛紛散會 
　　更舉李督之一致馬都督辭職後孫大總統卽致電南昌臨時議會云據貴省馬都督來呈辭職並請派員接管等因查都督爲今日地方行政長官責任重大應由省議會公舉而得中央同意加給委任方足以昭愼重今馬都督歴陳辦事艱難力求隠退卽請貴會速行正式選舉繼任之人電告以便核委等語當經議會於八號行正式選舉舉定李烈鈞君爲繼任都督聞投票時除議長往都督府會議未與選舉外全場議員計九十四票皆一致選舉李君並定李君未到任以前仍由馬都督暫理一切云 
　　維持秩序之計畫贛省光復以來不過五個月黨見分立更換都督吳介璋彭程萬馬毓寳計先後已三人人民恐當道意氣用事糜爛地方頗形惶恐幸馬督維持大局恐亂秩序特派衛隊管帶曹芝桐督率兵隊荷槍上子長夜梭巡街道故地方尚屬安靖至各標營亦加嚴鎭懾云 
[饒州米價飛漲]  
　　饒郡向爲産米之處舊臘上熟米每担僅售足錢六千二百文中熟米售錢五千八百文下等米至責不過售錢五千六百文乃未越一月竟飛漲至下等米每石亦須售錢六千餘文聞係奸商富户囤積居奇所致數米爲炊者往往有不獲舉火之嘆來日方長食爲民天哀我小民其何以堪 
[鄱陽湖大刦案破獲]  
　　三月五號九江司令官朱漢濤電南昌馬都督云頃據饒州黃錦龍電開奉函以鄱陽湖搶案甚多且聞有安徽人一家十餘口由湖北回籍中途被害飭卽嚴密偵緝等因當經敝部密探四出訪查今據先後緝獲許丹桂李玉山陳元興到部詢據同供伊等於去年九月十八糾邀張相張黑皮熊老五沈泰發王金柱徐順何雲郭保林同夥十一人各帶刀械乘坐船隻由饒開至鄱湖一帶搶刧過客半路又邀得嚴敎師孫老六二人二十八船至潜山地方適遇野抄子船一隻探係由漢口搬家回安徽者伊等即一齊上船查看船内有大小男婦七人事主船夫五人伊等先將各人脚筋割斷各自搬取衣箱等物過船又將男女十二口一併用刀殺死並將船底打穿兩洞沉没水中查點贓物約値千餘金伊等按股分派各自逃散等語隨卽前往查起原贓僅獲衣箱二只零物數十件並將匪船三隻一併扣留查該犯圖財行刦謀害過客十餘命之多實屬兇殘已極今能偵獲可見天意此等重犯固應就地懲辦以快人心惟案内尚有夥犯多名在逃應否待質抑先正法乞速電請都督示遵所有起獲贜物現由敝部示召家屬認領在逃各犯容再分别行知緝獲再此案本無影響偵探隊得能緝獲其功非尋常可比若不從優給獎無以鼓勵軍心並請一併電達都督除抄錄此案全供另行備文送閲外特電請核辦等情據此查此案前據饒州偵探隊隊長丁慶生函稱鄱湖一帶盜匪甚熾有安徽某姓由鄂回籍全家被害等語經司令函致黃錦龍派隊偵緝據電呈前情應如何辦法及獎勵乞電示遵 
[晋江縣裁併泉州府]  
　　泉州府城内向有晋江縣二署相距咫尺光復後因土匪蜂起沿路刧搶經泉紳公禀請李太守襄國爲泉州府以資坐鎭李到任以來辦事認眞嫉惡如仇政策力主嚴厲今因無兵無欵屢次告退近得省電已經允准並以府縣同城飭將晉江縣併歸泉州府以一事權 
[湘人追悼烈士]  
　　湖南新化唐君仲植周君於民零陵唐君拓莊前在烟台製造炸彈失愼慘死湘人聞之莫不哀悼近黎君尚雯等以三君爲國隕命亟宜表揚特召集省中同人於本月三號假敎育總會開追悼大會到者數百人輓聯百餘幅誄詞輓詩亦夥當由黎君報告儀式首奏軍樂次讀哀詞備極悲痛次由曹君典球縷述三烈士歷史至慘極處亦痛不成聲聞者俱各淚下是日大雨如注而來者仍爭先恐後亦足見忠烈之感人深矣 
[金閶新談片]  
　　縣議會之復活蘇州縣自治議員於上年七月間定期選舉由各城鎭鄕按照應出議員額數分别選舉本應早日成立無如縣自治籌備各紳督催不力間有少數鎭鄕未能如期選出以致延未齊集旋經光復遂置不提現在暫行縣制業已公布施行有議員葉德樹呈請正式組織由都督指令民政長遵照查核辦理宗民政長爰照會市鄕公所核議昨市公所議决以本區應出縣議員早經照章選出應卽開具當選議員姓名呈請民政長知會召集以便尅期成立云 
　　市議會之闌删市公所議事會以應議要案甚多定於二十三日上午九時開臨時會詎是日議員到者寥寥守至午後　有十九人不能開議直至三時續到三人始過員額半數乃卽搖鈴開會趕將各案草草議决 
　　爭佔織造副署葑門紅板橋有織造佐署一所光復以後廢置空閉當爲城南住民公社借作巷團之用現有蘇蘇女學呈請都督批准廢歸該校住民公社以遽爾被攘心有不甘業由蔣懋熙張一麕等要求市公所公議呈請民政長改撥未識能挽回否 
　　流民押回原籍閒門外西津高板橋等處近有江北流民聚衆恃强盜伐坆樹鄕農被擾不能安枕前經公民請議由市議會據情呈請都督設法禁止茲奉莊都督指令云呈悉仰卽酌派軍隊分往各該處梭巡彈壓並訓令蘇州民政長將該流民等押回原籍以維地方秩序 
[鎭郡開辦初級審判廳]  
　　鎭江自光復以後司法機關僅設地方審判檢察各一廳所有初級管轄案件由該廳兼管此本一時權宜辦法現在時局大定訴訟日繁初級審檢廳亟宜開辦以符四級三審之制聞刻下已組織完備定三月十二號開庭判事廳署設立在城外薛家巷審判長係尚君檢察長係王君云 
[皖省借欵之議取消矣]  
　　日前全皖財政司黃書霖向某公司籌借七百萬金之款已有成議及孫都督將此項合同發交議會公同議决各情業誌前報茲省議會於三月六號開會研究并由孫都督派委黃君蒞會發表意見謂借欵爲不得已之舉而歸還本利皆爲人民之擔負此件能否成立應由貴會議决方生效力等語省議會各議員多以皖省財政支絀募集公債自屬權宜之計惟以需欵孔亟之狀與民力凋敝之情相提并論究未便因一時挹注之資重將來償還之累隨即公决將草合同作廢并備文咨覆都督矣 
[全浙軍隊之分配]  
　　浙江軍隊自經蔣都督苦心調和並得維持會之輔助内情業已鎭靜現在南北統一總統任事前敵浙軍均須一律撤回朱司令因先期回杭請示駐所及賞功犒師辦法茲聞蔣都督一再會商叅議院確定全軍駐紮地點於昨日頒布計第二鎭周赤忱統制所帶兩協以一恊駐寗郡及鎭海兩防地以第七第八兩標分駐台溫兩府其第一鎭朱介人統制所部全軍卽於班師之日分紮嘉湖兩屬其餘巡防游擊等隊重行編制分配十一屬以資鎭懾而固省防 
[浙東鹽商反對官收]  
　　浙東鹽商近聞政府欲改浙鹽爲官收商買及煎灶改爲晒板等事商灶羣起反對函電紛馳並召集徽廣紹金衢嚴等二十四地商人灶户假舊有鹽公所改名浙東鹽業公會連日恊議公電孫大總統及北京政府要求挽回前日南京政府已有復電大略謂鹽務爲中國度支命脈必須統籌全局權衡適當將來中央政府成立自有統一辦法浙商豈能獨異等語因之該商灶擬明日續會擬另籌對付云 
[寗波和豐兩公司股東會]  
[紀事]  
　　三月初十日午後二時寗波和豐紡織公司及和豐電燈新公司均假座商務總會開股東年會其槪略如下（甲）總理顧元琛君宣布開會宗旨備述營業情形略謂去歲前半年頗獲赢利嗣因秋花收成歉薄不免受耗九月後民國光復大局正在組織銀根奇緊周轉無術不得已停車數月今鄙人先開單班之故不僅爲營業起見實寓有最大之三種原因一工人多係貧民藉資生活二俾花業得以運銷不致呆滯三停車坐耗廠費且機件亦恐發銹惟雖開單班至於進行方法仍無把握務請到會各股東董事來賓諸君仔細討論共商維持之策（乙）盛省傳君討論維持辦法略謂和豐厰底價値百十萬金各莊及存户欠欵兩共不過二十萬元如諸公担任維持可保無危險之處今樊時勛君軫念桑梓實業工人待哺孔多首先維持曾允由興業銀行借欵二萬兩惟此係特别維持之欵所有各莊及存户欠欵不能在此項維持欵内劃還萬一本厰有危險之事應先措還維持之欵（丙）盛省傳君提議請將六邑公共財産母金暫借與本廠維持謂現在存莊利息較薄若撥出維持實業於公家獲利較厚於本廠周轉亦有裨益實爲兩利經財政科張申之君六邑公産經理處議董余芷津君允於次日提議撥借以示實行維持之意（丁）討論和豐該各莊二月二十五日期欵歸還與否余芷津君云二對之欵已閉各莊望還甚殷顧元琛君云二對之欵誠如余君所論應如期還楚然押欵一時不成恐展期未能踐約維持之欵議决專供開單班之用斷難移動倘營業得有餘利自當陸續歸還此外亦當另行設法以期早日歸欵（戊）盛省傳君提議本廠爲營業起見莫如仍開日夜班且可養活多數貧民惟需欵稍多約用再籌若干方可周轉顧君言開雙班總需二十萬元能設法籌集最爲有益惟目前實祇能開單班至開雙班夜作如何籌備改日當再與董事股東設法隨卽附議和豐電燈新公司事（一）顧元琛君提起新公司之顚末電燈公司先由和豐紗廠創設嗣由勵雪蕉承頂包辦另立和豐新公司三年以來内容腐敗資本損失究竟若何請勵君報告（二）勵雪蕉報告帳略電燈欵項共支出十五萬元除一切虧耗外約淨値七八萬元現在重新整頓如換用鐵質電桿另購較大機器須添欵五萬元（三）外交科長盧志學君述軍政分府維持款已届限滿軍政分府因民國光復之際電燈公司欵絀閉歇於夜間巡緝頗有關係是以暫准担任維持以三個月底爲限刻陰曆正月底將届限期已滿應請公司股東籌欵辦理（四）到會諸君集議僉謂籌欵需時未易猝就仍商請軍政分府展限維持以二閲月爲止（五）决議軍政分府擔任維持兩月費兔卿君擔任遴派高等工師將公司器械從實估値後再行設法籌欵 
 
 
 

Page 7

 
 
本埠新聞 
[抵制米稅之手續]  
　　民生國計會前日邀請各團體開會集議要求豁免米稅詳情已兩誌本報茲又由該會函致民政總長李平　君路謂敝會提議抵制米稅問題曾於日前議决後電請袁公通令轄免昨接回電云已轉寗旋又由滬都督特派沈君來會詳述都督並未預聞且甚反對現已飭令民政總長調查云云我公曾否查明尚未揭曉惟敝會現據調查部報告此次徵收米麥稅係米業董事張某等所辦局所設在揭普豐會館附近業成里對過恆大米行内每担現收落地捐錢二十八文又收出賣捐二十八文已於陽曆三月一號開辦不知我公調查是否脗合竊思稅務問題須經參議院通過方可推行無阻今該董等竟逞個人之私見貿然從事實堪駭詑且據米業中人云該董已發出請酒帖四五百份不日將大張筵席以期聯絡究竟有無其事併請查究 
[工黨總部呈蘇都督文]  
　　（前略）某等近據工黨蘇州支部函稱蘇州本有省立中等工業學校爲蘇省工業敎育之唯一機關其中染織等科尤爲蘇省工界切要之圖軍興以來卽行停辦該校校舍工場各種設備均皆布置就緖創立匪易曠廢可惜繼續開辦力圖完美將來裨益於吾工界者不少等語某等再四思維覺言之尚爲有理蘇省工業繁盛該校之設自不可緩而顧因循日久不聞有規畫進行之舉動豈以關於國計民生之實業而竟置爲緩圖乎如其不然祇因經濟上之困難不妨從事撙節酌量變通如畏難苟安似於民國建設前途多一阻力因曀廢食竊所未喻都督主持全省行政用敢陳述意見對於蘇省工業敎育伏乞宣示方針速定辦法俾寔業有進行之望民生有依賴之資工黨幸甚民國幸甚 
[潘月樵請用國貨]  
　　滬軍調查司長潘月樵上書陳都督云竊以世道日進於文明卽人生之服用日趨於美備我國工業製造惡劣往往不足饜人所求洋貨投機而入吸收我國之金錢歲以萬億計民軍起義以來購買槍砲子彈金銀之外溢者亦復不少前淸外債賠欵仍須新政府繼續償還一年約數千萬兩淸帝退位膳養年金額定四百萬元以有限之　血供無窮之消耗而一切固有之利權猶不設法挽回一旦金銀告匱何以爲國於此而謀補救之方唯有大興實業改良土貨使人人盡用本國貨品以保全利益則金錢不至立盡而元氣得以漸復此人民生活之關鍵卽國家强弱之問題也考日本維新　後專注重於維持本國利源外貨入口則重稅以扼之國貨價高不能銷行於外國則减輕出口稅以助之卒致富强可爲明証　留意及此曾查上海一隅現奥洋商購買之春季呢軍衣已達四千萬金而夏季羽緞軍衣價必相埓况民國氣象一新人士趨改洋服洋帽其爲數不知凡幾若不早爲之計必至不可收拾樵雖頑鈍亦爲之痛心因查土布染費未必不如斜紋洋布湖北布廠所出斜紋麻布原爲夏季軍衣之用其外各省呢廠織呢雖未發達然荀存保全國貨之心儘先訂購彼必加工製造以應所求特患無人提倡耳至各季文武官之外套可就當商存留之舊式袍褂改造文職則用綢面或緞面武官則換呢面准衣莊一律零售　賣則舊物不至廢棄當商不至賠累俟新民國服制議定之後應曉諭國民一律用本國貨以重國貨　恤商情伏　都督熱心愛國必不河漢斯言如能以身作則率幕府議執事嚴用國貨開風氣之先上海四方觀聽所屬將必聞風景從若以　　可採即電達各　贊同此舉其有益于民國豈淺鮮哉擔因調查所及聊貢區區伏祈鈞鑒 
[華洋法庭之特約]  
　　華洋司法長許　屏君致新關稅務司函云頃准函　水巡案件已允飭知理船　照辦并代知照原告洋商足見貴稅司辦事勸敏無任欽佩敝署現已知照警務當値員遇有　巡送到人犯應卽担任管押每日九點半鐘開庭專審水巡解到案件所有控單自應將科罰判斷批示繳回總巡查閲敝署所派推事人　皆係通曉洋文廳内並有繙譯亦請知照總巡遇有案件　可由捕房包探或洋巡邀同受審証人照前開期間來庭起訴至判决監禁六　月以内　卽在本署拘留所拘押其在六個月以外者送至城内九畝地罪犯背　所監禁合　布聞 
[索取華洋裁判所規則]  
　　華洋裁判所辦事規則自經所長許　屏君（名繼祥）擬定宣布後中外莫不信服聞昨有日本人律師福岡祿太郎及各　律師與地方審檢兩廳長先後函致許君謂嗣後遇有互相關係之案件均應根據規則辦理請卽給發數份以便參攷等語現許君已將此項規則飭交手民趕速排印一俟告竣卽行分送備覽 
[徵求法學人才]  
　　浙江提法司照會四明專門學校云案查都督公布第十三號法官任用法第六條規定凡有左列資格之一者得不經考試令其試補其第三項爲在各省法政或法律學堂三年以上得有畢業文憑者又第十條書記官以考試合格人員充之但在法政講習科及審判研究所畢業者不在此限等語現在籌備各級法院需用人才甚多應請貴校將歷年别科講習科畢業人員姓名年齡籍貫何年畢業及畢業等次造具淸册送司以備酌予錄用除分行外相應備文照會貴校請煩查照見復施行 
[高等律師之義務辯護]  
　　盜犯喬大等前由虹口捕房移解閘北民政總局由執法科研究已誌前報茲悉執法科以此案先經會審公堂訊問一過特延華洋裁判所長許　屏君代訊前禮拜五日許君升座略訊數語以所控屬寔應處二等以上有期徒刑按照刑事訴訟律第三百十六條非有律師辯護不得開庭審判當諭飭傳證人并知會捕房令中西包探到案備質昨日十點鐘開訊該盜犯等由司法部伍總長之公子伍律師梯雲及黃律師賛熙到庭執行義務辯護被搶人蔡連卿樊煜文等投供均稱强盜到家帶有燈火惟當時胆喪神昏現在案下之被告是否卽係當時搶刧之人不能辯識律師盤詰至再代辯甚力訊至十二點半鐘許君諭令警察亦延律師爲提起公訴之輔助限今日上午十點鐘再訊 
[取締挑夫之指令]  
　　滬南市政廳批城厢各籮間夫頭裘豫材張豫材張順和等禀云禀悉各籮間旣免除差使生計自可稍裕亟應籌謀整理之方庶免别人攘奪向來挑貨一担扣錢兩文者現在減扣一文觖少貨物必担查還或賠償之責肩挑過客行李箱筐應按路之遠近如某段至某段必酌定價値以免勒索之弊如有損失偷竊情事應由夫頭認暗各散夫衣上應有記號以上所指各節卽着會同各夫頭妥議禀復以憑核奪 
[反對淸潔之主動]  
　　華界淸潔一事屢起風潮均紀前報茲由市政廳長查明迭次閙事俱由前淸官辦糞頭樓葆珊從中煽惑希圖攘奪漁利昨特飭探將樓拘押候解裁判所從嚴澈究並移南區查提附和肇事之袁福　到盡併究以杜後患 
[南匯無須防備]  
　　前駐南匯縣城之滬軍左營兵士五十名茲因該縣業已安請是以由該營王統領飭令左營鄭管帶傳諭調回照常操練 
[斥革犧牲隊正兵]  
　　劉司令長福彪所部之犧牲隊正兵張大　前日私自出營遊玩嗣爲劉司令查悉以該兵士屢次出營並不請假殊違軍紀昨日傳令斥革並將滬軍都督所賞之名譽獎牌獎礼一併收回以免招搖損壞軍界名譽 
[法捕房請緝逃犯]  
　　法捕房押　曾於陽曆三月六號脫逃押犯趙三三等十一名茲聞法總巡麥君　恐該犯等竄避華界且以南市地方遼屬工廠甚多難保不化名投　故於前日函致高昌廟巡警分防處請即飭探緝拿解調嚴究以免後患 
[寡婦孤兒之苦况]  
　　寡婦徐米氏　　挈領兩子一年十三歲一年九歲至公　公廨門前逢人哭訴謂伊夫徐金　向在楊樹浦某廠爲工頭于舊　正月十一日因工作不愼跌傷殞命後經公廨中西官驗明諭令棺殮當時該廠允給撫値事後往領竟食前言該廠總理雖是婦人之叔亦竟置之不顧是以情急來此求人繕禀呈請關讞員傳諭該廠酌給撫恤以全寡婦孤兒之蟻命等語該婦且哭且言兩兒亦相對飲泣聞者莫不酸鼻 
[私鑄鉛質小洋]  
　　汪長新王阿法張阿六柯阿二陳四等在虹口天　路二百十七號　内　鑄鉛質小洋專在租界内混用前日被美捕房粤探　錫查獲並抄出　質小洋一百餘角昨解公堂略訊一過判均押俟查明再行訊究 
[退還莊票之糾葛]  
　　祥盛洋紗號主陳子應控四川瑞生號莊客陳　軒不　退票　兩前日午後由公共公廨傳訊原告延駖華托律師上堂請追並稱被告　去洋紗付來某莊票　一萬九千兩詎届期該莊倒閉以致退回旋據匯豐銀行西人偕買辦上堂証明匯劃莊票例應遞一天收現並訴明票由某洋行付來届期該莊雖已不能應付因尚未擱淺且値湖北民軍起義銀根奇絀恐風聲一播該莊受擠難支故祗向某洋行知照並未將票退囘迨翌日該莊倒閉始行退票訊之被告延梅吉言律師到堂代辯並稱票係八月二十五日之期該莊於八月二十七日擱淺届期不向收取乃係原告自悮聶襄讞以兩造各執一詞判交原保候下禮拜四再訊 
[浙江高等學校同學會]  
　　浙江高等學校同學諸君前日假新西門内共和憲政會開會到者甚多議設永久機關於滬上並議繼續開校問題旋經公决卽派代表赴杭邀請校長卽日到滬報告情形並議對付方法 
[懲辦逃兵之限制]  
　　滬軍陳都督以滬上各營隊近來懲辦逃兵皆由本營自行處治並不照章送至本府執法科請爲訊究殊非愼重之道爰於前日通令各營隊嗣後凡有應辦脫逃兵士務須遵章解訊勿再擅自責罰 
[湘省請撥快鎗]  
　　滬軍陳都督前日接到湘省譚都督來電請即籌解　　　　　運湘應用茲經陳都督允准卽於寄存製造局之日本槍内檢取二千桿不日裝輪運湘 
[成志女校開學]  
　　陽曆三月十二日北門内畫錦牌樓私立成志女學校開學學生到者二十餘人先由校長陳錢佩芬女士等率令學生行禮並報告開辦以來種種困難情形次由新監學姚周子峰女士演說語多謙讓後由姚明善君演說勉勵學生力求進步爲他日自立之基礎姚君議論高尚聞者感動茲將該校第二次改訂簡章錄後宗旨　增進普通智識俾有自立基礎學額　暫定八十名學級　分初等高等學格　品行端方身體健全自九歲至二十五歲爲合格學科　修身國文算術歷史地理理科女紅英文習字圖書音　　　樂體操初等無歷史地理理科英文納費　每半年學費初等四元高等六元全膳十八元午膳減半宿費六元逢閏照加　費寄宿生一元通學生五角均於開學日一律繳淸中途退學除膳費照算外槪不給還并預存代辦書籍等費二元有餘發還不足補繳 
[李部長並未交卸]  
　　昨報載閘北李部長交卸一則係訪員　報現聞新市長訂於陽曆本月十六日接任閘北毘連租界關係重要不可一日無主任之人李部長須待新市長到任方始移交此時並未交卸 
瑣聞 
[城内]  
　　都督府執法科批示○嘉寳旅館蘕理鄭　呈批兩呈均悉事關債務應由該經理自行理處且該屬人員尚在棧中尤易直接追　所請應毋庸議商民祝嗣丰呈批呈悉查民刑訴訟事件設專管官廳受理不在本府軍事執決範圍之内該商民此呈關係刑事案件毋居來府請求仰卽向地方檢察廳直接申訴可也鄕民顧增　等呈批呈悉查貨物稅章程經省議會議决令知各地方民政長遵照辦理在案蛋亦爲出口貨之一種自應一律照完據呈並非蛋商不過担筐收買積成多數販與日商等語是販　　非肩挑貿易者比毋得率請　免且查附黏該民政長示中查出實係貸少其稅僅可照免之處可見並不苛及細微所請觸免取　之處批斥不准 
　　民政長批示○許月　禀批本邑捆保　　辦錢　之責在圖業户觀業田之多寡爲入捆之標準蓋以　賦至重不容取巧　　　如不合入捆何以圖董議派及至禀請飭提論辦爾又央請　欵𨄧繳始則不知義務之當盡繼又不知印串之當領乃藉串數不符往返退查遷延數月忽被遺失一誤再誤自取其咎前准　紳來函業已查訊原辦承差據稱退串吊存内署光復之後無處　　函復陸紳在案所請驗發存串無從檢發　卽知照楊純生禀批禀悉鴉片之　爲人民之公恨厲行禁絕亦爲人民之同意内地種　行政官必出全力以　遏外　　進今將磋磨期　　之至短膏店　遵定章不准添設爾不别　正當營業而欲請照關設膏店謀之不　誠不足取惟稱　河　　並無膏店則　鎭　户係從何處挑膏　有吸户若干日需銷膏若干保無私售情弊適足以妨碍禁烟之　　姑候函詢該　自治公所實力　查仍俟復到應否准開俾可核　　　高禁於　不失嚴厲之主　 
[南市]  
　　是否挾嫌○上海民政總長批北段第四區區長沈海觀禀云呈悉前據施厚之兩次來禀已飭查在案茲據呈訴施係挾　攻訐誠難保其必無然是非自有論斷非悠悠之口所能混淆黑白候抄呈一併抄查可也 
　　敲詐結果○市政廳水探葉湘蘭曾於舊臘向朱順榮勒賠朱之族弟朱炳松竊取南匯航船至楊慶所失之　洋事發被逮旋又傳同錢大毛質明分别戒責在案茲又復訊以葉舉動荒謬判將夘各斥革禁押半年錢大毛罰洋十元釋放至公義荼樓前經發封刻因案已訊詰准予啓封了案 
[閘北]  
　　親族調處○寡婦王譚氏控全善忠在坆旁挑掘泥土損壞坟墓昨經總局周科員傳案質訊供詞各執判沈交保出外邀親族理處以免　訟 
　　押追借款○張志岩前在總局控告盛湘生不還借欵經孫科長訊判交保理處在案詎盛保出後延宕不理昨日張復投案請追由周科員傳訊一過判盛押候繳洋開釋 
[英租界]  
　　另行起訴○英商愛爾德控周鍾聯私拔界石一案昨晨復經公廨聶襄讞會同英翰副領事研訊被告代表愛理司帮辦海司律師上堂聲稱原告因將界石豎立于周姓地上是以拔去並據周供該地生落舳板廠附近實被地保陸阿寳串同朦轉道契盜賣於洋商求察中西官以周旣早知被人朦混是應控究不應私拔界石着罰洋十元充公並限七天將拔去界石仍豎原處如果確有被佔情事着另行具禀起訴 
　　並未再醮○成衣匠陸小如控張阿富誘拐其妻陳氏昨由捕房將張與陳氏一併拘解公堂請究原告供稱去年夏間曾出洋九十元娶氏爲妻詎不及半年卽被張誘匿請爲訊究陳氏供丈夫陸阿如已死五年翁姑亦均病故因貧窮無靠與陸私識詎陸反將婦人衣飾騙取殆盡仍須做工度日是以走出張係是親串亦未受過陸之茶禮婦人尚有夫兄陸伯全請爲傳案質証旋據陸伯全供稱胞弟阿如死後弟媳並未改嫁判張交保陳氏押候原告邀同媒証到案於下禮拜三再行訊核 
　　空屋起火○前晚九句鐘時南京路福和公司後面弄内第七號門牌空屋内起火曆二小時始行澆息計延及前面和記號及福和公司棧房共燬樓房二十餘幢 
　　各執一詞○戴常卿與妻王氏控吳耀廷私拆房屋等情前日午後經公堂聶襄讞與觀審之英翰副領事訊得兩造各執一詞判候查明並傳齊人証於下禮拜四再訊 
　　追繳米價○傅金水控鄭玉如不理結欠米洋一百二十六元前日午後經公堂聶襄讞與觀審西官英翰副領事訊據鄭認欠屬實判交妥保限二月淸還 
　　追還鎗彈○汪小龍董吉慶在法界十六舖博記洋棧内竊取日本人手槍兩支並子彈一百粒串黨潘查三子賣於馬夫高阿六業已先後由捕查獲一併收押前日午後由廨會訊高延德雷司律師上堂辯護判汪等三人各押三月高罰洋二十元充公手槍子彈給予原告領去 
　　設攤誘賭○匪徒吳阿根黃阿大等在北河南路擺設三四賭攤誘人入局被探一併拘獲昨解公堂經關讞員會同英康副領事訊明判吳罰洋十元黃罰洋五元充公如無力繳洋吳改押兩禮拜黃押七天示儆 
　　仍被尋獲○成衣匠陳錦昌因騙取北京路江阿高家成衣料値洋二十八元逃逸前日被高遇見扭控捕房昨解公堂訊明判陳折還洋二十一圓無洋改押一月 
　　妨礙衛生○王阿和出售攙水牛奶被工部局西人查見以其有碍衛生且無照會卽將王拘入捕房昨解公堂訊明判罰洋十五元充公無洋改押兩禮拜 
　　過犯行竊○五次過犯夏福林在南京路電車上摸竊翁尚福袋内現洋當被覺察鳴捕拘入捕房昨解公堂訊實判押西牢半年又徐和卿控王寳金行竊大衣等情昨由捕房將王拘解公堂訊係五次過犯判押西牢一年示儆 
　　失於敎養○劣孩陳如意因竊松江路三十四號廣貨店内磁器等物消贓於王三處被探一併查獲昨解公堂訊明判陳孩發押改良所習藝半年王從寛開釋 
　　確是賭棍○張寳卿丁德喜在天后宮擺設賭攤業已先後由探查獲解送公廨判丁收押張因供不承認諭存捕房洋五十元交保候訊在案茲經包探查得張係著名賭徒曾經辦遇昨晨將張丁二人解案質明判丁照原斷還押張押兩月以儆 
　　互相控告○趙子和王士標在廨互控王已由廨傳案判令交保昨日又由捕房將趙傳案亦令交保過堂候訊 
　　敲詐船户○碼頭包探控王淸四劉阿連向船　拆稍等情昨由捕房將兩人拘解公廨訊實判各押一月 
[美租界]  
　　不認賠償○日本人某甲向蓬路茂利脚踏車行程車一輛　伊　壞該行主索賠洋六元不允扭控捕房捕頭諭赴日領事署控告 
　　監犯瘦　○粤人陳阿炳因案被禁西牢昨日患病身死　由捕房飭地保查明有無屍屬再行核奪 
　　電車衝攢○五十一號電車昨在外大橋與郵局送信馬車相　互有損傷由捕歸禀捕頭聽候查核 
　　查知下落○倪阿順住坭城外其妻李氏私逃已久昨日偵知與唐山路某木匠姘識投報捕房捕頭允爲查辦 
　　車夫竊物○車夫張阿順胡四前因竊取酒醉洋人之金表金練等物昨投包探張阿林查獲拘押候究 
[法租界]  
　　無從追還○西崽李森桂因將洋東谷龍囑送某處之洋銀七十元呑用避匿由該洋人報告捕房飭探拘解公廨判限七天交洋在案茲已逾限李因贓洋業已用散無力料理挺押不理昨日復經公堂提追原告願免追還惟請重辦中西官判押三月示儆 
　　各淸各欵○福昇洋貨號主沈玉蘭因不還祝張氏甘李氏存銀二千餘兩控經公堂判令限交迄已逾限沈仍抗斷不理昨又提案嚴追據稱此欵實由某棧買辦費洪生交來且費尚經手楊關榮周李氏之欵未了故難遵繳須待費親自到案對質方可明白聶讞員以理應各淸各欵未便牽扯判展限七天着交人銀並保設法料理 
　　一面之詞○劉煥卿控吳維卿不理欠欵一案業由公堂中西官批准傳訊據稱此欵早已還淸中西官以一面之詞難以憑信判限兩禮拜交人銀並保料理 
　　弔閲身契○盧義門挈同眷屬張氏帶有女孩梁小仙雲子桃花小雲子等四口乘坐輪船來滬包探見其形跡可疑一併拘入捕房解請公堂訊究盧供該女孩等係在安徽災區買來身據存在安徽未及帶來詰之各孩供原籍遭荒由家長出據價賣聶讞員判盧交保限七天交到契據驗明再核 
來函 
[潘少英來函]  
　　啓者去秋九月十六日淸江糜爛全城印官私逃大半獨前淸軍事參議蔣公雁行能坐鎭其問雖其公庽搶掠一空亦不遑計及猶毅然率其舊屬員司廣集本地士紳力保治安共謀光復其時事機危迫日十數驚而萬衆一心咸謂江北都督一席非蔣公不能擔任於是聯合各界號泣哀求至再至三甫　蔣公承認其任　也首先宣告宗旨曰職任心義務心進行心三者缺一不可願同胞各自勉焉時方土匪蜂起警報頻聞蔣公重整軍隊徧散槍枝分布各屬以備防禦而庫空如洗兵難枵腹籌借餉糈日夕焦勞支持危局甫經兩月心力已瘁加以建設之初事多掣肘又日受各方面之逼迫萬不便明以語人隠忍鬰結遂成嘔血重症延醫診治醫金較巨當病體支離時猶謂左右曰醫金若此養兵奈何其在病中時以養兵保民爲心雖臥床第未嘗一日不治事厚愛江北人民實逾他省都督與江北各界並非有特别感情蓋其天性純厚有仁人君子之風其自待也除飲啄外無絲毫染指其待人也除公理外無絲毫苛求如此克已如此盡情而猶不滿意於人眞令人不解鄙人與共患難深悉蔣公苦衷凡自遠方來者及各屬代表因公抵浦無不力陳蔣公功德俾印入人之腦筋中知三代下患在不好名耳鄙人本非掠血動物深恐我淮揚徐海通念八縣之同胞不盡知蔣公之有爲有守而没其力保身命財産之苦心謹登報以告能不鑄金以事耶若謂鄙人厠身秘書處措語稍涉阿私則非所以講公道且輕視乎鄙人民國將興烏乎可少英氏潘名賡自淸江謹啓 
[趙鏡芙等來函]  
　　敬啓者我閘北地方久爲外人垂涎如黑獅路巴子墩北四川路等處種種侵越雖經温交涉使據理力爭然猶未見效果近忽有人遍發傳單以閘北公民會具名於本月十七日惜海寗路錫金公所開成立會等情查該會並無發起人列名混用閘北公民名義已非集會之正當且我閘北雖處危險之境猶是我閘北人民自有之閘北旣稱閘北公民不妨具名發起在我自有之閘北區域内召集開會何必借租界内之錫金公所爲會場且僕等世居閘北稍有資産爲公民之一份子境内重大事件莫不預聞今該會此種舉動未免啓人疑竇現已專人調查如該會非閘北人組織而猑用閘北公民名義侵越閘北人之主權我閘北人民萬難承認除另籌對付外希卽列入來函无任切盼閘北衆公民趙鏡芙姚　生等公啓 
來件 
[江西建設討論會暫行簡章]  
　　一本會爲江西同人所組織定名爲江西建設討論會一凡江西應議應行之政策及中央關於本省應議應行之政　策本會均得公同討論發表意見一凡關於江西已建設之事件本會得公同討論以期爲各種　機關之補勵一凡國中政社各團爲謀公益起見所發表之政策本會應隨　時聯絡公同討論一本會不設會長惟開會時就會員中推舉臨時主席一人一凡具有道德學術及富於經騐者均有入爲本會會員之賢　格一凡同鄕中具有前條之資格由會員五人以上之介紹經本　會認可加具公函邀請得爲本會會員一凡具有前條資格之外籍人與本省有關係者由會員五人　以上之介紹經本會認可加具公函邀請一律得爲本會會　員一本會發行函電及各項公牘憑單簿册槪須蓋用江西建設　討論會之章以昭信守一本會經常會期每月二次於陽曆一號十五號舉行遇有緊　要問題亟須討論者可臨時召集開會一凡有熱心捐助本會經費者應經公認推爲本會名譽贊成　員一會員每年納會費銀圓六元分月按繳願一次繳淸者聽特　别捐無定額由會員自由輸助一本會暫假上海北京路十五號爲會所俟擇定相當地點再　謀擴充一本章程有應行增删之條隨時公同議决改訂謝遠涵　梅光遠　余恭厚陳作霖　熊元錫　錢孟任陳三立　吳　璆　周錫璋胡湘林　夏敬觀　余恭楷會員　李瑞清　楊增犖　熊正琦趙從蕃　周錫綸　黃家珏黃祖徽　黃家瑜　李　約汪德溥　劉秉楨　陶　牧文廷華　鄒凌沅　蕭大鴻 
　　江北都督府軍政司編制及服務暫行簡章第一條　軍政司長一員以左將軍（右將軍）任之（都督　）任　不在此例）管理陸軍軍政統督陸軍軍人軍屬並監督所　　各處第二條　軍政次長一員以大都尉任之承司長之命佐理第一　條各項攸關事宜第三條　副官一員以大軍校任之承司長次長之命掌管保　　機密圖書收發往來重要文件第四條　書記一員以文官任之承司長次長之命專理各項文　贖第五條　軍政司内分設五處如左一軍備處處長一員以左都尉任之承司長之命商同次長統督全處一切事宜一等課員二員（即課長）以右都尉任之承處長之命專司本課事務二等課員四員以大軍校任之承處長之命商同本課一等課員分理各課事宜三等課員四員以左軍校任之聽本課課長指揮分理各事書記長一員書記員四員專司本處文牘二軍械處處長一員以左都尉任之承司長之命商同次長兵統督全處一切事宜一等課員二員以右都尉任之承處長之命專司本課事務二等課員二員以大軍校任之承處長之命商同本課一等課員分理各課事宜三等課員三員以左軍校任之聽本課課長指揮分理各事書記長一員書記員四員專司本處文牘三軍需處處長一員以左都尉任之承司長之命商同次長統督本處一切事宜一等課員二員以右都尉任之承處長之命專司本課事務二等課員四員以大軍校任之承處長之命商同本課一等課員分理各課事宜三等課員七員以左軍校任之聽本課課長指揮分理各事書記長一員書記員四員專司本處文牘四軍法處處長一員以左都尉任之承司長之命商同次長統督全處一切事宜一等課員一員以右都尉任之承處長之命專司本課事務二等課員一員以大軍校任之承處長之命商同本課一等課員分理各課事宜三等課員二員以左軍校任之聽本課課長指揮分理各事書記長一員書記員四員專司本處文牘五軍醫處處長一員以左都尉任之承司長之命商同次長統督全處一切事宜一等醫官二員以右都尉任之承處長之命專使本課事務二等醫官二員以大軍校任之承處長之命商同本課一等醫官分理各課事宜書記長一員醫生若干名承醫官之命分理各務（未完） 
 
 

Page 8

 
 
自由談 
游戲文章 
[滑稽小說孫行者　（一）] [  瘦蝶]  
　　却說孫行者自從保護唐僧過了九九八十一難取得眞經之後封爲戰鬥勝佛常駐三天門專司收遞外來表章到也逍遙自在一日老壽星誕辰三界仙眞都去道賀孫行者也不免到南極宮應酬一番在席上吃了一瓶玉液酒一碗鶴腿麵談了一回花果山的景致隨衆人告辭出來回到三天門覺得胸膈膨脹頭腦眩暈心中想道今日老壽星不要心存回叵測將吃不盡的砒霜滲入酒麫内要毒害老孫麽轉念一想道不對不對老孫自到了天宮裏就起了個濕阻毛病每年總要發的今日的現象不要是舊病復作了就没精打采的走進臥房靠在北窗邊琉璃榻上閉目養息過了一句多鐘覺得腹中難過一刻不是一刻嘔又嘔不出捺又捺不下因即按鈴喚進侍者吩咐他道老孫有病可有醫生請一個來一面去到玉帝前告一個病假接表的事等他另派人代理罷侍者答應走了出來暗想道主人呌我請醫却去請那一個好主人的醫學是極精的當初烏雞國王死在井中尚且被他救活的而且又有些小孩子脾氣不肯吃苦藥的倘若請來的醫生所開藥品難上口的就要一頓金箍棒要是請個不明醫理的用些嗬囒水梅醬湯雖然好吃却不能治病又要暴燥的一路走一路想低了頭走到轉灣角上撞了一個人被那人一把拖住喝道靑天白日你爲何故意撞我侍者吃了一驚抬頭看時却是華陀仙師不覺靈機一動疾忙堆下笑來打躬道原來是仙師得罪得罪小僕因主人囑我請仙師看脉因此尋思仙師法駕不知雲遊何處正在躊躇不期巧遇仙師如肯屈駕請卽先行小僕還要去告病假呢華陀笑道你家主人的本性是個好動不好靜的派了這個外差雖是相宜然而野心勃勃總忘不了他的水簾洞現在這個病就是去請陳蓮舫曹滄洲等老先生醫治怕也治不了講到我擅長的不過治些牛馬六畜却不能治你家主人我聞得花果山東南有座桃花山山上有個高僧本是陶宏景的後裔研究醫學極有心得我看不如請你家主人到那裏診治罷我還要到太上老君處商量預防鼠疫的方法呢說罷揚長的去了侍者無法只得先到靈霄寳殿替行者告了病假回到三天門向行者細說了一遍行者沈思道我如今請了病假儘可出門就醫立即換了一身旅行衣服取一根金箍棒變小了塞在耳朶裏叮囑侍者看好門户不要被那東方朔闖進來偷了什麽東西去等我回來便去銷假于是勉勉强强的駕起觔斗雲向前進發不料身體有病那觔斗雲也缺了長力行到中途却飄飄的落下地來舉目一看却是蘇州觀前人聲嘈雜圍成一個大　子 
海外奇談 
[食蟲奇癖] [  頌斌]  
　　巴黎太晤士報載亞非利加及南洋土人以蜘蛛蚯蚓蜒蚰等蟲類爲最美之食品每逢晏待貴賓非用此等食品不足以表敬意故去年由該處派人至亞細亞等處採辦此等蟲類據近日調查共有一百二十二萬觔之多亦可異矣 
[煤氣之害變爲利] [  幼齋]  
　　英人伯立索而以煤礦失事極多皆由礦中閉氣不能發洩之故於是創爲吸氣管與礦内吸水之器略同法在礦頂置一氣櫃有管子直通至做工處使煤氣透至櫃中再用機器吸收分布於附近人家以爲燃燈之用是則礦中旣無氣閉之虞而居民又得燃燈之利誠一舉而兩得也 
[螢墨印書]  
　　意大利有化學家近以螢燄和墨印成書籍暗室中披讀之可以一望了然不須燈火日間視之反不甚明晰必至晚則放光纖毫畢現其光且能歷久不退亦藝林之佳話也 
尊聞閣詞選 
[辛亥舊除夕] [  滄髯]  
　　我生半百經千刧亥子中分各一天誰料有家還卒歲不知明日是何年褻裘拜祖容先改皂帽逢人意盡便太息高門恩澤地春書舊句滿紅賤飽聞海曲是仙鄕筎鼓聲中度歲忙湖熟魚蝦喧晚市天晴烏鵲聚山堂且沽魯酒團家宴難着萊衣稱世裝九十老親工作達自彈盡燭話興亡 
[書懷用芙靑吟友韵] [  聽潮]  
　　荏苒光陰彈指過未酬壯志悔蹉跎才難濟世人知少生不逢辰我恨多到耳胡茄凄欲絕懸懷寳劍快新磨乘風破浪知何日銅柱勳名繼伏波 
[文明集賢樓茶話有感] [  南樵散人]  
　　數莖怒髮盡衝冠末路誰憐范叔寒處世無方談豈易登雲有路覺非難掃除浩刧灰餘燼打破情天色界寛我亦與君同調者得來春信大家看 
[輓吳受卿烈士聯] [  東吳]  
　　三湘七澤多偉人公尤健者叱咤雄風應霸楚白水黑山成往事天乎已矣吁嗟遺恨失呑胡 
[又]  
生爲國士死作鬼雄辜負頭顱如許人之無良没而猶視豈容寇虜還存 
崇川佚聞 
[石橊花塔] [  南通州雯石]  
　　城西有婦事姑極孝家貧飼鴨姑中鴨毒里人寃婦殺姑婦誣服　死難爲齋婦之含寃未見三年之不兩也事詳范十山縷集有詩哀之 
[石圃花燈]  
　　包老人壯行建有石圃招宴賓客圃中有花舫室　外　菊數本建高棚張燈其上憑檷觀之現街市所售元宵各色紙燈卯遺竊石國遺址現爲兩城脚許山子卽是回憶當時菊映燈光蟹交蜡極一時文人之樂境洵勝會也 
[秋花照榻社]  
　　北山有女子旣嫁聞母病歸而侍母母貧而淸苦相守無資謀　藥仰天號哭聲聞數里范子憐之給以資使求醫購藥范子囡立社會諸友題咏此事因名之曰秋花照榻極言其貧而能孝北山指鍾秀山也 
[修眞觀銅佛]  
　　觀在東鄕袁灶港之進鮮玕先是觀内有僧南渡江見江中有物時浮時沉因雇人掉舟覔之極數日力始獲洗刷淨見一銅鐘去鐘有一佛像在其内佛坐一石僧人請於靜海縣移置觀内現仍存焉相傳石中有寳像係全銅洪武進士尹惟忠有時觀在海塲邊去金沙南十餘里去袁灶鎭四五里 
滑稽叢談 
[呆子語] [  呆]  
　　齊大夫　石父謀叛宣王誅之欲滅其族邾之族大以蕃聚而謀曰他人之言王必不内惟呆子辯而有寵盍往祈焉舉族拜於呆子之庭涕泗以請呆子笑曰是不難諸公但具一繩來立可免禍邾氏以爲戲言亦不敢詰退而索綯以餽呆子懷其三尺以見王曰邾石父包藏禍心王肆諸市當矣然爲之者石父一人耳其宗族何辜而王欲盡殲之無乃非仁君之用心乎宣王曰此非寡人意也先王之律有明訓也政典曰與叛同宗者殺無赦是以寡人不敢曲宥以傷先王之法呆子頓首曰臣亦知王之不得已也竊有一說往年公子巫以邯鄲降秦非大王之母弟乎以是而言大王亦叛臣之族理合隨坐臣有短繩三尺敢獻於下執事請大王即日引决勿惜一身而傷先王之命王笑而起曰先生且休寡人赦之矣呆子夜夢遊上淸朝天帝見一人戎服帶劍而失其首頸血淋漓手持奏章而進其辭曰訴寃臣秦國樊於期得罪亡奔在燕有不了事衛荆軻借去頭顱一個至今本利未償燕太子丹爲證見伏乞追給天帝覽之蹙額而言曰渠自家手脚也没討處何暇還你頭顱於期乃退呆子亦覺 
戲攷 
[潞安州] [  吳下健兒]  
　　宋時金兵入寇陸文龍之父登守潞安兀术攻之登守之甚固城濠中張以鐵網網上繫以銅鈴金兵屢次偷渡俱爲登擊斃於濠中然城内兵甚微勢頗危乃使人往韓世忠處乞援韓遣偏將邵得勝告以尅日發兵請其堅守勿懈路過金營爲兀术所拘軍師哈迷𧈧喬扮卲得勝誆入城中登細爲盤詰而韓營大槪哈言之鑿鑿毫無破綻後登覺有羊羶氣息大疑細嗅之出自哈身知係奸細欲殺之而哈亦不諱侃侃而談勸其投順金邦不失高官厚祿登斥其謬乃割去其鼻放出城去兀术見之大怒令士卒肉薄登城滅此朝食金兵蜂擁而上登卒以兵微將寡援兵未至遂爲兀术所破乃以子托乳母囑其撫養成人留此一塊肉以延陸門後裔令妻自縊以免汚辱自率殘兵與兀术巷戰力竭自刎立而不倒兀术敬其忠親拜之搜得文龍哈欲殺之以報割鼻之讐兀术見其頭角崢嶸英爽俊逸珍愛之至欲留作養子哈乃不敢爭此劇滬上各園未經演過前見紹興班曾演之城破時武生跌撲甚多甩髮一塲尤費力量 
小說 
[理想小說電氣世界（續）] [  樂君]  
　　一路顧盼奇壯美麗得未曾有正在欣喜之際老叟忽然不見正在尋覓忽覺肩上有人一拍笑君與余大吃一驚視之乃老叟也詢以何往則云至村長處村長事尚未辦完二君如不嫌怠慢請進内坐如何笑君急間曰村長住居何處老叟指一木板曰卽此是也視之木板上書（村長之居）並無房子地下祇有圓木二塊一書（出）字一書（入）字老叟曰是名升降機初至時到此的房子名曰特别升降機此則名曰普通升降機乃招余等站在圓木上將機關一撥卽站於一大房間内有一白髮老翁起身讓坐謂余等曰老夫有事未辦請二君恕罪少坐言罷卽坐在一公事椅上椅前白板乃現出種種字蹟隨看隨書約七八分鐘始完轉身陪笑道失陪恕罪彼此寒暄笑君乃問曰先生之辦公事如此可謂便利矣老翁曰是名電報啓事其法與報紙無異如上層要啓事即寫啓事板上老夫室中之板即顯出字蹟可否當卽批去辦事有一定之時故二君初至時乃失陪也笑君又問曰貴村地方共有若干第一層及第十八層又是何故老翁曰地凡四十萬方里因人口漸多不敷居住是以逐層開下現在第十九層尚未工竣大約下月可好老翁又曰敝村學堂最多學堂中功課祗有電學一科士農工商學之皆能致其用甚爲靈便所以敝村亦可稱電氣世界也笑君與余欲參觀各層求村長介紹村長允之方欲出門村長忽然不見門亦不見正在著急耳邊忽聞（起來㖸耐倒好困篤啘）余急啓目視之則何笑君也急問以何來笑君曰從家中來天已正午如何還不起來余起身一看始知是一塲大夢乃向笑君細述夢境相對大笑余又謂笑君曰若非君來或可參觀學校學些電學豈不美哉言已相向大笑 
 
 
