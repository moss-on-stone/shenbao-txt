# 1882 - 287 - 4903402

 

Page 1

 
 
[訪購淵鑑類函] [  申報館主啓] 　 
　　啓者本舘現欲購淵鑑類函一部務須殿版初印更須潔白棉　如藏書家有此書可讓祈先將樣本寄示覲　友交來面與議價均可此布 
[再論吳淞宜濬] 　 
　　本舘昨論吳淞口淤淺太甚極言濬治之不可緩其意猶有所未盡特再申論之夫以吳淞爲天險宜於塞而不宜於通此說蓋不僅鄉愚無知者言之卽士大夫中亦有爲此說者彼蓋不統觀全局以籌之也古人言天時不如地利地利之險固足深恃但亦當思時勢如何耳夫在西人未入中國之時設險以守原屬要圖昔英人初攻上海吳淞兩砲臺一則守禦甚固英船近輒被傷一則望風而奔遂爲英人所據彼時據險防守自是正理至今日而開口設埠立約通商已有中外一家之勢西人之在口内者不知凡幾區區吳淞之險其足恃乎夫吳淞之險非謂不必設防也相度形勢建築砲臺設有不測不難據隘固守若必欲使吳淞淤淺而後恃以爲固其說謬矣假便吳淞終於不濬口内外截然界斷敵人固不能駛進而我禦敵之船又將何以駛出乎且敵人而果　攻取則船雖不進獨不能舍舟而陸乎設又有棄砲臺而遁之人則是棄險於敵人而彼反得以阻我咽喉也中國之兵近來雖亦竭力振作講求西法而究未若西兵之精銳觀於英軍之攻埃及加薩新地方經胡思禮元帥調度指揮兵數　及埃兵之半而摧枯拉朽似甚易易中國之兵雖不至如埃兵之無用然若但恃一隅之地以爲有險可恃則其識旣淺其力必懈恐險不足恃而悞事乃可決也若挑溶旣深水道便利彼可以進我可以出軍心旣安船行更捷如此則主客勞逸之勢殊而勝負乃有可　揣也前閱外國新聞紙云數年之前西人曾有徧告各國公使轉請於總理衙門欲濬治吳淞口以便商運之路其後寂無所聞有人言華官亦以吳淞爲天險不可濬治殊不知近來天意似欲歐洲之人收各處之利源也者蘇彝士河本在埃及境内而埃人絶無　開是河者法人乃奮然而起遽爾興工不憚艱辛不惜鉅費居然開成以便往來行船之路其經費浩大初非開河者一人所　出亦係糾集股分英人之購此股分者最多而股分之利息卽由經　船隻抽稅而得至於今獲利無窮焉夫埃及之所以不能　開此河者蓋以埃及本係小國經費爲難而又無此識見無此力量　甘讓他人之舉辦以坐收其利刻下該處雖地屬埃及而其寳皆由歐洲各國　政埃人無能爲役若中國則素稱大邦財力亦不弱於歐洲識見又不亞於歐洲而顧泥於成見不肯變通藉口於天險可恃而不爲大局起見以至通商要口久淤不治設歐洲諸人有起而代爲中國謀者彼合謀以圖不費中國之錢不用中國之力而但於濬治旣竣收取中國各船進出之稅以貼補其貲用吾恐中國亦不能阻撓若是則中國之利又將爲歐洲人所擅而於中國之體統所關甚大揆時度勢文豈能已於言　說者又　濬治吳淞固屬美事然約計經費殊覺不貲中國此時庫欵支絀又安能出此巨欵以成此大功不知凡事由漸而來則亦不覺其艱鉅譬如吳淞一口近來淤淺至於如此必欲於數月之内尅期興工約日蒇事自覺手若從容廢布濬得一處復濬一處或逐段或逐日先擇其尢甚者爲先路之導然後節節爲之現在軍鼓不鳴烽燧漸靖督率營中兵勇舍刀矛而事畚挶則北河之成例　援曾幾何時而津沽之水利已較前攺觀且　南　北遊手無藉之人以及裁撤之營勇正復何限倘得招而致之給以工食俾効臂指之助則人手旣衆工程必速吳淞淤淺之患一旦可以永除矣或又謂吳淞之所以淤淺者以泥沙乘潮而入衝入口内潮來勢盛潮退熱衰泥沙入口者不匪復出故至淤塞日甚今雖欲大加修濬惟恐挑出之淤不能敵隨潮衝入之沙徒費無益以故遲遲不知目下吳　久未濬治而其淤亦僅若此倘盡一日之人力盡去　宿　則卽不籌歲濬之策吾知吳淞之復於亦必在數十年後矣中國近來風氣漸變何獨於此而猶泥成見也哉 
[恭錄諭旨]  
　　八月二十八日奉旨此案着交李鶴年督同臬司親提人証卷宗秉公研訊確情按律定擬具奏抱告民人楊鳳岐該部照例解往備質欽此 
[電音譯錄]  
　　本月初五日倫敦發來電音言埃王執意不許阿拉比延請狀師爲之部辨故近日審訊阿拉比之事暫且停止俟此事議定後再行訊鞫也 
[吕宋消息]  
　　小吕宋傳來信息云前者該處曾患霍亂之症刻下已逐漸輕减有數處則已二豎潛蹤矣惟死傷旣多幼孩多有失其怙恃者殊爲可慘現議設一局以爲保嬰之計於西歴十月初一日起開局收養主其事者爲某命婦乃素著聲望者創此議者誠保赤之義舉也乂有某醫院以院中頗有穢氣用藥薰而去之内有火藥偶一不愼火藥炸裂斃一人傷一人火藥之禍烈矣哉 
[述高麗全境形勢]  
　　本館反人歸自高麗旣作王城記一篇以備輶軒之採而其意有未盡者復卽高麗全境形勢約略陳之高麗在亞細亞洲赤道之北其形如指凸於海中以經緯二線衡之自北赤道經線三十四度至四十三度緯線自一百二十四度至一百三十一度地週七千餘里東西南三面有五千餘里瀕海爲界土地饒沃民風樸儉國中分八道曰京畿道曰咸鏡道曰平安道曰江原道曰黄海道曰忠清道曰慶尚道曰全羅道京畿道居國之中央最據形勝故築都城於其間以統轄各道都城大概情形已詳前記玆不復贅通商之仁川口離王城八十餘里京畿之地西南界海約二百餘里南界忠清約二百餘里東界江原約三百餘里北界黄海約百餘里山川靈秀商賈輻輳士庶修法度土地多礦國中政令皆出於王百官則奉令承教而已咸鏡道在京畿之東北週三千三百餘里其濶處自五百里至百餘里不等通商之口元山在焉元山至王城六百餘里咸鏡之地東界海約一千二百餘里東北界暉春約二百餘里北界吉林省約八百餘里西界平安約七百餘里南界江原約二百餘里地勢綿亘多崇山大澤五金礦煤礦多産其間而金銀爲尤多此處地氣　寒人烟稀少沿海之民率以耕漁爲業海濱多鰍魚東北界連俄羅斯及海及吉林沿海皆可建埠頭築海防寳爲亞洲之關键倘非力矯錮習講求富强吾恐十年以後人事變遷更不知伊於何底言念及此非獨高麗之憂抑亦中朝之憂也土産高粱麥粟參皮等物海中之物雖多惜不甚採取耳平安道在京畿西北週二千 
 
 

Page 2

 
 
六百餘里其境北界吉林省二百餘里西界吉林省六百餘里鴨緑江在焉西界海六百餘里大同江在焉二江亦屬險要東界咸鏡七百餘里南界黄海三百餘里東南界江原二百餘里亦多五金煤礦地極寒今者五洲互市輪艦梭巡乘隙而動而該境毘連吉省隣近盛京與東直等省相隔　遥詎非中朝要地哉　此稿未完 
[港報摘錄]  
　　香港西字報言邇來港中雞瘟頗盛其病則在目不能視　不能食彼嗜穿籬之菜者尚愼旃哉又云中國前往安南之兵刻已有撤回之信聞係法國公使在北京與中國議論此事故北京傳檄令華兵言旋大約安南之事須歸法國經理矣 
[粤省雜聞]  
　　港報載有粤省信息云九龍至省城之電線工程現仍停止工人等皆已四散電杆鐵線等物亦無人看守鄉人亦不敢任意拆毁盖恐得禍故也至其所以停止之故聞係恐有碍於風水華人風水之說貽誤實匪淺鮮刻下製辦電線之洋師業已赴省自尋寓處大約此事之興辦定必有需時日也又云粤省官員求雨數日迄今尚無雨澤故目下又出示禁屠兾以慈祥之意感召天和也又云某日有巡船在香山縣境緝獲私鹽一艘該私梟竟敢與巡船拒捕對壘一陣始行就獲船内有巨砲一尊鹽三百担刻皆一併解至省垣矣 
[温州有虎]  
　　温郡江心寺後塘頭一帶近出一虎各鄉村牛羊犬豕爲所噬者不計其數日前有郭姓老嫗手抱小孩在門外撲螢爲戲倉猝間虎突至老嫗大驚且奔且號及鄉人聞聲往救而所抱之小孩已爲虎啣去矣近聞該處附近各村已募獵戸携槍往捕但此虎負嵎已久必先探明巢穴方可下手否則深入虎穴亦未必能得虎子也 
[温郡火災]  
　　上月十五夜初更後温郡五馬街打鐵巷台州阿四家不戒於火燒去平屋三間幸該處四面脫空且人手衆多立將該屋拆毁是以祝融不能肆虐也又十六夜三鼓後大街通道橋　吕恊盛絲線店失愼燒去柴房一間幸該店夥友衆多當卽撲滅云 
[失火類誌]  
　　火油點燈價較廉而光較亮是以各處通行市廛尢甚然火油性其猛烈稍不及防必兆焚如之禍因此失事者幾於無月無之地方官曾加禁止仍多陽奉隂違足見習俗之難革也本月初二日鎭江西門外大街德大元布店用火油點燈　小孩誤碰燈碎火炸焚及屋樑幸時在黄昏赴救者衆以冷灰洒息其火未致燎原否則該處爲熱閙之地店面皆裝飾洋樓兩邊相離咫尺其禍有不堪設想者而初三日起更時天主街復泰米蔴行亦因火油燈失手墮地一時火光衝天前後兩進房屋幷蔴數百捆均成灰燼各坊水龍集救洋龍二架尤爲得力當卽撲滅隣舍但受虚驚此鎭江兩日中連被火油之所害也至前月三十晚上又有放火情事該處新開河地方居民多縛茅爲屋開烟館之某甲妻興某乙有暖昧之事且復因奸啓釁乙懷恨莫洩於是晚九點鐘時縱火焚之屋中人雖逃出而器物盡付一炬且害及近隣數家所謂殃及池魚也傍有小木行賴扁豆棚隔住不及於難以豆棄之微竟能阻火是亦創聞矣 
[砲船失錨]  
　　金山脚下駐紥之砲　前日被竊去鐵錨一隻卽傳江快追緝數日未能緝獲江快情願賠還而砲船統帶不允定要破案以儆效尢未知能珠還合浦否也 
[刀筆慘報]  
　　史稱曹參爲秦時刀筆吏然當時所謂刀筆者蓋指判事定讞而言而非若後世惡棍專以唆訟漁利爲事也有某甲者賃居皖垣韋家巷良田數頃可供食用幼習舉業因屢試不售鬱鬱不得志遂遁而學刀筆矣久之技益精凡鄉民之纒訟者無不踵門請教甲因此獲利頗厚然萋斐貝錦蕞爾毛錐不知傷幾許隂隲也前五載子死未幾孫又死媳遂攺嫁家中祗存一老妻鷄皮鶴髮相對無聊蓋甲年　古稀矣去秋忽染惡滄未及月餘徧體皆潰膿血狼藉問疾者皆掩鼻而進又喚人持栗樹棍擊瘡處甲雖薄有積蓄而性好揮霍且有烟霞癖得病後不能握管遂致生計日絀八月念一日甲瘡甚而死無以成殮逆旅主人乃爲之代募棺木云噫世之舞文法以傾陷他人者其以某甲爲鑒也可 
[水蛇被捉]  
　　蛇之爲物也隂而毒故人之惡者輒斥之曰行同蛇虺若有蛇之毒而更有水之懦則狡獪伎俩有變而愈厲者矣有　甲者居皖垣西關外板井巷有母年己古稀甲在外游蕩日以誆騙爲睾凡客船之停泊河干者無不受其愚弄船上人或踵門理論甲則隱身不出而以老母應門目不覩而耳不聞被誑者皆無如何也人以甲浮滑隂狠咸呼之爲水蛇有某乙者於六月閒駕小船裝運柴炭抵岸後甲願代乙售貨得錢數千文甲卽據爲已有乙多方搜索欲打草以驚之而甲則倐往倐來大有蜿蜒之勢一日甲忽久蟄思動至某茶肆啜茗爲乙所見遂赤手捕之擬送二尹署請辦見者咸譁然曰水蛇被捉矣 
[爭畫速訟]  
　　俗傳金危危日畫財神則得財畫貓則辟鼠蓋亦無稽之談也揚州有張陸二生年皆二十餘年平日皆以賞鑑自詡上月二十八日爲金危危日而蓮溪和尙爲揚州丹青妙手陸生已於一月前懇蓮溪畫貓至是點睛陸生遂携之而歸行至教塲適遇張生遂出而誇示之張生熟視良久遽將畫卷好命其僮携回陸奪之不得卽謂張曰我有朱沆所畫猫亦係名筆可以相贈而此畫則不能割愛也張不可陸又請曰我再倩蓮溪冩此以贈何如張又不可陸怒詈之張不爲之下遂以老拳從事偶一失手張卽暈仆於地陸亦鮮血迸流左目幾出衆視張則已頭破血溢矣有相識者急爲救醒雇興送回其家聞兩生之父母俱已涉訟矣按此兩生者始則以賞鑑相誇繼則以奪畫搆禍固屬風雅本色今旣控諸公廷則原情完察自當以蓮溪之貓爲罪魁禍首也一笑　 
[禀批照錄]  
　　上海某公司今年在通州如皋一帶購買蠶繭繅絲因是如皋縣牙戸孫福泰禀請添牙八月二十四日江寍蕃署前懸牌批示云江北各屬近來漸知養蠶種桑之法然育繭不多民間自行繅絲買賣並無開設繭行之案與蘇浙情形大不相同卽該縣禀報額牙册内亦無此行名目仰將繭字一項删去再行禀候核明給示開張可也 
[嚴懲棍惡]  
　　金陵爲省會之區大憲耳目較近地匪土棍宜稍斂迹乃有機房織手恃衆遲力酒肆茶坊横行無忌遇有爭鬥之事引類呼朋動以百計地方受累實非淺鮮前陸邑尊任江甯時嚴懲數人此風稍戢近日倚枉武生之勢狼狽相濟仍復豪横聚賭窩娼强賒惡欠不一而足保甲總局章觀察目覩其害嚴飭兩首縣照單密訪　有某武生已押江邑署内擬先詳革再行核辦居民聞之莫不歡欣鼓舞云 
[嚴禁招摇撞騙示]  
　　鄞縣正堂朱示訪聞得近有不法棍徒冒充本署家丁包攬詞訟遇事招摇被騙去錢物者不敢向人告述詎知本縣一切公事皆憑情理親自主裁從不假手門丁亦不聽人囑託署外之人從何藉　殊　詫異現經飭差密拿凡爾民間有事在官如果情眞理當本可無虞顛倒者仍各靜候聽斷勿爲此輩欺弄反干罪戾設或控情未實希圖囑託自墮其愚廷訊之下罪益加罪愈難寛縱本縣服官有年向不因外人函請胥友于求轉使爾民受屈此次切實示諭之後倘有前項匪徒仍向爾等飾詞撞騙許　隨時扭送懲辦如爾等執迷不悟信以爲眞一經察覺亦必嚴究　私多寡按照與受俱罪之律從重究懲决不寬貸其各懍遵毋違特示 
[老夫女妻]  
　　鄞縣城中有某甲者年近花甲旣不揚性又乖戾一日千南門外見一女郎貌頗美秀悅之托媒向彼求親媒得其厚賄爲之　年揚富女家信以爲眞並不細詢根由　向　俗　　甚奮甲一一知　事遂成　　吉以　婚娶矣而女聞新　老旦醜鬱鬱不樂頓成 
 
 
 
 
 
 
 
 
 
 
 
六 
 
 

Page 3

 
 
心疾中探知女齎　有變阻卽澤日迎娶女聞嫁期在邇病更　劇現尚存亡未卜也 
[紅顔簿命]  
　　客有自津郡來者言今年七月間有某姬隨其假母由滬至津賃屋而居年十五色藝俱佳豆蒄梢頭琵琶花下尋芳　幾無虛日母以姬爲錢樹子不使輕接賓客而姬亦高自位置視流俗人無當意者故瓜字雖分而花心未吐也有錢唐某生隨宦津沽年廿餘衞玠風姿樊川情緒兼而有之洵翩翩佳公子也生一見　覺自眩神　不啻登泰岱之巓俯視衆山皆培塿矣姬亦識生爲非常人遂有委身意定情之夕歡戀臻至於是焚香誓佛嚙臂私盟方謂比翼鳥連理枝可以永朝永夕矣俄而時近槐黄生欲入都應試分袂時芳心戀戀閣涙汪汪頗有車兒向東馬兒向西之意詎料花偏易謝月不當圓生去未幾旋有大腹賈某姓聞姬名物色之甫覿面卽欲唐突　施姬誓不從母亦不拂女意賈乃變羞爲　揚　曰小妮子欺人乃爾豈不聞高瞎事耶　高瞎子者亦青樓翹楚也姊妹花數株美而艶因忤賈意遂至凋謝事隔未久賈故以此恫嚇且啗以多金嫗旣利其財又畏其勢遂不能作護花鈴銀謂姬曰兒姑從之勿爲阿娘惹禍也姬自度力不能敵卽改容强應之賈喜甚是夕卽宴其衆酒绿燈紅言冰語鐵漏三下賈倦甚欲眠姬令賈先寢給以卸妝卽至滋背燈飲泣粉涙盈頰繼之以血旣不願失身於賈人又不忍負某生約輾轉尋思不如以一死報知已遂仰阿芙蓉　　命嗟乎天下惟情字一關最　打破然能始以情合終以情死斯其人眞不愧爲情種某姬雖勾欄中人而能佼佼若是　泚學誌之以補離恨天中一段故事君知普天下有情人披覽至此必當浮一大白曰惜哉此人 
[竊負鉅銀]  
　　蘇城閶門外葉　弄大通裕皮貨莊於上月二十五夜有賊在側墻挖開一洞入錢房内竊去銀包兩個該店卽於二十六日報縣經署長洲縣金明府出城踏勘飭捕查緝夫以穿窬之賊能負銀二千兩而去其膂力必有過人者然乞兒暴　其狀立見想不難弋獲也 
[失愼卽熄]  
　　上月二十八日爲金危危日吳俗皆於是日供獻財神本埠小南門外有因　客而失愼者已錄前報昨據蘇友函述一事竟有不謀而合者據云上月二十七夜蘇城鋪戸居民無不備牲牢焚香楮以乞神貺砲竹之聲徹夜不絶馬蓮土橋油車巷内王姓家是日適添買柴薪夜間敬神時烹羊炰羔不料遺火於柴堆中遂致燎原幸人尚未寢卽鳴金喚救火得卽滅亦云幸矣 
[考船傾覆]  
　　有文生七人係徐州府人由揚返徐上月二十五日舟至揚境之大閘口時己黄昏正在過閘忽上游一小　順流而下不及避讓兩舟相碰觸石而裂舟中人皆跌落水中幸該處本有救生船卽鳴鑼召衆水陸並救七人者雖衣履沾濡幸不與三閭大夫把臂入林也惟一僕曁船主之一媪一孩竟占滅頂七人所帶行李盡爲河伯所攫只得急　邵伯鎭沿門托鉢以作歸計噫未赴采苹之宴先吹乞食之簫七人境遇之厄如是哉 
[英賢抵申]  
　　英國水師提督威君理史於昨日已乘偉奇倫輪船抵滬船泊海關對面浦中蓋來自津門也 
[本埠車數]  
　　八月二十八日英工議局董事議事之期有巡捕頭禀稱現在本埠東洋車照會在西歴十月内發出者共計二千四百五十六張尚有某華人已付定洋二百二十二元欲請照會而至今尙無有車前來取　盖因近日車夫　囘鄉閭致力於　成諸事故推車者少約須田事旣登車夫復來始見推行之多也 
[兇毆續聞]  
　　糾衆兇毆昨已列報兹悉甲乙二人均係丐頭同行嫉姑挾嫌恃勇勢不兩立前日午後甲糾衆在路相候將乙扭住用銕尺及刀剌打致乙手脚肚傍等　受傷逞兇之人卽行四散乙　訴捕不理遂舁夫歸家延醫調治聞甲乙之性均極强很恐不能從此罷手也 
[限期交人]  
　　前報殘奉憲提人一節兹悉甲乙兩人均不在滬祗將號夥　　提去前晚經陳太守與范邑尊會訊着先看管限三日將號東交出云 
[英界公堂瑣案]  
　　昨報列嚴懲賭博一節兹悉實係薜捕頭所禀據稱虹口一帶小茶館時有鬥牌擲骰牌九等小賭今開單呈請按戸傳案諭禁前日由陳太守飭差捕傳到　隡軒三和軒望江樓等十七戸到案同供不敢聚諸太守乃諭令各具切結嗣後再犯定卽提究不貸○祝華卿至公堂具禀稱在南市十六鋪地方開設茂泰布號曾與崇明沙鎭地方尹大生沙布號訂定生意因先付彼銀一千五百餘兩今知該號夥朱伯榮押　　布來滬船泊洞庭山碼頭並不知照意圖另售及將其尋見理論詎朱一味胡言情急交捕　究陳太守閱禀之下以案與租界無關着將朱伯榮備文　縣　辦祝華卿自行投質可也○王阿福訴稱昨在虹口茶館喫茶突被施長生沈春山扭打而致頭顱受傷訴捕拘案求請騐傷究辦施沈二人同供亦在茶館吃茶因王之友人在路出恭被捕扣押請我等爲之保出而王並不見情反出怨言故與爭執陳太守騐得王阿　受傷　實飭將施沈二人　候王醫傷痊愈再斷○高阿高訴稱在洋人處充當細崽因洋東將出店之王阿保停歇王懷疑尋衅故訴捕拘案請究王供並未與高尋衅陳木守遂令具　不得滋事知　提　斥釋 
[元魁會捐停收]  
　　啓者敝處共收元魁全會一千一百八十號半會四百十八號計洋一萬三千八百九十元現已停收　桃塢同人啓 
[請示龍虎榜出興]  
　　龍虎榜稱自唐代盖貞元八年陸宣公知貢舉得韓文公等二十有二人皆名彦如龍如虎時號龍虎榜慶得人也近世謂春秋兩試揭曉之日不寅必辰士子亦皆云然詢其不寅必辰所出又卒莫能對竊意貞元之榜以得人稱或後世期得人若貞元之盛亦相沿謂龍虎或由後人訛以傳訛遂謂龍爲辰虎爲寅也顧寅辰之說似太不典余知識旣淺又苦弗獲致多書供繙閱以知其究竟敢請登之報尾願知北者示教何如[  深柳書屋拜上]  
[蘇電扄內塢同人經收元繼會一萬號外第七單]  
　　江南○章濟川金匱增方培容江寗職程仁銳休寗附石永熙江寧附戴起芬甘泉恩沈同壽常熟附蔡慶澄丹徒附曹蓉鏡蘇州廩吳笏慶吳附　　麟雲錫附虞恩海　州附張兆麟武進廩委國摽金匱監張燠江都廩胡嘉鏡黟縣廩倪釗無爲拔丁翰清又廩王作　　椒廩姚永榸桐城監孫錫恩六合廩吳文超寗國附侯察鳳無錫廩徐　庚金匱廩李經文上元歲李靑上元廩陳家書無錫附錢潤道金山廩　潤功又附宣苕發天長附張淵寳山附○浙江○張鵬瀷鄞附董家馨以沈炳堃蕭山附王慶霖錢塘附鮑存諸杭州附姚樹動山隂附韓　灃山隂廩姚駿鏕山隂歲姚鏞又附姚恭堯會稽附褚綸曾山隂廩陳連又附王錫琳又葛恩慶又職何濬又附高家令杭州附孫國鈞又孫以　又程良馭又吳吉昌仁和附○以上五十位各助會五角募賑四元五角共洋二百五十元 
[蘇電周内桃塢同人經收元魁會一萬號外第八單]  
　　浙江○高家函錢塘附孫嵩年又附褚成書餘杭附查燕緒海寧廩朱旋元又附吳樹年又廩張高瀛海鹽廩任賢又附李國極金華廩程光霽又附王文熙蘭溪副吳巨函新昌廩吳巨濬又廩錢愷倫　　廩錢浩倫又廩錢鍾嶽又附姜榮緒餘姚附許學湖上虞監葉如金西安歲蔡錫熙德清廩徐承祿况廩許炳林又廩范　蕭山胡賡揚又倪士莪又沈祖榮又廩倪允襄又附郁汝駁山隂馮俊會稽陳光涵錢塘附又又陸鳳儀又副胡詒翼建德廩汪寳寅石門廩胡鈺石門附王煥章仁和附程寳謙石門○江南○湯　榮武進楊柏如宜興附吳清華涇縣附郃寳書　水職優郃寳鈞溧水附○順天○王昭瀍太平貢周承曾丹陽副周承曾丹陽副吳誦　丹徒廩　吳誦清丹徒廩貢吳壽臧仁和監吳壽臧仁和監馮世徵吳縣附貢○以上五十位各助會五角募賑四元五角共洋二百五十元 
[接錄蘇電局桃塢同人經收元魁會第十一單]  
　　江南○薛保楹全椒優李彬太湖優陳作儀江寗廩司馬濤上元恩吳義遵休寗附鄭驤溧水拔劉啓輝寳應附朱芝生揚州附朱蒼生寳應廩曹傳霖甘泉優張祖啓銅山附曹說霖揚州優徐景謙揚州增曹　霖甘泉附翁長森江寧附　君江寗附田信儀徵附亮有恆鎭江附華黌英上元附張士瑜合肥職馮熙金壇副李英元黟縣附江有聲　縣廩朱龍翔黟縣附汪君元和廩程守和黟縣附阮强　城附黄奎璧桐城附張傳仁江寗廩張孔鎔丹徒拔顧　礽無錫附王保沂南　附徐　增上海 
 
 
 
 
 
 
 
 
 
 
 
心 
 
 

Page 4

 
 
廩倪湛恩　匯附陳世培无和優朱鼎亨華亭廩○浙江○張性存鄞職范彭壽寧府附范紹芳鄞附李景祥鄞歲音　鄞職華啓楙鄞職孫鄞宸鄞副曾桂芳鄞副黄德照鄞附潘琳書安吉廩　佐　慈谿附雀文瀾杭州附陳常夏紹興廩王保慕又○以上五十位各助會洋一　損募賑洋九元共洋五百元 
[蘇電桃塢同人經无魁會第十二單]  
　　浙江○胡毓麒紹興附勞敬典仁和慶姜葆初會稽廩朱慶綱山隂附徐樹咸山隂歲陳金鍠會稽附姜祖勳山隂附何光烈山隂附陳陔又廩俞錫　又歲俞慶瓚山隂拔兪慶恆山隂廩顧慶譽又附謝錫申山隂附范光藻紹興附施家彬會稽附李從龍會稽廩許慶騏又優胡煒山隂附許福樞又楊福璋紹興附胡禮謙會稽拔何楙山隂附徐成鍔山隂廩姚城又附朱啓淦會稽廩朱贊元紹興增許堯棟山隂附陳錫祜會稽附胡秉彝鎭海附劉邦杰紹興附李慶慈又傅鳴珂又許福槙又廩杜用　又附鈕寅亮紹興廩褚繼曾山隂恩駱長春又拔向樹椿鎭海附陳光虞蕭山附胡紹曾山隂附陳藩　縣副謝冠俊山隂附宋元熙杭州廩何敬釗又朱增榮又附張繼祖仁和附馮登瀛又吳善恭仁和江槐庭錢塘貢○以上五十位各捐會一元募賑九元共收洋五百元 
[接錄蘇電局桃塢同人經收元魁會第十二單又一萬號外第九單]  
　　順天慶君安徽優○浙江盛景　慈谿附楊普薰又夏維祖錢搪附夏紹祖又夏繩祖又許之駿又馬爕淸海鹽附孫樹聲餘　優姚吉士又廩陳寳治秀水附汪朝銓蘭溪增趙振麟山隂增朱文祖山隂廩徐逵臣又附　思莊會稽監顧元禮上虞增余錫年遂安拔樓觀諸曁廩陳萬九又宓起　慈谿附姚丙奎錢塘附潘鈵仁和拔徐多綬石門職錢王琛又附胡紹珠又蔡世綬又廩吳寳卿又增馮惟一慈谿附凌師夔又廩○以上三十位各助會一員募賑九員共收洋三百員○順天馮世澂吳縣附金　煒元和附金秉煒元和附潘志裘吳縣廩潘志裘吳縣廩陳觀圻寳山拔陳觀圻寳山拔許之榮仁和恩許之榮仁和恩○江南金文潔元和附○浙江王清瑞慈谿附向維垣　馮鏡清　貢時啓清又附徐彭全又廩馮紹勤又附揚魯曾又附邵嗣康又廩以上十八位各助會五角募賑四員五角共改洋九十員○敝處經收元魁捐欵全會票掣至一千一百八十號止半會票自一萬另一號起掣至一萬四百十八號止所收程儀洋一千三百八十九元本擬交存銀行因爲數無多存留寳源錢莊又賑洋一萬二千五百另一元分　災區訖 
[杭州同善堂經收皖賑寄蘇光緒八年八月下旬清單]  
　　吳雅雲捐洋十員錢　　　子免災捐洋十員覺寅子爲嗣妣七旬冥慶懺資洋四員王本仁章永春送覺寅子處禮洋各一員甲壽氏捐洋五員黄岩資興餘洋四員紫石山樵捐洋四員蓬萊書屋藥資無名氏二戸各捐洋二員朱祥麟金慧卿杜際唐孫荔卿馮　書馮學倫沈澄瀛張召　厲春和無名氏十戸各捐洋一員共捐洋五十三員 
[杭州同善堂經收元魁會寄蘇八月下旬清單]  
　　宋元熙何敬釗朱增榮張繼祖馮登瀛吳善恭江槐庭夏維祖夏紹祖夏繩祖許之駿馬燮清孫樹聲姚吉士陳寳治汪朝　趙振麟朱文祖徐逵臣孫思莊顯元禮余錫年樓觀陳禹允宓起濤姚丙奎又代上海收梁儔年梁繼元共二十八會各捐洋一員各募洋九員共洋二百八十員○高家令孫國鈞孫以　程良馭吳吉昌高家丞孫嵩年褚成書查燕緒朱旋元吳樹年張高瀛任賢李國檉程光霽王文熙吳巨函吳巨濬錢愷倫錢浩倫錢鍾嶽姜榮緒許學湖葉如金蔡錫熙徐承祿許炳林范雲倪士峨沈祖榮倪允襄郁汝駿馮俊湯鞠榮楊柏如吳清華○共三十七會各捐洋五角各墓洋四員五角共洋一百八十五員交蘇掣票存堂諸君高中後請來換票赴取程儀爲要 
[蘇省撫抄]  
　　九月初六日候補同知王用龢銷海運津局差前署太倉州州同兪克猷缺事回省卽辭赴金陵見制憲縣丞劉光燦禀辭奉藩憲委赴金陵武　差從九范恩綬　如奉委解浙江塘工經費差 
[浙省撫園抄]  
　　八月二十九日　用道祁　謝憲委督辦保甲局差龔錫銘禀謝藩司飭知題補雲和縣禀見銷江西查硝磺差仁錢兩縣俱禀知彭宫保於二十九日己刻無抵下馬頭○三十日府司獄席素德銷津局差○九月初一日胡廷珍服滿遵奉新章就近在浙服官省分起復禀到縣丞曾翰章禀知釐捐局委江廈厘局差 
 
 
 
 
 
 
 
 
 
 
 
 
廩 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
G>　　寄售秘製止痛药水 
　　啓者本行現有大美國百里得永司醫生寄售秘製止痛藥水無論內外症應用如神立時見效內症如夏日發痧腹瀉　疾傷寒筋骨疼痛等外症如湯火刀傷毒瘡蛇蟲咬刺等並皆奏效此藥在世上行用已五十年試過者靡不稱讃價又公道藥瓶外有中國字包紙治病者更可一目瞭然或買一瓶或買一箱均可隨便也 
　　上洋大馬路晋隆洋行啓 
　　上海電氣公司 
　　啓者本公司現照條欵再發第二次新設股份二百五十股每股計銀一百兩如有人欲購此股者請送信幷每股先付銀二十爾至公司購取以下禮拜四卽九月初八日下午四點鐘爲止來信上幷須寫明每一股情願申出銀若干兩以便將各信彙齊照派股份但本公司亦不盡憑申銀最多者派給股份也 
　　電氧公司辦事人立德啓 
　　機器軍械出售 
　　啓者本行在滬專辦軍械歷有年矣屢蒙各省各局委辦一切貨價無不相宜進來英國製造之法較前更屬精巧今有新式銅鐵大砲來福洋鎗大小銅　粗細火藥挖河機器大小各種俱全倘有　貴客紳應需各種各式祈至小行視樣面議價目格外公道特此佈聞 
　　同治十三年六月日 
　　地亞士行啓 
　　大四洋跑馬票 
　　啓者本行　賣跑馬彩票　　領事照會按期開彩向　錯悞遙今已有五年之久衆商均獲　利莫不洞悉現屆期卽自應出售類定二千五百號每號計洋二元半號四開均可分售準於華九月十九日三點鐘當塲開看抽取馬名待三日跑馬畢　　對號毫無私　其得彩數自甚多上下俱有附彩得一號竟有兩號之彩章程　　以上得彩共計三百三十號之數凡賜顧紳商務祈速來購取外埠原班寄回彩洋八五扣兌現特此佈聞 
　　福記洋行應加能興啓 
　　申昌棧呂宋票 
　　英十一月票出售全張分半均可價照大市格外相宜遠處寄購原班卽奉無悞上洋棋盤街北 
　　海龍聚精丸 
　　本堂虔製海龍聚精丸最能保　眞精培添元氣專治男子命門火　夢遺精滑目眩耳鳴下元　損陽事　　不能久堅精薄艱於　　女人血寒氣弱經水不調子宮虛冷久不受孕等症服之數劑百病消除神旺氣壯眞陽充固可望生子服至十劑身體強健陽事雄壯年老亦能種子無病者常服亦可保壽高康寗每料價洋七元又有徐眞人玉　　藥專治男婦身體虛弱飲食不化面色黃瘦思　　　腰膝　痛四肢無力等症其效不可測　東　仙傳妙藥也每料價洋三元本堂各藥俱與別家不同務請　諸君一試應知藥到病除萬無一失倘蒙　紳商賜顧者請認明本堂招牌爲　庶不致悞 
　　上海北市河南路老巡捕房對門　樂善堂藥房謹啓 
　　書籍發售 
　　謝刻仿殿　三六通一百元廣板佩文韻府十元又蘇板四十元漢魏百三名家十八元眞西出全集十四元鎔園叢書十二元十萬　樓　書八元　蔭甫全集五元順亭林十種二元五角三陶先生全集一元二角陳氏　書記一元朱氏　書志一元詞學　書二元孔校大　禮記二元草堂詩餘一元二角　　纂要一元昭代名人尺牘四角明季牌史一元六角晋略三元武備切要三角定菴文集五角近來新刻各種書籍及家藏秘本均已全備　諸君鑒賞者請至上海二馬路千頃堂購取可也 
　　杭省萬倍利分設兩號 
　　英十一月票全張六元半照算並克己收紅票賜顧請認老號遷鼓樓　望月樓南新開萬利土棧內新號仍望留裕大參局信購卽奉 
　　專辦軍械機器 
　　啓者本行在滬專辦各色銅鐵　砲前後膛洋鎗銅帽鎗子　彈　黃粗細火藥棉花火藥白火藥及　彈鎗子餅藥各種機器又德國新式大小挖泥及電線水雷開礦各種機器又英國各式抽水機器均由本行在華經售以上各物本行有漢文說略價單以便取閱現設英界五馬路倘　貴官紳賜顧祈臨小行觀樣議價物旣犀利異常價亦格外公道此佈 
　　德商新派　洋行啓 
　　三彩誌喜 
　　英九月份呂宋票對號單已到得彩甚多其三彩乃本行售出半張杭　　　　屬局夏　　翁所得另半張憶大號錢君代友所得爲本行所沽致之票屢有大彩須得者之鴻運然亦不負諸翁雅　耳今售十一月票遠客函購　　明回件信封後有洋　　記四馬路廣豐行棋盤街廣豐新號同啓 
　　回收股份票 
　　啓者寗紹所售十月份股份票奉　道憲諭禁業已祗遵在案今將售出之票照數收回於八月念二日　諸公所有買去之票仍在寄售處退票還錢自後開彩得與不得槪不作憑與寄售處無涉當此未曾開彩之先得朱皆無明見奉遵　憲諭禁止此佈 
　　西商羅瑞有洋行啓 
　　協記呂宋票 
　　英十一月份票出售全張六元半張亦可收兌紅票格外克己外埠仕商賜顧由局寄購原班卽奉認明票後本號圖章以杜假冒棋盤街北首 
　　阜財呂宋票 
　　本行自運英十一月份呂宋票出售價隨大市全張分半均可仕商賜顧請至上洋棋盤街北首信局購取原班奉寄 
　　九月初七日錢洋行情列左 
　　新會劃收市　七錢三分五厘三七五 
　　本洋　八錢一分 
　　銀拆收市　一錢八分 
　　洋息銀收市　三錢八分 
　　洋找頭　七錢三分七厘 
　　錢找頭　一千零五十文 
　　貼新　三元 
　　卡錢　一百五十一千文 
　　衣牌　一千一百三十文 
　　合利 
　　英十一月分票出售價照大市並大普國二百八十二次票全張分半四八開均可分售此票得彩甚易如蒙賜顧來函卽奉並收紅票格外克己 
　　上洋棋盤街北首便是 
　　地址出租 
　　啓者本行有地基一方出租坐落英租界大馬路西會寄　後自來泳廠出灘空地約二畝另倘　貴客欲租者請至四馬路本行帳房看圖議價可也此佈 
　　隆茂行啓 
　　同發馥記 
　　英十一月呂宋票出售全張半張均可分派並售普國票全張四十元半張四八開照算如仕商　賜顧請至上洋老巡捕北遠處　局寄下卽付原班勿悞此佈 
　　頭彩附彩報喜 
　　接香港來信英十月份頭彩下附彩經本號售出得彩姓名容後再登今發售英十一月票均照市價拆庄定票面議並收兌大紅票格外公道虹口中廣大利就發啓 
　　往長江客位價目 
　　搭客每位自上海至 
　　通州　五角 
　　江陰　八角 
　　鎭江　一元二角 
　　宜徵　一元六角 
　　南京　一元六角 
　　蕪湖　二元 
　　安慶　三元七角 
　　九江　四元六角 
　　武穴　四元九角 
　　漢口　六元 
　　光緒八　　月十六日 
　　招商局太古行怡和行同啓 
　　蘇城照相發財 
　　本舘內有寄售英十一月份呂宋大票每張六元半張三元得彩紅票十足兌現外埠信寄護龍街樂橋南首廣義昌照相舘便是 
　　迎有來啓 
　　九月初七日匯銀票行情列左 
　　銀行現銀票五先令一辨士二五 
　　六个月期票五先令二辨士八七五 
　　商人票六个月期五先令二辨士八七五 
　　喜報 
　　昨閱香港信云呂宋電報十月頭彩二萬四千三百八十五號二彩一萬零二百七十號三彩一萬二千七百零九號對號單約月初抵申 
　　廣豐洋行啓 
　　萬有利 
　　本號自運英十一月呂宋票出售價照大市格外相宜全張分半均可專收紅票克己現兌外埠信購由原班卽奉兼售陳呂宋烟發仕商賜顧認明三馬路永裕棧隔壁便是 
　　怡和隆呂宋票 
　　今有英十一月呂宋票每張六元半張亦可外埠均　各信局寄買以便　客往　代售局名　已登明今不　　　賜顧者遠至本行購　不悞 
　　怡和隆行啓 
　　廣惠和呂宋票 
　　今有十一月票出售每張價洋六元半張三元並收兌紅票格外克己兼售呂宋烟仕商賜顧請認本號招牌只此一家並無分出此佈 
　　上洋棋盤街北首廣惠和啓 
　　T.MA　RSHALL&C　 
　　附票出售 
　　本商專辦各種貨物兼售呂宋票價値照市並　票每洋一元購票八號零售亦可　　票上註明兌洋九扣如荷　賜顧局寄上海棋盤街廣豐新號對過泗涇路第五號洋房內交易原班回信勿悞 
　　英商滿所欲　洋行白 
　　一聲雷 
　　本行　申江棋盤街北首公興京椴莊內自運呂宋票發售全張分半均可兼收紅票照市格外克己遠處賜顧信購卽奉 
　　九月初七日進口船禮拜三 
　　惇信　輪船　由寗波　太古公司 
　　新南陞　又　由天津　怡和行 
　　初八日口船禮拜四 
　　公和　輪船　晚往鎭江九江漢口　怡和啓 
　　新南陞　又　晚往烟台天津　怡和啓 
　　時和　又　晚往廈門汕頭　怡和啓 
　　海琛　又　下午往寧波　招商局 
　　初九日出口船禮拜五 
　　恰便　輪船　晚往長崎琿春　怡和啓 
　　漢陽　又　往蕪湖九江漢口　麥邊啓 
　　蕪湖　又　晚往長江　太古公司 
　　十四日出口船禮拜三 
　　希魯西陵　　輪船　早十點鐘時往東洋美國各埠　三菱公司 
 
 

Page 9

 
 
   
 
 

Page 10

 
 
[光緒八年八月二十七日京報全錄]  
　　宫門抄○諭旨四道錄前○發抄旨五道○尚書麟等奏請旨飭提要証歸案審訊摺子○廣西藩徐奏恭報到任日期摺子○廣西泉國奏恭報交缷藩篆回任日期摺子○廣西撫倪奏請更正夾片○監督景奏開　期滿徵收洋藥稅銀數目並辦理情形摺子○又奏解交内殿並侍衞處銀兩來片○將軍崇奏委署同知來片○監督景奏關稅期滿徵收稅額情形摺○八月二十七日兵部太常寺太僕寺鑲黄旗值日無引見○托倫布假滿請安○恭壽謝授杭州副都統恩○阿克丹等謝奬勵 
恩○截取知府濮文暹董世延預俻召見○内務府奏派致祭内外城隍廟派出廣順德慶○召見軍機濮文暹董世延○泒出擬題翁同龢○發抄杜瑞聯奏四川雙流令廖葆恒改奬奉旨吏部議奏欽此○又南路石屏二州雨雹被災情形奉旨知道了欽此○又藩司唐烱到任泉　李德莪等回任奉旨知道了欽此○謙禧等奏請飭直晉各省示禁宰殺耕牛戰馬奉旨着謙禧等自行知照辦理欽此○李德莪奏交卸藩篆囘任日期奉旨知道了欽此○○臣宗室麟書臣潘祖蔭跪奏爲請旨飭提要証歸案審訊恭摺具奏仰祈聖鑒事光緒八年七月二十三日奉上諭御史陳啓泰奏太常寺卿周瑞清包攬雲南報銷經該省粮道崔尊彝永昌府知府潘英章來京匯兌銀兩賄託關說等語着派麟書潘祖蔭確切查明據實具奏欽此遵卽密派弁兵先將天順祥乾盛亨匯兗局商人王敬臣閻時燦並舗夥陳作霖帥大山車正頴侯增芳拿獲連起出帳簿一併送案臣等以案情重大當卽遴泒司員嚴加審訊據王敬臣供係雲南彌勒縣人夾京在打磨廠開設天順祥匯兌莊生理光緒七年秋間至八年春間伊舖内由雲南省票局滙到銀兩經永昌府知府潘英章卽潘子成來京持票到舖陸續取用據閻時燦供係山西平遥縣人在巾帽胡同開設乾盛亨匯局餘供與王敬臣相同並據王敬臣供係雲南糧道崔尊彝亦在該鋪匯用銀兩詰以所匯銀兩作何使用伊等堅供均不知情質之陳作霖等僉供办不知底細各等語臣等查核各供該御史所叅崔尊彝等來京由柰號匯兌銀兩一節係屬實有其事據稱太常寺卿周瑞清包攬報銷係由崔尊彝潘英章經手是所叅周瑞清包攬一節必待該二員　案始明現在該二員尙未到案若卽請旨飭令周瑞清呈遞親供亦係一面之詞碍難憑信自非將崔尊彝潘英章提傳研訊無從究出確情查據吏部片稱崔尊彝係光緒八年六月初十日騐放二十二日給照請假回安徽原籍　英章係七年十月十五日騐放十二月十五日給照等因核計憑限潘英章早應回省相應請旨飭下雲貴總督雲南巡撫曁安徽經無飭令該二員迅速來京赴部聽候質訊所有臣等請提　証歸案審訊緣由理合恭摺具奏請旨奉旨已錄○○廣西布政使臣徐延旭跪奏爲恭報微臣到任日期叩謝天恩仰祈聖鑒事竊臣前在署湖北泉司任内於光緒八年正月二十四日欽奉上諭補授廣西布政使當經具摺謝恩籲講陸見奉旨着來見欽此旋奉到湖北撫臣彭祖賢行知光緒八年三月二十四日奉上諭廣西布政使徐延旭着彭祖賢傳知該藩司迅速前赴新任毋庸來京陛見並將起程日期奏閱欽此跪聆之下欽感莫名遵於四月初六日交卸泉篆十三日由湖北起程因沿途風雨阻滯於六月初四日行抵廣西省城接奉撫臣倪文蔚飭知赴任初十日准署藩司國英將印信文卷等件委員移交前來當卽恭設香案望闕叩頭謝恩祇領任事伏念臣猥以庸才倖叨科第由守令薦擢潘司迭　寵遇未答涓埃兹復渥荷殊施備員嶺表受恩綦重圖報愈難查粤西爲邉徼瘠區兵燹之餘民生凋敝元氣亟應培　吏治尤宜講求兼以越南多故防務孔殷籌餉贍軍安民固圉在在均關緊要臣舊地重臨雖於邊情尚　而材輇任鉅深慮措置難周惟有殫竭血力矢勤愼遇事禀商撫臣實心辦理以期仰答高厚鴻慈於萬一再臣經過沿途地方雨澤應時田禾暢茂民情　爲安謐堪以上慰宸厪合併陳明所有微臣接印任事日期　感激下恆謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○布政使銜廣西按察使奴才國英跪奏爲恭報奴才交卸署理藩篆仍冋泉司本任日期恭摺叩謝天恩仰祈聖鑒事竊奴才於光緒八年六月初四日接奉撫臣倪文蔚行知以新任藩司除延旭業　抵粤飭奴才於交卸藩司署篆後仍回臬司本任於本年六月初十日交卸藩篆卽准署臬司慶愛將印信文卷等件移交前來奴才當卽恭設香案望闕叩頭　恩祗領任　伏念奴才猥　輇材謬膺簡任藩修暫攝方慙建樹之毫無臬司復陳益覺氷淵之倍惕查廣西地居邊要臬司總理刑名察吏安民除奸禁昇在在均關緊要奴才惟有勉盡職守遇事禀商撫臣力圖整頓以期仰答高厚鴻慈　萬一所有奴才囘任日期及感激下忱理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○倪文蔚片再升任撫臣劉長佑於奏保桂林鬱林兩府州属及楚軍水陸各營勦撫出力員弁案内將在事之文童陳亮采請以從九品歸部選用於咸豐十一年十一月十二日欽奉諭旨允准轉行遵　嗣該員加捐通判指分廣西試用因援剿越南堵勦黔苗及勦辦各府州縣土匪出力奏保勉補通判以知州補用同治十二年十二月二十一日奉上諭着照所請奬勵欽此在案玆查原保從九品選用清　内祗書陳亮瀛書采字相應請旨勅部更正註册以符原案謹附片具奏伏乞聖鑒　奏軍機大臣奉旨吏部知道欽此○○奴才景壽志和跪奏爲關稅期滿徵收洋樂稅銀數目並辦理情形　實奏間仰祈聖鑒事竊查崇又門徵收洋藥稅向係專欵解交部庫奴才等於接任後督率委員竭力整頓並嚴飭書役認眞稽查遇有奸商私運卽行從嚴罰懲所獲各案間有延不交納者訊係實在無力完交飭將私運洋藥變價入官歸於罰欵項下解部計自光緒七年八月初三日起至光緒八年八月初二日比計十二個月共徵收洋藥稅銀八千七百二十七兩一錢九分正銳外例有隨解飯食曁加平銀二百六十三兩八錢三分至罰項以及變價之雜色碎銀除照例充賞外共存公銀二十二兩五錢三分遵照奏定章程專款解交部庫再崇文門徵收商稅例有加平銀兩惟洋藥稅課係專　徵收且走私居多必須添派書役嚴密巡查所徵此項加平銀兩除交部隨解飯銀曁加平外其餘作爲一切工食等項之用仍遵照咸豐九年定章無庸開銷報部謹將徵收洋藥錢糧數目並辦理此項稅課緣由瑾合恭摺具陳伏乞聖鑒再奴才景壽志和現在均行請假合併聲明謹奏○○景壽等片再查崇文門每年應交同樂園節省銀八千兩於道光二十九年八月　六月奉旨崇文門每年應交同樂園銀八千兩看自本年爲始於此項銀内分交侍衞處二千兩仍以六千兩解交内殿　收每年均照此辦理欽此欽遵在案今屆奴才等任滿照例如數　齊遵例解交内殿銀六千兩其餘二千兩知照侍衞處查收謹此附片奏聞○○崇綺等片再奉天府軍糧同知楊桂年因病未痊禀請開缺所遺員缺查有正途出身調省差委之實任鐵嶺縣知縣毛夔堪以委署除循例題報閏缺並檄飭遵照外理合附片具陳伏乞聖鑒謹奏軍機大臣奉旨知道了欽此○○奴才景壽志和跪奏爲蒙恩管理崇文門稅務一年期滿徵收稅課正額無虧盈餘未能足額謹將虧短情形據實具陳仰祈聖鑒事光緒七年閏七月二十五日奉旨崇文門正監督着景壽去副監督着志和去欽此欽遵奴才等當卽嚴飭委員認眞整頓計自光緒七年八月初三日接收起至八年八月初二日止一年正額尚無虧短其盈餘銀兩查今歲入春以來綢緞日形短少推原其故寔緣去年南省蠶絲賦收兼之京外銀價懸殊一切運京貨物　復不能暢銷商販虧折資本遂多裹足不前來源曁匱稅課難期充裕加以外國貨物來京例不重徵且本年六七月間又復隂雨連綿是以錢糧仍復短絀查前任監督德木楚克札布等將短徵盈餘銀兩奏懇聖恩儘解奉旨允准在案嗣因戸部奏關稅情形照常徵收不得援案辦理奉 
旨各關均宜設法整頓仍遵額定稅數照常徵收不准以儘解違例奏請如將來虧短寳屬有因着俟一年期滿奉報時由戸部酌量情形分别奏明請旨核辦欽此欽遵吝在案奴才等自光緒七年八月初三日起至八年八月初二日止計十二個月一任期滿共徵收正額銀十萬二十一百八十七兩五錢六分二厘收盈餘銀七萬五百四兩六錢統計正額盈餘共　收銀十七萬二千六百九十二兩一錢六分二厘此照歴年足額年分正額無虧計少收盈餘銀十四萬二千二百七十二兩三錢一分所收銀兩除一切官用均照歴年核減章程開銷外照例儘數解交戸部再徵收海淀藥材燒酒錢粮除交正稅外餘銀四十八兩一錢八分罰項存公銀二十四兩三錢二分一併解交戸部以上各欵除咨部核　外謹另繕清單恭呈御覽所有奴才等徵收正額無虧盈餘未能足額緣由謹據實陳明伏乞皇太后皇上聖鑒再奴才景壽志和現在均行請假合併聲明謹奏奉旨景壽等奏崇文門徵收稅課盈餘未能足額着戸部議奏餘依議摺二件片一件單三件併發欽此 
 
