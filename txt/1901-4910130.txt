# 1901 - 175 - 4910130

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[再續江西巡撫李勉林中丞覆奏變通政務摺稿]  
　　一曰廣設銀行銀行仿於泰西意在流通一國之財貨以應上下之求借國債籌兵費通商務無不以銀行爲張本歐洲國債之多者莫如法當魯意皇十五之時積國債至二百二十四兆磅視中國此時實多倍蓰自一千七百八十三年嘉隆筦户政籠絡銀行不數年間國債卽清並能增設船廠此銀行之明效也中國西商多於各省設立匯兌莊無慮千百鉅欵片紙書函數言電報卽可立爲兌付每一字號歲贏不下數十萬而未嘗費一金之本若公家解運則有委員薪水之費有水陸舟車之費有護送兵差之費而且内地動虞盜刼航海更須保險周折多端又遲久而始能達是官權反不如商力也近年通商口岸洋商亦多設銀行西商之利稍爲所奪中國資財又多一外溢之所尤不可不有以抵制之上年京師上海亦有設立官股銀行之議但各省皆未舉行雖有一二處孤立無援仍難流通如意是宜急召紳富約會西號聯合各行巨賈略仿匯兌莊成法於各省通都大鎮廣行開辦酌舉關稅庫儲與爲轉輸而以布政司關道提其綱久之上下聯爲一氣遠近信從一切商務公司無不可由銀行集股承辦卽鑄金磅行鈔幣諸事亦可藉銀行爲流通往歲户部嘗請息借民債立股票以昭大信而承辦者或不免騷擾償還本息又多不能一循初議後欲再舉恐不易得銀行旣設則一以商民交易之例行之民必樂從是又可救昭信股票之失也近年各省惟藩庫出納尚有實在存欵其他公項大率寄存商家爲多其間未嘗無取息歸公者而經手吏役假行息以自肥比比皆是與其聽彼私相受授何如使之明爲挹注乎一曰行用銀紙近日泰西銀紙徧布沿海各省口岸凡自此口携之他口無不可於洋行支取商民樂其易於挾持而又可省匯兌之費咸樂用之有時以真銀易其紙反須增給銀水其見信於人如此以是洋行與華商交易皆可不持一錢而獲無窮之利此亦無形之漏巵也臣旣　設銀行擬請卽由銀行仿照相式製造銀紙通行各省無論完納丁漕釐稅發放俸薪兵餉及一切解欵悉以銀紙往來而不爲之限制此省之銀紙携之他省亦照常支用而不准有所阻難其各省紙式均須一律惟自立暗號互爲照會以便察騐真僞如此則有一金可抵二金之用每省可驟贏百萬巨欵未始厞濟變救急之一法或謂銀紙與錢票無異前者行鈔流弊最多卽咸豐間亦行之而未收其益今各省通行銀紙萬一麕至支取無現銀應付豈不立窮不知前者鈔票以貫折銀可以高下其價天下事惟無定乃亂今之銀紙旣有一定之分兩無折扣之煩苛又隨處皆得流通商民行用與真銀無異而携帶更便於真銀何事疑慮而麕至支取但令各省銀行視所存資本製之有本十萬則製十萬之紙有本百萬則製百萬之紙不使紙浮於本自不致窮於應付矣各省富商錢店近亦自製銀票錢票盛行於巿安見商可行而官不能行哉一曰維持圜法泰西各國錢幣皆不能行於他國他國錢幣亦不容闌入本國惟與中國交易則一以其國金磅折扣中國之銀而磅價又不以其本國錢法爲衡而一視中國金值低昻其間光緒乙亥丙子以前英金一磅但易銀三四兩有奇辛卯壬辰之間乃增至四五兩近則一磅易銀七八兩視前二十年加倍蓰矣將來中國金日貴則磅價日增卽以洋債而論此時借金萬磅彼但交銀七八十萬兩不及十年恐非一百五六十萬兩不足以償卽此一端巳可使中國坐困更無論關稅之出入商貨之交易重重剥扣乎今欲收回外溢之利非廣鑄金磅不可而中國金礦雖甲於地球采獲實少西人方盡括中國巿面之金以取磅價之利一旦官爲收買則金更少而價更昻是自鑄金磅仍無大利益惟有先擡銀價之一法欲擡銀價宜令各省皆廣鑄銅錢减輕錢質以一文重五六分爲定並鑄當十錢每文略重五六錢使恰如十文之質則民間皆便於行用銅錢日多則錢價漸賤而銀價自增一面設法廣開金礦官自爲理命民采納於官乃徧令各行省皆開爐鼓鑄更定錢法金一磅易銀錢若干枚銀錢一枚易銅錢若干枚略仿西人之制立一定不易之規如此則三品相權輕重有準不致盡授人以柄矣此摺仍未畢登容俟明後日賡續 
[硃筆恭錄]  
　　四月十九日吏部具奏鈺斌補揚州府一摺又鄭以蒸署興寗縣一摺又王寳琦補高密縣一摺均奉硃筆依議欽此 
[本館接奉電音]  
　　昨日午後西安行在飛電傳來旨一道敬謹譯登○五月初二日行在内閣奉旨分發湖北補用道馮斆高陜西試用道饒鳳珪文龍江蘇補用知府陳桂成山東試用知府宋大槐廣西試用知府傅運生俱著照例發往保送刑部員外郎翁炘儒著以知府分發省分補用卓異廣西左江道瑞霖著准其卓異加一級仍註册回任候升俸滿陜西西安府同知聞昌壽著回任欽此 
[行在宫門抄]  
　　四月十七日召見軍機十八日召見軍機及貽榖十九日召見軍機二十日召見軍機二十一日召見軍機及桂春 
[警務設衙]  
　　京友來函云有人奏請在京師設立警務衙門委文武各官數十員督率巡捕數百名分巡各街巷至向有之步軍統領衙門及五城司坊則全行裁撤未知能邀俞允否也 
[移署有期]  
　　京友來函云吏部衙門前被拳匪所毁業經開工修葺指日落成堂憲示定五月十九日吉時由柏林寺公所遷回以期規復舊制 
[觀察治河]  
　　津友來函云去夏津城失陷時津海關道黄花農觀察移駐山東德州府近經大憲委治直豫一帶回鑾時所經河道刻巳逐叚履勘擇吉興工矣 
 
 

Page 2

 
 
[河間匪亂]  
　　保定友來函云近日直隷河間府屬土匪披猖蔀屋小民多遭蹂躪各州縣紛紛申禀藩轅請即派兵剿洗藩憲准之刻巳派令總理保甲局務張大令曰陞帶領馬隊前往矣 
[匪燄宜平]  
　　天津直報云此間傳聞直隷大名府屬各城鎮鄉村近又有拳匪猖獗旋經清豐縣某大令將匪首張保境拿獲究懲巷議街談一若身親目擊兹得保定訪事友來函略謂張匪妄稱曾受異人傳授伊師單其姓少林其名湖北漢口鎮人曾管理武衛軍軍械所云云當京城失陷後即在大名府屬各邑藉口招軍謡言惑衆匪人歸之若鶩以致一星之火幾致燎原現雖繫諸獄中而黨餘甚多若不急爲剿除恐匪燄日張良民必致遭其荼毒不知身任保民之責者果有良法以治之否也 
[三輔災情]  
　　昨得西安采訪友人手書云陜西久旱成災黔黎流亡迨盡去秋翠華巡幸軫念孑遺下詔設粥廠散乾糧開平糶哀鴻匝野共沐皇仁目今雖迭沛甘霖而龍隰鳩塍終難播種赤地數千里幾於寸草俱無兼之京員之隨蹕人秦者濟濟師師以數千計所需供億數更不貲皇太后皇上軫念黎元覃敷闓澤將各省所解貢米賞給數萬石定價平沽地厚天高誠可謂宏恩廣被矣所苦時逢炎夏疫氣流行哀此小民死亡載道不知何日始天心悔禍得以沴厲不作時和年豐乎 
[轉運巳停]  
　　漢口訪事人云和議巳成回鑾有日轉運局務一律暫停所有陜州汝州襄陽各路承運委員刻下巳紛紛旋鄂未運之米統歸鄂省經售以備他項急需 
[兵艦赴岳]  
　　漢口采訪友人云邇者湖南各内地均有各國教士商民寄跡駐漢某某諸國領事因聞衡州民變迄未敉平特派甲乙二兵船馳往岳州以資保衛 
[法艦過皖]  
　　安慶采訪友人云本月初十日有一法國兵艦由江寗鼓輪而上下碇南門外江干天主堂費司鐸聞之卽乘救生局紅船登舟投剌統帶以禮接見未悉有何交涉事宜也 
[因教罣悮]  
　　紹興采訪友人云府屬諸曁縣境九十兩都及潼山二十都等處民風强悍動輙滋生事端去夏曾紏黨焚燬教堂毆傷教士雖經議結終未盡釋前嫌月前復有瑙橋匪人紏衆毆傷某教民之案上憲以現署縣篆之李石朋大令辦理不善記過一次復將去夏署篆之倪愚山大令列入彈章并聞紹興府熊再青太守亦巳被劾於此可見教案之難辦而民情未易敉平也 
[密拿要犯]  
　　武昌采訪友人云湖廣總督張香濤制軍近接兩江總督劉峴莊制軍密電内開九江匪人徐春山私運炸藥入長江謀爲不軌現巳在滬緝獲解省研訊據供同黨甚多皆係逆犯康有爲所勾結并有匪目譚某攺易洋裝出没於武漢一帶除將徐犯批飭正法外望即密飭緝拿譚犯究辦以杜隱患等因爰卽札飭緝捕局員馮少竹司馬遴選得力線勇分諸武漢各處嚴密偵查一面行知所屬各地方文武官協同跴緝 
 [ 
[福軍遣散]  
　　鎮江訪事人云去歲夏秋之交北省拳匪擾亂迨各國聯軍入京皇上恭奉皇太后慈輿蒙塵出走總統福建福祥全軍曹軍門志忠督帶數營扈駕赴陜邇者和議巳定回鑾有期軍門奉命將所部雄師一律裁汰本月初十日由陜起程道出京口旋將前後兩營飭營官帶回浙閩分别遣散其餘各勇由南琛兵艦載赴九江漢口等處資遣歸農 
[整頓學堂]  
　　漢口訪事人云兹者中外和議巳成朝廷重頒新政湖廣總督張香濤制軍飭將湖北各書院學堂首先整頓查得工藝學堂缺額甚多示定自五月初一日起至初六日止有願入學者遵章報名定期收考此外自强學堂亦有擇日補錄諸生之說然尚未見明文也 
[推廣郵政]  
　　漢口采訪友人云湖南岳州關稅務司馬式君因推廣郵政起見派人分赴湘潭等處查察商情擬卽分局置郵俾官私消息靈通不致魚沈雁阻亦良法也 
[望江獲盜]  
　　安慶采訪友人云自上年北方拳匪肇事以來東南各行省中小醜跳梁隨起隨滅萑苻之藪終不能掃蕩一清四月中旬某日安徽望江縣何大令恩煌派役邏獲朱姓等盜匪七名匪船兩艘揤出槍砲藥彈訊係圖刼宿太各邑諸紳富因卽錄供通詳旋於本月初七日親自押解到省撫憲王芍棠大中丞發交讞局各員研鞫得有實供大約日内卽須就地正法矣 
[太守觀風]  
　　欽加三品銜賞戴花翎軍機處存記在任遇缺卽補道署江西南昌府事廣信府正堂隨帶加九級紀錄二十三次查爲出示觀風事竊維司徒命職不聞政教之殊塗太史陳詩首重輶軒之閎典是以文翁立學蜀郡蔚興宼君授徒潁川大化龎參下車之日先訪任棠陳蕃懸榻之風獨高徐穉揆諸往史著爲美談迹其求治之方咸取得人之效我朝道隆稽古德洽敷文炳六藝於日星匯九流之淵海謁者奉使中秘集其帷囊掌故受經尚方供其筆札大師霧涌樸學風行緜十四家博士之傳辨章軼乎虎觀振三千年柱下之緒述作追夫龍門用能潤色休明闡揚景鑠邁絃歌於齊魯駕聲價於漢唐猗歟盛裁弗可尚巳比以星槎遠至風會宏開滄溟接於中庭天地創其奇局陋老氏閉關之治濟變宜通當仲連蹈海之秋需材尤亟我皇太后皇上懲前𪫷後慮遠思深前席而問賈生臨軒而策鼉令瘡痍甫定求越人媵理之方琴瑟不調念董子更張之論士生其際咸與維新攬轡而志澄清還期孟博著鞭而陳慷慨疇讓祖生譯白狼槃木之詩不數田恭解語開宛馬浦陶之利漫輸博望蜚聲固知時勢旣殊人才亦異蓋必先有鄒衍　瀛之學而後能收魯陽回日之功也本府曩以京秩出守信州五年以來每欲與邦之人士講求經世明道之務卒卒未成匑匑如疚頃承憲檄來攝洪都竊念西江理學夙有淵源南贛山河尤鍾靈異豐城劍在尚瞻牛斗之冲滕閣文成曾詫馬當之助雖前徽之巳沬儻來者之有人爰乃命題校藝舉行觀風各奏爾能用覘宿學爲此示仰闔屬舉貢生童知悉爾等生居都會名列儒林早擴咫聞久儲偉抱天人上下眼光洗雲霧之冥毆亞東西胸次化町畦之陋緬農山之言志陳義旣高謁光範以投書當仁不讓本府虚衷攬秀刮目搜奇潛德必彰剖卞和之遺璞片長足錄寳安石之碎金名流盡入乎彀中士氣待伸於海内所冀長卿入用不僅以高文典册相期要知伯厚衡人尤當以古誼忠肝爲準本府有厚望焉特示所有題目開列於後唯天下至誠爲能經綸天下之大經立天下之大本賦得安危須仗出羣材得材字五言八韻司馬遷言春秋文成數萬其指數千今從董子繁露何氏解詁中求之猶可得其梗概試舉其犖犖大者詳晰言之禹貢甸服以外餘四服皆不輸粟其說安在周時大學小學之制具見於小戴記者凡建設之地管轄之員考校之程黜陟之序靡不畢備今試博綜其文門分類别並推闡先王立法之精意附以論說詳著於篇管子變更周制考荀子法後王論請創設律學館議中西律例輕重比校表擬揚雄百官箴擬張融海賦擬杜甫　府書懷四十韻以上各題凡作者須六藝以上始爲完卷限文到一月内繳呈各學彚齊解府評定給獎違者不錄 
[黄州罷考]  
　　漢口采訪友人云上月二十四日湖北提督學政蔣藝圃大宗師由漢陽起節按試黄州當文生歲試時有某甲者夾帶小本時文被巡役搜出禀曰宗師宗師惡其干犯功令薄責手心甲草草完卷出塲羞忿交加服毒自盡一時士林傳遍公憤難平刊布傳單相約罷考郡城各鋪户亦皆閉門停巿聲言須赴都察院控呈府尊魁雲趾太守申報督轅湖廣總督張香帥急調愷字營赴黄以防他變不知日内巳 
 
 

Page 3

 
 
浪靜波平否也 
[京江試事]  
　　鎮江訪事人云江蘇提督學政李蔭墀大宗師按試松江事竣旋於五月十二日秉節抵鎮江署鎮江府許東畬太守以次地方文武各官均往馬頭迎迓有頃宗師舍舟登岸鳴騶至貢院駐節示期十三日行香放告十四日考生員經古十五日考文童經古十六日生員歲試 
[漢皋火警]  
　　漢口采訪友人云本月十一夜鼉更四轉漢鎮十人館左近某姓空屋内忽有匪徒種火致兆焚如曾不須臾延及比鄰房屋二椽悉成灰燼 
[厦島官塲紀事]  
　　厦門訪事友人云此間自設立新海防捐輸總局後厦防同知張司馬以捐欵寥寥頗有綆短汲深之慮商諸稅釐提調鄭别駕每日邀集各紳董互籌勸募之方未知果有何術可資挹注也○正任福建興泉永道延少山觀察前因請假赴粤省親禀請上游開缺近巳事畢四月十七日乘海壇輪船到厦擇吉十八日巳時接篆署任之徐乃秋觀察由省憲調署延建邵道交卸後卽於十九日乘元凱輪船赴省謁見大憲然後赴延履新○正任興泉永道延少山觀察接篆後因厦門疫氣　清恐被傳染暫駐古浪嶼公館擬俟秋凉遷入道轅○督憲許筠帥以厦門砲臺林立港汊紛歧實爲海疆要隘特委候補縣朱大令帶同學生數名次第測量詳繪山川形勢以便擇地設防○興泉永道延少山觀察以保商局一切章程亟須整頓電促唐蘇庭司馬至厦委以局中提調差○興泉永道延觀察近經督憲許筠帥奏准委統練軍左右兩營雖觀察竭力告辭然巳上達九重一時恐難如願也 
[鄂省官塲紀事]  
　　漢口采訪友人云湖北荆州附近有地名萬城者向築長堤以防水溢年久失於修葺以致堤身坼裂無從阻遏洪濤湖廣總督張香濤制軍憂之遴委丁太守柔克往估工程以便大興畚鍤○本月某日湖北藩司瞿賡甫方伯牌示云荆門州吏目詳委本任當陽縣典史李煥章署理廣濟縣龍坪司巡檢詳委本任漢陽縣禮智司巡檢曹澤春署理 
[潯郡官塲紀事]  
　　九江采訪友人云兩江總督劉峴帥委江蘇候補道王惠棠觀察辦理江西督銷淮鹽局事務刻將擇吉到差矣○月初某日江西督銷淮鹽局總辦錢琴齋觀察奉江西撫憲李勉林中丞覈飭統領内河水師○廣饒九南兵備道兼九江關監督明華亭觀察九江府孫景裴太守捐廉修治濂溪書院擇吉四月二十七日上梁○月初某日江西藩司張筱船方伯札委候補縣黄季庵明府來潯辦理捐務○本月初七日江安軍統領王良臣軍門乘安慶輪船赴鄂蓋有要公須禀陳香帥也○本月初七日九江府孫景裴太守委保甲總巡黄麗生明府在府署訊鞫武穴所獲票匪劉金寳等五人 
[鳩邑官塲紀事]  
　　蕪湖采訪友人云大關便商委員某君瓜期巳届上憲委王少尹采卿繼其後擇吉本月十六日到差○洋務局員陳大令前巳奉檄撤差旋委陸大令代庖涓吉本月某日到差視事○安徽提督學政綿大宗師准於本月十七八日過蕪按臨皖北○蒯禮卿觀察奉兩江總督劉峴帥檄委辦理安徽正陽關鹽釐本月初七日道出鳩江假李觀察園中小憇次日即向廬巢進發 
[蘇省官塲紀事]  
　　蘇州訪事人云江蘇丹徒縣知縣莫璵香大令署事以來一年期滿現經藩憲陸春江方伯撤回飭准補斯缺之張大令德迪從速赴任○署陽湖縣典史楊少尉永培一年期滿藩司陸方伯飭正任斯缺之陸少尉鑒回任供職○正任丹徒縣典史現署江隂縣縣丞陶少尉寳潤前經上憲請補長洲縣典史缺迄今未奉吏部覆准藩憲陸方伯查得現署丹徒縣典史徐少尉銘勳瓜期巳届因飭少尉仍加本 
任遞遺江隂縣縣丞員缺飭請補是缺之劉二尹葆懿先行赴任○無錫縣典史杜少尉枚臣於上月某日因病出缺本月初九日藩憲陸方伯牌示以遇缺先典史蔣少尉熙臣請補 
[榷使將回]  
　　前日蘇松太兵備道兼江海關監督袁海觀觀察乘舟赴金陵謁見兩江總督兼南洋通商大臣劉峴帥兹聞公事巳竣約本月十八日可回申矣 
[援例施恩]  
　　上海縣監犯張茂康前因毆斃邵金生事發經縣主汪瑶庭大令訊實供詞解省請勘嗣奉臬司朱竹石廉訪發回原縣監禁前月縣署接奉廉訪來文内開命犯中有親老丁單者著照章禀請核辦留養等因大令查得張犯適合此例卽飭傳到屍親里鄰地保人等取具切結備文派差解赴松江府錄供轉解省垣申請廉訪及撫憲聶仲芳中丞先後親提訊鞫屍弟邵蓮生地保姚福生同供張犯確係親老丁單小的等均願保留奉養隨卽當堂加具切結昨日中丞飭將一干人發回上海大約一經核定卽可開釋回家矣 
[商辦膏捐]  
　　日前江蘇巡撫聶仲芳中丞以庫欵支絀籌措良難札委陳荇香明府來滬征槯烟膏捐以資挹注明府到滬後卽會同上海縣主汪瑶庭大令保甲總巡朱森庭明府出示曉諭俾各烟膏鋪一體周知昨又傳集南巿十六鋪南北中各巡局員陳蕭黄三二尹曁二十三七鋪巡防局員邱二尹會商一切 
[大令騐屍]  
　　沈勛桃向住法租界褚家橋左近與蕩婦王氏私識巳十餘年邇忽因事勃谿氏遂出外不返沈疑另與人有染因於本月十四日至氏素識之麻皮大阿姐處訪問大阿姐以不知對沈回至褚家橋被不知姓名之衆流氓任意攢毆傷及頭顱血流如注比及回家氏巳在室沈遂扭訴捕房捕頭見傷勢沈重令人送至仁濟醫館療治延至昨晨九點鐘時因傷斃命醫生報知捕房旋由屍姊許沈氏偕地保投上海縣署禀報午後四點鐘時縣主汪瑶庭大令帶同刑仵書役人等呵殿臨屍塲旣升座地保林少卿禀訴前情許沈氏持血衣投案訴稱胞弟勛桃年五十四歲向在某棧房執役與王氏姘識多年此次被毆身死釁因王氏而起求恩昭雪大令命仵作將屍身詳細察騐旋報稱委係因傷身死大令離座親視無訛許沈氏求准自行棺殮大令允之飭包探將王氏帶回捕房押候解送公堂訊明送縣復諭地保林少卿巖緝兇手務獲訊懲然後鳴騶回署 
[押候訊懲]  
　　本邑虹口人瞿龍龍前因混名拖基駁之某兇棍擄劫鄉人劉錫康勒令持銀往贖案發扳出伺隙脫逃前日某號西包探會同華包探趙銀河胡瑞龍查知龍龍匿跡楊樹浦某紡紗廠因卽前往拘獲昨晨解送英美租界公堂龍龍倩律師博易上堂申辯讞員張柄樞司馬吊查龍龍所犯各案卷宗詳加披閱隨商之梅副領事發回捕房押候禮拜五卽本月二十日覆訊核奪或曰龍龍於前月某日之夜在英租界某戲園觀劇包探趙銀河見之帶入某茶肆中向之盤詰旋經其夥楊景三及包探胡瑞龍排解許以賄賂若干當夜卽由楊胡至家中索去洋銀百餘元餘約日後續付兹者此事巳爲總巡捕頭所悉遂於前日午後二點鐘時令五十號西包探偕華包探張阿五至龍龍家將其母及妻帶至四馬路老巡捕房大約尚須澈底根究也 
[請繳捐册]  
　　啓者敝堂善舉節目繁多就常年而論所費正自不貲春間分送集福捐册冀各埠諸善長觸發善心略資臂助乃自數月以來好施樂善能將捐册填寫寄還者百無一二雖由時世艱難或苦無能爲力然敝堂所求不奢凡事以隨緣爲立或一願或十願或百願多固益善少亦何妨惟冀閱是册者速解囊了兹善願楊枝一滴恩同雨露之沾蕪牘數行望比雲霓之切想各埠諸善長利濟爲懷斷不忍恝然置之也乞附報章藉希均鑒[  滬北天后宫前廣益善堂司董嚴信厚施則儆朱佩珍唐榮俊葉貽鑑等同啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　　　　　　　　　　事人云美教士杜步西君向在省垣養育巷中設堂宣布福音而另就雙塔寺前居其眷屬兩處相距較遠來往殊難近遂度　　前　　　教堂住宅日前與董事張淵之晤商一切相約至吳縣署拜會田大令聲請出示召集各地主議價給銀大約不日卽當大興土木矣 
[上海縣署瑣案]  
　　鄉民王木林控族伯王茂全霸圖田産不准歸宗等情前晚縣主汪瑶庭大令升堂研訊木林供小的幼年失怙母親攺嫁朱長春携小的往朱家度日兹母親巳故朱將小的夫婦驅逐出門小的理應仍歸王姓詎知伯父茂全霸阻不容求恩核斷茂全供胞弟逝世並無遺産其子木林自幼從母再醮朱姓今巳受室忽欲歸宗於例不符尚祈察核朱供小的家况艱難木林現巳長成自應仍歸王姓自立門户張咸大禀稱小的充當地保此事曾經理勸伊等皆不允從大令著將木林笞責一百五十板諭以如欲歸宗不得向茂全爭産○南巿泉漳會館所寄林姓棺木被賊刨開報經大令飭捕掝獲刨棺賊沈阿福一名訊責收押兹又拘獲其黨趙阿五葛關海前晚升堂研訊沈阿福供小的於本年二三月間與張小榮至周浦鎮東鄉刨發棺木三十餘具後遂分散旋於四月某日在南巿重遇言及近與葛姓在會館内刨開一棺所得飾終之物約值洋銀四五十元至趙阿五從前亦與張同黨現充川沙廳署捕役夥暗中仍理舊業大令飭趙與沈質對趙稱小的在川沙廳署當捕役夥時沈曾犯竊案經小的拘獲請懲是以挾嫌誣指葛供小的向爲繩索匠家住川沙前者沈將小的母親之棺刨開被小的拘獲割去兩耳後伊復與張賃居小的家左近小的驅令他往致被挾恨誣扳大令喝令將沈鞭背五十下趙鞭背一百五十下葛笞臀二百板一併釘上脚鐐收押候辦旋諭令原差將前獲之宋阿裕交人保釋○洪毛桂前因持刃行兇由大令訊責收押改過局二年兹巳期滿母舅某甲一再禀求保釋大令准之昨日飭差將洪提案申斥數語著卽覓人具保 
[南巿瑣譚]  
　　前者本邑南巿恒源泰木行被賊匪金茂生竊去木三株售與浦東某船廠旣而有金紀忠者冐稱行夥前往搜贓事爲木業董事干蘭坪所知函致唐橋鎮巡防局員王芝仙叅軍叅軍飭差提集一千人升座研訊判將金茂生笞責三百板罰金紀忠洋銀二十元充修路費贓給失主具領○前日本邑南巿同仁輔堂某號救生船水手在浦中撈獲溺斃屍骸二具帶至老白渡内有一屍隨經家屬報稱姓潘名耕生向在公和祥馬頭充小工年二十有九董事准卽備棺收殮尚有一屍無人指認由堂中棺殮瘞諸義阡○前晚更魚三躍時本邑南巿各巡防局員齊詣二十三七鋪巡防局會哨邱盛兩二尹迎入局中旣而保甲總巡朱森庭明府命駕戾止小憩片時即往各叚巡綽一周然後分道而返 
[英美租界公堂瑣案]  
　　包探劉阿炳石金榮解李阿毛至案禀稱此人誘令吕林氏之女阿二潛逃經小的等緝獲解案請究吕林氏申訴前情阿三供稱小婦人偶與母親齟齬氣忿出門擬至親串家暫住並非被阿毛誘出不過向與有私耳阿毛供小的不敢誘拐婦女讞員張柄樞司馬飭將阿二交伊母領回管束著阿毛具呈安分切結以後不准再與阿二往來○林國榮竊取其叔萬廷家中金簪一枝潛往蘇州游蕩旋又回至萬廷處持刀恐嚇萬廷不得巳投訴捕房捕頭令某包探將國榮緝獲解案請究萬廷申訴前情國榮供小的不敢持刀索詐惟向之借貸而巳司馬判責三百板送改過所管押一年○某洋人家細崽姜根根竊取甲乙二水巡捕之鈔票洋銀六十五元報捕後經包探何瑞福緝獲解案請懲司馬判責三百板管押捕房半年○包探張阿五解徐阿林至案禀稱此人竊取日本人某姓家衣服十餘件報捕後經四百十九號巡街捕拘入捕房捕頭令小的解案請究司馬判責三百板贓給還失主○歹人沈阿大攫取廣東女孩王阿妹鈔票洋銀五元經包探劉阿炳拘獲解案請究司馬判責三百板枷號十五天發犯事地方示衆○張金紅濳至泥城外洋務局圖竊巡丁許金福扭交某號巡街捕帶入捕房昨晨捕頭令某包探解案請究司馬判責二百板○包探邊槐洲解張芝香至案禀稱此人竊取蔡陳氏家衣服若干件報捕後經小的拘獲解案請究司馬判責一百板贓給還失主 
[法租界捕房紀事]  
　　法界僑民某甲之女被某氏婦騙去金戒指一枚昨日被甲查悉將氏尋獲扭入捕房捕頭詰問之餘氏稱夙與甲女相識曾向暫假金戒指携至某首飾鋪囑令照樣鎔製並非騙取實被寃誣捕頭命押候查明是否屬實再行定奪○某乙之婦性喜搔頭弄姿夙與蕩子某丙有染乙微有所聞昨日途遇衆流氓突被攢毆疑丙所使扭妻至捕房呶呶聲訴捕頭詳加詰問乙妻堅不承認捕頭騐得乙受傷屬實令人送請仁濟醫館療治氏押候解送公堂禀請讞員杜枝園大令訊究○跑灘賊某丁竊得衣服數件剪綹賊某戊竊得小銀錢數枚均由包探拘獲送入捕房捕頭令押候解送公堂禀請懲辦 
[美租界捕房紀事]  
　　前晚梁上君子張毛仁掩入華記路新三官堂鄰近某甬人家行竊錫茶壺等物携至某押鋪質錢被包探張阿五查獲帶人捕房捕頭令押候轉解公堂禀請讞員張柄樞司馬訊辦○昨日清晨西華德路東桂芳里第三十二號門牌某成衣店失去綢衣數件店主某甲投報捕房旋經包探孫阿新在鄰近某押鋪中查獲原贓捕頭令交失主收領俟查獲行竊之人再行解送公堂禀請究辦○昨日清晨跑灘賊胡三胡潛入外虹口華順碼頭棧房内行竊所儲舊鐵若干適爲巡街華捕所見連贓帶入捕房捕頭姑念所竊甚微令押丐牢一日不復深求○昨日清晨偷兒金桂生不知在何處竊得衣服一包携至天潼路某押鋪質錢不虞爲包探劉姓所見拘入捕房捕頭令押候查明失主何人然後解送公堂禀請訊辦 
[蘭州官報]  
　　三月初十至十二日藩憲牌示靈州吏目缺委崔樹棠署理署武威縣典史童愛忠調省委會昭炳署理大通縣知縣萬　署渭源縣知縣史文光均禀辭回任調署西固營都司榮煥進省十三日委辦張家川厘局通判唐澤蔭赴局管帶督標親軍中旗馬隊遊擊章志傑回營俱禀辭卽用知縣陳良均由縣西查灘地回藩憲牌示甯州吏目缺委崔樹棠署理十四十五日督憲牌示定於本月十八日換戴涼帽迪化縣恩貢生唐庶熙本日騐看卸署永因恊副將王文安進省十六日藩憲牌示選用訓導吳淑堂本日騐看辦理鞏秦階釐金大局如府謝回局委署安化縣知縣徐光興赴任委辦高台釐局典史余樹聲委辦漳鹽局府經歴馮丙麟均赴局候補縣丞蕭桐爵赴西路查湘軍存糧委署大靖營守備陳兆麟赴任俱禀辭署河州鎮陳補用知州廖葆泰候補知縣楊廷槐均由平遠查案回籤分甘肅大挑試用知縣傳景賢收籍來總理西軍安定馬步全軍營務處兼帶前旗馬隊知縣馬遂良俱進省敎職知縣王長委赴安定查案候補知縣趙樹棠委辦　金總局文案差候補知縣如慶委辦大河店厘局差十七十八日藩憲牌示甯州吏目缺攺以貴德廳照磨沈光炯調署署洮岷恊副將李臨湘回任委署靈州知州李瑞徵赴任委署禮縣典史李華清赴任河東候補鹽巡檢雷桂彬回省俱禀辭甘肅試用知縣吳寳琛由陜西解餉打拉池縣丞朱世楷由西安來委署白馬關州判請補　豐縣丞黄復湧由紅水西寗鎮標左營守備李榮寛請餉管帶督標親軍中旗馬隊遊擊章志傑帶隊俱進省華亭縣知縣楊鼎新議叙知縣鄭賢炤委署安化縣知縣徐光興候補州吏　崔樹棠候補典史黄清慎張瑞清俱叩謝提前酌委行知補用知縣單秀芹叩謝奉准差委行知委署循化同知葉克信禀銷釐金總局文案稽核報銷差府經歴余重寅委稽查百貨土藥釐金差 
 
 

Page 10

 
 
   
 
 

Page 11

 
 
[奏疏彚Ｄ]  
　　欽差大臣大學士直隷總督一等伯臣李鴻章跪奏爲查明安州光緒二十六年積澇地畝無收循案豁免租銀恭摺仰祈聖鑒事竊據布政使呈稱安州新安隆平寗晉新河等五州縣於嘉慶六年被水之後因該州縣地處低窪非接連泊地即逼近河隄積水村莊一時未能全涸有礙耕作經督臣顔檢奏明於嘉慶九年正月初四日欽奉恩旨令將安州等五州縣積水村莊應徵糧賦照從前文安縣大窪减賦成例每年查明實在情形水大則全行蠲免水小則量爲减Ｄ俟積水全涸可以耕種時再行查照原額徵收欽此又于嘉慶十三年九月初五日奏奉恩旨令將安州河淤地畝彚入安州等州縣Ｄ地案内奏開辦理欽此各等因移行欽遵在案今光緒二十六年各州縣前項地畝正值查勘禀辦適遇各國聯軍來省入踞藩署前司遇害所有安州等州縣巳報查勘之案文卷遺失兼署司到任後遵照檄飭各府州查勘補禀無如軍務倥偬未能及時親歴兼之驛路梗塞文報遲滯節次飛札嚴催始據署安州張兆珏會同保定府知府陶式鋆禀報勘明東北兩浣共地三百二十八頃七十九畝二分十釐地勢窪下衆水匯婦入伏後迭次大雨各河同時泛漲以致地畝均被淹没現在水深三四尺至五六七尺不等所有應徵光緒二十六年租銀一千二百九十一兩八釐擬請全行豁免以紓民力由司核詳請奏前來臣查安州積澇地畝租銀旣據勘明無收仰懇天恩俯准循案豁免以廣皇仁除咨部外理合繕摺具陳伏乞皇太后皇上聖鑒謹奏三月二十八日奉硃批著照所請户部知道欽此 
　　頭品頂戴安徽巡撫臣王之春跪奏爲查明安徽省光緒二十六年分各屬徵解地丁正耗錢糧截至年底止比較上届完解各數繕具清單恭摺具陳仰祈聖鑒事竊查同治八年二月初五日奉上諭户部奏請飭各直省整頓丁漕按限奏報並著自同治八年爲始督飭藩司將全省一年上下兩忙徵收丁漕各實數及上届徵收總數開具比較清單統限各該年年底出奏等因欽此當令恭錄行司遵辦嗣於同治十一年二月户部奏准通行展至次年正月辦理二月出奏以歸畫一並經遵照在案兹據布政使湯壽銘將司庫徵收各屬完解光緒二十六年分地丁正耗收數開具比較清摺具詳請奏並據聲明各屬應完光緒二十六年分地丁正耗錢糧因各屬被水受旱情形輕重不等均係剔熟徵收經司實力催徵是以完解正耗爲數比較二十五年增完銀二萬三千五百九兩有奇等情前來臣覆核無異謹繕清單會同兩江總督臣劉坤一恭摺具陳伏乞皇太后皇上聖鑒謹奏三月二十八日奉硃批户部知道單併發欽此 
頭品頂戴護理陜西巡撫布政使奴才升允跪奏爲恭報接管前路糧臺日期繕摺具陳仰祈聖鑒事竊准督辦前路糧臺升任湖北巡撫前護理巡撫臣端方咨稱本年三月十九日具奏請派大員接辦前路糧臺一摺二十日奉硃批著交升允接管欽此旋准前護撫臣端方於三月二十五日將文案卷宗銀兩數目開列清單移交前來奴才當卽欽遵接收管理查糧台事端繁重現巳具有成規其支發隨扈人員津貼口分及神機營虎神營兩營兵餉等項數月以來逐漸加增總計每月埯銀六萬數千兩其由地方官支應之馬匹草料價值尚不在内此後京員絡繹而來發欵有加無巳自當隨時請領部帑照章支放當兹飢饉洊臻庫儲支絀俯念物力艱難之會仰Ｄ深宫節儉之思惟有督飭在事各員撙節核實動支固不容刻意减裁亦不敢漫無限制以仰副聖主委任之至意所有奴才接管前路糧台日期緣由理合恭摺具奏伏乞皇太后皇上聖鑒再糧台收發各欵向係按月咨銷三月初四日以前報銷業由前護撫臣端方造册咨部共三月初五日以後各欵統俟下月初四日截數由奴才造銷合併陳明謹奏三月二十八日奉硃批知道了欽此 
　　端方片再上年五六月間陜省謡言不靖匪徒蠢蠢欲動將發難于教堂而旱象巳成飢民四出裏脅尤形易易實有稍縱卽逝之虞現署西安城守協副將甘肅寗夏右營遊擊劉琦時正管帶馬隊駐劄近省地方經奴才飭令巡查城關該員不辭勞瘁晝夜梭巡用是匪黨歛藏閭閻安堵九月以後恭值乘輿巡陜護衛行宫彈壓地面責成尤爲重要時劉琦經前撫臣岑春煊會商陜甘督臣魏光燾委署西安城守恊副將並派令專任其事該員督率弁勇昕夕在公及今半年諸臻妥密竊思恭備支應各文員業經仰蒙聖慈特沛殊思今劉琦事同一律合無仰懇天恩准將現署西安城守協副將劉琦以副將仍留陜甘補用藉資鼓勵出自逾格鴻施是否有當謹附片具陳伏乞聖鑒訓示謹奏三月二十八日奉硃批著照所請欽此 
頭品頂戴河東河道總督臣任道鎔跪奏爲恭報桃汛安瀾並查騐料物估辦春工以重修防繕摺具陳仰祈聖鑒事竊照黄河修守最重春工凡一切事宜應於桃汛時預籌布置以待大汛查兩岸各廳採辦歲料巳於年前一律堆齊臣因正在病假期内卽飭該管道認真騐收復派委員分别抽查悉皆丈尺豐足堅實堆儲尚無虚鬆短少情弊各廳應辦春工臣雖未能親赴工次相度機宜而兩岸大概情形常懸心目飭據各廳將應辦埽壩各工造册呈送臣詳加考核何處當修何處當减何處當删分别輕重緩急批飭及時興工並飭於迎溜緊要之處勘明叚落添抛石壩以收挑托蓋護之益兩岸河勢情形仍以上南廳爲最要餘皆順軌大致與上年相同兹查自二月十七日節届清明起至三月初六日止計二十日桃汛巳至兩岸八廳一律保護安瀾臣仍當督飭道廳營汛將一切應辦事宜分别妥籌布置以期有備無患所有查騐料物估辦春工並恭報桃汛安瀾緣由謹繕摺具陳伏乞皇太后皇上聖鑒訓示謹奏三月二十八日奉株批知道了欽此 
李鴻章片再儘先守備實任提標八溝營屬朝陽營波羅赤汛千總劉秉鈞貪利營私不安本分經護理直隷提督沈大鰲呈請奏革前來應請旨將劉秉鈞卽行革職以肅營伍謹奏三月二十八日奉硃批著照所請兵部知道欽此 
奴才壽全奎瑛堃岫跪奏爲司員試俸期滿循例題銷恭摺奏聞仰祈聖鑒事竊據員外郎文鉅呈稱竊職係廂藍旗滿洲同臨佐領下人由貢生在直隷振捐局遵例報捐員外郎於光緒二十四年三月十四日奉旨補授景陵奉祀禮部員外郎是年閏三月十七日到任自到任之日起連閏扣至光緒二十七年二月十七日試俸三年期滿今將例應試俸呈請題銷等情前來查例載滿洲人員捐納升用者亦照各項議叙人員之例試俸三年期滿准其調升今據員外郎文鉅呈請題銷試俸該員在任三年循分供職並無叅罰事故理合恭摺具奏恭候命下奴才等再行移咨吏部該旗照例升轉所有題銷試俸緣由謹循例具陳伏乞皇太后皇上聖鑒謹奏三月二十九日奉硃批著照所請該衙門知道欽此 
奎成片再查綏遠城八旗兵丁應Ｄ二月分本色兵米現據糧餉同知吉泰詳Ｄ倉存米石不敷支放除由正價項下提動銀一千九百五十兩外尚不敷銀四千九百餘兩查廳庫存有備放兵米之道廳全半養廉加增八成米價生息各項共銀四千九百餘兩暫行如數借動貼補發放本年二月分旗兵本色米石其道廳養廉及加增八成兩欵統俟積存運脚續有成數再行歸欵等情前來查該廳詳稱原定價銀不敷採買兵糈自係實在情形值此年荒糧貴旗兵待食孔殷不得不設法籌辦以資湊放除批該廳遵照並咨户部晉撫查照外理合附片奏聞伏乞聖鑒謹奏三月二十九日奉硃批知道了欽此 
 
 

Page 12

 
 
[奏疏彚錄]  
　　頭品頂戴兼署成都將軍四川總督奴才奎俊跪奏爲知縣互相調補以資治理恭摺仰祈聖鑒事竊知縣爲親民之官必須人與地宜近來民教交涉先在任用得人兹查四川童川府屬安岳縣知縣係繁難缺東據重慶之上游南扼資陽之險塞西北則緊連樂至遂寗延袤五百餘里盜風素熾教堂更多保護巡防最關緊要非廉明幹練體用兼賅之員不克勝任現任知縣陳鼎勳係廣東新會縣監生由捐納主事攺捐知縣新班先選用光緒二十四年選授安岳縣知縣二十六年九月二十六日到任該員陳鼎勳樸質謹飭任事實心惟辦理教案未能通權達變殊于是缺不甚相宜查有嘉定府屬威遠縣知縣徐樾係浙江錢塘縣監生由候補知縣于光緒二十五年題補威遠縣知縣奉部覆准在案該員徐樾通達時務爲守兼優前署遂甯縣知縣勵精圖治卓著循聲輿情極爲愛戴遂寗與安岳接壤一切風俗利弊無不周知以之調補安岳縣知縣定能調和民教措置裕如所遺威遠縣知縣係屬簡缺治理較易卽以安岳縣知縣陳鼎勳調補可期勝任該員等正署各任内均無降革留任展叅案件及未結詞訟五十起承緝盜刼五起以上並經徵錢糧不及七分各處分實與對調之例相符據藩臬兩司會詳請奏前來合無仰懇天恩俯念爲地擇人准以威遠縣知縣徐樾與安岳縣知縣陳鼎勳互相調補俾人地各得其宜于更治地方實有裨益該員等各由選缺調補選缺銜缺相當毋庸送部引見除咨吏部查照外理合恭摺具陳伏乞皇太后皇上聖鑒訓示謹奏三月二十七日奉硃批吏部議奏欽此 
　　王之春片再和州直隷州知州童寳善現經調省所遺員缺應卽遴員往署以專責成兹查有在任候補直隷州知州代理懷寗縣事本任石埭縣知縣姚錫光才具精敏留心時務堪以調署據藩臬兩司會詳請奏前來除檄飭遵照外謹會同兩江督臣劉坤一附片具陳伏乞聖鑒謹奏奏三月二十七日奉硃批吏部知道欽此 
　　王之春片再泗州直隷州知州丁文炳現經九補所遺員缺應卽委員往署以專責成查有廣德直隷州知州王康平幹練精明有爲有守堪以調署據藩臬兩司會詳前來除檄飭遵照外謹會同兩江總督臣劉坤一附片具陳伏乞聖鑒謹奏三月二十七日奉硃批吏部知道欽此 
　　欽差大臣大學士直隷總督一等伯臣李鴻章跪奏爲順直所屬殉難官紳婦女現作第一次籲懇賜卹開單恭摺具陳仰祈聖鑒事竊查順直所屬自經拳匪之亂燒殺肆擾地方官紳出而彈壓禁遏每被戕害迨各國洋兵聯集津京淪陷守土之官在籍之紳間有抗節不屈効命捐軀其婦女畏懼辱身先期盡節均屬矢志忠節自應亟予表揚兹先就各州縣查禀到臣等行署者列爲第一批開具清單恭呈御覽合無仰懇天恩勅部查照官階分别議卹其婦女殉節並予表揚仍爲四祀本籍昭忠節孝兩祠以慰幽壤其有查禀未齊及續經呈報者容臣次每採訪按次陳奏所有順直第一次殉難官紳婦女請卹緣由理合開列清單會同兼管順天府事兵部尚書臣徐會灃府尹臣陳夔龍合詞恭摺陳奏伏乞皇太后皇上聖鑒訓示謹奏三月二十八日奉硃批另有旨欽此 
　　欽差大臣大學士直隷總督一等伯臣李鴻章跪奏爲據情代奏恭謝天恩仰祈聖鑒事據翰林院編修張佩綸呈稱光緒二十六年十二月二十三日軍機處傳奉旨張佩綸著賞給翰林院編修隨同李鴻章辦理交涉事宜欽此聞命之餘莫名感悚伏念佩綸早蒙拔擢未報涓埃孤負生成分甘淪棄撫愆尤之叢集媿湔祓之無從何期疏逖之姓名猶荷聖明之記憶特除謪籍仍點清班策其衰病之餘生責以馳驅之後效自維檮昧何濟艱難當國家多事之秋念臣下致身之義旣不許以私嫌引避更何容以久疾嵇延遵於二月十三日勉力北來二十五日到京此後遇有交涉事宜當隨同李鴻章認真辦理不敢稍存諉懈庶幾稍答恩知所有感激下沈謹呈請代奏前來理合繕摺恭陳伏乞皇太后皇上聖鑒謹奏三月二十八日奉硃批知道了欽此 
　　頭品頂戴湖北巡撫奴才端方跪奏爲調派隨員恭摺具陳仰祈聖鑒事竊查本年三月十八日軍機處片交奉諭旨岑春煊奏查明盂縣文武各官揑報軍情各節請旨懲辦一摺著端方前往確切查明詳細具奏原摺著抄給閱看欽此奴才交卸撫篆後當卽料理行裝卽日就道查山西盂縣距陜二十餘站值此兵荒相繼奴才前往查辦潰勇各節必須不動聲色務得確情尤賴廉幹之員相助爲理查有分省知府曾廉陜西候補知縣李志高樸實耐勞勤廉可信堪以派充隨員前往辦事俾資得力所有調派隨員緣由理合恭摺具陳伏乞皇太后皇上聖鑒謹奏三月二十八日奉硃批知道了欽此 
　　李鴻章片再據宣化鎮總兵何乘鰲呈稱該鎮中營中軍守備聯煦骽膝患瘡呈請開缺回旗調理又城守營千總李昌林中風半身不遂均難望痊委騐取結呈請奏咨前來臣查該備弁等或年力巳衰或疾廢難愈均應准其開缺除分咨部旗查照外謹會同護理直隷提督臣沈大鰲附片陳奏伏乞聖鑒謹奏三月二十八日奉硃批兵部知道欽此 
　　李鴻章片再上年拳匪鴟張深州教民受害之慘甲於省南其兇暴殘忍者指不勝屈而尤以武舉武成傑尹成考及僧人滿功爲羣兇之首現據被害家屬紛紛指控武成傑等均巳遠颺亟應斥革拿辦據署深州直隷州知州吳燾查明武成傑係同治癸酉科武舉尹成考係光緒丙子科武舉禀請奏革前來應請旨將武舉武成傑尹成考卽行斥革以便嚴拿歸案究辦理合附片具陳伏乞聖鑒訓示謹奏三月二十八日奉硃批著照所請欽此 
　　李鴻章片再吏部新章實缺人員無論捐升保升但非應升之階概不准在任候補應開去現官底缺以示限制等因兹據口北道靈椿詳西寍縣知縣張鐵珊安徽舉人甲戌會試後註册以知縣揀選光緒六年堵築東明漫口出力保以知縣留直補用十二年海運出力保俟補缺後以直隷州知州在任候補十六年永定河大工合龍保請俟補缺後免補直隷州以知府在任候補十九年海運出力保俟補知府後加三品銜是年題補西寍縣知縣八月二十一日抵任查知府非知縣應升之階自應遵照部章開缺以知府仍歸原省補用稟由該管府道詳請核奏前來臣查該員張鐵珊呈請開缺係屬遵章辦理除咨部外理合附片陳明伏乞聖鑒謹奏三月二十八日奉硃批吏部知道欽此 
　　李鴻章片再據順直善後賑捐局司道會詳據浙江黄巖縣知縣調署長興縣知縣趙曾槐報効賑捐銀一萬兩詳請核獎前來臣查賑捐奏明捐銀一萬兩以上專摺奏請優獎欽奉俞允在案趙曾槐係安徽優貢就職訓導保升州判加捐知縣分發浙江補授麗水縣知縣調補黄巖縣知縣現調署長興縣知縣事歴官皆有政績今因順直兵災慨捐巨欵核與新章知縣捐升道員在任候選銀數多至倍半有餘合無仰懇天恩俯准將江浙黄巖縣知縣趙曾槐以道員在任郎選以昭激勸謹附片陳請伏乞聖鑒訓示謹奏三月二十八日奉硃批著照所請該部知道欽此 
 
