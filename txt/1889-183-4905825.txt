# 1889 - 183 - 4905825

 

Page 1

 
 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸淸遠里恆泰昌出售此外則南北申昌及本帳房皆可購取價碼仍照四十元至其校對印訂裝潢無不精益求精早爲有目共賞所有售出股票亦統歸恆泰昌發書此佈 
[出售俞曲園太史時文告白] [  點石齋主人啓]  
　　德淸俞曲園太史經術文章久爲士林山斗去歲偶成時文二十篇每篇用意無不精絶洵足羽翼經傳裨補注疏而股法句法仍種合時下愚裁規寄點石齋銷售每本價洋三角想諸君子有意揣摩者自當先覩爲快也此佈 
[點石齋售書啓略]  
　　經簾通藁○是書免　宏富取用不竊購此　試可　　辦然　徑非由蠧　臨區諭是張　豫　案顧隨麫　　則臨用之獲益更多而人　說　矣今　碼洋世五元○大題觀海初二集○寶文三萬六千篇本屆各省鄉試題十得八九調予不信可覆按也今定碼洋廿五元○五經文學○文一萬五千首其中向無陳作而特搆者不下萬首新頴美備無踰於此碼洋八元○五鳳　試帖○得錢一萬二千首塵發土飯概不闌人碼洋八元○　某七經先印五經○直行宋字精校精印碼洋八元○廣治平略○采輯史臺有體有用洵經世必讀之書碼洋一元其除種顂辭多不　夥　本埠外埠俱有分鋪士商就近購取可也此佈 
[發管小題觀海告白] [  點石齋啓]  
　　本齋　有大題觀海初二集之刻可謂綜制藝之精粹集文苑之大成矣而小題禍無美備之選尚爲憾事今又廣拽博采延聘高才愼如遴選　文一萬五千首與現行之小題文府等刻無一犯重所以絶雷同持風氣也分釘廿本價洋十二元準於十五日出售上海在南北申昌及抛球塲點石分局外埠則向各分局購取可也此佈 
[鐵路考略]  
　　我中國講求鐵路已十餘年初時創設於開平藉以運煤出礦所築祗此數十里事經創始亦惟粗具規模而已法事旣平大吏俱以講求西法爲急務於是劉省三爵保帥復舉行於臺北鑿山開道行駛火車極數年之慘淡經營始匪大功告成南北聨爲一氣而北洋亦有公司之設自天津接至開平後又議直逹通州以便流通無滯意至美法至良也顧外省雖皆以鐵路爲必不可少而京官狃於故習往往封章屢上奏請停工我皇上雖明知鐵路之大有益於國計民生而成見不膠仍諭令臣工各陳所見於是爵保帥及兩廣總督張制軍各抒偉論直陳鐵路之亟宜興築洋洋灑灑累數千言皇上嘉之興築之事遂决特是鐵路之利爵保帥及制軍早已抉摘無遺我人讀其奏章罔不洞然深曉而泰西之所以肇興鐵路與鐵路之式樣繁多則凡我華民多有未經詳悉者晝長多暇請得攷而著爲篇焉按鐵路創於四十年前初時西人僅知汽機之可以起重行船後知船旣可藉火力以行卽車亦何不可資火力於是苦思力索易輪船而爲輪車人以爲車之速有甚於船於是爭相效之不數年間歐洲已無地不有鐵路其築之之法約有五端首在相定方位鐵路之設貴乎直而不灣設或擇地不良凡有房屋墳塋必須遷讓此中周折實費躊躇故必擇定空曠之區以免諸多累墜然地詔空曠而或凹或凸勢甚不平則又必設法塡之務使將高者剗平以塡低處絜長較短泥土不少不多而後不致有搬運之勞塡築之費顧此皆就地上言之也其有山嶽亘峙於前者則又當用鑿石機器將路開通開必起自兩端漸漸以致通逹此事必須有精於測量之士測之極准方免彼此兩歧然而其工較地上已費數倍矣或有大河横亘則須造橋以通之橋面全用鐵鑄柱亦以精鐵鑄成英國他瑪斯河闊約一里有半其橋之長與河相埒蓋其工程之巨有視開山而無甚差池者至於路旣通橋旣就然後可鋪設鐵條其鋪也地面須先加碎石高尺半或二尺以爲之基基上設横木梁每條相距二尺半至四尺依鐵條之粗細爲度其上乃釘以直鐵條鐵條有單頭者有雙頭者目下所用俱雙頭俾磨壞後尚可翻用其有熱閙之處鐵條易壞則更易以鋼條迨鐵條釘成而後乃可行駛火車往來無滯顧以上皆言尋常之鐵路也泰西尚有奇巧非常幾令人不可思議者一爲海中之鐵路英法毗連之處中隔一小海約闊七十餘里波浪甚大舟行者每有眩暈之虞因有人思將海底開通築爲鐵路其法大約用大木梁以鐵條連之成一大管兩端靠英法兩岸而將管掛於海水之中又作大木箱如方船形能浮於水面用大練掛起其管又有大空箱在底下托住管内鋪設鐵路以便遄行一爲地下之鐵路英京倫敦房屋稠密欲築鐵路苦無隙地可尋因有人思一新法在地下數十尺開成隧道便於火車往來隧中日夜點煤氣燈以免昏暗又嫌煤氣藴積觸鼻難聞遂於停車處開一大井俾得通氣美國紐約埠亦倣此法公司中獲利甚豐一爲横空之鐵路城鎭熱閙之處欲築鐵路勢必不能乃於街中立大鐵柱一行柱巓安置鐵梁釘以鐵條使輪車得在上行駛而其下仍便人往來一爲懸掛之鐵路其法每間數十尺立一大鐵柱柱巓用粗鐵絲繩相連屬車輪邊作凹形闊狹與銕絲相配其輪反在車之頂上車行於繩下恰能懸而不墜此種銕路最便於開礦運物及人烟寥落之區盖不論地之凹凸高低皆可遄行無阻也其他登山之銕路木輪之銕路又有易鐵以木之路心裁各出要難罄竹以書至近時而又有英國拉爾提格廠創爲高脚鐵路用單條行駛離地三五尺或丈餘卽遇山川墳墓均無所妨又能隨意轉灣了無阻滯用以裝貨能拖一百墩之重若行軍則可裝馿馬四匹行營開花礮兩尊俄國兵工兩部曾派員往騐之謂此路六十丈内能上高四丈三百三十丈内能上高二十丈多山沙漠之處裝運各項糧草軍械無不合宜是以俄人由加斯濵海築至琿春卽用此法云至美國人更得一法用電氣代煤火不特飛行更迅且無失愼之虞現已逐漸推行他日定有人互相則傚此則于鐵路之外生面别開者尤講求新法者所不可不知也 
[鳳池銷夏]  
　　迎請鐵牌來京供奉曁加封號頒發御書匾額迭見前報兹聞上月二十七日仍由豫邸詣大光殿鐵牌前拈香報謝並於是晨經順天府奏請　欽派恭送鐵牌奉旨着署順天府府尹高萬鵬恭送欽此得旨後卽經順天府赶辦滾單鈐印飛飭沿途地方妥辦次晨高摶九大京兆率委員府標弁兵二十餘人皆穿紅邊靑心馬褂號衣戰裙各携軍械詣大光殿恭請鐵牌移奉於黄亭之内亭用八人恭昇前列龍旂御仗弁兵於亭前列隊導行大京兆等隨於其後由西安門沿大街出宣武門每叚有廳兵二人持鞭在前迎送按叚接替出彰儀門往直 
 
 

Page 2

 
 
隸邯鄲縣聖井送還鐵牌○兵部爲傳知事所有擬補江西九江衛後帮千總韓裕祿於六月初一日辰刻備帶弓張穿葛紗袍佩帶荷包手巾赴部演禮以備帶領引見如是日不到定行扣除○福箴亭容澤源文錦如三大憲初一日未正率廣翼尉等自西長安牌樓向東至三座門一帶踏勘一週擬自三座門南皇城墻隅至五顯財神廟北墻中設栅欄一道仍照望家大牆形式中修栅欄門一座門扇仍用木栅門旁仍砌磚牆再由該廟西牆隅直逹通政使司署牆東西直砌磚牆一道中設栅欄門一座門扇用木栅俾車馬行人難以往來不日卽派商修建矣聞此舉係爲查拏秧歌之事也○禮部爲出示曉諭事所有各直省舉報優貢經本部奏請在殿廷考試於五月二十八日晚携帶筆硯在東長安門右近歇宿初六日黎明赴中左門階下聽候點名領卷事關欽試毋得自悞○鑲藍滿世襲佐領蘇崇阿祥林二員先後病故現已百日孝滿照例呈進家譜將承襲之人特領引見現經本都統恩露圃相國於應襲二缺之人按照譜内房次揀定五人以憑於譜内帖簽進呈批准後再行引見承襲蘇崇阿之缺將親軍廣秀擬正養育兵文奎擬陪護軍桂山列名委護軍參領銜烏搶護軍校春福列名護軍春安列名承襲祥林之缺將烏鎗護軍志齡擬正頭等輕車都尉松桂擬陪禮藩院候補員外郎伯麒列名養育兵景祥列名密雲駐防騎都尉彦斌列名揀定後卽飭摺房照繕黄簽黏於譜内進呈○步軍統領衙門行知左翼四旗稱現出有左翼委翼尉一缺按照奏定章程應行咨取各項人員與本營應升之滿蒙協尉一同揀選相應行知各衙門卽於驍騎叅領護軍叅領前鋒叅領中擇其年富力强明幹有爲之員出具切實考語造具履歴務於十日内咨覆以憑彚齊揀選○福大協揆面奉諭旨緝拿萬壽無疆秧歌緣該秧歌本在安福胡同東拴馬樁地方排演距南海瀛臺不及一里每次排演自午後以迄酉戌鑼鼓之聲不絶設遇北風非僅鑼鼓聲送入瀛臺卽歌唱聲喧笑聲亦因風吹入上及皇太后皆有所聞日前懿駕赴南海登寳月樓則具聲益厲垂詢内監知係秧歌遂於二十八日命福協揆往拿焉○國子監南學額設住學肄業生六十名近因本年會試中式及傳補各館謄錄致懸額十二缺應卽考補現定於六月初六日在監扃試傳令六堂肄業生願考者報名備補並示傳各直省貢監如願考住南學肄業得携帶貢單赴監報名一體收考○禮部行文八旗滿蒙漢各固山稱各學教習傳補幾竣經本部奏准在貢院滿漢合考爲此行知各固山衙門卽將願考滿教習舉貢生監繙譯舉人生員以及候補候選六品以下人員務於三日内造册送部並註明願内四外三字樣以憑辦理内四者咸安宮宗室覺羅八旗四學也外三者圓明園健銳營火器營三學也註明考某項以便試卷分編字號○展修鐵路由津而通迭見報端今正迭經廷臣疏陳緩辦奉皇太后傳諭慶裕定安卡寳第裕祿曾國荃張之洞奎斌崧駿黄彭年各疆臣按切時勢各抒所見用備采擇各疆臣先後覆奏俱按時勢立言惟張香帥一摺獨抒所見洵屬確有見地頗蒙懿旨嘉許聞已允行矣○禮部示傳景山官學候補教習趙惟熙八旗官學候補教習李祖望等限三日内親身赴部騐到並備帶筆墨以備當堂塡寫親供覈對筆迹 
[漢事續聞]  
　　漢口民人閙事昨已略記情形當英領事派兵輪前往時本館卽電致是處訪事人令其飛速電傳情節不料電綫因近日天氣炎熱須由九江轉逹傳遞較邐故尚未得覆音據西報稱此事實起自童生而市上謡傳則謂洋商茶棧中無端啓釁頃刻間棍徒嘯聚竟至棼若亂絲然皆語焉未詳不敢信以爲實俟得有實信當再詳細錄登也 
[營口郵音]  
　　仁大園酒館學徒崔鴻義者作事勤愼素爲主人所信任初三日午後與年輕者七八人同往西潮溝洗浴崔下水卽入深處同伴見其有異向前拉救勢極沈重同伴力有不勝卽欲掙脫被崔拉住同伴亟咬其臂崔被咬痛極撒手卽沈同伴奔告主人雇網船打撈歴一時許始將屍撈起腹中並細滴水主人撫屍大慟爲之備棺成殮吁慘矣○大街廣生堂藥鋪内寓有細皮貨客人前月杪夜問失去灰鼠十一件頂好狐狸皮十件約共值價四百金次早見房門撬開而外面又無盜賊入内形跡當卽報官勒緝迄今尚未破案也○大街萬順魁棧房内寓有邊外某客與執事人同室而居箱中藏有本土七包兹開箱忽失土一包鎖鑰在客身畔不知何時失去執事人令棧司爲之查察棧司以事無佐証出言冲撞執事人怒遂將棧司逐去○營口一埠向來惟沙寍船最爲熱閙查昔年極旺時沙船坐港者常有七八百號寍船亦數百號每年統司進口沙船何止六七八千沙寍船之外尚有津衛山東等船輪船通行沙寍船逐漸減少今年自春及夏查進口沙寍船共止四百餘號市面淸淡如此令人有今昔之感○今春以來市面蕭條銀根異常緊急皆因年歲荒歉南北貨不能暢消之故說者謂六月一之期恐不免有傾倒者現在六月一已過市面幸稱安穩牛庄廣寍兩屬雖有水災其餘各處均得透雨似有豐稔之象此亦關心時事者所樂聞也○關東人性好賭博無智愚皆然雖家破人亡而不悔近有天津人在東營衛子門一帶租房一間門前常有兩三人和生意人打扮見鄉人肩擔携袋而來知爲糴米上前攔詢曰大哥欲買粳米否答以是乃曰我等是駁船下處昨在南船接得粳米甚多欲售與人價廉而色高請一觀樣何如鄉人信之見桌上擺幾樣米問以價果廉鄉人貪其廉且近遂糴馬津人又云米存别屋尚待往取汝在此暫候旁有四人壓牌寳其一似富家公子衣履鮮麗做寳者也餘三人壓寳者也公子之前擺紙牌十六張八餅八萬各八張另有錢票堆疉甚富取米者去做寳人亦以小解暫出壓者三人竊出八餅四錢張挨人八萬如其數鄉人所目覩也三人者笑謂鄉人曰此是某家富公子可欺焉言次公子已返取十六錢牌雜和每取一張扣案上令壓三人者少壓餅多壓萬十贏七八更勸鄉人亦壓鄉人眼見三人所爲思亦壓萬可不輸遂從之不料小注卽着大注卽失俄頃之間糴米之欵輸盡取米來時餅價可交矣津人又做好做歹賒給一二斗米以去受其騙者不知凡幾前日有一鄉人輸去六七十吊正在爭論間恰值廳憲因公經過一併帶到廳署訊悉其情廳憲大怒追出原贓給還鄉人將津人五名各責四百板枷號兩月以儆誠快事也 
[珠江夜月]  
　　香港太古洋行日前招有工人多名前往北般鳥埠各工人之親屬以旣去之後杳無信息頓生疑慮遂以誘拐等詞赴督轅呈訴張香濤制軍飭差將代招工之江某等三人拘案究辦太古洋行聞之遂將此事禀知駐粤英領事官略謂此項工人係伊等情願前往立有合同爲據一切任憑自主並無强迫情事江某等未免無辜受累等語英領事遂據詞轉禀制軍未識制軍如何辦理也○候補府潘植生太守培楷去年奉委解餉進京乘便投部引見日前乘招商局之廣利船回省行裝甫缷卽赴督轅禀見銷差○高廉道王誦先觀察景賢經濟優長勇於任事兩署臬篆　能措置裕如遂爲制軍所器重現奉制軍調署督糧道篆遇有緊要公事得以會商辦理藉資臂助所遺高廉道篆卽以本任督糧道韓觀察調署○城廂各街道糞草堆積每當酷暑之時穢氣薰蒸行人觸之最易成疾現經臬憲土灼棠廉訪出示曉諭責令各街居民一律淸理毋許堆積清潔街衢卽以保衛民生一舉而二善備焉○廣州府屬海口紛歧盜賊出没無常防範最難嚴密近日各鄉渡船多有被盜打刦者張香濤制軍遂在虎門挑選水勇若干名札委前任順德協利副戎威管帶專爲水路緝捕之用按副戎勇敢有爲威望素署於地方情形亦極熟識奉委是差必能勝任愉快也○上月十九日有貨船由東莞石龍埠開行至省行至中途爲颶風吹沈貨物盡付東流溺斃至八人之多是亦慘矣○白鴿票賭博例禁綦蕆近日又有匪徒在南海沙頭墟開設大憲訪聞之下立飭兵差馳往查拿以除賭害 
[湓浦濤聲]  
　　江西　憲委某大令督解餉鞘銀五萬兩晉京初一日行至德安縣城被匪徒竊去餉銀一鞘屈明府聞報之下卽派捕役多人四處緝拿至今杳無蹤跡按屈明府調署該縣莅任未久突遭此意外之事將何以堪惟望早日破案庶免賠累也○初二日有森昌信局脚夫挑信擔行至大東門外平嶺地方時則夕陽西下暮色蒼茫不能前進遂至某飯鋪歇宿四更時有妙手空空兇穴墻而入竊去某號信洋二百 
 
 

Page 3

 
 
元次日挑夫起身見信擔拆散堆積滿地始知被竊隨回九江信局往德化縣報案飭捕查緝未知能否弋獲按九江連日竊案疉出聞皆係劇賊陶三九所爲陶與督緝妨捕結爲必腹爪牙有緝捕之責者若不淸盜賊之源何以免行旅之書耶○初三日大雨傾盆雷電交作午後小東門地方忽聞霹靂一聲殊有石破天驚之勢逾時閧傳該處被豐隆氏擊斃二十餘歲之男子往觀之人絡繹不絶咸以爲天鑒果不遠也 
[遭騙投江]  
　　漢口爲鄂省鎭鎭西南咽喉鄉間之貨皆萃於此故鄉人之來往該鎭者絡繹如織日前有鄉人某甲與其叔及叔祖同赴漢鎭背負包裹内有銀錢衣服約值二三十千中途　一少年成前或後相隨不捨問甲作何業往何處甲不知其詐遽以實告少年自言住址家中頗堪自給惟上人管束綦嚴現竊得帳箱存票一紙計銀九十兩向漢口錦畫街錢莊收取在懷中取以示甲見莊號圖章一一鮮明少年又言不慣出門未識漢口街道汝能爲我代取當以銀五兩爲謝甲大喜滿口應允然恐叔祖及叔見而分肥遂與甲乘間疾行其時天氣燥熱揮汗如雨旣到漢街甲索票往兌少年云汝負包覔店深爲累墜不若將包交我汝可稍息仔肩甲正在乏力遂以包與之行過幾處街巷並無所謂錦畫街正在回頭訊閧而少年已不見矣甲大驚失色詢諸市人咸謂無此街亦無此莊甲始知遇騙回至洋街四碼頭卽欲投江自盡適其叔祖與叔追至赶卽救起洋街華捕不問情由一併拉入捕房想仍須由華官發落也 
[划船傾覆]  
　　有紹興人周某者早年在漢口開設錢莊近已閉歇所有帳目至今尚未收淸遂在漢陽縣署控請追究周因此常赴漢陽上月杪晚聞十點鐘坐划船回來其時水流甚急划船觸於大船之練遂致沈覆同舟四人止救起一人四出查訪杳無形影聞其家屬已飭人至九江一路找尋矣 
[甌東夏諺]  
　　康樂坊西溪司巷有阿珍者以烟館爲生涯其歸頗有姿色效文君之當壚浪蝶遊蜂趨之若鶩每有惡少乘機騷擾珍亦右營兵丁目無餘子惡少等屢受凌詈懷恨已非一日五月廿六晚縣署某家丁前往吸烟直入内室脫羅衫懸之壁間其内室聨設兩榻所以待上客也庸庸才不得入此室處時有中營廚司和尚吟者題在内室亦解拷皮短衫掛於羅衫之上蓋有意沖撞家丁也某家丁固强而有力者怒其冒犯加之誚駡吟亦反唇相稽兩不相下繼遂飽贈老拳肆意兇毆家丁因隻手難敵雙拳只得奔訴家主求請提辦幸恩明府秦鏡高懸膚受之訴不行隨飭值日差傳該烟館詢問虚實一面移請營官將人証送案訊辦未知以後如何了結也○初二日甌江巡船迎接周鎭軍燃砲致敬有砲兵張某厲某於開放兩砲後未經水刷打透慌進火藥以致火星倒迸適當入藥之頃砲遽燃放擊張右臂斷作三節鮮血直溢神思昏迷厲某則被轟入水迨經撈救左手五指已斷矣當卽舁送回家延醫調治聞張住信和街已於初五日殞命厲住荷花里現尚百計救治傷雖較輕第掀撼落水誠恐火毒攻心亦難保無性命之憂也○初四日大教塲騎射有某叟在馬路經過被馬撞仆踏傷頭顱腦槳迸流舁回寓中赶緊救治未知能無恙否又有陳某質本椎魯日好嬉遊亦在馬路口東眺西望適值武童策馬而至陳茫然無覩人頭馬頭兩相碰撞登時昏暈不省人事逾時始蘇可發一噱○温郡世司馬某銀紙鋪後三家同住素無怪異上有小樓堆積什物向稱平安初四日突有鬼物抛磚擲石有時化靑衣婦人有時變作白髮矮子及定晴細視則又不見或聞樓上履聲槖槖然鋪中婦女驚喊觀者如堵有好事者上樓尋閱杳無蹤迹俟下梯及半忽一大石塊擊擲面上三家眷口不能安居相率避去或以爲山魈或以爲厲鬼或以爲狐怪荳花棚下遂共效東坡之說鬼矣○安溪程姓與單姓互控一案日久未結近因單家工人孫某陳某挑菜子至程地打油程族憶及前事懷恨未釋將孫陳二人截毆致斃現經屍屬報官恩明府輕騎減從帶同刑仵前往相騐果係朋毆致命當卽飭提正兇訊辦云 
[少尉視事]  
　　上海縣捕廳葉少尉奉到上憲行知着令缷任新委署理捕廳郭少尉於前日自省垣鼓棹來申卽於昨日丑刻接鈐視事 
[河工述聞]  
　　老大橋起至垃圾碼頭河工一律開濬由翁子文太守禀請道憲會同松海防上海縣英會審員騐收工程已列前報兹悉自垃圾橋再西至新閘一帶河工仍歸翁太守辦理俟炎暑稍退卽當開工惟各項人稍有裁减至新閘再西則歸李景卿觀察辦理云 
[勿避凶鋒]  
　　前報列幾致擾釁一節兹悉津人劉三卽劉長泰畏山東人某某等之兇横不敢歸家某某等連日至劉家找尋不見劉之妻某氏投訴捕房巡捕頭諭該氏囑劉自到捕房訴明前情并稱某某等綽號賽判官催命鬼捕頭謂劉不必畏懼如在路遇見彼等卽行交捕送官可也 
[縣案彚錄]  
　　前日有武生張錦堂扭控葉金滋擾不休叩求究辦至晚經裴邑尊升堂訊究張稱生員向充荳腐鋪董事今日在署東飯館内吃飯并索取房租詎葉出言蹧蹋武生向之理論伊竟一味恃蠻叩求究辦葉稱小的在飯館吃飯與該武生素不認識伊竟將小的辱駡叩求明鑒地甲瞿愼禀稱張葉不知因何口角嗣相爭毆邑尊謂葉任性妄爲招摇生事喝令笞責二百板釘鐐鎖示頭門晚間收所管押張具嗣後不再生事切結存案備查○浦東人潘庭章控龔娘娘掉換買妾丁氏一案經裴邑尊訊問令龔氏繳洋一百四十元給與潘姓曾紀報章昨晨復經邑尊升堂訊追龔氏一再求寛邑尊着仍交官媒看管限十日内繳洋延十嚴比○肇隆等猪行控沈忠芳欠洋七百餘元叩求究追昨晨經裴邑尊升堂集訊沈稱欠洋是實叩求出外籌措歸償邑尊着交妥保開釋趕卽繳洋如再延宕惟保人是間○網船户陶趙氏喊控王妙發硬佔釣基叩求究辦昨經裴邑尊升堂質訊趙氏稱小婦人以捕魚爲業贍養一家下網向分地叚王不問情由恃强硬佔向理恃蠻叩求訊究王稱小的捕魚爲業該氏不計小的下網是絶小的生路求恩鑒宥邑尊謂撒網之處旣有定所彼此均不能覇佔判將王鎖項交差候查明核辦 
[英廨瑣聞]  
　　劉金珠投英會審公廨控被陳范氏逼勒　娼心實不願求請超豁蔡太守飭將該氏暫發官媒靜候訊斷○潘某投捕房報稱有珠花等件交與陸氏轉售被將價銀吞没情同誑騙請爲提究捕頭飭包探陳阿九立提該氏移送英公廨蔡太守飭發官媒聽候傳　質訊嗣經人將該氏保出云○瘋人趙阿寳在路滋閙由巡街捕拘送英公廨又有巡捕送到瘋人李阿小蔡太守查問趙李二人均無親屬隨飭一併發交棲流公所留養醫治 
[法界捕房瑣案]  
　　興聖街祥發棧被山西人之放印子錢者搬取生財以致閉歇其中情節疉見報章昨日上海縣裴邑尊飭差持名片送棧主胡少堂至捕房葛同轉訊問之下胡稱小的係丹徒人由日本回在治下開設客棧用汪其桂司帳一切均由汪調度梁處印子錢由汪作中借取每借洋銀八元須還十元共借四十餘元核計須還六十元自今實因汪欲自開客棧故與梁串同搬物此事於本月初二日已中郝之友人項姓在南誠信議定初三日交盤不料當晚梁竟來棧搬物項投案申訴前情並稱曾付汪洋二十元現彼如此小的亦不敢與之合夥矣汪稱伊等所供皆是謊話同轉問梁曰印摺是爾所繕否梁稱不是同轉怒其刁猾飭令管押不准交保汪仍交原保人保去着將此事理明來案禀覆胡押俟項至寳山縣郝姓處商妥於禮拜二投公堂冉訊○密采里薩拉夫顧春全卽鄔錦全虧空洋銀一案前已兩紀報端昨日買辦魏安山投案請追鄔稱照算小的只欠九十餘元同轉飭提保人苗子生訊究供稱魏鄔日在一處欠洋之事何以不知同轉謂此項總須着保賠償遂飭將苗交的實人保出措備洋銀限七天内繳案鄔仍還押所○米店主何昆玉訴稱陳小寳積欠米價洋銀四十五元八角並借去玉器及對時表向索不還是以訴捕拘案請訊陳供小的確曾積欠洋銀至玉器及表五天内卽可繳還惟小的尚有洋銀五十元被何之股東沈姓借去沈投案訴 
 
 

Page 4

 
 
稱陳共欠米價九十五元已將五十元扣去是以祗請追還四十五元同轉着將陳交保限五天内繳物俟有生意再將米洋還楚○前紀老椿記棧主劉瀛洲虧欠恒　祥銀八百餘兩云云昨經葛同轉提劉至案謂爾挺押不理情殊可惡姑念捐有監生飭責手心四十下限五天内繳案違則嚴比原保具保不力咎亦難辭着于十五日投公堂質訊○　大生烟店中人陸姓租　禮孫房屋輾轉租與整容店一事前已錄登本報昨日整容店主傅才廷卽王來生將陸扭案葛同轉問因何事陸稱傳托小的租房言明開設麫店不謂竟開整容店是以控請押遷同轉飭將傳押候再訊 
[彚志法捕房發落各案]  
　　昨日葛同轉在捕房訊斷各案畢飭提搶妓案内之王光啓至案謂胡小亭已經保出囑爾覓保何以遲至如今王稱小的人地生疎無人肯保同轉着押候遞解回籍○老虎灶打架案内之王阿四管押數天無人來保同轉着從寛開釋○慣竊洋狗之湖南人蔣得勝判令掌頰四十下驅逐出境○王順生在新北門外聚興館吃麫用鐵鈎鉤傷堂倌郁阿炳之手腕曾由包探將王帶往城内取錢給郁爲養傷資及至城内分文無着同轉着笞責一百板釋之使出○閔行人張福生在淸芬堂竊取烟鋪上之銅板同轉念其初犯諭令交保詎竟無人來保因飭掌頰四十下當堂釋出○胡梧生控劉西廷拖欠洋銀一百元昨日胡偕劉兄雲卿投案訴稱現已收洋六十元尚少四十元繕立期票叩求銷累同轉以劉因欠洋銀累及兄長飭拿頰四十下交其兄領回管束 
[招領屍身]  
　　同仁輔元堂來信云本月初八日巡船在小東門浦面撈來男屍一口年約三十來歲身穿藍布對襟小袖短衫藍綿綢褲白布肚兜三根頭黑辮線赤脚餘無當經本堂險理義塜如有親屬來堂認領可也 
[書畫助賑]  
　　山東萊陽孫君麗泉自髫年專嗜書畫尤好譚琴歴年遊幕閩粤諸省遇有名手無不從教已歴廿餘載專工墨色寫意山水筆墨蒼秀潤澤可愛然不輕作也因梓里連年災荒待賑孔殷同鄉諸友勸其書畫助賑先生慨然動念願減潤以助善行其潤格列後三丈手卷十元一丈中堂横披三元八尺中堂横披二元六尺中堂横披帳　一元半五尺横直幅一元四尺横直幅八角一丈四屏六元八尺四屏四元六尺四屏三元五尺四屏二元四尺四屏一元半扇册斗方三角金碧倍之字减半如欲新式大件另議其件資送交抛球塲戲鴻堂箋扇店二洋涇橋　水坊匯記行二馬路古香室箋扇店均爲代收小幅限五日大件十日遠方信力自給[  山左賑所同人謹啓]  
[江督轅門抄]  
　　五月二十九日候補道劉麒祥调委辦營務處理問錢松年許庭森均奉委府發審差縣丞王燕山奉司委催提揚通上忙○陸月初一日候選員外郎李鶴臯湖南來安徽典史舒恭岐奉調闈差並奉司委隨辦外供給○初二日知縣楊激雲銷催提高淳劉令交代淸楚差○初三日選用縣丞羅貞意辭回滬○初四日安徽典史顧永泰由皖來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[譯東報紀高麗舉]  
　　朝鮮來信云全羅道所轄有地名萬須者向來五榖登塲均較他處加倍今春雨澤稀少望杏瞻蒲之輩皆苦鎡鍤難施及夏初有以榖種散播者亦未見秧苗出水嫩緑如烟恐今歲秋收難望其豐稔矣○日本人之流寓釜山埠者其所生子女適當入學之年遂於今春共立學校目下生徒　進多至二百餘人因又附設英語簡易韓語速成兩科於上月開塾計兩科中生徒共一百人云○每年正月至三月間中國漁人必駕舟至高麗捕取鮭子全羅道中漁船多而數百號無不滿載而歸本年來船照常而所獲無幾故上月三十日以前各船俱掛帆而去矣○中國商民多有在各處私行賣買者近更在平安道平壤及各島嶼出入通商定例棄若弁髦擬移至義州一帶行商據日人言平壤地方中商已立貿易塲港中泊有孶船數十號常　糖木及他貨輸入而滿購礦物牛皮以去故朝鮮亟思派海關吏徵稅無奈彼等船上咸　有戎器設韓官　與計較彼必燃炮禦之現在仁川日人特開貿易商會集議須派委員馳往就地視察以便具狀上聞嘻何日人之阨我民人不遺餘力如此耶譯而登之覺中日之猜嫌終難泯而我國不可不隨地留心也○上月初三夜十二點鐘時華商所設德興號忽告火災主人之弟竟遭焚燒聞是　德興主人有事至法欽差署至十二點鐘時始返　至叩門不應惟聞門内有數人聲音嘈雜正驚怪間屋内火勢上炎已難撲救事後查得係盜匪潛入殺其弟而刼掠財物然後放火逃去此事想當禀官追究也當時該號火尚未熄時中國星使署附近某富商家又報失愼日人飭防隊二隊馳往救護則已延及韓人某甲之宅焚去其半矣 
[福州官報]  
　　委署延建邵道劉觀察倬雲於本月初三日禀辭赴任通判曹文昭於初三日禀明調辦省會保甲局提調委署上杭縣許德新禀辭知時劉勳接辦南臺稅厘提調兼海防局通判鄒一鶴交缷沙埕厘局委署同安縣王金城禀辭赴任知縣張翥禀明赴洪山橋照料擢勝營奉調赴延事畢回城銷差 
[讀百花祠香尉琴詞驚悉意琴室主騎鯨仙去不禁同聲一哭感賦七律二章卽請高昌寒食生夢畹生吟壇政之]  
　　聞道文星墮斗牛頓教舊雨涙他眸雄心豈僅操蘆管撒手還須造玉樓著作不期身後重奇才如此眼前休名山大澤幾遊遍應試他生不帶愁愁雲突起海　東痛哭何堪我道窮良友喜爲名士計高昌寒食生與香尉謀梓君作及集輓章爲合璧靈魂或與故人通當年腸斷同時感君有和余同是天涯腸斷時之句今日傷心萬念空料得泉臺明月夜定教詩句滿囊中[  友吾康槩輓於馬江福靖營次]  
[七古一章錄呈桂笙夫子點鐵]  
　　夫子今之湖海士胸中磊落羅經史魁梧氣體淸淑姿誠中形外本如是卽今名士不逢時騷壇風雅賴維持海右文章共推服韓蘇李杜兼有之鯫生何以瞻山斗歲在乙酉期秋九偶隨長者親芝輝渴想頓慰神傾久令子述蕺能象賢瀾翻舌本　便俟筆下有刀胸有鏡五年投契豈偶然心香爇向南豐席己丑五月己酉日榴紅蒲緑輝延階桃李新向門牆茁爾時晴日正當空先生培植有深裏忽焉春風忽時雨沾被翻疑造化工小子豈開標榜習一片靑氈安吾拙提撕警覺兾將來聊憑寸管貢胸臆[  受業汪紹炎呈稿]  
[抵吳門作]  
　　落拓申江幾度秋扁舟乘興一遨遊高飛枉羡天邊鳥逸志思盟水上鷗風月江山尋覇業鶯花池苑付淸謳眞娘香塜依　在准備提壼　虎邱[  筍溪臥廬生未是草]  
[開事憶虞寨宫侍史悲從中來爰成七律一首卽請夢畹生指疵]  
　　相交爾我忘形久滬北棲遲倍　良友方期同奮勉蒼天何竟忌聰明曇　乍現悲忿雨醫藥　靈誤俊英從此音容成永别但求緣分結來生[  玉樓主人桂生未是草]  
[贈章枝詞史四絶句錄請高昌寒食生夢畹生同政]  
　　翩若驚鴻繪未成年華三五正盈盈泥人最是銀燈畔眼角波横百媚生紅暈築渦别有神瑶臺謫綺羅身靈犀一點芳心逗偏解隣才最可人攬鏡應將國色誇香雲雙綰髻垂鴉鉛華洗淨公眞艷絶勝瑶池解語花綽約仙姿迥出羣肯　桃李競芳芬畫樓不少娉婷質獨占揚州月二分[  海上醉花主人求定草]  
[上海文報局賑所收解飯乾鍋焦雜糧運烟第一單]  
　　同仁保安堂來飯干十四袋宿羔餅一袋白米六石○錫金公所來山芋乾一百六十袋計一伯零六担另七斤鍋焦二袋麵干四袋救飢丸二袋○莊源大醬園來鍋焦十九袋飯干一袋煤料所來鍋焦三袋又代收金利源一號棧司事梁杏村吳燕昌錢楚卿同棧司袁安興助白米四石錄豆四石黄豆乙石高粱五石黄黑豆一石米麥兩石綠豆米二石雜糧一石二號棧司事張益乎費菊生林德輝同棧司張竹廉助米六石黄豆三石八號棧司事吳德藻楊松侣同司錢中元助黄豆九石十四號棧司事顧同慶陳煥亭楊煜堂同棧司柴志孝助米七石黄荳三石十五號棧司事楊晴軒馮逹卿同棧司徐毛寗助高梁廿七石黄荳二石綠荳米乙石雜糧一石○以上金利源棧房所助者每石裝一袋重一百三十四斤鍋焦飯干等每袋乙百斤總共二百九拾乙袋于五月廿三日由美富輪船裝運烟臺東海關驗收轉發災區散放承招商總局捐免水脚合并聲明 
[上海邑廟保嬰局陸小洲經收賑捐及飯干單]  
　　甌餘子十元次洋一元隱名氏求子病愈次洋二元邑廟桶捐七角錢一千另七十二文饒文記兩角嘉定張建侯一元益盛號二角無名一角無名二角求兒安一元姚曹王一元錫山東海一元捐桶一元七角錢一千另五十一文張阿毛虚對乙元唐友梅一角有心無力二十文毛有升捐葉啓源上年十月期票洋五元七角六日初五收到兩元恆德典捐飯焦六十四斤存仁堂藥號十八斤零星買入一百八十斤韓子卿捐麵頭九十四斤尚祈四方善士源源惠助彚解灾區不勝祈禱切切之至以上五月初一至六月初六日止 
[上海四馬路文報局内恊賑公所經收山東奉天賑捐五月上旬淸單]  
　　初九日○常熟凝善堂賑所來鄒森桂求妻徐氏産後痢疾卽愈五十元佑啓氏郭一元王永盛德泰昌譚榮先三户各五角同善文社九百求消灾六百四十丁志唐五百三十五葉敦善五伯郭佐唐泰記衣莊童翌唐沈谿蘭四人各四伯郭保田趙承烈郭霞飛三刻各三伯四十五吉大三百六十華人和三百三十五郭載甫郭玉文吳厚載徐川閒永源五户各三伯郭子軒焦藻蓮孫錫春朱師藝童希庵五户各二百孫伯函伏若移賑一百以上實收英六十元原銀四錢三分○本埠製造局廣方言舘請各位老夫子端節酒筵節省賑十二元常州西廂渡王公舘來信女爲求母病愈十元京口鄭瑞成號廣潮氏五思氏兩户各一元沙溪東昌泰號吳美丹翁募節略省一元六角江夏同心居吳初記兩人各一元力不足無名兩户各二角維揚聚成號募解惡三元無名一元本埠關少平翁二元張汝福求病愈二元毗陵抉風氏二元常熟劉李氏一元南通州隱名募沈樹人沈林軒沈子安沈介臣沈賢賢堂五户各五角織廉書室出出道人兩户各四角沈樹泉雙桂軒沈蓉壽沈才儒沈辰生沈芹生六户各三角沈應更沈竹平沈松山沈蘭甫沈人哲沈鳳儀沈敦倫沈人傑八户各二角沈卿雲敬梓憲沈庭高三户各一角以上實收洋七元○本日共收洋一百另六元原平銀四錢三分合併聲明 
[上海四馬路文報局内恊賑公所經收山東奉天賑捐五月上旬淸單]  
　　初十日絲業賑所彚解第六批東賑規元五千兩○金陵徐聞韶翁交南字選鋒營務處凌問樵觀察來聞不忽齋五十元漢口招商局施紫翁來崇陽茶厘局張詞甫明府募崇陽縣柳仲平翁十四千文張湛華堂十千文愼誠信新盛祥太平春永泰安隆順安順昌祥恆豐允大順　鳳耀廷十户各五千文德昌和汪璧田兩户各四十文崇陽縣幕中俞畏三翁崇陽茶厘局各司友淵簡齋恊成慶四户各三千文崇陽典史黄文甫翁崇陽桂口司魯生堂爲福安夫同人豫鳳敬之分銷淮鹽店六户各二千文無名氏大德常義昌和宋芸甫四户各一千文以上實收錢一百十千文蕪湖招商局李來方村卡程慶善士六十元盛川中溪王立隆募有喜齋一元五角丹心子無力子兩户各一元弗藥居五角無名氏銅洋二元安慶招商局粱麗泉募心齋記兩元文錢三百八十文醉經書屋心餘力出子求是書屋三户各一元無名氏一千二百文餘善堂尚質堂積蔭軒三户各八百文無名氏濟猛記兩户各六百文淸蔭堂五百文楊仁齋槐記布衣士三户各四百文率性堂無名氏補拙子不書名琴鶴山房五户各三百文倍德堂靑記兩户各錢二百無名氏一百文以上實收洋十五元爐丕洋一元湖南星沙兹德堂募李棣蕚堂八元六角鹿洞書室一元八角李花鶴雪香主人李時菴德馨玉李潤生五户各九角德馨玉弔店李紹湘兩户各四角禹川子三角以上實收洋十六元寗郡總局李募無名氏黄贊廷嶺南僉僕自挈子三户各一元修省堂衆友十四元錫侯氏求病速愈共十元陳玉麟送蔣挹文郎芹儀一元安康蔣振源莊合助銅洋一元杭垣湯已堂助英五月份呂宋票第三萬一百另九十九號一條今得彩助賑五元一角衆氏三元無名氏求順遂病愈一元嘉興公正和來胡德李三元葛蕃甫太守來吳縣馬漁珊明府送葉澄衷翁壽儀移賑十二元本埠陸矞記四元邵於氏二元童謙亨一元慈心居五錦隆一元樂善士一元瀛餘一元譚睿智二元龍城陸茂堂爲小兒久病求速愈五元浙江温州府瑞安學邵梅生爲幼子壽錢求保平安二元皖垣姚家口江來倪朱氏花本洋一元甬江洋廣局二元○本日共規元五千另七十九兩四錢二分二厘英洋二百廿三元銅洋二元花本洋一元爐丕洋一元小洋一角○本旬共收規元一萬二千二百三十一兩七錢一分六厘英洋六千一百三十三元二角八分九厘合計規元四千五百五十七兩零三分四厘原平銀六十兩零二錢八分批申規元六十二兩四錢三分足對開一個虚對開五個共計規元一兩八錢五分七厘銅洋五十二元羊見規元十一兩五錢九分一厘小洋念八角計規元二兩零八分錢六千八百十五文計規元四兩七錢○九項共合規元一萬六千八百七十六兩六錢八分五厘○連前共收規元五十四萬零三百八十六兩陸錢零九厘○本月解東海關道第七批東賑庫平銀一萬五千兩申合規元一萬陸千四百四十兩○連前共解規元五十陸萬七千陸百五十九兩五錢七分一厘實墊解規元二萬七千二百七十二兩九錢陸分二厘合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
