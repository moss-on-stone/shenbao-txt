# 1916 - 144 - 4915550

 

Page 1

 
 
遊記 
[羗海雜誌（二）（十）（八）（生入）]  
　　十六日由西甯東行一路關卡稽查甚嚴傾囊倒篋逐件搜檢小民衣髮内皆不免如有秘密物件隨將人物扣留余携鎗枝數杆子彈俱全幸隨身帶有驗票又有軍騎數人着軍衣護送否則鎗枝干禁令也沿卡停滯二十一日纔扺於蘭州入門視長幼咸集幾不知悲喜之何是省垣人心惶惶所聞所言者無非東南革命事蔣公度君纔從京都返隴適與余寓爲隣一見謂余曰且無暇及他事待君靑海日記於今三年盍供我先覩爲快乎相與大笑余幸得屯務一差隨行人投自通事以外有鄕導以指行程有兵勇以資保衛又經靑海長官傳檄諭蒙番沿途接待從無扞阻之處所需巨欵按時催解從無棘手之處俾余得以專心查地藉此游歷此最難遇之機會也出塞之先興高采烈地輿圖本朿裝滿篋以備途中查考時閱三年往返數千里窮陬僻境未能忽諸乃於九邊名勝古今名物一無考證未免爲時賢所嗤矣然與其考之强作解人何如不考任其自然行蹤乎大抵文人不講求當前形勢最喜沾沾考古考據地理最喜辨駁舊說穿鑿摭拾炫博矜奇以致愈說愈遠不知他事可逞臆見獨地理有道里方位有一定之形向後人詎得妄爲附會况塞外情形作書者未能人人親歷事事親歷所見異辭所聞異辭所傳聞又異辭彼此有所折衷不能盡歸確核以僞亂眞以奴奪主翻前人之案未能析疑轉滋惑耳余初出時原具訪古考古之思想凡足迹所至往往按其道里辨其方位以求古人所載之山川諸名則茫茫無從問訊不敢妄指爲是靑海幾經兵燹城堡大半塌毁碑碣鎚碎不全訪之不遇奚從而考然前人史册所載皆確有所據亦關於靑海曩昔兵事不得以不求考證而或遺之茲於靑海之名山大川城堡關隘已詳於圖說者不復複述其他分見於諸書而訪求未得者亦錄之以備參閱（在西寗境者皆不錄）其歷代諸事實祗摘其要者以免繁蕪 
 
 

Page 2

 
 
時評 
[顚倒錯亂（冷）]  
　　自帝制發生以至今日中央之舉動一言蔽之曰無一不顚倒錯亂而已 
　　顚倒錯亂之最大原因在於不知自已之地位與自已四周之關係而又好弄聰明不肯從平正處着手所以時局愈艱難而顚倒錯亂愈甚顚倒錯亂愈甚而時局愈艱難也昔人嘗評淸季之政府爲盲人瞎馬不知淸季之盲人瞎馬尙屬緩步而行今則且欲逞其馳騁之能若恐深池之不近矣 
　　試觀近來各種之號令也財政之情形也軍隊之舉動也外交之狀態也無一非自相矛盾自相衝突之表示也謂非顚倒錯亂而不可得也 
[專電]  
　　北京電張勳索餉甚急已由梁士詒設法允先撥付一半 
　　北京電項城以解决時局之任責段並謂如退位有利大局余固願退否則不敢博高蹈名須審察時勢與各省熟籌妥善余無成心云云 
　　北京電湯薌銘昨又有電勸退謂川旣獨立湘亦無力維持請示辦法鄂亦有電告急 
　　北京電命汴第七旅開贛駐萍　　北京電薩督辦請兵保護德州兵工廠 
　　北京電山東交涉擬再派員赴濟調查 
　　北京電李際春前有調京之信現經商會挽留仍爲包頭司令 
　　北京電張樹元已將潍縣讓與民黨中央電阻無效 
　　北京電交行董會禀財交兩部（一）請限制紙幣發行（一）通令各省合力維持（一）速淸部欠四千六百餘萬 
　　北京電中行定明日先開兌現凡持五元劵可兌現一票四十元現二票八十元以上及零票仍止兌 
　　北京電議設紙幣維持會 
　　北京電鹽署通電各省鹽稅槪收現銀不得截留 
　　北京電新俄使及其夫人昨晚到京訂明日呈遞國書 
　　漳關電倪軍十營已由鐵路行抵觀音山不日前往會合毅軍攻擊潼關又聞此次陜軍獨立其原動力三原首領郭堅先將三原攻破要求陳樹藩爲護國軍總司令現潼關首領爲王飛虎嚴第龍朝邑首領爲傅振甲北軍賈德耀在鳳翔拔隊會攻情形甚爲複雜一時不易解决 
[譯電]  
　　北京電北京所接關於南京會議之確實消息雖言該會多數代表擬贊助馮國璋之意見而袁總統退位必不能免一節亦在其列伹並未徴實代表一致贊成留袁之說北京接有消息請該會議共分三派一由魯湘代表領袖要求袁即退位一由倪張之代表領袖力主留袁餘一占數最多僅隨馮爲可否 
（二十七日） 
　　北京電中國電報局宣布凡國内外電報經過海線或外國鐵路電線者均須付現銀或外國紙幣各車站設立兌換所以便旅客兌換現洋購買車票惟中交紙幣每元均折扣一角（二十七日）以上路透電 
　　北京電中政府否認以鐵路爲抵押品商訂美欵之說現信乃有人故作此謠離間中美邦交中美借欵惟濬淮之一種而已（二十七日）大陸報 
[東方通信社電（日本人組織）]  
　　東京電東京朝日新聞發刋號外謂得北京特電有袁總統二十五日得病日來不能言語勢頗沈重之報（二十八日） 
　　東京電據北京内報云袁政府乘馮 
段等無力收拾時局暴露之機主張後任大總統須能統治中國全國之大人物列舉四項即能操縱軍隊巧防軍隊之叛亂維持全般之治安挽回國家的破產狀態且於外政防列强之迫害等隱示惟袁世凱堪此重任之意將操以暗示的政策故迄今仍暗中牽制馮段使其失敗如使嗾軍隊禁止兌換誘起對日外交等皆由此魂膽而出今後專注全力以圖袁之復活云（二十八日） 
　　南京電南京混成第四十七旅之一團於今日（二十八日）開向宜興將以混成第五旅之一部移駐寗垣（二十八日） 
　　南京電張勳催促將四月份欠解軍費並五月份軍費急即解交（二十八日） 
　　南京電南京日本居留民會因爲高橋前領事送别並歡迎高尾新領事及多賀陸軍中佐定於六月一日假城内之寳來館開大宴會（二十八日） 
　　漢口電由湖南退去之安武軍昨今兩日由岳州陸續抵漢當卽歸還安徽（二十八日） 
　　東京電駐屯濟南中國官兵之暴狀現仍未已竟有榴彈飛至日本領事館且有因之受傷者危險益烈日本駐濟領事已有電禀日置公使日本政府因察形之急已向北京政府開始嚴重交涉山東一帶中國之行動暴横已極似有故意頻發關於國交重大問題之勢故推測者以其裏面或欲利用如斯手段激成對日外交問題使人心向外冀袁政府之運命得以苟延一日此非奇怪弄策乎（二十八日） 
　　東京電故山座圓次郎之追悼會於本日在芝靑松寺開會朝野名士之赴會致祭者甚多 
（二十八日） 
[戰電（英人路透電）]  
　　巴黎電德軍戰於凡爾登者勢已稍弱法軍仍徐徐進攻奪冋失地今日下午公報云亞伏柯爾及摩爾化末砲戰仍甚猛烈德軍在摩爾化末進攻爲砲火擊潰法軍在化特洛芒叢林與錫哇芒田莊間回攻得地法軍夜在田莊北面以炸彈進攻得利俘敵若干人今晚公報云末斯河左岸亞伏柯爾及三○四山砲戰甚烈法軍第二陣線不時受轟下午末斯河右岸之德軍猛攻杜哇芒炮台外境之法軍虽壕爲法軍擊退被創甚重法砲隊擊潰旭福林叢林攻變方面之德兵若干（二十六日） 
　　巴黎電今日下午公報云昨晚法軍攻擊庫米愛萊村及村西之德軍陣地激戰後法軍攻入村之東部且獲西北之德軍戰壕數道敵軍猛力回攻卒不能逐走法軍法軍炸彈手在三○四山東面夜攻得利昨晚德軍第二次進攻杜哇芒砲台外境之法軍陣地完全失敗昨夜凡爾登北面有劇烈之砲戰（二十七日） 
　　倫敦電海格將電報稱前二十四小時内前敵多地雷及砲隊戰事敵軍在佛里柯爾轟發大地雷一具未釀損失魯斯凸角仍有地道戰事夜間轟發地雷數次各地點兩軍發砲交轟今日英軍以長射程之砲擊散敵工兵一隊昨夜英 
軍奪獲瑪美資敵軍戰壕數道且在壕中以炸彈交戰二十五鐘之久英軍於伊泊爾無人地凸角北面與敵兵掩護隊交戰敵兵退入戰壕 
（二十六日） 
　　巴黎電防守巴黎之名將近充陸軍總長之加里尼將軍逝世（二十七日） 
　　倫敦電英船愛爾亞琴蒂洛號（六八○九噸）帆船澳大利亞號英船第恩胡特號（一二二一噸）均被沉（二十七日） 
　　倫敦電美國抗議英法檢查中立國郵件之牒文今已發表美牒指斥英法强迫中立國駛入口岸以便扣留郵件之方法謂爲强横不合又謂重要不可復得之文件偶致遺失信件亦時多遲誤英法政策必須速改以恢復美國之完全中立權利始可使美政府滿意云云牒意大旨和平且承認爭辨之點在於手續而不在於主議（二十六日） 
要聞一 
[國民起爭自由之外論]  
　　二十六日英文京報載某外人投稿其文略謂當袁氏抛棄憲法專制行事之時袁氏之罪即已成立其當受嚴厲之裁判也即自此始此宅心公允者所共曉者也縱當時國民曲予優容然竊位者終無繼續盤據之理由而國民自有起爭自由阻制覇王之權利焉中國人民呻吟於淸廷治權之下垂二百五十餘年迨至末葉朝政日非官邪遍國民怨一伸淸室遽倒龍旗匿影彩幟飛揚而眞正人類所希望之共和政體途告成立夫共和旗幟所代表者爲成文之憲法及自由與公正法律之保障國家行政不分階級無所謂特殊權利也國會代表人民卽所以監督法律之施行使其一視同仁至公無我也民國之成氣象燦爛雖退位之淸室猶蒙優待亡國之大夫槪免顯誅光復諸鉅子以福國利民爲念撤除臨時政府組織永遠政府依據約法擇袁世凱爲新政府之行政元首並授以行政之權袁宣誓就職以遵照約法行事自矢如無約法作用袁何能就總統位故袁氏統治國事之權純從其宣誓願忠貞擁護謹恪遵守之约法而來也代表國會旣召集於北京袁氏以此爲國民之代表機關雅不願其有所成就乃對此趨向代表政府之初級施行惡意的行爲袁知國會爲防禦破壞約法之保障遂藉細故解散國會至是共和精神破壞無遺所未亡者僅名義而已以中國人民利益言之則直接或問接皆無貿然擅行解散代表國民之國會之必要彼袁氏竟如是行之一若國民所以舉之爲總統者乃不欲其具有推翻專制之共和精神而欲其具有亞洲專制魔王之種種特質也者使袁氏僅止於解散國會一事而尙有尊重約法之心則前過未嘗不能湔濯而國民之信任亦可恢復詎知逐漸而竟欲置皇冠於其首矣或有爲袁氏辯者謂袁之接受帝位從民意也民意之僞造非袁所知袁實爲人所惑耳是說也殊難承認凡知袁之歷史與其手段者决不信陰謀狡計欲破壞袁曾宣誓擁護之共和國者竟未得袁之同意與袁之協助而能成熟也袁日與謀叛民國者之主要人物集議豈得謂得袁竟不知廢共和復帝制之謀乎從事運動之人物利誘威嚇之方法欲增霸王之野心而博新皇之歡者今已爲人共知北京與外省往來之電今亦落於國民之手彼製造民意者雖欲逃罪其可得乎（未完） 
[時局與鹽欵之關係]  
　　京津泰晤士報五月二十五日北京通訊云據日人消息聲稱五國銀行團代表致書鹽務會辦丁恩君請以中政府擬持何態度對付外國銀行不收中交兩行紙幣事見告此說雖經設法調查未能徴實現信當局希圖協商辦法以鹽稅羡餘交付中政府以抒金融窘困 
　　據南方半官消息云龍濟光請廣東鹽稅稽核分所於鹽稅羨餘項下撥貸洋一百五十萬元以充兵餉等用此舉無異强借蓋如拒絶其請則廣東之鹽稅稽核分所即有被刦之虞也中政府已接此項消息但廣東今旣獨立中政府自無能爲力中國政界現恐五國將乘此機會派員登岸保護鹽稅欵項中央鹽政處今於此事尙未作决大約爲求免生事起見將如數借出而由北京政府負其責任云 
　　據四川消息云蜀北成都一帶近來時局不靖鹽稅毫無所入故該處之鹽稅局以暫撤爲佳自流井爲蜀省最富之鹽區苟落滇軍之手則政府僅於四川一省須失鹽稅洋八百萬元 
[桂粤聯軍北伐之進行]  
　　内部情形都司令部秘書容伯挺與某報記者晤談據稱現李烈鈞部下約有一萬五千人惟現在尙未到齊林虎部下有七千餘人桂軍莫榮新部下有三千餘人一俟李烈鈞大隊到齊即以李軍爲第一軍林軍爲第二軍另由李耀漢撥兵士歸莫榮新節制編爲第三軍都司令即親督三軍北伐先攻江西至陸都督早已進駐湖南永州並已佔據衡州現正攻擊寳慶至陷落與否尙未有確信龍都督亦允出兵湖南與陸都督東西夾攻若江西湖南均能恢復則都司令與陸龍二都督合師進窺武漢中原不足定矣至軍務院内部組織實與都司令部合而部爲一不過多添數人專主持院務而已惟現時於將校團外又設一獨立團内有二十餘人皆陸軍將弁畢業者居多將來或派往廣西各地徴兵一切欵項本由都司令帶來二百萬此外又陸續籌有零星小欵約百數十萬元近日則臾有一種大借欵磋商約十日内即可告成無抵押亦無條件此外龍都督亦有些少欵項接濟即北伐所用之鎗械龍都督亦有些少供給至部中之要人如温宗堯則早已返滬就外交使之職梁任公與蔣百里亦於前日赴上海楊永泰則於前日返廣州張堅白則仍留廣州大約日間即與揚永泰同返肇慶矣 
　　入湘報告桂軍入湘後步步爲營逐節前進十七日已分頭進發　總司令當有電報告岑都司令得電後當於十八日轉電獨立各省共文云雲南唐撫軍長貴陽劉都督廣州龍都督杭州呂都督四川行營蔡總司令松坡戴總司令同鑒頃得永州林總司令俊廷望鎭守使雲亭賁團長克照銑電稱前派赴 
衡州委員回報倪毓棻確即退兵現已陸　開㧞起程惟聞有馬軍將來衡塡紥各界驚惶俊廷等以袁氏素多詐謀恐終難和平解决故决趁此時機得寸保寸以免地方受害復可應湯將軍之援現由克照率呂陸邵三營雲亭派副司令吳棟樞率三營先行赴衡相機扼紥以安人心俊廷俊賁吳到衡後再行接續進兵以應事機商由雲亭仍駐永　攝呂陸兩營於篠日由白水進發等語特行 
 
 

Page 3

 
 
電　同候捷報春煊烈鈞叩巧印 
　　攻贛策畫鄰粤各省北軍之防備最嚴者厥爲江西該省信豐縣界國運粤省南始梅三縣刻北兵增駐於此虎視東北兩江倘有　變將一枝竄擾梅縣一枝進窺南始以爲牽訓東北地步該縣九渡水毘連南雄島　窰合洞現該省北兵按要駐紥罪當總路下寨則依山傍水爲營如有就近民房即迫令尅日搬遷鄉人畏其勢力祗得携老扶幼築棚山内居住藉以棲身而粤境一般人民恐其騷擾亦速日搬述又北軍之在南康新城者已設有糧台兩處刻正趕辦乾糧極其忙碌如炒米磨粉准備極多其紥兩安者則按要扼守亦甚週密現又添設烽墩以防黑夜攻營當夕陽西下烽火衝天徹夜不絶舉目一望若兆焚如其所燒柴料則多 
由毁拆民房而來　南鎭守使吳鴻翔因北兵混成旅全部抵贛特親督操演演畢復團集官兵談叙一小時旋即收隊回營聞其秣馬厲兵實係窺伺粤境至於南軍方面對於贛省亦十分着力傳聞李烈鈞統師攻贛已决定向肇慶西北角取道淸遠　赴南雄粤省軍隊即由龍都督調撥入贛與滇軍互相策應惟外聞有言粤軍與李司令會同出發者似尙非事實云 
[四川獨立後之中國大勢]  
　　二十六日英文京報云革命偉人蔡鍔在四川大省之事業將告成矣蔡首舉義旗爲民先導誠新中國之模範也新中國將如紅日之上升而官僚派之狂妄庸惡將烟消雲散矣蔡將才無兩已爲南方之中國良政府主義戰獲一勢力泉源而使共和地位穩處於國内雄大之境矣目的之達殆不遠矣蔡鍔與產生中國自由之梁起超爲國家尊嚴起見爲歷史上大喜劇起見曾勸袁氏立時退位稍留已墜之令聞勿再作他謀致生無及之後悔記者希望袁氏在今日尙能略保顏面而去使袁氏不貪尊榮之宣言　諸關於四川獨立之申令者果發於至誠本諸事實則袁氏何爲不出離都門不作愛惜國家之元首而爲智窮力盡一敗塗地之人物乎夫袁氏所握之大權乃國民授與之委託物非袁氏個人之私有物也換言之即袁氏當以國民之公僕資格不當以國民之主人資格而施用之者也袁氏若果交出此權則袁氏或可不致重爲當今與後世之靑史所痛惡矣袁氏其以政治家之狀態勿以尋常　據者之狀態而終　其爲民元首之事業袁氏其勿再作救國本願恬退素懐及善後布置國家大計與夫以救國爲前提種種之空言袁氏其速速當機立斷母再猶豫速以受諸國民之委託物交付依據國家約法應爲元首之黎元洪 
[四川大獨立前之小獨立（成都通信）]  
　　川省各縣獨立情形已紀前報茲再將所聞分述如下 
隆昌運動官軍獨立者爲熊克武之舊部旅長龍少伯即疝在川東雞公山聚集大隊者該縣駐防之川軍獨立團第一營張連長旣與龍少伯秘密交涉妥　能遂於陰曆本月初五日率衆攻城城内兩連爲内應當即入城將當舖鹽店及公有欵項槍枝一併沒收然後宣布獨立第一營營長王贊臣自初即對於獨立運動不表贊同而其部下則秘密進行不遺餘力王雖知其謀顧恐激成亂事不敢明言惟默爲預防而已事起王所預備多歸失敗卒爲其部下拿獲現尙在營部看管宣布獨立時張連長高揭討袁軍之張字旗派人到各處招集當地黨徒草草成軍川南招安軍余成龍亦率軍到縣以厚兵力聞已有衆二千餘人獨立團杜文泳團長聞警當派人前往交 
涉意在令其自行取消獨立以免兵禍然未能如願杜君甚覺爲難擬即進兵而軍隊無多殊無把握其新募之兵三連現方駐於内江因受隆昌影響已呈險象惟所謂險象者非軍人直接或間接已與隆昌同情之謂特隆昌内江地界逼近該軍未經訓練不免自相驚恐耳至於隆昌内部則賓知事已被獨立軍拿獲派人看管勒追公欵方初看管時有人主張將其槍斃又有人爲之邀情後卒以賓知事到任未久尙不貪殘故僅將其看管云又聞鹽運使晏安瀾君因到自流井與鹽稽核所會辦斯太志氏會商鹺務由渝啓行至榮昌境　隆昌獨立不能通過當於八號復折回重慶旋則有電與斯會辦言明矣 
　　隆昌鄰封之榮昌現又告急惟此處聞係有人假獨立名目滋擾地方與他縣之獨立性質㣲有不同初舊曆四月初四日謠風四起紛紛傳說將有人攻城人民因驚惶萬狀是日午後六鐘知事伍誠隨派民丁並督率警隊團防巡守城垣至十一鐘便見城南對山紅岩坪燈火數百時現時沒次晨四鐘槍聲四起子彈横飛果有多人直攻南門警團開槍對敵當斃來軍數名旣而城外火起焚燒西南二街店房數十家至九鐘駐防榮昌陸軍魏連長忽竪四川護國急進軍支隊長白旗一面廹脅警團不許放槍伊卽出城交涉次日午前十一鐘魏連長旣經出城交涉攻者分紥南關外臥佛寺及碧雲寺兩處魏連長踞城遏令警團繳械並令知事及商民支出鉅欵顧財力支絀　措維難僅暫撥一千五百元魏心未饜開城出㧞攻者乘之擁入警團見衆寡不敵退保城北之路孔寨乃彼等入城之後竟任意刦掠　財一　　空查聞此次損失約計不下二三十萬伍知事及管獄員馬紹良均皆避居　音堂外鹽運使晏君並紅十字會募捐團諸君路過榮昌亦均住福音堂暫避未幾彼等聞一師大兵將至退踞崖險初六夜槍聲又起知事聞警即派團警往擊并請護送過道鹽運使軍隊往攻管獄員馬紹良君亦督兵巡城始退去賡續詢查計被捉去新利洋行經理陳某並山貨帮李某等數人初七日聞又將由羅漢場至峯高鄕聚衆捉夫揚言攻城人民一夜數驚其苦殆難言喻矣 
　　大竹縣於舊曆三月二十八日宣佈獨立主持其事者爲蕭德明君旗幟所署爲川東司令昨（二十九日）曾有一電特致蔡總司令其文曰中華護國軍蔡總司令官電鑒前大總統袁世凱自承認帝制以至取消數月以來宗邦鼎沸一人有罪罪及萬方國脉一　不知命在何時觀其設施則鼯鼠之技已窮論其地位則如羝羊觸藩無適而可察其心理則又如食鷄筋無肉而有味一生作僞夢裏横行赧避於台幽流於彘此其時也回憶前四年中吸民膏髓刮民汗血以充軍餉以製軍械今即利用此餉此械還以塗吾民之腦而洞吾民之胸　可滅種可夷惟彼一人之位置必不可搖哀我人斯誰復能忍幸賴我公首義誓師昆明虎踞蜀山龍騰湘水桂林風動嶺表雲連義聲所播全國人之響應指顧間事耳故爲袁氏計只有兩途不退位則戮民二者必居一爲吾民計亦只有兩途不獨立則偕亡二者必居一夫退位去耳戮民安能勿去偕亡死耳獨立或未必死袁氏不知擇吾民不知所擇乎近且君嗾臣獒擁兵南下同室操戈而不知悔僕噬主人而不及防坐以待亡天下寗有是理德明等以身許國十年於茲蒿目時艱憂心如擣驚楚歌之入耳懼魯難之臨頭爰集同志已於舊曆三月二十八日宣告獨立即就大竹縣治地點暫設護國軍四川東路司令部一面籌地方之安寗一面作戰爭之計畫明知此舉前途非常險著其關於内治者或不免赤眉黃巾之擾其關於外交者且將有田父漁人之憂惟國事至此已成潰癰此毒不拔不能治治標不治本則毒不能㧞忍痛就　勢非得已總之袁氏一日不去則和議一日不成戰禍一日不息人心一日不安國本一日不定誰爲戎首自有公評萬一前方决裂我公與袁軍不幸而再以干戈相見德明等誓與同仇義無返顧願率一旅之師相從三師之後羣瞻馬首逖聽鸞聲鳴鼓而攻枕戈以待雖使之赴湯蹈火所不敢辭謹佈區區鵠候指令川東司令蕭德明謙叩 
[劉冠雄離閩時之四恐慌（福州通信）]  
　　許去劉來海陸防守密如蛛網就普通人心理而論閩省之恐慌似稍定矣然而就特别各方面察之則恐慌實較前更甚茲試縷述如下 
　　其一政界自許使去職後廳長科長之請假者四人政務廳敎育科實業科總務科是也知事之調動者十人惠安歸化光澤永安淸流長樂龍溪順昌長安同泰是也其餘科員局員之去職者不計其數鹽政方面亦以鹽運使易人第二科科長先行辭職其餘各科不日亦必有變動昔岑西林在桂之時人皆謂之剿官今劉總長到閩閩省亦可稱爲官疫旬日之間無病而僵者指難屈計得海軍部一函則雖病入膏肓亦有起死回生之妙觀於王沈兩人而知之矣王孝彰者行政公署中碌碌之科員也其弟爲劉某之愛婿得劉氏片言而擢升總務科科長沈璘慶者奄奄一息之滿淸太守也得劉氏一函而擢升軍署諮議月俸二百四十金今日政界人員苟不得劉氏之門而入寗有幸耶 
　　其二軍界自南方戰事發生閩省土匪起而響應黨人者愈形猖獗官軍戰死者不計其數而軍官亦岌岌不克自保長泰之戰連長張耀雲殞命永安之戰隊長陳鑑陣亡漳平之戰排長陳學被鎗斃其餘仙遊尤溪之戰皆有排長被戕之耗故今日各級軍官臨陣多有畏葸之態前日省垣派營往援古田某軍官之眷屬臨歧握别涕泗沾襟兒女情長英雄氣短故今日軍界之人員無事則醇酒美人聊以消愁羽檄一至則心腸俱裂奚暇熟　戰略也哉 
　　其三商業本年茶市蕭條市面金融本不活動兼以中交忽停兌現各錢莊大受影響雖由官商出而維持本省之中國紙幣尙得視爲現金然人民之信用已失無諭何種紙幣皆棄如弁髦於是錢業停滯各商亦有倒閉之虞輿論莫不咎政府之失策日昨劉總長在閩之時曾面許商會諸公代向京滬先籌三十萬元之欵以資市面之挹注後乃不告而去杳如黃鶴各商界人員皆謂堂堂總長食言而肥愈知政府之不可恃矣 
　　其四行旅閩省今日軍事偵探往來如織各客棧旅館常被侵擾各邑留省之學生勒令遷居校内有在外租賃寄宿舍者即行除名馬江特設查緝所稽查旅客而於由閩赴厦之客商稽查尤爲嚴密有身穿洋裝者卽疑爲黨人到厦之後有往來於鼓浪嶼者亦即疑與黨人接洽或被拘入思明邑署研訊故今日閩厦客商極形不便而被偵探挾仇誣陷者亦不少也昨有臺籍商人鄭某到厦收賬竟被偵探拘捕後由日本領事署移文查詢始得釋回可知閩省今日之行路難矣 
[英報之山東大局譚]  
　　京津泰晤士報五月二十三日周村通訊云昨日本城商會重置警察防禦土匪共六十人皆衣制服持警棒無一携鎗者商會雖設法保護全城而城中商民恐復遭刦掠仍不敢啟門交易近數日内民黨之兵約束稍嚴凡有肆行不法者均押解總部重懲但鄕間騷亂如故一切刧案皆嘗歸咎黨人而不問其負責與否也周村商會總理接連三夜遇盜告諸黨人則以不知對且請如該總理所寓鄰近之村莊實無力能予保護云上星期六日有携械之黨人約二百名往取距此十四英里之新城縣該縣初則與周村黨人暗通繼又受濰縣黨人之運動黨人以此相爭而該縣乃仍贊助政府以故遣隊攻之黨人先以炸彈示威城上亦開鎗抵禦雙方相持之際忽有騎馬携械之人攻擊黨人之後黨人受困一晝夜不得不作退走計此後行動則未知之昨日東門外鎗斃細作三人一爲本地人死　其罪頗招衆怨日本陸軍當道監視本國人民頗爲認眞前數日曾派兵巡邏周村各街道以防日人行刦且於城門置守兵日人入城者輒驗視其證劵城外某屋爲日人强佔亦經逐出目下刦掠之舉已無所聞城内已較安靜巡邏兵已經撤退惟於車站附近及醫院附近之站路見有日兵耳黨人由靑島來者絡繹不絶而一面猶從事招募觀於黨人總部之狀况一時似無離境意且有恃無恐不畏官兵攻之也五月二十四日濟南通訊云此間大局近數日内全無變動華字各報紛載商會與濰縣周村黨人會商調停辦法之新聞且有零星小地數處爲黨人佔據但據現局觀之大約一切須待南京會議之結果日來流言甚多或謂日本輔助黨人或謂日本之舉動已使黨人氣沮前說則確無可疑後說未知何所指也 
　　二十五日北京通訊據魯省傳來消息該省大局甚爲阽危土匪莠民充斥各縣良民大爲受累黨人亦紛紛佔據較小之村鎭聞日本戍軍已與華兵司令商定辦法日人自稱日後如續起騷亂將由日兵保護人民恢復治安日本今固竭力求免在魯施何舉動但日本以保全遠東和平爲政策故特豫先表明如至事急則不得不施行保護外人生命財產之計畫日人又稱日本利在中國全境安謐俾可照常經營商業日本以懐抱斯志故當今次獨立進行之際有此種種舉動云 
[汴北之土匪與謠言]  
　　京津泰晤士報五月二十二日　慶通訊云汴省北部數縣邇來俶擾頗甚袁氏與其反對黨若再對抗不已正不知生民將若何憔悴也今日接武安來函謂土匪屢擄各村富人勒贖某次基督敎堂中之某氏亦被擄由兵士追而奪回惟餘人則均未獲免又據安陽縣（袁世凱眷屬所寓之處）來函謂土匪擄去有資產之村民三十人勒索金錢自一千元至一千五百元不等土匪且曾襲擊某村刦騾百頭而逃官兵追之反爲擊敗且有數人被創甚重土匪携有精利之軍械故能戰勝官兵村民現均不肯完稅地方官不敢以武力逼繳汴人之經商西安濟南者紛携甚貴重物品而回且以得逃生命爲幸此輩傳出種種謠言地方人民信以爲眞如謂日兵已佔據濟南北京已在重圍中晉省兵匪已携手行事白狼未死嚮　黃興同處今回汴希圖再舉凡此諸說皆足令人民張皇失措匪徒聞風興起尤可慮者北京三省亢旱數月所種小麥番已枯槁富腴之縣猶可望第二熟但所得不足抵付費用貧瘠之區則將全無收成穀價已較三月前漲高二三成此與地方治安亦　關係者也 
[南京快信]  
　　倪嗣冲前日由京電徐州張勳云極峰有事面　請即來京晤商一切張復電魯事危迫徐防吃緊不克成行 
各省代表多已離寗再欲召集定多困難又一說各代表係請假回省請示三五日即來寗重開會議 
　　中央昨又有極長密電來寗首冠代表大會内容大致係擬定三聯防計畫交議徴求同意（一）長江流域各省之聯防（江蘇安徴江西湖北湖南五省聯防問題）（二）黃河流域各省之聯防（直　山東山西河南甘肅新疆六省之聯防問題）（三）滿蒙之聯防（奉天吉林黑龍江三省及熱河緩遠察哈爾各特别區之聯防問題）觀此則南京之大會或尙有後半幕開演也 
　　代表大會湖北代表馮賞（使署秘書長）係前巡按使段書雲委派茲聞馮擬大會散後不再回鄂供職 
　　傳聞北京外交團派員來　調查代表大會内容中央召集外交特别會議聞馮齊兩使擬派楊晟馮國動二人赴京參預 
　　安武軍第一路統領馬聯甲接倪毓棻來電云已率所部由岳州開㧞月初可抵漢 
　　政府昨電齊使飭本省解欵現銀七成紙幣三成 
部飭製造局趕製銀幣銅元 
　　本省官吏薪俸有一律減發之說聞係部令節減協濟中央五月份軍餉一律發放現銀陸宗輿准今日（二十八）午車赴滬 
 
 

Page 4

 
 
   
 
 

Page 5

 
 
   
 
 

Page 6

 
 
要聞一 
[四川獨立電到京之觀察]  
　　四川將軍陳宦此次獨立政府早有所聞特爲敷衍日前起見未曾即時宣布聞陳宣布獨立時卽囑旅長馮玉祥退出叙州卽派雷飈佔據自流井以斷駐瀘北軍之糧道張敬堯李長泰兩師長皆以其獨立形跡已露即據情電告中央政府得此消息之後雖連日開會集議因各路軍情多有牽掣未得正當辦法是以遲遲未决及得陳宦斷絶中央關係之通電始於昨日以申令公布 
　　公府密息云前日（二十四日）項城接到四川將軍陳二庵密碼長電一道内容詳述袁氏退位與戀職之利害洋洋數千言略云以時局如此危急非袁公退位讓賢無一補救之良策乞速俯允衆情早頒辭職明令以期和局成立否則蜀省即與中央斷絶關係實行獨立聞袁公披覽後即召集段芝泉王聘卿諸要人密議數小時之久始議妥先令陳氏來京之策令此種掩飾之策畫諒陳氏亦决不能應命而實行來京也 
　　又英文京報云四川宣布獨立一事外間喧傳許久惟陳宦之初意如達其勸項城退位之目的卽可不必多此一舉今南北之和議未成而項城退位期亦不可知觀二十四日申令陳宦雖謂與項城個人脫離關係實與宣布獨立無異也計已獨立各省兩廣雲貴四川浙江陜西七省外湖南山東復在危疑之中山西亦已動搖東三省遠在關外甘肅新疆地貧而僻無關輕重未獨立之各省尙餘幾何亦寥寥可數矣 
　　惟某帝制報則於申令發表之後極力辱駡陳宦大致言陳與項城並無交情項城如此提㧞假以四川重任乃一見勢去遂反面不相認直是無人心末數語謂曹張兩軍已厲兵秣馬陳宦不服從命令必即移軍除之云云其實現在川中陳蔡握手軍事早有預備張曹困守渝中大有進退兩難之局勢安能復有力量進兵成都以除陳宦此種欺飾之詞徒以自表其昧於大局之情形而已 
[孫武與李長泰往來要電]  
　　其一漢口巴黎街孫堯卿將軍鑒率師南來諗知民氣激昂幾有舉國同仇之槪此問消息自審身居險地進退不易叨在至契務望敎我李長泰删叩 
　　其二成都陳都督轉合江李師長階平兄鑒删電悉前函諒達時局俶擾較前益甚民軍範圍益見發展浙獨立後秦晉繼起閩魯川湘均有宣告政府窮於應付發生南京會議卒因兵竭財盡毫無結果而散兼之段馮張倪不能互冺猜嫌戰無鬭志和鮮良策時勢如此大局可知我兄孤軍遠懸進退兩難尤宜及早爲計或與陳湯提携或將態度表明於國有益於兄亦利錕意不善請深提防誼屬金蘭用敢借箸弟孫武徑復 
[北省最近之危機]  
　　閻金調和難山西晋北鎭守使孔庚已經宣布獨立而將軍閻錫山巡按使金永仍係互相攻詰迭誌各報近　政府對於此節極爲焦灼曾特派專員前往調停竟爾無效近又連發電令責令閻金兩人一人鎭守省垣一人出征晋北原係爲無形中冺除爭端削平亂事之變通辦法不圖此兩三日來閻金各來覆電閻則請金出征金則請閻出征仍係各不相下且所來覆電詞意均不甚恭順並多有排斥中央之處此次計畫未免仍歸失敗是晋省之亂亦方興未艾也 
　　靳蔡進退觀靳泰武將軍此次得授勳二位係項城親筆硃諭於二十四日夜十二時始交下以致段内閣及諸國務員均莫知之探其原因袁公以靳氏攻擊革黨頗稱得力近來該省局勢明雖中立暗與北京政府關係甚切袁感靳情特予勳二位以藉作報答靳氏之餽物又聞山東巡按使蔡志賡畏亂電請辭覆項城以蔡氏在魯省旣無防禦地方之能力亦不願挽留且現値敎育總長張國淦堅請辭職之際擬調蔡氏繼任敎育部長所遺山東巡按使一席擬特任孫慕韓署理（孫於宣統未季曾任該省巡撫）若孫氏不肯擔任即以京師警察總監吳景潭中將暫署（吳於辛亥年曾任該省巡警道）有謂徐世光將任魯巡按一節實不可靠 
　　馬楊圖謀急馬安良在甘肅企圖獨立伊犁鎭守使楊飛霞亦躍躍欲動茲聞北京政府昨已接到某處報告陳述楊馬最近不穩之詳略並請袁氏速謀防範之策俾免日後不可收拾等語袁公對此問題極爲杞憂惟恐惹起西北回民之反對特密電楊增新張廣建兩氏迅速偵查楊馬近來之舉動詳實電覆以備設法防禦 
　　馮德麟要電奉天軍務帮辦第二十八師師長馮德麟中將日昨電達政府略稱現擬在奉省北鎭地方設立帮辦軍務行署並以所部第二十八師原係暫行編制成軍於今數年迄未改編値此軍事倥偬防務吃緊之時亟應仿照陸軍第二十七師完全編制添兵七營並請電飭張盛武將軍迅速籌撥軍費軍餉及設署一切經費以資應用惟開政府以邇來中央財政困難已達極點深恐奉省無欵撥付故對於此舉頗持消極主義 
[關於江𡩋會議之籌擬]  
　　江寗會議南軍方面早已反對茲聞段内閣擬將該會議决定向南軍再作種種之聲明二十四日業將此項應行聲明之件提出大略於國務會議時討論聞其所聲明者首爲江寗會議之地位其意即借口於南軍要求條件中協决之機關一節謂此會議之正當次言此會議對於時局上能負完全解决責任再次則謂中央對於江寗會議亦服從一切以上各節議畢取得各國務員同意後卽通電梁啟超蔡鍔諸人切實聲明其原因蓋以南軍諸領袖爲江寗會議間題對於中央曾有嚴重詰問之故 
　　二十四日下午三鐘段内閣詣總統府時會由國務院拍致馮宣武將軍密碼要電一道約有八百餘字要求馮將軍允認所有江寗會議對於時局之解决無論遇有若何艱難仍應重和輕武萬勿釁由江寗所開並附有極密之警告數句是晚九時餘段氏又由私宅差送國務院密封電稿一通飭蓋印拍發是電係亦特寄南京馮將軍　對於江寗會議取决預議條件後於現内閣之問題有所提議大致係主持會議條件完全表决後現内閣應即隨同恢復約法而改組請於最後會議日（二十五日）另行提出作爲國務院附加之條件務速議覆等語惟提出之理由及政策未詳 
　　頃得國務院消息二十五日上午召開國務會議　聞段内閣曾有特别提出不列議程者數事均爲籌備南京會議後之事項茲據所聞略紀如下南軍如不承認十七省會議取决計畫中央應用如何方法對待倘再興武力共法何適或南軍作抽象的允認必須貫徹其第一主張實行後方能從事協議應如何辦理至於繼續用武之籌備業經公府擬有計畫惟籌餉及接濟各省之範圍當速謀畫議畢聞項城又諭諸閣員於下午五時前齊集海宴堂俟召臨時府會議據聞係是晨馮將軍有電到京逕呈項城陳報會議情形並言即日必另電詳陳等情是以諭令閣員先時詣府待接到馮電以便召開會議取决大計 
[停兌令之官場效果]  
　　院部添設機關昨據政府消息國務院此次新設兩種機關一爲專司紙幣停兌善後事宜起見特設鈔幣委員會段國務卿指派周君自齊爲委員長梁君士詒爲副委員長一爲辦理對外一切交涉事宜起見特設外交委員會指定曹君汝霖爲委員長陸君宗輿爲副委員長又交通部所轄各路之購買材料聘用洋員等均須動用現欵不能執不兌現爲辭改用紙幣故該部於各路搭收現銀特議設一經理機關以專司其事並聞日昨該部已於部中設立專欵處以資稽核而便接洽然則有停兌令發生而院部中乃有兩項新機關之添設可知停止兌 
現之有益於官僚蓋不少也 
　　薪餉搭放現金聞京兆尹公署所部各路警備隊將弁因届五月下旬發放薪餉之期較諸往月已逾數日軍心頗不滿意現擬要求總司令將本月餉項務發現洋該尹王志襄欲待不允惟恐因此而釀變日昨特派司令處科長陳冠持紙幣萬元馳往中國銀行兌現當被該行拒回下午王京兆親赴財政部面謁總長請其設法維持經周自齊允准格外通融始撥兌現幣二千元銅元十五萬刻擬票現兩兼搭付故遲遲至今尙在　躇又聞各路員工發給薪水已 
由交通部擬定辦法分别搭放現金其薪水十元者搭放現金五成三十元者搭放三成四十元至五十元者搭放二成六十元以上者則搭放一成據此以觀不兌現之院令僅對於貧苦小民而言其官場中之進出固不爲此院令所拘束矣 
[秦中獨立紀詳（靜公通信）]  
　　滇事發生後有識者即注意西北以爲民俗疆健且有山河險要進可聯合　晋以搗燕京退亦足以牽掣北軍以爲南省之聲援於是奔走運動者絡繹不絶卒以無量頭顱與心血告成今日獨立之功茲縷述其顚末於左 
陸建章到任後任用皖人極力摧殘民黨以多數皖人爲偵探多方羅織寃獄屢見即無帝制發生黨人亦憤憤欲動况陜西會黨勢力早已瀰漫全省黨人乃與之聯絡一面復運動刀客到處游說應之者則有首　郭堅等斬木爲　號召徒黨而勢乃日盛所謂刀客者即河北一帶之健兒前都督張鳳翽欲率之以攻南數省之二次革命者也十九輕財重義奮个愛身有游俠之風惜智識缺乏往往自相殘害故分子雖多而團結力極弱此輩素鄙棄會黨以其煩　江湖流丐初不聯絡今則已合爲一氣矣 
有王一山者秦中之革命鉅子　辛亥年領數百健兒以炸彈殲淸軍甚多故彼之姓字人多知之後又飽　囹圄之苦心志益　自二次命失敗後王即秘密結合刀客以　商爲運動之　王始結合者爲曹士英藉墾荒名義徒行河北一帶並得　郭堅等結識相處數月至今年春季曹以數百人發難於白水縣郭於宜君　應不數日得城　數徒黨數千聲勢大振應者紛紛陸建章竭全省兵力不獲一勝王則籌備餉械羅致人才以爲之助故進步之速一日千里不數月而進薄省城矣 
　　陸建章旣無力抵拒民軍乃厚集兵力於省城以　死守詎城内人心已失又有黨人魏任楊太空劉冠三徐烈卿韓楓林等秘密結合軍士數百人圖爲内應陸稍稍聞之防範愈嚴晚七時後　斷絶交通各通衢皆守以兵士并於四城樓設置巨砲炸彈等以期同歸於盡因是楊魏等所約之人無法集合陸乃得苟延數日至月之十五號警備軍第三營陡於城外譁變以死力政城城内圖謀響應者亦乘機而起有模範監獄之囚徒已受黨人運動即於是夕衝出撲攻軍署陸令其軍隊肆力迎攻并令城上兵士悉引　内擊故斃命甚多死尸充塞街市當此時也人民驚恐爭相避匿不圖陸之兵士又大肆騷擾於是紳商界羣迫第三旅旅長陳樹藩宣布獨立先是陸建章命其子承武 
率銳卒一旅往敵曹士英行至富平與陳之部下胡立生遇皖軍行爲　暴陜人皆恨之當有黨人乘機放布流言謂承武之行名爲拒敵實欲收回胡之鎗械胡武人也遽信之兩軍旣過胡以鎗猝擊之猛戰數小時承武之軍士皆棄兵遁承武被執於是陳樹藩乃從部下之請遂於月之十七日宣告獨立於蒲城縣 
　　獨立後省城秩序如常由商會推　數人代理行政事務一　歡迎陳樹藩入城陸　章　帶同皖人即日　旋至　有皖兵　商會代籌十二萬元發給各人　爲路費陸復出烟上五萬斤　於秦豐銀行以彌　所虧　十萬元　非如此恐省城秩序不能無亂此　　立之眞相也 
[湘桂議和條件之披露]  
　　湘省當道前爲息事寗人起見因桂軍壓境零陸獨立大局甚爲危險於是特派代表陶德瑤赴桂林議和一面電商桂陸督黔劉督請將黔省一併加入共同討論以期湘境不再罹兵事之慘禍並分别電告陶代表及滇黔首領曁周司令查照首次議和桂省即提出和議磋商條件六項請求承認并請訂約調印以作信劵隨經陶君轉達回湘稱原約已經會議時兩次修改請示辦理其要綱如下（一）滇省首義善後凡　中央調進湘境作戰備之軍隊一律退出該軍隊某日離境護國軍隊即某日撤出湘境撤退之程序亦同（一）兩軍退出後卽作爲和議之成立從此各守邊境不相侵越（一）和議成立之後湘政府不得藉口有調動及擅准非本省軍隊入境情事（一）和議告成後遇有借助湘政府事項不得有非理由之拒絶並不得有事實上掣肘之舉動（一）和議告成後桂省一切有須聯絡之事及其他政務湘政府均須表示同一態度（一）因事被獲之案犯及更動之軍民官長由湘政府分别釋放復職此項提議條件湯將軍以爲於實施上尙有必須討論之處特發交程參謀長鄧政務廳長切實討論除第二三兩條完全承認第六條應以在和議期間内爲限第一條中央已有撤回原軍之議應候呈請辦理外餘第四五兩條須具備左列之要素始可照辦一有福利於地方無隱害湘省現狀者一能維持湘省所處地位並無害政權者一未施行之先咨商同意者已於日昨分電知照旋得桂林陳炳琨司令陶德瑤代表覆電作爲附帶條件一併訂約實行惟是項條件關係桂湘兩小與大局極爲密切非有確實之擔保難免信約之不渝茲爲謀條件履行之保證起見兩方面又彼此電商擬以有實權之統軍大員作爲擔保惟第一條爲全约之主腦亦履行條約之第一步和議成否頗有關係除由湘當道力請中央調回各軍外特定最後履行該條件之日期爲六月一日逾期未着手實行該條件所載事項再磋議辦法即認原條件爲無效 
續函云湯靖武於條件承認後特派長岳鎭守使兼七十八團長車震君兼程晋京與中央討論調回軍隊辦法旋獲同意之覆電湯遂電促車君回湘報告議定辦法乃於十七日早乘軍用小輪南晉回省至此次湘桂和解條件尙有附帶關於調軍及兩方面應遵之要件如下其關於中央湘省者（一）調出軍隊應以防禦桂事駐守衡岳兩處倪軍十營駐湘潭唐軍一旅爲限（二）非遇有特别事變曁有違犯應遵守信約之事實發生湘南區域内不得調駐他項非本省軍隊（三）　出軍隊地方之防　及治安應由湘省負完全維持現狀之責（四）湘軍署擔保地方不致有他種事　發生曁桂軍乘隙侵入之事其關於桂湘者（一）和議未成立以前桂省開進湘境湘邊軍隊一律退出仍駐原地嗣後非剿擊匪徒兩省均不得有調動軍隊進屯湘南曁桂之東北各屬地情事（二）中央軍隊調出湘境後兩省軍隊從此各守境地不相侵越駐軍額數仍以戰事未起前之軍額爲限（三）和議成立後兩省均不得私派部下潛入隣境圖謀破壤情事（四）取消永州望軍獨立上項和約現已得各方而贊同不日訂約調印其履行和約事項之保證人湘省舉定車長岳鎭守使震桂省舉定陳司令炳琨雙方諮詢同意刻正擬擇一適中之地點集合兩方面代表保證人交约鈐印 
湘西宣布獨立紀 
[田應詔繼起湘南湘西俱失]  
　　湘南鎭守使望雲亭宣布獨立　情迭見前報此後各縣之零星獨立者復紛紛迭起今則鳳凰縣之獨立又見告矣鳳凰爲湘西鎭守使駐節之地當黔軍侵入湘西時鎭守使田應詔即有宣布獨立之意適因軍械缺乏故不果行因與黔軍領袖私訂和約確守中立故將駐防各縣軍隊調集鎭筸駐紮於是黔軍乘其防備空虚佔據湘西各縣時北兵至麻陽有某千總因代採辦軍需爲田所知將某撤差就此一端可見其該和約之效力也田仍每日派人至省領餉近見零陵獨立各縣繼起恐落人後遂乃决計宣布獨立該縣獨立祗鎭守使一紙布告而已故市面秩序如常是日各界均懸國旗慶賀田君亦於是早上午將湘西鎭守使署扁額撤去改爲湘西護國軍總司令部仍令知事汪朝宗爲民政長汪君力辭不就田君一再挽留始會銜一面出示安慰一面通告省政府知照獨立宣布之後田君即將駐力防鎭筸軍隊抽撥一營開赴縣北武山駐紥又將省城軍隊抽撥二營開往縣之理北河溪營及東南之樂壕河擇險扼守另招新兵三營駐守城内鎭筸現尙有軍隊約二千名田君現以獨立之後舉凡關於軍需各項俱關重要特派滕尙志往點省劉總司令處接洽一切現由該總司令允准接濟槍彈甚夥並撥派步兵二團砲兵一營機關槍隊一營協助該縣各項公欵現俱提充軍餉尙虞不敷故特邀集地方紳商籌措計已籌定總額十餘萬足資軍事支用至乾城潰散獨立兵已由君派員招撫計有五百餘人編制　營 
[濟南近信]  
　　魯者紳商各界前旣一致主張倒表作根本上之解决近見南京十七省會議各代表意見紛歧深恐此機一失前途危險不堪設想昨復推安君鵬東親往說項並致電馮將軍曁聯合會諸公詳陳利害原電錄下萬急南京馮上將軍曁十七省聯合會諸公均鑒自帝制發起海内雲擾滇黔興師桂粤響應浙湘川陜相繼動搖大勢所趨如水就下惟帝制取消而總統退位與不退位問題適成一南北相持之爭 
 
 

Page 7

 
 
點政令紛歧兵民慘苦人情惶　外交險迫追原禍始能勿痛心日内險惡風雲掩及齊魯黨人利民氣之憤慨土匪　名目爲號召沿膠濟鐵路數十縣盡淪於水深火熱之中戰則立啓外釁和則仍遺内憂顧瞻前後可爲痛哭總之時勢至此非總統退位無以解决大局之紛爭非政府統一無以保地方之治安若必存擁護袁公之心建暫緩退位之議則山東淪陷牽及全國其結果所至外人干涉國權喪失而總統地位亦復不能保持及今解决國家尙可延一線之生命總統亦可留去後之餘思利害輕重昭然若揭伏望同伸公議造福鄰疆則魯省幸甚全局幸甚茲公推代表安　東赴寗陳訴全省孑遺存亡是賴山東紳商學聯合會叩 
　　　縣和議决裂後雙方即從事攻擊黨人仍事　城張師據城抵禦酣戰至半小時黨人仍退过車站旋因日軍復臨城詰責謂有傷列車張師長乃移師城外駐於某村距城僅十餘里 
濟垣白黨人抛置炸彈後險象環生商埠五方雜處黨人尤易匿跡數日前某國爲保衛商務之故每晚自緯二路義利洋行以西均派該國憲兵荷鎗値崗梭巡現兼理警察事務楊交涉員以各國商務住在地當然負完全保護之責爰　該國領事商明將憲兵全數撤退並於各區簡擇得力　士調歸商埠站崗以資保衛 
　　濟南自戒嚴令下城門之戒備屬於司令部及楊道尹而警察廳則全移商埠頃聞宫廳長以商埠巡警尙不敷分布特於日昨將廳内巡警敎練所第四班畢業生一百餘人全體撥入城外一區所有城外一區巡警全體調撥商埠矣 
[蕪湖快信]  
　　四川陳將軍月前派委軍官范某陳來蕪任合肥一帶招募新兵嗣以欵項迄未滙到未能實行開招陳某已赴合肥范則寓居長春棧以待命令於二十四晚此間定武軍在范處查出套筒五響毛瑟槍二十支並盒子砲兩根此即檢驗僅有募兵執照並無軍械執照隨將范等二人連同軍器帶營一面電請張倪二將軍核示辦理蕪湖　尹祝善甫刻添募衛隊一百名已　商會借定前商團之響毛瑟鎗一百根一俟商團恢復即行發還 
　　蕪湖警廳日前在東門外笪家巷破獲機關拿獲黨人王國漢等多人首要者業由祝道尹電請倪巡按使核辦此案因嫌疑被捕者甚夥刻由警廳劉兆麟訊問明白已飭令具保開釋 
　　皖岸榷運總局長孫廷林刻派方仲藻來蕪調查關於鹽務事件 
　　前日招商上水輪過蕪時有某客登岸後從查船所經過被軍警在其枕頭内搜出外國藥粉六瓶每瓶重六兩恐係炸烈藥品隨將某客帶廳聞經西醫驗視確係嗎啡已轉送法庭照例治罪 
　　蕪湖萃文書院夏季運動會已於二十六日午後舉行觀者甚衆 
　　倪巡按已飭安徽中國交通兩銀行在屯溪太平寗國六安各產茶地點增設本省紙幣兌換處以便茶商而活金融 
地方通信 
[蘇州]  
　　洋商收繭忙洋商收繭之地最盛者爲無錫江陰常州宜興吳江等縣各洋商先後委員設行採辦德商大昌信孚兩行投資數目時期業經上函詳述茲將義國商人信昌行投資情形調查如下計江陰縣之長壽鎭壽昌繭行投資洋十二萬元又馬鎭之源興繭行計投資洋十二萬元無錫之張塘橋　隆繭行計投資洋六萬元又茅塘橋恒康繭行計投資洋六萬元常州之鐵橋盈通繭行計投資洋七萬元東横林之永昌繭行計投資洋十二萬元又華渡之振昌繭行計投資洋五萬元吳縣東洞庭山惠和繭行分設分行於諸公井渡水兩處計投資洋五萬元均係義商德極里投資總數在六十三萬元云 
　　兩銀行請兵維持中交兩行之兌換劵自奉院　停止兌現後經將軍巡按使極力維持得以照常使用惟界限甚嚴各銀行祗能收兌本地鈔票若上海南京等蘇地殊難兌現早經縣署警廳出示布告詎蘇州中國銀行連日有軍隊兵士持上海無錫南京等鈔票赴行兌現一經拒却即以惡言相向該行不堪其擾昨將情形詳報軍署籲請馮將軍設法維持以安營業馮將軍據情後即飛飭駐蘇憲兵第三營營長王少珍迅派得力軍士逐日至中交兩銀行彈壓維持一面飭知蘇常鎭守使轉行各軍隊嚴加約朿王營長昨已遵飭令第九十兩連酌派官兵至行彈壓矣 
　　蘇商會關防已到蘇州商會前日依法改組卽選得蔡廷恩爲正會長龐延祚爲副會長業於二十四號正式就職并經省公署發下木質關防一顆以資信守 
　　黨案分别判决黨人王炳炎來蘇運動禁衛軍第二營營長孫仲堯未遂被獲訊明槍斃業誌前報茲悉此案之投信人周李氏因收受黨人王炳炎酬欵洋四十元昨已訊明判處五等有期徒刑監禁一年即日執行其夫事前確不知情及嫌疑犯白志香訊無關係均准取保釋放矣 
[無錫]  
　　繭訊一朿無錫繭業公所以春繭將次上市保護欵洋往來及彈壓地痞掗　等事在在均賴軍警維持亟須聯絡感情故於廿六日在公所設讌束請縣知事兼警察所所長王用先蘇軍第四旅長蘇崑山陸軍警察大隊長王俊臣水警第二專署長師蘭亭蘇軍營長張鵬　憲兵連長展子榮張子泉等歡叙良久而散廿七日各繭商齊集繭業公所於午後三時開會討論開秤日期及鮮繭價値等事始由董事報告今年開秤以略遲爲宜因開秤過早旣有嫩落山頭之弊且來貨不旺易於放盤結果必致以高價收劣貨云云並散發通告書内容係今届收繭時局未靖絲價變幻先令增長金融恐慌人心不寗商葉困敗並有切屬收繭人勒緊收盤揀高剔次維持繭價保全成本各語繼由各繭商發言决定於陰曆四月三十日一律開秤高身鮮繭之價每百斤以四十元至四十二元爲度違者即由公所處罰全體贊成作爲表决本届鄕人之育蠶者其數比上年大增且春蠶自小至大損失無幾因之桑葉不敷蠶食之用葉價非常居奇始而每百斤値洋一元日前竟漲出三倍鄕人莫不呌苦連天間有家栽桑樹而兼育蠶繭者一聞葉價飛漲即以所有之蠶盡數傾諸路隅而將桑葉抬價出售其心亦太辣矣據一般育蠶家云每蠶結繭二斤須食葉四十斤平均合銀一元二角如照繭公所議盤似於商人一方面固已保全而育蠶之人恐不免受虧矣 
[常州]  
　　撥派軍隊駐宜宜興濱臨太湖防務緊要擬派南京第七十四旅第一百四十八團全隊開駐宜邑將於本月三十及三十一日過常縣公署恐居民誤會昨已出示佈告矣 
　　大寗鄕刧案紀實大寗鄕刧案經誌昨報茲悉被刧地方並非三河口實係北夏墅鎭該處殷户李姓居多前夜七句鐘時突來盜匪五十六人將鎭街前後荷鎗扼守當至李玉成等家行刦約計損失千餘金並刀傷事主之父李福昌母李劉氏格斃李富兆及田夥須初卿二名飽掠三四時始呼嘯而去 
[揚州]  
　　軍警聯合會紀事東台僻居海濱素爲梟盜出沒之區緝私營務處兼該縣商會會長丁立棠爲維持治安起見因商同该縣農會會長兼敎靑會長保衛團幹事員　榕鹽商會長洪文奎於五月六號　集當地官紳任鹽總長　知事緝私第五督營長程韜　警察所警佐温殷塏警　隊長　德林商團局長曹加富以及商學各界約計二百餘人於何採三官殿開軍警聯合大會下午四時開會當由臨時主席宣布開開宗旨繼即提議一切旋即議决以互相聯絡保衛地方爲宗旨並議定分叚逕　各辦法散會時已鐘鳴六下矣 
　　轉電房將次落成揚州振明電燈公司廠基設於鈔關門外現與公團各股東訂定合同在該園内設一轉電房刻已工程遇半大約出月即可落成矣 
　　口角釀成命案江邑東鄕張家莊有小工徐金玉與劉因　口角爲爭數枚銅元竟將劉某毆傷斃命現死者家屬擬至縣公署起訴經人調停撥田數畝充作赡養費其事始　 
[鎭江]  
　　以締旅客之新章現値戒嚴期内駐鎭軍警各機關除將各旅館嚴密稽查外並由章兼局長重申禁令凡城内外各旅館如有外來各旅客住宿在三日以上者務須取具殷實店保塡入循環簿報告該管警區核准方能留宿昨已出示通告並傳諭各旅館一體遵照 
　　葛司令因公赴寗駐鎭要塞掩護隊葛司令應龍於前日赴寗晉謁馮將軍禀商要公昨已公畢返鎭 
[江北]  
　　鹽城又有匪船江北鹽城縣小蕩等處前曾有鹽梟船隻爲駐鹽巡緝隊驅逐出境詎該匪等見兵去後現又潛回原處停泊迫脅董保供應柴米伙食鄕民不勝其擾駐鹽邑巡緝隊王營長得信後又續派步兵二排師船數艘前往剿辦矣 
[漢口]  
　　官商擴充警察漢口各區署巡警及警廳隊雖有一千餘人分佈街市力尙薄弱前經警務處禀奉將軍核准飭漢廳仿省垣招募保安警隊辦法添練五百人專以分派各馬頭巡查及巡緝市面以資保安刻警廳以遵照籌定的欵卽於某軍中挑選五百人改編現正製備服裝定於六月一日成立按區派出服務至漢口各團聯合會擴充各保安會商警爲一千人之議早經當道贊成祗以經費無着延未進行茲已籌定的欵趕急開募不日編練成立以爲商業之保障伹聞當道因湖南礦警之變擬將給予商警武裝之定案取消故商界於二十二日在商會會議然亦無法挽救危局也 
[寗波]  
　　民心恐慌未已鎭海人民自海軍當道向浙省索還甘泉兵艦後恐慌迄未少息雖經各官廳冉三曉諭仍舊紛紛遷徙前日鎭甬間之小輪官艙價目竟由二角漲至一元且特别加班行駛乘者猶患無插足處其恐慌情形蓋可想見官廳方面因謠言日甚居民惶惑自前晚起各城門提早八時扃閉加派水警駐守另派水警隊保衛團梭巡街巷徹夜不息砲台司令金君亦派兵三隊分道梭巡城廂以助警衛之不足云 
雜評一 
[和議之成功（一子）]  
　　今試執人而語之曰和議已告成矣則人必笑其爲妄以爲議且未允和何能成然試再進而問之曰所謂議和云者非因前日之戰而議和乎前日之戰非在川湘兩省乎川自停戰而後即與滇議和今已議和有效而宣布獨立矣湘自停戰而後即與桂議和今議和之條件亦成立倪軍已實行離湘其去完全獨立亦甚近矣議和所以結束從前之戰事使他省而不新發生者則戰事固已結束矣可不謂爲議和之成功耶 
　　特是今日之所謂議和其權不操於中央而操於各省其　和之目的亦非以遏　獨立而爲獨立之先聲然則愈議和而獨立愈多山東與民黨議和而不决裂者不難步川湘之後吾行見議和之效果如此而已而中央尙心碌於派代表擇地點請讓步徴意見曰議和議和也耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會選舉會董揭曉]  
　　上海總商會第十届選舉會董於五月二十七號午後請滬海　尹　會監視開筒計當選會董三十二人次多數十五人按次錄後宋漢章一百二十三票蘇筠尙一百二十二票顧馨一一百二十票陳潤夫一百十九票朱五樓一百十五票郁屏翰一百零八票祝蘭舫一百零七票楊信之一百零一票胡稑燕九十九票謝　牕九十五票朱吟江九十四票丁欽齋九十三票沈仲禮九十二票傅筱庵錢達三各得八十三票張知笙八十一票林蓮蓀朱鑑堂各得七十八票唐露圜七十七票勞敬修七十五票葉鴻英敦善畦各得七十票周金　項如松各得六十八票葉明　六十七票陸費伯鴻六十五票張樂君六十四票聞蘭亭龐萊臣各得六十三票姚紫若五十五票王子展五十票田澍霖四十九票按以上三十二人照章爲會董惟郁屏翰年老多病歸鄉課農傅筱庵事務紛煩　暇顧葉明齋身體贏弱未克到會均先期來函咨照不與本届之選應以次多數余魯卿四十八票李柏葆四十五票席立功四十四票三位推補爲會贏額外次多數邱渭卿四十三票朱衡齋四十二票黄搢臣 
方樵舲各得三十八票李志方王亦梅各得三十五票顧子槃三十四票朱子謙三十三票周舜卿秦泰潤卿葉丹庭各得三十二票孫衡甫三十一票 
　　開票之下一日該會即通函當選各人云敬啓者本會第十届選舉會董已於五月二十七日開筒宣布查檢票數先生共得票應爲本届會董查照定章應由會董互選正副會長各一員謹奉選舉票一紙名單一紙至祈察收選填封固投入本會選舉筒内定五月三十日午後四句鐘開筒　布届時務乞駕臨監視爲荷 
[恢復滬杭交通之艱難]  
　　滬杭　車一事提議日久尙未解决最近兩旬以來江浙皖絲繭總公所迭據江浙絲繭商人公請代懇通車以利運輸　由該　總董沈鏞等迭電北京國務院交通部迅賜察核以恤商艱及至昨日甫由院部電詢楊護軍使以該　一再電陳究屬直接通車於軍事上有無窒礙迅即互商查明電復核辦云云觀此則直接通車並非格於部議其權實操諸軍界長官之手也 
[關於洋商租行收繭之批詞]  
　　上海特派交涉員據江浙皖絲廠繭業總公所禀請轉陳核奪以弭交涉等情業一禀奉江蘇巡按使批云禀悉查通商條約洋商祇可在内地採辦土貨不能在内地開行營業該洋商與劉炳森訂立合同租行收繭事與條約不符不能發生效力况繭行之准開與否官廳自有權衡非洋商所能過問江寗王家渡信裕繭行不准復開曾於上年五月咨經内務農商財政部核准備案一面由各交涉員分函各國領事轉知各洋商查照並飭江甯縣知事將信裕房屋發封烘　拆除在案萬無再准開設之理至洋商福克明與劉炳森有錢財糾葛應俟該洋商訴由領事交涉到署即另案飭提劉炳森押追仰該交涉員函知德國領事轉飭該洋商查照並飭該絲總公所嗣後執行職務須查照定案秉公核辦母稍偏徇致滋紛擾並將遵辦情形具報此批原票及附件抄發五月二十六日 
[麵粉麩皮之疲滯]  
　　本埠麵粉廠市面情形自三月間查報後至今將兩閱月其間市價雖不無漲跌惟每袋上落不過四五分市面穩定並無大跌大漲現在時届麥秋新麥將次上市麵粉一業本應稍有起色今調查市面仍復疲滯向稱銷路最旺　天津廣東大連營口等帮亦僅有零星交易並無大批生意本埠各囤户亦多停止　辦實緣時局不靖銀根緊急之故現各廠因銷場淸淡存貨壅積不得不貶價脫售故現在市價比之上闪查　時每粉袋又跌落規銀五分至七分半不等計茂新廠之綠兵船牌售銀一兩五錢半紅兵船牌一兩四錢二分半（九九扣佣）福新廠之綠寶星牌一兩五錢半紅兵船一兩四錢二分半紅藍福壽牌一兩五錢半（九九扣佣）中興廠之紅藍日月一兩五錢二分半（扣佣）申大廠之綠紅雙馬牌均一兩五錢五分其餘各價相同 
　　至各粉廠所出麩皮一項對内貿易則行銷於浙之　湖等屬對外貿易則以日本銷路爲最旺該貨生意向以夏令爲一年中最旺時期現時將届端陽而生意仍如春秀之疲滯嘉湖等帮雖稍有購辦東洋莊則停而不動以致市面枯竭價格步跌計華興廠貨開售一兩三錢福新廠貨一兩二錢半中興廠貨一兩二錢半華豐廠貨一兩二錢半裕豐裕亨裕隆廠亦均一兩二錢半泰來廠貨一兩二錢二分立大廠貨一兩二錢七分半翊新廠貨一兩二錢半其餘各廠貨價亦不相上下云 
[破獲拐案之曲折]  
　　淮安人徐松亭向居蘇州盤門内東大街一百十二號門牌生有二女長名阿大今年十九歲次名阿毛今年十一歲均在左近某茶葉店揀茶葉二女於舊曆本月初七日前往工作在途與素識之安徽人張恆友相遇（張係該處西路一區警察局巡警是日請假出外在途守候二女現因抛差不到已經開除）張百般哄騙將阿大阿毛一併誘上火車言往上海游玩當晚即可回蘇詎火車抵申後張即將二女携至美租界愛而近路德培里四百六十號門牌蟻棍陳金奎家住宿數宵刻將阿毛領出無蹤阿大情急向張根究阿毛下落張稱爾等來此膳宿已欠陳金奎家　飯金洋三十元因此將阿毛向他人抵押洋三十元爾如欲領回阿毛須將此欵償淸方能完聚否則爾亦難保然爾　可挽回爾與我成爲夫婦即可保全倘若聲張定將爾置之死地阿大不得已從彼所欲遂被姦佔爲妻未幾張又將阿大領至附近天保里北南林里第五家八十二號門牌白長壽（即白壽山）家住宿不料白亦與陳金奎等同黨專事販賣婦女前日張等忽向阿大詰問爾在上海有無親戚或熟旘之人阿大言前在蘇州揀茶葉時有一茶葉店夥張榮基聞說現在上海法大馬路利源仁茶葉店内爲夥未知確否於是張與白壽山商通由白轉囑某老嫗將阿大頭至利源仁茶葉店内找尋張榮基阿大與榮基會面之下聲稱現有急需告借洋三十元榮基以阿大從未來申今忽來此借欵心竊疑之向盤詰阿大即將前情告知榮基榮基旋與阿大並老嫗至白壽山家僞稱此欵一時難以足數須待明日下午凑齊送來白等信之榮基鮮别出外即乘特别快車赴蘇知照阿大之父徐松亭偕同來申投報該管警區立飭長警馳往白壽山家拘拿詎白已聞風避匿祗將張恆友並徐阿大拘解到區略詰一過連同原告徐松亭證人張榮基於前日下午備文併送地方檢察廳經檢察官提案預審之下判將張恒友先行釘鐐收押徐阿大亦命暫押原告證人着令退去候示一面立飭法警前往閘北地方設法將白壽山拘解到廳提同在押之張恒友　詰供詞支吾判令分别收押候究 
[侵奪印土銷場之反動]  
　　本埠洋藥公所前因謠傳土商助餉三百萬元請展長禁烟期限九個月一事有關土商名譽曾經登報聲明並開會集議嚴查私土已誌前報茲悉該公所與禁烟驗銷局以近來雖時有私土查獲一般奸商仍有大宗紅土波期土運入滬埠惟不敢公然出賣現在某處私設機關雇人四出兜售而滬上各烟膏土店大半違禁購用並用帶往内地販賣殊礙烟禁進行擬再開會提議加嚴檢查私土辦法並須商請江蘇交涉員轉函内地各官廳於車站輪埠多派員司凡由滬開往内地之舟車乘客等抵埠時均須嚴行搜檢以免挾帶而重烟禁云 
[詰問處治盜犯之手續]  
　　盜匪王秀卿周學和周增義楊殿臣張少卿先後糾黨搶刦公共租界西棋盤街十號門牌周鍾達白克路八百二十七號門牌徐岳之等家衣飾現洋經總巡捕房中西包探查獲一併解送公共公廨迭經訊明判均解送護軍使署懲辦業經軍法科訊實王秀卿確係正盜判決死罪兩周與楊解送檢察廳監禁張少卿情罪較輕於前日送回總巡捕房請爲發落麥總巡以王秀卿已經 
鎗决張少卿亦已送回是尚有三人旣無死罪亦應送回公廨核辦因特禀請承審是案之中西官轉函檢察廳詢問辦法 
[查明盜匪供詞之不實]  
　　法新租界善鐘路大劉家宅沈桂堂家於二十四號晚突來盜匪十餘人持槍入内翻箱倒篋刦去衣飾洋銀値洋七百餘元事後　捕房飭派探目沈德福等拘獲盜匪九人解送公堂詰訊章許桃陳榮生張阿掌三人同認聽從在逃首盜陸如生糾往搶刧不諱惟王福 
生季小毛許阿弟張掌桂同供撑船爲生陸毛囝供爲竹匠均不譯搶判一併管押聽候查　覆訊在案現石總巡以王福生等五犯拘入捕房時均各供明同搶今忽翻供圖賴自應澈底詳查以　眞相當飭包探帶王等出外至所供停船之處查察並無船隻停泊陸毛囝身帶洋銀供係某姓東家托其代購竹料亦查無某姓其人均係謊供當即帶回捕房又由石君向王等嚴詰實情錄供再解公堂訊辦 
[修正測量船隻噸數繳費章程]  
　　五月二十四日江海關稅務司出示云照得測量船隻　數應繳費用前經訂價格頒行有案茲將該章程重行修正即於本日起爲開辦之期凡業有輪船之行家或其代表共各遵照後開各項分别繳費母違此諭計開一凡五十總噸以下之船每隻關平銀十兩一凡五十噸至一百總噸以下之船每隻關平銀十五兩一凡一百噸至二百總噸以下之船每隻關平銀二十兩一凡二百噸至五百總噸以下之船每隻關平銀二十五兩一凡五百噸至八百總噸以下之船每隻關平銀三十兩一凡八百噸至一千總噸以下之船每隻關平銀三十五兩一凡一千噸至一千二百總噸以下之船每隻關平銀四十兩一凡一千二百噸至一千五百總噸以下之船每隻　平銀四十五兩一凡一千五百噸至二千總噸以下之船每隻關平銀五十兩一凡二千噸至三千總噸以下之船每隻關平銀五十五兩一凡三千噸至四千總噸以下之船每隻關平銀六十兩一凡四千噸至五千總噸以下之船每隻關平銀六十五兩一凡五千噸至及五千總噸以上之船每隻關平銀七十五兩 
　　重復測量之法須照下列條欵辦理一船隻週身全量者照上列之　繳費一船隻非週身全量僅量至艙噸以上者照上列之數減半繳費一凡業主置有數船俱屬一式如甲船已經測量繳納全費則乙船祗須以甲船爲準的其量費可照上數折半　繳倘再有合式之船亦依乙船辦理 
[巴雪棣夫人演說紀盛]  
　　蒙鐵梭利女醫士之啓蒙新法推行歐美成效卓著美國巴雪棣夫人深諳之富有驗今來滬上慨我國於幼稚敎育未得其道慨然罄其所學灌輸於我昨午由北浙江路南洋商業公學校長吳衡君請其到校講演遍邀　生家屬以及各女　校長敎員同聆新論是　男女賓到者座爲滿首由該校敎員西儲何興華君演說略謂蒙氏之教法乃以感覺捉摸啓牖童蒙其收效之速端賴自由格致就其天性以爲啓迪即所謂阿　AOTO　者是也凡有家庭之責者皆當三　意焉並巴夫人熱心敎育不憚煩瑣代表在曾之人申達謝忱所講英語由吳君傳譯繼由巴夫人演說是法之功用並取各敎具歷使小孩當堂演試其說　分由該校敎員美國耶爾大學李照松學士傳譯　語英國伯明罕大學梁樹劍學十傳譯滬語使座客並皆知曉無一向隅說畢由校長酧嶒夫人以花籃一事並全　攝影　散時已鐘鳴五下矣並聞該校　將　氏演說全文譯漢　饗國人之有志幼稚敎育者 
[登錄稅證無須更改]  
　　南市豐大豐泰等米　四家因今春捐領登錄說稅證上註有洪憲元年字様且係印就之民國年號所改現　帝制取銷仍用民國年號恐此項稅　將來不免民國元年所發者有誤會之處是以相繼函　南商會請即轉呈上海縣公署聲請更換民國五年　證以杜　患嗣由沈事函復南商會聲明　種登錄稅證已將繳驗證據呈報財政廳註册　查况民國元年財政廳尙未成立無庸顧慮等因昨該會已據情轉復各行商知照矣 
[烟酒公賣分局遷移續誌]  
　　江蘇第二區烟酒公賣分局現已遷至小南門外桑園街三善堂舊址於昨一起照常辦公該　局長謝惠塘除詳　省局長外已移咨滬上各機關並飭行所屬各分棧一體知照 
[憲兵稽查客棧]  
　　駐滬憲　營營長吳卡璞以華輹客棧寓客甚多恐有窩留匪類情事現特規定稽查辦法每星期由憲兵調查一次業已將各客棧牌號循環簿一併抄錄以便按棧查察矣 
[檢查輪船搭客]  
　　憲兵營第一連連長吳金亭恐有黨人在沿浦輪埠攜帶禁品往來故於前日爲始諭令排長張德玉劉燿等各率憲兵四名分作日夜兩班各乘馬匹由高昌廟出發前赴南市沿浦各碼頭於商輪到埠及開駛之時登輪檢查以昭愼重 
[長警不准請假]  
　　淞滬警察廳長徐國𣗖日以現在防　緊要自應禁阻長警　故請假特於前日通飭各區署長署員曁警察正　巡官等嗣後巡士落差後一槪不准請假出外以便設有事端調集較易以保地方治安云 
[預備伏天制服]  
　　淞滬警廳長查得所屬各區署所長　等應穿夏李黄色制服曾經通飭着於昨晨八時爲始一律更換所有伏天所穿之白色制服去年所製者雖尙保存不免缺少或大小不等是以分飭各該區署所警正警佐趕將本年每署所各棚長警内　添此項白色制服若干套詳細查報以　預爲製就届時給換 
[整頓警察之形式]  
　　淞滬警察廳長徐輔洲君查得所屬各區署所各棚警察換班出隧之時在途行走長短不一殊不雅觀前會面諭各巡官務於點名時一律排齊次序切勿使高矮不匀乃日久玩誤殊與警察體　攸關爰又分飭各區署所警正警佐傳諭領班巡長切實法意勿得違抗云 
[行李内查出烟證]  
　　南市　杭車站昨日　前十一點時有旅客周行齊偕同妻兒到站購票被憲兵營吳連長所部之憲兵在周之行李内查出烟膏六大盒烟灰二包　將周行齋逮捕於昨日午後一併解送上海地方檢察廳誤辦 
[修提串竊烟土之同黨]  
　　方阿榮張阿二因被新閘重慶路田記指控串竊値洋四千元之烟土由捕　二人拘解公共公廨訊供收押在案茲經捕房向方等詢得其同黨某某等三人逃匿江北某處前日已由捕房開明該同黨姓名地點呈請公廨關讞員函請南通縣知事移提人證　廨訊究 
[養媳婦被人拐賣]  
　　南碼頭婦人劉吳氏家之十六歲童養媳名大寶（又名雲弟）前被婦人姚金姐顧王氏顧張氏等誘出賣於現居豐記碼頭之婦人陸楊家爲養媳得價洋六十元彼此瓜分前日被劉吳氏查悉控經淞滬警察廳將姚金姐顧王氏顧張氏並關係人沈郁氏張陸氏等一併拘案連同劉吳氏劉桂富母子並陸楊氏陸桃生母子以及大寶轉送地方廳　檢察官預審之下判令分别收押交保候辦 
[追交被拐婦人]  
　　江北人周仁才之妻沈氏於本月初八日忽失所在四處找尋沓無影　前日有周之友人孔進才向周報告沈氏爲蔡長保仔誘拐周即借同孔進才將蔡尋見向詰支吾扭控警區解由司法科轉送地方檢察廳預審一過判蔡收押候追沈氏到案再行訊辦原告等着令去候示 
[二房東並不串逃]  
　　宋　淸　媒說合鄭　氏之女王鄭氏爲室議定身價四十元先付定洋十元詎該氏母女得洋避閘　宋疑二房東喬林氏串逃由喬尋見扭控四區前日喬　邀宋到案姚警正判將原被併解司法科核辦 
[主母依依不舍]  
　　凌董氏前控蔣張氏誘拐婢女冬蘭來　押　等情業經公共公廨訊明冬蘭係蔣張氏親生判蔣張氏　釋冬蘭發濟良所留養在案茲凌董氏　冬蘭由伊自幼撫養成人特延　斯律師函商濟良所准　探望而該所西女重　冬留所未幾　章未便探　當即拒却故前晨由斐斯律師偕凌董氏廨要求堂上　諭准予入所探望並據該所西女董投訴本所定章凡留所婦女一年内祗准最親近之人探望一次因律師尋求與定章抵觸是以未允又據斐斯律師聲稱冬蘭係凌董氏之義女蔣張氏旣准探望亦應一律辦理中西　諭候　核 
[巡警拘獲拐匪]  
　　拐匪胡明如前日不知從何處拐得八歲男孩羅海濤　經十六舖地方巡警見其形色有異上　盤詰言語支吾當將該匪連同小孩拘解司法科轉送地方檢察廳訊辦 
[洋貨號倒欠貨欵]  
　　洋貨號主將有堂虧欠東泰成等四十八户往來貨銀八千餘兩前日私行逃匿各債權人得悉後投報捕房當由捕頭飭探協同 
 
 

Page 11

 
 
各原告前往將生財底貨檢點估計値銀二百餘兩暫行封存禀請法公堂中西官核示判將生財底貨先行抬賣餘欠候出牌票補緝蔣有堂到案訊追 
[同元莊理賬已畢]  
　　滬北同元莊因倒欠上海金山兩縣公欵業由公共公廨將該莊各股東及經理人袁楚香傳案迭經訊明判决在案前日上午由原告代表律師至民庭聲稱同元莊帳欵業已理明各股東所繳之款已由兩大債權人領去被告亦延律師到堂譯稱此案除去萬和祥一户外槪由袁楚香自理听有理帳員職務請爲取消中西官判除去萬和祥外其餘槪由袁楚香接洽料理所請取消理賬員應予照准尙有該莊一切未了之事均歸袁楚香自理 
[溧陽縣杳無覆音]  
　　德商裕和絲廠控彭啓新史晋甫不理欠銀二千五百餘兩一案因被告抗不投質業已缺席判决候函請溧陽縣公署查封被告等家產備抵在案茲因已逾兩月該縣並無回復故前日由原告代表斐斯律師到廨聲請函催該縣公署從速執行中西官准如所請辦理 
[允准提前訊理]  
　　楊實甫在公共公廨呈控夏逸齋不理押欵銀八千兩由廨將夏傳案訊諭交保在案前日上午由原告延律師代表至民庭要求將此案提前訊理以免原告多受損失聶襄讞商之英領卓君姑准原告律師請求允將此案提前訊理 
[不還欵項之辯論]  
　　永昌祥號控劉茂承不還前做金子生意銀一千兩前日上午由公共公廨傳訊商造均延律師到堂代辯中西官判劉交保侯再訊核 
[繳欵後再行起訴]  
　　萬茂豐前延德爲理律師代表至法公堂控徐鳳笙不還往來銀一千二百二十兩徐亦延穆安素律師到堂代辯判令改期再訊在案現又覆訊德律師續請追銀穆律師稱被告欠原告銀一千一百零七兩惟有派司十三張抵在原告處須當交還中西官判徐於十四天内將銀繳存公堂派司一節着徐另行起訴 
[同室操戈]  
　　李萬華李萬林兄弟二人均住閘北大　路昨因銀錢糾葛同室操戈由四區崗警喝阻不聽一併拘入警署押候訊辦 
[小客棧失愼]  
　　前晚十一時民國路法租界三百九十九號門牌同福小客棧樓上起火延燒三百九十六號門牌永裕泰帳套店及四百零二號門牌豐成押店與各居户共燬樓房七幢事後捕頭飭探往拘該棧主到案聽候訊辦 
[粤人自縊遇救]  
　　粤人陳植生近因失業無聊於前日午後在靜安寺路楊樹上自縊圖盡由捕查見帶入捕房經捕頭詢明禀奉公共公廨中西讞員諭令派捕將陳送請廣肇公所妥爲安插 
[流氓沿途攫物]  
　　流氓張阿大前日在新閘梅白克路源昌里内圖搶女子金招弟耳上金環女大聲疾呼張即飛逃當經女父鳴捕帮同追　帶入捕房押候解送公廨訊究又人張方氏前日午後出外購物行經福建路　有流氓張阿五從後趕上攫取氏之金耳環　逃 
當經二百八十八號華捕追獲帶入捕房押候解究 
[雉妓違章被拘]  
　　西藏路四號門牌雉妓院妓女李寶珠前晚在途拉客由捕查見拘入捕房轉送公共公廨拘留候究 
[滬海道公署批示二則]  
　　太倉縣　人曹錦良賣爲抗諭玩法請再檄縣查封財產由禀悉查此案前於本年三月批仰太倉縣知事查案催繳給領具報何以拖延至今尙未執行終了據禀前情仰太倉縣知事從速查案勤繳不得再有遲　此　副票發 
　　閘北鼎豐押舖蕭學裕禀爲增興押舖違章遷移再請檄縣勒令停閉由禀悉查此案前已批縣飭查刻尙未據詳復增興是否違章應候縣復到署方可核奪該商母　躁妄仰即靜候此批副本發 
[美租界捕房瑣事]  
　　嘉興路瑞康里張江福家前晚因燃放鞭砲違犯警章由捕將張拘入哈爾濱捕房捕頭諭令存洋五元保出候公廨傳訊核辦　　陳阿六與顧阿三等在漢璧一路不知何故互相兇毆陳被顧擊傷左目由一百五十六號華捕一併解入捕房押候訊辦 
　　住居北四川路某號洋房内之某西人於前晚猝然身死捕房飭將尸車入驗尸所聽候驗明再核 
[三足蟾]  
　　松江入王某於本月中旬在西鄉田畔聞有蛙聲因其發童淸脆異於常蛙遂尋聲而覓旋在溝洫内　起一蛙大小等於常蛙背作金黄色腹下僅有三足王視爲奇珍遂捕之而歸蓄於磁罇内前日携帶來滬假寓文監師路壽康里王之親戚家聞將以此物陳列某處招人觀看云 
[氣候報告（上海徐家滙天文臺天氣測候報告）]  
　　已過者之報告五月二十七日低度兩中心一在遼東一在北海道全海濱凉風方向甚爲不定上海天熱而晴二十八日上海天晴而多雲氣候仍下落且有東南南凉風二十八日下午四時前二十四小時内上海氣候温度至高九○·九至低六四·四去年同日至高九六·三低六四 
　　未來者之推測二十八日下午四時三十分北方有西北狂風隨低度而進南方有無定向之凉風本區恐有雷雨 
雜評二 
[所苦者小民而已（訥）]  
　　中央之停兌令人莫不謂爲自殺政策然以我觀之不過一殺民之政策而已彼輩自爲計固絲毫無損也 
　　停兌令未下時箇中人消息先得兌者兌提者提一般大官闊老之與銀行有關係者莫不預安排迨一旦令下而所謂鈔票者早已變爲現銀所謂存欵者早在外國銀行矣 
　　其在令下之後軍餉則要求發現銀官吏薪俸則多搭現銀凡一切關於官場往來之欵亦莫不輾轉設法以避關涉此種之損害然則院令固不能拘速若輩所受苦者非僅在無勢無力小民耶 
　　雖然小民苦矣而小民所受之苦他日仍將影響於官僚是故　曰殺民而結果終至自殺勿詡詡然自以爲得計也 
[補錄命令]  
　　五月十日大總統策令特授陸宗與以動四位此令又申令山西巡按使金永呈舉劾屬員請分别奬懲等語調署曲沃縣知事郭拱辰　優識裕聽斷勤明調署榆次縣知事朱鴻文治事勒敏訟理政平汾陽縣知事徐昭儉識方精密寛嚴得中霍縣知事呼延庚緝治匪盜鈎軛無遺汾城縣知事周之驤審理案件多所平反朔縣知事余培森瞻識兼優才堪濟變永濟　知事張鳳彩任事勇敏堅苦不辭均給予五等嘉禾章忻縣知事陳時雋才氣内歛措置裕如晉城縣知事戴書銘識力精密勤政愛民聞喜縣知事余寶滋才猷明幹與論翕然平定縣知事馮延鑄任事不撓處危能定大同縣知事童　麟勤奮　治始終罔懈均給予六等嘉禾章渾源縣知事李兆麟才具開明勤於敎養　石縣知事趙延桐奬善鋤惡士民愛戴　縣知事韓壽椿　驗頗深操　堅定臨汾縣知事葛尙德廉幹有爲勤恤民隱均　傳令嘉奬前　平魯縣知事周文堃才具竭　溺職殃民前者　嵐縣知事薛連城擅用門丁濫押需索前署懷仁縣知　殷洪昌辦事　預難膺　社前署屯留縣知事朱之照用人行政諸多悖謬前署芮城縣知事劉先相驗草率玩視人命前署　關縣知事張樹屏任用私人　滋物議前署天鎭縣知事范金祥輿論多訾不堪民社均付文官高等懲戒委員會依法嚴戒交内務查照此令又令財政部附設之採金局著即裁撤並將該局暫行章程發止所有事務即由農商部辦理此令 
　　五月十一日大總統策令劉詢給予二等嘉禾章齊寶善給予三等嘉禾章此令 
　　又令孫　騫給予三等文虎章此令 
　　又令俄國駐烏里雅蘇台領事瓦力岱耳給予四等嘉禾章此令 
　　又令陳從義劉之　范慶煦給予四等文虎章羅斐陳步毅張吉士給予　等文虎章此令 
　　又令郭宗熙加少卿銜此令 
　　又令熊正琦授爲上大夫傅疆加上大夫銜此令 
　　又令任命唐桂馨恩華閣毓善沈爾蕃爲統計局參事此令 
　　又令國務卿呈據銓叙局詳請將署僉事陳希賢叙列四等應照准此令 
　　又令孔毓錦授爲陸軍步兵上校並加陸軍少將銜吳震授爲陸軍步兵上校此令 
　　五月十三日大總統策令國務卿呈據秘書長王式通詳請將僉事趙廷珍歐陽熙雷延壽唐　章曹秉章自叙列三等向瑞葬章　王立承劉式程濮彥珪　閶黄彥鴻盧文明勞勤餘毛祖模黄永墀汇保傳秦樹忠吳鼎昌王曾綬均叙列四等應照准此令又令督辦全國菸酒事務鈕傳善呈請任命劉傳樞試署直隸菸酒公賣局局長應照准此令 
　　又令陸軍部呈請將馬佺趙繼賢授爲陸軍步兵中校並加陸軍步兵上校銜雷　楹授爲陸軍砲兵中校並加陸軍砲兵上校銜李濟臣王煥齋欒毓昌授爲陸軍步兵中校王冠勳王起貴劉樞山授　陛軍騎兵中校杜節義授爲陸軍步兵少校並加陸軍步兵中校銜劉忠賢授爲陸軍輜重兵少校並加陸軍輜重兵中校銜程希聖關甘霖甘拱辰授爲陸軍步兵少校劉夢庚授爲陸軍二等軍醫正並加陸軍一等軍醫正銜宋錫金授爲陸軍騎兵少校范口進授爲陸軍砲兵少校婁雲鶴授爲陸軍工兵少校史文籙授爲陸軍二等獸醫正並加陸軍一等獸醫正銜應照准此令 
　　又令陸軍部呈請將唐明良孫涵授爲陸軍步兵中校並加陸軍步兵上校銜馬有德戴世英龍在濟哈得勝胡長標周順軒劉海運張甲林授爲陸軍　兵少校李竃授爲陸軍三等軍需正劉鼐銘授爲陸軍三等軍醫正應照准此令 
　　又令陸軍部呈請將高志學授爲陸軍步兵中校張極恩授爲陸軍步兵少校董化倫加陸軍步兵中校銜應照准此令 
　　又令陸軍部呈請將李芳趙治國授爲陸軍步兵少校應照准此令 
　　五月十四日大總統策令特授馬　溥　勳元以勳五位此令又令國務卿呈請將秘書　王式通銓叙局局長郭則澐統計局局　吳廷燮均仍叙列一等法制局局長林長民印鑄局局長吳笈孫參議伍朝樞方樞許士熊張　溶曾莽進李國珍均叙列一等參議王鴻猷袁良均叙列二等應照准此令 
　　又令農商部呈請將次長吳鼎昌叙列一等應照准此令 
　　又令常德盛張殿如給予二等嘉禾章姜瑞鑫給予三等嘉禾章蕭長貴給予王等嘉禾章此令 
　　又令陳希義舒和鈞殷貴給予二等文虎章馬全祜給予三等文虎章馬長泰給予四等文虎章此令 
　　又令劉友才給予三　嘉禾章此令 
　　又令金保權劉沛趙　方樵均給予四等嘉禾章此令 
　　又令魏宗漢給予四等文虎章此令 
　　又令杜鍾麟馬式金給予五等嘉禾章此令 
　　又令何維稷給予五等文虎章此令 
　　又令劉正芳授爲陸軍中將于金武姚致遠　陸軍中將銜張連升崔恒泰授　陸軍少將李象山杜國勳鮑喜淸王得勝劉學濂鄭明瀘李泰和簡慶芳均加陸軍少將銜此令 
　　又令趙錫齡加陸軍少將銜王國裕戴瑞樾均授爲陸軍步兵上校此令 
　　又令孫浻環加陸軍軍醫　銜此令 
　　又令國務卿呈盡秘書長王式通詳請任命曾毓雋張志潤張伯英涂鳳書林步隷陳說爲秘書應　准此令 
　　又令陸軍部呈請以程貴充任陸軍第四十七旅步兵第九十四團團兩石上林充任陸軍第四十五旅少校副官應照准此令又申令湖北巡按使段書雲呈舉劾屬吏請予奬懲等語試署來鳳縣　維翰樸誠勇敢任事實心試署黄梅縣知事胡贊采洞明治理輿論翕孚均交國務院存記宜昌縣知事丁春膏年强才敏治事精勤著傳令嘉奬試署荊門縣知事萬成春安良除暴寛猛得宜給予五等嘉禾章試署鍾祥縣知事周樹基動政愛民力求上理試　棗陽縣知事韓永成整飭團警盜戢民安均給予六等嘉禾章前署竹山縣知事湯光又縱屬巧取抑制上訴著付文官高等懲戒委員會依法懲戒此令 
　　五月二十日大總統策令財政部呈覈覆直隷辦理骙契出力人員照章請給予奬勵等語直隷財政應廳長汪士元自開辦驗契以　先後撥解欵項二百三十六萬餘元之鉅實屬督率有方成績早著着賞給三等全質雙鶴章朿鹿縣知事孫榮前棗强縣知事江宗瀚安國縣知　伍鏞增收報解均在六萬元以上定縣知事孫發緖正定縣事倉爾　前冀　知事黄震磁縣知事高世界靜稱縣知事楊嘉獻縣知事章壽元氏縣知事王炎鹽山縣知事孫毓琇前甯津縣知事辛漢曲周縣知事楊永昌前撫寗縣知事王　東東光縣知事何其章昌黎　知事張新增新河縣知事陶俊交河縣知事王恩沛前河間縣知事張延藻易縣知事尹宏慶增收報解均在三萬元以上前吳橋縣知事王其康南宫縣知事廖允宗大名縣知事李豫咸邯鄲縣知事魏業　前盧龍縣知事劉鑑平鄉縣知事陸長蔭　鹿縣知事曾傳模深縣知事黄瑞勳甯晉縣知事倪桂殿前大名縣知事暢文藻景縣知事張宏周行唐縣知事汪樊海瀾前蔚縣知事楊守潛饒陽縣知事張鍾璜平山縣知事怡肅甯縣知事高玉田前懷來縣知事楊榖成晉縣知事金衍海蔚縣知事顏認澤前永年縣知事光熙邢台縣知事張書紳前懷安縣知事忠芳欒城絲知事周觀濤博野縣知事朱珩萬全縣知事張秉澤前玉田縣知事胡紹銓前故城縣知事汪鴻孫前吳昌縣知事王荷常永年縣知事趙錫名長　縣知事林森井陘縣知事許家恒前成安縣知事陳維庚前任邱縣知事孟廣澄前東明縣知事鄭元濬衡水縣知周忠績撫　縣知事袁勵衡沙　縣知事湯銘彝南皮縣知事孔慶鍔河間縣知事吕鴻綬棗强縣知事張夢華前饒陽縣知事孫秉淸前淸河縣知事許紹衡前井陘縣知事薛容南樂縣　事李重光前新城縣知事王國鐸　城縣知事劉福和唐縣知事馮汝淇南和縣知事王承洛前雄縣知事丁綸恩前淶源縣知事許涵修衡水縣知事李固基定興縣知事吳昌曜前陽原縣知事仇翰垣淶水縣知事侯樹德前葉城縣知事牛照藻天津縣知事姒錫章武邑縣知事舒翎前　鹿縣知事姚翼堂威縣知事謝學霖前深澤縣知事趙恩涵隆平縣知事蔡濟勳完縣知事湯　岳前曲陽縣知事邢之襄　縣知事于元　前盧龍縣知事趙鍔前延慶縣知事郭邦造遵化縣知事陳信寶樂亭縣知事李傳煦文安縣知事姚佐寅廣平縣知事余耕禪前豐潤縣知事史久紹前肥鄉縣知事楊恩穠景縣知事諸夏前廣宗縣知事王潤廷縣知事趙文粹大城縣笑事襲秉鈞東光縣知事陳培琛安平縣知事孫乃炤前龍關縣知事張培　前鷄澤縣知事王用先　易縣知事張肇隆前肥鄉知縣事　樹藩增收報解均在一萬元以上辦理洵屬得力着各給予五等金質單鶴章以照激勸餘如所擬辦理此令 
　　五月二十一日大總統策令外蒙内務衙門副長札蕯克和碩達爾罕親王明楚克車林給予二等大綬嘉禾章此令 
　　又令電報會議俄國内務部郵司司長國務參議塞貴盛利外蒙内務衙門副長绷楚克多爾濟外務衙門副長爕薩克和碩親王車登缺諾默成德陸軍衙門副長達木定蘇倫绷楚拉布丹財　衙門副長多爾濟車林達木楚克旺吉勒司法衙門副長綽克巴達爾虎均給予二等嘉禾章電報會諸俄國内務部　電司科長白羅利林　蒙外務衙門正司官巴寶多爾濟司法衙門正司官那旺關布均給予三等嘉禾章俄國駐庘倫領事署衛隊官長陸軍少校希渻吉外蒙金磺總辦　國田爵斐丁廓夫外務衙門副司官善濟米圖布杜　爾札布司法衙門副司官敦杜布車登已勒珠爾内務　明　司官山濟米圖布陸軍衙門主稿諸倫丕薣均給予四等　不章此令 
　　又令江西巡按使　揚呈　任命汪知本爲星　縣知事韓國竊爲永豐縣知事沈缄壽爲　溪縣知事吕學楷爲南豐縣知事吳寶炬爲德安縣知事樓　先爲泰和縣知事陳安爲浮梁縣知事傳岷爲臨川縣知事張伯桂爲貴　縣知事袁廷　爲上饒縣知事尹般爲修水縣知事馮鎭坤爲禀鄉縣知事許鳳藻爲贛縣知事金事耀爲新建縣知事汪自强　餘江縣知事馮維翰爲遂川縣知事王大　爲　　縣知事陳壽葬爲金　縣知事陳宗楷調任豐城縣知事唐鑑　任萬載縣知事汪浩爲鄱陽縣知事應照准此令 
　　又令蒙藏院呈准土默特總管章　一詳請以達什承襲世管佐领虫應照准此令 
　　五月二十二日大總統策令陸軍部呈　將王振聲田祖蔭均授爲陸軍步　中　並加陸軍步兵上校銜徐大宏苗珍祥臨　恩聶文啓隆錫宸屈得　孫世魁授爲陸軍步兵中校李玉升授爲陸軍砲兵中校趙又魁　敬修郝公田董再昌楊念祖官覺科均授爲陸軍步兵少校唐應良張玉淸均授爲陸軍砲兵少校郭秉鎔授爲陸軍一等軍董止婁　芬授爲陸軍二等軍醫正劉煥英楊昌齡均授爲陸軍三等軍醫正王　劉子波均授爲陸軍二等軍需正馮元焜丁國摳李佩均授爲陸軍三等軍需正張守經加陸軍砲兵少校銜應照准此令 
　　又令陸軍部呈請將吳經文授爲陸軍步兵中校金世中馬恩錫授爲陸軍步兵少校金賢授爲陸軍工兵少校應照准此令 
　　又令陸軍部呈請將繼秀山王錦堂授爲陸軍步兵中校王廷佑授爲陸軍骑兵中校張慶雲授爲陸軍騎兵中校應照准此令　　又令陸軍部呈請將王士英劉玉钦魏振　劉景雙高振魁趙德增徐忠嚴均授爲陸軍步兵中校王槐詩王鳳岡丁寶中周海昌均授爲陸軍步兵少校劉銀河授爲陸軍二等獸醫正應照准此令 
　　五朋二十四日大總統策令徐鴻賓張培勳均給予二等文虎章王連波給予三等文虎章趙子才郝景春蕭樹棠劉　郭成富均給予四等　虎章徐克昌白良棠均給予五等文虎章此令 
　　又令陳世華李晚勳張才濤均給予三等嘉禾章此令 
　　又令宋燦裴景宋均給予四等嘉禾章此令 
　　又令張致芳給予四等文虎章此令 
　　又令周開城吳國璨施德全均給予五等嘉禾章此令 
　　又令馬文翰授爲陸軍中將此令 
　　又令王陸基授爲陸軍中將此令 
　　又令湯鴻鈞加陸軍中將銜趙子才高臯言萬其誼均授爲陸軍步兵上校並加陸軍少將銜戴春成授爲陸軍砲兵上校並加陸軍少將銜郝景星曹元勤雷長興施祖蔭均授爲陸軍步兵上校孫家林汪本崇郭文林均授爲陸軍砲兵上校章復祥趙立業均加陸軍步兵上投銜此令 
　又令任命楊雲峯爲黑龍江警務處處長兼省會警察廳廳長此令 
　　又令參谋本部呈請任命吳業芳爲塔爾巴哈台參贊公署參謀應照准此令 
　　又令文官高等懲戒委員會呈　决四川巡按使陳宦電劾署宜賓縣知事徐恒芳署榮昌縣知事何廷珂署江安縣知事李錦成放棄職守請交付懲戒一案依照知事懲戒條例均應受褫職並奪官處分等語徐恒芳何廷珂李錦成著准照所議卽行褫職並停叙實　餘　所議分别辦理交内務部查照此令 
來函 
[留日進步黨支部緊要啓事]  
　　啓者據本國各報載本支部於四月某日開全體大會到會五百餘人並拍公電致政府等情閱之駭然茲經確實調查其中蔣元昶許瀚王凌雲等係籌安會員蔣士立王玉樹許進之揑名鬼鬼崇崇藉以濟共狡詭而肆其護袁之妖術似此淆亂是非易感觀聽本黨同人决不能承認特此聲明以告我軍學商界諸君願與衆共棄之惟公鑒焉中華民國進步黨留日東京支部公啓五月十五口印 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談編輯部奬罰條例草案] [  楊介淸]  
　　前閱恨公所擬編輯部組織條例頗受海内人士所歡迎但貴部旣已組織成立不可不嚴定奬罰若不定成條例則投稿家無由遵守鄙人不敏敢獻芻蕘謹擬奬罰條例草案錄呈編輯部長採擇施行 
　　第一條本部奬勵懲罰除有特别規定外得依本條例第二條奬勵懲罰事宜其職權完全屬於本部部長第三條來稿文字經本部部長認可登載者得承受奬勵第四條本部奬勵分爲左列之二項 
　　一現銀二郵票 
第五條奬勵之輕重得由本部部長隨宜定之 
第六條來稿文字有左列各項之一者得適用懲罰 
　　一抄襲二寡趣三陳腐四改頭換面五一搞兩投 
第七條本部懲罰分爲左列之三項 
　　一不登二停奬三訕笑 
第八條懲罰各項由本部部長執行但第三項之懲罰諸投稿　　家得參預之 
第九條奬勵懲罰有未當者得由各該投稿家控告控訴 
第十條本條例自公布日施行 
海上瑤琴 
[秦廷匕（不經許可不得排演）] [  冥飛]  
　　第五場激荆 
　　太監上擺酒筵介（白）有請千歲爺（小生上白）酒筵可曾端正（太監白）已經端正（小生自）請荆先生用酒（太監應）是有請荆先生（生上）（小生迎介）（白）只因秦國大破趙國之兵小子連日與父王商議防守之策久不與先生痛飲今日閒暇無事特請先生共飲三杯（生白）哦是了太子如此說來俺荆軻就叨擾了（吹打同飲介）（小生白）左右傳女樂伺候（太監應）是千歲爺傳女樂伺候（旦扮四女樂上）婢子們參見千歲（小生白）罷了前去見過荆先生（四旦白）婢子們參見荆先生（生白）罷了（小生白）你們歌樂一回者（四旦歌舞介）（小生白）妙呀荆先生請酒乾（生白）太子請乾（小生白）小子想來人生一世草生一春及時行樂也是不可少的（生白）哦好一個及時行樂太子請乾（小生白）荆先生請乾（生白）酒來（小生白）女樂們前去勸酒（生白）哈哈這酒更喝得痛快了（旦　斟生連飲介）（小生白）荆先生請看這一班女樂可還中意（生白）中意麽哈哈狠是中意（小生白）他們姿色據先生看來誰好誰醜（生白）據俺看來人人都好（小生白）那有人人都好的道理先生何妨略爲品題（生白）品題麽可以不必了罷（小生白）這無非是逢場作戲消遣閒情何傷大雅（生白）這樣說來俺倒不得不品題了俺看只有那鼓瑟的美人生得一雙好手（小生白）先生狠愛他一雙好手左右帶鼓瑟的美人下去（太監應）是（帶旦下）（生白）他們也狠辛苦了都叫他們去罷待俺與太子靜飲一回（小生白）女樂們退後小子敬先生一杯請（生白）俺也敬太子一杯請（對飲介）合乾哈哈哈（未完） 
塵餘觚剩 
[天涯客話] [  胡寄塵]  
　　鶯哥 
　　鶯哥姓蕭氏長樂故家女也曾祖爲顯宦至鶯哥父時雖稍稍衰落而大家規範猶存園林詩酒之盛不稍減於當年鶯哥十五六姣好而敏慧長日　閨閣中女工詩盡之外輒喜蓄小鳥畫眉黄鸝鸚鵡之屬無不徧蓄而百舌一頭尤善效人語女愛之甚日飼以粟米飲以泉水刷之濯之必一一親辦不肯假手婢僕暇則敎之讀小詩相背誦以爲樂一日春暮蕭父宴客於園中賞牡丹旣罷百舌自園中立吟詩曰細雨輕烟濕牡丹一春花事又春殘天公不放東皇去故故陰晴釀薄寒三覆吟哦字句歷歷可辯鶯哥驚問誰敎汝讀者百舌不知答屢鸝小婢應聲曰徐家公子在園中吟詩爲孽畜聽取干他何事便向人搬嘴耶鶯哥嗔曰然則又何干汝事値得如許駡明日成小詩敎百舌讀詩曰喜有春陰護牡丹繁華猶得傲春殘幽花誰識深山裏細雨輕烟耐曉寒百舌得詩飛去卒明揚翮至於徐家徐公子者名曰某某女中表戚也容貎秀媚如女子弱冠負文名前歲之春與女邂逅於戚串家相驚爲天人而人多無由通欵曲各俯首佯避而已然鶯哥心中固未嘗一日忘徐也是時得間知百舌可爲靑鳥遂以詩在徐得詩覆反吟誦亦悟爲鶯哥所爲猶豫不知所决低徊久之謂之曰多謝娘子使君有婦矣百舌反命女曰命薄如此夫復何言自是毁朱去黛不復修飾藥鐺茶竈日與枕席爲緣小婢謂百舌曰誰令汝多事娘子病矣將若之何百舌初見女病狀惶惶無所措苦不知所言聞婢語亟告之徐徐笑曰後言戲之耳娘子何自苦如是於是遂以冰人往蕭父習知徐才一議而就二人遂成伉儷鶯哥于歸之日以媒妁禮待百舌焉 
劇故 
[耕塵舍劇話] [  瘦碧]  
　　燕蘭小譜紀有伶人自京師歸謀入集秀班納重賄始收之論者或謂有志之士或謂是監生捐孔目居然翰林老先生矣集秀班名重一時卽此可見後於道光年間亦經散去與秀芳班後先同歸於盡（見夢華瑣簿）由此論之則謂崑曲之衰衰於道光時亦無不可自道光迄今又將及百有餘年其間亂彈雜奏秦腔皮黄迭爲覇主崑曲已成廣陵散今梨園中人能知崑曲者寥寥無幾即能演者亦非崑曲之正軌明眼人自能知之前不見古後不見來自魏良輔以崑曲傳後左右於劇界者二百有餘年竟長此湮滅無聞乎然而今之皮黄淫哇呌囂又何可久耶論者以爲崑曲高雅未能通俗致歸淘汰皮黄切合普通心理故代崑曲而興吾則以爲俗斯濫濫斯蕩冶蕩之音終非所取今之皮黄　僅曰通俗而已哉奈之何勿思 
　　近人論今梨園所演崑曲非復昔日之舊其言曰今伶人間以能演崑曲名不知者以爲即唱昔日之崑腔實則非是不過取崑劇故事改串亂彈諸腔而演之其演法或未盡失崑劇之傳而腔調　異矣如鬚生戲之文照關黑頭戲之魚藏劍各爲崑曲浣紗記中一齣及按其腔調則皆皮黄也花衫戲之遊西湖乃崑曲紅梅閣中之一齣及按其腔調則皆梆子也遊西湖或稱紅梅　　寶莊或稱殺狗勸妻皆襲用崑曲全本之名識者已譏其誤又如皮黄腔中之過江京師竟稱爲浣紗記實亦崑曲浣紗記中一齣耳蓋近時伶人已不能演崑劇全本僅擇所能之一齣爲之至其果合於昔日之崑曲與否恐無能斷言者矣粤中所演封相祭江送嫂擋曹殺惜報喜送子諸劇聞尙屬崑腔舊法存什一於千百正自可珍惟粤人僅喜看最熱鬧之封相一齣此外咸不歡迎近則省會並封相亦罕演祭江等劇更無論矣以自明以來王於劇界幾二百年之崑腔而衰微至此亦可以觀世變矣說頗有見地吾更望世之邃於崑曲諸君子出其心得立說以供諸世俾崑曲終不致失傳則鄙生所禱祝者也 
自由譚屑[  鶴雛]  
　　列鼎傾樽而不飽始念稻粱衣紈被錦而不温何如布帛習於淫文即家人情話亦寓械機激於客氣則腑肺手　皆成秦越 
小說一 
[滑稽短篇我有髯之吾愛] [  泗濱野鶴]  
　　余方𢌞念間方寸中覺驟現一愛情之神面余而詔之曰若母恐愛情者至高尙而又至純潔烏有轉移於色貎間者余聆此乃覺大快實則何嘗有愛情神詔余者特余自詔之耳 
　　舊夢重尋錯雜乃似亂麻余歸家將半日矣老母穉妹向余擊絮余頗厭苦之而案頭函札積三寸許須擇其要者覆之碌碌乃若駕車之馬小須得稍僾息乃棄余舊衣易以新製者復整余髮治竟將以往視梅梨方欲行而外間乃報有一老叟來覔已在廳事中矣余不禁大憤頗欲置之莫理顧念不可良久乃遲遲余行余之爲此非故意慢叟特叟來太巧適觸我憤報之猶爲恕也余旣出則見老叟服灰黄色之衣而厥帽頽敗已甚似久棄諸塵埃中不得已而出之者時方坐椅中頗跼　鬚眉皓然而面色頗腴晳余乃不禁佩其衛生之有方顧是人初未之識忽來訪余其有求於我者耶余思方苦而叟則起立點首余亟亦點首默俟其發言蓋余思念已爲之一變以余儕齒少雅不宜有以傲耆耇也而孰知叟乃默默無語 
小說二 
[小說俠情紅蘩蕗别傳] [  天虚我生]  
　　第四十章（續） 
　　夫共和國中之罪犯幾於無日蔑有少計之日亦以千百論常例則皆納入一車如載羣羊之赴屠肆今乃以一囚而勞一隊之衆豈非異事蓋此一船兵士旣未聞海龍與舒勿林之宣言故其疑議乃滋甚惟在風雪之中冷氣逼人方自不勝其苦遂亦無暇念此出門之後天正拂曉晨光熹微照見敎堂之塔頂巍然轟立絶似　鬼之破黑幕而出樹林中則猶黑霧迷濛不辨途徑惟長河一帶上水成冰上映天光黝黑有如網帶蜿蜓曲折幾不知其道路幾千時塔頂之鐘方鳴七下餘音蕩其層霧則見巴黎城中羣動漸興一周時之循環常例至是已復其初雖此一日中殺人流血之慘劇亦方由此開場然法蘭西人民已成習慣故亦漠然無動於中而男婦老幼亦皆起而操作不惜其心力爲共和國一般好男兒勇軍士作征衣製餱糧蓋爲時勢所迫者半而爲金錢所迫者亦半也 
 
 

Page 15

 
 
   
 
 

Page 16

 
 
   
 
