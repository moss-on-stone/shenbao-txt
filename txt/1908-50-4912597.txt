# 1908 - 50 - 4912597

 

Page 1

 
 
   
 
 

Page 2

 
 
 ]HH [ 
　　正月二十四日奉 
 
 
 

Page 3

 
 
HH [ 
上諭禮部奏大員鄉舉重逢請旨加恩一摺前任吉林將軍銘安早年登第迭掌文衡嗣在吉林任内關缺回旗現屆該將軍鄉舉之年適周花甲洵屬科名盛事加恩著賞給太子少保銜以惠耆臣欽此 
上諭丁槐著開缺來京另候簡用廣西提督著龍濟光署理欽此 
 ]HH [ 
　　正月二十四日召見軍機高而謙 
諭說 
[論中國急宜組織工會（費𤩶蓋來稿）]  
一國機關之靈捷。係乎各界團體之完全。現覘中國。政界商界。以及學界各具有完全之團體。而工界獨缺。寗不爲一國機關之靈捷計乎。 
夫政有學。商有學。而工之學何在。上自運機駕駛。下至擔夫走卒。何莫非工黨之事。即何莫非可就之學。瑣屑難名。余名之曰勞働學 
區分中國國民之部分。大别有二。曰經營者與勞働者。經營者勞心。政與商與學界是。約占全部之三四。勞働者勞力。農與工是。約占全部之六七就中農不及六七之三四。其餘六七之六七。則爲工黨所占有是工黨占有之數。幾得十之四五。嗚呼其齒衆。其力厚。其事易成而其功甚偉。不觀夫歐西之工黨乎。同盟罷工之事。日出不窮。卽進取向上之心。勃不可遏。國勢因之强。民氣因之張。而騷然暴動之風不熾者。夙諳學術。咸曉大義。凡所要求。出自愛國之熱忱。故所樹之目的。咸爲公衆所贊成。卒至有願皆償而止。然則救中國今日之危急者。工黨其一幟也 
是則中國工黨之急宜組織工會。可以想見。設會有二難。曰勢力。曰經濟而獨無慮乎工黨。乎請晰言之。 
（甲）勢力之易於擴張中國丁黨之在本國者。不下百萬計。其旅居外洋者。亦數十萬。大都從事於路礦。及其他之苦力。似無纖毫之勢力但工黨之團體。易於組織。即工黨之勢力。易於擴張。工程領袖路礦皆然苟得一二領袖之提倡。則雲從風應。直指顧間事。勢力之無慮者以此（乙）經濟之易於籌劃工黨所享有之供給雖甚微。而工黨所營之事業則甚鉅。大而公司。小而丁廠。資本以千萬或百萬小亦數十萬計。年積釐金。即十數萬之經費。操劵可得。經濟之無慮者以此 
然則工會成立之易如此。工會効力之大如彼。夫亦何憚而不爲哉。國家一有機體也。一部之廢缺。即阻全部之靈捷。工黨乎。工黨之領袖乎。與工黨表同情之志士乎。亦知中國之危。朝不保暮。賑救之責。吾四萬萬同胞所同任也。工界其有奮興者乎。有之僕願執鞭以相從。 
專電 
[電一（北京）]  
　　翰林院代遞編修朱汝珍呈請派蒙王藏僧商民充資政院議員奉旨交政務處議奏 
[電二（北京]  
　　榮慶等奏撤駐防奉旨寄諭各省將軍督撫迅速妥辦 
[電三（北京]  
　　孫相重宴鹿鳴將由禮部奏辦 
緊要新聞 
[采擇棉種之諭旨北京]  
　　正月十一日軍機在臣面奉諭旨近來紗布進口日益增多實爲漏巵之第一大宗民間紡織漸至失業固由工作之未精尤因種植之不善利源外溢何所底止查美洲等處棉花種類精艮莖葉高大花實肥碩所出之絨細韌而長織成之布滑澤柔輭勝於内地所産數倍皆由外國農業家於辨别種類審度土性燥溼考驗精詳故能地産日精商利日厚中國棉花質性較遜於外國種植又不講求南北各省間有數處所産較勝而種植仍多鹵莽是必須博求外國嘉種采取培養艮法料美工精目能廣有各省保全利權着農工商部詳細攷查各國棉花種類種植成法分别采擇編集圖說並優定獎勵種植章程頒行各省由該省督撫等督率認眞提倡設法改良其果能改良之棉花紗布經過各關卡應如何優加體恤並著稅務處妥籌辦理以資暢銷該部未經頒章以前着各省督撫先行體察該省情形勸諭商民實力籌辦或選擇官地試種或集股設立公司多方鼓舞所屬地方官及紳商如有切實創辦早著成效應令將所産棉花送部查驗准其奏請優獎此乃興利急務勿得視爲具文致負朝廷振興農務惠利民生之至意欽此 
 
 

Page 4

 
 
HH [ 
[台州敎士毁學案五誌]  
　　駐滬法領致浙撫電撫台馮鑒頃聞海門地方官飭令武弁拘拿該處敎民數人管押致該處敎民紛紛逃避家内物件均被搶去本總領事萬不能認可請貴撫部院迅飭禁止爲要上海法總領事喇號 
陳鍾祺致浙藩電杭州藩憲鈞鑒印山案非省札委幹員不辦乞速派陳鍾祺叩 
[蘇路公司上郵傳部電（爲分晰津浦津鎭事）]  
　　奉去臘二十七日照會内開清江至瓜洲一段原係津鎭路綫亦須細核暂勿測勘等因承准此查津鎭係從前草合同内路綫之名今己改稱津浦大部因外務部尚未將正合同咨送到部仍據津鎭廢案照會從緩不過令待正合同到部後批示耳英人借欵請改津浦己具簽押之合同大部必無移造津鎭之理亦無旣造津浦又用其款複造津鎭之理事本明白無所用其爭執惟外間不知大部辦事其有涉他部者必待咨送以昭愼重但見津浦己經發表而大部照會仍稱津鎭且飭暫勿測勘羣情疑惑。紛責公司具呈時聲說未淸致生枝節（下略）（敬） 
[蘇撫奏調人員北京]  
　　蘇撫陳中丞片奏江蘇爲江海要區財賦重地一切政治本極殷繁加以近日百度具興民心不靜事機旁午因應不容偶疏以臣疆寄初膺尤賴佐理得人藉資臂助兹查有翰林院庶吉士譚延闓才識閎逹體用兼賅内閣中書張志濳學有淵源洞明時務四川候補道熊希齡閎通機警實業擅長浙江候補知府張琳博通古今練諳治要安徽候補叅將劉利貞軍事穏練樸勇堪資湖南候補都司楊明遠久習水軍尤長緝捕以上各員臣知其才均可用懇恩俯准由臣調蘇差委期於庶務有裨云云奉硃批著照所請該衙知道 
[蘇浙防匪彚聞]  
　　松府會訊梟匪詳情凌秉忠何嘉祿兩軍在西塘擄獲梟匪十二名交飛划徐統領解松嗣楓涇又解到兩名金山解到三名提標解到二名一併由戚太守會同華婁金三縣研訊各匪或認搖船或供被擄或稱入帮太守旋問能放鎗否曰不能問解搶刼否曰不能太守大笑曰夏竹林江北阿四冒九死一生之險盜取財物乃供養汝輩百不一能之人殊屬可笑復訊梟魁情形供稱江北阿四之船用百葉窓内皆白漆又問船内何以多絲供稱在小輪刦得間贓若干供稱銀洋約袋赤金十三斤又問贓在何處供稱大約寄頓後岡由老班主裁我等實不知情復問夏梟容貌衣服供稱夏老班衣掌日換數次十九在楓涇穿棗紅狐皮袍雪紡緊身褲狙伏石柱旁與官軍抵抗良久嗣以中二彈而倒衆遂潰退施福田亦擊斃余孟庭己受傷先遁復訊王得標供臘底各帮會合約正月十五日在歇馬橋與凌何兩軍接戰被擊斃十三人十七日載屍至法華鎭備棺成殮由夏老班分。給銀數斤銅元數十斤珍珠若干每小頭目得洋三十五元旋聞凌軍追至遂爭先逃遁由間道聚會楓涇太守問軍火從何處採購供稱上海向有坐莊在金山嘴海濱交割本屆夏余兩老班派二人赴購不成派人帶洋一萬五千元前往其人竟逃脫未歸遂托日本人由碍瓦等船私運復被沈葆義在南橋等處查搜軍火斷絶所以失敗太守又問爾等遇徐孔等軍何以不戰供稱老班曾隷孔營不便與抗訊至四鼓始歇太守隨發電禀省廿三日午後府縣復提各梟再訊聞有五名可保首領云 
藩轅會訊解省巨匪昨紀松郡獲解梟匪二名首級三顆經瑞方伯傳府縣各官到署會訊一節兹悉是股梟匪係由飛划後旗凌忠秉在楓涇地方所獲當鏖戰時共有梟船數十艘迨被兵攻擊即四散逃逸當場擊斃三名分别割取首級又生擒二名獲船六艘船中有藍頂花翎大帽一頂洋鎗五十餘枝藥彈無算其生擒之二梟一名陸阿金據供所解首級其一即係夏竹林船中頂帽卽夏所戴其餘二顆均不認識又稱梟黨之意如某某二降弁不死誓不肯散云云府縣各官訊至夜半方始退堂當經方伯飭將二梟及首級三顆一併拍成小影然後將二梟押發吳縣署釘鐐收禁候再研訊 
蘇撫獎賞出力員弁十九日在楓涇勦匪獲勝一役係寗軍統領蕭先勝及飛划巡警會合浙軍四路兜勦方得大獲全勝翌日電禀到省陳中丞大爲欣悅立飭善後局核放賞號洋一萬元發交松江府戚太守查明出力弁兵分别論功獎賞並令將奪獲船隻及金銀等物分别變價充賞以示鼓勵其擊斃之匪施福生夏竹林是否在内亦飭據實覆 
三十六標禀報在楓遇匪三十六標新軍在楓涇遇匪後即電禀浙撫馮中丞曁寜軍徐統制吳統領杜統帶云二營杭督隊官據楓涇前隊彭隊官派兵報告十九日一點鐘來匪船百餘號有旗幟號衣持鎗上岸步哨即回報出隊匪有著灰鼠袍者先呼開鎗拒捕自一點鐘至三點方止擊斃在岸匪人八名傷斃在船者不少獲船兩隻前隊兵康全勝傷一手等語旋又來報匪船無數己塞河口約千餘人列陣登岸意在圍攻急請救援時何管帶己赴丁家栅提隊官率右隊一排及三營前隊一排往援但子彈多發丁家栅請速接濟各等因現經鄭管帶率游擊隊隨帶子彈兩萬顆並機關砲兩尊遵陸赴援去矣除先電瑞方伯外謹陳 
 
 

Page 5

 
 
HH [ 
浙撫電飭速勦敗匪浙撫馮星帥接知寜軍在楓涇獲勝信息卽電飭嘉防文武云據午帥電十九日大幇匪竄金邑呂港又向西竄至三官塘經蕭軍追擒二匪適潮漲仍由小港竄入平湖等語查該匪在蘇境並未滋擾直撲浙境務即飛督得力師船奮力痛勦此機萬不可失昨己電飭凛遵勿違又第二次電致嘉興楊太守云李統領現巡何處即電復匪大股由蘇竄浙務迎頭痛勦勿誤事機續租三輪撥給杜統領孟管帶各一艘張督帶號電悉游擊隊照准速辦 
徐統領電禀獲勝情形飛划統領徐錦堂副戎禀撫藩兩憲及營務處電云余孟亭夏小辫子夏竹林施福山江北阿四十九日竄至江浙交界之楓涇欲刼該鎭鎗彈與徵兵防營接仗適飛划追至合力夾攻獲匪船六隻洋鎗三桿生擒一名二十日該匪逃至嘉善楊字圩率凌何兩管帶往勦擊斃一匪生擒十二匪獲船十二隻快鎗十三桿抬砲兩桿輪船大了燈一盞旗四面號衣十三件均浙江水師字樣擊敗餘匪己飭飛划追捕據所獲匪供夏竹林施福山業經鎗斃獲匪船十八隻匪十四名銀飾念九斤衣物鎗砲均由戚守驗明匪解何處請示遵行 
商請拒絶私購軍械瑞督辦訪聞梟匪所執槍枝大半在滬上各洋行設法購買爰特商請滬道轉致西官傳諭各洋千嗣後如有形跡可疑之人來購鎗械請即拒絶一面嚴飭各關卡遇有民船經過亦須詳細嚴查以防夾帶惟不得藉端索擾云 
通札六屬劃分界綫瑞方伯查閱各屬送到輿圖後通札蘇松太杭嘉湖各廳州縣著即親赴所治各鄉詳查何處爲梟黨麕集之所何處曾經被刦何處曾經誘賭一一查明劃分界綫先行插標爲記令防營駐紥界綫之中併以大砲屯駐各要隘然後詳報藩轅候方伯親領大軍從大道查勦併會同各處紳董挨户清查庶可盡絶根株 
電調隨營勦匪人員浙省候補知府汪太守準近奉蘇藩瑞莘儒觀察以其素嫻戎事調滬襄理勦梟事宜太守奉文後於日昨禀謁浙撫擬日内即行赴滬聽候差遣 
[安嶶旅滬路礦公會發起銅官山公司電]  
安徽旅滬路礦公會去臘開職員會議發起組織銅官山礦務有限公司兹錄往來電文於後 
致江督皖撫電銅官合同己廢麥奎不靜候議結擅自動工乞速派員阻止敝會議發起立銅官山公司爲自辦計特先電逹皖路礦會 
致北京孫中堂電麥奎擅在銅官山開工已電督撫憲派員阻止敝會議發起立銅官山公司先集股百萬爲廢約自辦計希合力圖之路礦會致北京呂筱蘇侍讀及皖紳李巽之洪朗齋方玉山陳筱珊方倫叔諸公電與上文略同 
皖撫馮中丞來電皖省路礦公會鑒閱初十日報有已在銅官山設立公司等語究竟有無其事查銅官廢約應由李欽使與凱磋議此時未便遽設公司轉生枝節望速見復煦諫 
路礦公會復電安慶撫台鑒諫電悉敝會議發起組織銅官山礦務公司去臘已電陳冰案並懇專員阻麥奎動工合同逾限失効集股自辦欲樹商與商交涉之基萬乞主持路鑛會 
[解散工黨從亂之佈置廣東]  
　　前楊士郎以革命黨徒煽惑工黨等情密電政府故政府决計在瓜吡暹越各處添設領事嗣又電致新嘉坡埠孫領事並粤督請將南洋及兩粤被惑工黨設法解散一面嚴密查革命黨蹤跡不准在外洋各埠倡言煽動云云張安帥接電後己分飭各屬及香港澳門等處洋務委員遵即密查匪黨行蹤並實力勸解工黨勿爲亂黨所惑云（酉） 
[漢報被封紀聞漢口]  
　　漢口二十日訪函云漢報館股東繼友棠舒提生朱益叙三君因彼此爭權屢起衝突股東繼君忽發異想聳恿巡警道馮少竹勒令封閉馮道受意即藉口妨害治安於十九夜一句鐘飭派警弁數人曁夏口廳差役蜂擁入該報舘先將一切執事人役全數逐出然後發貼封條禁止出版該報主筆陳飛靑因事出外並朱被逮而官塲之意只在不許出版不在懲辦人員此亦封禁報館之變相也按漢報封閉出自股東之意一奇馮道受股東之意不能揭出妨害治安之實在猝然而封閉之二奇旣已封閉而官塲之意不欲懲辦館中人員三奇 
[西報譯要]  
　　稅務近聞字林報接北京函云總稅司赫德奏准給假一年現方以一切事務付托於裴式楷副稅司惟事極繁雜須下月中方可理楚故行期尚未定也稅務處大臣那桐以稅務事宜未能熟悉曾邀袁海觀京兆襄理海關稅務現聞政府之意倘袁京兆允爲相助則當奏請簡爲稅務處協辦 
呂大臣擬商路事津浦鐵路大臣呂海寰不久將至天津濟南及南京等處與直督魯撫江督等商議測勘路線事因約内載明此路須於六個月内開丅故也并聞此路南北兩線尚須派總辦數員管理一切 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
HH [ 
[畫史]  
要摺 
[滇督錫奏鎭雄州永善縣等處升改添設員缺摺]  
　　奏爲滇省邊要地方遼闊漢彞雜處擬請以知州爲直隷州曁添設知縣並將土州改設流官以資治理恭摺仰祈聖鑒事竊維變通損益莫大乎時分土建官家因乎地滇省地處邊徼荒服無垠境接川黔犬牙相錯而且民夷紛互回漢雜糅更又有土司羼入其中風俗多所異同政敎亦有隔閡非有以整齊畫一之殊失内外相制之宜亦非大小相維之義奴才到任後綜覽形勢考求政俗復與司道等詳議熟商有如鎭雄州永善縣曁北勝土州等處有不得不量升酌改添設員缺者謹爲我皇太后皇上樓晰陳之查鎭雄州夙號芒布部前明原稱府治逮國朝乃改爲州隸於昭通府距府城五百四十餘里與四川之筠連高琪永寜貴州之威寗畢節凡六州縣壤地相連該州轄境縱三百四十里横六百四十里山深路僻漢少夷多僅設知州一員實不足以資控馭且以道途險遠凡地方輸納錢粮控訴詞訟以及緝捕盜賊等事不便於民亦不便於官雖分駐有彞良州同威信州判牛街知事母享巡檢各員而該處户族曼衍政務殷繁斷非佐雜之員所能勝任其責况復敎堂林立交涉日多夷性難馴民情嗜利從敎者每以威怵利誘致啓嫌疑地方官精神稍有不周辦事即形竭蹶加以距府有八日途程考察不易聲氣難通似不如將該州升爲直隷州仍隷迤東道屬增設一縣即隷於該州畫井分疆各自爲治而後官無曠事有使臂使指之功責有專歸無畸重畸輕之弊矣再查有永善縣界連川邊沿江一帶綿亘幾八百里其所屬之副官村適當其衝其地水陸交通商民輻輳五方雜處詞訟糾紛祇設有縣丞一員權輕位卑難資鎭攝該印官距離近六百里實有鞭長莫及之虞奴才竊以爲地廣而荒官卑易狎與其分設丞佐撫馭未盡適宜何如竟設專官事權得以攸屬且當此新政創始如學堂警察諸事庶務孔亟百廢待興必得才優望重之員蒞而治之於地方始有利益又查有永北直隷廳屬舊設北勝土知州一員土州同一員土州同轄地前因叛亂己改爲華榮莊經歷而土知州則因仍未改所轄四十八村户口雖稀幅員太廓且與四川之烏喇長官司毗連山徑崎嶇民俗獷悍屬在内地尚仍以土司之法制治之聲敎不通言語各異近復勾引外匪剽掠時有所聞若不亟早圖維後更難以整飭該土牧委靡因循毫無振作况又習慣苛虐夷民幾不聊生及是改爲流官則聯合各土夷振興實業廓清賊匪保固邊防似易爲力且該處沐浴聖澤二百餘年豈復能容此野蠻之習若任其安於狉陋不爲開通日就凌夷不能自拔似非所以子惠甿庶一視同仁之意也前督臣鄂爾泰變置土司增設郡縣至今蒙化東川永北等處咸受其福蓋設官分職所以爲民有未盡善者原不妨改絃更張之矧時勢變遷今尤非昔從前村落荒凉者今則里閭相望往日民事清簡者今則庶政煩多如此衝要之區得良有司鎭撫其間尚恐難於措置而以卑微之佐貳闇劣之土司當之又安克勝任者然後知綢繆變計以期長治久安誠今日所不容緩矣奴才督飭司道等公同酌議悉心統籌擬請將鎭雄州升爲直隷州於所轄境内添設知縣一員歸該州領轄劃分界域擇適中扼要之地駐爲縣治其舊有州同州判知事巡檢各缺或歸併而裁减之以一事權而資董率復擬將永善縣之副官縣丞裁撤改設知縣一員與永善縣分地而治均隷屬於昭通府以免紛歧又擬將北勝土知州改土歸流歸併華榮莊分防之地改設知縣隷於永北直隷廳仍與該廳析疆分理均各管理刑名經徵錢糧畀以地方權責若是則鈐束較嚴治理較易似與昔日之顧此失彼苗土各族自爲風氣者得失迥别至應如何添設典史員役定爲何項員缺地界如何淸劃錢糧如何撥收以及建城置署一切應辦事宜應俟遴委妥員會同各地方官體察情形勘清界址繪具圖說擬定章程禀覆詳核再行奏明辦理現襲北勝土知州高長欽擬請仍留原銜准予世襲不理民事由永北直隷廳查明於原有官莊租折等項酌量按年撥給以資養贍似此一變易間庶幾政事可望起色漢夷得以乂安實於綏靖邊民考察吏治尤爲裨益據雲南藩臬學三司會同粮儲道善後局詳請奏咨前來除分咨各部外理合恭摺具陳伏乞皇太后皇上聖鑒訓示謹奏正月十七日奉硃批該部議奏 
分類新聞 
 
 

Page 11

 
 
HH [ 
政界 
[江督致軍機處請代奏電（爲借運北鹽事）]  
　　淮南各塲産額光緒十八年原定四十萬四千五百引維時存塲鹽數各商虚報居多每年所報産數多不足據經前運司恩銘於二十九年詳准清綱嚴禁虚報次年甲辰産數即止三十五萬餘引乙己産數又止三十六萬餘引而按年四岸銷數日增不敷配運部飭加增新引適在恩升司　卸之際議定加額十萬引查所議增産各節首重增引而增引必須煎草通屬草蕩久因墾牧漸化爲田泰屬産草亦祇有此數難以增多又值丙午丁未兩年霪雨爲災水溢潮淹相因而至春秋旺産爲期無多而兩年以來就堤緝私日益加密産鹽比較日益加嚴雖議加産數因雨水風潮未著成效而上年産數仍與甲辰乙已兩年相等然以歲銷五十萬引核計産不敷銷仍在十萬引以外現查存棧存堤共計十餘萬引轉瞬即交春令誠恐新陳不接有誤岸銷經運司趙濱彦援前年淮北借運東鹽成案分派委員前往長蘆山東調查鹽産均尚豐足現在長蘆山東兩處鹽商各允借運四十萬包共八十萬包每包照淮鹽觔重係八包成引計合淮鹽十萬引長蘆鹽價運運費報効議定每包規元銀八錢二分七毫限四月内由蘆商用輪包運到棧山東島鹽鹽價運費議定每包成引計七錢五分外每包鹽稅五文限三月半前由該商用輪包運到棧所有正項借運之鹽到棧即與淮鹽一律由商歸輪挨售鹽價運費等欵先行由司籌墊由運商按數歸還應完課釐曁由棧開江一切均照向章辦理不得稍有紊亂其派往長蘆山東各委員均屬淮商代表仍係商與商接以重鹽法據兩淮運司趙濱彦詳請電奏前來除將詳細辦法曁長蘆山東商定合同分别鈔錄咨部查核外謹請代奏端方叩文（政） 
[蘇臬定期接篆蘇州]  
　　蘇臬陸升甫廉訪本擬二月初交卸赴贛日前電致新臬李廉訪經邁詢問何日來蘇蒞任兹己接到復電准二月是旬到蘇接篆故陸廉訪亦須俟二月間方能赴贛（眞） 
交涉 
[詳覆購土不限專賣公司情形蘇州]  
　　蘇省禁煙總局日前具詳蘇撫略謂蘇省自禁煙燈即有華商承辦三縣公膏公司並擬招土業各商入股合辦旋經華商邀同各土行等一再磋商迄未允洽致令華商不能開辦要知華商所承辦者不過專賣三縣公膏其餘各處均在該公司權限之外此即並不限其專賣與公司之明証是華商之承辦公膏無非購土熬膏招商開設支店與土業各商有利無害更與洋商毫不相關較之官賣官膏土由自運情形逈不相同况現在官賣公膏暫己停辦祇就原有之膏店膏捐另派商董承辦稽查吸煙之户是否逐漸减少亦藉以杜絶賣多報少之弊一切悉照向章此乃中國内政非洋商所能干預想英總領事亦可渙然冰釋也理合詳復俯賜照會英總領事查照辦理 
[敎民夾帶私土之糾葛蘇州]  
　　徐州敎民張寳善前因夾帶私土經枝卡查出禀請商約大臣將土充公而該敎民遂以該卡司巡需索不遂塞贓陷害等詞具禀控訴已由商約大臣查知正卡劉委員失察飭記大過二次該敎民所帶之徐土係由箱内查出並無花照等憑是必走私無疑因飭總稅局洪觀察將該土照章充公乃該敎民心猶不甘特具禀蘇撫請爲澈究當奉陳中丞批飭候咨請商約大臣核示（间） 
軍界 
[江北防匪之佈置揚州]  
　　江北高郵寶應一帶梟匪猖獗早由江北提督王聘帥派二十三標新軍一營江督派南洋三十四標新軍一營前往駐紮現在江北提督又派淮北緝私一營兩淮運司趙都轉復派砲划十艘小隊百餘名馳往該處相機剿撫（眞） 
[寗軍駐防鎭江鎭江]  
　　駐鎭南洋三十六標第一營調往浙江剿匪後鎭城衹餘巡防隊五旗鎭道劉觀察以兵力過單曾禀准江督抽調三十五標第二營右隊來鎭防駐現該隊於二十三日已有百五十名乘輪到鎭駐紥南門外營房（眞） 
[團勇難招松江]  
　　華亭縣張令爲防衛地方起見捐廉募團先就舊有之民壯中挑選十名再懸格招募二十名嗣因報名投充者多而檢驗年歲身度及格者少祇取十二名榜示署前現故尚在添募也（工） 
學務 
[常州學務之一斑常州]  
　　常州府王步瀛太守昨日照會所屬各縣勸學所敎育會推舉代表於二十四日蒞常集議中學經濟以去歲雖經議有端叙尚未一律通過現在中學業已開學所支經費亟需議决 
中學堂於十九日下午開學王步瀛太守及宜興賴邑尊皆在堂行禮屠元博君代王太守訓勉諸生以謹守校規次賴邑尊追述本校建築時曾盡力籌議遣散寺僧次屠君演說本校成蹟及去歲未即榜示之故是日學生到者一百六十人餘尚未一律到齊冠英小學二十日開學學生一百六十五人該校添建校舍十餘間是日落成邀紳學界到堂觀禮王太守致訓詞陳大令傅述毛學使獎語粹化女學於二十一日上午十時開學半園女學於是日下午三時開學陽湖縣陳鎬傳述提學司諭親臨兩校嘉獎（巾） 
[學界爭欵之糾葛湖南]  
　　湘潭縣勸學所每年開支欵項約有二萬八九千兩該縣學界中人以總董龍起霖不無侵蝕屢向結算迄未清理現屆開學之期高等小學及中學堂尚未議定辦法學界中人咸謂須將勸學所歷年帳目當衆算明再行提議兩學堂事務（亦） 
[師範生畢業名次蘇州]  
　　蘇省師範傳習所一年畢業已經毛提學考試以文理均尚平順堪充私塾小學之師昨特張貼示諭飭人延聘一面獎給卒業文憑外復賞給庭訓格言儒門法語唐賢石印帖黑板等物兹將名次照錄如下（長洲）沈世璜潘福先王祖泰余拔吳南鼎吳文琴（元和）潘鴻年潘富年李標義（吳縣）程保添吳秉鈞張郁文（必） 
[蒙養院續招補班湖南]  
　　湘省蒙養院及附屬之初等小學現均 
 
 

Page 12

 
 
HH [ 
缺額由監督朱大令靖培續招補班以足定額己於十四日將報名各學生分門孝驗（敏） 
實業 
[請定劃一磺稅湖南]  
　　湘省郴州礦産以硫磺爲大宗曾由李紳守中等集資開採設立桂新磺鑛公司近因被鄂漢官磺局阻止銷路故各磺商虧耗甚鉅現該公司以外省阻銷日磺乘機輪入價值銳減本省稅項不一致私磺充斥官磺隠受其害擬運動鄂省大吏准其運銷并禀請本省鑛政調查局將磺稅酌擬定章以歸劃一（敏） 
[缸甏窰廠准予立案南昌]  
　　廬陵縣紳士前曾公禀農工商礦局擬在西家園地方開設缸甏工藝窰廠當經批飭該縣查覆在案現據覆稱光緒初年該處曾開一土窰嗣因出貨不多物亦不美生意淡薄即行歇業今該紳等仍擬以開自當選雇工匠設法改良以圖漸次進步所製貨物倘能精益求精將來必有成效應准立案保護（四） 
[開設商錢局長沙]  
　　湘省商務總會各經理在省垣開設商錢局招集股本十萬金每股百兩自去歲七月建議後股己招足一面建造房屋定期遷入（并） 
[蠶桑公社兌換銅元長沙]  
　　湘省北城外蠶桑公社歷年出有小票十餘萬張己經用出四五萬串旋經省垣綢布油鹽各業以此項票紙價值甚低合銅元每串須貼水至八九十文之多一經收用未免暗受虧折紛紛向太平街乾大錢號索兌一時擁擠不堪經該公社禀請地方官派人彈壓並由綢布各業禀請大憲諭令首府兩縣出示曉諭自今年正月十六日起所有各分司店舗發出紙幣一律照兌銅元現己購備銅元數百萬枚以便屆期兌付故目前銅元價值與錢相去不遠（少） 
雜記 
[飭拿招搖撞騙之通判蘇州]  
　　江南督練公所會辦總參議舒清阿具禀江督略謂前日晤及十八協吳統領錫永據述有朱希魯者稱係候補通判安徽人號少章胆敢招搖撞騙肆無忌憚吳統領在金陵邨宴客時有華洋人壽保險公司東人在坐朱希魯突送一信逕逹華洋公司東人内有軍界何險一事叅議舒君在省時已議定銀數十七萬兩舒君北上時此事己託吳協統頃吳協統來函附呈等語又閱附來信丞係用吳協統僞作名片上書數語亦略同且云不久即能定局該公司東人見此名片即與吳統領閱看吳統領見名片固假其中所說各節又全屬子虚不勝駭異之至當即飭弁拿人而該員早已托故不知去向吳恊統當即向該公司東人力剖其寃並言軍界並無保險至十七萬之事舒參議亦决不管此等無聊之事該公司東人始釋然然已被騙去三四百金之多吳協統以事屬謊騙且攸關新軍及叅議名譽當即禀請朱總叅議恩紱飭首縣捕拿不意業經遠颺渺無蹤跡矣參議聞言之下駭異萬分幸吳協統等巳向洋商辯剖清楚洋商亦早釋然不然此等傳說殊難入耳惟思朱某旣聲稱與叅議相識必非無因因查寓所客簿見十月二十七日有候補通判朱希魯來見住北門橋鷄鵝巷數字反復熟思始憶及十月間有此名姓之人突來公館請見参議因素不相識不願接見托言已出乃伊堅請至再且云車馬尚在門外决未公出並口稱有機密事奉聞不得已延之入坐問以何事見訪詎料口稱潘道芸孫如何被屈如何無私一似爲潘革道說項而來者參議見其語言無倫知非善類職參議不禁厲色拒絶嚴詞呵飭拂袖竟入伊始徊彿而去昨復晤孫道廷林談及此事亦云此人於今春辦賑時曾至寓稱能向洋人借資百萬並屢來催促復經孫道專函謝絶始休合前後數事觀之朱希魯實有孔必鑽無惡不作憑空結撰異想天開若不從嚴通行緝拿深恐到處招搖愈出愈奇爲禍未可限量除函知巡警總局及江寗府一俟該員返寗即行拿究外禀請察核並懇迅飭各屬一體嚴拿務獲究辦（直） 
[逆案駭聞安慶]  
　　皖省懷寗縣屬石牌鎭鄉婦潘任氏所有繼子夙稱不孝日前因家庭細故爭閙不已該氏子竟將其母毆傷致斃業經禀報首縣劉令前往勘驗照例究辦（非） 
[冒充職官被獲武昌]  
　　巡警道馮少竹觀察日前訪聞黄州地方有陳汝慈假冒職官招搖撞騙卽派巡弁二人前往拿獲業己解省送交江夏縣訊辦（今） 
[評事（紀）]  
　　上海之禁烟。 
華界烟館閉歇後。紳民延頸以望租界之實行禁烟者。已丸閱月矣。昨讀工部局今年預算表。收欵數。目如地租房租包車。茶館酒肆戲園客棧馬房彈房渡船駁船等類均有增加。而獨不及烟館是外人已有禁之之意思故不議及烟捐也。然而泥城橋議事廳未發布。時乎尚有待。蘇州之禁烟。 
自六月底烟館截止後。蘇屬文武軍學官界。自好者都已戒癮矣。昨讀江督蘇撫會奏官民禁烟摺於閉烟館設善會減士皆辦官膏。諸法言之詳盡而尤注重於官場。是督撫具有禁之之實力。可以廓清烟患也。然而某藩司某監督未戒絶。美哉猶有憾。小說 
諷剌小說新水滸（十）（三）泖浦四太郎 
王英道這也使得。朱三又笑道。你又要去貧成小了。三人又一齊笑將起來。王英曉得這個頑徒。說他不過。乃不做聲。王婆道。從大馬路走。人太暄閙。不如從三馬路走罷。李四說好。於是四人一同從望平街這裏走來。剛纔走完了外國坆。山轉灣。四人多吃了一驚。只見人海人山。塞塗擠巷。有　笑的。有怒罵的。有躃歸的。有哭泣的。有好勇鬭狠的。看官你道是爲何。原來申報館裏正在。分送月份　。買得着的喜笑。買不着的怒罵。有踏痛脚背碾傷大腿不。能走動的。以致躃踊。有婆子小兒爭購不。得以致哭泣的。有互相擁擠。以致爭論打架的。王婆一看。驚得呆了半日。對朱三搖頭道。我們不要去買。了罷。我這條老命還要延幾日不肯送哩。休得貪了一張月份牌。反送了。一條老命不如去喝酒罷王英道何處去吃。朱三一想。到這種小飯館裏吃。一則無甚東西二則化不了王英五六塊洋錢。乃接口道。老王。你是第一次到上海。别的小菜或都吃過。恐大菜還不成吃過的了。王婆一想。如吃大菜要破鈔這個王八四五元哩。心中有些不忍。正在躊躇。只見李四拍掌道。贊贊成。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
HH [ 
小說 
　　哀情小說情海波瀾記（卄一） 
　　第四章 
嗟乎。讀者諸公。美芬死矣。亦知美芬何自而死耶。吾書至此。當回叙此可憐之女子矣。蓋美芬自見彼老年之伯爵。與華特恩决裂之後。心知後此之境遇。將變安樂之光陰。而爲窮困之歲月矣。地球上之人物咸以金錢爲生命之代價。苟人而無此代價者。人之生命。亦且無倖。顧回念伯爵之所以示决裂於華特恩。而絶華特恩之生路者。無他僅怒其擅娶平民之女子。是己之一身。直爲華特恩前途幸福之阻礙。果七年之前。拒絶華特恩之結婚者。此時之華特恩。固猶是伯爵之嗣子。以區區一女子。而釀成如是之風潮。此胡可者。美芬思至此。如芒剌之在背上鎗。彈之入心房幾一刻不可耐。思極無計。乃决意往見此老年之伯爵。寜捨一身之幸福。欲爲保華特恩之財爵計。美芬之心苦矣。詎知事變無常。天下之事。多有出於意料之外者。美芬輕身至伯爵邸中。受横暴之斥辱。抑無限之苦痛。伯爵已有允許之意。而一言之間。忽又出一極大之爆裂問題。卽美芬亦莫知其所以覘伯爵之意。似非特與己爲仇。且似與其祖父。有固結不解之仇恨。斯時美芬之悲痛極矣。又念及華特恩平日揮霍。逋負至多。數日之間。必將受債家之控訴。而以車馬衣服。爲負債之抵償。自念寜死於此事之前。决不忍見生平摯愛之人。受此狼狽之遭際。又念此狠毒之老人。所恨者惟我一人而己。苟我死後。華特恩能請罪於老人之前者。華特恩必將仍爲伯爵之嗣子。思及此。覺目的己決。力袪胸中之積念。不令生其留戀。似天地之大。乃不足容一纖弱之女子。美芬初入門之際。本向壁而哭不欲華特恩見其涙眼。兹乃立拭其涙。背向華特恩而坐。 
嗚呼。美芬之所以出此者。亦不得己而出此下策耳。天下安有仇其離生命。而自即於死趣者。斯時美芬力制其活潑之目光。不敢回盼華特恩之舉動。蓋恐一見華特恩之面目。又引起其固結不解之愛情。纒繞而不知所極。謹謂華特恩曰。妾倦極。懶於言動。幸勿爲妾慮。言己。即趨臥榻上。洛弗查料量晚　旣竟。美芬不食。食者僅華特恩馬格二人。華特恩以爲美芬有病。憂甚。顧不敢瑣瑣詰問。擾其神思。 
本埠新聞 
要事 
[議改滬道爲交涉道]  
　　政府因上海道一缺事務較繁一人實難兼顧擬攺爲交涉道以專責成惟此事應由江督蘇撫體察情形議定入奏再由部中議復云 
[工部局定期集議禁烟]  
　　租界禁烟一事西國紳商贊成者多現聞英工部局已定于二月初六日即西歷三月八號集議實行以袪汚點 
[瑞藩電召偵探長赴蘇]  
　　蘇藩瑞方伯訪聞有梟匪數名經營兵擊敗後竄匿浦東因於昨日電飭偵探長兼太湖水師哨弁楊金山迅即赴蘇面諭機宜 
[荒墓發現快槍]  
　　寶山縣境潭子里地方前日有老婦楊趙氏至荒墓刈草驀見一棺内儲有快槍四桿當即盡數取回售去一桿不料翌日即有匪徒來家索鎗無着稱須糾衆來搜比鄰聞之甚爲恐懼當即報知閘北四路一區警局派弁往查買槍者遂即繳出旋將該氏帶回訊供屬實仍令回家一面派巡長王蘭生帶同巡士十名往查匪蹤務獲拿究 
[改獎駐滬總領事寳星]  
　　外務部因南洋大臣奏獎駐滬總領事阿福柯頭等寶星似有不合請改獎二等第一寶星現己繕備咨文照覆南洋大臣查照矣 
[比日兩國定期賽會]  
　　滬道昨奉農工商部通札謂略美國飛利濱之滿拉呢埠舉行運動歡迎賽會曾據美使照會准予各省華人在美領事署領照前往業經通飭各該關道示諭在案兹又據比使照稱西歷一千九百十年比京舉行萬國賽會又准日使照稱明治四十五年在東京開設大博覽會均請轉飭各省官商屆期將中國各省所産品物送往陳設等因合再通飭各該關道轉飭各屬一體出示俾衆周知 
[勸業博鑒會基址己定]  
　　滬南各商董前議創設勸業博覽會曾誌前報兹在南馬頭法工部局所設之自來水廠附近查有商船會館空地數十畝可以營造會所己與該會館董事立契租定先行塡泥以便興工建造 
[會訊拍賣汽船糾葛案]  
　　廣德泰號倒閉後由各債户商准滬道將域多釐汽船扣留拍賣旋經道勝銀行延律師投廨伸訴等情均誌前報昨日寳讞員與英巴副領事及俄總領事闊來明君復訊據律師聲稱該船由道勝銀行租用駛行來滬所有拍賣銀兩均應歸道勝領取未便分攤船主洋人亦請追還墊用銀兩寳讞員以此案枝節頗多未能遽斷遂商之巴闊兩君判一併退去候詳請道憲批示遵行 
 
 

Page 19

 
 
HH [ 
𤨏事 
[城内]  
　　相煎太急○昨有縣差張阿泉扭胞弟永泉到縣喊控稱被滋擾求究諭著收押候訊置若罔聞○靜安寺姚橋浜張濤濤家被刦案内之盜犯周昌富沈根堂張慶葉等三四名由縣迭次訊供不認等情均誌前報兹李大令以此案在去臘二十七迄今日久未據該處地保蔡日忠禀報實屬疎忽因於昨日飭捕將蔡提案候究 
公所啓封○滬城玉噐公所前日被蘇帮同業將大門封釘其餘各帮卽赴縣凛控昨日縣署己飭皂頭全順等前往傳諭該業商董速將公所啓封俾大衆得以入内交易免生事端 
竊案送縣○長和輪船搭客夏某失去衣包二個指控該船送信人宋錦培之夥行竊將宋扭入工程局送縣請究論先收押候究道批○商人關建昆禀批云候再據情函商美總領事並塡照送請蓋印給執可也 
官事○蘇路公司總理王丹揆廉訪浙江試用同知陸興之南匯縣王少谷部郎陳秉鈞前輪船救生局委員陳蓉鏡 
出口局委員吳鏡沅等昨日到道拜會禀見奉天漁業公司鎭遼兵輪管帶唐錦春昨日到道禀辭赴奉天洋務局委員沈庚身禀請銷假海防廳秦錦泉司馬禀請病假二天巡警總局裁判課員孫濤清禀知押解盜犯赴蘇公畢回滬北新涇巡防局委員吳德培禀知奉瑞藩司調蘇差遣禀辭局差 
[南巿]  
　　分派商團防守○今届南巿商團公會擬將各會友分泒地叚各守崗位以資防護現定於二十八日開操時卽由會董派定實行移請縣令押追○閔行恒康洋貨店主鄭公卿因倒欠鉅欵經工程局訊判押候交保後迄今無人具保現又由松江商會移稱該鎭沈太源等五家洋貨號亦被虧欵請爲移縣押追昨陳裁刊己將鄭解縣矣請追擔保欠銀○恒甡源顔料店主揚嘉松擔保胡寳珪角朱緯卿銀兩經商會勸令折還四百兩先還二百兩至今不理移請工程局訊追判交保先將二百兩繳清再核 
扭控有病拐犯○車夫鞠如榮扭崔鳳子至總工程局稱被將妻顧氏拐匿陳叅軍見崔患病甚重着鞠自行扭縣控追 
擅領迷路小孩○小孩王桂富迷路啼哭被駁船户吳錫壽領去昨經巡士查獲解至工程局判王發堂留養再核 
[新租界]  
捕房竣工○戈登路新巡捕房業已竣工内有草地五畝以便新招巡捕隨時操練傭婦竊物○麥根路裕源紗廠文案張文炳昨至靜安寺捕房報稱被傭婦周氏竊物逃逸捕頭准卽飭探查緝 
[英租界]  
惡鴇宜懲○小東門如玉所開之花烟間有烟妓金翠寳年僅十四歲前日被該鴇逼令接客肆行責打翠寳乘隙逃入濟良所於昨日解廨訊供判發濟良所留養候再傅訊核奪 
拐匪収禁○孔寳隆前將揚瞿氏之女小七子拐賣於王公館爲婢得洋六十元經氏控奉公廨訊判押交在案昨己交到氏投案請領並求懲辦孔押丁牢半年繳還身價如違加押六月女給氏領去 
串竊馬匹○包三保串竊張裕元所蓄之白馬一匹由捕解廨訊究包供馬由阿松阿成等人串竊賣去與小的無涉判押候查明訊斷 
限賠畫價○李仲英前將何竹漁之古畫盜賣控有公廨判令賠銀四百兩在案昨又訊追李供求交保出外措還否則在押不能籌欵叩求成全判押候展限七天繳銀如違擬罪 
騙賭○汪小善勾引陳阿太至某處賭博輸去洋數百元陳以汪有意串騙報捕拿獲解廨訊究汪供不承認判押候查 
打架○唐阿二袁阿四藉端將顧阿四兇毆受傷由捕解廨訊究判唐袁押候交保具結開 
虐婢○張炳榮家婢女菊香時被凌虐於前日乘隙逃出昨由濟良所送廨請訊菊香供江北東台縣人被父母賣於張姓因小主人及主母等毆打是以逃出訊之張供求寛宥仍予領回判婢發糼女所留養張押捕房兩月 
虐婢二○女子彩弟在唐家弄某姓家爲婢因被毆傷逃出由濟艮所送廨訊供判發幼女所候傳其主到案訊核 
公堂瑣案○王嘉清掩入陸保生等家竊取綢衣等物由捕解究王襄讞以供不承認判押候查明再訊張福來前因犯事逐出租界有案今又潛來判押三月逐出張左良瞿松記圖賴銀兩判交保候訊金福生竊衣服押一月王阿榮竊顧阿仁衣服押一月逐出洪利安竊李鳳生衣洋押六禮拜唐秋生竊朱勝道皮衣等物押六禮拜張阿四誘人賭博押七天施金保竊煤押一月逐出 
[美租界]  
奪取車照○昨有一西人在崑山路與東洋車夫王阿大爭論車資將捐照奪去旋由王投報捕房飭捕取回給王領去 
闖入洋房○前晚有甲乙二人闖入北四川路某號洋房適爲西人查見疑係竊物喚捕拘押捕房飭探查明核辦 
竊白漆○小工張阿五竊某棧白漆由探拘入捕房押候究辦 
搶金飾○陳袁氏昨乘包車至天遠路被流氓張某攫去金挖耳由車夫追至北四川路經包探王賜福帮同拿獲拘入捕房押候究辦 
小火○昨早西華得路袁阿芳家樓上失愼旋卽撲滅僅燬棉被床帳等物未成巨災 
[法租界]  
　　定貨紏葛○永興行洋東去年控告方寶初定貨不出經公堂判令交保理楚在案兹原告以日久未理投案請追並稱該貨現已拍賣虧折銀一萬四千兩有奇訊之方供是經理現店己閉歇賬目亦未見過故難料理判仍交原保限三天查明賬目復訊 
拐案牽涉○杜安仁蕭舟山在新濟輪船串拐女孩一案昨由捕房將同黨林寳裕杜榮卿解廨覆訊判杜枷號一月寳裕其結交保開釋 
願罰○舊貨店主張玉亭王阿福前日收買大通輪船失竊銅噐由公堂判各枷號在案昨由王賬二人之母投稱兒子悮収賊贓奉判枷號有關體面情願罰洋贖罪聶司馬准予各罰洋十元並着具保結備查 
輕罰○卞阿福去冬被婦人胡氏控拐七歲女孩經公堂判押候查迄已日久昨因該氏並不投催飭探傳訊據稱女兒已在虹口尋獲中西官以該氏不應妄控判罰洋十元給卞具領 
該罰○小東門外某號失愼幸未燎原昨捕房傳號主秦少齋解廨中西官以其不自小心判罰洋三十元充公 
國外新聞 
[美陸相演說邊防政策]  
　　二十二日倫敦電云美國陸軍大臣塔孚脫在白福魯地方演說謂菲立濱夏威夷及巴拿瑪運河等處邊防不完備如遇有戰事即可證明斯言之不謬惟防護之舉改進甚緩若戰事能轉移至十年以後則其情形當可完善矣 
[摩洛哥法軍敗績]  
　　二十三日倫敦電云摩洛哥地方法軍兩隊在山中欲圖圍攻敵軍然敵軍勢力頗盛致被猛擊逼至隘道又因彈藥用罄乃藉鎗首剌刀拚力接戰始得脫圍全軍幸未覆没是役也法軍殺弁員二人士卒七人傷弁員三人士卒二十九人 
[英王尊敬國民軍]  
　　二十三日倫敦電云英皇愛德華當國民軍受任新職時曾致書褒獎并表謝忱於其前此所盡之職務英皇又確信國民軍當國家有事召集時必能忠勇從事不讓於前云 
[日本限制移民新律]  
　　二十三日東京電云日本外務省通告各省知事謂如有二人以上同時呈請發給赴美或坎拿大之護照者則當先期報知外務云云此舉蓋防出境者糾合大帮而往或有詐譌之事也 
[鐵路顧問官更易]  
　　二十三日東京電云當張之洞在兩湖任時曾聘日人哈拉格濟（譯音）爲鐵路顧問官近聞此職將由中國鐵路公司總工程師金竇接任 
[美國反抗日本之不確]  
　　二十三日東京電云近時傳言美國對於滿洲有抗議之舉惟迄今東京官府並未接得各報章聲言美國各報之評論蓋非將此事切實證據發佈則殊難定其言之確否也 
[美艦隊在太平洋之時期]  
　　二十三日紐約電云華盛頓地方聲稱美艦隊在菲立濱將有數月之勾留 
[新法鐵路之交涉]  
　　二十三日倫敦電云據英國每日郵便報稱 
 
 

Page 20

 
 
英外相葛雷爲日人反抗新法鐵路事曾有和平之文牘寄致日本云以丄譯字林報 
[名醫作古]  
　　二十三日栢林電云德國凱爾地方著名外科醫家依斯瑪克博士業己逝世年已八十五歲 
[法人對于摩事之意見]  
　　二十三日巴黎電云法國璧茄君在議院宣告摩洛哥情形近時不能安靖政府當照所定之策堅决實行 
[英國裁减陸軍]  
　　二十四日倫敦電云英國陸軍豫算案較前减短兵費三十萬零一千金磅並减少人員三千一百人南斐洲馬隊一營及步軍四營均須撤回以上譯文匯報 
通信 
　　錢清學界來函 
前任錢清塲徐曉秋明府彭齡在任時最注重敎育捐私財數千金倉辦錢清塲兩等學堂寗圍初等前梅蒙學道院宣講所等上年六月去任籌足全年度支移交後任施官紱管理乃施接印後立將前梅蒙學堂道院宣講所停辦寗甲小學施塲石肯補助爲中止又奴視等等學堂學生致堂長沈企虔監學鍾福球及丁邢俞三敎員相繼辭職學生全體退學夫徐公損私財費心力謀之數年始得成立者被施一旦廢壞徐公所籌經費悉入施塲私囊爲施計誠得矣不知有監察學務之責者亦有所聞否謝贈 
　　贈書誌謝昨承商務印書館贈歐洲大陸巿政論一册足爲我國大研究巿政之資料又修身敎科書兩册頗適於中學堂之應用又作物學一册尤爲初等農學敎科必要之書手風琴敎科書一册足爲音樂入門之階梯又說部叢書之情俠媒孽奇談新飛艇各一册情節離奇足以增人識見特誌數語以謝 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
