# 1906 - 193 - 4911943

 

Page 1

 
 
   
 
 

Page 2

 
 
[曹元森上蘇撫推廣四鄉警察禀并章程代論]  
禀爲推廣四鄉警察謹擬章程請札飭蘇屬各縣認眞舉行以衞鄉里事學員竊以近日梟盜横行城中有巡警可以安枕四鄉則刧掠頻聞鄉民上城來買刀鎗銅鑼等事日有數起藉以自衞屢見於各報帋者己非一次我國四萬萬同胞尚思結一大圑體以安内而攘外况近在鄉里者乎學員所以更不能己於言者則莫如舉辦四鄉警察之一事昔太倉陸桴亭著治鄉三約鄉有約正一總治鄉之三約一日教約以訓鄉民一日恤約以惠鄉民一日保約以衞鄉民今之四鄉警察猶鄉約之意而其法更備以土著之民保其私産易於盡力以固有之捐給其土人靈於呼應若森林若牧畜若農業若水利皆警察應爲之事不惟可以衞民而且可以興民學員向見木瀆横涇一帶未嘗不有圑防然以禦暴鮮克有濟蓋經辦之董視爲具文且階級太分富貴者驕貧賤而貧賤者嫉富貴故一家遭冦四之鄰閉户縱有團防或五六人或十餘人非老弱窮乏則烟癮乞丐徒充之一聞槍鳴先己戰慄而欲恃爲保障不啻結草爲栅剪帋爲人一鼠力能破之况亡命之徒哉學員目觀被害之家呼籲無告竊思效北洋之法詳訂章程爲久持之計抑嘗謀於人矣有謂權不一而多掣肘也有謂經費難籌也有謂各董怠於作事無任用之資格鄉人寡於見聞而無閱歷之學識必以不便而阻撓也其措置之難可見矣然事在人爲亦惟有由城及鄉逐漸推廣迨風氣大開成效昭著而閭閻藉此安撫宵小自無從竊發矣辦警之法視村堡户口之多寡分爲三等挑取丁壯者爲巡士選其有材者爲警長村之稠密者設局一所使圖董監理之省派教習訓練其體操及洋槍打靶之法巿鎭設夜巡一如城中遇有大警用信砲小警用號叫召集警兵兜剿之又何有萑苻之可患乎其詳細章程謹列於後學員并蛙之見未知當否願中丞大人札飭蘇屬認眞舉辦學員爲保衞鄉民起見不勝惶悚待命之至元森謹禀 
[四鄉警察章程]  
一於四鄉巨鎭設警察總局一所以警察官學生一人充之總理一　切事務局中書記一人以記一鄉之公事村堡巿鎭各董宜悉聽　總局章程以成公益之事不得各存私見總局巡警當差卽以落　班巡警充之當差之日予以工食 
一村堡有大小人敷有多寡挑選丁壯以附近鄰村合成五十名爲　一班派教習訓練體操槍械其挑選之時由圖董開導其保護本　土利益均沾之意 
一教習教五十人爲額教練三月爲期滿但宜先教槍法以備禦寇　爲要教習請官選派薪水初創之三月亦由官給發以體恤捐款　之不足 
一村堡之農民以耕種爲業若日日操鍊恐妨農業今擬常操於午　後三下鐘起六下鐘止於朔望日教習及各董率領於四鄉適中　之地會操一日 
一旣辦四鄉巡警則必籌經費其經費必有的欵始可無虞則於木　地捐項中官撥一的欵其有不足再取鋪捐若横涇一帶今有酒　户灶捐可撥爲警察經費其别處亦須於本地中撥一土捐以爲　經費再有不足則由各董酌量分上中下三等取捐繳於總局以　備經費製辦應用之物其出入之款派公正紳董總理之鋪户人　家亦當各盡義務樂助以成公益之事 
一四鄉旣辦警察則編户口以滋清查之助可着圖董巡長任之造　册呈於總局 
一鄉里村堡巡查户口之事均用本村人蓋一村之中户口不致繁　雜往來之人朝夕相見其有未見者可卽詳查去處一切尤爲切　實有效卽其村中孰善孰惡亦皆素知故探查之人須擇公正者　充之優其工食其有頑劣不馴者卽送總局覆究則無敢有藏姦　伏慝者矣 
一夜間值班巡查於下午六下鐘上差卽以附近巡兵備班保護巿　鎭其於巡行時隨帶玻璃燈號笛淮其施放洋槍以壯聲威值班　之夜予以工食 
一值班夜巡各帶流星信砲洋槍分叚游徼一人遇警卽吹號笛齊　集同班如勢不能敵卽放信砲召集鄰近警察會剿附近不值班　之巡兵聞信砲亦各宜馳助不得推諉觀望獲盜一名給獎若干　以勵之 
一號褂號帽著總局設法製辦以頒操練及當差之士庶期劃一其　洋槍火藥則請官頒發以昭鄭重且此槍藥非巨欵不辦擬請先　由官發以體恤創始之苦俟捐有贏餘卽以續繳軍器價值 
一挑選警兵時各董須察其人之性質凡品行不端及食洋煙者概　不准濫充塞責董事經辦妥善者予以奬勵其經辦不力者由總　局詳請黜革以儆效尤 
一洋槍除值班當差及操練以外不准在家擅放各董宜時加約束 
[吉安中學堂致上海江西商會電]  
　　昨日上午十二點鐘上海江西商會接吉安府中學堂電云上海江西商會鑒清賦局何守師吕委趙彝鼎下鄉催舊欠勒逼需索鄉民十五來城求緩統領袁坦擊傷多名斃一名十六鄉民較多游匪煽惑幸未搶刧地方官統領帶兵出城擊散鎗斃三人刀斃一人傷三四十人贛道江沈守璘慶來吉查辦妥再電（助） 
[札辦江蘇籌欵所蘇州]  
　　蘇撫陳中丞近札藩臬兩司略謂蘇省新政百度初興事事需欵接濟前部院奏明擴充銅元原爲藉其餘利以資挹注自部議限制鑄錢餘利己屬無多今復奉 
 
 
 

Page 3

 
 
文停鑄卽此亦成畫餅至原有欵項司庫旣歲有常經釐金又毫無餘剩更屬無從籌撥爲今之計勢不能因噎廢食將各項要政停止不辦而無米之炊雖巧者亦有所不能本部院前在豫省曾設籌欵所經理尚有成效蘇省爲東南財賦之區雖近來逈不如前而物産之多商務之盛在各行省中尚居中上之列若竟諉謂無可措手其邊瘠省分又將如何查藩司綜理財政責無旁貸署臬司久居是邦情形熟悉亦屬誼不容辭應卽設立江蘇籌欵所派兩司爲總辦卽責成該司等通盤籌畫于原有之丁漕釐稅而外有何大利可興大弊當革逐一籌度詳辦果能确有把握集成有著鉅欵本部院必當主持其事次不畏難苟安其有名無實難期成效以及事涉微細擾累商民者一概母庸置議自設立該所以後除司關局各庫原有之款仍照常收支外凡係新籌之欵統歸該所存儲專供興辦新政之用應如何分派員司如何歸併局所如何劃清界限如何勾稽出入並由該司等切實籌議妥訂章程隨時呈報至將來所籌欵項無論出自何處究其根本不外民脂民膏自應凛遵本年閏四月慈諭以百姓之財仍爲百姓之用斷不能漫無稽考鉅欵虚糜仍蹈從前積弊札行遵照會同辦理云云（等） 
[蘇撫飭辦兩標統帶蘇州]  
　　蘇撫近札督練公所略謂本月初十日蘇省新軍第一標與第二標竟有互鬥之案傷人至三十餘名之多尚復成何事體資格安在名譽安在各營管帶官弁平日約朿不嚴臨時又不能妥爲彈壓豈能辭咎該兩標統帶官雖均到差未久情尚可原究亦不能辭責此案關繫甚大應責成該標統等嚴飭營哨各官務將起衅緣由澈底根究勒交滋事之人分别懲辦一面加意管朿隨時防範不得再生事端並特派督練兵備處杜道教練處劉道督同該標統等認眞查辦務成信讞至兵丁任意外出屢經滋事竟敢各存意見勇於私鬥此風斷不可長應如何申明軍律妥籌良策以期杜漸防微並卽由該司道等悉心擬議詳復察奪云云（
仰） 
[蘇撫批騐徴兵禀牘之含糊蘇州]  
　　前蘇州府禀奉覆騐徴兵情形己將原禀錄登前報兹經蘇撫批云據禀己悉仰按察司卽移杜劉二道查明爲首滋事之人按律懲辦一面飭令長吳二縣塡格詳報並行該府知照（蒙） 
　按蘇撫之所稱懲辦者。募兵耶徴兵耶未據切實聲叙。然而玩其　詞氣。似乎屬在徴兵者。蓋此事先有臬司之批詞。而繼之以撫軍　之裁決。殆所謂一鼻孔出氣者耶。 
[電商派員學習巡警監獄諸決保定]  
　　直隷藩臬爲派員赴日本學習巡警監獄諸法特致各省藩臬電云竊維朝廷振興新政博采西法修訂刑律改良監獄而罪犯習藝法良意美上合周官圜土嘉石之遺規以後中外刑律不致畸重畸輕實可爲收回治外法權之地步前袁宫保先遴員出洋考究西制學習監獄管理法首於天津創設習藝所俾囚徒各效其手足之勤他年得有一藝以自養中外見者皆爲欣悅保定省城亦於上年建設惟迄今苦乏管理之材良以此項人員非親至外洋監獄考察制度及學習管理諸法新政舊辦難收效果仍爲外人所薄蕃等迭奉帥諭責令認眞整頓自以造就管理員爲著手第一義現擬遴選品行端謹文理明通才可任事者數員不分正佐資送東洋學習巡警監獄諸法約期六個月惟查東洋留學須足五十人爲一班方合日本校制暑假笔卽可入堂肆業人數少者諸多不便尊處舉辦新政勵精圖治未識己否派員兹謹以奉商如果可行敝處學生擬定六月内到滬貴處學生何時派定何時至滬取齊　期東渡敬求電復以憑照辦帥座前乞轉禀爲荷毛慶蕃增韞同叩（吕） 
[警部定統一辦法京師]  
　　聞巡警部近擬定巡警人員俸滿截取仍請以升階分發外省充補警務員缺不得援照六部之例以道府州縣佐貳外用將來各省擬設巡警司巡警使自三品以至九品等警務官缺所有簡選請補一切事宜均奏歸巡警部管理（日） 
[資助學員赴東學習法政長沙]  
　　湘省學界經前次風潮其實業學堂副監督陸紳鴻逵爲投考學生所毆擊高等學堂教務長周紳震鱗爲本堂學生勒令剔退中路師範學堂國文教習曹紳典球亦曾爲學生所窘該三紳辦理學務甚爲前臬憲張廉訪所稱許廉訪因赴奉天提學使　任去湘時卽傳諭三紳各贈學費五百金令赴日本學習法政俟學成回國當再爲錄用或卽赴奉襄辦政治學務云（濟） 
[美使函請教會學堂學生一律予以出身京師]  
　　美使近致學部函有教士所立之學堂其畢業之學生應一律予以出身等語（盈） 
[湘省學界風潮己平長沙]  
　　湘省學界於上月二十八日與學務處文案兼初等小學乃選升藝徒學堂某監督爲難一事己兩誌前報事後某監督發一手啓布告官紳學界略謂上月二十八日某苦受奇辱極爲慘酷推原其故厥有二端一因埋葬陳姚兩遊學生有工藝學堂教習禹某倡令各學堂學生全體送葬惟某所管之學堂經某嚴詞阻止未與附和故禹某視某爲仇敵一因初等小學堂各教員以堅請加薪未予准理中有舒某曹某因此剔退故亦恨某甚深是日受窘之事實因某學堂總理設筵招飲同座者亦學堂辦事之人其地爲楚善公司並非娼寮妓館入座後見有女賓一人作東洋裝朿某驚欲辭出經同座者言明彼曾經游學日本不妨留此略談日本女校規模某卽未便峻拒姑與周旋乃禹某等以爲有隙可乘施以惡毒手段次早拍照時有両人當衆演說議以無禮相加其人卽爲曾經剔退之舒某曹某迨押送學務處禹某等尤敢挺身而出迫請臬憲張廉訪依議罰辦並逼令將牌示酌　數次似此胆大妄爲挾制官長某一人不足惜彼學堂辦事者莫不咸懷戒心彼學堂辦事者猶不足道而主持學務之各大憲亦將爲 
 
 

Page 4

 
 
彼等玩視一一任其所爲不特湘省學界之前途甚爲可慮卽全省之大局蓋亦有不堪設想者云云聞此啓發布後亦無甚舉動或係現在暑假各學生紛紛回籍無人爲之主持故一切風潮近日己稍稍平息矣（時） 
[學部延攬諮議官北京]  
　　學部奏定本部設官章程内本有設立議諮官一條區爲四等分别奏派委派不作實缺亦無須常川在部榮尚書曾面諭各司員保舉知名之士及素日留心學務深通教育原理者書名以聞近日己保者以陳伯潛閣學鄭蘇龕京卿湯蟄仙都轉嚴又陵觀察及繆小山沈子壽趙芝山梁燕孫林詒書金伯屏諸太史最占多數（吕） 
[開平煤礦出産之富]  
　　文匯報云開平煤礦局經 
理人通告本館謂至西七月七號止一禮拜内該公司礦窰三處共出煤一萬七千六百六十墩同時發售煤一萬五千四百零一墩 
[電覆自行籌欵由官開採金砂京師]  
　　政府王大臣因議廣闢地利必須清查未開礦産以備飭令自辦庶免外人覬觎鹿大軍機以川省打箭爐素産金砂苗質均佳當卽電致川督錫帥飭委妥員勘明迅卽會同紳商挖採以保利權昨接川督覆電謂己委員踏勘明確苗綫極旺一俟川省鐵路告成决議設法籌欵出官自辦較之招股簡易核其開採情形亦不致有虧累中輟之慮云云（伯） 
[禀報白豸棲霞兩山採運石渣條石價值蘇州]  
　　蘇撫陳筱帥前准鐵路大臣唐侍郎咨稱滬寗鐵路需石浩繁勘定之白豸棲霞兩山亟應由路局開採擬不拘官山民山每方丈高一尺給價洋一角五分條石洋五角如民山民採每方給價洋一元五角五分一切雜捐運費在内請卽飭妥議等因筱帥當卽札飭府縣詳加確查兹據禀稱石渣價本不值錢每墩祇需洋一分約五墩合一方則每方不過五分拷工三角運費目山麓至水次每墩另需洋三角此外又有善堂等捐蘇州太湖一帶均係民産並無官山近山居民以搬運石渣爲度日之資不許外來客民人内挑運上年因江北客民入山購運石渣幾致肇釁控縣有案其條石售價郤無一定視石之長短闊狹判價之等差鐵路需用官捐旣免則善堂等捐自在應免之列尚祈鈞裁酌奪（申） 
[江蘇藩臬被參傳聞蘇州]  
　　官場傳述江蘇藩司濮方伯署臬朱廉訪均經江督周玉帥奏參略謂濮多病事多假手朱則雙目己盲形同殘廢併有縱容家丁子姪串許妄爲云云（且） 
[議禁官員納妾吸煙京師]  
　　政府以現當去舊圖新之際須先以痛革因循振刷精刘爲第一要着然所以致其因循萎其精神之大小官員多半皆由二故而起一則爲女色之所致一則爲鴉片烟之所致蓋近來身列公門者往往官階愈尊而姬妾愈衆甚且不分日夜横陳一榻终日沉淪於烟霞雲霧之不遑再兼以女色之昏迷雖以畢身精神消磨於此二事中尚且不及焉能專心於政治民隠耶此所以因循腐敗之象時現於官場日以振刷精神爲念而亦不能自由也故現在欲痛革因循非痛除鴉片之害不可欲振刷精神非嚴禁納妾不可刻擬嚴定章程嗣後無論京外大小文武官員一概不准吃食鴉片烟並不准於妻室外另有姬妾如違卽不准入仕聞不久將明降諭旨頒示天下矣（盈） 
[奉省征解鹽厘之弊竇奉天]  
　　蓋平鹽厘局尹萃吾太守調辦錦州稅捐局己志前報刻太守以交卸在卽將該局鹽厘項下征存洋元二十餘萬盡數易銀報解其中價目浮開約侵蝕二萬元之譜（按奉天鹽厘之優卽在征洋易銀出入浮開之内現己通飭征洋解洋不准易銀以期涓滴歸公）旋爲財政局察及己勒限仍將原洋交出所解銀欵發還如違定于叅處（通） 
[撫批嚴拿搶鬧卡署要犯江西]  
　　瑞昌縣統稅分卡閙事及面禀情形派兵彈壓各節均紀罰報日前撫憲批卞員王大令禀詞云據禀己悉該鄉民胆敢糾集數百人破門入室搶毁該局衣物鈐記票簿印花稅錢並毆傷委員及司事人等己屬形同强盜並敢進至縣署持刀逼令該縣將獲犯六名全數釋放又擁至營署搶毁軍裝衣物等件復將卞後居居曹李氏家搶括罄盡其自無法紀尤屬至極該縣何以於此等重情猶復諱飾意將含糊了事耶昨己批飭九江府酌帶常備軍親往查辦仰九江道迅飭該縣按照該委員現禀各節逐一確查務將滋事首要各犯嚴拿悉獲重辦以挽頽風切勿稍事瞻徇餘遵前批辦理並候分行司局查照（用） 
[日俄戰後交涉之一端]  
　　長崎西報東京電云日本政府曾開單向俄國政府索償日本于戰時留養俄俘之費計日洋八十兆元傳聞俄國以當時日本供給之食品及一切需用之物核之所開數目太覺懸殊不允照付此事恐不易議决因日俄和約内只載稱日本應向俄國索還此欵而未嘗明定其數故也譯文滙報 
[土耳其添調兵隊]  
　　廿五日倫敦電云土耳其京城宣布土國己徴兵一萬七千人從軍於葉門地方 
[伊籐侯擬用日人與聞韓國之民法]  
　　東報云駐韓統監伊籐侯通告高麗貴族院擬聘用日本若教習研究高麗之民法 
[南斐洲暫停戰事]  
　　廿五日倫敦電云南斐洲邢特爾及蘇羅蘭两處之兵隊己將戰事停止令叛黨及時投順 
[俄國籌欵賑濟]  
　　廿五日倫敦路透電云俄國貴族院己將政府所定賑濟之法廢去而採用國民之議籌措羅布十五兆元爲立時散賑之用譯字林報 
[俄國革命黨行剌大員]  
　　廿六日倫敦電云俄國提督高思洛夫于彼得霍夫公園散步時被人誤認爲德立蒲夫提督遂遭槍斃剌客己被捕並自認爲革命黨二十五日栢林電云俄國提督高恩洛夫在彼得霍夫公園被剌兇手業己逮捕據云彼實蓄意殺害德立蒲夫提督惟以高恩　夫酷肖德立蒲夫因誤遭槍斃 
[德俄兩君尚未定于何地相見]  
　　二十五日栢林電云德皇與俄皇究於何地相見現尚未定 
[南美民主國交鬨]  
　　二十五日栢林電云南美國爪弟瑪拉民主國與聖薩瓦多民主國開戰後又與亨拉斯國失和 
[俄國罷巿之風潮]  
　　廿六日倫敦電云俄國俾古地方人有罷巿之舉　邑皆爲之驚恐警察兵皆不能盡其職分譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[卾督奏覆贛藩劣蹟摺續]  
一原奏謂夫年春間道員陳際清戲擬一叅摺條陳該藩司十二欵邀人聨名將寄京其私人道員傳春官聞之與粮道錫恩道員沈銘照密商先發制人之計禀請巡撫查辦時胡廷幹方倚之勒令陳際清具結寢事報紙大譁該藩司告病屢請修墓假皆爲胡廷幹堅留人人痛愤一節查陳際清以府經歷辦厘金得厚資捐道員聲名甚省去年五月外間先傳陳際清有擬參周浩摺稿須同寅聨名各出銀一十两之事會陳際清將所擬摺稿遍質同人共向傳春官言不與名者必牽涉之十三日武廟拈香司道齊集傅春官言於衆謂有四月二十八日己專人進京之說而陳際清力辯其無該藩司與臬司錫恩皆言旣無其事可否具結時粮道錫恩候補道沈銘照皆聞摺稿言牽涉伊等之語於是語傅春官同請江撫胡廷幹查辦陳際清旋亦具結寢事至其摺内擬參何事及是否被勒具結結存何處陳際清現不在江無從查詢傅春官開前與該藩司往來頗密近日稍疏陳際清之事係其首先發原摺指爲私人當卽因此至上年七月該藩司曾两次禀請開缺修墓江撫胡廷幹以到任不久情形尚未深悉且其時臬司陳慶滋業己開缺在省實缺司道祇粮道錫恩一人兼署臬篆藩司一缺未便遽易生手均未批准嗣臬司余肇康到任該藩司卽無禀請開缺之事以上周浩劣蹟各節皆按照原奏考之案卷采之輿論平情察理分條查明不敢有絲毫徇隠臣伏查汪西藩司周浩貪污縱恣把持省權專任私人貽悞大局劣蹟如林罄牘難書其應如何嚴行懲處之處伏候聖裁補用知府崔湘鑽營謬妄生事害民擬卽行革職永不叙用江西永新縣知縣張善鐸貪污卑賤小人之尤勾串作弊代通聲氣擬請華職永不叙江蘇補用直隸州知州吳澐貪詐惡劣公欵不清物議沸騰試用知縣黄錫光營謀署缺不知廉耻指分江蘇知州除履泰鄙俗迎合多招物議江西候補知縣張學勤歷充優差損公肥私江西試用道陳際清　惡招摇行同無賴以上六員均擬請卽行革職江西候補道　德棻　厠要差衰耄無能擬請飭撤差勒令回籍　西候補知府王祖蔭巧　專擅　資表率擬請以州同降補江西廣信府同知王肇賜辦釐短絀業經撤差知縣張樹森同知會森溎查無不合應免置議此外尚有該藩司暱比在用之員爲原參所未及而物議沸　劣跡昭著者如江西知縣王祖彝品行卑污官塲羞與爲伍現復出入藩署與前充文案張善鐸現充文案朱士方爲至密之交狼狽爲奸敗壞風氣江西知縣丁憂知縣崔寳瑛諂附藩司行徑猥鄙指摘父加江西知縣朱士元現充藩署文案倚勢招　聲名極劣江西試用巡檢董鴻品行污下衣冠敗類以上四員均擬請卽行職以儆官邪又該藩司幕友華枚生胆大妄爲攬權怙勢力　纍纍久爲官幕所切齒擬請查明有無職銜即行斥革遞解回籍交地方官嚴加管束不惟出外生事又華枚生之子幕友華玉堂又藩署幕友馮心畬馮履卿及馮履號子之馮冕以上其四人擬請一併驢逐速離江西不准逗留司事金朝正係江西人擬請飭地方官查明拿獲交地方官嚴加管束又該藩司家丁能濱又名熊渭卿江西安義縣人久充該藩司門丁聲名惡劣擬請飭令地方官查明拿獲遞解回籍監禁一年　滿後仍嚴加管束不准出外生事竊维近年來江西吏治之敗壞實爲各省所無上下營營擾擾惟以賄賂鑽營爲事公事聽其顚倒模糊不復深問自大僚以至末吏毫無能懼之心清明之氣而幕友之權勢勲灼亦足以妨害通省政事民生羣小得意方正不容政治晦　百事廢弛以致釀或巨案盖正氣旣鬱戾氣囚而乘之隂陽肖長殆非迂論相應請旨敕下江西撫　將江西吏治財政兵事認眞整頓力挽頽風並將幕友攬權植黨勒荐需索諸弊一體嚴行禁革以肅政體而安民生的有查明江西藩司劣蹟請旨懲處各緣由理合恭摺臚陳是否有當伏乞皇太皇上聖鑒謹奏奉　硃批另有旨欽此 
[外部儲才館章程北京]  
（第一節總章一本館爲儲偕外交人物而設由本部堂官直轄二本館設提調一員暫就本部人員中選派總理館事三本館設帮提調一員佐提調辦理館事提調如不在館卽攝行提調之事由提調就本部司員中禀請堂官派充四本館應設文案支應庶務各員由提調就本部司員中禀請堂官派充五本館書記生無定額視館事之繁簡以爲增减六本館經費由提調按月開單禀請堂憲核准向庫支領實用實銷於次月初十日造册呈報（第二節資格）七就各國使館各省洋務局人員調取曾經留學歐美畢業或精通外國文字熟精交涉年富力强者到部行走其聲名平常無政績表見者不得與選八就現在歐美日本留學畢業生調取肄習政治法律商務理財者到部行走其願留續學者改給官費其未經畢業者不得與選九就現在歐美留學外省官費生或私費生之肄習政治法律商務理財者酌量挑選改由本部給發學費作爲本部官費外園留學生十就各省著名學堂之普通畢業者調京考驗擇其領異者由本部給發學費派往外國留學作爲本部官費外國留學生十一提調應留意采訪如見有可備外交之選者可隨時呈報堂官存記以備調取　十二選派外國留學生應由提調主政呈請堂官核准（第三節考察）十三所調人員到部由堂官特别擢用者卽毋庸到館學習仍兼本館行走以收仕學之益十四所調人員到部分館學習由分别提調門類按照各員所長分請研究試驗十五堂官有交辦事件亦由提調按照各員所長分請辦理十六所調人員到館學習　滿三月由提調出共考語並將在館功課彚呈堂官察核其可留部者奏調留部派充要差其不宜留部者官員咨送回省仍作勞績學生咨送學部派充教習但提調如以爲三月期限未足得請堂官酌量展緩十七所調人員在館學習如不守館章或實有見爲不宜者由　調禀請堂官辭退（第四節任用）十八本部丞參司員除以四成歸舊有人員酌留序補外餘均應就本館人員選用十九各國使館叅　領事隨員繙譯均應就本館人員選用二十各省洋務局人員均應就本館人員選用（第五節廪餼二十一第八條所調人員到館學習薪本分爲二等第一等每月三百六十兩第二等每月二百四十两二十二第九條所調人員到館學習薪水亦分爲二等第一等每月二百四十两第二等每月一百六十两二十三所調人員均令寄宿館中房膳由館供給二十　所調人員應臣薪水由堂官酌定但提調如見爲未足得請堂官酌量增給二十　以上所擬章程如施行之時有所窒礙者可由提調禀請堂官堂酌量更改（水） 
[儲才館定期考試京師]  
　　聞外部奏設儲才館開辦伊始大約在明年正二月間考試云（盈） 
[理同知更調接代杭州]  
　　杭州通商塲理事同知梁大令現届期滿己奉札委候補縣張琴生人令其昌接署并兼日租界會審事務己於二十日受篆因張大令向允日文繙譯當能勝任愉快也（的） 
[購地委員到差漢口]  
　　川漢鐵路開辦在卽督　張香濤宫保札委王　舟遊戎購買應需地叚己奉委到差矣（千） 
[日商購地漢口]  
　　日本在漢開闢租界甚爲急切日商不惜重資購買民地其己購各地業山日領事出示限於念四日一律搬遷（千） 
[嚴懲徴兵官之不法蘇州]  
　　金山縣禀報徴兵官需索指使並面呈揑函等情己紀前報現悉督練公所以此事禀明蘇撫峈謂第五營徴兵副官右隊二排排長　百川擅收流品不齊之人經該令查明扣留該排長出頭硬保實屬謬妄己極至徴兵旅費原係作正開支何得以此藉口需索程儀前次申送徴兵該令每名發給程儀洋四元本屬格外優待何能視爲定例致啓貪婪索詐之端若如該令所禀該排長自取之不足以唆使兵士來署合索並敢大肆咆哮形同無賴此等劣弁不獨有千軍紀且於徴兵前途名譽攸關若不從嚴懲辦何以肅紀律而儆效尤當經批飭該縣知照一面密派步兵副兵監曾櫪超查訊去後兹據曾兵監復稱該排長汪百川揑函指使情形業己自認不諱並據兵備處提調復加研訊無異查該 
 
 

Page 10

 
 
第五營右隊二排排長江南將備脩業生汪百川於辦理徴兵己多荒謬乃因需索程儀未滿其慾輒敢指使徴兵赴縣大肆猖狂並假造信函現己訊認不諱若不從嚴懲辦於軍界前途關係非淺己將該排排長汪百川撤差調銷條業憑單罰禁營倉三禮拜期滿遞解回籍推第二標營房尚未完工應暫行改收第一標營倉嚴加看管以示懲儆（吉） 
[議裁汰綠營兵丁事寗波]  
　　提標綠營兵丁前奉上憲札飭汰弱留强將原有兵額裁撤一半以節餉費而成勁旅綠營各遊守以各營兵丁前己裁去二成若此次再行裁撤兵力未免太薄地方一經有事捍禦難周日前各遊守會同商議擬裁餉畱兵請浙提吕道生軍門轉逹將應行裁撤一半之兵其餉項由各營目行籌劃藉厚兵力而衞地方未知能邀允准否（易） 
[投票公舉勸學所總理紹興]  
　　越郡前經士紳禀准組織學務公所僝開辦時府尊劉海臣太守等概皆蒞所演說竭力提倡旣因籌集春費有人指控由是總理蔡鶴卿太史卽告退而應某省大憲之聘經奉省垣學務處札飭遵照新章改爲勸學所曾舉胡鍾生君爲總刻奈胡君係中學堂監督事冗不克兼顧故又公舉王子餘君承乏理（梧） 
[醴陵磁業學堂之進步長沙]  
　　湘省醴陵縣磁業學堂所有試騐小竈現己築成各色碗品木月底卽當出見其磁質之佳美雖目前不能與外洋比較而較之江西景鎭則可爭一優點圖畫學生開學以來未及兩月己覺日有進步校中畫課分自在寫生用器三種自在畫之佳者合校中居其多類己非尋常畫工所能及寫生畫則須臨摹花草禽鳥並由日本技師安田君帶赴野外指點山水眞景一一描寫工夫較難現在亦得八九人其餘理化算術亦各有心得所尤異者潙山畫工一粗笨工人耳及入該校除練習圖畫外其於各普通科學亦得與諸生競爭優勝至於勤奮向學属守規則尤爲各中小普通學校之學生所不能及也（時） 
[劉延帥電飭啓壩保堤揚州]  
　　趙都團昨奉江北提督劉延帥電開揚運河因江湖並漲東堤岌岌可危堤内各州縣秋禾甫植關係匪輕應請卽開歸江各壩以保堤工都轉接閱立飭淮南局員遵照局員卽於本月旣望派委孫家莊委員蕭毓芝前往六閘先將金灣壩啓放以資宣洩（詳） 
[遵札出示勸轉練鎭江]  
　　省台近以蘇屬梟匪横行故牌勸諭各鄉紳董籌　圑練如果辦有成效緝獲匪目紳董獎給　又圑丁賞給銀兩梟匪拒捕格殺弗論云云丹徒縣郭大令奉文之下遵於十九日出示曉諭（再） 
[贛撫批駁建昌府請禁運米穀出境江西]  
　　建昌府李太守日前據南城縣在籍紳士饒士端等呈匪亂未平民飢可慮請據情轉禀米穀暫緩出境山奉撫憲批駁禀悉前因米價騰貴迭經飭禁不准販運出省聲明内地各處仍應照常流通不得專顧一隅閉糶阻遏違干提究在案原以禁運出省係爲全省計非爲一隅計照常流通係爲全省計非爲省垣計暫免内地米釐亦意在减輕米價成本係爲民食計非爲商販計也該府縣未能仰體斯意致徇紳民之請若本署部院遽予照准則産米各屬紛紛援禀勢必使各自爲禁上下不能流通恐滋生事變有不僅該府縣所顧慮者大局所關不能不倍切審愼仰布政司會同稅務總局悉心妥籌迅飭該府縣詳察地方情形如果存米實在不敷接濟應卽借動公款給予印照速往産米之區採購如有商富囤積居奇亦卽赶緊勸諭出放務使彼此有無相通互資挹注斯爲救荒上策並詳諭該紳等遵照（用） 
[來函]  
[商會經收湖南水災賑欵第九次清單]  
　　日本留學界湖贑粤三省慈善賑濟會捐助湖南木灾洋八百元南方報館經募零星各户捐欵二百元無錫唐時祥號唐印守銘先生墊解洋一千元王遵庠小洋五十角季調卿大洋一元江覺齋銅賀五十枚駱秉堃小洋五角應其北小　五角楊少園小洋五角抱綺生大洋五角又銅大　一元張吉餘大洋五角朱薪之銅圓五十枚李坦齋銅圓十一枚合行登報以揚仁風 
[愼裕號經手湖南賑第七次清單]  
　　杯水軒助洋六元五角華章紙局於紀生助洋十元王調甫助洋三十元榴村居士助洋二十元隠居氏助洋十二元毓桐　三翁壽集助洋六元附賑子助洋四元共計洋八十八元五角代收湖南賑捐四馬路愼裕朱葆三謹啓 
[杭州西湖協德善堂經募湖南長沙等水災賑捐第五次另登清單]  
　　徐兆義爲次子馥葆求病愈陳霞起二户各　五十元日本名古屋巿江川　一百十番地山田卯之助陸肇德求平安并求孫病速痊二户各　二十元杭州合源土棧十元桂步鑾五元李煒率子宗謙四元程肇元二元裴景綬一元五角蘇錫圭寗琴芝各一元無名氏五角以上十二户合洋一百六十五元○舊金山前墊解六百元除收抵外不敷洋二百六十九元一角除此次湘賑欵劃抵外不敷洋一百另四元一角由鼎記莊助湘賑五十四元一角據德堂潘湘賑五十元湊足劃抵舊金山墊欵清訖以後儘收儘解○第四次清單内撥洋四百元交義善源轉解湖南會館計浄洋三百零七元八角四分合併登明○上海北巿絲業會館籌賑公所施則敬抄登 
[上海六馬路仁濟善堂經收施棺暑藥四月廿五日至月廿日清單]  
　　思濟堂談培恩胡芝靑各洋十元由湖州德昌交來浙紹夏履橋無名氏洋廿元馮子如洋五元聚康莊陳浩川合洋十元張氏洋廿元怡和洋行草帽捐洋七元三角錢四十文共收洋九十二元三角錢四十文又沈聨芳蟾酥丸紅靈丹各一千瓶采芝堂蟾酥丸紅靈丹各一百瓶無名氏白痧散紅靈丹臥龍丹各五十瓶痧藥一百瓶鄭福蘭堂痧藥三百瓶 
[今日尚有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[三續粤漢鐵路風潮始末情形述畧]  
港　各報謂岑督遑一己意氣之私破壞三省路政不顧豈無所見而云然哉官旣利用善棍善棍亦得藉官力欺壓股東自便私圖三月初間岑督以路事照會商會有督轅文案温宗堯被衆驅逐之商會文案江蘇人劉宗向日以利害聾善棍使善棍覆照　請由岑督奏歸商辦盖岑督見商股有成乃欲由其入奏以文飾其前此之過也衆善棍欲逢迎求利乃私議于廣仁善堂郭子平把門非其私黨不得入私盖圖章謂爲多數認可請由岑督奏歸商辦衆股東以粤人之所以認股踴躍考以官塲苛捐捕紳激于義僨欲爲廣東免害雪　耳且原定章程須照商律公司例　接商部更不必由岑督請歸商辦香港分局代理廿四家亦以此事舉全　代表陳賡虞楊西巖胡翥雲三君到省向善堂力陳須照商律公司章程辦理集足股本卽可直接商部立案且言商律全文并無由地方督撫轉奏始可立案之語善棍大肆反對乃于初四初六两日雇　崽百餘人每人酬資五角到愛育堂毆辱港商喝拏股東并於愛育當議事處大書張貼主覆照會功名可保主不覆照會性命難逃等字自是　後凡議事門列警兵横　木桌大書特書非代表人不得入座有股東必欲入者則喝警兵拘拏一股東匿迹善棍張權於是不直接商部竟禀岑督初猶議用車絲行稿繼竟改用劉宗向稿有全粤感頌之語於是而由岑督奏歸商辦於是權利人總副辦之舉皆由岑督主持辦一事則曰由岑督批飭用一人則曰向岑督禀請以此局面官辦　官督商辦耶股東股東其一思之 
[驛站馬遞改用快船蘇州]  
　　常州毗陵驛一帶自閏四月起至今間日大雨河水驟漲上至丹陽五里村新閘連峰橋葉家碼頭牛九里鋪吕城大王廟下至無錫之三官塘丁堰上城崗戚墅堰奔林伍牧等處沿塘驛路均被淹没遞送文報人馬難行現經武進縣横賴寳仁大令雇備雙櫓雙漿快船代馬接遞往來各項文報（照） 
[奉飭緝兇理案紹興]  
　　上虞民人李英曾因其子被人毆斃久不懲凶定案故投撫轅禀請委員復騐嚴辦當奉張筱帥批示行知到縣略謂杳爾子李省三前經該縣騐明係屬受傷身死與凶犯之本罪並無出入何得遽請委員復騐惟案延數年之久尚未獲兇訊辦殊屬延玩仰按察司速飭上虞縣先將現犯訊供詳覆一面比差嚴拿逃凶務獲究辦母再玩縱干咎（梧） 
[揚城米價因雨水又漲揚州]  
　　揚城米業因邇日雨水多過田禾受損因之價值又漲上秈每石己售至七元左右較本月初間己漲八九角聞西北各鎭頗有人囤積並私行禁糶未知確否（詳） 
[滬城官事]  
　　湖南臬司莊性菴廉訪賡良由京赴任道經滬江住吉陞棧午後到道投剌○洋務局委員鍾千戎鼎虹鎭巡局員王二尹篤墓昨日到道禀謝奉飭迎接出洋端戴兩大臣曁文武巡捕差○蘇松鎭總兵陳總戎東暘由吳淞來舟泊集水碼頭又分省補用縣王子逸明府繩羲福建人前日來滬住長發棧又江蘇補用縣李幼鐵明府寳田直隷人奉江督周玉帥札委來申迎接端大臣住益和豐棧又考政大臣隨員夏穗卿直剌曾佑浙江人住新垃圾橋北長康里又花翎四品銜江蘇補用縣孫仲山明府鴻猷又候補知州崔儀臣剌史鴻翥新關查騐委員陳明府培基昨均到道拜會禀見○知府銜候補同知樊少墨司馬陋煦浙江人住新閘仁濟里昨至道轅禀知奉委上海出口局差定六月初一日接辦（合） 
[澤尚二欽使起節有期]  
　　澤尚二欽使昨日諭飭北洋海軍總統薩鎭冰軍門預備海圻快艦准念八日起程所有行李預飭差弁于昨日乘招商局新豐輪船先行赴津（力） 
[考政大臣行轅紀事]  
　　昨晨十下鐘尚欽使出轅答拜張鶴齡文宗鄧耀昌觀察午刻至蔡和甫閣學行轅偕吕鐘宇尚書前江南提憲李壽亭軍門便宴午後始返○張鶴齡吳吉卿兩文宗知縣趙大令從嘉蘇松鎭總兵陳竹林鎭軍東暘均於午前至轅分别拜會禀見俱辭○午後商會總董曾少卿觀察鑄商會恊理施子英觀察則敬候補道朱葆三陳潤夫等三觀察前陜西學台沈淇泉文宗俱至行轅謁見　兩欽使接見各商董公請兩欽使于念七日五下鐘駕蒞華商圑練體操會場閱視體操欽使允之○午後尚欽使又出轅答拜前陜西學台沈文宗衞外務部員外郎張菊生部郎○薄暮六下鐘時各商董在行轅公宴兩欽使（力） 
[上海縣備交卸]  
　　上海縣汪瑶庭大令連日諭飭書吏預備一切有定於出月初九日交卸篆務之說（事） 
[英按察司赴威海衞]  
　　文匯報云駐滬英按察司沙司馬里士君偕其夫人于二十六日乘輪前往威海衞 
[滙學會大會記盛]  
　　徐家滙大主堂内新設之匯學會前日爲大會之期先期柬請滬上各學校及教中諸紳董蒞會到者約千餘人兹將是日會中舉行各事錄下一軍樂工藝局樂隊二李君問漁演說三開會歌四洋琴合奏五雙胞兄弟（國語）六琴絃合奏七蘇儀士過宿（法語）八軍樂九洋琴合奏十細樂十一二瞽談唱十二軍樂散曾（興） 
[梅溪學堂定期宴會]  
　　本城各學堂董事姚子讓李平書葉麗雯姚佑孫劉敬輿諸君擬于本月念八日未刻在梅溪學堂攝影申刻治筵柬邀縣尊汪大令届期赴宴（宜） 
[頒發輪步公司關防]  
　　滬南十六鋪橋起至大關碼頭止現由大逹輪步公司創設碼頭建造棧房曾由滬道核准轉禀商部請頒關防以資信守兹經商部允准頒發關防一顆札飭滬道轉給該公司啓用（宜） 
[寳山縣商民請修塘隄]  
　　近日霪雨不止撫憲陳中丞恐沿海濱湖各隄岸潰決電飭滬道轉行各屬傳諭紳董擇要駐防己紀昨報兹悉寳山縣衆商民昨投道轅禀稱寳邑沿海塘身近多坍毀若不急爲修竣深恐海潮湧漲沿海居民易干浸没邇更天雨連綿水勢驟高數尺爲此環求札飭寳山縣及駐塘委員赶將該縣塘隄修固以衞居民等情瑞觀察因急批飭寳山縣遵照憲電彚案辦理（宜） 
[部飭率由舊章]  
　　滬南永裕司小輪船因裝運各貨偷漏厘金經貨捐局總辦查知迭次傳諭照捐不允禀明厘捐督辦咨商關道照會駐滬英總領事及稅務司嗣經該管領事照復意在按照新關章程辦理瑞觀察以南巿係屬内地應照内地章程無論何項貨物俱應照章報捐詎英領事不允以致釀成交涉瑞觀察詳禀外 
 
 

Page 18

 
 
務部核奪一面由該領事禀請駐京欽使示遵在案兹悉觀察昨己接奉外部札飭着照向章辦理不得照新關新章等因觀察因卽據情照會領事矣（寳） 
[總工程局新定處置抗捐各户章程]  
　　總工程總董因收捐司事往往與居户齟　曾經諭令不准擅行扭局在案兹經局董另定新章凡抗捐頑户之體面者不妨婉勸如再不聽許該司事禀局候提惟不服理喻及形同流氓之人准予當塲喚同巡士拘局追繳（尺） 
[體育會遷設操塲]  
　　滬南體育會發起人蘇筠尚君創設該會於泉漳會館興辦體操邇因天時炎熱諸多不便故擬改設於城内警察學堂操塲現己商請總工程董事准照（寳） 
[會議開濬馬家浜]  
　　上南交界之馬家浜河道自咸豐年間開挖至今淤塞不堪故經該處紳董商同河工董事朱福田君設法禀縣開濬（嚴） 
[東同遵諭選充巡目]  
　　警察東局委員郁二尹奉縣尊汪大令諭飭在巡士中選舉勤愼辦公者二三人派充巡目昨經選有姜明堃等三巡士榜示局前以便送至縣署騐充（事） 
[禀請拿究匪棍]  
　　引翔港一帶近因匪棍充斥故由董保據情聨禀道縣請爲按名拿究（嚴） 
[查拿種火]  
　　前晚美租界吳淞路彭如法家被匪用火油紙燃點抛入幸卽覺察撲滅僅燬地板一方昨晨由彭投報捕房飭探宋掌桂前往查辦（似） 
[攫洋報捕]  
　　美租界斐倫黄誠記木行主人之子全大不務正業昨日行夥姜勝山至後馬路明德順康二莊收得票洋二千元行至中途悉被全大攫去姜卽回告行主投報捕房請緝捕頭允之（似） 
[疑竊解縣]  
　　婁縣徴兵葉恭雲由蘇省暑假回中用虧盤費向姑丈馬錫晉借貸馬適乏錢因給自鳴鐘一架嘱往典質葉因持至西門内某當估值被巡士疑係竊來拘至局中謝二尹飭送縣署訊究（宜） 
[上海縣案]  
　　顧璃生之女桂英許字孫阿炳爲養　被孫弟阿進之　婦楊氏賣於浦東張　顧扭阿炳到案控告前日經浦東總巡局函解桂英楊氏等至縣奉汪大令立予提訉桂英供年十四歲幼許孫阿炳之子爲室母故過門童養本年四月初夫母病故翁將小女子寄養大叔孫阿進家　督翁之姘婦楊氏誘至浦東賣於張姓由楊氏收洋九十元是寳顧瑞生供女兒許配阿炳之子收過聘洋廿元及銀鐲金圈聘禮有婚帖　家阿炳供前聘顧女爲　卽胞弟阿進等爲媒因遭火災庚帖己燬楊氏供因欠長慶　廿元聳令婦人將桂英賣於浦東祗得洋四十一元餘被作媒之两老婦及長慶等串吞大令謂爾在總巡局供明蟻媒三人得洋六元爾得七十五元今敢較飾因　掌頰並鞭背各五十下質之阿進供與楊氏姘居一年被氏將桂英私賣是實小的在外不知現經屢將楊氏休逐奈伊纒擾不去叩求斷離大令判阿進繳洋三十元准與楊離異桂英發堂楊氏再掌一百下交官媒押追洋四十五元顧將婚帖呈候復訊○毆傷周耀生身死之張祥寳由捕頭徐文購線獲案己誌昨報昨經大令研訊張供在茂生紗廠爲機匠頭是日周耀生在旁站立呆觀小的因洋人將至囑令走開詎伊不從順手一推倒地氣閉事後曾給尸屬洋三百元气鑒大令判押候覆訊（宜） 
[總工程局記案]  
　　某所丁臥室前日午後失去灰紗衫一件及零物等當即報明局董立飭本局偵探嚴　○李阿四串同竊黨在城内十九鋪顧姓家竊衣致十件及香爐等物昨被探夥查獲解局陳參軍訊得此案己由事主報縣著即送縣訊辦○革探趙德勝糾同陸雲山等在楊家渡陳維奎家冒探捉賭搶去桌上銀洋由偵探目薛貴一併拘局請究己誌本報昨由陳參軍提訊趙由其弟十九號巡士趙三祥保去未到陸雲山供賣饎飯爲業被趙糾同捉賭是實陳維奎供爲酒業在家偶义麻雀有張阿寳趙仁子邱某等向小的索規求究胡雲橋陳維泰同供在内看义麻雀被奪夫洋两元參軍判陸雲山陳維　各掌責一百下押候再訊胡及陳維泰交保未到之趙德勝未　姑容限趙三祥赶緊交案延干并究○如意街芳園小茶館日夜抽頭聚賭近復抗繳警察捐四月故由司事禀明局董昨日飭丁提該店主訊究○二百廿五號巡士王致　在南區當差前日其　陳氏在南碼頭大同昌燭店門前購買粟米論價不合有意傾翻爲旁人不服羣起爲難由鄰段二百四十一號巡士高慶其過界勸賠錢六十文經氏訴知其夫同向燭店理論被　店公禀甫區派丁傅同两巡士連氏解局請訉陳參軍判王斥革高越界多事罰洋一元乐退○女子劉三劉四在西門外某銀樓兌物被流氓祝阿二王四鹽王阿三調戲女兄劉二斥阻行兇卽由巡士拘至西區解局請究參軍判两王各戒責二百上祝戒責四百下一并逐出（尺） 
[英美公廨早堂案]  
　　郭阿毛竊取鐵路公司鐵器囑王阿雙出售經失主洋人報探解究關司馬商之美安副領事判郭押捕房一月王押兩禮拜○王敘生將徐長才　傷由捕解辦判押候禮拜四訊奪○周阿金掩入某洋人宅内圖竊由捕解究判押两月○　路女孩阿娥由濟良所送廨請示明府以該女年幼不能取供判交所留候家　認領○流氓王阿珍去年罷巿時與同黨搶物經捕拿獲王阿六一名判押六月近己釋出與王會晤由王給洋一元酬其在案並未攀　不知如何忽與徐交生打架由捕解究王阿六供訴前情王阿珍供求恩典司車判阿珍押　牢二年期滿逐釋徐理两月○丁榮朗因細故將吳龍郎踼傷下部由捕解究判押三月○張才友之學徒陳土標昨因劉康波售羅卜票由陳寫條將劉喚去兇毆受傷報捕解究劉延侯律師投案伸訴並請究罰張才友供實係劉先動手司馬判陳罰洋廿元充公○流氓吳金金與錢東狗攫林德福對時表報捕解究判吳押三月錢押两禮拜○張兩明竊陳阿二布衣由捕解辦司馬察得張係乞丐判押棲流所六月○陳桂喜摸竊蔡永泉時表由捕解辦判押两月○何商德昌洋行控湯梅卿定貨糾葛昨日傳案判交保訂期候　○美商控章炳卿定貨不出一案因抗傳不到昨日提案判先罰洋十元交保訂訊○郭樹屏與其父誠齋在永和　盤踞滋詐昨日傅郭請究判候過堂訊奪○劉韻梅被陳善聨控告傅案亦判過堂候　○流氓瞿梅生即蹺脚連生張保生卽小寳生專在馬路攫物探案甚多昨由捕房解訊判一并押候禮拜六訊辦○流氓夏阿堂卽陸松濤攫朱福生衣物追趕行兇報捕解究判押半年工作○徐春喜向人索取工洋不給口角吞煙救治得甦由捕解請安　判送桱流所六月再奪○張根泉陳阿三快馬違章由捕解辦判張罰洋三十五元陳罰洋三十元○探解私燬制錢案内之張阿生陳阿三王阿六劉阿毛陳茂興王阿二等並制錢二千餘文請究張供向業成衣出洋五角　住王　房不知彼等所作何事司馬判一并還押張姑交保候補提人証到案再訊○曹金台之妻王氏前期由濟良所送訊判下禮拜二解訊在案昨日由所解廨請示司馬仍判帶回候奪當 
[法租界捕房事]  
　　龍興洋行西人扭控李奇朗竊大餐噐具捕頭飭押候解堂訊辦○朱富氏拐得鄉婦意圖販賣被包探查獲狗入捕房押候解訊○金阿六在鄭家木橋浜口竊木板數塊被失主拘送捕房押辦○洞庭山婦人王李氏將家中衣物捲逃來滬被包探查出拘獲後家人投捕房請保捕頭准予保去（臨） 
[美租界捕房事]  
　　工部局西醫生昨日帶同華人黄某在美租界查禁沿途售賣不潔之荷　六氷忌亷二物將陳阿四等四人送人捕房捕頭姑念初犯從寛斥釋起到之荷蘭水一併公○龔阿根與周三扣在華記路强借不遂互毆由捕一并拘獲捕頭查無人証斥出○有生昨經武昌路與某西人互撞被該西人拳足交施受傷腰際由丁友包秀全代報捕房捕頭以下自不留心斥不　理（似） 
 
