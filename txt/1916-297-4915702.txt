# 1916 - 297 - 4915702

 

Page 1

 
 
   
 
 

Page 2

 
 
時評 
[無辦法（冷）]  
　　中國之事至於日幾於事事無辦法對外無辦法對内亦無辦法即對於區區政府中之數人亦無辦法 
　　無辦法則聽其自然之結果自然之結果祇有加惡而决無良善者也蓋辦法者規則之舉動也無辦法即無規則之舉動而意外之事因此生矣 
　　雖然世界無無辦法之事所謂無辦法者其終局必於盡爲人辦而已亦無法以從之耳至於各不能辦則必冺然而同歸於消滅 
[命令]  
　　十月二十五日大總統令大谷喜久藏給予二等大綬嘉禾章此令 
　　又令前四川都尹昌衡自經特赦尚能力省前非著卽開復陸軍中民曁陸軍上將銜並給還勳位勳章以資策勵此令 
　　又令陸軍總長段祺瑞呈廣東瓊崖鎭守使胡令宣因病辭職胡令宣准免本職此令 
　　又令任命陸蘭清爲廣東瓊崖鎭守使此令 
　　又令北京中國銀行現已實行兌現所有北京交通銀行之兌換　卽由財政部迅籌的欵從速開兌其未開兌以前國家出納均應一律使用此令 
　　又令盧永祥給予二等寳光嘉禾章蘇錫第鮑貴卿劉雲峯蔣廷梓朱振標均給予二等嘉禾章翟汪韓鳳樓劉法坤吕世俊胡恩光張　均給予三等嘉禾章此令 
　　又令何涵逹王秉鈞劉湘楊維盧師諦吳慶煕盧澤霖薛宜琪劉朝臣李長明劉振玉馮占元楊葆琛均給予四等嘉禾章孫澤沛丁澤煦張尊均給予五等嘉禾章此令 
　　又令墮蘭湛梁之芬鄧文輝曾產蘇　斌郭椿森傳德謙趙鍾奇雷榜繼李伯唐陳經何懋辛馬永祥宋壽徴徐致善張錦李竟容張敬禹均給予四等文虎章莫晋嚴邱渭南林爽王兆翔馮國良李景銘王暢祖白育良梁敦敎文浦耿錫齡石龍川李建奎均給予五等文虎章朱棊聨潘祖　章懷瑜梁松馬廷賢張順光均給予六等文虎章安繼澤給子七等文虎章此令 
專電 
[北京電]  
　　昨中行兌出七十一萬餘元存入三十五萬六千銅元票因是已十足使用交行票昨忽漲至九十而交行兌現亦已籌備進行大總統對於中行兌現異常注意昨下午四時及七時兩致電話詢問情形及數目昨兌現由警察總監及步軍統領雙方派人維持秩序甚爲整齊 
[北京電]  
　　中行兌現昨晨確定該行票額實發千九百四十萬凖備金共有千三百萬近兩日自收六百萬均八五折盈近百萬惟今日銅元票隨漲商民大和 
[北京電]  
　　直隷參衆議員明日在畿輔先哲祠開商榷外交大會 
[北京電]  
　　梁湯派報均載王正廷陳策因憲法審議表决事將付懲戒 
[北京電]  
　　中法交涉發生後政府即電令駐法胡公使向法政府嚴理抗議迄未得覆恐該電途中被壓攔二十四日與二十五日再發兩電係由俄京及意京轉交然仍未得覆外傳來電願和平及持强硬態度之說均屬猜測之詞昨政府委員在衆院秘密會報告之言亦與此畧同 
[北京電]  
　　直籍國會議員言勘日在先哲大祠開全省同鄉特别會討論老西開案對付方法 
[北京電]  
　　衆院點半開會到三百二十人湯主席劉彥動議請國員出席備老西開案質問衆贊成由秘書電促禇輔成請先議張知競提出選舉法解釋案審查會報告畢何雯主付二讀可决時外部委員到遂開密會答復交涉經過情狀與本報相同衆無質問散已五時故議程概不及議 
[北京電]  
　　今日兩院議員聞段爲孫案憤而請假相約諮元首請勿以個人要挾致糜爛大局黎云余已限孫自本日起三日内缷職 
[北京電]  
　　閣員全體擬辭之說未確但云總理辭則閣員無再留理現經王士珍竭力勸解馮督軍又來電言外交尚未有人内閣不宜搖動事已漸兄和緩一說總統擬派孫出洋考察云 
[北京電]  
　　近日外傳種種蜚語挑動府院惡感實則黎段並無意見昨午爲孫事黎總統集國員會議段請召徐東海改組内閣黎初不允謂莫妙使孫自行下台段謂彼旣不肯辭職免職又辦不到舍此無他法良久議始决遣饒漢祥王士珍當夜專車赴輝迎東海黎總統勸段力維現狀段允俟徐到再遞辭表 
[北京電]  
　　商會聨合會箏爭興亞廢約組織銀公司昨止認額已溢出三百萬推吕逵先謁段請示段云財部以利大主自辦吕稱商人迫於愛國心非圖利段允商陳總長定奪 
[北京電]  
　　外交總長確仍提伍秩庸咨文已辦就 
[北京電]  
　　常關統一稅法衆院張大听等正在起草不日提出爲裁釐張本 
[北京電]  
　　文官普通考試展至明年三月舉行 
[北京電]  
　　王正廷改速記錄陳策在會場毆人現憲法研窛會主提付懲戒 
[北京電]  
　　湘人聞吳光新將督湘頗反對 
[北京電]  
　　吉林孟督軍來電爲張勳查辦鳴不平 
譯電 
[北京電]  
　　昨晚有命令准中國銀行開兌今日該行門外圍集多人行中增添辦事員收兌紙幣忙　終日付出現洋六十餘萬元預料　日可續付一百五十萬元聞該行備有現欵一千五百萬元故可應付無窮該行流行北京之紙幣據謂不足二千萬元　債全數不足三千萬元該行開兌後信用大增外國銀行今日均收用該行紙幣毫不折扣中國當道現信該行兌現數日可止舊日地位業已恢復現欵不久復可流入該行交通銀行雖尚無此項辦法惟中行開兌後交通紙幣業已大漲星期二日值七九折今晚已漲一至九一折政府今力圖鞏固中行根基凡能提用之欵無不撥助該行日借欵日洋五百萬元亦在其内交行地位遠不如中行爲一般人士所深悉不知政府目下將如何籌欵助之也（二十六日） 
字林報 
[北京電]  
　　中國銀行各支行除蜀省因亂不能匯解現銀外餘均照常營業總行前確曾匯欵若干至蜀中途被刧故决議候匪亂剿平大局安定後再令蜀行兌現蜀行發行之紙幣數僅四百萬元此間總行今晨開兌頗形忙碌惟兌現者並不擁擠甚守秩序正午閉門時衆皆靜散僅餘數人守候下午二時開門中行開兌後市面大爲活動交通銀行紙幣已由七八折漲至八七折銅元票亦大漲昨以一百五十六枚作一銀元今日僅須一百三十八枚矣北京中國銀行共存儲現洋一千五百萬元各支行除蜀省外均能自給該行之開兌　賴行中職員認眞辦事且得陳錦濤贊助之力故雖由徐樹錚與交退系竭力梗阻終逹目的該行前途甚有希望上星期有在内地經營大宗商業之洋行多家曾與該行交往財政部且擔保嗣後政府動用欵項均須得該行官員之同意故該行現已處於獨立之地位其管理辦法皆嚴遵商業規則 
早日開兌（二十六日）路透電 
[北京電]  
　　華字報對於天津法租界擴張問題仍多憤詞主張抵制法貨阻止華工赴法北京政府與津當道均不謂然因此項論調徒足表明中國方面辦事之失當惟輿情今甚激昂非政府明白承認交涉之棘手乃由政府延宕所致恐不能平也（二十六日）字林報 
[成都電]  
　　滇軍圍攻綿州匪首吳吉人（譯音）在城垣督戰時被殺（二十五日） 
[北京電]  
　　選舉副總統大約大本月三十日舉行 
[北京電]  
　　國風報載稱駐俄中國公使電告政府 
　 
 
 

Page 3

 
 
　俄國不承認殺害新疆回民之抗議 
（二十七日） 
[北京電]  
　　熊希齡已抵京奉元首命助陳錦濤南訂善後借欵（二十七日）以上德文電 
[東京電]  
　　聞日政府刻籌備取締敵人貿易之議案及取締名單一紙内有英國前所未列入取締單内之商行若干家並設法限制爲德人運動者之活動自寺内就首相職後此　傳飾謠言活動尤甚而寺内政策未得英法同情及日本將利用中國目下之弱點獨占利益等說最爲寺内所深惡寺内將於二十六日各區總督會議時佈告其所持之政策將表示其以經濟上發展博取國人信任之决心並掃除關於日本對華意旨之疑惑此種疑念乃中國及美國德人陰謀所釀成者也（二十六日）路透電 
東方通信社電（日本人　　） 
[東京電]  
　　政府甚恐中美鐵道借欵成爲國會之一問題故現正在研究不交國會附議方法蓋政府一都之人有該契約係無國會時袁政府時代訂結九月三十日之協定不過改訂而已是以無交國會附議之要等議論 
（二十七日） 
[北京電]  
　　段總理與孫總長之固執問題許誰免職黎總統尚無何等决守（二十六日） 
[北京電]  
　　本日（二十六日）衆議院開秘密會外務部　出席說明天津法國租界擴張佔領問題 
[漢口電]  
　　北京天津商民因法國人擴張天津租界問題運動反對法人影響及於漢口在漢直隷省人連日一再散布傳單開會集議 
（二十六日） 
[南京電]  
　　直隷省議會致電江蘇督軍省長及省議會反對天津法租界擴張交涉問題言極悲憤且甚激烈 
[南京電]  
　　聞張勳委員赴滬購辦部下兵卒冬服外套三千襲並續購五千襲隨後運徐（二十七日） 
[南京電]  
　　江蘇省議會昨接銅山沛縣兩處農會敎育會並公民團通電極力反對運河治水問題 
[東京電]  
　　北京電云北京軍事偵探偵察之結果巴布扎布戰死之說係屬誤報此人目下確在林西方面（二十七日） 
[東京電]  
　　海參威電云黑龍江鐵道前此殆已完成所餘工事惟布列雅河及黑龍江之鐵橋而已今兹工事亦已落成故於本日在哈巴羅夫司庫舉行落成式兼黑龍江鐵道全通式（二十七日） 
戰電 
（英人路透電） 
[巴黎電]  
　　今日下午公報云凡爾登戰局未變敵軍猛轟伏村與杜哇芒村伏柯瓦墜下德飛機一架（二十六日） 
[倫敦電]  
　　海格將軍今晨報稱敵軍夜在哇拉貝葉與萊斯波曷夫間及斯特夫與查萊爾砲壘附近轟擊甚烈英軍襲擊芒希附近亞拉東北敵軍戰壕加以重創俘敵頗多 
（二十六日） 
[彼得格勒電]  
　　公報云西北陣線之羅軍已能阻遏敵軍壓逼高加索陣線之俄軍激戰後已佔據哈瑪丹西北比特加鎭（二十六日） 
[羅京電]  
　　公報云敵軍在摩爾逹維亞西邊界激戰後處處大遭挫衂今僅於此佔據特洛土斯山隘與烏蘇爾山谷境一小隅敵軍在泊里台爾南白拉沙西有猛攻失利敵軍在桀爾山谷西面獲進步（二十六日） 
[倫敦電] 　 
　　塞軍戰報云塞軍佔據塞拉河左岸之高地俘敵四百八十人（二十六日） 
[倫敦電] 　 
　　柏林公報宣布與德軍已佔據羅國之佛爾干山隘（二十六日） 
[海牙電]  
　　官場消息謂蘇門答臘詹卑之亂事已平亂首已就擒（二十六日） 
公電 
[小城子電報局來電]  
　　各局鍳敝局設小城子卽係陶賴昭嗣後有致陶賴昭電報卽請逕通小局無悞恐未盡知特此奉聞請各注意小城子有 
要聞一 
[辛博森論協約國在華行動]  
　　二十五日英文京報載英人辛博森文一篇題爲協約國在華之行動其文曰天津法租界推廣問題所發生之不幸衝突與夫此後未可氏史之政治上影響又足使吾人注意蓋協約國刻方聚精薈神從事歐戰則在華之共同政策乃吾人代爲籌措而知有必要者焉當歐戰未作之前有識之士已知列强在華單獨行事之時間業已過去蓋華人國家主義之精神方勃然奮發苟有拂之者則爲禍甚烈馴至不與聞挑釁舉動者之安寗亦復爲其所擾也今日世界難題極宜注重區區一方之利益寗足計較吾人言念及此更不能不主張協約國對華政策之更變矣 
　　研究注學者苟一閲民國三年八月以後各國在華活動之大事記記則必毅然曰事事不善與巴爾幹之前事無稍異此固事實不容爲　者也賦先取第一發生關於國際之攻打膠州問題而言吾人曾聞諸前總統中國當時本完全準備採用嚴峻辦法以　　國家之利益乃協約國中之某國公使力勸中國不可如此辦理中國遂從其言後悉該公使並未以此大事通告他協約國公使迨各公使知之時咸以該公使之言爲荒謬然大錯已成無可糾正遂聽其發生惡果果爾又何怪日政府後見協約國彼此並無共同政策乃决計自行噫置捎然提出民國四年一月十八日之著名通　哉 
　　自日本提出要求後不適當之爭辯彌漫於遠東空際新聞家公然筆戰外交家暗中參預垂四月始已求其最後結果則中國難題多一番糾紛華人尊榮多一層挫辱致使國家進步從此大受阻碍而已四年十月因某種會商之結果巧想天開忽有誘導中國加入戰局之謀似謂時局尚未荒謬已極者然而同時日使且親至外部抗議帝制運動各協約國公使有附和同往者有至中後始知之者近日五協約國對於美人築路修河合同有詢問者有抗議者手續各異舉動可疑於是爲數萬萬人造主之大計畫遂因此而有變爲齷齪爭論之虞矣 
　　天津事件在比較上固不重大然不妨與以前離奇混雜之交涉併爲一類而談記者不　深論法人之曲直蓋研究政治之學子以遠大眼光考察難題者祇須自問事之適宜與否而斷言凡不適宜者之宜斥而已中國迭經内亂　處於神經過敏勞力過度之地位智者對之當以不從事可疑舉動爲目的當知於各國幸福安危未定時代小小問題無足討論之義此乃稍明政治學者所公認者也中國與世界之關係其重大非從使館街圍牆中所能窺見若斤斤實行各種政策可以（讓與權）一龔斷名詞包括之者則在今日誠大誤矣 
　　中國武力薄弱華人固公然承認之然華人常具强有力之武器此不備限於消極行爲如抵制貨物而已充其量言之實能有危及自由世界之積極性質記者之爲此說非僅指華人刻已聲稱欲抵制法國各舉動而言記者之所慮者其力量之大非筆墨所能逹試舉一端言之則停止華工出境是已記者於此不欲多言惟不得不大聲疾呼曰今日者已至英法俄意日比葡七協約國必須遇事協商以不糊塗不破壞的方法代替欺騙利益不名譽的手段之時矣兹者協約國公使之領袖朱爾典氏行將請假回國苟有不欲以其鑄於他處之大錯再鑄於中國者則當朱使回歐時妥商對於中國所當行之正確政微蓋中國之被視爲政治上委棄物也已太久矣有美索波太米亞之戰事而後知印度官場對於亞洲大事之觀念狹誤有中國兩年來陸續發生之交涉而後知遠東事件之必須糾正與有夫將來政治上失敗之必須預防今華人有不可駁詰之權利以要求於各國曰吾國在黎總統仁慈統治之下各國對待吾人當一反其從前之所爲此種要求極爲正當苟各國不承認此權利不予以扶助之外交仍循一八六○年之舊轍則提倡自由之各國旣種惡因於前當然收惡果於後復奚疑 
[中行先行兌現之京市]  
　　中國銀行籌備兌現已非一日總裁徐恩元氏於數星期前即巴籌備妥當與行中同人商酌後遂有請政府准令即日兌現之呈聞京行發出之票額爲千八百萬元連熱河察哈爾歸綏在内兌現本不必足額現金之凖備但以中國人性質深恐有不能信任者故籌備金額必求與票額相符而先期招待人士入覧即各報所載現金三千數百箱每箱五千元是也以是之故遂有今日之兌現昨晚該行發出通告凖於今日兌現京外如直隷山東山西河南奉天江蘇安徽浙江湖北各分行亦均照常收用今日之中國銀行紙票行見變爲現洋料兌現者固有其人而以信用回復照常行使且益資貴之者亦必不少也今日之兌現不獨本行照兌即各錢莊亦一律代兌而東交民巷各外國銀行對於中國銀行此舉深表同情謂中國政府有能恢復信用之能力力爲贊助聞自今日始各行對中國紙幣一律當現金收受且代兌現今日以前外界之阻胃頗不小吳鼎昌陸宗輿　設法阻遏蓋吳鼎昌爲梁士詒之死黨停止兌現即彼所爲爲自己計爲交通系計故力阻之也然段總理獨奮果斷不信其言故有今日之兌現云 
[老西開案有和平交涉說]  
　　天津老西開交涉各節已迭詳前報兹得續函云順直省議會於二十三日下午二鐘召集議員全體開會至二鐘半時由副議長（正議長邊守靖因代表晋京未回）王秉　主席議員出席者一百十三人交涉員王麟閣商會會長卞月庭代理警察廳廳長張韻樵來會擬當場報告關於老老開交涉案進行情形俾資討論全體議員贊成首由王交涉員登台報告昨外交部特派王廷章來津向法領事交涉彼之四十八點鐘之要求並請解釋其用意法領答云係奉公使之令其用意本領事一概不知伊並要求將拘警帶回鄙人（正交涉員自稱）即以正大之理由拒駁並要求彼將被拘之警察送回老西關地方恢復原狀伊　否認復問老西關地方斷絶交通是何理由伊亦無詳言答覆以上向法領事交涉之情形已電請中央及外交部向法公使嚴重交涉以維主權繼由張廳長報告警察被拘並現在之情形卞會長報告進行之手續仍請諸議員研究對待方法言畢由王議長引導入席旁聽復由議長發言此案應如何進行請諸君研究表决卽由一百二十六號八十三號十二號四十五號一百六十二號三號三十六號一百八號一百三十二號八十三號先後發言研究所提議條件時已三點半未經表决遂由議長宣布休息當有八十三號議員發言問議長休息畢仍議此案否如不議此案本席即行通去如仍議此案本席願立待之王議長答以續開時定然報告王交涉員等均行辭去至四鐘續行開會仍由王議長登台報告請諸君研究對待老四西開案方針復經先後討論多時最終時以八十二號主張組織公民大會之首先進行並當場推舉代表彭桂馨等六人赴各機關及各界宣布公民大會之義旨請諸君羣力相爭惟開公民會之手續俟組織就緒次日由大會通過以資積極進行其餘各手續俟赴中央之代表回津後再行討論進行復經秘書長朱佩石宣讀大總統之來電並各省省議會之電文畢時已五鐘即遵法定之時限宣布閉會該會爲此案昨又致電政府略云津民相率蜂擁到會要求怨憤激昻誓死力拒本會對此情形不能不極力安尉慰維持藉保秩序惟法使法領此種行爲實屬有害兩國睦誼按國際條例應請電告法政府即行撤換以睦帮交除由本會勸諭民衆徐圖補救無涉暴動致生枝節並咨禀省長趕籌相當對待方法外合電請速予主持嚴重交涉云云此電到京後大總統深恐國人熱血過度反致交涉生一障碍日昨特電致朱省長以老西開案中央現正設法涉兹聞津民激昻異常固屬於愛國之誠然操之過急不免軼出常軌務祈切實開導靜候中央解决幸勿囂張致生他故授人口實云云又派王克敏於昨日赴津調查老西開交涉情形及中法實業津行之狀况大致王使回京後尚有正當辦法至於法人一面則京津法國敎士亦以該國駐津領事此項行動不合國際交涉常例擬聨合全體敎士電致本國政府萬勿如此並聞法國駐京代理公使馬德氏昨晚已投本國政府訓讼係飭令關於天津老西開交涉首宜顧全邦交依據歷次案卷與中國政府和平交涉云云倘此耗果確則此結束當不至十分費力也 
[徐州特别快信]  
　　國務院秘書長徐樹錚昨又來密電一通聞係報告段總理因孫洪伊事已提出辭職書自請罷免 
　　張勳昨電馮　　催速將毆斃定武軍之兇手交出以憑懲辦　 
　　倪毓棻駐蚌張勳發定武軍十營任倪爲總司令 
　　張勳昨復電陸軍部感謝段總長任張肇逹爲諮議官 
　　王占元昨派姜某（王之參謀）來徐謁張勳未悉　洽何事 
　　定武軍總司令張文生請病假一星期外交總長若定伍廷芳聞張勳擬不反對 
[杭州快信]  
　　財政部因浙省獨立後各項新稅均有變更擬與莫財政廳長籌商一切聞莫氏一時尚難出京中央昨電令財政電道務於月底解洋二十萬元 
　　財政廳因省庫存欵無多軍政各費又需欵甚鉅特通令各縣知事及各局長催解徵存欵項 
　　省長昨咨省議會謂抵補金照原案徽收三角外每斗帶征地方稅一角 
　　杭縣姚知事昨將抵補金正　洋一萬二千元解交金庫 
　　嘉善敎育會昨電省議會省長謂嚴令催解師範講習所經費小學勢難支持乞示維持方法 
　　吕省長擬親赴省城各學校視察 
政務參議會長王廷揚現奉吕省長派往南洋各島調查實業狀况遺缺由副會長暫代日本衆議員佐佐木安五郎於昨日乘車回滬 
[南京快信]  
　　省議員王撰曾質問六年度預算漏列大生紗廠各項股利案陶鍾箎質問鹽課附稅復函情形案莊以涖質問關於江蘇銀行總協理及預算案省公署昨已一律咨復省議會查照矣 
　　楊議員石等四十一人提出質問官產處長違法應否咨請查辦案昨省議會已沙具原書咨請省長查照 
　　江北實行改釐爲稅案經省議會財政審會審查報告以爲釐金病商本屬秕政蘇屬自改辦貨物稅以來於國於民頗能兩利江北同屬一省似不應遲久沿襲致來兩歧惟蘇屬變更在改革時代現在時移勢異本會無權議决應請改爲建議案咨請省長轉咨財政部核辦是否有當請付公决 
　　軍署得京訊段總理因公府不肯蓋印免孫官令擬提辭職書自請罷免馮督軍　電京力任調和潘復馬士杰周樹年等會勘運河今日（二十七）可來寗與齊省長就商一切 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中行兌現已通過國務院]  
　　中國銀行兌現一事自經徐恩元設法籌備數月以來自云頗有把握現已呈請財政部定期開兌原呈已見昨報此事昨已提出國務會議聞政府中人以此事關係甚大頗有愼重將事之意嗣經陳總長瀾生宣言願負完全責任於是此案遂行通過有人云取消中行不兌現院令有不日頒布之說又聞此次該行先行兌換之動機並非出自政府純由中國本行所主張政府原欲矣借欵有成再行解除不兌换命令而中國銀行以爲當　該行本可兌換祗以受交通影響禁閉數月現在該行所存現金尚爲充足且觀各處中交銀行多已兌換尤不乏中行先兌之例故此次特具呈文以單獨兌現爲請此次文確已於日昨到院據一方面消息請政府批准與否甚爲躊躇蓋謂須先　有維持交通銀行辦法然後方能照准萬無置交行於不顧之理云云但於事勢上似已無慮於此蓋閣議旣通過自無其他障碍也 
[孫洪伊與内閣之前途]  
　　孫洪伊之内務總長一席前日本有免職之命令因張蓉西不肯副署故不能發表近日有王聘卿靳雲鸝二人爲之　停大約或有挽回之希望惟爲孫氏一方面置辯者又一力注期詞鋒於叚總理於段之請免孫職也則　述段之如何呈請大總統之如何拒絶如某京報所載某要人之談話略謂昨早（二十四）總理手持免孫伯蘭命令一道逕請總統蓋印總統云共和國家當以法律爲重國務員免職約法具有明文子實不敢以個人之私意而作違憲之舉動總理聞之頗以爲然嗣又商請總統將平政院判决文以命令發表總統云此事主管部旣未副署又未經立法機關正當之解釋予亦不敢冒然行之總理遂即興辭而出旋返私宅午後一時復晋公府仍以免孫伯蘭命令請總統蓋印總統云免職之事予晨間已言明不能同意汝亦以予言爲然何以又來仍執前言予與汝素來以國家爲前提今切不可輕聽宵小之讒言而犧牲原來救國之初志於是總理又無異言即告辭旋宅云云其意蓋謂段總理之請免孫職乃爲人撥動而非出於本意也同時外間又有謠傳謂叚總理處置如何失宜内閣命運如何危險湯化龍又如何主謀取内部總長位置凡此種種一時尚無從徴信其傳布之何從然主亦足見政潮激盪範圍之廣矣至於孫氏自行辭職一層近聞有人勸其萬不可辭聽憑政府如何辦法並謂不副署平政院裁决之批令與不　署他種行政命令不同旣與行政言針無關即無辭職之必要孫氏遂於日昨將辭呈自行撤回至平政院裁决之批令本可不必孫氏副署即行發表惟交通部之行政訴訟許氏又已副署在先未便兩歧故對於孫氏尚無妥善之辦法惟有兩事爲孫所難解决者第一新補僉事司長主事各人　以資格不合多爲銓叙局所駁回第二自平政院停止其執行任免部令外又咨請審計院凡對於内務部之新補人員不得發薪然上月二十六號則新部員均已腰纒多金浪費無餘若孫　去職則審計院勢必追繳而部員均妙手空空則孫氏須盡傾私囊爲之設法彌補矣 
[王斧軍反對龍軍入瓊島]  
　　國會議員王斧軍對於龍濟光駐兵瓊崖一節頗不贊同昨特上黎大總統及段國務總理書云大總統及國務總理　　斧軍承乏議席頃自故鄉來瀕行父老昆季胥忍淚走相　曰瓊之安危君負其責君去其爲吾　小民竭力謀嗟乎瓊崖一島孤懸海外無異世外桃源自漢迄今難犬桑麻相樂無事故無所謂安危也有之其自今日龍濟光帶兵駐瓊始乎彼龍濟光雖非毒蛇猛獸但其人　限於軍事上之知識所擁軍隊曾無訓練遂足處處爲毒蛇猛獸而較甚日以流人之血枯人之骨爲夸耀武功之本能而無所忌憚故彼督粤數載　人莫不談之色變聞之傷心乃者天幸百粤四面楚歌勢不得不　　以下場在彼萬惡濟軍實無留粤餘地即不然亦决無許其一再擁兵之理詎料政府爲其所彼爲情面上之數衍　授以兩廣　務督辦之職旣准與巨欵復允擁兵更指以地是何異棄瓊州易廣州瓊州三百餘萬之生　何辜乃爲龍濟光一人卸任故竟有此替死之莫大義務哉若謂政府爲　和政局起見其實非出自本心果爾則目今武人之横蠻若龍氏者方大有其人苟他日之能免尤而效之本部二十二省又島足供幾横蠻者之盤踞若謂廣州乃一省之都會絶非蕞爾海　比是不過爲保全粤垣計　虎離山會當徐徐戢之則瓊地久爲通商口岸固中原之門户亦兩廣之屏蔽各國領事敎士萃集其問加以某國虎視耽耽有一不愼都足縛我臂而扼我吭且弗俱論試想彼龍氏當全粤義師環攻之日已不　被困之虎尚負隅怒吼狂嘰不已卒至錦江玉壘悉爲腥風血雨之區始遲遲歛其威猛而獵者瞠目咋舌尚未敢狎而玩之謂縱虎他山俟其别營巢窟然後使其茸茸以就範但能保此山之無恙即可望他山之幸者其將誰欺雖然以上所陳覆轍不遠雖足一一爲未來之殷鑑然猶迹近理論事或不能以彼例此似不足爲拒龍之充分理由兹更就事實上約略言之以知龍氏萬無可使其駐瓊固確乎大有其原因夫瓊崖袤衡僅數百里所有十三縣無非環海而處　苦非常中間則崇山嶢嶺嶮巇萬分頗有一夫當關萬夫莫入之概大都爲未經開化之黎人聚族而居水土旣惡烟　尤多而黎民平素又嫉視外人非有熟黎（黎有生熟之别）引導偶犯其　輒死之然彼嫉視外人这中尤以嫉視軍隊爲甚因前清之季馮子材曾帶兵往剿至今銜之也其地旣許望不許就世人所垂涎爲寳山者絶非易人今龍氏以外來之軍隊設欲入瓊腹地駐紥俾逹其所謂辦　目的以其生性頑强縱水土能服烟瘴不畏竊恐非將三四十萬之黎民殺却必不足以施其手腕也如此若舍腹地而駐紥於環海之各縣則各縣自袁氏稱帝以道革命之軍四起　民黨前領以　　縣知事而化之者有之魁熟黎之曾以　逐縣知事而代之者亦有之至今尚與官兵　戰不已數月以來繽紛之域燦燦者利矛爛熳之鄉離離者白骨四分五裂火熱水深已無寗土而澄文定三縣則稍邇府城不爲民軍所據然以革命屢仆　起故種種牽連以致陳林二姓結爲大怨彼此相殘波累七十餘村刻尚相持不下其情形旣有如此彼龍氏而欲率兵駐紥各縣除非駕巨掷巨彈不問皂白玉石俱焚概將各方面之人屠盡固無揷足之鄉也如此將母謂舍各縣而駐紥於会城乎則府城内外居民祗千餘家海口一埠則店户祗二百餘家府城及海口前此所有公產亦旣被地方官拍賣殆盡今此瓊崖所有警術軍二千餘除開往各縣外所遺不滿六七百非　身於寺觀即托足私人之祠堂尚無一適當之地可駐紥而每月由省解往之餉自粤變亂業已斷解刻則飲鸩止渴恃開彩票扣規助餉嗚呼僅此二千餘軍隊已大有朝不保夕之勢况益以無限之凶悍軍隊瓊崖能不立變者幾希故姑莫論龍氏辦礦不應擁兵及所擁之兵餉從何出更未計其尚未往瓊已先大輸軍隊若干盜携軍械若干隱然以爲殘殺之預備而陶鑄其南面王之資格縱龍氏爲最善治軍之一人其濟軍爲最有紀律之軍隊亦决無其駐瓊之理彰彰明甚故爲今之計苟龍氏尚未往瓊則深望政府立止之儻已往瓊則仍懇政府立撤之不然貽禍瓊民瓊民生命財產其誰任之斧軍職忝議席代表瓊民對於桑梓之安危實有莫大之責任愛瓊愛國無任憂惶用特本良心上之督責掬誠縷　伏乞鈞裁不勝盻切待命之至 
[龍濟光之最近狀况]  
　　洒邁爲龍濟光之親信之今聞龍氏向朱省長力爲保薦已委署瓊崖道尹業見前日牌示龍氏旣調胡令宣爲瓊岸鎭守使復調許秉榛爲瓊海關監督兼特派交涉員今又薦梁邁爲瓊岸道尹所有瓊岸之軍政財政民政皆在龍氏掌握中然則龍氏實一小島主不啻爲趙佗第二聞龍氏自聞交缷之命卽鬱鬱不樂及見佈置妥協各事皆能如意又甚欣慰並聞廣元廣利等艦曾由龍濟光派員商准薩使發與調用現聞擬將該艦運兵抵瓊後卽在該處興練海海軍以該兩艦爲期模範故已派委敎練多員落艦辦事不日卽行出發 
　　龍軍在虎門太平墟麟衅一事已紀前報兹續聞該墟駐軍現已退守惟龍軍仍續率大隊前往放鎗轟擊十九號河南輪船由港返省路經虎門猶聞鎗聲刻已由薩巡閲使調派楚豫兵艦協同粤艦雷虎海潛兩艘駛往制止另函云自李嘉品所轄濟軍與姜司令所部砲兵衝突發生後太平黄埔新洲長洲等墟商人咸懷惴惴昨特舉派代表王惠羣往謁孫台長要求將駐紥各墟龍軍調離出境否則亦須咨會各軍統領嚴飭所轄軍隊以後不准携帶軍械游行街市遺　地方孫台長據情以濟軍不日赴瓊母庸多此一舉惟前昨經面商李嘉品普懷安各統領實力防範以維地方 
[旅京黨人之呼籲]  
　　何海鳴唐成章兩氏日前由湯議長化龍介紹晋謁總統面陳民黨諸人困守京師旅費久盡告貸無門擬請加恩籌給一欵以爲送回原籍之資俾得各安其業免致窮無所歸總統甚爲嘉納因念民黨奔走國事有年自當登用以酬其勞惟民黨中多係軍界　何唐二君已奉總統面諭與藍上將天蔚統籌一切第一層辦法先送陸軍部甄用其餘再行分别妥籌辦理普聞湯化龍何海鳴藍天蔚唐成章等昨又上大總統公呈其文曰大總統鈞鍳敬呈者伏念兩湖民黨諸人自辛亥起義以來或從事戎行備嘗艱險或厠身政界曾効勤勞此等情形固早在我大總統洞鍳之中而亦久在我大總統仁帡之下者也乃解甲已久歸農未能當帝制發生我大總統亦在震撼危疑之内同患難於始者幾又同患難於終幸而天佑中國我大總統天下歸仁四萬萬人同蒙幸福兩湖父老子弟以桑梓紛榆之親近更覺百草霑恩獨此民黨此民黨諸人現尚流落京師未蒙恩澤據切實最近調查報告在各會館各客店者人數甚多旅費久盡告貸無門白眼相加饔飱不給當此西風凛冽白露爲霜北地之寒南人尤畏昔也同澤同袍有與子偕行之樂今也無衣無褐興何以卒歲之嗟我大總統菩薩心腸慈祥惻隱不忍一夫不獲不願一人向隅求劍求　最憐故舊敝帷敝蓋未肯　捐雖堯舜博濟猶難而禹稷溺　由己聞此情形必生憫惻可否加恩籌給一欵以爲送回原籍之資俾得各安其業　致窮無所歸燕市吹蕭鮑魚入肆聞者傷心見者慘目仁人之心曷能忍此龍行一步　戴三山感頌　思豈有旣耶云云 
[鄂議會爭潮之最近觀]  
　　鄂省議會因三議員資格與議長當選票額紛爭經旬未能開會延至二十日始開議表决咨復省長否認撤消三議員案二十一日又表决暫由副議長代理議長並議定三議員暫不出席以靜待内務部參事張知本來鄂調解依此進行如詹大悲資格解决勢必仍爲議長故進步派要求詹必須辭讓議長始允將咨復省長文辦出詹不承認越日進步派議員胡作賓彭秋　唐文德等二十餘人遂又提出關於詹趙梁復職之覆議案依議事細則覆議案須列席全體三分之二始能開議是日人數不足雖未開議案亦未打消而咨復省署文因之遂不得咨出昨已紀經繕發係屬誤傳該會復文旣久不到省署王兼省長以爲議員必已自認改補三議員爲違法撤消爲當然之事乃又以序補三議員之咨文到會於詹梁趙三君之資格根本上又逼緊一步原咨略云劉亮李法程蔭南三員祗能作爲遞補詹梁趙遺缺不能移補覃壽堃先燦時李濟時之遺缺所有覃壽彭之遺缺應以第一區候補議員戴孚夏序補朱燦時之缺應以第二區候補議員杜端壽序補李濟時之缺應以第三區候補議員丁學庸序補聞此咨於二十一日下午已到會被王副議長擱起至二十三日開會選舉各股股員時始行發表宣讀後國民派憤懣異常大呼汴長逹法主張將原咨退回幸進步派以詹梁趙資格尚未經本會解决谱不主張請新補戴丁杜三員入席否則恐波瀾立起矣爭議再三後以分股爲重乃辦選舉將原咨交付油印定二十四日討論三君復職覆議案時併案研究至王副議長將此文攔壓兩日之原由係恐因此激成不能開會妨礙本會分股之進行說者謂二十四日之會議逆料兩派議員仍必有一場惡爭也查鄂議員全額一百零四人舊日隷國民黨籍者只三十八人故二年開會時連一副議長亦未爭得今詹派雖有四十六人終恐難免無中途抽溜之輩其前途殊無把握也 
[贛議會省制問題之大激戰]  
　　二十日省議會討論省制問題爲開會以來兩方最激烈之戰鬭黄頃波提議建議國會中主張省長民選規定憲法案蕭炳章吳鴻鈞鍾士林提議請　國會主長省長民選規定憲法並電各省一致請願案邱漢宗提議省長民選由本會請願國會規定憲法案經提案人說明理由後先有饒正音等十餘人反對繼有曹和濟等數十人贊成相間發言主席即請主張此案贊成反對者各明白宣布意見黄衍袁云本會有選舉省長權本席極表歡迎惟揆諸國務院組織之意義内閣廳負責任若任免省長之權而亦無之責任之謂何本員對於是案有三種不贊成之理由（一）國會有選舉大總統權省會有選舉省長權則各縣自治會當然有選舉縣長權試問地球上有此種共和國家麽（二）省議會有選舉權必存地方觀念當選舉時不但不能容外省人插足即本省人亦有此疆彼界之分此黨議員有此黨心目中之省長彼黨議員有彼黨心目中之省長選舉時必起最激烈之衝突（三）共和立憲國家三權鼎立今由省長民選是立法已侵行政之權自我立法自我違法而以爲正當這眞算是神聖不可侵犯之議員此案本席不敢贊成羅士傑云共和國家不是名詞上的作用是制度上的作用追憶自建設共和政府獨夫抱集權主義演成上年之慘禍言之寒心未始非集權說階之厲也蓋獨夫秉權時將立法司法行政軍事各權一併攫而有之各省長官惟命是聽故兵力足以行專制之實財政足以募集軍隊無一不可自由此明驗大效者鄙人贊成省長民選有十種意見（一）鞏共和永久之基（二）免革命流血之慘（三）爲國家保精神上之統一（四）惹起一般平民之國家觀念（五）免政局之搖動（六）免人地不宜之患（七）獎勵一般官吏尊重民意（八）此時反對者正在紛擾之際故所言未詳（九）促進地方自治（十）融洽種族觀念將此十意反覆推勘畢主席復請陳鴻藻發言陳云羅君之言已先得我心我不發言了假使人人發言卽十天亦說不了請議長表决罷饒正音從人叢中大呼曰好容易表决我尚要說話了若羅君所言豈不陷於一黨專制之覆轍麽於是又引起辨難擾攘不已秩序大亂旋經林中桂請議長用投票法决定吳廷鑾請用記名投票請衆贊成遂由速記點名祇有議員一百零九人投票畢開票計得贊成票五十九票中有廢票十張反對票三十七票中有廢票五張合計溢出二張嗣又經多數爭議至二句鐘之久始以贊成多數表决然是時饒正音黄炳煥　　拍桌跳呌未已也 
[魯省會否决省長民選]  
二十四日下午二鐘省議會開議議員到九十二人議長張公制主席報告貴州省議會反對省長民選電後續議財政股修正章程案畢即討論第二兩案爲議員李汝枚對於省制縭編入憲法意見畵　員許鍾　對於省制列入憲法省長民選意見書主　報告併案討論並報告嗣後議員發抒意見宜登台發言由提案人相繼登台說明後葛議員極端反對省長民選孔副議長亦反對省長民選贊成省制加入憲法兩君演說畢主席先以省制加入憲法國題付表决起立者多數又以省長民選問題付表决多數否决表决後某議員　議請照李議員意見書起草電國會力爭無異議此案遂定 
[蘇省會電請維持老西開交涉案]  
　　江蘇省議會昨二十七日開第七次常會對於天津老西關交涉一案接得順直省議會急電全體議員大爲憤慨由屠議員宜厚提起緊急動議當場表决發電中央請與法使交涉錢崇固副議長即令張秘書起草電請國務院及參衆兩院轉請外交當局勿稍退讓兹將順直省議會來電曁屠議員建議案省議會去電詳錄如左 
[順直省議會來電]  
　　南京督軍省長議會公鍳法領國佔天津海光寺　　廣租界一案交涉經年迄無結果該法領竟恫嚇政府限四十六小時答復否卽自由行動本會聞此憤不能忍當即電請政府　向領事法使嚴重交涉以保國土在案詎意法領事奉法使命令實於本月二十夜間帶領法捕硬將該地强行侵霸並將華警分别拘　該處數百商民卽於翌晨沿街呼號先笔到省長公署及本會環求悲憤激昻誓死力拒本會旣爲人民代表機關對此情形自不能不極力安慰維持藉保秩序惟法領不顧公理旣侵領土又奪警權阻碍交通强征租稅他國效尤禍貽胡底且法使與法領此種違法行爲實屬有害兩國睦誼此國際慣例應嚴電告法政府即速撤換以睦邦交國土攸關誓不承認除由本會逕電請中央國會中嚴重交涉務逹目的以安民心外合亟電懇貴督軍省長議會協電入告以作外交後盾而維國家領土無任切盼順直省議會印屠議員建議聨合各省電請中央對於老西開交涉務望據理力爭以全國土案文云爲建議事閲報載法總領事以推廣天津租界爲籍口率兵驅逐華警强佔老西開地方直視吾國如無物邦交何在公理何存弱肉强食固爲天演公理然從未有若斯之甚者明知事關交涉自有政府與國會中主持第念天下興亡匹夫有責矧本會代表三千萬人民覩此非常之奇恥極辱安能作秦越之視爲此依據本會議事細則第四條之規定認爲緊急事件請議長於開大會時儘先交議一經公决即由本會電徴各省意見合 
 
 
 

Page 7

 
 
詞電請中央向法政府嚴重交涉勿稍退讓以全　　以慰人民是否可行敬請公决建議人　宜厚連署人朱百通俞仁愈朱紹文　董永成李茶徐廷　任桂森許蘇民陳康 
[省議會去電]  
　　北京國務院參衆兩院鍳天津海光寺漥一案法領强佔領土侵犯主權國體邦交兩有妨寗薄海人民咸懷憤激本會代表本省三千萬人民應請政府與法使嚴重交涉勿稍讓步以保國土而衛主權無任迫切待命之至蘇議會宥印 
[浙省會三十九次常會紀]  
　　浙江省議會於二十六日開第三十九次常會出席者政務委員四人議員一百十五人一時三十分鐘開議第一擬改組模範繅絲廠爲改良繅絲傳習所並附設繅絲實習工場議案報告審查結果後各席對之頗費研究表决贊成審查報告者少數衆意在招商承辦公决再付庶政股審查第二陳榥等請設工業試驗場案無討論大衆皆主張取消即不成立休息十分復入席接議第三回復各縣警察經費由縣自治處理建議案此案當前次表决時原言俟預算提出再議議長因閉會在卽凡懸而未結之案興預算案有關係者如何處置諮詢大會公决由議長主持故列入議事日程並經財政股員報告前日已詢據政務委員省會警費列入國家預算各縣預算則列入於地方稅項下此案儘可討論與預算無關卽開二讀會公决將標題上回復二字删去即照原案意思咨請省長查照辦理第四浙江省徴收店屋捐章程係開三讀無修改通過第五請停免菸酒苛稅議案第六酒商代表徐光溥等請減苛捐案合併討論各議員對於免除酒類苛捐莫不贊成對於公賣費與附加稅二種有主張一律革除者議决由本會將病商病民曁減輕酒稅情形請願於國會議長又變更議事日程將第十一項建議股審查事件提前報告以便列入議事日程報告畢卽散會 
地方通信 
[蘇州]  
　　逃巡官已捕到蘇州警廳南區第四分署署員劉雲庭於上月三十號請領薪餉後席捲各長警薪餉等洋共計二百九十餘元私自潛逃詳情業誌前報兹悉劉署員捲逃後已經崔怕庭廳長分别飭令南區張竹萍署長賠墊數洋給發各長警一面派偵探隊士向名跟蹤追往劉雲亭原籍天津　文協緝歸案訊辦昨日奉派兩偵探已有電報來蘇報警謂劉署員已在天津拿獲即日押解來蘇云 
　　康南海蒞蘇誌聞康南海於十月十六號由錫乘車來蘇軍政各界均未得信外間亦　有知者聞僅帶　從四人下車後逕行進城下塌於東美巷汪鍾霖處連日由汪陪侍至木凟鎭嚴園光福鎭玄墓山及天平山觀音山虎邱山各處遍覽勝景又復至城外留園城内護龍街怡園等處遊玩並購買古玩字盡多件至十月二十四號啓程赴滬 
　　陳推事在蘇病故廣東饒平縣民許大山與吳煌爭地涉訟吳煌鄭敬之有行賄情事被許大山等告發經廣州地方廳檢察官提起控訴牽涉廣州地方廳推事陳與炎律師劉子修一案　歸江蘇高等廳審辦業經判决吳煌鄭敬之均處五等徒刑推事陳與炎律師劉子修均無罪當時四廣東大局未定卽將吳煌鄭敬之送蘇城模範監獄執行而陳推事等亦卽暫住西菩長巷老永孚客棧内詎陳忽患寒熱病症日漸增重電召家屬到蘇张陳　卽於前日逝世當卽報告高等廳及吳縣知事署派曾裁判員到棧驗明委係因病身故由家屬備棺收殮即日運四福建原籍安葬 
[松江]  
　　參觀團來松上海敎育界組參成觀團多人前日來松以縣立第一高等小學最爲完全遂先往參觀由陳校長導入各敎室繼考一切辭出後復往他校 
　　中校擬收舊縣址舊婁縣衙門已一片瓦　然地址方整南北廣漠自官產局組立後浙人樓姓卽具禀向狄委員指定該地自願繳價承領嗣經文量一過估價五百六十元歸樓姓承買聞樓擬建築織巾機廠等用惟該地與中學堂祗隔一河當時楊校長曾欲購歸校有以便建橋河上另關　場目下校之南偏先後起建房屋而原有之操場更形狹隘則需用該地更亟因由楊君繕具詳情禀陳齊省長請將該地仍歸校中收買特不知能轉　否 
　　新劇開幕松江新劇社練習已久觀者噴噴近由某某諸君投資購備一切假令白龍潭東施廟於舊曆十月朔日開演届時袍笏登場必有一烅興采也 
　　北鄉有疫本年秋陽燥烈疾病叢生城内外染時疫不起者實　有徒現聞北鄉泗涇鎭亦有疫氣鎭人以食柿蟹爲戒 
　　支配屯戍地點十三團調　而代以十五團團長劉　舟君已率所部三營到松支配戍防地點一仍龔團長之舊以第一營駐貢院團部第二營駐護軍使署第三營駐小普渡布置妥貼已經劉君飭部開操矣 
[無錫]  
　　聖公會　十字堂被　南城聖公會前曾以四萬元鉅欵建築一聖十字堂工作年餘始竣規模宏大裝飾周備今夏落成會中會外各界人士之往瞻落成典禮者羣推爲無錫最大之建築物前報曾詳誌之詎昨晚此堂忽然失愼自九時起延燒至天明全部盡成灰燼惟四圍牆壁尚巍時不倒聞起火之原因實爲電表走電所致該堂本悵有電燈數十盞僅於禮拜日下午行晚禱禮一用其他時間並不燃點亦鮮有人在内行勸所以電表走電無人覺察該電表係裝於聖十字堂左首預備牧師行禮時更衣之聖衣間内（聖公會行禮拜時牧師所服之白衣爲聖衣）電表之下卽屬衣橱火燄焚及橱内遂延燒及各處是日適爲江蘇全省傳道士在錫聚議敎務之期該堂各敎士羣集於聖道書院内開會商議至九時餘散會高萊牧師回宅行經其處見火光自玻璃窗内射出始知失火急急報警呼救雖四城救火會聞警先後馳至奮勇施救卒因火勢已熾灌救無效遂至不可撲滅 
　　設廠製造石筆學海書莊主宋敬業對於工業素精研究曾發明學校所用之石筆製造法初以簡法造成未能完善嗣經一再試　近日製造之品已能使用可與舶來品無異即將出品模範並具說明書呈講縣知事轉呈省長咨部考驗由部查照工藝獎章第四條第二項之規定給與　狀現宋君已　集資本於西門外大　　地方建築進化工廠先行製造石筆如果營業發還推行　利再　發展 
[揚州]  
　　水利局總裁蒞揚全國水利局副總裁潘君復奉命勘測運淮一帶河道昨日（二十四日）已行抵高郵縣境揚州政界接到電信由縣知事周芷貞率同各縣至便益門外五台山迎迓 
　　東鄉忽出殺人劫財案江邑東鄉波斯六家莊董事王杰如家於日昨被匪數十名明火執仗一哄而入該董聞警呼救被匪擊斃其子至縣禀報周知事特委承審員吳錫寛率隊帶同檢驗史前往履勘 
[南通]  
　　清理沙田之續辦清理沙田局設立以來久無成績後因軍事發生一切卷宗曾經暫寄縣署代收現聞江蘇清理沙田總局業已　續進行通如兩縣沙田分局亦須復活已委許奎五前來接辦盧知事特派員將所有案卷點交該員接收矣 
　　請求賑災之查勘本年入夏後　雨爲災沿江一帶禾稼淹没盧知事因幾　慘遭此刧殊堪憫惻爰據情禀請齊省長優子賑濟以恤窮黎業經省署核准特派范委員蒞通詳加查勘以便核辦 
　　藥　　夫之控訴四安市鄉民李某之妻某氏于歸多載夫婦之問伉　甚　現因其夫經商外出該婦私與隣近之某甲姘識近日其夫回家忽然身死旋爲戚族得悉係被該氏暗置毒藥於食物内將親夫藥斃爰特詳叙一切情莆縣禀請驗盧知事據禀後立飭承審員徐　棠帶同檢驗吏前往詳加勘　以伸寃抑云 
[嘉興]  
　　紀縣敎育會之秋季大會嘉興縣敎育會於前日下午一時開秋季大會到會會員三十餘人首由會長報告開會宗旨次由書記報告上届收支欵項旋經各會員集議敎育進行方法咸以嘉邑全縣小學林立非舉行會課不足以微各校之成績遂經衆决議由會中定期通知全縣小學舉行聨合會課酦核處續而定優劣直至四時始行散會 
　　追租局宣告成立嘉興縣知事張夢奎以每届新榖登場各鄉民對於繳納租米或有恃蠻不納並有聨合隣圩希圖短折情事客民尤屬狡獪或易地調蓬互相推諉或席捲而逃無從查問不特業户受損卽國課亦遭影響爰特依照向章於日前在縣署設立追租局以便各業户呈請追租並出示通知各鄉民將應納租米早日完繳 
[安慶]  
　　皖議會第十一次常會紀事十月二十四日省議會開第十一次常會二時二十五分鐘振鈴開會議員出席者六十一人首由議事課員宣布議員請假及外來函件爲北京全國禁烟聨合會公啓（十二月十日在京開大會請各省公舉代表與會討論禁吸禁售禁種辦法）晋恒履請議長將吳山提議籌欵救災案提出討論趙繼椿請議長將公署咨送預算案付油印賀士　請議長將特别審查與法律審查所需之各種法律參考書速購備完全吳山起言本會議員提議各案不能脫落請議長特别注意遂由議長主席按議事日程宣布第一案提議取消　址添釐重征案由王君說明提議理由後表决付財政股審查第二案徐承祜提議驗契勞績金調查實數提充淮北災賑案由徐君說明理由表决付民政審查第三案吳山提議救災案由議長出席宣布將此列入討論並請吳議員出席說明理由衆議付財政股審查第四案民政審查報告賀士雯提議改團防爲警察案審查結果賀士雯管膈胡仲山王樹功晋恒履儲春圃劉道章王漢周行敬王　臣等一再討論有主張注重警察有主張注重團防有主張注重保衛團議論紛紜莫衷一是其後結果付法律股再行審查是日議事日程議案已畢議長宣布休息仍有要事討論閲四點三十五分復開議議長宣布省長咨交預算變通辦法並將辦法兩穢節錄於黑板使衆觀看互相研究主張第二種辦法者居多數付表决贊成起立起立者多數時届五時零十五分搖鈴散會　　請辦中原道會匪阜陽縣治民風素稱强悍近聞該邑西鄉一帶聚有分匪俗名硬肚又名中原道藉付咒爲名散放票布關堂收徒愚民入會者頗多現經該縣士紳報告駐省議員吕櫂恩寗祖武等公函倪省長請予嚴飭地方官曁駐防軍隊一體協同拿辦以除民害 
　　畜牧場息借行欵省立滁縣模範畜牧場自開辦以來頗著成效頃該場農帥艾伯烈（美人）以本廠添辦牛馬各畜及特别 
用項需欵甚殷即以模範畜牧場名義向本省中國銀行息借銀幣三千元息金定爲九釐二年攤還昨已函陳省長照准飭知該行遵照辦理矣 
雜評一 
[國權（一子）]  
　　國之所以存立於世界未有不以保全國權爲阳要者也國權何以能保全以不被人侵害也何以能不被人侵害以我有力衛此國權也衛此國權之力何自而生以其國之人平日不浪用臨時不妄用對内之事無絲毫因意氣爭執而斵喪此力也我國近年來所以斵喪其力者多矣非特已往也今日我國上下之一舉一動猶無往而非自戕其力焉力旣不存權將焉附哉 
　　人之弱也外邪隨時可乘國之弱也外勢隨時可入迨至國權之危如纍卵而始張皇呼號其所獲之效果固無幾若任其危如纍卵而漠然不爲之所天下又無如是喪心病狂之人故吾之言此非示人以弱亦非謂國權之可以隨使放棄也謂夫欲保全此國權者當於無事時愛惜此力培養此力而不能於事起而始謀之也 
　　然而今日則不能不事起而謀之矣嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[衆議院咨請回復自治之原文]  
　　江蘇縣議員聨合會幹事　　安莫子經李右之諸君昨日接到北京衆議院某議員來函述及回復地方自治問題自八月二十七日經議員張傳保等提出建議案後一再延擱直至十月十二日大會始行全數議决即日連開二三讀會咨送大總統請從速通令各省想回復之期當必不遠也兹將衆議院咨送政府原文錄下爲建議事接准本院議員張傅保傅家銓等提出 
請回復縣議會及城鎭鄉自治會建議案當經公决付内務委員審查會審查旋據報告並修正爲請政府先行恢復全國各級自治機關一面速將自治章程提交國會修正建議案稱自約法恢復國會重開省議會亦經明令限期召集願地方各級自治機關如縣議會參事會及城鎭鄉自治會仍付缺如殊不足以鞏固法治之基礎慰輿情之期望謹依約法第十九條第八項及國會組織法第十四條之規定建議政府從速通令各省將自治機關一律回復繼續進行一面速將地方自治章程提出國會修正新章程未議决頒布以前暫照從前辦法辦理等語業於十月十二日大會可决相應咨請大總統查照辦理可也 
[縣議員聨合會之悲觀]  
　　江蘇縣議員聨合僵成立至今已逾三月雖經迭次請願恢復自治中央尚無明令推聨合會每月支出經費爲數頗鉅計自成立迄今均由上海常熟吳江三縣分别擔任長此不已殊難支持故已睚事務所遷併也是園修志局内以節經費該會辦事員殷劍公君亦以無事可做徒糜公費已於昨日首先辭職矣 
[公廨第十八次研訊日人被害案]  
　　中洋印刷所主日本人池原與夥鴨井被人謀斃一案由捕將與該日人私定僞造湖南湖北等處各種鈔票之湘人胡儒珍及高志盛冠文逮捕解送公共公堂迭次研訊詳情均詰前報前日午後山美捕房將胡等三人解廨續訊兩造律師均到堂候示旋由關會審員與日領加籐君在刑庭提訊仍據鴨井之妻禇巴哥卡南上堂供稱七月十九號早晨胡儒珍至我家内問我昨晚歸家後被夫責備情狀並稱鴨井如欺負你你可到我家内至二十號我與丈夫正在午膳胡妻來呌我去遊玩吾夫夫不允之意我云略走一遭無妨迨至胡家見胡坐在房内問我聲稱爾夫曾否怪我如有瓜葛你可來我處居住但我之住址你切不可告訴他人我因不諳華語遂即回去丈夫問我胡住何處我含湖答應云在附近夫云胡做危險事體故不能將住址告人二十一號胡來夫已出外胡即叫我至其家中談話我因見他討厭僞稱丈夫甚爲留意不如到别處會中面胡卽約我兩點至四點在崑山路吳淞路角嘴茶館樓上會面因我不去胡來責我失約我諉稱丈夫在家不能離開有一次請我看戲我穿中國衣服前往頗自瑟縮胡云我做中國衣裳給你穿着一日我與丈夫在家吃飯胡妻來量我衣服尺寸他操華語由丈夫轉譯云他道衣服與你做好了拿來時你可回他幾種禮物不可無功受祿有一次胡向我云我最喜歡日本婦人你可與我做媒否我佯稱可以如要好的即當與你撮合後來我將此語告訴丈夫云他（胡）的言語犯狠靠不住你可含糊允他有一天我在家做衣服胡來談話突然將我　住在榻（日人坐臥之具）用强欺侮當因一經聲張隣里咸知不能見人是以隱忍不言亦未與丈夫談及（此係二十一號事）二十二號我至池原家中不知胡曾否到過我家二十三號夜間胡來尚未脫鞋詎丈夫已回在外叩門甚急我去開門丈夫即問我是中國人在樓上否我甫答應即將我毆打繼至樓上丈夫左手扭住胡之領口右手將胡毆打胡云我有事來與你商量你如何打我夫始釋手二人坐下操中國語談話不知所談何事未幾胡去後來丈夫對我云所談之事尚未言妥頃間之事因隣人高倉氏與我云有一中國人常至你家是以疑心打你二十四號夜九時胡又來與夫談話至十時丈夫下樓小便胡與我云你夫怪你你可至我家中旋丈夫上樓復與胡談至十二時胡云今天我已購定車票要往南京不能再談此事再緩二三天商議後來丈夫與我云此人實在靠不住他二十五二十六號均在池原店中大約未往南京二十七號胡亦不來丈夫於晚間七時出去至十二時始回其時我已安睡不知他曾否飲酒二十八號丈夫由行中回來即出外我問何往他云在此附近未幾卽回其時有友在家丈夫與友云你在此坐坐我至附近鄉間一小時卽回詎此一去直至天明未回翌日我至中洋印刷所及胡儒珍家中找尋是實供至此由兩造律師盤詰之下中日兩讞員因爲時已晚宣諭退庭判胡等三人還押候明日午後再訊 
[再誌遣送炸彈與恐嚇信之害人]  
　　王德山陳元龍曾於五月二十五日將恐嚇信函及内藏炸彈之楊梅籃送往城内李逹甫家嚇詐被警拘獲解送檢察廳訊明判各監禁一年在案現王德山之妻王束氏以楊梅籃係由劉大年之妻弟盧直臣囑令送去致其夫寃押一年前日束氏在英租界與盧遇見扭住不放由捕查見一併帶入捕房解送公共公廨訊判移送法公廨訊究昨日集訊先由束氏申訴前情請爲訊究次由德山之胞北德林聲稱劉大年住在法租界首安里二號門牌胞兄在劉處爲茶房胞兄被禁後劉向民人說明俟伊領到黨人善後欵項即代胞兄贖罪詎領洋後人即不見楊梅籃實由盧囑令胞兄送至李逹甫有實不知内藏炸彈致遭陷害求恩伸雪盧供我在劉大年處爲書記與王德林並不相識豈有囑送楊梅之事讞員　君商之法副領事德君判盧交捕房帶回管押聽候覆訊核辦 
[補發黨人善後欵項]  
　　辦理黨人善後事務所主任趙聨璜以散給黨人欵項已於二十一號至二十三號前後三日計共發去十五萬四千元有奇尚有徐劍秋等三十餘份未據具領約有一萬六千餘元曾經示期二十八號續行散放在案今日（即二十八日）已届續發之期特將未領各黨人員名及領洋數目另造一册於昨日仍派軍署范副旣軍需科許科員等經理核發惟恐發欵時際或有領欵黨人向首領爭論多寡以及遽行搶奪情事故已令由憲兵第一連連長吳金亭督率憲兵十六名分作上下兩班仍在武學支社帮同照料以維秩序又聞今日補發之三十餘份内領洋电多者爲吳忠信彭養光二代表計應領洋五千餘元一俟如數清發卽可造册報銷 
[楊樹浦店舖被刦]  
　　前晚九時一刻楊樹浦韜朋路第二十三四號門牌德隆昌烟紙店突來盜匪七人闖入店堂出視手鎗恐嚇店中人見來勢兇猛不敢聲張當被搜刦大洋十餘元小洋七百數十角銅元六十餘千揚長而去後經事主投報捕房卽派中西包探查拿究辦 
[拘獲盜案嫌疑犯]  
　　新閘捕房探魏金福會同四區探警在閘北白菓樹地方拿獲向爲小工之陳阿四王和尚之二名據稱該捕房轄境大通路工頭唐姓家被刦一案據事主報稱陳王二人跡涉嫌疑云云昨經司法科嚴科員提訊陳等堅不承認判暫管押候公堂備文移提歸案訊究 
[匪徒刦掠航船]  
　　船户林開發向駕航船來往青浦上海珠家角等處抵滬後舟泊於本埠西門外日暉港左近前日攬得各商號銀洋貨物等件置諸舟内定二十七號夜間開行詎於前晚八時許林因事登岸船中祗有一夥看守忽有身穿短衣形似流氓之甲乙丙三匪徒登舟以探望林開發爲由將舟中值錢之物悉數攫去一擁上岸飛奔而去該船夥見若輩持有兇器不敢聲張变不窮追迨林返舟據情告知該處爲華法交界故由林據情報請警局並捕房查緝 
[另調軍艦出海捕匪]  
　　江蘇水警第二廳長趙雲生君以巨匪徐老窩子管大肚子周老九等率黨數百人迭在蘇屬各縣境刦掠嚴飭查緝迄無一獲前因訪得該匪等匿跡佘山海島曾經飭令鈞和兵艦長董養泉等前往搜剿在案兹因鈞和兵艦業已進塢修理故於前日咨由江蘇外海水警第一廳長温幹臣另調策電虎威二軍艦督帶警兵迃赴佘山海島剿捕務獲解究 
[徐廳長注生冬防]  
　　淞滬警察廳長徐國樑現因冬防已届急宜開辦故將議就章程通令所屬各區署所查照辦重俾於十一月一日爲始一律出查并面諭各區署所警正佐每晚必須親自率同所屬周歷嚴查而客棧旅館尤應預爲取締以杜宵小混迹而保地方治安現各該署已遵照實行至警廳内游巡保安偵緝等隊每晚亦聨絡繞行各街巷巡邏以資保衛 
[脚踏車競走大會預誌]  
　　梧州路十號上海日日新聞社及崑山路十五號上海輪友會發起各國人聨合脚踏車競走大會定於十一月三日午前十時起在北四川路電車終點附近之日乘馬俱樂部馬場舉行歡迎來賓不取會費參加與賽者須會費一元二十八日以前至發起處及下列諸中國脚踏車行報名與赛勝利者可得脚踏車金錶金章等賞品報名處北四川路貿利泰南京路同昌靜安寺路陳祥記南京路陳祥記法界八仙橋生昌西門高震昌百老滙路祥飛北浙江路黄發記雲南路惠飛西華德路興隆記 
[奉南川三縣公民請減竈課]  
　　浦東同人會開大會時議决電請省長酌減灶課已誌前報兹將電文照錄於下南京齊省長鈞鍳去歲颶風爲災浦東一帶奉南川三縣受禍最烈野無青草塗有餓莩慘像迭呈不忍聞覩雖經長官頻頒恩帑於上士民力籌賑濟於下然而災區過廣饒民衆多杯水車薪爲福亦僅衣食之源旣窮納稅之力頓減幸逢仁倀痌瘝在抱眷念災區錢漕減成與民休息召父杜母萬口謳歌不謂奉南川三境濱海鹽地所收竈課以地屬場境未能援案照減業於去今兩年經三縣士民迭次聨名分别請減始則諉無舊案繼則呈驗前經減免之印串又復藉口糧輕迄未照准竊念去歲奇災百年未有三縣農民所受痛苦旣鉅且深至今元氣未復三縣不分民竈各户同隷　　想我仁長一視同仁斷不歧視爰敢爲最後之呼籲伏乞鈞座鼎力主持移咨運使援照鈞署成案將鹽地應徵竈課一體酌量追減四年課額不使千百瘡痍竈户獨抱向隅地方幸甚再本月二十二日旅派浦東同人會大僵此電經會員議决發行是以蓋用浦東同人會國記合併聲明謹呈旅滬奉南川三縣公民孫壽昌傳恭弼張志鹤等公叩宥 
[禁種罌粟之訓令]  
　　滬海道尹公署奉省公署訓令云本年十月一日准内務部咨　查禁種罌粟條例第五條内載各地方民政長官因　率所屬縣知事執行禁種應隨時派員切實勘查第七條内載縣知事查禁不力致轄境内發見罌粟者應由該長官呈請付高等文官懲戒委員會懲戒之其因賄故爲隱蔽者除付懲戒外仍依暫行新刑律規定辦理各等語現在禁烟期業經國務會議議决不再推展爲時漸迫亟應内外一心從嚴查禁以竟此一簣之功惟窮鄉僻壞之區恐不免仍爲偷種情事殊於禁烟前途大有妨碍兹值罌粟將近播種之際禁種關鍵全在此時無論已否禁盡省分應請貴省長通令各縣知事一體遵照務須時刻下鄉嚴行稽查並一面遴派幹員切實查勘總期根株淨絶不使來春再有毒卉發生倘有陽奉陰違揑報不實情弊即希依照前項條例分别呈請從嚴懲戒以儆其餘事關禁烟要政相應咨請查照刻速施行等因到本公署准此除分行外合行訓令該道尹迅卽轉飭所屬各縣知事一體遵照嚴切進行聽候本公署隨時派員查勘倘敢敷衍從事定即嚴行懲處 
[軍人妨碍水利]  
　　製造局東面之望道港係潮水流通之大河兩岸民田所種菜蔬藉此澆灌兹因該港口所築水閘適在防兵卡房之内時被兵士隨意啟閉以致港水不能留積現由兩岸鄉民一百五十餘户會同上邑十二圖地保錢永生禀呈憲兵營曁步兵三十八團部請飭該處防兵嗣後勿得任意啟閉望道港水閳以利農田云 
[最近商業調查錄]  
　　肥皂本埠華商肥皂廠現已逹十八家計南市九家閘北六家租界三家以亨利南陽德盛福茂豐泰滙中隆茂怡茂滌新普益習藝所最爲著名其出貨各有商標每箱售價最高者三元一角最次者一元八角各地銷路極爲通暢前以原料碱粉價格奇貴成本較重頗難獲利現在碱粉價旣平落而俄德等國又有大批採運出口故近來營業殊覺興盛 
　　線襪近自製造織襪機器發現以來滬地華商之購機　造線襪者接踵而起現已有錦華東新利華履安大經普益習藝所等六家此外另有製絨線襪之陳冷記一家至浦東各廠尚不在内所出貨品每打售價高者二元四角低至八角銷售市上風行一時布襪業受此侵軋頗受影響現時銷場尤以獵狗飛馬火車老鷹等牌最爲暢旺 
　　紙烟我國自製香烟往往旋起旋仆未能持久惟南洋兄弟烟草公司之出品頗爲國人所樂購駸駸乎有凌駕舶貨之勢該公司總廠設在香港本埠租輹設有批發分行應需烟葉等原料均係國貨所製各烟以自由鐘飛艇兩牌尤爲風行一時本年夏間因爲忌者中傷頗受打擊現該公司力加研究近時出貨尤勝於前故長江一帶之求設分銷者爭前恐後聞本埠總行擬於日内增贈彩物亦擴充營業之一法也 
　　桐油自新貨上市後各地來貨日見增多故市價亦漸趨和平調查上星期長江各商輪裝來之貨計共三千八百數十件滬市銷路甚屬平常惟烟台天津青島牛莊等帮之購辦者每日約有四五百件此外各帮並無大批收入現計桶白桐油售銀九兩九錢本支桐油十兩零七錢其餘各牌行情至高十三兩餘至低九兩六七錢 
[通俗敎育館預備開幕]  
 
 
 

Page 11

 
 
　　上海通俗敎育館前經官紳議定假也是園後廳爲館所定於十一月一日開幕老設籌備處籌備一切經紀前報兹悉籌備處因現距成立之期爲日無幾已决定在該廳樓上陳列國書樓下爲博物陳列室所有徵集物品購辦器具及裝飾布置諸事均已粗具開幕手續亟應預備故昨特邀集莫子經丁賡堯曹幹臣高世良楊聘漁奚安齊姚玉孫李綺城等各幹事公同討論議决各　如下（一）推定丁賡堯爲該館主任（一）函請縣知事届戎蒞館行開幕禮（一）通告各學校校長届時蒞臨參觀一切以每日下午一時至四時爲參觀時間（一）分送各機關游覽劵 
[紀尚賢堂女士會中之盛况]  
　　本埠尚賢堂於學務商務敎務各項中外聨合會外又有中外女士聨合會之組織其宗旨在消除中外隔閡增進女界學識發展慈善事業故本埠中外貴眷皆屬之二十六日下午該會特開會員茶叙會到者爲名譽會長長廷芳夫人美國總領事夫人荷蘭總領事夫人會長嚴子均夫人李佳白夫人會員駐法公使胡維德夫人唐少川夫人等凡五十餘人中外參半自三時半起欵茶點歷一時餘羣集大會堂聽荷蘭銀行總理夫人奏琴繼復參觀華品陳列所直至六時方散聞當時並議决不日將爲該會會員顧丁渭琦女士開繡品展覽會此項繡品聞即由巴拿瑪赛會得有優獎携回者顧女士爲蘇州武陵女學校長美術之名冠絶一時歴得中外大會褒狀聞此次物品概許購取以公同好云 
[中華童子軍之大比賽]  
　　今日（二十八）午後二時中華童子軍會在楊樹浦底大操場舉行第二次聨事大比賽與賽者除本埠十一團外尚有英國日本及南京蘇州各處童子軍業經該會先期柬請官紳各界届時蒞場參觀如遇天雨則順延至下星期六云 
[清心惠中兩學校二次賽球]  
　　清心结業學校棒球隊與惠中學校球班比賽已誌前報兹悉清心體育部部長又率領該隊隊員前往惠中爲第二次之比賽兩校隊員無不精神奮發計賽九次共最後之勝利仍歸清心球隊云 
[湖州旅滬公學之紀念]  
　　湖州旅滬公學係由湖州人集資建立校址在本埠老垃圾橋北信昌里創始於光緒丁未年間次年由凌君銘之爲校長添設女校於左近初僅有學生二十餘人今則增至九百餘人歷年成績斐然可觀本年適爲十週紀念定於陰曆十月初三初四兩日假閘北湖州會館開運動大會及展覽會入場劵已發出六千餘份届時如遇天雨尚須改期 
[參觀團之行踪]  
　　奉賢縣市求我國民學校敎員徐之望丁滕恩陳繼東胡永　袁至公及第一女高小校長陳海曙等六人乘該邑聨合運動會後休息之暇前往敎育發逹之處參觀學校藉資摹仿曾於十月二十四號來滬向省敎育會領取分紹書至蘇州吳江同里無錫等處依次參觀往返約須一星期所用旅費聞均自備云 
　　又上海參觀團高崧甫邵敬上等八人前日（二十三日晨）起程午後二時至南通縣同寓南門外有斐旅館當經縣署第三科長于敬之招待周至並由敎育會職員導往歸範附屬小學諸校參觀一切聞此次高君等到通見敎育實業均成績優美大可效法高君等現定星期日（二十九日）轉赴如臯縣參觀云 
[丹陽同鄉會選舉揭曉]  
　　英租界盆湯弄丹陽旅滬同鄰會於前日午後一時開選舉大會到者四百餘人公舉孫瑞康夏甸南等爲監察員當衆開　兹將姓名票數列下孫瑞康二百三十六朱伯華二百零四劉景文二百零四張詒甫一百九十八裴伸夑一百九十五施恆一百八十六林衡逋一百八十五胡俊明一百七十三蔣德卿一百七十一劉錦堂一百六十五張墨卿一百六十張灃清一百四十八夏甸南一百三十七陳曼君一百三十三林春生一百三十一丁俊卿一百三十一任華亭一百二十九潘雁湖一百二十一裴漢丞一百十七蔣春芳一百零二　濟仁九十九徐紹穆九十二戴晋蕃九十五李良傑八十九吕霞峰八十二　濟昆七十八王士元七十五孫海旭七十四許笠樵七十三何士榮七十何深秋七十林清泉七十林樹堂六十九郭履生六十六吕儀卿六十四桓鏡溎六十三韋興銘六十二曹葵　主十許德雲五十八王國祥五十五至複選正副會長及幹事員等須俟下届大會舉行 
[棉花同業之整頓]  
　　本年木棉秋收尚稱中　客盤亦繼漲增高南市花衣一星期内之市價二十二珦四錢漲至二十四兩四錢惟各行門收市價每擔亦放至洋三十三四元加以包費等項成本已超過客盤業此者反受虧折故吉雲堂花業公所於前晚七時邀齊同業集議整頓方法當經公同議决通告同業一體遵守其文如下專啓者本月三十晚七時公同議决　收市價剔選原軋機白棉花每擔看頂價洋三十二元次者照降一律公稱毛盤一律二分五釐洋水潮花不收不准放價放稱滾包凈盤並不准至碼頭兜攬呌買如違察出第一次罰洋五元第二次罰洋十元第三次罰停稱一天罰欵悉充本公所恤　善舉以資遵守而重定章至外加一釐洋水照舊帶收於十月初一日起實行云云 
 
[第一農場之菜蔬]  
　　本埠引翔鄉第一農場專門移植美棉現當第二届秩收之候爲改善土質起見不惜工本種植應時冬菜如大白菜塌　菜之賴均精研種法出品優良兹爲便利銷售計特派妥員自陽曆十一月一號始在中虹橋小菜場發賣期發賣處有方旗爲記發賣人爲滬南貧民小學畢業生某誠樸儒雅亦肩挑貿易隊中之良好模範也 
[紙業願增認稅]  
　　本埠紙業認稅商人秦馥記現因辦理期滿另由該業王承興以景綸堂名義認擔稅捐業已呈准稅務所長批飭業董及南商會查明復奪在案兹聞該商願照原定稅額再增一成每年認繳稅欵一萬八千元並預繳稅洋三個月吳所長已據情詳請江蘇財政廳長核示矣 
[部委南下調查稅務]  
　　財政部現因裁釐加稅問題特派姚束彥南下調查各種稅務現在稽征情形以憑核奪兹聞該員業已奉委起程先從南就澈查然後來申云 
[辦理違警事件之整頓]  
　　淞滬警察徐廳長查得各區署所對於地方人民違警事件或有任意苛罰與原定違警章程殊爲不合是以令知各該區署所警正佐嗣後業付人民宜取和平主義判罰之欵應照定章不得過多並須將辦理各種違警案情按旬造册呈報以備稽核 
[誘姦案判定刑期]  
　　無賴潘文斌誘姦强李氏之女强小妹子一案經氏控經地方檢察廳預審收押候辦在案昨由檢廳將案起訴審判廳請辦午後由　推事官會同宗檢察官開庭辯論命提潘文斌强小妹子至案研訊之下以潘文斌和誘和姦兩罪俱發判處監禁三個月强小妹子相姦罪亦已成立姑寛判處拘役二十天 
[養媳與寄女之爭辯]  
　　婦人陸陳氏控袁長一圖賴婚姻一案昨日午後由地方審判廳許推事官與劉檢察官等開庭辯論原告訴稱前清光緒三十二年間憑朱張氏爲媒聘袁長生之妹梅榮爲媳其時梅榮年祗八歲曾送去禮洋十四元過門童養有小八字庚帖爲證嗣被袁弟阿巧將女領去現欲爲子成婚被告竟然圖頼爲此控究云云訊之朱張氏供稱曾爲介紹是實惟當時梅榮過門並未方明爲媳爲女現在被告願送還禮洋因原告勒索過奢以致涉訟等語被告不到由其妻袁王氏弟袁阿巧上堂據阿巧供稱無錫人爲打金箔生箔我妹梅榮係過寄與陸陳氏爲寄女並未許婚現在梅榮已在原籍另行許配求鍳問官判令分别退去候查明核辦 
[拐案質訊明晰]  
　　虹口住户徐桂林在公共公廨控告陳金寳等串拐伊家八歲男孩才根由廨訊據陳供該孩係被原告姘婦之子忻阿根拐往寗波價賣判陳押西牢二年候移提忻阿根與徐孩到滬澈究在案兹經捕房查悉忻阿根因拐賣杜陳氏家小孩發經地方檢察廳訊實判决監禁九年當卽禀報公廨函請該廳昨將忻阿根提廨與陳金寳一併解請王襄讞與　康副領事質訊明白判忻阿根送回檢廳監禁陳金寳准予減輕刑期一年 
[姦拐案和平了結]  
　　陳阿毛控木匠邵阿三姦拐其妻沈氏由捕將邵與沈氏一併拘解公共公廨訊知沈氏患病判送醫院醫治邵交保候訊在案兹悉沈氏病已全愈昨由捕房將兩造傳案請究據陳阿毛投訴沈氏現已自願隨同回家求請從寛免究中西官以旣據原告代求判邵開釋沈氏交本夫領回完案 
[證明並非拐販]  
　　厦門婦人余洪氏携帶子孩張阿大一口乘乘輪起行被探查見以其形跡可疑拘解法公廨訊問據供憑楊阿四爲中出洋八十元向該女之父母買爲養媳不敢拐販故於昨日傳楊到案詰訊楊供實由張阿大之父母自願出售請問阿大可知質之阿大供實由父母得洋售賣判楊開釋阿大交洪氏領去 
[串供朦混之破綻]  
　　閩人郭陽山拐得十二歲女孩金新寳被獲送案由檢廳諭飭傳女父金阿松不到祗傳女母金楊氏到廳據稱伊女在紗局做工不知如何被拐等語當飭候訊在案昨日午後奉賀檢察官又復提訊該氏忽稱我女實許與郭爲媳等語問官查閲郭之供詞係稱出洋買該女爲婢與氏供不符顯見有串供朦混情事遂判將該氏收押候究 
[再誌郵局檢信人之舞弊]  
　　英租界北京路郵務總局郵務司延代表律師偕同證人信差石華生在總巡捕房控告檢信人蔣渭川將八月二十九號夜班由北京寄往蘇州之掛號信件私自移動違犯中國三百八十六條刑律等情由探將蔣拘解公共公堂訊供管押在案前日午後由王襄讞會同英康副領事提訊原告代表律師上堂譯明案情請究並據見證石華生投案聲稱被告於八月二十九號晚將北京等處寄往蘇州之掛號信件藏於衣袋内携至後面坑厠中希圖私拆竊取信中鈔票等件我即報告巡差陳乃章　至坑厠將被告連信扭入辦公室是實又據陳乃章投稱是晚我得石華生報告後立卽前往見被告將信一包藏於衣服内因即報告巡長通知快信部長曁郵務司用電話咨照捕房派探到來將蔣連信帶入捕房解案云云訊之蔣渭川延律師到堂辯護中西官判蔣還押候再復訊核奪 
[何不赴京備質]  
　　現居公共租界之劉鼎爲爭產案在北京大理院上訴屢次傳訊不到業由該院電致公共公廨轉飭捕房昨日將劉傳案請示堂上詰劉何不投院備質據劉供稱爲職業所　一時不能離滬並無他故中西官諭劉退去候核 
[債欵如數收還]  
　　潘連生前至法公廨控被候金生將田單一紙抵借洋三百五十元日久不還嗣因被告挺押不理故着將地拍賣伯抵在案現已賣得銀四百五十兩當經公堂傳同原告判將欠洋如數給領餘洋發還被告領乖開釋完案 
[購買地產之枝節]  
　　陳榮生至法公廨控稱前向蔡丫頭購得地皮一方計洋二百元因田單抵押於曹掌發處抵本洋六十元故先付洋一百三十元尚存七十元作爲贖單之費言明歸商人自向曹姓取贖不料蔡於二月問病故商人持洋向曹姓取贖已被蔡之族長蔡岐山向曹止贖以致不能贖出請求訊追曹供與陳榮生並不相識豈能任其贖去蔡岐山並無囑令止贖之事蔡岐山供丫頭係民人之族姪雖已亡故尚有妻兒其妻出外帮傭其子學習水作此事與民人毫無干涉求察聶讞員判一併退去候傳到該圖地保覆訊核辦 
[塌車碾便小孩]  
　　七齡小孩蔡連前日在鄧脫路地方被某棧之塌車撞跌並碾傷足骨旋有一千一百三十七號華捕到來將孩車送捕房捕頭命送同仁醫院療治候查 
[私帶烟土進口之懲治]  
　　山東人滕二前日乘羅宋公司輪船來滬在淞口登岸携有私土三包當被洋藥公司調查人查見鳴捕拘入捕房昨解公共公廨請究據洋藥公司代表穆安素律師偕該公司用人上堂訴明驗得被告所携者係雲南土違犯中國第二百六十六條刑律應請核辦訊之被告供稱係友人囑令代送不知内藏私土求　會審員王肇之君商之英卓副領事判滕押西牢三月土送海關銷燬 
[追獲攫洋奔逃这匪徒]  
　　顧阿四在北四川路攫取陳永美現洋一元圖逃被捕追獲昨解公共公廨經中西官訊實判顧押西牢一月示儆 
[竊牛宰殺之訟案]  
　　浦東其昌棧蔣富金家前日失去耕牛一頭嗣查悉爲許阿桃與傳家谷等串竊並由傳爲之宰殺將牛肉牛皮等銷贜與華桂三處當時先付洋四元遂據情禀控警局派警將傳華二人拘獲許已聞風逃逸乃將許妻許徐氏拿獲於昨日午後經解警正傳到失主連同各被告函送地方檢察廳由檢察官預審後判原告退去餘人分别收押候究 
[傭婦竊洋]  
　　梧州路五百四十八號門牌住户朱振甫控傭婦孫王氏竊取現洋一百餘元昨由捕房將該傭婦拘解公共公廨經中西官訊判押候吊贜再訊 
[重製華捕制服]  
　　法捕房石總巡以天氣漸冷各華捕尚穿秋季衣袴未能　　所有前存冬季號衣袴現已不能再用須另製兩埭頭鈕扣新式　嘰衣袴其號帽亦須重製式樣與西捕號帽相同現已製成數十套發給大自鳴鐘總巡捕房各華捕先行換穿一俟製全再行分給各捕房以歸一律 
[仁濟醫院記事]  
　　山東路仁濟醫院每目下午門診負疾求治者人數極衆由華醫崔賢曾蔣明卿梁庚長鄭安之等分别内外診視所有眼症禮拜二四兩期耳鼻喉科禮拜三五兩期均由西醫專診每日一時由傳道部在講堂講道以益身心又聞該醫院三育進步會同人因割症寳護士翟省三君辭職他就定於三十號午後二時咸集院廳開會歡送并攝影紀念翟滬係杭垣廣濟醫院梅籐更博士之高足云 
[日斯巴尼亞公使蒞滬]  
　　駐京日斯巴尼亞國公使柏思德君因公乘奉天輪船於前日來申駐節該國駐滬領事署聞一俟公畢卽須回京云 
氣候報告 
（上海徐家滙天文臺） 
[已過者之報告]  
　　十月二十六日南方氣壓停降中國中北部及旋風仍頗重大惟漸近日本因使海濱一帶北風盛行此間略雨上海日間晴晚八時後雨二十七日昨晚起至上午雨陰雲密佈而有烟霧風向轉東二十七日下午四時前二十四小時内上海氣候温度至高六一六至低五四去年同日至高六八八至低五八二 
[未來者之推測]  
　　二十七日下午四時三十分豫測海濱北風似仍將狂吹本區天陰恐降雨 
雜評二 
[兌現（訥）]  
　　民國復活後國人所要求者除約法議會外卽兌現一事是也此兌現一事經數閲月之盤旋曲折而幸得實行據京電又謂開兌之現象頗佳則不可謂非好消息也 
　　雖然整理金融統一幣制爲國家命脈所關而亦爲國人魂夢所繫兌現不過維持目前之一端耳由此一端着手而逐漸經營之誠財政前途之樂觀也然此一端之着手已困難若是則其餘繁重者之進行不易更可知吾又不能不爲財政前途悲矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[飛行曲（爲張俠魂女士）] [  塵夢]  
　　湘鄉女兒張俠魂胸襟磊落世無倫英雄於今出紅粉意氣直欲凌青雲少小夙聞飛艇巧冲天一去如飛鳥振翼直挾風輪行低頭俯視地球小氣爽秋高九月天長空萬里無雲烟中國　土姚錫九南苑試演飛行船此時女士逢盛會豪情觸起心雄邁黄人肯讓白人先女兒要與男兒賽一朝乘興便上場匆匆結束飛行裝恰著羅衫五銖重莫繫湘裙六幅長揚翮鷹隼撲地起鴻鵠圖南心萬里仰觀星斗近可捫俯窺雲海深無底（雲海謂雲如海也只是一名詞）地上萬首視晴空天半翶翔一點鴻試看已入清虚境將母便奔廣寒宫打頭忽爾狂颼起還遇瀟瀟千點雨大　赴海空有心斷鴈衝風先　羽忽見空中一葉飄翩然仙女下雲霄一掷堕地悄無語氣息如絲粉黛嬌西方扁鵲有奇術能割肌膚繞折骨醫院殷勤好護持創傷指日能平復冒險飛行身縱傷也令女子生輝光褒語親蒙總統贈珍重銀瓶鐫一雙（航空學校校長鐫紀念銀瓶一雙贈之） 
塵餘觚剩 
[天問廬筆記（續）（禁轉載）] [  成舍我]  
　　翠姑洪楊時中原雲擾干戈所指城社所墟皖北某邑爲苗沛霖所據苗故殘暴得地則縱其部下劫掠夫人某力反苗之所爲撫循子遺慈愛備至當苗之破城也焚燬一空有女子爲某弁所得弁犯之女以死拒事聞於夫人夫人怒迫弁出女雖垢面蓬首鶉衣百結然態度嫻雅秋波流慧殊色也夫人悅之留爲婢旋見其背人作書遒媚欲絶夫人故工書自分不逮頗慙前此之盲立免女役結爲友女初不允嗣見夫人意誠乃許之飲食起居與夫人共情好之篤雖姊妹無以過以苗艷其美而格於夫人蓋夫人嚴厲苗素　之夫人復力贊女之貞潔苗乃止女雖日處帡幪而夫人窺女未嘗有喜色居恒鬱鬱詢之則支梧其詞身世亦秘不以告居無何僧王自河南至苗與戰大敗兵臨城下而苗之勁旅皆散駐他處城中空虚必不支苗及與夫人謀欲棄城走而潛匿夫人於城中俟檄調勁旅再聚而來攻夫人内應恢復直反掌問耳夫人然其策然園急僧王見苗走必追時夫人負盛名若無夫人隨必閉城大索欲得一僞飾者人皆懼僧王兵盛不敢應女挺身出曰予沐夫人恩久未得報今其時矣夫人阻之女力懇於是苗以夜問出盛飾女車僧王以爲夫人遣大兵追之護車者死亡殆盡追益近忽一少年持刀殺追者刀光如雪頃刻死數十人方苗之逃也播謠謂夫人已死倉卒中即以夫人之盟妹翠姑爲繼翠姑女名於是人皆以翠姑爲夫人即苗親近亦不能悉其内容時迫者旣退少年即近車欲揭其茀甫呼翠姑而苗已掩至苗視少年即所部一末懅乃略贊其功囑使去少年行　怏怏未幾苗果恢復故城而夫人内應之功居多苗贊夫人能夫人則謂非女之毅然代出己必無倖女亦隱知追將及時有人殺追者於是夫人推女功而女復以殺追者之功進苗遂招少年欲加殊賞少年殊不欲但求一見夫人苗訝甚出夫人見之少年復謂此非夫人也予蓋欲見春名翠姑者耳翠姑不得已出少年乍覩即奔執女手衆以爲狂將撻之女始言少年爲其聘夫先是苗兵破城時少年欲携女遁女不許恐蹈瓜李之嫌某弁入少年尚與格拒少年故嫻武技然勢孤不敵僅以身免嗣知女爲夫人所留及投苗軍苗逃聞翠姑已爲苗有大憤復恐翠姑被擒必無生理故力敗追兵方圖與女訣苗至而止今始見之初猶以爲翠姑果已爲夫人矣翠姑語以顚末少年始悟感激夫人至於垂涕於是苗與夫人議卽就軍陣爲青廬命其完婚 
小說一 
[言情小說妍媸鏡] [  天虚我生]  
　　第四章（續） 
　　營倫司曰然則君癖誠奇乃與常人相反言次展輔而笑意態闌珊致堕其筆於地時樹頭一鴉亦呀呀而鳴似助勞倫司之訕笑勞倫司拾筆起曰令姊亦理此事乎予曰彼耶承渠盛情乃不奪予所愛之事予言至此不禁笑曰螺睞苟欲料理家務則不如料理其箱籠蓋其箱籠中物雜亂尤甚於此簿記也曾有一次彼亦居然出而理事但其結果如何則汝可問之亞琪勞倫司聞語不禁自點其首曰吾解汝言矣可憐哉柰梨又曰可憐之密斯柰梨尊甫抑何偏愛至此予曰此事亦　細不足道吾嘗自幸幸而生長貧家賬簿尚不見多否則將終身埋首於簿箱中矣勞倫司笑曰富佳也夫人而富則出納會計自有專司之人何須躬操其勞予笑曰吾固何嘗晃欲富哉特憤言之耳勞倫司曰然則汝我固有同心矣予曰豈君亦患貧耶勞倫司曰果也吾貧乃如敎堂之鼠言次微頳予始自覺失言不應詢人貧富而勞倫司則曰貧亦何害安見人貧卽爲犯罪然安貧亦等於受罪其罰且重於自由之刑言次則指桌上之賬簿微笑意謂此即罰也予因笑曰吾家之罰均吾一人受之蓋他人固不患貧也勞倫司曰誠然吾母嘗有格言天下惟患貧者其身心乃常苦其言確也予曰君母非哈　夫人耶勞倫司曰吾母自再熊而後始有此稱其實當稱楷福夫人蓋自吾父愛德華勳　死後乃始嫁於哈荔予曰然則有兄耶勞倫司曰使無兄則吾且襲爵能然渠好爲汙漫之游長年非在地中海即在太平洋中尚有一異父之妹則嫁亞伯來伯爵爲夫人矣惟我獨貧賤不過充陸軍中一走卒言次握予手曰密斯君聞此亦將笑予爲無用乎予聞語乃不能答然使吾姊處此必有一番婉妙之言用爲酬酢惜予誠拙乃愧不能其時日色漸中小庭景色至佳勞倫司乃游目四盼因曰此間風物殊美　娜謂爲天國洵非虚語予曰嬧娜爲此言乎勞倫司曰然汝以爲嬧娜之人如何予曰其人温和如春予固愛之勞倫司曰昨夜尊甫何以不來與宴予曰吾父性耽僻靜不喜交游故遇宴會輒不赴今在室中觀書君倘欲見吾父吾當爲君先容勞倫司曰無須吾適自嬧娜家騎一水牛而出牛失蹄予乃授之牧童獨行來此視君（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
來件 
[交通部訂定各路管理局編制專章]  
　　京奉鐵路管理局編制專章 
　　第一條京奉鐵路管理局管轄北京至奉天之鐵各及期枝線第二條京奉鐵路管理局掌理國有鐵路局編制通則第三條所列事項 
　　第三條京奉鐵路管理局依國有鐵路局編制通則第四條设左列各處一總務處二車務處三工務處四機務處 
　　五會計處 
　　第四條總務處依左之規定分掌事務文書課堂文牘案卷穢要關防收發及本局所屬各員司進退考績事項材料課　採買及分配材料事項通譯課掌編譯及交涉事項營業課掌特别運輸改良車務及營業事項編查課掌統計章制編輯調查及全路臺帳事項電務課掌本路電報電話事項警務課掌本路警察及醫務事項庶務課掌本局庶務及不屬於各課事項新河材料廠掌保存收發及製造各項材料事項 
　　第五條車務處依左之規定分掌事務文牘課掌文牘案卷及本處所屬員司進退考績並不屬於各課事項運輸課掌運轉營業車輛及水運事項計核課掌行車里程及客貨票事項車務總段車務分段掌本段車務事項站掌本站一切事項 
　　第六條工務處依左之規定分掌事務文牘課掌文牘案卷及本處所屬員司進退考績並不屬於各課事項工程課掌設計製圖施工及材料地畝事項工務總段工務分叚掌本叚工務事項山海關鐵工廠掌製造全路鋼鐵機件及修繕橋梁事項 
　　第七條機務處依左之規定分掌事務文牘課掌文牘案卷及本處所屬員司進退考績並不屬於各課事項工事課掌設計製圖工作材料及機車事項唐山製造廠掌製造修理裝配車輛機件及訓練機務人員事項溝帮子製造分廠掌製造修理裝配車輛及機件事項機務總　機務分叚掌本叚機務事項 
　　第八條會計處依左之規定分掌事務文牘課掌文牘案卷及本處所屬員司進退考績並不屬於各課事項綜核課掌預算决算及稽核收支調撥欵項並帳册事項出納課掌全路欵項收支事項檢查課掌客票貨　之稽核及其印刷事項 
　　第九條本專章所列各課各設主　員一人廠設長一人以主任員充之 
　　第十條京奉鐵路管理局職員之名額依附表所　 
　　第十一條京奉鐵路管理局雇用各洋員依合同之規定分任各職務但改訂或續訂合同時應先呈請交通總長核准 
依合同關係交通總長核准任用之華員爲國有鐵路局編制通則所無者得以舊有名稱任其職務 
第十二條京奉鐵路管理局辦事規則課廠細則及警察專章由局長擬訂呈請交通總長核定 
　　第十三條本專章自公布日施行 
京奉鐵路管理局職　員名額表 
　别額數 
局長一人 
副局長一人 
處長不得逾五人 
廠長四人 
主任員不得逾十九人 
事務員不得逾一百人 
叚長每總叚一人 
分段長每分叚一人 
站長每站一人 
副站長不得逾六十人 
車隊長不得逾七十人 
總工程程一人 
工程司不得逾九人 
工務員不得逾十六人 
[津浦鐵路管理局編制專章]  
　　第一條津浦鐵路管理局管轄天津至浦口之鐵路及其枝線　　第二條津浦鐵路管理局掌理國有鐵路局編制通則第三條所列事項 
　　第三條津浦鐵路管理局依國有鐵路局編制通則第四條設設左列各處一總務處二車務處三工務處四機務處五會計處 
　　第四條總務處依左之規定分掌事務文書課掌文牘案卷機要關防收發及本路所屬各員司進退考績事項材料課掌採買保管及分配材料事項通譯課掌編譯及交涉事項編查課章統計章制編輯調查及全路台帳事項警務課掌本路警察及醫務事項庶務課掌本局庶務及不屬於各課事項駐濟事務所掌濟南官商接洽本路財產及其他附屬事項駐浦事務所掌浦口官商接洽本路財產港務及其他附屬事項 
　　第五條車務處依左之規定分掌事務文牘課掌文牘案卷及本處所屬員司進退考績並不屬於各課事項一運輸課掌營業運轉車輛事項電務課掌本路電報電話事項計核課掌行車里程及客貨票事項車務總叚車務分叚掌本叚車務事項站掌本站一切事項（未完） 
 
 
 

Page 18

 
 
   
 
