# 1890 - 49 - 4906050

 

Page 1

 
 
[集腋社彩票助振引言] [  申報館協振所謹啓]  
啓者本舘恊賑所自去冬創辦以來蒙諸同仁慷慨解囊捐　賑欵除銀錢外各項珍物亦已集聚甚多邇者飢民雖已捱過殘冬而春日方長　　不接嗷嗷待哺依然苦不堪言因思設法變通將諸物估計價値約値洋一千餘元編成彩票一千二百張每張　洋一元統解災區散放計　　一張得烏雲豹袍套統各一件白陽山人眞蹟蓮花一軸金挖耳簪一支湯文正　蹟手卷一軸二彩一張得猞猁猻袍套統各一件刻絲壽幃一　三彩一張得金壳大表一枚綾裱倪文正眞蹟中堂一軸以下各彩另有仿帖不及備登總之每張皆不脱空至末尾亦有彩物奉增一俟售　卽　仁濟善堂向神前拈香叩首以明至公無私然後當衆開彩所望四方樂　君子從速賜購旣得珍物又拯飢黎此寳本舘所九叩首以俟　者也 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[錄楊君毓煇鶯粟論]  
格致書院已丑夏季題爲洋樂一項每歲出口金錢甚鉅中國吸烟者多而鶯粟之禁慮妨民食勢必土漿日少洋藥居奇宜用何策杜塞漏巵無礙榖產論案發後楊君毓煇首列超等策一按楊君字然靑原籍廣東潮州府大埔縣人今將其文照錄如左嗟乎洋藥之流毒也至矣盡矣𫉶以加矣雖婦人小子亦知其爲害甚烈矣查洋藥初入中國有西班牙船數艘停泊廣東口門之外串通奸民誘人吸食其後遂有焚船致釁之變迨至烟禁旣開洋藥之入口者日衆每歲贏中國之金錢不下二千餘萬雖天地爲爐陰陽爲炭亦不足鼓鑄以供其朘削以致中國五十年來貧瘠益甚然溯其初不過閩粤富貴人吸之也今則大不然矣上而公卿大夫中而士農工商下而至於輿臺僕役其不食烟者十無三四卽以上海一隅而諭土棧烟館多至萬餘家則食烟者之多可知也設此後再一籌莫展其害將有不勝言者矣觀乎此則鶯粟之種亦未始非奪回洋人之利以返之中國之舉也然在老成謀國者以爲鶯粟必當禁否則種烟之策一行實　民食有害其意不可謂不深要亦因壹廢食之見也試思招商局之初設也人心惶惶多有欲阻之者謂輪船行則民船無人顧問電報行則信局無利可圖甚非利國便民之舉今則輪船盛行矣而民船何害電報通逹矣而信局河傷且非特無害十數年來奪回洋人之利不可以指計其利國爲何如也其利民又爲何如也以此觀之則鶯粟之不必禁也匪惟不必禁亦不可禁禁則土漿日少洋藥居奇矣果欲其杜漏巵無礙榖產則猶有妙策在今試擬一綱四目以　採擇施行一曰宜擇地以廣種桓考内地之種烟者亦多矣雲南四川山西山東河南浙江安徽福建等省皆有所產而川土尤爲著名更有謂雲南之土性熱較勝於印度之土性寒者故人亦多樂吸之卽以此數省而觀旣足奪西商之利特以鶯粟之禁不弛故猶未能暢行此漏巵所以終不能塞也且鶯粟之禁原恐有礙榖產也然内則　陜襄　皆　地也而皆荒而棄之並不聞有種榖者是胡爲也外則朔方五原云代遼西皆沃田也而皆荒而蕪之又不聞有種栽者是何意也與其以有用之地皆棄之爲無用何若弛鶯粟之禁使之廣爲種　反可以杜塞漏巵也擬請奏准許民間廣種鶯粟但宜擇不宜五榖之地若向之榖田仍禁之使不得種斯可矣中國果能如此講求則土藥必蒸蒸而日上而又可事半功倍質美價廉人必爭之而恐後不數年而洋藥必無人顧問旣無礙於榖產而又杜塞乎漏巵所謂一舉而兩得者此也此不過整頓鶯粟之大網耳若夫鶯粟何以種以及杜塞漏巵無礙榖產所應分辦之事猶有四目謹次於下一曰擇種地以編淸册世之謂鶯粟當禁者大抵恐鶯粟盛行後向之榖田皆變爲烟地矣今欲使烟自爲烟榖自爲榖决不至於相礙者則猶有妙法在曰編淸册以查之而已其事當責重地方官先將闔邑土地徧查一番其有與榖種不甚相宜及素無人種者皆編諸册申詳上憲由上憲奏請卽以此項土地種烟且亦有可變通者卽如山西張家口外越宣化城一帶土田甚廣而其地寒凡種植皆不見出色不如將此種土地亦准種鶯粟而其獲利反饒但欲種烟者須先報知地方官其地在某保某圖然後由地方官親臨查騐核諸淸册果係已經奏准種烟之地卽准施行否則不准苟有不禀明私種以及種榖之地而亦攙和雜種者查出除軍罰外並存案不許其復買田由是罰一儆白而但於可種烟之地種烟不可種烟之地仍種榖則榖產無礙而漏巵亦可塞焉[  此稿未完]  
[本館接桧電音]  
　　昨由京友電傳上諭一道敬謹譯登○二月初五日奉上諭前因錫綸各行户部知内有職員馬瑞麟揭告統帶馬亮等侵吞軍餉呈詞一件當交色楞額等查明具奏嗣據户部奏叅錫綸擅動軍餉各情復諭令一併查奏兹據色楞額魏光燾查明尙無揑造欠欵侵吞軍餉情事且原呈之馬瑞麟查無其人顯係借名揑控卽着與無故牽涉之前署察哈爾領隊大臣德克申布等曁業經革職病故各員均毋庸置議惟已故署伊黎將軍錫綸因挪用正餉經部議駁輙敢揑借商欵報部款目種種不符實屬有心朦蔽大負委任其所報借欵曾否撥給軍餉户部確切查明據實覆奏餘着照所議辦理欽此 
[朝鮮近事]  
　　去秋以後生理蕭條華商皆裹足不前不敢將貨屯積是以年終市上諸形短缺不能取之裕如云○有韓兵百餘名𢋵聚漢城南門内長槍大戟簇擁如林執華商而毆之華商莫之能禦噫是直荊棘林矣誠何必貪蠅頭將性命擲之海外乎事後華商控諸領事唐君唐君拘得二韓兵照會韓官研訊將韓兵重責以儆之○南門内某韓人草屋失火延燒比隣華人家幸有巡差等爲之救護否則池魚殃及恐難免已○星使傳諭署中人役及各商鋪户禁止賭博防滋事也○韓人於新歲不甚熱閙惟四月八日炸砲會則緑女紅男相與娛樂冠裳環佩聨接於途近則亦效法華人度歲之時多有燃放花袍者○正月初一日韓官着巡差向商號告明放假二日衆商號各自謹愼看守以防宵小生心○元旦韓王備禮物送星使星使亦以禮答之各國欽差皆至星使行轅賀禧在韓各鋪户咸張燈結彩慶賀新年韓人亦就華人互相拜賀○老王妃病體沈重諸大臣往返問候不絶於途○韓人所設大小各鋪户悉行關閉云俟各國商人遷往仁川然後售賣○以上瑣事皆由髙麗訪事人郵來情節祗撮其大凡月日又不標列意者彼國之文 
 
 

Page 2

 
 
法若然乎然本館嫌其太略矣 
[南浦春波]  
　　江西友人云元旦以來天時和煦十九寅刻忽起暴風天氣驟寒肌爲之粟客有自瑞州來者云濛山西山兩髙峯一白無際蓋滕大君已惠臨矣○中軍協鎭署照牆被風吹倒壓斃五人德勝門外亦因牆坍兩斃四人廣潤門外則壓傷二人誠无妄之災也○上年南昌電報局委員何梅閣大令奉山東豈萊靑道盛觀察札飭就近兼辦山東賑捐事務有須請奬者則給以實收以俟部照到時再行倒換去冬曾宮太保以蘇浙水災甚重奏准推廣賑捐札飭督辦江西鹽局馬雲牖觀察就近兼辦卽委何大令等七八員爲之經理新正以來多方勸助并分寄各縣設法廣募救災恤鄰行道有福想豫章諸善士自必踴躍輸將也○去冬十一月到一戯班名曰四喜蓋襲京師樂部名也每當袍笏登塲擲纒頭如密雪歴經數月費已不貲論者謂以有用之錢置諸無用之地殊可惜也 
[彝陵瑣綴]  
　　上元前後各處皆有賽燈之舉天官橋地方紥得龍燈徧游各處由南門外入城大街小巷游歴殆徧鑼鼓聲喧旗旛影動又得一輪皓月照徹春城上下交輝心目爲之一爽北街又有打銅人紥獅子燈一架是亦點綴昇平之一助也○每逢新年大南門外禹王宮内有湖南帮人演戲酬神本年於元夜後在廟演劇游人紛集户限幾爲之穿誠所謂舉國若狂者也○頂心洲江面沙灘時隱時現人皆謂之神沙或左或右迄無定所行船遇沙最易失事去歲彝陵輪船於十一月間幾遭此險幸掌舵者赶急偏舵船得反正而船上器具破碎者已屬不少日前江通船到宜卽派火船往探神沙知所避讓庶回時不致有悞行船之難如是○厘金總局向係李觀察辦理現奉上憲另委劉太守接辦李觀察已回省銷差矣○去年學憲考試宜郡拿獲槍手四名發縣責枷又革除廪生一名曾紀前報兹槍手四名尙在囹圄中不知何日釋放不知自愛者亦可知所儆矣 
[瀋陽記事]  
　　牛莊訪事人來信云献歲以來天時和煖上燈佳節大水蕩氷已盡融惟街頭泥濘不堪銀花火樹之中游人未免裹足云○前報記客臘關帝廟前長記糧坊命案新正陶邑尊親臨相騐委係吞服生烟自盡隨經人爲之勸息由長記出銀二百五十兩給死者之妻事遂了結○正月十七日黃昏時忽起大風繼以雨雪及雨止而雪仍飛舞舍南舍北一白無垠翌晨天雖放晴然寒氣逼人重裘無煖河氷復合無異隆冬矣 
[冠盖雲集] 　　 
　　留辦大通厘務補用道松秀峯觀察委辦華陽厘務候補府文少樵太守委辦樅陽厘務候補府許太守元章均於正月廿七日行抵省城旋卽乘輿至大憲衙門拜賀新禧并禀陳厘務一切情形小作勾留卽行回局供職 
[驅逐流娼]  
　　近有鴇婦龜奴携揚州鹽城興化一帶女子𢋵集皖城開設妓舘計有數家十里春風珠簾髙捲筵前擫笛腕底藏鈎良家子弟誤入其中往往樂而忘返地方靑皮遇事生風索詐不遂動輙用武甚至毁屋拆磚擣巢破卵無惡不作遂致風流之藪變爲爭戰之塲現經各處紳袊聨名具呈請爲查究上憲接閲呈詞赫然震怒面諭首縣汪明府赶緊驅逐不准逗遛明府遵卽諭飭差保立時驅逐出境如有陽奉陰違仍蹈故轍者一經查出當將該差保責革不貸此次令出惟行野草閒花掃除殆盡耳目爲之一淸風俗庶幾可挽矣 
[温郡官塲紀事]  
　　新任平陽縣沈庚明大令懋嘉正月望日乘招商局海昌輪船至甌禀見道府旋抵平陽擇於十八日辰刻接印任事○前署平陽縣彭子牧明府交卸晉郡一時城鄉紳耆恭送萬名傘德政牌及萬名衣者踵接於門藉非平時德政深入人心焉能愛戴若是○石仲蘭二尹方洛奉委朔門關務已於正月十八日接辦查石二尹前署永嘉縣丞在甌日久熟悉情形現奉委辦關政游刃有餘税釐當有起色也○永嘉塲楊石甫鹺尹灝新正晋郡賀年寄寓東陽春客邸現聞交卸在卽想當卽赴省垣也○新任永嘉塲鹽大使高益卿鹺尹於正月廿七日乘海昌輪船來甌擇吉二月初一日任事 
[温州火警]  
　　正月二十三日定更後温州西門三港殿前梁廷元雨傘店失愼火光熊熊上燭霄漢幸爲時尙早警鑼一鳴水龍齊集極力灌救祝融氏始歛威而退然廣厦七楹頃刻已化爲焦土矣聞起火之由因夜間炊飯遺火柴倉猝難撲滅致遭此厄云 
[東甌談屑]  
　　永嘉縣寗琯香大令於上月廿四未刻輕輿减從帶同刑仵前往九都横瀆地方相騐查死者於十七日溺斃廿二日始行報案迨相騐棺殮時屍身已缺一手兩目無珠説者謂被水獺挖噬云○永嘉縣九都横瀆地方某氏婦早喪所天年越四旬生有甲乙二子甲已逾冠向業魚販生理乙方舞勺家甚貧而氏顔色雖衰欲循俗例爲坐家招夫之舉有楠溪李某者以縫紉爲生涯琴絃已斷中饋無人遂憑撮合山入此室處寡婦𩻴夫儼成伉儷甲念母氏再醮已覺無顔加以隣族時以隱語相諷不覺忿火中燒竟於十七日早乘李鼾睡揭其衣被而出時李裸臥在床愧憤交集踉蹌奔出投河自盡屍屬聞耗呈報琴堂將來作何辦理俟有續聞再錄○温郡土娼甚多以喜媛義媛爲此中翹楚誠害人之陷阱也更有無恥之徒名爲開設客棧實則引誘奸淫與滬上所謂臺基無異敗俗傷風莫此爲甚寍琯香邑尊早有所聞適某袊呈請查拿遂卽簽差提究上月廿二日義媛獲案管押至廿七日喜媛亦到案鞭背數百發官媒管押欲端風俗必先嚴禁娼妓寗邑尊此舉洵爲當務之急不得謂其煞風景也○正月廿八日甌城資福山某家停柩被匪刨開衣衾狼藉嗣聞開棺之匪口操台音在東嶽廟如痴如醉躑躅不前手携黃布棉衣穢汚沾染被衆認獲拿送縣署查某家並非殷富毫無殉葬之物不知該匪何故作此忍心害理之事或謂近有妖術者取人腦髓是耶非耶此案尙未訊鞫其詳尙待續聞○正月廿八晚鼍更四下温郡石坦巷前署右營遊擊張遊戎家被匪數十人面塗黑色各執鎗械明火刼掠該匪均後本地口音因張新故家無男丁遂萌歹念先以一人踰墻面入將門洞聞衆盜一擁上前將室中人捆縳然後傾囊倒篋任情飽掠而去共計失贓約値數千餘金現經報案緝拿未知卽能弋獲否 
[槜李瑣聞]  
　　嘉屬厘鹽總辦曾太守於上月二十九日到禾當卽入城拜客各官紳亦答拜如禮往還車馬不絶於途曾太守遂擇於初二日入局辦事云○塘匯鎭鄉間瓦涇里居民許姓於三年前憑媒聘娶沈氏女爲妻不料沈氏與附近陸某有染三生石上願訂姻緣無如陸某已憑媒聘定某姓女擇吉於正月二十九日迎娶沈氏女知之從中梗阻陸不得已央冰上人向某姓家説情願將新婦讓與堂姪調停未妥吉期已届陸遂雇舟前往迎娶將爲其姪完婚及舟抵女宅忽被扣住許某聞信立卽入城投秀水縣控告當蒙批准飭差提人集訊説者謂沈氏女戀奸夫而不願出嫁與陸某之愛野鶩而甘以家雞讓姪者均屬無恥之尤無怪某姓之扣住來舟許姓之禀請提究也如何判斷俟有續聞再錄○北門外有徽州人年約四十充當丐頭人皆以小徽呼之半月前與髮妻反目分室而居經人撮合費數十洋别娶某氏使君自有婦羅敷亦有夫識者早知其非好姻緣而小徽棄舊憐新興高采烈合卺之夕設宴延賓意氣揚揚卑田院中人方欣羡之不暇詎至第三夜小徽醉後酣眠某氏潛取所有物件悄然逸去及小徽醒來已人財兩失矣此卽俗語所謂放白鴿也○宗太守于初二早乘舟赴省謁見大憲面禀要公不日卽當回郡也 
[東報記髙麗事]  
　　西歴正月二十八號朝鮮來信云韓人度歲悉遵華歴十二月廿九三十兩夜大關一帶連放大小砲數百響猶是華 
 
 

Page 3

 
 
人燃放白子高升之意也至元旦家家户户遍貼春聨咸趁新晴穿華服往來親戚故舊家相與道賀云○元旦各國駐韓欽使咸入朝叅謁國王以伸賀忱循常例也○去歲之冬元山地方官傳諭不准米榖出口爲備荒也日商之在此販運者自有此禁殊失利源日前駐韓日使近滕商諸朝鮮外務督辦請弛米禁内務府據情上奏國王諭令將原書交還○二十三號韓王率世子謁宗廟駕前有掩扉大轎十三乘内坐王妃及世子嬪女官等人至初五日禮畢還宮○去年中國軍艦來韓特派遣巡役五十名爲華商保護日來又添若干名各携三尺棒在城内巡邏○去冬朝鮮與日本政府訂立兩國水道交界處通漁規例現在韓政府已將例頌布并派出採漁僉使金某赴黃海道劉某赴慶尙道第一將通漁章程施行見諸實事第二設官之後隨時可以辦理漁民交涉事宜第三因日本人於諸水口上陸建家應如何安置 
[古潞雜言]  
　　正月初六日爲北通州東關各糧米鋪開市之期雇人和班演戯四天以答神貺○張璞君刺史因事乞假曾列報端兹奉陳六州大京兆札飭仍回本任正月十三日由京抵通州接印視事隨於署前牌示云本州每逢三八日期放告收呈除盜命鬥毆緊要案件隨時禀告辦理外其餘户婚田土錢債細故俟放告日期投遞不准攔輿又牌示定於二十四日考試代書○分巡通州兵備道許仲韜觀察於正月初十日赴津謁見李傅相面禀要公○張家灣浬　泗地方某寺供奉十三位娘娘盖淫祀也正月十五日大啓寺門百貨駢集會中人扮成太獅少獅秧歌中旛跨鼓小車童子少陵挨次朝頂跪拜進香人海人山洵稱熱閙 
[北通火警]  
　　正月初九夜三點鐘時北通州北門板橋地方某姓燒餅鋪忽有回祿神降臨一時烈燄飛揚濃烟羃䍥赤熛怒煽觸處皆燃水會中人聞之相約飛馳而至或用水龍灌救或將房屋拆坍忙亂多時火始告熄事後查悉起火之由緣鋪内只一人當四更時披衣而起驀聞鄰近有投瓊聲不覺技攁難熬信步至局中一决勝負呼盧喝雉樂而忘歸致爐火延燒陡肇此禍云 
[賭風大熾]  
　　姑蘇訪事人云博徒聚賭抽頭終年不息每有紳富爲之保護以致官憲禁令難行罄人腰纒甚至釀成命案數其惡跡幾於擢髮難終城東有混各抬轎金林者著名賭棍也新正以來日以花骨頭爲生活屢戰屢勝頓積多金各賭徒艷之遂大開呼盧喝雉之塲終日乞靈於五木賭風之熾甚於往年不知官斯土者亦有所聞否也 
[甄别紀聞]  
　　江蘇省垣紫陽書院向例二月初舉行甄别凡各省舉貢生監均可報名應課菁莪棫樸造就良多本届剛子良中丞示期初二日甄别淸晨司道府縣次第戾止少選中丞鳴騶而至小憇片時隨卽升座開點到者多至一千數百人點畢命題卽委蘇州府魁文農太守監視是日文題蓋有不知而作之者詩題賦得日正山無影得無字 
[减收船資]  
　　河冰已泮各輪船分道爭馳聞今年因爭攬利權起見裝貨搭客所收價目大爲便宜卽如極大貨物一件由滬上運至漢口只需銀二三錢長江一帶搭客價較往年約打九折商旅往來其利便爲何如哉 
[議加工資]  
　　各公司輪船上之管車人近日遞呈公信於各公司擬將工資加增如不加增卽有不平之意昨晚又齊集共議此事未知以後如何俟有續聞再錄 
[供認行刼]  
　　梟目戴老么卽戴老耀由幹捕趙金拘拿解案曾紀報章前晚上海縣裴邑尊飭提訊究戴供稱小的前在臬署當差嗣經撤去奔走江湖去冬馬橋劉姓家經小的偕兩人駕小舟而往由大門入内刼得洋銀及皮馬褂一件隨竄至七寳鎭忽遇何大老爺砲船小的遂棄舟登岸奔逃來滬附輪船往鎭江躭擱福興棧林姓處現又從鎭江來滬邑尊飭將李大鼻子耿麻子二犯帶案問可是同夥答稱小的惟與耿相識李則從未謀面邑尊飭將李耿還禁趙捕在戴身畔搜出金約指三枚對時表鼻烟壺各一枚齎呈案下禀稱尙有洋銀十一元被眼線取去矣邑尊飭將各件存庫戴仍置之木籠中候傳失主質訊 
[上海縣署瑣案]  
　　去冬戴虎珍扭控張三誘拐甥女呂氏一案當經裴邑尊訊明將張笞責收入自新所中呂氏暫發善堂着戴從速邀其父母來案具領此已列諸前報者也前日戴偕呂氏之父殿源投案邑尊升堂訊究殿源供稱小的家住鹽城女兒年幼無知被張誘出幸戴尋見今特叩求給領回家呂氏供稱一時被惑現在願隨父回張一再求因邑尊首將呂氏交殿源具結領回管束張押候備文遞回鹽城請該地方究辦○邱某因欠莊款逮案押追節登前報前晚裴邑尊訊究之下邱呈上各欠户姓名住址叩乞提追邑尊准之 
[英界公堂瑣案]  
　　包探何瑞福稱緝獲曹德友盤詰之下供認行竊王阿發所開銅作内銅板押在法租界地方知照法捕房協同吊贓送案請辦王阿發投案請領贓物曹德友供該銅作學徒連安行竊銅板交我典押得錢分用王阿發稱學徒連安早已辭歇現不知在何處蔡太守判曹德友管押一月贓交王阿發領去再飭該包探查拿連安到案懲辦○崇明人姜富春稱拖包車餬口同鄉人徐小江以我之生理由伊舉荐一再索酬不堪其擾昨被拖至坭城外剝去棉衣質錢由捕房包探拘案連次被詐及剝衣質得錢文約共洋四元餘又有某甲上堂稱徐向姜索醉謝姜實無力我曾將衣借與姜質錢五百文轉給與徐尙未贖還請爲追究徐小江供拖包車度日去年夏間親戚姜富春行竊太古洋行西人金四開一案管押釋放後無以度日小的因念戚誼將自已生理荐與姜做又因姜在虹口地方仇人甚多不能安居商之錢大忠將錢調往虹口生理使姜做錢之生理輾轉費錢一千六百文今向索償姜稱徐拖包車每月工洋三元伊有好生理每月得洋六元故將舊時生意讓與我做並無錢大忠之事蔡太守問徐旣稱用錢一千六百文何以索償至四元餘答稱當時我亦無錢向人和棉被二條質錢一千六百文况付租被錢加以質被利錢照算需四元餘太守謂徐小江任意妄爲殊屬可惡判押半月着繳還姜富春銀洋四元某甲之質衣本利着姜料理○包探唐寳榮稱徐阿七報失衣服釘鞋等件查明係王三寳行竊拘獲人贓送案徐阿七申訴被竊獲贓請領王三寳認竊求恩該包探又稱王三寳屢次犯竊前發捕房管押在大練上做工扭斷小練脱逃蔡太守判王三寳發捕房管押三月贓交徐阿七領去○戴阿綏稱被王阿連拆竊籬笆被捕眼見拿送到案爲此投質王阿連供求乞度日拆竊籬笆原是該死惟求施恩蔡太守判王阿連管押三天期滿發滬南棲流所安置籬笆交戴領去○羅道山同妻胡氏稱王阿銀同余阿髙前來飲酒醉後胡閙被毁碗盞傢伙値洋三元不肯賠償報捕拘案毁物呈騐王阿銀余阿髙同供酒醉滋閙原是不合尙求恩恕蔡太守判王阿銀余阿髙各押五天并着賠償毁物洋三元以示薄懲 
[法界捕房記事]  
　　前報紀有一駁船滿載棉花駛至爛泥渡浦中幾占滅頂云云兹悉除橯獲外尙少棉花二十三包經會捕局探勇嚴頌眉孫寳生吳錦等查明由爛泥渡二十四保二十四圖舟子吳秀泉吳秀坤張小毛瞿毛毛撈得四包已經售去遂據情禀明葛蕃甫同轉昨日將吳等四人一併拘獲解至大巡捕房備捕頭略加詰訊着一併押候解送公堂訊究○昨日法公司碼頭外浦中有麻雀杉板二艘因爭攬客人致相毆鬥西捕見之當將甲乙二船户一併拘入捕房備捕頭令押候解訊○前晚有某甲者掩入公舘馬路黃發茂酒肆中乘酒保不及隄防竊取燭臺一對正欲逸去驀被店夥見而拘住扭入捕房備捕頭着押候解訊想朱明府見之必曰爾旣喜效盜酒之畢吏部本委當以兩部内鼓吹侑之也○包探王榮培在中途巡緝時見積竊某甲竊得監呢罩衫一件褲一條及耳環等物當卽拘送捕房押候解案 
 
 

Page 4

 
 
[鉅欵施粥]  
　　謹啓者頃有西方子大善士因見敝堂粥廠每日淸晨貧民窮庶鳩形鵠面枵腹而來領粥者二千餘人實事求是經費浩繁慨助英洋一百元以資接濟祗領之下莫名欽佩竊以西方大佛丈六金身慈濟爲本今大善士以西方子爲名殆亦禪機了了仙骨珊珊心尙慈悲情殷佈施俾飢黎共濟慈航咸登寳筏不惟飲和食德同聲感戴敬頌大慈大悲之生佛卽敝同人謹當焚香合十頂禮以謝請附報端用彰盛德[  上海六馬路仁濟善堂董事施善昌等謹誌]  
[復謝捐册]  
　　謹啓者敝堂承貴舘隨報分送施醫贈藥一文愿捐册自正月廿五日至二月初四日止蒙各埠　善士繳回捐册四十三扣共計收英洋九十五元九角大錢四千二百七十四文常捐雖然有助奈施欵不敷接濟實有製肘之慮還求富紳巨賈激發菩心解囊賜助俾貧病者常沾德澤恩同再造特署寸言復申勸謝此佈[  上海虹口寳順里四弄元濟善堂人拜啓]  
[助票聲明]  
　　本舘協振所蒙各善士以英正月呂宋票捐助計二萬五千六百零四號三萬四千四百四十八號各二條八千零八十五號二萬四千零七十五號二萬九千八百四十八號各一條現在對號單　郵寄到申閲之俱未中 
感深五内所望福緣善慶凡事亨通他時奪得錦標萬金立致則傾囊以佽飢民當更被澤無涯矣彩然其心存利濟樂善好施本館已刻骨銘心 
[澤隨春沛]  
　　昨有某善士署名乏力者以鈔票銀三十兩送交本舘協賑所囑充江浙賑捐當此庚癸頻呼緩不濟急之候得善十情深飢溺慨擲朱提杯水堂　恩同尺澤矣乏力云乎哉除掣付收條以昭憑信外謹書崖末以表謝忱 
[洛陽紙貴]  
　　昨有心餘力絀入由鎭江致書本館協振所云冬振已竣春振萬不可少貴處創爲集腋社彩票法良　美欽佩無涯敝處籌辦揚鎭賑捐時亦曾以彩票分售餘下鄧石如隸書朱子家訓六尺屏十二條藏之篋中蓋已久矣兹特檢　奉上以振餘助振當亦貫館所不棄也按石如自號完曰山人乾嘉朝以篆隸鳴於時後學習之呼爲鄧派今兹獲此巨幅洵爲無價之珍所望好古諸君速臨賞鑒傾囊購取以惠災黎旣不負助者之善心抑亦本館所馨香以禱者也又鴛水頌椿氏以朱夢廬先生手繪仙鶴牡丹六尺堂披一幅及茶晶眼鏡二副錮洋錢二枚助入本館協振所仁心仁術惠及飢民拜受之餘曷勝感謝除將銅洋錢鎔銀變價外所有畫幅眼鏡亦祈賞鑑家照値購取俾災民得賴此以生則義粟仁漿益感恩施於靡旣矣 
[恭輓謝老伯母周太夫人聨]  
　　萱蔭喜方長再九年百歲旌揚壽母恩榮輝椊里瑤池何遽返痛六載一官迎養州民涕淚聽蒿歌鄉世愚姪王恩溥頓首拜撰 
[蘇省撫轅抄]  
　　初二日從九品楊光藻奉委上海貨捐局差○初三日代理吳江縣典史章有慶禀辭赴任巡檢楊光藻禀知奉委上海貨捐局差卽辭從九鍾壽康禀知奉委閶門旱關盤查差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[轉韵二十八句奉𢅋百花祠香尉詞長]  
　　芝　藹　幽以淸松柏同結歲寒盟絃外之音堅金石願言傾蓋契　情偉　公叔　　　　濟文章供　指不緣金紫重聲華大隱還須入朝　詡然一尉擢　吳未差　冕困泥　肝胆照人警眉宇突來薏苡謗明珠　斗折𢰳豈　　潬冠先寄挂冠意昻藏七尺武婦來來不妬涐　工武媚相從杯酒話　申盤楠楩燿輪囷吏部風流京兆韵　腸俠骨証前身　年江　浪　迹良久相逢馳膠漆羡君珠玉揮雲烟慚愧投邊説毯筆余適由邊營來滬香尉先贈詩誌好相逢相别莫相驚塵世齷齪易枯榮叶嗟乎平地風波更傾軋且從瀚海屠長鯨 
[申報舘江浙恊賑所經收二月初一日至初五日止第二十五次淸單]  
　　初一日興安縣幕賓春筵移賑洋十五元興安縣幕賓移賑郭劍靑宋鳳山一元瑞軒洋廿二元董旺喜英洋五元洪幹貞洋乙元張銘偕洋二元蔣喜福洋二元李邦文洋二元單春發洋乙元徐谷昌洋一元　祖招洋二元包午齋洋一元丁小淵洋一元宋鳳　洋一元高秀山洋乙元宋滄亭洋一元蔣如春洋一元張水旺洋一元無名氏洋廿元滕星堂洋二元滕以成銀五錢滕熙春銀四錢滕喜旺銀二錢五分滕水發銀二錢五分滕竟　銀一兩滕必成銀一兩零八分滕早成銀九錢滕旺成銀乙兩五錢二分滕百川銀七錢四分滕義芹銀七錢張代募銀二錢六分以上十一户共銀七兩六錢來洋十元彭誠濟堂洋一元玉樹長春堂福食節省洋二元無名氏銅洋一元横濱無名氏東永興交來洋廿元懋興典洋四　心餘子洋一元又售出太師少師圖一張洋六角汪　記洋二角○初二漁莊氏洋四元德慶堂洋二元陳德奎省賀壽禮洋一元售出陸賦卿棣書對一付洋五角漢口嚴善　公裕莊交來洋十元黃邑張恆和洋一元張恆和洋三元顔景開洋五角趙章甫　五角趙裕堂洋七角無名氏洋一元三角無名氏洋五元宓　淓洋二元不書名洋一元無名氏永其昌來洋二元冾記同人洋十元恊泰洋一元四角王菊人洋廿元無名氏銅洋二元陶然　主人全泰盛來洋一元豫章恩水瓣香私税如餐子花洋六元武　僑民洋十元十　善士洋二元鄭嘉猷洋六元○初三彭衡如江友馥交來洋一元靑署餘慶堂徐洋一元　安務　堂陳洋五元錫山匯德堂榮洋五元錫山無名氏洋一元新安隱名氏洋一元新安元裷堂江洋一元新安樹善堂朱洋五角新安志遠堂洪洋五角無名氏銅洋　元無名氏　平安烟臺招商局交來洋三元銅洋一元梅花書屋烟臺招商局交來洋四元李崇喜堂烟臺招商局交來洋三元陸乾山烟臺招商局交來洋一元南州氏烟臺招商局交來洋　元杜　亭烟臺招商局交來銅洋二元鳳記求子病速愈洋十元○初四日泰州劉公舘洋二角蕭鑑堂史學綱領五都半價助賑洋二元五角瑞菽堂潤生局交來洋二角　梅書屋潤生局交來洋二角吳鐵山畫潤助賑玉聲堂交來洋一元六角隱名氏花洋二元南槎閲報驚心子節開舘席費洋四元蔡敬亭規元十兩另五錢六分售去光世堂助賑眼藥洋一元惟善軒恊興局交來洋四元綺雲氏求翁四季康健洋一元○初五日張博雅堂洋一元敬其事居寶大局交來洋二元丹陽補過子寶順局交來洋二元隱名氏洋五元陳大成永其昌交來洋四元益壽堂洋二元保赤主人洋一元免害堂銅洋一元○總共收英洋二百七　六元四角九八元十兩另五錢六分花洋八元銅洋九元○初二日許海珊石印胡畫小山水一百十七張 
[上海六馬路仁濟善堂籌賑公所施少欽經收正月十六至九九日各賑捐淸單]  
　　第十一批江浙賑捐淸單高劉日求病速愈洋一百元南陽氏隣失愼許願平安六十元正裕行洋六十元葉順安病愈完願汪蔣氏求產後平安兩户各洋三十元陸秋園洋五十元法國陸項安利有文葉氏節省壽延費助愼德堂三户各洋廿元張廷珍靑口張聚興求往來船隻順遂二户各洋十元程乾甫洋八元周黃氏求子病愈葉九皇求行舟太平閩省章申甫思　氏求慈竹舊疾全愈四户各洋四元鄧柳氏俞修蓮隱名氏洪瑞　陳起鳳五户各洋二元豫愼婉莊諸大善士洋三元汪日廷莊俞氏莊陳氏三户各洋一元興化府署姚文湘爛板洋一元具雲卿爛板洋二元朱安山翁交來荆山居士洋二元羅左泉洋一元羅九卿洋五角羅源昌棧姜文齡鄭炳炎毛金氏毛張氏味　　屋汪羅義昌八户各五百文　榮毛禧祠二户各錢三百文李宏接李仁龍周芹生周半農趙承烈趙　賓毛誠餘毛順之王登趙廷區毛進益程恆記　記順　鴻慶櫂徐弗康黃松林王四維王溯初王啓宇姜餘倉吳榮凱楊繼昆吳上榮廿四户各錢二百文李張氏徐姜氏徐江氏毛成漢趙敬一張博遠毛明福周急毛高昌趙王氏周燦然趙王氏張登程張光時徐潮王横溪王子平王乘亷王周氏留香室崇文會不留名一元會朱順泰公和義乾昌楊益記王鐘留鄭錫疇王恩華鄭毛氏張光榮程吳氏韓文光汪廷候毛彰　吳　三洪問松三十八户各錢一百文以上七十二户共錢十三千二百文合洋十二元共收見洋四百六十五元五角又爛板洋三元正○第七批震澤賑捐淸單沈品華洋一元孝友堂陳洋一元三影堂張洋五角春　堂陳洋三角無名氏洋二角以上共收洋三元正 
[上海六馬路仁濟善堂經咸有一德施醫給藥册捐正月廿三至廿九日第二次淸單]  
　　浙寗同德堂洋一百元江西培心堂洋廿元南洋五齡和孫十元存性堂洋八元無名氏七元松茂堂五元江言賛四元鄭盧氏陳起鳳求去病去病氏三户各三　李承蒼無名氏京口眞德堂無名氏蕪湖王介眉福濤杭霞齋異德堂黃賑篆松江望雲山人平湖羅雲卿十户各二元蔡覯　同福諸友吳信賢知心齋京口古月氏至德堂吳積慶堂劉餘平無名氏隱名氏沈品華張玉亭轉禍爲祥蟻粒齋王有容陳崇德堂姚玉庭四友堂陳吳氏林源沐恩堂謝天送堂　不書名華彰石勉氏華勤之周少華廿七户各一元無名氏有心無力無名氏昨非室主人徐文卿金載安六户各五角劉鑑無名氏程友蘭倪幼亭杭百忍周寶庸無名氏七户各　角司陳氏劉花如無名氏三户各三角有心無力功玲黃月滄有心無力徐鳳鳴無名氏有心居范仰文周鹿宜隱名氏十户各二角馬燕庭張右玉金鼎元宋玉卿鐘俊甫孔華麟沈少村陸菊如八户各洋二角五分愿不隨意王阿喜劉庭楷　見生四户各一角劉對燕興二户各洋五分陳起鳳怡情山人二户各銅洋二元四川豐都縣何規銀十兩零五錢三分五厘朱藍田錢一千三百念文貽榖堂朱錢一千二百文古燕人覺遲錢一千另五十文南匯李敦厚無名氏善主人三户各錢七百八十文致和堂李永思堂韓遺安堂沈朱署汝朱亦堅一枝軒桂六户各錢六百文董熙記吳煥記萬記朱漁記戴傳記篤志軒愼餘堂知足軒八户各錢三百九十文定海興局錢三百六十文源榮發劉炳輝二户各錢二百十文許記錢一百五十譙國門張小庭陳美庭蔡渭生四户各錢一百廿陳鶴名楊長慶孫合榮三户各錢九十文共收洋二百廿一元二角銅洋四元規銀十兩另五錢三分五厘共收錢十四千三百十文 
 
 

Page 10

 
 
[上海六馬路仁濟善堂施少欽經收各善士樂助正月分施粥捐淸單]  
　　鄭雨泉洋四元王忠士袁偉互隱名氏三户各洋二元潘森茂銅洋廿九元以上共收洋十元銅廿九元正周浦夏米十石王月亭米四石朱毛氏米一石共收米十五石正 
[上海四馬路文報局内恊賑公所經收蘇浙山東賑捐十一月中旬淸單]  
　　十六七八日○松滬厘捐總局吳廣菴觀察經募各局卡指助山東賑欵規元一百九十兩英洋一千零五十一元虚對洋二個細户業已另登報章矣○本埠恊昇莊來蘇城醬業公所潘仲溪翁經募第八批封溪子募因届九齡初度惟願福壽康寗洋十元招北叟成德兩氏各二元隱名公并一元共先五角容記求病速愈錢一千四百文力棉子潘高氏兩户各錢五百壽震錢三百温其如玉金記兩户各錢二日江雲韶翁募無名氏因病求愈指助本省十元以上共實收洋廿八元虚對開一個嘉定隆記銅洋四元本埠王姓一元二角○十七日本埠張禮記來福州普安堂王子云募無名氏爲姑求目疾身體平安廿四元補過齋陳十元三山淸河氏錢五千又爲肖女求安錢一千梁子裘自已求病安錢二千又爲九子祈安錢一千文以上實收規元廿九兩另八分電報收支所來揚州電局盛我蟠募願季季平安人廿元求行路平安人六元求病速好五元求保平安子四元求合店平安張慕兩户各二元求合家平安一元又來湖北公濟益號方允符募三經堂孫花麓兩户各銀一兩無名氏銀五錢退讓主人五福堂容卿氏懷德堂無名氏五户各錢一千惠滋堂錢六百敬思書室無名氏懸塔書室無名氏四户各錢五百以上實收洋十一元無錫周渭西號來古棠進修書室五元常熟凝善堂賑所第三十六批募不留名四元沈水一洋一元趙温生錢二千五百無名氏銅洋八元以上實收英洋七元銅洋八元銀三錢川石電局募韓倉令爐坯七角無名氏爐丕三角○十八日金苕翁來元俁廷孝亷募助東賑六十九元一角虚對開一個錢三百文以上細户業已另登報章矣准城書畫社同人募一槐居士十元宣德堂四元仙鎭隴西居士募瘦珊居士石林舊隱惠風書室主人三户各六元本埠無名氏五角○三日共收規元二百十九兩零八分英洋一千二百四十四元銅洋十二元爐丕洋一元虚對開四個銀三錢小洋八角錢三百文合併聲明 
 
 
 

Page 11

 
 
   
 
 

Page 12

 
 
[光緖十六年正月十二十三日京報全錄]  
　　宮門抄○發抄硃批四道○雲督王奏交卸撫篆赴滇日期摺○兼新藩恩奏交卸藩篆仍任鎭迪道兼臬司篆務摺○將軍長奏訊明中途疏脱絞犯限滿無獲之解差官按例定擬摺○陝撫張奏揀補要缺知縣摺○直督李奏飭河道赴任片○又奏遊擊等留直補用片○陜撫張奏遊擊開缺留營練習片○又奏革守備緣由片○正月十二日○松森假滿請安○啓侯請假十　○錫侯謙光各續假十日○廷禧續假二十日○掌儀司奏十五日早晚祭奉先殿載瀛載津行禮○召見軍機恩中堂○明日宗親宴午正入座○十三日○召見軍機皇上明日卯初二刻至奉先殿壽皇殿行禮○發抄李鴻章奏邯鄲令闞絧開缺修墓奏硃批吏部知道欽此○又添購海軍需用長式炮彈等項奉硃批該衙門知道欽此○德勝奏仿照練軍章程訓練旗兵奉硃批該衙門議奏欽此○魏光燾奏已故佐領札勒哈蘇預支俸銀免追奉硃批着照所請該部知道欽此○○新授雲貴總督湖南巡撫臣王文韶跪奏爲恭報微臣交卸湖南撫篆起程赴滇日期仰祈聖鑒事竊臣欽奉恩命補授雲貴總督當卽具摺叩謝天恩籲懇陛見差弁齎回原摺奉到硃批着俟邵友濂到任後卽赴新任毋庸來見欽此跪誦之下依戀莫名兹新任撫臣邵友濂行抵湘省臣於十月初九日派委准補辰永沅靖道長沙府知府翁曾桂撫標中軍叅將長立謹將湖南巡撫關防一顆及王命旗牌書籍文卷等件齎送撫臣邵友濂接收臣卽於是日交卸赶緊料理一切定於十月十六日起程赴滇所有微臣交卸撫篆起程赴滇　期理合恭摺具奏伏乞皇上聖鑒謹奏奉硃批知道了欽此○○布政使銜甘肅新疆鎭迪道兼按察使銜奴才恩綸跪奏爲恭報奴才交卸兼理藩司仍任鎭迪道兼臬司篆務仰祈聖鑒事竊奴才於上年二月二十五日兼理藩司篆務當經恭摺具報叩謝天恩欽奉硃批知道了欽此欽遵在案兹奉護撫臣魏光燾飭知調署藩司饒應祺業於九月十三日到省卽赴新任奴才遵於十五日將藩司印信文卷移交署藩司饒應祺接收任事奴才卽於是日卸事仍任鎭迪道兼臬司篆務伏念兩司兼攝半載兢兹覺責任之稍輕猶懔仔肩之甚重惟有倍失愼勤隨時隨事禀商護撫臣認眞辦理仰答高厚鴻慈於萬一所有奴才交卸兼理藩司仍任鎭迪道兼臬司緣由謹恭摺具陳伏乞皇上聖鑒謹奏奉硃批知道了欽此○○奴才長順卓凌阿跪奏爲訊明中途疏脱解審絞犯限滿無獲之解差官按例分别定擬恭摺仰祈聖鑒事竊查光緖十四年九月十九日據額穆赫索羅差官雲騎尉文陞呈報解省覆勘絞犯張井尤中途疏脱一案審將解差官雲騎尉文陞擬請先行革職以便提同解兵等研訊仍勒限一年緝拿限滿能否獲犯再行擬辦等因具奏奉旨着照所請兵部知道欽此欽遵轉行知照在案兹查此案自光緖十四年八月十二日犯逃之日起扣至十五年八月十二日一年限滿犯未弋獲隨同該解差官等督飭司員細加研鞫緣已革雲騎尉文陞係額穆赫羅正白旗冬明阿佐領下人光緖十四年八月間奉派帶領甲兵依同阿德豐阿二名押解由寍古塔解省覆勘因先與張周氏通姦復誘幼女張正月兒已成併拐同逃案擬絞人犯張井尤一名於八月初十日領解押犯前進每夜令依同阿等二人看管文陞督同防範至十二日行抵退持站因天晚投店住宿文陞與解兵同在一炕看守至三更餘時因夜深困倦坐而瞌睡詎該犯乘間扭脱刑具濳逃及至驚覺文陞連夜率同兵等追捕未獲次日復帶兵出外尋緝月餘仍無蹝跡始携帶文票及扭壞刑具赴省呈報當將文陞叅革一面勒限嚴緝兹届限滿犯仍未獲復提該官兵等屢次嚴詰委係一時疎忽並無鬆刑賄縱情弊失口不移案無遁飾查例載解省斬絞重犯果係依法管解偶致疎脱將長解暫行監禁一年限内無獲照逃犯本罪减一等問擬滿流等語此案甲兵依同阿德豐阿奉派跟隨已革雲騎尉文陞押解覆勘絞犯張井尤並不小心防範致乘間潜逃雖訊係依法管解並無賄縱情弊惟一年限滿犯未弋獲自應按例問擬依同阿德豐阿均合依押解斬絞重犯果係依法管解偶致疎脱一年限内無獲照逃犯本罪减一等問擬例於逃犯張井尤絞罪上减一等擬杖一百流三千里係旗人照例折枷期滿鞭責發落仍革伍雲騎尉文陞督兵押解重犯致令中途脱逃實屬異常疎忽惟訊非解兵賄縱業已奏叅革職請免再議所遺雲騎尉世職另行揀員承襲逃犯張井尤仍飭嚴緝獲日另結查此案事在光緖十五年三月六日恭逢恩詔以前依同阿德豐阿訊係疎脱並無賄縱情弊情節較輕各得流罪應予援免解差官文陞所得革職處分應否開復聽候部議除　錄全案供招分咨兵刑二部外所有此案審明定擬緣由理合恭摺具奏伏乞皇上聖鑒勅部議覆施行謹奏奉硃批刑部議奏欽此○○頭品頂戴陝西巡撫臣張煦跪奏爲揀員請補要缺知縣以重地方恭摺仰祈聖鑒事竊照安康縣知縣湯銘新病故遺缺應以光緖十五年八月十七該員病故之日作爲開缺日期業已咨部在案係繁疲難兼三要缺例應揀員請補查該縣爲興安府附郭首邑界連川楚民雜五方政務煩劇現値地方歉收一切拊循彈壓事宜在在均關緊要非精明幹練之員不足以資治理臣與藩臬兩司在於通省要缺知縣及應升人員内逐加遴選非現居要缺卽人地未宜一時實無堪以升調之員惟查有曾任實缺知縣候補知縣孫萬春年五十三歲直隸進士由兵部學習主事呈請以知縣歸部銓選遵例捐儘先前選用光緖八年五日選授鄠縣知縣加捐同知升銜是年十一月到省十二月署理商南縣知縣九年八月卸事十月飭赴鄠縣本任十年正月在任丁母憂回籍十二年四月服滿起復遵例呈請仍赴原省歸候補班補用十三年正月到省該員才具精明辦事練幹以之請補安康縣知縣洵堪勝任該員雖係醵憂起復呈請歸原省候補之員前任鄠縣缺係中簡與新章稍有未符第進士出身例得請補煩缺似與别項不同且人地實在相需例准據實聲明據藩臬兩司會詳前來合無仰懇大恩勅部核覆准以曾任實缺進士出身候補知縣孫萬春補授安康縣知縣實於地方有裨如蒙俞允該員係知縣請補知縣銜缺相當毋庸送部引見所有請補要缺知縣緣由謹會同陝甘總督臣楊昌濬恭摺具陳伏乞皇上聖鑒訓示謹奏奉硃批吏部議奏欽此○○李鴻章片再補授淸河道潘駿德業經吏部覆准應飭卽赴新任妥籌來年修防事宜以專責成除飭遵外理合附片具陳伏乞聖鑒謹奏奉硃批知道了欽此○○李鴻章片再江蘇儘先補用遊擊張士蘭儘先補用守備吳源春等二員前隨剿髮捻各逆迭著戰功嗣來直隷防營操巡出力於營伍地方情形均甚熟悉應請留直各按原保官階班次補用除飭取履歴咨部外理合附片具陳伏乞聖鑒勅部查照謹奏奉硃批兵部知道欽此○○張煦片再准補陝西撫標右營遊擊羅奇山前因帶勇未能得力經前任撫臣葉伯英將其撤省亦未飭赴本任到任後詳加察看該員貌似質檏不諳規矩只可留補差遣難遽責以職守查臣標右營遊擊一缺有訓練兵丁整頓營務之責羅奇山帶勇旣不得力豈復能勝將領之任而員缺未便久懸相應請旨將准補臣標右營遊擊羅奇山開缺留營由臣隨時察看如果歴練漸深熟習營務俟有相當缺出另行酌量補用如蒙俞允所遺陝西撫標右營遊擊一缺容臣另行遴員請補謹附片陳明伏乞聖鑒訓示謹奏奉硃批着照所請兵部知道欽此○○張煦片再據藩臬兩司詳稱據山陽縣具報訪聞縣屬漫川關有匪徒私鑄小錢情事當經會營拿獲匠人魏芢潰到案訊據供認係在籍守備阮大德與何汶學夥出資本令該犯在阮大德店内私鑄販賣使用該縣據情差傳阮大德抗不到案詳請斥革勒拿歸案審辦前來臣查阮大德係咸豐九年已未科中式第四十一名武舉人未經覆試同治七年報捐千總銜九年由城防案内保准守備補用今與何汶學夥出資本商同匠人魏芢潰私鑄小錢行使實屬不法迨經該縣訪獲差傳復敢抗不到案尤屬恃符藐玩相應請旨將補用守備武舉阮大德先行革職以便飭拿歸案審辦除咨部外所有請革守備緣由謹附片陳明伏乞聖鑒訓示謹奏奉硃批着照所請該部知道欽此 
 
