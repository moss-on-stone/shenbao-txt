# 1898 - 212 - 4909088

 

Page 1

 
 
[杭州提前發報告白] [  申報館主人啓]  
　　本館於蘇州無錫等處及長江各埠所發申報提前赶寄俾閱者可較前早一日接到兹又將杭州之報迅速刷印星及由　　寄往本日報紙限定明日卽當送閱雖遇疾風猛雨决不愆期是以邇者銷數日增人皆以先覩爲快如有遲遲送到者卽係外間　取閱過之　　　　敬告賜　諸君子惠函查究愼毋被若　魚目混珠也此啓 
[醫書問世] [  圖書集成局代啓]  
　　六科準繩一書爲前明金壇王肯堂先生所箸遠宗古聖名著醫林前由書肆友人倩本局排印以廣流傳幾易星霜已空篋笥兹又績付手民較前益爲精美毎部四十八本分裝六套實價洋銀六圓又景岳全書爲明張介賓先生所箸立論精卓醫者宗之毎部二十四本分裝兩套碼洋三圓世有欲於杏林橘井中獨樹一幟者請臨三馬路申報館申昌書室及各書坊購取以廣揣摩可也 
[擬請暫緩科舉數年以全力督課學堂甄别仕宦議]  
　　士人束髮受書四子五經童而誦習及長而學爲文章則又博覽史集各種以足根柢而潤枝葉大約自入塾以至應試質敏者亦須七八年遲鈍者或須十餘年酌其中以十年爲率諺所謂十年窗下無人問是也誦習之性少時爲優洎夫弱冠以後雖有一目十行之才不免易於遺忘致虞挂漏兎園册子之誚雖大雅所嗤而在中材以下多不能免良以一人之聰明有限古來之典籍無窮精益求精書囊無底儘有年臻耄耋而猶手不釋卷者非無故也今朝廷因　　見偪急欲得人材以爲禦侮之需爰鑒制藝之空疎而改試以時務策論且不及待下科鄉會試而一律從速改行　由部議定章又允疆臣所請爲先博後約隨塲去取之法以中外史事掌故藝學專門爲塗徑而仍以聖賢經籍爲歸　其法誠善顧竊有慮焉中土士人向來學業於應試工夫外能深通史學者十中之一二能熟諳國朝政事者百中之一二更能旁及五洲各國政事各種專門藝學者不過千中之一二雖在沿海長江通商口岸相近少分風氣略已轉移或者人材不止此數而合邊僻各省以計之實不逾乎此數今欲廣爲造就其道何由或者曰子不見夫連次諭旨飭令各省府廳州縣設立學堂仿京師大學堂章程教育人材乎學堂旣立則風氣大同卽學堂以外之士子亦必舍舊圖新儲材待試子何慮焉不知學堂之設立非指日可期也書籍儀器之置備教習之延請均非易事也卽按章程所載功課卒業領憑以次遞升由兹通籍非十年之久不辦此固積漸之事而非苟且之爲於科舉外示變通而非於科舉中參消息也若由目前以計下科鄉試爲時不過二年至各省學政科試生童亦卽一例改試是欲以十年之功期之旦暮也烏乎可執筆人前者曾論考試改章宜以愼選試官爲要務矣近聞浙學陳侍郎竟以改試策論閱卷頗難等語入告可知諸公袞袞猶有自知之明及閱報記鄂督湘撫張陳二公原奏云或曰主司罕通新學將如之何不知應試删難試官則易近來上海譯論中外政學藝學之書不下數十種切實者當亦不少闡中例准調書據書考校似不足以　考官執筆人讀此乃不禁恍然作石勒語曰賴有此耳特是試官固易於應試者可據新譯書爲金科玉律而應試者則難於試官不能奉此等書以于懷挾之禁將奈何且各省識時務之通材亦或久困於塲屋今其著譯各書業爲關中繩墨而其人仍如錐處囊中與一無所知者同應考試得無如淮隂羞伍噲輩乎原奏又有云變法之初兼習未久其研求時務者豈能遽造深通是宜於甄錄之時稍寛其格以示駿骨招賢之意兩科以後通材碩學自必粲然可觀且登科入仕者　多則京外考官房官自不可勝用矣讀此明以兩科之前爲苟且敷衍誠使此輩得以倖列科第將實學之調何且與學堂章程兩歧其得科第難易判若霄壤人亦詎肯舍科舉之捷徑而就學堂之紆途况乎兩科以後應試者或有通材碩學而其時登科入仕者卽係兩科中所取苟且敷衍之人又何足勝考官之任乎蒙意與其期眞材於兩科之後而　轉相沿弊卒與八股無異曷若暫停考試二三科而令中外大臣一心以全力整飭學堂合各府廳州縣舉貢生童　入肄業倘官建學堂有所不容准令廣設家塾照章分學及期學成一體由官學堂教習考察給憑如是行之十年家弦戸誦其由學堂得進士舉人者足勝主考房官學政之任然後仍設各省學政舉行歲科生童試踵以鄉會試如是則科舉與學堂可相與有成並行不悖抑又思之朝廷試士原欲求賢才以任官職也今天下候補候選之員逾於實缺者奚止數十倍正途異路旣分門戸守舊維新又别黨類其中可用之材正復不乏特患白黑混淆薰蕕雜處卽令改試所得亦未必如漢武用人後來居上自來選舉與考察相爲表裏選舉不公則人材無以得考察不明則吏治無以興今朝廷旣愼選舉以作養未仕之人尤當精考察以甄别已仕之人况乎已仕之人其於國計民生所關更非淺鮮宜於　典計典之外就各省吏治局略仿學堂例聽候補候選人員就專門學自認一門限以歲時俟有造就而并試以溥通學學成者擢用否則立予罷斥其實缺官則就吏治優劣分别黜陟務令内外文武大小官員顧名思義各供乃職以試士之法試官而後官方可以澄叙卽仕宦皆知幹濟卽與他日進用新科人員亦必臭味相同無虞扞格否則新進未及驟用而仕途中舊弊日以益深恐於天下大局卒難挽回補救事關改制不厭詳求敢布區區以附土壤細流之末 
[日相來華續記]  
　　日本前内閣總理大臣伊藤春畝侯相博文解組後游歴我華藉以采風間俗此已紀諸報章矣兹得寓日友人手翰悉伊侯此行立意不談國政祗游山玩水以却病魔有叩以擬至何處勾留者則云沿海一帶而已或曰伊侯蓋聞李傅相近與俄人浹洽深恐墮其計中故欲接席談心陳說利害然亦祗外人揣測之詞耳至所帶隨員一爲頭本氏元貞未知其出處一爲楢原氏陳政字子德博通漢學曾游德清俞蔭甫太史之門後復航海至英研究泰西語言文字誠少年中之留心學術者一爲森氏大來字公泰又號槐南係詩人森濤先生之子工吟詠尤喜塡詞弱冠之年譽之者已指爲騷壇山斗今者乘風破浪禹域來游我知燕趙鶯化齊梁金分芳蹤所至到處留題當不讓詩老鶯鶯公子燕燕烏絲紅袖獨傳佳話於千秋也 
[江蘇省拔貢朝考等第單]  
　　本月初四日爲拔貢朝考之期其欽命題目及揭廣日期已登昨報兹寓京友人又將江蘇省考列一二等諸君姓氏飛函寄來用特先行登報以副諸君子先覩爲快之意其籍隸他省及列入三等諸君姓氏俟接到題名全錄再行續登一等九名張伯英徐州張祖寅太倉王履康江寗叚慶熙徐州程鰲江甯錢蔭恩揚州蔣壽祺松江陳公溥鎭江吕鴻元鎭江二等二十三名林亮功鎭江朱其揚常州夏仁虎江寗汪榮寶蘇州田其田江寍華彦鈺常州王樹聲太倉武同舉海州史遂文通州于鬯松江蔣元慶蘇州范鎧通州夏景仁松江韓雲駿蘇州田步蟾淮安史恩官揚州　國楨松 
 
 

Page 2

 
 
江金祖澤蘇州徐潞江寍潘鈞江寗吳應丙揚州錢人龍蘇州黄元吉蘇州 
[變通武科摺稿]  
　　頭品頂戴湖廣總督臣張之洞跪奏爲變通武科遵旨詳議闡明舊制酌擬新章以防流弊而厲將才恭仰祈聖鑒事竊准兵部咨開變通武科一摺並擬定大概章程十條光緒二十四年二月二十六日欽奉上諭著照該大臣等所議鄉試自光緒二十六年庚子科爲始會試自光緒二十七年辛丑科爲始童試自下届爲始一律改試槍砲等因欽此又准兵部咨議覆廣西巡撫黄槐森奏武塲改試洋槍並考取中式分别選用一摺令各督撫各就見聞所及詳細奏明並開列各項章程報部酌辦等因光緒二十四年三月二十八日具奏奉旨依議欽此咨行到部仰見皇上因時制宜詰戎奮武之至意欽佩莫名部咨並稱令各省體察情形指陳利弊各抒所見陸續奏咨等因竊維今日用兵專恃火器外洋各國槍砲之製日出而益精武學教練之法日推而益密然則武科取士斷宜專習火器别定新規然後無所習非所用之弊惟是變法伊始防弊宜愼取才宜精臣查初次部咨會奏各條恐器械之不能畫一也則定指名代購之例恐藏用之漫無限制也則定報明存案之例二次部咨照廣西撫臣黄槐森原奏洋槍由士子購買槍杆鐫考生姓名防微杜漸頗極周詳顧臣猶有鰓鰓慮者軍火一項例禁綦嚴固立法之精密有國之恒規考之東西各國保安之槍遊獵之銃皆須繳納稅捐頒發執照違者或科罰或没入或監禁則視其多少而爲之差蓋與我國舊例用意大略相同自髮捻湯平以來各省遂無大亂其實陬澨邊隅亂萌時有卽如近年熱河教匪甘肅回匪亦甚披猖或兵甫集而衆降或鋒一交而敵潰實由同治初年洋槍洋砲流入中華漸推漸廣官軍所用無論精粗總係洋械火器精利聲威震驚亂民無抗拒之資宵小弭蘖芽之漸今若概准演習一縣火器累百盈千收藏之家良莠不齊武生武舉本多强梁生事之徒又假以利器一有意外會匪游勇糾結横行頃刻亂作其禍豈可勝言雖云稽察責諸地方然州縣事繁習惰不過視爲查私鑄查燒鍋禁宰牛禁賭博之類但以具文行之若時常挨戸搜查則不免騷擾若但憑差役一報鄉保一結則必然有名無實卽如民間私藏鳥槍州縣官例有處分而閩粤鄉鎭槍砲如林然則稽察之說豈可恃乎光緒十七年江南有查獲洋人美生私買軍火接濟會匪謀奪鎭江以攻金陵之案二十二年廣東有查獲匪徒孫文私運軍火入城爲亂　據廣州省城之案前鑒不遠豈可更揚其波乎且近日各國槍砲式樣日新名目繁雜同一槍砲而藥彈門類區别甚多改造原裝等差不一若應考者毎人各執一式之槍如何考校高下如須同係一式私家零購則先後叅差由官代購則不勝紛擾此層似多窒碍臣詳稽舊制叅考新章審酌通籌謹擬一營伍學堂武科三事合一之法查原奏章程第四條云欲廣爲招徠則緑營制兵防營練勇不妨准其報名鄉試又二次部咨云此次改章在合考試與操防通融定制凡武生投營營兵應試以及武舉武進士如何教練管束各大吏當叅酌營制妥籌良法各等壽竊謂莫如就此條之意而推之查武塲條例八旗驍騎校前鋒領催等官以及馬甲步甲分别准應武鄉試武童試此摺稿未畢 
[鶯遷誌賀]  
　　姑蘇訪事人云某日蘇州府桐子霑太守澤欽奉電諭升授江蘇督糧道文武官員之有寅罰者咸趨轅道賀輿馬喧闐頗極繁盛 
[劇盜成擒]  
　　姑蘇采訪友人云本月十三日有甲乙兩快船繫纜滸墅關畔關上當差人役見船中約有長大漢三十餘人心焉疑之爰禀請汛弁飭勇往查甲舟見勢不佳乘間逸去未幾乙舟亦欲揚帆各勇以人數無多未敢造次相約尾隨其後旣抵楓橋乃報請寒山汛善子餘守戎派兵恊同拘獲甲乙丙丁四人尙有十餘人皆鳬水而逸旣而查察船中置有槍砲等禁物及綢縐金銀衣飾無算所奇者頭艙有一女屍年約二十餘不知因何致死遂一併解至省垣向蘇州府桐太守禀白太守升堂研訊甲供稱小的等均係水客此次販貨至浙求銷及售罄卽買舟來比死者係小的之妻途中患急痧而殞擬在滸墅關購棺收殮並不犯法叩乞原情太守駁詰再三所供仍游移莫定加以五木始供認爲緑林豪客并招出前月某日之夜行刼木瀆某猪行得洋銀一千二百圓及某某等刼案六起詰以女屍究係何人則堅稱妻室太守飭將四盜一併釘上脚鐐發長元吳三縣分别下獄復札飭長洲縣汪大令於翌日前往楓橋相騐 
[彝陵雜錄]  
　　宜昌訪事友來函云某輪船於某日抵宜據船中人云在實塔河下遊江邊見有燒傷屍骸一具經人用　　於岸旁察其情形似上月十七日小南門外失火時被難者又龍王廟河岸邊經人撈獲女死一具報知善堂給棺收殮失愼之處岸旁尙有女死三口用席遮蓋須候母族人到方能收埋但此時天氣炎蒸屍體已經腐爛行路者咸掩鼻而過亦慘矣哉○近日江水大漲入川船隻多有失事之虞所有倩人撈獲各貨如洋紗亂繭殻魚肚等類均在岸旁曬晾○日來停泊河下之米船無多湖南米尤覺寥寥以是米價陡貴中熟之米毎石須六弔四五百文小民之謀升斗者無不雙眉愁鎖○東湖縣文童科歲兩試業經告竣上月二十日接試武童馬箭是日黎明黄明府文桂排齊執事親赴教塲校閱未及一二牌大雨傾盆恍似銀河倒瀉至十一點鐘方止只得停試改於次日在本署先閱步箭内塲至二十五日天氣暢晴始補閱馬箭○上月二十二日午刻宜地陡起大風幾欲沙飛石走河内行駛各船一時難於泊岸傾覆頗多小河口泊有坐船一艘亦被狂風吹入江中船上各人幸經旁人救起得慶更生惟家具則已墮入水晶宫無從尋覓矣 
[漢口夕陽]  
　　漢口訪事友人來函云前有西國牧師某君欲在宋埠創設教堂地方紳士力加阻止幾釀事端幸賴大令極力排解其事遂寢○刻下漢口新米業經入市價值似應從廉而市僧暗中把持依然不稍鬆動最下之米毎升亦須錢三十四五文閭巷小民欲謀果腹不亦難哉○鄂省藩臬兩司毎月設有官課藉以津貼貧員嗣因頂替冒名弊端百出遂議停止○湖廣總督張香濤制軍現擬在城外展築馬路與織布紡紗諸局相連彼此往來可期利便聞日内卽須興工矣○某日午刻有一西人在漢口英界江濵爲鳧水之戲與波上下其樂陶陶正在泳游自得之際忽爾墜入重淵聞刻下屍身猶未撈獲也○日前有某輪船私帶貨件未經報稅經江漢關稅務司穆君和德查出著停三天後方准開行下駛蓋示之罰也○鄂中自設馬路後東洋車已增至百數十輛若輩貪圖微利小街窄巷任意往來因此與居人時有齟齬現在上憲業有示諭凡馬路之外不准東洋車往來違者究懲○漢口絲業一項向有一定涓欵兹因市面艱難首董禀請捐欵多寡以生意之衰在爲憑是亦曲體商情之一端也 
[潯陽夏諺]  
　　前日得九江訪事人來書云江西臬司張筱船廉訪之瀛眷由皖省原籍乘招商局某輪船詣任所上月二十九日行抵潯江府縣各官咸出城迎送○自端陽節得雨後一月以來未見甘霖下沛井池枯涸疫症流行酷熱非常寒暑表升至一百零五度鄉民望雨孔殷竭誠祈禱府尊聨敷青太守率同邑尊楊紹庭明府涓吉上月三十日在府城隍廟設壇求雨禁止屠宰以迓天和道憲誠果泉觀察亦梓詣拈香爲民請命未識蒼蒼者果能喚醒痴龍一施膏澤否○距郡城南門外四十里蘭橋地方有黄繩仕者農家子也邇因天時旱乾在孔昭灼家門首河中戽水灌田孔阻之以致兩相口角後竟用鋤將黄鋤斃黄之家屬赴縣禀報楊紹庭明府立卽帶領仵作前往相騐塡明屍格將兇手拘回押候訊辦○潯地亢旱兼旬田疇龜坼地方官關心民瘼設壇求雨而旭日杲杲仍未見雨師降臨至本月初五日清晨始濃雲四合雷聲隆隆所望速沛甘霖藉慰下民之望也○德化縣楊紹庭明府連日求雨步行於烈日中以致感受暑氣政躬稍有不豫然吉人天相當可喜占勿藥也○關道憲誠果泉覲察札委新關委員王紫綬少尹祖蔭管解餉銀二萬兩赴省沿途經過地方照例由營縣派兵護送○候補縣顧月波明府永輝近奉道憲札委押解餉銀六萬兩入京於本月初三日就道○九江至黄石港添設電線一條潯局委員汪芑孫明府盛景屏中翰已派人將電木電 
 
 

Page 3

 
 
線安置妥當督辦盛杏蓀京卿又札委邱玉符明府瑞麟前往修理汪盛二君仍派巡弁領班工頭并雇夫七十名於本月四日赴工次 
[備迓軍麾]  
　　昨日本城提右營叅將廖楚材叅戎探悉江南提督李壽亭軍門由松郡節轅乘舟來滬約於晚間可到因卽派弁前往河干恭迓 
[釐局批詞]  
　　日昨淞滬釐捐總局懸有批示照錄於左據職員張祥鳴禀批前據牙戸姚永仁泰兩次具控均經批飭南匯縣查明復核在事該職是否白拉姚子藍姚春巖有無挾嫌朦誣業經飭縣查復不難水落石出且旣赴縣訴明已奉提訊仰卽靜候縣示可也再有牙戸胡省三禀批已於張祥鳳禀内批示矣仰卽知照 
[翻刻必究]  
　　欽加同知銜候補縣正堂代理上海英美租界會審分府鄭爲出示諭禁事據職員吳其福呈稱向設醉六堂書坊爲業歴有年所現因被災將家眷移住棧房緣職曾出重價辦有書底兩副一係西學大成一係庸菴全集幸被災時該書底尙在棧内故尙留存現在籌欵央印書局將該書各印一千部公平發售惟書業中雖設有公所前以經策統纂時務通考等書業蒙批准示禁翻刻在案職書事同一律誠恐有人翻印爲敢援案求請給示一律禁印等情據此除批示外合行出示諭禁爲此示仰書業人等一體遵照不得將前項書籍翻印漁利致于查究其各凛遵毋違特示光緒二十四年六月日發醉六堂書棧實貼 
[勒限破案]  
　　江蘇督糧道陸春江觀察創議在本邑南市江蘇海運局東建造海神廟一所已於上月擇吉破土興工各工匠月斧雲斤昕夕從事前晚有湖南游勇數名乘間濳入工程處竊去木植十株並各工人衣服比及覺察早已去如黄鶴昨日由工頭吕阿毛開具失單訴知督工委員朱森庭明府立傳二十三七鋪汛捕夥阿德至案諭以此廟奉糧道大人札飭建造理應早爲嚴備何竟使胠篋之輩任意出入實屬藐法已極判責五百板以儆阿德再四苦求泣稱小的當赶緊塡捕暫求免責明府限二日内從速破案如違定當血比 
[蜰蟲肇禍]  
　　前晚二更時本城大南門内花園弄某姓老嫗燃燭捕蜰蟲遺火於牀畔所積木花中霎時火燄上騰灼及蚊帳以致燎原之勢一發難收地甲聞之報請水龍會赴救幸爲時尙早左右鄰畢集帮同汲水澆之得以漸漸撲滅 
[英界公堂瑣案]  
　　前晚姚木林吳小弟顧苗生等各流氓在某茶肆向姚奕卿勒索洋銀奕卿以毫無枝節却之木林等大怒從身畔拔出利刃多方恐嚇奕卿駭極狂呼救命旋由值堂人代喚二百七十八號華捕將一干人連刀帶入捕房昨晨解送公堂請究奕卿投案申訴前情並請究辦木林供爲鐵匠刀是店中之物偶爾帶出途遇奕卿向之借洋不敢持刀嚇詐吳顧同供與兩姚相識因見伊等爭論從中解勸並無偏倚奕卿又稱吳顧實與木林同黨專以訛詐打降爲事鄭大令判將木林及吳顧各責二百板枷號一月○顧阿根顧福成袁阿裕李長慶潘萊青張雲福趙阿六韓廷玉周仁根孫阿福陳盤根等十一人在大東電報局供奔走之役近忽相約停工局中執事以其有碍電局事務告知捕房一併拘押昨晨送案請訊電報局洋人投案訴稱顧等旣不願再做亦不應約齊停工致碍報務請爲懲辦顧等則以工資不敷開銷求請恩典大令著候查明再訊○野雞倡婦蔡小卿深夜在途拉客經三百三十七號華捕所見拘解公廨請訊蔡妓供寍波人不敢拉客因爲鴇母逼勒不得已而出此小婦人不願作此皮肉生涯求恩超　大令著押候遞籍○水巡捕唐寶榮禀稱徐阿六吕得雲李東生王阿和莊阿法駕舟竊得舊鐵數十磅售與陳玉林張阿四李樹紅倪仁卿經小的查知爲特一併送案請究鄭大令訊得事均確鑿判將徐等六人各責二百板陳等四人各責一百板以儆○包探米天林解送王阿三及婦人陳阿金到案禀稱王向開烟館瞻敢容留婦女深夜開燈小的以其有違禁令扣送請判大令判罰王阿三洋十元陳阿金罰洋二元烟具充公○洋人披白而四控細崽宋財金竊得金針一枝值洋三十元并稱房中並無他人到過其爲宋竊無疑宋堅稱實無其事大令以控竊無憑著候查明復訊 
[法界公堂瑣案]  
　　美大洋行失去黄絲旋由眼線報知捕房將竊賊王茂瞿桂春拘獲昨晨連窩贓之張萬順地貨行主張愼餘收贓之姚天泰絲線店主姚少甫解案美大洋行買辦王延齡訴請追究失贓王供稱小的竊得黄絲卽渡浦至周浦鎭寄存張萬順地貨行内旋偕瞿至姚天泰絲線店求售店主出洋銀八十六圓六角賈去黄絲一百四十兩瞿並未同竊是以小的只給伊洋銀五圓其餘悉數賭輸叩求鑒宥姚供稱絲由張處交來張供稱並未經手銷贓大令商諸繙譯官何君然後判罰姚銀一百四十兩張洋銀二十圓押候交人保出照繳王枷號半人笞責二百板瞿笞責一百板○楊阿四控關仲甫朱利生勾誘兒子林福將金首飾金約指竊出換銀使用等情關供稱小的等誘騙是實所有金物四兩有奇持至城内東來升金店換得洋銀二百餘圓自已用去八十五圓朱用去四十五圓餘均林福所用現在情願分期措還叩求恩宥人令以數目不符飭包探帶關至東來升查明禀候再核林福及朱關一併還押○五十號巡街捕禀稱前月二十八日之晚陳文炳擊毁電燈并拾石擲傷小的喬麗芳任阿生更從而和之故一併拘請訊究大令判令將陳喬各枷號兩月笞責二百板任枷號半月笞責一百板○當四明公所有事時西人疑沈壽清有私售洋槍之事令包探　英界捕房請拘拿歸案訊懲昨日捕頭令解送至案沈供稱職員向在泰來洋行爲夥友人林平清托　手槍數十枝據云山東銀礦委員許姓所囑職員卽偕伊至西人莫尼諾處詢問言須兩月後方有貨到故未成交大令著交的實人保出下期邀林到堂再核○揚州府屬甘泉縣差役丁洪裘明海奉票來提鴇婦萬陳氏私索陋規萬鴇央平和里龜子顧成金調處願出洋銀九十圓約在一枝春茶肆交付適被包探訪悉將丁裘及萬鴇拘入捕房昨日解訊萬鴇供稱小婦人家在揚州府屬某縣並無訟事實被寃誣丁裘同供稱小的等不敢詐錢叩求寛貸大令飭包探出外細查是否訛詐禀候核奪丁裘還押萬鴇交保○搶刦某輪船之匪人陳有明張玉寶張三仔任懷道李春生王有才張德勝王來寶等八人前已訊明昨日捕頭又令解堂大令著備文送縣辦理○昨報記販賣銅洋銀之徐仁卿陳春甫被包探查獲昨日捕頭將徐陳及泰沅小錢莊學徒霍道宏解案徐供稱小的在治下八仙橋東恒泰小錢莊爲夥與陳相識某日陳出洋銀四十圓囑買銅質小洋銀故偕伊至泰洗買取陳供稱小的在城内四牌樓德成燭店爲夥因貪小利致受徐愚霍供稱泰沅係鎭江府屬某邑人章泰林所開用楊長壽執事小的習業二年　有銅洋銀均由執事人庋藏小的一概不知包探禀稱當日搜出大小銅洋銀二十餘圓厚制錢二十千零四百文預備買與銅作私毁另有小錢四千餘文小洋銀十四枚并在徐身畔搜得小銅洋銀六百枚呈求察核大令著將徐陳還押霍交人保出飭包探速拘楊到案再訊 
[美界捕房紀事]  
　　顧鮑氏榜人婦也前日偕其夫盪槳至中虹橋左近突與王阿四所駕糞船相撞不禁大張雌虎之威將竹篙向王當頭猛擊王怒甚扭氏至捕房聲訴其夫知已釀禍再四哀求自願出洋銀二圓爲王養傷之費王始首肯而去○前夜天潼路某西人邀粤娼梁阿財至家迨天明卽返少選西人披衣而起查得　中失去金表金練各一疑梁娼所竊投報捕房捕頭遣包探費阿銀將梁娼帶入捕房押候查辦○前日伯頓路倒斃一衣衫藍縷形同乞丐之無名男子四百四十八號巡街捕見之投報捕房捕頭令本圖地保投報某善堂備棺收殮 
[續錄分發人員騐着名單]  
　　知縣吳樹橒山東江蘇孫維均山東河南同知銜饒翰霄湖北四川趙子瑗山西廣東同知銜張鎔萬湖南江蘇藍翎李豔枝貴州雲南吳汝昭順天雲南盧運昌福建江蘇林廷堦廣東江蘇戴立謙順天湖北潘禮彦江蘇山西劉永棠山東福建府經歴榮光漢軍奉天陳安邦湖南廣東縣丞施維明浙江江蘇張文晉江蘇浙江陳正惠江蘇浙江縣主簿汪壽昌安徽江蘇廖慶榮 
 
 

Page 4

 
 
順在江蘇巡檢王淑先湖北山西從九品黎澤文湖南湖北○議叙掣籖分發知縣陳又新湖南○議叙指省分發通判潘世杰安徽江蘇巡檢朱其誠直隸山西從九品朱立順天山西未入流王景文安徽浙江沈廷植浙江湖北○議叙保奏掣籖分發縣丞謝鴻恩浙江蕭攸裕湖南李方紳山東周政仁山東○議叙保奏指省分發縣丞六品銜汪德泉安徽江蘇六品銜白坊順天山東巡檢崔錫圭直隷山西張大誥山東江蘇典史邱瑞卿直隸河南○截取呈請掣籖分發同知凌盛熺湖南○截取呈請指省分發同知程鴻遇浙江南河○恩廕呈請指省分發通判萬恩光安徽湖北○進士呈請掣籖分發知縣顧光照江蘇迎喜蒙古梁士選甘肅張樹楨山東○進士呈請指省分發知縣王藎臣河南山東○優貢呈請掣籖分發知縣韓鵬鶱河南○教習呈請指省分發知縣楊昌祥湖北江蘇俞紹業順天河南○俸滿教職呈請掣籖分發知縣曹汝楫順天○揀選呈請指省分發知縣兆溥滿洲江蘇○分發原省坐補原缺典史馮時懋順天四川○應補呈請分發知州四品銜朱鋆河南山東通判陸汝誠順天四川知縣李光益四川浙江州吏目譚寶稼浙江山西胡翰湖南甘肅從九品黄貴湖南江蘇徐泰來江蘇湖南 
 
 
 

Page 5

 
 
[上海南京路一百四十七號門牌南洋華興燕窩公司創製燕窩燕精記]  
嘗讀古人書曰精氣奪則虚又曰不能治其虚安能治其餘是虚弱之人於補益之物烏可不亟亟講求哉惜今人秉質輕薄嗜慾日開往往因西域芙蓉章臺楊柳迷而不悟漸至神氣衰頽精力疲倦積勞爲虚積虚爲損損則百病因之而起也夫陽虚則氣日消陰虚則血日耗虚且耗而痿弱隨之况乎先天素虧之體調治尤屬維艱中國補藥名目繁多草木之性首推人參血肉之品盛稱鹿茸惟價重連城非有力者不能購辦西藥以補爲用不可枚舉間分補血補腦補胃補肝然究屬性皆偏倚在華人之有識者不敢輕試矧在未明物理耳華興公司起而憫焉於是悉心考究在補物中選其性之平和通治百病者并悟新法特取上品燕窩參以化學精製糖精不煩摘洗良便舟車味美價亷盡人可服無論年邁力衰病後疲弱四肢無力面目青黯陰陽兩虧夢遺勞瘵服之皆堪奏效卽風濕痰壅咳嗽氣喘瘰癧延纒瘡癤不愈目眩耳聾肝胃不和痔瘡疝氣各病之未成已成服之尤能獲痊四方之士初購不以爲意及奏功甚速始則近悅遠來繼則應接不睱譽美之書積卷盈尺上自公卿下至士庶莫不交相識賞冬至節滬人士相傳斯日爲宜服補益之期余久寓是邦見聞較確公暇與二三知已論及補益之品頗不易得惟華興公司所製燕窩糖精第一靈便效騐如神卽於是日乘車過南京路見車馬盈門冠蓋塞路御者告余曰此卽所謂華興公司也請嘗試之然余以年近花甲精力就衰緣爭購人多未能親詣爰以番佛六尊命御者購置糖精大小各一盒回寓如法試之頗稱適口不數日强於舉步雖兩三層洋房步梯不嫌其高神清氣爽百病消除此愈見士大夫贊賞之詞並非附和隨聲均確有實效耳余旣親沐其惠尤願養身者仁壽同登故贅及之是爲記　光緒丁酉冬至後五日惜分陰齋主人　材植園甫作於海上 
[古今第一婦科續嗣降生丹]  
京都天寳齋○婦科種子仙丹○馳名靈騐非凡○鋪分上海二馬路中市西鼎新里石庫門內交易○僞藥騙欺○罪我惟天 
夫女人斷無不育之理不育者卽有病也然病多起於經月經不調卽非受孕之兆氣血不和必致經候失常諸恙所以漸生也續嗣勢所必難也凡經水不調前後不常或腹痛凝積或崩血過多或傷於七情致墜情志或感及風寒致損營衛或體虚盜汗不止或血枯面黄肌瘦及白帶淋漓胸腹脹悶五臟虚損子宫寒冷動情卽洩受而復出等症此皆體虚血虧所致故種子之難所由來也此丹係葉眞人所傳能調和婦人衝任之血平定肝鬱之氣去瘀生新開鬱解悶煖宫止帶聚精旺血固本調經濟隂壯體之功凡婦人望子者苟能連服一月　途不斷無不應手而得素未生育之婦服後一舉成孕晚年經斷血枯常服且能育子旣孕服此産必雙胎眞婦科之聖藥種子之仙丹每料一觔價洋八元半料四元閨女孀婦服此恐産無父軟骨之子切忌切忌幸弗輕視○另有參茸海狗腎扶陽種子衍慶丸專治男子陽痿精衰服則立見奇功雙料每兩洋二元單料一元○貴商函購郵資自給○近多假冐愼之切切 
[瑞樂辦理機器行]  
啓者本行開設上海四川路第四號門牌專辦汽鍋汽車自來火車火油車轉輪鐵條輪盤皮帶等物又專辦車上所用各種器物凡製　五金木質石質所用之品出售又專辨紡織機器造紙機器造磚機器造糖機器舂米磨麥機器製油機器造氷機器造荷蘭氷機器印書機器開礦所用大小各種機器查礦機器礦内所有抽水機器礦中起物機器用鐵繩拉坐人裝貨各車之機器又專辦水力汽力電力人力起重物之機器又代人承辦造鐵路所用各種機器及火車船陽各工程物料如有人欲知一切者請卽函問可也此布 
[公平洋行保險]  
啓者本行保險向例多年信實而行今告者現下加保號棧生財貨物保價格外公道望欲保者祈請至本行面議可也特此佈告 
[法蘭西銀行]  
係於一千八百七十五年正月廿一號又一千八百八十八年二月廿號疊奉大法國總統特諭開張○本行分　在腦米亞　本地支里　西貢　海防　河内　達龍　柬埔　濱角　香港○本行所通之各銀　在法國者公都亞銀行　克來地利翁南銀行　通商惠工銀行　巴黎銀行　工商總銀行　凡爾納銀行　霍丁葛爾銀行　瑪來弗來爾銀行　特暖勿里是銀行　高監勒銀行　○在倫敦者　倫敦合衆銀行　公都亞銀行　克來提利翁南銀行○本行今在上海開張做一切銀行往來生意妥實可靠者各大埠頭均可匯并收一切存項　其利短期作長年二厘算　三個月作長年三厘算　六個月作長年四厘算　十二個月作長年五厘算　大班挨郎日告白 
[三井洋行新到各貨]  
刻到各色縐布幷英美二國粗布及大小洋皮紙Ｋ字棉料紙新聞紙張專辦東洋西羊各種定貨均皆剔選上等高貨價亷物美倘蒙賜顧請至小行面談爲盼 
[普太和始創戒煙一粒金丹批價格外公道]  
此丹乃本號始創戒脱萬人其功之速其法之妙久爲海内馳名矣但邇來冐效者頗多不特外省人冐效卽吾粤藥家亦多依樣葫蘆是誠魚目混珠有眞僞之難分焉　諸君賜願者尙希認明本號牌記庶不致悮是丹品性和平不燥不熱每瓶百粒計重三分能戒烟一兩可見藥小勝多丸小力大服後不但癮除患消且能補元益氣種子延年誠戒烟之金丹幸勿輕視○每瓶價洋一角如批發者比别家格外公道○分鋪蘇州紹興京都江西汴梁○分設金陵蕪湖常州杭州湖州常熟仁川○上海棋盆街高大洋房廣東普太和丸藥店啓 
[蒙學公會創立速成教習學堂并蒙學堂告白]  
啓者本公會開辦速成敎習學堂租屋在新馬路眉壽里准七月初一開塾又承會友余柳生太守捐欵主辦蒙學堂租屋在老閘徐園間壁鑫順里已聘定中文敎習二人西文敎習二人准七月十六開塾一敎十七歲以上一敎七歲以上學徒課程修金備載章程願學者均向三馬路望平街蒙學報館報名取閱可也又　　國家廢棄八股改試策論本報特於二十六期起增添報章改爲旬報將報中以前之下編移入中編下編添入經史問答經濟芻議依經特科六類分列另編中外文字源流等篇以敎中學現巳印出仍乞海内　宏達時相捄正爲幸此啓 
[濟安輪船專走普陀定海石浦]  
本輪船自六月初九日起排定日期每逢亥卯未日十二點鐘由甬江開往各處四天一班週而復始風雨不更○江北岸設有堅固躉船各處均有分局裝貨寄信搭客格外便當特此佈聞○上海售票處一在法馬路中呂義泰○一在四馬路義興祥水烟袋號内○甬江北岸濟安商輪局啓 
[電報總局派銀行股分告白]  
啓者本局第十五届撥附通商銀行股分規銀二十萬兩照股本洋一百萬元分派每股應派銀二十兩内有公積股本二十萬元應提派銀四萬兩今因各股東換給銀行股票難以併湊公議將公積股分應派之四萬兩併派各股分每股加派公積股分五兩共濟規銀二十五兩本應早派緣銀行向外洋定印股票今始塡給請各股東於六月二十日起持電股票摺赴駐滬電報總收支所騐明先付銀股收單卽可自向銀行倒換票摺各執　中國電報總局啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[迎龍求雨]  
　　九江訪事人云前營遊擊萬　戎　　前以亢兩不　親赴距潯四百里　安義縣　白龍潭　取　　　　　楊紹庭明府爲　表文一道及遊戎前往致祭畢龍神果惠然肯來因乞潭水用八卦磁祖藏之於本月初七日到潯又自道　　果泉觀察武自鎭等憲未　珍鎭軍以下各官均至南門恪恭迎迓先由縣差將龍土廟灑掃潔凈移壇於此供立五方行雨龍　位　以清水掃以柳枝並召緇　羽士在壇諷經及宋遊戎迎龍到壇親啓八卦瓶請龍遷入磁盆内各官虔誠叩禱讎有時隂　四　　聲隆隆而甘歸終未渥沛官塲最喜鬼神之說卽此可見一斑 
[越中喜雨]  
　　紹興訪事友云天久不雨旱象將成地方官關心民瘼自上月二十三日起設壇祈雨爲民請命旬日　　　騐直至本月初四日午後四點鐘天際忽起　雲豐隆君亦隠隠有聲俄而雨師風伯聨轡偕來約歴一點鐘雨止天氣爲之轉京　晨頗有秋意入夜復大雨傾盆農田皆戨沾足從此轉歉爲豐秋收可望鄉民莫不欣欣然有喜色昔人詩云一寸甘霖一寸金其此之謂歟 
[爭工釀命]  
　　紹興訪事友人云南門外老農某甲賃種田十餘畝課晴問雨耕作彌勸近因天時亢旱戽水灌田夜以灌　不免有獨力難支之勢因雇同村某乙爲之恊助約定帮工五日酬錢一千文乙欲先付後做　許之自本月朔起兩人從事　　　聲軋軋暴露於炎風赤日之中意亦甚得初四日下午甘霖渥沛甲乙相率奔避因遂停工及次晨甲察看禾苗雨澤雖沾尙未深　因邀乙仍往戽水適乙醉態酩酊謂甲曰連日爲君戮力手胼足胝可謂苦矣今幸天不絶人大雨時降此豈獨汝一人之福我亦　有力焉現正舉杯相慶汝何得忽敗乃公清興乎甲以業受五日之值不應僅做四日之工略加誚讓乙不服遽起推甲不料醉中　力過猛甲立時倒地觸傷腰背口不能言當經某内告知其子奔往舁回逾時殞命遂通知地保將乙看管一面進城報案初七日山隂縣任大令下鄉相驗仵作唱報果係因傷致命大令親視無異卽飭塡明屍格備　收殮將乙帶回訊供詳辦 
[誤控斷結]  
　　蘇州訪事人云吳江縣監生莊璆卽莊叔珍向本縣糧書王寶書卽王少蘋圖財不遂　同何蓮君及吳　　卽吳敏時吳善熙卽吳慕慈吳光熙卽吳承仙以王浮收錢糧朦捐監生等詞繕禀投蘇州府署控告桐太守准詞飭差至吳江　王到案倩發審委員俞司馬傳同原告升堂提訊王供稱原名寶善向當糧差嗣蒙本縣大老爺升充糧書改名寶書竭力從公並無　收情弊且無朦捐監生等事莊等則信口胡言毫無實據司馬訊兩造因何起釁王稱莊叔珍曾勸小的　資捐監并慫恿他事小的不從或卽因此懷恨至吳等則歴年欠賦不肯清償今年本縣大老爺催科甚緊小的奉諭前往依舊不完而私嫌已由此而起矣　求明鑒司馬連訊數堂供詞如一爰卽據情禀請核奪太守卽升堂復訊飭莊等當堂具誤控切結將案注銷 
[驅逐賭攤]  
　　本邑南市裏外鹹瓜街毎至深夜時有無業流民安設賭具誘人賭博往往口角爭毆邇經十六鋪巡防北　委員楊聘俟二尹訪悉於晚間親率勇丁前往查拿并飭地甲恊勇按叚驅逐如敢陽奉隂違定當拘案究辦 
[上海縣署瑣案]  
　　去秋浦東流氓張永林糾黨格鬥被人戳死一案黄大令獲到起意肇釁之張掌華訊供收禁嗣又奉　憲吳廉訪札開該犯係著名棍徒想被累之家尙復不少飭卽出示招告等因黄大令遵卽出示在案迄今爲日已久無人具控前　大令倩帮審委員李二尹提張至案詰以從前曾否犯案答稱小的駕舟度日素來安分此次因堂兄張瑞華賣去祖墳向伊公分價值致肇此禍餘無别過叩求恩鑒二尹飭仍還禁○日前賈裕村扭楊海元到縣控稱伊卽前日竊物之張桂泉經李二尹訊供各　飭將桂泉交差候傳該處汛捕提認前日汛捕陸慶奉傳投案二尹將楊呼至案前令陸辨認陸稱此非張桂泉小的不敢妄指二尹以楊雖非張桂泉然其形狀亦非善類判笞五十板交人保釋○前月滬北流氓楊佛生被人挖去兩目黄大令察騐後獲到張佛　等四人訊供不認前晚李二尹飭提復訊張佛福供此事實與小的無干求卽查訪二尹謂今已飭差查明實因爾與楊有隙起　糾人挖傷雙目此事本應嚴辦然楊亦非安分良民爾從速直供當可從寛辦理張堅不吐實二尹又訊許玉全趙文文麻皮柏生等三人俱供小的等俱未在塲帮毆實被誣攀務求明察二尹將張笞責三百板收押許等概行交差靜候復訊 
[英界晚堂瑣案]  
　　監生趙士楷偕周升控稱在永安棧失竊洋銀前經劉二尹研究將永安棧茶房張仁榮管押飭執事張晉卿出外查緝限三日内禀覆昨劉二尹提案覆訊也士楷供前蒙庭訊限張晉卿三日内查明今已届期仍無下落日來連接家　促令回家是以求速追給周升供詞與趙略同張晉卿供前日奉諭後小的出外查訪毫無蹤跡棧主施耀山病尙未痊仍倩小的來案二尹以棧中失竊棧主不能置身事外旣因病不能到案姑將張晉卿管押著張仁榮傳諭棧主施耀山將趙士楷所失之洋六十七元銀四十一兩折半賠償從速繳案給原告收領先回餘俟查明再核○何增榮控桂芝山誘拐伊妻昨日經劉二尹提訊何增　供前奉庭訊後小的出外　尋嗣訪得妻子住居滿庭芳小客棧内故投案求辦何談氏供揚州人年四十四歲在原籍時曾與何增榮私識五年前已被丈夫驅逐因此來滬在滿庭芳客棧内賃屋居住桂芝山在妓院内帮傭雖與認識並無誘拐情事桂芝山供　談氏所供卽係實情求鑒二尹判將桂芝山責手心五十下何談氏責三十下給何增榮領回管束○焦樂山前控方殿文　欠洋銀劉二尹以拾得朱臣記摺子之趙亮壽未到故未結案昨經覆訊方殿文供朱臣記摺子偶爾遺失監生曾登各報後訪知爲華順奉執事趙亮壽所拾故扭案求追趙供生員係常州人向在華順紡紗廠執事去歲方殿文亦在廠中司帳後辭出卽至純泰錢莊爲　街夥八月間方持朱臣記存純泰莊銀一千兩之摺向生員處抵押洋銀五百元生員隨至純泰莊向執事錢姓詢問屬實卽付　　五百元今春正月間純泰莊欲收帳閉歇生員卽往晤司帳　春榮據云方現已出外收帳自後屢次訪尋不面至三月初九日在泥城橋怡順外國木器店内相遇向索此項方卽付生員德昌莊票銀六百兩至今此銀尙未收到未幾方殿文被焦樂山控告案不生員實係不知求鑒二尹以方將摺抵押實係眞情趙亮壽旣受方之愚當登報後理因扭案控告姑著將方殿文暫爲管押覓保出外與趙亮壽料理明白再行察奪○元吉永綢縀莊經理人郭鴻逵執事人俟元太遣抱趙玉投公廨控稱茶房榮培金竊取洋銀四千餘兩鄭大令以保人俞連官匿不到案備文至無錫縣關提昨由原差解案經劉二尹覆訊俞供無錫人榮培金現已逃逸無蹤小的無從尋訪二尹判責手心二十下覓何出外限十日内將榮培金交案如逾限不交提案重辦 
[上海巡局紀事]  
　　鄉民徐春春在二十三保十六圖内開設小茶肆前日之晚忽有本地流氓數十人擁至　中聲稱欲借尊處演唱花鼓戲以　蠅頭春春婉言却之衆流氓變羞成怒曳春春出併力攢毆春春驀被毆辱心不能甘赴隣近圓通寺巡防局聲訴局員劉穆庭二尹聞之勃然大怒立卽飭差恊同地保將肇事之各流氓如數拘拿照例嚴辦○前日虹口圓通寺巡防局員　二尹傳集二十三保二圖四七圖十五圖十六圖各地保諭以此後爾等所轄圖中各茶寮酒肆烟館毎晚十一點鐘後　准開門出售及容留客民寄宿且須有十家連保方可開設如敢故違禁令定當提局重懲各保皆唯唯而　 
 
 

Page 10

 
 
[蘇省官報]  
　　六月初八日知縣周恩楙由宜荆厘局專丁來省禀謝委署靖江縣事又郭曾程禀謝奉委代理丹陽縣事又陳其壽禀謝奉委宜荆厘局差卽辭准補丹陽縣劃炳青禀辭回上海樹水捐局巡檢李芳烈禀謝奉委婁門旱關差管帶飛划水師新中營補用副將歐陽成松禀知赴江震一帶會哨 
[鉅欵]  
　　啓者頃　無名氏大善士爲賢郎染病　愈慨助賑欵元五千兩聞命之餘以手加額者再　見世之助賑者輒以車薪杯水自謙良以欵絀入稠故　然不足耳今大善士以非常善　拯無告窮民濟衆博施抗懷曩哲此功此德迥非豆簟施與者所得此倫沈疴立起指顧間矣又恆孚銀樓來湯姓求病　助賑洋九十八元又二　　二元五角南通州佑　氏保平安洋四十六元保安氏求病愈洋三十元章椿柏求病愈賑洋三十元本堂善捐洋二十元珠家閣不留名助本　善捐洋一百元新閘巡防局罰　洋三元嘉興徐蘭臺藥局　助天中茶一千服鄭福蘭堂助痧氣丸五百服好善之忱如　斯應請登報　叩謝仁慈[  上海六馬路仁濟善堂籌賑公所施則敬等謹誌]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年六月初八日京報全錄]  
　　宫門抄○諭旨二道錄前○御史鄭奏爲遴選人才　　　止捐納摺○滇督裕奏爲甄别知縣留省補用片○齊撫張奏爲揀員調補省會首縣摺○滇撫裕奏爲揀員請補知州摺○六月初八日内務府國子監鑲紅旗值日無引見○　王謝專操大臣恩○澤公興伯恩佑各假滿請安○禮部奏派稽察中左門派出　楞　○召見軍機○皇上明日卯初至奉先　壽皇殿行禮畢還官召大臣○○堂湖廣道監察御史臣鄭恩贊跪奏爲朝廷遴選人才亟宜停止捐納以一趨向而杜倖進恭摺仰祈聖鑒事竊維皇上宵　憂勤力圖自强之策詔開經濟特科創建京外大學堂以及　　武科改試策論制度更新燦然畢舉果能垂諸久遠奉行皆善洵足廣登進而拔　才顧政令固貴維新而積弊尤宜先革現行之　其利少而弊多足爲時政之害者莫甚於捐納一項伏查經濟之設無論已仕未仕皆准咨送與試以備破格之選大學堂章程至周且備要在講求時務　　富　　從前未有之奇局搜海内非常之人才若不將捐納一途亟行停止納　卽可得官將人人存倖進之心誰復爭趨於自新之路若謂收捐以濟餉需查新海防捐輸頻年所收連常捐統計毎年不過一二百萬以後但見其減不見其　國家爲此百餘萬捐項名器一　至此與皇上破　求才之政令必有大不相合者况目下振興庶務風氣日開將來興闢地利廣濬財源裨益於植民大計其集欵有百倍於此者新　　　學堂定以　格之賞所以鼓勵人才者至矣如捐章不停則名器過濫不免　有所妨以前　儀停捐在墨守舊章者但拘拘於籌欵之難而不思所　　殊非當務之急伏乞皇上洞察弊源宸衷默　飭將新海防捐　京官　中以下外官道府以下所有初捐曁各項過班以及一切花　　行停止　清仕路庶幾情弊頓除而氣象更覺　新矣臣愚昧之見謹據實瀝陳伏乞皇上聖鑒謹奏奉旨另有旨欽此○○裕解片再道府州縣無論候補試用人員例應自到省之日起予限一年詳加察看甄别出具切實考語奏明補用等因兹查有勞續班保舉　任補　知縣准調普聽　經歴和羹試用知縣費從光均各過班到省一年期滿例應甄别據藩臬兩司詳請核辦前來奴才查該員和　辦事謹愼　從光年壯才　堪以各本班在任留省補用除將履歴清册咨部查照外謹會同　貴總督臣崧蕃附片具陳伏乞聖鑒謹奏奉硃批吏部知道欽此○○頭品頂戴山東巡撫臣張汝梅跪奏爲揀員調補省會直縣　缺以裨地方而資治理恭摺抑祈聖鑒事竊照歴城縣知縣宋森蔭升補德州知州接准部覆坐光緒二十三年八月二十一日行文按照限减半計算因八月分係屬小建應扣　九月初六日作爲開缺日　以本月二十日截缺所遺歴城縣縣　缺係衝繁難兼三省會外調要缺例應在外揀選調補查該縣地居省會五方雜處政務殷繁　　有發審案件非精明强幹操縱裕如之員不足以資治理臣督同藩臬兩　於通省現任正途人員内逐加遴選非現居要缺卽人地未宜惟查有署利津縣知縣李祖年現年三十一歲江蘇武進縣人由監生應光緒十七年辛卯科本省鄉試中式舉人二十年甲午恩科會試中式貢士殿試二甲朝考一等五月初七日由翰林院帶領引見奉旨改翰林院　吉士欽此恭逢皇太后萬壽覃恩加一級二十一年乙未　　二等四月二十八日翰林院帶領引見奉旨以知縣卽用欽此赴部役供八月二十五日籖掣山東文登縣知縣九月初三日由吏部帶領引見奉旨山東又登縣知縣著李祖年補授欽此是月初十日領憑出京二十二年三月初四日到省遵例在本省賑捐案内捐加同知銜於四月十一日到任業經捐免歴俸　　二十四年正月調省差委交缷旋復調署利津縣篆務於四月初六日到任該員才明心細辦理地方一切　　均能措　裕如以之調補歷城縣知縣實堪勝任與例亦屬相符據藩臬兩司詳請具奏前來合無仰懇天恩俯念員缺緊要准以署利　縣本任文　縣知縣李祖年調補歴城縣知縣期於要缺有裨如蒙俞允該員係現任寶缺知縣調補知縣銜缺相當毋庸　部引見交代依　　結任内並　　　及欠解錢糧水緝未　盜案已起降調叅限且係初次請調其餘一切因公處分例免核計所遺文登縣知縣員缺係簡　東省　有應　人　俟准部覆再　揀員請補理合恭摺具陳伏乞皇上聖鑒訓示謹奏奉硃批吏部議奏欽此○○頭品頂戴雲南巡撫奴才裕解跪奏爲　員請補選缺知州以裨地方恭摺仰祈聖鑒　竊准吏部咨開另行請補雲南尋甸州知州阮泰告病光緒二十三年十二月初二日奉旨等因照例以奉旨後五日行文按雲南一百十日例限减半計算扣至二十四年二月初一日作爲開缺日期歸本年二月分發缺是月分遴缺知州儘只此缺毋庸掣簽業經截缺報部在案查奏定章程内開道府以至未入流輪補班次先用鄭工新班　缺先二人　防　　先一人如無人用鄭工人員　補　第四缺海防卽與海防先分班輪用一人卽接用各項輪用班次一人以五缺爲一　又定例道府　　直隷州通　知州如係奉旨命在或督撫　明留於該省候補者無論應題應調應選之缺酌量才具擇其人地相宜署悉准先　補用又輪補　　選缺　先候補班罰酌補一人　將候補正班酌補一人於酌補候補前時先儘銀捐候補班前如無人始酌補常捐候補時先　　中出身人員如　　人員出身不合例或人地不宜應令詳細聲明方准以别項出身候補人員請補各等語　滇省病故休知州一項上次阿　州知州　　候補正　因無合例人員轉用候補班前之員今尋甸知州查鄭工新班遇缺先海防先海防卽舊例銀捐遇缺先銀捐　缺及記名分發均　人　輪應用候補正班該班内劉成良一員到省甫經滿年尙未甄别張德熙一員試用未經期滿均例不准補仍　　　班轉用候補　前亦　　甲山身及　捐常捐候補　前人員應酌用各項出身之員查有勞績保舉候補班前補用知州晏端溶年四十三歲係四　華陽縣人由　生遞例報捐布　歴　分雲南試　並加藍提舉　銜光緒五年赴京騐看領照於是年五月三十二日到省因　辦猓　　匪在事力保奏　　軍功候補　前先補用光緒十八年五月初九日奉旨依議欽此因克復富祿　　縣城池在事　力保奏請免補本班以知州仍　　省　候補　　先補用　部議准光緒十八年六月初八日奉旨依議欽此先委代豐尋甸州知州十七年十二月闡　　母　回籍守　二十年三月　滿　復委解京銅赴京光緒二十一年七月初十日經吏部帶領引見　　旨雲南候補知州晏端溶著照例用欽此又因　　依　　　八　　三日復經戸部帶領引見奉旨雲南候補知　　　溶著該部照例給奬欽此經部核議先以卓異註册俟　缺　以　　之缺升用　因　　於二十一年十二月初八日到滇試用則滿甄别　省補用委署嶍峨縣缺事奴才查該員晏端溶人甚精明辦事妥當並無　　　　以之　　　　州知州實屬人地　　與例亦符據布政使湯　　按際使使興祿會詳前來合無仰懇天恩俯准以該員　商　　　　　州知州　　地方有裨如蒙俞　該員係候補班前補用知州請補知州銜缺相當毋庸送部引見除咨部　　　所有揀員請補　　　州　　　　　　貴總督臣　著恭部具陳伏乞皇上聖鑒敕部議覆施行謹奏奉硃批吏部議奏欽此 
 
