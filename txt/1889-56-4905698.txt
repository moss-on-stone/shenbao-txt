# 1889 - 56 - 4905698

 

Page 1

 
 
[新印東華錄東華續錄出售] [  圖書集成局啓]  
　　東華錄一書初編于蔣氏後長沙王益吾祭酒從事史館復取累期掌故列聖宏謨編纂成書箸爲竊錄由是自天命迄道光九朝治續　　大　恭閱之下不特仰見祖宗宵旰勤勞孜孜圖治之至意卽列朝名臣章奏大將勳猷以及外　恭順之情邊疆開拓之事亦皆編年紀月一覽可知固宜家置一編朝夕披閱者也第原本巳多漫　坊間翻刻又皆魯魚亥豕訛悮良多兹用新式鉛字排印精選上白紙張校對裝潢俱極佳紗刻巳告竣每部分訂六十四本外用紅木夾板六副定礪洋十二元定于本日起出售賜願者請至本埠及各外埠申昌書畫室購取均可如欲蔓賭請移玉至申報舘帳房面議可也此佈 
[點石齋售書啓略]  
　　經策通　○是書蒐羅宏富取用不窮購此應試可咄　辦然門徑非由素然臨事　易張皇預置案頭隨翻隨讀則臨用之獲益更多而人勞我　矣今定碼洋卅五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文學○　文一萬五千首其中向無陳作而特搆者不下萬首新　美備無踰於此碼洋八元○五鳳樓試帖○得詩一萬二千首塵羹土飯概不闌入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能　載本埠外埠俱有分鋪士商就近購取可也此佈 
[論宜廣鑄銀錢]  
　　古者伏羲制棘幣神農造貨布黄帝製金刀虞制策馬貨皆錢也時遠年湮不可得而見周立九府圜法錢圜函方輕重以銖漢武帝初行三銖五銖旋造白金皮幣厥有三品後官鑄亦仄而白金遂不爲民間所重自漢至隋皆　五銖故五銖錢傳世獨多至以錢文紀年論者或以爲始於東晉孝武太原貨泉或以爲始於宋武帝孝建四銖未有一定而自有唐以後則垂　定制矣若夫外國錢文如罽賓之女爲騎馬幕爲人面安息之文爲王面幕爲夫人面皆見於史傳班班可考歐羅巴洲各國以金銀銅三品鑄錢由來尚矣自闢地至美洲覔得銀礦西班牙用以鑄錢流行中土卽今之吕宋銀圓是也是時吕宋以富强稱甲於天下聨邦繼之改鑄鷹銀近日通行於闤　間貿易塲中稱爲便捷商賈往來如取如携輕而易舉往時惟行於閩粤市舶出入之所自與泰西通商以來其行漸廣然如直北諸省民間尚用紋銀市廛交易率以銀易錢北省行程多取道於陸山東自黄運南流水道幾於淤塞從無從事於舟楫者行商販客經營内地非錢不行而錢質又太重滯　使　載騾負亦難致遠勢不得不以錢易銀銀之大者爲元寳其小者爲銀錠各處銀價不同有折色減水加耗貼費多方之尅扣復有濟平湘平漕平庫平之互殊或輕或重或貴或賤各憑地方市倫上下其手任意叅差旅客何知隨其簸弄并有中諭載　偶乏青錢囊中雖有寳銀或十餘兩一枚或數十兩一錠一時未能剪之使碎勢必盡換錢文若大鎭　　尚有時　　　　　小店每月不　兌换之　可使可以易鐵而土人勒價居奇故意　减較之他處時價每銀一兩有少兌青　一百　文者且所兌之錢大捆小包沈重不能携　來往客商無不苦之今欲求流通之法莫如使用銀圓所用銀　又莫如自行鎔鑄查泰西鑄錢機器大小不一每日能出錢一二萬至十數萬不等令通商各口岸上下通行其銀輕重則值若干定價相同從未見有行私舞弊者日本仿泰西之法設造幣局於大坂其所鑄成圓之外有五分一角二角半圓不等英國與中土通商埠頭如新嘉坡如香港所鑄小銀錢亦如此例通行内地其便異常竊以爲中國在今日亦宜自鑄銀圓不獨行之於北方諸省也其錢或仿　西式或另定新模預示章程由官定其價值不能私相高下未經開鑪鼓鑄之先可選擇明敏幹練之員親赴東西兩洋訪求鑄錢章程得其要領并購置機器試行開辦將見民間行使便易勢必流通無滯爭先效用行之日漸廣遠鑄之日益衆多則可不必賴外國之銀圓而自足商民旣已獲益無窮而西人之利亦且爲所奪矣廣鑄銀錢旣可便民而利國亦宜推行其怯於各省開設銀肆製造鈔幣示之以信實要之以恒久俾商賈之經營於外方者不必身携重貲皆可持鈔幣取之於銀肆南北往來用無不足其利益豈淺鮮哉今山西大賈所設銀肆自京師以逹於各處率以此法而自官逮商無不賴其轉輸彼僅取百中之二三而歲中所獲贏餘已不可勝計孰謂銀肆之設而其利不溥哉或曰此雖倣傚泰西各國之所行而亦善法也特恐有從中沮之者奈何蓋行鈔幣則不便於庫吏之侵蝕鑄銀錢則必阻於市儈之把持各省官吏解餉至京交於戶部必由庫吏之手若不先納包苴則高下輕重一任其意解餉之官受虧不少矣聞其員缺皆有一定外人無得入焉設使一且而清其積弊難若登天由此而推之鈔幣之頒其安能行况乎行之而不能取信於民哉道光年間周比部弢甫祝司馬桐君曾請於浙撫在浙開鑪鼓鑄銀圓仿照吕宋式樣許於軍餉中三成搭放已有成議其後所鑄銀圓卒不能通行識銀者旣辨其色復聽其聲以爲皆遜於泰西惟銀水九成則與泰西相同然其時私鑄者多再以中國新鑄者入其中勢不能區别眞僞錢莊銀號旣不　行用則軍餉亦難搭放以此竟作罷議此前車之可鑑者也咸豐初年徐君　村曾於無錫鄉間自行開鑄民間指爲新板擯不肯用座無如何寄至閩粤仍準七錢二分兌換而已今欲自鑄銀　莫如先行杜截私鑄我以爲此不必慮也亦惟行其所在我而巳有定志有定力其事何患不成或謂今時所行紋銀足色足水及鑄銀圓則不過九成而已是百兩中必有銅十兩可知且澆人紫銅則音愈　亮銀圓一枚重不過七錢二分而用之於市肆必　價多一二分不等凡此皆其贏餘之顯然可見者也開局者建造房屋購辦機器其費雖多不過一次已足其餘如工役煤炭度支經費於每銀圖中抽一二分已綽然有餘裕則所贏十成之一皆實得者也安有不可行者哉試觀日本一國自大坂設局至今已十有餘年日夜工作未停爐火所鑄小銀錢盛行於中土則其本國之多可知余於己卯年游歴日本曾往觀之其監局大臣曰石丸曾往學於美洲能操西國方言意度撝　特設佳餅醴酒會　　　褥悉用黄縀因日皇來觀時曾經駐蹕也中懸一扁曰泉布處其國太政大臣三條實美所書石丸　往各處盡得觀　局中凡分六所曰收納曰傾銷曰鎔鑄曰翦裁曰鏨印曰秤量無不異常神速别有鑄造功牌處其花紋　刻之精細　奪鬼工石丸告余近日所出金錢獨夥特余於日本市肆中未見其行用也竊以爲我國倣傚西法或不及泰西何遽不及日本哉鼓鑄銀錢當軸者何不毅然行之哉 
 
 

Page 2

 
 
[烟臺近信]  
　　烟臺於前月二十五日早雪花飛舞寒冷異常聞津門大雪至一尺五寸有餘河氷仍合較舊時反厚二尺許小艇無數悉膠滯於中流所有北上之輪船旣得電音後悉停泊於烟臺以是頗稱熱閙 
[鎭江續聞]  
　　京口一役當局者曾發電音咨總理衙門總署已函商英國駐京公使公使答此事所關頗細卽在鎭江歸領事了結可也貨物房屋等值價若干尚待開出帳目以俟查核昨接到電音楊觀察在任丁憂胡芸臺觀察已馳赴京江矣 
[鎭江近事]  
　　元宵時京口北岸六七濠鄉民紥就龍燈數架並各種彩燈高蹻等類每夜出遊遠近來觀不憚宵深露冷妙手空空兒常乘人不備仍取簪珥釵環一日有某甲者挈一少婦欲附義渡船過江甫抵碼頭衆人各矜捷足迨甲挈婦步上跳板忽卸落水心以致滾墮江中險占滅項幸舟子眼靈手快速卽救援然已狼狽不堪衣履盡濕矣○西門外財神廟距城約一里廟中房屋數椽惟一僧及一香工看管某日天未破曙匪徒徐得勝竟在廟門縱火一霎延燒烈燄冲霄不可嚮邇迨僧與香工從夢驚覺赶急向外奔逃忽見徐掮一竹箱由廟跑出僧與香工知爲己物上前阻攔徐仍不鬆手僧用力奪之香工見勢不佳亟呼救命有挑柴入市之三鄉人聞聲歇担將徐綑縛告知地保送縣請懲薛邑尊判令收禁申詳上憲再行發落○某夜西門外大街某布店因作葉子戲夜以繼日時迨天明所點洋油燈忽然爆裂火遂冒穿屋頂烈焰上騰各坊水龍聞警馳來竭力澆灌然已延燒隣人錫作俟事後查得共焚瓦屋十餘間○府城迤東十里地名金硯山乃丹徒之要道也日前山僻處忽有無首之男屍一具赤條條不掛一絲傍有切菜刀鏈刀各一未審死於何時路過鄉人見之未敢多事匿不報官近有人將屍埋瘞云 
[燈會志新]  
　　天津來信云元宵佳節家家燈火處處笙歌市中自十四日至十六日金吾不禁玉漏無聲士女嬉游徹夜不絶其十六一夜俗謂之走百病衣香鬢影尤覺如水如雲春燈如海中雜燕語鶯聲誦郭利貞九陌連燈影千門度月華之句覺銀花火樹間别有昇平景象已○東門外天后宫供奉垂慈篤祐天后聖母金身梵宇　宫輝煌金碧每歲自元旦起至元宵止百貨雲集十色五光而燕趙佳人往往敬爇瓣香虔誠頂禮　少年裙屐錯雜其中耳鬂厮磨了無避忌盖亦及時行樂之一端也○河北大寺供奉關聖帝君廟貌巍峨靈爽夙著咸同間曾於上元佳節勝會游行兵燹之餘會景遂如廣陵散矣年來民康物阜時和年豐會中人重復舉行踵事增華較前尤盛今年議定正月十五十七兩日恭迎神像出游歌管喧大樓臺市地紅男緑女空巷來觀正不第十里珠簾盡上鈎爲足盡此時勝景也○楊柳青火神廟亦於十五六兩日演劇酬神是處烟戶數萬家兩岸河堤遍栽楊柳每當濃春佳日烟景迷離行人如在畫圖中不數邗上緑楊城郭去秋年歲豐稔是以今兹賽會益爲采烈興高較之津城有過之無不及元宵時節六街三市遍地張燈上下通明恍惚城開不夜最奇者爲宫北東來居酒肆别開生面獨具匠心用冰澆成四酒罈上繪彩色内燃紅蠟懸褂門前游人過斯咸詫爲見所未見云 
[上谷春聲]  
　　宫北德慶增錢鋪於去臘荒閉後繼之者爲雙井祥泰成東新街德恩義諸家德慶增祥泰成均已發封至德恩義則全鋪裝修被拆殆盡卽盈尺之磚瓦亦無不一一翻騰各鋪主旣逮案德慶增遂繳錢一百串以兾彌縫邑尊官欵爲先清理然後攤派民間云○熱河銀礦屢作屢輟未竟全功前年李傅相籌撥巨欵邀著名礦師到工開採事雖未竟欵已告空總辦其事之某觀察及美國駐津領事詳禀傅相請領續欵以免工敗埀成傅相以取之未盡錙銖而用之　如泥沙深恐如前之付諸一擲未如所請現擬集股開辦據稱礦綫旣寛銀苗又好一俟外洋機器運到卽可煉成不動　但礦師薪水礦中經費日逐需用不貲不知機器到自何時不慮鞭長莫及否也○津城現任司道府縣及各營將領於正月初八九日次第假浙江會館吳楚公所行團拜之禮候補府道曁籌賑電報各局員則於初十日就浙江會館團拜以聨寅誼而叙鄉情當武員團拜日傳喚優伶延遲不到因將津城四戲館一律發封一日以示薄懲 
[金陵屢火]  
　　金陵元宵節家家試燈燃燭雖不及銀花火樹然金吾弛禁城開不夜亦未始非昇平之景象也二鼓後忽報南門外失愼附近水龍遂風馳往救僅燒一宅而止最奇者該宅孫瓦屋居草屋之中四面草屋鱗比皆以手藝自食其力者平時每慮人家或池魚之殃及恨不鞭茅龍而使之奮鱗甲於九霄雲外也是日火起主人因結茅山善緣朝山未歸家中僅婦女三四人已息燈安寢矣不料赤熛驟發如疾風之掃敗籜求神而神不佑且反其所佑焉以降之罰蚩蚩者尚不悟耶又開印之前一夕凡身役公門之人俱料理夜起伺候排衙點卯有某甲者老吏也面善如猫心貪如虎口毒如蠍性狠如狼平時以諳熟本衙門故事爲歴任門吏所深信門吏爭倚之爲飛而食肉之地甲遂傲其同列曰是固我所進退也欺其鄉愚曰是固我所是非也于是畏之者半忌之者亦半譽之者半針之者亦半每當側目而視側足而立人以爲這回必送却老頭皮而往往有天幸又得人力終免於禍因是積有横財非止祖約之料理絹簏而己　夕老嫗束緼於内俊僕篝火於外伺甲披衣一呼便進盥進櫛時甲爲娱老計新納一姬方倚紅倀翠鄉入温柔不料甲過瘾時未暇檢點煨茶遺燼遽揚芙蓉繡帳至是竟延燒廂房内之床褥被絮上下人初入黑甜無一覺者幸支更人在墻外爲之鳴鑼喊救救者旣集甲又不肯開門久之始從屋後穿一方竇蛇行而出甲焚其鬚姬脫其舄餘人皆裸體冒火搶物堆積後園中天漸曙裸者方着衣忽衣堆中突然火起恍惚有神驅風反放尺絲寸縷悉爲六丁所收因此事婦竪皆知故不復稱其姓氏俾自爲諫果之回甘云廿四晩倉門口閣漏巷某機坊又失愼時坊主以七襄初報纔辦絲斤嗚機軋軋火起其母先抱絲而出二次入門則满屋如河源上之黄龍噴霧人不可近媳瞥見高聲喚婆婆出來火雲洞不可入入則不測其母曰入則燒死出則餓死等死耳與其苦飢腸之轆轆何如付烈焰之騰騰言未了果一椽從空飛下將驅打倒時火己封門無敢爲焦頭爛額之上客者或曰嫗實爲伯姬之後身故嫗入而榱柱皆折俾勇者無所施其力智者無所用其技卽孝子慈孫徒飲恨於仙凡路隔亦慘己哉火後忽見一犬在嫗惻同焚斃具媳泣曰阿婆在日最愛此犬以司馬相如亦名犬子遂字之曰小相平時出入必與俱婆嘗曰小相大通人性自不墜槃弧家聲我得此雖不足以代木奴然正可以作火伴不料此言竟成讖語痛哉 
[壩工述要]  
　　前報紀揚河水小等情兹聞福都轉於正月二十六日檄委施沈兩分轉前往履勘一面將璧虎橋壩堵塞盖此壩一閉上游之水不致旁溢揚河卽無乾涸之虞現兩分轉已赴壩勘估大約估畢卽可興工堵塞矣又聞去秋所開之車邏大壩刻山水勢業已平定聞漕帥已派委某司馬估計工需興工堵合云 
[上城頭]  
　　上城頭者金陵之陋俗也相傳昔有支離叟於正月十六日蹀躞上城頭沿脾腉間從容閒眺歸而腰脚俱健因是遂循爲故事然往往有滋事者緣新年無事婦女多藉出門爲一年利市而又語近吉祥鶴髮童顔呼朋引類無不鞋曳鳳頭杖扶鳩尾有麗者三四人相與瞻前顧後若惟恐旁觀不知其明眸皓齒摘粉搓酥也者詎行至偪窄處突來惡少多人圍而觀之麗者如入車箱峽不可脫始而嬉繼而笑終之以怒駡益之以涕泣直至半鬢蓬鬆各人始興盡而散或曰是殆藏春塢裏之姊妹花耳否則天下無此蕩子亦無此蕩婦又一男孩被人擠跌城下適沿女墻上下多短樹跌者卽挂在樹枝上得不墜丁是救者堅囑孩毋恐乃徐徐授以繩令孩牢縛腰間縋而上竟獲無恙孩喜極向衆環跪致謝蓋孩已十歲矣然亦險哉 
[蕭規曹隨]  
　　浙撫崧中丞蒞任後於署缺當差各印委員均飭照舊接管卽有期满各員應行瓜代者亦飭仍舊蟬聨並未更換一人所 
 
 

Page 3

 
 
有政事無論鉅細概照靜帥所定章程遵而行之卽甄别三書院亦照上年成例在貢院扃試省外各文武印委因中丞接篆伊始且時在新年均絡繹晉省謁見面禀公務先者甫去後者又來上城大客棧第見冠盖往來頓獲利市三倍云 
[冒籍扣考]  
　　鄞縣武童人數稀少每逢考試向不足額兹聞有奉化武童方懋成等十一名象山武童周鳳翔李鳳書仙居武童馬李　等於縣考時冒籍鄞縣現届府試已被衆童攻訐由鄞縣學詳請府憲照名扣除矣 
[查辦賭案]  
　　寗波府縣嚴禁考寓開賭已不啻三令五申兹聞有賭棍張阿洞者卽八大人之流亞也胆敢違禁在醋務橋向房東阿寳寳租就房屋開設竟成軒賭寓冒稱考寓日夜開賭窩娼當　府差所聞面禀府憲胡練溪太守立飭鄞縣按名查拿到縣分别仗責勒具不准再租考寓聚賭窩娼之切結如敢故違卽將該房屋封鎖入官嗣後當不敢再蹈前轍矣 
[湓浦春潮]  
　　瑞昌縣學生員徐子賢經上憲訪知劣跡行文九江府旋委曾經歴仰顔往瑞昌縣將徐拘提至潯暫押德化縣學正月二十四日九江府曹朗川太守研訊後隨發德化縣署監禁連日該縣舉貢生監等聨名詣府署公保太守均以好言慰藉靜候省中大憲裁奪○九江關道憲於城廂内外向設義塾七處訂請宿儒悉心教讀凡窮民子弟無力從帥者聽其入塾讀書一切束脩書硯紙筆等費均由關署按月致送歴年以來成就貧民子弟不少現又經李亦青觀察訪悉西關外新壩地方無力讀書者仍復不少另捐廉俸添設義塾一處聘定某生於上月二十四日開學想見體恤寒畯作育人才固不同風塵俗吏之所爲也 
[寗郡院試生童經古題]  
　　潘嶧琴文宗按臨寗郡日期前已錄報兹將生童經古題照錄如下以供衆覽生經解易威如解書食哉解詩終且解春秋傳其諸解禮記若夫解古學陸賈奉使拜尉佗爲南越王令稱臣奉漢約賦以身名俱榮其最優乎爲韵擬李白侍從宜春苑奉詔賦柳色初青聽新鶯百囀歌賦得魚苗初上小如鍼得鍼字五言八韵算學今有勾股積二百一十勾絃和四十九求勾股絃各若干試演天元細草三十度之正切等於餘切三之試以代付術證之擬再續疇人傳序西學西學多出於墨子說地動古義　童在經解舊井旡禽解盤庚四生生解喈喈膠膠旁證莒爲周邑我戰則克解古學翟公免廷尉門外可設爵羅賦以一貴一賤交情乃見爲韵擬孔文舉荐稱衡表春筍春韭七律各一首賦得驛路花開處處新得新字算學今有絃一百五十步員徑二百五十步問矢若何有大小兩弧止切求和弧正切其法若何試作圖明之性理論七日來復講義顔淵孟子潛見同論賦得温故知新得新字 
[同申慶賀]  
　　明日恭遇皇上親政之期普天同慶本埠各官均須至　萬壽宫行朝賀禮各衙門均停辦公事 
[上丁釋菜]  
　　昨爲丁祭之期黎明時江海關道龔觀察率同廳縣各官恭詣文廟行禮 
[軍麾將莅]  
　　福州將軍希軍憲將次莅滬昨日上海縣裴邑尊飭令辦差人等預備夫馬以伺節麾 
[西戲從新]  
　　西婦閣臘前在圓明園路開演戲法早已有目共賞無待贅言矣兹又定期禮拜二之晩在英大馬路琴樂園重新開演一次演畢卽須遄返歐西諸君子有醉心西國梨園者盍入座一觀以代臨歧折柳可乎 
[竊案彚登]  
　　法包探士榮培李雲發在江裕輪船獲到圖竊未成之湖北人李福堂搜出在寍波質押票十三張於昨日解案據供從寍波動身於二十八日抵滬欲往鎭江到江裕船尋友行李現寄大自鳴鐘左近之薙頭店内有友人林福德在滬軍營右哨七篷葛同轉着押候查問薙頭店有無鋪盖再核○去年臘月中法包探查獲竊浙江海運局烟鎗水烟袋及守府署朝珠一串之楊少全及伊子楊阿寳开搜到質押票七十三張一案據供押票中物倫馬姚弄顧少梅家者最多當經王司馬飭令管押迄今已有月餘昨日解案經葛同轉研訊着將兩人分别笞責○丁來友偷森茂弄李子峯家皮馬褂表洋元鈔票等物昨日吊到各贓給李領去搜出之洋十九元以十元給李九元給寳泰質鋪作爲當本丁尚竊興昌里陳姓家衣服押在城中候請縣吊贓後再核○偷泰豐客寓夾被之陸大昨已將被吊到葛同轉判將陸大押候懲辦○小竊王阿四竊吳淞路施阿林洗衣作之短衫褲等物昨日解案據失主稱尚少三件葛同轉着將衣給失主王阿四押候懲辦 
[上海縣署瑣案]  
　　日前沈三和尚控某花烟館覇匿髮妻徐氏裴邑尊提到龜子漆匠阿明鴇婦王氏及徐氏集訊之下將阿明釘鐐監禁土氏交官媒看管前晩邑尊升堂覆訊沈伸訴前情徐氏供稱小婦人實被韓亦興等誘來海上誤墜烟花刻知風塵不可久居情願隨夫回去阿明供稱小的不知婦係韓等誘來是以出洋十六元年下王氏所供略同邑尊飭將該鴇掌頰一百下阿明開去脚鐐着各具以後不再收留來歴不明婦女切結存案備查徐氏交　領回管束○前晩裴邑尊研訊河工局小工頭目莫阿英卽方英方供稱小的包挑淤泥不能照限完工現在情願赶緊工作尚乞從寛色尊着鎖交原差帶往河工局具明限狀然後開釋如再逾限定予嚴懲 
[英界公堂瑣案]  
　　顧榮堂稱現在石路開客寓去冬有張阿和來借宿詎被拆竊布被逃走現由捕房獲到人贓請爲給領張阿和供上海　家在城内惟求施恩蔡太守判將阿和管押十天以示傳懲贓交顧榮堂領去○包探土阿二稱拘獲竊犯包金富起到銅脚爐茶壺等件係趙義亨裘長庚舒黄林愈阿祥等之失贓惟俞所失之玻璃被　與朱可忠無從究贓銅脚爐賣與金兆榮吊贓時金不服尚敢逞蠻爲此併拘案失主趙義亨等各報失物請領該竊包金富供崇明人年廿六歲迭次行竊惟求施恩金供開銅匠店收買包之脚爐不知是竊贓亦不知捕房包探吊贓致與爭執不敢逞蠻朱供收買包之玻璃十餘塊早經賣去如今情願賠償俞阿祥稱玻璃值洋一元半蔡太守判將積竊包金富管押二月收贓之金兆榮罰洋四元朱可忠賠洋一元半連起案之贓交各失主分别認領○華春乾稱家住城内去年曾留吉印生過年詎被行竊布被夾袄等件遁逃今由捕房獲住吊贓送案請爲領贓吉印生供上海人巳蒙訊明如今只求施恩質鋪夥請追還質本洋二元四角蔡太守判將吉印生管押一月期满着繳資本洋二元四角贓交華春乾領去○趙洽堂及合興榮泰翁順興等烟館主到案稱我等均失衣物皆被趙阿順行竊報捕緝獲人贓請　曾阿仁供常州人年二十三歲迭次行竊原屬不應惟求恩典蔡太守判曹阿仁管押二月贓交各失主分别認領○六十七號印捕稱昨見王阿桂與人打架拘至捕房尚敢吵閙一併送案請訊張金山供無錫人在飯店帮夥昨晨有王阿桂來呌菜因爲時尚早尚無煤爐以致略遲及送往伊卽不依扭住我髮辮毆打劉阿虎供與張金山同店因見張被扭至當街毆打上前解勸土阿桂供寗波人現在一大馬車房做馬夫到飯店呌菜不肯後來換人往喚姑送來故與理論不敢逞０兇蔡太守判罰王阿桂洋一元撥充醫院經費以示薄懲 
[法界公堂瑣案]  
　　去冬法國人逹力多投法公堂控稱被開九香戲園之胡理堂借洋一千二百元以湖北人梅春山劉成山等爲中保爲此將梅送案經王鴈臣司馬研詰之下據梅供與該洋人及胡理堂均不認識憑鄧楚材囑託作中今胡理堂前往漢口臨去時將戲園行頭作抵立有筆據有孟七沈韻秋等眼見本云往湖北措銀十天卽可回滬今一去不回土司馬着將梅春山押追在案今春捕房將梅解案逹力多偕鄧楚材到案經葛番甫同轉詰訊據鄧稱胡理堂處己遣人前去又爲事有人在英公堂控告經蔡太守禀道札縣關提諒不日卽可回滬有胡之親戚張友甫管押英公堂等情曾列前報逹刀多投案梅春山經鄧楚材交到遞呈禀詞葛同轉見禀上載有據孟七云要理還此欵須再借洋五 
 
 

Page 4

 
 
百元日後一併還彼等情因九香園在英租界遂出傳單着法包探至英捕房回明英捕頭派捕探等協拿孟七沈韻秋到案張友甬亦經英公堂派差送到於昨日集訊各誁原委孟沈同供胡往漢口本爲措銀今　去而不來所有行願登有簿　現願逐月拔還張供被押新衙門已經三月叩請超拔葛同轉逐節研駁着孟沈兩人具　到案并將正月分應交洋一百元交案張友甫着送還英公堂○捕房昨解陸阿虎到案請訊葛同轉　　之下據陸供在船上出恭西捕到來將碍擲我出恭者不止我一人因將伊唾駡捕因我駡伊將我拘案同轉謂任意便溺本該重辦今姑從寛掌頰二十下○法包探王榮培禀稱小東門捕房解到吳子卿原告係花烟館鴇婦據稱被欠嫖洋五元因之扭送身畔有洋票一張不知眞假另有押票一張呈案今日原告未到葛同轉詰之吳子卿據供慮州人正月十二日到滬欲往崇明在花烟舘用去洋二十七元據寔未欠洋票是杭州木行主張炳坤之物葛同轉詰其可有行李答稱棉被一條袱包一個寄在小南門外吊橋堍葉新元所開之來煽舘中不信可問葛同轉着將吳子卿押候交保○魏同源經租人魏士林控稱被開洪義園茶館之包瑞洪欠租洋二百十四元江北人王理群欠租洋八十二元一角請爲提究當經葛同愽准詞飭傳適包不在店王有病由伊妻王顧氏投案供稱以前之租我未知悉十三年分欠租四個月去年至今並未拖欠曾經王大老爺斷過每月拔錢二千文葛同轉謂爾做東洋車生意甚好每月拔二千太少着拔六千文王顧氏稱實在無力葛同轉謂至少每月拔錢四千文着具限狀呈案包瑞洪住居人仙橋西杜家宅因請巡防局員飭提於昨日由局送到王理羣亦經包探傳到魏士林投案請追　包瑞洪供共結欠洋二百十一元經翁大老爺斷令拔還己拔還洋七十一元除去尚欠洋一百四十元又欠新租三個月洋三十六元共有二百十四元伊按月要小租錢六百餘文别家均無此項諒伊將此項併入故有是數葛同轉謂爾等均屬有錢之人豈容陸續拔付着先將帳算明再核包王兩人交保 
[牡丹花將去滬之甬諸名脚咸往送之作客串數日徐郎介玉亦與焉并爲乞余詩以寵其行曰此太痴意也感而賦此]  
　　我與花王相見少爲憐桃李也關情蘭言欲白芳　遠柳色垂青别緒縈之水盈盈萍易合愛河漠漠石難平何堪更盡尊前酒金縷歌成腸斷聲鏡中花史 
[聞牡丹花於二月初將赴四明值余近日憂愁廓落心緒棼如無可奈何聊倚金縷曲以送之]  
　　鬱鬱難居此嘅斯間秦筝趙瑟賞音誰是賴有書生雙慧眼肯爲名花吐氣這也是彼蒼深意我有浮名君絶色可如何總被庸流忌擕素手涙沾袂傷離自古情難已况年來憐聲惜影感懷知己悽絶燈前歌一曲報道明朝去矣問再會玉人何地寄語甬江諸俊侣念曾經擡舉東風裏休看做閒桃李高太痴題於佩珠龕 
[已丑元宵後十日至萬安樓訪海峯和尚晤談得悉長沙余佐卿茂才耗不禁心酸是晩買舟虹橋臨風祭奠作此弔之]  
　　虹橋偃臥漲沙痕寂寞荒城早閉門殘月昏黄人不見一杯濁酒弔詞魂[  方外泊舟含涙草]  
[偕海峯上人往桃源趣茶樓聽書]  
　　一笑登樓便倚欄琵琶齊向别人彈就中本是繁華夢幾個能將醒眼看古越方衡甫初稿 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[已丑三月二十六日五十初度述懷一律錄呈諸大吟壇玉和] 年華倐忽屆知非依舊蓬廬靜掩扉筆　難償千里遠硯田差免四時　駒光半百心先淡鴛侣三生願已違有酒但邀知已醉喜逢桃李正芳菲[  秀水潘耕稼梅甫初稿]  
[虹口鐵馬路天后宫廣育堂施醫局今將各善士樂助戊子年十二月分捐數開登於左]  
　　唐茂枝楊炳榮各六元陳善亭五元葉成忠四元何天生三元朱寳珊闕　書譚幹臣吳春池黄佐卿王欣儒徐棣山各兩元張金和周蓮塘吳　卿各一元王順昌一元二角莊源大六角恊興義記復泰各五角得泰順益泰各四角生記屯記各三角洪記廣生恆興各兩角五分何立昌兩角徐雲岩一千文生泰四伯文許春榮何天生二翁經勸振華堂洋貨公所拾十一十二三個月月捐錢廿九千七伯文共合洋四十六元六角五分錢三十一千一百文又收諸君子樂助建造善堂捐數附登唐茂枝規銀一伯兩李光琴洋五十元闕鳳書十五元瑞記六元無名氏郭氏各五元謝氏隱名氏補過氏無名氏遷善子各兩元以上七戶係闕鳳書先生經募又朱禎祥十五元又收梁煥南先生經施醫藥捐樂天和命主人楊廣興劉棣園鄭萃農姚嘉記梁岳生各兩元鄭禮卿長聚星徐潤之徐子恆鄭仕卿徐均福徐諭之倚琴各一元徐棣山助新胎棉衣十八件 
[上海北市絲業會舘籌賑公所施少欽經收河南皖北奉揚鎭江陰賑捐正月十五六七日第一千九百九十五六七次清單]  
　　津衞能客氏規銀五十兩怡怡堂天水氏規銀五十　吳　州求母病卽愈由謝子楠兄交來洋三十元桂鄉亭察募崔錦堂醫士名大愚由南京徐聞韶寄來三十元不書姓名爲母求平安由長安甡記寄求廿元聨和號十元李冠英廿元李霍氏三元采環女一元袁光耀求病速愈十元平江朱求闰安十元張爵治求病全愈十元蒲溪隱名氏十元珠街閣九思堂第三子求父病速愈十元德清陳葆菴求消災厄人口平安十元雲間趙慶遠堂爲子病愈完愿由長沙寄來四元烏今净完愿四元蔡繼祥完愿二元雙林黄敬金爲三男承儀病鬆完愿求速痊由朱良士兄交來二元松江姚宋侯由南天和寄來二元太倉元成典程善士募隱名氏保安康二元又義記隆記周雲林程安康無名氏不留名六戶各一元慶泰無名氏一元姜同泰一元蘇　　逹三求病速愈一元仙鎭卞履安求病速愈一元疊遭浩刼叨存餘生子香資移助求鴻運亨諸事順遂對開一元同春錢一千一百廿八文萬豐銅洋十元以上十五日○連捷春桂元號連嘉璧善士洋一百元永福氏爲母六旬壽誕筵資移助三十元求貴子氏葛由源豐潤來廿元山陰揚鴻生求病速愈洋十元鎭海張錫偉求病速愈十元唐善士月捐求合家平安消除厄晦十元眉山後裔爲母病愈將全年辛工抽提助賑並求康健六元無錫隱名氏求次媳病痊五元金閶隱名氏求病速愈五元鎭海厘局李佐飛求春季合家平安二元蓉錢軒主人祈免災晦一元○大通利和號　李善心齋公和章敬記三戶各一千文無名氏五戶各一千文又八百七十文又五戶各五百文又一百文繆甫記靜記賡記金　軒舒南池有心無力耐記江棣記八戶各五百文湧泉一百文共念四戶合洋十五元○恊昇莊來蘇州醬業公所潘仲溪善士募第一百九十三次梅鐵領募餘僧洋一元梅鐵潔如法緣雲　文溪無名氏雪橋旦氏定心九戶各一元莫洪大洪富一元許燦榮莫洪發雲清拳石四戶各五角共十五戶合洋十二元日本洋二元黄陳氏銅洋一元以上十六日○盛澤黄容善士新春獲麟湯餅資移助洋三十元蘇州高陽氏募由蔣同泰交來三十元仙鎭公私順遂人廿元公記十元邵仕傳求病速愈將歴年點心資移助十元夾石恆受參號徐廣珍求病愈十元崑山張金春求保合家平安八元銅洋二元杭州信昌同人募吉洋八元吳縣無名氏爲妻蔡氏生産平安完愿洋五元朱涇楊烈求子病愈五元杭垣揚亷伯翁募鄭榮官祈保喉症速愈四元合順質衆友三元嘉定心餘力不足主人二元蘭谿張信泰求一衿人求文才銳進二元劉氏病愈完愿二元保身氏一元無名氏一元○朱大全號來不書名爲諸同人邀福洋廿元朱椿煥求延長遐齡一元勉心氏五角無名氏求後嗣綿遠五角又求家外大小平安五角㤋忳氏愚頑氏將懂氏均求心明三角不書名二角共七戶合洋念三元以上十七日 
[上海高易公舘内籌賑所陳詠南經收河南皖北奉直揚鎭元月十一日至十六日第九十三次欵清單]  
　　十一日漢口茶業公所寄來速册敬畏堂錢二千林楚凡洋一元湊合人一百廿共捐洋一元錢二千一伯廿伸兩洋○無名銅二洋人册玉聲堂銅四洋上板村人洋二角敏賢閣得之於光秧生懿賢閣最愼於後樹記各一角共捐洋八角銅洋四元錢一百廿人册唐榮光二元人册太倉七浦陸洋七元懷德堂二元太原氏一元共十元人册元興長二元羅典鼎戚募人册成心氏世德堂各一元存德堂各五角勳房子元彩氏各四角夏松記徐金蒙蔭子積慶堂成心子吕彩氏得彩氏椿蔭子杏堂得生氏方啓泰二角劉嘉吉一角代積福錢乙千寥山氏六百四十代消災四百保記悅記各二伯共捐洋六元六角錢二千四伯四十文申洋兩元四角人册梯華居洋二元好算數乙洋隱名募安生生五角弗算數一角問斯堂銅一洋共四元一角銅一元泰源莊募葉權記二角沈慕山存心氏王硯記王柏生何朗齋謝仲養沈得意葉氏各一角共一元應熊氏一元人册成泰愼袁綢榮各一元吳蓉記十元人册泗徑　閒草堂王汪氏祈牙痛速愈兩元○十二日人册得利主人玉藻十三元人册甬江怡記莊十元曹子祈各處平安五元人册亨吉力不足各一元怡盛一元四角錢一伯四文人字周浦武原棉力子二元保記一元海記二角幼記一角共三元三角新場范也虞一元○常熟保竹居錢二伯三十五文省茶主種瓜居卽菓人種花生各二百合來一元朱溪不書人一元人號順雲錦經年太平洋十元人册黄英賢周益齋衆安氏各二元求愈氏求安氏各一元共八元人册廣東海州謝炳輝求父病愈四元謝藍氏四元人册得利主人洋一元漁樵山人松隱主人各二角醉翁主人失　倍德懷德望月祈愈勉力採蓮餘彩各一角共二元四元人册鎭江仰日堂錢五伯五十荆樹堂三百敬倫堂二伯共捐錢一千五十文作洋一元無力一元滋泰典交到人册不書名一元知非子一角○十三日人册深柳書屋一元多福多子一元孫子志孫志香唐大鵬各二角知足氏無名三戶各洋一角共捐洋兩元蕭山梅道人慕隴惚舘主四元陳勤補堂二元又上房三歲兒各一元四日嬰兒錢九百四十張百忍堂一百共八元錢一千另四十文作洋一元昧專氏銅一元○寗波大關魏祉卿十元陳晉亷方敬輿各二元共十四元慈溪　學署李伯生翁墓隨力行之人洋二元力與心違一元諒力而行錢八百五十勉行人二百共捐洋三元錢一千零五十作洋一元人册蔡不名一元鎭海知愧氏一元人册聚和盛銅二元慈水不名求幼子心氣平和肯聽敎訓永無病症五元○元芳何五止堂募果叅氏奉省二元隱名一元胡壽記五分朱子陽捐徒楊兩員人册富春山人四角人册　東金一元蔣同泰來蘇省程許氏症危獲痊五元人　有心無力半元力微子力不足各二角不書名棉力子丁成吉各一角共一元三角人册南陽葉一元南陽老太錢六伯王蔭山陸秀如各二百英昌祥昌福瑞觀四觀太原氏三少君逢元阿丙月官六官七官佛英八官二少君錫泉衞子卿佩英聖英無名各錢一百共捐洋一元錢三千文兌洋三元浙西隱名氏洋一元三角蕭池波畊書明士陸旋夫各一角[  此稿未完]  
 
