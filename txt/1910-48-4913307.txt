# 1910 - 48 - 4913307

 

Page 1

 
 
   
 
 

Page 2

 
 
上諭 
監國攝政王鈐章正月十六日内閣奉 
上諭西藏達賴喇麻阿旺羅布藏吐布丹甲錯濟寨汪曲却勤朗結夙荷先朝恩遇至優極渥該達賴具有天良應如何虔修經典恪守前規以期傳衍黄敎乃自寰掌商上事務以來驕奢淫佚暴戾恣睢爲前此所未有甚且跋扈妄爲擅違朝命虐用藏衆輕起釁端光緒三十年六月間乘亂潜逃經駐藏大臣以該達賴聲名狼藉據實糾參奉旨暫行革去名號迨達賴行抵庫倫折回西甯朝廷念其遠道馳騙冀其自新悛改飭由地方官隨時存問照料前年來京展覲賜加封號錫賚駢蕃並於起程回藏時派員護送該達賴雖沿途逗遛需索騷擾無不量予優容曲示體恤寛旣往而策將來用意至爲深厚此次川兵入藏專爲彈壓地方保護開埠藏人本無庸疑慮詎該達賴回藏後布散流言藉端抗阻誣詆大臣停止供給疊經剴切開導置若罔聞前據聯豫等電奏川兵甫抵拉薩該達賴未經報明即於正月初三日夜内潛出不知何往當經諭令該大臣設法追回妥爲安置迄今尚無下落掌理敎務何可迭次擅離且查該達賴反覆狡詐自外生成實屬上負國恩下辜衆望不足爲各呼圖克圖之領袖阿旺羅布藏吐布丹甲錯濟寨汪曲却勤朗結著即革去達賴喇嘛名號以示懲處嗣後無論逃往何處及是否回藏均視與齊民無異並著駐藏大世迅即訪尋靈異幼子數人繕寫名籤照案入於金瓶掣定作爲前代達賴喇嘛之眞正呼畢勒等奏請施恩俾克傳經延世以重敎務朝廷彰善癉恶一秉大公凡爾藏中僧俗皆吾赤子自此次降諭之後其各遵守法度共保治安母負朕綏靖邊疆維持黄敎之至意欽此 
 
 
 

Page 3

 
 
上諭御史江春霖奏叅慶親王奕劻一摺朝廷虚衷納諫博採羣言然必指陳確實方足以明是非該御史所奏直隷總督陳夔龍爲奕劻之乾女婿安徽巡撫朱家寳之子朱綸爲載振之乾兒各節果何所據而言著江春霖明白回奏欽此軍機大臣署名奕劻世續鹿傳霖那桐 
宮門抄　○正月十六日　召見軍機　王乃徵 
代論 
[憲政編查館奏核訂法院編制法并另擬各項暫行章程摺]  
　　奏爲遵旨核訂法院編制法另擬各項暫行章程謹繕清單恭摺具陳仰祈聖鑒事光緒三十三年八月初二日修訂法律大臣沈家本奏酌擬法院編制法開單請飭下憲政編查館考核一摺奉旨憲政編查館知道單併發欽此欽遵鈔録原奏並清單知照前來恭查欽定逐年籌備事宜清單内戰法院編制法應於宣統元年頒布等因欽遵在案竊維司法與行政分立。爲實行憲政之權輿。上年欽定逐年籌備事宜清單。令各省分期籌設各級審判廳。即爲司法獨立之基礎。而法院編制法。所以明定等級。劃分職權。尤爲籌設各級審判廳之準則。臣等檢閱原奏清單。都十五章。一百四十條。舉凡機關之設備。及其職掌權限。規定綦詳。於採用各國制度之中。仍寓體察本國情形之意。尚係折衷擬訂。惟其中尚有應行增損者數端。謹參照最新法理。証以現在實情。逐次修正以期完美。原奏於條文之内。往往附加小註。查律文以謹嚴爲主。註釋律義。不能與條文混爲一事。今擬一概删除其條文意義未足者。仍别加欵項以期明顯。又原奏於法官品級。詳爲區分。查法院編制法。在規定審判廳之辦法權限。其性質屬乎法律。至規定品級等項。則屬乎命令之事。今擬改爲總括之語。其品級及俸給等項。詳細辦法。由法部另行釐訂。奏交臣館覆核辦理。又原奏臚列初級審判廳管轄事件。查審判管轄事件。爲訴訟之要端。現訴訟律及民商各律刑律。尚待編訂。若於編制法約舉一二。亦屬偏而不全。而地方及初級審判各廳。即須開辦。所有第一審管轄案件。亦須明定辦法乃有遵循。謹另擬初級曁地方審判廳管轄案件暫行章程。以便施行。又原奏書記課内録事以外。别設書記生。查書記生係臨時雇用。無庸列入定章。今擬删改。除典簿主簿外一律稱爲録事。又原奏於考用法官分劃司法區城。現行辦法。均未詳及。謹另擬法官考試任用暫行章程。司法區域分劃暫行章程各一種。以杜濫竽而免紛歧。其餘條文詞義未協。及字句歧異之處。均經詳細商酌。分别改正釐定爲十六章。一百六十四條。並附訂暫行章程三種。謹分别繕具清單。恭呈御覽。伏候明降諭旨。欽定頒 
行。用資法守。至從前法部會奏各級審判廳試辦章程。業經臣館咨准該部。通行試辦在案。該章程各條。有已定之於法院編制法者。應行作廢。其餘仍應照行。以資辦理。此外法部大理院奏定各項章程。有與法院編制法所載不符者。應請飭下一律改正。以歸劃一。再法院編制法之制定。固爲改良審判之用。而訴訟律不同時頒布。則良法美制。恐亦牽掣難行。現距訴訟律告成施行之期尚遠而法院編制法立待施行。臣等公同商酌。擬請飭下修訂法律館將訴訟律内萬不容緩各條。先行提出。作爲訴訟暫行章程。並會同法部查明中國訴訟積弊。奏明請旨嚴禁。則新舊交替。各得其時。自可收相得益彰之效。現在過渡辦法。無逾於此。其法院編制法内。定有律師即屬外國之辯護士。關係於審判者甚大。查東西各國。俱特定辯護士法。各有嚴重規定。以示範圍。吾國籌辦審判伊始。自應由法律館擬訂律師單行法。奏交臣館覆核遵行。以期一貫。抑臣等更有進者法院編制。兹旣特頒法典。則行政司法各官權限。皆有一定。法部及大理院以下。京外各級審判檢察廳。均應一律欽遵辦理。若仍聽其牽連轇轕不惟審判權難收級級獨立之實効而。不能保執法之不阿。抑且司法權徒擁層層監督之虚名。而或易滋專斷之流弊。是宜於定制頒行之始。切實聲明。凡從前法部大理院權限未清之處。自此次法院編制法頒行以後。即應各專責成。擬請嗣後屬於全國司法運行政事務。如任用法官劃分區域以及一切行政上調查執行各項。曁應欽遵籌備事宜清單籌辦者。統由法部總理主持。母庸會同大理院辦理。其屬於。最高審判。曁統一解釋法令事務。即由大理院欽遵國家法律辦理。所有該院現審死罪案件。母庸咨送法部覆核。以重審判獨立之權。凡京外已設審判廳地方。無論何項衙門。按照本法。無審判權者。概不得違法收受民刑訴訟案件。其有不服各該廳判决之上控案件。應查照訴訟律及奏定審判訴訟各章程審結。亦均母庸覆核解勘。致涉紛歧。其外省未設審判廳地方。一應彚奏專奏死罪案件。暫准由該院照章覆判。具奏咨報法部施行。一俟各直省府廳州縣地方初級各審判廳成立之日。均遵定律定章審結。届時再將覆判各節。一律删除。其秋朝審制度。現在新刑律尚未頒布實行。亦應照舊由法部辦理。庶事實不虞窒碍。權限各有範圍。洵足尊重法權。可期推行便利。（未完） 
專電 
[電一（北京）]  
郵傳部籌辦川藏電綫長二千餘里所需經費已會同外務部奏准由部撥西藏經費内撥用惟須俟藏欵有著再行開辦現先電咨駐奥欽使揀選留 
 
 

Page 4

 
 
學生學習郵便兼習銀行章程 
[電二（北京）]  
樞電滇督李經羲雲貴近接强鄰關係重要憲政及各新政須切實妥籌辦理母稍延誤 
[電三（北京）]  
粤督電奏省城安謐及善後情形 
[電四（安徽）]  
盧州府土匪暴動勢甚洶洶皖撫急調馬隊迎敵 
[電五（東京）]  
東京憲兵練習學校清國留學畢業生十二名於西二十四日上午受領證書此次畢業生計湖北浙江廣西福建雲南山西江蘇安徽盛京各一名直隷三名 
[電六（東京）]  
日本政府募集内國公債一億圓於陽歷二十五日截止已超過豫定額 
[電七（東京）]  
今早（陽歷二十五日）美國輪船克利部蘭號載美國觀光團七百五十六人到横濱其一半於正午至東京觀光團中有多數著名之學者 
[公電（汕頭）]  
各報館鑒貴報去臘望日汕頭公電敝州初八日開會紳學農商到者千人求官究窩官仁慈人人自危等語州主章到任數旬羣情望治前電不知何人揑詞中傷希更正嘉應敎育會全體叩 
[公電（安慶）]  
各報館鑒安慶出品協會及附設之府物産會十五日開幕物品各千餘種撫憲蒞臨來賓甚盛 
緊要新聞 
[國會代表在京近狀北京]  
　　各省國會代表因繼續請願恐非一時所能程效徒留在京亦殊無益現經議定以一半留京運動辦事一半先行各回本省組織續上請願書辦法其自願先回者大約在此一星期内即當起行回籍 
駐京國會代表昨致各省各團體函云敬啟者國會請願未蒙俞允迫切呼籲當在後援同人等自去臘二十日奉上諭以後旦晚會議仍决定進行方針奔走組織請願即開國會同志會草定簡章宣布實行凡贊成請願者均得入會爲會員責任所在當與全國人民共圖之二十八日開會議决先行電告各省紳商學團體暫以京師代表團爲開會總部即請各省趕設分會舉定幹事以便繼續進行兹奉簡章至希賜敎爲幸諸公熱心毅力素所傾仰鄉望所歸一呼百應伏望貴處將同志會從带成立俾得三四月間舉員到京再上請願書庶幾民心一致易回君聽同人等曷勝盼禱之至如何組織并乞隨時詳示爲荷專此祇頌年安北京國會請願代表孫洪伊等頓首 
[官兵勦辦藏番得手成都]  
　　官兵與藏番接仗已據北京訪函略載昨報兹又得成都函云上年十二月十八以後官兵與藏番疊次交戰尚稱得手惟聞有某國人暗中挑唆達賴並援助兵餉軍械藏番有恃無恐故屢經敗創一時萬難平靖現達賴已逃往印度此後情形不知有無變更容探續報 
又聞駐藏大臣趙季帥昨有電致政府謂有某國水師駐紥江面有碍中國主權請飭外部速與該國公使交涉 
又鍾統帶頴去冬奉旨統兵入藏後聲勢頗盛番衆大半懾服不敢與抗日昨已發電奏到京謂剿滅番衆其數雖僅千餘人其餘已一律安撫可望平靜現自川中入藏之途皆已肅清并聞已由軍機處傳旨慰答 
[達賴逃赴印度之近狀]  
　　字林報載十五倫敦電云英國印度藩務部日内僅接達賴喇嘛赴印消息至此行爲何則全無所知達賴前此出游必與中政府言歸於好始允回藏今復出奔殆與中國復有意外之衝突中國君臣對於藏衆頗存讎視之意故達賴因此中變印度藩務部大臣穆萊君現擬聲明英國今日處待達賴之意見英政府可以供其駐所惟不能與以助力云同日又電云喀爾喀脫路透訪事電稱有西藏使臣兩員已抵此間據稱有華兵二千在藏東毁壞廟字殺斃藏僧多人又稱藏民曾電懇中國皇上免用兵威乃並未按有覆文彼等現擬請印度政府注意此事冀其轉求中國政府撤兵息戰斯台士門報謂中國今日之舉動不足驚詫並以西藏探險家赫定博士近著之書爲證英民報則深以英國撤回駐藏之軍爲失計謂今日之亂耗必貽政府之巨憂云文滙報載十六日倫敦電云喀爾喀脫路透訪事電稱達賴喇嘛幾爲華兵所擒當時華軍追之頗急直至印度邊界始止印度藩部大臣穆萊君在上議院答告前任印度總督寇崇君之問曾將華軍進攻達賴出奔略情並所得肇釁原因詳細宣述今接達賴喇嘛離拉薩後所發之信謂彼已首途赴印擬就商於英政府以求保護並謂拉薩之民頗受華人虐待云云穆萊君又言英國對於此事擬嚴守中立惟達賴喇嘛英民（指印人言）尊之者以數兆計故英國將以主宰及敎主之禮待之以盡誠敬穆君並謂英政府現已與中政府通信商論此次意外變端倫敦每日新聞宣稱此次禍變實伏根於楊赫斯本特遠征隊中英條約旣經載明中國應擔任西藏安分之責則中國自不能不施其權力以與其責任相稱云倫敦泰晤士報載稱達賴喇嘛將以印度爲庇護所 
 
 

Page 5

 
 
决然無疑惟實在之助力或顯然之同情則均難望可得吾人今日欲重籌西藏政策爲時已晚惟英國可用和平之言向中政府提述此事 
　　按中政府之優待達賴可謂至矣何嘗有讎視藏衆之意此次事變必爲藏僧之受人煽惑而非中政府之喜用兵威可斷言也 
[查獲比人私販軍火詳紀北京]  
　　哈爾濱洋務總局月初訪聞有比人石梅德在宣化一帶私販軍火當派幹弁赴宣化查辦隨於府城南關之光太客店與該比人相遇該比人僞稱姓德故未敢憑空動手旋伺其外出將其寓室打開搜查果獲毛瑟快鎗七桿子彈一千一百二十五粒立即解回張家口交都署辦理惟該比人以外出未歸聞信遠颺未能弋獲現由溥都護電達外務部請示辦理聞外部已照會該國公使詰問矣 
[中國名畫]  
[海軍部與海軍衙門北京]  
海軍部原有今年設立之議自洵貝勒回京後屬在攝政王前籌商組織專部辦法並詳陳各國規模約計常年經費至省亦須二百四五十萬而建署開辦之欵尤所費不資日來與澤尚書再四籌商以現在財政困乏萬難著手已决議暫從緩辦惟至遲必須於宣統五年以前始能設立完全云 
日前攝政王復與洵貝勒籌商海軍事宜貝勒面奏中央海軍部旣暫行緩設擬請在上海先設海軍衙門特簡海軍大臣一人常駐以便就近籌畫一切重要事宜其權限責任與海軍處如何分劃及異日中央海軍部成立時該衙門應否裁撤更動之處臨時再行酌議聞此議業經攝政王允許（按此節略見前報專電） 
[資政院章程不滿人意北京]  
　　聞有某司員前日條陳資政院請將舊章酌改權限擴充略謂自去年九月各省諮議局開幕國民欣然以爲此後可參預政權乃各督撫仍欲以專制之餘毒彌漫於立憲之世界對於諮議局提議事件動輒斥駁若無資政院維持於上斷難收憲政之効果擬請參照各國上議院章制酌量删改云云現該院尚未批答不知能俯釆芻蕘否 
[資政院籌設速記學堂辦法北京]  
　　資政院奏查東西各國於普通文字之外另有速記文字以爲記録口說之用凡法廷議院均設速記席遇有辨難演說皆能當塲録寫曲折盡致一字不遺中國語音單簡而文字又極繁重兩者相較其遲速之差何止倍蓰若不另製速記符號則傳寫必有竭蹶之虞查臣院院章内秘書廳設速記一科專掌速記之事現距臣院成立開會之期不過數月亟應先事預備設法練習以資應用臣屢與臣院協理帮辦各員公同商酌擬就臣院開辦公所内附設速記學堂釐定課程分期敎授其學生除由臣院就近招考外並准各省遴選咨送以廣傳習此項學生畢業後即分别選充臣院及各省諮議局速記生將來當差滿三年以上著有勞績者並擬擇尤酌量請奬藉資鼓勵謹擬訂該學堂章程十九條繕具清單恭呈御覽所有該學堂開辦事務擬卽於臣院協理帮辦各員内請旨酌派數員帮同籌辦以專責成查署理學部左侍郎候補内閣學士李家駒民政部左參議汪榮寳翰林院編修程明超均歷辦學務於管理敎授各法夙有經騐合無仰懇天恩卽責成該署侍郎等綜理其事隨時會同臣院秘書長悉心商榷仍由臣督率迅速辦理如蒙俞允即行照章開辦並通咨各省一體遵行其該學堂經費目前即於臣院續請開辦經費項下核實支給無庸另行請欵以節糜費十二月二十五日奉旨已録 
[憲政館議覆禁革買賣人口舊習辦法北京]  
　　光緒三十二年三月初一日前署兩江總督周馥曾奏請禁革買賣人口宣統元年正月十六日陜西道監察御史吳緯炳又奏置買奴婢惡習宜除請旨嚴行禁革現由憲政編查館彚案議覆云臣等伏查周馥前奏政務處未及議覆旋即裁撤今吳緯炳奏請一併核議自應彚案辦理竊維立憲政體首重人權凡屬圓顱方趾之儔皆有特立獨行之性若互相買 
 
 

Page 6

 
 
賣奪其自由視同犬馬與朝廷頒行憲法之宗旨顯相違背是買賣人口一事自應禁革毫無疑義而論者每侈慮其不便若不詳加推究終無以釋衆人之疑立率由之準今試綜而論之不便之故約有數端一謂諸王府中有不便也查王府包衣人向准考試出仕旣非尋常奴僕可比又世居户下亦非罪隷運徒本與買賣人口之案無涉惟奴婢律例若有變革則王府屬下人亦應一體　辦所關係者此耳在王府屬下人其中多有品官初不若尋常奴僕之淪於賤役按之唐律其隷屬之情事與部曲約略相似唐律殺奴婢與毆部曲罪有差等則此項屬下人本不當與奴婢同科今量予變通理法自當如是此未可拘牽舊制者也一謂滿蒙官員之家有不便也查國初旗下家奴於賞給投充之外半由契買故定例有分别紅白契之專條近數十年來賞給功臣之法早已停止投充契買亦久無聞大抵因爲奴者易逃難育相戒不用其所驅使之人亦多出於傭僱惟世家大族從先遺留家奴之子孫尚不乏人猶累世不能脫離奴籍漢世免官奴婢爲庶人本紀屢書唐代官奴婢年七十者免爲良人載在六典古人良法班班可考初無世世爲奴之理即現行例内亦有數輩勤勞情願聽贖及累代出力放出爲良諸條以功令而論亦未嘗令其世世爲奴也此輩跟隨主家必皆數輩後之子孫閱時一二百年徒以未放未贖世世被以奴名其情亦殊可憫今朝廷旣沛殊恩天下人民不復再有奴籍此輩亦未可獨令向隅但概令放免亦不易行惟一律以僱工相待則主僕之名分仍存於主家毫無所礙而此輩得霑國家一視同仁之澤獲與齊民爲齒實變通之良法也（未完） 
[度支部第一次調查各省歲出入總數北京]  
　　度支部奏憲籌備事宜清單内開第二年調查各省歲出入總數第三年覆查各省歲出入總數第四年彚查全國歲出入確數等因本年正當第一次調查自各省正副監理官先後到差即飭將光緒三十四年現行案依限報告現據各省將光緒三十四年出入總數先後電咨到部臣等詳加考核又經往返駁查更正各省協撥欵項彼此收支其中雖多有重複然出入大綱略可概見自應先行彚奏作爲第一次調查各省歲出入總數謹分列清單恭呈御覽 
[歲入項下]  
　　奉天歲入銀一千五百八十萬七千二百七十三兩零吉林歲入銀四百八十五萬八千七百二兩零黑龍江歲入銀九十三　三千二百五十六兩零中錢四百八十五萬五千四十串零羗錢十萬二千八百三元零金沙三百六兩零直隷歲入銀二千一百六十五萬八千五百九十七兩零熱河歲入銀八十萬六千三百八十五兩零江蘇甯屬歲入銀二千五百四十九萬六千八百九十兩零江蘇蘇屬歲入銀二千四十萬三千二十兩零江北歲入銀庫平十三萬二千五百二十五兩零湖平一百五十萬六千九百八十七兩零錢二十八萬七百三十九千六百六十七文安徽歲入銀六百萬六千七百二十九兩零山東歲入銀一千一百三十一萬一千六百九十九兩零山西歲入銀五百八十七萬一千八百六兩零河南歲入銀六百八十八萬五千一百十七兩零陜西歲入銀三百九十六萬三千七百二兩零甘肅歲入銀三百十二萬一千七百八十兩零錢二千五百十八千七百九十八文新疆歲入銀三百十七萬二千三百兩零福建歲入銀六百七十二萬一千一百五兩零浙江歲入銀八百十四萬八千五百八十一兩零銀元四百六十三萬三千四百四十四元零小銀元六百五十七角零錢二十四萬九百十四千四百七十七文江西歲入銀七百五十六萬九千八百六十三兩湖北歲入銀一千六百五十四萬五千二百兩零湖南歲入銀六百二萬八千一百兩零銀元四百七十六元錢六十六萬二千二百餘　文四川歲入銀一千五百三十二萬六百五十七兩零廣東歲入銀紋銀七百二十五萬九千四百六十三兩零洋銀二千一萬八千三十七兩零廣西歲入銀四百八十九萬六百四十三兩零雲南歲入銀六百一萬一千五百二兩零貴州歲入銀一百五十三萬三千二百七十兩零（未完）京師近事 
　　度支部印刷局於前年冬間奏請設立奉旨允准乃以事體重大至今尚未開辦而自正副局長提調曁西洋技帥月支薪水及一切購置機器等項已費至一百五十餘萬金現聞該局長曾剛甫陳蘭生曁提調王小宋諸氏因縻欵過巨恐遭物議在彰義門左近先行建立局所惟需欵約十萬金之譜預定今春開辦一切開支又須數十萬金請欵旣難啓口不請又無法彌補刻正在設法報銷以便續請蓋其内容甚爲偉大難曰印刷局而實則含有七大局廠云 
　　現任民政部右丞延鴻由筆貼式出洋學習速成警察回國不數年擢至今職現又經憲政編查館奏保碩學通儒俾得充資政院議員闊矣 
　　學部去年底曾遞封奏一件探係請辦華族女學校因奉硃批暫緩辦理故未見諸宮鈔 
　　聞日前有人條陳政府謂府道以上大員均不諳悉法政亦未入學肄業實與憲政前途有碍請將京師法政大學再行奏請擴充嗣後選用府道大員一律肄業其中俾將來升至一二品地步不致以不學無術僨事云云不知此議能否採用 
時評 
[異哉外人之論藏事]  
　　中政府之極力籠絡達賴。優封藏僧。夫人而知之矣。而外人則曰仇視。冤哉政府。 
　　達賴受外人之運動。叛離中國迹已顯著。此次兵釁。開自藏僧亦夫人而知之矣。而達賴反曰。乞勿用兵威。狡哉達賴。 
[忙哉新法今之頒布]  
　　憲政館之核訂府廳州縣地方自治章程也。京師地方自治章程也。法院編制法也奏覆禁革買賣人口舊習也。續訂統計表式也。新法令之編制。陸續脫稿。相繼頒。布館臣亦辛勤矣哉。 
雖然。编訂猶易。實行則難。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[順直諮議局呈直督文（爲不允鹽觔加價抵充礦股債事）]  
　　爲呈請事竊查十一月二十日北洋官報内載天津銀號詳津浦鐵路股票公司商借銀號銀三十五萬兩以鹽觔加價欵作抵擬訂合同請立案一節不勝駭異伏思鹽觔加價一項係備還外債專入路股爲定期必需之要欵祇可存儲生息不宜用抵他債自不待言今股票公司總理李士鉁竟指此公欵挪借鉅債購買灤礦公司股票意殆爲借此可謀重利但灤礦公司章程凡入股者無論何時不准取回股本該總理以全省小民所集合之的欵指抵永久不准取本之股債將來股票倘有賠累不知從何取償且與前請加價籌還路欵之宗旨殊不相符查奏定諮議局章程第二十一條内開議决本省稅法及公債事件又議决本省擔任義務之增加事件又議决本省權利之存廢事件各等語此項鹽觔加價旣由增加負擔而來用入路股又爲全省權利所在指以抵借灤礦股債更確屬公債無疑本局旣已成立事關職任權限未便置不與聞况此欵出自民間歸蘆綱公所存儲由股票公司提用而蘆綱總董與股票總理名稱雖異經手實係一人今竟任個人之意思顚倒公共之財産從此充類至盡亦復何所不至若非預籌挽回之策不特有違定章且恐於路欵前途大有危險本局有議决本省公欵之責近日以來紳民羣起責問無辭以對左右躊躇與共貽誤於日後何如補救於事先爲此不揣冒昧披瀝直陳懇請我督部堂俯念公欵重要轉飭該公所總董力圖轉圜出其私蓄償此公欵庶幾少息公憤並將每年按引計銷所得加價確數曁預算十年應得利息總數統報本局備查若有他項變動亦宜通知本局以憑會議不得以一人之私任意左右庶不失鹽觔加價宗旨而符路股公司定章實於路欵大有裨益本局爲慎重路欵起見是否有當理合呈請督部堂查核辦理實爲公便 
[津商界會議續請國會天津]  
　　天津商會於初十日下午開會是日到會者爲永平七屬商會總理谷靄堂太史王竹林觀察及商董等數十人商議由天津永平保定商界發起號召全省商界定期來津大開會議公舉代表繼續請求國會當舉谷太史爲起草員日内即可實行 
[粤紳爲兵變事上同鄉京官電]  
　　戴中堂梁尚書曁同鄉諸公鈞鑒元旦新軍潰變連日閉城兵勇全調城内匪徒乘機竊發江日警局被焚西關無兵居民遷徙人心惶恐本日城開兵到叛兵仍思蠢動紳商擬辦團乞速電粤督撥餉籌辦以安人心大局幸甚三日封電無從籲告順聞華熙慶桂學清乃潼應鎔等支 
[銅官山案償欵之困難安徽]  
　　安徽銅官山礦案上年終由外部奏結認償凱約翰英金五萬二吉磅已載前報兹悉此事奉旨後即由外部行知江督張皖撫朱遵照辦理旋據江督皖撫合詞聲稱安徽籌欵之艱此項磅欵一時無法措辦外部以事經奏結無論如何爲難必當籌措爰又命其極力設法皖撫不得已請向大清銀行借欵照付外部以向大清銀行借欵亦無不可惟將來還欵須仍由皖撫担任聞皖撫現擬舉辦公債云 
[浙撫札飭整頓全省鹽務杭州]  
　　十四日浙撫增中丞札行運司略云准督辦鹽政大臣咨開宣統元年十一月十九日内閣抄出上諭産鹽省分各督撫本有兼管鹽政之責均均授爲會辦鹽政大臣引鹽省分各督撫於地方掣銷緝私等事攷核較近均著兼會辦鹽政大臣銜該大臣等務當和衷共濟通盤籌畫等因准此查兩浙鹽政疲敝情形日甚一日上年正月即飭該前司設立鹽務研究所在案兹奉諭旨並准督辦鹽政大臣函商入手辦法必先將産鹽銷鹽實在情形及利病所在飭屬調查詳報更籌挽救等因與本會辦大臣前飭設所研究之意若合符節惟辦理一事必淬厲一事之精神該衙門原設之研究所創辦經年竟同虚設言之殊覺痛心第往者不可追而來者猶可及該署司到任伊始若能實事求是逐一講求舉辦未始不可補救應即責成該署司就原設研究所重加組織甄選人才無論鹽務人員地方人員不拘資格不限官階但求學有本原熟諳掌故洞悉習慣見地過人者均准入所研究以收辦理鹽政得人之効但研究尚係已往之陳蹟而調查乃得現下之情形一塲有一塲之源流一灶有一灶之性質一時有一時之遷一地有一地之辦法隔省有異地之行銷租界有外鹽之侵灌其引鹽如何綱鹽如何肩地如何住課如何鹽釐如何非切實調查不能得其積弊之所在即無以爲改良之方法而研究鹽法審勘議案又必須相輔而行缺一不可者也爲此札仰該署司卽便督率在所人員精心研究改良方法實地調查積獘情形隨時列表詳報以憑轉咨督辦大臣酌核施行 
分類新聞政界 
[徵收萬頃湖屯租之計畫安徽]  
　　兩江總督江甯將軍會咨皖撫云萬頃湖屯墾局業已奏奉批旨改歸皖南道督辦以收實效而節虚糜所有該湖歲收官租責成當塗蕪湖兩縣代收繳歸皖南道存儲除撥還江南財政局代借江蘇藩庫銀一萬兩駐蕪米釐局銀二千兩外餘繳江甯將軍衙門作爲旗營學堂工藝之用其歲收修理等欵亦照章飭該縣等代收留作工用以歸實濟朱撫台接文後昨已行知皖南道轉飭一體 
 
 

Page 11

 
 
遵辦矣 
[議員函請禁賭厦門]  
　　閩省諮議局議員黄林洪三君前日函致厦門道台請禁賭博該道接函後立即飭廳示禁兹將來往函稿録下 
[原函]  
　　啓者福建諮議局本届第八次議會蒙督部堂提出關於閩省禁賭諮詢案交與局中會議經全省議員公同議决要有八項（一）賭博如花會麻雀寳子六字標八字標四色牌天九牌公人棹十二枝仔等項以及與上列相類之賭博一律禁除（二）上自官紳幕友下迄輿臺僕隷以及各國籍民等不拘何界不論男女概弗許犯賭（三）責成文武印委不分界轄遇有賭犯隨時協拿如互存諉卸致被舉發一併奏參（四）由地方官委託各項社會密查密報（五）聚賭之舖屋發覺後立卽標封充公（六）各項賭具不許製造不許出售責成各叚警察局海關釐卡嚴密搜查倘辦理不力致被議員舉發者即將該管有司從嚴懲處（七）無知小民每藉口神誕演劇及元旦喪喜事等名目擅自聚賭應一併申明誥誡（八）各衙門如有私受賭費准議員按照局章第念八條舉發官吏紳董則從嚴撤參幕僚家丁胥役兵勇等除斥革究辦外仍科該官長以 
縱之罪以上數條公决後由局備文申覆於宣統元年十月二十三日奉到督部堂批覆照議辦理並抄摺分札司道立即通飭所屬地方文武一體查照嚴辦等因各在案想已分行到厦矣惟厦門賭塲林立仍未稍戢酒館妓寮處處皆賭厦埠如此他屬可以類推應請道台會同提台查照前情迅再札飭各屬文武印委曁鼓浪嶼會審公堂將例載犯賭及造售賭具治罪各條迅速出示嚴禁一面照會駐厦各國領事轉諭各籍民查照遵守一面分移商務總分會自治公所去毒社勸學所中小各學堂各善堂各郊各堡董事分别擔任調查隨時報告以助官力所不逮如蒙俞允懇速施行地方幸甚憲政前途幸甚此啓 
[覆函]  
　　逕覆者昨准來函以關於閩省禁賭諮詢案經公同議决奉督部堂批答照議辦理通飭各屬嚴辦惟厦門賭塲林立函請札飭示禁等因到道准此查案現准臬司來移業經由道出示嚴禁並分飭各屬查照辦理在案兹准前因除飭厦防㕔一體示禁拿辦外用特泐函奉覆 
[位置法政畢業員之計畫武昌]  
　　湖北法政學堂講習科官班卒業員自去冬畢業迄今因各處統計專員及法制調查員均早經主管官委定故一時無可位置現監督施鶴笙觀察以該畢業學員程度頗高尚合司法官之用爰與署臬馬廉訪相商擬於考試司法人材時准其與審判員養成所各學員及審判見習所各委員一律收考以期出路寛廣免致向隅業經馬廉訪認可定於二月朔起考試一體照章録用 
[關於國民捐之批詞廣東]  
　　潮郡法政講習所全體學員李樹材等擬辦國民捐禀奉吳道台批云據該生等禀稱擬設潮州國民捐支會以償還國債請捐廉提倡出示曉諭各等情并粘呈草章十五條前來查中國從前閉關自守薄賦輕徭訓農講武尚有餘裕并未聞有國債自五洲交通强鄰環伺局勢一變屢肇珍端武備不修動需賠欵此國債所由來也所借英德俄法四國洋欵每年還本利共約一千二百餘萬分限三十九年清還由宣统三年愈推愈鉅將來最多之數歲應三十餘萬餘兆萬中國雖地大物博出産素饒然各行省歲歲湊解賠欵三四十萬即銅山金窟亦有時而窮此誠舉國臣民臥薪嘗膽之秋也該生等生長海濱鄒魯之鄉涵濡國家之深仁厚澤願盡國民之義務集會勸捐以抒君國之憂忠愛熱誠良堪嘉尚現天津商會方組織籌還國債會以甲午庚子兩次賠欵爲額縮短還期以三年爲限禀經護理直隷總督崔藩司電達車機處代奏旋准電覆應由各省將軍督撫酌議提倡勸導俟辦有頭緒再行請旨宣佈分别奬勵等因將來各省擬定辦法當有明文該生等擬設國民捐支會應改併爲籌還國債支會一面善爲勸導母得勒派致滋擾累所收捐欵暫存殷實銀行俟本道奉有明文再行捐廉提倡并出示曉諭可也仰即遵照 
[調查員因醉受辱詳情杭州]  
　　除夕夜間一點鐘時杭　衆安橋直街甡泰土店來一形似乞乞之人苦苦哀求購一角錢膏子店主憐而許之時有禁烟分所調宣員黄某見之以其無執照也與該店力爭維時黄某之醺然大醉一味以封店罰辦等語爲口頭禪該店主係廣東人絶不畏懼謂此時業已元旦皇上家尚有恩關爾輩何人不能片刻容耶唇鋒舌劍兩不相下一時觀者如堵此拳彼脚該調查員雖未受重傷然已飽吃一塲眼前虧而去 
[串票捐撥充調查費安徽]  
　　阜陽縣令以新政繁興經濟困乏現在舉辦調查户口期限急迫籌欵維艱爰特邀集紳董會議抽收串票捐作爲舉辦調查户口經費各紳董莫不贊成 
交涉 
[中外交際禮節之難定杭州]  
　　浙撫增中丞前准禮部禮學館咨開賓禮一門准外務部將接待各國使臣覲見各禮節抄送前來查中外通商旣久則官商之交際日繁如領事敎士與地方官紳相見禮及洋商與内地商民交際禮均應依類編入禮書俾官民得所遵循但應行禮節本館無從懸擬相應咨行查抄送館等情即經中丞分别札飭司道曁洋務局查報現聞藩臬二司先後詳復均以司署與外人素鮮交涉一切周旋晋接均由洋務局主持故别無單行禮節應飭該局專案查報 
軍界 
[革除勒令饋送之陋習安徽]  
　　皖撫朱中丞查悉標營官長所有營内應需各費以及長官生辰等事均勒令攤派正副目兵餉項實屬不成事體自應嚴行革除刻已通飭協統標統馬砲工輜步隊各管帶隊官遵照嗣後不准攤派勒令饋送倘再陽奉陰違一經覺察立予撤懲不貸 
[支應局顧全軍需安徽]  
　　皖北支發局前因放發防軍餉項不敷尚夥擬挪用減平銀兩作爲支應局協撥之欵禀奉皖撫批飭支應局議覆去後兹據覆稱該局收發餉項以五河正陽兩鹽局四成鹽釐爲挹注近年收數短絀確有不敷若不籌欵補救難免譁潰之虞所請挪用减平銀兩應請照准俾應軍需 
[陸軍部咨催留學經費安徽]  
　　留日陸軍學生應由各省攤派學費舊欠尚多現在待欵孔急經陸軍部咨催皖撫將歷年積欠學費轉飭查照銀數迅速　滙以應要需 
[巴陵水師獲匪請奬湖南]  
　　巴陵縣梁大令會同飛翰水師營楊統領具禀撫轅以華容縣屬烏龜洲方有匪首焦甲生在該處開堂放飄黨羽甚衆貽害地方實非淺鮮經飛翰營派勇緝獲解交巴陵縣訊供爲匪不諱此次拿獲該匪與尋常有别所有出力弁勇應請酌量給奬以示鼓勵 
學務 
 
 

Page 12

 
 
[兩級師範費變通發給杭州]  
　　浙江兼署藩司袁方伯具詳撫院略云准兩級師範學堂監督咨稱敝堂常年經費擬定各於季首之前十五日作爲四季請領定期所有宣統二年夏秋冬三季常年經費銀一萬一千二百五十兩現在待用甚急請速予提前解給濟用等情查省城兩級師範學堂經費奉飭每年籌銀一萬五千兩遇閏照加已將宣統二年春季之欵解放在案兹准前因自應提前速予解放以濟要需除飭庫動支銀一萬一千二百五十兩解交學司轉給外理合備文詳報 
實業 
[商務總會舉定議董蘇州]  
　　蘇垣商務總會總協理各議董等一年期滿照章應重行選舉現於十四日先選議董是日午後到會者約七十餘人先由名譽會員報告一年會務情形後遂開筒宣佈票數計當選議董念二人定於十七日複選總協理兹將當選姓名録下尤居孚五十七票吳似村五十六票倪泳裳五十票杭小軒念七票洪少圃念四票龐天笙念四票張月階念一票李燮堂二十票潘濟之十九票王駕六十九票蔡壽卿十五票蔡健安十一票程彝卿十一票龐鼐君十票李質卿十票孫慕周九票鄒椿如八票吳子和七票姚清溪七票蔡柏侯六票黄念萱六票李燦若六票 
[安慶出品協會成立續誌安徽]  
　　安慶出品協會業將各屬送到物品陳列齊全其他徵集所招待處演說壇揭示處亦已妥爲布置楚楚可觀所有招商入塲開設肆舖者如海洞春番菜館玉甌春文明雅集茶室等類亦擇定舍宇次第開設至安慶府物産會亦同於十五日行開幕禮其會塲同在一處 
[農工小學添設實習工塲浙江]  
　　甯波育德工業學堂係由該府巨紳江蘇候補道盧洪昶經營組織成立三年成效昭著舊冬該紳又倡捐鉅欵擬即添設實習工塲購備機器鍋爐在甬東建造廠屋具呈省憲請予立案當經增中丞批飭勸業道以機廠馬力巨大建設廠屋是否與地方民居别有窒碍仰即飭查復奪以昭鄭重兹據鄞縣詳復謂該學堂添設實習工科在甬東一圖地方塲所空曠宜於建築與居民毫無窒碍並呈送圖表等件由道轉詳業奉撫憲核准立案開辦矣 
[手工傳習所將緩辦杭州]  
　　浙省手工傳習所經勸業道詳准撫憲定於今春開辦并請分飭藩運二司會籌的欵在案日前藩運二司會銜詳復略稱省城手工傳習所爲合屬模範觀瞻所繫勢不容緩奈司庫同一支絀挪墊爲難兹先勉籌開辦經費銀一萬兩等語增中丞以此項開辦費旣經該司等會籌萬兩應即如數動撥移解勸業道俾資開辦其常年經費據稱該司等庫藏支絀嶁屬實在情形應由該司等先行設法籌解數年自三月分起仍舊按年籌撥俟地方籌有專欵後另由勸業道詳辦業已批飭遵照惟聞司道庫儲委屬萬分竭蹶一時實難籌定業由董觀察具詳撫院祇可暫從緩議 
[札委工業學堂工廠監督武昌]  
　　卾省中等工業學堂豫科學生早已畢業曾經提學司禀准前督陳制軍撥欵在城外金沙洲地方修建工廠以便今春派學生入廠實習本科兹署學司齊文宗以工廠事務紛繁又距學堂過遠須派專員經理現已札委趙大令廷輝專充工廠監督與學堂監督劃分權限俾專責成 
雜記 
[咨查知縣下落武昌]  
　　護卾督楊制軍准湘撫岑中丞咨稱據湘藩司莊賡良詳稱試用知縣張文修到省八年從未至司禀見詢問其同鄉人員據稱該令在卾供差因事關銓補呈請轉咨查明飭令回湘等情前來究竟該員是否在卾相應咨請查明示復等因刻已札飭藩司轉飭各局署查明有無張文修在内供差迅即具復以便轉咨 
[示禁營謀差缺揚州]  
　　兩淮增都轉訪聞候補各賆竟有受人蠱惑妄冀差缺者因特出示曉諭略謂本司用人行政悉出親裁從不稍徇請托近聞有招摇生事之徒妄鼓唇舌以啟人冀倖之心實堪痛恨除嚴密訪查外合再示諭闔屬文武官弁一體知悉須知本司辦事一秉大公如果該員幹練有爲安分無過則當此用人之際不患無識拔之時倘輕聽人言妄生希冀一經查出定行懲辦本司無曲徇之情無虚懸文告其束身自愛凛遵勿違 
[盜匪擄掠婦女浙江]  
　　嘉屬桐鄉縣二十八都客籍民婦羅李氏家日前突來匪徒數十人各執器械撞門入内搶去洋銀衣飾值洋七百餘元並將羅氏次媳一併擄去内有一盜名李文遠亦係該縣客民爲羅氐瞥見次晨奔赴縣城報案由余大令親馳下鄉立傳客董王涵坤盤問李文遠與盜同夥情形據供羅媳雖係有夫之婦此次實係挾仇搶擄云云旋經大令勒限會同兵差卽日拿獲客匪李鴿子等數名梱送縣署至如何澈究容再探報 
[辜負委充優差之好意武昌]  
　　漢陽鸚鵡洲竹木局委員李太守昌洵現奉調辦漢口百貨統捐局護督楊制軍以所遺竹木局一差向稱最優凡經辦一年半載者莫不盈資數萬查有督署總文案候補知府張曾畸處境不佳委其兼辦詎張堅將委札繳還不願到差一時官塲咸莫明其用意現制軍已更委統捐局提調徐鳳九太守暫行代辦矣 
文苑吳門新樂府（瞻廬） 
[好身手]  
咄哉男兒好身手。私鬥則勇公則否。一聲决戰衆臂擎。千百虎狼出林數。淮璧車。如豆剖青聰馬。脫　走車子馬夫心膽驚。望塵而奔惟恐後。碧玉小家女。揜而蓬飛首。裙屐美少年。撕破黄金鈕。墮屐遺簪不計數。共說武夫繏赳赳。金閶城外好風景。霎時頓歸無何有吁嗟乎。當年歡送徵兵至吳城。五色旂幟　日明。大家齊唱從軍樂。猶憶軍人萬歲自由萬歲之歌聲。 
雜録 
[陳大樽軼事]  
　　我松陳大樽嚴於論詩凡虞詩。者踵相接。大樽意熊傲岸。若不足當一顧者。宋徵璧語大樽前輩好推挽人。那得爾爾。然大樽未嘗不虚心採納。嘗向宋徵璧道律詩。如春城月出人皆醉。及羅綺睛嬌緑水洲之句。詩餘如無處說相思。背面鞦韆下一詞。生平竭力摹擬竟不能到。蓋有味乎其言也。 
子龍豹目　髮。人相其凶。又目上視爲盼刀眼。居恆攬鏡曰。此頭終當爲誰斫。丁亥元旦筮得明夷。五月遂遇難。 
清談 
[選舉談]  
　　某郡自治選舉投票。各選民於投票紙附記門内。往往註有熱心公益。老成練達等語。一如官塲之考語。最異者有人舉孫某之票上大書濁世之清末學之本八字。開票時朗誦及此皆大笑。 
記者曰。何笑之有濁世之清。非清也。末學之本。非本也。其人頗有滑　意。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　（警船告示） 
　　大清各口巡工司戴　茲查閩海關稅務司所屬界内閩江口地方現爲指示八江水道將第三四五六等浮移置方位合將其情形度勢開列於左　計開　第三浮　一福州府連江縣閩江口於入江東面正水道地方曾設有紅黑二色横綫警船浮一個現經移置自浮視立莊爲南八十二度西相距十里七分四　第四浮一福州府連江縣閩江口於入江暗沙之南邊曾設有紅色警船浮一個現經移置自浮視立莊爲南六十三度西相距五里八分六　第五浮一福州府連江縣閩江口船入口至半路處曾設有紅黑二色横綫警船浮一個現經移置自浮視立莊爲南三十九度西相距四里二分二　第六浮一福州府連江縣閩江口船入内港處曾設有紅黑二色横綫警船浮一個現經移置自浮視立莊爲湳二十八度東相距四里三分　該處暗沙形勢以及水道深淺尙未查出未能指示如船主不知該處港道應自覔引水人帶領　宣統二年正月初九日第四百八十二號示 
　　（聲明作廢） 
　　今有刁晏平附入中國通商銀行股分第三萬五千一百七十號至三萬五千一百七十九號計十股正執有股單息摺茲因該息摺已經遺失已向該行聲明作廢特此佈告 
　　（一瓶全愈）立止白濁丸 
淋濁之症或因濕熱而慘入膀胱或白虚而敗精或是花柳時毒久結而成割者尙輕亦者是重則陰莖刺痛如刀不點滴難通久則更難爲治是以本窩服惜工料方不同武無論三淋五濁立每見功每瓶洋五角另售婦科白帶丸每瓶洋四角止痛生肌散十寳搽疳散一瓶五角新製花柳解毒酒每瓶洋一元常服此酒可除遺毒並治諸般骨痛肌膚騷癢瘋毒諸疾藥到病除○舖在上海二馬路晝錦里口請認鐵拐李爲記　廣東仙壽窩啟 
　　（招式老夫） 
　　啓者本行經售日本麒麟皮酒欲延跑街式老夫一位須要熟識商務並要貯銀行五百元作保如合意者請至虹口百老匯路二百八十七號與洋人根德面議可也 
　　（盤頂聲明） 
　　漢口帝主殿榮昌祥洋廣貨號憑中出盤與榮昌祥瑞記爲業所有已酉年底爲止一切來往及存項各欵統歸胡雲卿理楚不涉榮昌祥瑞記之事此佈榮昌祥瑞記啓 
　　商標發納補藥酒 
　　，ＡＮＡＶ，（ＥＲＡＭＥＤＡＲＴ）ＥＮＩＷＣＩＮＯＴ 
　　此乃一最有能力之補劑男婦均極相宜能補復腦髓及腦筋在病之時所損耗或因操勞思慮過度之所消費者此補藥酒能治凡因腦筋損傷所發之病狀如頭痛顫震軟弱暈眩等症用精美玻瓶裝置由各埠大藥房發售如諸君欲本行靈藥仿書可函至上海四川路四十四號寳威大藥行五號總經理處索取可也郵資不取 
　　自造新發明金銀離鼻眼鏡 
　　本號自造各種金銀眼鏡新式離鼻眼鏡可免壓鼻生痕鈎耳生壓折脚眼鏡異樣玲巧簡便並用格致晶片黑白藍片近光老光由醫生考驗無論年老年輕均能保護目力如蒙配換鏡片其價格外克已倘配眼光分文不取自向外洋轉請金鋼鑽並珠寳翡翠玉器轉請外洋名司製造特别改良洋鑲金銀首飾珠翠鑲嵌手鐲别針風凉頭針鈕扣烟合小照壳表煉表件頸練頸錘獎賞銀牌螺絲金圈珠翠彈簧耳圈每對十元翡翠紅藍寳石洋鑲金戒每只起碼八元半金挖耳每支起碼三元本號首飾並非洋金均用本金足赤煉就自來鑽石珠翠均可代鑲亦能修舊見新電鍍金銀來樣定造無有式樣不能工金格外克已精刻中外字樣工細雕琢外國發藍拷毛鑿花各式新七花樣極多不及細詳一應俱全劃一不二老少無欺貴客賜顧認明上海二馬路西口跑馬廳安康里老號分設蘇州閶門外馬路便是本號牌號無悮上海蘇州全昌金鋼鑽號啓 
　　花柳結毒白濁節關痛 
　　神驗無匹驅黴靈藥毒滅本舖大阪木下博藥房商標 
　　ＵＳＴＥＭＵＫＯＤ，ａｅｈｒｒｏｎｏＧ，ｓｉｌｉｈｐｙｓｒｏｆｅｒｕｃｔｓｅｂｅｈＴ 
　　，ｓｅｓａｅｓｉｄｌａｅｒｅｎｅｖｌｌａｄｎａ，ｍｓｉｔａｍｕｅｈＲ 
　　，ＯＣ　ＡＴＩＨＳＩＲＯＭＮＯＰＰＩＮ，ＡＫＡＳＯ 
　　大日本陸軍　醫總監男爵松本閣下大日本陸軍　醫正雪吹先生両大家賛助練製大日本醫學大博士七大家合議方劑大日本官設五大驅黴院長經驗保證 
　　耑治 
楊梅結毒　魚口便毒　五淋白濁　赤濁虚淋　下疳横痃　尿後下血 
龜頭腐爛　濕毒五痔　節關腫痛　四肢倦怠　耳鳴花眼　滿身紅雲 
　　等諸症並因四季氣象變遷發症一切疾毒俱服此藥神驗靈妙奏效甚速夙已馳名中外眞爲天下無匹矣凡雖現無斯病之人常日照法服用之必能有排毒斷根强健膓胃補益血脈兼清腎之效　毒滅靈藥監督　大醫　澤山吾一大先生 
　　價目　 
　　服二日量日金拾五仙　服壹禮拜量仝四拾五仙　服貳禮拜量仝八拾五仙　 
服四禮拜量仝壹圓五拾仙　服八禮拜量仝貳圓八拾仙 
　　毒滅虔製老舖日本大阪備後町　各處馳名藥房均皆代售就近購取是祈森下博大藥房 
　　總經理上海河南路東亞公司書藥局 
　　江西路二十二號老公茂廣告 
　　本行經售張士公司所製各種花玻璃樣新花奇各色均備貴客如要知其價目可向本行函問可也 
　　本行並經售英國夸克公司所製各種測量鏡水平器畫圖儀器測量杆以及鐵鏈鋼帶測高低器風雨表量雨表等件無不齊全本行備有目錄兩册以供貴客取閱 
　　本行並經售曼而經廠各種瓦片各種舖地所用之磁光瓦火爐前所用之耐火磁光瓦以及火爐邊所用之白磁光瓦欄杆等件各色俱全貴客欲知各貨價目請向本行函問可也 
　　　同胞注意金剛百鍊丸遺精聖藥　釋敎眞方　不敢秘藏　夢遺滑精　有此安康 
　　遺精一者甚多症患治療之方當推金剛百鍊丸爲天下第一神藥歷年來治愈之人不計其數鳴謝之函盈箱滿篋久已全國馳名口碑載道今再將所以至效之故詳細報告以期沉痼永除仁壽同登○夫遺精乃下焦肝腎之病肝之陽强則氣不固腎之陰虚則精不攝陽亢精竭生命有枯萎之慮譬諸草木處烈日燥土之境何從遂其生發之　本藥房得釋敎修道保元眞方名曰金剛百鍊丸以養肝滋腎培元益氣生精補髓爲主功能培補先天封攝精髓無論新舊有夢無萝遺精服之立愈且可强健身體暢旺精神壯陽耐戰添精種子眞神藥也抱此病者速爲購服一試功用如何○每小匣洋一元中匣二元每料一大匣洋四元○外治遺精膏藥功效相同内外兼治神效益彰○每張洋七角年深月久之症百藥罔效之病若能内服外貼宿疾無不斷根○上海三馬路丹鳳戲園後面○鍊雲大藥房廣告 
 
 

Page 17

 
 
   
 
 

Page 18

 
 
要摺 
[郵傳部奏擬訂船路電郵四政專律並開辦大概情形摺]  
　　奏爲擬訂船路電郵四政專律謹將開辦大概情形恭摺具陳仰祈聖鑒事竊維自治首在定章行政必先立法近年新設各衙門如學部則有學堂章程農工商部則有商律公司律破産律民政部則有報律違警律均經先後奏准施行各在案世部管理四政職在交通謹就現在情形計之鐵路已成八千里而遥電報所達六萬里有奇郵政則都會郡城大半設立航業則長江内海漸次推行雖發達未敢驟言模規實已粗具祗以從前辦理兹事屬於官者督辦非一人屬於商者公司非一處大抵任便營業因事制宜法令規章付諸蓋闕以致各爲風氣情同散沙非有整齊之法難收畫一之效臣部前於第二届籌備憲政摺内兢兢以頒行專律引爲責成蓋實有見於此查船路電郵四大政近百年來始發見於世界濫觴歐美漸及亞東求之古時無所依昉凡深邃之學理繁賾之名稱月異日新幾於莫可究詰是以考工之記已見軼於周官疇人之傳必取材於異域無可循之前轍惟借助於他山據環球大勢而言航律以英爲通行路律以德比爲適用郵電之律以日美丹粤四國較爲周詳執柯伐柯取則不遠惟是民風國體中外殊歸統一單行東西異法溝通匪易審别綦難非博採無以爲比較之資非貫通無以爲折中之準臣等公同商酌先就游學畢業生中擇其肄業法律學術優長者派充起草員其有關於藝術之事則派專科學生以爲之輔德文則以德國柏靈大學肄業翰林院編修施愚外務部主事法科舉人德國柏靈大學畢業生法學博士馬德潤等任之法文則以法部主事法政科進士巴黎法律大學畢業生陳籙本部候補主事法國都朗製造學堂畢業生鄭誠等任之英文則以美國伊立諾大學畢業生法科學士胡詒榖法政科進十紐約科侖布大學畢業生項驤等任之日文則以河南候補直隷州知州甲辰科進士日本中央大學畢業生黄爲基大理院正六品推事癸已科副貢日本西京法科大學畢業生曾彝進等任之先草路律次及郵電循序漸進以期於成船律則以吏部主事癸夘科進士英國林肯大法院畢業生王世澂候選州同美國頭等駕駛員李端棠本部主事庚子辛丑併科舉人英國阿斯和大學堂肄業福建船政學堂畢業生陳壽彭等專任之以大理院推事美國法律畢業生李方翰林院庶吉士法科進士英國法律畢業生張煜全奏調學部主事文科進士美國哥侖比亞大學博士熊崇志農工商部員外郎法國商科畢業生沈成鵠外務部七品小京官法政科舉人日本法學院畢業生黎淵候補郎中德國壁利瑟大學畢業生經濟科博士周啓濂等爲參訂員並派法律館諮議官臣部記名丞參丞參上行走前署右參議升缺升用參議廳僉事陳毅兼領該廳廳長總司纂核以專責成查臣部奏定官制清單參議廳原有審訂章程之條所有修律事宜應統歸該廳辦理母庸另設局所以昭簡易其路律一項現經臣等督同該僉事等籌維擘畫業已粗有端倪俟各員草律　完即責令該僉事發交各路局詳細籤注或逕派起草員參訂員等與各局路員當面討論仍彚歸該廳修訂總期當於情事務爲切實可行一俟草案告成由臣等詳加覆覈後隨時咨商修律大臣會同奏請欽定頒行俾資遵守所有擬訂四政專律緣由謹將開辦大概情形恭摺具陳伏乞皇上聖鑒訓示謹奏宣統元年十二月十七日奉旨已録 
本埠新聞 
[農工商部劄上海商務總會文（爲義國賽會事）]  
　　爲通飭事前准外務部咨送義國得黎訥即都朗賽會章程業經本部譯印札發在案兹准外務部咨稱准義使照稱今接本國外部訓條所有西歷一千九百十一年羅馬及得黎訥賽會擬定將願入萬國建屋賽會應遞請願書之日期並拈圖擇地叚之限期同行展緩查該章程第九欵内遞請願書之限原訂係一千九百九年十二月十五日今改訂展限於一千九百十年二月十五日其擇地叚之期限原訂係一千九百九年十二月三十一日今改訂展限於一千九百十年三月初一日請從速轉達等語咨請轉飭速復以憑核辦等因前來合行札飭札到該商務總會即便轉行各分會傳知各商一體遵照 
[華商義勇隊贈彩記事]  
　　萬國團練會華商義勇隊於元宵八時半假英租界南京路議事廳樓上舉行賽槍贈彩禮式中西官紳士女到者二千餘人先由隊長祥泰洋行西人克别脫宣布開會大旨次華商隊友奏樂次西人司脫墨唱歌次華商隊官二人演中國拳術次西人考爾演手術次西人亞賽熙農二君作西樂次西人希爾曼演西國古事次由關綗之太守代滬道蔡觀察宣布頌詞次周金箴觀察曁西商正副隊長相繼演說次由克别脫君及西國貴婦將各隊友應得之物挨次遞贈畢復由隊友演中國刀槍棍棒等藝各西人又相繼唱歌演說古事末由中國隊友作華樂散會時已一句鐘矣 
華商得勝彩　第一排長石運乾第二排長徐通浩第三副棚長劉綬蓀第四排長胡筠秋第五隊友葉威之 
中和洋行彩　第一隊友李寛鏡第二排長袁恆之第三隊友王維藩第四隊友丁　庭第五副　長劉　蓀 
金業快鎗彩　第一隊友顧渭泉第二排長袁恆之第三棚長陸葆泉第四隊友丁耿庭　　王薌侯第五副棚長劉綬蓀 
華商隊官彩　第一副棚長王薌俟第二排長徐通浩第三排長胡筠秋第四副棚長劉綬蓀第五隊友丁　庭 
黄動伯彩　第一排長胡筠秋第二隊友王維藩第三隊友丁耿庭第四隊友宣燹臣第五排長袁恆之 
全隊總分數彩　第一排長胡筠秋第二排長徐通浩第三隊友丁耿庭第四副棚長劉綬蓀第五排長袁恆之 
第三班總分數彩　第一隊友李寛鏡第二隊友李炳昌第三隊友王鶴琴第四隊友袁永康第五隊友馮瑞生第六隊友簡銘溪第七隊友屠也香第八隊友張鴻卿 
貴婦淑媛彩　第一傅筱菴夫人得排長胡筠秋代勝第二洪鶴亭夫人得副棚長劉綬蓀代勝第三李如山夫人得隊友葉威之代勝第四潘葆初小姐得排長袁恆之代勝第五謝芝庭夫人得棚長陸葆泉代勝第六孫特而夫人得隊友丁耿庭代勝第七趙文忠夫人得副棚長楊振驤代勝第八陳忠立夫人得隊友李寛鏡代勝第九黄玉書夫人得某排長代勝第十王蘭生夫人得排長徐通浩代勝代打會友分數最多一彩排長胡筠秋得 
 
 

Page 19

 
 
[粤路工程成本之報告]  
　　粤路總公司昨將工程甲乙成本總數刋布分派本埠股東兹照録如下分局查帳員宣布甲等路工成本按現成行車之路一百二十八里二匀派每中里成本費洋五萬七千七百七十餘元公司傳單甲等路工成本按現成行車之路一百二十八里二除合興移交三十四里零五實計九十四里一五匀攤每中里成本費洋二萬六千七百五十二元七毛二仙一文（七二伸）計銀一萬九千二百六十一兩九錢五分九釐分局查帳員宣佈乙等路工成本按現成行車之路一百二十八里二匀派每中里成本費洋六萬五千六百四十餘元公司傳單乙等路工成本按現成行車之路一百二十八里二匀攤每中里成本費洋二萬九千五百二十五元一毛一仙九文（七二伸）合共銀二萬一千二百五十八兩零八分六釐 
[定期集議校務]  
　　東區第一小學校近因振華補習社與該校附設之滬南商業補習夜社合併辦理故由校董定期十七日下午兩時假總工程局開會邀齊商務分會董事及區董等集議辦法以臻完善 
[妻姜子女偕逃之眞相]  
　　西裝華人盧朝清控寡婦翁林氏誘匿妻妾子女大小六口一案業由滙四捕房包探楊掌生王松濤在有恒路武林里二千零二十三號屋内將廬妻女六人及同居粤人葉光才一併查獲昨解公共公廨請究葉供在徐公館當差去年娶盧女銀枝爲妻後因有事赴蘇不知詳細求鑒盧銀枝供年十九歲因父親管束過嚴是以逃出現已隨葉求恩成全廬妻李氏供年三十三歲於十七歲時嫁於盧朝清生過三孩因盧兇暴於去年十一月間帶同子女走出與葉光才同居均靠針線度日今不願隨盧回去求恩作主盧妾管氏供年二十二歲生有一子餘供與李氏相同寳讞員與英副領事布君以盧妻妾並非被人誘逃判翁林氏葉光才及見証王友林一併開釋盧銀枝亦准其自由當堂省釋盧之妻妾與三孩暫行留廨候再勸導交盧領囘詎盧下堂後忽然大叫一聲氣塞倒地後由其友扶起雇車送回未知能無礙否 
[縣令因公赴甯]  
　　本縣田大令昨晨乘坐火車赴甯謁見江督張制軍面禀要公聞勾留一二日即當回滬云 
[青年會定期開運動會]  
　　中國青年會自上年由美聘到體育敎員晏斯納君到會分班敎授各種武藝成效已著兹定於本月二十四晚八時假座博物院路西國戲園開大運動會兹將秩序列下一運動二步陣三競力四堆羅漢五舞棒六演火棍七比武八擊劍九陣圖 
[善堂定期開診]  
　　滬北廣益善堂循例於本月二十一日開診請内科薛文元韓少懷岑仲良周小農陳禹生周潤生針科陳九臯外科岑曙嵐劉仲筠眼科吕孟卿兒科陳立寰推拿女醫朱氏於單日到堂診治照方給藥概不取資並與内外專科巢松亭丁甘仁巢仰峯巢鳳初傷科徐宗揚内科顧渭川徐少圃外科華正輔施鴻飛等訂定遇有疑難重症令病人持票踵門求治亦不取資所需藥料仍由該堂給發 
城内 
[學徒私逃]  
　　東區巡士查獲迷路小孩韓阿寶詢悉係杭州人在滬北某店學業因懼師父毆責私行逃出該區當即轉解一路巡局奉游正巡官諭飭送至普育堂暫爲留養候親屬認領 
[尋獲弟婦]  
　　凌俊濤昨將弟婦凌龔氏扭至一路巡局喊控弟婦曾於去年正月間逃逸四處找尋杳無影響今日小的進城至邑廟燒香遇見該氏爲此扭案請究游巡官諭將凌龔氏交官媒看管候訊 
[醉漢互扭]  
　　穿心河橋某粥店内前晚有王阿培張小侯二人因飮酒過醉始則戲謔繼則認眞以致互相揪　站崗巡士勸解不開將王張兩人一併扭至西區暫行拘留俟酒醒斥釋 
[官事]  
　　川沙廳撫民同知成安昨日到道禀見 
南巿 
[手銬何來]  
　　甯紹公司巡丁昨將倫竊芝蔴之朱阿四王阿廣送至工程局訊實判各戒責二百下拍照逐出至該賊等所戴之手銬飭即留下俟詢明該公司係由何人擅用再行核辦 
[店主何往]  
　　閘北萬裕祥雜貨店去冬向大碼頭潘源盛水菓行購買花生欠洋八十餘元不還將店關閉昨由該行將萬裕祥店夥虞桂生扭至工程局控追虞供店主貝世德業已挑避判虞交保限交貝到案訊核 
[婢女被拐]  
　　湖北女子朱陽春年十四歲向在原籍某姓家爲婢旋被匪徒誘拐至崇明圖賣未成附乘大和輪船潜逃來滬昨日該女在大達碼頭迷路由巡士帶至工程局詰明來歷仍送日清公司某輪船載送回里 
[吞欵剃鬚]  
　　温州順記米店王吳于卿去年托鄭慶芝在該處買榖鄭將價洋二百七十元吞没潜逃來滬在王家嘴角開設源源米店昨吳尋見扭至工程局控追鄭不承認反指吳訛詐吳稱鄭已將鬚薙去故意吞賴務求嚴追裁判員以兩造各執一詞判一併交保候查明再核 
[扭控車夫]  
　　車庽主婦周趙氏昨將車夫沈企輪扭至工程局控稱沈欠錢十一千文逃避不還今乘夫故又來托氏代借印子錢三千餘文並被質去油布求追判交氏帶出分期拔還 
閘北 
[此推彼諉]  
　　已革巡士戴有錦與屢犯拐案之陳開富串拐龔桂生之妻張氏被龔扭控四路一區已詳昨報昨經黄正巡官集訊戴陳二人互相推諉判仍還押候再研訊 
[婦人負氣]  
　　王長松之妻夏氏日前與夫口角私自出外與蔣榮道王義志等在途行走巡士見其形迹可疑拘入四路一區昨由王長松投訴前情經黄巡官訊明判氏責手心二十下交夫領回管束蔣王交保開釋 
[愍不畏法]  
　　崇明人施順坤向在太陽廟後開設小茶館去冬因聚賭抽頭被人告發由四路三區徐副巡官查實將施妻王氏拘解一區當頰勒閉在案詎去臘徐副巡官因事撤差後該氏復賄通地保夥趙某私揭封條重理舊業新正以來依然晝夜肆賭毫無顧忌昨被畢副巡官訪明屬實飭傳該地保到案再行究辦 
[纒訟不休]  
　　張阿四失竊東洋車一輛查悉由王萬興向人收買扭控捕房經公廨中西官判王罰洋五元張不甘服昨又將王扭入四路一區由黄正巡官質訊一過判王交保候傳人証再行覆訊 
英租界 
[冒騙貨物]  
　　陳源泰唐成合等控粤人林阿發私刋圖章冒林海記之名騙取貨物等情昨由捕房解廨訊明判林押五月 
[拐賣甥女]  
　　江北人唐甫高誘領十五歲甥女小漢子來滬串同陳阿寳議定身價洋二百元賣於粤人嗣被包探查悉將唐陳與女一併拘獲昨解公堂訊究判唐陳還押女暫行留廨候下禮拜三再訊 
[是否串拐]  
　　徐　卿張阿四前日携一五歲女孩在途行走巡捕以其形迹可疑一併拘入捕房昨解公堂請究徐張同供該孩係金匱縣快頭王友才所領之孫女由王賣於 
 
 

Page 20

 
 
無錫火車站司帳人李某因李住居上海囑令帶來並非串拐判徐張還押女孩留廨候移詢金匱縣再核 
[逼娼續誌]  
　　天津路七十六號雉妓院鴇婦金小寶與其兄王金生即王金寳及王妻吳氏因逼令有夫婦人金桂枝即王桂枝爲娼並容留幼女王林弟由捕查獲昨解公堂訊究判王桂枝發濟良所金小寶押女所六禮拜王夫婦各押一月林弟暫留濟良所俟王夫婦期滿具結領回 
[覇匿女子]  
　　張李氏控鴇婦談張氏覇匿伊女阿秀一案昨經公廨中西官訊得氏將女押於談鴇曾取洋一百元判女暫留濟良所兩氏還押候補提人証再訊 
[保人賠累]  
　　印度人唐立生控姚元堂借洋不還昨由差探將姚之保人王福榮傳至公廨請追判王代賠洋二十元開釋 
[定貨不出]  
　　和商望賚洋行控何建生不出定貨昨由包探將何提至公廨押候訂期會訊 
[搶奪金環]  
　　顧芝祥在楊樹浦搶取孫根生之金環由探查獲昨解公堂訊供不諱判押西牢半年 
[拆姘爭執]  
　　陳登甫與湖北婦人殷李氏在途打架由捕查見一併拘入捕房昨解公堂訊明係因拆姘爭執判一併掠釋著氏速行回籍 
[須問見証]  
　　德高洋行控電燈夫琴根琴興英四榮生榮卿金興阿和阿榮等覇衆停工昨由包探將各人解廨訊供不認判一併交保候見証到堂於下禮拜一再訊 
[快車違章]  
　　汽車夫岳崔元違章開駛快車由西捕查見請廨出單於昨日將岳傳至公廨請究判罰洋三十元充公 
[塌車傷人]  
　　塌車夫張和尚周萬福陸阿虎何兆庭因拖車不慎將張阿高脚骨碾傷被捕拘獲昨解公廨請究判張等合賠洋三元給予原告爲醫費 
[逐出復來]  
　　過犯陳阿桂陸瑞生張根寳袁鴻生鄒阿東等均逐出復來由探一併查獲昨解公堂訊明判陳押西牢半年陸等四人各押一月期滿仍一併逐出租界 
美租界 
[老人倒斃]  
　　前日上午有一年約七旬餘之老叟鬚髮斑白身穿藍布紮脚褲藍布棉襖竹布長衫藍棉綢束腰帶因病倒臥道上由捕車入匯四捕房飭送同仁醫院至晚身死昨由捕頭飭保報堂收殮發壇　認 
[走失婢女]  
　　住居北江西路二百四十七號屋内之談夏氏昨至捕房報稱前晚走失十三歲婢女一口請爲查緝捕頭允之 
[馬車違章]  
　　胡阿發昨駕馬車在黄浦路沿途攬客違犯警章被捕拘入候查核辦 
法租界 
[拐婦還押]  
　　漢口乘輪來申　有小孩八口由探偵知拘解公堂判將各孩發堂兩婦收押候查明核辦在案昨復解案請示聶司馬謂業已移文夏口廳查取失主姓名迄未復到仍著還押候核 
[媒人脫累]  
　　郭少雲曾代同鄉人陳爲富爲媒娶再醮婦某氏爲室允出赌　洋四十六元先給十六元餘洋約期再交詎過門未久氏即逃逸控經公堂將郭收押在案昨復提訊郭供該氏實係自已逃出聞已回鹽城原籍實難交出所收之洋亦由該氏取去小的無力交還聶司馬以郭已收押日久從寛開釋 
[措還借欵]  
　　楊伯生上年將方單向達商律師抵銀一千餘兩後因地保所蓋之戳實係私造不允抵借而楊先時領去之一千三百兩借銀又不肯措還因此控奉公堂判楊交保限期料理在案昨楊投案呈交洋一千五百元求將田單發還一半聶司馬允之其餘限三禮拜如數交案 
[當本無著]  
　　張小龍曾代騙十顧堯芳將李福堂之脚踏車携至押店質洋十七元由李報知捕房一併拘解公堂判各押三禮拜並著張交還當本在案業已滿期昨日解案張供當本實難措交求恩開釋判還押再核 
[幸免加押]  
　　押犯楊阿寳本判監禁一月嗣因與收押兩禮拜之犯人掉換號碼希圖朦混早釋被管監捕頭察悉即行扣住昨日解廨請究中西官姑念楊已押滿原斷日期從寛免究開釋 
[通俗談（東吳）]  
　　凡一事發生識左造者必袒左識右造者必袒右我見所謂公判所謂清議大抵如斯矣此社會所以無眞是非歟 
　　論事有範圍是非各有見解因欲徇其一人之私而至毛舉範圍以外之事何許子之不憚煩耶 
新聞畫 
清江南門左近某姓女子許字十三協某兵士尚未完姻該兵先往度宿美其名曰團圓女婿嗣女因該兵格于軍規不能時時留宿又與門前站崗某巡士私識不免得新忘舊某夜該兵前往投宿女母以巡士先在令兵他去兵亦明知故昧前晚又往堅欲留宿女不肯并以投河恐嚇該兵大憤遂手出利刃將女戳傷未識能保全性命否 
[人壽年豐]  
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[憲政館核訂府廳州縣地方自治章程清單（三）]  
府廳州縣併設自治職分股細則 
　　第一條凡府廳州縣合併設置之自治職若該府廳州縣財政因必須分劃之故而分股辦理者由該長官呈請督撫咨部核准施行第二條依前項事由該府廳州縣得於議事會及參事會内各分設二股第三條府廳州縣議事會分設二股時以各該府廳州縣所選之議事會議員充各該股員第四條凡屬於府廳州縣議事會權限之事件某項應郷合併議事會議决某項應經各該分股議决先由合併議事會呈由該管長官申請督撫核准並咨部存案第五條參事會之各股以各該府廳州縣長官爲該股會長各該參事員爲該股參事員第六條凡屬於府廳州縣參事會權限之事件某項應經合併參事會議决某項應經各該分股議决先由合併參事會呈由該管長官申請督撫核准並咨部存案第七條府廳州縣收支經費分配於各該股時由合併議事會議决呈由該管長官申請督撫核准並咨部存案第八條會議第四第六第七各條事件時非合併議事會議員五分之四以上到會不得開議第九條各該股議事會解散之時各該股議事員同時解合併議事會議員之職第十條其向歸該府廳州縣分辦或合辦之事件與章程不相觸背者得照舊辦理第十一條除本細則所規定外其餘均照府廳州縣地方自治章程辦理 
[府廳州縣議事會議員選舉章程]  
第一條府廳州縣議事會之議員應於各選舉區選舉之第二條選舉區以本府廳州縣所屬城鎭鄉之區城爲準府廳州縣長官得以議事會之議决申請督撫核准合併二鄉以上之區城作爲一選舉區第三條各選舉區應舉議賆額數由府廳州縣長官按照府廳州縣地方自治章程第七條酌定申請督撫核准第四條選舉日期府廳州縣長官定之第五條每届選舉府廳州縣長官應先期出選舉告示載明左列各欵頒發各選舉區一選舉區分劃二各選舉區應舉議員額數三選舉日期頒發前項選舉告示在應另造選舉人名册時至少須於選舉日期八十日以前行之若母庸另造時至少須於二十日以前行之第六條選舉事宜城鎭由總董鄉由鄉董管理之若二鄉以上合爲一選舉區者由府廳州縣長官於各該鄉董内派定一人管理之第七條城鎭總董鄉董編造現在選舉人名册按名記載姓名年歲籍貫住居年限及完納稅捐年額於選舉期日五十日以前一律告成存放自治公所宣示公衆若二鄉以上合爲一選舉區者由各該鄉董移送管理選舉之鄉董宣示之第八條宣示選舉人名册以二十日爲期若本人以爲錯誤遺漏准於宣示期内取具憑證聲請城鎭總董鄉董更正逾限不得再請城鎭總董鄉董據前項聲請應即日知會府廳州縣參事會公斷第九條參事會自接到前條知會之日起應於十日以内斷定准否若斷定准其更正者由城鎭總董管理選舉之鄉董一律更正即爲確定第十條選舉人名册確定後由城鎭總董管理選舉之鄉董保存之自確定之日起一年以内若有改選補選所有選舉人及被選舉人仍以該册爲準第十一條選舉人名册確定後應分備副本由府廳州縣長官申報督撫存案並交各投票所及開票所各一分備查第十二條投票所分設於各選舉區其選舉區較大者得由城鎭總董管理選舉之鄉董劃定地叚分設投票所若干處第十三條投票所所在地由城鎭總董管理選舉之鄉董定之第十四條城鎭總董管理選舉之鄉董應按照各投票所投票人數分别造具投票簿并按照定式製成選舉票及投票匭於選舉日期十日以前分交各投票所投票簿應記載投票人姓名年歲籍貫及住所第十五條城鎭總董管理選舉之鄉董届選舉日期應親蒞投票所監察之其投票所有二處以上者呈請府廳州縣長官派員分蒞監察之第十六條投票所之啟閉城鎭總董管理選舉之鄉董掌之其啓閉時刻以午前八時至午後六時爲率第十七條投票人以列名各該投票所之投票簿者爲限第十八條投票人届選舉日期應親赴投票所自行投票不得倩人代理其照章特許者不在此限但投票時應將代理憑證向城鎭總董管理選舉監察之鄉董或另派之監察員呈驗第十九條投票人應在投票簿所載本人姓名項下簽字畢方准領選舉票第二十條投票人每名祇准領選舉票一頁第二十一條投票用無名單記法行之投票人得於選舉票附記格内註明所選舉人官銜職業住所等項此外不得夾寫他語第二十二條投票人於投票所内除關於投票事宜得與有關選舉之職員問答外不得涉及他事並不得與他人接談投票人投票畢應即退出不得逗遛窺視第二十三條投票人倘有頂替及違背定章等事城鎭總董管理選舉之鄉董或另派之監察員得令退出第二十四條投票所除有關選舉之職員及投票人外他人不得闌入第二十五條投票完畢後由城鎭總董管理選舉之鄉董將始末情形造具報告書連同投票匭於翌日移送開票所並呈報府應州縣長官第二十六條投票所自投票完畢之日起十五日以内一律裁撤第二十七條開票所設於各選舉區之城鎭鄉自治公所第二十八條城鎭總董管理選舉之鄉董於各投票匭送齊之翌日酌定開票日期時刻先行榜示届時親蒞開票所當衆檢點票數即行開票第二十九條開票時准選舉人前往參觀若人衆不能容時城鎭總董管理選舉之鄉董得限制人數第三十條檢票時應先將選舉票與投票簿對照如有票數與名數不符及放棄選舉權等事應另册記明第三十一條凡選舉票無效者如左一寫不依式者二字跡不可認者三不用投票所所發選舉票者四選出之人不合被選舉資格者第三十二條選舉以得票較多數者爲當選當選人名次以得票多寡爲先後票數同者以年長者列前年同則由城鎭總董管理選舉之鄉董抽簽定之第三十三條當選人確定後城鎭總董管理選舉之鄉董應即將當選人姓名及得票數目榜示並造具清册 
 
 

Page 27

 
 
及始末情形報告書連同選舉票紙呈送府廳州縣長官由長官通知各當選人前項清册及選舉票紙於下届選舉以前由府廳州縣長官保存之第三十四條當選人接到前條通知後應自通知之日起五日以内答覆應選其逾限不覆者作爲謝絶第三十五條凡應選者由府廳州縣長官給予執照並呈報督撫彚咨民政部存案第三十六條凡左列各欵爲選舉無效一選舉人名册有舞弊作僞情事牽涉全數人員公斷確貫者二辦理選舉不遵定章公斷確實者三照章解散者第三十七條凡左列各欵爲當選無效一謝绝二告退三身故四被選舉資格不符斷定確實署五當選票數不實斷定確實者六當選後失其資格斷定確實者七受除名之處分者第三十八條當選無效如已給予執照應令繳還並將姓名及其緣由榜示第三十九條每届議員任滿或選舉無效時應行改選議員以當選無效出缺至定額三分之一時應行補選第四十條補選以當選最前列者補任期未滿最長之缺其餘以次遞推第四十一條凡選舉人確認有左列各欵情事者得提起選舉爭議一選舉人名册有舞獘作僞情事牽涉全數人員二辦理選舉不遵定章三被選舉資格不符四當選票數不實五當選後失其資格第四十二條選舉爭議由選舉人申訴府廳州縣參事會公斷不服前項之公斷者得呈請諮議局公斷第四十三條申訴除第四十一條第五欵外應自選舉之日起三十日以内爲限第四十四條落選人員確信得票額數可以當選而未經與選者得照前二條辦理第四十五條城鎭鄉自治選舉章程罰則府廳州縣議事會議員選舉準用之附條第四十六條本章程與府廳州縣地方自治章程同時施行第四十七條本章程如有未盡事宜應行增改者照府廳州縣地方自治章程第一百零四條辦理（完） 
小說 
[官塲小說玉樹花（十二）（春）]  
　　第四回　　逃香港巨匪潜蹤　告奮勇太尊緝盜 
　　且說那個被刦的銀樓。開在藩台衙門問壁。又是城裡頭最熱閙的地方。那裡想到這班强徒。竟敢跑來刦掠。本街的巡警。雖然也吹呌集衆。聚了幾個近叚的警兵。想要攔阻他的歸路。無奈這班人知道白日搶刦。捉住了要砍腦袋的。一個個拚著性命。往前亂撞。這班警卒。却明知就是捉拿不住。放他們走了也没有什麽死罪。不過拚着革退就是了。更兼明明的看着他們一個個手裡頭都拿著雪亮的快鎗。腰間還帶着兩三支手鎗那一個肯拚着自已的性命。去攔阻他們。大家都閃在一旁。不敢開口。直等他們跑了過去之後。又估量着走。得狠遠的了。方才大呼小叫的跟在後面。追赶下來。赶了一回。自然是趕不上的。一個個垂頭嘆氣的回來。這個刦案報了上去。夏制軍大發雷霆。一面嚴飭首縣。勒限嚴緝。一面多加跕岡的巡警。認眞守望。夏制軍的意思。只說省城裡頭。是自已坐鎭的地方。又是藩台衙門間壁。那班强徒。竟敢這般猖獗。這還了得。所以一定要把這一案的盜匪。拿獲重辦。算個懲一儆百的意思。果然制台大人發起火來。非同小可。那些捕役不敢不認眞跴訪。原來這班捕役。本來都是和盜匪通同一氣的。若是失主平常。本官追缉得也不十分上緊。便也隨隨便便的。搪塞過去。若是遇著失主利害。上頭又追得嚴緊。便把那案内爲從接贓的人犯。拿獲一兩個報案地方官也明知道這個情形。希圖早日結案。他自已免躭處分。便也糊糊塗塗的過去。講起這件刦案來。那班捕役知道制台大人動了氣。不是頑的。免不得要上緊些兒。不到五天。居然捉到了四五名從犯。當堂供出爲首的人。叫做蔡亞小。現在不知逃往那裡去了。原來這個蔡亞小。本來是個著名匪首。犯的刦案纍纍如山。也不知有多少。夏制軍出了五千兩銀子的花紅賞格。要捉拿這個人。不想他非但不怕。竟敢到省城裡頭來行刦起來。 
國外新聞 
[日韓合併問題近訊]  
　　十五日東京電云據東京各報載稱韓人所呈日政府之日韓合併請願書並未經日政府駁絶聞日政府擬從早妥决此事 
[日本外務大臣演說]  
　　十五日東京電云日本外務部大臣小村伯爵本日下午在下議院演說外人購地議案 
[英國大學校長辭職]  
　　十五日倫敦電云宼崇君已辭去格蘭斯戈大學校長之職 
[俄皇禮遇布君]  
　　十五日倫敦電云布爾茄利亞國君費迪南偕后愛萊哇洛現赴柴斯柯塞洛宮謁會俄皇俄皇曾出迎於車站 
[英國軍界近事]  
　　十五日倫敦電云海軍部大臣麥肯萊答覆裴萊斯福貴族詰問印維西勃爾號戰繿試砲不靈一事聲稱實因艦上所裝試驗砲架稍有缺點故有此弊該艦復於昨日開始試騐 
[英相宣述政務]  
　　十五日倫敦電云愛斯奎士君在下議院答告保守黨議員克萊君謂内國律例議案本届會期不致議及 
[羅斯佛展期游德]  
　　十四日柏電云前美總統羅斯佛展期於西五月間往游德國 
[摩王允簽借欵合同]  
　　十四日柏靈電云摩王已承認法國要求將去年西十二月所訂借欵合同簽准實行 
[英法復遭大風]  
　　十四日柏靈電云英法兩國近復遭大風損失甚巨 
 
 

Page 28

 
 
來函 
[皖省賠欵征銀之虐政]  
皖省各州縣征收丁漕專收本洋抑勒洋價每一元短至五六百文并低折銅元甚或不收銅元計民間完納丁銀一兩者非三倍其數不可其貪酷病民之弊已不能悉數各屬紳民情迫上控者不下數百起而各州縣仍悍然不顧其抑勒也如故其折扣也如故皖省大吏若故爲不知也者誠不可解 
　　去年皖省京官公呈都察院代奏力陳其弊而各州縣仍抑勒如故嗣經本省諮議局議員條陳辦法仍未見實行各州縣之抑勒仍如故甚或有較前尤甚者豈大吏果無覺察歟抑明知故昧而任其魚肉小民歟是更不可解 
　　乃尤有可解者則如賠欵之改錢征銀是皖省賠欵就地丁銀之折征價每銀一兩加錢三百文就漕米之折征價每米一石加錢三百文此項本非丁漕正供而迫於賠欵原出於不得已行之數年民間之擔負已覺過重乃皖省大吏於州縣抑勒病民之弊未見切實整頓竟奏請將賠欵所加之三百文改爲征銀一錢八分尤爲不可解者 
　　其說曰以錢一百文改爲銀六分於民間無甚大虧於公家實有裨益就其所謂裨益公家者則謂每年丁漕所加合計四十餘萬串以所收之錢兌銀不過二十二萬兩今改收銀一錢八分則每年四十餘萬串可收銀二十四萬兩以此相比較不過多收一二萬兩而已所謂利於公家者如此 
　　其所謂於民間無甚大虧者豈不以爲制錢一百文改作庫平銀六分就巿價衡之每一百文不過暗加二十文之譜合計每兩每石三百文亦不過暗加六十餘文之譜其意以改錢爲銀民間只暗加六十餘文想亦不爲過多其或然歟其亦思官民之相與往往其名則是而其實則非故官之欺罔盤剥於民者必有所借端之處兹之改錢收銀非巧於藉端歟 
　　夫皖省巿面所通行者洋元也龍元也銅元也制錢也其所以能通行者不過取其便而已至於實銀則皖省民間未有行使之者何者銀之平色成色鄉民茫無所知故出納之間常易受虧民間遂不敢用而取便於洋元龍元銅元制錢等項以爲通行之幣且近年銀根缺乏皖省民間并無散碎現銀若令賠欵繳銀殊覺爲難也（未完） 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
