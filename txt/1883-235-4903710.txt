# 1883 - 235 - 4903710

 

Page 1

 
 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧處訪求近日購得紙色光潔並無缺張脫卷以此照印不特字跡一律易以動目并可省許多抄寫工貲一俟股分捐齊卽可開印現在已將書樣攺作直行紙張加寬字樣放大而股銀仍每股一百五十兩按三期交收讀寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣搜輯載有將以分門別類彚成一編以爲藝林之大觀五易寒暑始　事進呈　乙覽　賜名古今匯書集成仍　命　臣重如　校越十餘年未就雍正時復　詔虞山蔣文肅廷錫督在事諸臣成之凡爲目四十爲卷一萬爲册五千二十爲函五百三十二上自歷象下至方與以　明倫博物理學經海靡不畢備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之饉　　迄今諸友邦聞之均驚駭　歎以爲卷帙繁多當以是書爲首屈一指贓哉中國爲文治之邦也惜當年竭諸臣之才力費內庫之金錢而所刷印者　此數十部茲巳事隔百餘年　蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可股手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋除照股外　不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以眧公允書盡停止其售書之事本齋亦願經手惟每百兩取　用銀五兩耳現在附股者雖源源而來而尙未滿額務望速來掛號以便早日開工至開工後不再收股欲入股者請先將銀五十兩交至申報舘當由申報館點石齋董用謝章並由美查洋行主人親簽西字爲憑給發收單并將現巳印出之樣張一紙隨牧單附閱將來此書開印版口之大小悉照此原樣紙其字巳較點石齋所印之康熙字典放大葢取便於翻閱也如遠處諸君亦願入股其股價可由票號匯來收單卽交原票號帶回轉寄當亦無悞也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家茍欲爲　架曹倉增色伏祈早來入股爲盼再本齋所印各書均選用極品之墨字跡能歷久不磨雖越千百年來而墨色仍如初外洋亦有古時石印書畵流傳今取閱之從無漶漫澌滅等弊　石印書籍與照相理同而事異其中工料大相逕庭故照相年久或有落色而石印書籍則可無此慮也贓恐諸君不察用特附及 
[書殺人放火案]  
　　殺人放火行凶之尤其罪至於斬梟無可再加顧論其情則更有甚於盜犯者夫盜犯意在劫財明火持械紏衆入室若事主知其凶惡之勢見其來而避之任其搜括財物縱令飽颺則彼且捆載背負之不暇何必尋人而刺之各省所報盜案所以不盡刃傷事主也其間有操刀持挺者藉以壯威非欲逞凶也或事主挺鬥力能執盜或門戶重疉恐其出而喊衆驚動隣里趕報官衙致於當塲被拘則盜乃不得巳而欲剚刃於事主矣故盜案傷人者十之一二其不傷人者十之八九然而律意綦嚴無論同治以來攺定不分首從之新例辦理盜案者住住不待督撫勘審卽行駢誅卽從前辦法分別首從已行未行同場與否得贓與否有由斬决遞减而至於流者律意亦重在聚衆刼財而不問其殺傷事主否也蓋殺傷事主意起臨時其本意在圖財也而罪至大辟法所不赦有如是之嚴者若夫殺人放火則凶更甚焉以殺人放火之案不比盜之專於圖財或亦有挾仇逞忿者仇不至於無可報忿不至於無可洩猶未肯出此計也卽曰圖財非巨萬之富中心豓羡之甚亦不敢於爲之緣罪至斬梟錢財可取性命亦可愛也故盜案恒多而若此之案猶不經見也乃上海則自去年十月十六夜輔仁西里張金鑑家出一巨案至今不及一年而又有西門外外國酒店之事是他處之所爲罕聞罕見者上海竟習聞習見焉何凶人之多而事之先後相肖耶上海近年盜案絕少自郭新興搶刼銀土破案正法之後迄無所聞而此情重於盜者則一年而兩見是又非意料所及者矣細觀地保報案與車夫訴捕各情及昨日海防劉司馬相騐問供緣由竊謂此案甚多疑竇將來細訊自能水落石出而目前凶犯避匿未能緝獲街談巷議正自紛紛竊謂此案大抵與張金鑑家之事不甚懸殊據車夫所云旣多閃爍而其中可怪者尤有數端管花園之毛福林如謂與人司務同被戕害則尸身自有着落或當放火之時尸在屋內爲頹　碎石所掩現在未經扒出終必有騐也倘火塲之下竟無屍身則毛之死不死固未可知而其人業巳不見豈畏而逃匿耶畏而逃事後何又不出耶洋東養病尙在醫院當夜之事原不能知而所謂主婦之廣人則車夫聞其呼喊於夜鄉人見其携孩於晨旣經逃出何以不報於官而現在存身何處且屬影響模糊就裹情節殊不可解相尸一事縣中主政此案邑尊適在省城返署尙需數日如待請府尊而委隣封亦須遲之二三日故道憲諄派劉司馬代騐司馬以前月曹錫榮一案坐候尸塲閱一日夜之久而凶手延不到案意頗不欲代庖所幸此案凶手尙待緝獲相騐之權止須塡明尸格而於案情可以不問故騐尸之後卽便入城廣婦未曾到案潘阿四又未據捕房解質司馬均不置辭以待縣中自行辦理而此案之頭緒數日以來幾如　胡盧不卽打破殊令人無從揣則也要之凶手究係何人正未可知而案之起意不出謀財與尋仇潘阿四所供游勇模樣之二人自在疑影之中而毛福林之無下落亦可因端　委將來緝獲正犯究出眞情自可豁然無疑第僕所慮者洋塲周圍十里合之鄉間空闊雖聚市之處僅在北郊數里之內而處處均有民居月西人住宅大半落鄉此種案情如果常見直無在而非危地矣目下工部局集議整頓巡捕添用西捕多人以期得力竊謂此等處所卽减華捕而用西捕邏察亦不能周而况盜案可以巡防如去年張金鑑家之案則雖門外有人徧守而深夜間又烏能知之盖賊自外至與在內者不同也興言及此不幾令人魂銷瞻落哉 
[諭旨恭錄]  
　　○初二日奉　上諭昨據給事中鄧承修奏巳故戌員陳國瑞請予褒恤一摺並非迫不及待之事輒于花衣期內呈遞殊屬不諳體例鄧承修着交部議處欽此同日奉　上諭給事中鄧承修要已故戌員戰功卓著請量予褒恤一摺已革前任總兵降補都司陳國瑞隨同僧格林沁轉戰數省曾著勞績嗣緣案遺戌上年傷發身故着加恩開復總兵原官並將戰績宣付國史館以獎前勞該衙門知道欽此同日奉　上諭張家口監督壽蔭奏差滿回京虧短盈餘銀兩請减成賠繳一摺着戶部核議具奏欽此同日奉　旨巡視南城事務着賀爾昌去欽此 
[倫敦電音]  
　　○本月初六日倫敦發來電音登諸晉源報云埃及之霍亂疫症近日漸少駐劄該處之英兵均占勿藥矣又云馬達加斯加之帶麥帶尾地方兵丁往來絡繹于道惟法兵　少故不敢深入內地又云阿非利加之烏倫 
 
 

Page 2

 
 
地王從前曾有死亡之耗近聞有人傳言該王並未死也又云日斯巴尼亞之巴達嘉斯地方兵丁忽倡民主之說謀爲不執後經日廷派將討之該兵丁等遂逃往葡萄牙云 
[法艦赴越]  
　　○外國新聞紙云法國之卑亞鐵甲船由法國展輪駛赴越南東京經過蘇彝士河船身本重又因滿載槍砲兵械以致吃水更深不能行駛乃另雇駁船卸運槍砲而鐵甲船猶在河底擦過輪葉微有損傷旣過蘇彝士河復將槍炮裝入鐵甲船約計刻下可抵東京矣 
[法兵實數]  
　　○西報謂兹據法人班士　地稱說法人現在越南募有上人充當兵勇計有五萬人加以數次調到之兵一萬六千名計不遇六萬餘人耳前傳法戶共有二十餘萬乃傳說者之誇大甚詞也至兵船則現有鐵甲船七艘砲船五艘又在香港購輪船二艘在東京賃民船三百艘每輪船約載炮二十尊民船則成載砲二尊至六尊不等約計共有砲一千四百尊此皆駐於東京以便與黑旗决勝負者也又士地列士大晤日報謂法國遣來越南之戰船計水師提眞美野管帶鐵甲船二艘曰達佳慳芬曰域多利士並有兵船三艘曰刁尼曰威刺士曰科路德其水師提督科列管帶者則刺顚砲船及駐紥越南海上之鐵甲戰船曰卑益曰雅多蘭及小輪船三艘曰渣標曰嘉善曰夏美連又傳遞往來文書船曰巴斯科路運兵船曰大勒曰安南美又砲船曰嗹士曰威霸及水雷船二艘也總兵馬刺路則管帶文書船曰保老威亞砲船曰芬花日尼拔曰霎保黎士並桅船六艘而西貢總督則管帶文書船一艘及小帆船四艘焉說見香港循環報 
[印茶日旺]  
　　○印度來信云自西歷正月初一日起至六月底止印度運往英國茶數共計一千三百六十六萬二千零六十磅去年則祗有一千一百六十一萬三千三百八十三磅運往新金山茶數共計四十八萬二千八百七十五磅去年則祗有二十九萬二千五百零八磅可見印茶之日有起色矣 
[領事逝世]  
　　○新加坡遞到信息謂法國署理駐紥新加坡之領事名嘉沙班於六月念二早三點鐘業巳逝世嘉嫩向患肝疾請假言旋前數日巳蒙外務大臣專發電音而來准其回國調養乃綸音甫不返旆有期而故都可懷冥宮先召爲足惜也聞嘉君行年僅三十有四已有子一女二遺孤尙在不愁伯道無兒九原之不亦差堪告慰者已問法國鐵甲戰艦名鴨多蘭者其大可載四千墩內載兵十三百二十人員弁十五人砲十二門於前月念二早己抵新加坡少停片時擬卽鼓輪前住東京旋因嘉領事之死故尙遲遲其行云說見香港維新日報 
[錢塘海嘯]  
　　○杭友電稱錢塘東岸潮來尚齊屋檐西岸則一片汪洋此次海嘯兩日爲四十年來所未有船隻廬舍漂沒者不計其數嗚呼天心仁愛君德隆盛蒼蒼者天果何事而凶災屢降耶 
[寍波風潮]  
　　○本月初二日天忽昏黑狂風大作澎湃磅礴之聲如撼山岳俄而大雨如注路少行人各店戶皆閉門不作交易如是者兩晝夜至初四日雨勢稍止風亦漸息當風盛時老江橋之鐵鍊被風吹斷坍屋倒墻不止一處幸未傷人下江又鹽潮汎濫衝入上河一片汪洋所慮者四鄉早禾尚未收割棉花正在結實之時因暴風陡起大爲减色瓜茄蔬菜之屬盡被淹關是以三農皆仰天嗟嘆云 
[宜昌瑣聞]  
　　○近日天氣酷熱各處時疫流行昨按宜昌來信悉該處得病者不出三日卽已無救每日約出棺木三四十具醫家謂之紅麻症以得病之先多有吐而瀉而及麻木不仁之故也東門內擔　夫年富力强正值歇肩陡然倒地頃刻而斃城內外乞丐死者相屬說者謂去冬施粥時風雨無節　凍失調以至先受病根近又感冒暑濕故病發而不可救也○本地營馬及民間所蓄之馬多雇十四五歲之童游牧於野牧童無事卽騎無鞍之馬謂之滑馬往來馳驟已非一日近有四五童騎滑馬在城丙馳過適該處有兩小孩在街嬉戲一孩被馬越過一孩被馬起遠四五尺行路之人避讓不及旋經人趕將小孩抱起幸未受重傷而滑馬已遠去矣保赤者固不可不愼而騎滑馬者亦不可不禁也○本年二麥初生時頗有生色後因陰雨過多僅得六七分收成幸日後天時晴和米麥之價不至過於昂貴謀升斗之利者皆將交手額頌焉○宜俗教書先生每屇端節命其學徒各出錢百文付先中先生卽備酒席留學徒吃飯又送各學徒小摺扇一柄謂之吃先生飯後先生執筆分上中下寫學徒修金謂之議學當日學徒無不打扮華麗佳吃先生盖習俗使然也有城內錢氏子二人長者年十七幼者年十二于五月初三日吃先生歸因聞河下有龍舟之戯弟兄出小化門往觀之不知地方官早已出示禁止競渡弟兄見無龍船就在河邊嬉戲該處河坡水深溜急弟忽失足落水兄見之急以手援不料身重脚輕亦落水中邇時船上岸上諸人急爲援救無從下手及至撈起兄弟俱畢命於水府矣父母聞信趕來慟不欲生只得啼泣收殮慘何如也○向來書院月課本地生童只應有花紅之官課不應無花紅之師課每逢師課到者十不及三昨經墨池書院山長顧薌坡先生向新太尊說明提師課於官課之前如不到者卽於官課花紅扣除示罰是亦整頓學校之意歟○近有人言一烏黑色似班鳩其鳴云少年人睡磕睡音甚明亮先集於鎭台衙門之旗桿上後集城外之寥家台好事者以爲今年疫症死者多係少年故鳥鳴云爾又言近日府縣城隍廟中夜間往往聞點名聲又言近日四鼓時西南天忽見旂協森品四字此種奇談令凡嘖飯何好怪者之多也 
[拐孩續信]  
　　○前報有拐匪從上海拐得兩幼孩搭輪船赴閩同舟有黃明府之弟見其形跡可疑俟舟抵同安卽飭人將拐子與幼孩一併拿住交縣其大略曾經述及兹又接閩友來信謂訊得一孩年七歲姓李名長貴是西甲尾人餘則不能詳供一孩年十歲姓陳名文春上海人其母在小東門外花煙館中作娘姨花煙館門口設有雜貨攤拐子則供係轉手帶來者黃明府得供後俟七月內再無人到閩認領將設法送兩孩歸滬上云查上海並無西甲尾地名惟鄉人稱徐家匯其音與西甲尾相似想閩人以致傳述歧異耳 
[水手鬧事]  
　　○昨日下午有俄國兵船水手登岸游行至虹口大橋忽然打架身畔各帶小刀勢甚兇猛當經巡捕拘獲九人解入虹口捕房想今日當由該管領事官訊辦也 
[軍律不嚴]  
　　○數日前有在西人處爲庖丁之某甲身穿綢衫并帶靑銅三百文昏夜在徐家匯馬路躑躅而行不意有狀似兵勇者三人狙伏暗陬突出截之甲不及趨避三人乃奪其綢衫攫其靑銅而去此係西字報所述按國家之有兵勇所以衛閭閻禦外侮也今中國兵勇屢屢滋事甚至白晝攫物昏暮襲人作奸犯法無異盜賊則是有兵不如無兵也平時約束不嚴臨戰之時安能望其殺敵致果華官苟能整頓行伍則駐兵之地秋毫無犯行旅居民咸受其益亦何致命案盜案紛紛而起哉 
[西婦失物]  
　　○西婦某居虹口文監師路前日下午因事出門及回時見家中鐵箱已被人撬開箱內英洋百元光景及首飾等物均已化爲烏有西婦家中有傭人問已報捕請勘矣 
[相騐車夫]  
　　○昨報刃斃車夫一節當經縣署禀請邵道憲札委糧廳劉貳尹於昨下午三點鐘時帶同縣署刑仵差役人等赴屍塲相騐先據地保陳桂山供初六日淸晨得悉鐵路大橋　倒斃無名男屍一名不知被何人　斃急往查看始知是東洋車夫於初五夜間十一點鐘後遇害巳經巡捕看守其空車收在捕房是以赴縣請騐嗣查得死者名楊田春係湖南民籍家有母妻到滬已及三年現有其表兄傳廷袥在塲請 
 
 

Page 3

 
 
訊卽據傳廷袥供與相同並稱亦拉東洋事度日死者楊田春係身表弟伏求伸寃旋據仵作喝報死者楊田春問年三十五歲喉間　傷一處背　戮傷一處約深四五寸俱係致命當卽照塡屍格飭堂收殮發封守取該善堂收條存案飭將傅廷祐帶回縣署再訊當時巡捕亦在塲彈壓　　尹乃問當捕頭云昨據地保禀稱另有車夫見一西人逃逸等語是否屬實當捕頭覆稱事果有之但該車夫係在小菜街看見一酒醉西人與犯事地方相離甚遠未足爲憑業已釋放劉貳尹隨卽回衙時巳四點餘鐘矣再昨報內有包探帶同船戶至白大橋往查一語係另有一西人在頭壩點心店內誤將小洋刀劃傷船戶朱阿大之額並非與此案同時惟日昨觀騐之人擁濟異常竟有一人擠落河內幸卽救起得獲無恙云 
[酌給傷費]  
　　○昨日法公堂訊期又據在仁濟醫院之受傷人周福龐厚田投案翁太守詰其傷口曾各收功否前云被失物件究有若干周答稱失去英洋六枚當票兩帋係衣服計當本一帋五千六百文一帋四千五百文右額被石片擊破業已收功龐厚田稱後枕骨刀傷業巳收口當時失去大洋兩元對開三元四開一元錢四百餘文核計共失去四元一角光景中西官互相斟酌業已核定翁太守隨謝周龐兩人曰當時具禀到案共有四人今邵少卿杜阿標兩人何在答稱彼等因原籍有事均回寍波矣太守謂事雖核定酌罰銀洋爾等四人當分別傷之輕重然後核結着于禮拜二到案具領杜邵兩人亦當核給如能通信亦須投案 
[斷許從良]  
　　○英租界淸和坊揚州妓女陳琴仙遺傭婦投英會審公廨控稱父陳長林向爲縫工母王氏自幼被父母抵押洋八十元嗣經贖回再賣於上海娼家計得洋二百元旋有積蓄自行贖身在淸和坊自立門戶因招父母前來照料家事詎父則一味貪懶舊業全廢且與母均食洋烟所費甚鉅負債千餘金日積月多總非了周今與沈姓客相識因而懷孕且肯代還債項娶以爲室是以立志從良曾向父母商量願將屋內一切傢伙歸諸父母而父母不允圖索鉅欵然沈姓客所費不少殊難再行措資特請恩斷陳太守卽飭差提該妓陳琴仙并傳妓父陳長林於前日晚堂庭訊陳琴仙申訴前因陳長林供女欲從良若商之於我豈有不尢之理何致涉訟公庭太守謂爾旣不阻女從良今已到案應遵判斷陳長林又稱我與妻均已年老女旣從良求斷給養老之資太守隨酌斷陳琴仙給父洋三百元聽憑從良又向陳長林曰據爾女所稱則曲固在爾姑念是本生父母諸外斷給銀洋陳長林謹遵憲斷陳琴仙稱曾言將傢伙給與父母現蒙斷給洋三百元則傢伙可作罷論且均係紅木紫檀等物卽請以傢伙抵洋可乎太守謂爾旣先言傢伙交與父母今再斷洋三百元不能以傢伙作抵且爾尚有衣飾自當歸爾陳琴仙又稱雖有衣飾大半已經典押祗存押票矣太守又問債巳淸還乎答稱尚未太守謂然則債亦可以畧减著卽遵交洋三百元立限繳洋此後不得再爲竭妓俟繳到銀洋交陳長林其領完案 
[工人瀆控]  
　　○洗西人衣裳之洗衣作主與工人亙議欲立行規一再投訴於英會審公廨陳太守屢經批駁兹聞工人劉孝和邵光斗等二十餘名聨名續控略言作主張大生董忠堯殷秀元張雙泉等强令工人等做夜工如或不依竟有凌辱情事深恐將來釀成巨禍爲此求請提究等情太守始准飭提該作主等於前日淸晨投案聲言夜工本傷向章今該工人等藉端妄瀆其中情節早經禀控在案司副領事謂該工人劉孝和邵光斗等所控殊不合理盖工人不協主人儘可自行辭歇主人不悅工人亦可將工人停歇此固一定之理今洗衣作工人不願做工而控及主人殊屬罕聞之事未知貴分府何以准詞提訊太守謂該工人等一再呈控批駁不准有案可稽兹又控作主勒令加做夜工始准提訊今旣據該作主等言夜工係是向章可勿置議亦毋庸傳工人質訊該作主等唯唯而退 
[英界公堂瑣案]  
　　○寍人周大才稱被孫周炳林取去鑲金鐲一對被余士忠誘入烟花因此尋孫及余已將鐲押洋二十六元爲此交捕送案周炳林俯首無詞余士忠供與周炳林相識並未誘入烟花周大才又請懲辦陳太守判周炳林管押二月余士忠管押一月○巡捕解打架之一起人并稱韓鴻照陳阿新係首事之人不知其因何起釁韓鴻照供昨茌四馬路突有多人拖我幸我扳住東洋車堅不肯行始被　捕拘案陳阿新供並未擾事李阿金李阿寶張金林曹西雲張永順等同供在路看人打架因被誤拘華捕又禀韓等均係滋事之人並未扳住東洋車陳太守判韓陳各罰洋半元李阿金等五名各罰四開洋一个充醫院經費 
[來書照登]  
　　○盖聞陰功最大以活命爲先善事多而救荒尤急徹會館自停收震捐以來仰承各處善士陸續由信局寄來指捐震賑當因山東歷城等處水災極軍人畜淹斃無算閱嚴君佑之楊君殿臣兩書幾令人不堪卒讀故於初一日停止震捐卽經登報將賑震之欵收到後一例攺爲東賑在諸君子垂念震澤　黎固屬萬分感激而數十萬鄒魯哀鴻當亦不分畛域一視同仁所收捐款曾逐日登報藉供衆覽惟近年來滬上生意各業淸淡空言勸募大非昔比救災如救兵救火必須速籌鉅欵彚解災區方足以資散放否則終有緩不濟急之憂爲特專誠布懇伏求滬上善士各省紳商破格恩施解囊慨助俾數十萬垂斃之民不至盡塡溝壑臨池易勝感禱之至謹請善安七月初七日上海北市盆湯弄絲業會館主施善昌少欽甫謹啓 
[癸未荷花生日接梁安吳士登烟弟手書賦此作答]  
　　○一函遞到趁花晨中有離愁字字眞落月五更夢顔色望雲千里感星辰萬言求試倚神駿君作文華官并茂且迅速無匹　三樂餘歡毓瑞麟余此次游浙君適初婚今則兒女成行况乎境全三樂以余較之奚啻天淵作嫁頻年壓針線愧余壯也不如人○浪跡他鄉拋故鄉倚閭三載久懸望杜陵詩爲思家瘦蘇軾才猶傲世狂已逝光陰怕回首更因兒女結愁賜對侯悔煞教夫壻楊柳樹頭惹恨長 
　　浣花館主章志鑾殿卿時作客錢塘 
　　癸未六月子自畫溪歸承同人招飲于江上適吟香館主亦到因而平章風月吟香談有周早春校書頃由衢州來才色雙絕予初未之信迨移舟相訪果然丰姿綽約綺語温柔而微步遲遲幽懷脈脈宛似凌波仙子惹人生憐至其眼角眉梢則又帶無窮愁意也酒闌後道其生平始知衢属良家女落籍平康者而一種酸情苦語巳不禁深觸予懷嗟乎末路才人歌塲名妓古今來同病相憐爲賊六截句并乞藜床舊主暨諸大吟壇正和一絕代容顔二八餘可人才貌信無虛蘭心薰質原同品　謂愛鳳龍珠兩校書　江上羣花總不如○春風先報一枝花早識花魁出大家格自莊嚴心自慧爲隣薄命寄琵琶○一種温柔畫未眞蓮吹口角也含春露渦微笑天然媚惹得職人寫洛神○珠喉宛轉遏行雲唱到新詞最出羣姊妹行中眞要妬丰姿况勝卓文君○如柳如花態度淸深深款欵不勝情憐卿翻被卿憐我自悔聰明誤半生　箏琶冷澀空彈淚書劍殘零孰賞音同鳧天涯作淪落靑衫翠袖兩傷心 
　　湖上浣花詞人仰杜氏待政草 
[立秋前一日疉韻再贈藜牀舊主兼呈霧裹看花客高昌寒食生同政]  
　　○那得同游自在天好從文字結因緣愁聽風雨逢秋早爲譜霓裳乞巧先夢革新懷思渺渺落花舊句憶綿綿　君香草集中選余續和補羅山人落花四首　卽今海內多吟侶世界如何接大千 
　　映雪生草 
[贈芍藥裀眠侍者兼憶瀟湘舘侍者鄒瘦鶴]  
　　○太癡殊不癡好句誦新詩年少多情甚才高得意時風流應酒落天性愛離奇同有紅樓癡瀟湘　訂知 
　　掃花仙史映雪生草 
 
 

Page 4

 
 
[讀靑嚴小雲女史自輓詩謹和四章錄呈正可]  
　　○祈詩浣誦爲傷神自訴生平覺苦辛未必多才天亦忌欲教巾幗有傳人○從來憂患得長生勁柏貞松有令名且看鳳雛興起日好回蔗境振家聲○莫將心事說從前一字吟哦一淚漣苦節自能邀後福豈容撒手了塵緣○韻人韻事試端詳懴恨消除兆吉祥我有一言爲奉祝泰來否極定然昌 
　　鴛湖映雪生孫熙曾莘田甫草 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[曉諭引綫示]  
　　○漢陽督捕淸軍府張照得會　謀爲不執雖經破獲然聞漏網小頭目尚多如果潛來漢鎭有知其藏匿地方者卽密赴本分府衙門面禀俟拿獲後訊係眞實頭目確有憑証當分別大小禀請上憲重給獎賞决不宣示該引線人姓名致貽匪黨報復之患若該線前曾被脅入夥恐將來獲匪懷很仇　亦可照自首例寬其旣往加恩先究其各遵照母懷疑懼惟不得挾嫌妄拮善良致干重咎切切特示 
[消息未萌]  
　　○前者各處齋教各匪滋事兹接海州來函彼處更爲禍烈幸新任田鼐臣叅戎恩來先期得信當卽督兵馳往漢溝地方之賊巢適值大雨如注良莠皆逸旋卽至龍苴　暫駐密派規信弁勇往蹢蹤跡果於是夜拿獲教首李保中顔錫俊等十餘名海州西南一帶立時平靖叅戎復　東南各鎭又拿數名地方亦卽鎭住然該匪徒業巳製成軍械　旂白號衣更有口令歌訣約定三月初八日起事幸叅戎於是日午前到賊巢之所若至晚則不堪設想矣叅戎奔馳一月勞瘁自不待言現在海屬數十鎭紳民頌聲遍野擬置牌傘以献而叅戎均力辭不受以恤民艱並聞督撫漕各憲將會銜叙功入告云 
[癸未淸和之東陽襄校縣試卷卽事四律敬呈羅曙堂明府郢政兼示在考諸生]  
　　○雲開岸闊浪奔馳駕棹錢塘小別　十里江城看舊畫六朝風月續新　水程縹渺兼山驛桑柘欹斜隔竹籬燕引鶯啼入花縣碧桃滿樹柳絲絲　署後有園廣十餘　臺沼之旁皆植桃柳○樣文星來　臨堂懸明鏡卷如林詞求源本方成璧品式圭璋始重金選藝敢云稱慧眼　君致居停書謂試卷繁多仗　慧眼評定等語聞之深以爲愧　焚香應也効忠忱知君雅化絃歌裹更有蒼生霖雨　○鳳山龍井　出東陽縣志　發淸芬天以英才託使君桃李在門涵化雨　君門下士都有折桂簪杏者　梧桐滿院欲凌雲雄才倚馬堪量斗健筆如龍合埽軍爲語羣賢佩師訓吾師祁子禾尚書視學安徽時曾以品學兼優等語教誨士子　士先舉識後時文○大有人材冠衆英登梯拭望達蓬瀛三番愧我恃文鑑　　游浙凡三閱試卷　一等欣君著令名　君以大挑一等來浙下邑鳴琴追宓子邊營畵策憶班生南方欲定澄淸局願擲　錐航海行 
　　安徽績溪浣花館主章志　殿卿呈稿 
[癸未天中節後將之通州道出武林喜晤章子殿卿時值殿卿自東陽校開試卷歸談及應試者千七百人不乏學問優長之士前列王梅李獻珍諸人尤爲殿卿所器重因倚裝賦此卽呈郢正]  
　　○邂逅亦奇緣蹉跎又一年　自去歲一別不覺年餘君於前日可省幸獲一叙否則又令我有葭水之恩　君來從畫水我去到崇川何日征塵息相期俗慮捐臨歧話珍重努力祖生　　之子邦之彥其才獨冠軍少年成偉器寸晷有鴻文甲乙關心定瑕瑜巨眼分門墻植桃李次第共登雲　君門人多有翔步靑雲者　三十六蓮峯護花仙史程秉則待定草 
[平江藜床舊主以詩寄懷敬步原韵復呈郢正]  
　　○一代扶輪手鴻文結體　詩篇唐格律風雅晉衣冠識面緣何淺　　　寬　壇生盟主萬卷萬回刊　君曾輯有香草集等詩行世　蘇海韓潮似工詩祗一端大材原不器小隱且逃冠絲竹暫時寄藜床　性寬愧余迂且拙腐草荷君刊 
　　古華陽浣花仰杜章志鑾殿卿求是草 
[增西山隱樵尚希郢正賜和]  
　　○志趣誰偕管樂儔西山樵隱是名流琴樽未去湖邊訪珠玉先看海上投已向詩壇爭五字更隨樂府壽千秋沈佺期樂府最哀艷看詩似之可謂家學淵源　寒玷似爲余備淚王粲悲吟怕倚樓 
　　古華陽浣花館主求是草 
[贈星江單韵淸卽請大吟壇教正]  
　　○嫩之塵中人不受風塵染明月朗襟懷高致翛然遠○論交必擇十風流高一世斗酒助來請　有　眉氣 
　　浣花館主未是草 
 
 

Page 12

 
 
[京報第五百號]  
[光緒九年六月二十七日京報全錄]  
　　宮門抄○上諭一道錄前○東學政汪　奏恭報接印日期摺○皖撫裕　奏請議卹片○陜督譚　奏揀補都守摺○蘇織造立　奏解交縀綢摺○陜督譚　奏叅將請以都司序補後再行補用片○又　奏揀員借補守備摺○又　奏委署總兵副叅將各缺片○黔撫林　奏委署知府片○大臣文等　奏叅統領摘頂摺○又　奏銷假辦事摺○六月二十七日工部鴻臚寺八旗兩翼值日無引　見○惇王等謝賞如意等物　恩○載　續假五日○工部奏派管理溝渠河道之大臣　派出興廉○召見軍機○皇上明日卯初二刻至　大高殿　壽皇殿行禮　○○翰林院侍講學士山東學政臣汪鳴鑾跪　奏爲恭報微臣接印任事日期叩謝　天恩仰祈　聖鑒事竊臣恭承　恩命　簡放山東學政當卽繕摺叩謝　天恩旌於五月十三日　陛辭仰蒙　召對　訓誨周詳跪聆之餘莫名欽感隨卽束裝就道入山東境　探聞禹城齊河一帶黃汎盛　驛路間被漫溢繞道高唐莊平長淸等州縣於六月初四日行抵濟南省城初六日准山東巡撫兼署學政臣陳士杰委員將學政關防並書籍文卷齎送前來臣恭設香案望　闕叩頭祗領任事訖伏念山左爲秉禮之邦夙奉聖賢矩矱學政有釆風之責非徒文字衡量臣夙侍　講帷屢叨文柄受　恩愈渥圖報愈難夙夜兢兢深以不克稱職爲懼查東省十府二直隸州除泰安兗州沂州曹州四府及濟寍一州均經前任學政臣張百慶考畢歲試其餘六府一州臣履任後當卽次第按試其應行整理之事亦當隨時厘剔實力奉行惟有殫竭愚忱勤宣　聖教瞻　觚棱而增戀幸依　皇都首善之區端　序以遴才冀副盛世右文之治所有微臣接印任事日期除恭疏題報外謹繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽計　○○裕祿片　再記名提督郭熙昌係安徽鳳陽府鳳陽縣人同治記年投入楚勝軍効力隨剿捻匪轉戰江皖各省打仗奮勇疉受重傷歷保守備都司六年隨同壽春鎭總兵郭寶昌帶隊赴陝甘勦辦回捻各逆無役不從陷陣　鋒身先士卒在營最爲出力荐保以提督記名請　旨簡放並蒙　賞給額騰額巴圖魯勇號郭寶昌赴壽春鎭任後該員復隨提督金運昌軍營帶勇防勦光緒元年請假回籍經郭寶昌調赴山海關設防七年撤防回省仍隨卓勝防軍駐紥壽州子巡緝事宜均能盡心將事不辭勞瘁詎因歷　軍營積　勞傷於本年正月十五日在營傷發病歿據防軍營務處詳請奏卹前來臣覆查該提督郭熙昌自同治初年隨營勦賊戮力行間戰功迭著近年身在防軍亦能巡緝盡力先後二十餘年始終未離戎次今以積勞傷發病故殊堪憫惻合無仰懇　天恩俯准將該提督郭熙昌照軍營立功後病故例從優議卹以彰勞藎之處出自　逾格鴻慈謹附片具陳伏乞　聖鑒訓示謹　奏軍機大臣奉　旨着照所請兵部知道欽此　○○頭品頂戴陝甘總督臣譚鍾麟　奏爲揀員借補都守要缺以裨營伍恭摺仰祈　聖鑒事竊臣據延綏鎭總兵譚仁芳呈稱綏德營都司趙法元病故遺缺揀選得花翎儘先補用遊擊延安營守備楊有發營伍諳練辦事精詳堪以借補其所遺守備員缺揀選得花翎都司用儘先卽補守備鎭標中營千總胡培明幹樸誠營伍練達堪以升補造具履歷淸册呈請酌辦前來臣查該處係邊郵要缺都司守備有經理錢糧稽查兵馬之責非精明諳練之員不足以資治理查花翎儘先補用遊擊延安營守備楊有發營務熟悉辦事勤謹花翎都司用儘先補用守備胡培人尚樸實營務諳練以之遞相借升均屬人地相宜合無仰懇　天恩俯准楊有發借補綏德營都司胡培升補延安營守備以實營伍而資整頓如蒙　俞允俟奉准部覆後卽行給咨赴部引　見以符定制除將該員履歷淸册送部外謹會同陝西固原提臣雷正綰合詞恭摺具陳伏乞　皇太言　皇上聖鑒訓示謹　奏軍機大臣奉　旨兵部議奏欽此　○○蘇州織造奴才立山跪　奏爲光緒八年分內庫攺派縀綢織辦告成專差解京交納恭摺奏　聞仰祈　聖鑒事竊查前奉內務府奏停川省縀綢自光緒六年起攺派三處織造辦解歷經遵照在案所有光緒八年分奴才衙門奉內務府奏派錦縀綾紡等項一千二百一十疋件當經循案咨由藩庫撥欵採辦絲絨加工煉染督飭匠役敬謹織辦現巳一律告成計上用錦十疋縀二百疋平縐一百件湖縐四百疋花素綾一百疋紡絲四百疋分別裝箱遴差於五月十一日齎解起程赴京交納除所用工料銀兩另行造册報銷外所有光緒八年分攺派縀綢辦齊起解緣由理合恭摺奏　聞伏乞　皇太后　皇上聖鑒謹　奏軍機大臣奉　旨知道了欽此　○○譚鍾麟片　再臣准部咨留陝甘補用叅將潘東　前保遊擊一案經部攺爲俟補都司後以　擊補用又該員於新疆南北兩路蕩平案內經前陝甘督臣左宗棠奏保以叅將留陝甘補用惟保獎都司並未奏留陝甘本部　難辦理應由該督奏留陝甘後再以都司歸班序補等因當經飭查去後兹據肅州鎭總兵周紹濓呈稱補用叅將潘東昇隨征陜甘歷　年所前請婦叅將班內候補經部議駁應照部留甘以儘先都司序補後再以叅將補用呈請核辦前來臣覆核無異合無仰懇　天恩俯准將潘東昇留陝甘以都司序補後再以叅將補用該員履歷淸册前己咨送兵部理合附片具陳伏乞　聖鑒訓示謹　奏軍機大臣奉　旨着照所請兵部知道欽此　○○頭品頂戴陜甘總督臣譚鍾麟跪　奏爲揀員借補守備要缺以裨營伍恭摺仰祈　聖鑒事竊照陝西漢中鎭屬瓦石坪汛守備張榮福病故遺缺當經轉飭遵照揀補去後兹據署督標中軍副將鄧榮佳詳稱揀選得留陜儘先補用都司岳尊岱堪以借補呈請酌補前來臣查留陜儘先補用都司岳尊岱年力精壯營伍熟悉以之借補可期勝任合無仰懇　天恩俯念員缺緊要准以岳尊岱借補瓦石坪守備員缺以實營伍如蒙　俞允俟接部覆卽行給咨赴部引　見以符定制除該員履歷淸册另咨送部外謹會同陝西固原提督臣雷正綰合詞恭摺具　奏伏乞　皇太后皇上聖鑒訓示施行謹　奏軍機大臣奉　旨兵部議奏欽此　○○譚鍾麟片　再新授甘肅西寍鎭總兵譚上達現在關外統帶防營到任需時所有西寗鎭總兵員缺查有記名提督署督標由軍副將鄧榮佳樸誠勒幹辦事結實堪委接署所遺督標中軍副將員缺查有留陜甘儘先補用總兵署督標右營叅將駱高陞辦事勤愼營務　習堪以攺委署理遞出右營叅將缺查有發甘差委　記名總兵王開淋明白穩練堪以署理又陜西固原提屬靖遠協屬將爲霖休致遺缺查有留陜甘儘先補用副將現署靜寍營叅將甘雲亮年力强壯誠實可靠堪以委署遞出靜甯營叅將缺以涇州營都司朱桐署理各專責成除飭遵外謹附片陳明伏乞　聖鑒訓示謹　奏軍機大臣奉　旨知道了欽此　○○頭品頂戴貴州巡撫臣林肇元跪　奏再安順府知府尹蕭怡因病出缺查有候補知府孫淸彥安詳穩練表率有方堪以署理據藩可沈應奎署臬司松長會詳前來除批飭遵照並將安順府知府缺另行具題請　旨簡放外謹會同雲貴總督臣岑毓英合詞附片具陳伏乞　聖鑒謹　奏軍機大臣奉　旨知道了欽此　○○奴才文諸祿彭跪　奏爲統領等官練軍生疎請　旨摘去頂戴責令教練以觀後效恭摺具奏仰祈　聖鑒事竊照黑龍江各外城練軍距省千八百里不等奴才等誠恐　隊各官以及該城副都統總管日久生懈不時委員往查茲據東路查操恊領訥爾恭阿行營差委護軍叅領　　岱禀稱查墨爾　黑龍江二城練軍兵丹陣隊均皆　熟嚴肅整齊惟布特哈處楝軍槍箭尚熟隊伍不齊等情禀報前來奴才不禁詫異查此項練兵原爲備　邊防該營領等官于委員　查竟　隊伍不齊足見平日教練殊属不嚴相應請　旨將帶兵統領　記名副都統副管花尚阿委營總　記名副都統佐領賽濟阿先行　去頂戴責令督飭教練倘無成效再行從嚴叅辦所有奴才等請各將帶陳官摘頂教練緣由理合恭摺具　奏伏乞　皇太后　皇上聖鑒謹　奏軍機大臣奉　旨着照所請該部知道欽此　○○奴才文　跪　奏爲奴才病勢漸痊地方緊要　銷假人署辦事恭摺仰祈　聖鑒事竊奴才前因　患肝疾復犯增劇糾纏不愈恐悞要公當經　懇聞缺回旂調理本年四月初六日奉到　摺仰蒙　天恩賞假兩月調理毋庸開缺欽此奴才跪讀之下感激涕零似此　高厚鴻恩雖奴才肝腦塗　曷能銀稱於萬一兩月以來加意調養肝氣刺病巳止中脘痞跳亦漸平復茲屆假滿地方緊要不敢稍耽安逸謹於六月初六日照常入署辦事嗣後精神但能增長一分卽當盡一分心力以觀仰副　鴻慈委任之重所有奴才病勢就痊假滿人署辦事緣由理合恭摺具奏伏乞　皇太后　皇上聖鑒謹　奏軍機奉　旨知道了欽此 
 
