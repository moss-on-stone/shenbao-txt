# 1894 - 281 - 4907716

 

Page 1

 
 
[重印四史告成] [  圖書集成局啓]  
　　四史者何史記前漢書後漢書三國　是也本局前曾排印出售價廉物美賭者盈門未及一年　　巳　兹　復塢工排就字跡疏明抵色精良較對裝潢略不苟且每部分爲六十册僅收實價洋銀四元有欲躉購若干者請臨申報館帳房面議 
[新印繡像全圖三國演義] [  圖書集成局啓]  
　　三國演義一書崇正統斥奸臣寫意描情惟妙惟肖又得茂苑毛序始先生逐回評點益覺無微不至有美必臻本局以雪白連史紙印成裝釘亦極華美卷首冠以銅板繡像百數十幅每回又增入畫圖二幅誠可盡善盡美髮憾無遺者矣兹巳告成每部分裝十二册碼洋一元五角如欲躉購請移玉申報館帳房面談可也 
[曾惠敏公奏議日記詩文集告成] [  圖書集成局代啓]  
　　公之經濟學問家法相傳而又留心時務通曉方言非獨天禀之優而學問亦具有根抵近來談洋務者當以公爲巨擘惜星沈箕尾未竟所長奏讀議論洋務　涉自强之導多所發明計奏議六卷文集五卷詩集四卷日記二卷本局用新宇排校潔白連四印釘精工每部價洋一元二角在蘇州綠蔭堂及上海文瑞樓書坊城内文海堂均有出售 
[論用兵不宜過緩]  
　　論中日戰事者每謂日本利在速戰中國利在緩戰日本自維新以後酷摹西法惟日孜孜其意欲爲東方至强之國添兵繕械日以佔據高麗爲事其謀之也巳久其發之也愈疾加以航海遠涉遷延時日必至進無所逞退無所歸調兵旣多需餉尤巨日本財力有限庫藏空虚國中通行紙幣祗能行於境内不能行於境外各處海關又多抵押與西人欲向别國借貸苦於無物可抵若勞師在外累月經年必致餉需不繼軍士有枵腹之虞且其國中守舊自由諸黨意見各歧深以輕開兵釁爲非日久相持師敗於外民變於内覆亡之禍近在眉睫夫是以利在速戰也中國則不然墨守舊習牢固不化四五十年來與西國立約互巿始知戰守之不可不講於是造船製械歲費金貲數千百萬似可稍有把握矣然以持盈保泰爲事從未首先發難與他國搆兵必待他國尋釁萬不得巳而始興兵以禦之日本覬觎高麗其蓄謀巳在數年以前而中國猶昏然罔覺直至兵釁旣開而始以釁開自彼爲辭興師抵禦見事巳不免太遲然以我財力之厚人數之多與之曠日持久則日本自必力竭請成故利在緩戰也不知今日高麗之事不特爲中日之所關繫亞洲大局之所關繫且爲歐洲各國之所關繫日本仿效西法自以爲巳造極頂有蔑視中國之心旣據高麗必不肯戞然中止將由高麗犯我東三省爲中國計欲保東三省不得不恢復高麗旣欲恢復高麗不得不以全力爭之盖俄人久有鷹瞵虎視之志其所以遲回觀望而不卽發難者尚有待　俄苟發難則英亦不能袖手坐視而法之與俄聲勢相倚必將起而齮齕其間故有識之士高瞻遠矚深慮其以亞洲之事而掣動歐洲大局也雖然高麗爲中國藩屬爲薄海内外所共知日本無端啓釁强行佔據我苟力圖恢復使高麗之宗社巳危而復安高麗之疆圉巳殘而復保則眈眈窺伺於其旁者自有所顧忌而不敢遠逞若但畫江而守不能迅圖恢復保無使異族生心疾起而收漁人之利乎觀近日報章所載俄國添兵調艦英法美等國亦各添派兵船來華雖以保護商旅爲名然其中未必無互相箝制之意而我中國各兵輪南北分處未聞會合一處痛擊日艦卽我陸軍自平壤失守以後始而安州繼而義州近巳退至九連城鳳凰城一帶雖朝命以宋祝三宫保節制諸軍從此事權歸一諸將有所禀承自當力鑒平壤之覆轍然自退守以來越時巳久尚未聞興師大舉以圖恢復豈以兵力尚未厚集不能無所待歟顧以時勢言之中國此時用兵高麗誠有不能不急起以圖之者蓋高麗一日不定則他族之覬觎一日不杜且高麗義民及東學黨搴旗揭竿而起者望王師如時雨若不乘時疾進救斯民於水火之中則起義之人難免不生觖望有此數端中國之於高麗正宜急起以赴之乘機以圖之其策有二一則以陸軍進取高麗刻下日兵之在高者其數不下十萬而中國退駐盛京及各省續到之兵爲數尚少待各處新兵陸續到齊必滿十餘萬之數然後長驅直進步步爲營節節進剿打硬仗紥死寨勿以恃勝而驕勿以小挫而怯號令嚴明秋毫無犯高麗義民聞官軍之至必有執殳前驅者内外夾擊聲勢相應在高之日兵若不爲蟲沙亦將成魚鼈矣一則以海軍直搗日本日本兵數本不甚多此次巳將第一第二第三隊兵調出仍不敷用甚至將宿衛兵調赴高麗國中武備空虚其意蓋謂中國海軍斷不敢往攻故調通國之兵航海遠涉以僥倖於一試也智者不爲人所料并能出人之所不料中國此時急宜調集南北洋海軍鼓輪東駛出其不意攻其無備雖彼國緊要口岸如長崎等處者陸岸有砲臺海口有水雷未易唾手卽得然日本四面皆海口岸繁多處處可以攻擊我但以兵船往來游弋蹈瑕伺隙聲東擊西彼自疲於奔命必調兵船回救自無暇在中國海面游弋而我中國海軍或迎頭痛擊盡殲其精銳或故設疑陣以待之使彼張皇失措海軍旣爲我所制則在高之日兵糧盡援絶必且束手就縛恢復高麗計日可待若執持重之說陸軍則畫江而守海軍則匿影不出遷延觀望坐失事機高麗巳矣其如關繫大局何哉 
[輦轂紀聞]  
　　吏部爲批示事據候選府經歴張拱宸呈稱係浙江人因恭修普陀峪萬年吉地工程保奏光緒元年十月二十二日奉懿旨著作爲吏員以府經歴不論雙單月遇缺卽選並賞加布政使理問銜欽此取具印結呈請揀選府照磨等缺等因到部查張拱宸所遞揀選呈結内漏叙胞兄弟核與原註册結不符本部碍難核辦相應批示該員另取妥結詳細聲明到部再行核辦○總理各國事務王大臣及翁叔平大司農李蘭孫大宗伯於八月十八日晨齊至西苑内軍機值廬與軍機王大臣會議要務兩次請旨近午方行散值○衍聖公孔嗣爵令貽奏准入都祝嘏巳於八月十五日進京在西單牌樓堂子胡同内寛街路北衍聖公府第少憇具摺派齎奏官於十七日夜子刻赴西苑門交由奏事官遞入十八日寅正嗣爵乘轎至西苑門假座於公所旋由樞垣發出傳單孔令貽頭起入見上御勤政殿詢以山左近日時事孔嗣爵奏對畢步出西苑乘轎回邸○八月二十七日爲婉貴妃百日之期照章由親王中奏請欽派一人恭往順水峪園寢　婉貴妃金棺前讀文致祭經禮部將宗人府送到親王等銜名繕單請派於八月十八日具奏奉硃筆圈出和碩鄭親王凱泰欽此○太子少保廂藍蒙都統恩保庭統制佑之三公子聘定某總管太監之姪女爲妻六禮旣行諏吉於八月十七夜迎娶某總管備粧奩六十抬於是日舁至恩統制宅安設恩統 
 
 

Page 2

 
 
制雇用八人官轎一乘鼓樂四十八人午角官燈四十八盞往娶戚友寅屬往賀者密若繁星保庭統制張筵欵待並於晚間設樂部聲色靡麗誠極一時之盛○本年甲午恩科武會試所有癸巳　恩科各省武舉例應奏派王大臣覆試經兵部繕單請派八月十九日奉硃筆圈出和碩莊親王載勛和碩怡親王溥靜大學士福錕户部右侍郎陳學棻禮部右侍郎志銳李文田工部左侍郎鳳鳴工部右侍郎英年欽此得旨後莊邸等卽由西苑門以赴東安門内南箭亭正白旗侍衛教塲將各武舉覆試弓刀石除與中式原力相符者准其一體會試其不符者經欽派王大臣覆奏擬請罰停會試一科於二十日晨奏奉旨依議欽此合將不符之武舉彰玉堂等十名照錄如左廣東省彭玉堂石力不符何朝榮石力不符黄兆麟石力不符四川省夏長青弓刀石力不符袁登魁石力不符山西省王占鰲刀力不符梁廷棟石力不符李佩　刀力不符傅長喜石力不符朱丙南石力不符○前任陜西漢中鎮總兵余鎮軍虎恩現由楚紡入都陛見於八月十六日到京　寓東安門外賢良禪院敬具安摺緑頭膳牌於十九夜齎赴西苑門呈交奏事官遞入余鎮軍於詰朝寅刻趨詣西苑門在九卿房内俟旨旋由軍機處發出傳單余虎恩頭起入見鎮軍遵卽步入覲見於勤政殿内上詢以軍旅鎮軍奏畢退出西苑乘騎歸寓餐畢卽赴諸當路處禀安○端邸擬將神機營八漢砲隊練兵調出嚴加訓練並將八旗所存武城永固大砲五十三尊請出將應行修鑄者十數尊赶爲修理認真演習另編一營以備海疆征剿○總署各堂翁李二尚書八月廿二晨赴西苑門内樞垣值廬與軍機王大臣晤議直至下午三點鐘始行散值○吏部爲曉諭事所有八月分月選國子監監丞卓凌霄一員部寺司務徐兆澧一員知州章同一員通判李震一員知縣屠宗基錢鴻翿陳樹屏高錫華等四員並補議七月分知縣唐石楨一員共九員相應出叙傳令各該員於二十四日赴部過堂二十五日赴天安門外本部朝房伺候掣簽如是日不到卽行指名題叅 
[開院議事]  
　　倭主移駐廣島前巳列報兹聞倭主出有詔諭大略謂因與中國交戰調兵籌餉在在關繫緊要所以移駐於此現值開闢議院之期令議事各員於九月十七日齊赴廣島議事以七月爲期另出一諭告以現在擬用軍律辦事暫不用文律 
[自認死傷]  
　　中國兵船與倭船在鴨緑江大戰勝負情形屢登前報兹聞倭官將是戰死傷人數沈没船隻查明揭示開仗時倭船共十二艘沈失三艘其回日本者計有九艘松島死九人傷四十六人赤城死十人傷九人比叡死十七人傷十六人橋立死一人伊蘇古島死十三人扶桑死四人吉野死十人秋津島死四人高千穗死一人計橋立等六艦共傷四十一人合計各艦死六十九人傷一百十二人諱敗爲勝乃倭奴之長技此次雖巳自認沈失三艦及死傷人數難保其不以多報少藉以自欺而欺人也明眼人當能辨之 
[中俄交涉]  
　　歐洲來信云中國派駐德俄公使許竹篔星使現巳由俄赴德不日卽當再赴俄都緣俄國近見中國因高麗之事與日本搆兵故欲食前言以圖巴馬之利惟中國亦毫不稍讓務照前議而行故此事如何結局尚難逆料也 
[罪有攸歸]  
　　香港報載有天津郵信云平壤大軍旗滿淮練各營爲數不下二萬餘而以盛軍爲冠傅相平時嘗奏稱盛字全軍可當數萬衆之用乃由小站開差卽沿途滋擾漫無紀律到防後姦淫擄掠無所不爲甚至韓民痛恨韓官電禀傅相曁奉天將軍請其奏叅無如該軍總統衛達三軍門務爲粉飾當軍情萬分緊急時不奉軍令臨陣先逃潰退義州以致毅軍之馬軍門玉崑奉軍之左軍門寳貴等雖奮勇力戰不足禦敵遂於上月十五日敗續退駐安州旋復退至義州高麗全境概爲倭人據守凡各路險隘葉軍門衛總統俱置弗問左軍門寳貴馬軍門玉崑力陳扼險之策葉軍門弗納以致傷亡兵士左軍門計都統同時陣亡聶軍門一腿爲飛彈擊損嗣有銘軍萬人行抵該處聲勢稍壯此役也悮於軍無統帥號令不一今宋祝三宫保巳拜節制各軍之命旌麾所蒞壁壘一新戰事當有起色矣 
[起用廢員]  
　　前使巴黎參贊陳都督季同通中法文字有文武才以武員而充參贊者僅都督一人耳後以虧空落職兹聞朝廷以時事方殷稔悉都督長才不忍終於廢棄命赴朝鮮襄贊戎事想都督治軍有法必能爲國宣力藉以上酬恩遇也 
[閩闈揭曉]  
　　閩闈謄錄書手於上月廿六日陸續出塲聞巳定於十四日揭曉 
[電傳甲午科陜西鄉試題名全錄]  
張瑚貴清澗廪　郭毓瑞華州廪　樊宜敏渭南廪　章鏡清西安廪　張鎮山鳳翔廪　薛　倫韓城附　曹戬章鳳翔廪　胡　縉三原優劉　暉長安廪　王守廉城固廪　侯晉康郃陽拔　李紹白涇陽拔　姚錫　大茘廪　劉錫細興平廪　成　安正藍廪　張鴻道高陵廪何業健石泉廪　陳志勳潼關廪　郭輔唐渭南廪　李崇先臨潼附　王恒晉觀縣增　傅學敬漢隂廪　趙松齡三原附　孫占鰲大茘附孫瑞雲蒲城附　李棆元責鷄增　柏　煊　南副　陳在銘臨潼廪　張傚銘戟邑廪　曹欽生蒲城附　年鵬程大茘廪　李　泰大茘廪陳仰舜同州附　劉炳棠郃陽廪　白　韶府谷附　袁允中澄城廪　高士龍韓城附　王　瓊𨿅南增　吳星映朝邑廪　張盥寅蒲城廪劉映藜長安歲　王一諤富平貢　侯世俊臨潼增　郭　鑄蒲城增　宋懷相長安廪　王炳蔚咸寗廪　王夢弼醴泉廪　馮文卿富平附史允端城固副　冉鼎泉咸陽廪　高鴻漸韓城廪　王道炳𨿅南廪　李　堂榆林廪　王彭壽郃陽附　吳　琮長安廪　陳廷賢富平優培　榮正藍附　安繼唐渭南廪　雷運午蒲城歲　李鴻釗韓城附　惠　斌正黄附　鄭書坤鳳翔歲　張培桂漢陽附　胡養源鎮安廪孔繁蔭咸陽廪　王桂枝乾州廪 
[副榜]  
路鵬翥商南廪　周新銘商州廪　宼炳寅漢中廪　陳　瑾城固附　趙　毅同州廪　王之貴臨潼廪　陳龍鼎富平廪　趙光明安康附 
[出殯誌盛]  
　　原任福州將軍希贊臣侯帥靈輀於初四日出城閩中官紳士庶設祭於道督憲譚文帥曁現任司道均出南關外五里亭執拂相送侯帥執事前導鑾駕繼以御賞珍件奉以二黄亭八人舁之皂快數名及鼓吹數部皆策馬而來繼以看轎勅亭侯官縣張翼　大令魏鹺尹等均徒步相送更有白衣冠者不下數十人公子年甫四齡雖居縞素頭角崢嶸由跟丁負之以行靈柩異常堅美以三十二人舁之爵夫人哀傷過甚枯瘠如柴率同眷屬在素輿中啜泣及抵大橋道頭旗兵列隊叩送官紳奠送者尤異常擁擠閩中人士扶老携幼夾道踵觀無不同深哀悻也 
[巴山話雨]  
　　宜昌信云某號由漢口雇民船裝火油一百二十箱抵宜後各棧房不准堆放某號欲存放本號爲宜昌　關所聞以其與海關相距太近亦不准該號自行存放聞該號現欲在河西岸五隴地方或租屋或自蓋篷屋堆放以免疏虞○隂雨連宵江水巳漲文餘某號旂船載疋頭雜貨百餘件行至歸州之夾溝被風吹翻所撈貨物須晒晾後再行打捆又某號羊毛數十件由駁船運上輪船不料江水陡發將駁船衝至大溪口上竹林内經駁船公司尋見俟雨止方能牽運出險又某小划子行至天主堂門首正值旗船多艘灣泊划子不能上駛被水横衝一划翻覆有二人落水幸遇别划援救得慶更生○近來下水輪船無多每船搭客不滿十人惟前次快利輪船來宜所裝搭客有二百餘人皆應試回家者○錢價陡漲每銀一兩只換銅錢一吊四百數十文若持向錢店兌換多有不足一吊者據云錢價尚有漲時也○河下米糧依然昻貴每石上　仍須錢四千數百文蔬菜亦昻貴較之往歲約加一倍有餘 
[厦島雜俎]  
　　海澄縣前獲官潯海盜林姓三名并身穿號衣假冒厘捐巡船携帶刀槍擬搶海滄地之犯管押在獄於七月某日刦獄并 
 
 

Page 3

 
 
放出别犯十數人以去海澄離厦咫尺賊船出入衆人共知竟無奈伊何也近日漸漸在厦之鼓浪嶼每一帶圖矣○水提中營叅府劉刦毓仲副戎萬鍾因事請假兹因海疆有事之際水師提憲楊西園尚書奉旨督辦全臺防務帶兵過臺黄芍嚴宫保由陸路提督兼署水師提督篆初移節厦門駐鎮港口砲臺於内港汛防一切須　中軍宫佐理况中營叅將本屬水師五營及各外海湄州銅山等營營官必得才幹精所有勇知方經文緯武之將方克勝任督憲譚制軍以副戎久歴戎行昔隨左文襄公剿平回疆時深資臂助文襄公每稱其有儒將之風現值日本犯　詭詐多端厦門爲粤閩臺灣咽喉要隘加之厦港添築大砲臺工程尤關緊要更非辦事廉潔操守素優之人未能委任特於八月初旬懸示飭回本任副戎接奉憲牌卽於中秋佳節接篆回任闔厦紳商軍民無不歡欣鼓舞而内港海盜亦卽稍爲歛跡不似上旬之頻頻登岸四鄉刦搶先聲奪人副戎誠不愧矣○水提憲黄芍巖宫保駐鎮砲臺暫借南普陀寺内爲公館一切辦公與提署相離甚遥殊多不便特於八月二十一日恠公館移回提轅右首大公館爲行臺以資就近辦公○閩海關監督委員經譚制軍檄委候補縣楊卓廉大令辦理現在大令巳由漳郡來厦擇於十二日接辦惟漢員而任駐防旗員之差此爲破天荒實從來所未有 
[神山萸佩]  
　　安徽護院德靜山中丞奉旨入都隨班祝嘏於初三日行過蕪湖乘一葉扁舟導以吉安小火輪於午後一點鐘蒞止地方文武各官咸往舟次迎謁中丞殷勤慰勞至三點餘鐘始展輪下駛聞中丞此次經過沿江各處砲臺皆親自登臺回環省覽盖備入覲時奏對云○署寍國府楊慧峯太守於月朔由郡來蕪迎謁德中丞藉禀要公洎憲駕過後太守亦卽命駕言旋料理交代盖新太守巳奉飭知履新耑候接印視事云○魯港鎮在蕪湖南鄉十二里閭閻櫛此商賈雲騰亦江鄉一大巿集也此處向設保甲分巡一員稽查匪類近日保甲委員王鼎臣州司馬蒙道憲摧委關差所遺之差必遴選老成穩練之員方能勝任因札委候補巡檢陸秋帆少尹前往接辦緣此處爲蕪湖附郭要隘城廂青皮每有竄至該處者陸少尹卓著勤勞想能盡心緝捕以除民害也○文廟後圍墻外有土堆隆然墳起相傳爲聖人墓蓋國朝龍興之初奉勅攺塑像爲木主二三宿儒不忍棄置特瘞於此其旁一小堆則爲髮逆優亂時砭木主於其中也關道憲袁爽秋觀察蒞任以來振興文教不遺餘力以此地旣爲聖像所瘞理宜整潔以昭崇敬特捐廉俸二百金交蕪湖縣王大令紏匠興工蓋造圍墻並增備院宇以爲諸生講舍培植士林振興聖學詢賢者之用心矣○青弋關亦蕪湖鈔關外五口之一商旅納課户工兼收該關稅務委員某君近日差期報滿袁觀察詳請以候補府經余平甫參軍接辦俟省批覆准卽可治裝履新矣○南岸尚塘丹陽二鋪保申巡員稽月泉少尹蒙道憲拔委關差所遺之差經保甲總辦梁太守禀請以候補從九蔡子仲少尹接辦當蒙俯如所請札委接差視事○蕪湖近十年來商務以米糧爲第一大宗卽經手過載之各行户亦復恢　規模前此特聚同業按米抽捐就保甲總局之北啓建米業公所近日巳慶落成其地雖不甚曠闊而雕墻峻宇金碧輝煌其中爲堂爲奥爲廳爲廊無不綱舉目張而且前有儀門後有亭臺翼然高可以摘星辰俯可以瞰池沼前爲謝土安神之期地方當道及各帮巨賈咸登堂道賀冠蓋如雲該公所董事亦盛設古玩器皿又鐵花燈一堂人物山水翎毛花卉俱係鐵製掩映紙上栩栩如生雖吳道子復生亦將嘆爲弗如賞鑒家咸謂此中有人信不誣也 
[潯江雜佩]  
　　九江訪事人云特授九江鎮標中衡遊擊周梯山遊戎步雲兩次大計卓異六月某日請咨北上引見本月初三日附安慶輪船回潯丁仰之楊石泉潘輔臣三守戎曁千把外額等人均至江干迎接○九江電報局正領班蘇貞洪廣東番禺縣人當差巳届三年前月調赴滬江攷試得升頭班一等月得薪水洋銀五十五元返局後同事皆向之道賀○九江鎮標城守營李君廷賓因病故出缺周鎮軍以現署斯缺之後營外委秦君炳蔚拔補所遺外委缺以前營額外楊君昌鑫拔補遞遺前營外委缺以馬兵詹樹勳拔補○廖孝子賢槐九江對岸小池口人也前年母病篤刳肝和湯藥以進母病遂愈旋閉户年餘剌中指血寫金剛經數十卷爲母求壽母殁廬墓三年寢苦枕塊戚友贈以錢物謝而不受贈以香楷者則再拜受之前縣主張仲廉明府青據情上達并贈以匾額一方文曰感格天人黄州府高壽軒太守蔚光亦贈至性過人匾額均經胞兄毓齎叅軍拜領懸掛○本月初一夜八點鐘時福和輪船上水搬運洋布至岸小工某甲被布壓下折斷右脛骨巳粉碎雖送醫院敷治恐不免爲廢人矣 
[因材器使]  
　　臺灣布政使唐薇卿方伯奉命帮辦防務後日與屬下文武員弁籌商戰守機宜又於基滬等處增防勇二三十營籌兵裕餉事事操勞所有行營營務處一差亟須派員辦理以資臂助查有指分福建試用通判俞别駕志善及記名提督前統定海等營余石泉軍門清勝老成持重熟悉戎機經方伯委以行營營務處並刊發關防一顆文曰帮辦臺灣防務行營營務處之關防俾昭信守又督辦團防事務林時甫京卿以各屬總局分局須派員隨時察看情形稽查一是除經咨准撫藩各憲照會指分浙江補用道林靜雲觀察松年在轅辦理團防提調事務以觀察現辦船政茶稅等局不必另給薪水外其差遣委員又委四川候補知縣謝大令文藻應月給薪水銀二十兩候選直隷州鄭直剌熙補用知縣范大令繼忠均各給薪水銀十六兩由林京卿將以上各員開列銜名行文善後局查照 
[武林紀事]  
　　某日文闈監臨徐宗師排導至棘闈禀請兩主司擇定揭曉日期兩主司初擬十一日揭曉旋又攺爲十三日槐黄士子當拭目俟之矣○武闈將届武生之赴試者絡繹而來日在候潮門外校塲試演弓馬商民遂將各考店由青雲街移至上城箭道巷六部橋一帶以卜利巿惟書坊則皆收拾歸裝矣 
[潤州巿語]  
　　鎮江訪事人云此間於兵燹後闢作通商口岸西門外各處巿廛櫛比迥異從前現當中日搆兵銀根驟緊且往來交易尚以米爲大宗安徽及江北等處米船均在此間易貨而回權子母之利目下食米不能出口米商皆裹足不前以致各鋪生意清閒門堪羅雀惟油糖雜貨尚可利覓蠅頭倘兵禍難弭延至歲暮各鋪多所虧折其何以堪興言及之恨不將倭奴而寢皮食肉巳 
[椿萱並茂]  
　　管帶砲隊營兼理江南製造局子藥廠同知銜候補知縣劉毓湘司馬之封翁及太夫人前日古稀雙慶其公館在南鐵廠外是日天公做美公館外懸燈結彩廳堂中陳設一新製造局總辦番芸孫觀察帮辦張太守忠信營統領張王兩軍門及撫標滬軍營統領蕭雲卿軍門曁製造局各司事巡防局各委員均往道賀關道憲劉康侯觀察因公赴製造局順道往賀司馬飭家家擋駕至夕陽西下賓客始散 
[考取工匠]  
　　本邑西南鄉龍華地方有子藥分局係機器製造總局所分設今聞製造局總辦於明日在龍華分廠考取子藥工匠又擇於下禮拜六在高昌廟製造總局考取砲廠工匠 
[廟貌重新]  
　　邑廟正殿頭門大加修理刻巳竣工會中人興高采烈議於下元令節招雇名班演戲數檯以答神庥聞須禀明黄大令候奉准方可舉行也 
[擇定地址]  
　　江海關道劉觀察前飭上海縣黄大令擇地建造攺過所安置流氓初議以道前白糧倉攺造後因亦是公所未便攺造遂擇老北門内九畝地有地兩處均堪建造惟勘得營房橋堍顧姓租種之地最爲合宜禀請道憲核示爲前報所巳紀現聞劉觀察核定該處地方闊大又有道轅親兵營駐紥准在是處建造巳委保甲總巡葉司馬前往祭土卽日興工聞此項經費均由劉觀察籌給現委監工委員文武各二名文則縣丞主簿武則城汛守備 
 
 

Page 4

 
 
[委查米石]  
　　前有船户張晉殷宓金林曹妙生陸茂林等四人裝載米石行至楊樹浦被巡丁查獲解送道轅發縣訊辦葉司馬訊問供詞判令分别交差收所聽候禀請道憲核示巳詳前報兹悉劉觀察札飭葉司馬赴該船看視所裝之米石數與供詞符合否葉司馬奉飭卽赴鐵廠河下米船上查騐曹妙生陸茂林兩户二百餘石宓金林四十石張晉殷三十石與供詞相符巳禀復道憲請示施行 
[催繳經費]  
　　欽加運同銜特用府調補上海縣正堂黄爲出示曉諭事案奉憲行欽奉上諭通飭各省廣設育嬰堂以卹窮黎等因欽此由府轉行到縣奉經分别諭勸各業董陸續認定捐數照會普育堂董辦理並出示曉諭在案兹查各業認定嬰捐繳數甚慶寥寥嬰堂業巳開辦亟待經費接濟未便稍事觀望現據該紳董議定保赤章程十六條刊刻成書禀呈前來除通詳各憲立案並照會董事辦理外合行出示曉諭爲此示仰各業董捐户人等知悉爾等嬰捐經費於光緒十八年四月初一日如有巳認未繳及未能繳卟者務卽清繳育嬰堂以濟經費事　善舉毋稍遷延切切特示 
[騙局翻新]  
　　前有賭棍許姓冒名陸宦之子至虹口徐文郁所開機器廠以定造小火輪爲名誘徐局賭徐共輸洋銀三百餘元事敗後曾經涉訟英公廨現又有錢炳文朱洪春王子林周子楨四人向許借得徐文郁前次所繪之輪船圖樣一紙串冒浙江某員之子至發昌機器廠僞稱某員欲照圖樣定造小火輪一艘廠夥以爲偌大主顧不可怠慢遂報知廠主某甲殷勤欵接嗣至酒館論價錢等約於初九日先付定洋甲以爲事巳成矣欣然持圖而歸及回廠與夥友言及圖樣描繪甚佳非個中人不辦内有一夥知徐文郁之事謂此圖莫非徐所繪曷不給徐一觀甲亦以爲然遂邀徐至廠徐見此圖却係親手所繪乃與甲言明受騙各情切須留心甲頷之至初九日錢等果來約甲至四馬路某茶館啜茗談論風月漸及摴蒱錢等謂甲曰君亦好此乎甲僞應之曰是生平之所嗜也但須在僻靜處方可目下捕房賭禁森嚴恐春光漏洩或有不便也錢等告以擇定房屋再至貴廠通知可乎甲曰可至次日錢等赴廠謂甲曰房屋現巳擇定甚爲幽靜請往一叙甲答以今日無暇明日二點鐘君等來廠一同前往可也甲卽於次日將徐文郁邀至廠中藏於密室届時錢朱二人果聯襼偕來甲謂曰請請少坐余至帳房取洋卽來錢乃默坐以待少頃見甲偕同探捕至且大呼徐文郁徐卽從後屋出甲乃指徐向錢朱曰君認識此人否錢朱至此知事巳敗露不覺呆若木鷄探捕略問情形知二人卽係賭棍立卽拘入捕房管押而冒充某員之子王子林亦巳於昨晨拘獲想須一併訊究矣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[平山萸]  
　　揚州訪事人云前月中浣迄今隂雨連綿昕宵滴瀝在晚稻固可無慮惟雜糧不免損傷矣○中秋前天時燥熱非常甚於三伏迨八月下浣西風獵獵驟報嚴寒綌絺甫離卽禦棉絮苕生太史詞云任汝忒聰明猜不出天情性可於此時譜之○邇日城廂内外患瘧痢者實繁有徒和緩之流飛輿來往夜以繼日獲利無涯鄉間瘟癘尤多實爲近年所罕覯云 
[漁户撈屍]  
　　法界匯德豐洋行有一百十七號駁船一隻於禮拜日開行至美租界楊樹浦相近氷手寍人某甲年約四十左右偶爾失足墜入浦心昨晨屍始浮起己糜爛不堪矣經漁船户帶至吳淞路口報知美捕房捕頭立飭包探江阿三查無屍屬在申卽傳駁船頭目名小妹者備棺收殮並由小妹出銀五元以酬漁户之勞漁户乃稱謝而去 
[賭徒被獲]  
　　前日有賭徒在虹口朱家宅相近設檯開賭經某號華捕偵悉至下午協同華捕二名印捕一名赶往兠拿當將安清道友二名本地人蹺脚一名拿拘入捕房捕頭命押候解辦 
[博徒解縣]  
　　有李松亭者金陵人也又名陳老八慣在滬北一帶招人賭博爲新任關道憲劉觀察訪聞飭上海縣黄大令密諭幹差至英公廨恊同前去將李拘獲昨日下午一點鐘時解進城中行經法界老北門見該賭棍衣服華麗舉止翩翩沿途觀者甚衆聞該棍羽黨甚多想須按名提究盡法懲辦也 
[求加工資]  
　　工人戴雨香等向工頭陸子卿索取工資不遂涉訟於英公堂判陸交保理處嗣由陸向經理人商妥各給八個月工資衆工人皆巳允諾領洋完結惟戴雨香唐阿桂鄔春生張阿毛顧金福等五人不允赴道轅上控黄幼農觀察仍札飭原審委員宋通剌復訊通剌奉札後又經提訊以兩造供詞各執難以定斷候再復訊核奪此巳登諸前報前晚通剌升座二堂集訊戴唐鄔張顧同訴稱小的等前由陸雇往俄羅斯作工實因彼處水土不服死亡相繼不敢久居况大衆亦不肯在彼作工相率回華特念小的等遠涉重洋千辛萬苦僅給八個月工資心不能甘况小的等未出洋之先曾有地亞士洋行買辦何瑞堂擔保以一半工資給與家屬一半在俄羅斯發給環求大老爺格外施恩陸供洋東祗肯發給八個月工資小的並無刻扣情事况何買辦現與洋東涉訟尚未了結待定斷後洋東如能加給工資若干最妙否則無可如何任寳林供蘇州人巳領過工資八個月尚求再給若干通剌謂戴等曰爾等現在惟有將八個月工資向陸算結就此完案由本委禀復道憲戴等堅不允從求將呈案摺據發還通剌判將陸子卿仍交原保候禀明道憲核奪 
[給銀了事]  
　　本地人陸邦達前控金何氏盤踞吵擾一案黄大令飭提全案人証到案前日葉司馬升坐花廳提訊陸供監生前買金姓園地迄今巳三十年當時買絶並無異言將契呈閱不料金何氏至監生家内坐索加價盤踞吵擾實出情理之外金何氏供此地係丈夫在日售與伊家確有三十年小婦人從不到伊家今因龍華開築馬路小婦人所售之地亦築馬路均給官價陸邦達得錢不少小婦人年老貧苦向伊商懇陸非但不允反肆辱駡金福根供小的本姓周入贅金家金何氏係祖母地皮之事均由祖母主持地保宋錫榮供與兩造相同司馬以何氏年老令陸邦達給洋八元以後不准再生枝節兩造遵斷具結而退 
[枷滿候遞]  
　　本城普育堂前曾拘獲上屋奔跑之周大海送縣當經葉司馬訊責枷號廿二鋪示衆刻巳期滿由地甲禀明司馬飭捕帶案開枷收所候備文遞回蘇州原籍 
[英界公堂瑣案]  
　　倪四桂扭朱阿二到廨控稱日前有東洋車一輛租與朱阿二不料朱一去不回四處尋訪毫無蹤跡昨得在途偶遇向問支吾爲此將伊扭案值日差禀明宋通剌諭令暫行管押聽候訊核○昨有女孩一口年僅四五在途啼哭好事者向之詢問據言因患病被父母抛棄當時有許桂姐者聞而惻然願爲收養並代醫病嗣爲某號華捕送至英公廨且言明先有住居六馬路第八十七號房屋内之許桂姐願爲收養值日差禀明宋通剌奉諭許姓旣願收養准其給領惟須善爲照料代治病症 
[法捕房瑣事]  
　　法界吉祥街某客棧内有小流氓甲乙二人互相毆扭將該棧磁器面盆及碗盞打破旋由寓主嗚捕拘入捕房寓主訴稱打毁之物值錢二百六十餘文捕頭命押候賠錢釋放○偷兒某丙在太古碼頭竊取檀香爲管碼頭之巡丁所見拘獲人贓解入捕房克捕頭命將檀香給還失主偷兒用足銬械至十點鐘釋放 
[美捕房瑣紀]  
　　江北人馬阿昭前日至虹口百老匯路潘阿三家竊取對時表一枚潘卽投報捕房捕頭飭包探張阿五於前晚將馬　獲拘入捕房捕頭命暫押候訊○積竊王阿三前日經宋通剌訊辦發回美捕房遞籍昨日捕頭江包探江阿三押往公和祥碼頭附華利輪船於夜間十二下鐘解往清口原籍 
[恩同覆幬]  
　　謹啓者敝堂餘屋不多而四方貧病之來就醫者年盛一年以致羣坐於廊廡大井之中雖有布篷以遮風日一逢霖雨緜避無方兹蒙周蓮塘戴運來二董士慨切工料規元一百零三兩創造凉棚一座俾兹病黎同庇仁宇雖等凉亭之一角儼同廣厦之千間併附諸大善士八月廿二起至九月初九日止樂輸安懷册捐全盛局來嘉善魏塘後山居潘助洋四元郭友松祈足疾速愈洋三元六角可熾號節省月餅洋二元敢晉珊無名氏常熟嚴遵勸子樂善子四户各洋五角陸玉生求病全愈永豐莊交來懷玉山人羣玉山房懷玉山人謙祥益通州培桂軒浙紹志心道人劉大翁八户各洋一元春星堂洋七角常州廣和糖棧不書名五户合助洋一元常熟淞北協劉長春翁募劉李氏洋一元又無名氏洋九角五分又李老太譚貴久蔡學年徐阿林錢榮棠許承華繆啓明七户合洋二元五角五分隱名氏洋二角江萊官江青官合洋六角以上共收洋廿六元六角仰荷諸善士胞與爲懷惠濟焭黎將見積善餘慶存仁致祥謹誌數言乞附報章代爲貧民百叩鳴謝滬北鐵馬路廣益善堂董事施善昌唐廷桂等同啓 
[上海六馬路仁濟善堂籌賑公所施少欽經收山東順直賑捐八月十八至九月初三日清單]  
　　趙朗垣善士助銀二百兩洋一百元蔚豐厚來新疆無名氏湘平一百兩申規銀一百五兩溧邑積善堂紋銀十九兩六錢八分童震巽洋三百元脩竹子金鐲兌洋一百五十元徐興裕洋一百元潘丞基洋六十元金記播記會稽陳吉生袁江吏隱隱名氏五户各洋五十元江上漁隱三十元南京梅公舘來敬心氏顧裕世堂求愈杜脩予求病愈慎修堂四户各洋二十元杭州頤香齋葛作誠交來紫石山人洋十六元龔履綏十五元沈維仲求親康健輪船平安周不留名母病完愿陳錫枝求外症愈乍浦仁子求病愈李中和痢疾求愈勉省氏妻週年親友送分孫張氏女病保康健浙慈謝芷鄉室梁溪不　名方少樓知過子隱名氏無名氏十三廫各洋十元河南邑笑山洋八元楊吳氏母子病均求愈洋六元高陽氏嗣母病求愈錢鴻壽求病愈陸道生妻病求愈程魁初子病求愈方葆初立本堂續愿氏七户各洋五元廖傑記求父病愈杭省慎德堂金筱梅無名氏四户各洋四元怡隱求病愈楊隱氏朱桂松存心氏四户各三元章燦生鄭仲之凌湯氏鄭翁氏均求病愈無名氏夫病求愈嘉定居人金永善潘春記無名氏十一户各洋二元也是園康孟然一元錢七十一文嘉定無力氏保平安胡炳璋妻病求愈常熟歸學成鄧繁鼎郭　夫青浦隱洪貞記陸士梅完愿八户各洋一元陳隱名銅三元寳應恊賑公所交來鹽城樓王莊經募　德符錢一千文王齊雲徐聚興季學奇王泗賓姚小山吳王氏夏江氏七户各五百文王束初李張各四百文王稱三王鳳鳴金萬錢姚一壽徐德興五户各三百文譚慶生王堃山王景韶殿樓幹淋善一聚和德隆小團巨源才全益三成謀成忠保常保祥保國保慈蝁三劉品五永慶僧懷良妙林宗進之竹齋馮泉記元李如璋正泰范致文昇臣薛思齋胡殿元姚印綬張玉桂胥文生沈懷勤顧正基馬明生陸映之　　榖順昌號王汪氏四十三户各二百文王昇元一百陸十文王萬選一百五十文王炳恆杏三蓮生義均善元景彬鳳樓如珍名鐸名揚名桂宜春景潤景森萬林仲良恕美國石林稱榮得腎得青得壽煥文硯田從周繩武貞女泮水馭天龍琴濟仙榮仙學超茂才善香景輝潤齋煜春崇厚保赤保田保恆保安佩瑾文珠炳文炳元王姚氏王沈氏王楊氏楊如發雨春承恩啓昇又貴金桂德麟存玉金谷萬福臨福保福和乃積乃谷乃理乃宣福全陳錦標長明荀懷珍登甲鳳　束喬林祥林西成劉福元德元成龍成鳳永豐寳齋宗仁誠雲興志清　六張方降步雲同雲茂德庚餘必餘三餘錫文廷恩得祿懷玉鄒礪金執之徐秉國德良雲梯胡學友盛同泰李秀方郭念元念和卞正木坤宇桂樓成德周景發譚慶林慶餘邵寳堂沈自勸惟動孫以興孫幹還天如鳱昌號昇隆號程夏氏嚴福元顔愛卿祁錦文鳳來戚開鰲顧文禮正均乘時寳餘玉聯馬佩璋范殿臣錦臣元臣韓棟材楊張氏姚陳氏僧　來普清普奎大禪吳長福方錦堂潘長庚長錦長榮長發一百五十二文各助錢一百文王宋氏九十文 
 
 
 

Page 10

 
 
   
 
 

Page 11

 
 
大清光緒二十年九月十五日申報附張 
 
 
 

Page 12

 
 
   
 
