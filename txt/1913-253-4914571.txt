# 1913 - 253 - 4914571

 

Page 1

 
 
通信 
[論共和憲法三大模範及其行政立法兩權之消長（十二）（游歐客）]  
　　當惹克松任中主張將美銀行之政府存欵全行提出上下兩院票决反對財政卿都安不敢拂議院之怒意頗猶豫惹氏立罷斥之而易以受令承敎之人使掌財政又麥荆來任中陸軍卿亞惹爲上下兩院所攻擊至爲猛烈且彈劾其於軍餉中有所侵蝕而麥氏卒保護之不爲議院所動嗣亞氏爲黨中所推爲上院議員之候補者麥氏不表同情立奪其職即此兩事可見美總統對於國務員之權力當上下兩院反對而總統能保護之後以本黨欲選爲上院之候補者而總統能罷黜之著者之舉此例非謂總統之當抗違輿論也凡以見總統制之國務員與内閣制之國務員之區别而已 
[美總統與國會]  
　　一對上院之同意權 
　　美爲聯邦制度故其上院性質與英法諸國不同各聯邦之代表爲上院議員者實與一種公使團無異彼其職權重在審察中央對於各聯邦之態度故同時旣有立法權以票决預算及各種法象且兼帶行政種於總統之任命國務員締結條約均須得其同意初時聯邦僅有十三上院議員絕少力量極爲單薄同意權實等虛設不致侵及總統之權限也後以聯邦加入旣多而美之政治發達情形日益複雜上院力量驟漲遂於同意權極爲注意而於總統任命國務員及重要諸職彼此尤起衝突在憲法上原謂總統任命國務員須經上院同意然不謂總統之罷斥國務員亦須經上院同意也千七百八十九年上院卒認罷斥國務員爲總統獨有之權後以此權完全確定每次新總統就職卽盡去前總統所在命之官吏而悉以己之私人代之此例開始於惹克松彼於上院衝突最多其政見書宣言總統爲國民直接選出之行政上代表而上院不過國民間接選出之委任人則其咄咄相逼之槪可見一斑後繼任者爲蔣松續起與上院爲難千八百六十六年上下兩院通過一案禁止總統罷斥官吏之獨斷權蔣松力與反對律意有名無實迨至岡特任内兩院卒改此律與總統以便利千八百八十七年禁止總統罷斥官吏之獨斷權完全廢去以其不適於用徒起行政與立法間之紛擾而總統與上院之爭因是大定卒爲總統完全得勝此以行政與立法相持而立法終讓行政者一也繼此則爲同意權問題上院屢於總統任命國務員大加干涉且爲各黨領袖要求重要位置務須分配匀稱彼此時起衝突幾視官位爲各黨之利藪有以黨人位置起鬨竟至互牽辭職此同意權遂益爲輿論所鄙棄而歷任總統每以全力反抗此項干涉如克里物蘭林肯岡特之類尤爲强硬時拂上院多數之意而以獨斷出之當羅斯福欲以黑人爲行政官吏上院大起反對美民公意亦不以任用黑人爲然羅斯福本黨重要各員亦與羅持異見羅氏毅然持勃不爲少屈其任黑人恭穆博士爲沙勒斯頓稅吏也上院專股以八票之多數反對六票之少票羅氏連將恭穆提出三次上院卒不得已勉强同意當羅兩任期中盡力設法以減削此項干涉如任命海牙平和會各員羅以獨斷出之不問上院同意後雖屢起質問羅謂此爲在外人員並非内閣官吏可比上院亦終聽之羅與外國締結條約更每以已意獨斷而强上院承認上院固常右權让絕條約然羅每能設法令此責任爲上院所負上院大爲困苦不敢過與反對羅每得最後之勝利如美安聖多孟尼所定經濟條約上院始終堅拒不肯同意而羅氏與聖多孟尼交涉仍據此約與已簽定者無異此外如巴拿馬之工程菲律濱之稅務亞里梭拿阿克拿胡馬二聯邦之加入合衆國以及改定鐵道運費之類羅氏皆與上院反對利用下院及人民之公意以爲後盾上院無如之何均爲羅氏所勝其在羅氏以前如克里物蘭林肯麥荆來等皆獨攬外交上之全權例如古巴之職上院議員加美洪提議美當承認古巴獨立克里物蘭力反對之加氏卒取消其提議千八百九十七年上院復欲承認古巴爲交戰團體五月二十提議以四十一票之多數反對十四票之少數時麥荆來繼克理物蘭爲總統仍反對此票决上院之議終不能行麥氏聲言彼爲全國外交之主動者不能失其獨立性質自是而後世人始益信巴爾文博士之言美國外交之眞主動者厥惟總統洵不誣矣因此諸種關係美總統之於上院從未視其爲指導者而僅視其爲障碍者處處務求克勝上院伸其政權蓋立法牽制之弊有以致之法人巴德勒彌有言美上院之同意權譬諸枝木寒道必令行者超躍而過徒足阻滯事機毫於實濟無益以此而盡輔翼監督之責誠未見其可也（未完） 
 
 
 

Page 2

 
 
時評 
[南京與北京（無名）]  
　　南京血戰不已城内與城外以砲火相撲所謂中國之以武力解决之地點也北京爭論不已議員與政府以法律相詰所謂中國之以法律解决之地點也 
　　然而北京之法律解决間亦參以武力者政府拘捕議員議員暗殺政府自武力之問題起而法律之爭論更多南京之武力解决間亦涉及法律者讓城磋商條件勒款定有等差自法律爭論多而武力之進行益力 
　　總之法律爲空談相爭不及要點武力爲威嚇相撲亦不及要害觀於北京南京之現局可知法律與武力在中國之力量焉欲得眞正之解决也不其乎難 
[命令]  
　　八月二十七日臨時大總統命令江西民政長汪瑞闓未到任以前着江西護軍使李純暫行兼理民政長此令 
　　任命蔣雁行署江北護軍使此令 
　　李輝漢加陸軍中將銜此令 
　　何鋒鈺授爲陸軍少將此令 
　　馮相榮授爲陸軍少將此令 
　　馬安發馬恩錫康爾源緒良李文富均授爲陸軍少將此令任命劉之潔爲蘇州鎭守使此令 
　　任命馬振憲署安徽高等審判廳長王鎭南署安徽高等檢察廳檢察長此令 
　　領參謀總長事黎元洪呈請任命李開侁爲廣東都督府參謀長應照准此令 
　　陸軍總長段祺瑞呈請授陳德春李文連古日光李恩賜龍文淵趙越黄志□徐煥勤莫禮華劉殿元田春發曹有明潘斯鎧蔡春恒爲陸軍步兵上校何玉王宗諼羅輔廷梁金文劉金堂吳子貞何汝安白定保卓貴廷晏鐸李紳祁開春張宗保吳仲明爲陸軍步兵中校應照准此令 
　　陸軍總長叚祺瑞呈請授楊修政杜發榮爲陸軍步兵中校陸耀南爲陸軍步兵少校並加陸軍步兵中校銜安允菑譚坤山李成祥王廉金爲陸軍步兵上尉並加陸軍步兵少校銜馮念魁張鳴一趙岑鳳爲陸軍步兵中尉並加陸軍步兵上尉銜應照准此令 
　　據江西宣撫使段芝貴呈稱黃鉞自長沙來緘詞旨悖謬妄以軍隊爲國宣勤指爲以固君位並欲煽惑各軍隊頓兵不動以遂亂黨割裂之謀似此背叛共和實爲民國公敵黄鉞着卽褫去陸軍中將交湖南都督譚延闓嚴拿懲辦並着各省都督民政長飭屬通緝務獲究治以伸法紀此令 
[警信]  
　　南京訪函昨日並無非常之事變幕府山砲台曾轟擊通火車之城門有砲彈數枚在城内及英領事署周圍炸裂該署僅距城門數百碼中國各兵艦任意開砲全無目的有砲彈數枚落於下關昨夜戰事幾全在太平門一處自晚間九點三十分鐘開戰至明五點三十分鐘始止其情形與前數夜相同官軍屢圖進逼城門輙爲城上來福槍擊退夜半聞城上來福槍聲甚急城外則砲聲隆隆張勳之兵抵紫金山及太平門後至今已兩星期而每夜輙攻門二三次近且以大砲之砲火掩護卒未得有入路前年光復之際張勳與北軍七千名於紫金山失守之第二夜即行逃逸寗軍近處同一地位以五千人守城至兩星期仍安然無恙且光復時攻城之民軍其聲勢殊不及今日圍城之官軍今昔相比張勳之雄才將咯掃地矣 
（特約路透） 
　　南京訪函寗軍都督復易人昨日（二十七日）告示有韓恢（譯音）都督字樣何海鳴仍爲討袁軍司令柏文蔚曾在蕪湖派小輪數隻滿載白米現欵及兵士若干接濟此間寗軍日者均已駛抵衆頗興奮寗軍現向城内商民籌募兵費二十七日商會諸員往見韓恢何海鳴勸令讓城願付巨欵以酬韓何及等八師兵士韓何索銀八萬兩以付兵餉並索銀二萬兩以供私用當由商民繳付若干餘約續繳正在磋商之際何海鳴之衛隊及敢死炸彈隊忽到商民皆不敢抗違現恐彼等將墮寧軍術中夜間各城門戰事仍激烈如前聞寕軍曾於深夜衝出南門經過揚軍所佔之地方由朝陽門回城大約此即所允商民撤兵之詭計 
（特約路透） 
　　南京訪函德國兵艦愛姆丹號之遭意外衆極注意一星期前寧軍領袖曾指該艦轟擊獅子山旣而道歉了事昨日上午六時該艦經過蕪湖下游數英里之梁山岸上砲隊忽向開砲該艦即答以開花砲二十六響旋乃寂然無聲再進則江濱復有兵士開槍擊之故復開砲數響外國商輪之過南京者遇開砲之時極當謹愼幸勿輕進中國兵艦正在南京下游下關寗軍砲台對於懸掛洋旗之商輪並不在意砲彈橫飛殊爲可危 
（特約路透） 
　　南京訪函紅十字會所租之大通輪船已載避難人民二千名離寗内有紅十字會傷兵若干當時領取護照極爲困難雖有護照而城門盤查仍多周折且以小駁船載人數十百名經四英里而抵大通輪船亦殊不易之舉當時有數千人聚集城門爭欲先行經王培元醫士極力撫慰始怏怏而散南京已在重困之中不知能否再行邀准運出難民若干此間紅十字會辦事人曾助王君領取護照並雇駁船由旱西門送至大通輪船城門附近聚人甚衆幸有敎士數人在場竭力彈壓始免暴動南京各醫院現共有傷兵五百人仕紅十字會者約二百六十餘人死數未詳諒必多於傷數也（特約路透） 
　　南京電中國巡洋艦已抵蕪湖蕪湖上下游各地之軍已逃亡一空本日（二十八日）南京仍在開戰 
（譯文匯報） 
　　蕪湖快信海軍湯薌銘次長督楚謙楚同楚有建威四艦會同胡萬泰軍於二十六日進攻荻港蕪軍不支下潰同日三山亦爲北軍攻克敗軍走蕪湖者約計千人 
　　蕪湖快信楚同楚謙楚有建威四艦於二十七號午後抵蕪廬軍夏永倫同時渡江蕪軍李武孫卓東等迎降胡萬泰亦率隊到蕪出示安民鳴鑼令各店啟門交易 
　　蕪湖快信龔振鵬凌鐵菴等於二十七晨乘聯和輪逃滬 
　　蕪湖快信蕪湖黨人殷紹乘申樸戴膏吾朱介生黃少白朱叔卿黃白笙等均潛逃 
　　蕪湖電龔振鵬及其羽黨均於今晨出亡行蹤杳然城内頗形騷亂現恐蕪湖上下游敗北之軍均將來此刧掠諸領袖旣已逃逸彼等無事可爲惟有自求其利耳（特約路透） 
[專電]  
　　北京電雷震春宥電昨在黨人秘密機關部查獲該黨密函密電多件内有衆議員褚輔成參議員朱念祖密函報告該黨進行情形謂已與劉恩格趙世玨諸人密籌對待政府須以手槍炸强濟法律之窮已實行預備待時機等語同日鮑貴卿皖電昨獲黨人多名據供參議員丁象謙高蔭藻衆議員常恆芳皆柏死黨前在滬國民黨秘密機關部與鈕永建范光啓鄭芳蓀居正等密謀在京暗殺要人並設法煽惑軍隊擾亂京師又稱參議員張我華曾密函鄭芳蓀凌昭凌毅三人担任在京組織秘密機關催令速運炸彈云云二電皆請歸案訊辦故今日已起解熊總理請袁電令截回晚車可到京 
　　北京電下午三時參議院開特别會一時衆議院開談話會有人主張非開釋後不到會或開兩院之國民議會者均經衆痛斥力主從法律解决劉崇祐提議當明定法律制定審判議員機關已付審查據現時狀熊國會决無搖動 
　　北京電今日午後熊總理開兩院議員談話會於迎賓館熊演說已當犧牲一切負責任擁護法律感情甚洽 
　　揚州電聞第四師部現因寗垣將下已由各處員檢查處中卷宗預備遷寗 
　　揚州電第四師部現由上海交通銀行匯來餉銀十二萬元八月薪餉即於日内發給 
　　揚州電第四師部參謀長徐海山現擬辭職北上 
[特約路透電]  
　　北京電昨日下午參衆兩院因政府逮捕議員事均開特别會議湯化龍在衆議院宣稱彼曾謁見袁總統及趙秉鈞熊希齡皆謂對於此事均不知情問以若由議長擔保諸員可否釋放則答不合法律熊總理復謂彼於此事願擔負責任張伯烈等起謂電文不能爲逮捕諸員充分之証據某議員提議審訊辦法未定以前政府不得將諸員解往他處經衆通過劉崇佑提議應組織委員會調查政府是否侵奪議員之權或被捕各員是否有罪亦經衆通過張伯烈提議此事未解决時本院不得開會某某數議員反對此議因議院不應以抵制手叚爲解决本案之法故此議卽經取消旋乃散會 
　　北京電王正廷在參議院報告曾謁見袁總統據　謂已命即行調查該案此後對於國會議員自當格外謹愼繼赴陸建章處陸託病不見後謁趙秉鈞據稱彼未贊成逮捕晚間接趙來信謂被捕諸員將加善遇旋接消息謂諸員將解滬歸案審訊即以電話請熊總理干涉此事後接總統來文謂被捕諸員　已解滬自當召回某議員提議當請總統以此案　京審訊勿移上海繼由秘書長報告接衆議院來文通告議决各節參議院亦决議如衆議院之辦法 
　　北京電據警廳致各報之傳單謂據南方來電國會議員丁象謙高蔭藻常恒芳皆柏文蔚之同黨上海國民黨會議時彼等皆允設法暗殺北京重要人員及煽動北京軍隊張我華曾組織秘密會謀運炸彈褚輔成朱念祖均與同謀云云其文極長衆信袁總統及趙秉鈞均未與聞此事顯係全出陸建章一人之意 
　　北京電趙秉鈞因逮捕議員並未經其許可故已告退北京警長之職 
　　北京電據參議院調查委員會報告彼等以爲各處之電文未足爲逮捕諸員充分通亂之據如果得有他項證據則此案應歸大理院審訊參議院已贊成此議張耀曾提出保護國會議員議案已付股員審查該院旋卽散會 
　　廣州電龍濟光已命部下兵士不得搶刦護軍使黃士龍已辭職赴北公署已閉某某數界現恐黃士龍離粤後龍濟光一人恐難控制大局 
[譯電]  
　　北京電政府逮捕國會議員因接叚芝貴雷震春及安徽旅長包桂卿（譯音）來電申請謂諸員曾與柏文蔚李烈鈞合謀暗殺北京重要人員及國在京組織秘密會 
　　北京電俄國公使克洛班斯基君及英國代理公使亞爾斯登君代表五國銀行團之政府昨日謁見熊總理正式提述整頓鹽稅事宜二使謂目下此權已屬財政部按整頓庶政之借欵合同本須另設專部其實行之權當屬洋員今鹽稅稽核總所僅若一稽核處全無行政之權故要求實行借欵合同内之各欵並當准李佳德典與華員從事整頓鹽稅熊總理答稱彼因新近履任故未便詳細討論此事其言顯巳表明不與二使同見及不欲以行政權予鹽稅稽核總所也按克里斯浦借欵發起書中曾載明據中政府自估每年可收鹽稅銀四千七百萬兩每二月合洋一千 
 
 
 

Page 3

 
 
二百萬元克里斯浦借欵及五國借欵之債權者嘗知中政府於陽曆五六兩月所收之鹽稅其數不足六十萬元僅及估計之數百分之五此非由於國内騷亂之故蓋産鹽之區現有四分之三完全歸政府管理也 
　　北京電昨謁袁總統抗議逮捕參衆議員之代表已得正式答覆謂政府之行此舉因接南方報告之故被捕諸員均已送往天津今日下午（二十八日）衆議院會通過以下諸欵（一）被捕諸員非俟商定歸何法庭審訊不得解往南方（二）應舉委員會調查逮捕之是否合法及各員之罪狀是否確實（三）衆議院須待此案解决後始可會議此欵經衆否認因是案可望按律解决故也政府逮捕各員實因據上海來電密報諸員通亂之故今晨已將諸員解往天津政府已發電阻留熊希齡殊不以逮捕諸員爲然趙秉鈞已提出辭職書以示反對此事由軍事執法處長担負責任其理由頗弱且並未查明實證羣情震動理所必然惟必候政府詳細解釋後始能評其是非參議院今晚亦通過衆議院所通過之各欵 
[公電]  
　　南昌李代督公電都督民政長護軍使鎭守使各軍各師長司令公鑒純護軍贛省奉副總統代行都督事務幸托庇蔭南昌附近各縣境秩序如常人民安堵惟贛袁兩州潰匪未盡正在分别剿撫尙望惠敎匡益早肅淸而安大局爲盼感李純宥 
要聞一 
[南京血戰記（十）]  
　　字林報載二十七日堯化門訪函云星期二日北軍欲圖衝入太平門時嘗受重創已無可疑今日北軍所佔之地位依然如舊現距太平門雖不甚遠然仍未越過嘗時所圖衝鋒之地點北軍於此不幸之役死傷實數殊難查明是日下午曾見受傷之兵陸續運至堯化門司令部天黑之後尙運來數人今晨仍在運送迄今共得百餘人今日下午派陸軍擔架隊開往戰地蓋恐尙有未曾運來者也傷者若是之多死者更不知凡幾聞前年光復之際死數僅及傷數十之五六今若此則死者在半百以上惟據外間謠傳其數實大逾於此而究不知其有若干也 
　　星期二日在太平門偵探消息之北軍除馬隊外尙有徐軍一大隊奉令衝鋒該隊正在進逼城門之時城上來福槍彈如雨而下因無掩蔽故受創獨重徐軍以張動不令部下之兵而令彼等担此苦役故皆嘖有煩言太平門之闕口可容一駟安然馳過若以大炮轟成頗爲費力其一部分或爲炮彈轟去大約尙藉當時馬隊所觸地雷爆發之力居多寗軍連夜從事堵塞今日由北軍陣地望見寗軍已於闕口處築成防禦物且設埋伏以待張動之兵攻擊焉 
今日游閱此軍陣地見星期二日一役並未得有實在之進步各軍仍駐舊地不時轟擊太平門城内守軍亦開炮回擊兩方面各未受損戰事最爲激烈之處似在下關一方面江内巡洋艦及浦口大炮終日向城轟擊下午尤甚期使事軍終日不能休息豫料北軍將於今晨攻擊南門張勳曾於破曉親赴前敵其出發之早出乎尋常惟至晨間毫無消息聞已定於星期四晨大舉進攻大約仍將進撲太平門以求入路聞雷震春之軍届時亦將助戰雷軍雖已於一星期前在鎭江登岸而尙未開過龍潭衆意張勳本欲獨得克復寧城之功自星期二日敗北之後不得不會合他軍協力進攻茲悉雷震春將攻南門馮國璋將攻下關張勳仍攻太平門此間司令部得有消息馮國璋已抵下關雷震春之兵正向南門進發現在堯化門對面若能如張勳自詡之言而作戰則寧城之下僅數小時間事耳 
　　文匯報云據南京二十七日消息云星期二夜有中國兵艦三艘越過獅子山炮台現泊南京之西已奪獲南軍之魚雷艇二艘外間謠傳某巡洋艦圖越炮台業已擱淺之說實屬不確各艦後於星期二夜轟擊寗城約一小時之久滬寗鐵路貨棧已着火焚燬聞各艦之砲火以應瑞巡洋艦最有勢力惟海軍之砲手無一如陸地之佳馮國璋現正豫備渡江聞因缺乏舢板貨艇一時尙難畢事 
　　今日上海接有消息星期一日下午六點鐘時法國炮艇臺西堤駛至南京以上八英里之處爲南軍以快炮轟擊計開砲三十響無一命中聞太古公司之某輪船亦在同處被擊當時船中滿載搭客多係避難人民如爲擊中則死者必衆 
　　怡和公司安慶輪船於昨晨十一點半鐘時駛抵南京停泊半小時卽啓椗來滬據稱該處大局毫無變動南軍雖時時有降服之望而現仍堅守各門南京上游有中國巡洋艦三艘炮船兩艘下游五六英里之處有巡洋艦兩艘魚雷艇兩艘海圻應瑞二艦聞皆從事轟擊獅子山砲台該船開下之時諸艦復在開炮聞南北兩軍昨晨曾商議讓城事宜惟該船啓椗時尙未得悉結果如何鎭江及江陰炮臺現均安靜 
　　大通輪船二十九晨復開往南京運救難民及鎭江傷兵至滬 
[各地兵禍記]  
　　文匯報云本月二十六日蕪湖訪函云此問雖有南兵駐紥附近諸均安靜星期二日外國兵艦泊此者僅英法二艘聞蕪湖二十八英里之上有中國砲船三艘轟擊南軍炮隊 
　　安慶輪船今晨抵滬據船上某客聲稱蕪湖已於星期三日取銷獨立昨日淸晨安慶輪船駛過蕪湖時諸均安靜蕪湖以上數英里聞有戰事南軍聚集該處者甚衆今日下午接蕪湖私函謂星期三日南軍領袖龔振鵬忽然離城不知去向卽由某司令出示取銷獨立南軍之鎗械幾全繳出商店恐遭刦掠均已閉門數日内當可安靜取銷獨立以前歐人頗爲惴惴恐藉口德艦愛姆丹開炮一事而起暴動南京避難至蕪湖者爲數甚衆 
　　文匯報云據吳淞消息連日已遣散叛兵一千四百名各發恩餉三個月或回崇明或至上海寓於砲臺附近某鎭者約近百名赴藴藻浜者約三百名昨細派出之兵乃開往龍華除携子彈若干外尙携野戰砲八尊李厚基司令已乘飛鷹巡洋艦前往江陰砲臺 
[渝警聲中之成都]  
　　本月七日都督府開會協議維持方法委代表叅謀長張毅第三師長孫兆鸞第四師長劉存厚警察廳長佘司禮軍法課長吳紹良四川銀行總理鍾志鴻利用錢此　理雷君齊集成都商會與商會總協理各職員錢帮分協董籌議維持票價救濟市面之方法如左 
　　維持票價由利用錢莊發行銅元兌換劵每張五百文在劵面註明云此劵由濬川源銀行裕商公寰通銀行擔保准於本年十二月内向四川銀行兌取銅元卽由公署出示通告實行至優先票仍照常辦理 
　　解釋謠惑前日都督宣告戒嚴令因區域未經明定界說故市上不免誤會成都爲作戰之地故昨日張參謀在商會宣布重慶不靖離省尙遠成都不過爲警備地幷非作戰地業經胡都督擬定白話告示不日張貼 
　　軍事計畫昨日張叅謀幷在商會宣布對於重慶之軍事計畫一面招撫一面由萬縣瀘州遂甯三路進兵葢萬縣所駐之模範團遂寧所駐之馬隊皆屬第二師管轄瀘州一帶則第一師之軍隊也又謂胡督於渝事未發生之先屢接黎副總統來電擬將派兵入川均經胡督阻止近因熊克武擾攘未巳故黎副總統所派宜昌之兵决計入川現復由胡督電至武昌請黎公派兵至多不得過一旅云云 
[雜評一（默）]  
　　兩院之國民議會政府之拘捕議員也當按諸法律而議院之對付政府拘捕議員也亦當從法律上解决之乃衆議院之談話會有人主張非開釋不到會已逾議員之分量矣不謂更有人主張開兩院之國民議會者豈以兩院之議員非卽國民之代表歟抑以兩院會議不及國民會議效力之大歟可謂新奇之論矣 
　　審判議員法政府所捕八議員已起解出京歸案經熊總理請袁電令截回可謂當矣大然恐議院中又將起一番紛擾也特未知截回而後如何審判耳竊謂明定法律制定審判議員機關斯亦平心解决之一法也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[羊城浩刧之裏面談]  
　　駐港特别通信員 
　　濟軍陸軍交閧爲羊城一大浩刧受其禍者以商場爲最烈陸軍行刦濟軍亦行刦無賴之匪徒亦相率而行劫粤城遂因此糜爛矣據各報登載被刧之商店僅十之一二耳居民尙未及調查也報僅言已散之陸軍行刦耳面據被刦後逃難之商民所言則云行刦者多屬外江人（此非盡屬陸軍）當十二十三日時外江軍（即濟軍）與本地軍（即陸軍互相馳逐一方面放槍一方面卽避入商店放鎗者卽相率追入藉名搜捕其實入店者志在搶刧搜捕者亦志在搶刦故商家貨物無論巨細均一掃而空陸軍之搶物則揚言商場歡迎龍濟光論其帶兵到粤故今日以此相報濟軍鎗物則又言商店容留叛軍所以須入内搜捕今各報不敢兩方面直　者各有所偏也濟軍陸軍向來在粤聲名甚好今日乃至如此者其故皆由於有民軍加入舊員有紀律之濟軍多駐在西關故此番西關商場頗賴以保護但龍濟光到肇慶時有許多民軍自行組織如王和順關仁甫等之民軍今皆號稱濟軍矣）聽候調遣此番隨之來粤大肆刧掠即君張所爲也而濟軍聲名因此大受社會所　擊陸軍亦有新舊之分舊陸軍曾受敎育人格尙好惟新陸軍則陳炯明錫立後所招者其中品類不齊大抵無賴居多此次乘秩序大亂遂以刦掠爲目的　以各處之警衛軍卽前時之防營皆國獨立時調在城中此番亦因時而圖利而四鄕無賴之輩近日亦相率進城目下羊城所留存之各軍大約總有三萬人以上亂事尙未有艾也 
[李宣慰入粤問題]  
　　龍濟光致李準電廣東都督龍濟光以粤箏待　有致李準一電探誌於下探送廣東宣慰使李直繩先生鑒删銑二電奉悉奬勗溢分汗愧曷極我公使粤嶺海軍民聞風忭慶粤自取消獨立蘇愼初張我權互爲軍隊擁戴一日之内兩易都　電止濟光進内濟光旣被命爲粤督紳商士民紛紛電催當於眞日抵省張我權先已逃匿陸軍兩師一旅上級官長均遁中級官長多被兵戕下級官長互相擁戴軍紀紊亂濟軍甫經入城而駐紥觀音山一帶陸軍卽開槍擊射初猶以爲軍士誤會衝突迭與黃軍便士龍派員招撫乃陸軍不聽命令勾結駐紥燕塘及廣雅書院曁城内各軍械局步　　關槍隊紛紛譁變先後將都督府及第二師部焚搶幷搶造弊廠軍械局　城　各繁盛街市燕塘砲台復用大炮向濟軍　駐　　轟擊毁及民房全城震動濟光知事難理喻下令　剿光　城内亂軍擊散陸軍之繳械效順者定　分駐聽候改編惟燕塘炮台陽順陰抗因於感夜　勒隊伍分路合圍該團兵初猶抵抗繼知無效始繳械服從當經勒繳巨砲收撞針悔罪及被脅兵士候另編爲步隊省城秩序銑日大定光於篠日入城恢復各行政機關照常辦事此次粤省亂機隱伏濟光督師入粤料有戰爭嚴密布置幸未及兼旬大局底定事非始料所及惟商民流離顚沛元氣彫傷伏莽逃兵時虞竄擾安集剿辦事機正叢幸託同舟諸賴提絜極盻早來啓節有期望先電示俾便歡迎濟光叩廿印 
　　李準致某君電李宣慰使昨十八日自北京致某君電文云承電極感雅意粤經亂後滿目瘡痍大總統眷懷南服厪念民艱命準赴粤慰勞軍民宣布德意義本不容固辭惟粤亂已經龍都督迅即戡定軍隊各事亦有黄護軍使會同整理長城並峙地方可以無虞况準識薄材輇深恐無以副諸君子及粤人士之厚望現已請中央收回成命無庸赴粤嶺雲在望良晤當有後期知關殷盼敬馳電覆準巧印 
[浙江軍民兩政近事]  
　　朱都督昨日電令各軍隊拿辦陳楚卿闕麟書鄭亞靑朱都督昨奉國務院電飭拿辦王金發獲到賞洋萬元 
　　衢防劉統領電告朱都督謂李烈鈞俞應麓於宥日帶衛兵數十名甶河口經玉山視察地勢擬從常山入浙旋見我軍防範甚嚴即改他道遁去現正派兵追緝 
　　朱都督電商鄭鎭守使派兵保護蘇路以便撤回龍華軍隊 
　　衢州來電云劉統領拿獲重要軍官張文通謝剛德二人曾充王芝祥歐陽武顧問現正研訊 
　　政界区財政困難擬借外債以地方稅作抵 
[揚州近事紀]  
　　攻寗軍精别報聞第四師司令部接前軍張旅長仁奎電稱寗垣業於二十六日由官軍全數佔領張軍統已安然入城克城之功以浦口馮軍砲力爲多嗣又接探報謂張軍入城時被寗軍伏兵奮力齊出且預先暗置地雷於城内牆下届時轟發故張軍又復退回惟日内必可再進云云 
　　拘捕運動議員洪承點之侄用貞原爲此間鄕議會十代表之一於社會中隔露頭角自寗垣起事後洪忽不知所往近以運動縣議會議員回揚聞洪運動已有十票　爲師司令部巡查訪聞懼其别有煽惑已於二十四日在公園拘捕收押於本部之覊押室 
　　優卹陣亡軍官第四師部接袁總統電令方旅長更生授任中將趙團長振東照中將例賜卹王連長建德照中校例賜卹其蕭營長輔臣着查其究竟是否傷亡覆部以便給賞 
[鄂垣近事紀]  
　　京山知事遭害原因沙洋劉鐵之亂京山縣知事顧慶雲被人戕害死狀極慘頃民政長得該縣署第二科員余鴻猷報告顧如事非死於匪實死於緝捕隊長賈尙明隊士桂功高王德鰲之手是爲其所目擊至該縣自治會呈報顧知事之死則與警察長劉森亦有關係故夏民政長昨飭該縣新任知事查拿各兇徒解省懲辦 
　　鄂省賠償洋商損失辦法日前湘軍攻鄂時英美俄商人在羊樓峝茶廠堆棧所受之損失曾經開單向鄂政府索賠黎夏二公當議定賠償標準照由各領事知照幷派交涉員胡朝宗赴峝調　損失眞相妥爲辦理茲胡君已由峝回漢議與該領事一冉磋商議定了結辦法如下（一）英國茶廠僅被痞匪拆毁前屋二間旋經緝捕小隊前來保護並無他項損失由鄂政府担任修屋了事（一）美國茶廠僅燒去第三廠老茶查閱流水賬單係銀一萬四千三百五十六元連脚力人工共担賠一萬五千元（一）俄國茶廠損失鄂政府僅担任俄國未派兵往峒以前之損失請俄領再行查開賬單咨府辦理 
[東省秘密集社破獲記]  
　　雙陽查辦黃天敎東省近來邪敎蔓延一炷香聖母會等各處皆有然惟吉林黃天敎勢力最大榆　賓　新城長春等屬投入者甚多而以雙陽縣靈巖閣爲該敎徒巢窟近徐省長疊得密探報告該敎有與宗社黨連合之事密飭該縣茹令澤涵偵實禀覆後當奉行政公署密令躬率軍隊曁通城警察前往圍查獲男子十餘人女子七名年皆二十上下藏置密室莫喻其故再進爲秘室三間碎門而入獲得六楞印章兩顆入黨人名册三本聞與某統領亦有牽涉該閣首領爲蔡二老爺計雙陽　地大小糧戶入敎者已有四千餘名並搜得鎗彈及各違禁物品聞該敎首日前並在北京大連等處勾合各部宗社黨頗有蠢動消息當靈巖閣未經查抄以前都督府曾通令各屬一體預防密察母使該敎匪勢蔓延貽誤大局云 
　　大連解散平民社大連山縣通一百零一號平民社南方之亡命者多隱跡於此前任某處軍醫監之寗孟言及新春秋主筆孫左之等爲首領以該地爲根據晝夜　畫勾結胡匪及宗社黨以爲響應一面製造紅旗又購操衣一百五十領及軍帽鞋等物並訂購快槍一百五十枝軍刀若干一俟欵項充足卽招募敢死隊一百五十名相機起事日前爲日本民政署警察部探知奉福島都督命令將該社人等傳齊限於十八號一律解散出境且嚴禁日後在關東州及南滿鐵路附屬之地再行團聚意圖擾亂治安等語彼等見學機已敗遂遵命遷移逃往靑島芝罘等處聞孫左之見勢不佳曾於事洩以先携帶檄文來北方遍粘各處從事煽惑云 
[政府籌備二次革命之善後問題]  
　　政府以南中亂事不日肅淸此後統一全國種種善後問題不可不早爲研究以備著手設施據近日所聞約略舉之如下 
　　（一）内政此後大政方針第一採共和主義一切施政均以貫澈共和主張爲主先從奬勵敎育振興實業便利交通入手使國基漸臻鞏固然後發展威權於國際上佔取位置第二採保護主義按照中國情勢訓練軍隊整頓警察使内亂無從發生然後企圖實業之進行庶不致再有意外之阻力 
　　（二）外交亂事底定以後外人所受之損失不能不擔任賠償各首領逃往他方者亦不能不依法懲治故政府對此問題擬先派員關查各省外人損失之財産數目以備考核俾將來有所依據事後所有逋逃之各首領亦須關查其確在何國以使照會各國政府設法要求引渡刻下亂事已將告終聞當局亦均著手籌備矣 
　　（三）軍政南方軍隊早有裁撤之議自經此次變亂其中傷亡者逃潰者以及降服遣散者已耗去十之六七近日政府頗思乘此時機大爲整頓先將軍區制度斟酌完善然後改編南中之舊有軍隊不足則以馮張兩軍統所統各軍補充之以便留鎭各地 
　　（四）財政五國借欵業將用罄不得不加增舊稅率或别立新稅目以資持久故鹽斤加價近來有交院覆議之說而舊有之八釐公債又將復活此一事也其更　要　則有孫文辦理鐵路在七月三十一號以前已成或將成之借債此項合同旣將認爲有效則不能不急爲淸理頃聞英公使已向政府提出質間當由大總統諭令由外交交通二部派員會同檢查再行酌定辦法該二部奉諭後業由部長遴派妥員從事矣 
[日本法學家研究處置亡命客之談論]  
　　自二次革命失敗後南方各首領紛紛亡命他國此爲捲土重來之計近日本中村法學博士根據國際法研究此後對於亡命外人之規定亦他年研究國際法者所不可不知也述其梗槪如左 
　　亡命客之拒絕事宜亡命客能否拒絕入國國際法毫無規定僅有鑒於國交關係拒絕其入國而已故對於亡命者圖其入國之便利亦無受法律上之制裁也 
　　亡命客之引渡事宜亡命之祖國關於國事犯之亡命者要求引渡時如何處置此項在國際法規定不必承諾其要求大凡國家與國家協同締造犯罪人引渡條約唯國事犯不在此列矧如中國未經締結日本犯罪人引渡條約固無必應承諾引渡之必要也 
　　亡命客之保護事宜亡命者對於棲身國政府請求保護時該政府按警察權範圍實行保護設警官不盡力保護因之發生事件則該警官當然負有責任又亡命者之政府爲暗殺亡命者起見暗遣刺客不但妨害他國治安且構成敎唆殺人罪故對於該政府要求刺客之召還者不肯執行即行驅逐無礙也 
　　亡命客之被刺事宜亡命客若爲刺客所襲擊陡遭危險時保護亡命客者以救護亡命客之目的擊斃該刺客斯爲備有正當防衛之理由絕不爲罪此係刑法條文所明定原無疑義云 
[直隷省治問題之抗爭者]  
　　直隷衆議院議員張國浚等提出質問書云閱直隷公報載國務院令直隷民政長公署移駐保定一案業經國務院會議議决不能再移腹地文開據呈順直省議會建議公署駐移保定對内對外窒碍難行等語業經提出國務會議議决天津綰海陸之衝華洋雜處大勢所趨已成一重要都會公署地點不能再移腹地該民政長所主張甚爲有見極表贊同仰卽轉知省議會知照此令等語查直隷向以保定爲省城總督及各司均駐保定自前淸同治年間因天津通商事繁直隷總督兼任北洋大臣管理通商事宜始於天津設總督行轅德督以時往來津保而藩臬各司仍駐保定民國二年一月八日臨時大總統公布畫一現行各省地方行政官廳組織令馮督兼民政長遂於天津組織行政公署竟置保定省城於不顧保定商民羣情憤激由各代表機關電陳於國務院國務院電詰馮督馮督以因一時行政便利起見日以於天津暫行組織行政公署並謂省城應否在津在保一俟省議會成立議决再行辦理等語電覆保定各機關本年三月順直省議會成立經該會公同議决是以有省城仍移回保定之陳請此次國務院令竟以馮督一人之臆斷議决不能再移腹地内地商民因之大生惶惑省城遷移問題關係全省之利害斷不容輕於更張尤不能以行政長官一人之意見任意遷移國務院令謂天津綰海陸之衝華洋雜處大勢所趨已成一重要都會公署地點不得再移腹地所言殊未深察夫省城地點爲全省之中樞斷無不適宜於腹地之事天津綰海陸之衝華洋雜處不過一通商之大埠海關之重鎭於省形勢逈不相涉如江蘇之上海山東之烟臺沿海各省之繁盛商埠何不舉各該省之省城盡行移置良以省城爲地方行政上之關係必在腹地而後脈絡貫通一省之重點不僅在於商埠行政長官之責任不僅在於一隅因一商埠之故而全省受其影響求一隅之便利而使行政長官不能完滿其職務此種計畫實爲末合總之地勢固因時勢爲轉移要不能不熟權其利害長官固可抒陳其意見要不能以臆斷爲定意此次院令是否認馮督在天津暫行組織行政公署卽爲永久遷移省城於天津抑仍認爲暫時權宜之計俟將來軍民分治問題解决後再行規畫爰據臨時約法及國會組織法提出質問書請轉咨政府明白宣示迅速答覆提出者張國浚連署者楊式震呂復馬文煥劉治洲高杞李景濓王玉樹李春榮金詒厚張官雲谷鍾秀張士才趙金堂李永聲耿兆棟王錫泉等 
[衆議院之想望責任内閣談]  
　　衆議院議員駱繼漢提出建議案云一國之大政運用不可不豫定一種方針以爲誘導而遵行大政方針云者國民發達之要件而内閣大臣之主義綱領所發現爲政治以求達其國家之目的者也我國古無責任内閣制度歷代帝王對於國民負敎養之任以天下太平爲政治之目的無所謂大政方針也前淸末造資政開幕内閣總理大臣雖嘗出席演說政見　慕邯戰而學步强孟德以捉刀鹵莽滅裂不過一篇官樣文章何大政方針之足云民國成立以來内閣至今凡五變矣始則唐内閣挈南北新舊人物合一爐而冶之分子複雜理難統一雖閣員有大政方針之提議卒因形格勢禁徒付諸紙上空談未幾内閣亦倒陸内閣繼起海内喁喁望治以爲庶幾可謀大政方針矣孰意伊尹來自割烹陳平問於錢榖詞羹宰相第一次出席竟以出語猥瑣招議會之不信任故五日京兆終以無所建白不安其位而去自後政府每况愈下專取衍主義趙内閣則以内務相兼段内閣則以陸軍代理若借欵若裁兵若中俄協約一切内政外交頭痛則顧頭脚痛則顧脚枝枝節節而爲之更不復知大政方針爲何物矣夫政府者出治之府也一國之立法行政皆田一定方針而施方嘗共和告成國中有力社會乘建設之初要求特殊利益於國家者紛紛而未有已乃歷任内閣無河山百年之計無風雨十日之粮一誤再誤而竟至於此又何怪政界現象毫無進步泯泯棼棼較前益甚卒釀爲東南半壁之兵禍哉往事已矣今承大亂之後新内閣又將組織痛定思痛莫急於首定大政方針斯如乘舟者之掉舵振衣者之提領立始不可不愼也惟是大政方針之建立實棘地荆天無可着手言乎財政軍政外交國力之衰微旣如此言乎經濟産業交通敎育道德學術技藝民力之幼稚又如彼舉一例以證之假使以財政整理計劃爲大政方針一方兵費國防爲出支之大宗能如何不受軍政影響乎一方關稅鹽釐有擔保之明約能如何不受外交干涉乎又一方經濟産業何以提倡交通敎育何以振興道德學術技藝何以奬勵而維持俱不能無米爲炊能如何急其所緩而緩其所急乎故居今日而欲定大政方針非内諳國家之情實外審世界之潮流高瞻遠矚具有宏通精敏之資材不足以語斯昔卑斯麥圖覇日耳曼以武力爲大政方針而德卒雄飛於鐵血加富爾欲復古羅馬以外交爲大政方針而意亦統一於樽爼彼何人斯宏濟艱難此眞所謂救時之相者騰茲神州光岳氣分士少全材撫鼎彝而徘徊鐘鐺不知何日得見斯人矣乎本員督責無術求治有心懲前毖後懼新内閣之再蹈覆轍謹依臨時約法第十九條第八項規定提出建議案請應新任國務總理無爲虛文故事早定大政方針出席宣布以慰國會同意之期望並援臨時參議院議事細則第七條乙項及第八條祈先列入議事日程付之公决速行咨送政府國家大計所關不勝盼望之至 
地方通言 
[鎭江]  
　　勸令照常開市丹徒縣知事于定一君以鎭郡地方現已安靖如常惟防守軍隊亦均布閱妥貼不致再有戰事城廂内外各商舖自應照常開市將函請商會轉知各商剴切勸諭日内一律開市云 
[溫州]  
　　東甌日報被封温州東甌日報自前年十月間由新政社諸君組織而成今因贛事發生以來該報照譯上海民立報之專電永嘉縣知事馮斆典屢次勸令勿譯而該報不從且著論痛斥馮知事及朱都督本月十一日駐温梅統領接都督來電云聞温城各日報有造謠惑聽情事妨碍治安莫此爲甚仰該統領嚴行取締母稍姑容倘敢不遵准卽封禁等語而該報仍不稍改變馮知事乃於十五日將該報封禁云 
[廣東]  
　　澳門廣州灣添設領事澳門廣州灣兩處租界前淸時已建議添設領事光復後由胡漢民電商外交部由粤先派外交員駐紥該處辦理外交事宜嗣唐專使奉任勘界又復重申前議現經向駐京公使磋商允於該處新添華人領 
 
 
 

Page 7

 
 
事商辦兩國外交事件發免隔閔云 
　　分　三關監督回在粤潮瓊三關監督自陳炯明獨立後紛紛逃匿然究未得實信茲查確嚴監督當時因陳反抗中央斷難與之並立故爾暫避去陳遂委任史古愚爲監督至潮海關朱監　設於汕頭該處爲通商口岸各國洋人力任保護不准省城派　前來故至今仍照常徴收朱監督並未離汕惟瓊海關則以鄧鏗　先寳城獨立故程監督亦暫避赴香港現龍都督以各關事務　要已飭嚴程兩監督速卽回任矣 
　　更正○陰曆七月十四日報載鄂省捕戮叛黨紀一則内有七號高等訪悉漢口英界三碼頭某洋行堆棧之姜心田藏有亂黨　要四名一倂捕獲抄出証物不少傳言季雨霖王華國均在其内未知確否等語茲復經調查前報所紀實係傳聞之誤且接鄂都督府來面亦謂姜君宗旨純正品行端方起義時卓着勤勞昭昭可紀此次　於國家熱心異常不惟無形路可疑之情事卽破獲亂黨　關亦頗與有微勞報紙所載尙多失重不得不代爲辯白等語漢口商務總會亦以姜君素持穩健主義前考武昌起義頗著勤勞嘉禾受錫何致勾結匪徒遽反平日行徑且經密切調查實無被捕情事來函聲明事關姜君名譽用特更正以昭核實 
[雜評二（萍）]  
　　省會變遷問題江蘇之倂蘇州省會於江寗也廣西之移桂林省會於南寗也皆以據一省交通之便利控國防交涉之要衝而非兢兢於歷史的之省會也推之天津何獨不然 
　　異哉直隷諸國會議員之見解也据歷史之前提指保定爲省會初不問津保間水陸之交通何若國防之輕重何若而一若省議會决定之議案確然不可易者計亦左矣 
　　不特此也今日之省會宜隨時勢爲變遷奉蘇桂二省爲前例者寗特直隷然哉皖之以安慶爲省會也浙之以杭州爲省會也與夫川之舍瀘叙而治成都滇之舍大理而治雲南皆所謂狃於一偏宜於昔日之大勢而不適於今日之地利亟當以改治問題商諸政界中之執牛耳者 
　　租借地領事問題自澳門開租借之端而香港而廣州灣而大連灣而旅順而威海而膠州全國之所謂租借地者幾幾焉有衆星拱辰之勢類皆恃上國之强權而反客以爲主民生休戚不得過問姦宄逋逃於焉樂土有地主之名而無其實殊令人致嘆於主權之陵替者不置 
　　今者澳門廣州灣已商准各租借國允我設領事　此後該地千鈞一髮之主權或將於設置領事小啓其端一事之勝利動關全國之安危尙望我外交官吏乘幾善導於香港旅順大連威海膠州各地一律商之該租借國酌量設置以維主權愼勿視交涉爲畏途而讓澳廣二地之專美於前也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[籌備寗垣急賑之預備]  
　　南京堯化門馮宣撫使張鎭撫使致上海紅十字會電云紅十字會會長沈仲禮及諸先生均鑒金陵現爲叛軍佔據軍需日給均係取之民間橫行强迫搜括殆盡老弱已塡溝壑壯者驅禦兵鋒見者傷心聞者酸鼻刻下大兵雲集克復在邇亟須預籌賑撫之方國璋等軍務倥偬城下之日規畫善後百務紛投顧慮或有未周欵項亦虞不給諸君痌瘝在抱桑梓關懷　冀先籌鉅欵多購糧儲一俟寗垣收復之後即行派人前來籌辦急振非特寗民蒙福卽國璋等亦同受鴻施盼切禱切馮國璋張勳勘 
[取消都督府屬官電]  
　　八月二十七日北京致蘇都督電云拱密大總統令江蘇都督府屬官本因裁兵時權宜設置此次亂事如張堯卿輩均出其中殊　軍人汚點應卽勒令全體取消自愛者不患無進身之堦不肖者毋使爲藏奸之藪將此通令知之等因特達參陸兩部宥 
[陳其美招兵圖浙之風說]  
　　昨聞人言謂陳其美自滬事失敗後改而圖浙已則匿居租界遣其同黨錢某濳至台州一帶秘密招兵一千五百名現已招募足數先由寗波濳往杭垣其領帶團長卽係錢某其餘軍佐十餘名則趁寗紹輪船於昨日來滬卽搭滬杭火車赴杭相機行事云云但杭垣軍隊防備極嚴若輩恐難下手即貿然一逞亦徒擾亂一時何能爲桑榆之收哉 
[市總董催索貸欵]  
　　上海市政廳總董陸崧侯前因滬地兵燹後商民大受損失是以議將七八兩月之地方稅一律豁免以示體恤乃中區等處均以地方稅旣已豁免公費無出另請移撥欵項陸君以現在並無現欵可撥擬將前次各機關請貸之欵赶緊函催陸續歸楚以便轉撥公用云 
[兵災善後事務之忙碌]  
　　上海縣吳知事因滬地居民猝遭兵燹損失甚多特在縣公署設立兵災善後事務所籌辦救濟事宜已迭誌前報兹悉該公所自開辦以來被災居民之到所具報請求給恤者已達五百餘起之多故該所辦事人員昕夕從公殊形忙碌云 
[虞洽卿受驚續誌]  
　　自前日甬商虞洽卿家發規炸彈後外間羣相揣測或謂虞因贊助請派洋兵保護閘北喪失主權之故或謂北軍有現銀五十萬兩存於虞經理之銀行内托辦糧食事爲黨人所知是以圖害然議論紛紛莫衷一是究難知其來由又聞虞君除報請捕房嚴查澈究外並於昨日切囑僕人此後無論何人來訪須問明來歷通報後再容入内一面請捕房派華印捕各一名分守前後門戶以資防備 
　　英美總巡卜羅斯君以租界内屢有炸彈案發現前雖在天然旅館内破獲機關未經深究以故若輩毫無顧忌妨礙治安昨特通飭各捕房捕頭以後遇有此等情事務須留意澈究 
[陞號南貨店仍許開張]  
　　高昌廟半邊橋嘴角陞號南貨店内曾有奸徒混入私藏炸彈於開戰劇烈之時由樓箇擲下以致炸傷海軍管衛隊連長兵士各一名手臂斷落已斃一人當時鄭鎭守使等頗爲震怒曾令兵士緝傘陞號店主澈究在案邇來該處商舖大半照常開市而該店主則畏懼不來惟聞警衛隊營長等以該店尙屬正當營業如果附近商舖肯爲作保確非勾通敵軍應准仍回原處覔具殷實店舖保結呈核揭封照常營業咋已傳諭該處商董代爲知照矣 
[寳山地方廳繼續進行]  
　　寳山地方檢察廳長朱大璵昨日函致淞滬警察廳長云本廳自叛軍入城擾亂以來一切訴訟因之中斷現在秩序漸復亟宜開廳繼續進行惟寳邑爲警備地域除關於軍事案件照律暫歸軍事執法　管轄外其餘普通刑事案件自八月二十八日起仍由本廳照常受理除呈報分函兹通告外相應函請貴廳查照 
[取消臨時保安消防隊]  
　　滬南臨時保安消防隊隊長王幼雝吳　魚昨日致救火聯合會長毛子堅函云上月滬南開衅全埠恐惶我南市一帶迫近戰地更形恐懼匪徒縱火等事日有所聞爰經本處同志發起組織臨時保安消防隊假裡毛家弄夏宅爲事務所籌募捐欵集合隊員二十餘人聯絡同安保安二社救火會員於七月三十一日起每夜分班擔任巡防義務　宵達旦不遺餘力自上月開辦至今已及匝月旣蒙好義紳商樂輸經費更承熱忱同志踴躍從公幸得宵小潛蹤地方安謐現今滬南　事久息諒不至再有驚恐本會因於本月廿二日取消理齋具函敬希察照爲荷 
[發還湘兵認繳之學費]  
　　旅滬湖南會館創辦學堂原爲培植旅滬湘省同鄕子弟而設所需經費係由上海各營隊湘籍官長兵士捐助茲駐滬第三營因已奉命遣散該營劉愼微營長因慮所部軍人遄回原籍川貲不敷故將各兵士所認學費各捐於前日發餉時一倂發還以示體恤 
[王連長認眞盤]  
　　駐防製造局之海軍警衛隊第二營第八連連長王君昨晨出外巡邏見有二人在同安里口東張西望形跡可疑當場扣留盤詰據稱一係徐姓來此找尋壽康里内朱姓居民或操北音閩音言語支吾一係某旅館之茶房語甚含糊王連長以該二人顯非善類且高昌廟地方並無壽康里因將二人一倂拘解周營長處請爲訊究 
[步隊第一營之矯矯]  
　　駐紮浦東東溝之步隊第一營營長廖守忠前於淞滬開戰之時不受陳其美等之煽惑拒却餉銀且能輔助海軍陸戰隊在吳淞後路猛攻南軍因此浦東沿浦灘一帶未受敗兵擾害兹由東溝鎭董朱某將該營官兵維持各情呈報陸軍第二師長請爲查核聞朱師長以廖營是不受賄銀尤能鎭壓兵士保護地方殊堪嘉尙除俟滬地肅淸彙案報部外先將該營兵士應換夏季軍衣二百二十餘套於昨日發交廖營長查收轉放 
[朱營長擅殺部兵]  
　　陸軍第二師所管之工程營營長朱廷柱近將所部兵士李桂葱無辜慘殺茲爲李之表兄何金彪愈悉以李桂葱實被朱營長挾嫌致死兹非違犯軍律且有証人可質已於前日至程都督行署呈請嚴查澈究矣 
[穆警長挹注此]  
　　淞滬警察穆廳長以警　隊之設係因滬關戰事初平藉厚警力起見惟自編練成隊以來經常特别等費爲數甚鉅實有不敷之慮爰特命令各署長嗣後各暑各分署及騎巡水巡等隊凡有長警缺額暫不補充卽將所截之餉藉補警　隊餉銀之不足昨已分令飭遵矣 
[政府聘請警務顧問續誌]  
　　公共捕房總巡卜羅斯君由我國政府聘爲警務顧問已紀昨報茲悉袁總統以卜君在滬任事有年熟悉南方情形且卜君曾在北方統率軍隊頗有聲譽是以聘爲顧問駐滬辦學業已派員來滬與卜君接洽矣 
[參觀戰情形]  
　　英美捕房華捕張正巡官近奉卜總巡諭赴南京觀戰並令襄理防務已誌前報茲悉張君曾至戰地特詣張鎭撫使司令部謁見晤談一切並至龍潭等處察看倍受辛苦業已於前日返滬將戰地情形詳細禀復矣 
[敗兵來滬消贜]  
　　過犯金阿寳前日携有衣服一包至租界圖消由探拘獲昨解公堂請究據供在南京當兵近被官軍擊敗逃逸同伴共有四人此項衣物於亂處拾來判贜物充公金押候函送檢察廳遞回寗波原籍 
[紅十字會記事]  
　　紅十字救護醫船（大通）於昨晨六時由太古碼頭啓椗運難民四百人回鎭江原籍治愈張鎭撫使部下傷兵十二人蔣星階善士捐助之大餅數萬枚以及時疫藥水辟疫藥水等由王培元隊長管領全船事務約今晨十時可抵下關上游 
　　張鎭撫使馮軍統已通飭兵船炮臺軍隊一體優待保護藜副總統復電業已加電張馮分别保護南京分會寳琅醫生已與寧軍各炮臺城内軍隊接洽准其救獲難民出險 
　　沈仲禮會長以救護醫船拯救難民每次不過三千人寧城難民奚止十萬日處危險地位面囑王培元醫士此次到甯務與分會寳琅醫生商諸各敎堂暫租廠場准被難人入内躱避 
　　第二次救護船儘城内難民載運來申如實難運竣再將該船上駛南京續載 
　　紅十字會婦孺醫院資遣婦孺回籍二十八號五十二人二十九號四十八人現實在留養四百七十六人内有極體面之婦孺六十餘人臨難奔逃又被守城兵士搜費身外幾無一物亦甚可慘該院總理葉庚三君女幹事江偉豪女士另闢空房優加招待 
　　紅十字會南市治病防疫醫院（十六號）每日門診驟增至三百號章文英醫士等終日診治實有應接不暇之勢現加請黃子靜醫士 
　　紅十字會第五病院已住宿傷兵八十八人幾無隙地請陳傑初李達夫醫士管理 
　　紅十字平糶局三所近日益形擁擠每日共需米三百數十石每石約虧耗一元七八角不等 
　　盛杏蓀君特允捐助租船經費四千五百兩昨日先交二千兩 
　　吉林民政長齊耀琳特於公欵項下指捐一千元由交通銀行匯滬而各省都督民政長商會等亦電允捐募 
[松江中學校招生]  
　　上海縣吳知事昨出第一百二十五號布告云案准江蘇省第三上校函稱本校本届招考第一年級生五十名各級均有餘額可以轉學貴縣風氣開通必多合格學生兹特寄上招考簡章請由貴縣出示招考令各生於九月一日携帶畢業文憑及轉學証書來校聽候考騐幸勿逾期至希查照施行等因到署准此合行布告仰合格學生一體知悉准期赴松聽候考騐特此佈告（各級均有餘額可補）資格高等小學畢業及有轉學証書者納費學膳宿費十六元本學期入學時預繳考期陽歷九月一日上午九時開校期陽曆九月十日報名本校校址松江城内縣知事署東首 
[孫所長稍安毋躁]  
　　上海稅務公所長孫泰圻以滬地戰事已息秩序漸復稅務事宜又擬繼續進行曾經函致各業認稅機關速議善後辦法以便詳報省長核示在案茲悉各業認稅商家俱已函請孫所長再行展緩俟金陵等處軍事平宗後再行會商辦法云 
[緝拿盜匪之通令]  
　　淞滬鬱察廳長穆杼齋君昨日訓令各區警察署隊云案據曹家渡警察外署呈稱於二十六日已刻王謀楊報稱住勞勃生路北首華界餘成絲廠工房四十二號門牌昨夜二點鐘時忽來盜匪十二三人口操湖南音手執利刃木棍破門而入將衣箱用刀劈開搶去衣服首飾銀洋等件開單請緝前來當經往勘除上緊嚴緝外理合報告前來合亟令仰該署長一體遵照爲要 
[盜賣麫粉之結局]  
　　唐信和控船戶吳和尙盜賣承裝之麫粉二百包賣於楊樹浦路仁大米店主顧增榮與趙陸氏蘇魏氏已由捕房將顧與兩氏拘解公堂訊供交保在案昨經中西官復訊明白判顧罰洋三十元再賠贓洋二百七十三元趙陸氏罰洋十五元並賠原告洋三十八元七角魏氏罰洋十元賠洋四十三元着令繳洋開釋於和尙着押西牢一年以儆 
[訊失股票案]  
　　牛慶譽控用人朱光海瞿盛堂竊取股票一案　晨　廨憂訊朱等仍不承認判仍還押候下禮拜一再行訊核 
[告狀須用狀紙]  
　　上海地方檢察廳牌示云案查本廳受理各案定律無論何人均應購買狀紙呈遞告訴郵寄私函不能發生效力迭據胡昶輝函訴婢女寳琴被羅靑　等串姦竊資偕逃請求究辦等情本廳因非正式依法呈訴核與訴訟程序不合照律不理茲復據胡昶輝凟訴前情爲此明白牌示仰卽遵照投廳備具正式狀紙呈候查明函請會審公廨查傳羅長春等移解來廳以便訊辦可也 
[命案何可含糊]  
　　成衣衛金囝前因同系諸阿弟被戳身死一案事涉嫌疑　控逮案由第三初級廳解至地方檢察廳收押候查在案茲有陳鐵生等聯名投廳具呈昨經汪廳長批示云據呈各節雖據推測之事然亦間有近情之語本案事關人命偵查不厭求詳衛金囝旣涉嫌疑自應靜候查明核辦萬不能據爾等片面請求遽以釋放如果衛金囝提出有力之反証或爾等能確切証明其並無殺人之事則本廳爲代表機關斷無故入人罪之理除再派員詳查以便核奪外着卽知照 
[自由婚嫁]  
　　新閘住戶莊得之控妾謝氏私逃一案昨經公共公堂復訊原告投稱謝氏不守婦道請爲離異訊之謝氏與其兄謝叔香上堂證明實因莊妻悍潑逼逐不遂揑情朦控中西官會商之下判令將案註銷謝氏准回母屬自由婚嫁 
[蘇州去不成功]  
　　王紀生與魏李氏私姘前日偕氏同搭火車欲往蘇州被氏夫魏財源追至車站互相口角由鐵路巡警一倂拘送三區警署昨移檢察廳訊辦 
[孔慶堯太兇了]  
　　孔慶堯扭吳漢臣至三區控竊衣服昨移檢察廳經許檢察官預訊以孔不應私將吳之頭面毆傷判暫拘押吳送醫院療治 
[因姦受傷]  
　　李阿桂因姦佔毛阿春之妻前日在楊樹浦被毛遇見突出利刀將李腿際戳傷由捕查見將毛拘入捕房昨解公堂訊明以兩造各有不合惟毛不應行兇着押三天以儆 
[凌虐婢女]  
　　三泰弄四百零三號韋陳氏家十一歲婢女阿鳳因遭虐待逃出由捕查見拘送公廨昨晨解案請示陳氏亦投案求領經中西官訊明實有凌虐情事判陳氏罰洋十元充公免究阿鳳發幼女所留養 
[尙須補傳人證]  
　　山東路二百二十八號電燈公司控夥陳吉安私用帳洋五百七十元昨由捕房將陳拘解公堂訊據供稱在江西路被匪搶去已由車夫向司帳馮姓之子阿坤說明現愿賠償判陳押候補傳人証再訊 
[誰要你看守空房]  
　　昨有收租人盛仲衡與管門人戴金貴投四區控稱被胡金泉私住空屋不付房租並在内私吸鴉片當經　署長提訊一過將胡移交檢察廳究辦 
[私販煙土煙膏]  
　　私販烟土烟膏之周金成昨日行經新閘橋被四區崗巡朱寛仁查獲搜出膏土共五十四兩經張署長訊明判移檢察廳懲辦 
[電車與馬車碰撞]  
　　三十六號電車昨日駛經北四川路適與某號馬車相撞各損車身當報捕房捕頭諭候查明再行核奪 
[俄人屢犯醫章]  
　　住居鴨綠路之某俄人屢犯工部局警章前日由西探將某逮案解送俄領事署訊明屬實判令逐出租界昨已發往海參威罰作苦工 
[西人酗酒逞兇]  
　　甲乙丙三西人前晚乘醉在百老匯路某西酒店門前互相鬥毆致甲受傷由探車送公濟醫院療治候再查核 
[公廨瑣案]  
　　王阿福控稱我在空地上大便旋有高新堂到來將我驅逐讓伊便溺我不允高突出利刀行兇後幸巡捕到來未遭戳傷求請訊究高供王先自行兇故取出小洋刀攔阻聶讞員判高罰洋五元如不交洋改押五天 
　　愼大祥號主控稱用沈新根爲夥私用洋五百元逸去後由沈之胞兄卽號中經理沈可庭担任賠償詎可庭亦於日前不别而行今　新根尋見求請訊追沈供認私用洋銀不諱判交保限十四天交洋 
　　王海生控稱撑船爲生有薛某及陸高秀前來雇船被將妻子拐去今　陸及薛之胞兄薛松庭尋見求追薛供商人向來安分胞弟如何拐逃不得而知陸供並無串拐情事判交保候查明再核 
雜評三（訥） 
[議員與報館]  
　　京師大捕議員外省則大封報館如閩之三報蜀之四報浙之東甌蘇之錫報已相繼禁閉矣 
　　夫議員代表民意報館代表輿論至尊嚴者也有喪失其代表資格者則按法律上之手續裁制而取消之固爲當然之事特不可出諸過激今乃於民國初建之時而忽有此現象則吾不暇爲諸代表惜而重爲建設民國之精意惜也 
　　雖然此事之種因已久今欲不收其果其可得乎 
[南京之急賑]  
　　當兩京開戰時寗人走相告曰槍炮無情我人其遭難矣不數日又走相告曰糧食垂絕將成餓殍矣不數日又走相告曰甯軍按戶勒捐不堪悉索矣今又走相告曰寧兵已四出搶掠且肆淫殺其將無噍類矣乎嗚呼甯人之言如此而兩軍猶相持不下眞令人悽絕也 
　　今者馮張兩使以甯垣旦夕將下特電請預籌急賑此誠寧人之幸也然而寗垣果何日下哉 
專件 
[敎育部規定實業學校規程]  
　　第一章通則 
　　第一條設立實業學校依實業學校令第七條呈報敎育總長或省行政長官時須開具事項如左 
　　一名稱二位置三學則四學生之額五地基房舍之平面圖六經費及維持之方法七開校年月八校長敎員之姓名及履歷前項第五欵之平面圖應備載面積地質及各場所之區域面積並附近狀况飲用水之性質 
　　第二條實業學校之學科關於實習及實驗時間須占總授業時間五分之二以上但在商業學校得酌量减少 
　　第三條甲種實業學校敎員之資格如左一在國立專門學校畢業者二在外國專門學校畢業者三在高等師範學校畢業者四在敎育部認定之公立私立專門學校畢業者五有中等學校敎員之許可狀者六在甲種實業學校畢業積有研究者 
　　第四條乙種實業學校敎員之資格如左一在甲種實業學校畢業者二在師範學校畢業者三有高等小學校正敎員或副敎員之許可狀者四在乙種實業學校畢業積有研究者具有前條第六欵及本條第四欵之資格者非先任副敎員至三年以上不得任爲正敎員 
　　第五條實業學校於校地校舍校具及其餘需要者均須設備 
　　第六條校地須具有相當之面積並須於道德及衛生上均無 
妨害 
　　第七條校舍宜樸實堅固並與敎授管理衛生適合其應備各室如左一普通敎室及各種特别敎室二事務室浴室療養室等三其他必須具備之室如實騐室實習室圖書室器械標本室藥品室等 
　　第八條校具須備圖書器械標本模型藥物及其他用品 
　　第九條實業學校應備各種表簿如左一關於實業學校之法令二學校日記簿三學則課程表敎科用圖書分配表校醫診察表四職員名簿履歷簿考勤簿擔任學科及時間表五學生學習簿出席簿請假簿身體檢查表操行考查簿六實習記載簿及評案試驗問題簿學業成績表七資産簿器物簿消耗品簿銀錢出納簿經費之預算决算簿圖書器械標本模型等簿八往來文件簿 
　　第十條實業學校學則應規定之事項如左一學科課程及敎授時數二實習事項三學年學期及休業日四學生學業成績考查事項五學生入學退學及儆戒事項六學費及其他雜費事項七營　學生事項八其他必要事項 
　　第十一條實業學校變更或廢止依實業學校令第七條呈報敎育總長或省行政長官時須詳具理由及處置學生之方法 
　　第十二條自第一條至第十一條事項在實業補習學校得由校長酌量省略之 
[第二章農業學校]  
　　第十三條農業學校分甲乙兩種甲種農業學校之學科分爲農學科森林學科獸醫學科蠶學科水産學科等乙種農業學校之學科分爲農學科蠶學科水産學科等前二項學科或全設或酌設一二科以上得　地方精形定之僅設一科之學校其名稱以科定之如森林學校蠶業學校水産學校等 
　　第十四條甲種農業學校修業期預科一年本科三年但得延長一年以内乙種農業學校修業期三年 
　　第十五條農業學校得視地方情形酌設别科其修業期二年 
　　第十六條甲種農業學校預科科目爲修身國文數學理科圖畫體操並得酌加地理歴史外國語唱歌等科目甲種農業學校本科通習科目爲修身國文數學物理化學博物經濟體操實習並得酌加地理歷史外國語法制大意簿記圖畫等科目農學科之科目益土壤學肥料學作物學園藝學農産製造學畜産學養蠶學病蟲害學氣象學農業經濟農業法規森林學大意獸醫學大意水産學大意等森林學科之科目爲造林學森林保護學森林利用　森林測量學森林工學測樹術及林價算法林産製造學林政學及森林法規森林經理學狩獵論氣象學農學大意等獸醫學科之科目爲解剖及組織學生理及病理學藥物及調劑法蹄鐵法及蹄病論内科學外科學寄生動物學外科手術産科及眼科學獸醫警察法衛生學獸疫學馬學畜産學畜産法規牧草論農學大意等蠶學科之科目爲養蠶學蠶體生理學蠶體病理學蠶體解剖學製種學細菌學製絲法桑樹栽培法土壤及肥料學氣象學蠶業經濟蠶業法規農學大意等水産學科之科目爲水産動物學水産植物學漁撈法養殖法製造法細菌學製造化學船舶衞生及救急療法航海及漁船運用術應用機械學氣象及海洋學漁具製造大意漁　經濟漁業法規等 
　　第十七條乙種農業學校通習科目爲修身國文數學博物理化大意體操實習並得酌加地理歷史經濟圖畫等科目農學科之科目爲土壤學肥料學作物學園藝學病蟲害學養蠶學家畜學農産製造學氣象學林學大意等蠶學科之科目爲養蠶學蠶體生理及解剖學蠶體病理學製絲法桑樹栽培法土壤及肥料學氣象學蠶業法規農學大意等水産科之科目爲水産生物學漁撈法養殖法製造法船舶衛生及救急療法漁船運用術氣象及海洋學漁具製造大意等 
　　第十八條甲種農業學校授業時數除實習外每週不得過二十八小時乙種農業學校授業時數除實習外每週不得過二十四小時各科實習時數以作業之繁簡定之但農學科 
 
 
 

Page 11

 
 
　　每週須在十六小時以上蠶學科在養蠶時期得停課三週以内 
來件 
[求實小學校簡章]  
　　宗旨遵中華民國敎育部頒行學制 
　　學科修身國文算術（筆算珠算）體操手工圖畫唱歌 
　　學齡七歲至十五歲兼收女生 
　　納費第三四年級（即甲乙班）全年十二元半年六元第一二年級（卽丙丁班）全年八元半年四元膳宿費每月四元五角只貼午膳者二元雜費全年六角均須入學時預繳 
　　證金報名時先付證金銀一元入學後扣作學費 
　　畢業年限四學年畢業 
　　學生用品本校均預爲辦齊只須照原價繳銀領用以歸一律而免紛歧 
　　校址美租界北山西路德安里十一弄 
　　開學陽曆九月初一日有志就學者可以隨時報名入校不拘何日 
　　附啓本校附設英文夜社另聘英文敎員每晚授以切實應用之英語英文有志研究者請來取閱章程報名入社可也（本校均照陽曆計算） 
（民國二年下學期修訂） 
[工商國文補習科夜館章程]  
　　一緣起文明進化時代優勝劣敗事事研究有本有源則無往不利糢糊影響盲從人後則舉倍功半國文尤爲人生處世之利器若識字無多直與聾瞽相去不遠卽或一知半解而未能深造有得亦必不能在競爭劇烈之場經務重大之企業况晚近數年商業失敗工業不興實業尤多阻力咎在智識未足無久遠之計也東西洋各國以商戰工戰農戰勝我外貨之流入我國者有日增月盛之勢又能取我國極賤之土貨運載出洋製成極貴之熟貨仍售於我易我金錢以去漏巵日大良可慨也本會有鑒於此持開工商國文補習科夜館專班以敎練商工各界靑年子弟俾思想高尙學識充足勉圖進取挽回利權尤注重於練習作文務使筆下游刃有餘堪以應世有志於實業進步及國家致富之道者當無不樂予贊成相率求學也 
　　二學科國文（分中學高小初小三級文法筆算珠算歷史地理商業必需之道德與知識實業必需之知識尺牘論說記事筆墨入學時須預先聲明願習某種 
　　三時間每日下午七點起至九點止以半年爲一學期除星期日外不輕放假 
　　四學費中學班每學期八元高小班每學期六元初小班四元均以學期計不以月計入學時須預繳學費 
　　五證書每學期之終各給學科分數單一張以資考證如在本會肄業一二年文理確有進步學科適合中學或高小初小之畢業程度者准給相當之畢業文憑以示鼓勵而留紀念 
　　六校址上海新北門振武臺國民敎育實進會 
來函 
[省議員江部陳延韡告]  
　　江蘇省議員諸先生鑒離闊以來僅兩月耳亂離之瘼一至於斯刻官軍已復南京全省兵火之餘恢復之方維持之術經濟之宜補救事權之宜劃淸皆惟吾省議會是賴前錢議易通電召集旋以未合法理自行取消默察兩月以來政治之權已純入武裝者之手吾蘇自光復以後軍民分治井井有條鼎立三權不相侵軼刻程應二公迭電求去都督省長勢必易人昔山濤有言平吳之後方勞聖慮私心悚懼以爲立法機關爲中流砥柱者此其時也此時不亟開機會行政誰爲監察民意何由得　上負國家下負父老爲罪滋大查省議會暫行法得議員三分二以上要求卽可開會諸先生如贊成鄙說擬請從速致函議長要求開會俟議長收集來信得三分二以上之數卽行召集似與法意無背至大總統前次通令有亂事省分在開會期内者暫行停止議會查黃興倡亂之日本不在省議會開會期間自與通令所指殊科若更事周詳則召集之時一面電達大總統報告似亦甚爲妥善總之韡之所懼懼夫大亂雖定而民意漸堙慮遠防微是在達者 
[黃渡防兵之比較]  
　　黃渡防營垂四十餘載光復後僅駐一排隷駐防步隊第三營此次製造局事起營長周桂森號香戎親駐該鎭添兵兩連到防後需索供應日惟麻雀自娛聚賭無忌軍人上街無一穿軍衣者無一任巡邏者逐隊游行羣至典舖强當軍衣典爲之閉周桂森無約束之能力商民吞聲而已迨鈕軍竄嘉定周率所部空營以去營中無一人匪徒竊發不顧也上游知黄渡空虛調第二師步兵第四旅第三營全營來鎭營長張恕生君名作本久於戎行到防後恪守紀律不煩地方供應與士卒同甘苦威令嚴明商市不驚口碑載路各連長排長無不尊重軍紀一洗驕縱之習周桂森自命學堂出身新軍人物其現象如彼張營長悃愊無華謹守繩墨其輿論如此然則治軍者可知所趨向矣淞濱漁者啓 
[凌企曾函]  
　　昨閱貴報登載象儀巷地方有林某塔檯開演並聞某巡士保護一節殊爲奇異緣該處係江灣鄕六圖鄙人以事隔隣廠未便越俎因請該巡隊到場出以和平手段婉言解散保護之說殊屬誤會特請更正彭浦凌企曾啓 
 
 
 

Page 12

 
 
   
 
 

Page 13

 
 
自由談 
游戲文章 
[混堂記] [  範大石]  
　　範大石爲池四幕以磚鑿與池通轆轤引水穴壁而貯焉析薪燃火頃成沸湯男子被不潔者膚垢膩者負販者屠沽者瘍者疕者癖者納錢於主人皆得入澡自旦及暮絡繹而至蹴之則泥滓可掬腥𤺺臊穢不可嚮邇爲士者間亦蹈之彼豈不知汚耶迷於其稱邪習於俗而不知怪邪抑被不潔者膚垢膩者負販者屠沽者瘍者疕者癖者果不相浼邪抑溺於中者目不見鼻不聞心憒憒而不知臭邪倘使去薪沃釜與溝瀆之水何異焉人孰從而趨之趨之趨其熱也嗚呼彼之所謂堂者我見其混而已矣 
[上海戰事五更調（集投稿諸君句）] [  奚悲秋]  
　　一更一點月正東輕舉妄動（槁木子）呀呀得爾噲炮聲隆隆（郁慕俠）骨肉流離道路中（南通月波）憤塡胸（一鶴）口司令呀（不署名）財運享通（是龍）呀呀得爾噲亡國之富翁（病夫） 
　　二更二點月漸高出人意表（露鈺）呀呀得爾噲自欺同胞（天一）直把韶光閑裏抛（海上癡人）賣小報（覺迷）口字頭呀（熱廬）胡言亂道（翔鳴）呀呀得爾噲可發一笑（二我） 
　　三更三點月如弓火窟之中（瞻）呀呀得爾噲全城爲空（朱筱韻）名曰同胞意未同（二我居雜綴）罪無窮（粉蝶）袁總統呀（靜觀）有些難動（逸民）呀呀得爾噲偉人本無種（劉河慶璋） 
　　四更四點月落西爭權攘利（寸鐵）呀呀得爾噲民生淍敝（瘦蝶）與若死别甯生離（淡秋）夜不眠（侍仙）諸偉人呀（一笑）前功盡棄（愛樓）呀呀得爾噲啞子吃黄連（孚忱） 
　　五更五點月將沈諸大偉人（瓶庵）呀呀得爾噲本事頭等（舍予）無數婦孺啼哭聲（鈍根）最銷魂（佐彤）野心家呀（瘦俠）性命要緊（鐵漢）呀呀得爾噲一事竟無成（銘彝） 
栩園詞選 
　　栩讀詩不多記憶力亦弱伹好句過目輙終身無忘近選諸家之作間有似曾夙誦者栩惟就句選句不溯本原閱者諒焉選者誌 
[秋草] [  延秋室]  
　　歸去王孫路已賒漫將芳訊寄天涯西風昨夜添黃葉落日荒原有暮鴉幾處多情懷繾綣那堪回首惜年華蘼蕪不解時光晚猶自無名亂著花 
　　江南江北總萋萋六幅湘裙剪不齊征雁初驚邊塞遠亂蟲爭語夕陽低風吹古道人行少霜落空山徑已迷記否長安三月暮馬歸欵欵踏香泥 
　　蘆菔生兒芥有孫萊蕪滿徑不同根頻將綠酒酬黄菊又向蒼烟吊白門衰柳斜陽臨古度寒塘流水入荒村劇憐一片蕭蕭景都是春風野燒痕 
[秋夜聞笛] [  小蝶]  
　　落盡梧桐院院秋晚碪敲出月如鈎不知何處吹長笛多少相思人倚樓 
[山行]  
　　秋色照斜日樓臺染醉紅天寒雲結陣山斷水連空楓葉濃於染虬松將化龍昨宵歸夢裏山水幾千重 
[秋夜]  
　　滿地桐陰月有稜夜寒如水露華凝秋蟲也有相思意一個低呼一個廢 
[夜泛即景] [  小蝶]  
　　芒芒星欲墮葉落不驚鴉雲在月行速風吹帆影斜遠山削詩骨疎竹露人家秋思渺何處故人天一涯 
[辛亥之亂避居寄廬已三年矣俯仰人世不勝滄桑之感（寄塵）] [  ]  
　　茫茫塵世内寄我一二廬性僻難諧俗愁多且著書窮途知已少厚祿故人疏何處桃源境淮南此故居 
　　干戈滿天地悵悵欲何之草木無生意江山異昔時滄桑增感慨世界太迷離長共煙霞老風雲不可知 
[遣興]  
　　三年成一世擾擾寄人間破涕忽爲笑經忙翻愛閒縱情惟飲酒乘興且看山倦矣歸途晚飛鳥相與還 
遺聞軼事 
[劍術] [  小蝶]  
　　金陵蘧灝幼敏銳有英氣兩眸子爚爚若電跳踉戲嬉不肯就塾學少長讀書習舉子業下筆千餘言不能就律師譙訶之輒恚曰我生人奈何以死法拘我遂棄去不學邑有靳某者孔武有力善擊技自謂嘗拳斃一豹灝聞之從而學焉年餘技有進能跨劣馬挽十石弧於是詡然自喜以爲一時無兩也顧性狂傲每儕輩有會集輒以氣淩人使酒駡座無所不至以是人咸畏之號曰繡虎無何因友人介紹幕游淮上一日値主人大讌賓客灝亦與焉乘酒放言詼語雜至座中人咸避其鋒上座一客狀貌淸癯布衣敝屣神氣自若主人甚敬之客亦意氣落落視灝若無覩灝甚不平意其必不能武事也思有以難之乃拉與談劍術客於劍術精奥正變甚悉詞源滾滾如瀉三峽水灝不能難主人舉杯曰今夜只談風月如有及學問者請依平原飲罰無何酒闌人散退入書齋進茗淸談灝見壁懸有古劍思欲以技壓客即掣取作磨旋舞寒光散如黎花虹氣射人且數數逼客客但微笑似不覺其意在沛公者主人顧客曰君善技者曷評點之客微哂曰固庸俗中之健者灝怒其輕已授之劍曰爾能之乎盍厥試之客笑曰此何足奇僕有小技請爲君試之言已仍懸劍於壁探衣出朱囊盛劍七口舞於庭中迭躍揮霍掍光電激或橫若掣帛旋若慾火有短劍長一尺許時時及灝巾際灝不禁色撓氣降叩首不已客長嘯一聲倐忽不見亟仰視則立於庭中最高石筍上劍飛如流星園繞其身忽向上一躍亟收其劍擲地作七星狀招灝曰吾技至此矣盍來一出手灝愧汗交集不敢作一言客翩然飛下挽灝臂曰且去去來灝遽覺身輕如葉凝視之則已與客共立石筍上筍尖僅容一足趾身搖搖少動卽仆客授劍曰爾能之乎盍亦試之灝懼極欲號主人力爲懇求客曰君眞吝敎哉言已遽捉其臂從石上躍下如鷹隼之搏鷄雛客顧謂曰向試君膽耳又曰君材自佳惜不自琢磨但戒子之驕氣又何難至眞境灝再拜曰今日而後性命皆丈所賜願供役左右客曰君骨相尙有暴氣不可遽授别日更相顧也因請問其術何名曰散花舞也灝歸氣色如病者臨鏡巾幘及髮僅留其半自是謙抑下人不敢矜技灝年八十鬚髮斑白精神尤矍鑠輒謂人曰馬援傳不可讀 
自由談話會 
　　世界事物惟不平則鳴此理之常無可誣者溯自宋案初起借欵方成政府不恤人言純持强硬態度斯時也人民心理不滿意於中央者十有七八卽政府黨之機關報亦祗有忠告之言不敢過爲袒護張園悼宋到者竟逾萬人未可謂非人民存持平之心而愛惜民黨也洎乎袁賊袁犯殺坯等字樣日發現於該黨報端以及雪片電文促袁南下受判正所謂器滿則傾物極必反由是人民多嗤其胡鬧將平日愛惜之意盡付東流心理爲之一變旣而調停無功北師南下李督旣撤猶復進兵江西此中央之失策人民初不忍歸咎於民黨以挺而走險勢使然也然而吳紹璘含床下之寃余大鴻遭剖心之慘已不合於人道主義乃製造局不必戰而偏輭徒使萬戶流離此則怨之聚也雖然政府亦當念吾民凋傷已極亟宜開誠布公以弭戰禍勿自恃嚴厲手叚羅織多端庶人人無不平之鳴則禍不期止而止矣[  槁木子]  
　　同胞同胞幾成今日一般偉人之口頭禪然同胞兩字何等親愛爲偉人者應如何互相提携互相保護固羣結便庶幾名符其實今者南北交戰操戈同室如粤如皖如寧如滬血戰數盡夜炮彈交加血飛肉薄今日死數百明日死數千所死者誰得非我最親愛之同胞耶孰令死之偉人爲之嗚呼偉人口中之同胞 
　　救濟急也犒勞緩也日前上海南界特滅伐未敬具牛羊烟酒等類犒勞北軍極表其至誠之心僅博得北軍一醉吾以爲此舉殊無謂現在慈善會需欵孔亟曷不移此資而救濟難民可供數日之飽其感激不特難民已也且北軍之來戰退兩軍亦其分内之事已有大總統犒賞頻頒給發雙餉各軍士均囊槖豐裕豈急欲因此一醉吾究不知商界代表果何心而爲此或曰商界慣爲拍馬此舉欲取媚於北軍其然豈其然乎[  翔鴻]  
　　辛亥革命卜數日至四響應蓋　淸末葉政極腐敗吾民處於水深火熱之中呼　無困　忍肥故立憲之說標希望之者嬰兒待乳乃當軸者漠然莫之憫惜此其敗也直目促之亦天之所以惡其殘也於是武漢舉義華情趨向傾産樂輸身家不惜冀革命成功得拯拔於水火之中登之袵席之上何圖統一告竣福國利民竟作無的之矢而一班爲偉人政客者貪天之功以爲已力要動位攫大財甚成受嘉禾之徽更求月俸之巨金慾壑難塡遂舍政體於不顧日惟競爭於名利之場少不滿意則觖望變動嗚呼是迫吾民入於水益深火益烈也故吾謂世界無盜賊有之則偉人政客是已[  東亞愁魂]  
　　紙烟之毒人多知之顧約計滬上一處一歲之耗費已不下百萬金者何哉蓋往往取其簡便故習慣而弗覺也當辛亥革命之先有熱心愛國注意衛生者首倡禁止之法苦口婆心不遺餘力一時社會中人羣相規勉一律戒除十里洋場見有口含捲烟者幾目爲凉血動作之不若未幾共和建設故態復萌兼加以各處遷來鉅數之居民爭相購吸至今調查該項銷數行將變本加厲矣噫外人竊笑華人無堅持心者卽此可見一班 
　　粤人信乩仙每多設壇位焚香頂祝以問休各當此南北軍禍起鬩牆擾攘靡已友人某君痛心時局爰叩結果得乩書十二字云（胡漢爭漢爭漢夷爭夷夷爭）事雖近於迷信姑以字面觀之吾願斯言之不騐吾尤願主用兵者之有味夫斯言知疚僕蘇人也久離鄕井光復後避居淞北海角今又炮火頻聞已在戰線之内不得已遷回珂里暇與鄕人游但見蘇人士之作福自亨不知眉睫間有兵灾也今特舉其所見聞開列於後 
　　早茶罷後或又麻雀或赴船局（坐熱水船也蘇州俗語） 
　　晚茶後又有新設風凉酒樓可叙也（如怡怡等館） 
　　閶門外留園西園之間畫舫如雲笙歌依舊鬚影衣香其樂陶陶觀前一帶之吃食店鱗次櫛比罩以銅絲廚以玻璃物品之細做工之精爲别處所無有 
　　茶館酒館之抖賣物點心如袋粽扁豆糕菉豆湯等類葷腥如糟鷄糟鴨薰蝦等類亦均精潔可口 
　　拙政園中之東洋戲法可觀也 
　　鶴園中之說書可聽也 
　　半園中之亭臺可遊也 
　　暢園萃園中之報紙可閱也 
　　此種園林除留園四園拙政園外餘皆未著名者侯回蘇時亦訝其花園之多細詢之下始知是上海夜花園一流均滑頭等歛錢之作俑然而傷風敗俗莫此爲甚蘇人本愛嬉遊此眞爲虎作倀矣 
　　吾蘇人士本性懦弱遇事畏葸於權利上放棄者不知凡幾其紳士之畏首畏尾更覺可哂今遇此離亂之際嬉戲如故母怪人謂我全無心肝者矣 
　　屢讀蝶仙之黄金崇無論何事均觸於懷卽如蘇人士艶稱律師老太爺者不禁感慨系之所謂老太爺有丈夫子二長者新舊學均有根底正而誠者爲司法上官所入正當之薪有限次者新舊學竟得皮毛黠而狡者爲大律師所入不義之錢無數老太爺則喜黠而惡正者甚至大言不慙旁人均嗤之以鼻是以律師老太爺因此著名此非黄金之爲祟乎[  棲梧]  
　　昨日紅十字會之婦孺留養所開幕余往觀場内陳設整齊難民安排周妥紅十字會熱心濟世令人欽敬 
滬南演此至慘極酷之劇爲亘古所罕見居民遭此茶毒死者死矣生者扶老携幼情寔堪憐欲歸不得情尤可憫 
　　紅十字會救生　死事鉅欵絀來日方長金　樂善之士屛衣　食相與扶持凡可以謀社會之幸福者尤屬盡人所當爲昔者司城子罕輸粟貸氏見稱於仲尼北宮女子哀鰥寡矜孤獨　貧窮補不足見重於威后所以然者以其能以人道主義維持社會故耳[  黄君實]  
　　沈佩貞有南征消息南方將士聞之得勿畏娘子軍利害乎 
　　自南北交戰後各處難民不計其數吾知女慈善家陸文琴必繼起而爲捨身之舉不禁企而望之[  燕賓]  
[附瘦蝶來函]  
　　鈍根先生大鑒戰事發生同胞困苦淞波一剪都作哀聲鄙人閱報之餘無任憫惻願將文潤移助洋三元請代捐入華洋救濟會藉盡寸心竊意我談話會諸君子不乏同心倘亦有聞風繼起者乎專肅敬請撰安瘦蝶拜手 
醫話 
[人體上無用有害之機關（續）]  
　　人體皮膚上之毛髮實爲吾人得諸祖先（猿）之遺物當生活於胎内之際全身之皮膚（除鼻與手足）幾全爲長毛所掩覆至分娩之後長毛脫落以第二之毛代之自皮膚發生除頭髮恥毛腋毛外體毛大抵短小蓋在普通之動物其全身密生體毛爲防寒冷之用至於人類之體毛惟頭髮所以護腦腋毛恥毛所以減殺局部之摩擦刺戟然其効用亦微此無用之長物實爲障害吾人健康之一原因不可等閑視之蓋發生毛髮部之毛囊開口於皮膚面各種之細菌由此侵入而毛囊又爲細菌之培養地惹起化膿之葡萄狀球菌等往往於毛囊内繁殖起膿疱疹癤瘍等之化膿性炎症其他發生慢性皮膚病化膿甚易漸漸起不快之病症齒牙之中發生於最後之第三臼齒即通稱之曰智齒對於人類亦無効用且屢屢有不良之影響及於身體彼類人猿第三臼齒之容積甚小時或缺乏大抵爲顎骨短縮之結果（其咀嚼機能不若他動物之强）至於人類則缺乏者頗多文明國之人種尤然徴諸歐洲之人終身往往不生智齒而齒牙之總數僅二十八個百人中有十人之多而智齒之缺乏以上顎爲尤多（十八至十九％）據狩氏之報告智齒之有無對於吾人之咀嚼機能絕無影響吾人至今日大抵發生智齒之時期甚遲至三十歲之時始行發生時或有至六十歲之高齡始行發生者且智齒之爲物不特無生理上之効用且爲透起　症疾患之原因時或有喚起死之轉歸者蓋智齒與他齒相較其所以爲疾病　　　實基於發育之徐緩與自粘膜露出之困孼（未完） 
小說 
寫情小說 
[黄金祟（六十五）] [  天虛我生]  
　　有頃蘭兒他去予因偎近筝兒呼之曰姊乎汝乃愛我一至於此箏兒弗應伯以目注我面呈現其萬分愛憐之態猩唇方注嫣紅欲滴其可愛實有甚於鸎含方欲親之則可憎之梅姐適於斯時逡巡而進顧謂箏兒曰予率蘭璇往謁大士汝二人者殆不可俱箏兒顧予曰珊哥其能往歟予曰果吾姊欲往者則必與共箏兒謂梅姐曰斗室蟄居殆爲致病之原今已小愈顧隨阿母俱往以飲湖渌梅姐曰汝兩人其癡歟孱弱至此豈勝跋涉時　心中　欲在惟　兒　欲往者　亦助之要求梅姐度不可拂乃命阿珠添雇藍輿兩乘朝餐此罷梅姐命李子及昭兒守宅遂率子輩登輿箏兒之輿適當予前第覺光鬢影莫小泥我心魄時於輿中迴首顧我其心中葢恐我於病中有不勝也而我心中亦復如是以憐箏兒仔細思之我兩人胡不於紗㡡共坐促膝談心乃必於驕陽烈日之中乘此斗大之輿幢幢而往抑何苦歟予因而思此種舉動莫非爲銷磨黃金之舉然則吾儕此時亦爲黃金所崇耳出城而後始覺稍稍爽意惟滿湖晴日波光㶑灔有若溶金瀉地逼人眉睫焦灼殆不可勝薰風過處亦復烘烘然雜以水氣輿夫汗流被脊厥狀至爲可憎繞隄行可里許始入柳陰予在曩時酷愛湖上風景以爲幽勝然在今日則覺遠不如箏兒閨中也幸而行不多時遂達棲霞之嶺先至香山洞小憩僧俗滿堂一無足觀寺後依山爲壁荅蘚斑駁稍覺陰凉予與箏兒等遂坐是間梅姐見予苦熱爲予拂扇惟箏兒則淸凉無汗恬然自若但眉痕愈形其綠殆於心中未嘗不苦熱也小坐方定長老入見其人年可五卜道貌翛然頗似相識方自追憶其人乃先笑曰不見公子幾近十稔公子猶識老僧否梅姐異之因詢何以相識長老曰曩在鳳林禪寺爲知客公子家爲其先人建設水陸大醮其時公子好爲嬉戲嘗與老僧泛舟爲樂此景猶在目前耳又向箏兒曰彼時小姐嘗與公子擷薔薇花於望湖樓下置錫器中蒸爲花露老僧且嘗乞得一樽其味實勝於甘露至今猶覺齒頰間有餘芬也箏兒聽其言不禁失笑予因憶及前事嘵之曰彼時共我甑花露者予仲姊耳非箏姊也惟渠二人確肖是無怪長老之誤認箏兒乃始恍然彼僧則喃喃誦佛號曰世間乃有如是相似之人得非觀音座上龍女之化身歟時予心中竊笑以爲果如老僧之言則我當爲善才之化身矣（二） 
文字因緣 
[敬題玉田恨史] [  幻園居士]  
　　鴛鴦願化同宮繭蝴蝶長依連理枝可惜春風花片落望夫石化斷腸詩 
　　令嫻竟殉徐緋節月慘風悲天亦驚留得一編靑史在千秋埋骨不埋名 
　　更正二十二日小說黃金崇第十二行十二字則誤爲卽又第十九行第一字指字下脫一右字 
 
 

Page 14

 
 
   
 
