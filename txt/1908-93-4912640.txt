# 1908 - 93 - 4912640

 

Page 1

 
 
   
 
 

Page 2

 
 
[上諭]  
　　三月初七日奉 
　　上諭鴉片流毒爲害甚泞前已迭降諭旨剴切申禁内外大小臣工宜如何悴厲奮發仰體力行乃近聞臣工内平日沾染嗜好者仍不乏人或陳明斷戒其實未盡祛除或癮已沈痼表面巧爲掩飾甚或明目張膽吸食如故若不專派重臣認眞查禁恐禁烟之令難望依限實行著派恭親王溥偉恊辦大學士鹿傅霖協理資政院事務景星丁振鐸充辦理禁烟大臣由該大臣精選中外良醫立卽設立戒烟所專司查騐除在京各衙門屬員有磪知其素染嗜好者由該管堂官照章參辦外其情形可疑之員均咨送　所切實查騐該禁烟大臣限於三個月内妥定章程建修局所奏明開辦如訪聞各衙門員司有斷煙未凈者即向該管衙門調往查騐若係堂官大員准由該大臣奏請發交查騐所而監司以上大員如經訪聞明磪亦准指名奏請調騐凡經驗人員磪無嗜好或實已斷凈中該所出具憑結准其照舊供職倘驗明仍有嗜好即據實照章奏參京外各衙門屬僚仍責成該管長官嚴密設法切實查禁如係經禁煙大臣發覺查驗實有煙癮並將該管長官按其瞻徇失查情節分别交部議處該禁煙大臣等均係選擇任使務須破除情面不避嫌怨實力奉行毌得顧忌因循致負重任倘嗣後辦理禁烟仍無起色該大臣等亦不能辭其責也該所應需款項著柯逢時在　藥統稅項下先支開辦經費銀三萬兩并撥常年經費銀六萬兩以濟要需欽此 
　　三月初八日奉 
　　上諭山東巡撫著袁樹勛署理民政部左侍郎著烏珍署理欽此 
　　上諭常州府知府員缺著長明補授欽此 
　　上諭浙江紹興府知府員缺著劉嶽雲補授欽此 
　　上諭江西南贛鎭總兵蔣雲龍著即并缺欽此 
　　上諭楊士琦奏保薦南洋華僑人才懇恩録用各摺花翖鹽運使銜胡國廉著賞給三品卿銜花翖候選道吳祥材著賞給四品卿銜欽此 
　　上諭江西南贛鎭總兵員缺著邱俊鳳補授欽此 
　　上諭安徽寗國府知府員缺著貴福調補王步瀛著調補甘肅凉州府知府文紳蓍調補陝西同州府知府欽此 
　　上諭湖北武昌鹽法道童德璋河南河陝汝道崇繕甘肅凉州府知府能壽安徽寗國府知府榮普陝西同州府知府英瑞均著開缺送部引見欽此 
論說 
[論辦理禁烟大臣]  
　　自預備立憲以來。煌煌明詔。足以振頺靡之習。而無反汗之令者。其唯禁烟一事乎。自前年十月降旨禁煙。諭令政務處詳定章程。民之期限寛以十年。官之期限。祇有六月。其處分不可謂不嚴。嗣又恐京外官吏之未能遵限戒絶也。又於去年九月。嚴責睿莊王陸陳兩公。風示百僚。更定展限三月之禁令。其體恤不可不謂不至。乃不料處分愈嚴。其飾混也愈巧。體憮愈至。其悠忽也愈甚。至本月初七日乃有欽派辦理禁烟大臣查驗官員之諭旨。 
　　夫官塲禁煙之議。發之者一年有餘矣當其初長官戒其屬僚。屬僚戒其左右。莫不曰戒煙戒煙。然而按其實事。睿王莊王陸寳忠陳名侃。雖己開缺。而此外之王公大臣。如某邸某大臣之夙有烟癮者。則固尙未發覺而依然無恙也。此則内官戒烟之不可恃也。督撫之奏報。則曰留心查察。同鄉官之甘給。則曰遵旨戒絶。一似各省司道迄未入流。皆得脫離黑籍矣然而某省之開藩陳臬者。依然吸食。此外局所各員。印委各班。有癮者。亦指不勝屈也。此則外官戒烟之不可恃也。内則如此。外又如彼。誠有如。 
 
 
 
 

Page 3

 
 
諭旨　云或陳明斷戒。其實未盡袪除。或癮已沈痼。表面。巧爲掩飾。甚或明目張膽吸食如故者。遏其流而絶其源。是在平新派之禁烟大臣 
　　抑吾有一言爲禁烟大臣告者。從前上官之册報。同官之具結。旣不得實在戒絶之證。今後將有戒烟所。查驗。所專心一志。以調查官界爲事。苟使任用得人。鈎稽有法。不畏彊而凌弱。不舍大而求小。則官癮一清。吾知今之效驗必有以異乎昔所云也又。使虚心博訪。實力調驗。或採取士民之函牘。或嚴定官章之懲罰。使有癮之官吏。皆不敢掩飾彌縫。以身嘗試則主持戒律之長官。乃不至如前之文報。僅曰向不吸食現不吸食八字而已。總之官吏禁煙。爲萬民觀瞻所繫。官旣禁絶。民自隨之。大臣知此事爲中國禁煙之一大樞紐。爲之破情面。任嫌怨。風聲忾布。民氣一新。或尙得箴膏肓起廢疾之一日。不然而塗飾耳目。無所佈置。不過爲五大臣位置閒員。揮霍財力。於政界上多一戒烟所之新名詞而已。則於禁烟之前途寗有裨乎。 
[論夏駕橋徴兵誤民爲匪案來稿]  
　　自編練徴兵以來。三數年間落落未有試用。至今年正月。防剿梟匪有楓涇之役。於是徴失之名譽一振。迨二月二十二日。夏駕橋案出。誤民爲匪鎗斃士數人。於是徴兵之名譽又爲之一挫。予謂誤殺無辜。於法議抵。而事出魯莽。則其心無他。君子猶原。之徴兵旣爲新練之軍。全國所倚重。訓討數四。身受教育。誠能作其忠義之氣。通曉大體。生死不渝。則吾意自管带以下。痛陳已過。直認不諱。良民旣爲吾同胞。一時過失兄弟相殘。事後憬悟。計惟有反縛自。首歸命司敗而已。如是。則非第徴兵之名譽。不足爲之少挫。而海内外聞之。將以見中國軍人之資格。如是如是。舉從前虚僞矯詐之風。一變而爲光明磊落詎不足以張國威於四方。振民氣於一日也。蓋過殺議抵。死數徴兵。何傷兵氣。爲義勇軍。視死如歸。才好男子。而今卒未足以語此。何也。無論事前之失。彼旣爲三十五標駐紮太倉。不應越境闌入新陽新。陽有三十四標。似亦應各分區域。不應以一眼線之言。貪功倖賞。遽至夏駕橋掩捕。即捕。亦不應率爾開鎗。即開鎗誤。擊傷斃多人死者已矣。亦不應以被捕十數人。不解送本地方之新陽縣。而寄頓南翔至五日之久。反解送嘉定縣。閃鑠迷離於意云何。而最後之荒謬絶倫。則楊管带禀報上台。及投函登報之言。必欲坐民爲匪。以卸脫己罪。無論其罪不可卸。民不可誣爲匪也。卽令作萬一之想。鄉民含寃而不敢伸。有司聽獄而不過求。含胡丁事。幸逃法網。而以中國所編練之新軍。乃亦虚僞矯詐。貪生惡死。草菅人命至於如是。詎能爲堂堂正正之師。令聞四國一有變故。足以效命疆場哉。蓋具所以墮軍人之資格。辱國威而○○軍譽者不在誤殺。而在詭辯也。善乎端午帥復崑新紳士之言曰。實深疚歉。嗟夫吾國徴兵果能體會是言。誰謂非日本之武士道耶。所惜未足以語此也專電 
[電一（北京）]  
　　湘人請開國會雖經議緩惟樞意他省繼續請願如多則再擬辦法現特暫緩以覘民志 
[電二（北京）]  
　　昨樞垣接查辦大臣鹿傅霖電告應查各事極其繁瑣近尙毫無端緒 
[電三（廣州）]  
　　張督連接外部電飭停止抵制日貨現粤商相約各人認定主義弗開會弗演說各守個人自由惟於振興本國工蓺則仍須約期集議辦法 
[電四（杭州]  
　　王相國以浙撫馮星帥辦事得手昨特電奏請留 
[電五（南京）]  
　　江督端初六日患頭風當日下午即愈目下辦事如常按此電可與昨報參觀 
緊要新聞 
京師近事 
　　外部員因案　出京外部學習主事馬絅章9浙江紹興人）被顧某供出抄録往來電底然并無漏洩磪據該部終以事涉疑似遂以該主事辦公不力咨回吏部而吏部各堂謂旣已辦公不力豈有再行掣分他部之理該主事聞此消息遂托故請假於上月二十七日匆匆出都 
　　津浦鐵路總辦仍兼北洋交涉直督楊蓮帥片奏現准督辦津浦鐵路大臣吕海寰來咨調派丁憂補用道李德順總辦該路北段事宜業經轉飭遵照惟北洋外交繁重助理需員李德順隨臣辦理交涉多年上年 
 
 

Page 4

 
 
經臣由山東奏調來直頗資得力查津浦路綫發○○於津而北段興工購料等事亦皆在津籌辦李德順本在天津當差是該段路工該員自可就近經理興調署遠省不同自應查照奏准調直前案仍兼辦理北洋交涉藉資贊助二月十九日奉硃批該部知道 
　　電召張人駿來京初三日軍機處電飭兩廣總督張人駿從速來京有緊要事件待商 
　　查覆興禄參案某侍御奏參貴州布政使興禄識字無多及貪劣各款當奉旨交雲貴總督查辦現聞錫清帥已查明情節據實覆奏 
　　海外電報改價中國電報局此次改正海外電報價目聞自三月一日爲始其改正價目如左 
歐洲　　　　　二元四角五仙　歐洲俄國　　　　九角　　　　 
亞洲俄國　　　　六角五仙　　　桑港　　　　　　二元四角五仙　 
桑港以外美國　　二元六角五仙　哥倫比亞等州　　二元七角 
印度　　　　　　一元六角七仙　錫蘭　　　　　　一元七角二仙 
奥國　　　　　　一元七角二仙　尼牛笛　德　　　一元八角七仙吕宋　　　　　　九角七仙　　　日本　　　　　　九角七仙 
韓國　　　　　　一元三角七仙　厦門　（陸線）　四角四仙 
厦門　（海線）　五角七仙　　　香港　（陸線）　五角七仙 
香港　（海線）　七角七仙　　　按以上價目均以一語核算者 
[奏湁袁樹勛主持湘路北京]  
　　鄂督趙爾巽奏請派 
袁樹勛主持路事摺略云竊查粤漢鐵路以湖南一段爲中權樞紐本年正月疊據湖南在籍紳士前閩浙總督魏光燾前署江西提學使汪詒書等二十人湖南股東代表童光業梁煥均等三千五百二十三人聯名籲懇奏請欽派現任民政部侍郎袁樹勛暫回湖南主持路事奴才伏查湖南一省鐵路事宜經前督臣張之洞奏舉前國子監祭酒五先謙爲名譽總理前順天府府尹現任民政部左侍郎袁樹勛爲主持總理前法部左參議余肇康爲坐辦總理衆論翕然嗣袁樹勛久滞寗滬公司主持無人信用不足各股東羣懐觀望全局幾爲搖惑幸上年十月袁樹勛來鄂與之面定辦法並訂於本年二月招集股東開特别大會適袁樹勛奉旨回京供職而期定之股東會旋因之解散於是人心惶惑議論蠭起遂致未認之股不認已認之股不交已交之股索退察看大局此路以袁樹勛爲衆望所歸非令迅速回湘擔任路事則斷無告成之望惟袁樹勛現奉簡命升授民政部侍郎深知部務緊要朝廷委任自有權衡但粤漢鐵路關係全局甚重可否仰懇天恩暫令袁樹勛迅速回湘主持路事庶免路工久延大局幸甚奏光緖三十四年三月初一日奉硃批袁樹勛著仍充主持總理欽此 
[浙路第三次股東會記事杭州]  
　　初五日上午九時浙路公司假坐師範學堂開第三次股東大會親到者二百四十户共六千三百十三股委託者六百五十户共五千九百股綜計來賓職員等約三百人提議事由八條（一）報告前年份辦事情形（甲）總公司槪略（乙）工程槪略（丙）會計槪略（丁）營業槪略（二）提議赶集新股免用部欵（三）提議對於蘇公司協議滬杭甬辦法 
（四）提議股息（甲）舊股息未領去應如何辦法（乙）新股息數目零星者應如何辦法（五）提議董事查帳人推舉數人駐公司辦事（六）提議推舉滬公司坐辦（七）提議推舉滬杭甬總辦（八）選舉董事查帳人 
　　開會後由湯總理報告爭約拒欵情形畧謂目前結束不得謂有效力然亦不能謂盡無效力今具意見書一通請父老弟兄一閱並言從前　再請退現值風潮劇烈祇得免强支持至協理劉君今日本欲到會因患　囑某代述請公舉臨時議長以便提議事件衆舉周湘齡君并舉糾議員王貴沈潘四人 
　　舉定由俞寰澄報告第一條辦事情形及代表疊次函電各股果意見書報告畢由議長提議第二條辦法略謂總理意見部臣雖借外欵滬杭甬路可以不用聽存銀行待十年後本利全歸則浙路仍是完全商辦張君○○企言不如速集新股另築幹路或常玉山或安徽繳欵仍分十年一至五六造路七八以後還欵存欵即專築甬線同時並舉則全浙枝幹不日告成張君讓三言新舊股東務宜融合不可分開當經議長决議專注招股不分新舊糾儀員王慶甫君言必將造路辦法决定纔能招股總理言能繳欵方可不用部欵否則不能不用部欵王君又言如至四月底股不缴齊惟有仍用洋欵如是乃我人民借欵不得更謂公司借欵是以添招新股一事須請會衆决議衆拍掌贊成此條通過時己十二句鐘遂休息午餐 
　　午後一時議長提議第三條謂現在蘇杭兩處合併另添路局宜有討論組織之法蔣孟蘋君言應先將借欵如何分派方能决定蔣抑之君言去年江浙董事會議七成歸浙三成歸蘇楊信之君言應以工程道里爲計辦事一層亦應照欵項之多少定權限之大小此事並非與蘇路爭權以浙人負重自應權重全體贊成遂議决滬杭甬不另設路局總辦辦事處即分隷於蘇浙兩公司 
　　又提議第四條股息分甲乙兩種（甲）說舊股息未領去者應如何辦法 
 
 

Page 5

 
 
（乙）說新股息數目零星者應加何辦法旋决議股息未領逾一年者代存銀行生息至新股另星之欵須扣至明年四月繳第二届股欵時給發又提議第五條（甲）董事查帳人推舉數人駐公司辦事（乙）仍照舊章不駐公　旋以主張甲說占多數惟查帳人須分部任責 
　　又提議第六條推舉華公司坐辦受總協理命令位在部長上總理舉周金箴君全體贊成 
　　又提議第七條推舉滬杭甬總辦衆以施信之群旣爲蘇公司所舉且在滬寗路上素有經騐無庸另舉全體亦贊成 
　　又提議第八條選舉董事衆以浙路危急存亡之秋莉事查賬似宜連任舊董事蔣胡諸君力辭議長謂續繳股欵須四月底截止董事查賬亦可緩至彼時或仍在杭州開會續舉請全體公决當規定五月十六日再開正式大會 
　　提議畢全體會員擬發公電慰問協理劉紳病狀文曰公病甚念本日會决議續收股分免動存欵選舉續會舉行路事體大仰仗方深幸公保重全體股東會微 
　　當散會時因時計尙早張君左企謂初三日所開保存大會到者不多提議各事大半均未决定原定初八日再開大會現在有此餘閑不妨接續開議俞寰澄君力阻謂保存與股東兩會性質各别仍以另　并會爲是惟當日發生此會原因不妨略爲宣布使在坐諸君得與各府廳州縣拒款圑體聯絡一切當即略爲宣布以有保存會應議各事仍於初八日下時請全體股東至木場巷仁錢教育會會議 
[西報譯要]  
　　日本官場之强硬初七日字林報東京電云此間官塲皆不認新聞紙所載吉林電報日本於間島問題有退讓之說并聲稱現正磋議答覆數日前所接中國之反抗公文又謂此問題决非早日可以調停了事云　　奉天日人○○暴又初七日倫敦電云據钮約電稱奉天省有日人四名因懐挾私讐擅入美領事署毆擊本地辦事員美領事當傅中國警察將該四人拘送日領事署乃日領事並未謝罪恐不免惹起交涉也 
　　俄國東方之政策又初七日倫敦電云俄國議院預算案委員現正討議籌辦俄國義勇艦隊補助金事宜蓋因此艦隊於上海至海参威及海參威至坎察加之間將大有作爲云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[鄂督趙奏覆湖南巡撫被叅各節摺]  
　　奏爲遵旨密查湖南巡撫岑春蓂被參各節謹將所得情形據實覆陳恭摺仰祈聖鑒事竊奴才於光緖三十三年十二月二十四日承准軍機大臣字寄欽奉上諭有人奏湖南巡撫岑春蓂昏庸乖謬請旨飭查一摺著趙爾巽按所参各節秉公磪切查明據　具奏毌稍徇隠原摺著抄給閱看欽此遵即密委湖北試用道王舍棠飭令輕裝減從馳赴湖南省城按照原参各節嚴密磪查毌稍徇隠茲據逐條禀復奴才復攷之輿論參以卷宗謹將所得實情爲我皇太后皇上詳晰陳之如原奏内稱岑春蓂喜延術士卜日占星講求趨避僚屬罕見民隠不通吏治日壞初到任時因信占卜之言泊舟長沙對岸不肯過江以致各員連日迎候各節查岑春蓂於光緖三十二年九月二十六日接印先於二十四日舟抵長沙丁岸因爲期尙早就近登陸閱看高等學堂即嶽麓書院舊址當時或有屬吏在江干候接者乃官場迎送之常自到任後如裁革規費禁用門丁禁送德政牌匾於民隠吏治未嘗不加意講求惟僚屬禀謁非有要公不輕接見原之者則曰難於槪見觖望者不免退有後　至謂喜延術士再三訪查竟無所聞又如原奏内稱去年萍醴之亂該撫倉皇失措調兵環紮撫署置城鄉谥不顧一節查光緖三十二年十月江西萍鄉匪徒滋事湖南洪江會匪姜守日等亦糾合醴陵平江匪黨揭竿倡亂岑春蓂聞報後即經先後派撥巡防常備各軍分途堵剿復派協統俞明頣駐紮瀏陽督辦軍務其布置頗爲周密並非置城鄉於不顧當起事之初省垣人心搖動謠傅匪徒勾結内應特令撫署衛隊出紮東西轅門以資鎭懾詎人心皇皇之際見撫署左右駐有兵隊遂致訛言益甚實則除衛隊外所有駐省各營多已撥赴各處分任防剿檢查卷宗並無另調營兵環紮撫署之事又如原奏内稱上年湘米豐稔湖北乞糶屢電不應乃委員購運川米數萬石以圖掩飾川灘險惡糧船沉没不少損失官欵甚鉅各節查三十二年夏湖南水災禁止米穀出境嗣經升任督臣張之洞以鄂少全恃湘米電致湘撫轉商湘紳准由鄂省招商購運九十五萬石旋因購運足額湘紳堅請截止其事適在岑春蓂到任之後年謂乞糶不應者殆即指此至遠購川米係因是年湘米昂貴經官紳會商電請川督委員代購解至宜昌由汀派員接運查核湖南善後局卷宗共計購到穀二萬八千五百餘石米一萬一千九百餘石共用銀十一萬兩零係動官錢釐金兩局分籌息借之欵惟第五批有船一隻在酆都縣境沉失穀五百七十石餘均陸續運到不意川米到後價值銳減全數平糶後僅收回成本五萬一千餘兩下餘虧損至今尙未彌補要之湘省遠購川米原爲平抑米價起見與禁止出口實係兩事至於沿途損失爲數甚微其成本之受虧由於米價之銳減事出意外雖官款不免虧耗而小民實受其益辦理并無不合又如原奏所稱道員沈祖燕工於鑽營該撫倚之公事槪歸把持該道藉勢納賄管理官錢局不及數月侵蝕已十萬貫各節查沈祖燕係光緖三十三年六月派充湖南官錢局總辦調查該局帳目自沈祖燕接辦後月有盈餘出入相符無隙可指又按帳點查現欵亦無虧短取具該局員司摺結存案復查湖南官錢局向章每月應由藩司委員調查帳目一次歸委員單銜分禀備案如有情弊斷無迭次易員均爲祖護之理是侵吞欵項一層查無實據至鑽營納賄亦無事實可證惟沈祖燕奉委後即改官錢局爲總局有節制省外各局之名未幾又委會辦善後局兼辦礦政調查局連得要差聲勢烜赫加以素性執拗與礦務總分各局員紳每多因事爭執之處迹近攬權原奏所謂公事槪歸把持意即指此又如原奏内稱張慶雲久带湘軍向有盛名該撫改委楊晉本越南游勇旣委礮隊兼衞隊措置乖謬軍心不服各節查湖南常備新軍協統俞明頣於光緖三十三年三月飭赴辰沅永靖道本任經岑胡蓂派委永州鎭總兵張慶雲接統後因南路冬防緊要飭張慶雲專辦防務改委分省補用知縣楊晉接統調查陸軍官佐履歷表楊晉籍隷雲南現年二十九歲於光緖二十八年投効四川經前總督岑春煊派赴日本學習陸軍二十九年電調廣東派充標統復經岑春蓂調湘委带衞隊礮隊自派充協統以後其原带之衞礮兩隊業經另委接管楊晉人尙有才於操練亦知講求惟資望稍淺又非由學堂出身任事勇往不免不協於衆口所謂措置乖謬軍心不服者殆即指此又如原奏内稱標統崔朝俊嗜好甚深方以戒煙請假乃假尙未滿即升標統全軍震駭一節查崔朝俊係藍翖千總曾在北洋武備湖北將弁學堂肄業前充湖南常備新軍第一標第二營管事素染嗜好去年五月間經新軍協統張慶雲飭令免操三月專意戒煙八月初五日由張慶雲禀請以崔朝俊因戒烟患病精力較遜飭令銷差經岑春蓂批准是月十八日又以崔朝俊病痊禀懇仍供原差亦經批准十月間擢升標統遍加查訪均謂崔朝俊陽奉陰違煙癮實未戒凈雖人言無從取證而其精力究非强健又如原奏内稱縣丞楊澣前委釐差該撫到任以不合例撤去楊澣夤緣署中相士得委圖書館提調并兼别差各節查現辦圖書館提調係楊澣并無楊澣之名早由縣丞過班知縣於光緖三十一年十一月由省河釐差調辦湘陰釐差三十三年正月以未赴引不合例將其釐差撤銷九月又委圖書館提調一時輿論謂旣不合例何又委差兼以楊瀚辦事模糊於圖書一道尤多隔膜因此頗滋物議至云得委由於夤緣查無磪據共另兼長沙保甲即現在圑練差使係長沙縣禀請派委事在未撤釐差之先原奏所稱不免傅誤此遵旨查明岑春蓂被參各節之實在情形也奴才復查岑春蓂到任以後頗注意於安民察吏其於一切新政如學務軍政及農工商礦諸大端亦能加意講求不辭勞怨重以時會艱難人材消乏雖取才不無稍隘而宅心悉本於公忠用人不免從寛而持已要歸於廉潔證諸原參各節雖或事出有因實多誤會之詞均不得爲該撫咎惟湖南候補道沈袓燕兼綜要差怨聲載道迭加查訪有口皆同該員貌似强直實則舉動乖謬岑春蓂迭次委襄要政原冀得其臂助無如該員生性偏執識見陋隘遇事師心自用罔恤人言其官錢局辦理得法者乃知縣沈瀛之力於該道無甚關係至其專主之礦局則惟知把持閉拒并不能爲地方謀久大之利實屬有負委任不勝監司之職應請以通判降補湖南常備新軍第一標標統監翖千總崔朝俊嗜好太深不知悛改迨勒令戒除以後復敢陽奉陰違朦混銷假應請即行革職以肅官方湖南常備新軍協統分省補用知縣楊晉雖未入陸軍學堂而出自將門曾經出洋閱歷操練尙知講求紀律亦極 
 
 

Page 11

 
 
嚴明雖資淺望輕究屬可造之才應請旨飭令岑春蓂随時查看如果不能勝任再行撤換捐升知縣湖南候補縣丞楊瀚雖無夤緣得差實據但該員因未引見撤去釐差迨委充圖書館提調并未自行聲明於圖書一道素未講求亦竟居之不疑殊屬非是應請撤去各項差使飭令赴引并於赴引後照章入法政學堂肄業如功課尙能及格再行酌予差委所有遵旨查明據實覆陳各緣由理合恭摺具奏伏乞皇太后皇上聖鑒訓示謹奏三月初一日奉硃批著照所請該部知道 
政界 
[徐總兵歷陳關卡查米之弊蘇州]  
　　署福山鎭徐總兵傅隆函致 
　　蘇撫略謂禁上私運米糧一事民食攸關理宜文武協力同心從嚴查禁隆於奉飭稽查禁運後經分派内外洋各師船專駐各要口飭令認眞查察並飭陸路各汛弁一體協同禁阻又另派師船上下游巡查隆每月親赴各路砲台百驗放餉之便諄諄誥誡水陸各汛弁加意嚴禁上年秋冬間福山滸浦兩口迭獲私運米糧由縣勘騐禀辦在案可見奸商貪利玩法仍不能免但營　查察米船頗有爲難之處一因各處載米出口船隻每於釐卡呈驗護照後營弁不能盤詰即向之盤詰而厘卡司巡每以驗過護照放行爲詞其商名米數相符與否營弁亦難澈騐一因私運米粮船隻即有爲營弁先行查出知會釐卡協阻而彼仍以先過厘卡爲詞强與營弁爭功其營弁未經察出而或爲厘卡先行查出者未聞有來營知會協阻之事故營弁與釐卡辦事未能和衷共濟隆屢次訪察聞自鎭江以下至吳淞浙江沿江沿海各口私運米糧仍屬不少且聞各處釐卡司巡竟有得賄賣放之弊至何卡舞弊隆未查得磪據未敢率爾舉發然各處謠傅紛紛總非無因而尤可異者聞有局員因收釐比較不足竟將拿獲私運米糧船隻准其掉換壞船私罰鉅欵彌補收數雖屬以欵濟公然罰欵實得若干是否悉數塡補比較他人無從探悉底藴恐仍不免有自便私圖之事局員舉動如此則司巡賄放之弊可知營弁等見釐卡如是遂亦有附和其間通同作弊曾將許浦陸汛千總沈芳水師把總熊某二弁摘頂并記大過一次把總王某並先行撤任查辦並派員至各口察訪據復未得磪據現正設法密查倘果查明營弁有串通賄放實據定即咨呈參辦惟私運旣多民食愈艱用敢仰懇嚴飭各處釐卡務令協同營汛官弁等加緊查察務須彼此和衷辦理切勿故分畛域有意爭功大局庶有裨益云（商） 
[道員簡用丞參消息北京]  
　　前督練公所總辦浙江補用道袁巽 
初觀察去冬奉民政部内調於本年正月間與常觀察安聯轡入都抵京後經該部考試才識優長有畀袁以該部丞參之意聞常亦有某部位置之望云 
交涉 
[不允日領函薦警察員奉天]  
　　駐奉日領事加薦君日前函致奉 
撫薦該國齋藤警部於奉省警察局請轉飭交涉司陶觀察函致巡警總辦王觀察留局辦事等情王觀察以警察爲國家内政礙難位置外人當即覆函陶觀察轉致日領查照（乎） 
[違約售烟之糾葛福建]  
　　南台美打洋行不納膏捐賤價熬售當 
經督辦洋務吕文起觀察照會英領事力爭并詰責中國行夥謂此次禁煙旣得英政府應允并賴各國贊成公益爾等爲中國人理宜極力婉言勸阻乃竟言聽計從廉恥斵喪不特爲中國所不容亦爲外國所不齒云云又趨謁英領謂此舉不特有碍鄰交亦爲文明之垢病英領乃將該行嚴加讉責行中所存烟膏千餘觔由財政局給價承受卽傅諭城台清膏鋪匀攤認售（田） 
軍界 
[補録限制船隻配置軍火章程廣東]  
　　粤省司局核議限制各船 
隻配置軍火法會詳督辽察核已誌前報兹將限制章程五條補録如下一凡鹽船貨船渡船水手二十六名至三十名以上准配砲八尊快鎗四杆每杆配碼子五十顆旋鎗四所配碼子五十顆炎鎗十八杆至二十二杆以次遞增一水手十六名至二十五名准配砲六尊快鎗一杆旋鎗四把配碼子同上火槍十杆至十九杆一水手十一名至十五名准配砲四尊快鎗一杆旋槍二把配碼子同上火鎗八杆至十二杆一水手六名至十名准配砲二尊快槍無庸給發旋鎗二把配碼子五十顆火鎗四杆至八杆一小漁船水手五名以下砲快鎗旋鎗均無庸給發火鎗五杆以次遞减以上准配軍火係按船主水手人數分别增减以一人配一槍爲度各船如不願配軍火可不願配足者仍聽其便（爲） 
[吕軍門閱視大嵐山營汛寧波]  
　　浙提吕道生軍門將由省回寗 
聞此次軍門回轅必須繞抵大嵐山親閱各營汛現駐防該山右營李遊戎春和及各汛弁業已預備一切（皮） 
學務 
[奉省通行强迫教育章程奉天]  
　　奉省張提學近奉督撫憲札開 
准學部咨稱現在預備立憲非教育普及不足以養成國以之資格茲特釐訂强迫教育章程十條通飭各省以期實行等因張學司使當即通行各屬一體照辦茲將章程録下一廣設勸學所一各省城須設蒙學一百處學額以五千名爲率一各府州縣須設蒙學四十處學額以二千名爲率一各村須設蒙學一處學額以四十名爲率如零星小户合數村爲一處亦可一幼童至七歲均須入學一凡有紳董熱心提倡多設學堂者分别給獎一幼童及歲不令入學者罪其父兄一以學堂之多寡定勸學員之功過一各府廳州縣長官不認眞督率辦理徒以敷衍了事者查實議處一各學設立後每二年由提學使考驗一次 
[女學生禀請更換教習南京]  
　　江寗粹敏第一女學全班學生以 
列換教習禀求江督維持奉批謂查該女學甫經改辦極費經營本部堂 
 
 

Page 12

 
 
對於女學最願提倡所以極力維持冀見發違教習爲學問之母務求眞有學問之人該生等謂總辦之辦學堂不問其吕與向但求其有學問之教習學生等之到學堂亦不問其吕與向但求有學問之教習數語最爲明通深堪嘉許向教習旣不勝任自應即行辭退另延各師擔任教課該堂監督彭令熱心教育想亦該生等素所深知該生等平日專心向學亦爲彭監督所深信斷不可因更換教習之事致傷感情本部堂對於此事曾有手書并派羅令良鑑到堂宣諭該女生等必能領會從此濳心上課不致再起風潮致於女學前途大有阴碍是所至望（商） 
實業 
[請建武漢渡江鐵路湖北]  
　　鄂省職員蔣啓良日前禀請鄂督自 
願集資建築武漢渡江鐵路一條以利行人趙次帥以事關路政應俟粤漢鐵路局籌辦業已批飭知照矣（今） 
[查禁私採官山紅石湖北]  
　　鄂省城外沿江上游堤工總辦程道 
頌萬近日勘得牛頭官山所產紅石甚富擬採作培堤之用因特具禀鄂督請飭地方官將界址查明出示刊石禁止商民私採業奉趙次帥批飭江夏縣遵辦（生） 
[勸捐興築馬路鎭江]  
　　丹徒縣王緯辰大令近向各紳商勸募捐 
欵以備開築京畿嶺馬路之用惟鐵路工程局前已允認獨籌此項經費王令恐權利有失故仍主自行籌築之議（庶） 
[醬業要請查禁私販鎭江]  
　　鎭江醬業缸捐已議定每缸納銀一 
兩惟各醬商以加捐必須加價藉資彌補然揚屬同業所用淮鹽較鎭地浙鹽爲廉且無納捐之資將來必乖鎭地醬價昂貴之時紛紛販運冀奪銷路日前各醬業集議向海防廳緝私局要請多派差勇在江口一带嚴密查禁（庶） 
雜記 
[姦近殺]  
　　漕涇二十二圖倉頭地方陸秀谷前日投華署報 
稱胞弟陸仲康於上月二十九夜至漕三圖張家厙表娣徐吳氏家探親初一黎明由表娣送回己斃船上驗得右乳有木器傷右肋有脚踢傷當獲凶手徐阿七王五全張陳氏並送來之徐吳氏及子徐子茂等一併解案張大令閱詞立即升訊據徐阿七王五全各供毆打不諱大令即將徐王收押一面馳往該處相驗聞此案徐阿七與張陳氏姘識死者亦向與張陳氏有染是夜復往擬拾墜歡爲徐阿七所知糾同王五全濳往毆打遂致失手斃命云 
[寺辽發封後之運動常州]  
　　常郡放生寺住持日前引誘府中學 
堂學生在寺賭博經監督屠君訪悉立請陽湖縣陳令往查當塲破獲並在該住持室内搜出賭具二副女照片一紙屠監督即將學生飭記大過二次并罰停例假半年陳令即將該住持管押寺屋發封所有寺基擬改充公園或作習藝所嗣由某寺僧竭力運動啓封陽湖縣陳令已准如所請札飭清凉寺住持僧了三另舉妥僧接充現學界中人集議赴府署謁見王守請飭該縣暫緩啓封再籌辦法（木） 
[萍鄉礦洞火災三誌江西]  
　　萍鄉官煤礦八方井因燈火失愼致 
兆焚如日久未熄已由總辦林觀察懸有重賞招人救熄等情迭誌前報現在火勢蔓延愈加猛列想係將煤質逼燃致毒煙磺氣不能近人竟至束手無策日來林觀察一面加重賞金由一萬元加至二萬元招人護救一面電致湖北催令總礦師賴能君迅即回萍設法救熄（湖） 
[贛人觀劇釀禍福州]  
　　福州古田縣轄水口爲贛人雞　船貂鼠 
船十錦標往返必經之路初八日該處土地神廟演戲觀者如堵贛人與本地人互相擠軋遂致用武贛人約有數百人均持刀執杖雖經分縣石應昌二尹躬臨彈壓而贛人人衆勢盛擊斃兩人受重傷者數人各舗户憤憤不平相率罷市該邑盧明府聞報带同船埠頭馳往拿獲十餘人從嚴治罪以昭炯戒（田） 
[請設保商鏢局烟台]  
　　商人李興魁等現醵欵二萬金在山東煙 
台開設濱少保商鏢局擬定章程禀請農工商部註册該部以所擬定章有禀請官力保護并營隊協同保護與保險公司性質不同應禀由地方官核奪至所稱總帮辦名目亦屬不合應毌庸議（而） 
雜著 
[尤氏女傅（續）（忍）]  
　　女旣歸。其父以甘言餂之曰。此事非余敢强偪也。第爲汝。計蘇氏之門祚。豈汝一人所能撑。曷他圖焉。女曰。此來與蘇氏族中約祇認定義不再辱。至死靡他两語他非敢知。父曰余之所以允殷氏者。實迫於不得已。因出其殷氏求婚之信盈寸給女閱。女曰。毌庸。閱之徒亂方寸耳。父曰姑閱之。或有謝絶之法。則老父當爲汝謀。女乃略一繙閱。則種種威刦利誘之狀溢楮墨間。且知老父早有成約。益惶駭。不知爲計。父曰。何如。汝素孝。必能曲諒老父之苦衷女曰。苟如此。將何顏以見江東父老。然外雖侃侃與老父爭。而心則已稍怯矣。父乃遣女之娣妹輩與之游。時時以此惥恿之。且陳述殷氏家世鉅富狀。房屋華麗狀殷氏子品性温和。及其如何羡慕尤女狀。刺刺不休。女初聞。頗厭之。繼則默然不語。若有所思久乃色漸和。樂聞不倦。娣妹輩窺其狀態。以告父。父大喜徐徐捋其鬚曰可矣。乃立以其事告殷氏子。殷躍然起曰。固早知籠中物耳。小　子不知利害。多做作。徒耽人時日翌日。遣媒與尤才翁議訂婚約。且商行聘禮應備各物一一與翁磋磨。父又遣他女轉商於尤氏氏一一承認之。憮然曰。事至此。尙何言。惟我父果念蘇氏香火情者。苟稍有利於蘇氏。則我父之賜耳。才翁轉商於殷。殷之意在急得尤氏。允以重金爲聘。遂訂婚。越三日而女歸於殷。　　　　　　（仍未完） 
清談 
[馬浪宕之中國]  
　　日日曰預備預備而預不成者莫如立憲。日日曰整頓整頓而整頓不成者莫如警察。日日曰興復興復而興復不成不成者莫如海軍日日曰搜查搜查而搜查不盡者莫如軍火日日曰巡緝巡緝而巡緝不盡者莫如梟匪日日曰偵探偵探而偵探不盡者若如革黨日日曰禁止禁止而禁止不盡者莫如鴉烟日日曰建築建築而建築不成者莫如鐵路日日曰消除消降而消除不盡者莫如滿漢日日曰圖强圖强而圖强不成者莫如中國 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說偵探小說奈何天 
[一名身外身（十三）]  
　　密林見雪蘭之狀態。乃止之曰。密司勿爾。吾尚有至要之語。貢諸官司之前。充吾之意見度之。主人克洛夫之所以必欲密司結婚於佐克者。欲謀奪密司之財產也。雪蘭乍聞此語。殊不信密林之語。立謂之曰。密林勿作是言。克洛夫雖至無行。當不至有此等之舉動。且即使吾勉徇克洛夫之意而與彼傖父之銀行主人結婚。於克洛夫乃絶無一毫之利益。又安能奪吾分内之財產。者密林見雪蘭不信。又曰。密司亦知彼銀行主人者。爲偷敦惟一之富人安知非此富人。覬觎欲與密司結婚。而許主人克洛夫以絶重之賄賂乎。况主人克洛夫。當此博負之際。爲狀至窘。苟不爲密司之財產經理人者。主人克洛夫即爲一無業之窶人。是密司之與人結婚對於主人克洛夫之一方面。乃有絶大之損失。今主人克洛夫。非特不格密司之結婚。反有如是之舉動。果密司今日而與人結婚者。明日之克洛夫。即無管理財產之權。天下庸有人百計自窘其生路者。又庸有不明利害至於如此者。雪蘭聞此至明晰之數語。乃恍然悟克洛夫之所以强其結婚之故。大恨。力頓其足曰。克洛夫乎。汝何故有如是險詐之舉動。乃欲　 
以我之一身。易此九十萬磅之博負。吾必不令汝輩之得志 
　　距此事之明日。克洛夫與雪蘭大閧。出其野蠻之手段。以壓制此可憐之女子。雪蘭怒極而哭。力奔至倫敦判事官之署中。歷陳克洛夫種種野蠻之迫脅。判事官令克洛夫與之面質。克洛夫旣至堂上。氣餒不能出一語雪蘭又陳訴克洛夫博負之狀。請判事官調查其銀行存欵之實數。克洛夫窘甚知今日之事敗矣。顧不得一掩飾之法。則立俯其首。噤不發聲。判事官準雪蘭之請。立命一偵探至銀行執事處。調查克洛夫海倫之存項尙有若干。則此五年中之時間。海倫伯爵一百七十萬磅之財產。己陸續支出九十一萬五千餘磅。所存者。不及八十萬。判事官遂判克洛夫此後不得再爲雪蘭海倫之財產經理人。舉所有之七十八萬餘磅。悉以授諸雪蘭海倫。而此克洛夫海倫伯爵者。除博負之八十萬磅。及五年中揮霍費用之十餘萬磅以外。乃絶無一磅一先令之餘蓄。僅存一海倫伯爵之邸第。窘極至於無可爲計。幸雪蘭於裁判旣畢之頃。慨分五萬磅之支票以與克洛夫。噫昨日之克洛夫。固猶是一倫敦當有之紳士。今日之克洛夫。已成一倫敦之窶人。苟非有雪蘭分贈之五萬磅者。克洛夫將告貸以度日矣。 
要事 
[拿獲結盟拜會要犯]  
　　婁縣差役王慶奉婁邑尊劉大令諭至申 
江移提搶刦朱濤濤家之盜犯沈根堂李大令以該犯患病發堂醫治俟病痊起解前日該差王慶在老北門遇見私通梟匪在萬陽樓萬年樓聚衆結盟拜會之要犯陸陶該差即會同本縣捕頭徐文孫駿將陸陶拘獲带至縣署禀知李大令諭飭將該犯釘鐐派捕帮同來差護解到婁歸案訊辦 
[塡浜築路交涉近聞]  
　　上海寳山接壤之北河南路原有界浜 
條工部局擬欲塡築馬路曾由滬道照會領事飭令停工在案日前寳山縣胡大令見工部局仍在塡浜築路特面禀蔡道請再照會領事禁阻工作聞蔡道己允准照辦矣 
[汪總辦因公赴浙]  
　　閘北巡警局總辦汪頡荀觀察昨日乖輪赴 
术晋浙撫馮星帥面禀要公俟公畢後即當返滬 
[浙米將次運滬]  
　　米業董事張嘉年前禀滬道謂滬地米價未减 
實緣來源稀少兼之浙省之嘉湖等處米石亦因禁阻運滬以致不敷销售殊與民食市面均有關碍擬請浙省之嘉湖一带及隣境内地各處仍准照常流通免致遏糶以维市面當由梁前道轉詳江督蘇撫請示在案茲悉端午帥現己咨商浙撫馮星帥核議請飭嘉湖等處准予米商照常流通以濟滬地民食並於日前批飭滬道查照 
[總工程局防盜示諭]  
　　總工程局昨日出示曉諭略謂滬地近來 
匪類充斥北市英法租界搶案疊見南市舗户繁多亟應嚴密防範本局業經添派巡目巡士輪班畫夜梭巡商圑公會各會員亦經議定本月初九日起每夜出隊巡邏各带鎗械遇有盜賊即行捕拿合行出示曉諭各店舗户人等一體知悉如聞巡士及體操會員追捕盜賊開放洋鎗各須入户切勿出外觀望致遭不測其各遵照 
[商圑公會會議防盜]  
　　前日商圑公會開會提議出隊巡邏一事 
因北市採燈花搶刦之事忽波及於南市似此情形於商圑之責任頗有關係當公會成立之初原以保衛商家爲宗旨現值地方不靖自當擔任義務爰議害初九日起設駐防所於事務所令會友每侂自六時齊集出隊分行大街小巷各處巡邏以補巡士所不及带有快鎗手鎗均裝就子藥以備禦匪之用一面知照各業遇有匪警均須各執行名燈齊出協助一面多印電話號碼分帖各舗户以便就近打話一面添裝連環太平鈴以防不測議畢各職員皆簽允次提議新舉職員中有王一亭君連舉得兩職歙僉云請西門外正區長吳畹九推補至原議幹事十二員須每月四 
 
 

Page 19

 
 
員每年輪值三次此說尙未認定 
[滬道注意租界訟案]  
　　新道蔡觀察以近來租界日闢華洋訟案 
繁滋而公共公堂押所人犯亦甚衆多茲擬嗣後公堂凡有罪在徒流以上者應即移送上海縣訊辦每至月終即將移縣各案事理緣由摘叙大略開摺送道查核俾便札縣查明訊辦或有姦拐命盜等案如須解勘之件應即就近解送來轅以便親提研訊詳辦昨已分札公共公廨及上海縣等一體遵辦矣 
[管束鐵路小工]  
　　龍華巡防局員粱二尹具禀滬道謂蘇路公司 
所雇小工人類不齊時有夤夜聚衆糾黨搶刦情事前日滬道已移請蘇路公司諭飭工頭嚴加管束 
[違禁罰鍰]  
　　法華鎭有向開烟館之姚羊羊違禁開燈私售被巡 
檢陸二尹查獲懲辦已紀前報茲悉當日姚羊羊自願罰繳洋四十元撥充戒煙經费 
瑣事 
[城内]  
　　官事○洋紗捐局總辦周世颺修補道章鴻森龍門師範學校監督袁希濤吏部主事葉德輝修補主事陳良佑浚浦局工程帮辦馬聯陞候選通辦馮鍾泃 
一路四區副巡官程鳳翔試用縣丞汪鳴謙葛兆蘭昨日先後到道分别拜會禀見　　整頓路政○近日清道路燈歸城内第一路一區巡警分局游正巡官兼辦另立新章將老弱不力之舊夫撤退另招新夫挑運并將垃圾掃籠用小車裝載運至城外不用掃夫挑運故各夫掃除甚爲踴躍也 
　　匠工頭不顧公益○城内一路一區巡警分局游正巡官牌示云城内魚行橋南趙家宅口朱森泰修造房屋堆積磗瓦有碍道路查該處沿浜一带向未設有路燈夜間行人經過偶不經心難免無失足傾跌之　實屬不顧公益除將該工頭提案懲罰洋兩元外即一面飭派巡警協同地甲勒令搬遷掃除盡淨以便行人嗣後如有興造房屋堆積磗瓦木石等事祇准於竹笆以内妥爲安置不得沿途抛棄阻碍交通 
　　獎勵巡弁○城内一路一區游正巡官又示云南二區巡弁葛調唐中區巡弁郭柏泉督率新換夫役清潔街道櫛風沐雨不敢憚勞深堪嘉許著將該弁等先行記功一次以爲任事勤勞者勸 
　　用步梯意圖大搶○施阿亭黑夜緣梯跳入宋錫山家開門招黨圖搶被宋喊同鄰衆將施擒獲餘人俱被逃脫宋即報由虹鎭巡局解縣訊究據供一人圖竊並無同夥喝令鞭背五十下跪練時許仍不實供判還押復審 
　　欠漕糧勒限分繳○張芝泉李春山合充二十四保十十六圖地保尙欠漕糧三百三十七千昨由李大令提訊判限十天各繳一半具結 
　　兇手諉賴○砍斃察福生之兇犯張毛毛前日經本縣襄審李明府提出復訊該犯諉賴如前喝責四百板鞭竹梢二百下跪練一時半仍不實供判還押再審 
　　搶犯翻供○　二已在法公堂供認隨同雷四等於上月二十五夜搶刦某姓分得舊布衣十三件昨由公廨連贜解縣訊供狡賴喝責二百板竹梢二百下跪練時許抵賴如前判還押再究 
　　忤逆子喪盡天良○本縣李大令批張王氏禀云據禀該氏之子張藹堂即樹增忤逆各情已堪髮指其控氏長女淑英及次婿紀德榮覇吞各節皆與西圍串謀誣控因不能控毌而遂借控娣氏以逞其刁狡之圖尤屬喪盡天良罔知倫理似此不顧瞻養猶敢視親如仇妄興訟端萬難姑貸應准將樹增所控氏女淑英等一案先行注銷吊回差票以省旁累仍候專提該逆子張藹堂即樹增到案訊究該氏年僅六十應著投案備質可也　　初到任開會接風○廣肇公所潮州會館粤界衆商定於十一日在洋務局恭設綵觴與新任道憲蔡觀察接風並柬邀海防秦司馬縣尊李大令各官陪宴 
　　萬壽節同行慶祝○今日係比國大君王萬壽昨日由駐滬總領事西拂君照會道憲定於今日午後五時起七時止慶祝道憲即咨會縣尊及英法两讞員一體隨同到領事署慶祝 
[南市]  
　　花烟妓發堂擇配○英租界鷄鴨弄花烟館夥妓王雙林近因鴇母凌虐乘機逸出被人誘至南市由巡士查見带至總工程局解由裁判孫明府訊供年二十歲原籍蘇州求恩超豁明府判發堂擇配 
　　野鷄夫桃汕受罰○張阿妹雇野鷄夫施正生深夜挑運火油兩箱三十號巡士以形跡可疑拘張解案施供由張阿六托賣判責五十下押一天 
　　本票竟然過年○彩票店主管廣仁徐鶴喬控瑞記洋貨店主朱鶴年出給本票两紙計洋一百元拖宕過年孫明府判交保理楚　　拆股不應設攤○陳悅生在總工程局控王祖興等串吞股本設攤違章等情孫明府訊詰堂諭略云據王祖興股開公順肉莊之時乃陶振興之見議王程拆股竟在公順門前設攤兜售而陶理應阻止詎陶復稱攤由伊設係用王爲夥足見唆令拆股意存攬售起見殊屬不合此攤不准再設所有王欠公順借欵即着歸還各户另欠諭王同往指收並有宕洋一百五十餘元著即追交 
[閘北]  
　　骗銀錢被拘到辰○山東人叚連生昨在閘北冐差騙詐由四路一區巡士查獲解至總局奉孫裁判訊判枷號七天發犯事處示衆 
　　捌小孩枷號游街○王少卿徐洪賓困拐李永豐外甥王松林子由四路一區巡士拘解到局奉孫裁判訊明屬實判各枷示一月游行街市 
　　訊工匠着交爲首○李宏記木作工人張慶云　各工匠砍傷手足一案昨奉孫裁判提訊同夥之戴同福戴慶發據供均不在場判交該作主带回仍著查交爲首滋事人到案 
　　控同業違犯定章○滬北各老虎灶同業楚金年等投閘北巡警總局控唐老三不守同業定章在劉錦榮附近開店請飭遷移等情昨奉汪觀察批謂據禀新垃圾橋北公益里弄口唐老三現開水爐與劉錦榮開設水爐僅隔三家違背同業定章請飭遷移以安營業等情當經派員查明屬實惟該處地屬租界該董等應赴會審公廨具禀此批 
[新租界]  
　　浴客受鶩○馬夫小阿四前晚在新閘路新園浴堂洗澡忽然氣晕倒地由他浴客知照值堂人將該馬夫　出浴池幸逾時即醒 
[英租界]  
　　獲刦盜白蘭花伸寃○行刦法界寳昌路女伶白蘭花家並搶斃銅匠作主之盜首楊金才朱鍚標陳明富由靜安寺包探陳云忠陳永康王金生等拿獲普抄出尖刀一柄昨解訊究襄讞王大令與英巴副領事會訊楊供青江人向在南京爲馬夫來滬祇半月不敢爲匪朱供海洲人爲成衣匠來滬找族弟朱三並不爲盜陳供青江人早年在營當兵來滬半年現跟寳山縣馬快劉登並不爲盜中西官判還押捕房候法公堂提票到廨再行飭捕送往 
　　訊龜奴小玉環弄舌○龜棍華湘云迫令幼妓小玉環應客由濟良所查獲昨解復訊王襄讞與西官研訊以該妓前後供詞不符判仍發濟良所候核 
　　扮羽士王阿生騙財○甬人王阿生喬扮羽士至新閘丁瑞卿家向丁妻募捐洋二十八元爲丁偵知報捕由探將王解廨訊押在案昨解復訊屬實判枷號七天發犯事處示衆 
　　燒火腿巡捕房勘驗○英租界河南路一百四十六四十七號瑞生和火腿店内於前 
 
 

Page 20

 
 
晚十一點鐘忽然起火當由救火會馳往灌息祇焚去後披一間捕房恐有縱火情事昨飭中西包探協往詳查禀候核奪 
　　閙公堂與有力焉○鄭子明羽黨大肚皮阿二即王阿二前因大閙公堂案逃逸近又濳人租界由探李星福查獲訊押昨又解究王襄讞與西官會訊屬實判押西牢九月期滿逐出租界 
　　借銅錢不相涉也○印度人脚違生控吳八八借洋不還一案昨又解廨吳供洋係張關生所借與小的不涉判押候查明於下禮拜一復訊 
　　保火險幾遭不測○松江路鳴盛里七十一七十二門牌同茂盛外國京貨店昨午樓上木花堆内忽爾起火幸經鄰人帮同灌息禾肇燎原捕頭因該店保有火險飭探王寳生往查 
　　閙天宫關禁西牢○着名惡棍閙天宫即徐福生因屢犯巨案由廨送縣永遠監禁並拐匪王生二亦經黄公廨送縣收押五年嗣經西官照會李大令請飭送廨昨日李大令派捕役徐文即將徐王两犯押送至總巡捕房捕頭飭押候解送西牢禁押 
　　偷芝蔴○舟子王蘭生蘇福元沈孟清陳禮和張金林傅世才串竊滙德豐芝蔴數十提由探拿獲解究王襄讞會同西官研訊判王先行枷示二禮拜期滿再押西牢半年蘇枷十四天押四月餘人押三月 
　　換僞票○彭福前日持僞票至正金銀行領洋當破察出鳴捕拘押捕房於昨解究王襄讞與西官會訊判交保於禮拜五再訊 
　　竊衣○王阿生等控蔣阿狗余阿根張和尙辛有生王阿松串竊衣服由探解辦均不認竊判押候查明於禮拜五再訊 
　　偷機○許眉初探張紀初吉文山郭慶德串竊縫衣機器由探沈阿岳解請復訊判押三月吉郭各押二月　 
　　聚賭坍房案○英界福建路某飯店主與某肉莊主日前紏答賭徒一百餘人在山東路侧如意里二號空房聚賭抽頭擠坍房屋壓傷四十餘人各情巳詳前報昨日捕房以若輩胆敢白日聚賭實屬目無法紀已飭中西包探密往查拿澈究矣 
　　公堂瑣案○史周氏控俞草成毛昌根朱祥發串竊衣物判押候查明於下禮拜一再訊過犯俞阿明行竊吳才生衣物判押一月逐出租界王阿來行竊蔣晋卿衣服判王押二月史祥豐等控陳正是竊衣判押捕房三禮拜以儆積竊陳阿金行竊日人金飾判押西牢年半洋人控陳阿福行竊洋布判押三月石福洪控崇明人春大郎搶取銅元金戒判押四月 
[美租界]  
　　索工洋丈夫短氣○太湖人徐采高之妻鍾氏在海寧路粤人陳得昌家爲乳媪前日傍晚徐向氏索取工洋口角自用洋刀刺傷肚腹倒地當由氏報知捕房飭送同仁　院醫治一面將氏带回捕房訊明核辦 
　　爭賣地和尙行兇○虹鎭猛將堂游方僧永護本係該處附近劉姓出家者近知族侄劉二寳劉雲寳兄北有地與租界接壤唆令二寳價賣旋因雲寳不允該僧即帮同二寳於前日將雲寳兇毆並用鐵鎚擊開頭額三洞血好泉湧立時倒暈當由同村人報知該鎭巡局立派勇保往查屬實昨由簡二尹飭提該僧寺訊时究辦 
　　電車傷人○六十二號電車昨在百老匯路撞傷塌車夫楊二腰肋由捕送入捕房轉送同仁醫辽求治 
　　馬車傷人○楊兆成所駕馬車在西華得路撞傷婦人戴洪氏頭額由捕带入捕房飭送醫院醫治楊管押候訊 
　　塌車傷人○徐阿華所推塌車碾傷行人袁忠會足指由捕獲入捕房因袁不欲多事從寛斥釋 
　　斃丐○前晚有垂斃乞丐一名由捕送入同仁醫院於昨早氣絶即飭地保報堂棺殮　　尋妻○江北人夏阿弟赴捕房報稱有妻名小妹被嬸母誘領來滬在某處都傭往尋不見請爲查核捕頭准之 
[法租界]  
　　借客棧妄死非命○鄭家木橋南怡安客棧内有一男子年約三十左右吞烟斃命經捕房查知報縣請驗等情已誌昨報昨晨由上海縣李大令蒞驗先據該圖地保林少卿供稱死者於初六晚十點鐘進棧借宿並不知其姓名翌晨不起迨棧司呼喚已體冷身死由捕房飭小的報驗旋據棧主夏雙福供死者身藏一紙上寫姓潘係安徽歙縣大麥河人現存在捕房另有當票三紙呈鑒餘與地保供同大令即命仵作檢驗委係吞烟致死命善堂棺殮 
　　拜領事藉敦睦誼○昨晨新任關道蔡伯浩觀察命駕至法領事署拜謁當由代理副領事惠德君迎迓入仙談語移時而别 
　　賣敗油要罰銅錢○陳阿　擅將腐敗猪油在市混售爲宰牲公司西人查見拘入捕房候解公堂訊罰 
國外新聞 
[芬蘭國會解散]  
　　初七日倫敦電云芬蘭總督傑 
會業已解散其故因社會黨排斥上議院且有斥責俄皇之詞想聖彼德内閣對於此舉必不能容忍云譯字林報 
[英自由黨歡迎首相]  
　　初七日紐約電云英國自由黨對於愛斯 
奎士之爲首相一舉皆頗許可 
[美海軍大將之宣言]  
　　初七日紐約電云美國海軍大將愛文斯 
宣言美國艦隊如果被逼開戰則美之商務必受大損 
[美人注意東方之防衛]  
　　初七日紐約電云美國上議院仍將下 
議院所裁菲獵濱夏威夷兩處之防衛費籌足以備要用以上譯泰晤士報 
[英國立斯邦選舉之暴動]  
　　初七日倫敦電云英國立斯邦地方 
因選舉事起有激烈之暴動兵隊皆出而彈壓殺斃亂黨六人傷五十人 
[英報議論政事]  
　　初七日倫敦電云倫敦各報皆著論說評議政 
界情形謂近日政事未見進步英皇此次出游莫不嘆其輕棄政府之職務並謂英皇歸後必能力圖振作蓋皇之所爲乃登位以來第一段疵也 
[法國衆議院近事]  
　　初七日倫敦電云法國衆議院代議士因前 
議員茄立斯君排斥政府對摩政策開院討議贊成政府者三百四十人反對者一百人 
[阿拉伯人叛亂]  
　　初七日栢林電云士爾其屬之鐵格立司地方 
有阿拉伯人作亂 
[德皇滿意新議案]  
　　初七日柏林電云德皇致電首相蒲羅親王 
謂聯合會之議案極爲滿意以上譯滙報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
商務論說 
[舊金山報論東方商務情形]  
　　一九零七年。東方商務.漸形起色。然以較數年前之出口表。尙未爲暢旺嘎利佛尼亞製造品。由本埠裝運出口者。舳艫相繼。如貿易家極力推廣獲效當不止此。據美國東方某公司之代表嘉易君言。自華人抵制之問題起。美商及航業公司。到今猶受其影響。嘉君又言。當十月去華游美時見有航運美貨。停泊各埠。無人過問。雖虧本求售。迄無成效。且引有磪據以證其說。謂有華舶六艘。裝載罐頭食物。無從出脫。加以船艙湫隘。物品雪爛。至不可售。英法美德四國。在東方商戰甚劇。頓遇抵制美貨美商倍形狠狽。目下風潮雖己漸冺。然華人秉性特奇。當再過四五年。方能滅其痕跡。 
　　外國菒品。華人嗜者甚夥。罐頭之桃梨杏三品。製由美洲。乾菓糖醬多半出於歐洲。惜乎美之製造家。不能相時制宜。歐洲旣乏桃梨。則此二味。歐洲斷不能與我爭長。東商不察。殊爲失算。尙有葡萄乾。鳥梅。銷道亦廣。惟東方天氣潮濕。昆蟲蕃殖最易霉壞。故售菓品於熱道。須用璃瓶緊封。勿使空氣中之微生物投入。不然。欲求不損難矣。匪第菒品爲然。即餅乾食物彩砲等類。運售中國南省中州。及飛律濱羣島。亦宜用璃瓶或。洋鐵罐裝固。歐洲製造家。知之甚詳。故每製菓品。裝潢精緻。以免此弊。若用洋鐵罐罐面須加油漆。方不生銹。 
美之製造家原有售物市塲因自惜工本不飾外觀且緩急不應所求致令主顧所需之乾蜜諸果。及糖醬等物。間有向他國購辦者。如美國麥粉不甚暢銷。一經英商用洋鐵罐裝飾。銷市頓增數倍。同一物也。而暢滞之殊若是。非製造家所自誤耶。販辦菓麥出口之商。欲執飛律濱商市之牛耳。及在中國市塲爭一席地。設非熟察情弊。操奇計贏。而孟浪求如我願則與蒸砂成飯將毌同。夫貯瓶裝罐。費雖不貲。苟菓麥不失香味。足朶購者之頣。則在中國所售之價。已足抵償。曷吝此錙銖之費耶。 
　　本歲中國水菓雖熟。而與入口無礙。故菓品銷塲。四季俱佳。且美國菒品非中國之熱带所有。無虞爭競。北地所產之菓。與我雖無甚懸。殊但其土著未得種植良法。欲持其香味。與我角優劣。尙失之遠。惟北方所出之各種葡萄。殊爲芳烈。未可輕視。　 
　　據華人云。彼所嗜之土產麫粉。取其膠質富厚。耐人咀嚼。較洋粉倍有質力。且云惟美國全麥麫粉頗相類。土粉每百斤售六千九百文。較美粉四十九磅。貴銀一錢五分。試將全麥麫粉。運市滿洲。定獲鉅效。如磨坊欲行一試。須先與該地業此者接洽。 
　　自一九零六年十二月至一九零七年十一月由美國舊金山裝往中國貨物之價值與前十二個月之比較臚表於左 
西　歷　　一九零六年至一九零七年　　　　　一九零五年至一九零六年 
十二月　二十七萬八千四百六十六元　　　　一百一十萬零三千五百四十元 
正　月　　一十九萬八千零三十九元　　　　一百零八萬零九百六十三元 
二　月　　一十五萬八千零八十五元　　　　一百八十一萬五千九百九十一元 
三　月　　一十九萬九千四百九十五元　　　一百零八萬三千九百三十七元 
四　月　　三十七萬零四百五十五元　　　　七十八萬一千二百元 
五　月　　四十萬零四十六元　　　　　　　九十一萬零六百零二元 
六　月　　三十三萬六千二百八十元　　　　五十二萬五千九百七十八元 
七　月　　二十八萬七千六百八十三元　　　五十六萬入千二百二十五元 
八　月　　九萬零八百六十二元　　　　　　二十萬零六千九百四十元 
九　月　　一十六萬八千五百一十五元　　　五十五萬八千八百十十八元 
十　月　　三十九萬六千七百一十五元　　　七十一萬四千零九十二元 
十一月　　二十七萬零四百零九元　　　　　八萬九千五百六十五元 
合　計　　二百九十六萬三千九百五十一元　八百四十三萬九千九百五十一元 
另運往香港數目表 
西　歷　　一九零六年至一九零七年　　　　一九零五年至一九零六年 
十　月　　一十一萬二千五百五十二元　　　三十七萬七各三百三十八元 
正　月　　一十五萬七千百九十七元　　　　一十四萬九千九百九十一元 
二　月　　一十七萬八千八百一十一元　　　二十三萬六千九百三十二元 
三　月　　一十一萬六千八百零八元　　　　一十一萬七千九百二十六元 
四　月　　一十一萬七千五百五十元　　　　七萬九千二百九十五元 
五　月　　二十二萬一千四百一十二元　　　一十一萬六千三百元 
六　月　　八萬六千三百八十一元　　　　　四萬五千五百二十一元 
七　月　　七萬二千二百六十一元　　　　　十萬零一千九百四十七元 
八　月　　一十六萬九千四百三十二元　　　十萬零三千一百零零四元 
九　月　　八萬七千六百二十八元　　　　　一十四萬零三百一十一元 
十　月　　一十一萬零七百五十元　　　　　十萬零六千六百六十元 
十一月　　一十一萬二千八百元　　　　　　一十一萬一千八百一十一元 
合　計　　一百五十四萬三千六百八十二元　一百六十八萬八千一百三十四元 
 
 
 
 

Page 27

 
 
   
 
 

Page 28

 
 
   
 
