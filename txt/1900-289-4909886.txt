# 1900 - 289 - 4909886

 

Page 1

 
 
[禮延訪友] [  申報館主人啓]  
　　本館派赴紹興采訪友人現已别有高就如有鵝館文人鑑湖高士塾諳越中時事敦品勵學聞望素昭者乞書寄新聞數則以便致書延訂久殷鶴跂毋吝鴻音 
[解欵聲明] [  申報館協振所謹啓]  
　　敝所自代收救濟北方被難諸君捐欵卽承寰中善士源佽助不吝解囊兹特集成錢十千文洋銀一千零六十一圓日本銀貨二十九圓小銀錢八十六角彚交救濟善會解往京師惟是拳匪肆擾以來凡宦於京商於京作客於京者瑣尾流離苦難言狀需欸之急幾等然眉雖敝所有敢事類發棠再三瀆請然苟得仁漿義粟慷慨樂輸莫致貽一簣功虧之誚則實敝所所禱祀以求者爾肅此佈陳伏維德鑒 
[閱本報所紀俄謀甚狡系之以諭]  
　　俄人之欲席捲天下併吞六合也非一日矣列國知其然咸相戎備故英先阻其出黑海之路俄人雖有蠶食歐西之志因是不敢生妄想惟中國當孱弱之時俄人無日不心存覬覦其經營西伯里亞鐵路蓋欲由滿洲長驅直下也雖黑龍江以此誤於前出使大臣洪星使不知地勢被其所賺以致失地數千里然自黑龍江以南固中國地也俄人雖有渡江侵佔之心一時未得其間迨中日事起租我旅順大連灣坐收漁人之利當時識者無不以爲俄人初爲中國外患至此而將爲中國内患矣幸通商各口爲各國所牽制俄人雖狡究不敢明目張膽大逞其所爲迨本年五月拳匪事起俄人遂乘間而圖中國當駐津各國領事會議調軍援救使臣時俄領事以爲事當從緩詎知已首先發電調軍觀此已可知其用意之所在然事關各國俄人雖有奢願究不能别樹一幟祇能視各國爲轉移所可恨者黑龍江將軍壽山不知進退輕啓釁端適中俄人之計俾有所藉口現聞東三省皆有俄兵占據其殺戮之慘令人目不忍覩耳不忍聞昨報紀日本長崎訪事友人云西歴十月二號日本外務省接俄京來電知俄政府前擬派陸軍五旅團赴滿洲今忽减去二旅團所派三旅團已由陸軍大臣下令不日當就道矣不知者以俄人减派旅團謂其必無大志而我觀其數日之間佔據牛莊鞍山站以及遼陽一帶僅死將校一員傷二員兵士死者九十餘名可知其勢如破竹華兵並無與之苦戰者故欲减兵以節餉需也且俄人狡計百出聞其旣占遼陽後恐奉天將軍揮兵拒敵先於攻占齊齊哈爾時致書將軍謂俄軍至此並不前進如不侵犯當卽退師豈知奉天鐵嶺旋被俄人所據而牛莊對岸火車道亦建俄旗彼其用力如此之强用謀如此之狡恐東省不能爲我所有矣余前諭償費不如割地擬以東三省畀之各國與償費相較尙如五雀六燕適得其平乃若爲俄人獨得則非但無以爲議和之地且恐各國見獵心喜時局之變有不忍言者中國不甚可危耶抑吾不僅爲中國危且爲各國危在各國視之以爲俄所得者中國之地耳與各國無與且各國亦可圖得中國之地以與之頡頑不知俄人貪得無厭旣得東三省必更肆其鯨吞各國卽分得土地隸入版圖此後其能安謐乎况俄以占據土地爲心各國則以商務爲重就商務而論中國爲五洲之一大樞紐若俄多得中國一分地則各國必多壞商務一分各國之不欲瓜分者未始不見及乎此鄙意各國旣已見及宜先阻俄人占據東三省中國現在旣無兵力與俄爭衡而又牽制於和議未成不能兼顧俄人一得東三省則滿洲蒙古勢必不能内附俄人如虎添翼各國將來亦必敗於俄人之手悔何及哉故我願各國及早圖之也 
[立約保華]  
　　昨日英京倫敦來電云英相沙侯與駐英德使哈兹飛伯互議整理中國政務大旨謂英德兩國須合力將中國沿江沿海廣闢商埠俾各國皆可貿易其間不許一國獨攬利權及稍有阻遏中國土地不許乘目今有事據而有之亦不能任意剖分務須將來仍由華人轄治倘有人意圖侵占則英德兩國宜熟籌自保之術以免此後舉動不得自由今當訂立約章請各國一律遵從以歸畫一刻已由哈君代國主畫諾施行矣 
[貢物登程]  
　　金陵訪事友人云兩江督憲兼南洋通商大臣劉峴帥自聞兩宮西幸太原之事卽委員分投江皖兩省採辦方物委江安督糧道新簡福建按察司吳仲憚廉訪管解西行恭呈御用八月下浣一例辦齊暫置督轅大堂之畔閏八月二十日峴帥柬請江南織造祥尙衣併傳諭藩司恩方伯期以詰朝詣轅檢視届期淸晨江寗府王鹿峯太守率同上元江寗兩縣主趨轅伺候辦差人役就煖閣内排設公案三座辰已之交方伯呼殿來轅趨入後堂謁見峴帥有頃尙衣亦命駕遥臨府縣及兩恊迎入花廳峴帥卽偕方伯出見迨响午相約升堂峴帥及尙衣南嚮坐方伯侍坐東偏各官行堂叅禮畢方伯趨至貢箱前督率先鋒官戈什哈逐件捧至公座前呈騐如江寗之蟒縀皖省之龍團古潤之江綢南洋之海錯滿篋盈筐不下二百種每種各置一箱黏貼紅簽注明上用字樣峴帥騐訖飭將各箱扃鑰標明兩江總督臣某進呈封鍵旣竣峴帥與尙衣離座偕方伯親詣各箱前閱視一周退入後堂小憩越片刻朝服朝冠率領各官詣香案前望闕行三跪九叩禮飭兩縣主傳喚夫役分舁啓行并調洋槍隊在兩旁護送府縣主及兩協偕承解委員乘輿隨後迤邐出石城門至接官廳前監視夫役恭舁登舟一一安置妥貼護送砲艇升砲開行洋槍隊亦各鳴槍恭送府縣兩協旋卽回轅禀知 
[肇惠不甯]  
　　香港循環日報云粤東高要縣爲肇慶府屬首邑縣境金利等鄉近多亡命之徒出没萑苻爲閭閻之害甚至附近一帶人民離散雞犬不甯雖兵士雲屯仍難彈壓後經大軍痛剿始匿跡銷聲惠州府屬亦有土匪擾亂拆毁教堂惠州協某協戎禀請陸路提督鄧軍門督勇攻擊無如賊勢浩大兵力實不能支現已咨請大憲派勇往援業經督憲委員督帶勇丁會同營縣各官妥爲辦理矣 
[粤亂宜防]  
　　香港循環日報登羊城西友來信云近聞粤西梧州粤東惠州皆有變亂惠州地方官已電請督憲火速派兵前往彈壓至於東莞長樂嘉應諸處亦皆有匪人閙教之事嘉應州境向有教堂五處近被匪徒焚掠殆盡法員聞耗立派兵艦一艘協助華官悉心剿辦又云數日前沙面某國領事接得信函自稱中國變政黨内有數人署名略言不久卽在羊城起事寄語各洋人速整行裝暫離沙面云云噫此等狂謬之言大約卽孫文逆黨所爲無非意圖恐嚇耳各領事熟悉華情何致受其播弄哉 
[胡爲乎來]  
　　香港循環日報云邇有泰西各國兵艦數艘由外洋駛抵鵝潭與沙面遥遥相對一時街談巷議 
 
 

Page 2

 
 
草木皆兵僉謂南番東順會各邑連出教案故西商電請本國政府興師問罪實則皆係無稽之語此來無非保護洋人耳 
[教案已結]  
　　厦門訪事人云前者漳州府屬南靖浦南華葑及龍巖州漳平等處被土匪拆毁教堂十餘處督憲許筠帥札委署漳州府知府孫蕚齋太安前往查辦拘獲匪犯十餘名其被毁各教堂經汀漳龍道榮觀察與美國領事巴君再四熟商由漳州府屬賠洋銀二千元龍巖州漳平兩處賠洋銀一千六百元所獲各犯分别嚴辦巴君已一一允從此案當可將就了結矣 
[反獄正法]  
　　前報曾紀廣東按察司獄所禁盜犯同謀反獄云云兹者香港循環日報云此事幸防勇先期知覺立卽拘獲禀解上游旋卽逐一訊明定於閏八月十九日恭請王命將爲首之李新及梁相混名孤寒相等五名在署前正法傳首各獄以昭炯戒 
[杜絶招摇]  
　　兼署兩廣總督部堂德爲曉諭事照得本兼署督部堂潔已奉公一塵不染數十年如一日署内門簽及一切僕從但供奔走之役從不准提及公事私冗此次辦理緝捕經費一事因庫欵萬分支絀經爵前督部堂李從權准辦本非本兼署督部堂之初意惟以地方之欵辦地方之事局庫旣籌措爲難理財乃藩司專責是以經商人紛紛禀請均批司局核議詳辦核奪但期稍救燃眉豈能任令官役人等從中漁利乃聞近來頗有藉端招摇鐕營託名報効及種種簧鼓之詞圖飽私壑殊堪痛恨特此明白示諭倘經查出或被告發官則分别叅辦如係本署丁役人等立卽發縣究明從嚴懲辦决不寛貸本署督部堂權衡操縱無非爲地方公事起見爾等各宜凛遵特諭 
[巨匪擒獲]  
　　鎭江訪事友人云前者常鎭通海道長久山觀察接奉兩江總督劉峴帥密札略謂康梁逆黨陰遣羽翼赴沿江各埠散售富有匪票煽惑愚人其總頭目姓羅名文燦卽天鎭僞稱九千歲匿跡常州句結梟匪頗有蠢動之勢著卽嚴拿解辦等因因卽通飭所屬各營縣一律嚴緝上月某日武進縣某大令密派線勇將羅擒獲飛禀道轅觀察商請長江水師提督黃芍巖宮保檄飭長江水師新勝營管帶徐寶山都戎懷禮及謝守戎宗培督帶小隊百餘名砲艇若干艘前往常州護解到鎭二十三日觀察會同宮保升座訊取供詞隨卽電禀峴帥解省懲辦以遏亂萌 
[彈壓匪人]  
　　安慶訪事友人云安徽池州府屬建德縣與省城一江相隔距離百二十里縣治向有天主耶穌各教堂自北方匪亂傳教西人風鶴驚心紛紛遷避教堂産業點交地方官收管上月某日忽有土匪成羣結隊闖入教堂拘獲守堂教民某甲勒索銀二百兩聲言如不允從定當置之死地縣主某大令以彼衆我寡無可如何飛輿赴省垣面禀撫憲王芍棠大中丞中丞急飭洋務委員嚴大令國棟砲隊營統帶陸參戎帶軍馳往相機勦辦 
[匪勇難分]  
　　松江訪事人云華亭縣境葉榭鎭二十八圖浦面漁舟麕集斜陽曬網如在畫中上月二十五日之晚忽有匪船搶劫陳秀生所駕網船失去洋銀八元四角棉被一條鄕人知之鳴鑼集衆拿獲陶長生周添喜二人將陶解交葉榭汛弁王某周則由水師砲艇索回蓋以其人係緝私勇丁也旣而陳投華亭縣署禀報王弁亦將陶解案縣主林大令未及訊供水師統領胡豐齋都戎忽帶周拜會稱周於二十五晚追捕販私船誤撞漁舟以致口角突被漁户誣指爲盜撍毆受傷奪去號衣請卽相騐大令謂此事已由鄉民來報俟至肇事地方勘查明白然後訊理可也 
[甬東火警]  
　　甯波訪事友人云上月二十三日之夜鼉更二躍南門外周宿渡某姓家不戒於火一時人聲鼎沸紅光燭天幸江東水龍馳至竭力噴澆吳回氏始歛威而退然大厦數椽已成灰燼矣 
[鎭郡官塲紀事]  
　　鎭江訪事友人云長江水師提督總統江勝全軍黃芍巖宮保以邇來沿江一帶匪類到處潛蹤鎭江爲南省咽喉亟宜思患預防爰於閏八月二十四日特邀常鎭通海道兼辦江防營務處長久山觀察新湘全軍統領陳宇山軍門鎭江府向子振太守瓜洲鎭總兵高藎臣鎭軍齊至行轅熟商機要反覆推求直至薄暮始各興辭而出○上月某日兩江總督兼南洋通商大臣劉峴莊制軍電咨長江水師提督黃芍巖宮保請迅赴金陵籌商防務宮保遂於二十五日亭午時命駕出轅乘開濟兵輪船溯江上駛瀕行時闔郡文武印委各員咸至江干恭送 
[蘇省官塲紀事]  
　　蘇州訪事友人云正任奉賢縣調補寳山縣金大令元烺刻已奉吏部覆准現署斯缺之尹大令佑湯適届一年期滿署理江蘇藩司陸春江方伯遂於上月二十六日牌示飭赴新任所遺奉賢縣缺飭請補是缺之王大令寀先行赴任○署理金匱縣孫大令毓驥瓜期已滿經署藩司陸方伯撤回另候委用遺缺於上月二十六日牌示飭准補斯缺之方大令臻峻速赴新任○署陽湖縣劉大令照靑現届期滿方伯飭准補是缺之翁大令延年速赴新任已於上月二十六日懸牌示知矣 
[粤海珠濤]  
　　廣州訪事友人云南海縣境九江鄉近有閙教情事縣主裴大令聞之卽帶勇前往彈壓○前報紀惠州府屬賊匪滋擾兹聞匪首張茂才係康孫逆黨近日謀爲不軌糾集醜類肆行劫奪附近居民紛紛逃避府尊以兵力單薄不能抵禦已詳請省憲派兵前往剿捕矣○柴爲日用必需大憲體恤民艱概免抽釐詎知奸商在四會縣境私設巡船凡有柴船經過無不勒索私肥鄉民之被其害者指不勝屈現經柴商赴釐務廠禀控廠憲牌示云柴薪一項素無捐費該商何得藉端影射殊屬不法當卽移知總局商董務將該商所取柴釐繳出并重罰以示懲儆○本月十二日淸晨北門外砲臺下有山君狙伏鄉人見而大譁事爲安勇所聞持槍而往排列開放將虎擊斃權之重二百餘斤舁往攔街豐興羊肉店宰割售得洋銀百餘元鄉人與勇俵分而散 
[鷺島晴雲]  
　　厦門訪事人云鼓浪嶼孤懸海中與厦門隔一衣帶水渡船往來有如梭織兹因是處時有海盜出没英領事照會道憲延觀察議設華巡捕二十名以資保衛其經費請由洋務局向各渡船按月抽捐洋銀一元五角藉資挹注各船户聞之卽糾合同帮將兩岸渡船一律停止以致行人不能喚渡相率臨流譁噪勢甚洶洶防營管帶張華軒叅戎及洋務局委員某君聞信前往竭力調停諭以仍照舊章始得寢事○厦門各妓寮前經厦防同知張司馬出示驅逐不准逗留劉姓龜子抗不遷移司馬訪聞飭差將劉及各妓拘獲略詰數語喝令笞劉四百板枷號一月各妓掌頰六十下交官媒看管房屋標封變價以儆效尤○上月十四日南澳鎭總兵陳漢卿鎭軍乘元凱兵艦來厦各員迎迎如儀鎭軍小作勾留卽乘原艦赴南澳履任○上月十九日午前有德國兵艦二艘由某處進口下椗港中英美兩兵艦及中國各砲臺均升砲九門以申敬禮德艦亦燃砲還敬 
[四明山色]  
　　寗波訪事友人云城廂内外設立民團與保甲局勇丁互相巡緝所以安靖地方俾宵小無從竊發也不意夜尤時吠竊案繁多苟無窩家斷不至此後被民團局勇查知鄞縣捕役鄭沅通同竊賊行竊祝都橋湯紳家財物因卽拘送至縣徐蓉齋大令大怒命從重笞責枷示頭門并將卯名革去不准復充○鎭海爲浙省門户近因北方匪亂時有各國兵船駛至防範不得不嚴撫憲劉景韓中丞除移請江南製造局製造新式各槍及無烟藥彈外又飭西門外儲藥局速運火藥至鎭海防營應用是誠有備無患之意也○寗波賭風甚熾近爲鄞縣主徐蓉齋大令訪悉飭將賭徒拿案笞責荷枷想此後若輩當知儆所懼不敢以身嘗試矣○新榖上市米價漸廉目下高白米每石洋銀四元左右惟本地山尖柳西尖尙須五元五角 
 
 

Page 3

 
 
[金閶雜綠]  
　　姑蘇訪事友人來函云菊花香裏新榖登塲鄉民之負米求售者價値甚平蓋以本年雨暘時若各處豐收故也計白米每石僅需洋銀三元二三角陳米每石四元左右小民之數米而炊者不覺喜上眉尖矣○司前街陳姓子年甫二十餘向在元妙觀附近開設銀飾鋪經之營之生涯頗不寂寞近與土倡某氏婦私不惜以千金買笑未及一載鋪中資本揮霍一空邇者土倡見陳裘敝金盡不復如前之任意奢豪於是暗中復與某甲訂嚙臂盟陳知之忿甚竟於上月二十四日潛購阿芙蓉膏吞服逾時毒發呻楚牀頭家人設法救治無如毒已深入無可如何延至黃昏溘然而逝嘻是所謂自作之孽歟○上月某日西路總巡局員恩大令帶領差勇至寺祺巷賭棍李壽臣家獲住賭犯劉小辮子及谷某王某解送吳縣署請懲縣主田明府略訊情由卽於翌晨飭差拘李研訊知谷王實被悞拘當堂開釋李劉則禁押刑房候補提與賭各人再行訊奪 
[五茸秋草]  
　　松江訪事友人云上月十九日有西鄉農船滿載米麥駛至金山婁縣交界之關爺基突遇盜匪肆刼砍傷船主俞祥發父子三人掠去洋銀四百三十八元事後倩人開列失單偕地保投婁縣署禀報縣主屈吉士大令帶同刑仵人等馳往勘騐俞受傷雖重尙不致命其長子面上傷痕纍纍幾難辨認次子僅傷兩臂大令略詰數語卽飭延醫診視旋乘輿回署諭令通班壯捕嚴加跴緝務獲究辦○日前華亭縣署由上海某署解到盜犯薛德異一名聞此盜在華亭縣境鬥富浜行劫船户姚阿六得贓至滬被事主指獲移解前來以便追緝餘匪縣主林爵生大令卽飭收禁候訊 
[上海官塲紀事]  
　　昨日午前上海縣汪瑤庭大令命駕至江南機器製造局拜謁總辦潘芸蓀觀察觀察延入客廳茗談良久及亂出復往高昌廟巡防保甲局與局員馬午橋叅軍晤商一刻許始回○前日松江府張子虞太守由郡城買舟來滬小駐南市豐記馬頭公館昨晨命駕至江南製造局投刺 
[監司拜客]  
　　昨日午前蘇松太兵備道兼江海關監督余晉珊觀察乘輿至虹口沈家灣沈公館拜會新簡淮揚海兵備道沈愛滄觀察茗談良久始揖别回城 
[備迓靈輀]  
　　原任德國駐京使臣克林德君前被拳匪戕害兹者靈櫬已由家屬扶至天津附某輪船南下日内將次抵滬蘇松太兵備道余晉珊觀察聞之飭法租界讞員杜枝園大令預備迎迓 
[訂期會訊]  
　　前者甘肅大吏派員至本邑向美商某洋行定購軍械兹復委某大令來申守取某洋行主告以中國近有匪亂外洋禁運軍火至華以致無可交付大令遂投道轅控訴道憲余晉珊觀察諭候照會美總領事古衲君訂期會訊 
[擇吉鶯遷]  
　　新委法租界公廨讞員杜枝園大令向假本城道署東首李千戎餘屋爲公館兹因屋宇湫隘另賃某姓民房擇吉本月初二日鶯遷 
[讞員赴省]  
　　英美租界讞員翁笠漁直刺前奉藩憲陸春江方伯牌示飭赴陽湖縣新任擇吉今日午後起程赴省詣各大憲處禀謝禀辭赴任 
[要犯過站]  
　　前者南匯縣竊賊劉杏生至唐子雲家行竊被唐覺察大聲喚捕劉情急將唐戳斃控經南匯縣主吳次竹大令訊實解赴松江府署過堂府尊張子虞太守查核來文擬罪不符且又供詞翻異爰飭發回原縣覆訊兹又經大令訊實派役解赴松江前晚過申差役投縣 
禀報縣主汪瑤庭大令命寄禁内監聽候派役轉解 
[瞭望宜愼]  
　　法國新闢租界中近有法兵建築瞭望臺適對南市滬軍營滬軍營内亦有瞭望臺一座蘇松太兵備道余晉珊觀察恐彼此瞭望致起猜疑因札飭滬軍營統帶龍葆珊游戎傳諭各勇務宜謹愼勿致紛爭 
[暫停讞案]  
　　昨日禮拜一爲法租界捕房發落各案之期適新委讞員杜枝園大令别有要公飭家丁咨照捕頭暫停讞案一期歸入下期發落 
[絲價日貶]  
　　本年自北省拳匪擾亂後上海商務大爲减色而以各繅絲廠所出之絲爲尤甚現在市價貶至每包値銀六百八十兩左右尙無售主想業是者必受虧不淺矣 
[賭患宜除]  
　　昨有友人致書本館云西北鄉諸翟鎭係嘉定靑浦上海三縣交界之區邇有本地無賴之徒勾串外來梟匪在武聖廟開塲聚賭刻下鄉間正在花稻登塲之際鄉民售有餘貲無不陷入迷龍陳中不傾其槖不止安得賢有司嚴密查拿從重懲辦俾得弭賭患而靖地方哉 
[怙惡不悛]  
　　著名流氓陸文卿陸掌全昆季平日作恶多端人皆側目前經縣主汪瑤庭大令飭差拿獲荷以雙連枷遊街示衆甫經釋出昨日又有人乘大令公出回署時攔輿控兩陸强佔有夫之婦大令大怒諭候查拿訊辦 
[債主投案]  
　　前者三益堂胡姓著家丁殷升投英美租界公廨控裕源恒洋廣貨店主蔣文明借去洋銀六千元將店倒閉無從索取等情讞員翁笠漁直刺准詞正在飭提昨日蔣已自行投案矣 
[印兵巡察]  
　　昨晨駐紥本邑曹家渡之印度孟買兵五百名統以英弁一員整隊至新閘派克路及泥城外賽馬廳一帶巡行然後整隊而返 
[幸未成災]  
　　前晚美租界天潼路某姓成衣店及三泰路石姓家均因庖丁不愼遺火積薪霎時濃烟直冐勢將上炎幸鄰右帮同灌救而熄然已受驚不淺矣 
[南市瑣譚]  
　　前晚東洋車夫華炳和停車十六鋪橋堍將燈懸車上蜷睡車旁移時燈火上炎燃及車篷二十八號巡街捕見之急設法救熄將華拘入捕房捕頭令押候解赴馬路工程局禀請總辦程雨村大令訊究○南市某船行夥沈正芳近因屢次悞公四保甲總巡傅辛崖直刺拘案研訊之下判責一百板枷號二十天鎖錮大東門外大馬頭示衆 
[美租界捕房紀事]  
　　有名阿千者不知其姓僑居瑪禮孫路向在捕房充捕犬之役前晚忽生歹念竊取同居某姓家衣服首飾約値數百金旋經包探卲潤初查獲送入捕房捕頭令押候解送公堂禀請讞員翁笠漁直刺訊究○昨晨積竊王阿有混入裏虹口王姓家竊取衣服若干携之而逸適爲巡街捕所見拘入捕房捕頭令押候解送公堂禀請究辦 
[冀慰忠魂]  
　　昨午有顧沈二君陪一素服少年來敝公所紹芬接見之下詢悉聶姓號偉臣係功亭軍門之次公子五月間應試南旋者備述軍門之太夫人夫人及少夫人三人携同全眷三十餘口留滯古北口欲設法護送南歸紹芬聞之肅然起敬遂同至施子英兄處請告盛京卿速電李中堂設法查訪軍門珣節捐軀爲天下人所痛惜今全眷尙存亡未卜我輩如能保護南旋庶幾稍慰忠魂於地下乎[  上海慶順里救濟善會丁紹芬謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
 [G 
[頭彩誌喜]  
第十八會江南義賑彩票頭彩第七千九百七十號由本號拆與廣豐號售出上附彩亦由本號拆與萬有利特此誌喜現批發第十九會票格外克已函購原班立奉不悮此佈上海棋盤街廣泰祥啓 
[上海源源來票行十三開彩]  
本行經售普益公司興商大彩票附送小票零躉批發格外公道零售全張五元半張二元五角分條大洋五角外埠賜顧原班回件 
[老同得利經售普益票　普益票]  
第一會普益公司興商大彩票零躉批發格外公道零售全張半張附送彩票 
[裕豐莊經售普益票愚園開彩]  
本莊批發普益興商彩票價比大巿公道零售全張五元分條大洋五角 
[美捕房告白]  
啓者本月初三日上午美捕房有充公舊鐵衣物等拍賣特此佈聞　 
[京都天寳齋包愈肝胃氣痛]  
此散專治男女九種諸痛初染緊痛一服霎時立止久患時發三服永遠除根謂余不信痛時當面可試各症服法仿單諸痛詳明每服一元鋪設上洋二馬路西鼎新里石庫門 
[紙業認捐公所啓]  
啓者本公所擇於九月初一開辦所有以前各紙號向貨捐局所捐之貨未曾内向本公所請印逾限照例重捐前票作廢恐未週知特此佈告 
[徐園]  
今有英法美活動影戲重來上海仍假本園十二樓上開演五夜自廿九至初四夜止另有空谷傳聲十景戲法屆時務祈惠臨一擴眼界遊資仍照曩例特白 
[黄夢畹啓]  
日嫁綫勞人日鮮暇晷荷蒙諸君枉顧請於午後二下鐘前移玉如有緊要公事仍可隨時賜教惟乞恕簡慢不恭耳肅陳維鑒不宜 
[道勝銀行庫平鈔票告白]  
本銀行庫平鈔票子各埠通用已久均有墨水簽字爲憑倘無簽字務望各寳行號切勿收用爲荷 
[豐源拆票號]  
專接批發各種彩票各埠拆定零躉克已零售分條公道紅票兌足函購立奉上海南巿萬裕碼頭裘乾豐烟號間壁 
[消痰良藥○止咳妙方] 　 
　　啓者安利醫生所製消痰止咳愛得藥水刻已暢消各國咸稱第一止咳消痰聖藥無論新起久染朝咳夕咳寒咳熱乾咳痰咳普壅痰厥中痰以及傷風咳血痰嗚痰喘喉痛痢寒熱往來一切肺部極重險症投之卽愈歷經中外官民試騐靡不異口同讚此係本醫士獨秘良方與别種牌子之止咳藥功效迥異功能培水益元清金補肺去風寒除頑痰雖久年痰病諸醫朿手定可藥到病除每瓶一元上海四馬路望平街口大隆公司經售 
[杭州義利源]  
批發江南義賑票函購原班回件上后巿街石庫門内 
[告白]  
本公司由卽日起所有帳目保費銀兩概不歸買辦掮客及式老夫等手收特此告白各寳號台照揚子保險公司大班財克生啓 
[大彩捷報]  
第十八會江南義賑票頭彩第七千九百七十號二彩第六千二百廿一號由小號信與杭州義利源三彩第五千另廿六號其三彩由小號批與梧州榮記此佈上海廣揚興謹誌 
[聲明]  
閏月廿四晚被鄰居失慎查有慎昌泰名下盈字九十七盈字九十七號棧單舊破花五百六十九件半内焚去一百另七件業已關照該號特再聲明浦東恊德豐公司棧啓 
[泰西贊醫士製補劑試騐廣嗣肥體容易珍珠牛髓粉獨步補腎聚精補劑諸品過之無不及也]  
此粉並能固本益氣壯陽健脾脾添精神養真元平五臟安三焦以及諸虚百病癆瘵損症服後奏效如神○每罐一元每打十元○售處在上海二馬路西鼎新里口暹邏大德通公司便是 
 [P 
曾伯廉所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服蓋緣内無毒性物之故 
曾伯廉所製痧藥能治大小腸各病用過之人盡皆稱妙蓋能一服卽愈也如人發痧立卽服下無不告痊 
曾伯廉所製止痛油治痛風爲第一妙藥痛敷之立愈愈後仍前敷治定可永遠除根此外如肋骨痛腰骨痛胸膏痛刀割火灼凍瘡皆可用此藥治之 
分寄各藥鋪出售每小瓶洋一角大瓶洋一元丁上海新晉隆洋行總經理 
[購創製珍珠牛髓○請看老少咸宜圖爲記]  
創製真燕窩珍珠牛髓粉善能滋陰補陽化痰止咳久已風行南洋諸埠今運來滬包退回換與衆不同專求實濟不涉虚言惟南京路華興公司一家發兌每听一元每打計十二匣外用花漆箱計洋十元官禮相宜 
[各種彩票批發公道]  
本行開設二十餘年誠實無欺素蒙紳商光顧咸稱公正大彩常臨今售江南義賑票全張五元五角○分條足洋五角半○和濟票○廣益票○全張五元分條大洋五角如小洋外加貼水外埠批發格外克已信購原班回件不誤此佈棋盤街北○老恊記萬裕碼頭得月樓 
[心肝胃氣痛散○心肝胃氣痛藥]  
世之患心肝胃氣痛者經年屢月最爲難治本堂秘製心肝胃氣痛散及心肝胃氣痛藥能除新舊一切心肝胃氣之症業已治愈多人有口　碑敢告世之患是症者速來試購價目四角五角上海五福弄口京都同德堂白 
[廣東陳恒德堂良方濟世婦女乾血癆良藥]  
此藥專治滯女衝任損傷以及腎虚血枯血少血閉而或憂鬱思慮過度　　不行則中氣益損陰氣益乾致成瘀血凝聚癆　險症本堂家傳良藥無論婦女老幼遠年初直怀服此藥三日血脉調和功效大見重者服藥二盒足矣痊愈屢試屢騐因此藥十分靈效故敢出而問世非圖漁利也每盒價洋兩元先試半亦合可不靈還洋○假冐甚多購者認明○函購信力自給○鋪分上海英大馬路萬康醬園對門德仁里内石庫門廣東陳恆德堂謹啓 
[上洋老德記大藥房南京新開]  
本藥房於道光年間在上海大馬路黄浦灘開設藥房爲創賣西藥之始久已遐邇馳名現分設南京坊口黑廊大街洋房内便是所有藥水丸藥粉藥酒以及香水香皂香粉香油牙刷牙粉荷蘭水等倘蒙仕商賜顧請就近至本分號購取還祈認明牌記庶不致悮上洋老德記謹啓 
[得子鳴謝]  
僕怡情花柳身體日憊三五小星俱未受孕去秋寄洋十元購上海京都同德堂千金種子丸兩大瓶服下覺精神煥發房事倍興未幾侍妾果占態夢刻下幸獲丁足見藥品精良爰登日報鳴謝並告抱伯道之憂者庚子孟秋閬中歐陽方白 
[尋人]  
海鹽西鄉任坤元二十歳在平湖保昌衣莊學業七月十六日出門至今不回其人身長面長尖鼻上有一黑印堂如有仁人君子報信送來必當重謝平湖保昌衣莊海鹽任祠堂橋任告白 
[明治火險]  
三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[寳順洋行保險]  
　　本行設申最先辦理火險歷有年數敝公司在外洋創立百餘年資本頗巨賠欵迅速恐未週知爰特登報無讑行號棧房財産家私一例可保價極克已倘荷見顧請至二馬路外灘本行帳房面議此佈 
[怡和洋行經理火險公司]  
啓者本行承保岸上火險凡房屋生財衣服貨物等俱可代保倘有不测立卽倍償貴商欲保者請至本行或二洋涇橋南本分行面議可也上海經理　仁士香港依士噸火險公司怡和洋行啓 
[輪船開往東洋]  
啓者小行今有輪船名搿林老忌九月初一開往神户横濱各寳號如有貨物速駕本行面談特佈告裕和公啓 
 
 

Page 8

 
 
   
 
 

Page 9

 
 
[上海縣署瑣案]  
　　吳炳和控秦裕生等盜賣所押田畝前晚經縣主汪瑤庭大令研訊有吳炳炳者供小的有田六分數釐當故祖祥寳在時押與炳和之祖吳佛寳後由故父贖回賣與秦裕生之父秦掌土近由裕生永遠租與洋人吳炳和供此田係小的祖遺之産曽押與秦掌土得錢十二千文立有筆據中人吳榮榮代筆趙阿松均可質証現被秦裕生串同楊鶴亭等押與道勝銀行仍由裕生承種吳榮榮趙阿松同供吳炳和將田售與秦掌土確係小的等介紹然實係炳和自已之産秦裕生供此田係故父向吳炳炳之父價買今由小的永遠租出大令判將秦笞責二百板交人保出飭差押同吳炳和至道勝銀行查明抄錄契據禀復候訊○二十三七鋪巡防局員某君函送竊賊金阿三吳阿福至案前晚縣主汪瑤庭大令升堂研訊吳供小的竊取十二圖泥城外法國教堂各物與金無干金供小的在治下粘本營生並不與吳同竊實因同居一屋被致悞拘大令判將吳責二百板押候究辦金從寛釋出 
[英美租界公堂瑣案]  
　　前者拔維晏洋行買辦沈子雲禀稱棧中陸續失去絲經後查俞朗溪所賣絲頭卽係本棧失贓請提追給讞員翁笠漁直刺提俞質訊以兩造供詞各執諭候覆訊昨晨原告延律師哈華托到堂聲稱拔維晏洋行由漢口運來之絲時有短少旣而向俞朗溪買得絲頭六包察係漢口貨而包皮冐印四川俞被指破後卽托吳美記張明山說情願罰洋銀五百元顯係情虚請爲訊斷俞朗溪所延搏易律師聲稱此案前已訊明俞曾將原貨派司發票呈核此貨係客人陳西園買進由寳泰祥棧内提出証據確鑿前托張明山向沈究問扣貨原委並非說情有張信可據沈實挾嫌誣控應請嚴究直刺商之嘉繙譯以張明山信内有沈以絲經屢次短少欲向俞朗溪翻本之言實有不是之處且俞絲計重一千二百餘斤决非陸續所能收買并有客人發票原貨派司可憑明係挾嫌誣控本應將沈嚴懲姑念貿易人不予深究著給還俞絲價○招商局棧夥郭阿平串同楊阿林行竊楊阿才大小金錢六十八枚金臂釧一枚玉臂釧一雙綢衫一件報由捕頭派探緝獲解案直刺諭令吊齊贓物復訊昨晨包探吊到某錢莊所收金錢二枚並起出諸物尙少金錢三十二枚解案請訊碭阿才申訴前情並稱胞弟阿林爲郭阿平所誘失物情願不追且求從寛發落直刺判將郭阿平管押捕房一年楊阿林管押三月起到贓物給還楊阿才至錢莊訊非收贓著償還原價○包探陸阿九禀竊賊陳阿金前省遞解回籍現已濳來故由小的解案請究直刺判押一月期滿再行遞解○包探徐榮珊禀稱徐春林竊取陳月如家布衣二件小洋銀二角經小的拘獲解案請究直刺判責一百板贓給還失主○包探竇如海禀稱錢柯順借宿某客棧中竊取同寓湯鹿甫之帳籃内金戒指及對時表各三枚並零星雜物當票等件經小的緝獲解案請究直刺判責二百板贓給還原主○包探顧阿六禀稱朱金明在某小輪船局馬頭拉客附船有違租界章程故由小的拘案請究直刺判押二天○包探邊槐州禀稱王阿大竊取施雲風家布衣一件由小的拘案請究直刺判責五十板○包探顧阿六禀稱吳阿昌竊取乾康繅絲廠絲頭六磅故由小的拘案請究直刺判押捕房一禮拜○包探顧福其禀稱錢金榮竊取公茂花行内花衣一袋經小的所見拘案請究直刺判責一百板花衣給還原主○五百九十八號華捕禀稱王金榮在某姓家穴壁圖竊經小的巡見拘獲詰問知已犯案十餘次今特解案請究直刺判押捕房二月○包探李佩之禀稱吳阿如在路擺設賭攤誘人入局兹由小的拘解請訊直刺判令枷示十天○包探孫阿金禀稱應金寳竊取張金泉徐文記二家布被一條鞋一雙布衣一件故由小的拘解請究直刺判押捕房一月期滿遞解回籍贓給失主認領○包探卲仁初禀稱小孩朱桃桃竊取沈子卿家洋傘故由小的拘解請究直刺著發棲流公所留養洋傘給還失主○六百四十二號巡街華捕禀稱徐正春李桂興竊取耶松船廠鐵五條故由小的拘解請究直刺判各責一百板○二十九號西捕禀稱吳阿寳向顧阿富勒索洋銀不遂用刀將顧戳傷是以拘解請究直刺騐得顧受傷屬實判將吳笞責三百板管押捕房半年○包探劉光震禀稱徐鄭氏無端至張金榮家滋閙攫去錢一千文小洋銀七角經小的拘獲解請究辦張供小的開設荳腐店徐陳氏無端來店尋釁叩求究辦徐陳氏供稱小婦人與之同業偶爾口角並無攫錢情事直刺一併斥退○包探潘應奎禀稱瞿應林控顧順堂搶親大老爺飭小的訪提今已將顧提案請究直刺諭令押候復訊○三百九十二號巡街華捕禀稱沈裕興在洋人華肋處滋閙華肋喚小的解案請究沈供小的向洋人索取工資並未與之口角直刺判責一百板○包探陳根寳禀稱陸陽生竊取王馬氏家白布一疋經小的拘解請究直刺判責一百板○包探張寳成禀稱陸和尙竊取王張氏家水烟袋一枝小刀一柄故由小的拘案請究直刺判責一百板○六百三十七號華捕禀稱曹全福竊取黃星甫高才香蔡榮寳三家錫燭臺鏡子花瓶等物經小的拘獲請辦直刺判責二百板荷枷半月贓給各失主認領○一百五十四號華捕禀稱高友廷張廷標二人飲酒過醉在路滋擾經小的拘解請究直刺判令各罰小洋銀二角充公○五百九十七號巡街華捕禀稱張阿三陸阿開汪阿福王福生楊根富王石河在路滋閙故由小的拘解請究直刺判各罰洋銀三元充公○一百六十三號巡街華捕禀稱朱杏仁陳金生應巧巧陳龍生在路口角小的喝阻不理爲特拘案請究直刺判各罰小洋銀五角充公 
[救濟善會紀事]  
　　頃承劉君鐵雲方君赤若惠函云文曉芳仁兄大人閣下兹有敝友程君若水來函願捐助慈善會規元五千兩其欵弟已收到卽携至京師與純伯兄會同商酌辦理敬請德安又救濟善會續承榕溪散人助金挖耳一副銀酒杯十二枚緑玉小翎管一枝何丹山山水立軸一幅任伯年壽星堂軸一幅任伯年人物立軸幅敬領之下感佩兼深惟擬開彩票需件甚多尙望諸善士源源勸募玉成其事口角陽春端賴悛傑臨池曷勝翹盼之至[  上海慶順里救濟善會陸樹藩潘炳南丁紹芬等志]  
[蘇省官報]  
　　閏八月十六日藩轅牌示照得署吳縣縣丞葉承霖年滿遺缺查有請補斯缺之張椲業經奉部覆准自應飭令前赴新任又署元和縣典史陳時夏年滿遺缺查有輪委到班之分缺簡用典史程遹堪以飭委署理同知鄧文堉禀辭回松滬局巡卡通判蔣凱笙禀知奉委守提金山婁縣海塘瀏河工程經費卽辭知縣戴運寅禀辭回滬巡檢謝榮錦禀知奉藩憲飭知以前在淸江保甲差内歴獲竊賊拐匪蒙存記酌委輪委署缺各一次○十七日奏派總辦江南機器製造局兼帶砲隊兩營二品頂戴軍機處存記候補道潘學祖通知在院上禀到由滬來丁憂候選知府汪昀綬辭行赴天津知縣竇鎭山禀知赴引至束省折回並銷撫院行營支放差江錫珪禀辭赴漢口從九仲呈材禀謝奉委閔行厘局差○十八日知府揭傳淇謝委牙厘局總巡差同知方澤含管粮通判劉朝鑾直州同魏汝駧布庫大使謝鈞縣丞李滋蕃從九文煒典史張廷墀均禀知奉儲憲委赴漢口運糧差卽辭直隸州周煦山上元江甯六合江浦通判吳光煜銅蕭宿睢蔣凱笙崑新常昭知縣俞世球豐沛碣邳鄧復興山陽桃源淸河均禀謝奉委抽查保甲團練差張寳瑔禀謝奉委稽查淮徐海三屬鋪遞差王國振由宜興來咨派駐滬商務委員知縣洪冀昌由滬來縣丞劉鴻禀謝奉委調辦閭門旱關盤查差管衐蘇防前營補用都司徐誠檀由常州宜荆查哨回○十九日總辦江南機器製造局軍機處存記道潘學祖辭行回滬知府許星璧禀知交卸牙厘局總巡曁帮辦團防差卽辭赴松滬糖捐局差揭傳淇禀知到牙厘局總巡差張福謙由寗解餉來直隸州傅瀚華婁金靑通判朱承昌鹽城安東阜甯知縣吳其芳上南奉陳文藻通如泰富光祖海屬直州同樊恭壽徒陽壇溧直州判胡顯動崇明海門均禀謝奉委抽查保甲團練差知縣魏允濟禀謝奉委稽查蘇松常鎭太五屬鋪遞差全善由宜荆釐局專丁來省禀謝奉飭留辦縣丞黃開綬禀謝奉飭甄别如考咨部留省補用章彦禀知奉儲憲委赴漢口運漕差卽辭管駕飛槎輪船千總徐嘉林禀知送浙江糧道鄭赴杭州○二十日元和縣王禀知赴閭門外相騐淮補靖江縣董觀灜禀謝奉飭赴任同知李福冕禀謝奉委稽查江揚通海門四屬鋪遞差知縣陳鳳蔚禀謝奉委長元吳太湖四廳縣抽查保甲團練差何榮烈禀謝奉委抽查江甘儀泰保甲團練差縣丞柳汝霖禀知奉儲憲委赴漢口運漕差卽辭准補按察使司獄楊者直禀謝委署粮道庫大使事張渚司巡檢徐寳源專丁來省禀謝奉飭本年秋審案内蒙給勞績班前先委署一次典史程遹禀謝委署元和縣典史事 
[洪都官報]  
　　副將袁家珍往贑防接帶副右營贛左營守備李如松金陵回知府麟光起服來江知縣俞省三由山東賑捐加同知銜吳寳鎔委辦候審公所鄭捕東解餉往湖口李德利往德化公幹楊炤調辦永靖局通判張傳鼐委查城外河道船隻府照秦振興聞訃丁父憂從九方炳帮辦軍裝所花翎道銜石慕棠由湖南籍來江李崇賓委臺順内保甲同知張僧延謝改輪委厘卡一次府照王朝賀禀謝奬給五品頂戴邢國賓調查章外保甲王儀度委查進賢門署星子靑山司李麟鈞缷事回知縣謝起源委往上 
 
 

Page 10

 
 
海　　　　　　　許金策委往浙江查抄禮樂章程童炳森監放積榖胡嘉銓加一級紀錄二次林志延請靖安公幹回鄭季相饒州公幹回馮世昌調查章内保甲署袁州都司顔先金現已病故以黃慶雲署理新授湖口鎭李全彪由防來省知府金鎔知縣邵作賓俱由景德鎭回張元義解　武行營軍餉往淸江浦從九蔡如榘回籍守制 
[維揚官報]  
　　閏八月十六日武分轉元統辭赴通泰查鹽色姚分轉體善委海屬查災署中正塲鮑鹺尹毓東缷事回○十七日朱分轉之柟辭回舊港○十八日柯　尹鈺銷南京餉沈𪙉尹傳鎔由呂四漁汛來陳𪙉尹炘委栟角稽收○十九日吳分轉用賓委舊港總巡差蔣分轉志炘由孔涵來本日換戴暖帽 
 
 
 

Page 11

 
 
   
 
 

Page 12

 
 
   
 
