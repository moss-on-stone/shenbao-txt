# 1905 - 112 - 4911503

 

Page 1

 
 
[諭旨恭錄]  
　　三月十三日奉旨廕生常連著以侍衞用存祥著以旗員用分發河南道殷應壽雲南道何光變河南知府董翊清浙江知府萬昭廣江西知府惲毓良直隷直隷州知州松盛山東直隷州知州程建釗山西直隷州知州鵬雲吉林直隷州知州汪士仁山東直隷州知州張百城直隷知州陳實銘四川知州蕭開瀛雲南知州王雲龍江蘇通判王廷俊山東通判相國治陝西通判方汝士江西通判洪維霖兩浙鹽　判余元浩江蘇直隷州州同童耀焜吉林知縣李達春山東知縣胡師孝張昌慶潘時琮浙江知縣張其昌四川知縣楊預雲南知縣張友棠直隷知縣慶陞竇立傳吉林知縣英啓劉壽彭山東知縣蓋允恭魏澍王仁廙張芝輔呂紹熾山西知縣井紹先河南知縣楊光斌李琳車晟江西知縣黄金鑾湖北知縣徐吳齡四川知縣宋家俊雲南知縣聶正熙熊祖頤兩浙鹽大使周耀陳詩庚俱照例發往東陵禮部員外郎著壽森補授昌陵工部主事著常斌補授保舉黑龍江銀庫主事壽祺奉天候補知縣王鼎彝俱照例用服滿原選貴州貴定縣知縣周廷華著不必坐補原缺擬補長蘆石碑塲大使王繼棻著照例用欽此 
 
 
 

Page 2

 
 
[論今日開學堂之注意]  
　　本館前論小學堂不能普設之原因至詳且繁蓋就學堂精神上之阻力與形式上之阻力通論之也今再從己開設之學堂研究其目的之所在則尤足撫膺而長歎焉自近數年來各處興設小學堂日增月盛願擔任教員經理之職任者異常踴躍初無才難之虞何熱心教育者之多耶所可異者昔日深惡學堂詆誹學堂者今忽一變而爲興學堂辦學堂熱心教育之人其性情之變化風氣之開通何其速耶學堂之振興如是我且爲學堂之前途祝又何慮乎不能普設耶雖然記者於此正有不能不深慮者蓋今日喜辦學堂之人誠亦有熱心教育者然其大半則目的别有所在非眞熱心教育者試爲之細究其内情則學堂之變相有可觀者 
　　一教員者學究之變相也蓋自變科舉爲學堂之議起於是視科舉爲衣鉢之學究咸譁然詆學堂爲革命之藪自改書院爲學堂之說起於是依書院爲性命之學究又譁然斥學堂爲異端之徒二三年前猶日日希望收回學堂之成命思有以推翻之至去年始知其絶望於是翻然變計曰今日吾輩噉飯處其在學堂乎乃東則演說勸人開學堂西則設學社勸人入學堂出其科舉書院之舊學編各種書籍變其名曰教科書以從前教四書五經之法施之於各項科學變其名曰教授新法故就表面觀之自去年以迄今日公立私立民立各名目蒙學小學女學各學堂相繼而起似乎日有進步然彼興辦之目的仍不外乎藉此爲衣食身家之計名是實非曾不顧有識者所哂此今日各處學堂教員之普通情形也 
　　一經理者地方董事之變相也各處地方皆有善舉各善舉皆有董事牟利無恥之輩往往窟穴其中藉公欵而肥私囊借官勢以嚇鄕愚顧盼自豪最爲得計迨興學議起官紳時請撥善堂經費以資辦理若輩以奪其所利肆口詆諶不遺餘力其有因撥項而涉訟者尤數見不鮮然地方官以興學係奉明詔駁詰無從故不得不存袒劉之意善堂董事窺其徴於是亦一變方針出其鑽營之技以辦理學堂以爲苟借興學之美名卽不難邀撥欵之實利於是向之極口詆毁者忽而竭力提倡然一問其所謂學規之遵守學級之編制教室之整頓教科之分配以及陶冶訓練一切經理應盡之責實茫乎未知尤不堪者於稍能熱心辦事之人則妬之忌之擠排之一若非獨擅其權卽不得遂其私心而專其利益庸劣至此是誠學界之蠹賊而已此今日各處學堂經理之普通情形也 
　　夫學堂爲作育人才之地彼爲教員爲經理者責任何等重要乃遍觀各處所開設之公私各學堂雖不能謂無一熱心教育之人然能免以上諸弊者實亦寥寥罕覩嗟乎冒至美之名而行其最鄙之事若輩之慣技因亦無足責矣然以此而求人才之興起學業之發達是猶却行而求前雖愚者亦知其無益矣然則雖遍郡邑村鎭而盡設學堂亦　過使若輩增一牟利之窟耳於國家果何益之有哉 
[日軍擊走俄兵]  
　　昨日日本駐滬總領事署送來一十二日東京所發官電内開俄步兵五隊馬兵十六隊砲兵一隊於二十日攻擊開原日軍之一枝隊旋被日軍擊退逐至開原北二十英里棉花街之北日軍傷亡之數共有三十八人俄軍屍首之棄於戰塲者約二百具俄馬兵十六隊攻擊駐於昌圖之日軍又馬兵十二隊携有大砲攻料台子之日軍皆被日軍所擊走其情形與開原之戰相同 
[港員禁阻煤船出口]  
　　三月二十二日香港來電云本港地方官實行中立之告示禁阻煤出口現有裝載煤炭之輪船數艘亦已扣留不准駛出口外 
[懸揣俄第三艦隊行蹤]  
　　三月二十二日倫敦來電云俄海軍提督尼蒲格鞱夫所統之第三艦隊以目卜情形揣之未必己過馬達加海峽恐亦未必駛過印度洋因如已行過必爲人所見也 
[泊於西貢俄艦員弁並不圖逃]  
　　三月二十二日倫敦來電云據西貢電稱彼處之法員不認扣留於彼處之俄國迨恩匿巡艦員弁有逃逸之事至近日巡艦上機器數件却已移動蓋因艦中司令官欲改易其停泊故也法員此事竭力嚴守中立不願少有違背 
[俄造戰艦]  
　　三月二十二日大阪來電云俄現在建造巡艦三艘其式與排鷹巡艦相同又造滅魚雷船多艘現在所造之新戰艦一艘載重一萬六千墩改造之戰艦一艘載重九千六百六十五墩然恐今年不能完工也 
[俄中央地及南方各省又起亂事]  
　　三月二十二日大阪來電云俄中央地及南方各省現有擾亂之事較前更爲猛烈肇事者之宗旨欲將政府之工廠毁滅幷欲刧奪貴族人及房主地主之財産 
[德法與摩洛哥之交涉]  
　　　　三月二十二日大阪來電云北非洲摩洛哥之問題現德外部逐日與駐德法使商議此事在德皇來出遊地中海之前已經開議諒不久卽能和平議妥矣德國辦理摩國之政策其意欲保全該國之土地並改良德在該國之商務工藝以便與法國相等現此事德擬請美國從中助成 
[法艦預備駛往遠東]  
　　三月二十二日大阪來電云法國施印埠傳來消息謂現有法巡艦三艘預備駛往遠東 
[英皇將與法總統會晤]  
　　三月二十二日倫敦來電云英皇現游歴地中海將於二十五日在法之馬賽埠登岸卽於是日晚抵巴黎二十七日與法總統羅培君會晤譯字林西報 
[俄預備遣兵往滿洲]  
　　三月二十二日倫敦電云俄京來電謂有兵二萬五千人大半係武備學生及團練兵現已預備往滿洲 
[俄議退守海参威]  
　　三月二十二日倫敦來電云俄京傳來消息謂俄國官塲中人於俄在遠東海軍之布置彼此意 
 
 

Page 3

 
 
見不同大公爵中之大半似以退守海參威爲上策蓋因俄在高麗並無根據地也 
[日本議在台灣實行軍律]  
　　三月二十二日東京來電云日本内閣於今日聚會議定在台灣全境實行軍律譯太唔士報 
[柯將軍辭職之故]  
　　三月二十二日倫敦來電云俄柯魯拔托金將軍現已辭職其故因與新任滿洲俄軍總司令官林義維樞將軍意見不合據聞林將軍之意擬先行下手以救援海參威又云好爾白思將軍將接柯將軍之任爲滿洲第一俄軍司令官 
[俄國不認法國令俄艦離去法屬之消息]  
　　三月二十二日倫敦來電云日本官塲謂法國曾請俄國政府並諭令海軍提督羅斯提斯聞開離去法屬領海之消息俄國並不承認 
[俄艦改泊]  
　　三月二十二日烟台來電云扣留於本埠之俄國司他脫尼滅魚雷船於昨日改易其停泊之所以便華官嚴行看守至所留禁之他兵輪亦將改泊於目下魚雷船所泊之處 
[英皇遊厯法國之關係]  
　　三月二十二日倫敦來電云英皇至法京擬於二十六日與法總統燕飲並擬留法京二三日此次英皇遊歴法國衆人皆作爲緊要之舉動蓋可使英法聯絡更爲切實以抵制德國也 
[巴塘亂事]  
　　三月二十二日成都來電云成都與巴塘之交通現已截斷駐藏大臣鳳令及其隨員四人與西教士三人等皆被巴塘士人所殺川督錫良已電禀政府遣兵前往肇事之處彈壓政府覆電允准錫帥因飭令四川鐵路總辦及候補道全觀察會同馬統領統帶常備軍两隊前往巴塘幷將調集他處之兵以備續遣至鐵路總辦之事由成綿道暫行兼攝 
[道勝銀行總辦改泒駐華俄使]  
　　三月二十二十一日京師來電云北京道勝銀行總辦波哥謪祿已派爲駐華俄使以繼雷薩爾之任 
[美國産棉豐稔]  
　　二十三日倫敦來電云今年美國棉花出産異常豐稔較之天下出産最盛之年多二百五十萬包譯文匯報 
[俄將被控]  
　　二十二日柏林來電云俄司徒瑟爾將軍已在俄京審訊政府控其越權將旅順投降蓋惟有司黑拿將軍可以有權與日商議投降之事也 
[普親王起程赴俄]  
　　二十二日北京來電云德非特立勒伍普兒親王擬於二十六日由北京起程繞道張家口恰克圖等處以赴俄國譯德文報 
[俄提督擬與第三艦隊會合]  
　　法文報云據俄京來電謂俄羅斯提斯聞斯開海軍提督有退後之舉動蓋欲與第三艦隊　合也 
[派員駐紥香港探俄艦隊行蹤貴州]  
　　粤閩兩省大吏以俄國波羅的海艦隊東來閩粤两省實當其衝均派妥員駐紥香港密探波艦行蹤隨時飛報以資應付（孚） 
[外部電飭各督撫對待俄艦隊東來之法京師]  
　　俄國波羅的海艦隊已抵地南洋外部電飭南北洋及粤閩督撫均謂戰力不足只可執持公理愼守中立至粤督請北洋派船前往之說宜作罷論（屯） 
[德商欲辦陜西油礦本館京師專電]  
　　陝西延長油礦現有德商世昌洋行欲往開辦駐京德使照會陝省大吏謂事甚合理且保其身家殷實云（艮） 
[恩壽内用消息本館京師專電]  
　　日前軍機大臣議商江淮巡撫今已奉旨裁撤俟恩壽到京後奏明請改内用大約可望以侍郎補授也（訟） 
[熱河都統電請撥兵京師]  
　　日前熱河都統松電請政府代奏略謂熱河地方不靖盜匪出没無常彈壓剿辦甚屬兵單請卽撥兵駐熱以資剿匪並請選派通曉俄文譯員以便襄助交涉（訟） 
[英使催詢礦律京師]  
　　英國駐京欽使薩君催詢外部現在礦律修改如何外部以此項礦章已由伍侍郎修訂後寄與鄂督張香帥故刻下已向鄂督催問矣（艮） 
[商標註册事已由駐京各使議定京師]  
　　商標註册一事曾由商部向外部催問各使曾否議定現由駐京德使穆君照會外部謂已與各使議妥不日譯成漢文卽行送閱（艮） 
[英商欲在長沙城内開設洋行湖南]  
　　英使以長沙釐局阻止英商貝納賜運貨人城不合條約請外部轉飭長沙官吏不得阻止英商於城内設行現由撫憲端午帥電覆云英商設行城内迄未議定貝納賜運貨入城釐局向阻委貨於地而去電詢漢口領事云此事無權辦理須與英使熟商（艮） 
[日使電覆外部在新民廳設立軍務局之由京師]  
　　日本在新民廳設立軍務署外部照會日使駁詰旋據復稱俄軍先破中立日軍因之係權利應爲此後如無須設局卽可裁撤（屯） 
[日本允將海城縣遼陽州二員交回中國自辦奉天]  
　　海城縣及遼陽州知州被日人搜出通俄 
 
 

Page 4

 
 
憑據初擬卽置之死地嗣經外部與北洋大臣向之磋商索回自辦現由日人高州太助親赴外部聲言己接遼東軍電請速派員前往遼陽准將二員交回中國自辦大約可不至處以死刑矣（艮） 
[德人毆死華兵案歸德領事懲辦雲南]  
　　日前雲南總督丁制軍發電至京謂據彌勒縣屬拉里黑委員陳琦自稱洋工士打巵士紀毆死護衞兵劉春庭經洋工頭拉拔底查知解交阿迷州由關道會同端領事提訊知係德屬波蘭人自認行兇不諱云云旋由外部覆電謂駐京德使請電飭解兇手至廣州由德領事懲辦惟沿途不得虐待請卽照此辦理（艮） 
[電催南非洲領事啟程京師]  
　　南非洲總領事劉玉麒　香港遲遲未行駐英張星使以目下華工在非洲滋鬧己有二次因電詢政府劉領事曾否往非現聞劉已於三月十三日附輪逕往非洲矣（屯） 
[滇商請假道緬甸運雲土至粤雲南]  
　　日前雲南紳商電請京師外部轉商駐京英使准假道緬甸運雲土至粤省矣（艮） 
[派長徐二大臣覆查鐵良查参案]  
　　鐵艮回京後所奏查辦情形及參劾各員外間噴嘖議之朝廷頗疑其所查所叅未能確實而被參各員亦在各權貴處運動已將略情紀諸十八日本報兹由某邸傳出確實消息謂皇太后擬派長尙書庚徐侍郎世昌南下閱兵並查鐵使所查所參各事是否確當待長徐二大臣保定閱操回京當卽有明旨或謂不待回京卽密使由津動身緩日再下上諭（乾） 
[江藩黄花農被参金陵]  
　　頃聞官場中人云江寗藩司黄花農方伯現爲某言官參劾臚列事跡頗多第一欵謂其與署督周玉　狼狽爲奸云（豫） 
[龔照璵押解至金陵]  
　　已革道員龔照璵前因甲午之役失守旅順革職拿禁刑部獄庚子團匪之亂監燬逸出兩宮回變後不加罪責寛其旣往釋回合肥原籍龔回籍後仍不自斂跡盜賣臨城礦山政府知之卽飭署督周玉帥嚴拿究辦玉帥咨由皖撫飭屬拘繫業於三月二十一日由委員押解抵寗投交督轅聽候發落（豫） 
[商部飭復查蘆漢鐵路案京師]  
　　蘆漢鐵路於上年奉旨著商部派員查辦嗣經該部派本部王楊兩參議在滬就近確查疉經兩參議調取全案逐條查問取具盛大臣條覆各節陸續達部查核現在商部各堂官查得盛大臣所復各條多含糊兵詞幷未確切聲復顯有不實不盡之處因復逐細開列各欵仍令王楊兩參議詳加查問務使澈底澄清以便覆奏（震） 
[商部議轄船電政務京師]  
　　日昨商部各堂官會議以礦路各事自歸本部管理已著成效所有船政電政亦應歸部統轄詳細調查存案以備考核（訟） 
[外部將考司員京師]  
　　外務部有考試司員之消息大約於四月内舉行各京官可與報考者無不躍躍欲試（月） 
[部郎條陳商部京師]  
　　聞朱有濓部郎條陳商部請辦京城自來水幷收管船電兩政且歴指其中積弊以期大加整頓云（月） 
[元和輪船失事詳情]  
　　怡和洋行之元和輪船在通州相近之抛錨墩地方失火等情已紀昨報悉訪悉該船目前艙起火後船主卽著開足機器向岸衝上但因船身過重不能傍岸搭客雖由瑞安輪船與美德兵輪挽救死者尙屬不少昨午寗波帮人赴通認回屍身十餘具在寗波會館收殮聞尙有該船前買辦某君之家屬向住漢口此次附船來申全家遭難又有四川候補道員某君赴京引見亦罹此災至其起火之由言人人殊尙俟探得確情再錄（木） 
[滇督奏雲南省城開設商埠摺]  
　　雲貴總督臣丁振鐸跪奏爲雲南省城商務日漸繁盛擬請開設商埠以擴利權恭摺仰祈聖鑒事竊近年各省内地如有形勢扼要商賈薈萃之區疉經内外臣工奏請開埠通商如直隷之奏皇島福建之三都澳湖南之岳州山東之濟南等處均奉旨允准歴經遵辦在案雲南地處極邊外來商賈本屬無多比年以來蒙自思茅騰越先後開關中外通商貿易漸臻繁盛滇越鐵路轉瞬暢行省會要區商賈尤爲輻輳自不得不開設商埠以保主權兹據雲南紳士翰林院編修陳榮昌庶吉士羅瑞圖李坤廣東補用道王鶴圖四川補用道徐秉和等禀稱省城南門外同勝橋地方爲官商往來孔道貿易駢集市廛櫛比且與車站附近應請援照山東湖南等省成案章程就該處開作商埠奏派大員督同地方官紳勘購地叚修築埠頭馬路起建房屋設局經認實於交涉商務利權均有裨益等情前來臣查該紳等所禀係屬實情今昔形勢旣有不同亟應援案設立埠頭自開口岸相應請旨俯准將雲南省城開設商埠以便通商而擴利源如蒙俞允所有籌欵購地一切應辦事宣容臣妥定章程奏明辦理除咨政務處外部商部查照外謹恭摺具陳伏乞皇太后皇上聖鑒敕部覈復施行謹奏光緒三十一年三年十六日奉硃批該衙門議奏欽此（震） 
[直督奏開平礦案摺]  
　　直隷總督臣袁世凱跪奉爲開平礦案經英堂斷認副約張翼質訟事畢電請回華料理謹將核辦情形請旨定奪並將原訂副約曁試辦章程繕單具陳恭摺仰祈聖鑒事竊照開平礦産曁秦王島口岸迭次欽奉諭旨責成張翼設法收回不准稍有虧失等因欽遵在案嗣因張翼以開平礦案遣抱告洋員慶世理在英京興訟請前往對質經臣於上年十月奏奉硃批張翼著賞給三品頂戴准期前往設法收回如有遲悞定行嚴辦欽此當卽照會張翼遵照 
 
 

Page 5

 
 
去後兹於本年二月據張翼出英京電稱自遵旨來英後英公堂於去臘十二開訊新正初八始畢擇錄判文内開原告理直副約章程各條斷令全行遵辦原告訟費被告賠償一有圍背當將礦産交還原主其因背約侵騙之股欵亦斷令賠償但非墨林一人所右按英律須由公司查明另案控索德璀琳私立賣字全不爲據以副約爲主等因責認副約則官督商辦國家主權及公司總辦之平權全己收回如欲撤銷中外合辦恐有窒礙非能辦到請奏派大員接辦以便料理回華清釐善後電請核奪前來臣當以此案經四次奉旨嚴飭收回不准虧失自應欽遵將開平礦産悉數收囘由華自辦尤要在秦王島商埠地畝馬頭曁河道各土地一律收回與英公司無涉今張翼電稱各節收回礦産未能辦到英堂斷主副約其原立賣移正　是否作廢又稱官督商辦華官有無管理之全權其商埠河道各士地能否由我專主英人不得干涉來電均未聲明電令詳確查復續據電稱英堂不以賣約爲據卽係作廢明證移交約未廢但係詐騙而後亦不足爲據斷主副約華官全權無失且國家特派督辦管理該公司一切事宜礦産歸我主持利權實已收回秦王島係自開口岸其地面工程巡警等事應出津海關道分别官商辦理其開平自置之地畝自造之馬頭開辦時奏明有案開平代理之地畝仍照前督臣裕祿批准札文辦理等語臣查移交正約載有移交各地叚接理人永遠執守字樣亦係賣約旣未斷廢何能不以爲據副約權利多給英人華官自不能收回全權又另設英部華督辦何能管理先後電請外務部核示旋准部電此案雖經英堂斷定聞被告尙須上控且照原斷仍係中英合辦如遽行派員接辦礦務並令張翼回華萬一再有反覆張翼轉得置身事外屬由臣酌復等語臣以張翼來電核與收囘嚴旨不符究竟能否遵旨收回將來有無反覆在英是否另有辦法電飭詳陳未完 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[西教習名刺可得優差武昌]  
　　某西教習到鄂三載月享七百金之俸無所事事日與官塲酬酢頗能水乳交融近有某司事覓人介紹於某求薦某釐局司事某出名片予之某司事猶恐不足恃某再予以洋文名片一張謂該釐局委員如派事不佳汝再以洋文名片示之否則此片仍須繳還聞該司事居然一索而得優事矣（此） 
[考送龍門師範生蘇州]  
　　蘇府許太守奉到上海道袁觀察催送師範生公文一節兹悉長元吳三縣於十七日考試題爲漢昭帝遣使巡行郡國舉賢良問民疾苦論聞蘇李二大令擬每縣錄取四人分正取備取各二名卽日榜示取具保結限二十五日以前申送到道（隨） 
[借用楚材漢口]  
　　豫撫陳小石中丞注意敎育開辦學堂所需教員實難其選因湖北開辦學堂實占風氣之先高材生亦較他省爲多遂移文來鄂延聘教員經學務處移送三十一名於初八日首途矣（泰） 
[延聘山長鎭江]  
　　吏部稽勩司郎中鮑君川如丁艱在籍日昨奉兩淮鹽運司恩新甫都轉柬請掌敎揚州梅花校士館聞於日内卽須就道（觀） 
[按臨海屬淸江]  
　　江蘇提督學政唐春卿文宗按試徐州刻已事畢於月之十一日起節按臨海屬（夬） 
[府試期安慶]  
　　皖中歲試安慶府裕太守奉到學院札知約於四五月問蒞皖各屬縣試均已完竣遂由裕太守示期於十七日攷試懷甯十九日桐城二十一日濳山二十三日太湖二十五日宿松二十七望江（咸） 
[京餉起解武昌]  
　　應解本年第二批各項京餉已由李少東方伯委曾輔翼鄺華國兩大令點騐釘鞘於日前起運北上（履） 
[加徴銀兩蘇州]  
　　長洲縣蘇靜菴大令日前接奉陸申甫方伯札開案照各屬應徴地漕蘆課雜稅屯折等項錢糧規復銀價每兩加收錢二百文係從二十八年分爲始奏准抵還償欵之用兹届上忙開徴所有前項加徴銀價自應循案征收專欵批解以備撥用等因大令爰卽諭飭糧書循章　理（隨） 
[鐵路添員蘇州]  
　　滬寗鐵路開工後所有稽查物料彈壓工役清理地叚移遷墳墓等事極爲繁重雖經分派委員各司其事仍有照料不周之處昨由藩憲效方伯添委候補知縣龔鴻逵大令前赴工所以資差遣（隨） 
[驗收河工揚州]  
　　淮北運鹽河爲池鹽運壩之要道往往鹽未運竣而河已淺涸雖設法堵蓄終屬受水無多客臘各商禀准海分司方分轉遴娄熟諳工員勘估興挑兹已竣工禀請運司派員驗收聞派陳二尹　書前往勘騐矣（剝） 
[勘辦滾水壩工清江]  
　　距清江浦以南一百四十里洪湖三河分流之處向有掃壩春令開壩通行油荳各船冬令築壩蓄水以資正陽鹽運　　處紳士禀請海州分司轉禀撫憲改築滾水石壩可以及時啓閉較掃工勞逸懸殊當委淮安府汪太守工程局朱司馬赴壩估勘俟勘明禀覆核奪（夬） 
[押解汰兵鎭江]  
　　駐防鎭郡之江南武威全軍統領龔子培恊戎曾奉署江督周玉帥之命按照練兵處奏定新章改營爲標每標六百人餘剩之勇七百餘名給發恩餉遣回湖南原籍復派候補知縣黃辭三大令來鎮查點名數押上輪船遞回原省大令於十一日回省銷差（觀） 
[游勇訛詐烟台]  
　　遊勇李生冐稱東海關道署差役前日在釐局街源成德錢莊騙取銀九百元紙票大錢二百千携入道署欲由便門逃竄爲鋪夥看破趕告守門護兵將李連贜一倂拿獲轉送巡司巡檢崔六階二尹斷還贓洋重責一千板荷枷示衆（損） 
[派兵逐梟松江]  
　　婁縣所轄楓涇鎭近到皖梟多名意圖開賭事爲縣主黎子新大令所聞卽謁見前營余道生遊戎借用營勇前往驅逐（賁） 
[賑撫災民鎭江]  
　　去年秋鎮郡山鄕各區被旱歉收鄕民因上憲不允減漕聚衆鬨鬧屢紀前報兹郡中紳董以現値靑黄不接災民益無生路禀准署督周玉帥籌欵三萬千及各董所募之欵分别散給稍示撫卹署丹徒縣郭子華大令尤恐不法之徒藉領賑項鬨閙出示禁止幷謂漕案未消仍須捕治此次格外施恩倘敢兹事兩罪同懲云云（觀） 
[趕製銅元淸江]  
　　銅元局現共有印花機六部連日加工趕製出錢較多現計每日可得二十三萬餘枚（夬） 
[整頓茶稅福州]  
　　福州茶業日衰稅金亦因減色比較前年不及十餘萬之多今年省憲因茶市初興將白琳洪山三夾茶亭鼓山各卡另行委員辦理幷派司事在南台稅釐局頒發三聯捐票各茶商均須遵具保結來領以免偷漏而期茶稅起色（萃） 
 
 

Page 10

 
 
記者曰茶稅之减色由茶業之不興不揣其本而齊其末難哉 
[定期接差]  
　　日前上海道袁觀察札委章明府鼎爲南市馬路工程局會辦已涓吉月初視事（土） 
[催繳冬漕]  
　　江蘇海運漕糧現將竣事而各屬尙有未解之米爰由總會辦行文各縣催解來局毋得諉延（土） 
[俄兵來滬]  
　　前日午後有俄兵五百餘名自烟台來滬假虹口順泰馬頭某洋房暫住（火） 
[軍裝起運]  
　　湖南營務處近遣委員來申向北市永興店購軍用皮靴等件定於日内起運禀請上海道袁觀察咨關放行（金） 
[漏捐完案]  
　　前報紀閘北小車夫王湘濤等車送布疋漏捐布捐卡巡丁盤詰反被毆打出巡丁將王等三車夫拘入巡局局員章二尹訊實判王等交地保鎖繫示衆兹悉局員諭交出布販赴布捐卡認捐各車夫從寛一倂斥釋完案（木） 
[專利被駁]  
　　上海道袁觀察前准英領事照會稱商人李德立製有專造玻璃機器兩架請立案示禁後以未便擅專詳禀江督轉咨商部兹聞江督已奉商部咨復謂目下商標註册尙未議定無案可稽且該商所稱首創及各國立有成案該機器是否該商首先創造及各國辦有成案未據呈驗確實憑據亦難深信所請立案示禁實難照准應俟新章妥定再核云云已札道轉飭遵照矣（金） 
[不允交犯]  
　　前英界北山東路宏久銀爐被刧後由無錫縣拿獲夥盜陸松亭解赴上海縣核辦嗣經英探續獲首盜江寳順沈裕昌胡德胡來德木畢文華五名於十一日解堂押候移提陸犯訊究在案兹悉上海縣主以命盜各案向歸地方官訊辦且事主先在縣署呈報無錫縣已獲犯解滬捕房所獲之盜應送縣歸案斷無送至公廨之理又楊樹浦捕房拿獲巨棍周雪村一案查周犯事纍纍光緒二十八年曾紏黨搶劫吳柏生家事主亦投報縣署此二案均應解縣審辦故汪大令不允將犯送往云（木） 
[照錄尙賢堂肄業生三月份小試案]  
　　美儒李佳白先生自創辦尙賢堂普通學校以來兩易寒暑而成效之彰著聲名之洋溢固已遐邇欽瞻無庸再贅其新建之西式學舍大約四月間卽可遷放届時增廣學額擴充規模一切章程教法亦益加完備兹將該堂肄業生三月份小試案照錄於左○品行　陸仁齋　盛文甲　張迪周○地輿　胡博源　胡文耀　劉致祥○英文論說　沙　慶　胡文耀　劉季康○文法特班　胡文耀　劉季康○頭班　陸仁齋　胡博源○二班　盛文甲　張迪周○三班　徐志薌　盛文中○算法特等　劉季康　劉致祥○頭等　劉世華　吳桂堂　吳增裕○二等　盛文甲　吳桐君○英文第七本　劉致祥胡文耀○第五本　趙兆鐮　張迪周　吳桂堂○第四本　盛文甲　沙樹森　屈叔儀○第三本　盛文申　葉遜鼎　第二本鄒瑞良　王忠銘○第一本　姚省三　陸質雅　倪金山○英文歴史　劉致祥　胡文耀　嚴善坊○華文勤學　李祖沈　趙兆鐮（外） 
[約束華捕]  
　　馬路工程局總辦翁太守近悉各華捕於落差後濳行出外漫無約束爰飭捕頭令各捕每逢出外須給木簽註明自限時刻如有延悞照章嚴罰（土） 
[諭飭照讓]  
　　南市十六鋪裏馬路平陽弄口顧姓近擬將房屋翻造報知工程局總辦翁太守飭捕頭前往丈量基址照章讓進數尺以寛街道（土） 
[封店抵債]  
　　鳳祥銀樓趙姓近因虧倒甬江各錢莊銀兩經鄞縣移咨上海商務局轉咨上海縣飭查該銀樓産業昨經汪大令飭將虹橋等處趙德大燭店等一倂發封備抵（金） 
[謀斃歸案]  
　　謀斃可疑一案經孫耳三明府將吳傑臣訊供後管押一宵昨日由公廨屠司馬備文簽差將吳與傭婦吳王氏並黑皮箱等送寳山縣歸案辦理（木） 
[毆嫂控案]  
　　閘北梅園鄕人周曉春娶妻龔氏性奇潑前日龔氏借端唆使曉春將寡嫂周趙氏之箱籠搶爲已有幷逞兇將周趙氏毆至遍體鱗傷氏忿極奔至巡局求驗局員章二尹准卽訊據周趙氏供稱曉春夫婦時常借端凌辱今因曉春將箱籠等物搶去惟内有田單三紙係氏及遺子活命之物向討反被逞毆二尹察得氏受傷甚重著氏退去准飭地保將曉春夫婦拘案送縣請核（木） 
[上海官事]  
　　江蘇糧道陸申甫觀察昨日由蘇來滬以海運局爲公館本邑文武咸往叩謁○上海道袁觀察接准美總領事達君日總領事小田切君訂期拜會遂於昨日下午假洋務局先後接晤面商要公○南匯縣陳召民大令札委三林司唐子筠少尉外委華雲亭哨弁押解本年秋審人犯赴省道經滬上到縣禀知○海門釐捐局委員候補知府夏劍臣太守襄辦駐滬出使文報委員候補直隷州周紫珊刺史昨均因公到道禀見○本埠稽查街道委員昨奉袁觀察札委候補縣朱大令顯揚接辦於昨日謝委（土） 
[上海縣案]  
　　何桂林控蔣春寒先將田地四畝六分餘押於故父計錢五十千繼押房屋四間計五十二千後將田地加錢二十千賣絶母親前年患病蔣來問候將田房單契盜去恃無絶契今來强贖蔣供田房均係活契地上有祖父墳墓中人王老榮供田房俱小的作中未聞找絶大令判蔣繳錢七十千贖回○浦東流氓賈春發被母趙氏控經大令訊得拆梢違忤發押改過局後其妻金氏時常吵閙趙氏以被媳擊落門牙控奉汪大令判掌頰二十下○浙江海運局函送張二海到縣供稱浙江海寍州解漕庫吏雇小的于米袋上粘貼印花被風吹失數張以致送案大令判責一百板○南市老白渡有本地及淮揚兩帮划船每因爭渡鬥毆而淮揚帮尤爲兇橫曾經本處鋪戶及救生局輔元堂禀奉汪大令提究復據淮帮李福興控旨洋人喚女兒划船渡往浦東後有本帮划船婦女勒分渡錢不遂將女毆傷任朱氏供洋人先雇王袁氏女兒划船被李女强奪肇釁大令判任朱氏傳諭王袁氏出洋一元交李女醫傷外老曰渡係救生局官碼頭候照會城内外董事妥議章程以息爭端（金） 
[公共公堂早堂案]  
　　昨日包探張天林同西捕解送金隆飯 
 
 

Page 11

 
 
店細崽鮑紅記竊洋東銀香煙盒内有鈔票二張共値洋一百七十元鮑供二十一夜洋東命搬房間二十二日洋東忽言銀香烟盒是小的竊取小的與六十四號細崽同事孫明府商之安立德君諭傳該同事到案再訊○濟良所送流落女子馮春雲馮大妹到案供四川宜昌人前日同親戚劉三姐到滬失散又送雉妓沈寳琴卽王菊仙供在會香里王月英家爲妓明府均令留養○順泰木行控王阿毛挂瑋福孫生友同竊木反九塊判各掌責三百下○蔡長根控何阿品硬借洋一元不遂卽取衣服典質判責二百板○集成紗廠控胡久全竊布衣五件判責一百板○前日捕房禀稱沈阿土將扶梯攔路違章昨傳到案罰洋兩元○捕解王玉林竊布夾袍一件王供係友人寄存明府因其屢次犯竊判責二百板押一禮拜○怡和公司控何了頭徐阿好竊皮鞋三雙判各責手心五十下○前報紀曹生林投捕房控宋木生攫洋又經曹姘婦之母吳葉氏投公廨控宋勒婚由孫耳山明府與美安繙譯判將宋押候查明再核昨日捕房將宋解案有毛阿二者投案作証人供稱此事始由曹與姘婦阿秀向開糖食店之小主人借金戒一只後以遺失願賠洋十九元由小的介紹將田單作抵不知因何控告田單呈案阿秀供與前堂曹供相同明府以原告架詞誣控宋木生亦非好人將原被斥退曹請給田單准之詎曹出署捕頭以未還戒指將單取去曹復投案申訴明府允爲查核○日前屠司馬接奉上海道札文謂奉南洋大臣批有龔慶祥黄崧甫等爲潘鍾榮具控訛騙之案查龔黄僑居租界著移提等情司馬卽飭差恊探將黄提到著押候過堂訊核該差又禀稱龔住法界請照會法捕房明府准之○包探張才寳解周瑞卿至案禀稱王松林控周致信與伊謂伊夥張寳生在上海縣控周瑞卿賴婚未准係王主使向王索洋五十元捕頭令小的拘周並傳王張請究明府著押候晚堂訊奪○包探金立生稱熊阿四行竊妓院銀水烟袋判責二百板押七天著還質本領贓○陳慶甫吳新榮陳阿林串竊劉張二家長窻衣物等件判各責二百板押七天贓給具領○洋婦搿白控侍者金阿根等竊金四開金八開二十八個以無實據判押候復訊昨日金供因捕房毒打誣服實未竊取朗府著於下禮拜二再訊○鮑榮茂稱租費姓之地已四十餘年今徐桂祥忽謂此地經泰利洋行買去現欲翻造前來築籬並同律師到家威嚇明府謂爾之租地何年期滿斷無永遠承租之理倘已售去爾須遷讓但徐亦不得串同泰利生事（木） 
[法租界捕房案]  
　　船埠許天福持票向小東門豐號魚行勒收捐費行夥以租界向無捐欵將許解案判責三百板○乞丐錢阿福在鄭家木橋竊東洋車坐墊由捕送案判責二百板○流氓吳阿順在城河浜强搶銅四開由捕送案判責三百板枷半月○招商局小工錢阿生竊黄豆二袋由巡丁送案判責五百板枷一月○流氓傅子芳在城河浜强搶婦人銀茉莉簪由包探解案判枷二十天○野鷄馬夫陳萬友以未捐照會之馬車在租界來往由捕查獲判罰洋十元（水） 
[美租界捕房事]  
　　昨日甬人唐金福乘脚踏車在百老匯路將吳張氏撞倒碾斷左手由捕拘入捕房捕頭見氏傷重令送同仁醫院唐係無心令給養傷費若干釋放○昨日馬夫王阿大停車西華德路高臥車箱巡捕以違章送入捕房本擬押解公堂繼以土　願罰洋保出○前晚無賴周瑞卿在楊樹浦路向鄕民王福林索詐爲包探錢榮堂拘入捕房捕頭令押候解送公堂訊辦（火） 
[上海六馬路仁濟善堂施粥捐十一月初一至九淸單]  
　　源明居工方子厚李門沈氏無名氏各洋廿元久康同源和存濟善堂梅花書屋瑞記紗帳房各　十五元周祖舜董洪氏汪自勳應廷瑚承志堂裕茂和豐大源泰永怡春怡園居士同恊和源茂順愼餘日新昌愼昌榮各洋十元無名氏楊玉崑大方棧汪潤生各洋二元趙福疇洋廿五元甬江恆記隱名士修養氏東源裕大和鄭仁記左准繩各洋五元大方棧祥園倌各洋一元無名氏洋四十元朱兼士洋五十元江北糖雜貨商洋五十元十五角蕭孔瑞振大升記各洋四元陳務本堂同利公各洋九元保和洋八元裕源順洋三十元正茂順振和各洋六元徐尙卿洋三元登大馬　銅十　元四角無名氏洋四角銅一元裕興銅四十一角半敦大無名氏各銅一元萬源裕茂和各銅四元無名氏銅洋一元二角鄭和記銅三元六角閔子賢銅伍元無名氏恆善堂各銅三十元誠意興銅廿四元無名氏米伍石不留名木六斗全興公米三石共收洋伍百八三元十九角銅六十二元七十一角半米十二石六斗 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
