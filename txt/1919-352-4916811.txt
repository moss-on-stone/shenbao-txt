# 1919 - 352 - 4916811

 

Page 1

 
 
   
 
 

Page 2

 
 
時評 
[第二事（冷）]  
　　當第一事緊急之時不可再生第二事此熱心第一事者不可不知者也何也第二事旣起則人咸注力於第二事而第一事反無形消滅矣 
　　我爲此言非欲人退縮不前之謂也蓋世界行事不外剛柔五四以來之運動所以能得人之同情者以其柔而勿剛也若能守此主義再以堅忍切實行之不在外表而求實際則第二事自無從發生而第一事之盡力必有果效之可言矣 
 
 

Page 3

 
 
[命令]  
　　十二月二日大總統令前有令加封外蒙古翊善輔化博克多哲布尊丹巴呼圖克圖汗茲特派徐樹錚爲册封專使恩華李垣爲副使此令 
　　又令任命齊耀君爲吉林財政廰廰長此令 
　　又令兼署内務總長朱深呈濱江道道尹傅疆請免職傅疆准免本職此令 
　　又令調任董士恩爲吉林濱江道道尹此令 
　　又令任命趙玉珂兼直隸督軍公署參謀長此令 
　　又令司法總長朱深呈請任命朱樹聲爲奉天遼源地方檢察廰檢察長張履廷爲瀋陽地方檢察廰檢察官李學源爲遼陽地方檢察廰檢察官劉春溥爲甘肅第一高等審判分廰推事陳珍爲湖北第二高等審判分廰推事均照准此令 
　　又令陸軍總長靳雲鵬呈陸軍第二十師步兵第七十七團第一營營長孟振元懇請辭職應照准此令 
專電 
　　北京電閩事抗議迄未答復日使昨訪陳次稱奉彼國外務省訓電决先專員赴閩調查眞相以便開始談判此項專員除外務省遴派一名外並由駐京使館加派一名會同前往至日兵登陸業已去電阻止（四日上午十二鐘） 
　　北京電日使昨訪陳外次說明日政府已派外務省書記官松岡會同使館通譯員西田赴閩調查希望中政府亦派員往查明確後再議解决條件（四日上午十鐘） 
　　北京電學生聯合會總商會外交不論將校士兵一律阻止登陸 
（四日下午一鐘） 
　　北京電學生聯合會總商會外交協會等十三團體代表爲閩案於今晚八時假北大理科開會决議七日下午一時在天安門開國民大會解决外交問題經費由到會團體分别擔任（三日下午十鐘） 
　　北京電財次一席李思浩薦定錢錦孫及昨發表乃爲潘復靳於事前並未與李相商李以此後辦事必掣肘决辭職連晚出京示不復返今晨靳已派員赴津挽留並說明用潘係出徐意（四日上午十二鐘） 
　　北京電靳使人告李思浩任潘復係助周自齊成三千萬之借欵因元首命隨閣員發表故未及關白請原諒並囑張弧在津向李勸駕頃某方面得津電謂李經解釋已有回意（四日下午五鐘） 
　　北京電靳以農敎兩長政團對人　　　　 
問題不能諒解擬依明令由田傅兼代藉維現狀惟安系力主另提將用書面質問（四日下午一鐘）　　北京電安系約今日在太平湖開外蒙内嚮慶祝大會（四日上午十二鐘） 
　　北京電政府以西伯利亞形勢不振若無切實防範之法邊境恐發行影響已由邊防處會同參陸部籌議東三省外蒙新疆聯防辦法（四日上午十二鐘） 
　　北京電劉存厚電鍾師軍餉二十七萬現在駐京辦事員手請飭警廰勒令交出（四日上午十二鐘） 
　　北京電張作霖亦條陳裁兵計劃請中央籌定鉅欵同時進行勿欲支支節節爲之（四日上午十二鐘） 
　　北京電趙倜彙報南陽剿匪案有三十餘起之多院部請其將贓據送軍法司稽核（四日上午十二鐘） 
[各通信社電]  
　　北京電薩鎭冰擬保江壽堃爲海軍總司令 
　　北京電政府將閣員令通電各省並說明農敎兩長兼代原因以免誤會 
　　北京電徐樹錚偕恩李兩使携帶封册印信並調用陸軍邊防參謀人員日内隨同入蒙 
　　北京電有任張元奇爲閩省長消息 
　　北京電李思浩擬辭財總長職（以上四日） 
　　（以上中華通訊社電） 
　　北京電閣員令已下田文烈兼農商傅嶽棻仍代敎育　　北京電敎育徐屬意汪大夑馮保張一　安福則擬李盛鐸或田應璜尙在協商中農提張弧各方疏通已一致　 
　　北京電曾宗鑒將任財次莊景珂卸日代使後調長吉黑榷運局（以上三日） 
　　北京電參謀次長定丁錦命令卽下 
　　北京電陳毅電院遵令即日晋京庫事交褚其祥暫攝　　北京電徐樹錚决籌小借欵爲外蒙償還俄債現正在進行 
　　北京電外蒙取消自治逹賴聯絡活佛之計晝無效藏事較有進步 
　　北京電莊景珂昨晚有加急密電致院部據聞係日政府答復抗議之報告内容未詳 
　　北京電軍警當事會議對國民大會辦法但主防範不取干涉 
　　北京電美銀行代表有意投資中國興辦蒙古實業於毛皮畜牧等項已有詳確之調查 
　　北京電俄謝霍羅三氏各懷意見沃政府無力控馭亂象迭生我國東北邊防因之加緊（以上四日） 
　　香港電岑春煊與陸榮廷會面之結果陸表示擁護岑惟希望其與政學會脫離（四日） 
　　以上中孚通訊社電 
[公電]  
　　靑州各界聯合會通電各報館鑒刻致北京大總統國務院一電文云日人在閩無故戕斃學后警察並傷多人直以高麗待我是可忍孰不可忍此間各界羣情憤激伏祈嚴重交涉以重民命而固邦本靑州各界聯合會叩江 
世界路透電 
[和會與處置德艦]  
　　二十九日柏林電德國致牒和會以斯加巴佛洛沉艦一事歸咎於協約國以諸軍艦不拘留於中立國口岸而拘留於英國口岸實背休戰條約且羅伊特海軍大將被禁與本國通訊當然以爲六月二十一日休戰條約業已告終故乃依海員之習慣下令沉艦該將並不受德政府之節制故其一切行動德政府不能負責惟爭端不决使和約不能發生效力實非德政府所願不如將此案交由海牙仲裁法庭秉公判斷云云 
　　二十九日倫敦電巴黎電稱高等議會已經英國之建議分派德艦噸位英國得百分之七十法意各得百分之十日本得百分之八美國得百分之二 
　　二十九日巴黎電高等議會今日會議議决應即將德艦拆毁於兩年内告竣法國反對拆毁敵潛艇提議照水面諸艦分派任令各國自行處置高等議會討論未决 
　　三十日巴黎電高等議會處置德艦之辦法一如前電所述惟尙有前電所未詳者如下五主要協約國各取戰艦一艘輕巡洋艦一艘驅逐艦三艘以作試騐及鼓吹運動之用英法意日已允將拆毁之材料照戰時海上損失之大小分派之惟美國尙未作决法國提議敵潛艇應以十艘予法因法國於戰時未能建造潛艇之故其餘敵潛艇應加拆毁 
[協約國與羅政府]  
　　三十日巴黎電協約國於本月二十四日以哀的美敦書致羅政府先述羅國答覆十一月二十二日協約國之牒文協約國殊不満意繼言苟無協約國重大之犧牲則羅國早已破亡哀的美敦書中請羅國無條件依行下列數事（一）羅軍完全退出匈境駐於和會所定界線之後（二）贊成組織協約國國際委員會辦理羅國所占匈國物産事宜（三）簽定對奥和約並依據高等議會十月十二日高等議會牒文所定之條件簽定保護少數民族條約羅國如至十二月二日無満意之覆文則協約國將與羅國斷絕邦交云 
[國際勞工大會與女工]  
　　三十日華盛頓電國際勞工大會通過補給女工生産時工資之公約規定生産前各得告假六星期工資照給閉幕會議之特色爲南斐代表之抗議反對國際勞工事務局管理團歐洲代表權之優勢蓋管理團委員共二十四人而歐洲竟佔有二十也大會以四十四票對三十九票贊成南斐代表之抗議管理團將於二十六日在巴黎集議大會旣將和約所列事項逐條議妥又造成機關以成永遠的國際組織俾以折中辦法謀實業上之和洽事旣告竣大會乃休息計有草約與决議案各六將送交與會之四十國立法核准國際勞工事務局管理團主任法人方丹氏稱和約未批准以前大會决議不能有朿縛之力但和約批准後再當設法使之實行有效故大會議决准管理團有權設法實行之國際勞工事務局暫將設於國際同盟會所在之地點而秘書則駐於倫敦 
[歐西之東方工人]  
　　一日倫敦電泰晤士報接温哥武電據稱英屬可侖比亞今有華人三萬八千日人一萬印人二千五百大半皆在鋸木廠工作計其所入至少每年有二千四百萬元而匯回本國者實居其半今海外軍人逐漸歸來反對外國工人之感情乃又强烈且寒季已届實業與公共工程多有停工者失業情况亦漸形嚴重故英屬可侖比亞對於東方人之仇視難免不又成重大問題 
[俄國近事記]  
　　二十九日倫敦電巨哥斯拉夫政府照會協約國謂逹倫齊哇氏这活動展至逹爾瑪希亞入黑山國足以引起戰爭 
　　三十日丹京電里特倫公報宣稱里特倫未向德國宣戰惟里特倫與德之邦交業已决裂因德將愛白哈特氏奉政府訓令保衛攻擊里特倫之軍隊實違凡爾塞和約之故 
　　二十九日丹京電英俄代表會商交換俘虜事宜雖有議妥之望但數日之内尙難告竣俄代表通告英代表謂離俄之前曾查視英俘見彼等頗爲安適惟食品欠佳且少冬衣耳 
[各國近事記]  
　　二十八日華盛頓電司法部宣稱如礦主礦工訂有限制煤斤出産之合同則當道將起訴之 
　　二十八日紐約電墨政府拒絕釋放所拘美領署官員琴金斯氏加以加蘭柴之兵士曾槍斃美人華萊斯氏與台比柯氏故美墨邦交頗形吃緊國務部已下令澈查 
　　二十八日墨京電墨京開戰之說實無根據　　三十日紐約電昨日起程赴英倫者共七千人一九一四年以後赴英人數以此次爲最多　　二十八日倫敦電昨日銀巿報告謂十一月二十五日銀價漲至七十六便士乃因中國需求甚巨之故旣而價落蓋因美國宣布許碎銀元出口所致此項銀元其數有一千七百萬盎司將以易同數之金洋此卽等於以美金一元二角九分一盎司之價出售而昨日紐約巿價則爲一元三角六分也 
[太平洋路透電]  
　　三日伊爾庫次克電日使後藤告報界代表謂日本與沃木斯克政府之交誼不因沃木斯克之陷落而有變更日本將繼續以兵力與戰品扶助之 
　　三日伊爾庫次克電勞工部現擬施行改革勞工管理制度之計畫内有勞工疾病保險與冿貼等辦法 
　　三十日赤塔電哥薩克城議會協濟會與各政黨之代表會議一致通過議案抗議外蒙取銷自治事謂此事破壞一九一五年俄蒙條約損害西比利亞邊界之安甯增多接濟之困難違背國民自决主義 
　　四日北京電財政總長李思浩於潘復任爲次長後卽赴天津因其所推薦之某氏未被任之故何日回京今尙未定 
　　四日北京電日使署通告外交部謂日本外交省之松岡氏及駐京日使署之西田氏已奉命與中國代表會查福州案松岡氏已離日本 
　　四日北京電林葆懌電賀薩鎭氷之得海軍總長任並詢及閩事 
　　四日北京電京學生逐日向衆演說並分赴各店各巿埸及居宅勸告抵制日貨 
國外要聞 
[萊因共和國組織之眞相]  
　　中美新聞社云萊因政治家於一九一八年十月四號曾互相討論如何組織萊因共和國於德邦之下迨霍亨索倫政策完全失敗萊因人民乃大起恐慌蓋懼一面陷於割據情勢一而變成無政府地位况一九一七年二月法俄早有密約欲將萊因與德完全分離迨休戰條約簽字後僅有少數急進派堅持此議期逹完全分離之目的而大多數法國與論仍贊成稍受德政府之限制萊因人民則鑒於柏林革命之擾亂惟恐延及本土均望分離當時各報輿論亦大聲疾呼謂欲避過激主義之危害須與德國完全分離方可後經司格門政府之成立及和會態度之變遷分離主義更形失勢卒法軍佔領該地尙能控制大局不致受德人過激主義之侵襲據法軍第八隊總司令部三月十六號之佈告謂占領軍（指協約軍）爲保護萊因官軍人民防禦過激主義起見協約軍隊仍須占領原地不得開去當地人民應一體知悉協約軍此舉並無割據之念惟欲保護巴勒的内人民不受德人侵伐享受政治宗敎以及商業上自由而已總觀上列可知萊因共和國之組織已略具眞相其得法軍之助力尤多始則各城鎭如科崙愛却巴利等組織委員六月一日陶登博士於威斯貝登宣告萊因共和國之成立各敎士於此次政變極形活動其目的無非欲使耶敎之萊因國與非耶敎之柏林政府完全分離而陶登閣員中六人係聖乞姆黨陶登每出常有法兵六名侍從諸如温脫司點愛特倫諸領袖之反對此次政變者均被去位受刑尙有工黨首領二十二人主筆一人亦被監禁六個月英美將領以未得本國訓令均未承認萊因爲自治共和國惟法將曼琴則首先承認事敗即自宣布中立尙有多數法將領亦非當欣喜萊因之與德國分離如愷伯斯之言日德聯邦之破壞爲歐洲和平之唯一希望故吾人當竭力設法以期早日成功今萊因之變局實予吾人以莫大機會也 
雖然提倡分離運動尙可於罕西總統烏爾克之設立自治共和政府及七月十四日白列根番特鎭之宣告自治文見之卽東普魯士之强克司及西普魯士之中流耶敎徒均提倡分離惟平民則大都無知仍要求中央集權期統一經濟政策也查德國聯邦之所以擾亂不安者實以排斥中央集權行政專制所致此或可去而行政分離似亦難行蓋德國旣能經濟自給與外界隔離不啻予各聯邦以自立之精神而鑄造德人團結之中堅者又何嘗非法人所欲左右之萊因諸小邦哉 
[說台灣糖（再續）]  
　　以上諸公司俱以甘蔗及蘿蔔製白糖而外此亦有一二舊式之廠則專製黑砂糖者日本人有二公司設於爪哇一日南谷古製糖公司其資本爲二百五十萬元每二十四小時中能出糖五百噸其二日南洋製糖公司資本相等每二十四小時可出糖四百噸一千九百十七年台灣蔗田凡三十二萬畝出糖凡四十四萬噸尙有八萬噸則爲日本他處糖廠中出品然此五十餘萬噸之糖旣須供國内自用又須出口一時頗形缺乏他日對於台灣之蔗與北海道高麗南満之蘿蔔勢必大事擴充更圖改良聞已有騐糖局之設立即以改良糖之出品爲目的自歐戰終止後世界需糖大繁所産不敷所用於是糖價大漲日本巿上較前幾加一倍黑砂糖每一百磅十二元棕色粒糖每百磅十二元五角煉白糖每百磅十五元益以米價騰貴日本頗有民不聊生之現象今日本之糖業雖已日見發逹然尙未逹完全成功之境故政府及商人方面仍刻意經營不少懈怠現今台灣一島凡有田一百萬畝其百分中之十五分均作種蔗之用再圖推廣勢亦有所不能因種蔗過多不能更種他物則民食將大缺也惟有於種子及肥料上加以特别注意現今蔗田一畝可得糖十五噸如能逐漸增多則於日本糖業大有利益日本以台灣糖輸入國外爲數頗不細茲將一九一八年及一九一九年上半年之總數列表於下 
　　一九一八年（全年）一九一九年（半年） 
地名　斤數　價値（國數）　斤數　價値（國數） 
　　一五九·九九　一九·四四　五五·八一　七·０二四 
中國　　一·五九七　五·八六五　六·一九八　·三九九 
廣東　二三·九八　二·九一九　五·一五二　六七０·四 
　　四·四三九　·三二六　·０七八　０二 
印度　九二九·二　一０六·九　無　無 
　　九八　　三三 
俄國亞洲　一·三三八　一八九·五　一０二·四　一六·六０ 
　　方面·三五三　　一一　六八　九 
其他各國　四·六三四　五九０·五　二·一０三　二八六·三 
　　·四八一　五一　　·五四三　一三 
其總數則一九一八年輸出一九０八七八一六八斤價値爲二三·二五二·一八六元一九一九年之上半年輸出六三·一七四·二九六斤價値爲七·九九七·七二三元 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
[外蒙取消自治之各面觀（毅）]  
　　外蒙取消自治頗足促起各方注意政府及蒙藏院預備歡迎代表杭違親王及開會商議善後辦法修正優待條件並飭銓叙局考查賞賚冊封由外交部預備正式通告各國外等等此日前之情形也學界方面聞北大學生評議會擬不日開會討論大致主將外蒙地勢物産風土民情政敎歷史工商實業及交通氣候等詳細調查刋就一種白話單行本以便内地資本家得此南針多往貿易營業敎育家多往宣化庶不負蒙人内向之心並助政府之不及商界方面以外蒙地多沙漠出産雖不繁夥而駱駝牛馬羊羣瀰漫四野伊克阿拉克泊産鹽亦富（名爲口鹽銷行直隷）内地商人每以布帛雜貨輸往易毛革生畜口鹽而出銷行於直隷營口漢口等處年約數千萬元自外蒙宣布自治以後商賈不前貿易銳減不及半數雜貨業且幾爲俄人攙奪殆盡行用盧布華商尤感困難現蒙人旣已取消自治當然一洗其親俄仇華之心故有知識之人擬於商會提議呈請政府實行保護貿易政策俾一般商人放心前往恢復舊業提倡國貨此又商界對於外蒙取消自治之情形也企業家方面以内地人烟稠密生計艱難北方人民尤爲寒苦現有陳君治平擬集合同志俟來春和煦政府於外蒙善後辦理完竣之後呈請給照前往翔實調查蒙地金礦區域牧畜場合發起開採放牧藉此亦可將内地苦民量爲移殖並擬添造摩托車行駛庫倫以利交通云 
塞外郵音（鴻） 
[吉黑鹽務改組之波折]  
　　吉黑鹽務向係官運官銷設榷運總局於長春設分局於各縣治年來各縣分局長極多解欵虧欠及携欵潛逃之事而銷售鹽觔又復弊竇叢生致收入不能暢旺曾由東三省鹽務稽核洋員巴爾穆商准北京鹽務署擬將所有榷運分局一律取消槪歸殷實商號包銷吉長總局當派出調查員多人分赴各縣治實地調查後以吉黑巨商咸富於搗把性危險更甚遂有改歸商會包辦之說惟須有五萬元之押金及五萬元銀行之保證夫商會包辦自是歡迎而押金與保證殊非商會之力所能爲蓋吉黑二省之商務除二三通商巨埠外大抵枯窳無實力欲覓上銀行爲五萬元之保證已屬困難矧復須籌集五萬元之押金者乎改組之議於是擱淺而一般分局長以春運所得僅夠敷衍門面並無餘潤右沾所希冀者實爲冬運今適届冬運大家正有準備領鹽之時忽霹靂一聲將改官運商銷靡不神昏膽落即總局亦處不贊成之地位會各縣商會力不能包銷乃請由張使急電鹽務署陳述不必改組理由一方面令行各分局具報應領數目預備發放冬運矣另一消息云吉黑二省榷運分局共計六七十處歲需局費一百數十萬元若改官運商銷則此項局費可以樽節而一切弊竇亦擬於攺組時整理之刻以事實上稍有窒碍故暫從緩惟據鹽務署中人則稱改組之事决不因咽廢食將來必得見之事實也 
[西報紀廢除早婚之運動]  
　　中美新聞社譯密勒評論報云中國進步派人現正運動廢止早婚用著名影戲家之照相助其運動清華學校講師鍾君印成一種勸告廢止早婚之紙片其背面則印美國著名男女影戲家之攝影分送華人藉此影片以引人之注意鍾君此法頗有效力曾有多人來信索取按中國此種運動實爲急要華人不論富家貧户其子女往往於十四歲至二十歲間結緍甚至有指腹爲婚者早婚之目的甚多不能縷指其最重要者則爲老年人望子孫興旺以人多爲貴又迷信結婚爲喜事可以破除災殃再則女子之父母貧困無力飬女或父母早死利於早嫁又父母多病頋見子女早成婚嫁大事更有以子女堕於情慾之事藉婚配以改良之者此等目的實皆不正當故早婚後無不引起種種弊害今廢止早婚之運動家爲前滬寗路局局長鍾文耀君之弟前在香港大學肄業後充中國駐美敎育團英文書記數年兩年前回國入清華爲英文敎員富於思想逈不猶人鍾君在美時即印此種運動　止早婚之紙片寄與國内之敎會及公共團體請其分送一九一七年回國後又向費城印刷公司定印大批其始該公司索價一便士或一分一張後告以係作公益之用遂減爲一便士四張陸續運回此等紙片甚多印費用去數百元均鍾君個人擔任或由同志隨時捐助紙片上除勸告不宜早婚外並附有勸誡諴誡纒足飲酒吸雅片吸紙烟及暫伐林木以及其他種種弊害之文字鍾君於敎授餘暇卽從事分散紙片事必躬親以防他人藉此爲募捐等事鍾君不但勸他人勿早婚且以身作則彼於去年四十一歲始結婚此爲中國罕有之事彼赴香港結婚之旅行中沿途尙分散紙片運動不倦其散片之法亦至奇妙彼於路上驟發大聲呼日（人不能於二十五歲之前結婚····）行人一聞此言恒立即止步問日（誰說的）蓋以爲此係握權者之一種命令於是聚集之人甚衆鍾君即毎人予以紙片一張彼所到之處無不受歡迎不過偶有人竊竊私語日（他是何等樣人）惟彼到漢口時適値排日感情甚高彼旣大聲呼號圍觀者誤以爲彼係日本人對之聲勢洶洶鍾君解說衆亦不信大有行兇之勢鍾君乃避至一牙醫店中由後門逃出得安然回旅館中鍾君本擬再爲一度之嘗試因須趕回香港成婚不克再留彼每月以銀幣三元購買各項彩票習以爲常彼謂如不中不過耗去三元萬一能中大彩則彼將棄去敎員之事而以餘生專從事於社會改良之運動上星期通信員往訪鍾君據彼云從事此項運動極爲快樂中國苟欲强盛非先剗除社會一惡風不可彼之反對早婚之說據大旨謂少年能遲數年結婚可以多求學問多得經騐且身心兩者均可較爲發逹則所生子女亦可較强健聰明世界各大國其人民結婚年齡平均在二十五歲以上凡平均在二十歲以下結婚者其國在世界上必不占重要位置日本之升爲世界一等國即在增高其結婚標準期之後日本四十年來人民智慧大增雖由於新敎育制度之力行然亦半由晚婚之故總之晚婚於一切人生活動有根本的好影響可謂爲一國家之成功及偉大之秘鑰華盛頓美國改良人種會曾懸賞二百元以向有一說謂一家之中如於一百年内得見三代以上者决不能出奇偉之人物今若有人能駁倒此說即予以賞金據余所知至今尙無人能領此賞美國最著名之偉人二十五其生子之年多在四十歲以外彼等出世之時其父之年皆在二十四歲半以上其母則皆在二十二歲以上也富蘭克林生子時爲五十一歲其父生富蘭克林時亦五十一歲其母五十歲富之祖生子時六十五歲是一百年中不満二代也又其他偉人生子年齡華盛頓爲三十八歐文爲五十二勞勃脫李五十一彌爾敎四十五畢士麥克四十四愛迪生四十三莎士比亞之父及其祖父生子時均在四十左右就人種學之眼光觀之人之意識未成熟時不應結婚男子二十五歲結婚已爲最早其時意識尙未成熟凡歷史上大人物其成偉大事業均在中年以上且有在八十九十以後者如卡篤八十歲時始學希臘文伯魯他克八十學拉丁文蘇格拉底八十學音樂格蘭斯敦八十推翻保守黨政府八十三爲第四次首相在任兩年哈南門八十娶親九十一尙服務倫基八十始著世界史成十二卷九十一始逝世勃芳八十一尙著天然史成四十四卷大衛八十一被舉爲美國副總統巴爾満斯登八十一爲英相布克路夫八十二著成其歷史一書福祿特爾八十三印行其悲劇（伊倫）坦乃孫八十三成其最著名之一詩至於最近戰事中之名將亦多高年如潘與五十七費蘭巨六十五興登堡七十一考路西爾六十三勃列斯六十四此不過略舉數人耳再有一趣味之事實即享壽百年之人世上雖不多然吾人活至百年則確爲可能之事據開洛克博士所編統計各國凡飲酒較少者其享壽百歲之中即較多如保加利亞每千人中有百歲者一人美國每二萬五千人中有百歲者一人西班牙每四萬四千人中占一人法國每十九萬人中占一人英國每二十萬人中占一人德國每七十萬人中占一人觀於上述可見人類正當年齡應在百歲以上大人物之出世時其父必已在高年而二十五歲尙爲幼年時代也 
[廣東各界對閩案之憤慨]  
　　福州日人無故檢殺學生軍警巿民一事自軍府接到福州學界校員聯合會來電報告并請嚴爲光涉後二十七日政務會議伍總裁特因此事提出議案請政務會議速電北京查詢此事詳情及已否與日本交涉并交涉情形如何請其即日答覆聞政務會議决議照辦刻已拍電北京矣國會方面自閩籍議員提案請軍府嚴重交涉後昨又集議一次謂所得各方報告皆謂此次福州肇事實出日人無故尋釁彼曲我直不能稍爲退讓我人應拿定主張萬衆一心做去成敗利鈍均非所計擬邀約各界開一大會商决進行手續至學生方面本在罷課憤慨之際今又增以閩案激刺其進行態度之堅决更不待言云 
[粤學生罷課問題（平）]  
　　粤省學生罷課今巳十日有餘矣在將罷課時各學生互相討論穏健者謂西南局面以護法爲號召雖掛起代天行道之招牌其實有武力者仍可任意横行學生無權無勇以之抗有武力者不啻此　撼樹螳臂當車耳與其罷課要求不如照舊上課以要求精神較爲團結激烈者則謂罷課爲一種表示惟有表示然後可與各界聯絡至對於魏邦平地位明知其有武力援助但能逹到查辦目的學生卽可満意所謂查辦者非必定將其撤換感受如何處分但使上級官廰能將魏申斥或警廰自知引咎自責將擅擊學生之隊長警兵分别懲責學生之氣亦可以平故對於撤辦懲辦查辦三種字樣經討論多時始採用查辦字樣實行罷課向軍府請凡學校内之會議窺察甚密報館之言論則自封報拿人後各報均已闃然如秋蟬之無聲在學生方面雖時有集議然皆無重要事發生且各生中畏事者紛紛回鄉領袖亦無甚拘束力故此數日間各學校中頗呈一種蕭索景象更有一層學生之所以主張罷課者初意原恃伍廷芳及參議院議長林森二人可爲絕大助力詎知學生會長張啓榮屢訪謁伍廷芳請其拯救而伍已往游羅浮林森雖竭力擔當引爲己任然由國會議員通過咨行軍政府查辦警廰亦不過一紙空文便了軍政府據以咨行督軍省長而督軍省長對之殊爲漠然至今多日未見答復而魏邦平自行辭職督軍且指令極力慰留獎勵有加可知魏之職位斷無搖動而學生之罷課乃能發而不能收矣　兩日間無線電學生因校長命令已自行上課光華學校亦繼之學生團體漸見搖動而嶺南學校南武學校自始至終均未罷課今對於罷課主盟之法政學校因組織廣東學生分會之事連日又作激切之辨論第一中學校與高等師範學校又别有主張不願法政學校挺然居首故在學生自身亦有多少爭執關心者恒不敢引爲樂觀也惟是罷課之事究不能不謀有所結束二十六日上午九時省長公署夏政務廰長邀集敎育會長會内評議員及各校長到廰會議討論辦法夏廰長發言謂學生罷課已久請問各位有何解决方法並請各校長勸導各學生照常上課南武校長何劍吳謂學生之不上課由於請查辦警廰之無答覆倘官廰有查辦明文學校自可有所根據勸導學生上課夏廰長謂自先施閙事後學生並無片紙隻字報告省長官廰辦事亦必有所根據方能依法辦理今省長公署所知者僅報紙登載而已故查辦二字無從着手敎育會長陳其瑗謂學生但知向軍政府請願而不將當日肇事情形呈報省長此是學生辦事之疏忽但軍府對於學生請願旣有明文謂已咨行督軍省長則省長正可依此公文令司法衙門提起公訴依法辦理評議員周廣淵謂倘省長公署允令行檢察廰提起公訴依法辦理則學生所要求依法辦理者旣得有結果各校長自可召集學生上課此事即不難結朿嶺南校長鍾榮光謂查辦警廰爲一事學生上課爲一事查辦事尙須時日斷非數日間所能了事而學生對於寳貴光陰任意犧牲甚爲可惜若必待查辦結果而後上課恐躭延太久何劍吳請公署旣有令行檢察廰查辦則公署之責任已畢各校長卽可勸告學生上課夏廰長允許代逹省長令行檢察廰依法查辦隨即着人邀内務科長莊光第到會當面請其辦稿後夏廰長退出各校長及各評議員互相討論維時主張未能一致有極激烈者有極平和者有謂粤省政局混沌學生不宜混入政潮甘爲人利用者有謂各校長如勸導學生無效當聯合一致將好事而甘爲人利用之人懲辦一二者有謂校長如勸導無效當各辭職引退者辦論良久乃提出意見加以表决卒議定辦法三條（一）俟由省署實行令行司法衙門依法查辦先施肇事全案後再開會宣佈（二）省署查辦命令發出後即由敎育曾召集聯合會各校校長暨各學生代表開會勸告一致上課（三）如依第二條勸告各校學生仍不上課應由各該校校長一致執行校規辦理聞各校學生探悉此事亦於昨晚集會有所討論惟其内容未詳附錄省長張錦芳限令學生上課布告如下近日據報省會中等以上各校學生間有自行輟課情事殊深駭異學校非自由行動之地學業有計時可考之程國家之生命寄於敎育若現時在校之學生不思發奮精神刻苦向學豫儲克肩重任之實力而以爲事無大小皆可以輟課要求徒使寳貴光陰如流而去其流弊　極恐非倡率鼓動者意所及料力所能防國家前途將復何頼須知救國之道至爲艱鉅斷非皇皇終日空言徒手所能奏功議者万以學生之能否力學卜國運之將來而各該校學生反坐失時機自寛責備得失宜辨後悔難追究竟廢學之舉能否有益地方有裨時局諸生試平心審度寗豈不知如此駭人悞己之事竟至一年再見可爲痛惜在諸生之意豈不以有此莫大之犧牲無不可償之願望視事未免太易見理亦有未眞恐議其後者謂爲舍業嬉游謂爲恃衆要挾其將何辭以解此後學生務須遵照迭次通令專心學業一切疑難問題自有負責之人自有解决之法毌許越分干與用再剴切通令所有現在輟課各校應由校長傳諭各生限於文到三日内一律照常上課遲到者將來須將前　缺課時日悉行補足展長修業期限方准畢業以示限制而重課程如有甘心廢學或有妨碍他人學業之行爲者應由校長查明卽行革除學籍一面開列姓名呈候核辦除通令外合行布告仰全省公私立各學校一體遵照此布 
[唐繼堯之應付時局電]  
　　唐繼堯來電（銜略）北庭堅不撤換王揖唐和會久頓國會諸君以失望于時局主救濟之方法遽有改組軍府这議夫西南以堅苦奮鬭之人支撑破碎不堪之時局軍府内外周旋汲深綆短苦心孤詣不能一一表暴於衆其有不満人意之缺憾堯等何敢自諱此問詳加研究解救濟之方在體察時局之變化立堅固不拔之根基軍府改組與否實非先决輕易更張反於時局將蒙不利深望諸公平心體察先聯合爲時局之研究立一矩步相同意志相合之主義以整齊各方之意見然後再進而求内部之整頓于時局前途庶有進步之望而無崩潰之憂竊就鄙見陳述六說（一）以民治主義制定憲法立最高之信仰以吸收内外之人心（二）竭力推播正義以倡導全國之趨嚮使武力統一派之主張失所根據（三）就西南各省施行適當之地方制度實行改良政治立護法救國之表信以待全國之轉移（四）對於和戰相機因應一面整備實力以靜待外交時局之變化（五）以遵行憲法及取消賣國密約之主旨爲和戰之趨步（六）以各省各軍聯合一致爲進行之標準堯竊信六者於時局根本有應機先决之必要主義已竟再求其他自有　刃而解敢佈區區佇候明敎繼堯篠印 
舊國會政派之解剖 
[西南派别之一斑]  
　　聯合通信社廣州通訊云觀一國政治上之派别必當求之於國會蓋國會者社會各方之縮影國會議員之言動必大部分代表其後方同志之意思設爲國會議員而後方空虚無與同情者則其地位必非常危殆否則亦毫無價値今茲舊國會之在西南雖未可繩以常例而其存在以至今日且成爲護法戰爭之目標斷非毫無根據者所可比故欲言西南之派别亦必先自國會始國會議員來廣州者在北方視之固完全爲國民黨而實際决不如是曩在北京拆台之研究系及西南自主後加入北京經濟調查會之要人亦　有投身廣州國會者舊國民黨因事態轉變在五年恢復國會時已裂爲三派即（丙辰俱樂部）（政學會）是也來粤以後又略有變化刻下各派議員皆以其日當出入之地址自爲名號雖未有具體的政黨組織而　形略具矣茲分誌如左（一）照霞樓本派議員約四十餘人内容分三部爲同盟嫡派洪憲以前爲中華革命黨國會恢復後爲丙辰俱樂部旋與韜園合組民友會者以林森谢持居正田桐等爲中堅世人稱之爲（大孫派）即孫文派是也一部爲進步黨裂出之分子洪憲覆亡後在北京爲韜園俱樂部嗣併入民友會以彭介石萬鴻圖張新吾温世霖等爲中堅到粤後又增入若干激烈之分子世人稱之爲（小孫派）即所謂孫洪伊是也一部爲（共和派）即舊其和黨分子以王湘高振霄等爲中堅此中之大孫派以歷史地位與當局之桂系政學系均不融洽小孫派共和派則以毫無地盤之故善唱高調以鳴不平故在國會中爲激烈派其分子以鄂直兩省爲多（二）五十號本派爲西南之在朝黨其人物爲北京政學會之一部分在洪憲前爲（護國軍派）當時曾與研究系携手到粤後議員人數最少議會中堪稱嫡系者不過三十人其出入地爲南關五十號故在廣州以五十號得名擁岑西林爲首領章士釗冷遇秋輔之以張縣曾谷鍾秀爲頭腦金兆棪楊永泰徐傅霖韓玉辰文羣李爲綸等爲中堅以李根源爲外府李氏出資别組石行會館暫時爲政學會聲援他日爲個人之羽翼此派人之主張與在北京之研究系相近不惜用種種手段以獵取政權故世人目之爲（官僚派）（三）石行會館本派爲李根源出資所組織暫時可視爲政學會之附庸然爲上國者不能干涉其内政故不受政學會黨議之拘朿其自身歷史一部爲北京平社分子癸丑前會由共和黨併入進步黨者一部分爲北京制憲時之研究會分子來粤後以李根源之力與相結合而成其人數約七十左右以劉定五俆蘭墅劉彦王紹　等爲中堅其人多籍隸川陜蘇三省其主張因李根源關係與五十號接近可稱之爲準官僚派（四）新新俱樂部此派因自身地位關繫臨時結合之團體當和議正開時恢復六年國會之說甚囂塵上一般新補議員恐本身地位因此墜落遂有此種結合以爲抵抗之地人數約二百人然政治上之見地則隨各個人之歷史地位而分趨各派就中大多數同情於褚寓其自身有時亦有類似之黨議而受其拘朿者極希此派人新入政海往往喜唱數分子言不妨以激烈黨目之而大體則可視爲諸寓之兄第行也將來趨勢或與褚寓合併亦未可定（未完） 
川學生反對議會加薪續聞 
[已有議員自行打銷說]  
　　十三日四川省城内外各學校學生各舉代表質問議員加薪案結果李議長允俟次日答復十四日午前十二鐘各學校代表仍在樂善公所聚會至午後二鐘乃由代表中推舉四人往省議會請將答覆交出至則李議長未　僅派員一人聲稱不能答覆四代表返樂善公所向衆報告各代表皆甚憤怒當决議明日向省署請願并一面通函各縣以作後援一面速通電軍政府及省外各法團 
　　川省學生因議員加薪羣起反動省議會因此休會咨請省署查辦楊省長爰於十四日午後函知各學校邀請各校長至分署茶會商議此事省中各專門中小校長均到楊省長宣言學生請願本可欽偑惟在求學期間總以學間爲主望各校長回校嚴加約束以後不得有此行動各校長謂各校管理甚嚴向未聽任學生出外此次因事前未有所　故未及預防且學生原有兩種資格在校内爲學生在校外亦得爲公民學校不能裁制其行動此後誥诫學生不宜干涉外事固可若必欲加以查究則恐激起反響云云某校長謂如以校長約束不嚴不妨將校長記過校長自知不能稱職去之可也向廰長乃起而解釋謂省長非欲查究校長實因學生不宜出此舉動故耳又有某校長謂請省長下一嚴令分行各校長可持此以嚴束學生云云午後五時始相率散去省議會接省長咨覆後於十八號午後開茶話會議員到七十餘人首由議長報告省長咨復情形并諮詢衆意是否賡續開會議員發言者頗不一致最後結果一面通知開會一面仍咨省署請查究十三日事發起之學生至十九日又開大會議長報告查究學生咨省署文業已擬就是否須經大會通過衆謂不必經大會通過卽辦就照發惟聞對於加薪一　多數議員態度雖甚强硬然　於外　公憤之激昂深知危險心中不無自鋖故是日開審查會時討論結果已將加薪案打銷决定議會經費之全部仍以七年度爲標準矣省公署咨覆省議會文如下本月十四日案准貴會咨開十一月十三日本會大會時方九鐘議員尙在集合室内突有身着學生制服及便衣者共約百餘人自稱學生代表蜂擁而至闌入本會色厲言昽秩序大擾叩來意均以干涉議員加薪爲詞當即與之解說謂預算案尙未交付二讀會加薪之說猶未成立且本日議事日程并未列有此案該生等情勢洶洶　言今日非將此案議决不休勉令入場旁聴人聲嚣擾　　往來塞門三重遶塲數匝婉勸其維持秩序皆莫之應迨十一鐘搖鈴開會議員到會者四十餘人其餘多被隔絕門外以致法定人數不足不能開會該生等包園議場扼守各門不任議員外出便溲飲茶亦被横阻肆口謾駡恣意要挾譬喩萬端卒難理遺本會見秩序不能保持始電貴公署暨敎育科通知各校長來會約束迄無至者正値擾亂之際適警廳張處長前來排解再三開導該生等始閧然出門云今日且去明當復來事後到會各議員始得集議僉以本會爲立法機關豈容暴力侵犯設每議一案俱假學生公民等名義逾越範圍來相挾制以後何事可議本會職權永無自由行使之日該生等旣稱係學生各該校職員對於此等法外行動自當負管理之責應即一面咨請省署查究一面暫且体會俟得有正當辦法及確實保障不致再有妨害本會職務始能繼續開會經衆議决除通知暫行休會外相應備文咨請貴署查照辦理並希速復等由准此查是日接准貴議長電話謂有學生多人到會質問議員加薪事實發生妨礙開會當即電知警察廳迅即前往妥爲保護並分電各校立予派員前往約束去後旋聞警務處長張羣已馳往維持秩序各校亦分派職員前往約束惟各校馳赴人員因身着便服又爲聚觀人衆及警兵阻隔不克入場咸多抱歉次日午後三鐘本公署復召集各校長等來署查詢一切并令回校將各校學生嚴加約束切實訓诫查明當日情形具覆核奪令行在案至繼續開會須得有確實保障一節業已令飭警察廳長張羣每日加派警士到會妥爲維持秩序現在臨時會爲日無多重要案件諸待議决誠如貴會前日大咨所云希卽賡續開會以利進行茲准前由除分令外相應備文咨覆貴會請煩查照實纫公誼 
鄂人對福州事件之憤慨 
[組織國恥禦侮會]  
　　自福州事件發生後鄂省各界人士深爲憤慨當以日人此等暴行如不早謀對付何以保國權而維民命是以學界特一再集　决定聯合各界組織國恥禦侮會以爲政府後盾業於二十九號遍函各界請派代表二人於三十號在漢口某會籌議進行方釬並研究成立要旨商界接函後遂將原函刷印一千五百張分送武漢三鎭各界各團體届時推舉代表與會以期一致進行旅漢南洋華僑鄭東辛君以鄂人之禦侮會深足爲政府後援全國亟應一致進行以救危急是以除電上海華僑聯合會迅速聯合積極進行外並謁駐漢某國領事請主張公理協助我國國民行動俾維東亞和平某領事云貴國人士慹心愛國力爭主權實堪欽佩幣領事與敝國政府甚盼貴國早日强盛與各國同爲一等國則可保持世界之和平敝領事甚望貴國人士愛國熱度日漸增高共蹟於强盛之域不特貴國之幸亦世界之福也云云此人民方面憤激奮起之情形也 
　　至官場方面則遏抑人民愛國舉動唯恐不至省長何佩瑢以學界對於閩事憤慨方深慮又有開會演講等事除已令各校長嚴密防範外昨招敎育廳長路孝植會商一切并令該廳長曉諭各校學生安心求學不得有他種舉動又恐學舍仍有聚會之舉特由警務處分令各警署一體特别注意隨時巡查何氏并與督軍王占元於日昨通飭所屬略謂閩省中日誤會交涉現由中央及該地中日長官切實辦理不日卽有正常頭緖務期完善結束應卽傅知地方靜候解决以禁謠諑勿涉疑慮至對於日商行旅均須加意保護以重國交云云說者謂自五四以來鄂省當局素以壓迫人民愛國舉動爲務宜有此等行動也 
 
 

Page 7

 
 
[閻錫山對學生二次手諭]  
　　山西省長告諭全省各校學生第一次之手諭業誌肖報茲將第二次所發手諭錄下吾國今日之大敵卽在吾國人心理上之利已觀念舍了這個說傍的皆是病以外之治療法終無效果諸生欲做眞正愛國愛羣活潑潑的好靑年必須從降伏自己之利己觀念做起否則若大本領埋没於利己觀念陷坑中到死時隨腦髓而化爲腐朽何等可惜閻鍚山手諭右諭寄省内外高小以上官私立各學校責成校長及國文敎員於奉到手諭之本星期内與全校學生明白講解 
[江西之財政窘况譚]  
　　江西米糓弛禁一事經各團體各學校反對後已不成問題惟聞財廳長猶飭科擬訂弛禁章程以待外間風勢稍平再作乘機進行之舉在財廳之意固以目下財源涸竭羅掘俱窮不得已而出此抽收特别米捐之下策藉資挹注不知米糧甫運赴　米價即已陡漲人民感受痛苦怨聲載遒如果正式開禁則太宗米糧出口米價繼漲增高勢必引起社會之恐慌或竟激成反響甯非多此一舉故吾以爲財政當局在今日不宜再作此思想矣 
　　去年以來財政廳仿山東辦法發行金庫證券爲救窮之計前後兩次已逹一百二十萬元之數屢次展期不能兌現官廳雖有每元補水銅元八枚之規定而無一定兌換之所其需欵應急者則吃虧出換錢店抑價已至七折若至年終勢將打破七折人民以金庫券毫無信用指爲官廳騙人借錢之害物巿面贸易槪不通用至有聞金庫券而駭走者蓋鑒於京鈔價格之低落不免談虎色變也 
　　七年三月起軍政各機關經費一律搭放金庫劵二成本年六月後財政廳以金庫支絀不能按期照發往往有延至一二月之久尙不能定日期者初楊廳長以現値旺月各縣稅局陸續解繳稅欵可大活動詎各錢店串通知事稅員取巧圖利於解欵時悉換金庫券及短期公債上兌一轉移間獲利無算（每元盈二角五分以上每處解欸至少數千元）故近日解欵者雖多而現洋收入無幾前楊廳長曾令金庫拒絕不收券票錢商開會據理力駁振振有詞（定章債票庫券得完錢糧自可抵解）財廳長無以難之卒允收納故此着又成盡餅楊廳長竟如唖子吃黃連說不出苦錢商且譏其自作自受不能怪人云 
　　贛南前敵各軍餉按月匯解贛南鎭守使署現届發餉之期楊廳長以金庫現欵寥寥日前又請中國銀行墊借十萬元副行長陳振霞允籌五萬振商銀行經理龔士材則以該行現欵大都存爲商號營業之用一旦挹彼注茲勢必牽動絲毫不肯通融卒由陳擔任八萬另飭贛州分行墊借二萬逕解鎭署楊旣渡此難關如釋重負政費一層自較軍餉稍鬆各機關來領欵者仍以庫券搪塞各會計以吃虧過巨多不敢領而回署時職員討欵者接踵而來知無着落則報以惡聲此項政費雖不如軍餉之緊急然省城數百官吏仰頼薪俸度日者大都愁眉蹙額呌苦不迭際此隆冬寒氣凛烈除財政詻闊綽機關之職員有恃無恐外餘則皮裘尙未上身狀極殻觫不啻天淵之隔焉 
　　本城公立各校管敎員以九十兩月份薪水財廳完全發給金庫證劵巿现拒而不受無處兌現應用特於日前在第一中學會議另謀生活茲聞各校長以苦於無法應付特於二十九日同赴省署聲訴苦情午前即在某處集齊聯袂前往時惟法校長胡薫因丁内艱請高陞巷法校長劉存一代表女子師範校長金振聲因事請該校敎員程時耀代表未親到外餘如農校長吳愷工業校長趙實鴻第一中學校長吳士材第二中學校長熊育錫第一師範校長王壽彭女子職業校長葉先堪均親身到埸對於證券事無不頻首蹙額謂吃虧不必說但苦於欲想吃虧亦無虧可吃敎員以所得之薪水不能買一物校中一切雜項開支亦無用處正如　餅難以充饖聞省長初謂財政困難官廳亦無法可想經各校長再三請求維持省長始允與財政廳設法隨由各校長往財政敎育兩廳磋商倘無結果恐難免不蹈湖南覆轍也 
　　巿面金融恐慌已極拆息行情幾如印版刋定每日一元其勢且有漲無跌此棘險象無論何人均以爲可憂現時如此一到年關緊迫之際危險又當若何據錢業中人云此時錢業尙可勉强維持惟彼此均希望官廳到冬間稅收暢旺能陸續將各項債劵兌現而已且時値年終亦無生意可做尙不甚需欵若到陰曆明年三月間百業趕場之時官廳仍如此窮迫彼時正不知如何吃緊其結果恐停業不做者必非少數現在如某某等大號均已作明年之準備云 
[蘇州國民大會之續聞]  
　　日人在閩暴行旣槍傷我同胞復調艦示威蘇垣人士聞此消息不勝憤慨乃於日昨（二日）下午二時在觀前北局開國民大會上午各學校整隊游街情形已紀昨報茲又悉是日下午一時許各學校卽先後蒞會而省立女子蠶桑學校亦由滸墅關來蘇可謂熱心國事矣二時開會時與會者之總數約萬餘人對面兩土山均爲之満並由福音醫院學員及公立醫學專門各組紅十字隊俾便臨時救急先由學生聯合會會長報告開會宗旨次相繼演說者十餘人均慷慨激昻聲涙俱下且有兩老人白髮蒼蒼亦登臺大呼救國救國聽者咸爲動容掌聲如雷民氣憤激爲前此所未有演說畢常卽證决四事（一）一致永違抵制日貨（二）從速組織各界聯合會（三）組織調查日貨會（四）通電全國一致對日嚴重交涉散時已傍晚而各團體代表復開會於舊皇宮推楊衛玉君爲主席議决於本星期四下午三時仍在舊皇宮開各界聯合會及調查日貨會籌備會而散 
[南京快信]  
　　寗垣各界以閩事日使迄無正式答復决定本星期六開國民大會舉行大游行演說惟聞警廳尙在勸阻 
　　閩事軍民兩署接國務院艶電飭各界靜候交涉勿别生枝節後李齊除復電院部外即轉電各鎭守使各道尹各警察廳長各縣知事遵照辦理隨時將地方情形具報 
省議會昨日（三日）下午一時開大會延至三時到六十餘人仍不足法數未能開議 
　　省議員顧希會提議查辦沭陽縣知事戴仁案劉伯昌提出否認處分南京貢院案張肇炘提議整頓大江南北各岸義渡以利行人案顔作賓提議擴張敎育經費案又提議江北運河閘洞年久失修咨請省長迅飭施行免誤要政案即列入議程付大會討論 
　　李督膝下猶處乃弟李馨現充公府侍從武官其夫人於前日在京庽産生一寗馨兒佳電傳來李督深爲喜悅各機關長官昨均赴軍署叩賀 
李督昨召本署各處課長在會議廳討論裁兵籌費事擬俟略有端緖即請齊省長胡廳長到署商决辦法以促進行 
　　第七十六混成旅旅長張仁奎以該旅移調南通以來分防各處宫佐迭著功續特開摺請予奬叙李督指令准擇尤奬叙以資鼓勵 
　　李鼎新昨過寗北上聞有任海軍次長消息 
　　省署委往各縣查烟委員昨全行出發分赴各縣查勘 
 [P杭州快信 
　　維持國貨會昨午後在城自治公所開會討論進行辦法首由朱子英報告開會宗旨推阮荀伯爲臨時主席以秦吉人朱子英爲章程起草員决定七日（星期）開成立大會分調查評判兩種設理事幹事數人 
　　三元坊于天順廣貨店運存日貨甚多昨經學生多人前往遂件檢查後尙未定有解决辦法 
　　杭州錢業同行發出通告云自現洋枯涸以來各業遂形停頓迭請商會設法以舒金融各議董議决要求敝會設法籌現勉從衆議不得不向申地辦現以供需要嗣後除匯劃上單及各欵項外凡遇現洋出入援照申巿核計應需釐貼按日計算於十月十二日（陰曆）收付一律以昭公允 
　　杭州現水復活更名釐貼昨錢業會議後業已開出每百元一元三角嗣後尙須遂日看漲惟巿上金融可　圓活 
　　建築環湖馬路案現因經費無着（共需六十五萬五千五百七十餘元）擬先將最緊要之白公路一線先行開辦計需工料銀十二萬二千九百五十餘元仍照省議會議决原案由官廳籌集半數餘在八年度預算案臨時費項下追加惟本年各縣告災歲入頓减應支各欵尙屬爲難昨已咨請該會於辦理九年度預算再行列入待付大會公决 
　　省城大義富三倉儲榖鉅萬本届新米上巿後價値飛漲貧民粒食維艱現由公民陸啓擬定平　經費編成預算陳請省議會議决開辦 
　　處州第十一中校全體學生因反對校長王復激成罷課風潮省署得電報告已令敎育廳速即派員查辦 
地方通信 
[松江]  
　　商會會長辭職商會正副會長鄭子松蔡叔明昨向該會業　會辭職聞鄭君在會場上推薦張壽之張省三二入爲正副會長惟在席各業　均未有贊成之表示故會長問題尙須開會重選云 
　　鄉間發現巨賭山陽鎭河缺口地方近日賭徒　集在開賭博　有男女四人自上海前往所挾賭本數逾鉅萬風聲所播合邑閧動因之此間有盤龍　者均已買舟前往矣 
　　會議調查户口縣署奉省令辦理淸查户口事宜爰集二十四巿鄉自治委員在縣公署集議淸查手續聞所議要黠在注意學齡兒童以便規劃强迫敎育云 
　　電請改組欵産管理處松江公欵公産管理處瓊已淸查告竣呈報縣署内有雷故紳移借五萬餘元係由鈕未建解散松軍之用縣署有鈕氏親函在此次清查期内鈕氏曾來函認借并申明並菲電故紳私移（原函已誌前報）至自辛亥年九有迄民國元年底以案卷無着不克淸查已由松江人民多數同意公呈省署謂求派員蒞松會同紳士澈底淸查而縣敎育會縣農會則將以團體名義具呈省長請求改組茲將盛元音等致省長江電錄下南京齊省長鈞鑒松江縣管理處經菆移挪公欵五萬餘元地方人民迫請改組淸理該處經　乘新舊交替未定之際濫提存欵動逾鉅萬淆亂賬目除呈縣署并函知銀行典當於管理處未經改組完備以前一律止付外環請省長派員會縣迅予改組以專貴任而保公欵松江公民盛元音朱世瑾陸規亮張瑞芝朱昌楣陸文蕖李脩則顧鍾　楊文鳴錢策江 
　　變賣海塘餘地之反響公民魯禮門等呈江蘇水利局　　竊松江各屬海塘所有塘身壓估塘脚餘地以及挖廢旧畝原係民間恒産國家僅免錢糧並不給予　價前淸乾隆六年經江南總楊督超會　淮聽原業自行耕種免徵租息又查雍正元年奉譣規定塘外留地三丈塘内留地二十丈旣以保固塘身並爲修築取滬之用載在府縣志班班可考是以沿海居民承其先業或於塘根建屋居住或於隙地種植雜物平時則安居樂業不受追比之累一遇修塘取土之時則遷讓不敢或後其有無主之地及塘面所生芧草山該管塘長收取草息抵補該塘長工食之用凡此情形或詳載志乘或具在案牘二百年來官民相安無或異議詎自官産處成立之後各縣淸理官産委員垂涎塘脚餘地指爲官産輒將松江等縣海塘内外塘脚餘地標價召賣前年南滙縣人十羣起反對由本省省議會建議塘脚餘地免予處分咨請省長轉行鈞局派委查明塘脚餘地確係民業礙難變賣等情復中省長咨部核准在案查南滙縣沿海各處潮汐久已不至海塘已同虚設而鈞局猶主保留塘脚以備不眞至若松江縣海塘如金山嘴等處久爲著名險工國家歲修之費動以萬計沿海數十萬生命財産倚爲長城關係何等重要而淸理松金靑官産駐辦狄恩霖旣不商承地方長嘧及塘工駐管機關又不出示曉論徑將松江塘脚餘地東自遭涇鄉十七圖西至金山衞鄉二圖止秘密召賣與所謂惠農公司者置塘工險要於不顧萬一塘身少有疏廣誰負其資且沿海居民素稱强悍彼以二三百年世守相承之業一旦被奪心有不甘設或激成變故又誰任其咎總之塘脚餘地係民間私産載在志牘有確不可移之鐵據松縣塘工險要有目共暏爲近百年來之事當今南滙縣方面旣蒙鈞局派委查明咨部保留松縣事同一律似不宜獨令向隅公民等爲維持民業計爲保護塘工計聯名環請鈞局援照南滙縣成案轉陳省長令行官産處將松江縣海塘内外塘脚餘地一律保留免予處分以固塘工而順民情　爲公便 
[無鍚]  
　　救火會員趙元眞之榮哀無鍚北區煤場衖救火會員趙元眞中秋節晚在車站救火猝遭慘殺因公殞命日前由其家屬向蘇州高等檢察廳無鍚縣知事署具狀領棺加槨重殮後舊曆初八日由無鍚救火聯合會假北塘米業公所開追悼會江浙兩省各救火聯合會各界各團體先期贈送祭文誄詞輓聯是日到者三十餘人淞滬　察　軍樂隊均全體列隊鍚邑各救火會均全體到會會場正中懸趙君遺像兩幅一爲平時攝影一爲官　騐屍時所攝頭顱洞穿血肉模糊見者莫不痛惜下午三時開會先報告趙君行狀次行追悼禮預祭者三千餘人全體起立向趙君　前行鞠躬禮並讀祭文誄词次外埠鍚邑各來賓等相繼登台演說次山趙氏家族代表趙子新述謝詞遂散會翌日　殯安葬上午九時出發各埠救火聯合會會長各區救火會主任及全體會員以及無鍚救火會全體均列隊執　沿途路祭四次下午四時違鍚由　墓地安　　遂各返城 
[揚州]  
　　學生會消息揚州學生聯合會會員於二日下午四時假第五師範理科敎室開緊急會議十八團代表出席者二十六人當推黄楨植爲主席莫萬章爲記錄通過議案三項（一）起草員黄植梁葆森修正之會章（二）東關外大逹輪埠碼頭私運劣貨歸嚣桑模範場（即第十八團）第八中學（第三在團）　任檢查（三）徇各埠之請爲閩學生會後盾即日舉行全體游行講演尙有議案多件定三日下午　商業中學（第一大團）會議云 
　　籌設火鐘樓揚州救火會會長戴靜山以木城缺乏望火警鐘擬於新舊城適中之地點建設望火樓一所以資守望其經費約需四五百元業在商會議决向各商募集矣 
　　重造秋禾成數江都佟知事前將本縣秋禾分數酌定一分九箴呈報財廳核奪現該廳以所報之數太巨業訓令佟知事重行造報矣 
[杭州]  
　　全浙學生會進行紀全浙學生聯合會自前月間相繼開委員會理事會後對於各科積極進行出版科設在紹與第一期會報於前月三十日出版頗受社會歡迎共刊印三千份下期當更增加調查科設在寗波應辦事宜由理事長陳中嶽函促該科科長葉忠敏早日進行現各縣學生聯合支會均將調查科幹事舉出故各縣商人稍有覺悟而杭州焚燒布紙分送劣黨及寗波鎗斃台灣灰鹿之舉尤爲一部份商人所震　度堅持到底當能收良好效果也實業科擬先從販賣國货實業儲金人手敎育科唯一宗旨爲普及平民敎育唯該科科長尙未舉出現理事長陳中嶽已代爲擬定義務學校辦法令各縣學生聯合支會趕辦矣 
　　破獲僞造鈔票機關紹興縣澄橋地方有胡某在該處租　大厦購置機器暗行僞造鈔票近被鄰居聞知來杭報告警廳經夏廳長密派保安第一分隊長端木祥率警四　渡江不動聲色於三十號夜前往憸查果搜獲機器一具並印就僞鈔票多張及獲得僞造犯十二名三日已將人　一併解送警廳矣 
　　北洋浙籍學生請津貼蔡子民君函浙江省議會云接北洋大學浙籍學生許　緩黄兼銓姚士杰張鎬王鏡淸兪物恒兪誠鎬趙　乾許樹墀馬志駒等函稱生等籍隷浙省志在實業遂年由母校送入此校後不懈研究自夫子倡議本校專辦工科而敎育部施令實行後本校遂爲中國唯一之工科大學是則吾浙工業人才之多寡當視本校浙省學生之增减爲標準惟近來浙籍學生之在本校　業者爲數寥寥良以用　浩繁供給惟艱致　學之士或裏足而不前興望洋之嘆或中途而輟學虧一貧之功生等俱是淸寒之子弟雖竭力　節得能勉强支持於一時而江水無源　恐　然涸轍於將來查湖廣雲貴諸省之父老有鑒於此歲撥省欵補助兩校本籍子弟母校浙籍學生亦已於民國四年請得省貴津貼迄今猶源源接濟而敝校獨付闕如豈習文理法者得受省費掖助而學工科者不宜獲均沾利益乎受茲歧視似非事理之平現届浙省省議會開幕之期本校浙籍同學有　請省會援助津貼之舉恐人微言輕難信任於省議會諸公伏懸懇子力爲吹嚧俾克有成以惠全浙實業學子無任馨禱云云竊惟北洋大學學生資格與北京大學一律吾浙諸生所請不爲無因用特助爲一言如荷承認不勝感荷 
[嘉興]  
　　南鄕發現袅蹤南鄕鳳喈橋一帶於日前發現枭匪蹤跡爲水警署偵悉當由兪區長派遣水警巡船數艘前往該處防備聞該袅匪等已聞風逃避他處矣 
　　各界聯合會成立期嘉興各界聯合會會推定幹事一再會議籌備進行現悉該會各幹事已定本月七日開成立大會經推定起草員撰述宣言書通告各界矣 
[安慶]  
　　日艦開往福州據中美新聞社漢口通信云五四運動時駐在蕪湖之日本砲艦　加號現已奉命開往福州謂係保護該處日僑及日人利益云 
來函 
[金山錢卓然來函]  
　　逕啓者金邑四十保鄉一圖焦家村焦迪龍家被泖港警區派警查抄據云係後岡塘口搶刦划船盗案嫌疑卓然等　桑梓計不忍地方無端被警察騒　會經其函縣署質問沈巡官外用敢縷述始末情形讀求主　登入來函門内以維良善俾免　陷　泖港河東名迪龍者據卓然等所知已有二人一在鄉二圖姓费務農爲業一在鄉一圖姓焦而焦則稍有身家爲微君南浦先生之商孫以聞人遺裔遭警蹂躪其何能堪即以嫌疑而論凡名迪龍者均應在查抄之例乃獨抄焦迪龍其故安在且搶刦案在陽曆十月二十五日其時迪龍並不外出衆目共暗而沈巡官不先查詢運　令查抄未免操切從事卓然爱在咫尺深知其决無盜犯行爲用敢剖晰上陳迅　登入貴報不勝禱企之至錢卓然謹啓 
雜評一 
[政客與犧牲（默）]  
　　某政客言今日救國商學界須有重大犧牲之心是固然矣然吾謂自五四以來不得謂商學界之不犧牲時光也金錢也學業與營業不　爲商學界之第二生命盡舉以犧之者亦不少矣且救國非僅商學界之責也全國之人皆負其責皆當有犧牲之决心若黨派間之政客所犧牲何物耶吾人所望於黨派間政客之犧牲僅犧牲其相爭之私見耳不挑撥不播弄不使時局益搗亂已足蓋犧牲之責其難易較商學界之犧牲爲何如然而今日之政客果能犧牲否能覺悟今日之時局不再挑撥播弄否所謂明於責人而昩於責己者非歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各路商界總聯合會之江電]  
　　北京國務院鑒僑閩日人在南台截擊學警商民傷斃多命且有日領事館員從中倡率如此有意肇　蓄心黷武雖德意志無此蠻横本會除公决宣言與日本國民斷絕私人交際外並議决辦法四項（一）撤駐閩日領（二）嚴懲肇禍日人（三）賠償損失優卹屍親（四）須日政府向我謝罪事關國權民命萬難再事退讓上海各路商界總聯合會叩江 
[海籌艦開駛赴閩]  
　　海軍總司令藍建樞於上月中由湖口巡閱艦隊會操返滬復乘海籌巡洋艦前往閩厦一帶巡閱因厦門另有要事是以中途改輪先行赴厦巡察校閱操演嗣因閩省發生中日重大交涉日本政府忽派軍艦到閩示威閩省人民　起驚慌故經各省學商各界開會議决種種辦法電請政府向日本政府嚴重交涉一面先行派艦數艘到閩駐泊保護以安人心等情現海軍部已電令厦門藍總司令將海籌巡艦就近開駛赴閩駐防保護至巡閱一事飭令暫緩舉行藍總司令奉電後已命海籌艦長命鄧家驊於東日將海籌開駛閩暫泊馬尾地方以資保護除呈報海軍部備核外並已分電本埠海軍司令公署查照矣 
[各校學生停課第二日之行動]  
　　上海學生聯合會因福建日人檕斃學警事前日聯絡各學校列隊游行表示國民抵制决心散會後即由總會表决停課四日停課時間内由各校學生分任地段演講昨日爲演講之第二日清晨六時許即有各學校學生先後會集西門公共體育場到有三十五學校沿途附入者不在其内至九時許互相任定地址由場出發務本女學及第二師範擔任在西門一帶演講虹口澄哀中學以十四人爲一隊分九隊擔任在城隍廟左右内外演講有第七隊於演講後入邑廟外西大街六百二十一與八十一兩號門牌順記及雷仁記兩雜貨店檢查出劣貨甚多並於邑廟二門内西廊向東雙開間門面之閔仁記銷售學堂文具洋廣雜貨店内亦查出劣貨甚夥即由該隊生告以當此國事危迫之秋應請同胞各從良心上抵制請將查出之各種劣貨交送體育場燒燬以示國民决心小南門外第一商業學校學生部每隊十人分十隊擔任在十六舖南裏外馬路各碼頭暨南半城一帶演講有第一第四兩隊行至洪生碼頭裏街見有向西之大正號米行橫匾三字知係商界有勢力者所開卽入内演講告以此次學生聯合舉行抵制一爲閩事公憤一爲保全國本凡屬華胞當同此心理貴行主任爲商界領袖其平日營業早爲國人深知今日請飭司將此牌額除支送入場内銷燬經該行友答以俟告主任嗣後謹愼乃該生等將牌除下用白紙大書某某數字黏之額右另取一大板照書行名三字註以標記雇黄包車在中華路大小南門外馬路上沿途講說浦東中學則分二十三隊每隊十一人出發演講閘北方面有同德醫校承天英華學校中國公學各學生第一組演講團在各馬路演說勸各界抵制劣貨堅持勿懈聽者頗爲感動並密派調查員伺察各店舖有無私售劣貨之家歸報會衆集議辦法 
　　又函云本埠商學各界抵制劣貨風潮繼起後中等以上各學校學生一律停課組織演講團昨日分投出發在城内外擇要演講廣勸同胞堅心抵制所有發給大小各商店之志願書命簽字蓋章以夏曆本月十四日爲止如果將來查有劣貨予以相當處分一面復經各學生到處調查昨午查至本城登雲橋堍永和祥洋貨店抄出劣貨洋磁面盆及各色洋布又查至小東門内長生橋振大昌洋貨店抄出洋磁面盆二十打又至恒泰洋貨店抄出零星劣貨無算又至前勸業場附近王錦秀齋亦搜出各項劣貨頗多以上抄獲各家劣貨立雇黄包車車送公共體育場當衆焚燬其餘城内外大小各商店如暗藏劣貨在店者至此咸纷纷搬移藏匿午後各學生又在小東門内方浜路見恒豐祥號用塌車運到劣貨一箱正欲卸貨適爲各學生查見以此時該號再進劣貨則該號主全無心肝於是卽將該貨一箱仍以原車送往體育場焚燩淞滬警察廳長徐輔洲以口來正當各學生出發演講抵制劣貨並調查各商家有無劣貨出售期間難保無不肖匪徒假冒學界混入滋擾乃於昨日始通令所屬各區所警正佐一律添派雙崗擇要駐防又飭游巡保安兩隊長警四出梭巡以輔崗位之不足一面再派偵緝隊士嚴加防護心保治安 
　　聯合通信社云昨日午後有游行講演之愛國靑年行經南巿十六舖查獲私運出洋食米數百包事後宣講者又至洪生碼頭將大正米行之招牌取去據該處人云該米行與查獲出洋之米頗有關係此舉事前實得的確之報告故能一一弋獲聞不日尙有他種事實宣布云民國路名利大旅社樓下源豐順號自前日學生游行貨品被毁少許外頃因疊接警告彼乃宣告關門門前粘貼極大白紙墨書之訴狀藉以答復致書與彼者大意以該號自五四運動後卽與國人愛國行動一致進行詞意間深責學生之不諒絕口不提自己之一再私進劣貨午後五時適民生女學學生十餘人演講過此向之大呼日亡國商店亡國商店 
[閩警中之各學校消息]  
聖約翰大學學生分會啓事云停課一節事關全體須得大多數同意及敎職員會議通過方能實行上海學生聯合會議决停課正式通告至三日下午始行寄到故敝分會無論如何决難於三日卽行停課非敝分會愛國熱度不如其他各分會實法律手續不得不如是也凡關於國家問題各種大會敝分會無一次不參預有報可徵寗肯於此次風聲緊急之時反落人後今决於今日（四日）起全體會員請假三天應行各事悉照上海學生聯合會派定恐未週知特此通告 
　　文生氏高等英文學校學生對於福州事件異常憤慨於昨日（三號）始全體罷課下午一時開會討論之結果組織演講團按日四出演講即於本日開始凡分三團概於下午二時出發第一團在新閘路附近第二團在實山路一帶第三團在吳淞路相近演講暨分發傳單至五時相繼返校 
　　巨籟逹路育英國民義務學校全體學生自前日參與大游行後歸求校長陸鐵華女士停課救閩該校長允從之職業科諸生因即組織講演團自備糧食旅費並携帶編印之各種傳單由敎員督護出發至浦東洋涇各鄕分頭講演務期衆志成城抵制到底該校素注重軍國民敎育提倡尙武不遣餘力所編國民義勇隊迄今三載進步甚速茲因鑒於風雲險惡故除照常認眞操演外更定卽日始行訓練射擊每星期一三五日下午由總敎練長易麓樵敎授瞄準測量姿勢步位等法 
[上海學生聯合會消息]  
　　抵制日貨委員會緊急會議昨日（四日）下午四時上海學生聯合會抵制日貨委員會開緊急會議到會代表十八人主席薰克仁記事嚴棣女士（一）主席報告上次議决事件已實行（二）主席提議本會事務頗繁須再舉書記二人幹事二人衆通過旋舉出書記錢肇榮姜維良幹事徐征東楊開勁（三）蕭箎詢問前次議决城隍廟小攤事交際調查兩部是否有相當辦法主席答覆俟再與該兩部部長問詢（四）復旦代表提議對於奸商宜用誠心感動並通告各分會照辦衆通過（五）蕭箎提議進口日貨大都銷往内地最好聯絡轉運公司勿將日貨運輪内地衆通過由本會派人接治（六）復旦代表提議由本會通函各商團共組織一上海抵制日貨委員會再由蕭箎提議一方面須派代表與各商團接洽皆通過（八）主席通知本會在停課期内各代表自上午九時至下午四時止須到會辦公（九）錢肇榮提議組織一日貨與國貨陳列所衆通過（十）朱巽女士提議請調查部將調查成績表分送各分會由分會會員出外演講時通告國民何爲日貨何爲國貨衆贊成（附通告分會函）啓者今天本委員會議决對於此次停課期間内各分會當盡力鼓勵社會用極誠懇的勸告使其自覺對於販賣日貨自知慚愧至那强橫手段切宜免除特此通告上海學生聯合會抵制日貨委員會啓 
　　致各分會函（其一）敬啓者福州交涉已引起全國人之注意誓死抗爭不遣餘力然同時不可忘山東問題蓋日人狡謀百出難免不藉我國國民注全神於福州交涉之時暗與北京政府將山東問題私開談判吾人不能不嚴重監督之故各分會會員出外演講時不可專講福州交涉并宜注重山東問題以免日人乘隙施其詭計至要至要特此通告（其二）再啓者停課期内各職員事務繁冗不能離會原定本星期六下午攝影之議祇可取消俟改定日期後再行通告此請貴分會本會職員鑒 
　　致穆藕初函藕初先生執事數年前先生自英國回時對於棉業鼓吹不遣餘力近且鼓吹趨於實行剏辦紗廠紗號花行多處不啻爲實業界泰斗吾人對於先生亦敬之信之乃現有一事由貴同業中傳出消息似乎先生近日之行經與平日之言論不能符合有使吾人大惑不解者其事云何即自五四運動以來山東問題尙未解决舉國人民咸憤日人之無理要求正在積極抵制之中而先生所經營之紗號仍與日人交易不絕是也夫自由通商固係合法行爲而貪小利以忘大害則明哲不爲若先生之學問淵博名聞遠近當不至視金錢如生命而妄與日人交易也世有較金錢重千萬倍者即愛國心是也今與日人交易是藉寇兵而資盗糧國之危亡在於旦夕與愛國心不幾背道而馳耶今者日本僑民果任意殺戮學生巡警於福州矣日本戰艦嵯峨號橘丸樱丸已來閩示威矣日艦陸戰隊已登岸游行矣國人將用全力以抵制之斷絕經濟關係先生所經營之紗號與日人交易事吾人不知其詳不敢遽斷其虚實然假使眞確則往者不可諫來者猶可追請立刻宣言不再與日人交易若不眞確則請示吾人以五四以後未與日人交易之明證以釋羣疑母任企盼 
[學生查貨之受罰]  
　　法新租界徐家匯路某學校學生六人於前日下午同至該處同益祥洋貨店内察看有無劣貨事爲該管捕房捕頭得悉以該學生等不應阻止商家買賣實屬有違禁令故飭探前往將王等六人一併帶入捕房諭令保出候究昨日傳解法公堂請究先據捕頭上堂禀明前情繼據同益祥號主陸紀民投稱是日王等至商店當由商人將各貨給伊等察看如有劣貨令伊蓋戳後即行收藏以免購者認錯並無滋擾情事實因觀客衆多故捕房誤爲滋擾是實詰之六學生同供學生等與該店主素來相識是日係該店主令我至伊店將圖章在劣貨上蓋戳以作標記不敢滋事中西官會判以王等雖屬愛國然不應有違工部局定章着各罰洋五元 
[字林報對學生行動之論調]  
　　字林社短評日上海學生停課三日此三日光陰將何以銷磨之今以懇切之詞請學生於此熟加考慮當猶未爲晚也學生之抗議泰半外人咸表同情記者書此數語亦以同情之精神出之但此種抗議須愼重爲之按星期二午後損失之全由流氓所爲者不知凡幾此辈游民赏於人心激昂之時乘機取利兩租界之能自保固無待言且非記者所欲言損失旣可使學生目的發生反動力且可在實際上妨碍北京政府對日之要求雖學生不重視北京政府然北京政府今實爲可向日本索取賠償之唯一機關今北京政府對日交涉似尙不弱福州事件中國顯有理直氣壯之理由記者敢請學生勿以釀成暴民行動之粗率行爲毁此理由云 
[綢業熱心抵制之臨時大會]  
　　昨日三馬路綢業新同行公會爲集議不進劣貨開臨時大會到者老仁和久成和綸仁記瑞和仁久章裕新公與昶等多家僉謂日人此次在福州暴動擊斃學生警察慘無人道請我同業各發天良自即日始立誓不進某國人綢貨云云惟大餘振大長豐天盛升大綸昌雲章大隆德大馬源豐隆昌雲成等綢號皆未蒞會同業仁和等號又提議近日大餘等所進灰色元色野鷄葛甚多蓋貪其價廉（每尺三角八分）門巿可售六角有零理應前往各該店勸告止進止售成舉手贊成議畢散會已五時矣 
[洋貨號中之熱心抵制者]  
　　法租界八仙橋源豐昌洋貨號股東兼經理汪醒齋君自五四運動後卽停售日貨並首先發起組織法租界商業聯合會厲行抵制始終不渝惟該號營業亦因是大受損失近因汪君以外股東不允續行抵制與汪君大相衝突汪君及該店諸夥遂皆辭職於是該店竟於昨是停止營業門外並貼有紅紙字條一張文云（本店因抵制日貨股東出而反對勸說無效經理辭職特行歇葉淸理賬目）如汪君等非僅熱心國是且當有犠牲精神矣 
[法租界商業聯合會開會紀]  
　　法租界商業聯合會自成立後星期三下午八時餘開第一次荼話會到者二十餘人由葉貺辰主席報告略謂本會現雖成立凡一切進行手續亟應銳意猛進以饜衆望旋由汪醒齊提議印花稅見報載自明年一月起租界亦須照行查印花稅係政府正當進欵人民固應擔負惟現下苛雜捐稅未除况又授權與外人吾輩不甘承認應請立電政府收回成命萬勿太阿倒持授人以柄次葉貺辰提議要求修改洋涇浜章程公共租界已早發端本界何能獨後應請將該章程亟行研究與公共租界取同一熊度次江錦春提議本會前議毎團各舉評議二人幹事四人應請卽日舉定務於十六日繕明送會次葉貺辰又提議會員自認月捐何時交付應請俟下星期日開常會時派定職員星期一（卽舊曆十八日）由各團幹事員陪同收取以免隔閡次陳馥　提議會所不合辦公應請另覓新屋惟須坐落法公董局左近以便交通議至此爲時已晚遂散會 
[縣商會會長問題]  
　　顧馨一辭會長上海縣商會正會長顧馨一近以營業紛繁對於該會會務已連任數載精力日衰步履維艱不克擔此重任特提出辭職書向該會辭職當經各會董於昨日午後開臨時會議公决以副會長尙未就職會務不能虚懸是以仍一致挽留 
　　朱吟江當選副會長上海縣商會副會長蘇筠尙於陰曆十月初二日病殁後所遺副會長一席會經該會開董事會邀集各會董提議後函詳上海縣沈知事請示辦理已紀前報茲聞該會現已接到沈知事公函示明副會長一席應照章在董事會中選舉故昨日午後三時開選舉會各會董到者紛紛塡票投入匭中當卽開　揭曉計聞蘭亭得兩票穆抒齋得一票莫子經得二票王一亭得四票姚紫若得三票朱吟江得五票以朱吟江得票最多數當選爲副會長旣而由會將選舉票數函致朱君查照俟答復認可後再行詳報沈知事備查 
[報關公所全體大會紀事]  
　　昨日（星期四）南北巿報關公所開臨時全體大會到會者同業四十餘家會議事項係海關諭令招商局轉知報關行自西曆十二月一日起凡出口各貨報單須實行塡繕兩份到關事當經開會討論先由主席報告此項手續非常繁瑣前經召集全體到所决議先派代表五人向轉運公所註册之同業徵取同意支後旋據該代表復稱同業對於塡繕雙份報單旣費時間更費紙張且有種種困難亦均否認爰將不能塡繕兩份之理由與全體否允意見請由總商會向稅司磋商取消詎稅司復謂可用打字機未允取消但我業對於繕寫猶虞繁瑣雖打字機固可一打數份然我報關於此項報單未能預做必俟客人繳到派司始能做單關於此層應以討論客家爲先云云卽據各同業互相討論良久咸以碍難承認未由鄒靜齋提議欲解决此問題先請總商會邀集各客户到會開會徵取同意俟各客户有無異議再開同業會討論最後辦法衆皆贊成此議當即向總商會要求議曅散會 
[粤國會議員李紹白之覆函]  
　　上海各界聯合會女界愛國協進會接廣東參議院議員李紹白函云函電敬悉國會同人間關南來其初原僅以護法爲目的乃北方武人始以亂法繼以貨國遂使同人責任加重一曆蓋於護法目的之外不能不以救　責任負之　　偃　兩年堅忍支持亦即爲此惟同人智力未充精　不足國家大事未能匡救益以糾紛此國會同人所不能不引以爲慽者耳慨自五四運動以還學界同人會經鄭重宣言以不干涉國内政治爲唯一之條件蓋恐爲政客所利用或投入政治漩渦致純粹愛國之舉動反蒙以不潔之名此種若心吾人詎不相諒豈知内政爲外交之本救國以護法爲先彼北方武人惟其敢於亂法是以甘於貨國若不將此種政治上之障礙根本掃除則此去彼來寗有已時尊電主張護法救國興師致討國人矢以短期博永久幸福云云可謂知所本矣至西南政府徘徊於和戰之途淹忽經年究厥原因約有兩端（一）各軍餉祴素乏來源轉戰之餘元氣已竭一言再戰咸有戒心此其一（一）本年春季開始媾和外人警告國人責言萬口一詞咸云厭亂時至今日宜和宜戰中外人士仍無鮮明之表示西南政府於國只態度之際固不敢昌昩主戰以犯天下之不韙此其二國會同人於和議停頓之始即已以下令討賊鞭策軍府所以未遽成爲事實者亦以時機尙待醖釀因之舉措未免游移瓜蒂未熟豈可强摘貴會爲全國各界自由集會之機關自爲全國人士眞正意思之表示同人不敏當本斯旨竭力進行以爲國人先導惟尤有期望於貴會者護法救國責任何等重大一紙函電仍屬空言究亦何裨實際世界各國對外作戰固常有出於國民之主動者集衆示威動輙千萬蓋一以促起當局之决心一以减殺敵人之氣燄而且農夫饋糧工人輸械婦女亦以手造物品供給軍人凡此大規模之運動甚望貴會勉勵行之國會同人猶有遷延觀望不與積極進行者當一任國人之責罰而不敢辭參議院議員李紹白謹上 
[江孚輪在通州上游擱淺]  
　　文匯報云今日上海接到消息招商局江孚輪船由漢口下駛在通州上游擱淺又有不知名之日輪一艘亦在同一地點擱淺招商局現已派拖船前往拖曳明日尙有大拖船一艘亦將駛往該處想江潮漲起江孚得此拖船之力定可即出淺也其船客二三百人及行李已由江新輪船轉載來滬 
[昨晚福建路發生越貨傷人案]  
　　公共租界福建路（即石路）六百五十八九號門牌豐泰洋貨店於昨晚八點十分鐘時突被暴徒多人擁入搶刦財物經櫃夥人等狂喊由華印各捕聞警趕到該暴徒等即各出手槍拒捕當場擊斃一人彈傷三四人聞受傷者之内有一巡捕旋經新閘捕房副捕頭辛克來氏得報率同中西印探捕到場兜獲一人帶回捕房一面飭將斃者車入騐尸所候報官相驗惟當事出時該處行人衆多故斃者傷者以及拘獲者是何人物該店被刦若干一時難明容再續誌 
　　又函云昨晚七時三刻有身着黑色棉袍頭帶便帽之暴徒四五人擁入公共租界福建路（即石路）六百五十九號門牌豐泰洋貨店攫取賑檯上現洋二百數十元呼嘯而逸當經店夥南翔人李永林等大聲呼捕上前追趕匪徒即出手槍開放檕中李之喉頸頓時痛倒復轚傷店夥安徽人汪如齋右胯子彈留於後臀皮肉中店夥寗波人韓商三距盜稍近被盜開槍轚中肚腹子彈自右射入從臍左穿出止於皮下皆立即痛倒於地時附近老閘捕房一千二百五十八號七百十四號華捕及五十四號包探等聞警趕至盜即棄所刦之銀元於地奪路奔逃臨行復將手槍亂放一彈擊傷七百十四號華捕王得標右腿該捕亦開一槍向盜射擊未得命中而盜之子彈又至復擊傷其足小腿該捕即痛極而仆盜等遂竄入附近弄内分頭逸去惟有一身穿黑布棉袍赤足着草鞋者行走稍遲爲捕擒獲當子彈横飛時有行經該地之北山西路協大馬房馬夫周丙永亦爲流彈洞穿左臂即由探捕雇車將一千受傷人等送入仁濟醫院醫治另由捕將擒獲之一匪解入該管老閘捕房拘押捕頭得報當飭全班探捕前往追緝無奈已失盜蹤未克跴獲嗣經豐泰洋貨店主投捕房報告盜匪面貌情形即由捕頭諭飭中西探認眞跴緝務獲懲究一面派病車將受傷之七百十四號華捕移入工部局醫院診治聞受傷之三店夥今日將由西醫用手術鉗出子彈云 
　　另函云昨夜七點餘鐘有　匪五六人突至福建路三馬路南面六百五十八九號門牌豐泰洋貨店内以贎物爲由甲乙丙三盜　入店堂内出持手槍嚇禁聲張其時合店夥友與學徒咸各驚慌失措尙有買物之人見此情形紛紛奔逃並大呼强盜搶刦豐泰爲三馬路口七百十四號站崗巡捕聞悉趕往兜拿各盜　開槍拒捕將該捕擊傷手臂該捕仍帶傷追趕至三馬路口源大衣莊門口將該盜一人檕斃當甲盜入賬檯内搶洋時爲該店夥友拘住不料各盜連放手槍意欲將甲盜奪回伹該店人手衆多未被奪去嗣由中西包探到來追拿丙等各盜均已携贜洋一千餘元逃逸惟該店夥友有三人受槍傷計韓商山被盜擊中肚腹李榮林檕傷頸項汪樹齋檕傷腿際當經捕房立卽車送仁濟醫院醫治據醫生云李汪二人受傷尙輕而韓商山最重因槍子尙在腹中即晚須開腹鉗出槍子云云至九點鐘時虹口捕房之特别中西包探在途續獲是案盜匪三人當囑豐泰中人前往認明面貌是否是案盜匪並聞所獲之甲盜係江北口音赤足穿草鞋贜洋尙在身畔惟擊斃之盜身畔由西探等搜出手槍一支贜洋若干旋將屍身車送斐倫路騐屍所所獲之中盜帶入大馬路新巡捕房管押今日解堂訊究 
[軍人行刦解歸軍署訊辦]  
　　西鄉漕河涇附近之樓下鄉圖董潘愚溪家於舊曆初五夜被盜緃火搶刦當時獲盜一名解經上海縣訊得係充當陸軍第四團第二營之副兵盧景德行刦時身穿陸軍制服領章係四十二號現上海縣署以案關盜刦且屬軍人犯縱火刦掠之罪應歸軍法裁判故於前日飭將盧景德一名連同贜物一包派令警士陳子圭備文解送龍華護軍使署請歸軍法訊辦 
[駐甬步兵調防抵滬]  
　　向駐寜波之步兵第十六團第三營營長張步印奉令移調駐滬爰率領全營官佐目兵夫役人等由甬乘坐超武兵輪於昨日（四號）上午八時抵滬船泊兵工廠碼頭立即登岸當由該營張營長赴護軍使署請示駐紥地點何護軍使諭就兵工廠内駐紥以保軍廠 
[俄婦私運鴉片之懲罰]  
　　文滙報云俄婦三人因由海參崴私運鴉片來滬致被拘禜今日又在俄領署公當審訊判各罰洋一百二十二元並監禁六個月當審訊時有一華人牽涉在内此人大約在班柴號船上執役但尙未就逮云 
[私造雲南鈔票案餘聞]  
　　婦人張陳氏前因串同伊夫張錦堂私造雲南省富槇銀行鈔票後經法捕房包探將張及陳氏拘解法公堂判張押五年限陳氏於十四天内將私造模型交案在案昨因逾限陳氏未將模型交出故又提訊中西官會判陳氏旣不將模型交案亦着押五年以儆 
[周天復三年不得自由]  
　　前在某洋行爲買辦之蘇州人周天復（即周志林）經特别機關華探月李星福華探王長根查得曾於西曆一千九百十六年六月十號串同周夢熊等三人將鹽業銀行買辦倪榮甫之子誘至法租界關閉向倪詐去洋五千元逃逸其同黨周夢熊等三人已由公共公廨提案訊實分别押辦均已期満開釋故將周天復拘解公共公堂迭經訊供判交三千元人洋並保在案昨日午後由張裏讞會同英包副領事升座第一刑庭復訊據捕房刑事科代表牛門律師上堂譯稱前堂奉諭被告交保後即據其代表律師與敞律師商一辦法擬請堂上准被告交妥保三年内不再犯事違則併案嚴究如被告住居租界者令其毎月至捕房報告往址一次倘其遷居内地毌庸投報現據被告聲稱有體面華商二人願爲擔保而捕房亦不欲深究此案請堂上察核並據被告代表律師聲稱敞律師所擬辦法已由牛門律師向堂上聲明應請照准云云中西官核供會判周天復交二人連環保各擔任保洋一百元被告於三年内不再違犯刑事如居租界着每月至捕房報告一次倘再違法提案嚴究不貸 
 
 

Page 11

 
 
[啓明女校遊藝會誌盛]  
　　徐家匯鎭之在上海幾成（與大商場對峙之學術澗藪）凡慈善團敎育團天文臺圖書館肓啞院育嬰堂印書局等種種設施燦然大備大抵爲法敎士所經營别有一種沈靜淵穆之精神在天鑰橋南有名女校日（啓明）者（西名EtoileduNntin）其處境之優美足與蘇州河畔之聖美魔女書院St `NJIYSHall並爲上海女校中之二難校門外野航幽澗一水明漪飛閣繚垣羣英煥發論者至比之爲美京西郊（林谷）ＧienEcho之（國民公園女學院）ＮnticnalparkAcademy焉一昨（十二月四日）午後二時一刻同校舉行遊藝盛會並補發上學期畢業文憑被邀到會者舍爲女生家屬之女賓及中西神州女靑年會等女代表外僅瓜皮小帽方馬褂駕目鏡蓄鬚之天主敎士若干人暨外客三數輩而已如法總領事領事夫人曾紀芬女士（聶雲台太夫人）張佩英女士（學生會代表）陸伯鴻（電車公司總理天主敎信士）朱志堯（求新厰）周孝懷黃警頑包蝶仙唐鏡元王一之等皆曾躬與其盛其開會秩序（一）鋼合奏第一起爲楊壽康蔡文媛劉龍生三女士第二起爲朱翠寳張瑞明兩女士（二）四絃提琴（惠和靈）Ｖiolon獨奏（三）法文西劇（國王之葡萄架）其劇中事跡發生於法王魯意十五時一日法后入園摘取最先熟之葡萄命一女孩携往某公主處乃該女孩竟與其一同伴私晱之被后瞥見遂授以函命携交女孩管理員此女孩意以爲往必有賞將該函轉授其同伴某後某持函赴管理員處詎竟代人受罰時后適至證明某之無罪某乃求恕某同伴云（四）行授憑禮計得憑者（中文）本科二人秦文美葛靖（均最優）選科一人蔡文媛（優）預科七人章定勳陳慕貞（均最優）衛翠娥盛才俊（均優等）歐陽金容史鑄心吳庭珠（均次優等）（圖畫）正科五人凌海霞王紉賢（均最優）秦信芳許麗卿謝瑛（均優）預科四人盛才俊（最優）陳德廉匡秀　歐陽芳（均優）（針線）預科三人凌海霞（最優）劉龍生（優）許麗卿（次優）（剌繡）預科一人王崇智（優）（法文）中級一人楊壽康初級二人謝祖玉胡世瑛（英文）中級三人王紉賢張珖明秦信芳進級五人章定勳蔡文媛歐陽金容許麗卿謝瑛初級七人秦圖如蔡文貞朱棋陳慕貞謝桂珍柴根英汪紫莘計諸女士中有同日受三憑或兩憑者（如許麗卿等）其文憑皆泥金厚片緣以紅線正中接線處繪一紅星分中西文兩種中文文憑於習完全科者用之如秦文美女士所得之憑其文爲上海啓明女校爲給憑事某生於某某等科列入某等應予給憑等語次爲右給學生某某字樣次列三代次爲本校女長西文署名次爲年月日號數及校印若西文者寥寥數行僅於學績分等處特筆大書實視歐美各大學文憑之形式爲更简也行給憑禮時正廳來賓席前一排第一行正對舞臺坐者有靑袍長鬚之法國神父與老成厚重之中國敎士各三人廳左右兩邊同校女生背牆相向坐高下凡三排一律著布面扁圓鈕之明藍色校服上佩銀星校徽其應受憑者大抵居左左邊近無臺處立有衣色純黑之同校女敎授二三人其一先以憑證呈前席之神父或敎士其一依次唱名女生之受憑者即至神父或敎士座前向下一磬折受憑而退特殊之情狀頗有可觀也（五）秦文美女士代表各生向校長致謝忱詞云吾校備中西之學術植遐邇之閨才凡我同人多承造就莫不感恩懷德頌美仁聲某等同被栽培克成所業則吾校之德固亦當銘之五内不使須臾忘也竊念某等自受業以至於卒業蓋三年於此矣今日領憑之後行將與吾校師長并諸同學别特貢數言使知某等之得有今日皆良師賢傅訓導有方之效也蓋某等資禀不過凡庸智識難稱優異設非春風化雨沾被宏多安能克底於成不虧一簣之功乎毎憶執經問義肄禮學書之時開其疑解其惑撥之使靈誘之使勤敎之未嘗怠誨之未嘗倦不厭其愚不苦其煩見其惰則戒之見其勤則勉之凡所以栽培而造就之者有如此斯能有今日也然則吾校之德吾校師長之德豈能須臾忘乎謹佈蕪詞聊表謝忱於萬一云爾（大）金石齊饗女生十八人至臺前均側向右法國女士艾姆姆向左立任指揮其下有四女生分兩排坐奏鋼琴有二女生持鐃鈸二女生掉響板六女生奏惠和靈琴在後和之惟劉龍生女士之三角錚與楊壽康等三女士之金鈴小扁鼓忽搖忽止極得畫龍點睛之意各女生退入後前後左右羅列音譜架無數不知者幾疑爲野外寫生之畫架也（未完） 
[第一玻璃廠開會紀]  
　　昨日（十二日）愛國實業團第一玻璃廠開選舉董事及監察會到會者四十餘人公推歐彬主席報告選舉玻璃廠董事監察手續事嗣由王漢强報告孫雪泥股欵讓與邢孤舟君王家民股欵讓與張蓮靑君金子兼君名下另有百十一元股欵讓與張徵君又報告廠中經過困難情形開銷日增辦事棘手又無睱兼領請准予辭職推舉賢者擔任繼沈培卿起立謂王漢强君既告辭職鄙人亦請辭職等語經吳華甫提議今日開會爲選舉廠中董事及監察之會并非爲辭經理之會若要辭職擬俟董事會成立後再行提出今非其時旋又由王漢强報告工作困難情形次金子兼報告發起玻璃廠困難主席當推定某某二君爲檢票員遂開匭檢票檢查得選舉董事票額之結果歐彬吳善卿馬祖星徐春榮卓樂生王漢强尹村夫劉鍚基劉永康黄澤生均十票以上江政卿沈子卿萬選靑爲次多數除王漢强既被舉爲經理外其餘票數較多之九人當選爲董事其次多數之三人爲候補董事又檢得被舉爲監察四人徐春榮徐卓堯馬等雲王漢强除徐春榮已爲董事王漢强已爲經理外當以徐卓堯馬等雲爲當選監察員又公議十五日禮拜六下午三時仍假東亞酒樓開董事成立會各監察及董事届時蒞會討論一切時至六時遂宣告散會 
[又一殖邊債案之判償]  
　　久經擱淺被債權西人請諭發封之殖邊銀行經新利公司在公共公廨呈控不理存欵及損失一案前次傅訊因原告律師請求改期諭展期十四天再核等情嘗紀本報昨晨届期原被律師均至第四民庭先由原告律師起稱原告禀内第八欵控被告欠銀二千一百七十五兩請爲取消因此欵原告將另行起訴被告銀行西文書記西人愛實勒與被告無關其餘係存欵及被告擔保愛實勒所開洋行與原告訂立某種合同嗣因違背應負之損失銀業由原告在外邀公正西人公决公决時被告之律師亦在場承認公决之數目請求斷令償還惟自本案起訴後查被告係將六百股之漢治萍礦務公司股單存案作保以現在之殖邊銀行情形而論敝律師要求執行堂諭准將該股票變價云云次由被告殖邊銀行代表律師起述數語旋由關正會審官與英副領事卓乃爾氏磋商之下會判着被告償還原告銀五萬三千七百五十五兩九錢八分並自公斷之日起至付欵之日止着被告付長年七釐之利息 
[法庭研鞫盜匪同黨紀]  
　　盜匪蔡香雲等七名前由巡警拘獲申送護軍使署發交上海地方審檢廳訊判押候再核在案昨午後該廳傅到當時承辦此案之四區四分所巡長劉桐發巡警黄開基等由周刑庭長會同堵陳兩推事官李素軒檢察官等開第五庭命劉黄兩長警上堂並提同在押之蔡香雲劉松泉吳康强許鳳祥張阿桂李老二張實生等七名研訊據蔡供三十七歲江西人劉供三十六歲南京人吳供二十五歲湖州人許供三十四歲南潯人張阿桂供三十五歲湖州人李供四十一歲平湖人張寳生供二十六歲嘉興人餘供支吾據該長警禀稱陽曆本年一月十六號即夏曆去年十二月十四日下午八九時有平江小輪後帶拖船由滬開駛往常州經過陳家渡時船卽停駛大呼有盜當由長警等到輪調查據茶房稱分送晚膳見船客洗驗身備手槍知非善類所以呼盜等語長警等當在該小輪查獲蔡香雲劉松泉等七名押送警署詰悉同黨共有十名旋赴拖船中又獲三名卽在蔡劉處抄出手槍三支子彈四十五粒乃押送警廳申送軍署發科訊供知若輩在法租界會齊出發手槍等由同黨路實金陳炳等分給後聞軍署已將路陳兩犯獲案訊實槍斃其蔡劉等則送案下究辦所有羽黨施阿之胡子生陳福生等三名因病在堂身死查若輩在輪局買票時聲言同往蕩口地方是實問官復將蔡等逐一研詰蔡等均俯首求恩問官會商之下遂諭辯論終結判蔡香雲劉松泉等七名分别還押聽候宣判劉黄兩長警諭着回所供職 
[前日杭州特别快車遲到原因]  
　　前日（三號）滬杭甬鐡路由杭來滬之一百零九號特别快車駛至長安車站時其機車日四號輪軸油箱覺有發熱當經司機報告該站長發電請閘口機務處撥派援機趕往接拖一面將該特别快車勉强由長安開出（不能照特别快車速度行駛）沿途緩行至下午四時半到硤石站該機車輪軸發熱極烈不得已停在該站專候援機至下午六時始有閘口援機到站調換接拖由硤石開出時已下午六時半計停二小時之久故到滬已在夜間十時左右計逾規定時三點餘鐘云 
[上海第一國貨公司之進行]  
　　中華救國十人團聯合會爲提倡國貨起見籌備上海第一國貨公司聞同志中認購者已違二千餘股而陸續認股者亦甚踴躍現已着手徵集貨様並委託北京路三十九號浙江地方實業銀行爲收股機關一俟股欵足額即開股東大會樻極進行專採辦完全國貨以供國人　用期收抵制之效云 
[文生氏附設義務學校]  
　　文生氏高等英文學校附設義務學校以敎育貧困子弟養成普通常　爲宗旨業於十一月三日成立分爲三班所有敎員頗能悉心敎授來學者異常擁擠現各班均己満額矣 
[小學敎員修身科研究會預紀]  
　　小學敎員研究會主任昨致南北巿各小學校通啓云本會按預定表 
本月七日（即十六日）准上午十時仍集各學校敎員在勸學所會議室舉行修身科研究會開會届時請貴校敎員准時蒞會共同討論並希早光是盼 
[羣學會定期追悼蘇會長]  
小南門外中華羣學會評議會執行部昨致會員公啓云本會會長蘇筠尙先生因病謝世同深悼惜茲定十二月六號（舊曆十月十五日）准十一句鐘齊集蘇府（舊縣前履福坊里）公行祭禮請開示稱謂於十月十四日前交下以備書列祭文份金小洋三角交本會代收可也 
[太倉旅滬同鄉會紀事]  
　　太倉旅滬同鄉會昨接太倉縣義賑會蔣伯言唐蔚之來函云吾邑今夏淫雨爲災西鄉一帶田疇盡成澤國顆粒無收推厥原因純由圩岸坍壤所致現在中央及地方略有賑欵大致僅敷修築大圩之用而支河小圩農民値此嚴冬方號寒啼飢之不遑勢難自行修築弟等一再籌商擬創設義賑會籌募捐欵仿鄰邑以工代賑之法將湖川毛巿雙鳳蓬萊新豐五鄉小圩逐一修築籌列之欵充作工資一切辦法粗有就緒惟預算用欵至少須在五千元以外弟等現僅募得半數不敷尙鉅夙仰諸同鄉熱心桑梓樂善爲懹用敢函請竭力募集募到之欵請隨時滙交北門内縣公益欵産處代收一面當即由會掣付收據以昭大信事後並刊徵信錄藉揚諸大善士仁風事關　邑當荷贊成蜀勝公感等語當由該會函復蔣唐二君外業將捐冊發交各同鄉分途勸募矣 
[聚興誠銀行新屋落成開幕預紀]  
　　蜀省聚興誠銀行資本雄厚自在滬上公共租界河南路漢口路轉角設立支行以來營業日見發違迴因房屋不敷辦公是以據充行屋現已工竣擇於陰曆本月十八日正式開幕昨已發出參觀朿數手份聞該行駐滬總理爲葛繩武協理周榮峰蔣柯亭云 
[開浚楊思橋港之進行]  
　　浦東楊思橋港即楊淄漊河道年久失浚近由該鄉經董穆抒蜀提議開浚呈請上海縣沈知事批准委穆君爲河工總董穆君以塘工局董朱福田辦理塘工河工素有經騐堪資擘助故特呈縣委任朱紳爲名　總董由朱董帶同測量人員渡浦前往開辦測量等事該河延長九里許合計丈尺計長一千七百餘丈業於上月二十五日築壩該壩分南北兩條工程極爲堅固上海縣沈知事於前日（初九）渡浦前往察勘一週而返該河目下水己戽乾將於日内開挑 
[兵工廠解送奉天託造之機器]  
　　奉天軍工廠前請上海兵工廠代造之製造槍子機器及製造無烟藥需用毀爛棉花之機器兩種約計百餘部現經滬廠一併造成裝置木箱於昨日扉用小工車送南火車站裝載鐡棚車約日内解往寗垣換裝津浦車轉解奉天交納 
[沈衡山另有他案發廨訊辦]  
前爲盜案牽涉之沈衡山一名曾由公共公廨解送龍華護軍使署訊辦在案茲因公廨另有他案關係由廨請何護軍使將沈發廨訊辦故何護軍使於昨日令飭軍法科將沈衡山派兵押發公共公廨訊辦 
[取締陳列假手槍傳單註銷]  
　　北四川路其五金雜貨店因將孩童玩弄之假手槍置於玻璃窗内經捕房查悉以其與眞者相似恐匪徒見而購作非法之用妨礙租界治安曾經捕房代表牛門律師聲請公共公廨出單傳該店主到堂諭將是項假手槍隠藏不准置於顧明之處售賣由廨准即出單去後因該店主係入西洋籍未便傅訊故昨晨復由牛門律師投廨聲明前情請將傳單註銷張　讞得禀商之美約副領事判即將此項傳單註銷 
[賣飾不交判還付價]  
　　前寓虹口有恒路二十五號門牌自稱俄國公爵之　文（又名老立司）於十月三十號將金表金綀實戒金鑲鉛筆等物價賣與同居西人毛龍由當由毛付與定洋一百五十元尙欠五十元言明交淸取貨故毛即出外籌欵迨歸而蕯文已因假造公文案發由公共總巡捕房三十六號西暗棎目煞拉文獲解公共公堂訊實判决西年十八個月此項金表等物被蕯文隨身帶入西牢致買主毛龍山物欵兩空遂具要公廨請求追還所付之價前次傳訊因原告未到諭改期至咋晨經俄副領事麥拉夫氏蒞廨會同陸仲良襄讞升座特别公堂（即第三公堂）飭將被告提案先由原告訴明前情次由見證同居西大伊文 
取證明目覩兩造賣買金表情形並由三十六號西暗探目襄明拘獲被告時身畔抄有金表金鑲鉛筆現在西牢等語詰之被告不承認將金表各物售與原告堂上核供退入休息室磋商歴時五分鐘復升堂判决限被告於七天内償還原告洋一百五十元逾限不交即將西牢 
内所存物件拍賣歸償判畢仍着探捕將蕯文扶入犯人汽車解往西牢執行原斷刑期 
[欠交購地價銀之判還]  
　　奚鶴鳴呈控張鼎新醬園主張水雲欠交購地價銀二千七百四十二兩四錢九分上次傅訊因被告供原告遷移該地上墳墓延遲致受損失故論候傅到人證證明原告遷墳時日再核已誌本報昨晨由捕將兩造及見證王順才葉利生等傅至第四民庭證明原告遷墳確係延至前年十月間云云並由兩造律師辯論之下關讞員與英卓副領事核供判令被告照付原告銀五十七兩一錢洋一百元 
[昨日午後公廨訊理民事案紀]  
　　公共公廨昨日下午第四民庭由陸襄讞與美約副領事傅訊之民事訴訟案其次序紀錄如下（一）張實生等控湖北路亦無臺戲園演唱花旦之伶人王佩菵不理欠洋四百七十元案因被告將在外面各解論改期一禮拜和解不明再核（二）應實生控張紀度不還借洋一百元案因被告完全否認且謂有證據可以證明原告之借據係屬僞造諭着被告檢齊證據展期一禮拜再訊（三）張三吉延甘維露律師代表控請與妻戴氏離婚案因前次氏控張不顧赡養案係李襄讞與英卓副領事訊結論此案亦歸原審官訊核（四）張受欽控施瑞生不遵堂論着令償還欠欵案施不到由其保人將洋五十元交案論先給原告領去餘欵限一禮拜内理楚逾期押追（五）洪杏錦控周運才不理欠洋五百元案因兩造均不到堂未審 
[四誌黃浦灘頭之兇劇]  
　　駁船户王生於上月十七號在新關碼頭與湯壽福因賭混用塗改北京中國銀行鈔票起寡王糾同張阿招蔡和才持刀將湯戳傷肚腹身死由捕將屍車送騐屍所報請中西讞員騐明棺殮並將王張蔡三人獲解公共公堂迭經訊供終結判均押候會商核辦等情已三誌本報昨由捕房將王等三人解送公堂即據中西包探相繼投案訴明前情請爲核辦由兪襄讞得禀商之美丁副領事以此案迭經訊供明白磋商之下宣判王世生發押西牢五年張阿招蔡和才各押三年示儆 
[電車撞傷小工之結果]  
　　法商電車司機人彭啓奎王春生兩人日前先後馳至法租界黃浦灘撞傷掮包小工兩名後由該處站崗越捕抄錄號碼回禀捕頭一面將傷人送往醫院醫治昨日將兩司機人傅至法公堂請究先據捕頭上堂禀明前情繼據二百三十一號越捕證明是日實係該兩小工自不小心以致撞傷等語中西官判兩原告自不經心與人無尤 
[三户私藏烟土]  
　　法捕房捕頭日前偵悉居民林云苔胡元顧榮生等三户私藏烟土有違禁令故於前日帶同包探前往各該處抄出烟土烟膏甚夥並將林等帶入捕房論令保出候究昨日傅解法廨請訊先據捕頭禀明前情被告等延律師代辯一切中西官判退去聽候復訊核奪 
[私賣烟膏之懲罰]  
　　紹與人吳歡伯在北蘇州路五百六十一號門牌開設烟膏店秘密販賣烟膏烟土被滙司捕房捕頭偵悉率同中西包棎前往抄獲烟土簿據即將吳與其夥陳雲一併拘入捕房押至昨晨解送公共公廨請究據華副捕頭趙辛樵投訴有人報告被告在該處秘密賣烟會同西捕頭麥搿雷搿率中西各捕前往抄出烟土簿據故將吳與其夥拘案請究並將抄獲之烟土烟膏呈案訊之吳等供詞推諉中西官核供判吳罷洋一百元陳罰洋五十元一併充公烟土烟膏銷燬 
來件 
[全國各界聯合會章程]  
　　第一章總網第一條本會定名爲全國各界聯合會第二條本會以發展民生促進民治擁護國權爲宗旨第三條本會會址評議部决議之第二章組織第四條本會以全國各省地方之各界聯合會及海外華僑之聯合團體各選出五人以内之代表組織之但有特别情形由與本會宗旨相同这聯合團體各選出代表經本僵評議部之通過亦得加入第五條本會設評議及執行兩部第三章評議部第六條本部由各地到會代表中各互推一人爲評議員組織之第七條本部設正副評議長各一人由評議員互選之第八條木部之職權如左（一）議决本會進行事宜（二）制定一切章程規則（三）議决本會預算决算（四）質問懲戒理事及幹事（五）選舉理事第九條本部得設下列之委員會（一）（通常委員會）由評議員自行認定組織之（二）（特别委員會）遇有特别重要事件選舉評議員若干組織之（三）（常任委員會）評議部閉會時選舉若干委員組織之第十條評議部細則由評議部另定之第四章執行部第十一條本部以任評議員以外之代表組織之有熱心本會事務者亦得由本會聘任之第十二條本部設文牘編輯調查交際會計庶務六科設理事六人分任各科主任各科因事務繁簡設幹事若干人理事由評議部選舉之幹事由各代表分任之第十三條本部之職權如左（一）本部以理事全體爲本會對外代表（二）執行評議部議决事件（三）得交議案於評議部（四）遇有評議部議决案件認爲窒礙難行者得交覆議一次（五）遇有須發表意見或受質問時得出席評議部發言但無表决權第十四條本部細則另定之第五章責任第十五條評議部對於全國各地各界聯合會負責第十六條執行部對於評議部負責第六章任期第十七條本會評議執行兩部織員任期均爲一年第七章會議第十八條本會會議分下列各種（一）（評議部當會）毎年一次會期四十日但得延長之（二）（評議部臨時會）遇有特别重要事故發生經十處以上之各界聯合會提議時得由常任委員會如集之（三）（評議部委員會）於常會臨時會期間由評議部各股委員隨時舉行之（四（執行部會議）由各科全部或一二科舉行之但所議者以進行之事務及建議之事項爲限（五）（聯席會議）評議部常會臨時會期内遇有關係全部特别重要事件得開評議執行兩部聯席會議一次或數次第十九條代表會每年一次由上届常任委員會召集之第八章經費第二十條本會經費經評議部議决由本會及各地各界聯合會分任籌集之第二十一條本會之儲蓄由評議部議定之第九章附則第二十二條本會各項規則須經評議部之通過第二十三條各界聯合會宗旨不得與本會宗旨相抵　第二十四條本會章有未妥處經評議員十人以上之提　出席人數三分二以上之可决得修改之第二十五條本會章自代表會通過之日實行 
[烟台海軍學校全體學生泣告書（二續）]  
　　一腐敗欺騙之管理方面甲（管理員之腐敗欺騙）學監許秉賢副官趙士淦奸巧弄權事事以壓制學生當先許　謂啓剛等日（汝等家中不大好海軍部對汝等心事汝等難道不知爲汝等計最好要安分守己將就將就方可立足此間校規如此之嚴要使汝等革退實大易事汝等切不宜對於校長有所請求須知海部於校長向來不甚信任無論何種請求不能生效我亦不欲爲汝等陳事於校長之前云云）啓剛等此次舉動不請求於海部而公訴於國人許之杜塞我等呼籥之路亦一原因也許又嘗欣然謂某敎習云（此輩學生自知無身家不敢有所請求縱有所請求但用一絕對拒絕之方法即可制止之）不意此言竟爲啓剛等闻知以是莫不痛心切齒於彼之陰險也許之言論旣如此平日對於學生又事以同察小過爲務啓剛等處於其威力下者三載於茲其痛苦可勝言哉副官趙士淦壟斷校中一切校務平日專以隔閡校長與學生之關係爲事趙官向啓剛等日（有一事禀白校長須由管理員間接傳逹不得擅自求見）以是啓剛等對校長有所求必得趙等同意然後可逹三年之中啓剛等與校長直接面陳之事除離校時辭别校長之外只有五四運動時請求照例放假一事而已趙之手段較許尤甚許門第不高趙常輕之許不敢與之較凡趙所使奉令唯謹趙處校多年虧欠厨丁之欵數千元而於各方面行使其欺騙事實已昭然於人之耳目故於學生表面極其親善而使許間接制之趙嘗於星期檢察時謂啓剛等日（方今中國敎育界及實業中之學校均無逾海校之便宜不特免繳學膳費而且發給衣服書籍更有津貼汝等得入此校乃大幸福校規嚴峻汝等愼勿觸犯放棄幸福云云）彼等久已利欲薫心不知此等言論靑年人極不耐聽而以爲勉勵之語殊堪嗤鄙許秉賢於啓剛等雌校時謂啓剛等日（你們這時候只曉得講改革到我這地位你們見解便大不同子在世界謀活蓋講這些事眞是小孩子不慬事）此等無恥之言彼等竟敢肆口昌言於大庭廣衆之中啓剛等欲哭無涙欲笑不忍國人即之其謂之何耶管理員中固有秉公亮節之戚竹卿君戚嘗謂啓剛等云（汝等成續雖優美而不能發展個性建立志趣專聽人之淘汰不能擷半點自動精神）戚雖於啓剛等不甚深責啓剛等實愛戴之無如趙許平日專用手段使啓剛等與之隔閡除星期檢查有所訓令外平時見而亦難鳴呼校中管理情形如此啓剛等處此敎育之下三年旣已失去赤子本能不少長此以往則雖免不與之同化矣（仍未完） 
雜評二 
[南商會長又辭職（庸）]  
　　南商會長顧馨一前此辭職經官場及會董之挽留始與總商會長同時復職乃復職未久忽又厭倦乞退此次之求去是否以别有戟刺抑眞因精力日衰不能任事固未可知特彼旣一再言去自必眞有不願再幹之决心而非僅博官場與會董二度之挽留以常情度之要亦可信在會董諸人旣以副會長尙未就職會務不能虚懸爲理由（據昨日會議情形）而否認其辭職則新副會長就職以後會中主持有人常亦不致强人所難而如前次之堅留不放也 
　　副會長因病出缺正會長託故辭職今年之南商會雖非改造然亦可謂一新其面目矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡毎星期調換一次 
今日係譚組雲先生手舊 
[自由開篇] [  咄咄]  
　　紛紛電報與宣言民氣原來不可欺可笑北京方有事閣員次長着先鞭 
游談 
[環游世界紀略（一）] [  蔣夢芸]  
　　距今七年前余曾航海周游世界是游也歷時五載耗資八千金足跡遍四洲歷國二十三路線長凡四萬英里諸凡世界高山大川名區勝地向日之於書中見之於晝中得之而於夢寐中魂往而神游之者皆一一親歷其景接於目而印諸腦此游之樂殊無極也惟猶有一遺慽者則世人往往於游笈所及多詳記其游歷狀况以爲游後之紀念并以作後人臥游之資者顧余則無之有之傼是篇所述一鳞半爪之紀略已耳 
　　一九一二年三月一日余乘俄國華倫地菲力脫ＶoiunticrFIee號郵船由上海出發赴海參崴Ｖiacstok是季氣候惡劣航行最爲艱困啓程時我乃健忘是以備受苦楚船過日本之長崎Ｎngasbki時停泊八小時是地爲日本著名商港之一自我國東渡必首經此埠港内水深可泊巨艦商業極盛風景亦佳登陸游觀神爲之暢有流連不忍遽去之慨舟抵海參崴余乃捨舟登陸海　崴爲西伯利亞沿海唯一之商港面積雖狹小不及他處遠甚然在西伯利亞則爲首屈一指之大城矣人口十萬爲西伯利亞之首都余寄宿一宵翌晨即搭西伯利亞鐡道尋常慢車向俄都彼得格勒Ｐciroiniu及舊都墨斯科Ｎosco進發 
　　由此啓程往彼墨南地需十四盡夜方能逹路線旣長所過又多廣漠原野車輪顚撲較之航行海洋尤覺困乏所幸臥車之床位尙舒服故余終日高臥讀小說雜誌以自遣時亦憑車窗以眺　野景願車行迅速第見雲烟沙鳥而已同行二友皆粤産相與話鄕音亦足減長途寂寥惟同車搭客數十人　操粤語者除吾三人外無一人外國語亦無一人能之　以狀坐相　者十四日不能作一詞以周旋言語不通亦旅行之恨車也旅行此路線者諳德法話殊　英語爲便蓋大多數中外旅客及火車侍者多諳德法語言操英語者則絕無而僅有也惟搭特别快車則車中　有熱諳各國文言之譯員專供旅客作舌人雖有不諳德法語者亦不致有唖旅行之困苦特就吾人觀之普通游歴家殊搭尋常慢車爲宜蓋慢車毎過一站必停輪半小時或至敬小時足供吾人之當覽佳景而快車則否也 
夢談 
[夢中之詩文] [  劉仁航]  
　　兩人厄爾士Ｅliib著夢之世界之一書ＴbeWotldotireain頗載夢中作詩之例亦多不全記憶者中國古來文學家此類不少大半皆不全記面醒後足成之袁子才有萬樹接天風掃海一首醒來亦只得一句余夢中亦有詩率不全也而ＳacntedeSunetis夢中詩十二行盡記之事蓋罕見 
　　左傳成公十七年楚聲伯夢涉洹或與己瑍瑰食之泣而爲瑍瑰盈其懹從而歌之日濟洹之水贈我似瑍瑰歸乎歸乎瑍瑰盈吾懹乎此殆吾國夢詩之最古者 
　　其在希臘時代大聖蘇克雷地Ｓocrntes囚獄中月餘因感夢而作詩其作詩之材料即因伊萦寓言而爲之云檀弓載孔子蚤作逍遙於門歌日泰山其頽乎良木其壤乎哲人其萎乎與蘇氏同爲因夢而作詩然尙非夢中所作也 
　　李白夢游天姥吟一首叙夢境雖奇變幻杜甫夢李白諸作世多知之然是叙夢境非夢中作也蘇東坡有題金山夢中時云江東賈客木綿裘會散金山月満樓夜半潮來風又烈臥吹簫管到揚州 
又令狐生夢中駡冥官詩云一陌金錢便返魂公私隨處可通門鬼神有德開生路日月無光照覆盆貧者何緣蒙佛力富家容易受天恩早知善惡都無報多積黃金遺子孫此其 
　　語對於紙錢之事頗懹疑有激忿語要爲夢中詩矣 
　　希臘四世紀時有西内修Ｓyuesius者初奉異敎後入基督敎頗爲夢之研究於夢中改訂文字不少又有格蘭者Ｇalen亦作有夢文云 
 
[湖北水災圖（卅六）貧民之被災狀（一）] 　　本届鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
雜談 
[情書話（九）] [  瘦鵑]  
　　情書者明女三人聞輪心逹愭而不容第三人見者也固宜薫以都樂裴以錦函盛以鈿合珍藏之於珊瑚枕畔玉鏡台中温之以芳心貺之以紅淚則情書得共所矣乃不幸而宣談於稠人廣座之間牧監村夫咸得傾聽而作情書者仍不能因而姅合卒至釵劈鈿分以去此其情書之刧運乎最近倫敦之裁判所中乃有情書宣讀全數凡二百五十通擇其一二主要者而讀之用爲案中佐證其案則爲女子因所歡負盟不踐偕老之約故愬之官中爲天下薄倖郎戒也女名弗南崽他德居倫敦克拉哈姆巿業成衣男名赫孛威廉蘭尼遜居乞歇埃爲銀行書記女之代表律師華林頓氏聲言被告曾作情書二百五十通致原告情好之篤不言可喩二人初次邂逅在一千九百十八年三月原告方傭倫敦西部一衣肆中每星期工資約三鎊至四鎊時被告則方從軍暫駐山德福去冬遂訂婚乃未及半載遽爾寒盟以書寄原告謂因被一劇創不復能成婚云云一千九百十八年十一月被告有書致原告頗極緾綿委婉之致其書云（吾無價之愛人如吻毎夕九時吾意卿當歸寢矣乃獨拓其時光惠吾瑤札其樂爲何如吾二人締此良緣實出意表當吾未見卿時初不審情愛爲何物而今則已知其爲世界中第一可實事矣崴月云邁吾情亦逐日而加覺塵世間吾之所愛殆無有逾於卿者嗟夫吾愛吾平日作書恒不能曲逹情欵顧獨處寨中四顧無憀而寸心耿耿遂不覺飛越至於吾愛之次繼念遠在天末晤接無從則相思之苦又不能已也然吾雖備受楚毒一無所懟蓋非此次戰事則吾亦未能與卿遇合耳卿之家人前乞爲道念更以無最數之接吻寄卿卿其納之赫孛）迨一千九百十九年五月則又寄以一書略日（吾愛吾已受檢驗醫云被創劇殆成廢疾吾聞斯語似受死刑之判定而今而後實不願復生人世蓋吾之熱望大志已一一掃蕩無餘矣）情書宣讀旣畢四座無言原告　他德女士忽起言謂自得惡耗後曾躬往利物浦見被告之醫士據云被告所言實張大其辭雖曾被創不致成廢云云已而被告蘭尼遜亦起言謂己年僅二十有四果與原告相愛與否實不自知向之所以戀戀不捨者特一時見蠱於美色而已官以其言不成理判罰五十金鎊償原告損失并任堂費及律師費云 
新拾遺 
　　老太爺生做冥壽江西南昌有某老太爺者爲濤陽道署某秘書之翁新建縣某科員之祖也年耄性怪癖爲入厭棄雖子媳盈前而家庭分居另炊歷有年矣其子因父老邁龍鍾情殊可憫毎月酌給數元以資零用日前爲某老太爺八旬大慶因鑒於實業廳長鄒日煃前財政廳楊會康等均紛紛爲其尊人大開壽域届期亦令其子若孫爲之鋪張并因自己隹宅狹小不堪容納佳賓擬另借地點以示體面當時某秘書雖未十分應承然因父命亦不敢過於拒却及時乃購備肉麵數事令僕從送去希　敷衍詎該老太爺以子禮物菲薄殊非誠意當即大發雷霆物事抛却閉門不納一面着人延請僧人數名届期在本寓所鋪設佛壇大做齋醮表而上聲稱爲乃祖作陰壽其實藉此譏誚某秘書之不盡子職也當時親友　信皆有饋送而其子其孫亦隨衆附和各具紙箱冥錠躬親送往致激動該老太爺之怒即享某秘書拐杖二以賣其太不更事一時滋閙不已成爲笑柄 
　　新郎被刦堂邑王莊有王有道者富有資財爲人吝嗇異當素有守財虜之名月之初句爲子娶婦懸燈結彩鑼鼓喧閙親朋咸集樂不可支至晚新郎方入洞房忽有不識之客四五人登門賀喜衣服鮮　與止闌綽袖藏手槍岸然而入新郎一杯合歡酒尙未入肚突聞客至倉皇而出招待新客方在揖讓之間手槍　　連響數聲戚族大　如鳥　散始知新來諸客乃匪黨也新郎欲逃不得尋被匪人縛其兩臂簇擁喧譁而去鄕人關門閉户息燈就眠不敢稍露聲息無一敢出視者新婦悲慟欲絕自謂好好姻緣竟被惡匪拆散有何面目再活人間潛取鉛粉呑而食之無何毒性發作痛徹心腑面若死灰展轉臥榻號啼不已舉家惶駭環集而研詰之新婦痛不可忍弗敢隠違遂實告之家人大驚無法急救均言延醫服藥恐非倉迫所能及且亦未必有效不如速取厠所之糞混合湯水而灌之呌他嘔吐出來便可保住性命遂取人糞一大塊投入沸水調和成液灌而飮之新婦聞奇臭撲鼻緊閉牙關寗死不飮翁姑無奈呼以一人抱新婦頭一人撥開瓠犀而滴滴灌之傾灌半小時許哇然一聲一碗人中黃及半盒桃花粉均由櫻桃口突突而吐出矣雖未傷害性命然窈窕秀女經此一番挫折不免損減三分顔 
色矣新郎至今尙無下落舉家終日號泣云 
小說 
[西班牙之女賊（六）] [  雛鶴譯]  
　　瑪麗不加思索微哂曰謝汝盛意得覿此混世魔王特此種書像雖茅扉破壁間亦都有此裝潢麥利明知其嘲己顧渠辭鋒銳利無有以進兩頰遂不禁而頳乃舉首仰視天畔晚霞日時晏矣何餐事尙未陳即撳鈴呼侍者斯時會客室門已關門闢處見廻廊一帶廻曲作環形廊外軟茵茵貼地間以小樹參差幽麗罕匹瑪麗徐徐舉其柔荑之手向外而指麥利引頸出觀見胖矮之羅羅正挾其所歡作絮語隔十數武雪雅坐飛來榻上歌擺侖詩聲調絕妙意撒伴其側狂笑不已來利覩其狀情大熱卽起座攬頸而吻瑪麗亦不之拒此時如融水乳親愛無極遂攙手入草地斯時廳事室賓客大集繞珠飾鑟者不可紀極歐綠但維時亦大忙蓋以西班牙之是賓賁臨殊榮幸也少須桃絲丹等入賓客於是攢集皆以一握手爲榮此狀貌温文之三女舉止談吐尤爲美妙務使與談者極懽而始止惟可異者從役甚多斯時主人與賓客皆屬意於三女又奚暇顧及迨入座閽者呈中將名刺進歐綠但維及諸是賓立下階出迎時喬斯偕頣納昂藏入嚴冷目光顧盼如獵犬偵獸令人起慄旋相引手與語則温存如柔羊迎者獲此無上光輝樂不可喩將抵室已聞鼓掌如蛙噪喬斯面略有得色脫帽作謙辭辭甫畢卽有引導者導之坐座爲雲母石所琢排列成Ｖ字形遠囑之酷似天使衣綺麗之裳賁臨下界也少選覲透班女優舞百花舞且雜以詼諧之調聞者靡不發噱時桃絲丹等於座上談笑周旋實石騰光令人眼纈愈使一般奢侈之婦女及血氣未定之少年艶羨不止方喧閙間廳中忽起炸聲賓客於是大亂織隔鄰　火警於是時呼號之聲不絕有互撞而仆者有絆物而顚者不可縷指迨火熄警定警署中報失竊案者近百數而歐綠但維之藏金室亦空無所剩卽人人渴望之西班牙王族不知其所往聞羅羅因此黜職云（完） 
[自由談之自由談] [  不冷]  
　　罷罷爲四能謂四民皆能也罷學罷工罷巿面俄人亦有罷農之舉豈非四罷乎余謂四民之外世界若能罷兵則四民皆可勿罷矣 
 
 

Page 15

 
 
   
 
 

Page 16

 
 
   
 
