# 1920 - 88 - 4916925

 

Page 1

 
 
   
 
 

Page 2

 
 
   
 
 

Page 3

 
 
時評 
[對俄問題（默）]  
　　中國外交失敗之大原因在濡滯觀望蓋自歐戰以來機會之坐失者不知凡幾矣當局每謂與協約國一致行動然與協約國一致行動而稍後時者機會即已坐失前此對德參戰何嘗不與協約國一致行動而乃非特不獲享同等權利且受極大之損失者非因行動稍落人後乎故欲與協約國一致行動當於事前之一切準備亦須時時與協約國一致且須默審情勢而預籌之不可稍有所延宕時機之來間不容髮若以協約國應付之態度未决而我遂漠然不以爲意則他日即欲起而與之一致手忙脚亂其何能及今之對俄問題當局亦嘗稍稍留意之耶 
[命令]  
　　四月二日大總統令歐陽壽延宫茂泉均加陸軍步兵上校銜此令 
　　又令内務總長田文烈呈准浙江省長齊耀珊咨請任命張良楷爲建德縣知事鄭業𦔐爲開化縣知事江宗濂爲慶元縣知事均照准此令 
　　又令内務總長田文烈呈准兼署福建省長李厚基咨請任命孟昭涵爲長樂縣知事應照准此令 
　　又令陸軍總長靳雲鵬呈請將王成芳葛治安王玉廷牛文田陸錦堂伊士珍加陸軍步兵少校銜李炳林授爲陸軍三等軍需正邢治周加陸軍三等軍需正銜均照准此令 
　　又令勒猛晉給一等文虎章此令 
　　四月三日大總統令默西愜賴芒麥克斯均給予一等文虎章此令 
[專電]  
　　北京電靳今日到院閣議照開段决不回京已令交部在團河裝置電話徐因政局不寗約王士珍來京商調和法王已允來命交部派專車往迎（三日下午八鐘） 
　　北京電徐約王士珍來專爲調解政爭報載組閣不確（四日下午一鐘） 
　　北京電王士珍組閣說無根徐聲明非萬不得已不輕易閣並勸靳積極進行設法補提外農敎三長（四日下午二鐘） 
　　北京電段此次出京原因（一）以靳不履行二十日之約（二）參陸處主用通電取銷協定事前不先請示（三）八省同盟擴充至十一省區某鉅公亦有作用在内（四）皖事不聽主裁（三日下午三鐘） 
　　北京電徐再派傅良佐赴團河促段還京（四日下午一鐘） 
　　北京電傅良佐等往團河迎段係段派公推前往非徐所派段意活動允稍緩卽回（四日下午二鐘） 
　　北京電田自團河歸述段意靳卽有辦法亦須小住三五日再回京（三日下午三鐘） 
　　北京電徐樹錚託名避政潮赴津小住（四日下午一鐘） 
　　北京電閩學生代表謁陳次詢閩案交涉陳答斷不放鬆現日使因彼政府覆文未到故會議中止 
　　（三日下午三鐘） 
　　北京電魯籍軍人推鄂王督領銜通電力爭魯案黔劉督亦主向聯盟會請願現靳閣擬復電聲明決不直接交涉（四日下午一鐘） 
　　北京電俄勞農政府代表將來京政府不主接待（四日下午一鐘） 
　　北京電俄勞農政府外交官喀拉罕來文願將中俄密約庚子條約一概廢棄中東路礦山森林全部交還庚子賠欵亦願退回俄人在華各種特權悉數抛棄祗請中政府允准正式恢復邦交並遣代表到俄國軍隊之前聞當局因我國未便單獨表示暫不答復派范其光先赴俄京察看再定（三日下午三鐘） 
　　北京電國際勞動會令施使派員參列（三日下午三鐘） 
　　北京電外部據農部稅處咨請再向日使交涉撤銷日商仁丹商標　　（三日下午三鐘） 
　　北京電淸明植樹徐派王逹恭代　　（三日下午八鐘） 
　　北京電岑春煊冬電伍廷芳離職赴港此後關餘請逕電煊交付又三月關餘攤派若干已否滙交乞電示（四日下午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電]  
　　北京電鄂督電軍政府現派汪之煥余佐等赴川陜吳振漢赴鄂西調查軍隊（四日下午一鐘） 
　　北京電陳光遠冬電號日有桂軍千餘從淸化入虔南沿邊土匪冒充軍人滋擾已電莫督約束 
　　（四日下午二鐘） 
　　北京電楊增新電新黨要求會議已飭派員前往洽商（四日下午二鐘） 
　　北京電吉電日人要求免除謝部武裝並請保護海滿謝氏各機關已嚴拒（四日下午一鐘） 
　　天津電晨記者訪黎黄陂於寓邸詢如何可救國黎說振興實業敎育崇尚道德談至午卽在邸留餐至三時辭出孔祥熙王正序等在各敎堂講道晚黄炎培在靑會演說（四日下午五鐘） 
　　香港電國會遷滇雖要人决議惟非卽行秘書廳擬暫遷滬候時據國會秘書某言國會議員離粤有滬某方接濟但政學系不贊成擬仍集非常會於粤國會勢將分裂　　（四日下午二鐘） 
　　香港電兩院决徵選臨時議長維現狀預定人物爲湯漪陳鴻鈞 
　　（四日下午九鐘） 
　　香港電兩院决徵選臨時議長維現狀預定人物爲湯漪陳鴻鈞 
　　（四日下午九鐘） 
　　香港電衆院自吳褚兩議長離省乏人主持有解體勢（四日下午二鐘） 
　　香港電聞伍對岑勸返省函置不答謂非不欲返但姑看調和與岑態度若何始定連日亦見政客並頻與唐函電往來（四日下午九鐘） 
　　香港電沈鴻英任韶連鎭守使李根源調瓊崖鎭守使整理防務 
　　（四日下午二鐘） 
各通信社電 
　　北京電合肥住團河邊防重要文件每日照常送閱　　北京電院電岑西林上海學生聯合會電述中央與日借欵以糧食出口産交换條件毫無影響幸勿輕信　　北京電張謇李國珍電前奉令爲蘇省運河督會辦遵於東日在江都設局辦理 
　　北京電王占元會同各省軍政長官電山東交涉占元等再四籌商對直接交涉我國實無利益懇俯順民意立斷施行 
　　北京電岑春煊電伍廷芳離職赴港嗣後關餘請由煊接洽三月份已否滙出希電復 
　　北京電周家樹電日本宣言西比利亞駐軍應與捷克軍同撤我國在彼軍隊自應與協約國同時撤回以免發生枝節 
　　北京電農部有獎實業劵准灰日發行（以上四日）　　以上中華通訊社電 
　　北京電靳實有退志徐堅留囑勿自辭靳三日起到院視事閣議照開 
　　北京電徐托人勸段回謂諸事侍商段答除邊防事應負責外餘絶不過問在此避囂并無他意 
　　北京電起用張勲說政府否認此間又有某項謠言并謂段出京於此事有關 
　　北京電靳確有讓出陸長藉維内閣意惟　中玉不願擔承但允從中調停 
　　北京電公府外委會議决閩案仍促日速結勿增中國人民惡感 
　　北京電江防處電廟街華艦上駛預向俄人聲明一切免誤會 
　　北京電甘滇各省會電請促和院抄轉王揖唐速商唐少川開議 
　　北京電合併制憲說新舊議員已有接洽可望成實　　北京電陳文運之邊防第三師將撤駐北苑讓營房與吳佩孚 
　　北京電參陸處電令駐湘奉軍之砲團全部移開湘南準備吳師撤後協力替防（以上四日） 
　　香港電滇軍提出條件桂軍不肯悉予承認調停派束手（四日）以上中孚通信社電 
公電 
　　貴陽劉顯世來電各報館均鑒聞北方當局藉口俄國内亂延長軍事協定憤慨同深查該協定辱加喪權啓侮樹敵莫此爲甚我國旣無干涉俄亂之必要尚何有協定之可言外審國勢内查與論非將該協定及賣國密約曁一切附件根本取消實無以延國脈而救危局比者軍府警告北庭已經至再彼昏不悟可爲寒心務望諸公及各團體聯合一致力爭貫澈辦到免與北庭賣國同歸於盡臨電依馳並候明敎劉顯世逈印　　東京來電各報鑒國際律師協會中日菲代表委員各選五名我國選定林行規葉夏聲阮性言林紹懦黄鎭磬樞支 
　　浙江第六師校來電申報時事新報新聞報轉杭州學生會曁一師校諸同學函電敬悉不勝憤慨已電省當局速照貴會請願各節施行並嚴懲衛隊倘仍不見納同人願爲後盾浙六師校學生徐錫藩蔣藥等叩 
　　宜興查文濤來電申報館轉各報館曁神州法政專門學校同學會鑒鄙人無故被宜興城巿警區違法逮捕已逾六日慘刑虐待暗無天日旣無違警事實又無犯罪行爲除電呈齊省長王處長高檢廳外特此通電乞主公論查文濤 
世界路透電 
[英議院之愛爾蘭事件]  
　　二十九日倫敦電今日午後下院開第四次愛爾蘭自治案二讀會會場中頗沉寂蓋咸靜待明日前相愛士葵氏與現任首相喬治氏二人之舌戰也當道施行特别警備以防新芬黨在威斯特明斯特之暴動愛爾蘭事務大臣美菲森氏稱愛爾蘭全部或一份與帝國之脫離斷難容受愛爾蘭目前實質之興盛實與帝國聯合有以致之證以近事欲愛爾蘭統一不分在立法上乃不可能事帝政府决計保障警察居民與官憲之權利愛爾蘭總督制仍當存在惟此職不復受宗敎之限制事務大臣一職則當取銷今時局嚴重幸愛爾蘭勇毅可恃之士與英國深明事理不存黨見之人皆知爲世界利益與帝國安寗計實有銷除内爭之必要故咸願贊成此自治義案工黨議員克萊恩氏起而反對此案謂愛爾蘭無論如何興盛並未賣脫其國家之權利今政府在愛爾蘭行政嚴峻殊可詆責凡愛爾蘭稍有勢力者對此議案咸不置贊成之詞此案以宗敎爲根據强分愛爾蘭爲二而不承認烏爾斯特省或愛爾蘭全境歷史上之統一此工黨所不能贊同也現工黨主張（一）宜以與帝國統一及戰時帝國安寗不相牴觸之最高度國民自治權利給予愛爾蘭（二）宜予愛爾蘭以財政上與經濟上之完全自由惟責令每年攤解共同行政之費用（三）宜予烏爾斯特人民以充分之保護（四）宜承認愛爾蘭在其選出之一國會中决定其憲政與財政支配之權利上述四條所以說明愛爾蘭自决僅受限制於帝國統一與國務之需要今補救愛爾蘭風潮之道唯在停止武力管轄立釋政治犯更變行政制度而已薛西爾貴族稱此案甚屬不善旣無雙方同意斷難有最後之解决惟撤除在愛爾蘭現行之計畫則無異使暗殺者開始活動當道之第一責任在厲行法紀此案不能恢復愛爾蘭之秩序徒削弱行政者之權力實無成功之望此案並未基於任何切實之主義不過爲一種應變方法耳鄂康諾氏亦言此案不善謂一九一四年之議案乃愛爾蘭與英倫間之神聖契約賴德芒氏曾根據該案籲請其國人從軍遂有若干萬愛爾蘭人戰死沙場今若背棄前案則愛爾蘭將視爲破壞信約之欺騙行爲財政大臣張伯倫氏稱此案通過後愛爾蘭即可創設愛爾蘭全境之共同國會解决愛爾蘭事項乃愛爾蘭自已權力内事不過愛爾蘭人須彼此自相信任耳（未完） 
[美國宣明對土態度]  
　　三十一日華盛頓電美國牒覆協約國言土約磋商中之美國地位謂協約國屢有歐洲突厥人不容復有不規則舉動之言此意宜於編擬對土和約時實行之美國現不便參與此項會議但對土問題與世界將來和平至有關係故美國對於困難問題之解决願直陳其意見所擬君士坦丁與海峽行政會加入俄國代表一層美國頗以爲然蓋美國之意苟不保護俄國重要利益則斷無可埀久遠之辦法也美牒文表示意見謂君士坦丁區域外之東塞拉斯一部應給與希臘但亞德里諾波爾扣克基里西亞與四周土地則應給與布加利並應劃定阿米尼亞之邊界藉以承認阿米尼亞人合法權利之要求而東面通海之路尤應劃定再特萊比崇地方亦應給與阿米尼亞土國所有之地如美索波太米亞阿剌伯巴力斯坦叙里亞及羣島宜令繳出聽列强處置之 
[德國共産黨戰爭近勢]  
　　三十一日柏林電昨日紅軍與政府軍戰於愛森西北十四哩之定斯萊根附近紅軍現陸續得援 
　　三十日倫敦電德國所來消息輒謂魯爾區域之共産黨因缺乏糧食且無欵發給勞工或紅軍之月餉故勢力漸弱云云但今日路透社柏林訪員來電謂愛爾白菲爾特之社會黨决計拒絶政府之哀的美敦書如政府軍前進則擬會同魯爾區域之共産黨全體罷工彼等並拒絶解除人民之武裝或開釋政治犯杜伊斯堡地方已發生大亂共産黨拘禁巿長及司庫員並在國家銀行刦取馬克一百萬枚佔據巿政廳巿政官員全體罷工反對共産黨拘禁巿長等員 
　　二十九日巴黎電今日大使大會開會時美大使華萊斯氏聲明德政府如欲派兵入魯爾區域威爾遜總統並不反對 
　　三十一日巴黎電法總理米勒繭氏致德之新牒已大改變法國對於德國擬派兵至魯爾之態度今無異允其於情勢更危迫時出兵魯爾聞今晨愛爾白菲爾與愛森兩處業已全體罷工但魯爾區域之形勢轉稍和平以德政府勒兵不進留磋商之餘地故也 
[俄國勞農軍和戰消息]  
　　二十九日君士坦丁電台尼金將軍巳赴皮里哥西克　　三十日倫敦電里特倫政府與俄國勞農政府定期四月十五日在莫斯科開媾和談判 
　　二十八日巴黎電黑海濱諾伏羅西斯克鎭陷落前三天來電曰義勇軍完全潰散俄國内戰似已終止陣線已不復存在兵士三萬人逃離戰地現集於諾伏羅西斯克協約國軍艦現泊港内保護軍隊之退離 
　　三十一日倫敦電過激黨報告稱過激軍在諾伏羅西斯克鎭俘敵萬人獲軍需甚夥現有敵兵一萬五千人正在退離該鎭 
　　三十一日倫敦電波蘭使署宣稱陣線過激軍對波蘭軍所取之攻勢其力巳弱波蘭軍現正從事反攻使過激軍不能聚集過激軍損失甚重波蘭軍之損失頗微波蘭軍獲砲多尊及戰品頗夥且俘大批敵兵 
[丹内閣更迭與罷工]  
　　二十九日丹京電丹皇突然下諭開除柴爾氏内閣全體社會民主黨之幹事部與工業聯合會之幹事部大不謂然已商定要求復職並卽召集國會如不於明日照准則將舉行工業聯合會大會討論全體罷工問題幹事部今日派代表往見丹皇丹皇允於明晨答覆 
　　三十一日丹京電里巨氏已組織新内閣聞新内閣不屬何政黨將辦理國會選舉事務至選舉告成然後告卸 
　　三十一日丹京電工業聯合會大會宣佈定四月六日起全體罷工以反對丹皇不依憲法罷免之柴爾内閣全體丹麥將因以發生非常之時局社會黨不承認里巨氏之超然内閣並要求改國體爲共和所奇者産業革命黨獨反對罷工因彼等嫉惡一切政治詭謀也守舊黨則贊助丹皇之愛國舉動此次風潮其影響不僅限於丹麥恐將牽動共同和局 
　　三十一日丹京電工業聯合會大會宣布丹麥全國罷工丹麥之起政治風潮乃因内閣接受希爾斯維第二區公民大會投票主張依附德國之結果所致反對黨則主張將佛倫斯保與第二區作爲國際公有反對黨堅稱内閣未受辦理希爾斯維問題之委託 
[各國近事紀]  
　　二十九日柏林電政府現從事起訴開浦革命之領袖福爾根漢氏及里凡沙夫將軍均已被逮高等軍官若干員已被開除伏比克將軍亦在内 
　　三十一日倫敦電高等議會以阿米尼亞之俄人管權予國際聯盟毗連土耳其其與阿米尼亞之愛里凡共和國土地亦在内並有通黑海之孔道 
　　三十一日巴黎電羅倍區罷工之織工昨日攻擊電車使之出軌並推翻街車乘車者受傷頗多罷工者迫令巿政局用人冶金工人木工等附和罷工 
　　三十日倫敦電當道於夜半在倫敦特里周圍四十哩内搜捕新芬黨致倫敦特里之監獄爲之人滿共拘獲新芬黨七十人若輩於窓前高唱共和歌故當道乃調兵携機關槍及武裝摩托車駐於監獄空塲西杜尼加爾新芬黨國會議員斯維萊氏亦在被拘之列 
　　三十一日倫敦電有携械之人百名於夜半攻擊杜魯斯警察駐所以來福槍與炸彈搏鬭炸毁房屋一部交戰三小時始退走傷警士兩人 
　　三十日華盛頓電商務部報告二月份美國出口赴歐之商品超過歐洲運入美國之商品美金洋二百八十兆元惟南美亞洲斐洲運入美國之商品較美國運往者多十八兆元有奇 
太平洋路透電 
　　三日海參崴電三月三十一日海蘭泡有無政府黨人一隊大半爲華人與匈牙利人攻擊監獄擬刦出其因犯殺人罪而繫於獄之黨魁與勞農政府之兵士交戰終夜卒受逼而降 
　　三日海參崴電過激黨外交委員齊吉林氏致牒日本言日兵在雙城子攻擊紅軍事指此爲破壞日人與紅軍司令所立契約之舉動並謂防杜此種衝突之最善方法在開議和約 
　　三日海參崴電中東鐵路僱員不滿意於該路中國新督辦謂其舉動損及俄國尊嚴故躍躍欲同盟罷工　　四日天津電黎元洪昨日午後在住宅招待靑年會大會各代表晚間開便宣讀答總統靳總理及日人等靑年會之祝詞靳有南北分峙僅在政府形式在實際上中國固統一不分觀於此會愈信等語日人靑年會代表齋藤氏言中日交際謂日人對於現狀亦與華人同深繫念希望兩國道同志合者共同行事云云英美代使亦均有祝詞到會 
國内要聞 
[北京政潮又暫息靳雲鵬已無辭意]  
　　靳雲鵬辭職一事本因安福系逼迫太甚一時激憤作口頭上之辭職至昨日下午因各處挽留此事亦已和緩據某方面言此次政潮之掀起以前日爲最烈昨日則較平穏因靳雲鵬赴南苑團河謁見段氏段氏表示態度謂本人極不願干涉政事且亦無意於組閣况乎大家旣要維持現内閣則何必多此辭職之舉靳得此撫慰心乃稍安又一日夜間安福閣員在北池子集會趁靳氏表示辭意之機會閣員預備總辭職但薩鎭冰田文烈傅嶽棻則不肯附和謂我等出任閣務爲國非爲黨何必庸人自擾故閣員總辭職之舉又不成問題東海昨早（二日）又召靳進府勸其勿萌去志諸事無不好辦尤不可負一時之意氣置大局於不顧靳氏得此勸慰之後意更活動昨晚特在私宅設筵讌請田中玉並約曾田朱李及徐樹錚段芝貴王郅隆諸人作陪對於政局問題爲一種之協議就目下情形觀之内閣暫時確不至發生問題至段工此次出京實爲避壽起見嗣因覩該處風景頗佳乃欲藉此暫爲休養故有預備接眷之事惟段氏久住團河外間易滋疑慮故東海前日特派袁紹明往團河昨日又派吳笈孫前往以鎭靜人心爲詞勸段氏回京段答以我惟恐赴天津等繁盛地方易致社會疑慮是以來此僻靜之地諒不致再有何等謠言且云决不預聞政事不如仍在此小住較爲淸靜藉避塵囂請以轉逹云云聞安福方面原冀段氏赴團河後外間必有一種揣測而各省督軍中亦必有來電勸其入京乃俟至前日下午外省旣無一來電而各方面對於段之出京亦處之泰然大爲失望此汹湧一時之政潮所以又旋伏也 
[勞農政府講和通牒到外部]  
　　政府將派員往莫斯科考查 
　　莫斯科全俄勞農政府外交總長喀拉罕氏最近將該國對華宣言以正式公文移牒我國外交部表示親睦之意聞當局得此牒文以我國現與協商國取一致步調各國正在派員赴俄調查對俄方針須俟調查後方能决定我國此時自亦未便單獨有表示對俄通牒决定暫不答復一面先由院部會委范其光馳赴莫斯科與勞農政府接洽一切俟察看情形後再决定可否締結媾和條約至勞農政府通牒全文據北京晨報所載如次中國國民西南政府北京政府鈞鑒彼反對革命之專制魔王高爾哲前恃武力與外資而固其位置今已爲勞農政府軍隊所殄滅而勞農政府軍隊已長驅直入西比利亞與西比利亞之革命國民携手矣兹勞農政府人民委員會致親愛之詞於中國國民之前曰勞農政府之俄國與亦軍經兩年之戰爭耗無量之精力而不能越烏拉嶺一步以逹其目的蓋吾等志在拯救人民以脫離資本主義之覊軛拯救東方人民以脫離外國資本之壓制使不致流爲他人之奴隸而在此東方人民之中國人民實佔一重要之位置故吾等不獨援助俄國之工人且援助中國之人民夫自一九一七年十月革命之後吾等所繼續不絶以通告中國人民者歐美日本等國之入常隠之而不肯宣示於中國人民故今兹請中國人民應再加注意吾等之言也溯自一九一七年十月之後勞農政府即取得大權而以俄國人民名義通告各國表示願訂永久和平之意並謂此種和平之基礎應各國彼此爲還前日之侵地與其賠欵不問於其國之大小及謂各國對内應予自主而各國對工人農人不得以勞力壓制使其不能上進且聲明凡從前與日本人中國及協約國所訂之密約一律以消蓋此種密約徒供前日俄皇與協約國政府以壓制剥削其人民而尤壓制剥削中國之人民而僅圖彼資本家及俄國軍閥之私利故也勞農政府曾向中國提議磋商廢止一八九六年中俄密約一九○一年北京和約（庚子條約）與一九○六年一九○七年與日本所訂之協約將前日俄帝國政府時代所取於中國者與取之於中國而轉讓之於日本及協約國者一律送還中國其磋商直待至一九一八年五月而協約國即脅迫中國政府使中國政府與俄國勞農政府斷絶往來而日本與協約國於此非特不將俄國之滿洲鐵路交還中國反因之以爲利而取爲已有并且强迫中國軍隊以援助此種盜賊之行爲然中國工人農人對於歐美日各國軍隊之攻入西比利亞及滿洲非特不知其據何理由且不知其是否爲事實焉吾等今日特將此通牒送致中國人民使其放眼縱觀免爲他人蒙蔽凡從前俄帝國政府時代在中國滿洲及他處以侵略手段而取得之土地一律放棄該土地之人民願爲何國及採何種政體一任其自擇勞農政府將中東鐵路礦産林業權利及其他由俄帝國政府克倫斯基政府土匪霍爾瓦特謝米諾夫俄國軍人律師資本家所取得之特權皆返還中國不受何種報酬勞農政府並抛棄庚子賠欵吾等對於此節所以不惜再三提議者因聞此項賠欵吾等已聲言放棄而中國政府反取之以供養彼前日俄帝國駐京之公使與駐中國各地之領事今日任命此種公使與領事之政府早已爲消滅而彼被任命之公使與領事因得日本與協約國之援助反安居駐紥國而日欺蒙中國之人民中國人民應明白斯事而摒此種欺詐之徒於境外也凡俄國從前所獲取之各種特權及俄商在中國内地所設之一切工廠與夫俄國之官員或牧師或委員等所以不受中國法庭之審判等之特權皆一律放棄除勞農政府之全權大使與中國人民往來因而發生之特别情形外以後在中國地方一切法律與權力純粹爲中國人民之法律與權力絶無有第二者之法律與權力混入於其間凡其他各種問題與向麩來日本協約國俄帝國政府對中國所爲之暴戾行爲皆將由此而盡爲消滅也勞農政府今知日本與協約國以吾等軍隊日向西比利亞前進援救西北比利亞之農民工人以脫於土匪高爾哲及其高氏黨徒與日本之壓制深恐中國人民聞知此種消息故百計設法務使吾等之言不入於中國人民之耳如中國人民因吾等之提議願意爲一種自由之民而逃免於巴黎和約所陷中國於朝鮮印度第二之厄運深望與俄國農民工人及赤軍提携爲自由而力戰今勞農政府向中國國民提議正式恢復邦交並請即遣代表到俄國軍隊之前也（署名者勞農政府外交委員喀拉罕） 
[荷屬華僑代表赴府請願記]  
　　荷屬華僑代表熊理韓希琦二君以請願修正中荷條約及古突士案之重提交涉事向府院部各方面投呈請見上月三十一日晨七時許該代表等又至集靈囿後樂堂謁見東海由大禮官黄開文君帶領晋見禮畢東海延坐熊君首述此次來京請願修正中荷條約及附文各事項一爲國籍問題能否設法挽救爲華僑與祖國能否聯絡之關係一爲何護問題宜注意領事權限之增修一爲待遇問題希望得與歐美日本各國人一例平等一爲通商條約問題應援照日本成例結立與日荷通商條 
 
 

Page 7

 
 
　　約相同的中荷迪商條約俾百萬僑商有所利賴語畢韓君續言希琦與熊君理同受荷屬華僑聯合會理事委託請願修正中荷領約及附文現此事已承外交部批准並照會駐京荷使及電知駐荷唐公使向荷政府聲明我政府切願將前訂領約及附文重行修正之意希琦等無任感激及今所屬望者我政府對於此項進行事宜力求完善期獲有相當效果免使將來僑民所處地位益日陷於水深火熱之中而莫可拯救耳尚有一事不得不籲求政府特别注意者保護僑民當然以該僑民生命財産之安全爲惟一之目的欲逹此目的當然以我政府對於他方面有權足以阻止其加害僑民之行爲及協助該僑民被害者要求正當賠償爲善後之計今查古突士交涉案（即中華民國七年十月三十一日古突士華僑慘被爪哇土人焚殺一案）荷政府覆文乃有鄭重聲明該被害人皆係荷蘭人民之語牽率領約附文疑義字樣一節推翻全案隠然有我國政府無權交涉的强硬表示希琦不敏頗謂此項覆文非得我政府嚴加駁詰勢不免有默認之嫌且長此隠忍不獨本案之交涉完全失敗爪哇土人方謂華人受此慘禍除當地官廳爲地方公安故不能無所懲儆外初無何等國際交涉可言則恣睢日甚極其害之所至將使數十萬僑民生命財産在在可危而修正中荷領約附文時所有中國人民等字樣之爭執其必因此並受重大之影響更爲必至之事爲此不揣冒昧輒敢貢其欵欵之愚云云聞東海對於熊韓二君面陳各節頗示嘉納之意當云保護僑民爲政府應盡責務余平日對此問題亦極注意所憾者海内外相距寫遠往往不免有隔閡之處耳余個人意見以爲海外各屬華僑如英荷法美暹羅等處地方當有駐京人員就京中組合機關溝通内外互相聯絡藉收彼此息息相通之效兩代表南行時不妨就此主張於荷屬方面出爲提倡至此次之事余當致意外交當局妥爲辦理適間陳述各節並可再向外交部代部務陳次長當面接洽渠爲外交當局必能有所盡力也談至八時許熊韓二君遂興辭而出 
[浙西減賦之辦法内財兩部核定]  
　　浙紳汪大變等前以浙西錢塘道屬各縣賦額偏重呈請政府量予核減現此案已由内務財政兩部會同核議决定先就嘉善等縣酌量遞減再行規畫淸丈業已呈准照辦原文大致謂查浙西賦額偏重情形據該省財政廳稱徵銀科則尚爲無甚軒輊惟徵米科則互有多寡如嘉善吳興等縣居最高度每畝科米一斗二三升以上次爲嘉興德淸平湖等縣每畝科米在一斗以上再次爲崇德縣每畝科米在九升以上其餘各縣則均在九升以内等語應准如該財政廳所擬將科米在九升以内各縣賦則暫從緩議先就科米在九升以上之嘉善吳興嘉興德淸平湖崇德等縣作爲第一期酌量遞減以一斗爲最高率並以每畝科澂正賦銀米合計至多不逾銀元五角爲度責成各縣統於本年内查辦完竣俾得於十年分起按照減定之數核實編徵以平擔負又查浙西各縣此次擬減總數據該省財政廳稱約在四十萬元左右當此財政艱窘之秋徵數驟短預算必致不敷自不得不另籌抵補查浙省田賦荒缺以浙西爲最多由於洪楊刧後倉猝啓徵便宜招墾未經查丈勢豪胥吏因緣爲奸以致隠熟作荒揑多報少等語自係實情現旣議減賦則自應准如所請以淸查隠匿辦法彌補歲虧顧兹事體大當此時局尚未敉平之際勢難遽行淸丈應由該省財政廳另擬簡易辦法責令各縣切實擠查漸復原額藉補減賦短徵之數所有各縣辦理淸查應需經費籌不足數時應准予據實呈明在查出新增田賦項下酌量撥補支銷以免竭蹶至將浙西各縣普行淸丈確定賦率期垂久遠辦法應俟時局大定後再行歸入第二期舉辦以昭審愼而利推行 
[全國靑年會在津開會紀（三）]  
　　中華靑年會全國大會昨日（二日）上午九時在維斯禮堂開第二日大會是時道途泥濘春雨如絲各代表皆冒雨蒞會由余日章君主席宣佈前晚組織之題名委員會推舉張伯苓君爲此届大會議長（衆表决）張君就席發言略謂鄙人能力薄弱深望大家匡助共圖進行又推舉誠靜怡劉東生爲副議長孔祥熙沈文卿馬文焯朱立德爲書記（衆表决）後由余君宣讀大會章程（一）赴大會之代表必持有該基督敎靑年會之證書（指法定使員證書而言（此證書須經大會證書查騐員查騐）方有選舉權至本協會委員幹事及大會中之職員亦得有選席權（二）通常會員無赴會證書者或非會員經董事部特許赴會者（指預會使員及來賓而言）除無選舉權外均當一體優待（三）大會開會先由董事部會長主席行開會禮畢即公舉議長一人副議長二人書記二人副書記二人爲大會正式職員（四）大會議長宜派議案審查員以九人爲額該審查員自行公推審查長議定聚集時刻大會中所有提議事件必先交審查員經其核定方可宣讀惟全國協會董事部之報告先在會宣讀後再交審查員俟審查員與全國協會董事部酌議妥洽再行報告於大會審查員於報告時得發表其意見（五）大會時一切招待事宜由接受大會之基督敎靑年會擔任（以上五條係協會章程第五章第三條至第七條）（六）大會時之特委員會須由大會會長派定但由大會公舉者不在此例（七）除星期日大會開會時間每日上午全體會議下午分股集會晚間召集全體大會（八）大會全體分股開會題名委員會或少數人　體倘不經大會許可不得同時集會（九）大會議事時間會議以十五分鐘爲度討論者以五分鐘爲度每人發言一次如欲延長時間或第二次發言須得討論會全體之許可（十）凡議案付表决時須由書記員或提議者先行繕寫淸楚以便登記無訛（十一）大會議事辦法不足以上十條内者悉以普通大會議規則爲例﹁全體通過﹂又報告靑年會成立以來經過情形又講演靑年會與國家之關係略謂靑年會盛行於歐美而英美富强吾國國勢微弱欲圖振作舍靑年會其誰與歸雖各處靑年會之性質非單獨的乃一體的全國運動勃勃蓬蓬代表諸君當同有此知覺羣策羣力勇往直前風俗奢靡當如何矯正之失學幼童當如何敎育之靑年會爲世界之光望諸君努力云云又宣佈將大會章程請議長付諸議案審查會表决當推定張伯苓温世珍等九人爲審查員次誠怡靜牧師講經略謂社會及人材譬諸燒燭之心犧牲自已而有光於世界方今道德墮落國本飄搖吾輩當抱犧牲决心無論遇何困難務當百折不撓以致力國是挽救人心後由主席宣告有欲赴北京徐大總統歡迎會者請簽名又三日午後二時半至四時半黎前總統在府歡宴代表諸君如有欲赴會者請屆時佩徽章携會證齊集本堂（維斯禮）又今午後三時半至四時半分股討論（一）敎育事業地點在新學書院袁宫保堂（卽禮堂）（二）體育事業地點在平安電影園（三）童子事業仍在維斯禮時已一鐘遂宣告散會此上午會議之情形也日方過午天氣已晴時至三鐘三處同時開會敎育會主席爲孔祥熙君演講者有凌泳博士題係﹁今日敎育計畫之標準﹂略謂敎育之重要盡人皆知惟敎育本無目的戲言之敎育即以敎育爲目的不過當見其學校之性質而異然其要點不外發逹身體增長智識養成人格靑年會爲敎育之機關欲覘其敎育之盛衰胥視靑年會發逹與否爲指歸 
諸君此次蒞臨必有良謀偉畫云云繼由交通部顧問西人貝克君演講關於敎育事業語多中肯平安電影園之體育會演說者亦二三人大意謂靑年會對於一切衛生事項均當作常人榜樣後演活動電影以供餘興維斯禮堂之童子會由西人某君演講童子時代爲一生事業成敗之根基務當盡力培養爲國儲材云云又該會定於今晚（三日）七時半開公衆大會於維斯禮堂演講者有張君伯苓題爲基督敎對於中國之貢獻司徒雷登博士以基督徒受敎育者之使命爲題云 
[粤戰事調停後之新現象（無名）]  
　　岑春煊赴韶林葆懌辭職 
　　伍廷芳往港香港會議之政局變化說 
　　岑西林之出巡韶關也粤人莫不額手稱慶以爲調和之功指日可就惟目下情形則李部長尚駐節南雄岑西林已派代表往哯磋商調和辦法並電約協和聯鑣返省恊和雖有贊同調和表示始興方面軍事確已停戰但連陽方面張懷信朱培德王均等之態度尚屬未明此路戰事日來尚未停止則和議之是否就緒未可知也且軍府所定之條件則協和所部招足兩師進駐湘邊而協和方面所提條件則楊益謙魯子材盛榮超張懷信王均所部俱仍駐回原地而前滇軍第四師師長朱培德亦須復職伍毓瑞一軍亦仍其舊所有劉志陸前繳收贛軍槍枝俱要交還其餘賴世璜各軍均一律駐回原防已遣散各軍仍由伍招回補足如此則與莫督統一軍隊之宗旨相背馳難得完滿之解决然就現勢推測則莫督已一再讓步忍辱負重不得不爾將來或遂和平了結正未可料抑我觀滇桂兩軍之接觸凡大戰四次小戰不下十餘次雖互有勝負然仍以滇軍稍占優勝則滇軍之不易與省軍不能不知難而退自屬意中事蓋桂軍之失敗約有數因（一）前敵無統一之主帥各軍不相統屬不免人自爲戰之弊有事須電商莫督雖可預爲指導方略然臨敵時隨機應變不能靈活不如滇軍統一於李烈鈞且李烈鈞戰略又確非桂軍諸將領所及此則不能爲諱（二）則師出無名各軍之出發者不過迫於上官之命令對滇軍並非有何深仇若滇軍則均異常樻激况且一經失敗則滇粤遠隔必至無家可歸故人人奮勇無不以一當百（三）滇軍藉綠林以爲鄉導先得地利各處險要每爲滇軍佔據（四）各屬土匪紛起桂軍每受牽制况戰線範圍日廣調兵雖多尚不敷分佈顧此失彼兵力散渙滇軍則祗顧始興兵力較爲團結基此原因故省軍雖有四萬餘人滇軍亦足抵禦使戰禍蔓延其勢實不可收拾故岑西林不得不盡力調停也 
　　西南軍政府原集合各方面勢力而成自今日觀之大有實行塌臺之勢北江方面滇桂旣有劇烈之爭潮梅方面方部與陳部又有劇烈之爭同在護法旗下而演此怪劇可危極矣國會方面則憲法會議不成議員已紛紛四散自滇桂兵爭事起參議院秘書廳被搜檢保護兵丁盡撤除議員中激烈分子有協緝消息其留粤者亦停發經費以絶糧方法相對待故兩議長如林森旣先已遠颺最近吳景濂亦不告而行挈眷往港矣軍政府自身則政務會議久已無聲無臭各軍代有多辭職而去各總裁中不在粤者勿論駐粤者岑春煊爲主席總裁此番以出巡爲名親往北江軍事上似有緩熊度然究竟實能調和與否尚不可知或謂岑因沈鴻英與李根源有多少意見故往排解非祇調停李烈鈞或又謂岑之寳眷久已離粤倘調停不能就緒即亦不再回省傳說紛紛莫衷一是但岑去而後未幾伍廷芳亦即繼之伍去之原因傳者不一而實則因關餘欵一項爲最大蓋此欵原指定用途不能移作軍用惟以實際而論則因兵事用去者不少故說者謂指定辦西南大學者其的欵恐亦耗於軍費中矣况軍事蔓延則提欵以移作别用者當更不免故伍氏之去大有一往不回之勢意蓋在預防提撥關欵以供軍用然伍兼任外交財政兩部此兩部並非閒曹今交通部趙藩旣因滇事提起辭職外交財政部亦無人承任海軍部長林保懌又已提出辭職則軍政府已實行解紐矣而林保懌之辭職尤足令人注意林與李烈鈞向表同情其對於滇軍向有善感近來陳炯明所部與方聲濤所部驟起爭端林屢經調處俱無法轉圜其所以不能轉圜則方聲濤所統者雖屬滇軍然與滇關係甚淺而與某方面較爲密切邇來漳州之陳炯明經政客多端游說頗有滇粤聯合消息而某方面正借重方聲濤以控馭滇事且方部兩旅長均非滇人一爲夏述唐河南人與滇全無桑梓關係所統者名爲滇軍實則各省人皆有一爲伍毓瑞江西人所統者皆贛籍兵士伍毓瑞旣經軟化此次部下俱已繳械解散更無實力故方對於某方面可謂得一生力軍可恃以抵禦陳炯明者近來仙游地面業已實行開戰其中非無線索可尋林保懌旣有福建督軍之虚名而對於閩境内之所謂護法軍發生内訌不能排解則不若辭職之爲愈矣且海軍消息亦極變幻忽而傳駐閩之屬於此方海軍不日投南忽而傳投南之舉爲孫段聯合之策略欲籍此以傾覆西南者怪怪奇奇至爲難測而觀近日南方局面亦有甚難扶持之勢故林葆懌之辭職至謂空衒名義徒掛虚銜亦屬實情也林旣辭職已滋人疑而不先不後二十九晚八時許忽發生巨裂炸彈二聲當時聲響猛烈聞者皆疑爲海軍砲聲迨逐漸查確始爲釋然目前要人之辭職者皆紛紛往港兩議長則林森吳景濂兩總裁則伍廷芳林葆懌而别有注意粤局者則龍濟光李耀漢唐繼虞李嘉品諸人機關極爲衆多頗聞日内將有香港會議其與西南局勢或且生極大之變化也 
　　自伍赴港之後政學系方面大發議論兹錄該系報紙﹁政局大變化﹂一則以見一斑其言云自南北和議停頓國内策士政客極盡捭闔縱横自時厥後一抺慘淡愁雲瀰漫神洲大陸於是南北大紛爭之外又有北與北之爭南與南之爭鷹揚鶻落泉湧風飄突兀耀閃莫可端倪彼北方内部之風急雲危姑置弗論若我西南局勢則其變幻離奇之劇誠有鬼神莫測之觀矣溯自滇軍變作吾人早已料定波動之必大蓋小之滇桂分裂大之西南分裂其上必更有軍人與政家之分裂内之軍府分裂外之國會分裂其上必更有軍府與國會之分裂今果然矣比自北江軍事告終香港會議開始數月來醖釀之靜力潛勢至此遂醱酵散射而出矣其萌發自﹁孫﹂﹁段﹂之接近其芽發自﹁唐﹂﹁孫﹂﹁段﹂之聯絡遂茁出﹁直派之反對派﹂與夫﹁桂派之反對派﹂之一大合同因滇軍事件以作導火線於是有香港會議會議結果而林吳伍等乃於實際上爲大合同中之人其最大計畫即係遷國會於雲南於此創建第二軍政府乃與段派言和如不成和乃再圖别樣之作戰此其計畫之大較也昨伍總裁廷芳赴港軍府派人往覔之徧覓不得料此老必不回來矣但此老究竟即往雲南否則尚未可知大約仍須稍爲觀望參議院長林森居港已久衆議院議長吳景濂赴港未久副議長褚輔成尚在廣州但參衆兩院中之秘書廳已於昨日盡將文卷行李打疊完整决擬一齊落港前赴雲南笨重物品一律售去輕便者擬悉携行褚寓電燈亦已拆下秘書員收拾卷宗什物忙碌萬分可知其行程急迫聞岑總裁在韶州昨往南華古寺作連日淸游倘以彼間閒暇心情與此間倥偬事態一爲比照眞覺别有興趣也吾人試懸想他日雲南昆明城開國會建政府之象廣州城將作何狀將來彼一國會軍府此亦一國會軍府西南一隅必有二國會二軍府無疑一以唐繼堯爲首領之軍府一以岑西林爲首領之軍府將二者對抗乎抑提携乎是不可知所可知者使其爲對抗則雲南一系傾於皖派而廣州一系必近於直派天下從此四分昔者北方直與皖表面尚相合以對南而南方之桂與滇亦表面尚相合以對北此時成南北對抗之局是謂天下横分今者直皖愈乖離而滇桂眞分裂直與桂合而皖與滇連彼時成左右對抗之局是謂天一縱分連横乎合從乎亦奇觀哉亦大觀哉然而吾民則又不得不再爲周秦戰國時代之民矣是可哀已聞國會議長在港爲議員勸駕各奉赴滇川資三十元又聞孫中山已抵安南境合觀諸事可見風發雲行之急是誠西南大變化也 
　　另有函述岑林伍三氏之行踪甚詳節錄如下岑於二十七早由省乘坐專車出發沿途并不停頓二時許卽抵韶關先時李督辦已接到黄沙站專電報告特派出所部邊防陸軍一營前往站候由督辦署起沿途所經各街均滿站軍隊禁止閑人攔人李督辦亦親自前往歡迎岑下車入月台後即乘原帶來之大轎人城駐節于鎭　使署時在韶各高級軍官均紛往拜謁惟岑接晤者甚少又岑抵韶　即　韶局拍發萬急電三通往始興　一係請李協和卽日來韶面商一切者仍未悉協和允否據傳出消息岑總裁擬在韶等候兩三日如果協和不到彼將親往始興面晤協和與楊益謙魯子才盛榮超各旅長當面解决一切務得完滿辦法免虚此一行惟自接伍離省消息未知是否卽日返省也又聞與岑氏隨行者有王有蘭文羣李書城等數人又聞當岑氏離府時遺下一函與伍廷芳請其照政務會議决在關稅餘欵項下撥給十五萬元交由造幣廠廠慧龔政匯往韶州以便交發各軍隊之用 
　　軍府總裁林葆懌現以陳炯明所部粤軍與方聲濤所部之靖國軍屢起衝突轇轕紛紜殊於大局有碍又以屢經軍府調處俱無善法轉圜因特於二十七號具書向政務會議提出將總裁及海軍部長曁閩督等職務一併　去原書甚長大意略謂葆懌自率艦隊南來興師護法因循苒荏無補時艱比自兼任督閩以來更覺是非紛歧莫辨屢據方司令來函謂粤軍迭在仙游藉事騷擾軍同護法竟自相爭佔領城池雖同隸於軍府管轄範圍竟爾爭持莫能爲解自維才薄鉅任難勝受事以來奉職無狀空衒名義徒掛虚銜故謹請將所有職務辭去至閩南軍事以後更不敢聞問云云軍府據此以主任總裁適赴北江政務會議亦無從解决擬俟岑氏返省後再行核議至陳方内閧現仍在相持不下中也二十七日下午六句鐘伍總裁乘摩托車由軍府直抵西濠口比下車遂乘肩輿馳往西關寳慶新街伍大光住宅讌會至十句鐘返府即命雜役問號房今日何以無政　會議議事公函號房答謂因岑總裁赴北江故政務會議亦暫停開會雜役反命伍似不悅即摒擋行李於二十九號晨七句鐘命役將行李先行搬運而伍則帶同總務廳長伍朝樞印鑄科長傳秉常曁親信差弁等六人乘座摩托車駛往西堤附香山輪船往港當伍出府時適爲值班劉班長所見即向伍請命飭派武弁護從伍答無須吾儕儘可自由嗣該班長大爲疑惑即往副官處報告旋由副官等入謁内政部長冷雨秋將情形向冷氏詳述并請示辦法冷即命副官等齎函乘汽車趕緊追謁伍氏比副官等馳至而伍氏所乘之輪經已開往遂即折回向冷部長報告冷本擬再行趕派兵輪前往挽留旋以需時無濟故亦中止現已一面將情形飛電岑總裁知照一面則請司法部長吳山於三十號赴港邀伍即行返府而隷於總務廳之會計印鑄司務銓叙等科科長以事起倉卒特於二十九號乘座廣九尾車聯翩赴港謁見廳長伍朝樞請將辦理各項手績妥爲指示又聞此次伍氏赴港最令軍府棘手者爲關餘之提取蓋銀行預先聲明提欵簽字以伍氏私人爲憑前日軍府提取岑西林携去之勞軍費六萬元亦因簽字不符致起波折據某方面云伍氏此行實因反對滇桂調停蓋伍氏認定不經一次大激戰時局决無開展之望長此敷衍必陷時局於不可收拾之境伍氏爲表示其意思堅决故有此舉也 
[杭州快信]  
　　一師學生陳逢祥等五人當學潮未靖時曾謁省長曁敎育廳請求轉學領取證書赴甯波第四師校揷班肄業詎到校後該校託辭舍狹堅拒昨陳等電省請迅設法另覔他校敎育廳已電該校卽收留轉知具報 
　　省視學周稼莊奉令視察一師昨報告陳成仁業於一日接事在校學生現有二百餘名國文敎員夏丐尊劉靖裔陳望道已辭職間有一二敎員回里者學生安靖前海寧知事韋紹臯（號次軒廣西人浙江候補道尹）挾欵潛逃七萬餘金）迄今數月杳無蹤影在籍省議員吳淸復電省詰問已令財廳按照交代條例嚴行懲辦江浙兩省絲綢代表金兆楝王介安等决議在杭州設立江浙絲綢織機業聯合曾現已籌備進行 
　　杭州錢業實行公單辦法已於夏正本月二十日公議開巿惟滬匯一項每百元以一元爲限該業要求以一元五角爲限官廳方面不贊成尚待磋商 
地方通信 
[松江]  
　　發現腦膜炎自金山等處發現腦膜炎後松江尚未波及日來雖時有死亡究未能確證其爲腦膜炎昨有第一高等小學校學生劉伏龍傍晚散學回家尚甚健壯及至翌晨忽呼頭痛家人初未注意詎竟不逾兩時而死松地醫家僉决其爲腦膜炎云 
　　派員聽講國語上海省敎育曾定四月十二日起開講國語函請各邑勸學所派員到會學習松江勸學所長張彬士奉到公函後業已函約縣視學倪伯英縣署三科科員袁玉雨第一高小敎員錢某等三人屆期到會聽講 
[蘇州]  
　　菸酒牌照稅經徵員易人吳崑兩縣菸酒牌照稅經徵員顧兆　業已辭職所遺員缺業奉三區林分局長委任吳縣菸類公賣分棧經理王紹基兼充於前日頒發委狀並佈告各商店一體知悉矣 
　　典票印花展限蘇城各興商前因興票四元以上粘貼印花截至本年六月期滿須照章一元起貼惟連年營業不振而金價大跌受虧尤距故函致典業公所呈請中央寛展限期現悉已接財部訓令准予展限至民國十一年六月末日爲止過限再行照章粘貼 
[揚州]  
　　刦財失子案新城眞君巷居民劉生遠家祇父子二人稍有積蓄二日晨其子出外購物回時即有匪數人追踪入將其父捺倒他匪即奔入寢室搜刦鈔票洋四百元而去惟劉子亦於斯時失踪事後劉即鳴知坊保報經該管警區長朱康侯至該處察勘一切據鄰人言親見其子與左近李某同行該區長除在該處拘嫌疑犯二人帶區研訊外並將李某之父一併帶區訊辦矣 
[杭州]  
　　江浙絲綢業會議續記江浙絲綢業會議四月二日午前仍在頭髮巷觀成堂繼續開會各團體代表到者吳仲新王六安許緘甫等四十餘人對於起草員張質彬李魁伯等所擬復之限制　行徵收桑株經費及獎勵鄉民推廣蠢絲事業設立絲廠各辦法逐項討論分别修正通過即用中華國貨維持會杭州觀成堂等各絲綢機織業代表名義備文呈復實業廳轉呈江浙兩省長咨行農商財政各部察核施行所有蘇滬湖州海寗峽石各絲綢業代表均於昨日早車言旋矣另函云江浙各地絲綢業代表於二日下午仍在杭州綢業觀成堂特開會議决定維持現在絲綢業濟急之法將寗蘇鎭常松五舊府屬各縣一律作爲絲區不准增添繭行繭灶以裕原料並議發展將來絲綢業培本之法廣購桑秧分給各縣人民種植並於江浙各設改良蠶種製造場及鄉村公共繅絲廠一所藉爲試騐而圖發展聞已將辦法詳加說明分呈農商部及江浙兩省省長鑒核備案矣 
雜評一 
[香港會議（訥）]  
　　要人會議不祥之會議也北有天津奉天會議而政局擾攘至今此已往之事實彰彰者也今南方自香港會議之傳說起而於國會忽云遷滇忽云赴滬待時忽云仍在粤開非常會於軍府忽云組第二於滇忽云擁大元帥於粤忽云以兩軍府對峙且兩方要人又有聯皖聯直分投接洽說之紛起縱横裨圔擾攘不已吾人誠莫測變化之所届然而所以搆成此破裂之現象致有此不祥會議之發生者非即一般專圖利已之政客乎今時勢至此不自悟挑撥播弄之非而盡諉其咎於人更作種種旁觀不負責之談一若慨然言之有餘痛者如今日之政學系亦可異已 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[學術講演會講演經濟學紀]  
　　湯蒼園講﹁人口問題﹂（續） 
　　就上兩種現象觀之似乎祇要富裕祇要敎育人口自然減少不成問題了而現在的問題要以均富爲總解决雖然尚有研究之點以上的現象究竟是生理的原因抑係心理的原因呢不可不細爲分析近代大哲學家羅素以爲是心理的原因他以爲生育最多的是很貧的無計慮而好酒的志行薄弱的懦弱的婦人至有知識的有創造力的少年不願早婚希望生活程度增高希望子女上進更不願多子所以知識藝術階級人口衰退這種事實是受馬沙士學說的影響了所以不能拿他反攻馬氏没有先見現在新舊馬氏學說已在英美德法占大部分勢力也可說經濟狀况使然雖無馬氏學說也會發生人爲減少人口的現象怪不得盧斯福要大聲疾呼保存人種羅素急起直追主張改革再看中國的情形可作反證中國是主張﹁不孝有三無後爲大﹂的所以不婚不育的思想絶未發生於中上社會我們雖没有統計調查亦有最好的材料可供研究就是各姓的族譜從譜中可考研一代增加人口若干且可研究生育和死亡率及遺傳性可惜尚無人調齊各姓的譜來研究然大概看來中國的大姓同時也占有經濟勢力所以富的總是子孫衆多也可說大姓多富小姓多貧雖有多妻制度爲之助然富裕生育多是中國的事實可以證明生理與財産無關係的在歐美各國一部分人口減少全盤計算仍增加就一九○○至一九一○年十年聞人口表查考凡工業發展的國家人口也是增加合衆國坎拿大阿井丁更爲顯著雖有外來移民仍是人口隨産業爲膨脹加之醫學進步減少死亡率就是靜的菲律賓人口也增加多了所以自然減少一層尚屬疑問今試討論對﹁干涉﹂和﹁放任﹂兩種主張如何取舍呢這答案又是當分﹁時間﹂和﹁空間﹂研究的 
　　（一）私有財産制度的時間當以﹁經濟能力﹂爲標準在這種制度下無論如何設法總貧富相差很遠的從個人着想欲求文明的生活程度非有一倍的經濟能力不能娶妻非有三倍的經濟能力不能舉子凡有普通常識的均當如此計畫是對於自已的經濟預備以謀家庭的和樂及子孫之幸福爲道德的行爲我一個人應如此就是一切人均應該如此同樣行之於社會也是道德的所以在私産制度下馬氏學說頗難推倒他的學說是爲貧人說法不是爲富人說法此點不可不知（二）共有財産制度的時間社會學者類皆以爲貧困問題當從經濟制度解决不當從人口問題解决只要均産便没有貧的這裏還有研究之點 
　　（甲）如生理與生育有關係則貧富均等人口也可保其平衡那麽廢止家庭制度也無妨的 
　　（乙）如心理與生育有關係則結果不必同（一）好美觀及安逸的婦人仍不願生育（二）普通人因有公育制度生育率平均增進優秀種子如羅素所希望的加多非優秀分子如羅素不歡迎的也加多 
　　（丙）關於改革時間亦有兩方面（一）改革之後爲﹁均富﹂則有（乙）條的結果但是這富究竟是眞的嗎譬如以英國之財産均分之於英人每人每年可得四十磅以四十磅之生活可以算是高等生活否能滿足否如不滿足只有兩條路一積極的生産二消極的減少人口（二）改革之後爲﹁均貧﹂則結果完全無（甲）種的希望也無（乙）種的結果譬如中國之財産雖無統計决没有英國多少數人揮霍的一部分固屬掠取的一部還是外債以本國的出産平均於三萬二千萬人决未有四十磅恐怕還没有四磅水平線的加高仍是很少的雖然食料似尚有出口的然非實際人人有充分的食料生活不止食料一切文明器具皆當增進故不能謂之富 
　　就甲乙丙三種情形看來改革經濟的制度也和個人一樣當視經濟能力爲標準一個人之收入可以計盡一家的人口一社會的總收入可以計畫一社會的人口中國現在理論上不能謂之過庶如果將鐵道一時開辦礦山一時開採修道路興工業人人都有事可做而且人工即是富源但是事實與外國不同外國已有生産的工具所以間題在轉移所有權中國尚無生産的工具所以問題還是製造工具或以土貨交換工具用借債的形式借用工具在這時間内製造的速率交換的能力借債的條件有種種問題斷不是一轉移間可使全國均富譬如以人口爲汽車生活程度爲電車兩線平行現在汽車已開了幾百里電車還没有修好假定社會主義成功就是電車告竣要想兩車并進豈不是一方面減少速度一面增加速度更能迅速逹到目的嗎待到兩車都在一横線上走自然可以放任了嗎 
　　近世尚有迷信人口要多的這是軍國主義時代的思想都爲人口可以當兵雖自已的土地不足可以兵力侵奪他人的土地以做殖民地滅了異種或異國民族以蓄殖自已的民族譬如英國人充滿北美澳洲西班牙人充滿南美日本人充滿朝鮮東三省都是這種現象故殖民政策是私産制度下積極的解决人口問題的法不假助於馬氏學說的但社會是不主張侵掠的世界的人都有生存的權都有自决自立的權不能人爲魚肉我爲刀爼就是生産上說近世工作機器爲主機器愈進步人力要愈減少是馬氏學說雖屬消極仍有消極的道德與社會主義的精神有鈎通的地方且主張人口要多的都未顧及到人的性質請進而討論之 
　　﹁第二項質的問題﹂ 
　　尋常希望後嗣的總希望得佳子弟子弟佳不佳與經濟無涉富的有劣子弟貧的有優子弟完全屬於遺傳性問題了一個人的希望如此社會的希望亦同 
　　逹爾文的學說謂適者生存他的意思是生存的都業已經過天然淘汰的殊不知人道主義昌明之後不適的還可生存這種不適的人祇足消耗不能生産分利而非生利的據美國可靠的報在九十年間國内有（一）神經病及低能者三○○○○○（二）盲啞一六○○○○（三）貧病受惠二○○○○○○（四）罪犯七○○○○○其他受惠者九○○○○○共計四○○○○○○用費一二三等項一○○○○○○○○元四項一七一五○○○○○○元 
　　由此觀之全國人口二十三分之一爲受惠的其第一第二兩項是由遺傳第四項亦有二十五分是遺傳其遺傳的原因有屬酒毒有屬疾病各種不同根本改良未嘗不可但是將來不是現在現在已經有了無數劣種分子使不干涉自然愈傳愈多不可收拾了假使這樣無能力知力的人充滿全國任你如何改革制度總是一個換湯不換藥的結果 
　　中國人口約計有三二○六五○○○○若以美國人口之例推之當有一千四百萬有害於社會的人所不同的就是他們的七十餘萬罪犯收納在監獄裏我們數百萬罪犯收納在政府及軍隊裏其消耗亿的財産是一樣這個問題不是單獨均富政策可以解决的　要以善種學及醫學來解决當解决之時不能不議干涉政策（未完） 
[中美女界聯歡之盛况]  
　　拉門德夫人等之歡迎會 
　　本埠女界昨日下午假浦灘前德國總會開會歡迎拉門德司東惠琴三夫人曁聯袂來華之絲業委員諸夫人柬邀各界男女來賓甚衆由唐紹儀夫人主席朱胡彬夏女士先用英語致歡迎詞繼由湯藴琳女士奏琴唐瑛女士復奏琵琶黄倩儀女士用英語演述趣事二則王仙露女士繼奏月琴中西女塾學生唱歌旣畢拉門德夫人答辭略謂中美邦交素睦今兩國女界歡聚一堂實爲榮幸之事惟承殷殷欵接余等感何可言愚意交誼所可貴者實以至誠摯愛等相結納爲最余等今與中華諸姑姊妹旣訂交矣嗣後請以此意互勉行之云云舉室爲之歡呼旋即攝影茶點而散 
[華人贊成阻遏淫業之公函]  
　　大陸報云本埠重要華人贊成調查淫業委員會之主張已函勸工部局總董採納其議原文略曰工部局公報所載調查上海淫業委員會之報告吾人閱之甚爲注意華字報多譯載其文並著評贊助足見華人頗留心於此問題也近數年來租界内淫業日甚逈異尋常令人惶駭亟宜施行嚴峻方法以阻遏之是以吾人極贊成該委員會所發表之意見與其所擬之辦法如工部局設法袪此穢業吾人當隨時竭私人之助力爲工部局各進行之援云云署名者爲朱葆三王正廷唐紹儀聶其杰宋漢章鍾文耀張籋雲唐露園李登輝等人 
[工商研究會開會紀事]  
　　慰勞馬樹周由豫調查實業回滬 
　　中華工商研究會昨日下午二時開特别會慰勞總務部長馬樹周君新自河南調查實業回滬列席者如王漢强謝復初萬選靑謝介子王少逸等首由沈卓吾君起言馬君前往河南調查實業并爲豫豐紗廠助辦稅事倍極勞苦今日開會特爲慰勞馬君并望將調查情形語我同人馬君遂起致謝意復謂旣爲本會會友往豫當將所聞見之工商事業情形歸來報告諸君以資研究（甲）﹁交通﹂由滬甯而津浦而隴海遂逹鄭州該州爲京漢必由之路（乙）﹁出産﹂豫西一帶素爲出棉之地豫東以麥子爲大宗豫南以豆子芝蔴爲大宗豫北以棉花爲大宗兹將該省出産詳細種數及石數約略言之（一）山羊皮每年約産六七千石（一）棉洋皮約二萬張（一）牛皮約四萬餘擔其外日本人所辦鹽醃牛皮約二萬餘擔（一）羊毛約四五千擔（一）花生仁約二十萬擔（一）芝蔴約二三萬擔（一）黄豆約十萬餘擔（一）瓜子約十餘萬擔（一）大紅棗約十餘萬擔（一）土絲約五千餘擔此均約略計數至價值之漲跌則未能預定也（丙）﹁稅則﹂該省去年冬季財政當局爲剔除中飽起見曾擬改稅捐約值百抽二五之一道稅完納以後通省卽可流行嗣由省議會議改爲值百抽一五爲部駁回尚未實行顧該省之所以議改統捐者實欲袪除中飽緣河南一百餘縣釐局每年實繳到財政廳者爲數至微現在鄰近各省已有倣而實行者凡欲在彼處開浚利源不妨援照每年包認若干捐稅成案各處釐局且騐照放行較爲省事（丁）﹁燃料﹂河南煤礦甚多如福中公司爲其卓卓者此外以土法採掘者不一而足今以榮橋縣樹溝村煤窰論窰面約十方里據日本工程師云若用西法開採可至三十年距離車站只三十五里轉運尚不爲難且煤力較優主其事者爲魏子淸現因窰中見水往漢口購辦抽水機用之曾聞該廠每日出煤之數約可獲利至兩千千文之多舉此可例其餘（戊）﹁水源﹂黄河之水盡人皆知欲辦工廠非依傍池河不可而該地無河池之地但俱掘井深至一二十丈亦能得豐富之水源專司掘井者爲北京人價尚不貴係以一種改良土法開掘也（已）﹁賃地﹂鄰近鄭州車站地每畝租價每月約十二千文永遠租賃業主永遠不能自由退租形如購買者無論築房一切租户皆有權辦理業主概不能過問此較他省特異也（庚）﹁習慣﹂該處民氣樸厚饒有古風無論貧富均講究置地若與友初晤時常問尊府有地畝幾何云云至販夫走卒亦率有十畝八畝之地不等每畝終歲所入按中上年成言除去佃户籽種外可得三五千文其務農之法極爲腐敗並不思發展然偶見外省人設工廠店舗多懷疑疑問蓋恐有外股夾雜其問其誤會亦愛國之心也鄭地四通八逹關爲商埠最宜但當局者以内部尚未組織完竣故由該省實業廳長遴派鍾某携若干萬欵在鄭先行辦理巿政現在附鄭站者如電燈公司志大蛋廠及絲廠又豫豐紗廠寥寥數家而已而駐鄭之軍隊爲中央第八旅及奉軍又第七師之一小部分尚能保護地方之安甯以種種足見該省大有可爲一般欲從事於商業者曷不起而圖之云云馬君演說畢旋即茶點散會 
[烟酒聯合會常會紀事]  
　　中國烟酒聯合會昨開星期常會首由主席陳良玉報告前日美國摩根公司代表拉門德君在禮查西飯店宣言新銀團對於我國必尊重國民公意并聲明新銀團之目的爲輔助中國新建實業改良幣制發展交通對於中國内政决不干涉等語如此看來當我國尚未統一之前新銀團决不以經濟補助任何一方面以助長一方面之勢力致延長中國之内亂此固可以慰我國民希望新銀團之心理矣惟烟酒借欵據京中來函尚有人從中秘密竭力運動恐難遽信其必不成功云云旋由金拜仁報告接天津來函稱張壽齡已於前日到津與烟酒借欵有關正在積極進行并派鮑啓元來滬與拉門德晤談等語何以我國理財家祗知借欵且總不忘烟酒借欵俞葆康起言現在各省埠所來函件均視烟酒借欵爲毒蛇猛獸可見衆情一致蓋兩業痛苦所在不得不堅持到底以期貫澈始終沈子卿起言我兩業團體不得謂小心志不得謂不齊反對烟酒借欵者不得謂不衆兩業年來困苦情形不得謂不深尋常私人以物抵借欵項尚且審愼抵當物之是否可靠與出抵者之從中有無糾葛以防債權之落空况國與國貸借苟不得人民之公意豈肯貿然從事應請主席將我兩業公意詳告於拉門德君云云議畢時逾五鐘搖鈴散會 
[上海各界聯合會評議議紀]  
　　上海各界聯合會四月二日晚七時開評議會主席湯筠記錄劉悟仇議案如下（一）主席將幹事部交議宣布岑春煊莫榮新李根源等罪狀之咨文付討論黄宗漢發表意見絶對贊成結果全體通過（二）主席報告謁見拉門德氏情形（三）張志鵬提議請幹事部將預算交本部討論（四）陸淇生提議審查本會去年賬目通過審查員當選者湯筠張志鵬（五）議决函催幹事部速卽籌備已故李果女士之追悼會 
[上海學生聯合會交際科開會]  
　　前日（三日）下午三時上海學生聯會交際科開緊急會議討論進行方針主席陳琮記錄張慧奇到會代表二十二人開會情形如下（一）主席報告開會宗旨大概謂本科成立以來職員屢不出席及值日到會辦事照此情形本會前途有莫大阻礙故今日特開此會藉以聯絡感情交換意見并討論進行方針云（二）李峻華報告今日新舊交際員能聚會一堂愉快可知但憶及諸君以前屢不出席原因大都爲功課忙碌家庭阻止等等然而想到救國責任究竟誰人去負我們學生對此中國危險景象所負之責任更重所以務望諸君以後當振起精神努力救國無忘求學不忘救國之初志否則國家到危亡之時雖欲挽救晚矣是以吾輩靑年與國家存亡有莫大之關係希望大家努力救國務逹目的爲幸（三）徐雲岳略謂以後希望本科同人各盡自已能力爲國宣勞爲會務力求進行欲使發逹爲是（四）王信恩提議本科每逢開會之時屢屢逾時到席學生會爲學生愛國運動之機關亦爲新學生之模範理當去此舊習慣力求改良勿爲外人竊笑自今以後希望職員力求改革云（五）蔣國珍報告赴北京近况并略述京津學生團體之組織及進行情形并希望本地學生會團結鞏固精神往前力進爲各地學生後盾（六）董克仁報告見拉門德氏情形并述當時本會所陳述之意思（七）李峻華提議請本會設立外交研究一科專理外交事情（八）潘卓吾報告李峻華君爲學生會總會出外交涉勝利總會贈與金質獎牌以資鼓勵希望以後大家也是如此各人均得獎牌并請各職員時常來會視事務求逹到救國目的則吾人均有獎牌之贈實所至盼而預祝云云（九）攝影後散會 
[織襪公會董事會紀]  
　　恊訂取締工人規則上海華商織襪公便於昨日午後二時在事務所開董事會議由謝滬淸會長主席宣布各廠恊訂維持規則并山主席說明從前同業襪廠因工人無故怠業易廠工作工人與工廠所蒙損失爲數極巨此項協訂之規則於工人工廠皆有利益蓋工廠全靠工人製作而工人亦賴工廠生活雙方有利乃可久長故請大家討論以期盡善會議結果候大會全體通過後即當實行春季大會日期决定於陰曆三月初□舉行次尹鶴林吳愼之二君提議農商部商標註册及稅務二項請討論積極進行之辦法爲時甚久兹將該會現在議定之工人章程先爲披露將來或須稍有删改之處此項章程協定同意者爲志成廠尹鶴林東方廠吳愼之中華第一針織廠謝渭淸久華廠胡仁甫振隆廠沈五朝經華廠陳品甫利華廠王化瑩進步廠蔡蔭喬茂昌廠王善賡爱華廠章潤之立大廠陸子英中發廠張守先萬生廠黄載之公興廠胡仁甫華興廠王漢升勤益廠何秋士履東廠方導泉義和廠方睦之其章程共計一十四條（一）自中華民國九年陰曆庚申□月底爲止同業各廠務將在廠工人姓名住址一律造具淸册報告公會以便實行辦理取締（二）本公會彚收各廠工人名册後隨即塡造證書於□月□日一律分發各廠另將名册印訂分存各廠以便稽查（三）工人入廠以證書爲證在廠工作則用徽章各廠收到證書之後即行分發各工人再由各工人持此項證書向原廠掉換徽章各自佩帶其證書仍由原廠貯存倘工人遇有必須改入他廠者可向原廠聲明緣由繳出徽章收回證書該廠即須將各工人出廠報告公會他廠收用此項工人其手續相同（四）凡各廠學習工人時當報告公會給發學習證書至畢業後由原廠持此證書向本公會換取畢業文憑發給該工人此文憑之效力用途與證書同（五）學習工人每名應納學習二元用品如棉紗針等消耗費三元入廠後其最前之三星期爲學習期以後爲試工期一年畢業（六）凡各廠收用畢業工人其工資與舊有工人須多寡一律不得故爲苛刻違者議罰（七）各工人自本年實行取締日起每名須貯存工廠保證金織絲襪者五元綫襪者三元倘貧苦工人實難繳現者陸續在工資内扣存俟足數後發給收據一紙至次年　月十五該工人可持此收據向原廠領取倘工人有不應之損壞物料等項即以此金賠償之（八）凡舊工人之證書費每紙洋二角學習工人之畢業文憑費每紙洋一元此欵向原工廠擔任彚收轉交公會其徽章由各廠納費公會代辦之（九）自取締之日起各廠不得收無證書或無文憑之工人若經查出私自收用後不聽理勸者由調查員報告公會召集全體據實宣布視爲公敵（十）本會定特别調查員四人由會長提出經董事通過各給委任狀其權力限於稽查證書及文憑（十一）特别調查員定三個月一任逐任更換不得連任（十二）同業各廠如遠背章程私用工人者同廠工人可秘密報告本公會由調查員查得實在每名罰該廠洋五元此欵即以獎報告人（十三）凡未入會之廠先派人勸導入會如再不願者設有妨碍同業公共規則之處即照公例辦理（十四）此章程經大會通過自給證書日起發生效力 
[王道尹函詢崇明酒業風潮]  
　　江蘇二區烟酒稅局劉局長接崇明外沙烟業公會等電稱被該處烟酒稅稅支棧征收稅項發生風潮商業罷巿等因已派親信科員前往密查並向各商慰諭已紀昨報兹悉此案發生後滬海道王道尹亦接該處農商學界公電請爲飭查辦理王道尹即函詢劉局長將風潮眞相照復核辦劉局長接函後業已陳覆大旨謂崇明烟酒聯合分會向抱撤消公賣主義故此次分發傳單指該支棧違法浮收迫令各酒商罷巿要挾兹查該支棧對於九年分公賣費一事尚未徵收分文安有所謂浮收苛徵之事詳細調查始知完全爲已關除之徵收員沈則飛等播弄爲攘奪外沙公賣權利甚至迫勒外沙各酒商停業希圖抵抗要挾且復分電恐嚇種種刁猾莫此爲尤事關稅收此等刁風萬不可開除另再派員密查詳復澈究外特先陳明事略伏乞鈞座鑒核云云 
[灰船業訟案之兩面觀]  
　　上海灰船同業前以灰船公所董事金梁彩勒捐扣船經該同業六百數十人聯名具呈江蘇齊省長請求迅令滬廳縣派員放行船隻取消灰船公所當經齊省長照准令縣照辦該灰船同業遂於上月三十一號由曹家渡開至新閘大王廟左近被駐在該處水巡隊巡船攬阻一言不合致起衝突當被扣止兩船其餘勒令停駛并將何高兩船户拘解至淞滬警察廳訊究於是該船户以警察視省令如弁髦續又赴省具控迄未奉批昨警廳司法科劉科長將解到之何高兩船户已令省釋一面知照各該船户如須開駛暫向縣商會掛號云 
　　灰船公所方面昨由董事金梁彩等具呈江蘇省長及財政廳長請求飭究原呈如下呈爲聚衆騷擾任意虚揑商業垂危難安緘默謹陳顛末請求飭究事竊桑鏞疊次揑名架詞朦控扣船勒捐一案董等因餐報載已奉鈞署鈞廳飭縣詳查知虚實不難立見是非總可大明是以安心靜候不敢多瀆上月三十日見報載上海縣公署咨淞滬警察廳文知已蒙查明眞相上復鈞署鈞廳并發商會集議董等靜候核議公所苟有不合儘候公諭董等苟有不合儘候另舉蓋歷年旣經一再辭職此時斷不戀棧不去惟案尚未了不便擅離爲董一日卽盡一日之責對於違章船户苟經同業報告浰不遵守公共議决歷年禀定之章程辦理以無負同業公衆之委託與官廳特許之權限此董等辦事之苦衷實非甘於多事不謂本月三十一日午後二時桑鎕雇用流氓十餘人短衣窄袖手持器械分伏於胡阿恒高培基兩灰船中乘潮搶號私放將查號員魏春泉兇毆受傷水警上前彈壓亦被毆傷一人急鳴警笛兜拿方將查號員救出重圍羣兇始紛紛揭衣登岸逃遁僅將胡阿恒高培基人船拘扣照此情形不獨違反業規實屬擾亂治安而昨日揑登報章反誣商所有地痞毆辱船户致各船户大動公憤電省請懲等語動稱四十餘船希圖聳聽水警目覩尚敢虚誣其餘可想身爲校長而行同訟棍灰業不幸遇此奸頑正不知擾亂伊於何底且時以扣船勒捐爲詞殊不知各業皆有公所皆有取締同業章程皆有經費性質與捐稅不同况向章必待售空之後方納經費是扣船實爲違章何得指爲勒捐查商所發號售灰等各章程爲十五帮數百號灰船所公定視爲保持營業之必要蓋不如此無以杜紛爭齊巿價董等受同業之委託不得不照章執行否則無以安多數安分船户之心董等向不干預銀錢苟辦事人不合或竟侵佔不妨邀集同業公議斷不應據此以爲違章之理由先自妨其生計從中苟不受人利用則其愚决不若此此種情形難逃明鑒董等目擊種種無理擾亂情形商業垂危職責所系勢難财安緘默爲敢瀝陳下悃伏乞省廳長鈞鑒迅賜行令上海縣轉咨淞滬警察廳查拿指使聚衆騷擾之人及當日行兇各流氓一并按律嚴辦以申法紀而保商安謹呈 
[本埠發生喉症]  
　　近日因雨水過多天時不正致城内外發生喉症而尤以少年男女與小孩患者爲最多且來勢極凶竟有朝發夕斃之象故老縣前紅十字滬城分會邀請各醫生研究撲滅方法 
[水警協緝越獄犯]  
　　上海地方檢察廳長以漕河涇越獄罪犯現緝獲者僅有二十七名未獲者尚有一百餘名斷難任其漏網查附近鄰封各縣境内各鄉鎭所駐師船皆係水警第一區所部各隊管轄故於前日函由水警第一區區長沈葆義分令所部各隊長諭令駐泊各鄉之師船巡官及偵探等一體查緝如有形跡可疑即行盤詰果係越獄罪犯立即解廳移送歸案究辦 
[檢廳書記官賄縱烟犯案近訊]  
　　上海地方檢察廳書記官程冠吾得賄私縱判决烟犯劉刁根案内牽涉法警丁進並另一書記官唐少霞等曾經檢察官預審終結除唐少霞免訴外將丁進起訴審判廳開庭辯論終結詳情均紀前報兹悉此案經周刑庭長與郭檢察官審問之後周刑庭長調查全案卷宗以案關重要且牽涉之唐少靈書肈官檢廳免訴故對於此案之判决務須愼重研究連日周刑庭長與梅檢察長沈郭兩檢察官等而詢一切然後悉心製作判决主文理由事實等須緩數日可以竣事一面仍由梅檢察長面諭司法巡長梅南枝督率全體法警嚴緝在逃書記官程冠吾到案訊究 
 
 

Page 11

 
 
[將頒禁絶鴉片之單行法則]  
　　滬海道尹公署近接江蘇齊省長令略謂頃奉國務院電據顧公使維鈞電鴉片烟禁已經三令五申惟私種私吸仍不能免現國際聯盟頗注意烟禁等因業已飭知内務司法兩部從嚴會訂單行法則並聲明鴉片有外約之關係非禁絶不可爲特電知希即先行令屬知照一俟訂妥後再行通行遵照云 
[淸明節迎神賽會之種種]  
　　城隍出巡之路由迎神賽會久干例禁去年中下兩元節本邑城隍廟會首舁神像出巡本埠各當道並未查案禁阻致今届淸明節又復舉行各會首無不興高采烈前晚八時許各會首先後齊集邑廟行點卯禮發牌擬定今日出巡路由如下出廟朝西過廣福寺走梨園路往北過露香園路往東過高墩路一直走穿心街過福佑路往南天官牌樓過長生橋四牌樓往東走學前往南出東街過西彩衣街一直過太平街杜家灣往南過莊家橋走夢花樓朝西進北弄過縣署走蓬萊路朝北過小橋進西唐家弄過東唐家弄竹素堂出天燈弄往南轉東出喬家浜路過中華路往東進佛閣走校場路往北南倉街過外倉橋往東走王家嘴角往北花衣街豆巿街過龍德橋出老白渡過裏關橋往東進毛家弄往北過工巡捐局一直往西進大碼頭往北過外鹹瓜街朝西走集水街往北走民國路一直過老西門中華路朝西走安瀾路往南走黄家闕路過利涉橋到壇回時由壇轉北過利涉橋走陸家浜往東過淸心書院往北過大南門往北走中華路進尚文門一直進西王家弄往北過陳篐桶橋過縣橋往東走彩衣街一直肇浜路往北進裏鹹瓜街往西進寶帶路過長生橋走縣東縣西往北圤三牌樓往西過晝錦牌坊過陳巿安橋朝北走舊敎場往東走福佑路往南走天官牌樓往西方浜路一直到廟 
　　浦東張家樓之衝突浦東欽賜仰殿内供照天侯神像鄉民糾集會衆定於昨日（陰曆十六）迎賽將偶像舁赴塘橋地方供奉俾就近信徒焚香禮拜至二十一日迎賽回廟在迎賽之前一日例由各會首持旗執仗鳴鑼開道入廟焚香禱告名曰酌獻通宵逹旦往來不絶前晚（即十五）夜半時有塘橋地方皂班會各鄉民興高彩烈赴廟焚香道經張家樓敎堂附近該處於前淸時因賽會鄉民與敎民衝突由主敎請准上海縣知事勒石禁止賽會經過在案迄今十餘載歷年各届賽會皆避道而過是以相安無事是晚各鄉民中有年輕好事之徒率領衆人必欲在禁止之路經過敎民上前攔截雙方致起衝突勢將用武該鎭原有商團每晚出巡以防竊盜見此情形恐肇巨禍上前勸導不服遂將爲首之朱阿發汪順榮陸小狗賈金生嚴阿四馬張囝朱林海紀金生陸文林陸阿松等十名連同旗仗銅鑼等一併拘送洋涇三區二分駐所經王警佐略詰之下以案兹聚衆滋事判於昨晨併解警廳訊辦昨日天雨各會衆仍於上午十時齊集廟中該廟内駐紥之騎巡隊見人數衆多不敢攔阻聽其將偶像舁出一路迎賽前往塘橋云 
　　會首歛錢之起訴南巿大南門外迎春高昌廟例於次一日出巡該廟紅班會首領袖龔某曾四出歛捐托稱購備會中一切儀仗嗣各會友以龔於去秋已向各部會友募集經費共有七百餘元至今並無淸單聲明亦未添備物具羣向詰難龔自知理屈向衆緩頰無如衆情憤激非向法庭起訴不止故已紛向各部分檢齊龔所出收據並稽總數若干提起向地檢廳起訴詐欺取財之罪云 
[慕爾堂耶穌復活節禮拜記]  
　　昨日（四日）爲基督敎耶穌復活節各敎堂照例均須舉行禮拜而以三馬路雲南路口之慕爾堂爲尤盛兹將其大概情形略誌如下昨日上午十時詐該堂男女各敎友曁中西女塾正預附屬各科大小女生次第到堂預備譽行禮拜及至十時半禮鐘大鳴男女各敎友紛紛入席坐定兩女士登壇合奏鋼琴全體女生由堂後兩邊門單行魚貫而出排首兩人合捧銀色十字架前導後隨者手執纒詩且行且唱行至壇前合成雙行向座中甬道按拍進行行盡復分兩行環旋向後依次分坐左右前列惟大學三四年生曁唱詩班則拾級而登坐於壇中同時捧架兩妇生將十字架恭供壇前而歌聲亦止乃由該堂協理竺君規身領禱（因牧師蔡式之赴津參與靑年大會）繼經唱歌讀經唱詩各節後復由西人阮福德君講經由蘇君尚騶傳譯大致不外耶穌殺身成仁萬世不朽等詞講時並指旁懸聯語﹁造天造地及造人眞神主宰﹂﹁代苦代罪且代死聖子功勞﹂以證耶穌功德無量宜其爲天愛子神聖不可侵犯云云講畢又有各級女生唱歌旋竺主席起立報告云現因欲即日開會迎送夜校新舊西敎員故擬略集筵資深望衆敎友慷慨樂輸當由僕役分排遞袋由各人自納待欵旣集復由高級女生相繼唱歌而以大學三四年生曁唱詩班之歌聲幽揚婉轉尤足使聽者悅耳末由主席祝福而散時將正午矣 
[朱葆元在靑年會之演講]  
　　四川路靑年會昨請朱葆元牧師講演題爲﹁五分熱度﹂其耶敎經題爲﹁摩西曰我在此﹂其辭係述摩西一生經過之事實及覺悟宗敎可以救國之原因頗爲詳盡而其歸結係勸人讀耶敎經云 
[滬寗路轉運業去年營業狀况]  
　　自滬寗鐵路成立以來轉運公司一業逐漸擴張現計滬寗全路之裝運貨物者已有捷運滙通等二十家上年全年間共收運費水脚計逹一百二十七萬三千兩兹將該業已未年所營水脚數目及牌號抄錄如下捷運十五萬兩滙通十二萬兩華盛義十三萬兩協豐五萬兩恒泰四萬兩同益七萬兩利興八萬兩茂新八萬兩運繭處十萬兩永泰隆五萬兩淸記四萬兩滙利二萬兩大發一萬三千兩銘記二萬五千兩勝記三萬兩悅來十三萬兩公益一萬五千兩通逹二萬兩協商一萬兩運輸十萬兩 
[靑年勵志會開會紀]  
　　靑年勵志會於昨日開庚申年第四次常會會員到者九十七人一時開會由翁國勛主蓆宣佈提議案件（一）組織露天演講主蓆謂露天演講本爲當務之急各團體靡不有之本會獨付缺如未免落人之後此後應如何設施請諸君討論之評議長江遼藩謂此事須責成演講部長黄天起擬定星期三開職員會組織之通過（二）刊印會員題名錄及會刊當如何入手文學部長汪了煩謂會員題名錄已從事編輯惟會刊以發行關係尙須許多手續敢請從緩得通過（三）儲蓄部附設之販賣收入銀錢向存幹事胡梅坡處此後是否仍存胡君處抑或另存他處評議長汪遼藩謂宜改存儲蓄銀行衆贊成提議畢復由翁元之黄若波謝良富王可富丁思孝諸君相繼發表勗勉靑年努力進取之意時鐘鳴六下遂宣佈散會 
[愛國恒心團宣講紀]  
　　滬南商學界愛國恒心團於四月三日舉行第三十七次宣講下午七時主講劉敬洵周子垣周劍父丁訓錄邵忠貴顧杏生等往裏關橋十六舗小東門中華路宣講首由劉敬洵講國恥歷史丁訓錄講獨立自尊周劍父講團結自衛周子垣講勸相國貨邵忠貴顧杏生講救國即救已聽者二百餘人嗣因天雨路人四散乃掩旗返團 
[浙江路義務夜校開學記]  
　　浙江路商界聯合會籌辦之義務夜校於前日（星期六）開學兼任校董朱一笙蔣榮夫兩會長（宋薛三會長回紹未到）及全體職員次第到會各佩五色職員徽章中文敎員張仲屏許友如許劍亞楊必彰西文敎員朱競存李耀陵鄧鈍鐵諸君聯袂蒞止報名學生計五十四人均係木路商號夥友學徒分甲乙兩班敎授國文英文商業算學尺牘簿肈等課其開學秩序如下（一）對國旗前行三鞠躬禮（二）就禮堂孔子神座行謁聖典禮（三）師生職員相對行一鞠躬禮（四）奏樂並放大小烟火花筒校董蔣榮夫敎員許友如等皆有訓勉之詞迨禮畢散歸已鐘鳴十十矣 
[豫園商界設立義務夜校]  
　　隐園商業聯合便議决設立義務夜校於文閣内聘請江確生爲校長業經江君允諾昨日下午一時在該處與鐫業學校各職敎員商議一切以便早日開學云 
[中國公學創辦人梁喬山逝世]  
　　梁喬山君湖南邵陽人　於前淸光緒時東渡與孫中山黄克强等組織同盟會於東京迄光緒三十一年因日本取締留學生事回國在滬創辦中國公學經營數載卒底於成乃今年梁君忽染病於陽曆四月三日在蘇州省立醫院逝世舉凡知梁君者莫不哀之聞該公學擬於某日舉行校内追悼並放假一天以誌哀感云 
[廣濟醫院開幕紀]  
　　昨日下午北京路廣濟醫院開幕各界到者爲朱葆三沈仲禮陸崧侯徐乾麟項松茂胡春泉陳荔莊趙芹波洪文延孫衡甫王彬彦及楊交涉員代表鄭渭臣淞滬肇察廳徐廳長代表張運昌等百餘人當山該院院長顔伯卿理事王紹裘西醫陳家恩及職員妥爲招待導觀頭二三等病房並欵以西式茶點當經該院名譽董事朱葆三慨認欵臨時捐洋一百元其餘諸君認捐有差又本埠政界滬寗鐵路局長任筱珊滬南工巡捐局長姚石蓀均先期饋送聯對該院爲顔君獨力發起逐日到院診視病症誠可謂好行其德矣惜是日適值陰雨以致來賓較少云 
[兵士侵犯水警權限之請究]  
　　駐泊龍華港口之水警師船巡官王鑄於前日天甫黎明時見有破舊江北船一艘從浦中駛入港内當以形跡可疑矓盤詰來歷該船内有一乘客陳姓者言語支吾王巡官乃令其邀一當地熟人前來作證以便放行不料陳姓去不多時即偕陸軍步兵三十九團三營之兵士一人穿有軍服領章記有號碼到來將王巡官辱駡聲勢洶洶似將用武王巡官不與計較任令該兵士將所扣之船縱去事後王巡官以水警威信一失以後難以靈貴該兵士侮辱水警巡官越權擅釋扣留船隻實屬有礙水警威信爰於昨日據情呈報駐滬水警第三隊王隊長請爲函致陸軍長官嚴行查究 
[滬杭路轉運公會房屋工竣]  
　　滬杭甬鐵路轉運公會向無公共會所辦公人員均係租屋居住近由該公會會長高子嘉孫少卿等發起由同業各轉運公司三十家捐助公欵在南車站後面租地二畝餘建造房屋十二間爲公會辦公處所計需工料費洋三千三百五十元業已工竣會内動用器具計洋一千元亦由同業攤捐兹定舊曆三月初旬選入新屋辦公並須東邀各商舉行落成禮云 
[爛泥渡建築水閘]  
　　浦束爛渡第九區救火會以地方發生火災或在夜半潮落之際護塘浜内取水甚艱故經集議公决建築水閘以備緩急之需現在雇工擇定南護塘地方於昨日開始工作矣 
[汽車撞傷醉人]  
　　昨晚七時許某號汽車駛經山西路適有崇明人龍寶四飲酒過醉在馬路行走避讓不及遭撞倒地身受重傷當由老巡捕房八百五十七號華捕瞥見前來令該汽車載送受傷人投醫院醫治旋即將該汽車號碼抄錄據情呈報捕頭候示 
[翻馬車跌傷送喪人]  
　　昨日滬城大南門附近楊姓家因有喪事排齊執事舉殯靈柩後面有眷屬婦女送喪馬車數輛内有一輛馬車之馬行至彩衣街忽然驚躍以致馬車翻倒車中兩婦跌出頭破血流昏倒在地當經家人趕來雇人力車送往南巿醫院求治聞傷勢頗重恐有性命之虞云 
[擊破頭顱]  
　　木匠譚阿大日前在法新租界地方糾同黨羽多人與鄉人張阿富口角繼而扭毆譚手持木鎚將張頭顱擊破血流如注受傷倒地後由巡街捕赶來將譚追獲餘均逃逸當將譚及張一併帶入捕房諭將受傷人送往醫院醫治旋經捕頭詰據供認糾衆行兇不諱見証朱三法張阿大等同稱民人等目見譚行兇是實捕頭諭令將譚管押見証人退去聽候原告傷痊再行解堂訊辦 
[婦人指控拐子]  
　　新閘山海關路肇慶里七百十三號門牌婦人浦顧氏之五歲男孩根全於去年九月一號被拐無踪當經報捕請緝未獲兹氏偵悉伊子係被常州人劃洪生所拐於前日復投訴該管捕房派探魏金福與西探鼐鐵恊往將劃拘入捕房稟明捕頭諭着押候解廨訊究 
[發封洋貨號生財貨物]  
　　公共租界山西路（即晝錦里）錢興成洋貨號開設多年近因營業失敗虧欠各行號貨欵甚鉅並積欠房主租金被控公共公廨准　簽發封條於前日飭令老閘捕房派令中西包探協往將該洋貨號生財貨物發封備抵 
[陸小桃被控案之發落]  
　　英商露蘭歐耳赫美而與鉗姆司安白羅司在公共公廨控陸小桃掯留方單等情上星期六午後由廨諭飭探捕將陸傳至公堂中西官判陸交保或將方單存案　究 
[各被告交保候訊]  
　　協興公恒豐泰祥甡泰信泰厚大昌等八户在公共公廨呈控不理貨欵銀九千餘兩又談原記控胡友記不理付給久大莊支票洋二百三十元又林張氏控林關泉屢次虐待不顧贍養請求離異又陳志梅控麥靈生不還貨銀一百五十三兩八錢等案由廨准出傳單於上星期六上午飭令探捕將被告各人先後傳至公堂稟奉中西官諭令分别交保候訊 
[破獲燕子窠]  
　　法租界大自鳴鐘捕房捕頭阿而風西君日前偵悉菜巿街某號門牌婦人馮王氏家私設烟榻容人吸烟爰于前晚帶同包探及暗差捕數名前往該處抄出烟槍烟具等物當將烟客十餘人一併帶入捕房諭令各烟客薄罰斥退王氏交保出外聽候傳解公堂訊核 
[汽車違章疾馳]  
　　汽車夫蔡阿卿前日在四川路蘇州路轉角開駛二百四十九號汽車不照工部局定章任意疾馳經一百九十五號印捕查見向阻不聽當被抄明號碼回稟捕頭請廨出單傳究 
[包探查獲贓賊]  
　　對買賊范根寳胡惠記陳子卿戴福生等四人日前在法租界大馬路先後串竊泰昌祥德泰昌慶昌祥等各洋貨店内之洋布羽緞等物將贓持至咸康押店内質洋化用現爲法捕房包探楊振富高阿大偵悉將范等四人及嫌疑人胡生大一併拘獲吊出原贓帶入捕房詰據范等四人供認串竊不諱胡生大供民人與范等素不相識等語捕頭諭令管押聽候查明解堂訊辦 
[過犯深夜圖竊]  
　　過犯朱子琴劉二王阿四等三人前晚深夜時潛至法新租界在途徘徊希圖行竊適有包探巡緝到來上前盤問朱等三人飛奔圖逃當經該探追獲抄出竊具帶入捕房詰據朱等供認圖竊不諱捕頭諭令一併管押聽候查明有無犯案再行解堂訊辦 
來函 
[東陸銀行來函]  
　　今閱貴報見有敝行儲蓄一則登　行營業科長陸曉峯云云敝行營業科長係陳曉嵐非陸曉峯乞更正爲荷束陸銀行啓四月四日 
來件 
[靑年會童子部一九一九年之報告（續）]  
　　（三）宗敎事業一九一九年童子部之宗敎事業獲非常之進步而於領袖方而獲其明瞭之覺悟於各種在助幼童研究之各問題而聖經班所研究者皆合兒童心理之各問題講道會係各演說者所召集演說者所講皆關於各兒童之個人生活輔助其家庭同伴或國家之意見及研究處於現在地位之各大問題幹事大概於是年每星期集會一次討論輔助兒童宗敎生活至於有效之方法此中亦有一部分爲基督徒每星期集會一次以勸引或開導其友人以入敎之益有二隊每星期至禮拜堂禮拜因天氣不佳致人數極少多數學童之心理皆以爲惟基督敎可以或必須助我儕解决此中國最後最難之大問題而惟基督敎理可以獻一最眞確之解决於我中國及個人之大問題也此項報告後面附圖表之一種即指明我儕如何可知會員之於基督敎有天然之眞趣及巔出我儕所用之手續及方法於引導兒童入於聖途爲極適當者 
[華商紗廠聯合會第二年度經過情形報告書（續）（民國八年三月至九年二月）]  
　　（八）加入商業公團聯合會上年度二月間本埠各團體因外交緊急發起組織商業公團聯合會以爲外交後盾由薛文泰先生轉邀本會加入經董事會議贊成即推薛文泰先生爲本會代表并捐助會費洋百元後以該會疊函追派幹事本會職員殊難其選前推代表薛文泰先生亦請辭職經七月六日董事會議公决出會 
　　（九）加入萬國棉織聯合會萬國棉織聯合會ＬＮＬＥＲＮＡＴＩＯＮＡＬＦＥＤＥＲＡＴＩＯＮＯＦＭＡＬＥＲＣＯＴＴＯＮＳＰＩＮＮＩＮＧＳＯＭＡＮＮＦＡＯＴＵＲＥＲＳＡＳＳＯＯＩＮＴＩＯＮ係歐亞各國紡織業代表所組織共旨趣與目的該會秘書致美國棉織家書言之甚詳曾譯載於本會第二期季刊本會於七月間得該會來函請予加入經十月五日董事常會議决去函承認藉與各國紡織家相周旋而謀全世界紡織業之共同利益焉 
　　（十）整理棉業籌備處與天津棉業公會天津整理棉業籌備處成立後曾以原呈整理計劃四條惠寄本會（原文見本會第二期季刊文牘欄）并以棉業公會公司兩端關係甚大籌備宜先邀予贊助俾早成立本會於棉業公會一節以發展棉業爲趨向無不贊成惟該會定章係合花紗布廠四業而成將來能否成立尚須視花紗布各團體之傾向如何至棉業公司必有雄厚之資本方可着手且易滋棉商誤會故主張暫從緩辦兹天津棉業公會業已成立本會爲全國紗廠聯合機關津埠棉業界既有公會之設固亦本會所樂聞也（未完） 
雜評二 
[警廳禁止迎神之效力（庸）]  
　　淞滬警察廳本屆禁止迎神觀其所發布告及批鄉民吳竹生等呈詞態度頗爲堅决似非祇空文敷衍者然浦東之欽賜仰殿已因迎神而肇事而城内之三巡會亦有於今日舉行之說煌煌禁令竟無效力可言警廳平日素以保持威信令出唯行自憙不謂對於迎神賽會其權力亦有時而窮也 
　　大抵無論何種禁令維持難而鬆懈易且一懈之後即等於廢弛上海自民國以來三巡會久已禁絶使無上年中元節之弛禁本届必不至舉行禁令之不行固不始於今日特以警廳所在之地而尚有迎神賽會之事則對於四鄉不知將何辭以取締耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
淸明號 
閒話 
[淸明小談] [  豐]  
　　輕雨連朝層雲不展殆所謂淸明時節雨紛紛乎舊例每届淸明或先數日或卽是日家家咸治嘉餚焚紙錠以享祖先自昔相沿於今未替蓋本追遠之意以示子嗣之不忘也然而無謂甚矣祭而豐不如養之薄此固盡人皆知凡祖先吾不及見者固不必祭若曾身受其調護將視之恩則於其生前竭力之所能以孝養之可矣亦不必多此生後之祭也吾觀今世之爲人子者漫言孝養求能不忤逆上意者則亦甚鮮生奉如此死祭獨豐雖不忘上恐上已忘下矣而焚紙錠尤屬荒渺以理思之生人焚者乃紙製之錠死者何得用以爲錢旣無所用於死者又何必妄費眞正之金錢付之一炬吾故曰治餚焚錠俱無謂之事而當改革之者或曰方今人心菲薄風俗澆漓此等事雖屬無謂亦所以表示不忘本之意或足聊以維繫人心風俗也嗚呼其言誠沈痛矣 
筆剳 
[過塋記] [  鴛雛]  
　　淸明丨春雲歛陰作驟暖張君一家老幼男婦移舟朝其祖墓所過水隨艪成霧榖之紋人人心頭皆感春氛誠不可名也舟尾置冥器纍纍張君固崇新以爲宜旨酒香花報其祖德禮矣胡迷信爲其夫人則雅而通逹謂今日所謂迷信者已由迷信變爲人事於老輩前盡之耳何必因彊改而生一番之搗亂若後來者不改自改矣小姑聞而竊語曰嫂乎言防而祖姑聞老人將以吾人革其他日之饗呵責至矣張君夫婦微笑舟行不緩不速欵乃徹耳遇光景佳處輒艤而少留時止一處見碧桃叢花葉亂戰且有衣裙飄顫新土一坏卽爲蠻韡所躋稍近則兩少婦互閧且至攘玉臂耳此兩婦者姱麗處實近姊妹惟一持服眉鬢朱脣外一色如雪其一亦雅素張君進問乃知白衣人者坏中少年之婦彼女亦生時愛好者爾不期今日苞涙以來至相值也張君夫人與小姑憐其情婉解之兩婦分别行委花於墳上張君懷之夫人云愼之母爲塋中人瞋也旣而又瀕一處有老翁撫土哭張君以爲喪明亦叩之則曰吾前歲以巨萬之貲擲於橡皮股票遭敗我葬股票於斯誌永痛且示子孫勿浪求財也張君視老翁面則飫金之力尚甚盛者哂而去之又行將及祖塋矣值一丐大泣於荒壤探其悲旨則泣一狗耳悲曰自若斃我乃眞畸零矣無若見衛我見迫於羣獒無已時也此時去荒壤數十武有故家墓門柏樹聳翠紙錢化白烟續續出於籬眼故家家人中有少女革鞋博袖斜偃草際泣一小墳羣侣笑之渠初不顧渠母止曰痴哉妮子一鸚鵡耳乃費涙若此他日我死能以是向我邪女如不聞張君今日所　之淸明殊奇特其他值乎常所應泣者亦夥旣蹴屈塋拜化訖其妹語曰嫂言盡人事當也不見彼新嫠今日之出素妝亦入時果悲絶尚能顧妝耶若老翁窶人及死鸚之女主其眞泣歟共祖母聞之疊其額紋而言曰汝謂我蒞此不悲乎因指隆起之塋曰自汝祖卒我心魂瘞此蓋巳四十二年矣 
劇談 
[淸明劇譚] [  天亶]  
　　聞老於聽戲者言淸光緒丁未戊申間譚金福每遇淸明必唱全本桑園寄子藉以應時（走靑山望白雲）一段正板二簧固盛傳一時而上墳時之一聲（我那好兄弟吓）尤爲人所樂聞惟是劇作爲淸明應時戲似覺勉强即打姪上墳亦微嫌不典據我所知今日應時之戲莫妙於焚綿山一劇焚綿山演晋文公介子推故事汪伶隠中年在寶善街春仙茶園時常唱是劇前二年復來海上隷丹桂第一台則此劇從未一試或謂其烟癮太深跌仆不靈故不唱此唱做並重之劇良有以也現隷亦舞台之張國斌上年曾以此號召一時張本蓋呌天姪武生出身故渠演是劇諸凡（搶背）（觔斗）（頁子）等動作莫不應有盡有惜嗓子枯譅不能如小逹子之拚命極喝苟張具有逹子喉嚨令演是劇吾知海上歡迎之者當不在少數故曩之焚綿山唱工劇也雖有做工然終以唱爲主腦今張國斌之焚綿山則反客爲主重做不重唱矣劉景然亦有是戲余未之覩佳否不得而知據小隠言去古尚遠而勝於今 
　　淸明前一日之寒食及淸明小兒女頭上所揷之楊柳均爲焚綿山之遺典然究之盲史介子推隠於綿上奉母以終晉文公亦未曾信魏犨之言焚山索介也甚矣小說之誤人有如此且也焚綿山之劇係縮短之劇名取簡便也蓋焚綿上之山綿上屬於晉晋爲山西固盡人而知前在亦舞臺觀是劇鄰座有鮮衣華服之少年與一老者談竟指此綿山爲四川之綿竹山彼老者亦唯唯不與辨度其狀决非不學無術者何背謬至是此蓋劇名之不善令人容易朦混其過不盡在觀者也 
諧著 
[改良淸明節景之商槯] [  隠]  
　　淸明節景古今載藉所記甚多惟現在國體旣更即其節景亦必有異余不敏竊爲之酌古斟今擬得改良之法數則　與讀者一商槯之 
淘井宜改爲淘氣淸明淘井見事文類聚引東坡語然當今之世武人横行政客搗亂盜匪充斥外交棘手到處莫　淘氣之事故淘井不如改淘氣 
　　鑽火宜改爲鑽圈淸明鑽火見於輦下歲時記然方今靑島問題一般人皆以甜言蜜語誘政府直接交涉吾知將來結果無有不鑽入若輩之圈套者故鑽火宜改爲鑽圈 
　　拔河宜改爲拔橋淸明拔河見於景龍文館記然方今武人政客專行過橋拔橋之事如小徐對於鬍帥以副座一席相許後竟自食其言故拔河宜改爲拔橋 
　　挑靑宜改爲挑釁淸明挑靑見於月令輯要然方今粤中之二李陜西之陳劉莫不秣馬厲兵以期决一雌雄故挑靑宜改爲挑釁 
雜錄 
[淸明風雨錄] [  吳調梅]  
　　往年讀書深柳堂淸明小雨衫痕伏篋鞭影墮塵乃集梅花諸社友擊缽催風雨淸明三十什有風雨迢迢諸弟遠桃花粥冷隔黄昏及刦餘自有傷春涙莫早紅殘飛絮輕之句林師嘆作者非福壽相後二年竟成讖作者更世變入山林作道士矣今梅花吟社廣陵散已成絶響深柳堂巍然存者林師而已年年寒食輒以一二小詩見示低回往事惆悵無窮矣 
　　冷紅岡有梅花墓者墓似已百年前物長眠者爲一女郎旣葬十年後一僧携梅三本樹墓前碣其墓長揖而去故墓以梅花名或曰女兒爲情磨折死郎遂僧焉然無能究其事者余祖進之公塋南岡半里許前年春策馬趨塋掃荆棘事蕆登岡瞻梅花墓墓半剥落撫其碣碣無姓氏惟梅花墓三字而已低回久之廢然而行道過楊村小雨微濛濕馬首蒼烟入綠墓靄横空無已入村尾酒家沽釀小飲當爐者一白髮翁予叩以梅花墓故事翁諾娓娓其辭曰小翠長安歌者女年十七負鼓板遊江南一白髮老母與俱紅毹翠檔傾靡一時悼翠生一見欽絶曰娟娟者寗祇值五色絲繡之心香萬瓣供奉之非多也相見之夕卽成雪兒歌三十韻以便面書贈小翠小翠驚其才心屬之情日密矣而生父聞恚恨甚大叱責生亟屬邑令驅小翠母女小翠羞憤夜自經死母痛哭累日葬小翠冷紅岡削髮居岡側白衣菴以自終生聞之遁去聞遂爲僧云予聆其辭竟神往久之一醉而返 
新聞拾遺 
　　兩姓子爭奪母棺南京聚寶門外花神廟有徐長富者其父逝世已十年其母本係再嫁亦於去職病故柩厝祖墳之側擬淸明節後擇吉安葬不料日昨徐某提香燭冥鏹前往祭掃忽不見母棺所在四出訪查始悉被母之前夫十王某抬去停其父柩之旁徐某奔往交涉兩造各執已見以致爭持不下刻下尚未了結說者謂爭産奪子時有所聞從未開有爭奪母棺之事云[  隠厂]  
　　墳墓忽失所在寓居城内虹橋之張永年浦東楊家鎭人兹屆淸明特備祭筵渡浦至楊家鎭掃墓以盡人子之禮詎料旣抵目的地瞥見所有墳塋已鏟爲平地塜中之柩均已不翼而飛張驚疑　集手足無措當　遍詢左近各居民則均以不知對因思此事突如其來毫無線索可尋一時無法可施祇得怏怏而返日内聞將投報官廳請爲查緝但未識可能水落石出否[  狂歌]  
小說 
[紫羅蘭菴說集] [  瘦鵑]  
　　桃柳絮語（諷世） 
　　　處墓田中有兩塍相去可數百武東塍之楊柳一樹一日忽移植於西塍柳絲披拂薄颸中若甚弗懌者西塍之桃樹見之立發爲媚笑呢聲謂柳樹曰今日爲淸明日哭墓之人且踵至往往有少年之孀縞衣素裳來哭七夫雙回明艶乃類吾桃花之瓣絶可人憐其聲尤柔曼如黄鸝鳴也吾於斯時恒顧而樂之子何弗懌之有柳樹喟然對曰吾方思一老媪耳十年來每屆淸明此媪輒臨哭於吾樹趺一荒塜之次淚瀉如瀑哭竟日弗去聆其聲似方哭其亡夫也哭聲中雜以斷腸碎心之語似出之心坎懇摯至不可狀日薄暮四野哭墓者皆起去而媪尚啜泣未已匪特淸明爲然即平日亦時時來哭且挾香花無數散之塜上似塜中人生前夙愛香花者特不知此花香能否逹於泉下耳吾每對此媪輒爲慨息則裊吾柳絲於風裏助彼一慟今吾移植至是後將不復見彼故邑邑也桃樹　然笑曰此媪痴矣喪一夫胡足悲别嫁一夫可耳吾樹趺有一新塜子見之否去歲二月有少婦扶襯來葬哭甚哀暈絶且三數次淸明日復來將花圜委於塜次哭久始去後乃不復至昨日嚮晚吾方俯首視新塜憐其岑寂忽聞輸蹄聲止於墓門之外一靚妝女子挾二少年同入指點笑語厥狀滋樂吾視其貌則星目霞靨即爲去春扶襯來葬之少婦婦經塜前熟視若無覩第與二少年采擷吾花亂堆雲鬢而去吾至今猶依稀聞其吃吃嬌笑聲也若此婦者善自取樂視彼老媪灑脫多矣柳樹大聲曰吾顧見彼老媪不願見此少婦桃樹默然柳樹則仍微拂其絲怍聲似歎喟也（終） 
[自由談之自由談] [  鵑]  
　　雨聲浙瀝中聞野哭聲知淸明至矣龍華道上多墓田哭聲尤騰沸細聽之可得數種要以老母哭子爲最悽苦妻哭夫者次之然處今日之世天性每易爲黄金所掩果子死夫亡而家有多金者則哭聲亦減其悽苦矣一歎 
　　啓事今日爲舊曆淸明特刊淸明號以助興趣所有未完稿件律暫停明日起繼續刊載此啓 
 
 

Page 15

 
 
   
 
 

Page 16

 
 
   
 
