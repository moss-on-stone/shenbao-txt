# 1901 - 111 - 4910066

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○稱鑑易知錄白紙價洋一元五角竹紙一元二角○ 
潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌　　室或申報館帳房可也此佈 
[三忠舉襄記]  
　　三忠者何原任兵部尚書徐公用儀原任吏部左侍郎許公景澄原任太常寺卿袁公昶也當拳匪作亂京師日與外人相攻殺朝野上下異論沸騰徐公以久在總理各國事務衙門疑與外人有連而見殺許公袁公以極言諍諫詞太激烈而見殺雖遇禍不一致而一時士論無不痛爲沈寃今者欽奉綸音表揚忠烈靈輀南下航海來申人無論賢否智愚爭素衣素冠竭誠叩猷輓聯祭幛滿壁琳瑯擇其尤者如陳君寳源云從容報養士深恩爲社稷宗廟土地人民不惜一死忠義乃史家定論若道德文章學問經濟各有千秋金君兆蕃云我國家厚澤深仁養士之報爲兩浙名山巨浸靈氣所鍾方君瑞曾云人謂厄運終我謂中興始今日虞歌載路公論大明足見億兆士民同心愛國退爲吾鄉哭進爲天下慟洪維聖主當陽宏規復振安得二三俊傑藉手匡時嚴君信厚云時局已如斯議戰議和百世下定論當衷於一臣心原可表成仁成義五人中吾鄉乃得其三嚴君復云善戰不敗善敗不亡疏論廷諍動關至計主憂臣辱主辱臣死皇天后土式鑒精忠趙君鳳昌劉君樹屏云與立尚書聯閣學同罹北寺奇寃痛篋中諫草禾寒淺土黄沙正氣竟埋燕市血配岳鄂王于少保一例西湖廟食望天半靈旗來下雲車風馬忠魂長咽浙江潮廖君宇春云江上返忠魂賸碧血靑燐長照薊門月色人間留浩氣逐銀濤白馬又添浙海潮聲此外尚有不具名姓者或稱鋤梅叟或稱瀟湘王子珠江陳子或稱訶林侍者或稱希古要皆各抒已見生面别開惟兩廣督憲陶芷芳制軍上聯首句云碧血爲黄種灑南洋公學肄業生施紹棠等下聯首句云繼六君子而流血喜異已黄種二字近日譯書中偶一見之識者已譏其不典至六君子者大約指康廣仁譚嗣同等但彼以謀叛見法此以極諫含冤天壤懸殊安得相提並論哉此君子立言所以貴得體也本月初十日爲舉殯之期先是核定路由由法租界金利源棧房發引沿浦濱往北折入公館馬路望西過三茅閣橋入英租界河南路轉四馬路達三萬昌茶肆前向北入大馬路轉而向東經抛球塲迤邐而北由北京路西抵北泥城橋再西至新閘大王廟登舟寓申士庶官商沿途致祭豆籩香帛致慤致誠計兩江督憲兼南洋通商大臣劉峴莊制軍電飭蘇松太兵備道兼江海關監督袁海觀觀察祭于河南路奚良濟藥鋪前招商總局督辦盛杏蓀丞堂以下諸君祭于法界公飽馬路鴻運樓酒肆前中外日報新聞報蘇報滬報諸同人祭于四馬路盤記棧比鄰鐵路公司諸君祭于江海春西菜館前電報滬局諸君祭于抛球塲宏昌洋貨號前嘉興諸同鄉祭于聚豐轅奬元樓二酒肆前綢業同人祭于金谷香西菜館前同事諸君祭于海國春西菜館前醬業各商祭于振新醬園前湖州諸同鄉祭于壽聖菴佛店前東南濟急會同人祭于金利源寗波碼頭棧房前前法界公廨讞員葛蕃甫大令祭于晉安里公館前沈君某祭于來安里前此外如法界錦章洋貨店前新恊成烟館前英界十萬卷樓書肆前北恊成烟館前源來典肆前保安善堂前仁大典肆前一林春茶肆前及北泥城橋畔亦有設筵以祭者至于一切殯儀無不應有盡有首報馬次路由牌次開路神開山神由是而大鑼淸道旗肅靜廻避牌策馬執旗者四人步行吹手一班馬上吹手一班銜牌八對銘旌亭三座馬上軍健四名令箭四枝蜈蚣旗四對蘇松太道親兵滬軍營親兵各數十名頂馬八騎鑾駕全副香亭一座誥命亭一座馬上旗牌六面樂工一班三層紅傘一頂劊子四名大鑼一對繡傘八頂魂雞亭一座祭幃三十五懸輓詞六十聯像亭三座執紼者爲某學堂肄業生數十人旅滬紳商數十八三公親友各數人另有東洋裝束手執草圈者數人殆古者生芻致敬之遺意歟厥後則爲素頂馬三騎緑呢魂轎三乘乘轎之跟丁各八人翣牌功布各二長旛數對孝幃三頂孝子麻衣如雪徒步以行柩用龍頭槓舁以二十四人本邑各官未盡衣冠恭送意者是日適逢 
國忌故不敢越例爲之乎然而呵殿鳴鑼於禮亦未爲可也當在法界啓行時謝副捕頭戎服佩刀督同西捕二十餘名持槍護送及至英界各捕頭亦督同中西探捕彈壓閒人一路觀者若堵墻每有白袷名流綠窗靜女下至海外梯航之侣鄉間負販之人莫不低首傾忱嘖嘖歎忠良不置回憶袁公在松江寓廬設奠之日門堪羅雀吊者寥落若晨星甚至地方有司遣僕致詞謂恐招摇以干物議今者奉旨昭雪開復原官而賓從如雲立時煊赫炎凉世態竊不禁感慨係之然而三忠已名垂千古已 
[德人公論]  
　　南洋新加坡叻報譯登德京柏林來信云日前德議院諸員會議時某議員向外部大臣某君詰問德軍在中國所行之事大旨謂德軍之在直隸者行爲不法已爲天下萬國所指摘至其四出侵擾中華土地亦爲各國所鄙夷竊思我軍若果如此行爲恐必結恨於諸國也 
[稽查稅項]  
　　南洋新加坡實得力太晤士報云頃接香港來電悉駐京各使曾於本月某日集議查考中國每年所徵貨稅公推總榷使赫德君及英國駐京一等叅贊希里耶君公同察核并電召法人花威耶君來華襄同辦理蓋緣以上諸人均能深悉中國賦稅之數也 
[償欵有期]  
　　南洋新加坡叻報云日前各國駐京使臣派員查察此次所索中朝賠欵何時可以淸償今已查明大約閱二十年各欵不難淸迄矣 
[日官辭職]  
　　日本長崎埠訪事友人云前者東京裁判檢事官某姓納賄事發以致褫職事後各地方官以國家廉俸過薄擬請酌加日廷不准遂紛紛託故辭官計横濱判事十三員檢事四員千葉縣判事十三員檢事二員及候補官三員八日市判事五員檢事二員水戸判事檢事及候補官書記官共十三員下妻區判事檢事共五員土浦區判 
 
 

Page 2

 
 
事檢事共七員麻生區判事檢事各一員龍開區判事檢事各一員仙臺縣判事十二員檢事五員候補官二員蓋至是而法曹爲之一空矣 
[愼重教務]  
　　南昌訪事友人云上月某日江西巡撫李勉林中丞札行洋務總局其文曰前因近日外侮頻仍大抵多由民教不能相安而起現在和議垂成所有從前未結教案固應及早設法淸釐此後遇有民教交涉之事尤應隨時舀速了結庶不致牽一髮而全神俱動貽悞大局各該地方官如再有仍前玩忽不將教案速行辦結或致别釀釁端者本部院惟有據實奏叅執法嚴辦决不稍從寛貸當經札行該局查明各屬未結教案嚴催彚報以便查考將來遇有民教控爭事件並卽嚴定章程勒限速結分記功過用示勸懲或於各州縣地方分立教務公所由地方官禮延衆所悅服之紳士專駐公所遇有應行彈壓之事卽責成該紳約束子弟以免羣起而爭其教士教民中如有中國素著名望之人亦以禮延入公所俾各相習而無相妨自更易於就我範圍地方官遇事傳人訊問亦不致毫無頭緒向來各屬均有團練保甲公局延紳坐局辦事而官督其成公所之設卽可略師其意惟公所應辦之事仍須明定限制聲明祗爲調和教務而設一切地方事件均不得干預以防流弊或公所可設而紳士難得其人亦不必拘泥濫派總以事有實濟爲主通行該司道等通飭各屬因時制宜通盤等議禀由省局妥定章程詳辦在案兹查此件發行將及一月所有議設教務公所一節未據一處禀覆昨經本部院與該司道等商酌並詢之在省公正團紳咸謂此事可行卽應赶緊舉辦遇有教案方易措手合再札催爲此札局卽便會同司道督飭南昌府縣與在省公正團紳熟商先就省城擬備章程尅日辦妥一面嚴催各屬妥籌舉辦仍將辦理情形禀覆察核云云越日臬憲柯遜菴廉訪移會教務公所謂查此案奉札前因卽已會同司道督飭南昌府縣與在省公正團紳熟商尅日先就省城辦妥以爲之倡兹擇於二月二十一日先在省城設立教務公所除將開辦日期呈報督撫憲並嚴催外府州縣迅速籌議禀辦外所有一切章程應卽尅日妥議詳辦合就移會貴公所請煩查照詳細擬議辦法章程尅日移覆以便會商妥辦詳定通行以期民教永安望切施行旣而中丞復將辦理不善之各州縣酌予奏叅其情事尚可曲全而又不能不略示薄懲者概行摘頂勒限迅速淸結如敢違限不遵定行嚴叅不貸似此風行雷厲江右教案當不難一律敉平矣 
[駐軍保教]  
　　蕪湖訪事友人云駐蕪英領事麥君鑒於寗國府屬會匪田化龍之亂念弋磯山大官山小官山周家山鐵佛寺法華庵及電報局等處皆有西人蹤跡當兹流言蠭起之際防範不容稍疎爰照會各當道請卽派兵彈壓旋由精健營統領徐鎭軍會同保衞營管帶饒總戎督率勇丁分投駐紥以備不虞 
[淸鄉防弊]  
　　廣州越嶠報云兩廣督憲陶芷芳制軍以粤中宼盜繁多特訂立緝捕章程札行各屬遵辦旋又慮查辦匪鄉易滋流弊爰於本月某日通飭所屬文武官弁嚴禁擾累良民其札文曰爲通飭嚴禁事照得本部堂訪聞從前廣東查辦淸鄉往往因村中有匪卽指爲匪村帶勇圍剿實則村中匪徒少祇數人多亦不過數十人良民十居八九迨經剿洗眞正匪首早經逃逸所獲者大半老弱良善卽隨從爲匪之人亦不過百之一二縱得地方官登時審釋而房屋被焚資財被掠一人爲匪一家頓破百家有匪千戸流亡此等被累良民欲歸無家含冤莫訴弱者轉徙溝壑强者迫爲盜賊是匪以愈剿而愈多而文武各官方侈俘馘以爲功弁丁勇役共分財物以爲樂是官不捕匪民僅受搶刼之害官來捕匪民更被焚掠之災賊梳兵篦之謠詢非虛語是以前次刊發捕匪章程聲明不准剿洗村莊誠恐不肖弁勇仍以此等積習聳動各該地方官希圖易於見功兼可獲利地方官之膽懦識淺者或竟爲其所惑以及下鄉之時縱令兵勇丁役需索人夫勒派供應甚且拘押衿耆恐嚇勒詐不能治匪轉以擾民興言及此良足痛心合再通飭嚴禁札到卽便遵照須知此次辦匪所以責成各該州縣者原爲武營弁勇積習太深屢次淸鄉弊端百出州縣等有撫字斯民之責或不致塗毒殘忍擾害善良是以將一切事權假之州縣務各振刷精神痛除以上各弊一以除莠安良爲務倘敢受人朦蔽或竟自蓄私心再有焚剿騷擾等事一經覺察定卽叅革究辦其有實在眞正匪鄉公然聚衆負嵎恃强拒捕者亦須先行禀明酌辦切弗輕率從事切切特札 
[嚴拿逆黨]  
　　漢口訪事友人云有楊鶴年者昔年曾在漢口某局辦公嗣忽附入康梁所設自立逆會濳謀不軌事發逃逸迄今尚未成禽近以風浪稍平潛蹤回漢事爲某營勇丁偵悉嚴密搜捕務獲究懲 
[嚴查梟匪]  
　　蕪湖訪事友人云此間爲長江適中之地梟匪會匪出没靡常精健營統領徐鎭軍心焉憂之札委部下黄把戎廣茂嚴密緝查務獲究辦 
[哥匪伏誅]  
　　鎭江訪事友人致書本館云哥老會匪首黄天霸曾於今正某日糾衆行刼大河口某布莊得贓甚鉅隨經統帶新勝水陸各營徐寳山都戎在三江口緝獲解至長江水師提督行轅禀明黄芍巖宫保訊取口供卽於本月初六日發出令箭綁赴北門外明正典刑以昭炯戒 
[匿餉事發]  
　　漢口訪事友人云前者長江下游某處關道委員押解餉銀若干萬兩行至距漢口三十里之灄口忽然遺失二箱計共寳銀二千兩報經夏口㕔同知陳少石司馬將護送丁役及車夫人等一倂押候訊追嗣悉此銀實因車夫遺失道左被地棍張某等人藏匿張有寡嫂某氏出自大家深明義理探知其事密告紳士某君某君卽遣人將張拘獲搜出原銀解送廳署司馬大爲嘉悅委員設筵欵之並捐廉俸二百金以犒某氏及提張研訊供認不認不諱現已禀詳上憲聽候嚴懲矣 
[蘇試五志]  
　　姑蘇訪事友云本月初七日江蘇提督學政李蔭墀宗師考試蘇州府屬江震崑新四縣文童吳江首題仲弓問仁震澤首題樊遲問知崑山首題子游問孝新陽首題子貢問友通塲次題齊桓晉文之事詩題賦得六朝烟雨舊樓臺得朝字五言六韻 
[松試五志]  
　　松江訪事友人云本月初七日係華奉婁金四縣府試初覆之期黎明諸生魚貫入塲是日華亭四書文題萬章問曰人有言至於禹奉賢四書文題萬章問曰人有言伊尹婁縣四書文題萬章問曰或謂孔子金山四書文題萬章問曰或曰百里奚通塲經文題在府之府在庫之庫詩題賦得峨冠講唐虞得冠字五言六韻至夜放頭牌時頒發南靑招覆案計南匯招覆一百五十名靑浦招覆一百八十六名今將前列二十名姓名錄左南　匯　徐宗幹　王慶祿　王曾杰　金曾冶　楊鼎盛　徐昌福　衞俊郊　趙銘德　王樹棠　盛世輔　顧　瀛　朱　芾　嚴　剛　徐承福　王慶壽　羅穀成　張鵬騫　陳　模　馬軼羣　孫學乾　靑　浦　陸綺韶　黄宗俊　李乃沂　沈廷臣　方仁裕　吳乃文　壽經祺　郭慶熙　張澤濡　張澤霖　沈鴻翥　高藴珠　沈日宣　吳儒珍　李經藩　諸時中　汪　毅　黄如球　陳繼禹　沈培源 
[觀察過潤]  
　　鎭江訪事友人云簡任淮揚海道沈愛蒼觀察前赴姑蘇謁見各大憲事畢繞道滬江於本月初六日乘吉和輪船過京口郡城府縣各官咸赴江干迎迓初七日觀察雇乘官舫揚帆渡江由瓜洲口赴袁浦履任 
[西員下窆]  
　　鎭江訪事人云前有英國兵艦名袋多者航海來華駛至京口下椗江心已經匝月近日統領某君忽患泄瀉之症調治無效而近殯殮之後定期本月初六日下窆英領事署巡捕房及法德各兵艦均下半旗以志哀悼日加午靈櫬舁赴京畿嶺迤西安葬柩前有西兵數名各持洋槍列隊擁護英德法各兵艦統領曁鎭江關稅務司法來格君英領事博諾德君洋關辦公各西人執紳以送幾於車馬塞途常鎭通 
 
 

Page 3

 
 
每道長久山觀察知之特飭水陸總巡周都戎洋務局委員邵明府各帶差勇妥爲照料 
[火後餘談]  
　　松江訪事友人云本月初五日之夜舊時婁縣署西　薛加和家失火情形略誌前報嗣悉薛深夜煮膳遺火積薪至肇此禍薛充待質所看役當事迫時所中押犯九名奔避一空及婁縣屈吉士大令馳至卽派役四面兠拿隨捕獲楊文文顧金和及盛甲陳乙四名另有李金等四名於事後自行投案略加研訊分别釋歸惟地棍費榮光在逃未獲刻方派差前往拘拿核辦至看管人犯之丁役杜某惡其玩忽釀禍已押候嚴懲矣 
[荔灣選勝]  
　　廣州訪事人云有城西蘆排巷人杜逢春者自稱廣州府訓術司每年向巫覡之流索取陋規所入頗不匪薄上月某日訪知蓮塘坊嚴亞仲之女托名仙姑爲人書符治病遣人婪索不遂所欲輙卽禀請南海縣示禁縣主裴明府牌示曰據隂陽生杜蓬春禀稱西關外蓮塘坊有嚴亞仲卽亞四縱女亞金僞稱仙姑妖言騙惑托名書符治病等情當即派人密查嚴亞仲之女僞稱仙姑發方書符治病西關一帶居民住家遇病祈禱已經幾年查詢該處更練未聞有聚衆蠱惑之事有人扶乩求方書符治病等費銀二角單求書符取二三分前有隂陽生帶同三四人索規禮銀四十兩不允聲稱禀縣究治彼此滋閙將神印三顆搶去等情據此查書符治病雖非邪教可比究屬不經之事本應查禁然杜逢春索詐情實可惡爲此牌示嚴　申斥嗣後嚴亞仲務須約束伊女不准爲人書符治病如敢故違定拘嚴亞仲父女到案究懲杜逢春究係何處人氏如非本省本縣之人立卽驅逐出境倘敢逗留定卽拿究不貸凛之切切特示○上有下旬某日福德里隆記小闈姓标館被匪徒十餘人蜂擁入内刼去巨貲翌晨在塘魚欄倡寮内拘獲一犯解送到縣禀請追贓 
[三峽江濤]  
　　宜昌訪事友人來函云自去歲北方拳匪倡亂長江一帶大爲震動以致貨物到者寥寥關稅因之銳减近日和局將次告成商務漸有起色商家之懋遷貨物者投關納稅每日多至數千金此後倘不别起風波則貿易可望蒸蒸日上矣○招商宜局建有貨棧兩處去歲因客貨擁擠另在大南門外龍王廟左近三柯樹添建堆房本月初十日午後二點半鐘忽然倒塌某姓嫗不及趨避頭額致被擊傷至夜斃命又有兩人一傷頭顱一傷手足兩小孩一壓折左足一胸腹受傷嗣經局中人送至普濟醫院請西醫療治據云尚不致有性命之虞也○大南門外創築碼頭貨物如雲各挑夫頗沾利益一時工於牟利者逞强爭奪訐訟不休歴經紳耆禀請有司妥立章程以平雀鼠邇又有西人美最時者在怡和洋行前築碼頭忽有客民禀諸地方官欲將貨物包攬起運紳耆及保甲局員以向來無此辦法擬禀請地方官駁斥不知究竟如何也 
[江皋拾翠]  
　　漢口訪事友人致書本館云大憲飭就大智門外另築土隄一道直達喬口迨工程告蕆後鐵路漢局憲查得此隄係襄樊支路要衝因飭加高二尺倂擬於兩岸添砌石磡務期堅固不摇○漢口郵政局自創設以來成效昭著獲利頗豐惟沙市宜昌重慶諸郵局則日内尚無起色甚矣民間風氣之未易開也○陜西某大僚於上月某日委某觀察馳赴龍駒寨收兌糧米至湖北糧儲道譚伯成觀察仍駐陜垣承辦交納貢　及糧餉事宜 
[鳩水客譚]  
　　蕪湖訪事人云安徽太平府當塗縣境陶家圩客民甘姓領有前任謝大令告示在彼墾荒去歲之冬陡被土匪聚衆刼掠受害頗深事後具禀縣署縣主吕璙甫大令准之立卽飭捕查緝事隔多日尚未拘獲一名刻下甘又投縣禀催矣○當塗縣境護駕墩朝陽菴某僧於上月某日雇梨園子弟演劇歛錢居民恐有匪徒混雜其間禀請吕璇甫大令飭差彈壓不知差役因何將甲乙二董事及僧拘入署中大令飭卽押候訊辦○當塗縣境薛鎭人范茂聖之女早經許字袁姓子邇忽私售與人得洋銀一百二十元袁姓知之即向鍾宋二原媒理論嗣由武生孫正淸李春華出而干預勒令袁姓子離婚袁忿不能平投縣控訴刻已由吕大令飭差傳訊矣 
[上海官塲紀事]  
　　昨日午前署崇明縣竇甸高明府命駕詣蘇松太兵備道轅謁見道憲袁海觀觀察旋至上海縣署投刺適縣主汪瑤庭大令别有要公由家丁出爲擋駕○昨爲龍門書院甄别之期淸晨肄業各生齊集道轅少選道憲袁觀察升座點名令諸生分坐花廳命題考試至傍晚始畢○引翔港巡防局委員姚殿卿二尹近奉道憲袁觀察調辦龍華巡防局事宜昨日午前命駕詣道轅謁見觀察旋至縣署拜會縣主汪大令接見之下茗話移時而别 
[運漕展期]  
　　江浙兩省海運漕糧向例於三月内由糧道督運北上本屆因皇上尚未回鑾是以江蘇督糧道羅少耕儲憲商諸松海防同知劉乙笙司馬海運滬局總辦鄧太守暫儲招商局棧房由太守偕浙江海運滬局總辦郭太守親往天津探聽彼處地方曾否安劾俟回滬再行定奪 
[英界火警]  
　　昨晚十一點鐘時瞭臺上警鐘亂鳴旋分三下知英界河南路寗波路轉角某姓家不戒於火救火會中人驅皮帶車飛駛而往竭力灌救約歴二刻許始熄至如何起火焚去房屋若干容俟探明再錄 
[上海縣署瑣案]  
　　葉錫全投縣署禀請騐傷縣主汪瑤庭大令向之研訊葉供稱小的係浦東人幼時父母撫一童養媳現已成親前年父母相繼去世小的在滬營生去年八月回家妻已不知去向四處訪尋毫無蹤跡今日始遇諸小東門外某龜花烟館内據云被文卿誘售欲向領反驀龜子毆擊爲此訴請騐傷大令飭仵役騐得胸肋受傷屬實飭自行醫治候提龜子究辦○前有梁某者控吳新桂誘拐婢女李氏前晚經汪大令研訊李氏供小婦人係本邑人年十七歲自幼被入拐賣與虹口梁姓家光緒二十三年不記日梁誘出圖姦小婦人不從逃至仁智里陳姓名探處吳新桂供光緒二十三年由楊李兩人作伐娶李氏爲妻成親未幾卽逃遁無蹤當時小的曾將兩媒扭控案下奉前任大老爺訊明交保出外帮同訪尋今將庚帖呈案大令飭將李氏發官媒看管吳交人保出諭令聽候查卷核奪○倪石年串同胡阿昌假造田單　王姓抵銀控經大令訊供收押前晚升堂覆訊倪仍推諉不承胡供田單實由倪交與小的轉託韓姓持至王姓處抵銀小的並未分用大令判責倪三百板胡二百板還押候示三 
[南市捕房紀事]  
　　前晚偷兒錢長生撬取行仁馬頭木料被二十三號巡街捕拘入捕房捕頭令押候解送馬路工程局禀請總辦葉孟紀司馬究辦○前日駁船戸沈石厚與楊阿炳爭奪主顧互肆兇毆某號巡街捕見之一倂拘入捕房捕頭令押候解送工程局稟請總辦葉司馬訊核 
[南市委譚]  
　　本邑南市小南門外某鐵店主吳姓文定李某之女爲室擇吉前日完姻新郎至坤宅奠雁時忽有某甲者持刃猛刺其足痛極踣地經人扶送歸家草草合事後吳父忿不能平尋冰上人饒舌刻尚未知如何了結也○南市趙家灣人安某向習小貿易其女阿巧前曾許字某姓子名四金者爲室四金專事冶游不思上進女自傷命薄於前日薄暮時濳購紫霞膏吞服未幾毒發呻吟其母知之急用藥灌救無奈受毒過深返魂無術慘哉 
[英租界捕房紀事]  
　　偷兒王阿三行竊王寳家之梯經包探張寳成拘入捕房捕頭令押候解送公堂禀請讞員張柄權司馬訊究○前晚積賊陳大寳潛至雲南路蔣曹氏家竊取綢布衣服數件意猶未慊復至鄰近陳曾甫家竊錢八百文携之而出被包探陳根寳拘獲帶入捕房捕頭令押候解送公堂禀請訊究○張廳芳行竊高克明家銀質對時表及翡翠班指翡翠戒指各一枚經包探林福生拘獲帶入捕房捕頭令押候解送公堂禀請訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[道署被竊]  
　　漢口訪事友人云本月某日之夜漢黄德道署被賊竊去巨贓道憲岑馥莊觀察立飭夏口廳同知陳少石司馬派役嚴拿一而另委徐弁全教恊同跴緝務期人贓並獲按律嚴懲 
[委員杳案]  
　　南昌訪事人云上年江西樂平縣械鬥巨案至今尚未訊明定罪江西巡撫李勉林中丞一再札委妥員前往查辦務使及早了結不致再生事端 
[一死塞責]  
　　廣州訪事友人云承辦釐捐商董岑敬輿前因欠繳餉銀五千餘萬兩經大憲嚴札催取無可彌補潛匿杳港憂愁交迫無計自全竟於二月二十三日病殁寓所遺有一子年甫九齡死後家丁岑升航海至省報請南海縣署隨由東華醫院紳士派人赴　騐切運柩旋里大約一死可以塞責矣 
[馬路工程局瑣案]  
　　日前船戸王國裕抗繳馬路工程局捐欵由司事禀請總辦葉孟紀司馬飭差傳訊管押捕房前日船主李載淸投局籲恩司馬研訊之下李訴稱小的係安徽太平府屬當塗縣人初次來滬未諳馬路章程尚求寛宥司馬謂照章須從重罰諼今姑略予寛容免其究罰著具呈改過切結然後釋歸○竊賊張阿二濳入某姓家竊得衣服數件携至馬路中各被十五號巡街捕拘入捕房頭令轉解馬路工程局總辦葉司馬研訊之下張供稱小的係浦東南匯縣境北蔡鎭人向業縫紉邇因流落無依不得已而出此下策叩求恩典俾得改過自新司馬判責二十板押候傳失主到案訊明開釋 
[法租界捕房紀事]  
　　昨日英界某包探所雇夥役某甲闌入法界向竊賊某乙婪索洋銀適爲某包探所見一倂拘入捕房捕頭命押候解送公堂禀請讞員杜枝園大令訊究○甲乙丙丁四竊賊串竊某處貨棧中所贮之藤旋爲包探查獲連贓送入捕房捕頭命押候堂期解請訊辦 
[美租界捕房紀事]  
　　前晚十二點鐘時僑居北四川路第二百十八號門牌之粤婦李阿梅投捕房訴稱同鄉無賴阿能等十餘人闖入内室恣情調戱向之喝阻頭顱反被擊傷並毁去器物甚多求卽拘拿究辦捕頭見其受傷屬實著回去自行醫治一面派包探石金榮查拿阿能等人解送公堂稟請讞員張柄樞司馬嚴辦○著名積竊張仁來前因犯案管押釋出未久近又糾同羽黨應阿虎連竊茂海路第十七號門牌陳昌茂百老匯路第三百五十號門牌周小弟西華德路第五百十九號門牌陳阿友等家綢布衣服瓜分付質昨爲包探孫阿新查知一倂拘入捕房捕頭令押候分别吊贓然後解送公堂禀請讞員張柄樞司馬從嚴究辦○昨日本邑人林富生至茂海路第一百八十三號門牌張其生所開小烟館内吸烟不名一錢强令記帳張不允致相口角林怒揮拳猛毆傷張額角旋由三百七十六號巡街捕一倂拘入捕房捕頭令將張送至同仁醫院養療治林押候解送公堂禀請讞員張柄樞司馬究辦 
[西安官報]  
　　正月二十九日知縣謝世瑄回籍守制委員錢學禮進省典史宋毓梓委撫院監印二月初一日蕃憲牌示代理懷遠縣知縣尹世彩改爲署署宜君縣高涵箱上任訖按經歴董用威由河南轉運回初二日撫憲委署糧道李署理藩憲事候補道劉署鹽道事首府胡署糧道事初三日藩憲牌示典史趙樹　署醴泉興史事　初三日藩轅牌示知府鑾署漢中府事現署傅調署西安府事知縣吳念章委芝川收厘金從九何成瑞委撫院文巡捕初四日知府劉往靖邊公幹直隸州尹昌齡由西路查賑務回署榆林縣彭樹勳缷事回初五日署留壩廳陳壽彭土任涇陽縣雷天裕進省知縣劉懋官回乾武十厘局分縣鄭永修由鳳城聽差回初七日知府王由蒲城知縣羅振鷺由臨渭典史趙樹箴由北路俱公幹回初八日藩轅牌示知縣余紹僑署渭南縣事知縣彭樹勳署蒲城縣事安康縣馬積罄著回本任現署楊孝寛調署商南縣事初九日知府陶委保甲屇提綢通判李總往永壽辦賑務署郿縣羅柏齡缷事進省 
[金陵官報]  
　　三月初三日候補道張錫壽奉憲甄别尊經書院監試又知府徐乃昌監試又知縣朱樂成馮璋收卷彈壓特授寳應縣朱士俊知縣秦獻祥鍾山書院收卷彈壓均禀知畢知縣鍾瀛謝委稽查水西門卽到差管帶壹壺輪船耿朝泰辭赴江隂接帶初四日知州吳式晸到奉調來甯委辦河運並銷上海樹木捐局差淋陽履献委員請補沛縣周淸溱至到由蘇來統領江勝全軍候補道杜兪辭回初五日知縣徐乃昌奉委辦通州儺地特授賁應縣朱士俊禀知赴溧水幹請補海州直隸州傅昀章同知劉卓栻知縣劉重堪劉兆暄藍鏞聶培新于銘訓游毅之楊昌祥葉芸均禀知閱卷 
[維揚官報]  
　　二月三十日龔鹺尹齊讞委總局額内聽差金鹺尉華銷南掣查空三月初一日貿分轉以忠禀知赴淮北差次李分轉以牧辭回高寳吳鹺尹家駒銷揚河催儹潘鹺尹善沅到揚河催儹朱鹺尹文渠銷監收吳鹺尹炳升到監收差吳鹺尹勤脩銷南鹽應帮辦金鹺尉華委通屬聽差初二日李鹺尹兆覬等十六員遵章甄别 
[池州府學止堂趙少卿郡博經募陜西振捐淸單]  
　　貴池縣正堂萬助龍洋四元趙郡博自助龍洋三元池府學范貴池縣學副堂胡又右堂顧貴池汛城守唐公善局無名氏六戸各龍洋二元天順合一元五角夏品三張釁山胡子豐胡紹彬合一元五角羅歩霄李繩武各龍洋一元裕和怡豐合一元陳體純丁少卿合一元　正隆小洋十角德昌恆裕泰甡記各七角方鳳林鄭克寛吳靖丞陳愼卿翟養田夏步霄鄭恆德韓邦倬徐梯榮陳丙卿郎銓大楊學純羅志德華榮先姜體仁姚邵伯方曉峯吳泰森黄隆昌劉復昌后裕興義和順同豐恆吳光裕堂順聚源泰裕豐廿七戸各小洋五角暢樂軒焦向靑李和盛源　四戸各四角章和昌姜義興方益泰金好義堂隆和順五戸各三角章靜齋丁梁卿卿永齡堂三戸各小洋二角除信帶資小洋十角以上共計龍洋二十五元小洋一百九十六角上海六馬路仁濟差堂籌賑公所施則敬等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　頭品頂戴兵部尚書銜陜西巡撫臣岑春煊跪奏爲特叅知縣羅賑癹欺先請一倂革職監追恭摺具陳仰祈聖鑒事竊維六計以廉爲本八法首懲在貪目今吏事不修人員擁擠無論正途異途有才無才平日需次供差大半不免於夤緣奔競一朝得缺有所藉手不孜孜爲利卽罔法營私其黠者則更陽示其小信小惠而隂求其大欲大利欺罔詭譎言之可惧兹查有署甘泉縣知縣劉相淸以舉人教職保薦知縣到陜人本無才性尤嗜利前此委署甘泉縣事請撥洛川縣倉麥一千五百石以工代賑修理城垣因麥包已陳風車扇得好糧六百七十六石僅運回五百二十一石餘一百五十五石劉相淸並其第八子議叙通判劉錫恩在洛出糶累月物　沸騰城工運費所用不過四百三十九石應乾没二百三十六石四斗之譜在洛所糶價錢及風過土糧如何出　尚未查得確數且以甘泉市價計之約可侵取錢二千串上下更令其子將前領振銀一千兩帶省還債又准調朝邑縣知縣署鳳翔縣知縣吳復元以佐貳捐升知縣復捐餞先得缺小有才能工於牟利諸署鳳翔縣事適值地方成災辦振勸耕出資收育婴兒各上司方嘉賞其勤幹而不知其所盈之計已行矣鳳翔倉儲有常平營田屯倉之立前據吳復元禀稱内有倉斗陳糧三千五百九十七石零若再存儲誠恐霉變朽腐值此荒歉酌定每石價銀一兩五錢開倉出糶銀兩發商生息糧價一平即行買還旋報糶完得價銀五千三百九十五兩五錢一概發商生息詎意所糶儘多好糧每市斗一斗卽糶價錢一千二百文實糶出倉斗二千九百一十八石零已得錢二萬六千七百餘串尚有倉斗六百七十九石未糶經該上词提審倉書簿册調給存錢鋪帳確係如此於此中算除禀定價銀之外約可侵取錢二萬餘串其是否閉陳糶新貽害將來抑係本皆好糧預爲欺朦之處尚未得其詳細據該管延安府鳳翔府各知府通禀揭叅前來臣覆核其情實屬貪狡膽玩亟應據實叅辦以資懲創除將劉相淸吳復元先後撤任並將劉錫恩傳交西安府看管候審一面將不盡之情分飭覆查外相應請旨將補用知縣劉相清實缺朝邑縣知縣吳復元及議叙通判劉錫恩一倂先行革職監追贓欵俟餘情查明鹺私悉數追淸後再行議擬定罪至吳復元朝邑縣本任係兩字實缺叅革所遺定例以軍功候補人員歸外酌補應俟奉准部覆三日酌量請補所有特叅知縣劉相淸糶振侵欺先請一倂革職監追緣由理合恭摺具陳伏乞皇太后皇上聖鑒謹奏奉硃批劉相淸等均著先行革職餘依議欽此兼護山西巡撫布政使臣李廷飭跪奏爲晉省各屬被旱成災地畝請緩征本年上忙錢糧並遞緩舊欠以紓民力恭摺仰祈聖鑒事竊臣查晉省各屬上年秋收本屬歡薄本年入春以後又復天氣亢燥旱象漸成迭經前護撫臣何樞先後奏請籌欵購糧以備振恤並請仿照湖北章程開辦賑捐以資接濟鈞蒙聖兹兪允當經轉行遵辦在案查晉省錢糧向分上下兩忙征解上忙限二月開征六月全完民間觀麥收豐歉定輸將之多寡兹據各屬禀報本年自春徂夏雨澤稀少所種二麥水地雖有收成亦多歉薄旱地均皆枯槁顆粒無收實無力完納上忙錢糧紛紛禀請委員勘辦前來當卽由司分别移行該管道府直隸州前往督勘詳復核辦去後嗣據嵐縣汾陽平遠寗鄉永寗石樓太平翼城鄉寗吉州同懷仁保德聞喜垣曲靈石趙城等一十七州縣禀報被災較重應征上忙錢糧概未征收請照緩至秋後再行啓征又據陽曲太谷神縣除溝興縣介休孝義臨縣臨汾襄陵洪洞曲沃沁源絳州稷山河津霍州蒲縣等一十八州縣禀報應完本年上忙錢糧除已征外餘未征銀兩均請緩至秋後啓征又據翼城縣禀上石等十村被雹成災八分請照例蠲緩錢糧各等情查例載民田夏月成災若秋禾播重可望收成統俟秋穫時確勘分數盡行辦理其播種較晚必須接濟者酌借籽種口糧秋後免息還倉等語以上各州縣均因被旱成災所請將應征上忙錢糧除水稻灌溉地畝照常完納外其餘旱地上忙糧賦及帶征前年民欠錢糧應准照例緩至秋收時確勘分數再行分别辦理以紓民力等情由臣於布政使任内核明詳請具奏撫臣未及核辦移交到臣臣覆查晉省去歲秋收繳薄今年自秋徂夏雨澤愆期亢旱成災凡於通省皆徧雖六七月曾經得雨未能一律深透麥收早已無望所有各屬被旱成災地畝請將上忙錢糧分别緩征均係實在情形自應照例辦理除由司被災各州縣戸口妥爲振濟撫恤並查明緩征上忙錢糧確數並有續報停征緩征之處另行詳辦外所有晉省各屬被旱成災地畝請緩征五年上忙錢糧並遞緩舊欠以紓民力各緣由理合恭摺具陳伏乞皇太后皇上聖鑒再此案前已具奏因直隷道路梗塞差弁中途北回是以稍遲合倂聲明謹奏奉硃批另有旨欽此 
廣西巡撫臣黄槐森跪奏爲籌解恊濟晉省防振銀兩恭摺仰祈聖鑒事竊臣於光緒二十六年閏八月二十六日准行在戸部咨議覆護理山西巡撫奏晉庫支絀請撥欵恊濟並於京餉項下先行借撥以應要需開單奏明一摺奉旨依議欽此於應鈔錄原奏飛咨廣西巡撫轉飭藩司卽行恊濟銀二萬兩准其作正開銷迅速籌解山西巡撫俾歸還借欵以濟更需切勿稍延並疉准山西撫臣來電晉辦大差甫竣卽值防振兩急兵與飢民百萬嗷嗷庫空如洗直將斷炊部撥廣西恊濟欵務求派員速解以救燃眉川資晉認各等因當經先後行司迅速籌解去後兹據署藩司張廷燎詳稱查廣西本係窘瘠之區歲入地丁未稅不敷本省兵勇糧餉之用連年籌還洋債又已羅掘一空本年增兵購械爲費尤巨現在司庫萬分支絀實已無所設籌惟疉准山西撫臣來咨晉省待濟情形異常急迫照有應還借撥京餉要需自不能不設法籌解兹於庫儲土藥釐稅項下提出庫平銀一萬兩司庫减平項下提出庫平紋銀一萬兩又由商號匯解應給匯水庫平紋銀五百七十兩均兌交商號百川通匯解前赴山西撫臣衙門投收前來臣覆查無異除咨明行在戸部查照並咨山西撫臣兌收外理合恭摺具奏伏乞皇太后皇上聖鑒謹奏奉硃批戸部知道欽此 
兪廉三片再臣承准軍機大臣字寄光緒二十六年六月初九日奉上諭御史陳鑒奏戰局旣開宜速籌糧食一摺著劉坤一于淸江浦一帶設立轉運總局委添前福建興泉永道惲祖祁督辦各處糧食妥籌探買由内地水陸分運到京以資接濟所需脚價准其作正開銷等因欽此旋淮兩江總督臣劉坤一電知惲祖祁現在江甯囑速解銀交辦當經臣督飭藩司糧創道及善後等局上緊籌解兹據該司道等詳稱湘省光緒二十五年漕折銀兩蒙經解充順天備荒經費本年新漕尚未開征司道各庫向非充裕遠年撥解繁多愈形支絀現復因本任藩司錫良帶勇北上壽給行糧羅掘一空而京師兵食緊要不容稍事遲延現於庫存節年漕項内借動銀三萬兩遴委試用同知陸獻於七月初八日由不路解赴浦江浦交惲祖祁兌收買米運京所有應行解部漕項各欵擬請暫時展緩俟費收有欵再行照常解部等情詳請奏咨前來臣覆核無異除咨戸部外謹會同湖廣總督臣張之洞附片具陳伏乞聖鑒謹奏奉硃批戸部知道欽此 
端方片再據籌振總局司道詳稱案查前因陜省被旱成災飢黎待振孔亟　蒙恩旨飭於城關内外設廠煮粥以拯阽危當經欽遵辦理在案兹杳自上年十月設廠以來迄今已滿四月就食貧民增至十餘萬人振糧多至三四萬石皇仁浩蕩感頌同聲惟查歴屆開辦粥廠向自冬月起至二月春暖止令各歸農自謀生計本年節候較早農事將興若令戀此饘粥致荒冬作殊非所宜且值春氣勃發聚十數萬衆於會垣尤慮熏蒸釀投所有城關内外粥廠除外縣就食災黎業經資遣回籍外本處食粥貧民擬酌量變通放至正月底止自二月初一日起改爲統散乾糧每半月散給一次庶日期稍展俾得乘時力田且免羣居致疾似於麗務振需兩有裨益等情會詳請奏前來查該司道等所擬辦法係淤救　重農統籌兼顧自尚可行除飭切實照辦外理合附片陳明伏乞聖鑒謹奏奉硃批知道了欽此 
 
