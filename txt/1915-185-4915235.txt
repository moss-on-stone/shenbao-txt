# 1915 - 185 - 4915235

 

Page 1

 
 
   
 
 

Page 2

 
 
時評 
[今日之爲人] （准） 
　　或問今日之爲人當如何而可古人明哲保身之說此其時乎一不做官二不營公業其可以免禍乎對之曰然然其道非也 
　　夫今之得禍者表面視之誠若是也然按其實則第一於心無虧第二不入黨援第三得意時勿逞其勢苟能於此三者加之意則官固大多公業亦何嘗不可爲也 
命令 
　　七月十日大總統策令劉崇惠給子三等嘉禾章此令　　又令據耀武上將軍陸榮廷電稱因病懇辭兼職廣西巡按使著田承斌　行護理此令 
　　又令肅政　呈肅政史程崇信因病　請辭職等語程崇信准免本職此令 
　　又令任命費樹蔚爲肅政史此令 
　　又令財政部呈覆核京兆　契徵收出力人員請照章給予奬　等語本任　　　事黄　瑄　任前覇縣知事王承榖永淸縣知事史書昌平　知事　欽驗契　解均在一萬元以上應均給子五等金質單鶴章以昭激　餘如所擬辦理此令 
　　七月十日大總統申令司法部呈免　黑龍江地方審判廳廳長雷人龍經手欵項不淸請改爲褫職以便歸　　追等語雷人龍着即行褫職歸案勒追虧欵並查　有無侵　情事　　　辦以重公帑而　官邪此令 
　　又令司法部呈署廣東高等審判廳推事陳與炎辦理案件查有受賄重大　疑　先子　職　案訊辦等語陳　炎着卽行褫職歸案澈究依法嚴懲以儆貪墨此令 
　　又令前據署四川巡按使陳宦電陳卸署漢源縣知事陳錫前在金堂縣任内值陳逆步三叛兵紛竄之際爲預儆揑報庫欵被刧起見開城納匪以致地方慘遭蹂躪各節當將該知事先行褫職並奪動章飭由該署使訊明懲辦在案茲據電稱該知事於陳逆叛兵入城之先一日雖經戒　並不力籌防禦迨匪至城下紳商團衆赴縣告急仍復置之不聞警佐冷福全堅請閉城而該知事反令開門縱匪　入刦掠商舖闡城騷然公欵乃得因此呈報損失並查明其素性貪酷尚有濫殺民人梁先華情事三面環質供認不　　請按筆科罪等語該知事縱匪殃民草菅人命　　罪無可逭陳錫着卽按照陸軍刑事條例第三十九條處以死刑立予執行以昭炯戒交内務陸軍兩部查照此令 
　　又令茲制定修正報紙條例公布之此令 
專電 
[北京電]  
　　京漢案參及材料運輸車上飯店係車務總管自開醫院糜費每月開支交際費二萬妓女雪印軒坐專車各等語總管唐士淸院長湯富禮己看管仍分第二庭辦馬德潤主任邵章助之一交通派人云盛宣懷時己參及交際費余後查出此費係解部用况借款合同督辦得開支交際費又該參呈中有關賡麟上承葉之指使下爲車務總管所愚弄彼不過傀儡云云 
[北京電]  
　　參張弧呈中謂張於籌還兩淮借欵二百萬中之四十萬數與報部數不符最重皖人某將軍因鹽務事電徐頗憤憤有學熙欺人太甚之語同春號己撤消 
[北京電]  
　　京兆經界分局局長衞少將興武自設局後因熟悉此項經界人員甚少一時難以進行現擾先設講習所敦請在京輿地專家入所研究 
[北京電]  
　　馮上將將軍國璋准於三四日内回甯外間所傳任陸軍總長之說不確 
[北京電]  
　　王總長士珍因軍需一門關於全國軍政生死問題範圍極大巳條陳大總統獨立 
特約路透電 
[北京電]  
　　京漢局長關賡麟車務總管唐仕淸均被參己由平政院令備傳問關唐均粤黨中人聞交通部擬派員調查京奉滬寗兩路以便整頓（十一日） 
[哈爾濱電]  
　　東淸鐵路總理賀華士將軍現由俄皇簡爲鐵路區域總司令（十一日） 
戰電（英人路　電） 
[巴黎電]  
　　今日下午公報宣稱我軍在亞拉北面擊敗進攻之敵軍德軍在貝爾台波塞旭爾陣線進攻爲我軍砲隊及機關槍擊散受創甚重我軍飛機攻擊亞拉維爾．倍約勒維爾．康東曼．車站擲下炸彈數枚 
　　今晚公報宣稱前敵頗形沉寂無步軍戰事敵軍仍以重砲轟擊亞拉他處有活動之炮戰（十日） 
[羅馬電]  
　　意國重砲轟毁柯特防禦工程意軍於星期二日激戰後占據哥里齊亞之波特哥拉鄕該地可以控制伊森沙河之鐵路橋伊森沙河之大戰較前更爲激烈今日公報謂意軍逐漸進步尤以加沙高原爲最曾於該處俘敵一千四百人意國飛機甚爲活動以炸彈擲擊敵軍飛機場且毁敵鐵路雖受猛轟安然飛回孟人現將阿爾巴尼亞之奥國商民拘禁孟國且將斯古太里之奥領事驅逐出境（九日） 
[羅馬電]  
　　據今日公報宣稱奥軍前敵各處進攻者均爲意軍擊敗（九日） 
[彼得格勒電]  
　　魯伯林南面目下作戰之陣線與戰事初起時奥軍進攻失利之陣線適相同陣線起於維斯土拉河伊文哥洛總砲台正南三十五英里之約瑟福夫經過克拉斯尼克北面六英里至是向南轉沿布格河流域而至慈洛太里巴河（或名金灰拊河）之大本營約瑟福夫與歐森杜夫加河中間之陣線十六英里乃俄軍防守最力之處其地坡陀起伏且多森林俄軍於此旣得鐵路之利益陣後又有伊文哥洛．伯萊斯特．里土夫斯克防線而奥軍不獨無鐵路之交通且其陣後係無大路之荒郊德奥聯軍之最大目的乃欲佔據查爾姆．魯白林．伊文哥洛之鐵路故其中軍急欲行抵鐵路遂超出兩翼之前深入俄軍陣地致被迎敵之俄軍加以重創（九日） 
[彼得格勒電]  
　　今日公報宣稱俄軍攻勢現擴張於魯白林南全境敵軍仍在退走且圖阻止俄軍進路未能償願俄軍己俘敵兵一萬五千名（九日） 
[倫敦電]  
　　費蘭巨元帥報稱敵軍自七月六日起屢圖奪回所失伊泊爾北面之戰壕回攻多次均爲英法砲隊協同擊退敵軍炮轟兩晝夜後己於今晨沿運河退走故我軍己擴張所得之地獲機關槍一尊　壕白砲三尊敵軍於囘次之際死傷頗衆（九日） 
[倫敦電]  
　　泰晤士報謂土人及阿拉伯人之攻阿典大可靜以待之晝彼等僅能於一細地頸進兵英軍可於此擊退土耳其全軍土軍此舉雖足鼓動阿典之部落然觀土軍今僅携帶野戰砲其志似在示威云（十日） 
[塞巴斯土波爾電]  
　　土國潛艇一艘在波斯博魯斯峽口攻擊俄國驅逐艦所放魚雷未曾有效俄艦開砲囘擊潛艇卽遁去俄國戰艦砲擊桑格爾台克鎭擊沉裝煤往君士坦丁之船九艘（九日） 
[亞姆斯特丹電]  
　　德國之牒文答美國於魯西台里亞號沉失後致德之牒者今巳發表覆文大旨謂敵國不顧國際公法破壞德國與中立國之和平貿易故有潛艇之戰爭如德艇　全魯　台里亞號則數千箱之軍火必抵敵境而德 
 
 

Page 3

 
 
　　國婦孺必有數千人抱夫死父喪之痛魯西台里亞號爲偉大商船乃沉没如是之速　　可　是必船上裝有炸藥之故美國船如　顯明之旗號並將開船日期知照德國則該艇可不致攻擊美船德國並允中立國船隻若干艘懸掛美旗裝載美客如美國不能得充分之中立國商船則美國可用敵國商船四艘　美旗伹此種船隻須允裝載和平貨物遵照典美船同一之條件牒文結束處請美總統　　　允將德國之建議轉遞英國以期改變海上之戰法德國甚感謝之德國時願利用美總統之善意希望美總統之謀能使目前之事及海上自由之目的得以議妥（十日） 
[亞力山大里亞電]  
　　埃及蘇爾丹今晨赴禮拜寺禮拜時某屋中擲出炸彈一枚落於馬足之下並未炸烈仍往禮拜而回兇手在逃（九日） 
[伯里陀里亞電]  
　　德屬西南斐洲投降之德軍共軍官二百零四員兵三千一百六十六人野戰砲三十七尊機關槍二十二枝（十日） 
[倫敦電]  
　　瑙威各報載稱亨美郵船公司巳宣告破産（十日） 
[倫敦電]  
　　全球各處祝賀波薩將軍功續之電文絡繹不絕波薩將軍謂聯軍得以圍攻敵軍者實因忍飢渴耐勞苦日夜進兵所致兵士之勇武殊堪嘉讚云（十日） 
[倫敦電]  
　　泰晤士報米地蘭訪員逹逹納爾土軍總司令德將桑特斯受傷巳由土將安佛代之（十一日） 
[鈕約電]  
　　維爾無線電報局爲今日所餘與德通電之唯一機關美政府因近來外間多怨該局所傳之消息往往違背美國中立故己收歸官辦（九日） 
[華盛頓電]  
　　駐德美國大使因德政府將關於魯西台里亞一案之覆文草稿交共閱看故特請示於威爾遜總統威氏决議置之不答候該文正式遞出後再行討論（八日） 
[哈爾濱電]  
　　彼得格勒電社雅興訪員電稱德人恐聯軍攻入海峽故在桑斯台伐洛附近安置重砲並掘戰壕壕内備有快砲由桑斯台伐洛延至錫里夫甲以保衞君士坦丁德人又從瑪靡拉海經譬格洛斯至黑海建築砲臺線（十一日） 
[哈爾濱電]  
　　蘇菲亞來電謂亞德里亞洛泊爾砲臺所有之大砲皆巳移往逹逹納爾惟巴巴斯狄泊之砲臺控制底底加士鐵路者其砲尚未拆去（十一日） 
[倫敦電]  
　　貝爾萊爾斯氏在平民議院質問現四德國攻擊不設武裝之商船政府可否請中立國政府准至中立國口岸貿易之商船船後安置一砲　以自衞外部次官　西爾答稱依據向來習慣　　　商船本可置備武裝以自　　船裝　會衞之主義早經公認戰事　作未久英國船隻卽置武裝與各國照常貿易云（十日） 
[巴黎電]  
　　　逹逹納爾法軍司令柯拉德將軍受傷返國己抵巴黎其右臂巳在中途鋸去左腿右臂皆碎（十日） 
[亞電]  
　　君士坦丁消息　煤炭缺乏火車多未龍開行君士坦丁之居民因傷兵　　大火疊作有一次焚毁房屋二千五百所故頗　　英潛艇在　　拉海僅轟擊運兵船而不驚擾商船某商盤由君士坦丁駛往斯古太里中途遇見英潛艇船客大驚　潛艇並不與之爲難（九日） 
東方通信社電（日本人組織） 
[東京電]  
　　關於設立日華銀行一事巳經澁澤男　與加藤外相商議頗得良好之進步 
（十一日） 
[東京電]  
　　日置公使墜馬受傷之後原擬暫時回國療養奈因餘事未了並有新交涉等自無靜養之餘暇又世間對該公使之進退有種種之批評惟據政府人言該公使於中日交涉談判之勤勞將有表彰並無變更該公使位置之事伹將來對華關係如有變更須派新任公使之時咸有自然轉任之享然現尚未有何決定目下斷無如世評之事實云（十一日） 
[東京電]  
　　一般輿論對於日俄聯盟之說頗爲冷靜其所抱之意見以爲現在之親善固不必造形式的同盟又日英日俄之親善爲開係極東平和二大聯鎖之印象頗深云 
（十一日） 
[東京電]  
　　日本西班牙之修交條約己經樞密院諮詢然後發表（十一日） 
要聞一 
[英人之軍火談]  
　　昨日英人維克萊氏致書於字林報論英國缺乏軍火事略曰報界論及彈藥之不足輒歸咎於工黨余竊以爲不然吾國當道事前未嘗不知大戰之將至然輕視敵國之力量不知早作充分之凖備以致諸事棘手故今日之時局　當軸諸公之無遠見有以釀成之也勞伯資爵士輩（勞爲著名老將其學　聲望任吉靑納之上數月前始殁）早以時局之危警告吾人迨戰事旣作吾人觀於戰局之範圍始悟勞言之有因非無疾呻吟者可比然猶以吾國師出有名必佔優勢而不謀羣策羣力念起直追以應付當前之危局因　坐誤溢可慨也苟政府早定大計則吾圖今日縱患軍火不敷亦何至若是之甚哉余試舉數事以證余言之不謬希菲爾德鋼廠主人哈德菲爵士近曾語人曰數年前政府苟從吾言則當歐戰之初吾國即有一新式砲彈廠足使陸軍得充分彈藥之接濟無虞缺乏此廠於南斐戰爭時業己成立當時政府若允許維持即足備不時之需惜政府不納忠告置之不理於是絕好製造彈築之機器不得不拆卸改作他用而今悔之己無及矣又某廠機械頗多平時專製非戰品之器具出額甚大戰事旣作該廠代表於八月十四日進見陸軍部擬詳報該廠機械之數目性質能力並呈驗各種成績請陸軍部准其改造軍械詎代表在公署靜候數小時之久始蒙部員接見代表陳述一切後部員空詞搪塞謂俟需用時再來奉請言次似有責該廠過於操切之意此官場不獨於事前絕未預防且至戰禍大作之後猶不知其利害之眞相也五月中旬倫敦泰晤士報訪員從英軍大本營來函謂英軍不能攻破德軍陣線其直接原因乃烈性爆裂砲彈之缺乏此函由英軍檢查處發出所言自屬確實英倫官場初猶否認　因事實顯著無可諱飾乃承認之此次内閣風潮之發生與混合政府之成立殆亦由此事及海軍部逹逹納爾戰事之爭論而來也尚有一事可以證明内閣最重要大員尚不知國事之實情者四月二十一日喬治民（前財政部大臣今軍械部大臣）在平民議院演說有烈性炸彈己着手製造吾人勿庸以此爲慮不獨足供英軍之用且大可接濟同盟國等語而五月十八日吉靑納氏之演說與喬治氏之言判然不同吉曰開戰伊始吾人即設法製造新彈雖製法新異難望迅速然余信不久即可常以新彈供給戰地軍隊云云同時大本營來書多以烈性炸彈缺乏爲言吾人於此可知喬治氏在演說之時猶未深知軍械情形矣此次戰事乃機械的與科學的之戰爭德國以四十年之凖備施行種種方法只求逹其勝利之目的不問其他今吾人漫無布置遽欲破 
其戰鬥力豈易言哉造成今日時局之罪不在工黨余己詳言之矣今政府旣屬望於工人余知工人必不負全國之期望但工人不能徒恃愛國熱忱爲生活目下百物騰貴生計維艱吾人如微解除工人不滿意之原因則當不吝予以稍優之工資余　遠隔祖國八千英里之評議家苟無實在證據幸勿高　闊論輕以誤國之罪加諸工黨可也 
[次長案（續）（七月八日）（遠生）]  
　　昨函方發有人謂洪少甫非曾發傳單反對路單並請交通當道曾贊成其議也蓋自路捐之事發表後洪致函各分公司歴言路捐之害不如請求寓徵於運即於運費中加抽百分之幾（　云百分之十二）且云聞之交通當道僉云此事須由商人自行請求現財政部以爲該商受人指使反抗路捐之證云云要之無論詳確之内容如何財政部確曾以洪商抗捐爲交通當道指使上呈現己奉令併案辦理皆確聞也因此須根究洪所謂聞之交通當道者聞自何人交通當道究爲誰某聞有一日新華銀行被調取請客單蓋因是日所請有洪在内或須由此一節所發生之文字耳以下記者亦有所聞則以涉於預審依法不能記載 
　　聞參案中有一欵參趙慶華氏者謂有徐森伯（報紙　傳爲羅某）捲逃約六千餘元而趙氏揑造虧耗至三十餘萬因此乃傳前津浦總辦今爲肅政史之孟錫玨氏作證並非正式作證特就其公事房中就訊而巳徐者黄興所薦於二次革命時逃走者也 
　　參案中頗及揑造報銷事據一交通派人所辯請現在只有預算決算花無報銷 
　　聞孟錫玨氏及交通銀行任鳳苞氏之作證尚有關涉於滙通公司之處緣洪組織該公司之先曾有人約集二氏入股其約集者即前函所稱鮑施鄧之徒也中間並曾於交民巷掛一小招牌設籌辦處孟氏固非資本家其人又極持正　被約集並未允許後以其事亦卒未成鮑施鄧之徒遂將招牌撤去孟氏等之所知者乃此前半之一小段文章也 
　　據交通派人辯稱滙通公司第一年只收得回扣二萬第二年四萬第三年五萬而己余聞某滬報巳爲列一詳表表明之現有力者亦知此等爲彼等所堅持之證佐惟以其權利之優厚不能不致疑於賑目及股東簿之外别有文章也 
　　此案之關係人漸漸明白曰洪少甫曰葉恭　曰葉道繩曰歸賞熙曰袁長坤三兄弟等其傳訊者則除此數人外有津浦站長數人（聞於日昨到京發交大興縣看管）有該路調查員高芹（於傳質後狗留提署）有營業科長區鼎彞（省釋） 
　　當局某君語人曰凡傳人到法庭作證此在外國並非不名譽之事而中國弊病以爲一經傳訊便是罪人故院中往往以好意之傳訊而被人解釋爲惡意因此於傳訊一節極爲愼重 
　　北京交通銀行經理楊蔭孫卽楊德森氏近即極爲寃苦之一人也案發之先以事赴滬而相傳謂其畏罪脫逃到京以後妻女皆病杜門調治而傳稱其花天酒地且指爲與滙通爲最有關係之一人其實楊於行事以外並未與聞他事至今亦不聞以滙通事牽涉及楊且案中亦未牽涉到交通銀行之事故所傳辭職及傳訊之說皆不確 
　　此案之結果如何雖不能預知大抵其審理終了據一當局人言至少須在三個月之後且無論案情如何而葉恭　氏之公罪决無可免以滙通公司並未批准註册照法不能開業農商部歷次咨行交通部交通部皆　不顧此其違法之最大彰明較著者也云云 
　　平政院之審案各庭之内規不一如第三庭（張一　氏庭長）則每　案派一主任評事而庭長督成之第二庭（即承審此案之庭曾述榮氏爲庭長）則派一主任評事又另一評事助理之本案以邵章氏爲主任馬德潤氏爲助理邵氏前淸翰林法政大學畢業生曾任約法議員馬氏德國某法科大學畢業生前淸留學生試驗之考取翰林曾任郵傳部路律起草員　民國曾任京師地方檢察廳廳長者也 
　　葉恭綽氏近來態度頗佳自謂係右傳之三章蓋以前淸時經御史謝遠涵參（所謂龍虎二將龍即今貴州巡按龍建章氏）經盛宣懷氏參合今案而三也有人見其常在中央公園散步報載所作漸　沈憂不可湔之時殖係前數年所作與近事無　然其内情　無悶悶耶 
　　北京報紙態度不一有極端攻擊者有應者盡有者交通系之報則多沈默不一其唯一之措詞則謂事屬預審不能由局外批評此郤是一種正論但所謂不能登載者僅預審中之内情及不能爲左右袒而己者謂預審範圍以外之專亦絕對不可登載則竊恐東西報例所無凡人不能無私亦各言爾志而巳今吾曹之辦報者發言紀事必欲得一正鵠殆戞戞乎其難余雖不能至而心嚮往之 
[南京快信]  
　　聞馮上將軍日内返甯後　將軍署一切事務趕辦淸楚仍須北上 
　　財政部電謂烟酒稅及牌照稅現正切實整　　飭令各局員認眞徵收不准藉口公賣倘有心存歧視卽是暗中煽阻定行參辦不貸 
　　新任兩淮鹽運使方碩甫來寗昨謁齊使即晚赴揚 
　　財政部現設田賦討論會會議　頓辦法蘇省巳派倪文德赴京與會 
　　財政胡廳長現因各縣辦理牙稅有附加敎育費警察捐情事昨特　飭各縣嗣後各牙商領換憑證除　納正稅外不准附加别項捐費以重稅務 
　　江蘇烟酒公賣局長高增秩現查蘇省六十縣以十縣爲一區擬劃六區每區設立烟酒支棧一處按照部章以烟酒兩業殷實商戶承辦實行官　商辦則己議定七月内一律籌辦成立 
雜評一 
[黨之解釋（無名）]  
　　西人以主義同者爲黨中國人以利害同者黨　各國重視黨人面中國有羣而不黨之說也雖然主義同者公共利害相同之謂也然則中外　之分不過公私之分而己 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[津浦路案中之人證]  
　　津浦路案内牽涉之人日來巳陸續到京投案茲聞津浦路局科長歸寶熙服務總管袁長漪浦口辦事處處長葉過繩三人均於日昨到京定於今日上午十時由交通部派員送交平政院投案至於投案後如何發落須俟今日始能探悉津浦路查辦案内葉道繩有打牌吃酒不問公事一欵聞平政院曾行文江蘇巡按使請其據實查覆大約日内必有查覆之公文到京津浦鐵路於總局之外設有濟南辦事處浦口辦事處每一辦事處設有處長一人受局長之指揮葉道繩爲浦口辦事處處長並非津浦路南叚處長外間所傳葉爲南段處長實屬誤傳蓋該路並無南叚處長之設置也昨日早九鐘有軍警多人由津浦路押解某某站長二人來京逕交交通部旋即轉交平政院現己由平政院發交大興縣看管又聞此次添傳之兩站長一係徐州站長其一尚未探悉匯通公司總經理洪少圃前巳到案交大興縣看管日昨又由平政院將該公司駐津經理張某添傳到案其詳情尚待調查 
[憲法起草之進行準備]  
　　憲法起草委員業經推定多日外間對於起草之手續推測紛紛其實則因擬爲會長之李家駒氏尚在靑島各委員亦並未會合此會之進行猶一無頭緒日昨參政院呈報推舉人名當奉批着外交部電汪榮寶迅卽回國以便進行起草此巳見諸明令者此外聞并有電至靑島催李家駒氏從速回京此次憲法起草之進行本屬當然之事至其所以進行較速之原因則八參議之條陳自不無關係而外間乃因此有種種推測至有謂各將軍之來京頗與憲法問題有關係者茲經確切調查此種鳳說實爲不確憲法起草委員雖尚未會合一無動靜而政府則對於此事頗爲注意聞巳飭將二年以來各顧問關於憲法之條陳檢齊以備起草會之參考起草會成立之後大致先須將各種條陳及歴年來各種草案二研究議具草案大體後方得定起草之手續現在外間己有謂將用分章分節之擔任辦法者此種推測未免失之過早此次推定之起草委員中如汪榮寶君曾任議會時時代之憲法起草委員於此道可謂獨具經驗者此外若梁任公則當民國初成時曾著有民國憲法草案一書發行於世聞任公此次將以舊作提之於起草會以備參考此外並不作何種主張日昨起草委員某君語人云今日人人皆言憲法學理余則以爲他法均有學理獨憲法之爲物並無學理可言故世界各國有相同之民法刑法獨無相同之憲法可見憲法之成立純以國情時局爲基礎今之謂憲法必須請敎於外邦之博士先生者實不知憲法之性質者也云云某君之言可謂獨　蹊徑參政院之東院昨己布置掃除以爲起草會場之預備矣 
[通惠公司之進行]  
　　近日政商兩界重要人物爲振興國内重要實業起見擬組織一資本組合定名通惠實業公司專供給資本於正當及重大之賞業等情業誌報端茲聞此事不獨發起諸君盡屬要人　當局亦極願提倡此等組合實欲藉國家保護之力發展全國之實業本擬定資本額爲五百萬元現以各方面經濟狀况均形支絀暫由發起人三十人各投五萬俟集得百五十萬後即行開辦現己有發起人十餘人此百五十萬之額當不難立集惟中國人辦事往往開辦之初目的甚爲正大一經着手經營辦事之人卽存一自私自利之心置本來之目的於不顧此事旣經當局提倡於上各要人經營於下苟辦理得宜於吾國實業前途實有至大之關係所望當局對於該公司一切管理營業等章程妥爲規畫務令發起之目的得以始終貫澈母使日久玩生但顧一小部分之私利而置全國實業之發展於不問也 
[今日之銀行政策]  
　　中國銀行之計畫昨有某君訪中國銀行總裁李伯芝論及中國銀行將來之計畫李總裁言近日於銀行内容巳知其十之八九但愈研究愈覺其繁難愈不可不急急思所以改良擴充之道某君曰改良擴充之道維何李總裁曰約計有三一統一紙幣即使中國銀行紙幣一律通行各省而無此省彼省兌換貼水之事也行此敎策銀行於兌換貼水事業每年雖減收十餘萬然紙幣果能通行無阻則紙幣之信用益增紙幣之信用旣增則紙幣之數目必增計其利益當不止十餘萬此當改良者一也二廣設兌換所此等條例業巳頒行刻下先由直隸辦起次第推行各省直隸巳定先設四十處俟有成效再進而推行之蓋此等兌換所若能設立則銀行之信用益堅而民間將視紙幣爲一種最便利之貨幣而便用必多而銀行紙幣之推行將益廣此當擴充者一也三創立信托公司此等機關乃銀行與實業家中間之媒介機關各國此等事業極爲發逹故其銀行與實業家常有一種息息相通之關係而銀行與實業亦得相互利用而各有蒸蒸日上之機日本之絲營南滿即利用此等機關而大著成效也中國欲使銀行與實業家有一種聯絡關係而呈一種活潑之象則此等信托公司不可不設此當擴充者一也四農業金融機關中國農國也奬勵農業爲今日發逹國民經濟之最要政策然農民無一種金融機關以爲之調劑維持則農業終難於發逹似宜設一種農業金融機關如地方之農業銀行或不動産抵當銀行使農民有金融之便此當擴充者一也以上前三條爲目前必行之計畫後一條俟有餘力當漸爲推行事之難易固不可知然亦勉强爲之而巳云云 
　　殖業銀行之創辦姚錫光張殿英明徹馬吉苻姜廷榮鈔近爲振興塞北墾牧礦林等實業之計特行設立華富殖業銀行額定資本六百萬元分爲六萬整股每整股分爲十零股俟招足股本四分之一一百五十萬元時即行開始營業己將詳細章程擬妥禀請財政部立案當經財政部批示謂塞北一帶物産富饒利源未闢該公民等爲振興實業起見組織銀行調劑社會之金融發展小民之生計用意良嘉所擬章程大致妥協應准立案仰仍實事求是竭力進行俟股欵繳足成數再行照章禀請查驗註册開辦云云 
[請復拜跪之肅政辭職矣]  
　　政事堂奉總統令交片肅政廳訓諭肅政言事宜戒瑣屑復提及程崇信請復拜跪舊事詳情己誌昨報程之請復拜跪事尚在去年秋冬之間原呈雖留中未發然巳喧傳一時當肅政廳初見報紙傳載時互相猜疑皆不承認有此封事程亦諱莫如深今奉總統交片訓諭片内指明係程崇信所上都肅政史持與同僚傳觀程大慚恚　日己提出辭職書惟程之上書巳隔多日何以今日忽然發表則以近日肅政史興高采烈而瑣屑無當之封事亦多故發表程事以警其餘耳事旣發表則程不得不辭職或謂中樞本巳密薦候補肅政數人特藉此爲疏通之計恐尚有不幸爲程崇信第二者未知然否 
[復審與秋審之舊事重提]  
　　四號明令對於此後法官之用舍内以責之司法部外以責之各省巡按使惟各省巡按使早有監督司法之權今又奉明令于以遴選預保之權巡按之於司法更可便宜行事昨聞安徽巡按使韓紫石有電來京略謂此項法官審理訴訟如有失出失入情弊巡按使可得復審此在前淸司法未獨立以前各省督撫本有此權現時司法獨立復審之權似應歸大理院不能受巡按之干涉但韓電在奉明令之後司法部不便即予駁斥也又前淸處決死刑人犯均須經過秋審由刑部開軍奏請皇上御筆勾決今雖國體改爲共和而愼重人命則與前淸無異故又有因整頓法官而建議規復秋審制度者略以凡處死刑人犯須司法部呈請總統勾定不得專由司法部執行此議是否可行尚不可知但外省行政長官旣爭復審則中央之秋審制當可規復此又事之相因而至者也 
[經界局中之租稅問題]  
　　地租經界局前奉命令視財力之有無逐漸進行故所擬各種條例雖經批交内財兩部會核迄今尚未定議惟京兆屬下大宛兩縣淸丈事宜己在進行目前之淸丈頗有與將來改正地租之事相關聯者若不先將地租條例制定將來又須多費一重手續殊失一舉兩得之便因此該局亟亟於地租條例之起草日前業己脫稿大致取日本法意以地價爲標凖此地價謂之法定地價蓋亦根據於純收益而定者也聞此項草案不日將會同財政部商决 
　　宅地稅經界局日前建議於各省城鎭地方微收宅地稅巳經政府許可由内務部辦理該稅之收入悉充經界經費最近己電咨各省從事下手調查以資參考（甲）省城及各縣内巿鎭宅地之面積幾何（乙）各該處之地價最高最低及平均之價格若何（丙）將來稅率之標凖即視地價爲定其等級分爲幾等（丁）以地價爲稅率之標凖徵收百分之幾何等級分爲幾何每期有若何收入（戊）南方數省業己　行宅地稅聞係徵收現金及糧米其沿革及稅率若何 
[奉天之中日問問題]  
　　兵警衝突案解决七日滿洲日報云上月初旬奉天巡防兵五十餘名在石橋子地方因追剿賊匪通過安奉鐵路突被日本軍警圍攻擒去兵弁數人並奪去槍械五十餘枝此事當經鳳凰城右路巡防第八　長田翼臣第六營長屠文凱及本溪縣知事畢維恆等聯同就近向本溪湖日本警察署交涉日人此舉確係庇護賊匪行爲但以中日兩國間向有定例中國軍警如欲通過日本鐵　者必須携帶護照以憑日人貢驗此次該防兵等因事出倉卒未領護照而通過日本鐵路故日本警署藉此爲口實嚴責華兵以爲違法而要求下列六欵（一）將追匪之兵士一律從嚴罰辦（二）將哨官張續菲從嚴處分（三）嚴飭中國兵隊嗣後不准再有此等行動即欲通過日本鐵路時宜一律携帶護照（四）宜嚴飭中國軍警對於日本軍警嗣後不准有侮辱之行爲（五）宜申飭中國軍隊不准其對於日本軍警或有報復之舉動如有意外之事端發生時中國官吏須擔其責（六）將執行處分之情形通知日本官署以上六欵業經該華官等承認一切故該案於是乎和平了結 
　　收買報館策未行七日滿洲日報云奉天省垣所有日本各商戶皆以華人爲顧客近因中日交涉華人不買日貨之故毫無交易殊覺無聊從前一日平均有二百元之賣買者至於近日多不過三元故破産者日多一日長此不己則在奉日商之前途恐有不堪設想者當時日人多以中國排貨之風潮實由報章之鼓吹故日本商界領袖三井會社諸人當中日交涉方熱時欲支出鉅欵在暗中收買中國有力之報館藉以箝制華人之輿論而預防排貨之熱但此事當時爲某領事所反對不能見諸實行 
　　巡按使辭職未准日前奉天炸彈案發生後日人小題大做致有捕去法政學堂學生事茲據京報載奉天來電謂日人不俟吾國許可遽在大北門内日商　京書局倉庫設立日警派出所於五日掛出木牌一面上書日本總領事館警察署大北門内警察官吏派出所字樣云云又有謂張貞午巡按使對於此事與日領交涉頗執强硬態度惟聞張日前己自請辭職先行電逹徐國務卿國務卿己將原電呈閱總統以張到奉之後實心辦事豈可遽行求去故國務卿己復電慰留不准所請矣 
　　奉垣函稱日本警察拘捕法政學生一案現該校己將此事登布廣告略謂本校學生劉亞池張惠田王寶琦三生爲日本警察捕去現由巡按使交涉諒可引渡至滿洲日日新聞遼東新報等所揭載之學生不穩舉動之事學生休業之事學生代表晉京之事校長排日鼓吹之事及校長晉京之事要皆子虚其餘學生亦照常上課云云 
[紀奉天特别演說會排貨問題]  
　　前日張貞午按使爲敦睦邦交起見特假通俗講演所召集各界人士蒞會親自演說特將詳情録下是日各界到會者約二百五十餘人二時半開會由謝蔭昌主任登台宣布演說程序并臨時推定徐雪桐白漱泉兩君爲臨時速記員首由張按使登台演說略謂本巡按使爲排斥日貨事特行召集各界大士來會以最誠懇之意思特囑各界一致痛除此種風潮本巡按使以敦睦邦交曉諭人民起見故於此種風潮初發見時即通飭各界嚴行禁止各機關均有通飭案卷可稽計四月開通飭三次五月間通飭兩次嗣以日領事屢來交涉又於六月間發出最嚴厲之通飭兩次至二十七日除通飭開會外更電飭各道尹一律倣照本巡按使辦法召集各界開誠演說指望排斥日貨之風潮早日消滅爲是然細繹排貨之起源實由於誤解中日新約始則發見於南省各地奉省與日本感情最治且處特别地位斷不應有排貨之舉且排貨兩有損失由奉省雜糧等項專特日大運銷外埠吾人旣不買日貨彼亦不能購買華貨是彼此皆有損失且强國有强國之道愛國有愛國之方若視排貨爲强國愛國實爲大謬不然願大家體會本巡按使誠懇勸諭之意思曉然於奉省特别之時勢分别勸諭敦睦邦交勿使外人有所藉口使我又蒙損失且此事本發生於南省而目下上海漢口方面均己漸次銷滅奉省尤不應再有此項風潮轉瞬中日雜居實行後尤望中日兩國民彼此均以誠意相待是則本巡按使所深望望各界者云云 
次由孫鼎臣商會總理演說略謂奉省商界實無排貨之舉動至目下生意零落不獨日商爲然即各關華商亦均生意肅條大有不了之勢推原其故實因社會經濟困難若將來社會經濟稍一充裕中日商務自應一律起色總之吾敢代表商界擔保無排貨之舉動更要求巡按使減輕貨稅以裕商艱云云次由敎育會董鳳軒會長演說略謂學界目下所用之敎育品均係日本出品據此爲證可見學界並無排貨之事且國民外交與政府應一致進行政府旣認排貨爲有碍邦交一船國民亦斷不能再有此種謬想云云次由工會代表崔權久演說略謂中日交涉解决後卽由南省傳來一種排貨傳單當由本會召集城内各排印局曉以利害一律取締其代爲印刷故五月節後街巿間即無此項傳單之發見是卽本會維持日貨之一證云云最末由農會協理演說路謂農民散處四鄕不解曰貨爲何物　無排斥之舉動云云演說畢時巳三鏡十五分立即振鈴散會 
[湘省各屬水災記]  
　　湘省各屬近因雨水成災先後電報到省者不下十餘縣茲將災情較重各縣分别録下 
（一）瀏陽該縣於六月二十五六兩日大雨如注山洪驟發河水陡漲數丈沿河舖屋均被淹没東西南各城均巳通流釐金局天主堂福音堂一帶則高與簷齊倒塌房屋無數溺斃人口亦不知凡幾當水勢猛急時幸於西城開一缺口救出生命不少真對岸之南巿街唐家洲等處亦坍塌房屋二百餘戶壓斃男婦十七人近城之西湖山下迴水灣發現屍身五十餘具其被洪流捲去者無論矣縣城官紳除督同隊勇警兵分途援救外並於水勢漸退時飭令災民暫住各城朝宇又分設粥廠十二處以資急賑 
（二）沅江沅江縣地勢低窪近因大雨兼旬河水驟漲加以上游資水大發水勢建　而下濱河房屋衝洗無存該縣又無城垣知事公署竟成澤國淹斃人口不計其數趙知事一面趕辦急賑一面將公署暫遷龍漂巿以資辦公昨巳電告省使查照矣 
　　（三）漢壽漢壽與沅江毗連同時河水暴漲全城俱被淹没人民遷居城上房屋亦多衝毁城門關閉斷絕交通水距城頭僅三尺許知事王君由城縋下乘一小輪督率工人前赴下游勉力疏濬並派承審員辦理施粥放賑等事一面電告省長查照（四）常德常德爲湘省西路商務繁盛之區頻年以來迭遭水患向來以城爲隄藉以禦水上月杪水勢盛漲上下兩南門水深丈餘禦水板築至八九層居民甚爲惶恐該縣知事曁武陵道尹同時電告省台昨奉陶巡按復電略謂雨多少漲軫念良殷仰督縣紳勤護城隄以防意外水平仍報查考云云 
　　（五）益陽益陽爲資水之流域上月二十三晚河中陡發蛟水波濤洶湧如排山倒海面至所泊帆船大半翻沉淹斃人口以百餘計小火輪亦沉一艘一刹那問巿面全行淹没居民紛紛上城逃避其未及上城者亦多遭溺斃繁盛商場頓成澤國良可慘己 
　　（六）乾城該縣於上月二十日　發山水沿河田畝橋梁房屋多被衝壞淹斃七十餘人縣城水深三尺日前由該縣廖知事電報到省陶巡按以該縣前月二十號發水遲至旬餘始行禀報殊屬藐玩民瘼除記過一次以示懲儆外並令將受灾戶口妥爲撫卹衝壞田橋堤防趕修完善從速詳報核辦母再延玩致干未便 
　　（七）武岡前月二十四日該縣山洪驟發洞口一帶衝毁房屋百餘戶峽口釐金徵收分卡亦被冲洗委員吳國鈞隨水漂流至數里外始獲遇救該縣釐金專局汪局長前往勘明所有什物無一存者僅大票與賑簿經吳委員携出當經淸算計失存卡稅欵九百四十七串二百六十文洋銀二百零七元員司以下各人損失約在五百元上下昨由高知事汪局長報告省使當奉電飭分别履勘妥爲賑撫詳明眞報 
　　（八）臨武臨武縣於上月杪因蛟水大發東南沿河數十里盡成一片汪洋傾倒房屋淹壞田禾溺斃人口所在皆是雖經知事設法賑救而人民蕩析 
 
 

Page 7

 
 
實屬慘不忍言昨由旅省紳商學界聯名具禀軍巡兩岩懇予電京請欵以拯灾黎未　能　允准否也 
　　（九）溆浦溆浦縣會於上月初被水成災當由該縣徐知事電禀省使奉撥洋銀千元以資賑濟乃於二十五號又復大雨淋漓龍潭鎭一帶淹没田房人口較前尤甚徐知專昨又據情馳電上陳矣 
　　（十）永順永順縣車知事日昨電禀省使以縣　靈雨兼旬山水暴發沿河一帶居民廬舍漂流田園衝壓己設法妥爲安置酌提熾方公欵救濟除按畝踏勘并叙詳報外可否酌給賑撫伏候示　云云 
　　此外尚有江華酃縣會同醴陵各屬亦皆被水成災先後禀報到省情形大路相同不及備録 
地方通信 
[松江]  
　　景賢女校十週紀念會松城景賢私立女子兩等學校自創立迄今恰届十週就校中開紀念會八九兩號陳列十年中各學生成績由男女賓分兩日展覽各種品物十號設遊藝會（一）奏琴開會（三）由校長丁金蘭女士布告宗旨略謂本校由桃永華宋占梅兩先生手創邀金蘭擔任敎務丁末秋宋君物化姚君北上金蘭不忍負興學者之始願與求學者之殷勦驟承其雖匆匆又八年矣所幸來學日衆宿舍爲滿名類　逹一百二十人以外差可爲諸君子告慰本擬添建校舍擴充學額以酬嚮學之般奈家本寒素八年中負僨山積以致心與願違云云（三）全體唱校歌歡迎來賓（四）修身作法徐宗彞錢樸端奢儉叢談周吟薇廖寶和（五）應用體操變人球等（六）本校全體表情遊戲（八）國文講讀戚齊賢邵競華愛蓮說（八）滑稽畫周吟薇（九）對客揮毫徐宗俊吳光墨（十）應用體操啞鉿全體（十一）愛國歌紀念歌全體（十二）毛筆畫邵競華横幅吳　榮摺扇（十三）修身作法勤修女職兪斌德楊劍虹閱福星（十四）混合徒手體操十八人（十五）地理繪講給沈修梅陳書裳講金慶星袁慰英（十六）行進游藝落花片片花十八人（十七）英文讀譯徐宗俊袁挹芬（十八）動物繪講蚌之變態繪李彩鳳講楊劍光（十九）遊戲體操小彩圈十八人（二十）國文講讀巴律西錢錦華閔福星（二十一）遊戲算術丁慶良袁偉英（二十二）行進遊技月中疏影十人（二十三）國文講讀七歳幼生張勤芳（二十四）修身作法應對姜靜賢李吉志（二十五）化學酸素製鹽本届畢業生七人（二十六）遊戲算衞姚麗環朱文仙（二十七）歴史講演岳飛秦檜楊宗堯李彩鳳（二十六）徒手操二十人（二十九）餘興演女界警鐘描寫世界不識字誤事情態頗有致（三十）奏琴閉會畢業生姓氏附録右袁挹芬徐宗俊徐亞才周瑶華吳光墨惠新然張藴文 
　　第一高小畢業縣立第一高等小學校昨舉行第九次畢業式與　驗者共三十五人合格者三十一人畢將茲將畢業姓氏録左甲等三名何兆唐費良生陳貴三乙等十四名沈聯壁沈逹時張厚信唐信鴻楊椿生孫宗　張益齡胡永　周孝修僉端　王維楝朱懋桐張文泉周振家丙等十四名仲萃英劉易生吳鐵楝謝壽鵬胡永　張繼良金端溶壽俊良杜應　夏來淓趙光昌候紹籌錢人玉蔡憶春 
[蘇州]  
　　　巡官之更　忙木瀆鄕吳區員被　一事巳詳昨報茲悉又有陸墓區　胡輯熙因吞没公欵被人指控經縣知事密派稽查員調查確　勒令消差改委前淸雲騎尉世職高秋田接充並聞唯亭署員張漢卿南北橋署員馮翊均有撒差消息惟尚未見明文至陳墓區員沈良撒差後巳改委吳祖培接充定舊曆六月初一日接事 
[鎭江]  
　　烟鬼恐慌印花土發行有鴉片烟癖者無不喜形於色詎各警區近奉到上峰通傷謂印花土以僃合藥之需吸食者仍應按律懲治故此兩日間各警區拿獲開燈私吸者不下數十起一股烟鬼於是又大起恐慌云 
　　江潮大漲連日江潮漲至七八尺鎭江下游之小河八港兩岸圩田均被淹没聞丹陽揚中兩縣被淹之田約六十萬畝刻巳電省請欵購機灌救另函云霉雨浹旬江潮陡漲沿江一帶低窪之處盡成澤國田廬淹没不少現在雖巳放睛而江潮仍有增無巳新洲和尚洲各圩岸岌岌可危各洲鄕民刻正竭力防堵並將堤岸培高以免崩潰 
　　江北之飛蝗可慮鎭郡對江沿江各洲一帶柴洲蘆岸一望無際且正值發逹之期遽受蝗害蘆葉旣被　過半捕蝗者又以撲滅不易爰擇蝗蜅　多　將蘆葉剗除投諸江流爲一網打盡之計然終難悉數殲滅近來霉雨兼旬蝻子雖遭淹没而巳經生翅者仍於晴光微露時結隊成羣翻飛上下望之如黑雲蔽空暗無天日飛　趨向在南渡江過鎭己有數起哀我小民何以堪此　　　　　又是一種衝突鎭江機工停止工作經兼車工亦全體罷工此兩種風潮尚未解決茲聞機業公所對於經業又發生一種衝突茲録機業公所傳單如下敬啓者各資此行諸君台鑒緣因機車兩業本屬一體刻因柴米昻貴工價不教是以車業向各寶號行情商會同商會議定每莊暫加工飯錢七百八十文敝業亦復虧累理當不允旣蒙各寶號行同商會允定　　而我業亦不能藐視諸君權從暫漲然經　一層從前舊章一兩六錢至一兩八錢爲度近有奸商舞獘私自加增三兩之多或至四五兩不等我業受此暗虧甚重今車業旣申漲價之議理宜將經　之規條更正亦須會同商會議定倘再有奸商私將　線加多如何處問若是涵糊承認我業萬不能受此大累及如少經少邊會秤車友焉能相容惟此申明各寶號行諸君電鑒秉公核奪 
[揚州]  
　　兩淮鹽運使交替兩淮鹽運使更調之命令早在五月二十日發表時新任方碩輔氏因病在京未遽南下至本月六日始有電來揚謂巳乘津浦車南行運署得電即飭場運局派員陳壽仁舉　良前往南京迎接巳於今日（九日）午後抵揚聞定十一日接事舊任姚文甫司長移交手續早經著手辦理其眷屬前巳遷回上海一俟交卸即須赴滬聞姚氏尚須電京請假回籍掃墓然後方赴兩廣新任兩淮商人及地方人士對於姚司長感情絕佳擬爲立去思碑並送匾對萬名傘甚多即前淸歴任運使之去任亦從未有如此之熱閙者也 
　　請加委承審員江都縣缺係兩縣合併政務旣繁訴訟亦多承寨原有兩員現局知事因姚承審奉保免審查合格赴京覲見而此間適值淸理積案之　　吳承審錫官一人難以審理昨特聘請徐兩然（曾任鹽城等處審檢應長）充任聞己詳請高等　長加委日内即可蒞庭矣 
　　　　　　印花印花　一　吾　公用契　　　　　大率均巳貼用惟各私人契　　夫商店合同　據仍不　有所　　周知事因遵省飭轉飭警察嚴行查察如有隱滿嘗卽按章科罰提半充賞 
[安徽]  
　　樅陽禁米風潮皖省近來隂雨連綿米價昂貴經各　道嚴禁出口在安頃有商人夏時雨在高河埠運秈米十　船由縱出口事爲禁米所　朱文瀾所聞當勸該商就近在　出售並請水警李署長雲卿飭警預爲範防詎夏某置之不理　將該船於次晨開行爲行丁查知向前阻止不允隨赴水警報告而該警李署長雖率同巡士到場然亦不甚攔阻其時所丁不知因何落水兩岸人民觀者甚衆咸抱不平僉謂所丁係被推落水遂大起衝突李署長見此情形即回禀程廳長（如何措詞不得而知）立時加派砲船及吉安官輪到縱逮捕朱所董及所丁人民等多人各界人士益譁一面禀縣一面來省上控韓省長派員調查後即令水上警察將米船押解來省售賣並將夏某及水上警察分别撤辦聞該縣劉知事昨己來省亦將此事面禀當道矣 
　　查編民間鎗械皖省光復時迭遭兵燹公家鎗械遺失甚多殷實居戶購藏亦夥無非爲防範盗賊起見現因各縣編練保衞團需鎗正急經韓使通飭各屬即令民間所藏　械悉數編號假爲保衞團之用 
[奉天]  
　　張使請設諮議會奉天張巡按使日昨電請政事堂　奉省自民國二年春迄今二載餘無議事機關茲當中日條約寶行在即奉省又處特别地位應行籌備之要政甚夥擬請仿照浙省辦法設立諮議會以政務財政兩廳長爲正副議長議員則官紳各半以便贊襄各項要政云云 
雜評二 
[先決之兩語（默）]  
　　今日舉行凡百政務應有先决之兩語其一果眞心爲民謀幸福否其二果能以實力助政策否 
　　以第一語言如地方自治省議會立法院等近皆紛紛籌進行之方然苟不予民以實權則貎似神非將來成立仍不遇爲官廳之附屬機關即不願附屬而實權在彼亦安能有所作爲不過存一空名而巳今日國人對於此等事業皆漠然視若無覩者　以當局　　發表之主張預不肯以實權予民故遂逆　當道必非　心爲民謀耳此吾所以有第一語之問也 
　　以第二語言如敎育實業軍政等事業近亦紛紛有進行之機然此數者無一不握權於財政部欲事事如願以償誠屬無此財力第求管理財政　權衡乎先後緩急之間而予以相當之助力有十分財力　成一分事業非然者　有盡美盡善之主張而無實力以繼其後要皆歸於泡彤而己此吾所以有第二語之問也 
　　政府能毅然諾出二語然後可以起而言他 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[烟酒公賣聲中之官商消息]  
　　上海烟酒公賣局訂於今日開幕預邀各當道及南北巿紳商等赴飲等情略記昨報茲悉本埠烟業衆商德馨堂等各代表於昨日具呈意見書請該局長裁奪辦理大旨謂烟酒兩項各國皆視爲消耗品而不嫌稅重惟我國烟業關於生計情形逈然不同當此商戰時代我烟葉仍復蹈常習故不知稍求改良徒使捲烟盛行營業失敗利權外溢幾有一落千丈之勢不必遠徵各處即上海一埠南市北市開設水旱烟店者非兼售捲烟不足以敷開銷　固店本此外之開烟紙店以捲烟爲主體而經售水旱烟者不過略備數種己耳試觀近今外來之捲烟暢銷中國者其獲利不知幾千萬即包銷代售之人亦無不得厚利而去嗟我烟葉豈能與各國相頡頏而况捲烟則進口一稅取携甚便水旱烟則各處有捐銷路日滯過此以往若不設法維持烟業生計何以堪此現公賣旣頒章程同業各抒意見而其中營業困難情形敬爲我局長分晰陳之一水旱烟中之皮絲福建出産有捐汕頭過境有捐蘇州南京亦有捐一經公賣應否能免商民之希望者一二西菸中之靑條甘省産地有捐七省過境有捐銷場有捐落地亦有捐一經公賣能否可免商民之希望者二三旱烟中之烟葉産地有捐落地有捐過境有捐分銷亦有捐一經公賣能否豁免商民之希望者三四烟葉行之售銷内地如廣東之淨絲潮烟捐欵旣同留難亦多一經公賣可否請免商民之希望者四綜觀以上四種困難情形巳可概見且上海公賣租界内地不能一律窒碍旣多商業更苦同業等再三思維際此開辦伊始另捐恐難驟免内地太覺偏枯不得巳瀝陳意見環請貴局長體恤　艱俯准減輕經費以蘇民困而維商業不勝感切待命之至謹呈並悉菸業各代表於昨日（十一號）先在南巿德馨堂公所内開第三次會議對於公賣後之辦法提議數條如下一議菸業近來困難情形巳詳於意見書内現旣欲公賣商業更苦應請求照章減輕一成以值百抽十爲率一議産銷旣歸公賣而過境地方祇有驗票不能再收以免銷路阻滯一議組織分棧機關菸業各帮以合一爲簡使俾得省浮費而歸劃一若因辦事不便另訂辦事分則並各舉經理以便查考不至稍有窒碍以上三項是否有當請各同人商酌後定於明日午後三時答復决定本埠酒業同人亦迭次在城内公所開會集議請求菸酒公賣局長設法體恤減輕捐稅以維營業並擬與菸業互相聯絡辦理俾資協助而便進行并聞高幼農局長現己來滬考察菸酒兩項商業並組織分局機關一俟妥定之後即須北上禀復財政部　請示辦理 
[勸用國貨會常會紀事]  
　　七月十號勸用國貨會常會集議由陳良玉主席報告洪復齋提議有美國留學生畢業回國精於製糖其資本僅七八萬己足開辦本會請該學生到會研究辦法次報告華慶公司李培根勢心提倡改辦國貨並近日在哈同花園特設國貨陳列所又陸星莊仿製剪髮毛刷係完全國貨又報告布業公所來函近來土布滯銷半由稅則不良並附减稅請願書張讓三起言減稅請願發起業巳多日現各團體旣無復信可作爲默認須及早趕辦後又由張讓三報告屠景三發起紗廠事謂係積極上進行諸君須竭力助成之云云是日緣天氣酷熱到者僅七八十人自四時半鐘起至六時半振鈴散會 
[鹽棧被封五誌]  
　　租界浙鹽棧被封巳四誌本報茲聞此事頭緒紛多有 
牽涉銀行押欵之說聞有某某等銀行因有存鹽抵押銀欵及運票抵押銀欵等事故對於該棧操有債權曾函詢當事人應如何辦法聞各當事人對於此事種種問題殊不易解决祗得迭電中央請示核辦 
[又有愼防黨人起事之通飭]  
　　本埠軍警各界接統率辦事處飭開據偵探報告謂黨首孫文近又思逞巳籌有巨欵及僞造委任狀派令羽黨劉某向某携帶來帶欲在上海首先發難繼由各處響應等語當此時局危急之際該黨首等希圖破壞祖圖實屬罪不容誅亟應查緝一面嚴飭軍警妥愼防範云云故日來本埠軍警司法行政各機關均巳派探偵查緝辦矣 
[飭查造運僞紙幣之逃犯]  
　　中央政府查悉近來發現之僞紙幣均係黨人所造自據先後破獲僞造之湖北官錢票及經江海關查獲私運之大宗四川軍用票後曾由財政部通電嚴查在案日前公共公廨關讞員接滬海道楊道尹訓令略謂近據江海關查獲大宗四川軍用僞票惟私運或僞造之人被逃未獲租界爲五方雜處之地難免不混跡其間應請查緝等因故巳據情轉請公共捕房麥總巡通飭各捕房中西探捕一體嚴密偵查矣 
[緝拿攔刦小輪之盜黨]  
　　南灣寗興局公裕輪船拖帶南恆裕絲號買繭洋銀在松江縣屬被匪搶刦一案由水警第一專署沈署長拘獲盜匪吳少雲供出同黨王少榮匿跡上海　租界卜鄰里内十二號門牌現由水警偵探投報法捕房請爲協緝捕頭立飭探目黄錦榮包探梁大寶前往將王拘獲解入捕房捕頭諭令管押俟禮拜一解送法公堂預審核辦 
　　又一訪函云前在松江縣屬之茅港河面攔刦上海南恆裕絲號巨欵洋三萬七千元案内之盜犯吳少雲朱富田二名業經水警第一專署沈署長訊據供認係因聽從在逃之衞小阿春起意紏夥持槍行刦所得贓洋除由衞小阿春分派外朱富田與在逃之沈子明二人合得洋五千元藏在松江倉城附近之空槨内等語現由該專署長會同松江縣李知事派令法警前往倉城搜查該犯等所藏贓洋五千元所有此案在逃盜犯衞小阿春沈子明等現據眼線報告逃匿滬上故又移文上海公共公廨及法公堂等 
轉致捕房派探一體協緝 
[景警佐移提盜黨]  
　　上海縣景警佐前日派偵探王桂生持文投請公共公廨協提之盜匪倪阿毛卽嚴阿毛業經提案訊據倪阿毛供認於本年二月十一十八等日糾同現押公共租界捕房之魏長生及公廨判决禁在西牢之趙華春等執持手槍迭次行刦上海縣屬塘灣北橋龍華及浦東塘橋等處各商民家財物不諱景警佐以該盗倪阿毛現旣供認結夥魏長生趙華春等連刧各案均在華界該盜夥亦應提回歸入司法範圍訊明按律懲辦故於昨日移文公共公廨請將現押捕房之魏長生及禁入西牢之趙華春二犯一併引渡解歸内地司法機關訊辦 
[蔴袋内發現垂斃男子之駭聞]  
　　前晚夜半約三時許有謝姓牙醫生行經山西路（即畫錦里）淸河里底合興里口見有蔴袋一隻抛棄該處弄口黑暗中不辨内儲何物因舉足踼之微微顫動細察之下始知袋内所裝係一垂斃之男子口不能言氣尚未絕大駭狂呼始經巡捕聞聲到來詰據露宿該處門樓下面之乞丐云黑暗中似見有三人以黄包車車來棄於該處向北逸去云云旋經該捕雇車舁送醫院而去 
[城東女學舉行第十次畢業式]  
　　南巿竹行弄城東女學於本月十號舉行普通科三年級及初等科畢業式由校長報告敦請留美女學生胡彬夏女士授憑并致訓辭大致謂西國學生畢業時師長必有幾句訓話以爲終身執行之凖一力戒自負自滿二勿失女子天然之美質勿爲矯枉過正之行爲并說女子求學當考察該校校長敎員熱心辦事與否勿嘉虚名而貽實害云云嗣復有該校協進員穆藕初演說謂學識有新舊道德無新舊仍以勤儉爲女學之本以補助家庭爲民富國强之根本等語該校開辦十三年此次爲畢業之第十期并聞下學期開文藝專修科注重音樂圖畫國文以增女學之程度茲將畢業生姓名録左（普通科三年級）楊雪瑶上海趙尚逹華亭朱淑英嘉定秦之葆上海張度新川沙（初等科）鄒承霖寶山張劍奴川沙吳元曾休寗顧桂珠元和王淑珍崇明 
[南洋女子師範遷移校舍]  
　　西門外南洋女子師範學校爲吳興凌銘之所創設去年曾果業文科數理化科及師範科三班今夏又畢業師範講習科一班該校規則頗嚴課程亦頗完美近聞該校因西門外校舍不敷應用自下學期始改訂章程大加擴充遷移至美租界阿拉白司脫路北長康里第三弄底有志求學者盍注意焉 
[電請照料由藏回華之難民]  
　　江海關施監督昨接駐藏陸長官來電謂現有流落印度等處華民男婦一百四十名男女孩四十五名由西藏轉道資遣回國現乘英公司輪船提升特（譯音）由香港先至上海然後分途回籍約十五號以前抵埠請派員照料並請轉咨沿途原籍他方官廳查照等因施君接電後除函逹稅務司知照外並分别咨行鄭鎭守使楊道尹轉飭上海縣知事淞滬警察廳一體知照俟該難民過滬妥爲照料 
[設窰自製瓦筒之創始]  
　　滬城自拆城填濠實行以來北半城巳完全竣工南半城築路設溝尚在進行所用瓦筒等件大率購自洋廠利權外溢殊屬不少工巡捐局朱局長有鑒於此特禀准上台在南半城小南門大東門交界之區設窰燒製水門汀瓦筒爲裝配馬路隂溝之需聞所造之貨質料堅實不亞洋廠云 
[常熟米巿之報告]  
　　昨日本埠米行接常熟米行來信謂連日出貨稀少巿價頻增今日午巿新礱糙綆六元五角又中國糙粳六元二三角糙尖六元一角五分杜子糙　六元一角五分 
[袁廳長體恤當事人]  
　　日來天氣酷熱上海地方審判廳袁廳長以訴訟當事人當訊問之時久立疲　且人數衆多熱氣直逼案前有礙衛生因特在庭上置備條凳分列兩旁當事人陳訴旣畢即命退下暫坐以示體恤而重衞生己於前日開始實行矣 
[工部局注重衞生]  
　　時届夏令天氣炎熱巿間出售之冰其林和蘭水以及瓜菓等類均與衞生有關係故公共工部局衞生處西人特於即日起帶領夫役華人分往各處留心查察如有製造不潔或瓜菓霉爛等情定行禀請公堂傳究以重衞生 
[艒艒船實行押遷]  
　　工巡捐總局長議定推放十六舖迤南岸線並建築輪埠碼頭與浚浦局會訂合同議定七月十五號動工預經由局出示周知其沿浦岸邊所泊之江北艒艒船經朱局長諭飭總船目連錦堂會同警察水巡隊一律查明實數限令遷泊至浦東空曠之所等情迭紀　報茲聞自昨日起己押令移泊不准再有違抗免致妨碍要工 
[布號學徒被人誘拐]  
　　無錫人陳春和之子梅大年十五歳於今春由其同鄕之顧愼三推薦至滬南鹹瓜街源昌德布號内爲學徒忽於隂曆五月二十五日有該徒之親串楊松興兪阿大二人至該號謊稱該徒之母在家患病沈重帶信至此囑即同返家鄕一省親病等語後即同領出外詎去後久不回號經其薦人願愼三追問其家始知並未回來母亦不病疑係被人誘拐遂由陸同妻兪氏來申招尋將楊弟渭澄並兪阿大二人尋見詰問前情頗多推諉當卽扭控第一區警署因事關串拐飭即移送警廳司法科訊究 
[給領迷途女孩]  
　　女孩陳照　前在法租界迷途由捕查見帶至法公堂判令送堂留養拍照懸掛公堂候領在案昨有陳秦氏投稱照慧係親生女兒因來申未久以致出外迷途求請給領聶讞員着將該孩當堂認明無訛准予領去 
[逃妾請減刑期]  
　　住居虹口墨克登路一百五十四號門牌李文龍之妾李陸氏因被向爲西崽之甬人沈法來勾誘成姦並聽沈唆使捲取值洋一千一百元之衣飾逃往寗波被李控由捕房禀經公共公廨備文將沈與氏一併移提來申訊明男婦均屬不合判分别各押九月示儆在案茲李陸氏忽延律師於前日投案聲稱實係婦女無知受愚誤犯刑章請求復訊核減刑期中西官會商之下諭令退去候原審官核奪 
[翁控媳姦之理由]  
　　樊昌樹與方正祥之媳陸氏通姦前晚被方遇見以菜刀劃傷樊之面部由四區警署拘送檢察分庭預訊之下方供伊子少卿因案覊禁鎭守使署不能到案親告等語判原被一併還押候解地方檢察廳究辦 
[膏店深夜售烟]  
　　浙江路二百八十八號門牌某烟膏店主粤人鍾玉峰因不遵工部局定章深夜私售鴉片違背捐照第三條章程被巡捕查見抄録門牌姓氏禀奉捕頭轉禀公共公堂出單傳訊 
[閘北之烟禁]  
　　前日閘北檢察分庭將訊實烟土案兩起起訴審判分庭經孫推事判决陳子華即田明亮帶土八兩零處徒刑四個月高正廷帶土六兩皮二錢　徒刑一百天 
　　五區警署探警前日在滬寗車站查獲帶土犯糜全福趙錦芳張鳴生吕繼山等四名抄出有印花土二十六包及烟灰烟泡共一兩零移送檢察分庭預訊還押聽候起訴公判 
[匪徒攫取金挖耳]  
　　婦人陶　氏前日行經禍建路突被匪徒廳阿根從後面拔取頭上值洋十五元之金挖耳一支飛奔圖逃適被老閘捕房包探錢壽生查見當場追獲搜出原　因卽拘入捕房押候解究 
[店夥串竊之控告]  
　　老北門内薩珠弄中關設成衣店之婦人王葛氏前日投二區一分駐所報稱被夥邵長安殷阿明柴金鴻等串竊去衣服多件值洋五十餘元並現洋十一元小洋二十二角請爲追究該所警員據報後立派探警將邵長安等一併拘獲解送警廳司法科略詰一過轉送地方檢察廳奉飭分别收押候訊 
[追獲扒手]  
　　城内虹橋南首恒康燭號夥彭得意於前日下午行經九畝地爲竊賊鄒龍生王來喜等竊去身畔之皮夾（内儲金戒一只當票一張銅元數枚）逃逸經彭察悉在後狂追當由守望巡警將鄒王二人連贓並獲連同彭得意一併帶區送由警廳司法科轉送地方檢察廳預審之下判鄒王二犯分别收押候究贓給失主具領 
[玻璃窗壓傷女孩]  
　　住居五區二分駐所境内之粤婦張劉氏前日雇木匠唐連生修理門窻適該氏之女孩劉壽花在旁嬉玩被玻璃窗倒下壓傷由警將唐拘送檢察分庭預訊一過諭氏自行醫治了案 
[女工毆傷管車人之薄罰]  
　　胡家木橋統益絲廠打盆女工戴桂珍毆傷管車人湯發生頭面一案前日下午經李檢察官提起公訴孫推事判戴女罰洋一元以示薄懲 
[車夫扭毆巡捕]  
　　黄包車夫瞿淦成前日在靜安寺路碍路違章由一千一百五十號巡捕查見上前干涉詎該車夫不服反敢將捕扭毆旋由西捕到來帮同拘入捕房押候解究 
[下電車性急之榜樣]  
　　前日午後有劉裕良乘六十五號電車至滬寗車站界路地方車未停妥忽忙躍下致跌破頭顱流血如注由五百九十七號華捕雇車載入捕房捕頭命送同仁醫院醫治 
[控訴庶母侵佔金飾案之傳訊]  
　　巳故瑞莘儒之次子桐華控伊庶母瑞廖氏侵佔值洋三千六百元之金飾一案業由公共公廨核准出單飭探傳廖氏到案諭令交保候訊在案前日上午由廨傳訊先由原告代表律師上堂譯稱敝律師代表原告今日有另一問題向公堂請求即原告之父所遺在貴公堂受理範圍以内之地産豫防被告有意外之舉應請公堂給諭保護云云即據被告代表律師上堂辯稱原告故父遺産均歸原告之兄國華（即國潤章）執管並據國潤章之代表律師上堂證明並稱前巳禀奉貴公堂與德國陪審領事給諭管理云云互相辯論之下兪代襄讞與觀審之英卓副領事判被告交原保候再復核 
[欠車租各押十天]  
　　韓金田前投法公堂控錢金富虧欠黄包車租洋九十角錢　郎虧欠租錢二千文向收均不交付求請訊追嗣經法公堂　案訊供屬實判各交保限理在案詎迄今未繳昨日原告廳求追洋錢等同供民等推車度日無力措還求宥判各押十天完案 
[限期繳洋]  
　　丁良雲投法公堂控德昌猪腸作延約不還收買猪腸價洋一百三十四元求請訊迫一案昨由法公堂傳訊該作主王樹堂供稱丁將豬腸前來求售雖言明價洋一百三十四元後因腸己朽敗業　退回詎丁仍將腸抛在商人作内强行掗買求請公斷丁又稱貨物甚隹並無退回　買之事聶讞員判人銀兩保限七天繳洋 
[美捕房瑣事]  
　　昨有甲乙二人在吳淞路黑暗處所徘徊不去被華探王桂庭查見以其形跡可疑向詰支吾拘入捕房押候查辦 
　　陳阿生顧林寶二人前晚在漢璧禮路不知因何互相毆打經某印捕力阻不服拘禀捕頭訊明處罰 
[誌謝]  
　　昨承同仁輔元堂送來蟾酥丸臥龍丹各一百瓶天中茶一百包又保安堂送來蟾酥丸臥龍丹各一百瓶午時茶一百袋又仁濟堂送來臥龍丹純陽正氣丸各六十瓶雷公救疫丹六十服除代爲分送外書此誌謝 
雜評三 
[烟酒稅（訥）]  
　　煙酒爲奢侈品以法理言宜無不可重征者也然而商情困難若此重征之後本國煙酒勢必銷行益滯而外貨愈將暢銷不　驅營本國煙酒業者盡變計以出於他途究其影響所極非特困商并將困稅是重征亦非所宜也吾因是有感夫凡百工業製造不興捐稅亦决無發逹之理取民之道與商民富力不相符必多意外之障礙奢侈品之煙酒且然更遑論其他哉 
來件 
[松江縣敎育會夏期講習會簡章]  
　　本會於六月十三日常會時經衆議决本届暑假期内特開講習會三星期招集本縣小學校長敎員來會聽講以爲下年度改良之預備業由本會詳請縣署通飭學務委員轉咨各學校外合將辦法披露俾使周知 
　　一聽講員每　至多以八人爲率聽講人數於七月二十日前由各區學務委員詳報縣署轉知本會以便發給聽講劵及支配座位若鄕區聽講員須食宿會内者應自帶蚊帳被褥一副及膳費雜費等洋三元於到會時預繳 
　　一科目擬定教育管理及技能科敎授（以時間三分之一講敎育管理以三分之二實習技能科） 
　　一時期定於本年七月二十六日起至八月十五日止 
　　一講習時間每日三小時（上午八時至十一時） 
　　一講員均義務職由本會延請外地及本地敎育家分别擔任演講 
來函 
[蕪湖縣農會致叚知事公函]  
　　逕啓者案據阜豐公司經理趙行己翟希璜等報稱請求調查多縣以息紛爭而維農業事溯自前淸光緒三十二年由厚生懇牧公司價買潵水圩外曹家大灘一千餘畝預備築堤開墾禀蒙前蕪湖謝知縣批准立案祗以連年災歉集股不易遷延未辦民國三年冬季行己希璜等糾集同志組成阜豐公司從前厚生公司所有權一併讓渡與阜豐公司爲業當經禀請前蕪湖查知事出示保護並報明開聖遵限升科等情迭蒙批准在案民國四年一月初旬開工築提先期邀請隣近各圩耆老協商妥洽相度地勢規定堤線僉以竹絲港下游河道南趨魯港北逹天成湖兩面水路寛闊曹家灘地高仰不能蓄水現在人口蕃衍無田可耕此處能墾田千餘畝於貧民生計甚有裨益敝公司三月以來昕夕工作費去成本一萬餘元麗民方額首稱慶竭力開墾而土豪訟棍見事己垂成假端敲詐未遂所欲卽揑詞向道縣兩署以攔河作叚阻塞水源等情紛紛禀控如舉懋修羅翰延余正春等不一而足竊思開墾荒田增益農産中國根本實業今被少數人造謡煽惑假公濟私妨碍進行良可概歎爲此繪具圖說報告貴會鑒核迅速開會捉議派員　查據情移縣俾紛爭立息農業可興等情前來據此敝會　即調查茲查得曹家祠堂前有灘地一塊界於澈水汗李招學之間年久淤積地勢平衍東南廣六是餘丈祠後廣十餘丈夫然一小汗也阜豐公司集合股本價買灘地築提成 
 
 

Page 11

 
 
圩以地勢而論激水東南李招西南兩面埂堤素稱險要有新堤作爲屏障即遇山洪泛漲可免危險之虞以水利而　竹絲港下游河道西南出　港河東北逹天城湖且新堤南面灘地甚寛亦可分救水勢至云東北新进　　小港船隻往來似失捷便而南面大河存在旣不妨碍水利亦不阻塞交通實非欄河作段阻塞水源可比况該公司開　升科禀准有案經營數月用費萬元功巳垂成事　　　未便任聽少數人反對阻其道行　　前情理合將　查　在情形用特公函陳請貴知事察核施行無任企禱會長黄光昌 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[楊貴妃六月一日生辰祝詞凡十六章并序] [  東國] 　　 
　　按唐書貴妃生辰在六月一日例爲隹節明皇萬歳在八月十五日稱爲千秋節天寶間凡遇此二日貢獻極一時之盛歡娱稱萬歳之觴三代下改年爲載自天寶始改舊曆爲陽曆則自民國紀元始今年舊暦六月一日當陽暦八月十二日（東園當陽暦七月爲八月堪發大噱覺迷戲註）提先三日則爲八月十五日合之明皇壽誕豈非雙壽邇時慶賀生辰民間例行預祝故因貴妃生日綴文祝嘏兼祝明皇其詞曰 
　　華淸宫掖日方長姑子生辰介壽觴三十音聲成小部新翻一曲荔枝香 
　　玳瑁水犀雙押下美人含笑入簾來西凉賞到葡萄酒　飲玻璃七寶杯 
　　梨園弟子競新聲吹煖鵞簧炙鳳笙火棗冰桃滿瑶席長生殿裏祝長生 
　　粉黛三千昏雉尾骰紅重四　龍頑一彎玉臂赤金粟舞榭喧傳賜阿蠻 
　　沈香亭北倚闌干成句王大娘精百尺竿戲狎九華紅錦帳朝回七葉紫金冠 
　　木蘭殿外木蘭花五隊新妝闘五家輦榖鞭横丞相馬棋枰局亂貴妃媧 
　　虢國光分照夜璣平明入覲夜深歸黄門侍御皆年少舞馬經過炫緑衣 
　　洗兒錢本費疑猜訶子全由護痛來羯鼓纔停檀板響三郎又譜紫雲回 
　　　艶一叢金芍藥淸芬三朶玉芙蓉弟兄姊妹皆榮貴記否椒房受册封 
　　大楊遺佚小楊收好夢初回誤鎖樓量是紅桃解歌舞尊前掩袖唱凉州 
　　偶因龍女奏凌波如醉如癡總入　重演霓裳羽衣曲流風回雪媚宫娥 
　　嬉逐龜年間野狐歌衫比較百眉圖數整驚　流靑瑣一片箜　遇紫衢 
　　朝賽雪娘鸚鵡塜夜傾雲母鳳凰巵梨花深院無人處偷弄寗王笛一枝 
　　一枝丹桂玉玲瓏化作銀橋八月宫莫上千秋金鑑　虹霓且篆御屏風 
　　紅玉支　還舊主紫金帶又贈新人遂花湯煖催梳洗端正樓頭册　眞 
　　珠翠評量妃子事銀靑光録大夫　君王新造流蘇算棠睡沉沉　枕函 
　　以上十六章化用樂史太眞傳籍博諸大吟壇一粲（自注） 
　　蝶仙宫詞見於游戲雜誌凡百首拈温李之華揚韋馮之艶空前絕後太白當爲之攔筆東園含咀經年惟有傾慕而巳今日長無俚偶閱樂史太眞傳記感而戲爲之詞仍就蝶仙及同社諸君郢政（再注） 
栩園詞選 
[臺城路] [  周夢蝶]  
　　淸淸詞綜載吳竹橋臺城路一　旅夜不寐棖觸舊遊即用其韻 
　　寒驢九月蒼州道千山萬山紅樹角咽　門燈昏旅館欲避閑愁無處空階滴露和落葉蕭蕭打窓疑雨顧影淒涼更誰伴我撫珠柱當時分袂　水縱　楊　地　綰人住最苦飄零非甘薄倖撇郤鴛嬌花嫵相思縷縷便寫上濤箋倩誰將去夢落西樓凭肩低訴與 
[前調怨復用竹橋韻]  
　　一春只在闌干角迢迢碧天雲樹繡被催薰鈿　替卸舊日人兒何處啼痕泫露怎禁得黄昏緣窗風雨懶訴相思雁筝塵滿十三柱蕭郎歸計未决料天涯有個蠻素同住夢也無憑書難作凖减了年時眉撫柔魂一縷甚鞍馬匆匆不敎隨去悔煞臨歧玉鞭輕遞與 
自由談之自由談 
　　覺迷於自由談之自由談多取正言偉論實獲我心東園偶得儒家傳子一卷是書在永樂大典中文義完全者十有二篇情原書一百二十卷趙宋時己經散佚惟格言可以置諸産右以爲箴銘者止録三則以供衆覽 
　　席銘左端曰閒居勿極其歡右端曰窮處無忘其患左後曰居其安無忘其危右後曰惑生於邪色禍成於歹言 
　　冠銘曰居高無忘危在上無忘敬懼則安敬則正 
　　被銘曰被雖温無忘人之寒無厚於己無薄於人 
　　梁元帝孝德傳天性讚曰欲報之德不可方思涓塵之孝河海之慈 
　　以上數條於槐窗銷夏時録之諸如此類約有千條容續寄呈[  東園]  
　　凡人無不好富貴不知富貴二字豈是容易享受其上以道德處之其次以功業常之又其次以學間識見駕馭之如道德不足處功業不足當學問識見不足駕馭雖得富貴何能安享是以君子每兢兢業業以保守之非畏富貴之去也每見富貴之去必有禍患以驅之正懼禍患之來也[  嘯霞散人]  
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第四十三章（續） 
　　特雅曰威　之爲人吾亦喜之唯其誠實太過有足動人疑耳此事究將作何處置君苟有　我者則我不敢不效力安西來曰謝君然今尚不必蓋予尚須細爲查考無需乎律師蓋此支票或予一時不察以致毁去亦未可知特雅詫曰毁之耶安西來曰否否或者吾於撕字紙時誤致撕毁耳特雅曰然則汝終不致有意而毁之安西來曰予亦不過猜想耳　　有意唯予有所待者蓋待竊取之人或有所後悔行來自首耳特雅見安西來不可動乃辭出見其友格賚符斯告以安西來廠中被竊之事囑其探訪格賚符斯者巡長也聞語立諾特雅曰但君探得之後宜先來告我可乎格賚符斯曰可特雅乃蹣跚自去而吾此章亦閉幕矣 
第十四章 
　　特雅之家晚餐旣己安東尼見其父他去亦卽乘間而遁密昔司則倚其身於睡椅之上酣然沈睡坐待其食之消化愛格來得俟衆人散盡探懷出一長　默默而視若有無限之愁思者玉容無主較前益復憔悴蓋彼曩時奢望至是盡成泡影彼好克司者竟未嘗求其爲勳爵夫人也二年前嘗有一少年牧師欲得愛格來得爲妻愛格來得時方沈酣於繁華夢中預備作爵夫人乃不願下嫁爲牧師妻然今者即欲爲牧師妻亦不可得矣　特瑁史見敏萊諸人巳盡散去遂亦珊珊而赴書室獨對爐火默默如有所待旣而扶梯上果起蹀躩之聲茉特瑁史之面乃與爐火同赬蓋來者爲哈勃克也哈勃克於柏瑩爲保姆時初未嘗一至書室即至亦偶然事耳然今則屢至豈其保姆之禮當如是乎然哈勃克自有生以來固未嘗知禮唯其人則翩翩美少年耳嘗有一次哈勃克方來省保姆敏萊忽然入詢兄在是何爲哈勃克色乃驟變厲色曰予在此　意國文字耳汝奈何擾我敏萊見案上果有書唯恐何姆并令己讀乃立遁然敏萊出而室中笑聲亦隨之起矣 
奇情小說 
[秘密汽車] [  東埜譯]  
第三章（續） 
　　那時挨周昻然直立見逹而登附在人家耳朶上唧噥唧噥說個不停活現出一種婦女神情心裹衷然不屑把日光向四處遥囑勃立南恐被他瞥見急匿身人叢中亞拉夫摸出錶來一看說道挨周何人這名字不曾聽見過現在時候到了會場上另有要事開議禁止旁聽你們恕我我立刻要赴會不能奉陪了麥克你留心陪你的姑母回去勃立南子爵你不辭遠道來聽演說盛意可咸嗣後約同麥克隨時到老夫寓中談談藉破岑寂老夫甚是歡迎 
　　三人駕車遄回到格老文公園路口各人想起方纔議院中所見所聞暗暗納罕里芙翩然下得車來立在邸第前石級之上望着勃立南說道這句話我無須問得然而我却不能不問你方綫所稱密司脫挨周想必就是你...你意中人茉莉兒的父親勃立南在車上答道正是里芙道那麽他夤夜和黨人混在一起却爲何事你猜得出嗎勃立南縐着眉頭說道我實在猜他不出里芙道這事眞不可思議你們晚安勃立南待里芙走入邸第便向滕逹說道老友父看今夜月色皎然碧天如洗雲鬟玉臂不知幾許閨中少婦增伊人遠道之思咳流年如水靑春幾何我和你風塵僕僕只在名利場中亂混半生辛苦却爲誰來古人說看花濺涙對月長吁我以前只當他是　言如今細細咀嚼起來倍覺親切有味非過來人說不出的說着長嘆一聲黯然不語滕逹曉得他心事無可慰藉做了個相對無言停了一會勃立南移動汽車上輪製說道今兒時候還早你又不曾備得車來我趁着月色先送你回去我今晚遇着道件意外之事心緒惡劣極了想就你寓中飲一杯威士忌酒談論一回解解胸頭的煩悶好麽滕逹道甚好甚好挨周突然在議院中出現並且和逹而登一班人薰蕕同器不但你爲茉莉兒身上替他擔一重心事就是我局外人也覺得索解無從非打破這個悶葫蘆於心不快我們就長途中可以互相討論或者天牖其衷草蛇灰線得能尋出一些頭緒來 
救國儲金 
[中國銀行收欵淸單]  
　　七月三日第七十一次報告 
　　第四百三十四册二十七號至八十號留日同窓會伍頌湯日金五元合元四兩四錢五分屠寶璩五元郭垂遠五元李華搢五元楊渾五元陳建功五元卜占元五元彭任五元陳協華五元盛承彦五元吳一楨五元蔣元五元陳普南五元湯貽湘五元鄒衞五元朱樹韾五元史浩然五元謝善邠五元吳一峰五元王昌德五元孫學修五元嚴傳芬五元陳錫綍五元袁國泰五元陸樹勛五元潘培敏五元陳鴻逵五元羅錫五元陸造時五元林國珪五元蘇體仁五元凌炳五元李治年五元劉甫五元張斐然五元吳先概五元汪樹磐五元劉蒙五元陳維翰五元王之楨五元柳飛雄五元潘祖馨日金十元合元八兩九錢韓楨十元余家慶十元劉基森十元曾廣　十元曾與吾十元羅俊十元彭述十元張天榮日金三元合元二兩六錢七分羅贊元三元鄧國楨三元吳震日金二十元合元十七兩八錢朱士堂日金六元合元五兩三錢四分以上均留日同窗會 
　　第四百四十一册五十四號至六十四號出口公會王天泉二十元張祖耀一元宋鏡淸一元蔣昌圭五十六元陳三喜五元林惜三一元王旦初二元王國芳二元陳道鎔二元徐雨金二元崑山淸丈第四分局五元 
　　第四百四十册九十二號至一百號江隂靑年會衆學生三十元戴左記五元公記一元李炳珍十五元謝永煊二元洪章謀二元羅禹軒一元張廷楠二元陳士顯二元 
　　第四百四十三册二十九號至三十五號瞿保裳二元南匯太平鄕齊民小學校衆學生三元崇明大生公立初等小學教員學生五十七人二十元丁伯英五元丁仲舒三元王二小姐十元集　會三十元（未完） 
[交通銀行收欵淸單]  
　　六月二十九日第四十三次報告（續） 
　　第三十八册十三號至一百號聖約翰書院嚴智許十元袁速十元葉起鳳十元林玉堂三元林全喜一元林祖光二元余袁東十元董世魁二元曹芳濤五元何維俊三元卞喜孫三十元建遵五元岑型五元王家樑五元王孝爵六元吾吉傳四元蔣雲鶴十元洪同禄五元錢保攽五元楊嘉賓五元章茂材五元劉鳳生劉麟生十五元陳沛然十元唐舜賓五元李世芬五元楊箴一元謝繼武一元郭培華一元李祖薰一元工業專門學校陶庭輝二元吳維藩一元黄丕傑一元洪傳烔二元鄭潤　五元鄭潤鑫五元程賢十元陳毓桂一元黄守寅一元陸欽萱二元陶景弼二元顧寶菁三元洪玉廷五元洪玉崑五元陳彭年一元顧謇二元管楙玠十元陸士澄二十六元鄭金堂二元陶天爵一元何仁龍十元陳文松三元吳宗奇一元吳宗杰一元陳開先一元吳元春一元張訓桓二元徐恩培五元吳克昌一元吳克超一元殷耀先一元尤巽照二元朱孔揚二元蔣宗義五元朱世悌五元嚴國衡三元張榮桂一元陳其熊一元康時偉一元芮榮先四元苪壽先四元李煜熙二元茅宗彞一元沈寶荃二元韓恩炎二元胡永鑫三元鄭英銳三元薛代榖二元胡瑞祥一元工業專門學校運動會販賣菓點餘利十三元劉鼎元一元劉之琳一元陸爾綢一元鄒亮照一元鄒尚熊一元馬宗鈺一元沈葆琦二元唐慶增六元林紀戡六元 
　　第四十一册一號至四十九號林宗哲一元沈瓞煌一元陳德馨二元林之瑗一元朱思圻一元李福俊五元周庚一元張承烈一元吳震華一元蔣士熊一元蔣士麒一元蔣慶延一元胡振維一元胡振維一元陳中熙二元陸競智一元陳肇基三元張嘉瑛一元張嘉鑄一元陳懷恕二十元丁人襲二元趙曾玨二元李開第一元王錫明二元胡振洲六元陳昌照一元陳德興一元黄恭任五元黄恭佐五元王光鼎一元許觀保一元胡瑞鎭一元興業小學二元沈叔逵十元陸蕙剛五元汪景雲一元湯貽孫十元沈永巨一元吳萊人一元龔子揚十元吳叔釐二元許安之一元張益三一元沈同一一元王南士一元周靜之二元楊祖恒三元沈錫文一元洪傳曾三元 
　　六月二十九日收儲金銀元五百八十元連前共計己收儲金銀元六萬九千七百二十六元銀七百四十五兩一錢二分八釐交通銀行謹啓 
 
 

Page 15

 
 
   
 
 

Page 16

 
 
   
 
