# 1908 - 185 - 4912732

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　六月十三日奉 
　　旨翰林院侍講學士着周爰諏補授欽此 
代論 
[代擬浙江士民請開國會公呈（續）（仁和邵羲）]  
　　歐美日本入民。皆有參政權。於國會制定保護工商法律。故資本家立於 
鞏固之地位。内部鞏固。然後可併全力而爲對外競爭。吾國人民之觀望不前者。予奪之權。操自政府。人民無絲毫可以自保。之權利。農工商業者。僅圖博微利以爲生存。無願抛大資本。爲國家興實業。以如此能力薄弱。之國民。與二十世紀列國持國民之帝國主義相競爭。優勝劣敗勢也。故欲振興實業。惟有速開國會。使人民曉然於國家之圖存。全恃國民之實。力。不能專依賴政府。庶合國民之帝國主義。競爭之原則。方可與列强並峙。此速開國會有關於對外競爭者二也。速開或會之利益。固不僅此。而二者尤爲我國之最切要者。我皇太后皇上。非不知之。惟廷臣中之老成持重者。每虞人民程度不足。不能速開國會。必待各省諮議局成立。而後議開國會。持論非無理由。但人民程度之足不足。無確定標準。僅能就少數者而言之。若就一般人民之程度言。即今日歐美各國。亦未能議開國會。歐美敎育。雖行之極早。然欲一般人民程度。皆勝議員之選。則不及格者正多。况民選議院之議員。由多數人民。選舉少數人民之優秀而嫺習政治者充之。吾國方輿最廣。人民稱四萬萬。内具國家觀念關心政治者。可得十餘萬人。至少亦不下六七萬人。以此六七萬人而行選舉。選出千餘人之議員。程度又何虞其不足。且政治知識。由練習而經驗愈深。若無國會。使人民實地練習。則智識能力無由增進。雖閱數十年後。始開國會。其現象視今日無異。說者謂各省設諮議局。即使人民練習知識之端。不知諮議局爲地方自治之行政機關。其所議僅關於地方自治行政 
 
 
 

Page 4

 
 
之一部。與國會爲立法機關。性質各。别必有國會關於全國之立法。而後各省之自治行政機關。可依其立法而圖自治。國會與地方自治。雖有相互之關係。而仍有先後。如腦筋之司手足。根本之於枝葉。若舍本逐末。則憲政終無以成立環顧列。邦未有不開國。會僅言自。治而可爲立憲國者。方今國勢日亟。列强對付我國政策。瞬息夑換。逼迫愈緊。勢無再待日本進步黨首領犬養毅。曾謂吾國欲成立國會。即在此數年内。否則列强亦無容我設立國會。之餘地。痛哉斯。言凡爲中國臣民。無不盼國會速行成立。以保存我立憲之國家。惟乞宸衷獨斷。立予施行。萬無可再假以時日矣。或者謂中國選舉機關。未能完全。户籍法尙未制定。統計局未能遍設。人口與財産之實數。無從切實調查。欲速開國會。則一時難行選舉方法。惟此僅就理論言。於事實亦未必確當。非謂必待二者設置完全後。始可議開國會。我國原有之保甲調查丁口册。與各縣之徴收地丁錢漕簿。雖未必釐整。暫時憑藉。以爲標準。亦未始不可。各國所行人口比例制。選舉議員。亦未能盡確實無差。姑就日本而論。明治三十九年之調查户口。東京府與警視總監兩處調查之户口。相差六七餘萬。而日本已開國會十九年矣。可知調查之不確。不足爲行選舉之阻礙。今日姑假各省之丁口册與錢漕簿爲標準。分别各省人口與納税之多寡。分配各選舉區。而爲選舉機關。嚴定選舉人與被選舉。人之資格。採直接選。舉主義。而加以制限。旣無背於各國法理。而有才能者。有學識者多額納税者。皆無偏頗不及之弊。則選舉制度數月蕆事。國會之開。期年可待。伏願我皇太后皇上迅速宣布。確定召集開設國會日期。薄海人民。聞之歡頌。朝廷旣以參政權利俾之人民。則人民對於國家所負之納税義務。兵役義務。亦無從藉口規避。於是上下一心合力贊襄國務。修明内政。以禦外侮。庶列强知中國之大有可爲。亦不敢以無理之要求。横加侵逼。内可杜亂黨挺而走險之患。外可抵列强覬觎之心。期以十年。猶可爲地球上之强國。而與列國相並峙。不特爲朝廷立萬世有道之基。抑亦爲中國臣民莫大之幸福也。某等區區愚忱伏乞代奏不勝悚切待命之至謹呈 
專電 
[電一（北京）]  
　　汴省國會請願代表在會館宣言國會足以鞏固國權保全身家利益未發起各省非但不知國權并不知有身家等語議勸各該省京官電催 
[電二（北京）]  
　　軍機處會議海軍決定明春舉辦 
[電三（北京）]  
　　雲南誤斃法員交涉昨駐京法使又催外部迅速議結 
[電四（北京）]  
　　錫督昨又電告政府雲南善後辦理畧有端緒聞錫督擬俟淸鄉辦竣仍請開缺 
[電五（杭州）]  
　　道員王豐鎬定十七日特開大會集議設立農會爲各屬模範 
　　又詳請撫院代奏速定國會期限以安民心 
緊要新聞 
[預備立憲會爲國會事再致憲政館電]  
　　北 
京憲政編查館王爺中堂宫保鈞鑒前電意有未盡謹披瀝再陳冀蒙垂聽開國會者特利用國民之策而已中國之國會與萬國不同無論何國之政治家究其學識無足以裁决中國國會適當之辦法者何則以我之國大俗殊爲歷史所無故也今欲集中國之學者裁決此事雖虚擬年限要皆隨意揣測不足以爲定論但問朝廷欲開國會否耳果欲爲之則宜決然爲之直以最捷之法選舉召集固非甚難胥等所謂二年即立舉施行之謂如以二年爲簡率則雖九六年至七八年亦與二年略等未見其遂爲完密也遲疑顧慮終于無成實中國積弱之錮習必先除去此習乃有圖存之望時不可失敵不我待當世雄傑或韙斯言不勝憂憤伏祈藎察預備立憲公會鄭孝胥張賽湯壽濳等百叩 
[御醫入都兩則]  
　　曹御醫未克即日赴京蘇撫陳伯帥昨接樞府來電云曹元恒已回南上甚盼其來京請無論如何設法催其速來伯帥接電後當即將樞電傳示曹部郎催其迅速入都供職並詢其何日成行以便電復樞垣代奏聞曹部郎近日身體亦有不適大約一時尙未克起行也 
　　吕御醫業已赴京江西玉山縣吕用賓昨已由潯附輪來鄂小帥特 
 
 

Page 5

 
 
添委試用通判寳益伴送該員於初六日乘火車晋京所有沿途一切費用均由善後局開支日内諒已到京矣 
[税務處電飭騐放蘇省軍械北京]  
　　税務處接蘇撫陳中丞電開蘇省前向禮和洋行訂講過山砲並子彈等件曾咨請陸軍部轉咨鈞處飭關給單並電請核辦在案兹奉陸軍部核准電復並令逕電鈞處復據該行函稱克虜伯廠管退過山七生的五快砲六尊計五十一箱装羅威虚輪船子彈二千六百出計三百九十四箱装蕯克松尼亞輪船已由外洋運華六月初旬即可進口爲期已促恐行文不及務乞鈞處迅賜電飭滬關給單驗放並祈電復等因業經税務處分電滬道曁税務司遵照驗放矣 
[蘇路協會開職員會]  
　　蘇路恊會自前月初九二十三兩日董行組織選定職員於昨日始在事務所開第一次職員會推定曾孟樸爲總幹事沈縵雲爲副總幹事次又公舉評議員十人當選者爲雷繼興楊翼之孟庸生吳懷疚馬湘伯楊千里孟蒓生方惟一沈友卿葉惠鈞次推定王穫百徐念慈爲書記員黄涵之祁冕廷爲會計員選舉事畢乃提議蘇路北線事公司有函請恊會推員與京官推定之調查昌協同至江北調查海淸及瓜淸淸徐各綫情形全體贊成且謂推舉之員總求熟悉江北情形不必限定會員乃公推張蔚西袁觀瀾方惟一爲恊會調查員函告公司俟定期出發會同前往又議事務所暫遷法政講習所内登報聲明即以法政講習所爲通信處又將今年三月以前出入欵項及辦事情形演述報告以爲舊職員職務之結束新職員執行之依據云 
[皖北工程公司呈請立案安徽]  
　　皖帥竇炎等二十人禀皖撫略云津浦鐵路取道皖境凡經宿州靈壁鳳陽定遠滁州等州縣計長五百餘里將來塡築十方石子需用工料人夫甚多紳等擬創設皖北包修津浦鐵路工程公司合籌基本金三十萬元凡津浦南叚皖境工程除枕木鋼軌等事應出鐵路局自辦外一切土方石子函洞橋墩曁人工所能辦者均可由工程公司承辦選舉熟悉工程紳士督率倡導所用人夫盡由本地召集良莠易於識别無食窮民亦不致流離異地洵屬以工代賑一舉兩善且今日包造工程之資本即可爲他日皖省購回債票之基礎於國家於地方於鐵路大局均有裨益確係保障路權利權之意並無希圖自私自利之心一切辦法另訂簡明章程呈候鑒核除分呈農工商部郵傳部督辦大臣外謹合詞呈請批准立案俾得即日將公司成立以便籌辦一切實爲德便 
[沿江各圩岸被災續誌鎭江]  
　　自兼旬大雨後江潮陡漲瓜洲至三汶河一帶平堤二十里被往來淸揚鎭之各小輪激浪衝刷非常危險現經江都縣袁大令電禀鎭道函致鎭關税司諭令華洋各小輪局嗣後小輪駛進瓜口務須一律停車負縴而行以保堤岸俟江潮稍退再行照常行駛 
　　連日大雨洪澤湖暴漲數尺全椒　江二溝黄莊等處濱臨大湖田禾本甚蓬勃現皆被水淹沒損壞不少 
　　江潮盛漲以後沿江一帶堤岸岌岌可危十一日午後四時七濠江岸忽然下陷坍塌數丈幸在白晝未致傷人 
[鄂省水災近狀]  
　　通飭防護堤垸督憲陳小帥以鄂省各州縣濱臨江漢者居多全恃堤垸各工爲民生保障因通飭各屬云本年三月間襄水驟漲堤岸被衝以致人口資財損傷無算雖係天灾事非習見而前車不遠覆轍宜防况近來大雨時行動輒連宵逹旦上游山水暴發已不免下注之虞轉瞬大汛届臨尤恐江漢各水盛漲逾於往歳　有各屬隄工關係甚鉅必須愼固防守以免貽誤事機應行通飭有隄各府廳州縣務將境内隄工會同委員紳首督率人役無分晴雨晝夜沿途查看小心守護如察有洩漏損壞及一切危險情形立即儘力搶護勿稍疏虞或有已修未竣之工尤須認眞赶辦尅期竣功母得片刻延緩總期堵禦堪資有備無患經此次通飭之後倘敢疏忽大意以至伏秋汛内生險失事貽害閭閻定將該管官及在事人等查明分别從嚴參辦以爲玩視民命者戒 
　　黄安市鎭冲塌黄安縣仁義街地臨江濱近日陰十連綿洪水泛漲本月初三夜江水忽添丈餘勢甚兇猛將該鎭一帶舗號房店冲塌數十餘家淹斃男女四五名壓傷十餘名該市紳首現已勸捐丞救以安灾民　　估修冲潰橋路三乂埠鐵橋鐵路被水沖潰迭誌前報兹聞橋路工程已經黄紹斌估價三萬兩包築完全與鐵路工程局總辦簽字限定兩禮拜工竣踰限受罰 
　　濳江縣之急報初七日夜堤工總局得潜　縣急電云該縣西灣垸堤素稱堅固現亦被水冲潰一口雖經督工搶險防護難保無虞總辦李少東方伯接電即派李令章鍔星夜馳往該縣會同陳令福蒢悉心防護勿稍疏虞 
　　德安又告水灾德安府屬槎山一帶因連朝大雨山水暴發所有趙 
 
 

Page 6

 
 
家州等處縱横二十餘里均成澤國房屋人民經水漂蕩不計其數詢諸父老皆云數十年來未有之浩刦也 
　　江水濠入城内平湖門外江水自城底閘溝内灌入淹沒民房數十間現在墙屋倒塌者甚夥漢地居民咸苦之 
[今日因告白過多尙有緊要新聞接入第二張]  
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞粤省災情彙記 
[續報梧州災狀]  
　　梧州西江一帶自五月十三起連日大雨滂沱日夜不止至十九早河水已略泛濫至下午三點鐘忽漲起二丈九坊街會館街沙街各舗户紛紛急搬貨物上樓其有搬避不及以致被浸者約損失數萬金至二十日早五點鐘撫河普安筏福生筏瑞豐筏牽連下筏並有妓艇十數艘被水冲斷繩纜直漂流至界首者有之流到都城者有之沉沒者有之普安福生兩筏俱沉沒瑞豐筏出銀七十元拖返冠江樓天和筏常安筏幸獲安全各住客貨物行李盡歸烏有溺斃男婦老幼二三十人至二十一晚十點鐘九坊街之舖浸過二樓將近三樓街上約浸一丈七尺沙浸之鋪浸過二樓街上約浸一丈四尺二十二早水勢略定幸退消甚快三日夜一律退淸查此次水災傷害最慘者係昭平樂平兩處屋宇全間被水傾陷由撫河漂流而出者不知凡幾男女老幼被水溺斃者數百人棺木漂流湧出者白餘具槓箱檯椅傢私什物源源湧出者不計其數聞有一新娶少婦坐在花轎内手帶金鈪一對被水衝去流至撫河三角嘴處方止該婦已死於轎内金鈪則被匪人掠去矣又有一少婦背負三歳孩子抱住一大樑木均溺斃乂有五歳男孩用大皮箱載住箱内有銀二百兩亦由撫河流出幸遇救更生梧州府西門上之小屋被水冲崩者有十餘間有官艇一艘男女大小十餘人不知姓氏停泊撫河盡被溺斃垷桂撫特電委梧州蒼梧縣自二十一早起連日設粥廠數處賑濟貧民此梧州西江水災之實在情形也 
[自治研究社議案]  
　　日昨自治研究社第三十一次集議許少筠主席兹將議案錄下（一）宣布本社籌賑處等一帮至十一帮賑船分赴各災區散賑情形第一帮五月二十八日啓行用利洪輪船拖赴肇慶高要高明鶴山一帶散賑員明子遠李雲軒李次桐劉柱石第二帮自二十九月起連日往賑附城鄉村各災區散賑員易崧甫區逹波第三帮三十日啓行用寳山輪船拖赴三水四會一帶散賑員金耀堂張秀夫謝愼如第四帮六月初二日啓行用平海輪船拖赴古勞三洲一帶散賑員陸仲履張焯南白炳南第五幫初四日起行用江西輪船拖赴三水花縣一帶散賑員梁少鈴劉照初謝愼如第六幫同日起行用成利輪船拖赴東莞石龍一帶散賑員蘇則初彭日初白品南第七幫初五日起行用運來亞洲兩輪船拖赴淸遠英德一帶散賑員李次桐李雲軒劉柱石第八帮初五日由馮瓊雲等帶領回南海金利司豐岡堡散賑第九帮同日由鄧起齡鄧桂年等帶領回三水企岡村散賑第十帮初七日起行用利香輪船拖赴恩平開平一帶散賑員金耀堂謝耀堂劉養年第十一帮同日起行用平海輪船拖赴三水蘆苞一帶散賑員張日初黄曉初（二）宣布張叔留獻以議此次災區太廣請多發信往外府外鄉勸捐衆贊成 
[京師近事]  
　　查驗内閣吸煙人員那協揆榮相國於初三日午後兩句鐘臨内閣大堂查驗内閣官員煙癖計是日過堂人員係漢本堂委署侍讀全福一員漢票簽中書王祖光等二十七員中書科掌科中書國瑞等二十三員總共五十一員均無嗜好惟國中書係向有烟癖現已戒淨業經塡表咨送戒烟公所備咨 
　　擬訂電政官制郵傳部擬收回電股迭紀本報聞日前楊文駿到京已商定俟歸官辦後另定電政官制劃淸職掌以專責成 
　　肅親王授封之先聲民政部尙書肅親王善琦自襲爵後尙未頒领册寳前經宗人府禮部奏准當頒該王爵親王册寳現已咨行内閣由閣提奏奉旨准於六月二十四日頒賞該王爵親王授封册寳 
　　那相國赴美之風說美國退還賠欵迭誌前報聞那琴軒相國與政府各大臣面議擬親赴美國致謝并考查庶政以資仿辦 
分類新聞政界 
[江督矜卹獄囚南京]  
　　江督通飭蘇臬司及各府州略云近來各處監獄人犯或因供情狡展人証未齊碍難按律定擬或因兇悍異常黨羽甚衆恐其解配脫逃是以分别酌擬監禁以情罪之重輕定年限之多寡均以批准之日起限其有遞解回籍者並以解到之日起限係爲嚴懲兇頑起見無如各州縣疲玩性成於承審案件經年累月任意宕延及至取供定擬詳請監禁而該犯等先已覊禁數年及年餘不等是不啻於原定年限之外復乂加禁在該犯等固屬孽由自作而揆之愼重刑章矜恤獄囚之道似尙未盡且現在各州縣監獄多未改良屋宇猅隘人多擁擠瘦斃堪虞尤屬不成政體應即通飭各州縣嗣後應擬監禁人犯凡自三年以至二十三十等年均以到案之日起限扣算限满察看能否改悔分 
 
 

Page 11

 
 
引禀辦其收習藝所人犯亦即照此辦理一面即飭各州縣將承審案件依限審結倘再任意逾延定即從嚴懲處 
[蘇臬整頓警察新章蘇州]  
　　蘇城警察自上年與學界衝突後大加裁改又提出營兵若干改爲巡邏隊以致岡位稀少幾同具文旋經蘇臬左子儀廉訪札飭整頓故該局提調何沈二守連日籌議據情禀復奉廉訪批示云蘇省警察因經費支絀規制未能完備敎練亦未周詳以致表面尙不足觀遑論内容亟應逐一改良以歸實際兹據擬將現在畢業兵學生一班於各路添設三十七崗湊足百崗之數飭由各巡官等匀派崗位原無不可惟巡警額數限於經費驟難擴充地段遼闊分布難周似一必拘定岡位應將站岡巡邏一律改爲巡警責成巡官巡長巡弁各分區段層遞督率嚴定職務賞罰章程晝夜更番往來梭巡每班定四點鐘一換如派定出巡無論何事不得擅離區所巡長巡弁隨時稽查以期互相巡察至每員弁率領巡警六名按叚梭巡一節仍涉拘泥當視地叚之寛狹定人數之多寡必使各巡警毫無疎懈因地制宜變通辦理不必拘以六名爲率所有警章法規與地方情形當觀其會通責令各路巡官督率巡長巡弁認眞敎導實爲當務之急仰即轉飭各巡官區員等振刷精神切實奉行母得仍前敷衍是爲至要 
[限報官員有無烟癮蘇州]  
　　蘇臬左廉訪諭本署傳事吏云禁烟一事業經本司先行通飭已一月有餘並無據該牧令丞佐有一人呈明者現在省有差缺及候補正佐各員沾染嗜好者本司業有所聞除再行咨行各局並蘇州府分别查明取結核辦並示諭官廳外合亟諭飭諭到該吏即便遵照傳諭在省候補各員限王六有二十日一律出具有瘾無瘾切結禀送來司由該吏明晰登簿呈送以憑核辦如逾限不報隠匿如故本司惟有詳請參辦决不寛容 
交涉 
[英副領事抵漢漢口]  
　　駐漢英國副領事許得立君已升授長沙正領事總領事法磊斯君又赴廬山避暑漢口交涉事繁所有副領事一席未便久懸刻由該國政府選派羅斯義君接充定期十二抵漢 
[法領事請添派兵輪駐防廣州]  
　　廉州北海地屬要衝華洋雜處自該處匪亂後迭經派撥勇丁多營嚴加防護現駐北海法領事官察核形勢以陸路一帶雖已嚴防而海面地方遼闊且盜匪出沒聚散無常時虞滋擾特會商廉州府禀請大吏添派輪船前往駐防巡緝以資保護 
[回掌敎來鎭游歷鎭江]  
　　前歳曾有土耳其國回掌敎游歷過鎭因招摇失敗目下又來一掌敎名而利者自寗抵鎭據稱奉土政府命令專至中國通商口岸考查一切敎務云云是以鎭江回敎徒無不集資供應奉若天神 
軍界 
[部飭更定憲兵規則南京]  
　　江督近接陸軍部咨文以江南憲兵之設獨爲一部於兵事制略未免窒礙現由部定新章憲兵不得獨自爲部宜如步馬砲工輜名之爲營其司令官則改爲憲兵營管帶現午帥已札飭沿江各憲兵司令官一體遵照部章辦理 
[電召松府商結夏家橋案松江]  
　　府尊戚太守曾奉督憲委查夏家橋案與常鎭道商辦兹聞初九日戚守又兩接省電促赴鎭江華亭縣張令遂立遣專足馳請太守於傍晚回郡現太守已定十二日逕赴鎭江 
[籌劃陸軍小學經費武昌]  
　　湖北舊有陸軍小學堂因程度較各省陸軍小學爲高升人陸軍中學又與部章不符日前陸軍部咨行陳小帥請將該堂改爲特别小學另設陸軍小學一所招生百二十人當經小帥札委恒協領齡充當新設小學總辦兹據恒協領禀稱該堂第一年約需經費銀三萬三千餘兩第二年需四萬兩第三年需五萬七千餘兩請撥定欵項以便按期支領當奉小帥批仰藩司會同善後局鹽法道切實籌議禀復核奪 
[棍責軍人之限制武昌]  
　　湖北新軍各標營兵士凡有違犯營規該管長官往往任意棍責現經第八鎭張虎臣統制特通飭各標營嗣後凡有營兵犯事該管官刑責以四十棍爲限如情節重大即送鎭司令部執法處核辦 
學務 
[籌定七省公學經費安慶]  
　　吳提學擬組織七省旅皖公學業經禀准開辦在即惟經費現尙不敷特移行藩司詳議請照第一第二第三旅皖公學成案如數籌撥以資輔助現經沈方伯議覆略云第一第二第三公學皆係就已成之局面開辦惟該公學之設所以慰旅人子弟嚮學之心應照各該公學之成案如數撥給 
[創辦女子公學期成會江西]  
　　自上年以來省垣女子小學計有二所近日復有巫願憲龍之溪君發起女子公學期成會集議於某廟各舉女界之有學問堪充敎習者爲會員現已舉到二十餘人其宗旨在行立女學研究所將來資費充足則辦一完全女子公學一切辦事管理之權悉歸女界并由發起人捐助發起經費有差 
[移請籌解科塲内銷經費浙江]  
　　浙撫前准學部來咨略浙省應解三十三年文武闈經費共銀八千四十兩七錢四分八釐又三十二三兩年歳貢旗匾銀兩至今尙未報解本部興學需欵未便久延因特咨催即飭藩司迅速報解等因馮中丞接咨後立飭藩司查明報解現經藩台除地丁項下應支銀兩及歳貢旗匾另行報解外所有厘金項下應支銀五千兩分三年匀計每年應解銀一千六百六十六兩六錢六分七厘特於日前移請釐餉局尅日照數解司以便轉解 
[試辦商徒啟智學校江西]  
　　省垣商界曾平齋龔梅生諸人曾在進賢門外創設工藝局紡織毛巾綫毯小布柳條布及銅扣梭布等物並設藝徒學堂半日讀書認字半日學習工藝開辦十年獲利頗豐上年商界公舉曾平齋爲商務總會總理今年曾君又擬創辦商徒啟智學校刻已議有端緒矣 
 
 

Page 12

 
 
[幼幼學校之成蹟杭州]  
杭垣大方伯幼幼學校爲四明林秀昌所發起開課僅一學期男女學生多至六十餘人年齡自七歳至十三歳本月初八日爲該校夏季大考主試者爲高等學堂敎員孫顯惠四府公學敎員胡之綱女敎員爲英國綠祁二女士各生英文國文頗淸潤歷史地理等科亦嫻熟尤以算學手工科爲最優聞下學期巳定七月二十日開課並擬添設羅馬文簡易科以資成年婦女云 
[私購女校照片拿案松江]  
　　郡城淸華女學校放暑假日全體學生曾合攝一影以爲紀念詎被照相人將該照多晒數張私自出售城西有十妓名范秀貞者亦購一紙給與狎客傳觀互相評騭事爲府尊戚太守訪聞以女學堂學生名譽何等尊貴豈容若輩輕侮遂於初十日立派幹差朱某提范到案訊知該照片係浦南葉榭鎭陳姓所購太守諭令速追該片繳案寛釋聞范對人言該片照相人共多晒八張當時即已售罄今即追到一張而流傳在外者尙不少也 
實業 
[派員查勘官荒湖南]  
　　湘省南洲一帶新出淤洲已經陸續開墾其常德府屬之沅江縣近年所出新淤亦復不少因向來無人管理盡屬官荒久已招人承墾價値雖廉然每歳所入之欵亦復爲數甚巨現在日漸推廣承墾者絡繹而來省台因委羅惠章剌史前往查勘以憑酌核辦理 
[東督擬奏設官牧塲奉天]  
　　束督徐菊帥以满洲牧政向稱繁盛徒以相沿己久法弊人非遂廢置而不問現擬奏設官牧塲以爲開財源之計將來牧政大興辦理得法自可爲東省增一大宗進欵云 
[不准設立紙捐公所安慶]  
　　皖省紙商前因請改統捐一事業經籌定設局開辦惟該商等又慮辦理非人致多擾累昨特聨名公禀皖撫擬設公所一處俾與統捐局互相箝制馮中丞察核禀詞頗有商督官辦之意殊屬無此政體批飭不准 
雜記 
[奏請續撥捕蟲經費奉天]  
　　東陵守護大臣載瀛奏請續撥捕蟲經費略云竊查本年陵寢儀行海地樹株復生松蟲當即飭屬上緊搜拿並照案設局發價收買以期速爲凈盡曾於三月間奏准飭由度支部撥銀五千兩等因在案惟海地遼闊樹株稠密松蟲一時未易輕減迭經添派兵役竭力督催每日所捕松蟲收王七八千觔不等當此節交夏令正在織繭化蛾之時捕捉尤不容稍形鬆懈前撥之欵已經用盡惟有仰懇天恩仍請飭部再行籌撥銀四千兩以資搜捕務期凈盡六月初二日奉硃批着照所請度支部知道 
　　按一蟲之微而搜捕之費多至九千兩若中國之大庶政之多則經濟之困難也宜哉 
[羅織黨案之餘波紹興]  
　　嵊縣匪徒竺紹康王金發經浙撫札飭密拿在案現由署任陳次耕大令獲到王公會一名又牽涉去年大通學堂一案兹將詳文節錄於下知縣訪知竺紹康之羽黨竺桃兔綽號牛大王王金發之叔王金安並其族人王公會同惡相濟擾害鄉民經知縣密會張管帶長發購線派兵馳往掩捕僅獲王公會一名而王金安竺桃兎均竄避無蹤提訊王公會僅認去年曾在郡城大通學堂次餘均堅不承認兹奉憲札以竺陶土混名牛大王即竺紹康之叔又有王姓者係王金法之叔祖向爲該黨主謀該土棍等旣有混名必非痒類飭即拿辦等因查王姓者定必王金安其人乃王金法之叔非叔祖也先經知縣訪知密拿與竺陶土均各避匿其竺陶土曾有被控之案已飭承逐起查檢矣 
[請兵彈壓坯工滋事南昌]  
　　江西景德鎭地方爲産磁之所窰工衆多良莠不齊現因坯工一律罷工爭給夜酒錢及吸白熟米窰主未允竟羣起蜂擁打碎坯房數家經該鎭同知艾司馬督隊彈壓勸令聽候核辦惟勢燄洶湧尙恐有變當即飛禀大吏請迅派兵飛馳彈壓藉資鎭静 
[營勇滋事釀命常州]  
　　常屬宜興之沙塘港駐有飛划營一哨營官荆潤章平時約束不嚴屢滋事端目前營勇祁洪升與村民杭永坤尋釁將杭扭至船上弔打鄉民聚觀共抱不平營勇猶敢持槍驅逐衆民奪橋奔逃橋柱頓折墮河受傷者不知其數并有蔣梅春一名慘遭溺斃業已禀縣相驗矣 
淸談 
[政府之財運]  
據星相家言夢水者主多財。則非夢而多水者其主乎多財更切。今者。两廣大水。湘省大。水。鄂省大。水浙省大水。皖省大水。此亦中國數十年來未有之大水矣。而驗之於政府之財政則如何。曰鹽斤加價。曰電　收回。曰擬。辦十一省内河航業。曰各省商辦鐵路擬歸官辦。政府之財運眞亨通矣。 
[國會之命運]  
　　據法政家言。二十世紀無專制國立足之地位故。國會請願之風。於今爲烈。自湘省發起而後。若蘇若浙若粤若閩。莫不接踵而起。聨袂入都。上書請願矣。而驗諸政府之情形則如何。今日會議。則主張速開者紛紛不一也。明日開會。則主張緩開者紛紛不一也。今又飭各省督撫議復。則無非又是一紛紛耳。小説 
[短篇小說歷史敎習（續）]  
　　這位老先生喜出望外。立刻奉札到堂。當天拜過同事。見過學生當時校長問他長於何門功課。他想素日常看小說。歷史這一門。還能對付得來。便答應擔任這歷史功課。第二。天帶了一本高等小學歷史敎科書上堂敎課。問過學生。知道應當從漢高祖這一章接首講下去。這位老先生將書略看一看。不慌不忙的先說了話說兩個字。後來便扯了一大套。當中又夾了。許多小說上的字眼甚歷。話分兩頭啊。有詩爲證啊。還有甚麽閒話少提。言歸正傳啊最可笑的是把吕后看錯了。說是吕不韋的妹妹。曹參說是曹操的哥哥。如此等類不一而足。學生在那裏聽着。已經。都暗裏笑個不住。内中有一個站了起來問。道。這張留侯是誰。是張飛的兄弟麽。這位老先生被他這一問。心裏好生疑惑。當時答不出來沈吟了有一刻鐘工夫。還是一聲不響。另有一個學生等着不耐煩忙也站起來說。道。不知是否張飛的。兄弟且候下回分解罷。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[社會小說滑稽生（八）]  
　　我當夜。回來。子細一想。這件事情終覺有些不妥。凡娶妾的通例。第一爲嗣續起見第二爲娱樂起見。我家裡這個老婆。生育兒子。最是他的拿手戲。那第一件不容說了。至於粉白黛綠。金屋藏嬌。那是。做官人赶的勾當。又不配我們做的。俗語說得好。一只枕不響。兩只枕叮噹不要趁了一時之興。弄到後來。使我左右爲難。轉致露出許多醜態。主意打定。次日一早起身。静悄悄走到環雲閣院中。招他講話。娘姨們見我來得甚早大家有些詫異。此時環雲閣棠睡正濃。被我喊醒起來。揭開帳子。揉了眼睛。朦朦朧朧的朝我一望。我開口便道你昨天說的事情否。　環雲閣。不禁茫然。我又接連說了兩個否　否。日環雲閣更覺茫然。問我究竟說倽個事體介。我道咳否。丨便是不然兩個字的解釋。這是孟夫子常常說的話。你們怎麽還不懂阿。環雲閣到此。對我着急道大少耐個閒話。說得淸爽點　嚕嚕囌囌。倪直頭勿懂個。我聽了。頓覺爽然若失自已怪道。我到這裡。如何也要掉起文來。想了又想。不覺暗暗好笑。因此直捷爽快。告诉他一遍環雲閣笑道阿唷。耐倒當眞虎件事情。倪是已經忘記個哉。我一聞此語。恍如冷水澆背一般。笑不得。怒不得。默無一言轉身就走。回到棧房。李醉歐問我在那裡。我說隨便逛逛。醉歐從衣袋裡取出兩張入塲劵。遞給我。說道。你看。明天有要緊事咧。我拿起一看。只見上面冩的。是國會要求會。訂在明日下午二點鐘。我道。呀莫非是今年禁出大王會。人口有點不太平。因此又要出會麽。李醉歐道。呸我不料你處新社會上。仍是迷信神權。的我道你若不是迷信神。權爲何也。說社會丨社會。日這社會兩字。不是神權的根據麽。李醉歐道。閒話少說我且告訴你國會的事情。這本省紳商學界。眼見政府裡頭。辦不了許多事體。要想人人得個干預政治之權。所以請開國會。便是你也有分兒在内呢。我道。這樣說來。我的老婆。也可以干預政治麽。李醉歐道。聞得。英國女。子已在要求選舉權。中國女界。目前尙難語此。但使也日發逹起來。尊夫人也許能干預政治呢。我道。那倒不能不去。我最喜管閒事一個人太覺煩勞。能使老婆助我一臂。便可多，賺幾個錢。好在。從今以後。得此干預政治之名管閒事是不算犯法的了。李醉歐搖搖頭道。你誤會了。明天他們請我演說。你跟我到會塲上走一遭。聽我說個理由出來。就可曉得其中緣故。（未完） 
本埠新聞 
[滬道爲銅元事移商務總會文（續）]  
　　推其所極最大者莫如鹽業向來鹽斤定價官爲主持擬加固勢有所難售洋亦諸多未便况有减價敵私者矣即使增其價値則私鹽充溢引銷愈滯商本愈虧繳課爲難敗壞立見其他各業大率類是紛紛虧倒必至無可挽回即如百丅莫不以錢爲活　此米珠薪桂入不敷出於是計較工資者有之停工把持者有之在若輩愚蠢無知勢迫時窮但求饜其所欲設將來索加不已商家無以應付則聚衆滋閙相率效尤迭啟爭端在在可慮且不僅此也我中國生齒日繁財源已竭久成一空虚之世界鑄造銅元本以輔制錢之不足而濟民用詎料銅片來自外國彼已先沾其利今雖暫停而外洋私鑄沓來利仍爲其所有轉使中國銀價物價層疊加昻受銅元之影響向之所謂便民者今則反爲民害値此人心浮動匪黨比比皆是失業者無論矣即有業良民困累過甚亦將受其煽惑流爲敗類由是觀之銅元之流毒其病民病商病國可勝道哉爲今之計自非急求善策預爲圖維不可圖維之道尤非仿照各處减折行使以維市面不可誠以銅元减折其利有二日敵私鑄銅元成本旣輕害人又逹於極點無論籌本收回乏此鉅欵即或援照京師辦法撥欵收買而中外私鑄日出不窮根株斷難凈盡惟有逐漸减價使濳移其不覺消鉅患於無形其利一也曰平市價銅元旣減折行使矣銀價洋價不平自平物價貨價不减自减在商則轉運消售可免虧本之虞在民則利用厚生隠受無窮之益将見商務發逹民氣展舒有不期然而然者其利二也曰期流通蘇省銅元擁擠實緣各省多半减折來者獲利去者受虧致無疎通之一日若仿照辦理彼來此往隨處行銷酌盈濟虚尤爲靈便至於爲商家計爲民間計進出一律亦無損益於其間其利三也或謂銅元値十本係鑄定减用恐多關碍殊不知盈虚消長要貴因時制宜譬諸中國龍元鑄明每元庫平七錢二分小洋鑄明七分二厘因何以大易小則有十一角左右而大洋易銀又何以僅値六錢六七分不等况廣東銅元鑄明每百枚易洋一元更何以市面通行均未遵守可見市面隨時漲落銀錢相輔而行理本從同並無二致膠柱鼓瑟一成不變徒使上下受莫大之害於義何取第銅元係公家所鑄本與大小洋元情形無異與其由官示諭减折不若由商照銀洋辦法隨時定價調劑其平知縣等反覆籌思計無有善於此者應請憲台維持大局保衞商民俯准照會寗蘇滬總商會紳董會集商業並邀各處分會審察利害統籌全體迅將抵制銅元之法刻日定議一體施行抑更有請者國家開鑄銅元以致制錢之匱乏其命意所在本非行銅元而廢制錢故創辦之初曾奉憲飭三七搭用是制錢之價本不能與銅元之價相提並論應否示以區别即照此分定價値飭令官商一體遵照以期挽回於萬一並請憲合一併照飭商會擬議覆辦總期有益於下無損乎上庶使圜法得所挽救民賴以安全聨銜禀祈鑒核等情到道查近來銀價日漲錢價日賤弊由銅元充斥壅滯所致前奉兩院憲電諭業經函致税司嚴禁外洋私運銅元銅胚並暫禁鄰省銅元入口以維 
 
 

Page 19

 
 
市面一面將機器私鑄一項分行嚴密拿究在案據禀前情所議將銅元减折行使及與制錢分定價値以爲挽救之計究竟是否可行除批候兩院憲核示外合就備文移會爲此合移貴總會請煩查照集董籌議迅賜見復以憑核辦望切施行須移 
[商務總會爲銅元事致各業董函]  
　　接准滬道蔡觀察來移以據長元吳三縣會禀（中略）到道所議將銅元折减行使及與制錢分定價値以爲挽救之計究竟是否可行移請集董籌議迅賜見復以憑核辦等因准此查近來各處因銅元充溢物價翔貴商民交受其困若竟减折行使不但爭執罷市之風因之而起並於全國銅幣槪失信用究應如何補救方爲兩全合亟錄文函布即祈諸君子統籌全局各抒偉論尅日詳示以憑核轉至深感盼 
討論城垣問題 
[預備立憲公會通告]  
　　迭接城垣討論會來函諄請本會推舉代表開單通知該會俾便二十日會塲佈置並接待等情除照該會議案本會職員（如董事編輯員）例須前赴討論外其非職員諸君届期如能撥冗希儘十四日上午通知本會以便轉告該會預備一切 
[商學公會通告]  
　　疊接城垣討論會來函並議案等諄請本會將代表姓名開單通知該會查該會議案第一條各圑體職員即爲各圑體代表除　本會職員名單通知該會事務所外合行奉聞 
[城垣討論會五月十八日議案]  
　　一議决各圑體職員均有代表本圑體資格職員以公舉者爲限如一圑體職員十人即代表者十人職員十五人即代表者十五人到一人即有一議决權臨時不到即爲自棄其權一議决一人兼兩圑體代表者即有兩議决權多則照加一議决勸學所之代表除總協董及勸學員外每一學區一人（由各區自行推定）一議决城廂各善堂以曾經立案者爲限即以駐堂辦事之董事爲代表每一善堂一人由各堂自行推定一議决城廂叚董每舖以一人爲代表各鄉局董每局以一人爲代表由各舖各局自行推定一議决以同仁輔元堂爲事務所由同仁輔元堂訂請書記幹事各一人一議决開會經費以及書記幹事膳資薪水由奉到道憲照會之五圑體攤認一議决各圑體代表名單限六月十五日以前送到事務所一議决徴集各圑體竟見書（由事務所彙收）以六月底爲截止一議决六月二十日爲第一次討論會期於七月内續開討論會若干期於八月内擇期開大會公决一議决以明倫堂會所 
[領事公會擬集議命案問題]  
　　文匯報云本埠領事公會將於下禮拜二集議會審公廨處置關於人命案件問題觀近今滬道與公會交涉之糾葛及華官於命案果有全權辦理與否均將於是決之故此舉頗有關係云 
[丈勘上寳兩縣界綫]  
　　寳山上海兩縣交界之穿虹浜因推廣租界逐漸塡平界限莫辨近由滬道蔡觀察札飭上寳兩縣邀請公正紳董勘丈界址繪圖貼說呈候核奪兹上海縣李大令請保安堂董事陸松侯瞿仲餘二君寳册縣胡大令請邑紳潘鑄禹李藎臣一君於前日起帶領丈量人役自閘北寳山縣吉一圖上海縣廿三保六圖等處先行丈勘約期一月方能竣事 
[强盜殺人三誌]  
　　搶取俞周氏金挖耳並戳斃顧咸卿戳傷顧福林之凶犯葉廷忠（即小弟）由公廨解縣後即奉李大令審訊葉初尙狡賴迨鞭背二百下又笞責二百板始供係浙江慈谿縣人年二十歳父名桂生向在虹口開設鞋店父故後店己閉歇小的於二十六年分在租界犯事收狎捕房二月復押西牢二年已三次逐出租界刻因貧苦無依出此下策前日搶取金挖耳一支先有章太福阻攔被小的戳傷得脫復有顧咸卿追來扭住被小的連戳兩刀釋手後仍追赶數步旋即仆地小的被印捕拘獲求恩寛宥判釘鐐收禁内監候詳請上憲核辦 
城内 
[比緝兇手]  
　　馬新桂等被周阿妹馬阿秋等多人在浦東孫明海茶館拆梢不遂用刀戳傷馬新桂受傷尤重旋卽身死曾誌前報昨尸兄馬阿心投縣禀求伸雪李大令以兇手迄仍未獲飭提原差到案訊比判交値日差及夘首具保限五天内獲凶到案究辦如違嚴比 
[榜示罰欵]  
　　一路一區巡警分局昨日出示略云本分局五月份裁判各項案件除已分别酌予懲辦外其情節較輕者准其自認罰欵兹將因案受罰各姓名及罰欵數目繕冩榜示計馬錫康等十名共罰大洋五十四元小洋六角 
[參將接印]  
　　署理上海提右營叅將楊彦臣叅戎於昨日午刻接印本城各官咸往道賀 
[官事]  
　　候補主事曾邦彦奉江督札委來滬調查監獄事宜前日到滬昨午到道禀見代理嘉定縣楊寳善定十七日赴任接印直隷藩台崔永安候補知府梁佩祥浙江候補知縣徐元章候補主簿徐寳源試用縣丞鄭夢蘭前吳淞司巡檢麥燊徽候補從九江巨楨均於昨日到道拜會禀見 
南市 
[馬路低陷]  
　　外郎家橋以南改築馬路下砌瓦筒槪不堅固日昨毛家弄口馬路忽然低陷即由路政處責成工頭迅速翻砌以便行旅 
[燙傷小孩]  
　　賈合隆米店昨雇車夫黄鶴儕運米至西鈎玉弄陳將開弟之餛飩担撞翻燙傷小孩二口經孩父周竹峯等扭至南區解請工程局核辦判黄陳一併收押候傷愈再核 
[私收賬洋]  
　　茂興磚灰行主吳旭齋扭控歇夥朱淸安私收帳洋一百七十餘元由南區解至工程局判交保出外理處 
閘北 
[提訊盜匪]  
　　行刦川沙廳屬曹家路口同和當鋪之盜匪陸癩痢即光富昨由巡警局孫裁判提訊陸供湖北新洲人前在金山匯章字營並南京恒字營當差去年來滬充當小工並不爲匪犯案求宥判解回川沙廳歸案訊究 
[開釋巡士]  
　　巡士陳慕超前因犯竊由巡警局發押改過局一月在案兹已期满諭令開釋 
英租界 
[復訊盜賣公地]  
　　銅鐵公所董事李餘筠李坤全等控杜楫庭盜賣公地一案前晚由公廨集訊李等同供去年被同業杜楫廷將十三圖内公地二畝六分七厘盜賣與洋商並串通地保徐慶發簽字蓋戳請將地保一併嚴究質之徐堅不承認杜楫廷供該公所由小的歷年墊欵有薄據呈案請察判徐交保杜還押候查明核奪 
[冒收保險費]  
　　姜慶餘冒同安火險公司牌號向怡昌等號冒收保險費洋四百餘元控經公廨傳案判交差看管候晚堂訊追 
[妄思開店]  
　　日商三井洋行控西崽俞紀堂盜取票銀一萬四千餘兩昨由包探將俞之同黨吳秀生解廨請究俞供所取票銀均在吳處質之吳供俞出銀九千五百兩開設店舗作爲資本今已交還三井洋行七千餘兩求宥判俞押一年吳押九月期满再核 
 
 

Page 20

 
 
[失火罰洋]  
　　美界北福建路信源祥烟紙店失火昨由捕房派探將店主方子琪之弟銀錫店夥平惠生貝天寳學徒孫慶元傳至公堂訊究方錫根等供因烘拌烟葉遺火肇禍五十四號西探供該號向華安火險公司保有險銀一千兩今開設未及一月卽兆焚如顯有縱火圖賠情事請爲察核判方罰洋一百五十元並給被累之顧小弟等十二家撫恤洋一百五十元押候繳洋開釋 
[拐案一]  
　　崇明人徐微川控祝王氏將孫女另嫁與王月三一案昨由公堂復訊判祝王氏還押候移文崇明縣將要証吳陳氏傳案再行訊奪 
[拐案二]  
　　蔡文卿誘拐陳阿多妻子一案昨天復訊蔡仍堅執不忍判還押候補提人証再訊 
[公堂瑣案]  
　　林掌貴竊公和號衣物售於李阿三判林押三月李押一月期满一併逐出租界過犯陶回春復來租界押捕房三月逐出王金雨搶取李阿根綢衣押一月汪祖英串呑日商三井洋行銀兩押捕房兩月許大包子竊王德和銅元押兩禮拜逐出包探金泉叙詹晉發詹生秀欠新沙遜行租金包探往傳反被行兇到罰洋十元董阿七竊胡榮生銀飾押三禮拜過犯陸福江竊布衣押西牢半年逐出過犯諸阿成竊夏元春衣服押捕房兩月逐出周阿慶家多積煤油由探傳案罰洋四元 
美租界 
[汽车肇禍]  
　　某西人昨乘汽車至百老滙路撞傷九歳幼孩倪兆生由捕送入同仁醫院業已氣絶乃查傳屍屬再核 
[烟客猝斃]  
吳淞路永義昌烟館昨有混名大辮子者入内吸烟忽然斃命由店主報知捕房飭傳地保查明屍屬核殮 
[日人兇横]  
　　某日本人乘王阿三之人力車至華特路不給車資反毆傷王之左目由西探拘入捕房訊明姓氐斥釋候請領事出單傳訊 
法租界 
[拐賣女孩]  
　　嚴静山諉拐無錫秦朱氏之女孩林弟來申串賣事主訪悉後即控奉無錫林派差來由協同法探將嚴拘獲收押在案昨嚴妻陶氏投廨聲稱女孩林弟實由邱阿友爲中售於靑雲里第三家粤人處求鑒判候提邱到案訊究 
[買田紏葛]  
　　吕小全前托顧裕堂爲中購買張海南田畝兹因被張佔去三分並將界石拔去控奉縣署飭差協探將張拘至公廨判交縣差帶回質訊 
[限期交銀]  
　　閩人陳天水前向陳煥文購買麻袋計銀九百九十兩所付支票向收無着控經公堂判令交保料理在案兹因日久不理又經原告控奉提案據供東洋滙銀不日可到判飭探帶去覔保展限十四天理楚 
[欠租一]  
　　頤園烟間欠租倒閉業由公堂將生財拍賣得洋六百八十餘元給收租人陳浩然領去尙欠餘欵註銷免追所有貼鄰恒昌祥烟紙店樓面二間轉借與該館計欠房金九十元因早已退租不復追究 
[欠租二]  
　　陳培生欠周連生房金控奉公堂判令交保料理在案兹陳復投案禀稱周不啓封是以未付經讞員傳周詰訊飭周啓封將物交還限陳於十天内交洋如違押追國外新聞 
[漢城日民宴待伊藤]  
　　十二日東京電云僑寓漢城之日民擬於星期日備宴恭欵統監大臣伊藤王該大臣定星期二日自濟物浦乘日本兵艦回國 
[卸任俄使離日]  
　　十二日東京電卸任俄國駐日公使巴克米的夫定期明日自東京起程回國據聞俄政府擬將巴君簡爲歐洲大使云 
[議員不信美日將戰之說]  
　　十二日東京電云美國民政黨議會會議時有海軍大佐勃森君演說美日兩國戰機濳伏終必決裂云云全會議員皆起而叱之逼使退坐原位 
[美國民政會選舉總統]  
　　十二日華盛頓電云美國民政黨議會集議終夜裴利安君業已獲選裴君政見主張菲島自立歸美人保護迨該島中立旣定美人始能停止保護並贊成工黨反對禁令政綱又擬停止津貼郵業及鐵路估價等事 
[英國養老議案通過]  
　　十二日倫敦電云英國下議院已將養老議案第三次宣讀贊成者三百十五人反對者十人聨合黨贊成者占其多數以上譯字林報 
[美國西省主張排亞]  
　　十二日紐約電云美國西省各代議士目下正在催請排斥亞人政綱加入政策之中據傳此事不日可以如願 
[法在奉天設立領署]  
　　十二日東京電云法國已在奉天設立領事署譯泰晤士報 
[酋長承認統治權]  
　　十二日林柏電云斐洲西南部奥凡姆巴倫特酋長已承認德國統治之權 
[歐洲政界近聞]  
　　十二日柏林電意國外務部大臣鐵土里奥匈外務部大臣阿克倫塞爾俄國外務部大臣伊斯華克於今夏互相會晤 
[德普公債票售罄]  
　　十二日柏林電云德國及普魯士公債票市塲頗爲歡迎該欵幾盡爲各銀行售罄 
[美國民政會之政見]  
　　十三日倫敦電云美國民政黨議會所生張之政策（一）減輕入口税（二）凡貨品之足與托辣斯産物相競者槪列爲無税品（三）人生日用所需品物當從輕抽税（四）僑庽美洲之西人凡有可享條約之權利者應予以保護惟須阻抗亞人入境蓋因易起種族之爭而與東方各國生衝突也以上譯文匯報 
[法報要請簡派英使]  
　　十二日柏林電云法國帕爾曼爾報要請速舉代議士提爾開斯君爲倫敦大使 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江督蘇撫奏定滬錫火車運漕章程原擢節錄前報]  
　　一路局已在無錫車站河邊闢修平正寛敞驗米塲一所其驗兌之米即由承辦各州縣漕米之米行逕運至驗米塲逐日驗兌 
　　二路局現在吳淞張華浜地方相度地位盖起棧房詳試水尺建築碼頭以備車運漕米到淞後囤儲由商局隨時派撥輪船駛泊該處碼頭承装其在碼頭棧房蓋築未竣工時仍悉照上届辦理 
　　三各屬在錫金一帶採辦之米全歸車運其錫金左近各縣倉兌糧米亦聽其在錫兌交以便稽核 
　　四路局在吳淞蓋築棧房碼頭用費甚鉅現經運路兩局議定每年全漕起運所有車運之米約以四十萬石爲率以顧棧房碼頭成本　　五無錫兌收之米甚應行風篩者即在驗米塲督飭各該米行風篩所有風篩人工等費均由該米行給發其篩夫頭目每屆由運商兩局選派應用之風篩傢具仍由商局預備 
　　六兌收之米其装袋蓋印等一切人工槪歸各州縣辦米之米行雇備其縫紮袋口之麻皮上届所用未能合式致多灑耗本届議以麻皮一項仍歸商局置備惟麻皮固須精選而縫紮尤須結實應責成運商兩局員司認眞監察所有雇工人等均須受兩局員局管束 
　　七錫運局驗收之米装車以前由三局員司會同抽磅仍照上届辦法每車抽磅二十包註明磅碼單内隨米車帶滬另由運局給發聨單報明錫金釐局查驗石數合符於單内加蓋戳記發給護照然後開車到滬後商局卽憑運局聨單並原磅碼數單會同兩局員司覆磅登收存儲棧房装輪時由商局員司偕同運局駐棧委員抽磅考核 
　　八錫運局所收之米凡装足十車路局即專開一次如不及十車或專開或由票車拖帶由路局酌定總以不致躭延誤運爲主 
　　九錫兌漕糧由無錫装車以後至吳淞未入棧以前專歸路局擔任吳淞已入棧之後未上輪以前所有責任由路商兩局照後開專條辦理　　十路局吳淞碼頭棧房竣工後除由路運兩局各派員駐棧監察照料外所有管理碼頭事務華洋人等以及巡警更夫各役均由路局派人管理其車運之米到淞上棧装輪出棧應用管棧司事扛米夫頭等路局爲辦事上便利起見商由商局漕務處派人管理所有藝工伙食等項由商局自行給發但路局管理碼頭華洋人等不得歧視至商局員司應需辦事及住宿房等均由路局擇於便利相宜之處預備商局不出租費 
　　十一車運之米存儲路局棧　後路局允爲代保火險以防不測如遇地方盜賊痞棍滋擾或出意外之事等情應由運路局會同地方官商辦設遇意外水險路局允許查照存儲商局棧房辦法與運局商辦商局所用管棧司事人等有偷漏舞弊等情一經路運兩局駐棧委員查出實據即告知商局漕務處立時查辦所短米數照數追賠 
　　十二漕米到淞存棧其應如何堆放以及棧房内鋪墊礱糠蘆蓆等項均由商局員司擬照向來存棧辦法律鋪墊路局管棧華洋人等可以眼同商局員司辦理不得干涉阻止其舗墊人工並礱糠等費應由路局照給至棧房必須高爽通風倘有滲漏等處即由商局員司知照路局赶緊修補以免存米受潮 
　　十三商局輪船停泊路局碼頭所有停輪繋纜行輪解纜一切事務均由路局管碼頭華洋人等妥爲經理其停輪装米時路局更須代爲保護並彈壓閒雜人等不得滋擾其扛米上下力費仍由商局支給倘該處夫役有把持勒索情事路局允許開放專車由上海装載夫役人等前往做工不收車費倘别有困難不能不雇用當地人工而所發扛米上下力費照向來所發之數溢至銀一千兩以上路局允爲酌償 
　　十四裝車上棧裝輪之際如遇天雨即須會商停止以免受潮 
　　十五運商兩局如在撫錫蓋造局所需用地基路局允明借給倘未蓋以前須向路局在兌米處就近租賃房屋路局必須代爲設法商租一律照付租値 
　　十六南漕爲天庾正供遇有應商事件均由運商兩局總會辦與路局華總辦直接商辦至路局車務處華洋員司皆由車務總管督率隨時在塲照料聽憑指示 
　　十七凡關涉漕糧應用物件器具等由火車裝運者一槪不收運費運商兩局總會辦及委員司事信差跟隨人等亦由路局分别備送長短免票以便因公往來 
振務 
[寓滬粤商勸捐廣東水災籌賑所第三次報告]  
　　福安滬局捐洋一百廿元泰安棧天成號永綸興以上各捐洋一百元信源昌黄順泰廣利和吕湜川巨昌和萬成泰同棧南以上每捐洋五十元上和隆鹿芝館德發號以上每捐洋四十元黄景仁堂劉財興關瑞泉裕誠號廣生堂廣和泰萬生泰鄭作東廣祥泰義生昌同安居張魏齋李鳳岐馬德甫鄭福蘭堂李菊初何墨香怡吉號同利和永興祥錕源號陳禮庭張壽山隠名氏瑞記李心泉以上海捐洋二十元伍秋霖恒記廣生和謙和隆潘澄波嚴作畊堂無名氏隠名士廣泰祥東昇隆薛竹林黄朝章吳伯棠陳蘭芬昇隆號蘇逹記潤大協裕昌陞羣芳居廣福和盧位吉馬麗生公昌沈麟生中西書局雷儉卿楊叔華何子焜義利和忠信恒黄景仁招海泉唐道扆崔羅叔羲長和源陳華昭宏發生長源麥卓然厚隆紫封陳文笙邇遐齋保和堂同春堂鄭文昭宜隆正恒隆方郁生方秩臣廣衡隆關仁山胡鑾辉崔石屏鄭藴卿陳鳳笙李翼堂關樂庭丁玉墀張遜儔莫春甫公泰號麥澄記以上每捐洋廿元第三次共捐得洋二千九百卅元連上兩次合共捐得洋二萬零四百三十元 
　　捐欵請交利百川同永泰穗生源利興同泰號安和祥廣發源茂和興有隆廣永盛 
 
 

Page 27

 
 
   
 
 

Page 28

 
 
   
 
