# 1889 - 262 - 4905904

 

Page 1

 
 
[發售廿四史預啓] [  圖書築成局主人啓]  
　　本局關印古今圖書集成一書早巳排印齊全祗以卷帙繁重加以去年訂匠忙迫異常致第三批出書之期稍遲然至臘底巳將第三批書發出全書完畢矣隨於圖書集成印竣之後卽刊廿四史刻不巳將排至一半用　　潔白遲史　印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以部隨印隨出約於本年終全書可以告竣諸君子有欲先覩爲快者幸卽早日至申報舘掛號可也如至全醫印成鑒辦者不照預定之例須再行定價今印有樣張欲觀向申報館領看此布 
[圖書集成局告白]  
啓者本局所印古今圖書集成早巳裝釘齊全由預股請君持票來領尙有未經提取者亦望及時取去以鑒先覩爲　之心現在局中尙有若士部留存每部定價銀二百五十两如有合意者請移玉申報館帳房購取可也此布 
[四續近日北邊防務輕重緩急何在論]  
曷言乎屯田也法曰軍無糧食則口信米三軍之事莫急於食矣士必有含哺鼓腹之樂而後有折衝禦侮之勇而不然者不戰而自潰矣夫人情一日不再食則飢不以時而食則亦飢况以數十萬之衆所費旣奢千里饋粮又非旦夕可至嗷嗷待哺安能俟西江之水而蘇涸轍之魚乎是故久守則須屯田進擊則謹糧道深入則必因糧於敵此古今之定理也屯出之置始於漢開西域道遠餉難乃置屯出吏士夫漢以前非可無屯也三代之法寓兵於農故不必屯目兵農分而兵出力以衞民民出粟以養兵轉輸十里絡繹不巳所運旣遠勞費過半如秦人起負海之粟以餉北河率三十鍾而致一鍾軍得食者匪幾何民貧士餒公私俱困敵乘其外變起於内如此而國安者未之有也欲無遠輸之害不得不議屯以萬人論分三爲守分一爲屯給種給牛人數十畝計除衆費一人之獲可食數人無事之時分半爲屯所獲益多則一年耕而得三年之食古人於臨敵之境有設險開塹置堡立城遏敵之衝以蔽耕者矣烽烟告警之際伺敬觀變且耕且守使敵不能擾我耕穫者矣是故可以息百姓負担之苦可以免三軍枵腹之憂計莫善於屯田昔武侯伐魏每遇糧運之難不克伸志乃令諸軍屯田於渭夫深入敵境耕人之土猶不慮敵之侵擾况屬我之境又何所畏而不行屯田也哉漢趙充國擊先零上屯田奏曰臣所將吏牛馬食月用糧榖十九萬九千六百三十斛茭藁二十五萬二百八十六石難久不解徭役不息又恐他夷卒有不虞之變相因而起爲明主憂且羌虜易以計破難以力碎也故臣愚以爲　之不便討度臨羌東至浩亹羌虜故田及公田民所未墾者可二千頃願罷騎兵分屯要害人二十畆充入金城益畜積省大費帝從之而羌平晉羊祜之鎭襄陽也與士卒墾田八百餘頃其始出也軍無百日之粮及其季也乃有十年之積唐郭子儀之鎭河中也患軍中乏糧乃自耕百畝將校以是爲差於是士卒皆不勸而耕野無曠土軍有餘糧宋將如岳武穆吳玠等皆兼屯田大使由是觀之無代不屯無屯不富趙充國所謂内有無費之利外有守禦之備豈不信哉今八旂生齒口繁世復一世尤難億計孶生無窮兵額有定其何以支恐養之適以窘之也周之豐鎬亦畫井田漢之豐沛無過賜復不聞龍興舊　世世子孫仰食縣官之理應請仿照乾嘉間伊犁錫伯營之法推廣駐防膂力及格者爲兵不及者爲農分地興屯成熟之後永爲世業勿惑於止能荷戈不能荷鋤欺罔之說其願别置田産壞不願居北邊者聽又嘗揆東三省站丁計有七八千人皆三藩餘黨後裔例不得習他業七八千中其甘於自棄者無論矣夫豈無自好者而雖欲自新其道無由可悲孰甚桀黠之徒又從而欺侮之刻剥之咨嗟怨苦不可勝言文王之法罪人不孥後世縱有族滅之法然罪及三族罪及五族罪及九族至矣極矣今開國巳二百餘年而黨逆後裔仍在不赦之例是使　世世子孫長爲皂隸而永無再沐聖化之日也豈不寃哉且赭宼之亂賊有朝歸誠而夕舉用者微獨無誅而且有賞彼獨非叛民乎哉三藩縱罪大惡極亦不過叛臣耳其於國家無累世之讐切齒之仇其罪何至於此應請降明詔下赦令翻然更始士農工商聽其自擇人孰無知有不感聖德於無窮哉其餘駐防之兵可以分半爲守分半爲屯相度地勢給種給牛人數十畝别以一人統其衆遇簡閱操練之期則執械八伍仍不荒其攻擊戰鬭之技是有事則兵力依然不薄無事則增此數十萬人之食其利益豈可勝言哉吾故曰莫急於屯田[  此稿未完]  
[本館接奉電音]  
　　昨由京友電傳上諭一道敬謹譯登○八月二十九日奉上諭雲南臨安府知府員缺着澂厚補授欽此 
[粤東火警]  
　　廣州來信云八月十七日之晚更魚三躍萬籟無聲蝶夢初回鑼聲忽起驚而詢之知叢秀南某店不戒於火幾兆焚如幸賴各水龍竭力噴澆得免于難居人方互相慶賀謂可免殃及池魚矣不料祝融氏怒氣方殷尙未厭禍致火又起十黄沙海畔直街富華餅店其光熊熊紅如海日數里之内照耀通明加之輕薄封姨從而助虐轟轟烈烈頃刻間直燒至二十餘椽始得火勢漸衰不致蔓延無際當火之熾也水龍踴躍赴救多至百餘文武各官亦皆分投彈壓是處與米埠僅隔一水米埠去年被災迄今尙未建復祗搭篷寮十餘座以爲貿易之塲是晚火星飛過對河墮落篷寮亦被燒去一座云 
[江西火警]  
　　八月十九日德勝門内甘家廠某姓家熬油以炰魚膾火忽起自鍋中焚及板壁頃刻炎威頓熾勢若燎原時飛廉氏適跋扈飛揚與祝融神朋比肆虐以致未及旋踵巳延燒四五十家有某官先年曾充某憲轅巡捕組後閒任省垣衣服資財不下巨萬至此付諸楚人一炬無一餘存其起火之家係一老嫗平時慣誘良家婦女偪令解犯姦說者皆謂天理昭彰宜得慘報惟附近隣里殃及池魚未免可惜耳 
[秋闡剩語]  
　　江西本屆鄉闈計買試卷者雖有一萬五千餘套而臨塲不到及犯規被貼者不下四千餘名實計三塲試畢者僅得一萬一千左右云○鄉試第三塲例應十六日交卷而出江西士習一至十五日黄昏時候卽催令 
 
 

Page 2

 
 
放排由是絡繹出塲往往延至四更始得將門封閉其有條對實策者僅十之一二人耳不肖號軍每見人數無多卽乘機竊取考生物件故是夜住號者無不各有戒心本屆東文塲海字號某生於夜半被號軍竊去一對時表迨天明知覺追問號軍則黄鶴杏然全無蹤影矣 
[三續張星使玫美國外部大臣文]  
　　議院議定新例時中國政府正在細核新訂約欵然後恭呈御批此係續修光緒六年一千八百八十年之約載有限制華人來美華工寓美往返美國並假道美境曁賠償華人損失各欵經於光緒十四年二月初二日一千八百八十八年三月十二號畫押後交上議院核准并增添句語本大臣隨卽寄回中國迨總理衙門擬添商二端知照田使本署亦曾照會貴部在案詎田使與貴部並未照復而前總統見於光緒十四年八月二十六日一千八百八十八年十月一號批准議院新例矣竊維敝國政府亦如上議院所擬添商本事理之常且候貴部照復以定可否亦非無理貴前任本年二月二十八號文稱議院以本國日報載有英倫電信謂中國不允批准新約遂遽信爲不允確據當時两國音問常通並無梗塞且外交内治國有常經當國者乃倚他國新聞爲政耶當新例定議時議院外部非不知中國原無不允之意至添商各端貴政府意見若何迄今敝政府固未准見盒一言光緒十四年八月二十日上年九月二十九號本署轉行添商照會貴部及今亦無照復也議院爲政本大臣何暇訾議試援上議院紳士衣滑士當日辨折新例之詞云細查我國與他國按例商訂和約他國正在核議以定准駁我國議院輙立新例從中十預阻止此某初次見聞誠屬冐犯他國之事且示我國不能稍待他國商辦也同日上議院紳士沙文辯折新例云中國素日輯睦我國止在核議新約而我國廢之請問諸君爲顧全國體否此舉合理否假使英國如此相待美民某當卽投籌聲明絶交以兵戎相見也各等語閱議院紀事錄第十九卷第八千四百五十二頁便悉本大臣本年正月二十六日文内叙明前商訂新約時本大臣與本國政府皆以爲新約未批准之前議院若立違約之例總統定必批駁使其不底於成　約未批准之先而美自立例以廢之則彼此徒勞修約之苦心而失國體其事其言可復按也今我中國素以信義相孚乃遭此意外之瀆新例申行後中國所受虧捐不應惟貴國政府是問耶現總察院判詞及貴國公法律師僉謂議院有權違約院判且謂違悖約欵其理順否姑勿深究然本大臣亦薄悉總察院曁各公法律師案錄又謂政府守約之任責無旁貸雖議院有權違約苟欲脫卸政府守約之責則不可得斯論未能湮没也卽患頓公法律書中美　各國所推重有云彼國議院如何立例申行約欵此國政府無須理會蓋國主不能强議院與公堂如何辦事倘因内治之例違悖約欵而失信於他國者厥咎仍歸其國等語閱維連士重訂惠頓例書第四百五十九頁便悉又貴部巳故律師黄頓所著公法律書最爲切近有云倘因違約之故彼國冋日國索償此國國主不能以國例使然爲解閱黄頓公法書第一卷第三十五頁便悉黄頓卷内又云條約旣立續亦可立例廢之惟两國尙可援据約欵申論通行云不查同治七年一千八百主十八年中美和約訂明華人或在美居住或游歴美境均得受優待各國人民最厚之利益光緒六年一千八百八十年續約訂明在美華工均聽往來自便俾享受優待各國人民最厚之利益故年來華人類多赴美廣置産業貨殖營生皆因中美條約任便往來之故否則苦累耗財何堪設想也議院新例竟將華工向與别國人民一律應享之利益撤去按之公法華人因新例所受捐失亦應惟美廷是問矣尙堅貴國妥籌善法亟將議院無端輙立之新例删除以免千萬華人受累虧捐則開罪我中國政府之愆庶幾掩覆乎大抵議院違約立例一事總統企隀扶倫苟能仿照希士鴉達两總統前規事當周妥溯前總統希士勸諭議院不可違約立例諭文云查我國歴來立例於守約一事祗間有訾謫處此次所定華工新例仍請議院再商務要个道盡職顧全國體云云竊謂及今行之猶未晚也設貴總統允爲諭飭議院持平辦理亟將新例再議想議院定當維持公道愼固邦交本大臣上年十二月二十五日文内叙述光緒六年一千八百八十年貴國赴華修約公使所言以後來美華工并業經按約寓美華工美國祗有盡分相待倘遇紏黨立例侵犯華工按約應受利益美國政府自應保護云信誓旦旦今當踐其前言矣乎貴國公儘等彼時且以此事爲切要因載明約内云倘議院特立專例有窒碍爲難一俟中國駐華盛頓公使知照外部自當互相妥議美政府亦當盡友誼之誠公允相待等語是以上年十二月二十五日本大臣文内有諭飭議院删除新例之請也兹者貴大臣蒞任凡百公亮名實並美布政優優　有餘地尤望迅籌善策以副我政府之望本大臣自循使職不惜篇牘之冗長幸早賜安定以敦睦誼可也爲此照會貴大臣請　查並順頌　祺須至照會者右照會美外部大臣布連光緒十五年六月初十日○照譯美外部覆文爲照復事前准貴大臣本月八號文開一千八百八十八年十月一號准行議院新例以續補一千八百八十二年五月大號所准爲華人按約所立之例實與華民妨碍請爲核理等因准此來文所開之件本部自當迅速詳細核理　爲此理合備文照復貴大臣請煩查照順頌升祺須至照復者右照復大清欽差大臣張一千八百八十九年七月十五號光緒十五年六月十八日 
[赤嵌鴈字]  
　　日前劉省三宮保面諭稽查游勇委員袁小亭觀察着將外省人民流落在臺貧而且病者清查造册送赴官醫局就醫其有貧而無病者則每人日給糙米一升大錢三十文俟有便船送之内渡除川資飯食免繳外抵岸後再按名給洋銀两元以示體恤觀察奉諭卽出示云仰　落貧黎一體知悉限卽日開明年貌其斗籍貫履歴親身送赴寅賓館註册靜候恩施毋得遲延觀望自貽伊戚爾等經此次資遣後倘再留連臺地或復潛行來臺一經蔡出卽照游勇例懲辦决不姑寛其各凛之○機器局事宜刻巳有人接辦原辦之丁佩萱觀察遂將庫内存儲機器木料一一點交聞造具册籍尙復需時衣錦榮旋當在孟冬上浣云○日前電報總局稽核委員王君因事請假回籍所遺差使經上憲檄委南北修理電缐委員蘇二尹賡華暫行兼辦○内閣中書其君奉諱開缺來臺訪友寄庽城中終日杜門不與外事○臺北李春生司馬寓廬頗擅園林之勝當此池荷巳盡巖旌初化遊客　雲幾至應接不暇○電報局提調俞隸雲刺史於新秋時節乞假内渡以應秋闈道經上海時忽抱採薪之疾日前傳電來臺禀陳一切總辦張鴻卿太守覆以局中報務在在需人着塲後迅卽回臺以資臂飭○鹿港營勇滋事一案巳紀報章現據各犯供稱前曾私賣後膛鎗十餘桿隨經大憲札飭彰化縣曁闔屬營汛嚴行緝繳查臺南北防營逃勇所在多有私賣槍礮情弊無知之輩往往貪圖賤價不顧與受同科卒之遇事生端戕殺生命地方之巨患實大憲之隱憂也劉省三宮保有見於此因卽出示禁止其路曰嗣後無論軍民人等遇有逃勇拐賣後膛槍礮卽行拘拿繳送地方營縣或就近防營有能繳到後膛槍一桿者賞洋二十元倘有收買秘不繳送一經地方營縣查出或爲鄉隣告發每槍一杆罰洋一百元若從前民間巳經收買後膛鎗砲如係富紳留以保家須禀明地方官開單呈明數目其餘并卽繳送騐收每鎗一桿全好可用者賞洋十元銹廢可修者賞洋五元倘或收藏不繳一經察出卽將槍砲入官貧者重責三百富者罰洋五十元以示懲警除飭地方營縣曁各防營汛一體嚴密查辦外合行示諭爲此示仰全臺軍民人等一體知悉毋違特示○前月稽查游勇處獲到鹿港營滋事之方海亭等六犯錄供後以方自認得贓卽於七月廿七日就地正法所有胡得勝等五犯疉經袁小亭觀察蘇健齋軍門會訊以胡及某甲案情較重勢難久稽顯戮因於八月十六日辰刻綁赴小南門外大教塲梟首示衆其餘三犯仍監候訊明定擬云○新署淡水縣李麗川　府淦奉到飭知擇吉八月十三申刻接印視事是日自臺北府以下印委各員咸命輿詣賀○升任基隆廳汪冕齋别駕交卸淡水縣事後暫駐西門大馬路間有經辦公件尙未理清須作平原十日之留然後赴基隆履任云 
[山中有狼]  
　　樵夫某甲日前往廬山刈柴步至深谷中見一摘茅栗之老嫗仰臥大石有一物遍嗅其體偪視之長喙修尾中山君也遂 
 
 

Page 3

 
 
狂呼曰狼芸於田畔者亦皆呼狼狼一時譁而起者數十人持械圍攻相與擊斃是狼不匿跡於山林茂密之間而覓食於農樵雜處之地以致　鋤齊下畢命須臾蓋亦貪之一字誤之耳然則人果可貪乎哉 
[本埠換季]  
　　本埠海關道龔觀察牌示今日換戴暖帽所屬各衙門巳一體遵照矣 
[訊究僞票]  
　　前報列僞造遊劵一節兹悉由英捕房麥捕頭飭包探秦少卿陸阿祥等至法捕房請將巳獲之名利棧夥李阿六及某茶樓夥王寳生同芳居夥麥帶歸英公堂訊理并提泰安棧夥張有亭等到案該包探等稱查得張有亭售出僞票十八張王寳生售出四張麥售出三張眞僞各票呈閱查得有和泰號粤人張連之姪張挺芳將僞票轉輾托人兜銷大花園執事人某稱園票祗老太古帳房杏林春番菜館和泰號三家出售曾登新聞告白並無别家委售旣有僞票務請澈底根究張有亭供粤人在泰安棧爲夥同鄉人奏韻松交下花園票百張不知眞爲麥供粤人在同方居生理有和泰號中同鄉人張連之姪張挺芳交下花園票二百張曾將百張轉交茶館同帳王寳生消保不知是僞造王寳生遞禀聲稱是寗波人由粤人麥交下園票係其同鄉人張連之姪張挺芳處交來我不知眞僞今旣察出僞票僞造之張挺方等逍遥事外我等反受拖累心何以甘李阿六供粤人在法租界名利棧爲夥票由張挺芳交下蔡太守得供之下商之易副領事飭將張王麥李等交保俟飭提張挺芳到案再行質訊票存堂 
[上海縣署瑣案]  
　　浦東人陳子香控王谷香褚蘭芳孫阿弟楊蠟春等串誘妻子周氏售與張姓爲妻得受身價洋銀一百五十元瓜分花用裴邑尊飭差提齊被控各人於前晚升堂集訊陳伸訴前情叩求追究王供稱小的前開雜貨店安分營生並無誘售陳妻之事褚供稱小的前因爲人執柯經大老爺逮案懲責自後卽痛自攺悔不再爲非周氏嫁人實與小的無涉孫供稱小的自幼以操丹爲業周氏曾雇坐小的之舟其後背夫嫁人小的並不知悉楊供稱小的聞周氏與其夫口角隨卽出外一去不歸小的實不相干惟求恩鑒邑尊以王等均非安分之徒自應澈究嚴辦遂飭將王褚暫行管押孫楊枷號候傳各圖地保到案查明實在情形再行譸辦○祝玉從控唐馬全曹二寳誘拐養媳財喜一案前巳迭紀報端並晚裴邑尊飭差將祝并財喜帶案訊究祝訴稱武弁前在營中出力保有都司銜嗣以遣散無聊開設烟館度日財喜供稱被唐等誘令至北市初住大興棧後又至金德興借宿五宵今巳悔悟情願隨翁回去邑尊惡其無恥喝令掌頰四十下祝女蓮喜雙喜同稱財喜時與烟客閒談比次不知究係何人誘出邑尊飭將財喜仍交官媒看管祝旣係都可不應開設烟館納汚藏垢莫此爲尤飭赶卽閉歇回家另營生業諭畢令挈同蓮喜雙喜退去靜候復訊○李錦華控何阿二誘拐妻子裴邑尊提何到案升堂訊究何供稱小的索以駕船餬口並無誘拐事情邑尊怒其有意逞刁喝令鞭背百卜釘鐐收所候示○唐念池控韓璋欠租盤踞一案迭紀報章前日幫審委員詹明府日堂訊究唐訴稱職員遵諭措繳洋銀百元韓仍不遷求賜究辦韓供稱監生曾與唐合本經營付出銀一千两有帳爲憑叩求明鑒明府謂旣有帳目儘可核算飭差押令理明再行訊辦 
[英界公堂瑣案]  
　　老沙遜洋行在外虹口老街購地造房出租因弄中有糞坑三處臭不可聞近處店鋪咸受其累最近處四幢房屋甚 
致無人承租遂告知英工部局西人好司前往察看昨至公堂請爲派差勒令拆卸老沙遜洋行西人同經收房租之周蓮堂申訴情由又有租户十餘人環請查明坑主勒令拆卸蔡太守商之易副領事候會同上海縣裴邑尊勘明核辦○三道頭華捕稱津人王五前因犯事遞籍今又來滬爲此拘案王五供寗波戲園邀我前去唱戲順道來滬卽欲乘輪住寍蔡太守飭捕押王五下船赴寗不許逗遛滬上○顧姓眷屬雇舟回里失去漢玉等件報捕將船夥高阿翠拘拿昨解公堂顧遣某中上堂稱當搬行李時有小箱一隻下船經船夥高阿翠照顧不料失去漢玉等件請爲追究該船老大某乙稱顧老爺失竊之件我再四向夥盤問如果取藏立卽交還可得酬謝衆夥均稱不知惟當日顧之家丁持箱下船托高阿翠照顧所以失物後向高查問高阿翠供不敢行竊蔡太守謂疑竊尙無証據飭將高阿翠暫押俟查明實情再行核辦○句探王阿二稱粤婦鄧氏控劉田林行竊衣服今特送案該氏未到劉田林供不敢犯竊蔡太守以該氏未到飭將劉田林交保○包探秦少卿稱衣莊夥土會川投捕房訴有王錫堂向買綢衣一件言明價錢三千六百囑同往取錢文中途逃遁後得尋見向索支吾情同誑騙爲此拘王錫堂送案王錫堂素不安分王會川申訴前情士錫堂供與王會川相識原說緩日付錢不敢誑騙蔡太守問能立卽繳錢乎答稱容緩爲措辦太守判王錫堂管押二十一天以儆 
[法界公堂瑣案]  
　　包探王榮培奉諭帶積竊蔡阿金至英界搜贓巳詳前報昨日復解蔡至案并將搜得之報時鐘呈閱曷同轉向蔡研詰蔡供稱小的家在瀏河向爲舊貨生涯自蒙恩釋卽往嘉定售書度日鐘於四年前買得押票向寳善街湯團店比隣某押鋪贖出如果竊得則一登申報卽有人來認贓矣包探又禀蔡之姘婦初言鐘在寳善街某洋貨店買來及至英公堂蔡大老爺向詰情由又言係椿記棧中寄母所送今則又言贖來前後不符巳同槪見葛同轉着押候嚴加比責○販珠嫗趙吳氏送貨至江寛輪船求售驀失珠子疑係張得友所竊報經包探拘張送請葛同轉訊問前後情節巳見報章昨日江寛船回滬包探傳到船上茶房趙阿增九畝地營棚頭李國華及趙吳氏候質趙稱該氏於二十日上燈時至船上房間來時連一童子計共三人小的曾再三囑付留心扒竊並將窓門關閉逾時卽有傭婦索借菜刀言欲開鎖又逾一刻忽言失去珠寳小的曾言何不早言俾可追赶其時將及九點鐘至所稱身穿白短衫人借吸水烟小的實未見過李訴稱張於二十日四點鐘時掮籍來寄内有大帽一頂功牌二套餘無長物留伊晚飯伊始出城時在八點鐘後矣葛同轉因謂該氏失物恰在八點鐘時張於李處中城往寳善街閒逛亦在是時然則所失之物非張行竊可知隨令該氏出外自行探明一面仍飭包探細查趙李二人各有公事諭令退去○包探郁廷湘向虹口洪福來客棧協提竊賊張鳳林卽楊鳳祥之妻子等情曾登昨報矣昨日捕房將楊張氏潘榮貴及五歲女孩巧子解案洪福來棧主婦洪高氏訴稱伊等於本月初來棧借宿初僅楊及張氏巧子三寳四人後潘到來言由金陵至滬索取欠錢住至包探吊贓時伊　竊取棧中夾被而去核計帳上尙欠租金一千四五百文現旣歸案叩求追繳郁包探又禀小的曾在棧中搜出信數封知楊在金陵亦有不得了之事今特呈案請閱葛同轉得閱各信由眞姓具名詰以眞係何人該氏堅稱不知潘供眞在劉大人處當差時小的及楊均當親兵楊與眞同住小的來滬後曾代楊質水烟袋一枝被單一條正在訊供間有包探夥見二寳卽張三寳混入公堂樓下因解交包探玉榮培送至案下禀稱張係積竊陳金和之副手此次又與楊台夥請卽嚴懲張供稱小的與楊相識知金陵眞姓名老九至竊物之事則與小的無干研詰再三堅不承認同轉着一併押候再訊○某飯店夥包林生訴稱昨有王阿二張榮寳二人來店用膳應付飯錢一百五十文付下八開一枚强作錢一百零八文小的言僅值一百零四文伊卽怒而拍案適手執十六開一枚手指一鬆滾進櫃内伊卽大肆咆哮揮拳猛擊並提取洋瓶擊中小的頭顱如此凶横實屬難堪不得巳向巡捕細訴緣由令伊拘案請究王張供嗣含混不認逞凶葛同轉判各荷枷十五天發犯事地方示衆○通事禀稱昨日陳阿龍在洋涇浜小便西捕見而喝阻陳不服卽肆行辱駡繼而奔至英界將褲褪下撩起衣服毒詈不堪又跳至船頭作種種穢褻之狀两岸觀者幾若堵墻西捕乃設法將伊拘押今特送案請懲陳供蘇州人向來伺應烟客現在某妓院當龜奴昨在船上小便不敢辱駡巡捕曷同轉着枷號半月以儆效尤○八月初八黎明報時鐘方鳴五下小東門外某牛肉庄托人仙橋某屠人宰得一牛計重三百八十餘觔用小車裝至蘭芳里門外突有流氓八九人手執 
 
 

Page 4

 
 
短刀無端刦去車夫畏其兇猛不敢與較往報店主店主立卽投報捕房請爲緝捕直至前日始由包探夥阿寳訪明此事實係金三麻子所爲旋在公館馬路一枝春茗肆相近見金與山東人數名聚語因之將金拘獲送押捕房昨晨解送公堂牛肉店主花順眞投案遞禀伸訴前情金供稱小的與花素相認識曾在華四店中同事四年前花妻病故向泊所借去洋銀十三元備槍成殮屢索不付因取其牛包探土榮培禀稱金曾言及牛巳賣去矣金供稱小的收得此牛寄在三雅園烟館　壁之牛肉店中原擬與花理說不料花竟堅不肯來該店許出洋七元購取小的不允閱四五日牛巳臭腐遂卽抛棄葛同轉問花曰爾與金究竟有何瓜葛答稱素不相識同轉笑曰焉有素不相識之理本分府察得内中定有别情姑將金押候傳到華四等再行核訊隨令退去 
[駿惠遥頒]  
　　八月廿八日承蔚長厚寳號交來漳州府吉太尊會捐庫平紋銀九十四两五錢伸九八元一百零三两一錢九分當上賑欵支絀之時荷蒙巨項遠頒以資接濟仰究太尊情殷推解念切痌瘝奉揚千里　風同頌萬家生佛祇領之餘謹代山左災黎叩謝並登報牘敬誌宏施[  上海四馬路高易籌賑公所陳德薰等謹啓八月廿九日]  
[捐助棉衣]  
　　八月廿三日承委員陳君由木價寄來助賑山東棉衣七百件巳照收領彚解灵區仰見陳君仁慈在念暖被陽春推解維殷恩如廣厦不僅災黎咸蒙厚惠卽敝所亦感洪施矣謹代山左災民九頓以謝並登日報藉誌雲情上海四馬路高易籌賑公所陳德薰謹啓八月廿八日 
[鉅欵助賑]  
　　頃接上虞悔廬來函云庚辰之秋八月旣望内人病在垂危醫者勉擬一方僕焚香告天倘得轉危爲安願以三百金備本邑之賑禱華不藥果漸轉輕浹辰愈矣顧本邑十年來幸無荒歉移緩就急神其許我閱申報東省收贖婦女正缺經費因類錫類助以洋銀五百元等語感承厚惠巳匯寄上海文報局彚解合亟登報以揚仁風[  蘇州電報局啓]  
[奉題王劍耘司馬望雲圖玉照卽希指正]  
　　秋來癡雲停不去曉聞檐溜聲如注風雨連朝懷遠人披圖恰與故人遇團扇輕衫不異人松公石友亦如故惟有此心迥不同爲君頰上添毫素昂頭天外抱負奇翹首白雲感遲暮傳神着筆原不多依依巳足徵孺慕君傳家學能文章餘事作詩成七步詩中時復見才猷藏鋒不覺鋒芒露爲君歌新聲請君急先務當今時世正需才快宜壹志青雲路移孝作忠君所能豈徒健筆凌雲賦會當皎皎見秋陽歸盡塵霾撥雲霧[  高昌寒食生拜手]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[山東水患頻仍賦滿江紅以誌感]  
　　民嘆其魚蒼蒼者何時厭禍况數載狂瀾莫挽中流孰舵頒帑又聞金萬億輸捐幸復人繁夥枉辜負創議急移民援山左幾莖草腹難果幾架屋身難躱儘監門鐵涙畫圖未妥急雨猛飛驚子女奔流亂湧呼爹姆杞憂人昏墊未能忘鍼氈坐[  監東末吏茂苑望益軒鴦池漫客初稿]  
[小樓主人以天童題壁原韻見和捧誦留芬風神两至抛磚引玉諸多抱愧再疉前韻用乞斧正]  
　　空谷足音虚巳删不須月下叩僧關十年宰相尋常事夢醒黄粱好住山○古寺巍峨雲作扉香風花雨四時飛羡君具有神仙骨一飯胡麻不忍歸○曾夢蟾宮桂子攀幼時常夢至月中折桂去春曾作夢月圖徵詩諸名士題跋書生習結太痴頑笑他多少玩游客竟把須彌認作山後學周康權學吟草 
[上海四馬路陳春記内奉賑所經募奉天賑糧第三四次收付清單]  
　　册裕昌行規元四十两恊大恆十两江馮氏劉正甫各洋十元吳伯棠三元鎭昌莊郭犀芳公大莊三户各一元○漢口泰記募漢鎭厘金局錢四千何陳胡堂洋八元沈察甫五元泰記三元錢二百裕昌號祥生恆永記號餘慶堂錦堂三餘堂畢岐山德昌福許豐泰豐記杜止園同順祥十二户各二元沈成記秦硯記泰和船王仰山孔厚載李錦堂嚴啓東無名氏林容塘謝繼揚吳得昌安慶順和湖南臻祥海寗諸船十六户各一元以上共三十二户合來洋六十元○福建殷大同募殷餘慶堂十洋泉永棧三元楊大成福成隆梁順發蔡順源瞻紫齋陳五户各一元成興號乾和棧詹恆春增順號楊春記春源號晉益號姚森隆蔡順發林仁鋪殷早通两美德裕祥康各號十四户各錢八伯茂順號福全號各錢六百華彰成記恊成常聚賑盛義泰資承乾豐連發各號鄭瑞昌玉蘭堂隆源莊福香堂義和號十三户各錢四伯以上共三十六户合來洋三十一元五角二分九○鎭江太古洋行八元又代募二元無湖泰和豐募東简仕十元蔚秀居三元無名氏泰昌號泰和豐三户各一元不書名八角雙柏山房不書人無民氏不書人補過子五户各五角命潤記三角不書人力不足不書人汪記不書人朱殿臣陶致祥七户各两角以上共十九户合來洋廿一元○通和糖募張恊源公和醬園復盛莊俞蘭廷章竹泉湯容卿吳蘭言林大椿姚順發張福壽陳世恩陳世發陶雲廷姚全發陳世安各船十五户各一元張星橋愼益莊虞牧園祥源莊湯兆宏阜源莊王寄楊王两樵沈寳珍老寶昌十户各五角徐師龍戴子楊周古垣洪鶴方樂景齋王文榮王正聲許靜川八户各二角半以上共三十三户合來洋廿二元○九江同順號募同順號五元義記四元洪心田洪泰興福記三户各三元盧獻庭吳拱文補過子三户各二元洪聚源永昌和厚齋龔簡章濟川兄汪煥卿盧會南江樹之胡葆眞胡履祥吳又新汪紫　賀定鴻吉祥胡鑑澄不書人方永成不民許秋圓許潤章十九户各一元洋壽文汪聖瑞葉惠卿胡玉堂四户各五角以上共三十一户合來洋四十五元○蘇州瑞豐號募不書人六元俞潤森一元五角王連洲白春升合隆發興隆興五户各五角以上共七户來洋十元○無湖順記湯元翁募南順記十元鄭衡甫四元倪雲仙史文川無名氏三户各三元湯元乾范渭漁蕭摇居士畢沛然玉興昌　生和仁和祥永隆鄭純卿印山外史竹蔭軒張子川十二人各二元隆茂敦素堂程大生公盛萬盛源興元昌裕昌張蘭生周　博郁子玉幸長齋秉立堂王芝生王恆泰十五人每一洋以上共三十二户來产六十二元○蘇州同泰祥募錢景苑十元三經堂蔣二元恆泰昌元馨仁大盛補心居太源書屋益源六人各一元以上共八人來洋十八元○鎭江順記謝藍翁募無名氏七元鼎昌新松茂順各三元廣裕和一和信和泰祥順裕和全昌仁同生厚張保仁八人每二元裕隆昌運昌隆政大源湧興裕譚湧茂全泰盛陳紹庭聚和三泰和祥和廣聚源義和源生厚森裕王義昌王信有義興同復泰萬祥洽昌和久大忻品之廿三人每一元共三十四人來洋五十二員天津順記劉賢徐企二翁募四德堂十二元汪亷甫十元修德堂六元王熏房五元百善堂胡退思齋各四元敬愛堂夏寳記宋先生徐安慶堂四户各三元馬玉清李心根曹金福陳洽忠田更氏無名氏徐鏡蓉王忠元代先生徐謂增王保香于萬翁十二户各二元陳康德李震華鮸介眉三户各一元以上共廿五户來洋八十元○九江黄源泰募王源泰四元根餘居士二元無名氏晤隱山人各一元劉煥臣程怡茂各四角長茂二角宋受元一角敦後堂錢十千退一居士二千以上共十户合來洋廿員零四角常熟公正盛陳蔚翁募公正盛陳蔚之陳登書陳鐘培望根大正莊昌盛守信居八户各二員欲知祥同盛益時梅卿周炳文新盛無名氏不留名星記又丙記公益興無名氏信順詳馬大昌德泰豐吳冠亭盛信卿永隆典濟誠典元興典同德典周夜記廿户各一員補滿六頁銅洋一員無名氏黄大隆董同忻欲成忻不書名潘萬盛泰來蔣秋巖茂昌王源忻吳馭持欲泰成同盛忻同吉詳源昌蔣冠丰聚忻廣豐賑生恆竹記不書名無名士有心無力琴德堂正記順義王榮記和豐同源招溪無名馬金記三十一户各五角以上共六拾户來洋五十二元五角天津順全隆嚴朝翁募嚴韶章十員三懷堂王燮卿亷東張公舘楊聊南四户各五員漱石齋恆利恆和萬聚四户各三員嚴眉東無名氏客星氏顔少江心誠氏將包賑瑞宋佐庭徐孫記胡就房無名氏十户各二員夾江氏諸友衡劉棒研謝鶴林項景湖怡慶堂張李星根三益後八户各一員以上共廿七衣來洋七十員以上共收規元五十两洋五百七十九員四角二分九同洋一員核規元四百廿五两六錢四分七共付三四批高梁員八百廿两另九錢七分對除過墊元三百四十五两三錢四分三加二批墊元一百廿一两六錢三分四統共凈墊元四百六十六两九錢五分七尙有第五六批撥解山東高梁四百九十三石麥子伯石交文報局裝武昌海定輪船運烟臺盛觀察驗收捐户細數容再彚登合併聲明八月廿八抄 
 
 
