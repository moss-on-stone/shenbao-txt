# 1923 - 50 - 4917960

 

Page 1

 
 
第一萬七千九百六十號;中華民國十二年 西曆一千九百二十三年二月二十七號
星期二 * *   
 
 

Page 2

 
 
第一萬七千九百六十號;中華民國十二年 西曆一千九百二十三年二月二十七號
星期二 * *   
 
 

Page 3

 
 
第一萬七千九百六十號;中華民國十二年 西曆一千九百二十三年二月二十七號
星期二 * *併作兩年呢？我們主張將七年的敎材，匀六年敎完。現在把各書名，册數，定價，列在下面。各科内容及編法，另有新小學國譜讀本編纂說明書，附樣本新小學各科編輯大意附樣本送閱，函索卽寄。 
初級八册前四册各一角後四册各一角二分新小學敎科書國語讀本高級四册每册一角二分這是一部空前的國語讀本 
分量比從前的稍多。文字長，多反覆，兒童反容易領會，容易獲益。初級前四册各五六十面，初級後四册和高級各册均七八十面。 
敎材初級第一年，多用韻語；第二三年，多用謎語，笑話，童話和故事；第四年以上各種材料略備。歷史，地理，理科，法制，經濟，實業等敎材，都用文學作品。一掃呆叙體和帳簿式的弊病。 
文體全用語體文。初級二年以上漸漸提高。初級四年和高級一年語體中略夾文言。高級二年略采淺顯的文方文。---約占三分之一。 
形式白紙洋裝。初級第一二三册各有五彩圖一幅。初級前四册楷書，後四册二號鉛字；高級前二册三號字，後二册四號字。厚紙封面，線訂，甚堅固，不易破損。 
四十面的編纂說明書此書由黎錦熙計畫，黎錦暉，陸費逵編纂。創作和翻譯的人，如各學校校長敎員，國語專修學校職敎員，中華書局編輯所同人，凡百餘人。根據英德美法日各國的最新學說，參酌上海北京蘇州杭州廣州······各處的經驗，對於編制上敎授上種種問題，頗有研究。這本說明書有四十面之多，比較向來的編輯大意，大不相同。後面並附有樣本。 
下列各書民國十二年二月先出一半備春季開學用 
初級用（各書另有敎授書） 
新小學敎科書國語讀本全八册一至四五至八每册一角一角二　新小學敎科書公民課本全八册每册六分　新小學敎科書算術課本全八册每册一角高級用（各書另有敎授書） 
新小學敎科書國語讀本全四册每册一角二分　新小學敎科書公民課本全四册每册六分　新小學敎科書算術課本全四册每册一角　新小學敎科書歷史課本全四册每册八分新小學敎科書地理課本全四册每册八分　新小學敎科書理科課本全四册每册八分　新小學敎科書英語讀本全四册每册一角半　以上各書特售七折外埠酌加郵滙費 
[中華書局評校音注正續古文辭類纂預約祗有四天]  
正本十六册定價四元續本八册定價二元預約二元預約一元 
[通易信託公司銀行部通滙廣告]  
本公司現爲流通各地金融活動各界資金起見特與國内殷實行號訂立滙兌合同代理收解滙水克己手續迅便謹將通滙地點分列如左　北京江蘇蘇州松江南京下關無錫常州鎭江通州徐州揚州浙江杭州紹興寗波鎭海嘉興湖州温州福建福州江西南昌九江湖北漢口武昌河南開封山東濟南直隷天津陜西西安四川成都重慶雲南雲南貴州貴陽廣東廣州香港汕頭瓊州東三省奉天營口哈爾濱本公司地址上海北京路山東西一二七一號營業時間上午九點至十二點下午十二點半至五點電話董事室中央七六一四　經理室中央四００二營業室中央六０一六電報掛號中文二四九六英文Ｔｕｎｙｉｔｒｎｃｏ總經理黃溯初副經理錢才甫周守良謹啓 
[逺東商業專門學校招生]  
本校定於三月五日舊歷正月十八日開學海關郵務科銀行科商業本預科英算專修科均有餘額可插男女兼收隨到隨攷如有相當證書者得酌量免試函索章程須附郵票五分另設英文商業夜校及打字縮寫專科　校址上海閘北寳山路中市 
[浦東中學附屬小學招生]  
本校定三月一日（即夏歷正月十四日）招考高初各級插班生報名即日起報名時須繳保證金一元　校址上海南市馬家廠 
[新式標點兒女英雄]  
陶樂勤先生整理及序胡仲持陳仲回先生序定價二元五角實售一元七角五分我們現在最煩　的，是（一）家庭生活品麽？（二）婚姻問題麽？（三）做人道理麽？這部兒女英雄，描寫家庭生活，婚姻問題，做人道理，很爲透澈；並且描寫各人個性，赤裸裸不爽累黍。最爲出色的地方，是描寫婚姻成就的千波萬折；十三妹的武俠，安水心的假伊其明，　九公的四海。可認爲社會小說中，無上的作品。尤難得的，不是茶餘酒後的小說，簡直是使靑年了解人生觀的南鍼。現請陶樂勤先生標點外，加以整理，凡謬誤繁俗的地方，均爲糾正，尤使讀者得益不少。 
上海四馬路泰東圖書局發行 
[申江大戲院大減價]  
日戲包廂小洋七角樓廳小洋四角正廳小洋二角夜戲包廂大洋一元樓廳小洋七角正廳小洋四角日戲第一次一點半開下午第二次三點半開夜戲每晚九點開地址在雲南路六馬路口轉角戲目在後幅電話七五七二 
[警告購鐘表底顧客們]  
諸君呀你天天看報還記得前幾月大登廣告底亞美手表公司麽他不是大吹法螺說是從香港亞美總公司分來駐滬的其實香港何曾有那個公司呢遠地顧客怎知底藴所以上當實亦難怪在顧客們本是熱熱心心寄彼銀錢想購幾只賤表用用誰料寄去底表不但非壞即次而且多是貨不合價價不對貨還有頂可憐的是擲了許多銀錢等了好久時候連那壞次昻貴底表還沒見面誰知他已吃了一片銀錢關了法螺公司底門用着油抹了脚逃到天涯海角平平安安去過年了唉這不但是顧客們上當我鐘表界中底同業們在間接上受了名譽損失實亦不少現在我們登這個報也不是有意要損人名譽其實是要忠告顧客們以後要曉得鐘表店有用奇特名辭做招牌和說是外國分此駐滬分行等等諸君終要詳細考察究竟在外國有沒有這個公司工廠須要防他是滑頭店家法螺公司免得上當至若我們幾家旣是國人自已建設所以不悅意用奇特名辭以作騙人底號召符和說是外國分此想做裝假面具底法螺店講到我底信用如何照着物事怎樣道地價錢怎樣便宜我也不喜歡在報紙上說長說短諸君若來一試那就可以知道了史惟記鐘表行上海南京路上海時計公司南路茂德利鐘表行上海南路南洋鐘表公司上海南京路義泰祥鐘表號上海南京路中美鐘表公司上海南京路大美鐘表公司上海四馬路 
[杭州西湖惠中中西旅館開張廣告]  
杭州西湖西泠橋東首下中旅館名聞已久上等社會無不稱美後因館主上海有事中止數年今仍　章禀請　警察廳批准在案擇於民國十二年陽曆三月十七日即陰歷二月初一日重新開張房舍潔淨兼備中西採光通風注重衛生床舖被褥一槪新置西餐京菜庖丁選雇浴室器皿俱用西式依山濱湖地址獨優籐輿進山汽船遊湖火爐電扇冬夏咸宜電燈電話應有盡有凡中西仕商惠顧無任歡迎 
[上海美華紡織厰出世]  
本廠不惜巨資自建高大廠屋於楊樹浦特向名廠訂購提花機器延聘最優等技師自定上等紗線織造各種線毯檯毯花樣新頴顏色耐久不變體質光滑堅固色澤鮮明尺寸寬裕分量加足定價低廉實駕乎舶來品之上洵足爲國貨中之良品也茲定爲五彩雙鳳商標承蒙　貴客惠顧特别優待以招廣徠如有來樣亦可仿造以副　盛意　廠設楊樹浦海州路一七號批發所英四川路一一八號電話東一四二號中七五三五號 
[上海順𤼵洋行聲明]  
茲啓者本行經售之半磅聽頭號老牌臥美鸚哥不退色硃紅已有二十餘年其貨身骨之高超色光之鮮艷久已暢消中國馳名遐邇並於光緖三十一年每聽另加聲明仿單一紙以杜假冒現本行於西歷一千九百二十三年二月九號起將此老牌歸上海愛多亞路鄭家木橋東首金玉里萬昌利號獨家發售如蒙賜顧請向該號接洽並請認明聲明仿單爲記庶不致悞再者近來市上發現劣貨混冲假冒本行商標實深痛恨現派人四處調查如再發現此項冒牌之事法律俱在定不寬恕莫怪言之不早也此佈 
[申莊同和裕銀號遷移𥊧明]  
茲啓者敝號駐滬有年信用卓著現爲便利收交往來起見故於壬戌年十二月廿二日由新昶號遷至寗波路源記棧内照常辦事因有持敝滬莊滙票向原址照收竟有人云敝莊回豫等語此種無稽之言有意破壞敝號名譽居心何忍君子不取焉敝號分駐滬漢津埠常年營業决無回豫之理恐未週知特此奉告　河南開封鄭州新鄉縣道口鎭同和裕銀號啟 
[鴻裕章批發所遷移廣告]  
敬啓者敞批發所向設博物院路十三號現在江西路第六十號自建新屋於癸亥年元旦遷入營業出品改良價目克己藉答專顧諸君之雅意恐未周知特此佈告電話鴻裕中二八七四鴻章中七九０三鴻裕章紡織紡織染有限公司仝謹啟 
[沈雲扉醫生診所遷移廣告]  
本診所現遷至白克路寳隆醫院對門永年里四百六十九號門診時刻每日下午三時至五時電話西三千五百七十八號 
[吉屋招租]  
閘北寳興路靑島路即公立醫院對河靑雲橋下天授里師壽坊有新造單間石庫門數百幢每幢可做四個房間現已完工小租分文不取自即日起至正月底止免收房金以陰歷二月初一日起租如在正月二十外來定屋者槪不送租欲租者請速至該里口本經租帳房或大馬路外灘口念號本銀行接洽可也　義品銀行經租賬房啓 
[房屋出讓]  
今有坐落英租界天津路乾記弄口坐北朝南洋式門面六樓雙進房屋一所如合意者請至天津路八十二號接洽可也 
[京縀增盤]  
啓者年來絲價奇昻已成難反之勢客年新絲收成較歉甫在登塲即已昻貴洎乎秋冬洋莊出口甚旺絲價更屬飛騰吾京緞之用絲悉取諸浙奈絲底枯竭供不應求雖出善價而搜集無從加以工資倍增緞價低減虧蝕日鉅長此以往將陷於危險途境爰集同業公議維持定於癸亥年元旦起花素京緞一律回復壬戌年正式春盤雖仍不敷血本暫資補救於萬一耳特登申新兩報廣告伏祈　各寳莊貴客垂鑒　上海京緞公會謹啓 
[蔴袋同業增價聲明]  
敬啓者敝業自上年秋季以來產地絡蔴歉收以致繩子價目步昻兼之工價又漲米珠薪貴進貨逐昻虧耗血本實難久持不得已爲此邀集套袋全體同業公議照原價加價二成自癸亥年元旦起實行聊顧血本務望各　寳行貴客原宥體諒苦衷爲幸特登申新兩報聲明蔴袋同業公啟 
[盛綢癸亥春盤]  
敬啓者年來絲價日增吾業盛綢成本與售價懸殊况日來原料源源出口存底枯竭絲價因之更旺若不酌加虧折更鉅爰集同業議决於今正初五日起加足一分鈿聊顧血本而已諸維鑒諒爲幸盛涇綢業公所啓 
[京紹靑藍染業增價廣告]  
啓者茲因米珠薪貴靛靑顏料糟灰花壳日用無一不貴以致各坊去歲均受虧耗諒各布寳號均在洞鑒之中新正以來紅盤靛價又加十餘兩糟每担加倍照此情形再難支持爲此不得已專函布公所代達再登報通告懇求各布寳號俯念時艱仍照舊底碼增加四分鈿保全血本而維生計實深感幸上海全體靑藍坊主公啓 
[上海大同行銀樓公所廣告]  
謹啓者敝業對於工資一項素來通融近因百物昻貴一切開支逐漸增多若不設法補救營業前途支持爲難爰特公同議决自即日起售出工資不得不酌量增加以保血本而維商業惟希各界惠顧者鑒茲苦衷如荷亮察曷勝欣幸楊慶和福記老慶雲甡記老寳成振記景福元記裘天寳德記方九霞成記老鳳祥裕記費文元裕記慶福星恒記慶雲仁記楊慶和久記楊慶和發記寳成裕記鳳祥和記裘天寳禮記新鳳祥德記寳成德記方九霞新記公啟 
[南京路上海商業夜校招生]  
本校原名實用高等商業夜校開辦有年專以實用商業英文造就商界適用人才設英文簿記會話三科聘請中西敎育專家主任（學費）英文科每學期十元簿記會話兩科均十二元（開學）三月三號（章程）函索面取均可（校址）南京路山西路轉角民豐東里（電話）中四七九六號校長虞允箴黃性亮啓 
[少年宜講團設立上海華英公學中學部招生]  
（學校）中學四級中學預科二級（課程）本校延聘中外敎員每星期敎授英文二十二小時中文十一小時（報名）報名隨納証金二元及最近四寸照片一張（考試）第二期陽歷二月二十三日至三月三日每日下午一時至三時（開學）陽歷三月五日（校址）北火車站北首永興路章程函索即寄　校長李謀邦啓 
 
 
 

Page 4

 
 
第一萬七千九百六十號;中華民國十二年 西曆一千九百二十三年二月二十七號
星期二 * *[命令]  
　　二月二十五日大總統令農商總長李根源呈農商部技監張新吾參事屠振鵬司長黃藝錫另有任用均請免本職張新吾屠振鵬黃藝錫均免本職此令 
　　又令任用翁文灝爲農商部技監饒漢棱爲農商部參事繆爾綽爲農商部司長此令 
　　又令任命張士鑑爲陸軍第九師步兵第三十五團團長此令 
　　又令　任職存紀陸溪　交外交部　　任用此令 
　　又令兼陸軍總長張紹曾呈請任命張培榮爲陸軍第九師正軍械官應照准此令 
　　又令兼陸軍總長張紹曾呈請授侯子齡爲陸軍步兵少校應照准此令 
　　又令李振　給予三等寳光嘉禾章此令 
 
 
 

Page 5

 
 
第一萬七千九百六十號;中華民國十二年 西曆一千九百二十三年二月二十七號
星期二 * *   
 
 

Page 6

 
 
第一萬七千九百六十號;中華民國十二年 西曆一千九百二十三年二月二十七號
星期二 * *社說 
[蘇州河考（老圃）]  
　　居上海租界者皆習見蘇州河蘇州河之名蓋外人所造以其通至蘇州故曰蘇州河實即松江也春秋時稱笠澤左傳越伐吳吳子禦之笠澤夾水而陳即指此水而言古者太湖亦稱笠澤因此江爲太湖下流入海之道故亦被此名今此江由太湖分流經吳江東北流入吳縣又東經崑山之南靑浦之北又東經上海與黃浦江合東入於海謂之吳淞口其與黃浦江交會之處即今租界之外擺渡橋外國花園所在地此園適當兩江交流之衝形勢絶佳然爲外人之禁臠華人不能窺也今人稱上海曰滬瀆滬瀆即蘇州河之下流晉袁山松始築滬瀆壘以備孫恩虞潭嘗修滬瀆壘以防海沙皆見晉書今嘉定西南界猶有滬瀆城廢址亦名山松城即袁山松所築也古之松江由太湖分流蓋極深闊爲太湖入海之大道劉宋元嘉時揚州刺史始興王濬始上言松江滬瀆壅噎不利故處處涌溢浸漬成災梁時亦因滬瀆不通吳興郡屢以水災失收歷五代至宋松江之壅滯日甚宋元祐中單鍔著吳中水利書以濬松江爲第一義明時歸有光著論以爲治吳之水宜專力於松江松江旣治則太湖之水東下而他水不遺餘力凡此皆古人之論濬治松江專就農田而言顧今日松江之急宜濬治不專以利農并不專關内政上海境内之蘇州河左右岸皆租界而按照洋涇浜章程此河不歸租界管轄近因河流陜隘有爭道之事而兩岸傾棄廢物蕪穢不治外人乘機建議意欲收歸濬浦局兼管然濬浦爲一事濬松又一事江蘇人民斷不容濬松之事更蹈濬浦之覆轍江蘇當局須知此爲江蘇命脈所係不容怠緩將事授人以口實若就經費而言固急於兵費也 
[國内專電]  
　　北京電二十一條案二十七閣議將討論理由（一）該換文爲中日親善之障（二）該換文違反華會原則（三）該換文阻遏中國之發展與生存（四）該換文爲全國人民所反對兩院所决議否認者擬定公文將於旅大租借期滿前送出二十五議員代表催黃速提交日本黃允趕辦（二十六日下午一鐘） 
　　北京電王景春與俄商定中東路照合同履行道勝不能反對聞道勝早將股票交俄政府收存如俄代表能聲明該路股全歸國有可將股東權利併議否則照前擬甲乙兩種辦法又東路改用銀圓本位定三月一日起辦（二十六日下午一鐘） 
　　北京電朱兆莘電外部津浦湖廣等債該路無力付息還本票戶來使館詰問湖廣債合同以兩湖鹽稅釐金擔保要求直扣如何應付請示（二十六日下午一鐘） 
　　北京電政府派往膠濟路查勘出事之洋員克拉克報告膠濟專門人材少安插閒員太多將來尙有危險（二十六日下午一鐘） 
　　北京電秘魯羅代辦電外部秘總統對華工不積極反對惟參院堅持廢止宣統元年中秘協約忠詒力爭無效奉職無狀請罷免 
（二十六日下午一鐘） 
　　北京電正金俄債財部交涉無效現將全案交律師劉崇佑辦 
（二十六日下午一鐘） 
　　北京電昨晤阿卜脫云芝加高太平洋兩債計欠芝加高四期利息六十六萬三千餘美金計拓業四十四萬美金用金複利在外劉財長約三星期解决到期不照面已向外部催問（二十六日下午一鐘） 
　　北京電政府照會法使中法銀行協定且俟國會通過時履行意在請緩開幕聞中法行將根據籌備順序不受此拘束（二十六日下午一鐘） 
　　北京電外部覆農部俄蒙設卡征稅應由政府對蒙根本辦法解决方克有濟否則空言交涉無效 
（二十六日下午一鐘） 
　　北京電二十六西班牙公使照會加入承認華會條件團體 
（二十六日下午八鐘） 
　　北京電二十六日交部舉行中美無線電案會議（二十六日下午八鐘） 
　　北京電外部照會使團在海關項下年提十萬爲棉花等四項出口檢查所經費（二十六日下午一鐘） 
　　北京電張二十六午在外交樓招待中外記者張演說三條照例周旋（二十六日下午八鐘） 
　　北京電財次决定蘇錫第 
（二十六日下午八鐘） 
　　北京電張福來定三月二日赴洛商工潮善後辦法（二十六日下午一鐘） 
　　北京電洛吳電催速築川粤漢路（二十六日下午八鐘） 
　　北京電王正廷二十七由滬回京（二十六日下午八鐘） 
　　北京電有人要鍾世銘五萬釋放鍾答家貧無力只好聽候判决 
（二十六日下午一鐘） 
　　北京電使團二十五粤電許軍有三旅在詔安與尹驥接觸勝負未分海軍數艘在汕頭餘集中虎門徐紹楨與沈尙融洽孫擬編滇軍以張開儒金漢鼎分統朱楊二部譚陳均到港（二十六日下午八鐘） 
　　北京電奉天瞻榆發現大股紅色蒙匪（二十六日下午一鐘） 
　　北京電蔡成勳電院孫傳芳索辦軍米萬石並索餉請中央迅籌鉅欵滙孫（二十六日下午一鐘） 
　　北京電二十四日下午吳佩孚代表錢少卿赴院稱奉吳命立催發表孫傳芳督閩令適張列席公府筵宴未回錢在呂均室坐候謂非本日發表不可並抗聲詈張呂不已（二十五日下午十鐘） 
　　北京電下關商埠督辦發表鄧邦述出蘇齊力保前後來電甚多又馮國勳任魯交涉員令發後齊亦來電致謝（二十五日下午十鐘） 
　　北京電駐莫斯科沈領事來電華工會有開會否認中央政府並自舉領事情事擬請向勞農政府交涉解散二十四日閣議議决由外部電令切實勸導並向勞農政府聲明解散一層則望愼重辦理（二十五日下午十鐘） 
　　北京電農部提議以本年五月一日爲北京畫一權度實行日期聞該部所製權度庋藏至十萬餘件（二十五日下午十鐘） 
　　吉林電延邊鮮墾民三十餘萬舉代表請願日廷脫離國籍 
（二十六日下午一鐘） 
　　吉林電財廳長蔡運升辭職二十五日省令吉長道孫其昌調任奉委佟兆元爲遼瀋道尹史紀常爲交涉署長（二十六日下午一鐘） 
　　吉林電頃省令濱江道張壽增辭職照准蔡運升繼榮厚代理吉長道尹王莘林代理交涉署長 
（二十六日下午八鐘） 
　　漢口電院諮議張世經二十五日抵鄂謁蕭商洽統一進行 
（二十六日下午六鐘） 
　　漢口電楊森副官王建芳二十五日過漢赴洛楊擬兩路取成都一由忠州窺涪陵一由大寗攻綏定 
（二十六日下午六鐘） 
　　香港電孫下大元帥令獎勉海軍將士及楊希閔程潛朱培德沈鴻英劉震寰等任路孝忱爲大本營參軍長姚觀順張九維爲參軍楊滄白秘書長王棠會計司長陳興漢庶務司長（二十六日下午七鐘） 
　　香港電沈鴻英派鄧士瞻謁孫表示服從要求任沈爲兩廣邊防督辦孫允日内發令（二十六日下午七鐘） 
　　香港電孫諭程潛組兵工委員會收束各路討賊軍（二十六日下午七鐘） 
　　香港電聞孫計畫先遣桂軍回桂遺程潛率洪兆麟部回湘李烈鈞率朱培德賴世璜部回贛最終遣楊希閔部回滇俟妥定始與北方謀統一（二十六日下午七鐘） 
　　香港電孫二十四日抵試驗場宴各軍官孫演說首述建設必要次勗各軍官服從命令勿效陳炯明所爲（二十六日下午七鐘） 
　　香港電孫二十四日令沈鴻英率部移駐肇慶所遺北江防地着楊希閔派隊塡防着劉震寰部駐石龍虎門各處呂春榮駐羅定各軍非奉令不得擅移（二十六日下午七鐘） 
　　香港電當局因省行紙幣發出過多難維持决發行新紙幣 
（二十六日下午十鐘） 
　　香港電徐紹楨擬任謝英伯省署秘書長（二十六日下午十鐘） 
　　香港電孫每日在試驗塲召各軍官開會議（二十六日下午十鐘） 
　　香港電洪兆麟擬乘船來省謁孫因大埔某軍將有異動爲商民挽留故不果來（二十六日下午十鐘） 
　　香港電許崇智在汕組行營委羅翼羣爲主任（二十六日下午十鐘） 
　　香港電梁鴻楷率隊赴肇二十三日抵白土墟卽停進（二十六日下午六鐘）　 
特約路透電 
[中國近事紀]  
　　二十六日北京電星期三日衆議院將討論法賠欵金佛郎議案並將通過致謝法政府退還拳亂賠欵之决議案 
　　二十六日北京電總理今日欵宴中外新聞記者約二百人賓主作酬酢之演說畢有華記者某氏發言痛詆政府謂當局送各報之新聞頗存偏私有數報全然不送繼復有數人發言總理後以嚴詞作答 
　　二十六日北京電川訊劉成勳之二旅被敗逃至長壽縣賴心輝現進逼但懋辛之後部省議會及學生派代表請雙方息爭 
　　二十六日北京電吳佩孚電請政府任命王汝勸盧金山爲援川軍正副司令以援楊森内閣答稱無下命令之理由且將此事移交軍事會議 
　　二十六日北京電財政部在公報登載文告述正金銀行無扣留鹽餘抵付善後借欵俄國部分之權 
[英報之法國外交變化觀]  
　　二十五日倫敦電觀察報稱英政府現密切考慮法國外交之新變化法國目的地結合法比意團體而屏絶英國此舉今尙未達嚴重地位意相墨索里尼氏並不提倡此議而比國較諸五星期前亦稍减其對於法國魯爾之傾向英政府暫守觀望態度但若列强組合新團體則英國政策自必改變英政界希望法國不以較强之勢力而必行危險舉動再據觀察報巴黎訪電法國之最有知識者現漸不信此種政策之得計云 
[法比對於魯爾之嚴萬行動]  
　　二十五日杜塞爾道夫電法當道稱法兵已佔領來因河右岸之柯尼斯溫特境及英法兩軍橋端間之加白境以便據有柯洛業與梅恩斯間之鐵路而免以前稅關管理不密之弊此次佔領乃來囡地設立新稅關線後之天然結果云 
　　二十五日波冲電法兵强佔商會由前晚九時起至昨晨五時半止法兵二百人先以機關槍堵斷街道交通然後入商會房屋　　某某德員但其所索之人是時適不在場據德人消息法人搜入儲酒室狂飲高歌繼則從事搗毁破瓶散見於各室此隊法兵昨晨入縣行政署取去打字機並擊毁什物 
　　二十六日巴黎電杜塞爾道夫法報訪員稱波冲現爲魯爾境内仇視法人行動之中心點法人不得不先設法抵制盡力阻撓之巿政機關繼則抵制排斥法比之商會此即爲法兵搜查商會之理由搜查已見實施未遇變端除收沒册籍外餘無所擾並無如所傳之滋擾情事 
　　二十五日巴黎電（法國無線電）杜塞爾道夫鐵路之行車事宜現由法人辦理漸著成效德報繼續傳布讕言謂法比已切實决定兼併魯爾愛森與吉扣成之時局已有進步但仍吃緊波冲法兵搜查商會沒收冊籍若干愛森街中巡邏兵被人攻擊施攻者已被拘鄂白賀森地方數德人毆一衛兵且放槍轟擊查開槍者係一警察維登巿長不奉軍事當道之訓令遂被拘維登工團决定繼續其消極抵抗 
　　二十五日巴黎電（法人無線電）杜斯堡比當道查知里特蘭國領事將其電話線私接於軍事電話線之上該領事乃德籍今已被拘梅恩斯與可白倫斯間之鐵路有數處軌道被人拆毁幸經法人查見未有損害法人今日開出煤車十四起赴瑞士意國荷蘭法人今日沒收煤七十車生鐵十二車鐵塊四車煤脂十七車又機車九輛 
[英國鉛皮業之發達]  
　　二十四日倫敦電威爾斯之鉛皮業仍甚發達廠家多已得數月期之定單英鉛皮在美國巿塲之競爭成績頗佳不因美稅率而稍遜此乃令英人欣慰之特色今日有鉛皮三千噸運往加拿大又有大批即將裝赴遠東 
[各國近事記]  
　　二十五日巴黎電法國驅逐艦賀發號開回士麥那時星期五日在米狄倫附近沉沒聞船身未損艦員皆安 
　　二十五日巴黎電匈國報紙稱多腦河溢流損失逾三百萬克郎水勢迄未退 
　　二十六日紐約電紐約重要人物已决定組織公司與政府合辦紐約與芝加哥間之航空事業 
國外要聞 
[法國通信（劉德襄自巴黎寄）一月十日]  
　　前浙江省敎育會長兼浙江工業學校長許絨甫君去年奉派赴歐美考察實業敎育事宜刻許君由英來法浙省留法學生特於十二月三十一日借留法靑年會開歡迎會并請許君報告考察經過情形是日到會者甚衆首公推巴黎大學法科學生樓桐蓀君致歡迎詞略謂許先生爲浙江實業先進吾浙工業至今日蔚然可觀者皆許先生一手提倡之功今日開會歡迎許先生已往之事業并慶祝許先生將來之事業與日俱進與年俱新云云一時掌聲雷動茲將許君演說錄後 
　　今日得與諸位相叙一堂榮幸無極適聆樓先生言論推許過殷深懼不稱兄弟此次出游時間太促走馬看花不無隔膜茲憑個人感想所及報告於諸君之前儻亦所謂愚者之一得其有適合於時世者則諸君採取之足爲異日發揮之用其有不適合者還望加以糾正兄弟自三月間離國道出日本並不勾留到美上岸由西部至中部考察諸小城巿又由中西至東北歷時計五閱月到紐約後因病休養二十天時値署假旋往南部再至紐約十一日到英之倫敦歷十餘城由東至北由北至西共歷七星期近來到法又屆年假無所事事飲食徴逐而已兄弟在英美所得之感想約有數端請分别言之 
　　㈠公衆秩序有條不紊即如舟車上下魚貫出入不聞嘈雜之音又如在公園内飛禽小獸覓食於游人掌上 
 
 
 

Page 7

 
 
第一萬七千九百六十號;中華民國十二年 西曆一千九百二十三年二月二十七號
星期二 * *毫不畏避此雖細事足徴羣衆公德至於社會上設備公園運動塲圖書博物館所在皆有在華盛頓凡有空地無不綠草如茵綴以花卉街頭巷尾多設有休息運動之小公園公園之益在引起游人優美高尙之思想不但衛生上淸潔而已公園不論大小而游戲運動之具如秋千木馬之類無不畢備中國現在經濟情形如經營公園範圍不求其大蓋小公園所費不多易於從事且得普及使居民便利待小者設備完全有餘力時再設大公園較爲易舉也 
　　㈡體格問題當兄弟到美時因暫寓學生寄宿舍不設夫役一舉一動事須躬親較小箱篋尙可自運但笨大者雖有同行計先生相助而力不能舉幸館中有事務員一個人搬運絶非難事即此一端可知西洋人體格健全非吾人所能企及美國婦人體格亦極强壯欲求國民體格强健非於學校中注重運動不易爲功蓋身體不强凡百事業末由進行美國注重運動設備完全中國萬無偌大資財足以師法目下所急需者第一步即於各級學校中先設健身房第二步即於學校中加設游水池及公衆健身房等等如是相習成風體格一層或可與西洋人等此兄弟之希望注重體育者也 
　　㈢創辦圖書館英美圖書館内所藏圖書都幾十萬册即一學校之總圖書館分門别類亦蒐羅甚富又有分科圖書館即論敎員室中四壁圖書琳琅滿目恐吾國一校所藏之圖書亦不過爾爾工欲善其事必先利其器從前發明家竭畢生之心思才力乃有所成就如牛頓定律當時不知幾經考慮與實騐在今日學物理者以一年之功夫已能學得全部物理學吾國敎授陳陳相因甚有學說已經推翻而國内敎員談之尙津津有味數學之變遷尙少化學則時有改進此烏可不加之意耶但亦不能歸咎於敎員在於學校中無圖書館之故以中國之民窮財盡極大規模斷非易舉爲今日計亟宜設立小規模之圖書館購置東西洋雜誌充實其間如是每年有二三千元即可舉辦大槪雜誌上之著作多屬新頴呼吸新鮮先覩爲快蓋一著述待發行單行本時見諸雜誌已閱數年矣待第一步舉行有效而後酌量財力陸續添置以期成一較爲完全之圖書館此兄弟之希望設備圖書館以新學術者也（未完） 
[日美兩國絲業之發達]  
　　世界新聞社云吾國絲業近年頗知改良惜進步遲緩對外貿易仍不發達半因國内時局紛亂種種阻礙半因産絲諸國銳意研究競爭日烈我國絲業苟長此因循不振欲恢復從前出口盛况難矣日美兩國絲業近年均大發展日本生絲去年出口之鉅爲向所未有美國絲製造業去歲亦頗旺盛茲彙記其狀况於後供吾國絲業界參考 
　　㈠日本據橫濱太平洋輪船公司經理康貝爾氏調查去年（一九二二）日本生絲由橫濱港八輪船公司運出口者共三十一萬三千○六十一包遠超過以前歷年出口之數是年九月份輸出最多計三萬六千八百八十六包五月份次之計三萬三千九百八十四包十二月份又次之計三萬三千四百二十四包各船公司裝出之數以昌興輪船公司爲最鉅共六萬六千六百六十一包該公司自載運日絲以來從未有此巨額大阪商船會社次之計裝五萬八千○七十五包提督輪船公司又次之計五萬三千一百二十一包 
　　又今年（一九二三）一月份日本生絲出口計一萬八千一百七十三包比去年同期增一千四百二十二包其各船公司分裝之數如次提督輪船公司二次出口總數五四六九包太平洋郵船公司三次出口總數三○○二包大阪商船會社三次三八四七包東洋汽船會社二次二○五○包日本郵船會社四次一六八四包藍烟囱公司一次一三二○包中國郵船公司一次八○一包昌興輪船公司之船一月間在香港修理故未參加裝運日絲出口 
　　㈡美國紐約國家巿銀行報告云戰中絲價大漲去年距戰終已四年而絲價之高仍超過戰前約兩倍半一九一三年美國進口生絲價平均美金三元一角五分一磅去年平均七元一角四分一磅但進口生絲仍達從來未有之鉅額計共五千六百萬磅比一九一三年之二千八百萬磅超過二倍比一九二一年之高記錄超過百分之二十五比一九一九年之四千五百萬磅超過四分之一查一九○○年美國製出絲貨共値美金一萬○七百萬元一九一四年値二萬五千四百萬元一九一九年値六萬八千八百萬元去年進口生絲旣超過一九一九年製出絲品之數當亦過之又上述之絲貨價係産生費而非賣價若以賣價計則據某大絲廠主任計算去年在美國銷售之絲製品總値美金十億五萬萬元之鉅預料今年當更不止此數美國今已爲世界最大生絲銷耗及製造國進口生絲占全世界産額百分之八十皆於國内製造貨品其轉運出口者絶少出口旣增當然出口加多一九一九年出口値略逾美金二百萬元一九二○年增至二千七百萬元一九二二年輸出之數雖减於一九二○年但比一九一三年則增至六倍美國絲製品現行銷於世界六十國及殖民地包括供給美國多數生絲之中日兩國在内美國絲製造業之投資總額一九○○年爲美金八千一百萬元一九一四年爲二萬一千萬元一九二○年爲五萬三千三百萬元絲工業所付工資一九○○年爲美金二千萬元一九一四年爲四千七百萬元一九一九年爲一萬○八百萬元 
國内要聞 
[二十一條無效案將照會日本]  
　　但日人昌言不讓步 
　　中日二十一條密約前經國會咨請政府向日本聲明取消並以明令宣布無效茲聞此案已由國務院函達外交部查照辦理惟外部方面以該項密約中日雙方在華府會議席上幾經交涉日本尙不肯輕易放棄及今欲憑一紙公文求其承認自屬難能之事然案經國會議决又不得不尊重國會之意思將取消之旨通告日本以盡應有之職責故連日部務會議結果决定依據國會之决議備文照會日本公使查照業飭主管司員從速起草不日當可發出倘日本方面始終置諸不理或公然復文拒絶彼時再行呈明政府設法應付至外傳該部將以改訂密約之名義向日本要求開始交涉一節目下尙無此項擬議因變更條約依法須經國會之同意政府不得擅自施行將來爲交涉便利起見若有採用改訂手續之必要時亦必須先行提交國會通過然後再向日本提議又外部爲籌備收回旅順大連灣昨特通電駐外各公使徴求意見原文大意如下案查遼東半島租借期限原爲二十五年扣至本年期滿本部迭據各省商會函電力陳僉以領土主權所關全國人民休戚與共民國四年五月八日中日條約展期九十九年旣未經國會通過當然不發生效力近日此項强迫締結之條約已由我參衆兩院决議撤銷是遼東半島展借之期已無所租年限應截至本年爲止促政府實行收回現各地人民羣情憤激政府已積極凖備相機提出交涉惟事關重大務請各抒意見以備採擇 
　　取消二十一條問題我政府將照會日使已爲上述惟此事日本方面已屢次聲明無論如何决不退讓近日該政府當局對貴衆兩院議員之質問亦明白答覆絶不讓步據二十四日大阪每日新聞所載則日本政府對此問題之態度尤可窺見茲特譯述如次以供國人之參考焉（以下譯原文）日前中國國會之參衆兩院均已通過民國四年締結之二十一條件協約宣布無效案黎總統對此亦無拒絶之意照民國約法規定業已經過十五日之拒絶期間此案已完全成爲民國之法律况黎總統亦否認中日協定之諸條項其結果且有要求交還關東州（即旅順大連）之意響此去年十一月已對在北京之日本記者團明言者現該宣布無效案旣已完全成爲法律則不久自當對我政府（日本）以『二十一條件當時係因日本政府之强迫而成立者非出自中國之意思且該條約未得國會之同意决不能認爲完全之條約中國國會此次審議之結果業已决定宣布無效即予取消』之理由而提起取消之要求次則以本年三月二十六日之舊中俄條約有效期間屆滿之機而對日本交涉收回遼東半島日政府爲應付此事起見亦已爲種種凖備現據北京來電謂中國方面已知從表面要求二十一條件無效之困難乃變更形式决定與日本交涉改訂條約蓋中國政府如照最初之方針從表面對日本要求二十一條件之無效則兩國間以正當手續締結之國際條約若因一方之理由即能要求作爲無效是由條約之性質言及國際信義與慣例言皆斷不容有此事日政府自必斷然拒絶自始即不與之周旋惟中國政府旣避去直接要求作爲無效之極端手段而要求開始改訂二十一條件之交涉則日政府於對華新銀行團成立當時旣已抛棄滿蒙旣得權一部魯案協定對於山東地方之各種權利亦已讓步當時之中日協定已經承認之條項其一部分旣已廢止則中日條約之名雖仍存在而其内容實已大加更變夫各條約之内容旣有變動則爲改訂之交涉於國際慣例亦所公認如以此種理由而向日政府提議改訂日政府自當與之周旋且亦不能不與之周旋中國政府採用此種手段確屬賢明之策於日政府方面言一面誠有導引其事於困難之苦境然由他方面言之中國政府旣已要求改訂自必以二十一條件之存在爲其前提當不能仍如前此之主張而爲否認條約存在之議論惟據日政府方面所得之報告中國之要求改訂衹不過形式之改訂而已實則欲以此種形式而令日本失去其拒絶交涉之根據事實上仍欲提起將二十一條件全部均歸無效之改訂條件並否認舊中俄條約有效期間之延長終於貫澈其收回遼東半島之宿願此項報告並已證明中國方面確有此種意思故日本對於中國之改訂交涉宜更加一層覺悟現聞日政府之方針無論中國提議之形式如何日本於二十一條件凡可以讓步之條項皆因對華新銀行團成立·魯案協定及華盛頓會議等之結果業經讓步或已廢止至於現在有效之條項則一步亦不退讓若滿洲問題者則由日本國家之存立及國民的感情言之均已有所覺悟縱令將發生若何意外亦斷不能讓步是故中國之改訂要求提起後中日間之交涉勢將陷於困難之境焉 
[中央財政之危象]  
　　九六債還本付息無期 
　　民國十二年之財政已呈萬分險象最近九六公債到期不能抽籖日本方面有自行抽籖之聲明政府旣無相對辦法而中國部分九六公債還本付息尙杳無期望財部計劃擬仍發行十二年公債數額尙不止一千二百萬（約自五千萬至一萬萬之鉅）待此項公債發行之後再以之作三折計算換回九六公債惟十二年公債能否發行大有問題則九六公債信用根本在飄搖之中次爲整理内國公債問題前時議决内國公債以關鹽餘作保再有贏餘撥作九六公債基金惟此項辦法係至十一年度爲止至今年度如何辦理財政部因須另有展布尙遲徊未决外人方面去年曾已提出警告頗願以現在所收關餘由安格聯保管畫作内債基金將來增收二五加稅移作整理外債之用乃財政部置之不理迄無答復公債基金今年頓呈搖撼因之益足證明九六公債基金之不足恃矣崇文門關稅前年畫作六百萬特别庫劵部份之擔保津浦路貨捐不足供該庫劵之擔保後該劵全部之擔保均併入崇文門稅項下其時已有拮据之虞乃自去年又移作留東學費京師公立學校經費總統又擬以之充作公府經費現在敎育部陸軍部公府各派人在該處隨時截取欵項紛亂不可言狀聞銀行界鑒於上項種種情形集議擬向政府提出質問若政府不理將另有手段對待政府處於今日狀態復遇今年需欵之處　多已飢不擇食抵有可以籌欵之法條件將在所不問日人方面深悉政府弱點擬以整理日債爲名提擬一萬萬借欵以餘欵三千萬爲餌旅大續租亦爲條件之一果爾則國民深有注意之價値也 
[金佛郎問題最近之形勢]  
　　政府對於金紙佛郎問題一面準備答覆議員方面之質問一面採取疏通手叚從事調解今日（廿五）十二時外長黃郛氏在東方飯店宴請議員聞擬對於金佛郎問題有所表示又昨日政治通訊社記者往訪黃郛詢及金佛郎問題與中法銀行組織之内容黃云外傳金佛郎案以紙給金損失權利六千萬故各方未免懐疑致有紛紛詰責於鄙人者竊以爲就表面觀察國民方面遽聞損失如此之巨固難免羣起反對但按之實際誠有權衡利害輕重不得不然之趨勢至云損失一節鄙人不爲絶對之辯護但中法間旣有十六條協定以退還賠欵爲中法銀行復業之一種條件附使不依約給以金佛郎則法人方面因金紙差别之關係必不肯協定且必轉而要求給付賠欵則此時無論爲金爲紙吾國現金勢必外溢况歐戰後金紙法郎價格相差甚巨以紙換金法人絶不承認者乎今以金佛郎給付即作爲中法銀行復業之用途雖不無損失然現金仍在我國流通使明此中利害得失緩急輕重當亦渙然冰釋矣云云國會議員中除褚輔成許燊等已提出異議外昨日陳中等又在某飯店邀集國會議員交換對於金佛郎問題之意見談時情詞極爲憤慨僉謂共和國家政府對外之設施如締結條約等項須視國會爲從違此次吾國政府與法使協定之方案在未經送達國會以前即由閣議貿然承認在政府不能免於違法即在國際上不能據爲有效此理顯而易明且以金佛郎償還庚子賠欵有損國庫者實屬利害切深而政府謂爲有利國家無異隔靴搔癢如果政府不肯爭回此項協定延至兩院開常會時必當表示堅决之主張將政府辦理此案之經過宣示國民屆時或至引起現内閣之絶大政潮亦未可知云 
[蘇俄破壞愛琿條約]  
　　松花江航行發生問題 
　　交通部近咨外交部云爲密咨事戊通公司電稱赤塔政府交通部密籌破壞公司伯力航權事准密咨開經令行駐赤塔總領事王鴻年去後茲據復稱此事經向赤外部交涉據答稱本部並未聞有取消戊通公司伯力航權之事惟廟街乃俄境外國船舶非經雙方協定不能通航等語當告以中國船舶在黑龍全江有行駛之權載在愛琿條約俄官禁阻毫無理由該外部答稱松黑航行久成中俄間應解决之最大問題應由兩國召集會議根本加以解决等語愛琿條約内有黑龍江松花江烏蘇里河此後只准中國俄國行船之語現俄政府旣破壞條約禁阻我國船舶行駛黑龍江下流而以廟街一帶在俄境爲藉口則松花江完全在我國境内我似可禁止俄船通航該港以爲抵制亦國際間相互對待之正當辦法等情現在赤塔政府業經宣布取消併入勞農政府前項問題無由解决擬俟本部與勞農政府接洽後再行核辦惟俄官對於戊通公司在黑龍江下游航權迭次蓄謀破壞似非空言所能爭辯該總領事擬禁俄船通航松花江一節應否採擇施行密咨查照核辦見復等因查松黑兩江航權久滋轇轕自前俄以迄最近之赤塔政府屢經交涉仍屬懸而未結現赤塔政府入勞農政府所有前項松黑行船問題自以與勞農政府接洽後力求根本解决最爲妥善至禁俄船通航松花江以資抵制一節俄人於戊通公司伯力航權雖未承認取消實仍陰行阻梗該總領事所陳辦法未爲無見果俄人再有禁止我船出口舉動當由本部會同貴部於禁止俄輪駛入松花江事實行分别辦理惟辦理此事宜先將俄人藉口有拒航行之條約指明誤點詳加辯正始於禁止及交涉各事進行方無障碍俄船之駛行松花江實始於前淸宣統二年八月中俄兩國協訂之松花江章程該章程之訂立於言條下載明係按照光緖七年中俄兩國所訂森彼得堡之條約第十八條商訂而森彼得堡條約第十八條所載即係按照一千八百五十八年即咸豐八年在愛琿所定條約應准兩國人民在黑龍江松花江烏蘇里河行船等語此中舛錯全由愛琿條約將黑龍江下流一叚向稱爲松花江者誤作爲我國内地之松花江所致考我國在吉林省内之松花江兩岸皆中國領地完全爲中國内河與俄屬之精奇里河分由左右兩岸會流於黑龍江同而與黑龍江烏蘇里河額爾古納河地屬中俄兩國分界者情形逈異精奇里河不載入條約准由兩國船舶通行即松花江亦萬無載入條約隨同公領之黑龍江烏蘇里河准由兩國船舶通行之理推原約文誤用松花江名稱之故實由松黑二水互相受注下流名稱輙相混淆大槪自拉哈蘇蘇松黑會流而下在華岸吉林等處視之則以爲松花江之尾閭在俄岸視之則以爲黑龍江之尾閭愛琿條約訂立時或此下流一叚已有松花江名稱故約文不加辨别而遽以採用此事於中俄會議松花江章程時前外務部致濱江關道施肇基一函即已詳晣聲辯該函内開愛琿約所謂松花江者係指黑龍江之下游並非指中國境内之松花全江蓋松花江與黑龍江合流後以至於海口或仍爲黑龍江或亦稱爲松花江一則以黑龍爲正流而松花江會合之一則以松花江爲正流而黑江會合之故名稱不同耳按愛約第一條起首却云黑龍江松花江左岸由額爾古訥河至松花江海口作爲俄羅斯國所屬之地如果係中國境内之松花江則左右岸皆中國地何曾作爲俄國屬地且此松花江並未達於海何所謂海口即此左岸海口字樣便可證明該約文係以上游爲黑龍江下游爲松花江同此一條中俄分界之水故約定只准中俄行船不准别國行船此與中國境内之松花江不相干涉毫無疑義此節固屬解釋條約應提出另議之件然必先與俄員辯明乃可制其全江貿易自由之說等因貴部前咨吉林黑龍江兩省長文大旨亦與此函同而據施前道復前外務部函則稱舊約内松花江名稱係指松黑匯流入海之一叚間爲確當不易蓋自什喀河額爾古訥河會合之處循黑龍以經松黑滙流入海之一段致達於烏蘇里河由烏蘇里河經松河察河以至凱湖此皆兩國邊交界之所一氣直達故有交涉問題若自臨江洲以至哈爾濱新城吉林等處此乃深入中國腹地與俄全不相涉有何交涉可言上年奉吉林公署去電即飭據此駁辯職道等曾與俄員譯解彼乃於我所據之理不置一詞反以目前之事實爲證謂彼現在腹地之松花江行船即是根據條約等語是我辯已明而俄人猶根據條約中松花江行船一語强我商訂章程自屬勢屈而非理屈及今不趁國交未定舊約可改舊章可廢之時亟爲辨明修正不但此次禁止俄人在該江通航不能實行即將來航權交涉尤多棘手雖據該約俄文於首條前叚松花江左岸曁至松花江海口字樣均所未有按之該約華文不免兩歧似前項辯駁無甚把握然據施前道復外務部函稱各節則俄人並未據此引用約文之歧而加駁辯僅以條約許其行船爲言足證華俄兩國所譯約文均經尊重承認不能謂爲歧即無效而俄文之所以於前叚華文所有松花江字樣均未沿用獨於後叚加入之者當是行船與分界性質不同故文字亦有斟酌以行船言地名不一原不妨兼採時俗通用之名稱以分界言江界宜明白自未便攔入易涉混淆之區域總之約文雖譯名不同而此一叚江流確爲黑龍江下流而非中國境内之松花江無論以本約之條文證以領水之公例固毫無疑義也况咸豐十年中俄續約第一欵所載此後兩國交界定爲由什額喀額爾訥河會處即順黑龍江下流至該江烏蘇里河會處其北邊地屬俄羅斯國等語實已改稱此一叚爲黑龍江下流尤足證明俄約之自知其誤而旋加改正我如本此各論點先行聲明訂正似於將來辦理此項交涉尤易進行再松花江爲中國腹地黑龍江爲中俄兩國公領河流旣已辯明嗣後松黑行船尤應各定專章不能再以松黑二名冠於章程之上致滋混淆貴部對於本部所商各節意見如何相應咨請查照核議見復至紉公誼 
 
 
 

Page 8

 
 
第一萬七千九百六十號;中華民國十二年 西曆一千九百二十三年二月二十七號
星期二 * *   
 
 

Page 9

 
 
第一萬七千九百六十號;中華民國十二年 西曆一千九百二十三年二月二十七號
星期二 * *   
 
 

Page 10

 
 
第一萬七千九百六十號;中華民國十二年 西曆一千九百二十三年二月二十七號
星期二 * *國内要聞二 
[蘇俄否認道勝代表善後借欵]  
　　向外部提出抗議 
　　民國二年袁政府時代曾有一筆善後大借欵全額兩千萬元投資國家有俄國一部分債券在内（占全額四分之一）自俄國舊政府顚覆蘇維埃政府執政以來中俄正式國交尙未成立因之此項債劵糾葛懸而未决年前十二月十五日我政府曾通告此項俄國債劵應由中國政府特派代表及道勝銀行巴黎分行代表會同辦理更換券票事宜近日駐京之赤俄代表團對此竟向我外交部提出抗議否認道勝銀行之代表資格當此中俄新國交尙未成立之時我政府當然承認道勝銀行爲交涉之對方赤俄代表實無向我抗議之理由也茲披露其抗議原文如下 
　　一九二二年十二月十五日北京報紙曾載有中國政府通告謂中國政府决定將一九一二年中國善後借欵中俄國部分之債券換以同樣之異色新券據此通告則第一次發行之債劵即須作廢且舊券必須附有應備之文件以證明確實債主及債券之來源如謂『證明債券并非在俄國被收沒者』云云凖備更換之債劵所帶之文件將由中國政府代表會同道勝銀行巴黎分行代表查騐上述通告只對善後借欵中第五八六六六八至七二五五五六號而言未與正式債券更換之預約證亦包括在内此項通告較諸一九二二年一月二十四日及是年四月十八日中國政府因未付該借欵之一九一七年付息之决案尤爲切實查俄國銀行國有之法律業將各私立銀行歸併於國家銀行國家銀行業經接受已淸算的信託企業之有利及無利債券道勝銀行分行并非在此項法律之外故該行之有利債券亦應移爲國家銀行所有一九一三年美後債券在俄國係由道勝銀行率領其他多數銀行攤認共得欵二千六百三十萬五千五百七十六盧布六十哥壁故上述通告顯見中國政府非以友誼態度對待俄國蓋俄國爲該借欵債劵之主要債主也且中國政府之通告含有此項債劵『在俄國業被收沒』之直接表示尤足以證見中國政府之非友誼態度一九二二年十二月一日開始更換之債票及臨時預約證實際上只及於俄國白黨亡命國外者及未承認銀行國有命令等銀行所有之債券道勝銀行自行違背其一九一○年七月三十日之規定在巴黎重行開設并在該處組織管理部然中國政府仍許該行非法代表協助中國政府辦理查騐債券禁件事宜本代表團對此以爲有聲明對於淸算善後借欵俄國部分債劵之合法機關唯有俄國政府之必要若非俄國政府則槪不認爲合法中國政府不徴求俄國政府同意單獨决定對此項債券之辦法至使俄國政府所有之債券作廢本代表團對此特提出嚴重抗議本代表團以此項問題乃在未來中俄會議中解决之重要問題不能承認此項單獨的決案爲合法且認爲不生效力 
[北京各團體將有大規模運動]  
　　學潮遷延不决形勢日益擴大已促起國人之注意繼以京漢風潮工人又遭屠殺全國各界更爲憤慨現學生及工人團體積極向各方面活動冀舉行大規模之國民運動各界對於此舉亦頗表同情北京各團體聯合會昨日（二十四）又開評議會由高某主席到會者約三十餘團體代表先討論評議部辦事細則稍有修改即全部通過繼討論宣言大體認爲滿意最後討論進行辦法共分三項第一關於經濟一層除由入會各團體自由捐助外復組織籌欵委員會當即指定委員九人由總務股組織第二關於宣傳事務决定先出週刋表示態度次議决陰正元宵節（三月二日）約集各界公民舉行提燈會燈上寫出『打倒軍閥爲自由戰』等警惕字樣以促巿民之注意茲將宣言照錄如次乃者辛亥之役不五月而亡淸非淸之無堅甲利兵以爲戰也徒以吾人厭亂之旣甚故共起而亡之惟恐不速然則吾人之所求者亦可以見矣民國造立吾人方且引首翹足以爲國自吾人成政自吾人出安居樂業得之有時矣而十有二年之閭禍亂相仍日無寗食夜無寗席水旱則彼息而此興未見而預防者誰旣見而消弭者誰盜賊則日滋而月盛剿盜者兵而兵或甚於盜殺賊者將而將轉自爲賊苛稅繁於牛毛增債多於褌蝨國　日匱而吾人未獲毫釐之益誰實致之吾人亦可以懁然悟矣視乎土宇分裂自相雄長干戈相尋惟已是臘國家供其犧牲人民受其荼毒吾人之忍痛亦久矣惟是或冀天誘其衷早之有悟故默爾而不言今者耳之所接目之所觸蓋每下而愈况軍閥禍國斯吾人素所痛恨者而執政之徒隷軍籍者十有八九復辟叛徒斯吾人欲得而甘心而登庸之儔曾須謀逆者竟側其列法律乃人權之保障破壞之而不惜敎育爲立國之要素摧殘之而未止又其甚者集會載於約法即辛亥之役犧牲先民之血肉而後得者亦復剝奪而不顧民國者國之重權在民者也政府爲吾人雇傭辦事之機關執政爲吾人雇傭之員役耳借使家有僕役不顧其主而惟己意之是行己利之是圖寗能長置而不問耶語云『亡羊補牢未爲晚也』吾人旣已深省所託之非人宜及早興起將此作惡政府嚴加糾斥去此禍源俾澄淸有望茲者本會應時奮興已於十二年二月正式成立萬流一脈衆志成城誓將蕩滌汚圩安茲阢隉本國民應盡之天職爭國民應得之權利協心同進百折無　謹此宣言惟邦人君子其共鑒之 
[北京學界團結之眞象]  
　　國聞通信社北京通信云此次學潮久延未决北京學生因請願兩院否决彭允彝而不得遂遷怒國會故最近言論對於國會本身大肆攻擊主張解散由學潮一變而爲政潮事實昭彰固無庸爲之諱飾其主動分子爲國立七校學生其他私立學校之熱誠加入者亦屬不少八校歷年皆爲一有團結之組織今何以祇有七校此蓋有原因在農專自章士釗入校以後舊有敎職員全體辭職所有一切職敎員從新另聘而多數學生對舊敎職員亦頗多不滿意之處章氏批准舊敎職員之辭職適投合學生之心理學生對章氏自不得不有一種好感此次學界驅彭運動發生農校固無厚愛於彭氏惟以彭章爲同系人物倒彭爲章氏所不願故該校學生卒守緘默態度且因從前鬧校長風潮甚久疲倦已極於是國立八校之團體乃衹存七校又如八校長之校務討論會農專法專兩校長亦不與焉因法專新校長劉彦亦政系中人也此次各校長之共同辭職除高師范源濓尙未就職北大蔡元培早經辭職外衹有工專美專醫專女高師四校長而已法專敎職員自此次風潮發生以來未有一次會議惟有學生方面尙能與學生聯合會取一致行動至於確實不收受敎育部之公文者爲北大男女兩高師工專美專醫專六校此六校校長雖已辭職而全體敎職員及學生則一致挽留各校長未回任以前其職務完全由各該校敎職員所組評議會負責執行（法專校長劉彦雖爲學生反對未能到校但校中一切公文函件悉由職員送於劉氏庽所仍由劉氏批閱）六校旣與敎育當局斷絶關係關於經濟方面聞現以某種債券抵押尙可維持月餘若一月以後風潮尙不能解决或不能由國務總理方面直接索得經費至萬不能維持時則惟有關門而已至於學生方面美專學生對本校校長極不願敎部更換該校學生前聞彭允彝欲更換校長曾開會討論一致表示反對謂美術在中國尙屬幼稚人才甚少若任用非人不獨學生學業受其摧殘且藝術敎育亦將蒙其影響醫專校長與學生感情甚好學生對之亦無再事更換之意女高師學生對其校長雖從前曾醞釀風潮近以對外關係亦不願提及工專大多數學生亦以如令現校長去職繼任者實難其選高師之范源濓雖未到校學生則極表歡迎由以上各校學生對其學校當局情形觀之可知此次學潮中各校團體實極堅固故彭氏屢次設法破壞皆不能奏功至春節假滿事前學生聯合會亦致函各校當局請届期開課現各校已於二十二日開學有即日上課者有正在配製課表於二十六日方能上課者而開學上課一層似不成問題矣在假期中學生聯合會開會每次到會者多則二十餘校之代表少亦有十餘校由此一端可見各公私立學校與國立各校精神之一致聞學生方面曾秘密議定從京外活動春節以後恐不免又有一番激烈運動也 
[農業討論會執行委員會紀]  
　　注重裁兵農墾問題 
　　全國農界鑒於農業爲立國之本曾於去夏由中華敎育改進社·中華職業敎育社·中華農學會發起全國農業討論會在山東開第一次大會農商部以及全國各農業行政敎育試騐機關均找代表赴會一時　會雲集熱心討論提出重要農業議案百餘件旋即照章組繼執行委員會繼續積極進行第一次委員會曾於去年八月在南京東南大學舉行茲届第二次委員會之期本月二十一日在北京日新農工銀行開會委員如鄒秉文陶昌善唐有恒許璇金邦正郭葆琳唐荃生張愷等均先後蒞止由鄒秉文主席報告執行委員會半年來經過情形略謂上届通過議案均經根據提案者之意思分别執行或呈請政府或通函各機關請其相度情形擇要舉行後述大會收支槪要隨即議决要案數則節錄如下㈠派遣專家調查邊荒預定計畫以備裁兵墾荒案羣以裁兵救國爲政府當局及全國國民心理所渴望而中國荒地童山遍野皆是亟當利用裁兵從事造林或農墾以節國帑而興地利現擬延請專家前往邊省實地調查計畫并徴求全國各界意見以促政府實行公决准定委員陶昌善許璇規畫大網草擬辦法㈡編輯去年大會議决案彙錄案公推唐荃生擔任編輯俟彙齊後印送全國㈢十二年度大會地點日期案議决借農商部中央農事試騐塲爲會塲定七月十二日起舉行另印赴會指南郵寄全國會員㈣籌備農業展覽會一次每日參觀者數千人頗得社會歡迎今年仍擬照舊舉行廣爲搜集當公推唐有恒原頌周詳細計畫積極籌備此次委員會開會期共三天現在尙未閉會聞今年開大會時將注重裁兵農墾問題云 
[航空署之控案平政院已受理]  
　　近有前航空署技士陳宗毅在平政院控告航空署長潘矩楹夥同王楊舞弊玩法已經該院受理聞府院保定同時亦接有是項呈文内容如下竊宗毅自前航空處開辦伊始即襄助歷任長官辦理建築事務無不依法定手續謹愼從事自潘署長接任後委派王楊充建築科科長貪贓藐法闔署盡知其最顯著者臚列如次㈠　記公司承建飛機棚廠王楊不依法定手續辦理於舊曆辛酉年除夕夜間私與該公司訂立合同訂價二十三萬元查該公司並無舖面更未註册舖保亦無擔保資格舖長金慶林實係無業游民衹仗王楊私相拉攏取得標權合同定限在本月内完工逾限一日罰扣工價總數千分之一現已逾限約三百日應派節欵有數萬元之多該公司在逾限後迭次領欵並未照扣歸公亦不催促公司交工聽其任意遲誤致令航務不能進行於大部分工作已竣時王楊忽請派宗毅前往監工事先絶未通知然長官命令不敢不遵惟小心謹愼力防含混嫁禍之患以盡本分職責而已查所做工程除各處油漆少上一道廠外二百餘丈洋灰舖道改用灰土做成外（即短少五千餘元工料價）其餘偷工减料核與合同不符之處甚多又查出王楊與公司及看守存圖室夫役關振江等串通僞造圖樣竊換原圖以冀與不符之處牽强符合（所有眞僞三分圖樣均存科關振江親筆供單及舉發僞圖詳呈亦均存廳）凡此遲誤之處除詳明工程日報外迭經據實呈報並迭催包工人速爲遵照合同成做各在案王楊不獨不據合同處辦反唆使包工人恫嚇脅迫要求宗毅代爲呈請收工並據包工人金慶林稱遲誤工程之處自有王楊負責請勿過慮王楊曾得過我四千元係李若鶴經手并有若鶴筆據在我手内王楊係潘矩楹私人言聽計從即天大事總可擔承云云㈡永順棚舖實無舖面由王楊拉攏承搭蓆棚三座每六個月租價二千餘元合同訂明在租期内如發生坍塌致因而損傷飛機情事應將該項蓆棚材料盡數充公云云詎在租期第一個月内（上年六月十六日）即倒塌一座損壞一座壓壞飛機兩架本署所受損失約計數萬元理應按照合同懲罰而王楊再三設法代爲請免毫未照扣租金估計蓆棚全數材料最低價目約値二千餘元租價亦二千餘元按諸通常交易未有如此之論價者情弊更覺照然㈢德華本廠實無舖面由王楊拉攏承修工程不過刷墻修窗而已該木廠估價一千九百四十元所用木料價目尙未列入另有人介紹天源亨木廠估價一千六百元除去木料價目只一千三百元比較德華低廉六百餘元王楊希圖中飽匿低價而報高價完工後由主管廳迭派王守則騐收呈覆工程草率王楊已將工價全數朦領與木廠朋分（請調查卷存標單王守則呈摺并請勘騐工程不符實跡）查王楊等與包工人狼狽爲奸各有所恃宗毅分位雖卑職責却重知情不舉旣恐負瀆職之咎又懼蒙同惡之寃是以本遠禍避嫌之意　將以上各節　呈機械廳廳長張紹　　當奉面論　　　　以　　究等因送呈後　廳長轉呈署長事隔多日未聞根究及至僞圖發覺張廳長以案情愈爲奇特適署長離署之際無從請示又以職責所關不得已邀請各廳長等公議辦法藉謀考鏡署長聞其事責張不庇護私人有失體面遂將本案捺擱秘而不宣另用辦事輕率四宇將宗毅開去職務冀圖滅口而遂私心查官吏瀆職舞弊律有專條王楊舞弊多端筆難盡述僅以上贓數已過數萬元罪狀昭著不加懲處反將奉諭據實呈報之人加以免職處分顯係包庇舞弊呑蝕國帑而宗毅無辜蒙害情不能甘總請鈞院澈查以重國帑而肅官箴實爲公便 
[農商部限制天津設新紗廠]  
　　直省長王承斌前據天津裕大·裕元·華新·恒源·北洋商業第一·寳成等紡織公司聯名呈稱竊查工業之製造物品必以供求適合爲標準吾國紗廠一業自歐戰以後俄德機廠停紡日紗充斥歐陸華紗需要頓覺殷盛價格因之高漲資本家相率投資接踵而起以津埠而論現有六廠共計紡機二十四萬五千架年紡組紗總三十萬包供求已略失其平顧今歲以來歐廠漸次恢復日紗已無曩日銷塲不得不减價運華求售華紗遂大受影響而我内地如唐山石家莊彰德衛輝鄭州等處又陸續設廠製品愈多擱壓愈甚供過於求形勢顯見以致紗價日低本利兩虧幾將歇業各廠爲救濟起見業有停止減椗之舉第此係權宜之策非根本之圖商等迭次會議僉以各國實業行政有提倡保護兩策工廠於未經發達之時則以提倡爲職志工廠於凋敝動搖之際則以保護爲設施保護之法如調查出貨之擁塞確有供過於求之患由政府特定年限於同一地點不准再設新廠藉以維持舊廠查天津華昌北洋兩火柴公司前因供過於求均經呈請農商部核定限期不准添設新廠有案現在天津機製紗廠情形相同商等擬援照成案懇請轉咨農商部核准限於二十年内不准在津五百里以内設立紗廠俟銷路漸旺再行添設庶幾舊有者得以維持後起者免蹈覆轍寓提倡於保護之中實爲德便等語當經轉咨商部查核辦理昨接該部咨文内云爲咨覆事案准咨開據天津裕大紡織股份有限公司呈稱近年内地紗廠林立津埠一隅現有六廠供求已略失其平益以邇來日紗因在歐州無曩日之銷塲不得不眨價運華求售華紗遂大受影響擬請轉咨農商部核准限二十年内不准在津五百里内設立紗廠藉以維持等情到署查該商等所呈各節尙屬實情本部爲保護紗業維持舊廠起見姑予照准惟工業製造品之供給力須與社會上之需要適合若將來内地棉紗之需要增加天津舊廠之供給力不足時此項限制本部仍可隨時撤銷以利推行而免流弊相應咨請貴省長飭遵可也此咨 
[魯議員再請廢督]  
　　山東廢督裁兵聲浪喧騰已久該省議會前曾通電表示昨聞議員杜尙等又有電到京促請政府毅然執行其文如下民國肇禍十有二載同室操戈報復相尋殺人流血傷心慘目推原其故皆由軍閥擁兵攘權奪利階之厲也國人創鉅痛深澈底覺悟知非廢督裁兵不足以淸亂源大聲疾呼一唱百和風聲所播全國爲靡而浙而皖而贛而豫皆相繼廢督與民更始近吾東亦從事於廢督之運動矣惟是督軍之萬惡以其擁有重兵暴厲恣肆足以爲患非名稱遽能釀亂也皖豫等省廢督軍而易以督理名雖易而實權如故禍國殃民豈亞督軍改頭換面於事何補爲今之計欲求增進人民幸福掃除國家障碍惟有將督軍職權根本廢除非惟督軍之名不能存在即近似督軍職權之督理亦絶對不能存在廢督伊始如慮負責無人現狀不易維持可由陸軍部特派知兵大員爲善後委員限以時日責令結束事竣之後即行裁撤所有軍隊改以師旅爲單位分别直隸中央及省政府管轄剔除缺額大加裁汰軍權旣輕勢力自弱庶幾紛爭割據從此消弭軍閥名詞隨之磨滅民國前途庶有豸乎吾山東密邇京幾原與中央指臂相衛倘我大總統厪念時艱解除紛擾惟有抱定初心根本廢督厲行裁兵自山東始爲全國倡山東幸甚全國幸甚山東省議員杜尙·朱名焯·李文林·丁惟坊·劉怡庵·劉玉珍·党同穆·闕式訓·施登魁·賈迺寬·李長德·張文泉·劉文驤·董毓璋·許維　·鄭鶴年·王寳　·　俊惠·朱祥　·張紹和·張金　·　　　·　　·　　　·曲　　·徐　　·　　　鄭欽·劉振惠·姜奎傑·社錫恩·韓建碑·畢明先·崔本源·盛際光·鹿彭齡·陳玉三·尹祚藩·劉潔·劉樹勳·李廷琅·唐承緖·于樹杭·趙棣生·劉超民·隋理堂·張宗唐·臧佩金·譚炬堂·邵世傑·張翔瑋·李賜驥·牟傑·蓋政修·郭有訓·梁德孝·王逢源·李占九·劉慶曾·楊業昌·張保華·莊遠中·孫寳珠·楊密桂·李世芳仝叩文 
[河南自治處長更換之内幕]  
　　河南省長鳳臺久有更動消息最近似漸歸平靜其實内幕中並未停止進行開封方面除省議會外已成一致而旅京同鄕及兩院豫籍議員對於張之感情尤爲不佳兩月前即有提出彈劾之集議張迭次派人赴京疏通然亦絶不生效所以遲遲未即揭曉者因繼任問題不易决定耳開封方面之反對張者以自治籌備處長暴式彬爲領袖暴爲民黨舊人故與在汴之民黨人物都通聲氣暴於陽曆年前在京留滯月餘即專爲此事然以種種窒碍未得達其目的回汴後與張大起衝突省議會提議彈劾暴式彬張諷暴云暴不理然張竟依據省會彈劾案將暴免職暴旣開缺其逐張之心益切當時欲謀自治處長一席者頗不乏人如前秘書長李鴻伯及省議員中某某等以及史延壽李盛謨之徒皆欲乘時而起旋經政務廳長常秀山爲張劃策謂暴去必力圖報復與其將此席畀之李史等毋寗仍畀之民黨中聲望之較重者藉以緩和該黨之反對而抵制暴氏之攻擊適劉積學由滬返汴聯絡同志在雙龍巷組織民治社擬發行一種月刋或日報鼓吹民治其宗旨在希望逢到民選省長民選縣知事實行平民政治爲主劉係留東學生中翹楚淸季即加入老同盟會辛亥革命頗參機要民國以還即被選爲國會議員此次國會復活劉决然舍去其聲譽頗爲豫人所推重張鳳臺見劉回汴遂思藉重即央人徴求劉之同意欲任爲籌備自治處處長劉不允張乃親往商請劉始首肯張本嫉視民黨此次極力推重劉氏即係利用之意劉氏對於張之態度究竟如何此時尙無表示 
[日商謀築得慶新商埠]  
　　近年得慶商務日趨繁盛人烟稠密地價騰貴兼以三面臨水不便擴充尤不適於商務發展主識者早有另建新商埠之動議以江北縣城僅與重慶一水之隔地勢平坦宜作建修新商埠地址江北之新商埠一成則重慶商務自可望其愈形發展矣惟是工程浩大費用甚鉅動議雖已有年而歷任當局均恐成功匪易不敢着手去歳楊森駐防重慶忽毅然以此項工程自任旋經前省長劉湘委爲重慶商埠督辦處督辦即積極從事進行聘請施工程師勘定路線自唐家沱起至劉家台止均劃作建築新商埠地址路線勘定後凡屬人民所有地界擬照公用征收法評議給價不意正動工間省内戰事復起楊森戰敗出省新商埠亦即停工其所勘定地線旣甚適宜外人早已覬觎其旁若我不自築彼亦有意代爲動工以謀操縱西南各省商務及見商埠工程停止川省當局日惟忙於軍務無暇顧及此種社會事業遂以爲有機可乘急欲實現其計劃現在商埠路線内由匯川門河壩至木關沱河心一帶已有日商天華洋行與其地主王大順潘克俊等私訂租借契約以二十年爲期該洋行自訂約张刻正鳩工庀材大修停輪碼頭商埠工程局職員以其有損國權關係匪輕聞已將其詳細情形呈報第三師師部請示應付方法矣 
[川省制憲近訊]  
　　川省憲法起草委員會於一月十日在成都文翁石室正式開幕後起草員等即行關門制憲至今猶未出文翁石室一步憲草内容外間無從探悉以故女界方面尤爲注意近有女士多人特聯名向起草委員會講願請其於省憲内明白釐定女子應與男子享同等敎育之權利女子應有選舉權被選舉權及參政權女子與男子應同享文官法官考試權及任用權實業各機關如郵電銀行工廠等類女子應與男子同享任用之權利憲法會社更請將考試權彈劾權明白規定聞該社對於省格問題·省議會問題·省政府組織問題·省法院組織問題·經濟問題·縣制問題·川邊問題·女子參政問題等亦多所建議其他省憲審查員亦有主張五權憲法之說關於制憲經費一層省憲籌備處日前特函川軍總司令劉成勳謂制憲經費前經軍事會議議决　　　　欵請即撥發省署方面昨亦　　　部據財政廳呈請按月將鹽欵三萬元支單先期發廳以便轉發省憲籌籌備處云 
[長沙通信（華）]  
　　李漢丞之死 
　　湘省於新年元旦萬衆歡騰之中有一至可悲悼之事其事非他即舊國會議員李漢丞逝世是也李年已將六十死於元旦之晨其人初爲衡山宿儒由省議員而充國會參議員又任湘省高等審判廳長至兩年之久綜觀畢生事跡殆可諡之曰湖南之卓别靈生爲滑稽之雄死後必作滑稽之鬼然身後蕭條室入至無度日之資李雖滑稽當有遺憾矣 
　　查李氏以非常國會議員爲孫中山所重故李自命孫派然與湘省長趙恒惕爲同鄕趙以父執禮事之故人又呼之爲趙派當彼爲廳長時人呼爲吟老（李字吟秋）而不以廳長爲稱謂李氏服官旣久漸有老驥伏櫪之心省議會預選省長七人李忽躍然心動奔走呼號進行甚力人相聚而語曰黃忠固不老也李語人云我非欲爲正式民選省長以我老邁豈能與精壯之趙炎午爭我之志蓋欲得一預選省長榮銜死後人過我墓指而欷歔嘆息曰此湖南第一次預選省長李漢丞之墓於願足矣自是以後我當屏絶仕途以社會事業娛我晚景即此高等審判廳長地位决不留戀省議員聞此說而憐之果選爲預選省長之一李大喜表明犧牲廳長之决心故議會選舉高等廳之際李未加入競選人中即實踐所言也其後省長問題由預選而决選李首先通電决不進取致令其他預選省長宋鶴庚彭允彝田應詔等紛紛通電謙遜（預選省長計有七人除上舉四人外尙有譚趙熊三人）李乃掀髯大笑以一唱百和自詡此亦其滑稽事跡之一也 
　　李氏何以驟然而死吾人愧無盧扁之才不能尋其病根然一般人这論調則謂彼之死非由於老病侵尋而由於雄心未死斯語當也李旣以下野爲詞理應退爲平民然不久忽覬觎審計院長一席疏通聯絡一如預選省長時之熱烈議員聞之謂爲食言心弗善也李本寒士兩次競爭選舉用費至兩萬元之巨皆稱貨於親友者李本不謀院長而其門生故吏慫恿之李遂老興勃發一往直前然與之爭者爲軍界出身之陳强李以衰朽殘年焉能與敵卒歸失敗鬰鬰之態可知矣自是李氏面面落空時時牢騷趙省長遂請其赴京一游以益心身李於陰曆年前返省游歷之功效終不足以驅其愁緖不數日即棄五濁世界雖「嘆息墓前」之志願已償而靑山瘞恨黃土埋悉所得終不足以償所失也 
　　李爲人甚豪爽不以僞態示人與人接談則藹然可親以品節論固是最優等人物此爲湘政界所公認非記者之諛詞也惟彼晤趙炎午時恃其同鄕前輩之資格批鱗犯怒知無不言故趙甚敬憚之李以一杖自隨當其侃侃而談時以杖指天畫地談畢繼以狂笑四壁嚮應故識之者無不深喜其人院長失敗後李謁趙氏頗怒其不爲己助語時以杖叩地似有不平趙則向之而笑不作一語實則趙有愛莫能助之勢也李死後趙大悲悼即派秘書長李嗚九爲之治喪兩李皆同鄕人所謂同姓不宗者迫聞司法界人士以李爲民黨先進生平直道待人尤爲難得將以身後蕭條情形聯名呈請政府給予卹金或亦不無小補歟 
[京漢路工潮結束後餘聞]  
　　此次京漢路工潮經武力解决後已恢復原狀工人照常上工路局照常開車沿途隨車護送之軍隊已撤銷多日工潮消息於此似可告一停頓錢秉鈺處長同工程司陳肇煊乘坐專車於二十二號三句半鐘抵江岸即會同警務總設長易懷遠工務段長吳承祐車務分段長程壽山到各機廠向各工人演說一番以表示慰勉云 
　　惟是路潮發生而後鄂當局以漢口眞報鼓吹工潮特令漢口鎭守使會同警察廳封閉該報並緝其經理編輯各員比時又令飭該鎭使查辦其他各報旋由各鎭使呈覆當局略謂漢口各報除眞報外實無鼓吹工潮惟武昌大公日報不免稍有嫌疑當局得報即令武昌警視廳查封該報該廳長崔玉甫謂大公報平日以鼓吹敎育爲前提對於工潮並無若何之關注因轉飭該管警察五署署長羅雲面諭該報經理編輯自後所編稿件應由警務處查閱後乃得發刋該經理等以當局如此 
 
 
 

Page 11

 
 
第一萬七千九百六十號;中華民國十二年 西曆一千九百二十三年二月二十七號
星期二 * *剝奪言論自由不如停刋爲愈故新年經過後大公報不與武昌各報館同時出版矣又蕭耀南奉洛吳命槍斃施洋已誌前報茲查施係鄂省竹山縣人號伯高弟兄四人法政學堂畢業執行律師職務在王占元時辦理湖北各界聯合會及國民大會遭王之忌曾下通緝令後曾充車夫工會法律顧問嗣充湖北全省工團聯合會法律顧問因京漢鐵路工潮被逮處以死刑其眷屬於初四日領屍裝殮渡江移居他處矣 
[熊文叔暫維南潯路現狀]  
　　南潯鐵路總理蔡儒楷自前年當選總理以來於路務雖無何等起色然尙能維持現狀蔡氏素性不覊而又不甚講求衛生遂患一種最危險之肺炎症客臘二十四日尙安健如常二十五日忽然痰迷不醒比延美敎會裴醫生診治該醫生即云疾不可爲旋於新正初三日逝世年僅五十四歲其長子在美留學次子兩人俱幼全眷皆在京寓尙未到潯喪事暫由其族姪蔡嵩若及路局坐辦熊文叔兩君料理惟蔡氏旣逝路政不可一日無人主持經衆公推熊坐辦暫代總理職權熊比上董事局函云敬啓者蔡志賡總理自舊曆去年二十五日忽患肺炎症初起之際即痊迷不醒當延美敎會裴醫生診治不奏奇效延至夏曆本月初三日丑時作古已擇初六日入殮現正辦理喪事至於本公司一切事務蔡總理雖已去世而維持現狀文叔在職一日自應負責一日業經召集各處長開會均允各專責任照常辦理將來如何進行善後之處諸公藎籌碩畫必有以慰羣望者（下略）又省股東致總公司函云敬啓者昨得潯友商報蔡總理忽稱病故不勝詫異潯路當此危急之秋益以事變横生誠屬不幸此間道路傳聞一般股東現聞蔡總理病勢危急行將不起紛紛謀擁張大少上臺以久曠厥職喪失資格之協理用爲臨時之傀儡藉以爲所欲爲實行道路政策聞之良堪杞慮未審尊處亦有所聞否潯路關係全省大局不僅股東資本已也前數年爲若輩敗壞不堪思之猶有餘痛一若全省皆爲無人之境實屬三千萬人民之辱我輩股東積弱之餘惟有抵死相拒今以事機危迫不得不正鵠相告如果尊處但求卸責與張氏私自交接不顧大局則股東等誓不承認將來路事敗壞應惟尊處當事人是問勿謂言之不預必俟選出繼任總理自有正當交換辦法並非仇視張氏實爲路事起見如果張氏被選之後能盡職務常駐九江今日承任總理職權誰敢議論其後無如被選年餘於路事膜不關心從未過問其協理資格實彼自行取消也試問天下公司經理人被股東聘請年餘不來公司辦事該股東應如何對待之此不煩言而可喩也至祈勿忽爲盼手頌新禧再者同人等業將此項宗旨函請董事局查照核辦矣知厪並聞 
[杭州大學第一次董事會議]  
　　二十六日下午一時杭州大學董事會在省公署開第一次董事會到會董事省長省議長財廳長敎廳長中行長曁蔣夢麟湯書年阮荀伯何柏丞應溥泉五選任董事共十人當公推省長主席由何應湯蔣四董事先後報告大學地址調查之意見當决定萬松嶺敷文書院地方最爲相宜因該處風景雄壯而優美四圍地勢易於擴充旣與城巿隔絶而離城又不遠交通亦便先從淸查地畝着手次議董事會辦事細則先就大體討論因選任董事大半散處省外均有專務事實上不能常常開會而大學方在籌辦期間事實上又不能不常常籌議進行如何方爲周妥公推蔣何兩董事酌擬報告再議一面由省長電速鄭曉滄董事來杭共同商酌次議大學章則預算曁分科開辦之次第公推蔣何鄭三董事起草於三日内報告次議建設費公决先由財政敎育兩廳長曁中行長會同計畫臨時公債辦法於兩日内報告二十八日下午二時再行續開會議又鄭曉滄董事送有意見書已印分又蔡子民陳伯平曁蔣夢麟三董事亦合提有意見書一通俟下次會議即可印就分配 
[張謇商榷治江會問題]  
　　長江下游治江會籌備處張嗇菴近以該會變更計劃及存廢問題亟待商榷特致函江常太寳通如靖崇海九縣各公團略謂南夾築壩如靖各公團登報宣言一若築壩之事由治江而發生治江之名全爲福利公司所假借混淆牽涉夫豈其然春間壩議初傳亟據衆意爭於省省即抄卷見復謂南漕案始於八年定於十年實因省欵竭蹶勢所必辦早籌於治江會動議之先不特與治江無關且於近函不背云云據此則治江築壩是一是二可以瞭然不但此也三次會議代表屢易其人悉屬公推鄙人無權剔選初次會議未聞如靖諸君有何等警告鲍惠爾報告之先尙有特來克報告此爲南通保坍工程計畫當有之議論至洽江動議以是二議舉備討論事待公决鄙人亦從未有極端主張之宣言閉夾先後問題即經一再力爭函電俱在可以復按南通當從前爭北夾築壩時即有江常築壩先保通如不坍通如求免害不圖利此通如同聲之辭至爭南夾仍此宗旨絶無變更所謂南通保坍工程曾經臚列前後已用待用各欵開報省署乃有撥三十萬爲南通保坍工程之宣示此項工程急不容緩至今欵尙分文無着已成之工岌岌可危迭電省垣至三至四此固人所共知者而顧曰治江會容納築壩卵翼公司甚而詆之曰虚立名目自欺欺人不知何所根據或隱指他處並未保坍而假立名目以爭欵者言之耶不然則治江一事築壩一事事實界畫分明雖三尺童子知之矣總之下游治江爲九縣公共之事業如靖旣遷怒於治江且願退出會團則治江情形當然變化諸君須知江非鄙人之私産治江非鄙人之私利亦非鄙人之私言不過爲江蘇大局起見力任艱難思欲爲我九縣自治其流域耳今旣意見橫生疑謗歧出尙何公益之可圖事已至斯豈勝太息惟茲事係九縣合議發端仍應决之九縣究竟如何辦法請即轉致各代表酌量見復早定方針鄙人殊不願更預其事 
[杭州快信]  
　　省敎育會定二十八日下午開臨時評議會提議事件一討論收回旅大案二組織中華敎育團公有林以固敎育基金案三新學制課程綱要草案四續議本會分組研究事件 
　　皖省禁運米穀張省長查得贛省前准採運振为萬石尙未往辦已令總商會飭商遵照 
　　華洋義振會及壬戍水災會因各屬冬振終了又須辦理春振今日（二十六）假靑年會開會討論辦法 
　　王正廷昨（二十五）夜車返滬此來專爲兵工災工築路問題盧督辦與王晤商一切後昨上午赴工兵營考察並頒訓誡 
　　賄賣參選案地檢廳今日（二十六）又開庭傳訊被告人仍不報到公民大會業於上星期六停會二十八日開露天大會籌最後對付　　謙泰錢莊倒閉後銀公會錢業會館迭開會議迄無具體辦法該莊各股東現集省垣亦開會議因虧欵連資本有三十六萬之鉅先行墊欵開償尙無結果將請求杭總商會從事淸理 
　　昨夜（二十五）十二時拱埠大同街某茶店失愼延燒店舖二十餘間因時在夜半焚斃男婦十二人之多今日地檢廳派員檢騐 
　　新任杭縣知事陶鏞改期三月一日接篆 
[南京快信]  
　　軍民兩長溫交涉員接外交部來電凡無約國人在我國區域内一切課稅訴訟事件悉應遵照中國法令辦理倘有第三國要求保護利益之事即根據成案一律拒絶 
　　日本外務省參事北田等前日來寗調查司法現已事竣今日（二十六）晚車赴蘇 
　　韓省長以裁釐加稅會期（三月五日）瞬届各關監督亦陸續來寗昨特諭辦事人員趕爲預備並速將各方交到之意見書幹印分配 
　　浦口商埠局經費原爲每月七千元嗣交部核减至三千七百元齊督以不敷開支特派總務科長徐秉鈞赴部交涉昨徐返寗謂交部已允仍照原額七千元開支 
　　下關西砲臺官地前由建業公司承領開關巿場該公司係南洋華僑組織現聞已匯到巨欵發起人正籌備積極進行 
　　李厚基昨乘津浦早車赴津各機關長官均到浦站歡送 
　　津浦鐵路管理局現將沿線護路警察增募三分之一以維持全路安寗名額分配爲大站六十名中站四十名小站二十名 
　　齊督昨在軍署爲來寗各關監督洗塵 
　　農商部派王藩爲調查江浙實業專員不日南下實業廳已預備接洽接洽招待 
　　韓省長通令沿江各縣知事以揚子江水道討論委員會派測量隊長吳南凱到長江一帶測量水道飭即妥爲接洽保護 
　　全省學生聯合會昨開談話會討論代表出席滬會應取態度多主穩健對於敎育範圍外之問題不願多參意見 
　　更正昨報北京通信記范源濓任北大校長一節茲悉此事尙未實現特此更正 
地方通信 
[松江]  
　　游藝會之第三日二十五日爲松屬旅寧學友游藝會閉會之日是日下午天氣寒冷西北風頗大故男賓較前昨二日爲少惟女賓席及軍人特待席較爲擁擠二點一刻鐘開會第一幕即趣劇智妻次爲化裝雙簧三爲嚴箇凡孫杏叔之大套魔術四爲跳舞五爲黃鑫瑞之劍擊拳術六爲絲竹傳薪室同人客串七爲跳舞八爲新劇復活的玫瑰劇本係粤人侯曜所編開演時先由侯君登臺聲明演畢已六點半鐘乃續演『火棍』一節宣告閉會 
　　勸增路燈捐欵松城路燈自經巿公所向電燈公司交涉後已一律修復原狀惟各戶原認燈捐與相當燈價不敷甚鉅茲經巿經董朱君向各叚紳商張若水毛伯頴嵇伯賢等商定維持方法本月起由各該紳商担任分叚勸增以資救濟昨由巿公所通告周知矣 
　　鹽警槍傷板戶續聞松屬漴缺鎭袁浦場鹽警槍傷板戶一案已誌前報茲悉溫知事自據受害人金雲楚曁板戶代表徐寳壽等分别陳訴後即經批令法警沈金榮持文前赴袁浦場署咨提槍傷之金雲楚及受傷之邱照香虞小發等歸案檢騐迨二十五日上午法警正擬雇舟出發時而袁浦場署已派鹽警將邱虞兩人押解來松並以案由板戶拒捕啓釁致被毆傷鹽警兩名特飭隨文來松以備騐看至槍傷之金雲楚已由家屬保出送往上海仁濟醫院療治云云當由溫知事派員檢騐騐得邱照香腿部有刺刀傷一處虞小發兩手爲拷傷痕跡兩鹽警則頭部微有擦傷遂即塡明傷單判將邱虞兩人收押兩鹽警則飭回供職並由溫知事親自帶同全案卷宗即日赴滬與松江運副會商辦法云 
　　水警派員檢閱水警第一專署長沈葆義以所屬營隊又屆民國十二年份檢閱操防之期爰飭徐亞伯督察員前往松江縣屬之五　靑浦縣境之章練塘等處擇要查騐以憑考核昨徐已由閔到松轉道赴靑矣 
[蘇州]  
　　大批獄囚調監吳縣地方分監覊押人犯計共二三百人幾有人滿之患昨經該監獄長呈准高檢廳長將重要案犯百餘名調送模範監獄管押請由蘇警廳撥派騎巡隊一小排沿途押送所有獄囚衣被等物雇由黃包車儎往有十餘乘之多云 
　　東吳學潮結束東吳大學自去年體育指導員張天倫與學生衝突後雙方各趨極端該校校務部爲平息學潮起見提前寒假今又届開學之期除招收新生外舊生之願入學者須於本月二十二三四三日赴校報名交費過期槪不收錄各學生聞訊後立即召集同學在侍其巷兩廣會館開緊急會議討論之下一說謂張天倫已棄職就商吾等目的已達極宜進校亦有一部分起而反對謂張雖去職惟校務部對付學生之三條件尙未取消不願進校結果不願進校者八九十人餘已於前日起絡續付費進校矣該校本學期學生約計三百五十餘人大學與中學班分開住宿校中執行部亦已改組聞大學敎務長爲趙紫宸碩士中學校長爲平客樓碩士並定本星期補考云 
　　省議員請禁有獎儲蓄劵蘇州儲蓄銀行近擬發行有獎儲蓄劵額設二萬五千張全張售銀五元分條五角頭獎二萬元每二個月開彩一次不中之劵扣足五年還本業經呈部核准定於本年三月十五日在蘇州開始實行本籍省議員宋銘勳姚元桂陳大啓錢鼎特於昨日聯名電請省長查禁略謂查前項儲蓄劵旣係零星分條又開彩給獎謂非獎劵而何在該行固可以還本二字自圓其說然開彩一次除以三成給獎外實被扣存現金七成積五年之久統被吸收現金二三百萬元試問該行原有基金能否保證此巨額之儲欵即使確有保證而蘇地巿面蕭條大非昔此貧民生計之艱幾有不可終日之勢安有餘力增加此二三百萬元之負擔萬一銷不足額或中道停滯其雙方之損失爲何如爲該行計爲地方計實屬危險萬分且發行奬劵業奉明令禁止我公蒞任之初早有實行禁絶之宣言用特縷陳崖略爲民請命尙希迅予電部撤銷一面令行廳縣切實禁阻杜人民僥倖之心保社會安寗之福蘇民幸甚地方幸甚云云 
　　調查司法日員抵蘇昨日（二十五）上午九時許日本外務省北田參事官偕同隨員二人由寗乘車來蘇調查司法抵站後即乘馬馳往盤門外日本領事署晋謁日領事籘村俊房當由該領事備包車四乘陪同進城至高等廳内參觀經朱周兩廳長出而招待並參觀各法庭至午欵以西餐膳畢出廳寓閶門外精養軒聞定於今日前往地方廳參觀開庭一俟蘇地調查竣事即行赴滬調查云 
[常州]  
　　敎育促進社成立會紀武進敎育促進社係謝雲驥等君發起組織於二十五日下午三時在覔渡橋冠英學校開成立會到屠心矩謝雲驥凌純聲濮仲蔚等二十餘人開會後公推謝雲驥爲臨時主席遂由主席執告開會宗旨略謂去歲旅寗武進同鄕開會蔣竹莊君談及家鄕敎育因此有斯會之組織其宗旨係旅寗學界同鄕聯絡武進敎育界共謀地方敎育之進行次由凌純聲君報告籌備經過情形遂討論會章逐條略有修改（原章從略）會章通過後投票選舉幹事檢票結果最多數當選者謝雲驥張應曾凌純聲過漢秋濮仲蔚潘抑强林俊保次多數備補者孟博萓章阜春葉尙滋鮑宗霖鄒光魯金鼎一選舉畢公推名譽社員推定莊思緘蔣竹莊莊百兪屠心矩謝仁冰孟憲成顧鐵僧湯愛禮吳稚暉劉百禾等十人末復議决幹事會乘幹事員在會之便大會閉會後舉行遂攝影茶點而散六時許繼續開第一次幹事會投票選舉正副總幹事謝雲驥當選爲正總幹事張應曾當選爲副總幹事次議决進行事宜如下㈠發行月刋材料由社會分任編輯學說方面歸旅寗社員担任敎學實施方面歸里中社員担任定於陽曆四月一日印行其詳細辦法另組月刋編輯委員會討論之㈡籌辦暑期學校由幹事會擬具計劃積極進行㈢春假期内組織演說競進會召集邑中男女各高小學生舉行優勝者贈以名譽奬勵迨散會已七時許矣 
　　救火聯合會幹事會紀武進救火聯合會幹事部於二十五日下午四時在典業公所開會到三十餘人開會情形如下㈠劉副會長宣佈幹事部成立時推定之各職員應即照章就職籌備期内之各職員即日移交㈡議决如須借用張王廟大殿爲會所應在該廟空地建築塲屋數間與巿立職業學校交換（張王廟大殿係職校工塲）請劉會長與巿公所商會等機關先行接洽得有端緖然後正式函商借用㈢議决增設庶務員二人當推定錢國賢沈克興二君担任㈣通過會議章程逐條討論略有修改㈤顧壽璇報告許黃二君與電話局接洽消防電話電話局允電機由局代辦裝費及月費願盡義務請諸君再加以討論嗣議决先由本會函告電話局如各區龍所裝設消防電話由各該區籌備欵項逕向電話局購機裝用議畢旋即散會 
[鎭江]  
　　壬戌糖業之獲利鎭埠糖業去年生意頗稱暢旺下半年貨價有漲無跌年關糖價陟漲一兩左右是以獲利甚厚以廣誠隆利記元泰仁記鎭泰恒餘盈餘最多云 
　　長江水勢略增長江航路因去冬水勢减退輪行阻滯入春後雨量富足逐漸增深由漢至鎭往來輪船已可航行無阻據最近調查鎭江南京蕪湖九江各地連日江水均增數尺此後尙可陸續增深云 
[揚州]  
　　儀徴方知事辭職儀徴縣知事方聲如近以辦事棘手呈請省署辭職未悉能邀允准否 
　　臘尾年頭之盜案揚州旅部數年前曾派兵一連駐防於十二圩南掣舊址故土匪尙有顯忌及去年秋間旅部調回駐防後盜風遂以日熾去臘二十三日下午八時半龍汪巷口森盛和錢莊突來盜匪十餘人搶去銅元八拾餘千安益街口恒記代步當店適由儀徴帶來大洋一百元爲盜偵知二十四晚八時半衝入該店關閉大門搶去八十五元以上兩案迄未破獲緝私營隊因於二十五夜起每晚派出多人分段守望直至新正初六方始撤消詎張得先家又於初七夜天將黎明時突來盜匪十餘人衝門而入搶去銀錢物件約値三百餘元及巡警鳴笛告警匪已去遠矣 
[淸江]  
　　沭陽匪訊彙紀沭陽西鄕高家流毘連陶籬一帶於舊曆年底突遭股匪竇二墩趙雲林等計四五百人自洛馬湖馬陵山兩處竄入境内盤踞滋擾駐防陸軍張營長聞警趕至即時開火相持兩畫夜詎匪等股衆械足未能擊退張營長見勢不妙急調宿遷防隊會同帮剿又經數晝夜匪力不支相率鳥獸散計連長李顯庭受傷陳排長陣亡軍隊傷亡數十名又東鄕南新集同時亦被股匪多人乘人不意闖入集内燒燬房屋二十餘家抬去肉票五人並搶刦一空當時民團數十人竭力抵禦乃勢弱不敵正目謝元春並團勇二人皆當塲陣亡又小店地方自連莊會成立以來匪勢稍靖乃日前早晨突來匪徒二百餘盤踞附近之張家莊意圖騷擾即經唐溝施營長督隊趕至集合警備排長錢知義並連莊會等猛力剿鬭至一晝夜匪始退去 
　　募修文峯塔古蹟東城外城隍廟左近舊有文峯塔一座計高十數層乃年久失修頽廢不堪現衹存三層淮陰學界人員爲保留古蹟起見特共同募捐修理以復舊觀刻有公民李玉書急公好義情願獨擔修理免致到處募捐落成無期茲李已措齊欵項擇日開工矣 
[嘉興]  
　　請撥奉省賑米浙省去年風雨爲災田禾冲沒無算災民流離載道經地方長官咨文各省請求協賑去冬曾由奉天張作霖撥給雜糧二萬三千四百袋移充浙賑現已由滬運浙禾邑濟生會曁各慈善機關以嘉興亦係災區該項賑米亦宜散給故於前日電請省吏及省中散賑機關派給此項賑米以憑散發而惠災黎　　小學開學日期各小學校校長以寒假届滿特於前日集議開校日期公决定於陰曆正月十八日開校以歸一律刻已通告各學生届時前往各該校肄業矣 
 
 
 

Page 12

 
 
第一萬七千九百六十號;中華民國十二年 西曆一千九百二十三年二月二十七號
星期二 * *   
 
 

Page 13

 
 
第一萬七千九百六十號;中華民國十二年 西曆一千九百二十三年二月二十七號
星期二 * *本埠新聞 
[總商會電請限期公開財政]  
　　總商會於昨日午後十二時三十分開討論裁兵·制憲·理財·委員會常會到者會長宋漢章·及馮少山·聶雲臺·余日章·穆藕初·勞敬修·沈信卿·朱吟江朱賡石曹慕管·等由聶雲臺君主席報告昨接何護軍使復函對於該會陳請贊助勸告裁兵各主張荷蒙贊許業經轉電中央請求俯徇民意迅予主持確定具體計畫當由書記員將來函及附抄電稿宣讀一過衆無討論次審查致政府要求限期財政公開電稿略加修正通過電云北京大總統·國務院·財政部鈞鑒立國命脈首在財政曠觀中外未有財政紊亂而其國可以久存者故立憲國家國民皆有監督財政之責任而預算决算尤爲議爲會注意之點民國成立十有二載擾攘變亂迄無寗日國家財政非特無淸理整頓之計畫且使紊亂程度與年俱進掌財政者幾以國家之庫藏爲私人之外府望軍人若帝天視民命如草芥吸吮膏血以供中飽誅求無厭惟恐後時剝削不足繼以借債飲鴆止渴自蹈危機抵押之是否適當條件之是否平允非所顧惜論其舉動實同賣國論其用途何殊分贓巧取豪奪惟力是視擁兵權者動輒需索數百萬而額定之政費無所出到期之借欵不能償内釀僚屬罷工之舉外騰各國共管之聲破産已兆國亡無日全國人民鑒於現狀之危岌要求公開財政呼號陳訴至再至三而政府虚與委蛇迄未實行或且尤而效之變本加厲以言國會自法統恢復以後開會數月日惟競競於同意閣員選舉議長而關於國家命脈之財政問題乃不遑顧及預算决算置之腦後言念及此能母痛心敝會旴衡時局默察外情以爲財政苟不整理遑論政治無從刷新恐彼共管之議必將由鼓吹而進爲事實亡國之禍即在於此及今不圖後悔何及用敢掬其至誠爲最後之申請凡自民國元年起至十一年止所有逐年收支欵項數目用途及内外債確數合同全文應請政府於本年四月三十日以前造成表冊加以說明公布全國聽候稽核此後財政尤應採取公開態度俾國民得以設法整理共謀補救倘逾期不能履行或空言以爲搪塞則是政府終無整理之决心國民終不忍見國家之竟陷淪胥惟有行使約法賦予之主權起而自决特電警告即候裁復上海總商會叩宥 
[英商會閉會時謝福生演說辭]  
　　上星期五日下午英商會聯合會提議中國國内不寗·及銅元跌價兩問題並於開會之前預邀本埠各國商會派遣代表列席共同討論當時我國總商會未派代表正式出席僅委西文書記謝福生君於該會討論終結後發表對於兩案之意見茲得謝君演說原稿亟爲補錄於下謝君演說辭略謂鄙人今日謹代表上海總商會以肫摯之賀忱貢獻於諸君之前預祝蹟聯合會大會成就閎多俾此利害攸關·相知綦深之兩大民族間其互相諒解互表同情之精神愈益深密敝會同人以貴會所討論之兩大問題年來疊經籌議此次未派代表席有負盛意實深歉仄爰今不揣冒昩謹就目下討論之兩問題將敝會管見所及爲諸君一詳陳之竊敝會日前發起裁兵大運動以期減少軍隊軍額旣減則國家之糜費尤可節省敝會本此志願由本埠各國商會以請友邦協助嚴禁軍火之輸入中國所得覆文類能鄭重保證敝會所請曾得有同情的考慮而將予以熱誠之贊助夫裁兵運動務在必成然欲期其成功尤賴吾僑華友邦人士就其權力所及力阻軍火之入口但在過去時期中此種合作猶不乏未盡美滿之證據此則深可遺憾者也雖然裁兵運動苟能由西國商人抒誠合作則裁兵之成爲事實爲期當亦匪遙而中國不靖之大原因亦將由此以根本剷除矣到若中國不靖决議案内所稱之「將大碍華府會議所規定各原則之進行以華會之規定此原則係抱有中國可即設法自行逐步整頓之希望」云云敝會意見竊謂此種言論或將引起外交上重大糾　是故不願有所論列更就銅幣議决案而言竊謂根本解决之道在乎停鑄此類銅幣及厲行民國三年公佈之幣制條例該條例内規定鑄造本輔幣應以十進爲根據俾銅幣百枚之價値等於銀幣一枚今欲使此種十進銅幣流通巿面而廢止其他種種劣幣必須由政府逐漸設法使目下非十進之銅幣不復流通於巿面而致此之道即在各省當局不復有設立造幣廠之權他日唯中央政府獨操此權此舉亦將大有影響於行政方面之統一以故極爲重要唯是各省造幣廠設立尙在革命以前一旦驟令停閉必紛起反對故宜以間接方法爲釜底抽薪之計凡鑄幣材料如銅料等類不問其訂購時有無合同及承售者之國籍若何苟非中央政府造幣廠特别訂購者悉由海關扣留而沒收之沒收以後如承售洋商受有損失應與原訂合同者交涉責其賠償而中央政府不負其責今夫改良銅幣日後必能大增人民之購買力是以諸君之通力合作以免鑄幣材料供給非中央政府設立之造幣廠亦即增進諸君商務之一道也總之敝會之希望此際諸君身爲商人不能干預敝國某某數項内政問題致於諸君商務及雙方好感上發生不利之影響但願諸君不忘二大事實㈠中國政治之紊亂不靖華商所感困難實較西商爲尤甚際此境遇不得不謀切實之計劃俾使國内情形適宜於經營商務㈡中國今日固不無難副共和國家程度之處甚或如君主立憲國家如英國者之程度亦有未逮之處然皆基於尙未經過改造及革命時代之故蓋凡今日享有完善代議政治利益之國家莫不經過此時代於物質及生命上俱受重大犧牲此觀於今日與會各國之歷史甚易取證者也諸君之先人以不屈不撓之魄力奮鬭犧牲以獲有勝利是諸君之享有良法郅治皆諸君先人之所賜也中國今日則方在此奮鬭犧牲之時期中諒諸君亦必信吾人當能應付此局俾他日子孫得收穫吾人奮鬭犧牲之結果也鄙人深願貴會發達國際間合作與同情之精神俾華人之希望諸君於其自行整理國家事業予以道德上助力者益有所奮勉而使和平與興盛復見於此共和國廣大幅員之内其爲幸又何如哉 
[英商會閉會後之讌會]  
　　字林報云上星期六晚間英商會聯合會閉會後假座上海俱樂部讌請會衆 
[全國商聯會定期召集臨時會]  
　　期爲五月二十日討論裁釐加稅問題 
　　全國商會聯合會總事務所昨爲應付關稅特别會議事定於五月二十日開特别會議致各省商會函云准蘇鄂·兩省事務所函稱本年關稅特别會議與裁釐加稅關係至爲重要本聯合會應先期在北京召集臨時會議討論應付方法業經上年第四屆大會議决在案現距特别會期已近應請速行定期召集等因准此查本屆臨時會議專討論實行裁釐加稅其事務非常緊要與會章第十八條之規定相符旣經大會議决在前又准蘇鄂兩省請求於後本總事務所自應依案執行照章召集茲定於五月二十日在北京本會召集臨時會議除分電各省區各僑埠外相應電達即希貴會查照轉致各商會公舉代表屆期赴會並祈依照會章第八條規定先行召集本省聯合會以符公舉手續不勝全盼中華全國商會聯合會總事務所删 
[上海錢業營業規則之新修正]  
　　上海錢業營業規則本年一月間經上海錢業公會入會同業公同修改依據規則第二十四條分呈財政農商部曁當地官廳並會審公廨備案茲錄修正規則原文如下 
　　上海錢業公會修正上海錢業營業規則（民國十二年一月修正）第一條本規則係上海錢業公會入會同業公訂之營業規則故定名爲上海錢業營業規則 
　　第二條營業時間每日自上午八時起至下午七時止但認爲必要時得延長之 
　　第三條例假日期如左（甲）國慶日（即陽曆十月十日）休假一日（乙）陽曆元旦休假一日（丙）陰曆新年元旦起迄初四日止休假四日（丁）陰曆端午中秋各休假一日 
　　第四條營業範圍如左（甲）各種存欵（乙）信用放欵及抵押貨欵（丙）抵押往來透支（丁各種期票之貼現（戊）買賣生金生銀（己）匯兌各路銀兩或銀圓及貨物押匯（庚）其他關於錢業固有之習慣事業 
　　第五條設立巿塲如左（甲）北巿寗波路隆慶里（乙）南巿豆巿街濟陽里 
　　第六條行巿（甲）銀圓及各種輔幣行巿每日分兩巿由巿塲視巿上供求緩急公定相當行巿懸牌公布之（乙）銀拆行巿辦法與本條甲項同 
　　第七條利息（甲）同業銀拆最高以七錢爲限（乙）往來存息按月由本公會召集同業公决但最低以二兩計算均以九五扣算（丙）各種存欵利息視巿上供求緩急酌定之（丁）往來欠息視往來存息照加倘往來存息未及四兩五錢時仍以四兩五錢爲底碼（戊）各種押欵放欵及貼現利息視巿上供求緩急酌定之 
　　第八條票貼及票力（甲）本埠或外埠往來票貼最多以五錢爲限（乙）本埠或外埠往來票力最少以一錢爲始 
　　第九條收解（甲）各往來戶付欵與莊家須隨帶摺子即時入帳倘未帶摺子以回單爲憑（乙）各往來戶向莊家支欵須隨帶摺子及蓋章憑條或支欵人自出蓋章支票如有知照送欵仍須蓋取回單（丙）各往來戶以支票向莊家掉換本票或支取現欵支欵人須在支票上分别加註（請換本票）或（支取現欵）等字樣並加蓋圖章方可照辦（丁）各存欵戶向莊家收支欵項均須隨帶摺子即時登帳（戊）凡收解銀洋其票據上加蓋匯劃字樣圖章者均以匯劃銀洋收付如當日持票取現槪歸次日照付（己）各業託解銀行之欵付帳須追前一天如遇銀根緊迫時得酌定之（庚）本埠或外埠付來各種鈔票過午即收次日之帳如遇銀行假日俟其假滿次日收帳（辛）莊家收入欵項一經入帳即應作準不論是否爲債務人歸還入帳後縱發生何種糾葛或訴訟均不得將入帳之欵提回或受其他方面之支配（壬）各業託收電匯銀欵或因電報字碼稍界請求莊家擔保者不得在收銀單後蓋用圖章作爲保證須另繕蓋章保單寫明擔保銀數及期限逾限作廢字樣或俟信到將原單收回（癸）各戶與莊家往來交易如於收付欵項上發生爭執或其他糾葛悉以莊家簿據爲準 
　　第十條各種放欵辦法（甲）信用放欵分定期活期兩種定期放欵到期照收如未到期欠欵人欲提前歸還者應得莊家同意但莊家認爲必要時雖未到期亦得隨時收回之活期放欵隨時催令淸還不論爲定期或活期欠欵人如於放欵莊家另有存欵或抵押品變賣項下之餘欵莊家均認爲信用放欵之保証得劃付欠項如尙不敷仍得向欠欵人催索補足如有餘欵亦交回欠欵人或其法律上之代表人欠欵人不論破産與否或受法律上其他之處分均不得對於放欵莊家因本項規定所得之保証優先權發生任何關係而拒碍其執行固有之權利（乙）抵押貸欵分定期活期兩種不論定期活期出抵人交出之抵押品如到期不贖得變賣備抵設有發生貨價未付或係情借移挪而來及其他種種糾葛受抵莊家對於抵押品得全權變賣抵償貸欵不論何人不得依據上述糾葛情事或别種理由干預或抵抗受抵莊家執行其固有之權利抵押貸欸不論定期活期如變賣抵押品所得之價不足淸還欠數而出抵入於受抵莊家另有存欵不論任何性質該莊均得以之扣抵補足抵押品變賣不敷淸償之數如抵押品變賣後除淸還欠欵本利外尙有餘欵而出抵入尙另欠該莊别種欵項則該莊仍得將該餘欵扣抵其他一切欠欵此項辦法業已訂明於本條（甲）項内抵押貸欵到期時如出抵入備欵取贖而同時又另欠受抵莊家别種欵項者則受抵莊家於必要時除將抵押貨欵本利照收外仍得扣留該項抵押品俟其他欠項一一淸償後再行交還出抵人不論出抵人破産與否或受法律上其他之處分均不得對於受抵莊家因本項規定而得之固有權利發生任何關係而拒碍其執行（丙）抵押往來透支出抵入交出之抵押品不論過戶與否但有帳可憑其抵押品之處分與本條（乙）項同（丁）活期或定期抵押欵及抵押往來透支出抵入設有不測情事不論到期與否受抵莊家得登報限期取贖逾期不贖隨時變賣除歸還抵欵外或有餘欵先還原家信用貸欵再有除欵歸各債權公攤設或不足受抵莊家向出抵人另行追償不得與其他信用貸欵併理惟變賣抵押品僅敷抵欵而信用貸欵無着者得與其他信用貸欵併理之（戊）凡以貨物提單·有價証劵·田地契據等項交與莊家而支用欵項者即作爲抵押貸欵論受抵莊家得隨時要求淸償如欠欵人置之不理該莊即得將其交存之貨物提單·有價証劵田地契　　　自由變賣以償其所欠之本利如欠欵人遇有破産或其他不測情事均照本條（乙）項辦理受抵莊家有優先淸償之權（己）活期放欵之定額莊家得隨時增减或索取已放之欵項往來戶不得因此向莊家要求任何損害賠償莊家亦不負任何賠償損害之責任 
　　第十一條各埠往來辦法（甲）各埠往來如有委託收解銀兩或銀圓及買賣銀圓等類均以函電爲憑（乙）各埠託解同行匯頭到期日互蓋對同印爲憑倘欲止付須先期來信或來電接到後方可照辦如當日來電不能止付（丙）各埠託解訂期解欵倘欲止付亦照本條（乙）項辦理（丁）各埠往來如有電報解欵須預先咨照另加暗碼押脚否則未便代理倘收欵人顧挽人擔保得通融之但擔保者須解欵莊家所信任（戊）各埠託解現金現銀現洋等項不論信託電託一經辦就裝出付帳爲準倘中途發生不測槪歸託辦人承認（己）各埠有輾轉託解欵項其憑信及解條或票根均須託解人蓋有託解圖章（庚）有交欵囑收外埠或本埠某家之帳者莊家代收後給予收條或蓋用回單一經入帳及去函通知不論上家如何糾葛均不得將欵項取回或有其他之處置（辛）交欵係遠期票據倘到期不得兌現將原票退還入帳之家（壬）閩輪到申向無一定時刻該帮來信委託收解以及滙票支根除訂明板期外凡有見信收解及見票即兌之欵槪歸信到之次日照理如次日係星期及銀行假日應照銀行例辦理（未完） 
[商總聯會之兩要電]  
　　反對濫借外債請求查辦槍殺施洋案 
　　上海各路商界總聯合會昨日依據議决案發出要電二通一爲反對政府濫借外債一爲請求政府查辦槍殺施洋案茲分錄於下㈠「致各國公使反對濫借外債電」北京各國公使鈞鑒敝國未統一以前任何方面不能向外國抵借外債如有私密訂約敝國國民槪不承認共和國家主權在民敬請友邦尊重敝國民意並詳察敝國現狀拒絶無論何種借欵爲幸上海各路商界總聯合會叩宥㈡「致國務院請查辦施洋案電」北京國務院鈞鑒自鄂督槍斃京漢路工會顧問施洋後人心憤激謠言蜂起請即派員依法查辦嚴懲禍首以平公憤而維治安上海各路商界總聯合會叩宥　 
[美國第二次世界遊歷團抵滬]  
　　美國第二班世界游歷團由魏白斯·湯姆遜·白斯探·亨脫·畢德司雷·福開遜杜麥換等所組織共有圑員四百零七名各團員中推舉上數人爲管理員向美航部賃得立查路號二百噸郵船一艘於一月九日離開紐約十二日到古巴十三日駛出十六號抵巴拿馬二十五日抵舊金山一月抄經希洛二月一日至檀香山十二號到日本横濱在東京橫濱間遊玩六天至十八號往神戶又在神戶游覽四日到長崎昨晨七時二十分船到吳淞未經進口各團員均搭小駁船來滬在上海瀏覽十小時午餐於禮查旅館當日午後五時便離滬還船連夜開赴香港上海亦有五十七名旅客加入此圑中同往歐洲該輪現將取道南洋羣島海峽殖民地而從蘇彝士河赴歐茲將行程日期探報如下 
（經行地）　　（船抵日）　（開期）　　（遊覽時） 
香港兼粤　　　三月一日　　三日　　　　三天 
斐島　　　　　五日　　　　六日　　　　一天 
巴達維亞爪哇　十二日　　　十五日　　　三天 
星加坡　　　　十七日　　　十七日　　　數小時 
暹邏仰光　　　二十一日　　當日　　　　數小時 
金　鑽海口　二十四及二十九當日　　　　兩天 
印度中央　　　二十五日　　二十八日　　三天 
錫蘭哥倫布　　四月二日　　四日　　　　兩天 
孟買　　　　　七日　　　　十四日　　　七天 
埃及　　　　　二十二日　　當日　　　　一天 
亞剌伯卡愛羅　二十二日　　二十四日　　兩天 
菲洲波賽　　　二十四日　　二十五日　　一天半 
意國納布爾　　二十八日　　二十八日　　一天 
法國伏尼文起　二十九日　　當日　　　　一天 
英國欠里堡　　五月五日　　當日　　　　一天 
　　五月五日抵欠里堡後便回紐約計往來共達一百三十餘日云 
 
 
 

Page 14

 
 
第一萬七千九百六十號;中華民國十二年 西曆一千九百二十三年二月二十七號
星期二 * *[考察司法日員今日着手調查]  
　　日本政府所派來華調查司法事宜之參事官北田正元及事務官山本熊一通譯官興津良鄕等各員由蘇州乘火車來申寓萬歲館二十九號茲定於二十七號（即星期二）下午詣上海地方審檢兩廳調查司法狀况參觀一切先期致函該兩廳沈錫慶·車顯承·兩廳長查明昨午沈車兩君已飭吏警並公役人等預備歡迎云 
　　又函云上海地方審廳長沈錫慶昨用電話知照上海縣商會以日本政府現派北田氏來華考察司法事宜業已由蘇省來滬視察一切並訂二十七日上午十時赴貴會考察屆時由廳派員陪同來會請爲迎護等情該曾已預備茗點準備迎迓矣 
[航業消息彙報]  
　　美商福來洋行之愛立奇號即日來申其船中於舊金山等處運來之進口貨有煤油二萬箱雜貨數百噸 
　　日商大阪公司之太平洋各郵船所定上海赴神戶之三等客票價爲十八元今特跌减五元衹售十三元以與各公司競爭中日載客營業 
　　花旗公司之林肯總統號由舊金山來滬昨已進口計載來各銀行購入之大條銀六百七十五條錫紙一千零五十件紫銅六千三百二十六件機器六百件牛奶四千箱鞋皮四百件鞋油四百件波羅蜜三百七十五件屋頂紙五百件來滬之旅客僅有二十九名云 
　　太古公司之港粤班一年已添南昌牛莊兩新輪曾紀本報今又有瓊州號一輪曩行南洋星加坡者今又將調至上海聞於今明日可以進口此輪到申即將加入港粤線内行駛尙有前駛長江班中之重慶輪今已攺調於北洋班中派行烟津班一路矣 
　　大達輪公司現擬將大順大濟兩輪出售所有通州班内今已另調廣祥號輪代行其新輪大吉號不久亦將落成開行也 
　　東洋汽船會社之郵船高麗丸向衹停泊於吳淞口外因船身甚巨喫水頗深也近聞浦東海洋社之揚子碼頭喫水甚深妈潮退最低時亦尙有三十二尺故該船於三月三日來滬時已决意停泊於該碼頭且在滬可多留一天惟衹限於此輪一艘此外春洋·天洋·大洋丸等仍照常停於吳淞當日仍往香港也 
[林肯總統號遲到原因]  
　　文匯報云此次林肯總統號來滬較原定班期遲到六日茲據船中乘客所述脫班緣由蓋因該輪駛至距橫濱三百哩處忽接無綫電有一萬噸之巨輪在太平洋中遇險失其推進機遂駛往援救將其拖至橫濱而中途又以風浪過巨鋼索激斷兩船衝散歷時甚久始克另繫一索迨至橫濱口外復因風浪異常險惡停輪一日半然後入口因此延至星期晚間方始抵淞云 
[工團不主罷工之宣言]  
　　聯合通信社云京漢路工風潮行將波及全國上海方面官廳嚴密防範已迭誌前報日昨安徽·四川·兩省駐滬勞工總會曁上海印刷工會·華陽業館夥友部·等十餘工團爲此事特發宣言主張以公理法律解决原文如下全國工界同胞均鑒竊軍閥橫行逞威作惡干涉人民集會殘殺工界同胞風聲一倡舉國共憤此全體大罷工之說所由起也雖然吾工人日以血汗精神易得若干代價籍充仰事俯蓄之資甚至本身衣食猶不足以敷衍一旦因故歇業或稍停工必致奪其飯碗而致於死地則罷工之舉非至忍無可忍誰肯出此所以罷工二字非吾人所願更非吾人所敢聞然則蕭吳此次蹂躪人權殘害工友造成空前慘劇釀出意外風潮吾人將任其䟦扈甘伏於惡勢力之下永不圖所以自救乎惟有聽憑公理法律而已國民偶然犯法有相當之條例處置軍閥無故殺人亦應以國法裁判因罪施刑决無貸赦如此則公理昭彰沉寃伸雪風潮奄息衆憤敉平敝工團等敢誓言於全國工友諸姑姊妹之前曰吾人寗以個人之赤手空拳以公理法律爲利器與萬惡之軍閥奮鬥盡我天良死而後已至援助被害工友亦以公理法律爲依歸决不鼓動工潮牽涉全體俱受損失惟我工友自圖之云 
[孫洪伊之宣言]  
　　孫洪伊氏昨發宣言云本月二十二日黎元洪發布命令謂約法爲立國根本今國會已復政府依法成立在憲法未公布以前凡屬國民均應共遵約法以維法治云云洪伊固極望和平統一之成立者故數月以來對於時局不願多所主張以啓糾紛今和平統一旣已絶望而黎氏反假借約法欺我國民不得不縷述所見敬爲我國民陳之自彭允彝出長敎育北京大學校長蔡元培君慨政治淸明之無望决然去職北京學生起而向議會爲反對彭氏之請願又橫遭軍警之兇毆而彭氏反以多數通過於兩院以致人心憤激舉國皇皇咸集矢於國會夫今日之國會以少數不良分子混於其間致於政治上根本之大計未能有所建樹斯誠重有負於國民然國會爲立法機關終無執行之能力倘非行政首長舉措乖方有以自亂政治之紀綱則國會雖腐敗無良究不能自立於行政之地位以躬行違法亂政之事者蓋吾國歷史上積久之習慣政治之中心勢力恒集中於行政首長行政首長得入則挈領提綱一時政風爲之丕肅否則政失其樞紀綱掃地矣（未完） 
[薩鎭氷就閩省長職之滬聞]  
　　福建總司令公署駐滬辦事處昨接福州來電云新選省長薩鎭冰於二月二十五日就職云 
[岑西林遷居]  
　　愛文義路一零一號岑西林宅現已遷至新閘路一百五十號南陽寄廬居住聞昨日曾知照郵電各局自二十七日起函件須送新遷處云 
[葡領事抗議捕房待遇不公]  
　　大晚報云本埠葡總領事刻復正式致函工部局抗議捕房待遇葡人諸多不公而尤側重於日前北四川路賭塲内逮捕三葡人一案按此案自三人被逮後經葡領事口頭抗議即行釋放但頗引起本埠葡商之公憤以爲當時二葡人僅係在旁觀賭且當時在塲之他國人皆未拘捕何獨至於葡人則加以逮捕並上手拷押其步行至虹口捕房本日葡總領事復證明其通告葡人嗣後非見拘票應即拒捕之說且謂當局待遇葡僑未免多有不公之處而逮捕外人須持拘票亦非創例云云但捕房則鄭重否認此次拘捕葡人與往日拘捕他國之人有何不同之處且謂嗣後雖未帶拘票仍將拘捕外人云 
[梅案近訊高審廳查得梅有股份在滬紗廠]  
　　前上海地方審判廳長梅貽穀在任捲欵携眷棄職私逃已經上峯令飭查抄餘杭縣原籍家産並懸賞嚴緝在案茲悉此案業經蘇州高等廳長朱獻文查得上海某紗廠梅貽穀有附股情事其股價爲四五千兩故於昨日派員來滬會同地方廳派員前往調查明確覆候辦理 
[蔣夢麐過滬赴杭]  
　　蔣夢麐氏於前日搭車到滬即於昨日轉車赴杭 
[縣議員聯合會致衆議院電]  
　　懸請政府依照恢復自治原案從速公布　 
　　江蘇縣議員聯合會幹事昨致北京衆議院電云衆議院議長議員諸先生公鑒恢復各級地方自治機關一案經貴院議决於本月三日咨催大總統公布在案主持正誼導揚民治薄海喁喁額手相慶查地方自治機關政府所以延不恢復者其故有二（甲）藉口各省單行法然各省省議會之組織無一非單行法何獨於自治機關而靳之如謂自治機關不當恢復則各省省議會即行解散不平之點孰甚於此折衷之法惟有先行恢復俾終任期國憲定後依法改選而已（乙）藉口新自治制查新制經内務部行政會議所議决者居其多數是法是令遑待剖别總之新制未經國會議决當然失其效力根本剷除人民本無公認之理由政府亦無奉行之價値如必一成不變試問置國會於何地乎敝會成立七年始終以護法爲宗旨區區之心諒邀洞鑒素仰貴院主張公道一再議决恢復自治謹敢電懇迅催政府依照原案從速公布自治幸甚全國幸甚江蘇縣議會聯合會幹事莫錫綸方家珍李味靑梁鴻卓孔昭晉楊友熙陳傳德狄恩霖焦汝霖劉啓文兪惟珏叩宥 
[縣商會之大會期]  
　　上海縣商會向例每屆陰曆歲首邀請全體會董會員聚餐今届已訂定三月十一日（即陰曆正月二十四日）下午三時舉行本届第五期常會然後再開癸亥歲年例大會以便報告會務及收支賬略於五時聚餐昨已預備通告分致全體會董會員查照云 
[護軍使署春宴紀]  
　　龍華護軍使署前昨兩日舉行春宴今日及三月一日將續開宴計共舉行四次何護軍使均親自列席參謀長汪幼農君·軍需課長許劍靑君·秘書長陸達權君·副官長孫梓琴君等亦俱與宴招待前日來賓爲朱葆三·周金箴·宋漢章·姚紫若·聶雲台·沈聯芳·徐乾麟·傳筱庵·傳品圭君等數十人昨日爲趙晋卿·楊韻秋·吳蘊齋·郭標·余魯卿·史量才（謝介子代表）·王紹坡·鄔挺生·馬玉山·許苓西·倪遠甫·葉扶霄君等亦數十人今日邀請閔瑞芝·耿伯齊·雷補同君等三月一日邀請黃任之·沈信卿·袁觀瀾·李登輝·郭秉文君等歡宴云 
[上海婦女會同樂會紀]  
　　上海婦女會於昨日下午四時半至六時半在博物院路二十號靑年協會藏書樓舉行新年同樂會到者朱胡彬夏女士·梅華銓夫人·程婉珍女士·陳景韓夫人·石美玉醫生·歐譚惠然女士·陳光甫夫人·等二十餘人由程婉珍女士主席宣布開會詞後請世界女靑年協會交際幹事白朗女士彈中國琵琶及唱空城計一齣大博座客之歡迎次由曹淑媛·周美雲·二女士合奏鋼琴次由程女士報告三事㈠美國婦女會於三月七日（下星期三）上午在寗波路卡爾登開會請麥蘭女士演講家政問題函請本會會員全體出席㈡上海進德會以剷除妓女階級及與惡社會奮鬥爲宗旨與婦女尤有關係該會現在徴求期内倘有機會望本會會員與以援助或加入爲會員㈢三月二十一日起至二十八日止外灘巿衆敎士請有某西女士演講基督敎道會員中願往聽者極爲該堂歡迎復次由黃佐庭夫人率領各會員作種種游戲均饒有興味云 
[俄人無護照船票來滬之拘訊]  
　　共五人 
　　水巡捕房捕頭梅羅昨晨率同探捕押解俄人五名至公共公廨第一刑庭禀稱該俄人等由海參崴乘公司輪船來滬未購船票且查均無護照是以一併扣留解請發落云云關讞員得禀商之英包副領事當令俄文繙譯向俄人等詰問供均含混逐判該俄人等如二十四小時内無人來案具結擔任管理及供給衣食即着原船送回原處 
[倫敦五金漲價之消息]  
　　文匯報云倫敦消息稱五金及鋼業數部分之物價近均步漲製造家因缺乏原料不肯接受定單鋼鉛及亞鉛之價亦均高漲致製造家訂明各價如有更改不預先通知當照所漲之數計算 
[友華銀行滙巿報告]  
　　昨日友華銀行滙巿報告云二十四日（星期六）倫敦大條銀行近期未動遠期長○六二五紐約銀價弗動倫敦紐約閒滙價縮至四元七角三七五今日此問各國滙價掛牌僅美國縮至七十一元佛郎升爲一一七五餘均弗動通日巿况堅定投機家多售出而銀行無意購進英磅售價普通二月份三先令一便士一二五三月份三先令一便士四月份三先令零八七五購價則各長一二五美金售價二月份七十二元七角五分三月份七十二元六角二分半四月份七十二元五角購進則各長二角五分日金二月份售價六十六兩二錢五分購價六十六兩四月份售價六十六兩七錢五分購價六十六兩五錢銀行滙票定價英磅近期三先令二便士遠期三先令一便士七五美金近期七十四元五角遠期七十四元二角五分上星期六日倫敦銀巿印度稍有購進巿况穩定紐約巿况堅定購進照掛牌價 
[上海商業巿况彙錄]  
　　金融 
　　昨日銀幣上午巿價爲七錢二分零六二五比較前日大一毫二忽半進出口亦無甚交易惟三月份期洋開盤做開七錢二分六釐六毫二五收盤七錢二分六釐五較星期六大二毫半 
　　銀拆昨日仍小巿價作借無息各銀行收欵祗零星而已 
　　公債票 
　　昨日公債漲勢甚巨而尤以整六及金融公債爲最此二票外現貨僅七年長期及償還短八稍有售開七年長期開盤三十九元一角較星期六行巿漲三角旋又漲起二角計一日中漲起五角之譜償八跌勢未已開盤時二十七元一角較跌一角旋又步步跌落至二十六元九角收盤昨日債票中之跌價者惟此票而已金融千元票開盤六十三元四角五漲起一角最高曾漲至六十三元六角至收盤又小至六十三元三角五期貨三月分由六十三元五角漲至六十三元九角四月份由六十元零一角五漲至六十元零六角半蓋因已屆發息人心看好也整六初漲後疲然較星期六行巿依然好起三四角現貨開盤即漲五角計價四十三元四角至收盤價小至四十三元三角三月期貨初因現貨暴漲價漲起七角之巨計價爲四十三元八角至收盤跌去五角紅盤以來公債趨勢極佳明日交割無巿預料交割以後巿面更可見好也 
　　國内滙兌 
　　昨日内匯行巿變動較少京津滙兌銀兩大致不動銀元各跌五角計北京銀元價一千零零九元五角天津銀元一千零零八元五角濟南靑島滙兌均無巿面漢滙洋例一千零三十五兩三錢三分五銀元一千零十元較上星期六行巿均無變動餘匯九江銀元跌二元計價一千零零八元蕪湖銀元漲一元價一千零零七元温州嘉興紹興餘姚各漲一元計價均爲一千零三元餘無變動計宜昌宜平一千零三十七兩銀元一千零十五元南昌銀元一千零十一元安慶銀元一千零零七元蚌埠銀元一千零零六元南京蘇州鎭江揚州銀元各一千零零一元五角徐州銀元一千零零五元淸江銀元一千零零五元無錫常州宜興常熟銀元各一千零零一元五角南通銀元一千零零二元杭州銀元一千零零三元蘭谿銀元一千零零四元五角海門銀元一千零零四元福建厦門銀元各一千零十元奉天銀元一千零十二元哈爾濱銀元一千零十四元重慶九七平銀九百九十五兩銀元平成都自流井九七平銀各一千零零五兩銀元平云 
　　外幣 
　　昨日錢業做開外幣行巿各票跌落頗巨羅卜老票千元票跌落五錢價開三兩五元至二十五元票跌一兩五錢價開五兩五錢新票則毫無變動二百五十元票仍爲一兩三錢五百元票五兩五錢餘除荷蘭票價無變化外餘票大都趨跌計法郎跌三釐價爲一角一分七馬克掛牌雖不動然因現票售戶甚多價跌五角之巨開價三元一角新加坡跌五釐價十元零三分香港票跌一釐價十元零一分五老頭票跌四釐價九角一分七釐英金票跌五分價八元九角二分花旗票跌一分價一元八角八分半綜觀外幣巿况新年以來以昨日交易爲最暢而價格大都不振云 
　　金巿與滙價 
　　昨係星期一大條銀例無報告標金開盤三百二十四兩四錢斯時人心頗堅故在未開先令時即漲至三百二十五兩九錢迨先令揭曉仍係弗動其餘除印滙大一羅比法滙大五法郎俄滙大二萬羅卜外均未變更標金爲三百二十五兩六錢先令等巿况較星期六收盤價爲硬銀行賣出四月份先令價三先令零七五至三先令零八一二五買價三先令零八七五至三先令零九三七五又賣出四月份美滙價七十二元三七五至七十二元六二五買價七十二元半至七十二元七五又賣出四月份東滙價六六七五至六六六二五買進六六半至六六三七五因而標金跌至三百二十四兩九錢未幾巿况尤硬銀行賣出四月份先令價三先令零九三七五買進三先令一辦士又賣出四月份美滙價七十二元六二五買進七十二元八七五又賣出四月份東滙價六六半買進六六二五以致標金賣出踴躍最小跌至三百廿四兩移時巿况回平銀行賣出四月份先令價三先令零七五買進三先令零八七五又賣出四月份美滙七十二元半買進七十二元八七五又賣出四月份東滙價六六七五買進六六半兼之廣帮買進現金一千數百餘兩價爲三百二十四兩七五以致標金最高漲至三百廿六兩二錢至收盤巿况又見轉硬銀行賣出四月份先令價三先令零八七五買進三先令一辦士所以人心仍疲標金因之跌至三百二十四兩五錢收盤午後標金開盤三百二十四兩五錢最小至三百二十四兩四錢嗣因買者略多故高至三百二十五兩先令揭曉仍係弗動是時標金爲三百二十五兩二錢銀行賣出四月份先令價三先令零八一二五至三先令零九三七五買進三先令零九三七五至三先令一辦士又賣出四月份美匯價七十二元二五至七十二元七五買進七十二元八七五至七十三元又賣出四月份東匯價六六七五至六六六二五買進六六半至六六三七五所以標金小至三百廿四兩七錢嗣後銀行賣出四月份先令價三先令零八一二五買進三先令零九三七五又賣出四月份美匯價七十二元六二五買進七十二元八七五又賣出四月份東匯價六六七五買進六六半所以標金最高漲至三百二十五兩六錢後爲三百二十五兩一錢收盤 
　　紗花 
　　昨日星期一大阪三品紗來電比上日小去一元數角美棉電報現期小五個磅音遠期小十八個磅音印度孟買電報朋搿而漲五個羅比奥浮辣與白洛處均漲三個羅比各交易所標準紗價漲起二兩左右巿上各帮買價木紗十六支頭漲起一兩至二兩不等二十支及十支漲起五錢汕頭福建江西牛莊烟台靑島蕪湖野鷄等帮共買本紗三四百包日紗三百餘包公會小包巿價漲起五錢成交不多袛二三十包巿面仍屬堅漲之象 
　　花價逐步升漲爲從來所未有南巿各花行門秤最高原乾放盤至五十二三元普通亦四十九元各鄕來申售去者每日數十擔而已花行有尙未開巿者交易所標準堅穩聯合會報告大中華廠買大和西三月份裝船印度花一百件價四十兩零五錢實成紗廠買福泰家鄕花七百件現送廠價四十兩統益廠買進現送廠陜西花一百件價四十三兩東棉洋行買現送三泰廠陜西花五百件價四十三兩厚生紗廠買江商西三四月裝船印度花一千五百件價四十三兩七錢五分三新廠買陳公茂現送廠太倉花一千擔價四十一兩八錢 
　　絲巿 
　　昨日洋莊絲巿繼續暢旺廠絲新貨交易頗發達惟售　均較陳絲低廉計連納購進三跳舞牌五十擔價扯一千四百五十兩又進日魚牌五十擔價一千四百三十兩開利買錢樹二十擔價一千四百兩又買海神二十擔價一千四百十兩信孚亦購進三跳舞牌五十擔日魚牌五十擔價與連納同又購長壽牌二十擔價一千四百兩金寳塔牌五十擔價一千三百九十兩搿來方牌百擔價一千四百四十兩ＴＳ牌三十擔價一千四百三十兩雙鶴牌三十擔價一千三百六十五兩均係特别條份訂五六月份解貨白經交易昨日稍淸巿况依然堅挺統巿惟達昌續進羊旗牌十擔價仍如前黃絲經交易昨亦停頓緣値法滙堅漲故歐莊雖有進胃均未買成惟印莊略有沔陽絲交易價較前漲二十兩灰經巿况仍趨堅俏交易續旺價又提漲昨計景昌購進四五月份貨三十擔五月份貨四十擔價均扯八百二十兩駿源買三四月份貨五十擔價扯八百三十兩松文買中身貨十五擔價達七百七十五兩較前增漲十兩云 
[美農部産棉統計之報告]  
　　文滙報云據美農部報告一九二二年美國産棉四七六七二六二○○○磅共九九六四○○○包每包重量以五○○磅爲標準而實際則徴有出入是年平均每包四七八·五磅一九二二年平均三九五·五磅一九二○年五○六·四磅一九一九年五○四·二磅而近五年内之總平均重量則爲五○四·九磅茲將近六年來美棉産額列表於左 
年份　　　　包數　　　　　　　年份　　　　　包數 
一九二二年　九九六四○○○　　一九一九年　　一一四二○七六三 
一九二一年　七九五二六四一　　一九一八年　　一二○四○三五二 
一九二○年　一三四三九六○三　一九一七年　　一一三○二三七五 
　　按一九一四年美國産棉最旺共有六一一一三四九三○包而自一九一二年至一九二一年之十年中平均産額爲一二二七九三四三包 
[兩沙船在瀏河口外相撞]  
　　南巿振德字號之公祥利沙船此次由山東之女姑裝載上海和泰號購辦之黃豆芝蔴開駛來申於舊曆初六日駛至瀏河口外四十餘里海面適祥豐號之江祥泰沙船滿載木植等貨開往靑口扯足風　行駛時在下午六時許天色黑暗兩沙船開行正速公祥利船見而即轉舵避讓已經不及被江祥泰船攔腰猛撞右舷撞成一洞潮水侵入所裝之貨業已濕水有船夥四人及帮卸周金根被撞落水江船見肇禍端即落帆停駛上前援救將公祥利拖至淺灘擱住江船船頭亦撞碎尙無大碍公祥利船耆民桂春搭江船來申報告號主即向祥豐號交涉要求賠償貨物及船損壞之損失十萬金並失落船夥五人家屬撫卹費三萬元經調解之大豐德和等號囑先雇小輪拖駁前往將公祥利設法拖帶到申後再估價賠償一切損失云 
 
 
 

Page 15

 
 
第一萬七千九百六十號;中華民國十二年 西曆一千九百二十三年二月二十七號
星期二 * *本埠新聞二 
[閘北菜攤風潮續聞]  
　　閘北寳興路菜販因不願遷入新建菜塲以致激成罷巿已誌昨報昨悉菜塲方面已表示讓步今將閘北慈善團通告照錄於下本團在寳興路建設菜塲原爲便利菜販整頓巿面起見所有輩素各菜攤租金早經减收現在格外體恤自即日起不論葷攤素攤凡在本菜塲攤設者一槪暫免租金不取分文尙祈各攤商赶速報名遷入所有攤基均編有號頭一俟滿號即須截止幸勿遲誤是爲至要報名處仍在天潼庵路許恒泰米號内特此通告云云 
[染業公所議决加價]  
　　貴州路綢綾染業公所於初十日下午開臨時會由主席葉志鏞宣布宗旨略謂吾同業去歲因百物昂貴而顔料逐步增漲致有不能支持之勢今歲顔料價格仍然驟漲内有數種竟漲至一倍有餘其餘煤米等項亦均逐步增漲吾業前途實難維持應請公同討論補救方法當經到會同業公同議决於本年起一律加價二成略保成本一面分函四公所並登報通告各莊號一致照加並聞該公所於本月十一日起發送行簿開始領染云 
[東方紗廠失愼]  
　　二十五日晚間楊樹浦路東方紗廠内忽遭火災損失頗鉅是晚起火後首由瞭望台上瞥見趕即報告楊樹浦救火處無如火勢蔓延甚速數分鐘間該廠内作爲工廠及貨棧之洋房已全體焚着上下通紅火燄高百丈許即在黃浦灘隔江遙望猶極淸晰迨救火隊趕到又因該廠救火龍頭裝置不甚完善加以火塲遠距河干施救頗難得力未幾屋頂坍下延着附近之塗油木料火勢益爲熾盛迨十時許救火小輪駛至用大號馬達吸水猛灌始得漸漸撲滅然至昨日淸晨救火人員猶在塲監守以防餘燼復燃此次廠損失約達一萬元之鉅幸保有火險足敷相抵焉 
[外日暉橋之火警焚斃兩女孩]  
　　滬西外日暉橋織廠街二百四十號門牌孀婦顧江氏家於昨日上午四點四十分時不知如何失火經各區救火會聞警立驅皮帶車飛往施救當因火勢猛烈直至七時二十分鐘始行救熄計焚燬左右隣居樓房十餘幢而顧江氏之十三歲及八歲女孩二口不及逃出以致葬身火窟屍身尙未檢獲云 
[華洋義振會哀悼楊信之]  
　　華洋義振會浙災徴募大會湖南隊總隊長楊信之君於本月二十三日作古該會昨日（即星期四）開委員會羣以楊君對於浙振向抱熱心已交募欵在萬元以上徴募進行正深倚賴今忽長辭不勝悼惜議决由會敬送匾額並全體同人公致誄詞以誌哀忱云 
[開釋小總會命案牽涉人]  
　　三人釋放一人逐出租界 
　　鄒生榮張阿毛張茂章錢阿生等四人因劉連堂於去年十二月二十五日在山西路采雅齋顧繡店樓上小總會内被人毆斃案内牽涉由捕將鄒等四人先後獲解公共公廨奉飭押候訊究在案昨晨由廨提訊據捕房代表律師上堂譯稱該總會係鄒生榮開設因賭博起衅將劉連堂毆斃現經捕房查得鄒生榮張茂章錢阿生三人與本案並無關係應請摘釋云云而張亦延雷聲布律師代辯並據鄒等三人供稱是日死者與其餘三人聚又麻雀後由王生祥到來在死者後而觀劉打牌因不聽王指揮起衅爭執王即出外糾衆到來用凳子將劉毆擊後即四散逃逸詎劉即於次日身死是實訊之張阿毛供稱當時雖亦在塲並未動手乞鑒經關讞員核供商之英包副領事判鄒生榮張茂章錢阿生三人開釋以張阿毛對於謀命案雖証據不足然其在租界内並無正當營業着令逐出租界 
[何豐林受勳位之熱鬧]  
　　昨爲松滬護軍使何豐林舉行受勳之期黎總統特派之專員蕭星垣於上午八時許至署先將動位安置中間案上並即宣讀命令繼由何使行三鞠躬受動禮次由本埠軍警行政司法各官長曁租界各國總領事等會同道賀禮畢由何使欵以西餐當時中西官長團聚一堂頗爲熱鬧云 
[禮和洋行經理德國著名救火梯]  
　　德國著名救火梯「馬圾拉司」Ｍａｇｉｒｕｓ堅固異常設備尤全歐洲各國城巿均采用之英國門却司德省曾遴派委員考核該梯功效咸謂馬圾拉司實近世救火梯中之最適用者現聞遠東經理者爲德商禮和洋行云 
[中國商業信托公司董事被控]  
　　中國商業信托公司股東周錫三以公司股本二百萬已化爲烏有特具狀控董事股東虞洽卿·江湘浦·鄔志豪·陳德培·湯節之·李孤帆·孫天孫·趙醒民·等十四人於公共公廨周之代表律師並於昨日投廨聲請着將公司内一切賬簿証據吊案派員理賬以明股本如何化去又以自起訴後各被告尙未完全到案請求登報傳達各被告除鄔志豪延律師出席外餘悉缺席據鄔之律師稱原告兩種請求均不反對惟敝當事人以若登報傳達要求將鄔志豪三字剔除勿列與被傳者之内云云原告代表律師即稱登報傳達詞内鄔志豪之名反對剔除蓋控人者請求登報傳達被控之人斷無將被控者之名剔除不宣之理云云陸襄讞商之美經副領事下諭准出諭調取商業信托公司簿據交本廨理賬員查明報告公堂候核並登報傳達被告等到案辯訴此諭 
[銅元五枚害一性命案續聞]  
　　虬江路洗衣作夥靳山友因賭被毆致斃由警報廳候騐各情略紀昨報昨午由四區警署備文派警將此案兇犯賈長興·葉普東·陳文興·等押送地檢廳請辦並據洗衣作主楊興莊投廳稟稱寗波人死者靳山友今年二十六歲在我洗衣作爲夥與民同輝其原籍家中尙有老母叔父等前日靳至對門木作中賭錢致遭賈長興等兇毆受傷當時報警將賈及葉陳等分投拘獲尙有在塲行兇之陳季階已聞風逃逸無踪新則車送同仁醫院醫治無效身死但伊等不知規矩將屍棺殮惟未釘蓋屍棺則暫厝在天通庵附近四明新公所門前一面由民人發電往甬並無回電所以派人前往知照求察嗣經郭檢察官提案研訊據賈長興等同供靳山友係在途之陳季階等所毆民等實遭誤拘問官得供判賈等三人分别收押楊退去着赴屍所伺候遂同毛檢騐員並法警錄事等前往相騐 
[毒打姪女之告發]  
　　住居法新租界平濟利路地方之胡榮生胡王氏夫妻兩人邇因將姪女胡阿鳳毒打並以鋼鏈鎖在箱子上爲鄰居田毛氏及二房東傳徐氏目覩不平代鳴六十三號華捕前往將胡夫婦並阿鳳一併帶入捕房管押一面飭探李連生將阿鳳送至醫院醫治昨將胡夫婦先解法公堂請究先由捕頭上堂稟稱察得阿鳳遍體鱗傷眼目受傷最重現在醫院醫治故未到案請核繼由見証田毛氏及二房東傳徐氏同稱婦人等時常聞啼哭之聲向之勸導非但不服反出言辱駡故此報捕拘案請求訊究詰之胡夫婦同稱因姪女於初四日接財神時將糞桶潑翻是以略責有之不敢毒打餘供支吾中西讞員判胡榮生管押王氏交原保出外聽候阿鳳傷愈再核 
[天倫繭行被控縱火圖賠之審訊]  
　　法商保太保險公司前延逖百克律師代表投法公堂控天倫繭行經理楊春山等縱火圖賠等情一案昨又傳訊先訊見證王嘉籌稱商人係保太公司調查員於上年前五月初三日接得南山天倫被焚電報由吾偕同洋人三名同至南山察得火塲内袛有磚瓦等物繭子灰跡無多當據楊春山稱當起火時天下雨搶出繭子一百三十餘包後由商人察視搶出之貨堆置甚齊並無泥漬亦無延燒形跡顯見縱火無疑是實胥錫生稱商人在新閘成都路某絲廠爲經理員被告等在嘉湖旅館集議組織辦貨之事向吉利洋行借欵共資本二十萬以五萬兩至南山辦貨當時被告等欲吾合股因商人見情形不佳故未見可嗣後聞得被告等僅收三百擔濕繭照巿價而算可收九百擔濕繭旋聞天倫繭行已經失火商人即至南山落鄕凌平地方查得被告等實係縱火因爲公衆起見故至保太報告來案作證等語又據王金和稱商人前由人介紹薦至天倫繭行爲管貨職務於五月初二日目見由李瑞仙買來戤士林（又名氣油）兩聽後由工人頭目羅金生將氣油用澆花臺灌在貨物及房屋上至深夜時即縱火延燒該處並無救火會故未曾有人施救以上情形皆由商人親目所見不敢虚言此次來案作證實出本意並無受人唆使訊至此時已過午聶讞員商之法副領事葛君判聽候展期再核判畢由巴和律師聲稱查得見證胥錫生前被百利洋行控其不理欵項傳不到案判改提在案迄今未獲今旣到案請求扣留中西官判准予將胥押候查明再核 
[汽車肇禍逃逸之查緝]  
　　山東人汪福祥於陰曆去年除夕行至東楊樹浦路裕豐紗廠門首被一汽車撞倒碾斃汽車夫開車逃逸業由捕房報請公共公廨騐明屍體棺殮着調查肇禍汽車夫提案訊辦迄已旬餘該管捕房幾經偵查尙無線索可尋昨晨捕頭强生氏到廨請示經李襄讞與英米副領事諭令從速查明肇禍汽車並汽車夫姓名以便提究 
[公共公廨訊案彙錄]  
　　昨晨公共公廨民四庭由兪襄讞會同美奥副領事訊理（一）戴理卿延海德禮律師訴其妾戴王氏不守婦道請求准予脫離關係案結果改期七天雙方提出證據證明再定管轄被告呈出報紙一紙附卷（二）長豐行延羅傑律師訴危子振·吳祥麟·定貨不出請追損失案結果吳祥麟旣患病甚重應予改期兩造均願由朱斯芾律師錄取吳祥麟口供應即照准（三）劉成之訴婁寳成合股糾葛案係在夏口地方審判廳涉訟該廳函由上海審判廳來文移傳證人許冀公前往質證結果許冀公供稱二十七日上午五時自赴審判廳作証應予照准 
　　又午後民四庭由陸襄讞會同美經副領事訊理（一）楊渭泉延高露玲律師訴　念慈不還借洋案原告律師請求將被告有承襲權利之顧敬齋遺産發封謂前次有人控告顧念慈欠債公堂下諭發封遺産即由顧王氏出而料理故今援例聲請云云顧王氏之律師則提出反對結果本案候九千六百四十八號顧王氏聲請案决定後再行執行（二）倪雲來訴　念慈欠　案結果被告無故不到原告呈堂之証據認爲確鑿可信應准予判决着償還原告銀一千二百六十兩并自起訴之日起至執行日止常年七釐利息傳被告到案執行借據等附卷（三）杜培銓訴曹茂伍欠煤價洋案候飭被告到案執行（四）姚根生·趙庸記·曹頌虞·勞吉生·訴金順源欠貨洋案结果准被告具結出外料理（五）方九霞銀樓等十一戶訴周仲卿與其妻周錢氏欠貨洋案結果被告等旣已避匿應准原告請求由原告等派人暫時時保管被告等之生財物件一面登報達被告等到案辯訴提前排訊（五）朱德全訴凃重民欠電料價洋案結果原告對於凃重民之請求駁回應另行起訴周晴溪此諭 
 
 
 

Page 16

 
 
第一萬七千九百六十號;中華民國十二年 西曆一千九百二十三年二月二十七號
星期二 * *   
 
 

Page 17

 
 
第一萬七千九百六十號;中華民國十二年 西曆一千九百二十三年二月二十七號
星期二 * *本埠新聞三 
[競芳照相館廣增新布景]  
　　南京路競芳照相館主人席君少珊自開辦競芳以來營業頗稱發達且有王君孝章帮同辦理故内外布置甚爲周到至於布景一道若各種之樓臺·亭閣·花園·山海·池橋等景甚爲完美今該館主爲便於攝照者之採取布景起見·特摹仿各處風景洋房等新添十餘幅頗屬幽雅是以連日之前往拍照者較前尤衆云 
[商務印書館工友助賑]  
　　陰曆年前商務印書館總務處·編譯所·及發行所諸職員對於壬戌水災各有捐助印刷所工友亦合捐助洋七百元匯送會稽道尹黄慶瀾君撥發災區此捐欵之收條現在已由黃君交去云 
[泰豐公司出售菓子醬]  
　　南京路泰豐公司所製餅乾點食銷行甚廣近有南京萃華公司新出各種菓子醬西文名曰Ｊａｍ可供助食麫包之用因萃華公司鑒於此項多屬舶來品國人用度雖廣而殊少製者爲此聘請名手選辦國内各菓若桃梅梨山查等類製成各種菓子醬日昨該公司特由南京裝箱運來海上托泰豐公司代售以廣銷路云 
[舊元宵之新燈巿燈之銷塲大佳]  
　　大後日始爲舊曆元宵此在元宵前之三日中燈之巿况尤將不惡自癸亥元旦起邑廟前街即福佑路一帶售燈者日衆引目一眺但見五色斑斕美麗而又熱鬧考在昔南宋之時所謂上元六夜燈蓋以十三日爲上燈節十八夜爲落燈節今雖各地風俗各有等差然亦大都不過爾爾本埠租界内風物微有不同而租界以外之地方則景况仍有通常之情趣據邑廟前售燈者言滬人之以製燈爲業者亦不下數百人購燈者亦各有特殊之意興甚至有甫至元旦即欣然購燈者元旦至元宵銷數逐漸旺盛燈類復有精粗之别精製之燈固更美麗價亦較昻製造簡易者售價亦減少今年燈市頗學不弱天氣之晴朗尤足帮忙現就所有可購之燈言質料有紙竹琉璃等之種種不同又如各項人物以及飛潛動植之屬花式繁多其墨守舊法者固多而别出心裁玲瓏美巧者亦屬甚夥云 
[香港球隊電挑足球戰]  
　　公共體育塲及各大學球隊將往一游 
　　本埠公共體育場及各大學昨接香港大學足球隊灰電略謂敝校足球隊已戰勝各著名球隊請速組織上海聯合足球隊來港比賽云云聞本埠各球隊已聯名發起赴港一戰云 
[世界語同志歡迎愛羅先珂]  
　　在中華書局總廠開會 
　　本埠世界語同志爲愛羅先珂君來滬特於二十五日下午假中華書局總廠開會歡迎用聯交誼已誌本報茲悉是日下午二時半開會到會者二百餘人（外國同志有十餘人）開會秩序如下㈠王克綏君致開會辭㈡陳兆瑛君報告上海宣傳世界語狀况㈢演說（一）愛羅先珂君『大意謂現代各國之紛亂吾儕以人之資格都應有批評之意見發表爲全人類謀幸福也』（二）印度同志某君（三）英國同志勃郎君『此二君大意言世界語之主意與功用』（四）中華書局後覺君『大意謂同志應努力造成世界語之環境』㈣音樂（中華書局同志） 
散會後略用茶點并合攝一影後有一部份同志尙偕愛羅先珂君至靜安寺對面外國墳山謁已故之世界語同志Ｓｒｏ·Ｖ·Ｓｔｏｐａｎｉ之墓云　 
[夏令兒童敎育會之年會紀]  
　　去年吾國共有夏令學校七一四·兒童三三○八九中華基督敎夏令兒童義務學校於昨日下午二時起至今日下午五時在崑山花園五號舉行年會全國各處代表到者十餘人由王令賡主席各處代表報告該處去年夏校之狀况討論本年度應如何擴充範圍使全國失學兒童在於夏令期内得有六星期之求學機會云云按夏令兒童義務學校係由美國鮑偉文君因鑒於社會失學兒童每當暑期嬉遊街衢時罹危險疾病爰於一九○一年發起利用中學以上之男女學生與基督敎會之房舍召集附近失學兒童每日敎以種種適用之手藝活潑之游戲等試辦四年頗著成效嗣後逐漸發展至一九一六年十月該會擬將此項事業推行各國鮑君遂任世界夏令學校協會主任幹事中國亦於民國七年初次試辦有學校六所兒童七二四人至去年有學校七一四所敎員三一○九人兒童三三○八九人聞本年尙擬大爲擴充云 
[美電影伶塔文姊妹之演片忙]  
　　美國電影界著名女伶腦門塔文（Ｎｏｒｍａ　Ｔａｌｍａｄｇｅ）現正攝演「法律之内」（Ｗｉｔｈｉｎ　ｔｈｅ　Ｌａｗ）一劇據謂此劇完畢後又有三片欲預備一名"Ｔｈｅ　Ｇａｒｄｅｎ　ｏｆ　Ａｌｌａｈ"一名"Ｔｈｅ　Ｄｕｓｔ　ｏｆ　Ｄｅｓｉｒｅ"一名"ＡｓｈｅｓｏｆＶｅｇｇｅｎｃｅ"後二片將先攝取但此時尙未完全决定其妹康登塔文（Ｃｏｎｓｔａｎｃｅ　Ｔａｌｍａｄｇｅ）則已向著作家史興克（Ｊｏｓｅｐｈ　Ｓｃｈｅｎｃｋ）處購得一劇本名『卜貝杜太太』（Ｍａｄａｍｅ　Ｐｏｍｐａｄｏｕｒ）預備即日開始攝演故塔文姊妹行將大忙云 
[「張欣生」影戲開映地點之變換]  
　　今日仍在恩派亞···明日起則在卡德路戲院 
　　明星公司之張欣生影片自初七起在恩派亞戲院開映連日觀者甚衆入夜尤爲擁擠每晚至八時左右塲内已無隙地門首則高懸客滿掛牌觀者之遲至者多紛紛退回故該院於昨日起又續演兩天明日（廿八）起改在卡德路戲院開映每日二次第一次在下午三時半第二次在晚間八時該片十二本准於一次演完云 
[申江大戲院之銳意進行]  
　　每晚現皆開演影片兩次 
　　雲南路六馬路轉角之申江大戲院自舊曆元旦開幕以來轉瞬已十餘日該院經理徐君因事前未曾早多佈告且倉猝開幕致使内部佈置不及齊備故日來仍積極進行又因天氣嚴寒要求工部局准用自來火爐華文說明幻燈以搖轉不靈已於昨晚改用玻璃片如再不靈當更以他法正之座價亦已减廉該院夜戲本定每晚九時起開演現以本埠影戲院大半皆在七時開演至九時再續映一次且連日於七時左右往該院詢問者爲數甚多故該院將改變規定時間每晚亦當開演二次云 
[大戲院徴求影片名稱已揭曉]  
　　選得之名爲「遺産毒」 
　　上海大戲院徴求題名之偵探長片爲時可二星期喧聞一時頗爲受觀影片者所注目以之應徴者竟有一千餘人但該院當時雖接有許多題名而以欲喚起應徴者之注意故密不告人直至昨晚續演此片四五集時始將選得之題名發表此片原名爲ＴＨepurpleriders劇情已見二十三號本報今選得之譯名爲「遺産毒」與此片情節頗稱脗合且亦頗動聽云 
（尙有本埠新聞轉入後頁） 
 
 
 

Page 18

 
 
第一萬七千九百六十號;中華民國十二年 西曆一千九百二十三年二月二十七號
星期二 * *[精武會籌辦體育師範之先聲]  
　　本年三月間可望開課 
　　精武體育會開辦已十有四載年來國内外分會二十餘處會員十餘萬人近鑒於各分會急需體育主任人材故籌辦一體育師範學校培養專材畢業後派赴各處精武會服務聞已籌備就緒本年三月即可開課所收學生除由各處精武會派送外尙有餘額並有免收學費辦法該校規模宏大經費充足學長爲盧煒昌校址在北四川路橫浜橋交通便利另有廣大操塲是亦體育前途之好消息云 
[女美術校擴充敎室]  
　　增加文繡等科學額 
　　法租界寳康里中華女子美術學校近因報名投考入學者日衆校舍不敷應用已由校長唐家偉女士租定該校左近西樓爲文科·繡科·課堂多收新生以資擴張云 
[滬江女子體育專校增賃宿舍]  
　　因新生之願寄宿者多 
　　西門唐家灣滬江女子體育專門學校本學期新生寄宿者居多該校主事恐原有宿舍不敷故謀擴充現已租定校旁餘屋多幢作爲宿舍云 
[綘園學校注重預備學業]  
　　現有高初級預科·商科·及普通科 
　　絳園預備學校設於虬江路五零三號係專門預備性質與各中學小學編制不同研究科學節省時間内分初級預科·高級預科·商業特班·及普通科分聘大學生及美國人爲敎員定於三月五號開學學生甚衆云 
[遠東公學之成績展覽會]  
　　今日起·尙須展覽五日 
　　閘北鴻興路遠東公學於陰曆本月初十起十六日止舉行成績展覽會其各項陳設分幼稚部·小學部·女學部兒童手工及自由畫活潑有趣小學部·女學部中西文藝皆有可觀鉛畫尙精細其餘女學部之手工及畫等與女學部胡鳳仙·許鳳英·姬秀貞·劉愛香·鮑道衡等之書法均甚佳油墨畫等陳列亦多來賓參觀者甚衆云 
[二師附小將開廿週紀念會]  
　　三月八日至十日 
　　尙文路江蘇省立第二師範附屬小學校創辦迄今已届二十載歷年畢業之升入師範及中學者甚多茲悉該校定於三月八·九·十三日開二十週紀念大會各級敎定現正着手佈置想届時必有一番熱鬧云 
[各學校之開學及設備]  
　　昨日所得各校開學及各項設備之消息計有八校如下閘北滿洲路三畏里商務中學於陰曆新正初十日上午十時開職員會議議决採用設計敎學定於新正十六日正式上課 
　　城内虹橋西首志明學校本學期推廣一敎室高小增設商業科女生舞蹈敎員亦已聘定定於陰曆正月十二日開學 
　　虹口天潼路靑雲里蔚然女校自校長蘇蔚然女士結婚後由副校長陳務馨女士接理校務定於本月十七日開課 
　　巨籟達路愛國公學女學部於昨日下午一時行春季始業式定於下星期一正式上課 
　　乍浦路頣和里英法夜社昨晚在授課室内行開學禮定十四日晚上課 
　　派克路養性學校昨日開始報名並攷騐新生定於正月十八日星期一上課 
　　黃家闕路上海專科師範學校現雇定一男子模特爾以供學生得爲長時期之人體寫生練習開學期亦將在即 
　　虹口乍浦路一零四號商業縮記專門夜校定十四日晚七時半正式開學云 
[昨日之菜巿魚價稍貴]  
　　昨日法租界菜巿街因天氣嚴寒各菜到貨甚少其中魚類稍貴各價列下 
　　胡葱每斤一百八十文薺菜每斤一百八十文鮮龍頭魚每兩四十文鹹香瓜每兩四十文白菜每斤一百八十文菠菜每斤一百二十文芹菜每把四十文鷄蛋每只四十文大荳菜每斤一百六十文雄鷄每斤三角六分雌鷄每斤四角鴨每只一元鴿子每只二角五角甲魚每兩六十文鯽魚每兩四十文牛肉每斤洋二角四分羊肉每斤洋三角六分猪肉每洋三斤半蛤蜊每斤三百二十文　葡每斤一百二十文冬笋每斤洋三角蒿苣笋每把四十文蝦每斤八角鹹蛋每只四十五文小黃魚每兩四十文大黃魚每兩六十文靑魚每兩五十文鴨蛋每只四十五文鹹蟹每兩五十文蚶子每斤三百六十文鮮帶魚每兩四十文烏賊魚每兩四十文靑菜每斤一百三十文鹹帶魚每兩三十文大蒜每斤二百六十文班魚每兩四十文鯧魚每兩四十文塌棵菜每斤二百文黃荳芽每斤一百六十文蜊肉每兩四十文沙魚每兩四十文黃韮芽每兩五十文白魚每兩四十文 
　　又昨日南巿菜價魚類因到貨疏稀故昨日黃魚等價貴蔬菜亦受此影響而昻各價如下 
　　胡葱每斤二百文大黃魚每兩九十文小黃魚每兩九十文鯽魚每兩六十文　螄每斤一百六十文薺菜每斤一百六十文蚶子每斤二百四十文蜊肉每兩四十文班魚每兩四十文鴨蛋每只三十五文雄雞每洋二斤四兩雌雞每洋二斤雞蛋每只三十文菠菜每斤一百二十文鹹帶魚每兩二十五文白魚每兩二十五文河蝦每洋二斤甲魚每兩五十文靑魚每洋三斤半猪肉每洋三斤芹菜每把四十文羊肉每洋四斤半牛肉每斤二角塌棵菜每斤一百八十文天津菜每斤一百文膠菜每斤一百四十文鴨每只一元沙魚每兩三十五文鹹香瓜每兩二十文大蒜每斤二百文搶蟹每兩三十五文芥菜每斤五十文墨魚每兩五十文油菜每斤二百四十文鯧魚每兩四十文鹹肉每洋三斤六兩扁魚每兩二十五文蘿葡每斤一百文黃芽菜每斤八十文冬笋每斤五百文白菜每斤一百文鹹白菜每斤一百文花靑魚每兩三十文黃韮芽每兩四十文小羅漢荳每斤三百二十文 
[綠牡丹將作扶桑游同往者四十二人]  
　　綠牡丹自應日本邀聘演劇後已組一劇團計四十二名現將於三月二十日乘諏訪丸船赴日大爲歌舞云 
[下星期日之歐陽予倩劇]  
　　劇名「臥薪嘗膽」···予倩將飾越王勾踐之夫人 
歐陽予倩自應聘亦舞臺深爲各界歡迎因所演之珊瑚·人面桃花等劇確有獨到之處近日予倩又將排演「臥薪嘗膽」一劇此劇前在南通漢口已行演過大受歡迎每次出演必皆滿塲全劇大旨已由予倩分日說過俱已領悟劇中予倩自飾越王夫人越王則由張月亭飾張與予倩配戲較久彼此合演較宜且在别處亦係張飾此角亦舞臺現定於下星期日即陰曆正月十七日晚間開演届時必能哄動一時云 
[集會表]  
　　陽曆本月時期　　地點　　　　　　召集者　　　　　事由 
　　廿七日至廿八日　　　西門省敎育會　　理科敎授研究會　　　會 
　　廿七日至三月三日　　閘北鴻與路　　　遠東公學　　　　展覽會 
　　廿七日至三月四日　　新垃圾橋浜北中公益賢高等小學　　展覽會　 
　　　　　　　　　　　　益里蘇常旅滬公學　 
　　廿七日　　　　　　　邑廟豫　六十二號書畫善會　　　　展覽會 
　　廿七日　　　　　　　南巿中華路養志坊少年宣講團　　　十二届選舉開票 
　　廿八日　　　　　　　九江路四三三號　商辦中華儲蓄銀行　短期有奬券開　 
　　廿八日正午　　　　　天后宮總商會　　華隊公會募金團　　常會 
　　三月一日　　　　　　大東銀行　　　　大東銀行　　　　第五期儲蓄券開獎 
　　一日　　　　　　　　中法實業銀行　　中法實業銀行　　開幕禮 
　　一日　　　　　　　　學生總會　　　　中國學生總會　　全國代表會議 
　　二日　　　　　　　　錫金公所　　　　錫金公所　　　　元宵之新年圖拜　 
　　二日晚六時半　　　　四川路靑年會　　中韓語學講習所　游藝會 
　　四日　　　　　　　　中國棉業銀行　　中國棉業銀行　　股東會　 
　　四日　　　　　　　　民國路　　　　華大商業儲蓄會銀行股東會 
　　四日　　　　　　　　北火車站附近　　　德儲蓄會　　　復選揭曉 
　　四日下午二時　　　　百老滙路　　　　百滙商業儲蓄銀行第二届股東會 
　　五日　　　　　　　　靜安寺極司非爾路嚴氏第二公學　　新校舍落成禮 
　　八日至十日　　　　　西門尙文路　　　省立第二師範附屬小學　　二十　紀念會 
[今日之天氣晴且寒]  
　　徐家匯天文臺昨日下午四時三十分氣象預報云天氣晴寒中國海内自臺灣海峽以北有和緩之時令風其南則天氣惡劣風勢較猛本埠温度在下午三時前之二十四小時内最高四○·三最低二五·一去年同日最高三八·一最低三三·三 
 
 
 

Page 19

 
 
第一萬七千九百六十號;中華民國十二年 西曆一千九百二十三年二月二十七號
星期二 * *自由談 
[一知半解] [  翰]  
　　英國圬者霍山姆·近以隻手造一戲園·共用甎七十萬方·每日平均砌一千一百方· 
[三言兩語] [  鵑]  
　　財劉因印花稅總辦李景銘曾赴華會並且熟悉稅務决計更換嗄如今我纔明白中國當局者用人的標準了凡是熟悉他所辦的事和有高較智議的人就認爲歹人不能安於其位惟有不熟悉他所辦的事和無智無識的人纔能居高位做大官全中國的酒囊飯袋啊我們大家上北京去只須在無智無識以外再加上一副奴顔婢膝那就不難扶搖直上了 
[醉靈軒讀畫紀] [  小蠂]  
　　三任得名渭長最早渭山陰人幼甚貧苦初從村塾師學畫行像時洪楊亂初定閭里蕭條百物盡失子孫思念袓烈而眞容已尠則就村畫師儘所畫中選取若者老醜似其祖曾若者椎魯似其父叔乃從而論價謂之買太公大率父祖百高曾千也師授徒六七人授以藍本影描勾塡畫男女老幼悉具不求似眞然畫衣冠眉目必正必肅渭雖從師然性最頑劣以日日所畫皆成法厭甚乃竊變之於是朝服翎頂者秃其顱矣端拱者蹺一足矣缺嘴壞唇無怪不具師大怒悛責終不改遂逃去年少氣盛自以爲挾技可以游江湖乃至鄞縣貧苦益甚藉人家簷下懸畫以售其畫奇醜不改曩昔見者莫不掩口大笑而去渭始大悔自疑所挾果不足問世也一日姚復莊過其地見畫大驚曰此眞老蓮嫡派也而秀挺尤且過之因問屏四條售幾何渭答以二百益詫曰如此畫僅區區耶旣而歎曰矮屋短簷之下庸有巨眼風塵中眞辱沒煞此人矣又問畫汝自爲之乎渭長以爲嘲己羞不可仰顧曰否吾夥耳畫者又一人復莊曰然則煩汝告之明日可來庽吾家風塵中不可居也渭遽下拜曰然則身即渭也復莊大喜竟收畫挽而去復莊字梅伯當世才子也明日聞渭長已爲復莊上客人人奔走求劃曩之掩口而過者至此兼金不可求矣故至今渭長尺幅寸縑莫不復莊爲之題寫詩書畫稱三絶焉 
[新歲劇談] [  林屋]  
　　通天犀一劇爲北京范寳亭傑作寳亭至開封授弟子劉奎官奎官至京即以此得名新歲來滬余見其演之工架極佳山寨跨椅酒樓跳窗皆得未曾有且是劇中應有非關外賣藝者所能也 
　　四平山劇凡四本爲尙和玉傑作楊小樓嘗一演之自以不勝遂不復演今和玉漸衰尙未聞以此授徒佳劇失傳殊可慮也惟票友李瑞九延和玉至家專學此劇者年餘無論文弱公子學不能工即工亦不出演是學如不學也余意如學此劇劉奎官根柢最佳楊小樓已成大名猶學安天會狀元印於張琪林學武文華於姚增祿奎官於此其有意乎 
　　新來旦角何雅秋聞是北京票友出身身材相貎頗似朱琴心唱腔平穩聲淸於程艷秋調不如也 
　　高慶奎演捉放曹唱工有數小腔甚佳惟白口京字太多庶民之庶讀作數音不讀作豎音寃情之情不讀如眞文轍讀如冬龍轍皆京音也此類尙多不能備舉云 
　　紅生戲分京滬二派京派長庚最著一授汪桂芬一授李順亭桂芬授王鳳卿順亭授李桂芳桂芳嘗以古城會等劇授劉奎官滬派王洪壽最著今滬伶演者大槪洪壽派也二派逈乎不同昨有論奎官授自洪壽者非是 
　　王連浦與馬連良同科幼習大靜名小金鐘頗有時譽倒倉後嗓音尙未恢復今與連良同來余見其飾白面二劇神情工架尙佳也 
　　十道本一劇賈洪林後惟連良能演且極精工頗自矜重不肯輕演云 
[一年好景君須記有序] [  劉豁安]  
　　時値多艱人逢四美因拈成語凑作諧吟 
　　一年好景君須記我佛廻光照白宮幾滴楊枝隨意灑滿城桃李笑春風（菩薩總統） 
　　一年好景君須記百忍先生秉國鈞上將頭銜新博得十分和煦正當春（百忍相國） 
Ｉ 
[而大勢力下之發展] Ｉ 
　　一年好景君須記總統曾傳太上名難得保陽春色滿百般紅紫共光榮（太上總統） 
　　一年好景君須記大鼓詩人愛洛陽吟到牡丹應失笑與儂平占錦春光（大鼓詩人） 
[美國人食糖之容量] [  周伯長]  
　　據美國製糖公司「糖報」（Sugar　Bulltin）云美國全國於去年（一千九百二十二年）一年中共用去糖一百十二億二千四百零九萬五千六百八十八磅以全國人口一億一千萬計之每人應平均食去一百零二磅有奇前年則共用去九十五億七千七百十八萬一千四百四十磅每人平均食去八十八磅零二六去年之成績爲世界從來所未有故美國人爲世界上之最能食糖者云云 
社會小說 
[人間地獄（六）] [  娑婆生]  
　　第四十一回日暮途窮乞兒操霸術江深月黑邏卒擅奇謀 
　　黎宛亭停了一停道這是什麽方法弄錢呢吳信齋道其初我也一般和你納罕我也不便子細問他們到了發餉日期他們和我一樣只領規定的數目也並不能領到絲毫特别獎勵金可憐我和他們隨波逐流的酒食徴逐十五元的薪餉不彀一天兩天的化消早已消歸烏有囊空如洗我的錢光了終日咄咄書空的只睡在營裏板床上仰着臉一根一根的數那娘娘廟大殿上的椽子同事當中見我這樣沒精打采都笑我發痴拉着我就走出門以後又混到嫖賭塲中後來我被他們拖急了我老實對他們說我姓吳的向來愛交朋友向來要面子至於嫖賭更是高興不瞞列位說實因兩手空空沒處設法在塲面上時常打攪列位一次兩次叨一個光還作罷了永遠的這樣下去實在不好意恩奉陪了營中同事大家齊聲道我們一向還只以爲你老哥是公子哥兒又恐怕你上頭派下來的什麽耳目彀不上朋友資格如今聽你老哥這一番話原來你老哥也是碼頭上走走的朋友一向失敬了至於你老哥手頭短幾個錢你老哥爲什麽早不說喒們大家旣湊在一塊兒我的錢就是你的錢你的錢就是我的錢你短錢化儘管和我們手裏來拿當時我一聽這話很爲奇怪我便趁勢道列位的雅意不分彼此我是感激非淺但是大家俱是在外邊混的誰還往老家裏帶一筆錢出來化列位一月也只和我一般十五二十的一月我怎好累你們呢大家聽了微微一笑道喒們大家旣有緣湊在一塊兒你莫擔心我們自然有法子弄錢接濟你他們說完了便不由分說的又拖我到一家人家去打牌去了檯子擺好便有一位同事交給我五十塊錢說你先碰起來再說我也糊裏糊塗樂得拿來化用當然也不便問他們這錢從何而來黎宛亭聽到這裏笑道有這樣好朋友好同事我也要運動到你們那裏當稽查了究竟軍隊裏的人重義氣不重錢財吳信齋笑道不是這麽說他們是有他們的生財之道樂得如此慷慨了吳信齋說到這一句聲音格外放低了些走了兩步湊到黎宛亭的面前道老實說我們營裏簡直就是販私黎宛亭沒有聽得淸楚對吳信齋道放私嗎這是前淸鹽捕營裏一直相沿下來的習慣我到是曉得的然而那放走私鹽所收的規費也有限得狠呀吳信齋又凑過去道你還是聽錯了放私還是前淸的老法子如今的法子是販私不是放私呀黎宛亭道販私怎麽辦呢豈不是捉鹽梟的人去自作鹽梟了嗎豈不是異常危險吳信齋笑道老哥你眞不聰明了因爲是緝私的人販私格外千穩萬當毫無危險了 
談屑 
[近事雜感] [  達紓庵]  
　　粤之江防會議直鴻門宴耳意不在留魏在欲得民黨而甘之不圖冥冥中似有主宰殺人未成終乃自殺劉黃二司令因果照彰可不畏哉 
　　京漢工潮初不必甚烈可允則允之不可允則取締之何至殺人如麻喋血原埜老子不云乎民不畏死奈何以死畏之也 
　　古之巨愗如董卓王莽朱溫輩卒爲國人所棄燃尸於巿雖云野蠻而施於國賊實不爲酷今民國之大奸如毛而卒皆善終殆有幸有不幸耶 
 
 
 

Page 20

 
 
第一萬七千九百六十號;中華民國十二年 西曆一千九百二十三年二月二十七號
星期二 * *常識 
常評 
[省憲問題（二）] [  箴]  
　　各省之所以紛紛制省憲者以國會前此二讀通過之憲法採中央集權制而中央集權經過之事實徒予賣國者以便利致統一之國家因不平者之羣起反對而漸趨於分裂也 
　　然則一制省憲便可歸於統一乎亦非此之謂也各省各有省憲而復有聯省憲法以統一之則國與省之權限分明旣無前此中央集權之弊而各省得各就本省之現况圖相當之發展苟軍人一旦覺悟即立致統一其有執迷不悟者亦不致牽動他省之治安而與之俱燼如是而已矣 
　　於是省憲未定以前有種種問題發生焉有省以内國軍之限制問題有省稅與國稅劃分問題有省長及省務員産生問題有省議會可否解散及省議員可否撤回問題有公民資格應否以試驗檢定及選舉人應否報名注册問題凡此各要點均今日熱心省憲者所應一一研究者也苟尙無澈底之辦法則有省憲與無省憲等 
衛生 
[電話器之消毒法] [  劍芙]  
　　近世電話事業日益發達不惟官廳學校公司家庭等處用之而公園劇塲及其他公共娛樂塲所亦多有裝置電話器者爲公衆便利計固稱善矣爲公衆衛生計尤應爲消毒之設備以預防病毒之傳染也 
　　電話器之主要部分爲送話器與受話器前者接近送話者之口部或觸着口唇若送話者之口邊或口内烟頭肺臟等有傳染性疾病則繼起使用此器者即有傳染該病之虞後者接觸耳部若受話者之耳邊有傳染性疾病亦易傳染他人二者均不可不預防也 
　　預防之法應於裝置電話器時就電話器旁設一栅欄其中置一堅厚之玻璃圓筒筒頂有蓋注入三十倍之石炭酸水筒之下部有似自來水管之機械使用者以手捻之則滴少許之石炭酸水其下以小杯承之再用毛刷（宜懸於適當處以防遺失）浸於石炭酸水中以刷洗受話器及送話器之内外取淸潔紙片（宜挿於鐵針上）拭之然後使用斯時口部不宜直觸送話器用畢再依前法施行消毒安置妥當乃去如是則繼起使用此器者亦不致傳染病毒矣又地上宜安放一痰盂俾用過紙片及所餘之石炭酸水得以傾棄其中是亦必要之設備也（乙種酬） 
經濟 
[一個愛國學生] [  智芳]  
　　我有個同學年紀不過十七歲現在某公學讀書他的家庭倒還富足他的母親呢每天給他三角零用他想每天除三餐之外沒有别的用途不過學校裏的用具或者買些報紙和小說雜誌等看看這是補助學業上的智識是應當買的每天也不過一角罷了還有二角可餘他想現在全國各學校多在發起儲金贖路會這種事業是我輩學生界所應該做的所以就將這二角小銀元存在儲金贖路會裏一想二角太多了還是分開來儲蓄一角存在儲金贖路會裏還有一角呢存在郵政儲金局裏這種名利兩全一舉兩得的美譽亦何樂而不爲耶 
　　他就實行他的志願自從儲蓄到現在已有半年多了儲金竟達數十元預備將來做個鐵路的股東並且得着永久的利息這是儲金贖路會利益還有郵政儲金局的利益如有例外的事兒就可以取來補救經濟了我想一校之中十分之六的學生固能儲蓄餘多的四分學生因經濟關係的不能儲蓄然而要愛國的學生那怕經濟困難就是每天儲蓄一個銅元也是積少成多大家多如這樣做起來那就不難成了 
　　照中華全國的幾千個學校計算起來難道三千萬的目的還達不到嗎深望全國的學生界總要努力的愛國不要被日本人譏誚呢（乙種酬 
[商業獲利之研究] [  錢明謹]  
　　商業一營利之事業也經商之人以得巨利爲奢望此不待贅然則如何可得厚利曰全視乎其經營之手段而决經營得法獲利自厚反是則薄甚或虧蝕資本關係頗重後舉四項堪爲獲利之秘訣今錄於後爲經商人之一助 
　　㈠資本殷實本錢一短買賣就難做得旺近世雖以信用爲主然若全依東扯西拉自己毫無資本徒撑着面孔向他人騰挪借貸一旦周轉不靈渾身皆是窟窿剩下虚架一碰便倒如是欲求營業之根基鞏固且不能遑云獲利乎 
　　㈡貨物精良貨物一僞買賣就　做得匿若鬼鬼祟祟將道地的貨物搬弄神通攙和劣品希圖魚目混珠一旦爲人窺破風聲一揚信用掃地一傳十十傳百遞次相傳口碑四樹你也說不好他也說不好即便改頭換面人還到底不信無人敢買商業者以轉換貨物利用地差時差之關係而從中獲利爲目的者也如是買入之物悉不能轉賣何言獲利乎 
　　㈢價目公平價目一昻買賣就難做得活他人看一分利自己却盤二分利這是一鍬就想挖個金娃娃須各顧客常擇便宜之家照顧之底碼看貴了那是自扳石頭磕自腿反爲上當如是則貨物不能出售利益又何從而獲哉　　㈣招徠普徧招徠一懈買賣就難做得多蓋顧客之多寡爲商店營業盛衰之生死關頭未來者望其至已來者希其久無意購買者冀其交易純恃和和氣氣的虚心接待倘然擺著大架子乃是鍾　開店連鬼影都不敢上門經商之人宜切戒之無論近處遠處之顧客皆須欵曲慇懃普徧招徠如是則營業自然發達營業旣然發達獲利自溥不待智者而後知者也 
　　前述四項雖似平常無研究之價値無討論之興趣細察之關係全局頗爲重要商人果能逐一實行之營業之獲勝利可操左券也（乙種酬） 
道德 
[新道德運動之建議記劉伯明博士之言] [  志]  
　　日前南京靑年會請美國艾迪博士於中正街講演廳講演博士先揭所携中國與世界各國人口土地鑛産鐵道及人民富力等之比較表爲之一一詳釋並述中國今日所以貧弱之原最後復述中國之武人官僚及資本家等如何不道德如何殘酷曾將調查所得之事實舉爲例證言時聲色俱厲聽者無不動容講畢劉伯明博士將艾博士所講之緊要部分重述一下並謂今日中國官僚政客等之壞無可諱言而其壞在於無道德溯自五四以後國中盛倡新文化運動最近又有民權運動婦女參政運動余覺今日國中缺一種新道德運動余今日提此問題擬作爲一建議貢獻於諸君希諸君竭力鼓吹使全國人心皆知崇尙道德而對於一般不道德者詳細調查其劣跡揭破其陰謀而爲之披露嚴加以攻擊則彼輩自有戒心而上道德之軌矣彼歐美各國之官僚政客所以少侵呑公欵及昩良之事者即因社會監督之嚴不敢嘗試非歐美人之不貪財不能作惡也（乙種酬） 
法制 
[兼祧雙娶就是重婚] [  正之]  
　　我國的現行法雖是頒布了幾年但是一般人民知道的還不大多那兼祧雙娶一事爲了和前淸的規定不同更是弄得不淸不楚那麽現行法的規定究竟是怎樣呢就是兼祧的人不許他雙娶的這是因爲一夫多妻的制度在現在的時候各國的刑律都有禁止的條文所以我國也仿行了假使兼祧的人依着前淸的法令私行雙娶那就犯了重婚罪要照暫行新刑律第二百九十一條的規定處他四等的有期徒刑或者就處他拘役的刑罰的世上一般兼祧的人趕快來看一下罷（乙種酬） 
敎育 
[創辦童工學校之意見] [  白童]  
　　童工問題解决甚難在工廠方面非不知現時之兒童即將來搆成國家大部之國民或爲一大生産家而可以立富國之基礎假使不加保護反施以束縛馳驟影響於國民敎育甚大但工廠之中需用童工處甚多即如機器下面狼籍原料日不可以數計此等原料苟任其堆積則損失旣鉅且礙及機器動作是以非拾取不可而拾取非糼童不可何以故蓋機器下面距地甚近成人俯拾其間非但不甚便利且易接觸機器發生危險幼童身小玲瓏出入無礙工廠之不能取消童工是爲一絶大原因 
　　在貧民方面物價騰貴度日維艱明知子弟發育未全極應入校讀書但爲飽暖起見與其希望將來不如暫圖目前將子弟送廠工作以補所入之不足是又一絶大原因 
　　合觀兩方面情形若欲禁用童工豈非難之又難者乎然而長此以往不思救濟國家將大受影響余於童工問題一再思維較妥辦法惟有於工廠附近設立童工學校將全廠童工分成兩班上午入校者下午准其作工下午入校者上午准其作工倘有不入學校或入校而請假過多者當即禁止入廠如是則工廠與貧民俱無虧損而實行强迫敎育亦無所阻礙矣（乙種酬） 
雜錄 
[讀常識後之感想] [  鍾詩]  
　　申報增刋常識以來頗受讀者歡迎而投稿者亦形踴躍材料豐富文字淺顯雖婦女童子一覽之餘已能悉其底蘊積置案頭可以當作良師益友有益於吾人誠匪淺鮮所分門類如道德衛生敎育等皆與社會有密切之關係其中所載儲金贖路文字已數數見最爲重要殊足激發人愛國之熱心然吾有感者以爲讀畢儲金贖路文字之後應作若何之感想能否立往銀行儲金贖路不必待至明日蓋此時有文字以鼓吹之必有一種勇往直前之氣若待至明日則明日而復有明日將永無儲金贖路之日矣善夫西人有言曰今日應爲之事不可待至明日若讀者自讀者而常識自常識若風馬牛之不相及而以小說新聞等閒視之因循坐誤轉瞬五年期滿三千萬元之鉅欵不易驟集不幾貽笑外人乎况事關國體而重信用宜如何鄭重視之吾尤以爲投儲金贖路之稿於常識者必當先事儲蓄以爲提倡坐而言者即起而行此之謂也昔一千八百七十年普法之戰法人作城下之盟普軍嚴守法地貝爾福索償兵費五十萬萬法郎限三年賠欵交淸始撤兵法國人民忠義之氣勃發爭先購國債劵於約限未滿之前即將兵費全數繳淸普軍遵約立即退出法境吾國民於華會開幕之後竭力爭回之山東權利不宜使之功敗垂成若能於約限未滿之前將三千萬元鉅欵立即籌集繳於日本將膠濟鐵路贖回則是能繼法國之後塵矣豈不榮哉餘如道德衛生經濟敎育等類皆宜身體力行切實做去人何憂不富國何患不强哉吾讀常識後之感想如此諸君以爲何如（乙種酬） 
問答 
[梁斆預問]  
　　近有友人勸入同善社據云該社宗旨爲傳善道其所講演亦於心身有益惟有兩句眞道不能外傳入社之時須發誓願雖父母妻子亦不得洩漏云云致令鄙人欲入復止者再而疑竇隨生想該社旣稱同善事無不可對人言敢請海内善士仁人諸大君子有解其意者賜敎指迷無任激感之至 
 
 
