# 1917 - 159 - 4915925

 

Page 1

 
 
   
 
 

Page 2

 
 
時評 
[果能無事耶（默）]  
　　今之論者謂國會解散後西南省不起而反抗者國民即可苟安於一時然而以現象觀之能逹此目的否耶 
　　彼稱兵之各省固當宣言國會一解散軍隊即可撤回獨立即可取消而今日尙寂無所聞者何耶天津之所謂總參謀處雷震春且聲言一時不能撤銷用意果何在耶張勳雖稱調人固彼中之首領也然而昨日之東方電謂張作霖因彼獨收漁人之利態度益强硬今日之京電則又謂各派有直接以攻張者亦有直接攻李間接以攻張者而又加以閣員之紛爭各黨之暗鬭内部之不一致已可槪見果能不生其他之枝節耶 
　　然則西南省之動兵與否姑勿論即以北京方面言彼所謂國會一解散而即可無事者亦仍是夢想耳 
命令 
　　六月十四日大總統令前政事堂存記之朱國楨著改發浙江交該省長酌量任用此令 
專電 
[北京電]  
　　今晨張勳入見即在居仁堂與李王江夏等接談會議要事（十五日下午一鐘） 
[北京電]  
　　張定午刻進府黎備大宴爲之洗塵席散緊要會議商决善後（十五日下午二鐘） 
[北京電]  
　　李閣員又稍變更財政自兼或張鎭芳參謀總長推馮遙領陸軍王士珍外交李盛鐸交通梁敦彥農商袁乃寛海軍薩鎭冰内務江朝宗 
（十五日下午一鐘） 
[北京電]  
　　北洋派反對李内閣甚烈即間接反對張然李仍竭力拉王聘卿爲陸長以馮兼參總欲以調和（十五日下午一鐘） 
[北京電]  
　　南方反對解散國會聯名電已到係唐領銜請收回成命並限尅期答復李因此愈掃興非將此節疏通不敢着手造閣（十五日下午二鐘） 
[北京電]  
　　頃李　羲已允就職閣員明日可發表（十五日下午三鐘） 
[北京電]  
　　李逕寓舊政事堂當晚黎爲接風談甚久言次黎仍表示去志謂諸事畧定予即退位至多一月爲期語氣極形堅决（十五日下午二鐘） 
[北京電]  
　　張到京示威狀態外人嘖有煩言各派漸覺悟張李之協同將更貽政治以危險已表示攻擊北洋派尤不滿張李所爲李内閣縱成恐亦爲短命内閣（十五日下午五鐘） 
[北京電]  
　　今日張勳入謁元首陳述倪等要求意見並調和經過情形謂余本無成見未又請赦帝犯以安其心（十五日下午六鐘） 
[北京電]  
　　津僞機關一時不肯撤銷雷震春言俟一星期後再議交通系大攻李及張（十五日下午五鐘） 
[北京電]  
　　張通電與元首妥商改選國會組織内閣改訂憲法各節日内必有完滿結果（十五日下午三鐘） 
[北京電]  
　　張携有意見數件（一）關於内閣（二）令各省取消獨立（三）預令西南勿動兵（十五日下午五鐘） 
[北京電]  
　　章宗祥長司法以陸宗輿使日（十五日下午七鐘） 
[北京電]  
　　張訂兩週回徐酌留所部在京（十五日下午三鐘） 
[北京電]  
　　張確有駐軍京津及沿鐵路之計畫言四十營不能則至少須添二十　其北來軍隊即不撤回徐州已招募（十五日下午八鐘） 
[北京電]  
　　馮電警告須速組織新國會免内外益生問題段主張籌備改選積極進行張李不同意（十五日下午五鐘） 
[北京電]  
　　曹錕軍在良鄕者即準備撤回奉天張作霖昨已來電謝罪（十五日下午一鐘） 
[北京電]  
　　奉二十八師軍隊頃由張旅長親統到京（十五日下午二鐘） 
[北京電]  
　　陜代表瞿壽禔聲明陳督未去任李省長卸職後安居署右所傳失實（十五日下午三鐘） 
[北京電]  
　　陳炳焜李烈鈞譚浩明來電護持法律將謀最後解决（十五日下午三鐘） 
[北京電]  
　　滇省密召上处起義人物在京浙籍軍官高某昨已首途（十五日下午二鐘） 
[北京電]  
　　各省紛紛來電詰問解散國會（十五日下午一鐘） 
[北京電]  
　　倪嗣冲昨到津聞須來京參與善後（十五日下午一鐘） 
[北京電]  
　　伍昨已率子出京（十五日下午一鐘） 
[北京電]  
　　日本對於我國政局漸注意滿洲方面急召田中次長回國亦極有關係（十五日下午五鐘） 
[東京電]  
　　日本統一南滿行政策案已由閣議决定俟諮詢樞　院後當可發表内容雖不廢領事館大抵當與名譽領事相同由滿鐵會社執統治實權中村滿鐵總裁辭職說由此發生 
外電 
[北京電]  
　　今日午後張勳入都聲勢喧赫恍若討征功成之帝王張乘專車至最高級官員迎迓於車站北京軍警全數出衛與張勳兵隊夾列道左張勳乘汽車行前後附隨共汽車百餘輌由前門車站直抵公府沿途軍隊排立不下萬人李經羲等今晚可到督軍中有主張段祺瑞爲總理者聞段不願復職傳說岑春煊已離滬赴漢組織討逆軍（十四日） 
　　大陸報 
[北京電]  
　　張勳於午後二時五十分抵京往迎者甚衆尤軍人爲多並有軍樂隊自車站至張私宅之道中軍警密布在張未到之前半小時行人往來多被取締不許停留一切布置似全由張兵主持街口置有馬隊檢視行人且不許衆人聚集一處尋常人民極畏張兵當張兵允其過街 
 
 
 

Page 3

 
 
時彼等卽狂奔而去其長懼之狀見之令人憐憫昨日張兵舉動似尙好（十四日） 
[廣州電]  
　　伍博士不允副署解散國會之令粤人頗爲欽佩衆意黎總統刻處圍城不由自主南方要人主張國會議員仍留京師不必南旋李烈鈞等贊成設立籌餉局以籌軍費俾招新軍之議粤督刻正討論此事並傳諭前曾在軍營擔任軍官之職今賦閒無事者可至司令部報名以備錄用（十三日） 
[廣州電]  
　　陳炳焜李烈鈞等宣稱叛督必須懲辦不可輕恕今日將開軍事大會討論時局（十二日） 
[廣州電]  
　　廣州江口水災之報告仍陸續不止惟災情並不十分重大（十二日） 
　　以上路透電 
[北京電]  
　　曹錕擬撤回良鄕軍隊（十五日） 
[北京電]  
　　北京日報云政府接電浙省已取銷獨立（十五日） 
[北京電]  
　　昨日午後國會議員二百餘人於張勳到京後立即出京（十五日） 
　　以上德文電 
[北京電]  
　　張勳入京之後形勢毫無變化張入京後即偕李經羲江朝宗入府謁見總統陳述今後維持政局之意見至中央政府之組織尙無具體的進行目下問題非在内閣問題在張自身今後之態度據稱留京之期至多大約十日前後一俟諸般準備就緒即回徐州惟無論如何内閣成立非得彼之實力後援恐難維持想彼回徐或須延期云又據更進一步觀測謂張早無回徐之意欲爲製造内閣者而以超然實力元老之資格留京惟究如何决定現尙未明當此北京勢力悉經破壤之際若僅就形式準備張氏即行歸徐則收拾後事有極困難之情勢云（十五日） 
[北京電]  
　　張勳今晨入謁總統辯明解散國會係各督軍之要求勳意不過憎惡議員暴烈分子非不尊重立法機關等語並陳調停時局種種意見其中特赦帝制犯人行將實現云（十五日） 
[北京電]  
　　某日本人今日往訪張勳張氏所談大要如左收拾時局之策先令獨立各省取消獨立撤退兵隊然後組織李經羲内閣南方於此如有反對則余力主復辟云云（十五日） 
[北京電]  
　　奉天山東陜西甘肅各督軍與倪嗣冲連名電呈政府非難李經羲内閣之意中央政府昨夜接到此電據某要人言此爲北洋派因總理之後任暴露其内訌之明證亦爲　各督軍等不悅張勳之證云云（十五日） 
[漢口電]  
　　在岳州獨立之吳光新態度頗爲猛烈竟將陸軍部採辦之糧米十萬石扣留欲於岳州一帶張其勢力故湖南督軍譚延闓有派兵一師出駐洞庭湖附近以備萬一之報（十五日） 
[漢口電]  
　　解散國會之命令已爲湖北人豫料所及故亦無甚驚駭惟對黎總統益表同情（十五日）以上東方通信社電 
戰電 
[倫敦電]  
　　公報宣稱上午十一時三十分倫敦東區邊際落下炸彈繼而東端區内炸彈紛紛落下一落火車站中駛入之火車一輛死七人傷十七人一落於學校之屋死兒童十人傷五十人貨倉數所受損且起火數次今悉倫敦區域死者四十一人傷者一百二十一人恐尚不止此數炸彈數枚落於北福爾洛附近及泰姆士河對岸傷及四人此次襲繫歷十五分鐘之久（十三日） 
[倫敦電]  
　　公報宣稱今查明敵飛機襲擊倫敦一役所死傷之人數如下死者男五十五人女十六人孩童二十六人傷者男二百二十三人女一百二十二人孩童九十四人敵飛機所釀之損失無陸海軍關係（十四日） 
[倫敦電]  
　　巴拉勞氏今日在下院宣稱德國齊泊林飛船工四二號在北海爲英海軍擊毁公報宣　飛船工四一號之人未見有一生存者該飛船今晨爲英艦擊中前後起火即炸成兩段落於海中（十四日） 
[倫敦電]  
　　海軍部宣稱上星期内商船駛抵英國口岸者共二千七百六十七艘駛出者共二千八百二十二艘被沉載重一千六百噸以上之船二十二艘噸位小於此數之船十艘被攻而免沉者二十三艘漁船被沉者六艘（十三日） 
[薩洛尼加電]  
　　法軍於星期一日夜安然佔據愛拉沙拉與齊薩萊翌晨以馬隊圍拉里薩該處希臘戍軍司令貝伐斯將軍允不抗拒惟有陸軍大佐一員命其兵士於營後開鎗法馬隊回擊之延至晨間十時法兵死者六人傷者二十人希兵死傷六十人尙有陸軍大佐兩員其他軍官五十一員兵二百六十九人被擒貝伐斯將軍亦就逮（十三日） 
[雅典電]  
　　前皇康斯丹丁留别國人書曰余服從事勢之必要及勉蓋對於希臘之責任故率太子同離心所懷愛之國而禪位與次子亞力山大願國人安受余之决議蓋稍有事端即足發生世禍云（十三日） 
[俄京電]  
　　内閣今日討論召集協約國大會會同審查協約國彼此締結之各種條約事宜擬卽致文與協約國（十四日） 
[西班牙京城電]  
　　政局仍不靖各報視現内閣爲塡空之物不平之聲紛起旦夕恐將起大風潮推翻現制數種軍人派現雖退後但仍暗中活動（十三日） 
[巴黎電]  
　　美軍司令裴興將軍已抵此（十四日） 
[倫敦電]  
　　路透電社得悉美國已致文與協約國及中國以中國内部分烈爲憂　陳國家統一之必要並建議由各國向中國提出一種聯合之宣言（十二日） 
公電 
[廣東陳炳焜譚浩明李烈鈞電]  
　　南寗陸巡閱使雲南唐督軍　　長沙譚督軍貴州劉督軍四川戴督軍上海岑西林唐少川兩公鑒靑電計逹頃接京電危機愈迫不有義聲益張逆燄兹由炳焜浩明烈鈞聯電大總統副總統文曰民國不幸禍亂疊乘此次事變尤出意外無端發難明明叛國假口政事豈其本意唯知攘　奪利弗恤顛覆國家瞻顧前途憂心曷極炳焜奉職粤疆烈鈞養疴海上聞耗之初竊以我大總統副總統同受國民委托之重必能伸我國法懲彼叛徒故暫靜忍以俟明令乃兼旬以來逆燄飛揚附和益衆我大總統孤立公府或有難爲之苦哀而我副總統旣爲全國民望所歸卽立贊　元首之地且領軍符尤徵實力斡旋大局責詎旁貸前讀東電具仰謙冲無如叛徒之心絶非空言所能感格而含蓄之量實與責任不並容刻今勢機日迫已無依違餘地烈鉤係民國軍人且有舊部留粤因兼程來粤與炳焜浩明協商救國之策决議聯合同志各省興師討逆並公推陸巡閱使主持大計以遵守約法擁護共和爲始終不渝之宗旨敢請我副總統貫澈國民推重之義堅决護持約法之心力贊元首明辨紀綢庶使我大總統知人心未死大義猶存立斷睿機嚴申國法尅口頒布明令雪民憤而儆來者則炳焜等尙復何求果叛國者怙惡不悛肆意脅迫炳焜等一息尙存决難坐視只有効命疆場以求最後之解决迫切陳詞仰乞垂察佇候明示以策進止等因於眞日譯發諸公愛國共此熱忱懇即查照先行合電一致進行無任企禱炳焜浩明烈鈞同叩眞 
 [P張開儒主張擁護國會征討禍首電> 
　　各報館及全國父老鈞鑒興師謀叛意在顛覆共和初則要求總統退位解散國會改造憲法及僞政府哀求各公使承認被各公使却回照會同時西南各省又復聲罪致討該逆等受此打擊遂一變其手段更出其最陰險之政策敢要求解散國會以爲調和之條件由表面觀之該逆等似已退讓一步殊不知其很毒實更進一層夫國會爲民國之母憲法爲其產出總統亦爲其產出推翻國會不惟總統無所附麗民國亦無所寄託是解散國會即是推翻共和也此種陰狠險毒之謀非三數叛徒之才智所能出譬如木人戲法其動作各殊其内幕則實有人拉其滙線使之如法跳舞也爲今之計欲保障共和必先保障國會國會存而總統亦與之俱存自非誅討行使滙線搆成叛亂之禍首不可蓋固枝先固本擒賊先擒王甚望我西南各省及全國父老速與義師大張天討以全力擁護國會國會存則國本固其他問題自可次第解决且叛徒旣違法稱兵叛逆之罪已成鐵案吾民對之惟以武力代法律之裁判爲獨一無二之方針說者謂叛徒如取消獨立吾民即可罷兵勿討抑或解散國會以爲轉圜餘地不知國會爲民國之母斷不能聽其脅迫解散至罷兵勿討尤爲不可蓋叛逆之罪旣已成立不惟取消獨立其罪案不能解除卽使自盡於此其對於法律上之裁制仍未能解除袁世凱被天誅戮至今期年其叛國之罪案仍未解除實爲明證今叛徒之行爲與袁氏何以異哉擁護國會誅討禍首二者均不容緩我西南戰友我全國父老其堅决行事毋稍縱容開儒雖懦願帥勁旅以從國人之後握電髮指曷勝迫切駐粤滇軍第三師長兼南韶連鎭守使張開儒叩文 
[湖北議員上大總統電]  
　　北京大總統鈞鑒叚氏免戰後倪謀叛逆兵壓都門我公不爲威動不爲禍怵始終　守約法維持國會烈等前日入府陳辭我公仍以去就生死與約法國會共之相矢乃今忽有解散國會命令言猶在耳盟豈忘心讀交電非不知公實逼處此言非由衷法律事實勢難兼顧然法律之存亡關民國之生死公旣不忍爲一已博守法之虚名而使兆民受亡國之慘痛獨忍爲一己博救國之虚名而使兆民受亡國之慘痛耶烈等忝列議席而籍隸湖北言固近　而誼會同仇睹公前後矛盾萬衆失望烈等尙無面目見天下人未審我公自處何如耳瞻望國門無涙可揮環顧域中義師將起公共好自國之爲幸張伯烈胡祖舜叩寒 
[浙江工商界通電]  
　　北京大總統國務院南京副總統京津各報館曁浙籍議員公鑒頃楊善德齊耀珊强迫財政廳限六月内勒令解欵一百萬元浙省並無事故何以索此鉅欵乘時侵漁無可諱飾哀我編氓何以堪此我大總統副總統救國救民熱忱俱在諸公關懷大局誼切桑梓請速阻止提欵一面迅予撤辦以洩民憤否則任其搜刮吾民脂膏有限貪夫慾壑無窮來日方長浙中大難無已時矣特電佈聞不勝惶恐浙江工商界錢傑等一千餘公叩 
要聞一 
[張李入京與今後政爭]  
　　張勳之要求本着重在解散國會故張氏累次宣言均謂此令一發當即日入都現在解散令千回百折已於日前深夜發表則張氏自必踐約入都共商善後公府於昨日上午又派夏壽康赴津面謁張氏報告解散令已下即迓張入都並約李經羲亦來履新聞公府得張來電已允於今日上午十時專車入京約下午一時可到李即與同行公府得信已預備公府中大禮堂爲張居住矣李之來京據其昨日在津揚言謂此來仍係應總統之招共商善後就任與否須視來京後準酌情勢然後再定然李氏用世之心甚切隨張大帥之車塵馬跡翩然戾止外間早喧傳其夾袋中之人物已一一安排妥協昨日新聞編譯社紀載此項消息頗含譏諷略謂李内閣因時勢之不定一時未允成立實則李氏甚爲熱中前次財政總長未通過時竭力運動議員且有使用金錢之傳說雖確否未能徵實而李之急欲上台則無可諱言此次眼見國會解散居然追隨張大帥之車塵馬足靦顏來京其夾袋携帶之閣員則有外交梁敦彥陸軍雷震春内務袁乃寛財政張鎭芳海軍薩鎭冰敎育蔡儒楷農商李盛鐸等一班人物各派對之似皆大不滿意李之難饜人望亦屬當然故李内閣之前途尙未可預卜其成立云云要之以現在政象觀北洋系之内幕可略别爲五派一爲推徐東海爲總統段芝泉爲總理者二爲推張勳爲總統李仲軒爲總理者三爲維持黎總統之地位令段芝泉復任者四爲中立派五爲復辟派是也惟時至今日各派均知動搖元首之位置極不利益故稍變方針僅從事於總理閣員之競爭而五派中最有勢力者只段李兩派而已蓋段派有徐東海領袖羣豪李派有張定武統率諸雄各據其特有之地盤固勢均力敵也現在該兩派之暗中競爭極形激烈聞李經羲之總理因張懷芝等督軍團之反對難於實現然由後援者張勳現在之勢力而觀不能謂必無其事要之視兩派策士之運動如何即可决定其勝負之誰屬耳又聞天津方面主張復辟者除某元老外即爲楊度前日所謂參謀處會議衝突後楊雖屏諸門外而野心未死一面託有力者向張大帥陳情懇向中央要求實行第六條特赦帝制犯一面在黑幕中密籌進行據昨天津來京者云號召復辟之中堅分子升允頃已抵津現寓某宅與楊度握手密談甚久所議何事局外無從探聞伹升氏蓄謀不軌已非一日行蹤秘隱現無常今忽來津復接近主張復辟之楊氏此中情節大可注意 
[解散時之國會情形]  
　　國會復活未及一年卒遭第二次之解散未始非國家最不幸最不祥之事吾人對之不能無感於中爰將其收場之慘况略書一二以告國人今後再作關於國會之紀載不知當在何日矣參議院王議長辭職雖未經准許然王氏去志甚堅自提出辭職書後已不到院視事一切均由副議長代理衆議院則吳議長就職僅十三日坐議長席僅一次議員辭職或出京者太多旬日以來無會可開兩院景氣蕭條令人回顧一月以前蓋已不勝今昔盛衰之感及前夕解散命令旣下昨日吳景濓王正廷二氏亦皆無心復入院門參議院秘書廳以王議長辭職未准故組織尙無更變不過昨日廳中人員格外無精打彩而已至衆議院秘書廳則自劉秘書長去林秘書長來廳中人員自行辭職及被撤換者幾及三分之二在去者固明知爲待盡殘局絲毫無所顧惜在來者則仍冀能苟延殘喘或可死裏求生孰意席猶未煖而大厦已傾凡近日新移入該廳住宿之員昨日又謀搬出院外林秘書長恐人員紛紛散去則一切收束事宜將至無人辦理特於昨早趕下條子略謂奉議長諭議員分子雖遭解散國會機關依然存在所有廳中秘書書記以及夫役人等均應照常辦公俟政府派員接受云云條子之外又示意各員謂國會雖解散廳中辦事人員仍發全月薪俸此言一出人心稍覺安定矣 
　　又聞江氏至國務院時接見僚屬旋即與財政部商定因國會會期本在八月故爲再籌兩個月弳經費發給各議員以示優待已知會兩院會計員開具淸單矣各議員無論在京及辭職或請假者一律照發至於兩院一廳事務自應及早收束闻兩院秘書廳自昨日起已趕辦結束預備交代並聞新衆議院議長吳景濓及參議院劉議長王正廷等均已移居東交民巷矣 
[國會垂危時之上書總統者]  
　　國會解散已頒明令矣惟當此令將頒未頒之頃國會議員猶有以書勸大總統勿發此項命令者兹錄一二如次供國人觀覽 
　　參議員陳煥南上大總統書云大總統鑒昔在項城時代不淫不屈高風亮節普海同欽繼任以來人僅頌其人兹煥南竊深服其英斷今不違法之言猶在耳以張定武之兵臨城下遂改初衷遽欲下解散國會之令爲個人計徒博得東遷之虚號爲國家計實破壞約法之罪人雖曰解决政變别具苦衷而不知國法蕩然適所以召天下之亂也萬一棼絲難治卽辭職以踐前言待國人之評判天下後世必有能諒之者煥南瞬將滿任議員資格無待保存有微言輕敢邀聽惟不忍見我不屈不淫仁慈英斷之大總統作六十老婦之自謀昔吳梅村不聽侯朝宗之言晚年有故人慷慨多其奇節到於今一錢不値何須說之嘆事後追悔亦無及矣作聖作狂祗此一今流芳遺臭各有千秋我大總統垂察焉專肅逹悃敬請鈞安議員吳宗慈等三上總統書云大總統鈞鑒日前疊上兩緘計邀省覧私衷耿耿但願鈞座勿爲違法之事耳比者道路傳聞辮兵入京後鈞座態度已成軟化以從前堅持不欲爲之事今竟毅然爲之前面陳謂民黨議員中無人希望北京再開國會惟希望手創共和倡言守法之人勿再爲違法破壞之事至野蠻兵力所及燒議會戕議員聽之而已鈞座繼任以來天下喁喁望治曰能守法耳今竟不能何以對國何以對已吾知鈞座或别有苦心謂不忍首都秩序之破壞然天下將謂鈞座貪生怕死自食前言或者恐國家從此分裂故不惜忍辱調停以求暫時安敉然國家政令從此不行調停之結局西南各省能相與安之乎此次政變鈞座處置根本錯誤在乎始終執調停之念一念旣差百端均誤勿以爲解散國會可息天下之兵吾知天下之兵從此起矣此政治上之變局如何豈吾人所能預料將來國家土字分崩蒼生塗炭公實尸之罪莫逭矣 
[徐州快信]  
　　倪嗣冲昨過徐赴津張司令曾赴車站晤倪談話約三十分鐘車即開駛北上 
　　聞張勳向政府要求添募新軍四十營湯玉麟閻肇興均有新軍統領希望 
　　前晚張勳曾由津來電謂已令李統領偕各軍官齊宿火車上如解散國會令不下即開車回徐張勳之顧問商衍瀛昨回徐語人云國會問題雖已解决繼此最大難題即爲内閣張屬意李經羲支配閣員已與李商决惟某派主張段復職甚力而北洋系又屬意東海聘卿繼此爭端已不知鬧到如可景象云云 
　　參謀張萬繩栻在津患病勢甚危急其在徐眷屬昨均乘車赴津 
[南京快信]  
　　傳聞蚌埠倪嗣冲之行轅前晚被人縱火付之一炬 
　　軍署某人昨由津錯語人云現各派機關報紙攻張不遺餘力惟其暗爭原因甚複雜 
　　滇黔粤桂湘五省督軍昨聯銜通電來寗謂解散國會即破壤約法傾覆國基誓以一死維憲 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東京通信（十）（八）（心危）]  
　　美國勸告之反響 
　　自張倪等蠢動以來各國態度尙無新聞而東報中多有攻擊寺内内閣之默視謂中國内亂將殃及日本且爲華人幸福計日政府宜持公道以拯之云云（按此論調大隈派之報知新聞持之最力其他不慊於寺内之報紙頗附和之）然日政府不爲所動此則吾人引爲大慰者也日來忽傳美國駐華公使有勸告黎總統不必退位速靖内亂以固邦基而保存國際地位之說由是日人大受剌激各報羣起非難促其政府注意兹將其言論彙譯於左方 
　　東京朝日新聞曰列國之不干涉中國内政主義不免以駐華美使藍辛氏之單獨勸告而有根本破壤之感今後協約各國之態度如何固難逆睹然自日本觀之則較中國内亂問題爲重大也察美國勸告之内容自似本諸善意然觀夫最近美公使之活動與夫熟悉華事之譚尼博士爲公使館員則美國之突然勸告亦不能目爲一紙具文而等閑視之况美國在華勢力之基礎異常深厚中國曩日恪守中立及美德絶交而中國隨之非其明證歟故今兹不應僅責美國不顧日本而干涉中國内政也美國之對華由來標榜以經濟爲本位不涉政治然今次乘中國内亂之機干涉内政以期佔政治上之勢力藉可推知今後美國對華將由政治經濟雙方並進矣日人苟見不及此而以爲單純問題行見將來有噬臍之悔云東京日日新聞曰日英俄法諸國以今次中國内亂爲内政上之問題故取旁觀態度美國則恐亂事蔓延故善意勸告之非别有懷抱而圖自利也然勸告之内容欲黎總統留任且以宣職爲第二問題此皆積極之主張故雖出之善意然其一變不干涉主義而干涉他國内政不可爲諱美國對華政策其將從兹更張歟千九百零七年美國務卿海氏提議中國開放門户機會均等等主義此美國對華政策之第一步也千九百十年又有諾克司氏之提議滿洲中立雖歸失敗亦足表示其積極政策之一斑此皆共和黨之政略也其後民主黨繼起秉政一反其所爲樹立不干涉内政主義此其所以脫離六國銀行團也然近今美政府之内政外交事事有接近共和黨政策之傾向今次之對華警告最足證明之以此較之海氏之要求開放門户機會均等尤見其含重大意義日政府對此現象不能旁觀云 
　　東京國民新聞曰藍辛公使之勸告利於黎總統及現國會而不利於各督軍其内容之最堪注目者卽謂對德宣戰乃第二問題云蓋美國以今次之變亂淵源於宣戰問題斯日政府尤不能不加以特别注意矣日本屢次聲明不干涉中國内政故其内亂倘不侵害日本及各國之利益或不致自陷於非常不幸之境者日本必始终保持旁觀態度坐視其結果英國及其他强國亦皆信任日本之地位與實力而願取同一行動今乃美國獨否悍然有此舉動其蔑視日本之地位爲何似耶宣戰問題固日政府之所勸告然不足爲中國内亂之原國惟以門户之見借此黨爭之具耳故其内亂全然爲南北之爭官僚民黨之傾軋與宣戰問題無與也則美國之勸告皇皇然曰宣戰問題其蔑視日本之不干涉内政主義與對德宣戰之勸告爲何似耶日美國交或將受此惡影響據某處消息美國勸中國對德絶交而日本進而誘之加入協約國藍辛氏　之且疑日政府爲官僚派後援乃結納黎總統四周之親美派出此舉動云此說未能信其必眞但北方派因此警告而頽喪則無疑也 
　　東京中央新聞曰美使藍辛氏以忠告之形式而干涉中國内政吾人竊疑美國之用心也旣曰希望中國和平統一又何爲操縱民黨以排擠段氏而惹起内亂耶旣内亂矣曷不聯絡日英俄法取同一態度耶假令他國效美國舉動以干涉美洲大陸諸國之内政美國其甘心耶恐日本置喙於墨西哥事者美國朝野將激烈反對而有所謂抗議者矣美國今乃蔑視協約國取旁若無人之態度亦可怪矣美國旣不顧日本恣意妄爲是無異敵視日本今後日美在華勢必不相容納美國之不干涉主義從兹滅裂不禁爲美國惜之 
　　日本各報論調大率如斯其他報紙之議論亦大同小異不再一一迻譯一言以蔽之各黨各報一致反對美國之舉動而其反對之點不在勸告書之内容（右總統而抑督軍）而在勸告之行爲此不可以不辨也 
[粤省對待時局之籌備]  
　　西南六省聯軍起點（特約員平生） 
　　自張倪等稱兵北犯後粤省民氣激昂其在民黨方面無日不開會無日不有沈痛之電文發佈如華僑國民黨員俱樂部則謂稱兵倡亂背叛共和按法懲創實無調停之理公民聯合會則謂一致擁護黎大總統無論如何决不公認更變國體其他團體尚多所主張者大約亦同此旨而省議會於七號開會籌畫對待之策於籌餉招兵等事亦略有討論目前在粤要人最與時局有關係者則一爲李烈鈞一爲陳炯明李烈鈞昨已抵港矣即日晋省李部下滇軍萬餘足編一師一旅再加補允尅日可以成軍此番急速東下蓋有不可遏仰之勢李於八號早抵粤城軍民兩署卽派出軍官兵士沿途保護督軍副長官參謀某君耿總參議劉副官長張方兩師長均往迎迓李軍長即到督軍及省長公署叙談省長旋即預備洋花廳樓上爲軍長下榻之所隨行者有卓仁機少校張敏中弛歐陽滄生霖李子鬯曰垓余地山維謙鍾薛生洞數人李軍長言及叛將大爲憤激謂元首並無違法憲法尙在二讀師出無名不過無理取鬧而已但彼等必不敢攻北京祇虚張聲勢以圖恐嚇議員多數離京則國會於無形中解散共和政體以民意爲主非少數人所得而把持即總統辭職與不辭職亦當付諸民意更不容彼輩有所要迫我南方人民盡是擁護共和之人我輩今日擁護中央非與黎黃坡有感情之作用直是擁護元首即擁護中華民國今元首未嘗違法凡我中華民國國民皆當認爲吾國之元首出死力以擁護之以保存我最尊嚴之中華民國今各叛將在天津設立機關擅舉總統直欲弁髦民意有意造反總統雖未有明令征剿伹我南方各省不可不預備實力以爲對待望我國民同心同德務使我中華民國永久莊嚴羣小再不敢有違法之妄動云云旋又拍電致陸榮廷及唐繼堯有公出則國存公隙則國亡二語恒炯明則到省數日於軍事進行亦頗有商權聞陳之主張謂國會如不法解散猶可若謀危總統則督竭力與抗現陳亦有致省中諸將士文將言時局之危驗勸以共保粤安進圖討伐矣伹粤中籌議無不待决於陸使而陸何日東下尚未有期陳督軍則態度甚爲鎭靜明知以兵力爲後盾其事亦不可少然以廣東頻年用兵且人心浮動苟一不愼深恐妨害治安故一面致電馮副總統仍懇其鼎力斡旋早爲正當之解决大約陸巡使陳督軍之意旨皆視乎馮副總統仍以調停爲主而已至調停無效然後主用兵力　聞陳已密電陸使聯合滇黔桂粤湘蜀六省同心協力并請陸使契銜通電號召西南豪傑擁護元首至軍費一層當庫空如洗原屬極難籌畫祇有救國儲金經已宣告發還惟未領取者仍居多數刻聞某關體以大局風雲緊急討逆師干或將出發而軍實餉糈亟應預籌以爲實力後盾特擬發起改將該項儲金自由認充軍餉暫不領回如我粤將無出師之必要則此議應立行作廢以示分别聞軍界某君等以均認捐儲金本非望及發還兹擬撥充軍餉仍無悖於救國之義已表示贊成日内即聯名通電各界請其同意但此爲數有限仍不能恃爲活動之欵今聞救濟財政而可得大宗巨欵者則爲大弛賭禁現大吏經山决定至事不得已則惟有出此着即議會中人亦多心照而不加反對故七日議會開議議員中有建議組織籌餉局其用意卽欲將弛賭之事由籌餉局發起議員不加贊成亦不加反對如此議員會亦不至受人訾議而財政上可以大爲活動後以籌餉招兵事關重要宜由督軍省長妥商舉行不必議會發起遂擱其議然大弛賭禁之說聞確已决定將來想由大吏發起不必交議而議會亦默認不加質問而已至近日朱省長辭職之說所傳益盛聞因警衛軍軍權已盡歸於督軍之故云 
粤省近已實行宣布戒嚴矣督軍公署昨以時事緊急應否下令戒嚴與戒嚴之手續戒嚴後之應如何辦法特開會議其内容略以當陳督軍接任視事之日正叛逆督軍警電頻傳之時即擬下令戒嚴免好人從中窺伺而爲擁護中央之計後某君道言以人民心理每懼事厭亂粤東無甚影響但求有所佈置勿庸驚擾人民因中止後迭聞有與某派密電往來及某要人又有乘機欲動之意雖軍心極其鞏固究恐有所疏忽旋又覺亂象已成反不如宣告戒嚴人民轉覺地方上之治安無有欵慮故特於八號佈告戒嚴而佈告特以簡括了當出之至其佈置則早有命令密飭各將領各機關人員矣陸使以不在粤故不會銜向例軍民兩署有應會銜之公牘軍政由督署主稿民政由省長公署主稿初擬送稿到公署會銜旋以此係純粹的軍政故尙無民政長官會銜之必要該令遂逕由督軍署發表聞在戒嚴期内之辦公大綱約有四項一全省軍令軍政事宜由本督軍完全執行一全省財政事項由督軍監督主管官廳執行一單純民政事宜由省長執行督軍仍可隨時糾正一司法行政由主管官廳辦理呈候督軍察核執行又聞陳督軍鑒於迭次舉兵時往往有假借民軍名義濫召軍隊等事昨特發出佈告略謂自民國成立以來每經一次政變粤省必經一次擾亂推其原因蓋由政變之際政府不負責任人民自由行動民軍義勇隊等名目繁多蜂擁而起救國則不足害民則有餘　定之後收編則餉項無著遣散則盜賊倍多百孔千瘡不可收拾粤省局戴之傷實由於是此次政變復生影響甚大懲前毖後不能不思患預防本督軍爲保衞地方治安起見業經宣布戒嚴對於人民生命財產當然負完全責任如再有假託名義號稱民軍聚衆滋事者即以土匪論一律嚴辦不貸本督軍令出法隨勿謂言之不預也云云 
[金永炎述黃陂之談話]  
　　獨立各省要求條件中有屏除宵小一項於是督軍屬所目爲四兇人三策士十二暴徒輩均不能安居北京現四兇中之金永炎哈漢章已於前日微服回鄂哈則居於武昌水陸街公館金則住於漢口租界有見之者謂金之態度安逸並不露懊悔狀日昨某君往訪金氏語之曰君感黎公知遇相隨數載今日時局如是黎公困守京城公等縱脫然無累於心安乎金答之曰今日之事是否黎公錯誤及不才等是否誤黎公惟有借黎公答滬商會之電中兩語（順逆是非付諸公論而已）以明心跡云云旋又舉黎公某日談話告之云黎嘗言現在各方面均謂我任用宵小其實我左右何嘗有所謂宵小且我忝居无首向來一事不能作主我亦不配有所謂宵小在左右也目前我左右之人已走避一空以避宵小之名邇來各省軍等自由行動我意勸彼等須三思而後行彼等對我宣布脫離關係設彼等部下或亦有向彼脫離關係當奈之何且彼等目中無我無國民獨不畏尙有他人耽逐其後乎更不畏外人之借口干涉乎何苦必欲作到盡頭地步至若憲法本爲約束人類之具上自總統下至齊民皆須受此束縛豈能盡如人意烏可信此以起爭端解散國會一層在我爲違法而彼等强迫亦豈有好名不謂各督軍等來電紛紛警告謂非此卽率師自由行動我只有聽其所爲而已云云今張紹軒入京聞其主張仍以解散國會爲調停之第一步以余（金自稱）測之黎公實已陷於困境矣方督軍團之在京會議也黎公對各種非法之要挾恃有不怕死不違法不蓋印之九字訣今則仍抱定一種九字訣即（不貪位不打仗不違法）嘗對人言我對於今日事變並非軟弱要我退位要我死均無不可言下有不允解散國會之意然張勳赴津後能否堅持初意到底則不敢必云云以上係金氏面告某君語現張勳已率大軍北上且靜觀黃陂之如何對付耳 
[趙倜等之國會解散後主張]  
　　國會解散矣張勳之所謂撤兵取消獨立謝罪等條尙一無影響而稱兵團之人物且互相通電商酌所以改選國會訂定憲法之方法其大致情形直無異於袁世凱之民國代表大會與連代行立法院等故技思之可爲寒心兹誌河南趙倜田文烈等之解决時局電文以見一斑其文曰連日接各省來電商酌解决大局辦法大都以散國會改憲法組内閣屏羣小爲切要條件詞嚴義正凡眞心愛國者諒無不一致贊同倜等不敏竊願率循斯旨參以管見引伸其義以效壤流之一助國會解散亟須改選之法或採用一院制或將兩院議員名額大加删減旣節經費亦免呌囂選舉投票並宜改用記名俾得稍知顧忌不至全爲金錢所運動至憲法會議已經通過各項條文種種亂法侵權萬難存在將來改正之任若仍畀國會議員則恐蹈前弊若待開召大會則又致紛更似宜仿照協定成法由各省選派博通中外精研法律心術純正之代表若干人共同討論編纂使新舊意見融化一爐務期適合國情不僅高談法理其新憲未定以前國家一切行政制度不能無依據倘因時間忽促萬不得已仍欲用臨時约法則宜將束縛政府及違反民意各條援照上年前例先以命令廢止免使宵小緣爲奸利否則不如從根本取消另訂暫行新法以資遵守今日國體爲共和政體爲責任内閣盡人知之亦盡人能言之是國家一切政治悉由内閣負責彰彰明矣設使遷就凑合貽致梟鶖並集之誚轉增害民難去憂往事非遙可爲殷鑒此次從新改組尤宜妙選耆德碩學有經驗有聲望有魄力之閣員擔任鉅艱相助爲理庶幾得人則治不至徒法難行此外屏除羣小一事公論難逃國法具在無待多爲研究自可語焉不詳以上四端果能違到完全目的我輩志在救國亦復何敢他求顧倜等仍不能鰓　過慮者近來謬說流傳一唱百和憑空號召殊駭聽聞迹其狡詰居心實欲伺隙蹈瑕破壤統一豈知我輩宗旨純正念念以國家爲前提但求從善納諫如流豈改擁護服從之素志若夫别謀擁戴義始利終覬奪門以邀功致舉棋之不定凡兹詭僻非所敢聞此區區之心所願與天下共見者也敬陳胸臆統之乞鑒裁趙倜田文烈靑印 
[李厚基電留馮副座]  
　　馮副總統日前通電辭職並專員將證書送還參衆兩院黎大總統得訊後曾致電挽留其時兩院以天津方面之横來壓迫開會未成無從討議此一問題今兩院且解散矣此問題之下文遂益無從說起惟稱兵團中頗提出事議爲挽留者閩省之李厚基即其一也聞李於十二日致電浙江楊善德等其文曰前奉馮副座江電謂已於本月三日電逹參衆兩院請辭中華民國副總統之職逖聽之餘殊深惶駭竊念馮副座功高望重中外傾心况際兹政局糾紛尤未便任其高蹈厚基業已專電挽留其文曰南京馮副總統鈞鑒江電謹悉鈞座已於本月三日宣布辭職逖聽下風曷勝惶駭伏維我公自膺選就職以來無時不以愛國愛民爲前提功高望重中外傾心凡屬民國國民無不望帡幪之久隸豈容托巢許以鳴高况際兹國家多事風雨飄搖之秋内政糾紛外交緊急尤全仗鈞座作中流之砥柱挽旣倒之狂瀾扶危定傾惟公是賴尙乞勉膺艱鉅力任仔肩應上副中央政府孜孜圖治之心下慰薄海人民喁喁望治之意國家幸甚大局幸甚等語特電奉聞除公電各省外尙乞我逕電敦勸以維大局無任盼禱李厚基文印 
[安徽獨立之倪軍]  
　　當倪嗣冲宣布與中央脫離關係卽將所部之安武軍各路軍隊電調蚌埠以作軍事上之準備兹調查其軍隊之實狀及最近之行動述之於後　　倪嗣冲之安武軍隊襲前淸巡防營之編制毫無軍容亦無紀律平日亦不訓練上自長官下至士卒大都目不識丁至於軍事之敎育戰術禦防攻敵種種計畫則更茫然無知也其軍隊每路五營每營按原章五百餘人今僅有五分之二七合四十營統括計之不過一萬二千人左右此倪軍最近之實數也至第一路馬少甫五營一營史俊玉二營馬泗柱現駐防皖南各屬保護茶商三營李復成四營曹瑾堂五營張子俊已由馬統率赴蚌第二路王統領五營軍隊胥駐蚌埠第三路高振善所帶軍隊一營華均章駐鎭陽二營田陞　三營楊克穎四營馬祥斌五營范壽萱均駐皖北壽縣一帶第四五兩路除分防鳳潁外餘現由倪毓菜帶領開往天津一帶第六路張漢英軍隊業於日前將一二三四等營出發蚌埠共五營王傳祿則留防省城北門外西路灣第七路李玉麟所部之軍隊一營薛振邦二營張桂森三營靳靑松四營王春澤五營李少棠均分駐蚌埠浦口一帶路線第八路李良臣五營現調駐省城（已詳前報）而倪朝宗所帶步衛隊一營馬衛隊一隊又輸送隊一隊憲兵哨一哨軍樂隊一隊機關鎗隊二隊均齊集蚌埠以候調遣惟過山砲隊一營陸路砲隊一隊補充隊一營皖北巡防營四營僅有其名目而無實事也其軍餉每年則三百八十餘萬以吾民之膏血而供彼輩衆兵自衛之用且出此危害國家之舉動　可慨也 
[皖事近聞]  
　　頃得軍界中人消息云張氏北上後大局可望解决所有前次調往蚌埠各路軍隊不日將仍回原處駐防并聞省城調去之憲兵營日内部即可回省 
　　省垣中交兩銀行自戒嚴後所存現欵悉被安武軍提充餉以致人民恐慌紛紛持票兌現雖經商會極力維持然日來兌現者仍不乏人刻聞李警備司令以軍餉一項月不可緩深恐該行周轉不靈因特籌維持方法以每月每名兵士餉需八元及軍官餉項均分兩期折半兌現以示維持 
　　皖省自宣布戒嚴後需餉甚急庫欵空虚故前有司法敎育停止經費之說致各學校均擬提前放假日昨敎育會長劉筠靑由蚌埠來省即開茶話會當衆宣布謂曾奉倪氏面諭大局不日卽可解决學生散歸恐滋事端某在任一日省中一切秩序敢負完全責任學校敎育自當竭力維持决不停廢至經費一層除軍餉外所餘即撥敎育之用并囑到省將此意宣布各界週知切不可主張消極云云各學校得此空言維持後心稍安慰然日前外縣解到欵項數萬因定武軍餉項二萬八千兩即要發給故今日各學校經費祇發二成謂須矣外縣再有解欵即行補發日是則敎育前途能抱樂觀耶 
　　代理省城警務處兼警廳長周之潤以日來省城仍有謠言昨特添委調查户口員督察員并增設偵探員俾靈耳目并飭晝夜巡邏毋稍懈怠 
　　安慶電報局一切費用向由交通部直接開支故省垣各機關拍電均須給付現欵皖省與中央斷絶關係後該局遂隷軍事範圍之内日前該局管理吳煥榮向司令部要求撥欵五千作臨時添製線桿材料及一切開支用當由李司令致電蚌埠請示倪氏以當此軍需孔急之時該局乘此請欵未免要挾取巧昨已電令將該局管理撤換改委候補知事郭寳榮接辦 
　　皖省烟酒公賣曁印花稅兩項前經倪氏通令自六月一日起一律截留移作軍用兹聞該兩局長具復謂天旱不雨商務停滯每月收入僅供開支猶不敷用大有新收無有舊管無存之噶云云 
[獨立聲中之浙省敎育會（靜跟）] 　　　　　　　　　　　　　　　　　　　　　　　　　　　　　　　　　 
　　浙省省敎育會前因建築會所蒙黎大總統特捐洋一萬元並由上虞縣公民陳春蘭君捐洋一萬元合計二萬元此欵業已如數收到一面呈准官廳擇定新市場平海路北 
 
 
 

Page 7

 
 
　　首宫地一方興工建築此項工程限定陽曆七月底完竣催承包工價係二萬五千元除收到捐欵洋二萬元悉數抵付外餘五千元尙無的欵此外修整四圍空地添築圍牆種種工程不在承包之内約計亦需洋四五千元合上數約短少洋一萬元前次陳請省議會提出補助建築費案業已打消此欵迄無着落但無米雖不能爲炊而因噎終難以廢食無已祇有勸募之一途現聞會長經子淵君正在設法籌募俾全省敎育總機關用觀厥成記者昨由新市場平海路經過此項建築工程纔及其半將來落成期間尙須展限也 
　　省敎育會正會長一席自民國元年以至於今均係經子淵君充任期任事之熱心早爲各界所公認至副會長一席前清太史劉治襄君歷舉歷任亦已五載但會内一切事務悉係經君一人主持副會長不過備位而已今歲劉治襄君不在省垣會中優秀分子咸擬另舉陳洛書君接充陳係義烏人民國二年曾充上海製造局總辦學識資望均爲時輩所推許若果選充斯職未始非敎育前途之幸也嗣忽有全浙兩級師範畢業之某君出而推陳派遂爲所擠今春開常年大會某竟當選某固冠玉少年雖稍具有敎育知識但資望太淺被選以後大爲輿論所不容旋獲得省立第二師範學校籌辦委員以去現在會中事務仍由經君一人主持所謂副會長者不復過問矣 
　　全浙敎育會聯合會前曾議定簡章每年開常會一次自七月二十日起開會一星期所有議决各案由省敎育會會長呈送省長公署採擇施行逐年以來業經舉辦四次本届常會會期轉瞬即是雖本省頃在獨立期間但地方秩序井然社會上一切事業尙無何等影響是項敎育會聯合會議自宜照常繼續舉行藉　進步惟依照會章所有各敎育會提出議案應於會期前十日郵寄省敎育會事務所以便印刷業由經子淵君分别函致各縣敎育會知照並令届時各選代表一人來杭赴會其開會場所因新建房屋尙未落成仍在吉祥巷舊址舉行云 
[杭州快信]  
　　軍民兩署接元日昨國務院解散國會通電立即叙稿付印轉飭得機關查照以示時局即日解决之意 
　　浦江縣電呈到省報告防務妥協縣境並無匪擾前次謠傳全屬子虚 
　　餘姚知事王家曾以縣城濱海防務重要商請警備隊三區統帶常榮清飭第三營調縣塡駐藉厚兵力會電到省已飭照准 
　　前第六師師長葉頌清由籍來杭楊督軍昨召至署飲讌討論時局 
　　慈谿知事林覲光擅釋已决盜犯蔣阿庚又被前管獄員姜夢熊舉揭高檢廳已飭查辦 
　　嘉善日新繭行違章私設已飭封閉惟曾經收買乾繭仍准輸捐運送出境 
　　錢清場屬河莊地方產鹽豐富現籌議改矖辦法胡運司飭場會商徵求灶户同意詳覆核辦 
[蘇省會臨時會開會紀（三）]  
　　昨日（十三）爲省議會臨時會開議之第三日議員到八十六人午後三時開會沈議長主席許蘇民提出省署咨交覆議修正江蘇省取締繭行暫行條例緊急動議案主席宣讀省長咨交復議文略云案准咨送議决江蘇省取締繭行暫行條例案一件准此查該條例内限制繭灶一條於新法添繭行得設雙灶八副於原有繭行不得添灶查核絲繭總公所册報繭行烘灶袛有一二副者頗多如照所議限制新行得設八副而舊行之祇有一二灶者反不能添設未免偏枯合依省議會暫行法第三十八條之規定咨請復議修改再行公布施行衆請照咨覆議修正多數贊成又江蘇地方物品展覽會章程案（三讀）主席以照審查報告付表决通過遠依議事日程接議第一案援案帶徵興修常熟滸浦塘工案（三讀）通過第二案敎育審查報告鎭江第九師範改辦第二商業學校案表决重付審查第三案請查辦鎭江第三工場場長陸鳴鶴營私舞弊案主席以咨請省長查辦與交審查付表决皆少數無結果第四案請將第五工場移設松江案表决付審查第五案糧價騰貴嚴杜私運案主席以咨省長付表决多數起立第六案整頓屠宰稅案表决付審查第七案請議審查會提出江蘇省籌設水產試驗場案第八案請議審查會提出請建議政府將欽公塘脚免予處分案均表决付審查第九案請議審查會提出革除沿河擾害航船積弊案表决建議省長第十案請議審查會提出設法維持籍没匪產案表决付審查第十一案請議審查會提出取消江北釐捐改辦貨物稅案表决建議省長第十二案請議審查會提出籌浚沙河引水入江案亦表决建議省長第十三案請議審查會提出維持浦東塘工善後局案表决付審查第十四案請議審查會提出整頓省立第八中學案否决第十五案請議審查會提出取消閔庫張所長朦請加稅案第十六案請議審查會提出取消未公布之加稅章程案二案合併討論表决均付審查第十七案請議審查會提出裁撤板浦釐捐以恤商艱案第十八案請議審查會提出查照鹽志並盧運使成案禁止盜賣竈產案亦均表决付審查時已六鐘主席遂宣告散會 
地方通信 
[靑浦]  
　　公共體育場開幕靑浦縣公共體育場設在城内公園之前地方甚爲寛敝開辦經費原定銀五百元嗣因建築牆垣治平場地方及置備需要器械不敷甚鉅當由經辦員等續請撥銀三百元經縣照准撥給工程遂次第告竣定於六月九號開幕先期由縣知事張定菴知照城廂各學校豫備唱歌及團體競技等運動以助臨場興味届期下午一時縣知事各職員曁城廂各學校員生以及來賓等先後蒞止照規定順序舉行開幕禮先奏樂次由經辦員報告一切粢升旗由縣知事率同各員等行鞠躬禮各學校學生亦聯合唱歌次由縣知事縣視學員登壇演說畢各校乃開始運動均精神充足興趣優美事畢復合攝一影而散 
[鎭江]  
　　警局長注重治安丹徒縣知事兼警察局長倪和甫君近以時局不靖維持秩序最關緊要警察服務各員自宜振刷精神認眞防護治安以免不逞之徒借事生風故日昨通令各區長於每日下午七時後遴選幹警數名在偏僻地方實行梭巡以消隱患 
　　高區長破獲烟窟近來後街一帶售賣燈吃之家明目張膽肆行無忌幾若忘其爲禁絶時代者當爲警察三區高區長得悉特於前昨兩日飭派長警前往迭破著名烟窟數處分别罰辦一般黑籍中人始稍有戒心 
　　徐母壽辰之熱鬧本月十二號爲已故軍統徐寳山之太夫人八十壽辰黎大總統馮副總統張巡閱使及各省督軍省長均派代表責有屏幛等禮物蒞鎭申賀鎭郡軍政警紳商學各界要人之躋堂稱祝者不下千餘人一時冠裳雲集輿馬喧鬧頗爲熱鬧 
[南京]  
　　各縣報雨公電太倉温知事報魚日起連得透雨二寸餘現仍濓　未止逍邦彦報尤日未至次日丑得雨尺餘曾基報眞日得雨一寸五分文日得雨一寸六分漣水唐樹　報眞日得雨四寸宿遷嚴型報自眞日午時起至本日丑時止得雨三寸餘汪保誠　眞午後二時至夜深得雨四寸餘由斯以觀則今歲蘇境之荒象或有轉機之望矣 
[嘉興]  
　　迎燈肇禍案結束嘉興北門外第三分所長警前因禁止兒童迎燈致鎗斃良民吳金榮釀成極大風潮曾由省吏一再派委澈查並將張知事俞統領分别記過金警佐澈差交縣看管聴候核辦在案日前張昌慶知事將迎燈爲首之道士阿全拘獲研訊供認聚衆搗毁警局不諱已於日昨判决三等有期徒刑四年零六月又第三分所警長程式不用好言勸阻致將小兒追趕落河操切從事罪有應得亦判决五等有期徒刑三月俟上訴期滿照判執行 
　　選定縣商會會長嘉興縣商會以各職員任期已滿通告各會員定期改選業已選定蔣萊仙邵敬之等會董三十二人昨日由各會董在該會投票公選正副會長當由公正人當衆開票計高如灃得二十四票當選爲正會長祝廷錫得二十一票當選爲副會長業已開具履歷呈報官廳備案並通告各商家查照矣 
[杭州]  
　　深夜專車與火車出軌前夜（十三）二句鐘浙路杭嘉段内忽聞汽笛嗚嗚似開專車引起一般人之注意當向車站訪查據云係因近日二蠶繭子堆積貨棧爲數頗多車務總管烈德爲運輸迅捷起見特令機器廠調撥貨車十二輛以供裝運蠶繭之用云云日間外間頗有某項謠傳對此終不能盡釋所疑也又聞今日（十四）上午十一點三十分鐘由嘉興來之區間車將抵閘口站時方在外揚旗尙未進轍不識何故忽然將前部平車四輛完全出軌車卽停止幸未傷人當由該站長飛電各關係處鑒核即將該路隨時封禁是以所有江墅車快車及特快車等均由南星橋爲出發及到逹站并由拱寰機器廠馳放專車帶同工匠及起重機件前往設法取起工程處亦加派道班工築以便行車 
[濟南]  
　　嚴申竊割電線之禁令省署昨訓令各縣知事云沿路電線關係交通近年以來常有不法之徒竊割電線屢修屢失月常數起在電局頻頻修理旣有日不暇給之虞在各處刻刻防維尤有保護難周之憾自非嚴申禁令不足以懲旣往而儆將來兹特預定辦法申明如左（甲）竊線之犯按照刑律妨害交通罪竊盜罪依俱發罪之例處斷（乙）購買所竊電線者按照故買贜物罪從重擬辦是端係爲維持電政起見不妨於法律範圍以内酌予從嚴處治除分行外合行令仰各行事務必出示查禁並傳諭收買鉛鐡舗户嚴行舉發有犯必懲倘敢隱匿不報即予一併送究 
雜評一 
[成全何人（一子）]  
　　當各省稱兵之始說者謂將成全倡復辟主義者又謂將成全馮副總统者又謂將成全徐段兩氏者至於今日均是一場空話 
　　今日所成全者第一爲張大帥乎挾各省武力以收彼馬到功成之名榮何如之然而若張作霖輩已因此而生妒忌心矣第二爲黎總統乎國會不解散地位難保不搖動今則仍可得各省之擁護然而此後問題正多難局仍不易當矣第三爲李内閣乎前此三徵九聘不敢上台者今乃隨張大帥後可從容揚袖而出可指揮如意而無掣肘然而若津派若交通研究等派已紛起反對矣此外若帝制派若陰謀家亦可彈冠相慶不將成全若輩耶然而暗中自相奮鬭甚烈結果亦未可料 
　　然則所成全者何人耶曰以今日言已成全一講求衛生之伍老博士 
[其餘條件]  
　　稱兵者之要求條件除解散國會外改正憲法一條牽連於國會間　者也懲辦羣小一條已先國會而實行者也責任内閣一條現正在自由布置者也要段復職一條則旣承認李内閣自無問題者也即張所擬添之優待清室一條則須俟制憲時解决而亦非目前事也然則目前所必須解决者其惟大赦帝犯之一條乎帝犯之奔走運動於督軍間以助成此危局者目的蓋在此今固可無求不得然袁皇帝已不能再起其將爲誰效力更有何面目見國人乎 
 
 
 

Page 8

 
 
   
 
 

Page 9

 
 
   
 
 

Page 10

 
 
申報第三張（十） 
本埠新聞 
[小麥稅釐一律豁免之請求]  
　　本埠麵粉公會禀請北京财政部核准發給護照運單購辦小麥免繳稅釐凡屬行號各商販購麥不在免稅之例兹仁榖堂廣潮帮及各行號等以該麵粉公會壟斷自謀滅絶各行號商販等生計羣相反對函致華商旅滬維持會電請政府要求取消已誌本報兹悉廣帮愼守堂潮帮潮州會館漢口帮志成公所米業仁榖堂等亦邀集各團體會議以財政部如欲上裕國課應一律征收如爲俯䘏商艱亦須一體豁免今遽准公會之請求發給免稅購麥護照殊欠公道故復函請總商會電致北京政府另籌妥法今將總商會電文抄錄於下北京分呈國務院財政部農商部稅務處鈞鑒頃據廣帮愼守堂潮帮潮洲會館荳米業仁榖公所漢口帮志成公所等函稱麫粉公會呈請財政部核准發給運單向各處購辦小麥免繳稅釐凡屬行號各商不在此例等因商等聞之羣深駭詫竊查商等行號所運小麥盡係售與粉廠此外並無消路即四鄉船户小販賴之以爲生計者人數尤衆今該公會壟斷自謀竟爲竭澤而漁之計朦呈財部突生此舉不特行號營業爲之停歇即四鄕船户小販亦將斷絶生機商等昨經公議僉以大局攸關不能坐以待斃卽上爲國課計亦將減絶稅源同爲國民同屬商業豈甘令該會獨肥而使商等向隅耶夙仰貴總會領袖羣商主持公道萬懇爲商請命迅賜分電國務院財政部稅務處據情陳說代爲力爭務請將公會免稅前令即予取消否則應請援照該公會成案一律豁免以昭大公而維商業不勝公感之至等情查該公所等所稱行號商販採運小麥原係接濟粉廠原料此外别無消路自屬實情本會前據麫粉公會聲請洋粉充斥内地請定通過釐金專章大部體恤商艱准將粉廠原料進口及往來内地槪免稅釐一年俾各粉廠減輕成本與洋粉相敵今章程運單業已頒發因有行號各商不在此例之說故該公所等援以爲請應大部飭下凡行號採運接濟粉廠之麥一律照給運單免征稅釐以免兩歧伏候示遵上海總商會 
[浙省取消獨立之又一消息]  
　　昨有本邑政界中人自杭垣滬述及浙省督軍楊樹棠前因安徽等省獨立浙省亦暫與中央脫離關係現以參衆兩院已奉中央明令解散請求之目的已經逹到故致電政府首先取消獨立並請政府通電各省一致辦理云 
[押當被盜之虚驚]  
　　前晚九時大雨傾盆之際有盜匪兩人各執手鎗闖入法界新開河北首一百五十四號門牌寳興小押當内由年約二十餘歲之一盜從櫃台跳進店堂尙有一年約四十餘歲之盜立在櫃檯外門首持鎗恐嚇店夥不許聲張各夥見勢洶洶均從後門逃出適有巡捕巡至該處二盜疑爲鳴捕到來慌忙逸去事後法捕房飭派探目黃錦榮包探孫金禮前往調查並未搶失一物猶幸事也 
　　又一訪函云前夜八點十五分鐘有操江北音之匪徒二人一穿竹布長衫一穿泰西緞短袄各持手鎗至法租界民國路新開河一百五十四號門牌寳豐押店圖刦一匪從櫃檯躍入出鎗示威爲該店主將匪手緊握他夥急從後門出外喊捕兩匪知事不妙挣脫逃竄未刦一物事後即投報捕房經西探目阿而風西李德誼並華探目黃金榮包探程芝卿等前往察視略詰一週回禀總巡諭者趕緊訪緝務獲究辦 
[糖業之大恐慌]  
　　本埠南北兩市糖行向恃内地與長江一帶爲大宗銷路自上年英商與日商之火車糖在通商各埠設立分銷處直接出售以後糖業已一落千丈今正收歇者已有十餘家現因英日兩糖商又在各内地設立分銷處或派人經售統計前後所設已有百餘處本埠行家銷路更覺清淡且因獨立風潮銀根緊迫資本薄弱者益難周轉故本月中收歇者又有數家南北行家因此頗起恐慌現正與業董張樂君姚紫若迭次磋商請爲設法張業董等以洋人在内地設立行棧本爲約章所禁惟外商所設分銷多係勾串華人出面托名經售亦殊難對付云 
[包辦烟草牌照稅之不確]  
　　中國烟酒聯合會前據南洋兄弟烟草公司報告聞有外商某烟公司包辦烟草牌照稅請電政府維持以免壟斷等情業經致電國務院財政部飭查并接財政部稅務處電復查詢在案頃又接全國菸酒事務署來電照錄於後中國烟酒聯合會鑒准财政部稅務處農商部咨據電稱頃聞外商某菸公司用其屬下華人出名運動包辦全國菸草牌照稅欵壟斷烟草營業制死全國菸商命脈懇速阻成議等情咨請查辦前來查各省菸酒牌照稅現在均係遵照大部章程辦理並無外商某菸公司運動包辦之事此種謠傳不知從何發生望勿輕信爲要全國菸酒事務署寒印 
[蘇浙緝私營會剿梟匪]  
　　兩浙緝私統領蔡和林以江浙交界之嘉善吳興等處近有大帮梟匪數百人派遣羽黨分往各鄕鎭大開賭場夜則駕船販運私鹽潛入蘇境銷售且均携有鎗械抗拒緝私官兵實屬膽玩已極若不令由蘇浙兩省緝私各營會同剿捕誠恐此拿彼竄難收肅清之效故於昨日令由第四營朱營長迅卽會同浙省之第八營嚴密督隊往剿以維鹽課而保治安 
[齊省長又令典牛]  
　　滬海道尹接江蘇省長公署訓令云查農家力田全恃耕牛是以禁宰運迭經本公署通行遵辦在案近來天時亢旱災象將成小民甕飱不給恐有不肖之徒兜售宰殺耕牛若不設法預防以維農作則後患何堪設想除分行外合亟令仰該道尹即便查照民國三年九月本公署第三千二百零三號通行典牛辦法通令各縣一體遵照酌核辦理迅速具復核奪此令 
[檢查印花期限之通知]  
淞滬警察徐廳長前接印花稅分處李處長函以六月二十日爲開始檢查印花之期即經通令所屬各區署所警正佐一體遵照並函縣商會查照辦理在案兹悉該會正副會長接函後已轉知各業領袖通告各商家如有遺漏未貼或並未貼足者應即赴會領證俾届時警界巡官檢查時可將所領證據交予驗看證明以免處罰云云 
[蘇省署咨送征糧存欵表册]  
　　蘇省議會接省公署咨送漕屯糧實數表蘇屬各典現存公欵册請查考文云爲咨送事案據財政廳呈稱案奉訓令第二零七二號内開准省議會咨准預算審查會函開現在審查六年度預算案請咨省署將民國三四五年份寗蘇各縣征收漕糧屯糧特稅雜數列表見示又寗蘇存典基金近數年提存銀行及閉歇難追並尙存在典之詳細册據請省署飭財廳查造送會以資參考等因相應援照本會議事細則第十一條之規定咨請查照檢送等因准此合行訓令該廳仰卽查照辦理又奉第二三四八號訓令以准省議會咨檢存典基金詳細册據令廳尅日查造呈送核轉各等因奉此查各縣漕屯糧米收成年有豐嗇征數歲各不同民國三四五年等秋勘實數現已分别查明列表然前編預算列數稍多收八恐難如額應請咨明議會就三年收數平均核計即爲更正以免臨事竭蹶至寗蘇存典基金前於上年十一月間曾將總數開報並因寗垣迭遭兵燹典業閉歇殆盡江浦都高郵等縣或繳還少數或經提充軍餉應歸入清理案内核辦均經呈明轉咨在案惟蘇州典業公會經存基金現有欵册可稽用先照繕一份先請轉咨參考其武進等縣迭催查報尙未據復應俟連同清理各縣續再查明造册送查奉令前因理合將漕屯糧實數表三紙蘇屬各典現存分欵册一本具文呈送仰祈轉咨查考等情前來相應檢同表册咨送貴會卽請查考此咨計咨送三四五等年漕屯糧秋勘實數表三紙蘇屬各典存欵册一本兹略錄總數於後民國三年份秋勘漕糧屯糧實征米石折合銀元數目漕糧共六百七十九萬四千一百十元九角四釐屯糧共五萬七千七百九十三元四角八釐（上列銀元係按該年實征米數每石以五元折算下同）民國四年秋勘漕糧屯糧實征米石折合銀元數目漕糧共七百二十六萬四千九百十五元四角九分九釐屯糧共十萬二千八百三十八元七角八分民國五年秋勘漕糧屯糧實征米石折合銀元數目漕糧共七百三十一萬六千四百二十元四角六釐屯糧共八萬三千六百六十六元二角一分九釐蘇屬各典現存公欵數目總共庫平二十四萬九千八十七兩二錢八分曹平一萬八千五百三十四兩八錢六分三釐湘平一千兩銀元三萬五千七百一元一角四分四釐錢八千四百八十千文按庫平曹平湘平三項共計二十六萬八千六百二十二兩一錢四分三釐以一五扯合銀元四十萬二千九百三十三元二角一分四釐錢文一項以一三合銀元六千五百二十三元七分七釐連同銀元一項五共四十四萬五千一百五十七元四角三分五釐 
[中華測繪公會之進行]  
　　中華測繪公會由凌雲洲潘克恭施耕尹周惠南董圭堂吳衝之應子雲黃大中王邦榮君等六十餘人發起其籌備所設在北京路景慶里導智學校内會務進行極爲迅速會友已逹一百餘人該會訂陽曆六月十七號星期日下午開第五次談話會已由書記發信通告聞此次會談爲解决正式會章并通過擬租賃民國路雲外樓西某大洋房爲成立會所云 
[李佳白演說預誌]  
　　法租界霞飛路石牌樓尙賢堂學務聯合會定於明日星期下午四時半開常例會由李佳白博士演說五族共和之眞精神嗚呼五族共和於兹閱五稔矣而眞精神終飄泊而無所依博士說此其殆有戚於中乎 
[官話合會之演說]  
　　聞五馬路棋盤街五百四十五號官話合會於六月十七號禮拜日午前十鐘半敦該會執事王文思君演說（人於患難時呼　上帝上帝必埀聽）王君年高德劭於該會頗具熱忱想是日必有至理名言以飫該會同人也 
[浙省訂購軍米誌聞]  
　　昨據本埠米商述及浙省軍界需用軍米而浙省所產之米不敷軍用是以派員於日前來滬向某米商訂購白米一千擔給付定洋原定付價出貨詎料自付定洋以來已有旬日迄尙未來出貨故該米商昨已電浙催其速來運貨云 
[米店減輕秤錘之暗佔]  
　　邇來虹口一帶米舖有將磅秤秤錘車去一二孔減輕重量致各主顧購米暗受其虧事爲虹口捕房西探目利扶司所聞禀明捕頭協同華探目王四福分往吳淞路查得一百七十五號門牌一千三百十五六號門牌一千四百五十九號門牌等三米店所用之磅秤秤錘均有小孔竟有三十餘磅少至五磅者因將該米店經理張林甫張順和浦康君三人名字抄錄禀請公廨出單傳究 
[收買鮮繭之結束]  
　　本埠各繭商前往各内地收秤鮮繭均已陸續返滬所有無錫最遲者亦於日昨結束返申據稱今歲該處產額比去年不相上下價格統盤四十七八元三井收秤最多各鄕人因價賤均不肯售是以各莊皆有餘欲退申此次繭價最貴者首推紹興扯六十元左右杭州等處五十二三元現以廠絲七百兩計算尙覺難以獲利云 
[絲繭總公所紀事二則]  
　　本埠絲繭總公所昨據各繭商來所聲稱前派夥友至鎭江江陰收繭現正烘乾運滬繅絲乃接江陰收繭夥友來函以乾繭裝船運滬每至江陰某卡完稅時該卡於華商乾繭往往任意留難不肯立時照捐而扦手人等又於完稅之後勒索小費而待遇洋商則並不留難勒索云云值此各廠將繭繅絲之際若被該卡躭延未能運滬應手貽誤工作殊匪細故要求該所總理請爲設法等情沈總理據報後除函致江陰各繭行囑將乾繭改裝火車運滬外特派妥人前往江陰地方調查該稅所所長何人勒索扦手人是何姓名以便與該所長交涉 
　　又接揚州繭商王漢章來函擬仿蘇屬繭行辦法聯合江都泰州儀徵高郵四邑繭商組織江泰儀郵繭業公所先設籌備處於揚州大樹巷已擬定章程呈報江泰儀郵四邑請求立案給示保護函請總公所准予入册轉報省公署及四縣照准施行等因沈總理接函後已依照所請分别辦理 
[股票貼用印花之佈告]  
　　上海縣公署昨日發出佈告云案奉道尹公署訓令奉江蘇省長齊訓令内開准財政部咨公司股票列入印花稅法第二類應按照紙面銀數用累進率貼用印花（原文已見上月二十八日本報兹從略）等因計抄發公司股票貼用印花切實推行辦法一紙到縣查前奉江蘇印花稅分處令同前因業已照錄辦法函致總南商會並各公司查照辦理兹奉前因合行抄錄辦法出示佈告仰縣屬各公司一體遵照特此佈告 
[抄送縣商會組織商團簡章]  
　　全國商會聯合會昨將各縣商會組織商團之簡章抄送各省總分商會以備考核簡章錄後（一）宗旨因市面不靖公同籌辦商團以防匪禦亂爲宗旨（二）名稱以商保商故定名曰商團　　　　　　　　　　　　　　　　　　　　　　　　　　　　　　　　 
（三）地址附設商會（四）辦法旣名商團則操生應由商界中人挑選年力精壯品行純正爲合格（五）年齡十六歲以上三十五歲以下爲限（六）額數定額一百名内有招募二十名餘均係商號之確有職業者（七）操法每日操練以三句鐘爲度先柔軟而後兵式務期逐日進步爲目的（八）權限總經理有指揮監督商團之權凡任事人員有不克稱職之處得隨時更換（九）範圍操生非逢工操巡夜之期不得無故出外隨便遊蕩以失體統而招物議（十）經費本團應用欵項由各商號買賣值千抽一槪從其輕不得挾私勒派亦不得徇情偏袒此欵俟地面平靖即行取消（十一）稽查商會會董均負監察賬目之責設有獘端一經查出立行送官迅究（十二）賞罰操生謹守紀律其操練最優有確據爲同志諸生所推股者由總經理敎練長酌給獎品以示鼓勵否則視其違犯紀律之輕重分别處罰（十三）報銷本團每月出入經費由商會詳細列榜示衆以昭公允（十四）附則以上所列條規原係酌量地方情形辦理如有未盡事宜應隨時增加 
[沈知事請假治葬]  
　　本邑知事沈藴石因母太夫人靈柩回浙後定於本月十六日安葬特向齊省長請自十六日起給假三天以便回籍營葬所有縣公署一切公務暫委地方警察所領袖警佐景毓華代拆代行昨奉齊省長覆電照准故即起程乘滬杭火車回杭 
[江元艦入塢修理]  
　　海軍總司令薩上將曾奉程總長面令凡長江上下游各要塞均應派艦駐泊以重防務軍艦機器如有損壤應卽速爲修理以便調遣當經拍發無線電訽問各處駐防軍艦應否修理去後昨因查得現泊浦江之江元砲艦鍋爐機器稍有寛損故已命令該艦迅卽入塢修理矣 
[崇明擬設公堂]  
　　崇明一隅孤懸海中居户醬園所需食鹽冋由私販以浙岱山及兩淮等處之私鹽運入銷售雖有外海兩浙緝私第一營嚴加查緝綠崇明四圍皆係海灘此防彼疏實難周密是以私鹽充斥梟匪私販屢屢滋事現有引商陳某等擬於崇明縣城組設鹽公堂承銷食鹽每年認捐四千引照章繳稅所有稽查私販一切均歸該商雇募團巡擇要查緝昨已具呈松江兩浙運副請爲核准 
[德昌質舖失愼續誌]  
　　公共租界山東路尙仁里口德昌質舖於十二號夜不知何來火種焚燬首飾包樓已誌前報兹經老閘捕房捕頭偵悉該質舖保有火險銀甚巨恐有别情於前日特飭包探顧阿根與一百九十六號西探往查起火緣由復候核奪而各當户亦以該舖保有火險銀五萬兩紛向詰問不識該典如何賠償也 
[販運私土之科罪]  
　　住居無錫路之蘇州人鄭邦進因携紅土至福建路圖售被老閘捕房包探顧阿根查悉搜出紅土帶入捕房解送公共公廨訊供判交一千元人洋並保候訊在案昨晨復訊由中西包探上堂訴明前情訊之鄭延斐斯律師到堂代辯會審員王肇之君商之英白副領事以鄭販運私土違犯新刑律二百六十六條判罰洋一百元充公或押西牢二月烟土送海關銷燬 
[斜徐斜土路派兵巡夜]  
　　駐滬京畿憲兵營張營長以斜橋浜南新築之斜徐斜土兩馬路均爲華法交界之處且與兵工廠及龍華子藥廠距離尤近現當防務緊要之時亟應嚴加巡防特於昨日令由憲兵第一連吳連長加派憲兵每夜輪流前往該處一帶愼加梭巡毋稍懈忽云 
[一女兩夫案辯論終結]  
　　塘灣婦人喬陳氏之子阿狗前聘曹姓之女阿斗爲媳過門童養多年嗣於去年三月間阿斗忽然逃逸喬陳氏四尋無着直至日前始在本城西馬橋尋見方悉阿斗已與同姓重婚喬陳氏遂邀請律師孫鑑李昌控訴地方審判廳曾於前日開庭審理因人證未齊乃於昨午後繼續開庭由該廳曹推事官會同宗檢察官審理先據證人錢雲亭上堂證明曹氏確爲原告之媳繼孫律師起而言曰本案事實旣明按法定婚姻之要件婚書與聘財俱備照現行律雖已别嫁仍歸前夫之規定請堂上判由原告領回李律師言曰被告與周姓婚姻不合法定要件請求撤消被告律師起而反對聲稱此案事實上極有研究之價值請詳細研究宗檢察官乃起而陳述意見略謂本案原告證物俱齊非空言所能攻擊按法請爲判斷云云問官得供即諭今日辯論終結判在案人證退去聽候送逹判詞 
[被拐甬孩送請同鄕會伴回]  
　　寗波男孩沃順生於民國三年十一月間被人拐帶來申後中途失散由警查見帶至第一區署問明年十一歲父爲成衣業名阿四當時判送新普育堂留養至今三載年已十四歲刻因該堂留養人數過多照章查問家屬給領遂又盤詰該孩聲稱寗波川山人如至寗波上岸後即可自行返家等語因即送還第一區署設法遣送董警正備函送請寗波同鄕會伴送回里 
[鞋作夥不認拐孩]  
　　潘文彬住閘北益愼里有子九兒年六歲前日被人拐去四尋無着潘夫婦日夜啼哭嗣由隣人鞋作夥王東安向潘報告謂爾子係其同作夥友王朝坤陳干卿沈阿元三人所拐當時曾經目覩事後聞彼等互商略賣之策惟不知孩藏何處云云潘卽鳴警將王陳沈一併扭控四區警署並邀東安到案作證經姚警正質訊之下該被告均不承認遂判還押聽候查明核辦 
 
 
 

Page 11

 
 
[寧波同鄕會贈送徵求紀念品]  
　　寧波同鄕會去年發起弟一次徵求會兹已徵求完竣於本月十五日下午三時在事務所開會贈送紀念品到者甚衆首推陳良玉君主席宣布宗旨次由方椒伯君報告徵求事實略謂本會第一次徵求頗著成效收集會費計有三萬元之鉅遵照議會辦法作爲建築之用並未動用此次入會者之發逹當可預决次由陳蓉館君宣布建築會所進行事宜略謂業已開始調查端節後即可着手募捐尙望同鄕諸君協力進行以期逹到目的次由會長贈送徵求諸君紀念品次王束園袁履登洪承祁三君相繼演說次錢香如君以幻術增添餘興會畢盡歡而散時已鐘鳴五下矣 
[記貧兒院之懇親會]  
　　昨日下午三時貧兒院開十四次懇親會首追念創辦人曾少卿焚香獻花讀祝文行二鞠躬禮畢表演學藝其順序一如前日本報所載工場模型係紥藤及編草每日出品甚多已行銷歐美各國男女兒家庭兩幕係表示院兒日常作法如剃洗洒掃裁縫烹飪等足見院兒生活之一斑看護一幕給樂診察極能合法聞該兒係充院中醫藥助手者體育一幕潭腿極矯健女兒跳舞亦純熟餘興以各職員之歌曲及某敎員之誦八股交爲最僥興味散會已六時矣是日海軍總司令蕯鎭冰君邑紳吳懷久君均到院並演說云 
[絲廠女工罷工]  
　　閘北楊家宅橋晋錩絲廠女工因該廠欲減工資且拖延不給故於前日同盟罷工廣集廠外滋鬧當由該廠報請四區姚警正親率長警到場解勸有女工顏沈氏王喬氏王李氏高吳氏張李氏五人不服命警捕解至署候訊衆始散去 
[小刀戳傷腿際]  
　　閘北大統路某甲所開之麵館每晚糾人聚賭抽頭漁利前晚有馬夫徐桂山在内賭博不知因何起　被同賭者以小刀戳傷腿際流血不止事爲四區崗警得悉入内拘捕兇手已經脫逃惟將店主及受傷人解回區署押候究辦 
[水菓攤未捐執照]  
　　甬人沈成時近在虹口武昌路某弄口擺設水菓攤未向工部局捐取執照被衛生局西人查見以其違章知照捕房禀請公廨出單傳訊 
[塌車拖入電車軌道]  
　　塌車夫吳阿大等於昨日拖車在百老滙路電車軋道内行走被四百零七號華捕查見向阻不服當將吳等一併拘入捕房禀明捕頭飭各存洋保出候示 
[弟不累兄]  
　　孫雲泉前至法公堂控稱前有李芹香其香兄弟兩人以田單一紙托商人爲中向公記賬房抵押洋三百五十元由陸榮齋擔保至今利息分文不付核計利洋已有一百二十六元現因期滿陸亦去世故由商人如數賠出有收回李之抵據爲憑求請訊追李其香避不到案由芹香投稱民人並不托孫代借洋銀該田單係與胞弟其香公共之產向由嬸母執管請察判令芹香退去候提李其香到案再核昨日原告遇見其香扭至法公堂請究其香供認借洋因與胞兄公共之產故抵據上有芹香之名字係民人代簽洋亦民人獨用實與胞兄無涉請求寛限料理中西官判限十四天繳還本利洋四百元者交人銀並保李芹香如欲控追公共田單准予另行起訴 
[警察須立道路中心]  
　　淞滬警察徐廳長現以各區署所警察每有於出勤時未能遵照規則站立道路中心任意站在路旁或馬路側石之上殊屬違背警章自應嚴加整頓以重警規爰特分令所屬各區署所警正佐隨時傳諭帶班巡長凡於出勤時間必須分别傳諭各警士無論烈日暴雨概不准站避簷下如敢不遵一經查出定予記過該巡長亦應負責云 
[私接電線之罰欵]  
　　英美工部局電燈公司指控嘉興路宏德押店主潮州人翁董林私接電線盜用電汽等情昨由捕房將翁拘解公共公廨請究據工部局代表牛門律師上堂譯訴此項電線雖係工匠代裝被告當時曾行賄洋二元現在該工匠已經逃逸被告知情舞弊本應請求堂上嚴辦惟其年祗十八歲且父母雙亡故請公堂科易罰金云云繼由電燈處西人華特投案訴明被告作弊情形訊之翁供認不諱中西官判翁罰洋五百元充公無洋改押西牢兩月示儆 
[流氓拆梢新開店]  
　　陳培安前日在閘北海昌路租賃市房開設麫粉坊有流氓湯文榮等向之拆梢洋四元被四區崗警查見將湯拘入區署押候訊辦 
[冒騙貨物之懲治]  
　　湖北路大新樓菜館歇夥范金如因私刋圖章揑寫字條向河南路廣衡隆裕豐等各號冒騙值洋五十餘元之臘腸等物被控捕房由探將范拘解公共公廨訊押在案昨晨復訊據原告陳祥等上堂證明被騙情形訊之范供實因失業後患病不得已出此下策求宥中西官以范冒騙屬實押西牢三月示儆 
[私收賬欵之控訴]  
　　美商納姆控式拉夫陳天俠於本年正二月間私收賬洋一千元等情昨由捕房將陳拘解公共公廨請究原告投訴前情訊之陳延律師到堂代表辯護請求准予交保展期研訊中西官判陳交二千元人洋並保候再訊核 
[原告自願銷案]  
　　曹寳生前至法公堂控稱有田單一紙抵與錢文祥後被錢轉抵於邵立坤處計本利洋六百七十二元請求追繳等情迭經傳訊判錢文祥所抵之單准由曹寳生備齊本利取贖後再向錢文祥追還嗣因挺押不理經中西官會判錢因私抵田單改歸刑事訊判管押西牢四個月在案昨日原告復至公堂聲稱錢今委人前來向商人商懇出立興隆票一紙該田單已向邵立坤處贖出商人因經勸人情面難却故亦應允求請銷案中西官判旣由原告自願求銷准如所請將案註銷完案又戴樹亭前至法公堂控被彭幹元不分歷年紅利洋二百四十六元向索推諉不理求請訊追等情彭稱尙有賬目未結求請寛限料理判令交保限繳在案詎届限仍不繳洋判着原告查明被告家產禀覆核奪去後昨日戴投稱彭今已托人前來理楚求請銷案中西官准如所請判彭開釋完案 
[被訴人傳案交保]  
　　唐佑德在公共公廨呈控唐佐德不分遺產銀二千六百二十五兩又婦人朱王氏控夫朱杏春不顧贍養請求斷離又吳德甫控黃耕梅不理欠銀五千兩又張欣如控張宗棠收取客賬等案業經捕房將被告各人傳至公共公廨請示着分别交保候訊 
[串竊衣物之懲儆]  
　　海寗路一千六百七十號門牌胡金壽北浙江路四十七號門牌葉寳元等同控鎭江人袁連生與劉金寳串竊衣物由探將袁劉兩人查獲昨解公共公廨經中西官訊知袁係過犯判押西牢二年期滿逐出租界劉押半年分别示儆 
[工巡捐局批示二則]  
　　工巡捐局朱局長昨批公民金銓卿禀云據禀請將大西門内關帝廟前沿浜小路移至東首直逹合德里總弄該公民等願助工費等情究竟衆情是否允洽於各方面交通有無窒碍仰候派員查勘明確再行核辦可也此批又批商人李芸谷禀云禀悉該商擬在大通路河口添設義渡船只渡夫費用由該商獨力擔任事屬公益應准照辦仰即遵照本總局取締渡船規則詳擬辦法呈候核飭可也此批 
來件 
[甬市平議]  
　　甬上自開埠以來七十年於兹矣商業之繁盛實爲浙省之冠吾業爲金融樞紐各業除資本外本省及杭紹各處鄰省如蘇閩漢各大埠皆賴吾業爲挹注數十年來誠信相孚金融流通收付不下二千餘萬之多　諸一人之血脈必須上下貫注始能流通歷年六脈調和本無所用其補益自今年二月間忽有維持之問題起而市面反成麻木不仁如紹滙之不通倒帳之疊出揆其原因皆由局外人不能得局中之眞相以致種種誤會若不即使醒悟則商業前途不堪設想爰將局中之眞相臚列於後 
　　（規元抬撳之理由）甬上爲過帳碼頭各業向外埠買貨物必須以過帳洋向錢業公所滙兌規元（如出口貨旺以規元買洋者多受者稀少勢不得不照洋釐賤買卽所謂做撳）如進口貨旺以洋易規元者多（卽滙付外埠貨欵）（勢不得不高漲價值以廣招徠所謂做抬）是規元之抬撳必以申銀進出之多寡爲標準近年來時局變更商務減色調查海關貿易册長年總計進口貨多出口貨少流出銀兩不下千五百萬此規元致長之原因其大病實由於此 
　　（規元斷不能照洋釐之呆算）規元價格與洋釐價格簡而言之即爲賖現之滙兌（上海洋釐是現洋與銀互易之價）（甬地規元是過帳洋與申銀互易之價）其抬撳即滙兌行情之上落譬諸歐洲仙令與大條互相標準近因金融恐慌屢致高抬今規元若照洋釐核算强使之賖現同途勢必演成有行無市倘一旦需銀告急不能抬價以求則金融閉塞市面立即恐慌可决定也夫銀猶米也譬如吾寗缺米價格飛漲忽有謂米貴有害於民食也於是創平米價之議初聽之似屬近理孰知此策若行正所以絶小民之食也蓋口外米商聞寗地有平米之議相率裹足而就地業米之徒因來米不划相戒止辦則米荒之禍立見矣 
　　（洋拆）商業存欠各帳均莫不有利率者如中西各銀行長存六釐卽政府亦有六釐公債吾甬洋拆亦利率之一種今庚較加於往年原爲因時制宜之方針然漫無限制無一最高之價格以衡之則必有野心蓬勃之多洋家借此爲終南捷徑祗圖一身一家之厚利而不顧衆商之痛苦商業上之種種困難問題因此而起前清以來豈無野心私便之人官廳有鑒於斯禁之綦嚴今庚自開市來祇幾月耳洋拆總計之巨爲數十年所僅見𨳝月二十� 
九日各商均集總商會開會請求減拆可爲確證乃論者以洋拆爲維持市面之具吾甬各路欠帳幾逹二千餘萬因重拆之故損失何可勝道若假洋拆以壓少抬頭積威之餘固或可壓少一二然所補於市面者得不償失且元價之長縮其主要仍在於銀根之緊寛故以洋拆爲維持市面誠爲倒置之論矣甬江錢業啓兹將周宗良君廣告各業公鑒之條陳同人一再討論大有不妥礙難照行茲陳管見并條駁于后伏希公鑒 
　　原條據元亨莊陳蘭擇先生傳述某某等莊提議創設一種評盤名自每日仍由各莊彙集公所搭手買賣以最後價格作標準似此辦法仍與從前毫無區别將來賣空買空之積弊仍不能革除即規元高抬現升飛漲等痛苦亦不能消滅等云按規元爲市上所必需而往往藉此以混雜空盤錢業多事莫不以此爲厲階今欲使空盤永無發生其非實行評盤不可蓋評盤之法每天以最後之一價爲標準並無第二價格旣無第二價格試問焉能如前之任少數人任意高抬則空盤之弊自絶矣 
　　原條此次組織恒孚錢莊實爲維持甬市流通金融起見按自恒孚開設以來市面頓變色相吾業小心自衛者紛紛緊催欠欵致各業不能週轉倒閉不支之事紛至沓來試問維持市面乎抑破壞市面乎 
　　原條固不肯高抬元價現在周君之恒孚莊旣做多洋正蓄意硬撳之不暇自然不肯高抬竊恐銀根驟緊之秋人人需銀將何以善其後乎 
　　原條亦不願重開洋拆請問現在所開重拆果屬何人是否持有多單之恒孚冀圖重利者乎 
　　原條規元須聽上海洋釐核算不得二價若有破壞條規之人無論同行外行俱可指名送官究辦按元價與洋釐是賖現的問題周君果有維持熱心具有無限之魄力使恒孚備銀以儲人人可以問津則元價不平而自平更無煩英氣勃勃紛布傳單倘一旦需銀孔亟必能實在應供方得言行相符若徒托空言借端行使壓制手叚其爲私心作用槪可見矣 
　　原條滙水限定每千兩以一兩至五十兩爲度不得過此限數因洋拆有限價滙水亦不得不有限制以保公益而利商情按滙水每千兩旣定一兩至五十兩爲度譬如以一兩遞推則每日即有五十擋之價格試問滙水與抬撳名目何異換湯不換藥徒飾外觀而已矣 
　　原條錢業宜仿申市錢莊劃頭辦法開洋轉帳專爲對付同業抛單拆單之作用蓋甬市洋底缺之皆因缺單錢莊貪放外埠抛單以圖厚利欲杜此弊非開重拆以作保障不可然日拆過大致百業負擔過重亦非商市幸福今擬日拆外另加同業洋轉帳若干則日拆可以減輕而同業亦不敢貪放抛單等云按創此議者可謂異想天開斷送我甬江幾十年繁盛商業盡收拾於土崩瓦解之結果其禍較傾軋爲尤烈我同業决不贊成兹將劣點分晰如下一洋拆無論大小其主權均聽之於多單若再另加洋轉帳是權中有權利上加利避重拆之名而得重拆之實使缺單家一日間旣聽拆息而又聽一意外拆息實開埠來所創聞一原論百業負擔過重非商市之福另加同業轉帳則各業可以減輕業則同業勢必向外行加增是減輕負擔之說仍歸有名無實如外行不願定即造成種種下列之惡因一上海爲現碼頭滙劃出入較巨而銀拆一日數價所以有劃頭名目而甬地純以過帳碼頭同行洋單之多缺均在範圍之内甲多則乙缺乙補平則丙缺矣假如甲多洋單百萬乙丙丁必缺洋百萬針鋒相對分毫無錯今若多單家必欲行使洋轉帳辦法是同業放與外行者旣負放帳風險又受洋轉帳之虧勢必向各外行緊催浮欠而各外行囤貨者囤貨放賬者放賬一時斷無欵項可歸勢必相率呆擱其尤甚者勢必相率例閉吾恐洋轉賬名目一行將鶆甬市演成絶大之慘劇恐到此時周君亦自悔其計之左矣 
雜評二 
[解散國會與地方治安（步陶）]  
　　盧永祥之宣佈獨立其宗旨專在反對國會（祥見盧君東支兩電）今國會已解散矣盧君何尙寂寂無所表示耶據盧君所發佈之文電觀其反對國會之前提固謂將以保持滬人安寗也頃自解散命令頒佈後議員紛紛來滬滬人感於去歲重造共和之已事乃因之而隱露其大不安寗之情勢盧君之遲回顧却得勿在是然則盧君之所謂安寗不安寗者其目標果否與一般滬人同其色相耶 
　　楊善德取消獨立之報隔昨頗有傳述今尙未經正式證明然而外報則謂公府已得確報矣意者其亦如宣佈獨立時先電報而後事實與以楊事律盧君相去當必不遠吾儕小民且拭目俟之可耳惟是時局如此嚴重動機如此震盪是否獨立一行取消便可從此宴然無事質之盧君恐亦未必能爲萬全之保證也然則盧君之所謂解散國會以保持治安者其又何所據而云然耶 
　　嗚呼往者已矣來軫方遒吾儕小民之所受賜於軍事長官者恐尙未知其所届也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新幼學] [  趙仲熊]  
　　混沌未開政象時亂有道之世上下交而股肱良多事之秋强權盛而公理泯外交提案府院之爭聿興督軍出京攪亂之機斯著暴動曰請願乞丐曰公民烏合謂之義兵造反謂之獨立驅除僉壬爲推翻總統之名脫離關係即截解稅丁之謂望人起事曰今之蔡鍔譽人調和曰世之文忠無名動衆謂之平地風波拒絶副署謂之中流砥柱蚌將軍一見而魂消張天師三徵而臉露四凶通緝而幕僚之府空十日限期而國會之命促不畏法不怕死何其戇也曰解散曰補選不亦勞乎要之心平而後氣和必也理伸自然勢絀寗願諸侯之能兵干戈永戢毋效五季之分裂玉石俱焚（三） 
家庭常識 
[蠶紙利用]  
　　養蠶家所用蠶紙（即生有蠶子於紙上者）往往於孵化蟻後棄去其紙以爲無用殊不知大可爲單方妙藥也此種紙上留有蠶子之壳功用等於老蠶眠起之蛻皮患牙宣及牙癰者燒灰敷之風蟲牙痛則燒灰擦之良久以鹽湯漱口患耳聾者以蠶紙作撚入麝香一釐將紙撚置筆管中燃其一端塞於耳門側耳向下使烟自筆管中通入耳内薰三次即愈又蠶紙燒灰存性煉蜜爲丸如梧子大於口中含化嚥津可治纒喉風及吐血不止若用黃酒冲服則可治痔漏下血惟婦人忌服若誤服之則終身不孕矣廢物利用竟有如許功效是不可以不知[  栩園]  
[肝胃氣痛]  
　　用蛋殼置瓦上焙焦研末以鮮佛手片泡茶（若無佛手開水亦可）送下最多服二次即可斷根此方係家母舅所述屢試屢騐毫無流弊云[  衷漱] 不受酬 
[魚骨梗喉]  
　　月石五分鮮橄欖二個煆灰研細威靈仙湯呑下即愈[  葛嚼冰]  
工業須知 
[煮繭新法（續昨）] [  孤星]  
　　調合之法先煑沸蒸溜水乃將重炭酸鉀加入待其溶後再加安息香酸十分拌和其後復以屈里設林加入之則覺稍稠而成二種之混合液此即原液也煑繭之前先燒熱湯鍋内之湯不必過多約離鍋面一寸餘乃加蓋燃燒待湯漸漸沸勝後即以適量之繭投入湯中煑一分鐘後以混合劑適度加入之其注加分量雖因繭子之性質而有等差大約對於一升水酌加三錢至五錢爲度但加時不可使原液觸於繭面俟溶化後乃入繭以杓徐徐上下反轉其繭使繭層浸潤湯液透入表裏更將杓平壓繭面輕爲圓轉換易位置以求速熟視繭竪立湯面表層已變成點點灰色以手觸之若已柔軟而有彈力其絲緒容易引者即煑繭程度最適之時也其入煑時間本因繭子之種類不能一定然與上用藥量尙無大關係當不至有傷繭之獘普通自初煑至熟透約須六七分間至多以十分間爲限此後即將杓柄引上絲頭輕抒妙手細心索緒可也 
　　栩按用甘油者爲使柔潤而光用安息香酸者爲使其韌用炭酸鉀者爲使其白以理度之可用白糖芸香洋鹼代之（須先漂淨使無雜垢）但未親自試騐不敢謂其必效擬請實驗家小試之有以敎我 
集益錄 
[再答第十一問]  
　　治瘰癧之奶奶草就各處寄集之草樣細加審察乃有種種不同之點形狀雖大略相同而性質殊異細辨之則莖葉及根部又有不同之處殆因土宜有别遂呈異狀而功用亦殊是猶川貝與象貝之别也試别爲數種（一）奶奶草之眞正者本草定名爲澤漆其形狀已詳第七問答案其特異處則根部爲木本性硬有類剝去皮之楊柳枝撕之如麻皮狀予前固已註明者也其汁苦涩並不戟喉前載眉白君第十一問謂嚥入喉間喉舌俱麻者實非澤漆乃大戟也（二）其形狀極類澤漆但一根之上只發三枝（澤漆則發五枝）二枝形狀與澤漆同其一枝則迥異有類初生之楊柳枝葉狹長如雀舌而不圓至梢則愈密試嘗其汁辛苦棘喉本草名大戟註苦辛有大毒（菖蒲煎湯服可解）產於浙中者爲紫大戟產江南爲土大戟產北方爲綿大戟根皮柔韌如綿甚爲峻利能傷人弱者服之或至吐血云（三）其形狀亦相同但根部粗如指頭作連珠狀皮紅肉白與澤漆異（澤漆之根色純白而細）試嘗其汁味逾黃連本草名甘遂有毒（用甘草粉和大麥麫食之一洩即解）（四）形狀相同而莖部有白毛（即南京張君所寄示者）乍視與澤漆無甚大異然考方書則似　菪金匱要略云有毒誤食令人狂亂狀如中風或吐血（以甘草湯解之）此外尙有數種類似者則其汁或黃或黑不難立辨僕以得見多種逐細比較並加考證乃始恍然又續隨子據本草云形狀亦同苦温有毒因未註其特異之點致不能確認但集解有云夏季結實色靑有壳而澤漆則但有蕊狀之似花非花似實非實之軟性物外包小葉三瓣而非壳似亦其特異點也考之古方澤漆多有内服者張仲景以澤漆合半夏等主治肺欬聖惠方則以銀鍋熬膏治十種水氣而時珍且謂可作菜食由此以觀則眞正之奶奶草固無毒也明矣矧有大棗殺其峻刻之性但不可誤以大戟甘遂等類似之物認爲奶奶草耳近見古方用大蜘蛛五枚（按蜘蛛五色者及有刺毛者勿用取屋角之西結網如魚　身小尻大腹内有蒼黃膿水者良）曝乾去足細研用麻油調塗一日二次無論瘰癧惡瘡有頭無頭藥盡無不見效蜘蛛本爲療毒聖藥搗爛敷之能治蜈蚣毒及蛇咬傷並拔疔瘡根其事較易而理尤顯似尤便也[  栩園]  
　　附答庸人君自十二圩來函囑以奶奶草製爲三色玻璃版印於家庭常識封面用意至善惟製版之費實數倍於三色石板現第一二集封面已經印就當於印第三集時勉力用之[  栩]  
長篇小說 
[寫情小說柳暗花明錄] [  常覺小蝶天虚我生合譯]  
　　第十一章（三） 
　　茜雪則但爲微笑曰是誠可賀而伯爵之得維廉亦如得一右臂吾聞卜蓓言伯爵將有遠游此事亦信乎夫人曰或者有之但維廉謂伯爵狀態實至憔悴卽維廉至爵邸之夜伯爵亦抑鬰無歡容大似有痛君等亦覺之否吾聞維廉言伯爵是夜固在君家作琴歌也茜雪曰然但甚樂未嘗有病容薏德伯爵與汝奏琴之時非甚樂乎薏德曰然言次自弄其手衣若未聞二人之語於時夫人又言矣而每發一語必以維廉二字爲之冠又曰維廉謂伯爵之狀大似從何處陡得一噩耗故其言語心口似不相應茜雪不禁詫曰此則奇矣豈彼與維廉自吾家出時狀尤甚樂一時之間何遽改其狀態薏德然乎薏德曰勿旣而曰然此已久遠之事矣言時狀甚厭倦夫人曰然則尤奇言次顫其朶頣似味薏德之言茜雪則笑曰夫人頃云維廉在何處耶夫人曰維廉乎渠在蘇格蘭之綠蔭别墅彼間屋宇壯麗一如城鎭僕從之多直如軍隊田產尤不勝計伯爵誠福人也但惜其猶未娶吾乃不知誰家女郎有福嫁此少年或者鮑倫女郎......言次忽止曰然而事必不諧薏德聞語不禁仰面向夫人一視曰夫人何謂夫人曰維廉告我蓋伯爵拼終身鰥矣言時車已至鮑倫之家故薏德言已在口乃不得不忍禁而止但見迎面燈光皎如水月屋中長窗盡關中有人影幢幢草場之上則支帳幕爲棚舖陳尤麗夫人嘖嘖曰今日之會誠盛汝不見來賓已滿屋矣惜我倉卒所製新衣未成否則亦可與若儕一競新粧薏德曰姆汝今所衣不亦甚新耶若我則誠自愧矣汝不見我所衣僅齊膝耶夫人笑曰汝何言者汝狀正如天女無論如何皆美又何賴乎衣裝言次即藉燈月之光向薏德一視忍其欲發之歎聲心自念曰美誠美矣惜乎其貧未足爲我維廉偶也（十一章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之邊訊 
　　外蒙古與俄羅斯接境紀略（續昨） 
　　（見本報壬申年七月初八日） 
　　嗣後康煕五十一年五月圖理琛以原任内閣侍讀奉命出使土爾扈特由喀爾喀越俄羅斯國至其地五十四年三月回京師覆命因述其道里山川民風物產以及應對禮儀恭呈御覽冠以輿國次隨日紀載見聞其體例略如宋人行記小異其例以地理爲綱而日月附見所歷俄羅斯境曰楚庫柏興曰烏的柏興曰柏海爾湖曰尼爾庫城曰昂噶拉河曰伊聶謝柏興曰麻科斯科曰揭的河曰那里本柏興曰蘇爾呼忒柏興曰薩瑪爾斯科曰狄木演斯科曰託波爾曰鴉斑沁曰費耶爾和土處斯科城曰費耶爾和土爾斯科佛落克嶺曰索里克穆斯科曰改果羅多曰黑林諾付曰喀山曰西穆必爾斯科曰薩拉託付曰塔刺斯科曰托穆斯科曰伊里木城皆其大聚落也共地爲自古輿記所不載亦自古使節所未职如史記述匃奴北海頗作疑詞故儒者類言無北海今據圖理琛所記知伊謝柏興距北海大洋一月程又唐書稱薛延陀夜不甚暗猶可博奕僅得之於傅聞圖理琛以五月至其地知夏至前後確有是事軺車所至莫不具驛傅供芻稱涉越三四萬里如行閨闥所記國家與俄羅斯舊好之篤而所治土爾扈特之各部落尤畏懷恭順迨乾隆乙亥紀元而土爾扈特已全部内附是所紀俄羅斯南路一十四國又已盡入版圖則彼此毗連之界更爲廣且密矣數年以來中國回疆多事土爾扈特全部一十四屬遠隔數千里外俄羅斯始以借兵克復爲名將土爾扈之地舉而有之繼又覬觎我中國與俄相接之壤於東三省則據黑龍江吉林矣於準部則據伊犂東路伊犂西路矣於外蒙古則據喀爾喀北路土爾謝圖部矣於靑海則據土爾扈特矣於北屬國之稍西偏則據科布多矣於西域諸回部則據庫車矣由黑龍江自北至西回部庫車之界延袤幾萬里外俄則未煩一兵未遺一矢儼然據爲已有中國東三省之地俄已幾得其二而西北二隅凡隣俄諸部俄每因中國兵威之未遽加方且日侵之月佔焉其將何所底止哉或者謂西北邊遠之區我有之不爲繼長彼得之不爲增高清之有天下嘗疲東南以事西北矣其地廣而無用官精兵餉歲解數十萬耗中事邊有損無益不知國威旣加昔嘗隸爲偏氓今豈棄諸荒服且俄國與我國隔有隙地則我毋爾詐爾毋我虞誠爲美事乃彼不是思屢懷侵削之意獨何心哉夫我國當西出之兵未動每勤西顧之憂且沿克魯倫河長驅直蹂躪至大同歸化城甘陜駐防兵終歲不得解甲其費豈但倍蓯且西北諸邊牛羊麥麫蔬蓏之賤播植澆灌氈裘貿易之利金礦之旺徭役賦稅之輕且殺又皆十倍内地皆足以益國而利民奈何狃近安忘昔禍惜涓涘之費昧溟海之利哉故先朝之臣有建置行省議者欲以南十八省之例繩之設準回等處總督駐伊東府準回等處巡撫駐迪化府提督同駐布政按察俱駐省會一如各省之制設巡道三員一分巡安西北又設鎭安西北總兵同駐鎭安府一分巡天山北駐伊東府天山北鎭總兵駐塔爾巴噶台一分巡天山南駐叶爾羗天山南鎭總兵駐烏什設採辦紅銅監督一員駐烏什復於甘肅省嘉谷關設監督一員專司内地往準回販易之稅除稻米鹽茶大黃布綢外一切中國奇淫之物不許出關以厚其俗除皮貨外不許入關以豐其聚銅務關務足以濟兵糈給官俸設府州之目十有四曰伊犂東路也伊犂西路也庫爾喀喇烏蘇也烏魯木齊也巴爾庫勒也哈密也塔爾巴噶台也日爲北路闢屢也哈拉沙拉次庫車沙雅爾也阿克蘇及賽喇木也叶爾羗也和　也烏什也喀什噶爾也是爲南路爲縣四十各縣分隸就近府州清帝以西北之民簡而不文務從其俗然亦並未以行省之議爲全非國家之心非原於東南而薄於西北乃俄羅斯自國王大畢得逹務爲開闢之謀其后妃亦好軍旅之事故其國日益强現在歐羅巴洲之俄國界其居民有六千萬人亞西亞洲之俄國界其居民有二千萬人有奇前二十年前俄欲窺伺土耳其國英國盧其得土國後必危印度故賞與法國意國合力拒之至干戈相循者數年矣乃俄歷年以來每懷貪多務廣之志不獨中國之獨當其束偏也其器銳兵精帶甲百萬惟鄰國有内患必乘機竊據其邊地如八年前中國所失之伊犂惠遠城至去年五月而俄則唾手得之矣故俄國苟有志於南英法奥諸國必併力以拒守今中國誠能以萬國公法之大義責之則不獨黑龍江等處可仍歸中國卽各西國亦當合踨而羣爲我謀矣 
尊聞閣筆記 
[宿松婦（見本報甲戍年七月初七日）]  
　　宿松某甲因亂徙居儀徵結茅江干貧無可依娶婦某氏年近四旬矣日携一筐往來泊船處所爲人縫紉補綴得錢爲活一日仍往原處適來一湖北空船命婦進艙出破衣數件屬爲一補婦利其資不計人之暗算也迨衣縫訖日已就哺推窻一望覺萬頃寒濤船流如駛殊非岸邊光景蓋此婦上船時即已開動有一二婦人向其絮語不休遂未覺也當此之際婦雖知有異無如何矣日暮途窮船纔泊中流四園僅蘆荻蕭蕭人跡稀少斯時船户方語婦曰覩娘子貌雖中人而體態端好與其勞勞終日衣食不周何如適一富家飄輕裙曳長袖餐必美食之爲得也惟娘子熟計之婦念旣遇歹人望救無門生還莫卜原不難一死惟丈夫不知路人不見寃沈海底何以自明不如忍死以待徐觀動靜求間脫身爰給之曰此說誠佳但不知將送我於何地將嫁我於何人果得安樂窩亦决不思蜀出船户亦信之不疑泊船於蘆荻中者數日一夜將半忽蘆以外淵淵然鼓聲盈耳婦知爲水師巡哨船乃大聲疾呼救命者再未幾三四勇丁一閧而入識此船非良户細訊此婦一過將船户水手等並縛送江寧縣婦遞原籍交本夫領回 
文苑 
[春日行秀州道中（見本報癸酉年三月二十九日）]  
　　客舫新添設水痕征途心事不堪論桑畦未綠春蔬長看盡桃花到石門 
　　賽神簫管盡春聲小舸村村打鼓行最是雙橋人影裡輕衫團扇度清明 
　　三塔灣頭春水鮮客程芳草共綿綿流鶯啼到茶禪寺花影斜陽不計年 
　　載道吳歈未忍聽語兒橋外麥靑靑浣紗人去春無着越客來尋檇李亭 
　　燕子來時柳作絲故園風物最堪思而今老作天涯客露葉船頭插一枝 
　　野店春旗晚未收人家多住水邊樓綠楊盡處城如畫烟影疎疎泊秀州 
　　栩按右列數詩絶不雕琢而着字頗響故其格調自高是寫性靈之上乘足爲後學之模楷故以◎識其警鍊之處 
雜錄 
　　答無名劇痛徵方就症狀論當係面疔其初起時當由肺風激剌忍嚔不出以致氣竄入絡血管驟塞乃起劇痛其能經久不潰者大抵有兩原因一爲發卽療治多用遏散之劑一爲年老血衰無劇熱之能力耳論理當用斑蝥或蜘蛛等劑吸引外出惟須起泡恐不免痛兹有一經驗之方述供一試昔有醫士於客中猝患面疔起於頰際痛劇不可忍因在輪舶中無從覔藥因念蠅體頗類蜘蛛或可代用乃於餐間中捉取飯蒼蠅數枚去翅及足搗爛敷之越宿竟愈後以傳人用飯蠅七枚加入頂上冰片二釐敷於患處並圏其根竟免走黃數日亦愈予在處州時亦曾以此法施治數人皆效據病者言但覺徵癢並不疼痛亦奇方也（栩園） 
 
 
 

Page 18

 
 
   
 
