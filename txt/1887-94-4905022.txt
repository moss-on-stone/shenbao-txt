# 1887 - 94 - 4905022

 

Page 1

 
 
[任阜長先生精繪歴代名將圖告白] [  點石齋主人啓]  
　　是書專集歴朝名將事跡一百有奇其圖爲蕭山任早長先生一手精稽先生夙負重名而是圖尤爲傑搆文者緩帶輕裘武者拔山扛鼎生氣遠出溢於楮墨其中山水花卉走獸翎毛因題補景無不栩栩欲活俞蔭甫太史見之特深奬許弁序卷端筆花舘主人珍愛之不敢私焉向本齋石印以供同好海内大雅有不先覩爲快乎四月中出書預行佈聞 
[招股石印阮刻十三經注疎并校勘記] [  點石齋主人代啓]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府坻中此書由元入明遞有修補有　　有明監板有汲古閣毛氏板輾轉翻刻訛謬滋多阮刻既出爲士林所推重其中卷數葉數行數字數記載詳明俾後人爰知所自惟憶阮刻距今巳　七十年難保無潦草翻刻者轉有魚目混珠之　春及軒主人藏有初印　本不自思　特倩點石齋以石印法　爲　箱直行本紙取潔白字益　爲并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹　糊之本何如得此精校　印　於取携之縮本似於篤志芸窗者實有裨益但工本校鉅書成須每部津廿元可售現擬招股開印酌定每部洋銀十二元願附股者先邀四元齡　　餘爲憑　於四月底出書書成再找八元取書一部凡有同志請早賜顧爲奉售股處在上海申報舘帳房點石齋帳房法馬路還讀權書坊蘇城安　庄掃葉山房京都正陽門外打磨廠西頭路南聚通　號天津北門外針市街聚通恆號鎭江祥叅興廣東省城楊仁新街德昌乾號揚州申昌號陈　生記石門寳成典海寗城謙吉典杭州申昌號常州恆住德錢莊　買向上海法馬路南申昌後馬路惠泰庄内　升號面　 
[國朝元魁墨萃出書告白] [  點石齋代啓]  
　　墨卷之選大抵取材近科如十八科會墨七科鄕會僅見而止未有遠自開國近迄當代彚二百四十餘年春秋爾闈有目共賞之文萃而成帙者也今怕安主人延請名宿彚取本朝歴科會試及各直省鄕試元魁珠巷至光緒乙酉科爲止選爲墨萃計文二千二百篇由本齋石印訂成十二本選校精嚴印訂工雅外裝錦套准於四月望日出書每部收回工料洋三元躉售格外從廉如蒙賞鑒請至三馬路申昌及陳　昌棧面議此佈 
[本館告白]  
　　杭城申昌書畫室爲本館經售申報及鉛版石印等書現遷在保佑坊大街石庫門内杭垣諸君如欲購閱申報及鉛版石印等書可就近認明價買此佈 
[論店主不可結怨於學徒]  
　　甚矣怨毒之於人也詩云無言不讐無德不報曾子曰出乎爾者反乎爾此誠千古同然者也蓋人無無乎賢愚分無分於貴賤苟蓄怨之既深無不欲得當以相報朝與市無二致也如前報列南京某機坊以虐待學徒致某徒有挾怨縱火之事此非怨毒之入人者深乎論者謂小役大弱役强亦理之當然乃某徒不勝一時之忿竟欲焚其廬火其居以相報是亦徒有罪矣而抑知不然夫學徒之所以遠父母離兄弟而從師以習技藝者亦欲爲他年衣食之計也乃爲其師者忘具爲學藝之人而使之以奴婢之役臧獲之事無所不爲房内之事亦莫不畀先人而炊後人而食起必獨早睡必獨遲其徒奉命惟謹不敢少忤於色猶復箠楚時下掌責頻加嘻伺其暴也夫夏楚亦藉以收其威者乃學校之刑原非乎藝之輩所能藉口然苟爲師者盡心力以爲教而其徒冥頑不靈誨者諄諄聽者藐藐舌敝唇焦而卒一無領悟則　　責甚嚴猶不爲過若教非所當教責非所當責而惟以剛狠暴戾儼然自命爲師則彼亦何樂而有此師哉僕嘗謂今人之待人不如其待物人有畜貓犬雞彘者飢則食之放則收之設所畜者而有病病而死則亦心甚惻之養牛馬者當其疾時亦不忍復加驅策必俟調息既健而復用此事心亦甚厚矣獨至於人則不然其未病也則僕僕役使而不加體恤其既病也則又疑其假而故意驅使之使之而不能供役則鞭笞交下雖見其奄奄待斃氣息僅屬而猶施其毒手一若與之有深仇者正不知其心居何等昔者子輿氏痛人情之薄而發爲憤激之言曰食而弗愛豕交之也愛而弗敬獸音之也北數語者亦可謂大聲疾呼爲世人一振聾聵矣然不過曰待人無異於物而已而孰知今日變而加厲一至於此嘗見世之婢女養媳無不受其主婦姑嫜之凌虐然婢女原供人之役使養媳則無人爲保護故虐之者得以肆行無是若學徒則固爲學藝而來者且不可任我役使而况加以凌虐乎彼學徒技藝未精而困苦已甚於是由懼而怨由怨而忿由忿而思報復此亦勢所必至則其越名義而逃範圍者亦迫之使然非其本性之幸災樂禍矣且聞某機坊之火乃由灶中斷蘆之所延蔓藎其時機坊中盡室出遊僅留一徒照料門戸徒思主人之苛虐見火起遂反關其戸而逸故致火勢上升幾成大刼夫其徒固誠實而可任重者耶則不當以苛虐待之其人而呆戅無用者耶則不當授以此等重任若平時則視若仇讐有難而望其相救則人非木石恩與怨孰不涇渭於心又安肯以救災恤患之心施於仇敵而其主人若計不及此盡室授人是待恢恢者假此以報其暴虐耳我之懷矣自貽伊戚其又誰尤或者謂主人虐待學徒固屬不合其徒欲圖報復亦猶常情然竟欲以一煤了之未免過於殘忍若不嚴緝重懲則後此學藝之人旨將任意横行無所顧憚而凡有學藝者各業且將不肯收留然吾思愛人者人恒愛之彼之所以坐視而不救者以平日受其虐待耳若主人平日教之養之一心惟望其學業之有成而不以奴僕之事相役使不以虐待而以恩遇視學徒無異於子弟則學徒之視主人亦無異於其父兄設有急難雖在遠方亦且奔救况在室中者耶不懲縱火使學徒任意横行固不可以爲訓不懲主人之苛虐使學徒受其折磨無可伸訴亦屬不情凡開店者孰不欲安享其利苟以凌虐學徒之故而使諸學徒各懷報復則以利藪爲怨府不亦可以已乎語云蜂螫有毒吾願凡有店者愼毋輕虐學徒以自速其禍也 
[本館接奉電音]  
　　昨接在京友人發來電音有本月十七日諭旨六道敬謹譯登○三月十七日奉上諭前署塔爾哈台叅賛大臣明春於咸豐年間由京營出兵從征轉戰安徽河南陝西甘肅等省久歴戎行勤勞懋著於前署塔爾巴哈台叅賛任内因病請假准開署缺調理兹聞溘逝軫惜殊深加恩署照副都統例賜卹任内一切處分悉予開復靈柩回旂時沿途地方官妥爲照料應得卹典該衙門察例具奏欽此同日奉上諭本日道旁叩閽之蒙古婦人及民人田明和張希太王家發鄭魁立民婦胡吳氏抱告民人曹明定李惇堯均着交行在刑部嚴行審訊欽此同日奉上諭此次直隷及太寗鎭派出隨扈及站道各項將弁兵勇晝夜辛勞尚屬奮勇欽奉慈禧端佑康頤昭豫莊誠是太后懿旨特加賞賚所有直隷將備營官六十二員着加恩賞給小卷袍料一件直隷兵弁馬勇二千四百三十四名着 
 
 

Page 2

 
 
加恩賞銀一千五百兩太寗鎭兵役八百八十名着加恩賞銀四百兩均着交李鴻章懷塔布分别給領欽此同日奉上諭本日道旁叩閽之生員王廣福革生楊周南張景文民人李濟全李待聘杜殿法民婦張李氏馮李氏劉宗氏王熊氏凌李氏王熊氏王崔氏僧人昌榮道人意空抱告敬雰光禹均着交刑部嚴行審訊其衝突儀仗擅遞呈詞之張曙章一併父刑部審訊欽此同日奉上諭連日恭請慈禱端佑康頤昭豫莊誠皇太后轎及御營請轎之鑾儀衛校尉着再加恩每名賞給一兩重銀錁一個由廣儲司給發欽此同日奉旨着于二十七日換戴凉帽 
[外洋茶汛]  
　　英國委脫茶行來信云去歲一年之中英國之貨茶者大爲折閱查從前從未有折閱如此之甚者緣印度産茶已有年所英人皆喜購之目下西倫地方亦能製茶而其味終不及印度所産是以英人更高視印度之茶西歴八九十三月中印茶來路更多價值頓賤而中國茶亦因之貶價最受虧者爲中國北邊之茶質雖極細似較昔年之茶好看而味則甚薄如禦敵然印茶既大獲勝仗則中國茶自然敗績也由此以觀今年茶市難以逆料竊謂目今生意與從前大不相同俄人之在漢口購茶者年盛一年以致由英出口之茶日見其少所有在華英商不能大張旗鼓惟宜稍購上品之茶以備本國之用而已攷印茶其味極濃英人用之數年漸漸喜濃而不喜淡故中國惟寗州旌德福州諸處所産濃茶尚可購用其餘淡者俱不慣服用故自印度産茶後不但中國上品之茶被其所阻且更阻下等茶之銷路去歲印茶之下等者源源而來至卽拍賣計每磅值六辨士半至八辨士蓋英人皆以爲印茶濃于華茶故銷路如是之易也倘華人不再卽印度之法精益求精恐將來中國茶市必爲印人所壞然華人苟留心於此何嘗不能幾及印人何以意怠惰自安不肯師印人之長技哉刻下印度及西倫諸處之茶裝運來英者日見其盛華人若不急爲整頓勢不免江河日下伊於無底矣大凡英國茶行有貨卽賣不肯存放棧中其英商之在華者購貨切須從廉且亦不宜多購庶幾市面或可漸平蓋英人所用之茶自有一定數目而商人不知進退購時多多益善是以銷路不通漸致虧本也核計今年英國需茶二萬二千五百萬磅而印度約來八千三百萬磅西倫一千七百萬磅柔佛五百萬磅中國祗一萬二千萬磅照此分派中國湘潭茶每磅可得價六辦士每担合銀六兩湖北湖南安化等處三茶每磅可得價六辦士半至七辦士每担合銀七兩五錢至八兩湖南湖北安化寗州二茶每磅可得價七辨士半至八辨士每但合銀九兩至十兩五錢甯州祁門三等茶每磅可得價八辨士半至九辦士每擔合銀十一兩五錢至十二兩安化湖北頭茶每磅可得價九辨士半至十辨士半每担合銀十三兩五錢至十六兩甯州祁門茶去年在中國每担售銀二十八兩至三十五兩今年約得每磅十辨士至十一辨士半每担合銀十五兩至十八兩上等桃源茶每磅約一先令至一先令二辨士每担合銀十九兩至廿三兩上等寍州茶去年在中國每担售銀三十五兩至五十兩今年每磅約可售一先令至一先令四辨士每担合銀十九兩至廿八兩頂上之中國茶約可售得一先令六辨士至一先令九辨士每年銷與英國者約有二千箱其價每担合銀三十二兩至三十八兩合觀以上各情茶市之難每况愈下敢告各茶商尚其留心選擇以免印人之奪我利權哉 
[皇都春事]  
　　今春李傅相因英商老順記洋行所售白鉛每百斤計銀四兩五錢五分黑鉛每百斤計銀四兩二錢五分取值較他處爲廉乃購定白鉛五十萬斤黑鉛三十萬斤以備製造車械之需而奏請由津海東海兩關六成洋稅項下撥欵以償其值奉旨交戸部核議旋輕該部擬兩關各撥銀一萬兩尚有不敷之處俟該洋行將鉛解齊由傅相核明應找若干奏明後再由該部酌發云○吉林旗籍雙某久寓前門外西河沿斌陞店上月之晦忽持刀將店主人之左手三指砍斷傳者謂雙稅駕該店於兹四月矣而租價未付分文三五日前　眷屬亦取道來京雙乃赁屋内城筮日矯遷而自顧阮囊異常羞歰因商之店主乞谷將租值緩日期店主紈意不允雙因愧而怒遂驀地行兇刻聞店主已控諸步軍統領衙門矣○前報紀東華門逞兇一案兹聞事經刑部訊明該犯律以斬立决臬示其被傷之護軍西立步布漸行痊惟砍斷之二指不能接續統領憫之奏講俟傷痊後以本營護軍校坐補並令本管官再給銀十兩以資調理云○前報紀李傅相閱視外三營馬步洋鎗隊大操一則兹聞香山健銳營藍靛廠外火器營圓明園各馬隊官兵各行陣曁健利二字洋鎗隊外洋各陣閱畢後接演馬隊砲隊交衝大陣復閱馬上三槍馬上三箭馬上刀矛及各步兵技藝醇邸偕傅相顧而樂之賞給官弁銀一千兩練兵銀二千兩以示奬勵○内務府人王氏向居西安門内年逾古稀生有二子其次名海爾年已弱冠酷嗜摴蒱負則竊諸家中以爲孤注王氏屢斥不改無何如何某日賭負回家復萌故智王氏阻之竟被海爾推仆於地驀將耳環搶去飛步遠颺王氏怒極奔訴諸本管廂紅旗官廳請卽緝拿懲治隣右聞之急赴官廳勸解王氏不允官兵遂將其長子找至跪地哀求願蟘弟責隣右亦有跪求者王氏始偕衆回去○東便門内蟠桃宫年例自三月初一日起開廟三日届時善男信女之進香者由崇文門至東便門沿河兩岸不絶如蟻南岸更羅列玩物及說書唱曲各式玩藝輕衫團扇結隊遨游車水馬龍往來絡繹彼都人士之　馳馬者復于北嶿爭先鬥捷以顯男兒好身手昔人曾有一絶云廟在城南城遶河車馳馬驟意如何蟠桃宫裏瑶池會不會神僊便綺羅頗切眼前光景云 
[邗溝瑣話]  
　　甘泉縣舒明府抵任以來興利除弊百廢具舉近又於署前設一木桶凡民間有冤抑事令其書詞逕投桶内晚間由明府親手騐封啓蓋檢閱分别駁准於翌早懸批曉示俾小民冤抑不致壅於上聞而又省却許多周折此可謂勤求民隱善於體恤者矣○揚屬縣試日期久經登報兹經江甘兩邑宰出示曉諭略云本月廿一日縣考揚屬八邑同日一律扃試所有縣治與考文童均于前三日報名投卷照例派認禀保並於廿四日接考性理孝經毋得觀望自悞云云轉瞬届期想齊齊多士莫不磨厲以須也○揚屬仙女鎭於本月初三日迎賽燈會連迎三日熱閙非常各鄕鎭之往觀者不可以數計岸上客寓飯店皆有人滿之患後至者皆以船爲家　光鬢影頗有長安水邊之勝各項生涯莫不利市三倍至會中執事而外有大傘一柄最爲出色蓋周圍用炒米穿成玲瓏奇巧頗見匠心龍燈四條以某營所紥者爲佳盤旋夭矯靈活異常其餘各式彩燈並皆佳妙誠亦一年中之勝曾也○揚城鵝頸項灣街向稱熱閙之區四通八逹轂擊肩摩初八日黄昏時一老媪背負女孩經過正行走間忽呱然一聲異常痛哭急視之則左耳金環爲剪綹者摘去以用力過猛耳眼撕破登時血水涔涔衣襟皆赤媪大驚見該竊尚在前面不遠奈行路者恐其記恨莫肯相助已又步履龍鍾無能追亍一時情急遂在街心崩角頓足欲尋短見蓋媪係傭於人者此女甫四齡最爲主人寵愛今若此尚有何面目回去見主人嗣經旁觀有再三解勸媪摇首不聽直至上燈時仍趺坐街心見者憫之後遂不知所終 
[九江茶汛]  
　　九江各茶商進山買茶銀兩向歸張瑞豐信局專足攬送今年自春分迄今該局攬送茶銀進山約共二百餘担較往年進山銀數僅得四分之一潯市今年茶市已見一斑矣 
[寍波考信]  
　　傳聞浙江學憲瞿子玖宗師已行文到寗波定於三月廿八日取齊科試雖未見有明文然寗波府胡太守已於十六日考試象山文童正塲然則學憲按臨之期當不遠矣 
[覓得新島]  
　　去歲有西人在臺灣外覔得新島該處爲中國覊麋之地無從查考地名惟據西人謂爲亞哥書馬島而已兹據臺灣友人來函言該島在臺灣東北琉球之南去臺灣水程約三千餘里自南至北絡繹千餘里凡十餘島最高之山七百七十英尺有大山名曰太平山周迥有四小島環之又有珊瑚石矗立海上高出雲表島中地廣人稀有四村落約共萬餘人居人通商貿易惟至臺灣鮮有至漳泉厦門者島中氣候和暖如三春樹木蕃衍百榖滋生疏果略如粤東惟荔枝大如杯盌較閩粤尤美居人朴野有太古風布衣蔬食諸畜咸育惟不食猪俗崇回教 
 
 

Page 3

 
 
也男婦均椎髻穿耳如猺苗不讀漢書所用文字如蝌蚪如龍蛇屈曲蜿蜒不可辨識殆上古結繩之俗歟土産葛根居人織爲布輕紐如氈而凉快適體臺灣人爭購之以遺戚友謂之野葛布又有草類龍鬚而細澤過之居人織爲蓆至貴者價值數十金宜冬宜夏勝藤蓆龍鬚蓆遠矣不善釀濟惟土産一種黑糯炊之成飯以水浸之少加樹葉經宿卽成美酒甘芳異常土人多嗜之風俗古朴婚嫁不言聘金惟以牛隻甘蔗糖布帛菽粟多寡以别貧富遞年至臺灣買易惟三兩次亦惟殷實之家始能備船自往貧者附船而已居室無磚瓦編茅爲篷砍竹爲垣近日亦稍有和沙泥爲磚瓦者殆亦少變有巢氏之風歟據云近日西人考察其地山川五金煤礦所在皆是而煤爲尤盛錫次之銀又次之兩間儲有用之材歴數千萬年而始發吾知其不欲終泯也斯島之興固可拭目以俟當道者不爲捷足先登之舉恐將爲外人所有矣錄阞報 
[槐花園案犯狡脫與外部來往照會抄件]  
　　照會美外部文爲照會事照得本大臣前於本年西七月二號接准貴大臣復函以華盛頓屬邦經縣士哥槐花園殺害華人一案該邦地方官曾經咨稱此項案情自必認眞辦理以昭公允倘得證供允協歸結必臻妥適並已將經有華人到堂作證一節知照該屬邦巡撫轉致原控律政司等因具見貴大臣辦事秉公無任欣佩惟本大臣接到金山總領事抄案巡撫司圭亞查復華工受害情形文内稱該案白人並烟賤人均已分别審訊控案律師首將兩犯科以逞凶殺人之罪提堂審訊後陪審公道人以該兩犯所訴爲保護自已性命迫得逞兇似有可原遂將兩犯議釋等語查該案犯逞兇殺人罪有應得迹其夤夜持鎗闖至華工幕所便已早存殺害華人之心况斃命之三華人兩名俱在臥榻被擊死於夢中未經先行關鎗固不待言其一名係迅走被擊亦無向該兇犯等開鎗之事且據騐　醫士騐得華人布帳内之地有鎗彈洞入之處放鎗者必係立近帳旁向地轟擊據此情形其爲華人並未開鎗該犯等有意逞兇殺人毫無疑義乃該陪審人竟據該犯等一面供詞輙行議釋殊不足以昭公允且各該犯釋出之後難免不再向華人尋釁生事卽此外各匪徒見殺人之可以無罪亦更無所忌憚從此華民焉得有安居之日乎爲此照會貴大臣請煩查照行文承審官務必按照當日醫士騐明情形將此案犯人再行提案復訊其逞凶殺人者按律定罪予以繯首俾昭炯戒其爲從各犯亦應酌子嚴懲使知儆畏未經獲案各犯並飭嚴拿務獲究辦益徵貴國實心保護華民之誼是所切禱順頌升祺須至照會者右照會美國外部大臣拜亞○照譯美外部復函爲照復事前准貴大臣本月十二號來文内開華盛頓屬邦殺害華人案犯經已訊釋等因據巡撫司圭亞咨稱該犯等以自保性命迫得逞凶殺人托詞該案陪審人信而議釋兹兼論該陪審人是否因此故抑或因罪有可疑之處逕將案犯議釋本大臣實未便干預核究按本國律例凡案犯一經陪審人議釋斷不能仍舊冉行提控此係律例切要之理本國所取則於英國者兩國均同此理並無持異之處此亦原係羅馬律例大綱普行歐洲各國者所謂可一不可再之義貴大臣處事公平本大臣素所欽仰此項案情本國經已按理究辦歴承貴大臣叙及本國祇可將案迅究戮力辦理而已該犯既被釋放則爲結案難翻倘以該案有輕重情節致令陪審人遽行議釋爲憾須知外國人係自行來美置身入此境地耳爲此照復貴大臣請煩查照可也須至照復者右照復光緒十二年九月二十五日卽西歴十月二十二號 
[外捐截期]  
　　各省海防捐輸經部奏准本年三月底截止予限一月將捐册截清送部倘逾限期概不核奬前報登展限一年之說確係錯悞兹特更正想志切彈冠者當益踴躍輸將也 
[江蘇大計榜示]  
　　撫院牌示照得三載考績爲激揚鉅典江蘇省補行光緒十二年大計兹據藩臬各司將應行舉劾各員分别揭報經本部院會同督部堂覆加考察計開浮躁官一員鎭江府糧捕通判崔東斗年老官二員長洲縣教諭陳灝山陽縣縣丞解世純不謹官二員華亭縣縣丞沈緯清泰州海安司巡檢王璋 
[差夥雉經]  
　　秀水縣差夥沈姓俗皆以沈三弟呼之平時躭擱北門内下塘街某姓家近因短負地丁銀數十兩疉經追繳沈無力彌補輾轉籌思終無善策逆於十六日下午自縊而死某姓聞知亟爲解救已無及矣所負祗此區區而竟等性命於鴻毛嗚呼其愚甚矣 
[身死花叢]  
　　前夜有寗人余某全四馬路西首某妓家作狎邪遊妓見其神色有異呆若木雞疑係吞烟急請陳君竹坪往救陳君騐得並蛎吞烟因又送至仁濟醫院請治時則余之親屬亦已聞信到來醫生言無藥可療延至次晨氣絶身死遂由其昆季行備棺成殮諺云甘作風流鬼拚死牡丹亭其余之謂乎 
[游行示衆]  
　　賈阿彩冐充洋藥捐局巡丁向南市各烟寮搜查私土被人覷破送局請懲此皆已登前報者也兹經局員程大令訊明將賈懲責荷以巨校飭甲帶往各城門每門遊行三日盖大令深恐該犯開釋後復蹈前轍故押令游行俾各鋪識其面貎免至悞受訛詐也 
[船戸行凶]  
　　前日有小船戸某甲駁運藥材等物至大東門外碼頭以某柴船避讓稍遲肆行詈駡將竹稿擲去擊中柴船戸某乙翻落浦中幸諳水性未遭滅頂之凶否則又釀成命案矣 
[派差彈壓]  
　　近值龍華寺香會善男信女來往如梭匪徒每混跡其間滋生事故上海縣莫邑尊因撥差役兩名前往彈壓盖亦防患未然之意也 
[捕頭捉賭]  
　　前日下午新巡捕房副捕頭督同中西諸捕至虹口鄕間拘獲賭徒九名并賭具解入捕房聞俟今日解送公堂發落云 
[發落行夥]  
　　拆毁木欄一事已登上禮拜六報章兹悉總巡馮直剌已將該磚灰行夥某甲發落令將所毁木欄出資修理再罰洋二十元撥充賑欵云 
[索欠被拘]  
　　昨日亭午時有甯人某甲道經英大馬路與本邑人某乙相遇隨索舊欠洋二元乙靳而不與以致爭毆巡街捕見而拘至捕房捕頭問悉情由飭送會審公廨蔡太守命押候訊共旋經人調處由乙還洋禀請開釋 
[正悞]  
　　十六日報登董家渡教堂某主教函致總巡局稱有教婦雇坐小車行經大南門外被染坊工人兇毆請爲提究云云兹悉並無天主教婦遭毆更無主教致函請究之事合亟更正以明本館不敢堅信耳食之談也 
[招認屍身]  
　　同仁輔元堂來信云本月十五日十三圖保正報斜橋北肇家浜河灘邊有路斃一口年約四十來歲身穿藍布棉襖黑羽縀大襟棉背心藍布單褲黑洋布小脚棉褲曰布襪黑布雙樑鞋三根頭黑緶綫當經本堂騐無傷痕殮埋義塚如有親屬來堂認領可也 
[文報局内賑所瑣記七]  
　　頃承經蓮珊部郎交來各友送謝景宣兄湯餅會洋二百元并囑登明新聞羅來脺盤戈印之佐優矣情文移作救災濟溺之資妙焉推解如有與綏翁情　致送者敝所均代樣收○池甯緝私總局吳子豪來牋云前由申報附到使君受福啓讀之生感今募得英洋三十元自助二十元託胡萬昌信局寄呈又本埠蔣同泰號募交使君受福啓英洋四十四元鉅欵迭至感與身同敢告使君無疆受福 
[蘇省撫轅抄]  
　　陳德濬禀知奉松滬釐捐局憲札委巡查各卡差卽辭候補通判劉度禀銷瀏河厘局差○十三日調補南匯縣袁樹勛禀謝准補飭知吳慶儼江北緝捕回　丞潘兆盈禀知奉委閶胥門外夏防陸巡差○十四日候補縣劉德麟禀知辭委赴滬　騐京餉差○十五日藩轅牌示照得准調南匯縣知縣袁樹勳應卽飭赴新任供職於三月十八日來轅聽候給札准補丹徒縣祁德昌謝委代委代理靖江縣事候補縣胡楷禀辭管解京餉赴都吕鳴謙銷五庫厘局差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[書畵助賑]  
　　古越韓鶴鳴何竹卿善畫山水翎毛花卉兼工小楷　鼎願書畫二百件紈扇册頁每件减潤一角山水加倍額滿悉數助賑件由吉祥街錦潤堂扇鋪收付或交棋盤街阜成吕宋票店亦可七日取件定期不悞 
[題畫山水]  
　　烟巒澹冶柳疎斜曲徑溪橋樹影遮不老春光横琴處山居掩映兩三家洗出螺　兩後峯山光遠近送青濃晚凉水榭邀誰共喚取焦桐賦古松楓葉初紅竹院幽數椽茅屋話清秋蒼葭滿目鴉歸晚軋軋爭棲點樹頭雲痕淡鎭勢嵯蛾老樹經寒落葉多欲向前村期話舊携笻緩步板橋過遠澹湖山柳色齊畫樓半罨路皆迷祗因春淺舟難放管領無人繫綠堤天外漁舟破浪痕數竿帆影傍雲根夕陽照出峯加笏應是桃源古洞門楚樓三兩近堤邊掩映橋通隔浦烟紅葉滿林何處笛歸鴉聲裏送歸船石徑携笻緩步閒相逢話舊萬松間問游海上神僊島道是吳烟楚雨山性耽水國度流年買盡韶光不用錢到處湖山無管束携琴載酒樂堯天斷嶺烟籠暗復明翠微深處早寒生柴扉畫掩書堂　讀聽流泉咽石聲萬壑崎嶇起暮雲牧樵歸路竟難分肩荷槿樸頻回首牛背深封曲不聞月到天心萬象低扁舟一夜宿橋西鐘敲野寺驚殘夢隔岸猿聲不住啼武陵溪口草如茵覓得桃源爲避秦祗恐漁郎來復去到頭不是此中人杏花時節木蘭舟雙槳　風古渡頭笑問江邊老漁父垂竿釣得有魚不蘆汀雪洒清秋地蓼岸霞飛到暮天釣罷滄江無箇事牙檣閒抱水雲眠長堤樹影漫江潭舟泛波心一道藍浦口黄昏人喚渡鷺絲驚起蓼花南[  哈噠官俠初稿]  
[依韻答次山茂才見懷之作]  
　　漫道依人愧仲宣環廬槐蔭茂堂前無窮萬卷書中味相契三生石上緣倚檻望雲常自慰舉杯邀月有誰憐佳章惠我頻酬答客夢迢遥繞海邉[  小樓主人走筆]  
[和王松堂司馬小樓吟飲圖錄請夢畹生吟壇正刊]  
　　小憩層樓逸趣尋宜風宜雅見淵襟金尊酒滿成歡飲斑管花生入妙吟豈有杜陵行處債還平王粲客中心被圖我亦神游久願附諸君咳唾音[  梁溪寄鴻生宣增豪拜稿]  
[徐十詠敬履懴情侍者元韻錄呈霧裏看花客寒食生夢畹生并懴情浮槎吟鉢隷三同政]  
　　菊籬　眼迷　伴晚霞一叢黄紫傲霜花愛他曉韻秋容好不數風光五柳家○桂窟蟾宫分　倚雲栽金粟花開絶點埃有客天香深處半漫疑身入廣寒來○竹徑萬个篔管捲怒濤凉生三徑綠周遭披襟我亦來消署快挹清風讀楚騷○梅喦着屐尋梅齒印苔小喦路曲接瑶臺一枝疎影横斜處疑是羅浮入夢來○柳堤泛棹曉風殘月木蘭橈咫尺西湖客夢遥怪煞五陵潯冶子雙　打槳譜絃么○畫橋垂釣綠波盪漾　鱗肥一陣飛花渡石磯正好畫橋西畔立横竿垂釣且惠機○寄樓聽雨金敲玉戞暗消魂有客登樓泛酒尊多　養花時節雨挑燈詩就答天恩○草堂春宴南楊諸葛讀書堂凉月松窗夜有光雅客大開詩酒宴爲憐春色壽東皇長　覓句良辰月旦集名家爲愛長　繞檻花旗鼓大張新得句主人珍重護籠紗○曲榭觀魚曲榭玲瓏對碧溪波光盪　日沈西臨風無事看魚躍休感池中尺澤　[  海昌太憨生稿於寄蝸廬]  
[棲流公所捐數]  
　　去年九月蒙八仙橋巡防鄧遊戎春林面勸山湖羊行認定　所常　以出羊每隻捐錢一文湖羊每只捐錢二文業已照收兹將九月分起至十二月底止收到各行捐數懇祈彚登森春行捐五千零七十九文合盛行八千一百六十七文花隆興三千九零四十二文添源一千五百六十八文源發一百十七文公和甡三千四百四十八文　與三千七百三十六文同泰錢十九文再收到租界各茶樓二月分捐數顏玉樓十一千四文小廣寒十四千六百二十文也是樓五千二百十二文大觀園五千四百文洗心　三千二百四十四文天樂　三千八百四十四文滿庭春二千七百八文雲　軒二千三百八十文福仙園二千二百四文也死樓一千五百三十六文冠芳樓正月份五千二百四十八文二月份四千二百八十文 
[上海四馬路文報局内協賑公所經收賑捐三月中旬清單]  
　　十四日受　　字三十號庵山寄隱經募疉捐生祈謝大　士精神强能四十元容恐居　否去叅來二十元榮陽陳氏祈花男觀清易養成人六元河間李氏初貽臨盤易産二元○公大庄交來漢口寄　大　士募孫聲和言士求病愈五十元又經募沈文記孫炳記二戸各一千文　霉生八百文　昌泰吳運翁徐壽記金子記童在記五戸各五百文朱實翁田安氏二戸各四百文陶少桂陶女氏黄少記鄕名氏四戸各二百文汪幼雲勉力氏竺　記　實記四戸各一百文實收洋七元○使君受福册本埠慶元水綢庄交來蔣奎　害士爲求　　歸氏隆後病愈保安十元○江海關交來媚川　史募求産後平安五元天福主人沈作實武林高吳　卿東海氏五戸各一元閑在居士英洋一元　洋三元媚川逸史銅洋五元逹害堂銅半一元東海伯子洋五角不書名凑　主人　　氏　佩主人燕雨軒　花　　　　生采芝外史虹橋轉舍玩芳小憩翼化齋桂笙和笙十三日各二角不書名姚記文記隱名氏陳記和官不書名無名氏相記九戸各一角又交來不留名祈求郭室人臨産平安四元○寓實城陳選之翁二元又募五養之三百六十文尤仲銘三百文張恊順吳哲夫二戸各二百文實收洋三元無名氏一元敦信善士一元○蘇城元裕號易無名氏　元江　土井者吳公館交來武林錢錫福雪士爲患尿血症服符許頭爐坯洋一元蕭山通來第兢善士官印鉁求病速痊五元莫　孫善士爲妻　求速痊一元○本埠長源泰號謝筠亭翁送謝景宣兄湯餅會洋五元○各友送謝景宣兄湯餅會程　甫二元陸將庵王卿雲嚴子傑馬鑑臬四戸各一元高仰山沈珩齋梁翰屏許朝曾吳銘文陳彩光張廷縉吕曙東吳玉庭沈茂伯載納生鍾慰生任雲山陸步雲十四戸各五角○鄭掏齋鄭翼之二翁送謝景宣兄湯餅會二元何漢泉翁送謝景宣兄湯餅會一元○本日共敢英洋一百九十元銅洋九元爐坯洋一元 
[上海四馬路文報局内協賑公所經收賑捐三月中旬清單] ○十五日本埠　同慶實號交來湖南湘潭縣協同慶票號募王秀山助銀一百兩張星垣三十兩羅瑞三堂二十一兩培祜子陳培祝子陳九斤則人三戸各錢十千文七斤則古八斤則胸二戸各五千文筆耕氏四千文存心十六兩無名氏榮生無名氏對乙然吳坦齋壽卿氏六戸各銀一兩以上實收規元二百兩○常熟徐朗岩翁募順洪松求病障消徐四元求肝胃氣就除人四元酬愿人六元○亭口義盛恊油號遷徒酧客酒筵移賑二十元京口張明珍翁爲病愈酧愿七元○楊州養之氏醫士爲三齡小兒有病祈求早痊十元○莊堅白翁送謝景宣兄湯餅會二元映藜書屋售錠灰資移賑四元○急軍大通胡萬昌局交來石埭縣池寗緝私總局吳子豪生生助英二十元另一角二分又經募各善士共助英洋十八元周箴六張楞圍徐景文蔣香圃四戸各本洋二元左有朋吳運勝姜爲幹沈奇盛四戸各本洋五角以上實收英洋五十元○使君受福册蘇城復昌蔣募東海後裔映雪軒鋤梅軒平原子映雪書屋緝熙堂逸僊使者七戸各五角無名氏槐蔭書屋忴質主人頴川生四戸各三角探梅主人六順堂野綠居冷香舘蓄心氏五戸各一角敦裕書屋東海氏　鶴外史松蔭室四戸各二角○本埠介福藥號號募福信記向莊永客文蔣水客王洤舟四戸各一元不書名二元厚記洪守拙軒二戸各五角○西塘隱名大善士募無名氏不留名隱心氏自知子四戸各五角○合隆盛悟子二戸各一元吳長春慶德益記三戸各一角○黎里毛且安翁募不留名爲女嬰病節省醫藥資五元且安氏爲子病節省醫藥資七元丁子勤五元○本日共收英洋一百四十一元規元二百兩小洋三角 
[上海四馬路文報局内恊賑公所經收賑捐三月中旬清單]  
　　十六日張廉泉先生送謝景宣兄湯餅會四元長源泰號送謝景宣兄湯餅會三元又交來吳養臣翁送謝景宣兄湯餅會一元○使君受福册本埠蔣同泰號募積善記二十元喜善綠五元銷癮氏五元喜善緣諸友五元高陽後賢免火敬神又京内室敬又八房敬又春内室敬四戸各二元移六藝潤壽筵一元○姚江縣署帳房交來子士氏募同善集十四元候陳氏銅四元不書名一元子壬氏應庚應營應炫四戸各五角○仙女鎭隱名大善士募愼餘堂庾珊居士石林舊隱三戸各一元　角金易堂鑑記王陶庵鑑泉陶庵五戸各一元泉記五角○甬江濠河散人募無名氏二十五李戸芝生顧阿福立雪軒六桂堂應開林張小良共三十一戸各一百文徐本華朱榮昌逐鷗居士月彭書軒四戸各二百文觀生堂三百文實收洋四元○記錢行交來楷桐大善士爐坯洋四元申報舘交來步雲善士爐胚洋二元珠街閣眞德廕堂魏樹滋堂二戸各五角○再生子善士求子五元漢電報局交來盡力子求厭病速脫二元○本日共收英洋九十一元銅洋四元爐胚洋六元 
[上海北市絲業會舘籌賑公所施少欽經收山東順直賑捐三月初三至初十日第一千三百零五至十二次清單]  
　　周德泰爲鄰居失愼蒙諸友保護無恙完願廿元莫釐峰孤寒子節省家用移助求保久病速愈十元益記茶棧胡愼翁交來無名氏十元洪秋蕃十元朱婁氏求病全消十元張姓求子病愈又王永昌醮資移助祈保平安又承德氏祈慈母以下合家平安又慈水平安氏求生意興隆四季平安又鄭品記五戸各五元　程氏求身壯子健完願四元未祝髮僧四元知愧居求應氏得子完願又勾章謝霖爲妻病愈完願又董恩溥求母並自身健事遂三戸各二元黎以旺求平安一元○何福同募昌字八百九十六號册樂善不倦人一元濟衆氏一元○丁鏡齋募秦大有一元育嬰堂董二千文餘慶堂一千文遷過子三百文陳姓二百文共五戸合來本洋二元英洋二元○蘇趾祥小沙錢二十千文免貽後患人銅洋四元以上初三日○杭州秦心記求妻華氏病愈合宅平安續助一百元懷清道人蕉懷居求子姪病痊廿元大生號代澄江友求合家平安二元無名氏因車鞭傷目求愈二元嚴門張氏求病速愈又無名氏求父母壽辰又無名氏求合家清吉三戸各一元還讀　規銀四兩紋銀三兩四開二元宜昌船茶房銅洋二元以上初四日○孫楚卿求目疾速愈五十元無名氏求病速愈又陶君輔求病速愈又怡怡室主人三戸各十元元記求病速愈六元朱萃卿募王陸氏求病速愈五元山東無名氏規銀十兩又三元了心愿人二元王少華求子喜痘平安二元彭張氏葉畢氏映雪軒三戸各一元以上初五日○吳下書魔求病卽愈　張炳翔募來一百元六齡童子求目疾卽愈十元耕記壬寅生五元仁和樂安氏永春求早得子節省三月分日用五元無名氏心愿洋三元赧顏氏求子種痘平安又鎭邑誠心子又南翔顧曰銘求女病卽愈三戸各二元陸慶樣求母病卽愈一元同春三角又　三百文以上初六日○王正卿爲父資冥福二十元蕭山韓駱氏求病速愈十元平安氏十元　周氏十元求母平安十元○蘇州潘仲溪經募一百四次賑捐紹興張棣之祈冥福八元平安氏一元又潘英庭募二百二十六號救災圖貞貞人金三生大吉士慶餘生慶生生潘餘有祥人可子吉祥氏功十戸合洋一元○願兄子三元宜興葛謝氏移緩就急二元乍浦朱萃甫求子病速愈二元干巷鎭棲梧子二元向得記完願一元隱名氏求第宅平安十千文合來規銀六兩四錢五分二厘以上初七日○朱門李氏十元圓圓子爲妻懷孕求産平安十元同里葆眞子珩爲鄰居失愼無恙完愿並求病愈十元仰日堂規銀十兩應元祥求祖母病速愈一元應趙氏應周氏應成氏祈保太婆增壽病愈合助三角以上初八日○武昌清軍府署無名氏沙平銀一百兩批見規銀一百三兩九錢八厘隊藥生規銀四十六兩二錢九分　商潯局王建翁寄來集善堂規銀二十一兩二錢七分五厘清汪裕和蔣同人續助求合店平安一百元勉力子求父线康健三十元洞庭羅氏子求父病速愈五十元瀏河朱星彩求孫病愈二十元○華柱丞募救災圖同字一次第七百五十九號樂善齋四十五元同善堂四元無名氏一元○謝稚亭洋十元蕭邑王郝氏求合家四季平安十元程蓮七元招商漢局寄來俞作舟爲妻産後完愿並求康健六元郭少泉潤資移助五元松江東余氏四元程乾甫求家宅平安二元頌春麟一元悔悟生五角求諸生五角芿安生五角何保星銅洋十六元以上初九日○浙垣糧署程式章募愛日書屋求合家平安庫紋一百二十兩批見規銀一百三十一兩七分舜湖安蔣爲猪衖失愼幸獲平安完愿五元倪籌爲寡媳求病愈五元梁溪隴西氏産後平安完愿五元余善士求父延年四元余采亭一元蘇州三齡童子王祖基節省點膳一元管阿六錢五百文隱名氏銅洋十三元以上初十日 
 
