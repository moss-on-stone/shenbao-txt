# 1916 - 94 - 4915500

 

Page 1

 
 
   
 
 

Page 2

 
 
時評 
[無法可施（冷）]  
　　善泳者死於溺善乘者死於騎善以法術弄人者其結果至於無法可施 
　　世之得以統治人者不外二途其一曰眞誠其二曰巧術眞誠萬古不磨巧術則俟其巧盡而止故自古名人大抵舍術而取誠者非其巧之不如人也實以眞之不可破也若巧術則必至有弄巧成拙之時而無法可施之時期至矣 
　　嗚呼人心去矣兵財盡矣　之於人手足耳目盡殘廢矣雖有巧心烏能成事况乎所謂巧者乃天下之大愚也耶 
　　嗚呼無法可施矣可以已矣 
[專電]  
　　北京電日前通電南中擬公同協商組織責任内閣即擬閣員陸軍蔡鍔内務戴戡農商張　敎育湯化龍司法梁啓超財政熊希齡總理徐自認擔任并有如有要人可開單以備任用之語惟此電去後數日未接覆電大約南中諸君已一笑置之 
　　北京電大元帥親儗慰軍令一道申告取消帝制應時勢要求交徐相核定即頒前敵　 
　　北京電徐相囑内部將京師安謐情形通告各省 
　　北京電徐相上新政見數條袁總統手批嘉獎商訂善後大綱㈠取消參院㈠任前參衆議員㈠擴張民權㈠修改不適用法律㈠嚴締貪官汚吏㈠赦免黨人㈠組適合國情政府㈠修正總統選舉法㈠羅致人才㈠辦自治及省議會 
　　北京電徐相又接康南海電詳述國勢阽危不堪再戰一鋻外交困難一財政拮据一軍隊搖動 
此電確否難必 
　　北京電昨政事堂會議某公以亞細亞報近對大吏妄肆攻擊造作蜚語議請封閉某署長主持尤力至以去就爭刻已商由朱總長着手 
　　北京電令日亞細亞報已將某次長在政事堂請封該報内容揭出謂某欲蓋彌彰語語含刺 
　　北京電張勳昨晚到京 
[譯電]  
　　北京電廣東果如預料宣布獨立而四川陳將軍亦單獨與蔡鍔開談判衆謂此二事發生後袁世凱將不能安於其位南方全部加入排斥總統之行動已趨嚮一致今後未便忽視袁氏所讓步者尚不足挽救大局故黎元洪叚祺瑞等諸領袖皆不肯出與共事今日之袁氏凡國中雋秀無一與表同情北軍若干困於四川自聞帝制取消士氣沮喪毫無鬭 
志革軍則已佔據揚子江濱數地點侵逼北軍之交通兩湖雖尚有大批北軍惟能否出死力以保總統之權利亦屬疑問目下之政府其勢必倒固在人之意料之中彼負維持治安之責者殊爲惴蓋恐一經變動全國將分由軍人管轄勢必礙及行政發生騷亂惟大局黑暗尚不若此良以此次舉事非極端派組織之革命的行動而其目的實反對恢復專制主義故謹直之士與夫負責任之輩贊助者實繁有徒聞蔡鍔除要求袁氏退位外且擬以黎元洪暫攝大總統任而輔以國家柱石如段（祺瑞）徐（世昌）其人一面則召集國會以求得一合於憲法之正當解决（七日）字林報　　北京電英文京報表蔡鍔由瀘州致黎段徐之覆文大意略謂公等際此時艱出山任事令人歡悦帝制發生欲改國民公有之民國而爲個人私有之帝國以致釀成今日之危局撤消帝制實爲善策惟時局大危人心憤怒取消帝制無濟於事袁公威望巳墜信用巳失斷難恢復鍔等深望袁公本其辛亥出山任事之目的歸隱山林以從民意前之時局召袁氏出山今之時局令袁氏歸隱袁公宜隨時局爲　退以讓賢能公等爲國家柱石發抒良策以使國家享久遠之安寗國人實利頼之臨頴不勝惶悚待命之至（七日） 
　　香港電龍濟光順從民意於昨夜宣布廣東獨立消息旣布歡聲雷動爆竹之聲不絕於耳（七日） 
　　廣州電昨日下午陸海軍要人與警務官員及紳商學界代表會議於將軍府龍濟光因省外各府多已背離計無從出故主獨立張嗚岐表示同意蓋不如是則欲求脫逃亦不可得議决即正式宣布獨立龍張威望雖已稍遜惟仍照常辦公各商店皆休業懸五色旗燃放爆竹以誌慶祝警廳長王桂林現督同警隊維持城内治安（七日） 
　　北京電廣東於昨晚七時宣布獨立居民燃放爆竹羣相慶賀龍濟光逢稱迫於民意而出此或謂乃從商民之願蓋商民皆信獨立後廣州時局可轉危爲安也（七日） 
　　成都電此間聞陳將軍已派心腹至叙府與蔡鍔會商蔡鍔已允停戰前　今惟一二處偶有小戰熊克武之舊部自號滇軍現仍佔據揚子江南面之江安等縣（四日）以上路透電 
　　北京電中國政界並未否認廣東獨立之 
說（八日） 
　　北京電英文京報今日載有社說論袁總統退位問題謂今日大局正如一九一二年之光復時代袁總統當如清室之見機引退云（八日） 
　　北京電東魯黨人大爲活動（八日）　 
　　北京電今料南軍將要求以黎元洪攝任大總統一面召集國會切實解决未來元首問題政府大約將派馮國璋熊希齡赴滬充議和代表（八日）以上德文電 
[東方通信社電（日本人組織）]  
　　北京電現正陸續南下之第十二師軍隊因廣東獨立長江方面亦有不穩之風說故又變其初意令分一半往駐浙江半駐上海方面在京浙江同鄕以北軍入浙不免與浙江軍反目第一次革命以來杭州安然無事今恐惹起戰亂或生掠奪事件故甚憂慮云（八日） 
　　北京電廣州電云廣東宣布獨立之後即開軍事會議講求對付北軍來粤之策前由省城派赴廣西省境之軍隊今悉召回並飭虎門要塞同令官嚴整港口防備監視出入船舶禁止夜間航行同時電命各鎭守使於各海口嚴加 
警戒在監之政治犯人悉行釋放諭令務棄夙嫌不得攪亂省内秩序獨立各省在外華僑並省内各團體紛電龍都督表其祝意　　北京電廣東電云軍艦歸附護國軍者已有五艘聞龍都督張巡按使有電請廣西陸都督及梁啓超氏來粤之說（八日） 
　　北京電政府嚴禁都中華字各報揭載廣東獨立消息然獨立之事實外國人入私人均有電報已漸判明都中官民前閱各報廣西獨立取消之記事一時頗持樂觀今知事實全然相反非當驚愕前途頓改悲觀因之惹起種種謠言（八日） 
　　北京電安南轉來雲南電云四川將軍陳宦近嘗電致蔡鍔謂袁總統忽然取消帝制予曾致電反對蓋此次之取消帝制旣失袁这威信又表示其 
無誠意之事實故予今後巳無服從中央命令之意擬與護國軍密議講求四川治安之法等語蔡氏以陳宦之眞意不明故未回答仍力進行軍事行動昨日已將此情電告唐都督矣唐都督商同廣西貴州兩都督及蔡鍔李烈鈞等决定意見以三省都督及他重要人物連名通電北京及各省略謂袁氏在職四年爲私利而弄政治攪亂道德失墜國威並違憲法今雖取消帝制不足償此大罪如是人物仍留總統地位辱巳極宜究其罪至少須逐出中國政治範圍以外　國軍决意繼續戰至最後之勝利講和等說全然拒絕云云（八日） 
　　北京電海軍劉總長原擬本月七日由秦皇島乘坐海圻軍艦率同軍艦二艘赴粤今因廣東獨立是以中止（八日） 
　　東京電鹽稅餘欵交與北京政府一事英國方面之意以係餘剩之欵不妨交付日本政府以爲即使係屬餘疑然今日之時局如何變化殊難測知故鹽稅之收入亦難知其變化且將欵交 
付袁政府與助袁政府無異是直破壤對於南北　爭力持中立之態度其結果應負重 
大責任是以日本斷然反對交付除日本外其餘財圑交付與否尚屬疑問然日政府之態度無論如何结果一定不變（八日） 
　　東京電美國飛行家司密司氏今日在靑山綀兵場巧　飛行其技之　滿都市民爲之驚嘆（八日） 
戰電 
[其一（英人路透電）]  
　　巴黎電今日下午公報云德軍仍在末斯河西面進攻法軍則在末斯河東面佔據土地德軍猛轟白桑柯爾及二六五小山後乘夜攻入法軍第一道陣線即被逐走僅佔據前鋒陣地一小部分法軍在杜哇芒砲臺西南得有進步（七日） 
　　巴黎電今晚公報云德軍猛轟白桑柯爾凸點及波瓦佛小山旣而進攻但爲法軍砲火阻其出現杜哇芒砲臺西南有短兵戰事法軍在廣五百邁當之陣線攻入敵軍戰壕二百碼勞蘭及華愛佛砲隊頗活動前月内法飛行家共擊落德飛機三十一架九架落於法軍陣線尚有四架爲抵制飛機砲　中法軍失飛機十三架十二架落於德軍陣線德飛行家奉命少越法軍陣線（六日） 
　　彼得格勒電偏日公報云俄飛行家在特文斯克西南擊落德飛機一架斯特里巴河上游境内微有戰事俄軍佔據一村獲地雷四十二枚軍火甚夥俄潛艇一艘在黑海擊沉汽船一艘裝煤帆船十一艘俄戰艦一艘轟擊德巡艦白萊斯洛號該艦即駛逃（六日） 
　　彼得格勒電前敵戰事暫時岑寂俄帥苦羅伯金將軍部下戰功大著俄軍得以脫離淹水之地展長西向之陣線並可力擊德軍自恃不可攻破之地位德帥興登堡因俄軍之攻勢巳調回原擬遣往處之策應軍並向德國調遣生力軍來援至其所籌備之攻勢計畫亦因此破壤不能不展緩進攻（六日） 
　　倫敦電海格將軍報稱今晨敵軍以重砲隊猛轟後攻擊聖台洛瓦英軍新戰壕戰事終日進行敵軍一小隊攻入胡巨英軍戰壕一道即被逐出里文蘭斯及波桑桀南雙方炮隊頗活動（六日） 
　　倫敦電美索波太米亞英軍第三師於六日沿底格里斯河南岸繼續前進直至可以攻擊左岸土軍防線之地點而止（七日） 
倫敦電斐洲英司令斯末資將軍稱四日騎隊疾進乘　不備包圍在阿布夏　内據　要隘之德軍六日敵衆悉降（七日） 
　　倫敦電孟郤斯德埠未置武裝之商船曾特號（三八九○　）未遇警告被魚雷擊沉船長與水夫十人遇救溺死四十九人因傷而死者二人救生艇雖已放下但爲沉船觸翻敵潛艇並不施救（六日） 
　　倫敦電大英公司輪船辛姆拉號（五八八四噸）被沉溺死十一人餘皆遇救（七日） 
　　倫敦電汽船維蘇維亞號（一三九一噸）被沉死六人（七日） 
　　倫敦電在地中海爲魚雷擊沉英船明萊波里斯號之遇救者八十人今抵倫敦謂魚雷擊中船之中部機器房中轟死十二人四十分鐘後船即沉没船人多撞入水中閱數小時後始被救起未見潛艇蹤跡（六日） 
　　倫敦電軍械部研究各鐵廠所用及所煉各鋼鐵之價値今已規定各種鐵塊最高之價額 
　　亞姆斯特丹電德首相在國會中有非常激烈之演說力斥英國封鎖之不合謂德國將用極端報復之方法又謂敵人之言絕未表示和平之意英相直以完全摧殘普魯斯武力爲議和之入手條件德人惟有以利劍答覆之敵國如繼續作戰則殘殺人類蹂躏歐陸之罪當由敵國負之德國將來必須有切實之保護德人此次作戰正以防衛國家今時局巳變德人决不自甘退讓波蘭必須爲緩衛國德國必須保證比利時之不爲英法屬國各殖民地之命運亦當於大陸决之協约國商戰之說直爲笑談德國必求能耐永久之和局云云（七日） 
　　倫敦電荷蘭政府照會英政府謂現因駛行北海殊爲危險故不能如约於今日運送交换之英德殘廢俘虜上星期亞姆斯特丹之擾攘其故似因德領事宣稱英國已發出致荷之哀的美敦書之故德領事辯稱彼信此項消息乃由海牙傳來今聞英國或將有此舉動云（七日 
　　亞姆斯特丹電荷蘭鐵路人員今又請假足見時局之危迫較前頓減（七日） 
[其二（德人德文報專電）]  
　　柏林電德軍大本營七日公報云德軍謹愼布直奮勇作戰後奪獲聖台洛瓦南面坎拿大兵所守地雷陷穴之陣地亞貢法軍在福爾特巴里北面轟發地雷後乃小戰敵軍以流火進撲殊易敗之敵軍屢圖進攻亞伏柯爾東北森林之德軍陣地均未得利末斯河東面加 
 
 
 

Page 3

 
 
伊萊特森林之陣地現由德軍固守法軍無法施擊其凖備進攻者均爲德砲隊擊退（西境戰況）俄軍在拉洛區湖南面猛攻失利該河南面敵砲隊頗活動（東境戰况） 
　　維也納電奥軍大本營六日公報云意軍近在塞爾士東面佔據之戰壕今全爲奥軍奪回意軍回攻無效里特洛與巨第加里安境意砲隊頗活動意軍回攻里特洛湖東北及杜恩山谷之奥軍陣地均被擊退（奥意戰况） 
要聞一 
[長江上游戰局之眞相]  
　　滇軍戰略之發展曹錕今日之地位六日英文京報云欲知長江上游戰局之眞相則不可不取宜昌與叙府間近三四月來所發生之事實而加以廻溯之考察滇軍首取攻勢故記者今就滇軍戰略之似已發展者論之滇軍最初之行動志在乘北軍未抵蜀境之時襲取成都席捲而下直撲武昌以據南北鐵路交通之一線然後再謀取浦口以斷津浦小線之交通使北京政府不能遣兵南下雖達此目的其道何由大足費人推測然滇軍未嘗不有陷叙府破渝城率其雄師以沿江而下之想則爲記者所敢言者也滇軍入川迭獲勝利惜兵士太少彈藥不充卒未能展其謀蓋欲攻破成都則必先有充分之勁旅以阻北軍之入川而後可然黔省未響應之前雲南一省之兵力實不足以語此迨黔省加入而北軍已深入蜀境矣推求滇軍此謀失敗之原因厥有一端即滇省宣告獨立略嫌過早是已使稍忍兩星期再行宣佈則庶幾矣無如其時帝制進行一日千里南方領袖忍無可忍遂倉促起事而奪取成都與鹽井之初謀乃因以不成矣 
　　使北軍司令而爲深明韜略者則必駐重兵於重慶之對面以保成都之後路於是滇軍從貴州方面進攻者將有腹背受敵之危寗獨成都可保無虞且北軍征滇之困難亦可大減此固滇軍領袖當時所引爲深慮者乃北軍司令不解此謀汲汲促兵溯江而上似不欲撄黔軍之怒要知是時黔省兵單械少並無作戰之凖備也滇省有鍳於此即遣重兵至貴陽促其響應雖減輕入川之兵力亦所不恤至是黔省遂加入滇省方面惟变奪取成都之計畫而言黔省加入之期終嫌已晚蓋北軍已雲集重慶派兵千人趨援鹽井矣 
　　滇中新兵由永寗入川與劉存厚相遇劉素與滇軍接洽當即響應率其部下轉取瀘州兵已過江城陷在即詎北軍援兵適到衆寡懸殊劉軍被逼渡江而回自此滇軍與北軍之惡戰遂開始矣納溪之前戰事亦烈納溪得而復失者兩次卒爲北軍所據北軍報捷謂滇軍戰鬭甚勇終受重創而退而滇軍則謂退出納溪乃滇軍戰略之作用證以後聞其說不誣蓋滇向永寗退走四處埋伏以待北軍迨其旣至伏兵悉起圍攻之北軍大敗而滇軍乘勝追　復奪納溪也 
　　北京政府調兵入川絡繹不絕曹張之軍相繼而進北軍旣集瀘州滇軍之地位遂不能堅守且龍濟光之子發難於蒙自附近尤足爲後顧之憂滇省至是不得不另有舉動以牽掣北軍之進行遂定出兵擾湘之策滇軍之攻湘者爲數僅及三千避實攻虚出奇致勝成效卓著湘兵多傾向共和聲勢愈壯於是黔陽晃縣永州麻陽辰谿數處相繼陷落政府鑒於湘省之危乃急調進援蜀省已抵宜昌之皖軍十營改赴湘境以援馬繼增部下之殘兵焉 
滇黔軍以畢節及　陽　根　地趨赴綦江與南川以窺重慶但北方新兵（大約爲豫軍第九師適抵前敵滇黔軍乃不能長驅直入時納溪陷於北軍蔡鍔先在綦江指揮軍隊一聞納溪不保即赴永寗重行組織從納溪退出之滇軍旋有奪復納溪之效果 
　　至於桂省獨立其詳情非此篇之範圍故不贅述一言以蔽之桂省加入極合時機滇省遂可撤其防衛南界之軍隊而用之於北方矣 
　　滇黔軍最近之行動在於奪取長江上游湘省力於永寗之前屢次攻敵所向披靡江南各境復被佔領曹錕陷陣幾瀕於危苟非張敬堯親自率兵奮勇營救則曹錕將喪身於川南羣山之間開戰以來以此役爲最重大南軍竟獲全勝焉北軍不獨喪失多城死傷甚衆且張敬堯陣亡關係尤重今張氏殞命之說半官報雖否認之但記者探悉確有人目覩張敬堯家屬所接之私電謂張氏已受致命之重傷茲張之存亡姑無　論然北軍之退至長江則固事實也 
　　戴戡之軍偏今亦佔領彭水彭水在涪州之東南南軍得此新凸角之要地即可進攻使曹錕軍隊不能得宜昌策應軍之接濟記者料南軍目下之戰略必由此方面進佔萬縣或涪州以斷曹軍之交通線若此謀實行則曹軍惟有北退入川東而赴陜西耳南軍欲厚其此方面之兵力故撤回戰於湘境之　隊但若謂湘省巳無滇黔軍之蹤跡則斷乎不可蓋南部爲北軍一部份所據若輩已宣告獨立而西境則仍在黔軍之手也 
　　記者今試就曹錕之地垃而一言之曹軍後爲重慶爲瀘州左爲南川黔軍由彭水而進則適當曹軍之側翼而堵其退後之路線曹軍敗後再敗於納溪之南又敗於納溪之東士氣沮喪非有大批援軍從速進援則曹軍必無鬭志預料戴戡必率兵北行赴涪州或萬縣以堵北軍來援之路而涪州與萬縣兩境以涪州爲適宜因隔江之鄷都長壽兩縣土匪紛起黨人活動已陷於被圍之境也至於綦江方面之北軍極其能事亦不過阻遏滇黔軍之前進若曹錕恃此以拒戴戡之軍則必不能故今日曹錕之地位略如下述其右爲陳宦陳施行一種中立政策與滇軍暫停　事其前爲蔡鍔所統之勝軍其左爲戴戡有攻其側翼之勢其後爲盜匪與黨人若曹軍沿江而下將有倐被攔擊之禍今曹之運兵船已有在中途兩次被攻之消息據路透電云有一次運兵船已被擊沉足見曹軍後路之梗阻目下祇須南軍進行其側擊之謀即足使曹軍退入陜西今戴戡所欲行者殆在此歟 
[紀京師恐慌（四月五日第三信）]  
　　日前京師恐慌情形已迭誌本報茲探聞當風聲　　緊急之一夕財政總長周學熙亦於是日搬運細軟物件四十二箱由車站赴津警廳畏勢不敢阻止又財政次長龔必湛於日前偕其夫人倉皇出走爲警廳所知派人勸阻未克成行又審計院副院長徐因沅於某夕用電話向東交民巷四處覓屋并懇求某銀行西人謂房價無論如何昂貴均所不惜云云某日有人赴財政部見賦稅司全司逃走一空其他各部部員亦多紛紛告假潛赴津門作避難之計一般人民見身膺民社之高等官吏尚且如斯無怪其驚皇安也政府爲維持殘局收拾人心起見特傅龔徐二氏到府大加申飭言詞甚厲并論政事堂片交各部院嚴禁在職人員私自潛逃亞細亞日報對於周龔徐諸人且痛駡不巳謂此輩全無心肝罪不容誅云云茲將政事堂令各部院文錄之如左 
　　本日國務卿奉論近日北京地方謠言紛起毫無根據推原其故當有匪人故意散播冀逞基奸淺見無識之徒遂不知體察輾轉相傳道聽途說尚不足怪乃有在職官吏亦復輕聽輕信無故張皇挈眷出京惟恐不速此舉動由於愛國之心太薄身家之念太深使人盡如此何以爲國試思　載塞途現金爭兌朝進公廨夕上汽車膠擾紛紜成何景象因此而人心搖動金融恐慌宵小覲儬商業停滯造謠生事者固罪不容誅而聽信謠言者亦貽害匪淺人方利我之自擾我乃墮其術中而弗悟服官從政者號稱優秀者尚復　然無知悍然不顧而蚩蚩何責焉本大總統朝作夜思自任以天下之重苟國家未就安寗不敢告勞不卸責任巳飭警廳將造謠生事之人嚴拿懲治并著各部院署長通飭所屬官吏激發天良盡心職守倘仍聽信謠言輕舉妄動應即指名彈劾以儆其餘如該長官有意徇隱察出併究其各懔之 
[南京快信]  
　　張勳添募新兵中央擬任馬龍標爲統領張不允前日中央派許造時來徐與張磋商張仍堅持不願中央派人爲統領中央無法乃將前允准添募二十四營之議取消然已招集二十營（足額祇十五營）不能即時遣散於是勉强承認現新招之十五營餉銀暫由中央發放以後再不許添募聞張已委楊瑞文（江蘇鹽城人徐寳山之舊部）爲第九路統領統帶五營其餘十營分派各路統領統帶不另委人爲統領現張正在要求中央發給鎗械想不難邀允也 
　　蚌埠消息倪嗣冲已調集師部於蚌埠有不日出發之說馬聯甲統領亦於昨日由蕪赴蚌駐浦之張軍第六路統領吳起恆聞將移駐安慶（三十五三十六兩營早巳開拔赴皖）楊瑞文將卒所部新兵五營　浦塡紥 
　　駐湖口之張軍統領陳德修昨由寗乘車赴徐聞係爲運動贛北鎭守使缺 
　　海軍饒懹文司令昨乘江貞軍艦由寗下駛財政胡廳長因協濟中央欵項中央特奬予二等嘉禾勳章惟近來本省解欵銳減中央來電催解甚急胡廳長異常焦灼 
　　江蘇烟酒公賣局局由中央規定薪俸及辦公費月支六千元 
編輯餘談 
[告有責任者（默）]  
　　革命之性質有二種一爲先破壤而後謀建設是即寓保持現狀之意前者於種族革命時行之後者僅謀改良政　而行之革命是也然後者之革命於改革進行時亦心有一時之危險蓋維持全國之秩序必有專責當其責者於　力維持時或至絕續之交偶有間𨻶則其時重心已失易起擾亂患之最大者爲軍隊先時旣聚無數之軍隊以相爭至爭而不勝則在上者已失其駕馭之能力而軍隊對之已不復畏對於相爭者又惴惴不自安一般無識者流儻更乘機鼓動以圖洩憤則將一潰而不可收拾人民乃於是乎大苦矣故今日之所謂有責任者一方面注意於改革之進行一方面尤宜注意於保持秩序之方法不可使此一髪之問發生騷亂之現象西電所　諽愼從事者正有責任諸人之責也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[時局趨勢與都門近狀]  
　　調停成泡影滇黔桂獨立各省相繼搖動雖帝政已取消而南軍必欲達總統退位之目的政府無法支持甚爲焦灼迭開會議密議聞决定之進行辦法一方電各省將軍巡按使聯名爲擁護現政府之主張以壯聲勢一面力挽在京有名人物電致南軍各首領爲調停之建議并仍倉飭前敵軍隊固防要地以示尚有用武力解决之意前此政府所擬模範軍增招八旅之計盡尚在實行其辦法已定於京兆直隸山東河南等處每縣限募壯丁三百五十人限期招足歸伍編練近日一般老舊軍官如姜桂題張懹芝何宗蓮等紛紛應召入京亦係商議招練之事其故因軍興以來新軍將帥不無零落故特轉謀之一般舊人耳又據另一方面消息孫洪伊柏文蔚鈕永建等昨已電致唐蔡陸諸公謂袁氏不退位不受國民裁判無調停之餘地各省兵画仍請速即進行調停之說恐終成泡影也 
　　避禍與辭職近日京中謠言繁興某某大員潛行出京被車站截回各節已迭誌前報現據政界消息前日已由某總監將私行出京避禍中央大員十八人繕單呈明當局者鑒核聞某某兩總長及某某次長三人均被當局大加申斥以示薄懲並聞某某兩總長老羞成怒决意日内聯袂呈請辭職以便早日離京此雖瑣事亦係帝制取消後政海中之趣聞也又聞政事堂法制局局長顧巨六立法院秘書林長民相繼辭職各節曾見各報茲據公府某要人云顧林兩氏日昨確已提出辭呈當局者披覧後並無慰留之意大約明後日必有命令發表准其免職聞繼顧後任者以吳迁爕及某肅政史最有希望 
　　呑欵與出走昨據前籌安會某辦事員語人云自籌安會發起以來其籌欵共計有八十萬元炎譜就中三十餘萬均歸某氏呑蝕旣而群憲取消所有辦事人等月薪均不支給並將火食立停及一切廢用器具槪攫爲已有致辦事人等進退無路現均將衣物典聲温飽殊難自赡其窮途之慘大有不忍言者又帝制方取消時都中頗袁克定巳出京赴某處茲據順時報所載謂袁克定現尚在唐山小住馬首何向尚未决定其所以離京之原因蓋以目睹滇軍之要求太甚前敵軍隊如陸榮廷之自請宣慰者亦倒戈相向忿恨不平面請嚴君願挑選北軍若干人自行南征主座謂其少不更事面斥之故即出走暫寓唐山以觀時局 
　　加餉與戒嚴北京某團軍隊日前要求發給雙餉其勢洶洶經當局允許照發并將爲首者按法懲辦後始鎭靜無事其餘軍警因利益均沾亦得領一月之雙餉惟陸軍部恐此項消息傳之各省各軍亦相率效尤請發雙餉當卸職之此財政拮据萬分之時勢不能對付故該部連開秘密會議討論預防方法聞巳電飭各省各軍長官遵行至于京中最近之恐慌警察總監吳炳湘步軍統領江朝宗　已極力擔保完全責任惟因所部軍警當此防務吃緊之際倍形勞苦亦擬由本月起加給該軍警等津貼若干以示體恤有此原因都中軍警兩界日來壛巳暗加戒嚴入夜以後所有娼寮戲園諸娱樂場皆巳變其常態頗形冷靜雖至煤市街各繁區之商舖警士亦囑一律早爲閉門 
[川中停戰交涉之陳蔡書函]  
　　六日英文京報云本館茲據某方面所得最確實消息四川將軍陳宦於四日又有一電到京該電係特致黎元洪徐世昌叚褀瑞三君者並請徐君或叚君將該電原文抄錄一份轉呈當局然電文中陳將軍並未發表其個人之意見惟述其與南軍總司令蔡鍔往來信件之内容而已 
　　陳宦致蔡鍔信略謂雲南此次起事全國皆知原由愛國起見並無絲毫個人惡感茲者帝制經巳取消公等目的亦巳達到而大避尚岌岌不可終日凡以國事爲前提者即當設法維持蔡公愛國達士想亦與表同意茲請通示前敵暫行停戰以便雙方討論善後辦法敝處亦當分示北軍長官立即停戰素仰我公大公無私諒能不趨於個人感情作用有以敎我其餘詳細辦法已面囑敝處代表親赴台前面述一切云云京報按陳宦之代表即爲四川道尹某君 
　　蔡鍔復陳宦信略云敬誦大函得領宏敎不勝欽佩所云此次雲南起事特爲護國起見誠然誠然當時金鍔等以爲起事之後可用軍事上之態度表示國人反對帝制之意如袁氏而良心不昧即當俯從民意中止帝政行動詎料袁氏並無悔禍之心竟反調派大軍南下以實行武力壓制以爲如此則眞正之民意可以被其壓倒而帝制即可成功因此致令生民塗炭將士喪亡舉國又騷然四民失業袁氏豈能辭其咎耶及見人民反對日烈帝制終無成功之望始不得已勉行取消論者以爲袁氏至此必能退位以讓賢者乃復尸位不去此非吾人所能解者試問袁氏居此失敗地步能否掌執國家大權操縱如意即使能之又試問袁氏尚有何面目以見國人今姑將道德謙恥暫置勿論又試問當此紀綱法律對内對外之威信蕩然掃地之秋袁氏焉能舉國中之有才有德者以供其指揮耶袁氏獨繼獨行五年於此試問成效何在據吾人所聞袁氏屢 
次布告國人自謂當初不欲再入政界因辛亥時迫於公義國人之請不得已始出肩任國家大事以盡愛國愛民之苦衷茲者舉國國民同聲要求袁氏退位爲袁氏計亦止有自行卸職之一途始不與其所謂愛國愛民之宗旨相牴觸否則帝制今雖取消焉知將來不死灰復燃請問我公果有何等擔保足以取信於國人耶或者以爲袁氏退位不免有新發生之競爭致使國家趨於危境　則以爲大謬不然袁氏果能退位繼位問題不當以武力解决應以法律解决之約法不云耶若遇總統退位則其責任職權當以副總統繼續肩任袁氏果去則黎副總統照法律上應繼其後同時應按約法召集國會另行選舉正式總統以同人等愚見所及將來正式總統不妨於下列四人中任舉其一即黎元洪洪段祺瑞馮國璋徐世昌是也云云按此函終主張退位出谥蔡氏似尚可信惟措詞紆廻曲折而信末又有指名其意可選總統之人物頗與前此相傳陳宦主張推舉總統者相類似此中殆亦有可以研究之點也又同日亞細亞報亦載有四川停戰消息之新聞其文略云四川將軍陳宦昨有電呈政府云蔡鍔近有悔禍之意頃來函提議請停戰七日以便協商平和辦法等語政府即於昨日特開國務會議討論此事聞已有電覆陳將軍准許停云云據此以觀帝制派報亦非全無消息特因果黑白往拄適與眞確之事實作成一反比例耳 
[黎段最近之熊度]  
　　黄陂有請假說自帝制取消後黎副總統因當局者之極力邀請始爲勉强敷衍而此數日來則熊度又甚消極不惟無意見之提出且復異常恬退對於時局上並不擔負責任未知何故日前又因病請假之說又據須天時報載稱步軍統領江朝　日前會密論黎副總統私邸之守衛隊長曰萬一京師臨時有不測風波突發汝輩務須極力保護黎公以防多露之虞伹無論如何不可使之出於東廠胡同之外（此胡同乃黎公寓邸所在）等語不知其命意何在也 
　　叚氏將請辭職昨聞政界人云段芝泉將軍此次再出係勉允當局者敦勸擔任　謀總長以共扶危局先是叚未出山時曾面請當局者設法消弭亂事即時息止戰端並謂此際維持大局首賴調和軍隊軍樞全權當准便宜辦理就中尤極重要者則爲元首去留問題無論如可當竭力維持使帝制以前之現狀不稍動搖倘國民根據約法提出要求當請元首維持國家大法免墜信用云云均蒙俞允茲乃政府因南軍要求多非取消帝制前預想所及仍一意主持武力解决事爲叚氏所聞頗不贊同近復宣言如此旨確定予仍請辭職免貽國民口實云云所聞始是將來能否成爲事實不得而知 
[粤湘川之危局]  
　　龍濟光已無電報廣東消息近兩日來益爲險惡龍將軍已無電來京路透電云龍濟光被困之說恐非因又據政界消息現駐上海之第十師已議定由海路運往廣東潮州方面而用海軍護衛以防危險劉總長冠雄則躬任其監督職務故訂於今明兩日内出京由大沾乘艦南下至於劉氏前所預定出京之期本爲月之三日然因苦於欵項未能凖備充足遂致延期據外間傅說謂刻下外國某項借欵業經成立故劉氏始克於一二日中束裝南下而英文京報則云中政府向美國資本家商借巨欵一千萬元於星期三日交欵一部分之說茲經再三調查此說實不可靠政府近與美國磋商借欵事則有之然因某種條件彼此磋商尚無頭緖想一時未必能成立也然則劉氏南下之改期或另有其他重要之事端而欵項一層當尚非其主因也 
　　湯薌銘萬急密電公府臨時軍務處日昨 
（四日）搠接到湖南靖武將軍湯鑄新氏萬急密電一道聞係報告長沙近日戒嚴情形湘南連日戰况及種種危狀請速示抵禦機宜免生他虞最後附陳大局搖動應將南北議和條件早日解决以奠國基而救羣生云云該處得電後旋開密議頗有擬調鄂省王占元將軍移鎭湘省之說不知何故旋又擱議茲據某京報載漢口電云湖南湯將軍丁憂請假政府擬調王將軍轉任湖南調倪將軍轉任湖北致意王將軍伹王不願轉任已經電辭一面暗囑武漢兩商會運動挽留又云近日以來黨人经紛紛潛入武漢日多一日致人心異常恐慌當局嚴行警戒以防不測 
　　張敬堯家屬私電張敬堯死耗一節官場至今尚未承認然京津間傅說已非一日本報迭誌所聞已大致徴實惟死之地點死之情形尚無確報茲據英文京報所載張氏家屬私電頗覺信而有徴其文云第七師師長張敬堯死事政府至今尚無正式電報但有人見張在京家屬所得川中私電詳述某日張聞曹總司令陷入重圍急派某團長往救某不敢往張欲以軍法從事經人勸解而罷改遺他團長往未幾全軍覆没張憤極親自馳救所乘之馬兩次中彈斃易第三馬過敵人砲彈猝至轟斷張之一足曹總司令雖得救出圍而張之生命已不可救云云 
[獨立醞釀中之龍濟光（廣州特約員自香港發）]  
　　粤省大局不堪問矣自廣西獨立以來龍張大吏曾宣言維持治安而以現象言之治安二字實不易言始而潮汕獨立欽廉繼之此二事早巳徴實今聞嘉應州亦已繼潮而起矣最近惠州亦有不穩消息肇慶西江韶州北江皆屢電請兵而三水河口南海佛山須德樂從亦紛紛揭竿而起聞民黨宗旨以省會駐有重兵圖事未易得手故先從各郡縣起欲去其四肢使頭目不能捍衛然後萃全力以猛攻省城故日來消息愈逼愈緊連日港報所登如岑春煊宣言陳炯明布告陸榮廷梁啟超致龍濟光哀的美敦畫陸梁會衛之致粤東將吏檄文致軍士檄文連篇累牘無所不有蓋會師大舉期當大遠前日所謂調停平和有望者似將歸於决裂矣至於龍濟光之宗旨如何想已决定說者謂其平昔擁護中央誅鋤黨人不遺餘力今黨人合力大舉即欲令其平和獨立亦不許其留粤只有保護其出境而已黨人旣以此宣言故龍氏惟有負嵎而守萬不得已則出於一戰觀音山上所築炮壘星羅　布巨砲在百尊以上其四城亦已架列巨砲戒備非常日來更令石井兵工廠加工製飭派靖善兵艦前往拖運大帮軍械來省計六咪里八子彈一百址八箱直解九頭山九響彈子六十五箱直解飛來廟另有機關鎗十枝共兩箱子彈五箱六咪里八槍六十枝共三箱均解將軍行署點收其厚儲軍實日不　給至統領李福臨向來駐紮河南領有巨砲現亦下令收回儲藏山中大有有備無患之勢在黨人一方面揚言將來擈城擬用劇烈火攻今巳於民居商店徧發傅單有大局糜爛避地勿留八大字倘事到其間抵禦者從山上轟出巨砲則玉石俱焚全城悉遭糜爛其慘狀必有不可勝言者一般普通人大抵皆存此理想所談論大都如此見解故近日商市輟業居民紛紛遷徙城内景象愁慘巳甚殷富皆將貴物放入洋人貨倉學校亦多已停課生徒四散皆若大亂之將至即爲此也然在洞悉箇中情形者則以爲龍濟光之宗旨决不如此堅决黨人亦祇求大局之進行無阻亦未必定有去龍之心據聞龍本巳與陸有成約近日密使往頻頻皆商量此事而一面龍覲光一電亦大足刺激龍濟光之心故局勢苟再逼緊者龍亦將决然獨立矣茲錄龍覲光電如下萬急廣州龍上將軍鎭守使均鑒桂軍宣布獨立後兄當通電北京及各省請解雲南查辦使責任贊助共和藉明已志諒已入覧現時薄海人心均以帝制復活爲最非以是故滇甫聲討黔即繼之桂旗響應即就大義論袁氏不道固屬罪深惡大微論東南行省尤稱得地况聞激湧波靡略無停息增高繼長無待　蓍自古國家定計首在正名名之不正事由何成用是施行中道意决倒戈竟忘私恩無乖公義吾弟握兵嶺表衛頻年然虎踞不無藩鐵之疑鳥盡終有弓藏之慮爲今之計先宜谢絕覊糜大張旗鼓以清議爲先導以武裝爲後盾重新日月再整山河於理旣長於功尤偉且兄慷慨効忠民國萬一不幸引兵向粤吾弟眞將同室操戈爲天下僇乎及時警悟建樹非遲臨電哀鳴繼之以血惟察不　兄覲光效印 
[時局恐慌中之鄂州觀]  
　　鄂省王將軍出身行伍頭甚舊前封侯爵志滿意足故對於帝制盡力贊助茲者帝制取消封爵已爲搖動而將軍向軍隊宣言猶謂封爵根據約法無取消理詎前日忽准南京馮將軍等來電謂現政府旣以廢除帝制昭告國人封爵斷不宜行於共和政治若權且留存必爲革軍所疑和議難期成局不如自請取消同時段巡按及各受有爵位之師旅長亦接有前電段巡按亦爲贊成帝制之一人视爵位至重今見時局如此亦不得不贊成取消遂與將軍曁各旅長聯名電請辭退前封爵位一面於公文中削去侯伯子男之官銜惟所屬文武現仍尊稱爵帥爵使或爵爺暫行不須俟奉至取消明文再飭遵照又帝制取消後各省長官均將民國復活之明令布告商民周知　省獨至今未見僅有軍巡兩署通飭各機關改用民國年號之文電並無一纸告示曉諭人民聞其原因係由官紙印刷局現於改印民國年號各種文件甚爲忙碌以此項告示雖屬重要然刋布之遲早無限定之必要故須俟改印公文後辦理聞巡署因外間不免疑異巳催其速印送署矣現海軍各艦之留　者其兵士　章所繡中華帝國字樣巳更帝字爲民字尚無難辦惟模範大工廠所製帝國各式新旗數千面現因毫無用處祇得廉價售於做布底之靴鞋店及軍工廠製造軍靴夫以堂堂中華帝國之旗章一旦變爲軍民墊足之用殊可悲也各會館廟宇所供奉萬歲牌位亦一槪撤去任意棄諸汚穢之地曆書及月份牌有洪憲字樣者人民則以墨塗使不見共和氣象固依然一新祇惜民間有兵革影響之痛耳 
　　川湘戰地現雖停戰議和但革軍要求條件甚嚴能否成議殊無把握聞中央已將要求各條電告各省將軍巡按徴集意見並隨時將磋議情形退電查照俾獲共參大計以故近日段巡按屢往將軍署中會議和局事宜聞王將軍與叚主張相同（一）總統不退位（二）須有用人特權此二者外不妨讓步並以鄂省安危關係大局現在黨人環伺稍有風動和議益難故近日武漢地方戒嚴狀况較前更加嚴密鄂軍盡行聞往不能用武地方駐紮前巳解散之南湖砲隊原留有連長一入排長二人見習四人書記軍　各一人駐守該營爲招兵重練之地近又飭該連長等齊往一師司令部另候差委將營中所有軍裝什物槪行繳存軍械庫不作復練砲隊之意巳决今後湖北陸軍遂無一砲卒矣陸軍而無砲隊尚有何用乎此種軍制當爲湖北獨有中央從今可無慮鄂人生變矣 
[吳門軍事片片]  
　　近來蘇垣謠　之盛防範之嚴實爲登坐造極惟其忙碌最甚者則爲軍隊朝令夕改變幻無定茲將奥門各駐軍最近見聞錄下藉見内幕之一斑 
　　（一）二師互調通海淞滬防軍第二師爲永遠駐蘇的主軍師長朱熙一模棱兩可之人事上　　上月　二十四日電召赴省時曾於將軍前要求各欵（佈足缺額請領軍械完全成師）當因　關重要未即答復茲因蘇防吃緊兵力過薄（駐蘇祇不足額者六營）殊有不敷分佈之虞特再電軍署請將出防通州海門之步兵五營檄調滬淞接替第七圑駐防及保護滬寗路線之任務第七圑則開還蘇州令第四旅旅長蘇謙切實整頓分别　 
 
 
 

Page 7

 
 
汰（該圑在光復時係防軍改編一切學衛均所不知）募補幹勇編綀成圑聞已邀准惟淘汰兵額須由禁衛軍内選撥俾免敎綀致糜巨欵也 
　　（二）蘇州添補憲兵一連蘇州原有憲兵第三營一營所屬四連自前年開辦陸軍警察時經南京憲兵司令陳調元君歸併改組將分駐江陰第一連取消分駐揚州第三連劃撥定武軍另以禁衛憲兵第一營駐錫第三連補充尚缺一連遣額未成現在蘇城祇有九十兩連除稽查車站輪埠郵政旅館巡查街巷外實屬難於分遣如遇軍民产交涉將何以應付凡在戒嚴警備時則任務責成更重茲又經王少楨營長一再詳添設一連初以規劃就緖經費無着辭現因鑒於防務日迫兵力確甚單弱允轉詳軍署於陸軍警察内抽編 
連即以駐防車站分遺隊官謝碧梧爲連長分駐胥盤兩門以便策應刻正籌辦成連物續甚繁　　（三）禁衛軍暫仍駐蘇駐防本城之禁衛軍步兵第四團實數計足額兩營團長劉錫齡之約束管理敎　訓練均主嚴厲故到防兩週猶如一日自一二兩營由上月補懸額而後劉團長按奉師長王廷楨飭知以第一營長東方子文所帶者仍駐蘇州第二營長孫伸堯所屬之一營隨第四團團部一併調歸省防久矣預備寗而蘇垣突然吃緊一時萬難　蘇現由蘇常鎭守使殷　臣於本月四號電報上將軍挽留以十八團赴鄂七十六團接防實際上已少步兵兩營馬工輜重機關鎗連四連斷難再爲抽調當奉電後暫仍駐蘇俟二師七團回防後再行赴省　　（四）騎兵營將赴淞滬閶内外上津橋駐屯第二師之騎兵營聞因淞滬護軍副使盧永詳所轄第十師奉令調防廣東第二師長朱熙以淞滬一帶本師旣負派兵保守責任　自應賡續添派以重防務當與參謀長彭錫範副官長吳禹門商議以步兵第六團業經奉派堵太湖惟有騎兵營開往就近歸楊護軍使謂遣已請示軍署核復以便飭遵 
　　（五）七十六團巡認街首上月二十九號新來蘇州十九師七十六團之一二兩營團長何士芬親自統率到防後仍直四十六標之新營房扼控楓橋虎邱兩要道何團長於本日飭駐一連於城内天后宫逐日假軍政執法處之軍令排隊（一連）輪行各街藉熟路　并由使署衛兵引導持令以免誤會 
地方通信 
[蘇州]  
　　吳縣擬定官中名額江蘇財政廳詳擬江蘇官中章程十七條咨奉財政部核復照准飭令各縣劃分區域每區應設官中若干　先行擬定報廳核辦吳縣孫少川知事擬定按照原定自治區域二十八市鄕劃爲二十八區計城市設官中六名許關陳墓湘城南北橋木凟横涇六市每市設官中三名黄埭金市東橋　直　坊尹山郭巷斜塘沺涇五潨涇光福西華香山陸墓唯亭周莊　墅善人橋東山後山西山二十二鄉每鄉設官中二名總共全縣設官中六十六名每名應納登錄稅七十五元及預納一年營業稅二十元並手敷料等共計一百三四元合六十六人計之可征收洋六千八百餘元嗣後每年可收營業稅一千三百二十元已詳請財政應核示俟率到批示即當實霆云然定章官中佣金准按契價取百分之一六（每百元一元六角）每年須有賣買不動產八萬六七千元方可提出此營業稅一千三百二十元而近年吳縣全縣每年賣買不動產多則十五六萬少則十萬左右是此項官中除納營業稅外每名每年所得不過十元八元而已　　三多橋之火警本月六號晚十一時三多橋北堍某棉花店學徒没翻洋油燈於棉花包上登時火起冒穿屋頂適東南風大作火勢蔓延竄至對而飯店房屋亦被燒燬當時消防隊及各處水龍社相率駕龍到場極力灌救始得擈滅計焚去上下岸三家房屋共十餘間云 
[崑山]  
　　南洋路礦學校旅行紀上海南洋路礦學校開辦業已四年此次春假期内遠道學生不克回去爰於昨七號校長要兆禧偕同各敎員督率學生一百七十人自上午九時由滬寗車站特開頭等車至崑山旅行到崑後即在城中徐氏宗祠休息並爲午餐之所午後各學生羣登馬鞍山游覧風景探尋古跡并有在公園踼球者至四點五十六分仍由滬寗車站特放頭等車回申 
[無錫]  
　　憲兵連長之交替駐錫憲兵第十一連連長王斌吉奉陳司令電飭與駐蘇憲兵第九連對調曾紀前報王連長自接此項飭文後即通知部下整頓行裝於昨日開拔赴蘇而第九連張連長亦已率隊到錫駐紥矣 
　　清節惠山之熟鬧今歲上已日適値清明節鄉人以數十年始遭逢一次一時引爲奇遇是日又天氣温和一般遊春者無不興高采烈自五里街至山門口一帶紅男綠女擁擠途中鄉人之進香士女之掃墓尤接踵於道遊人不下萬餘又有育蠶之人携帶蠶種登山陟嶺以爲吉利遠望山頭雲集如蟻羣謂自來清明均無此次之熱鬧云 
　　舊窑壓鱉斃人命之可慘南門外凟港沙巷内有殷姓燒磚　之舊窑一座年久失修上年已經肇禍事後並未認眞修築以至前夜又行塌丹壓倒貼鄰楊三慶房屋楊全家於睡夢中均被壓在磚石之下迨鄰近聞信往救惟楊三慶未失性命其妻黄氏及男女小孩兩口均已壓斃並聞楊黄氏現適懹孕无妄之災眞可慘也 
[鎭江]  
　　咨撥萬頃湖田租江寗鎭江之旗民近日生計極爲艱窘現正由當道極力籌辦以資接濟濟巡按使昨特咨行皖省李巡按使請飭該省財政廳將萬頃湖去歲所收之租匀分一半撥歸蘇省以備擴充旗民之生計 
　　匪徒刧財傷人鎭江南門外江姓家日昨因有喜事親戚咸集江女京自夫家歸寗因裝飾炫耀引起匪盜注視竟於夜間集　匪徒多人　至不家刧掠所有並將事主及其戚某殺傷而逸現江已赴警區　告請求偵緝矣 
[安徽]  
　　故員附祀名宦祠潁州公民裴景福王裕承趙其昌等以清故知府張樹建歷任鳳潁各府十有餘年勤政愛民循聲卓著當宣統二年潁屬大饖該故員籌振救荒不遺餘力以致焦勞成疾在任病故士民哀之至今猶留遺愛爰禀請巡按使將該故員呈請宣付清史館立傳并附祀潁州名宦祠以彰治續 
[杭州]  
　　錢清鎭大火蕭山龍泉鄉錢清　壩橋頭地方爲該鎭街衝最鬧之處陰曆去年除夕該處禍廟興花布行棧房失愼因時過遲加以舊曆遇年人家均各關閉門户不出以致所有盡付一炬不謂昨日（四號）三鼓該鎭壩橋堍徐德源酒棧不戒於火又肇焚如連互十數間先都被波及而數百年古廟張神殿内駐水警亦經焚燒及半雖水龍紛馳施救而東風猛烈頃刻之間延燒半街幸救者多用拆屋之術得不徧延然巳焚繞不資矣 
[湖北]  
　　抄搶縱火巨案之餘聞鄂省白沙洲抄搶縱火巨案現由地方廳將獲犯研訊先後保釋多人尚有二十餘犯迭經提訊未有確供難别首從故須俟緝　首要定案近聞湘帮勢尚汹汹昨有某機關調查員往被災處偵查情形向地方人訪問一切幾被牛郎辱毆該洲湘鄂兩帮所居通衢雖紮有軍警防守昨復有牛郎四人潛入鄂帮所居地方希圖縱火再燒當經軍隊截住盤查彼等已奔寵僅追獲一名搜出油捻火柴各件刻已解交警廳轉送地廳究辦又聞高等廳以此次燒搶案根源於前兩月湘帮工黨胡德等糾搶鷄鵝屯張大士等十三家一案因地廳只處各犯以騷擾治安之最低罪（胡德徒刑一年零二月其餘各四個月）致此次放火搶刧兇傷巡警毫無忌憚特飭地檢廳將胡德案提出控告詳送高等審廳從重處斷預料將來第二審判决必處以三等以上徒刑矣 
　　武漢迭肇火災之類誌漢口火災歲所恒有惟每在秋冬天乾物燥之時春夏間因多雨水故不數見本年入春以來雨多晴少近日放晴未久詎竟頻罹火刧前月三十日後城馬路外棚户自滿春茶園至六度橋陟遭大火焚燒三千餘家被災者盡係挑抬小貿貧民極堪憐憫官紳正籌振撫二日華景街後何家墩又罹巨刧被焚者亦有千數百家此地居民雖多貧寒比棚　稍强損失甚巨並燒斃婦女數人此外尚有數處小火或焚一二家或燒十數家甚有此處火甫息彼處復告警者連日警署善堂皆爲救火振災事忙碌非常省城京於白沙洲火案後接連有兩三處火警幸損失不大官中謂係匪人縱火但並未捕得眞確火犯 
雜評一 
[獨立之外面（一子）]  
　　獨立者危險事也然以今日情形證之則不獨立爲危險廣東未獨立前市輟業校輟學人民惶恐奔避舉若大禍之將至故其氣象悉慘無異大雨將作時之陰雲密布也迨一旦宣告獨立而市民歡呼人心大定豁然呈一種清朗之氣象中央於此可以悟大勢之已去各省大吏可以悟保持治安之方法而其他未獨立省之人民皇然不自安者鑒此而期望益切矣故獨立之關係至爲重要也 
[獨立之裏面]  
　　廣東之獨立尚非中央之深憂也各省人民對此獨立面視若當名然者乃眞中央之深憂矣帝制雖取消尚不足挽當世之人心無論中央若何遷就以若何政策運動調和而各省大吏對之漠然人民對之淡然動以情也不應誘以利也不應甘以種種之言詞也仍不應中央乃於是乎窮矣獨立云者在中央爲窮之表示在廣東爲一部分不應之表示吾故曰其憂不右獨立之外面而在裏面也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[北兵紛紛南下]  
　　現駐軍廠之步兵三十七八兩團所部各營奉命開差因士兵缺額未經補足特派委員前往魯省招募昨據報稱所募新兵百餘名刻巳招足不日即可來滬云云 
　　振威軍艦於昨日上午逢吳淞來滬駛往製造局碼頭拖有駁船一艘内載北兵二百名係從北京調來之第十二師陸軍内抽出撥駐製造局協同防守者及抵碼頭後當即登岸入局駐紥 
　　駐防閘北之第十三團陸軍馬步砲兵現擬遣赴廣東防守另由北京政府派令第十二師某營來滬塡補已於昨晨抵滬擇定閘北盛家宅地方爲駐紥之所惟十三團出發之期刻下尚未議定 
　　字林報云北兵兩火車昨晚（七日（由南京來滬第一火車載馬匹車火甚夥今晨四時可以抵滬計北兵之出發來滬者共約萬人一部分將赴江南製造局一部分將赴吳淞云 
[滬濱防務紀]  
　　保衛租界安寗開駐滬外交團爲保衛租界治安起見曾於昨晨（八號）上午九時會議商請萬國商團義勇隊出防當日下午四時全體團員即實行出發會同公共捕房中西探捕分段梭巡計自閘北華租交界處起以至英法兩界毗連之洋涇水浜自東新橋迄外洋涇橋一帶新築馬路各要隘均有團員五六人荷鎗防守法租界捕房同日亦加派安南捕於華法交界處民國路一帶自小東門以迄方浜橋於午後四時起荷鎗梭巡共保安寗 
　　頒布臨時命令昨日（八號）軍警方面又頒臨時緊急命令滬南方面自四時起派隊出哨附近各要隘禁阻行入來往窥探軍警一律荷鎗實彈防範非常嚴密 
　　警長傳論嚴防淞滬警察廳長徐輔洲君因連日謠言甚多自聞廣東獨立消息後在滬黨人更躍躍欲試故對於防　更宜嚴密特用電話通知南市第一區署董警正曁一分駐所　警佐一體遵照於昨晚七時起格外注意凡民間違警事件如　起細徽宜隨時解散無庸移解來廳其案情重大者亦須提早解送本廳司法科豫審核奪　　居民又欲遷移南市居民因謠　　起不無惶惑故昨日又有遷移往北者雖經軍警各機關派員争分投安慰未有效力軍警因不能强阻祇聽其自由 
　　防範私運軍火駐滬軍警各署接統率辦事處電 
云現所據洋人報告偵悉黨人機關消息業經議决定於月内即在蘇浙兩省起事並有聯合各帮首領扶助舉義等情查　人圖謀蘇浙早據探報亦有約期月内起事之說近日風聲緊迫防範不容稍懈應由駐紥蘇浙各陸軍嚴加防範等因上海防守司令部接電後以南北華界各要隘均有陸軍駐防浦江防務亦巳責成水警派艦巡查惟夜行船隻雖已禁阻日間則絡繹不絕邇日訪聞仍有私運軍火民情事自應派艦巡查以杜夾帶爰特商由水警第二廳長趙雲生添派靖昭武兩兵輪駛滬自十六鋪浦面起迤西經閔行松江汆來廟至江浙交界之芧港爲止每日輪班梭巡遇有載貨船只形跡可疑者即行檢查昨靖湖艦孫秉倫昭武艦長薛如海已出發巡查爰 
　　通電注意防緝南京齊巡按使前日通電本省各軍隊云卅日奉統率辦事處電據報現悉黨人聚滬日多謀變日急已開會舉定多人擔任率領黨人分赴鎭江蘇州江陰徐州淮安江北南京等處勾動當地黨人待機起事並有人扮作商販代運軍械等情希飭注意防緝云云 
　　更換通行證劵淞滬警察廳長致滬上各機關函云前因滬地戒嚴夜間交通不便當經敞廳印發通行證執用在案茲查各機關領限敝廳印證者爲數甚多而由各機關自行印製通行證者亦屬不少式樣旣不一律各崗巡警於查驗之時辨認不易阻碍良多近者敝廳新奉渐頒印信業於本月一日啓用並分别詳咨在案所有前發通行證劵自應一律繳換以昭愼重而免紛歧除飭各屬並分爲此函達自後貴處員役如夜間因公往來須用通行證者請祈貴主任查　　證開列　名並各本人之職務於本月初十日前函廳照塡新證送給執用其前由敝廳所發證劵即日喪失効力如先　頒有此項舊證者並希飭收繳廳彙銷以便換給至盼 
[西報紀湖南厦門兩處之消息]  
　　大陸報云昨夜（七日）聞湖南巳繼廣東宣布獨立惟此說尚未徴實旅滬厦門商人得　汕頭共和軍將攻厦門共和軍已致書厦門守將請善讓以免戰爭美國巡艦新新拉蒂號已於昨日下午啓　開往厦門 
[北京政府委員在途被刺]  
　　大陸云頿間得新加坡消息謂北京政府委員周堯民（譯音）在途被刺登時殞命警察已拘獲嫌疑犯一名因聞其人曾與周激辯政局故也 
[中國郵船公司之擴張]  
　　大陸報云中國郵船公司巳在美國請准增發股份美金洋二百十萬圓聞擬用以添購船隻航行於中美之間云 
[國事犯果不引渡]  
　　黨人詹大悲溫楚珩及被伏誅黨人蕭美臣等牽涉之蔣須臣（即蔣漢卿）迭經駐滬美副領事博金式君與公共公廨王崧生襄讞分别預審終結押候會商堂諭當因中西官意見不同迄未判决邇因博君有事回國定於九號（即今日）起程故於七號午後蒞廨將所有陪審各重要案件分别束以清手續惟對於該兩案尤爲注意　與王　讞在領事憩息所磋商判决昨報所載探聞之堂諭尚　不符茲悉中西官以詹大悲與曹振武私造湖北官錢局＝标票案雖無實在證據然跡涉嫌疑着押至曆本年十二月三十一號開釋溫楚珩亦涉嫌疑着押滿三月業已逾期應即省釋蔣漢卿着押滿半年了事 
[偵探結合團體]  
　　京外各官廳因上海一隅黨人叢集自雲南事起屢有分投各處圖謀響應之謠故均派遺偵探駐滬伺察有名偵緝員者亦有名調查員者統計其數共有五十餘名之多各偵探人齊爭功競賞時有所聞現各偵探爲固結團體一致進行起見於前日午後二時在滬西龍華寺集衆開會公同磋議嗣後遇有要案發覺須此相關照報告上官設法辦理不得私自報告所得獎賞一律公攤違者議罰以杜競爭而利進行云 
[山東巡按使請緝黨人]  
　　江蘇　巡按昨飭淞滬察廳文云准山東巡按使咨據山東沿海水上警察廳長馬鎭桐詳稱據探報黨人吳在洲現居上海去年曾派黨羽諸成縣人丁詞聰即丁德臣在靑島後海街開設廣德泰客棧爲黨人機關並容鬍匪之所專以率匪打刧爲事後因隕江入及安東街等處迭出搶案洩漏機密畏罪逃逸赴滬吳復派黨羽鄭仲堂仍來靑島在後海街另設祥發源客棧爲機關現復派丁詞聰來靑約同鄭仲堂及蘇和齊將棧收拾一空赴滬臨行爲致房主一信内稱頃接上海同人密雷近有要事令我等趕緊赴滬密謀所欠房租請將舖底拍賣抵欠另日歸還等語相應咨請貴公署轉飭所屬軍警各署一體嚴緝防護等因准此合亟飭仰該廳即便遵照派探嚴緝以遏亂萌此飭等因徐廳長奉文第業已飭令偵緝隊及所屬各警區一體選派長警嚴密緝防　 
[拘獲假檢察官三誌]  
　　通州人倪天畏即許衡又名許天興冒充江蘇高等廳檢察官曾至海門等處招搖撞騙嗣經蘇州高等檢察廳長偵悉許匿居公共租界湖北路孟淵旅社函囑上海地方檢察廳移請公共公廨轉飭老閘捕房派探將許拘獲解至公廨經中西官訊判押候檢察廳帶同見證到堂質證在案昨晨復訊據檢察廳來警投訴被告因冒官撞騙奉高等檢察廳通緝今將各見證傳案請爲質繼據陸春鵬投稱與許在孟淵旅館内遇見彼此通名許給我卡片察係江蘇高等檢察官許衡該卡片已轉交公堂等語並據市禮泰客棧茶房葛阿仁上堂禀稱被告於上月十七日來棧寓五號房間彼稱欲赴海門問我該處董事姓名我稱該處董事中有稱爲連卿先生者不知其姓彼即搭船前往於二十四日又來數小時即往北市孟淵旅館餘不知情又據孟淵旅社茶房王阿榮　訴被告於上月二十二日來棧至二十四日即去寓二十九號房間彼於簿上自書檢察官許衡至二十八日又來未幾被人拖出鳴捕拘入捕房是實訊之被告供稱我名許天興並非許衡上月二十二至二十四日在嘉興並不在滬原告控冒官撞騙並無實在證據應請堂上詳細調查王襄讞商之德師副領事以供證鑒鑒無可狡賴判許交來警帶回歸案訊辦 
　　又據城内訪報告許衡現年三十三嵗實係浙江嘉善縣人前曾在滬冒充禁烟局調查員並在松江鄕間詐欺取財此次因假冒蘇州高等廳檢察官印刷卡片分給於崇明富户陸翀鵬及高等廳法警姜順華等招搖撞騙以致敗露昨日由地方廳林檢察長委派司法警長梅南枝帶同法警韓瑞生至公共公廨禀明一切將許引渡到廳後午後即由檢察官提同陸翀鵬並禮泰客棧苶房郭海山到案預審良久判許收押陸等交保卡片存聽候再核 
[事主指認强盜]  
　　持械纠黨先後夥刦公共租界華特路粤婦陳楊氏吳淞路蘇巧林北四川路朱阿根克明路吳毓麟北江西路唐陳氏謝李氏等五户現洋金飾之盜匪粤人王啟倫（即水菓小王）盧品才被捕緝獲抄出槍子刺刀以及金飾贓物迭經公共公堂研訊判押候補傳事主質證在案前日午後由華探目干錦榮傳齊事主人證將王盧兩盜解廨復訊先由捕房刑事檢查科代表牛門律師上堂譯稱此案人證業已傳齊應請訊究　據事主粤人 
吳毓麟偕妻吳蔣氏投案訴明當時確係兩被告持刀糾黨來家恫嚇刦繼據陳唐謝三氏先後上堂指認王盧兩匪並供明被搶情形訊之王啟倫供認夥刦吳毓麟唐陳氏兩家餘均不認並延博易律師上堂請求減罪質之盧品才供不承認亦延海司律師到堂代辯王肇之襄讞與英副領事康斯定君退入憇息所會商之下旋復升座宣諭以邇來租界糾黨赿貨这案層見迭出雖緝捕綦嚴若輩則東拿西竄槗不嚴行懲治不足以弭盜患且查王啓倫供承夥刧盧品才亦經證實罪無可逭旣已被擒未便寛縱　查照民國法律判兩被告押候錄供備文解送滬南護軍使署按律懲辦 
[勸募江蘇公債]  
　　上海總商會昨接財政廳公函請竭力勸募民國五年江蘇公債並附印刷簡章數百份内容計分十條冠以江蘇省籌募民國五年公債簡章字樣請爲查照代募照章獎勵云云 
[詰明金鐲來歷]  
淞滬警察廳偵緝隊隊士金殿臣顧陞於本月七日午前八時經過大東門内鳳祥銀樓門前見有一人以金鐲一副向該銀樓兌得洋一百零八元五角因其形迹可疑上前盤詰其人情虚即以所兌之洋爲民壽跪地求恕金等遂將人洋一併帶至隊中詳加究詰據其人白稱爲趙錦山初認此鐲係在英租界跑馬廳新世界門前强刧而來嗣依其所供時日電致該管捕房調查並無此事復向該犯嚴究始據供認伊妹陸趙氏在老北門内第七十一號開設士行之陳進卿家爲傭婦於本年三月三十號在陳家拐得十二歲婢女並竊取金鐲金表等物逃至小南門外陸家浜妹婿家中寄藏因陸趙氏在陳家逃出時係從晒臺跳下以致脚上受傷現在仁濟醫館療治需錢應用故囑我將鐲兌煥等語詰其婢女及餘　金表等件現藏何處據稱婢女已送回陸趙氏常熟家中留養金表等贓則仍寄頓陸家浜妹婿家内該隊隊長翟世清堂派隊士前往陸家浜將金表三隻起獲到隊連司獲犯趙錦山及金鐲所兌銀洋一併解請司法科收訊奉諭後將人贜分别收管俟分函常熟縣及英捕房移提陸趙氏及婢女到案傅同事主陳進卿預審明確解送法庭依律究辦 
[謊報被盜搶刦]  
　　北四川路一百三十五號門牌某西人家出店顧年生前晚因其洋東出外觀劇遂與傭婦金胡氏串竊　洋鈔票六十元分用旋至捕房謊報盜刧被探查悉昨將顧與胡氏一併拘解公共公廨經中西官略詰一過判分别押候查明再行訊辦 
[連報火警]  
　　楊樹浦橋東首東姚積地方二百二十五號門牌某姓家於前晚八時許失愼燬去平房六間又晚十二時引翔港鄊民湯姓家亦遭回祿均由西人救火會到場灌熄美捕房即飭查起火情形再行核辦 
[推諉起火]  
　　昨午十二點十五分鐘時小北門内元昌煤炭店與鄰蒲花店之樓面兩間被火焚燒並殃及曹永順剪刀店樓面一間樓下均未焚燬該處二區一分駐所杜警杜當即飭警往查起火緣由罪元日與蒲花店互相推諉當將該兩店主一併傳案候究 
[又燬樓面兩間]  
　　賃居南市商船會館附近漕倉弄第二千六百九十七號門牌之棉花　客浦東張阿郎家樓上昨晨六時半忽然起火延燒貼粼某姓家樓面當經救火會皮帶車到場救熄旋由崗警將張拘至一分駐所解送警廳司法科訊明究罰 
[隣人乘機攫物]  
　　住居楊樹浦路之江北人劉餘章乘隣女楊林弟家失火時攫取楊女金耳環被探查獲昨晨解至公共公廨經中西官訊實判劉押西牢半年示儆 
[流氓串攫金飾]  
　　粤婦邵劉氏控氓吳龍海與謝阿毛在北四川路靑雲里串攫金挖耳等情昨由捕房將吳謝二人拘解公共公廨經中西官訊明判吳押西牢半年謝從寛省釋 
[不認糾黨攔刦]  
　　匪徒衛德寳在老朱家宅糾黨持刀强剝麥倫書院敎習董文卿値洋二十餘元之皮袍前日由探將衛緝獲昨解公共公廨經俞代襄讞會同新任德副領事研訊不認判衛押候查明於下禮拜六再讯 
[竊取烟土案人證未齊]  
　　孟納拉路八百五十一號門牌居户陳挹香控金生竊取値洋二千五百元这大土由捕　金拘解公共公廨訊供押候移提同黨併究在案昨晨復由捕房解究中西官判仍還押候提齊人證於下禮拜再訊 
[夥友揑賬收欵]  
　　虹口吳淞路二十號門牌氷鮮行主唐愛廬控夥王炳生假造賬據私收貨洋一千四百二十四元昨由捕房將王拘解公共公廨請究原告延斐斯律師到堂代表聲稱被告揑賬私收恒吉仁記兩號貨洋一千餘元應請訊追訊之被告供不承認中西官會商之下判王押候補傳人證到堂於下禮拜六再訊 
[電車賣票人被毆]  
　　英美電車公司八十二號電車上賣票入陸榮發控劉小香在九江路將伊從電車上拖下兇毆昨由捕房將劉拘解公共公廨經中西官略訊一過判劉交二百元人洋並保候訊 
[先後供詞不符]  
　　朱朝奎至法公堂控稱商人由丹陽地方販牛來申售於馬福記結至上年年底共被欠洋一千五百四十七元向索延約有往來摺子在馬處可以弔閱求請訊追馬供所有往來摺子已被原告取去照商人核算抵欠找洋二十餘元經聶　員再三駁詰馬又供稱與朱往來並無摺子聶君以被告供詞先後不符顯見不實判交人銀兩保著將摺子交出覆訊核辦如違限七天繳洋 
[斥革盜賣蕩田之地保]  
　　浦東塘工局附近沿灘蕩田近被著名地販馬秉鈞等串通該處二十二保五十三圖地保馬蔭亭等蓋戳盜賣得價分肥事爲該局董查悉密禀上海縣沈知　飭吏將馬等提案訊供不認諭令管押昨日又由沈君出示將該保馬蔭亭先行斥革 
[原告控訴不實]  
　　陳彬彰前至法公堂控稱上年九月間向朱重慶定購顏料五箱當即轉定於婁鶴年詎到期無貨交出婁向商人再三催交無奈貼償婁損失銀六百六十二兩此欵應由朱交還無如向論不理請求追繳後朱將銀如數繳案禀稱所定之貨係陳逾期不出並非無貨可交須請覆訊聶讞員將陳婁兩人隔别研訊口供不甚相符故又於昨日飭傳原被到案判將存銀發還被告並以原告所控不實着出堂費兩倍將案註銷 
[每月拔還三十元]  
　　黄包車公司洋人前至法公堂控稱秦旺幅來租黄包車若干輛由金文銘作保虧欠車租並少去車上物件共計洋三百餘元請向保人等訊追判秦金兩人交保限理詎均挺押延不覔保洋亦不繳昨又提訊同供一時難以全措祇能陸續設法歸還判均交尋常保出外每月拔洋三十元 
[被訴人傳案交保]  
　　倪文華控奚孫氏王在明串同匿女不放又劉裕記控唐阿堂不還牛皮價洋七在八十元昨由捕房將被告各人傳至公共公堂請示中西官諭令分别交保候訊 
[捕獲花會航船]  
　　住居閘北永盛里之姚阿大李榮章王茂榮史元奎　糾人購買花會（即若輩所謂航船）昨被四區長警查悉前往逮捕抄出帪簿一本當將一干人併解警署押候究辦 
[偵探截留拐匪]  
　　拐匪朱渭順李友仁串同拐婦倪沈氏陳黄氏徐王氏等拐得男女小孩十三口昨乘安平輪船擬往汕頭等處販賣當爲海關洋員及水巡捕房偵探何阿春等查見一併拘獲函送上海地方廳經檢察官預審之下判男婦各拐匪分别收押各小孩暫行留廳候示又救濟會偵探余杏鏞虞占順等昨日在廣生輪船上查獲拐婦周朱氏及被拐四歲小孩富兒七歲小孩桃梅等亦即押送地方檢察廳請辦 
[牛油作偷用電汽]  
　　閘北四區一分所轄　國慶路錫金公所西首弄内許金記牛油作私裝電燈偷用電汽由水電廠稽查徐鍾祖查悉歸報　廠長知照該作主補繳電費予處罰茲該牛油作燈線雖已剪斷而電費仍抗不遵繳業經廠長函請該管警區飭傅作主到案追繳 
[醫士剖驗屍體]  
　　吳淞路沈記剪髮店歇夥黄北年身死不明由黄之表嫂傅林氏投報美捕房經公共公廨中西官驗得死者並無傷痕而傳林氏則堅稱被湯二毆傷致命諭候定期剖驗在案茲悉該尸體昨由驗尸所醫生會同工部局有名醫士如法破開肚腹詳細檢驗驗畢塡明尸格送請廨員察核捕房遂飭尸親傅林氏具結棺殮候理星期二公廨傅集原被證人訊明核辦 
[西人落河身死]  
　　前日午後水巡捕船在浦江中撈獲落河身死之西人一名送入斐偷路驗尸所昨由該管領事帶領西醫等蒞所驗明即行收殮 
[崗警日夜之服裝]  
　　淞滬警察廳長徐輔洲君因現値暮春時節天氣漸暖所有各區署所派出崗警除下午六時至翌日上午九時止仍暫穿大衣外凡日間九時至下午六時槪穿制服並須纒腿昨已分飭各區署一體照辦矣 
[滬海道尹公署批示照錄]  
　　金山縣商民朱鑑堂禀請再行檄縣提佃追租由禀悉查此案前於上年七月二十三日及本年一月二十六日迭經行縣飭查在案何以時越半年未據詳復仰金山縣知事迅即即查明提追訊結詳報母使商民失利佃户抗租此批副禀發 
工巡捐局批示照錄 
　　茂興押舖翁丹五禀請暫時遷由禀悉該押舖因翻造房屋暫時遷移他處本無不可乃該商人於事前並不照章禀候核示擅行遷移福美里口營業殊屬不合本應勒閉究罰以肅定章姑念所遷地點尚無關碍並據具結認罰曁由該業代表出具保結前來從寛免予深究暫准營業以示體恤一俟原處房屋竣工立即遷回倘有遷延取巧情事定即照章勒閉究罰不貨凛之切切此批結兩紙存 
[清理官產辦事處批示地示二則]  
　　清理江蘇官產駐滬辦事處昨日發出批示照錄於下㈠張心泉報告二十五保十二圖萬安祥戚順寳侵佔官地由批凡向來官有水道未經人民報升執業輒以人工塡塞供各項建築之用 
 
 
 

Page 11

 
 
者即屬乙種官產内塡　地經本處擬具分别處分價則詳奉財政部巡按使核准照辦在案茲據該民報告上邑南門外　木　官河有被民户侵佔情事查榆木涇故道載在縣志原係通　濟運現　淤塞如果被佔　實自應澈查照塡塞築地特别辦理仰候派員查勘　辦此批㈡　金　聲請給領新契由批聲請悉該地面積經丈見三畝九分一釐四毫據原畝分溢出二分一釐零茲據該圖地保姚瑞福出具戳結並由　書查明圖册　係該民承糧在先自應准予給領新照應補價銀核定照每畝三百元計數遵繳並照百分之五之照册費以　塡給執照母和自誤此批 
[陳蘭薰明日到滬]  
　　巴　馬賽會中國赴會監督陳琪昨由長崎電告其書記員曾　芳（已先返申）謂星期一（十號）准可抵滬云 
[氣候報告（上海徐家滙天文臺天氣测候報告）]  
　　已過者之報告四月七日最度集於父島及日本間中國北方之氣壓自低度後曾復上升茲又下降天晴而諼八日天晴而氣清氣壓仍遲遲下降涼風微弱來自東兩八日下午四時前二十四小時内上海氣候温度至高八二·八至低五二·四去年同日至高六九·五至低四三 
　　未來者之預测八日下午四時三十分預測揚子江中假之低度向東而進臺灣海峽之北有南風稍南有無定向之涼風來件 
[改良果品說金陵大學農林科敎員苪思婁著鄒應譯]  
　　中國人民大都善食鮮果所植種類甚多其中亦間有爲世界之最美者然而以中國植果之事業與異國較則瞠乎其後矣守窳就簡誠屬無謂况中國已有一二地之果業歲益以振興者乎爲今之計當鑒别最上品之產而廣其傳布地取其宜植之萬頃無數失業之民得因以爲生於是國内則人人得有鮮果之奉國外則收貿易之利吾民其何憚而不爲此 
　　夫果品之有良窳皆變種也中國美果　生於一隅移植無遂不能傳布於他鄕且拘　之見以爲即能移植遷在亦　弗良愚哉其不思之甚也良種之能茂盛於此未心不能茂盛於彼　國良口之果雖其發生亦僅於一隔然每有發生　　植於各地之氣候相宜者於是各地皆有　品之果而此一隔不得用以白封彼觀於此守遷地弗良之見者　將何辭以　 
　　中國道路崎　轉深惟　小樹切枝恒難致之於遠又無大秧苗公司專以轉運傳布果樹爲業於是　有運轉皆託之不素習其事者之手夫果樹之轉運詨何容易裝　稍有不愼迨至其地耗損必多益以不善爲圃爪　搖本木性日離其幸而能活者亦僅矣宜乎其遷地弗良也 
　　嫁木接　　後之法固爲吾人所知　其知此是以能永久保守其良種雖然剪定之法則行之者極少每至果園恒見其樹枝密生叢雜無章似　適宜之日光流　之　氣從未計及各國種果晉則無不以剪定爲　圖剪定者去其弱枝腐節使良枝日益以壯而將來　　之果亦得有其發達之飭地花之旣放果實初生恒太繁多則施以删減删減者去其　且小者使其大且善之果因是而多　　　之品蓋窳　多不如美之寡也 
　　撒布者撒布　以　　　　之謂　撒布之法間有行之者歲徒限於一隅或僅得其彷拂其樂　之功　如何則知之者甚鮮設非寄生　肉食諸蟲之功吾恐即　蟲一科已足使果樹無　類矣自然之力固吾人所應利用然盡任之天亦非計之得也各國種果者撒布以時不僅驅除害蟲病菌之已生者亦所以防患未然曲突　薪可無事焦頭　額也 
　　耘草盪地之蘍中國自古　最而各國人民亦漸　爲要圖矣今果樹雖大於禾若麥乎然固不必不需將護扶持也陽圃之需耕耘施肥與　　等皆倍植果樹之勞或且甚於種穀吾民其無忽諸 
　　綜前諸說中國果品業之不振有由　矣　今之計所最應講求者曰剪定曰　減曰撒布曰種植之法而已是之旣講則宜明轉運之方夫轉運果樹苟出之以小心　愼萬無不能致之於遠而培養之於氣候相宜之地也轉　之時所最當注意者其惟樹根一樹之上勿令枝多於根根之留存多多益善勿令乾勿令　損擦損則易爲菌類所乘也設其根不幸而受擦損則宜栽去其損處迨至其地而栽之則其穴宜深且廣其根宜舒其土宜潣其築宜密遵斯以行移徙之樹當無不活且必碩茂蚤實以蕃焉 
　　今北方產果之區首推芝罘芝罘林　國中稱最實國種好美國穀士倪費取美國果樹之隹者植之於芝罘比年以來甚著成效是美國之果移植於山東仍不失具爲良品兩地相去如此之遠果樹之運轉尚屬可行就謂中國各地之果樹不能互相移植耶今中國所產鮮果實不足供全國之求不然三四等之美國林擒在其　土　於無人顧間何以尚能每箱得價四元許於滬土耶豈惟林擒各種鮮果之來自異邦　大　其品甚下其取價甚高有志振興實業者其務發達土產而廣其傳　材異國而取其良二者兼營並進庶　　内之漏　可塞而國外之貿易亦可冀矣 
來函 
[上海縣宣講所來函]  
　　敬啓諸不所奉省令開辦迄今九閱月由主任李綺城君助講張梅生君熟心演講社會敎育一切應用之智識分赴各市鄉巡行宜講不遺餘力務乞　報登　爲荷事務所在也是園上 
海縣宣講所謹啓 
[紅十字會來函]  
　　閱貴報載狎客因何服毒一則内載送請紅十字會求治該會不納旋即身死云云可數　院專爲救人而設豈有送來病人不納之理無如當時該妓院將該病人抬送至院甫及門前氣已埀絕實屬不及醫治並非故意拒却爲亟據實函達務蔪貴　　登來函欄以供衆覧無任　跂之至沈敦和謹啓 
雜評二 
[中央猶欲用武力乎]  
　　用　之道不戢自焚所謂自焚者有二一爲政府之自焚則焚人民之身何謂政府自焚如此次派兵赴粤兵未往　已激起其獨立大不利於中央所謂政府之自焚也何謂焚人民兵到之處　犬不　　湘之民一　兵至　舉家遷避者恐焚及已身也中央之兵至今日已失其兵之功　故所至之地但收自焚之效果而絲毫無補　府局奈何中央不悟此理而猶以紛紛調兵爲至計也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲代某巡按使覆前某總長書（事見本報上月二十九日要聞）] [  濟航]  
　　頃奉電詢敬悉我公於某呈請政府留用免試知事陳培　摺内叙以前參謀總長　某某名義一語頗不愜意並貴某以代人稱臣之非仰見我公維持共和亮節高風殊深欽佩惟某之區區亦自有說敢爲我公詳唽陳之伏查我國漢初之人對人多稱臣如史記高祖本紀吕公曰臣少好相人張宴曰古人相與言多自稱臣猶今人相與言自稱僕也可見稱臣之意非必對於君上而言我國復古之潮流至今未泯如卿也犬夫也士也將軍也旣皆以古官命今制則對人稱臣之習何不可復此不必盧者一也按臣之字義仕於帝曰臣仕於家曰僕是臣僕本一體也民國之官與總統旣均稱爲公僕何不可稱爲公臣况以仕於帝而論僕字實不若臣字爲適當乎此不必慮者二也古人之稱臣者文非僅百官已也即天子亦有自稱臣者昔高祖奉玉巵爲太上皇壽曰始大人常以臣無賴不能治產業景帝對資太后言始南皮章武侯先帝不侯及臣即位乃侯之由此例推可見天子對於其先人亦稱臣非專對於皇帝一人之名詞此不必慮者三也且以他事例之古人稱其愛妾則曰卿卿君稱其臣亦曰卿能謂臣爲君之愛妾乎今人對人稱其子曰令郎昔中國官亦有名侍郎員外郎者能謂郎爲君之愛子乎可知言非一端用各有當非可執一而論也某　識　陋於章奏體裁多所未諳謹摭拾陳言妄爲解釋是否有當伏乞留神裁幸某某謹上 
　餘觚剩 
[書提督夫人事（續）] [  鴛雛]  
　　衆曰誠如是顧賊爲若禽胡尚　睡乃爾老兵曰是有故諸君聲勿揚不爾彼醒矣設彼醒者禍且及諸君衆乃寂然先是一夕老兵躡步内庭懹火種香合　夫人於寢室夫人覺叱之老兵已動合機香烟如縷夫人中之立暈狀類小死老兵抵榻次視夫人體熊殊苗條顏色癯紫體虜堅於嚴質老兵思女將軍也意軍門武略殆出　人雖然胡樂爲賊於時探取夫人所得之小包將出斗見　間戎服短後細腰不類提督物老兵憬然曰夫人殆男裝銅而以行其道者是矣昔年江湖稱金面公主其人或夫人也密室幸無藏獲則掠　　出明日以小包縣　衛旋有哨　厨夫來自言昨猶　衣　中今乃在是復言包中物事　無　歸之然老兵不言　　　　　　　　之　　　　　　　　　　　　　　 
人魚軒翟第富貴無倫何愛於區區者老兵曰是或本性使然老兵端非誑諸君者諸君眞欲得賊邪衆曰然自是老兵聲聞沉寂而竊案夕數見衆曰老兵謬矣或者其赧然逃去乎夫人自爲老兵窮醒而滋怒曰何物狂奴乃敢膺老娘鋒邪躍起將逐殺老兵苦爲晨光所止及夕實香料於夾巾繫諸鼻觀用辟香毒易裝假面如常腰刃而出搜老兵不獲更　又施其術竊案之續蓋以此老兵數數尾夫人知匪敵也不敢近知夫人繫小巾已之所恃盡失是夜又復尾之夫人自山下人家負篋出忽爾覔巾不得老兵喜載指夫人曰賊來乃公俟賊屢矣今乃落乃公手即拔刃加夫人夫人仄老兵旣近飛蓮足蠻靴抵老兵老兵扑屋際是即署後破屋也夫人故悉道路手刃相逐將殺老兵而毒香縷縷中夫人遂躓是即老兵報命衆弁夫人睡草榻時也老兵曰彼雖賊夫人也今就禽老兵技已盡唯諸君命雖然老兵不死夫人夫人且死老兵老兵其逃乎衆弁與以資遂亡去臨行謝曰曉鷄動者彼醒矣諸君宜早出此任彼自去當不累及諸君旣衆弁籠燭視夫人銅面一去姿容固絕代也 
名人軼事 
[華盛頓] [  蓮]  
　　華盛　爲美國開幕第一人此人所共知者然華盛頓之所以成爲華盛頓者最令人崇拜處則爲犠牲二字其言曰（政府當作國家之犠牧政治家當作國民之犠牲）又曰（政府者爲人民而立者也人民之政府也由人民而成者也）此三語實爲美國人民之　史精神雖三歲孺子亦能唱道北美共和國之特質實以此爲保障焉 
　　華盛頓十八歲時以練習測繪獨行婆特瑪克河畔忽聞婦女呼救聲趨視之乃一婦人因愛子失足墮急流中欲救不得行將自投於水與子俱逝華盛頓見之立跳入奔波激湍中拯之出而糼兒得以不死云 
　　民蘇曰今人視人之有急難動輒曰從并救人我不爲也嗚呼細事猶若此遑言乎犠牲身家性命以報國家哉 
[羅斯福]  
　　羅斯福近代世界中之豪傑也臨事執政英敏活潑果毅無比常以即刻實行四字爲持身律又謂今日之世界威力戰勝之世界也欲於此世界中成大功業决非有最强硬之腕力不可喜畋　　馬有俠士風人有過商斥之目有精光怒視人無不奪膽其任大總統時有陸軍軍官二人爭權久不決羅氏奪腕持二人臂厲聲曰休二人各戰慄爭遂解基壯快　如此者退任後率北美男兒跨駿馬荷快　大獵於非洲沙漠間眞所謂巨　盤雲横絕朔漢者也 
　　民蘇曰嗟乎我國少年日就委靡體力旣弱不勝衣精神亦愈歸於頺喪夫　今日金戈鐵馬之時非養成敏㨗活潑之精神俠健銳壯之氣魄何能當國家事羅氏眞吾曹學生之好模範也 
宣南劇話 
[耕主塵舍劇話] [  瘦碧]  
　　字有四聲唱者能四聲各得其是雖拙亦佳非徒取媚聽者之耳也如　平拖　稍長即　於陰陰平發音稍亮即類於陽去聲亢矣過文宜押而復拘入聲捉矣出字貴　而後續雖有一定之腔亦可短長以就　雖有不移之板亦宜變換以成文而其要翎在音先以一絲之氣引入而以音繼之則悠然無迹古之善歌者曰繞梁裂石惟美其調之高耳袁中郎謂每度一字幾盡一刻惟形其聲之細耳樂記所謂上如抗下如墜止如槁木累累乎如貫珠眞能盡節奏之妙音調之能事矣近時伶人中足與言此者惟譯鑫培陳德霖二三人耳 
　　醉酒一劇身段極難老輩中以余莊兒水仙花路玉珊三人爲絕虽滬伶馮子和亦能演此劇昔會一見之全體私淑玉珊而有不逮處然已名貴不可多得林　卿北來一再演此唱念作派近於馮子和而功夫不及以視玉珊輩更比非其倫矣梅蘭芳學此劇於玉珊人多歎其幽美絕倫以我論之色固令人心醉藝則未臻大佳也今由藝術上觀察作正確之評論後起中演此劇足繼響余莊兒水仙花路玉珊者惟一元元旦腰腿之柔軟工夫之綀熟儕輩中咸非其比玉珊輩亦讚歎不置苟有蘭芳之聲之色　以此劇冠絕古今票友中章小山君亦工此劇唱作皆佳出之外行尤可珍貫 
自由譚屑[  鵷雛]  
　　謀士方寸亂則謀野不獲矣術士手法亂則變糼盡舛矣故天下事壤　一亂手忙脚亂愈做愈錯 
强爲鎭定而中實餒沮强爲安閒而中實慌忙梁武帝於圍城中講孝經不可及也 
小說 
[社會小說漢恩士傳（續）] [  小草]  
　　漢恩士偕其舅欵門歷堦而上歷無數長廊曲折而達勳爵之休憇室迨至門外乃屏息以俟旣而以指輕彈扉間室中人發嚴重華貴之聲浪曰進漢恩士之舅携漢恩士整容啓扉而入於時勳爵踞坐安樂椅中略舉目視二人勳爵年事甚少尚未達三十　而面色微覺蒼白濃髭繞頰際目光慈祥無獰狀然在甥舅二人目中視之殊覺不怒而威以爲貴人之態度較平民爲不大侔且漢恩士初及巨室并初面巨富至貴之人心至　　幾無寗狀外史氏曰余老矣見聞較糼年爲夥膽力亦漸巨神經亦漸鈍故新至之地舍奇險無人之境或足震越余腦　余舉措失次否則無之　回憶糼時余伯氏携余赴鄉間戚　　　宴會是日與會者絕繁雖無至巨之聲　極明之燈光而余　目昏昏幾無　見戚友中之年長者見余若日輒揶揄余爲笑樂迨余成年後或尚效余痴狀以爲話柄也余每思及輒用自愧而漢恩士於此時甚有天幸禾曾貽勳爵以耻笑蓋貴人目中視人恒較有别爲早以爲此類情狀非糼兒之常態乃奴隸之本分　亦不以爲奇節言之彼勳爵目中或竟未曾見也爵顧漢恩士之舅曰同來者當爲若甥漢恩士之舅鞠躬而言曰台爵主言復命漢恩士行敬禮漢恩士在小巷中性甚踞傲然對此爵主之尊嚴不覺心折乃竭誠盡敬以禮此爵主勳爵曰若幾歲矣漢恩士曰十五歲勳爵曰若何能漢恩士未及答其舅曰質殊魯恐無所能也惟尚誠懇得給事於爵主之左右或能有所進益出勳爵聞言微頷其首似許是言爲不謬者頃之勳爵按鈴一氣象軒昻者爲邸中總管聞聲即至屏立俟命勳爵指漢恩士曰此新來執役者汝可率之面主母及太夫人總管唯唯即偕漢恩士與其　　禮而退 
更王本報五　海外　　　　　　公二字　作　　合亟更 
 
 
 

Page 15

 
 
   
 
 

Page 16

 
 
   
 
