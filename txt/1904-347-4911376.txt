# 1904 - 347 - 4911376

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[濟良分所募捐啓] [  申報館協振所謹告]  
　　虹口濟良所專收妓女之受虐含寃從良莫遂者飲食敎誨一年之後俟其性情　淑爲之擇婚誠哉意美法良也　以僻在虹口妓女赴訴殊多不便所中耳目亦覺難周現由華董嚴筱舫朱葆珊施子英沈仲禮徐雨之任逢辛周金　陳潤夫曾少卿蘇寳森席子佩汪漢溪諸君設分所於四馬路事當倡始經費浩繁伏祈海内　紳商慨解仁囊源源捐助俾無數受虐含寃之女子得出火坑幸甚　甚捐欵請交本館恊振所隨時掣奉收條肅此佈聞伏祈　慈鑒 
[檢查謬書以防弊端說]  
　　自來商賈之經營贸易於其貨物之精粗美惡與夫售之是否有損於人抑有害於已類皆能言其所以然此固入五都之市而無不如是者獨於書業則不然從前書籍皆用刻版一書之成必歴數年或十餘年其爲之也難其所費也重及其行售於市亦必歴數十寒暑而無甚更張故爲書賈者於其版本之孰爲清晰孰爲漫漶口講指畫不啻如數家珍尤精者更能言書之著者爲何人刻者爲何地詳陳原委毫髮無差蓋當時書籍尚不甚多故能記憶眞而考核當也洎乎鉛石印風行不踰歲而數十册之書可以刻期印就若爲數較少更有歴數日而即可印售者法旣便易價亦較鐫版爲廉於是印書者日多充棟汗牛其名殊難究詰兼之近歲以來風會變遷人皆新奇是尚坊間所有各籍或爲時人所著或爲譯本流傳書名之怪誕支離往往有不可言語形容者書賈展轉售賣能約知書爲何處所印共幾本價若干已　不易至書中之所載何事所筆何語苟一訊之類皆膛目不能對夫旣經營其業而於此中情事不能了然於心固安能免意外之禍端耶卽如近年來滬上所售西太后李連英革命軍等各書皆經地方官嚴行禁止邇者警世鐘一書又因謗及西人函致租界讞員拘經售之各書坊執事人以去夫以上諸書荒繆乖戾誠有害於世者人心然　各書計之亦不過十百中之一二耳在作是書者無非欲煽惑人心釀爲世變其意固不可勝誅而代爲　售之書賣不過　於此略沾餘利而已固烏知書中之有何關係哉因憶　國初湖州莊廷鉞私修明史一案經售之常熟某書賈亦因此牽涉處以極刑在當時苟知此書觸犯忌諱亦何肯貪些微之利而受極慘之刑幸今時朝廷法綱甚寛且事在租界中　無治外法權卽有犯者亦不能認眞辦理然匍匐公堂之上覊囚　絏之中小小屈　斷不能免使竟明知故犯罪有應得固無所用其怨尤倘並不知書中之所載何事所筆何語而一經轉售卽觸網羅謂非無妄之災而何載　則爲之奈何曰是宜由各書肆公延一通逹事理精深學問之人每歲致送修脯若干使之主持檢書之事凡市上所有書籍逐一詳加檢閱果係用意不乖有益於世始可爲之發售如稍有違礙卽傳知同業不爲售賣如是則好事之徒雖日著荒謬乖戾之書籍而各書肆斷無人再收爲之代售旣足以防閑世道人心而各書肆亦不致暗中蹈不測之禍事之兩受其益無有過於此者或曰方今日本新出之書皆須先呈文部省鑒定方可出售然各書肆因緣爲奸卽能賄通文部省爲之通融辦理曩歲事發因此牽累者多至數百人是則弊之所在防不勝防各書肆公舉之人安保無卽籍此以滋弊竇者不知日本之事係經官辦官苟不職弊卽隨之若檢書之人而爲書肆公舉苟其中一有精弊或失於檢查倘爲官長訪明不難將其人從重懲治彼當其任者亦何敢漫然以身嘗試哉世以售書爲業者欲免損於人而害於已其亦於此留意焉可矣 
[日襲俄艦官電]  
　　昨晚駐滬日本總領事小田切君以華歴十一月初九日由東京發來官電媵函見示内開頃得日本第三艦隊之司令官禀報謂本月初八日晨三點半鐘時我軍魚雷船兩隊進襲俄艦斯哇斯拖普魯及差遣船時方大雪故有魚雷船兩艘至今尚無消息其餘則已全行穩駛回隊矣及黎明時據我軍瞭臺及巡探船之報告謂俄艦斯哇斯拖普魯之兩舷已沈没三尺深矣嗣於下午十一點半鐘至翌日上午三點鐘止我軍復遣魚雷船六隊陸續攻擊俄艦斯哇斯拖普魯及烏兎都　并差遣船一艘至其確實情形尚未得報惟在初九日上午九點鐘時據瞭臺報稱俄艦斯哇斯普魯兩舷較昨沉下漸深而其魚雷管亦已全在水中矣 
[攻沈俄艦專電]  
　　昨晚十點鐘接日本東京來電云據第三艦隊司令官報稱華歴十一月初八日上午三點半鐘我水雷艇兩隊冐風雪襲攻俄艦斯哇斯拖普魯號及俄國各兵船我軍有水雷艇一艘迄今未知何往其他皆安抵原處初八日上午望樓及哨艦報稱斯哇斯拖普魯艦沉下約三尺迨下午十一點半鐘起至初九日上午三點止日本水雷艇隊又襲擊斯哇斯拖普魯號烏兎都你號及行軍各船比至上午九點鐘望樓報稱斯哇斯拖普魯艦首更沉下其水雷發射處已全没於水中 
[海陸協攻]  
　　昨日駐滬日本總領事小田切君以華歴本月初八日東京發來官電見示内開頃據旅順日本海軍砲隊綂領禀報本月初七日我軍發砲轟擊俄人軍械廠在虎尾之魚雷艇及南近各艦均被毁損計魚雷艇焚熾一小時之久軍艦共毁三艘沈一艘此外屋宇之被焚者亦頗少是日我軍接轟俄艦西謂司托　耳觀方停泊外口但以天氣陰晦故不能明也同日海軍中將東鄉亦傳電稱初五日之晚我軍魚雷隊兩次進襲俄艦西謂司托波耳迨初六日之晚復擊三次惟其情形若何則尚未確知當我軍魚雷隊每次進襲時敵軍發彈抵擊猛厲異常致一艦損失戰 
 
 

Page 2

 
 
鬥之力因卽駛回同時有魚雷艇三艘各中一彈然軍士只傷三人 
[俄民擾動]  
　　華歴十一月初八日英京路透電局來電云旅順俄國艦隊被毁之信先是知者甚鮮及近日始經宣布俄國人民聞之大爲擾動致謂海軍提督洛司狄斯脫文司基此次率領波羅的艦隊東來實爲禍患之兆云 
[俄擬改法]  
　　華歴十一月初八日英京倫敦來電云俄國莫斯柯城之官紳會議所現將緊要事數端决意更張一保護百姓以免官吏之酷虐二將律外之法廢去三報館聚會及思想三項均許自由不復禁阻四地方政治許之姓得以舉人公議 
[計畫海軍]  
　　華歴十一月初八日德京柏林來電云俄國海軍提督亞立克雪夫已將重建海軍之計畫開列呈奏俄皇矣 
[追述俄艦駛經英國海腰]  
　　日本大阪某日報云某日東京外務省得英京倫敦來電大略謂此間某日報載西歴十一月二十六號之夕有俄國巡洋艦二艘豫備補充巡洋艦三艘駛抵獨無哈洋面靜候運煤船自後到來刻方下椗獨無哈迤西離岸約三西里許風聞中有一艦機關損壞須俟修整之後始能結隊開行是夜毒霧迷漫望之不見蹤影迨翌日午後鐘鳴一下天晴霧散方知有一三具烟通之巡洋艦曁一運煤船尚留滯息基司嘻耶克利司海洋距岸二三西里之譜未幾忽又層雲冪　絶不見有桅影烟痕矣 
[續報死傷]  
　　華歴十一月初七日日本東京來電云近日旅順諸戰日將死傷之數除前已陳報外復查得死者十五具傷者七十八員 
[刺客定罪]  
　　華歴十一月初八日英京倫敦來電云行刺俄大臣伯利維之兇手薩生諾夫及帮兇人雪高司基均已定讞没入爲奴首犯終身不釋從犯充役二十年 
[暹用法人]  
　　華歴十一月初八日英京倫敦來電云法國自與暹羅訂約後暹政府卽聘請法領事柏度克司爲法律顧問官并簡法國參將高雷脫爲栢辣旁及西姆賴潑二省防兵綂領 
[華工格鬥]  
　　華歴十一月初七日英京倫敦路透電局來電云昨日華工之往斐洲者在維華忒司蘭特礦場中毆擊斐洲土人計共格斃四人傷三十三人 
[四續練兵處奏定陸軍營制餉章]  
　　懲罰制略軍營貴尚氣節將士宜養廉恥除官兵犯法係屬私罪應按軍律懲辦外至無心過悮或偶失檢察凡涉公罪應酌量案情輕重由該管官分别罰扣薪餉充賞官則隨時禀明立案弁目以下則按月榜示營内仍申報綂將其情節輕者官弁按次數分記大過小過兵丁限時刻罰令充當苦工概免其按軍律治罪應於薄懲之中仍寓曲體之意則人知自愛而法不輕嘗矣緝逃制略選募之兵招徠非易訓練旣久技術日嫻一旦中道脫逃則枉耗日力虚糜餉糈至爲可惜遇征戰時尤足僨事故不得不嚴緝捕之責凡逃兵除由各該營認眞查拿外並由兵備處行知該原籍地方官督飭各莊長地保曁家屬人等嚴密查拿如已逃回原籍該莊長地保等隱匿不報查明一體懲責如未逃回原籍卽由該莊長等出具切結回籍後再行交出儻該地方官查緝不力卽照軍政緝拿逃兵則例參處例以接到軍營咨文之日起勒限一年緝拿限滿不獲該督撫按其咨到之先後名數之多寡分案咨參一二名以上不獲州縣官罰俸九個月五六名以上罰俸一年十名以上罰俸二年均再限一年緝拿限滿不獲一二名以上州縣官降一級留任五六名以上降一級調用十名以上降二級調用俱公罪餘依原例辦理至於正本清源之道尤在馭兵者平時善於拊循約束訓勉有以激勵士氣固結兵心人樂服從逃亡自少其猶有乘閒竊逸者或規避操防或犯法畏罪此其咎固由自取面而其數必不能多故觀於逃兵之衆寡亦足以察知馭兵之善否如逃兵之數過多應將該隊官長分别記過懲罰卹賞制略謹按我朝定制及乾隆二年嘉慶立年嘉慶十一年迭奉諭旨凡官與兵之陣亡兵則給銀官則按其職之高下給銀賜廕陣傷者按傷之輕重分作五等重者給陣亡一半卹銀輕者遞减其曾經立功積勞以老病殘廢退休者官則或給全俸或給半俸兵則或給步糧或給守糧旣殁而官廕其子兵廪其家甚盛典也時至今日承平日久良法寖失東西各國此義絶重官兵因戰因公曁平時殁亡者均有扶助金傷廢者均給養資官弁頭目在營十一年以上退休者均給恩俸其養資恩俸及其終身扶助金及其妻之終身子則及冠用意周浹尤無遺憾以故士氣振奮赴湯蹈火視死如歸有由然也今中國整頓亟宜申明定章以勵軍心而作士氣凡陣殁者爲上因戰傷廢者次之因公死事者次之在營日久積勞病故者次之年歲及限予告退休者又次之均分别等差優給卹賞由各省籌提的欵以備支放雖庫帑萬分支絀此項必須發給倘經手官吏有尅减留難情事准本身曁家屬據實呈控或由舊隸恊標代控在外由各將軍督撫查辦在内由練兵處户部查辦廉得其實卽將經手官吏嚴參治罪仍將尅减之數追提補發以昭大信其卹賞詳細章程當查照成例參考新法另行專案奏定此文甚長容俟繼錄 
[劣將宜參]  
　　廣州訪事人云廣西巡撫柯巽帥將次交缷時查知常備軍綂領杜俞所帶一軍經過之處任情騷擾民不聊生電請原任兩江督憲李勉帥及旱撤回免致封章彈劾貽害勉帥猶未深信電請湘撫陸春帥查明未幾又接汪學使詒書及劉人熙歐陽中鵠諸電所言大略相同遂勃然大怒電致粵西撫憲李仲帥兩廣督憲岑雲帥請將杜軍劣跡備細電告以便糾參旋得雲帥復電云杜俞一軍早知其不可用前經電阻不意政府袒護仍飭前往汪學使所言皆實無俟再查但摺中請勿列賤名恐政府見之以爲某有成見也勉帥得電取卽奏請革職發往新疆効力贖罪乃摺已繕就未發遽爾騎箕噫是誠杜之深幸而兩粵民人之不幸歟兹將汪學使諸公致勉帥電照錄後方督帥李鈞鑒杜俞一軍查係張春發舊部所收極雜杜道接綂以後毫無整頓近日在永州一帶公然刼掠其騷擾商民挾制官府尤其小者湘邊伏莽極多再加江湖會黨煽引勾結後患不可勝言杜軍本爲防邊而來乃轉爲湘桂添一腹心之患應請鈞處電奏火速調回並飭湘撫另派可恃之軍接防至杜道身任綂領一味驕縱緩急本不足恃而亦不料其敗壞軍事如此之甚書等爲大局起見不敢不據實電陳汪詒書劉人熙歐陽中鵠同叩其勉帥致雲帥仲帥電云岑制臺李撫臺鑒頃接汪學使等電稱杜俞一軍查係張春發舊部所收極雜杜道毫無整頓近在永州一帶公然劫掠其騷擾商民挾制官府尤其小者湘邊伏莽極多再加以江湖會黨煽引勾結後患不可勝言杜軍本爲防邊而來乃轉爲湘桂添一腹心之患請電奏火速調回由湘另派可恃之軍接防杜道身任綂領一味驕縱緩急本不足恃而亦不料其敗壞軍事如此之甚等語查杜軍聲名平常弟早有聞其在湘邊劫掠騷擾則以道遠且到江未久尚未明晰來電言極沈痛係爲大局起見自應早爲之所但此等不馴之輩調回終必貽患遣散亦不易措手鄙意先責令裁汰一半資遣回籍所餘一半另易綂將督駐邊防俟桂事大定再陸續遣退桂林將領如黄忠浩王定祥等威望足以懾服可否酌泒一員就近帶綂或黄王均難兼顧亦請於桂林綂將中選一員俾得派委至杜軍劣跡我公當已深知並祈密示以憑核辦感禱之至 
 
 

Page 3

 
 
[恩准歸田]  
　　松江訪事友人云正任江南提督李壽亭軍門病假届滿陳請開缺歸田護理兩江總督端午橋制軍允於十月二十九日具摺入奏至本月初七日奉旨允准而以楊鏡巖軍門補授斯缺 
[鶯選志喜]  
　　姑蘇采訪友人云本月初八日官塲得京電悉江蘇巡撫端午橋中丞奉旨調任湖南巡撫而以湖南巡撫陸春江中丞調署江蘇巡撫旋探得端中丞交缷護理兩江總督署篆後已於初六日行抵申江因卽預備迎迓併聞中丞尚須回蘇料理一切然後交缷北上入覲龍光始赴湖南新任云 
[仙侶同舟]  
　　金陵訪事友人云欽差大臣鐵寳臣侍郎自蒞白門日調查司庫及各局所度支並分期校閱各營壘各砲臺操演考覈各學堂肄業學生課程事已經旬略有端緒隨欽承綸綍令赴皖之灣沚贛之萍鄉等處查勘遷移江南機器製造局基址以先於十月三十日命駕蒞火藥局詳加體察約歴數點鐘之久始返行轅迨本月初一日約同新任兩江督憲周玉山制軍赴灣址制軍允之遂於初三日乘兩　兵輪船向鳩江進發 
[撫軍去潤]  
　　鎭江訪事人云前護理兩江總督南洋大臣正任江蘇巡撫端午帥交缷督篆仍回撫轅本月某日道出潤州查勘砲　事畢隨於初六日之晚鐘鳴七下時乘保民兵艦順流而下取道滬江折回蘇省瀕行時鎭城道府縣以下文武印委各官均詣江干恭送象山砲臺亦升砲志敬 
[籌欵遷局]  
　　松江訪事人云松郡火藥局歴經紳民建議遷徙大吏迄未准行近日始蒙提憲楊鏡巖軍門擇地鳳凰山擬卽籌欵興辦紳民深感軍門盛德除聯名具禀外並會商各善堂經董籌撥餘欵以便及早興工 
[發餉改章]  
　　松江訪事人云府尊田紹白太守接奉撫憲札文飭將正副兩營餉銀歸府發給遂於十月三十日親往小校塲查點正營兵士按名給領副營則委華亭縣孫花樓大令照發蓋各營均有缺額扣餉之弊故爲是釐定新章也 
[西溪探梅]  
　　杭州訪事人云浙省仁和縣獄所禁盜犯羅金幅玉珏輪孫亞曹朱加水陳亞全五名由縣主訊實口供申詳上憲日前奉到批回飭卽正法縣主蕭藴齋大令因會營提騐如法綑綁押赴清波門外市曹處决聞五犯臨刑時猶高唱吳歌神識自若是誠愍不畏法之尤者矣○杭省候潮門外海月橋爲江干水埠䑸舶如雲昕宵熱閙上月二十八日天將破曉忽有盜匪蜂擁至陳某所開小錢鋪内肆行劫掠計失銀錢衣物約值洋銀三百餘元并將學徒一名砍傷比報經縣主蒞勘先已因傷身死刻雖懸賞購緝未識果能破獲否 
[禹陵霜葉]  
　　紹興訪事人云越俗生童應試每喜恃衆横行惡習相沿禁無可禁月前府試時有甲乙二童在塲中與丙童互爭坐位滋閙不休放牌後復各糾所知互相格鬥旁人出而勸解丙童堅不依從隨具禀投府轅聲訴當由山會二縣主出爲勸導丙童請傳集甲乙質訊恐難免一律扣考矣○江山縣縣丞缺前由上憲以杜二尹炳請補現已奉部核准飭速赴新任供職矣○蕭山湯文端公居官清正著作甚富早經列入志乘近由紳耆禀奉撫憲聶仲芳中丞據情入奏奉旨准予列入名宦鄉賢祠春秋享祀紹郡各紳衿現已恭備栗主擇吉十一月初十日恭送入祠矣○越民健訟尋常瑣案往往拖累經年以致兩造蕩産傾家殊爲地方之害刻奉臬憲李廉訪派委宗大令彭年分赴各縣清查積案并定理刑官功過處分誠整頓吏治之要務也 
[四明近事]  
　　寗波訪事人云鄞縣東南鄉有石某者素以巨富名匪人垂涎已久十月二十日爲其子合卺吉期新婦妝奩頗盛至二十五日之夜突有盜匪毁門刦掠家中人畏其兇横蝟縮不敢聲張任其搜括一空呼嘯而去事後檢點所失約值二萬金遂開具失單投縣報案縣宰高子勛大令立卽馳往查勘及回署嚴飭差捕分投跴緝務獲訊懲○寗郡天寍寺每届冬令必設粥廠以濟貧民邇者北風怒號威寒凛冽各 
董定期十一月朔日開杓誠恐無恥之徒領籌取粥回家喂養雞犬特於日前禀當道出示禁止 
[上海官塲紀事]  
　　昨日翰林院庶吉士杜雲屏太史前任安徽懷遠縣知縣楊認菴明府先後至上海縣署拜會縣主汪瑤庭大令延入花廳茗談良久而别○新委二十三七鋪保甲巡防局員汪晉嶠二尹天通菴保甲巡防局員李浩然二尹均於昨日詣縣署謁見縣主汪瑤庭大令禀知到差 
[察閱軍火]  
　　前日駐滬日本總領事小田切君照會蘇松太兵備道袁海觀觀察訂期昨日午後兩點鐘赴江南機器製造局察閱軍火觀察允之立即函致局中適總辦魏蕃實觀察因公赴江寗卽由提調李平書明府帮辦胡觀察在局伺候届時小田切君帶同譯員戾止明府及觀察肅入花廳欵以茗點然後導至軍火棧房察閱一周而返 
[解犯猝斃續聞]  
　　昨報嘉定縣押解人犯陳阿五卽陳有恒來滬途中猝斃等情兹悉此犯籍隸粵東僑居上海美界三元宮左近前者拐匪張德標誘拐金陵普育堂工人何二之子名水子者來滬出售與陳事發由江寗縣某大令派差將陳提往訊畢發回上海行至嘉定已病骨支離甫抵滬江旋卽殞命當經解差投報上海縣署一面知照陳之家屬隨經陳妻某氏投縣求免騐屍縣主汪瑤庭大令准之著傳解差至署研訊沿途有無虐待情弊然後核奪 
[俄兵釀禍]  
　　昨日午後四下鐘時有甲乙二俄兵雇東洋車至南京路馬頭翩然而去不給分文車夫索之横被肆毆併遷怒於行人某甲突掣利刃劈傷其面血流如注仆於途間途人大譁喚令一百四十九號二百七十六號四百三十五號三華捕將二俄兵拘獲甲則送至某醫院求醫醫生騐得腦殻已傷恐難救治矣 
[滬南道聽]  
　　日前南市布捐局門首所釘洋鐵牌被人竊去卽經局員某君報知十六鋪保甲巡防北局曁上海縣署請派捕役稽查迨杳之不獲責令十六鋪地界裘鎭照價賠償裘甲欲將所費與汛捕錢福匀攤錢捕諉爲其地係馬路工程局所轄堅不允從裘甲遂據情赴縣禀請核示○日前蘇松太兵備道袁海觀觀察據城汛周鑑之千戎申稱大南門外吊橋水關年久失修漸次損壞請卽撥欵興修觀察因札委南市馬路工程局總辦翁子文太守勘明估工修整昨日太守已遵照辦理矣 
[惠書鳴謝]  
　　古文辭類纂一書編自桐城姚姬傳先生近世湖南長沙王益吾祭酒又采取國朝諸大家古文編爲續集前後門類大略相同凡上下古今傑搆鴻篇可法可誦者無不旁蒐恊采以爲後學楷模洵乎集文苑之大成不僅如古文觀止等書美猶有憾也日前承商務印書館夏君瑞芳以一編見惠展閱之下見其紙張潔白讐校精詳迥非近時坊刻可比用書數語以表謝忱 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[茸城寒柝]  
　　松江訪事人云葉榭鎭有賭徒阿祥者近因各處禁賭綦嚴遂在鎭上某廟設一骰攤滿儲糖菓點心以供兒童猜壓適華亭縣署壯役沈四率其夥伴由後岡等處勾當公事歸途目擊情形突前扭獲牽曳回舟聲稱定欲解縣嗣經魯仲連其人一再緩頰餽以洋銀八元始釋之去○西門外白龍潭左近有陳姓者從師習西學某日之晚因事他出及歸見洋銀衣服均已不翼而飛遂偕房主投報婁署翌日縣主黎子新大令委典史殷少尉帶同捕役馳往踏勘見燭油滿地疑非竊賊所爲入夜派夥至鄰近一帶悉心偵察某鄰近某羽士行跡可疑遂托故登門大加搜索果於積薪中搜獲見所失衣服旋見洋銀二百餘元亦的係原贜乃將甲帶回聽候訊辦 
[上海縣署瑣案]  
　　前者寡婦陸王氏控中通順機器行主戴宏圖賴股本一案縣主汪瑤庭大令諭令兩造將帳目算明聽候核奪前晚陸王氏投縣訴稱奉諭算帳後小婦人日在署前伺候張任情遊約迨台差屢次向催始至土地祠内公同結算然仍多所含糊爲特叩求訊究大令諭候覆訊核奪○金仁發控朱祥山盜賣墳地等情大令研訊之下金供小的本邑法華鎭人二十八保五圖内有墳地四分有奇方單於光緒二十五年抵與朱祥山之弟祥禎得錢二十二千祥禎病故後祥山將方單盜賣得價甚巨向之取贖一味恃蠻叩求公斷祥山供金前將墳地方單抵與胞弟祥禎今春胞弟病故棺殮無資催金取贖置之不理祇得轉抵他處得錢五十千今求寛限贖出大令飭交的實人保出諭令金將應付本利一併繳呈以便將墳地給金管業○萬航渡保甲巡防局解送金寳囡被人誘拐案内男婦五人到縣大令訊究之下寳囡供奴係吳江人年一十有五由繼母送至本鎭沈姓烟館内爲女堂倌今春被蔣體瑞誘至許仁壽家寄宿三月迨上月二十八日蔣囑許帶來滬上未幾蔣跟蹤而至意欲價賣與人途中大聲呼救被局拘獲解送案下屠福生供小的係船户蔣先來雇船小的不允後由許擔保始將伊等載之來滬並不知有誘拐情事唐玉山供與許素來相識此次附船來滬餘不知情蔣供小的時至沈姓烟館吸烟寳囡言欲來滬爲傭小的是以帶伊來此許供小的開設布莊寳囡來滬確由小的雇船大令飭蔣交人保出許責二百板收押所中寳囡掌頰五十下交官媒年管 
[馬路工程局紀事]  
　　前者徐瑞卿投馬路工程局控稱范春橋誘去小的家童養媳陳氏求卽訊返總辦翁子文太守准詞飭差傳范到案研訊之下徐供陳氏於六歲時文定九歲時過門去年忽被范誘出姦佔向之理論伊稱自幼聘定爲此控求恩斷范供小的幼時央媒向陳氏之母說合文定陳氏爲妻藏有婚帖並非誘姦太守予限三日交到陳氏之母聽候訊供○馬路工程局捕頭胡瑞龍水巡捕頭陳向榮前經江蘇巡撫端午帥訪有通匪情事札飭蘇松太兵備道袁海觀觀察轉飭上海縣主汪瑤庭大令派差查拿到案訊供收禁前日午帥遇滬時大令據情面禀午帥飭卽移知工程局斥革卯名然後移禁改過局昨日工程局總辦翁子文太守已接到大令公文矣 
[英美等國租界公堂瑣案]  
　　前者俄國商人許亞司培控華人胡小榮行竊值洋銀二十五元之女衣一襲等情襄讞委員孫耳三明府會同美副領事白保羅君訊得疑竊無憑將胡交人保釋昨日午前許亞司培又將庖丁余雅蘇細崽余雅亦送案聲稱伊等不别而行前失之衣疑伊所竊尚乞究追雅蘇供小的當執爨之役已三月有餘本月七號無端被洋人毆擊今又以誣竊是以不願再在彼處傭工已蒙女主人應允約於十號算给工資届時往取又被洋人肆毆因此訴知捕房有包探目擊情形可爲見證包探錢榮堂投案禀稱本月十號此二人至捕房報稱洋人不給工資反被毆擊並誣以竊衣捕頭令小的往查屬實雅亦供小的在洋人處服役已閱半年告辭後往取行李女主人在旁親見並未竊衣叩求鑒宥讞員黄耀宿司馬問尚少工資若干雅蘇供每月洋銀十元被欠一月零七日雅京供每月九元被欠一月零十四日司馬著許亞司培自投俄總領事署禀請照會公廨訂期會訊二余交人保出○洋人默鐵被細崽王阿扣行竊褲襪及小洋刀等件報經包探邊槐洲查獲人贜解案請究司馬判責三百板管押一月○紀廣甫投案訴稱小的在新閘開設小車寓前者妻子袁氏忽爾脫逃小的找尋無著前月戚串曹明根來自崇明述及親見小的之妻與陳召川同行小的當卽投報捕房經包探錢少蘭將陳拘獲送案叩乞究追陳供紀袁氏現在崇明斜角鎭沈大慶家司馬著押候備文飭差至崇明縣關提紀袁氏到案質訊○賀阿王訴稱前晚小的行經香粉弄突被陳崇銓攔路索詐不得已將身上所穿棉袍質得洋銀二元四角與之始去事後心不能甘訴之包探錢少蘭將陳拘案叩求懲辦錢探禀稱小的將陳拘入捕房時在身畔搜出插子刀一柄鋒利異常顯非安分之徒呈請察核司馬判責三百板管押六月兇刀銷毁○許李氏控施仁小劉阿生索詐洋銀六元等情司馬訊究之下許李氏供稱丈夫於十月二十四日回籍次日之晚卽被賊竊去皮箱一口翌日施劉二人來稱箱在某處可同往取囘小婦人信之不料伊等卽將小婦人軋住勒索洋銀六元小婦人情急投訴捕房幸由包探王寳生拘案叩乞究懲司馬判責施劉各一百板枷號一禮拜○鄭阿元被陳寳生行竊坎肩一領報由包探方長華拘案禀稱小的查得陳已犯案三次叩乞重懲司馬判令收禁西獄半年贜給失主具領 
[法租界捕房紀事]  
　　昨日方杏全徐大毛携新醃猪肉至菜市街混售宰牲公所中人查知並未蓋戮因卽拘入捕房捕頭准交人保出候訊案之期解送公堂禀請讞員陳楚生大令訊究○萬源昌珠寳店主某甲控掮客陳某虧欠珠寳洋銀一千數百元等情大令准詞出票將陳拘入捕房押候訊究○樹德公司收租人戴錫廷以新拓租界中徐家匯鎭第二十號門牌房客某姓積欠房租洋銀十餘元潛行逃逸因之投報捕房請將屋内器物拍賣作抵捕頭許之派令包探點明各物開單呈送公堂以憑核奪 
[美租界捕房紀事]  
　　前晚甬人尤永根投捕房訴稱偶至天潼路恊源烟館被流氓周祺福等十餘人强索洋银五元不遂所求遽被毆擊捕頭其以情節支離令自投公堂具控○甬人余雅蘇余雅香向在百老匯路第十八號洋房某西人處服役前日不知緣何相率停工西人遂訴諸捕房捕頭令包探錢榮堂投會審公廨禀請讞員黄耀宿司馬將二余傳案訊究○昨日世和洋行馬夫陶息居駕車至西華德路偶不留心撞仆行人朱某受傷甚重事爲五百五十七號巡捕所見將陶拘入捕房捕頭令給朱養傷費若干從寛釋去○昨晨楊王氏投捕房訴稱在華特路第二十一號洋房某西人家傭工忽失去金磅二枚請爲查緝捕頭允之○昨晨一百零二號巡捕投捕房報稱西華德路燮昌自來火行之後抛有無名孩屍一具捕頭令地保前往棺殮 
[上海萬國紅十字會捐欵九月初一至廿九日第八批清單]  
　　初一日尹寳華尹修梅昆仲英洋五百元無名氏英洋二十元乾元祥移助拿獲私用銀洋調包小洋十角銅洋二角錢三十二文○初二日申報館協振所交來經募八月初一至二十九日第五批規元一千一百三十六兩一錢八分英洋四百六十四元龍洋一百四十五元錢二千五百文銅洋五元二角湖州醉經居士英洋二十元無名氏銅洋十九元○初三日安惠世英洋三十四元龍洋十六元○初四日鎭江電局陸大令交來經募七月初八至八月十一日十五户龍洋九十二元吳淞驗補釐捐局吳大令交來無名氏龍洋六元二角澄觀居士英洋四元無名氏英洋五元○初五日濟南電局謝太守庭芝交來自助並代募英洋一百二十六元八角二分濟平銀廿一兩合來元廿二兩六錢四分東商隋立德堂因同鄉多在關東贸易捐助濟平銀八十兩以敦梓誼合來元八十兩零三錢八分楊州電局盛我　運副交來代募愛虞堂徐英洋六十元保平安英洋四十元共一百元内龍洋十元河南學台王覺生學士交來代募望石山樵汴平銀二十兩陜州怡齡汴平銀十兩盧氏縣邱平銀 
 
 

Page 10

 
 
六兩共三十六兩批見元三十七兩四錢四分九厘○初六日懷橘氏節省筵費并祈消災補過移助英洋三十元德慶堂介記英洋十元無名氏英洋一元○初七日無名氏龍洋一元○初八日河南南汝光道台朱觀察籌助漕平銀一千兩合來元一千零六十六兩六錢九分初九日梁溪邱陸英洋五元龍洋五元李叔裴龍洋十元○初十日劉炳塏率子爲室王氏王十冥壽乞求冥福節省經懴資移助英洋十五元龍洋五元○十一日存仁堂金英洋五十元雲峯舊隱英洋二十元○十二日四川川東道台馮觀察募助第二批　縉汴平銀二千二百兩合來元一千三百十兩平陽氏謨求病速痊英洋一千元○十三日山東周村電局盛募助紋銀三十三兩合來元三十五兩四錢七分英洋三十六元○十五日鎭　恆昌莊香港票洋十元○十六日蕪湖道台童觀察續募龍洋二百五十元英洋二十元○十七日古潤黄衡英求子病愈英洋二十元黄涵之太守經募龍洋二百十五元十八日會稽董取斯堂移助太夫人九十筵資并歴年節省衣食英洋一千五百元武昌電報局募助英洋一百元原來少一元寔洋九十九元揚州電報局交來保平安英洋六元龍洋四元子記英洋五元汪名忠英洋十元○十九日駐烟美國兵船英洋二百十七元黄縣無名氏英洋七十元烟台巡政廳罰欵撥助洋三元青州府四印堂王烟平銀八兩五錢烟台無名氏大錢四千文駐韓許星使交來漢城總領事陳太守代募各帮華商日紙票洋一千二百四十元釜山領事吳太守代募各帮華商日紙票洋六十五元内除匯費三角寔洋六十四元七角兩共合來元一千零二十八兩一錢零四厘山東黄縣電報局募助英洋一百七十三元小洋十角杭城林鴻仝妻吳氏求祖母久病速愈并佑全家人口平安英洋十元求萱堂永茂人英洋十元漢口彚康莊交來求病愈英洋二元○二十日日本留學生雲南鄧荆川酌提川資禱高堂無恙英洋十元隱名氏求病愈英洋一元○二十一日湖北漢黄德道台梁觀察龍洋三百八十四元又代募漢陽府琦太守龍洋三百元黄州府鄧太守龍洋四十元黄州府紳商劉同春龍洋五十元漢陽協台樊龍洋十元漢陽守府楊龍洋六元松濟餘慶堂敦義堂主人貽慶堂沈江臯散民五户各龍洋二元王貫山大令英洋一百元彞德堂陳求子驚病速痊英洋五十元許笙鹿許建屏求病速愈英洋各二元○廿三日署荆溪縣奇大令募助英洋五十八元龍洋五十八元銅洋六元○二十四日上海商務總會周金箴觀察交顧養吾翁經募第二批眉壽堂許英洋一百元永德堂沈英洋一百元舒愛周英洋五十元貽燕書屋英洋三十元沈伯馴高任之武林漁隱三户各英洋二十元麋臺舊侶王秋衡二户各英洋十元九户共英洋三百六十元出使美國大臣梁星使交來紐約夏領事偕復經募中華公所美銀一百元永和昌廣源盛逹記蓮芳安良堂五户各美銀五十元瑞記美銀四十元趙伯棠新廣安李希齡各美銀三十元永裕隆和安廣義和三記譚文俊劉迪維六户各美銀二十元永安和裕興廣裕祥杏林春均益泰聚昌和廣生和杏花樓和泰記和致祥萬芳樓廣茂和福安新錦隆廣泰昌如意德泰均安　隆記萬花樓二十户各美銀十元陳崇扳麗名永同福廣榮　廣隆源永茂生生昌廣信昌英昌昌隆廣祥興美利長永德棧芳記大昌怡德美記新華源琼杳樓李功霑協　榮萬里雲財丁貴二十三户各美銀五元來記泰隆怡珍三户各美銀三元怡興泰逸樂軒義生隆永同源聯就五户各美銀二元和源永興隆興昌三户各美銀一元趙伯棠妾陳氏劉德潤妻陳氏二户各美銀五元譚世逹妾葉氏李亨妾馮氏二户各美銀二元五毛何立灼妾簡氏陳崇扳妻林氏林明煦妻李氏三户各美銀二元陳欽宜妾黎氏李崇坤妾何氏劉迪維妾周氏李月母任氏李弈堯妻區氏李瓞周妾麥氏譚文伋妻黄氏李祺妻劉氏張盤勝妻利氏李津南妾馮氏李期灝妻江氏李燭祐妾梅氏李崇奬妻利氏李功霑妾黄氏李奕洽妻伍氏李鍊明妾洪氏陳銘斌妻曾氏趙梅恩妻林氏趙權仰妾楊氏劉才元妻嚴氏信女亞二信女亞五信女亞六二十三户各美銀一元梅炳垣妻房氏李功寓妻伍氏李功修妾尹氏趙晃妻林氏梅星妻韓氏李烺大妾何氏伍勳焞妾馮氏黄　安妾鄔氏曹九妾曾氏九户各美銀五毛趙伯棠又助美銀十四元五毛以上一百十户共捐美銀一千元合來規元一千六百十兩又交來駐秘長參賛暉駐利馬嘉里約陳領事始昌募助美銀九百七十五元六角一分合來現元一千五百三十八兩三錢七分○二十五日陜西潼商道台錫觀蔡募助陜議平銀一千八百十四兩八錢九分内除補平匯費六十八兩五錢共寔銀一千七百四十六兩三錢九分合來規元一千八百三十五兩四錢葛慧齋求母病痊英洋十元西塘沈文泗求妻病速愈龍洋十元○廿六日廣東潮州道台褚觀察交來澄海縣杜大令虁元自助並代募銀七十兩普甯縣馮大令端自助銀十兩以上兩户除貼水匯費合來洋一百另六元紹城阮遂初堂洋六十元四十九年知非子洋十元彭德翁罰欵洋十元○廿七日醴陵電報局薛自助並代募規元四百二十兩另二錢九分青口電報局莊自助並代募英洋一百元醉經堂盧英洋八元許若記求病速愈英洋二元○廿八日紀小亭規元五十兩張公善英洋一元○廿九日邵朗亭先生交來無名氏捐棉衣元一千兩蘇寳森太守捐棉衣四百套黄公續助三合濟生丸兩箱張榕軒京卿經募第三批洋一百八十一元合來元一百廿六兩七錢雲南陳開文英洋五元○九月份共收元一萬二千二百九十七兩六錢七分三厘洋五千四百廿八元扯七錢四分四厘合元四千另三十八兩四錢三分二厘龍洋一千六百廿七元扯七二五合元一千一百七十九兩五錢七分五厘小洋三十角另二分扯七一五合元二兩一錢五分九厘錢二千五百三十二文一一三合元二兩二錢四分一厘香港票洋十元作元七兩二錢以上共收元一萬七千五百二十七兩二錢八分烟平銀八兩五錢錢四千文銅洋三十元零四角○連前共收元三十萬另九千五百四十三兩五錢四分一厘公砝化寳銀一千九百七十九兩四錢五分新湘平銀一千兩烟平銀七百四十兩另三錢二分銅洋四百七十六元四角錢舜舉手卷一軸新菴諧譯二十部扇面八頁新山白玉班指一枚江南大學堂課藝七十部鼻烟一瓶雄肚一事皇甫君帖一本通鑑輯賢一部新史攬要一部五千字典一部新敎授學十本支那通史玉本畫圖　一盒救護藥品四大箱神　一千塊干　茶一千包棉衣四百套三合濟生丸兩箱 
[德發洋行曾少卿觀察經募紅十字會捐欵第十一次清單]  
　　花業公所二百元莪山人二百元無名氏五十元守愚氏三十元萬潤泰二十元鄭君甫堂十元陶夢記八元古黟力不足氏五元沈君諸邠二元新昌恆錢六百文共收洋五百二十五元錢六百文○本會昨承曾少卿觀察來函略謂敝處經募捐欵連前總共十一次計收洋一萬另四百百四十七元銀二百兩另二錢六分七釐錢六百文痧藥六百瓶除墊欵并代辦棉衣欵外合尚存銀七百十三兩三錢五分七厘開列清單送交總會收訖此後如有續收另行開報以清界限等因○按觀察急公好義勇於爲善日俄釁起慨念同胞遞遭浩刦奔走號呼聲淚俱下卽荷籌墊巨欵協同創　會務嗣復陸續勸募不遺餘力每次報告必托名他人自行捐亷以足其數其好行陰德而不欲人知也大抵如此嗟乎時局方艱災情孔熾眺玉關之烽火援救獨殷拜金殿之絲綸寵榮特異如觀察者其獲福正未可量也謹附數言用誌欽佩[  上海萬國紅十字會同人謹啓]  
[上海六馬路仁濟善堂經收咸一德施醫給藥一文愿册八月廿一日至十月初十日清單]  
　　傳門江氏求生意享利洋十五元悟佑齋陳錫封毓蓀　毓孫保赤各洋十元張少　汪應春厚記氏不留名馬曹子善各洋五元無名氏病愈完願洋二十元碭山榮初賴君代募六十二户等碭平銀九兩三錢七分錢五十文堃記祈求諸恙全愈基記祈求身體强健　　祈求關煞開通沈詠衢求保平安各洋四元濓記身熱卽愈無名氏生産平安無名氏天花還愿各洋二元樂嗣漢隱名氏無名氏楊玉崑陳姓隱名氏愿心氏各洋二元章學海無名氏蒲無名氏楊周氏各洋四元傳門江氏求福壽綿延施益齊求子病愈李沈氏求保病全愈紀支第求妻瘧速愈各洋十元盛錫麟爲子完愿洋　元耕心堂求合家平安無名氏求病愈完愿各洋五元章慶厚曹小玉唐鳴岐甘復泰無名氏患氏百叩董李氏各洋一元陸垚記病愈還愿洋三元李姓吳金觀陳張氏各洋三元周彚春銅洋二元五角沈聚康求次女病愈銅洋一元三角興隆祥銅洋二元高壽荔銅小洋一百零四角徐廣德無名氏大方棧各銅洋一元邱慶豐銅洋五元廿五角以上共收洋二百廿七元碭平銀九兩三錢七分錢五十文銅洋十三元銅小洋一百三十七角 
 
 

Page 11

 
 
   
 
 

Page 12

 
 
   
 
