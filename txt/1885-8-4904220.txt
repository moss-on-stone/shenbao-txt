# 1885 - 8 - 4904220

 

Page 1

 
 
[第二十五號畫報出售] [  申報館主人啓]  
吳清帥每日清晨必於營中箭道燃放手鎗數十響無不一一中靶文武通才爲近今所罕覯劉淵亭一武夫耳因其有志自新力禦外侮朝廷特　提督銜以示激勸而劉淵亭亦感激涕零誓與諸將奮勉殺賊亦血性男予也兩圖俱編入此二十五號畵報進於十六日出售淞隱漫錄一畫餘卷一之十圖十說外由十六號畵報附送至此次二十五號畫報止又得十圖十說是爲卷二之終仍附畵報之末按號分送閱者鑒之此布 
[石印精選經藝淵海] [  沈常安主人啓]  
　　經藝向無善本坊肆翻刻者名目新異實祗習見數篇更易姓名移改面目希圖朦混閱者病之近日吳門友人蒐輯大宗經文一部仿多寳船之例編本石刻每經約有一千數百篇統計五經共有七千餘篇皆係搜羅先輩文稿名家窗作及各省書院會課傑構復延請文壇鉅手將應出之題盡行撰補他如坊本中之鴻裁五美選腴文鵠等集亦皆採摭精華攙入一二幾於無題不備無美不臻名曰淵海義取波瀾壯闊挹注靡窮之意巳交點石齋縮印計於明春發售有志舉業之士諒必爭先快覩家置一編以爲研經綴文之助己 
[譯東京軍信書後]  
　　昨日接到本館東京訪事友人來信亦旣譯而登之報中屈指東京鴈信未來己將兩閱蟾圓矣此信以本月十二日發信中叙明數日來信息久虛實以東京無甚動靜中法兩軍皆靜以有待故自法人准將未石販運出口而後海防生意殊見豐盛米商往來頗夥而軍情則一無所聞至近日稍有舉動故特走筆相告按東京之消息本館　前數日己接到龍州滇南兩處郵信登之報章露布之傳先聲早樹止以前俱得之官摥友人惠交頗以未接本館訪事人的信爲憾兹閱此信不禁益深雀躍用是知法兵之敗官軍之捷實係鑿鑿可據是則薄海人民所聞而快慰者也該信言十月廿九日有法兵一隊出外巡邏忽爲華兵所圍殲其二十五人餘則爲法兵救去殆卽三歧江之捷報也所謂法兵出外巡邏者殆卽法人前隊探路之兵西人瞻大或以數十人爲一隊或以百餘人爲一隊无驅開路固所常有之事華兵哨探見此突前攻之斬俘告捷比及法人後隊繼至我軍己唱凱而歸是法人挫敗之實証也所謂本月初八日華軍攻東廣者殆卽前信所云宣光中西音不同故東廣宣光若成　歧其實則一也法帥正在調兵赴援又聞華軍去陸南九里地方奮力攻擊譯至此不禁爲之拍案一快於以見法軍之疲於奔命倉皇失措情狀而華軍之聲勢亦可想見矣日前滇信云現脩冬令水勢盛漲法人輪船乘潮而進架炮於桅上以相轟擊我軍稍有所傷然仍不稍却殆卽法人所租之商輪乎海防之法兵船大約皆己調赴臺北故當兩處華軍攻擊之際法帥無可調派而將商輪租定三月爲期用以裝兵然亦僅六艘而己則可見法人調兵派船之支絀信中雖未言明爲兵船商船然云海防目下止有輪船六艘法人悉行租去商船可租兵船不可租若係法國之兵船則尤無所用其租由是觀之必係商船無疑泰西商船雖與兵船不同然桅上亦可以架炮設當緩急之際不難借以爲戰艦在華人視之則固不辨其爲商船爲兵船耳滇南來信云我軍稍傷而仍不少却東京之信則尙未言及勝負地滇軍伯習陵戰從未經過水戰以法人之炮火相向安得而無所傷此固意中事也但有岑彦帥爲之督率激勵而慰勉之忠義激發勇氣百倍又何少却之有然則觀於昨日東京之信而知滇信所稱爲官軍近日頗爲得手者非虛語矣而文匯報於前日分發傳單謂東京華軍有敗北之信十八日則以六千華軍攻法人而不克反爲所敗十九日則梅北駐禁之華軍又爲法兵所敗炮台八座盡行失守其中所有華軍之糧餉器械逢帳悉爲法有而華兵死者且有棄屍六百之多閱竟又不覺眦爲之裂然細思之或者係法人誇大之詞而文匯報未免有所過聽乎時有友人在坐曰前者滇信旣有我軍稍傷之語則安知非卽梅北之信息况法人船堅砲利素來橫行而無忌但以宣光一帶海水淺涸兵船不能駛進以陸兵與華軍戰則非華軍之敵耳若當水盛潮漲之時乘風破浪冩艨艟架巨砲與滇粤諸軍相從事恐勝敗之數未必可以逆料也余曰澡不然梅北之信據該報稱其日在十八十九則不特愼信所不及預料卽東東信中亦尙未及有所聞也何得牽連混合以自餒其壯志哉刻下東京旣皆舉動巿面因之而索莫軍情因之而熱閙想東京之訪事友必將續有所報請以觀諸其後可矣友人曰僕尙竊　疑也東京之法兵屢受華軍之創而台灣之圍仍不解則是中國恢復東京之兵不足以牽制法人猶之日本侵高麗之兵不足以牽制東京之華兵然則中國而欲解台圍徒從事於東京無益也余曰不然東京之地雖據法兵官言謂其無異石田然觀法人决計欲得之以爲快兵部大臣且以不從發兵之舉而辭職以去則法人之意向可知前此水勢淺涸法兵船在東京本屬無用故悉調以來華若近日冬水盛漲兵船可用法人至租商輪以當兵船倘華軍奮力進攻燬其輪船一二艘則法人必將調回台北之船還救東京矣謂余不信請俟東京再有捷　之後一騐台北法人之軍情可也 
[高麗西信]  
　　有英兵船於十八日由高麗開行昨日抵滬據稱該船由高麗開行時見有中國兵船三艘日本亦有兵船三艘及裝兵船四艘日兵一千名在仁川登岸又有五百名則在仁川至王城之中路駐紥云 
[三韓餘話]  
　　月前有商船二艘行至忠清道恩津河海口將貨售諸土人聞被該處官員封禁充公盖因愚民罔知和約駛入未通商口岸故也○去歲出魚甚多漁者獲利頗厚刻下小船紛至笭箵繪罟密布灘邊然以一葉之扁舟陟千尋之巨浪事亦險夫諺云錢財與命相連豈虛語乎○華人會館中新建天后聖母行宫己將告竣聞係由駐防三營及商務衙門所捐助從此海濱萬里廟貌千秋誠盛舉也我民之遠陟重洋者不將均邀福庇哉○商務衙門業己竣工陳星使移居其中氣象森嚴規模雄壯居民聨袂往觀途爲之塞咸謂耳目一新云○今年韓地秋收頗豐而米價日形昻貴升米值百五十文推原其故盖因民間不欲用當五錢故鄉米皆不肯運至城中也○木棉收成不旺從前每斤售錢百文今則增至三百餘文比戸窮民繅車軋軋皆不免仰屋而嗟云○高麗金相國老成持重物望攸歸月前引疾歸田逍遥林下國王温旨諭之曰國之置相如人之股肱翌亮承弼得其人而百廢修舉國乃爲國此所以其難其愼也望實之隆必歸于卿者以其器宇宏深規度謹密兼之踐歴旣久績庸且茂蔚然爲朝野之所想望則於是乎不侍　卜而吾之相定矣予之委寄如此卿之担負如此卿勿備列巽讓卽起膺命須與元輔同寅共貞宏濟時艱遣史官傳諭于右議政○寓高浙人某甲開設浴堂與日婦所開糖鋪比隣一日日婦欲往洗澡浙人恐不雅觀出爲攔阻日婦謂我 
 
 

Page 2

 
 
國司空見慣爾詎欲以假道學自居乎遂紏集日人多名將浙人毆打幸傷不致命不致雀角興灾云○典圜局換錢之期有日人與之口角遽將朝官毆罵撕破衣衫復扭送日本公署不知若何了結然其暴戾恣唯于此亦己可見矣 
[崎陽近事]  
　　日本長崎接得東京電報云日廷於二十六日添派龍驤春日兩兵船開赴朝鮮仁川以資護衛井上大使云○駐紥長崎之英國領事鳥禮君己屆瓜代之期新任領事陰師理君於二十九日由倫敦附英公司知倍多船到崎烏君遂將任内各事交代清楚坐玄海丸輪船前往上海附坐便船回國云○駐紥澳國全權公使上野君業於二十六日回抵橫濱擬卽入東京復命云○二十六日日本水師提督松村奉命坐扶桑艦卽日開赴馬關添備軍火遄仕朝鮮及抵馬關日廷又命目下不必開往俟整頓完備再行聽候差遣云○駿州貧民糾集十餘村黨人七八百名起事抗糧地方官聞信竭力勸令各歸本村然納租一事仍置之不理查貧民意中實欲求减正稅十分中之三四又廢病院學校等雜費云 
[煙臺要聞]  
　　廣武營某帥於日前派委員弁由烟乘輪南下赴上海購辦軍裝○有輪船載勇來烟暫泊勇丁號衣上書吉林綏營字樣聞由山海關載赴高麗昨己啓輪前往矣○烟街西土充斥惟因緝查嚴緊不敢輕易售銷近有一種無賴假托購賈或與他人代賣爲名暗約洋藥公所乘聞拿獲將贓彼此瓜分前有某甲徉與某客售賣卽經公所拿獲一包嗣某客竟赴公所分訴曰我貨共計十包今傾　倒篋盡被某甲誆去瓜分腰槖己空將爲異鄉之鬼公等能俯賜矜全以爲歸計乎公所聞言知某甲獨飽私囊遂　向索取甲力白其誣甚至送官追繳傳聞某客實係止失一包特嫁禍與甲以爲報怨地耳然計亦狡矣○向屆冬令善堂必施放棉衣兹因天氣嚴寒提前施放貧民之無衣無褐者麕往領取無不挾纊歡騰云○夏間河患後千萬災黎備嘗瑣尾流離之苦刻屆隆冬天氣飢寒交迫其苦尤不堪言前有難民一帮自西路來烟扶老携幼菜色可憐不知好善之家能設法周濟否也○前有登屬孫連興孫利順二商船在高麗未通商之恩津縣江鏡浦潛行售賃垷接朝鮮督辦交涉通商衙門轉准忠清道觀察使牒文來烟請諭飭各海口商船只許在仁川釜山元山三處通商口岸銷售貨　其餘未經通商之處勿得私行前往云○客有自登州來者言及該處某營演砲炸開當將裝藥之練軍轟斃一名慘哉 
[秣陵官塲要聞]  
　　譚觀察信榘湖南長沙人早賦鹿鳴留心經濟紅羊刼起投筆從戎歷保今職左季高相國極賞其才督師關外時委以總理營務旋復調赴兩江委辦湖南督銷而以陳敬齋副郎佐之日來銷數奇絀江南又待餉孔亟遂由曾沅圃宫保改委陳副郎總理其事觀察則另候差委副郎亦籍隸湘中素負人倫重望得所藉手當可展其抱鉼矣○兩江總督兼轄三省民間遇有冤抑之事均可向之申訴治理劇繁日不暇給故特設發審委員一名專收上控呈詞然非精明强幹熟諳例案之員不克勝任現當此差之曾德甫明府報丁外艱業經沅帥改委文笠峯明府煒接辦明府前隨陳舫仙方伯同赴吳淞總理文案方伯倚之如左右手嗣方伯解職歸田明府亦束裝回省今得委此差足見投時利器固無往而不宜也○張屺堂儲憲十二日午自楊回任十四日到省仍專辦本任公事矣 
[行善傷命]  
　　金陵撫卹局總辦鄧春田觀察定於十一月初一日起在局外照壁内搭四棚用紅藍綠皂四邑旂爲號分一六二七三八四九日爲期散放米石由南而北示明每叚在某棚屆期各認旗色赴棚騐票東入西出魚貴領米五日一班周而復始現己輪過兩屆初十日觀察又在貢院散放棉衣難民聞風麕集互相擁擠雖有局勇彈壓苦於彼衆我寡號令不行至下午來者益衆人山人海嘈雜不堪並有踹傷人口之事祗得暫行停放事後查看計踏斃年逾古稀老翁一名又一十四五歲之童子尙有數名受傷内二名勢極沈重越數日一婦因傷斃命官給洋蛺四枚棺木一口當塲踹斃之人亦經官酌給撫卹令親屬領屍掩埋受傷者又皆發給藥資現己醫治漸痊不致同歸地下惟散衣乃以行善今一日之間轉傷多命是保其生而反以速其死豈上憲初念所及料哉 
[漢皋瑣誌]  
　　舊歲十月間江夏縣城外東北鄉梁姓婦與壻不睦包藏禍心一日壻至岳家婦囑其照看砍柴潛以殺虫之藥裹米花團内與壻果腹登時腹痛嘔吐犬食嘔物立死壻旋歸家至夜卽死案定擬抵本月初九日由官將梁婦鄒赴湖邊處决矣○漢　于本月初間有南楚人王四因胞兄屈死身負冤單沿街號乞或向同省之人哀求使費稱欲北上叩閽同鄉人恐其中或有刖情皆靳而不與土計無復之遂十本月初八日午刻在甯巷河灘將冤單抛棄河邊投水自盡食頃其屍湧出逆流數武重復沉没單上書身係永順縣民有異母兄王二爲摇鼓賣絨線欄杆生意二月初九日誤搭拐帶婦女之船内坐一拐匪一年輕婦人路經保靖縣事洩誤認同黨遭捕到官不料捕與拐匪相契乃　拐拘王拐得遠遁初十日縣中研訊頻施酷刑至十一日以後輾轉而斃四具詞上控府轅不理冤沉海底無以超雪故擬至京控告凡見者莫不同聲浩歎云○漢郡近日舉行科試黃孝等邑文童經過洋街者絡繹於道初九日忽來黃陂縣擔天一名肩荷行囊路經江邊洋街華捕喝令别投他路該夫以爲考童行囊誰敢攔阻不聽直向北行華捕見其倔强嗾令衆夥攔住始而互詈繼且互毆擔夫止一而華捕愈集愈多交相攢擊登時倒地該童立卽報官諸捕舁傷人送仁濟醫院求治清軍府與巡司次第至醫院騐看認明兇手名姓而去據云傷甚危篤命若縣絲未知以後如何了結耳 
[添置軍裝]  
　　荆莊布店疲滯己逾二年今冬夔門一路多有辦置霆營軍裝者銷塲遂較前稍旺前霆軍副五營王黃二委員至沙巿採辦各色布疋業經回夔銷差聞鮑春帥實於十月二十日起節進駐瀘州云 
[刮目武員]  
　　紀氷如叅戎文鑑訓練兵丁恩威並濟士卒用命頗有投醪挾纊之歎前月湖督卡頌臣制軍簡閱至荆當蒙嘉奬且面諭湖南提中衡員缺緊要己留爲叅戎調補地步叅戎謙讓未遑及制軍冋省又札委代閱荆門營伍叅戎遂於初三日啓行檄調荆門營前赴荆州嗣以全營卒伍未便輕離汛地僅調游守各弁隨帶軍士數十名赴郡考騐叅戎以武員而代巡差榮遇其眞不淺矣 
[日下近聞]  
　　近畿各路防軍需餉孔亟戸部飛咨各省督撫及各關道監督飭各速解欸項到京共計撥銀三百萬兩之數以作各軍恊濟之需○前報京師永泰軒茶社夥私遁一案繼聞右安門外官役在烟館中見一形迹可疑之人遂呼之曰汝茶社中之案發矣其人亦應聲曰案旣發卽隨爾到官可也役以爲殺人者必此人比到署拷問則所供者乃在某茶社中曾偷竊一次並無殺人半字復傳茶社掌樻到官認之果非某夥遂另案發落○戸部俸餉處書吏徐姓者住前門外鞭子巷其妻久不誕育頗以乏嗣爲憂數年以來積蓄百金將以置勝妾前月下旬有媒媪王氏者携一女來面龎娼好年甫十七身價亦廉議妥九十金擇日交易劵書至日交割訖徐邀集戚友設肴饌暢飲爲歡酒闌人靜徐歸臥室見裀褥虛設始猶疑妾登厠待至三更不返大疑擎燈徧覓杳無影迹急尋王媼入其家　門封錮闃其無人詢偵隣右皆云日暮時媼將房中物件裝載車輛不知何往徐人財兩空乃赴南城司控告何物老媼亦太掃人清興矣○工部書吏白姓年約三旬己喪兩妻前月中旬又娶一婦盖己三續琴絃矣婦家住後門外豆腐池胡同與白家相距七八里日晷短蹙花轎往返己將二鼓交拜後親友都散新　入洞房輙困倦和衣而 
 
 

Page 3

 
 
睡如是者三日婦呆坐不語亦不食旁人以爲新人靦覥不甚介意比第四朝婦之兄來接新人至岳家卽俗所謂回門也婦見其兄來泣曰余殆不能生矣兄怪問之婦言前坐花轎中輒聞人與耳語比入房則見一旗裝婦人坐椅上勸其同行並指以匱中金師使碎而呑之未死次日又指壁上花針令白剌心窩仍未死遂淹遲至今其兄啓其衣襟騐之花針果在急詢新郎則云數日間入室則倦出則醒者不自解其故衆悟爲鬼祟遂以車載新娘至施醫院請英醫卜公治之卜謂金吞數日可無患乃按西法出其針尋愈鬼祟亦渺 
[鹽課被刼]  
　　兩淮之廟灣塲屬泰州分司管轄前沈子丹分轉以該塲商力不濟特禀准設局官收日前該場解運鹽課數百緡赴局舟至射陽湖畔忽叢蘆深處胡哨一聲盜艇數艘掠波而至將所有青蚨席捲而去並欲擄押運之僕過舟再四乞哀始得釋放不識沈分轉當如何辦理也 
[吳淞紀事]  
　　聞開濟輪船管帶徐吉雲都戎俟北洋超勇揚威兩輪船至口卽須將吳淞營都司印務交卸統師援閩接是篆者係王漢卿總戎故昨日統帶輪船吳君徵三己詣各紳董處辭行矣○風傳廣東調撥輪船十艘指日來淞内有一號　堅固係出使德國李丹崖星使所製造云○輪船統帶吳君延請德國人馬那斯指教一切戎機據馬君云吳君　砲己嫻惟傳話旗尙有未到處現馬君豐住張華浜○淞口開往上海之流雲輪船機器偶然損壞現在高橋陳家嘴角修理尙未能照常開行 
[滬濱雜誌]  
　　美國木業奶司兵船因稍有損壞昨日駛至浦東祥生船塢修理○昨晨有兩枝半桅英兵船一艘駛進停泊怡和碼頭浦中○旗昌絲棧有寗人某甲從水櫃上失足墜下跌傷肚腹止血不止經人送至同仁醫院救治未識能獲無恙否○小東門外某花烟舘蓄有小犬名喚阿龍前日午後烟妓正喚阿龍適有流氓阿龍貿貿然過隨駐足相問喚我何事烟妓答以並不喚爾實是喚狗流氓聞而大怒謂其將人比狗卽紏同黨類蜂擁入内打毆什物甚多打畢一吳散去幸人未受傷故該烟舘吞聲忍氣未報捕房云○昨法界玉露春茶肆後橫街蔴油作門外有形似丐者跌仆地上逾時而斃巡街捕報知捕頭飭卽通知同仁輔元分局於午後二點鐘備棺收殮云 
[補提被告]  
　　粤婦黃來富用毒　鄰孩由縣騐明屬寳昨日英會審會員黃太守飭差補提該婦之夫黃阿招及婢美玉到案以憑解縣歸案訊辦云 
[約束水勇示]  
　　欽加二品銜江南分巡蘇松太兵備道兼辦兩江營務處邵爲出示曉禁事查上海華洋互巿商賈雲集中外兵船往來甚多水勇人等向由管帶官嚴加約束不准登岸滋事近有南瑞南琛兩兵船在烟館打毁器皿並與巡捕毆鬪實屬不守營規目無法紀除檄行查明嚴辦外合行出示曉禁爲此示仰各兵勇水手人等知悉自示之後務各安分守法不准三五成羣闖入租界恃强滋閙擾累商民倘敢故違定行嚴拿從重懲辦决不寛貸其各凛遵毋違特示 
[瀆訴被攅]  
　　張殷氏投法公廨控稱丈夫張允開於今年二月　回江北原籍我借住張蔡氏家四月間滬地謡言四起遂偕張蔡氏之兒子松林移住蘇州謡　後依舊囘滬曾被他家借去皮緊身一件銀鐲一對質錢使用借時稱卽贖還迄今己閱七八月向索不認反誣我拆梢爲此投訴捕房請將張蔡氏傳案究追翁太守詰之張蔡氏據供我兒尙幼安能至蘇張殷氏所言實無其事張殷氏又稱曾有人出來調處願償我洋十元因我不允竟欲圖賴太守間由何人調處答稱係住居虹口之張太卽張蔡氏之親家太守謂爾等自思所作之事是何勾當孤男少女非親非眷同至蘇州尙敢蒲伏公堂之上嘵嘵瑣瀆實屬羞恥全無着將原被一併逐出 
[决犯情形]  
　　逆案處决一事早登本報兹悉處决者係上海逆犯金阿二及海門廳逆犯施亦菁並無崇明逆犯在内星日午刻衛中丞會同藩臬兩司升坐大堂縣中牢役卽將金施二犯解至案下中丞逐起　供均各招認核之申詳供單並無歧異隨令各白畫供轅門升炮三聲中丞與兩司恭請王命一面將二犯發鄉置入囚車飭蘇州府及長元吳三縣監斬中軍官四守備城汛官及各營兵勇護押該犯至大較場王命亭前排齊全副儀仗觀者如雲路爲之塞隨後中丞及兩司拜本入告又升三砲始返堂押犯至法塲後王命亭供在演武廳内各員伺立兩傍塲中預竪兩木樁較人犯略高上有鐵圈劊子手將该犯髮辫繫在圈上又用青布罩其面繫木樁上再將麻繩從腰間綑住號炮及洋鎗一齊施放聲若連珠劊子年先將二犯喉管勒斷血流如注血止始將首領砍下又砍去手足請官騐明將首置入小木籠中上插竹牌書有姓名以便發回犯事地方懸竿示衆事畢各員排道而返順道至武廟拈香大憲卽專派委員押解該犯首級到犯事地方示衆查凡有案犯斬决時縣官必賞錢百文購冰片高粱給飲之使臨死昏迷不知痛楚奸善之人亦預備冰片高粱沿途給犯人吸飲惟逆倫及謀人之案犯則例不給令飲云 
[慕賓末路]  
　　捕房查得俞福泉向店鋪索錢滋閙爲卽派捕拘送公堂押候訊供發落據俞自言向爲慕賓現應某營官之聘因乏川資向人告貸是否當俟訊供後再錄 
[二尹騐屍]  
　　持斧傷人一案曾列前報兹受又傷之阿方在仁濟醫院傷重斃命由捕房傳三圖地保報縣請騐一面禀明英會審委員黃太守飭差俟莫邑尊臨騐時將兇手在阿大卽汪益元帶往候訊當據汪之後父桂卿投案訴稱開木匠店兒子阿大係妻前夫所生曾患癲瘋早己痊愈不料前日清晨舊疾復發見店夥阿方晨起竟持斧劈傷頭顱今己斃命太守問阿方有無視人答稱不知隨斥退候示時莫邑尊因有喜事無暇騐屍特委水利廳何二尹於午後四點鐘時帶同書役仵作人等至該醫院檢騐地保馮昌禀稱阿方卽宋阿福在汪桂卿木匠店爲夥汪子益元患瘋　斧砍傷左額現己身死宋係引翔港人尙未查明有無親屬及帶汪益元到案則奇形怪狀確係瘋癲旋據仟作騐明喝報左額受傷三處皮破二處骨己斫碎以致身死二尹親自騐視無訛原差將兇器呈案地保又禀汪益元之父桂卿備有棺木二尹命卽成殮發封發壇標記飭差帶兇手及斧回署候訊 
[英界公堂瑣案]  
　　李光勲在縣控汪少鶴徐山樵等欠銀請追莫邑尊以徐現在平和洋行生理俻文請英會審公廨派差恊提昨晨徐自行投案聲稱李光勲前爲掮客曾與往來並未欠伊銀兩翟副領事謂徐係洋商用人理合會訊未便移縣黃太守着徐繕禀具訴以便覆縣核奪○三養公司輪船某西人控稱昨何阿金駕小舟傍在船邊旋卽至我船上立在洋布箱側頗似圖竊之狀獲住盤問言語支吾當在袖中　出小刀一柄爲特交捕送案包探王阿二稱何係積賊何供現駕小船兠攬生意不敢圖竊黃太守商之翟副領事判枷號一月小刀存堂○包探王阿二禀稱造帋公司西人報失洋酒當往查得爲侍者楊瑞林所竊賣與王書堂卽往吊到二瓶今將人贓及收贓人一併解案該西人亦投案申訴前因楊供此酒係東家請客所剩並非竊取乞請施恩王供楊自將酒價賣與我實不知是竊贓求恩釋累黃太守商之翟副領事判楊管押一月王從寛開釋贓交西人領去○華捕禀稱工部局定章馬夫不得在熱閙地方溜馬昨見張阿狗違章溜馬爲此拘案請罰張供悮犯禁例以後不敢黃太守商之翟副領事判罰洋一元撥充醫院經費張卽將洋繳案太守隨申斥數言揮之使出 
 
 

Page 4

 
 
[湖北省漢口鎭敦實善堂紳董函復上海籌賑公所施封翁書]  
　　少欽大善長仁台大人閣下敬復台大人閣下敬復者月前冡教移彼注兹均爲實濟故初人日趕將新成之大棉衣五日件作爲二批解潯旋接鄭幼翁收到回玉内述另函轉報尊處度己逹鑒小堂今募集新大棉衣四百件二尺長小棉衣一百件包束二十四捆作爲三批敬求黃小翁代爲附輪逕送貴局護照提單隨函附電至日騐收懇勞金神併解東省值此時艱大地歉多豐少小堂是舉雖則勉效綿薄實賴善長提倡積誠感召以致漢上諸善士踴躍輪助方克集此微末聊盡同慨之軌各省善士惻隠同心見公刊報普募必有爭先恐後體公之志者昨續奉到琅函并捐册四十分收單册一本所示各情領悉其囑分送各典當質當捐册求諸大執事善士惠然樂助老號棉衣不拘多少日内己向相知各商執事道意咸稱徐圖議復再受捐册俟有端倪卽行呈少堂門首謹遷來式擬書上海北巿山東江西安徽三省籌賑公所分局設此字樣懸掛惟兾善無大小樂助源來如能積有成數定當作速解濟不特仰副宏願小堂亦預有幸焉肅此申復敬請道安諸希崇照并候貴局列位仁台大人[  十一月望日漢敦實堂救生局司事頓首]  
[喜筵助賑]  
　　敬啓者今有楓涇鎭畢君琛彛參軍畢萬之後也指分福建寄迹滬生爲人敦睦孝友古道可風前月十九日回籍爲令少君稚琛兄完姻設宴款賓殷勤欵洽日昨詢悉參軍回申擬備喜筵以謝滬上諸親友之盛情同人共商刻因被災地方待賑孔殷諺云富家一席酒窮漢半年糧曷若積吾儕口腹之需恤災黎飢寒之苦喜筵欵項移入賑塤承參軍允如所請移助洋三十元送到絲業公所請施少欽封翁轉解災區謹請登報誠恐未及周知用特陳詞以供衆覽如能仿照行之勤賑中稍補不呈云爾[  十一月十四時寓滬同人謹代啓]  
[浙省轅門抄]  
　　十一月十五日朱其恕禀見解餉赴都禀辭王纘勲嘉屬催漕項回省禀知藩粮委滬局差禀見禀謝常山縣丞王家修銷假禀辭赴任巡襝王聰禀謝厘捐局委辦台州西墊厘局差禀見○十六日候補縣丞林世泰禀知　委分湖差遣叩辭巡檢張致遠叩辭赴紹差遣從九品董錫琦禀知本日到下六段差 
[江督轅門抄]  
　　十一月十六日粮道張富年交缷署鹽運司事回委辦臺灣駐滬採辦轉運軍械試用縣丞何恭壽到知縣甘調鼎禀知奉委福建後路粮臺文案兼支應差巡檢何鴻舉禀知奉委隨辦福建後路粮臺差藩轅牌示銅山縣典史缺以巡檢黃海暖署理○十七日安微試用同知楊鵬程禀到 
[蘇省撫轅抄]  
　　十九日新任蘇臬憲田定於本月二十一晶水時在滄浪亭行臺　印常州府桐禀辭赴任於二十日起程有於二十五日申時接篆修補直隸州吳葆俊禀知奉飭仍回發審局差　補通判李西銘禀知分寗差委卽辭赴金陵劉寳仁禀知辭奉委赴江北緝捅差題署震澤縣趙禀到並謝飭知奉部覆准候補同知鄭述祖卽用知縣沈熙廷候江縣韓錦范端揆李超瓊均禀知奉委發審局差劉德麟東路陳鳳儀西路李玉方閶胥門外均禀知奉委總巡差○二十日候補府潘學祖禀知奉委查騐省垣六門砲臺工程咨補補府知事張澤林禀辭赴任廣西營務處文案委員江蘇候補府經歷李思棠由越南諌山來從九章灝禀知奉委調辦北路分局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[善舉難終]  
　　馮培之太守在籍時創設洗心局蓋爲年輕子弟或沾染嗜好或暱比匪徒父兄將其送官懲治而不忍强其柱門習靜而不能則送入局中嚴加管束練字讀書戒烟改過意至良法至美也故創議之始卽蒙應每齋方伯按月撥給銀五十兩由藩庫放給立案以資局用而子弟入局貼給膳金四月每月一千五百文董其事者苟能實心實力其造福豈淺鮮哉無如培之太守出宦豫意經理者未能遭守規制更易某　接辦於局中諸事未能實力整頓以致各子弟所食飯菜任意尅减竟至不堪下咽上月二十三日黃昏時適　夜膳有某姓子弟曾入武庠性本桀驁以疏菜菲　鼓眾鬨閙破扉而出者十二人尙有十數人質尙　良未曾乘機逸夫翌日某董至局分投知照各家四處尋覓然久靜思動黃　一去不復返矣似此情形豈不辜負馮太守設局之一片婆心耶從來善舉善始未必善終思之令人齒冷 
[畵復盛]  
　　蘇臺逆水燈船向推圓門外沈　白沈皮蛋二家爲巨擘二沈一頎而白晳一　而黝　好事者遂肖其形而名以是名昔年皮蛋肇事能宣使者遂逮照支沈蕙卿　略子薄懲勒令改業船交輪香善局變價充公旣又遴派各員盡將各船驅逐一時山塘七里風景蕭然錦藍牙檣空無所有雖說者謂共風　令肅有類打鴨驚鴛然整頓淫風實治地方者之要務焉近　吳中畫　次舊盛行竹膩絲柔燈紅酒綠大有滿船燈火滿湖月驚愁游魚夜不眠之概錦天繡　頗足潤色昇平特不知花滿月滿酒滿之時亦曾念及大吏查禁時之苦心煞費耶 
[記某僧]  
　　僧江蘇無錫人也未披緇時在　藥舖爲夥待籌之暇喜伴冶其百級債台層累而上旣又與某姓婦私被捉受刑無面目見江東父老遂剷去八千莖煩惱　卓錫無湖城北赭山廣濟禪院該婦亦同時在天壽庵削髮爲庀一對野鴛鴦居然葫蘆依樣上年該僧自某處朝山囘小住河沿龍王廟内忽挾長房技懸壺門右牛溲馬勃欺典鄉愚旣而縉紳子弟稍識禮義之家亦莫不延請診治究之温凉雜進攻補兼施枉死城中不知又添幾許新鬼噫若該僧者不特爲佛門之無賴不亦爲和緩之罪　乎 
[妾薄命]  
　　揚州永勝街某姓女郎碧玉華年嘇珠風貌輕盈嬝娜别有可憐上月杪父母爲許字揚州府書某甲甲積得造孽錢頗有肥馬輕裘之概然胸無點墨頰有于思儷以如花實爲天地間一大缺憾女聞之默於口而怨於心自此綠窗罷繡翠管閒拈對花不歡彈燭有涙家人雖微窺其意然筆己如　亦屬無可如何矣日前女自親串家回父母責其輕出閨門略加誚讓女羞憤填膺於初七之夕密剪金飾吞之而斃嗚呼芙蓉鏡裏難開稱意之花楊柳樓頭易墮傷時之泪青衫命薄紅粉緣慳五角六張事同一轍卿言愁我始欲愁泚筆記之不覺潛然出涕矣 
[閶門望月]  
　　燭滅烏啼秋思多姑蘇城外奈寒何不知一片西江月照見誰家白苧歌○平望笠澤烟波第一程鱸鄉亭下獨含情眺來平楚蒼然色聽到中吳白者聲宋書樂志有白者歌卽白苧也鶯脰湖光穿樹溼虹腰橋影貼波明舵樓大好移家住酒美魚香飽越羹○吳江縣東望洞庭山窈窕雲外峰具區無百里烟銷樹色青日落湖氣紫人言包山道可逹巴陵水我欲從此歸金庭幾時啓○舟中卽事漁巿通平望人家近太湖綠頭呼鴨鴨白項舊烏烏樹色西連越山痕北繞吳烟波十年夢摇　滿菰浦○登吳山作第一峰頭破碧苔覇圖銷盡畫圖開江簏宋代都東去我似金人自北來　廟豈償胥種恨山川不用岳韓才鳳皇嶺上松風起舊苑遺宫盡可哀十萬人家接麗譙半空風捲巿聲囂湖山籌鼓春秋社江海帆檣早暮潮南渡青蕪宫輦歇西興紅樹酒帘招錢王不作蘇仙死獨立天涯悵寂寥○孤山林處士廬逋仙高隠處而我擢舟來寂寞孤山上梅花猶未開遥看富春渚日落子陵臺異代相輝映寒泉薦此杯○湖上名蹟甚多題咏難盡聊取吾楚人蹟題之二首英雄無侖岳兼子祠墓雖存廟社墟奇福青宫彭少保比他雙少保何如彭雪芹尙書退省菴兩家果敏好祠堂湖上湘人顧盼光笑我風雲都氣短只求配食水仙王蔣果敏益澧劉果敏典祠○汎湖醉歸夜行錢唐閣外狂懷借助酒三升破瞑衝烟不計層到岸客停鷗外槳隔湖僧上佛前燈嚴城一任關魚鑰歸路還思問馬塍夢梁錄東西馬塍在錢唐門外恨殺西冷下弦月玉鉤何處喚難譍○與内子汛舟裏湖登孤山由段橋歸用坡公臘日遊孤山韻李衡宅柳毅湖有　難歸何况無平生夢想叚橋路橋外　船今可呼南遊郤偕妻與孥惜哉未挈隋清娱時兩姬人皆在都湖光山渌在襟帶底用萬釘腰下紆君看孤山曲突兀林家廬湖上春來萬桃李高人獨守梅花孤祗見妖書出黃用誰聞讜論陳青蒲沂公萊公皆丈夫晚節太息桑榆晡我亦曾無封禪書朅來但有浮家圖感公風節詩其餘如越有范衛有蘧斜陽墮水紅欲逋此山易畫人難摹[  漢壽碧湘秋夢詞人]  
 
 
 

Page 10

 
 
[漢壽碧湘秋夢詞人和大觀園菊詩十二律用原韵有序]  
　　大觀園詩社有菊詩十二首瀟湘妃子蘅蕪君枕霞舊友怡紅公子蕉下客五人所分　也其詩具存石頭記中美人心性偏與令宜舊家風流己墮花盡僅于野史髣髴一二使我愁夢紛紜萬千因憶翠榭初霜紅樓隔雨桃花三妹蓮花六郎濃情聚而蝴蝶愁倩影過而鴛鴦羡碧雲似海秋淺情深香霧滿天花多人少小鬟被酒頰潮尙紅遠山窺詩眉岫同黛繡墩雙坐則嬌喘入微璣管一飛則凉清增艶摹獸冩怨各得孤標不偶之神月散霞收頓成千古難逢之會間堂前之燕子又到誰家逢舊日之花神也應流涕墜致神曲姊妹花落人亡秋夢因緣天荒地老僕生何太晚醉亦無聨索艶魄於子虛烏有之鄉極頑思於無可奈何之地惟靜待十二萬年以後另一盤古之朝名園　開倩女重聚對凉花而約伴修舊社而吟秋斯時也僕或化爲桂底所持之螯或化爲柳陰所看之鷺或爲蕉葉杯中之酒或爲　莉針邉之花接其衣塵沾其香澤如此瞑目爲誠所甘若徒銷魂生亦甚苦然而不可必得者數也誰能遣此者情也彼蒼制我使不相見不能制我使不相思能限我不同吟詠於百年以前不能限我遥相　和於百年以後空齋無俚寥晝不長亦有菊叢相對凄絶聊將胸中冷涙畢傾於花還望海内恨人共吐此物至若添蛇以足續貂以尾世雖聚誚僕亦不辭詩明日續登 
[輓聨]  
　　昨在王君心如案頭見有嚴君芝楣挽其歸太原女聨稿詢知女自幼知孝義前歲爲父病果痊女卽病夢中見有佛至今　終合掌預知歸期聞者見者皆異之特將其原聨登報以揚其孝在兩房宜家作婦快哉交口稱賢定知來自靈　到如今撒手歸天居然預識行期回首諸孤更無語記前歲爲我求神果也沈疴着體况有夢中佛子早許汝舍身代父試看臨終合掌傷心慈母最難堪 
[上海縣業會舘籌賑公所施少欽經收山東賑捐十一月初八九十日第五百六七八次清單]  
　　浙甯清和氏竹房求病愈五拾元辦安氏春生鑑號來二十元蕪湖史忠直堂四元榮街昌一元　棠山房秦和銀樓合一元顧浩爲妻病愈完愿一元楚南夏湘舲半元陶錫坤　症求愈錢六百文盛君忍德募萬善同登昌字冊椿萱並茂室盛十元泰昌二元益昌源大昌同人昌三戸各一元原冊在募未來揚州厚生莊募昌字四百六十九號册厚德昌謙裕宏長茂興安樂堂四戸各二元元亨棧利和興謙復棧恊泰棧泰森號五戸各一元浙慈徐禮耕堂助登昌字一百四十六號冊二十元黃君烈文募昌字一千五百五十六號而濟和公興纜助十元求母康健一元奉買縣者楚釩氏募昌字一千八百廿二號冊不列名四元金右之金　生樂善堂不留名四戸各二元不書各不列名二戸各一元滬電局楊君子萱募交應加是住齋史原舊棉衣四百件敬脩堂王原　棉衣三百件安素堂江原舊棉衣二百件從善堂　　棉衣一百件甬江謝君益齋經募鎭江方仰峯售棉衣一百件鄒太守印仁浦書棉衣五十件本日楊晋翁手　助眼彩票二張西元以上初八日浙東頌芬居士奉慈母命　助規銀七十兩貴州印江　署帳房經募由何庚明兄交來規銀三十九兩一錢六分三厘樻誠子六十五元蘇王波峯岡兄弟爲母病痊元愿三十元莫釐四遂堂葉沈氏求恙速愈十元仁和典同友十元仁發典同友十元浙湖王辛甫求病痊五元紹興胡天孫求母病愈二元山東杜客二兀王談氏入病求痊二元蕩口有心無力野人募昌字二千七百五十二號冊無名氏求　生次孫保安康五十元立誠號募昌字一千二百五十四號並韓悔仙求父病痊三十元侮昌　若毅堂募昌字二千一百四十三號而咸享典挹翠軒　後堂三戸各一元硯　草舍錢　二戸各虛　一元鄭君潔夫募昌字二千一百四十四號册心田種子氏一元求平安欒琴氏　過齋綠蔭草堂四戸各盧對一元剪　舍三百八十文　陽氏延陵氏張啓　三戸各二百又鄭榮官一百四十文以上十戸合來二元此對四元解君雁堂轉託盧君共亭徐君介亨募昌字　百四十二號冊統領姚莘農三十五元八厘　養中二元陳鑿山　育果卽小　　小隠四戸各一元前哨一栅至八棚什長勇右哨一栅至八棚升長勇十六戸各一元三角三分三厘左哨一湖至八棚什長該　八戸各一元二角五分中哨三棚至八棚什長勇六戸各一元二分二厘後硝一棚至八棚散勇八戸各一元二角前哨長朱廷彪左哨長余少祥日哨長賈飛　　哨長趙心蹕四戸各五角三分三厘前哨官王殿　左哨官哨紹發右哨官涂綸恩後哨官姚應發四戸各八角内差蔣秀龍舒大發郎常福周才華袁本　陳文富號房趙心繪趙孟謙葉可成童葬　雷炳生王立勝十二戸各二角何策三程竹齋陳敬堂玉　於王俊卿張松泉六戸各半元以上共七十戸合來一百元滬電局代發濟甯賑務報費全助計二十元八角六分以上初九日無名氏由杭源豊泰來一百元浙東廣東潮州府朱由元甡莊來規銀二百兩遵記爲亡男順寳資冥福並祈消灾免晦人口平安七十元驚水鬷聲氏爲室人病愈完愿祝宿疾除根合宅平安五十元瑞蘭堂十元程蓉生求妻病愈十元鄞邑不　名五旬節省壽筵十元安定采芝外史歴年憤文字寛永錢易洋助棉衣款求諸事如意十元知非俗客五元○錦珊資先人冥福四元巴李氏病愈完愿四元葉彭氏求病痊二元存笏堂魏資先人冥福一元虛對一元廣泰書號劉保之募交李賈氏十元李升庵劉齊　姑二戸各二元劉交　姑一元劉高氏虛對一元李戴氏一元一千四百文巾　三何劉朱氏四百文玉簪一根張朱氏三百文余　氏二百女劉玉珍姑一千文劉張氏王簪一根劉吳氏巾國一何劉莊氏玉镯鐲只巾圈一付以上十三戸銀洋合併共十九元虛對一元對邑紙姓佛婆二元八角平湖祥和典助登昌字四千三百五十號册六元冋濟與募昌字四千三百四十九號册濟生與吟杳居仝寒子三戸各南元水惟岳林韵琴張穎生不惟名豈紫雲　五氏周伯誠何正之程林岩潘映亭程魁初羨餘十二戸各一元朱五峯曹偉卿許少秋三戸各十元張鎔鄉三百又吳保　二百五十文以上二十戸合共二十元又同濟典舊棉衣五十件恆泰衣莊舊棉衣十件毛君秋涵募昌字四百七十六號　友梅書屋本洋二元燕山堂陳一元連梅王人曹錫堂施吳氏醉經堂朱詒燕堂五戸各十元篤慶堂岳杏莊二戸各四角蕭山人蕭山許蕭山王秀水良鄭瑞堂無名氏無名氏七戸各一角以上十六戸合共本二元英五元又募昌字四百八十八號册不留名三元無名氏一元本日售出助賑彩票三張洋六元無錫籍　　清太守印仁溥舊棉衣五十件金陵上元縣王冶　救荒譜兩本以上初十 
 
 

Page 11

 
 
先大父省齋公五十三歲先怕三歲將雞毛書玩弄爲乳嫗奪不卽殤仍給工資惟歸咎於己而己公五十六歲先父書巢公主迨先大父逝世炳黎　　髮人塾矣回溯往行亟　一章爲斯世勸一○庭　　迪堪追溯　世應從祖武看天欲成全先挫折人求似續試艱難麾之去使孩提苦恕得無辜乳嫗安轉瞬家君供色笑恍然責己不須寛[  歸安炳黎謹誌於青藜閣]  
[甲申十月之吉床主有續膠之喜賦此奉賀]  
　　十月花看嶺上開凝粧有客賦詩催而今一曲雙飛續春透孤山萬樹梅昔夢曇花不　春漁　重復　桃律遥知褥筆耕針夜對○新人憶籌人○題黎　舊　藜　臥讀圖調寄金縷曲租得三椽矣臥藜牀彈棋讀畫終朝憑倚玉軸牙籖羅四壁可有蠶人到此所事但苦吟　己春花枝秋夜月　茫茫何處尋知　琴劍外容身地儼如　膝蓬蘆　賦　　　番慨惜幾番比擬錦瑟年華虛擲去盡付閒清流水久獻却烟花北里落拓申江　舊容消雙變尙覺可人察風波少便居耳○題藜　舊　手錄白門程仲承先生遺稿後抑塞負奇才名揚念久灰新居黃浦畔舊夢白門隈筆爲飢民握庭無熱客　境窮詩更好欲並浣花猜廣寒宫侍史袁鶴伯欽氏初稿 
[上海絲業會舘籌賑公所施少欽經收山東賑捐十一月初五六七日五百零三四五次清單]  
　　姚洪氏求病愈甯被元利　來三十元太倉無名氏求親永康二十元黃建乾妻病求愈十元挏城　德堂陳武記母病痊四元三陰秦漱石四元杜仲清梁元廣東無名氏二元藏智齋爲　肝痛求止二元程承原一元○岳王巿周君錞程君光銘　萬善同登昌字一千二百五十七八九號三册元成典五元萬隆典三元陸巨卿陸古神陸佩鄉三辰各二元　子久王陪之陸鴻寳周子安錢恆隆陸信盛六戸各一元王嘉榖李水興吳恊和陸泰和丁信茂顧子全六戸各半元盛義成三角楊泳盛李馥卿許厚山陳謹者許則宣胡合陳正興王恆盛心景合正正興德和興合宋仁茂蔡義相合王恊泰陸義泰張森泰陸同泰合顧公盛陶仁壽華錦堂周仁和震昌曹靜甫合馮天生浦天祿吳德泰汪正興季三茂合戴大有徐恆益楊穉泉沈芝生合王利堂吳道盈盧寳善徐子御治萱室三十戸各二角五分沈藴山二角求安號省酒席四元信昌成二元五角洽記汪守安吳信元三戸各一元義豐半元仁泰錢七　文少記四百文以土五十七戸合共來四十一元○吳淞江釐卡　君午溪募昌字一千七百九十六九十八一千八百號三册補拙軒二元五角劉桂卿姚日階賈紹唐李璞齋李春林王蔭齋沈松舲七戸各一元姚荷生半元公記錢七千文耕心堂一千文韓順德趙喜亭正學堂二戸各五百文理心堂寳信堂二戸各四百文豫章堂九思堂槐蔭書屋三戸各三百文南陽堂李德安張振榮陳玉階四戸各二百文以上二十三戸合共　洋二十元○張君楚生募昌字二千四百十二號册無名氏十元守經堂張十元賜甌堂莊四元養源書屋二元治志軒一元不書名王一元○朱家角彙豐典募昌字四千三百五號册自助四元典中諸友二元○　隷賑捐局來　匯縣經　善字一百九十八號冊慶餘堂三十元研慮軒主二十元玩月山房六元綠陰冒屋五元可稼山莊金夢花爭財齋胡張敬之四戸各四元求是山房三元張羅陳隠鴻山房曹漁汀邢書齋張蔭查鞠澹菴夏梅舫顧　岩八戸各二元金岩生徐耘渠沈舒甫穆雁汀四戸各一元又荆溪縣經募善字二百四號而鹽城縣依勒通阿明府曹平銀二十兩署荆溪縣周二十元拙宜小築泰來公典二戸各二元余硯皆武陵人鼎裕公典三戸各一元潤暉堂黃孝友堂和泰半陽氏無名氏朱超杰潘企齋同興彭記魯記路懷記裕記潘錢園王立森魏玉泉仁壽堂十六戸各一元李星蘭袁軼清合一元錢錦亭王己脩合一元以上兩冊共四十六戸合來曹平銀二十兩洋一百五十元以上初五日○益顚隆十元惜字餘欵三元九齡童子李開保押歲錢一元碧梧翠竹軒一元十四齡童十陳松大半元十一齡童子李煜誦心經易錢半元以上六戸田常州寳順局　來洋十六元吳興有心無务人爲子種痘平安完願捐分助三省六元元和張紹漟求父病速痊五元王燕堂省醫藥費五元趙時　四元蘇垣林阿書屋主箔灰變價一元錢一百七十四文　匱學導不留名一元又隠名氏無名氏二戸各半元○袁君伯欽慕富貴源頭二次八千四百五十九至六十二號四　姑　樹德堂三十元○大團元昌與募昌字四千三百九十九虎冊元昌典弍元無名氏一元○常熟曹君雲溪金君吟香募昌字六百三十四號冊潘仁甫四元膠州客陸輪香程芝香陳友梅潘十買五戸各二元夏子賢許大隆羅福　恊與莊恂蔭如同火莊陸子律七戸各一元○練唐公泰典慕昌字七千七百七十五號冊公泰典四元金子田二元朱亦生朱佑安源昌莊許秋喬汪修竹　五戸各一元程少雲五百文陸錫卿四百文程舜卿二百文以上恰戸令共來拾弍元○硤石錢君噓雲募昌字四千六百十五號冊九思居四元九思居家友四元瑞生典四元潤生典四元求平安愿弍元隠名氏弍兀○滬電局代發漢口賑務報　全助計五元零四分○張君叔儼經募沈平偕雲階原舊棉衣一百五十件張憲章原舊棉衣五十件以上初六日○求志人氏四十元成芳全奉祖　移薦資四十元江求免過子十元長州魏朝凍病愈完願於元晉谷龐經過堂求父母　齡兄弟疾愈十元琴東徐心培移母難十敷生愿五元薛叙卿方家醫金續助三兀新安無力子永早得嗣二元常都筆耕齋主人二元朱顒加先父週忌移經資一元朱豫康了心愿移明聖經資求順遂一元悅昌文記錢四千文合來洋一元錢二千八百八十文○順元莊楊君桂生代募損冊適我主人求女順寳病痊十元○蘇省金山如司馬代募捐册東城延陵氏求病速痊一百元潘　夫求病速愈十元丁瑲如丁汪氏節省壽筵祈生產平安十元朱家園永輔氏病痊完愿十元周傳鴻來母肝胄病速愈四元昇平橋衖無名氏祈人口平安產婦大小均吉三兀三　橋陳一元七百文○山陰無名子　昌字二千二百廿六至口九號四册無名氏二元　角五孫陳氏二元張耿揚王廷保王陳氏王　王巨美五戸各一元桂圓生意剩七角五以上八戸合共來十元○源來典募昌字四千三百三十一號册源康氏五元源康衆友五元周浦昌泰衣莊原舊棉衣十件○錫城榮祿第鄭舊棉衣一百五十件○源來典經募添吉祥原典棉衣五十五件宜勉之源典棉衣十件詹冠英原典棉衣五件以上初七日 
 
 

Page 12

 
 
[光緒十年十一月初五日京報全錄]  
　　宫門抄○上諭三道錄前○發抄旨四道○直督李奏查明分别辦理摺○浙撫劉奏修築西塘各工清單摺○漕督孫等奏爲請補知府摺○直督李奏請暫緩武員送部片○豫撫鹿奏調署知縣片○東撫陳奏查明覆陳片○十一月初五日刑部都察院大理寺侍衛處值日無引　○趙佑宸到京請安並謝授太常寺少卿恩○内閣奏泒騐放之王大臣派出怡王福錕許應廢錢　森○召見軍機趙姑宸○發抄邊寳泉奏請將毆斃人命之雲騎尉賈步瀛革訊奉旨着照所請兵部知道欽此○李鴻章奏蔚州路都司郭清俊病請開　奉旨兵部知道欽此○又南宫縣民韓大　殺死趙大小等一家二命案定擬奉旨刑部速議具奏欽此○譚鍾麟奏儘先都司桑登元補華陽管都司奉旨兵部議奏欽此○○大學士直隸總督一等伯臣李鴻章跪奏爲查明州縣被控各欵分别辦理恭摺仰祈聖鑒事竊准都察院咨武邑縣文生季光春等遣抱京控該縣知縣凌顓德匿灾監刑浮收重微等情於本年六月十九日奏奉諭旨着李鴻章飭司確切查明照例懲辦等因欽此當經飭司遴委妥員前往認眞逐欵確查旋據候補知府蕭世本查　由藩司崧駿核轉據詳據稱原控匿灾濫刑一節查得上年縣境産區秋禾被水經前署縣汪丙吉親歷各村細勘自記清單不假胥吏之手有成灾五分者有歉收三分者當將錢粮分别蠲緩共北路張龍口係属大村向分四疃前三疃歉收三分亦卽緩徵節年錢糧後一疃並未被水照例剔除該後疃民人馬修身等妄生希冀造次混控並指爲書役索賄實係子虛該縣凌顗德於馬全仁馬振東甄恒裕三人至十二月猶杭糧不納遂傳案訊問馬全仁等各認完粮卽行省釋惟甄恒裕係訟棍甄鳴鶴之子直有與官爲難不能完粮遂量子笞責卽與省釋該後疃旣無灾歉任意抗粮例應責懲並非濫刑又原控浮收錢粮一節查得該縣每徵正銀一兩連例加解司耗銀及補平色傾銷火耗餘費等項向按銀價長落隨時牌示折收京錢四千九百文至五千一百餘文不等十年下忙銀價較昻收錢五千一百餘文本年上忙銀價稍減收錢亦減至四千九百餘文並無分外浮加改收足錢及每兩收至十千十五千之事且原呈之胡明山胡祥林皆早年病故之人簡僻州縣向來銀少價昻遇開徵時巿肆不必抬價據呈每兩祗亦制錢一千五百文定無如此之碑所指碑文係同治初年乘亂脅官竪立託名楊書香所撰載入邑志現時徵收錢粮亦與碑文不背又原控延擱謄黃重徵入巳一節查得該縣上年秋禾被水各村應蠲應緩錢粮前署縣汪内吉於九月内勘定即明白出示徧行曉諭衆巳周知迨謄黃到縣該縣凌顗德即分貼各村並無壓貼重徵入己及將灾前己完銀兩不准抵作次年　賦之事又原控前設印板契紙一節查該縣民　置買田房往往延不投稅譬如甲戸買乙戸之地須俟續買丙戸丁戸之地始粘一連單投稅一次且有積至七八戸十餘戸稅一次者又無四至粮名粮數殊屬違例亦易轇轕滋訟前署縣汪丙吉擬刻印板契紙以去　弊其辦法簡便易從遇控告地界之案可就此核判凌顗德到任遂　擬印行實爲整頓稅務並免爭端起見每張班房書取板紙錢十文查無絲毫多取惟經紀有另取飯錢六七十文百餘文者凌顗德未能覺察該府蕭世本明查暗訪此案係訟棍甄鳴鶴姜洛秀卽姜愛山借端蠱惑衆聽唆令李先齡等京控並向各村按畝歛錢以作訟費從中漁利姜洛春係己革代書曾因唆訟擬軍遇赦援免復典甄鳴鶴怙惡不悛迭奉院司飭拿有案前己將姜洛秀拿獲在州管押並非因李先折等控案始行往拿等情前來臣覆加查核原控旣屬子虛應毋庸議仍飭查拏甄鳴鶴到案由該舛冀州提同姜洛秀等質訊詳辦不准該訟棍等按畝歛錢累民據蕭世本禀稱該縣戸書韓洛香差役張得文等雖無索賄情弊惟聲名頗劣應飭斥革示懲該縣徵粮折收錢文應令冀州隨時督察比核務期公允至该縣凌顗德於經紀索取稅契飯錢未能覺察應請交部議處除抄摺咨送都察院外所有查明分别辦理緣由理合恭摺覆陳伏乞皇太后皇上聖鑒謹奏軍機大臣奉旨凌顗德着交部議處餘依議欽此○○頭品頂戴浙江巡撫臣劉秉璋　奏爲浙省光緒七年分修築西塘大龍頭一帶柴壩帝　各工叚落字號文尺及做法高寛動用銀數彙緒清覃恭指奏祈聖鑒事竊杭屬西中東三塘前辦槍堵石塘缺口案内建築西塘致字號起至中塘新列闌字號止大龍頭柴　托壩掃坦等工望當　潮頂冲高寛闊厚倍於他處大龍頭挺立中流每遇大汛潮頭撞潑激起狂浪較之他處各工實屬異常吃險歲時修費有增無减前經奏明由工部議准自同治八年起每年另籌歲修銀二萬兩專指此項工程之甲惟查光緒七年春　之間雨水過多山水常發加之潮汐旺盛以致柴埽各工多有中損不料夏秋海潮益猛七月十九二十等日　異當洶湧且遇東南風在煽助勢迭浪層波奔騰捲擄勢如摧山倒峽及將柴壩埽坦各工潑損冲缷經現任杭嘉湖道豐紳泰先後督同該管廳員履勘得翁家汎永慶　三號間共　坦長四十丈四尺又柴壩工長三十五丈六尺並前托壩一道均係柴樁潑缷坍深至底附土亦間有坍寛該工係濱臨大海山潮二水腹背受冲情形最爲險迫亟　一律拆築以資抵禦内有永字號東十五丈九尺慶字號西十六丈五尺共長三十二丈四尺埽外水勢尤深並須　桃塊石藉以擁護由　管廳員次第撙節估計承辦統約估需工料銀一萬六千兩所需經費均由塘工總局陸續動支給辦在案兹據布政使德馨杭嘉湖道豐紳泰飭據各工員將承辦工叚字號丈尺做法高寛動用銀數開單具詳請奏前來臣覆查無異除飭取册結圖說另行題銷外理合繕單恭摺具奏伏乞皇太后皇上聖鑒勅部查照施行謹奏軍機大臣奉旨該部知道單併發欽此○○署漕運總督臣孫鳳翔兩江總督臣曾國荃江蘇巡撫臣衛榮光跪奏爲揀員請調補省會要缺知府恭搘仰祈聖鑒事竊江寗府知府趙佑宸升補遺缺接准部咨於光緒十年七月十一日奉上諭江蘇江寗府知府員缺緊要着該督撫於通省知府内揀員調補所遺員缺着恩誠補授欽此查江甯府知府係冲煩難三項要缺例難在外揀員調補該府地居省會政務殷繁整頓地方表率屬僚兼之時有發審案件在在均關緊要必須明啓有爲之員方足以資治理兹於通省現任　府内逐加遴潤並無科甲出身正途人員例得以各項出身遴員調補查有淮安府知府孫雲錦年六十二歲安徽附生接效軍營於克復安慶省城案内保以訓導遇缺卽選同治元年克復沿江城隘出大保以知縣遇缺卽選二年雨花臺解闡案内奏保免選本班以同知遇缺卽選並賞戴藍翎於克復金陵省城案内保奏奉上諭着免選本班以知府留於江蘇補用並賞換花瓴欽此七年八月引見八年正月到省山東肅清案内保加道銜剿平西捻案内保奏奉上諭着俟補缺後以道員用欽此光緒二三兩年經前督臣沈葆禎　次明保均奉旨留中六年　補淮安府知府經部覆准上屆安瀾案内保加三品銜七年因案謂省嗣經審結八年七月回任查該員品端學粹諳練老成以之調補江寍府知府洵堪勝任　江甯布政使梁肇煌等會詳請奏前來　等往返函商意見相同令無仰懇天恩俯念員缺緊　准以淮安府知府孫雲錦調補江甯府知府員缺實於地方有裨如蒙俞允該員係現任知府調補知府銜缺相當母庸送部引見一切因公處分亦母須核計至所遺淮安府知府員缺應遵旨請以恩誠補授謹合詞恭摺具陳伏乞皇太后皇上聖鑒訓示謹奏軍機大臣奉旨吏部此道欽此○○李鴻章片再准兵部咨光緒十年閏五月十七日奉上諭太僕寺少泗馮爾昌奏遵旨保荐人才一摺等因欽此當經轉行遵照兹據直隸提督臣李長樂咨稱該　將許春浦前派管帶練軍赴熱河會剌賊匪現事竣回口惟該提臣駐紥蘆　其提標營務須頼許春涷代爲籌辦又值冬令邊關重地尤願認眞巡緝請暫緩送部等因前　臣覆查無異理合附片具陳伏乞聖鑒勅部查照謹奏軍機大臣奉旨該部知道欽此○○鹿傅霖片　調署安陽縣事實任淮寗縣知縣李鎭林現己　赴本任所遺安陽縣係屬冲煩難兼三要缺亟應揀員調署以重地方查有温縣知縣雷冲霄安　穏練才足有爲堪以調署據　臬兩　查明該員温縣任内並無盜刼己起四叅及錢糧有關降革處分與調署之例相符詳請附奏前來臣覆查無異除札飭檄遵外理合附片具陳伏乞聖鑒謹奏軍機大臣舉旨吏部知道欽此○○陳士杰片再臣准吏部咨以據縣丞程永清呈請分發到部因　該員原保清單係陳承清並無桂永清之名令卽查明因何不符自行奏明辦理等因遵查該員程永清係湖北江夏縣監生由捐納從九品於同治九年在東省　辦梟排並防守黃河案内出力經前升任撫臣丁寳　保淮以士簿不論雙單月卽選又於肅清捻逆案内保以縣丞分發省分補用光緒八年防守黃河出力復保補缺後以知縣用均經奉部核准檢查從前　主簿底案係屬程永清現據該員呈騐奬札亦係程承清原　並無舛錯惟吏部知照欽奉上諭文内爲陳永清咅同而字不同想係　冩之誤理合附片陳明伏乞聖鑒勅部查照更正謹奏軍機大臣奉旨吏部知道欽此 
 
