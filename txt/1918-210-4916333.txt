# 1918 - 210 - 4916333

 

Page 1

 
 
   
 
 

Page 2

 
 
時評 
[統率力（冷）]  
　　我今不以過高之理論責之北京政府我今所問於政府者惟在有無統率其屬下之能力耳 
　　反對者之不能統一無怪其然也人民之不能統治亦尚可原也至其屬下之文武官吏政府所選拔而委任者也故能統率然後謂之政府不能統率不得謂有政府之實也 
　　前清末季統率以例袁氏時代統率以權若今日而可謂統率者隱忍遷就交易欺罔之術而已 
命令 
[八月三日大總統令]  
　　海軍艦長林建章着以海軍少將節制派赴海參崴海陸軍隊此令 
　　又令　參謀總長蔭昌呈請任命夏魁爲嘉湖鎭守使署中校參謀戴聿乾爲少校參謀應照准此令 
專電 
[北京電]  
　　天津會議今仍相持不决提案均付停頓（五日上午十二鐘） 
[北京電]  
　　倪張力勸曹錕發表南下行期曹仍無表示决心 
　　（五日上午十二鐘） 
[北京電]  
　　倪昨晚在王郅隆宅開大讌會商决對時局最後方針　　（五日上午十二鐘） 
[北京電]  
　　日使今午訪段面遞日本出兵海參崴宣言書内容對俄領土主權及内政一再聲明不相干犯（五日上午十二鐘） 
[北京電]  
　　參陸處今日議决案（一）吉黑各派警備隊三營餉由中央擔任（二）津議彙案所請各軍餉費均交財部核發（三）出兵赴满定爲自動的國防 
　　（五日上午十二鐘） 
[北京電]  
　　章使密報日本出兵眞相並請臨時交際費二萬 
　　（五日上午十二鐘） 
[北京電]  
　　法國對我派遣敎廷公使有提出抗議說院部因電駐法胡使相當調解（五日上午十二鐘） 
[北京電]  
　　龍濟光請海部加派湖鶚軍艦赴浦運送新軍 
　　（五日上午十二鐘） 
外電 
[華盛頓電]  
　　代理國務卿發表關於美日在西比利亞行動之宣言書而致各報其文曰美政府一再審愼考慮全局而敢斷定出兵俄國恐未足治亂而反增其目下悲慘之紛擾易於害俄而難於助其脫離困難近今所建議之出兵計畫甚至以爲卽此可由東方施擊德國此種計畫就美政府裁决之利少害多恐未能有益於俄而徒使俄國爲人所用俄國人民縱有所利然不能因此自拔於顚連困苦之中且其物產將被用以維持外國軍隊而不能用以重自建設及贍養其男婦孺子矣美國今將傾全力於西歐陣線博取勝利此爲吾人堅决確信之目的以美政府裁决之分離或濫費吾人之兵力實爲最不智之舉美政府觀察目下之時勢出兵俄國能爲保護輔助捷克斯洛伐克無論自海參威或自末满斯克與亞昌格爾而入僅免爲武裝之奥德俘虜所攻擊及堅固俄人所願受輔助之自治或自衞企圖所應爲之事美國今日用兵之目的乃在保衛將來俄軍或可有用之軍需及予俄人以願受之助力而整理其自衛事務美政府具此目的現與法英政府協力行動於俄國末满斯克與亞昌格爾附近即如上述之平穩目的亦唯美日兩國近頃所處地位可以發充分之兵入西比利亞以求達之美政府故向日本政府建議兩國政府各派兵數千人至海參威以便合爲一體佔據海參威及酌量保衛西進之捷克斯洛伐克軍後路日本政府已加允可美政府之出此舉願明白正告俄羅斯國民曰美政府不欲干涉俄國之政治主權不欲與聞俄國之内務即美軍所或須佔據之有限區域内地方事務亦不欲顧及且不欲於目下或將來損碍俄國土地之完全吾人所抱唯一之目的乃予俄人以所願受之助力而恢復自理國務之權即恢復其前途命運是也聞日本政府亦將發同式之質言美政府已將此種計畫此種目的通告英法意政府諸國覆告國務部皆謂具體贊成惟須有一言聲明者美政府於此重要事務所决之議無一志在希　限制與吾人聯合作戰之政府之舉動或干涉其單獨之裁决美政府且擬儘速覔機派商民農業專家工業顧問紅十字會代表及熟於組織傳布有益消息最佳方法及供給一種適度敎育助力之基督敎青年會辦事員結隊入俄以便遇機以有秩序之規　竭力供應人民目前之急需但此種計畫將隨後實行决不使之妨碍所予捷克斯洛伐克軍事上之助力凡與美國聯合行事之各國政府苟遇無論何地有實行此種軍事與經濟計畫之必要時而能出力助成之此實美政府所殷望者也（三日） 
[哈爾濱電]  
　　謝米　夫今日啓程赴海參威路透社訪員晤之於哈爾濱謝云其軍隊兩次爲德奥軍所圍第二次事勢尤難但仍突圍而出未遇重大損失其兵已疲不能無援而戰敵軍方面則在加偷斯加耶及鄂嫩地方招致新兵兵力日增謝軍刻在薩干附近等候却克軍之來援然後大舉進攻敵軍有匈騎兵六千步兵六千其戰力似較奥兵爲優又有奥砲三十尊砲兵皆奥人此外尚有德飛機兩架敵軍指揮裝備皆佳俄人多有以協約國出兵一事爲無望並以德國支配爲莫可免者但若協約國果有行動則必得俄人一致之贊助以逐德人云云却克軍官某聲稱尼古爾斯克方面之敵軍近得哈巴羅夫斯克德兵之援助故開始攻聲但却克軍有備無患得以隨時擊敗敵軍云（三日） 
[哈爾濱電]  
　　却克軍司令狄特里區將軍之來哈爾濱乃與謝米諾夫陣線事有關满洲里站現有過激黨五百名華兵不能拒退之却克軍則從事攻擊愛夫巨里夫加附近之過激黨贊助協約國主義之軍隊可望提携作戰俄民急盼美兵行動消息但恐未能如期望之速抵霍爾瓦特將軍已得中政府之同意將中東鐵路供狄特里區將軍用之狄于今夜赴尼柯爾斯克（二日） 
 
 
 

Page 3

 
 
以上路透電 
[海參崴電]  
　　霍爾瓦特將軍與此間臨時政府通信後此間政府已致文外交團促請居間調停挽回内戰此間政府無一資產界之代表今願容納此輩並願容納霍爾瓦特將軍政府中人數員惟霍須先行取銷其迪克推多之宣言書並解散所组織之内閣雙方頗有握手之希望不幸霍抵海參崴之時即爲外兵第一批抵埠之日社會黨等遂私議霍與協約國及却克軍秘密聯合以致引起種種疑懼而危及出兵求勝須有之善意此間聞日本除所派赴海參崴之軍隊外尚將召集大軍從役西比利亞於是衆爲大慰惟協約國所擬出兵之總數仍不敷用今者危機漸露却克軍已遭挫衂退走二十英里若再敗退則尼柯爾斯克鐵路交點所成之險要將淪於危境 
　　（三日） 
[北京電]  
　　政府擬派袁世凱之模範軍赴北满應付德人與遇激黨侵擾邊界釀成之時局（二日） 
以上字林報 
[北京電]  
　　林公使擬於明日訪段總理及外交部爲通告日本出兵海參崴之宣言（四日） 
[北京電]  
　　如前電所述日本林公使今日午後訪段總理通告日本政府海參威出兵事又就於時局會談移時而退（五日） 
[北京電]  
　　據長沙來電云有北軍輸運鎗械之船隻兩艘在湘潭之上遊遭匪黨攔刦因此死二名傷七名（五日） 
[奉天電]  
　　數日來霪雨連綿南满鐵道大連與安東縣至奉天均不能通修復甚難又四鄭鐵道及京奉鐵道亦不通行由此觀之各處之水害似頗鉅云（四日） 
[廣東電]  
　　此間於二日開議員談話會由褚輔成氏報告國會議員南下之經過後協議推舉正式會議開會之宣言書起草委員三十名該宣言書現正由呂復湯漪外一名起草之中擬於明日（五日）發表云（四日） 
[廣東電]  
　　衆議院决於六日參議院决於八日開會（四日） 
[東京電]  
　　東京巿會議員中國視察團於三日已行團長理事之互選决定於十二日由東京出發（四日） 
[東京電]  
　　政府决定關於海參崴出兵不開臨時會議 
　　（四日） 
[東京電]  
　　勝田藏相三日會商東西銀行家以東亞興業公司爲中心談論對於中國放資之問題（四日） 
[東京電]  
　　日本郵船會社决議將上海及北部中國航路之水脚照舊價約漲三成由日本開往中國者擬從本月十五日起實行漲價由中國開回日本者從九月一日起實行漲價 
　　（四日） 
以上東方通信社電 
[東京電]  
　　日本議院建築設計圖案决定懸賞徵募自九月十五日起收卷其第一等賞内定一萬元（四日） 
[東京電]  
　　東京朝日新聞紙由各方之情勢推算而論寺内内閣之運命已漸與時俱蹙觀測現内閣之瓦解不過時間問題而已云云（四日） 
[東京電]  
　　日本接得駐美石井大使電言美政府以正式通告日英法以復將加入四國財團事而此件近將在倫敦四國財團本部協議云（四日） 
[東京電]  
　　承認南方政府事列國非無同情惟南方反對中國參戰其一障礙也（五日） 
[東京電]  
　　靳雲鵬之辭職遠因觀測在於中日協定故恐實行協定或有支障（五日（ 
[東京電]  
　　對於中日借欵美之加入難曰由於該國之重要政策然論則以此謂爲寺内首相爲西原氏所利用之失敗 
　　（五日） 
[東京電]  
　　南方政府之要求承認近各國將一交換意見而置重日本之特殊地位殆盲論耳（五日） 
戰電 
[巴黎電]  
　　今晚公報云近兩日内法軍與協約軍戰於瑪恩河北岸者曾獲完全之勝利德軍在全陣線受逼已委棄所據菲朗太特洛瓦與維朗太特洛瓦間抵禦之陣地匆遽退走法軍左翼已入蘇瓦松鎭且於稍南渡克里塞河中央法軍在哇克河北岸廣闊之陣線得進步已佔據柯倫巨右翼法軍佔據戈桑柯爾維萊爾薩格朗維朗太特洛瓦三村該都分之法軍在杜爾满萊姆路北而總陣線前進五基洛邁當 
　　（二日） 
[巴黎電]  
　　今日下午公報云法軍於夜間復向凡塞勒河前進已進蘇瓦松與佛尼才間之愛恩河（三日） 
[倫敦電]  
　　德軍現於安克河東岸亞爾貝爾與亞佛呂維叢林附近廣三四英里之陣線退走其目下之退走似僅限於一隅　　（三日） 
[倫敦電]  
　　法軍大本營路透訪員今晚六時電稱今日之進步所佔土地甚關重要我軍前鋒追敵至克里塞河流域該河在蘇瓦松入愛恩河敵軍應受我軍猛烈砲火之壓逼已委棄旭登高原之全部分現正移其大砲後退英法軍緊追不舍英吉利與蘇格蘭兵最當要衝我軍騎隊已入菲朗太特洛瓦東北萊塞勒森林我軍已於凸隅東面進至佛葉德軍大違初志今已承認失敗大約行將退至凡塞勒河德軍第三次最大之衝繫因以逼近巴黎者卽此告終德皇太子之軍已完全敗北（二日） 
[倫敦電]  
　　今晚美軍公報云昨日美軍苦戰於哇克河陣線佔據柯洛巨南面之二三○山及該山東面之叢林今晨敵軍開始後退美軍緊追於後美軍已獲進步五英里今仍在進行中（二日） 
[巴黎電]  
　　中華民國總統致電法蘭西民國總統祝賀勇武之協約軍在法大勝敵軍段祺瑞上將亦致電法國内閣總理克勒满沙君曰瑪恩河之新勝利使中華全國爲之歡欣中國深信吾人合力所擁護之主義必又勝利故益覺愉悅云克勒满沙君覆電申謝且曰勝利傾向吾人之主義余極望吾人共同之企圖得底於成云（二日） 
[蘇里克電]  
　　新任駐莫斯科德國代表希爾佛里區博士致文過激黨領袖特羅斯基要求從嚴懲辦謀害歐區杭上將之各犯並剗除莫斯科與彼得格勒陰謀排德之黨人機關 
　　（二日） 
[倫敦電]  
　　瑞典京城電稱美總領事照會俄國外交總長謂協約國領事之意協約國大使離伏洛格達並不改變政治現局各領事仍擬留駐莫斯科云（三日） 
[華盛頓電]  
　　駐俄美國大使佛蘭西斯君電稱已偕英法意外交家行抵末满斯克（二日） 
各國出兵崴埠消息 
[日本布告出兵]  
　　日本對於此次出兵問題討論異常愼重三日政府接駐日公使章宗祥電稱前次日俄戰爭僅經一度御前會議决定今對俄出兵已經四次御前會議七次元老會議且大島後藤諸閣員不時入宮討論可見日政府對於此次出兵非常鄭重甚望吾國亦當出之審愼云云可以略見其一斑近自接到美國答覆即於一日開臨時閣議二日以閣議結果報告外交調查會經外交調查會通過同日再開臨時閣議審核外交調查會之决議遂於二日午後正式布告日本出兵於海參崴至於日本提議之守護東海鐵道問題則電文簡略尚未知其究竟唯據共同通信社報告則謂業經外交調查會否决云云又前此乞去之上原參謀長現忽决定留任於二日到部視事此或爲出兵政潮緩和之一消息吾人所宜注意者也 
[英軍已抵崴埠]  
　　香港一日電英國軍隊五百名與七月二十七日由新嘉坡開來之軍隊五百名共一千名同乘輪船賓司耶號開往海參崴此項軍隊係由英國國會議員瓦德大佐指揮續據海參崴三日電謂英軍已抵海埠於本日黎明登陸備受歡迎 
[法軍由沽赴崴]  
　　據天津電話二日由北京往塘沽之法國將校十五名兵卒二百五名安南兵二百十名共四百三十名定於今明日乘由滬駛回之輪船魯朋號開往海參崴云又天津電話由印度支那調赴海參崴之法國軍隊並安南軍隊共八百名已於一日乘該國輪船魯朋號開抵大沽會合駐在該地之法國軍隊及安南軍隊將校以下約四百名共一千二百餘人同於二日早七時由東車站乘臨時列車開往塘沽大約仍乘魯朋號輪船開往海參崴 
[美軍由菲出發]  
　　天津電話派赴海參崴之美國兵巳由菲律賓拔隊出發而駐紥天津之美軍尙未調動故將駐紥京奉線雷莊之美軍僅留二連駐紥該地其餘二百名於二日回津暫駐於三義莊兵營内不日亦向海參崴增派 
出兵與國防 
[海參崴出兵之實行]  
　　我國與協約國一致出兵海參崴問題各國一致贊成外交方面旣進行順利各國軍隊亦已先後發動三日國務會議特行提出報告聞出兵之確數爲二千名（或云原定千人嗣增爲一千五百人）原定三日出發但至三日下午止尚未成行聞因某路運輸交涉尚未妥協之故開拔費十萬元財政部已先發出五萬其餘五萬續發路徑仍由京奉路至奉天假南满路至長春後假中東路至哈爾濱更由哈爾濱赴海參崴大旨已與各路接洽妥適唯聞此項軍隊俟抵哈爾濱尚須略事停留如果满站萬分緊急或須先赴满站也 
　　此項軍隊由第九師内抽調先是在一月前中央决定將第五混成旅改編第九師後曾由陸軍部令行京兆徵募局派委員長四人委員十六人分赴保定大名兩道區實行徵募最近均已招齊陸續返京惟第一分局所募之兵前日始到蓋因原定徵募額爲三千名後又添爲四千人因是少有稽延日來各局所募之兵聞俱已移運南苑交魏海樓師長檢閱編制而所抽調者爲模範團舊部新兵則補其缺也 
　　政府先後所接各國政府之答覆日本謂貴國與各國共同出兵乃貴國自有之主權當然贊成美國答覆贊成我國出兵並曾注意於兵額我國所派兵數美亦認爲適當英國亦已表示贊成法國謂與協約國一致行動當然歡迎云云 
　　國防之布置出兵满洲里問題三日閣議復經一次之討論關於各種進行手續均已議有具體辦法派往軍隊之總數聞係兩師由中央於入關奉軍中指派兩旅餘爲奉吉黑三省合派前日之派第十九混成旅赴海拉爾騎兵第三團赴满站殆即此項計畫之一部並經財政當局指定某項借欵五百萬充作軍費在未經交付以前暫向某銀行借墊惟出發日期因尚有種種接洽未能預定三日政府曾致鮑黑督萬急密電一通指示防守方略内容極爲秘密微聞於中央指派軍隊未到以前先由黑省派兵一團馳赴满站協同張司令相機應付并以外交手段禁止俄軍入境 
　　派兵赴满本係我國純粹之國防問題萬不能容他國之參與日人方面初欲實行中日軍事協定昨聞此事已稍緩和蓋歐美使館方面不無與我外交當軸有所探詢至三日某要人歷赴各使署之談話口吻已微有轉變故中日共同行動雖爲某國武人系所盼望然政府中主張從長計議者頗多前日之派第十九混成旅赴海拉爾派騎兵第三團赴满站當爲出於我國自動的國防設備不過向某國通知一聲據此則中日軍事協定之實行今尚有挽救之機顧視我政府此後之主張何如耳 
　　满站失陷之說業已證明其不確三日吉督孟恩遠黑督鮑貴卿均有急電報告激黨活動情形亦皆無失陷之說黑督報告三十日激黨在距满洲里二十餘里地方屯駐謝軍謝軍敗退入中國境内激黨尚無追襲情事謝軍亦已遵約解裝四站現歸朱司令駐守並與激黨互約各不相犯等語吉　報告激黨沿烏蘇里江而進兵數約四五千人有騎兵一隊機　　一連固守陣地吉邊依蘭各屬頗爲吃緊已星夕派兵前往防守等語又據軍部某君談話吉省去冬因防邊關係添練兩旅合之舊有共爲四旅以之分防各處不虞疏失江省兵力亦有兩師沿邊防線較長然暫時總可固守决無變動 
　　又一消息據鮑貴卿之卅電言過激派距俄站六十里若我國境外之俄站而言則霍爾瓦特佔有之其爲謡言無疑又李道尹東電亦云過激派距满站六十俄里在七站一帶其聲勢頗猛雖宣言不侵入我國境然我國自動的國防似應增加兵力云云可見满洲里雖瀕危急然尚未至失陷也 
[日將之中日借欵觀]  
　　八月五日上海日報 
　　日本陸軍中將楠瀨幸彥云現内閣（日本）對於中國其初標榜不干涉内政主義以期外交之刷新然而言行難符積日累月之後援助北方之色彩日益濃厚固天下周知之事實也因討伐南方而起多大之借欵現内閣乃令西原與交通總長曹汝霖交涉隨時交付借欵以蹂躪代表一國之公使職權其弊不止一二當時所傳林公使之辭職說不能謂全然無根而付之一笑也借欵之裏面必附有何等利權可知貸以金錢不可不得某物之利益此爲現内閣始終一貫之對華方針如未築之淇海鐵路今乃獲得建築權將不日以成之吉林省之森林借欵將有大希望於是而激起華人之排日思想所謂好意與善隣之誼畢竟汲汲於獲得利權而於對華關係之變化何如所不遑顧慮矣依我輩所見現時借欵徒使南北之爭鬭愈烈自以峻拒所求爲當必欲與以財政的援助則弗置利權於眼中而必想到中國之大局與將來之問題不可目的在區區之小利益而以物質的援助爲中日親善之口實如現内閣之所爲也雖然日本果不覬覦權利中國四萬萬人亦决不淡忘日本之援助必於何等之形式有以報我可知也故日本不可不置利益於度外而厚其善鄰之誼蓋現内閣果貫徹其援段主義則亦不失爲一手段何則俾現今之中國政局絶兄弟鬩牆之迹以樹立有權威之中央政府也然欲援段主義之澈底而如現内閣夙昔所爲之小規模借欵爲二三千萬元之援助其足用耶可謂不思之甚即段祺瑞得此程度之援助終不能爲何事此我輩所以不勝訝詫也日本之軍人與外交官奉職於中國内地者約有二十人試向若輩叩其外交之意見甲力唱親善南方爲急務乙堅持援助北方爲緊要果知誰爲奉職於現内閣下之官吏乎即就此瑣事可窺見對華政策之不統一矣 
[天津會議之尾聲]  
　　天津消息關於正副總統問題大致已决定徐段如無他故發生已不致有所更動至各要人之權限分配關於軍餉軍費問題曹錕需餉費經略署籌備設立費及積欠共五百萬元張懷芝需餉費輸送軍隊預備費及欠餉等共四百萬元張作霖需奉軍餉費及第七旅成立費二百萬元徐樹錚新軍成立費需五十萬元張敬堯前敵軍費需二百萬元閩豫等省軍費約需二百萬元若中央目下能籌出一千五百萬現欵則攻粤可以進行云云津議至此已告一結束矣 
　　曹經略使因張倪諸督竭力勸駕已允南下並擬定使署之組織及權限經費等呈請政府核示政府方面以曹使所定經費連同衛隊憲兵餉項月需三十餘萬元自應照准至權限一節此次曹使所定者爲總司四省軍務及關於軍事上之一切政務事宜核與陸軍部原擬範圍亦無巨大出入更無問題可言 
　　又聞曹使三日有電致參陸辦公　報告添練之直隸補充第一旅業已成軍請將該欵提前撥發以便將該旅帶往前線則曹氏行期當已不遠矣 
　　又據半官性質之某通信社報告舉世屬目之天津會議雖有會議名稱並不具會議體裁連日數四商談迄無具體成案僅對於軍事上各種問題已略解决第一主戰政略决定不變仍擬攻粤第二節軍費凡不甚得力軍隊概行撤回各行署新設各科按照事務繁簡酌量裁併以督署舊員並充藉減每月軍費以爲久持之計此項計畫業經定議此外交政治方面如副總統問題彼此謙讓未遑且均有不願擔任之聲明迄尚未有具體表决云 
　　另一消息云天津會議之内容最爲嚴重秘密雖將會議之結果報告於段總理亦不用電報及電話祗由徐樹錚曾毓雋王揖唐等以口頭報告外間迄難知其　相者昨聞某要人言張奉督雖當初有副總統之希望但鑑於大局之形勢今决將捨此希望而讓諸曹錕云云倪嗣冲張懷芝及安福俱樂部希望京此商量結束然張督决捨副座之希望則張督功勞能僅以東三省經略使爲酬乎三十日張作霖致電王督軍稱天津會議第一次主要問題第一推舉何人爲大副總統第二中央續行討南應指定期限第三共同出兵問題徵求意見王督覆電對於第三案已提出有相當意見至第一第二案則請由衆議决定 
　　天津會議决定公舉徐東海爲第二任大總統更有馮總統已飭張調辰力疾辦理交代之說惟據公府方面消息河間對於天津督軍會議多數擁戴東海頗表同意日内即以個人名義通電未列會議各省督軍省長囑其一致推戴至元首交諭張司長趕辦交代一節實無其事蓋總統卸任與外省省長道尹縣知事交卸不同向無辦理交代之前例諒此事必出誤傳也云云又聞政界某要人談龍紫宸已加入張雨亭奉督一派故對於天津會議所提議各問題意見已趨一致在各問題未完全解决以前龍使暫不返粤又天津會議情形段總理方面得之最詳來往均用密函傳遞據言外聞所傳津議消息與個中相去甚遠也又謂此次天津會議關於副座問題日前曹張倪張咸表示合肥嗣合肥聞知以個人名義去電極力表示不可旋由倪督疏通結果已得張奉督同意推讓曹使此議已經確定但未知臨時有無變更否也 
[新國會之安福派說]  
　　某派之某通信社消息云昨據深悉政局之某君談新國會兩院議長形勢略謂新國會開幕在即關於議長問題各方面均極重視蓋議長問題關係頗大不得不審愼出之以目下言衆院議長之屬於王揖唐氏殆已無問題外間有謂王氏别懷發展之向徑頗不願就將來或推王印川氏云云或有此事亦當在總統選舉以後今日尚譚不及此也至參議院議長最初喧傳屬於梁干詒氏然梁氏對此則持冷淡熊度彼時梁氏與朱啓鈐周自齊諸氏且有辭去議員之意雖經安福派竭力挽留而梁氏對於議長尚無何等之表示梁氏現南下未返安福派恐其萬一不就曾函請徐東海向朱氏勸駕據知朱氏者言朱氏此時似亦不願幹微聞梁朱周三氏之態度似尚同抱消極觀念日前喧傳内閣一部改組欲轉任曹爲外長以交長畀之朱或周而朱周相繼表示不就其態度可見一斑又云近數日來新國會議員來京報到者已將半數開會之期當然不遠即總統選舉之期亦迫在眉睫昨據某要人譚安福派對於總統問題自首領以下現多爲同一表示外間所傳其志仍在推舉合肥者殊非眞相現在所有來京報到之議員多由安福部一手招待則謂安福内部分裂徐某出而轉圓之傳說又可證其非事實云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二　中央政聞 
[内閣之交議事件]  
　　三日早段總理將最近對於大局意見分交三機關從詳核議（甲）責成參陸處詳議分攻川粤能否同時舉行（乙）責成財政部妥覆能否擔任對外作戰經費（丙）責成外交部籌議者一共同與單獨防邊之關係一派兵緩急之孰宜 
[兩項宣言之預備]  
　　三日段總理與閣員面商擬日内卽行發表兩項宣言（一）對於各國再將出兵之必要理由詳細聲明（一）對於北方各省區將攻川援粤最後宗旨妥爲宣布並聞對内係用密電對外則用正式公文 
[對於藏番之會議]  
　　參陸辦公處以藏番内犯亟宜籌劃防務及善後各種辦法二日特開會議以資討論内容頗秘惟聞議决後即由該處函達參陸兩部遴選幹員即日馳赴四川新疆甘肅三省邊界實地調查現狀並測繪各該地形勢以便籌備對付方法 
[内閣局部改組說]  
　　國務院消息内閣之局部改組旬日内外即成事實然錢能訓退志甚堅恐難再任斯職惟段合服之計劃擬僅易外交總長一席對錢則仍力主挽留刻下正在密商之中不日當可確定 
[徐樹錚將長參陸處]  
　　參陸處處長靳雲鵬病假已逾匝月合肥屢經派員勸其視事迄未銷假兹據某方面報告合肥近又專人敦促如靳氏仍不銷假即將以徐樹錚繼任 
[梁士詒定期北上]  
　　梁士詒氏因嫁女回粤當局曾迭次去電邀其早日北來最近復有兩電催促三日梁有復電到京略謂現正摒擋一切約於十日可以啓行北上 
[拒却請赦張勳之來電]  
　　日來各督軍又多密電政府請赦張勳並保其復招舊定武軍或派防邊或遣南下俾使立功贖罪聞段總理以外交内訌正在緊急未决之際此件必啓復辟謡諑已交諭專電處速將前電封存倘再來該電勿庸呈遞以免各界發生誤會 
[兩張要求起用雷震春]  
　　三日援粤張總司令來電分致府院兩方面大要係均請調雷震春赴總司令部贊助軍務而張奉督亦電達府院力保雷以暢曉戎機准其赴前敵立功自贖云云 
[蔡成勳來京]  
　　綏遠蔡成勳都統因綏區剿匪善後各事宜擬晉京面陳一切一日電政府呈報定於二日啟行來京所有本署軍民事宜悉委倪文瀚張鼎彝分别代理 
[奉軍進駐黄村之疑問]  
　　奉軍駐在廊房之第七混成旅第十一團楊團長及鵬營長於三日午前六時進駐於黄村其兵數雖不能知大約五營内外此次突然進駐黄村其目的何在雖不能知然據某軍官語人云至大副總統選舉時爲止即駐此不動云云此語由該軍官個人之想像而出乎抑爲眞相之語乎 
蒙藏新之邊訊 
[蒙古]  
　　政府以外蒙發現俄黨自接陳都護使疊次電告後日昨段總理在參陸處約同參戰人員會議其結果特定三種新計劃（一）令陳毅通告哲佛速派蒙員來京磋商要件（一）特予陳使軍事外交大權（一）詳訂内外蒙交界地方駐兵辦法政府於二日電駐庫倫辦事大員陳毅略謂特别區步兵日内即可抵庫仰該使速向自治政府聲明外蒙暫由中央保護幸勿疑慮更囑陳使妥將駐兵手續議定俾固主權又陳毅致府中密特急東電略稱邊事日亟前電准派嚴式超赴烏梁海視察情形以便添設辦事長官乃查嚴委員迄未赴烏調查未悉内中又生何項問題務希速爲電云云 
[西藏]  
　　現在藏亂已達極端其眞實詳情外間知者甚鮮據蒙藏院傳出消息該亂事之主動方面實爲達賴班禪而醖釀中雜有外交關係故藏人得以公然由拉薩四出爲患今其亂事將達打箭爐並云日昨川邊鎭守使尚由打箭爐來電謂該處今已實行戒嚴靜候政府遣派援軍更請中央速决維持西藏之政策云云又甘邊雪嶺一帶前忽發現藏番一隊寗夏護軍使馬福祥曾有電報政府近聞復電來稱派兵前往該處放哨兹據報稱藏番等業已散去現仍加派得力探員跟蹤調查詳情當再續報云二日陳遐齡由打箭爐來電分致府院及參陸處報告越嶲各土司傾心内向懇求派兵保護現由爐城派蔣福康帶防軍三營前往各該土司駐守保衛 
[新疆]  
　　新疆伊犂鎭守使楊飛霞於三十一日電達府院（此電係二日上午六時到京）因有軍事外交要件准東日赴迪化謁見楊督軍密商一切又新疆省長兼督軍楊增新二日有正密萬火急電致政府微聞内容確係報告新省邊際不穩已非一日俄新黨勾串德奥兩國俘虜聲勢過鉅而舊黨敗至伊境致新黨軍紛紛追擊楊飛霞鎭守使電懇轉達中央請示可否援助舊黨防堵邊境等語政府以事關重大特擬日内召開外交軍事會議專事研究俾資取决又楊飛霞電國務院呈報現爲預防敵俘煽惑回部起見特派專員前赴哈密與回子親王籌議弭亂辦法業已七月三十起程前往 
[打箭爐之西訊]  
　　字林報七月十日打箭爐通訊云北路華軍司令朱獻文（譯音）報稱川邊鎭守使前向拉薩藏人提議東藏爭端宜和平解决藏人現有回覆要求恢復原狀所謂恢復原狀者即撤回現駐藏邊之中國軍隊取消分縣設官之制度恢復土司之舊法並歸還其原有之宗主權之謂如拉薩藏人堅持此種條件不肯讓步則戰事勢必續作蓋中國未必肯承認此項要求除非藏人能自以武力實行之耳半年來藏衆獲利屢敗邊軍迄今陳遐齡部下之爐軍尚未出戰惟朱司令今有率兵迎敵之意不久當有戰訊傳來朱所統軍隊若指揮得宜足以奪回達爾幾當已塘建議調停之時川邊鎭守使曾謂願討論條件但不因和議而放棄進兵達爾幾之權利故鎭守使若於此時進兵並不逾出其應守之範圍也藏兵司令不以議和時進兵爲然否則不願開議今鎭守使並未完全承認此條故議和一說未必成熟雙方刻皆秣馬厲兵預備交戰藏兵擬運動邊境藏人起事但尚無效果中國當道亦繼續派兵前赴甘孜初邊釁方開鎭守使即函致駐拉薩之達賴𡃤嘛主張和解後又派員分赴察木多達爾幾但委員出發僅至甘孜未曾續進致未與統帶拉薩藏軍之加朗𡃤嘛開議察華員之主和乃因藏衆器械精良不欲與之衝突故有此權變之策若當時雙方兵力相埒則華員定不待調停而迎拒藏番鎭守使且將親率大軍蕩平叛變矣惜起初數月鎭守使有事於建昌流域不暇分兵兼顧藏邊遂任邊軍獨當其衝但邊軍力不能支察木多等處相繼陷落巴塘事勢日危巴塘邊軍劉司令乃急倡和議延擱多時鎭守使始派朱司令統人數無多之軍隊馳赴甘孜以衛打箭爐之北路後又爲緩兵之計派出和使數人藉以拖延時日蓋以稍緩時日蜀事可望鬆動然後可專力以應付藏人也旋在江卡議定停戰兩月朱司令駐兵甘孜專取守勢並未進援察木多而打箭爐亦利用停戰時機招募新兵預備續戰北方允爲設法援助聞已諭令甘肅出兵助戰進奪察木多陳鎭守使現自覺兵力頗足可以一戰現雖仍以和解爲言然其意似欲與藏番一决雌雄奪回達爾幾也達爾幾之失由於彭某之措施不當彭爲察木多彭司令之姪今已押解至打箭爐鎭守使親自提訊待之頗優竟恕其罪而開釋之聞者咸訝異不置察木多失陷之消息今由甘孜朱司令傳來而以此事告朱司令者則彭司令部下於城陷時脫逃之士兵也聞藏兵在察木多獲鎗彈二十箱銀六萬兩虚實未詳鎭守使之意以爲察木多之失守並非絶對重大事件聞藏人方面消息彭司令等降後藏人並未加以苛待云據一般人傳說察木多被圍時彭司令屢請藏軍派員至某地點會商投降之條件詎藏軍代表議畢回營中途爲彭兵所襲殺如是者數次藏人大怒不復議和遂力攻察木多以上兩說若皆確實則華兵反不若藏番之文明矣打箭爐商業因南北戰爭大受影響羊毛等品堆積甚多不能運出雅州水陸兩路盜匪充斥如欲免遭搶刦則須請兵護送然護送之代價幾等於盜刦以致商旅裹足不前貿易停頓貨價低落打箭爐輸出品爲羊毛牛皮鹿角地氈藥科麝香金砂諸物今输運困難無人收買充積巿場幾同廢物商人因積貨不能銷出無資收賣茶葉故茶巿亦形疲滯惟藏商尚能來此辦貨並不爲東藏亂事所阻蜀省大道之盜風苟不稍歛則商務將繼續退步而公家收入亦將愈少云 
[二日之府院情形]  
　　二日上午九時二十分大總統蒞辦公室披覽陳光遠郭宗煕張敬堯盧永祥張宗昌諸要人來電數件十時三十分傳見前充長江一帶偵探長陸軍少將米占元諮詢要件歷半小時十一時米少將退出元首即進内宅午餐下午三時復至辦公室與中國銀行總裁馮耿光密談要政良久四時後又閱各部院呈遞重要文件以及中外著名新聞紙數張始歸私室休息國務院方面並無會議四川督軍劉存厚特派諮議锺銘來京昨晨謁叚總理面陳第二十一二十二兩師固守川北陜南之情形並懇政府速派奉军兼程進援情事又黑龍江督軍鮑貴卿派軍署顧問張仁來京亦於上午十時餘赴國務院晉見陳述鮑督對於俄過激派之種種計劃並謂中央所欠軍費速爲撥足以維軍心總理已允其所請矣 
借欵消息 
[森林借欵之修改]  
　　吉省森林抵押借欵三千萬問題引起極大風潮該省又續派代表李惠臣來京政府日來密議又提出兩種善後辦法一其原約條件擬將股分公司及股分發行債劵等項略加修改一所有栽種砍伐諸項均須盡力維持主權 
[烟酒稅押欵]  
　　外交界消息近日政府因軍費支絀萬狀而庫欵如洗各省專欵又多截留不解殊屬無法應付萬難支持某當道仍主張以煙酒稅向某國抵押借欵二千萬元政府曾向外交團聲明此種借欵與各國商業毫無損失妨礙並聞此項借欵各種條件似已磋商停妥倘各公使無甚異議即日可望簽字交欵矣 
[美苪使對華借欵之主張]  
　　外交界人云駐美公使顧維鈞日前電呈府院云美國苪恩施駐華公使刻已抵國關於我國經濟缺乏及應行救濟方法曾擬具意見書呈遞該政府及各著名報社發表現美國政府與人民均有一種協助我國經濟之表示並云前奉鈞電祗悉日内晤及苪使會商後再行電達 
[駐英使館籌借經費]  
　　駐英吉利公使施植之因經費無着曾電政府請向滙豐銀行商借按月墊付一千二百鎊償還日期及利息辦法統由中央撥還聞政府以施公使此項要求亦出於不得已之舉遂准其所請並責成財政部向駐京滙豐銀行主任磋商已得同意不日即可實行簽字俟簽字後即由政府電覆施公使查照 
[吉人反對借欵近聞]  
　　吉省團體聯合會奞奮爭林礦借欵事接江電後已覆電贊同惟以此事重大宜雙方進行昨日又推舉李東臣繼續赴京與江省赴京代表接洽討議一切俾　完善地步聞李代表於昨日領到川資後卽於昨晚乘吉長第四次客車西上矣 
　　各團體以中央政府所訂之林礦借欵合同關係重大附近公民等及各縣各團體尚有未詳悉此合同之内容者昨日經衆議决將此合同全文由會抄寫油印多份分散城鄉商民閱覽俾知此中利害 
　　吉林新選衆議院議員王汝誠君昨到聯合會向各縣代表及各團體幹事聲明此次入京俟國會開幕到院列席首提反對林鑛借欵議案聯絡兩院議員通過不認政府此種非法之借欵以挽主權而救吉黑之危局近來吉林公民士紳等對於此次政府之借欵均頗注意所致聯合會意見書甚多昨省紳牛墨樵董話年二君亦有意見書送到該會陳述對付政府之最後方法刻已由會函覆答謝矣 
　　長春於二十八日假燕春茶園開會幹事評議各員先期到會至午前九點鐘城鄉紳民愈聚愈衆約有五六千人當即宣布開會首由正幹事王甲臣報告開會宗旨及以前歷經事實痛陳吉江兩省之危害次由張子詳登台詳述政府借欵爲慘殺南方同胞之用次由張蓬仙痛陳政府不正之理由又次由王國珍陳說對待方法復由王甲臣張蓬仙詳陳將來挽救惟一辦法須從地方保衛團入手切望在會諸君以全副精神加以整頓一旦事機迫切藉爲將伯之助實爲首要之圖萬勿懈怠視爲無足輕重云云農安公民代表王曼述黑龍江公民代表杜弼臣相繼演說最後辦法使吉江兩省一致行動即應從速籌劃以利進行時至午後二句鐘始宣布散會 
[粤督讌會國會議員紀]  
　　粤督軍於二十九號在署讌參議員三十三十一兩日讌衆議員連日席間皆有演說詞旨大致相同宴衆議員日莫督因齒痛不能多談演詞係託王正廷代述大意謂此次西南動兵純因北政府破壞約法不得已而仗義興師然而血戰經年迄未悔禍於是護法各省各軍不得不聯組軍政府以合謀撻伐統一進行是軍政府者係一護法機關將來大法回復軍政府當自行撤銷軍府就職服務各員人人俱以護法爲職志並非有爭攘權利之心故軍政府各政務總裁並不與北方武人爲當選總統之競爭蓋今日中華民國萬不能任其分裂西南義師不達到護法統一之目的斷不中止决無雙頭政府南北分立之理今諸君子不辭跋涉航海梯山遠來嶺表共襄護法大業鄙人實敬佩無似所望對於軍府進行實力維持指導實不勝厚幸並言自己出身行伍汗馬餘生此次粤桂聯軍入湘本欲躬赴前敵盡一份子救國之義務無如同志諸公俱以鄙人年事已老共勸留任後方守備兼籌策應故不得不勉爲其難一載以來運餉濟師補充軍實心力俱殫祗期護法功成重奠國基爾時當解除兵柄謝絶政權林下優游稍娱暮景至目下大敵當前禍機四伏受任於危難之際正是責無旁貸未便求卸仔肩演畢各議員鼓掌莫督隨又向蒙藏議員極意慰勞謂諸君子由西北極邊亦間關抵此足徵西南護法護國之舉五族無不贊同此不獨足爲西南義師慶實足爲中華民國前途慶云云連夕歡會均甚鬧熱俱至更闌始散 
雷城龍軍投降後之消息 
[凱旋歡迎會　乘勝攻瓊州]  
　　雷州龍軍繳械投降各情已見前報頃各討龍軍司令多已班師返省特將是役詳情再錄如下先是龍軍負嵎拒抗討龍軍遂以全力攻之惟彼堅取守勢似有城存則存城亡則亡之概後討龍軍更於城外以士敏土泥築一砲台高度超出城橋架巨砲於上直向雷城注射自是而後雷城龍軍勇氣爲消且因水洩不通軍械餉糈毫無接濟龍軍自念斷難久持遂一致表示投降討龍軍據報呈明莫督訂妥條件城内龍軍遂於七月二十二日高址白旗完全繳械投降是日也各路討龍軍慮其或施狡獪仍嚴陣以待佈置旣妥方由第一軍總司令沈鴻英派出大隊監視龍軍離城龍軍人數約共三千餘名是時均由北門魚貫而出該軍離城後並由討龍軍護送至船以安厥心後遂開往廣州灣俾其搭船回籍以免留落異域龍軍每名計給恩餉二月官長亦然其願再投軍籍者亦准核明收編此則投降之大要條件也至其鎗械亦同時由東門搬運出城聞有七生半的開花砲四尊機關鎗二十架各式步鎗約二千五六百枝惟子彈甚寡聞平均計之每鎗配彈不及二十顆緣其死守雷城已有七八十日彈子早已告罄所致然亦可謂苦戰矣龍軍總司令爲黄恩錫統領則爲龔得勝唐維炯當日亦已開往廣州灣龍軍完全退出雷城後即由第二軍副司令陳德春拔隊進城出示安民并將部衆分駐各要隘以資鎭懾由是雷州討龍軍務遂爾告終各討龍軍亦即高唱凱旋班師回省計二十九日到省者則有第二軍總司令林虎第三軍總司令劉志陸第五軍總司令劉達慶均係同乘廣庚砲艦而回各司令之部衆亦已隨後出發聞係取道陸路至水東再乘軍艦返省林虎等已往謁莫督詳陳經過情形林因冒暑　征備受種種苦辛顏容黑瘦異常其餘統領關澄芳林良彝等三十日亦已回省卓桂廷吴鏡如兩副司令則凖日内督隊返省 
　　雷境龍軍此次帖然就撫其原因有二頃據回省第三軍要人傳述略紀如下一龍軍司令黄恩錫趙鉞李文富等當海康被因之初迭接龍電有新兵萬餘陸續南下頭批已抵秦皇島飭其鼓勵將士死力堅持並飭由李嘉品龍裕光等在瓊就近載運猪隻食品等不時前往犒軍軍心賴以維繫詎月復一月北兵援雷之耗竟爾影滅音沉瓊州一地且爲黄志桓會合民軍四面進攻勢將不保而海康城死亡枕藉默察各營將士已無關心恐城破就擒生命不保遂即召集各統領營長齊集司令部大開軍事會議極言雷境堅固省軍圍攻伎俩至此已窮現有兵力已足保守而瓊島爲我軍根本之地瓊東樂會各屬民軍蠶起必須親往圍剿乃克敉平其時在座有唐維炯龍學衡龍藻添龍星渠鈕朝祐高正義普全李朝興諸將領均一致贊同黄趙等遂於習日指曉先赴廣州灣轉搭外國商輪潛回海口以致城中無主各自爲謀軍心皇皇大有不可終日之勢二因黄趙逃出後其避禍保身之計嗣爲唐維炯察悉以彼瀕行之日一切行李皆未遺留返瓊之後餉需糧械絲毫並未接濟援兵繼至亦屬空談而討龍各軍又值停止圍攻並由滇軍方面派出團長楊開運打旗譚話勸令歸降龍星渠以彼係屬舊交未必絶無誠意遂與議訂條件所有投誠步砲各軍帶械投効者各給恩餉二月條件妥訂後龍軍方面要請先交五萬元散給各軍經沈總司令電請當道飭由財政廳如數撥解戰地交由楊團長率兵送入海康城城内各軍以來者盡屬滇軍彼此素無猜忌且有現欵賚至信而有徵遂將城門開放先由滇軍營長賫爾猷帶兵兩營先入其餘劉林沈各軍隨後繼至雷境遂告肅清矣 
　　莫督通電云龍逆内犯牽擾數月前經會遣海陸軍隊大舉攻剿自陽江電白化縣高州廉江安鋪次第克復之後龍氏敗竄即竭其全力死守雷城該地四面平衍堅城高聳龍軍恃爲根據防禦工事修備數月高壘深溝極其堅固且傾瓊崖之衆渡海策援我軍包圍攻繫血戰數月近據第一軍總司令沈鴻英第二軍總司令林虎第三軍總司令劉志陸第五軍總司令劉達慶桂軍總司令劉炳字雷州招撫使滇軍司令楊德源等先後電告我軍由黄渡頭渡分兵協攻南興南渡等處連戰三晝夜將該一帶完全佔 
領斃敵奪械無算冬日協同海軍永翔等艦進攻雙溪海口砲台被我軍佔領奪械甚衆文日敵軍來犯南興南渡被我軍擊退向雙溪花橋方面逃遁乘勝追擊敵復大敗向英利潰逃我軍進逼英利血戰兩晝夜敵軍死傷過半餘衆奔竄寒日由英利直攻徐聞駐徐敵軍潰向海安渡海敗退即日克復徐城元日廣亨兵艦駛入南渡砲擊雷城殺敵甚衆篠日我軍合攻雷城激戰兩晝夜南街一帶已爲桂軍及第三第五兩軍完全佔領盧團長炎山黄帮統明堂亦進薄至大塔脚下號日敵軍續挫團長黄明藻徐鍾山自願繳械投降要請外交出任保證只求保全生命及恩餉兩月漾日雷城龍軍已將所有鎗炮完全繳清現仍暫駐南山韶山一帶聽候給餉解散各等語查討龍之役勞師勤衆牽制我軍二萬餘衆全賴我滇粤桂各軍及海軍將領敵愾同仇士卒用命餘孽卒就殲滅内患肅清此後我海陸各軍庶得竭其全力一致對外以竟護法全功知關厪注特電奉聞榮新叩感印 
　　討龍第三軍司令劉志陸刻因雷境敉平特飭統領周輝甫先率所領四營回省二十九日已經抵步其餘八營亦由水東陸續起程次第到省不日移師赴汕現由海軍撥定福安楚豫兩艦以爲運載之需并聞省垣各界以討龍水陸各軍此次敉平雷境勞苦功高擬擇地開會歡迎命名爲討龍水陸軍凱旋歡迎會刻經籌議辦法爲狀頗形忙迫 
　　龍黨周沅納順洪死守瓊城日待龍氏接濟餉械乃日久無援近聞雷州全軍投降繳械不覺大爲震恐昨聞周沅率軍數百與義軍戰於瓊東百餘里之某高山彼軍不知地形險隘被義軍協同熟黎數百誘入山谷圍困大敗周軍奪獲鎗枝百餘桿機關鎗兩架周沅逃出重圍幸以身免聞黄志桓連日由某港率軍數營陸續登岸襲攻某縣以驅除其根據地一面約同儋崖楊錦堂營長陵水姜飛督率熟黎用計引誘意欲截斷龍軍歸路納順洪聞周沅大敗逃回府城祗率殘兵十餘名餘則挾械潰散洪返府城後下緊急戒嚴令數次令龍軍堅守海口與大英山秀英砲台等處聞討龍軍司令沈鴻英與桂軍司令劉炳字近日從某港渡海率兵數營會合黄志桓進攻府城海口商民聞耗多有停止辦貨遷 
 
 
 

Page 7

 
 
徙避禍者日問必有劇烈戰　又聞當道現因雷州軍務已經平定决擬從速收復瓊崖擬委派討龍第一軍總司令沈鴻英即於雷州統率乘勝之師馳往攻伐另由省調撥一軍逕攻某處使其背腹受敵同時並調魚雷艇軍艦駛至海口助戰頃已積極籌備矣 
[張作霖赴津後之奉軍消息]  
　　奉天新招募之混成旅擬改編爲師此事在張督未入京時已與中央電商妥協現已决定實行蓋純粹之新軍開入關裏者只有三旅張督爲擴張兵力計早思設法改編正式陸軍一師請中央正式承認雖將來戰事平息此項正式陸軍不能遣散因之向段總理一再電陳得邀允許該師應有步兵兩團砲兵一團騎兵一團工　各一營全師非一萬二千五百人不敷聞此次改編即以現駐長沙等處之新軍爲限（舊軍多在北方駐紥尚未開赴前敵）以各該旅兵員均不十足改編爲師補足人數至於軍餉歸中央負擔現下旣以三旅之軍費支銷將來大局平定即以許軍所騰出之三團之軍費歸第三十師其不足之數請中央永遠接濟若軍械則各旅均領有新械無須添置惟砲工輜重機械沿付闕如俟諸異日再行添購師長已確定五十三旅旅長張序五充任旅長則歸鄒芬闞子貞不再更動張序五前番回奉滯留未發兹以編師亟待進行不能久延定於今日（二日）搭早車入關往唔張軍長汲師長然後南下實行編製編成以後其師部仍設於長沙 
　　奉省軍官對於西南作戰問題本分主戰主和二派二十七師師長孫烈臣本爲主戰派領袖兹據某軍官云孫氏回奉後恒與人言曰予身爲奉軍指揮官對於西南作戰事宜自當聽從政府及督軍之命令惟蒞戰線以後觀種種慘狀不敢再主戰爭且各方軍隊均不願戰奉軍混成旅又屬新募痛苦情形尤不言而喻若南北戰事延長其他勿論實爲國民之大不幸云云可見孫氏之趨向和平形跡顯然矣 
　　近日道路喧傳咸謂二十七師師長（南征奉軍總指揮）孫贊堯日前隨同張督前往京津藉資擘畫然自張督離奉後又有孫師長代理軍務消息故特該問二十七師辦公處人員據云二十八師師長汲金純確隨張督前往孫師長因須坐鎭全省並未晉京且孫師長離奉時期當在張督回奉以後始可行動由是以觀想係汲師長隨同晉京之傳誤也 
　　張督當未晉京以前軍署迭開會議二十九師師長吴興權因剿緝蒙匪籌備國防勢難晉省未與其列兹據軍署消息吴師長日昨由洮南拍致軍署急電陳述國防籌備之情形及將來進行之辦法内容因關重要無從探悉并聞是電已由軍署轉致天津張督行轅藉資核辦矣 
　　總統府侍從武官馮德麟月前來奉與張督磋商一切嗣因家務滯留北鎭此次因聞張督軍由津赴京馮氏特於日昨帶同隨員二名搭車赴京 
　　駐紥鐵嶺第四混成旅八團團長趙福堂及駐防彰武騎兵第二團團長張作濤均因軍防事宜於日昨搭車來省面謁孫代督磋商一切一俟所商就緒即須回防 
[孫洪伊致各團體之通電]  
　　省議會商會學會敎育會農會曁各團體各報館公鑒溯自大法陵夷義師崛起非法政府自知不爲國民所容乃倒行逆施引盜入室僨脉不畏爲虎作倀在彼竊政之武人以爲苟可壓制人民固無施而不可抑知國家之設本同一歷史語言文字思想夙習之民族自爲團結以謀共同生存者其一切設施當然由一民族自爲之主以對外言國家乃吾國民私有者應由吾國民自治之不容他國之侵略以對内言國家乃吾國民公有者亦應由吾國民自治之不容有特殊階級之壟斷把持俄羅斯何以革命美利堅何以加入戰團凡所以揭櫫人道自由而不惜費時耗財流血以爭之者無非使世界各民族恢復其完全自治之權而已吾國自辛亥舉義民國成立政權由一人之手移　於國民全體乃不幸專制之餘孽人類之公敵重見疊出翻雲覆雨哀我人斯遂蜷伏蠖屈於淫威毒燄而莫敢喘息縣以下之自治旣剷削淨盡矣省議會雖一息苟延然箝轄於武力之下若有若無一省之自治權亦摧滅無餘矣而自去夏國會横被解散國民對於國家之自治權又被掠奪以去嗚呼彼波蘭芬蘭之亡國遺黎現皆奮起以圖自立而我國之殘民以逞思以暴力壓服全國者直藩屬土人之不若彼心目中豈尚以吾民爲人類乎而吾民且低首下心趨附權勢又豈世界高等人類之所應有乎况非法政府濫借外債殘殺同族以一國之軍權財權及一切礦山森林鐵路等拱手而奉之外人是今日受治於三數武夫官僚者將不旋踵即轉而受治於他族矣國亡種奴殷鑒俱在苟稍有良知有血氣其何能忍此須臾也以切身之災而立於旁觀之地是不得不謂吾國民之弱點或諉之曰無實力無辦法然人心輿論即吾民之實力奔走呼籲即吾民之辦法曷喪嗟而夏桀放道路目而周厲流满清席累世帝王之業以此而傾覆袁氏具絶代好雄之資以此而倒斃彼下於周者更何足算今民族自治主義之奮興已如風發泉湧不可遏抑將支配今後之人類社會如天經地義之不可動摇竊料歐戰告終之日卽此主義大行之日雖以氣吞一世之德國亦必屈服於此主義之下而不能獨異吾又何長乎强暴之當道何畏乎無道之强鄰且吾國所謂武人旣非特殊之種族又非封建之諸侯自督軍師長以下孰非國民其利害旣與吾同其好惡亦豈能獨與吾異苟大多數人豁然醒覺知自治之不容已則武力亂政之禍必不戢而自消我國民其速興我國民其母餒褫彼奸人之魄還我神聖之權此其時也人心不死事必可爲失今不圖悔將無及臨軍心摧言不暇擇諸希鑒原孫洪伊叩陷 
[張敬堯覆省會代表函]  
　　七月三十日湖南督軍張敬堯覆各省省議會代表函云各省議會代表諸公均鑒接奉電函祗聆宏議緬高懷之光大讀玄論之眞諄仰見護法救民雙方解釋詞嚴義正薄海咸欽譬如唐堯洪水神禹隨刋固未嘗不可以挽回也敬堯不才謬膺疆寄痛心時局竊望和平誠有如公電所謂寗不願奠共和之長基納國家於軌物第以一隅職守謹當視中央之旨導爲旨歸未敢或踰心餘力絀望風罄折不盡欲陳敬布區諸維亮察張敬堯敬啓 
湘中軍事之鱗爪（長沙通信） 
[前線防務之布置]  
　　湘省前線防務已經吴佩孚將軍布置完好聞係以王承斌蕭耀南兩旅開至祁陽擔任前哨事務以閣相文一旅策應安仁方面之奉軍曹　一旅則由衡山移至衡陽張學顏張福來兩旅則仍令分防耒陽荼陵等處並已分電中央及曹使查照矣 
[祁陽兩軍之激戰]  
　　駐在祁陽之王承斌旅長聞已與賁克昭所部之桂軍第一旅接戰相持至一日之久桂軍以子彈告罄且無應援當即向零陵退走並聞賁旅死傷頗衆鎗械遺失亦多王旅雖獲勝利然死傷亦頗不少 
[湘東情勢之緊急]  
　　湘東方面近日情形頗爲吃緊蓋因陳炳焜所部之桂軍二十四營已由桂省開抵湘境其首隊且已行抵茶陵吴子玉師長以該路情勢緊急非得奉皖各軍速往援助不足以資保全昨已電由中央轉電張督就近斟酌抽調矣 
[酃茶戰事之所聞]  
　　據軍界傳出消息酃縣茶陵日來均已發生戰事現下正在激戰勝負未分其交戰地點一在酃縣所屬之將軍山蓮花港等處一在茶陵所屬之樟樹橋枝嶺一帶 
[愼重外交之電告]  
　　張督以湘省因戰事所牽及之交涉案有多起現在前方戰事又將發生不可不預爲防止爰電致吴子玉師長請轉電前方各軍隊對於各地洋行敎會以及外人生命財產務須一體妥爲防護母任稍有損失以篤邦交 
[受撫兵匪之編遣]  
　　湘南招撫局自成立以來前後所招撫之軍隊土匪合計已不下九千餘人除趙興發所部暫仍其舊外其餘則悉行編作運輸隊駐紥衡陽聽候隨時調遣惟其中尚有老弱者約計有二千餘名則已給資遣散回籍聞已由趙春霆電達中央察核矣 
[皖省近事]  
　　鎭守署參謀長儲辛前在皖組織軍警聯席會議並援去夏戒嚴成案宣布特别戒嚴昨由軍署出示於八月一日實行所有戒嚴期内發生案件即以戒嚴條例辦理 
　　馬少甫鎭守昨來電報告已由樟樹鎭率師逕赴前敵所有軍情探報嗣後仍由樟樹兵站轉遞 
　　黄省長近以省庫奇絀萬分擬辦金庫劵以濟眉急現正着手進行 
　　此届省議會選舉第一區懷寗縣業於八月一二兩日分保投選全縣初選額七十七名按法定票數計算覆選當選額四名聞此次初選各鄉運動甚爲劇烈 
　　含山縣署前被火延燒請欵修理一節現經省長核准援照懷寗宣城成案在正項借撥分年攤還惟被燬印花屠宰煙酒等票理應賠償仰即分呈各主管機關核辦至焚燒衙署異常疏忽本應記過撤懲姑念該知事在公出期間免予置議 
　　桐城縣屬之棠梨舖等保前次陡發蛟洪水勢猛勇將該保圩堤冲破二十餘處田禾淹没無數災情甚重現由該縣知事呈請給振撫恤聞省長以該保圩堤被水冲潰該知事究難辭保護不力之咎仰速將已潰各圩設法修復補種雜糧並就地籌欵撫恤 
[土匪圖刦火車（碭雲）]  
　　本月一號下午四時許隴海第六次客車行經黄口李莊間離徐城約及百里突見十數人横臥軌道中車頭司機者照例連鳴汽笛以警其去乃笛聲數發而僵臥如故同時瞥見路旁高粱叢中有無數農裝持鎗者在知其爲匪無疑隨由護車軍隊荷鎗實彈以待及事至近處横臥軌道中之十數人立時突起兩旁之埋伏亦同時奔出連發排鎗彈如雨下護車軍隊立發回鎗抵禦極力當時斃匪兩名車頭更加足汽力飛馳而遇土匪尾追不及蓋隴海車日馳驅於剿匪區域之内此種情形已歷有經驗故能臨時措置裕如得免於厄事後查騐車中客貨無絲毫損失惟車頭稍有鎗傷及飯車彈穿一洞而已該路自前次碭山左近被刦後深恐商旋裹足有碍營業力請徐州鎭守使及歸德鎭守使於治匪區内擔任保護旋由徐州鎭守使張文生派安武軍四十名護車至汴蘇交界之楊縣車站再另由歸德鎭守使寶芬派軍四十名接送至歸德此次土匪未得逞其欲乃其效果也 
　　徐州鎭守使近以時值青紗帳起土匪勢愈猖獗復以姜桂題之戚及段書雲之弟爲匪擄去深受强有力者之責難並同寅之誚讓一憤而親統各軍於上月二十九號馳赴黄口奮力追剿並約同歸德鎭守使截堵其後連日劇戰稍有功效土匪以四竄之路已斷散佚不羣所有之肉票不暇顧及竟逃出百餘人之多徐州首富張某亦在其中此次　刦客車之匪乃其繫散之一股云 
[杭州快信]  
　　中央催解協款甚急浙省金庫奇絀財政廳昨飭各縣局迅將各項正雜各欵限期一律掃數清解違于未便 
　　杭甬紹剗平現水案因各錢業反對紛擾至今迄無正當辦法中行蔡行長谷清已將借用之禮和洋行等現欵二百四十萬金悉數退還 
　　杭縣殘廢院内添設病院已由官廳决定立案實行經費由善堂負擔 
　　高檢廳陶廳長以本廳六年度辦事報告現將材料徵齊亟待編纂特委書記官長綜理一切並派第一監獄典獄長劉　會同辦理以期早日觀成 
　　楊督曁劉夫人夏曆七月六日六旬雙慶馮總統昨頒到　額文曰齊眉景福又聯對一副上聯爲浙水高名　偉略下聯爲鄺泉甘醴慶良辰書法尤極遒勁 
[南京快信]  
　　李中將電李督報告天津會議支日散會馮總統派王克敏迎張作霖倪嗣冲張懷芝曹錕曁各督代表入京 
　　參戰處電原派赴海參崴之第九師一團現因满洲里吃緊改派赴哈爾濱防禦 
　　第六路安武軍兩營昨由浦轉華利輪運贛 
　　陳調元旅長電軍署報告駐臨城之奉軍旅長郭瀛洲昨率所部一團開抵徐州 
　　碭山縣知事謝宗夏被匪架去齊省長飭新任婁知事迅赴新任 
　　農商部僉事鄧振瀛由滬調查萬國蠶桑改良會事竣昨過寗轉車回京 
　　第一區省議員覆選昨晨九時開票廳振乾（江寗）十八票張肇炘（六合）十九票顧希曾（句容）十九票張存英（六合）十八票郗大純（江寗）十九票徐堃錫（江寗）十八票屠宜厚（句容）十七票朱積祺（江寗）十九票張小宋（六合）十九票鄭巽（溧水）十九票均當選爲省議員施文煕得十四票當選爲候補第一其餘候補當選九名下午一時接續投票 
松江 
[敎育會常會紀事]  
　　縣敎育會於四日午前舉行常會會員到三十餘人正會長姜揆勳因事未到由副會長吴子祥倪汗忱兩君到會主持依照原定秩序先開小學敎員研究會研究題爲家庭與學校間之連絡有何良法以收實效經衆討論後决將研究題印送各校徵集各校現行之連絡法由會詳加審擇彙印成帙分送各校實行次開職員會議决下列各案（一）大會日期案議定八月十八號並於先一日開預備會（二）會員介紹請議之小學敎員圖賞賣親請函縣懲戒案議决由會函請第三國民學校校長潘望之將　賞賣親之敎員趙慶禧辭退藉平衆怒（三）會員姜粟香提議咨請勸學所依照省敎育行政會議議决案宣布五年度敎育欵决算衆議事體重大須詳爲討論俟交下届大會續議以昭愼重 
[修志局採訪延期]  
　　松江續修華婁縣志局原定採訪期以半年爲限現已限满唯是遵限交稿者殊屬寥寥爰於日昨邀集各巿鄉名譽採訪員開會討論衆議現届大暑調查撰稿均感困難决再展限一月俾得從容從事並議稿件交齊後將屬於某鄉之稿交生長某鄉之採訪員審查一次俾期無悮　 
蘇州 
[機匠罷工風潮又起]  
　　蘇城織緞各機匠前年因米珠薪貴要求增加工價即經各賬房公議暫增工價每尺加洋三分迨後各賬房復行議減將所增三分一律取消近日各機匠等紛紛停工旋在霞章公所公議要求將三分之價仍舊照加即由公所以公函致雲錦公所（該公所係賬房帮所組織）後接雲錦公所復函允暫時照加俟兩個月之後須酌減分半而各機匠仍不满意即全體停工聲言必須永加三分方始開工連日各機匠等成羣結隊分赴各處查看有無私織之家如有私織即將梭子取去又有多數機匠閧至白塔子巷寡福祥絲賬房吵鬧當經警區飭派長警到場驅散警廳崔廳長已分飭各區多派長警隨時巡察勿任滋事 
[劉巡官撤差查辦]  
　　蘇垣南區第五分駐所巡官劉銘勳前於某日經過觀前街正山門口見有賣報人手持報紙呌賣（是日係省議會初當選人發表之期）劉巡官即檢取市鄉公報一紙閱看名單後仍行退還該賣報人徐榮貴向索看資銅元一枚劉不給致相口角劉即將徐掌頰二十崗警到來將徐拖開而徐本體弱時發疾病今被責後心甚氣憤回家後竟舊病復發臥床不起越二日後因病逝世旋有公民某某等將情具禀省長請求澈究齊省長據禀令行蘇常道尹查辦王道尹接文後立傳警廳崔廳長至署而諭將該巡官撤差看管聽候查辦崔廳長回廳後立即令飭南區劉署長將該巡官劉銘勳撤差看管遺缺已委本署内勤巡官楊曙村代理聞道尹之意此案須交吴縣審辦也 
[司法界消息]  
　　刑事訴訟律草案尚未經政府全部核准施行各司法機關雖有根據之處則必稱訴訟通例近來雖將管轄再理各條次第援用惟關於執行事件尚多窒碍現經司法部將執行編制依法公布通行各省今吴縣知事奉文後即將該編各條布告 
無錫 
[省會覆選開票誌]  
　　省議會覆選投票見聞已誌前報月之二日爲開票之期仍在武進縣學宮舉行兹將當選人姓名票數錄后陳大猷二十一票胡紹瑗二十一票江湛二十票奚九如十九票謝芝先十九票以上武進人周承基二十票華彥銓（即蘅卿）二十票薛學潛十九票楊霖（即濟時）十九票榮宗銓（即德生）十九票蔡君植十九票榮棣輝（即鄂生）十九票吴棣（即建昌）十八票錢鼎奎（即湘伯）十八票以上無錫人儲南强二十票徐瀛二十票吴福康十九票以上宜興人鄭立三二十票華　二十票以上江陰張援十九票袁國藻十八票以上靖江人候補當選一名范循廉十票亦靖江人翌日三號續報候補當選票無錫人之抱候補希望者頗不乏人惟每票須代價二十元約一百數十票方能當選且因各初選當選人於第一次投票後以任務已終多數返里所有前往投票者恐不免有借用證書冒名頂替之弊也 
[電催競志校長蒞任]  
　　競志女學自經省會議决每年補助洋三千六百元該校之中學級即改爲江蘇代用女子中學由齊省長委任韓烺泰興人爲校長奉委已久尚未來錫轉瞬署假期满開學在即昨有邑紳電催其原電略云南京齊省長符敎育廳長鈞鑒競志女學敗壞承改代用中學並委韓烺主辦甚幸乞飭速來改組無留污點楊楫陶世鳳楊建綸許國鳳叩 
鎭江 
[鄉民賽曾之熱鬧]  
　　鎭郡之東小河鄉民曩例每年於六月間迎賽都天神會近經行政各署諭禁停止已久今屆各鄉民等因各處均遭天災人禍而我鄉本年麥收甚稔理應上答天庥俾降福曜故均興高彩烈擇於二十七八九日三天迎神出巡會中儀仗全係新製檯閣燈彩頗爲精巧各處來觀者甚爲擁擠誠數年來未有之熱鬧也 
[白鎭守使過鎭]  
　　海州鎭守使白寳山日前赴寗晋謁李督軍禀陳江北剿匪事宜兹已公畢於日昨乘午班火車道出鎭江暫駐行旌翌晨搭招商小輪遄回海州防次 
[運兵軍艦過鎭]  
　　通濟軍艦於日昨午後六時由滬駛抵京口停泊一宵翌晨鼓輪上駛聞該艦此行係開往浦口載新振武軍赴閩攻粤云 
江北 
[邳縣初當選人之受驚]  
　　邳縣自史匪受　後散亂土匪或數十或一二百成　結黨分至邳之四面各鄉圩莊村搶刦架人邳西尤甚運河一帶來往船隻　不受其　資此次省議會初選當選人限定八月一號在徐州覆選非往台莊搭車赴徐不可七月二十七號初當選人五十餘人齊集邳城邳縣李知事派警備隊七十名官湖團防三十名戴家圩及各處團防數十名護送於二十九號由旱道往台莊沿途軍隊並初當選人連同赴徐投考之學生三百餘人將至半途遇匪數十名　刦兩下開戰鎗砲之聲不絶交戰數小時經軍隊擊斃匪徒一名活捉匪首一名匪始散至晚方抵台兒莊數百人雖未受有損傷所受之驚已不爲小至軍隊回來知事均加賞勞活捉之匪已於三十一號鎗决 
嘉興 
[時疫流行可畏]  
　　嘉興近日因天氣涼熱不匀（日中烈日如焚夜半甚形凉爽）致發現時疫初起時腹中作痛至數小時後即大發狂熱手足抽筋形若癲狂諸醫束手未及一週時即行斃命此種病症以南鄉一帶爲甚現漸蔓延於北鄉矣且染是種病症而死者以小兒爲多如田上浜鄉民孫某家於旬日内竟斃兒童四名時疫之流行可畏甚矣 
[城中竊案疊出]  
　　嘉邑城中近日竊案疊出如市心弄顧某家於前晚被宵小挖門進内竊物迨至覺察該竊賊已去如黄鶴損失約值三十餘元此外育志弄李宅廟前夏宅塔弄内施宅等亦均連日被竊雖經各失主開單報警請求飭緝然亦虚文耳 
濟南 
[第一區省議員揭曉]  
　　第一區省議員覆選於一日在歷城縣署舉行當日即行開票所有當選人及候補當選人姓名如下 
　　郭珠泉王世棟李惠源宋簪纓鄭鶴年五慶雲孟廣深楊郙周翰章孫同文谷振東秦少文金光生王本孝孟昭升王功鎭陳鉤鼎邱梅生趙毓岳（候補當選人）李立廷張良弼崔少文高續蘭劉昭一王成章 
[第五師招募新兵]  
　　陸軍第五師各營或因事退伍或因病請假以致空額甚多業經先後呈報師部現張師長以正當用兵之際各營空額未便延緩昨特諭令五師參謀處急行招募新兵一百名以便速行敎練分補各營空額已於三十一號在辛莊師部實行招募聞應募者甚爲踴躍云 
天津 
[經略使軍法處成立]  
　　四省經略使署組織總軍法處已完全成立附設於河北天緯路直隸督軍署軍法課内 
[任福黎電辭奬叙]  
　　京畿水災善後處第二路查賑委員長任福黎於去歲襄辦京直賑務實心任事勞瘁不辭今夏湘省偏災迭告熊督辦特令其携欵前往查放亦能竟力從事現因京畿賑　結束電令開送履歷彙案請奬以彰勞勩乃該員復電力辭情詞懇摯足以風勵薄俗兹將原電錄左天津熊督辦鈞鑒漾電敬悉福黎不才謬膺奬飾慚感莫名去歲京直水災百年浩刦人民蕩析沉痛至今仰賴大總統哀矜於上我督辦劬勞於下授衣計食昕夕不遑貸種導流豐穰告慶俾數百萬災黎誕登袵席皆督辦至誠所結乃得有此福黎素餐溺職上未酬知下多遺憾若更濫邀奬勵益增愆尤此不可者一也去歲馳驅氷雪汨没泥塗皆各委員與順直局曁中外各慈善團體之功攘人自擅實所愧恥且今年三月回湘辦賑於直賑未能結束除各委員知事成蹟略有報告而於中紳西友未及擬叙屬委員沈奎韱擬心寳未安外負友朋内慙衾影此不可者二也且回湘以來目擊人民罹刀兵水火姦淫驚嚇饑餓疫癘而斃者不知其數誠意不足感人哀呼無能動衆鎭心剌骨寢饋　安當同胞水深火熱之時爲一人冒恥求榮之事喪心病狂非所忍出此不可者三也福黎憂患餘生心膽摧裂久甘遁隱何意顯榮屬開履歷擬將福黎彙奬之處伏乞收回成命俾安患分至京直第二路辦賑員紳及中西慈善團體務懇破格奬勵以彰勞勩而資勸善是所至感福黎叩有 
雜評一 
[津會之成績　一千五百萬（默）]  
　　天津會議之結果如何不必問也何則今日在會議席上雖曰解决而他日果能一一實行否實行而一一無變更否則未可知也議决而不實行或實行而不能無變更則去無結果也幾希 
　　雖然不能謂爲盡無結果也軍費問題已解决矣某軍若干某督若干某署若干一千五百萬之軍費當然實行而不能有絲毫變更嗚呼此即所謂天津會議第一之成績歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[經董條陳洋商租契之辦法]  
　　上寳兩邑洋商租契事務迭經在滬官紳籌議辦法呈復在案近上海市經董陸文麓等又條陳省道交涉各署云爲條陳事前奉縣知事二九六號指令内開該經董等議復洋商租契一案已奉省長令行財政廳會同滬海道尹江蘇交涉員核議並先奉財政廳交涉員道尹令行縣局核議除遵令議復候令遵辦外仰即知照此令等因奉此董等自當恪遵縣令靜候施行惟有不能已於言者若照前次呈復切實辦理最爲正當但洋商一面勢必有所藉口其理由有二（一）押欵之關係凡押欵之交易非預租契不辦其期限或半年一年並有延至多年不能即轉道契者比比皆是其藉口之理由一（二）費用之關係凡扡保蓋戳有二釐費用廢舊契立新契何堪再耗其藉口之理由二以上二理由大都反對者心理之所欲出殊不知前呈中聲請以六個月爲限者原以杜絶地保預用名戳之弊但押欵一層亦有補救之法一届六個月由業房會同押主呈送會丈局加一戳記註明月日又屆六個月亦如之則於押欵毫無關碍其第一項之理由不攻自破矣費用一層亦易解决查各圖有循環薄章程甲蓋戳乙承認乙蓋戳丙承認丙蓋戳甲乙承認彼租契而的實也據舊契換新契由現年地保蓋戳不准再索使費亦可懸之公令現會丈局於近年之租契本有現年加戳之辦法其第二項之理由亦不攻自破矣夫官廳行一令洋商以爲不便起而反對官廳因其反對而終止交涉之謂何且使交涉者果係洋商猶可說也殊不知反對者之仍是華人洋商其幌子也是在官廳與地方之熱心毅力何如耳彼寳山縣之辦法獨不可借證乎應請訓令縣局嚴重對付此外更有三辦法（一）截清日期以前所呈之租契請以本年六月底爲截止之期令縣局通飭各圖地保查明該圖共有租契若干紙每紙立於何年何月日某圩某號幾畝幾分呈報會丈局由局呈報道尹交涉員備案此後不得再有發生（二）編列號數本年七月初一日起凡各國立一租契通飭各地保呈報會丈局由局編册某圖甲契係一號某圖乙契係二號挨次呈報道尹交涉員備案俾不致漫無稽考（三）官賣租契查永遠租契向由紙舖印板出售應請定一格式加蓋官印此後由官專賣隨官契頒發各市鄉分辦印契處出售歸各地保購用旣可稽查而於公家亦增一種收入以上之辦法誠能起而力行之則從前之積幣可以一切掃除矣是否有當伏希採納施行 
[改革輪船公票局之異議]  
　　太古怡和招商等各公司輪船買辦結合團體創設公票局所有各公司長江班商輪買辦盡行加入藉以調劑盈虧當即推舉中西各局董並倩尤遜齋爲該局華主任成立以來業已數載惟局中收支相抵尚覺不敷積虧甚鉅是以月前由尤君與太古大班却克君談及謂自該局創辦以來未獲盈餘祗有虧蝕而却君通盤核算謂尚不至有虧當即力促尤君籌劃改革以圖挽救並提議（一）改用洋稽查員嚴行稽察各輪買辦有無弊混以資整頓（二）改用硬票如火車電車上所用者以便查驗而免弊端業經尤君允雇洋員先行試辦俟有成效當再訂期寳行聞自此議發起後各公司商輪買辦尚無異議惟招商局長江班輪諸買辦對於改用洋稽查一節咸不满意日前集議後即繕公函送往該局大致謂招商局各輪船係華人自主之權非他公司可比况平日祇有調劑他輪之義務是以否認公票局雇用洋稽查登輪查察云云該局接函後由尤主任迅即分函該局各商輪買辦赴局會商以使諮詢反對理由云 
[羊毛業請照議案徵稅]  
　　南市縣商會昨接羊毛業公所函云接展鈞函敬已讀悉並蒙轉示財政廳指令棉羊毛每百斤征銀六角山羊毛每百斤征銀兩角如棉羊毛爲數無多祇搭二三成准照山羊毛一律征稅倘有大批躉運仍當區别征收等因查羊毛稅率向來不分等類每百斤統捐一角五分自改稅新章驟加數倍今雖輕減實已擔重而棉羊毛征銀六角是較前增至三倍之多際此商業凋敝力所難堪前曾縷述艱苦蒙貴會轉請得省委蒞滬會同稅所長至貴會集議酌定不分等類槪照一角六分納捐是誠適中辦法商情悅服今若打消前議仍征六角何以取信至論報運洋關亦係實情棉羊毛售銷出洋者爲正宗其運銷内地者百無一二並無牽混之處且山羊毛係冬季出貨棉羊毛係熱季出貨隨時運銷准搭運棉羊毛二三成照山羊毛征稅固無此實空示體恤毫無實惠現在羣情惶惑商情停頓爲此具陳懇貴會維持轉請稅務所呈請財政廳准照酌定辦法不分等類槪照一角六分征收以維商艱而安生業不勝感禱之至云云該會接函後已轉函稅務總公所陳所長請爲核示矣 
[運通銀行之兼併]  
　　英文滬報云美國通運公司數家歸併爲一籌集資本三千萬元當由美政府核准營業取名運通銀行上海滙發公司亦在歸併之列八月五日午後二時閉門歇業其原有辦事地點及所用中外職員槪由運通銀行接收按滙發公司自在上海營業以來已及兩年不獨出入相抵且有盈餘云 
[耶松老船塢之成績]  
　　英文滬報云本埠耶松老船塢兹爲瑙威商人承造貨船五艘今第三艘業已落成上星期六日在吴淞外舉行試駛禮其載重力與速率皆逾出合同所定之限度開足汽機連行三小時全船機器皆有優美之成績不久此船將載貨駛赴瑙威此船建築上最可注意之點在全船機械皆由耶松老船塢以原料在滬造成無一取給於外洋此種成績惟外國極大之船廠始能有之云 
[省敎育會常年大會之預告]  
　　江蘇省敎育會致各會員通啓云敬啓者本會定於八月二十一日（即陰曆七月十五日）舉行第十四次全體會員常會並先期按日分開各項研究會凡本會會員務請先期携帶應交會費來會換取入場劵其評議員會即於二十日上午九時起全日開會不另知照如有提議事件請於八月十五日以前寄會至開會秩序届時宣布除登報通告外合再函達專頌台安附開會日期表八月九日星期五上下午童子軍聯合會研究會十日星期六上下午童子軍聯合會研究會十一日星期上下午童子軍聯合會大會十二日星期一上午小學敎育研究會大會下午師範敎育研究會大會十三日星期二上午理科敎授研究會大會下午師範敎育研究會小學敎育研究會合開大會十四日星期三上午幼稚敎育研究會大會下午理科敎授研究會大會十五日星期四上午英文敎授研究會大會下午幼稚敎育研究會大會十六日星期五下午英文敎授研究會大會十七日星期六上下午縣視學研究會十八日星期十九日星期一上下午均開縣視學研究會二十日星期二上下午評議員會二十一日星期三上下午常年大會又體育研究會大會於十三十四十五十六十七五日上下午另在體育場舉行 
[取締關礙風化之餐館]  
　　英文滬報云公共租界捕房查悉北四川路及虬江路一帶租界邊境頗多不正當之西餐館當將所得消息彙報領事團請其轉致中國當道設法取締以維風化閘北華人對於此種餐館近頗注意虬江路三百四十五號之西餐館内設跳舞室且有婦女勸酒華警曾查明館主爲某俄人但此俄人謂已轉售於某意人中國當道乃請意領署許其封閉之現閘北對於此種餐館續發執照之請求皆已拒絶不納聞同一性質之餐館在工部局管轄權下者亦將不許續領執照云 
[奥人被拘]  
　　英文滬報云有一奥人名約瑟波克者昨晚在法租界被拘因其爲敵民之故將於六日解送公堂辦理此人來自奥國之特里斯特口岸自稱意籍不認爲敵民云 
[罪人解往澳門香港]  
　　英文滬報云前從日本解回上海關於百萬元股票大騙案之葡萄牙人三名及僞造支單行騙之一人已於上星期六日附瀛洲輪船前往澳門聽候審判又前充西捕空虧公欵之某英人亦乘此船往香港以便執行十八個月之監禁云 
[崇明貧民生計之戰爭]  
　　崇明地處海濱沿海人民向以晒鹽爲生頗爲貧苦前日因運使整頓鹽場急切之間激動衆忿聚集數千人將鹽公堂縱火焚燬該處爲蘇屬緝私第一團第五營所轄防地屈營長彈壓無效立即飛禀團長盧桂馨統領宋明善請示機宜宋統領聞信後即乘火車至吴淞偕同盧團長乘坐安濤兵輪前往查辦昨晚尚未回滬想必能和平處置也 
[巡警毆斃人命三誌]  
　　浦東六里橋鄉民奚羅春被淞滬警察三區三分所巡警陳文泮用鎗柄擊傷肚腹致命身死業由屍妻奚邱氏禀請地方檢察廰派員驗明屬實判由屍妻自行棺殮聽候函致警廳將該巡警解送到廳訊明究辦等情已兩誌本報兹悉此案業經該分所警佐宋國瑞飭將該警陳文泮押送警察廳發交司法科研訊一過昨即備文將陳警移送地檢廳經檢察官提案預審之下判令收押聽候調查起釁情形再行核辦 
[拘獲携械圖刦之匪徒]  
　　閘北區三分所巡官温壽林前晚率同巡警于敬軒馬雲生劉福昌等巡邏至滬寗鐵路旁見有程和玉楊正心許阿金彭大喜子周柏元沈福生等六人形跡可疑上前盤詰言語支吾旋在程等身畔抄出手鎗三支電筒兩個及麻繩舊棉絮等物一併拘解該所經唐署員研詰據稱欲至該處居民粤人湯金芳家搶劫尚未實施云云昨日併解司法科經段科員飭解淞滬警廳訊辦 
[偵緝唯亭鎭刦案逸犯]  
　　水警駐滬第三隊王隊長偵悉搶刦唯亭典當案内之逸犯高阿炳現匿浦東原籍昨特密令偵探往緝務獲懲辦 
[浦東土棍擄刦處女三誌]  
　　浦東土匪姚掌掌楊關元等夤夜紏夥持械强擄高橋鄉民黄茂順之女翠珍藏匿法租界永興旅館由黄禀求淞滬警廳移提等情已誌前報兹悉此案業經徐廳長飭警前往協同探捕將姚掌掌拿獲並獲該女昨日移文法公堂飭令捕房將姚匪有該女翠珍一併提解到廳聽候質訊嚴辦 
[減免稅釐之稽考]  
　　上海稅務公所陳所長昨奉財政廳函開缅奉財政部令略謂查減免稅釐物品近來日漸增加於稅收前途不無影響此項物品雖經本部立簿登記而於減免稅額之數終屬無從稽核殊不足以昭愼重兹由本部製訂免稅釐表式一紙仰該廳長此後應將所　各機關將減免稅釐物品及其稅額按照表式詳細塡列每年分作四次按季呈報無論本部令行減免及其他各機關所發護照減免之件均應分别列入以憑查考 
[雜糧徵稅論石不論觔]  
　　上海稅務公所呈江蘇財政廳云據上海縣商會函開修訂稅率一案業奉貴所會委呈奉財政廳指令照准抄錄廳令表說轉函到會遵即轉知各商遵照在案惟查糯米糯稻菜子芝蔴等向以石論前次會議草單誤爲每百觔字樣函請轉呈財政廳更正爲石等因准此所長查糯米糯稻菜子芝蔴新舊稅率均以石計商界交易亦槪以石論前呈表内作爲每百斤實因會議草單誤書以致錯誤准函前因理合據情具文呈請仰祈察核更正指令遵行並乞通令各稅所一體遵照 
[日人案件尚無開審日期]  
　　英文滬報云某日人傾倒强水灼傷中國婦女一案日員尚未擇定開審日期此案原定上星期五日由日領署公堂開審後改至星期六日此後租界捕房迄未經日員知照提訊之日期云 
[鐵路司長蒞滬]  
　　字林報云交通部鐵路司長關賡麟已抵上海調查滬寗與滬杭路務將留滬數日云 
[舊鎗砲修竣運浙]  
　　浙江楊督軍前將舊存各種鎗砲送至上海兵工廠商請配修兹已由該廠將應修各件陸續修竣由謝廠長電報楊督軍派員來滬驗收領回業於昨日派員來申赴廠點驗旋即商由滬杭路局派四等車數輛如數裝運返浙聽候撥用 
[閩省新兵又來一批]  
　　福建李督軍此次續招新兵一旅以備撥補各營連缺額業經二次到滬計有一千四百餘名現均暫駐龍華候輪出發兹又在徐州招得新兵五百四十餘名仍由火車於前日運送到滬由羅排長督率照料亦在龍華新操場暫駐候再遣送往閩編練入伍 
[撤銷威嚇訛詐之控訴]  
　　小工頭目王扣仔於上月二十號在總巡捕房指控住居楊樹浦路一千五百三十九號門牌之土販甬人胡寳洪串同王發設計將伊誘至江西路三十一號門牌某客棧内出示手鎗威嚇勒寫筆據拆梢洋一千零八十元昨晨由探周志仁與西探目堯克將胡寳洪拘解公共公堂經中西官訊據原告王扣仔訴稱上月二十號被告託我代雇小工兩人令我領至江西路三十一號門牌某客棧内我信以爲眞雇者兩人同去繼被指稱小工竊取煙土九包即由胡寳洪與王發將我關閉房内出示手鎗恐嚇拆稍因我並無現洋逼寫七百二十元三百六十元之借據兩紙始行釋放是以報捕請究質之胡寳洪延律師到堂代辯否認中西官察核供詞以原告所控證據尚欠充分遂判將案註銷被告開釋 
[出洋學生消息]  
　　此次敎育部所派出洋學生程度均極高深中有北京高等師範敎務長鄧萃英君研究敎育極有心得著作等身近著有「動的新敎授」等書風行一時聞鄧君此次將進哥侖比亞大學研究敎育云　 
　　河南所派學生三十人程度亦均甚高　身領照購船票等事均已就緒有張廣輿陳世揁王承黻孫延中馬恒融等五人已於昨日午後十時乘孟梯格耳船放洋矣 
　　七號午後四時寰球中國學生會等六大團體假寳昌路四百零五號美國駐京公使館商務參贊安立德君花園開會歡送留美學生聞此次出洋者共有一百七十餘人之多（姓名已詳誌前報）各團體發出請帖有一千餘份交涉員陳安生美代理領事博金司及李登輝朱少屏郭秉文沈恩孚蔡廷幹朱胡彬夏女士等均將詣會演說是日并舉行分贈徵求美國紅十字會會員最出力諸君奬品得奬者爲王正廷君唐露園君朱少屏君聶雲台君錢新之君等聞三君所得者爲銀茶壺一套唐露園爲銀盾一枚朱少屏爲錦緞大優勝旗一面金表錘一枚聶錢二君各得金表錘一枚尚有美紅會遊行會花汽車比賽第一名啓秀女塾徐婉珊所得之奬品及美紅會在大世界開花車比賽會奬品亦均於是日贈給按大世界花車比賽第一名係（中國）啓秀女　徐婉珊所得第二名係（英國）花店第三名係（葡萄牙）代表領署某女士所得云 
[約翰大學推廣學額]  
　　聖約翰大學敎育完善管理精良邦人士咸欽羡之本届北京清華學校招考被取及選派赴美留學者該校學生極多此外由卜舫濟校長逕行函薦赴美留學之該校學生今年尤有二十人左右足見該校作育人才不遺餘力現更推廣學額以宏造就定陽曆九月四號添招大中兩學新生八十名有志遠造者幸勿失此機會 
[紹興同鄉會覔屋遷移]  
　　泗涇路旅滬紹興七邑同鄉會自創辦救濟婦孺會以來其事務所亦即附設同鄉會内房屋狹窄不敷辦公雖經各董提議興遷迄尚未有相當屋宇兹又奉熊督辦委任經辦湘省籌賑奬劵須再附設慈善救濟會原有房屋益不敷用當經覓得民國路老北門東首（即紫來街對過）四層洋房一所頗爲合用業已與房主訂定期限五年月租三百元不日即須前往佈置該洋房前臨馬路後通街道交通頗爲便利聞擬將同鄉會設下層慈善會設二層救濟會設三層其四層屋頂爲休息之所云 
[甯波同鄉會募捐消息]  
　　甯波同鄉會建築會所决定募欵二十萬元組成募捐團曾选誌本報兹該會事務所於昨日下午召集各主任及會稽董事開會到會者樂振葆君錢達三君陳伯剛君謝　卿君樓恂如君及會長張讓三君商議募捐建築進行各事議定如下一公推總務董事方椒伯君任募捐團坐辦當由方君承認並聲明願盡義務一推定主任董事徐棣蓀陳蓉館二君專任建築銀錢事務籌劃進行一推定主任董事樂振葆君專任建築工程事務一議定關於募捐建築項下應用欵項由銀錢主任簽字向會計董事支取一議定新會所依照前次職員會議决准於陰曆九月初一日開工會所圖樣送交工程主任樂振葆君託洋行打樣領照限九月初一日辦齊所有本會購定基地西藏路勞合路兩處居户由樂君通知限八月内遷讓一議定關於募捐事務所辦事員及辦事規則均由坐辦方椒伯君指派訂定以一事權一議定訂陰曆七月初六日起分次請各募捐員宴聚以資接洽 
[各省繭行竃位之調查（四）（續）]  
　　產地金壇縣各鄉裕福竃十四具華昌十二具大綸十四具大裕四具春生十具鼎裕十二具正裕二十八具通益十二具通源十四具產地吴縣各鄉信大竃二十八具錢大源八具大成鑫二十具洪裕森黄公和二十四具顧同昌八具公泰二十八具新大二十四具晉大三十二具裕民二十四具葉惠和十二具秦茂生三十具秦美大二十具豐泰同瑞大二十四具衛大八具產地丹陽縣各鄉福綸十六具錦綸同福利十具福華十具阜昌十二具阜成八具振華十二具濟和八具煥綸十二具水源同春源八具正昶十二具公興同大昌永同永興同協昌同產　吴江縣各鄉永和十六具恒升十四具華綸八具錦綸二十四具恒昌十六具鼎記八具福泰昌十六具產地靖江縣各鄉繭行八家竃共五十五具產地常熟縣各鄉繭行六家竃共一百二十八具產地崑山縣各鄉繭行四家竃共五十二具產地太倉縣各鄉繭行六家竃共五十具產地嘉定縣各鄉繭行三家竃十四具產地奉賢縣各鄉繭行八家竃一百三十二具產地金山縣各鄉繭行六家竃共一百二十二具產地上海縣各鄉繭行六家竃數未詳產地寳山縣繭行一家竃十具產地甯鎭揚三屬繭行二十三家竃共一百二十四具產地通崇海泰如各縣繭行五十家竃共四百 
 
 
 

Page 11

 
 
九十二具產地淮鹽江泰儀高寳各縣繭行二十四家竃共二百九十二具產地睢寗泗陽漣水各縣繭行四家竃三十二具產地浙江省内出繭地杭紹等三十三縣繭行共二百四十三家竃共三千七百三十九具產地皖南已開關十七縣繭行四十九家竃共八百零四具（完） 
[學生會介紹部紀聞]  
　　寰球中國學生會介紹部現受各處之委托聘請機械工程農業法律商業英文敎員數人均須歐美大學畢業者方爲合格年薪自一千二百元至三千六百元又需英文縮寫數人月薪自五十元至百五十元不等聞願京聘者須先具親筆中西文信詳述學業經驗薪水等項郵寄該會朱少屏君以資接洽云 
[南洋中學校友會餞行會]  
　　南洋中學校友會定於八月十一號午刻假一品香爲校友陳師經陳俊聲周延鼎沈履孫競存陸成爻趙仁鑄七君設筵餞行届時當有一番熱鬧也 
[新劇家贊助萃華學校]  
　　虹口蓬路德鑫里萃華學校開辦以來迄今五載該校長賴郁文刻擬擴充校址添招新生惟以經費支絀商由三馬路亦舞台藥風新劇社社員允於舊曆七月初四日（即星期六）日劇演自由鐘蔡鍔脫險兩齣所得券資悉充該校經費 
[順直會館選舉會紀事]  
　　西門外順直會館因總董董蘭舫辭職日昨特開選舉大會到者二百餘人選舉結果董蘭舫得二百零二票當選爲會長姚石蓀得一百九十六票當選爲總董黄獻臣得一百二十九票當選爲副董 
[半淞園行將開幕]  
　　滬杭火車站東首半淞園係沈志賢姚伯鴻二人所創造其中有山有水有亭有臺花木清幽廻廊曲折占地七八十畝結搆古雅無處不具有邱壑全園悉從華制無仿效洋式之處其建築費計共四萬餘金將於中秋節開幕云 
[典獄長因公赴蘇]  
　　上海模範監獄長敖雲亭因有要公於昨午乘坐快車赴蘇晉謁高等廳長面陳一切聞須有三四日之勾留獄中日行公事委第一科長張伯應暫行兼代 
[派定檢察印花稅委員之布告]  
　　上海縣知事公署與淞滬警察廳會銜布告云爲布告事案准江蘇印花稅分處函開前經呈奉財政部令准設立駐滬辦事處自開辦迄今已閱十月調查各商民對於貼用印花尚未能一律實行兹爲整頓稅務起見依照財政部第四百七十五號訓令派駐滬辦事處調查兼勸銷員王桐生爲上海檢察印花稅委員隨時執行檢察事宜仍兼辦勸銷以重稅收而廣行銷並發給調查勸銷證一件蓋用鈐記塡明委員姓名以資憑證惟恐商民誤會函請會同出示布告週知以免誤會而利進行等因合行出示布告仰闔邑商民人等一體知照特此布告 
[演放廣東烟火]  
　　廣東東莞縣商人李艾民此次來滬帶有廣善社最新奇巧烟火多種擬在上海演放願以看資提充山東賑欵商請滬商徐乾麟陳榮華晉謁護軍使當蒙許可遂於前星期三晚間由李商先在護軍使署試放各種烟花具有人物戲劇樓臺花鳥罔不栩栩如生慮使許爲商之法領事假法租界霞飛路德商凡爾登蒊園准於八月十日至十二日（即陰曆七月初四初五初六）又十五至十八日（即初九初十十一十二）大放烟戲目繁多逐日排放想滬上男女各界届時往觀必極車水馬龍之盛也 
[法租界衛生處遷移]  
　　文滙報云法租界衛生處今已遷至徐家滙五百四十號辦公 
[救火會請修道路]  
　　滬南工巡捐局長姚石蓀到差以來對於修路經費頗爲鄭重經紳商各界一再函請勘明修理者乃酌定緊要之路派匠興修其餘如有請求興修者必須津貼經費兹悉救火聯合會以遇有地方火警驅皮帶車出救時每因道路不平不能迅疾施救殊於火政大有阻礙爰由該會函請姚局長從速飭派路政員勘明損壞道路派匠尅日興修以免交通阻滯不知姚局長如何對付也 
[崗警務須注意電燈線]  
　　淞滬警察廳徐廳長訪悉華界各街巷所設電燈近來每於夜間有時熄滅調查熄滅原因據云因電線相絞所致惟街道黑暗與地方防務有關爰令各該區署所警正佐轉知岡警嗣後對於電燈線須注意查察如有兩線相絞電燈不明者應立即回報以憑速請電氣公司派匠修理 
[保護襪廠之布告]  
　　上海縣知事公署昨日發出第一百十號布告略謂兹據商人鄒振麟呈稱商人鑒於近年洋襪一項風行全國銷數且增金錢外溢不可勝計爰籌資在上海老西門外方斜路慶安里一號設立中發襪廠專製各種男女國貨絲襪以卍字爲商標所有出品牌子分一品二榜三元四喜五福六利七星八仙九老如意等十種自創辦以來選購新式襪機悉心研究銳意改良所製之貨精美堅固頗受各界歡迎惟際此道德日替詐欺百出難免有牟利之徒假冒影戤爲特具呈請求鈞署俯准註册給照並請出示保護嚴禁假冒以維實業而免侵害等情到縣據此除批示並塡給執照外合行出示布告各商民一體周知 
[香烟廠罷工三誌]  
　　浦東陸家嘴英美香烟廠老廠烟車間工人要求於署天期内每星期六下午停工半天不扣工資嗣因該廠不允同盟罷工等情已兩誌前報兹悉該廠共有煙車七十餘部每部派一人經管連同擋車幼童約共一百四十餘人向章每日上午七時上工下午六時放工並經前大班規定署天期内提早兩時放工星期六下午停工半天工資照給本年因新大班取消前例故途釀成罷工風潮昨該工人等仍未到廠工作各女工到廠後因無所事事亦於上午九時相率散去惟女工人數頗多生計之艱較之男工爲尤甚今受此連帶之關係聞皆憂形於色云 
[救生局巡船撈獲男屍]  
　　救生局四號巡船昨午在下海浦撈獲無名男尸一具年約三四十歲兩足用棉紗帶等紥縛甚緊不無可疑嗣因查無家屬乃由該局於下午函報地方廳請派檢察官前往相驗 
[無賴攫取烟土]  
　　沈文郎前日午後至金隆街某土棧購買烟土一包計洋一百七十元被無賴衛鴻昌瞥見尾隨其後旋將烟土攫取飛逃沈即喊捕由行人王阿六帮同追獲連贓拘入捕房昨解公共公堂經中西官訊供明確判衛押西牢半年贓給原告領去 
[查獲私吸鴉片]  
　　浦東三區警署巡警張福全等前夜巡邏經過桃園宅見蔡木林家内設有烟榻當即入内將蔡及烟具全副併解警署經曾警正訊據摖供因吃酒過量戲吸鴉片等語曾警正諭解警廳訊辦 
[女子被父逐出後之遭際]  
　　安徽蕪湖軍界中人胡某之女巧雲年二十餘歲今年春間與在該處海關辦事之何德生私識事爲乃父察悉將女逐出何乃將巧雲領回家中惟何已有妻時起衝突何左右爲難遂於四月間給付巧雲洋數十元令其擇人另嫁巧雲無顏回家遂乘輪來滬另謀生路不料在輪時遇見著名拐匪陳金松（綽號陳大砲）將巧雲誘至滬上寓居大雅旅館三十一號不數日串通羽黨陳阿毛王永林王小四子等將巧雲帶乘火車前往奉天託言販運烟土必須婦女夾帶可免軍警搜查實則擬將巧雲售與奉天娼寮爲妓希得善價甩抵奉天後爲巧雲察破乃投該處地方審檢廳控訴該廳派警往大有旅館中將陳阿毛及另一拐匪顧蘭生又被拐常熟女子阿寳蘇州女子阿二等一併拘案訊明判决陳阿毛監禁十一年顧蘭生監禁六年其餘在逃逸犯俟獲案後另行訊究胡巧雲阿竇阿二等備文派警併送上海救濟婦孺會傳屬認領前日巧雲等已經解送到申經會長詰明來歷即將巧雲等分别留在會中一面派令探員偵查逸犯是否逃匿在滬旋經探員虞占順王緯文余長林等探悉爲首拐匪陳大砲避匿老北門内遂於昨午馳往將陳拘獲立時押送地方廳經檢察官提案預審一過判令收押候函致該會請將巧雲送案質訊嚴辦 
[養媳失蹤之追究]  
　　閘北共和路崇明人李錫蕃家之十四歲養媳桂珍向在某絲廠做工每逢放工之日必與住居新民路洪吉里之同廠女工藍陳氏出外游玩前日桂珍忽然失蹤李以該氏有串誘嫌疑即將該氏扭控四區警署留候查明核辦 
[朋友拐妻之嫌疑]  
　　住居閘北恒豐路之濟南人卜憲忠前日將其友李培卿扭至四區二分所控稱李時常來家調戲我妻曾經民人瞥見因有關體面故未告發前日民妻忽然失蹤四尋無着從此李亦絶跡不來顯見情虚是以扭案請究當由錢署員略訊一過轉解司法科訊辦 
[粤婦冒騙貨物]  
　　昨有年約三旬之廣東婦人何阿五至北四川路一百三十九號門牌某洋貨店以某姓家嫁女爲由冒騙貨物經該店夥郭入銘當場察破喚捕拘入捕房送往公廨押候訊究 
[澈查小孩劣跡]  
　　劣孩王阿慶王福根在公共租界芝罘路串攫吴永紀家六歲男孩吴鍾卿之銀項圈逃逸質洋分用經吴永紀偵知報由捕房飭探將兩王拘獲吊出原贓昨解公共公堂經關讞員會同英卓副領事訊據中西探上堂禀明前情並稱查得王阿慶王福根尚有他案牽涉現請展期開審以俾調查證據中西官判兩王押候捕房切實查明再行訊核 
[碾米廠與米行之交涉]  
　　南市信昌碾米廠因長順泰米行購定秈米延宕不斛屢次由人調處不能解决經該廠報告公所由司月恒豐廠印發通告知照同業訂於前日在總商會開臨時大會籌議對付方法信昌跑街夥友楊永源亦到會陳述陰曆五月初九日售與長順泰秈米一百石言定每石價洋五元八角三分該行因市價跌落祇斛出二十二石餘則一味延宕藉口貨樣不符逾期已久應請公衆提議處分以維同業經同業四十一家討論之下以事屬微細由公所函致仁穀公所請爲調處和平解决一面函請張董樂君代爲理勸了結繼又經各評議員提出以廠家售貨與各行家自成交之日起應有出清之限期方能一律今信昌與長順泰卽可爲前車之鑒經衆討論之下因爲時已晚未經决定於下次常會時再行解决 
[攫物行兇之推諉]  
　　流氓揚州人王青雲串合同黨崔遐榮及在逃之錢某等在海寗路攔刦杜銀慕所携之緞鞋料十八雙並持小刀將杜戳傷經杜報由捕房飭探將崔拘解公共公堂訊判押候補提同黨再核在案昨晨由探將王青雲查獲連同崔遐榮解送公堂經關讞員會同英卓副領事訊據原告杜銀慕訴明被刦並受刀傷各情形訊之崔供原告之物係錢某所攫我在錢手中奪來並無持刀行凶之事王青雲供我與崔相識故同在一處並未攫物求察中西官會商之下判崔王二人各押西牢一年贓給原告領去 
[西崽行兇受罰]  
　　某洋行大司務王和尚日前雇乘施小貴所拖之黄包車至法新租界哈同路口因爭論車資被西崽俞利生出而干涉遽將該車夫扭住毆打其時適有二百七十二號華捕經過該處上前勸阻該西崽又將巡捕兇毆後由該捕回訴捕頭昨飭包探將該西崽傳至法公堂請爲訊究先由該捕上堂禀明前情繼據車夫施小貴供稱是日拖載王和尚至哈同路言明車資銅元六枚王付小洋一角民人找伊五十文詎王堅欲民人再找制錢五文民人因無制錢無以應付王又將小洋取去入内不出民人故亦入内擬向索取詎被西崽扭住行兇後經巡捕瞥見向之阻止該西崽乂將該捕兇毆是實詰之俞供毆打車夫實有其事惟對於巡捕並未行兇求察中西讞員以俞不應行兇判罰洋十元充公以儆 
[冒簽支單之澈查]  
　　西崽戚龍金私將支單冒簽某西人之名向滙豐銀行騙取洋八十元嗣被該西人查悉控由捕房飭探將戚拘解公共公堂訊供管押在案昨晨由捕將戚解廨請再研訊中西官判令還押聽候查明於禮拜三解案訊奪 
[電桿上粘貼廣告被拘]  
　　無錫人劉寳生擅將廣告粘貼於西虹口一帶電桿木上被探金福壽查見以劉有違定章拘入捕房捕頭諭飭存洋五元保出聽候公堂傳訊 
[汽車違章疾馳之科罰]  
　　某洋人日前駕坐七百零三號汽車至法新租界開駛快車將朱永祥所拉之黄包車撞倒後該洋人仍駕車疾馳而去不料汽車後面之照會不知如何遺失路上當由該車夫拾起持報法捕房昨經捕頭飭探將該洋人傳至法公堂先由捕頭禀明前情請爲核奪詰之該洋人供稱今已自知不合以後不再違章疾馳中西讞員判被告罰洋五十元充公 
[舞弊業已證明]  
　　法商某洋行洋人費靄爾（譯音）前至法捕房報告稱被夥友徐鴻彥在賬舞弊察悉後欲向理論徐即逃回南滙家中請求提案訊追等情業由捕房飭派包探王銀桃前往南滙縣將徐關提到申昨日傳齊原告人證解至法公堂請訊先由原告禀稱被徐陸續舞弊計洋一百零九元求追並由見證費錫珍龔友明兩人證明被告舞弊屬實詰之徐鴻彥供不承認中西官以事已證明豈容抵賴判徐罰洋三十元充公另再交還原告一百零九元了事 
[碎鐵來歷不明]  
　　海州人薛文玉昨晨在浦東隆茂棧附近收買來路不明之碎鐵三十餘斤雇陳德祥解高亭二人掮赴浦西銷售當爲巡警張福全等撞見向之盤詰情節不符當將薛等三人連同碎鐵併解三區警署經曾警正詰明情形判薛拘留一天陳解二人各拘留半日以示薄懲 
[控告警保狼狽爲奸之道批]  
　　滬海道尹公署昨日發出批示照錄如下南滙縣民婦金張氏呈爲警保賄串　擱號求令行南滙縣拘集法究由據呈已悉候令南滙縣知事迅速查案集訊秉公核辦具報此批 
[扒手禁錮半年]  
　　紹興人朱阿根前日在福建路摸竊行人王玉順身畔皮夾銀元王即覺察喚捕將朱拘入捕房昨解公共公廨經中西官訊實以朱前曾犯案怙惡不悛判押西牢半年以儆 
[瘋子自戕]  
　　洞庭山人江松官年二十六歲向在法新租界八仙橋小菜場墳山路二百七十六號門牌恒義昶青鹽作爲夥素患神經病前晚納凉後上樓京寢舊病復發突取菜刀自勒咽喉而死迨至昨晨始經作主察悉報告捕房將尸車送同仁輔元堂驗尸所禀請法公堂中西官驗明收殮 
[小衣莊拘獲竊賊]  
　　鎭江人陳阿三串通同黨至虹口東漢璧禮路二百三十二號門牌吴士洲所開之小衣莊内以購買長衫爲由乘間竊取藍布衣料多件圖逸經吴察出喚捕將陳拘入捕房旋經捕頭飭探往查屬實諭着將陳押候解送公堂訊核 
[巡捕拘獲竊賊]  
　　山東人甄心齋前晚至靜安寺路一百十四號門牌西人的别得家扒牆圖竊適被巡街捕查見拘入捕房昨解公共公廨經中西官訊供之下判甄押西牢一月以儆 
[竊取電車燈泡]  
　　天津人榻毛林前晚在滬寗火車站附近電車上竊取電燈泡一隻被探查見拘入捕房昨解公共公廨經中西官訊供屬實判楊押西牢三月以儆 
[絲號出店行竊]  
　　南京路四百十八號門牌某絲號出店陳阿林竊取黄絲兩絞夾帶出外被經理潘月辰瞥見喚捕將陳拘入捕房昨解公共公廨經中西官訊供不諱陳押西牢三月 
[兩賊各押九月]  
　　吴德寳吴金華串竊愛爾近路一千四百十八號門牌戴譚氏家及文監師路二千一百八十四號姚和生家衣飾等物被探查獲連同跡涉嫌疑之顏寳善一併拘入捕房昨解公共公廨經中西官訊供明晰判兩吴各押西牢九月顏無干釋放 
[護軍使署批示三則]  
　　陳元祿張儉王豐詒等禀求罷斥滬南工巡捐局長姚志祖職務由呈悉查滬南工巡捐局長姚志祖此次派委係奉省公署主政遽予罷斥本使無此特權碍難擅准仰即知照此批 
　　奉賢縣人朱樹堂呈請嚴辦已獲盜犯楊小弟等並乞緝拿陳蘭亭等到案重懲由呈悉查此案未據呈報有案無從稽考仰候令行奉賢縣查明秉公辦理並即錄案具覆核奪此批 
　　上海人朱佐祺呈請飭令重懲盜犯陳阿發由呈悉仰候令行上海縣知事查案具報再核此批 
[介紹新刋]  
　　商務印書館英文雜誌第四卷第八號業已出版内容極爲豐富昨承惠贈一册書此介紹並達謝忱 
中華職業敎育社通訊 
[緊要更正]  
　　中華職業學校章程第三章第十一條學生入學後不得無故中途退學如無不得已事故而必須退學者須追繳學費（每年十二元）由保證人負責查如無不得已事故之（無字）爲手民誤排作（有字）前發各册未及一一改正用特登報聲明 
來函 
[游美女生程煕生來函]  
　　諸親友均鑒煕生不敏慨女學之不昌貿然游美未知能否得一藝以歸實深媿慚承見重垂愛咸胡可言去國後尚祈隨時賜敎受惠更甚耑此鳴謝敬請道安程熙生謹啓 
雜評二 
[國會開幕（訥）]  
　　前因督軍團會議而解散國會因解散國會而引起無窮之内爭今因召集國會而復有督軍團會議因督軍團會議而内爭不知又將若何變化然則國會之散也與督軍内爭有關係國會之開也亦與督軍内爭有關係解散之後以無國會也而爭召集之後又將以多國會也而爭國會其眞内爭之的歟 
　　數日之前京電謂新國會定六日開會然以人數未足恐未如期舉行也近日港電亦傳舊國會六日開會未知果如期舉行否總之國會之實現在旦暮問而已嗚呼國會散會國内起萬丈之政潮國僵開會而政潮湧現又將何如乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新樂府] [  楊隱]  
七十萬 
　　四省無略使月費七十萬自從南北啓兵爭武人囊槖皆纍纍何况經略大人威振邇遐官位旣高升月俸自宜加左擁錢珍珠右抱賽金花萬金築金屋千金買汽車盛署不停戰大會赴無庶兼有難兄難弟大名三爺七爺終日花天酒地一般極欲窮奢縱有七十萬金不殼塌煞麻花惟是經略月俸敲得七十萬國家債台高築已經比周赧他日破產要把國土來拍賣恐怕諸公雖有千萬家財一身將隨四百兆同胞同被他人當作猪仔販 
　　二斤半 
　　經略之體大於牛經略之印巨如半一印稱稱二斤半長繫紅　懸臂肘君不見年　堯腰佩九頭獅子印一朝勢敗賜自盡關雲長當年封金兼掛印萬古高義人欽敬乃知直道只在民印之輕重常　人人之輕重不在印何况經略本非金石身入火不燼渾難說方今南征正是火德星君出身地流金爍石炎威烈然則縱有斗大金印重量二斤半入火焉能不使變金汁（六） 
家庭常識 
[瓜子益禽] [  竹]  
　　署天食香瓜苟不抛棄其皮子而遠之則蒼蠅蝟集污穢討厭若以之飼雞能令雞肥此亦廢物利用之一也又鳥有翅足折者食香瓜子（平時中國藥舖均有售）即愈 
[捉松鼠法] [  陳麟書]  
　　用生鷄蛋一枚頭上剥一洞將其蛋白倒去一半置於有松鼠之地俟松鼠鑽入食蛋則其眼爲蛋殼所掩不便行動即可獲之 
[滌水烟袋油] [  姚贊廷]  
　　水烟袋油積至厚且辣不適口時可用碱水灌於烟袋内將烟袋竪置於煤爐熾火之旁移時煙油和碱水熱度極沸則由上口噴出數次後用水滌之則無煙油氣味矣（却酬） 
[窗簾] [  陳麟書]  
　　雙幅之窗簾啓閉必須兩邊拉之殊嫌費事若在兩旁窗框之上各釘螺螄圈二個用甲乙長麻繩二根甲繩由右圈穿過左邊之圈彎轉繫於右邊窗簾之左角而更以左邊窗簾之右角繫於甲繩之中段乙繩則仿上法由左而左自左圈穿過右圈彎轉繫於左簾之右角更以右簾之左角繫於乙之中段如是拉甲繩則俱閉拉乙繩則俱開其便利爲何如 
工業須知 
[增補照相石印法] [  冠字]  
　　設膠紙一經揩擦墨跡盡落而成爲白紙則有六因一由於膠紙所含之膠過多以至光滑不黏一由於所用之水過熱墨爲其盪融以致脫落一由於所用之油墨過稀其黏力不能勝海綿揩擦一由於手術粗魯用力過大誤將其揩落一由於膠紙浮於水上過久膠失其黏力一由於膠紙製成已有數日藥性已變失其功用總此六因皆能致此故所用之膠宜少而水之熱度宜低所用之油墨宜稠而手術宜細浮水時間宜適度而紙製成不可經久至膠紙屢經指擦其墨不落雖當用力洗滌無字跡處之墨仍然黏固則其病與此相反一由於含膠過少墨吸住於紙上失膠之效用一由於浸水之時間未足一由於所用之油墨過稀故紙上所含膠液之濃度最宜適當大概膠紙上所含之膠宜如薄膜一　　住紙孔其面極光側視之不能分辨紙與膠之界限爲最宜如紙與膠之界限顯然可見則膠太多必不能黏墨如顯露紙孔則膠太少不能奏膠紙之功用此節最宜留意否則率爾爲之毫無成績不咎措施之失法反謂著者之欺人實則工業實項非經實　無由考得不有今日之失敗安得來日之改良若不持以毅力一遇挫折志　心灰則終無進步之日也至於膠紙浮於水上以側視之花紋恰顯出爲得當過與不及皆非所宜所用之油墨若稀須加濃者以攙和之更不宜再和松節油说有黏力世有實驗者如遭失敗可缳察其實犯何因改良而再試之至再至三必得之矣此用樹膠水洗膠紙法鄙人經數月之久試驗至數百次之多始得考定所述應注意各項皆從實驗而得故言之不厭求詳庶讀此篇者得以免遇困難而有左右逢源之樂或可與栩園君之用松節油法并行而不悖也（完） 
詩話[  栩園]  
　　番禺苓茶西君炳榛别署珠江照霞樓主人闊别十年久疎音問兹忽由太倉寄示詩稿云丁巳臘月二日奉命仍官金陵住大觀樓感賦並東節菴伯嚴兩公一絶東南飄泊笑浮　門對鍾山獨倚樓别後秦淮何所有一輪霜月一孤舟淞江曉發寄懷姚紹之縣令云鵲噪樓前驚夜夢鷄鳴驛外動寒潮新春屈指無多日舊事從頭話一宵行役始知家食吉天涯猶喜故人招南征北雁歸何日蕩　琴書慰寂寥和拙作四十初度四章有云天地生才原有數春秋筆削豈無權閑花慣選千場佛影事常參一指禪入世豈居人以下救時難得氣之先皆戞獨造非陳言也 
短篇小說 
[警世短篇　十鎊之紙幣　] [  靜一病菴同譯]  
　　夫人乘五點四十分火車言旋時亞倫果迎之於車站一見夫人笑逐顏開堅執其手問曰汝歸耶吾心慰矣夫人觀其夫殷勤異常則樂不可支自念若以車中所演之幻劇告之益將佩余之爲人遂　然言曰勞君見迓良感良感幸再助余搬取車中包裹亞倫聞言不勝驚訝曰包裹耶曰誠然余非爲購物往乎不爾僕僕往返何爲者亞倫曰但：：：曰何但之云我精神疲倦已極亟思歸家小憇馬車備乎曰未也余殊不料汝乃携：：：夫人曰然則速僱一輛亞倫唯唯未幾車至亞倫命御者裝置包裹畢偕夫人登途中夫人笑謂亞倫曰余此行曾遇一不可思議事又問諸兒安耶曰然曰午後保姆曾携之外出否曰出數小時但所謂不可思議事可得而聞乎曰否否此余生平第一得意之舉焉可草草述之容抵家後告汝未遲也亞倫曰然則能任予一猜乎曰可曰搶刦乎曰母相戲顧雖不中不遠矣亞倫詫曰不遠乎豈鼠竊事耶夫人莊容曰竊己之物而謂之鼠竊可乎曰不可曰此即余於車中蹈萬險而行之者也亞倫曰汝所云云不啻墜余五里霧中夫人曰汝尚未知若妻乃一女英雄能爲人所不敢爲乎嗟乎余之此舉實有生命之虞也亞倫曰余不嘗勸汝不當獨行乎夫人曰已往事休喋喋試問火車首途之際汝見彼覆厚面幕之女子乎彼雖狀似閨秀實一剪綹賊耳亞倫曰休妄言誣人曰余非讕言確也請爲縷陳其事汝勿羼吻汝憶余欲購報乎寗知車抵瑪屯站乃無賣報童子余見售報處相距匪遥月臺上又　其無人因疾往購閱孰料卽此須臾間囊中十鎊之紙幣已不脛而走亞倫曰然：：夫人急止之曰汝少安母躁余非告汝余言未竟汝不當　吻乎因又續言曰余略一思維卽知紙幣爲彼女所竊汝思我以何法對付之余潛至其旁竊視其手囊則果不出所料見余之摺成郵票形之紙幣赫然在焉遂以完璧歸趙汝恒謂余不足托以筦金錢之重任今究何如者噫抵家矣余當登樓一視諸兒也 
　　夫人吻諸兒訖保姆問曰夫人此行無所掣肘乎曰然已满載歸矣曰幸哉余頗憂夫人將徒勞往返也夫人詫曰何耶曰夫人行後余於爐次偶見小紙一方初以爲尋常紙悄擬付一炬不期展視之則一十鎊之紙幣此必夫人與諸兒作别時所遺失者也夫入聞言始恍然悟亞倫之見包裹而詫異保姆之憂其徒勞往返職是故耳於是一團豪興煥然氷釋復喃喃自言曰余火車中之妄爲險矣哉倘彼時爲女子所察此身必已在囹圄中矣雖然或者偵探刻正跡蹤而至亦未可逆料思至此不寒而慄正忐忑不寗間亞倫搴幃而入瞥見夫人玉容慘白頽然倒於椅中則即笑而慰之曰卿無恐余已探悉彼女之姓氏住址而以一十鎊之紙幣寄璧矣夫夫喜極竟不顧保姆在側環臂於乃夫之頸喘然曰亞倫汝眞天壤間第一可兒余則一至魯至莽之女子也亞倫撫其香肩曰夫人歡哉（完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報尊聞閣選四十年前之回頋 
[海關紀事簿（見癸酉年四月十四日報）]  
　　上海海關新刋有紀事簿一書内歷列上數年與去年貨價各情甚爲詳細計中國各埠進出各貨往來西國者英一千八百六十四年共有一萬零五百萬銀之貨一千八百七十二年（即去年）則有一萬五千八百萬銀之貨按此可知中國與西國往來商務年廣一年矣而國家所入稅銀亦因而漸增查一千八百六十四年共徵七百八十七萬銀及去年則增至一千一百六十七萬也内外國進口貨稅銀三百六十七萬出口往外國者六百九十四萬往來本埠所輸半稅者五十五萬按此即貿易册之起點 
[海關免稅單（見壬申年四月初四日報）]  
　　現駐北京之各國公使與通商衙門定議免稅單一事蓋從前洋貨到上海報關後復運往外國者一年之内槪得向海關收回稅項並給與免稅單刻因洋貨來往中國日盛一日竟有於一年之外不能銷售仍運回外國者西商特聚衆商請於駐京公使與通商衙門復行定議已許寛至三十個月爲止又議如同治十年底以前凡有貨出口已向海關請發免稅單而未允給者均照新例補給十年之後則以三十個月爲期又云前西商以所有進口之貨年餘不銷者復裝出口往東洋香港等處曾經禀請駐京各領事官懇其照會總理衙門許給免稅單今聞上海海關已行頒給免稅單矣本館前錄總理衙門議准洋貨已進口者三十個月内出口應給免稅單還所納稅銀一事其文書不日可到海關矣 
筆記 
[吴節女（見甲戌年十二月二十五日報）]  
　　吴　香者湖南沅陵士族女也幼孤隨舅張姓寄寓武陵善繪工詩甲寅五月髮逆竄上遊武陵不守舅家咸避去之城破時女揮舅去舅曰汝母以汝寄吾吾舍汝去設有他虞吾何面見汝母於地下乎寗俱死母離也女潸然曰甥計早矣甥累舅非一日矣遘此大禍豈復忍以纎纎之躬再累舅氏耶遽入内室宛轉問賊驟至時方盛署其横死者氣蒸蒸不可近越三日賊紛然而譁謂某室有縊死者何久而未腐　賊環視之有識者謂此　香也解視之衣皆密縫胸前得絶命詞一首讀者咸涔涔涙下擬厚葬之嗣因賊内變僞曾丞相聞即竄去人馬蹂躪事後亦無從辨其尸矣今錄其詞云城破身難辱途危志愈貞千秋名節重兩字死生輕未報君親德羞懷兒女情願將三尺組畢此百年身 
風俗雜記 
[河納羅魯島（見壬甲年四月二十四報）]  
　　西國新聞紙云有一傳敎者携眷過河納羅魯海島因居其地傳敎島中男婦來受敎者均赤身裸露不掛一絲勸之則云相傳如此傳敎者乃自備衣履等物贈之其人皆脇以歸平時不穿俟禮拜日行至傳敎者門口始穿之嗣島中人見穿衣者頗覺適觀競來求衣傳敎者一一奥之詎其人甚慷慨將所得衣物遍分隣里一日禮拜衆人齊集禮拜堂見有祇戴一帽者有祇穿一衣者有祇者一　者有祇戴一領者並有戴帽於手頂鞋於　者又有一婦人祇穿一鞋二婦人祇穿一袖偏袒一肩者奇形怪狀難以悉　傳敎者覩此覺　　不雅　之言又不能　理會乃登座開講講未及半見一女子緩步上堂手持適日拿一柄身穿田子褲左右支拉揚揚自得傳敎者見之不覺發　旋見　人互相爭論有謂其帽悅目者有謂其衣稱身者於是各相搶奪喧攘一堂傳敎者不能彈壓至罷講而散此蓋大洋未通人跡之　固宜如此也　　按此島即檀香山自屬美後物質文明一日千里中華人士　　紀載須多觀此不禁有今昔之感焉 
四十年後之新世界 
[飛渡大西洋之預料]  
　　邇來英美飛行界鼓吹飛渡大西洋之說頗盛據謂此說匪特可成事實且將於本年試行之其期約在九月左右云英國皇家飛行軍之陸軍少將白蘭克氏者英國飛行裝備之總監也兼充英國飛行議會議員本年六月下旬代表英國飛行議會赴華盛頓公幹談及飛渡大西洋之舉謂當儘速行之且信本年定可成此偉績果能試之有驗則來年美國參戰之飛機均可藉自有之力飛至戰線不必需船舶運之俾騰出噸位以供他用有人　白蘭克氏曰將軍其知有飛行家願任此役乎白氏答曰　余同來之英國飛行家三員皆願從事斯役余亦願附驥尾聞者或將駭怪余說然須知飛越英倫海峽今日所視爲平夷者而在一九一四年時猶視爲奇險也白氏主張以英國羅爾斯羅細式摩托裝於水面飛機於本年試飛之其路程先自紐芳倫至亞索列（大西洋中之羣島在葡國西面八百英里）然後進至葡萄牙及英島或逕赴法國白氏且謂英政府現正在計劃進行必令成爲事實而後已或詢白氏此事曾否商諸美政府白氏答稱已以此謀陳告陸軍總長巴克君即蒙贊許謂陸軍部必以全力助成此舉白氏且深望由英美合爲之初次試飛所需人員應由兩國平分除駕駛人外尚須載客四人一爲技帥一爲航海家餘二爲豫備承駕駛入之乏者所用馬達須具七百五十馬力能飛四十小時者則每小時可飛行八十五英里若遇順風尚可多飛十餘英里白氏且諄諄戒入勿視此爲想像之談蓋此爲最關重要而最有研究價值之舉也 
　　按前日報載倫敦每日郵報懸賞英金一萬鎊以奬　第一人之飛渡大西洋者則可知英美人士近正竭力鼓吹之成功之期必不在遠是亦新世界中最榮譽之新事業也 
譯叢 
[乘飛機參與運動會]  
　　美國拉夫斯洛鄉俱樂部近定期舉行棒球運動會届日俱樂部接電報一通文曰「一時左右可抵請留隙地」署名者爲海里比桀爾氏届時有球員四人分乘二飛機悠悠自天空抵場蓋來自九十英里外者也此事在十年前語人人必目爲笑談 
[飛行郵務之推廣]  
　　意國與撒丁（地中海之島）聞去夏試行飛行郵務後成績頗佳故意政府决議將此舉推行於母　與其北斐殖民地之間目下自意國土林至斐洲特里波里運輸郵件需時六十三小時將來僅須二十一小時美國郵務部本年亦於紐約與華盛頓問設立飛行郵務第一年駕駛郵務飛機者皆爲陸軍飛行家籍此以實驗其飛行術云 
 
 
 

Page 18

 
 
   
 
