# 1884 - 253 - 4904106

 

Page 1

 
 
[第十四號畵報出售] [  申報舘主人啓]  
　　咸豐六年髮逆竄江省連陷貴溪弋陽等縣時侯官沈文肅公攝守廣信郡城因公下鄉而警報疉至夫人林氏剌血作書乞援於駐守玉山之饒總兵饒得書感泣星夜馳赴連戰皆捷而郡城因以保全迄今江省士民追念遺愛感懷懿忠禀請祔祀文肅專祠大吏具摺出奏並將血書底稿進呈用知巾幗之中且有爲國宣勞爲民請命者人才之盛實爲前代所無故特敬謹摹圖俾人激發忠義再馬尾之戰法人傷亡之數諱莫如深不料有某國兵船行經閩洋之芭蕉山親見該船棄尸於海約二三百名孤拔傷重不見用亦亟亟繪圖以待他日考證兩圖俱編入此次十四號畵報准於廿六日出售後仍附淞隠漫錄圖說一則閱者鑒之此布 
[厦門銷售申報書籍告白] [  本館主人謹啓]  
　　啓者本館今託厦門博文書院經售申報及一切鉛印石印書籍畫圖碑帖等件凡有富紳巨賈墨客騷人酒後茶餘儘可向之購閱除申報酌加寄費外書籍則悉遵滬上定例諸君幸勿吝移玉賜顧爲盼 
[臺防續論]  
　　本報前登臺灣防守說言臺灣之可守而又言臺灣之不可不守然但言其所當然而不言其所以然也夫臺灣一區孤縣海外南北縱長約二千餘里東西則狹處僅數百里自鄭成功據此地本朝遣兵調將攻取爲難及成功死其子不克負荷始得取而隷於版圖則其險固有可恃而其地産之饒裕亦有可徵者已法人近來開釁於中國欲得一地以爲要挾之計度其狡謀非台灣之圖而誰圖乎前者外洋電報謂法報言法廷已批准與中國開戰如此則或者不即取台灣地方此言也固知其爲避實撃虚之法而法外部大臣斐禮則又謂法並無此意不過仍令孤拔遵照前議行之所謂前議者雖未明言以意揣之殆即前報所云欲取臺灣地方覷便壞中國水師然後俟明年春仲大舉北犯如是焉已耳蓋彼欲北犯非先壞中國水師不可欲壞中國水師以圖北犯非先據一要地不可臺灣處閩粤咽喉之地不僅爲八閩之屏障而已以是觀之法人之注意在此固無疑義中朝亦既知之有素特簡劉省三爵師督師防台以老成宿將久歴戎婁自不難當此重任墓隆一役先雖猝不及防中法之計其後仍奏捷於終朝此其騐矣然竊謂台灣之地南北值長至二千有餘里則一人之心思耳目不免有所不及聞劉爵帥此時專意經營臺北自必臺南不能兼顧如臺南而另簡一大員爲之督理則又恐臺南臺北兩不相統仍有掣肘之虞計不如諭知劉爵帥令其於舊部裨將中擇其信實可倚智勇兼全爲爵帥素所深悉者舉之以防臺南若是則劉爵帥既無兼顧之勞又得襄助之力頗爲兩便盖臺南之地雖曰水勢過淺礁石繁多輪船不便駛行然海口頗寛不便扼守苟我兵專防臺北而法人或乘虚以侵臺南是又不可不慮者也此時形勢與鄭逆時不同攻鄭逆時但據澎湖而聲勢即可聨絡進規打狗安平自是易易何則彼時所用者皆帆船而非輸船帆船視風爲進退船至半途一遇逆風即時吹之使退故官軍先取澎湖以爲屯船之地即遇逆風船有灣泊處即不至遠退稍待風息仍可進取今日既有輪船則不憂船被吹回此法人所以並不取澎湖而朋敢先攻基隆也自基隆一戰法人不敢登陸彼之初志仍不得逞煤無可取利無可得法人至此其技幾窮劉爵帥自言惜水師不得力否則法人可以盡殲此言也誠自慷慨激昻而繼之以痛哭流涕者已目下臺灣之所恃以拒法軍者陸營耳臺境並無一水師兵船而法人不敢相逼者以劉爵帥之威名也顧法人一時雖不敢逼而其心究未甞一日忘之吾以爲台灣防務目下有二事必不可緩一則招勇一則辦船辦船不必其多也亦非欲以水師與法軍相見也或就南北洋兩處或由粤省調撥一二艘駛入台境藏之而不出以自便其載運軍士裝解軍火之用南北有警中間可作策應勿使法人得以知我之虚實而全力則仍注于陸營比其最要者也至於招勇一層聞刻下亦既四處招募以壯軍威鄙意則以爲防台之勇不必招之於外但須招之於台灣而已無憂不足也夫台地瘴癘纂多他處兵勇招之赴台往往不數月而水土不服疾病叢生不得其用反受其害且外來之勇既增台地之糧反耗殊不爲便台地瀕海民情獷悍若得結之以恩動之以義曉之以利害示之以順逆則彼台中無論爲民爲番將無不樂爲我用一朝而招數十營當亦無難彼以本地之人道路熟識水土攸宜疾病不生精力自奮各有鄉閭疇不思有以自保各有家室疇不思有以自衞欲衞室家欲保鄉閭即不得不竭力防邊盡心禦敵無滋他族實盒處此台人其早知之矣若此則以全台之糧養全台之勇以固全台之疆圉當有無難奏效者矣惟台人之可用與否以及如何駕馭之法可以束缚而馳驟之此則全賴大帥運用之妙吾知劉爵師向著威望素得士心此吹基隆一役又足以感激台人之志氣而生其義勇以是防台必有固於苞桑而安於磐石者矣 
[本館接奉電音]  
　　昨由北京電局專發電音到本館有七月二十四日二十五日諭旨三道敬謹譯登○七月二十四日奉上諭潘鼎新奏遵查越南北寗失守情形將各將弁分别擬辦各摺片本年二月十一十五等日法兵至越南扶良江登岸撲犯防營陳得貴等首先敗潰汳兵分犯慈山新河江口等處黄桂蘭趙沃分路迎敵迨陳朝綱周炳林等營敗後黄桂蘭　警回城越南各官已開城逃遁黄桂蘭即往太原一路各路營勇亦潰各將弁防禦不力實堪痛恨除黄桂蘭畏罪自盡應毋庸議外已革道員趙沃已革提督陳朝綱本應軍前正法惟念北寍被陷係越官開門　敵該革員回求不及尚有一綫可原所請發往黑龍江充當苦差之已革道員趙沃已革提督陳朝綱看改爲斬監候秋後處决即解交刑部監禁已革副將周烟林不能聨絡列團以致僨事軍功覃志成所部騷櫌地方情節較重均著改爲發往黑龍江効力贖罪所請革職之遊撃謝洲田福志叅將蔣大彭守備賈文貴副將李石秀均着改爲發往軍台効力贖罪所謫以都司降調之總兵陳德朝副將黄才貴均着改爲革職所請咨革之千總李應光等十名均着斥革不准留營餘著照所議辦理該部知道此次潘鼎新酌擬懲辦失事員弁殊多輕縱軍政首在賞罰嚴明何得輕率瞻徇着傳旨申飭嗣後有統兵馭衆之責者務當一秉至公信賞必罰俾各將士踴躍用命同奏膚功欽此同日奉上諭前任山西 
 
 

Page 2

 
 
巡撫鮑源深由翰林薦躋卿貳在上書房行走有年簡任山西巡撫克勤厥職前因患病准其開缺回籍兹聞溘逝軫惜殊深加恩看照巡撫例賜卹任内一切處分悉予開復應得卹典該衙門察例具奏欽此○二十五日奉　旨崇文門正監督着福錕去副監督着尚宗瑞去欽此 
[閩疆要電]  
　　昨日本埠官塲接到福州電報云二十三日法船復攻長門砲臺爲我軍撃退至晚七點鐘乂接福州電信則云今日法船又攻長門其勝負則未言也觀此則法人尚志在福州不遑他優也然則芭蕉山聽其養息數日備足煤糧俾得出而滋擾此機之失不愈可惜哉 
[侯相出京]  
　　昨下午五點鐘本館接到在京訪事人來電云左俟相奉　命赴閩督師於二十六日晨請　訓辰刻即起節出京由通而至天津想即乘輪南下也 
[淡水郵音]  
　　淡水來信云法兵船名路丁於十四日駛入淡水欲覓引港人而不可得乃升旂乞借於英兵船英兵船欲守局外之例遂不允借法船乃去淡水華人咸欣欣然有喜色又云十四晚英領事出有告示云十五日華官將在淡水封口是時有英捕船一艘及海龍輪船又有暹羅帆船名多漏得同時泊於口外華官遂即封口英領事又出示言寓居淡水之西人如遇法兵船來攻可由英兵船載至厦門而英兵船兵官謂如不敷装載可由海龍輪船逐次挨載適海龍輪船因風水不利早已駛至厦門故西人之避難者祗得屬望於英兵船云 
[衆商集議]  
　　本埠西商定於今日下午兩點半鐘在圓明園路英國戲園内公同聚集會議大事所議即係中法之爭緣西商謂中法並非爲奞地爭城起見止以意見不合兩不相下遂致用兵但不知弭兵何日各西商之産業銀錢在上海者約計已有英金七八百萬磅之數目下生意業經簫索將來更不知伊於胡底故此次衆商集議議定後擬電知英國商局設法請歐洲大國出場爲兩國勸理和息勿使兩國稍損體面而於商局可望轉機是誠非常之善舉也聞本埠各銀行於是時閉門停辦公事俾諸人得以從長計議云 
[購地傳聞]  
　　俄羅斯向日本換得之地名薩格連其地本有煤礦而俄人尚未開掘近聞法人欲向俄國購取此地以開煤礦藉濟兵船之用然俄廷允許與否則尚未定也按法國與中國搆釁其所慮者在煤故先則用力以攻基隆蓋欲得其池以攻煤也既而見基隆防守甚嚴不得逞志於是又欲向俄購地以開熐礦將爲持久之計亦未可知况現在法人之在華者均請俄國爲之保護則俄法兩國安知其不暗中聨合此事若成珠爲可慮不知中國秉鈞之人亦有良策以處之否也 
[注船到港]  
　　香港西字報言本月十四日晨法副水師提督利士卑士坐拉加利桑尼亚爾兵船行抵香港十一點鐘登岸拜會港督至晚又有法兵　未拉又抵港此兩船皆由芭蕉山而來云 
[伴送商船]  
　　法公司輪船名揚子於十五日由港開往外洋以沙翁兵船伴送而去俟出險後該兵船仍行駛回云 
[穗垣防務]  
　　穗垣防務愈加謹嚴此已屢列報章兹閱香港西字報知初十日廣州將軍簡閱八旂兵丁操演按册點名畢然後開操十分認眞軍容荼火觀者甚衆莫不嘖嘳稱道之北門外之砲台現俱一律修整完固凡緊要之處皆置克虜伯大砲法人雖横當有望而却步者矣 
[焚衣致災]  
　　粤省風俗每縣中元節必有焚衣之舉剪紙爲衣堆而燔之謂非此則鬼嘆無衣必將出而爲厲言之殊爲可笑而粤人此例牢不可破本年十三又照例焚衣内自三家偶不留神一家欄干被燬一家巷門遭焚一家餘火吹入木匠店刨花内幾至成災幸人多赶即救滅然以焚衣之故倘致燎原則鬼不嘆無衣而人將悲無室吳是不亦愚哉 
[轎役獲盜]  
　　十四日香港有木匠頭某收有洋一百五十元乘轎回家行至黄泥庄地方稍覺僻靜忽有盜四人突前搶刧將洋盡數搶去幸轎役奮勇禦盜有兩盜被其擒獲一盜受傷送往醫院一盜則解送刑司看管押候訊該轎役可謂能矣 
[法船叵測]  
　　昨聞法國派有兵船三艘在銅沙洋面往來游奕此其意殊爲叵測未識當事者亦能思患而預防之否 
[重申定例]  
　　英國定例凡與英和好之國有爭戰情事英人如未領有英官執照不得任意前往相爭之國違者重辦亦不得爲相爭之國經造船隻等件亦不准在英國境内預備戰事若甲乙兩國相爭甲之船械如在英境爲乙所獲甲來訴說索取可以允付此皆英國定例現命印於新聞紙以未遵守局外之例云 
[閱操墜馬]  
　　香港西字報善基隆有中國某武員按轡觀操忽然馬驚墮地以致受傷現在療治未識能復原否也 
[義憤可嘉]  
　　前報馬尾之戰有揚武船上出洋學生詹君開砲撃斃一領港人云云兹悉其中情形尚有未合有蓋近日詹吳容三生已自福州回滬昨與晤　方知底細先是在美國讀書之學生回華後詹吳容薛鄺楊龎七生均居滬上閏五月間知福州將即開仗此七生皆附輪至閩投效詹則派在船政局後學堂教書並不在揚武兵船惟其餘六人在船上當初三日晨揚武船上之閩人己逃去九十人及欲放砲而砲手已逸因飭學生等放炮法軍先看定揚武轟撃一砲打來薛姓身中砲彈其人隨彈打出半坐許屍首無着是時船上已無别人只有數學生在上因自量藥裝彈向法船猛撃鄺生左肩窩已被小彈穿過尚自然砲詎右肩又中一砲力不能支遂死旋見機器房爲法人砲彈打中鐵木横飛吳生頭上爲碎木一撃翻身落水趕即透起而法軍已識其人向水面遥撃如是者數次吳乃在水底潛行約行半里適摸着一船伸頭諦視是一小三板而無人者攀附登舟中有衫　等吳得盡棄其濕衣而易之立於船頭觀戰祗見法軍一炮我船便沈一隻時將傍晚砲聲漸稀吳自駕舟至船政局自外至内𨵙其無人及至後學堂　詹君而詹亦早去福州惟衣帽等物咸在吳亦困極并知天晚難行即在詹君牀上借宿是夜但聞鎗砲聲不絶次早起來開詹君之箱新衣數婁摺疉無少損於是換其羅衫并見有洋十六員取其六以作舟資零用餘均對好出局詎忽遽間洋又遺其三元覓雇小船到閩垣船價索英餅二枚及到福州始知詹已抵省也當吳落水後揚武船上祗有容姓一人而船已爲水雷轟壞危在頃刻容見後梢之砲尚可放復開一砲撃中領港人并同時倒斃者有六法提督孤拔與砲彈相去不過二寸竟不死惜哉然放此砲後船不没水者僅寸許容即鳬水登岸有閩人見之以爲是廣東人欲殺之吳告以我非廣東人是上海人始釋手吳至此憤極走至砲台砲在而兵已不知所之復在砲台放砲計打中法船三四艘惜力薄未得撃沈法船見砲台有人專對炮台力攻子如雨下容知難以取勝遂下台忽見有營勇五人嘉其勇送之進福州計是日除揚武振威兩船尚能開砲回撃餘皆逃命之不遑此馬尾打仗之實情也及詹吳容三君在福州會晤見同伴大半無下落爰禀見何子蛾星　星使謂此間亦無甚事爾等欲回滬亦可每人送川資洋三元共九元該學生等以自閩回滬每人三元川資實不敷用幸遇同鄉陳姓亦前在美國讀書其叔是福建候補道乃饋三人英洋六十元並爲代搭英國兵船英水師言以此三學生打仗曾亦親睹嘉賞之至允即帶回上海並不須付船資故詹容吳三君近已到滬也又聞福星船上人大半俱死惟大副關金獨存關之妻本買一廛居馬尾當七學生去滬時有温姓者與七生善囑以君等至馬尾我妹在彼夫壻姓關名金福星船之大副設因公事緊要不及顧家我妹即君妹乞善視之本月初關果不得回家而戰　孔急諸生逕造關之庽代爲部署一切送之進城是諸生之風義洵足多也現惟楊生之存亡無准信大抵凶者多而吉者少其家人在滬已於念一日招魂設　楊生動身時早與妻　絶謂此次赴閩恐不能再與爾見及諸生既到福建薛鄺楊龎時將衣履寄交家人又有信 
 
 

Page 3

 
 
寄與各好友謂我　國家深仁厚德今不幸而遇此大敵弟等食毛踐土念有餘年定當盡忠報　國濟則冉與諸君見不濟則永無見日惟老母弱妻乞善視之云云詹吳容三君見彼作信每爲之訟笑以爲臨陣交鋒早置此身於度外父母生我無非教孝教忠侍全其一足矣何喁喁然效兒女子態　故詹吳容三君獨無信雖當危急之時仍怡然自得論者謂一死一生必有預兆其即於此决之乎 
[皖垣近事]  
　　署建平縣陳竹齋明府前月底晋省叩奠裕太夫人之靈小住數日即禀辭回任初八日知旗昌有下水輪船晚間六點鐘即上頓船等候詎至八點鐘時明府面色忽變口眼歪　延至九點鐘竟然仙逝跟僕赶即進城乞鄉宦備棺收殮暫停迎江寺棺木封口俟親屬來省再行釘蓋此眞急病也○東西梁山所建砲臺營壘各一座業已限期工竣者皖撫盧大中丞接篆後疉飭營官前往察勘繪圖呈覺中丞近又擇取地勢添建炮台營壘　委候補同知秦承惠阮恩年兩司馬探辦工料督工云○機器製造局改委候補知府羅太守席疇督辦○新募之安字山字兩營飭赴東西梁山駐劄該處舊駐之兩營兵調駐吳湘○集賢關外城隍廟夙著靈共鄉民近以人畜均患瘟疫擇於十七八兩日出會以袚除不祥云○旗盤山下新建之炮台營壘兹已完工撫憲與司道親臨踏勘洵稱工堅料實也○誥封一品裕太夫人之靈柩聞於二十日出殯回旂云 
[鹿苑叢談]  
　　昨聞衞靜瀾中丞遭諫官叅奏有高言諍鎭遇事苟安之語且捃摭蔣姓盜案及木瀆鹽梟拒斃勇丁未能勦撫得宜致奸徒玩法現已奉到廷寄飭江督會爵帥查辦矣噫老成碩望不事張皇富此軍書旁午警　時傳而省會人心安然如故伊誰之力哉○日來譚方伯辦理保甲實力實心已添派佐　各員挨户查換門牌由董書造册呈閱委員覆查徹底澄清務便匪徒絶跡前日更傳見各甲長面諭一切事宜云○營務處招集勇丁二百名係蘇君掄元及周姓武弁分統而以吳子偑明府爲統帶現在北局空隙處掃除瓦礫闢地爲營聞此項勇了選擇極精雖爲數不多頗極赳恒之概云○譚方旧辦理保甲巡防頗形愼密前日又添派世職班各弁三十六人分叚輪值夜巡又命各盤户每橋派出兩人把守巷栅每至夜深人靜方伯必親出督巡故日來藩署前後槍聲繼聲徹夜不絶云○馬江一戰有心人聞之無不眦裂髮宿誓欲手斬樓蘭而無如粉飾因循諱疾忌醫之錮習上下成風牢不可破故日報中據事直陳每爲庸人所忌而無稽之吉語讀之轉色舞眉飛時事如斯良可浩歎昨見友人馬江哀七古結數語云子曰如之何佛云不可說廿年積聚盡燬失調度無人致此刧惟聞儒臣一語慰兩宫臣死粉身碎骨不足以塞貫猶幸留得家傳喋喋三寸不爛張儀古讀竟不竟稱快○日來辦理巡防十分嚴密長元兩邑尊各募勇丁二十名吳縣則諭令民壯捕快每夜輪派十二名加以皂快兩名督同巡視日前三邑尊又傳集各盤頭令其按段分派輿夫帮守各巷栅似此辦理可謂不擾巿廛力杜藉索矣 
[都門近事]  
　　穆將軍圖善本今日之知兵老將也不特旗員中絶無僅有即漢員中亦不可多得此次長門之勝電報到京皇太后欣然喜悅命特頒内帑銀數萬兩由將軍擇尤奬賞云○張幼帥此次在閩會辦海防實屬不遺餘力惟爲時過促容有不及更改之處故幼帥於戰事未成以前曾有書致其京友某君大意謂閩防十分難恃現在惟有不避嫌怨力圖補救以期稍裨國是而己至於身家性命固己置之度外等語乃風聞閩省某侍御因幼帥閩防失利竟至具摺糾劾幸　聖明在上奉旨留中將所叅各節置諸不議耳○各國駐京公使中朝待之無失禮即偶有齟齬亦必婉委曲折逹之以情曉之以理文函住復不憚冉三懷柔之道無遺憾矣乃近日總署因戰事已成法使已去備文照會各公使原皆按照公法而行乃某公使不知何意拆閱照會之後立將照會退回聲稱本大臣碍難收此云云噫異矣 
[查獲軍裝]  
　　聞厦門輪船在上海時查出私販洋槍軍火已照例罰鍰二十日晚該船駛抵營口又被海關扞手西人嚴閉艙門搜出大馬槍四十桿洋槍一百桿查問船主推說不知海關責以在申既已受罰何尚不知謹愼着令交出販私人船主一味支吾扦手又查出許多銅帽火藥日下該船尚被封禁不許擅動絲毫俟搜清再行核辦想須滯留數天矣 
[裝兵赴台]  
　　文匯報云有輪船兩隻一名槐槐利一名英機北由本埠出口聲言往長崎實則由江甯裝兵赴台灣所裝之兵並不穿號衣與工人無異須俟到台灣後再着號衣也 
[買回商船]  
　　招商局輪船前已售與旗昌洋行兹聞招商局仍擬將數船買回有一船名利運新從香港來滬經招商局買回業已交割觀此情形則扯龍旂之商船不日又可在海面來往矣 
[總統告示]  
　　總統江南水陸馬步各軍兼理海防營務處陳爲曉諭事照得吳淞街巿户口殷繁現在大營屯紥深恐不肖兵勇及地方痞棍滋生事端除委員團防局紳士日夜輪查外合行出示曉諭爲此示仰車民人等一體知悉如有兵勇生事玩怯逞刁立即由文武委員綑因大營以憑嚴辦如有商民人等高抬巿價任意卡賣及痞棍溷跡即由委員會同紳士送究爾軍民人等務須各安本分恪遵軍令毋違切切此示 
[吳淞紀事]  
　　南瑞鐵甲船於前日下午四點半鐘啓輪駛赴江陰○本鎭四鄉花稻大有豐年之象然須日麗風和始可一律收穫也○龍鑲鐵甲船昨晨由甲駛至張華浜口暫泊該船烟卤業已更換矣○威靖兵輪於十一點鐘過淞鼓浪出口並未停輪近日炮台由申浦裝來鹽蒲包幾許昨已一律運交慶營 
[滬上瑣言]  
　　日前虹口公義局門首貼有招勇告示旋即揭去兹悉該局所招之勇係載往台灣防守日來應募者實繁有徒現已募有千餘名矣○前日下午有某西人雇坐小車遊歴租界各馬路及虹口等處仍轉至英界浦灘約有兩點鐘時車夫向索車資分文不有遂訴知巡街華捕由捕轉詢緣由互操西語問答間華捕含笑而去車夫心實不甘因脫其所戴之舊帽爲質西人頂上童童然痴立半晌一髹工經過頭戴西帽遂上前掠攫衆人不平勢欲用武西人隨即將帽擲還正躊躇閒忽有小工數人前來其一亦戴西式凉帽西人遂奪而戴之如飛遁去小工初尚疑其玩戯既欲往追已無及矣該西人誠無賴矣哉○吳淞口請免堵塞一節聞英領事已願畫押乃昨日仍有小兵輪由本埠南巿拖帶壞沙船往淞又有一兵船由製造局營中載兵去想華兵不能俯如所請仍須絶斷洪流矣 
[並未調停]  
　　前報列英副領事翟理斯與黄芝生太守會判李毛六竊土案意見不合旋聞由德國施福譯調停妥洽等情兹悉施君並未調停係傳聞之誤昨禮拜一又係翟群會審之期仍未到堂捕房移解之公事由太守一人獨斷云 
[大開縣堂]  
　　前報登董阿大在余大財船上被推落水屍身無着當經縣署帮審官蔣明府訉供等情昨據原差拘獲見証張茂生明府研訉之下供稱十四日押煤念五墩赴吳淞交卸董阿大求附余大財船十六夜船泊楊樹浦地方阿大出艙便溺失足落水昌即聞聲出救實因黑夜不能打撈並非被余推墮明府謂誰託爾去通信答稱係棧内先生託我前去問爾如何說法答稱說明自已墮水與别人無干明府質之屍子董阿生及阿生之母供稱實係茂生來說被余推墮水中實茂生得賄翻供茂生稱並未得賄我初時即如此告知爾想藉屍圖詐乎兩造在堂爭執不休明府謂張曰爾從實供招免得死者含寃莫訴生者漏網逍遥且案情重大必須澈底根查不容稍涉含混張堅執前供阿生咆哮不已 
 
 

Page 4

 
 
明府謂爾如此形狀顯非安分之徒且其中難保無唆使之人爾藉屍挾制長官實屬貌法己極姑飭將張茂生等暫行管押俟查明實情復訉阿生堅不肯行大聲呼寃原差用好言撫慰令其暫時退去忽有值堂家丁王某遽上前將原差及屍子毆撃致閧鬧成團人聲喧雜明府心中不樂向董阿生開導至再董堅不肯退並稱爲父伸冤及被毆傷時堂上堂下各書差莫不帮同勸慰署内署外之人莫不歸咎於王且董母子亦逞蠻如故明府問究係何人起釁以致如此不成體統原差跪禀實被王某舉手毆人小的亦被掌頰兩下時該丁在傍默不發聲明府訓斥王某曰公庭之下豈能由汝兇毆實屬不知自愛又問該差爾何以被該丁掌頰答稱因索費不遂致以私報公小的受毆無妨惟不應擅毆屍子恐干未便明府勃然大怒謂當訴明邑尊核辦即將各人証斥退再候復訉 
[舊廨難居]  
　　法總領事李君梅擇期赴越等情已列前報兹聞法公使巴德諾脫暨現署總領事葛君以法公廨朽敗滲漏不堪居住擬俟李總領事動身後即遷至英界五馬路領事署以便將公廨改築云 
[因傷斃命]  
　　本月十二日法西捕路經吉祥街見有一人倒於街傍因即舁至捕房法捕頭飭送仁濟醫館據醫生騐有傷痕詢其名姓據稱姓張名　全寳山人年三十歲被某沙船上人打傷脚骨送醫院後延至二十六日黎明因傷斃命經該醫知照捕房備捕頭飭法包探孫寳生於十二點鐘報縣邑尊諒於今日相騐也 
[細故逞兇]  
　　小東門外十六鋪橋南首有無錫人所開源興鐵店其房屋係福建人林少慶所開之連順雜貨店租出因間壁潮州人所開之耀成米店落下磚頭一塊謂是鐵店所致兩相口角舌劍唇鋒不相上下林少慶復糾舢板船上多人持械上岸向米店尋仇潮州人亦糾同鄉人爭鬥適有瑞成米店夥陳亚輅路經是處閩帮人以其爲潮人也不間情由將其痛打臂上兼受刀傷一處當經十六舖北局委員派勇將逞兇人拘解縣署瑞成店亦將受傷人抬騐至蔣明府如何訉理探明續述 
[英界公堂瑣案]  
　　一百零九號華捕禀稱楊關慶駕馬車並無照會輒在租界駛行爲此拘案請罰楊供此車專在鐵路附近載客來往吳淞是處在租界外故未捐照會昨有營官喚坐我車來滬命我開至虹口我曾言明不能駛入租界營官執定要去致被巡捕查拘被拘時營官曾給我名片一紙兹持呈閱黄太守見名片上係吳國泰三字富捕頭禀請科罰以儆隨判罰洋二元撥充捕房公費○一百八十號華捕禀稱翁坤三雇坐東洋車不給錢文車夫向索反被踢傷腎囊當將車夫送交醫院療治今不能投質祇將翁解案請懲翁供車力已付因索加爭執足踢誤傷黄太守創將翁管押俟受傷人投案訉斷○巡捕解送在路爭毆之王阿松丁阿松請訉王供丁欠我錢向索無還以致爭報丁供並未欠錢實因向我借錢不遂竟敢行兇黄太守飭各押三天以示薄懲○潘炳春訴稱係蘇鄉船户昨停泊碼頭有寍波船户王得勝强令我讓伊傍岸與論逞　竟用竹篙撃傷頭顱爲此訴捕拘案求請騐傷究辦王供我祇囑其稍讓以便彼此均可傍灘伊竟置之不聞致與論爭執適我手持竹篙誤　致傷並非有心行兇如今只求開恩黄太守騐得潘炳春受傷屬實判罰王洋一元給潘養傷完案○富捕頭禀稱租界中葷素菜攤經工部局購有地基概令罷設是處不得亂設各處沿街及在路喊賣倩事今由捕獲得賣蔬菜違章之何阿榮等一併解案何等同供鄉間八初次來滬不知規矩以後不敢違犯黄太守以鄉愚無知姑予開釋惟諭令嗣後當至菜攤地基不得任意亂擺富捕頭又禀請出示曉諭俾鄉人知悉免致違章太守俯如所請 
[來信照登]  
　　西友麥士尼爲能致書於本舘譯其意曰聞華友言唐鄂生中丞前在雲南巡撫任内帶兵出關防守桑台現在被議拿問已在途中將次北上應得失守處分云竊以爲唐公所守之地未失之先早已言及此地不可以守中國公正幹練之員如唐公者不可多得光緒八年春唐公奉命旬宣雲南地方其時正值法入欲攻東京唐公以四川首員洊濯薇垣許以專摺奏事此固不次之曠遇迨接篆任事一切布置完備乃籌及東京之事蓋朝命亦令其籌辦欵事也於是遣范忠清白興彦兩委員往老界見劉永福緣劉永福本不願與中國官長相交按廣西屢遣人去總置不理深恐中國設計害之故此事頗不易唐公委員與劉說合實爲一大功范曰兩委員於八年冬間前往與劉相商居一月始回滇此行艱險乃自去至回亦不聞獲膺懋賞當其去時范爲正白副之皆爲幹員極可令其駐守邊境重以厚祿從前兩省撫憲用兵數千相持二十年不得一當而唐公派兩委員不費一錢未及兩月而事遂以濟令黑旗團練成軍保護雲南東京交界之地繼而范白兩委員又至老界引劉永福謁見滇撫彼此言明使雲南各官與黑旗聨絡一氣及唐公陞授滇撫而陳京之事尚未能奏績者以滇省各官皆不能相助爲理故也今唐公拿問進京將次可到進部監侯質訉言官彈之衆人笑之先之妬之恨之者亦將相與指摘之甚或至令其自裁然此時中國正值用人之際未識有合用之人否能言者未必能行宜古者未必宜今國家之事所關重大非可輕談必須因才器使以期事之有成即如唐公與劉永福在桑台與法人接戰三責夜他處有可守之地有兵有哭必應久與相持况唐公曾奏言此地難守此外不以爲難而實一無所能者反得置身事外是强唐公以所難也請以質之知唐公者 
[辨正]  
　　昨報挺押可惡一節據案内牽涉之洋人來稱所借之洋一千餘元實有其事至是非若何須俟今日十點鐘訊究後方能水落石出也 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
