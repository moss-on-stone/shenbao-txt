# 1882 - 24 - 4903140

 

Page 1

 
 
[新樣自來火]  
　　本局現在造成新樣自來火其匣函有燧昌篆字牌號背面有各樣中國精巧畫圖甚爲好看匣子較小而所貯火柴仍多蓋欲便於携帶所以特用小匣也匣之旁面用沙皮取火括時易以燃着而光極明亮無論天時潮濕總可無虞本局可以包用此自來火爲中國從來所未見工料頗貴因欲揚名故特從亷價出售其貨在申報舘間壁申昌書畫室發兌如蘇省各城鎭欲看樣子可信致申昌以便寄樣貨可照單裝發每包十匣每一百二十包裝一馬口鐵匣馬口鐵匣外有本局自來火廠之圖畫爲記伏祈認明賜顧爲盼 
　　燧昌月來火局主人啓 
[再論續選學生出洋]  
　　中國前派幼童出洋習學西法本屬美舉而論者紛紛以爲是者半以爲非者亦半及今歲將在美國之學徒盡數召回論者又復私心臆度各執一說大抵言學茹輩在美國學習有年甫將著有成效而遽行召回頗爲可惜更有調學徒山洋之後至今究未知其所學何如故將召囘考其所業又有謂因中國近年創設電報經理需人故特召回使之囊理電線諸事其說不一卒不知其孰是竊以爲中國遣學徒出洋其大要可以一言敝之曰當責之成才而不可責諸幼童今將前次所派出之幼童召囘而續選學生出洋其或者與鄙意相合乎福州船政局前後學堂中之學生其父兄親友無不日望其出洋以爲名利兩獲之計夏秋之間已有生徒懇求監督文案各委員轉求星使派其出洋刻已查案舉行泒出十名由星使會同穆將軍何制軍岑撫軍馳奏先將所選十人委員送往香港登舟出洋餘侯選擇得人再行續派此亦可見學生等之有志於西學而不辭遠行之勞已蓋回華之諸學徒現在分派差使名利兩全故未曾出洋之學生莫不各生歆羡踴躍欲試將來出洋之後必能用心學習以底於成已可豫卜矣夫幼童而遽使出洋尙有數弊中國禮貌學問尙無所知而專從事於西學則恐後來於中學大相扞格幼年血氣未定易染壞習甚有棄中國之衣冠而易西裝者卽回華時仍易華裝而其性情脾氣居然與西人無異以此等人而回華勢必起居食用一切不便是不過多一西人而已至於囘華之後教訓管束未始不足爲中國有用之才而又將費一番陶鎔亦殊非易此鄙人所謂不可責之幼童者也若夫以已成之才而使之出洋則有異矣幼時所見所聞皆係中國風物規矩儀度皆習與性成而自幼在學堂中習學西文西語已有所獲卽西國文理不能深通究不至目不識丁特在中國而學西法終有一教衆咻之慮苟能出洋再行學習置諸莊嶽之間其所學當更有進第以學生輩多係寒畯安得此巨欵以作川資故百計圖謀欲求船政局援案舉行得以奉派出洋則川資一切皆有所賴而將來學有進境再行回華卽不患用我無人蓋旣有可用之才則當此有用之時何至棄而不用此固不特爲學生一身計而實爲國家大局計也彼學生旣因有志於學而懇求出洋則必不僅藉作遠遊之計其於所習之業自必惟日孜孜不肯少懈以真將來囘國貢材於國家且自幼在華習知中國之事不難取西國諸事與中國相印證利害是非戴亦不難明晰規矩法度或亦不難周知决不至與幼稚無知之輩同其獒而更可以開拓心胸恢擴眼界譬諸古人自幼伏案讀書卷軸羅胸爐錘在手而再加以歴覽山川披櫛風賞然後耳目益覺靈敏心思愈覺闊大而可以成一代偉人功成亦於斯利就亦於斯設樵夫漁父之子孩提之年卽巳隨其父兄蹈風波窮林壑而之無不識禮義不知不過終其身爲漁樵之予而己究亦何所裨益哉出洋者亦猶是耳自幼出洋卽漁樵之閱歴也成才出洋則學人之曠覽也吾故曰出洋之事當責之成才也或者日幼童則其心思專臺教以西法易於引進若在二十歲左右則知識已開私欲日盛紛心最多欲其如幼童之專心恐不可得故出洋學習必取年幼爲貴不知幼年出洋其於習學洋務則固相宜矣而盡棄華文華禮將來回華之後其又何所用之若自幼先在中國之西學堂習學巳有門徑可尋然後令其出洋則不難循序漸進而西學旣精中學亦不盡廢不亦兩全而無獘者耶福州船政局之續泒學生出洋非徒以徇學生之請殆亦知所要也夫 
[本館自已接到電音]  
　　○本館於昨晚接到在津友人專發電音到本館有十二月初二日　諭旨三道敬謹譯登○十二月初二日奉　上諭上月三十日夜　慈寍宮前殿及大佛堂瓦上失去銅練八掛並有遺棄木杆在地及揭去瓦片情形宮禁森嚴竟有竊賊混入該官兵等所司何事迭經降旨嚴申門禁竟敢視爲具文怠玩至於此極實堪痛恨着前鋒統領護軍統領總管內務府大臣查明值班官弁兵丁嚴行叅辦該處總管首領太監交總管內務府大臣嚴訊並着步軍統領衙門順天府五城一體嚴緝賊犯務獲究辦欽此同日奉　旨巡視東城事務着萬培因去欽此同日奉　旨巡視北城事務着和竇去欽此 
[津信雜錄]  
　　○上月十六日天津西人來信言津沽近日天氣晴皎日光和煦絕無嚴寒之意晚間則皓月當頭不但雪意全無而且雨師斂迹也又言李伯相現擬由該處租界沿河造一大路直逹天津縣城東門并聞急欲奏功此路若成王道益見坦平行人當無不稱便也又言析津地方恐將來亦如上海之創設自來火燈以照行人刻下雖未見舉辦而已有人懷此意久矣 
[粵省近聞]  
　　○香港西字報載廣省信息言上月十七日有一大船載客開行至河心突遇東北風將船吹至岸邊船遭損壞淹斃六人又言珠江地方盜賊頗多前月十九日有船行經該處船上有客有貸突遇盜賊擲過火藥包該船惶亂盜卽過船將所裝賃物盡行搬去揚帆而遁該船上無可如何又見盜遺火藥包甚多恐船遭焚如競將火藥包擲之江中內有一人被盜擊傷現已報官緝捕未悉能破案否也又云前月二十六晚間省垣之西六圖地方有一衣莊忽遭回祿時風乾日燥火勢猛迅霎時延及隣舖計焚云舖戶九家查係庖人晚炊不愼以致成災也又云廣省秋决之犯悉於二十二日處决笑又言羊城市面頗爲淸淡懋遷者恐難獲利也 
[金陵官報]  
　　○兩淮運使洪都轉淮安府孫太守均因案解任所遺連使一缺近間已委徐觀察文達淮安府一缺已委羅太守章均署理又儀棧總辦調委黃觀察祖絡皖岸督銷調委楊觀察儒江南籌防局總辦調委郭觀察 
 
 

Page 2

 
 
階金陵善後局總辦兼淮楊水師支應所攺委張觀察銘堅江南籌防輪船支應朋兼兩江營務處調委朱觀察澂又張觀察所管之護軍營攺歸金陵城外保甲總局段觀察喆兼管又陳觀察鳴志泒委總辦導淮水利局其金陸內外軍械所總辦調委李觀察家驊遞遺之皖南茶厘總辦調委吳觀察邦祺其金陵城內保甲總局攺委章觀察玕 
[拐匪熬刑]  
　　○前月二十後黃渡地方有窮途夫婦二人住親串家踽踴無依狀甚瑟縮突遇拐匪某誘與階行餂以甘語謂爾伉儷如此落寞盍隨予去當可謀一綫生機也該夫婦感甚從之至一村落令居茅屋一椽闃其無人但聞日必有三四輩來切切私語有似議價不諧者婦知巳入彀中語其夫善爲設法夫乃向匪略吐不愿棄妻意匪卽將夫吊起毒打婦謂爾何必如此我夫久欲賣我現伊祗欲多得金錢人盡夫也牛衣偕斃亦甚無謂匪乃釋之下雇舟將載赴西路以求善價舟抵松江之秀野橋匪偶不備卽被脫身登岸鳴報巡防偕差指獲立解婁縣提審知該匪罪無可逭卽賞夫婦川資令速歸而將匪重責發押并諭隨堂帶比謂爾之罪按律無駢首刑然如此狡惡不容於誅今本縣每日臨審必帶爾到堂重責五百板以洩公憤等諭聞者大快按律例所限法有難到然神而明之存乎其人凡積惡刁棍情重罪輕者可以婁邑尊洽該匪之法治之 
[下第覓死]  
　　○松郡城內湯姓家前所富靑浦某童曩應府試名列前茅比院試竟落孫山不勝懊惱同人百般勸慰終莫能釋潛于天將明時赴河覔死適河畔有某家因遭竊起身捉賊陡見該童授河悮爲賊欲　水共爲拖起有識者大詫問其投河之故童備述一切衆竭力勸解送之返寓交其同伴云夫名塲蹇滯雖靑衿一領有時亦見靳於天原堪扼腕然何至以死殉之也該童之見亦迂甚 
[南匯徵漕]  
　　○浦東片瓖今秋經風暴後禾棉吹壤甚多當由紳董禀縣由縣具詳九月匿憲委勘荒詳謂减緩成色現聞批准緩微八厘之譜又聞奉腎縣荒歉較甚亦蒙緩徵三厘光景茲屇冬漕啓徵之期已於十一月二十八日傳集各地保諭令掣發由軍價與上海一律云 
[船賃求售]  
　　○本報後登有晉隆洋行告白言美國帆船名西侖於十一月二十一日在吳淞口外去燈船二十一里地方得有華船一艘船內裝有木料今定於明年正月初七日在晉隆洋行將船反船內木料出售因救華船之時會費盡心力且用去使費故當售價歸欵如有人償還使費則亦可以毋須售出云云所云裝木料之船殆卽本館前報載引水西人呵爾所得之船也 
[醉漢攔輿]  
　　○昨報載本邑新進諸生迎送入學茲又悉入學之前一日有某生先期拜客坐玻璃大轎襕衫省頂被服麗都前導執事彩旗極爲繁盛行至邑朝左近天主堂前有一辭以與執旗者讓鬧旋卽釋手前導旣過醉漢俟轎子將近突攀轎槓將某生亂打不已後有人將醉漢扭往巡局委員訊得滋事情形飭將醉漢笞責三百板以爲酗酒及歐辱期文者儆 
[上海氣候]  
　　○本埠前昨兩日氣候頗暖有似仲春天氣寒暑針升至六十三度居民時有赤眼喉痛等症攝生者其善自珍之 
[溺斃究案]  
　　○昨報浮屍疉見一節內載老閘大橋堍之女屍由其親屬收殮等情兹魚其間尙有小誤盖死者奚姚氏日前同英租界錦雲齋裱畵鋪主夏供福搭陳三才之航船赴蘇該氏甫上跳板卽失足落河衆人打撈無着旋自浮起由地保盤間夏洪福來歴據稱該氏子奚餘卿係我表弟前在泥城外汪紳處爲傒會領一年輕女稱係聘要之妻務我帶至蘇州交與該民嗣經汪紳處僕婦將何氏扭控奚除卿誘匿其女阿大由會審署令奠徐卿交出阿大在案奚姚氏初不知情聞子被押趕來滬上同我至汪紳處索子汪紳之司帳人陳姓令該民交還蔣女該氏謂女巳寄於夫弟處卽函致其夫弟令送六來滬其夫弟不允故前月診氏又同我搭船往蘇詎上船時卽失足落河云地保聞言卽同夏至會審署候示原告將何氏亦投到謂該氏之死咎在奚餘卿今其母雖死難容其藉此脫卸况現有夏姓可証問官着奚餘卿取保殮母再行役案候質詎奠並不央保在押吵鬧謂被將何氏誣控起見致母塔船身死問官聞知卽飭查察情節又以其不覔保人諭差保押令奚殮母詎奚仍不收殮昨晨公堂集訊夏供如前言並謂該女初不知由奚誘來者奚姚氏夫弟住蘇胥門內三多橋地方奚供實被誣控致累母死求恩開釋偉得措資殮母至表兄夏姓旣云會送蔣女至蘇請着伊交出我實未嘗誘匿陳太守調該案巳有夏姓可証汝希因母死脫卸乎况汝母因汝而死尙是躭延不殮全無人理飭將奚夏等送縣辦理着蔣何氏自行投質聞奚婉民屍由巡捕撈起後因其子不爲成殮又經捕房昇屍至大橋北首其子之忍心害理也甚矣 
[新置洋龍]  
　　○英捕房薛捕頭禀請陳太守士賭棍罰欵內酌提經費置辦洋龍巳列首報咋由薛捕碩購得小洋龍送至會審署請騐聞價徉一百六十二元太守騐後隨將價洋照給訂期於禮拜六將龍昇至棲流公所試演云 
[竊簿待認]  
　　○英公堂據包探婉阿二禀稱緝獲竊犯何阿福起到絨單一條小皮箱一只內有帳簿數本據稱絨單由長發棧竊來小皮箱於兩禮拜前在新關碼頭有客上船時竊得者今絨單失主已投案請領梁阿度供是長發棧夥此絨單是唐姓客所失求卽給領該竊犯何阿福直認行竊謂小皮箱不知係何人者陳太守查得小皮箱內帳傳面上寫有新鎭口錢糧薄及國課豐盈等字樣不測何來隨判押何三月絨單交梁領去小皮箱及帳簿存堂待失主認領 
[搶火責懲]  
　　○英公當據包探沈阿德禀稱前日鐵路大橋北首悟禪閣失愼延燒隣右當獲住搶火犯王阿大肩負空箱一只胡阿二手持棉被釘鞋帶至捕房管押有失主丁長豐認贓今爲一併送案請辦丁長豐禀稱隣家失愼遭搶今由捕房獲贓是以投案請領王胡二人同供亦住失愼處之左近誤搬他人之物尙求施恩陳太守判王胡二人各責八十板斥釋贓交丁領 
[自刎收殮]  
　　○昨報瘋妓自刎一節茲悉粵妓阿八姓周人呼之爲周八姑娘住居三和里第二百七十號房屋因發諷症自用剃刀勒死該妓並無親屬惟同鄉姊妹行均到其間有某洋行東所包之婦報知洋東立請柏醫生騐看騐得自刎身死屬實洋東告捕房謂該妓患瘋自刎司否兔請官騐其姊妹願與備棺成殮等語捕房卽囑該處之三圖地保往查有無別情嗣由該地保覆稱查看無他卽任其成殮矣 
[摘譯十一月九號晉源西報論中國礮船]  
　　○據在滬各西商論近年中國武俻俱有仿行西國兵法等事如此可見中國日益講求卽看現在自英購來之礮船兩艘船身堅利油漆鮮明並船上裝有新式槍礮此船卽在海面進退亦甚活動更可知外國水師武備精益求精故中國屢有仿行時有託造也又司見外國人民窮思巧妙能想新法創造得此無窮之利現在中國水師兵戰等事每每學步外國將來中國史傳亦有可觀且現在中國不如從前之拘執專靠自俻之船塢造船以爲自雄嗣於西歴一千八百七十五年始有一西商久居申地者起首想法勸中國欲辦礮船必須購自外國方可得用幸俯如此西高之請卽由伊之主見曾到外洋去辦礮船兩艘來華查該兩船雖不能較中國現在辦來之兩艘有勝亦足以並駕齊驅因一千八百七十五年辦來之兩船巳仿照歐洲極新之式係在勃經雪地方曾阿弟兄洋廠一切均照西商畢德衛主見而辦查現在此兩船在山東之烟台該船之堅利快捷衆所共曉其船身每長八十七尺英尺闊二十六英尺可裝二百五十　數每船上有十六數十寸經口瓦二司前瞠鋼礮一尊其礮架能轉旋如意此礮之外每船更有格林礮四尊以禦水雷礮艙之用且該兩船 
 
 

Page 3

 
 
所有裝脩油漆一切並皆隹妙卽所裝機噐亦甚堅利靈便屈指此兩船在華已有七年之久均是中國員弁管帶且各西商探得此船從未有損壞欲修等事且油漆等依然鮮明可知該西商承辦此船時竭誠用意親自檢點照現在中國在海洋所走之船似欲推此兩艘爲最可稱首屈一指耳會記劇造此兩船之次年復由阿姆司脫郞砲廠照式代中國添造四艘查此船之圖樣係西人林專而照英國四黨處砲船而打後之四船在滬各西商亦畧有所知一名愛而法一名皮答一名戤鳴一名代而答其愛而法與皮答船身長一百十八尺闊念七尺吃水七尺六寸句裝三百十九墩其餘戤嗎同代而答船身長一百念尺闊二十尺吃水八尺可裝四百墩此四船均是三足鼎桅雨傍用雙暗輪每點鐘可走九納處該船上鎗炮其一百十八尺之兩艘用十六墩半大砲各一尊其一百念尺之兩艘係用三十八墩之大砲各一尊此砲乃照現在英國家所用一式但四百墩之船竟裝三十八墩之大砲未免不甚合式行亦險矣當時有人看見該兩船用此重砲據云每觀各兵輪砲船祗有英國生奪來砲船上有此尊大砲其餘從所未見也此四船上之砲架却又非比上一年畢德衛所造兩船之靈便是以此四船到申後卽就高昌廟中國製造局船塢重整另換砲架竊怎中國以爲有此四船足可禦敵固我邊防而我儕西人觀看亦不遢中國添四件玩物而已其能否合用槪可見矣此四船之後不多時聞又添造四艘在愛兒司會洋廠所造每船上用三十五墩之陶姻司脫郞新式砲各一尊造就之後在一千八百七十九年七月份由英國起行駛華此後造之四艘均以鋼爲皮不論船頭船尾均月向前行走轉旋似較前之四艘靈便却是中國水師之中可稱最適用之船也至於中國現由英購造來華之砲船兩艘聞亦係造自愛而司會廠全用鋼板造成一見此船果屬利害可畏中國所有海洋行走之兵輪砲船可稱最靈最利無出其上者其式樣與司野所造一式每船頭尾俱用二十五墩後膛砲各一尊其砲架亦係活動可以轉旋施放又有四十磅彈子砲各四尊其砲架則用阿姆同脫郞轉旋之架又有十三磅砲各兩尊糯登飛砲各兩尊格林砲各四尊其船身長二百念英尺闊三十一英尺船後吃水十六尺船前吃水十五尺六寸可裝一千三百五十墩均是雙暗輪其機器有二千六百匹馬力聞說每點鐘可走十六個納處此船日內開往天津訪李中堂賞鑒之後亦必稱善焉以此而論則諸外邦勿謂中國職秦之無人無所振作不過如此仿行西法未免太念猶如小孩尙未能行走卽要想跑之意恐此之船身亦不可爲不大且其船內之機器軍械無不堅利惟此種砲船管帶不易恐中國員弁兵卒向所未曾習練者難以勝任因中國從前所有戰艦大不相同况此船上砲架盡是活動未知中國可能卽由本國員弁管帶不用西人帮助否且船中之機器非熱悉者恐不能一見瞭然故管帶此船必湏先會學習水師駕駛及西國戰守各法方可卽使中國現在可以將就由本國員弁管帶無如此船之機器均用哈獨魯力卽水力其水力如遇冬天不能運用倘此船行至北海邊停泊時交冬令不能運其水力則機噐已呆不知中國尙能設法使之運動否耶故我以爲造此兩船雖精巧堅利惜乎機器等太覺巧妙意深其寔代中國造船必須一一代爲籌思策劃庶幾到華無此周折爲難也並非我儕以爲此種船必得西人駕駛華人無用原不過欲華人先行學習駕馭西法然後使之管帶可保無虞之意也昔戈登總戎因久居中華深知中國水師兵卒及材具一切情形故戈登曾言中國兵丁宜用後膛簡便鎗砲如造中國所用之鎗砲極應簡便愈簡愈好如太意深周折恐華人見之生畏反覺擾亂心曲因此造砲船所用機器各等亦須照此而行方妙查一千八百七十五年之兩船適合華人之用其中機器亦屬簡便故歸中國員弁管帶亦不至掣肘以後所添造之船似乎均不能合中國之適用亦一確膾也故我儕以爲此後中國造船宜遵戈登所言須各採簡便方不致華人管帶爲難似不宜造此意深難會先須習學而後駕駛之船是爲兩便 
[奉題倉山舊主楊柳樓臺錄呈諸大吟壇哂正]  
　　○詩人海上集翩翻香火爭盟舊主綠楊柳尙搖三月雨樓臺艷占六朝天塡平塊壘談風月閱偏繫華聽管弦睢道滄桑多變幻卽今高會總神僊實馬香車泴　來畫圖招展認樓臺果然緑樹長垂蔭信否紅塵不起埃隹日好留名士坐夕勝間送美人同新詩倘索倉山笑末座煙當附不才 
　　可癡生草稿 
[再和倉山舊主三三詞並乞二愛仙人霧裹看花客高昌寒食生諸大吟壇政可]  
　　○西湖名勝擅東南我亦曾經舊夢探好水好山看不厭果然靈秀毓三三　芙蓉出水帶微酣半面窺人態更憨姹紫嫣紅都閱徧銷魂眞個讓三三　燈前酒畔淚猶含默默原知暗自慚從古紅顏多薄命傷心豈獨是三三 
　　蘭陵季子初稿 
[奉和倉山奮主三三訶原韻並請　諸大吟壇粲正]  
　　○綺樓如書築淞南秋菊春蘭取次探只有彼穠同俛仰雙柑斗酒訪三三○綉簾梅影夢初酣嬌小憐卿一味憨同是繁華歌舞地師師而後又三三○樓台楊柳早春含欲和新詩我更憨可許龍門登一級　謂二愛仙人　名花看偏徑三三 
　　萬菴退叟未定艸 
[光緒七年十一月十四日京報全錄]  
　　宮門抄○諭旨三道錄前○川督丁　奏分請調補知縣摺子○副都統載　奏請將在案各官解任　飭交就近省分訊辦摺子○十一月十四日吏部翰林院侍衛處值日吏部引　見三名兵郃二十七名○盛京刑部侍郞啓秀服滿請　安○惪銘假滿請　安○陝西按祭使葉伯英到京請　安○怡王續假一月○純公續假二十日○俊啓續假五日○召見軍機　葉伯英　○○太子少保頭品頂戴四川總督臣丁寶楨跪　奏爲揀員分請補調知縣以資治理恭摺仰祈　聖鑒事竊照順慶府屬隣水縣知縣白鶴林前經　奏叅降補於光緒七年三月十一日接准部咨是年正月十八日奉　旨應扣至七年三月初三日作爲開缺日期前經奏請以候補知縣胡堃補授斯缺詎該員於未奉部覆之先聞計丁艱應仍作爲白鶴林降補開缺後經臣具題在案查三月分知縣降補一項尙有萬縣隣水縣二缺前掣得萬縣知縣缺第一隣水縣知縣第二所有簽掣第一之萬縣知縣缺已用過侯補班一人簽掣第二之隣水縣知縣缺輪應卽用到班因該縣五方雜處詞訟煩多兼之俗悍民刁從前民教交涉案件釀命至十數名之多迄今仇怨猶未盡釋動暫滋事非熟諳中外條約洞悉民情之員不克勝任臣督同藩臬兩司卽用班內逐加遴選一時實無諸習民教交涉之員均與是缺不甚相宜臣復督同兩司詳加遴選惟查有進士出身曾任實缺另補知縣路朝霖年三十歲貴州畢節縣舉人中式光緒二年丙子恩科貢士　殿試二甲進士　欽點翰林院庶吉士三年四月散舘引　見奉　旨以知縣用選授東鄉縣知縣四年七月初六日到任旋因奉文提解欽案人証悮被叅揭降調經臣查明奏請開復光緒六年九月二十四日奉　旨路 
 
 

Page 4

 
 
朝霖着准其開復降調處分仍以知縣留於四川另補並免其送部引見欽此咨部核覆令將該員留於川省遇有部選缺出另行請補等因查該員由庶吉士散館以知縣用卽與進士卽用無異其降調開復奉部指明遇有選缺另行請補今鄰水卽係選缺自應遵照請補查該員才具明達而於民教交涉事件辦理尙屬得法以之攺補隣水縣知縣堪以勝任又成都縣知縣張爾遴大計叅劾淤光緒七年二月二十日奉　旨扣限開缺因揀員未定咨部展限在案查成都縣係附省首邑政務殷煩必須精明幹紳之員方足以資治理該司等於通省現任正途知縣內逐加遴選查有奉節縣知縣耿士偉年四十二歲係山東新城縣人由優廪生中式同治甲子科水會鄉試舉人報捐內閣中書攺捐知縣捐發四川試用十一年四月二十八日領照到省因殄除灌縣山匪出力保秦十三年十二月初八日奉　上諭着俟補缺後以同知直隷州用欽此又剿平下江古州丹江等處出力保奏光緒元年正月十六日奉　上諭着以知縣仍留原省歸候補斑前先補用欽此捐歸新班遇缺先補用題補今職光緒五年十月十五日到任歴俸雖未期滿該員遵照定章導丁赴療呈明照例交納現在奉節縣任內辦理裕如以之調補成都縣知縣堪以勝任該貝等係都選及科甲出身毋庸查取寄籍游幕等結由司詳請奏補前來臣查該員路朝霖明練精詳堪以請補隣水縣知縣耿士偉諳練篤實堪以調補成都縣知縣路朝霖係留省另補之員本係進士出身與卽用班無異耿士偉任內並無陣革留任曁承緝盜劫已起四叅案件其一切因公處分例免核計業已赴部捐足歴俸年限人地均實在相需例得專摺奏請合無仲懇天恩俯念要缺需員　准以另補知縣路朝霖補授隣水縣知縣奉節縣知縣耿士偉調補成都縣知縣寔於地方有裨如蒙　俞允路朝霖係奉　旨免其引見人員耿士偉係由實缺知縣調補知縣銜缺相當毋庸送部引　見及免計叅罰另請實授臣爲因地擇人起見理合恭摺具陳伏乞　皇太后　皇上聖鑒　訓示再隣水一缺本應卽用到班此次因民教案件淸理不易另揀進士出身會任實缺之具抵補實爲人地相需格外愼重起見並不爲倒以後如遇終餋迴避攺教撤回降補五項缺出應否仍歸卽用班輪補抑或積卽用班之缺另補候補班人員並請　勅部明晣議覆以便遵照理再此案由司詳院請補均在限內合併陳明謹　奏軍機大臣奉　旨吏部議奏欽此　○○署理靑州副都統奴才宗室載良跪　奏爲德州滿洲營職官禀被領催辱駡原辦未能允協致被告潛逃赴訴現經提訊仍未吐實請　旨將在案各官解任擬援照成案懇　敕交山東撫臣就近提省訊辦恭摺仰祈　聖鑒事竊奴才蒙　恩署理靑州副都統到任後卽以訓練宮兵整頓旗務爲事嗣因海疆吃緊日與八旗協領等加意講求惟兼轄之德州滿營距靑六百餘里深恐稽查難周曾於出京路過德州時卽將該營逐一簡閱披藝尙屬可勸當經面諭該城守尉督率防校各官隨時訓練辦理營務尤當詳愼並屢經飭遵各在案兹於本年八月初三日據德州城守尉富明呈報據正黃旗滿洲防禦訥勒賀善等呈稱閏七月二十日廂黃旗滿洲防禦經文圖在城守尉衙門禀控正黃旗滿洲領催武生蘇哷春於十九日酒醉在伊門首辱駡懇求懲辦當蒙飭令職與驍騎校福文審問遂將蘇哷春傳訊伊堅不承認先予鞭責飭交火堆看守禀俟再訊不意蘇哷春於次日二更時分乘間逃走富據火堆值班領催勒露額禀報前來職等派兵尋找無蹤顯係畏罪潸逃呈請照例革退並請轉行咨報一體嚴緝等情呈報前來奴才詳閱文內事理多有可疑且未將逃人淸册隨文呈送碍難轉行正飭造册呈覆間旋於八月十五日蘇哷春來奴才衙門遞呈控稱伊向卓動環布索債口角走散不料防禦經文圖因前著緒林傅勒賀達于夜間偷運城內演武廳木料身派查街將伊撞阻是以此次揑賴在伊門苜辱駡寔係挾嫌謀害不得不奔叩提訊等情奴才查蘇哷春所控各詞曁該城守尉所是情節逈異其屆抑與否必須質訊明確方成信讞除一面檄飭該城守尉將全案人證卷宗派員押解來靑質訊外奴才當卽先將蘇哷將飭交左司協領塔興阿帮辦左司事務協領塔哈辦堪右司協領廉平督同左司章京等訊問旋據該協領等禀覆蘇哷春所供與原呈大略相同奴才親訊無異嗣據該城守尉差派防禦安慶將全案人証卷宗押解到靑奴才復飭交協領等研訊去後嗣據禀稱職等尋譯此案緊要關鍵只在訊明蘇哷春駡與未駡其曲直不難立判職等逐一審訊取具蘇呼春之該管防禦訥勒賀善及兩造于証畫押供詞各一紙均稱蘇哷春並無駡經文圖情事惟經文圖呈遞親供一紙與各供互異職等連日以各供質訊經文圖始稱訥勒賀善听供情形俱係寔事職與訥勒賀善等當堂對質職所控禀自知是錯了至抬運木料亦自認係抬去折舵半根並未禀明城守尉亦未知會四族官員當堂書供等情禀覆前來奴才覆訊與該協領等所訊供詞柑符經文圖叩頭乞恕不置一詞觀其氣餒情虛恐仍不寔不盡奴才伏思城守尉富明於此案並未縣兩造人証傳恥明確僅聰經文圖一面之詞以致蘇哷春潜逃赴靑呈訴辦理殊欠詳愼該管官訥勒賀善等承辦此案亦涉粗率蘇哷春先因索債滋事候訊輒復潜逃不守營規固應究辦至經文圖竟敢以虛詞矇蔽上司並擅運教塲木料寔属任意妄爲至其於蘇哷春因何誣禀是否挾嫌擅運木料寔係若于別項官物有無侵蝕若不澈底根究旣無從明治其罪亦無以折服其心惟此案雖經奴才訊有端倪而案內緊要情節經文圖堅不吐寔旗營向無刑訊未便遷就完結伏查咸豐八年前任靑州副都統恩夔因德州城守尉瑞成等辦公　頇曾經請　旨准交山東撫臣崇恩就近提省訊辦今此案事同一律相應循案請　旨將被告官防禦經文圖該管官防禦訥勒賀善驍騎校福文　勅部先行解任並全案人証卷宗友所取供招一併勅交山東撫臣任道鈷就近提省訊辦謹俟奉到　諭旨再由奴才檄飭德州城守尉將兩造人証派員押解赴省候訊所有全案卷宗及各供招卽由奴才咨送山京巡撫衙門以便質審而昭愼密奴才愚昧之見是否育當伏乞　皇太后　皇上聖鑒　訓示遵行謹　奏軍機大臣奉　旨經文圖訥動賀善福文均着先行解任卽由載良將全案人証咨交任道鎔提省訊辦欽此 
[浙省撫轅抄]  
　　○十一月二十九日大桃縣蕭治輝銷廣西查硝磺差回省禀到　卞宗彬由京領照來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
