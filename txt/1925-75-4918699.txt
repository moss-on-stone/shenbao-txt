# 1925 - 75 - 4918699

 

Page 1

 
 
1;第一萬八千六百九十九號;中華民國十四年 西曆一千九百二十五年三月二十四號
星期二 * *   
 
 

Page 2

 
 
1;第一萬八千六百九十九號;中華民國十四年 西曆一千九百二十五年三月二十四號
星期二 * *   
 
 

Page 3

 
 
1;第一萬八千六百九十九號;中華民國十四年 西曆一千九百二十五年三月二十四號
星期二 * *   
 
 

Page 4

 
 
1;第一萬八千六百九十九號;中華民國十四年 西曆一千九百二十五年三月二十四號
星期二 * *時評 
[紙殃（冷）]  
　　兵災之後必有紙殃何謂紙殃即以紙代幣紙多價落之殃也歐戰後之各國曾受此殃整理至今尙難恢復中國久戰之各省亦已早受此殃而愈趨愈下新受兵禍之各省已見其端苟能立即補救或可倖免若貪一時應付之便則受其害者將無窮期矣 
　　紙幣之外尙有一物亦爲紙殃即公債票是也紙幣之擔保品即爲現金紙幣多於現金卽爲擔保不足因而價落公債票亦因擔保而值價擔保不足價亦必落二者同以紙成故亦紙殃 
　　人民之受兵災如病外症其勢雖險其瘳亦速人民之受紙殃如病内症一時雖不見危日積月累而益難治矣 
[國内專電]  
　　北京電段再催盧永祥就督辦並電韓暫維　　北京電楊宇霆長陸説並無其議府仍派員勸吳光新銷假（二十三日下午九鐘） 
　　北京電王揖唐電段楊宇霆張學良須有相當地位時局更臻妥貼（二十三日下午一鐘） 
　　北京電張宗昌自下關電段承撥鹽餘三十萬請由淮揚分所直接撥交 
　　北京電寗電盧欲募淞滬善後公債應滬人請對蘇常駐軍二十二日起拔一部過江　　北京電使圑息憨軍在靈寳函谷關一帶扼守胡軍到洛陽後並無大軍西進 
　　北京電使圑息觀音堂洛陽間仍有戰事洛京電報及無線電仍不通觀音堂與北京電仍由陕線轉（二十三日下午一鐘） 
　　北京電劉鎭華退山西運城（二十三日下午九鐘） 
　　北京電劉鎭華電段引咎下野　　北京電察匪掩帽兒張被軍包圍將妻子全殺率黨八九百人四處搶掠又綏遠著匪段得勝劉喇嘛率四千人甚猖獗 
　　北京電荊紫關係悍匪陳四麵等股全鎭均燒電局全毁該匪經鄭國翰等收撫赴潼關靈寳參戰（二十三日下午一鐘） 
　　北京電漾（二十三）府議對法圑代表加入表决權閣員多數反對謂摇條例結果未决　　北京電漾（二十三）府議應付褚案及聯治派提案等問題並議時局結果未明 
　　北京電敬（二十四）善後曾專門委員聯合審查國民會議條例草案拒賄議員資格多主删除（二十三日下午一鐘） 
　　北京電東方時報論臨時政府不必改組旣日臨時不根據何種法律應速成立國民會議爲是（二十三日下午一鐘） 
　　北京電銀行界對新公債因法英美日先後抗議恐影響基金認購數又更改并有人問安格聯擔保確實否安答政府令我擔保只要有物我便擔保若無物我便不擔保問使圑抗議影響公債否答看政府如何回答此刻予尙未簽字於總債票云云因之新債市價稍低（二十三日下午一鐘） 
　　北京電新公債尙未印好各銀行先墊二百五十萬交政府發軍警費五成機關四成　　北京電郵局呈交部本年盈餘已撥十六萬解部再撥兩萬合十八萬 
　　北京電總税司至財部面稱許崇智委扞子手爲汕頭關監督除由外財兩部發電阻止外如無效惟有另刋關防 
　　北京電四月五日清宫將開放一部收費觀覽（二十三日下午一鐘） 
　　北京電外部將日使質問費德理無線電進行消息咨交部核復交部以並未進行答之（二十三日下午九鐘） 
　　北京電隴海督辦黄贊熙與會辦章祜意見已調停黄可不辭（二十三日下午九鐘） 
　　北京電參部派竇寳賢等會同外部組中俄勘界圑（二十三日下午九鐘） 
　　北京電政府再令許建廷設法收回决川濬蜀兩艦（二十三日下午一鐘） 
　　北京電厦門關呈部同安等三輪擴充航線詔安東山漳浦官民皆允關税無礙應發執照（二十三日下午一鐘） 
　　北京電奉鎭威司令改爲陸軍訓練處四月一日成立設參謀秘書軍需工務交涉賑務軍法運輸等九處（二十三日下午十鐘） 
　　北京電西南將吏要人近日紛紛赴奉　　北京電漾（二十三）民黨公祭孫到千人　　北京電馮主中山黄興蔡鍔均葬北京天安門（二十三日下午十鐘） 
　　北京電日本大隊海軍共六五艦由大田上將帶領來華四月初可抵秦皇島 
　　北京電王揖唐養（二十二）夕八時離奉　　北京電王天培周西成電報就黔督會辦職　　北京電交部咨財部代付馮督辦欵十四萬元請轉帳昨電十八萬八係四字誤 
　　北京電張弧吳炳湘來京（二十三日下午十鐘）　　天津電吳士芬來津與李督商保定防務　　天津電高廳奉法部令飭見習員赴部考試　　天津電京奉車在柳河溝站失愼即撲滅　　天津電津實業廳令各縣設農事試驗塲　　天津電聞溥儀有暫緩赴日息　　天津電閻澤溥昨晚由奉來津顧鰲今晉京　　天津電京奉路添設京津間魏善莊黄土坡兩站下月東（一日）售票（以上二十三日下午三鐘）　　奉天電闞朝壐調委穆少廷爲熱軍械廠長已通知中日兩方知照 
　　奉天電錦熱間軍用汽車又展期兩月　　奉天電俄白黨勞工百七十七名俄府送駐英號（二十）過奉赴英 
　　奉天電東省當軸擬組東北航業局運松黑江中俄貨物現在計劃中 
　　奉天電號（二十）張委東邊鎭守使湯玉麟爲第十一師長（以上二十二日下午一鐘） 
　　青島電温樹德自漾（二十三）銷假親到海軍公署辦公似有厲精圖治意 
　　青島電膠海關因防獸疫嚴禁草料出口　　青島電膠路將添特别通車直通津浦　　青島電漾早九時本埠國民黨公祭孫中山　　青島電督署接敎部咨通令各校禁止學生組織共產機關（以上二十三日下午二鐘） 
　　濟南電官民禡（二十二）在公園開祈雨大會　　濟南電各縣知事墊解併徴極踴躍財廳收入已逹三十餘萬（以上二十二日下午七鐘） 
　　漢口電聞官錢局增印新票五百萬已向某方押借二百萬元合同成立日先交二十萬元高昌公司經理成澤率領技士一人工人八名昨由日返漢着手刷印又聞另有密約借欵原爲二千萬元保存原板不毁即爲將來增印官票五千萬準備 
　　漢口電師大發起武漢各圑體悼孫大會各校加入甚多蕭派傅廷春加入 
　　漢口電劉佐龍旅將擴充成師已由二十五師調去副官一連長八升充官長 
　　漢口電王彭年養（二十二）晚專車北返臨行時電段請維持湖北現狀 
　　漢口電參議廳性質與參事曾同日内公布　　漢口電吳在岳組織六處政務白堅武參謀張方嚴副官徐煥文軍需姚子安軍醫王道望秘書楊雲史衞隊圑長曹天明所部約有三營由口婁雲鹏白鋆統率 
　　漢口電李鴻程養日謁蕭漾日返贛　　漢口電三月七日爲吳佩孚生辰葛應龍及商會長余應龍爲吳做壽派員來漢購烟火四十架（以上二十三日下午八鐘） 
　　香港電胡漢民楊希閔譚延闓許崇智劉震寰程潛伍朝樞古應芬馬（二十一）發宣言大元帥薨逝漢民等痛喪國父此後之責任益重一秉承建國方略大綱三民主義第一次全國代表大會宣言及遺囑努力繼續進行期以貫澈主義在國民會議未實現中華民國合法政府未成立以前所有一切制度設施漢民等仍敬謹賡續孫大元帥成規戮力同心并期有以發揚光大以完成國民革命之工作凡有反革命行爲及餘孼蠢動漢民等誓當廊清掃蕩　　香港電古應芬定漾（二十三）夕赴京商在務財部交林雲陔代財廳交某科長代　　香港電民黨中央執行委員會馬晚開會議决㈠宣言排斥聯治㈡宣言拒滇唐謂其假道北伐實圖兩粤遂其聯治之謀　　香港電漾（二十三）各圑在惠州會館開中山追悼會籌備會廖仲愷出席報告中央黨部議决三項㈠改香山縣爲中山縣㈡通告海外各黨部購飛機二十架㈢在西瓜園建中山紀念堂及圖書館募建築費五十萬中央執行委員會通告定四月文（十二）日在第一分園舉行中山追悼大會 
　　香港電永豐永福兩艦禡（二十二）赴汕　　香港電聞林虎軍哿（二十）在普寗繳許軍槍數百潮州方面是日亦有戰事 
　　香港電劉震寰調所部韋觀英嚴兆豐黎鼎鑑等軍取道連陽趨小北江入富賀以下取梧州任陳天太爲先鋒撫河戰機又逼李濟琛趕由肇運兵赴梧應援范石生昨率部離梧已抵濤州（以上二十三日下午八鐘） 
　　厦門電張貞養（二十二）由南安到厦漾（二十三）附輪赴汕所部陳琨黄克繩移長泰林墩葉向國派代表部中敏養（二十二）來厦將赴汕聞許卓然亦在汕現各民軍運動聯軍入閩甚力 
　　厦門電聞葉舉受陳炯明委爲前敵總指揮赴黄崗陳季良尙未到厦 
　　厦門電張毅部將盡開赴平和省軍王振忠部七百名已到漳（以上二十三日下午八鐘） 
　　蚌埠電漾（二十三）第一軍因撤防回徐派兵站分處長孔令文來蚌設立兵部同行官兵共二十二人駐平梁客棧現正與督署夏副官巡警徐署長籌商覓夫支鍋預備茶水採買蒸饅等事並擬在車站旁設厠所三處以重衞生聞仍假津浦旅館爲兵站辦公處（二十三日下午七鐘） 
　　南京電張宗昌在寗連日酬酢甚忙漾（二十 
三）專車赴常州（二十三日下午五鐘） 
　　揚州電軍訊·奉軍邢旅駐揚高寳原駐高寳調寗駐揚回清（二十三日下午十鐘） 
特約路透電 
[北京時聞]  
　　二十三日北京電政府接劉鎭華來電謂已抵河東其部下軍隊現駐靈寳此舉恐復將引起糾紛蓋吳新田曾宣布擬以武力抗拒入境之任何軍隊也 
　　二十三日北京電據此間接電吳佩孚近曾至長沙旋即回岳據西南消息蕭耀南趙恒愓皆以友好態度對吳 
　　二十三日北京電新任駐日俄大使柯泊氏已於二十一日由莫斯科赴哈爾濱聞到任前擬來京一行 
　　二十三日北京電今日聞舒爾曼博士將於四月中旬由滬赴華盛頓 
[意英之安全約説]  
　　二十二日巴黎電每日紀聞巴黎訪電稱意相墨索里尼近曾干預安全問題願與英國締結盟約而將法國除外但英外相張伯倫將意相之建議通知法國 
[德國與國際聯盟會章]  
　　二十六日倫敦電路透社巴黎電所傅據法國哈佛通信社將所探悉柏林方面可恃消息德國現欲不附條件加入國際聯盟會一節倫敦人士現不遽信其確如果有此發展則安全問題之爭執可以大减蓋德國入會後可援會章第十九條謀和約條欵之修正而不必斤斤堅執入會之條件也德國對於和約中之條欵現最要求修正者爲波蘭邊界條欵而關於丹齊者尤爲德國所注重惟此種要求法國因法波條約之拘束不能依允也英法政府間現所談判之要點殆即在此今談判尙活動進行駐英法大使已於星期抄奉召返巴黎與法總理赫里歐英大使克魯侯爵會商一切昨德外長史特萊斯曼博士對新聞記者發言謂波蘭與俄國或起衝突届時法國或將加入云此説頗起巴黎人士之欵德外長又稱德國因軍備解除故苟不免除聯合章第十六條之義務則未便加入聯盟會云 
　　（註聯盟會章第十九條規定議會得隨時勸會員國重 
行考慮不合適用之條約或可危及世界和平之國際情勢會章第十六條規定會員國對於不遵會章遽用武力之國應斷絕各種經濟關係行政會可向有關係之各國政府條陳會員國應各出有效力的海陸與飛行軍隊若干以組成保護護章之軍隊） 
[美海軍會操之評論]  
　　二十三日倫敦電晨郵報華盛頓訪員論美海軍在瑪格逹勒那灣會操事謂閲操圑意見以爲苟大西洋艦隊不集合於太平洋則太平洋艦隊將無保護太平洋海岸之能力大西洋艦隊尙無充分之斥堠巡艦而飛機運送艦在戰時將不能適用於波濤險惡之海上輓近航行速度加增巴拿馬運行戰術上價值因以減少太平洋艦隊之力不足以保護太平洋中之美國領土而大西洋艦隊亦將不能及時駛至太平洋以免敵方飛機之攻擊云 
[俄國之油約控案]  
　　二十二日莫斯科電俄政府在莫斯科地方法庭控告辛克萊公司不履行北薩哈連煤油讓與權之合同此案今日開審原告律師請法庭宣佈合同無效並要求公同償付破壤合同之罰欵與因其不履行合同而發生之損失謂締結合同時被告非不知日本佔領薩哈連故其所稱非人力所及一説不能成立且俄當道與駐華俄使皆曾助公司赴薩哈連調查云被告律師否認公司曾得俄當道扶助之説謂公司曾採行種種方法以謀發展但皆爲外來干涉所破壞合同許被告有權在一年内開始動工但並非强令公司必須在合同簽定後一年内動工 
[荷蘭之賣出橡皮合同]  
二十三日亞姆斯特丹電荷蘭亞姆斯特丹橡皮公司稱已與通用橡皮公司締結賣出橡皮之合同自一九二五年起至一九二九年止共售橡皮二千三百萬磅每年平均爲五百五十萬磅其價照倫敦每月平均價格結算以一先令二便士爲最低價 
[意國之汛擊黨成立紀念]  
　　二十二日羅馬電今日全國各處慶祝汛擊黨成立六週紀念羣衆紛開大會異常欣奮秩序甚佳羅馬有玄服之黨人六百餘名執旗奏樂至外交部墨索尼里氏當衆演説此爲其病後之第一次有十五萬人大呼墨索尼里萬歲 
[埃王頒佈麻醉藥管理法]  
　　二十二日開羅電埃及王頒佈麻醉藥貿昜管理法因近來麻醉藥品之貿昜已至可驚之程度也此法現實施於全國違者加以監禁三年罰鍰三百鎊之處分 
[日本之外人置地律]  
　　二十三日東京電今日衆院通過外人置地律俟日皇頒布後即將發生效力 
[公電]  
　　北京通電各省衞門均鑒臨時執政令輔威上將軍段芝貴性行淑均經猷宏遠久膺專　洊擢兼圻民國肇興勤勞卓著丁已一役贊襄義旅收復京畿勘亂定傾厥功尤偉比年退居養病心在國家方冀克享遐齡長資倚畀遽聞溘逝震悼殊深披閲遺呈彌懐忠藎段芝貴着照陸軍上將例從優議卹給予治喪費五千元派劉詢前往致祭生平事蹟宣付國史立傅靈柩回籍着地方官妥爲照料用示篤念勳勤之至意此令内務總長龔心湛呈請將山東濟南道道尹宋渭春免去本職宋渭春准免本職此令任命唐柯三爲山東濟南道道尹此令京養（二十二）印 
　　廣東胡漢民電各報館均鑒大元帥前大總統孫中山先生於本日上午九時三十分在北京行轅薨逝特組織大元帥前大總統孫中山先生哀典籌備委員會推胡漢民·伍朝樞·廖仲愷·古應芬·楊希閔·譚延闓·許崇智·劉震寰·程潛·鄧澤如·吳鐵城等十一人爲委員特此電逹胡漢民侵印 
　　重慶王天培電各報館均鑒奉段執政二月篠日電令特任王天培督辦貴州軍務善後事宜此令等因奉此竊天培待罪行間庸愚無狀謬膺寵命深用惶悚疊電懇辭未邀允准惟有竭盡駑駘敬恭桑梓謹於巧日禀承川黔督辦袁在渝先行就職一俟部署完竣當即率隊返黔務希時賜規箴俾資循守特電奉聞竚候明敎督辦貴州軍務善後事宜王天培叩元 
　　北京國會非常會議電北京臨時政府各部院各省省議會各省軍民長官各法圑各報館均鑒本日本會議議决第三次宣言文曰中華民國構成於臨時約法約法條文即全民意思之表現亦即全民行使主權之根據本曾旣一再宣言今於約法存在之時求所謂國民會議推本窮源除根據約法外别無可循之途徑換言之不依據民元之全民意思不能得民十四之全民意思也竊謂年來政治糾紛循環報復苟利於己則飾法以自便苟害於己又壞法而相殉利害中於人心是非兩無所可每至百計皆窮則高唱國民會議以爲最後之解决解决是也若以爲抵制一時之計則根本錯誤民五民八之往事可爲寒心同人以爲此項會議之組織法實爲最高主權發動之源泉必依約法第二條爲自動的集合任何方面不能越俎即令事實困難亦必由確能代表民意之機關制定始符主權在民之本旨至國民會議未成立以前無論何種法律未經代表民意機關議决不能有效凡與國民負擔有直接關係之外交財政如全國喧傅之金佛郎案等事尤屬無權辦理懲前毖後特此鄭重聲明邦人君子幸共鑒之國會非常會議皓 
　　雪社請撤駐兵電南京盧宣撫韓兼督辦張軍長鈞鑒宜興窮鄉僻縣地瘠民貧入歲以來大軍雲集公處駐遍侵及民房軍需浩繁供應維艱財竭糧盡羅掘俱窮貴軍紀律雖極嚴明但小民無知驚惶失措不安於業以致交通阻滯學校輟課農田荒蕪百業廢弛長此以往數萬人民勢必盡爲餓莩現蘇局久已奠定偏僻小縣實無駐兵之必要伏懇鈞座垂念敝邑兩次戰事受災已重迅令所有駐軍尅期撤回以全地方而蘇民困涕泣直陳伏祈亮察不勝迫切待命之至 
 
 

Page 5

 
 
1;第一萬八千六百九十九號;中華民國十四年 西曆一千九百二十五年三月二十四號
星期二 * *國外要聞 
[美國通信（二月二十七日）（以新）]  
　　美國鐵路事業之新趨勢 
　　鐵路事業之興起迄今尙不滿百年一八三零年美國之鮑的滿沃海沃鐵路公司成立是爲美國之第一首創公司至今年適爲九十五年英國建議雖較早舗設行車約亦同時百年之内鐵路事業之進步實足使人昨舌美國曾於一八八七年一年中築鐵路一萬二千九百哩（ 
按中國僅有七千哩）今則蛛絲密綱舉國皆是矣凡事進益求精無時不獲進步現在所用機車車輛較初行者改良甚多第一蒸汽機車僅重一噸今之最重機車有至四百五十噸貨車一輛可載一百二十噸客車則臥車餐車觀望車燦爛華麗無復有昔日之簡陋矣但在晚近數年中關於鐵路事業之改進又取一新趨勢茲略述其梗槪如次 
　　㈠民有與國有問題之明切鐵路應爲民有抑應爲國有乃一爭辯最烈之問題歐洲各國鐵路多爲國有美國則爲民有各有利弊本不可一語斷定美國會於一九一八年爲軍事便利暫收全國鐵路爲國有一九二零年歐戰終了仍交還民有美國初建鐵路時即由民有公司建設政府僅助以土地獎勵而已故在美國鐵路民有是爲不可變之趨勢去年拉福萊倡議鐵路國有卒無應之者而對德道威斯計劃實行後德之鐵路亦將歸民有公司辦理細考民有基礎在國民之經濟力美國有十萬萬金元資本之鋼鐵公司其他資本雄厚之公司無數鐵路事業自然輕而昜舉如國民經濟力薄弱鐵路事業應歸國有美國之南墨西哥之鐵路就地理及鄰邦趨勢應爲民有矣但以其國民經濟力不强至今仍爲國有是一極好之例也 
　　㈡設備改良之新趨勢美國大城小城之差各趨其極紐約一城之人口較其他省全省之人口多三四倍於鐵路設備在紐約芝加哥諸大城則爲大問題故有（甲）用電行車蒸汽機車之煤烟極可厭行車次數增多煤烟滿佈天空用電則可免除之紐約則早行之芝加哥亦正改用電力預計明年可以實行（乙）車站問題芝加哥共有十餘車站二十餘路線其紛亂可想晚近趨勢爲聯合所有小車站爲一大車站非僅管理行車等便利多多於城市計劃亦有俾益（丙）添築雙軌複軌大城間之交通客貨車每日怛百餘次來往各行一軌固所必要客貨車亦應分軌而行緣客車行駛較速也故四軌路線亦所常見（丁）營業新趨勢鐵路旣爲民有公司辦理血本所關營業不得不認眞辦理故車輛進益求精供應完備招待週到尤於廣告須致力其他公益宣傳等亦所注意不然同業競爭營業必大受影響故鐵路民有與平常營業相同不可一步後人也 
　　㈢機車之新計劃蒸汽機車爲汽機中效率最低者按熱力學言之機車效率約在百分之六上下而透平乃可至百分之二十故新計劃有（甲）建議用透平機車者歐洲瑞士已試行成續甚好（乙）用透平發電以馬逹行車者（丙）用熱水器者汽缸中放氣先以經過一熱水器然後放至空氣熱水器所以先將水燒熱然後打入鍋爐（丁）用水管鍋爐機車鍋爐皆爲火管者但原動力廠之鍋爐皆爲水管以水管鍋爐之效率較大也新計劃機車將鍋爐後半加水管於兩旁前半仍用火管（戊）用提士機發電行車此法可免去鍋爐與煤水車已行於客車上與電車甚彷佛僅無天線耳此外新計劃尙多現爲試驗時期將來試驗有結果機車之製造將有根本之改革焉 
國内要聞 
[豫西再戰之形勢（三原）]  
　　北京通信豫西戰事在三五日前確入休戰狀態劉憨以實力喪失三分之二洛陽失陷損失軍實尤多曾電孫岳張鈁表示願就調停張主劉憨所部完全退回陕西外並通電謝罪而劉憨之對等條件則表示所部回陕胡軍亦應完全退出豫境此種條件背道而馳實爲一種緩兵之計一方積極收集潰兵招募補充一方分遺密使向各方乞援惟甘肅陸洪濤旣遠在西陲山西閻鍚山以勝負巳判不願相助同時國民軍方面亦信使絡繹致劉憨之晉陕甘聯防計晝迄無成效惟自收集殘部與新撫土地匪後已不下五萬有餘軍火方面似亦有人接濟故近三日間反攻之説又復囂傅反攻計晝多係張治公主謀張前在吳佩孚幕下曾有驍將之稱自豫戰開始與胡軍相持最力者亦惟張部據聞其計晝除以兩圑守潼關守護歸路外張以前敵總指揮率所部一師及馬汝淞騎兵旅攻辛莊憨玉琨率兩聯隊攻宜陽劉鎭華率四聯隊爲總接應蓋此六聯隊乃由劉憨新編每隊約有五千人胡軍方面利用留陕田玉潔等部爲牽製之師與井岳秀亦有相當聯絡由井出兵堵截潼關歸路外豫西完全責成岳維峻分三路進擊中路由李虎臣率部由辛莊澠池進攻陕州左路鄧寳珊率部由澗河東面側攻澠州抄馬頭山襲陕州右路蔣朗亭由宜陽會同陳文釗·李鴻　·所部抵禦憨玉琨據今日國民軍第三軍辦公處消息謂前鋒業巳佔領觀音堂惟觀音堂至陕州鐵路仍在憨軍手中此説是否可靠固尙未得充分之證實但孫岳所部之何遂一師葉荃游擊隊二三四三路均已自方城向黑石關一帶恊助胡軍再戰蓋胡孫間最近恊定戰事得手後即由孫岳駐洛岳維峻駐鄭孫軍於此時加入蓋欲促戰事之速了也 
　　豫西戰事若了國民軍必進而圖陕西在外間固早有此喧傳而吳新田未必能久立足留陕胡軍已有所佈置雙方且已入於交戰狀態政府昨亦接胡來電請免劉鎭華職以孫岳督陕憨玉琨爲軍務帮辦聞當局對此尙多顧慮决暫擱置俟徴得某方面同意與豫西戰事最後五分鐘後再行决定然就種種方面觀察陕省恐爲國民軍所撫有也（三月十九日） 
[胡景翼又添兩翼（曉）]  
　　常德盛師全部由贛回汴 
　　安徽國民軍到汴受編 
　　開封通信汴洛戰後胡軍得勝而傷亡亦多據所調查不在萬人以下胡景翼爲維持汴省現局計（西路陕 
觀澠池一帶劉憨現尙反攻）修補軍備甚力近因駐贛河南每一師長常德盛久戌南方特派員與常接洽令其率部回豫近據軍署息常部因雙方條件已經妥洽允即開回常本豫軍對胡督甚表同情連日已派員在漢籌備糧台不日即將由贛開拔到漢回駐中州查常部一師又添招兩補充旅實力頗厚胡氏此次令其回汴傳有兩因㈠汴局正在多事常有實力若令長駐江西受方本仁調遣不但楚材晋用時爲粤邊之患且於民黨伏一隠憂胡本民黨健者（近胡任用人物均民黨 
開封國民黨省黨部創立胡時臨演蓋比從前態度倍 
形顯著）其邀常班師者半亦從左右之請也㈡胡氏近方馳騁中原力圖發展汴洛一役實力甚耗屬隷本省勢力之常軍當然不可放棄任人利用故有此舉以上二説均尙中肯至此次兩方之接洽亦甚凑巧因常氏日前曾派人到漢取眷回贛胡除向常商榷外又分派代表赴漢令其暫駐漢埠不必東下俟將來常軍回汴過漢隨返河南常氏接電後欣悦非常覆電照辦至關於回豫軍餉問題胡現已允按月由汴照撥矣繼此事而踵起者則有豫皖交界之國民軍新近亦受胡改編胡之實力因此復倍舊觀矣歸德（汴屬）毫州（皖 
屬）一帶當政變時柏烈武氏曾召集舊部皖軍軍官袁某岳某孫某等聯合胡之國民軍響應於汴東斯時吳張由關東返汴戰雲未散柏氏本人雖未親到汴東而歸屬（即商邱縣）各國民軍則仍聽柏指揮命令也現胡氏已任柏爲軍長（人數兩師服械示齊）令統率該衆號稱建國豫軍該軍復遂漸吸收瞧陽陳留各屬散伍改編其首領石寅生等部數千人加入訓練現經柏氏帶赴固始一帶駐紥近據調查胡氏直接管轄之兵將近十萬蓋信而有徴矣按胡接待各軍頗取寬容態度凡來受編者均爲設法即去而復來者亦不之拒蓋亦頗善於用衆惟吾汴能否長此供給餉需尙是一問題耳（三 
月二十日） 
[馮玉祥開發西北計晝]  
　　屯墾···剿匪···徴税···禁烟 
　　北京消息最近張家口召集會議將西北屯墾事宜詳加討論列席各馮派要人均以邊地冰凍巳解亟待及時播種所定墾費爲四百八十萬元巳向北京政府交涉趕速照撥或先籌給一百萬元充第一批屯墾之用並派督辦公署參謀長親携計晝書入京接洽 
　　張家口設立墾籌辦委員會自成立以來由梁建章包世傑田頌堯諸委員先後討論數次擬分三期進行建造五十一村計一萬零二百戶村之組織以二百戶爲本位三村爲鎭或以四百頃爲一村或以二百頃爲一村均按地畝之大小而定移民先從直隸山東河南山西安徽五省入手每戶應得田地一頃或二頃外公家給建房屋三間並給買牛具籽糧等項由第二年起分期攤還村中設備均照新村組織對於蒙旗地價力糾歷來押荒之弊一槪付給現價公平從事不待五年西北必大有成效 
　　字林報十七日北京通訊云馮玉祥刻已在察綏兩特區開始剿匪年來兩區匪氛異常猖獗時有包圍全村勒索贖欵情事致墾民裹足不前絕大富源無從開發馮氏今旣統轄兩區沿京綏鐵路駐軍一萬五千人日前至張家口後察知匪勢頑强儼如勁敵即以剿匪戰術訓練兵士一星期前開始出剿今旅客之過綏遠者常過被焚之村落可見兵匪作戰之猛烈馮軍現分無數小隊兜剿四散之匪徒因匪衆皆精騎術飄忽無常恒帶空馬二三匹突至村鎭肆行搜刦置贜馬背呼嘯而去居民莫敢抗抵馮軍多屬步兵初剿時殊無成績嗣乃改用新法多調兵士四散紀　　　　其區人　綱或遂之西走馮氏希望此舉無庸大戰匪徒見勢不利或能曉以利害改就安分營生果爾即不妨收撫從事屯墾蓋西北一帶荒地數百萬頃亟待人力開墾目下每畝田價不過一元雖有數處土地太燥然頗適於人工灌漑祇須匪警平靜招致墾民即可着手開墾馮於墾荒計劃籌之巳熟日前已向政府請欵百萬擬先從五原包頭之間入手惟在目前環境之下此欵究能撥到與否極可懐疑大約馮氏當亦見及於此故目下在鐵路一帶徴收種種捐税其中尤爲人民反對者莫若榖麥捐每石抽洋七角五分又馮氏自到張家口即下令開徴捲烟特捐值百抽二十此兩捐令猶存在惟雜糧捐則已取消外商對此頗有煩言謂馮此舉不啻破壞張家口商務而馮則藉口需疑甚亟勢非得已惟馮際此力籌欵項無孔不入之際而能嚴禁種烟犯者重懲不貸寗自絕此特區内最優厚之税源亦可稱道者也馮於欵項問題外最需要者厥爲軍火倘能藉胡景翼而得鞏縣兵工廠則至少獲一供給子彈之處外傅馮擬將張家口造幣廠改作兵工廠目下尙未證實更有稱馮氏日前在京徴發汽車實非爲古北口剿匪之用乃用以往庫倫運輸軍火至張家口外間固久已疑及馮與蘇俄曾有供給軍火之約等傅説云 
[綏區包鎭改闢商埠之建議勗公]  
　　包頭鎭爲綏遠商業最盛之區民國十一年間該區實業廳長即有將該鎭劃定地點設立商場之提議嗣以種種阻力未克實行目下該鎭商務日見發逹且地當衝要水陸便利若僅設立商場尙不足以資發展實有改闢商埠之必要新任實業廳長有見及此特根據此項理由擬具意見書呈請農商部將此案提交實業行政會議議决施行聞該會現已從事審查多數會員意見對此已表示贊同不日即可由大會通過至關於商埠改闢計劃該廳長已經具體擬定一俟農部核准即將着手籌備矣茲先錄該廳原呈如下［爲呈請事竊查本區包 
頭設治局地方毘連蒙疆上通甘新下逹津京物產富饒水陸便利實爲西北商務薈萃之地曾於十一年三月間由前廳長段永新呈請晝定地點設立商場依法收用地畝招商承領建築市場并擬修造馬路添設警察署爲將來自闢商埠之預備經呈由綏遠都統分咨鈞部旣内務部在案迄今已及三載諸事未克進行推厥原因實由商場名義太狭非實行闢爲商埠不足招徠外商增加貿昜廳長接任之始曾經召集當地紳商且再四籌議羣以爲該鎭物產豐富商賈雲集且現在綏包鐵路已通交通日形便利經營之方較昜爲力倘能闢爲商埠造福西北實屬無窮衆論僉同勢難再事延緩爲此謹擬具意見書呈請鈞部主持從速將包頭設治局地方應闢商埠地段切實規劃以興商務而順輿情再實業行政會議現已開幕并擬懇將該案交由大會議决藉昭愼重是否有當統乞鑒核施行］ 
[中山出殯之餘聞（Ｋ）]  
　　孫中山先生之靈柩已於昨日上午十一時自恊和醫院移至中央公園一時觀者人山人海總計在十萬以上自中央公園門外至天安門東長安街王府井大街南口沿途汽車馬車人力車均停駐道旁觀者夹道而立其盛况爲從來所未有但記者冷眼觀察不無一二可以注意之點茲將各種報告所未及者略誌如下㈠秩序之維持靈柩將入中央公園時男女學生紛紛擁擠入門軍警已無法彈壓及至將移入社稷壇後之殿中更紛亂不堪嗣馮軍大刀隊竭力防衞汪精衞手右任吳稚暉李烈鈞等始得將柩抬入遂立即將門嚴閉學生紛紛向殿上擁擠大刀隊史得將大刀拔出示威羣衆鼓譟良久始暫平息論者謂中山先生之移靈國民不能自行保守其秩序而仍待軍人之保衞中山先生地下有知當亦引爲遺憾總之此次民黨辦喪力主開放而於秩序問題似未有周密之計晝也㈡演説之激烈靈柩入殿後各學校各圑體均有學生登高演説以國民會議促成會之演説最爲激烈且多爲女學生彼等大呼［打 
倒軍閥］［打倒帝國主義］而又有一種人呼［打倒執政 
府］者此呼聲正浮蕩於空氣中時段政府之代表梁鴻志及閣員李思浩等均在人叢中擠過亦只好裝襲做唖此一事可以證明中山死後段系與民黨已完全分裂（如民國日報以攻段被停現經汪精衛疏通當仍可 
出版但感情益傷）㈢梁鴻志之狼狽梁前日赴津代表段政府弔唁段芝貴今早趕同北京又代表段恭送中山靈柩及靈柩入殿後梁亦欲入殿乃被羣衆擠來擠去一步不能移動此大禮服大禮帽之秘書長竟被包圍進退維谷嗣經便服警察二三人竭力保駕始得突出重圍狼狽而去㈣俄國人之衆多俄黨人向與民黨接近此次中山逝世加拉罕大使首先生弔且不待通知即下半旗（照例須得駐在國之通知後始下半旗）今日送殯各隊中又有赤俄共產同志隊男女老糼自成一組亦極爲觀者所注目又社稷壇之殿階上有一俄人大攝電影其他俄人尤多現在民黨正籌備内部之組織究竟採取委員制或仍推某人爲總理現在尙未决定（三月十九日） 
[津浦路最近之現狀（堯日）]  
　　車輛缺乏之不便徴收貨捐之困難 
　　天津通信津浦鐵路蜿蜓二千里爲南北交通之總幹自去年軍興以還車輛强半供作軍用路欵減色及客商之損失誠不知幾千萬元最近一兩月來客商呼籲外人指摘於是交部與路局函電疏通更派專員與沿路駐軍將領交涉刻下陸續放回車輛不少雖一時尙難恢復戰前狀况但交通上已有生氣星期一三五之第一二次往來特别快車近日誤點僅一二小時惟因車輛不敷以致旅客非常擁擠藍色鋼車尙有十八輛在南段被軍隊借用交還無期故特别快車欲恢復每日各開一次一時不昜辦到至於第三次第四次尋常快車雖每日各開一次第因車輛甚劣沿途躭擱甚多每列車後掛有軍用車以備軍人出差者乘坐並嚴訂取締章程不准軍人擱入客車坐位立法非不甚善然事實上則殊不然因爲壓車車警查車有一定時間軍人知查車者將至即先行退入軍用車中迨其查畢遂又進入二等車内此事雖屬無可奈何然旅客則大感不適每日由浦抵津之車至少亦須延誤六七小時月前陸軍部曾派陸軍少將張祖祐曾同交通部派員周慶滿黄文恩郭鴻圖等來津向各軍將領索還車輛整頓運輸惜收效甚僅日昨交部又派楊鳳翔來津爲津浦路視察員以便設法補救茲據路局最近調查津浦路共有機車一百三十六輛現有外路機車十餘輛本路機車在外路者五輛軍隊借用者六十餘輛因軍事損壞而須大修理者二十五輛須小修理者二十餘輛能供營業用者不滿六十輛客車共有三百輛能供營業用者僅六七十輛軍隊借用者八十餘輛在廠修理者四十餘輛其餘不知下落想係在外路供軍用也貨車（敝車悶車）共有二千三百餘輛能供營業用者一千餘輛在廠修理者百餘輛軍隊借用者一千餘輛最近已放還不少故每日能開貨車（包含長短班而言）二十餘列若以戰前相較則僅百分之五十耳然機車缺乏各站屯積貨物殊非短時間所能運竣交部因此特電令京奉路局云［據最近報告津 
浦路貨車已裕機車尙缺而京奉路貨車機車情形恰與津浦相反應由京奉調撥機車即日駛赴津浦沿線與該路交換貨車若干輛掛回京奉應用如能利用此項回空車輛裝載出關小工以免在津換車尤爲便利］云云京奉局長唐德萱接電後已派員與津浦路局接洽辦理逆料交換之後津浦貨車當較前活動矣又據本埠某大轉運商人言現在貨物可以運輸便利者僅兗州天津間及宿州滁州間若在徐州卸貨須向特别貨捐局繳納類似落地税之捐欵由徐州外運之貨除照例繳納津浦路貨捐及運費外尤須向特别貨捐局輸捐南來北往之貨車經過徐州車站時亦須繳納過路捐凡此等等每車所抽之特别捐自數十元至數百元不等商民實在負擔不起濟南徐州蚌埠滁州各地各公司商人一再向政府及奉天呼籲撤銷但京奉兩方亦殊爲難蓋張宗昌軍餉一日無着此捐即一日不能取銷也查自特捐局在徐州成立以來辦事十分認眞凡南北貨車行至徐州須得該局許可方能卸車如係過站亦須該局命令准行方能開駛又如撥給空車與商人裝貨應由該局指派假如站員不遵該局命令派車即認爲違令不准通過最近在徐州被扣留之滿載貨車聞已逹四百六十餘輛客商遂困苦不堪矣（三月二十日） 
[東省金融緊迫之隠憂（一粲）]  
　　奉天通信奉直戰事後東省當軸力謀補救百業均已回復舊觀惟紙幣充斥物價驚貴金融吃緊補救維艱實爲隠憂此種現象奉直交惡時即已發生當時以爲不過暫受戰事之影響不足爲慮戰事終了百業恢復金融亦可回復舊觀後奉軍戰勝金融果見平穏乃不逾旬日而恐慌之象又見迄今數月且較戰爭時期加甚現今每大洋一元值奉幣二元一二角有奇金票（即日本朝鮮銀行發行紙幣因日人以金作本位故名之日金票）一元值奉幣一元六七角有奇雖歷經省長公署及奉天商務總會施行種種方法以圖挽救迄無寸效可覩推其遠因㈠前因軍事發生需欵浩繁乞靈紙幣臨時增發之數超過限定額數㈡歷年春季各銀行皆以現貨收回紙幣藉以抬高市價今年受戰事影響所存現貨十九充作軍費各銀行現貨咸告匱乏難以盡量收回推其近因㈠京津各地方奉幣之行使日形滯塞需要日减價額亦日低㈡豫亂日有擴大之勢恐將牽動東省之説又引起商民不信用紙幣觀念有以上四種原因金融界遂日形吃緊暫難挽救而直接間接影響於商業民生者乃至不可畢述茲擇其尤著者略記之 
　　㈠食糧之價值日益增高因紙幣價格低落糧價因之提高此爲自然之趨勢平時高糧米一斗在一元六七角左右現在漲至二元二三角粳米每斗在三元以内現在漲至五元六角左右據糧商言此後仍將繼長增高一因奉幣價格低落最短時期内不能回復二因農民受戰事影響一切擔負均已加重一倍皆將於產品上取償三因奉直戰爭後東省軍隊驟增内省糧缺價貴皆由東省運輸供給日後將無巳時四因當軸於戰事終了即在榆關附近戰區及京津放振所需食糧全取諸東省五因當軸因接濟内省民食開放糧禁東省糧食輸出日鉅六因外國糧商預料將來東省糧價必將日貴極力收買以圖居奇七因此後農民忙於農事來省售糧者將日稀總之今年東省食糧因需要之途過多將來必有匱乏之一日加以紙幣價低安得不逐漸騰漲 
　　㈡關於申銀之貿昜大見衰歇而日本貨物日見畅銷東省最鉅之需要可分爲兩大項一爲申銀貿昜之絲織品（即綢緞絨葛之類）二爲蘆銀貿昜之疋頭（即各種布疋之類）在現洋未漲以前關於疋頭一項日貨銷場遠不如上海及蘇杭絲織品之廣自現洋價格提漲後則情勢大異蓋奉滬交昜或逕用現洋或用奉幣規銀故所售貨物之價格皆視銀洋之漲落以定標準現在銀洋價值日益提漲貨物成本益見加重售價亦必因之提高先前頂上花緞每尺售洋（奉天小洋）不過三元左右現今每尺竟漲至五元綉花者竟售六元以上故近來市面上關於絲織品之銷路異常停滯而日貨反得畅銷蓋金票價額雖亦因之提漲然視現洋相去猶遠况近月來日本大阪各種貨物市價又極疲軟成本旣輕自爲合算商人惟利是視安計其他故時下各大絲房所陳列之貨物日貨已佔十分之九至瓷器皮革等類幾全爲日貨矣 
　　㈢承辦商賠累不堪在去年戰事未興之時中外各承辦商人及中外各大公司包修各項巨大工程及各種建築等取交欵上之簡便所訂合同皆註定應用奉幣不謂開戰後奉幣價額日低而承辦商所應備置村料皆須以現洋購買兩相折合幾受二分之一之損失已非承辦者所能堪然猶冀奉幣價格有一日之提高故於去年秋冬之際猶勉强支折不圖數月以來之奉幣有落無漲實難依照原定合同進行故兵工廠航空處兩項大建築之承辦高人現已要求改訂合同東北大學之新建築去歲包與魏德公司承辦現亦停工市政公所之電車馬路亦由魏德公司承辦現雖勉强動工而交涉猶未完結也 
　　㈣各行勞動者羣謀增薪奉幣額日益低落省坦各行勞動者每月所入少者八九元多者尙不及二十元百物騰貴室家無以自瞻乃羣謀增加工資爲首者爲靴鞋行以全體罷工爲要挟爭持旬日卒由商會出爲調停每月各增工資三元或兩元風潮始息繼起者有理髮行金銀首飾行成衣行皮行等或已解决或待調停總非社會金融之好現象也 
　　㈤平民生計日形菋難東省以紙幣充斥現貨缺乏之故舉凡米麵肉類以及各種食料菜蔬等多照先前價值增加一倍至少亦增加四分之一現時仍增漲不已先時貧人生活每日以奉洋三角即足現非五角不足果腹平民生活先時每日需六七角現時每日非一元左右不可所入不能增加而所費幾於加倍即使刻苦自甘勢亦難於餬口故自去年九月起省坦八關北市場日本附屬地等處貧民日見增加小販營業多已廢業沿街乞討中等人家以每月開銷過巨入不敷出多遷移鄉下居住在先城内久患人滿房租亦甚昻貴現時空閒房間頗多雖廉價召租亦無多主顧社會漸形蕭索胥皆受金融緊迫之影響也（三月十四日） 
 
 

Page 6

 
 
1;第一萬八千六百九十九號;中華民國十四年 西曆一千九百二十五年三月二十四號
星期二 * *[熊袁交迫中之鄂西防務]  
　　第十五旅開往松滋駐防 
　　宜昌通信川熊黔袁各擁數師之衆鄂西適當其衡近者兩軍聯合圖鄂之說愈傅盛鄂西防務因之日見緊張但第十八混成旅湖北第三旅旣分駐於川鄂接壤之巴東施南一帶致鄂湘交界之防務僅有第二混成旅駐紥公安一帶近來熊軍多集於湘邊之灃洲津市該地爲湘鄂來往之要津由鄂境公安直抵沙市由淞滋直達宜昌一旦熊袁舉事則鄂西將腹背受敵因之王汝勤帮辦以松滋防務吃緊特調所部第十五旅開往淞滋洋溪一帶佈防矣（三月十七日） 
[粤省東路戰事情形（毅廬）]  
　　聯軍下潮汕後之進兵形勢 
　　十五日以前揭陽普寗之戰况 
　　聯軍右翼自佔領潮汕後知興寗方面林虎部隊傾其全力以反攻潮汕且預知林軍取三路作戰計劃前來包抄中路由興寗畬坑以攻揭陽左路由三河壩高陂白宫以攻潮安右路由五華出河婆河田以攻普寗故此回許軍亦將計就計不主分兵抗禦而集中重兵以守揭陽俟林軍來犯然後先挫其銳氣繼則乘勝以大隊沿湯坑畬坑直搗興寗（由湯坑西北直上畬坑一百里再由畬坑至興寗七十里）蓋林軍大營在與寗聯軍若迅以大兵壓境則林軍將根本摇動故十二日林軍分三路來攻時聯軍紛紛圑集大兵於揚陽先行在揚陽佈置防禦工作在揭陽附近徧築砲壘安置快砲十餘門以引林軍深入然後始與接戰至潮安城則由許部第十五旅湯軼裴部駐守張民逹則統率張和等部循韓江而上以掃蕩三河壩之葉洪殘敵並擬取道三河壩折松口以擊興寗縣之背饒平方面則由第八旅長莫雄率十五圑及第十六圑余鷹揚部於十二日抵饒平縣城退潰饒平之陳軍洪葉部已再退入閩南之平和（由饒平至 
平和九十里）而張民逹之支遂司令楊義鳴部開至黄崗時陳軍殘部翁騰輝數百人適退走是處旋爲林部盡數繳械翁部多遺散或投降刻下張民逹以黄崗一地爲閩粤交界要隘已加調第二師新編第二支隊之第一聯隊長林景山部前往扼要設防而張民逹則由潮安北上溯韓江進攻大埔以牽掣興寗之北刻已進至高陂與洪兆麟殘部遇旋將擊退但林虎軍曾遣黄任寰一部駐梅縣屬之白宫地方有斜趨新渡潭澳之勢此二地在高陂下游聯軍張民逹進高陂後即屯駐於此分兵出白宫抄擊敵人並約同駐潮安之馮旅相機前進此潮安方面兩軍之形勢也但兩軍戰事均不注重於此線戰爭焦點仍在揚陽普寗五華等屬蓋林軍中路主力在五華目的在於突破揚陽以截潮汕聯軍之聯絡而聯軍亦圑集大隊於揚陽以直趨興寗兩軍戰事之重心旣皆在此此連日揭陽五華一帶血戰之所由發生也十二日林軍中路出先發制人手段命黄業興會合李雲復部約四千餘人由畬坑出湯坑劉志陸部由横流渡出河婆齊向揭陽普寗進攻先後佔領湯坑河婆湯坑一路窺揭陽之西北河婆一路直下鯉湖聯軍蔣介石部學生軍略退十三日反攻用快砲向敵軍猛攻黄業興王定華部大受損失先後敗退十三晚蔣部會合聯軍由陸豐開至之第一旅及警衞軍克復河婆林軍黄業興部退湯坑王定華部退五經富聯軍蔣部分兵追擊將王定華一部包圍於高山雙方均以機關槍掃射死數百人其後聯軍卒將王定華一部擊潰繳槍三百餘桿同時湯坑方面之林軍黄業興部亦被聯軍許濟部擊敗被俘圑長一名十五早林軍整集各部復分兩路攻揭陽以黄業興等部再由畬坑西下攻揭陽之西王定華等部由横流渡攻河婆以侵普寗之西南聯軍復由蔣介石督戰一路守湯坑以固西北一路守棉湖河婆以禦敵人南侵十五日兩軍復在普寗縣之棉湖附近血戰一晝夜横崗一帶山嶺積屍纍纍雙方死傷均以千計緣兩軍均以揭陽普寗爲决戰地點故殊死戰不惜以鉅大犧牲以博最後勝利也聞十五日以後林軍各部來犯普寗揭陽者均先後擊退據聯軍方面接所部粤軍第一旅長陳銘樞捷報如下［是午職師恊同警衛全部曁十一旅並張圑追擊敵王定華黄任寰黎生殘部約二三千人至横崗圩附近之劉屋山與敵劇戰五小時將敵擊潰斃敵師長張化如奪槍七百餘桿敵向安流退却現會齊各友軍跟尾窮追約本月十八九等日可克復興寗五華旅長陳銘樞叩删辰］ 
[閩軍將援粤陳（蜀生）]  
　　張毅李鳳翔有出兵援陳說 
　　厦門通信粤軍大部逗留粤境企圖反攻經詳前函據漳州軍界消息陳競存雖遣使向張毅聲言無侵閩意惟粤軍不幸再敗終非入閩不可故張及汀州之李鳳翔望其反攻勝利於是遂有張李合力援陳之議在張毅方面除自助粤軍萬元並允周醒南向漳州商會籌借二萬元李雲復兩次在海澄籌餉三萬元外並擬先以一混成圑由田寳琴統率出援餘部則集中平和一帶李鳳翔及江西之賴世璜亦各出兵一旅李部已自汀開抵龍嚴張部則已自漳州出發小溪平和山城一帶是否誠意援陳抑杜其攔入雖未可知要之張李實力漸移閩粤邊境則係事實孔昭同本奉命調省以莆田董子良旅移防泉州者近亦遲未移動昨據漳方消息周電調所部四十五圑全部由泉即日入漳以張毅部集中平和漳防空虚也 
　　至陳競存則仍在東山但居永績艦上前數日電張毅請派代表就商要事張當派李德成往最近周蔭人代表參議畢某李鳳翔代表參謀鄭某及海軍代表林永謨均集東山競存擬開一軍事會議談閩粤恊作張毅有親自列席說總之今日周（蔭人）張（毅）對粤軍之援助雖有一送窮之心惟爲缓衡聯軍計勢亦非助之不可也東山自競存蒞止後一時閩粤要人岔集冠蓋幢幢一破向來之沉寂至退入閩境之粤軍據雲霄函十三日有粤軍千三百人抵城統兵官爲馬永年及翁某吳某三人信宿即轉赴平和詔安方面粤軍入境者截至十六日逹三千人旋奉洪兆麟令撤回黄崗平和方面亦到粤軍兩營李雲復此次損失最小現大部在三壩大埔間也 
　　又據民黨息胡漢民日前有電致楊樹莊詰其派艦援助陳炯明理由辭極嚴厲楊在福州此間司令部參謀長林國慶因楊以妻疾不怡尙未轉逹也（三月十九日） 
[福州學生查貨傷人案經過]  
　　福州通信南台中亭街發生學生查貨傷人案學生三人被捕下獄各節略情已紀前函茲將此事經過情形調查錄下三月十一日（即陰曆二月十七日）早晨一羣學生及西裝少年羣到連興恊發各魚牙查貨各該店夥陳阿夢等負傷六人警察不敢近前及武裝警察到來查貨之學生始散然何維賢·沈學渭·李展屏·陳榮貴等四人竟被當場捕獲除西裝之何維賢供稱係屬路人被警誤拘查明保釋外沈學渭等三人供係東瀛學生查貨係他部分人彼等路經該處不過駐足而觀並無行兇情事故當武警到時他部人皆鳴笛而去彼以事不干已因未逃去云云東瀛學校校長日人上野亦函請交涉員轉呈省署稱查貨風潮發生敝學生沈學渭李展屏陳榮貴等路經該地被警拘去查敝校學生並無此種舉動業到警署聲明已得諒解惟人已送廳請以正式公文函請保釋云云交涉員當爲照轉昨沈學渭等三人仍拘在廳初以爲原因不出下之二者㈠對於商運黄澤魚事美使方面交涉甚急㈡政治報陳奮侯被剌事發生才數日官廳雖未嚴辦亦有所聞當加注意實則東瀛校長所交涉之沈學渭等三人雖未必在場實施然懷中各存利刃不無重大嫌疑故當局不能不嚴爲處置以杜將來（三月十八日） 
　　十六日福州鹹魚善慶堂公帮出印刷物如下敬告者敝帮自五四運動以來對於某貨從無採辦本國民愛國之良心免五分熱度之譏誚頗堪自信可告無罪於社會舊臘恊益公司向美國運到黄澤魚提出坎拿大政府證書及各種確據證明毫無某貨嫌疑且稱巳得學生聯合會調查妥恊允許給證以示與某貨有所區别等情請即日開盤各情前來當經召集全帮公同討論由敝帮江代表提議候函查學生聯合會俟得覆函再定進止全帮可决嗣經江代表交來學生聯合會覆函對於恊益公司所稱多不符合遂議决作罷不與開盤本年陰曆正月下旬該公司見敝帮不與開盤宣告解散而美亞洋行乃在中亭街尋覓店位設立分售處逹其銷售目的彼時美亞之貨分銷各鄉而學生聯合會亦無何種表示是茲事果行敝帮之業務不免妨害諸多正擬設法抗議間適奉警察第四署戈署長·後洲分駐所高署員·疊次召集敝帮到署到區面諭該魚已經官廳切實調查確非劣貨儘可安心營運不必懐疑如有藉端擾害准予嚴切保護等因而美亞洋行亦允負擔完全責任斯時敝帮江代表公出未回敝帮均商業中人不識學生方面與何人接洽旣奉警署督促開盤命令不敢違抗而美亞洋行又將該魚支配各家拒却勢又不能然自開盤迄今巳將匣月而學生聯合會並無來函及派員到帮勸告在敝帮尙認爲果如警署及美商之言已得學生會之諒解者也乃陰曆二月十七晨八時突來穿制服便衣持刀者數十人由觀岐各巷蜂擁而來不分皂白分奔入店逢人即殺遇貨即毁見賬簿即碎裂一時猝不及防計被刀傷垂危者五人受傷者數十人（帮外行路尙有數人）損失極其鉅重崗警一二人莫敢制止迨召集出勤保護時已星散不及商埠繁盛之區秩序大辭如臨大敵狼狽不堪誠亘古以來所未有之禍變但彼咸稱係學生聯合會竊思學生本優秀分子斷無如此野蠻分明不逞之徒假借名義希圖暴動殊屬别有用心否則居心何至險惡至於此極不但慘無人道即野蠻部落之舉動亦不逾此敝帮慘遭横禍事出平空然該魚旣無某貨嫌疑業經官廳保證盤售之舉自信無愆若謂該魚某商亦有售賣認屬嫌疑試問某商如若售賣米種則米糧亦屬嫌疑非使同胞共同絕食仍冒不愛國之惡名有是理乎綜之敝帮毫無過犯亦與學生聯合會無絲毫之嫌隙演成如此慘劇誠百思莫解噫嘻異哉合將經過情形謹先陳請各界亮鑒伏乞主持公道藉分曲直以免沈寃莫白全帮均感謹此奉告福州鹹魚善慶堂公帮公啓十八日周蕯亦會銜布告云爲布告事照得省垣地方軍警林立近有不規則之學生聚衆結隊身懐利刃無故向各商肆意行兇似此行爲實同匪類若不從嚴究辦殊屬有碍治安除令軍警嚴拿究辦外嗣後各商店如發生前項事實准予扭解各該管地官軍警以匪徒滋擾論罪該生等務各安本分痛改前非勿得以身試法後悔無及特此布告云云 
　　總上而觀當日中亭街發生此項事實其情形巳可槪見而被拘者之用意亦可想而知惟事關學生未悉當局能從寬辦理否（三月十八日） 
[香港華工追悼中山紀（星星）]  
　　廣州通信十六日香港全體華工假上環電車路工圑總會開追悼孫中山大會工會參加者不下百餘是日工人停工一天商店休業一日會場設總會四樓樓旁高樹青天白日滿地紅旗一面場内佈置倍極莊肅祭壇上首高懸孫先生遣像之左右有［爲國立五憲］與 
民造三權］一聯祭壇前堆滿花圈花球工界先後到場奠祭者約萬餘人會場兩壁懸掛輓聯甚多因會場狭小並將一部輓軸掛諸樓外臨風招展愈見楚楚招魂之槪會場要樓上吊者往來雜𨖼一時街衢極形擁擠旋有捕房關照大會將陳設首門之孫先生肖像及其遺囑移入室内以免路人圍觀阻碍交通隨又有差館某帮辦到大會門首干涉行人駐足工人向之辦論致起衡衝突被捕去工會會員五人至十七晚尙未釋放工界已開會討論請求放回之法未知能辦到否也（十 
八口） 
 
 

Page 7

 
 
1;第一萬八千六百九十九號;中華民國十四年 西曆一千九百二十五年三月二十四號
星期二 * *游藝叢刋 
[余之電影談] [  一萍]  
　　歐風東漸社會事業日益變化即如影戲一端近十年來異常發逹上海一隅各界開辦之遊戲場莫不視影戲爲召客之必需品其他旋起旋滅之大小影戲約計增加數十餘所之多又如接踵繼起之中國影戲公司一似春雲出岫不可遏止以現狀論雖不可謂盛極一時而前途遠大殊有發展之希望也余素不解歐美文而對於影戲尤是完全一門外漢但今以外行之眼光窺測則電影似他種戲劇之性質少異不僅以美術炫人且能補助社會敎育之不足但今日之營電影業者其意旨漸趨重於金錢矣以之此時期之影劇頗可供吾人之研究因彼方旣係有情節之組織則其間之善惡良莠賢愚忠奸當然混合組成一事雖然在編者一方面未嘗不具有勸善懲惡之苦心而觀者之眼光不同未必盡能領會編劇人之用意所謂仁者見仁智者見智旣使人心向惡則流弊生矣所以前年日本因奸殺之案迭起於是當局禁演偵探影戲上海自閻瑞生案發現而後亦有多人移咎於影戲此雖愚點然亦不盡無理亦可見一般重視影戲而影戲宣傅之魔力亦偉且大矣今如吾國之影戲如近一二年間進步極猛各公司編演之劇本其情節奥妙結構精密耐人尋味者固多而味如嚼蠟毫無意趣者亦屬不尠但此仍不足爲社會病也然余之希望尙不盡此即以中國影戲之現狀言無論其如何發逹苟與歐美各國較仍屬於萌芽時代猶如甫產之誰若不於糼稚時期引入正軌待其成人之後必不昜獲良好之美果可斷言也故余對於一般中國之營此對者亟應審愼培植此幼稚之良荃而謀遠大之發展幸勿投時所好祇以色笑衣飾炫美獲得蠅頭之利即心滿意足再吾國之歷史與政治極其繁雜蓋頗有趣味可供攝演之村料如上古之神怪中古之戰爭以及近年之政局皆有攝演之價值矧吾國常人對於此等知識亦極薄弱苟一一演之必可得多數之贊美例如此次江浙之戰爭亦能假用一二以狀戰爭之慘酷若此種影片以營業論亦可大獲其利較諸不合情理表演肉麻之愛情劇自當高出萬倍而社會中人拜受敎誨亦不知增加若何程度矣雖然若上述之影片荀攝製家無充實之經驗必難成功縱能冒險試之其成績亦難惬意耳 
[電影游藝併載]  
　　救濟俄僑跳舞會下月三號字林西報館蕯柏周君在卡爾登飯店組織萬國跳舞大會以扶助前參加歐戰之俄國兵士該會有木埠英美華法日本及俄國等著名跳舞家奉藝想能引人入勝入場券每人二元云 
　　貧兒校排演新劇上海貧兒義務學校對於社會事業素願服務茲該院於夏曆三月二十七日應上海女學之請在紗業公所表演新劇劇名惡少年劇中述一商店學徒受匪徒之欺騙捲欵逃逸不數月即爲捕房拘獲旋執行槍斃現該校正籌備佈景届時必有一番盛况也　　重返故鄉中之一幕上海影片公司［重返故 
鄉］新片劇中有一酒徒酒後回家自覺頭眩見室中靴鞋亂飛頗堪發噱云 
　　神州開始攝製新片神州影片公司新片［心 
影］刻正從事攝製主角由丁芝明女十擔任趙靜霞黎明暉（一女士亦任要角云） 
[巴黎一婦人之述評] [  王石農]  
　　巴黎一婦人爲滑稽家卓别靈所導演卓氏飽歷世故於風俗人情觀察甚深藴蓄旣多亟欲發洩於外此卓别靈導演巴黎一婦人之發動也且卓氏於電影經騐極深今爲導演員必能本其平日心得供獻於社會羣衆其成績自非躐等者可比矧卓氏素富天才研究甚力故該片攝成後在本國開映時愛影者爭趨若騖詫爲得未曾有也 
　　是劇劇本即由卓氏自編其宗旨在喚醒金錢迷夢針砭社會奢侈之流毒故於劇中表演豪華奢侈之處極力描寫末後一幕則極力描寫鄉村之樂趣以相對照適成一反比例而題旨益昭然若揭矣 
　　是劇於描寫奢侈之害之外對於婚姻問題亦有所提示據其最扼要之語若日［婚姻結合不在 
金錢多少而在精神愉快眞正之家庭必須有繞膝之子女庶幾不虚人生一世］云云皆足爲漾幕虚榮貧圖金錢者作當頭棒喝也是劇有四特色一分幕二穿插三攝法四字幕茲分别言之 
　　㈠分幕占劇中重要部分此盡人皆知矣分幕即布局之謂何者應在前何者應在後某處當銜接某幕則情節貫串某幕當設有伏線以呼應後文要皆須於攝製之前有充分之研究若其中插入一無關本文之幕或不相呼應之幕則全劇受其影響而失却固有之精神矣是劇布局異常緊凑幕幕有呼應之妙毫無半點閒墨與劉别謙氏導演之母女爭寵有異曲同工之妙蓋極經濟之能事矣近今以來美國出品力趨短小精悍然而片雖短精神則彌覺飽滿也此亦影片最近之變遷而製片者所應當效法者也　　㈡穿插雖題外文字若漠不相關勉强加入者實非穿插之眞原理穿插有調劑觀者心理之妙用並須出之於本身使觀者於無意中得一奇趣啼者爲笑是劇出之於滑稽大家之手筆故穿插特多多而且有味令人爲之忍俊不禁然皆限於本身此其所以謂佳也 
　　㈢攝法多新穎之處第一幕由遠至近凡連攝至五次之多使吾人眼界爲之一新（月宫寳盒亦用此法）女郎在站候車車抵時祇見地上行動之車影殊爲有味少年傍徨中夜時兼攝其家中老母放置燭毫及女郎安然就寢後又攝蠟炬垂盡四面照顧省村料而又有奇趣皆是劇特殊之處也 
　　㈣字幕文字簡潔畅逹補助劇情最得力有數處措詞極詼諧讀之輒爲失笑如富豪之多外寵皆於言語間自字幕上表明之且語亦滑稽可喜蓋得分配字幕之要訣者也 
　　餘如演員方面飾曼麗者面目姣好表情細膩爲全劇之冠飾富豪之麥台舉止瀟洒不失大家身分滑稽處頗能引人哄堂飾金母者及金密勤者亦不弱全劇光線不一致亦有黑暗欠明亮之處爲美中不足之點鏡頭範圍甚狭所取多近景全恃演員表演之能而不致失敗此亦攝法新奇之點也 
[彈球之溯源談] [  稽履氷]  
　　彈球俗名打彈子創於歐西至近世紀而大盛威利施密史Ｗｉｌｌｉｅｓｍｉｔｂ及湯姆牛門ＴｏｍＨｅｗｍａｎ二氏且著有彈球專書風行一時現則海上各大旅館及遞戲場亦多備此種遊藝尙有特闢彈子房以供公衆娛樂藉此牟利足見我國嗜之者固大有人在也下述彈球之歷史乃載於英國小雜誌考證頗詳爰加迻譯以實遲藝叢刋想爲好玩彈球者所樂聞也 
　　彈球爲最有興味之戶内遊戲且能練習手腕增進智巧爲歐美上等人士所嗜好每遇茶餘飯後當相率入場持桿互擊以一决勝負爲樂且此項運動適於婦女故女界中好之者亦甚夥至彈球之創於何時據各國書藉所載互有不同然可斷言其淵源頗古約在距今四百年前始有發見乃自一種鄉村球戲屢經改良而成一千五百七十年法國有美術家名但維尼Ｄｅｖｉｇｎｅ者始訂立種種彈球規則惟所用之球祇有二枚桿端包鐵藉以射擊時法皇路昜第十四世在位雅好游樂聞而賞之遂爲社會所注意因得逐漸流行其後奇麗史Ｇｉｌｅｓ加以改良於檯上墊布且增一球而爲三同時以象牙製球俾昜盤繞滖動用輕質之木造桿以使人手靈便方法愈佳趨者愈衆此風傅入英國於十八世紀中葉又經約翰塞司東ＪｏｂｎＴｈｕｒｓｔｏｎ之改製尤見進步斯時球臺之面蓋以石板上舗橡皮或細氈桿則一端略鋭昜以着力塞氏且特設一肆於施得蘭Ｓｔｒａｎｄ城專事研製營業殊見發逹迨至今日彈球於各種遊藝中竟佔重要位置矣 
[粤劇雜談] [  鄧叔宜]  
　　滬埠劇場林立演粤劇者祇有廣舞臺且其建築未臻完美座位狭窄僅可容膝秩序紊亂令人坐不安席無心顧曲吾意旅滬粤僑不下十餘萬區區一舞臺奚不能舉而成之耶　　粤劇情節千篇一律然以生且唱做較有精采至於武行直同兒戲加以鑼鼓喧靈殊阻清興二黄腔調本足動聽惟笛聲太高祇見歌者口吻翕張而已不如改用簫管則較爲悦耳或謂唱二黄者大都抑鬱牢騒如唖子吃黄蓮説不出苦此笛聲之所由來也 
　　珠江艷影班之藝員各有所長丑生鄭該魁舉動自然莊諧並作多才多藝不愧爲該班臺柱旦角西麗　綺年玉貎體態輕盈改扮男裝較諸蘇州妹有過之無不及惜不能唱生喉猶復燕語驚聲未免昜於窺破旦角黄玉蓮嬌小玲瓏從容自得頗有大家風範小生陳佩珊倜儻風流精神奕奕儼然鬆眉男子尙有趙飛燕者玉立亭眉目如盡以色相論在該班中可稱翹楚惟居配角地位大才小用殊屬可借然來日方長若肯到底弗懈終有脱蜕之時非虚語也 
　　粤劇多喜排演本戲故班中角色須有合作精神始能引人入勝珠江艷影之受人歡迎亦以此故 
　　坤伶演劇每有嬉笑欺臺之弊此或天性使然惟觀者竊爲不取然鄭詼魁之説笑座客莫不捧腹而詼魁獨不笑其一種痴呆態度與卓别靈相彷彿也（不受酬） 
[論京班中之丑角] [  楊過]  
　　丑角俗稱小花有文武之區别武丑須有特殊武術能花樣翻新令人發噱　蜡廟之朱光祖盜雙戟之胡車兒偷鷄之時遷均武丑飾之前新舞臺夏月怛負有絕技他如劉坤華畢永霞輩工夫亦不弱雖不能與京中王長林齊名然其藝術頗覺可觀餘如曹桂林譚永奎輩則自鄭而下矣文丑亦稱小丑海上以馬飛珠何金壽爲最每一登台詼諧百出令人忍俊不禁馬死後何金壽獨步申江與何家聲同隸大舞臺家聲天分頗高神情白口亦極老當然與金壽較終覺相形見絀孫少堂雖差强人意然態度不甚自然做作亦少變化實中駰以下之材王文祥亦爲婦孺所稱許然觀其演白一味打諢不守規範下駰材也李春棠李少棠輩油頭滑腦失之過火在彼則分外討好而觀者愈覺討厭孟鴻茂頗具滑稽天才然演唱未能認眞杜文林舌妙蓮花然其身軀服碩動作失之呆笨邱冶雲小有才華然説白時欠通順廖連卿詹潤泉輩均非丑角中可取人物此外坤角中之吳新寳白口神情頗覺發鬆賽百歲活潑潑地爲坤角中難得之人材若謝小蘭輩則與男伶小阿四同久爲觀衆所棄總之京班之有丑角所以增進全劇趣味使觀者興曾淋漓乃飾演者非其人反足使人掃興願各舞臺注意及之 
[梅蘭芳出洋之動議] [  何誠]  
　　連日在開明試演傑作 
　　梅蘭芳赴美演劇一節巳誌本刋茲悉梅與美人班托克氏茶會時討論赴歐美獻藝問題後當晚即表决聞梅現已選出生平最精彩之傑作數十齣如葬花·打漁殺家·醉酒·木蘭從軍·一縷蔴·覇王别姬·洛神·及新排之花蕊夫人等等自（二 
十一日）起先後在開明戲院試演請班氏及諸文士儘量批評並决定每夕准演兩齣以便早日預備停妥定期登程梅氏此舉殊屬國際的獻技問題以我國藝術公之歐美諸邦如能博得西人之贊賞亦我國之光榮也（京訊） 
 
 

Page 8

 
 
1;第一萬八千六百九十九號;中華民國十四年 西曆一千九百二十五年三月二十四號
星期二 * *   
 
 

Page 9

 
 
1;第一萬八千六百九十九號;中華民國十四年 西曆一千九百二十五年三月二十四號
星期二 * *   
 
 

Page 10

 
 
1;第一萬八千六百九十九號;中華民國十四年 西曆一千九百二十五年三月二十四號
星期二 * *國内要聞二 
[漳州破獲圖剌張毅三犯]  
　　張毅焚陳亮曾少乾家屋 
　　厦門通信最近漳州破獲陳亮曾少乾以閩軍總指揮名義委人赴漳謀剌張毅擒剌客三人陳亮漳人爲臧致平時代之漳州道尹去冬與建國軍合作圖漳張毅標封其漳州商店罰欵萬元營業極受損失以是銜張陳爲民軍聯治派中人物與宋淵源林永謨同爲中堅份子其圖剌張毅固基於私仇聞與聯治派迎粤軍入閩計晝亦有關係以張毅陳兵邊境爲粤軍入閩梗也曾亦漳人昔爲藏致平軍需處長陳遣去三人日張得勝張凱焦清仁十四日自厦乘輸至浮宫張毅已先詷知預派憲兵於浮宫車站輪抵岸即擒三人解漳州經軍法處鞫訊自承受意於陳亮曾少乾來漳行剌並搜出陳所下之手令原文云［閩軍總指揮手令凡我軍官士如將張逆毅擒拿解部者賞銀五萬元當場擊斃確有實據者賞銀二萬元此諭中華民國十四年三月十三日給］並有關防當於十五日將張凱焦清仁槍斃張得勝暫押張毅並招漳州各行政機關法圑至鎭守使署出張等供詞及搜獲手令示之並謂陳旣蓄意與余爲難余擬焚其漳州家屋以報即命人焚陳曾二人家屋並於同日發出通電云（銜略）查陳亮曾少乾原係藏致平死黨迨臧失敗後不思歛跡銷聲而復附和民軍簧鼓煽亂前經查明實據正擬明諸大法嗣因地方士紳多方婉求姑准自新惟陳曾梗頑成性時過境遷不但不知悛悔而反恩將仇報終日奔走汕厦之間一心務以擾亂爲志願近又敢購買死力來漳運動部隊密謀暗殺昨經拿獲逆黨張得勝焦清仁張凱三名訊供不諱似此執迷不悟自非嚴行懲辦將何以申法紀而維治安已將焦清仁張凱兩名明正典刑一面將陳曾兩姓房屋即日燒燬云云張毅所公佈之三犯供詞中牽及粤軍駐厦辦事人梁海餘此案聯治派實有重大嫌疑張毅明知之特不欲揭發有礙粤軍（聯治派中人與粤軍極密）故僅駕罪與陳曾而强指其爲臧致平黨實則陳久不與臧通往還臧絕無圖閩意閩軍臧在厦時所部稱閩軍云云陳蓋藉之號召耳讀者但味張毅通電中［奔走厦汕 
之間］一語可以知矣最近聯治派中人以粤軍致力反攻多懐觖望宋淵源已有願與建國軍合作之表示矣 
[浙省自治法大會紀]  
　　浙江省自治法會議二十三日下午一時續開大會由葉煥華主席報告褚輔成等來函謂自治如有把握即行相約南下僉以本省自治端賴羣策羣力以底於成不能讓一部分代表遠客京師僅讓一部分代表在杭進行至於目前空氣似與去年無異當促其迅即來杭應即由辦事處擬稿函復查照次依議事日程開議省自治法草案臨時審查長王侃報告審查結果對於監政委員會主張棄廢委員制已改内閣制其餘多照原案韓寳華云各章應否分節可由大會公决至委員制與内閣制大會本無决定起草會可自由起草審查會亦可自由審查又特别市及市鄉下應否加一村字亦不妨由大會决定馮中鑒云審查報告成立後應即告一結束再開讀會計論葉杏南云審查報告成立可以變更議程大體討論毛蒙正云議程祇列審查報告一件並無其他議案實無從變更起葉旦東云審查報告成立即付二讀不成立重付審查黄强云審查報告成立就可大體計論不成立就原草案討論王廷揚云審查報告是否成立請付表决正在討論間李次九云本會延長兩月從何日起至何日止原草案並無規定然開會後之用費却不可少應根據何種法案向官廳領欵應先解决時巳人數不足宣告休息五分鐘繼續開會仍缺少三人不足法數延會 
[杭州快信]  
　　籌備太湖流域聯合自治會各紳商現已聯合浙中紳商預備要求蘇盧浙孫准予蘇松常杭嘉湖各處永不駐兵今（二十三）午後蘇方紳商袁觀瀾等由滬來杭與浙紳商共商進行下午四時該會代表袁觀瀾沈田莘等四人同至杭總商會會商浙紳商陳靄士祝星五顧子才等預備晋謁孫督辦陳商嘉湖撤兵問題　　出席善後會議專門委員會之杭商會長王祖耀今日（二十三）午車返杭省議長沈鈞業·敎育會長李傑等待該會議閉幕時出京 
　　杭總商會昨（二十二）下午爲閩毫充斥會議救濟辦法拒絕通用討論多時仍無結果决定會商官廳後續開會議 
　　城隍山午時砲前經大井巷各商號呈准撤銷現一二兩師部邀求警廳查案恢復以正時刻 
　　陰曆三月初二日舉行戊祭孫督辦决親詣行禮明日（二十四）與祀各軍官咸往水亭址關岳祠演禮　　警務處昨委董祺充省會警廳巡邏第二分隊長李邵南充杭縣臨平警佐徐元鍚充杭縣留下警佐 
　　筧橋警佐張綱因辦理軍隊拉夫不善致與鄉民衝突現奉令撤差遺缺委張國壐接充 
　　陳樹藩昨由滬乘早車竭孫夏有所接洽明日（二十 
四）早車返滬 
　　浙軍一二兩師此次公送孫督壽辰儀自營長以上派份僅月薪百分之一營長以下槪不分配 
[張宗昌代表之談話]  
　　江浙言和與撤兵問題 
　　國聞通信社南京記者因江浙問題昨特驅車往訪第一軍長張宗昌之代表童好古談約一小時當時之問答如下記者（問）江浙言和外間究不能明眞相其事果如何童（答）事誠有之但不若外間所傅而其言和之經過又因當時關係甚大故未有宣佈今則和平之幕已大揭無餘矣（問）但江浙人民有一種懐疑以爲浙孫在蘇齊興兵時曾與齊聯且充第二路司令念忽與之言和事或不當（答）江浙人民對於宣撫軍方面忽轉與援助蘇齊之浙孫言和疑不之信此固應有之情形但一經解釋疑圑可以渙然大凡戰爭之起因不外乎作亂與定亂兩端齊民爲甲子之亂之導火線中央免其職彼不思自反竟稱兵頑抗其搆亂之罪已無可逃我軍爲定亂而南下遂不得不鎭之以威與之作戰孫馨遠雖有助齊之嫌但當我軍南下之時中央會令彼爲浙江督辦彼且通令就職孫實中央任命之官吏也據此則孫爲二路司令之説當然消滅况浙閩鄂贛多爲段執政所任命攻一省其他三省能不自危備戰是誠欲兵連禍結重苦吾民矣此豈國家之福若在當時中央不免浙孫之職我軍突與作戰此非驅孫實違反中央之意思質言之定亂之軍隊乃一變而爲作亂之軍隊效坤軍長寗肯出此（問）江浙言和聞張使及盧使多抱不滿有之乎（答）此不盡然張上將軍酷愛和平盧宣撫使亦深愛浙江和之一字各方所深願者也（問）撤兵問題近來作何趨勢（答）關於撤兵問題在陰曆之二月二十五日曾有江蘇駐京各圑體公民代表名章杰者來見效坤軍長要求撤退滬寗路沿綫駐軍移往江北敎練以便鄉民育蠶等語余（童氏自稱）代軍長接見曾作以下之談話略謂張軍長雖爲一軍中最高之官長然論其地位在上尙有盧宣撫使更有北京之段執政與夫奉天之張上將軍而張軍長猶之爲三公坐下之馬或先或後應任段張盧三公之指揮其主動力固在彼而不在此也一言以蔽之撤兵問題張軍長當以三公之命是聽云云 
[南京各界籌備追悼中山]  
　　自孫中山逝世訊到寗後各界及民黨各圑體擬組織大規模之追悼會以弔英靈官廳方面已在秀山公園設一追悼中山籌備處派員籌辦一切南京國民黨黨員於二十二日上午假秀山公園圖書館公祭計到百餘人左臂各纏黑紗有輓聯數十副是日下午三時仍在原處開追悼中山大會籌備會所到圑體代表爲國民會議促成會·南京瓊崖青年社·南京誘導社·南京學生聯合會·華僑學生聯合會·青年學會·東大學生自治會·社會科學研究會·河海工程大學學生自治會·共進社·襄郡旅寗學友會·第一農業學校·東大附中自治會·新聞記者俱樂部·金陵神學·省農會·南京青年學社·社會科學研究會·政治經濟學會·工業專門學校·東大廣東同鄉會·江寗改進社·婦女問題研究會·第一女子師範學校·愛羣社·鍾英中學·民治學會·平民導社·女子社會服務社·成美中學·安徽旅寗學界鄉會·金陵女子大學·浦鎭工會·此个以個人名義加入者甚多公推東大代表宛希儼主席分項討論籌備手續决定如下㈠追悼日期·定四月四五兩日㈡籌備處地點議由負責委員會擇辦事便利處所接洽借用㈢追悼大會地點·當提出四處一公共講演廳二公共體育場三東大體育館四昆盧寺議由委員會擇一假用㈣需用經費議由參加本會之圑體平均擔負各以三元爲最低限度個人參加者各以一元爲最低限度限一星期内交付不足再設法募捐㈤組織負責籌備委員會議設總務股設委員三人交際股六人會計股二人文書股二人庶務股四人即由各圑體當場分别票選事畢時已六鐘遂散會 
[鍚蘇勉籌奉軍開拔費]  
　　無鍚已繳二萬吳縣已墊四萬···餘數仍須追繳　　無鍚快信宣撫軍開拔費無鍚攤派五萬元略情已紀昨報茲再將詳情錄下此次江南各縣駐軍全數撤防省署預定六十萬元以三十萬元由上海方面籌撥餘三十萬元則由蘇常道屬各縣分攤無鍚縣公署於前（二 
十）昨（二十一）兩日迭接省署電令以江南奉軍業經商定撤防開拔費急待指撥飭速籌集鉅欵限於兩日内匯交寗中行備撥並派方還來鍚曾同林知事與各公圑接洽磋商林知事於奉電後即與方君至各公圑接洽奔走終宵僉以地方借欵羅掘俱窮能否籌足實無把握遂商定派警佐侯愓丞即日赴滬與旅滬同鄉切實磋商借欵方法一面由各公圑具函至滬請各同鄉盡力設法至翌日早晨侯君至滬方君亦本省長意旨於二十一日赴蘇而林知事即根據以上各情會同方還電覆省署并述公圑意思籌欵方法祇有仿照借漕辦法以本年上忙作抵由縣出給預借忙漕印據令攤之欵能否酌减至下午復邀集公圑領袖及金融界與絲紗麵粉各業董事在縣公署開緊急會議林知事主席先以迭次省電傅觀並述省長催籌軍隊開拔費之急迫繼言與各公圑磋商接洽情形惟省電並未明言欵之額數僅云鉅數迨方君唯一（還）來又接華君藝三由南京寄來快函始悉無鍚應攤派五萬元茲張軍長已與盧宣撫使韓省長商定江南駐兵額數及地點㈠鎭江㈡蘇州㈢宜興以上三處均須駐步兵一圑此外如江陰亦須駐兵一營其餘則悉數開往江北一俟開拔費籌集軍隊即日開拔繼由市總董錢孫卿起言謂江南宣撫軍之開拔費總額爲六十萬元省署巳擬定上海方面擔任三十萬元無鍚吳縣武進三縣合籌十五萬元江陰吳江常熟三縣則合籌十二萬元崑山一縣派籌三萬元以上七縣共合足三十萬元宜興因尙駐兵一圑以後尙有各項供應爰免攤派鍚邑應籌之欵頃與林縣長商定以十四年度上忙作抵照借漕辦法期三個月歸償應請討論陳湛如主張以四個月爲限月息一分二釐五毫每千元預扣息洋五十元經列席諸人共同討論均一致贊成惟借欵雖有抵償方法而債權人究竟誰屬仍未有人擔當討論良久羣謂須俟銀行家應允惟列席者僅有上海江蘇兩銀行代表中交中南均未列席議决由上海江蘇兩行代表華少雲袁鴻超回行報告行長後再與中交中南三行行長商明復縣至錢業及絲紗麵粉各業則俟與同業開會决定辦法一面由林知事將籌欵困難情形電呈省署并請求於無鍚應派之五萬元内酌量核减時已七時有半而省署又續來急電兩通一云無鍚應派之五萬元務須妥速籌足限於兩日匯解寗中行以備撥用所擬指借辦法應准照辦一云撤兵期迫欵到成行此事利害關係應當共喻務須立即商籌足數即日匯解當由林知事將電文傅觀畢旋即散會 
　　二十二日上午林知事又得省署急電謂撤兵令已下在此一星期内每日須費七萬元該縣應派之數如不足斷不足以應急此爲吾蘇安危所繫應力勸紳商公同認籌立即電匯否則多延一日即多費一日供給至開拔時仍須鉅欵而躭誤蠶期損失甚鉅幸力籌速覆云云林知事接電續與地方紳董籌商當由薛南溟榮德生二君各允借墊五千元楊翰西允墊一萬元共成二萬元已於當晚將欵解申轉解寗中行另由旅滬同鄉會致電韓省長冷總司令陳述鍚地受災奇重財政支絀已羅掘俱窮再四集議勉力凑借現欵二萬元請念地方疾苦不再攤派詎抵晚縣署又得省署急電謂開拔費甚鉅設有延誤貽害匪淺無鍚已籌二萬元尙少三萬元仍須恊力籌足迅速電匯云云不識林知事如何辦理也（二十三日） 
　　蘇州快信駐奉軍定一星期撤退所需開拔費已由省署派方唯一（還）來蘇接洽略情已誌昨報茲悉此項開拔費省署擬定吳縣無鍚武進三縣合籌十五萬前（ 
二十一）日方唯一君抵蘇後即與商會及地方紳士接洽商會昨（二十二）特邀集各界討論此事當以吳縣財政困難已逹極點此次攤派五萬元實屬無力籌措結果由銀錢兩業各墊一萬五千商會墊五千市公所與紅分曾各墊二千五合成四萬並指定將來繭捐歸墊當經方君電致省署報告聞頃已得省署覆電尙少一萬元仍須勉力籌足以符定數至駐蘇奉軍二十八與三十一兩旅除留駐一圑外餘均準備開拔二十八旅軍隊前日起業已開始移防并悉張宗昌軍長及各旅長日内均須來蘇（二十三日） 
地方通信 
[蘇州]  
　　拘獲佃戶搶刦催甲案犯蘇屬尹山鄉向充催甲之莫浩揚家於上年陰曆十二月間曾被佃戶李竹卿朱金和等因挟嫌而前往搶刦租洋事後各租棧以此事攸關租風已屢次開會集議後經各棧派員赴鄉調查確實於上年十二月二十二日晨被刦除搶去租洋外並搗毁雜物甚多昨已報告縣署派警赴鄉將案犯拘城收押核辦 
[崑山]  
　　急籌開拔費江南奉軍撤防之消息喧傅已有多日自張宗昌抵寗後愈加緊急所以尙未成行省據自寗歸來之參與斯事者言因開拔無費現由省長電飭各縣攤籌本邑攤籌開拔費二萬元限期甚迫昨日縣署接省電數次類皆催促聞有需費萬急欵到成行等語劉知事連日急籌已有端倪 
　　辦理清鄉之準備崑邑自奉蘇常清鄉總處令後已於縣署内設立清鄉分處由縣請省議員蔡璜辦理所有會計文牘各職員均由縣署人員兼任現已實行辦理並訂定槪則矣 
[松江]  
　　京同鄉與各法圑請入特市㈠旅京松人楊辛潤金振聲黄培元施爾藏楊承溥耿葆淦許世衡吳葆誠張樹勛徐揚祖張澤礪張才雷澤揚章以萬沈恩社孫如淵李曾廉于士元等請願段執政書呈爲上海特别市區域請將松江縣境酌量併入陳情請願事竊維東南戰爭結束江浙亟謀善後荷蒙鈞座洞悉民隠俯順輿情撤松滬護軍使廢龍華製造局劃上海爲特别市區永不駐兵海隅逖聽同頌至仁側聞上海特别市區以上海縣境爲界辛潤籍隸松江利害切身有不能已於言者竊查松江縣原名華亭上海本爲華亭所析置縣東各鄉與上海犬牙相錯向無直行界線可分再項城時代先設松江鎭守使後移上海改爲松滬護軍使可見地理上實有聯帶關係滬杭甬鐵路江浙接壤處在松江縣之楓涇鎭上海居浦江下游而黄浦流域之水道縱横滬杭甬鐵路之東西直貫如此重要地點在蘇省幾等於鞭長莫及之甌脱在浙省則爲屯兵扼要之屏藩故特别市限於上海一縣僅使租界稍遠火線而已而松江縣城仍爲浙江門戶仍可屯兵作戰利用火車行動自由蘇省軍民長官仍苦於形勢隔閡無法制止即製造局已撤可戢軍閥之野心而松江一隔或再爲後來之導火線亦未可知辛潤等怵於旣往之阽危益切將來之顧慮爲根本弭兵計特别區域之範圍宜由上海而西將莘莊新橋等鄉及松江縣城廂即滬杭鐵路線所在地直至楓涇爲止此則天然之區域界址顯然浙省即再有狡焉思逞之軍閥萬不能赿此鴻溝而永不駐兵之目的可逹松人之受其賜者百世不能忘矣所有上海特别市區請將松江縣境酌量併入愚者一得敢獻芻蕘伏祈俯賜鑒核批飭詳議施行謹呈臨時執政㈡松江公圑電北京段執政鈞鑒松江縣迭次被兵慘罹浩刦政府以戰禍導線端在松滬遂毅然明令裁撤護軍使松滬區域永不駐兵地方人民孰不額手稱慶方期休養生息革故鼎新相率瀝陳呼籲加入上海特别市希冀避免戰禍恢復工商刧後餘生藉保喘息用爇心香謹爲全縣人民請命尙乞鈞座大發慈悲迅予乾斷令飭内務部將松江縣加入上海特别市妥訂條例以利施行庶兵氣潛銷化干戈爲玉帛衆生膜拜出地獄而登天堂國家地方實利賴之松江縣議會議長張芝副議長吳在梀縣商會會長張思永敎育會會長錢邦泰副會長楊前烈縣農會會長吳履剛副會長戴平章松江市公所總董閔𤩽董事盛元音松江市議會議長吳前樞副議長周廷珍松江縣二十四市鄉敎育聯合會委員長朱萃同叩漾 
　　捲烟商反對税苛罰松江菸商以捲菸特税局長雷光華苛罰擾商特雷蔣敎育廳長呼籲撤委文云［南 
京蔣敎育廳長鈞鑒松青區捲菸特税雷局長假檢查捲菸爲名深夜侵入臥室翻箱倒箧商民等不堪其擾間有不諳規則視爲烟犯錮之暗室科以重金商民等爲蘇省敎育計苦心容認詎雷局長故意蹂躪再難忍受用敢環叩鈞長迅予撤委否則惟有停業以待不勝迫切待命之至松江菸商新豐·潘恒盛·朱大章等公叩梗　　預備祝壽本月二十六日爲浙督理孫傅芳四十一歲初席駐松軍界領袖及楊鴻藩知事等均定於二十五日早車赴杭預祝業已預備壽禮届時呈送 
　　孤貧兒院董事會松江孤貧兒院於本月二十一日下午二時續開董事會出席者有楊了公·陸規亮·張省三·吳伯庚·張蔚丹等十八人公推楊了公先生爲臨時 
 
 

Page 11

 
 
1;第一萬八千六百九十九號;中華民國十四年 西曆一千九百二十五年三月二十四號
星期二 * *　　主席議决案列下㈠議决朱院長旣謝絕挽留應另選繼任㈠議决第十四條第四項院長之職改換董事長正副各一人監院一人馮靜嚴得十六票當選正董事長張省三得十三票當選副董事長步惠廉得十七票當選監院㈠議决函請戴仰欽·張效良·江星欽·瞿久餘·瞿康侯·周學文·朱廣涵·汪明甫·徐雲僧等諸先生爲本院董事㈠議决本院經費由各董事分任認定以入預算於陰曆三月六月九月十二月爲收集之期（下略）　　開棺驗屍楓涇鄉祖龍菴住持僧龍根被人謀斃陳屍多日後由圖董徐桂相掩埋經屍姊延律師狀訴松江縣請求開棺相驗等情已誌二十二日本報茲經楊鴻藩知事委一等警佐徐暐督同張書記官及陶檢驗定於明日（二十四日）前往該屍厝地開棺相驗 
[無鍚]  
　　畢旅長明日赴澄閲兵駐鍚三十二旅畢庶澄旅長現定明日（二十五日）乘輪赴江陰校閲所部駐澄士兵旅司令部業已預備一切矣 
　　宜溧澄小輪今日恢復無鍚開往宜興溧陽江陰周莊等處之小輪去年底齊軍潰兵驟然來鍚焚搶後該項小輪均告停駛所有輪船亦均被軍隊封用迄今已二月有餘尙未恢復航行三縣客商大感困難現招商利澄二局爲謀三邑交通便利起見特將僱用在外之小輪設法來鍚現定今日（二十四日）宜興溧陽江陰周莊等處之小輪一律開行以利交通至鍚湖輪船亦有恢復駛行消息刻正由該公司運輸主任馮雲初君設法一切矣 
　　追悼孫公二次籌備會記孫公追悼會籌備處於前日（二十二）下午三時在公園池上草堂開第二次籌備會到者七十餘人各公圑各學校均推代表列席由籌備主任秦效魯主席先報告上次開會情形並討論追悼日期公决四月五日即陰歷之清明節次討論追悼會地點公决在第三師範大禮堂次提議儀式公决會場中央設中山先生遺像國旗與青天白日旗並懸追悼秩序如下㈠行禮㈡靜默數分鐘㈢演講中山之歷史政蹟與其所主張之三民主義五權憲法次提議開會時應推代表赴滬請中央執行委員會派員來鍚演講假定請葉楚傖惲代英二君來鍚次議决分設四豛辦事㈠文書㈡交際㈢會計㈣庶務當經公推李柏森爲文爲股主任劉書勲秦海秋秦超先馮天農楊鍚類爲文牘員邵莘樂爲會計股主任秦肅備龔葆誠爲會計員錢伯圭爲交際股主任辛伯森陸筱槎秦執中馮雲初等二十七人爲交際員顧荷笙爲庶務主任虞淇周等十一人爲庶務員次討論追悼會用費公决先由民衆及各圑體學校自由捐助不足再由公圑與法圑分認其未會加入之圑體由籌備處具函通知請推代表自由加入并定於下星期日續開籌備會議畢散會 
　　責成盧氏結束兵事之電請移滬國會議員蔣哲卿與無鍚縣商會會長王克循等昨日致電北京段執政奉天張作霖請以盧永祥兼長結束兵事整理善後茲錄原電如下北京段執政奉天張雨帥鈞鑒蘇政紊亂已逹極點財用匱乏負債盈兆歷年蘇賢治績若此非加改革無以善後鄭陳裹足蘇局益危籲請當機立斷命盧兼長結束兵事整理善後事竣廢督以輔民治臨電待命伏維垂察移滬國會議員蔣會燠前省議會議員吳士枚無鍚縣商會會長王勍無鍚縣農會會長顧寳琛無鍚縣議事會議長浦斯湧公民陸鳳詔華山叩 
[常州]  
　　宜興衞隊旅撤退來常張效坤軍長撤兵令已下宜興軍隊首先撤退現駐宜興丁山衛隊旅兩圑於二十二日開拔今（二十三）日清晨到常先一日該旅諮議程則著來常接洽暫駐地點當經李警佐與縣商會接洽覔定常州紗廠木業公所洪都會館三處分駐並派憲兵四名駐廠並聞此項軍隊日内即須開至寗坦轉車赴徐　　省長又電令速籌巨欵武邑姚知事奉韓省長電云普密撤兵令已下此一星期内每日須費七萬該縣籌解之數如少斷不足以應急此與吾蘇安危所繫應力勸紳商共同認籌立即電匯否則躭延一日多費一日供給至開拔時仍需鉅欵而誤我蠶期損失不知凡幾幸即立籌盼立覆省長韓養 
　　省委來常撥營房費張軍長奉委蘇皖剿匪總司令駐節徐州所有建築營房經費由省長令各縣攤認武邑應籌一萬元省委甘鴻猷前日抵常與姚知事接洽商提此欵但聞當此軍需浩繁之際署中羅掘殆盡即向紳商挪借亦已告貸無門故姚知事對於此欵無法應解云 
[鎭江]  
　　趙聲公園地址已擇定鎭埠士紳冷道等前會發起爲烈士趙聲建築公園嗣因地址問題發生爭議故未能順利進行茲悉此事已經省署委員郭泌來鎭相定地址以靈台山地方爲最適宜昨日業已繪具詳圖説帖回省復命聞該處義塚七十餘座可以保存不動　　市議會開談話會丹徒城廂市議事會近因各種會務亟待商權進行故特定於今日（二十三）下午三時在城内萬壽宫該會事務所開談話會集議一切昨該會巳發出通知召集議會各議員届時到會 
　　偵緝隊捉獲匪徒鎭江警察廳偵緝隊昨日在日新街某旅館查獲匪犯李壽春一名當即帶廳嚴訊據供在該旅館居住已四十餘日專做販土生意尙有同黨孫龍章一名現已聞風逃避云云王廳長以該旅館容留匪徒違犯警章已着差傅其經理就訊並擬分令各區務將轄境以内之大小旅館逐細報廳根據前案加嚴整飭限令各旅館凡住客至三日以上者即須注意以免匪徒匿跡 
[南通]  
　　水利會大舉浚河縣水利會現以運河縱貫各區關係農田及航業極巨惟近來河身漸形於淺且久無大雨致河涸見底最深處亦不過積水一二尺際此農隙爰特分區委託各紳董辦理拔夫疏濬事宜刻下籌備興工者計有金沙西亭何家橋劉橋陳家橋八里廟等九處由紳董孫儆戴之仁費席珍徐德隅等主持一切工程甚爲浩大尅期陰曆三月内竣工 
　　總商會改選會長通崇海秦總商會於二十二日下午一時邀集新董開會簽到者五十五人首由高副會長陳述上届經過槪况嗣即分發選舉票由縣知事盧鴻鈞警察局代表胡廷樑蒞場照料公推宗之瑜湯臨馬寓生葉鏡渠四人爲檢票員開匭結果張登登得五十三票（次多數江導岷）高湘得三十一票（次多數周坦）當選爲正副會長次議定選舉商事公斷處處長事改日集會辦理至三時散會是日姜堰商會代表由高湘兼代海安商會代表黄培杰如臯商會代表董占熊均依時到會惟海門等處代表因雨阻未到 
[揚州]  
　　淮揚道訂期接篆新任淮揚道尹蔣韶九頃已乘福運輪司小輪至浦訂二十四日履新舊任胡道尹則擬二十五日至揚作寓公 
　　米捐改徴洋碼江都欵產處查米捐一項係爲警察專欵向例收洋繳錢從前錢洋價值相平收支原無出入近來錢價跌落以錢昜洋相差一倍因而預算不敷現擬改徴洋碼在行戶無絲毫出入在公家亦可稍資挹注特呈請縣署察核施行即經曹知事訓令委員葉雨青等改徴洋碼外一面出示布告矣 
[高郵]  
　　破獲嘉興劇盜縣屬樊汉鎭前日至有浙江嘉興縣派來偵探數名帶同眼線向該鎭駐紥之警備隊報告鎭南泰界瓜簍莊匿有彼縣要犯湯姓請求恊捕等語當由該隊林排長率同兵士親往訪拿至莊時適值該犯站立門首兵士即向該犯身後圍抱湯某知事不妙即舉手槍向圍抱之兵士擊中膀部復向林排長射擊詎該排長義勇非常雖身已受傷仍向前帮獲將湯某之手咬破手槍奪下方始獲住隨帶至營部審問供有贓物藏匿家中當派人往湯宅檢查昨已將該犯連同贓物解送泰縣公署辦理中槍之排長及兵士亦均往醫院醫治據聞湯某於江浙戰爭時在嘉興縣境夥刦某機關槍械並傷斃人命得槍後即往某富戶搶刦分贓漏綱回里逍遥法外現該案業經獲有多人並獲有湯之胞兄此次嘉興派員來莊緝獲即係湯某之兄爲眼線 
[平湖]  
　　軍械運閩孫督辦前准福建周蔭人請將周部存杭軍械提回由杭用民船運乍過塘裝超武輪運閩令飭平湖縣知事届時代雇夫役在案二十二日該項軍械到乍由乍浦警察分所長王潤泉水警分隊長金春波前往照料經省委督署蔣參謀驗明過塘裝超武兵輪於二十三日起椗運閩 
　　交通近訊平湖慶記輪船局滬平夜班前因航線危險改駛日班現下時局敉平航線安靜已定夏曆三月一日起恢復原狀 
[湖州]  
　　籌備追悼元勛中山逝世舉國同悲噩耗傅來湖人極爲震悼甚有爲之慟哭者現悉各界領袖在市政公所商榷追悼事宜結果公决舉行大規模之聯合追悼期訂本月二十三日指定大關帝廟爲會場是日上午舉行公祭其儀式除應行者外並邀名人演講孫氏建國事略刻下已在市政公所設立事務所從事籌備當地各圑體現正紛紛加入 
來函 
[松江各界追悼孫中山先生大轝會籌備處來函]  
　　主筆先生大鑒閲二十三日貴報松江通信欄所載追悼中山籌備會紀事内漏列公共體育場天恩堂第二高小張澤旅外學友會等諸圑體而市立之十一校廣育院等則是日未有代表簽到恐滋誤會相應函請貴報更正爲荷此頌撰祺松江各界追悼孫中由先生大會籌備處啟 
敎育消息 
[專電]  
　　南京電江蘇平敎促進會春季推廣平民學校函各警區恊助招生（二十三日下午一鐘）　　泰州電明德中學籃球隊戰勝淮美培心等校漾（二十三）晚舉行提燈歡迎球員（二十二日下午七鐘） 
要聞 
[廣東第九次全省運動大會紀（一）（星星）]  
　　第一日全日下雨各處運動員均到照原定次序舉行粤省第九次運動大會原定本月十六至十九日諸日舉行後因中山逝世開會追悼日期地點均相衝突乃改期本月二十至二十四諸日舉行記者十四日通信已略言之現該會已於今日（二十 
）開始運動香港·佛山·香山·澳門·汕頭·潮州·肇慶·梧州及附省各縣運動員均到中校學生蒞塲參觀者逹二萬餘人惟是日自辰及申下雨不止運動人員及參觀各界认帽盡漯然各人多鵠之不去而各項運動亦槪照原定次序並不更改殊難得也今將是日情形分述於次會場在文明路國立廣東大學建築籌備赿一月餘工程之大爲各次冠四周均搭參觀人坐棚僅名譽席及特别席上蓋木板餘均無之總辦事處在廣大東堂會計·編輯·文牘·編組·評判·庶務等部附焉東便爲運動員休息室各人有床位一西便爲衞護部北向爲廣大消費合作社及女師貿昜部其餘爲各項運動塲是日午前九時行開會式秩序如下（一）摇鈴開會（二）會長部長排列會場正中（三）奏國樂（四）會長部長向國旗行鞠躬禮（五）全場人員免冠起立俯首默哀五分鐘以追念孫中山先生（六）奉哀歌（七）開會詞（八）省長訓詞（九）省敎育廳長訓辭（十）鄒會長祝電（十一）會長部長拍照（十二）開始運動今日運動運有球類·賽跑·擲矛·競跳等成續如何須俟决賽後再行報告此次集會原爲振發國民體育及訓練預選全國運動曾曁遠東運動會選手起見而該兩地運動會開會之期巳近故雖在中山逝世之後亦不便久延惟下列數事則該會極爲留意㈠開會時及赴會各圑體不得用樂器及唱歌惟開會時奏國歌哀歌等在例外㈡會場内不得鼓掌歡呼㈢各種圑體表演運動（如千人操·國旗操·童子軍會操·跳舞之類）均行停止㈣開會時默哀五分鐘蓋亦所以哀悼中山先生者也開會詞甚長其末段云［此時雖離大元帥逝世不出九日我人是要如墨翟從戎般咽着珠涙而做去的因爲要貫澈大元帥的主張我人必須要鍜鍊體魄因爲要和世界弱小民族聯合奮鬥我人必須要從聯合東亞民族做起所以我人不能不舉行這次運動會也不能不參加第六次遠東運動會今日到會的帶着悲而不忘奮鬥的我人認識了這次運動大會的奮鬥的精神以後我人前進罷］又正會長鄒魯亦自京發電慶祝原電從略（三月二十日午後六 
時發） 
湖北學潮之擴大（召） 
　　商大文大校長去職農高一師校長被逐 
　　一師附小主任被毆 
　　記者因感冒春温抱恙多日近日漸愈勉可搦管爰將湖北近來學潮一併誌之㈠國立武昌商科大學學生忽起而爲驅逐校長之暴動所持最大之理由爲長校四載到校三次按該校校長屈佩繭係省議會議長嗜好雖深品格尙好伊長該校原屬被動并非自謀營緣該校雖名國立經費仍屬省欵非利用省議長之聲勢則經費無法領得屈氏亦樂得被人利用除擁虚名領實薪外一槪原不過問然學生旣能容至四載之久何以此時發生暴動説者謂有人在後煽動不過此時尙未出面耳或謂現在未交卸之敎育廳長程鴻書因下臺後無位置又有謂該校前敎務主任耿丹亦是垂涎之一人但記者因説者無據尙不敢斷定當屈氏一見學生暴動鈴記又被學生索去由學生自治會保管知難挽回旋即致學生一函云長校數年毫無建白責重事繁難巳照顧除上月呈請辭職外理應聲明此致全體學生公鑒屈氏旣去學生猶恐反汗所有宣言罪狀仍然分布并照例組設校務維持會推舉代表請願軍省兩署電請敎育部選派校長又推代表楊克禮四人赴京請願省署會派敎育科長熊世玉軍署亦派朱副官前往該校查辦但迄今數人尙無何種表示該校雖無校長學生却仍上課此商大校長去職之情形也㈡文科大學原係外國語專門學校所改組校長原爲胡鈞和於去歲十月間被學生逐去改委軍署上校參謀黄海泉代理黄會留學西洋學妆文武今春開學之始學生要求入校後繳學費黄以爲遲一二天無妨當即慨允學生入校後全體約同不繳黄下命令亦不生效黄即上呈辭職敎廳廳長程鴻書以爲交卸在即何必拘守成例當予照准并委耿丹接充而該校大部份學生以耿前長中和學校曾被逐而去後長師大亦被學生拒其接事萬不能人棄我取亦發出宣言拒絕因此耿不敢前去接事此文大校長去職之情形也㈢高級農業校長原爲宋康益去冬宋被學生逐而未去今春敎廳改委姚龍光接充宋曾於寒假之時開除閙事學生十餘人并中報省署敎廳備案姚接事之始因無人擁護乃將此十餘學生完全恢復又將舊有敎職員更換十之八九因此發生驅長風潮搗毁校具校印被奪庶務員被幽囚校舍被把守而姚猶不肯去乃呈請省廳謂學生係受前校長宋康益及苗圃經理張某之敎唆并因毆傷起訴於地方檢察廳云㈣第一師範學校校長居勵今前因無故辭退附小敎職員馮文清等十人改委蔡某張某接充馮等因無故被撤認爲蔑視小學敎育侮辱敎員人格宣方不肯去職繼續上課并呈請省廳查辦經敎廳派省視學余維濤蔡存芳調停馮等仍照舊供職蔡等爲俟添招新班敎職員日前因發二月薪水蔡等向附小主任張祝濤索薪張答此薪應由一師支付蔡等堅持即日須付否則五步之内恐演説流血之事雙方爭持不下蔡等將張及會計某君毆傷蔡等又向居勵今交涉居乃對學生説巳經辭職學生當鼓掌且有擬燃鞭歡送以促其决心者現在新任敎廳長范吉六未來而舊廳長因去職在即以致以上學潮無人負責日漸擴大無法收拾日後如何結局容俟續誌（三月十八日） 
[屬南洋華僑敎育近狀（才）]  
　　海峡殖民地一帶僑敎育自橡皮跌價經濟方面大受影響惟近來樹膠價值平定常在七十五元左右預期一年以後華僑經濟界可以稍蘇而僑民敎育亦必漸有起色茲就數埠近况言之新加坡各校均富改進精神端蒙學校近聘陳小豪爲校長對於體育一點頗爲注意巳在本國廷聘專家擔任檳樹嶼鍾靈中學自顧因明爲校長積極革新頗著成效本年一年級學生竟有五六十人之多内部敎管各方亦頗融洽韓江學校新聘王養吾爲校長王君久任光華報主筆對於僑民敎育素主革新吉隆坡尊孔學校有改辦甲種商業學校之説南洋職業學校眞所罕見倘獲實現亦足開華僑敎育界風氣之先山巴爲市甚小然華僑各學校皆極發展蓋熱心贊助之華僑多也惟本國敎師現在馬來半島者甚夥而賦閒者亦不在少數無論男女均有進退兩難之勢實爲一大危象耳 
雜訊 
[蕪湖]  
[敎育界消息彚錄]  
　　蕪湖省立五中學校全體學生以前校長劉希平有功本校不幸上年逝世擬在日内開會追悼刻正籌備一切又蕪湖中等各學校發起組織中等學校聯合會於十五日在二女師開成立會又省立第二女師於日前下午六時開春季同樂會表演各種游藝節目有四十餘項頗極一時之盛 
松江 
[市敎育會常會紀]  
　　松江市敎育會於昨日（二十二日）下午一時開第十次常會到會者二十餘人由顧藴軒主席茲將議决案五件錄下㈠函請本區敎育委員發放各學校經費仍照向例於陽曆每月第一星期日發給㈡由本會推舉職員顧藴軒·王子彝·王志尙·王希榮·懐守良加入各圑體追悼孫中山先生㈡公推朱萃爲市鄉敎育聯合會出席代表㈣設法追取温吳兩任侵蝕敎育附加税欵項㈤本會改選向在縣敎育會改選之後今縣敎育會尙未選本會亦當暫緩舉行 
[市立第十一校恢復原狀]  
　　松江市立第十一初級學校爲第五圑兵士所佔居以致該校未能如期開學現在是項駐軍已經開拔該校長沈漩即於前日（二十 
一日）將校舍收回恢復原狀開學授課云 
泰興 
[泰興呈報敎育委員視察學校之廳令]  
　　泰興縣知事據敎育委員呈送視察學校報告轉呈敎育廳鑒核奉蔣廳長令云呈表均悉察閲來表該縣第一醫專學校大抵僅能率循舊章尙無顯著之成續可稽校長敎員均能按時上課尙少矌廢惟學生缺席有一校多至二三十人者應轉令各該校聯絡學生家屬督促出席勿任無端矌課以重學業龍溪市立第八初級小學校周校長進能敎授常識令兒童默寫課文敎法不合該校一年級學生十五人而有敎科書三種程度參差不齊敎授必感困難應迅令加意研究設法改進其餘各校亦有敎授法不合及時間支配不匀致令學生枯坐之弊亦應一體督令研究改良來表准予存查仰即轉飭知照 
蘇州 
[萃英中學敦請名人演講]  
　　蘇城萃英中學於前日敦請美國宗敎敎育大家麥克斐博士演講麥君茲受基督敎長老會美國總會之託來遠東調查歷經埃及·猶太·印度·暹羅·南洋·及我國·廣東·杭州等處而於前日由萃英校長白本立迎其來蘇該校開歡迎會翌日下午向該校全體特别演講由敎務長蔣文逹君翻譯講題爲［何謂學校］分三層説明㈠造成良好習慣㈡交朋友㈢培養人生方法 
本埠 
[省校在滬領得敎費十五萬元]  
　　江蘇省立學校經費困難前由韓省長令曾財廳長向福利公司籌借欵項以資接濟各情曾誌前報茲悉福利公司允借十五萬元由曾廳長報告省長請示辦法省長當以省校值年校長仇埰適因事在滬乃電仇君曾同曾廳長向該公司領取分撥各校昨日仇君在省敎育會報告領欵分給各校情形略謂省校積欠經費甚巨今得此戔戔之數祇可敷衍暫時殊不足以云持久非再設法預籌的欵不可云云 
[敎費管理處處長主任薪金已釐定]  
　　江蘇敎育經費管理處處長方還於前日抵滬昨在省敎育會與會長接洽釐定該處處長及主任薪金計處長每月二百四十元主任每月一百六十元職員由處長酌定之 
[組織中華圖書館恊會之進行]  
　　上海圖書館恊會日來爲各省圖書館恊會函促組織中華全國圖書館恊會事昨特函致各處圖書館徴求竟見其函云逕啟者茲接開封浙江等圖書館恊會來函擬推敝會籌備中華全國圖書館恊會之組織事關全國敝會不敢草率從事對於組織方法及開會地點日期應否遵照開封恊會提議在上海舉行用特徴求尊見以便進行如在上海開會則擬於四月十六日至十八日舉行届時貴代表能否出席請於四月三日以前賜知以便斟酌辦理專此順頌公綏上海圖書館恊會謹啟 
[南京赴日考察圑昨日到滬]  
　　浙江考察圑今日來滬二十六日啓程赴日 
　　南京赴日考察圑圑員曹俊陞·黄修仁·柳大綱·吳鋭·趙烈·吳德銘·周悳·唐瑛·陳維·牟同波·竺士楷·郁鼎動·崔華梁·沈乃庚及指導員李瑪利十五人昨日由寗乘早車來滬下午四時半到站到站時有先來上海之圑員梁鴻愷·姚肇均及商務印書館交際員黄警頑實球學生曾代表吕世英甘叔均等在站迎接並於車站攝影以爲紀念尙有指導員王伯秋圑員韓明裹女士充其偉·楊保璞·顧德隆諸君約於今日到滬二十六日同乘長崎丸出發直逹神戶即乘車赴東京預計到東京之日即日本櫻花盛開舉國如狂之時也該圑男圑員現寓麥家圈惠中旅館女指導員及女圑員則寓其友人家云又該圑赴日時同行者尙有浙江赴日參觀圑圑員十五人指導員二人該圑約於今日刋滬以便如期出發 
[華東各大學籃球奪標比賽消息]  
　　約翰以五十與二十之比勝滬江 
　　約翰大學籃球隊於昨日下午四時半在校内體育室與滬江大學球隊作華東各大學籃球奪標比賽請司德華爲評判員結果爲五十與二十之比約翰勝 
[日僑定期預選選手赴遠東運動會]  
　　遠東運動大會於本年五月八日在菲律賓馬尼剌舉行本埠日僑體育恊會現定於本月二十九日午後一時在新公園舉行選手預選運動會又因西人運動俱樂部請求參加運動故是日將於預選之外兼行比賽又赴菲日本選手將先期來滬因我國方面選手提議聯合練習届時將合開一練習大會云 
[女校運動圑隊球奪標比賽未成]  
　　上海女校聯會運動圑本定於昨日下午四時在大吉路公共體育場舉行隊球奪標比賽蒞場作壁上觀者約二百餘人入塲劵資小洋一角到者有民立·裨文·滬江·兩江四校愛國中國二校臨時缺席滬江兩江二校因事不與賽經到場各校領袖磋商之下以旣以售劵勢難退回結果由民立裨文兩校分甲乙兩組混合作友誼比賽由王仙露黄翠英二女士作公正人結果第一次爲二十一與十六之比第二次爲十八與二十一之比甲組獲勝聞該　總幹事黄翠英女士此次比賽未成良爲可惜不久將召集一會議以解决該圑之是否繼續存在云 
[羅浮童子軍討論會記]  
　　中華羅浮童子軍討論會於前日下午七句鐘又在春華樓集會由史邦俊主席㈠書記宣讀上届議案㈡黄其劉報告帽章胸章等之沽價㈢肩章式决採取簡單者昜於剌繡㈣推黄其劉將劉彭年之譯文加以修正後再交劉君復核㈤限制印刷費並推書記付印㈥推舉書記一俟印刷完畢各種手續就緒後致書童子軍會八時聚餐餐畢復繼續由武穆隊開會㈠討論隊長問題因現已加入羅浮童子軍者均已受有童子軍學識曾任敎練員多年資格相等故難推選議决各人輪流擔任以抽籤法定之㈠黄其劉㈡劉彭年㈢徐子成㈣王瑋㈤經乾林㈥强永森㈦樂秀榮㈧史邦俊復由黄其劉主席又議决所有職司如下㈠書記黄其劉㈡司庫强永森㈢旅行經乾林㈣研究劉彭年㈤交際史邦俊㈥庶務徐子成㈦娱樂王瑋又議决本星期六下午二句鐘在華童公學舉行入圑考試又議决於二十九日星期日上午十句鐘在華童公學舉行宣誓禮 
[公民敎育運動之積極]  
　　中華基督敎青年會全國恊會智育部幹事劉湛恩博士對於公民敎育非常熱心茲爲提倡未來報告經過起見昨特致函各省之省敎育會敎育廳總商會如下云敬啓者敝會鑒於公民敎育之不發逹實傷民治之精神而爲民國進行之大梗用特提倡公民敎育以喚醒社會人士之公民觀念去年試行而後頗受各界之贊許本年更以檀香山將於七月一日至十五日有太平洋國民會議之召集擬即賡續進行並特提公民與國際問題以爲太平洋國民會議出席代表之預備茲招集上年扣處實行公民敎育運動之報告擇其精要彚爲一編以供各地青年會參考採擇之需附呈一册尙乞敎正倘荷提倡則登高一呼響應自來曷勝企幸之至專此祇頌大安中華基督敎青年會全國恊會智育部幹事劉湛恩啟 
[上寳平敎會致正副總幹事函]  
　　爲辭職問題 
　　上寳平敎促進會致總幹事傅若愚函云若愚先生台鑒接奉來函敬悉豈是殷先生因職務關係似難堅留請先生酌薦一指臂相聯確有時間可代行先生離滬時職務之人以備董事會照章延致是所企昐專致順頌公安上寳平民敎育促進會謹啓又致副總幹事殷芝齡函云芝齡先生台鑒接奉來函敬悉先生敎務紛繁對於本會事務確有無暇兼顧之實情應俟商之傅總幹事物色相常繼在之人再行提出董事會討論以期勉副尊意特先奉致敬頌敎安上寳平民敎育促進會謹啟 
[自治學院授藍特雷名譽敎授紀]  
　　德社會學家藍德雷氏在自治學院講演完畢即將北上該院以此次藍氏來華講演對於中國思想極有項獻特於昨日上午九時在該院開會行授與藍氏名譽敎授該院敎職員學生全體列席首由該院張院長致詞略謂中國目下正在尋覓一種文化制度特因所信不同之故或主守舊或主維新莫衷一是依吾人之見守舊固絕對不可能維新而不顧及國情亦所得不償所失故究應如何取長舍短殊未昜下一决語此次藍氏來華講演閘明採拾新文化制度之方法與條件實與吾人以莫大之指導而確説新制度之實行不必受經濟之拘束可以人類之自由意志爲轉移尤足以堅吾人之信仰感激之衷難以言喻茲當藍氏離滬特贈與名譽敎授云云次藍氏答詞略謂承贈名譽敎授至深感謝此次居滬雖爲時不久然與滬上知議階級相接覺不獨彼此主義相同即具體節目亦若合符節云云 
[學務叢訊]  
　　文治大學學生會宜昌路文治大學學生會本年已修改章程選定各部委員常務張承燧交際張漢軍·李世勛文書施文定·柳儀會計兪建楷·陳鳳池庶務阮志鏗·周載鍚編輯高剛山·傅振西·羅瑞雲·謝玉樹監察高松岳·張鹿霞·盧廷章·趙從廉　　廣肇義學同學會廣肇義學開辦二十餘年學生多至數千但畢業後各自謀生絕鮮聯絡刻聞該校敎職員特發起組織一同學會凡會肄業該較諸生均可入會每逢星期日下午一時至四時可到元濟善堂二校庶務處報名不收費待會友報到五百名即開成立會 
　　民國公學新閘路民國公學於前日下午一時開學生家屬談話會又該校日夜校兩部敎職員於昨日下午四時開敎務會議　　學餘函授學校英租界温州路學餘國文函授學校添聘朱月美女士擔任批改女生課卷並任編輯講義惟男生講義則由餘震亞任主編 
　　交通公學英租界温州路交通公學昨日特請許競公張凌飛兩君演講學生將來之生活次由徐震亞演講 
　　　階學校滬商黄瑞生爲普及敎育起見特以私產三十餘萬元建造四層洋房於西門肇嘉路創辦學校以其先父之字　階兩字爲校各現正籌備署期後即開始招生 
 
 

Page 12

 
 
1;第一萬八千六百九十九號;中華民國十四年 西曆一千九百二十五年三月二十四號
星期二 * *常識 
衞生 
[紫色光線療病之效力] [  道一]  
日光療病古代人民已多知之以爲日光中之熱力足以减却病人痛苦也邇來科學昌明我人知日光療病法之所以成功者實以日光中具有能起化學變化之紫色光線爲我人目力所不能見者對於療治皮膚病症且有絕大效力近代醫術上所用之石英水銀電燈能發出猛烈異常之紫色光線且具極大之滲透力以之治病費用省而成效著夫紫色光線之所以能療病者據醫學博士克賴爾所言實以其能引起病體上新陳代謝之機能蓋人身之細胞常有一定度量之變化陳去新生無時或已則其人必甚健全若任何部分遇此種變化停止或新生細胞與所去舊細胞之量不相均等則此部必致腐敗發炎成爲病症如我人習見之水腫症即以身體吸收水分過多面排泄之量太少故也猛烈紫色光線治病之功用即在其能引起極大化學變化之能力激動病體上細胞使回復原有之一定變化將停滯鬱塞之血液照常流通於是腐敗之死肌去而新肉生病即愈矣 
　　紫色光線除醫風灦症皮膚病有絕大功效外對於難治之肺癆病經屢次試驗亦有特殊之效力使患者肺部之養化作用增加能力血液逐漸清鮮至少可以防止肺部結核菌之滋長故患有肺病者一經猛烈紫色光線之醫治其食量體量俱有增加他如神經衰弱傷風氣急喉症等皆可以猛烈之紫色光線治之亦能見效也（乙種酬） 
經濟 
[植樹之利益] [  吳守拙]  
　　處今日物力凋敝民生窘迫之時苟能發展農產培養森林亦可利民富國吾觀近日各農場中出售之樹秧而益信矣每株約錢二十文付錢二千（合銀幣一元）即可得樹秧百株銀幣百元即可得樹秧七八千株以此遞推購銀幣千元之秧而秧已不可勝植倘使購一童山或荒地十畝約百元至二百元足矣一面責成近地鄉民看護月費數元而巳三四年後樹長保護費亦稍增至十年假定爲十萬株每樹一元巳得十萬元况每樹之價值有十元至二三十元者信乎種植之利厚已 
　　吾人往耽於近而忽於遠對於地產之物天然之利多憚其爲時悠久不肯注意殊爲可惜須知農產爲衣食之源策勵實業補救經濟植樹亦其一端願資本家在此植樹節期内積極圖之（乙種酬） 
道德 
[立身新格言] [  楊過]  
　　與人期約其届時失信母寗預先寬緩無事常如有事斯有事一如無事寗歙義務多於權利勿求權利過於義務金錢須由血汗和腦汁換來母存僥倖苟得之心 
　　遇事以是非爲從違切勿黨同伐異憑良心作事雖敗亦榮待人以恕自待以嚴見人過失從而猛省與人交涉爭百年不爭一日以自愛之心愛人以愛妻子之心愛父母苟能富貴母忘貧賤以忍字復仇以耐字做事見人危難不可坐視處貧困之境宜用泰字求人不如求已聰明不可恃可恃者努力財產不可靠可靠者學識（乙種酬） 
法制 
[立嗣有三種要素] [  武國良]  
　　前日登載某君有關於繼承之著（忘其題 
名）茲再推廣共義而爲是作 
　　（甲）親等最近兄弟之子或四等内宗親兄弟之子及宗親親屬中兄弟之子分先後次序大理院二年九月一○三號判例［ 
無子者許令同宗昭穆相當之姪承繼先儘同父周親次及大功小功緦麻如俱無方許擇立遠房及同姓爲嗣］按此則同姓不得與遠房爭遠房不得與緦麻爭緦麻不得與小功爭小功不得與大功爭大功不得與同父同親爭可知 
　　（乙）擇賢擇愛以不失昭穆倫序之子爲定大理院二年四月一七號判例［若應繼 
之人平日先有嫌隙則於昭穆相當親族内擇賢擇愛聽從其便使其不失昭穆倫序即不許宗族以次序告爭］按應繼之人即屬同父周親一有嫌隙即不能相處法律准其另擇但應近取昭穆相當之親族而合乎倫序者爲定 
　　（丙）獨子亦可兼祧大理院二年九月一○九號判例［如可繼之人亦係獨子而情 
屬同父同親兩相情願者取具闔族甘結亦准其承繼兩房宗祧］獨子兼祧本屬特例雖親近情願猶恐有他族爭議故必具闔族甘結而後准其祧若條件不備則不能生承繼效力（未蓋章） 
家政 
[我的家規] [  珏]  
　　不買賭具并不准借用子女打人駡人當然禁止而背後論人長短亦屬有虧德行嚴禁之所住房屋雖係向人租借不准子女塗抺粉壁 
　　飲茶噉飯不准假手傭婦子女因公出外有規定時刻不准過遲居家禁用手表手鐲因其有礙操作專供梳裝縫紉之婢婦不准雇用不准闖左右鄉鄰非經父母許可不准偕女出外游戲塲内墜落青年之地不准游玩（乙種 
酬） 
禮俗 
[文明結婚之釋義] [  元健]  
　　我國自革新以來文明結婚風行一時究其所謂文明之點亦甚簡單若結婚須用證書也證書須蓋印章也新娘不用帖首也贊禮須請來賓也媒妁改稱介紹人也證婚人有訓辭也來賓有演説也自此而外絕少變更則所謂文明者亦僅一二粗迹而已眞正移風昜俗之意或不在是我請言之 
　　昔人有云國奢則示之以儉方今生活程度已苦日高而習俗乃愈趨奢侈凡有婚嫁之事家計苟不充裕即不免舉僨破產以追隨社會之奢風心勞力竭其苦又皆家長獨當之父母爲子女作奴隸則至難之役也文明結婚首在表彰儉德一切無謂之繁文縟節悉舉而删之掃除價賣婚之陋習以尊人格故不論財提倡小家庭之組織以期自立故服飾器具取簡單而適用且男女各置備若干器物旣有合作之精神又不以擔負累家長以茶點欵待來賓免人送禮已亦可省郤酒席等費此文明之眞際乃與昔人國奢示儉之訓相符合有志移風昜俗者不當汲汲爲大衆勸導哉（乙種酬） 
雜錄 
[肝癌致死之研究] [  周君常]  
　　中山先生噩耗日前到滬相識中以予會偕靜江哲生諸先生入都診視來詢肝癌致死之由者頗多爰就研求所得略述如下 
　　肝癌致死之原因約可分兩種一則癌之本病一則肝臟爲癌質侵蝕夢延及於全部而失肝臟之機能癌爲毒瘤之一種Ｃａｒｃｉｎｏｍ不問發於何處均可致命乳癌胃癌其習見者也歐美人對於癌症畏若蛇蝎醫生若直告病人不啻宣布其死刑故恒諱言之以免患者不願苟延殘喘徒受疾病痛苦時出於自殺之道也按癌症如不能早期用外科手術完全割去病部外其致死之由因癌毒混入血液中循環全身遂至營養失司漸見消瘦Ｋａｃｂｅｘｉｅ因之心臟漸弱不能支撑而至危殆君常前二次報告均述及中山先生心臟衰弱固知其不能持久前日報載有昏睡狀態則末期已至癌症至彌留時大率如此與糖尿病約略相似有謂癌質奔潰彌漫血液所致也ＥｎｄｏｇｅｎｅＬｎｔｏｘｉｋａｔｉｏｎ因肝癌而肝臟失其功用（一）膽質之分泌過少漸至不能分泌因之所進脂肪質絕不能消化（二）腸壁所吸收之滋養物先生肝臟儲藏ＧＬｙｋｏｇｅｎ漸次分布全身肝爲癌質所侵即失節調之功用（三）凡有任何毒質入胃腹中先由肝臟吸收而撲滅之旣有肝癌則毒質逕由血液及於全身（四）肝中有血管日門靜胍爲癌質所壓迫血液之循環被阻則腹腔積蓄多量液體而成水　Ａｓｃｉｔｅｓ倘若膽管受壓則成黄疸此所以中山先生發病之初有黄疸現象而臨終則成水　也 
　　此次中山先生之開刀所謂試驗開刀Ｐｒｏｂｅｌａｐａｒｏｔｏｍｉｅ並非剖腹以治病因割治已太晚也或謂開刀而速其死此則大謬尋常癌症旣蔓延及肝爲時不久而中山先生轉得遷延爾許時日此因開刀時將肝臟與他部附着處Ａｂｈａｅｓｉｏｎ分開而熱度下降險象稍殺予入都在用手術一星期後尙無危險惟研究醫學者知其不起耳（不受酬） 
 
 

Page 13

 
 
1;第一萬八千六百九十九號;中華民國十四年 西曆一千九百二十五年三月二十四號
星期二 * *本埠新聞 
[張宗昌今日離寗]  
　　據交通界消息第一軍長張宗昌偕盧小嘉定於今日（二十四日）約上午六時離寗該專車直逹上海云 
　　又訊張宗昌軍長原擬二十二日離寗赴常嗣因某項公務未畢故未成行截至昨晚（二十三）十一時未得張氏啓行之電訊惟據滬寗路局消息軍長擬於今日離寗赴常檢閲軍隊因該處駐軍將於一二日内開拔之故也 
[駐常軍隊將實行開拔]  
　　駐常第一軍軍隊將於今明實行撤防昨經軍事管理局通知路局略謂駐常軍隊行將開拔希即日預備兵車六列頭等車二輛二等車四輛三等車六輛迅速掛常以例開拔之需並云萬一頭二等車無法調集仰於客車上拆卸云云當經該路車務處通電常州站長云本路頭二等車缺乏難以調劑仰轉懇軍員勿於客車上拆除以維營業云 
[蘇省撤兵問題之往來要電]  
　　韓省長昨爲撤兵事復袁觀瀾君電云省敎育會袁觀瀾先生鑒公自滬來一電甚盼張軍長從速撤兵現張軍長已下令撤兵至少必需五十萬一星期内分日照付每日須七萬餘各縣允解不足十萬深恐貽誤大局敝處兩電總商會及孟樸（財政廳長）均未得復不知公所商是否如數總望星期一照原議之數電匯寗中行方免藉口仍盼立復國鈞養 
　　袁君復電云南京韓省長鑒養電悉滬借欵今日繭業會議提出條件交會廳長核酌明日再商定借額恐難如數濤明晚赴杭并聞濤養 
[第一軍擬將税欵抵借軍餉]  
　　函請總商會設法 
　　蘇皖宣撫第一軍擬將上海税所税收作抵向本埠認商曁散商各借洋二十萬元以便發給軍餉一切手續仍由江蘇財政廳照向時舊例辦理業由該軍糧餉處致函總商會請代設法矣 
[兵災聯合會反對蘇屬鹽斤加價]  
　　兵災各縣善後聯合會昨致蘇五屬各縣函云逕啓者松江運副一缺管轄蘇松常鎭太舊五府州鹽務上年孫傅芳到滬後改派陳鍚璋接任不久又以關興保接充近聞有秦中行者向孫傅芳條陳就蘇屬食鹽再加售價每年可爲浙省籌集五十萬元孫即電召關運副赴杭責令舉辦關力言蘇五屬兵災之後鹽價萬難再加情願避賢引退孫傅芳當即改委秦中行接任已於前日視事聞加價一案急須實行並有先行籌借二十五萬元指新案加價作抵查蕪五屬地方皆係江蘇轄境上年迭遭兵燹全屬災區方振撫之不遑何堪再施暴歛用敢專函奉告希聯合蘇五屬各法圑共同討論迅速預籌防止方法一面向浙方直接抗議一面電鹽務署從速制止蘇五屬人民幸甚 
[孫部駐松兵士運往嘉興續聞]  
　　浙軍駐松之近畿第二師第五圑（李俊義部）於二十一日起分批運往嘉興曾誌昨報茲悉該圑第二三兩營前由上海高昌廟及老龍華運往松江現於前日（二十一）起至昨日（二十三）止將該兩營兵士及營底由滬杭鐵路備專車四次先後出發運往嘉興駐紥現松江祇有浙軍新編第四師謝鴻勲部第十四圑一圑駐紥南門其餘各軍隊悉數由松先後開拔分運寗波嘉興·等處駐紥今日（二十四）滬杭路在拱宸橋裝第二師第六圑第二營營底及看守營底少數兵士計掛車輛八輛（由湖 
州運來）運往杭州云 
[太湖流域請願撤兵代表昨已赴杭]  
　　太湖流域聯合自治會所推赴杭請願撤兵代表沈田莘等已於昨日早車赴杭姚子讓因病未去聞代表等約會於西湖飯店定今日早午向浙孫請願將松江一帶軍隊同時撤退一俟孫氏允許後即當於明日乘車反滬報告云 
[金山縣議會請撤駐兵之呼籲]  
　　太湖流域聯合自治會昨接金山縣議會代電去太湖流域聯合自治會·松屬代表姚子讓先生·均鑒讀江蘇縣聯會元電悉先生與各屬父老向當局請願撤兵竊金山自去秋已還數被兵燹重災之地生活已絕其機輕災之區救死亦苦不逮甚至　舍權作兵房議會幾成營部悽凉之狀馨竹難書我蘇父老之論江浙問題者對於松屬莫不注目於滬杭路線而滬杭路線相與表裹者實爲黄浦江金山處黄浦江之上游又爲江浙交界之地平時常戌大軍有事盡歸火線報章所載每以金山之事非誤指松江即妄稱嘉禾於是我蘇父老遂不知金山被災之重受創之深也近自六旅繳械後僉以爲今後可免於兵奈繳械之虚驚甫平駐防之消息又至無紀之兵旣經騷擾民之畏兵幾同一律際此蠶事將届又值春耕一年之計全在此時尙希先生向兩省當局爲民請命巳駐者撤之未駐者永勿再駐我民於半年來軍隊所需之事無不奉命惟謹今我民所需者不過於兵事旣畢之後稍求一年生產之計兩省當局常以保境安民示我民此其唯一之試金石也至本縣最近駐兵數目地址等情另表説明祇請台閲金山縣議會叩巧印 
[太嘉寳三縣圑體請撤補充旅]  
　　太嘉寳三縣各圑體爲請求撤回補充旅昨特致第一軍張軍長代電云第一軍張軍長鈞鑒軍興以來太嘉寳三縣受災最重迄於今日流亡未復農作就荒而近日貴部補充旅又分遺隊伍進駐瀏河羅店等處又有派往嘉定辦理清鄉之説人民惶恐萬狀查太嘉寳三縣民氣馴良清鄉雖爲急務責成於縣知事警察所而已足似無派遣軍隊之必要且民力已盡民膽已寒旣供億之無從復驚惶之昜起似於軍長緝暴安良不無枘鑿合亟電請貴軍長俯念地方爲難將派往羅店瀏河各地之補充旅隊伍即行撤回並將駐防嘉定之議取銷三縣人民感戴無極寳山縣吳淞商會·羅店商會·縣敎育會·縣農會·地方欵產經理處·兵災善後會·太倉縣商會·縣敎育會·縣農會·地方欵產經理處·兵災善後會·嘉定縣商會·南翔商會·縣敎育會·縣農會地方欵產經理處·兵災善後會同叩 
[法租界收繳之槍械昨巳點交奉軍]  
　　法租界收繳陳張兩部潰兵槍械軍需等等經奉張與駐京法使商妥特委外交參議張監等來滬接收已得法領同意昨（二十三）午後三時許由法領事派員將步馬快槍五千六百枝機關槍八桿子彈三百餘箱裝載汽車九輛分第運至北站交給張委等點收並由五區警署派有游擊隊巡士五十餘人將上項軍械搬上火車計裝成鐵篷車七輛訂於今晨十時專車載寗轉運北上 
[路局會議酬勞服務火綫人員辦法]  
　　滬寗鐵路各站職員以去歲戰爭劇烈時曾有服務於火線之中者至今尙未聞路局有何種酬勞故紛紛函請路局早定辦法昨日該路車務總管特召集各稽查會議此事 
[兵工廠標賣章程及手續]  
　　限於華商承買 
　　兵工廠招商承買已由陸軍部械司表宋玉珍辦理一應手續昨日總商會辦理此案之專門委員徐乾麟·孫梅堂·等七人中午在商會聚餐會商標賣手續下午偕同前往兵工廠會晤宋委接洽一切茲將該廠預定投標應有手續錄下㈠清册分類（甲）地產（繪圖）（乙）房產（丙）機器（丁）原料（戊）舊料（已）器具雜物㈡估價㈢投標章程（甲）日期（乙）手續（丙）保證金（丁）限盤（戊）交欵日期（已）出貨日期（庚）罰則（辛）投標限於華人（壬）限於工商業（癸）分類開標（子）分期開標（丑）地皮分售（寅）圍墙内外地分售（卯）材料先售（辰）各件須編號目（已）監察員（午）地點 
[兵工廠發參觀券之第一日]  
　　兵工廠招商承購機器材料定二十三日起在高昌廟附近湖北會館發給入廠券三天以便二十六日起持劵赴廠參觀然後估價等情早誌二十二日本報昨日（星期 
一）爲發劵之第一日上午由保衞圑圑長江政卿·與總商會特派駐廠視察員孫籌成二君率同游巡隊前往該處分配臨時崗位以維秩序陸軍部軍械司司長宋玉珍派員數人分任登記及發劵事宜自上午十時起至下午四時止各商前往領劵者共有數十人由辦事員將各商之姓名牌號等一一登記然後付與臨時入廠劵一紙以備二十六日至二十九日四天内持往參觀云 
[兵災善後會電請分配賑欵]  
　　兵災各縣善聯合會昨致江蘇賑務處電云南京賑務處韓總辦羅坐辦崇鑒奉賑務公署電開東電悉查各省區賑欵由本公署就所收交通附捐按照各省區災情輕重儘數分别支配蘇省計得七萬元業經另案撥交江蘇省長散放希逕電接洽等因奉此查該欵前經本會以待用孔亟電請逕發賑務處支配並面商羅坐辦規定支配大槪辦法現在該欵已經賑務公署撥放到寗應請即日由處按照商定辦汪從速分配不勝翹盼兵災各縣善後聯合會叩梗 
[江陰放賑已將竣事約共八萬元]  
　　江蘇防災會對於此次江陰兵災曾由該會主任馮夢華·託陳伯容前往江陰爲駐澄施賑委員江陰旅滬兵災救濟會所募賬欵約計三萬元亦託由該會發放聞陳君在澄除急賑已早發放外所有普通春賑亦將竣事至賑欵除兵災救濟會三萬元之外該會共發出五萬元共約八萬元云 
[松滬分債已在實行徴收]  
　　松滬軍事善後公債前經南北商會等紛電北京奉天反對並請段執政轉令該局即日撤消在案惟該局以事巳籌備完竣且需欵急迫必須實行故不待下令已在開始徴收除上海南北市多數不願照付外其餘四鄉及浦東等處連日巳收得數千元南北市各法圑如商會縣議會等對於此案因分債局操之過急非常不滿故擬即繼續開會討論辦法云 
[南區商聯會電請停征公債]  
　　南區商聯會昨拍電張軍長略謂淞滬公債聞單局長定馬日開征淞滬人民恐慌已極去年何護軍使開辦公債一時苛政本何足取今歲節魔蒞滬軍隊撤防羣情悦服繼續公債至失民心請速令該局停止征收無任禱切云 
[淞滬市政條例將公布巳提出閣議]  
　　國聞通信社云昨據私人方面所接得北京電訊淞滬市政條例經執政催促法制局巳於星期六（二十一）提出閣議昨日之閣議討論此事日内即可公布云 
[特别市籌備會將開議議市公約草案]  
　　呈報段執政及省長 
　　淞滬特别市籌備委員會昨致京電云北京段執政鈞鑒淞滬特别市包括原有市鄉甚多情形複雜本會按照籌備程序組織特别市臨時市議會及特别市公約起草委員會均經報省咨部在案現在市公約草案已由該起草員等親履各市鄉調查實况鄭重草定擬即擇日開特别市臨時市議會詳加討論逐條議决當可適合地方情形而符人民公意一俟議决後仍當報省咨部候中央核准施行報載市制即提閣議請從緩頒布免起地方誤會以期增進與中央合作之感情淞滬人民幸甚淞滬特市籌備委員會李鍾珏等叩箇 
　　該委員會又致省電云南京韓省長崇鑒淞滬特别市自奉文組織籌備後業將籌備情形先後報請咨部在案現市公約草案（中略）以期增進與中央合作之感情懇即日電咨執政府實爲公便淞滬特别市籌備委員會李鍾珏叩箇 
[楊天驥今晚北上兩星期後再來滬]  
　　淞滬市政督辦孫寳琦所派委員楊天驥來滬接洽各事大致就緒楊氏定今晚十一時半夜快車北上覆命約兩星期後再來滬云 
[錢業公會對同業私收劣角之取締]  
　　自滬地到有大批雙毫新銀角在市行用後錢業公會查得此項銀角銀色低劣有害市面特開會集議取締辦法議决同業不得私自收買如有違章查出後取消公會買賣一面派調查員暗中調查詎有法租界著名之某莊暗中收進有二三十萬之多事被調查員及同業查知報告公會當即收消該莊在公會買賣該莊自知不合倩人調解自願罰銀二千萬珦充作善舉同業不允該莊自被取消在公會買賣後營業上大受阻礙影響甚大現經理王某懇請該業各董調解以此新銀角當收進時適返寗波原籍實未知悉刻已將經收之友辭歇請求諒解嗣後不再收買此項劣角未知該業董能爲之斡旋否 
[南區商聯會函請禁止新角]  
　　南區商聯會因本月十九日三角街三星期樓拒用新角釀成巨案昨由該會函請上海縣商會將新角設法禁止其函云敬啓者本月二十日據本會會員三星樓酒館邵運家函稱敝館均昨晚八時有董壽寳等來吃酒菜洋八元有零均以劣次之新角惠賬敝館以新角市不通行婉言拒絕彼等不問理由遽將司賬毆打當由司務出爲調解彼等非惟不服竟邀集一百餘人各携凶器肆行亂打計傷六人又被搶去大洋八十餘元小洋三百餘角銅元十八千並將店内器具打毁敝館以拒用新角致受損失爲特報告貴會請即召集各業籌商對付方法以維商家營業等情據此敝會當即派員調查事係屬實案經淞滬警察廳移送上海地方檢察廳聽候法律解决惟此案爭點係收拒用新角發生攸關全埠金融理應思患預防以安商業即經開會議决僉以新角輕薄銀色甚低節經各圑體呼籲禁用而市上發現該項新角依然不絕買賣齟齬所在時有應請商會呈請官廳禁絕來源免再起釁茲據前因合行函請貴會俯鑒三星樓因拒用新角釀成事端應即呈請官廳將新角來源嚴行禁止以維商業而保治安不勝迫切感禱之至云 
[孫中山逝世之哀悼（十）（一）]  
　　國民黨員之公祭莫利愛路孫宅於昨今兩日正式開弔昨爲黨員公祭之期禮堂設孫宅内花園中搭有蓬帳中懸中山先生戎裝遺像旁懸革命尙未成功同志仍須努力十字上懸額日［光同日月］上午九時三十分起行禮到各區黨部黨員五百餘人永安公司職員二十餘人第一區黨部并派軍樂隊一隊到場由張廷灦·葉楚傖·吳熙泉·等分任招待孫鐵人贊禮龐書城主祭儀式極莊嚴秩序如下㈠就位㈡爵周佩箴㈢讀遺囑陳德徴㈣讀祭文韓覺民㈤行禮㈥退席下午個人往祭者亦衆并有百合明星等公司前往攝取影片 
　　開弔日派定之職員二十四五兩日孫宅派定各職員如下吳熙泉·周佩箴招待中國官廳韓覺民·韓福民·鄧中夏贊禮洪鼎蕭飛烈·姜長麟·徐子培在門前招待朱季恂·沈澤民·鄭逹夫招待普通來賓張君謀·張女士·蔣光赤·洪水星·葉景良·張太來·周頌西·周景張廷灦·何世楨·何葆仁招待外賓曾啓威·陸桂芳招待兩廣人及華僑 
　　國民黨區分部之追悼昨日上海特别區中國國民黨四區六五部遵照中央執行部令開追悼孫先生大會到五六十人各分黑紗一幅會場中懸孫先生遺像上有東亞明星四大字另書孫先生遺囑一紙並輓聯二副其一［爲人類競求進化先導是天上自由平等之神］其二［偉業邁前賢赢得同胞尊國父豐功還未竟何堪中道失元勛］其秩序如下㈠奏樂㈡全體列隊㈢行三鞠躬禮㈣主席讀祭文㈤唱哀悼歌㈥中山演説留聲片㈦散會 
　　又國民黨上海市第四區黨部各區分部代表於昨日下午二時開追悼總理籌備會朱義權主席首由主席報告本區黨部除參加各方面之追悼會上外應單獨舉行一追悼會之理由畢黨議决㈠開追悼會日期本月二十九日㈡地點西摩路上海大學㈢經費由各分部各認一元餘則由區黨部擔任㈣各分部至少須備輓聯一副祭文備否聽便㈤是日除散發總理遺像及遺囑外並出一刋物黨推定由區黨部徴稿編輯次推定朱義權·林鈞·張曉柳·施乃鑄·王人路·郭伯和·李炳祥·黄昌煒等八人爲籌備委員招待則臨時於每區分部中指定一人或二人擔任云 
　　又本埠國民黨第五區一·二·十三·十四·四部分黨員於前日奉到中央通告即於昨日上午九時假兆豐路十七號南洋烟草織工同志會祭奠總理到會黨員百三十餘人會場佈置極嚴肅首由黨員張志餘宣佈全體對遺像三鞠躬禮繼宣讀遺囑靜默三分鐘並由張渭川·　公燿·容介卿·李英漢·梁永頣·羅炳容等十餘人相繼講演總理功勲及其主義一致謹遵遺囑努力革命至十一時始散會 
　　又五區第三區分部於二十三日九時全體黨員假借華商烟工廠開會公祭該工廠下半旗停工作以誌哀忱男女職工數百人亦加入公祭會場正中設孫總理遺像四週圍以生花秩序如下㈠開會㈡主席李劍泉宣佈開會理由及報告孫總理一生歷史㈢羅捷文讀祭文㈣全體向遺像行三鞠躬禮㈤贈紀念品㈥讀遺囑㈦關民生潘玉屏演説大意謂孫總理爲國爲民功業未成忽遭萎謝望各同志遵照遺囑繼續奮鬥以竟全功等語㈧閉會 
　　縣署函各機關襄辦孫公追悼會上海縣知事公署昨致本邑公私各機關函云逕啓者頃准孫公追悼會籌備處函開孫公殂謝天下同志吾滬爲全國通商大埠茲敝處聯合軍警政商學工各界各圑體開追悼大會所需經費預算萬金溯孫公手創民國艱苦備嘗一朝薨逝待禮宜隆所有滬上各機關亦應一體加入共負支出爲此函請台端乞爲代向各機關籌措並請各派代表與會共襄祭禮等因准此除由敝知事先行擔任籌備費百元並分别函致外相應函逹即希查照辦理並希見復爲荷又函云逕啓者頃准孫公悼會上海籌備處函開孫中山靈柩已於十九日移奉北京社稷殿並於二十四日起正式開吊此間决定與北京同日舉行靈　設法租界莫利愛路二十九號除由國民黨登報通告外特以奉聞並望通知貴署所屬各機關自二十四日起一律下旗七天同致哀悼等因准此除分行外相應函逹即希查照辦理爲荷 
　　拒毒會電請全國分會誌哀中華國民拒毒會昨通電全國二百四十七分會云全國各省區分會分鑒孫中山先生手剏民國對於近年國内烟禍尤爲關心本會對於先生最近廢除不平等條約·召集國民會議等主張咸認爲解决烟禁問題之惟一方法滿望先生克享遐齡領導民衆從事奮鬭何期藥石無靈遽爾逝世噩訊傅來震驚曷勝除電本會會長徐謙駐京代表羅運炎前往北京中央公園弔唁并由幹事黄嘉惠躬赴本埠莫利愛路孫庽致祭外合特電逹請於本月二十四日起一致下半旗七日并就近加入各地追悼會以表哀思中華國民拒毒會養 
　　各圑體追悼會之籌備各公圑追悼孫中山先生籌備會現又加入同德醫學學生會·上海蜀評社·國會議員通信處·國立自治學院自治會·中華音樂會·宏才大學·新農業社·滄笙公學·旅滬廣帮雜貨聯德工會·女子職業學校·滬江綢綾染業公所·等四十餘圑體以今日爲 
 
 

Page 14

 
 
1;第一萬八千六百九十九號;中華民國十四年 西曆一千九百二十五年三月二十四號
星期二 * *止巳將近二百矣今日下午開交際·文書·會計·各股委員會交際股公推女子文學專門學校校長黄鼎華爲主任議决請交際員向各公圑努力徴求參加文書股推郭肇唐爲主任會計股推愛國女學王挹清爲主任擬於明日下午開宣傅庶務委員會並於明日委員會中討論出刋物及佈置會場等事務云 
　　各學校之追悼㈠［南大附中］南方大學附屬中學於昨日上午舉行追悼孫中山先生大會禮堂正中懸孫氏遺像全體敎職員學生入席後首由主席張四維報告開會宗旨全體靜默三分鐘向遺像行三鞠躬禮次宣讀遺囑祭文再次王了人講中山先生之歷史張四维講中山先生之革命精神敎職員顧二泉江紹延阮　等演説最後主席謂中山先生耐勞忍苦堅毅不拔之精神實爲吾輩青年人之好模範云云講畢即散會㈡［自治 
學院］自治學院於昨日上午九時開會追悼前中華民國臨時總統孫中山先生除行禮外並有會慕韓張君勱等數人講演㈢［華東公學］新閘橋北華東公學於昨日上午在該校禮堂舉行遥祭禮中供孫先生遺像四圍綴以花圈上罩黑紗像旁懸輓聯一副文日［偉績著中華四百兆人民同悼國父大名震世界五十萬黨員共哭先生］其禮節如下㈠報告先生歷史㈡謁瞻遺像㈢招靈（三呼先生萬歲）㈣默悼五分鐘㈤唱追悼歌㈥演説當行禮時會場肅穆景象凄慘 
　　各圑體聯合會之通告中華民國各圑體聯合會議於昨發出通告云本會議爲孫公中山追悼大會事迭經開會討論茲爲便利辦事起見决定全體加入法租界西門路山東會館孫公追悼會上海籌備處以期作大規模之追悼表示國民之哀惜除由本會將各圑體全體代表先行報告外恐有未週務希貴圑體自即日起從速直接函逹該會可也又本月二十四日即星期二下午在莫利愛路二十九號爲各圑體公孫先生之期除由本會議派員招待外務請貴圑體諸君自由往祭專此奉告謹請公鑒中華民國各圑體聯合會議通啓三月二十三日 
[國民黨女黨員之婦女運動]  
　　中國國民黨婦女部昨日通告各同志云各位同志二十日上海女黨員追悼總理大會以總理逝世爲吾黨吾國不可補償之極大損失我們欲補償此極大損失惟有謹遵總理遺囑努力貫澈總理國民革命之遺志是以决定㈠通電北京中央執行委員會表示誓遵總理遺囑並要求中央執行委員會以黨的職權主義代理總理職權一面注重黨的敎育一面擴大黨的數量使總理革命精神成爲全國人民共同之精神總理革命事業成爲全國人民共同之事業㈡自此以後吾女同志應加倍努力於總理革命主義之宣傅在四月十五以前至少每個女同志應負責徴求三個女黨員至四月十五日下午二時同開女黨員全體大會各女同志聯同其所介紹之新同志一併到會㈢自茲以後女黨員至低限度應加倍努力於婦女運動婦女運動委員會開會時凡屬委員均應到會其有特别事故萬難到會者亦應書面請假以昭愼重右項决議案相應函逹並希各同志努力執行以慰總理在天之靈附來願書五份黨員入黨表十五分（注意）願書每人塡一張入黨表每人塡三張（寫法 
同檨）幸察收是荷 
[女國民大會代表昨已北上]  
　　要求政府修正國民會議條例 
　　上海女國民大會爲要求執政府修正國民代表會議條例草案加入國民會議起見特派李劍秋女士即日代表進京直接向執政府要求并恊同京都婦女界共策進行爭回女國民之一切職權李女士已於昨日離滬北上茲將上海女國民大會致劍秋儀彬兩代表之公函錄下儀彬劍秋兩先生大鑒國民會議條例草案違反民意剥奪女權同人等誓不承認除通電北京各地駐京女代表曁全國婦女一致抗爭要求善後會議自動修正並於條例上明文規定婦女圑體得派代表參加國民會議外特委任兩先生代表同人在京恊同各界姊妹積極奮鬭並面請全國國民會議促成會代表大會迅與善後會開一聯席會議將國民會議條例草案限制職權限制選舉兩點根本修正特此函逹台端務希努力進行無任公感順頌大安上海女國民大會啓 
[善後會議代表昨晚北上]  
　　善後會議代表王悦山等九人於昨晚乘十一時半特别快車赴寗轉車北上參與善後會議云 
[中國工程學會對於無線電之建議]  
　　中國工程學會因政府對於無線電事業仍取嚴厲取締手段殊不足以提倡學術引起研究興味昨特上條陳於交通部云總次長鈞鑒竊以無線電信爲交通事業之一二十年來歐美日本從事發展不遺餘力誠以無線電信於工商業航海航空及軍用上均有莫大之關係也吾國邇來以政局不寗四方多故致國家命脈所繫之交通事業不暇籌顧關於使用無線電報電話政府應訂之條例未能一一公布遂令外人乘隙投機赿軌圖利而吾國之醉心於新學術者有不勝手足無措之感若不速行釐訂條例并嚴禁外人擅行收發無線電信則國家利權之損失何堪設想用特不揣冒味謹擬管見數則上呈鈞覽務祈採擇施行不勝屏營待命之至中國工程學會會長徐佩璜·副會長凌鴻勛·謹上 
　　附呈無線電報話意見書㈠嚴行取締外人在吾國境内或領士建立無線電台之收發藉以漁利㈡禁止自後外商不得在中國境内創辦無線電製造公司㈢無線電材料宜與電話材料同等待遇分軍用與非軍用二類凡軍用材料一律作爲違禁品而非軍用材料則宜一律開放以鼓勵國人對於無線電事業之興趣及研究㈣除遵行一九一二年在倫敦訂立萬國無線電信公約外政府宜訂定無線電條例關於左列各項（甲）凡軍用商用之無線電報電話應爲政府專有及管轄之規定（ 
乙）敎育機關公共圑體及個人裝設無線電報或電話機之規定及限制（丙）私家無線電台違犯無線電信條例之處罰（丁）軍用時期政府暫時收管或使用私家無線電台之規定（戊）商輪上無線電報機之裝設及電浪長度之規定（已）外國商輪及兵艦停泊港岸及行駛領海内使用無線電信之限制（庚）無線材料進出口時分别種類限制㈤通都大邑及通商口岸應准商辦無線電話播送站發送音樂及演説以涵陶人民㈥訂定國内國外無線電報收費章程㈦訂定無線電報收發手續章程㈧訂定考試無線電報收發員章程㈨建立海岸無線電台以利航海及救險㈩國立無線電台除收發官商電報宜有規定之氣候及時刻報告 
[何東昨日過滬赴英]  
　　本届倫敦實業博覽會何東爵士蒐羅中國物品前往與賽且被聘爲該會委員成績甚佳何氏襄贊會務亦極爲英人所推崇該會現展期數月何氏續被延聘二十日由港起程昨晨過滬乘便登陸訪諸至友午後四時半即搭原輪首途 
[閩周賀孫傅芳壽禮物十五箱]  
　　閩督周蔭人因浙督孫傅芳於陰曆三月初三日爲四十一歲壽辰特派代表某副官隨帶馬弁二名持禮物十五箱（聞係古磁）由閩裝輪來滬於昨日（二十三）上午八時零五分運至南車站裝交滬杭鐵路鐵蓬車一輛附掛由滬開杭之特别快車運往杭州督辦公署云 
[滬杭路爲浙孫壽辰加掛車輛]  
　　夏曆三月初三日爲浙督孫傅芳四十晋一壽誕各省軍警政界酌派代表赴杭慶祝者不少滬杭路局訂於明日起各快車上加掛頭二等車一輛以便賀客往返之需 
[坎拿大鐵路總經理過滬北上]  
　　美國坎拿大鐵路總經理派來司將於今夜（二十四）乘滬寗夜車北上交通部已電令各路專備花車應用 
[運坎物品禁用乾草裝箱]  
　　農商部訓令總商會 
　　農商部訓令上海總商會文云准税務處咨准外交部函據駐坎拿大總領事電稱坎拿大現防獸疫禁用乾草禾管殻等類裝箱如用此類裝箱在港須請ＤｒＭｃｋｅｎｇｉｅ在滬請ＤｒＫｅｙｔｏｃｋ出憑照除電港商會外謹聞等語函請查照辦理等因除令關遵照外咨請轉令各省商會知照等因到部除分令外合行令仰轉知各商號遵照此令農商坎長代理部務劉治州 
[太平洋國民會議籌備會之進行]  
　　今日開執行委員會 
　　參與太平洋國民會議之中國籌備會迭接檀香山總會函催聲稱各國均已準備妥恊中國似應積極進行以便届時出席該籌備會主席余日章業已函復總會報告一切并通告本會各委員今日下午在總商會開執行委員會討論一切進行事宜通告云逕啓者本會茲訂於三月二十四日（即星期二）下午四時在總商會開執行委員會届時務乞台端撥冗出席其策進行爲荷太平洋國民會議中國籌備會啓 
[航業雜訊]  
　　花旗公司收買五美輪美商花旗輪船公司航行舊金山·上海·香港班内之五總統輪係美國國有輪船由花旗公司經理本年美航部有出售此惠爾遜·林肯·批亞士·及克爾夫倫·塔夫得等五總統輪之事昨日本埠花旗公司接舊金山來電謂美政府出售五郵船事今已開標計花旗公司投價六百七十五萬元美金其次斯旦雷大來氏投價五百六十二萬五千元美金結果美政府已决定將此五輪售與花旗郵船公司准其繼續航行此舊金山一路來電又謂至遲在下星期便可正式决定中美太平洋航綫以舊金山一路爲最優故競爭此綫者衆現在花旗公司投資購得此五輪後與提督·大來·三美航商各占一綫矣 
　　法兵艦開往閩海邇來浙江象山舟山洋面海盜猖獗擾害航商屢有所聞法商輪之在閩浙洋面行駛者頗多故昨日午後法國駐滬砲艦亞爾太埃號奉命開赴閩浙洋面巡護法國商輪矣 
　　日使館員之赴任外交部新任中國駐日公使館之參贊耿嘉基氏現奉部令赴日履新爰由京南下在滬向日本郵船公司購定二十六日出口之長崎九輪客位赴日履新矣 
　　上江新增三淺水輪揚子江上游綫内之航業近年發逹一日千里而華商輪之在漢口以上宜昌沙市間行駛者多爲淺水級輪現當復航之始又有新淺水華商輪三艘增入㈠南昌號載量爲三十噸係行駛上下游兼航者由張珊記輪局新購㈡宏福號載量十五噸係走漢口宜昌爲福記輪局所購㈢美度輪載量十六噸走宜漢專班爲漢康公司所購 
[西報續紀假鈔票案]  
　　大晚報云牽涉甘維露律師之假紗票案已略誌前報茲聞法捕房中已拘有兩華人據稱即直接犯有私製及行使交通假鈔票之罪將解往法租界會審公廨審問此後復抄獲私印假鈔票之新式印機兩架犯罪文件無數及假鈔票三萬餘元至破案地點法捕房因尙在偵緝要犯中未肯發表又上星期六跑塲内有日婦淺羽氏用假鈔票購跑馬票察出被捕解往日領事署鞫問料該人與此案當亦不無關係現法租界及公共租界捕房對於此案偵查極爲認眞至甘維露律師定於星期三上午十時續審聞甘氏將加延葛福萊公館諸律師代爲辯護云 
　　文匯報云日婦淺羽氏今晨由日領事公堂審問察其使用之五元鈔票兩張一眞一假詰以假票來由供稱係前次購跑馬票時找出當時不知其僞貿然收受行用問官以非故犯從寬開釋 
[造船所控案參加人請求覆審不准]  
　　大晚報云江南造船所控追所失價值四萬兩之材料機件一案前經參加訴訟人陳姓之代表律師海思克氏呈請覆審後今晨由美署潘按使研審海思克律師聲稱本月十二日該案判决時到庭作證之楊姓ＳＣＹｏｕｎｇ實非ＳＣＹｏｕｎｇ至是日渠及當事人陳姓不到庭之故因聞曾有展期審訊之成約故原告律師瓊斯氏聲明當時本案各重要關係人間並無此項成約堂上遂斷海思克律師三月十二日不到庭委屬疏忽所請覆審一節礙難照准云 
[昇源猪行秤手被拘案昨聞]  
　　胡松甫已保釋 
　　滬南薛家浜昇源猪行秤手胡松甫因與客商秤猪交昜爲警廳稽查員所拘連同大秤帳簿一併帶入警所申解警廳司法科候訊旋經猪行業敦仁堂公所據情函致上海南北兩商會轉呈警廳長請將胡釋放並發還所扣大秤賬簿各情已紀前報茲聞此案現經總商會會長方椒伯赴廳陳述猪行歷來沿用此項大秤之慣例早經客商公同允洽並無異言即各肉莊亦有連帶之交昜均以分兩爲移轉毫無欺騙之事應請維持營業先懇准予將胡松甫保回發還秤簿以便照常開秤交昜因猪隻到埠懸延與衛生大有關係等情常廳長已飭司法科傅昇源行執事徐大林·源大行王可城·長源行許積堂·順記行倪伯勲·潤大行夏子芳·源順行徐金科·源和行沈雲生·等七人到案預審之下供明前情並云猪欄豢猪一事係棧積客家不及趕回宰作坊而設並非久留至於棧房現已待該處路工完竣後即須另行建築改良方式等語段科長核供後即面陳常廳長請示辦理當諭將胡保回各該經理亦着退去賬簿大秤候函送商會轉給該行具領外仍候南北兩商會對於猪行之秤應如何改良之處秉公整理以昭公允云 
　　中國新聞社云江北猪商陳同興與昇源猪行因秤猪發生糾葛一案昨日如臯旅滬公會特函請警廳秉公辦理函云采園廳長鈞鑒頃據敝同鄉陳同興投稱由江北如臯地方販運猪隻來滬在昇源猪行寄售被該行秤手胡松甫使用重秤减抑斤兩並遭毆打當赴鈞廳請求伸雪等情查南市昇源等七家猪行使用二十八兩八錢重秤藉口爲秤桿過長以圖使用便利而實際計算斤兩並不依照天秤市價好否以加幾加幾核算平素衹得加四五是每擔已捐虧五十斤雙算斤兩年難一日而該行竟致函上海總商會謂按猪只估貨市面高下以供應多寡爲轉移向定呆猪價每擔洋十六元因以秤量而定升降譬如平市猪量百斤者以二百斤結價如用十六兩天平秤則因猪量重者有二百數十斤天平秤秤桿過長運用不便不得不以十四兩四錢斤雙秤代用之所以同治年問三方公議以二十八兩八錢訂秤之所由來也外人不明敝業習價慣以爲不良今以百斤之猪而以二百斤結價與單位天平秤無異云云顯係意圖朦混心不堪問事實具在可以查得且貨物市價應有漲落而該行等核定猪價則呆以每擔十六元計算世界商業無此惡例是以市價稍好而猪商每亦多折本且江北猪隻原價年來隨生活程度而俱增來滬之售價則數十年如一日即或斤兩不差而原價已受虧損此種欺凌客商龔斷市價手段自應澈底查究爲特呈請貴廳長嚴爲懲辦不勝感盼之至 
[南市東區商聯會援助悦來旅館]  
　　南市東區業聯合會昨致淞滬警察廳長函云敬肅者頃接中法藥房·錢瑞記·九餘號·洪順號·等商店函稱敝號等久居十六舗老馬路一帶營業茲有鄰近悦來旅館昨日來一旅客張益和投宿今晨出外即返口稱無錢交付房金將包裹寄交賬房聲言出外取錢再付房金乃該客甫經出門即有宣撫第一軍便衣稽查三人直入賬房將該客所寄存之包裹啓開不料内藏手槍兩支即認爲該旅館私藏軍械將館主黄春榮及賬房徐清泉二人帶至一區警署轉解警廳在案該館主平日營業正當無端被害情實可憐除環請警廳並請貴會代呈警廳籲懇保釋等因到會查上海旅館習慣旅客每有物件寄交賬房館主未能究其底細亦屬實情該館營業有年尙屬安分此案發生後羣情惶駭慄慄可危是以敬懇鈞廳俯念無辜受累原情交保開釋至爲感紉實爲德便謹上淞滬警察廳廳長常滬南東區商業聯合會謹啓 
[徽寗同鄉會開會記]  
　　援助三星樓被人搗毁案 
　　徽寗同鄉會昨開理評聯席會余魯卿主席首議同鄉三星樓徽館被人搗毁請求援助案經該樓股東代表章震東報告肇事情形街鄰王某申述目覩狀况胡佩如報告親往調查情形經衆討論認爲糾衆行兇非特妨礙商業抑且擾亂治安該管警察事前不能消弭臨塲又不彈壓事後復聽信一面之言顚倒黑白亦覺有虧職守議决除函請檢警兩廳秉公澈究外并函請縣商會·各路商總聯會·南區商聯會一致援助茲錄致警廳函如下敬啓者昨據敝會會員邵運家來會報稱運家經理之三星樓菜館在南市三角街地方於陰曆二月二十五夜八時許有流氓二十餘人來館夜餐餐畢惠帳因有鉛角多枚不能收用經司帳婉言拒絕并請掉換詎彼等非惟不允竟先動武致將館中夥友毆傷至六人之多當即報告崗警非但未來彈壓反聽彼等一面之詞竟誣夥友毆人遂將受傷六人及彼方數人一併帶往警署而彼等心尙不甘復嘯聚黨羽百餘人各帶兇器前來聲勢洶洶如臨大敵斯時館中夥友已聞風躱避彼等即肆行搗毁所有器皿什物損失甚多并將帳檯抽屜中所存鈔洋數十元·小洋三百餘角·銅元十數千·刦奪一空嗣聞警署將帶去之人略加訊問僅留彼方一人連同店夥六人一併解送檢廳次日提訊將敝樓夥友五人釋放其餘一人與彼方一人交保釋出并謂毆打之事即此了結關於賠償部分須另案起訴除延請律師依法控追損失外來會請求援助等情敝會即派員馳往調查據所報告并證以街鄰之言與邵君所述相同竊思上海爲萬商雲集之地該流氓等竟敢於光天化日之下糾衆行兇且搶刦銀洋形同盜匪似此目無法紀擾亂治安若不從嚴懲治商店焉敢貿昜而當地崗警旣不能弭禍於事前復不能秉公於事後揆之保衞商民之旨似覺有虧職守敝會懲前毖後隠憂萬分用敢據情函請鈞長對於該管警署溺職殃民之處賜予澈究庶此後地方治安商民營業兩受其益不勝公感（下略） 
[引翔鄉選舉爭議案之呈復]  
　　上海縣知事李祖夔爲引翔鄉選舉爭議一事昨呈省長文云呈爲引翔鄉自治職員並未遽行就職據實呈復仰祈鑒核事案奉訓令第一五一四號以據上邑引翔鄉公民許鹏飛等呈爲自治職員非法就職請求解散法辦等情令行知事即便查明依法處分具報等因並發抄件二紙到署奉此竊查引翔鄉自治職員自上年改選發生爭議當經呈奉省長第一○九○六號指令内開本案選舉爭議業經據呈咨交省議會公斷在未經省會解决以前該引翔鄉鄉董一職准由該知事以職權委任此次改選當選之新鄉董暫行接辦等因遵經沈前知事照委新鄉董周文勲接辦在案上年十二月間據該鄉董呈稱該鄉昆連租界市面日興事務日重現值議會停頓百端待理邇來又復多病竭一人之謀慮終覺應付爲難從前經董時代亦有副經董以資助理聲請援案委任新鄉佐王銓驥暫行接事以資襄助而免貽誤等情經李前知事准予援案照委在案是引翔鄉鄉董鄉佐均係縣知事以職權委任即該董佐等所就之職係就縣知事委任之職而非就地方自治選任之職原呈指爲不待選舉爭議解决非法就職未免牽强誤會至該鄉議會因爭議未决停頓迄今並未開會行使職務乃該公民等僅因里道恊會名單載有議長議員等字樣遽指爲就職之證更未免抺煞事實有意糾纏奉令前因理合將查明引翔鄉自治職員並未在選舉爭議未决以前遽行就職緣由據實呈復仰祈鑒核實爲公便謹呈 
[尙有本埠新聞轉入後頁]  
 
 

Page 15

 
 
1;第一萬八千六百九十九號;中華民國十四年 西曆一千九百二十五年三月二十四號
星期二 * *本埠新聞二 
[拒毒代表在京行動之函報]  
　　中華國民拒毒會昨接赴京代表羅運炎君來函云此間鴉片專賣一層仍未完全銷滅内務部並且有人至美國拒土會搜取材料以爲起草張本又聞條陳專賣説者竟有八九人市上并發生［專賣救國］之傅單爲此特在京師東方時報平民新報等發表反對宜言逐條指駁此後仍擬繼續宣傅知注謹聞又十八日寄來函云昨早赴海軍部晋謁段執政據代見者云段對拒毒極表同情尤贊成本會惟善後會議行將閉幕而重要議案一未解决禁烟問題恐不及提出鄙人當謂國民會議爲立法的善後會議爲行政的禁烟法令具在不必再行立法所以烟禁廢弛實緣武人弁髦法令包庇運販以作餉源之所致且中央法令不出都門解决糾紛端賴斯會並請段執政下令自北京起全國實行禁烟彼均允爲一一代逹次又謁熊希齡彼極端贊成恊助并請本會擬具意見彼當代爲提出務請本會召集董幹聯會推人起草迅速寄來以便照轉云 
[川黔奇飢之滬聞]  
　　旅滬黔人趙振纓君於二月間回黔省親三月一日至六日道經川黔邊界这綦江·松坎·桐梓·數百里間飢民載道有室毁不蔽風雨者有室内空無一人者有室内雖有人而不舉火者有舉火而所煑皆厥根樹皮全無粒米者沿路查看除每日均有死亡外其生存者皆鳩形鵠面苟延殘喘呻吟破屋　倒道旁觸目皆是據云屢遭匪刦壯者富者均相偕逃散云聞趙君已將目覩慘情電告中國紅十字會總辦事處請迅籌急賑以濟萬一愼勿以遠水不救近火遂如秦人之視赿人想旅滬川黔人士尤必能聞訊興起也 
[清東塘工局商劃耶松契地之呈文]  
　　浦東塘工善後局董朱日宣呈江蘇特派交涉公署文云案查浦東慶寗市塘工分局碼頭迤西至西渡碼頭向有渡船惟地方人民津渡東西遥隔太遠董局擬在耶松契地之東·美孕契地之西即慶寗市及西渡兩碼頭之間闢一路綫直逹出浦回復東渡名稱使地方便於津渡當經董局於民國十二年十一月議定就美孕油池美册二八一四號契地内劃出八尺其所以繼劃八尺之故實因逼近油池未能加劃之關係業於上年由美孕將圍墙移進輿情頗爲歡洽該路昆連英册五六四一號契地係耶松廠產業須就該契地商劃二丈二尺合成三丈以利行人其兩契地南首昆連之地爲姚姓墳墓業經劃出三丈給領遷墳地價費四百五十元寺前浜南之路綫爲徐沈兩姓之屋俟該浜建橋之後即可收讓所有路綫碼頭工程俟耶松船塢之契地劃出即可建築此次美孕油池所劃之地原爲顧全公益並無其他抵償現聞耶松劃地沿浦如有升科儘可抵劃事關水陸交通地方公益必荷耶松契主之贊助董局爲地方辦理公益紉感尤深理合繪圖具説呈請鑒核俯賜函致英領事轉商該契主查照辦理並分行浚浦局會丈局知照云云 
[舢板渡船請籌餉添警之飭查]  
　　淞滬舢板渡船一業刻已組織聯合會成立後擬在浦江中添設水巡以保護營業警餉按月由舢板渡聯合會籌措投淞滬警察廳禀求核准常廳長以該會所呈籌餉添警各節應否照准昨已令飭水巡隊長查明詳報矣 
[七浦路赿貨殺人案續誌]  
　　被害婦人之檢驗 
　　住居虹口七浦路一千零十一號門牌之紹興婦人胡陳氏（昨報誤載秦吳氏）前日下午在阿拉白司脱路僱坐黄包車行經七浦路北山西路口突被盜匪兩人攔截去路搶刦手臂所戴金鐲金戒乃氏抗拒被盜匪開放手槍擊傷腦部斃命兇盜遠遁業經捕房將屍舁送驗屍所候報請公共公廨中西官相驗各情已紀昨報昨午由匯司捕房捕頭麥根泉投廨禀請邵襄讞與英惠副領事蒞所檢驗之下當即塡明屍格升座公位據包探王桂亭費克倫投案禀明前情並稱屍屬今已傅案請訊並據沈胡氏投案供稱死者胡陳氏係我母親現年六十歲昨日上午十一時往親戚家吃小孩剃頭酒回家僱坐黄包車拉至北山西路遇盜搶刦手臂所戴金鐲一副當時因何被盜槍擊身死我未目覩要求嚴緝兇盜伸雪等詞又據見證李阿寳供我昨代死者僱黄包車如何遇盜我未看見等詞又據陳阿毛投稱昨午後二句一刻鐘我在七浦路北山西路口突聞槍聲兩蠁當即出視見死者已倒臥於途入喚巡捕當時未見盜匪等語經邵襄讞得供宣諭云本案發生在下午二時餘且地點亦在熱閙之區作證者應有義務亦無害處今到案之證人所供如此情形實使當局感受困難因捕房人員不在場時須得力於證人也諭畢遂商諸英領惠君援筆判日檢驗得巳死胡陳氏委係生前在途被盜匪開槍擊中要害身死着屍屬具結領屍棺殮仰捕房嚴緝兇盜務獲解究云 
[閘北偵緝隊員赿境查士之責革]  
　　閘北偵緝隊隊員樊國柱日前曾帶同偵探及巡警數十人往崇明沿海一帶查拿販土機關常廳長以樊不應赿境行施職權昨日傅樊到廳親自鞠訊令保安隊長警將樊責軍棍千數百下兩腿受創甚重流血不止由警送還其寓療治所有隊員一缺另委他員接充 
[滬寧車碾斃婦人]  
　　滬寗鐵路第二百零六公里處即滸墅關望亭之間於昨日（二十 
三）上午十時許有一年約三十歲之婦人爲第三十五次貨車經遇時碾斃 
[婦女會明日開常會]  
　　上海婦女會昨致會員通啓云啓者茲訂陽曆本月二十五日禮拜三下午四時半舉行常會假座英大馬路女子商業銀行樓上届時承進德會名人慨允蒞會演講女子問題凡我會員尙希各抒意見藉資討論會場中並備有茶點務希我同志準時光臨爲幸 
[德大愼記錢莊倒閉案之近訊]  
　　虹口百老匯路德大愼記錢莊去年倒閉之後莊主李馥清轉入葡萄牙國籍嗣債權任肇祥唐鏡柳等分延甘維露·克威兩律師向公共公廨訴追存欵等項業於三月十二日諭令傅李到案答辯李抗傅不到昨晨克威律師又投廨聲明被告李馥清係於去年七月方向葡領事署註册本案起訴事實在前李旣臨訟入籍應仍由公堂受理經俞襄讞商之美雅副領事遂下諭云由本廨檢察員函致葡國總領事因原告代表律師聲稱本案起訴事實在被告註册以前等語應再飭傅李馥清到案並答復三月十二日之堂諭 
[汽車夫控被侮辱案之訊結]  
　　被告西人除罰五十元外再賠償原告二百元 
　　汽車夫劉和尙前延普萊梅律師代表投法公堂控西人希萊持槍恐嚇請求追償損失等語昨經中西官商明堂諭判以訊得被告持槍恐嚇罪巳成全姑念事後自知理由向原告求和出於一時氣憤所致情有可原應着被告罰洋五十元充公再賠原告損失洋二百元以儆 
[織襪業增加襪價巳通告同業]  
　　上海織襪同業聯合會於前日開會議决增加襪價昨發通告云逕啓者本會各襪廠近因人造絲來貨飛漲襪價步跌若不嚴加整頓實於營業前途有碍業經各同業開會公同集議僉謂必須增價方可維持否則勢難開支茲經公决㈠半絲統每打增價洋二角㈡全絲統每打增價洋三角藉以維持血本補救營業爲特根據議决通告貴同業一致遵行是爲至要（下略） 
[百老滙路籘椅店火警]  
　　虹口百老匯路九百八十號門牌陳裕記籘椅店擱樓上於前晚八時許不戒於火登時冒穿屋頂當經各叚救火會聞警立驅皮帶車到場撲滅計焚燬樓面兩間左右隣居雖未遭殃然均受及水漬損失事後虹口捕房派探譚鳳池前往詳查起情形禀候核奪 
[游民工廠債劵開籤記]  
　　昨日游民工廠基金還本甲種債劵在該總籌募處開籤開出中籤號碼及經銷票號如下一等一二六六五號南昌福順祥二等一四二四七號寗波匯利源三等一七二二七號漢口大逹四等二七二九一號杭州行記五等二四四二四號本埠永最利 
[徽社第五届選舉揭曉]  
　　上海徽社總部昨開第五届選舉大會胡佩如主席致詞後開始投票公推余時黄叔驚檢票邵亦羣唱票曹志功程本海張國良羅純夫·錄票·徐雲松·程丹五監票結果各科幹事當選者如下㈠總務羅純夫·曹志功㈡文書程本海㈢會計邵亦羣㈣敎育王醒寰·胡素月女士㈤編輯張國良·程本海㈥交際胡佩如·嚴个凡·余時·許悦音女士㈦庶務徐雲松·黄叔　㈧發行羅鏡吾·張國良·并决定本星期二晚間行就職禮并攝影紀念 
[身帶烟土之科罰]  
　　安徽人李少棠前晚身藏雅片烟土十餘兩行至天津路浙江路口被巡捕搜出連人帶入老閘捕房昨解公共公廨經關讞員會同英馬副領事質訊之下判李罰洋二十元充公烟土送海關焚燬 
[圖搶珠鐲押九月]  
　　寗波人陳阿二因於前日下午在福州路搶刦婦人莊王氏手臂上所戴價值一百元之嵌珠鐲一只未所被該婦鳴捕拘獲昨解公共公堂中西官質訊之下判陳押西牢九月期滿遞回原籍 
[路刦案候查失主再訊]  
　　江北人吳金盛前日在虹口百老滙路攔刦某氏婦人之金圈一副包袱一個内置衣服十三件及現洋鈔票被包探金養吾查獲昨解公共公廨中西官略一質訊判吳收押展期一禮拜查明失主再訊 
[兩積竊各押五年]  
　　鉅竊方鼎勲·高子卿行竊仁記路十一號洋房内西人海爾值洋三千數百元之认飾被探目陸連奎獲解公共公廨押候查窡在案茲經查得派克路二十號門牌陳阿興家失竊衣服亦係方等串偷至該西人之失贜則已吊出一部份昨晨捕房將方高兩名解由邵襄讞會同英惠副領事質訊得兩被告均係過犯判各押西牢五年期滿方帶堂再核並着逐出租界英領判方監禁七年 
[串通舞弊案之堂諭]  
　　興富公司前延農復律師代表投法公堂控經理包蘭文·邵明耀·方潤峰·等串通舞弊一案昨經中西官商明堂諭判日訊得此案被告包蘭文·邵明耀·兩人實有串通舞弊行爲監守自盜罪已成立經本公堂祇將邵明耀拘獲包私逃無踪應着包蘭文提到押西牢十八個月邵押西牢六個月以儆再還原告私訴洋三千九百餘元應着包·邵·兩人共同負擔又個人透支賬欵着包蘭文交還五百餘元邵明耀交還三百八十餘元又第三被告方潤峯刑事證據不足應着交還原告私訴欠欵洋一千七百五十四元又透支賬洋三百餘元 
[挟仇聚黨兇毆之查究]  
　　有阿二者不知操何事業因婦人關係與楊某結不解仇雙方迭舉代表出爲排解不了前日阿二糾合多人出其不意將楊打傷楊心不甘服亦於昨午邀齊數十人各執利斧在滬城邑廟附近將阿二方面多人砍傷雙方並不報告警署彼此之傷各自投醫院醫治一區二分署楊署員訪悉前情以若龔聚衆兇毆有犯警規因飭巡長等前往查辦 
[電車乹車致傷行人]  
　　無鍚人玉泉寳昨日下午五時許在法公館馬路行走適有電車與塌車撞碰塌車復將泉寳撞倒碾折腿骨由捕將電車號碼抄錄拘塌車夫入捕房請究一面車送受傷人往仁濟醫院醫治將傷狀單呈報捕頭請究 
[東吳法科學生參觀地方廳]  
　　東吳大學法律科學生二十四名昨午至地方審檢廳禀准沈車兩廳長派員引導各生赴廳中上下各法庭參觀一周興辭而别 
[汽車碾斷行人腿骨]  
　　昨日下午一時許某號汽車駛經受多亞路撞倒寗波人徐寳光碾繼腿骨當由法捕房二百九十九號華捕到來將汽車號碼抄錄另雇車送受傷人往仁濟醫院醫治即持傷狀單呈報捕頭請究 
[呌賣冒牌雪花粉之訊結判押三禮拜]  
　　小販楊阿高前在天潼路呌賣假冒廣生行出品之雪花粉被控由捕房派探將楊拘解公共公廨因據楊供該粉係向閘北利華公司批購故判楊押候移提利華公司主到案再訊在案昨届審期原告廣生行之代表包仁律師到堂請求嚴究據包探凌潤產禀稱奉諭恊同警局往利華公司提人詎已逃避請示中西官磋商後判楊押滿三禮拜示儆 
[賭案罰援併誌]  
　　浦東塘橋鎭居民孫蘭生家前日邀友陸某·蔣某·及隣居陳姓婦人等聚賭麻準忽爲淞滬警廳便衣偵探查見立時鳴同崗警拘送三區三分署王署員以其家庭娱樂薄懲了事乃昨日警廳移文到署飭將該項賭案送廳處理王署員立傅男女四名送廳核辦聞每人判罰洋五元以儆又該署連日在南碼頭陳姓家·及塘橋楊和尙家拘獲賭案二起昨經王署員分别罰洋賭具充公完案 
[公共公廨訊案彚錄]  
　　昨日公共公廨訊理民事訟案併誌於下㈠恒利號延佑尼干帮辦施乃德訴葉文洲欠貨欵案堂諭改期十四天再訊㈠福昌衣莊訴張子衡欠房租洋案堂諭着被告繳現洋五十四元六角給原告具領以後無許拖欠至該屋内不准燒飯以防火災仰即遵照㈠福昌衣莊訴劉阿根欠房租洋案堂諭被告先繳三個月房租給原告具領下欠二個月限十四天補繳如日後仍有拖欠准予飭遷㈠愼記五金號訴朱子純欠貨洋案堂諭本案原告勝訴仰被告按照控數措償並負堂費㈠高蔣氏訴步守泉欠借洋案堂諭原告證據不確將案註銷㈠裴使爕訴裴瑞芝欠借欵案堂諭隔日公示新申兩報十四天傅逹㈠費裕源訴黄璋珪欠借洋案堂諭據原告供起訴後業已當面通知被告今呈出借據證明欠數屬實應判令償還原告洋一百元並自起訴日起至清償日止按年八釐之利息及堂費飭被告到案交保㈠金泰興訴龔雲龍等不理担保借洋案堂諭被告傅喚不到原告呈出抵押據應判令陳阿根保人龔雲龍得興竹器店共同償還原告洋二百五十元並自起訴日起至清償日止按年八釐之利息及堂費飭被告等到案交保㈠張逸雲訴樂羣旅館不付憑票洋案被告延朱斯　律師辯護堂諭改期續訊㈠鄒佩芬訴陳湘濤呑没跑馬票頭彩洋二千元案被告延羅傑律師代辯問官以此案有賭博性質堂諭本案註銷㈠愼泰莊訴紀榮貴欠欵案堂諭本案業經登報傅逹逾期該被告仍不投案顯係避匿應於缺席判决償還原告銀三萬零七百零四兩一錢洋三千零八十三元二角五分並負堂費並移請法公廨將所封該被告生財點交東莊公司自行拍賣分别備抵㈠楊慶和訴仇榮貴欠欵案堂諭案經登報傅逹該被告旣不具辯訴又不投案應准予缺席判决著償還原告銀六百九十二兩六錢五分又洋一百八十九元九角並准將所封該被告生財點交束莊公司自行拍賣分别抵償㈠義生昌號訴張文修欠欵案堂諭被告避匿不到業經登報傅逹逾期亦不投案應准予按照原告控數缺席判决著被告償還銀二萬三千一百零四兩七錢洋五百九十七元九角九分並負担堂費㈠陳連璋延露雪臣律師訴顧乃霖等賠償煤價洋案堂諭候行文上海地方審判廳移傅張·王·兩被告到案再行質訊顧准予交二百元保出外候訊 
[國貨月報出版]  
　　國貨月報第二年一期業已出版每册售銀二角内容較前益富分十餘類凡十萬餘字發行處在望平街二六六號 
[誌謝]  
　　昨承商務印書館惠贈第九卷第八第九號［小説世界］及第二十二卷第二第三號［東方雜誌］又中華書局惠贈第九期［兒童月刋］各一册誌此併謝 
公布欄 
[上海地方檢察廳]  
　　批示邵和善狀悉爾子業經本廳騐明係呼吸器　蔽塞而死與爾所訴毆打致死不合仰再查明報案核辦此批張王氏狀悉仰即來廳候訊此批　　朱有田等狀悉候送同級審判廳核此批李名植狀悉巳於前狀明白批示撫庸多凟此批袁王氏狀悉候送同級審判廳核辦此批吳銘生等狀悉巳當庭諭知矣此批王善才等狀悉候送同級審判廰核辦此批陳黄氏狀悉本案業巳不起訴候送違處分盡可也此批沈永發等案巳起訴所請不准此批邢惟友候傅訊核辦此批以上三月二十一日 
 
 

Page 16

 
 
1;第一萬八千六百九十九號;中華民國十四年 西曆一千九百二十五年三月二十四號
星期二 * *商業市况 
[京京專電]  
　　前塲柒長現貨開盤七扣收盤六九九五玖陸開盤三二四高至三三收盤三二七五後塲柒長現貨開盤六九九收盤六九九五玖陸開盤三二八收盤三二三七五餘皆未開（二十三日下午六鐘） 
[洋釐微漲]  
　　昨日洋釐早市價七錢二分四釐七毫半與前日無變動午市收盤價稍漲爲七錢二分四釐八毫七忽五比前日大一毫二忽半三月底期洋早市七錢二分四釐收盤七錢二分三釐八毫七忽五午市價七錢二分三釐八毫七忽五比上日亦漲一毫二忽五银拆早午兩市仍懸掛白借未有漲落 
[國内滙兑市况]  
　　上海銀行三月二十三日國内滙兑行市報告云今接津來電稱申匯及釐價均甚平穏此間行化掛牌仍爲一千零六十二兩洋因申厘較週末挻硬跌去一元計爲一千零零三元京公砝爲一千零五十四兩洋爲一千零零四元漢電前週末申滙漲爲九百七十三兩厘價爲七錢零一厘六毫二五亦漲一毫二五漢埠因當地比期習慣日來銀根較前轉緊而今晨申釐又復提高致滬漢銀洋兩匯牌價均跌計洋例爲一千零二十九兩七錢五分跌去二錢五分洋爲一千零零一元跌去一元濟南來電申匯價格甚高致銀元合申高出申厘五釐有奇此間濟匯牌價銀洋均漲計濟平爲一千零四十七兩五錢洋爲一千零十元青島銀洋均跌計膠足爲一千零六十九兩五錢洋爲一千零零四元烟台平穏烟估爲一千零三十六兩七錢五分洋爲一千零零八元云 
[神戶英美匯市電訊]  
　　昨日神戶匯兑市午前電日美滙兑賣價四十一元七五與上日無變動買價四十二元較上星期五高一二五日英賣價一先令八辦士八七五較前跌○六二五買價不變仍爲一先令九辦士正午來電日美賣價不變仍爲四十一元七五買價四十一元八七五較上午跌一二五日英賣價高○六二五爲一先令八辦士九三七五買價一先令八辦士九六八七五較午前跌零三一二五午後來電各無變動 
[美滙掛牌價略貴]  
　　昨日星期一各外匯掛牌除美匯小二角半外其餘均無變更計先令仍掛三先令零半辦士印匯仍爲二百零二羅比二五法匯仍爲一千四百法郎美匯則改爲七十二元七五香匯仍係七十四兩七五東匯亦仍爲五錢七分六二五嗬匯係一百八十一盾半新匯仍掛七十七兩 
[先令弗動市况較軟]  
　　昨日星期一先令弗動仍掛三先令零关辦士市况較上週爲軟銀行賣出六月份先令價爲三先令零半辦士至三先令零四三七五買進三先令零六二五至三先令零五六二五嗣後略平賣價改爲三先令零五六二五買進三先令零六八七五午後市况相差甚微銀行賣出六月份爲三先令零六二五買進三先令零七五以後並無上落云 
[美滙市况平平]  
　　昨日星期一美匯牌弗動仍掛七十二元七五市况甚形平平毫無上落銀行賣出六月份爲七十二元八七五買進七十三元午後亦然云 
[東滙弗動市况緊而回鬆]  
　　昨日星期一東匯掛牌亦係弗動仍爲五錢七分六二五市况初時趨緊銀行賣出六月份價爲五錢七分五六二五至五錢七分半買進五錢七分四三七五至五錢七分三七五嗣後則漸見趨鬆銀行賣出六月份爲五錢七五三七五至五錢七分一二五買進五錢七分二五至五錢六分八七五移時尤鬆銀行賣價五錢七分買進五錢六分七五至五錢六分八七五午後初時相等旋乃更見鬆動銀行賣出六月份價爲五錢六分八七五至五錢六分七五買進五錢六分七五至五錢六分六二五嗣後上落不大祇有零六二五之升降銀行賣出六月份爲五錢六分八一二五至五錢六分七五買進五錢六分六八七五至五錢七分六二五交昜仍稱畅達云 
[標金回跌四兩五錢]  
　　昨日星期一倫敦大條銀及美匯兑等均無報告五月份標金開盤二百八十三兩六錢較上日祇好一錢毛盤時尙無如何上落計小至二百八十三兩二錢又回高至二百八十三兩八錢（全市最 
高價·）先令揭曉爲二百八十三兩五錢各滙市况初時趨緊而標金則爲二百八十三兩餘嗣後東匯趨鬆標金遂小至二百八十一兩一錢後因買戶較多故又漲至二百八十二兩以後緣東匯更鬆標金逐漸盤跌至二百八十兩零二錢又高至二百八十兩零六錢是時人心不固賣者極形畅旺所以標金續跌至二百七十九兩一錢又頃日美匯兑大一二五而銀行東匯買價亦稍回平標金遂頓漲至二百八十一兩六錢後爲二百八十一兩收盤本月份登賬價格二百七十九兩四月份二百八十兩五月份二百八十一兩補水二百七十九兩蛤赤做過三百三十三兩下午標金開盤二百八十零九錢小至二百八十兩零二錢又升至二百八十兩零五錢先令揭曉時二百八十兩之譜各匯市况初與上午相等標金因人心依然不堅故遂跌至二百七十九兩一錢又高至二百七十九兩六錢後因東匯愈趨愈疲標金又跌至二百七十八兩八錢（全市最小價·）嗣後東匯稍平復升至二百七十九兩九錢至收盤時東匯仍趨鬆動標金回跌至二百七十八兩八錢後係二百七十九兩收盤補水二百七十七兩綜計全市最高低相差達五兩其收盤價較之上日收盤則回跌四兩五錢云 
[北京證劵交昜所限制投機之新法]  
　　北京　地交昜恢復財　交昜　巳數日迄前日（十九日）　　七長等期貨仍未開出即已開出之六釐四月份一項成交數額寥寥無幾查其原因蓋因該所將每萬公債證據金驟增爲一千元（從前每蒿祇四百元）又買賣票辦法手續上亦加變更加交易約定後雙方須將預購之買賣票取出交與該所入賬如是者成交一筆須費時數分鐘無形中予以限制又該所不但不許經紀人增派辦事人反將原有人數减少一半每一經紀人限發門證三張經紀人方面咸以事繁人少不敷辦事相約以所發證章槪不佩掛强行入場該所無法禁阻祇可任其入内惟對於狂妄之投機買賣近來取締極嚴須交五千元保證金向所領二十張買賣票每張公債票額五千元二十張合十萬但如將此票買賣完盡後須續購買賣票證金增加且略有限制則該所期貨交昜萬不能有如去年與奮矣去年買賣最多之家每月進出數約千萬左右即買賣最少之家亦必有二三百萬則平均每日交易數萬乃至數十萬故一月之中虧折有數十萬乃至數百萬者今該所將證據金增加爲一千元即以金融六釐七長每日買進或賣出各十萬須預購買賣票證據金三萬元若做三項期貨長虧至百萬時則需證據金十萬矣除少數銀行界之經紀人外其他經紀人恐其資本總額亦無過於此也至個人方面即以去年情形觀之每人不過數千元至萬元經前項公債暴跌之風潮發生破產者不知凡幾且去年議員做投機者確爲不少今國會已無形解散故今年個人之投機公債者與去年已有天淵之别且再將證據金驟增一倍有半交昜數額自必大形低减也夫吾人對於期貨之買空賣空以其危險特甚固不願其有若何之與奮故對於此次交易所重訂之業務規則如增加保證金至五千元取消代理人增廣經紀人增加證據金至一千元實行買賣票辦法等均足鞏固經紀人之信用而免危險吾固甚贊同也 
[公債現暢期清市價呆定]  
　　昨（三月念三日）各債現貨市况九六尙佳其他均極寥落期貨交易甚形清淡合計全日期貨成交額共一百三十九萬元内整六七十七萬五千元金融四十三萬五千包七長則祇十八萬元現貨交昜計九十二萬二千元内九六現貨占九十萬零四千元整六七長五年均極清整六計一萬四千元七長及五年各祇二千元至各債市價趨勢昨市變動極微前後市均殊呆定全日上落只一二角許在前市時較上週末漲跌在一角左右後市略堅漲跌互見如五小現貨漲頗巨比上週回漲一元金融整六遠期貨各好起三角五大現貨略大二角九六現貨及金融近期貨亦回堅半角惟七長現貨獨續跌四角其近期貨亦復小一角茲分述如後 
　　金融公債金融現貨千元票全日無市三月期九十二元零五分比前市好起半角較上週回漲五分四月期（除息）八十九元四角比前市好起二角半比上週亦回漲三角 
　　整理六厘整六現貨七十七元二角半期貨三月期七十七元四角比前市各漲起五分較上週均無變動四月期七十八元一角比前市漲高三角半較上週回漲三角 
　　七年長期七長現貨後市開出一盤價七十元零三角較上週五續跌四角期貨三月亦祇後市做開價七十元零四角半比上週亦續跌一角四月期七十元零八角較前市收盤漲二角與上週末同 
　　九六及其他九六現貨價三十二元比前市大一角半較上週續漲半角五年現貨大小票全日各做開一盤大票價八十七元較上週漲高二角小票價八十五比上週亦回漲一元 
[外股市况清寂]  
　　海利洋行報告云今日（二十四日）爲本月期交割日故昨日成交不多新加坡橡皮漲至坡幣六角八分二釐半紐約爲美金四角二分一釐二毫半故本埠市面亦極硬進貨不昜各股成交價格列下揚子四十四元瑞瑢平常股九兩四錢咖啡老股六月期十三兩五錢十二兩七錢半至十三兩藍格志聯合股二十五兩半會德豐平常股九十六兩半至九十七兩拍堂六兩里拍四月期一兩二錢七分半 
[紗花回堅]  
　　現紗成交一千餘包期紗近期因軋空猛漲二兩 
　　昨日星期一美棉初因西部一帶預測不利而漲旋因利物清帮售出及現貨市面不佳市勢回疲計期貨跌四至十二磅音現貨跌十五磅音英棉期貨漲一二點垷貨漲十八點印棉停市大阪現紗二十支藍魚跌二元二十支紅財神十六支福島及三馬未動木埠紗市因存底枯薄賣價非常堅硬至標紗方面一般多頭見現貨無多堅持不動賣方因月底期近交貨無着急急抵補致市價益挺惟原棉因到貨尙湧價格平穏茲將期現紗花市况分别於後 
　　期紗紗布人鐘標凖前市因外棉平穏現紗存貨無多賣方紛紛抵補市價回堅近期漲六錢至一兩一錢遠期漲一錢至四錢後市因三品報漲現銷活動近遠期續漲六錢至九錢全日共成交一萬八千三百包收盤價列後 
　　三月期一七七·八０漲二·００六月期一七二·八０漲一·００　　四月期一七五·八０一·四０七月期一七二·００一·一０　　五月期一七二·九０一·二０八月期一七一·五０·八０現紗客銷方面又形活動北帮進四百餘包江西帮進三百餘包廣東帮進三百包漢口帮進一百五十包其餘蕪湖寗波烟台長少内地野鷄等帮共進二三百包價漲五錢左右經緯紗廠開出十支鷄球一百七十五包凈盤價一百四十七兩現貨餘牌市價列後 
　　十六支大發一七五·００二十支雲鹏一八三·二五十支谿球一四七·００　　十六支丹鳳一七二·八五二十支水月一八四·五０十支大寳一六一·七五　　十六支藍鳳一七六·００二十支雙喜一八一·四０十支金谿一六一·五０　　十六支雙虎一七二·００二十支五福一七九·五十支三星一二九·五０　　十六支水月一七六·五０二十支立馬一八七·一０十支雙喜一六０·五０　　十六支豐年一七八·五０二十支豐年一八六·二五十支藍龍一二九·五０　　十六支聚寳盆一七五·五０二十支牧羊一七九·五０十支荷蜂一六０·００　　十六支鴻禧一七五·００二十支金城一八九·七五十支大發一五八·七五　　十六支日光一七七·二五二十支人鐘一八五·五０十支三虎一四七·００　　十六支人鐘一七五·五０二十支三羊一八七·七五十支大發一五八·七五　　十六支仙桃一七九·００二十支仙桃一八五·七五十四支四喜一六五·五０　　十六支富貴一七七·００十二支天官一六二·二五三十二支採花蝶二·六三·００　　十六支汽球一七六·七五 
期棉通州標準前市因期紗近期軋空市價又漲近遠期各月漲一錢至二錢五分第市續漲五分至二錢五分全日共成交二萬零八百擔收盤價列後 
　　三月期四三·三０漲·三五六月期四五·上海漲·一四　　四月期四三·六０·三０七月期四三·八五·亟　　五月期四三·七０·三０ 
現棉公會消息碼頭到通州花二千餘包姚花到九百五十擔廠商進胃仍健市價如左 
　　陕西花四二·六五申新進三００件現貨送廠　　陕西花四三·００鴻裕進一七六件現貨送廠　　本花四一·００内外進五００擔現貨送廠　　通州花四四·二五東方進四００包現貨送廠三品人氣浮動（二十三日大阪電） 
三品市况依然疲軟無力近期貨行市更趨跌風遠期貨初尙有人問津其數亦頗可觀故一時趨勢稍有起色旋買方即停止進貨市場復乏活氣據目下情形觀之本星期當無重大變化也 
[大阪紗市仍然閑散（二十三日大阪電）]  
　　棉紗現貨輸出方面旣疲軟不振内地需要仍無起色　市中交昜仍呈閑散之狀惟行情未跌中等二十支現貨呌價爲　百四十八元成交零星 
[寳來二十支現貨三三五○○]  
[大阪布市不振（二十三日大阪電）]  
　　棉布市况亦因滙市堅俏輸出杜絕閑散逹於極度行情二幅布跌去一角或五分不等 
[陳廠經法銷獨暢]  
　　昨日洋莊絲市交昜稍清美莊方面邇以紐約市面不起横濱絲市仍疲以致對於新貨滬廠經不願續形抛購交昜停頓惟陳白廠寳克諸行購去高上等粗細條份絲一百三十五包行情皆增輯里白經僅筆𡄍進下等公馬大五包絲價平疲黄灰二經昨無去路交昜寂靜 
[横濱絲市不定（二十三日横濱電）]  
　　生絲現貨人氣依然捉摸不定優等貨呌價一千九百元矢島牌呌價一千八百六十元 
　　絲屑市况歐洲帮略有進意因存底稀薄賣戶不願賤價出售難望成交 
[期粉交割較旺]  
　　各廠棧單共計七十五萬八千包 
　　昨爲麵粉交昜所夏曆二月底舉行交割期各廠棧單交割較旺共計七十五萬八千包其中兵船牌約有三十餘萬包老車牌亦有十餘萬包雙馬麥根等牌各有一六萬包查交割較旺之故實緣實銷去胃沈寂客帮因懼某廠操縱各散廠亦恐多抛軋空更兼多方以洋粉一時尙難來滬故本届交割數致較上月約增十之五六云 
 
 

Page 17

 
 
1;第一萬八千六百九十九號;中華民國十四年 西曆一千九百二十五年三月二十四號
星期二 * *本埠增刋 
[先施運到瑞士上練八音琴]  
　　先施公司新二樓兒童玩具部新由瑞士名廠運到新式上練八音琴十餘種裝璜雅麗響遏行雲各國曲調俱有尤以中國曲調居多每只售洋一元一角半一元七角半二元七角半三元五角四元五角七元五角至二十五元云 
[司各脱魚肝油之功效]  
　　司各脱乳白鰲魚肝油爲四季咸宜之補陰品其有以爲祗能於冬令服之者蓋以主治冬令傷風咳嗽及各種肺病之故其實非僅爲治傷風肺病之藥亦爲養身之補劑能使血液充旺肌肉堅實凡因病而身體瘦弱者或由食不正當及無補質之食品以致身體損害者服之均奏奇效小兒服之功效亦與成人無異且年老精力衰弱或小兒身體不强服之功效尤著乳母臨產前後服之尤能使奶源充足小兒無病云 
[雙妹牌發現僞品]  
　　雙妹老牌雪花膏久爲社會所歡迎行銷日廣日昨有小販楊亞高者將該行舊瓶翻裝劣貨冒充該牌沿途叫賣不意途中被該行調查員當時識破上前執獲僞貨連該犯一併送交入公堂訊辦證據確鑿本宜按律重懲以警效尤在本人自知理曲承認不敢再爲向該行求情從輕處罰該行姑恤苦情故亦但求堂上將其押西牢三禮拜以示薄懲云 
[鴻興減價之近狀]  
　　本埠湖北路丄豐街口鴻興織造廠發行所舉行减價已届十三天近雖連日天雨但門市顧客仍多聞該廠爲優待起見又將各貨重行削碼如各式高等呢帽每頂三元時式短袖汗衫每件大洋五角大袖汗衫每件七角狗頭牌雙線男襪每雙三角二分近又新出镇針織品多種如絲圍巾時式花毯等件定價尤廉云 
 
 

Page 18

 
 
1;第一萬八千六百九十九號;中華民國十四年 西曆一千九百二十五年三月二十四號
星期二 * *[婚禮新誌]  
　　三月二十一日蒙藏銀行經理楊封翁次子與已故錢業董事朱五樓君之女公子結婚於普益代辦所翌日公份并有永亨銀行同人俱樂部表演各種新舊游藝頗極一時之盛云 
[集會表]  
　　陽曆時間本月地點召集者事由　　二十七日下午一時斜樹局門路冠生圈股東會　　二十八日下午三時縣商會縣商會新會董會　　二十九日下午一時西門外林蔭路律師公會春季大會　　二十九日下午二時閳北海寗路愛國女校常熟旅滬同鄉會員代表會　　二十九日下午二時在天津路乾記衖永享銀號股東會四月一日午後二時宏安地產公司宏安地產公司股東會一日上海濟東實業銀行上海濟東實業銀行股東會　　十一日下午一時山東路東南植業銀行股東會 
[天氣報告]  
　　徐家匯天文台昨日下午四時三十分氣象預報云天陰而和日本四週天氣惡劣有旋風中國沿海有和緩而無定向之微風馬鞍島以南有數處降霧又昨日下午三時前二十四小時内本埠氣温最高六三·○最低三九·六去年同日最高六九·○最低三九·○ 
 
