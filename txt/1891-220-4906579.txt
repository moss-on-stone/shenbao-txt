# 1891 - 220 - 4906579

 

Page 1

 
 
[聲明影射] [  點石齋告白]  
本齋　印五經三萬選係集各種經藝之菁華復採各省書院社課之傑作兼之廣搜名人窗稿其中題有未備者並延名手作之兩閱寒　甫得告成此選是極經藝之大　也前月出書巳登報首定蒙賞鑒近有射利之徒巧將五經文海作底不列書名中　並無一字多印封面簽條凡例隨售隨換或作經文戞造或作五經文府或作五經三萬選續集一書而兼有數名任意爲之隨客所欲計誠得矣購者偶不細察卽受其欺眞本反不可似此以僞亂眞獪巧巳極爲此特再佈告士君子購書之時務須對題對文詳加察閱勿爲射利者所朦會爲幸甚 
[  隂隲果報圖注敬送半價啓] [  點石齋主人敬曰]  
圖繪隂　果報錄一　彰善癉惡朗若列眉大有裨益身心今浙湖劉大善士託本齋代印二千部隠名氏五百部於今日起在三馬路北申昌　送收回半價每本取錢五十六文願樂善君子仿效行之亦廣行隂　之一助耳特此佈告 
[論辦理洋務今昔情形不同]  
當嘉道之間初起海氛辦理最爲棘手爾時倘有議及徴用西洋兵舶者則必有人阻之謂借助於西人恐示之弱也有議及置造船械師西人之長技者則又斥其糜費倘有議及繙譯西書剌探西事者則又以爲多事以故嘉慶時有廣東人將西文繙成華字名曰對音用以譯西書最爲便易而粤中大吏禁勿便刊甚至詢及英國都城與俄羅斯國都城相去遠近則茫乎不知訽以英國何路可通四部又懵然不識又甚而至於廊部効順請攻印度則拒之法蘭西美利堅願助戰艦願代請欵而又疑之以通商互巿之國竟莫知其方向莫悉其誠僞殊可笑也今日之時勢則人異乎從並矣前所患者不知洋情今日之所患者在乎競言洋務前之患在乎言辦洋務之法今日所患者在乎無辦洋務之人試觀近年以來鐵甲兵輪中國皆能自製并無俟乎徴用於西洋船政局所製歲異而月不同船艦之外巨砲精槍魚雷龍雷火箭棉藥凡西人所有之軍械亦皆追蹤躡跡浸浸乎將駕而上之欽使四出遊員往來凡於西國情卅往往記載成書使人開卷了然至若各國都城咸有使臣駐節或以使臣而廻翔乎數國之間於其道里山川人情風土隨時留意不難一一周知卽其地方之殊異陵谷之變遷莫不考其淵源而究其底藴斷不至於詞之而茫然無以應也中外交情今日愈固我無爾詐爾無我虞前此借西官以練兵卒成收復之功則又誰復有致其疑者故吾曰前之所慮今日皆不足慮惟有此幾多戰艦兵輪而無駕馭之人風濤沙線大半習焉而弗精語焉而弗詳有此幾多軍火而兵多虚額不足以盡其用訓練皆屬虚文不足以竟其能繙譯之書雖己不少而每多略而不詳或淺知皮毛而不克窮其原以竟其委而所謂辦理洋務者則又寥寥無幾人若能講洋話愛皮西提温都的里津津樂道能學步西人雪茄烟不離乎手香餅　不離乎口亦或有偶涉外洋卽以爲外洋大勢一目瞭然栩栩然以此自炫若此者皆不足與於辦洋務之列者也前此法人至馬尾而中國墮其計中是所謂知己知彼者安在哉卽今日閙教事起中國之官咸得處分事則起於倉猝人則又無主名其辦理之難爲何如比中辦法自有可以敉内訌而折服西人之心者然而西報所述猶以爲中國於辦　此事尚有不能滿意之處　則近來之辦洋務不知者以爲較從前爲易知之　以爲較從前爲難如上海人才薈萃辦理洋務不患無人若他處卽有不足之患上海華洋交涉之案有會番衙門以判其事他處卽無此專員竊以爲各處雖有地方官以之辦理洋務或不免有所竭蹶則同知通判閒員儘多何不令其相助爲理或有因訟獄事繁特請帮審委員與其另請何如就現成者用之之爲愈乎或以爲同通佐貳冋例不准擅受詞訟顧擅受則不可若地方官謂其帮辦或大憲予以權柄使之辦理租界各案則亦何嘗不可然此等所謂洋務者猶不足　之　務也夫此時交涉之事　　多洋務日益繁而能勝此任而愉快者卒不多見卽各遊員及使臣記載之書亦未必盡適於用前見洪星使文卿少司馬所譯印俄國輿圖其中沿革之故以及一切道里山川殊極　盡此則適於洋務之用其他盖不多見也近來俄人駁駸平有睨視東三省之志鐵路所及與我接壤此中綢繆未雨當不可以稍緩須臾而洪少司馬早見及此是獨非能握其要者乎若出使諸臣皆以洪星使之心爲心爲以辦洋務何難之有然則昔日之辦洋務也難而易今日之辦洋務也易而難知其所以難而圖其所以易舉而措之裕如矣 
[本舘接奉電音]  
昨由京友電傳上諭一道敬謹譯登○七月初九日奉上諭汪鳴鑾現出試差工部左侍郎着徐郙兼署欽此 
[蘭掖清風]  
唱秦腔之楊娃子於六月廿五日申初在廣德　後臺内裝扮脚色尚未登塲突有西安門内愼刑司班役多人蜂擁而至以黑索繫頸扯拽據聞楊娃子本在義勝和班演劇會用押班銀二百兩未幾潛赴滬上清歌妙舞名滿江城後返都門又入玉成班内演劇所用押班銀久假不歸遂由義勝和班主赴愼刑司控告今者貫索而去當知獄吏之　尚能以大老官作護符否○内廷某太監於六月廿一廿二等日赴廊房頭巷文盛天繪兩扇店選買上好團扇千餘柄約銀二千餘兩廿六日又赴廊房頭巷萬豐扇店選買團扇六百餘柄約銀千餘兩此項團扇係奉皇太后懿旨採辦以備皇上萬壽頒賜宫女香羅疉雪朶殿招　禁禦才人當共拜天家之貺矣○琉璃廠窰作地叚遼闊樹木幽深藤老參大苔荒沒徑蠡蛇之所窟宅也書吏閻某之子正當舞勺之年偶游其地見一剌蝟色白如雪拾石擊斃之回家後遍體燒熱神恩昏迷閻以爲剌蝟索命也求神許愿靡計不施而其子病勢日劇竟登鬼錄　之生老病死關乎定數閻羅鬼卒且不能　勾人命况其他乎若歸罪於剌蝟恐剌蝟不任咎也○六月廿二日更魚四踓南營西珠巿汛右哨巡緝官張某帶領兵役巡至南横街見一梁上君子蹲踞德長當　屋面喝令兵役升屋擒之搜出凶械　回汛署訊問賊供姓馬名錫瑞初次行竊實未得贓汛官研鞫數次終無確供派弁往問德長當亦云並未失物遂備供文於廿七日解交提署奉提署堂憲示諭定於廿九日解移刑署分司訊辦預傳西珠右哨弁兵於是日清晨齊集署内伺候護送 
[蕪道撤任]  
蕪湖道成端甫觀察近因教堂一案頭緒棼繁特於月之初六日清晨乘坐招商局之江永輪船赴金陵謁見劉峴帥禀商機宜甫上輪船適省中遞到加緊公文一件觀察就船啓視乃撫憲檄文内開無湖道成着調 
 
 

Page 2

 
 
省差委遺缺委候補道彭祿代理又有白摺一扣所開不知何事外間傳聞謂卽總理衙門所咨南洋大臣電信抄與閱看者讀畢木免暗然卽命家丁將行李起岸回署料理交代事宜少頃官塲又接省中來信探知彭受臣觀蔡定於十二日蒞蕪諏吉履新按英官曾以三事冋總考詰問其一謂閙教時蕪湖地方官頗能出力不應撤任而居共上者间存膜視反得安然無事西字報曾載其說此卽蕪湖道撤任之所由來歟 
[辦理教案]  
蕪湖焚燬教堂一案爲時巳久尚未議結西國遂有責問之詞兹悉蕪湖當道日内疉奉上游札開轉奉總理衙門咨稱此案着由外省從速議賠了結等因南洋大臣劉峴帥因卽遴委江蘇候補道蔡和甫觀察鈞卽日到蕪估勘工程核算銀兩然後邀可法國駐滬領事代爲停俾得迅速結案蕪湖縣俸靜山天令卽在江口湖北會館備辦行轅並派家丁於初六七等日在江邊伺候族○本任蕪湖縣王玉如大令因教案撤任兹於初六日接奉省憲札飭令在蕪隨同彭蔡兩觀察襄辦教案妥速了結大令卽於初八日乘輪晉省謝委並請函示機宜說者謂大令以實缺人員辦理原案情形素所熟悉且爲西人所敬服自易收轉圜之效他日還我使君當在意計之中也○焚燬教堂一案中西當道各執一詞以致未能迅結上月蕪湖道及駐蕪英領事各奉上台札飭令將案中是非自行剖明然後詳辦由是照會函件此往彼來終日不絕近日旣抄總署咨文又奉南洋大臣派員辦理想可從速蕆事也 
[嚴拿會匪]  
哥老會匪近二十年來潛滋暗長於蘇皖湘鄂江右閩粤等省城巿鄕村藏形匿跡入其黨者有老么老滿名目以尖　旗印簿暗號爲憑動輙成羣結黨遇事生風爲害閭閻實非淺鮮頃聞河南之商城固始等邑有亂民謀爲不軌擾害地方皆若輩羽黨有以倡之也九江鎭道府縣衙門現奉各省大憲公文内開盤踞九江會匪名目按名捕獲究辦連日九江總鎭何軍門明亮札飭前後營黄盛兩遊戎並熊守戎鍾秀丁守戎如高楊守戎玉清等督率營兵恊同地保差役分途拿獲數人解送縣署連日羅明府廣煦坐内花廳屏去僕從惟　親信跟丁數人伺候悉心研訊次第收監至所供之詞關防嚴密外人不得而知現聞有一二名經該房長戸族鄰右紳耆聯名具結請保羅明府批云若輩如果洗心革面痛改前非本縣無不曲予生全總要候上憲回文定奪各紳耆乃唯唯而退 
[竊案已破]  
九江西關外於上月十五日失愼延燒店鋪十餘家已紀前報當時发和土店倉卒搬移貨物有布袋一口内　廣士七十八包被匪徒竊去報知保甲局立出賞格四處查緝杳無蹤跡頃聞上月底有某甲販賣水菓至湖口縣將廣土一包以七千五百文售與某乙乙與安和店貿易多年認識包面印花立卽函報九江安和店夥卽接信往湖口辨認印花確係所失原贓中聞風遠遁安和店夥將原贓贖回往德化縣投案羅少垣明府卽發火簽派幹役將甲緝獲到案研訊之下甲供詞狡展明府傳乙對質甲始無詞明府乃將甲乙兩人管押聽候追贓究辦云 
[因姦戕命]  
福州鐵打巷一帶人烟稠密本月初三早行路人因内急偶入臨街厠見有男屍倒懸厠中驚極大呼附近居人齊集圍觀見屍身尚有刀痕鮮血淋漓顯係用刀刴斃移屍在此附近地面血跡宛然此處係歸閩縣管轄經地保報縣請騐王吉人大令卽於是晚詣騐委係被人戕斃屍兄某甲將屍認領備棺殮理死者姓王名其利兄弟五人生長鄕間其利向在北門剃頭店爲夥大令簽傳該店主到案細問情由一面簽差購線密拿兇手林樹森林早遠颺立傳伊妻林陳氏到案大令在内花廳研問林陳氏供小婦人今年二十四歲生有子女三人大兒六歲次女三歲三男只四個月丈夫林樹森現在文儒坊口開粿店已有二十餘年去年八月間丈夫又在北門鐵塘巷口開粿店小婦人在店後居住對面有焰焰所開剃頭店其夥王其利常至小婦人店中伊愛惜兒女抱來抱去初不料其隂　歹心勾通店中學徒擅開後門闖進臥房以致墮其彀中後丈夫因店中虧本將店租與他人小婦人仍回文儒坊老店居住此後與王並無來往本月初二晚其利悄然入室店中學徒說北門有人來其時小婦人正在廳上做鞋伊走人廳中說兒女都好了小婦人正在答應伊驀將燈吹滅摟體求歡小婦人厲聲喊救伊頓起殺心取厨房中菜刀亂斫小婦人頭面受傷丈夫自外携火走進撞見其利兩下對扭　時其利奪路而逸至門口猛跌一交被丈夫將菜刀奪回與店夥奮力追赶至四更許丈夫始回小婦人本欲自盡因店夥力勸謂膝前尚有兒女豈容置之不顧因此忍辱偷生丈夫現不在家未知何往於時八團人士聞琴堂判此風流案牘相率來觀幾於塞署大令恐釀事端飭在内花廳番問傳諭勇丁在門口把守不准閒人闖進衆始紛紛散出自林樹森遠颺後店中夥徒亦各風流雲散經官飭差看管又在店中搜出血衣數件大令因樹森尚未獲案立提該地保到堂詰問地保意存推諉大令大怒喝令重責復令將該店所有物件交其親屬領回該地保唯唯而退 
[黠賊]  
金陵每逢大比之年附近貢院一帶人家皆以數椽屋易番餅七八枚凡謀一枝之棲東探西望往來如織大有看竹何須問主人之意石壩街某宅有衣履翩翩者一人不知何時闖入手携衣包而出適宅内有人患病醫生飛輿而至恰與此人相遇寒暄數語曰小女有恙煩高明診視請先入後堂鄙人開發輿金後再來奉陪言畢忽忽而逝甫出門適閽者在鄰舍作葉子戲罷局歸來見此人素無一面緣詰問何爲曰租考寓者稍待片刻邀同伴來看司閽者信之不究其來源亦不究其去路醫至後堂見病者乃一老叟非閨媛也伸手診脉疑團不釋問叟曰尊府滬眷有患病者否曰無之曰奇哉翁有清恙何得誑稱小姐叟詰問顚末乃大疑私念家中孫輩尚幼此外並無男丁不知究爲何人所誑問有親戚來乎答以無叟令回房一看恐汝輩兄弟來無人欵待致有慢客之愆女伴聞言各回繡闥檢視則見敝衣抛擲滿地而珍貴衣飾己不翼而飛不脛而走矣相與譁然乃知醫生所遇司閽所見者非他人實卽梁上君子也急喚地甲根查則己杳如黄鶴若欲合浦珠還恐非易事也 
[章贛雙流]  
南昌府崔第春太守國榜本年普京引見初奉諭旨回任候陞繼以道員遇缺題奏巳爲帝心所簡近奉恩綸陞授廣西左江兵備道寵命疉頒聞者同深豔羡太守卽詣撫憲衙門禀謝保舉文武員弁亦詣府署恭賀喜溢崇階此亦宦海中不可多得者也○南昌縣汪芍卿明府綬之前曾纂修江西忠義錄賢勞最著其時劉峴帥開府江右見而賞之委署要缺自是歷任繁劇卓著循聲復爲德曉帥所賞識保舉卓異並調補臨川劇邑旋補南昌首邑今年適逢大比辦理科塲事務尤盡心力貢院之中斧者斤者鋸者鑿者昕宵從事悉聽指揮而於司帳務者司供給者司伺候者司鎖鑰造辦者尤必位置熨貼常光緒初年崔第春太守任南昌縣事辦理科塲將一切浮冐之弊嚴汰殆盡爲公家减費　多一時猾吏奸胥銷聲匿跡汪明府奉行成法有其舉之莫或廢也一行作不當如是耶○江省近日賭風較熾大都以色爲餌一夕輸贏多者千金少亦數十金廢時失業蕩産傾家不一而足現經保甲局密查嚴辦巳有數人被逮到案想當執法嚴懲俾賭博之徒知所儆畏也○吉安營叅將鮑　戎莊南昌城守營副將興　　壽同赴金陵謁見劉峴帥兹巳回省接奉憲檄鮑叅戎飭回吉安本任興協戎飭回南昌　守營本任○署　九江鎭總兵何總戎明亮前至金陵餲見劉峴帥卽奉委署斯缺近日晉省謁見德曉书旋卽辭行赴潯履任 
[憲示彚登]  
欽加三品道銜署理九江府正堂　豐加二級鮑爲預防火患以奠民居事照得潯郡西關外商賈雲集華洋雜處門戸稠密墻垣屬邇偶不小心一經失愼勢必燎原前者各店災罹旡妄痛切剥膺顚連困苦之狀大堪慘目傷心但隣里有義而風火無情與其爛額焦頭相戒於事後曷若曲突徙薪預防於機先凡炊爨吸烟燈燭紙紥一切引火之媒固須件件檢點第思煤油一項最易惹火居民鋪戸因其價廉燈巧光輝適用是以用煤油者日益多而用清油者日益少家家如是戸戸效尤更有販賣煤油鋪戸囤積店中或十餘箱或數十箱者殊知煤 
 
 

Page 3

 
 
油乃見火立炎之物其凶烈不亞於火藥稍不留意大爲閭閻之害合亟出示曉諭爲此仰闔郡舖戸居民人等知悉爾等務各思患預防如有停其販賣不用烘油利人利巳聽其自便惟煤油通行己久難以一旦概禁不用而販賣煤油鋪戸積聚太多爲害滋大須各通同集議擇於偏僻空險地方公造堆棧一棟所有各店煤油概行堆放一處躉發零售隨時取携各　存放只准一二箱多則公同議罰似此一轉移間消患無形有利無害諒　等亦樂從焉本府忝居民上念切痌瘝幸毋視爲紙上空談自貽伊戚其各凛遵切切特示○欽加同知銜賞戴藍翎正任彭澤縣事調署德化縣正堂加十級紀錄十次羅爲嚴禁私宰賭博以清盜源而重農務　照得賭博爲盜賊之媒私宰爲農功之害盖以呼盧喝雉茅篷一架便爲納匪之區輪盡還來始則鬻兄　女欲罷不得繼萌偷竊之心至於圈店私開屠戸旣經私宰盜賊有處可藏勢必多方偷竊病農害俗莫此爲甚是以例禁　嚴歷經各前縣示禁在案兹本縣下車伊始求治爲殷除秀乃可安長興利必先除害除密訪飭差查拿外合行出示嚴禁爲此示仰闔邑諸色人等知悉爾等須知東郊力作全賴耕牛有益於民例禁屠宰至於開塲聚賭亦爲法所必究輕則笞杖枷號重則軍遣流徒 
功令何等森　豈容輕身嘗試自示之後務各觸自警心另謀正業勉爲良善倘有前項不法棍徒仍蹈舊轍一經訪聞或被告發本縣言出法隨决不姑寛其各凛遵毋違特示 
[吳下委談]  
蘇州來信言邇來瘟疫盛行死亡相繼長洲縣吏役擬舁城隍神偶像出游謂可驅除疫鬼王芝蘭大令以　神賽會本于例禁著不准行於是創斯議者未免索然興盡矣○某公館中乙一長隨小立門外納凉團扇輕衫風流自命突有某内出自對門烟室中奮力扭住豢脚父施甲乙手無縳鷄之力惟有任其兇毆而己旁人詢其何故内曰我正一榻横陳彼何將我辱詈如有人前來相勸者請吃咱老子一脚一拳旁人見其兇横異常不敢上　解勸乙乘間趨進告知主人主人出果見内一手揪中髮辮亂毆遂卽上前喝阻丙大言曰汝自恃主人身分將來欺　我乎我家主人較㚢聲勢十倍我乃兩廣會舘中廚子誰敢將我送辦　方算好漢旁有某丁微哂曰庖　尚如此兇横倘是董事則將殺盡途人矣丙聞而大怒舍甲毆丁丁亦好勇鬥狠者遂抖擻精神與之對壘久之公館　聲言喚地甲送辦旋有三人在人叢中走出謂内飮酒過醉是以瞻大妄爲適在某巷向担水夫尋毆　我等竭力勸阻不料又在此處啓釁端言畢深深向衆人作揖然後挈丙而歸○本月初三日挑花塢某雜貨鋪夥晚餐後忽覺腹痛呻吟床褥一息奄奄店主知爲急痧一面報知其家一面延醫調治家人卽雇輿舁之歸看人至天庫前某　器作喚其子子甫入戸忽然　地立倩挑痧匠挑治竟無效騐未炊許父子巳仝赴黄泉矣○日來好事　製就龍燈於初四晚遊行巿上觀者以千百計爍石流金之際雜以燭龍萬道益覺熱惱非常計前導爲普門大士驅瘟逐疫諸燈後以十一人舁一彩龍五色成文口含夜光珠一顆所過之處人家多放邊爆以迎遊　泰伯廟前跳舞盤旋麟爪畢現至一點鐘後始各散歸 
[松江郵簡]  
華亭縣東北鄕車墩莊十九圖農人朱小堂素性强悍家有弟兄兵四五人本月初五日伊叔向借物件小堂不允以致兩相口角旋竟各　農器互决雌雄致兩人均受重傷奄奄一息經人舁入城内投縣控請騐傷吳邑　騐畢諭令火速舁回延醫療治待痊可後再行核辦○東鄕吕五圖亦係華亭所轄圖中有某姓兄弟兩人並以務農爲業素尚輯睦惟妯娌各有意見互起猜嫌勃豁之聲勢所不免本月初五日因爭家産大動干戈各奮老拳决一死戰乙妻力怯遽爾氣閉身亡家中人以釁起倫常不欲張揚於外而死者之母族以甲婦好勇鬥狠羣起而攻以致遍體鱗傷血肉狼藉婦之母族亦不肯罷隨於初七舁赴華亭縣請騐旣而屍屬亦後案控呈云○西門外日暉橋堍某甲身當左營馬后兼操淮南王術開設豆腐店於門首副營親兵某乙不知與甲有何嫌隙　前逕向買腐漿數文硬搭鵝眼二枚店夥不允乙則堅執不換始而詈駡繼竟扭毆中遂訢諸營主吳遊戎移請婁署捉乙乙自知理屈先冋營主曾遊戎誣訴甲之不是遊戎悮以爲眞变移咨婁縣捉甲究辦張邑尊擬面禀提憲然後訊辦○雲同求忠兩　院母屆大比之年將七八月兩課　緩膏火則照前案給　此次恩太守以士子赴試爲日尚寛因於本月初三日就兩書院决科并捐廉厚贈花紅八百孤寒無不頌聲交作云題爲子曰當仁六章賦得手待碧洛新攀桂得新字○新任華亭縣吳大令於本月初二日接篆暫假校士館駐襜帷示期本月初十日觀風生員十二日觀風文童不知濟濟多士之中誰是奪標妙手也○入夏之初天氣半寒半暖一交秋令反熱悶異常雖靜坐斗室中猶覺汗如珠顆以故霍亂之症日有所聞患此者多不及救治卽己一命嗚呼噫天災流行何竟無己時耶攝生者尚其愼　 
[營餘話]  
前報老湘後營由金陵移駐無湖所紀營制尚有錯誤緣該營　隸金陵督標分南字先鋒各營今夏因沿江教案紛起奉劉峴帥將各營併爲一軍統名老湘營計兵勇足數二千五百名分前後左右中五營遴委江蘇候補道王春農觀察爲五營統領若來蕪之譚馥亭軍門乃後營管帶耳至馥字改爲先鋒乃傳聞之誤也 
[再三推鞫]  
日本人尾本福元奈良等刃斃華人沈關福一案前日由袁大令與鶴原君定吉會訊祗訊尾本奈良二犯供詞一味游移遂定於次日再訊昨日二點鐘大令又與英界讞　蔡太守東京使署譯員盧人令往日本領事衙門覆訊 
[旅魂飄泊]  
近日天氣酷熱時疫流行因此斃命者日有所聞有魏才子者年僅二十二歲原籍鎭江向爲帽子店移近因賦閒與其母舅附輪來滬荐至老北門外某帽鋪爲夥進店後爲二豎所侵名椀樂爐時時相對遂定歸家之計前日整頓行裝將搭輪船回鎭江是夜三點鐘時忽患急　延至黎明溘然長逝輪船上人立將屍身扛置岸側通知捕房捕頭立派包探將其母舅傳至飭令赶緊收殮其母舅僦居城中侯家浜向充庖人並無積蓄無力備棺成殮當經同鄕人將屍舁入鎭江公所始得草草棺殮未唱刀環之曲遽賡高里之歌噫嘻慘矣 
[上海縣署瑣案]  
瑞豐碼頭寳泰酒店夥莊根云控季金華酗酒滋事已見前報昨午由帮審委員宋二尹提訊莊投案訴稱是晚季金華偕友二人入店沽飲及飮畢向索酒資不但不付反敢行兇將小的毆傷並將酒缸擊破爲此將季拿獲送案請訊季供江北人向以駕船度日不敢行兇二尹以季醉後肇事不得不略示懲儆着枷號五天期滿再核○前報紀張友仁控三林塘開茶館之楊炳等行兇誣竊云云前月縣差將楊及康阿松提案昨日午堂宋二尹訊問之下張訴稱日前小的出外購物行過楊所開之茶館聞内有滋閙聲駐足閒看忽被誣指爲竊拉至四圓奄中私刑吊打幸有鐵店主代賠衣服始得放回寃忿艱仲叩求訊辦楊供稱小的開設小茶館安分營生張友仁之事係康阿松等所爲與小的無干康阿松俯首求恩二尹判將康枷號一月發犯事地方示衆楊炳看具改過結釋放張叩謝而退 
[英界公堂瑣案]  
包探稱緝獲竊賊陳桂亭起到衣服係魏寳華之失贓另有水烟袋一枝尚無失主承認魏寳華投案領贓陳桂亭供初犯行竊尚求施恩蔡太守判陳營押二十一天衣服交魏領去水烟袋存捕房待失主認領○應阿四訴稱小的看管　屋被陳阿七竊以玻璃拿獲人贓送案陳供本邑人年十七歲父母均已逝世祗有姊丈小的因飢餓難忍以致犯竊蔡太守判陳營押十天期滿交其姊夫領回管束贓交應領○許華生訴稱平空被周財寳毆打致傷頭顱　周送案求請騐傷究辦捕頭禀曾將許華生送至仁濟醫院據醫生言醫治十四天方可痊愈周供偶因戲謔將許悮傷蔡太守騐得許華生受傷屬實飭往醫院療治周財寳押俟許傷痊愈再行覆訊○副捕頭禀查得胡金如將學徒周阿高毒打手足均有傷痕故將胡金如拘案請騐周阿高傷痕周供家中尚有父母小的現在胡金如處習業動輙遭毆胡供學徒貪懶偶加訓 
 
 

Page 4

 
 
責不敢毒打蔡太守騐明周阿高傷痕諭胡金如曰訓責學徒固是常事惟不應任意毒毆判罰洋銀十元撥充西醫院經費周阿高送醫院療治俟痊愈後交其父母領回○三十七號英捕稱昨見袁阿生駕駛馬車其行甚疾碰碎别車玻璃燈故將袁阿生拘案請辦别車夫雖未到案然違章飛駛亦有不合袁阿生供駕駛馬車彼此均有錯誤以致碰碎玻璃燈蔡太守判罰袁阿生洋三元以示儆戒○一百七十五號華　稍昨見張阿二駕車出坭城橋加鞭飛駛駕車之馬雙蹄齊起欲追前面馬車最易肇禍拘案請究張供坐客要快偶一加鞭以後自當改過蔡太守判罰張阿二洋五元撥充西醫院經費○三百二十九號華捕稱昨見許阿林停車路旁許在車上假寐立卽呼醒拘拿送案查伊所駕馬車並無捐照許供在支應局當馬車夫因守候主人困倦磕睡馬車係主人自置汝無捐照蔡太守謂馬車夫磕睡易釀禍端此工部局所以垂爲厲禁也許阿林不應違犯判罰洋二元至馬車或係主人自置或係祖來着捕房查明核辦 
[法界捕房瑣事]  
車夫吳阿狗携洋逃遁一案經葛同轉飭令陳雙喜張阿五等同往寗波找尋吳之下落昨日陳雙喜偕車寓主松江阿寳之妻七張氏到案禀稱吳阿狗之姑母卽陸阿五之母前年由寗波來滬欲令陸阿五回寧波言及吳阿狗家計甚裕一身兼祧香火問爾知陸母現在何處答稱陸母之婿在大東門内開設䋲索鋪陸母常住婿家若提陸母究尚必知吳阿狗下客同轉命將陸阿五帶案問爾母現住何處答稱在滬南如意弄大浦樓酒館後面久患風症不能行動同轉着將陸還押毛張氏交陳雙喜保去赶緊追尋吳阿狗到案核辦○車夫陳記目前與陳亦山在廖阿狗所開小烟館内串竊烟槍一支經廖將陳記拘獲陳亦山在逃未獲曷同轉　包探前往拘拿此已詳列報章昨據包探禀稱陳亦山埠經避匿無從拘拿查得陳記本係積竊前次曾竊元盛磨坊油衣套目下在陳身畔搜出押劵三張送案請究同轉問陳記曰所押者何物在何處竊來答稱押去布衫二件由車寓主潘海寳之妻私下借給問伊待爾未免太好答稱久住伊家因之莫逆同轉飭包探前往將潘海寳傳案詰問　稱陳記素來安分此次不知與誰人串通竊物陳亦山亦不住小的處陳記稱逃逸者實係　鳳凰非陳亦山問在何處供稱求將小的釋放方可尋交同　准將陳記釋放父潘領去着將陳鳳翔交案核辦○南　王倪氏家被張忠行竊衣物業經包探破獲昨晨王倪氏偕姪孫王書麟投案請領原贓並稱除吊到衣服外缺少甚多務請嚴道同轉命帶張　到案問同竊者共有幾人尚有贓物藏在何處答稱竊時祇有一人所押之物業巳吊齊並未藏放别處同轉一再研訊張堅執如前喝令答責二百板王善麟　張在南橋　跡吳金本處另有王阿三亦係一鼻孔出氣若將吳等傳問方可水落石出日前往大團吊贓時有張忠供出之王老蘭曾到船邊給張錢三百文清跡顯露同轉謂前次何不早說王稱公祖若將張忠解往南橋司訊問當可就近傳吳質訊同轉命將張忠冉　一百下押候移送南橋所有各贓父士具領○李阿狗日前躱入大成南貨店樓上意圖行竊被店夥所見送人捕房昨日解案詰問李仍堅不承認同轉判責二百板姑念圖竊未成從寛開釋○李阿新　案逃逸遺下炒麵店生財一副旋有李阿新之友李阿藍意欲盤頂生財同轉間李曰爾知李阿新逃往何處供稱不知去向問爾盛　生財是否自己開張抑仍歸阿新開張供稱小的出錢盤頂自然歸小的主張謂伊尚欠房租洋十八元旣捕爵自己　頂富讓去三元以十五元計算李阿藍交保限三天内付洋了案○薙髮近朱恒隆被曹許氏用熱水　傷一案昨晨朱恒隆仍偕店主朱渭亭投案渭亭禀稱恒隆之傷現已略痊惟尚不能出外做生意有友人代爲理勸兩造均己首肯爲此投案請將曹慶君夫婦釋放同轉着將曹夫婦帶案謂曹許氏曰爾不應如此悍潑朱恒隆係經紀人吃虧不起判曹給養傷洋兩元朱稱不必給洋但令曹給案可也謂　藥亦要錢爾旣客氣判給一元了事兩造遵逾而退○睦和里收租人楊鴻堂將欠租之葉馬氏送案葛司轉訊間之餘葉馬氏狀類瘋顚語無倫次着押候轉發善堂療治○魏阿杏被控忤逆管押迄今昨晨阿杏之妻朱氏投案求保丈夫出外同轉提魏至案訓斥一番准交其妻領去○有恒洋行經人黄輝前控歇夥葉承章欠洋六百六十二元七角屢經葛同轉訊問着葉交保還洋懸宕日久仍未料理昨日由保人交葉到杂黄輝亦長案禀追同轉問葉曰限期己逾何不將欠洋繳案答稱尚在措借求請再緩十天同轉着當堂其結限七天内如數繳某人交原保去 
[謝施時藥]  
邇者人如倦鶴痧起　螺醫治乖方卽肇喪身之個敝所除循例合樂施送外又承定福蘭堂助到痧氣丸五百瓶同惪堂救急良茶二百包信昌號痧藥水十瓶均囑轉爲施贈又蒙同肇昌號助到敝所經費洋二元德興輪船買辦袁君汝樑洋四元均經　奉收條仰見福蘭香溢爭傳逐疫之丹靈藥功深實足回生之寳急眞可救八德心同信必大昌千秋頂祝肅丹鳴謝攄素請安　滬北棲流公所司董拜啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
籤分知縣方任棟禀到係湖北嘉魚　榜通判史保恒拔委本班一次巡檢崔同熙咨補萍鄕安樂司曹仲騮委署宜黄棠隂司戸部主事吕道象親拜直隸州龐福祥委解額木進京知縣吕敬直委解九江關餉進京金盛秋起服來江彭厚基督率東路士子應名接卷巡檢張承暄由湖北來江投文辦理吳城鹽局江蘇補用同知陳祖煊禀到德化典史董薇徵因案撤任以議叙主簿林福頤署理萬載典史劉家駒據報丁憂以試用巡檢李玉泉署理 
[邗江官報]  
七月初二日新任儀徴縣李大令德培禀到初三日李鹺尹宗葉委解金陵餉銀起程初四日陳鹺尹應綸委管總局後五成鹽價初五日宣分轉兆熊由京回揚禀銷解餉差尹鹺尹融汪鹺尹聲濟均禀知赴省公幹 
[惠及行人]  
距揚州東門十餘里之萬福橋爲南北往來要道平沙漠漠一望無垠每逢炎夏光隂行人奔走於烈日中苦無休息之所海分司徐星槎分轉惻然憐憫捐廉就是處建立茅屋數楹俾跋來報往之人冬可以暫避風霜夏得以藉消潯暑更於酷熱之際施茶施粥不取分文卽遴選附近公正鄕耆專司其事行者飮和食德受惠良多蓋分轉昔年嘗於此處暫造橋梁目擊情形今故行此善舉也 
 
 

Page 10

 
 
   
 
