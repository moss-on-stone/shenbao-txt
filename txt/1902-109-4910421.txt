# 1902 - 109 - 4910421

 

Page 1

 
 
[勸募江西急賑] [  本館恊戾啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宮軫愈　籍帑金大　推恩廢施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖　江一帶去年亦被水災涸鮒未蘇待　孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以飲助或量力以佈施俾敝賑所得以接濟源源登窮黎於衽席是皆諸善士好施之助他日必能邀福佑於蒼穹者也敬此禱求諸維德鑒 
[親藩宜遊歴外洋說]  
　　自中外通商各國互遣使臣爲睦鄰修好之計其間有常使有專使凡持節往駐其國都城每届三年更調回國者爲常使或鄰國有喜慶事如加冕大婚之類朝廷特遣大員奉命往賀者爲專使中國比年以來所派常使無慮數十人其官職率不甚尊惟旣膺簡命例加崇銜以昭鄭重若因事而專遣者甲午和約定後合肥李文忠公曾奉使赴俄羅斯及歐美各國聘問以中朝之柱石駕四國之軺車使節所經外人傾慕固由各國以睦誼爲重亦以文忠官爵之尊聲望之重有以致之也至今歲和議既成醕邸以皇上介弟之尊銜命使德藉表前歲德使被害之歉忱此次英皇加冕皇上又特遺貝子載振使英致賀聞事竣後尙須遊歴俄法德美日本各國以親藩之尊貴作灜海之壯遊當抵滬時中華人士旣皆道左歡迎西人之寓居其間者尤相率趨詣行轅竭誠晉謁豈不以金枝玉葉貴列藩封故中外官商士庶皆以幸邀一顧爲榮哉然則今日中國不欲富强則已苟欲富强亟須多遣親藩遊歴各國此其中蓋有數益焉夫中國新政之所以不盡舉行者以目今風氣究未甚開故也風氣之所以不開以皇上於西國之政教風俗若何美善若何整齊旣未能眞知灼見臣工卽有敷奏亦大率多所避忌不敢盡言卽言亦未必見信倘得親王大臣親歴各國察其何者可以仿行何者易滋流弊一一記之簡册歸告我后造膝敷陳親貴之言較易甥聽此其爲益者一也中國同例宗室貴胄皆居都門鮮有至他省者更何論乎海外諸邦聞見旣隘非特各國之政治俗尙茫乎未知卽本國之朝政民風亦恍兮惚兮如堕十重雲霧終其身惟溺情於聲色狗馬類乎惡少年之所爲又其甚者見異思　崇尙邪術如前年端莊二邸之所爲國家幾爲其傾覆此固由謬妄性成然深居簡出不能涉歴世事其病亦或由此今倘得擇親王郡王貝子貝勒中之年少而敏達者使之縱遊東西洋諸國則耳目所濡染自可漸改其驕矜謬妄之行爲此其爲益者二也西人於體面二字最喜力爭上游從前往往因中國所派之員職分稍卑未免露不悅之意推其心蓋以所派非親臣重臣似不足以見誠意然中國内而宰相尙書外而各省督撫皆各司其職政事殷繁斷不能時以玉帛冠裳周旋與國惟親王等本無所事倘每歲遣派數人赴各國聘問西人以中國非常華胄能紆尊降貴歴聘他邦欵洽之情自必有加無已從此邦交必固睦誼益敦此其爲益者三也有此三益或有二慮出洋各使臣經費向由海關大成洋稅項下撥給年來漸形支絀已慮難以支持若常派親王出洋則所費不貲何從得此巨欵不知常使之所以費巨者以終年駐節彼都使館中各項開支萬難减少若僅前往遊歴則除帶繙譯參隨數人外一切浮費均可删除此經費不足之不必慮也或謂天潢之貴觀瞻所係萬一旣至外洋舉動或有乘錯豈一重貽國家羞不知使臣旌節所至皆賴叅隨各員以扶持之匡輔之有不合者可以直言諫阻彼爲親王者旣已持節外洋爲規矩所束縳亦斷不敢再肆其拒諫飾非之爲此舉動不合之不必慮也總之多遣親藩聘問各國以其餘暇從事遊歴實今日最爲切要之事若恐其或有窒礙多所拘牽是則膠柱鼓瑟之見而非子之所敢知也已 
[本館接奉電音]  
　　昨日午前九下鐘時京師飛電傳求行在所發上諭一道敬謹譯登○三月十六日行在内閣杪奉上諭吏部奏宗人府理事官墨祺應否帶領引見等語户部郎中陳宗嬀主事趙從藩兩案均係保薦人才特旨交部帶領引見至尋常各衙門行走人員當差勤愼本　　所請應否帶領引見之處著毋庸議欽此 
[英擬加稅]  
　　西字報云英搭交戰已及三年英國糜餉甚多度支不繼數日以前曾得電悉英政府擬將糧食稅及各項進欵加收惟國人未能允洽故現尙未定也 
[倫敦大火]  
　　華歴本月十六日英京倫敦來電云本日英國彭介地方忽遭大火一霎時焚毁房屋貨物約值英金二百萬磅之多亦可謂非常之鉅災矣 
[典重親耕]  
　　京師訪事友人云本月初三日爲致祭先農之期皇上於辰刻由大内出正陽門前往行禮沿途除文武官弁照例伺候外並由姜軍門部勒軍士扈從以昭鄭重 
[記名候簡]  
　　聞之京師友人云日前欽奉上諭京察記名人員將次簡放完竣著内閣部院衙門於京察一等未經記名各員内遴選才具優長者出具切實考語保送由吏部帶領引見等因欽此現聞六部堂官已擇人品端詳學問素裕者出具切實考語咨送吏部帶領引見以俟奉旨圈出記名簡放矣 
[傳補監督]  
　　聞之京師友人云日前倉塲督衙站門行文户部移咨各衙門將滿漢小京官及郎中員外郎出具切實考語保送一二員由户部帶領引見候旨圈出先行記名以便捱次傳補蓋以前經記名者傳補殆盡現在又出多缺人數恐當不敷因復行文各衙門另行保送也 
[觀察課吏]  
　　聞之保定友人云袁杏南觀察於本月初二日考試課吏館題分政治洋務財賦河工四門問 
 
 

Page 2

 
 
中外　因治爲根本中國政治愈趨愈下當用何道始能挽回問中外交涉四十餘年中國愈形虧損究以何術爲要領始能兩平中興名臣辦理交涉以何人爲得法請盡言無隠問外洋國富半藉蘆布中國前用鈔票迄未能行現有何法使得通行無弊請各抒懷以對問直隸水災爲民牛鉅患日甚一日有無遠大治法使之一勞永逸試詳言之 
[議行彩票]  
　　聞之保定友人云聯軍駐省一切供應向由各鋪户攤捐屢經官吏嚴催迄未呈繳兹有承辦此事之賈文軒等人公議創興彩票仿照順直章程所有盈餘悉歸墊欵刻已稟請立案將次舉行矣 
[兵船又至]  
　　聞之天津友人云今春各國軍艦之屯泊花洋者曰漸减少迨本月初旬忽又陸續駛至就初八日計之大沽口内外共得各國兵艦運船八艘其中英國二艘美國一艘法國一艘德國一艘俄國一艘日本國一艘義國一艘 
[會奏滇省操練新軍摺]  
　　雲貴總督臣魏光燾雲南巡撫臣李經羲跪奏爲遵旨籌議操練新軍事宜恭摺覆陳仰祈聖鑒事竊臣等抄奉光緒二十七年七月十三日奉諭旨飭令裁兵騰餉汰弱留强並將遵辦情形於兩月内覆奏等因欽此又准政務處咨遵旨議建武備學堂咨行到臣當經恭錄轉行欽遵查照辦理去後兹據雲南善後局會同布政使營務處團練處司道林紹年等詳稱滇省地處邊瘠餉項異常支絀實難另綀新軍惟有就現設之兵更定營制酌加薪餉分設常備續備巡警等軍以備緩急之用查緑營兵制已照現額統裁三成其未裁之兵擬請作爲巡警軍雖爲數較少而各府廳州縣業經另案添設團營團哨以補兵力之不足此項軍兵擬仍緑營餉米舊章毋庸議增仍隨時察度歸併另案辦理惟常備續備兩軍亟宜分别改設擬以舊日戰兵練兵一律改爲續備軍以二百五十名額爲一營酌加新餉通省計設二十四營常年約需餉三十一萬二千六百餘兩另設常備軍十二營以三百名額爲一營益以砲隊三哨工程隊一哨常年約需二十三萬七千餘兩至軍營須預備調遣輜軍之隊亦不可少擬常備續備各營每營設輜重隊一哨並砲隊輜重三零哨惟馬隊非雲南地勢所宜暫從緩議又無論常備續備增改新操練習槍砲應支鉛藥銅帽逼碼皮紙及制發旗衣棚帳各欵悉照舊章增費數倍估需銀十二萬兩之譜萬不能省益以督撫署衛隊提鎭親兵城守營水兵各前項統計歲需薪餉共銀七十六萬數千兩開摺詳請奏咨立案前來臣等深維用兵之道視地形之輕重敵情之緩急以爲斟酌損益者也滇省控楚蜀上游與英法密邇以勢而論須有常備軍一萬人分爲兩大枝屯駐西邊適中之地斯足以資控制而備徵調今因餉力不給改緑營爲巡警改防勇爲續備尚可勉資防守而常備一軍僅有十二營終嫌力弱祇可暫時就餉試練非可永遠垂爲定額者也簡練新軍之要有三曰餉曰械曰將軍興以來滇餉儉於天下蓋當時所謂練兵者但以本地之人撃本地之賊未嘗徵調遠出事平則優游坐食與緑營無殊故遂習而安之其餉章固與湘楚淮軍懸絶營規營制亦判然不同偷惰因循安於固陋一旦束以新操更不勝其繁重加以邇來銀價曰賤物價日昻食用愈形支絀以故應募者漸稀而已入伍者亦畏而思遁今擬續備常備日遞加銀數分者所以導軍情也然雖積有增加而視湘淮軍制尙有不及者又限於財力苟合苟完也餉旣略充器械不精良操練亦難見效諭旨亦慮及之現在各國禁運軍械出品無從購辦滇省前由津滬撥濟槍枝多係舊式已不合用而運道維艱需費過巨擬設局擴充製造又以工匠難求欵項無出今日行軍根本所繋尙須設法以求之者至將領之才滇省尤乏現設標營新操學堂挑選標弁都守以下年力精壯志趣向上者入堂肄習冀開風氣以備將領教習之材然外國將才由學問而出加以閱歴則其事順而易中國將才由閱歴而出返之學問則其事逆而難此其大較也究之遁途始有能至之　已病尤殷蓄艾之情惟有因地制宜因時自奮期以上副朝廷整軍經武之至意除將常備續備兩軍曁砲隊工程營制餉章咨部外所有遵議撫練新軍事宜理合分繕清單合詞恭摺齎奏伏乞　　皇太后皇上聖鑒訓示遵行謹奏奉硃批著卽督飭認整訓練隨時察閱務令掃除積習期收實效單二件併發欽此謹將滇省擬設常備續備步砲工程輜重各隊繕具簡明清單恭呈御覽計開擬設常備兵步隊十二營砲隊三哨工程隊一哨合共四千人擬設續備兵步隊二十四營合共六千人擬設常備輜重隊十二大哨三零哨大哨○弁一員夫七十六名零哨棚頭一名夫十八名續備輜重隊二十四小哨每哨哨弁一員夫六十四名合共二千五百四十一員中奉硃批鑒欽此[  尚有詳細章程容俟明日續錄]  
[大帥蒐軍]  
　　松江訪事友人云江蘇巡撫恩藝棠大中丞于一月初八日秉節出轅巡閱本省各營伍十五日傍晚由滬上行抵郡城西門外祭江亭碼頭文自府尊余石蓀太守武自中軍張華園叅戎以下均先期馳往排班恭迓正副營兵亦列隊鵠立憲舟旣攏岸各文武隨紛紛呈遞手版禀見禀安時適急雨犯飛萬斛銀泉從空倒瀉以致執事員弁無不淋漓盡致當有靑浦金山兩縣民人投舟次鳴寃中丞飭隨員收受呈詞發華婁兩縣看管翌晨八點鐘時中丞命駕登陸迤邐至小校塲叅戎按照新章率同五營員弁穿緊烏短　此色呢戰裙黑袴懸刀兩袖用金線繡龍紋千把以下裝束如前惟不圍戰裙以次唱中跪接中丞頷之以首旋卽升坐虎幄江南提督李壽亭軍門在側面陪坐未幾中軍官請令開操惟見陣門啓處角聲嗚鳴然各健兒從布城中列隊而出繞行一週始各歸伍少焉槍砲齊鳴征塵滾滾俄而蠻雲毒露中赳赳桓桓者躍馬馳逐繞塲三匝各奏爾能繼以藤牌刀义隊臨塲角技約炊許始唱凱回布城有頃接操新營各陣圖步伐整齊進止合節演畢退入廳事材官以參燕進軍門及太守陪伺旣撤復升座閱視叅遊都守各員放槍打靶其千把以下各弁曁五營馬戰守兵正副兩營軍士打靶則委隨員杜雲秋錢怡甫兩觀察分校事畢卽起節回舟文武各官恭送如禮 
[催繳典捐]  
　　金陵訪事人云江蘇歲認賠欵二百萬金江寗應籌其半兩江督憲劉峴莊宮太保奏請加稅淮鹽仍不足數因復札行所屬著各典業按照架本分别認捐迄今爲曰已多各典商皆未呈繳宮太保爰札府飭縣催徵合上元江寗兩縣城廂内上計之共得典鋪十七家頃已由上元縣戴予和江寗縣盧肅卿兩大令分諭催繳矣 
[議辦房捐]  
　　武昌訪事友人云鄂省創辦警察事務就三佛閣同知署設立公所禮延某西人總司其事并札委署武昌府梁集菴及候補府金峙生兩太守爲督辦惟原有保甲經費爲數無多兩太守再四籌維無可挹注爰禀商督帥張香濤宫保請仍開辦房捐以資飲助宮保韙之已檄飭善後局妥議章程派員經理矣 
[酌裁釐卡]  
　　紹興訪事人云紹屬各釐局如曹娥鎮之蟶浦等處向以酒捐爲大宗現已另設酒捐專局釐金總辦胡太守蔭森因將各卡分别裁撤以節經費而恤商民 
 
 

Page 3

 
 
[松郡府試八誌]  
　　松江訪事人云府尊余石蓀太守於本月十一日覆試上南靑三縣文童後本擬十二日考試合屬經古兹因江蘇撫憲恩藝帥將次按臨大閱爰於翌日出轅迎迓所有上南靑初覆案於十三日亭午時發貼計上海招覆五十六名南匯招覆五十六名靑浦招覆八十名兹將上海全案及各縣前列二十名照錄左方　上　潘曾　　王臨照　楊書諴　李文浦　陳其藻　周　澂　王承恩　葛士点　曹　浩　唐　迥　吳嘉賢　本　炎　奚　燾　丁光弼　張　雋　凌希曾　張仁龍　吳澍祺　楊兆鵬　趙承慤　范曾煜　金　鉞　潘樹元　楊世勳　李景鎬　潘　浩　張之網　艾曾悌　顧　昀　項鎭方　朱學錦　姚明耀　朱　垚　范永增　蔣宗詡　陸燿楷　何維章　李維華　沈聯桂　陳瀚清　張之綸　唐在章　邱　復　諸崇垣　張之紀　謝其駿　張　鍾　楊我煥　張啓佑　蘇　海　姚明燽　張喜吉　陶錫年　楊昌煜　唐寳鑫　孫　壽　南　顧泮英　葉　舟　金曾冶　邵席珍　夏時璜　丁光宇　沈　逸　馮朝福　金在鎔　張　英　黄祖瓊　潘　鏞　于維灝　吳宗瑗　黄昌祚　蔡雲鵬　胡　樾　宋祥鳳　吳增祺　顧忠户　靑　邵獻忱　顧昌燾　田毓祥　沈樹敏　葉其鑒　汪　毅　唐鳳采　黄道生　朱光華　張家駒　李元晉　施恩霈　吳儒珍　朱家翔　徐正常　蔣　韶金世勛　陳福萃　黄　鼎　徐　瑛 
[厦門米市]  
　　厦門訪事人云厦門食米全仗臺漳接濟現因天時亢旱漳州府屬嚴禁米糧出口以致厦郡米價陡昻厦門各紳董電致安南仰光運米接濟隨由各輪船運到米五萬餘包市價卽因之平減 
[越中雨雹]  
　　紹興訪事人云本月朔日之夜鼉更三轉天忽陰霾一霎時風雨交加雷電大作旣而冰雹錯落飛灑遥空始尙如珠似粟旋竟塊大於拳幸未逾時其聲卽止然民間屋瓦及玻璃窓格已撃損甚多矣 
[鍾阜晴雲]  
　　金陵訪事人云入春以後天氣温和二月初旬已無異清和時節迨初十日以後氣候倐轉而嚴寒二十日大雨滂沱勢若盆傾玉女都人士感受不正之氣稍一不愼輒爲二豎所侵甚有因而不治者衛生家所宜乘時珍攝也○自上月二十夜大雨後越日卽放晴光而寒氣偪人益復砭股剌骨二十三日天氣轉暖黄沙如雨空際迷漫偶啓窓櫺不逾時几案間已積塵分許至二十五日始天朗氣清耳目遂爲之一爽 
[催繳房捐]  
　　本邑城廂内外各鋪户房捐已由縣主汪瑶庭大令在縣署大堂設櫃諭令將本年正二三月應繳之欵赶緊輸將近日以各户意存觀望而十六鋪境内爲尤甚計共二千七百餘户已繳者祇六百餘户因卽飭傳地甲到案諭令赶緊催收以重公欵 
[讞員到差]  
　　昨日爲新委本邑南市馬路工程局襄讞委員黄衡堂二尹到差之期午前九點鐘時乘輿至局局差叩賀如儀隨由總辦翁子文太守迎入客廳茗談良久而别 
[電燈暫熄]  
　　本邑南市電燈廠向在賴義馬頭邇者馬路工程局總辦翁子文太守以彼處相距較遠不便稽查因度地老白渡另造廠屋日内將電機暫行停止須俟竣工然後照常燃點昨已出示曉諭矣 
[船價充公]  
　　日前十六鋪汛捕錢福在護城河畔查見竊賊某甲駕一駁船向之盤詰甲卽乘間逃逸遂將船扣住禀知巡防北局委員姚榖蓀二尹二尹飭傳失主具領迄今案懸日久過問無人而二尹已奉蘇松太兵備道袁海觀觀調辦二十三七鋪巡防局事宜卽須到差治事因於前日將船售與公義馬頭船户鄭金咸得洋銀四十五元禀明觀察悉充公欵 
[蒞騐犯屍]  
　　日前翦綹賊李蘭芳竊取路人衣袋中銀質對時表經巡捕拘解英美租界會審公堂讞員張柄樞司馬判責三百板遞解原籍前日正待起解不占夜間忽解帶自縊事爲捕頭查知著送仁濟醫館求治比至卽溘然而逝乃令地保報諸上海縣署昨日午後四下鐘時縣主汪瑶庭大令帶同刑仵命駕至仁濟醫館升座後地保曹福卿禀稱死者李蘭芳籍隸楊州年四十餘因案管押捕房不知何故忽然自縊及送至此間已無可救治爰由捕頭令小的禀報餘情不知老巡捕房緣捕頭帶同二號二十九號三畫西捕二百十六號三畫華捕及包探竇如海李星福邵仁初等將死者畢命之褲脚紥帶呈案禀稱李犯奉判遞解回籍是日正欲登程不知因何自縊及送至此間求醫業已無可救藥大令飭仵作如法細騐報稱雖係自縊身死然頂門有一傷痛約長二寸餘大令離座親視無誤隨詰竇探此傷何來禀稱將屍解下時誤撞鐵物所致大令飭地保收殮瘞埋旋親蒞老巡捕房將押所勘視一周始呵殿而返 
[上海巡局瑣案]  
　　前日南市程大隆花衣行僕人高毛毛至大東門外花園弄向某小販購甘蔗旁有周阿炳者忽與忿爭旋扭至十六鋪巡防中局控訴局員黄衡堂二尹研訊之下判責高四十板蓋以曲在高也○前日南市永盛馬頭民人李洪椿以其子長春不顧養贍扭控二十三七鋪巡防局局員盛雨村二尹略訊口供斷令長春每月給其父米八斗 
[贛災詳述]  
　　啓者則敬頃奉謝嘯谷先生自南昌北鄉舟次來函云正月二十九日偕劉蘭翁附太古輪船日卽換小火輪赴南昌省城蘭翁謁見各憲後擬先辦南昌新建兩縣弟查南昌北鄉悉此次江右之災十分鄭重連荒三年去歲蛟水爲災顆粒無收前年旱魃施威寸草皆赤入其門但見水草兩三筐碗中之粟粒粒可數甚至有全形是草者鳩形鵠面血色毫無赤足蓬頭生機斷絶病者呻吟於破絮之中飢者瑟縮於危垣之下甕中早已絶榖廚不難得生烟有人死數天未收殮者生者無力棺埋傳染數日亦復同斃於一室之内遭此凶歲杸生無地呌苦連天此情此景災象不减於秦晉有增於順直弟目撃心傷涙不能收閣下歴年籌振承前人之遺志爲四海所尊重救活之人何止恒河沙數敢求竭力廣爲湊墊法外生法或詳告盛大臣或咨照各振所通力合籌欵早解一日卽可早救人性命遲則必多斃右干蘇院之災濟貧贑省之災救命事有緩急輕重之不等称緩就急舍輕就重權衡得當稱物平施查户貴無濫無遣解欵亦然管見如此未識有當高明否今年水退太遲春麥未種靑黄之接無望而來日又復甚長大略情形想蘭翁必有函達無待弟贅述然旣經目覩情不能禁謹將實在眞情代災黎哀告伏祈大君子垂矜而憐之格外賜恩庶垂斃之民得有回生之日皆出自仁人之賜此間瘟疫甚行純陽正氣等藥可以治病者速寄江右隨時散送亦一莫大陰功也再有殷户龔洪光者冐領振票二大一小同事柳君星園罰其備棺二十具收殮死人禁止效尤雖係狠心實屬功德亦辦振之一善法也等云祇誦之餘萬分焦急值此捐輸弩末之時急切頗難籌措所望好施君子内濟時艱迅速解囊多多益善則敬等承之後路不勝迫切待命之至[  上海北巿絲業會館籌振公所施則敬謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　日前海門人陸華生伺江蘇撫憲恩大中丞蒞滬時攔輿遞禀控弟婦孫氏被人賣與花烟館等情中丞准之飭發上海縣澈底根究前晚縣主汪瑶庭大令升堂研訊孫氏供小婦人係海門人嫁陸華郎爲妻從事耕作陸華生係鄰人並非夫兄去年丈夫出外華生時來勾引並誘令小婦人捲逃小婦人不從後以被逼不堪避居母族今聞華生在申控告故附某輪船來此投案訴陳大今詰問華生言語支吾迨喝令笞臀二百板鞭背一百下始供小的弟兄兩人胞弟怡昆堂弟華郎華郎之妻孫氏卽巧芬去年被人拐去杳無消息今正華郎之舅毛建靑致信華郎稱被人拐來滬上賣入花烟館因卽來此尋訪詎料竟被文生厲温及王其等霸不許領回曾投案下控告後厲王多方欺嚇是以命小的爲抱呈控求撫憲大人伸雪大令大爲震怒曰此等案情亦妄稱伸雪乎今陸孫氏明明在籍何得謊告華郎是平等之人何須爾作抱呈遂又飭笞臀四百板掌頰二百下著將唆使及繕禀各人供出供此事實由毛建靑等起意托顧某繕禀刻下毛顧同住某客棧中大令飭押候再究孫氏交官媒收管一面立出硃單提集人証○朱阿新扭控王陳氏賴婚一案大令飭提研訊朱供陳氏於光緒二十三年贅小的爲婿生有一孩至二十四年三月小的因病吸食洋烟致遭逐出旋復將女嫁與徐阿巧小的久在南翔傭工今始回家得天此事爲此扭控案下大令問可有庚帖供已失去陳氏供朱由小婦人撫爲螟蛉子並非贅婿徐阿巧入贅後已生兩孩其女王氏所供大略相同徐供小的在某善堂爲堂丁陳氏自願將女贅小的爲婿並非小的强佔男孩是朱所生女孩是小的所生大令以陳氏不應一女兩嫁判令掌頰二百五十下著徐肯結領妻朱具結領孩○俞天順漆店夥方望山被店主婦俞吴氏控縣訊責後心不甘服吞服洋烟至店中畢命經店中人救活送縣前晚大令升坐二堂問爾爲何吞烟圖盡答稱小的生意中人訊責出外被店中衆夥譏嘲故萌短見大令申斥一番著卽回南匯原籍 
[英美租界公堂瑣案]  
　　丹徒縣人王發爾之媳趙氏被胡三誘拐來滬售入某花烟館爲娼王聞之控請丹徒縣主移文英美租界公廨查提讞員張柄樞司馬准卽飭差協同包探趟銀河於昨晨拘獲送案隨商之美副領事海君飭押候備文移送丹徒縣署歸案辦理○新閘新某衣店主王候山向五百八十八號華捕陸阿四案欠衣服工料洋銀因之口角旋經王妻朱氏王友陸三寳將陸捕扭入捕房捕頭著一併押解公堂請訊陸捕供小的所欠工料洋銀早已付清並無尾找突被扭毆叩求究辦王供伊欠洋銀一元數角向索不還求大老爺明察司馬判各罰小洋銀五角○包探顧阿六解送徐阿利到案禀稱此人行竊張泉標家東洋車一輛故由小的拘解請究司馬判責三百板○王桂生投捕房訴稱頃間突被流氓吳阿全等扭至某老虎灶訛詐洋銀一元捕頭派包探趙銀河拘吳請究吳堅不承認司馬著帶回捕房押候查明再訊○張阿二行竊張福記家木板數方經包探顧福其拘解請究司馬判責三百板○張元泰行竊西人惠家舊鐵數塊經包探劉阿炳拘解請究司馬判罰洋銀四元 
[法租界公堂瑣案]  
　　前日某粥站夥陳載興行至北河南路被流氓高阿大王阿大訛詐不遂褫去衣服并攫取洋銀九元翌日遇諸法界因卽唤令巡捕拘獲昨晨解案請辦高王同供小的等與陳同業去年被陳借去洋銀四角向索不還誣爲索詐叩求明察讞員杜枝園大令以事無見證無從核辦一并斥釋○楊慶芳控車夫吳中怡竊去衣服四件搭賻一枚内儲洋銀一元四角大令判責吳一百板押候伊父到堂具領○前日盤記絲棧主人某甲由寗波附北京輪船來滬被賊竊去衣服報捕查獲竊賊李洪根吳阿林吊到原贓送案請辦盤記棧茶房李春林投案禀訴前情大令判將李吳枷號半個月發馬頭示衆期滿各責二百板贓給李領去○前日磚瓦匠趙阿林向某姓領得工資洋銀六元横被同業潘阿土搶去因唤令巡捕拘案請追潘母朱氏投案訴稱兒子阿土素來安分决無攫銀之事突遭誣陷求恩鑒核大令著將阿土押候趙邀同見證人來案復訊核奪○榮家壽訴稱邇在某學堂肄業前日課畢言旋途遇張阿根王金生串竊釘鞋一雙質錢二百文是以報捕拘解到案請卽重懲大令判將張王各責一百板○朱毛毛陸敬舟前控姚萬及陳張氏掯勒田單大令訊得此田已經陸兄靜中售與陳張氏因諭令交的實人保出將契據呈騐迄今案懸曰久無人具保前日管獄西人查知姚萬年邁患病勢甚沈重因卽訴知捕頭昨日捕頭傳同朱陸及地保陳鳳山解案請訊大令騐虱姚患病屬實著卽釋出醫治限一禮拜内邀同陳張氏之子掌泉將單契呈案聽候訊核○前者王金樵訴稱妻弟曹德志竊取親戚某姓家金首飾及珠寶等物除追回若干外尙外珠寳約值洋銀三百餘元迭經大令訊供案懸未結王因投案求追昨日大令飭提復訊曹供小的所竊各贓均已呈出並無他物王呈遞各帳聲稱曹行竊得　　銀浪費小的訪知共用去洋銀九十二元務請追繳曹堅執如前大令著押候從重比追○王德林前由寗波附北京輪船來滬失去竹籃一具内儲各物及洋銀一百五十元報捕後查獲竊賊陳金福倪連發解經大令詰知此籃寄在吉祥街老虎灶主林連生處並存洋銀四十元乃將林提到吊出竹籃詰訊之餘不認存欵遂諭令交人保出聽候訊斷迄今案懸曰久王無意求追大令爰於昨日提陳倪二竊到案判各責二百板釋之使出 
[美租界捕房紀事]  
　　昨日亭午時流氓朱毛毛在西華德路向鄉民魯炳生索詐不遂肆意行兇魯忿不能平奔投捕房聲訴捕頭令某包探查明實在情由然後拘解公堂禀請讞員張柄樞司馬核辦○昨晨偷兒徐海生混入朱家木橋左近鄉民某姓家竊取衣服數件携之而出適爲某號巡街捕所見連贓帶入捕房捕頭令押候解送公堂禀請訊辦 
[蘇垣官報]  
　　三月初五日候補道龔晉義由崇海公幹回太湖同知程禀到同知鄧文堉由吳淞江厘局來並謝一年期滿此較有盈奉飭留辦吳俊禀知由滬措資回知縣劉歌雅禀知奉委解欵赴昭文縣散賑差卽辭張寳瑔禀辭委赴錫金公幹楊士晟禀知由滬運硝回盧懋善由滬專丁來省禀知交卸閩廣貨捐兼船捐捕盜局差接辦上海　捐局差江鄂編譯書局差遣委員代辦文案縣丞李穠華福建人由寗來五品翎頂指分江蘇試用縣丞吳炳楞安徽人由直隸領咨來省禀到指分江蘇試用從九品戴錫祺江西人禀知奉撫憲騐看到省委署太湖恊鎭許國祥辭行赴任於初六日接印調署撫標中軍叅將　志鵬已到於初六日接印統領南洋續備老湘合字營旗總兵銜兩江補用副將章其俊由江陰來初六日候補道松峻由甯來卸署六合縣知縣江蘇儘先補用道張樞由寗來通知過道員班太湖同知程禀辭荆溪縣薛禀到調辦仙鎭厘局委員同知銜截取知縣祿德廂紅旗人由揚州來知縣俞志善禀知奉撫憲委大閱隨員文案差劉廷鳳由常昭内河厘局專丁來省禀謝飭知三季連盈蒙記大功一次錢浦由滬專丁來省禀謝奉委調辦上海綢捐南卡卽到差並銷吳淞貨捐局差縣主簿金駿猷禀知由江寗助餉捐案内加捐過班短縣指分江蘇試用府經歴閔煥萍巡檢彭之徵均江西人由籍領資來省禀到江蘇候補同知周懋鎬於初五日申時在省寓辦蓮巷病故 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年三月初二日京報全錄]  
　　宮門抄諭旨均錄前○五續前摺○晉撫岑奏爲改練常備各軍得人維艱請旨改設官缺通融借署緣田片○又奏爲先裁五成緑兵情形片○直督袁奏爲派員修築蹕路橋梁片 
一常備軍馬隊一旗需馬一百三十七匹四旗共需馬五百四十八匹砲隊一旗需馬一百八十匹兩旗共需馬三百六十匹工程隊測繪司需馬四匹以上所需馬匹均應擇强大口輕者購買始足以備緩急應請准其援照武衛右軍成案每馬一匹開報價值三十兩馬九百一十二匹共需銀二萬七千三百六十兩此項每年須陸續添補仍額定每年報倒斃之數不得過一成每馬應需鞍套　轡及馬兵所需皮袋等件砲馬騎馬匀算每匹需銀五兩九百一十二匹共需銀四千五百六十兩以上共需銀三萬八千六百四十兩按常備軍擬新募有家室而年力强壯者事係創始是以馬匹一切均須備辦續備軍應需馬匹擬卽在緑營練軍官馬内挑選應用以期節費至將來續備馬隊之馬匹倒斃太多所存緑營官馬不敷添補之時仍當一律照價購補一撫標親軍需洋號四只洋鼓二面常備續備兩軍每旗需洋號四只洋鼓二面共需洋號一百三十六只洋鼓六十八面一常備軍每翼每旗各備號燈一個兩翼十五旗共計十七個一常備軍每翼每旗各備大千里鏡一具兩翼十五旗共計十七具一常備軍左右兩翼各備行軍電機箱一副修理槍砲小機器一副一常備車每哨須備時表雙筒千里鏡指南針各一個馬步砲工四十八哨每項各需四十個一常備軍馬步砲各旗計二百二十八棚每棚須備銅吹哨一個孔明燈一個大鍬四把斧二把鋸一把鐝頭二把一常備軍各官長均給督隊東关腰刀一把共二百把手鎗一枝共二百枝一常備軍兵目正兵三千一百七十名每名給洋製雨衣雨帽一套洋毯一件皮背包一件水壺擦鎗油壺各一把拆鎗器具退子殻鈎各一副洋式短鍬一把脚鈀一副以上各項均儘舊有者應用或由工程營自造原舊無存及不能自造者再行購買價值彚案造報一常備軍工程隊應用機器材料種類繁多俟擇要購辦彚案核實報銷一常備車兵房公所均儘舊有營房占駐如有不敷並須修建應請一併歸入軍需報銷如行軍時尙須添購應用之件或年久損壞應行更換之件價植均隨時咨報合併陳明通計各軍及各局所常年薪餉按六大建六小建計算共支湘平銀七十三萬一千零一十七兩四錢七分二釐常年經費共支湘平銀八萬二千七百四十二兩一錢成軍經費按已估者計算共支湘平銀三萬八千六百四十兩通計三項共支湘平銀八十五萬二千三百九十九兩五錢七分二釐折合庫平銀八十一萬八千三百零三兩五錢八分九釐一毫奉硃批覽欽此謹將擬訂募兵章程二十二條繕具清單恭呈御覽計開一應募之丁年歲限十八歲以上至二十五以下一應募之丁身量限官裁尺四尺八寸以上一應募之丁膂力限平托一百斤以外一應募之丁步法限每一時行二十里以外一應募之丁目力限能視二里以外之標識一應募之丁須報明家口三代住址箕斗及平日作何生業一曾吸食洋烟者不收　一素不安分犯有事案者不收一五官不全手足軟弱體質多病者不收一入選壯丁應由募兵之員揀派妥實員弁挨查該丁之箕斗家口二代住址生業是否與原報相符如果相符卽取具該丁族鄰保結註入募册一各壯丁中選待齊以前每　每日發給大錢一百文一募齊開行後每兵丁一名曰給大錢一百五十文兵目一名日給大錢二百文長伙夫一名日給大錢一百文兵丁中有能粗通文義者照兵目口糧給發一募足一起開行之時卽由募兵之員將此起壯丁名册照造一分移送地方官分存備案俟到省編伍後再將何人編入何旗何哨行知地方官註入原册一由總理營務處用堅靱紙張造具文憑鈐用總理營務處關防移送糧餉局掛號騎縫處鈐用糧餉局關防彚交募兵之員俟募得合格壯丁後卽將該丁姓名三代箕斗住址明白塡入文憑發給該家屬收執以爲將來領餉之據一新募各兵編伍三個月後兵目正兵每名每月月餉一律由糧餉扣存一兩五錢每屇半年由局將扣存銀兩派委妥員解赴各兵原籍地方會同地方官出示曉諭定期散發届期令各兵家屬呈騐文憑具領並將何年何次領訖字樣註入文憑共有遺失文憑者不得給領須俟該家屬函告該兵丁在營呈明補給文憑後始准至下届補領儻各委員有侵蝕尅扣勒掯需索情弊准該家屬函知各兵呈報盡法懲治一編伍三個月後查明該兵堪勝　練卽行知各地方官照緑營馬兵例每兵一名免差徭三十畝以示體恤儻該兵有包攬情弊查出重懲一在營兵丁其家屬有涉訟案件准其援照生衿一律遣抱用示優異地方官並當加意愛護毋任土豪地棍　意欺凌一各兵如因事革退或自請長假者卽飭地方官追回前項文憑查銷檔案仍以平民論一各壯丁中選以後未經編伍以前應責成募兵之員將車律　規明白宣講倘各丁畏操規軍律之嚴卽可於此時請退編伍以後非有婚喪大故不准請假一編伍後兵丁有濳逃者除通緝外並責成該原籍地方官提該家屬究追務獲懲辦地方官承緝不力照軍政緝拿逃兵則例分别叅處一所募之兵到省後應派各營務處會同統領之員逐細點騐再行編伍倘有不合格之兵及一成者卽將原募之員叅革不及一成者分别責罰其或因招募時挨查户口騷擾地方者查出分别重懲一以上各條由募兵之員會同地方官出示曉諭俾衆周知奉硃批覽欽此 
岑陜煊片再臣於遵旨改練晉省常備各軍摺内聲請改設官缺通融借署備以濟用人之窮惟思章服頂戴雖屬外觀而體制所存權力斯在今擬設之副將叅游等員缺或統一軍或帶一旗責任均不爲不重若恰得銜缺相當之員借署借補則無論已儻以將材難得故竟不能不以小銜借署大缺旣署之後若仍令其用原官頂戴則爲之下者易生褻視之心殊不足以資鈐束查武衛右軍創設之初不論各員底銜及有無官職凡充統帶者均給三品頂戴凡充幫統及領官者均給四品頂戴各項營務處與統帶同當時曾否奏明奉旨雖未深知然確經督辦軍務處批准有案兹山西新設常備續備各軍員缺如有以小銜借署大缺者擬請援案准令各員暫用所署員缺之頂戴如或撤差離營卽將銜頂戴追回其執法督操兩營務處總辦之員總挈全省營伍操防賞罰亦極重要儻遴委之員官階較小並請無論文武均准其暫用三品頂戴卸差之曰追回以崇體制而資鈐束臣爲新軍得人維難變通以求濟事起見是否有當謹附片具陳伏乞聖鑒訓小謹奏奉硃批該部一併議奏欽此岑春煊片再臣於籌練常備各軍奏内請將本省緑營官兵一律分起裁汰兹擬先就現存兵數裁汰五成餉乾米豆均截至三月底止本年冬李再裁汰五成俟兵數裁盡卽將原設緑營官弁員缺概行裁撤舊設官弁由臣嚴行甄試或令入常備各軍當差或應給資回籍統俟屇時考核明確分别辦理所有晉省先裁緑兵五成情形謹附片具陳伏乞聖鑒訓示謹奏奉硃批該部一併議奏欽此 
袁世凱片再查三月初六日恭逢皇太后皇上虔謁東陵橋梁道路亟應修築堅固坦平用昭愼重現計差期伊邇春雨頻仍各項工程尤須逐細勘騐擬委藩司周馥迅赴通州遵化一帶查勘橋道工程並督飭印委各員敬謹預備於查覆前摺拜發後卽行派往理合附片陳明伏乞聖鑒謹奏奉硃批知道了欽此 
 
