# 1911 - 15 - 4913630

 

Page 1

 
 
   
 
 

Page 2

 
 
[今日本報目録]  
第一張　宫門抄　交旨　論說　專電　緊要新聞一　時評 
後　幅　緊要新聞二　分類新聞　述聞　史乘　 
第二張　要摺　本埠新聞 
後幅　資政院旁聽録　小說　國外新聞　振務 
宫門抄 
　　十二月十四日召見軍機全公壽公 
交旨 
　　十二月初六日 
旨廕生恆印着以七品律帖式用福厚着以旗肙用張允靖着外用劉希亮著內用福建福州府理事同知員缺着穆誠額補授分發奉天試用道于冠卿直隷試用道陳正源江蘇試用道吳長榮四川試用道余大鴻直隷試用知府周廷勵董士恩江蘇試用知府姚捷勵江西試用知府李厚培雲南試用知府劉謙俱着照例發往升選內閣典籍朱崇蔭簽選河南何南府通判鄭崇禮擬補內閣中書榮桂俾壽吏部驗封司員外郎霖霈俱着准其補授欽此十二月初七日軍機大臣欽奉 
諭旨本日引見之明保候選道前甘肅肅州直隷州知州潘齡勱着以道員發往甘肅補用欽 
 
 
 

Page 3

 
 
此 
諭旨本日引見之開缺前雲南楚雄府知府尹肇熙着以同知用已革湖南慈利縣知縣袁世傳著開復　官欽此 
諭旨法部奏本日帶領引見之京師法律學堂畢業學員張仁普等擬請改用法官一摺著依議欽此 
諭旨御史玉春奏旗兵困苦請規復八旗前鋒護軍扣餉一摺着稽查守衛事宜大臣知道欽此 
論說 
[論中國財政宜注意消費稅（希）]  
　　自來我國之財政。其取於民以制爲國用者。田賦而。外征榷之途。厥有二端一曰山澤。茶鹽坑冶是也。二曰關市。酒酤征商是也。茲二者之所以征榷者。蓋以山海天地之藏。而豪强擅之。關市貨物之聚。而商賈擅之。取之於豪强商賈。以助國家之經費。而母徒取給於百姓之賦稅。是崇本抑末之意。亦經國之遠圖。故經制所在。自昔爲然。秦漢相沿。至唐宋而加密。晚近以降。愈益繁苛。有識者至有竭澤而漁之歎。然我曠觀東西各立憲國。其人民之負抯。有十百倍於我中國者。雖由其權利義務之相抵。而要亦有注重之點焉。 
注重之點何在。曰消費稅是也。消費稅者。以消費有形無形之財貨爲標準。而課之於其所消費之人。也 
有形財貨。在消費稅中。占最大部分。如麥酒烟草及各種用品之類。無形財貨。在消費稅中。實居一小部分。如僕婢稅之類。非以僕婢爲標準。而以僕婢之勤勞爲標準也。 
此種消費稅賦課之根據。蓋由納稅者支出之多寡而定其輕重。與收入稅所得稅財產稅適成一反比例。以收入稅所得稅財產稅。係依所得收入之多寡。爲根據v而消費稅則以所得支出之多寡爲根據。一由正面推定之。一由反。面推定之也。 
試分類言之。最重要者可别爲二。一內國消費稅。二關稅。是也。內國消費稅一名國產稅。內國產出之物。被消費於本國。而不影響於外國人者是。關稅則不然。凡有一定之財貨。自甲國輸入乙國者。則徵輸入稅。自乙國輸出甲國者。則徵輸出稅。自甲國輸送乙國而經過丙國者則徵通過稅。其影響不止於內國人者是。 
內國消費稅分直接間接二種 
（甲）直接內國消費稅。此種稅各國行之者少。以直接對於消費之人徵收之。則必其消費者爲日常使用之物品。又易爲人所注目者。方可逹其目的。現今世界。惟比利時荷蘭法蘭西有直接家賃稅。此種家賃稅。與家屋稅不同。家屋稅課之於家屋所有者。家賃稅則課之於租借家屋。者而荷蘭法蘭西及德意志。又有直接奢侈品稅。如乘車乘馬僕婢之類。此皆直接消費稅中之最優者。然各國不甚通行。通行者惟間接內國消費稅而已。 
（乙）間接內國消費稅此種間接消費稅。若徵收之品。實爲人民日常所必要者。如米穀食鹽肉類之。屬最易侵入生。計最少。費然奥大。利法蘭西德意志諸國。亦有行之者。日俄戰爭後。日本亦採食鹽專賣法。雖出。於不得已。然講財政學者總以排斥此種惡稅爲正當。故欲其間接徵收。而又占稅額之大多數者。則爲不關於生活必要之嗜好品。如茶酒砂糖烟草等。物最爲相宜。 
關稅雖有輸入稅輸出稅通過稅三種。然通過稅古代行之者多。今日概行廢止。輸出稅一種。今時徵收者亦少。此二種徵稅之目的。非財政上問題亦不當屬之消費稅。故關稅。中所宜注意者。惟輸入稅。一種而已。輸入稅賦課之目的有二。 
一保護主義。因保護主義而課稅。故亦謂之保護稅。此主義之精神。在保護內國之物品。期與外國相競爭。故對於外國輸入品。有難與競爭者。則重課之例如日本砂糖業成立之初。資本重而物質低。若不取保護主義。則外國輸入之貨。物美而價又廉。比較必至失敗。故對於外來之砂糖重課其稅而日本之砂糖業。以此發逹。 
二財政主義。此主義。以財政爲目的。不必含有保護之理由。但求財政上得。大多數之收入。而已故第一對於內國消費者同一之物品。而自外國輸入者重課之。最爲正當。第二輸入品雖爲內國所無而與內國現在所課之某消費品相類似者。則亦當重課之。例如日本初不能製葡萄酒。則葡萄酒之輸入。即照類似之酒稅。加以同一之賦課是也。若其他物品與內國物品無可比較。而實係爲奢侈品。則亦不妨重課之。（未完） 
專電 
[電一（北京）]  
　　東督錫良電奏急求交卸入覲面陳內政外交困迫情形並詳議官制 
[電二（北京）]  
　　京師各學堂學生擬於年假後赴津集議某事經學部唐尚書偵悉密飭監督校長等從嚴防制 
[電三（北京）]  
　　聞京內某學堂敎員學生集資五百金派人赴津密贈 
 
 

Page 4

 
 
温世霖並有送别書一函約萬餘言 
[電四（北京）]  
　　攝政王昨日進見皇太后面告慶邸現已銷假并代謝慰問 
緊要新聞一 
　　竟有陳請撤銷資政院奏案者北京 
　　農工商部右參議邵福瀛前日特上封奏一件探聞係言資政院上奏事略謂資政院上奏院章均有明文與他國議院上奏權基於憲法所規定者不同該院屢次引用議事細則上奏殊背院章限制之意夫以立法之機關而有違法之行爲固由議長與政府不加糾正所致亦由國民法治思想劣弱之故現届閉會請將議事録內所有違章上奏之議案一律撤銷以免立憲史上開宗明義第一章留此違法之污點云云此公竟繼劉廷琛而起亦一怪人物也 
[資政院又上奏案三件北京]  
　　日前資政又遞封奏三件除開用關防一事業經發見外其餘兩奏一言郵傳部奏鐵路公司與普通公司不同不能適用商律一層有碍商辦鐵路大局一言川路虧倒巨欵請着總理等攤賠以保商本惟兩事均未發表大致又歸無效矣 
[資政院又演一塲新劇北京]  
　　初八日下午資政院開三十七次大會續議大清新刑律案汪榮寳報告昨日再付審查之兩條謂一百八十六條删除汽車二字以此條重要在人民關係非物件關係也一百八十八條仍照原案議决而加入船艦二字汪龍光請加森林二字而又斤斤於外字之解釋汪榮寳謂外字并非旁邊之意凡在此數種之外皆可以此解釋隨由秘書官郎讀一百八十六條及一百八十八條衆無異議汪榮寳又申明一百八十七八十八八十九條之第四欵及一百九十一條俱加船艦二字又讀二百零四條至二百五十七條毓善謂廟是何指壇廟又何所指特派員答此係指載在祀與之廟汪榮寳謂太廟已另外提出此條所言凡寺觀壇廟禮拜堂均在內無論祀典不祀典毓善又有辯論特派員答廟有廣義有狹義載在祀典係狹義解釋此外凡爲一地方崇拜者皆可謂廟毓善謂壇是何指天壇地壇國家所最重大典所關須申明陳懋鼎謂壇字不必專指天壇地壇而言吳賜齡謂數年以來改廟作學堂者不少而此律於廟又有保護與學務是否有碍陸宗奥謂改作學堂與敬重廟事毫不相干吳賜齡謂有此規定恐舊派藉口保護神廟陶峻亦謂此與廟宇改爲學堂一事頗衝突陸宗輿謂以廟宇改爲學堂是依法律之事不得謂爲不敬行爲許鼎霖謂非載在祀典者不得爲廟劉景烈謂信敎自由保之亦無妨碍許鼎霖謂耶穌天主各敎乃有所謂信敎自由若毫無範圍則信喇嘛敎及拳匪敎者亦可謂爲信敎自由耶彼此爭論秩序大亂陸宗輿謂載在祀典一句不甚要緊如一地方中有一崇仰之廟而又不在祀典有對之有不敬行爲必招地方之嫉忌不保護之必至妨害治安至如保護墳墓此中國舊例陶峻謂此語寛泛毫無範圍須申明載在祀典一語而墳墓二字則必删除許鼎霖謂例如江蘇瓦缸內供奉神像若爲人破壞亦處以五等以下之徒刑甚誤今多主張收回領事裁判權此種條文是否能令外人遵守汪榮寳謂寺觀廟是否瓦缸許鼎霖謂此是回答陸議員之言羅傑謂除陵寢外普通人墳墓不必處罰因二十章已有說明也特派員謂此條以下皆爲關於墳墓規定褻瀆祀典是專指壇廟寺觀而言邵羲主張加入列入祀典四字汪榮寶謂禮拜所亦載在祀典耶特派員謂此條有兩大原則一於憲法上在法律範圍內可以信敎自由至壇字天壇地壇地方之禮壇皆包括在內墳墓一層中國習慣敬重祖宗故人之祖宗亦須敬重在大清舊律毁損墓碑徒一年近來違警律亦有規愃汪榮寳謂普通人墳墓若有人褻凟其子孫若見此行爲必至起訴故法律亦須保護之高凌霄謂西南各省在人墳墓牧牛羊者往往有之若以爲不敬行爲而處罰之實不勝其煩顧視高陳敬第吳賜齡謂此節上爲褻凟祀典下爲發掘墳墓普通人墳墓亦載在祀典耶毓善請再付審查此條討論遂中止二百六十七條陶鎔謂此條不可删高凌霄謂私藏烟具或製造或販賣皆包括在內顧視高有說許鼎霖駁之謂子孫將祖父之衣物留爲紀念者甚多若留鴉片器具子孫亦當抱愧特派員楊度主張前說陶鎔謂不得以股員會之修正案爲神聖不可侵犯主張仍留存此條陸宗輿謂有此條規定必至警察搜索人家恐防騷擾萬愼謂禁止鴉片可不問騷擾不騷擾彼此爭論秩序又大亂楊度復說明總則旣已規定分則不必列舉此條之删去已得政府同意隨照股員會删去二百六十七條付表决得少數又將陶鎔倡議付表决得多數贊成第二百七十三條康詠謂須修正字句第二百八十八條羅其光謂宜去罰金蔣鴻斌於年齡問題有主張而無條理贊成者僅廿八人不成議題至二百八十八條卽無夫姦問題羅其光請提出勞乃宣修正案陳寳琛贊同之邵羲請勞說明主旨勞乃宣謂并無精奥之理只因社會心理以無夫姦爲有罪衆以爲可即可之否則否之本員無成見文和謂照立憲國應用一夫一妻制度中國習慣有納妾者法律旣不許有妾則妾亦無夫婦女應先解决納妾有罪否高凌霄請將無夫姦有罰無罰付表决汪榮寳謂此係道德上罪過不應以刑 
 
 

Page 5

 
 
律上制裁康詠反對之萬愼亂呼不已全院譁然秩序又大亂蔣鴻斌又反對汪榮寳之說文和痛駁之高凌霄又喧閙陳敬第謂當平心靜氣討論並說明無夫姦萬萬不能有罪理由康詠謂當列爲親告罪陳樹楷謂此條立意甚佳但中國人民程度不足不適用汪榮寶謂程度旣不足何必需資政院陳懋鼎謂國會亦不可不要秩序又復紊亂特派員楊度謂無夫姦不能有罪因於收回領事裁判權有關係也雷奮謂我輩只能問無夫姦應否有罪不能以領事裁判權爲前提刑法爲一種公法一方維持國家治安一方保護個人自由因其有公法必須公訴而後有罪試問無夫婦女和姦以何人爲原告其言極中肯陳樹法陳善同李經畬高凌霄萬愼等皆反對之特派員謂北事有關於領事裁判權即外國人對於無夫婦女無罪不以爲然安知將來不以我國法律較勝他國俯而從我汪榮寶謂歐洲中世以前姦處死刑較我國更重其後逐漸改良方至今日而一般反對者仍嘵嘵不已雷奮復登台演說無夫姦不能治罪種種理由并說明無法可治其罪之理由國家旣無法治其罪若律文中空贅此條不能實行即失國家法律信用約經數十分鐘之久而陳樹楷陶毓瑞王紹勳等紛紛止其發言胡礽泰欲登台發言反對者又紛紛止之胡謂今日本員尚未說話隨至演台前謂本員贊成提倡禮敎然不可與法律混合引論語道之以政兩節謂刑法關係國家道德關於個人個人無道德國家亦無如之何言至此後面高凌霄萬愼等大譁雜以狂笑聲呼號聲罵詈聲於是秩序愈亂全塲騷然良久秩序始定胡礽泰復言今日中國禮敎不昌正是受道德法律混合之弊如再牽混則禮敎必亡於今日倡言保存者之手有人請付表决籍忠寅謂此問題甚大不可草草請作兩次表决第一次表决有罪無罪第二次表决無夫姦加入暫行章程或加入正條文衆贊成陸宗輿請檢人數用記名投票法議長宣告謂主無夫姦爲有罪者用白票主無罪者用藍票白票得七十七票藍票得四十二票一票無效籍忠寅請再表决無夫姦是否歸入暫行章程抑歸入正文于邦華謂勿庸再表决籍謂當議長宣告時即當反對此時應照宣告表决於是用起立法表决第一次起立六十餘人因起者復坐坐者復起毫無秩序於是又再表决起立者四十九人汪榮寶大呼表决有疑義請反正表决竟起立多數於是勞黨大擊掌祝賀成功陸宗輿汪榮寶大呼謂陳議員所謂程度不足即此之謂於是一閧而散時已八時半矣 
[京署調驗煙員又緊一步矣北京]  
　　禁烟大臣恭親王溥偉等奏稱竊查臣所自光緒三十四年三月奉上諭開辦以來節經奏准章程通咨京外遵行在案查外省道途遼遠調驗爲難不能不責成各該督撫認眞查騐按季咨報臣所以備稽核京師各衙門則除臣所調騐外均令三個月結報一次以昭劃一嗣因結報參差不齊復於本年八月初五日通咨各衙門將所有人員一律再行取具印保各結咨送備核現已陸續報齊復查出前後册報不符者各衙門共有數百餘員當經臣所咨調來所切實察驗乃甫調數十員而其中已戒復吸濳帶烟藥者已有六員即經臣所咨行該衙門長官照章參辦在案竊維鴉片流毒積患甚深自前年禁烟令下中外人士無不仰欽朝廷股殷除弊之心咸期力袪沉痼是以資政院議員亦屢將禁烟事提作議案現候補四品京堂林炳章等創設國民禁烟總會呈由臣所立案逐漸進行足徵輿論僉同羣力合作而各衙門調驗人員竟尚不免有戒除未淨携帶烟藥之弊似此因循玩泄安望依限戒除現擬嚴加稽核如果結報稍有不符即行指名調驗情形如果可疑即當從嚴參處總期戒斷淨盡以冀仰副朝廷實行禁烟之至意十二月初一日奉旨依議 
[學部改訂留日監督處章程北京]  
　　學部改訂管理游日學生監督處章程經已脫稿業於上月間入奏略云竊查管理日本游學生監督處章程係由臣部於光緒三十二年十月奏定嗣於光緒三十四年九月臣部復將原章增修改訂奏准遵行在案惟彼時留日學生人數幾將及萬現在普通速成各生漸次畢業回國留日肄業者以高等學校以上之學生爲多總計其數纔二千餘人是監督處庶務文牘會計通譯諸事昔須分科而治者今可量爲裁併又自費生之借貸章程易致欵歸無著官費生之醫藥費用未免過於虛糜凡此各節自非將原章詳加修訂不足以節糜費而收實效臣等斟酌再四謹擬就改訂管理游日學生監督處章程三十七條如蒙俞允卽由臣部咨行出使日本大臣欽遵辦理十一月十九日奉旨依議（章程續録） 
[楊晳子能保逋臣利國耶北京]  
　　候補四品京堂楊度近上封奏請赦用梁啓超經已略誌前報茲覓録該京堂原摺如下奏爲懇恩赦用逋臣以裨憲政恭摺仰祈聖鑒事臣聞人情窮極則呼天勞苦疾病則呼父母天地之大猶有一物之不容父母之慈猶有一子之失所以臣明見逋臣梁啓超者殆其人也啓超自戊戌去國至今十餘年矣流轉於歐亞之間究心於政學之事困心衡慮增益所能周知四國之情折衷人我之際著書立論數十萬言審論國情開通民智爲力之大莫與比倫此士夫所能談中外所共歎者也惟臣所欲言者則以啓超愛國之心久而愈摯忠君之念在遠不渝數年以前海外亂黨孫文之流倡民主之說持滿漢之詞煽動浮言期成大亂淺識之士從風而靡啟超獨 
 
 

Page 6

 
 
持君主立憲主義以日本憲政爲規力闢其非埀涕而道冒白刃之危矢靡他之志卒使邪說漸熄正義以昌近年海內海外談革命者改言立憲固由先皇帝預備立憲與民更始有以安反側而靖人心然天地不以覆載爲功聖人不以成功爲烈則啟超言論微勞不無足録且啟超之獲罪以戊戌倡言倣行各國憲政故耳十餘年中宗旨如一不爲異說所搖復以負咎之身忍死須臾悲號奔走卒致皇上爲立憲之神聖國人爲立憲之臣民孤孽之心亦云苦矣今朝廷立憲之期已定海內延頸以望太平而當日違衆建議負罪效命之人獨使竄伏海隅顦顇枯槁覩故國之旌旗慟生還之無日抱孤忠而莫白將槁死於殊鄉是則庶女之怨不逹於彼蒼文王之仁不及於枯骨此臣所爲欷歔而不能自已者也臣聞處事不以恩怨用人不以親疏者人君之德也窮逹不變其道榮辱不易其心者臣子之義也别嫌明徵表不白之忠以告於君父者友朋之責也臣自戊戌以來卽與啟超相識因學術各分門户故政見亦有參差其後游學日本相處數年文字往還於焉日密親見其身屢瀕危矢死不變每與臣談往事皆忠愛悱惻無幾微怨誹之詞是以深識其人性行忠純始終無貳倘蒙朝廷赦用必能肝腦塗地以報再生之恩此臣之愚所能深信倘啟超被赦之後或有不利於國之爲惟乞皇上誅臣以爲臣子不忠之戒臣固知朝廷寛大必不容黨禁之長存宣統五年頒布憲法之時凡在逋亡必蒙赦宥惟以啓超學識淵邃冠絶等倫方今籌備憲政之初正爲登用人才之日與其赦罪於後不若用財於先昔晋襄求士會於秦齊恒赦管仲於魯以今擬古事或不倫然片壞尺流宜亦不爲聖朝所棄臣以爲人才難得幽抑宜伸用敢冒昧具撍上陳伏乞皇上聖鑒訓示摺上聞監國以梁係得罪先朝之人礙難赦用故留中不發 
[東督請准學校兵操改用軍式北京]  
　　東三省時局艱危非注重武備不足以救目前之危急近經東督錫制軍奏准將奉省中學以上各校體操一科增加鐘點并改用陸軍式敎練已奉旨允准經紀前報茲探録原摺於下竊據諮議局呈稱奉省僻處東陲實行軍國民敎育爲計尤急擬將中學以上各學堂酌减隨意科目匀出時間加授軍學戰術又定章所授兵式體操應仿照陸軍實行敎練並習打靶以期養成軍人之能力事關變通定章應請奏咨辦理等情由該局各議員議决呈請前來臣查學堂敎授之要著原以德育智育體育三者並重今中學以上各校體操一門均習兵式而比之陸軍之敎練相去懸殊有形式而無精神於體育似未完備不足以養成果毅堅卓之人才矧綜攬奉省時局尤以補救文弱之敝提倡尚武之風爲當務之急諮議局所議實屢深合時宜應請准如所議量予變通定章實習打靶已飭提學司先將各校體操正課改習兵學戰術再加兵式敎練鎗劍術即將隨意科目酌减愼選妥員充當敎習自明年開學一學期滿練習就緒再飭司妥訂打靶章程通行遵辦相應仰懇天恩俯准飭部備案以宏敎練而冀實效十二月初四日奉硃批該部知道 
[京師近事]  
　　管理欽天監禮邸以資政院現已將改用陽歷問題提作議案本監職掌所係亟宜詳細研究以備將來實行茲已派定本監人員李德俊杜增郭世鉦閻文煥陳壽彭等五員專司討論此項問題爲他日實行之籌備鹽政處現已决定於各鹽務省分增設監理官以便督查鹽政事宜聞澤尚書核定除雲南一省已經增設外其餘四川山西山東浙江廣東五省均須一律添設准於明正開印後派員前往 
　　法部咨行各省督撫轉飭提法使將所辦審判員養成所司法警察敎練所檢驗傳習所三項成績切實調查分别列表限於明年二月內咨送本部事關統計毌得稍涉延宕 
時評 
[其一]  
　　女子制服男人。有二長技。先以器。繼以死。每見夫婦勃谿紏結不解。則女子。必涕泗漣如。以冀動其心而靡其氣。而苟不。勝則更多方覓死。肆爲種種恫喝之計。設至此而猶不勝。於是女子之技窮矣。 
夫國會請願何等事。全國代表何如人。而其技乃與女子等也記者曰。我非成敗論英雄。竊爲大好鬚眉羞耳。 
[其二]  
　　中國商人尚節嗇。歐美商人尚開拓。二者皆有制勝之處。而於萬國交通。全球商戰時代。則尤以開拓爲勝。 
生意大則轉撥靈而獲利厚。此中外所同也。不惟是也。營大商業者之獲利厚。則小本經營之人。皆連帶而沾其餘潤。而商業因之發逹。國家因之富强。所謂利人利已者此也。 
是故歐美各國。市面恐慌之時。必有大商業家。輸出巨欵。以資救。濟則人心賴之平定。而利益亦得保全。今我國市面愈恐慌。營大商業者愈掯銀而不放。勢必兩敗俱傷。相持以斃。而覬覦其旁者。或反收漁翁之利焉。是亦過尚節嗇之流弊使然歟。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇撫奏陳籌辦省城審判情形蘇州]  
　　蘇撫程中丞奏稱前准法部咨京外各級審判廳應照憲政館奏定逐年應行籌備清單尅期成立以便舉行遵經前撫臣會同督臣屢將籌辦情形先後其奏在案臣本年四月到任當以限期緊迫查悉籌備一切雖有端緒尚未盡實行當即遴選堪勝廳丞檢察長鄭言陸懋勳兩員照章預保奏請存記並附請卽留鄭言籌備一切事宜又因建築欵絀一時實難措手江寗省城應設地方及初級審判廳均就局所改設當易爲力惟蘇州因鮮合宜閑廢公所原擬特建屢次度地勘估卒以乏欵未經動工適有新歸併度支公所騰出之牙釐局房屋尚屬寛廠將高等與地方審判廳同設一處並各附檢察廳及添置看守所尅日經營布置其城內外初級之廳亦借用擬裁之各守備衙門改作惟應需推檢各員宜資熟手復經臣奏調法部主事楊年等八員陸續來蘇一面即先行箚委鄭言陸懋勳分别試署廳丞檢察長將試辦章程規則刷印成本俾資遵守迨十一月初間據提法司左孝同面禀各項俱稱粗備惟法部録取之法官尚未能卽時分發到省而年內爲日無多惟有暫就曾習法政並在司法研究所畢業曁曾任州縣治獄素有經驗之員酌量派委署理俟將來再行察酌更調至典籍主簿以下各官亦均以法政畢業或在司法研究所各員內考驗委用當於十一月十六日寗蘇兩省城各級審判廳同時成立至商埠審判上海一處辦理稍難尚擬添設高等分廳已奏奉諭旨飭議一俟覆准即當遵照現亦督令提法司趕緊先爲籌備鎭江商埠係購置民房修改不日亦可工竣成立除咨部院查照外謹會同督臣張人駿恭摺具報十二月初四日奉硃批知道 
[東三省通信]  
　　江撫周少帥日昨致樞府密電一道探其內容係某某兩國在江省曁蒙古各地自由測繪窺伺路礦且屢屢增兵曁派兵隊在東蒙一帶託名游歷盤踞蒙古王府第請速設法維持以保主權 
　　滿洲里鼠疫發現以來漸及各埠近日江省亦被傳染錫督爲保守主權起見昨特電致周撫謂防疫一事尊處旣分飭地方官竭力防範省城現已無疫甚佩藎籌惟俄人請在墨爾根設驗疫所專爲查騐入俄華人而設旣不能隔絶往來而中醫又非彼所信則出境華民苟非用中國人通曉西醫者依西法查驗彼仍有所藉口前請北洋選派尚未接復刻外部已派天津軍醫學堂會辦侯連德往哈爾濱一帶會同籌辦業經另電轉告其墨爾根一處應仍請轉飭嫩江府先爲籌備一俟選定妥員即行派往 
　　哈爾濱此次辦理防疫經由本省特派中日醫官到哈開辦茲悉外務部亦有特派員到哈監視并與俄領事磋商事宜一係廣東伍君一係法員梅君均於前數日束裝至哈矣 
　　奉天省城維新茶園前日排有國會血一劇中有演及亡國奴摻况係描寫日本併韓後種種情形昨日日領事特照會警務局云該劇所演各節毫無根據從起國民之惡感有碍兩國之邦交請爲嚴行禁止處分云云警局刻已傳諭將該戲禁演矣 
　　吉省大清銀行所出之鈔票並各省銀號之龍元票因上面書各省地名字樣未能通用故商家往津滬購貨者皆加價兌俄人羗帖且到津滬道勝銀行兌換時每百元可加三十五元故羗帖之價較前暴漲而中國之龍元鈔票則大受影響矣 
　　南滿鐵路附近地方俄人所有私產自戰時經日人官私分佔已歷六七年之久前當欔子茅訂立條約俄人雖曾提議迄未收回近因日俄協約告成日人慨許交付駐奉俄領事日前特偕同南滿鐵道社長沿綫調查業經一律清還毫不吝惜噫日人之對俄何其慷慨若是也 
[西報譯要]  
　　駐京日使請假回國字林報載十三日北京電云駐京日使伊集院君請假兩月定於明日離京 
德儲擬由漢口赴京又載同日北京電云德國皇太子將來由滬赴京擬取道漢口 
　　滿洲疫患續誌又載同日北京電云滿洲疫氣益復增劇梅斯萊博士及華醫兩入均先後死於疫症現北京有西醫三人天津有西醫四人定於星期一日前赴滿洲京津中西人士已開會磋商阻止疫症向南傳染之辦法文匯報載同日北京電云外務部聲稱哈爾濱疫症蔓延甚速中國官塲派往該處之梅斯萊醫生亦染疫身死中政府現擬撫卹其家屬下星期一日有專車由京開往哈爾濱載送北京醫生三人天津醫生四人前赴該處中政府與直隷總督及租界外人各國戌軍將訂嚴厲檢疫章程以防居民染疫現有廷寄嚴飭直督東督竭力防止疫氣蔓延據傳奉天以南之鐵路將暫停開車云 
分類新聞 
政界 
[蘇撫嚴禁運米出湖之堅决杭州]  
　　杭紹米商前被蘇省大吏申明塘運湖運派兵截留致浙市驟絶來源米價飛漲人心惶惑卽經杭紹 
 
 

Page 11

 
 
商會陳謂撫院與該省交涉迄未解决初九日湖屬米商又續被阻遏當即電禀各憲轅云杭州撫藩憲鈞鑒湖州產米不敷民食仰給蘇省今米商往糴多被截留來源遽絶人心驚惶叩請電咨蘇撫迅飭放行湖州商會叩浙撫接電後當致電蘇撫請爲弛禁文云據杭州商務總會呈稱杭紹待米急迫請爲維持查近日米價陡漲且乏存儲民情惶急現在截留米船應請迅飭放行走湖走塘此次可否暫從其便不勝感盼至嗣後防範漏捐及出洋兩端已籌擬辦法另函奉商矣韞印蘇撫復電文云文電悉商會呈稱待米急迫自應照章內由地運往蘇浙唇齒相依斷不遏糶迭次拿獲米船咎在出湖不在運浙如不出湖自應聽其流通若出湖即眞運浙亦屬有干例禁况禁止出湖不自今始第爲保全民食起見申明定章當可共諒所擬防範漏捐及出洋辦法自必周匝俟奉到再行全印 
[浙藩司嚴催十府酒捐杭州]  
　　浙藩司吳福茨方伯以各屬酒捐關係要需迭次嚴催罔應實屬不成事體特於日昨專簽嚴飭照得各府酒捐紹屬最鉅杭嘉湖寗温金衢嚴等處次之茲查各屬捐欵上年旣未清繳本届數亦寥落顯有挪移生息情弊實屬不顧大局且紹郡酒捐各坊向係四月繳半冬月全完何以迄今僅據解到洋一萬元謂無弊竇其誰信之際此新政百端非財莫舉本年司庫艱窘異常年內應放各種要欵約需二百餘萬就年內收欵核計出入相抵不敷僅及其半如果是項捐欵再任延欠將來貽誤要需各署局能當此重咎否耶本應委提姑寛先行嚴札飭催札到該府立即轉飭遵照將前項捐欵已收者塡批掃解未收者赶催旺解立等撥濟要需再敢視同其文任意宕延定即委提詳懲以爲玩視捐欵者戒 
[閩督對於諮議局預算覆議之爲難福州]  
　　閩諮議局與各省聯合力爭預算至上月三十日覆議預算畢事第二臨時會始閉會聞該案呈督後省紳之爲各學堂監督者以議决學堂經費不如原案所列之多紛起反對力要松督批駁松督頗以不及咨送資政院核議爲疑初八日會議廳已將此事列入日表因松督是日未出席復擱而未議但預算爲明年地方行政之標準照章若督撫不批准資政院未核議則不能爲確定議案然資政院目下閉會勢已無及該省法律問題正未已也 
外交 
[天安寺最末之交涉福州]  
　　閩南救火會與英署爭租天安寺一案經英國麻參預到閩磋商三條由洋務局照會英領轉報英國駐京大臣俾便了結旋奉外務部先後咨行接准英國駐京大臣節略所陳辦法無甚出入所有文字叅差之處飭再由閩妥商斟酌辦結等因日昨洋務局已將條文酌議照會英領矣 
[通飭限制外人來粤招工潮州]  
　　增督以近來外人來粤招工並無領事照會往往違禁私招以致拐騙誘賣之事層見疊出近如油頭地方私招華工由地方官查出禁止似此情弊百出自應預行籌備防範嗣後無論何國商人凡來粤招工必須遵照章程並招工細則方准開議昨特據情咨呈外務部察照并札飭勸業道移行各屬及通商口岸各地方官一體遵照 
[照會英領請換烟捲專照奉天]  
　　奉省小西邊門外英美烟捲公司運銷各埠之烟均係由度支司請照輸運日前英總領事照會交涉司請給重征免票當經轉請督憲咨請度支部核辦現在接准復文以此項免行重征之票已由稅務處札行稅務司辦理應飭該公司將前領度支司之票繳銷即前赴稅務司處請領免再重征之票以資應用 
軍界 
[陸軍學堂學生分派巡防營差遣湖北]  
　　陸軍小學堂諸生未及畢業即由督練處改設講武堂所有學生一律無所事事刻届歲暮該生等遂邀集多人聯名禀請莘帥量予録用或酌給津貼以資謀生莘帥當以現在財政萬分困難豈有餘欵津貼日前遂將該學生一律分派各巡防營聽候差遣 
[杜管帶傳諭留守官兵湖北]  
　　陸軍步隊三十標三營管帶官杜鍚鈞昨日由湘傳諭留守各營略云照得留守出防勞逸迴殊軍紀風紀內外一律所有留守官兵人等自應恪守軍紀服從命令勉勵操課保存名譽方不失軍人資格上無負層憲敎養委託之至意外有以對同袍閱歷風霜之獨勞已亦完全個人之名譽而收久大之利益該官兵等受敎多年諒亦共知此義乃邇來日久玩生留守官兵人等其通曉大義謹守規矩者固不乏人而因玩生驕蕩檢藐法敢於爲非者亦時有所聲本管帶痛剌在心用特寛宥旣往訓警將來嗣後留守官兵夫役人等仰該留守司務長嚴加約束力爲整頓如有干犯禁令規則者著即照章嚴辦分别輕重懲革如有特别事犯除一面嚴懲看管外一面禀報一營郜管帶及本管帶轉禀嚴辦科以應得之罪至於各隊目兵分擔敎育在事人等亦一併查視勤惰分别記録呈報本署存查核實公平母稍徇縱是爲至要爲此傳仰各留守人等一體知悉遵照自此次傳諭之後本管帶言出法隨决不再事姑容該目兵等母得視爲具文致自罹法綱而後悔無及也懍之愼之 
學務 
[路校加征宿費之風潮杭州]  
　　浙江鐵路學校自前監督魏申吾退職後管理失當時起衝突現任監督李兢强籍隷八閩自擔任校務以來專事壓制致起學生之惡感校規亦漸廢弛前月李君挈眷回籍原約臘初來杭預備大考不知因何覊延逾期未到一切校務悉由蔡監學代辦蔡與李頗表同情十一日該校該騐科學告竣各學生須結算帳欵不料庶務李作舟創議謂本學期全體學生餘學膳費外須一律加征寄宿費每名十元全校學生聞而大嘩以本學堂膳費乃部章規定此項宿費究竟援照何省辦法如係特别命令則學生不能承認詎李庶務强爭不已謂係奉有監督手諭不容分剖竟將繳費溢存諸生遽行扣算致羣情憤激紛紛向庶務室詰問致起衝突閧閙四小時之久相約全體停課云 
[公布任用師範生通飭杭州]  
　　師範生任用方法本届經諮議局提出議决呈請撫院在案茲悉會議廳審查完竣已於日前札行提學司由司通飭十一府實行公布文云案奉撫憲札開據諮議局呈報覆議師範生任用方法一案經本部院發交會議廳審查科開會提議僉以諮議局所議本案第五條第六兩條內載不得謝却任務規避遷延無須另定處分應責成學司按照部章辦理等語亦屬可行公决准將全案公布施行除另札諮議局查照外抄録原案札司即便查照辦理等因奉此查本省師範生曡經袁前司通飭各府廳州縣及勸學所曁省城直轄各學堂務於此項畢業生中儘先延聘以便遵章服務並飭令每逢年暑假後各 
 
 

Page 12

 
 
該學堂將添換及舊有各敎員資格敎授科學鐘點薪金數目開册彚報各在案茲奉憲飭諮議局復議師範生任用方法一案旣經公决准將全安公布施行自應通飭各屬遵辦除分别移行外合行札飭札到該總董卽便傳知各學堂一體遵照議案各條辦理並將服務情形列表送司查核 
[檢定小學敎員之辦法福建]  
　　閩省學務公所檢定小學敎員一節本擬年內舉行茲聞各屬報名者尚屬寥寥復行文各地小學堂催即塡表送司其得受無試騐檢定者由該堂報明資格年限堂長出具切結呈由地方官詳司分别核定應受有試驗檢定者統限於明春正月初十內取齊靜侯示期試騐邊遠府縣暫緩舉行試騐檢定以學部近有准予變通明文也 
實業 
[閩路近况支絀之一班福建]  
　　閩省漳厦鐵路已成者計四十五里業已行車現尚赶築第一段工程年內可以竣工惟欵項支絀雖由省局籌撥鹽糧捐三萬餘兩仍不敷用南洋華僑以糖業失敗不能卽日接續籌辦現辦事人頗形棘手未知作何規劃也 
[閩省商品賽會之結果福州]  
　　南洋勸業會業於十月念八日閉會福建館辦事各員及一切賸餘物品日前均由福安官輪搭載回省查此次赴寗各商均頗獲利其中以漆商所得爲最豐總計各品銷售之數約逹六七萬元洵爲他省所不及且審查得奬者亦有一百八十餘名之多日前由出品協會議定於明年正月行給奬式因此舉於商人名譽大有增輝故須特昭愼重以資鼓勵云 
[札飭滇銅一律弛禁雲南]  
　　雲南產銅極旺惟每年例解京銅甚富額數所限不准民間私賣凡有銅礦均須由官收買而所設官局又皆專以設法苛擾商民爲事或勒給價銀或加增稱數以致辦銅商人呼籲無門大有江河日下之勢李督深知其弊日前遂札飭勸業道變通弛禁以後除東川府之湯丹四廠及中甸廳將軍各石銅廠所出銅礦專供京運若民間新開銅廠所出銅斤准其自由銷售但須納值百抽五之落地稅並飭將一切官局認眞改良不准員司舞弊京銅每百斤仍給價銀十七兩如額數盈溢則加給三兩以恤商艱 
雜記 
[惡僧尼無處參禪湖北]  
　　巡警道黄小農觀察以武漢寺觀廟宇多有男僧女尼同居其間藉阿彌陀佛之名以作秘密交情此種惡習風化有關特傳諭上中下前後各區派巡警在寺觀廟宇附近梭巡查有前項情弊令其搬移分住若不遵章即行帶局作淫僧究辦以儆惡風而重法紀 
[小妮子未免可憐松江]  
　　松郡著蟻陸桃案卷纍纍倖釋後仍理故業前日其黨莘莊朱阿九拐到川沙婦兩口窩寄普照寺南許某家先後售脫陸桃等以未經染指追蹤至莘脅一被拐錮禁之無錫女子來松泊舟東平橋河干先在舟次姦宿翌晨被巡警查獲送局懲辦不知何故任陸桃兎脫僅將無錫婦人解送華署由趙大令提案訊問詰以何故來松據該婦供稱小婦人被拐在朱九家陸桃于日昨偕一羽黨來朱處迫令登舟並稱敢不從須用種荷花名目倒栽水中使斃因是隨來在船即被姦宿大令乃判將該女暫留通知家屬具領如無家屬來領當官擇配並一面嚴勒捕役迅獲陸桃及其黨到案嚴辦 
[河巡隊氷牀應接不遑奉天]  
　　奉省巡隊例於冬至封河後設氷床二付以備巡行河路追捕迅速今冬凡往來河北接送友朋者常以河巡氷床撑渡儼若接差者然揆諸原設該氷床專備巡緝之用實與定章不符况河路氷床甚多渡費有限河巡氷床所關甚重尚望該遂切勿因私誤公也 
[留下鎭燼餘流離堪憫杭州]  
　　留下鎭本爲仁和縣西鄉一大市鎭市椽計有四百餘家貿易頗盛自此次大火災後全市已去其十分之七各鄉村之日中爲市者須遠赴咸林埠購物已羣苦其不便其最可憫者此次被災各户向係住家與營業合併多係各路客民僑居至數代之久自建房屋自爲經商已久無家可歸現因年關各舖均不存現洋概先備辦貨物被焚之後一無餘蓄句日間另婦老少自尋短見者多至十四起並有愚夫愚婦終日對此餘燼痛哭不絶且因該處素無火患現起火之沈姓有沈昌來君係自治畢業員久充鄉董熱心公益上年特籌捐開辦救火會創設洋龍一架水龍四架平時在潮王廟前操演各鄉民遭此火患均迷信先兆歸咎沈君爲禍胎沈雖富有家財七店已焚其六各鄉民猶日向伊未焚之店及其家大肆滋擾沈君惶急竟成咯血重症恐成不起鄉民之愚誠不可及矣 
[述聞]  
[新發見之妖怪學]  
　　南下窪水怪光緒甲午三月。京師南城外陶然亭畔葦潭中。忽有怪聲如牛鳴。其形狀確如牛鳴盎中其盛鳴鳴然。有疑爲蛟蜃之　者有謂此中盜窟者市并人咸妄繪其形。名之曰大老妖。謂其物專噬人。稍有識者皆　其無稽。而　說刋板流傳遍布大江南北。乃至新疆塞外。官更示禁。竟不能止。福文愼錕時爲執金吾調兵窮搜。卒莫得端倪。內務府至召僧道設壇諷經以禳之。數月後始寂法律學堂獸怪。今年秋間京師法律學堂學員喧傳一異事謂彼輩徙出本堂之前數夕每宵自二鐘起瓦礫飛鳴蹏聲疾振。如九頭惡鳥。亂呌不絶。有膽　者。舐破窗　紙窺之。　一羣似人形之獸。狀類熊。數逾百。擁拜多數翎頂長官。晉大講堂。少選衆獸形出。有跳走者。有纓吞食物者。有互相競鬭者有服人間官服喘吁吁而出者。有爪抓黄白物歡騰騰而去者。俄而多數長官出堂衆獸形有爲之捧衣冠有爲之執什物最後尚有無數匍匐隨行者。皆奔向門外去。 
記者曰子思子有言。國家將興。必有禎祥。國家將亡必有妖孽。今值聖明之世。安得有此怪物。意者妖由人興釁不。自作是皆吾人心理學之作用歟願以質諸今之哲學家。 
[史乘]  
[小諸葛（四）]  
　　楊欲赴救　基警　。亟摩伏賊。從督後間道　升而上。遶出楊壘後。壓壘而陣。楊出不意自救不暇。穆軍失援。大敗奔北。亮基　馬督戰。指揮全軍。乘勝擣經略老營。勢如。飄風　雨。大軍。猝不及防。棄營潰走。經略掣佩劍立殺數人。迄不能止。而敵勢已迫。不得已親率勁旅　後結陣徐退是役也。左翼全潰。甲仗資糧。委棄由積。穆克登布。身被七創。　瀕于危。卒賴　軍冒死。援之。得潰圍走。冉經。此役。威名益振。倚　亮基如左右手。是時各路敎匪。多烏合無賴。聚羣不逞。燒香惑衆。萌芽伊始。撲滅。殊易。地方官不善辦理。查搜會。黨寄權。胥役。若輩擇肥而噬。官符所至。十室九空。良懦者飲泣吞聲。强有力者。跳身人會求庇。叢雀淵魚。因之從亂者益衆。然率皆椎。埋少年。初無大志。惟以剽掠爲事。宼過處。赤地千里。亮基目睹其弊。則勸天元力反之。軍行首重紀律。嚴申約束。禁所部擄掠。有犯者立斬以徇。所過州。縣恆不血刃而下。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[鄂督瑞澂奏遵旨併案查明前署粤督袁樹勛被叅各節摺（二續）]  
　　又原奏謂粤省匪風最熾武員緝捕之責關係匪輕該督用其私人馬英萃署新會參將族人袁庭華署順德副將家人馬功輔署西門汛千總皆著名優缺而各員之言語不通情形不熟人才之勝不勝地方之宜不宜絶不之顧提督李準力爭不獲嗣經部駁飭先投効水師始將馬英萃袁庭華撤換而馬功輔在任如故一節查馬英萃係山東副將袁庭華爲該督族人係兩江補用副將馬功輔係山東學兵出身歷保千總並非家丁以上三員均於上年七月隨同該督到粤上年八月馬英萃委署新會營水師參將在任三月不能約束兵丁幾至釀事交卸之後曾委中路巡防統帶現仍充韶安水師四營統帶順德副將一缺捕務最關重要非熟悉情形之員不能勝任上年十月該督委袁庭華署理聞提督李準當時確曾力爭適經部駁遂未到任現仍充該省右路巡防統帶上年九月該督委馬功輔署理西門汛千總本年八月已調署佛山堂千總現尚在任又原奏謂鹽務關務爲全省要樞歷任督撫均以本省人員得有勞績者擇尤任用該督爲位置私人計到省三月之知縣黄懋典委以鹽務平櫃之優差丁憂分省知縣丁紹鴻委以陽江關差候選知縣唐國棟委以鎭口關差三人皆該督同鄉外議大譁一節查廣東試用知縣黄懋典係上年十一月到省本年二月委辦鹽務平櫃官運局分省知縣丁紹鴻於本年正月委辦陽江關稅務四月間又調辦石龍稅務候選知縣唐國棟於本年正月委辦鎭口稅務聞該員等到差以後尚能循分供職惟皆籍隷湖南與該督同鄉當時不無物議又原奏謂該督初抵粤任嚴札各局所裁减冗費而關務處每年致送督署規費數萬金委員列單請示應否裁减該督默無一詞至今收受如故轉將向辦關務之會辦某道員提調某知府裁撤派其私人唐某爲坐辦一節查粤海關報告卷册每月向支總督管關公費銀三千兩此項公費向來作正開支前督岑春煊曾於光緒二十一年七月間奏明有案並非私支規費亦未聞委員請裁該督有不允之事本年七月清理財政局議訂總督公費已將此欵停止八月分起即按照度支部覆准之公費數目支解至辦理關務原派有道員一員名曰會辦知府一員名曰提調上年九月該督將會辦提調一件裁撤改派坐辦一員責任旣專經費較省自未可指以爲非惟所派坐辦唐顯謨係已革江西高安縣知縣並非本省人員外間遂目爲該督私人然該員在差一年尚無劣迹可指又原奏謂今年新軍與巡警搆釁該督奏報獲勝鋪張戰功經江督查明實情欺罔之罪於以大著一節此事經江督查明確情業已據實奏結又謂鹽務婪賄之鉅道路皆知風傳山東去任時擅提公欵十餘萬恐亦不誣一節核與前摺所叅賭商行賄包辦鹽務曁山東任內臨行提銀十八萬係屬一事母庸再查此查明袁樹勛被參各節之實在情形也伏查原參袁樹勛各欵重在贓私而以侵吞易俗河捐釐二三十萬上海道任內公欵私存每歲獲利七八十萬廣東納賄三十萬爲最鉅以上三欵經臣逐一偵查均無確鑿証據自係傳聞失實應請無庸置議東省加貢銀兩由來已久亦不自該督始惟改易名目造册融銷辦理究有不合至於廣東任內一切措施尚無貪婪不法確據原參所云不免言之過甚特其所委差缺偏於鄉人故舊實屬不知遠嫌總之以上被參各節經臣遵旨確查貪黷營私並無實跡未敢摭拾附會惟該督身膺疆寄於用人用欵之間措置未能悉當則不能諉爲無過查該督因病開缺現已離任應否量予懲處之處伏候聖裁至現充廣東韶安水師營統帶之山東補用副將馬英萃前署新會營參將不能約束兵丁幾釀事端可知才不勝任猶復調充統帶則其善於營求尤可概見應請旨即行革職以肅營伍現辦平櫃官運局之廣東試用知縣黄懋與現辦石龍稅務之分省知縣丁紹鴻現辦鎭口稅務之候選知縣唐國棟現充關務處坐辦之已革江西知縣唐顯謨現充石路巡防統帶之兩江補用副將袁庭華現署佛山堂千總之山東千總馬功輔平日雖無劣跡然以上六員或甫經到省或曾經被議或本非廣東員弁如仍任以重要差缺殊不足以整肅吏治澄叙官方應請一併撤換由新任督臣張鳴岐另選合格人員派委接任該員等交卸以後有經手欵項者均勒限交代清楚其非廣東人員並即勒令離省以杜倖進而示大公所有查明疆臣先後被參各欵緣由理合恭摺覆陳伏乞皇上聖鑒訓示謹奏宣統二年十一月二十七日奉硃批袁樹勛已經開缺從寛免議餘照所請該部知道欽此 
[本埠新聞]  
[農工商部札上海商會文（爲匯豐銀行押欵事）]  
　　前據電稱匯豐押欵二百萬被度支部議駁懇請咨商仍照原議核准等情當經咨行度支部核辦去後茲准覆稱本部已電復兩江總督照准並片呈外務部辦理等因前來相應將度支部來往電底鈔録札飭該會札到仰即遵照 
十一月初八日收南京電度支部鑒洪據滬道虞電滬商以貨產向匯豐抵借二百萬蓋用滬道關防一事旣蒙憲台奏明大部議准奉旨照辦中外皆知早經商會與匯豐議妥並由各借户將各項工廠實產交匯豐認眞估計備抵七折各商董僉稱此次匯豐估價甚苛辦理尚爲切實目下銀荒商困待欵孔殷內容恐慌未嘗稍减商董催蓋關防情殊迫切轉瞬年關伊邇倘以金融呆滯丁廠停工深恐再起風潮市面更難收拾職道力任地方目擊艱危何敢安於緘默况上海一舉一動爲各國視綫所注茲事旣奉旨允准在前似未便以失信於華商者更失信於外人務懇電請度支部迅將合同第九欵核定轉請外務部照知英使電示遵行以孚商民之望等語特轉祈查照駿虞 
十一月十一日寄江督電虞電悉滬埠市面恐慌旣據稱未嘗稍减可仍照奏案辦理滬道所擬合同第九欵亦應准行此復度支部眞 
[紙廠股東對付尹克昌之根據]  
　　鎭江紙廠股東於十一月二十 
 
 

Page 19

 
 
八日上蘇撫禀云具禀鎭江造紙股份有限公司全體股東備質代表職商李近仁師維記何鏡秋查帳代表職商蔡一隅許省吾孟深卿等爲抗官拒訊叩請飭道訊斷事竊股東等控鎭江紙廠創辦人尹克昌違背商律騙股揑欠挺押匿帳一案前蒙憲台批示以信義借欵是否應由造紙公司承認以曾否由股東公同議决爲斷造紙公司是否以股本不敷必需借欵應以查軋帳據爲斷並蒙飭令滬道會同商會並股東等公同查帳等因股東等捧讀之餘同深感紉迭經禀請上海道縣先行示期查帳在案十月二十六日奉上海劉道牌示蔡前道曁本道先後移行勒吊帳據會同商務總會查明解道集訊並批飭該商等赴滬投案候訊在案乃自批提迄今已半載之久尚未據該商等投到亦未據上海縣將吊到帳據解送來轅殊屬玩延現奉憲批期限迫促未便再遲自應由縣會同商務總會詳細調查擠軋並提尹克昌曁該商等秉公質究斷詳免滋訟累除行上海縣遵照辦理並移商務總會外合亟牌示仰該商等遵照限十日內投案候訊如再逾延定將控案註銷等因查公文慣習凡屬期限以文到之日起算股東代表李近仁遠在江西餘亦散在各埠得信後於十一月十二日先後趕到即經禀請上海縣集訊在案候至本月二十六日始奉縣傳集訊詎尹克昌奸險性成竟敢于法堂之上强指股東逾限迫官註銷股東控案經帮審委員承令駁斥之後又指股東爲訟棍混民事爲刑事援道批中批提迄今已半載之久一語濫引現行刑律訟訴門誣告例文謂赴各衙門告言人罪一經批准一月不到案聽審者即將被告及證佐俱行釋放其所告之事不與審理拿獲原告仍治以誣告之罪等語再三要挾問官不與審理始終抗拒股東對質謹按欽定刑事民事訟訴法第三條聲明凡錢債等案爲民事案件今以股東控公司創辦人違背商律騙股揑欠自爲民事案件即應遵照欽定商律審判何容牽混刑律妄想不與審理况股東代表等未經集滬實因尹克昌未繳眞實帳據不能來此久候今旣遵照道限到案尹克昌竟不責已之抗繳眞實帳據反咎股東之到案不速眞所謂蛇蝎爲心似此逞刁延宕股東拖累難堪機器將銹壞不可復用現雖禀請滬道提訊仍求大人札飭滬道從速按照商律秉公訊斷免滋訟累望恩上禀十二月初六日奉蘇撫批示云查此案已經札飭蘇松太道親提尹革道克昌到案並傳同全案人証嚴訊詳辦該職商等旣係造紙公司各股東代表應卽自行投案備質仰蘇松太道迅即提同原被人證研訊確情詳候核奪切切禀發仍繳 
[浙路維持會急圖善後] 　　 
　　上海浙路維持會通告各界云路事疊接代表來電資政院奏劾郵部違反商律並議裁撤鐵路局曁趙侍御特參郵部違法舞弊各摺旨交度支部併案查辦代表呈都察院代奏摺亦交外郵兩部知道盛尚書面告代表力任廢約事機頓轉臘底春初必得良好結果現在敝會與公司商定查照二次咨郵部文先推代表三人暫行南歸預備種種善後辦法惟目的旣逹集股一層尤關緊要且甬紹路工分叚並舉購儲各料在在需欵萬望諸老於明正元宵前後開會協議厚集股欵力圖進行諸老素具熱忱必有妥善辦法還希隨時賜敎藉匡不逮 
[上海縣令之更正告示]  
　　上海縣田大令出示云案奉撫憲程札據楊紳廷棟略稱查見上海縣出有截止報買沙灘示諭一道內有自示之機遇　新漲灘地遵照諮議局第三届第二年度常會期內議决公布由自治公所查報承領作爲公產等語查灘地由自治公所查報承領係諮議局第一届第一年度常會期內議决呈奉核准公布施行之案原札聲叙極爲明晰今上海縣誤認爲本年議决案於截止期限易淆觀聽前在會議廳奉發閱批蘇藩司關於此案之詳文指定以宣統元年十月二十四日瑞升部院公布之日爲截止報買之期應請札飭上海縣另行出示更正以符原案等情到本部院據此查此案前據藩司酌定限期貝詳到院當經批飭以上届議决公布之日起所有新灘概歸自治公所承領如上年公布之後有報買者一概撤銷在案合就札縣即便遵照出示更正以符原案並將出過示式通送查考母違等因到縣奉此除通報各憲並移會丈局查照外合行出示更正爲此示仰闔邑業佃人等一體知悉凡有以前報買新漲灘地自應遵照宣統元年十月二十四日諮議局議决公布之日爲截止報買之期以後概歸自治公所承領作爲公產如上年公布之後有報買者一概撤銷不准援子母相生舊例希圖朦混其各凛遵 
[務本女校中學畢業生名單]  
　　西門外務本女學於昨日舉行中學班畢業式茲録畢業各生姓名如下吳若安江蘇金山劉沁芳浙江金華楊季威江蘇震澤錢新才浙江烏程張憶慈浙江秀水 
顧志堅江蘇上海黄燕譽江西清江姚明佩江蘇上海彭敏愼江蘇元和朱維萱江蘇南匯張光勤江蘇上海吳貴靜江蘇上海 
嚴藹徵江蘇吳江范承俊江蘇吳縣范慕苓浙江秀水嚴濟寛浙江烏程邊境宏江蘇無錫龍揚瑩湖南湘鄉鄧化雍廣東香山 
[房捐固不能短少也]  
　　本邑各舖户保甲經收本年八九兩月房捐尚未繳清昨由房捐局傳到頭二舖及南北三舖十六舖十二圖等各保甲諭限十五日一律繳楚以便接收十月十一月捐欵尚有南三舖地甲陸升即桂山欠找捐洋一百三十餘元抗傳不到亦由該局員派人拘入送至工程局請爲押追又浦東廿四保廿四圖老地保陸渭生欠繳捐洋延久不交該圖新地保張金海亦不領取捐票置身事外屢請浦東二路一區巡官飭傳不到昨已函請上海縣飭差提究矣 
[簽留半數議董]  
　　城自治公所董事會擇期開會簽舉應留半數議董已紀昨報茲因年關伊邇各議員均别有事務不及久延故由議長商准董事會即於今日下午三時開會提前簽舉 
[女士興學之成績]  
　　城內晝錦牌樓成志又學校曁幼稚舍係陳錢佩芬女士獨力創辦昨日下午一時舉行第一次畢業禮初等小學畢業二名一於秀英二魏虹冰幼稚舍畢業四名一沈錫嘏二陶梅雲三陳應宗四李寳林聞來年該校尚須添男學生初等一班某課程辦法悉遵部章規定云 
[輪船買辦解粤訊辦]  
　　駐日清國領事日前備文解送某輪船買辦陳桂亭至上海道署奉劉觀察諭發上海縣暫行管押昨日押送至招商局廣大輪船前往廣東歸案訊辦 
 
 

Page 20

 
 
[城內]  
[遞解流氓]  
　　嘉定　昨日備文派差押解著名流氓陳金至上海縣署因陳在嘉定犯事遞解回籍當奉田大令論飭收押候示 
[道批四則]  
　　俞茂林禀批該商人究在何局訊供來禀旣未聲明局諭亦不抄呈無憑查核所請着不准行陳豫榮禀批察閱來禀無非覬覦族產並提爲公益之舉以期聳聽其居心已可概見不准黏抄揭還楊竹甫禀批所禀如果　實左右隣居豈無聞見仰會審官寳令切實查明究辦毋稍偏縱 
張星泉禀批此案未據呈報有案仰上海縣迅將先後訊供情形録案詳奪抄黏並發 
[南市]  
[追究僞戳]  
　　春茂笋乾行前遣出　周寳慶送洋九百元至通泰莊中途被周將洋吞用私刋該莊回單僞戳竟被朦混業已察知如數追還惟通泰莊追究僞戳延不交出爰由莊夥范玉聲扭送工程局請爲嚴究周供洋已交還所刋僞戳曾於用過後藏在新開河大陰溝內現已找尋無着求恩寛宥判戒責一百下管押一月 
[僅得盤費]  
　　占元小輪船局經理人劉晉良同子慶祥將繼媳金氏扭至工程局控稱該氏不守婦道早已離異今又來家眇擾竟將馬桶潑在床上請爲究懲訊之金氏供常州人夫故後被慶祥誘佔所有金戒金飾及現洋一百五十元均被吞没今向索還反被指爲吵閙求恩明斷判氏暫留著劉繳洋十元到案給氏具領自行回籍 
[期票無效]  
　　公共租界福建路協同昌洋布號執事李錦滄將南市　家弄嘉記布號夥沈渭臣扭至工程局控被　去貨銀三百十六兩二錢除收過外曾出二百五十兩之支票一紙到期無着請爲追紷訊之沈供由號主嚴嘉禄經手將所買之洋緞一箱販往崇明現嚴出外未歸應請鑒核判沈交保限兩天交嚴到案復訊 
[透支工資]  
　　振市公司董事昨將紮彩匠王進卽陶阿金送至工程局控被透支工洋十元私行逃逸求請究追訊之王供浦東人實因母病急欲回家求宥判留候其兄來案勒限料理 
[閘北]  
[限期贖還]  
　　張文標前向王張氏商借金飾數事當洋五十元迄未贖還前日被氏投控四路分局昨經黄正巡官專案質訊張供此項首飾係林阿弟與小的合借判限五天着張林二人措籌贖還 
[因賭衝突]  
　　鄉人錢雪棠錢阿狗徐杏生張仁　等因賭起釁昨在一興樓茶館內口角鬥毆擊碎碗盞什物由崗巡一併拘入四路分局經黄正巡官訊得張寳爲禍首判戒責二百下並與錢等合賠該　損失洋一元五角分别斥釋 
[窮兇極惡]  
　　貧民吳惠如董阿四等前日至粥廠領粥因人衆擁　互相碰撞詎董大怒將吳毆傷頭顱由巡士查見一併拘至四路分局判董責手心二百下從寛斥釋 
[婦人追欠]  
　　李管氏前日具禀四路分局控告侯杏生侯三毛合欠洋六十六元延不歸還黄正巡官飭氏退去候再查核 
[新租界]  
[如厠而卒]  
　　住居成都路之顧慶榮前晚至坑厠大便因病跌斃昨由捕房將屍體車送驗屍所諭飭十圖地保報縣請驗 
[英租界]  
[屢次潛逃]  
　　川沙婦人陳氏嫁於寳山縣鄉民張桂生爲妻前因私逃來滬由張控奉寳山縣移請公廨將氏提案訊明交張領回管束在案詎氏現又來滬被張偵悉報請捕房派探將氏查獲昨晨解送公堂請究據氏供年二十一歲與張尚未完姻現住母家因事來滬並非私逃張供氏不守婦道屢次私逃須求究辦判一併解送寳山縣歸案訊辦 
[屢戒不改]  
　　河南人趙慶山專在租界內以購物爲由乘間竊物曾經公堂訊辦有案茲釋出未久又於前日闖至南京路愼德昌洋貨店內竊取羽綢圖沈當被巡滿追獲昨解公堂訊供不諱判趙押六禮拜期滿逐出租界贓交　告領回尚有無主羽綢一疋留案充公旋由裁縫揚永祥投稱被趙欠去工洋四元中西官着將趙所穿皮馬褂脫下以便變價歸償 
[爭奪小孩]  
　　秦葉氏秦陳氏前日在路互扭由捕一併送留公廨昨經中西官訊知葉氏之夫與陳氏姘識陳氏已生一孩茲因葉氏强欲領回以致爭執惟在途打架均屬違章着兩氏各押女所一天以示薄懲 
[追還茶禮]  
　　裁縫顧春林之女自幼許於馬禇氏家爲養媳茲因氏子病故顧即將女領回另行許字被氏控奉公堂判顧交還原告茶禮洋六十元在案詎顧延不遵斷昨晨復由馬禇氏投廨禀催諭候着保將顧交案押追 
[人証未齊]  
　　張春榮竊取平和洋行內值洋二百十元之白絲兩包昨由包探將張拘解公堂原告倩紀望溪到堂請追判張押候提集人証於下禮拜六訊辦 
[押繳貨價]  
　　德商美勒洋行控陳森泰號主陳鈴模不付貨銀昨由包探將陳與保人俞明生一併傳至公堂押候將銀繳清開釋 
[定貨紏]  
　　德商波彌文洋行控魏大生魏否生不理定貨虧銀一案昨由包探將兩魏博至公堂押候下禮拜一午後會訊 
[根究騙案]  
　　陳士生控包車夫許阿三與自稱江海關用人周某騙洋案內之張阿二昨由差探提解公堂判押候下禮拜二訊究 
[保人抗傳]  
　　陳錦章控趙卓士欠銀案內之保人沈學文昨由差探往傳不到回禀公堂諭飭再傳 
[賣良爲娼]  
　　楊德海張盛貴張有貴前日在路互毆由探一併拘入捕房昨解公堂訊知因楊將張盛貴之妻陳氏押娼起釁判楊交保限三天將張妻交案再核兩張一併開釋 
[私質木器]  
　　單以亭控包飯作主祁記私質木器等情昨經公堂訊知因單欠祁飯資洋二十四元未付是以搬取木器判祁押候吊齊各　分别訊追 
[美租界]  
[包探升級]  
　　美捕房六十二號試用華探屬瑤庭因辦公勤愼昨奉卜總巡拔升三等包探 
[縣令驗屍]  
　　小工李小玉乘六十七號電車跌傷斃命已紀昨報昨日下午由上海縣田大令蒞所騐明飭屍屬具結棺殮 
[洋人擾害]  
　　無領事管束洋人生多同屢屢犯案由捕房拘解公堂判禁西牢期滿開釋前日復紏同甲乙二葡人串竊西人大衣至十餘件之多昨被几號一百八十三號二西探緝獲帶入捕房押候解辦 
[輪船失竊]  
　　停泊怡和碼頭之福生輪船船主昨日報告捕房失竊大土兩箱值價數千兩捕頭允爲查緝 
[欠租逃逸]  
　　木匠長生向唐山路一百六十七號朱雲記家轉租房屋拖欠租洋數月一去不回昨令學徒博阿大潛往搬取什物由朱鳴捕扭控捕房捕頭諭赴公堂控追一併斥退 
[法租界]  
[撫卹屍屬]  
　　太古碼頭小工寗波人陳連生前月初二日被汽車撞倒受傷在院醫治延至本月初因傷身死當由同院病人通知屍兄陳立臣函追屍妻劉氏來申同投捕房具領屍棺並飭赴駕駛汽車之某甲處求卹茲甲允給洋銀一百元如數繳到捕房送請公堂核示聶司馬恐有冒領情事判各退去候查明再行核奪 
[怙惡不悛]  
　　王長友前犯竊案經公堂懲辦釋出未久茲又未知在何處摸竊洋百餘元日夜在某花烟間尋歡並代贖身被探偵知送捕解廨訊究王供詞遊移判枷號一月押捕房六月期滿　逐出境 
[客棧違章]  
　　新開河浜某某兩棧房近因擅留某日人住宿不報捕房有違定章昨將該棧經理鄔順金及棧主李氏一併傳至公廨判各罰洋五元以示薄儆 
[追索行李]  
　　馬升昨至公堂控稱上年有衣箱什物寄存英界中和棧夥樂信成處今往索取詎該棧已被封閉惟樂夥仍在治下廣安棧爲夥前往追問廣安棧主夏瑞林竟不承認不肯將樂夥交出質之夏供此事並不預聞且樂亦不在棧聶司馬以事在英界不予准理揮之使去 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
資政院旁聽録 
[二十月初四日第三十三次議事（續）]  
　　次爲京師高等學堂該校職員至六十餘人堂役至九十餘人核减七萬餘又次京師法政學堂核减一萬三千餘簡易識字學塾加三千餘又减去本署丞叅八千餘兩學部無異議隨付表决得多數 
雷奮問臨時費何不報告易宗夔又報告二次謂編定名詞館總數經常臨時共一萬一千兩八旗學務臨時費四百兩購置書籍費七百兩圖書局經費原爲十七萬兩除學部自减去十二萬現只五萬餘許鼎霖問名詞館是常設或暫設范源濂答原爲常設今爲暫設許鼎霖謂新學名詞有限何必要此常設機關邵羲謂圖書局何時興辦成績若何特派員某答去年冬興辦邵羲謂我等并不見一名詞范源濂答將來必印刷分布隨將學部臨時費名詞館經費及八旗伙食費付表决得多數次學務公所經費及提學司經費付表决亦得多數 
次爲郵傳部經費易宗夔謂該部經常臨時共五千餘萬尚不足一千餘萬各國皆以鐵道郵便電信航路爲歲入大宗而該部尚虧欠如此且此項應歸入特别會計該部亦未歸入本署冗員太多故須核减本署丞叅裁去二萬餘司員公費裁去九萬餘録事津貼裁六千二百四十兩此外又有一鐵路總局實爲贅疣以該部旣有路政司本擬裁去惟該部以此局爲辦理交涉之處堂官不欲與外人交涉皆司員與之直接談判不承認此議後經再四磋磨其原數九萬减四萬餘此外又有交通研究所通譯局圖書局三項共五萬餘减去一萬餘兩劉景烈主張鐵路局須全撤今日郵部旣無人到邵羲主張付表决喻長霖問鐵路入欵共若干王佐良亦贊成鐵路局全撤長福贊成劉議而謂未得該部同意恐無效許鼎霖謂該局除辦交涉外無事可做裁其實不必裁其名易宗夔謂該局又管理京漢京奉各路于邦華謂旣名爲鐵路局而辦交涉大誤雷奮謂郵部預算最不核實本部又難得其標準鐵路收入若干全不明晰該部堂官僅坐嘯畫諾全權俱握於鐵路局之手今最重問題（一）此種預算决無好結果（二）宜預備裁减地位此不能不詳細研究易宗夔謂該部預算催促再四分科會將終始行送來而又不明晰陸宗輿謂鐵路局可設立否宜討論李文熙謂宜討論其可裁否卒以該部無人到院中止討議次爲農工商部由齊樹楷報告謂該部預算原案經常費八十餘萬兩臨時費二十餘萬兩約一百六萬餘初减去四十餘萬而該部只承認二十餘萬皆不同意遂再審查擬定三十三萬餘于邦華問度量衡局幾時設立人員若干何以竟支出十餘萬特派員答於十月設立該局係營業性質不能無資本非人之關係乃製造之事業云云當報告時齊樹楷囁嚅良久毫無要領即衆股員亦爭詰責之齊樹楷謂適在股員會未經表决須大衆討論汪榮寳大呼不能在大會開股員會雷奮謂即股員亦無在大會不許討論之理由爭論甚激雷奮請股員長報告股員會之經過齊又謂共核减三十三萬餘特派員謂本部同意者只二十五萬劉景烈謂只核减二成有何不能同意况双有浮報之費李子爵言此非交易不能謂爲核减幾成宜就實際言章宗元請特派員說明不能核减理由衆爭駁之論戰不已章宗元請先表决部中同意核减者于邦華反對之請先表决股員會之决議又起爭論李榘謂此皆股員會未表决之過宜再審查許鼎霖謂股員會尚未表决遂搖鈴開會今此事若能表决即表决否則再審查喻長霖主張宜尊重本院議决陸宗輿謂協商時爲兩面意見僅知尊重自已意見而不承認協商所定不妥時又起爭論嘵嘵不休易宗夔請先表决部中所同意者汪龍光主張以三十萬付表决且援陸軍部先例汪榮寳問特派員貴部尚有核减餘地否答云無之遂先表决農部承認之數起立者少數又表决股員會核减數多數起立特派員謂不敢同意 
次爲各省實業費勸業道核减爲十二萬勸業公所以三萬六千兩爲最多各省共减爲十一萬付表决得多數 
次爲各省工程費共减四十四萬亦多數通過 
郵部特派員已到遂將劉景烈裁撤鐵路局倡議付討論特派員言不可裁撤理由衆攻擊之爭論不已遂付表决卒以多數通過時已七時遂散會 
小說 
[軍情小說湘纍怨（十三）]  
　　說著。不由分說。拉拉扯扯的把他們兩個帶到醴陵縣衙門裡頭來。這個時候。王少平已經回去換了衣服。立刻升堂。先把那梢長大漢帶過來問道。你呌什麽名字。你是那裡人。那大漢戰戰兢兢的說道。小的姓吳。呌吳小洪是山西汾州府人。王少平又問道。你旣是山西汾州府人。到這裡湖南來做什麽。吳小洪頓了一頓道。小的因山西本籍。連年荒歉。有個親戚在這裡做生意。小的特地來尋他。不想小的到了這裡。親戚已經回到山西去了。小的回又回不去。住又住不下。没奈何流落在這裡。求大老爺開恩。王少平冷笑道。你那親戚。呌什麽名字。那一年來到這裡。那一年回去的。做的是什麽生意。住在什麽地方。你一一的從實講來。吳小洪聽了。低著頭想了一想道。小的親戚叫陳老三。是五年之前到這裡。就在這裡土地巷開個小麵食店。去年冬間仍舊回到山西去了。王少平聽了。便呌過兩個差役來。吩咐了他幾句。那差役飛奔去了。王少平又問吳小洪道。你自來這裡以後。住在什麽地方。吳小洪一時。支支吾吾的說不出來。王少平把驚堂一拍道。你好好的講了。是你的便宜。如若不然。本縣就要動刑了。况且你旣是安分良民。爲什麽不肯實說你的住處。照你這樣的口供支吾。踪跡閃爍。本縣就把你當做外來匪棍。立時立刻的。把你當堂杖斃。也算不得什麽事情。本縣勸你還是快些直供了罷。吳小洪聽了王少平 
 
 

Page 27

 
 
的話。想了一想。嘆一口氣道。小的寓在白鳳街大亨客寓。小的向來安分。不敢爲非。求大老爺詳察。王少平哈哈的笑道。好一個向來安分的良民。吃了酒不肯給錢。還要滋事撒撥。在本縣地方之內。竟敢這樣的横行。難道你不知道本縣的法度麽。吳小洪連連叩頭道。小的喝醉了酒該死。求大老爺天恩。王少平也不去答應他。喝令把吳小洪帶過一邊。呌過兩名差役。到大亨客寓裡頭。把吳小洪的行李。一古腦兒起到堂上。當堂檢看。一面把别的案子。提來訊問。 
國外新聞 
[巴拉瑪運河防務之布置]  
　　十三日倫敦電云美國設堡部請備巴拉瑪運河防務應用之軍裝計十四寸口徑大砲十四尊六寸口徑大砲十二尊十二寸口徑臼砲二十四尊平時之戍軍應有海岸砲兵十二中隊步兵四聯隊野戰砲兵一中隊馬兵一中隊塔孚脫總統致國會之公牘謂該運河築成後即爲美國海線之一部分故應於該處設立砲台實吾人之權利與責任云又電云塔孚脫總統致國會之公牘乃請建造巴拉瑪運河砲台及請撥欵五百萬金圓以便即行開工設堡部估計該運河建造砲台經費共須費用一千二百五十萬金圓 
[法國外務大臣議論外交]  
　　十三日倫敦電云法國國會討論外務部預算案之時外務部大臣闢匈君宣稱法俄聯盟鞏固如恒德皇與俄皇巴斯合姆之會其結果可爲公衆和平極堅穩之保障闢匈君復謂英法交際從無如今日之親密完全凡遇事故無不協力共辦或謂法國現已孤立其說實謬夫與俄聯盟與英結合與意大利西班牙日本諸國有種種交誼種種條約之國安有孤立之理又謂法日協約亦爲遠東和平之保障末謂彼切望法國此種孤立之局能維持至久云 
（以上譯字林報） 
[朝鮮總督回京] 　 
　　十四日東京電云朝鮮總督日本陸軍省大臣寺內正毅子爵明日將由漢城啟程二十日農間可抵東京 
[法里條約簽押]  
　　十四日倫敦電云法蘭西與里勃里亞所訂之條約業已簽押 
[曼士人民不忘法國]  
　　十三日栢林電云德國曼士（前屬法國）地方近來仍有示威依法之舉動當地官員已以嚴厲之法處待若輩並解散某會拘其會長（以上譯文匯報） 
振務 
[皖北振災報告]  
　　赴宿州善紳劉蘭階太守本月初二日來函云十一月十九日抵宿州沿途察看有一帶數十村莊只見枯樹荒草而房屋人口一律俱無者敗瓦頽垣滿目皆是亦不知人家歸落何所間有數畝之村而祗賸人家三四户挖地爲穴覆以敗草人皆面色如土播種二麥百畝中不過一二成流亡載道餓莩塡溝誠有耳不忍聞目不忍覩之慘前帶之洋五萬元規元一萬兩並沿途送助者共兌銅元九萬餘串除柳祝三兄三萬五千分查靈璧外餘欵五萬五千欲有濟於周圍八百餘里之宿州（宿州較靈璧大一倍）儼同杯水軍薪如何着手承寄盛宫保銀洋各五千連方伯交官錢局匯來俟到即與靈璧四六均攤以符初議所帶之友靈壁分去只餘十一人添延本地熟手七人將州境分爲七區每大區派友三人小區兩人分頭查户守定救命不救窮宗旨嚴杳寛放未知年內能查竣否也當大水之時城內水深數尺不但衙署民房倒塌無數即城墻亦冲去數十丈民間搶刧頻仍所搶不過數百文衣一二件而已自八月至現在已站斃槍斃之犯四五百人現尚日有數人而站者自站搶者仍搶民非不畏死也現朱經帥於二十四日出轅查廬鳳頴泗等屬賑撫冬防等事二十七日由廬州發來一電不料送電人途中被刧以致遲到眞聞所未聞向來本城生意甚好目下比户蕭索錢荒更甚每洋一元只兌錢一千二百數文十文間有持洋終日換不出錢文者爲向來所未有現草枯災民無野菜可覓面皆枯稿或帶浮腫大半不成人形路倒斃命者觸處皆是到卽派人至河南界（距宿一百八九十里）購買菜子以便沿途播種聊救目前奈河南與安徽交界之處亦荒菜子大貴無貨現僅購到二十餘石分散各集有即再辦再散現購辦人尚在河南永城縣未回永城在宿州之上游災情較宿稍次該縣紳士數人帶撫憲公文來局乞振弟祗得以無欵答之伊等作秦廷之泣即欲進京見盛宫保懇弟發函介紹其情眞可憫也 
靈璧放振善紳柳祝三直牧來函云上月十四日薄暮抵城局設自治公所據該所人云該縣約七萬餘户三十七八萬餘口以十成之三計之尚有十二萬餘口籌募之欵除歸宿五萬五運靈祗三萬五杯水車薪何克有濟近已派人分查南鄉去四人北鄉去六人聞北鄉低窪之處水尚未退約八十餘里之遙非舟不能進行該處居民非復人境鄭君調查報告謂宿靈被災最重誠然竊念其他十餘州縣均被水災災區雖判重輕民命何分畛域今於宿靈二州縣振欵已慮不敷他州縣災黎又將焉望言之酸心聞之亦應下淚云云靈邑電報不通郵局兩三日一開班此信尚係上月二十三日所發昨始接到地處偏僻交通不便此其明證也 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
