# 1896 - 115 - 4908270

 

Page 1

 
 
[勸輸湖南振捐啓] [  申報館恊振所拜手]  
　　湘省自甲午秋迄今旱災甚重小民蕩析離居至去秋雨雪交加其苦更難言述長沙寳慶衡十數州縣災民每茹草咽糠此種情形眞足令銕入洎下本館隨諸君子後籌辦賑務已歴有年斷不敢畏難苟安半途而廢爲此不辭况瘁大聲疾呼惟望宇内仁人同深惻隠各傾囊槖以濟艱難一俟集腋成裘卽當解往散給爲諸君子廣種福田也肅此　陳伏維德鑒 
[四百四十五號畫報出售] [  點石齋啓]  
　　李傅相凌烟小像本報前巳摹登祗以事隔數年貌似而不能神似茲得在滬新像奕奕有神爰復重加摹繪以昭相度亦以見本齋　事求是之　云他如巡捕犯姦臺基破案平民褻字人屋俱災周浦麻雀之紛爭新婦金蓮之未裹迎御匾者衣冠甚盛虐部兵者草菅不如沙市有火羊之　老嫗生神物於世及叢抄等圖說卽日出售 
[論英廨控妻事]  
　　中庸言君子之道造端乎夫婦夫婦倫紀之一也中國守先王之法秉聖人之遺以倫類紀綱爲治國齊家之本千百年來王霸迭興莫之或易所謂倫紀者君臣父子夫婦兄弟朋友也雖君臣居五倫之首實則有夫婦然後有父子有父子然後有君臣有君臣然後有朋友誠以家齊而後國治夫婦實爲齊家之本各得其道蔚爲敦龎各失其道寖爲敝俗然則夫婦之道顧不重哉近來風俗日衰皆由於夫婦之道日苦而寡廉鮮恥之事惟滬上爲尤多有心人蹙然傷之而終無法以挽之也閱十二日本報紀英廨晚堂發落一則有何其順者控妻周氏不守婦道違逆親訓求爲嚴懲等情經英讞員屠别駕訊問何供紹興人向在某土行爲夥娶妻周氏四載未育邇因不守婦道時常出外遊蕩小的聞知訓責非但不服反敢吵閙甚至姑婦勃谿將母親教訓置若罔聞前日又私自出游母親因至臥房檢查衣飾均已不翼而飛及氏歸來盤問直認典質一空與有情人揮霍罄盡不諱母親以該氏敗壞門風忿莫能忍遂購洋烟背人吞服幸經鄰右察知解救不致釀成大禍小的聞知當卽告知妻父周浩生擬送回母家原籍待其攺過昨日小的與妻父將鋪蓋行李送至碼頭正欲上船詎該氏忽躍入浦中經人帮同救起不得已扭案求懲周浩生供女兒不守婦道違忤姑訓小的一再訓責並不稍攺此次並欲以尋死挾制叩求嚴懲何周氏尙敢供詞挺撞别駕以該氏淫兇目無官長拍案大怒謂本應笞責姑念婦女無知從寛掌嘴二百下暫交伊父領回管束待其攺過後送交完聚云云閱竟不禁爲之髮指不料風俗之壞至於此極婦道之壞亦至於此極哉孔子曰婦有七去不順父母去無子去淫去妬去惡疾去多言去竊盜去此婦七去之罪已蹈其五惟不聞有妬與惡疾耳例以七去之條得一已可離異而乃犯此五禁可謂罪大惡極該夫尙溺於夫婦之情冀其攺過收領問官亦曲順人情不斷離異亦可謂罪疑惟輕矣說者謂該氏雖不守婦道爲風俗之尤然亦不能不歸咎於該夫之管教不嚴所致所謂非一朝一夕之故其所由來者漸也近今滬上風俗日偷婦女妝飾競效娼寮觀劇游園馬車東洋車往來馳騁視爲尋常之事幾令人莫辨爲良家爲娼妓在貧家婦女原不能守不出閨門之戒或上街買物或出外傭工而彳亍嬉遊終非婦道男子茶寮酒肆終日怠荒尙目爲敗家子弟而况爲婦女乎婦女最重名節苟犯荒淫則何事不可爲而淫之一字總由抛頭露面嬉遊而起習慣自然寖至廉恥全無遂不能安居操中饋矣猶憶二十年前婁縣某大令朔日行香經過某鋪見店婦袒裼哺兒以爲不顧廉恥當在輿中飭差提責當時觀者如堵有謂大令之迂腐者有謂大令之暴戾者予獨謂風俗之事起於細微亦謹於細微大令引舉誠未可厚非也滬上自通商以後劃分租界中西並治風氣竟爾一變不特滬上爲然而各處之風俗皆有因至滬上耳濡目染而亦因而遞變者雖滬上姑不具論而各處地方官宜如何挽回而整頓之耶西人每謂中國婦女宜與男子同一誦詩習禮且隨意出游不得錮其聰明謹守閨房之内此固泰西之法度耳若中國守先王之教秉聖人之遺雖現在無一不規仿西法惟風俗之所關人心之所繫勢不能放縱而爲之凡事皆從勉强而底於自然豈能任其自然而能皆循規蹈矩乎求之上古之世恐亦不能如此而况今之世風日下乎因論控妻之事而類及之質之有心世道者以爲然也否耶 
[諭旨恭錄]  
　　三月初七日奉硃筆闊普通武補授詹事府詹事欽此同日奉旨這所叅疎防監犯越獄之管獄官奉化縣典史孫廷楠著卽革職拿問交廖壽豐提同刑禁人等嚴訊有無鬆刑賄縱情弊按律懲辦仍勒限飭拿胡才本等務獲究辦有獄官署奉化縣知縣周炳麟據報先期公出著俟限滿後逸犯有無弋獲再行核辦餘著照所議辦理該部知道欽此○初八日奉旨正紅旗滿洲都統著隆懃調補廂藍旗漢軍都統著長庚補授長庚現在伊犂任所其缺著凱泰署理欽此 
[本館接奉電音]  
　　昨晨京師飛電傳來硃筆二道敬謹譯登○三月十四日奉硃筆陳兆文轉補翰林院侍讀學士李藻補授翰林院侍講學士欽此同日奉硃筆陳邡瑞補授通政使司叅議欽此 
[棨戟遙臨]  
　　福州采訪友人云新任福州將軍裕軍帥於本月初八日午後二點鐘許由馬江乘官舫抵中洲海關前文武百官紛紛持手版叩謁大橋上遍揷旗幟勇丁皆執戟站道旁軍帥傳見各員後卽就海關署中暫駐初九晨命駕入城閩浙總督邊潤帥曁現任司道皆徃茶亭迎迓恭請聖安軍帥旋卽鳴騶入署文武員弁接踵叩賀 
[兇犯正法]  
　　漢口采訪友人云客臘漢口泉隆巷豫恆德小票號主所撫二孩被山西人王家金謀財砍斃事後脫逃至滬又犯殺人刦財之案其情節竟與漢口所犯相同旣而被上海縣差役所擒經縣主訊出眞情解歸漢陽縣辦理薛誠伯大令一再堂訊直認不辭遂申詳憲轅按律定擬上憲批令就地正法大令爰於本月初五日黎明時節會同馬壽山守戎督率親兵由獄提出如法捆綁用無頂小轎舁之請漢陽恊派出洋槍隊若干名押護至泉隆巷河岸犯事處行刑劊子手白刃一揮身首卽分而爲兩法塲四面觀者如堵牆有鼓掌狂呼者有舌撟不下者大令隨飭將首級懸掛巷口以期人人觸目警心屍身則由地甲舁至郊外棄諸萬人坑 
[蕪湖盜案四誌]  
　　同茂莊被盜一案前已屢紀報端蕪湖縣李邑尊會同各文武營汛密訪勤搜旋於上巳之辰拿獲眞盜數名有七名皆潁亳一帶夸子内有四名並供認前曾隸名細柳營因事被革逗遛在蕪聲應氣求遂與緑林豪客爲伍上月下浣由某起意糾搶該錢莊同黨共二十名先期在得喜園茶寮聚飲定計預將刀斧各一柄毛竹扁 
 
 

Page 2

 
 
　若干支暗藏於吉祥寺橋洞内屆時分上下街及陡門巷三路悄然掩至入門祗有八人以四人緊閉其門四人入内刦掠不及片刻卽聞外面有人喝道風緊了内中亦應曰得了遂啓門衝出行過陡門巷時皆以兩人背貼背而行蓋恐後面追兵倐至無以照應也轉過街後卽向西南飛翔在雨耕山迤北荒坵叢塚中分贓祇入門之八人人各數百元其餘把風人不過數十元而己縣宰會同保甲總局饒刺史緝捕李協戎訊明後卽刻禀知道憲袁觀察次日觀察添委發審局朱蕙卿大令至縣會提各犯復訊所供較前尤詳細惟關防甚嚴外人祗得其大槪現聞各已釘鐐收監所供餘黨連日仍督伺線捕星速擒拿不識能一網打盡否 
[客舟遇盜]  
　　某姓客自金陵回姑蘇語諸本館采訪友人云此次作客金陵附乘大號南灣子船船中客共十餘人大半係牽車服賈者是以所載貨物甚多二月初三日駛至如皋縣屬大河口經卡吏查出漏稅貨若干扣留議罰因卽繫纜卡前俟天明再論不料夜半時盜匪成羣而至將船輕輕帶至江心一躍而登開放空槍數響諸客皆蝟縮不敢動一任若輩予取予携惟見匪黨十餘八以靑布蒙首手持槍棍至各艙搜括旣盈懸慾始呼嘯而逃事後細查所失約值洋銀二千圓某姓客則失去貨物僅五六十圓而已内有一客以麻布袋裝小靑銅錢每袋八千文亦失去十袋又有女客包賃一艙失去首飾箱一具連洋銀約共五六百金翌日卽投如皋縣署報案縣主准詞飭差捕四處跴緝未知尙能破獲否也 
[水火旣濟]  
　　沙市采訪友人云清明前後細雨霏霏江草江花如夢如幻蓋不待聽杜鵑喚客而對此可憐時節早已夢繞家山矣閱數日始陰翳掃盡樹掛銅鉦而驕陽煽威恰又異常燥烈蚩蚩者咸謂寒威已退將禦冬之褐付諸長生庫中抵得靑蚨製成　服全二月二十九日之夜陡覺清風習習凉氣襲人逾時封家十八姨自西北方戾止敲櫺撼牖作格格聲仰視太空黝黑如漆不特常儀匿影卽纍纍如連貝者亦皆被浮翳所蒙俄而人聲洶洶犬吠狺狺出視之則火光徹霄紅如噀血詢知瑤草巷堤上某姓家失愼祝融神借狂風之勢東馳西驟一往無前迨水龍滾滾而來力阻神駕而鳴張已甚一時無可挽回約歴兩點鐘時直焚去一百零四戶追原禍始爲隄之西北頭張家煮夜膳火延蘆壁以致星星者立卽燎原沙俗被災之人當夜不得入人家惟有露坐長堤鼠思以泣詎料謝聖公方返斾而屏翳氏又降臨大雨滂沱如傾河海加以阿香車飛馳而至驚雷急電震耳射眸直至曙色旣開天公怒猶未息被災者冽冽貶肌淋淋没脛雖有書堂施捨蘆扉然通宵瑟縮已覺體冷欲僵誠慘矣哉 
[水源驟漲]  
　　福州采訪友人云春二三月間陰雨連朝晴曦罕露上月三十日上游洪水驟至大橋下湍流甚急吼聲如雷午問三保　橋一帶水皆漫溢街心是夜三鼓許田鐺二塊石鳴尾尙書廟前中洲各處以及后洲義洲黃田后田諸凡低窪之地皆成一片汪洋茶亭街地勢較高亦水深三四寸許南門城下約及腰腹城内文藻山觀音橋各處低者亦有揭厲之虞本月初二日潮漲時水又增高尺許幸入晚卽退初三日晨起平地均已無水間有積潦數處過客不便遄行賴貧民劍負而過至初五日以後則天日晴朗暖氣蒸人矣 
[松江試事三志]  
　　松江采訪友人云華婁兩縣初覆文童案已於本月初八日頒發兹將前列各二十名照錄於下奉亭周紹康孫家相蔡樹蘐張廷荃雷瑊朱組綬繆桐姜保華王淇宋樹藩吳駿張鏡涵顧際唐莊驥廖傳書施開文陸本曹顧增耀謝嘉鎭盛時培婁縣侯功偉金郁蓀褚士謙嚴天貴陸祥　馬寳塋唐維賢陸文鑑余人鏡宋文褚士俊尹錫麒枼宗蘎王風楊山淵龔銘德吳爾壽張錫鬯張汾瑞陳醉脛計招覆人數華亭一百二十名婁縣一百十名均於初九日在校士館二覆是日華亭文題足賦題宋子京號紅杏尙書賦以紅杏枝頭　意閙爲韵詩題賦得山向吾曹分外靑得靑字五言八韵婁縣文題爲長者折枝語人曰我不能賦詩題均未悉 
[循例覆陳]  
　　戶部謹奏爲欽奉上諭事乾隆三十一年二月初五日内閣奉上諭前因各省奏報動用耗羡章程各摺批交該部知道者仍令戶部按例查核辦理不得僅以動支各欵存案了事並令將辦過准駁各案於年終彚奏等因欽此欽遵在案臣部查光緒二十一年正月初一日起至年底止各省督撫等奏報事件欽奉硃批諭旨該部知道各案共一千三十九件内有各省奏報地丁錢糧比較並動支耗羡銀兩及收成分數撥協餉銀起程日期等件向係臣部於年終另行彚查分别題奏應仍歸於各案内辦理外其餘各件逐　詳查並無應　核覆之處理合循例另繕清單恭呈御覽伏乞皇上聖鑒謹奏謹將光緒二十一年正月初一日起至年底止欽奉硃批諭旨該部知道各案開更於後一各直省奏報征收地丁耗羡租課等項錢糧收支完欠動存被災撫卹撥欵辦賑散放銀米蠲免緩征糧賦各項比較及上下忙撥册奏銷展　設局招農墾荒請發牛種銀兩接收庫欵錢糧全完查無征存未解并結交代起數欠解公欵征存未解銀米查抄叅追完繳虧欵動支耗羡撥解協餉委解京餉加放俸餉生息帑利匯解常年經費備荒經費鐵路經費籌備餉需及支發善後報銷捐輸請奬等案共三百八十七件一各直省奏報河工用過銀數估辦各工挑修各工經費捐修堤岸保護泊岸修補各工完竣河防經費堵築合龍修建營房設立衙署報房經費捐建專祠捐修書院捐田建坊輿圖告成修復電桿薪工等銀官兵俸餉馬匹數目借支馬乾請免扣廉津貼出差官兵武員月課奬賞及核扣三成養廉銀兩等案共五十五件一各直省奏報征報漕項起運米數漕船開行日期採買米石漕船入境酌貼船戶工食沈壞船隻漕船免二成貨稅動用漕糧加價截留漕折漕糧折征委解漕折動撥漕項販運雜糧詳查積榖虧短倉榖盤查倉庫緩買倉米兵借倉榖撥補兵米額征驢脚驛站銀兩及添設要站攺設驛站請加工食兵米折價發給製造口袋購糧平糶設局轉運收成分數等案共八十三件一各直省奏報添募防練營勇操練洋檜設立車局過境兵差章程雇募壯勇名數新軍開支日期分撥團練口糧抽調營勇購運軍火應付車價訂購砲位製造擡槍採購洋槍委解戰馬修造輪船修理槍砲添修砲臺機器局添撥經費購買物料添設撫卹局優卹傷亡從征官弁津貼米價加支口糧皮衣銀兩墊發護兵水　籌撥各軍情形更換管帶銜名撤留防軍遣撥防練各軍日期各營遣費緝捕盤費减兵加餉攺設練軍裁存兵餉添募營旗裁汰各軍停止加餉收支餉項動支節省撥解經費出使經費等案共二百十件一各直省奏報征收鹽茶引課整頓引票溢銷正引收支鹽厘帶征鹽引淮商認捐核减鹽務公費引鹽加價票運展限借發柴本豁免解支公費寛免鹽厘處分試銷淮鹽課厘引課全課委解鹽厘抽收厘金洋藥稅厘士藥稅厘加抽二成糖厘銀數及支收關稅等欵短收盈餘整頓關稅濫收稅銀華洋稅鈔應賠稅銀買馬免稅移解罰欵委解節省收支當稅匯解息銀支銷經費委解藥厘銀兩籌墊鹽斤加價息借商欵應還洋款關稅情形接署稅差收支稅銀數目燒造瓷器起解綢綾布匹呈進貂皮應攤　價銀兩查騐駝馬牛羊數目試辦煤厘鐵斤潞酒加價茶糖兩項難以增厘試辦銅礦虧挪成本借撥鐵廠成本採買牙硝硫磺鉛觔採辦京銅委解京銅辦運京鉛發給運銅運鉛水脚籌撥銅本銀兩等案共三百四件以上共一千三十九件 
[上海縣試正案]  
　　前日傍晚上海縣黃大令飭發三梆开座大堂硃標縣試榜文置諸彩亭鼓吹鳴砲舁出頭門高貼照墻其榜首文曰爲科考事案奉憲行科試等因奉經考試節次招覆在案所有錄取文童名次合行示知爲此示仰後開文童知悉聽候本縣造册申送府憲考試均毋遲延自悞切切須至榜者計開厲温任晉康劉鍾龢王遵善錢頌清謝永炘王樹功曾澤霖陳洪範黃慶瀾黃公錫李希晢王建善陳昌鳳徐琳艾蕙靑王銓運秦錫芝胡宗瑗沈含章葛尙迪曹永恭郁萃曾澤民 
 
 

Page 3

 
 
祁祖章瞿慶銘蘇庭驤楊保恒倪道源蔣宗詡毛熙金宇文施人傑賈豐臻劉欽勵金潤章朱濟清王纘善趙斌杰尤彭熙夏廷棟沈元齡汪迨嚴恭周漢章毛恒受張逢時江紹升張作霖錢端履張祖欣韓鴻藻蔣家風徐寳璜李景星孫鑄喬慶琪陳德清曹鍾祺黃虯吳家頴秦錫祺劉瀛曹浩曹永達王釗功王鎭功尤彭泰喬慶璜張仁龍曹永敏江紹墀范本鎏薛紹銘徐善祥張介福汪韶美王遹賈豐芸張本廉王乘龍李鍾瑛劉錫祉董召南楊元耀黃錫福潘浩楊洪魁宋人傑張汝鑫沈祖蔭蔡恭保凌紀勛金履堅丁光弼徐元炳陳元錄林祖浩王承羲黃申錫周文熾邵懐清沈嵩峻楊振文王成綱劉瀚張本機陸元龍祁祖廉陸增禧張履和張鏐顧光煥丁熙成蔡雲鵬朱本立馬斯作張慶熙周炳文全文杰胡祥翰毛恒遇賀上壽楊書瑞張文瀚王銓丁文龍潘光耀錢樹琮喬世德張士珠陳師咸張秀峯王臨棨曹榮鑑王豐詒顧鏞高耀凌希曾王豐鍾何鏞何鈺唐祖滋張承桂唐書紳孫其秀江宗藩錢樹奎宋人瑞陳大經金聲振唐祖鏗汪寳亨龔海王增壽朱雲倬陳觀光徐慕賢衛聲勛潘鴻鼎張拱端張本謙張韜吳灝朱樹棫陳希元姚寳森梅祖修陳時夏張光豫侯念清梅夢清程樂止艾曾悌謝允悌沈樹埜王成旦趙永清張錢和張友棠錢允祥沈毓才孟廼釗周鴻銘蔣偉陳文照徐瑗徐紹甲王章孫見賢何其超吳繩伯金致學朱壽愷潘達莊謙吉曹堅崔榮朱光照張景福朱有常周士清劉文彩高翀丁祖蔭吳時棟楊汝銘孔祥栢周家泰沈在復陸宗璠楊以興顧鈞湯福謙費思明沈慶保金權吳熙昶張國維錢希鳳王成梁張士琴唐祖寅談耀堃張大文阮鳴鳳徐偉楨朱華徐志達陶錫齡周淞顧增陳言永徐寳仁丁上鑫朱黻顧視清龔鳳苞孫上丁陶鴻藻許廷楨郁惠培徐文鏞張維濟唐祖綱黃志謙曹濟清王恩喬棠瞿鋕旭梅祖耀徐紹杰葉繼昌吳中繼程宗鵬趙龍光鈕永康韓國華金保樂朱耕莘張豐枬曹鳳儀周士徐樹玉丁光宇王照臨洪兆庚侯紹祖張嘉德金鍾壽汪永保陳嘉德潘繩佑朱昇游之屏胡信昭 
[幾釀火災]  
　　前晚三鼓時本城新北門内十二鋪所轄某明角燈店學徒方在工作失手觸翻火油燈立時火勢上炎紅光四照幸人皆未睡立時救熄而衆鄰已飽受虚驚矣 
[流氓刓目]  
　　前者浦東唐橋鎭流氓陸掌華與同類計木林因事口角遂結成不解之仇去冬計持洋槍至浦灘將陸轟擊傷其一目自後陸常設心報復前日邀同某姓兄弟尋計洩前忿適在途中相遇一齊動手將計兩目刓出計受傷後由家人舁至上海仁濟醫館求治想愈後須投縣署控陳也 
[再述流氓毆捕事]  
　　昨報紀流氓毆捕兹悉該捕落差後因事至英界四馬路胡家宅地方爲衆流氓擁至弄内毆擊頭面略受微傷扯破身上之衣現在衆捕以流氓横行無忌若不嚴行查辦將來效尤者不知伊於胡底故意欲不使若輩漏網也 
[醫院述聞]  
　　前晚有某姓老嫗彳亍至虹口日本郵船會社碼頭躍入浦江載沈載浮勢將隨波逐流以去幸經杉板船戶所見立卽援起得慶更生惟飽飲清泉其腹己如五石之瓠詢以姓氏住址口不能言不得已舁送同仁醫院求治○昨日江北某邑小工陳阿三在順泰碼頭運貨偶一失足跌破頭顱鮮血淋漓昏暈欲絶經入送至同仁醫院求療醫生謂騐得受傷甚重難保無性命之虞云○前晚八點鐘時英國兵船上甲乙丙三水手相約至天潼路閒游任意滋擾將錢姓新衣店及張大生等門首玻璃窓擊壞旋見寍波人王紀生行經是處不由分說拾取小方磚擲之適中王頭傷及腦蓋倒臥於地氣弱如絲經六十九號印度捕喚同某某等號華捕將甲乙丙一倂拘送捕房禁押昨晨捕頭派二十三號西包探解送英領事署請辦王則當晚送入同仁醫院請施治復諭傳張及錢姓投署備質 
[英廨早堂案]  
　　包探黃四福禀稱昨有韋學書同其母在某醫生處看病忽有傅福仁攫取韋之洋傘比韋向論竟被扭毆據言被打失洋數元經小的拘獲送究韋母子投案申訴並稱被傅打失洋廿四元小洋數角傅供本地人向爲小本營生洋傘係己物不敢攫取求鑒核屠别駕商諸薩副領事以傅福仁攫物可惡判令責笞二百板○小孩費仁榮在陳餘文處學業前日竟竊取陳之布衣十七件而逸報捕後由包探孔阿才緝獲人贓送究陳投案領贓費仁榮自認年幼無知以後不敢别駕判令管押五天贓給陳領訖○包探趙銀河禀稱流氓畢阿多尤福林二人在途口角致毆傷畢之頭額爲此送究畢供被尤擊破頭顱尤供雖曾互毆但畢係自做傷求鑒别駕訊得兩造均　安分之徒本應倂懲姑念畢阿多已有傷痕從寛斥釋尤福林笞責一百板以儆○包探秦少卿禀稱昨有粤人鄭正康走入鄭陶齋公館富經傭人余順將鄭逐出不料鄭堅不肯出當喚一百三十七號華捕拘入捕房今特送究鄭正康供粤東人與該公館係同姓兄弟頃欲入内尋人忽被逐出因是不依以後不再往可也别駕得供從寛省釋○包探竇如海禀稱陳四福專在長江輪船竊取搭客雜物昨又竊得小皮箱一隻内有功牌奬札及翡翠翎管玉器等件寄存張萬山薙髮店内之胡永元處查得胡專慣爲長江竊賊窩贓從中分肥是以一倂送究張供開薙髮店胡借居小的處餘不知曉胡供與陳認識不知是贓故敢受寄求鑒陳四福供漢口人此物實不是小的所竊惟行竊之人業已逃逸求鑒别駕訊得張不知情從寛斥釋胡永元笞責五十板陳四福笞責二百板管押六個月期滿遞解回籍贓存捕房待認○流氓徐華華專事拆梢打降屢經懲辦前日又在虹口滋事由包探范進才拘送公堂徐供本地人不敢滋事叩求大老爺恩典别駕以徐係著名流氓判責二百板管押三個月以儆○包探范進才拘解朱阿福到案禀稱此人竊取王小妹家烟槍一枝報捕後由小的拘獲人贓送究王投案領贓朱供蘇州人實因窮苦不堪求鑒别駕以朱行竊有贓判責一百板贓還失主○三百五十四號華捕拘解曹桂川張雲來到案禀稱伊等因索欠口角在途互毆拘案請究曹供張欠小的錢四百文向索無著反敢拆梢小的未允伊正欲剝衣幸有巡捕到來拘獲求辦張雲來供新年與曹賭博欠伊錢四百昨日來索小的答以從緩並無拆梢情事求鑒别駕得供判令各押兩天以儆○余小寳卽裁縫小寳前因賭塲肇事經捕房拘請判押一年後駈逐出境日前余妻王氏倩同業之洪如生代爲遞禀稱余在押患病求請交保昨又到廨遞禀别駕以余係著名流氓豈容從輕准保當將洪一倂飭差看管候捕房查看余小寳是否患病冉行核辦 
[法捕房發落瑣案]  
　　昨禮拜一鄭大令蒞捕房命提巨竊王春仔卽王大春仔及徐福朱元照原斷先行枷號兩個月期滿責放窩賊王李之枷號一個月期滿責放蘭芳里烟鴇高王氏擅寄竊贓照原斷攺爲掌頰一百下還押具以後不敢再犯結存查○竊犯周阿寳在江天輪船竊取沈林生衣包鋪蓋著照原斷先行枷號半個月期滿責放○和豐烟館值堂朱順生控替工張小弟串同陸小弟竊取鋪蓋著照原斷張笞一百板陸笞八十板從寛開釋不准再犯○流氓蔡阿毛陸榮泉張金泉張金生葉叙生在廣大酒店滋事毆傷法公館出店王樹金卽王龍金著照原斷爲首之蔡阿毛陸榮泉各枷號一個月期滿分别責懲張金泉張金生葉叙生各枷號半個月期滿責放○竊犯朱春濤陸俊發王阿富枷期已滿命帶案疎枷照原斷朱重笞五百板陸王各笞四百板朱交其父朱國良覓保領回嚴加管束陸玉還押覓保如無人具保過堂送　發攺過 
 
 

Page 4

 
 
所永遠監禁○蟻媒周阿金擅拐有夫之婦爲娼經大令訊供枷號二個月昨已滿期帶案開枷照原斷重笞三百板具安分切結覔保釋放其母周林氏持保單投案具保大令准之○竊犯賈阿小枷號一個月昨已滿期疎枷照原斷笞責二百板還押○小東門陳德豐客棧因乾没客人行李控經公堂勒令閉歇兹投案禀已遷出大令著具安分切結存查○餘德里吳順生控車夫張阿全夥友徐阿榮在家失竊衣服等物訊經禁押在案昨日吳投案求追而徐立如則投案請保其子可榮出外理處大令以此案懸宕日久見証陶芳林屢傳不到著交原告帶出自行理處○倪蔡氏控郭益堂欠洋一案迭經押候追比昨日原告又投案求追大令飭探帶同出外措資歸還延干責比○王樹林投案禀稱住英界蘇州路二百廿五號内　彖前日由寍波來滬見申報知小兒王金生失路留在捕房求准領回大令著具領狀來案具領○名利棧執事孫明山曾會元投某具保中和棧帳房莫玉山出外理處大令准保著赶緊清理禀復核奪 
[美界捕房紀事]  
　　寗波人小梅未詳其姓向充某洋行庖丁其妻某氏賃居武昌路邇者小梅别有所歡與有情人僦屋楊家灣雙宿雙飛將牀頭人置諸與腦後其妻四出偵訪前日下午訪知底藴邀集娘子軍興師問罪小梅與所歡竭力抵禦其妻致被毆傷旁人羣抱不平喚三百七十三號華捕至將一千人拘送捕房捕頭令送至英公堂請訊○寗波積賊張阿喜王召良串竊唐家弄某木作内松板若干方售與附近殷生才經包探石金榮查獲連殷拘解捕房捕頭令押候解送英公廨請究○昨日午後偷兒蕭阿三在公和祥碼頭某輪船上竊取鉛若干行至中途經包探石金榮拘獲解入捕房捕頭令押候解送英公廨請辦○賊犯胡寳生由某處竊得紡綢洋傘二頂昨日午刻持至吳淞路某押店質錢經包探施奎江查獲解入捕房捕頭令押候解送英公堂請辦○江北某邑人戴阿根賃居西華德路東桂芳里某日竊取鄰女阿桂姐之對時表一枚經阿桂姐控諸捕房昨晨捕頭倩包探石金榮查獲押候解送英公堂請辦○日前百老匯路怡昌機器鐵店失去木質量物表一枚内灌水銀值銀十二兩昨日午後經包探倪順泉訪悉本邑人顧阿二所竊售與洋涇浜某冷店乃將顧拘入捕房押候解送英公廨請究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[書院彚誌]  
　　安徽敬敷書院正月　十四日乃藩憲課期因是日府試懐寍止塲故攺期二月初二日今將于方伯　命　通　　　　題云息邪說義干辨詩題舊學商量加邃密得量字五言八韻又孝廉試題見賢想齊焉見不賢而内自省也賦得杏花　　　聲中得花字五言八韻二月十八日課案發出計超等三十名特等一百名一等百七十名超等朱宏煐陳懋棠郭萬英胡國榮　　　　大鈊喩九一何球朱乾李可發王紹陽楊仁鐸王景奇喩汝諧金脩愚劉時雨薩炳儲浴劉灼郝承斗吳邵庚方幹汪端六孫良輔李　　　桂山余震金銘王廷槐楊昆甫特等前十名魯壯猷杜敬亭王澤楊守訓王仲梓方士坤賀寅清陶載賡馮汝箴李訓誥又各屬孝廉　　三十　第一名李德星奬銀八兩第二名金翊運奬銀六兩第三名姚中林奬銀五兩其餘由四兩遞至一兩又有五錢四錢者○又敬敷書院除每月　課外每年分四季考取經古去年因冬季未考今於二月十八日補行試題釋易咎音漢重太守論清釐隠田議擬曰香山賦賦以立　　文兼綜並舉爲韻賦得長江繞郭知魚美得江字五言八韻 
[寗波辨志精舍乙未冬季課案]  
　　漢學超等唐繼盛張藩王亨兆孫振麒曾士瀛汪開祉江乙孫玉縉秦鍾濠特等施世杰江　　汪成教王亨彦汪鳴鳳余宏淦李槐　茂炯陳爾查孫海環○宋學超等秦鍾濠王崇瑛王亨彦王雅三張汝蘅戴廷謨特等童　　　莊臨於夢金許克勤朱念聖孫世熊管紹輅戴鴻鈞王亨兆黃家襄○史學超等戴姜福吳佐清馮華春馮成勳孫國仁李鳳祥樂靖亢林　安特等蔣元慶吳兆麒樂以成李寳鑄秦鍾濠黃詠之耿覲文范登瀚○算學超等王塏陳其虎范敬銘馮澂土汝成土瑩秦　　　等張光烈周光廉張晉鑑王汝祥李藩程之駿○輿　超等鄭永禧孫國仁范章秦鍾濠特等張德容許文蔚鄭志選戴鴻鈞○　　趐等馮善徵陸秉章鄭永禧馮玉崑費有容王德坤特等華鼎惲福臨江起鵬兪鑑土捷等董淵漢學超等第三第八名被人撕破無從抄　 
[縣訊欠銀案]  
　　前有張庭芳者投上海縣署控蘇秉鉤虧欠銀若干兩帮審委員曹明府提訊之下蘇供稱目下無現銀可繳　將市屋作抵每月可收租值八千一百文作爲利息明府諭令速將租摺繳呈以便傳張具領旣而蘇呈到租摺四扣前晚明府升堂　訊給張收領張　摺上每月僅有房租三千五百文明府謂蘇曰前經諭爾每月劃付八千一百文何以繳到者僅有此數尙少四千六百文作何料理蘇稱求大老爺寛限容再繳齊張稱蘇欠小的之欵已歴六年僅收到本利洋銀十三圓遊約至今叩求收押限追以清夙欠明府喝令將蘇笞　以儆其刁蘇再四苦求明府將所　租摺四扣發還交差役帶出限卽繳到每月八千一百文之租摺如違提辦 
[皖省官報]  
　　卽用縣李延慶柴明府樸張炳耀李文斛明府直隸州判楊葆孫州别駕均知代首縣閱卷畢候補直隸州丁文炳直刺交卸皖南定　　卡向王直刺敝知奉委辦涇縣馬頭　卡候補典史傅作舟由泗州天長提錢糧赴合肥提漕折回委辦皖北土藥總局提調本任頴州府通判任别駕棠辭候補知縣李文翰到奉趙亷訪摺觀　委赴皖北公幹回省候補知縣左元麟奉撫憲福少農中丞札委赴六安霍山公幹甲午科狀元張謇到江蘇人候補從九周繩祖沈　圖兩少尉均奉府尊札委府試　　差候補　史范守徵奉府委考試巡查庫　夾道以杜傳遞之弊卽用縣顧仲安到赴皖南公幹回候補知縣蔡光裕辭赴東流催取交代册池州府通判陳宗器别駕來省候補知縣徐景　明府禀辭解餉赴京通判毛鴻别駕由舒城騐收橋工回府經兪叅軍煥堯知銷辦保甲發審文案總巡差縣丞施徵治二尹到奉委解老湘營月餉回卽用知縣李　慶知接辦谷米局差並奉府委閱卷候補直隸州石鎭直刺奉撫憲福少農中丞札委專辦洋務攺指湖北候補典史劉國楨辭皖藩　示新選當塗縣敎諭郭先濬廣文飭赴新任試用訓導孫廣文傳豫委署宿松訓導候補從九吳師召少尉委署天長縣城門鄉司新選舒城敎諭蘇廣文錫岱飭赴新任試用訓導汪棨鎔廣文委署太平府訓導本任　陽府教授杜春　廣文飭回本任績溪縣錢正園病故現以試用知縣楊兆琛請補又五河縣賴同晏病故現以大挑知縣楊明府汭請補 
[江西官報]  
　　二月十八日候補府邵夢善往辦瑞臨袁分局李宗言孫祖烈俱禀知開碓新選泰和縣郭曾準禀到係福建壬辰翰林崇泰往安義公幹同知王祖　由　谿公幹回○二十日南昌同知察世俊禀謝酌委優缺州縣行知贑縣彭繼昆禀到謝卓異徐寳鍔禀謝本班儘先補用行知從九江煜由廣豐催墊欵回新海防府經徐鈺係順天人指分從九薛贊善係江蘇人俱繳照縣丞王樹森幫辦瑞袁臨分局何祉嘉潘行仁趙良貴周景芬俱禀騐看許聨柱查東大街王履安查中大街劉宗鏊彈壓　錫　查新建　獄彭國鈞查西大街柳紹基查南昌監獄汪鳴鑣照料范　興查新建監獄劉瑞聰往萬安等縣催漕折羅鏡蓉往贑州措貲徐忠全往鄱陽等縣催道欽沈乃杰往龍泉等縣催　折王燮厚禀謝酌予優缺一次劉觀光查章外保甲沈紹濂接查永順外保甲全官濬往泰和查案韓經衡估修經訓書院樂安典史龔鏡清據報丁憂以葉春芳署　又龍泉北鄉司郭謨請假回省就醫以劉綬青坐署安遠縣麥錫良謝調補上饒縣行知王濟中往進賢公幹左壽崇往永豐公幹從九裘錦由宜黃催墊欵回縣丞何本燾由山海關充當欽差大臣隨員禀到投文 
[邗江官報]  
　　二十日補用運判方分轉臻壹委解京餉起程賀鹺尉家保辭赴儀棧聽差陸鹺尹寳由蘇州回銷解餉差○廿一日海分司徐分轉紹垣禀辭回署前廣西太平恩順道蔡觀察希邠過揚○廿二日阮鹺尹啓焜解海分司餉來羅鹺尉愼脩委滁來全北鹽差 
[上海北市絲業會館簿賑公所施少欽經收山東河南順直賑捐正月初一至十七第四千五百二至一百五次清單]  
　　初一日陳鄧氏舊願完清洋一百元又究心願二元求志居士求老父康健又求合家平安又求兄弟生意順遂三戶各十元○初六日陳姓求消災悔保痛患由純泰莊來九八元五百兩隠名氏求母病全愈洋九元瞿秀榮求母病全愈二元○初七日廣東馬積生太史續募由百川通來庫平銀四百四十兩零五錢八分合元四百四百八十二兩八錢七分厘師竹軒洋一元九思堂一元○八日津荃氏祈家口平安洋二元○初九日揚州蕭王氏産後大小平安酧願由義善源來洋一百元又保佑小孩易養成人四元鄞縣吳姓求病速愈二十元常熟畢顯承爲妻病愈完六元留溪姚氏六元榮陽氏求病卽愈啞洋五元銅洋十元○初十日朱友梅爲妻孔氏求病速愈先助洋十元○十一日松江廣大喩福齡求父病速愈洋十元嘉興有心無力人求病愈身健一元○十二日徐廷槐求父親壽體康健洋二十元留餘室求病卽愈十元隠名氏翁子生日之資二元陸鴻觀爲室人王氏酧愿二十角○十三日松江不留名王完願洋五十元神戶全益號春酒移賑二十元張姓十元介福號銅洋二十三元○十四日泗安孫悔過子祈保合家平安並求三兒新恙速痊洋五元梁洗氏保子五角○十五　金山信女丁王氏病愈完願洋十元蘇州杜瑞庭三元五角無名氏三元惜花生洋一元銅洋一元滸浦裕通行銅洋五元無名氏銅洋一元○十六日蘇垣惲倩孫願目病速愈身安叩求消災降福益壽延年由泰源莊來洋一百元愼海董梅三房求合家平安十元常昭鹽公堂募揚淳餘堂正月分捐七元五角無錫正大趙旭昇五元葉愛女母病愈完願二元弗康銅本洋二十四元銅英洋十三元無名氏銅洋一元○十七日單門季氏節省歴年零用移助洋五十元維揚黃蔭森奉嚴命將鬻産餘資移助銀九兩四錢談姨奶奶求消災降福洋二元無錫厚仁薛氏祝萱康十三元九江天水氏爲女求病愈六元 
[上海北市絲業會館籌賑公所施少欽經收山東河南順直湖南賑捐正月十八至三十日第四千五百十四至一百二十七次清單]  
　　十八日江西朱澍生求保雙親康健續助由蔚長厚來規元一百兩無錫祖恩氏求合家四季平安洋十元惜花生一元玉梅氏藥水小洋十三角餘大銅洋一元○十九日四太太洋二十五元○二十日鎭江無名氏洋六十元杭州孫守　仝室沈氏求身體康健平安如意十元賈也雲求急病速愈十元蘇城金鼎三角厚昌銅洋三元○廿一日蘇城老人和震記募保安堂洋五十元吳萬涵代弟求病速愈十元○廿二日松江不留名氏求病速愈洋十元無錫厚仁淩淦如病愈完愿十元隠名氏完愿十元楊潤芝七元蘇州龔升記求妻病愈三元○廿四日新倉陸静安募趙詒德洋一元趙詒榖六角趙紫威陸靜記各五角趙署記錢清　錢翠氏時遇安徐小記五戶四角趙子岐趙記氏朱虎記　修氏四戶各二角錢惠記王小記吳麗記馬楚記姚記　戶各一角鄒記兪記合一角共十九戶合洋六元○廿五日如臯涂石麟完願並求内子病速愈洋五元松江王安雅二元江右石鎭釐局　卿氏一元高郵丁玉軒募無名氏鄭梓齡各一元○廿六日無名氏洋十元○廿七日成立堂洋十元○廿八日如臯不留名二十角無名氏求病卽愈洋一元平湖張子泉銅洋一元○廿九日完願氏洋三十元大豐洋貨號一百元寗船局經募一百元無名氏求子病愈五十元吳門愚拙子還心願十元太倉繆季豐童馥堂募安順速心誠求之二元又不書名錢五百文太倉淩國柱　斗竈經資移助一元三角○三十日朱心谷洋二十元如臯慶記勉力氏爲女病還願四元隠名氏一元 
[上海北市絲業會館籌賑公所施少欽經收直河南山東湖南賑捐二月初一至十三第四千五百廿六至一百三十九次清單]  
　　初一日半　洋十元○初二日澄　山麓樵人洋一百元杭省徐達洪祈保手臂瘋氣卽愈二十元九團　鎭張錦春爲女病愈完願五元蘭瑞廬一元梁洗氏保子五角○初三日揚州周順卿爲母張氏求消災　　一百元嚴沈敬徵二元蘇城鐵爐三角○初四日杭州陳潤生祈病速　永不再發永保身健洋十元吳樹齋求諸事平安六元又四元○初五日吳愼德堂規元一百兩文清冰　洋一百元龍川誠戅氏由廣茂來二十元無名氏十五元隠名氏一元陳　棠一元胡二梅十四元又募源豐潤焦樂山各十元三好堂五元無名氏四元清河氏環碧三房無名氏三元各二元頴川氏一元虞犮三募集洋五十元共十戶合洋一百元○初六日浙嘉萱講廪生徐縉求合家平安洋十元曲阿無名氏由敦大成來十元又昆陵籲安子五元　右西昌佑昌生規元六兩四錢合洋八元七角常熟無名氏五元無銀　　　　照廷生求平安四　天來棧四元嘉郡放生室主人求却病延壽三元太倉高錫祥求保安三元　伯欣二月分捐一元石鎭釐卡程謝氏祈保長幼清吉安女恩官　災　　　　一元○初七常昭鹽公堂募淮山下士棒喝餘生爲郎入泮蒙各友賜儀移助洋三十元又楊淳餘堂月捐七元九角無名氏三元同里知過卽悔子保佑二子慶官諸　　　六元○初八日滸　裕通行募銅洋十元方行素居因值生辰求消災患洋五元○初九日無名氏洋二十元平湖張子泉　元無名氏銅洋一元○初十日古夥桃源氏　十元　山無能居士平安願十元又祈兒全愈二元滄江陳求恙速痊身軀安適十元汪仲　一元蕪湖義生和由人和義申莊來銅本洋七元銅英洋四元○十一日王幼笙保合家平安洋四百元鹽官談馬氏二十元無名氏五元蘇姓五元○十三日陳鄧氏完愿　　十元姚伯欣十元姚二媛洋二元姚伯欣正月分捐洋一月如　徐石麟求内子病速愈洋五元清河氏銅洋五元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年三月初五日京報全錄]  
　　宫門抄○將軍依等奏遴員調補同知摺○又奏攺補知州摺○又奏甄　知縣片○鄂藩王奏報回任日期摺○兼護湖督譚奏委署知縣片○三月初五日工部鴻臚寺廂白旗值日無引見○睿王謝授閱兵大臣恩○莊王謝授内大臣恩○麟中堂等謝正副總裁恩○克公假滿請安○王文錦前往東陵請訓○劉恩薄謝授通政使司副使恩○文治等因伊子姪以文職用謝恩○廣西知府趙時　　謝恩○前山西道玉恒謝恩○卓公續假二十日○方汝紹續假十五日○工部奏派承修東陵工程派出崑中堂吳廷芬○召見軍機玉恒趙時熙○本日皇上升文華殿奥國使臣比田布祿古覲見○○奴才依克唐阿松林跪奏爲遴員調補要缺同知以資治理恭摺仰祈聖鑒事案照現署遼陽州知州正任鳳凰廳同知徐慶璋現奉吏部劄知光緒二十一年十一月二十三日奉上諭甘肅慶陽府知府著徐慶璋補授欽此按五日行文奉天照限三十日减半計算當以十二月初八日接到部文之日作爲鳳凰直隸廳同知開缺日期歸於十二月分截缺所遺係繁疲難近邊开調要缺例應由外揀員升調該廳地處邊陲界連朝鮮管轄一州二縣及自理地面刑名錢榖事宜且時有東邊道發審案件政務殷繁非老成練達之員難期勝任查奉天並無記名分發及卓異應开同知而候補同知與循例應升人員均未堪以揀補奴才等於應調人員内遴選查有現任新民廳撫民同知馬宗武年五十七歲係安徽懐寗縣人由考取内閣供事議叙以未入流分省補用捐指直隸復保俟補缺後以縣丞補用騐看到省報捐過班以縣丞仍歸直隸補用因辦海運通商等案出力保加五品銜又因直東肅清案内保俟補缺後以知縣留原省補用並戴藍翎報捐過班光緒元年於天津賑局移奬以同知選用二年奏調來奉四年奏請留於奉天補用八月到省五年七月試用期滿甄别因辦理賑捐出务案内保俟補缺後以知府在任候補又因擒獲馬賊出力案内賞戴花翎七年六月聞訃丁母憂九年九月服闋起復回省十三年四月因擒獲馬賊出力案内保俟歸知府班加鹽運使銜十五年正月奏請試署新民廳撫民同知奉部核准十六年四月　二日到任又因擒獲馬賊出力案内保俟補知府後以道員用試署一年期滿題請實授奉部核准因該員係捐納之員應令試俸三年等因光緒十九年二月二十三日奉旨馬宗武依議用餘依議欽此欽遵劄知在案奴才依克唐阿到任未及三月例不出考奴才松林查該員老成諳練辦事精詳以之調補鳳凰直隸廳同知洵堪勝任該員並無應行叅罰降調處分而試俸將及期滿因人地甚屬相宜例得聲請合無仰懇天恩俯准以新民廳撫民同知馬宗武調補鳳凰直隸廳同知以資治理如蒙兪允所遺新民廳撫民同知一缺係衝繁難兼三要缺容奴才等另行揀員請補所有調補要缺同知緣由理合恭摺具陳伏乞皇上聖鑒飭部議覆施行謹奏奉硃批吏部議奏欽此○○奴才依克唐阿松林跪奏爲攺補要缺知州以資治理恭摺仰祈聖鑒事竊寍遠州知州賀塤遵例報捐離任開缺前經奏請以開原縣知縣祥瑞升補兹准吏部咨該員任内有承緝解省斬犯王緒如中途脫逃並失防解役同逃一案現係初叅到部例關展叅降調核與升補例章不符等因議駁光緒二十一年十二月十六日具奏奉旨依議欽此欽遵行令另行揀選等因自應遵照另行揀員擬補查寗遠州係衝繁難升調要缺爲奉省入境通衢幅員遼闊政務殷繁非老成練達之員弗克勝任奉省現無應補知州及卓異應升現任知州内非現居要缺卽人地未宜亦無堪以調補之員奴才等於通省各班内逐加遴選查有候補同知本任安東縣知縣徐本愚年五十歲係浙江湖州府德清縣人由監生報捐縣丞分省補用投効奉天軍營因擒獲馬賊出力案内奏保以本班留於奉天補用光緒六年七月二十二日奉旨着照所請欽此七年十一月初六日騐看到省十一年因擒獲馬賊案内奏保俟補缺後以知縣用是年十月二十日奉旨依議欽此十三年復因歴次拿獲首要馬賊出力案内奏保俟歸知縣班後加同知銜是年八月二十三日奉旨依議欽此旋經請補通化縣柳樹河縣丞奉准部覆十四年遵例以知縣請咨赴部是年四月初七日經吏部帶領引見奉旨奉天候補知縣徐本愚著照例用欽此在部領照是年八月初八日旋省十五年四月在部報捐離縣丞任歸知縣班補用一年期滿甄别十六年閏二月因籌捐奉天賑務核奬花翎十七年三月因拿獲馬賊出力案内奏保請俟補缺後以同知用經部核准覆奏是年八月十八日奉旨依議欽此十九年七月請補安東縣經部核准是年九月十二日覆奏奉旨依議欽此二十年二月初九日抵安東縣任九月十三日調署鐵嶺縣交卸是年十一月初一日至鐵嶺縣任二十一年九月二十八日交卸是年十二月初九日委署懐仁縣到任該員老成穏練辦事精詳以之請補寗遠州知州海堪勝任惟該員自知縣補缺到任迄今歴俸未及三年第前經奏保俟補缺後以同知用照例應以准補安東縣知縣部文到省卽作爲同知到省日期以候補　知　補府署知州與例似有未符但以大銜借補小缺人地實在相需例得專摺奏請合無仰懇天恩俯准將候補同知安　縣知縣　本愚准補寗遠州知州實於地方有裨如蒙兪允該員係實缺知縣候補同知借補知州將來升補時仍照原銜升補一俟　　　　　令請咨送部引見所遺安東縣知縣係繁疲難沿邊要缺例應由外揀補容奴才等另行請補謹恭摺具陳伏乞聖上聖　　　　覆施行謹奏奉硃批吏部議奏欽此○○依克唐阿片再查部定章程試用人員應扣足一年甄别補用又勞　　舉候補人員毋論何項出身何項勞績扣足一年甄别補用歴經遵辦在案兹查有試用知縣范貴良現年三十五歲直隸大興縣人由附監生於光緒十七年報捐雙月縣丞投効奉天軍營是年十月隨同援剿熱河朝陽教匪出力案内奏保免選本班以知隸不論雙單月　先　用奉部核准復奏請以原班留於奉天補用經部議准二十年二月請咨赴部是年六月十四日由部帶領引見奉旨　　　發往欽此在部領照起程於二十年十二月初十日到省　閏扣至二十一年十一月初十日一年期滿又查有試用知縣何厚　現年二十七歲山西省靈石縣人由監生投効奉天軍營光緒十七年報捐縣丞隨同援剿熱河朝陽教匪出力案内保免選本班以知縣　　雙單　儘先選用奉部核准復奏請以原班留於奉天補用　　議准二十年六月請咨赴部補交三班分發銀兩九月十　百　部　領引見奉旨著照例發往欽此在部領照起程於二十年十二月十六日到省連閏扣至二十一年十一月十六日一　期滿以　二員均應照章甄别奴才依克唐阿到任　及　月　　　　　　　　　　用知縣范貴良人甚明白辦事　　試用知縣何蚅　　　富强人亦穏練均堪留省照例補用除咨明　　　　　　　　　伏乞聖鑒謹奏奉硃批吏部知道欽此○○顔　　　　北布政　克勇巴圖魯臣王之春跪奏爲　　　　　　　　　　叩謝　天恩仰祈聖鑒事竊臣於光緒二十二年正月十一　奉兼護湖廣總督湖北巡撫臣譚繼洵飭知淮　　咨　　　　　　　奉旨現派李鴻章出使俄國王之春毋庸前往著卽回任　此卽於二十二日准署理湖北布政使湖北　　便臣　祖　　　將湖北藩司印信文卷移交前來臣當卽恭設香案望　叩頭謝恩祗領任事伏念臣屢膺特簡疉綰　　五　　屏　　　　於楚澤一行聘幣俾資涉歴於寰瀛方持龍節以重趨旋緩　征而待命涓埃末効兢惕尤深兹復欽奉　給仍回本任自　　寵伏地滋慙竊查藩司職任旬宣湖北地當衝要用人行政敢云循舊而增新籌餉振荒所冀靖民而裕國　理必期精密求增安輯於荆襄設施當務恢宏尙冀澄清乎江漢臣惟有　時禀　督撫　實心經理不敢稍涉因循以期仰答高厚鴻慈於萬一所有微臣回任鄂藩日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○譚繼洵片再署東湖縣知縣魏遠猷調省差委所遺該縣印務亟應委員接署以重職守　有本任公安縣知縣余彬才具明晰勤愼趨公堪以署理據布政使惲祖翼署按察使朱其煊會詳前來除檄飭遵照外理合附片具陳伏乞聖鑒再湖廣總督係臣兼護毋庸列銜合倂陳明謹奏奉硃批吏部知道欽此 
 
 

Page 13

 
 
[光緒二十三年三月初六日京報全錄]  
　　宫門抄○粤督譚奏揀員請補都司摺○署江督張奏揀員請補守備片○又奏揀員調補都司片○又奏揀員借補守備片○又　奏揀員調補都司片○又奏請更正官名片○又奏揀員請補都司片○又奏揀補水師遊繫摺○三月初六日内務府國子監廂紅旗值日内務府引見十九名兩翼二十四名○端王等由東陵回京請安○印啓假滿請安○琿春副都統恩祥到京請安○瀅貝勒請假五日○光公續假十日○橚貝子溥侗各續假五日○順天府奏京師得雨二十有餘○掌儀司奏袜十七一日祭奉先殿倫貝子崑貝子行禮○召見軍機端王李鴻藻恩祥○皇上明日辦事後至頤和園　皇太后前請安後駐蹕○○太子少保頭品頂戴兩廣總督臣譚鍾麟跪奏爲揀員請補都司恭摺仰祈聖鑒事竊照廣東赤溪恊中軍都司缺　用儘先人員經前督臣以都司宋文翽李西揚先後奏補均經部駁復經臣以楊連陞請補兹准議覆楊連陞攺用水師尙未保題應毋庸議是缺前以李西揚請補因籍隸本府且名次在後是以議駁今查在前之徐桂田旣巳病故李西揚名次首列自應先補後調等因查水師提標中營儘先都司李西揚年四十七歲廣東東莞縣人由勇目遞保守備嗣於新疆肅清案内保准免補守備以都司儘先補用回粤攺用外海水師試騐期滿保題給咨送部引見發回本省照例用又於粤防案内加遊擊銜該員才具穏練水師明晰前在外省軍營並無叅革朦保情弊合無仰　　大恩俯准以李西揚補授赤溪恊中軍都司敕部發給劄付並另行揀員調補以符定制謹會同廣東水師提督臣鄭紹忠繕摺具陳伏乞皇上聖鑒勅部核覆施行謹奏奉硃批兵部議奏欽此○○張之洞片再江南内河水師廟灣營中營守備趙恩榮病故遺缺接准部咨係第二圇第二缺應用儘先人員請補等因臣查江南内河水師儘先守備一項共有六員内苗恩瀚柏殿魁二員檢查各標營均無其人徐攀龍一員與是缺人地不宜前於趙恩榮請補是缺守備摺内業經聲明在案沈聨　涂運鴻張兆魁等三員均屬籍隸本府例應迴避謹查有儘先守備宋學亮年四十四歲江南上元縣人由京口水師行伍營駕船隨剿出力薦保千總嗣於歴在山東曹縣並安邱濰縣湖北黃安縣擊賊及江蘇贛榆縣戰斃逆首四案倂保案内准湖廣督臣李瀚章奏保同治七年五月初四日内閣奉上諭宋學亮著免補千總以守備儘先拔補並賞戴藍翎欽此光緒十二年到標咨准部復註册歸入内河水師儘先守備班内照章請補該員人材勤幹船務熟諳以之請補是缺守備洵堪勝任所保儘先名次雖後尙在二十名以内核與定章相符合無仰懇天恩俯准以儘先守備宋學亮補授内河水師廟灣營中營守備員缺實于營伍地方有裨如蒙兪允俟部復至日卽行給咨送部引見以符定制除將該員履歴及前在他省實無叅革朦保切結送部查核外謹會同漕運總督臣松椿附片具陳伏乞聖鑒謹奏奉硃批兵部議奏欽此○○張之洞片再准兵部咨議覆江西永鎭營都司准以儘先遊擊郭國揚借補惟該員係吉安府龍泉縣人所補之缺距籍在五百里以内應照章在於現任合例都司人員内調補等因當經本任督臣劉坤一咨請揀調去後嗣准前江西撫臣德馨咨查有廣昌營都司劉冠軍堪以與准補永鎭營都司郭國揚互相調補咨請酌核會辦前來臣查廣昌營都司劉冠軍年五十六歲係直隸望都縣人由武進士藍翎侍衛行走期滿光緒三年選補廣昌營都司十月到任該員年力健强操守勤愼且任内並無違礙事故與郭國揚互相調補人地均屬相宜合無仰懇天恩俯准將補永鎭營都司郭國揚與廣昌營都司劉冠軍互相調補如蒙兪允俟准部覆至日卽行給咨郭國揚赴部引見劉冠軍係對品調補毋庸赴部應請勅部發給札付以符定制除另取各該員調補履歴咨部查核外臣謹會同江西巡撫兼提督銜臣德壽附片具奏伏乞聖鑒謹奏奉硃批兵部議奏欽此○○張之洞片再淮揚鎭標右營守備劉翠成降補遺缺接准部咨係第五輪第一缺輪用儘先人員請補揀選得儘先都司劉慶泰該都司劉慶泰年四十八歲江南儀徵縣人由督標中營雲騎尉世職學習期滿請咨引見奉旨發回本省照例用欽此嗣經委派隨漕差使異常出力保加都司銜復於歴次委解陜甘軍裝出力經前伊犂將軍臣金順於收還伊犁案内奏保免補守備以都司儘先卽補倂戴花翎光緒十一年二月初一日奉旨著照所請奬勵欽此查該員年壯力强操守奮勉該員係由儘先都司借補守備核與借補限制相符合無仰懇天恩俯准以儘先都司劉慶泰借補淮揚鎭標右營守備員缺實於營伍地方均有裨益如蒙兪允俟奉到部復卽行給咨送部引見以符定制除飭取該員履歴及前在他省實無叅革朦保印結送部查核外謹會同漕運總督臣松椿附片具陳伏乞聖鑒謹奏奉硃批兵部知道欽此○○張之洞片再准兵部咨江西永豐營都司員缺准以儘先遊擊萬尙益借補此缺駐劄吉安府永豐縣該員係南昌縣人所補之缺距籍在五百里以内應令于現任都司對調等因當經轉行遵照在案兹謹會同江西撫臣德壽於現任都司人員内逐加遴選或與萬尙益原籍南昌縣在五百里以内或有别項事故例不准調惟查有江西贛標後營都司國興阿年五十三歲係正白旗漢軍吉和佐領下人由領催薦升步軍校光緒十六年十一月經兵部帶領引見奉硃批圈出江西贛州鎭標後營都司員缺著國興阿補授欽此十七年六月到任該員國興阿老成諳練營務講求堪以與准補永豐營都司萬尙益互相對調且並無違礙事故合無仰懇天恩俯准以永豐營都司萬尙益與贛標後營都司國興阿互相調補如蒙兪允俟部覆至日卽行給咨萬尙益赴部引見至國興阿係對品調補毋庸送部應請勅部給札以專責成除飭取各該員履歴咨部查核外理合會同江西巡撫兼提督銜臣德壽附片奏陳伏乞聖鑒謹奏奉硃批兵部議奏欽此○○張之洞片再長江水師儘先遊擊莢澤峻前於克復常州案内保奬都司誤書澤蔡當經本任督臣劉坤一查明咨部更正在案兹准兵部咨復該員保奬都司係屬奏案應令奏明辦理等因前來相應請旨俯准將長江水師儘先遊擊莢澤峻之名前保都司悞書澤蔡勅部查照更正以昭核實謹附片陳請伏乞聖鑒謹奏奉硃批兵部知道欽此○○張之洞片再江蘇内洋水師海門營右哨都司張玉標病故遺缺接准部咨係第二輪第三缺應用儘先人員請補謹揀選得奏留江蘇内洋外海儘先都司吳景文年四十四歲浙江海寗縣人由武童投効錢塘水師隨剿陜西等箥出力洊保藍翎守備銜千總於攻克吐魯番等城案内經陜甘督臣左宗棠奏保光緒四年三月二十五日欽奉上諭藍翎守備銜千總吳景文著免補千總守備以都司儘先補用並賞戴花翎欽此嗣經正任督臣劉坤一奏留江蘇内洋外海水師候補光緒十九年正月初七日奉硃批者照所請兵部知道欽此惟查該員留省名次稍後外海内洋儘先都司名次在該員之前者尙有經紀範業已請假離標盛光新李公智周名亮均係外海内洋實缺守備各在本任得力與趙桂堂一員均未便遷就請補查該員材力精强營務諳練今請借補是缺都司核計名次尙在二十名以内例得聲明奏請合無仲懇天恩俯准將外海内洋儘先都司吳景文補授内洋水師海門營右哨都司員缺實於營伍地方均有裨益如蒙兪允俟部覆至日卽行給咨赴部引見以符定制除將該員履歴及前在他省實無叅革朦保印結送部查核外謹會同江南提督臣譚碧理附片具陳伏乞聖鑒謹奏　　批兵部議奏欽○○署理兩江總督湖廣總督臣張之洞跪奏爲揀員請補外海水師遊擊員缺恭摺仰祈聖鑒事竊江蘇外海水師南匯營遊擊袁聨魁病故遺缺接准部咨係第三輪第一缺輪用儘先人員請補謹查得内洋水師儘先遊擊蘇松鎭標右營中哨都司現署右營遊擊曹廣榮年五十歲湖南長沙縣人由武童投營隨軍征勦疊保叅將銜兩江儘先補用遊擊光緒十一年借補蘇松鎭標右營中哨都司經部覆准十三年請咨引見奉旨准其借補欽此經部發給答付回省到任查該員材力强健操防勤能今請補授是缺遊擊雖係内洋人員向准與外海人員統補與例相符合無仰懇天恩俯准以儘先遊擊内洋水師蘇松鎭標右營中哨都司曹廣榮補授外海水師南匯營遊擊員缺寔於營務地方均有裨益如蒙兪允俟部覆至日卽行給咨送部引見恭候欽定除將該員履歴送部查核外謹會同江南提督臣譚碧理恭摺具陳伏乞皇上聖鑒再曹廣榮所遺蘇松右營都司員缺江蘇水師現有合例應補之員應請扣留外補合倂聲明謹奏奉硃批兵部議奏欽此 
 
 

Page 14

 
 
[光緒二十二年三月初七日京報全錄]  
　　宫門抄○諭旨二道錄前○兼護湖督譚奏揀員請補守備摺○護陜撫張奏叅革知縣各員片○大臣魁奏　缺帮辦大臣叩謝天恩倂報起程日期摺○又奏糧餉章京期滿回京緣由片○將軍長奏甄别知縣片○又奏留員補用片○又奏保舉知府片○又奏派充機器局總辦片○又奏請銷知州察看字樣片○三月初七日理藩院鑾儀衛光祿寺正藍旗值日無引見○鄭王慶福各假滿請安○鍾公榮祿各請假五日○載瀛請假十日○召見軍機○○頭品頂戴兼護湖廣總督湖北巡撫臣譚繼海跪奏爲揀員請補守備要缺以重營伍恭摺仰祈聖鑒事竊准兵部咨湖南永州鎭標右營守備蕭紹勝病故遺缺係題補第八輪第四缺應用儘先人員行令迅卽照章揀員請補等因移咨到臣查斯缺駐紥寍遠縣城係屬苗疆非精明幹練熟悉情形之員難期勝任臣當卽在於湖南儘先守備班内逐加遴選查有藍翎儘先守備彭在上年五十四歲湖南長沙縣人由武童投効軍營疉次勦賊出力歴保今職同治二年八月初二日奉旨允淮在案嗣因軍務肅清凱撤回籍飭發湖南撫標右營差遣光緒十五年十一月二十九日到標該員明幹有爲營務熟習以之擬補斯缺洵堪勝任且係隔府别營與例亦屬相符飭查前在本省及地省均無叅革朦保情弊合無仰　　天恩俯念苗疆員缺緊要准以彭在上補授湖南永州鎭標右營中軍守備實與營伍有裨如蒙　兪允俟部覆到日給咨送部引見以符定制除飭取該員履歴咨部外謹會同湖南巡撫臣陳寳箴湖南提督臣婁雲慶恭摺具陳伏乞皇上聖鑒勅部核覆施行謹奏奉硃批兵部議奏欽此○○張汝梅片再知縣爲親民之官賢良則民受其福庸劣則民受其殃况陜境災歉之後元氣未復尤賴司牧者善爲拊循臣到陜以來接見屬卝時加訓誡復與藩臬兩司隨時體察若有庸劣不職之員自未便稍事姑容兹查得署鎭安縣知縣齊澤昏庸嗜利罔知政體前署鎭安縣知縣候補知縣陳斯内居心貪狡辦事荒唐該二員因前後任交代互相禀揭均非應入交代之欵齊澤禀陳斯内濫用修志書等項陳斯丙禀齊澤濫收書差點名陋規均查有實據再朝邑縣知縣李廣綬上年勸辦捐修城工任聽劣紳趙泮林濫派致捐戶來省控告經臣委員前往訊明令將趙泮林勒借之項傳證訊追給領具報該縣迄未照辦實屬庸懦糊塗以上三員均難膺民社據藩臬兩司會詳請叅前來相應請旨將齊澤陳斯丙均卽革職以肅官方李廣綬文理尙優請以教職歸部銓選如蒙兪允所遺朝邑縣員缺陜省現有應補人員應請扣留外補除趙泮林案另飭訊結覞臣爲整頓吏治起見是否有當謹會同陜甘督臣楊昌濬附片具陳伏乞聖鑒謹奏奉硃批另有旨欽此○○奴才魁福跪奏爲開缺帮辦大臣叩謝天恩倂報起程日期據情恭摺代陳仰祈聖鑒事竊據開缺帮辦大臣奴才額勒春呈稱上年因病於十月初四日具摺請假十一月二十四日奉到硃批著賞假一個月欽此假滿病仍未痊又於十一月二十四日奏請開缺二十二年正月初四日奉硃批另有旨欽此同日奉到清字上諭一道光緒二十一年十二月十四日奉上諭額勒春奏假期已滿病仍未痊懇請開缺一摺科布多帮辦大臣額勒春著准其開缺回旗欽此額勒春聞命之下感激涕零當卽焚香望闕叩頭謝恩擬於二月初三日束裝就道回旗所有感激下忱曁起程日期懇請代爲具奏等因前來除分行外理合據情恭摺代陳伏祈皇上聖鑒再該大臣額勒春到任四載爲人勤愼誠實凡事竭力籌維無不和衷商確於邊務實有裨益合倂陳明謹奏奉硃批知道了欽此○○魁福片再查科布多糧餉章京候選主事奎烜於光緒十六年十二月初二日到科任事之日起連閏扣至十九年十一月初二日期滿因經手事件未完曾經奏留一年並請以主事卽用照例歸部銓選等因奉旨允准在案旋屆留駐一年期滿該員辦理經手事件尙未就緒復經奏留一年今據該章京禀稱自留駐之日起連閏扣至光緒二十一年十月初二日止又屆期滿所有經手事件辦理完竣禀請奏換前來查該員奎烜旣屆期滿經手事件辦理完竣自應准如所請惟所遺糧餉章京一缺職司糧餉責任匪輕相應請旨飭下該部照例揀選通曉清漢文義之員令其來科布多接辦現擬派妥員先行署理卽便給咨該員回京歸部候選理合附片具陳伏祈聖鑒謹奏奉硃批該部知道欽此○○長順片再查前准部咨嗣後府廳州縣無論捐納勞績奏留試用各項出身人員應以到省之日起試用一年期滿詳加甄别具奏等因歴經照辦在案兹查有候補知縣胡承恩自光緒二十一年正月二十五日到省之日起連閏扣至十二月二十五日止試用一年期滿例應甄别據吉林分巡道聨　加考詳請具奏前來奴才查該員精明幹練遇事求實堪以知縣留省補用除取具該員履歴咨部查覈外理合附片具陳伏乞聖鑒謹奏奉硃批吏部知道欽此○○長順片　查吉林從前留省人員多因事故而去現在事繁卝少遇有地方案件間派投効人員查辦殊非所以愼重且將來興修鐵路交涉必多講求洋務之員亦宜預事搜羅以備緩急查有花翎候選知府覺羅永泰樸實穏練曾任盛京兵部員外郎内倉正副各監督保薦京察一等光緒十八年以知府投効吉林經奴才派在發審局承審案件頗能持平上年隨同奴才赴奉於採運事宜深資得力又有同知直隸州知州儘先補知知縣田正鏞老成練達同知銜指分直隸候補知縣查富璣明幹有爲知州用候選州同張廷桂才具開展分省試用州同吳鈞任事實心五品銜知縣用候選州判于鳳岡精明强幹候選府經歴劉清書誠慤不浮候選府經歴王步雲樸實循謹候選府經歴張兆麒心地明白指分安徽試用巡檢程鵬通達事理候選從九林介栻辦事勤能均在東三省從公多年並無貽誤而查　璣張廷桂尤稱熟悉洋務以上十一員合無仰懇天恩俯准各以本班留於吉林酌量補用實於地方有裨如蒙兪允卽飭該員等將應補未交足班次及齎省分發各項銀兩照章分别補交再行給咨送部引見以符定制冉于鳳岡係屬候選州判吉林並無此缺應請援照成案以府經歴借補合倂陳明謹附片具奏伏乞聖鑒訓示謹奏奉硃批著照所請該部知道欽此○○長順片再時局艱難人才爲重上年曾奉諭旨飭令中外臣工保薦奴才不敢蹈循私之咎亦不貽蔽賢之譏謹就平日所歴試而後知者再四細察查有准補長春府知府現任賓州廳同知謝汝欽器識閎深體用兼備尤能勤政愛人光緒十四年該守以知縣揀發到省派辦螞蜓河賑務將餘欵修濬溝渠永除水患歴署五常伊通伯都訥各廳州曁署吉林府任内捐廉課士並賑饑黎清厘積案練團捕盜所至士民愛戴會當卸任臥轍攀轅奴才因其獲盜有功於十九年彚奬出力員弁案内請俟補知府後以道員在任候補現在賓州本班尤以安輯流民爲事上年該廳教匪乘間竊發輕車馳往擒獲首要解散脅從數百隠彌禍患衆民頌之又有候補知府楊同桂才識傑出通達經權博覽羣書留心時事光緒十六年該守以同知投効吉林奴才曾以人才保奏奉特旨留吉補用上年委署長春府知府正值軍興舉辦團練修城築圍訛言四起而地方安堵如故且辦事明敏在任年餘百廢俱舉捐廉募勇獲盜七十餘名去任時士民遮道泣送循聲爲之大著以上二員似皆可任重致遠者可否由奴才給咨送部引見恭候量材摧用之處出自聖主鴻裁謹附片陳明伏乞聖鑒訓示謹奏奉硃批謝汝欽楊同桂均著交吏部帶領引見欽此○○長順片再查總辦吉林機器製造局記名海關道宋春鰲現已奏奉諭旨飭辦三姓礦務所遺之差自應遴員接充以專責成查代理該局總辦副都統銜軍機處存記黑龍江廂紅旗滿洲花翎協領達桂智識過人前年派充該局會辦旋卽代理總辦籌備軍火接濟奉天前敵並吉江兩省操防絶無貽悞晝夜辛勤不遺餘力其勞勩足多其才亦堪勝任所有該局總辦應卽派達桂接充除檄飭遵照外謹附片陳明伏乞聖鑒謹奏奉硃批知道了欽此○○長順片再查上年十月間奴才因伊通州知州書瑞辦案草率將其調省察看遺缺遴員前往接署業經附片具奏在案嗣奴才派員訪晒畫瑞辦結之原審情形尙無錯謬時值封篆未及奏明兹將該牧派在發審局審辦重案一時未能回任應請先行銷去察看字樣謹附片陳明伏乞聖鑒謹奏奉硃批知道了欽此 
 
