# 1908 - 135 - 4912682

 

Page 1

 
 
   
 
 

Page 2

 
 
宮門抄 
　　四月二十二日召見軍機楊文鼎陳夔麟謝崇基 
論說 
[政府收回電報商股展築洙昭直線感言]  
　　今日中央政府之手段。一離間民心之手段也。夫中央政府對於一般國民。當有何等之觀念。何等之保護。何等之愛惜何等之休戚相關。何等之利害與共。數輩稍知學問者。宜何不知之。更道之則數矣。顧記者默察政府之手段。其視民之財產。一若交綏時之虜獲品。多多益善。節節進取。充其量之所極。總不留一草一木之值於民間察其志之所存。則惟有余取余求之志願。卽以至小至微細之理言之。則有其施者。必有其報頣和園之工程窮耳目之視聽。極聲色之工巧。其經濟不知何自出也。其細者不論矣。一般大老。履豐食優。居氣養體其經濟不知何自出也。且自雲南革黨起事。其一切調軍備戰之費。將於何處之。曰取之於各省之民而已。若是則民之供奉於政府者。旣敲膚及髓矣。我不知政府將何以報之。曰報之以畫餅之立憲而已。報之以報館之取締會社之約束而己。其所報猶未異也。其所異者。莫如收回電報商股（十九日本報己詳論之）與湘省敷設昭洙直線。蓋郵部收回電報商股。無非行其壟斷之伎倆。又不肯居壟斷之名。而曰展線大修减費以後。必無餘利。不得不取而歸之於官。政府諸公之體貼商民。可謂無微不至。夫政府於國民之財產。手揮目送。神往已久。羅掘之惟恐不盡搜括之惟恐不周攤派之欵無時或已。而其能體貼商民者何。曰惟有收回電報商股之一事。政府何智。商民何愚。掩耳盜鈴之技。直可以欺三五齡之童子而已。乃未數日也。而湘省鐵路之風潮又起湘省粤漢幹路。由湘潭易家灣至洙洲一段。本擬勘取直線。旋經該處商绅自願另籌股欵商請總公司繞道太平街。作爲弧線。以爲保存商埠起見。正擬集欵興修。忽聞郵部奏准將萍潭鐵路展築洙昭直線。而湘商於是騷動矣。夫以區區一段鐵道之利益。開辦旣已禀准。股欵旣以招集。正擬開工修築。而政府必欲得之而甘心焉。何相煎之酷耶。據此二 
 
 
 

Page 3

 
 
端而觀之。則政府諸公爲搜羅經濟之計。可爲工矣。抑之財散民聚財聚民散。以數百萬之財產。易數百兆之民心。愚公之愚。恐不至此。目當此實業戰爭之時代。列强方挾其經濟戰爭之政策。以注射於亞洲南部大有疾風掃葉之勢。礦山則未開者處處要開鐵路則未築者處處要築。而一般國民稍有國家思想者。方倡其興辦實業以爲抵制列强侵掠之舉。即政府亦未嘗大聲疾呼。勸奬實業。實業發達。則國家方有轉弱爲强之望今政府將國民己投之資本。而欲屏去之保存之商埠而。欲破壞之。若是則一種人民之稍有實業思想者。皆將裹足而不敢進。稍有資本貯蓄者皆將止步而不復投。而實業之前途將長此堕落。而不復能有與列强抗駕之一日。而政府之所謂奬勵奬勵云云者。數張壽字也。三品卿銜也。奪民之實利。與民之虚名。政府直視民如魚鼈耳。夫政府之担負。而必欲强國民以担任。國之權利。必欲剥奪之而後快。吁政府諸公爲政府一面計。獨不稍留餘地爲一般國民計耶。今日者外力方侵。内亂日亟。諸公爲國謀事。亦當瞻前顧後。何專爲陞官發財。阿依苟容地步。而爲後人笑。爲親愛哭。 
專電 
[電一（北京）]  
　　政府議保岑春煊督辦桂滇軍務 
[電二（北京）]  
　　某侍郎與正堂向不睦曾經貽榖保舉恐撤銷己請假 
[電三（北京）]  
　　達賴喇嘛以接待之禮異常優渥即日啓行來京 
[電四（北京）]  
　　學部議覆寗波法政學堂援照京師仕學館等奬勵先行立案奉旨依議 
[電五（厦門）]  
　　莆田縣境耶穌天主兩敎械鬥互相擄禁敎徒二十餘人 
緊要新聞 
[榮侍讀奏請派員督辦滇軍北京]  
　　十四日翰林院侍讀榮光封奏略云孫黨注意西南始助桂匪近更率黨犯滇已踞要隘黨羽繁多餉械充足再遲時日大非國家之利錫良公忠謀國任事實心惟於軍務閱歷尙淺應請另簡知兵大員督辦桂滇軍務合二省之力統籌並顧較易爲功云云奉旨留中 
[滇紳電告官軍戰捷]  
　　旅滬雲南紳商昨日接到錫清帥幕府及滇紳來電皆言匪分三股上犯一從鐵路一窺蠻耗一圖竄開貧邦官軍先扼猓姑古林箐蠻耗各險三路皆捷後路竄匪悉殲十一日由大担山南溪新街三路會軍直搗河口至政府將請法人助勦事屬子虚餘再續聞 
[滇督爲雲南軍事致江督電]  
　　南京端午帥密革匪自竄踞河口後即連陷南溪及壩沙地方該兩處距河口皆數十里匪依爲巢穴與河口相犄角南溪之匪一沿鐵路直竄而上一東趨攻古林箐其壩沙之匪則沿缺河疾趨西北由新街攻撲蠻耗意圖繞襲蒙自其鋒銳甚幸蠻耗先已派有曾國楨（係蠻耗水師營管帶）等三營扼守本月初八日與匪正在鏖戰適派援之陸軍步隊營官周國祥率兩隊馳到奮勇會擊匪遂大敗初九日復派隊搜山兩日計生獲匪黨百餘名擊斃不計其數自是不復能軍零股西竄三猛土司地方餘則出没沿河新街一帶現已由土職龍裕光帶營請搜三猛等處一面飭賀宗章趙金鑑率新舊各營由蠻耗進攻新街直指壩沙此西路現時之匪情也東犯古林箐等處之匪經該處團營姜含章曁白鎭金柱所部盱興賽家斌等於初八九十一二等日連戰皆捷匪膽以寒現白鎭遵相添募新營自開化親臨前敵已派營進紮甫元等處規取南溪至匪之沿鐵路上竄者前已竄至白河地方經中路統領王正雅率軍迎頭痛擊十二日已將三岔河險要奪回日來正勦匪於老范寨距南溪匪巢僅五十餘里且與東路白鎭之師已相會合俟西路兵到壩沙三路即可會齊進勦聚而殲旃竊查此次竄滇革匪黨悍且衆槍械精利尤慮伏莾潰兵被其煽裹幸將士用命迅赴戎機蒙自爲適中要區安如磐石各路奮勇迎剿迭獲捷音現在軍威日振匪勢日蹙民心亦日又安堪慰遠注承詢謹聞良號印 
[吉林紳商𤍽心國會]  
　　近日吉林商務總會地方自治 
 
 

Page 4

 
 
會合詞致電上海預備立憲公會云閱報知貴會聨合各省團體要求國會敝會紳商情願附驥並候敎吉林商務總會地方自治會 
[南洋秋操勘定東軍軍路安慶]  
　　今歲南洋秋操組織之大槪分東西兩軍江南江北安徽各軍合成一鎭爲東軍湖北江西各軍合成一鎭爲西軍經陸軍部指勘在安慶府屬之濳山太湖一帶分畫地段爲演習衝戰區域日前端午帥派來勘察軍路之南洋軍官多員（名氏已紀前報）業已到皖馮中丞當派第二標標統鄭祖年測繪科劉恩沛運籌科簡孚會同前往現已勘得由集賢關進發一路其詳細情形如下 
東軍進發路綫由安慶北門出發至集賢關由集賢關至三橋由三橋至濳山縣城由濳山縣城至小池東西兩軍即在此對抗演習以小池爲中心點因地方寛闊各項軍隊均有容易通過之大路雖有毁壞之處亦易修補云 
　　經過各地點惟車水寺梅家橋有河流兩道未設橋梁稍爲障礙但河流之深不過七八尺寛不過三四尺工兵架一固定橋即可通過路之最窄者約一米餘可容輜重車或工兵各携行車一輛行走則步騎砲兵之通過不足慮矣且沿路並無曲屈車輛無不易轉灣之虞 
路之性質尙堅硬均屬砂土及石子雖偶有小雨不致有泥濘土滯之弊但在此等地點作長途行軍宜着布靴以免靴傷 
　　沿路祠宇旅舍雖不甚多然已足敷兵官住處即兵士在各村落布設露營亦易設法 
　　兵站擬設于濳山縣城粮秣一切安置二橋小池二處第所需糧草不下數百石一時難於購就擬先期由懷寗太湖濳山三縣分途預購 
　　以上乃東軍勘定軍路之大略情形也其軍隊如何分配攻守如何布置尙未議及 
　　現該軍官又前往勘視梅林進發一綫聞各軍官之言論此次所勘集賢關進軍路綫於工輜砲隊尙無障礙之處恐西軍未必能占優勝云 
[平定州禀覆正太鐵路佔地情形北京]  
　　昨報紀郵部派員查辦正太鐵路被控等情茲悉該員所帶卷宗内有平定州知州朱善元禀覆直督一件最關緊要禀中稱正太鐵路公司於二月間自卑州陽泉站起至賽馬站止修幫路一道並未知照卑州該公司逕委二叚彈壓朱雲階兼辦購地事宜三月初間卑職由省回州即據保晋公司董呈郭士璜面禀洋人苗爾喜欲佔保晋公司鐵爐溝窰廠地叚有碍安機請設法阻止等語卑職卽面商朱彈壓轉商洋人苗爾喜允不佔地詎匯守謙偕洋總辦米拉哈於初九日由省回路過鐵爐溝同驗保晋公司之地聲稱鐵路地界曾經繪圖呈請山西撫憲立案此地係在圖内雖未購到亦作公司之地即令洋人苗爾喜率工刨土匯守等即回石家莊嗣保晉公司以鐵路人衆刨土無法阻止即於初十日以霸地插標率衆挖土等情具禀到州經卑職批候即會同朱彈壓勘明核奪去後查朱彈壓於十四日由石家莊回站卑職即會同赴鐵爐溝勘得保晋公司窰廠之地于三十一年四月購買在鐵路購地日前均有紅契四至可憑且上年因鐵路公司在保晋公司地面横挖水溝交涉嗣經勘明有匯守覆函承認實在煤廠地内可証乃今匯守於並非公司購到之地任意埋挖强行侵佔殊非情理旣經卑職與朱彈壓會勘明確保晋公司之地西面較鐵路約高三丈之譜東面約高丈餘現被鐵路工人東西切毁二十二丈之多西寛七尺餘東寛九尺餘現仍强刨朱彈壓亦不能阻止查該煤廠地方其面積本不寛裕若任其挖毁於安設機器大有關碍况察看幫路係在原購鐵路以外於保晉廠地並無用處卑職先經面商朱彈壓與匯守告述保晋公司地叚有契可憑此地切土諸多室碍况路鑛最宜聯絡如唇齒相依請設法和平了結嗣據復稱匯守專以路綫爲詞不以地契爲據勢非侵佔不可無法商辦旣奉飭查理合將詳細情形繪圖貼說並 
 
 

Page 5

 
 
鈔錄原禀原函開摺禀請大人迅賜維持礦務批示祇遵實爲公使 
京師近信 
[喇嘛啓程消息]  
　　晉撫電奏噠喇行期本擬秋後來京近探達賴之意以接待禮節極爲優渥頗樂人覲大約不久將行 
[京奉總辦易員]  
　　郵部陳尙書以滬寗總管理處于道焌年熟悉路政近特下札派充京奉鐵路總辦至洋務總辦則派委楊士驄接充（按楊爲直督楊蓮帥之弟） 
[學人充當所丁之可憐]  
　　前月大理院招考看守所所丁只須略識之無而已而報考者有五六百名之多計共取六十名内中有師範卒業者有巡警卒業者并有廪增附各生在内報名時則匿而不書旣已錄取居然將文憑及在學履歴奉呈問何以甘爲丁役則以無噉飯處對儒生末路謀食唯艱亦可憐矣 
西報譯要 
[度支部擬推行鈔票]  
　　字林西報北京訪函云江督端制軍近日電告度支部謂因上海外國銀行藉詞不用中國銀行鈔票故己會同蘇撫擔保南京裕寗蘇州裕蘇所出之票本如有悮事由寗蘇藩庫照賠度支部因上海中國銀行多行鈔票故己命上海道蔡觀察使各行於平時備置現欵以防不虞部中現並頒發行用鈔票章程數欵俾免濫出貽害市面該部因外國銀行鈔票内地銷用尙不甚廣故已决意暫不干涉北京大清銀行監督張觀察奉該部尙書澤公之命多印紋銀銀元兩種鈔票通行内地以期抵制外國鈔票之勢力聞自下月起文武職員俸銀均將搭付大清銀行鈔票以爲試用地步此票由中國政府擔保按照市價付欵又聞澤公並命張監督訂定章程在京師設一銀行學堂以便擴充銀行事業造就經濟人材云 
[學部注意推廣學務]  
　　又北京訪函云學務大臣張之洞近電各省督撫從速設立勸學所即委當地明白紳士爲管理又因目下中國需用實業人材較之海陸軍尤爲重要故命選派聰俊學生赴各國學習各種實業並命各省大吏擴充師範學堂造就敎員不日并擬在京師設一師範學校由該部直接管理 
[澳洲禁烟之爲難]  
　　泰晤士報云澳洲禁止鴉片入口一事己屬無效該處有華僑千人歐僑三百人染有烟癖故歐華不法之徒視爲利藪蔑視禁令以謀私運海關員役雖自一千九百零六年西正月後查獲私運甚夥然漏網者仍復不少且鴉片不特來自中國歐美亦有運入若欲杜絶非將海外所來旅客盡行搜檢不可近有某報載錄海關總理之報告謂澳政府每歲犧牲六千磅之稅餉復於禁烟政策縻費多欵而禁煙入口一舉毫未收效云 
[澳洲抵制日貨近狀]  
　　又澳洲記函云新金山華人抵制日貨甚爲激烈前數日有華僑四百餘人在雪梨會議抵制日貨事宜日本郵船素爲該處華人所歡迎今開離該埠時竟無一華人搭客其堅認已可想見夫華人不獨在其本國能結合團體互相扶助而海外僑民亦能步武響應甚難得也 
[俄國歸還土地實信]  
　　二十一日東京電云寛城子電稱俄國政府已將戰時所據愛琿地方黑龍江沿岸村鎭六十處實行歸還中國查此事之能决行因該處統兵官强諫之故 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[憲政編查館奏考核違警律摺（併）（單）（續）]  
　　第三章關於公衆危害之違警罪 
　　第二十五條凡犯左列各欵者處十五日以下十日以上之拘留或十五元以下十元以上之罰金（一）違背章程搬運火藥及一切能炸裂之物者（二）違背章程儲藏火藥及一切能炸裂之物者（三）未經官准製造烟火或販賣者（四）於人家稠密之處點放烟火及一切火器者（五）知有前三欵之犯人而不告知巡警人員者若係犯人之親屬免其處罰（六）發見火藥及一切能炸裂之物而不告知巡警人員者（七）於人家近傍或山林田野濫行焚火者（八）當水火及一切灾變之際由官署令其防護而抗不遵行者（九）房屋勢將傾圯由官署督促修理而延宕不遵者 
　　第二十六條凡疏縱瘋人或狂犬及一切危險之獸類奔突道路或入人第宅者處五日以下一日以上之拘留或五元以下一角以上之罰金 
　　第四章關於交通之違警罪 
　　第二十七條凡犯左列各款者處五日以下一日以上之拘留或五元以下一角以上之罰金（一）於私有地界内當通行之處有溝井及坎穴等不設覆蓋及防圍者（二）於多人聚集之處及灣曲小巷馳驟車馬或爭道開車不聽阻止者（三）乘自行車不設鈴號者（四）夜中無燈火疾驅車馬者（五）以木石堆積道路不設防圍或疏於標識點燈者（六）以瓦礫或穢物及禽獸骸骨投擲道路或投入人家者（七）未經官准於路傍河岸等處開設店棚者（八）毁損道路橋梁之題誌及一切禁止通行或指引道路之標識等類者（九）渡船橋梁等曾經官署定有通行費之處而於定數以上私行加索或故阻通行者其浮収之款槪行充公不得援第十三條減輕之例 
　　第二十八條凡犯左列各欵者處五元以下一角以上之罰金（一）於渡船橋梁等應給通行費之處不給定價而通行者（二）於路傍羅列玩具及食物等類不聽禁止者（三）濫繫舟筏致損毁橋梁堤防者（四）將騾馬諸車横於道路或堆積木石薪炭等類妨礙行人者（五）並牽車馬妨碍行人者（六）並舟水路妨碍通船者（七）將氷雪塵芥投棄道路者（八）受官署之督促不洒掃道路者（九）於道路遊戲不聽禁止者（十）疏於牽繫牛馬等類妨碍行人者（十一）於諭示禁止通行之處而通行者（十二）消滅路燈者 
　　第五章關於通信之違警罪 
　　第二十九條凡犯左列各欵者處十五日以下十日以上之拘留或十五元以下十元以上之罰金（一）妨碍郵件或電報之遞送情節較輕者（二）損壞郵政專用物件情節較輕者（三）妨碍電報話之交通情節較輕者 
　　第六章關於秩序之違警罪 
　　第三十條凡犯左列各欵者處五日以下一日以上之拘留或五元以下一角以上之罰金（一）於私有地界外建設房屋墻壁及軒楹者（二）毁損路上植木或路燈者（三）由官署定價之物而加價販賣者其浮収之款槪行充公不得援第十三條減輕之例於六個月以内犯本款至三次以上者應令停業至十日爲止若屢犯不改則勒令歇業（四）於官地牧放牲畜不聽禁止者（五）於禁止出入處所濫行出入者（六）濳伏無人之屋内者 
　　第七章關於風俗之違警罪 
　　第三十一條凡犯左列各款者處十五日以下十日以上之拘留或十五元以下十元以上之罰金（一）游蕩不事正業者（二）僧道惡化及江湖流丐强索錢物者（三）於私有地界内發見屍體不報官署或濳移他所者（四）無故携帶兇噐者（五）暗娼賣姦或代媒合及容止者（六）唱演淫詞淫戲者 
　　第三十二條凡犯左列各欵者處十日以下五日以上之拘留或十元以下五元以上之罰金（一）污損祠宇及一切公衆營造物者（二）毁損墓碑者 
　　第三十三條凡犯左列各款者處五日以下一日以上之拘留或五元以下一角以上之罰金（一）於路傍爲類似賭博之商業者（二）於道路高聲放歌不聽禁止者（三）於道路酌酒喧閙或醉臥者（四）於道路口角紛爭不聽禁止者 
　　第三十四條凡茶館酒肆及各項遊戲處所主人或經理人於巡警官署所定時限外聽客逗留者處十五元以下十元以上之罰金於六個月以内犯本欵至三次以上者應令停業至十日爲止若屢犯不改則勒令歇業 
　　第三十五條凡犯左列各欵者處十元以下五元以上之罰金（一）於巡警官署所定時限外逗留茶館酒肆及各項游戲處所者（二）當衆罵詈嘲弄人者犯本款者非經被害人呈訴不論 
　　第三十六條凡犯左列各款者處五元以下一角以上之罰金（一）於道路裸體者（二）奇裝異服有碍風化者（三）於厠所外便溺者（四）未經本主允許輒於人家墻壁貼紙或塗抺者（五）深夜無故喧閙者（六）凡車夫馬夫轎夫船夫及一切傭工人等豫家傭舉而事後强索加給或雖未豫定而事後訛索者犯本欵者若屢犯不改應勒令歇業 
　　第八章關於身體及衛生之違警罪 
　　第三十七條凡犯左列各欵者處十五日以下十日以上之拘留或十五元以下十元以上之罰金（一）如暴行於人未至成傷者（二）未經官准售賣含有毒質之藥劑者於六個月以内犯本欵至三次以上者應令停業至十日爲止若屢犯不改則勒令歇業（三）於城市及人烟稠密之處開設糞廠者 
　　第三十八條凡犯左列各欵者處十日以下五日以上之拘留或十元以下五元以上之罰金（一）偶因過失污穢供人飲用之淨水致不能飲用者（二）違背一切官定衛生章程者 
　　第三十九條凡業經懸牌行術行醫生或穏婆無故不應招請者處十元以下五元以上之罰金 
　　第四十條凡犯左列各款者處五元以下一角以上之罰金（一）毁損明暗各溝渠或受官署督促不行浚治者（二）裝置糞土穢物經過街市不施覆蓋者 
　　第四十一條凡犯第三十八條各欵第四十條第二款六個月以内至三次以上者如係營業之人應令停業至十日爲止爲屢犯不改則勒令歇業 
　　第九章關於財產之違警罪 
　　第四十二條凡犯左列各欵者處十日以下五日以上之拘留或十元以下五元以上之罰金（一）違背章程損傷森林樹木者（二）解放他人所繫牛馬及一切獸類未至走失者（三）解放他人所繫舟筏未至漂失者 
　　第四十三條凡犯左列各款者處五元以下一角以上之罰金（一）無故毁損第宅題誌店舖招牌及一切合理告白者（二）在官地或他人私地内私掘土塊石磈情節較輕者（三）採食他人田野園囿之菜果或採折花草者（四）踐踏他人田園或牽入牛馬者 
　　第十章附錄 
　　第四十四條本律自欽定頒行文到之日起限三個月所有各直省一律施行其各地方有巡警制度未經設立完備者得由各該省督撫酌量情形另定期限奏明辦理 
　　第四十五條本律所載之外各直省督撫得因地方情形酌定違警章程變通辦理惟不得與本律相抵觸 
分類新聞 
政界 
[蘇撫再諭僚屬蘇州]  
　　蘇藩瑞方伯於二十一日復懸牌示云考官一事前經本司牌示布告而報考者寥寥無多實屬不成事體現奉憲飭正途出身高等學生以外曾經署缺及廪增附出身人員一槪免予考試其餘三十四年以前到省候補直隸州同通以下正佐各官凡由俊秀監生吏員供事等項報捐及照例不准作正途人員雖在學堂卒業並非高等以上雖有高等證書未得卒業文憑者不論省内省外有差無差統限五月二十日以前各摘出身住址現當何項差使送交本署收發處或 
 
 

Page 11

 
 
屬派同鄉委員處一律報名無差者先行送考有差者立簿存記准其俟卸差後來司報到聽候詳送補考逾限不報者應遵憲飭扣補扣委作爲蘇省無此人員毋得觀望自悮是爲至要至道府兩班如何辦理己由司具詳請示俟奉批後再行補告特示（必） 
[濰縣自治期成會成立山東]  
　　濰縣紳士王善述發起自治期成會設會長一員副會長一員評議員五員法制課二員調查課五員文書課二員庶務課二員分課治事並附設研究所邀集法政畢業生及有同等學力者爲研究講員如確有心得即派往各處實地練習城廂鄉村各處又多設宣講所其一切經費擬由商界捐欵内提出二千元借墊開支俟辦有端緒再仿各國地方稅之法籌集的欵分年攤還（而） 
[開辦選舉局鎭江]  
　　鎭紳禀請試辦地方自治疊奉上台批飭從速開辦現聞各紳集議定於日内先行開辦選舉局一俟員董舉定再行擬定章程云（射） 
軍界 
[照料過境退伍徵兵南京]  
　　江督昨准東三省督撫咨稱據第三鎭步隊第五協統領申稱轉據駐錦各標營隊呈報截至本年三月底止願退伍目兵二百二十名請假正目三十六名擬於四月初一日派員輸送回籍所有經過直東皖豫江蘇等省沿途車站各州縣自應先期知照加意照護免滋事端相應備文列表咨請查照等因午帥已札飭所屬各州縣妥爲照料（鎭） 
[馮撫派員調查水師腐敗浙江]  
　　御史黃瑞麒前奏參浙省政治廢弛當奉諭旨令馮撫自行復奏業經藩臬兩司逐細聲叙詳請奏復在案馮中丞近查得浙省軍務腐敗業將訪悉之湖防統領張立德吞餉舞弊撤差札委嘉防幫統周樹森署理並委候補府英守候補縣崔令確查實跡己擬參辦現又特委候補知縣侯鼎元大令馳往省河及上江一帶將各水師巡防營隊逐一點驗查勘有無弊混腐敗情形詳細查明禀復以憑察核（矣） 
[優待殘廢排長山東]  
　　魯省陸軍第五鎭某營排長艾廷樞日前在任家山口演習野操有一兵卒被馬摔傷不能行動艾排長親雇一小車囑將該兵卒送至西醫院調治此時隊伍業已遠行該排長又恐其遲淹落後致悮操防要事遂上馬急追不意馬奔過急墜於崖下受傷視某兵尤重當經送至陸軍西醫院調治二十餘日並不見效不得已又送至城内西醫院施治將受傷腿截去生命雖可保全而已成殘廢統制張松山見其情形可憫遂約同各軍共湊集捐銀二千餘兩以爲該排長養身之資並禀請卹典（夫） 
[派員發放薪餉（蘇州）]  
　　蘇垣各營現届四月分放發薪餉之期例應派委監司大員蒞營監放撫憲陳中丞昨已委定陸軍速成學堂會辦舒觀察前往一標第二三營及馬隊營會辦農工商務局施觀察前往太湖水師中營及巡警左右兩隊徐慤立觀察前往飛划營及前後兩旗三觀察均已奉札日内即親詣各營監於矣（禾） 
學務 
[分撥試費辦學浙江]  
　　金華縣張令學智具禀省台略謂留縣五成考試經費擬請分撥各學堂經費之用請示立案奉浙藩喻方伯批云據禀留縣五成考費錢八百九十七千一百二十五文已與學界朱紳商定分成撥作備解省城師範學堂及郡城師範學堂之用以公濟公應准照辦其二十二三兩年截存之欵並准如所禀撥歸勸學所領存生息充作常年經費仰金華府迅飭遵照辦理並將應解省城各學費妥速籌解 
[蘇州學務]  
　　毛提學所設英文專脩館校舍未成十九日暫假滄浪亭開學其時提學見諸生多穿綢衣大不謂然因特示諭本校諸生均宜儉樸仿照天津嚴侍郎所辦學堂規則諸生不得身穿綢衣常年均穿布服不得有違存古學堂考試後錄取姚鍾藻劉偉聞汝楫賀冠南朱尙褧等一百名示期廿一日仍在貢院覆試是日中丞因有事不到委該學堂提調劉歌雅及敎習委員楊劉二大令前往監試（必） 
[金壇敎育會發起鎭江]  
　　金壇縣敎育會尙未成立現經王蓮生發起定於二十四日開會公舉敎育會長（眞） 
實業 
[咨請保護津浦南段工程安慶]  
　　津浦南段鐵路開工在即所有查看地勢購買基地聞呂大臣已遴派妥員前往勘估並咨請皖撫委員會同經理一面飭屬妥爲彈壓照料以免生事馮中丞准咨後即札飭所屬一體妥爲保護毋稍疏忽（孔） 
[奏請開辦花縣煤礦廣東]  
　　粤督張人駿片奏略云廣東花縣屬境向有煤窰同治二年前四川總督臣駱秉章以礦塲易致聚匪滋事奏准封禁在案今則情形迥别民智日進開礦之處貧民且藉工作以資生實不致有聚匪之患如礦山爲地方形勝所在或與民間廬墓有妨自當勘明酌辦似無全縣山塲槪予封禁之理比年迭奉明詔振興礦務定章頒布各省通行自宜因時變通酌予弛禁茲查花縣所屬各山煤礦苖綫頗豐轉運尤便當此輪路四達工藝迭興需煤之多十倍往昔旣有可開之礦亟應由官先行擇地開辦以保權利而杜覬觎等語奉硃批農工商部知道（政） 
[石門開會勸繳路股浙江]  
　　浙路保存會特派演說員張右企君於十六日午後在石門商會開會是日適逢大雨到者尙有二百餘人女學界到者五六人先由馬菊泉君布告示旨旋公推張右企君演說張君詳細剖明郵部存欵不失絲毫權利以釋繳股之疑次由馬念常陳采臣張伯英三君相繼演說并由范作民君代布兪伯銘君說略李桐春君報告認數繳數後由徐寄塵女士演說國民應如何爭氣毋令外人政府竊笑語語沈痛聞者頗爲感動是日當塲繳股者數十人續認者十餘人計石門共收到股分洋一千八百六十三元女界共收洋一百四十七元原認之數將次收齊（於） 
 
 

Page 12

 
 
[批准暫免加倍捐銀寗波]  
　　寗波府屬各典商聨名具禀藩台略謂典業日衰請將加倍捐銀一律暫免以紓商困等情茲奉喻方伯批示查典商架本常倍各捐係充賠欵要需浙西各屬均已遵繳該屬本難獨異惟據稱該典商等資本不及杭嘉湖紹典業資本之充足每借短本而任重息年受虧折以致舊有裕昇等典相率關閉請暫免繳加倍捐欵等情並據該府詳稱典業困難亦係實在情形自應稍示區别以紓商困仰寗波府即飭所屬各縣傳諭該典商等知照准暫將加倍捐欵緩繳一俟各該典業稍有轉機仍當如數補加以符原案一面諭令赶將常捐措繳清楚不得延欠致干委提（元） 
[飭議米商請照運米浙江]  
　　山會蕭三縣各鄉鎭米舖萬豐等十家具禀藩台請給護照運米赴紹接濟民食等情兹奉喻方伯批示米缺價昂實由奸商貪利漏海所致運護各照原爲内地流通稽查杜弊而設山會蕭距杭一江之隔領運照而來給護照而往亦無所不便紹屬米商來杭購米若干藉可考察該商等必欲破壞新章自圖便利本難准行姑仰杭州府督同查米委員妥議具覆察辦（未） 
雜記 
[徵兵馬夫衝突案將結蘇州]  
　　蘇州徵兵巡捕衝突案和平議結久見前報惟馬夫一面日久仍無頭緒現聞徵兵以馬夫帮助巡捕兇毆致張旂官身受重傷大爲非法若不嚴行懲辦定不與之甘休已迭次禀請上官准予懲辦嗣經督練公所袁劉二總辦及商務局蘇總辦工程局陳讞員等會商數次准即商請吳縣王竹坡大令將在押之馬夫六人以四人荷校游街游營二人科以監禁三年以謝徵兵大約此案可以了結矣 
[本簰夫毆傷巡長案議結安慶]  
　　皖垣東門外五區巡長劉懷仁因查賭博被木簰夫毆傷等情曾誌本報茲悉宋紳德銘將爲首滋事之人送請巡警總局訊辦當經總局會同懷寗縣提訊以巡警查拿賭博本應盡之職務該簰夫不應恃衆逞兇判將爲首三人各笞四百板監禁三月一面將巡長擢升巡警敎員用示奬勵（美） 
[巨梟正法蘇州]  
　　巨鳥江北阿四之弟江北阿七於前日由飛戈划新中營及前後二旗營弁在嘉興府屬某鄉緝獲解省經清鄉局審判所提訊該梟供認開賭販私刦輪殺人不諱因禀經瑞方伯批飭於二十一日午刻請令正法松府戚升准太守昨禀撫藩臬三憲電云近據營縣先後獲解逃匪到府奉飭電禀懲辦經知府逐一督同研審據薛阿四供入幫爲匪目逢有槍船二隻倪阿全供入帮自領一鎗船均曾夥刼商輪並刦袁化當鋪又在楓涇拒敵官兵該二犯情罪重大應請就地正法其餘各犯情節較輕且有無辜牽涉者容另行開摺禀辦乞電示祗遵旋奉撫藩憲電復准其如禀辦理將該二犯就地正法以昭炯戒 
[松江禁煙近事]  
　　華邑張大令查禁私售燈吃異常嚴密二十夜訪悉府署革役馬某在並照寺東明目張胆售賣燈吃因便服徒步密往查視果見多人横陳過癮即命從役將燈鎗等物帶回本署隨諭值日頭役小心代守店户不准礙及他物一面提馬訊問判笞責五百板房屋發封又前獲私售啡嗎之阿桃朱姓顧姓等三人訊供收押在案現大令以該三人久售嗎啡獲錢不資擬各科罰洋二百元再捐廉湊成千金匯滬製配戒烟丸發給四鄉各鎭紳董施送勸戒以宏善舉（而） 
[瑞督辦緩期蒞松松江]  
　　督辦蘇松太杭嘉湖緝捕清鄉事宜瑞方伯前擬按視松屬以夫人仙逝折回現得省垣消息准十七日出轅十八日到松官塲就醉白池舖設行轅一面預備迎迓詎十九二十兩日猶未見薇旌遥蒞或謂方伯公務倥偬須二十六始可來松云（知） 
[皖省發起閱報社安慶]  
　　皖臬玉秀峯廉讠張龍光太守旣楊霽高王吉人等發起一閱報社藉以開通民智並備有各種雜誌以備士子研究學術之用（孔） 
[劉永福護兵滋事被拿續聞廣東]  
　　劉永福往西省上思廳掃墓其護兵在廳城滋事被拿已略見前報茲悉劉永福此行帶有護兵五名一爲周雲廷一爲藍景勝一爲黃遠南一爲陳振山一爲潘兆山皆隸籍欽州抵上思廳城後不知因何事故捉一姓吳名世元者綑置樓上閉不令出嗣爲該廳蔡守所知派兵前往將五人拿獲當即通禀大吏聞西省臬司以此案平空在廳城捉人旣係護兵無論何人統屬照軍律即應正法惟是否係隨劉掃墓及有無别項情弊均應訊明分别究辦己電飭蔡守遵照並聞已電致秦提龔道請查明劉永福帶護兵掃墓一事有無虚揑以憑核辦（有） 
[查獲私運米船鎭江]  
　　揚屬二橋地方昨有米船二艘裝米六百餘石偷運出境當被緝私營查獲禀經該營統領李定明鎭軍照章以一半充公一半給予查獲各勇充作犒賞（御） 
紀事 
[浙江某運司]  
　　新簡浙江運司某公。門第清寒。弱冠工制藝。中同治庚　科舉人。累上春官不第。巳丑榜後。朝廷有考試内閣中書之命。各道公車。相率留滯都下。公與其同姓某孝廉。同寓會館之右廂。時兩鬢星星。年巳四旬外矣。終日帶雙花眼鏡。作蠅頭小楷書。雖盛署不輟。此正場試畢。閽者持報條入。則名祇同姓某孝廉一人。公心懶志灰。嗒焉若喪。孝廉因覆試時迫。不及慰藉。忽忽登車進城。及觀榜。公名固高高在上。立遺急足馳告。公倉猝携筆硯。飛馳入城。時場内唱名巳過。門亦將閉。向監試者聲明原委。得仍入場。詎覆試榜發。某孝廉名落孫山。公則居然高列。越日引見。以内閣中書用。說者謂孝廉之往返僕僕一似專爲公者。先號後笑。彼是此非。功名之際。白雲蒼狗。變幻誠不可思議载。踰年捷春閙。授禮部主事。嗣又考取軍機章京。荏苒念年。得簡今職。而同姓之某孝廉久巳宿草離離矣。公性脫略。京邸同人聚飲。酒酣耳熱。時高唱二簧挷子腔。歌聲嗚嗚。震動屋瓦。是豈中有所感不平則鳴耶。抑藉此陶情寫性耶。燕趙古稱多慷慨悲歌之士。殆情與習化也。貧賤時就館杭郡者多年。省中各大書院。試輒列最高等。酒寮茗肆。時有游蹤。西湖人士。類識之。一旦勝地重臨。旌旄導前。騎卒擁後。聲威煊赫。行則辟人。回顧六橋三竺。風景依然。而盛衰蹟賤情形。固巳判若霄壤矣噫。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　秘製墨魯窩兒華譯鰵魚肝油精丸 
　　墨魯窩兒者即華言鰵魚油精精丸　此油之功用　治内傷　　吐血陰虚癆瘵肺痿咳喘肺管發炎　子身體軟弱肌肉不生等症無論老幼服之均能立着神效但其味腥厚胃弱　人点能下咽而况詐僞日多每難辦别不但無益且有大害本虊房因詳加考究以化學提取此油之精秘製　丸此丸之力實具三十五倍之功效几乎時服油一瓶者改服此丸不啻已服二十五瓶魚肝油矣價廉功倍莫過於此而且一經製丸不論胃强胃弱之人皆可吞服以小瓶裝之隨身皆可携帶年老者以之補血生精孕婦以之　胎滋乳小兒隨意與食尤以糖果無異易化長疾病不生一切男婦服之開胃健脾身强力健脾身强力健服丸一個月能抵服油兩年之功真挽回造化培養後天之大補劑也　維亞兒虊房謹啟服法每天服三次每次二丸　上海中西各虊房均有寄售 
　　好富滿紅利股票公司 
　　經理歐洲國家工部紅利股票上海義國銀行担保開設黄浦灘第二號 
　　此股票每份開彩有一定時期每開一次有多數股票可以得彩所得之彩有英金二萬四千磅者有二萬磅者有一萬二千磅者有八千磅者得此銀欵遂爲富人外國各政府均以此法抽取辦公經費此項彩銀隨時即付並無遲誤欲知詳細情形者請來詢問可也再本公司發售此票均係現售又可逐漸零付其價自五元起至三百元不等欲每月先付一成者亦可通融無論爲數多少均照此辦法第一次付銀之後開彩時已可望得彩如到期不付可將所售之票轉售他人已付之銀照九折歸還本公司經理此事代客領彩並不抽取用錢開彩時當佈告大衆也 
　　患白濁者注意 
　　余患淋濁之症久矣每遇酒色即病發則醫治數月始愈然終難斷根今春病又大發購服某醫止濁丸反加血淋重症小便脹痛欲死苦不勝言幸舍親云前患白濁曾服望平街大隆虊房立止白濁丸而愈至今不發余求愈念切當晚購服大隆虊房白濁丸果然頃刻之間濁止淋通不三日虊盡而病亦全愈矣妙哉妙久年痼疾一旦脱除可見三日斷根之説信不誣也刻下氣體强健續服該虊房壯陽延壽丸極有奇效内子已懷六甲心感誌謝同病者其各注意滬城小東門内陳伯葵報告 
　　公信洋行　 
　　英國磚瓦廣告 
　　本行經理英國有名磚瓦公司運來各色墻磚火爐磚地磚等花樣甚繁貨質堅固且極美觀價尤克已諸君光顧請到英大馬路十三號本行觀閲可也 
　　本院長宮崎德太郎先生曩辭日本帝國醫科大學甲野此科醫局局長之職航海於光緒廿五年蒞華在上海創設日本博愛醫院已久前因日俄戰後所有院務托於門人綿貫與三郎接辦現已回滬親自應診眼科花枊病症内外科產科婦科兒科以及各種疑難雜症等一律照常診治凡瞎眼以鑲眼術外觀如常黑眼珠斜視者以手術變醜形爲常貎白内障眼而十數年失明之疾亦以手術令得光明特此廣告　特設妊婦庽院看護婦及產婆在陪護　上海英租界老巡捕房東首二十五號日本博愛醫院白 
　　美藝公司廣告 
　　啓者本公司開設在英租界大馬路第五百七十三號門牌專造外國頂上傢具工堅料實並可派頭等工師至主客住宅内配置一切無論何等裴修均可承辦此佈 
　　比利時國製造有限公司廣告 
　　本公司總廠設在比利時國海乃聖比爾地方現在上海英租界二馬路第二十一號門牌設立分分司請畢曷威博那二君爲經理本公司所製各貨如鐵路電軍路所用各料及坐人裝貨各項車輛與車輪軸管暨車上應用各件並鐵路電車路轉灣鐵軌又火車掉頭機器尙有建造橋梁各項材料並可承辦裝配其有山阜等物阻碍交通者亦有機器可以鑿成　峒地穴並可承造水閘浮筒及淺灘上應用之長木又盛鐵池也鐵質鋼質各項柱子管子其餘各項機器材料均可承辦包裝如有欲購者指明需用何項機料即可繪就圖樣商量一切本公司前承辦撥韓便綠張西等處鐵路均大有成效當爲世界所共聞也　又畢曷威博那兩人另代辦比利時國各大行所製平面玻璃式門丁泥水爐鋼條鐵電索醫生所用器具路燈場車小鐵路材料及各種大小機器倘　官商賜麗函詢即可答復此佈　畢曷威　博那同啓 
　　老德記大虊房　 
　　百補貢邦虊水 
　　本虊房探擇王道虊品加以鐵質苦心窮究始能煉成是虊蓋鐵質遇胃入血即紅紅則壯健之象也凡人面黄肌瘦形消骨立血分不和氣脉不壯飲食停積心悸咳嗽脾胃虚弱陰陽虧損魂夢多驚酒色過度精神委頓精血衰耗手足酸軟腰脇疼痛癆瘵等症靡不虊到病除總而言之名醫束手百病罔效之症服此虊立起其沉疔敢告服虊諸君惟願姑試一次而方知僕之言誠非虚語信而有徴矣在上海英大馬路口便是 
　　禮和洋行機器處廣告 
　　設於上海江西路二十七號 
　　本行經理各國著名廠家承辦各種頭等機器或全廠機器或一二部其價格外從廉並設機器樣子房一所陳列各種新式印字磨麵粉龔穀米鋸木機器車床鐵床抽水洋龍以便　購辦諸公擇并祈　臨本行俾可導往一鋧此佈 
　　夏秌之寶 
　　危秋險哉乎夏之急痧其發也或吐瀉交作或不吐不瀉而多兼有有肚腹攪痛手足厥冷等現象故有絞腸吊脚　螺諸稱名稱總之此爲霍亂亦即時疫皆由氣熱下界空界一切汚濁之氣隨之發越致人身血液感受之亦頓變常度又另起居不愼飲食不節以爲牽引故急痧之來每在此際甚者朝發夕斃暮發早亡故又謂之子午痧殊令衛生家若談虎而色變本虊房向年夏秋發行 
本牌秘製及唐醫生新製兩種痧虊水急救危險起死回生靈騐非常
洵爲夏秋季衛生至寶居家行路在在必需預備濟人善果尤大茲循舊例特别從廉○本牌每大瓶二角小瓶一角每洋一百瓶○唐製每大瓶七角小瓶四角　外埠均有發售　再其餘時令要虊一應俱全請隨意點購可也上海棋盤街中英大虊房廣告 
　　今又新到 
　　眞正馮了性虊酒○哮喘洋金花○萬應如意油○靈效玉樹神油○疎風薄荷錠肥兒疳積頭等照相大小精巧快鏡頂高好華司金雞納霜糖○上品花露水○馳名三陰瘧疾丸○名目繁多不及細載三茅閣橋北首老同慶堂虊房啓 
　　廣東華盛字號自運拷綢雲紗　 
　　專做批發格外克已如蒙賜顧請到抛球塲錕源呂宋烟號面議是荷 
　　照像不求人 
　　本虊房旣向各國名廠購運上等新巧照像器用一切器具餉我國民大蒙海内稱揚然本虊房有愧焉茲特將照像各法編譯成帙名照像全璧以副　諸君　愛此書包羅最新照像方法及照像所必不可少者也惜乎出版無多祈速購最爲要　每册價洋五角　上海華英大虊房啓 
　　斯登頭痛虊 
　　啓者斯登醫生所製醫治頭痛虊極有靈效無論何種頭痛服此虊後數分鐘即可全愈此虊外面包有極薄麵衣一併呑下其味絲毫不苦其性絲毫不毒於衛生上絶無妨碍此虊發行已五十年醫治有效者不知幾萬萬現分發各虊鋪代銷賜顧者請認明盒蓋上有三角藍地抬牌便是　美國彌其剛地方斯登公司啓 
 
 

Page 17

 
 
   
 
 

Page 18

 
 
小說 
[爾摩斯再生之探案續出三捕愛姆生巨案] （念二） 
[  西泠悟癡生譯]  
　　李曰。英雄所見。可謂略同。予方在路遇隅走。忽迎面走來二人。面色滲瀨可怖。將予衣襟一擷。旋附予之耳曰。李君毋恐。予某某等也。可速偕往某處。予注視之。始知即勞波二君。易容出外。予不解其何以能遁出警署。因即率與偕至。 
　　福視二人。果己進入書室。其面目大似非洲種族。因喜極躍出椅外。急握其手曰。不意兩君機警如此。愛姆生羽黨雖多。予不復憂矣。惟二君是何神技。居然能越出警獄。使旁人竟無知者。此則予所欲急聞也。 
　　勞脫曰。此技出於支那。名曰易筋經。又名距踊。予昔年曾隨家父。至南洋諸島游歴。得遇支那敎師。刚練此技。予因得其傳授。此技練成。雖數丈之淵。百之尺墻。不難超越而過。何况警署。攀援託足之處甚多。故不但予能越出。且能扶持波君。使之共出也。惟予與波君私議。必故作越獄狀。始足掩衆人耳目。君等可張皇其事。四處派捕緝訪。並囑各報館登於新聞纸上。使彼黨見之不疑。予二人身入其中。庶不難濳爲内應。而君等亦易於於著手。從此倫敦境内。不復有伊黨蹤跡。此即予之所以報也。 
　　衆聞其言。不覺起立。握手共表敬意。福曰。密司忒勞脫。君料捕捉伊黨。從何起點。勞曰。昨所獲之白鴿。曾携回否。福曰。己携回予處。勞曰。予當作書使。鴿遞去。予當宜仍至埋而步弄巢穴。守鴿回君。伊當告予所在。然後再爲决議何如。福曰。君言良是。但回書必到伊處。守候何故。勞曰。此鴿若有知識。非伊主人之宅。從不翔集。 
　　李師德曰。異哉。微物猶知其主。人奈何不如鳥。予等就此一行。福曰。三君先往。予與勞波二君。當續至也。然此次可勿令巡捕知之。 
本埠新聞 
要事 
[蘇藩派員領運軍火]  
　　蘇藩瑞方伯現因出防水陸緝捕各處營需用槍彈子藥特委知縣馬瑞熙來滬向製造局領取昨已移會滬道一俟該員將領運子藥數目禀報到道請即轉致新關稅司傳諭蘇滬洋關河泊司免驗放行以便運回轉給 
[查獲私運粮米]  
　　吳淞釣船局委員陳景韶大令聞有奸商黃元興　愼發等雇船兩隻私裝粮米六七百石意圖偷運出海大令得信當即密派幹練司巡前往訪緝當於十九日在長江拿獲一併扣留現已禀請上台核示發落矣 
[會汛伶人李春來淫騙案]  
　　粤幫同人控伶人李春來誘姦黃朱氏一案昨晨由公共公堂寳讞員與美白副領事會訊李延佑尼干律師到堂譯稱李伶收押數月究犯何罪又無原告查貴國外務部大臣袁世凱奏明條約第五十六條内有定律犯罪之人不得逾六日不解公堂等語今貴分府己違背條約應請將李伶保釋且丁靈芝一案丁已釋放案可注銷是李伶於此案已無干涉如果再有他案亦應先予開釋再行出票請領袖領事簽字後提案質訊如此辦法方合租界定章乃貴分府計不出此一味遷延時日殊爲不解究擬如何請即宣示寳讞員謂貴律師伸說丁靈芝草一案准爲註銷至李伶收押之故因伊誘姦四品京堂黃開甲之夫人黃朱氏並被騙取多金是以收押此事滬上中西官紳商學各界及婦人孺子莫不耳熟能詳未悉此事者惟貴律師一人而已語至此粤帮聽審者無不鼓掌寳讞員又曰李伶兩罪並發由官收押係屬通例毋庸釋放後出票再提况有廣肇公所總董關湘泉代表全粤同人具禀控告並奉督憲電諭道憲札文案關淫辱官眷無可寛恕本分府蒞廨經年未見貴律師親自到堂今貴律師爲一淫伶到堂辨護實出意料之外大衆又爲鼓掌旋由原告所延担文律師幫辦費烈律師言曰佑律師所稱李伶爲丁案押廨請爲開釋如犯别案再行出票飭提一節大清國與各國均無此法律况原告見證均來聽審或即傳訊或訂期再訊堂上自有權衡請爲裁核寳讞員商之美白副領事判李伶改押捕房訂於下禮拜二早堂再行會訊核辦 
[江督批飭酌撥同義學堂津貼]  
　　京口旅滬同義學堂職董顧坤等禀請撥欵津貼奉江督批示云該董等捐辦同義學堂敎育旅滬子弟開辦已閱六年察閱規程尙屬完密良堪嘉尙去年旣由蘇提學司到堂考察多所奬勉本年經費支絀可請札行常鎭道照潤東旅揚兩學堂例撥欵津貼一節事關旅滬鎭商興學似尙可行仰常鎭道體察情形酌量辦理詳候核奪并飭知照 
[提台將次到滬]  
　　江南提憲劉華軒軍門將次蒞滬巡閱行伍刻已先派游擊荆鴻恩來申預備一切 
[滬道回申消息]  
　　滬道蔡伯浩觀察因公赴寗已紀昨報茲悉觀察業已公畢今日即可返滬 
[蘇撫重申米禁]  
　　蘇撫陳伯帥查悉江北等處現有奸商偷運米石出洋情事昨特札飭江海等關轉致稅司嚴察查禁 
[鳳陽關籌解濬瀞經費]  
　　鳳陽關道奉撥濬浦經費關平銀三萬兩茲經該關在征存茶糖烟酒各欵項下如數動撥又丁未年應加關平補水銀四百九十二兩九錢亦均籌備業已禀報皖撫飭委潘巡檢管解來滬呈送道署兌收 
[保獲游歷洋人]  
　　外務部近以各處伏莾不靖嗣後凡有洋人敎士赴中省内地游歷自應責成各該地方官加意保護免肇禍端茲已電請江督轉札各屬一體遵辦 
 
 

Page 19

 
 
瑣事 
城内 
[公益會開會紀事]  
　　前晚八時城内地方公益研究會開第八次常會由孫藹人部郎演說謂世界上一切事業不外進化兩字競爭者乃進化之母城北旣有租界與我華人競爭正所以逼我進化也吾輩儘可利用之今第一要有公德第二要有公產先辦公益中可以生利之事再以所生之財辦一切公益則諸事可以持久講畢又提議改良監獄并津浦鐵路購買借款債票等事又提議下次常會適舉端節經各會友議定改於初六日舉行 
[禁賽龍舟]  
　　本縣李大令移知各巡局略謂照得競渡龍舟本屬無益之舉不但居民廢事失業抑且易滋事商查上年案奉各上憲通飭查禁在案現届瑞陽誠恐民間舉賽龍舟自應先事諭禁除出示外合再移請貴處希卽飭派探捕人等查明嚴禁不准舉賽倘敢陽奉陰違立拿送縣以憑嚴懲 
[興修街道]  
　　太平街三牌樓館驛弄縣橋南街等處各街道年久失修茲經公益會集資修理昨己雇匠開工並疏通陰溝以免積水 
[劉海可保]  
　　近有流氓多人冒稱縣差藉詞捉拿前劉海向人敲詐事爲李大令所聞特於昨日密飭差探細爲訪查如遇此等流氓立卽拿案從重懲治 
[官事]  
　　糖捐局總辦正任太倉州知州姚炳熊昨至道署禀知奉上憲飭赴吳淞公幹巳故松海防同知秦錫鎭之介弟秦錫銘昨日到道謝孝候補縣丞楊鴻泰到道禀見 
南市 
[催緝贜賊之批詞]  
　　製造局砲廠工匠程煥去年失竊衣飾報由高昌廟巡局飭緝未破近復禀奉製造局張觀察批示云此案迭據禀懇飭追均經批飭巡防局勒限嚴緝務獲究辦至今尙未破案茲據該局委員李委員稱捕役曾福患病懇請展限當經允准並以該捕役曾經揖獲竊賊仇賞記功以示鼓勵何以此案遲之巳久仍未破獲無怪失主嘖有煩言應仍由巡防局嚴飭捕役曾福赶緊查緝並再限二十日務須人贜併獲從重懲辦再不破案卽將該捕比革移縣押緝原禀抄發仰即遵照禀内所稱被竊衣服係該工匠積年苦力所餘自是實情疊控催案原所不禁惟所稱該局飾詞徇庇逍遥自在等語措詞不合此批 
[游僧行竊]  
　　龍華寺香工丁福珍追獲竊取戒衣等物之游僧菊雲拘至南區解送工程訊究判押候拍照驅逐出境 
[持刀傷人]  
　　張老四被張錦書持刀擊傷扭至南區解送工程局訊究判錦書戒責二百下押候傷痊再核 
[詰追逃妻]  
　　趙烟文之女嫁於船户金阿秀爲妻近忽在趙之長女許趙氏處逃出不歸控請工程局追究判趙及長女一併交保限令尋回 
[船塢工程]  
　　製造局船塢前准蘇藩瑞方伯飭造淺水小輪四艘以備緝匪之用業巳造成兩艘前日試驗尙覺穏妥俟其餘兩艘造竣即開往交納 
[清理積案]  
　　總工程局裁判員孫明府昨飭丁探查明未結各案人証迅速傳訊以免久懸其錢債訟案未經繳欵者亦着赶緊措繳 
閘北 
[地保取押]  
　　十一圖副保徐子卿陸阿四串拐浦云卿之董養媳曹金大控奉巡警總局將徐責押限該圖正保沈昌傳交出陸阿四質訊在案茲沈延不交案昨奉警法科長聶司馬諭飭差役提沈押追 
[拐案續誌]  
　　施王氏誘拐沈杏卿之妻趙氏串賣於周根堂爲妻控奉巡警總局將兩氏一併收押在案昨沈具禀求領諭候核明批示 
英租界 
[南匯流氓]  
　　流氓洪了頭由南滙逃來匿跡虹口由探查獲昨解公廨請究判押解南滙縣訊辦 
[蘇州妓女]  
　　妓女李小紅由蘇逃至上海奔入濟良所昨解公堂請訊判暫留濟良所候查明再訊 
[西人失竊]  
　　西人卜内門控黃子夫竊洋六十九元由探解廨判押候英領堂期解究 
[家醜外揚]  
　　無錫人王鶴笙在湖北服官因伊妾孫氏與家丁私識捲逃來滬控奉公廨判押在案昨解復訊因原被供詞各執判押候下禮拜二訊奪 
[抵單不贖]  
　　陸家福控馬北堂抵單不贖昨由差探傳馬到廨諭候過堂訊核 
[定貨不出]  
　　美商茂生洋行控陳炳嘉定貨不出昨晨往傳不到諭飭再傳 
[幼女回家]  
　　濟良所昨解幼女張小寳到廨判交女父翁某具結領回 
[拐匪解滬]  
　　鄉人王土子控沙子高串拐伊妻顧氏匿居南滙縣境請飭移提究辦一案昨晨由探將沙解廨禀稱王妻巳在鄉間查獲寄押南滙縣王襄讞判沙還押候備文將該氏提回再行質究 
[搶銀飾]  
　　流氓朱阿九搶取童蔡氏銀飾由探解廨判押候補提同黨再訊 
[搶耳環]  
　　頑童奚紀生攫取沈阿生家小孩銀圈由探解廨請究判押改良所三月 
美租界 
[違章荷鎗]  
　　山東撫轅護勇李慶生王得奎因護送官眷來滬肩荷洋槍行經百老匯路被西探拘入捕房押候解訊 
[擊傷小孩]  
　　李毛毛在斐倫路與人口角拾取石子抛擲誤中某童鼻樑血流不止由捕將李拘入捕房孩送醫院求治 
[攫表]  
　　李寳生在密勒路被張阿二扭毆攫去銀表由途人帮同拘入捕房押候查辦 
[失孩]  
　　西華得路章錫卿家失去三歲幼孩報請捕房派探找尋捕頭准之 
[小火]  
　　馬禮遜路應源大修車舖前晚失愼幸由鄰人帮同救息被燬什物數件 
法租界 
[串通作弊]  
　　嘉興輪船司事嚴延榮近因與買辦通同作弊該行洋人察出送捕解廨判押候該船到滬提買辦訊究 
[窩留積竊]  
　　楊楊樹弄協豐烟間窩留積竊裘桂生王長根王阿生張阿發等爲探偵悉將店主吳順泉及裘等一併拘解公堂請究判裘枷兩月押改過所半年期滿逐出王等三人逐出境外吳着具改過結存查 
[木作失火]  
　　新租界顧家宅魏靑記木作前晚失愼焚毁樓房三幢草屋七間 
[花瓶無着]  
　　鴻源里徐全生家被泥水匠王桂榮偷竊花瓶控奉公堂判押已久昨日提訊王仍不承認判從寛開釋 
[店夥舞弊]  
　　小東門唐永愼米店主唐瑞林控店夥顧雨梅王如雲吞用客帳三千餘元曾由公堂判令交保理楚在案嗣因日久未理又於昨日提訊判將各帳核對後再行訊核 
[竊案兩則]  
　　兪東生竊田阿友裁縫機器押捕房七天陳阿全竊新康輪船衣物枷一月押改過所半年期滿逐出 
國外新聞 
[美艦隊擬回大西洋]  
　　二十一日東京電云華盛頓傳說現駐太平洋之艦隊擬回至大西洋 
[美國舉候選總統]  
　　二十一日倫敦電云美國開列福亞及愛拉排瑪兩省之民政黨擬舉裴安君爲候選總統 
[英簡土使]  
　　二十一日倫敦電云英政府已簡勞西君爲土爾其公使 
 
 

Page 20

 
 
[英皇擬遊俄京]  
　　二十一日倫敦電云聞英皇愛德華不日擬赴俄京謁見俄皇約盤桓一星期惟啓行之日今尙未定 
[美國備欵賽會]  
　　二十一日倫敦電云美國下議院己將一千九百十二年東京博覽會美國預會之欵議定計美金一百五十萬元 
[英軍戰勝]  
　　二十一日倫敦電云英國旅團少將排利脫所統之軍近與阿富汗人戰於齊萊滙占據敵人所守小山數座敵死六十人英軍死傷三十三人内有軍官三員皆受重傷其一有性命之虞以上譯字林報 
[日婦入境被逐]  
　　二十一日紐約電云有日婦多名擬入開列福亞省勞斯愛搿爾斯境爲美員所逐蓋日美新訂條約凡日本移民非從本國來者不得入境此次爲立約後初次犯禁者也譯泰晤士報 
[東京主敎評論日人]  
　　二十一日倫敦電云東京主敎維廉哇特萊君近致書倫敦泰晤士報詳論日人之性質并深拒貶日之說謂東西通婚雖今日社會觀念猶未密切未足言此然此事必爲種族進步最甚之標準至日人商業之發達觀於印度班培日人棉紗業之成效可以想見英人之於日人舍一己之私利而求國家之大益尤當重之效之維君又謂中國少年近亦漸有聨合東西之觀念 
[英俄交誼日親]  
　　二十一日倫敦電云英國愛德華不日將與俄皇在里凡爾地方相會英皇啓程時擬乘御用遊艇並護以巡洋艦二艘大約西六月九號可抵里凡爾此次英皇出訪俄皇爲登祚後第一次聨絡友誼雖無特别政治之理由然亦足見兩國自結協約之後交誼日親 
[土政府不允撤兵]  
　　二十一日倫敦電云土爾其政府通告列强表明干地亞島各國駐兵未可遽撤並陳述危險各節 
[德皇首相回國]  
　　二十日柏林電云德皇及首相蒲羅親王已回栢林 
[德擬鑄造銀幣]  
　　二十日柏林電云德國財政已允先鑄五分一角小銀幣以便在德國膠州殖民地通用 
[印度饑荒日甚]  
　　十四日倫敦電云印度灾區日廣受賑於政府者己有一百四十一萬八千人有奇 
[美國巿面凋疲近狀]  
　　十三日紐約電云此間市面不振己至極點報載市面轉機各節皆多不實股票及銀拆市價變更無常外間所傳之佳報蓋因鐵路大王哈立門投資五百萬元於某鐵路公司又配恩雪爾凡利亞省之債卷爲向售美國股票之英德資本家所保證並田内收成已有佳兆之故其實銀根緊急一如其舊日用各物價皆倍於尋常而其他各貨銷塲甚滯各商店摇動者甚多配脫森及其他著名織廠數家業己停閉尙有多數之廠雖仍開工然亦困難所織之物惟絲帶等類又鐵廠數家其内傭工只及曩時四分之一聞紐約一處各工歇業者有五十萬人之多以上譯文匯報 
通信 
[合肥縣署來函（參觀論前特别廣告）]  
　　敬啟者昨得蕪湖一汪姓書自稱爲上海報界諸同志公舉伊爲駐蕪報務分會總理並謬稱與敝署有世交詳查之下語多含混且甚荒謬此明係無恥之徒揑造名姓奸詐需索本擬置之高擱因思渠旣稱爲報界中人又稱陳某爲探訪員若不設法斡旋即須發表在敝署辦事公明蜚言原無所愧然此等舉動與貴報界平日辦事聲名殊屬大有妨碍誠恐失于覺察爲所朦惑用特專緘奉聞並將原書抄呈即祈台覽 
[附原函]  
　　仁兄鄉大人閣下久仰鴻儀未遂瞻韓之願遥窺駿範彌殷慕蔺之誠辰維祜與時新勛偕日上爲頌弟昔在滬經理南方報因股東蔡君意欲東渡故去冬停辦今正上海報界諸同志公舉弟擔任駐蕪報務分會總理現历立憲世代故特多派訪員往各處探訪政界事跡登諸報章以備我國研究政治諸公隨時考驗藉副我朝廷之至意前日敝處訪員陳亞航君由貴治返蕪探得要端三則與閣下大有關礙送來弟騐閱蓋戳寄滬照登門躊躇至再未忍遽行遂商之從緩爲執事計似宜設法斡旋以箝其口一經發表覆水難收如不河漢余言從速挽回爲妙惟陳君性情戇直尙不易於轉圜且當今之世空言無補大約籌寄三四十番點綴點綴當能了結此事而保全名譽矣弟與執事素昧平生本不應干預及之因思當日曾聞家君潭及與尊府誼屬世好是以耿耿於懷有不認於言者用特致函奉告聊盡世誼尊意何如即祈速覆緣弟旬日内即須赴滬一行此機一失只得聽彼宣揚弟亦無久阻之權届時自悮幸毋謂弟言之不預也其注意之專此佈達敬請升安祗希荃照卿小弟汪文綬頓十一日　　如蒙賜復祈寄蕪湖縣署西首太平大路浙西徐公館内弟收不悮 
振務 
[添醫募款]  
　　昔人云不爲良相當作良醫是知爲醫之重無異爲相爲醫这難亦無異爲相正不得以後生小子粗習湯頭歌訣者濫竽其間也敝堂歷届所延類皆諳練老成小心謹愼與世之懸壼市上掠取聲華者不同今自正月開診以來内外專科拾式位曁針科傷科眼科兒科推挪科牛痘科等共十八位現届夏令諸症日多每期來堂求診者一期不下五百餘號應接不暇恐難周到因陸續添兒科陳君立環針科陳君九臯内科湯君子靑丁君爾昌按期到堂施診惟人數愈衆經費愈大雖名醫士念切痌瘝並不孽孳爲利而統計敝堂所出輿金爲數已屬不貲况年來藥材奇昻病者醫藥兼全是以爲數較巨也伏望四方樂善諸君相助爲理踴躍輸將俾敝堂無匱乏之虞貧病有更生之虞天覽匪遥報在即而上有父母延齡下爲兒孫造福富貴壽考不難如願而償矣乞附報章藉希均鑒滬北天后宮前麇益善堂司董祝大棒朱佩珍葉貽釗等謹誌 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
