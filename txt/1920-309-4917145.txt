# 1920 - 309 - 4917145

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[表面之希望（冷）]  
　　以今日所得各種表面之消息言之似所有多數人之希望甚有進步者雖然以我言之仍不過屬表面之希望而巳 
其一爲日報所云日人將取消軍事協定也其二爲日人將退兵琿春也其三爲侵庫之俄兵已敗退也其四爲滇唐言苟從宣言將力助統一也其五爲鄂王促夏赴任也是皆使人聞之而稍有希望者也然而取消協定現僅有是言琿春退兵旣須擔保又可復派侵庫俄兵雖云敗退又聞有後援滇唐之助統一旣有能從宣言之前提鄂王之促夏赴任又有自請告退之後盾其表如是其裏有非如是者故曰所謂有希望者僅屬表面之希望而已也 
專電 
　　北京電滇唐黔劉復靳電旣贊成宥（二十六）日宣言惟盼公於所指陳者毅然行之勿爲旁撓勿事躊躇則堯等自當盡力以從公後而成和平統一之局（九日下午十鐘） 
　　北京電湘譚復靳電西林取消自主直同兒戲北方僅謀局部妥協難得圓滿結果闓絶無窮兵之見亦不爲遷就之事（九日下午十鐘） 
　　北京電今日下午二時十五省區自治聯合會代表會議（一）察區派出代表歡迎加入（二）蘇贛各助會費三百元照收（三）宣言書由起草員草出油印不及下次討論（四）代表資格審查委員會辦事細則五條通過（五）通電各省區宣告本會成立及宗旨（六）對田督廢督魯始主張極表同情去電推崇促其實行（十日下午七鐘） 
　　北京電直曹電魯田如必欲辭職錕可保人爲繼（十日下午五鐘） 
　　北京電閩案正式議結小幡昨至外部將中日兩國文書互換内容聞列有道歉賠償懲兇三欵 
　　北京電小幡訪外顔述琿春案祇須中政府與以擔保此後不再有焚刦領署事公文日軍卽如約撤兵（十日下午五鐘） 
　　北京電閣議對琿春交涉責成奉吉長官就地與日領議結應於最短期間撤兵（十日上午十鐘） 
　　北京電吉鮑電東寗縣境忽開到日軍數百人該軍向駐雙城現尙陸績運送中已派員交涉阻止 
　　北京電陳毅灰（十日）晨由烏得赴庫（十日下午五鐘） 
　　北京電陳毅電報俄軍業向東北潰退西南方面已無敵踪毅卽啓程入庫籌策善後此次我軍異常出力懇先優予犒賞以勵軍心部議加賞一萬元褚高各晋一級餘飭開保到後再核（）十日下午一鐘 
　　北京電陳毅電佳（九日）晨由滂江出發赴庫又電請飭譚慶林部進剿車盟（十日下午二鐘） 
　　北京電褚其祥電伊爾庫斯克紅黨有派大隊來庫說又電俄黨現仍盤踞鐡里吉白沿溝東北一帶庫恰電缐正在修理（十日下午二鐘） 
　　北京電張景惠報據張營稱勘（二十）（八）到庫與俄黨激戰數日歌（五日）敵敗退我軍追剿百餘里陽（七日）始收隊回庫又據袁團稱齊（八日）由叨赴庫（十日下午二鐘） 
　　北京電鄂王電促夏壽康赴任惟自身則懇卸責歸田院已去電慰勸詞極懇切（十日上午十鐘） 
　　北京電聯會代表唐在復電報啓程赴日來弗（十日上午十鐘） 
　　北京電京兆察區財廳長改孔昭炎任葆廉（十日上午十鐘） 
　　天津電今日焚海關一至九月所獲土藥嗎啡等三千五百四十五兩（十日下午十鐘） 
　　天津電陸部由奉運子彈五十萬砲彈百顆赴京（十日下午十鐘） 
　　漢口電王孫復院電請拒銀團條件善後費主募内債（十日下午四鐘） 
　　漢口電馮旅準備援庫已將駐漢第二團佳（九日）開赴信陽騎兵營開赴郾城（十日下午四鐘） 
　　揚州電各團體電省拒設警所長推郾城（十日下午四鐘） 
　　揚州電各團體電省拒設警所長推五代表晋省請願（十日下午八鐘） 
　　香港電陳佈告遵軍府命灰（十日）午就省長兼總司令職擬設全省綏靖處統理賭盜鬭案（十日下午七鐘） 
　　香港電聞李烈鈞現在黔有來粤說（十日下午七鐘） 
　　香港電盛傳陳炳焜在桂林獨立昨電陳求借二十營協助　　香港電林葆懌陽（七日）離省林永謨將印交湯湯不受（十日下午七鐘） 
　　香港電聞沈鴻英陽（七日）退韶向乳源返桂將鎭使印交商會保管粤軍齊（八日）到韶已無桂軍（十日下午七鐘） 
　　香港電東西北江兵燹省港均籌急賑省糧食救濟會昨會議散賑財政廳請將存欵三十一萬八千内撥借二十萬爲軍餉卽席南洋烟草公司捐一萬簡照南簡玉階陳廉伯各捐五千結果撥賑東江二十五萬借十萬財廳（十日下午七鐘） 
公電 
　　唐繼堯致孫文電上海孫總裁唐總裁伍總裁貴陽劉副帥長沙譚總司令趙總指揮廣州陳總司令鑒密頃見北京國務院卅日通電聲言據岑西林等漾敬兩日通電取消西南自主歸附北庭等語原電諒巳見及繼堯以爲西南護法持之三年所爭執者不過法律外交兩問題須由和會正式解决及求廢督裁兵實行民治而已此皆關於國家正義主張吾輩爲保存人格計萬不能中道背棄者岑等盜竊名義不能代表西南前經四總裁六月江日鄭重聲明中外共聞今北庭於吾輩主張一無容納之表示對於上海和會亦置若無覩竟謬據岑等倉皇出走之虚言認爲事實貿然宣布不特蔑視正義抑亦欺朦　人余輩對此似不能默不一言擬請由孫唐伍三公斟酌主稿挈名通電加以辨解如荷贊同即請分電孫唐伍三公即日宣布爲盼並希復示繼堯歌印　　湖南敎育委員會等來電各報館均鑒湘省幾經兵禍元氣摧殘亡者未歸傷者未起瘡痍仍深蘇息無期側聞軍閥野心家恣情肆志日事侵凌越境伐人假途滅虢慮有侵及吾湘疆域者今請代表吾湘父老昆弟四千萬人正言以告之曰吾湘不能再入客兵其害有三一湘省經濟困難達於極點客兵入境擔負實難捨己耘人痛苦萬狀一湘省伏莽甚多每藉客兵之勢横擾四鄕秩序不寗前車可鑒一南北正滋多事此猖彼忌環伏禍機湘省保境息民無預外事一旦客兵入境必至誤會叢生捭闔縱横乃致召敵有此三害吾湘　於客兵無論何方决不歡迎使有不諒苦衷强相加入吾父老昆弟　正當防禦起見惟有執戈逐之諸公悲憫世艱主持人道拯災恤患必有同情謹此布聞伏維鑒察湖南敎育委員會委員長易培基湖南省敎育會會長陳潤霖總商會會長左學謙同叩印 
太平洋路透電 
[東俄近事記]  
　　九日海參崴電日司令大井發表文告希望後貝加爾境内黨人不受上烏定斯克唆使行事並謂如果有此情事日司令部當向上烏定斯克要求解釋共産黨旣不尊重公　則勞農俄羅斯不能得世人之信任過激黨如施攻擊謝米諾夫與加浦爾二人或將合兵開戰若此内訌發見於日兵駐紥地附近則日軍將採行必要之行動日軍不能容許共産黨伸其勢力於海參崴也 
[日人對於美國之加州法案]  
　　九日東京電外交　問曾與内閣昨討論加州排日法律事並擬提出人種平等之承認聞日本將以此事提交國際聯盟 
　　九日東京電大隈侯昨於日僑聯合會集議時演說略謂加州田産法與日本國家幸福極有重大關係乃國民今淡視之殊爲可異文字運動實爲必要但須出以愼重若漫無檢點之鼓吹徒傷邦交國民昧於國際外交良可悲痛政府對於加州排日事件必不可沈默否則加拿大與澳洲等處亦將效尤日前主日學校大會八百美代表通過人種平等之議案此事當已傳遍全球但吾人不可坐待親日美人努力之結果宜以大規模從事於鼓吹云會衆通過議案宣布加州地産法違背公道並主張採用特别敎科書用於國内與國外日僑所在處之學校以敎育日童 
[日本統一水手公會]  
　　九日東京電朝日新聞稱日本各水兵公會現已合併共得會員十萬人預料合併之結果將爲工資之統一一般規模較小之航業公司將蒙重大影響 
[日本對華之兩消息]  
　　九日東京電某報稱日本决計向中國提議取銷中日軍事協定因西比利亞時局漸定現無軍事協定之必要也 
　　九日東京電某報稱預料日本將於十二月間撤回間島軍隊以免外間誤會但須中國擔保治安 
[撤退琿春日兵之交涉]  
　　十日北京電中國要求撤退間島運春日兵昨小幡日使答覆提案如下（一）中政府擔保增多間島琿春之兵力（二）在琿春龍井村局子街百草溝頭道溝分駐充分軍隊否則准充分日兵留駐以保治安（三）如日兵撤退後續有亂事日本得再派兵赴擾亂區域（四）中致府如有切實擔保履行上述條件日兵可完全撤退小幡氏又稱此次事變日人死者不少日政府不欲將來再有此事發生故請中政府訓令張作霖維持將來治安並謂張督以奉兵一師駐京致未能保全滿洲秩序慘變乃因以發生駐京外使莫不抱此見解云 
[閩案交涉之結果]  
　　十日北京電閩案巳依下列條件解决（一）日政府向中政府道歉（二）日政府懲治犯罪之日人（三）日政府賠償受害之華人（四）中政府接日政府道歡文後即向日政府道歉因此案而發生之抵制日貨風潮 
[庫倫戰事近記]  
　　十日北京電陳毅八日自滂江來電謂接庫倫報告敵援二千已到多係日人準備進攻請速派援又七日電稱恰克圖援軍三日到庫倫次日　敗向東奔逃陳毅於九日離滂 
　　十日北京電褚其祥八日自庫倫來電謂俄軍近聚集北蒙伊爾庫次克紅軍司令擬派軍剿之同日又有一電謂庫倫蒙人陰謀恢復自治幸及時發覺現巳監視呼圖克圖並下令遣散協助敵人之蒙兵敵軍已於五日敗退但仍駐於畢里支河又謂彼已挑選兵隊保護庫倫美人並派專員照料之 
[北方近事記]  
　　十日北京電外交交通内務農商四部總長現會同調查近今唐由煤礦所肇之災擬施行保護工人之工廠律聞政府現要求開灤公司撫卹死者家屬每人千元 
　　十日北京電何恩溥不日將代羅家榜任陸軍次長 
　　十日天津電七日夜間新大輪船在距烟臺不遠之處擱淺前艙受損未失人命當時天氣晴好不知因何而致擱淺圖南與新豐二船已往援之 
[廣東近事記]  
　　八日廣州電孫中山之子已正式受廣州巿政局長任　　　稱彼不贊成舊國會議員由滬回　　 
 
 

Page 5

 
 
   
 
 

Page 6

 
 
世界路透電 
[美日之加州交涉]  
　　七日舊金山電此間報紙皆以爲日本不致因加州禁止外人置地新法之通過而對美宣戰預料華盛頓與東京間必有交涉但地産法不致取消日本除抗議外未必有何進行蓋外人之在日本加拿大與英國者皆不許有如日人前在加州所享之置地權利也日本同盟國之英國與澳洲固早已萬行加州今始通過之同樣法律矣 
　　八日華盛頓電駐美日使與回國之駐日美使馬里斯氏將於明日在國務部會談預料馬氏假期滿後不致返任因美政府尙需其辦理美日交涉也據現象觀之試訂之草約將擴張旅日美人之特别權利並規定旅美日人之權利 
[希王死後之各方運動]  
　　九日柯林斯電希相維尼洛齊斯氏業已抵此大受歡迎其發選舉演說時聽者皆大呼推倒康斯丹丁 
　　七日雅典電希相維尼齊洛斯氏游歷巴特拉斯發表重要政治演說此爲維氏運動選舉之發端巴城人士頗歡迎之有自由黨勝利之象維氏演說詞中謂前王如再踐阼則必引起内訌希臘之責任在與舊黨斷绝關係庶可自由行於近因勝利而開之新途云 
　　九日雅典電已故亞歷山大王地産之解决似將引起糾葛因前王康斯丹丁必將反對歷力由大之妻承襲遺産以其門第低微也 
　　九日雅典電希相近今演說之際謂前王康斯丹丁曾乞德軍司令部攻擊英法軍逐之入海並謀暗殺雅典之英法人又力圖使希臘不能加入戰爭以取悅德布土三國 
[英員對於香港蓄婢之演說]  
　　四日倫敦電英國殖民部次官愛默立氏今日在下議院答覆議員二人之質問謂香港或其他英屬地皆無蓄奴制度華人有一種習慣父母與保護人可將女孩售與他家供家庭中操作之役但英法律不承認使用此女孩者因此習慣而享有苛遇女孩之權至於此項女孩時遭虐待之說亦無確證苟有之則此女孩受法律之保護與偕父母同居之女孩無稍異也今正當辦法宜以逐漸改革爲目標遇必要時宜與仁慈明白之華人共同辦理香港總督似宜勸令重要華人組織善後保護女婢並改良其狀况此法似較强迫註册法爲佳蓋强迫註册法在香港行政員視之爲不可實施也 
[俄國之内戰及近狀]  
　　八日塞巴斯土波爾電克里米亞北部惡戰正在進行中雙方互有勝負紅軍奮力圖截斷藍格爾將軍與半島之交通藍仍扼守半島頸之彼里柯浦旦夕將有定成敗之大戰 
　　八日柏林電柏林轉來萊姆堡電稱烏克蘭軍總司令巴白蘭柯將軍已俘貝特魯拉將軍並宣佈自爲烏克蘭之迪克推多願聽斯柯羅巴特斯基將軍調遺 
[英俄換俘記]  
　　八日君士坦丁電巴庫之英俘六十一人已抵鐡佛里斯英員已命將俄俘交與俄迭薩之過激黨官員 
[各國近事記]  
　　九日比京電比皇命維亞爾氏組織新内閣維氏請容其忖度後再行報命 
　　九日羅馬電意大利與南斯拉夫代表已在桑太瑪其里太開會解决愛德里亞問題 
　　九日巴黎電小巴黎人報載稱法比軍事協約已在國際聯盟註册 
　　七日華盛頓電國務部雖尙未抗議英法意所訂關於在土耳其勢力範圍之條約但官塲之意此次抗議或須提出因該約違背開放門戶主義也 
　　九日巴黎電波蘭立陶宛政府已接受國際聯盟所主在维爾拉開公民大會之議 
國外要聞 
[美國通信]  
　　國外慶祝雙十節彙紀 
中國雙十節國慶紀念非特爲國内之盛典且將盛行於國外觀於美國今歲慶祝之盛况可知矣向例每届雙十節美國方面之慶祝者僅華僑及中國留美學生一般美國人士大抵不知中國國慶之爲何日而今歲則不然除華僑及中國學生外各埠美國人士亦多有慶祝此中國之雙十節者茲略述各埠慶祝狀况如左 
　　紐約華爾道夫飯店之盛會十月十五日紐約通信云紐約第五愛文義路爲全美國最富厚最殷實之各銀行各實業公司及各商店所在之地全路長二十餘里均紐約華爾道夫飯店之盛會 
[與會緊要人名單]  
　　白拉根勃JamesBrackenridge白朗克司商務委員委員長 
特痕HaisADunn第五愛文義路聯合會會計 
朱少屏上海申報館職員 
達爾GerhardMDahl間司銀行協理 
恩拉脫RichardEEnrighe紐約城警察員 
阿卜脫JohnJayAbbott中國新銀團美國銀團執行委員之一 
匹谷CharlesGPicot中國新銀團法團代表之一 
白魯司EdwardBBruce太平洋興業公司總理 
薛生FrancisHSisson慶賀中國國慶會主席 
湯痕JohnHTowne第五愛文義路聯合输董事會會長 
聶雲臺上海總商會會長 
來物森WELeveson中國新銀團英國代表之一 
卜爾AncellHBall第五愛文義路副會長 
黑里司JohnAHarriss紐約城警察司令之一 
休立爾CharlesHSherrill巡拜會 
精奋JWJenks美國中國協會會長 
阿黑痕HAAhern全球廣告公司副經理 
臺維司JamesSherlockDavis勃落克林商會會長 
屋拉痕MajorGenetalJFORyan紐約州常備警衛軍總司令 
郁爾資EmilMScholz上海申報美國通信員 
腦脫DavidHKnott紐約區區長 
弗離色ColonelMFriedsam第五愛文義路聯合會副會長 
卡透JohnRidgelyCarter巴黎摩根公司 
苛克RobertGrierCooke第五愛文義路聯合會會長 
拉門德ThomasWLamont中國新銀團紐約會議議長 
史修明中國駐紐約領事 
阿狄司sirCharlesAddis上海香港　豐銀行總行長 
司脫來脫夫人MrsWillardStriigt已故美國資本家司脫來脫夫人 
阿倫FredericWAllen中國新銀團美國代表之一 
物脫RocertCWitt中國新銀團英國代表之一 
摩根WillianFMorgan紐約商人聯合會會長 
　司LeeKohns紐約巿政廳交通科科長 
陳裕光紐約哥倫比亞大學中國學生會會長 
高大房屋具瞻覽之壯觀該路各商家有第五愛文義路聯合會之組織集合商界之緊要人物成一團體專爲辦理一切共衆事業之機關此屆中華民國雙十節紀念此第五愛文義路聯合合會開中國國慶紀念歡宴會在紐約最著名之華爾道夫飯店WaldorfAstoria舉行到會者共二百餘人皆爲紐約商界知名之士主席者爲世界著名銀行之一紐約保證信托銀行GurrautyTrnstCompouyofMeivYork協理薛生氏FrancisHSisson演說者有中國駐紐約總領事施紹常君其演說辭之大意爲中美二國良好之感情宜繼續增進此外更有太平洋興業公司總理白魯司氏EBBruce等之演說均萬慶祝中國國慶之意并希望中美友誼之日進在紐約開會之中國新銀團全體到會英法各國銀行低表亦均列席英國代表上海香港匯豐銀行總行長阿狄司君SirCharlesAddis并作極懇切之演說以點綴此盛會當宴會未始以前職員訪知上海總商會會長聶雲臺君自歐洲返美之輪船將於午時到埠即驅車往迓急至飯店則衆猶未座遂歡迎之譁然大樂第五愛文義路聯合會對於中國近日赴美之商界緊要人物均表歡迎之意并對於中國情形亦逐漸隨時留意可爲中美商業前途發達之朕兆并有提議廢止美國禁止華工法令則中國人士之往美可無種種不便之虞而對於中國感情上亦可進步云 
　　紐約天主敎會之大會十月十日紐約通訊云本日爲中華民國國慶紀念此間聖約翰敎堂特開慶祝大會與會者有十餘國之總領事及有名敎員敎士並當地文武官員濟濟一堂頗極一時之盛主要演說者爲拉門德氏及紐約主敎曰志氏均言新　行團之有利於中國演說旣畢有中國男女童子隊數名携中華國旗步至高壇中央唱中華國歌歌畢有一童携美旗高唱美國國歌衆皆和之於是衆乃盡歡而散 
　　波土頓華僑之慶祝會十月十一日波士頓通信云昨日華人街舉行中華民國第九週國慶紀念各商舖皆懸掛中美國旗午後與晚間華人在各處開會慶祝有華人數百午後集於戴納街聽波士頓華人各團體領袖之演說　臺前排立中國幼童五十手執美旗胸佩藍色徽章以漢文標示其爲戴納街華童學校之學生於演講時屹立不動歷兩小時之久後乃齊唱漢譯之美國國歌新樂班奏中國音樂華人靑年會書記鄺君介紹演說諸人登臺演講大旨皆言民國成立後所遇之困難與現有情形之樂觀謂敎育能使中國成一新國演說俱用漢文晚間尼　街七十二號之大廳開招待會熱鬧尤甚如向國旗行禮歡呼·演說與新劇社戲劇等皆波士盾華僑之慶祝會 
爲晚間程序華人靑年會鄺君主席引導衆人向國旗行鞠躬禮然後歡呼中國萬歲北京西部名譽顧問羅炳生與波士頓大學敎授白金皆有簡短演說稱讚華人貿易上之誠信並祝中國發達最後演唱中國新戲 
國内要聞 
[北京通信（吹萬）]  
　　先危後安之庫倫戰訊 
　　月初庫倫情勢異常危急幾有不守之象旅庫美國僑商十二人電京請該國公使派兵保護回京以免危險謂庫倫恐將不守此訊旣傳京中頗爲庫危陳毅亦有電到京稱褚其祥三日電報告敵又增砲向我攻擊我軍兵力單薄勢難久支倘援軍再不達到惟有挾迫活佛退人恰叨再作後圖除飭固守待援外懇速轉促各路援軍星馳前進以解倒懸云云是庫倫於本月三日前確有一度危象也駐庫之軍步多騎少高團在庫者僅四百餘騎屢次獲勝均賴該軍之衝擊惟累載之餘死傷枕藉所餘壯騎已不足供衝擊之用坐待俄兵來攻其勢非可以久此褚電所以有擬退入恰叨以圖再舉之說也幸至四日高在田部騎兵之駐恰克圖者大隊繞道回庫庫倫軍聲爲之大振遂於四日傍晚開始向俄黨行總攻擊血戰一夜俄軍不支向東北敗退西南方面俄匪因此盡撤庫騎兵追奔逐北至庫東北數十里外佔白廟溝及白廟一帶現正在追剿中而庫倫人心則因此稍定矣 
陳毅駐守滂江以觀望形勢不敢遽臨險地及庫倫戰勝訊至始擬前進然庫軍尨雜節制非易陳以文人與各軍又素乏情感不藉金錢無以結軍心乃連電向中央請欵六七兩日索欵之電凡五至麻日三四五三電陽日一二兩電均係素餉者麻三麻四尙未得戰勝之訊故仍告急請援及得勝訊始有麻五電文曰據庫倫電局電稱現在俄匪於五日夜被我軍擊敗後退出數十里庫地人民稍安南路（據今日電局消息係通三姓一帶者）電線今日修復北路線桿被匪砍毁數十根尙難即通（據電局消息俄黨敗退後即退據德墨利以待後援恐庫軍聞訊進擊因斷其電線使庫軍不能知其實力）謹此電陳等情詳情俟庫署褚旅正式電到再行電陳查庫城敵雖稍却我軍以寡禦衆血戰經句忠勇可嘉疲勞可想决無追擊之力後路敵黨甚多難免埢土重來或四散攪害切懇仍促援軍兼程急進並請俯照麻三麻四各電將軍費軍餉八十五萬元即日發下以應急需爲禱云云陽一電請發十十一兩月餉十二萬元陽二電告將赴庫請速發援備進擊且請優與犒賞並速匯軍餉陳氏有赴庫之訊則庫南無敵蹤確可證實矣 
當戰事之殷也庫倫無線電台適當戰線之衝電生藏匿不能利用者久之僅有步兵在彼防守耳及俄軍旣退始復舊觀幸電台未受損失六日以後已照常通行矣美僑民離庫回京一事美使柯蘭曾函外部請發護照俾派兵十二名前往迎接外部拒之允電蒙地軍政長官保護出境俾得安抵京都院因於七日致滂江陳庫倫褚電云接准美使柯蘭函稱本署接庫倫確信該處發生重要戰事本國僑民居處危地請發給護照允派職官一員本國人十二名携械前往將僑民助送回京等語查庫倫旅居僑民由庫回京前經電令一律放行有美國僑民旣願從速回京希就近派妥員沿途妥爲保護放行毋稍留難致貽口實其由美使派員前往一節已由院覆請母庸派往免生誤會云云褚覆電云來電奉悉駐庫美國僑民因庫變避險聲請出境回京遵卽發給護照飭前方軍隊沿途妥爲保護出境陳毅亦已有同樣之電到京 
外蒙活佛之態度經前次謀東遯未成後國人多知其有異志矣陳毅與活佛感情尙不惡前詢活佛以是否圖謀獨立而活佛乃諱莫如深此次俄匪内犯吾人固知必經蒙人勾結而來者其實非蒙人勾俄黨實俄黨欲求得志於蒙因勾結蒙人也俄黨所勾結者據褚其祥報告實爲女佛彭楚克多爾吉等非直接與活佛商者活佛觀察情勢知俄舊黨係敗殘之餘無後繼不可恃而我國則已有大軍卽日出發之訊此舉徒擾蒙民乃通飭各旗勿助俄黨并出銀一萬兩於月初庫倫危急之時犒駐庫軍此舉固足表活佛内向之誠意然觀陳氏報告庫危電文而細玩其褚氏擬挾迫活佛退入恰叨一語則活佛此舉恐未必出自誠意也（八日） 
[統一會議與財政]  
　　統一問題政府本擬按步就班頒發六道命令嗣有人建議謂爲政不在多言今滇黔川湘尙未疏通融洽此項命令稍遲一步並不算晚故即决定暫緩發表主張先在上海設立統一會議卽就和會原來順序進行並將朱總代表時代所未决各案加以討論藉資結束惟就上海和會之順序而辦统一會議則其中有困難之點因王揖唐當代表時竭力敷衍民黨凡一經介紹即給三百元之旅費現此等人仍希望統一會議亦照前例辦理但政府無論如何不肯花此寃錢又安福議員與政府代表討論歲費問題前日已有結果擬發四分之一以維現狀但新舊兩國會議員對於自己前程亦巳共同討論决定請政府各發歲費一年（五千元）作爲了結但爲數太多不易辦到財政當軸聞此消息尤爲頭痛有人建議謂南北國會議員要歲費一年亦可辦到但給以民國五十年起還本之國庫劵政府當不吝惜也此語未免滑稽至統一會議之委員聞以全國省議會農會商會敎育會各派代表一人督軍派代表一人及南北和議代表之全部 
[琿春交涉在延宕中]  
　　吉督鮑貴卿與日人訂立八大條件事前中央毫未聞知及鮑督畫押後方將一切情形呈報政府對於第二項（卽日本所獲五縣剿匪權）及第五項（即日本含混退兵之時期）决意令鮑督再向日人修正不能承認 
日本出兵琿春後經我國迭次抗議日軍仍無撤退之望茲聞奉省張使以此事與日領交涉巳經數次惟日領諸多推諉意圖延宕若不從速解决日軍勢必久駐结果琿春事件巳責成鮑吉督專任剿匪各務一面商諸日軍早日撤退惟此項問題非片言所可解决擬派定專員赴日嚴重交涉云云 
聞北京各校學生開會研究琿春事件後先舉代表於前日赴外交部質問交涉情形顔總長派熊秘書（垓）代爲延見學生陳述意見並請政府嚴重交涉熊秘書即代達顔總長之意並允以學生意見轉陳於當局 
吉林消息本月一日吉林學生團於省議會開國民大會到會者二千餘人該地方名士多數來會師範學校學生首先有悲憤的開會辭其次省議會議長登壇演說謂此問題不僅關於學生問題實關於我等一般國民之重大問題日本之領土的野心列國之所知悉者也此次琿春之出兵有害於民國之國威與東三省巡使之威嚴政府宜令外交部抗議我等學生負擔民國將來之重任宜以全力爲政府之後援云當日决議事項如下（一）對於琿春事件應請中央政府力爭雖一步不得退讓（二）通電全國各省請其援助（三）請全國地方團體一致爲政府之後援（四）利用此機組織學生團 
[旅京皖陜人士之討論自治]  
　　本月七日下午二時後孫公園安徽會館開安徽自治討論會到會者約在二千人以上是日投票選舉代表曁各幹事於下午二時投票至五時始行投畢周維藩臨時主席宣佈封匭復推檢票員多人檢票因時間匆促僅將代表票數宣布前日上午九時復行開匭各幹事均如數選出計文牘九人會計五人交際十三人庶務五人惟以人數過多不及備載茲將該會選出十代表銜名開列於左虞維鐸余栥孫毓筠王源翰余國楨許用海葉一舟盧仲言畢煒賀廷桂 
七日午後一時陜西旅京人士在宣外關中北館開陜西地方自治促進會籌備會到會人數約八十餘名由主席何鏡淸說明開會理由大意謂人民若無地方團體則督軍制度雖廢等於不廢省長民選之條文等於空話國民大會不幾成一團散沙乎所以地方自治不特爲救時良方且爲根本要圖但官　决不許地方人民自治即許之而人民對於地方自治之内容或不了亮所以旅京陜人有設立自治籌備會之必要次有陳崑山之演說謂自治爲萬惡政治之反響所以地方自治聲浪之高低與政治不良之程度作正比例吾陜受禍最烈宜乎倡自治最早自治之聲浪應較他省爲高而乃反落他省之後實爲吾陜人士之羞然亦足以徴吾陜人精神上之痛苦矣其後討論本會組織大綱决取委員制内分出版調查·交際·庶務討論自治制度五委員分會公推陳崑山·吕相臣·温天緯·何鏡淸·韓卓儒·劉天章·王子宣爲起草會章委員定於十四日午後一時在關中北館開陜西地方自治促進會成立大會先期登報通知旅京陜人 
[京聞紀要]  
　　孫振家允來京就職江蘇省長王瑚奉命已久尙未赴任茲聞王氏現巳决定一俟京兆災民請求救濟之事略有結果即行出京因此政府曾迭電孫振家囑其早日北上以便接替京兆尹之職孫氏昨有電呈報政府略稱鄂省長任内經手事項業已收束完竣擬即派人代理北上就職 
　　川省四鎭使之從緩劉存厚前日來電請仿湖北辦 
 
 

Page 7

 
 
法設立建昌瀘永叙嘉夔萬鎭守使政府以川省旣添設重慶鎭守使再加以上四處是川省一省有五鎭守使未免太多須從緩議但對於劉湘之克復重慶有功且已電允劉存厚之請故擬以重慶鎭守使一職先行發表 
　　方光又被拘矣洪禎被逮尙未釋放前日又拘一方光仍押警廳原來方光於天津來一信致廖某言即日來京其時廖已就逮方不知也迨前日方到東車站於是奉軍派人迎接言同赴惠州館到後卽將其引至某軍宫家宅言廖巳犯案君來得正凑巧遂送廳拘押聞方携來行李二十五件皆在某軍之手不知其中有無證據至此案之内容警廳方面亦不甚了了因廖等在東方飯店被捕時奉軍言係復辟派但解至奉天則變爲過激派究不知案情如何也 
　　陳樹藩與于右任聯合于右任與陳樹藩確有預　携手之意惟訂有交換條件五則請陳允許陳以所列條件尙無過分之處似可允諾但須請示中央意旨辦理曾派高等軍事顧問王文斌來京將于氏之條件及自已所抱之意見一併送達府院徐靳亦認爲可行卽命陳酌量進行王顧問得此復音後卽於昨日夜車返陜矣 
[天津通信（若冰）]  
　　順直省議會反對所得稅 
順直省議會開會以中央制定徴收所得稅由民國十年一月施行以此項稅額爲充振興敎育興辦實業之用途表面上名正言順國人不宜起而反對乃默察社會情狀有萬不能承認者因民主國家凡增加人民之負擔須先經代表民意之立法機關承認庶爲合法今日我國政爭未已南北紛歧是否有合法機關足以代表民意姑不必問惟即此法律上必要形式亦不經通過遽欲以一紙空文號召全國是直置民　於不屑問也我民欲尊重共和保持民治精神則此未經國會通過之非法新稅則國民斷難承認故即日通過電請中央收回成命并電各省省議會一致力爭非達最終目的不可茲將致中央電文錄下北京大總統國務院鈞鑒九月十五日大總统頒布由明年一月施行所得稅命令捧讀之下惶駭莫名查約法第十三條明定人民依法律有納稅之義務今所得稅條例係三年一日頒布并未經國會通過其不備具法律之形式確切無疑旣非法律即不得以行政命令强加人民以納稅之義務况所得稅係租稅之一種理應在預算案内編定今九年度預算尙未交國會議决何得逕以行政命令施行新稅似此背叛約法破壞財政統系國民斷難承認政府如必欲期其實行人民據法力爭難免不發生意外舉動當此國勢綢　何堪再生紛擾本會議員全體一致反對爲此籲懇大總統收回成命暫緩辦理一俟該條例交正式國會通過後再行頒布實行如是政府庶免違法之嫌而該稅亦得通行之利迫切陳詞尙請鑒納順直省議會 
[岑陸取消自主後之湖南]  
　　自岑陸等取消自主中央政府即有統一命令湘省密邇粤桂其熊度如何實爲目今最重要之事譚督以各方旣紛紛質問中央政府復來電詢問善後方略自當切實表明熊度爰於日昨發布通電聲明岑陸林諸人宣言不能承認宜仍互結精神主張聯省自治貫澈救國之初衷保全南服之人格此電發出後復以同一之意思致函省議會聲明湘政府並不取消自主且極端反對北方之統一命令云云至對於援粤一層正在積極籌備陳嘉祐所部即日卽將由郴州出發直入韶關駐湘赣軍除業已開赴粤邊者外其留駐長沙之一部亦已由該軍團長李明揚電調入粤聽候調遣又李烈鈞所部决計由湘西轉道湘南援粤前報已詳言之乃日來各方傳聞竟與此大異昨由贛軍傳出李氏最近來電則仍决計率隊來湘原電如下李梯團長轉霜先生并諸友鑒得宥電懸念始釋此次以德待人顧慮未周危及　友殊深歉愧茲定於冬日偕益之·君實·不齋·雲谷·　虹諸弟起程　鎭　洪　　　　　胡　　亦　從陸續出發已專電商請譚督照拂望再將本旨晋謁陳之 
[粤軍界歡迎陳炯明之宴會]  
　　二號午刻陳總司令由石龍抵省後湯督軍即乘輪往八旗會館會晤面議良久湯督請陳尅日接任督軍省長陳力辭湯督返署後即飭人擬就函電推陳總司令接管軍民兩政是晚由李魏兩司令陳督辦在軍署設宴歡迎陳總司令是日粤軍領袖曁各界來賓到百餘人極一時之盛陳七時到署入席時奏軍樂助興席間湯督起立演說大意言此次我粤軍打退桂軍搶回廣東皆陳總司令之力湯某初時出任調人實爲保存安寧起見鈍拙如某豈能勝此督軍省長重任不過以旣受公推不能擺脫勉强就任今陳總司令回省應請一致公推陳總司令尅日接任督軍省長造福鄕邦湯某心口如一此係出於至誠望大衆共體此意俾好早得息肩陳總司令亦不必謙讓隨飭梁課長宣讀祝詞次李魏陳三司令宣讀祝辭次陳總司令起立演說首述粤軍在閩經過之慘况及回粤之艱苦此次戰事並非與桂人爲仇粤桂本屬一家豈分畛域不過主張民治剷除宰割我粤者之暴力派而已終言刻下甫抵粤省如要肅淸各處地方尙需一月有餘方能竣事應請湯督軍存舊任職不可辭讓又次魏邦平演說謂此次與李司令陳督辦倡起兵諫係順應潮流并非翻風覆雨之所爲論莫前督個人交情實可感激惟粤人治粤粤軍回粤皆有絶對充分理由爲全粤人民公意所同故有八月十六日之舉是時所以不即攻觀音山者一以顧存私交一以顧存地方今幸粤之統兵者一體覺悟造成今日局面實所慶幸云云次李芝畦演說略言陳總司令勞苦功高願代表三千萬人鳴謝湯督於粤局危急時出擔重任維護安寗粤人亦深感紉各人演說時掌聲如雷至夜九時許始散湯督所送之印如下廣東督軍木質印信一顆廣東督軍銀質印信一顆廣東督軍銀質小章一顆木質廣東省長印一顆石質廣東省長小章一顆 
[福州通信（遂夫）]  
　　省議會與自治問題閩南各縣接收問題 
福建省議會前經内務部明令十月内開始籌備選舉迄今寂然無聞并日前該會電部請解釋省議會可否自行召集開會經旬亦未得答覆旅京閩人運動自治業已開會數次然閩垣無人道及蓋因福州商務會會長黄瞻鴻與省敎育會會長王修均安系人物不特不提倡且仰承官廳之意旨從而阻抑之學生聯合會雖有欲出而與旅京閩人遥應者然以無人帮助且必爲官廳所不許因而作罷即小而至於地方自治講習所從前考取學生送京肄業時適當安福猖獗時代中有林湛霖等數人因得安系某議員之函在京不回省與考亦得列名現第一期考派之自治學員畢業回閩計已一月有奇竭李厚基則請與道尹接洽謁道尹則以目下經濟困難須俟明年方能籌辦可爲自治前途一哭 
閩南自陳竸存司令反攻回粤後該屬各縣早有派人接收之說惟因前敵軍事未了所有軍費尙須由閩南接濟致一時未能照辦而粤軍之汀漳道尹鎭守使及各縣知事則泰半隨同前敵非一日矣近陳司令有一月内將漳州先行交還之允許關於用人行政巳由臧致平師長到省面陳機宜其巳派之各縣知事由省到厦者先用軍事委員名義預備隨時委任就近接洽並聞分發知事到厦者計一十六人除三人充臧師長書記外均暫住於南華中和兩客棧候臧司令回厦後出發各縣三日臧師長以所事已畢當即赴厦則發表之期已不遠矣唯前汀漳道尹曹本章在任内曾被該屬省議員提出彈劾案此次竟有自稱石碼鎭紳商學代表藍永漢等疊電來省謂曹政績昭著際此政治改新匪氛尙熾乞飭曹道尹繼續承任等語殊令人莫名其妙矣 
[南潯路之權利競爭]  
　　江西南尋鐡路自訂期本月十四號召集股　大會以後各方面運動總協理及董事者甚夥贛省議員苦無股票以爲憑藉特提議將保息塡給股票作爲己有曾咨請財政廳轉飭南潯鐡路公司照辦日前財廳派員到路局追取股票詎旅贛各縣納稅人民大爲反對有趙惟宣等九十人致書南潯鐡路公司云保息股票應當授與何人應由何人收受最有研究之價値查此項保息由總統及稅契項下加徴附稅乃我贛八十餘縣納稅人民所盡之義務此項股票當然爲全贛八十餘縣納稅人民應享之權利議會受人民之付託固不能侵佔人民之所有權致蹈監守自盜之愆公司受股東之付託尤不能違背本公司之定章而有私相授受之弊今與貴公司與議會約此項保息股票應俟各縣納稅之人民推舉代表來省再將股票攤匀分給各縣納稅代表領回各縣保存方是至公至當辦法現由公民等通知各縣旅省同鄕會迅速函請各本邑納稅人民公推代表與公司接洽如各縣納稅代表未到之前公司或違定章私相授受公民等誓不承認且潯路係商辦性質總協理由股東選舉非由官廳委任議會要求官廳督飭公司塡給股票揆諸法理諸多未合云云其餘反對議會要求塡票者尙有三四起措辭大略相同似此則保息股票不特不能爲議會所有即此次開會以前諒亦不成事實也 
[南京快信]  
省議會昨接院電云支電悉王省長瑚一俟交卸京兆即行赴蘇蒞新已催孫振家迅赴京任矣滬報所傳並非事實希卽察照 
儀徴商會請將督制及所得稅公議剷除 
齊代督又派諮議廳長李廷玉赴奉直等省接洽 
張作霖代表喬漢章昨辭齊代督渡江乘津浦車返奉李國珍昨由滬携眷來寗未入城即轉車入京 
江蘇通俗敎育館以北地災荒哀鴻遍野情殊可憫特將本館自植細種名菊多種又由熊君嘯蘭舒君伯勤等各助名菊多種羅列一室任人賞覽收門票銅元四枚藉振北災 
省議員邵玉銓等提出南通警備隊何以移駐常熟縣境質問書昨巳由會咨請省署於五日内答復 
前因黨案嫌疑之宋千里拘押軍法處二月有餘昨已有人保釋王子明則審實因欲藉黨人名義詐欺取財 
法政校長鍾福慶辭職學生請以王伯秋繼任省署敎廳未准 
地方通信 
[松江]  
　　胡家橋巨刦案破獲本月四日搶刦胡家橋懋興典當及掠奪水警師船械彈案内之劇盜現被新橋警察所巡官馬良卿於九日上午捕獲三名一交水警充作眼線偵緝餘盜餘二名即於當日連同械彈贜物解交總所押辦聞是日馬巡官先據水警偵緝員周鴻江密報有形跡可疑之客地人五六名過鎭遂即督同巡長王培卿並知會在鎭偵緝此案之水警分隊長陳朝桂書記吳伯華等在鎭南捕獲夥盜孫次雲孫肖松二名當在身内搜出金架二十三只金板圈一對金線圈一只銀表連表鍊一只大洋五十四元小洋百五十七角銅元二十九枚餘盜四散逃逸復經王培卿巡長追獲吳錫海一名惟吳之贜物已沿途抛去據供盜黨均巢湖人係賈老板與束老松爲首於此次糾黨搶刦懋興典當事後賈老板去嘉興束老板赴上海云云而孫肖松一名自願充作眼線遂由水警陳分隊長携赴上海偵緝束盜是日午後該警所復聞新陳兩鄕交界處泊有盜船兩艘當即派警馳往惟盜船已前逸祇於河内撈獲一響毛瑟槍三桿線槍兩桿子彈百九十顆彈箱一只現均由馬巡官彚解總所矣 
[奉賢]  
　　勸學所爲敎育欵産電奉賢勸學所長爲收回舊松屬慈善敎育欵産事致省廳道及省敎育會電云舊松江府學及雲問書院學田爲松屬七邑公産載諸郡志歷歷可稽舊府名義取消松邑非法接管屢經六邑代表會議據理力爭松人悍然不顧現議决暫行收回辦法六條通知各縣一律實行職所迭邀士紳會議一致主張依照　表所議辦法凡坐　奉賢　畝暫行收管所收田租　備案保　　　　　　　電　　奉賢縣勸學所　朱聲鳳魚　 
[蘇州]  
　　東橋鄕民閙荒情形蘇鄕各處本届田稻間有虫災鄕民等雖紛紛來城報荒而温知事僅以派員察勘等詞批答並未有若何表示聞滸野關以東一帶受災最重現經該處各團鄕民數百人在東橋鎭集合會議要求減租每畝僅允還租資兩元蘇州田業會得悉立即函告吳縣知事請派警下鄕　散温知事當派署警馬榮等多名前往又經鄕董吳某再三開導鄕民不服即由馬榮等拘住鄕民數人送警所收押衆鄕民鬨至警所將門打破並將所押鄕民放出又打傷巡警一名周巡官立即來蘇報告温知事派署警顧雲楊勝等及偵緝隊潘隊長帶同巡船二號水警王區長亦派槍划六號前往彈壓經潘隊長等先至滸關會晤董事張頌淸警所吳所長後前往東橋將各鄕民等勸諭一番驅令散去一面將詳細情形回蘇復縣查核矣 
　　女高小懇親會延期剪金橋巷縣立女子高等小學校辦理有年成績尙好近又添設國民班以故該校女生逐年加增茲經該校長孫郁文質女士爲聯絡各生家庭起見特定於十一月九日在本校開懇親會並由學生扮演新劇以助餘興已預發人場劵遍邀各生家屬及各界蒞會參觀適是日天雨故順廷至天晴方能舉行 
　　總商會反對新稅本月九號爲蘇州總商會常會期由到會各業會董提議政府　行所得稅並更定印花稅法簿摺增加至一角兩事應詳加討論僉謂釐金惡稅未除又復厲行新稅人民擔負難支議决電部懇請免予實行電文如下北京大總統國務院財政農商部鈞鑒迭奉明令創行所得新稅並更行印花稅法支票均貼一分簿摺改貼一角等因商民震駭蹙額喘驚節經開會勸導僉稱民國鹽摇迭遭政變工商凋敝財殫力竭釐金秕政未除新稅厲行重叠脂膏已竭擔負難支環請籲免實行等語伏查所得稅先定徴收五項其二三四五各項專重取之於商印花推行未久法定十元以上起貼旋改十元以下今又以二分簿摺驟加五倍之重似乖共和國家納稅平均之例亦非中央政府提倡實業之心旣據各業迫懇理合代爲電呈鈞座俯念商艱恩准分别緩免實行出自仁施無任感荷蘇總商會會長龐延祚副會長蘇紹炳曁全體會輩同叩靑 
　　公社將設聯合會蘇州城内各處巿民所组織之巿民公社歴年以來成績頗著且於辦理地方公益如修路開河等皆能熱心從事但向無聯合機關以致辦理各事每多不接洽處茲聞臨平公社長貝哉安君等擬組織一蘇州巿民公社聯合會將於日内邀請各公社社長假獅林寺開一討論大會 
[鎭江]  
　　拿獲盜犯解縣鎭郡東鄕大港左近龍復順雜貨店於前夜被匪行刦携贜逃逸茲經縣署偵緝隊於七日在東門外邏獲是案盜犯孫王二人解縣訊辦 
　　盜匪拒傷事主徒邑西鄕平昌巿小王莊周姓家於昨晚二鼓時突來盜匪數人各持利器衝門而入嚇禁聲張翻箱倒篋搜括遺並拒傷事主一人匪即携贜揚長而去翌晨周姓來城報告官廳請緝盜黨究辦未識能即行破案否 
　　視察員之行蹤敎育廳特派算術理科視察員吳君家煦於五日由寗蒞鎭暫駐行旌六七兩日視察城内外高小及國民各學校八日上午九時在縣敎育會開談話會刻己由勸學所函致各學校轉知算術理科敎員一體與會 
　　米價復漲原因鎭埠米巿近因有人在江干採辦大批米糧打成包子私運出境加以江北上江等處之米船到鎭稀少致昨今兩日上等　米每石又漲六角 
[揚州]  
　　請調緝私防兵通屬駐防之緝私某營軍官某奸佔孀婦宗祖氏之女前經該氏在運署指控當經運使訓令緝私楊統領查辦迄今未得發落現該地公民蘇仰蘇等鑒於該營兵之蠻横復具情在運署稟訴並請調防以恤民隱 
　　河壩劃歸工局淮北三河壩向歸運副委員啓閉現省議員顧作賓等擬將該壩劃歸運河工程局管理以利農田己在省會提議咨省署轉鹽務署核奪矣 
　　錢莊捐助振欵揚州各錢莊爲捐助北方振捐事在該業公所勸募結果慶源華隆德餘恒泰祥等三十莊連同人共捐五千八百三十一元彚交本埠北方籌振協會轉解災區 
[南京]  
　　關於義賑奬劵之部電軍民兩署昨接内財兩部辦理義賑奬劵處來電云查義賑奬劵業由内財兩部會同發行並經内務部將章程通咨并電請協予提倡各在案此項奬劵專爲　集賑欵而股在購劵者不僅可得　金抑且共　善舉與普通奬劵性質良有不同第一期正　奬劵已於本月二十五日發行除由各商會分别銷售外茲擬請由尊處認購并代銷正副劵各五百張夙諗我公熱心救濟必予贊助能否如數購銷抑酌認若干張以一次爲限　示提倡無任企盼如荷贊同即希電示數目並飭滙劵欵當將奬劵照數寄上用特電達諸希諒察逕復本處電報掛號六五八六並以附聞内務部財政部辦理義賑奬劵處微印 
[嘉興]  
　　部員演講國語部派攷察各校敎授國語成績專員黎敬煕於日前蒞禾赴各校視察查禾邑各校敎授國語雖經幾度之研究然訛誤仍多一時殊難糾正縣敎育會特邀黎專員於九日下午三時在敎育講演廳講演國語要義並解釋國語敎授方法各校敎員之前往聽講者頗形踴躍 
[九江]  
　　杜威博士將到潯杜威博士准八號由漢口抵潯省敎育會已電九江縣敎育會代爲招待此間第三中學第六師範南偉烈學校曁敎育會擬開一聯合會歡迎會並請博士在潯演講一日再行晋省届時必有一番熱鬧也 
[濟南]  
　　烟　汽車路之爭論烟濰路開工一事烟台各界對之異常注意日前致電趙處長要求改爲兩端并舉旣可省時又用人較多災民尤爲有益當經趙處長電駁而烟台各界仍决意力爭一方面由證劵交易所聯絡各團體拍電交通部請飭路工處照此辦理一方面派人向趙處長接洽及至日前商會開會時由澹台會長提出此議擬到路工處與趙德三交涉務使兩端並舉并催促早日動工衆董事無異議即推澹　會長親自一行澹台會長當允瞻任惟要求再舉一人同往遂又推舉陳少奎君衆贊成又因會長赴省商會公務應有副會長完全負責副會長叢殿卿要求派人助理又經會長推曲殿卿沙松菴牟安堂吳敬之四人衆俱同意聞澹台會長與陳君俟有便輪即行啓程 
來函 
[安徽公立法校來函]  
　　逕啓者敝校不幸自胡寅旭去職委任丁述明接辦羣情駭憤查丁係北洋法政速成科畢業曾任直隸河南某某縣知事積有資財前以奔走某權要獲充懷寗公益维持會分會長蠅營狗苟劣跡昭彰夫以貪凟官僚倪氏走狗旣無資格又無學識更無人格以若而人者長吾皖民治發源之法政學校爲害至鉅且丁到校之始乘四人大轎並着亡淸官靴儼然知事履新之氣象見者爲之騰笑至其到校後未及半月措置乖方殊難細數雖開訓話會一二次語言無味學理茫然并自認爲公益維持分會會長聽之令人作三日嘔似此腦筋腐敗心襟污穢實屬玷我法校誤我靑年辱我全省敎育同人等誓不能承認其久踞敝校除分告各機關及各界外特請貴報館一致主持正義力予援助排此貪徒法校幸甚學生幸甚全省敎育幸甚安徽公立法政專門學校學生公叩 
雜評一 
[川粤之督軍（默）]  
　　吾嘗謂廢督當自西南始以除滇黔名義已廢者外其他各省皆有可廢之機也而今日急宜先行者厥惟川粤兩省 
川自川軍得渝後所謂野心家者巳有爭督之機予熊乎則劉派爭予劉乎則熊派爭况熊劉以外又有爭之之人焉故宜速廢以絶爭督之根 
粤自粤軍回省後所謂有力要人皆有讓督之心湯以督印送陳而陳不受陳以督印還湯而湯不受且湯陳以外無一不表示其讓之之意焉故宜速廢以成讓督之志 
然謀廢督於爭督之中其勢較難謀廢督於讓督之中其勢甚易今粤旣以督軍爲閒田閒田之廢豈尙有問　哉故川　之廢督尤宜以粤始 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國敎育會聯合會閉會紀]  
　　昨日（十日）下午二時全國敎育會聯合會行閉會式到會代表二十七人先由主席黄任之君報告提議案及議决案件數開會經過情形並致閉會詞述個人對於以後聯合會組織方面之意見三層（一）分組討論重要問題請會外專家共同討論（二）討論學術問題須取研究態度少用决定形式（三）利用開會時期請中外名人到會開大會講演繼述全國政治中心在國民全國敎育中心在敎員希望參與本會維持本會者多屬實施敎育之人然後本會之信仰孚基礎固願各省區努力進行以達此點末更希望本會此後以實行提倡新敎育之精神云云次浙江代表李俊夫君代表各代表致謝江蘇省敎育會招待之厚意繼希望各代表返省後竭力推行本會議决各案次聯合會招待幹事主任莊百俞君述此次招待不周良深抱歉並述個人對於本會之意見（一）廣徴各方意見（二）充分研究重要問題（三）推行議决各案（四）報告施行結果次山西代表張蘭亭君述上屆山西開會與此次上海開會招待上之異點並致歉詞次福建代表鄧萃英君述希望各省注重學術研究之意次江蘇代表沈信卿君述六次開會情形並希望敎育界此後注意民治精神敎育末江西代表龍欽海君演說民治主義重在實施並謂大會中提出請定民治規模及範圍以維敎育根本案即本此意云云六時歡呼而散 
[鄧芝園在靑年會演講紀]  
　　鄧芝園君學識甚富即將開之厦門大學校校長也昨晚八時鄧君受靑年會之請往該會演講題爲『敎育與社會』聽者百餘人由該會幹事鈕立卿君等殷殷招待并介紹鄧君登壇鄧君遂就席演講略謂今夕之演題爲『敎育與社會』吾人第一須知敎育與社會之關係甚爲密切質言之無社會固無可言敎育然有敎育之社會方可稱爲社會若社會而無敎育則又安有社會之可言由此可知敎育與社會實不可須臾相離也且敎育之眞正目的爲何此吾人之所當詳細研究者夫敎育之目的豈爲錦衣玉食與輪奂之居室乎蓋爲養成人人爲有益於社會·服務於社會者而已故有社會而後有敎育有敎育而後有社會人生今日果宜若何了解此二者之關係·與目的·而努力以進行也哉云云約九時許始散 
[全國學生會歡迎陳嘉庚紀]  
　　昨日中華民國學生聯合會總會借座一品香歡迎毁家興學之陳嘉庚先生陪宴者爲黄任之沈信卿鄧芝園郭秉文黄孟圭李登輝李達杜月蟾許劍秋張傑人張其軒諸君首由主席狄侃致歡迎詞後陳嘉庚先生演說誠懇樸實愛國家愛靑年之情溢乎言表演畢攝影而散 
[泉漳會館歡迎陳嘉庚之餐會]  
　　昨日下午一時泉漳會館開餐叙會歡迎陳嘉庚君及華僑代表戴正中李淸泉厦門大學籌備員鄧萃英黄琬等（一）主席郭兆錕報告開會理由即請吳應培致歡迎詞吳君先述陳君之歷史末謂陳君之熱誠興學爲國家造就人才不特吾鄕之榮亦全國之榮（二）陳嘉庚君致答詞後隨作長篇演講大要約分兩項（甲）認敎育爲救國根本計畫故有籌備大學之必要（乙）述國步多艱桑梓糜爛勉同鄕應分財力作愛國愛鄕事業（三）鄧萃英謂大學應有之目的（甲）研究獨立學術（乙）集中中國人才（丙）培植實業人才（四）毛一豐謂大學旣得陳君擔任此後吾人應致力中小學敎育至桑樟糜爛應組織團體促進地方自治則官僚武人便無所肆其毒云云至四時席畢撮影而散 
[賈季英將次赴美]  
　　省立第二師範學校校長賈季英以現時敎育制度日新非躬歷歐美參觀考察不足以共借鏡爰於　季晋省　會時發表意見議决親赴美洲考察彼國敎育實况同行者聞有六師校長蔣乃曾南菁中學校長袁希洛敎育廳科員蔣拱宸·省議員吳福康·與賈君等五人定行期爲一年所遺二師校務經賈君倩由敎務長朱香晚君代理一俟覓有公司放洋船隻即將首途出發云 
[江淮同鄕會贊助廢督]  
　　江淮旅滬同鄕會因廢督事致北京江蘇旅京同鄕會函云北京江蘇旅京同鄕會諸先生公鑒自報載蘇人爲廢督運動業經在京集會討論積極進行并聯合各省旅京同志爲一致之行動聞加入者已達十四省區奔走呼號倉皇都下大有不達目的不止之勢夫民治唯一之障礙物厥惟督軍制督軍一日不廢除即民治一日不發達久爲現時人士所公認况吾蘇所受痛苦視各省爲尤甚遠固無論近則兩爭財廳長均督軍爲之中梗且蘇人治蘇之主張卒未蒙當道之察納此皆吾蘇三千萬人民所當引爲奇恥大辱務請堅持毅力抵死以爭敝會不敏願結合各自治團體以繼於後謹布悃臆伏維亮察云 
[任筱珊由京返滬]  
　　前滬寗杭二路局長任筱珊於日前因奉交部電召晉京現公事已畢於前日乘滬寗路特别快車返滬 
[滬南工巡捐局對法商之聲明]  
　　滬南工巡捐局姚局長前因法商自來水公司借地埋管一事曾經江蘇許交涉員來函内附所訂之草合同一份巳由法商將該合同條例修改當卽開會與名譽各董事逐條研究之下因其將所有字句頗多更變殊與華界主權有關萬難通融且事關外交不得不審愼從事現經姚局長將該法商所修改之合同仍行送請許交涉員轉知該法商聲明一切務須依照前議進行方爲有效云云 
[管理德僑辦法之部電]  
許交涉員昨奉外交部佳電開查德國人民入境原以特許爲限如有私自來華并未有許可人境護照其進口時一經查出即應由地方官廳攔阻登岸惟查近來各省埠時有未經特許之德國僑民請求通融准予登錄若概予追加許可殊非鄭重之道茲經本部呈准嗣後關於各該僑來華除入口時仍應照章查騐外其業已入境請求追加許可准予居住者應由地方官廳查明其從事何種事業品行是否端正令其取具當地和領或殷實洋商切實保證一面出具遵守中國法律切結再由地方官給予准其居住執照隨時報部備案除分電各省區各交涉員外特電該員遵照辦理爲要 
[寳山縣無俄國郵局之呈報]  
　　許交涉員昨據寳山縣知事呈稱前奉鈞令奉外交部電飭查境内有無俄國郵政信局及兼辦郵政儲金尅日查明具報等因奉經通函各巿鄕經董查明去後茲據吳淞高橋劉行楊行羅店廣福各巿鄕經董印書畦等先後至報各該巿鄕地方并無俄國人設立郵局交換郵件亦無郵政儲金等事理合查明據實呈報請即彚案核呈外交部以重外交云許交涉員當即批科彚案辦理矣 
[荷蘭選任浚浦顧問員之函知]  
　　本埠濬浦局顧問原由本埠商輪噸位多數之國派任自我國與德國宣戰絶交後濬浦顧問員祇有英法日美及我國所派之五員而闕德顧問一席迄今業已四載茲聞江蘇特派交涉員許秋颿接駐滬荷蘭總領事來函略謂頃奉駐京本國公使來函内開濬浦顧問員一席現已選任紀恩納君充任該員列席與議時希函轉該局查照等因許交涉員准函後業已函致濬浦局查照矣 
[美公使二次赴杭消息]  
　　美國公使克蘭氏近擬携眷屬及秘書等由京來滬轉車赴抗　　　　西湖風景江蘇　派公署已接外交部電令以美克蘭公使出京赴杭之期約在本月十六號希卽妥爲接待　護并希轉知路局預備花車云 
[斛司增加斛力之磋商]  
　　本埠南北兩巿發米各行斛司要求增加斛力動議以來因米店不允迄未解决至前日决議於舊曆初一起實行罷工昨日至期各斛司遂相率罷工雖有少數仍　聽行家之勸下河開斛被南巿某米行斛司數人以若輩破壞團體上前干涉經米業董事錢貴三君向　斛司開導並由閘北斛司代表高永泉酌商錢董准予每石加錢四文翌日准定開斛此項斛費飭令自向米店收取斛司則要求須憑行家允許錢董謂如不肯允諾各行山學徒自行斛量不用斛　於是已有多數贊同所有河下起岸上汽車之米石由小工搬運每石向來參差不一現亦議定每石給力十四文以後一律大約今日可照常上工矣 
[女靑年會體育師範之新敎員]  
　　本埠荆州路三十七號女靑年會所辦之女子體育師範近聘白斐勒女工（MissVeraBarger）爲敎員白女士於體育訓練一事頗有經騐且於歐戰時爲美國軍營中女子娱樂領袖之第一人又在華德將軍Funston軍營之鄰近爲一般靑年女子特設有益之娱樂焉女士近在美國之西南諸省研究礦油工人之娱樂問題女士（一）白斐勒女士（二）女靑年會會員家之男孩（三）女靑年會體育師範畢業生 
爲美國納勃拉斯加Ｎedraska大學之畢業生此來實爲中國女子提倡娱樂之先導女靑年會特聘以敎練靑年女子藉以振發生命上之愉快云 
[交易所李孤帆致大陸報函]  
　　對於黄申錫函之駁覆 
　　大陸報記者台鑒昨閱貴報所載黄申錫函對於余前日駁其所舉本所違法之點作强詞奪理之辯論殊覺可笑余自不得不再行駁覆以明眞相余乃交易所辦事員而非理事本所對於黄議員之提議原文即日將發表正式之辯正今余之辯正則以私人資格也本所執照將由理事李雲書君由京帶來李君現尙在京到滬之期未定余何能擅爲確定至謂執照必攝影登報於法律事實均非必要此層可不必多辯黄議員謂華商證劵交易所請領執照在前殊屬大錯殊不知本所營業種類證劵一項於民國六年二月間經農商部批准物品一項亦於民國七年四月間批准至民國八年六月初又接到農商部訓令第五六九號特許本所先行開辦而華商證劵交易所則於民國九年二月二十三日未經一切法律上之手續遽行自由營業其内部組織與買賣方法與證劵交易所法大相違背黄議員於此種情形完全隔膜豈不可笑本所開始營業即以農商部第五六九號訓令爲根據絶不違法也交易所股票在本所自行買賣爲股份組織之交易所之通例東京株式取引所·與上海日本取引所·皆然即華商證劵交易所之股票亦在巿塲　賣　以價路公佈於衆甚至麵粉交易所本不以證劵買賣爲營業亦以其股票在該所許人買賣故本所股票在巿場買賣决　違法也本所保證金早已呈請農商部指定銀行存儲未經批示查存儲此項欵項之銀行必須有代理國庫之權而中國有代理國庫權之銀行不止一家何所適從安得不請部指定乎報紙雖有登載本所職員自作買賣之說但僅憑謡傳毫無實據不負責任本所當然無更正之必要也本所經紀人執照雖未領到但政府旣特許本所先行開辦則特許經紀人營業亦不言而喻因交易所不過爲經紀人營業之機關實行營業者乃經紀人如交易所無經紀人何能開辦耶又余確知華商證劵交易所經紀人執照亦未領到黄議員並不提及殊不可解本所開幕以來從事交易者盈虧固時有所聞然因此自殺及破産者則絶無其事黄議員旣有所聞何不將自殺或破産者之眞實姓名　白宣佈况本所只知依法營業外界設有投機不利者本所不負責任此各種商業皆然豈交易所有擔保投機者必能獲利之義務耶黄議員謂本所與日人中華企業社有關係此說出於上海日人所設之經濟日報該報爲日人取引所之機關與本所立於反對之地位故嘗造謡中傷本所本所曾經致函該報更正豈黄議員未見之耶黄議員謂股東塡册可如願塡製信如此說則各公司之股東名册皆爲僞造並可硬指各公司皆有外股矣世界有此理乎 
[漆業又起齟齬]  
　　本埠南北巿漆業工匠工資經迭次之要求已加至每工大洋四角邇因各店主每工扣取漆業公會善舉洋一分致各工人羣起反對在外分發傳單通知全體工人暫行停止工作以期達到目的而各店主則以各工匠工資原祇大洋三角三分嗣因米價驟漲復加洋五分七釐以資貼補並念漆業工人貧苦者多凑足大洋四角僅扣一分撥充漆業公會經費如有貧苦漆工病故可至該會領取棺木殮費對於工人方面待遇不可謂薄現聞店主方面巳延某律師爲代表擬分函各捕房預防决裂矣茲將工人方面所發傳單照錄於下敬啓者現因漆業各號主捐扣工人每工大洋一分今漆業各工均不承認一致反對請各老司務各盡義性定於初一日公議决定一律暫停目的達到仍可工作南北漆業工人公啓 
[續誌草泥灣之越貨傷人案]  
　　浦東大團鎭花販胡叙松（前報誤叙生）之花衣船在草泥灣（前報誤爲草頭灣）地方遇盜行刦嗣經鄕民截獲二盜等情已誌本報茲悉出事之夜各鄕民追捕僅獲空船一艘棉花九十二包悉數爲盜刦去盜已携贜遠颺並未追獲至船夥李錫香確被盜殺斃其屍身至第三日撈獲身上有刀傷八處當經報請南匯縣朱知事派員相騐飭屬成殮除飭警探跴緝外復於昨日移文本埠各官廳請爲協緝 
[獲解鉅刦案犯彚紀]  
　　搶刦水警槍械並連刦奉賢縣境胡家橋保衛團槍械又掠刦懋興典當等案犯業經緝獲二名解送警區署訊辦在案茲悉該二盜係由駐紥松江新橋水警第一區所轄之巡船官警緝獲并在該盜等身畔搜出金戒二十二只大洋四十元就近解送松江縣公署訊辦昨又在新橋附近河内撈獲快槍四桿子彈半箱亦已一併解送松江縣署暫存矣 
滬杭鐡路莘莊車站巡警唐福生前日（九號）查有形跡可疑之二人在硬旗軌道處徘徊當向盤詰言語支吾爰即拘站詢問一爲王進義一爲嚴心文均巢湖人查其身上帶有現洋二十餘元鈔票二十餘元確爲搶刦水警槍彈及胡家橋典當案之眞盜巳據直認不諱立卽解滬呈請南站楊巡官核辦昨爲駐滬第一區第三隊王隊長得悉當即函致滬杭路局總巡略謂本月五日敝區所轄之奉賢縣屬胡家橋懋興典當被刦一案幸於九日經貴路楊巡官督同探警在莘莊拿獲盜犯王進義嚴心文二名案關鉅刦相應函請貴總巡准將該二犯飭交李得標顧春根帶案質訊以憑領緝逸犯云云 
[小輪遇盜脫險]  
　　立興小輪公司之立安小輪本月六日由滬開往湖州夜半十一時駛至蘆墟附近河面突有匪船多艘先泊該處岸灘匪均站立岸上手持快槍猛擊小輪勢甚兇横喝令停輪該輪舵工急開快輪而逸始得脫險然艙面窗格均爲槍彈擊破幸搭客均各無恙該小輪於前日返滬後報由該公司於昨日函請水警第一區總署要求查緝並請派調師船駐泊蘆墟港面藉資保護 
[厦門所招新兵來滬]  
　　閩省厦門鎭守使署因須招募新兵特派副官巢安瀾前往山東徐州等處招募業由巢副官在該二處募得新兵約有二營暫緩來滬而巢副官昨先率領新兵六十餘名偕同抵滬刻就南巿高昌廟同德里十二號門牌租屋暫駐以爲招兵接送處所有山東等處己招之新兵昨經發電着令押令委員趕速一併送滬迨至齊集本埠再行覓定商輪儎回厦門編制成軍云 
[國民大會策進會之電函]  
　　致國務院電北京國務院鈞鑒報載軍署奉中央電令指敝會爲非法團體宗旨乖謬飭各電局扣留電信等語不勝惶駭國事阽危非合國人全力無以圖存同人爲促成救國之舉集合純粹農工商學團體組織敝會本埠公團參與者一百餘外埠商農敎育等會加入者十餘省宗旨在終止革命共同建設政府指爲非法顯係仇視人民國家爲人民所公有不能任少數人終於斷送强權迫壓在所不計究竟中央有無此等電令乞即電示以釋國人疑慮國民大會策進會叩灰 
　　致何代使函茂如代使鈞鑒敬啓者閱八日本埠新聞報載上海縣知事署奉鈞署函内有指國民大會策進會爲非法團體宗旨乖謬並云前奉中央電令各省區一律嚴密注意飭令各電局扣留往來電信等語不勝駭怪數年來人民迫壓於非法勢力之下内面稱兵搆亂外而借債賣國迄於今茲國幾不國亦忍無可忍因主張以國民大會解决一切糾紛中外輿論認爲最合法之舉動同人本良心職責爲促成此救國之舉集合農工商學團體組織策進會成立以來本埠參加團體達一百餘完全上海工商界著名團體爲中外所信仰外埠如各省區商會農會敎育會以及其他公團贊成加入者達全國各省區之多數（附上本外埠加入團體各一份）迄今兩月辦事會議概取公開同人等差信爲純粹民意之結晶爲國内最正當最偉大之組合鈞署近在咫尺寗無聞見乃亦貿然以非法二字相加是認良心救國者爲非法必認殃民禍國者爲合法矣稍有天良當不顚倒至此今日純潔高尙之人民激於愛國熱忱政府動以爲非法行動任意摧殘國家一綫生機之民氣恐將隨之澌滅欲免覆亡其可得乎鈞署雖國家軍事機關然組織份子固無一非國民對於國民救國行動當然具同一之觀念深恐無知諜報揑詞聳聽致滋誤會除逕電國務院申明意旨外特檢奉本會章程印件等至祈鑒察究竟鈞署對於本會有無上列事項乞　日惠示以釋國人疑慮母任企盼專佈云云 
[各方面之籌賑聲]  
　　華洋義賑會華洋義賑會昨據直隸查災員吕士龍君報告深縣高糧每斤値銅元七八枚小米每斤値銅元十一枚玉米每斤銅元八枚災民多食野菜及樹葉等於旱災最甚之時流行霍亂病症自得雨後已稍減輕前日郎里村病故三人皆係霍亂或云因飢餓所致計該縣極貧八萬餘人次貧九萬餘人又武强縣高糧小米價與深縣等惟玉米稍較昂耳該縣極貧男女大小共五萬數千餘口次貧在四萬口左右又安平縣高糧小米玉米價均與深縣相仿該縣極貧六千三百八十六人次貧一萬一千三百五十五人三縣中以深縣災情爲最重該會又接松滬護軍使署函略謂准第六屆全國敎育會聯合會山東代表函以由津逃荒難民來滬已到兩船續來者尙不知凡幾懇祈會同滬上各慈善團體迅籌安插等因當即日函知淞滬警察廳上海縣公署迅予妥籌善後並分函慈善救濟會曁中國濟生會請其共商救濟良法茲准濟生會復函略稱北方飢民當道來滬覔食無從殊堪矜憫惟敝地方歴來遇有外來難民因旅滬難活求遣回籍但經調查屬寳即爲設法資違並代備船票押送上船俾其遄歸故里至此次逃荒來滬之衆與尋常難民不同如若立時酌給川資送其回北仍無異驅就死地近乎不情若一一代爲設法安插誠恐愈來愈多即合滬上各善慈團合力辦理恐亦無此力量再四思维惟有仰請再賜轉函華洋義賑會妥籌善法一面電咨北省隨地截留聽候振濟無令南來徒增困苦至義賑會議有辦法或須本地善團扶助則敝會自當量籌協濟决不漠視等因查北方災民紛紛在滬旣不忍坐視不救聽其凍餒將來爲數愈多勢又不能一一安捕代謀生活其困難情形誠有各濟生會所云者貴會爲上海籌賑總機關對於此項災民應如何量予安插及電請北省當局勿令南來之處度有卓裁函准前因相應函請查照籌辦爲荷云云 
　　仁濟堂仁濟善堂昨接北京施督辦電云廣仁堂仁濟堂諸位善長公鑒武安急賑已由唐慕潮兄分局散放麥種高粱銅元惟撥欵有限頃接唐慕潮兄來電謂僅可支持一月並稱詳詢武安查戶諸君咸以今冬非賑不生者約有兩萬戶以上若往哈埠辦糧四萬石已足分布若放欵非再放銀六萬元不可棉衣極少需五千套囑速設法以竟全功云云查武安山路崎嶇交通不便各善團均難頋及災情復較他處爲重敝處旣已散放在前不能不始終其事無如經辦區域遇廣籌欵無多以致匀撥維艱夙欽宏抱一視同仁用特轉爲呼籲務懇鼎力援助或派人携欵往賑或籌欵若干交敝處辦理統乞酌定迅賜電復俾慰武安羣黎嗷嗷之望無任企禱施肇曾靑 
　　廣仁堂上海廣仁善堂魯湘豫義振會赴魯查振員劉鶴莊來信云昨抵魯省曾已電聞據本省災振公會分赴災區詳查極災計臨淸館陶無棣等九縣共四千九百六十村共極貧一百九十三萬四千九百十六口次災十一縣共極貧一百四十萬零四千餘口又次災十二縣共極貧四十四萬零五百口列爲極災者上年麥秋兩熟全歉本年寸草無歸以農爲業者將何度命指爲次災者僅本年兩熟無收其情雖苦不過目前尙可苟延至災情狀况以西北邊境爲最苦死亡流離無地不有惟死狀不同罄竹難書入冬以後災情日緊一日若至來春將有人死如蔴之慘諺云水災頭旱災尾誠不謬也務乞注意寛籌春振千萬千萬要緊要緊云云 
　　靑年會賑災音樂大會預誌上海基督敎靑年會近見北省旱災蔓延甚廣爰發起賑災音樂大會定於十一月十一日（今日）晚九時假座靜安寺路夏令配克戲院舉行所得之欵悉解災區以救災黎茲將該會秩序錄下第一段（一）單聲獨唱（脫利門君）（二）鋼琴獨奏（亞來君）（三）獨唱（歐林和女士）（四）胡琴（稅勞特君）（五）獨唱（悖羅那君）（六）雙音合唱（歐林和女士田爾生夫人）第二段（一）獨唱（蘇利文那君）（二）鋼琴獨奏（亞來君）（三）獨唱（脫利門君）（四）胡琴（稅勞特君）（五）獨唱（歐林和女士）（六）獨唱（悖羅那君）（七）雙音合唱（歐林和女士田爾生夫人） 
[華僑聯合會改選職員紀]  
　　本埠華僑聯合會於昨日開會改選職員到會者有該會會員及此次爲三門灣事返國之華僑代表及暹羅返國採辦國貨之華僑陳欣木君等數十人由李登輝主席報告開會宗旨及本會經過情形略謂本會自去年規復以來至今各情形已於昨晚歡迎宴會時由董事許冀公先生報告一切現適代表諸君在滬所以特開大會改選正式職員以圖會務之發達繼謝碧田報告所擬以後每月預算表丘心容起謂當先選職員後議預算并須先决辦否後决續辦崔通約提議先選新職員曹讓之提議舊職員辭先選新職員崔通約提議先選董事十五人再由董事中複選會長丘心容附議多數表决選舉結果簡照南等十五人當選董事簡玉階等五人爲候補繼馬玉山演說維持辦法丘心容演說聯絡海外團體之切要王蔭喬提議應募基本金以爲永久之計及三門灣經過情形並以後應各設法云云時已六句鐘遂散會董事姓名如下簡照南·馬玉山·歐彬·李登輝·陳炳謙·謝復初·謝碧田·郭樂·曹讓之·丘心容·吳應培·郭標·蕭楚南·許冀公·梁創·候補者簡玉階·胡道南·鄭藻森·崔通约·張蓮溪 
[國内各輪船運貨進出口紀]  
　　進口貨（寗波）太古洋行之新北京輪船昨自寗波抵滬裝來之貨計花餅一千件乳腐一千六百七十件棉花三百五十包竹筒一百五十件小竹一百件竹根七十件杉木二十根烟葉五十九件欒材六十件錫箔三十六件草席五十件銀洋一箱雜貨 
 
 

Page 11

 
 
十六件又寗紹公司之新寗紹輪船裝來之貨有竹頭三百五十五件洋紗七十包蠶豆五十六包草蓆五十九件草帽二十件　蜅二十件舊袋二件雜貨四十三件（長江）招商局之江華輪船山長江來申裝來各貨有烟葉二百五十四件水靛五百零三桶棉花二百包黄豆三千四百八十九包小麥三百三十五包靑蔴三百五十件大麥一百零一包生漆一百十七桶藥材一百六十四件桐油一百六十桶水烟三百二十七件布七十件雙連紙六十件黑棗三十九包聽油十七箱米二十包茶葉茶梗十八件牛皮十八件水銀十件絲緞十七件雜貨一百六十件又怡和洋行之聯和輪船昨自長江裝來黄豆·白米·小麥·三項共八千零九十五包牛骨三百件土酒一百件白苧蔴三十五件又爆竹一千一百九十五箱香烟二百十九箱鴨毛及牛皮九十四件小銀元五箱板炭十件蛋桶綢貨三件瓷器一百五十六件其餘雜貨八百六十一件（牛莊）招商局之圖南輪船從牛莊到申裝來各貨計芝蔴一千零四十包鹹魚羅卜瓜艿等三百八十八件土野參一百二十八件水菓一百六十二件黑豆二百十一包簍油一百五十件簍酒一百零七件魚乾一百七十一件猪鬃六十六件顔料三十七件月石九十件綢子十一件鹿耳筋蛤土蟆計十三件活鹿八只雜貨二百二十四件（福州）三北公司之寗興輪船由福州至申裝來各貨有茶葉一千六百四十三件紙頭八千八百三十三件簍炭二千件木板三千件扁擔一千根樟木五百三十件笋乾五百十三件綢紙一百六十件鹹草一百件大箱子四十只桂元三十一件（温州）招商局之愛仁輪船昨由温州裝來之貨有桂元三百五十一件烟絲一千五百十一件茹粉三百八十二件紙頭九百九十二件烟筋三件雜貨一百十件（烟津）昨日招商局之新銘輪船從煙津裝來棗子一千零九十六包生梨二千二百四十八擔杏仁三十八件瓜子·葡萄·五百包烟絲二百零三件香油三十三件鹹水三十六件藥材一百六十一件皮貨五件 
　　出口貨（寗波）太古洋行之新北京輪船當日裝去之出口貨有糖一千一百十六包麵粉一千一百包豆餅一千零八十件白米六百八十六包點銅二百件藥材九十二件茘乾七十三件靛靑五十桶烟絲四十三件烟梗四十件白籐四十件瓜子十五件棗子十三件雜貨七十三件又寗紹公司之新寗紹輪船當日裝赴寗波之貨有白米一千三百二十八包花子六百二十四袋花生五百六十三包麵粉六百包黄豆五百五十一包棉花三百包香烟一百二十四箱鐡二萬一千擔石粉一百件洋布七十四件水果三十件雜貨三百四十六件（港粤）太古洋行之新寗輪船昨日裝赴厦門之貨有麵粉一萬零五百包生梨八百十件洋紗四百七十五件黄豆四百二十五包棉花三百四十六包銀洋三十箱白米四十二包土酒四百甏冬菜一百件靑蔴一百五十八件金針菜四十九件芝蔴六十七包裝往香港之貨有麫粉五千包銀元寳五十三箱計二千一百二十隻洋紗三百七十五件黄豆六百二十五包空桶五百件乳腐六百件棉花一百十包藥材一百三十一件棗子二百零二件皮蛋一百五十件茶梗一百二十四件土酒六十六甏瓜子六十二包生梨五十二件栗子五十三件鹼菜四十五件綢子十六件銅羅二十一件杮餅十六件水銀顔料七件又裝往廣東之貨有麵粉一萬五千包生仁一千三百九十六包黄豆二千零十八包白礬一百五十包乳腐四百件芝蔴七十四包上紙三十五件洋紗七十件綿花五十四包藥材十九件鹹菜三十二件瓜子十包顔料二件雜貨一百二十九件又有怡和洋行之廣生輪船定明日開赴港粤昨日先裝之貨有黄豆及花生仁六十包（營口）招商局之圖南輪船當日裝出之貨有麵粉二千包磁器三百十二件靛靑三百桶香烟二百箱洋布洋紗一千七百十九件水果一百二十四件鐡一百九十九擔白米一百包土酒一百十甏藥材九百七十件洋紙五十二件蔴袋五十件桐油一百桶竹掃九百件雜貨一千二百零九件又轉牛莊之貨磁器四百件烟絲三百九十三件茶葉一百八十八件藥材六十七件竹篾五十件（温州）招商局之海晏輪船昨日裝往温州之出口貨有白米五千一百四十一包黄豆三百零三包糖二百六十八包飛花二百四十包洋布一百五十四包鐡一百七十五件蛤干一百七十件紙頭二十件靛靑十二桶顔料參及雜貨二百七十六件（長江）招商局之江永輪船昨日裝往長江各埠之貨有紫銅四千塊糖一千包洋布六百件雜貨約二千件（大連）恰和洋行之怡生輪船定今晨往大連牛莊除昨日已裝有蔴袋一百四十七件外又續裝香烟四百箱紙頭四十件靛靑八十桶鐡塊二百五十擔洋紗二十件花衣五十包小包紙四百件（烟津）招商局之新銘輪船昨日在上海裝出之貨有白米六千包麫粉二千袋洋布四百八十五件鋼鐡一千擔橘子九十一擔香蕉二十擔橄欖十件石羔五十件顔料四件錫箔十件筆桿二十件香烟二百箱紙頭五十件生漆六十桶茶葉四十七件靑蔴四十七件包紙一千零十六件彩蛋五十甏其餘須俟續裝至前裝天津之貨爲洋布五十一件漆油五十桶麫粉三千九百包白糖二百三十九包水果四十八件蛋二十八簍洋燭二十五箱紙頭二十件鐡器一百件 
[外洋輪船之行蹤]  
　　意國輪船公司之波斯號Persia自九月二十六號從德里雅思得開出後現該公司接到電告下星期一可進口來滬大抵在申停留兩天即開赴東洋須至十二月初旬始可運貨還意又好時洋行駛行德荷之根尼安號Kangean自上月杪到申後即經開往日本茲悉該輪定本月二十五號由東洋還滬二十七號開赴阿姆司得旦及漢堡又福來輪船公司之西愛維思號Westjuis自上月二十三日離開美國之新金山來華將於下禮拜二到日本之横濱二十號可抵神戶大約二十三日離東洋來滬當在二十七號進口定出月七號開往西雅圖又法國郵船公司之安得來彭AndreLebon號已於本日（十號）從法國之馬賽開出約十二月十五號到上海又有日本郵船會社之鳥羽丸TobaMoru本月初旬由美國載來鐡道鋼軌及各種鐡器在申卸淸之後便即開還日本現定本月二十五號取道巴拿馬開往美國之紐約中國郵船公司南京號前於四日離滬現悉己於九日出横濱起椗取道火奴魯魯駛赴舊金山矣昌興輪船公司日本皇后號已於九日正午由香港開行來滬預定十二日淸晨二時到吳淞搭客由亞歴山大渡輪送至工部局碼頭約在上午九時半登岸下午三時三刻仍在該碼頭由原渡船送客至淞登輪以便四時起椗取道長崎·神戶　横濱·維多利亞而至温哥武本埠搭客如有行李須於十一日下午三時以前趕送四川路該公司云 
[測繪滬閔間汽車路線之布告]  
　　上海縣知事公署昨發布告云案據漕河涇曹行鎭顓橋塘灣北橋閔行等鄕經　張宗福劉增祥施其光錢椒戴元貞朱承鼎呈稱經董等接准本邑紳士李顯謨黄申錫函稱路政爲自治基礎商務實業尤賴交通利便以資發展前江蘇民政長應曾規定省縣巿鄕道路規程交由省議會議决省路經費且已列入預算前上海縣知事吳亦曾提出全縣縣路議案交由縣議會議决縣路經費亦已列入預算均以事變迄未實行茲内務部規定國省縣巿鄕道路規程公布業經數月而我江蘇省區域内有瓜淸長途汽車路我上海縣區域内有滬靑及上南長途汽事路皆由商民組織公司着手開辦奉賢南滙二縣與上海縣境毗連之處亦於本年春間經該二縣紳士呈奉奉南二縣知事出示　從事測繪可見路政一項在官在民均認爲今日之急務查上海爲通商巨埠而閔行北橋塘灣顓橋曹行朱家行漕河涇距離上海遠不過三四十里近或祗十餘里祗以交通未能利便以致各項事業在在停滯當此實業商務競爭時代自應急起直追藉謀鄕土之利益顯申有鑒於斯擬自閔行起經過北橋塘灣顓橋曹行朱家行漕河涇各鄕至新龍華止闢築幹路一條以便行駛汽車抱此志願已非一日每與各鄕人士談論及此無不極端贊成諄囑發起然是項築路購車經費約略計之非三十萬元左右不可省縣二庫旣無餘欵存儲勢必無從籌撥若增加人民負擔又未敢必其樂從是以輾轉遲迴欲請願而中止者再切念緣木固不可以求魚因噎又豈可以廢食旣有瓜淸等商辦汽車路藉手以行駛汽車爲投資之目的庶公益實業一舉兩得顧創辦是項事業應先呈由農商交通部核准備案而請求備案手續必須具備公司章程計畫營業概算路綫詳圖等各種圖表使非先行測繪則路綫之長短資本之多寡俱難確定各種圖表豈能憑空臆造所以前次顯申晤面台端及各鄕經董討論進行順序决從測繪入手惟非由地方官先期出示曉諭則測繪員到鄕測繪恐啟居民誤會或生障碍爲特函請貴處會同沿路各鄕經董呈請縣署出示曉諭並飭沿途各警區隨時保護一而咨會松江縣署凡經過該縣轄境朱家行地方測繪時一體辦理俾昭鄭重而利進行實紉公誼等情准此查交通事業爲今官民切要之圖不但關於商務實業而地方風氣之文野人民智識之通閉均有密切關係李黄二紳發起擬辦長途汽車經董等無不極端贊同查其規畫由閔行起點以達新龍華尤爲我上海全縣最重要之路綫外勢擴張已非一日一片乾凈土完全主權祇有西南一鄕而推廣租界之謀蓄之亦久浚浦局且有海外鑿通黄浦之議一切有利事業我不急起直追危機隱伏實至可懼此關於主權之重要也奉南毘連業已從事測繪其目的在利便黄浦我旣築路購車銜接一氣利權無限奉南巿政頗多上海接近與海鮮販滬可以添置貨車南北直綫係秦皇馳道載在省府縣志寛闊處約逾一丈以外將來如需此地給價較廉此關於利權之重要也經董等往返函商意見一致先從測繪入手爲一定辦法若不出示曉諭保無誤會而生障碍准函前情除關於松江縣境另文呈請外理合環呈鑒核迅予出示曉諭測繪員生沿途經過區域並飭巡警隨時保護等情到署據此除分令外合行布告各該鄕民人等一體知悉前項長途汽車由地方紳董發起籌辦係爲利便交通振興實業起見現派測繪員生逐段丈量爲興工之預備爾等母得誤會藉端阻撓致妨要務切切特此布告 
[奉賢勸學所擅收學租之道批]  
　　七縣慈善敎育聯合會秦錫田等議决舊松屬欵産暫行辦法後奉賢勸學所長即拉收此項學租經松江縣勸學所敎育會呈請省道各署嚴行取締昨日滬海王道尹發出批示兩則照錄於下 
　松江縣勸學所所長呈爲違法收租蹂躏學務仰祈鑒核嚴行取締以維教育由呈及江代電己悉查松江縣慈善敎育事業前經本道尹呈請省長核示辦法尙未奉到指令據稱奉賢縣勸學所將該縣坐落奉賢學産田租擅自徴收如果屬實此等舉動未免有越範圍已訓令奉賢縣知事依法嚴行制止以維敎育仰即知照此批 
　　松江縣敎育會代電呈訴奉賢勸學所長朱聲鳳率衆闖入奉賢黴租賬房擅收學租由江代電悉查此案現據松江縣勸學所所長呈報到道巳由道訓令奉賢縣知事查照依法嚴行制止在案仰即知照此批 
[西商秋賽三紀]  
　　昨日（星期三）爲旅滬西商秋季賽馬之第三天上午十一時半與賽西人即整轡開始賽跑至暮計共九次茲將得標者紀錄於下第一次二十六馬西人小白蘭代祥茂洋行黄衣黑帽白馬勝第二次十八馬西人大格勒司代西人小顆子黑衣帽靑馬勝第三次九馬西人卜魯那代老公茂洋行湖色衣帽黑馬勝第四次十四馬西人愛極爾代沙遜洋行紅衣黑帽白馬勝第五次十二馬西人香江派子藍衣白帽灰馬勝第六次二十三馬西人愛極爾代沙遜洋行黄衣帽黄馬勝第七次西人海爾代瑞記洋行跑香賓藍衣帽黑馬勝第八次十一馬西人馬勒醬色衣帽黑馬勝第九次十二馬西人史球代西人馬立師粉紅衣帽白馬勝其跳浜之期準定本星期六日（即十三號）舉行昨日西商賽跑香賓之結果第一二萬零八百六十三號得洋十六萬七千二百九十四元四角第二二萬三千二百五十七號得洋四萬七千七百九十八元四角第三六千一百五十一號得洋二萬三千八百九十九元二角其餘馬位各得一千元號數如下二萬三千四百零三號五千七百七十六號二萬二千三百八十四號四千零九十六號一萬七千七百五十二號三萬零二百九十六號二萬三千五百五十八號一萬五千七百十號三萬二千零四十六號一萬二千六百十九號二萬四千二百八十二號三萬零六百八十號三萬一千四百七十五號二萬零九百六十八號一萬七千七百十三號四千八百零三號一萬六千一百三十二號八千七百零七號一萬五千一百九十五號三百三十一號一萬七千九百四十四號一萬零四百零七號一萬五千二百四十號 
[淸心靑年會游藝會之先聲]  
南門外淸心實業學校基督敎靑年會因缺少經濟難以發展故全體議决於陽曆十一月十九號在該校思鮑堂内舉行籌欵游藝大會内容有警世新劇淸心實業學校學生唱詩淸心女中學唱詩班鋼琴（張玉珍湯鳳美女士）影戲（滑稽片偵探片）價目定五角三角二種想屆時必有一番熱鬧也 
[奉賢敎育參觀團過滬]  
　　奉賢城巿敎育會會長張圯書偕評議員沈楚尹裴友仁宋嘉德等於昨日到滬今晨即由滬寗早車赴蘇州無錫等處參觀優良學校藉資借鏡云 
[東亞體育學校運動會預誌]  
　　西門方斜路東亞體育學校定於陽暦　十一月十四日上午八時三十分起假公共體育塲舉行第二次秋季運動會現正從事柬邀各界參觀除特别庵外不須人座劵聞此屆運動節目共有四十餘節之多云 
[浙江路聯合會開會預紀]  
　　浙江路商界聯合會通告職員云敬啓者本會定陰曆十月初四日午後二時起至六時止在本路垃圾橋南本會事務所開全體職員特别緊急大會務請本路商界諸君届時親臨或推派代表來會共同討論以利進行事關公益幸勿延時是所盼禱 
[西菜業夥友同義會開會紀]  
西菜業夥友向無團體自去年由夏舜臣等發起夥友同義會聯合同志訂立章程宗旨在互相扶持交換智識後以會費稍裕逐漸推行慈善本月九號爲該會成立一週紀念在首安里會所開會到者甚衆並請同業中富有經騐各友蒞會演說茲將是日開會秩序錄下（一）會長致開會辭並報告經過各事（二）來賓演說（三）會員董祖祥致祝辭（四）會長答謝辭（五）叙餐（六）攝影（七）餘興由各會員分任『拳術絲竹』而散 
[城隍神會之熱鬧]  
　　昨日下元節爲城隍神像出巡之期天氣雖陰並不下雨各會首無不興高采烈海崇侯春申侯兩司會中并新添有馬執事陰皂隸會首所着衣服皆用繡金花緞招摇過巿惹人注目午刻各會首先後齊集邑廟迎神像游行城區等處直至　培暫駐旋即由壇起馬入小西門周行南巿一帶進小東門迤邐回轅沿途經過之處觀者途爲之塞各區署飭派長警分段照料尙無肇釁情事云 
[修理邑廟内園圍牆之結果]  
　　邑廟内園牆垣近因錢業中人雇工修葺爲救火聯合會查知以其未將牆脚照章收進有違工巡捐局路政章程曾經秘密報告該局路政處派員調查各情已誌前報茲聞此項牆垣雖經修理僅拆卸上半部下面約有六七尺尙未拆動經該局長會同上海沈知事邀集錢業董事雙方勸導良久該業董以内園係南北巿錢業公共所有權此次修理牆垣並未違背路政章程故對於收縮牆脚一事始終否認姚局長以該業旣不讓步應俟常會期間與本局名譽各董事提議故前日常會期磋商良久大旨以此案情形該業修牆工程旣不背路政定章則應即停止進行俾得無形解决云 
[昨日公共公廨訊案紀]  
　　昨日公共公廨民四庭由關讞員會同美丁副領事審訊（一）寡婦陳王氏延朱斯芾律師禀請給諭執管其故夫陳根儒之遺産事『結果』應由檢察處函致義品洋行吊取本案地皮權柄單交呈公堂候核（二）楊潤身訴章綬卿不還託北京路湧大煤炭號主何錫廷擔保借洋六千元案章已逃避茲何偕代表律師到堂聲明本案借欵擔保期限尙未屆滿且何係體面商人除開有湧大煤炭號外其新閘路尙有棧房均係已産乃原告遽行起訴致奉諭禁止湧大變賣貨物今何已自行投案應請將前項禁諭取消『結果』前諭緩行（三）婦人鄧子林訴已倒南昌當舖主陳梓南不理存欵案上星期三審訊結果以原告所訴存欵内本身祗有一千元應着被告繳還其合記趙和記兩戶着另行提出證據再核茲鄧邀尼姑了塵及趙璧潤到案作證據該尼稱昔年與鄧一千元託爲存放戶名合記欵係杭州我所主持之廟産云云又據趙供趙和記係我妻之名惟妻業已病故臨終語我有洋一千元託鄧存放等語『结果』合記所訴洋一千元應判被告缴還趙和記一欵未便照准（四）解惇彬訴趙和卿不還布價尾找洋二十六元四角及被誣控偷布致奉諭將布扣留請追損失洋二百元案先據被告律師稱尾欠現已交案至原告請求發還所扣之布被告亦不反對惟其訴追損失一層查刑事起訴係由捕房檢舉被告不能承認云云次原告律師稱原告自被控偷布後其鄕下之妻聞知即已自盡此事應請注意云云『結果』存案之布疋准由原告具領被告具結出外候訊 
[妻財兩空之訊供]  
　　黄阿毛前由張毓林爲媒聘定趙海林之女翠英爲妻届期往娶無着致黄損失洋銀投地方審判廳請求提究旋由廳將張提到奉問官訊明交保着原告舉出證人到案再訊在案前日午後又奉地審廳張推事等開庭審理原告偕證投稱浦東洋涇鎭人今年二十七歲在協順飯館爲業並未娶過妻室此次由張爲媒聘定趙女爲室共出聘金六禮連同損失约計二三百元及擇期往娶無着爲此來案稟控前堂奉諭今邀證投案候示證人薛叙生供稱原告聘定趙女之後至去年歲杪媒人張毓林向原告聲稱被告因有急川須借洋十七元當時原告無錢轉向小民借去此欵至今原告尙未歸還民人是實證人潘亦人亦投案訴稱原告定親之日設有喜筵商人與彼爲友故往飲宴是實而被告與張仍臨訊不到山張所邀之律師出庭爲之辯護問官得供一再研訊各人執定如前問官即以辯論終結判黄等退去聽候宣判飭遵 
[尋獲逃媳之追究]  
　　南滙縣七團鎭婦人吳章氏之媳吳喬氏今年二十五歲於舊暦八月十八日逃逸無踪經吳章氏查悉匿居上海閘北地方適閘北中興路六號成衣店章郝林即章氏之弟來滬協同尋訪九月二十四日在鴻興坊三弄第二石庫門内將喬氏尋獲查係遭丁文生姦佔遂鳴警拘送五區警局於昨轉送地方廳訊辦下午奉檢察官提訊一過判丁與喬氏分别收押吳章氏等斥退候示 
[拐案被告開釋]  
　　婦人俞趙氏狀訴婦人張王氏串同謝東生等將伊及胞妹阿毛拐賣於奉天爲娼一案迭經公共公廨審訊判兩被告還押候究等情屢誌本報昨晨又經張襄讞會同英赫副領事升座飭捕傳齊人證將兩被告提案續審即據原告代表朱斯芾律師聲稱現經婦孺救濟會查得阿毛已由奉天輾轉被賣至天津該會並查得謝東生尙有將女子彩雲拐賣於天津大約再過五天後可以將彩雲送回上海另行起訴可否請堂上將本案展期一禮拜俟彩雲到滬起訴後兩案併訊云云問官磋商一過宣諭謂察核原告及謝東生之口供謝對於本案並無重要關係諭畢命救濟會調查員潘姓及要證趙戴春相繼上堂垂詢辦理調查之手續畢而被告代表許理律師遂起爲其當事人　護終結問官宣判將案註銷被告開釋 
[滬杭路火車碾斃老婦]  
　　昨日滬杭甬鐡路由嘉興開往杭州之一百零二號區間車駛至良山門車站附近時有鄕間老婦在軌道上行走該司機人望見立即放汽警告詎該老嫗躲避不及致被該列車碾斃事後當由長山門站通電報告各關係人員知照外一面立派路警前往該處料理並知照該處地保召屍屬領埋 
[違犯烟禁之科罰]  
　　鄔鳴樓於日前由外埠購得烟土數磅搭乘某輪來申船泊法租界黄浦灘碼頭鄔携土登岸正欲雇車時適爲巡捕查見當即上前將鄔連烟土一併帶入捕房詰據鄔供此土由朋友令我送來上海寄與某店主郭筱琴等語故由捕頭飭探將郭傳案昨解法公堂請究先由捕頭上堂稟明前情並將烟土呈鑒詰之鄔供詞與在捕房所供相同質之郭供詞支吾中西官判鄔罰洋二十元郭罰洋五十元充公烟土銷燬 
[私賣燈吃案三起]  
　　昨晨公共公廨訊辦在虹口方面私售燈吃洋烟案三起所有烟客周元大·趙金濤·胡吉生·周德寳·朱連生·施順生·周阿根·七人每名各科罰金三元烟具烟膏焚燬至私售之人名·地址·科罪·分誌如次（一）蘇州人吳阿金在海寗路一千八百零五號屋内因尙須偵查未曾定讞命帶回滙司捕房押候禮拜五訊辦（二）紹興人胡阿牛在三泰弄三百二十一號屋内判押西牢一月（三）江北人楊小連在東嘉興路一千四百零六號屋内判罰洋三十元 
[搶飾禁押兩月]  
　　婦人陸吳氏於日前行經法租界小東門外大街地方被匪徒張榮華從背後上前將氏頭上所戴之金挖耳一枝强攫而逸當由該氏大聲喊捕適有包探到來將張人竊並獲帶入捕房昨解法公堂請究先由原告投訴被搶情形詰之張供民人實在地上拾得不敢搶取餘供支吾中西官判以當塲拘獲豈容抵賴着押西牢二月以儆贜給原告領去 
[攫取金挖耳]  
　　婦人柴沈氏前日上燈時由小世界游　塲而出雇坐黄包車回九畝地家中迨車至離家不遠時忽來匪徒二人從後趕上將該氏頭上金挖耳一支攫取飛奔逃逸該氏大聲喊救由警追獲顧阿順一匪抄其身畔則原贜已被同黨接去遂押送二區一分所於昨轉送地方檢察廳訊辦 
[一再攫鐲押年半]  
　　紹興人胡順康前糾黨在滬西靜安寺路攫取婦人潘張氏之金鐲被捕解由公共公廨命押候查明有無再犯他案再核茲經捕房調查得胡曾在南京路攫取婦人潘林氏之金鐲質洋化用遂吊出原贜昨晨傳同失主將胡解請中西官訊明屬實判押西牢十八個月贜交原告領回 
[介紹四部叢刋]  
　　商務書館輯印之四部叢刊自發行預約後第一期早已印成第二期亦不日可以出書日來各省埠向該館定購者日多該　以工本浩繁售額有限頗有供不應求之慮欲購者須速問該館定購遲恐不及矣 
[誌謝]  
　　昨承銀行週報社惠贈第一百七十三期銀行週報一册書此道謝 
來函 
[福建路聯合會致各路商界函]  
　　上海各路商界諸君公鑒敬啓者上海各路商界總聯合會自去歲成立以來我商界任怨任勞不惜犧牲金錢耗費精神無非爲保重人格挽回權利伸公理而興公益所以有華人納稅會之成立山東問題軍事協約之力爭各路義務學校之創立商界籌賑協會之舉辦種種成績賴我商界之有絶大團體聯絡進行有以致之也由此觀之商界總聯合會之組織豈不重且要乎非組織之如何全恃選舉之善否選舉得人俱受其利否則反受其害茲本總聯會第二任選舉定陽曆十一月十五日爲改選正副總董及各職員故敢不揣冒昧用特警告當事諸公此次選舉務望審愼從事須以秉性正直品學兼優尤以各路商人素所信仰方可推選切勿爲醉心權利者所利用再此次選舉之總會正副總董及各職員根據會章第九條各路分會會員俱有被選舉資格由各路出席董事代表各路會員選舉之然則總會之重要旣如此選舉之責任又如彼各路出席當如何愼重選舉以冀産生純粹商人公正廉明之董事等爲本總聯合會鞏固基礎發展商業保障主權是則本分會之所盼切亦即我各路商界同人之所厚望也此布順敬公安福建路商界聯合會啓事 
雜評二 
[休戰紀念（訥）]  
　　今日爲世界大戰之休戰紀念日亦即世界和平發端之第一日也此後世界時局之變化雖不可測然希望和平之心爲人類所同具追念前此大戰之慘痛而悲即人人具有和平之心之證也追念前次大戰之告終而欣慰即人人具有和平之心之表現也故以世界人之心理測之世界之和平必能永久 
今日之紀念禮爲靜穆二分鐘吾知全世界上人人於此靜穆之二分鐘中誠摯懇切思念此世界如何而能永久和平如何而能使此永久和平不再爲人破壞則此二分鐘之靜穆即爲永久和平之根豈不懿哉 
公布欄 
[江蘇高等審判廳]  
　　民庭判决（民二庭）一件盛炎和與唐全福等因婚姻涉訟控訴一案（判决主文）原判撤銷被控訴人等在第一審之請求駁回訴訟費用歸被控訴人等負擔十一月九日 
　　民庭判决一件張鶴生與張　全等爲身分及家産涉訟聲請再審一案（决定主文）本件聲請駁回聲請費用由聲請人負擔一件許陳氏等與許鄒氏爲遺産涉訟上告一案（判决主文）本件上告駁回本審訟費由上告人負擔以上十一月八日 
[上海地方審判廳]  
　　判决主文（民一庭）一件判决金繼聲等與金顧氏因家庭糾葛更審一案主文本件控訴駁回本審訴訟費及前上告審訟費均歸控訴人等負擔一件决定顧臣齋與汪雅雲租屋糾葛聲請窒礙一案主文本件　礙之聲明照准一件顧展卿與順雲如因贖田糾葛一案主文系爭田一畝六分九釐二毫應准顧展卿向顧雲如照契備價贖回訴訟費用歸顧雲如負擔一件判决金維源等與李三多等貨欵糾葛一案主文李三多應償還原告等經理各店貨洋三千一百六十三元九角三分九釐黄杏生蔣張氏應將李三多牛皮二十八張還與隆泰皮店照原價收賬原告等對於阮阿東之訴訟准予註銷原告等其餘之請求駁回訴訟費用歸李三多負擔一件判决顧士才與樊慶鵬因債務涉訟更審一案主文本件控訴駁回本審及前上告審訴訟費用歸控訴人負擔一件判决黄阿毛與張毓林聘禮涉訟一案主文被告人應償還原告人洋一百八十五元原告人其餘之請求駁回本案訟費原告人負擔四分之一被告人負擔四分之三（民二庭）一件判决費錦春訴華雲麟田單糾葛一案主文原告人之請求駁回訟費歸原告負擔一件判决王桂生與陳洪元因債務糾葛一案主文原判關於令王桂生負費代償部分撤銷之陳洪元在第一審對於王桂生之請求駁回陳洪元之附帶控訴駁回本審訟費歸陳洪元負擔一件决定朱錫卿聲明窒碍一案主文本件窒礙之聲明照准一件判决李阿天與李主一蕩田涉訟控訴一案主文原判關於靑村塲二團牛龍港地三十八畝内有十九畝一分七釐五毫准李主一管領部分撤銷李主一在第一審對於上開地點内十九畝一分七釐五毫之請求駁回本審訟費歸李主一負擔一件判决高沈氏與高錦才贖房糾葛控訴一案主文原判决撤銷被控訴人第一審之請求駁回本案訟費歸被控訴人負擔 
　　公示送達第二二四號爲公示送達事案據朱繼善與侯　　因票欵糾葛一案業經本廳飭吏票傳在案茲據去吏報稱被告人及其家屬均已他往傳票無人代收等情報告前來茲本廳復定於十一月十八日上午十時半爲言詞辯論日期爲此將該被告應收受傳票一件繕本一件依法公示送達仰受送逵人侯藎生嚴守上開日時來廳候審毋自延誤特此公示民一庭推事鄭畋 
　　批示一件朱級三狀請銷案給領由狀悉准予銷案所有被告已繳案欵着即來廳具領此批一件王際雲狀請執行由狀悉張杏生周連祥二人應交案欵旣已如數付淸應准免予執行至丁房氏一部分租金着俟判决確定時再予追繳給領此批一件沈志高狀請傳案由狀悉已票傳矣仰即遵期來案訊奪此批一件張瑾伯請求送達判副由狀悉查本案被告等之判决副本業經公示送達着即知照此批一件張龔氏狀請傳追由狀悉候傳案訊辦此批一件鄭澤甫狀請執行由狀悉候飭吏照判執行此批一件朱遇吉狀請傳追由狀悉候傳案訊辦此批一件沈永順狀請執行由狀悉准予飭吏執行此批一件鈕君宜狀請銷案開釋由狀悉准將被告開釋完案此批一件金桂發狀交欵洋由准交此批一件戚衡卿狀領租洋由准領此批一件林根金等狀請執行由狀悉候派吏執行此批一件林根金狀交欵洋由准交此批一件傳林氏狀請暫緩執行由狀悉仰速來案候訊此批一件趙瑞興狀交訟費洋由准交此批一件何福生狀請銷案由狀悉准予銷案此批一件宦陳氏狀交鑑定費由准交此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[遊美隨筆（六）] [  南洋烟草公司選派留美哈佛大學學生陳其鹿]  
舟行抵美　醫生先來查騐驗時對於頭等艙不過略點人數並不檢騐體格移民局美官某偕繙譯某君（粤人）上船叩問將到何處帶錢若干家中父母之姓名住址如有兄弟姊妹則又須兄弟姊妹之住址與名姓如巳婚又須問妻之姓名年歲繼而問天足耶纏足耶其實則此種問題皆愚不可及爲禁止華工起見則移民局以查究華人之經濟狀况可以讀書爲要此外與禁止華工無涉徒費時間與筆墨耳予等到舊金山後有中國郵船公司書記李君派人來接蓋李君接到南洋兄弟烟草公司之電報也予等在舊金山宿一宵傳耀誠君往西雅圖Seatle華盛頓大學予與唐啓宇君同購車票赴紐約車價新漲舊金山至紐約須一百七十餘元予等至芝加哥換車因爲時甚晚故宿一宵於大西洋旅館HotelAtlantic甚適每晚六元翌日芝加哥大學唐文愷君偕予等乘空間電車至芝加哥大學及附近之公園游曁芝加哥地極廣而僻靜之所夜間行路最宜愼流氓常挾手槍截住去路喝曰抬起手來Holdup一斯時行路之孤客脫不從者流氓卽以手槍相見矣曁抬手之後則懷中所藏任其取求面鴻飛冥冥矣試隨手翻芝加哥之報紙而知此等抬手搶刦之事upholds屢有所聞也 
筆剳 
[拾巾記（四）] [  舍我]  
　　書中述吾二人事爲人發覺之狀奸人挑撥其老父之言曁老人百端斥責之語謂此望旣絶吾已無生理君接吾書之時卽吾棄世之時吾不怨天不尤人祗自怨吾命之薄君萬不宜因吾死而傷心因傷痛而毁君則益增吾罪是豈愛吾者所宜出耶幸君念天未嘗生瑶卿瑶卿之於君猶之香風一陣耳當時固醉人心肺旣過則亦等於無耳（舍我按上四句係瑶卿女士原書中語）瑶卿之死吾死之瑶卿無吾何致於死是故吾爲殺瑶卿之主兇其老父則從犯耳然二千言中乃無一字怨吾者嗟乎瑶卿吾將何以報之耶書中第勸我後此善用我情不然非眞愛我者噫吾已殺瑶卿矣豈將殺他人耶吾情已注瑶卿矣安能再注他人耶今吾心已死吾將永永不復用我情吾不敢云以此報瑶卿聊以慰瑶卿之魂於天庭耳然在當時予未敢卽决其已死則立作長書慰之翌日往蘇訪之則吾最親最愛之安琪兒固已仙去矣 
嗚乎吾之安琪兒死矣子聞之而能無所動耶子能文章又自負多情吾無求於君但祈君爲吾略述吾安琪兒殉情事使天下知有此悲慘苦女子耳子其不我卻乎舍我盡然曰子誠傷心人矣顧吾未蓄道德焉能文章即爲之文矣又烏能傳之久遠然目覩子之哀痛而無所慰藉則又不忍行當勉爲之耳人之嘲笑詆諆我於是乎不暇顧矣仁義始色喜將去以繡字絹帕示我蓋即拾之留園花叢中者也吾不覺失言曰物猶是也賈仁義濬然欲涕矣（終） 
劇談 
[羣芳艶影（十五）] [  夢華]  
　　六日晚雪芳因商學界之請演痴心兒女首本論演悲艶諸劇爲雪芳生平所擅長雖屢演亦能使觀者不倦今雪芳自開演以來諸劇一一簡道之仕林祭塔之上下本爲雪芳傑作之一無論在粤在滬在香港在澳門在南洋在新加坡等處早經聞名祇以祭塔一塲唱工某公司願出三千五百元代價攝入留聲機片雪芳尙無允意其價値已可概見且此外如夕陽紅涙之上下本黛玉葬花曹大家續完漢帙痴心兒女之首本菩提夢鳳霞妃陳姑追舟翠雲吊影打金枝靑蓮庵奇案三春審父珍珠胡蝶石上七星梅牡丹貶江南金葉菊祝英台桃花吐艶窺琴識女俠紅娘遞柬杏元憶釵大鬧梅知府桂枝寫狀文姬歸漢等劇皆雪芳生平之傑作大受社會人士之歡迎 
夫戲劇之最能感動世人不出乎悲艶二途演悲劇　扮演人必須以假作眞能使觀者聲涙俱下演艶劇時扮演人必　匠而實遠（易銓） 
須寫情得中尤貴樂而不淫雪芳於悲艶二道頗有心得决匪他人所能頡頏加之歌喉淸脆嗓子圓潤體態雅嫻凑成絶妙斯即雪芳之長亦即雪芳受人歡迎處也 
新聞拾遺 
[將軍之榮歸] [  克潛]  
　　武林某公子蓄一蟋蟀勇猛異常連日在笧場奮鬭獲勝千金視之不啻摇錢樹錫以嘉名號上將軍詎日前該蟲忽受凍而死某痛惜異常爲特製檀香小棺盛其軀壳延僧道數員禮　一天送殯後園並題一詩於其墓門云 
[徒弟的惡劇] [  固初]  
　　本埠西門萬生橋某理髮店徒弟性頗愚駿店主夥友莫不視爲眼中釘而虐待之徒弟有時哭訴苦情於各鄰居鄰婦有好事者唆使購買洩瀉藥品如巴豆之類暗中和粥煮之以爲復仇之計徒弟喜從其言如法泡製及藥性發作合號諸人悉腹痛有不及赴厠者則洩瀉褲中嗣爲店主查悉欲與鄰婦大起交涉云 
[騙子底巧計] [  覺非]  
　　愛而近路小菜場附近某里陸姓家昨晨七時許傭婦購物自外歸突來一衣履翩翩之少年傭婦方推門進　該少年亦隨之進謂婦曰吾來訪爾主人去吃早茶傭婦信以爲眞之上樓　主人待陸某怱怱披衣下樓則少年巳去乃大惑檢點物件呢帽及　嘰夾衫已不翼而飛矣 
小說 
[社會小說衆醉獨醒（一八九）] [  瞻廬]  
第三十二回伍學究巧肚巧腸趙仙人鬼頭鬼腦 
列位看到　裏不待恩索便曉得這個看香頭的趙仙人定是那個洗衣服的阿巧娘...話雖如此阿巧娘因甚改行換業不去洗衣服卻來看香頭因甚改頭換面不唤做阿巧娘卻喚做趙仙人其中自有一段小小的因緣編書的忙裏抽閑合該補叙幾句阿巧娘替靑　尋覓門　串通内線氣嘘嘘熱騰騰忙些甚麽無非都爲着自已打算自從靑巖火併了勉齋的書記一缺按月薪水三十六元穩穩到手俗語道　多湯膩阿巧娘當然沾受了許多好處便是乾娘王媽媽也時時生受乾女婿的孝敬又方又正又肥又肚又濃厚又鮮明的四喜肉遮莫叨擾了十多次吃得油嘴滑舌一發見得乾女婿情意殷勤便是親生兒子也沒有這般孝順恨不得把靑巖摟在懷裏親親熱熱的喚幾聲心兒肝兒肉兒寳貝兒的好兒子（絶倒）阿巧娘幾次三番央託靑巖和乾娘想在劉公館裏鑽謀一個事簡錢多的職役婆子雖然諾諾答應只是幾個月來尋不出甚麽相當位置可替他乾女兒設法阿巧娘盼望了多時眼睛都要望穿頭頸都要拔長依舊是消息子敲鑼絲毫不得影響沒奈何又在靑巖跟前絮聒不已靑巖道你别慌我自有絶好的方法傳授與你包管你吃着不盡你想在劉公館裏謀個職役不是我和乾娘不肯出力委實是十分爲難千錘不合了秤公館裏的傭女又賺錢又省力的只有梳頭和針線兩項要是薦你去做梳頭娘姨你梳的寳髻遠看是個亂柴把近看是個老鴉窠要是薦你去做針線娘姨你的針黹只會捺幾條尿布上的瞎縫補幾個臭襪上的破洞看來這兩項職役你都不在行你最擅長的只有揪搓揪搓的洗幾件衣服你便到公館裏至多也不過充當個洗衣職役蘇秦仍是舊蘇秦又不曾佔得一絲半毫的勝 
自由談之自由談[  鵑]  
籬菊怒放如錦繡堆頗思一賞翫之顧文債稠疊夙夜理償竟不得片刻餘暇與秋芳相對徒呼負負菊有知不將笑勞人福薄乎 
大昌煙公司徴文揭曉（丁等） 
[大小嬰孩牌香烟新開篇] [  梧桐]  
　　金風薦爽露華妍十里洋塲秋意添紅蛋分明增喜色都說是小囝生後大囝連大小嬰孩模樣好崢嶸頭角衆爭傳你看他雙睛點漆逢人笑兩頰凝酥向客嫣宛比那善財童子紅兜肚宛比那拜佛孩兒繡坎肩高人雅士多携手稚子嬰兒也喜颜更有那金　繡戶嬋娟女想把徴蘭夢兆占懷袖馨香常出入口脂温軟每流連故所以呱呱墮地無多日早已是聲　董騰上九天到如今國民大會呼聲盛軍閥官僚不値錢玉潔冰淸塵不染算只有小囝人格最完全待看他十年敎　成人日協力同心挽利權我還　香烟供奉祝當筵 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[說儒] [  漸]  
　　儒者人之所需也从人需聲其字諧聲而兼會意自許叔重以柔訓儒而儒之義晦矣 
需䇓也後人借須爲䇓而别製鬚字以代須於是必䇓之䇓乃即以須字通行矣今人對於事之急者曰立待即必䇓之意之䇓亦或作必需需則因雨而待故从雨䇓則因待而立故从立字異而義同也人之所需卽人生之所必需而已揚子雲有言通天地人曰儒通天地而不通人曰伎此可見儒者之重人生觀也 
然則所學而不合乎人之所需非儒者之學也敎人而不以人之　需者爲敎非儒者之敎也而今之儒者孰知儒之所以爲儒哉 
國民常識 
[爲加稅助振者告] [  而藴山人]  
　　加稅助振原臨時權宜之計未可厚非惟振有已時而稅率之加增往往沿爲定例病民而國亦不利此豈當時加稅之本意耶茲就所知試舉二例以證之 
一釐金釐金之役原爲籌軍餉以平洪楊之亂此曾文正公一時權宜之計也迄今垂六十餘年矣洪楊安在而江南數省之釐捐局依然棋佈星羅商民目之爲欄路虎而其徴收稅率之比較以近年各該省軍隊索餉之故亦且有日增而無日減爲經理者每年所入且不下萬金以致一般政界寄生蟲運動差委之輩亦皆不慕知事而爭釐金此豈立法者初意所及料者耶吾謂曾文正有知當亦痛心疾首不自安於地下矣 
二曰津浦車費余家淮南憶幼年乘津浦車由臨淮至浦口價一元五角時宣統初年事也其後因振加價增爲一元八角五分自是迄今未嘗恢復原價振務停辦者已十年矣而車價之不減何也 
以上二事僅就余見聞所及言之耳其他類此者正未知凡幾使政府平心思之當亦爽然自失不得不認爲過舉也乃者以賑濟北省災民之故火車加價矣電報加價矣郵費亦將相繼加價矣吾商民未嘗有異詞也所願賑務告淸而各費仍復原價母使莊嚴之政府一再失信用於國人則幸矣（乙種酬） 
經濟 
[我國木材之量法] [  夢蝶]  
　　物體之量法或以重量計或以體積計惟木材則不然若用重量計則遲笨呆重勢所不能若以體積計則木形彎曲求積甚難於是木商乃特創一法曰按圍計碼是也其法用軟尺量木之周由其周之大小以定其價値之高下惟其所用之軟尺非今之皮尺鋼尺係用篾片量之是以毫無標準旣隨氣候之寒暖而變更其長短復因林也排也行也作也所用之篾片各各不同而弊叢生如排之蔑片較林之篾片爲短行所用者較排所用者爲短種種不規則舉動不一而足而商人方恃之獲利於此可覘商人道德之一斑矣 
木之形態上部細而下部粗是以量木之圍亦有一定之處普通距根五尺由量得之大小别爲六等凡圍在七寸以下者曰不等在一尺五寸五分以下者曰分在二尺零五分以下者曰小錢在二尺五寸五分以下者曰中錢在三尺零五分以下者曰大錢在三尺零五分以上者曰兩 
木旣分上述六等於是有所謂更碼之處即在下一等木與上一等木相差五分問如六寸五分至七寸爲更碼之處圍之者苟稍有伸縮其價即大差如木圍爲一尺五寸三分宜爲分苟量之稍伸即爲小錢又如木圍爲二尺五寸七分宜爲中錢苟量之稍縮即爲小錢故買者於此務爭其下而賣者於此常齗齗其上固各有其用意也 
又常見木巿中有所謂貫者卽木碼一兩之價値也譬如某日木巿念六貫卽木碼每兩値銀念六兩或銀元念六元也其以銀兩計或以銀圓計則隨各地之習慣未有規定（乙種酬） 
衛生 
[靑年男子之屬性衛生（三）] [  鳳賓]  
　　社會中操守不固者每作挾邪遊而染花柳病其及早就醫者猶可治痊而遷延耽誤諱疾忌醫者往往病根牢固卒至不能自拔 
近世學者謂梅毒一症染之者能減去壽命三分之一因此患心臟病血管病神經病者頗多癲狂症中百分之二十五由於梅毒 
倫敦花柳病調查員偵得盲目兒童中百分之五十八由於父母之花柳病西洋婦女腹部行剖割術者大半由於淋病上等婦女之患梅毒者四之三乃其夫所傳染妓女中因得梅毒而神經紊亂反應不正者百分中有九十七 
嘗聞歐戰之中人民因花柳而不能編入隊伍軍士因花柳而不能効力疆場從軍者之家室因缺乏自治力而染得痼疾者比比皆是故歐戰以後各國人民遂發一種覺悟羣趨於社會的衛生之提倡甚有視妓女及引誘之人如助敵之奸細者撲滅花柳之聲近且震動全歐美人民之耳鼓矣 
家庭常識 
[闢未婚守節者之謬] [  劉鳳棲]  
　　吾國社會惡習至多而尤以未婚守節（俗稱守望門寡）者爲最謹將其種種之謬點具述之 
（一）夫女之守節者乃因夫婦和諧愛情堅篤一朝永訣不忍從他或生有子女不忍抛棄所生今未婚守節者與夫未會一面未交一言有何感情之發生旣無實在之感情則何用守節爲 
（二）吾國女子多依賴男子不能自營生活所許婿家在女往守節時或可擔認其生活設遇天災時變失其所依賴則守之耶抑中途變志耶何如嫁夫生子可永久依賴且依靠其夫較之依靠他人又屬不同 
（三）女子性多偏執猜忌初往婿家守節翁姑妯娌固敬愛之然吾國家庭習慣處之旣久難免不生齟齬因而意見參差在有夫有子者可以另立門戶今則無可告訴以積不相能之輩强處於一室家禍因之以起 
（四）未婚守節者每在妙齡心志未定或受父母之逼　或貪 
 
 

Page 18

 
 
一時之虚榮至婿家旣久或受激剌則由感生悔由悔生情况逢春花秋月尤爲難堪發乎情而止乎禮義者世能有幾因而中途失節者有之是虚榮未得隱惡已成污玷家聲毁棄人格皆社會奬勵不合人情之事階之厲也 
余之持此論調非好爲特異以驚世駭俗蓋以男女居室人之大倫今無故而犧牲畢生之幸福以殉毫無代價之虚榮縱白首全貞亦殊不値而况不能終始哉故書此以告天下之爲人父母者有不幸類此之事宜開導之切勸之務使其發生覺悮則庶不背乎人道而社會上之惡習可由此改矣（乙種酬） 
道德叢話 
[女子不宜艶妝之理由] [  心]  
　　中國女子無論容貌之妍醜體態之適否其妝東必艶麗必應時衣服務求華美飾物專尙新奇際茲百物昂貴動需巨欵雖富厚者猶或難以持久况在貧苦之家衣食之費且虞不給妝飾之資更何所出此不宜艶妝之理由一也姦淫之事多半由艶妝而生蓋好色之徒何地蔑有女子苟愛艶妝則彼登徒子急色兒必日伺於其旁始而調笑繼則勾引终且苟合如是而欲求女子之貞節猶北轍而南其轅也其可得乎古人所謂冶容誨淫洵非虚語此不宜艶妝之理由二也推艶妝之心理亦無非爲炫耀人之耳目以取容悅耳然女子恒惡聞爲男子現物之說由今以觀非男子之欲以女子爲玩物乃女子自願爲男子玩物且惟恐男子之不以爲玩物而百計以求之也揆諸女子解放之旨豈不大相剌謬乎此不宜艶妝之理由三也吾於是敢爲中國女子進一忠告曰有高尙之思想則自有天然之美不艶妝勝於艶妝矣在已受敎育之女子尤不可不注意也（不受酬） 
法律 
[犯罪自首之减免] [  堅金]  
　　人不能無過過而能改善莫大焉犯罪亦然苟以一時之錯誤忿激窮困等原因而爲犯罪行爲若不予以悔過投誠殊有乖於刑期無刑之本意此我國刑律特於總則編定自首一章之所由來也 
犯罪自首之得减輕者須具　左列條件 
（一）自己之犯罪自首乃首告自己之犯罪若首告他人之犯罪則渭之告發而非自首也 
（二）必於發覺前犯罪旣未發覺而自行首告則旣可以免官廳偵查之煩並可以免無辜者株連之累若於發覺後告言己罪則係自白而非自首不能邀減輕之寛典否則徒足以長犯罪者僥倖之心未發則逍遥法外已發則自白以求滅輕殊有背於自首減輕之本旨也 
（三）告知於官首告自己之犯罪非告知一般人之謂也必告知於官所謂官者指有搜查逮捕之權者而言即檢察官或兼理司法之縣知事及其補助之司法警察官是也　對於親告罪而向有告訴者首服亦准自首是爲例外 
（四）於官署就審判自首者必親自到官署受審判使案情明確庶不至累及無辜否則自首者僅以一書狀達諸官廳手續旣嫌經率且牽累終不能免也 
犯罪自首苟具備上列條件審判官自必衡情酌減但分則編特定之罪如内亂罪外患罪妨害國交罪等則均以未暴動或未着手而自首定爲免除其刑蓋此等犯罪行爲其結果於國家安寧秩序關係綦重未着手而自首特予免刑所以防患於未然也（乙種酬） 
畜牧常識 
[家畜之管理方法] [  戴鰲]  
　　家畜於國民經濟上占重要之位置而吾國人於管理方法素不注意以致不能達飼養之目的管理之方法之應注意者即 
（一）關於家畜之本身者 
（甲）注意皮膚之梳刷家畜皮膚之梳刷於康健上大有關係蓋家畜非比野生動物之有自然掃除塵垢之力故往往有梳刷怠忽致家畜發生皮膚病如癩疥等類是項梳刷須每日行之（以毛刷或鐡櫛爲佳）於一定之期間尙須剔毛（馬於初冬施行羊於初夏牛畜則無須剔毛） 
（乙）注意水浴夏日施行水浴能促進皮膚之機能增加食慾於康健爲有利之法則惟大暑或食後不可卽行入水（丙）注意歸之淸潔家畜中役畜之優劣全視蹄之健否而定而蹄之健否在於淸潔蹄上不滅之物最足以壞損蹄質誘起蹄之疾病且須時時修削使蹄部支持全身體重均得其平否則腱關節等即生損傷此大足減耗家畜之利用也 
（二）關於畜舍者 
須擇高燥之地房舍之大小須求其適當（即比例頭數而定）其高度大　高於馬牛羊等約一丈左右豚則稍底亦可其廣度可視其畜體之大小而定惟種牡姙畜之舍須較普通稍廣 
前後須多設窗戶庶光線可以直達空氣亦可流通惟須注意氣流不可直接侵及畜體（日問尙可夜間宜注意） 
畜舍地面須高其前方而低其後且須乾燥堅固不含有渗透性者（如瓦石灰等）爲宜以便排除液體後方開溝渠可以導人舍外地上褥草宜隨時改換（大約牛馬最少二日一次豚一星期一次羊每月一次）以保其淸潔 
舍内飼糟之淸潔亦須注意（以水門汀者爲佳）其高度馬約三尺牛約一尺五寸羊豚則置地上亦可其搆造以隅角灣圓者爲佳蓋可不殘留飼料也 
其餘尙須注意者 
（一）空氣畜舍通氣不良或不勤掃除往往空氣中含有炭酸阿母尼亞等氣頗能誘起疾病須注意之 
（二）光線光線可使家畜皮毛潤澤但不可使其頭部受日光之直射致發生腦充血眼病及日射病等症（肥畜飼養可減其光線） 
（三）天氣家畜宜保持適當之温度大概馬約攝氏十五度半豚十二度羊一○度季節及日間之温差乃自然之支配於康健無關 
空氣過乾易爲充血肺病之原因過濕則妨及蒸發總以適當爲是含露及受霜之生草以寒冷過甚不宜供飼（乙種酬） 
 
