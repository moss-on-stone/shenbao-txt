# 1916 - 84 - 4915490

 

Page 1

 
 
   
 
 

Page 2

 
 
時評 
[以我度之（冷）]  
　　近者調停之說紛然矣退位之謠又起矣我則以非其時也蓋調停必須退位北京方面以爲不退位而可以調停者其觀察誤也退位必有闊大之胸襟否則婦人孺子之一無能者如前清是而南方之人欲其退位而後調停其說又不相入也故余謂今日非其時也 
然則今後果能調停乎曰當視退位與否爲準然則今後果將退位乎曰當視以後之情勢以爲準以我度之南方之心理非退位斷不能調停北方之舉動非被逼至於無可如何決不肯退位 
命令 
　　三月二十八日政事堂奉策令時鼎岑給予二等文虎章此令　　又令喇瑪札魯晋封輔國公納木德克晋授二等台吉此令 
　　又令前據師長周文炳等呈稱前任師長陸軍中將馬繼增因勞致疾在軍身故歷叙平生事蹟請予矜卹等語該中將久歷戎行篤實勤奮天性忠勇卓著戰功前派充第一路司令官因運輸困難進兵濡滯以致麻陽芷江等邑先後被寇該中將自謂上無以對國家下無以對人民欷　流涕寢食俱廢迨星夜兼程趕赴辰　憂憤成疾軍中暴卒出師未捷噩耗驚聞回念舊動曷勝痛惜著追贈上將照上將例從優議卹遺該原籍長官前往致祭並賞治喪銀一萬元靈柩回籍時沿途地方官妥爲照料用示篤念忠貞之至意此令 
　　又令朱長明授爲陸軍騎兵上校此令 
　　又令財政部呈署僉事徐新六另有差委請免去署職等語徐新六准免署職此令 
　　又令財政部呈歸綏財政分廳廳長劉瞻漢因病懇請辭職劉瞻漢准免本職此令 
[專電]  
　　北京電軍務處昨提三項會議㈠湘蜀戰地變攻爲守㈡關於南軍未來之對待㈢各處防務仍從戒備 
　　北京電南北調和大會議中央主在京舉行 
　　北京電堂部檢出帝制文書共八百四十餘件交諭准今日在公府焚燬 
　　北京電各省將軍紛請入覲意在重定軍防計畫 
　　北京電總統擇日補行祀天將於祀時有一番宣誓 
　　北京電呂調元聯電辭職陜按將令陸建章兼攝 
　　北京電中國銀行請派員監視各分行奉批派出津周學淵滬陳召桂 
[譯電]  
　　北京電據國權報載稱袁總統接馮將軍等効忠之電文後已正式决議不從南軍要求而堅持到底云（二十九日） 
　　北京電今日總統府焚燬關於帝制之公文八百四十件（二十九日） 
　　北京電俄使克魯朋斯基君今夜啟程回國　　（二十九日） 
　　北京電日使署一等書記小幡君將於四月六日抵京（二十九日）以上德文報 
　　北京電據各前敵傳來消息觀之帝制取消似與戰局無甚效果連日戰事頗烈川南尤甚革軍雖不及官軍之衆然紀律嚴明從戰甚勇昨據陳宦曹錕會銜來電謂近三日內瀘州附近有惡戰鹽關迷沱等處已宣布戒嚴令（二十八日） 
　　北京電總統府會議取消爵位歷數小時之久未能解决擬續開會議其最大之難點似在年俸金（二十八日） 
　　香港電南華晨報二十三日梧州訪函云陸榮廷都督昨晚乘砲船鯉門號由柳州行抵梧州另有砲船一艘拖滿載兵士之民船三艘隨陸同抵文武官員均往謁見聞陸命道尹知事照常辦公大小各職均不更動又謂彼爲時勢所迫宣布獨立負有維持桂省現局之責任彼所管轄之地可保完全安謐陸都督抵梧後人心大定衆信桂粤必將開戰因龍覲光之夫人現駐百色亦贊成獨立也今日正午都督出閱新造之兵房（二十八日） 
　　以上路透電 
[東方通信社電（日本人組織）]  
　　北京電北京政府近與各省將軍通電惟湖南廣東巳數日不通故人推測該兩省巳有反對政府之狀態云（二十九日） 
　　北京電曩致南方各省謂旣取消帝制應先罷兵然後再謀善後之策等語之電報係以黎徐段三人名義拍發據聞此電實由總統府起草發寄黎徐等均不知惟叚處由總統府派人告以必須如是辦法方能妥協並出示以電稿段當答以祇得如此但並未允署名 
　　黎元洪處亦由總統府派員往說謂日本此際有將提出重大條件之前兆是以取消帝制以便調停南北望力斡旋等語並言此次取消帝制全爲避日本之野心並非因雲貴之反對云云黎氏答云第二次革命之際余對江西安徽等省力言帝制之不至再現詎二年後之今日帝制復現是余信用已失故無調停之資格前此承封武義親王之際余曾固辭後其命令旣由政府公報發表故余未能再赴總統府若須就余協議善後之策須先行取消武義親王之命令等語以拒絶調 
停之任其後並無何等協議云 
　　（二十九日） 
　　北京電聞諸叚祺瑞親近者言叚與袁總統疎隔之原因爲設模範團之際恐增段之勢力故不將其實權與當時之陸軍總長又袁有實行帝制之意段巳早明故辭陸軍總長之職後陷危險之地數次叚均示以至死不屈之意及取消帝制袁又以內亂外交上之困難爲口實懇叚出任參謀總長以段之名調停南北惟段承諾與否尙係疑問至叚就職附有條件之說實係無根因段不肯即出就職故意流布此說云云（二十九日） 
　　北京電聞洪述　南下之使命一爲於上海有特别計畫二對南方人某事件就中以第一任務爲重要云最近上海公共租界捕房破獲德國商人賣與江南製造局軍火一案當捕拿犯人之時怱傳洪述祖在津浦鐵道火車暴斃消息此說北京無人肯信其實洪述祖仍在上海（二十九日） 
　　北京電北京當局者使河南將軍田文烈四川將軍陳宦連名通電各省議仍推戴袁世凱爲大總統惟應之者甚少（二十九日） 
　　北京電內史監阮忠樞擬再赴南京述四川湖南官軍之勝利與外交上之關係運動馮將軍挽留袁總統（二十九日） 
　　北京電美國借欵成立之說全爲帝制派所造無根之謠藉以鎭靜人心（二十九日） 
　　東京電大阪俘虜收容所於二十八日午前八時失火焚燬房屋十三棟當由兵士警官嚴重警戒故無一人逃亡至起火之原因不明聞有放火之嫌疑云（二十九日） 
　　東京電犬養頭山尾崎等朝野名士發起之金玉均追悼法會於昨日在芝靑松寺舉行其哲嗣金永鎭亦到會頗極一時之盛 
　　（二十九日） 
　　東京電日本讓與俄國軍艦三艘由伊吹以下特務艦護衛於二十八日向駛海參威　　（二十九日） 
[戰電]  
　　（英人路透電） 
　　巴黎電今晚公報云法軍砲火注擊芒福康叢林敵軍之排砲曾聞起巨大之炸聲亞伏柯爾至白桑柯爾之法軍陣地復被猛轟下午三時敵軍猛攻化柯爾至瑪蘭瑪爾法軍陣線敵軍屢次進撲均爲法步砲軍擊退末斯河東面之敵軍轟擊法軍第二防線華愛佛法砲隊注擊敵軍陣線各要點伏斯巨斯土斯維爾等處有劇烈之砲戰（二十八日） 
　　巴黎電今日下午公報云夜殊安靜末斯河東西又瑪蘭柯爾境與華愛佛及末斯高原下均有激烈之砲戰勞蘭巴洛瓦森林有短兵戰事炸毁防禦工程一處敵守兵非死即被俘　　（二十八日） 
　　倫敦電海格將軍公報云昨夜砲戰甚烈今日略有間斷英英軍步隊仍據守昨日所得之地英砲回擊甚有效力英軍官五員兵士一百九十五人爲敵所據今日魯斯與胡魯區中間之英軍陣線爲敵軍轟擊英軍亦發砲回擊 
　　（二十八日） 
　　倫敦電海格將軍公報云英軍轟發地雷後今晨進攻聖台洛瓦伊德陣地之凸角奪獲廣六百碼陣地之第一第二壕線聞德軍大受損失英軍俘軍官兩員兵一百六十八人今日僅安格萊聖台洛瓦數處有砲戰昨夜今日地雷戰事頗多英軍在塞勒叢林轟發地雷一具頗獲效果兩軍在勒維勒聖伐斯南及化漢索倫附近爭奪地雷陷穴英軍獲勝昨夜敵軍在胡魯區對面轟發地雷數具損及英軍戰壕略有死傷英軍佔守炸陷之地（二十七日） 
　　彼得格勒電俄軍艦發砲轟擊後陸地俄軍猛力進攻逐走防守巴爾太琪河各陣地之土軍佔據特里比崇特東三十英里之晆菲鎭土軍沿海濱回攻者均被擊退俄軍且攻陷比特里斯東北之希桑鎭土軍向南逃亡西陣線天氣轉劣惟戰事激烈如故德軍抵禦 
頗猛尤以斯太維附近與拉洛區湖兩處爲最加里西亞之俄軍同時轟發地雷十三具俄步軍衝入戰壕線兩道以炸彈及鎗刺斃餘生之兵獲砲數尊及戰品甚多（二十八日） 
　　羅馬電今晚公報云奥軍猛攻奪去巴爾譬柯洛之一壕但意軍回擊陣線甚廣從克羅斯山至巴爾格蘭德終將失壕奪回並俘敵兵若干巴爾譬柯洛一役歷三十小時之久兩軍爭鬬極爲劇烈意軍六次衝攻始得復入失壕手刃守兵敵屍狼藉約數百具敵飛機一隊攻擊伊森沙意軍之交通線意軍擊落敵機三架殺死敵司令俘獲五人（二十七日） 
　　倫敦電德軍前用之兵三十七師團其大部分均經重行組織如第三軍團各聯隊之三分之二均以他兵代之各隊中缺額則以援兵補之援兵五分之二乃屬於一九一六年級者前以二百人成一隊今僅一百二十人（二十七日） 
　　倫敦電海軍部宣稱戰於德國海濱外之各艦除米杜亞號被沉外餘均安回沉船中人均經救起星期六夜英巡洋艦遇德國驅逐艦一隊擊沉其一艦中之人均溺斃（二十八日）　　丹麥京城電除德斥堠艦沉失受傷各兩艘外賀野爾與唐頓兩鎭皆受砲擊而聞特魯泊之糧倉與一大飛機亦被擊毁當英巡艦攻擊德斥堠艦時德巡艦五艘驅逐艦二十艘飛機五架齊泊林飛船一艘皆從希里　倫奔出援救午後丹麥漁船曾見德艦十一艘後又見英艦四十艘在大雪之中向西駛行（二十八日）　　倫敦電大西洋運輸公司輪船明萊波里斯號中魚雷沉没救起一百六十三人 
　　（二十七日） 
　　倫敦電英船塞恩號（二五七九噸）法船希白 
號（一四四九噸）被沉（二十七日） 
　　蕯洛尼加電德飛機六架飛至蕯洛尼加擲落炸彈二十枚擊死平民二十名泰半爲希臘人敵機飛過英軍陣線時被英軍擊落兩架 
　　（二十八日） 
　　倫敦電孟郤斯德技師號（四三０二噸）已被擊沉船中人悉至尼斯登（二十八日） 
　　巴黎電昨日各協約國代表二十九人集議於巴黎此次盛會爲歷史所未有法相白萊安氏述開略早由各協約國參謀部預先議妥此次不過批准辦法而已衆信此會討論時間不出數日聞喬治未能赴羅馬大約吉靑納將將與愛士葵同往（二十八日） 
　　巴黎電協約國大會今晨復開議國民對 
於該會不若前之注意（二十八日） 
　　倫敦電日葡兩國均派代表參與巴黎協約國大會（二十七日） 
　　華盛頓電美國務卿藍辛氏今日宣稱已飭駐德美使轉詢德政府蘇塞克斯號與英吉利人號兩船是否爲德潛艇以魚雷擊沉 
　　（二十八日） 
　　倫敦電衆信茶稅未必再加（二十八日） 
[公電]  
　　旅英僑民致唐伍二君電唐紹儀伍廷芳二公鑒旅英華僑極力反對兩公之調 
停提出會議之件萬不可行旅英僑民李夢飛等叩 
　　（利物浦二十六日電） 
要聞一 
[北京對於取消帝制之輿論]  
　　字林報二十四日北京通訊云北京輿論以爲取消帝制之今尙非足　人意之文章政府方面方謂袁氏如此讓步更有何求而在他方面則謂袁氏力窮勢蹙不能保持其皇帝之地位乃下令撤消然亦不過撤消帝位而已無他讓步也吾人取此令 
 
 
 

Page 3

 
 
而　之覺自始至終無非敷衍門面惑人聽聞冗長瑣碎之語眞爲中國式之文章始言本不贊成帝制繼言民意難違復叙國民大會一致贊成君憲合詞推戴之情形種種陳述悉爲奇謬之讕言雖萬年朽骨亦不受其欺騙華人向聞此種强詞奪理顚倒是非之言論而不以爲怪今日是否尙樂聞此言乃一問題夫巧言惑世詭辯欺人自古已然而今尤甚吾知今日華人必有重事實而輕形式者矣撰此離奇之文者爲反對帝制之一當其伸紙著筆之際當有環舌於腮之狀然有頗近事實之一語即實予不德在人何尤一句是巳與此令同時發表者有廢止洪憲年號之告令及特起徐世昌爲國務卿段祺瑞爲參謀總長之策令換言之兩星期前余曾言所謂調停者不在南北之間而在袁氏與其心腹如徐段等之間今調停似已商妥而徐段因其所反對者已經廢除似願復爲馮婦余前誤稱黎元洪 
辭副總統職其實不然黎所辭者爲袁氏任命之職若國會所公舉者則黎氏未嘗辭却今聞黎氏亦有復爲政府効力之說袁與徐叚等之調停果有何等條件始得言歸於好今尙未克詳知但聞徐段等與粤省之龍將軍頗以此滿意此說果確而徐叚等復願與袁共事則時局之和平解决或可有望然今之所求於袁氏者寗獨廢除其帝制自爲之野心而已哉三年來袁氏潛取大權唯尙專擅比諸清廷有過無不及國會爲其掃除省會爲其取消其組織參政院也議員不由民選而由己意指充蓋袁氏所以利用該院者不過欲袁氏一人所願意制定之法律得合法制定之虛名而已非眞欲以立法權予參政院也袁氏自造選舉機關親令選舉者贊成君憲奉之爲帝幽囚副總統設立執法處草菅人命超越常法任意加稅敲剥國民凡昔時東方不知法律惟我獨尊之君主之所行者袁 
氏躬自爲之且藉國民殺身流血慘苦爭得之民國名義而爲之今而後此種大權當然在取銷之列又豈僅帝制而已哉使袁氏所行者確有利國利民之目的則國民未嘗不能忍之第袁氏一切措施不爲國家幸福計而爲一己虛榮 
計則全國反對固事勢之所必至者也今國民退無可退忍無可忍乃羣起要求不獨欲袁氏廢除帝位且欲削除足令袁氏利用國家財力以逹其個人目的之大權若袁氏與徐段等調停之條件中果有削去大權一條而組織對國會負責任之內閣則輿論方可滿足而革軍亦可無繼續戰爭之理由雖革軍要求袁 
氏退位然國民領袖之所欲者乃在鞏固國基以免前清腐敗政治之復活過此而往有無他項希圖則非今日所能知袁氏才力爲人共悉苟有袁氏此後依據憲法爲國盡職之保障則國民或不欲要求過甚也余準此立言故謂日內之大局須視 
近數日時事中所含蓄恢復憲法之一著 
是否切實可行爲斷如其然也則一旦發表而爲革 
軍所承認旣往不咎復歸於好則雙方皆可美滿下場矣惟袁氏與徐段等之調停條件是否能如維持政府者所表示而使南方滿意抑革軍是否 
决意欲完全迫退袁氏此爲目下所可慮者也但無論如何區區取銷帝制之一紙空文斷不足以銷除彌漫空際之風雲當此未經解决之時敢問徐段諸公果以取消帝制爲滿足乎果有可條件而遂復出爲政府効力乎 
[南方主張與戰局現勢]  
二十七日英文京報云據北京所接消息帝制取銷於南方時局毫無顯著之效力聞黎段徐聯名電告南方領袖以帝制已撤銷南方所要求之一重要條件 
已經遵辦雙方宜暫停干戈以待各平解决又聞政府接廣西陸將軍來電據稱桂軍憤起無力鎭壓今當即回南寗鎭定部下如事不濟則當潔身退隠云云此電不確顯然易見即讓一步而言此電果確然陸將軍從前之電文詞意懇切較此爲甚其結果僅得桂省獨立而已謠傳副總統黎元洪將爲統率處長此說與段祺瑞之任參謀總長是否爲一種覊縻各統兵大員之計畫或爲武力平亂之先聲今日尙未易言南方領袖所要求者在於實際不僅爲取銷承認帝制之空言聞政府已得其覆電主張袁氏退位改组政府停廢五月一日召集之立法院解散現有不合法之代行立法院重行召集國會以解决大政策之問題並附帶暫停戰事之條件據此以觀南軍所要求者乃欲取現今政府所以合成之組織品一律摧滅也故時局極爲困難將來若何繫於雙方之有幾何讓步大約南方領袖或可承認可逹改革目的而不損人顔面之辦法但若謂南方能承認現局之賡續則未免昧於時局矣各方面皆謂北京政府如迅速有適當之讓步尙易早日解决若任意延遲則大局更將擾亂惜帝制報猶高聲大唱君憲而作懲治南方亂首之狂論北京報紙所發言論往往有人授意此爲爲南方所共知今帝制報發表此種觀念殊與大局有礙苟官場有以取締之　爲善矣 
　　戰局之現狀若何乎邇來南方消息傳來甚少殆因注意取銷帝制問題無暇他顧之故據官場消息觀之重慶下游之揚子江濱三要城似有重大之變端三要城者即涪縣鄷都縣長壽縣是也公報指爲土匪作亂且稱已爲官軍擊敗日內即可剿平至亂事聲勢若何未經述及惟三城位置成犄角形可於最難航行之地點控制揚子江故以地勢而論甚關重要比者有滇軍在綦江獲 
勝之說如果確實則三城亂事之重大可以想見或　三城已入黔軍之手但是說必俟可恃方面徴實後始能信以爲確也 
滇軍今確已折回纳溪奮力進攻擊退北軍圖復縣城據可恃消息聲稱三日前北軍在永寗大敗死傷被俘者甚衆夫北軍自納溪進至永寗需時十日之久今自永寗退至納溪需時僅兩日則其所受損失之大從可知矣前帝國日報（楊度之機關報）紀載此事頗有趣味其標題曰納溪附近之血戰其紀事之文略謂蔡鍔利用廣西獨立之機復示虛威率兵回攻納溪又謂納溪附近之戰事異常劇烈該報仍恐異常劇烈數字不足形容虛威故復加以血戰數日之久等語其出言無倫徒令人齒冷耳 
　　滇黔軍之勝利不僅限於納溪一地據傳戴　亦在綦江得手大約即在蔡鍔由永甯擊退官軍之時也聞另有滇黔軍一枝已佔領彭水南川諸方面勝仗以綦江最關重要上說如果盡確則官軍必已由綦江向重慶退走聞重慶周圍之居民已得遷移之警告蓋若輩居處有轉成戰場之虞也 
　　觀於滇黔軍近今活動之情狀足徴彼等旣未在納溪敗北亦未在綦江失利彼等之退走果如記者豫料乃戰略上之行動設陷穽以誘敵迨北軍中計乃反兵擊之惟滇黔軍之目的似在湘而不在蜀其在揚子江上游之行動不過圖引官軍赴湘援兵折而西嚮以分湘省兵力一俟目的巳逹則滇黔桂三省之兵將直掃湘江進取長沙蓋長沙爲武漢之門戶長沙旣下則武漢將不免搖動矣 
　　稍南之戰局無可紀述據確實消息謂南寗桂軍巳攻入粤省大約巳佔領欽州一說巳破廉州但傳之未免過早粤省援軍未抵廉州之際桂軍大可先發制人爲南軍得一口岸此舉至有關係該方面今後之發展固爲一般人士所切望者也 
編輯餘談 
[王次回詩（飄萍）]  
　　王次回所著疑雨集詩中有句云莫言暫别休悲愴薄命能消暫幾回又云無計徘徊歸去也一生赢得一思　 
此數語吾皆欲錄之以贈人 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[總統去留之時局關係]  
　　總局趨勢之關鍵今次戰局之趨勢其鍵蓋在於袁總統去留之一問題以爲轉移據政中人云袁總統之個人意見似已有自行退位之機而中央政界各重要人物則多不以此項見爲然曾上書陳說利害昨聞二十五日國務卿徐東海於謁見密議要政後亦作種種之婉勸袁總統默然良久始謂薄德無能余豈能再戀此位今志巳决實難俯納又據公府消息某要 
人自出總統府後頗抑鬱不自得常思藉端發展以固前竉帝制問題之發生某實最有力者固人所共知及雲南宣告獨立仍始終以欺朦手段掩飾上下耳目現元　深悉種切頗爲痛恨昨特召某入府面行斥責聞有汝爲一人之利祿而陷全國於水火之中等語聞某處一差亦恐旦夕不保以上兩節姑不必問其果否確實惟政界中人而能知帝制之實有罪孽總統去留之旣成爲問題要不可謂非官場中之稍識時務者矣 
　　一方調停之連電徐世昌氏前曾電勸獨立各省而唐蔡　陸諸主任員對於此電深不滿意曾來覆電聲明非袁總統退位斷無和平解决之希望　　聞徐氏又於二十五日致唐等一電內容係以袁總統今旣自認罪過宣告天下諸公何必再　人所難徒　一時意見致國家陷於危亡且　蚌相爭漁人得利古人早有警訓諸公爲愛國明逹之士倘仍固執殊非國家之福云云此電去後已越四日尙未接有南軍覆電中央頗爲著急聞昨特致廣東龍將軍濟光密要長電一通探聞內容係以帝制旣已實行取消南軍目的巳逹滇黔桂各省亟應取消獨立雙方罷兵共維危局免貽外人口實等語並責令龍氏設法勸告陸榮廷陳炳焜從速打消前事 
以作雲貴兩省之榜樣至龍氏如何電覆尙待續探 
　　參院挽留之兩說爲解决目前大局危難袁總統將提出辭職書於參政院代行立法院該院依議定手續即用國民公意名義從而挽留各節各參政早經入府面授機宜疏通一切日來巳大致就緒惟該院於形式上尙未有何顯明之表示頃聞該院多數參政聲稱全體對於袁氏退位問題之主張決由該院代表全國國民公意上書挽留惟該院於二十五日臨時會議中曾紛紛自行懺悔並自謂該院自後不宜再行開會因信用旣失價値全無云云今忽又自稱民意擅行與於總統去留之一大問題一般國民是否能認其所主張者之有效南方是否因此而生出其他波澜目下均難逆料又聞二十五日參政院院長溥倫曾邀集各參政開茶話會討論一切辦法並由梁燕蓀出席聲明贊成此議者可簽字衆皆簽字惟某某二人未簽只默坐不語此二人聞係楊度與孫毓筠云但另一消息則謂昨日（二十六）有參政院之參政員二十餘人齊集西城某參政私宅開秘密茶話會討論關於代行立法院之問題聞所議內容有决定不承受自行恢復職任之大總統辭職書之對付辦法其所討議之大　以爲接受此項案件如確實依法討論　　無接收之必要若勉强接收則　以維持國家爲表面之理由又覺從違均甚碍難因此種趣聞巳擬定一種消極主意有再不　席　該院不能開會之議以上兩說似不相容然參政院中亦自有派别或者所傳各有其是處也 
[帝制取消後之和戰前途]  
　　黎段調停之尙早政府近曾致意黎副總統謂其調停黎曰第二次革命時予嘗對李烈鈞柏文蔚諸氏公言帝政决不至實現今竟不能踐言且尙封予爲武義親王予雖力辭　政府至今並未將明令取消予實無顔更言調停因此近來黎氏雖連日參列府會議仍默不一言聞今午巳遞密函呈請取消王爵並有不願再出之意現聞取消王爵一節已飭內史處起草命令有不日公布之說段祺瑞氏出山曾於本年二月間提出條件今政府所行者雖與該條件相近然 
段氏之意則以爲時勢已變非更他種條件似尙難出而任事又據英文京報云段祺瑞氏旣奉參謀總長之命前後已入府兩次聞與極峯頗有關於職務責任上之商量尙未得有眉目故於調停南北之事尙未著手蓋兩年以來重要軍務悉收歸統率辦事處由元首親自主裁陸軍參謀兩總長幾同虛設段氏之意欲得有軍務上一部分之實權方能不負此出也又聞段氏以時局旣望和平解决則不必再亟亟擴張軍隊以招南方之疑忌故對於模範軍招足十旅之計畫曾請立罷其議但極峯尙在躊躇未决云 
　　三省軍情之加緊頃聞統率辦事處臨時軍務處同於二十六日午刻接到川省陳二庵將軍密軍電一道聞係川省納溪叙州方面曹虎威將軍部下復與南軍有猛烈之戰事南軍援軍增加甚多勢甚緊急亟待電示機宜以便遵行而在政府一方面則取消帝制之令至今尙未傳知前敵各將領日昨川中各司令曹錕張敬堯周駿三人已聯名來電詢問略謂風聞帝制業已撤消確否乞示云云政府中人如梁某及曾彜進輩均不以此次取消爲然其與人言時深以取消之後前敵軍隊或竟因此灰心爲慮然又不能終於掩蔽之使不聞知刻正等議如何另覓爵賞以外之策畫以爲鼓勵軍心之作用似尙未有適當之辦法外間所傳已電飭各軍駐守各地不得向南軍挑戰以爲議和預備之說蓋非確訊又聞廣東龍濟光湖南湯薌銘日來亦連有警電告急中央對之深爲焦慮二十五日軍務處會議該兩省軍事由上午七鐘開議直至晚十一鐘餘始　誠歷來罕有舉所議之件均關嚴密軍機之要件曾分致湯龍兩 
將軍密碼要電各數道指示一切機宜外飭勉任艱難文中並有存亡惟君是賴之句其急迫情形殆可想見矣 
[赴川北軍之改變計畫]  
　　上海泰晤士報三月二十日宜昌通訊云昨日下午赴川過宜之官軍忽拔隊乘船開往下游間已改赴岳州且有已經西發之船亦折回此間今日有民船約百隻滿載官兵自西歸來即怱遽赴岳當道 
忽然變計其故未悉大約因下游吃緊或巳生變之故今赴西者雖仍有其人然爲數寥寥皖兵抵此者曾揚言不願續進謂蜀省之事與皖無關此事是否與調兵赴下游有關未能探悉此間　有消息謂大川船十六日駛至過鄷都城三十里之某處爲會黨奉滇軍之命擊沉聞尙有一船亦被擊沉但尙未接確報此種小輪運兵自萬縣至重慶頗爲得用北軍行爲較前大惡昨日有某兵在銀樓購一金戒因論價不合其同伴數人即搗碎該店玻璃櫃盡取所有而去　未入店搜索 
[參政院引咎之裏面觀]  
　　前日參政院曾爲撤銷承認帝位之事召開代行立法院之臨時會議會場中自然更無異辭不復以違背民意等語加諸元首矣其間如江瀚陳漢第等或主自請解散爲元首分過或主臨時會所議事件以回復因帝制廢止各案爲限其他讓之正式民意機關詳情曾誌昨報以表面上觀似各參政之天良猶未盡泯然據英文京報所載則謂該院所以不復爲文過飾非之辭者實出於極峯之先事誥誡蓋開會之前一日極峯曾召參政施愚秘書長林長民入見諭以事巳如此可將推戴案逕付擱置不必再爲掩飾之詞令中外人齒冷當日午前各參政又集林秘書長宅內商議故是日會場中乃有許多廉恥廉恥之聲浪紛然以起也然而帝制派對此則大不滿意二十七日之亞細亞報爲此事特刋一新聞託名於關心時局者之談話其文大意言投票贊成帝制係各省區國民代表之行爲代行立法院不過受國民代表之委託代爲呈遞今日如遵照法律辦理應將此事之認許仍訴之國民該院對此並無何等咎戾袁總統之引咎自責純出於謙退若諸參政亦引咎自責則不獨認題錯誤且於己身所處之地位亦未觀察明瞭殊覺可惜云云然則帝制派之用意蓋欲諸參政始終爲之掩飾異日稍遇機會即可借之以翻前案而當局者所謂中外人齒冷一層殆已不睱計及矣又聞參政院之性質原甚複雜早有非驢非馬之議故中央前有改組元老院之議近因時勢所迫政局改組之風說遂傳徧都下而責任內閣制度或將發生於是設立元老院之說亦復喧傳於政界惟該院是否確用元老名目並其組織時期日下尙未能决定恐須由政治研究會詳加討論以備採用未必即能見諸事實惟近巳聞該院各參政擬俟臨時會閉會後即將全體一律辭職似類近情也 
[龍濟光最近之態度]  
　　粤省挑撥征滇軍第三隊共三營一千二百餘人配足鎗械於十三日拔隊西上行抵肇慶即聞西省獨立電傳龍將軍據報急電該軍即暫駐肇慶聽候調撥數日來因該軍士兵無事携械游行街巿不無滋擾商民忽見多數客軍異常恐懼立即電促高要知事潘祖榮迅速回署（該知事爲生母做壽來省逗留已數日）維持秩序已於昨午啟程肇地粗米每六十四斤價値五元零昨經李鎭守使出示禁抬巿價並電省飭商運濟矣工兵營長劉殿元前經率軍赴桂征滇現已調回肇慶駐守劉營長因有要務面商昨午特返省垣入謁龍將軍晤談許久內容甚秘聞龍主張勿與桂開釁端 
　　聞廣西獨立前一日即派桂軍兩營進駐梧州下游之鷄籠洲扼要駐守十五號晚由李耀漢專輪來省報告龍將軍參酌地勢劃定於虎臂山築台駐紥重兵並有計劃數條密授李使飭其自駐兵艦往來巡察不可逾出羚峽之外遇有密事准其派員請示不得離防李使乃於十六號駐兵虎臂山挖塹築台置炮防守旋有電報布置情形謂該山與鷄籠洲相距不及十里夜間可以探燈瞭望彼營現未見有何動靜云云 
　　粤省自西事發生蔡乃煌擔任籌餉議定招兵後聞即着手進行龍將軍以分統梁永燊辦事有方堪資臂助故特電召回省面授機宜梁分統奉電後於二十一號下午八時由黃麻涌啟行迨抵陳村半步河面又接將軍電催惟因淺擱於此至二時海潮稍長始能動輪開駛故是晚四時抵省河泊於天字碼頭即行入署進謁龍將軍囑其謹愼從事並令招募新兵一營聽候調遣至分往何處駐紮則俟成軍後再定辦法 
　　龍將軍委任稽查公所會辦顔啟漢爲軍署游擊隊第一二三隊統領兼第三隊長昨日已將統領部着手組織又委任保衛隊統領蔡春華爲軍署游擊隊第一營長刻已招募成軍以長堤惠州會館爲營本部 
　　水陸統巡胡令宣所募新兵其前營業已成軍昨特備詳當道將所需軍服器械一併領出並擬將兩連公駐陳村兩連分駐黃麻涌地方昨飭行營 
長王得慶分配座船着於二十三號開差前往惟據一般人士窺測龍將軍對於軍事上作種種布置皆爲保衛地方計並不含有與桂軍挑戰之意蓋觀其最近態度似巳决定守無形中之中立矣 
[王祖同行蹤之秘密]  
　　卸任廣西巡按使王祖同於禮拜三日附搭來往港梧之大明輪船到香港一事已見前報惟是王之行蹤極爲秘密某港探曾告王之下屬聲明係奉上命到來保護并無别情可實告王巡按使之所在其下屬亦祇云王巡按確已到港惟他登岸之後彼此分手實不知其寓於何處王氏對吾等亦未言及云云後又有某探目盤問再三始告以王寓所之電話號數旣告之後又諄諄誥誡不可說與外人知道昨日據中華酒店主人言王祖同之庶務員與其家眷僕役仍在該酒店居住但至六點時王之隨員中有名韓傳益者已搭廣九早車上省或謂實係往尖沙嘴某西人酒店偕同王祖同一齊上省者惟尙未查確又昨日下午四點鐘省城政界有電報一通交到中華酒店上寫轉交舒少靑啟（舒乃王之庶務員）等字樣日船抵步時又有一外江裝束之少婦偕同似係政界中人三名同至該酒店二十六號房探訪舒氏同日下午又有韋大紳之昆仲某偕一英人到中華酒店尋王蹤跡亦皆不遇云 
[廣東紙幣風潮之經過]  
　　自西事發生粤省中國銀行適受其衝動該行發出之兌換劵巿面本極流通詎於星期日忽有巿人紛紛持紙幣前往兌換適星期日又爲該行休息之期向例停止兌換巿人以訛傳訛遂起驚懼至下午之際某某各大行遇有以紙幣找數者槪推却不受自是一倡百和巿面騒然當道遇此風潮立與馮梁兩行長商榷分設兌換機關多處所有兌換槪不留難查二十日中大巷口之中國銀行實換去毫銀約一百二十萬元打銅街分所實換去毫銀約六十萬餘元銀行兌現旣無阻滯故二十一號各行貿易亦已一律通用茲將警廳詳文錄下詳爲覆請察核事竊昨奉上將軍面諭巿面紙幣務須設法維持不得任其低折等因當於本日派委廳內行政科長凌鴻年前往廣州商務總會協商辦法茲准商會總理陳勉畬面稱昨日中國銀行已分託十三行豫亭天祥槳欄街順安永生永昌聯盛興隆東生利寗遠坊昇昌油欄門耀德等店代換紙銀本日紙幣價格當無低折等語除詳上將軍巡按使並飭區隨時加派長警保護開導外理合報請察核 
廣東財政廳長蔣亦出示維持云照得本省金庫向收中國紙幣一切繳納稅捐均係十足核計現因巿面謠傳亟應重申定制凡有各項承商與及經徴官吏紙幣照舊收解毌得稍有推拒倘敢陽奉陰違定即從嚴治罪至於各行商店亦勿低折漁利金融大關治安總宜互相維繫切勿誤聽流言紛紛自取擾累 
　　中國銀行自日昨分託西關老城各商號代理兌換後巿面態度稍覺安謐往換之人亦漸稀現正商議維持此後之法一面趕飭鼓鑄銀元一面由將軍巡按使嚴禁私運銀毫出口限令商旅人等凡係携帶銀毫出口者每人祇帶二百元爲額如有逾額多帶即屬有意私運將額外之欵盡數充公並以三星期內爲禁令限期過期後體察情形再定辦法聞已通飭所屬遵照辦理矣 
[述魯垣最近之戒備]  
　　（濟南通信） 
　　西南戰事發生後魯垣之戒備甚嚴將軍府在西南關外　石橋前高等學堂之舊址屋宇寬敞合體操場占地一頃四十餘　內駐衛隊一營大門外照　　側各派有崗兵守衛大門內亦站有荷鎗軍隊門禁非常嚴密東轅門之額上題有四字曰靑齊鎖鑰西轅門四字爲津浦樞機迤西地方空闊係往莊陸軍營之要道出西轅門向北客歲新築一馬路直通商埠約有三華里兩岸地形突高有二三米逹均係田野由遠瞭望幾不知有路在焉沿路架設電燈夜間如晝爲商埠不可少之孔道連接崗位皆用陸軍巡站晚則添設雙崗荷槍上刺對於往來行人異常注意遇有成羣者來則距十餘步即上前盤問防備周密爲從來所未有將軍駐此蓋取其一旦有警調遣軍隊便利也 
　　巡按公署仍駐舊督府地址從前凡有禀批皆懸於大門首藉便閱者今則宣布等件皆張掛於壁前面一切禀批則懸於壁南約距二三十步之兩側間雜人等皆不得至大門前照壁向内甚形肅靜并有衛隊服綠黃色軍衣來往梭巡蓋其戒備亦甚嚴也 
　　昨警廳出示曉諭略云每年舊曆一月至四月赴泰山燒香者絡繹不絶經宿省城往往因店內住滿容足不下致投宿於民房者甚夥時在戒嚴各房主務將宿客籍貫年齡按日呈報臨近警署設有形跡可疑者仰即速赴警署報告可見戒備之嚴密矣 
　　新莊軍營當無事之時軍隊多留營訓練附近商業頗稱發逹今則軍隊多出防或調赴戰地故舗店閉門者十有八九覩此蕭條狀况令人生今昔之　　　東省銀元巿價素均逾二千七百京錢前四五日跌至二千五百四十文今復漲至二千六查餘文蓋因前數日北軍捷音屢傳故銀價跌今因桂省獨立故銀價復漲云 
　　前靳將軍奉令招募輸送隊備征滇軍派遣之用日前已在新莊陸軍營內備齊制服即乘津浦車赴京改乘京漢車往湘 
　　陸軍第四師委員來東招兵一事昨經歷城縣知事出示云該師委員業已來濟住於西關丁家涯汶陽客棧即假該棧爲招兵地址於月之二十五日開招欲應募者即赴該棧報名試驗可也 
[南京通信]  
　中央又派內史阮忠樞赴徐州與張定武會商要題昨由徐電馮宣武准今日（二十九）來寗聞所謂要題者係奉使命商請兩將軍出力調停南北戰事並關滇黔桂要求中最要之一事 
　　馮將軍昨電請政府速定收拾時局之策蘇省國民代表夏仁虎等近聞中央已將請願勸進等書退還來省消燬大爲喪氣 
　　蘇州第十八團開往海州助白軍剿匪馮將 
 
 
 

Page 7

 
 
軍飭第十九師長楊春普撥軍三營赴蘇塡防昨巳援隊乘車前往　　馮將軍電調驻防鎭江第十九師步兵七十四團來寗駐紥鎭江防務責令掩護要塞司令龔靑雲加意防守 
　　宅地稅條例去年巳經頒行各省籌辦胡財政廳長現准部令飭於下月二日起酌量蘇省情形實行徴收 
　　財廳委郭文徹爲海門稅務所長今日禀辭定四月一日接差 
地方通信 
[蘇州]  
　　流民盜賣古墳蘇常道殷道尹查得江北流民時有結隊砍伐　樹盜取　石情事曾由示曉諭禁止并飭吳縣知事轉飭各巿鄕警察分所嚴行取締在案前日有江北流民首領王雙喜糾集數十人備有駁船七艘在光福鄕祝姓古　上裝載石料三船已經來蘇其餘四船正在裝運被光福警察分所長何震堃查悉前往盤詰王雙喜不服盤查聲稱此　係無錫祝姓祖　現已由其後裔售賣與彼等語何所長以係奉道尹飭令禁止遂將裝載石料之駁船四艘扣留押交地保看管一面備文將王雙喜等移送吳縣知事署訊究 
　　機工要求津貼自西南戰事發生蘇垣各業停頓紗緞莊織機匠人因此停止工作日前各工人以度日無資羣往各紗緞莊要求津貼各莊主遂推舉杭筱軒等假雲錦公所會議辦法擬定津貼各工匠每名每天一百文惟聞該工匠共有數千人之多此項貼欵亦頗不資云 
　　魯軍出發赴鄂陸軍第五師九旅十八團軍隊上年由魯拔隊來蘇駐紥閶門外第二師三旅第五團營房內茲悉該團上官團長於前晚接到上峯飭　　　　鄂故該軍隊已於昨（二十八日）晨拔隊出發矣并聞二十七日晚殷鎭守使在奉直會館設筵祖餞魯軍長官以盡　　　云 
　　師旅兩長回蘇陸軍第二師長朱熙第四旅長蘇謙前接馮將軍電召赴寗會商軍務現已議畢已於昨日返蘇 
[松江]  
　　焚燬鹽船案行將結束鹽捕營勇前在金山平湖接壞之吳黃　地方因截拿步擔起釁　　將駐泊界河中之　划兩隻空船一隻灌油焚燬曾誌前　　　該處　近紳耆及鹽董等擔任賠償被燬船隻並在河中倩警辦起洋槍六桿子彈一百八十餘顆送回營中禀請徐營長免究附從之人其爲首之四人俟獲到後送縣訊辦大約此事俟蔡統領批回後可以和平了結矣 
　　烟案兩則西外高家衖內苻姓家前因私售燈吃屢被偵獲送案訊罰前夜又經警區派警往查獲到七人一併送局轉解縣公署訊罰日來因季吾氏烟膏盛行販運者日見其多前日東車站有人乘停車之際一躍而下向東疾走北軍見而異之奮足狂追直至紫陽宫左近始獲搜其身畔則烟盒已沿路抛去遂扭其人解送警局聽候發落 
　　學務瑣紀中學堂門首土阜業經挑竣牆垣門房亦巳改築日內正在頭門內起造敎員宿舍起居室五間各高等小學校將於春末夏初假警察操場開聯合運動會屠宰稅一項議增附加捐每頭一角撥充敎育費該業雖未允洽當道志在必行加 
定後尙需交由各　學務員至各　肆核對然後起徴 
　　西人熱心敎育敎會在天思堂設有英文夜塾由美國人班德生主任班君因與縣立第一高等小學英文敎員杜逢一友善請往帮敎杜君亦請班君到校敎授俾諸生直接聽講練習語音彼此承諾後僕僕往還風雨無間班君尙許指遵體育故學生非常歡迎云 
[鎭江]  
　　洋燭冒牌交涉齊巡按昨飭溧陽張知事東台嚴知事文云准駐鎭江英領事寳函開案查溧陽縣同盛和洋燭公司東台縣美華洋燭廠仿冒燭牌兩案前經函復已飭溧陽東台兩知事訊實嚴辦俟辦結詳復再行函知迄已月餘究竟如何訊辦函請見復前來除函復英領外合再飭仰該兩縣知事迅速將此案辦結詳報以憑函復云 
　　知事研　盜案丹徒高資鄕事主潘流柱家於前日被盜匪殺人放火一案巳誌前報茲經警備隊長蕭漢卿帶同偵探金玉泉前往該處查緝訪有顧大顧二顧其林黃某等平時素不安分對於此案頗涉嫌疑當即拿獲送縣訊據顧大等堅不承認黃某則迹涉嫌疑諭令分别拘禁聽候復訊核奪 
[揚州]  
　　派委督察提溜局江邑南鄕提溜局委員王某縱容勇丁沿船濫索陋規事爲江都縣周知事所聞特另行派委司員澈查藉以監督而安行旅 
　　第二次考試塾師江都縣知事署前在第一高等小學校考試塾師計共一二三四四區與考者二百餘人現已由該署第三科長童富康評定甲乙分别榜示未經錄取者祇十餘人前日復考驗第五六七八四區私塾塾師係由印伯鄕等處來城投考亦有二百餘人由周芷貞知事親自點名扃試出有二題一爲可以爲師矣義一爲輔助敎育進行說以一藝爲完卷自上午九時開考至午後二時清場 
　　敎練所行開學禮江都警察敎練所前經招考第八班學警業已取定正額　軾等四十名備取十六名榜示在案茲准於二十七日上午十時行開學禮監督周芷貞知事及所長劉漢先後致訓詞嗣由學監孔劍秋及敎員沈少希演說後始行閉會 
　　飭警區查禁烟苗江都縣縣知事以東鄕一帶地方向產烟苗雖經　除恐經春又復萌生特行知縣警察所轉飭各分區認眞查禁俾除毒卉 
[南通]  
　　警察籌備改組警察事務所楊薇生所長以通地商務日臻發逹前擬按照商埠警察例將所改局嗣因經費無着迄未實行茲奉內務部批示着即就地籌撥經費俟就緒後即將該局所轄地方劃分五大區（南通巿區狼山鄕區唐閘巿區天生港區蘆涇港區）各設區長一員實行改局等因故楊君邇來辦理改組事宜頗形忙碌聞其內部組織已經先定如騎巡消防保安偵緝四項職守均歸向任保安隊長之于鳳鳴兼任有司法員徐暐因事去任所遺職務選任前餘西巿區長季國樑補充云 
　　處决盜匪兩名去歲搶刧平潮鎭曹家埭邱祖蔭家案內之盜匪何連陸金三兩名曾經縣署訊有確供擬照懲治盜匪法處以死刑禀請軍巡兩署核示昨晨電傳到通即於上午十二時將徐陸二犯在監提出一律押往城西北隅行刑場搶斃 
　　竈民反抗開墾掘港四七兩總公蕩由華豐公司向部領墾刻正劃界艱關但該蕩向多私墾一旦交出工本無着竈民遂起反對本月二十三日聚衆數百阻抗華豐公司工程處開放土砲意圖要挾經調駐緝私營兵還肇立斃四人傷六七人旋即退散　滋事地方係在南竈與東竈垣產并無關係已由部委電陳財部請未示辦理矣 
[南京]  
　　研究所考試給奬政治研究所學員第二次考試卷業已評定甲乙於二十八日分别給奬計甲等左士樞等前三名每名優給奬銀三十二元其餘二十名各給奬二十六元乙等二十六名各給奬十八元附課縣佐甲乙丙三等各一名甲給奬十六元乙十元丙無奬 
　　中央注意財政之電飭中央以西南戰事未息軍費浩繁各省收支預算亟應設法維持昨特分電齊巡按胡財廳長注意以下三項（一）協濟中央欵額及解部專欵不得拖延截留（二）各項支出比照預算額不得增加雖事關軍防須在他項節餘項下支用不得溢出總額絲毫（三）收入各項稅欵務宜設法維持無論如何比照預算原額不得短絀 
　　阜寗罷巿風潮之查辦阜寗知事唐樹槪征辦印花稅激成商民罷巿風潮齊使昨委候補知事葉在泗前往查辦 
[杭州]  
　　紹興臨時戲台失事紹興湖頭方地方社廟向例春季有演規戲之舉前日循例雇演名班唱演奈該廟限於地點門外僅二丈餘地不堪築臺祇能於河干架木爲梁搭臨時之戲台以演之詎演至夜半忽爾狂風大作遽將其台吹倒台側右左兩邊均停看船河爲之塞一經台倒不獨諸戲子之入河被壓而看客之在船者亦多頭破血出一時黑暗中秩序大亂大聲鼎沸爲首者當即燃燈查勘損失及傷害人數聞戲子與看客共受傷者八人失壞戲具多件女客中亦有失去金簪晶鏡等物者 
[濟南]  
　　疊獲私販制錢之日人日前有日人　一及古巿正之從臨縣私運制錢一萬二千吊雇用驟車十輛行經黃台橋方面被東北鄕崗警截獲當將日人及制錢併驟車等一併移解交涉公署轉解日本領事館請究詎是日小清河方面復被水警截獲藤田等十二車總數一萬八千弔亦即解由交涉公署轉解日領究懲 
雜評一 
[並不爲巳甚（默）]  
　　今日一部分人之議論以爲取消帝制目的逹矣可以弗爲已甚矣必欲勸退位者亦太令人爲難矣然而我觀勸退之人類多當局之親信故舊所言皆忠誠懇切而有愛於當局之言是故洞悉時局者必知勸退之非欲令當局爲難而實欲解除當局之爲難也然則勸退之舉爲已甚耶非已甚耶又不辨而自明矣 
[總是無廉恥]  
　　參政院解散之會議一場懺悔雖無補於已往然人或諒其平旦之氣未盡也乃不轉瞬又欲借代表公民名義爲挽留總統之舉微論信用全失價値全無等語甫出該參政諸人之口即無此番自悔之表示試問如此大問題尙可再冒民意耶甫欲挽回罪孽奈何又作造孽想然則趙惟熙所謂總欲使國人看之以爲本院尙有廉恥者由令言之總欲使國人看之實無廉恥而已 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀梁士詒之私函]  
　　大陸報云梁士詒致函寓滬至友謂袁總統屢言年老體衰不能擔負國家重任故擬辭職歸田彼亦擬隨袁總統引退云 
[粤當道力任維持治安之覆電]  
　　旅滬粤省紳商因廣西獨立後謠言甚多公電粤省龍上將軍張巡按使籲懇妥籌良策免釀兵端致使生靈塗炭電文巳見昨報第一張公電欄茲將所接覆電照錄如下上海廣肇公所轉伍唐諸公鑒感電悉粤省連年水旱頻仍原氣未復桑梓關懷自在遠念濟光留粤多年邦人士感情極深責任所在當竭身心全力維持治安不使有意外之慮有負責望並請時賜良規以匡不逮濟光鳴岐叩勘 
[檢查郵信之規則]  
松滬護軍使署現奉政府頒發取締郵函規則四條飭令遵照辦理（甲）凡有郵函關於現時軍事者槪行扣留（乙）凡有郵函關於造亂事實者除扣留外按址查拘（丙）凡郵函內無隻字者不准傳遞（乙）凡外洋函件尤當注意檢查楊護軍使奉文後當即轉飭各檢查員一體照辦 
[探報黨人之急進辦法]  
　　北京統率辦事處近據探報訪悉某黨魁現已議決急進辦法與其同黨招集舊部三千餘人編練成軍擬先襲取蘇州以爲東南根據之地應用軍火由口口供給請飭嚴防等語現已於前日電致蘇省宣武上將軍飭行蘇滬各防軍一體防範矣 
　　又聞本埠某機關昨得偵探報告謂黨人力圖 
響應滇黔有於四月一號攻擊某方面之耗應請嚴加戒備等語軍警各機關以謠言雖不足信防範自應加嚴已於昨日頒布戒備命令如輪流梭巡 
荷鎗實彈更换口號檢查行人等事又多一番忙碌云 
[夜深人靜時之鎗聲]  
　　前夜（二十八號）三時許本埠西南方忽有鎗聲數響維時夜深人靜聲浪甚大間有疑爲砲聲者居民在牀驚醒不敢再眠以待天明探聽消息次晨有人往該方面調查聞因防軍見有可疑之點故開放空鎗數響以示戒備云 
[浦東又出盜案]  
　　浦東塘橋附近戚家廟南徐家宅居民徐桂華向以操舟爲生近日裝貨出外臨行時囑婿奚阿生來家照顧不料前夜（二十八號）二時許突有口操土音之盜匪七八人各執器械擁至徐家用石撞開大門五匪入室餘則在外把風各匪即一徐妻徐媳等用繩綑縛嚇禁聲張刦去銀洋衣服首飾約値三四百元當各匪行刧時徐家所蓄之犬狂吠不止奚臥在後埭聞聲出視適各匪負贓出外奚即上前攔阻被盜用刀戳傷右肩及背各匪乃呼　而逸旋有人報告塘橋鎭三區三分駐所警局飭派長警往追已無蹤跡昨午由該處二十四保北十七　地保張錫堂至上海地方檢察廳報告徐姓被刧情形並稱奚阿生因受刀傷不能到案其被刧贓物俟該事方開明失單自行呈報等語林檢察長諭令退去聽候派員往勘再行核辦 
[紡織業受虧不少]  
　　南方各紡織廠常年所出之粗細棉紗行銷四川一省者居全產額十之五六他省銷路無無與比倫自上年冬間滇黔相繼獨立官軍因滇師侵入川境開往防堵以致自漢口至宜昌重慶一帶航路梗阻川帮交易因此停止各地廠家受此打擊存貨過年不能銷出者爲數甚多近來帝制雖巳取銷而南北兩軍之在湘川兩省者迄未停戰客帮意存觀望不敢放膽購辦故紗巿生意仍無起色加之銀根緊急花價昂貴成本旣重而售價不漲出入相衡殊不合算據該業中人云照現在巿面而論廠家紡售十六支棉紗一包實須虧本銀七八兩餘則以此類推有此種種困難故開春至今已閱兩月蘇州之蘇綸太倉之濟太寗波之通久源三廠迄未開工此外之暫減錠數者更屬指不勝屈嗚呼帝制其影響所及徒苦商民耳 
[維持桐油巿面]  
　　桐油一物以川湘等省所產者爲最多運銷各處向以漢口爲集中之區本埠桐油號家之進貨者均赴漢口收買近因川湘產地兵連禍結貨巳缺乏而一般壟斷居奇之徒又廣爲搜羅以待他日抬價出售因之價値參差巿面爲之攪亂現經該業公同議定合組一公司於漢口此後購辦桐油統歸公司一手經理悵運來滬再行分派以歸一致刻已在南巿棉陽里租定房屋設立集成公棧以便運貨來滬分派云 
[頒發駐澳總領事之商務報告]  
　　上海總商會接農商部勸業委員會函云昨奉部函發下駐澳總領事商務報告一册其中於我國土產在澳可望銷暢者調查明晣關於貨物種類式樣以及運售種種情形亦經詳細解釋核與貴處工商各業至有關係合行油印原文一份函送貴商會宣布工商各業俾知趨向而利爭競耑此函逹即希查照（駐澳領事報告書早經登載前報茲不再錄） 
[印花稅專恃商界]  
上海縣縣知事沈寶昌君昨致南商會函云案奉財政廳飭開印花稅推行以來惟商界用途最廣該縣爲中國通商巨埠如能認眞整頓全年稅收定非細數乃考核該縣上年銷數不過一萬九千餘元常熟宜興兩縣並非通商要埠而銷數均在二萬以上彼此互校優絀顯判此項新稅本年中央預算數目應較上年增徴一倍本廳按月彙繳全賴各縣源源報解藉資　集查該縣自本年一月以來尙無稅欵報解以商業最繁收數應旺之區猶且因循若是試問中央專欵將何恃以取資本廳長負督催考查之責際茲庫儲奇絀待欵孔殷該縣爲直接徴收機關自應急起直追實力奉行合亟飭催　此飭仰該知事遵照趕將是項稅政切實進行設法籌銷以裕稅源一面速將一二兩月稅欵尅日清出塡册報解此係特飭之件該縣應速認眞辦理毌得視爲具文切切此飭等因到縣查上年籌銷印花深賴貴商會勸導之力遂有銷數一萬九千餘元之鉅茲奉特飭常熟宜興兩縣非通商鉅埠而銷數均在二萬元以上優　顯判飭即設法籌銷因思籌銷印花以商界用途爲最廣上海各項商店何等繁盛所立簿據票件果能遵守稅法一律實貼無遺銷數之旺自非常熟宜興所可比擬惟商店以商董爲領袖商董又以貴商會催勸爲趨向一經鼎力維持收效捷如桴鼓至應貼印花之簿據票件名目不一均有稅法及成案可循何項應貼不容有漏貼之時何項不應貼不使有誤貼之虧耗一律明定種類或由各業董公議規則似較易於推行無論舗戶大小租界內外凡係華商咸使於劃一稅法切實遵守是尤望商董同心協力認眞董勸糾察以期綱舉目張稅源暢旺者也除函致總商會外相應函請貴商會定期邀集商董會議妥定永久辦法源源銷售並希將開會時期知照敝署俾届時派員同往集議案關特飭至爲盼切再由縣署提扣公費一成以後貴商會轉銷欵內應照縣署提扣之數全數核除合併聲明 
[濬浦局緩發地價之原因]  
　　上海縣公署昨日出示云案查濬浦局圈用灘地按畝給價有無單串契據由經董清查證明業經出示曉諭並由該經董將地價陸續墊發報縣有案旋奉特派江蘇交涉員函開接濬浦局海工程師來函此項灘地應由穆經董將畝數詳爲察核復局丈量等語飭縣查明辦理濬浦局因畝數或有不符地價不免出入必須俟丈量清楚之後方允發給地價查地價本以畝數爲準現經商定由縣會局丈量按照各業主實管畝數分别發給俾地價與契地不致另有參差糾葛合行出示曉諭爲此示仰楊思鄕諸色人等知悉所有應發地價濬浦局尙未核發不得稍有誤會如有造言生事定干提究 
[催領劃還軍用之地價]  
　　工巡捐局朱局長昨奉松滬護軍使飭知以龍華地方購買民地建築操場營房一案所有圈用民間地畝照章發給地價並償還桑桃豆麥等損失及遷移墳墓等費迭經示諭並飭縣局一體曉諭於二十日起在縣署發給在案嗣因赴縣承領地價及償還各費尙多遷延觀望故已展期十天自二十八日起至四月六日爲止限滿之後即須截止事關營用基地恐該民等仍有延望致誤要工飭即迅傳該處各圖地保轉諭各業主務於所展限之十天期內一律赴縣領取前項圈用地畝價値及償還各費以免再延等因現朱局長已飭傳龍華十四五圖地保到局諭令傳知各業戶遵期赴縣領取矣 
[南滙義賑公所請頒國帑]  
　　南滙義賑公所所長顧德鈺等詳該縣葉知事略云南邑去夏蝗蝻爲患以後兩遇颶風疊遭霪雨田物民房損失無算閙荒之案層見迭出德鈺等爰發起借欵籌辦義賬先派調查員分往災區實地調查計災民九萬一千三百七十六口按名按月分次散放上年第一批共發　穀八百五十七擔存欵六千五百元及所募麵粉一萬二千包棉衣二千八百五十件今歲正月第二批計放秈米一千二百石尙有募欵萬金正在採辦雜糧定於下月預備第三批賑濟惟德鈺等所慮者三四兩月靑黃不接賑欵尙無着落環顧濱海植棉之地且無小熟聊資餬口繼續籌募駑力已窮非求特頒國帑更無救濟之方爲此詳請縣長通詳巡按使財政廳道尹電請財政部特賜賬欵以拯災黎而維秩序云云 
[學績考試依例進行]  
學績考試迭經奉飭籌備前日周道尹以帝制業巳取消此項條文有無抵觸修改之處詳請省署請示核辦去後茲聞昨已奉到批答以此事中央如無解釋明文自應仍照前令進行未便轉詢仰飭查照迭頒辦法並委該道尹爲監試官聽候加札　任云云 
[米行破壞新章之舉發]  
　　本埠南北米業於今正邀集同行在仁穀公所議定新章所有行家與店家扣同佣金一節凡現洋交易者每石行家得六分店家得四分若至大小月底結賬則店家祇有三分並經議定隨時由公所輪流派兩人至各米行調查是否一律遵行詳情已迭誌前報昨日北巿調查員孫潤甫查得新閘北某米行於本月初六日售出鎭昌廠内之巢湖帮吳炳南之客尖米二十石係法租界大自鳴鐘隆泰米店購進每石洋六元零五分照章應以六元零一分結賬而該行則結五元九角七分米店方面得有八分之多實係破壞新章當即將情訴知南北巿司年司月及張錢二業董當發通告書定於二十八日（即明日）下午一時在仁穀公所集議對付方法以保同行信用云 
[偸毁電線須按軍法懲辦]  
上海縣公署昨出示諭云本年三月二十三日准松滬護軍使署副官處函開查由龍華至高昌廟敝署軍法課設有軍用電話一架沿路電線時有鄕民毁壞先後計共失去電線約一啓羅値價銀四十餘兩之譜正在飭查間敝處稽查適於昨晚查見鄕人趙友偷取電線連同贓證扭送來署經奉軍使諭送縣署罰辦等因相應將鄕人趙友備函解送貴署希即查照訊明罰辦並希曉諭居民嗣後如有偷毁前項電線情事一經查獲定按軍法懲辦以儆將來仍祈見復等因並送鄕人趙友一名到縣准此除訊取趙友供詞諭令聽候查辦外合行出示曉諭爲此示仰居民人等一體知悉嗣後如有偷毁電線情事一經查獲定送護軍使署按法懲辦不貸 
[清道人之亮節高風]  
　　臨川李梅庵先生原名瑞清早歲通籍爲前清巨宦改革以後兩袖清風鬻書爲業自號清道人先生書名滿天下不但本國人視爲高品即日本新加坡等處亦皆不惜厚贈爭來乞書惟先生於義利之界辨之尤嚴凡遇撰就來文乞書者如不合意無論餽何厚幣槪不應命日前有民國偉人某以千金乞書其太夫人墓誌銘先生因來文意不甚合毅然謝絶兀慠性成取財不苟其亮節高風洵罕覯也再先生自辛亥年寓滬以來迄已五年從未他往平日除鬻書書自給外絶不與聞他事近有人謂先生與康南海同赴徐州毫無影響實係訛傳耳 
[新衣店失愼之研鞫]  
　　英租界福建路五百九十四號門牌裕和祥新衣店於本月十二號夜半起火由老閘捕房華探目張寳榮將該店主寗波人周會剛夥友顔有土拘解公共公廨訊判押候勘明再核在事前日午後由廨提訊據捕房刑事檢查科代表牛門律師上當譯稱該號失愼之時店內並無一人當救火會會長與西探入內查看時松香火酒樟腦等氣味觸鼻遍地皆是並有硬柴木屑等引火之物抛散樓板上實屬有意縱火茲有見證多人可以證明即據老閘捕房四百五十八號三道頭華捕浦阿水禀稱是晚上差至福建路公興里口正在巡捕日記簿上簽字陡聞人聲嘈雜我即同巡捕往視見火燄已由樓窻內穿出因即喊呌鄰戶開門並令他捕飛報捕房云云又據救火會會長西人撥脫（譯音）上堂證明前往救火入內查看情形斷據保宏保險公司西人司卡德（譯音）投稱該號共保火險銀三千兩本月保費尙未付來並據新瑞和呌貨行西人葛克聲稱估得該號貨物共値銀八百餘兩生財祇値銀三百五十兩查其門巿生意賬簿上祇有六七元之數又據西探目依克上堂禀明調查情形並將抄獲之油浸木花柴及油瓶等件呈察訊之顔有土供稱樓上有成衣匠三人居住我於是晚已在樓下睡熟平時因樓梯上下不便故無事並不登樓但店主平日從未歇宿在外是晚不知何故不歸繼由被告代表朱斯芾台維司兩律師向各見證逐一駁詰因爲時已晚不及研訊王崧生襄讞與美副領事别克福君判顔有土省釋周會剛押候禮拜三下午再訊 
[失火即熄]  
　　前日午後一時許江西路九江路轉角客利西飯店頂上一層樓內不戒於火迨捕房皮帶車馳往灌救已烟消火滅祇燬零物數件 
[押店屢次受欺之發覺]  
住居滿庭坊之王雲侯潘裕江因先後將銅質手鐲十七副混質於楊樹浦路二千六百號門牌押店内得洋分用前日三人又持僞鐲往質經該押店內之趙光彬察出報捕拘押昨晨解至公共公廨經兪代襄讞會同英卓副領事略訊一過判均押候查明再訊 
[再誌宏茂昌襪店之纒訟]  
　　韓榮堃與毛福源均在英租界寳善街開設宏茂昌襪店因同行嫉妬　在華洋各官廳署涉訟近來兩造又起齟齬由韓控經公共公堂傳毛到案訊判交保候核在案前日午後由探傳齊兩造解廨復訊關會審官與陪審西官美郭副領事判一併退去候訂期再訊 
[被告要求復訊]  
　　陳彬彰前至法公堂控稱商人曾向朱重慶定購顔料付過定銀五十兩延不交貨致受虧損銀六百六十五兩判朱交保限十四天交貨在案昨日届限原告投案請追朱重慶稱此案尙須請求覆訊聶讞員准如所請限禮拜四將前判之銀六百六十五兩繳案並繳覆訊堂費再行訂期訊斷 
[允准訂期復訊]  
　　陳瑞邦控陸金坤不交定氷一案曾經公共公堂判决因被告不 
服昨延台維司到廨聲明不服理由要求復訊原告仍由朱斯芾律師到堂聲稱此案已於二月二十一號由關會審官會同美德兩副領事訊明判决請照堂諭執行中西官判准予訂期復訊 
[不理抵欵之聲辯]  
　　李溪梅被苗方義在公共公廨控告不理股單抵洋二百元前日午後經中西官傳訊據李供此洋係由羅正特託王松梅（即王松海）向原告抵借判李交保候傳王松海於下禮拜二到案訊核 
[限交買契]  
　　流氓高文濤串同虞根全糾衆强搬姘婦李氏所開之老虎灶內雜物及金飾衣服等件被氏控由公共公廨於前日午後將虞提案經中西官研訊之下判將呈案各件先交原告領云虞交保限七天交出老虎灶買契再核 
[賠償音樂隊損失]  
　　粤人馬連生爲某兵輪上之吳姓代雇振華西樂隊音樂讌待賓客以四句鐘爲限計洋四十元馬因其價昻又至别處雇用當被該樂隊用人陸雲山控經公共公堂於前日午後傳訊原告投案訴明前情請追損失洋四十元質之被告供認不諱判馬交保限七天賠償原告損失洋二十元並將堂費一併繳案 
[借單盜賣之賠償]  
　　周錦堂控鄧陸氏借單盜賣一案　日上午由公共公廨王襄讞會同美領郭君復訊兩造均延律師到堂代辯中西官判被告交保限一月償還原告地價洋三千四百五十元連同堂費繳案 
[控追定洋借欵]  
　　蘇明珠控吳二姐不還定洋又梳頭娘姨王氏控妓女飛鶯即張老二不理借欵昨日均經公共公廨中西官傳案訊明判吳二姐交保候再復訊張老二交保限一月還原告洋八十元 
[木價寬限料理]  
　　徐寳泉至法公堂控稱前代木作頭陳忠庭向桐豐木行往來木料共被欠銀一千五百三十八兩迭次向收延約不付郷中西官准詞飭傳於昨日　訊張供認托徐代向桐豐木行往來木料虧欠之銀數目相符惟現在包造房屋工程未竣請求寬限料理聶讞員准予寬限着交人銀兩保限一月理清 
[得主過於留難]  
　　　掌全至法公堂控稱有地一方憑中售於前充地保之林鴻生地價　收過外因地上有房屋限期拆遷故立有存洋據三百元詎届期將屋拆遷向索存洋延約不理求請訊追林供欠洋有之惟屋雖拆遷後因陳之族兄佔地將竹笆放出故未付還存洋是實聶讞員判林交人銀兩保限七天繳洋 
[夜花園虧欠電燈費]  
　　前在徐家滙路開設夜花園之張貴榮因不理黃生桂電燈費洋百六十元被控前日午後由公共公廨中西官傳案訊明判張交保限一月料理 
[妻子均不正當]  
　　西式成衣匠陳林生陳長生被婦人兪徐氏在公共公廨控告不顧贍養吞没房租洋二百四十元前日午後提訊原告　證唐阿根上堂供稱兩被告係故夫兪金生繼室陳氏之帶來子丈夫於去夏病故所遺房屋以七間分於兩子居住餘者歸婦人收租度活詎夫故後即被趕出每月所收之租洋亦被吞没請求公斷據長生等供稱徐氏係繼父兪金生之姘婦是以不能承認爲繼母所有房屋係由繼父遺贈有分據呈電中西官宣判曰此案兪徐氏故未所置房屋係由陳長生陳林生收租並着兩被告自民國三年十月起按月繳還原告洋十元嗣後仍着每月繳洋十元作爲原告贍養之資 
[串誘婢女捲逃續誌]  
　　法租界愷自爾路張雲龍家之婢女被住居閘北福德里張姓之妾德琳串同婢女楊柳及王煥章等誘逃並被捲去値洋千餘元之衣飾由法捕房包探協同閘北偵緝隊將該被告等一併拘獲前日經法公廨備文派探至閘北司法科移提歸案訊辦 
[女子逃往夫家]  
　　浦東婦人計李氏之女香寳現年十九歲巳許字住居閘北長安路文安坊之王錫泉爲妻前日該女忽逃至夫家據云其母近欲將伊價賣他姓等語昨日計李氏尋至壻家硬欲將女領回由王喚到峝警拘入四區警署經姜警正質訊一過判解司法料訊辦 
[烟妓跳出火坑]  
雲南路二百七十六號門牌花烟間烟妓趙招弟因不願爲娼於前日逃出自投總巡捕房請求超豁據稱浦東人年二十歲被人拐賣爲娼日遭龜鴇凌虐是以逃出捕頭察得該妓患有天花諭送濟良所醫治候愈再核 
[拐匿女子]  
　　于長三生有一女名招弟現年十四歲本月二十一日忽被拐失無蹤于於昨日查悉爲附近之兪春泰所誘將招弟寄匿大南門陳兪氏家當即投報一區三分駐所由宋警佐飭派長警前往將兪春泰陳兪氏及招弟等一併拘獲到所傳同原告于長三併送地方檢察廳訊究 
[養媳猝然倒斃]  
　　董家浜鄕民周富金有童養媳名全瑛年十四歲向在戈登路第四紗廠做工日前進廠做夜工至次晨放工出廠在附近宜昌路顧順泰木作內略事休息忽然倒地身死當由該作司賬報告該管捕房飭將尸體送至斐倫路驗尸所昨經公共公廨中西官蒞驗委係跌斃旋有死者之姑周嚴氏至案禀稱因家道艱窘故命全瑛至紗廠做工聊資補助惟該廠工作時間甚長未免勞苦云云中西官諭飭周富金先行具結收殮聽候核辦 
[收殮溺斃屍身]  
　　前日下午新閘河內浮來男屍二具一約五十歲左右一約三十餘歲由救生船撈起安放大王廟碼頭經家屬前來認明收殮並未報官請驗 
[刑事不能成立]  
　　北河南路元和醬園經理華國相控跑街夥薛少林私收賬洋二百五十元昨由捕房將被告拘解公共公廨經中西官訊非刑事遂判將案註銷被告開釋 
[盜犯遞解回籍]  
　　浙江定海縣人韓英瑞前曾糾黨搶刧楊樹浦曹逮章家現洋三百五十元並因拒捕將曹戳傷由捕將韓拘解公共公廨訊非爲首判押西牢九月期滿再核在案昨届期滿由捕房將韓解廨請示會審員王肇之君商之英領康君判韓函送上海縣知事署遞回原籍 
[匪徒攫取首飾]  
　　匪類吳阿根在江西路攖取袁周氏金挖耳又柏榮華在武昌路搶取老婦施穆氏銀簪均經包探查獲昨解公共公廨經中西官逐一訊明判吳押西牢半年柏押三月起案之金挖耳交袁周氏領回 
[包探拘獲積竊]  
竊賊張福生劉長生蔣榮生前在法租界犯案懲辦釋出未久又於前日深夜至蔣煥文家挖門圖竊適爲包探程芝卿查見拘入捕房昨解法公堂請訊蔣煥文投案聲訴一切訊之張福生等供認挖門圖竊不　判張押六月期滿逐出一年劉押九月蔣押三月期滿永遠逐出租界 
 
 
 

Page 11

 
 
[鐵路局送究竊賊]  
滬寗鐵路公司昨送李長和李　和二人至四區警署據稱該公司屢次失竊煤斤爲數甚巨茲巳查悉係二李所爲請爲究辦姜警正諭令暫押聽候研訊 
[行竊與收贓並究]  
　　西門外南陽橋諸錫佑家邇來迭次失竊當報二區警署請緝在案茲經探警查得此案爲積竊王小四子所爲消贓於方板橋張　　家當將王張拘獲吊到各贓傳同失主認明具領一面將王張函送地方審檢廳昨日午後由端木推事與李檢察官研訊以王張迭次犯竊收贓判令分别釘鐐押候究懲 
[良醫囘滬]  
　　德國柏林大學醫學博士江逢治君客秋畢業歸國設診所於上海四川路北京路角求診者踵趾相接本年陰曆正月中旬江君有事赴粤昨已回滬仍在原處開診 
[介紹科學雜誌]  
　　中國科學社發行之科學雜誌第二卷第二期亦已出版此期內容如楊銓之科學與共和趙元任之地船顧振之旋體胡明復之潮汐李垕身之水在靜力學上之性質竺可楨之中國雨量及風暴說秉志之昆蟲發逹論均爲一時傑構至雜俎之搜羅宏富社事之紀載詳明尤其餘事昨承惠贈二册書此誌謝並介紹於留心科學者其寄售處係在本埠商務印書館及中華書局 
[謝劵]  
　　康腦脫路徐園定於陰曆二月二十八日起至三十日止舉行蘭花會昨承惠贈遊覽劵四張書此誌謝 
[氣候報告]  
　　（上海徐家滙天文臺天氣測候報告） 
　　已過者之報告三月二十八日中國北方之反旋風行至揚子口致蒙古之低度來佔直隸與遼東山東南風盛行上海睛二十九日陰氣壓表大降凉風復吹向東南二十九日下午四時前二十四小時內上海氣候温度至高七四·六至低四二·六去年同日至高九二至　　六 
　　未來者之推測二十九日下午四時三十分豫測北部有烟霧及自北至西之烈風南方海濱天氣多雲而潮濕且有無定向之凉風中國日本天氣惡劣 
雜評二 
[私函公電（訥）]  
　　梁士詒私函謂項城年高力衰擬辭職歸田私函未可徴信者也然以證之他方面消息則又似未盡無因龍濟光公電謂當力保治安决不負責望公電固可據以爲信然前途究有無變動各省究有無影響亦皆不可知之事 
此二者一關解决問題一關進行問題皆甚重要我國人應預研究其未來者也 
來件 
[靑年會童子部會友之權利]  
　　上海基督敎靑年會童子部各項會友應享權利如左 
　　（甲）本會中學堂全體學生 
　　㈠屋頂花園游戲（下午課畢之後） 
　　㈡閱報亦棋賽檯球擊彈子（下午散課後至六時半止） 
　　㈢童子軍（禮拜三下午五時半起禮拜六下午二時半起） 
　　㈣甲組俱樂部（年在十六以上者）（禮拜五晚間七至九時）　　㈤乙組俱樂部（年在十五以下者）（禮拜日下午二時半至　　四時） 
　　入俱樂部者有運動會賽球特别旅行交誼會同樂會俱　　樂部室查經會餐及各種競爭等利益並有選舉被選舉　　及對於會務有發言之權 
　　㈥唱歌班（禮拜二四六上午八時至八時三刻） 
　　㈦演說（禮拜六上午十一至十二時此外尙有特别演說會） 
　　㈧燈謎攝影術英語研究會國語研究會演說學研究會演劇　　社（皆在禮拜六晚間七至九時） 
　　㈨同樂會交誼會會餐（每年一二次時刻隨時酌定） 
　　㈩童子營（暑假後一禮拜內出發爲時約二星期左右） 
　　（十一）社會服務 
　　（子）童子改良所敎授國文聖經（禮拜三五下午四至六） 
　　時禮拜日上午八時半至十時半） 
　　（丑）本會義務學校襄敎（禮拜一三晚間七至九時） 
　　（寅）慕爾堂敎授主日學課（禮拜日下午二至三時） 
　　（卯）商務寄宿所敎聖　（禮拜日上午八至九時） 
　　（十二）寄宿舍理髮所會食堂（特别優待） 
　　（十三）體操游泳沐浴（見體育部時刻表） 
　　（十四）戶外運動（在本會操場時刻隨時選定） 
　　（十五）旅行禮拜六下午及每届節期 
　　此外各項會友權利容後陸續登載 
來函 
[蘇州魚業公函]  
　　敝業小魚行爲江浙兩省一大生計向例代客買賣訂定價目咸無異議如買客委托魚行送到者除將魚欵隨船帶回外另給盤費每萬洋四元之譜歷來已久迄無變更乃近聞源　魚行有崇明販户陳少卿等欠欵不付揑詞離奇據云每萬小魚須反魚行貼出盤費洋十五元查販戶進貨每行不下數十家或係自備船只或因不便故託魚行代送到埠後即行給領旣無欠宕之例又無十五元之多况魚行反貼盤費尤屬聞所未聞今該販戶等竟敢移花接木顯見情事不合有意破壞商規事關商業信用未便任其破壞除將詳情具呈蘇州總商會函咨崇明縣知事核辦外特此專函台端希即登入來函　內至紉公誼蘇州魚業全體　啓 
[高爾嘉來函]  
　　敬啓者日前滬上各報載偵探高爾謙受北京政府派遣南來一則外間疑係鄙人紛紛來函詰責殊屬誤會鄙人名爾嘉號子穀曾於去歲養疴滬上至於北京政府方面絶對無關係之可言查高爾謙旣非鄙名更非同族用敢聲明并懇登列來函爲感高爾嘉啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[祭洪憲年號文] [  吳悔初]  
　　維帝制再死之年民國復生之日子虛氏謹狂歌當哭濡墨執筆致祭於洪憲年號之前而言曰嗚呼悲哉自古年號之興替時間之久暫雖各有不同從未有若今之洪憲艱難而得倐忽而滅者也夫洪憲二字自入於吾人之目觸於吾人之耳爲時不過三越月當其發生之初不知耗若干人之心血費若干數之金錢始得遮遮掩掩抱半面之琵琶而出然而商民不遵用外人不承認與之周旋者不過輝煌之命令煊赫之公牘而已効用不宏識時之士早决其不壽而萬不料能發能收之仍爲今之政府也嗚呼洪憲生非其時豈不悲哉夫滇黔兵事之初起其洪憲之勢力亦僅失於西南其全部尙虛與委蛇也及至川湘告急人心漸離謀國者始有取消之提議所幸叙州告捷稍緩須臾熱心帝制者莫不謂此役爲洪憲之一劑續命湯一服延年散詎知回光返照紅不多時已盡殘燈明亦難久滇氛未熄粤耗又來於是政府不得不急救燃眉之禍而洪憲百日之命運遂因是告終嗚呼短命之洪憲從此將不再觸吾人之目入吾人之耳矣石火電光一瞬即滅能不悲哉雖然吾猶憶及洪憲年號之初頒也契約不用則作爲無效報章不用則勒令停版其意氣之盛可謂壯矣及兵端已起屏藩已失倉皇失措莫可如何以致忍痛取消藉挽大局何其衰也豈成之難而去之易歟抑民意之不可終違也歟故當其進行也舉智者之忠告而莫能挽回及其勢失也數人會議而决之失威失信爲天下笑嗚呼洪憲興言及此能不痛哉茲就其告絶於民國之日略綴數言以當心奠其來格來歆尙饗（四） 
譯叢 
[廐中鬼面（續昨）] [  新]  
　　其時萬籟　寂惟萬聞嘶嘶作悲聲有類鬼泣久之柏奶膽稍壯微探其首則見屋頂一小窗之中陟露人面頰枯而齒露儼然爲其老主人之面柏奶乃大駭極號一聲立推門而出時方有一警察踽踽來自街角見柏奶狀以爲殆癎發也乃曰朋友若何爲柏奶時已噤不能語但以其顫動之指指其廐久之始曰鬼也警察失笑曰若見鬼耶曰然此鬼尙在屋上警察自思以爲是人果　發矣天下豈有鬼而上屋者旣念是人方醉或者有人故與爲戲亦未可知因曰鬼尙在耶然則吾儕盍登屋一視而柏奶則欲其同入廐中一觀其變若登屋則寗死不從警察哂之乃先入廐柏奶從其後足踟跦不敢遽進防一見鬼即可從後而逸二人旣入廐初無所見膽乃稍壯警察則且舉其牛眼之燈向屋隅四照一週見小窗之下置有梯級可以上升乃即緣之而上柏奶則仍立門次以備躱　而其倦醉之目則斜覷警察心中默祝鬼必踞屋未去蓋設警察不見鬼者則且嗤己爲妄方念問忽聞哭泣之聲又起自屋上警察乃立墮柏奶則跳出庭外倚壁欲暈警察亦繼出與柏奶相對立喘乃如牛柏奶顫聲曰若有所見乎警察無語但點其首旣而曰吾乃見一人面於黑暗之中柏奶曰其人非鷹　而深目乎警察曰然曰頰上有毫乎曰有曰然則必吾老主人矣吾老主人固自言死後魂必來歸今其方驗矣吾馬之所以驚者殆亦爲此耳是夜柏奶不敢復入廐竟與警察相對露立直至天明乃以其事告之少主少主初不信旣見兩人之言如出一轍乃决於晚上當自往一觀其異天旣暮主僕遂就廐宿警察則守戶外間鐘聲旣報三下忽聞哭泣之聲自遠而近主僕乃皆起立緣梯上升柏奶此次乃不復如前退縮蓋獨居廐中實有所不敢故不如從其主人冒險以　屋也旣上屋顧乃一無所見方欲廻身忽有冷風一陣羊角而起燈乃立滅而天又無月二人皆在暗中摸索一時乃無　　而泣聲復起其近乃在咫尺顧不見人惟見去身三尺而外有紅光一團狀若　火其中乃露一慘白之面柏奶覩狀乃大號遽以手中燈擲之光乃立隠但聞琅然一聲燈巳墮瓦而碎其主至此亦不禁疑信參半然猶以爲有人捉弄非眞有鬼乃重下屋頂取燈四察終不見有朕兆而泣聲亦不復聞 
詞選 
[八犯玉交枝奉和天虛我生次韻] [  東園]  
　　天虛我生爲族弟　靑題百八　室印譜特倚此解并將詞律發明集牌揭出固今人之所未聞亦前賢之所未逮紅友復生亦當心折近周君拜花編輯其所爲詩詞付之手民以公同好雅頌庶幾得所文獻復又有徴爲之踴躍者三百爰依體韻賦呈以誌欽挹之　云爾 
　　玉宇秋清銀河夜朗五百里中星聚穎川處士多文富鐵網珊瑚無數蒹葭倚樹不覺濡染奇香花看老眼銷層霧睥睨草窗白石舊時簫譜多少下里巴人前類後仆那堪鼓瑟膠柱誰解得陽春曲度正雅頌宣尼反魯從此後碧紗　護霓裳三疊清虛府料換羽移宫廣微今又笙詩補 
小說 
[俠情小說紅蘩蕗别傳] [  天虛我生]  
　　第二十四章（續） 
　　安特魯初不知其爲如何人旣聆其言乃知爲勃斯也但聞海龍振其蟲吭言曰吾友彼鼠實巳無可遁形果以繩加其頸者吾知必能自供嘉蓓所在之處昨日吾人値班監守故吾特以鎗尖靴底力蹴其身使不得睡用以問其蓓嘉所在特彼膚革甚厚乃竟不以爲苦是亦奇耳言次復縱聲笑曰吾友人非鐵石果鐵石經此琢磨亦必有就範之時此策蓋舒勿林授我者汝盍仿而行之以取愉快言巳復格格而笑勃斯微嗤曰汝毌自信過深當知彼英人之皮實厚且韌未必遂向爾降服也海龍亦冷笑曰此言亦當使汝而爲紅蘩蕗者吾知不出三日爾肉亦且腐矣勃斯曰我本無能爲我前次不當向汝警告令汝不必偵我今吾語果驗否耶海龍曰旦汝身究有鬼氣吾乃不能全信言次又自嚙其唇曰勃斯使此次之事汝亦有其分者則汝當自愼勃斯笑曰是何言使我而得太子則我保必尙在巴黎海龍曰然吾亦知汝必往奥國領褒賞矣勃斯曰汝母戲謔當知汝雖得一紅蘩蕗而太子已失能否復得正未可必汝母自滿海龍曰否吾聞紅蘩蕗之妻亦在巴黎但使彼得聞其夫受此荼毒則彼必將以嘉蓓爲獻用爲其夫贖罪之品言至此笑聲乃益縱安特魯握拳透爪幾欲躍起以扼此二豎之喉旣念人衆我寡勢旣不敵且適以敗壞前途計劃乃始勉强抑其怒氣默不一聲 
[滑稽小說一點鐘之大少爺] [  劍秋]  
　　鄕人方某壽頭麻子也行年三十有五從未出里門一步聞人談上海如何繁華四馬路一帶女閭林立脂粉如海笙歌沸天游其中者如何醉心蕩魄樂而忘返則不覺嘖嘖稱美涎垂至三尺以外謂安得一日腰纏萬貫向春申江上作一度之大少爺則雖死不恨顧檢點家中所有實無幾何即盡數取之不足供數日汽車之費掻腮摸耳卒無善策不得不仍守其犂雲鋤雨之生活然心中固未嘗一日不營營於洋場十里中也 
一日忽　然悟曰得之矣得之矣我家不有良田十畝乎畝値百金貨之可得金千以百金供旅費二百金置衣飾二百金作車馬飲食費尙餘其半挾此以遨遊北里至少可作一禮拜之大少爺吾又何樂而不爲計巳定即日召牙人至立劵予之妻子環諫不聽且指而駡曰黃驗婆吾不納罕汝汝再喋喋不止爲無禮之反抗吾即送汝回老娘家去又謂其子曰阿大爾母然汝父爲大少爺汝即小少爺矣妻與子見其固執不從遂不敢言明日牙人持千金至方某遂挾之以行 
旣抵上海下榻於孟淵旅館意謂非此不足示闊也卸裝旣竟即 
按照預算出購狐袍一襲緞褂一件獺皮帽一頂最新式之緞鞋一雙携歸服之良稱對鏡以視不覺大喜以爲如此當可爲大少爺矣然猶不敢自信九鐘以後復御其新服徜徉於四馬路之間方某於尋芳獵艶事本屬門外漢所謂長三也么二也野鷄也一切無所知見有塗脂抹粉鵠立於馬路兩帝者輒張其怪目灼灼注視恨不得攫而吞之正徬徨間忽聞有清脆之聲送入耳際曰來來急回顧則見一妙齡女子正向之招手也方某不解所謂呆立不去旋有老嫗牽其裾曰大少爺到倪搭請坐歇方某喜極不覺脫口呼曰爾亦知我爲大少爺乎遂隨之入 
　　方某一生從未涉足花柳場中驟入其間頓覺骨節都酥又聞大少爺大少爺之聲不絶於耳則益心花怒放手足無所措鴇母見其土頭土腦益侮而弄之曰大少爺耐阿要碰和又曰大少爺耐阿要吃檯酒方某以爲此大少爺應盡之義務也則應之曰諾俄而骨牌陳矣俄而花酒　矣斯時也方某之心樂極不覺喟然歎曰今而後乃知大少爺之可貴也正欲開筵暢飲忽有數人持刀而入洶洶然指而謂曰方某爾不過一土老兒有何身分而欲爲大少爺耶速去速去視之則與其平日不相睦之張三李四也方某恐揭其醜即返身而出曰去則去耳吾亦不欲爲此大少爺矣事後有人計其享受大少爺二字不過八十二分鐘因謂之一點鐘之大少爺云（三） 
 
 
 

Page 15

 
 
   
 
 

Page 16

 
 
   
 
